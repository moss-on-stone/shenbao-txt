# 1914 - 403 - 4914886

 

Page 1

 
 
遊記 
[羌海雜誌（九）（生入）]  
　　沿邊要邑有種行戶名曰歇家凡蒙番出入羣卸裝於其家實爲招待蒙番寄頓番貨之所完納番糧歇家爲包戶交易貨物歇家爲介紹從中牟利甚苛皆出人意料之外所有寄居海藏之漢族多與通聲氣凡行旅出關經其代辦駝馬沿途乃可暢行得其一紙護符且可邀蒙番保護歇家处赴番地彼族待爲上賓纖悉惟恐拂其意其家屬能操蒙番語常衣蒙番衣亦有私相結婚者其人在不蒙不番不漢之間雜於毳衣革履叢中指爲蒙若亦蒙指爲番若亦番焉丹城共有歇家四十餘戶開設行棧之際必得同業互相作保靑海辦事長官再給予執照亦有蒙古人合股謀利者戶口詞訟由長官直接管理故其挾制商戶刻待遐氓無所忌憚向例内地員役從靑海入關無論車馬騾驢盡歸䭾戶承僱出關則歸歇家代僱馬騾鮮有出界車行尤非所宜惟健驢可送出境而馱負又不過數十斤行過界口遇有揷帳之蒙番即行交卸接替易以駱駝犛牛每馱祇重在二百斤以内復送至下站之番帳再用牛駝更換沿途以次遞運往返皆如之馱價較内地幾昂兩倍又必持有長官信牌彼輩始克承認然長官傳牌總不如歇家憑信之可恃有其憑信處處得蒙番優待行程不致迂遲駝價不致昂貴此歇家一業明知其弊祇能惡之而不便禁之者也余所携通事三人均熟於番語於蒙語不甚爽利與蒙古交涉終恐有扞格朦混之弊内二人又係新募與蒙長不相暱其一則係長官署所派積習太深新通事供其指揮而已因購歇家憑信挾制多端與鄉導已有違言余方以爲慮有老歇家楊姓者少壯時嘗販於靑海諸部落詢以蒙情對答如流時方歇業閒居余思募以偕行計實兩得猶恐其不願試問之欣然諾乃榮以頂帶優以通事之糧後得其死力甚多當時有此人亦無庸歇家之憑信矣然隨行勇役過衆計一月糧及軍械輜重豆料約需驢隻三百頭農戶正將刈麥一時不能會集行將分起而行適有茶商大帮貨車到丹計二十餘輛亟與 
 
 
 

Page 2

 
 
車戶訂明送至首站輜重糧料先用車輛配齊餘用健驢分載南至日月山卡倫雖有巖石泥淖其大道頗不窄可以通車然零單客車仍不敢行也時評 
[民德與民識（抱）]  
　　吾於賀爾飛八釐公債票案有二感羣盲衆瞽摇脣鼓舌絶無心得好爲耳食吠影者一吠聲者百士夫且然其下奚責吾以騐民識 
果其嫉惡如仇亦見直道可敬乃於其當道也雖豺狼不問獨於其去位者務吹毛而索瘢將下石於投井今日之摇旗布陣直昔日脅肩謟笑之反影耳不惟民識之虧尤見民德之損 
凡吾所言寧爲賀爾飛一案發哉 
命令 
　　七月十七日大總統策令派湯化龍兼充學術評定委員會委員長此令 
又令署陜西巡按使宋聯奎因病呈請辭職宋聯奎准　本官此令 
又令任命鈕傳善暫行署理陜西巡按使此令又令張載陽給予三等嘉禾章此令 
又令張瑜授爲陸軍少將此令 
又令據寗武將軍督理廣西軍務陸榮廷廣西巡按使張鳴岐電呈剿辦湘匪大股盪平大概情形並將出力各員擇尤請奬等語該省自剿辦湘邊股匪以來迄巳兩月此次經帮統沈鴻英不避署雨率隊進攻間以奇兵至轟擊歷兩晝夜之久始克迭破各陣生擒匪首何金庭即何苞秋林熊勝黃靜和並獲匪軍師劉振江劉殿臣匪什長陳旟甫等匪黨毛玉廷等八十二名斃匪無算又奪獲鎗械多件全股湘匪業已一律殲除具見該帮統調度有方士卒効命用能赴機迅速懋奏膚功殊深嘉許沈鴻英應授爲陸軍少將沈耀堂應以縣知事交内務部記名分省補用韓彩鳳劉級卿蔣連東均應授爲陸軍步兵上校沈權光黃日高均應授爲陸軍步兵上尉何才傑陳士艮沈坤治沈　廷湯士美邱沛惠劉建業均應授爲陸軍步兵中尉至現署灌陽縣知事予鳳文會同防軍獨當一面牽制各匪斷絶竄路厥功頗鉅應以縣知事交部注册留於廣西原省補用其餘在事出力及陣亡官兵並由該將軍巡按使分别查朗呈請奬卹以昭激勸此令 
又令敎育總長湯化龍呈稱視學袁希濤因病詳請辭職袁希濤准免本官此令 
又令陸軍總長段祺瑞呈請將李克果授爲陸軍工兵上校劉邑澧汪金魁錢萬選白福雲均授爲陸軍步兵中校李煥章王廷翼王道彰萬鏞聲黃繼超劉鎭湘張作霖王經林張彦彤童發張陳大蘇黎天祥張殿卿范振清陳國良均授爲陸軍步兵少校童序鵬范昭漢均授爲陸軍炮兵少校應照准此令 
又令陸軍總長段祺瑞呈請將楊以來張堃均加陸軍步兵上校銜應照准此令 
又令陸軍總長段祺瑞呈請將劉文垣楊勳授爲陸軍步兵中校劉樹潘加陸軍步兵中校銜張韜授爲陸軍步兵少校應照准此令 
又令陸軍總長段祺瑞呈請將湘省取消獲立出力之趙春晅徐海清吳萬春均授爲陸軍步兵少校應照准此令 
又令陸軍總長段祺瑞呈請將陳鐵授爲陸軍步兵少校張全永張月橋授爲陸軍三等軍醫正應照准此令 
又令據署陜西巡按使會辦軍務宋聯奎呈白匪前次竄入陜境現經查明失守地方各縣知事開具銜名清摺請予分别懲戒等語前次白匪由豫竄陜各該縣知事有守土之責理應爲民捍禦乃相繼淪陷地方生靈塗炭言之尙有餘痛雖據稱以少數警圑猝當多數悍寇衆寡懸殊且城坦旋經克復印信俱未遺失究屬畏葸無能有虧職守陜西商縣知事秦駿聲邠縣知事李嵩壽麟遊縣知事蒙發源岐山縣知事周銘乾縣知事顧士麟　縣知事陳應元永壽縣知事嚴恩榮　厔縣知事滕仲黃商而縣知事曹澍山陽縣知事徐懐章諄縣知事李維勉　陽縣知事余宗壽均着卽行褫職用示懲儆柞水縣知事張浩於匪退後拿辦土匪異常得力着從寛准予暫行留任以觀後效交内務部查照此令 
七月十七日大總統申令據河南護軍使趙倜電稱白匪迭次受創已無大股白狼宋老年各率零匪潛匿山麓現正督隊搜捕等語溯自白匪肆擾海外亂黨潛與勾結并遺其黨羽投入匪内爲之主謀專以擾亂地方爲目的一年以來乘虚竄掠逼兵逐逃東突西奔寖成流寇蹂躪域邑荼毒生靈言之曷勝痛憤本年一月匪竄皖豫交界經第二師長王占元等督隊痛勦遁回老巢祗因山路崎嶇地面遼濶致被突圍竄逸當由趙倜督飭追捕匪乘秦境無備竄擾多縣節經秦省軍隊於醴泉等處截剿匪復乘虚竄至甘境趙倜等越省窮追隴縣馬營兩役匪衆大受懲創遂遁岷洮圖犯蜀境復於寗遠伏羌試固等處經甘省軍隊及各路援軍迭次擊退勢窮力絀奪路東竄趙倜更追襲於郿縣旅長張敬堯復截攻於寳雞將軍陸建章又在子午峪一帶派隊夾擊所餘股匪挈經沿路竄逸奔回河南而匪勢業已大蹙嗣復經趙倜等追至富水關與鎭嵩軍統領劉鎭華巡防營統領田作霖等會剿曁第八師支隧河南陸軍支隊於襄葉方召臨汝等處協力剿捕誅殄多名迭據各統兵長官呈報在案該匪竄越數省擾亂經年稔惡已久經各路軍隊節節追剿渠魁李鴻賓白瞎子等多巳殲除現在餘匪無多窮蹙待斃著田文烈飛飭各該統兵長官趁此兵力速將零星股匪搜剿淹盡勿任遺孽復萌並將匪首白玉宋老年等懸立重賞嚴拿務獲立正典刑以快人心而伸國法一面督飭地方文武迅速舉辦清鄉務絶匪源以除民患其匪蹤所至人民横被擾害殊堪憫惻著各該巡按使派員確查妥爲安撫以奠民生此令 
專電 
[北京電]  
　　昨參院糾彈條例二讀某參　　政提出條文云前項糾彈事件非在職官吏亦適用之一致贊成通過 
[北京電]  
　　各部總長將有更調財政　　周學熙外交梁敦彦交通楊士琦孫寳琦任左丞 
[北京電]  
　　官等原案九等十三級改各八級 
[北京電]  
　　財部擬定奢侈品稅分二等㈠ 
征百之二十㈠征百之十 
[北京電]  
　　將軍府地點聞暫定海軍部房舍大總統已飭財政部撥欵二萬以資開府 
[北京電]  
　　大總統以辦公須極神速　　特交統率辦事處凡收到公文立刻將原件呈閱不得梢事延擱並命該處三所所長及八參議輪留值日一刻不能離位 
[北京電]  
　　馮上將軍到京後密陳軍政　　事件甚多大總統着令暫時參與軍事密議及將軍府組織事宜以便發表政見 
[北京電]  
　　馮將軍决於明日南下 
[北京電]  
　　財部周總長續假三日恐遂辭職 
[北京電]  
　　財部張次長函報館謂所與　　共事皆砥行礪節之士報載十萬之說殊失實 
[許州電]  
　　探聞白狼在魯山北之某　　村現官軍四面兜圍或可就捕以除巨害 
[奉天電]  
　　最近調查日本南滿駐兵共有一萬餘人其師司令部在遼陽其旅司令部一在鐵嶺一在柳榆屯 
[張家口電]  
　　張垣前日兵變何都統衛隊確有關係大總統怒其失察有開缺消息其遺缺有由徐次長樹錚接充之說現徐尙在張垣 
[張家口電]  
　　探聞托羅蓋等處仍有大股土匪到處搶刦商民不敢前進 
[雲南電]  
　　刻下英人在片馬修築營房其面積足可容三千人且修大馬路數條意在永久 
[杭州電]  
　　李仲宣君今日（十九）偕眷屬來杭寓西湖劉莊聞預决約住二旬即返申 
[杭州電]  
　　日領事深澤君奉令調湘聞下月初赴任 
特約路透電 
[北京電]  
　　中外各報皆載關於借欵案之新聞該借欵乃熊希齡在熱河任時與海爾番爾特訂成其債票乃一安特韋浦銀行所購共英金五十萬鎊週息八釐九五實收分五年於一九一八年照實數償清華文各報紛施抨擊英文北京日報及英文京報今日揭載該借欵合同之全文及熊希齡之辯明書此事大約不久將由法庭審判 
[北京電]  
　　參政院因天熱自十八日起停議至下月十四日止遇有重大事務則召集特别會議 
[北京電]  
　　借欵談判併入善後大借欵内之議中政府願先訂借欵償還短期借欵然後再訂幣制借款大約彼此之歧見不日可以商妥 
[北京電]  
　　烟台防海堤一舉仍在討論之中華人巳願向五國銀圑以外之人購買債劵惟附稅一事須重行籌畫蓋商民不願納稅至過分之數而願由籌辦會管理徵稅事宜五國銀團亦要求此舉近所商定之附稅出入口貨物皆徵六釐半外加小輪貨艇舢板所納之船港稅現有專家請從早築造烟濰鐵路 
[北京電]  
　　李厚基已任爲福建鎭守使 
[長沙電]  
　　七月十六日大雨湘江之水復氾濫兩岸　　瀏陽江自長沙起横溢兩英里之遥補種之秧皆爲所損現料夜間水必復退其水面距近今之大水僅低數尺月餘之内兩遭大水此實從來所未有水於十六小時内漲至十三英尺 
[長沙電]  
　　昨日鎗斃炸彈案之犯十一人謡傳處决之前曾用最酷之刑取供一犯致書其子謂案無證據因以火練懸吊且以篾片刺入指甲縫内痛苦難熬乃胡亂供認云云 
[長沙電]  
　　聞郴州府近曾兵變蓋當道下令遣散當地之兵派北兵前往代之當地之兵乃乘機叛變現已加派兵隊前往鎭亂各小輪均爲當道勒令運兵郵政秩序因以紊亂 
要聞一 
[兩八釐公債案與熊前總理（七月十六日）（遠生）]  
比來八釐公債案喧傳道路而北京風聞對於熊前總理希齡尤抱一種疑懼之意相傳以爲大獄將作此當分别言之蓋八釐公債案有二（一）江蘇之八釐公債案熊其附帶者也（一）爲福德洋行賀爾飛借欵之八釐公債案則專屬於熊者也近熊氏發表書件證明兩案之與己之關係余又從别方面偵得貴重材料爲之梳比出之余念新聞記者之於新聞當據所見聞以客觀的公平的之態度出之非敢有私於熊也吾後此若能採得别種可以徵憑之材料即不利於熊者余固將一一表而出之何則新聞紙之神聖不可侵犯固非吾人可得而私也 
　　（一）賀爾飛借欵之八釐公債案 
（甲）大意由熊氏向德商賀爾飛以八釐公債五百萬元作抵九五扣内扣購械費六十五萬元（即六萬五千鎊）合計借欵總額爲四百七十五萬嗣賀又將此項借債之權讓與比國銀行劉玉麟擅與訂約改押借爲發行債票（事已經記者通信詳載）又於合同内容多有變更熊乃呈請將劉付懲戒而賀亦自願向比行贖回債權今者劉玉麟在逃之風說比銀行付回扣五萬鎊或若干十萬元與熊希齡由財政部出具收條現周總長不承認等云云之記載以及大總統之派員查辦皆謂此項之八釐公債也 
　　（乙）緣起賀爾飛者德商福德洋行代表也民國元年初六國團壟斷借欵各國資本家均結團抵抗而賀卽其一曾經陸總理電駐俄代表鄭鴻禧詢問賀之底藴鄭復電謂其可信曾與財政部訂立借欵之約而銀行團反對中止值熊氏在熱河任内蒙防吃緊軍餉支絀乃呈請大總統飭部撥給八釐公債五百萬元此時熊氏即派員赴滬與各洋行籌商銷售之事其出而承攬者即賀爾飛借欵及上海葉澄衷所開義昌承産業抵換辦法是也後卒定准與賀爾飛訂約兩方所訂條件共十條（熊氏代表爲熱河交涉代表祝毓英氏洋行代表名爲賀阿福瑞代表賀爾飛）其約要點爲借定德金一千萬馬克以中華民國軍需八釐公債票作抵（抵字注意）茲列舉要點如下 
（一）全數爲德金一千萬馬克（二）利息八釐（三）九五扣（四）允由賀阿福瑞（六字注意）訂購軍用品或機器等類至銀洋六十五萬之數兩年内訂齊此數可於交欵時先行扣留（五）還付之法即照八釐公債票所載條件辦理 
借欵時已過該債票付息日期三次該二次息票卽應裁下據熊氏自稱此約所訂確爲合算（一）南京程應所領八釐公債票與茂昌洋行商售爲七折或八折而此則九五（二）財政部於民國二年六七月間所借奥欵兩宗第一次一百二十萬鎊扣留購械費九十萬鎊第二次二百萬鎊乃扣至八十萬鎊而此則總額之四百七十五萬中僅扣六十五萬元（三）購械不必定係軍器或爲機器亦可故與訂約也 
（丙）原約之更改共爲兩次一爲熊總理之旣任財政總長賀請改爲部借時之另改之約一爲賀爾飛讓權與比國銀行由劉玉麟與該行訂立之約熊所改訂者名爲英金五十萬鎊借欵合同亦爲十條全數爲英金五十萬鎊利息八釐九五扣扣除購械費英金六萬五千鎊均同前述無問題今茲成爲問題者乃劉玉麟所改訂之約耳（丁）劉玉麟之改約賀嗣後又持原約赴倫敦與英國銀行商借爲英政府所阻乃改議讓權與比國銀行比國銀行要求與駐英公使劉玉麟訂約適劉方苦于英國船廠要索船欵之逼迫亦欲利用此項借欵乃電部請示謂與原約無大更改部遂許之不料訂約之後發見此約竟與賀約大相懸殊其最害事者卽改抵借爲發行債票是也 
（戊）劉約之内容原約共九條其最害事者即其第四條内載 
　　銀行團（指比國銀行）有權自今日起至一九一四年一月二十日止得以發行該項成套債票之全部或一部分而賀爾飛原約實爲抵借謂即以債票作抵而借欵並非准其發行此項債票也 
　又其第七條内載六十二萬五千鎊（債票票額之數）債票應交之欵其中應按照一比率提出六萬五千鎊扣留將應扣之數交付與賀爾飛君賀君應即出具收據（注意）交與倫敦中國公使又其第八條内載以地租作抵或加入關稅之加稅皆爲賀約中所未有 
其他勿論因此發行債票在大借欵期限之内致與大借欵合同抵觸五國團出而干涉而熊總理後接到劉之所訂之約見其内容變更亦異常震怒乃一面由外交部電劉取消並登報更正一面即呈請大總統懲戒劉玉麟當時並有賀爾飛與北京英文日報往來之函辨具載于吾之通信者也嗣後乃由賀爾飛與財政總長周自齊氏（此時熊巳卸任）交涉願將權利贖回而比團在倫敦巳交二百餘萬元（此欵巳由劉付還船廠）按一比例提出二十餘萬交賀爾飛以備將來購械之相用因此比行乃要求賠償並因事實不明有種種誤會此今日熊氏收得回扣五萬鎊或若干十萬 
 
 
 

Page 3

 
 
　　或云財部付有收條周不承認之說所由來也 
（己）熊氏之聲辨謂財政部並無出收條或不承認之事蓋以九五扣諭則比行在倫敦只交二百餘萬元卽二十餘萬鎊折扣九五彼所得回扣者不過二十餘萬元以購械論比欵二百餘萬内應提出二十餘萬元兩項合計亦無五萬鎊之數且購械費收條應由賀爾飛向比銀行出具載在合同斷無財政部出收條之理若九五之回扣又比行自行扣留更無收條之可出此事之最易了解者　劉公使與比　所訂合同第七條載明提出之六萬五千鎊交給賀爾飛非政府向給與賀實卽賀爾飛合同中第四條載明六十五萬之購械費是一而非二也欵在賀手購械合同由各該部自訂則己之無與此事可知矣 
熊氏發表一書謂吾國士大夫以耳代目往往於一謡言之來未查底藴未閱案卷信口雌黃推波助瀾一若躬親目覩也者而不知吾人立身自有本末平日於義利之界辨之甚明卽最少之取與尙不肯稍有苟且安敢寡廉鮮恥以自失其人格而辱其　家乎 
（庚）自此案起後大總統先派施肇基及蔡廷幹查辦聞施氏頗以購械一層華文中有之而英文中無爲言然其實華洋文並無此語者則劉玉麟所訂之比約也至熊氏所訂賀爾飛第一次第二次原約則不特華文約中有此即英文中亦有之英金五十萬鎊合同英文原語如下 
ＨisExeeLLencythePremierandMinisterofthe 
BoardofFinamceHsiungHsiLingPRomise　t 
giveMrAlfiedVonHehedordfergformiltlauy 
equipmentg 'maohineriegetctotheamountof 
sixtyfivethousandpoundssterliug（　　　　） 
thegcor　ergtkbegivenwithintwoyeare 
　譯文熊總理並財政總長允向賀阿福瑞訂購軍用品或機　械等類至英金六萬五千鎊之數此項定貨應於兩年内訂　齊 
此項查辦旣無結果故大總統又特派司法總長章宗祥氏查辦矣此賀爾飛八釐公債案借欵始末及其進行狀况也 
[述白狼歸巢狀况]  
　　英文楚報七月八日鄂省海山（譯音）通信云白狼旣至隴省之河州乃决計東歸故巢故准羣匪散走匪多喬裝乞丐向人索食無一敢拒之者蓋懼匪異日復至報復故也白狼先遣間諜二十七人至荆紫關探訪官兵消息嗣悉官兵十三營已關赴鐵路近處白狼乃决計取道龍駒寨荆紫關之間沿丹江而下甫於江上擄得民船擬乘之東發而滿洲開來駐南陽之官兵忽抵江濱匪乃渡江而北西坪遂不免受害矣白狼率親信之匪數千擬由馬山口入巢馬山口常空虚無防詎爲内鄉縣之兵出阻故乃改竄南召縣此次設無西安之兵攻匪之後則匪之主隊已於人不知不覺中安抵故巢匪之子彈缺乏故歸途設法避過官兵不敢公然直淮白匪急欲歸巢之故其因所到財貨巳足供一時之用抑欲休養其力俟秋收之後再出圖鄂或北竄圖晉今不得而知匪抵隴省洮州城内時男婦咸執廚刀拒敵白狼腮間亦受一創創口自耳及口匪乃慘殺洩忿全城之民幾悉及於難 
[中英間之新交涉]  
[藏議决裂後之近情]  
　　西藏會議决裂後施君肇　　基由滬致電政府陳述該會議之善後辦法茲悉袁總統接到施君之電報一面派員前往駐京英國使館預以非公式的交涉西藏會議之繼續事宜一面則拍電四川胡將軍略謂西藏會議現已談判决裂而藏兵再行擾亂境界事屬必然故須速派軍隊向該地方進發以備預爲防範伹中國政府關於西藏問題與英國之交涉專持平和態度故特誡該守備之軍隊萬勿釁自我開云云 
[中英烟約之修改]  
　　關於中英修改禁烟　　條約一事雙方已將辦法决訂披露如下（一）民國六年即一千九百十七年爲鴉片永遠禁絶之期（二） 
中國於六年内禁絶種烟英國亦禁止輸入（三）英 
國得派員駐印度監視鴉片之輸出（四）中國内地當嚴禁私售私吸（五）三年中租界不准有大土棧發生（六）不得逾本年一萬五千箱（七）每年遞减四千箱至民國六年止（八）兩締約國永遠遵守云 
[約法會議起草員之開會]  
　　約法會議前因暑熱休假四星期然其起草仍時時開會茲將其通知錄下逕啓者准起草員長函開立法院組織法及議員選舉法各案關係重要現雖在暑假期内所有起草事宜仍應積極進行總期於暑假未滿以前脫稿除起草員業巳先後協商辦法外現定於本月十六日午後二時在本會議開起草員會希速通知起草員屆時到會至起草情形本會議同人常甚厪念并希一律通知查照等因特此奉達即頌公安約法會議秘書廳啓七月十五日 
[最近升調三巡按使之原因]  
　　昨總統命令韓國鈞調任安徽齊耀琳調任江蘇孟惠彝升任巡按使茲述其原因於下 
[韓國鈞]  
　　韓巡按使國鈞由河南知縣起家　官東三省多年民國成立由吉林内務司乞休及去年　升江蘇巡按使昨有命令　任安徽說者有謂與蘇人不洽者有　奥某將軍因軍民分權不無扞格其　皆非眞相蓋政府現在用人方針在廻避本省韓君亦以本省人爲本省官不便做事求去已非一日此次遷調乃遂韓君之願也 
[齊耀琳]  
　　齊君爲政主張緩進在吉林數月以本省人爲本省官其爲難也正與韓巡按同其求去也亦與韓巡按同前次到京屢懇辭職總統當批以更替有人再行遷調此次調任江蘇其造因曾在數月以前也 
[孟憲彝]  
　　孟君憲彝以知府備官吉林曾任長春府後　　升長春遵該地華洋雜處衝繁疲難之區當辛亥革命爲黨人出没之所孟君維持地面折衝外交頗費心血亦吉林官場中之人材也故有此次之升擢所遺之缺爲吉林道尹中最優之官想競爭者必多正不知鹿死誰手也 
[浙省軍事機關之最近消息]  
[軍府改組中之所聞]  
　　軍府編制雖未確定而據　　傳聞所及朱軍督已先事預備前日與參謀處熟商擬照隣省辦法决將府内改設三科一日軍務二日軍需二日軍法其軍醫一科實行裁撤至於附屬之文牘處電務處收發處亦有酌量歸併消息 
[分處裁撤後之辦法]  
　　日昨朱軍督飭知師長云　　七月十四日據陸軍會計審查分處處長吳鍾鎔詳稱竊照分處於本月十一日奉陸軍部佳電開嗣後軍事各機關審計事項收歸部辦分處應卽日裁撤案卷悉數送邵關防一併繳銷分處長以次裁缺人員歸將軍任用器具物品悉移軍署軍需課保存前領欵項除巳送决算册另侯核銷外其未經册報數目應速具報並餘欵繳部所有該分處員司薪工著一律發給本月全薪以示體恤等因奉此分處遵卽停止辦公結束分處内未了事件定於本月十五日裁撤除詳報外理合備文詳請鈞府察核轉飭所屬一體知照等情據此查該分處裁撤在即各機關如有與該分處接洽未了事件應即逕詳本軍督核辦除分行外合行飭仰該師長知照並飭所屬一體知照云 
[雜評一（抱）]  
　　白狼消息傳聞異詞忽云南迫襄城忽云西竄入陜忽云被困魯山吾所不解者於官兵勝報往往着一二猜疑猶豫之詞而終無明白之宣布今日始見中令其實方今羣盜如毛亂種徧地一白狼之生死存亡於大局奚與焉 
　　猶是國民一被亂黨嫌疑便不能受庇於改良之法律與其司法制度今且以火練懸弔篾片刺入指甲等種種酷刑逼供聞矣夫欲殺則竟殺耳卽出之以偪復焉用此供此種酷刑受者誠苦要亦費長官監視之勞當非死者所安也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各部官制修正後之改組現狀]  
　　修正新官制公布後各部按照新制總須有一番變動日前政事堂曾發一稱諭令略謂各部整理政務所轄重要機關應俟擬定劃一之官制後經法制局審查申請大總統批准然後公布實施云云以局外眼光觀之此項諭令自係指特别機關面言若官制中所定各司則旣經見諸命令即不能不早爲改組茲將現在各部改組之現狀略爲揭載於左 
[陸軍部]  
　　陸軍部按照新制係分八司現在該　　部著手組織即係按此辦理並聞八司之中共設十九科第一軍衡司中分設六科一日考任二日賞賚三曰步兵四曰騎兵五曰砲兵六曰工兵第二軍械司中分設二科一曰鎗炮二曰材具第三軍學司中分設六科一曰敎育二曰步兵三曰騎兵四曰炮兵五曰工兵六曰輜重第四軍需司中分設三科一曰會計二曰糧餉三曰主計第五軍醫司中分設二科一曰醫務二曰衛生其餘軍務軍法軍牧三司所有各科如何支配則據局中人言尙未定局也 
[財政部]  
　　財政部之由一局兩司改爲五司也　　部中員額並未加增論者早謂其人才不能敷用現在除賦稅會計二司無所更動外其餘新設三司池點尙未擬妥據聞周子沂總長每日循行部中躬自查勘大約俟地點一經覓好卽可實行改組惟是制用局以一局分配於三司實在有缺員之患此亦將來一種困難問題據當局者云今後人員如實有不能敷用時惟有多調辦事員以資臂助云云 
[外交部]  
　　該部官制修正後僉事主事均有增加　增加之員缺實爲運動家所耽耽逐逐之目的物無奈總長夾袋中之槃槃大才早已有人滿之患而且其中另有一種難題從前國務院裁撤時殘餘人員調至該部者甚多總長以其無可安揷乃特設一編繙通信處其實經費困難該機關大有立脚不住之勢此次旣有富餘員缺無論如何必須特補數員以資調劑是亦運動冢之絶大政敵也 
[交通部]  
　　該部之添設鐵路會計與郵傳會　　計兩司本含有整頓部務之臭味刻下總長正在物色司長人才而其最注意者尤在路政一司據外間傳說多謂柯鴻年袁長坤爲最有希望然聞柯氏對人言及輒以路政司長爲衆矢所集雅不願輕於搶任至袁氏之不能取得尤爲在人意中據某政治家云梁崧生做事向來機敏將來發表時必爲局外人意料所不及也 
[海軍部]  
　　海軍部自入民國以來所有海軍監獄　及　種法律設置均未完備論者久巳視爲　事此次增設軍法司實爲必不可少之機關惟是機關增設人員并未加多將來分配職務亦感困難據聞該部何日本定有辦事員二十人尙未補足現在劉總長　意擬再調取法律專家數人以足此額僅有不數則再由各司酌量調補數人共同組織云 
[擬議中之將軍府與元帥府]  
[軍府冠字之决議]  
　　自將軍制度發表後總統即飭　　法制局擬定内外將軍府組織之官制聞久已脫稿呈覆其所以遲遲尙未决議宣布者據政界人云因政府對於内外將軍府冠字問題意見頗不一致現討論再三始决定中央設立之將軍府卽照府長軍銜冠以建威二字各省之將軍分府亦照此辦理如段上將爲彰武上將軍則將軍府亦冠以彰武至於巡按使加將軍銜之各省則暫設立將軍府辦事處俟將軍另簡後再改組冠號聞陸海軍統率處現正照此修改原案本禮拜内决可宣布云云 
[大元帥府之擬建]  
　　政界消息總統日來與國務卿及蔭薩王諸辦事員商議以各省都督改爲將軍中央並設將軍府全國軍制煥然一新獨陸海軍大元帥無特别辦事處所殊不足以壯觀瞻擬在三海内特建陸海軍大元帥府將統率處附設府内以海宴堂洋樓宏敞堪爲府址大約稍爲修飾即可適用云 
[參政院代行立法院之旁聽規則]  
　　參政院議事以不要人旁聽爲原則而以代行立法稱則不得不許人旁聽蓋亦出於不得已之舉茲將其旁聽規則載之如左第一章旁聽劵及旁聽席第一條參政院依參政院議事規則第四十三條頒發旁聽劵執此劵者始得入旁聽席但劵面污損不能辨認者無效第二條旁聽劵有效期間分爲一次及長期二種第三條旁聽席分爲特别席普通席新聞記者席第二章旁聽劵之頒發第四條凡請求旁聽者須有參政一人介紹給予普通席旁聽劵其每次應發劵數由秘書長承議長命預行核定均分於各參政伹有臨時經議長許可者得逕由秘書長給劵第五條外國人請求旁聽得由外交部介紹秘書長承議長命酌定員數給予特别席旁聽劵駐京各國使館或其他外交官請求長期旁聽劵得由外交部於介紹時叙明秘書長承議長命酌定員數給予之第六條在京及外埠各新聞社得由參政介紹給予長期旁聽劵但其頒發之數不得逾旁聽席總數十分之二第七條介紹旁聽須將旁聽人及介紹人姓名記於劵面頒發新聞社旁聽劵須記其社名及記者姓名第三章旁聽人應守之紀律第八條凡旁聽人應以旁聽劵示警衛從警衛指引就席第九條一次旁聽劵入埸時應交警衛截角長期旁聽劵應聰警衛按日查驗第十條凡携帶凶器及酒醉者不得入旁聽席第十一條在旁聽席應守左列各項（一）不得携帶雨具洋傘水旱烟具及其他障礙物（二）不得飲食吃烟及唾涕於地（三）不得對於議埸内言論表示可否並不得互相談笑（四）不得闌入議場第十二條本院開秘密會議時凡執旁聽劵者均不得入席旁聽已入席者議長得令其退席第十三條旁聽席騷擾過甚警衛不能即時制止時議長得令警衛强制旁聽人一律退出第十四條旁聽人有妨礙議場秩序者議長得令其退出重者發交警署第四章第十五條本規則自核定之日施行 
[高等廳三次公開陳繩案（續昨）]  
審判長又問那天還有何人去答除白天有人在外院拔草此外更無别人去又問那天府裏你聽見甚麽動靜没有答聽見裏間屋磅磅的聲朦朧間又聽見院内有人說走走屋裏一人應聲日走旋又聽外間屋門關閉的聲音那時我迷迷糊的又睡　審判長遂呼人覓一木棒令伯基試繫堂上木欄問是此聲否答不是此等聲音又問你睡醒是甚麽時候答我睡醒時天光大亮了我到裏間屋見我六哥没在屋我以爲是走了再瞧牀上被褥亦没了我即去問李媽我二嫂說是住班去啦又問你見被褥没了之後還瞧見丢去甚麽東西答除去丢了帽子那柄刀亦没了後來知道是二太太拿去並没丢就是帽子眞丢了又過一日我六哥的自行車亦没了又問有人呌你在别屋住去没有答就是二太太曾呌我在先生屋念書去我没去又問平安上你六哥那院去過没有答去過問幹甚麽去啦答帶着惲姑娘的小孩上那玩去又問你六哥解手在甚麽地方答在外院往東杏樹那邊有毛厠問夜裡解手亦上那邊去麽答有一個瓶子就不上那邊去了問畢另煥陳伯康此人亦係陳繩胞弟年二十餘歲上堂後審判長詳問陳繩生前起居情形並問其睡覺有無面朝下之慣病答無　等形狀又問陳繩文具尙能記憶否答見過者尙能記憶問陳繩有圖畫具否答有兩份有一份經我現在使用他屋裏還有一份審判長當出示一國畫具令其驗看與其兄之物相符否陳伯康檢視良久答此物差不多惟梢損壞耳審判長又出一表練問是伊兄之物否答說不清審判長再提董升上堂即追究圖畫具及表練之由來董升答係張麟所給審判長即喚張麟上堂究問是物之由來答係伊在大學堂時伺候學生此物是學生放假後所遺棄者審判長往復詰問事近屬實遂不追問乃提焦升焦升者爲董升之荐舉人爲陳璧從前之跟班現在仍與陳宅管理取房租事上堂後審判長乃問陳宅各門鑰匙掌管責任答大門鑰匙總在門房又問馬號鑰匙亦在門房嗎答有時在内宅有時在門房審判長問究　有個准地方没有答我不常在宅裏不甚詳知請問張麟便知審判長遂再喚張麟張麟者爲陳璧之門房人由董升薦舉而來者張麟上堂後審判長卽究問鑰匙詰之再三乃答言門房鑰匙永在門房其餘各門鑰匙皆在内宅如用時須回明開門原因用畢仍即交入内宅等語審判長因時巳下午一鐘而訊問各供頗有所得遂　告退庭並定於十七日上午九時再繼續審理是日董升董珍仍收監周文潞黃貴取保其餘陳璧等人屈期來聽候訙惟以陳伯基年紀幼小不令其同來云（完） 
[内務部提倡剪髮之文告]  
　　自剪辮法令公布後京中人民頗有踴躍剪髮之象惟一般錮執不移者仍示保守態度茲得内務部示文咨文二則亟錄如下 
[内務部之白話勸導文]  
　　爲勸導剪髮事查剪　　髮這件事與民人形式上精神上皆很有關係的所以東西洋各國人現在没有不剪髮的就歷史上考證起來各國的人也不是起先就都剪髮就日俄兩國說吧在未經變法的時候這兩國的人民也是不肯剪髮後來俄國大彼得皇帝日本國明治天皇曉得這世界大同的道理要在變法自强於是把本國的不好處件件設法改良各國的好處樣樣取來效法又知道裝飾上是不宜特别獨異的所以勸導國民一律剪髮以便與各國的人形跡相忘渾然一致至今這兩國都成爲東西洋强國其變法齊心提起來眞呌人起敬我國自前清庚子年受了痛創之後有志氣的及那明白大局的人也知道生在這個世界非變法不能夠圖存一倡百和差不多人人講究變法惟此一條髮辮可多不肯輕易剪去以致被外國人輕辱笑話甚麽豚尾啦煩惱絲啦加以這種不名譽的稱呼這是何苦呢後來有些位達官顯者知道髮辮這種習慣是要速速革除這才倡議剪髮到了宣統三年資政院建爲議案封章上陳因此特下明詔准臣民自由剪髮可知一道同風這是時勢所趨人力是無可如何的就使古聖先賢生在今日因時制宜也絶不肯仍舊束髮的所以剪髮風氣漸開了剪髮的人也日見增多了不過仍有少數人不肯就剪說是髮膚受之父母不敢毁傷若按這個說法在後前薙髮的制度所薙去之髮能說不是受之父母的嗎何以於那一半就敢毁傷於這一半則又不敢毁傷呢况且不敢毁傷之意原是一種孝思須知人子對於父母無一時一事不當有孝思存在心裏若僅僅保住髮辮可實在算不得孝子又或悮信鄉里的謬言不願改變從前衣冠的樣子此種見識更淺陋了現在京城内外剪髮的已經很多如政界中人軍界中人警界中人均巳一律剪髮至於工商界勞働界也有剪了去的還有甚麽可疑慮顧忌的地方呢這件事固然由於人民不知道現在世界的情形亦由於政府未設法勸導今特與大家說知剪的原故絶不是因爲民國成立正朔巳更服色已易徽號已殊專爲形式上觀瞻起見就勞働生活的人說吧無論是種地是作工是作買賣反正是指着身體掙錢身體便利作事也輕爽　錢也掙的多有辮子拖拉着便覺得種種不方便要是到了機器房或火車輪船上一不留神辮子被機器繞住登時就許没命再講到衛生上更是種種有關係了甚麽枕頭被褥衣服嶄新的東西不到幾天被辮油給　了個難堪不伹東西可惜往往因此生病你們想想看還是乾凈好呢還是齷齪好呢而且剪髮的人與未剪髮的人聚曾在一處相形之下未剪髮的人往往受大家的擠對再有輕薄的少年竟致動手侮弄就現在情形而論剪髮到是從衆不剪髮反是自尋彆狃了經此次明白宣示想大家必能了然知道剪髮有種種的利益一律剪去不至像從前那樣頑固了吧再廻想想從前帝政專制時代就有剪髮的上諭現在政體變更五族一家已經三年就是没有官家督催也該家喻戶曉可是詳細考較起來剪髮的人固然很多而游移不定始終保存的也還不少北京爲各省的表率現在各省人民多巳一律剪髮而北京的人民反無自新進取思想留著髮辮往往惹外國笑話政府也不加干涉於情理上未免說不下吧京師警察廳管理北京内外城地方有整頓社會的責任社會文明不文明全在乎整頓的得法不得法有不明白這剪髮道理的應當設法開導使他明白久而久之自然就會有了效騐再於京城内外熱閙地方多設幾處奬導剪髮所設法提倡務使人人有樂從的趣味總要顯露出有一種大同的氣象來這纔不枉本部苦口勸導的一番意思呢這等舉動原望激勵一般國民自家齊心努力辦去要是用强迫的辦法到那時候也是要剪到没意思呢此示 
[内務部之咨行晉省文]  
　　七月十三日内務部　　咨山西巡按使文云爲咨行事檢閱七月三日民憲報載山西省城警察廳廳長靳鞏曾奉巡按使面諭略稱查省城近有一般無知愚民披髮垂肩通行街道微特外觀不雅且於風紀有碍亟宜出示禁止等因奉此查蓄髮一事本於衛生大有妨害對於固有辮髮者未施强制剪除不過省長體順民情之至意乃竟有此等愚民蓬首散髮或作爲牛羊角狀或編爲鼈蓋奇形或仿翻鼎式表示三權分立或成五條鞭自稱五族共和以致一顆頭顱現出種種怪象大則有辱國體小則關礙風化本廳職責攸關不得不布告週知自公布之後仰各色人等一體遵照嗣後除固有長辮不加干涉以順民意外其餘一律薙作秃頭或作正式分頭樣限十日一律整齊如有不遵故違愚頑定按違警處分决不寛貸等語查人民剪髮本部前飭京師警察廳力加勸誡刋載公報在案各省應一律推行其在愚民無知披髮蓬頭及編作怪異形狀者固宜分别禁止至固有長辮若竟明白宣示不加干涉則是以提倡蓄辮爲順民意與本部勸誡之旨顯有未符警察行政之紛歧一至於此殊堪駭異且剪髮一事所以躋世界大同之盛東西各國固有通行式樣分頭式有偏正鬈曲三種平頭式有長短兩種日本軍人則剪短平齊均甚雅觀該報所載牛羊角鼈葢翻鼎式等項名詞是否即係仿效上列各種式樣抑晋省人民另作奇形怪象究竟該警察廳有無此項文告應由貴使轉飭據實分别查明覆部以憑核辦總之勸導剪髮係取同化主意旣爲時勢所必趨抑亦觀瞻所共繫比年以來風氣寖開各省情形不同或相率提倡成效已徵或固陋拘牽尙復意存觀望斯固由於民智不齊而令甲未頒從違莫决行政宮廳亦應負其責任現在京師業由本部飭知警察聽認眞辦理各省行政官長若不因勢利導妥籌勸禁之方殊非劃一整齊之道茲特咨行貴使希即轉飭所屬設法婉爲勸導以期一律推行除通咨外相應鈔錄本部飭知警察廳原文咨請貴使查照可也此咨 
[北滿水災紀]  
[龍江]  
　　黑河訪函報告近日黑龍江水大漲下游左岸瀕江俄村被淹十數屯捕魚窩棚亦悉數冲去淹斃牲畜無算計淹斃俄民百餘口有俄人名喚瓦西一萬撓爲七者向在江沿捕魚一家七口全被水淹斃現江左俄民均遷至附近高原以避水勢 
[嫩江]  
　　嫩江下游近來大雨連綿數日未晴初五日　　江水陡然暴漲數十尺兩岸民房多被冲毁損失品物不計其數沿岸之田地被淹甚夥有住戶王姓者因水暴漲搬運不及將七歲之幼童還於屋中及至回收房巳冲倒水勢洶湧不能前進而該幼童早巳壓斃矣又聞江省西門外盡成澤國西泡子巳與嫩江連接聞上游左岸田畝亦多被淹者 
[三誌川省缺米之大恐慌]  
[各縣屬之情形]  
　　省城自舊曆三月起求雨禁屠　　者四次矣前三次均一求即應肉未售完而屠巳開巿此次則自閏月朔起屠宰巳禁至五日尙未得雨肉食口饒者流竊向鄉場巿歸事爲屠行偵知乃於城門搜檢聞昨晨搜出之肉甚多堪多均釘之要道俾衆週知且聞有某屠私宰被人偵知搜出即將全猪掩埋土中不准發售　北門外駟馬橋附近有貧婦數十人結隊成羣將城内某居民所購之米三斗攔截分取圑警上前阻止該貧婦等均以一二日未食訴之團警不忍遂任其分携而去后子門街王興發米店於二十六日晚初更時有引來買米者聲稱奉總廳示須照示每斗一千三百文米店答以總廳示價一千三百文係指被封之米就倉發賣者而言並非巿價亦照此數也無如買米者不由分說愈聚愈多竟將該店之米搶去且連累及陳寳鑫坤厚長蔣興盛各米店之米一律被人搶去　帶橋雷洪盛米店亦突來二人一持一斗一持二斗亦各給一千三百文之價而去 
　　大邑縣距省僅百餘里現旱象成災米價亦漸騰貴飢民呼籲已久而該縣彭知事置若罔聞並未設法籌賑昨城鄉貧民聚集千餘始往公署呼救無人與理該民等忽謂公署無錢惟征收局係錢糧之地羣往局所肆閙該局長周君相文急出排解一面即命人速將所收銀錢鈔票席捲由後門移出旋即專人星夜解省幸未被搶 
　　川省飢荒之大以本年爲最米糧昻貴日甚一日恐慌情形不堪言喻綿陽西區靑義場陰暦五月二十八日爲該場赶集期巿僅有米三四斗價一千七百文雜糧相等不敷賣買突聞離場一里許四王廟泊一米船約裝二十餘石於是鄉民一擁而上搶掠淨盡及圑保至衆已散去 
　　川南富順連年受旱去歲春田無水栽插收穫僅四五成延至本年斗米價至千五百文上下今春未得大雨秧雖栽而無水田巳坼如龜紋矣現食米將盡萬民祈禱無效衆謂知事多冤獄致釀此災又謂知事不信祈禱帶灾來縣一時怨聲載道天公有知亦能急賜甘霖以解李知事之怨謗耶 
雅安因天久不雨故至今尙有未栽秧者現每米一斗重三十餘斤價一千三百餘文天全旱象亦與雅安相同 
丹稜屬内接近眉山等處已有旱象附城一帶則栽插完全禾亦未槁惟眉山所屬各處亢旱殊甚田禾多焦枯 
　　琪縣今歲栽秧甫畢卽苦亢旱現時田土深厚者尙能發榮而瘠薄者已漸就枯槁矣 
　　廣漢縣米價近日疊漲至一千六七原因由於天久不雨禾苗盡赤農民失業而鄉間流氓攔路劃袋搶米者比比皆是無人任保護之責知事初以爲囤戶居奇致有此患迨親自查封倉廪乃悉城中情形米不過百餘石穀不過三四百石區區此數僅足供十日耳近聞巳糶過半數鄰近之米不來城中之糧日匱將奈之何耶 
[晏運使之呼籲]  
　　川巡按使公署昨准晏運使 
 
 
 

Page 7

 
 
　　電開據犍樂兩厰灶商炭商何德基等呈稱本地産米無多向恃上下河辦米接清今夏五月米商張輝僑船至彭山地而被莠民搶去米一船現在新津眉山　雅夾江江安等又出示阻載以致廉地米船斷絶米巿停歇斗價騰貴人心恐慌請仍照往年官運成案由運署發給護照責成米商分往各縣陸續採買運廠濟食等情查該商等係爲救荒起見自應照准擬請貴署分别文電通飭新津眉山洪雅夾江等縣俟該商執持護照到境辦米即時驗照放行勿許阻遏並飭經　沿江各縣一體保護毌任地方人民藉口饑荒任意搶奪以免缺食停煎公私交困瀾在該廠目覩苦况特憲大府極力維持實　公誼云云陳巡按使已令飭沿　各縣認眞保護矣 
[陳巡按之救濟]  
　　陳巡按使昨令成都商務　　總會云據呈巳悉查近日米價昂貴全恃外縣米糧接濟乃竟有不法流民沿道阻運割袋奪米形同刧賊致令遠販風聞裹足實屬大碍民食現已由本巡按使嚴令近省各縣責成圑保認眞查禁並拿阻米割袋之人從重懲辦俾將來路疏通藉平巿價而安民心仍由該總會設勸導富商有穀者迅速碾米運巿毌再居奇搢價致干重咎切切此令 
[川路風潮將有結果]  
[胡駿致公司電]  
　　川路公司因津貼一事屢　　釀風潮現經省公署批令繳還否則勒追聞前　一胡葆生由京電致公司總理董事諸公略稱頃閱報載此次交涉結果酬勞至一萬餘金之多在諸公固受之　　　鄙意竊有未　職務所在何敢云勞卽謂酬勞亦 
應使諸股東大會與受較爲分明庶免貽人口實忝在同交用進忠告胡駿叩號 
[馮國昌復電]  
　　川路公司董事馮國昌於六月　　二十三日電北京西河沿鐵道銀行轉胡葆生文云　電悉國昌回省後交涉津貼案係彭總理交議交涉員函請向主席付議一機關共計萬餘金但公司董事同人已將此欵仍存公司分釐未用留待大會解决報紙謡傳諸公勿信並請轉致同鄉諸君以釋羣疑並登報申明臨時主席馮國昌漾 
[總公司布告]  
　　公司董局同人昨發布公啓文云本公　　司交涉津貼一案原因複雜紙不勝書横逆之來初弗與較即傳聞失實各報暄騰同人只有拜嘉力求補過至總理科長辭幾無以自明昨經同人一再慰留曲全大局幸均復職勉圖一簣之功區區津貼各皆先後返還公司以待大會解决除呈復政府外赶造對照表轉瞬部復到日即富通告股東此時如有疑問公司底册且存敢請隨時　止澈查自克了然恐未週知登報廣告此佈 
[巡按使嚴批]  
　　黃雲漢等以朋比爲奸瓜分血股呈　　控彭芬康千里劉英耀等昨經巡按使批云據呈及粘　悉查該公司股本均係在川官紳商民血膏錙珠累積而成歷年以來虚耗甚多未收寸效現已收歸國有餘存股欵自應加意保存以維血本乃該司董事局竟敢妄擬津貼名目擅行分用存欵至一萬五千餘兩之多實與監守目盜無異深堪嘆憤仰候令飭川路公司總理立予飭令一律繳還報查如有抗違即呈請本公署按名勒追以重公欵粘存此批近復由曾篤齋陳懋甫周紫庭尹仲錫諸君聯名三十餘人具呈請嚴究辦聞亦將批出云 
[鎗斃張元貞之布告]  
　　江蘇軍政執法處於本月十六日宣布張元貞罪狀云爲宣布罪狀事案奉宣武上將軍發交兩淮緝私營解送逆黨張元貞等僞委狀調查報告書委任存根等件到處當經提訊據該犯供稱年二十八歲無錫縣人前充鎭江第十六師司務長旋被取消庽上海同發公客棧與亂黨洪濤接洽受救國接厲圑總部委任運動軍警兩界以圖起事等語查張元貞夙隸軍籍退伍後乃投入黨魁洪濤部下甘受僞委狀擔任蘇常一帶聯絡員並在惠山張明公祠設立機關雕刻印信招聚黨羽製造調查報告等書意圖擾亂治安而起暴動現今起獲證據供認不諱擬照内亂罪執重要事務者科以死刑用軍法鎗斃除執行外合亟宣布罪狀俾衆周知此布 
地方通信 
[蘇州]  
[潘律師被拘詳情]  
　　蘇州律師潘承鍔被拘一事已記昨報茲悉此事實因數月前潘家有一女僕衛陸氏與人有租洋三十三元之糾葛在吳江縣涉訟目下衛陸氏早已辭歇他往乃吳江縣署竟誤批令潘律師交出衛陸氏等語遂即備文派差役二名來蘇先至吳縣知事署請加派署警往拘是時已傍晚縣知事及司法官均已散出當由收發處添派署警四名警長一名衛隊二名恊同前往大成坊巷傳同地保至潘律師家口稱令潘交出衛陸氏潘適有病在房差警等直入臥房潘告以衛陸氏係舊僕早經辭歇詎差警等不問情由竟將潘拖扯出外潘僅穿短衣被施出大成坊巷至觀前大街該警長等即取出洋拷潘以我未犯法爾等何得野蠻與之爭論致被打傷面部血流滿衫旋被用洋拷鎖住解至吳縣署楊知事得悉此事豈可擅行拘捕大爲抱歉立命開去洋拷延請潘至辦公室驗明傷痕屬實當面再三道歉立即備轎將潘送回一面將署警差役地保人等收押聽候訊究聞潘律師巳上禀縣知事道尹巡按使各署請爲澈究並電司法部核示矣 
鎭江 
[董事請保圩岸]  
　　鎭郡對江自口岸至仙女廟一帶向有華洋　　各小輪行駛每當夏令水漲之際即禁行走以保圩堤現當江潮盛漲之時該處水勢已有一丈三尺之高水過標記若再准小輪照常行駛堤岸難保不損昨由該處董事王某等函請縣長轉知稅務司立飭各小輪查照成例停駛以防危險 
[定期召集農會]  
　　丹徒縣農會設西城外薛家巷縣議會舊址茲正會長殷森圃副會長洪小農定期二十號召集十七區巿鄉各董到會籌議會中一應事宜以便組織進行 
揚州 
[搜挖蝗蝻遺孽]  
　　江都謝知事聞該邑西山陳家集謝家集移　　居集等處飛蝗停落深恐遺有蝗孽致害禾苗昨特飭丁役等分赴各該集察視如果蝗蝻確有遺孽即行會同董保招夫搜挖勿任遺留爲患 
[冐充委員定讞]  
　　揚城有冐充禁烟調查員嚴漢臣周仲良李澤延等因敲詐尹姓案爲警務長張立瀛拿獲送縣會訊巳得確供當即按照刑律三百八十二條之規定處以三等有期徒刑褫奪公權全部並追繳没收其贓洋至周李二人係屬從犯僅詐欺取財一次得洋亦甚微故處以五等有期徒刑昨（十六號）已宣告判决書如果不服則在兩星期内上訴否即遵照執行 
[電飭保護部員]  
　　江都縣知事昨（十六號）奉巡按使署來電　　云部派僉事余君不日蒞縣視察蝗蝻飭即妥接待保護謝知事奉電後隨即飛飭各鄉警區隨時派警保護勿得漠視 
杭州 
[李參政來杭]  
　　皖人李仲軒參政來游湖山一節本報茲據張　　春泉處長致安徽會館函稱現與同鄉李先生約定十九號（即 
今日）上午六時由滬專車起程九時到南星站進晤將軍巡按後卽住西湖劉莊惟函内說明一切招待仍憑昨晚十二鐘前電報爲憑以免虚候云 
[桐鄉調查學童之風潮]  
　　桐鄉縣知事奉省令調查學齡兒童　　文到後即派自治調查分發各鄉編查學齡兒童現將告竣不料有餘杭人某在南鄉造謡惑衆謂此番調查小兒造册拿去打錢塘江洋橋所用如小兒之名打在樁内其兒即死等云近忽南鄉適有傳染瘟疾二三歲小兒死者頗多以致此種謡言適中其竅無知鄉民信以爲眞羣起擾事至南鄉宣講員周幹甫家閙事並將物件打毁此風一起東門外鄉民亦將圖董王大亨家房屋拆毁南門外鄉民將圖董費雅南家房屋打毁附城鄉民（屬城區）亦來城至調查員家閙事並使鄉村老嫗至縣公署滋擾日必千數百人並索調查簿册諸知事亦無可奈何只得發出著名圖董按名給還並有謡言命小兒項中備帶繩圈（係黃紅兩色繩織之）可避此難云此番編查學齡兒童係預備强迫敎育以啓發民智爲前提而乃有此種風潮吾民程度可知矣 
安慶 
[請修大觀亭]  
　　省城西門外大觀亭爲皖垣之勝蹟歷來賢士　　大夫多　詠於斯藉以憑眺江山發抒胸臆清撫馮煦朱家實迭經撥欵修葺煞費經營光復後經兵隊踐蹋以致門窗楹額多被毁壞昨經該亭看守僧樸禪具呈懐寗縣懇轉請巡按使撥欵修葺刻徐知事以保存古蹟曾奉内務部通飭在案此亭自應撥欵重修故已據情轉詳倪巡按矣 
雜評二（默） 
近來發表之官制中最屬駢枝者莫若軍事上之機關如陸海參謀三部專任陸海各軍事之機關也未幾而大元帥制發表於是總統府有統率辦事處之設立矣未幾而將軍制發表於是中央有將軍府之組織矣今者因統率辦事處不足以壯觀瞻崇體制也於是又有特建元帥府之議而以統率辦事處附焉吾不知此種種機關責任若何支配權限若何分明以段上將一人而兼負各機關之責又將何以明其統系也 
據報載韓齊兩巡按均以本省人爲本省官不便做事且有種種爲難故自請辭職吾謂本省人爲本省官誠多難辦處然亦有便利處苟出其爲國爲民之公心以辦事不計毁譽不存偏袒則本省與非本省固無所分别也若預存一本省非本省之心以爲爲本省官必須偏向地方爲非本省官可以偏向中央則一旦易本省而爲非本省官吾知好官之稱譽將在中央而不在地方矣寗中央稱好官耶抑願地方稱好官耶願韓齊兩巡按之早自决也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[前晚戒備之原因]  
　　近日滬上無稽之謡時有所聞十八號晚本埠軍警忽又戒備製造局方面更形嚴密是晚八時即禁阻行人來往城内地方監前後平時均可行走是晚亦加禁阻其餘各處崗警均須盤詰租界内如有形跡可疑之人亦須檢查聞其所以戒備之故因鎭守使署忽得某方面密報謂有黨人約期是夜起事某界某處設有秘密機關多處先在某某等茶肆取齊繼至某處領取危險物品然後起事等情故由鄭君飭知軍警各機關嚴密防範並知照各方面一體嚴查以保安寗聞梭巡至天明毫無影響始各釋然 
[淞滬警廳之防備]  
　　淞滬警察廳長徐輔洲君因近來滬地謡言復興恐有黨人乘機肇事除本廳辦公人等特發口令外昨飭偵緝隊副隊長傅明業於卽晚起帶同全隊隊士在城廂内外各要道嚴密巡查以備不虞 
[保衛租界治安之措置]  
　　英美捕房代理總巡張君以製造局前浦江所泊之通濟練習艦因天氣炎熱火藥炸裂致斃多命後滬上謡言愈甚人心惶惑並以近來租界内匪徒充斥搶刧頻聞故於前日通飭各捕房捕頭選派中西探捕分往界内茶館酒樓妓院旅館等公共游息之所並車站輪埠認眞查緝至界内各熱閙地點亦着日夜輪班偵查如有形跡可疑之人許卽盤詰並准搜查以免匪黨混跡而保治安云 
[調查米價增漲之原因]  
　　滬上米價近因産銷併征來源呆滯每石已漲至八元有零上海縣知事洪伯言君昨特函致米業董事轉勸米商切勿居奇抬價有妨民食一面派科員密查漲價原因究竟是否無貨到滬抑係奸商私運出口希得善價並巳將現在情形報告韓巡按使察核矣 
[正當開支無須自請截留]  
　　江蘇韓巡按使復上海江蘇省農會會長電云眞電悉國稅地方稅名目雖已取銷然如敎育水利慈善巡警　事業均係正當開支部文明有不令停輟之語現除敎育一項已核定暫照二年度辦理外其餘但須由縣將用途開陳核定自可酌撥濟用無須電請截留此復乞轉致韓國鈞寒印 
[水手疏忽之懲儆]  
　　飛鷹魚雷艇於本年四月間在江寗江口防次被水手　　林某誤將該艇船頭魚雷水閘漏未塞閉以致江水淹入該艇管帶深疑林水手暗受煽惑故意不將水閘關閉當將該水手派員解送駐滬海軍司令部訊究在案茲值海陸兩部所派來滬訊理銅匠田家茂僞造黨人委狀誣陷鏡清水手一案之軍衡科員趙姚二君現尙在滬特由海軍李總司令將飛鷹魚雷艇水手林某一案亦請趙姚二科員澈底訊究以便發落業經趙姚二君命提該水手研鞫實無通匪證據惟林水手旣奉派定管理水閘疎忽至此咎無可辭從寛判予監禁二年以示懲儆除仍由海軍李總司令發交營倉如期拘禁外並將判决情形呈報海陸兩部查核矣 
[移提暗殺陳子文之兇犯]  
　　去冬在新閘山海關路暗殺前浙江先鋒隊長陳子文之正兇業經杭州警署拿獲茲爲英美捕房張代總巡得悉諭飭新閘捕房探目劉森堂帶同探夥八人赴杭移提去後茲劉探目回滬禀明捕頭復請滬海道尹補具正式公文並加派西探一名復於前日乘坐火車同往移提想不日即可歸案訊究矣 
[查禁提倡少林邪敎]  
　　上海軍界率宣武上將軍通飭云爲飭知事案准陸軍部咨開准政事堂鈔交四川巡按使陳廷傑呈據城口縣知事詳稱接香港函寄傳道簡章提倡少林邪敎圖謀内亂請飭内務陸軍兩部通飭各省查禁由奉大總統批令交内務陸軍兩部通飭各省一律查禁以弭亂萌並由部轉行該巡按使知照附件存此批等因行知到部除分行外相廳鈔錄原呈咨行貴將軍轉飭所屬遵照辦理等因並附印件一紙准此除分行外合行抄件飭到該口仰即遵照嚴行查禁以保治安此飭 
附署四川巡按使陳廷傑呈大總統文 
　　爲呈請事案據城口縣知事羅本持呈稱民國三年四月三年四月二十八號接得香港油麻地尖嘴五十四號鍾瀚來函内寄傳道簡章一則核閱條件有醫道還元運氣行功六丁六甲飛刀挑劒先天大道等語確係提倡少林邪敎圖謀内亂查前清時代傳習少林邪敎省分實行叛逆人民塗炭受禍最烈邇來川省邪敎盛行如靑蓮白蓮紅燈八卦等敎先後發現非止一隅今又傳入少林邪敎如不先事預防嚴行查辦將來爲禍不堪設想知事檢閱函封其名雖由香港傳佈而郵印實由成都發交想成都必設有秘密機關以爲煽亂全川之基礎恐此項函件不獨專寄城口應請大府揀派得力員秘密偵探亂黨機關究竟設置成都何地務懇飭屬認眞拿辦以遏亂萌再查此項邪敎機關發源香港蓄謀叛逆必至禍延全國可否會同都督電呈大總統預爲查辦以杜亂機而安國祚不勝盼禱之至等情據此當查呈到香港發佈原件一件文字鄙俚荒誕不經實屬邪敎旣經印刷散布其爲藉敎煽惑已無疑義惟此單旣係發自香港其函面又有香港郵票且油麻確係香港地名則該處必有邪敎機關誠恐傳佈愈廣聚衆愈多隱患誠非淺鮮除飭本省各屬嚴行查籌並函廣東都督巡按使查辦禁止外應請大總統飭下内務陸軍兩部通令各省營署一律查禁以除禍本而正人心之處伏乞衡示施行謹呈按四川巡按使致廣東巡按使函巳載前報地方通信欄 
[匿名書信之恐嚇]  
　　上海救火聯合會近接郵遞匿名書信内稱有留學生海門人某近率其同黨定於某晚在上海城中縱火焚燒行政司法各署若届時火起懇請貴會切勿鳴鐘報警並轉知各救火社員切勿赴救以免玉石不分等語該會會長展閱之下明知此係匪徒造謡恐嚇本可置之不理惟目下正有謡言不得不思患預防故於前日轉告所屬各救火社員一體嚴加防範一面函致行政司法各署長官除隨時防護外並飭探警查緝造謡之人到案懲辦 
[查察黨人機關]  
　　上海鎭守使鄭汝成君接南京宣武上將軍來電以據偵探報告上海法租界嵩山路附近囗囗里内囗囗囗囗爲黨人機關匿有黨人甚多密謀擾亂是否屬實飭即嚴爲偵查覆候核辦等因並據宣武上將軍府駐滬稽查員到署報固　由　爲　　協查鄭鎭守使以案關謀亂虚實均應澈查當巳飭派稽查員會同將軍府駐滬稽查前往該處一帶切實關查禀覆核奪矣 
[楊師長添募新兵之請示]  
　　陸軍第四師楊師長以步兵第七旅十四圑所部三營均已調往福建防守又本師所轄之補充兵第五團各營亦經派駐厦門等處鎭懾現在福建李鎭守使又將補充兵五圑第營營長辛桂芳所率之步兵一營挑選精壯二連改編爲厦門警察軍則該十四團及第五團之六營勢必永歸閩省派調一時恐難調回惟查松滬兩處管轄區域甚爲遼闊本師全部軍隊尙嫌單薄爰擬添募新兵二圑以補缺額聞巳具呈陸軍部請爲轉呈大總統請示矣 
[鏡清艦急須修理]  
　　鏡清練習艦機器鍋爐氣管等件因巳多年大都損壞當由海軍部飭令停止行駛暫緩派調在案茲因南京水師將弁魚雷學堂各學生將次畢業其魚雷等艦之海軍練勇敎授期限亦將屆滿均須實地練習故由海軍劉總長特飭駐滬海軍司令部迅將鏡清練船從速送交江南造船所估修以資應用聞估計修費約在十萬以内云 
[布置法新租界之警務]  
　　法公董局前飭工匠在善鐘路西南角添建巡捕房一所現已落成一俟電燈自來水等裝設完竣即派撥探捕分段梭巡茲聞總巡藍君擬以二號西探脫來耍克君拔升新捕房副捕頭辦理警鐘路及新租界内一切公務以資熟手所有新租界徐家匯等處因與華界毗連擬擇熟諳該處情形之包探派往辦公冀收聯絡與情之效云 
[務本小學開會記]  
　　昨日上午老北門内回敎清眞寺附設之務本兩等小學行署假禮並開游藝會國文英文算學地理理科習字圖畫唱歌等科各有游藝一種來賓到者約有百餘人滬海道尹楊小川君亦蒞校參觀游藝旣畢即由楊君演說頗爲嘉讃並訓勉諸生勵志勤學臨行贈以該校照片一幀以留紀念按該校於前清宣統二年由私塾改爲兩等小學去年夏季畢業學生一班内有三生曾考入民立中學正科其成績可見一斑惜限於經費故附設清眞寺内致校中部署尙有缺點惟該敎不乏熱心之士想必能續求改良也 
[担文律師之得人]  
　　英國担文律師來華數十年辦理華洋訟案措置裕如久爲中西人士所推許其帮辦好卜魯律師亦心精力果聲譽卓著原有繙譯陳振立君文案唐貫保君向均深資得力茲以事務更繁復添聘徐紫峰君趙養矯君分任繙譯文案之職徐君歷辦南北洋等處譯務趙君深明法律經騐甚富今旣先後應聘必有相得益彰之樂也 
[籌募甘肅賬欵]  
　　淞滬警察廳長徐輔洲君奉上海鎭守使鄭汝成君函開奉宣武上將軍飭開准甘肅巡按使張電開此次白匪竄擾隴南共陷十餘縣所過之處蹂躪不堪富者頓無立錐貧者流爲餓莩流離困苦慘不忍聞電請代募捐欵等因准此除分行外合飭該使遵照等因到署相應函達　即廣爲勸募欵交敝署彚解云云徐廳長遵卽自行捐助洋十元又令本廳科員等分别輸助昨又傳知各區警署及各分署上級人員代爲勸募矣 
[浙江温處義賑會之結束]  
　　前年秋間浙之甌括兩屬洪水爲災經該省旅滬士紳籌募賑欵所集鉅資解赴災區散放業巳辦理告竣昨日開會宣布災區情形及辦法並分送徵信錄聞該會除散放外尙餘賑銀萬元餘經公同議决留作浙省備荒之欵云 
[商界又弱一個]  
　　謝峙渟君滬商中之耆宿也先在政界辦事多年繼退隱實業遂偕西商籌辦永年人壽保險公司迄今十六年該公司營業發達信用卓著爲東方壽險公司巨擘皆由謝君籌畫之力近因偶感微疴醫生謂宜避署海濱於本月十日乘俄國皇后輪船前赴日本遊歷欲乘便攷查商業詎於神戶旅次病劇作古噩耗傳來滬上商界無不痛惜永年公司昨特下半旗誌悼云 
[火腿同業集議]  
　　本埠火腿同業前舉胡祥鈺爲該公所董事嗣因該公所爲人佔住爲所中所供木牌位　去該　業昨特邀集同業籌　辦核聞將向官廳提起控訴云 
[切戒巡警毆人]  
　　淞滬警察廳長徐輔洲君到任後曾經訪聞各區崗警平日對於人民或因言語誤會及細故衝突往往以警棍示威甚至歐轚傷人殊爲警界之惡習巳通飭各區署轉諭各長警遇事和平不許擅自毆人在案茲恐該警等未能一律遵從復於前日常會時面諭各區署上級長官訓誡所屬各崗警一體遵照如果再有以上情事定將該上級警官連帶記過該警等卽予革辦以昭懲儆云 
[祇可取締同業]  
　　上海縣知事批扇有公所代表楊欽元等禀云禀悉查該業重整行規雖於上年四月呈經吳前知事批准布告惟察閱行規内有外貨輸入須報知公所調騐抽釐以及裝訂須與作主接洽工匠等不得私相代客裝訂如違議罰等情此係明指取締同業互相遵守而言今林長山旣係外業且由楊販來摺扇乃個人營業自由非自製扇坯可比豈能擅自扣留禀請傳罰殊屬謬妄本應移送司法衙門訊究姑念知過尙早即據聲請撤消姑寛無庸置議嗣後務當安分營業勿再無理取閙是所切戒續呈并批 
[收發員自認貪小]  
　　地方審判應收發員陳子新因將保狀挖補朦混出售爲地方廳汪檢察長查明報告審判廳長將陳先行解除職務昨經汪君委檢察官將陳提案研訊陳供一時貪小無知判押候提起公訴請審判廳訊明判决 
[王樹穀解回法廨]  
　　大東門外義大牛皮店搜查軍火案内之嫌疑犯王樹穀前由上海地方檢察廳函請法公廨將王提至城内判押三月在案昨晨汪廳長准法公廨來函以王樹穀前有控案請交來探帶回等因汪君隨派法警兩名協同來探將王送回法公廨收押俟訊明再行提回收押 
[召領海門小孩]  
　　湘滬警察第一區署署長董君昨日布告云爲招領事本月十八日奉到廳傳一件内開案據第一區第三分署詳稱七月十六日晚六時據崗警報稱在萬寗橋地方見有迷路幼童一名腹痛倒臥於地啼哭不休帶　前來訊據該幼童供稱姓江名學榮年十二歲海門縣人向在家鄉鐵店爲學徒月前隨輪船來滬因無熟人日則到處乞食夜則露宿等語查該幼童頭無髮辮面有微麻身穿破格布小褂下穿灰色破褲留至今日無人認領除將該幼童備片送交新普育堂收養並出示招領外理合備文詳報鑒核並請通飭各區隊一體招領等情奉此合亟出示招領仰該迷童家主速赴淞滬警察廳具領可也 
[繅絲女工之當頭棒]  
　　繅絲女工顧張氏顧石氏住居四區警署境内前日與同居李少卿細故口角李遽以劈柴斧之木柄轚傷張氏石氏之頭顱當由崗巡查見一併拘區薛署長略訊一過卽移檢察分庭預訊之下諭二氏回家自行醫治李還押候辦嗣卽由李檢察官起訴審判分庭沈庭長判李罰洋四元了案 
[木匠砍傷車夫]  
　　黃包車夫徐阿四前日施車至北京路誤撞木匠林福山之肩膀被林扭住兇毆並用斧砍傷肩背痛極踣地由捕查見將兩造一併帶入捕房經捕頭詢明飭將受傷人車送仁濟醫院醫治林押候解廨訊究 
[糾衆尋仇之敗北]  
　　譚鳳林陳少五與林仁元積有嫌隙譚等於前晚糾合多人在西棋盤街將林扭毆詎譚陳反被毆傷由捕查見一併拘入捕房將林收押譚陳車送醫院醫治候愈再核 
[大閙飯店]  
　　前日上午有劉忠溪施訓根王長裕三人同在大統路某飯店午膳忽與隔座江北人施紅芬陳長雨潘雙福郭萬正等口角繼以兇毆該店器皿什物被毁不少劉等頭顱亦被擊傷當由四區崗巡一併拘送區署薛署長判移地方檢察廳分庭預訊之下解送地方廳究辦 
[烟犯移送法庭]  
張新南張有仁張維卿張松瀛王喜李金生等六人均私帶烟土欲搭滬寗火車他往當被五區長警查獲一併移送檢察分庭分别收押聽候訊明核辦 
[先下手爲强]  
　　朱肯堂控黃寳書創欠巨欵業經公共公堂訊判查封家産拍賣備抵在案嗣復有唐五樓和興昌梁祥溢及婦人陳梁氏亦以被曹倒欠銀兩先後具禀求追故前日由廨集訊原告朱肯堂延律師到堂聲稱朱具控在先拍賣銀兩應先歸償朱欵有餘再行分攤各戶而唐等亦延律師到堂聲請照被告破産辦法按數公攤中西官以朱具控在先早經判决判所得拍賣銀兩如歸償朱控追之欵尙有餘多再行分給唐等四原告攤派 
[再誌追償欠欵之枝節]  
　　聞葆賢控周永貴不理欠銀因呈案字據旁有添註之字聞供係 
前充公廨書辦之顧某受被告賄通私添故經公堂判候傳顧質證在案前日由廨將顧傳案集訊顧不承認並稱與兩造均不認識中西官判顧退去候下禮拜三再訊 
[理處欠款之期限]  
　　同德錢莊控殷佩之黃子謙不理欠銀一案前日由廨集訊兩　各延律師到堂代辯中西官以被告認欠屬實判殷黃仍以另案還押限兩個月速向原告理清 
[債務人交保候訊]  
　　法租界吉祥街板箱店主徐邦仁前投法公廨呈控住居新租界之朱章桂抵借洋五百七十六元迄今四載本利無着等情當經讞員聶君核准飭傳去後因朱章桂抗不投訊遂改出提單飭探拘獲解入捕房藍總巡以會審副領事德君現正出外避署民事錢債案件須停訊兩禮拜即將朱章桂交保出外聽候傳訊 
[原告具禀求銷]  
　　倪炳生等七人前控新民旅館主曹寳瑞吞賴押櫃等欵共洋三百五十四元經法公堂中西官會訊屬實押追在案茲曹挽人向各原告倪炳生等懇情先還二成餘欠立據拔還昨由倪等具禀捕房總理案牘處稱此案巳在外說妥請將在押之曹寳瑞即行開釋捕頭以案經原告具禀求銷准即將曹開釋了案 
[華捕升充試用包探]  
　　法捕房增添華探巳紀昨報茲悉昨日下午又由總巡藍維藹君與西探目石維也君在各華捕内挑選姚金福張阿三金九林劉元發梁大寳等五名升爲試用包探即着隨同各探承辦一切以資練習云 
[雉妓深夜拖人]  
　　英華街七號門牌雉妓王桂林汕頭路三十三號門牌雉妓王子卿均因深夜在途拉客由捕查見拘入捕房捕頭以其違章屬實併送公廨拘留候究 
[包探查獲竊賊]  
　　嚴阿生前日竊取麥特黑獅路十九號門牌陳沈氏家衣物由探查獲帶入捕房經捕頭訽知嚴係過犯押候解廨訊究 
[西崽不認行竊]  
　　陳阿才在靜安寺路一百六十號某洋人家爲西崽因竊洋東現洋三十元被控由捕房派探將陳拘至寫字間詰問據稱因被欠工資不付是以自取并非行竊捕頭以陳不應私取押候解廨訊究 
[性急跌傷頭面]  
　　前日午後有年逾四旬之李某由滬寗車站乘坐電車至新署前文監師路急於下車以致跌傷頭面血流不止當由新署門崗華捕查見雇車帶入匯四捕房飭送同仁醫院醫治 
[罪犯病斃]  
　　案犯徐阿毛前經地方審判廳訊明判决發送地方分監嗣因染病轉送新普育堂醫治無效於昨晨在堂身死堂中即報告地方廳委派檢察官等蒞堂騐明委係因病身死並無别故判由堂棺殮發封厝壇候家屬認領 
[美捕房瑣案]  
傳阿四昨向住層北四川路之小販陶金松索討償洋無潰口角　擅由捕併經捕房捕頭以案關　債着赴公廨起訴 
錢阿林高順　朱阿生等前晚在虹口元芳路不知何故且相兇歐由巡還印捕查見喝阻不服一併拘送捕房押候查明核辦昨有胡阿三在西　得路與宋林生因細故口角被宋扭控捕房捕頭詢得均非善類一併斥釋 
雜評三 
[謡言又起]  
　　滬上商民之稍有　財者則以産銷併征故而人心皇皇其他營小本經紀及勞動工人則以米價突貴故而人心皇皇匪盜刧掠之案時時發現則一般居民爲防範盜賊故而亦皇皇然不敢安枕矣今者謡言又起軍警以戒備故而忙碌一夜嗚呼軍警一夜之忙碌不知滬人又將有幾日之惶恐耶彼造謡者何惡於滬人而屢屢施此詭計也 
專件 
[財政部擬訂徵收官交代條例]  
　　第一章總則 
　　第一條財政廳廳長海常關監督徵收局局長縣知事遇有前後任交代時無論正任署任代理均依本條例之規定執行之第二條前後任交代時依左列之規定由該管派員監盤（一）關監督財政部直轄之徵收局長由財政部派員監盤（二）財政廳長由財政部會同巡按使派員監盤（縣知事）由財政廳派員監盤並咨請該管道尹督催（四）各省徵收局長由財政廳派員監盤 
　　第三條卸任人員於接任人員未到任以前不准藉口因公擅離任所 
　　第四條凡因病卸任或在任病故者其交代手續應由該署局科長及會計員遵照本條例代行之 
　　第二章移交 
　　第五條卸任人員自到任之日起截至卸任之日止應將任内所管左列各件造册會同監盤員移交接任人員（一）各項租稅收入及稅外收入（二）各欵已解未解數（三）經費實領實支及餘存數（四）票照存根及未用票照（五）政府委託發行之印花稅票（六）官有財産及物品（七）各種文卷表册薄記第六條卸任人員造册移交縣知事自卸任之日起以一月爲限財政廳長以二十日爲限關監督徵收局長以十日爲限　　第七條縣知事經徵未解各欵限五日内悉數移交接任人員報解不得以各清各欵爲詞關監督徵收局長應於交卸之日卽將經徵未解之欵移交接任人員報解其有分關分卡分局尙未解到者造册移交接任人員 
　　第八條卸任人員巳支未報或巳領未支各欵一律按照預算册移交接任人員 
　　第九條每月概算及其他應造各表册除由卸任人員截至卸任之日止完全造報外應將原稿移交接任人員 
　　第三章接收 
　　第十條接任人員接到卸任人員移交表册時會同監盤員逐項盤查關監督徵收局長縣知事限十日財政廳長限十五日核明結報 
　　第十一條凡欵項交代收欵以票根印簿爲憑解欵以收欵　 
 
 
 

Page 11

 
 
　　　　　行物　爲　　　之　　　　　　文　　　　　人收據爲還以領抵解之欺以該管長官核准文電爲爲　支　以各種單據爲　 
第十二條接任人員於盤查清楚後按照本條例所附册式　造表册會同監盤員出具交代清楚切結交卸任人員並詳報財政部或報由該管長官轉陳財政部前項詳報期限由該管長官酌量道路遠近定之 
　　第十三條接任人員接收前任征存未解之欵限十日内報解不得逾延 
　　第四章處分 
　　第十四條卸任人員造册移交有虚揑情弊者接任人員應會同監盤員揭報該管長官查實褫職依法追繳 
　　第十五條卸任人員逾第六條規定期限始行交代清楚依左列之規定處分之（一）逾限一月以上記過一次（二）逾限兩月以上記大過一次 
　　第十六條卸任人員交代不清逾限在兩月以上勒限追繳並褫職逾勒限之期仍不繳清除褫職外並查封私有財産抵償　　第十七條卸任人員係調任有非呈繳交代清楚切結不得赴新任若逾限交代不清者除取銷其調任外依第十六條之規定處分之 
　　第十八條凡在任病故交代不清者廳由該管長官酌量情形依第十六條之規定對其家屬執行之 
　　第十九條因褫職卸任交代逾限不清者應由　管長官勒限　　　　　　　　　　　　　　　　　　　　　　　　　　　　　第二十條交代逾限不清擅自　　者除查封私有財産　償外並緝拿究追 
　　第二十一條移交手續不依照第五條所規定移交有遺漏者均以交代不清論 
　　第二十二條擅任人員於卸任人員交代不清逾限揭報者依左列之規定處分之（一）逾限十日以上者記遇一次（二）逾限二十日以上者記大過一次（三）逾限一月以上者記大過三次 
　　第二十三條接任人員於卸任人員交代巳清延不結報或接收征存欵項延不報解者依左列之規定處分之（一）逾限十日以上者記大過一次（二）逾限二十日以上者記大過三次（三）逾限一月以上者减奉（四）如係挪用移交應解欵項以致逾限者依照第十六條卸任人員之規定處分之 
　　第二十四條接任人員出具交代清楚切結後倘查出卸任人員有虧欠或侵吞事實時除將卸任人員照第十四條查辦外接任人員應受左列規定之懲戒（一）自行揭報者記大過三次（二）由上級官廳指發者減俸（三）通同舞弊者褫職並將虧欠侵吞之數責令分賠 
　　第二十五條依第十四條第十六條第十九條及第二十三條第四項第二十四條第三項之規定應行處分者呈請大總統付文官高等懲戒委員會議决行之及第二十條之規定應行緝拿者呈請大總統通令行之 
來函 
[餘姚張廷榮函]  
　　啓皆素仰貴報宗皆宏正持論精　爰不　胃昧以地方　化事爲貴報一詳陳焉竊餘姚自自治停廢鄉間秩序不可復問而花會淫風又爲斯邑特産如某某等處幾若黑雲密布　邑黯　陽正之氣順焉消盡游手　集施其無賴手段小民無智易受騙拐之術舍正奉於不　視斯業爲當務舉家若狂人心皆　終日惶惶家内少飲食之暇野草叢叢田畝多荒蕪之場甚至蓬首污函夜宿荒墳穢褻之事每有所聞良婦因以失節家庭隨以多故破家傷身巳成司空見慣法規刑律視若紙上具文地方縉紳雖有勸誨之責究乏懲戒之權又甚者盜賊縱横匝地荆棘行人歌行路之難村堡無一夕之安而擁臯比綰睪綬者視若無睹聽若無聞飾太平於上官等芻狗於下民忍令餘姚文化名邦遍染腥羶之氣無辜良民均陷水火之中大權旣屬掌握旁告等諸逆鱗是以有心人顧念桑梓難禁涕泗之横墮遥相民國不勝前途之感灰特書數行聯盡言責貴報上策頑　下勵愚氓爲輿論之正宗亦全國之指南上所陳聞皆屬實事深願貴報成編入新聞或登諸來函俾官守者知所警惕受茶毒者得所拯拔則貴報一紙之功不啻爲全邑救命之符是不特僕一人所翹望亦全邑人士所日夕企望者也旅滬香港路五號浦口軔興公司駐滬事務所姚人張廷榮謹上 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[寓言小說自由夢（六）] [  蔚雲]  
　　除此兩椿特性以外却還有一椿可是反覆無常變幻莫測在下也說不出他的主名若說他是狂却有時吮　舐痔摇尾乞憐但得苟全無論怎樣卑污都肯照辦若說他是謙却有時眼空四海目無下塵好像天下地上惟我獨尊對於内國同胞但稍不如他他便擺出一付神聖不可侵犯的面目令人欲嘔對於外國不要說公使一言重於九鼎伹是深目高鼻碧眼卷鬚的他便脅肩諂笑先意承志拚命的拍他馬屁外人識破這種心理他却利用金錢的魔力蹈瑕抵隙欲擒故縱偏生我國又出了多數的理違用第二貪圖他們的好處暗暗聯絡代爲運動今天賣路明天竤鑛只巴結得外人呌好管甚麽内國吃虧好好的足虫國直弄成拓本的勾　可恨不可恨呢大凡一個國好比一個人全體的國民便如渾身的細胞纎維元首政府便如頭顱腦筋大小官吏便如四肢十指財政便如血脈鐵道便如氣管物産便如榮養料賠欵漏巵便如輸泄品運用適宜便日臻强盛器官廢弛便日就衰弱這原是一定的道理叵耐我們足虫國的國民愛國的思想最爲薄弱只知小已的得失不顧大羣的利害差不多數百兆民分爲數百兆國是渾身的細胞纎維巳失却了互相維繫互相圑結的作用元首政府却昏昏漠漠媽媽虎虎打他不知痛搔他也不覺癢是腦筋早感受了神經病大小官吏陽奉陰違因循敷衍是四肢十指都成痿痺不仁財政紊亂無法整理是血脉業經阻滯鐵道敷設外勢侵入是氣管又受了外邪致呼吸不能靈通物産强半凋敝是榮養料逐日在那裏減少賠欵難以清償漏巵没法塡寒是輸泄品却逐日在那裏增多若將國病和人病比例這症候便是癆瘵面子上雖依舊似好好的飲食起居照常辦事骨子裏却肌肉漸漸瘦削元氣漸漸虧耗精神漸漸頽唐早達到淹淹待斃的地位和他關切的憂得了不得或推薦良醫或饡送良藥他却對於良醫旣不免諱疾對於良藥又嫌道苦口時機屢誤病入膏肓如今巳是燈盡油乾雖有扁鵲也要望而却走若照歷史上講來我們足虫國的政權一向是海族執掌的直到大送時代海族朋黨紛爭門戶競起攘權竊柄假公濟私直閙一個無休無歇到底把大送送掉了纔罷這時節却被北部游牧種族喚做芒古的乘機南下佔去政權佔去不到一百年海族英雄崛起隴畝人心思海恢復河山把芒古人依舊驅出北邊將政權奪了回來號稱大命經歷二百年左右又蹈了大送的覆轍外患日亟内亂蜂起那時芒古人武勇的精神早巳銷歸島有屈服在曼珠人統治之下曼珠和芒古同爲游牧種族却迭爲盛衰從前的曼珠被芒古征服道時的芒古却反被曼珠征服正在虎視耽耽其欲逐逐的時代旣遇到千載一時的好機會那裏輕易放過不消說要抄襲芒古的老文章舉兵南向希圖襲取我們足蟲國不幸海族裏頭又出了個敗類名喚胡山鬼醉心富貴　中利祿統學所部將士迎降曼珠爲虎作倀引狼入室自己反倣丁他們的前驅倒戈相向苟安日久民不知兵所到之處勢如竹破數節之後迎刃而解不折一兵不發一矢直抵燕州一般官迷祿蠢爭先納敗亡國的大夫變做了開國的元動曼珠的酋長變　了足蟲國的元首安安穩穩容容易易的佔據國土執掌政權可憐海族的大命却追隨大送變成亡命了南中各州却一樣有許多盛錚錚的好漢子明知大勢巳去依然舍死忘生努力着和曼珠人爭持希望保住這半璧江山生聚敎調做中與的預備此仆彼起却也支撑了好多年倘能衆志成城何憂大事不就只爲這幾椿特性不好你猜我忌雲翻雨覆大多數的海族好比一盤散沙到底不能圑成一片面且但知有目前一己之利不知有日後衆人之害所以燕巢幕上猶弄嬌音魚游釜中尙興惡浪直弄到兩敗俱傷同歸於盡不要說愚者至死不悟就是噬臍追悔可也來不及了 
劇談 
[民鳴社之白巾緣] [  覺迷]  
　　十七夜民鳴社演白巾緣以天影扮李公子小雅扮慧兒甚稱洞房一幕演得最有精采驚喜之狀如眞小雅艶裝光華煥發可愛也 
　　其先授詩一幕布書房景欠周到李公子宜撫寫字檯而坐慧兒立於桌之横頭李公子命背誦唐詩慧兒宜將嬌聲提高口齒清楚俾觀者皆得聞李授新詩亦宜朗讀且書案須位置於舞臺之外邊 
　　侍疾一幕宜再加演醫來夜間慧兒侍奉湯藥衣不解帶等事否則不足表顯李公子於慧兒又感激又憐惜漸不以婢女相待也泣别一幕宜再演得悲苦慧兒宜泣跪公子前公子宜扶之起執手嗚咽淚眼相看極無可奈何之狀予謂秦腔於此等處皆能淋漓盡致新劇何可自後天影乃坐而伏案而泣雖能寫公子哥兒情態然令慧兒獨立身後掩泣不一爲之試淚實爲表情中未足且公子此時巳有恨不得妻慧兒之念則一坐一立殊非平等之道也 
公子至慧兒家李府不知也宜由從人李升歸語瑞香瑞香乃至慧兒家恐嚇逼遷是爲近理雙宜乃於公子在慧兒家握手情話時突如其來作窺破狀俟公子與李升出去後即入門恐嚇嫌太驟矣聞原劇本於公子之去瑞香之來本分兩幕前幕李升隨公子出門時且自語吾必往告瑞香姐云云是較近情演者乃强併爲一幕不知何故 
慧兒行乞時衣服宜更破碎將投河時宜多作凄其悲痛之語望空哀呼（我的過世的父親母親你們兩老人家慢行孩兒來也又呼公子公子我不知你今在何方我在此投河自盡你却不曾曉得我今無可奈何十年之約不能相待辜負了你一片好心也）如此立言較爲動人予嘗謂小雅善演悲劇茲乃不肯十分賣力良可惜也 
客店一幕爲李公子夜不成寐起而對月不勝身世之感又以夜巳過午李升及客店侍者均巳睡去公子口渴呼茶乃忽來一醜婦伺候不靈因之公子想念慧兒何等聰明昔曾相約十年後娶之爲妻今乃被父母作主娶一素不相識的施家小姐可恨婚姻不自由也此幕蓋欲表明公子不忘慧兒不願娶施之意乃演者於此等表情處略不注意伹演醜婦歪纒狀以博觀者一粲然而題旨失矣編者亦言公子被醜婦厮纒後李升不聞聲而出實爲漏洞宜演李升披衣入問公子天將明矣公子忽然起來需何物否公子揮手令仍去腫自檢行　取昔日慧兒所抄詩　之低徊歎息閉幕 
　　結婚一幕李公子心中不願在老父前作倔强態似似失公子身分演者旣欲子此幕中表現公子不願婚意則前幕可以删去　恐觀者以前幕爲蛇足也布喜事大廳景宜多懸喜幛男女賓亦宜多結燭時須兩旁觀者摩肩擦背始爲可觀 
白巾宜將李公子贈别詩（麗質多貧賤如卿亦可憐相期一揮涙知復在何年）實寫其上以示認眞亦可以示觀者也 
化佛天呆則民利聲一笑演丑角均佳 
譯叢 
[破鏡重圓] [  警衆]  
　　美國屋侖埠有赴官衙請給結婚憑證者男名勿士惡打年七十一歲女名加蘭爾年六十一歲前此本爲夫婦已育子女後忽以故離異至今巳二十餘年其所生之女子俱巳長成丰儀俊美質性聰明二老見而憐之觸動舊日之情好遂捐棄前嫌復伉儷如初 
[與海契合]  
　　指環一物常用以表男女之契合故女子用以爲許嫁之證據因此世間凡有契合及契約之表象莫不以此爲之不但個人與個人用此而巳即一國之民與他國之民締結同盟條約時亦常以此表其契合之情其中最奇者則國民與洋海之契約亦以此表其契合也當中世紀時威尼西亞舉行國民與海洋之結婚禮宛如人類舉行盛大之合巹禮然每年於基督昇天祭之正日威尼西亞之元首隨帶各大臣及國民等數十萬人先在沿海岸築一黑山屆時元首徐步至岸邊恭立而與阿德利的海舉行結婚禮此時兵士之敬禮群也之喝采相繼而起元首遂將黃金之指環投入水中以表示威尼西亞國已有該海海上權而自謂世界無比之强國也其賴此舉以激厲國民頗得效果不少云 
[巨孩]  
　　美國亞勒克古的氏有一子年方二歲又三個月體格非常偉大身長三尺九寸體量七十六斤據醫生言體中並無異狀且自有生以來未嘗小病食量甚佳與普通大人初無以異每日早餐啖麵包四枚牛乳咖啡各二杯午餐麵包二八牛乳一杯晚餐則啖牛肉蔬菜等一切與大人同 
[奇婦]  
　　南洋孟尼拉島之南有閔登腦島者中有奇婦一人身材極短僅長二十六寸現年三十五歲右手有七指左手有八指體力絶大能以巨石置身上行動自如婦又爲人言其夫身材短小與之相埒手指之數無一不同推頷下有長髯下垂尺許耳現居某山洞中同居夫婦兩人亦復短小異常其所生一子手指之數亦較常人爲多聞者咸以爲奇話也 
[激射水坭槍]  
　　美國近日發明一種水坭鎗能將人家房屋墻璧凡係爲塞門德石膏各種質料所造成者轟倒重修轟發之時聲極響能使牆壁全行推倒然牆壁不成粉碎推倒後再發一種鎗將應用之材料匀佈全壁壁遂煥然如新再從復發鎗壁遂復起若在野外如基脚等工在廣漠之場施工尤易即用此鎗在鐵質上噴洒亦能使鐵質不銹較油漆爲佳現在紐約地道中有鐵管即用過水坭鎗噴射水坭有二寸之厚因該管有八尺十一寸長故人可立在管中施用新法若管較小則亦有法能使噴身平均倘人家有牆壁籬笆欲修理者祗須喚一放鎗者一日可修理完竣不須如從前之多延時日也此外若多年樹木用此水坭鎗數射亦　　存不朽 
[燃點煤氣器]  
　　從來燃點煤氣燈必藉火柴爲用然過大風時火柴常　　隨熄燃之不易且其氣甚臭聞者每爲生厭故酒館劇揚燃此最爲　手學者大加研究以爲能绍電燈燃點之法不用火柴且可以避臭氣庶爲完善然經久多不見效近日本東京人有藤澤忠藏者平素頗專心於研究現已達其目的名爲煤氣自動點火器業巳禀官立案該器創設頗簡單費用亦省點火之原動力卽爲電流裝置時先於通煤氣（曼多呂）之管設栓一處另設一直徑大二分之支管與電池連結以通電流然後利用通煤氣（曼多呂）之管栓設一約長五寸之柱點火時即於其一端所懸之鍵用手一扯支管尖端便與電池接觸而通電流故火不點自燃與電燈點火時將栓一轉之便捷相等該費又省僅用電池一個價祗七八角約可用二十個月比之火柴費用不相上下現今世界燃點煤氣惟德國與法國有此等裝設然德國係有合金藉磨擦力爲燃火其法甚複雜今皆不用法國則用電力其引出煤氣與引出電力無異現亦少見藤澤忠藏發明此器可謂世界最新者矣將來於社會上便利不少也 
　　按十八日所登作者係佛影誤署警衆特此更正 
詩選 
[閏生公使贈以姚元之所畫南萬柳堂圖以詩爲謝四首] [  南湖]  
　　經年塵土滿衣巾舊院鐘聲入夢頻回首城南天一角楊花飛作兩家春（湯雨生題誤指爲臨松雪本萬柳堂國故云） 
拈花寺裏人何在邵伯湖西迹未磨莫漫披圖起鄉思大江風急客帆多 
　　讀畫初驚似到家蓮塘背郭帶平沙遺山曲譜分明在不見當年解語花 
　　嚇鴟珍重遠相貽喬木猶存故國思南北兩堂成一瞬蘆花如雪不勝悲 
自由談話會 
[小熱昏] [  南徐李戟如]  
　　閱書焉報惟吾所好學識進步獲益匪少舍此加分我皆不要雖習商業學不敢抛未入儉德本不賭嫖旣入儉德格外要好錢不浪用但求温飽香烟雪茄未染分毫　樓楚館足跡不到麻雀牌九更不知道洋貨雖好不學時髦恐違規則貽人饑誚東塗西株胡說亂道閱者諸君哈哈一笑 
[輓徐君了靑] [  復亟]  
　　立說未完此志終留缺憾 
哲人其萎令我倍覺傷神 
輓了靑君詩文聯語極多不及備載祇將作者姓氏彚錄於左以誌感謝 
武進范志海天羣張幼棠吳紹基 
 
 
 

Page 15

 
 
   
 
 

Page 16

 
 
   
 
