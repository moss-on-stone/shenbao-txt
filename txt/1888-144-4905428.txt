# 1888 - 144 - 4905428

 

Page 1

 
 
[代印皇朝經世文續編啓] [  圖集成局代啓]  
　　經世文續編百二十卷自道光六年賀編告成之後迄今六十餘年中凡當世名公鉅卿魁儒碩士　崇論宏議博辨深謀散見於奏議公續及諸家箸述者又不一而足賡續之作海内企望久矣前年長沙王益春大司成視學江蘇頒發勸瑣言亦以斯作期望多而以近人所續爲未善滬地爲各國通商總匯見聞較廣書院林立英才輩出葛子源常簿承其先德名孝亷恪庭生家學博逹多通切劘尤讀勸　一編奮然願膺斯任於是網羅散佚條貫參稽竭三年之力克成此書其編次之精蒼萃之富視江右饒氏所續奚翅十倍過之當呈王文宗及俞田園太史兩先生鑒定譔序仁和王賡虞中丞并許爲付刋問世行見此書風行海内不脛而走矣惟是梨棗之工尙需時日而同人皆以先覩爲快慫忠排印兹託本齋用白連泗紙先印一千部延請名手校警而以葛君總司其事卽日開工約六月中可以陸續出書每部訂書三十二本定價洋銀十二元凡例五條己登本年二月十九日申報至全書校勘精詳裝訂工緻更無待言如有蔓售及欲看樣本者請至本局或法馬路南申昌城南龍門書院面議可也此佈 
[畫報新增傳奇告白] [  點石齋啓]  
　　本齋創行畫報迄今五載久爲海内所共賞兹特於淞隠漫游外再增笠翁傳奇凡十種先將風箏誤一種倩名手繪圖陸續付印是書冩才子佳人天生配偶而其中情節則以誤傳將錯就錯卒以錯誤成其巧合展閱之餘有足令人解頤者准在是月廿六附入畫報出售不加分文閱者倘 
逐期購置將來可訂成全部亦藝林中精品也 
[招售擘經室續經解股票啓] [  點石齋主人謹白]  
經解彙刻首推通志堂體例可謂善矣然所采多宋元儒先之說時好不尙焉及學海堂行世而士知實學直可俎豆漢儒衣被天下矣然所取或非足本次第僅據生世疇人之傳廣雅之編盡列其中通儒微嫌其體例後學又苦於檢尋此编所定依經編次則全仿之通志堂而棄取之間一以漢學爲宗凡稍入宋儒論說者槪從割愛廣徽　籍力闡幽光采成書至百七十餘種之多積卷牘凡千四百有奇又復甄綜加精條流不　博而有要富而有倫東海九京可作儀徵英靈未泯其許爲功臣視爲克子乎凡所採諸書除坊間所有者十居其三此外或孤本行世未久燬於兵燹或家藏稿本珍秘殊甚未經鉛　博學通材欲覩其書甚於飢渴或知其名而未見其本或懸百金於巿搆之累年而不得者皆不惜重貲竭力羅致都爲一集實儒林之鉅觀不朽之盛事也閱所編目便知其書之可貴核其卷贖又悉其價之甚亷本齋志在壽世匪以　利預定者儀取工本先繳洋八元後找十八元取書一部外加文木箱子一只約六月終成書截數後不預股者準售每部四十元滬上股票頗多訾議惟本齋從未失信於人諒早在諸公洞鑒之中無俟贅言目錄列後特此佈聞售股處在上海拉圾碼頭點石齋南局帳房及三馬路申報舘帳房蘇州察院塲奎文書局京都源豐潤票號揚州多子街申昌汕頭吳明麗福州復利洋行香港文裕堂書坊廣東十八鋪中約申昌南京申昌天津裕通恆申昌本埠三馬路申昌 
[黃河一說]  
　　客有問於月華山人者曰嚮竊聞子議論以爲河決鄭州必不可塞也今閱連日申報知河塞蓋有日矣子之所見或未通乎山人曰未也子特知申報如此云耶吾亦見之然而吾猶知其必不可塞也夫治水之道以地勢爲主不通地勢鮮克濟矣請詳論之考河之源發於岷山行千餘里而伏伏而再起是名星宿海又千餘里乃至大雪山卽爾雅所謂河出崑崙墟也又千餘里乃至蘭州蘭州之西有大通大夏湟河洮河四水來歸河勢漸湧又四千餘里至山西之關外一支伏而爲永定河之源一支南注行千六百里而下龍門龍門以上水弱土强無可爲患龍門以降疊受北洛涇渭汾盤洽涑諸水比入河南境又益之稠桑宏農好陽乾頭清沇溴汜濟沁大丹伊洛瀍澗於是河質日强土質日弱爲患不可言矣然卽河南境内千八百里間勢分三叚迥乎不同如汜水以西約地千里河决必塞蘭儀以東可塞不可塞各半蘭汜之間約地六百里决則必不可塞何也汜水以西河之南地勢皆高於河故伊洛瀍澗自他處來歸加以崧獄峙於偃師登封間東迄汜水縣東名曰敖山西入潼關亘延無際勢如彎弧兩角向河當此地卽有所崩潰大溜南鶩自下趨上行不過數十百里漂悍之性漸己解矣水旣不能逆行上山又無出路以洩之勢有不得不歸者人則因其勢而壅之故曰河决必可塞也其蘭儀以東界乎山東江南兩省之簡其地皆卑故曰可塞不可塞其道各半也若蘭儀之西潠水之東南岸之地愈南愈低一經决口勢如建瓴不可收拾觀於京索二水近河咫尺不入於河反越數百里合於汝水是其徽也故曰若决蘭汜之間必不可塞客曰昔聞黑岡亦曾决口地正在蘭汜之間何以卒塞哉曰當時河道改至山東爲日未久河身尙低亦兩下之勢故可使之趨於一也今日山東河身己高於地而欲挽水舍卑就高烏可得哉曰然則數十邑之生靈其永爲魚乎曰生靈慘酷莫甚於去歲初决之際數百萬戸廬墓人口蕩析無餘及至今日死者己死生者己散無可傷也曰然則河卽若是行耶曰然曰揚厲之下河方數百里爲膏　之最昔者紅巾滋蔓天下分崩卒賴下河無虞以資恢復可知下河一區固國家之要也當軸諸君得聽之而不顧乎曰顧將若何曰使之不如此也曰天使之如此其誰使之不如此耶雖然苟治之善下河固無大害也若夫今年水未歸槽汗漫橫流沿途耗散及至入湖十僅四五本無大害若一二年後水勢歸槽則全水注湖高寳一帶雖不當正衝旁衝亦可危己所以治宜善也客又曰河自鄭州南下直抵安徽橫注江南旣云大河改道江黃合流曷不引之使由院入江不猶愈乎山人曰勢不能也河自鄭州歴中牟尉氏扶溝鄢陵西華商水淮　沈邱入皖北之太和阜陽潁上而至正陽關其於水道則初合京索旣并溱洧匯於汝穎至正陽關而入於淮河勢至此乃逆行矣若順其性則將汨廬州灌巢湖而合於江也蓋因壽六之間諸山屏立水不得遂其就下之性折而東北流遵淮之道以至盱眙然後下注洪澤洪澤之下口卽高寳湖之上口也有仁義禮智信五壩向年冬月則閉壩蓄水以供漕運夏月則啓壩洩水以保運河西岸兹者黃水由洪澤湖斜趨寳應汜光高郵珠湖以出於普賢墩而後合於運河以後遂分二支其正支趨運河正溜繞揚州而出瓜州口以入於江其旁支從六閘耳閘鳳凰橋壁虎橋等以灌石洋溝廖家溝而出八港口祥圩港口亦滙於江然後江黃合流水無患矣客曰若是將聽其自然耶抑藉人治之也曰烏可以不治河行日久汗漫之中自成槽臼下者因而導之高者因而防之隄　旣築而黃河之今道成矣客聞斯說變色而作曰今日聞子之言大河形勢全在吾目中矣 
[本館接奉電音]  
　　昨接京友發來電音有本月二十日上諭二道敬謹譯登○四月二十日奉上諭張曜奏藩司患病懇請開缺一摺山東布政使崇保着准其開缺欽此同日奉上諭山東布政使着王毓藻補授欽此 
[京華紀事]  
　　戸部山東司傳吉林領餉委員恊領文全等知悉本部於初十日關庫相應示傳該委員是日辰刻親身赴庫支領餉銀勿誤○禮部爲知會事祠祭司案呈本部具奏四月二十九日孝愼成皇后息辰此一日穿素 
 
 

Page 2

 
 
服不報祭不還願不作樂不宴會不理刑名照常辦事奉硃筆知道了欽此欽遵到部相應知會各衙門轉飭所屬官員一體遵照○圓明園護軍烏某年近五旬夙眈麴蘖近於某處見一白色草蛇喜極携之歸自以爲得此下酒物龍肝鳳咮不啻也及煮熟花間獨酌興致洒然旣醉旣飽之餘頽然就枕翌晨日上三竿宿酲己醒自覺四肢無力懶莫能興俄頃背脊癢不可耐旋卽腫起如鵝卵迨日晡時所起之泡忽然炸破家人細視之則中有虱出何止萬千洎脹處漸平而渾身舒泰矣嘻異哉○本月初八日己刻謙護軍統領光在地安門内正黃旗侍衛教塲揀選廂藍旗護軍營空銜花翎一缺護軍校二缺空銜護軍校藍翎長各一缺七個甲喇護軍二十餘缺○景運門十處堂憲面諭該各司鑰長恭照四月初十日皇太后皇上駐蹕南海嗣後所有王大臣上朝散朝經過時紫禁城圍内外各門各朱車值班官兵理宜整肅卽著該章京護軍校帶同兵丁務須站班排立佩帶腰衣褂穿齊以示體統倘或兵不足額衣不整齊一經發覺官則叅辦兵則責革本十堂言出法隨决不稍貸爾值班官兵各宜凛遵勿得玩怠自干懲處○左翼前鋒營正副印務前鋒叅領等赴升任德都統福宅　請印鑰送往新任前鋒統領札額駙拉　阿接收並將挪授印鑰日期行文景運門轉行右翼前鋒營八旗護軍營查照○掌儀司行文謂成貴妃金棺於十六日奉移田村暫安處停放除由各項撥派官兵赴彼值班看守外應自四月十七日起殯宫前用喇嘛六十名念經七日五月初二日起念經七日五月十七日起念經七日相應知會各處查照向例凡有應行傳派以及應行預備之處迅卽辦理○右翼文錦如鎭軍傳令右翼四旗海察捕盜曁各廳官兵謂現在駕駐西苑夜巡更宜嚴緊附近三海一帶尤須謹愼無分畛域加意巡查小心火燭其逼近之處嚴禁無故燃放雙響花爆違則送官究辦 
[江寗試竣]  
　　江寗府李太尊於前月杪在下江考棚扁試七屬童生頭塲情形己列前報兹於四月初一日初次招覆因上元頭塲五十以學易至子所雅言之題率多陳文風簷寸晷之中眞才往往爲鈔襲槍替者所掩魚目混珠猝難辨别此次特分提堂外號將各屬之前二十名置之堂上另爲一題時加巡緝不使下堂階一步由是向之倚牀頭捉刀人爲體面者相顧皆色然而駭多如趙武靈王之扛鼎折其臏並有效班定遠之投筆曰丈夫安用毛錐子者及題目初下時某縣童子在號内怱譁然鼓掌以爲非力所及請試他題太尊怒曰此何事豈等鳥擇木而棲乎亦旣携考具以入塲敢有視功令爲兒戯者當逐出扣不送院衆始寂然適江浦繼其後乃僞託爲書院甄别亦此題恐不免雷凡太尊本知該縣之文風類秃鶖之在梁今說者旣得可欺之方便允其請當下太尊書曾子曰三字未竟側立者早呼足足太尊怒遂不准擲筆而起昔人謂得李元禮之品藻者比於登龍瘦不料太尊更爲之汲引如此然則彼吹沬而遊伊闕者當何如感激耶初五日爲二覆向例駐防祇一正一覆而止因此僅七屬覆試初八日爲終覆照例是日或試起謹兩道或試五言六韵試帖一首重在宴諸童於堂上俾少年子弟之帶醉而歸者羣知稽古之榮藉爲鼓勵故此日親友之道賀者至舉今日櫻筍廚來歲瓊林宴屈指爲聨捷之吉祥預兆焉太尊於發長案後始鳴騶出考棚閱卷雖延通品二人然一字一句無不親自流覽卽最佳之卷彼此許爲首屈者亦不以濃圈密點自蹈水母之目蝦故城鄉老學究咸歎太尊可謂眞不負初心者矣向來書吏以禮房爲清苦故每逢考試輒於孫山之外多列一二十人附招覆之驥尾俾資潤色蓋招覆之卷價有貧富之不同瞞上不瞞下由來己久本屆有兩童以購卷不就於點名時持錢二百文向公案前直言無隠太尊大恚立將王姓禮房斥革並諭書吏中之領袖者具結永不准更名復充由是王某不耕而食不織而衣之恒業一旦爲二童子所諑廢所謂我雖不殺伯仁伯仁由我而死若二童子者殆未審利己如是之小損人如是之大者乎又上元縣當縣試時有聞風興起者借攻禮房爲名竟約數人衣冠入偃之室其事係闻榜上之名與册上之名稍有前後核算己當派保今忽移之他人名下緣此童保費視寒儉者可多贈一二百文故不惜浦伏公庭爭此錐刀之末陳大令乃從容示以印册告以傳聞之誤來者始默然而退於是或笑爲羊公鶴或喻爲遼東豕其人忽厲聲曰燕雀安知鴻鵠之志哉我輩歲食天家之粟只此區區識認一事可以在考棚下耀武揚威今縣官雖不直我輩所爲然不敢公然肆越俎之謀者賴有此耳杖頭鑪安足道哉或曰此中之上下其手饒舌者不爲無因特人震於驚座之先聲到此氣都自折耳或又謂府禮房實爲仇家所中傷可見人行世上宜仔細荆棘挂衣 
[盜刦鄉鎭]  
　　出蕪湖北門向東行十五里之官陡門一小鄉鎭也鋪戸居民不下二三百家中間一河以河爲界而分隸於當蕪兩邑初十夜有盜八人擁至該鎭某布店撞門而入搜括所有店夥驚起聲喊當被用刀砍傷三人旋卽携擄賊物呼嘯而遁行至神山地方瓜分贓物卽竄至清水河適天己曉遂向該處飯店飽啖早餐五人當爲一路向東南行去飯店主見五人赶路怱怱且各負重袱破曉卽至知非善類於是邀同鄰右計議將掩捕之值三人在烟館中吸烟内二人見勢不佳負物而竄衆鄉人跟蹤追之二盜當過一橋將橋推倒就腰中取出雪亮馬刀冋衆曰君等如欲躍過重淵不作退兵之策一個個盡是刀下鬼也衆懼而退一盜己竄至某剃頭店内後進房屋係江寍將軍麾下牧馬者所居聞外面人聲喧譁立卽趨出帮同將盜拿獲送至濮家店保甲局經局員訊明該盜等同係江北人從高淳水陽赶會而來仍往建平赶會而去此次行刼並未進門亦未持械行凶係被逼入夥者可爲眼線前去拘拿首盜云云嗣由局加派勇丁送至蕪湖經錢明府錄供收禁惟聞贓物錢洋約共百餘元因事主俱受重傷尙未到案内一人係被長矛剌入胯下命在呼吸云 
[臺嶠郵音]  
　　三月之杪臺撫劉省帥遵例行耕耤禮是日天未黎明省帥率闔屬印官排齊儀仗出大東門詣先農壇致祭旋至藉田扶犁執鞭敬謹將事黃童白叟皆於隴畔擊鼓唱田歌以助耕禮見者以爲臺地二百年來未有之盛典也○總理全臺營務處前署臺澎兵備道陳展堂觀察之夫人於月闪仙逝擇於本月初一日出殯先期開弔靈櫬暫寄東門外先農壇是日排齊儀仗用誥命亭一座導以鼓吹自邵小村方伯以下均素服相送撫標各營鵠立道左靈櫬出南門進西門復繞道出東門及抵先農壇各官相率致祭始命輿而散聞觀察自夫人仙逝之日起請假二十一日以誌哀戚假期雖滿觀察尙不見賓客緣觀察伉儷情深一旦遭此難免奉倩神傷也○美國欽差持總署公文來臺游玩抵基隆時省帥接電信當飭滬尾海關駛放座船一隻用小火輪拖帶前往　迓以盡賓主之禮○臺北自有商務以來所立興巿公司將城内撫轅之前後街城外則西至艦舺北至大稻埕兩廊均造店房有效本地樣式者有倣上海樣式者不惜巨欵極意經營原期各省富商相率至此近雖大半租出而門面之封閉者仍多豈各商戸身挾重貲憚於遠涉耶不知臺地各大憲有意招徠商賈至此自必多方保護俾賓至有如歸之樂加以省垣新建有蒸蒸日上之勢有心商務者尙其爭先毋後哉○登瀛學海兩書院月前由官示期甄别出案後卽擇於本月初一日送院肄業山長仍爲林希村孝廉是日府縣各率生意謁見如禮次日卽由孝廉命題課士惟今届院規較嚴必本人本名方准投考所以杜虛冐而嚴頂替也 
[彛陵鴿信]  
　　江蘇加厘局總辦黃觀察自去歲停辦後經制憲調赴河南辦理鄭工其眷屬甚多仍居宜郡日前江通船抵埠始行遷回○前報登川錢運京一事兹悉錢共六萬串分作三千包悉付江通運往○彛陵輪船在上海修理告成泝江上駛正遇雲南銅鉛運到計共五十一千餘斤遂攬裝三百餘件共餘仍俟江通運往漢臯○荆宜施道廣觀察敏奉諭開缺送部引見新任方敏夫觀察恭釗須六月中履任云○邇來生意未見生色惟洋廣貨鋪新開五六家蓋因海帶消售甚多獲利倍蓰是以多財善賈者咸思集本閣張也○東門内雙堰塘某甲以小本貿易爲生一日夫婦因事口角竟持刀向婦腿上連剌二刀腹上一刀幸未斃命 
[法督來申]  
　　前日法國水師提督賚爾禮由日本乘鐵甲船來華下椗吳淞口換乘小兵艦至申駐滬法總領事曁繙譯官工部局董事 
 
 

Page 3

 
 
一切辦公西人俱至碼頭迎迓登岸後卽至總會小住昨日入城拜客聞日内卽須啓行云 
[勘工續述]  
　　江海關道龔觀察會同上海縣裴邑尊乘小火輪至龍華查騐百步橋工程己詳昨報兹悉橋在蒲匯塘出口處朝潮夕汐湍急異常必須築壩截流方能從事興工三載費及萬金是日告成因之開壩橋堍建一土地廟亦於是日開光當觀察及邑尊到時登岸秉輿排導詣廟中率同諸紳董拈香禮生宣讀祝文以通肸響事畢查勘橋工然後登原船回滬○大東門外趙家浜淤塞不通由龔觀察札飭勇丁挑濬自浦江至城濠止業己一律竣工前日觀察偕裴邑尊由龍華回順道將是處工程細查勘 
[在署覆試]  
　　敬業書院肄業之舉貢生童所有前屆縣課之前列十名裴邑尊於昨日在署中花廳内命題覆試欵以茶點此亦愛士之一端也 
[好事多磨]  
　　浦東橫沔鎭人高阿全業成衣向在滬南爲人縫紉稍有積蓄曾央施尤錢陳等人作伐聘定江北人趙廣發之女爲妻當付財禮洋廿六元銀飾四事衣服數襲涓吉某日迎親將及期趙復索洋五十四元高以手藝人何能饜丈人峯之奢願倩氷上人再三調處殊覺爲難上月杪趙有事回江北將女寄與友人家高思乘間竊負而回免致折磨好事隨約親朋僱定船隻突如其來將趙氏負置船中慌忙解纜纔入白蓮涇己被趙友駕舟追及將女仍復喚回高費盡心機徒呼負負至本月初趙回滬詢知有搶親事恨高更深聲言卽使如數加增亦須入贅如欲娶去斷斷不能前日媒妁察知趙將領女回家深恐被累不如先下手爲强遂約同高將趙扭赴該處廿三七鋪巡防局喊控局員張紫來明府訊供之下以趙旣欲索加財禮復欲使高入贅何不言之於前直至定親後方設計留難居心不良己可概見着高量加財禮赶速將趙氏迎娶回家媒妁等人須恊力調停毋庸多瀆 
[送請遞回]  
英公堂移送小竊張阿卿并押票六紙法公堂移送竊犯王聾子陳福林到縣均請遞回原籍裴邑尊着分别收入自新所候卽備文起解 
[上海縣署瑣案]  
　　小東門外花烟館龜子魏馬英之姘婦李氏斃命由十鋪地保張勝報縣裴邑尊提魏訊責着將屍母徐氏并兩烟妓所嫁之汪阿狗陳雲生等交案訊明核辦此己曾登前報者也昨日午後帮審委員陳伯葵明府升堂集訊魏稱李氏身患毒瘡醫治無效而斃並無别故今己棺殮嗣後决不敢再開花烟館矣徐氏稱女兒與魏姘識確係身患毒瘡而死現在小婦人情願領棺安葬汪稱小的前在魏之買女處玩耍　卽娶以爲室陳稱小的因無妻室故娶該烟妓明府謂李氏旣云瘡斃屬實着各具切結備查○昨報列奚耕莘被小竊張阿永攫去搭連云云昨日午後帮審委員陳伯葵明府升堂訊究物交奚領張笞三百板荷枷兩月發大東門外示衆 
[英界公堂瑣案]  
　　前日孩子吳雙和持銅吊在老虎竈買熱水與江陳氏悮碰潑水燙傷由捕拘該氏送案蔡太守研詰之下該氏供稱吳携銅吊回其兄向之爭奪以致潑水燙傷蔡太守命該氏　保俟吳投案再訊昨日吳方氏挈吳及其兄投案訴稱雙和被燙後送至醫院由小婦人服侍幾天但小婦人夫妻均作工度日今因此事致將工作抛荒暗暗受虧　以言狀江陳氏執定前詞太守察得吳年祇三齡其兄亦祇四五歲吳方氏不應遣令出外咎屬難辭姑判罰江陳氏洋一元爲養傷之費○包探張松樵禀稱東洋車夫李阿福載楊公館傭婦抱女孩過大橋將車側翻跌傷車中人爲特拘李送案李俯首求恩蔡太守判管押三天○陳阿五訴稱曾王鄭阿五飯店吃飯因論菜價被辱向之理論竟將盆椀亂擲致傷左臂爲此報捕拘鄭送案鄭供彼此爭執不敢擲椀華捕禀稱小的沿路梭　驀聞飯店吵閙聲前往查察見鄭擲椀向之喝阻陳己受傷蔡太守騐得陳傷痕鑿鑿判罰鄭洋二元爲養傷費○鴇兄俞氏卽俞小妹訴稱昨夜周少湖到家尋釁擊毁物件值洋五元有人出爲調停情願賠補周供杭州人候選同知實因酒醉誤事蔡太守謂旣巴調停可無庸議○八十一號巡捕禀稱馬夫張順生賀車至十字街頭小的喝令慢行張不肯聽適有陳劉氏迎面而來小的亦喝令照顧馬車該氏不睬以致誤碰受傷當經小的拘張旋由馬房主李德正具保昨日該氏投案訴稱傷尙未痊一百八十一號巡捕及張李分别禀訴前情李又稱事屬兩誤且當時曾給該氏養傷洋四角後不知如何又投捕房控告太守飭差送該氏至醫院如果傷重禀覆候示設可無碍作爲罷論張仍交李保去○張錫桂訴稱承挑虹口西華路亨逹生托瑪禮孫所管屋中之糞鄉民楊海坤等出頭壩阻云云蔡太守提案訊供楊不承認太守諭令毋再霸挑昨日張又訴稱奉斷後仍不能往挑因請捕頭派包探王阿二張松樵等往查該處諸婦人齊助鄉人連包探亦被毆擊因拘鄉人周小弟及帮助之周明福送案并聞鄉人謡言設小的往挑將來要收月捐其實並無其事小的恐被所惑己登告白于申報中今將報紙呈閱包探王阿二稟稱捕頭命小的偕張往查被寍波婦人陳氏用洗馬桶竹帚毆傷頭面張亦禀訴情形富捕頭稱該包探等拘周至捕房時婦女同來者的有三百人齊聲吵閙現在到署者約有二百人俱在外邊聞該處房屋由開老灶之順子爲首向張霸阻聲言設要挑糞須向伊言妥周供憑人僱小的挑糞此事與小的無干周供寗波人操杉板船爲業挑糞之事並不于涉陳氏稱丈夫在江表輪船上小婦人等所住之屋向由鄉民挑糞今忽由張來挑每月收錢二百文然小婦人等皆經紀小民無力出錢故不願被張挑去不料張偕包探到來將小婦人毆傷手臂等處小婦人不敢毆包探又有二婦所供略同蔡太守問該氏曰張欲收錢此言何來答稱據閒人言及太守謂張不收錢己在申報登告白爾等勿受鄉民之愚答稱小婦人等並不識字今旣知不要錢無論何人來挑不干小婦人等之事太守問爾等何以蜂擁至捕房並約如許人到案答稱到案者無多幾人其餘均袖手旁觀太守間周曰爾等因挑糞事曾投上海縣喊控被奪熼桶等情果有之否答稱有太守問張曰爾曾否奪桶答稱並無其事太守以包探與該氏各訴遭毆各無憑據周明福旣不干預釋之使出周小弟覓人具保並具該處屋中之糞由張承包並不向租戸收錢不再覇挑之結始准保釋 
[法界捕房瑣案]  
　　前日下午四捕路經洋涇浜見一西國兵船水手酩大醉倒臥街心因之舁入捕房至夜半宿酲己醒大肆咆哮竟將便桶擊翻尿糞狼藉昨晨備捕頭研問之下稱在德國兵船當卽備函送交收管○十八日某西人報稱雇坐一千六百十一號東洋車至小東門外遺忘大衣一襲請卽飭查捕頭允之旋由包探在虹口將軍查到并得原衣昨晨備捕頭研問該車夫責其利人之物着押數點鐘時然後釋出○前晚九點鐘　有甲乙兩鋸匠至八仙橋明興烟飽吸烟中向乙索取布衫乙恃有同伴多人以致互相爭吵馴致扭毆將鍋子及花玻璃窓擊成粉碎烟館主立喚巡捕拘到三人昨晨解歸大巡捕房捕頭著三人各賠洋二角三人皆以無錢對因釋一人令其出外措錢○前日蘭芳里酒店夥某甲扭某乙至捕房訴稱雖是同業從未交談前日忽軋我至一枝春茶肆評理花去錢若干今日又來吵閙乙稱伊前曾欠我洋二元現我失業向索不還詰其有何憑証答稱無之捕頭謂旣無憑據不得向索釋之使去不准再行吵閙 
[上海陳家木橋電報總局豫皖賑所接孫嶼芝劉浩如先生皖北來信]  
　　杏蓀竹坪少欽蕃甫心如詠南蓮珊綏之諸善長大人公鑒前月寄第九號緘計登籖閣日昨由何壽翁處交到十號惠書並悉又解十三批皖賑銀一萬兩諸善長力籌後路巨欵不絶而來實與災民同深感頌惟有益加奮勉實事求是期無負好生之盛德而己敬維籌祉增嘉道躬納祜爲慰遠頌同人近體均好孫能翁江萼翁周子翁己於前月望日 
 
 

Page 4

 
 
旋南備歴嚴寒不願再經酷暑却係實在情形張蒓翁孫芝翁鍾彥翁汪益翁經弟等再三留住弟瀚於前月廿三日由汴動身到朱鎭瀚病兩日到西華鍾彥英忽發寒熱服藥五天仍卽帶病前進初一日始抵周口弟鳸廿九日起程初二日抵口遇弟瀚同路赴皖連日東雨風問有陰雨各縣長水四五尺不等周口爲沙黃沁各河總滙長水幾及丈餘災後新種麥苗又歸烏有麥收絶望民心驚惶大工如不合龍後患不堪逆料矣初五傍晚抵穎借寓清穎書院晤何壽朋兄知畹翁病勢非輕昨日親進省視殷殷相告云春賑乍放水勢又來非籌備急賑不可囑鳸購辦米糧囑瀚督造船隻二百號等語弟等見其疲困己極未敢再與糾纒至備欵若干從何着手及應會同何人經理之處只得暫候數日俟畹公病勢稍有轉機再往奉瀆皖北民情强悍惟畹公聲威足以懾衆德望足以服人故人心尙不浮動所望吉人天相大局爲可幸耳大工日夜兼管而秫料尙短六千餘萬斤購辦轉運均非易易時日甚促未卜天意如何惟求苦心經營爲災民早備意外至禱至盼此請道安孫傳鳸劉瀚曁同人頓首四月初七日 
[上海陳家木橋軍報局豫皖賑所十七至十九事略]  
　　開封來電云三月廿五將十一批一萬寄佑十九事略○開封來電云三月廿五將十一批一萬寄佑培接收振翁到淦訴叩○經培翁電云佑翁回揚交來銀五千外錢四萬多今又在周家口換銀一萬一五三錢己裝回扶水日漲錢日貴鴻立文叩○謝佩翁電云振翁己到十九赴尉放賑汴省疫氣盛行有藥速寄姪病痊可芝○日前所登經培翁電報内載佑翁處借來六人未詳姓氏今查悉許君碩士名鴻模河南獲嘉縣人劉君敦甫名立安江蘇丹徒縣人魏君文郁名從周河南輝縣人王君欽臣名子敬河南新鄉縣人郭君子春名懋瑶江蘇丹徒縣人樊君靜波名榮光河南獲嘉縣人均能實心辦事耐苦異常○京都全芸翁十八批五十二兩京都電局來集腋同人募第二批一百廿三元六角五分得見齋募十二批均到先此報聞 
[閨閣翰墨助賑]  
　　清芬館女士張尙貞墨筆山水師南皮相國法天然幽趣淺淡超凡近今罕覯者也因聞汴災孔亟願畫團扇百件每件取潤洋五角數滿爲止其資彙送上海電報局轉寄災區此乃爲其祖母方太夫人祈求冥福起見非藉此而博名利也倘諸君子文翰默契來件寄交蘇省撫署西牌樓外路北延陵吳宅代收五日准取信力自付古歙香雪海漁人啓梅居士代曰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東粤官塲縷志]  
　　卽補直隸州曾藎臣剌史紀渠强幹精明勇於任事統帶緝務局練勇裘葛幾更奸宄漕消地方賴以安靖現奉憲札委署南雄州篆行將赴任矣○雷州府成太守　任回省所遺篆務大憲札委候　府尹仰衡太守恭保署理按太守江蘇人由乙榜起家學問便長經猷穏練歴辦督銷局措置裕如今兹五馬惠臨想橫山江畔清詠亭前德政仁聲不難與龔黃嫓美矣○新授潮州府隆太守斌由京來省禀見各大憲遞呈履歴○初六日爲關憲長榷使懸弧令誕吳中丞及司道各官次第登堂晉祝惟張制軍則飭家丁道賀云○緝務局委員曾藎臣剌史將赴南雄州任所遺局務及所帶練勇委危司馬德連瓜代司馬需次多年情形熟識安良除暴想必大有設　矣○雲南糧儲道譚叔裕觀察宗浚患病請假回籍行至廣西南寍州卽己仙逝家中接得電報長公子星夜匍匐奔喪扶柩回里按觀察係甲戌科榜眼曾任四川學政江南主考由京察一等補授道員學粹才優正堪大用乃天不假年不能竟其抱負春夢一塲殊堪歎惜也○初四日督無各大憲恭詣神祗壇行常雩禮地方文武各官恐游人擠擁親率兵丁到壇彈壓○陽江鎭黃鎭戎廷彪由督憲飭赴新改高州鎭水陸總兵任北海鎭水陸總兵篆務由督憲札委現署陽江鎭陶軍門定昇調署○藩轅牌示陽江司獄缺委從九品完璸署理香山黃梁都司缺委烟瘴俸滿吏目郭蓬洲署理陽春縣缺詳請以教習知縣董汝礪題補羅定州州判廖葆常飭回本任 
[皖江雜記]  
　　十一日午刻由監提山定遠縣盜犯二名其一年己四十餘膂力剛强脚上連釘三鐐尙能倔强押至臬署竟敢乘護勇未備用力扭斷手　奪刀亂舞意欲戕官幸各勇抵以戈矛始背將刀擲下旋經捕役綁縛迄人囚車另加兵勇數名解赴北門外斬訖其首級當經廉訪委員解往犯事地方示衆一則臨刑畏縮泣涕連洏若有深自悔過者然○玉虹門外善雲菴後有長江水師各　操廠柳馥堂軍門見有損壞之處隨時飭勇桃培入夏以來青草茸茸當飭某統帶官督勇數十名逐日爲之薙治云○彭雪琴宫保之外祖及舅父昔年葬於西門外地藏菴後將軍冲紹興義山日前宫保蒞皖傳示十三日掃墓先經柳馥堂軍門飭勇就墓旁搭盖藍逢兩座屆期天甫黎明宫保卽敬具冥錢紙錠至山焚化見墓之左右有無主墳墓二十餘處命從者各化冥錢祭畢日始出乘輿進城○東門内水關爲城中出水之總口上用粗鐵棒數根　絶以防意外之　近因年久失修鐵質朽落經守城官禀報大憲諭令速卽更換以期鞏固○安慶府署疊經風雨頺圯不堪聨仙蘅太守飭匠逐日興修以壯觀瞻而垂久遠 
[題汪君蔭卿玉照遥塵筱柟詞兄粲政]  
　　山城眞斗大何處覓幽居境靜塵難到心閑樂有餘盆花紅爛漫庭竹綠扶疏我亦同覊旅披圖愧不如[  秋樹齋主時客游]  
　　梁安周君筱柟自新城貽書渥承推許并以雅照索題率成二絶聊博一粲○裙屐翩翩妙譽馳崑山片玉桂林枝少年未遂凌雲志獨立蒼茫自詠詩成句卡和不作無眞賞抱璞名山恥自媒圖綸手執片玉有高瞻遠矚之意故云莫向風塵怨遲暮側聞廊廟正需才 
戊子浴佛日秋樹齋王晉卿甫稿 
[柳綿詞]  
　　枝頭纔見落殘紅楊柳潛驚午夜風簾捲高樓舒眼望飛落絮過墻東飄蓬無定數行蹤飛上雲山幾萬重自是因風非有約紛霏聚處又相逢舞餘繚繞木蘭艧相送離人穏渡江着眼盡成催别意愁聽驪曲譜成腔蘇小門前着意垂春來一樣鬪腰肢如何垂老無家别依舊顚狂依舊痴悠颺不定止還飛點點飄來着客衣繫馬題橋　往事燕山春盡未曾歸聲乾杜宇暮春初靜密深堂好讀書乘興閒游紅板　撲來狂翠　衣裾植遍長堤八百株東風吹絮到廷遇兒童捉得還相問小掌開時說有無逐隊纔過曲曲堤隨人又到小橋西臨風似報春歸去惹　流鶯不住啼沿堤十里莫芉芉無數柔條拂馬前忽地東　翻翠浪漫天匝地遍飛綿入硯黏窓又過橋恍疑晴雪最難描有時飛向江湖裏化作青萍趁海潮[  古黟知白子舒家堉芷厚氏草]  
[掄花館主以新鐫銅版鏡影簫聲錄初集郵贈生香活色精雅絶倫率賦小詩聊伸謝捆卽希政之]  
　　萬花齊現鏡中春燕瘦環肥筆有紳我本三生狂杜牧要從畫裏喚眞眞一編寄贈抵瓊瑶北里鶯花未寂寥吹徹玉簫難引鳳春風孤負可憐宵戊子清和月倚玉生稿於聽香閣 
[藝蘭生省親來盈川枉顧寓齋作竟日談喜賦奉贈]  
　　舊兩重逢喜可知足音空谷慰遐思酒龍詩奉贈○舊雨重逢喜可知足音空谷慰遐思酒龍詩虎推三絶玉友金昆妙一時時令兄信翁司馬同行海外見間供箸述君甫自泰西歸眼前風月助談資旗亭韻事今堪繼檀板聲中醉莫辭戊子四月上浣飯顆山椎稿於秋樹齋 
[上海北巿絲業會舘籌賑公所施少欽經收河南皖北賑捐正月初十十一第一千六百三十七次清單]  
　　諱記一元張毓寳五元浙紹德記十元不書名二元補過子朱廿元源豐潤銀號十元誠逢士一元　芳洋行來以趾祥求保合宅平妥二元何劉氏保平安何文安文杰三戸各一元　珊内史一角龍陽士民寄新泰厚交到湘南龍陽邑尊王伯平大善士喜得文孫以温餅資并士民公賀　助規銀一伯兩傳經堂陳各銅洋二元徐安記由裕大　來廿元太倉雙紅豆舘二角銅洋一元同春祥京貨號求平安　廿元繩武堂求保平安十元隨緣子一角有心無力人募奚濟士吕邱氏各五角　休居士求人口平安勤業堂求生意茂盛各十元胡開文來蓮芳氏佑妻汪氏生產果獲平安續完願廿元張之儀求病全三元陸至善求身體康健一元武陵劉貴金求弟貴登痰　久病速愈由恊和信來三十元嚴雲珍求風症痧卽愈廿元萬選青三元松郡南弟張募姚永文壓歲移助三元范鶴泉一元莫釐貧愚子求耳目聰明神志靈清一元松江杜炳鶴求胞妹病速愈元蘇桃花烏弊金求病全四元又募章曹二人二元嚴芝生求息產後病全一元溪程勤　募程顯明求瘡毒速愈先助一元欲寡過軒問津山房各五角蘇州鳩文芝求血症全愈十六元浙寗同豐號祝子蕃家安三戸各一元杭省胡同求子消災廿元甫翔培記合珠記各一元新安寄居士超薦先祖節紙札費一元嘉興六貽室永泉室王各三元鎭海朱源記求合家平安由裕大和來兩元○春記綢庄募不求民四元無名士三元又兩戸各兩圓節酒費兩元節省點心一元六角節戲資一圓四角節省烟資角勝負各一圓共九戸令十八圓○吳友如三角半又募吳子長四角新三二角六小芳一角半共四戸合洋一元一角○廣利生錢五百又募陳梓堂薛秉和周桂泰蔡仁膏陳在沛春和六戸各二百顧微雲洪良玉張金泉林綺雲四戸各一百李長春五十共十二戸舍錢一千一百五十文○泗涇裕康募黃東凡洋五角荐安書錢一千零四十黃朗三四百吳學甫戴友蘭沈子京徐子餘四戸各二百條愆居二百　虞三鈕慰屢吳吉甫黃孚吉四戸各二百黃朗三九十五共十三戸合洋三元錢四百○松江虎尾春冰子張升記一票生張左氏李氏萬松後孫六戸各洋一元張勝成記各五角朱增福錢三十共九戸合洋七元錢三十○鎭洋縣馬春山錢四百六十又一百李松山朱春奎丁元盛陳芝亭四戸各二百景　亭餘慶堂朱秀亭張王振王桂芳喬鳳池李仁壽七戸各一伯共十三戸合洋二元○古華李怡居士二元錢三百四十天水漢嚴氏洋一元錢六百徐紹衣堂丁守愚堂樂善未逮氏金園居士四戸各洋一元餘慶堂五角行香居士一角錢五角錢五伯無名氏二戸各五百怡子偷章各二百彭二品璧各一百共十四戸合洋十一元錢一百八十以上初十日○隠名氏洋三圓祥成號求店友平安二員無名氏二圓又代母一員祥泰號求店友平順無力子求合宅粗安正太祥求各友平安三戸各一元不留名各友戲資移助四員本洋二員内銅洋一員楊州衛署江聽泉以署内奉宴資移賑洋廿員杭州隠名求嗣人續助十員常熟田庄時豐典吳汀香募武蜂樵子求得孫四員吳門席氏求心願如意一圓不留名銅洋一圓浦左豐溪馬銅洋二員無名氏完　五圓嘉定縣署杏香書屋廿圓耶松廚同人蒙新洋東給酬資移助五圓松江婁署　山舊尹募左幼蘭求病愈二員幼童張傳縉篆葆押歲求平安二員郭懷彬求病速痊三十元勉善生病愈酬愿十圓朱錫康保新小兒關煞開通長命富貴十圓嘉定疁郡延陵氏求平安一元四明葛曉山曉吾嘵湖竹合一員嘉善油車港元興行募金澄求宿疾速愈十員黎里藴元同人募第五次憐苦子求合眷平安十元凌右常一圓王仙記二圓張申夫三元貽榖主人收限折酒席費五圓又銅洋十八員松江東大綢莊一圓湖州雲間女史朱母病速愈康健六圓○常熟有心無力人募日安人寳山士各一圓無名士不留名各一角堅石山人松濤氏各錢三百六十誦氏琴氏季氏士升偉氏梅卿氏六戸各二百共十二戸合洋四圓錢二百五十五無名氏銅洋一圓○甯波姚作霖募姚傅宇　宇懷克鈞克鎬克銳占　李氏胡氏應氏共十戸諸求富貴榮華全年吉全之圓○心願子二千節省氏力有餘人各五百王柳士四百樂翰子無力人敦煌士三戸各二伯始平安士一百共八戸合四元○蔣挹之翁來廂舘愼昌號潘荻洲募大日本谷津菊石衛門相馬平各一員吟梅書屋刁十元又五鈴木莊太郎渡邊寛三郎滋川富太郎三戸各一元招田夕力二元藤野四郎兵平出喜三郎角本勝太郎三戸各三元○寅記板行募隠名士五角胡善再生士第三十士三戸各二角共四戸合一元錢一百零二○南翔洽昌典種記求病愈芝記求消刼各五元洽記求利昌記各四元加記興記求消刼平安頴川士求順遂三戸各二元頤記求平安菊求之秉記求平安同泰莊求利四戸各一元汪雲記求名士求壽合二元燦記求平安五樹加求名馨記求平安三戸各五角隠名子求嗣書記求利謹記求順遂三戸各三角勉力子來利汝南求病愈漢記求消刼承記求平安無力子求福無名士求壽少記求平安七戸各二角二友居求視二角共廿七戸合洋三十四元以上十一日 
[上海北巿絲業會舘籌賑公所施少欽經收河南皖北賑捐正月初八九日第一千六百三十四五次清單]  
　　發憤書屋求母病速愈洋十元鮑堂舫四元耕餘二角布衣人勸廿元松江公堂馮冰谷寄鶴居酬愿各十元烟台王紫濤由震昌仁來二元金山縣署官幕同人春酒資由朱涇寄來十五元朱涇高平如募朱壽　范君孺各一元鎭江廣義和一元福建沙縣荀商王國美十元余基桂六元姑平氏二元渤海氏范陽子各一元榮官錢一百零四○仁大當募允慶治平煥乎文章各洋一元集祥慶安蕉桐愿楊亞力四戸各五角湘洲葉吉四角攸往咸亨不求開逹三戸各二角共十戸合洋五元○廣利和銅洋五元又募朱蓮水洋二元湯載生一元許廷賢林巨川黃懋堂隠名氏四戸各五角○東來升募風小琴一元吳仁麟虛對開一子吳仲記三角張嘉友鮑禹門劉康保吳補之江誠齋吳綏之六戸各二角許燮妥錢二百共十戸合洋二元五角虛對開一元錢二百○天昌糖行來桐蔭書屋桐蔭軒各四元徐維田手桶捐一元錢三百十雲程閣手桶捐二百八十順利經手桶捐八百四十四共六戸全洋九元錢一千四百三十四張子手銅洋一元以上初八日○沈百廷陳樹春張尙德杜注江四戸各洋一元張振耀一元銅洋一元正記洋二元榮陽求安室求家宅平安二元無名氏二元天泰昌廿五元故婦王氏由無名氏來一元無名氏三戸洋二角錢二百同恊祥來養拙齋求永媳平安醮愿三十元銅洋二元堂陽補過子求安順全洋廿元趙榮昌求妻病速愈五十元福記三十元福泰衣莊募范吳氏求病愈一元吳理咸李隠名求平安各一元無名氏二元古堯孫士晚年得子爲嬰孩惜福節省渴餅資移助一百楊州省香主人爲女出天花求平安一元秀水楊汪求父病速愈由廣有餘號來三十元仰日堂節儉費由春元糖行來十三元蘇廟堂巷章覺孝求喉症速愈四元松江佩實居士嘉景德堂銅洋六元景雲書屋綠猗山莊紅映樓三戸各銅洋二元知還軒洋三角隠氏二角各一角無名氏錢四百譬如勿有洋二元吳淞和堂瑞菽堂各四角眞州力不足子心愿大小棉衣由江西寄來爛板四元益昌典募王蓉方不書名無名氏金子坦四戸各 
 
 

Page 10

 
 
錢二百文朱邦杰一百松江鹽公堂馮冰谷慕芝嶺山樵洋十六員九思居士十員乍浦朱來安募常州蔡裕齡節省經懺六員銅洋四員永遠會由恊泰洋貨號來洋五十員同里周漱珊續助求病速愈三員書堂膏火一員節省費錢八十王柳門度議儉資東培子度歲儉資各二　無名氏六圓太倉問心弟子鯉門氏省花炮錢增籌三戸各一圓力不足一圓我亦堪憐者有心無力人求病愈各五角湖州廿劬子爲母病愈典質寒衣完愿十圓隠名氏一圓銅洋一元清江朱酉山淓江平安謝江風雨潮神香資移助二元衍泰衆友二元勉善子一元無名氏十元○德興募隠名氏八角黃知過二角黃悔過無名氏不留名增福壽四戸各一角莫貪謀早覺世補拙齋黃柱甫求實弄順其時黃文泉莫做惡長食葷求减壽求聰明求有弄無貪花十三戸各錢五十蔡植培三十小知未隠姓名鄧老宦雲寺僧四戸各廿五共廿四合洋二元錢一百八十○志成信來樂善堂銀三兩張權中二兩趙振國車氏鑲孔慶豐賈毓華四戸各一兩桑盛胡源設保榮杜其濬車瑍鑲春年六戸各五錢四十二戸合規元十二兩八錢一分六厘○義源行募吳誠存鍾云記梁亦記三戸各一角無名災四戸各一角曹云亭吳澤記各錢一百○保泰衣莊募安吉堂洋一元屠金氏顧氏詹致和氏實善堂無名氏積善堂六戸各五角屠費氏四角梅溪書屋東海屠錢氏爾承堂屠福琮福釗福鑄彌官順官松記戴王氏十一戸各二角邵氏羅溪氏汪海官五經堂王體厚堂五世堂　香居安樂堂八戸各一角共廿七戸合洋七元四捐○青鎭汪懷恩募棧友求消甘種福四元一角森記四角共二戸合四圓墟對開一圓○徐石翁夾善實子乙圓泳昌升募十六日三圓六角晋甡庄募廿六戸二圓七角○同豐永募隴西居士求體速愈各二角京口張士一角半有心無力帶髮僧同記三尸各一角不足濟清和士無力士三戸各五分共九戸合一洋○啓昌糊行募張自廬乾蔡一角共十戸合二洋一角○蘇州趙中丞第錢六伯文無民詒榖室各二伯共三戸合一洋○招商局北棧募胡梅黃錫章各一番從善氏四角黃子翰徐亷聲陳德記鄭益甫孫望實無民六戸各二角共九人合三元六角○方雨人募七歲童女方興寳一洋六角錢八百五齡童女方珊寳一角錢四伯方黃氏金彭氏各二伯沈馬五十共五戸一元小洋十七角錢六伯三十文○郭隠一元巨勤郭青每三角無力子蔡氏每一角郭文斌楊謙受每錢一伯共七戸合二洋○王公舘捐王謝士龍溪無名士每一洋王祥斐侍香尉　齋士王相記祥林五戸每一角絳梅吟香氏王如氏無名四戸每二角遲眼客錢一伯文共十二戸合三洋錢四伯○蘆虛同盛典寄來黎里鎭信大莊王東眉經募十二戸共三洋清江文次齋主人捐太原氏二洋錢二伯小殿丑八伯三十文共三戸令三洋富順縣自流井寄恊同慶來榮淮井源盛長海源并維新灶各銀四兩天生井四兩無民二人各三兩五錢實興灶夏致和　貴軒彭心潮胡晏士五人每二兩源　并同吉灶如川井大生灶各二兩帶經室川發灶馬王曾三戸每一兩余載章花樓五福海波雲成五戸合八錢張天才燕春山雷順昌羅德興勹玉　張德順楊義生朱吉和鄭仁昌賴元仁十戸各六錢永生公永豐和張眞三富泰和濟生室燮茂和興仁公恊昌隆八戸各五錢共三十八戸合規銀五十二兩一錢五分○大昌募朱記保仁利各一元求安九角敬亭五角無民四角朱記各一角共七戸合四元以上初九日 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒十四年四月十四日京報全錄]  
　　宫門抄○戸科給事中俊奏爲繙譯外班升用摺○將軍慶奏爲解清光緒十四年分内務府工程處程處經費銀兩循案改解北洋歸欵緣由摺○新撫劉奏爲鬥毆斃命核明定擬摺○又奏爲姦夫謀殺本夫身　核明定擬摺○廣東瓊州鎭總兵賴奏爲統巡班滿謹將歴過洋面情形摺○四月十四日吏部翰林院侍衛處值日無引見○八額駙德福謝管神機營事務恩○廣西叅將黃培松謝恩○漪貝勒濂公等各請假十日○景運門奏派專操之大臣派出德銘○掌儀司奏十七日祭奉先殿澍貝勒行禮○召見軍機景善惲彦彬文啓黃培松○○戸科給事中奴才俊又跪奏爲繙譯外班升用班次請飭核議事現在纂修會典凡例文有未備者自應詳細妥議續行纂入查吏部定例内滿洲詹事府額設左右庶子各一缺缺出先將内班應升之翰詹官員論俸升用二次後將外班應升官員升用一次道光二十七年添設繙譯翰詹各官時復經議定庶子缺出輪用内班不分文進士與繙譯人員一體論俸升用無論何項出身用過二次後卽用外班文進士舉人出身人員一次等語彼時謹將繙譯内班人員准與文進士一體升用繙譯外班人員應如何升用未經議及嗣後庶子缺出輪用外班時可否將外班繙譯進士舉人出身人員准與外班文進士舉人出身人員按其科分一體論俸升用之處應請飭下吏部妥議具奏庶例文無缺而繙譯外班人員亦免向隅矣奴才愚昧之見是否有當伏乞聖鑒謹奏奉旨己錄○○福州將軍兼管閩海關稅務奴才善慶跪奏爲解清光緒十四年分内務府工程處經費銀兩循案改解北洋歸欵緣由恭摺具陳伏乞聖鑒事竊奴才接管案内承准軍機大臣字寄光緒十三年十一月初四日奉上諭戸部片奏光緒十四年内務府經費擬撥閩海關當稅銀十萬兩請飭依限完解等語着該將軍等務於來年開印後陸續徑解内務府交納先將起程日期報部仍限六個月前解到一半十二月初間掃數解清不准稍有蒂欠等因欽此欽導並准戸部抄奏行知嗣後接准北洋大臣李鴻章咨准戸部咨附奏籌撥光緒十四年内務府經費共銀六十萬兩内閩海關之欵前因内務府欠北洋借欵卽將該關應解銀十萬兩徑解北洋應請將十四年之欵仍照十三年辦法提前照數解津各等因前來奴才自當遵照赶解辦理伏查閩海關奉提内務府工程處光緒十四年分經費銀兩業於常稅題銷案内聲明照數提出另行發商批解兹謹將前銀十萬兩循案備具文批給交號商恊同慶源豐潤承領定於二月二十七日由省起程解赴北洋大臣李鴻章兌收歸欵除咨呈海軍衙門曁分咨戸部内務府工程處查照外合將解清光緒十四年分内務府工程處經費循案改解北洋歸欵銀兩起程日期緣出謹循舊由驛恭摺其奏伏乞皇太后皇上聖鑒謹奏奉硃批該衙門知道欽此○○尙書銜降一級留任甘肅新疆巡撫二等男臣劉錦棠跪奏爲鬥毆斃命核明定擬恭摺具陳仰乞聖鑒事竊英吉沙爾纒民若則因護兄口角起釁棍毆沙未左耳根等處越時身死一案據署英吉沙爾廳同知危兆麟騐明獲犯訊供解由喀什噶爾道袁堯齡審明咨鎭迪道兼按察使銜恩綸核明轉詳臣覆加查核緣若則籍隸英吉沙爾廳與己死喀什纒民沙未及其兄買買鐵力等素不認識均無嫌怨光緒十二年九月二十一日沙未隨胞兄買買　力並胞弟而特木往朝英吉沙爾廳屬阿多帕的下麻棚行至英吉沙爾之安屬莊天色己晚卽赴若則胞兄托和土宋家借宿托和土宋斥係匪類不允借宿彼此爭閙托和土宋取棍出毆沙未奪棍棄地益加圍閙若則聞閙趨視見兄托和土宋被人圍嚷攏前救護亦被沙未推趺倒地若則起身赴家取棍趕毆撞見沙未攏向用棍打傷沙未右後脇右後肋沙未轉身奪棍若則持棍嚇毆適傷沙未左耳根經郤六可喝阻買買鐵力往投玉孜巴什詎沙未因傷延至次早殞命報騐獲犯訊供解道咨鎭迪道兼按察使銜核明轉詳臣覆核無異查律載鬥毆殺人者不問手足他物金刃並絞監候等語此案若則因救護伊兄口角爭閙棍傷沙未身死自應照律問擬若則合依鬥毆殺人不問手足他物金刃並絞律擬絞監候秋後處决托和土宋妄以匪類斥人致肇釁端應照不應重律擬杖八十買買鐵力等向托和土宋圍閙亦有不合惟胞弟沙未業己身死應與救阻不及之郤六可均免置議屍棺飭埋木棍案結銷毁是否允協除全案供招咨送刑部外合將鬥毆殺人核明定擬緣由恭摺具陳伏乞皇太后皇上聖鑒勅部議覆施行謹奏奉原批刑部議奏欽此○尙書銜降一級留任甘肅新疆巡撫二等男臣劉錦棠跪奏爲姦夫謀殺本夫身死核明定擬恭摺具陳仰祈聖鑒事竊于闐纒民曰音木下因姦起意商同姦婦海力姐謀殺本夫沙爲身死一案據署于闐縣知縣婁紹豫訪聞騐明獲犯取供擬議解和闐直隸州知州潘效蘇審明轉解署喀什噶爾道袁垚齡親提研鞫咨鎭迪道兼按察使銜恩綸核明轉詳臣覆加查核緣曰音木下海力姐均籍隸于闐縣己死沙爲係海力姐之夫與曰音木下居隔四里素識往來海力姐見面不避光緒十二年九月不記日期曰音木下至沙爲家中閑坐適沙爲外出乘間與海力姐調戯成姦陸續往來給過錢物亦無確數本夫沙爲並不知情十三年三月初四日早沙爲囑海力姐收拾家具同移居恰哈里克莊便在金廠挖金下午沙爲他往曰音木下踵至海力姐告知移居情由曰音木下起意將沙爲致死圖作長久夫妻海力姐允從商約次日一同動手初五日二更曰音木下携帶木棍走至沙爲門首探望維時沙爲業己睡熟海力姐出外告知令其快進屋動手曰音木下卽隨海力姐進屋海力姐將燈點燃見沙爲仰臥曰音木下猛力用棍打傷沙爲額顱沙爲驚醒聲喊海力姐忙將兩脚抱住曰音木下又用木棍很打沙爲顖門一下尙恐未死復拾地下石頭向其頭面亂毆皮肉破爛難分部位沙爲登時殞命海力姐鬆手曰音木下與海力姐將沙爲屍身移放屋外坑内用土掩理當將家中什物收檢同回曰音木下家居住四月二十五日有同沙爲牧羊之土拉木巴乙路經沙爲門首進視無人隨過曰音木下屋前見海力姐站立屋外卽向盤問海力姐以沙爲己於三月内將伊休棄獨赴金廠挖金伊改嫁曰音木下爲妻之言回答土拉木巴乙信以爲實旋經于闐縣訪聞飭差協同鄉約前赴曰音木下家盤詰該犯等難以隠瞞貝以實告連犯解縣並據屍姪補報前情騐訊議擬解州飭道親提審明咨兼按察使銜核轉臣覆核無異查律載妻因姦同謀殺死親夫者凌遲處死又例載姦夫起意殺死親夫之案姦夫擬斬立决各等語此案曰音木下因與海力姐通姦輙起意商同姦婦海力姐謀殺本夫沙爲身死實属淫兇自應按照律例分别問擬海力姐合依妻因姦同謀殺死親夫者凌遲處死律擬凌遲處死曰音木下合依姦天起意殺死親夫之案姦夫擬斬立决例疑斬立决照例先行剌字無干省釋屍棺飭埋是否有當除全案供招咨送刑部外合將姦夫謀殺本夫身死核明定擬緣由恭摺其陳伏乞皇太后皇上聖鑒飭部核覆施行謹奏奉硃批刑部速議貝奏欽此○○廣東瓊州鎭總兵官奴才賴鎭邊跪奏爲統巡班滿謹將歴過洋面情形恭摺奏報仰祈聖鑒事竊照道光二十三年十一月初七日欽奉上諭嗣後沿海水師各鎭着於每歲出洋時具奏一次俟出尖往返事畢卽將洋面如何情形據實貝奏其寔因公不能出洋卽着自行奏明均令咨禀該省總督以憑查核等因欽此伏查瓊州洋面每年分上下兩班統巡上班自正月初一日起至六月底止輪值海口營叅將出洋統巡下班自七月初一日起至十二月底止輪值總兵出洋統巡奴才於光緒十三年十月初七日到任業將接印任事日期恭疏題報並陳明接帶下班統巡出洋督飭兵船巡緝在案十一月初十日親督各船駛往𥒚洲與赤溪協副將管帶師船會哨搜查海島事畢仍卽分帮巡緝察看洋面遼闊港汊紛歧寔爲南路衝要之區當須整頓十二月初五日轉巡至瓊山縣屬之舊港坭浦洋面適遇督臣張之洞巡閱到此曾將歴過洋面大略情形禀明核議在案兹屆歲除下班統巡期滿遵照定例於本年正月初一日札交署海口營叅將吳次漢接帶各船上班統巡奴才卽日旋署辦理營務除具報督臣查核外所有奴才出洋班滿巡過洋面情形理合據寔恭摺具奏伏乞皇太后皇上聖鑒謹奏奉硃批知道了欽此 
 
