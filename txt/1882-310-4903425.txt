# 1882 - 310 - 4903425

 

Page 1

 
 
[新書開印] [  點石齋主人啓]  
　　淵鑑類函一書爲聖祖仁皇帝所御定其書乃合藝文類聚北堂彚鈔初學記白孔六帖太平御覽文苑精華王氏玉海山堂考索萬花谷天中　　大類書爲一部删其繁複擷其菁英又旁採歲華紀麗事類合璧事詞類奇通典類苑諸書以及子集裨編咸與蒐羅計凡四百五十卷磊網分四十四　子目多至三千餘條上至天文地理下至昆蟲草木無所不載無所不包誠紀纂之淵海而類書之巨擘也尤佳在每門首則詳釋名義總論緣起次　典故摘對偶終以詩文隷焉故旣便於詞章復有裨於考據匪特俻芸窗之流覽尤足供蓮幕之取携盖其官制之詳明郡邑之典實翩翩書記多所取　　視尋常之四六類腋事類統編諸兎册相去奚翅霄壤至於三場條對尤爲矮屋所不可少之書原本卷帙浩繁本齋不惜重價購得古香齋殿板初印原帙如法縮印醒心悅目約於明正出書特此預告知海内名家當必以先覩爲快也 
[下人亦宜優給論]  
　　昔人有言貪字之點畫近乎貧字斯言蓋以懲世之貪墨者流俾知貨悖而入者亦悖而出貪不足以救貧貪或反足以致貧欲爲若輩作當頭之棒喝而其實則貪之一念亦多因貧而起簠簋不飭之輩豈必人之無良迫於貧苦之境則有急不暇擇者耳人品不一上而士大夫自能束身圭璧若降而下之至於僕臣輿輿臣臺則其人不過給奔走使令之後以自餬其口倘食用不足則必另謀生財之道苟其有路可鑽有權可藉未有不貪穢狼藉者本朝優待外省各員俸銀之外又加以養廉之費正此章也若在僕圉之流則欲以淸廉責之固屬難事然苟使彼有以自給則亦必不至作奸犯科以自罹法網也泰西風俗其待下人最嚴决不使有舞弊納賄之事然亦其所以養之者必無不足而後可也西人之用人也管事侍者或一二十番一月卽下至看門出店以及公廨中之差役等類其月餼少至六七番日食之餘尙足以供仰事俯蓄之用則自然不另起貪心然尚有竊物盜賣等事者則中國人爲多若所用爲西人則絶無此等事矣盖以西人之辛資較華人更大故也中國之於下人每月辛工至二三番巳爲豐富或備以一番給之若在年紀尙輕不能任重大之事不過藉以供便令之役則亦尚有可說若官塲中之僕人則往往並無工錢衙門中則自近身侍僕以至門上簽押皆並無辛資若輩營謀鑽刺幸而得有位單衣於是食於是吃煙應酬亦於是養家活眷亦於是豈能枵腹以從公者乎故州縣衙門則内外串連上下其手止以瞞官之耳目而朋比爲奸提掇主人如傀儡地方之受其害者指不勝屈矣官愈大則下人之權愈重諺云閻王好見小鬼難當容有其主人和易近人謙恭下士而其家人則龎然自大或門包不足其欲則禀見者不使之見上下之情不通而其事遂不可問卽如前閔字林報載有太原西人來信云晉撫張香濤中丞自莅晉以來百廢具興認眞整頓其於地方應爲之事以及累年應除之弊無不悉心釐訂實力舉行卽其關防僕從亦復煌煌示諭嚴密防維不使有人得以在外招搖生事並輕受一錢一物此其用心爲何等矣而夷考其下人終不能仰體主人之德意而仍復爲鬼爲城或進見而被阻或投刺而被擱必有以飽其慾壑始得以完乃公事如此者時有所聞此信如果属寔則其有累於張公淸德者豈少也哉夫中國衙門中用人本属太多督撫衙門下人或以百計州　衙門僕從或以數十計而皆不給以工食止於耗餘項下月分若于彼自顧一身尙虞不足又將何以贍家其有不别求生財之道者乎竊謂欲截此弊未嘗無法衙門中之僕役但求足以給使令之　不須多用而人各給以工食此外不准其絲毫納賄一經　出如有収受門包等事立予嚴辦如此則恩威並濟而此獘庶可盡絶然亦必主人自己勤能而後可倘主人而庸懦闇弱則仍無益於事也總之中國之弊患在徇情假如一官得缺則荐僕人者户爲之穿有上司所存者有同僚所荐者有戚友所荐者約計或百十人斟酌損益悉心淘汰亦尙有數十人而且所以淘汰之者初不審其人之可用與否而惟以情面之輕重爲去取如是而又安得善者而用之又加以例無辛俸僅得飽食終日其情面所荐者或不能遍派以差使於是無所事事而出外招搖者有之略得事權而公然索賄者有之在若輩本非明理之徒又安足責所惜者主人之淸名爲其所累爲不值耳存給其餼而後可以嚴絶其弊敢與用人者一籌及之 
[東報雜錄]  
　　東瀛報言高麗使臣之來日本者近以公事告竣巳定於九月初十日啓行遄返高國未曾啓節以前日官皆競相邀致日事飲宴以盡祖餞之禮日皇壽辰外務大臣請高使飲宴並遍請各國使臣共相讌樂云又　日本近接火奴魯魯電報云火奴魯魯島主遣使前赴日本業經首途不日卽可抵日故日皇先期分派迎迓各員早爲預備云又言日本近來在各處要口建築砲臺大約一年之内可以蔵事也又言日本兵部近發出洋五萬元令馬兵購買馬匹又云日本地方西人賽馬之期日皇親往觀覽云 
[譯日本西字報]  
　　日本西字報言花房公使辦理朝鮮之事頗稱妥善深爲日廷所嘉許不日將有殊擢其朝鮮公使缺巳派内閣大書記官井上接任矣又云日本政府現訂貿易規例共三百五十餘條業經内閣批准尙恐有未妥處復交元老院議官查核亦詳審之意也 
[琿春近信]  
　　琿春友人來信云駐紥該處統兵官吳君飭在琿春相距十里之二道河口相度地勢　　砲台三座巳於七月間動工故該處六營兵丁除三六九等日照常操練外餘日則擔石挑土曾無休息聞工程甚大非二年不能竣事也又云該處辦理開墾一事漸有成效該處圭人及外省人之領地者約六百餘名現巳開出五千餘畞聞領地者限三年完糧刻下每人月給工食銀二兩每五人給帳篷一頂耕牛一隻及水車鐡鋤等物莫不備具皆由　墾　發給卽此一項每年費亦不少矣又云甯古塔地方新設道府衙門因此處無城池故飭駐守營兵日以畚挶從學非乗造砲台聞該處兵丁不慣勞苦逃亡者甚多前己追獲數名懲辦無如現在逃者愈衆兩月内己逃去三百餘名該處統兵官禀請吉林將軍往安徽再募五百人以補其缺又云刻下邊境頗爲安靖惟稍有馬賊屢在交界處肆擾經駐防各將認眞稽查現亦斂跡矣 
[好義可嘉]  
　　曩年晉豫奇荒旅居日本各華商皆寄捐巨欵賑撫災黎誠義舉也今歲皖浙等省慘　水思小民蕩析離居亦不異於晉豫現聞橫濵神户長崎各華商巳捐集數千金交駐日黎欽使彚寄災區以便散賑身棲　域而心戀故鄉其好義誠可嘉也 
 
 

Page 2

 
 
[水中念佛]  
　　日本時事報云上月十九日午後六點鐘有人過深川淸住町海岸見一人立於水中頭出水面口宣佛號疑爲鬼怪厲聲喝之旋卽走避適遇該町巡捕豐田七之承問何事某甲以情告知巡捕卽往該處杳看則見一人立水中遂拖使上岸此人下身巳僵口中猶念南無當解捕房詢其何以念佛此人流淚曰我乃京橋區靈岸島町佐木三郎也今年三十六歲因老母病篤醫藥罔曾只得捨身求佛佑母病愈實無别情巡捕訪諸其家則此人平日果有孝行惟時有狂疾而巳巡捕以其孝思可嘉己將此情上禀東京府矣 
[稱觥介福]  
　　時事報云花房公使自朝鮮歸國人皆額手稱慶十九日有斯文學會地學協會諸士延請公使並高島陸軍少將仁禮海軍少將等在靖國社内設宴欵待并於門首高懸國旗朗然燈盞是時赴會者約三百五十餘人有會員廣瀨進一君立於席左朗誦祝文其詞曰山河表裏形勢在所必爭輔車相依緩急乃能有恃昔趙普禦西北二隅而宋室肇造魯肅保東南半壁而吳業偏安是大東洋方今之形情而謀國者夙昔之經畧也山川接壤俗本同文胡越共舟情原無忌彼自萌夫忌克貽笑鄰邦我乃用示聲威大張撻伐偏師直入聿開千里土疆厥罪維何請按萬國公法雖事機之大順實辦理之得人爰設華筵以頌偉績豈唯吾黨之私祝抑亦億兆所同懽祝畢咸舉爵稱頌至十點鐘衆始微 
[津信彚錄]  
　　文匯報鐡有上月十九日天津西人來信云現有德國兵官希美鐡在津李傅相飭其購辦毛石洋鎗一萬二千桿運往高麗應用又令購辦水雷船四艘目下水雷船之在津者本有兩艘傅相於某日親自下船試驗一艘則一點鐘行六十三里一艘則一點鐘行五十七里云又言聞左侯相近在瑞生洋行定購云者士鎗一千桿並藥彈一千七百萬粒李傅相亦將如數購置也又云吳軍門之兵在高麗者擬將撤回問須用滿洲兵前日高麗駐防也字林報又載有在津西友來信言開平煤礦近來所開鐡路巳有二十四里載煤至津者絡繹不絶其煤皆按層次秩然不紊惟至津後前人照顧美惡混淆無從分析以至沙石攙雜殊可惜也至其鐡路現有兩火車亦載客來往分作二等上等約收洋八角次等約收洋五角每月約可收洋二百元核計運煤水脚巳可就此冲銷無須再費銀兩倘此路能直逹天津則坐客愈多獲利愈厚固有不待贅言者華人之樂於乘坐火車巳可槪見矣 
[津門信息]  
　　聞綜理津海水師營務處馬眉叔觀察有越南之行業於九月二十八日辰刻隨帶幕友乘輪前往矣不知有何要緊公事俟得確音再錄其詳 
[盜案迭出]  
　　奉省盖　縣東關内福亨隆被搶一案縣主徐明府踏勘後細詢該鋪夥友據供强盜面目頗能認識遂令備述年貌詳註緝捕批上盜首黃秃子直隷人曾投營充當勇丁搶後欲逃往高麗在岫岩兌換金銀爲捕役見而盤詰盜夥共十人黃秃兇猛異常役不能制竟被率黨五人逸去十人中只獲其四由該處地方官派差協解至盖徐明府因禁中重犯甚多恐生事端適有另案罪應斬决之犯數人部覆巳轉遂卽提出斬訖將新犯收監多派民壯巡護而一波未平一波又起二十二夜間三更時鼓樓前之三泰凝錢鋪又被盜劫矣盜衆共六七十人持有槍械失贓較福亨隆多至三倍且傷事主五人而距縣署尤近聲息可通聞徐公每夜必帶隊親自巡察乃賊則乘其離署較遠猝然而出及巡勇聞警馳回盜巳飽掠散去塞外地方遼闊一經出城則四處分飛殊難根緝矣據該處人傳說云　省雖多盜賊然大都响馬之徑之流若城關之内則亦未曾數見自有營勇駐紥之後滿謂萑苻永靖道路平安乃反因此而城内且連出巨案殊不可解嗚呼賈宼言權漢方復盛廉藺引罪趙乃稱强古事昭然可爲殷鑒也 
[考寓聚賭]  
　　浙省武闡向例於十月初一日開考是以各屬武生於九月間己齊集城内自望江門候潮門及鳳山門一帶地方考寓皆滿屋宇無處其中往往有託赴考之名租寓所以開塲聚賭者傳說洋市街之小城隍廟前有某姓巨宅租得東陽縣考生十餘人而隨來之人更有念餘人之多終日開塲聚賭日繼以夜門庭如市莫可攔阻數日前有諸曁縣武生四五人聨袂而來逢塲作戯乃甫經入局三擲皆梟一生以手巾包作孤注而仍然失利生遂取包内之洋擲付之有識者取洋細視中有夾銅十餘元於是塲中之人羣加誚讓始而角口繼而揮肱諸曁生見衆寡不敵乘隙逃歸奔至庽中號召同鄉重爲復仇之舉東陽人亦工力悉敵嚴陣以待幸有數父老從中調處謂以銅洋赴賭曲在諸曁生暫令燃燭陪禮而東陽人不該恃衆動武亦罰香燭謝罪始得兩相解散然聞該處之考寓有賭者共念餘家故打降之事無日不有也 
[撫轅賀喜]  
　　浙撫陳雋丞中之第九少君今科在本籍應試高捷巍科於上月二十四日中丞始接家報不勝欣悅是以城中文武屬員皆於次日詣轅賀喜車馬一時填塞也 
[台匪近聞]  
　　天台來信云近日金滿餘黨肆出搶刼滋蔓難圖頗爲地方之害官軍無法搜捕八月二十八日太平縣屬之新河所有匪黨二十餘人各穿號衣約定合刼某典當嗣因人數未齊天巳放曙因而中止該典知此信息次日據情具報地方有司衙門請爲查拿保護而匪類則巳如黃鶴不可拘捉矣 
[遵飭當舖讓利示]  
　　特用府補用同知調補江蘇太倉直隷州寳山縣正堂王抄奉欽命江南蘇州等處承宣布政使司布政使　爲出示曉論事照得各典隆冬讓利一案係光緖六年間由司詳奉院憲批准照章放贖卽經飭屬遵辦在案嗣奉督憲飭攺酌寛當期案照札飭隆冬災年毋庸再議减息等因又經轉行遵辦旋據該縣禀以該境向來隆冬讓利僅有布棉襖褲被絮四項皆係貧民禦寒要具受惠實多請仍照舊讓利放贖旣奉督憲批司核明給示曉諭等因除轉飭外合行頒示曉諭爲此示仰該邑典鋪軍民人等一體知悉自示之後每年隆　讓利仍遵前定章程凡遇質當布棉襖布棉褲棉被棉絮四項當本在二兩以内者災荒之年以十一月初一日起歉薄之年以十二月初一日起常年卽成熟之年以十二月十五日起均至年底止槪行讓利放贖其當本在二兩以外及以他物來當者均毋庸饒讓如實在瘠苦之鄉于定章外再行讓利一個月以示格外體恤各宜永遠遵守不得陽奉隂違倘隷役人等有以讓利示諭向典需索者一經訪聞或被告發定卽照例嚴辦决不寛貸其各遵照毋違切切特示 
[金陵瑣聞]  
　　淮淸橋下致和街地勢荒僻向有關帝廟瓦屋三椽内奉武帝廟有一僧以侍哲火上月十八夜有某營官愛其幽靜謀作鴛巢因至釣魚巷王金子家接一妓至廟同度良宵給僧番洋五餅以爲酬謝僧初喜而諾之迫至鄉入温柔春生被底僧忽通知李姓等携帶多人將謀捕捉營官見事不妥急從墻頭逸出回營號召各勇星馳電掣紛擁而來將圖一逞不意到後寂然無聲該妓巳爲李姓帶去營官忿無所洩且悟該僧之詎遂送交江寍縣懲辦云○近日城北一帶武生滋事之案更僕難數現蒙制府加派員弁輪流巡緝有滋事者立子微辦一時雷厲風行居然歛跡又就妙相菴設立軍械局傳飭送考書斗率士子赴局呈繳軍械一面飭送考棱官嚴加約束毋許三五成羣出外游蕩因此人人以扣考爲戒且場期巳邇更知自愛赳赳之雄忽變而爲彬彬之雅矣○秦淮河自曾文正公飭工淘刷後幾二十年無人過問現在淤熱日甚每當水涸之交船隻往來至不能容兩槳頃蒙左侯相關心水利特飭慶軍統領曹軍門督率營勇從事畚挶惟從何叚下手刻下尙未指定云○ 
 
 

Page 3

 
 
今科江南亞元係贛榆附生其父以京控案件牽涉在江寍獄内該生應試來寍見父大慟不肯入場經其父再四慰勉始行投卷今果揚眉吐氣成可因此得邀萈免亦未可知○副榜張一麔年十三歲淹博異常其經蓻尤爲古茂書法亦遒勁堯舜與人同正不知如何有此大才也聞本科原中正榜後因禮記蓻中有辨志一叚戞戞獨造爲古學所未經見恐係近來說經家之論緖有千磨勘未便列選衡鑒堂中無不深爲惋惜但具此本領何患不出人頭地曹才一石謝才八斗不圖今日見之○榜中有方震者原名雷九歲時學使者奇其才爲易今名而取之入泮遂得神童之目今方十八果賦鹿鳴可謂名下無虚士矣○上月十七日就江寍府大堂設鹿鳴筵讌是日　内自主考以下闈外自制府以下各官皆在時解元尚在省垣未行遂率與讌諸新貴叩謝座主其儀注一如州縣迎學時新生叩謁學師之禮謝畢次第各散惟旣名爲讌而並不設讌具是何意歟○十八日省中司道公讌主考於莫愁湖上不准閒人窺探惟出入闤闠騶從如雲殊令觀者歡爲盛事云○金陵重陽以來隂晴不定以致居者礎潤成渠行者淋漓盡致殊覺人人困顚不僅暑雨怨咨矣 
[設管引水]  
　　本埠創用自來水各處均經埋茂鐡管以便流通兹聞法租界承辦之人巳出有告白云居家者如欲購用可以設法直接至屋内取携極便果能如此則灌園者可免抱甕之勞汲井者復省牽絲之力通行必更廣矣 
[電燈述聞]  
　　昨報載邵道憲札飭英會審員陳太守查禁電燈一節兹悉此事邵道憲照會總領事官總領事亦照會道憲往復商榷或不至遽行禁止且所謂恐致失事不過思患預防究亦並無實據至各舗户以爲不適於用情願遵諭等語則係得諸傳聞並非見諸實事也 
[議造戲園]  
　　英租界新橋北首新闢之六馬路本尙義街舊址刻下店肆林立遠勝從前現聞該處議添造戯園不日興工從此選勝尋芳當又闢一境界矣 
[本城賽曾]  
　　今日爲十月朔本邑城隍廟例有迎賽之舉會中每有婦女身穿赭衣夾雜於稠人廣衆中縣尊深悉此弊巳出示嚴禁云 
[添設厘卡告示照錄]  
　　本埠裏虹口地方河道開通西鄉船隻貨物皆可由此來往現經總局添毁分卡以稽偷漏於本月初一口開辦兹將局憲告示及上海縣諭單抄錄於左以供衆覧總辦上海籌餉貨捐局爲曉諭事照得本局奉憲抽收落地厘金以充餉糈凡落地各貨不論何路來滬皆應照章繳捐違者以偷漏議罰歴經辦理在案兹查裏虹口河道向本淤塞今巳開濬直通南翔嘉定等處重載船隻皆可暢行若不設卡稽查大爲厘務漏巵昨巳由局禀奉總局憲核准於十月初一日起添設虹口稽查貨捐分卡凡來滬船隻過卡一律停泊候驗如裝有貨物由卡開明數目報由本局照章收捐掣票囘照於貨上加蓋棕戳放行其由滬入内者亦須呈驗分運單相符始准放行一切照南北兩卡向章辦理除飭保傳諭通知外合亟出示曉諭爲此示仰各商販船户曁附近鄉民　等知悉此係奉憲設立稽查貨捐之卡凡　來船隻皆應停泊候驗不得闖越漏捐倘敢有意杭違不服稽查照章議罰如有地棍人等來卡肆擾定卽送縣懲辦不稍寛貸各宜凛遵毋違特示九月三十日示 
上海縣正堂范爲諭飭事准貨捐局移以經徴落地貨捐凡由内河來滬貨船經過南北兩卡查報收捐近因裏虹口一帶貨船繞漏現擬在該處添設稽查分卡恐商販鄉民尙未週知移請飭傳該處地保隨時照料等因過縣准此合行諭飭爲此諭仰該地保立卽遵照現在裏虹口添設分卡係爲稽查貨船而該保務須隨時照料並傳諭該處鄉民不准到卡滋事毋稍怠悮致干查究切切特諭右諭仰裏虹口念三保二圖地保知悉九月念八日諭 
[英界公堂瑣案]  
　　妓女趙二寳投英界公堂喊控從良被阻陳太守唯卽飭傳該鴇訊斷旋有趙梅鄉投案認二寳爲親生之女且謂巳經字人太守着候訊斷等因己列前報兹悉是案於前日晚堂庭訊趙二寳申訴前因并稱實年十六原籍江北鹽城縣人自幼父母雙亡於四歲時被人價　與姚氏十二歲時姚氏病故尚有長女一人及我均被該氏軿識之趙梅卿領交伊髮妻沈氏處學習彈唱送入妓院爲娼轉調共有四家賺錢甚多兹因實在不願爲娼欲從蘇姓爲良趙梅卿供原籍江西亂時避居平望二寳係妻沈氏親生之女早巳許配與章書明之子章郁生爲室庚貼呈閱求賜斷領二寳又稱旣經許配緣何將我爲娼局票可証呈電况實非其親生之女趙梅卿又辨稱因窮苦將女學習彈唱原　賣嘴不賣身者太守問二寳欲嫁之蘇姓係何等人能否養活答稱蘇姓向開糟坊頗堪養活事屬兩願太守隨向趙梅卿曰縱女爲娼例有明條自認賣嘴不賣身足見爲娼情眞咎固難辭姑着邀同章姓父子投案二寳交保着同娶主蘇姓到來均候集訊察斷庚帖局票存堂○蘇婦馬氏訴稱在東洋車上被乞丐搶去銀針呼喊追赶由捕阻獲人贓送案請辦給領張春來供實因餓極妄行求恩垂憫陳太守謂沿路攫取飾物罪不容恕姑念窮苦畧予從寛判押半月以儆贓給失主○花烟舘妓女金氏訴稱昨夜此人住夜需洋一元祇付錢五百二十文言明次晨找訖及次早忽稱肚痛臥床不起令爲請醫購藥不料伊卽乘間竊取衣飾六件圖遁幸卽撞見獲住人贓交捕送究被告張阿保俯首無言陳太守以該竊犯無恥巳極隨判枷號一月發頭門示衆贓交金氏領去○寍人王阿照訴稱向擺魚攤度日因兄長王毛才不務生業時常索借錢文不堪其擾乃於今年正月間起按月許給錢一千四百文立摺支取詎今又不滿其意除巳給月費之外又要借洋不遂就被兇毆不得巳訴捕拘案手摺呈閱王毛才供向弟月取錢文是實現因天冷欲借洋辦衣不允爭執不敢逞兇旣被交捕送案求恩斷給錢五十千文以後不再逐月向取陳太守聞供以王毛才不情無理押候過堂察斷○富捕頭至公堂禀稱昨有豐茂洋行馬車被東洋車夫許得開撞壞須修理銀十兩因將車夫拘至捕房問知車主係包秀華爰卽傳案請追修理銀兩包供車係極苦婦人王氏之業我不過代爲按月上捐且修理亦不須費銀十兩請明鑒車夫許得開則稱無心碰撞求恩陳太守隨商之司副領事判罰包洋十元給償修理車夫許得開着管押半月以儆 
[議禁鴉片]  
　　美都哈富城初五日遞到信息謂英京有一禁鴉片烟會其會創於光緖二年入會者日衆頗堪告知兹將其中章程畧譯於左一凡入會者不拘願每年認捐銀兩多寡二租定房屋以爲辦公之所三選擇一能幹人爲總理會中事務並擇書吏數名爲帮辦之職四公舉正董事十二名副董事六十六名又舉銀行司事人數名爲貯庫以上公舉之人内有一半係現充英京議政院紳士餘俱是傳道人有體面者並富户等每兩個月將收到由中國印度緬甸各處道人及善士寄來說鴉片事的新聞並將英國各處善士爲擬請英廷禁止印度種植鴉片等事又每月收入之捐欵一切刊成小書分寄會友不加收紙費每年五月在英京租一大會堂叙會一次而董事等將年内所辦之事有無順利並欲下年如何辦法當衆宣講並出年結一卷將年内進支數目並辦得此事如何進璄之處一一刻明令寄會友每人一卷現年五月年結載各會友進入捐欵共二千零八十九磅零六次令共支出薪水房租印書信資各費一千四百八十一磅零二次令除支尙存六百零八磅年結内所載華人入此會者惟前駐美京公使署副參贊蔡君錫勇前駐乞富局委員鄺君容階其總經會者係前在香港英華書院司事名丹拿每年將一大半時日遍往英國省縣在大禮拜堂將鴉片爲害情形宣講俾未入會者得悉其事本年五月叙會時董事當衆云本國百姓之心可以感動本國之瓘並可致朝廷俯順輿情是以望將鴉片爲害情形及英廷前日如何迫入中國地面等事廣　遐邇使百姓知所覺晤　各處官員必　此事 
 
 

Page 4

 
 
靜思設法禁止等語六月份該會所印之書内有云觀求英廷禁止印度種植鴉片之禀七百七十餘章呈入英京議院禀内所簽之名共計五萬七千名英京日報云禁烟會董事預行禀知英廷俟議院七月間開議先行議禁鴉片一事不料埃户國土人揭午倡亂大有干碍英商現聞英廷赫然震怒興兵馳往攻擊所以七月開院議事之時不暇議及此禁烟一事仍須有待云云兹觀於英國志士仁人力行議禁鴉片一欵專爲我華人除害起見不惜時日不吝貲財必欲期於有效可見而後巳焉英人之辦事認眞始終如一未嘗半途稍懈非我華人所能望肩背也亦正爲我華人所當勇往向前接踵者矣[  選錄中西彚報]  
胡君雲山工歧軒術具菩提心向爲親友及無力延醫者診治非專於藥籠中討生活者兹爲同人敦勸懸壺北市因賦長句二章以　青囊丹井究彌精不願人間浪得名自昔扁盧誇絶技當今和緩屬先生跛聾我險成殘疾僕患痺症蒙醫獲痊藥石君能發左盲君於眼科尤得獨傳之秘一辦心香勤默祝願推施濟到編氓○良醫良相古維均活國無緣且活人情共杏林甘淡泊君以濟世爲心不索重值驅來草木見精神心期坦白憑元理時醫立方有故以奇僻爲欺人地者君每嗤之眼慣垂靑到赤貧君前爲貧病醫治不取分文前後活人無算滿目瘡痍誰可補要從妙手乞回春[  榕江懴情生鑑靑未是艸]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖八年九月二十日京報全錄]  
　　宮門抄○上諭四道錄前○刑部尙書文奏遵旨查辦分别定擬　○九月二十日禮宗人府欽天監正紅旗值日吏部引見一百八名○召見軍機鄧萬林○現換羊皮冠黑絨領珍珠毛褂白袖頭○○奴才文煜跪奏爲遵旨查辦裕陵禮部庫内虧短祭噐司員互相爭辯並大員被控各欵詳細查明分别定擬恭　仰祈　聖鑒事竊奴才於八月初五日由軍機處交出馬蘭鎭總兵桂昻奏叅溥廉被控各欵摺片二件當率同司員馳驛前往巳將行祗日期恭槢奏報奉旨知道了欽此奴才督飭司員調齊案卷詳核一面飭　人証隨據傳到裕陵禮部員外郎英奎打果人張路楊三羣張存保張得倉書吏劉秉衡内關防郎中文榮員外郎廣泰尙膳正祥盛尙茶正德英額内管領榮齡拜唐阿成立淸存重瑞雙魁領催祥順來興孝東陵禮部員外郎宗佑遵化州知州王啓俊太監劉德明車夫海成卽德成逐一詳訊查陵寢金銀祭器箱上鎖鑰歸内務府尙膳正尙茶正内管領等分掌至收存禮部庫内庫門鎖鑰歸禮部司員收掌每遇祭祀内務府官役會同禮部官役當面開箱查點照數收發查淸出庫出具印領卽與禮部無干點明入庫出具庫收卽　内務府無涉是鎖鑰雖各分持而責任自有專屬此次裕陵禮部庫内虧短祭器訊據禮部經手收發之打果人張路楊三羣張存保張得倉書吏劉秉衡僉供本年兼管内務府大臣桂昻到任於三月二十六日派總管托雲布椿齡帶同尙膳正祥盛尙茶正德英額内管領榮齡領催祥順來興會同禮部員外郎英奎盤查庫存金銀祭器箱隻公同查騐並無短少禮部内務府各加封條照舊入庫七月十二日經内務府派拜唐阿成立淸存承領中元裕陵大祭金銀器皿箱六隻重瑞雙魁承領純惠皇貴妃忌辰並中元祭祀金銀器皿箱十二隻該管官並未親到該員英奎亦未親往該書吏及打果人眼同成立等開庫封鎖無損遂令割草人將箱抬至大堂與成立等公同驗視各箱封鎖依然開驗均無虧短查至裕陵大祭第四箱詎短銀盌十七件銀中盤九件銀小盤十件此箱自經盤查入庫後並未開領忽短至三十六件之多當報知英奎親來查騐所短屬實因令重瑞雙魁先將祭器十二箱領去次日傳成立淸存到署將短少件數添註印領始行領去等語傳訊英奎亦稱三月二十六日盤查封鎖後實未出庫虧短詰以失竊情形則茫然無措且仍以箱上鎖鑰係内務府人掌管藉思推諉奴才復行文該管大臣派查失盜情形據報墻垣枳棘均無形迹細核案情旣係入庫後虧短自應先向禮部人殺根究查庫存箱隻甚多兼有銅噐何以獨知銀器所在且知此箱不當開動竊後一時不能覺察非素常經手何能如此熟習至封條鎖鑪均無損壞尤非急遽時所能猝辦惟禮部書吏與打果人爲每次開放經手必到之人因提劉秉衡張路楊三羣張存保張得倉等逐日隔别研鞫將各種情節一一指証該書役等雖無詞可辨然於偷盜一層堅不承認開導再三僉稱經手收發啓閉雖係專責惟每次啓閉庫門均有内務府差役八旗值班官兵監視焉能衆目之下公然盜竊至三十餘件之多至入庫封鎖以後該書役等向不值宿今封鎖無損入庫後有無别情求冋值班官兵及值宿各行差役查究等話復詰以封庫以後若非勾串兵役私開封鎖仍復裝點情節何至漫無覺察加以刑嚇始據僉供向來庫門啓閉該管官從未到過甚至庫上封條卽存科房又係書吏代畫開庫非經一人之手有無更換卽難查知至庫門現用之鎖前因原鎖己壞劉秉衡尋出從前庫上廢鎖並未繳部尙堪使用者暫未更換故兩層門鎖一匙可開而廢鎖之舊匙仍撩棄科房至箱上封條本非黏實其鎖亦隨時更換並非頒領亦無鎖封且值班官兵到者寥寥值宿差役多係倩替本無所用其勾串等語是封鎖值班皆爲虚設疏略情形何堪設想惟該書吏等旣肯從實供出或非因此作弊誠恐禮部各行人役抬箱入庫門徑亦所熟習三月二十六日旣經盤查開庫之時必久難保無乘空盜竊情事及傳到是日入庫抬箱人役皆係雇替僉供是日因查庫八旗官兵較往日加多出入焉敢久稽且何能藏匿多贓傳訊是日值班官兵據稱委係親到差役等實未入内久稽至盤查後歴次承領察器時恐有轉因人少乘便下手等情訊據各項拜唐阿僉稱承領點交向未入庫質之打果人供亦相同至八旗守庫值班官兵一百餘名禮部值宿頭役七十餘名勢難全行傳喚僅就收發祭器日期介在可疑抽傳細訊雖據禮部各役將曠悮倩替各情一一供認獨訊以偷盜情節則槪推不知八旗官兵旣據禮部内務府人役僉供開庫之日甲兵到者寥寥官員亦不常見是曠班悮事自係實情奴才飭該翼長等查明以便傳訊嗣據覆稱一筆整齊其扶同隱飾巳屬顯然其抽傳到案各員弁一味支吾是人本未到供何足憑竊查失事自三月以後爲時巳久現經查辦難保無聞風遠颺若僅就傳到各兵役推問恐未必卽在此數内伏查盜案以贓証爲憑用刑以得情爲愼若事無証據狡脫何難倘稍事刑求轉多枉濫是以奴才前辦楊八偷竊祭噐一案雖押贓己有証據所供年貌亦與楊八相符祇以未獲其贓証且存疑待質仰惟聖明愼重刑章不妨捕限稍寛務使人贓確鑿庶期法行知儆以戒將來此案前經奉旨一併卽限嚴拿務獲奴才於到峪後嚴札遵化州知州上緊　緝兹據申稱兩月以來於城市鄉鎭密訪眞贓並無形跡卽縣購重賞亦復舉發無人等情具覆現雖仍飭嚴緝竊恐一時斷難弋獲奴才體察案情旣非外來賊匪雖暫時遠颺勢難久匿相應請旨飭交該管大臣留心密該眞贓實力跴緝正犯俟獲案後卽將人犯解交刑部審訊以成信讞至其餘所控各節如溥廉偏祖禮部逼令承審用刑逼威又將成立傳去誘供並斥知州非動大刑不可等情查埤調遵化州知州王啓俊承審又　泒禮部員外郎宗佑會訊均係承辦衙門會派並非溥廉一人作主據宗佑呈騐諭帖係恐禮部内務府人役不服該州訊間是以派員帮同管東並無袒護之語至宗佑王啓俊審訊拜唐阿重瑞時因訊供未能回答恐有隱情飭令用刑掌責一下重瑞卽行供吐是以不復再打傳訊拜唐阿成立等四人亦僉稱重瑞被責一下其餘均未受刑溥廉因失祭器急欲破案曾傳知州及成立到府親訊及訊無實據卽告知州再訊必須用刑亦係恐嚇成立令其吐實並無非動大刑不可之語今旣據成立等供稱並未受刑是嚴審威嚇加重用刑及聽敲撲嚎訴之辭均屬添砌又如買出海成硬証及太監劉姓屢至押所詐贓不遂各節查海成卽德成係孝東陵禮部員外郎恩翼之車夫與成立素識曾與成立相遇問及所失祭器我着没有成立行走怱忙答應没有德成誤聽尾音轉告伊主溥廉聞知飭該州傳質德成自認誤聽質之成立買出德成究屬何人成立亦不能指實太監劉姓卽劉德明向在溥廉府内當差成立等看押在廟劉德明到廟燒香卽前往看視成立等向其訴寃求爲轉向溥廉乞恩劉德明分辯未允走出實未向成立等詐贓質之成立等詐贓有無銀數僉供並未許過銀兩劉德明亦未向索祇以未允說情反向嘲笑疑係索詐不遂是買証詐贓均係懐疑所致惟所控溥廉便服携帶婦女入廟一節旣據成立等供証確鑿傳據帶差之領催來興等隔訊亦衆口一詞且稱二十一日先見溥廉便服到廟實帶有婦女同來嗣帶犯過堂又見溥廉與之同坐一室訊據是日承審之知州王啓俊員外郎宗佑供詞亦俱相同檢閱該州呈遞供内有溥廉到廟見桂昻給該州食物並郎中文榮名片傳去查問該州以上司賞食物本無嫌抑何敢不收文榮因送差役帶來名片並無情託等情回覆是溥廉到廟雖係訪查承審各員恐有廻護起見惟便服携帶婦女實有其事致招物議所控各欵逐細查明奴才復親提人証詳加研鞫委無遁飾贓賊弋獲無期應先擬結查裕陵禮部員外郎英奎專司庫門鎖鑰祭器在庫虧短漫無覺察己難辭咎至查據各供該員於啓閉庫門收發祭噐旣不親蒞而封條卽交書吏代畫鑰匙卽交打果人領取種種怠玩實屬有曠職守應交部嚴加議處内務府尙膳正祥盛尙茶正德英額内管領榮齡分擊祭器箱鎖鑰於承領交收均不親到雖查無失错情事亦屬不知愼重應一併交部議處打果人張路楊三群張存保張得倉於偷盜情形訊無實據書吏劉秉衡於代畫封條訊係本管官主令卽廢鎖不繳亦係巳故書吏魯泳蒓經手惟庫門鎖鑰該書役等私行更換實屬胆玩均應交該管衙門先行責革仍取具切實的保嚴加管束俟獲贓賊再行質訊其失察更換庫鎖之前任裕陵禮部員外郎富勒渾應交部察議拜唐阿成立淸存重瑞雙魁所控各情雖有不實究因溥廉便衣入廟以致懐擬尙非摭拾妄控惟祭器虧短該拜唐阿等均係應行傳質之人並未受刑何所寃抑遽行申訴亦屬不安本分應交該管　責示懲溥廉携帶婦女便服入廟旣查有其事亦屬不知檢朿應請　宗人府照例議處八旗翼長蔚春隆祥總管富興於該管官兵曠悮平時不能寔力稽查事後又不據實舉出應請交部先行議處仍令該管大臣於獲盜後遵照諭旨查取值班官兵職名叅辦禮部值班頭目差役曠班倩替旣據供寔應交該管衙門分别責革孝東陵禮部員外郎宗佑遵化州知州王啓俊訊無威嚇用刑及偏祖禮部情事卽桂昻給與王俊啓食物亦係尋當交際内關防郎中文榮並無請託情弊員外郎廣泰於庫内虧短祭器本非該員職守均無不合應與並非買証之德成亦無詐贓之劉德明俱毋庸議傳到各兵役應卽先行開釋各回本處當差調到卷宗案結發還供招咨部存案奴才於拜摺後率同司員起程回京所有查辦各緣由理合恭摺具奏伏乞皇太后皇上聖鑒謹奏奉旨巳錄 
 
