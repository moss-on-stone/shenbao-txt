# 1920 - 162 - 4916999

 

Page 1

 
 
   
 
 

Page 2

 
 
   
 
 

Page 3

 
 
時評 
[二次日牒覆文（冷）]  
　　第二次日牒覆文據電云已由外部擬稿仍將駁覆矣依常理而論青島交涉旣有和會之爭即有不簽德約之結果旣不簽德約即有拒絶直接交涉之結果旣有第一次拒絶直接交涉之覆文即有第二次拒絶直接交涉之結果蓋事屬相聯無可中變者也 
　　然而中國之事怪異雜出有非可以常理輪者觀第一次拒絶之覆文未嘗不露猶豫之態國人之所以不免懷懼者以此日本之所以復來二次通牒者亦以此此次覆文而若依然如故者則國人懷懼日本通牒將亦始終無已時也 
[命令]  
　　六月十六日大總統令任命克什克德勒格爾爲烏蘭察布盟副盟長此令 
　　又令司法總長朱深呈京師高等審判廳推事葉在均京師高等檢察廳檢察官周衡奉天錦縣地方檢察廳檢察長謝震署奉天高等檢察廳書記官長祝元植署河南高等檢察廳書記官長劉澄懇請辭職均照准此令 
　　又令司法總長朱深呈請將署江西高等審判分廳推事張絃免去本職應照准此令 
[專電]  
　　北京電政府對日本魯案二次通牒仍主駁回現交外部屬草提付閣議核復（十七日下午四鐘） 
　　北京電吳光新湘督卽發表張敬堯近來電語尤悖將褫職查辦 
　　北京電徐樹錚到京卽出席國務會議報告蒙事計畫（十七日下午三鐘） 
　　北京電徐樹錚對湘事有所建議（十七日下午四鐘） 
　　北京電叚派要求下援湘令任吳光新爲援湘總指揮徐不肯結果改下張敬堯褫職令庽對南作戰意令係張志潭楊熊祥所擬吳先已由津浦秘密南下（十六日下午一鐘） 
　　北京電曲同豐代表各師長連日偕潘復謁靳運動銷假靳以閣員如故依然無法施政堅持不允　　北京電范國璋寒電潰兵沿江下駛職十三日抵城陵磯收容潰兵約有半數城陵商家已罷市土匪搶掠洋商要求加兵保護當勉力維持秩序如欲逹恢復目的非簡派知兵大員來湘集合兵力統一事權不爲功（十六日下午一鐘） 
　　北京電陳光遠電張部一師擬令暫駐袁州潘旅分駐萍城張旅分駐盧溪宜風俾聯接一氣 
（十六日下午一鐘） 
　　北京電張聯陞報現調竹溪王團兩營防襄樊棗陽並抽鄖西一營防河口惟襄樊毘連川陜豫三省黎天才王天縱等屢欲乘機思逞我軍力薄恐不易維持（十六日下午一鐘） 
　　北京電鄂王電告湘張殘部帶至岳州因乏糧食亦將散盡現由鄂解往錢三千串米二百包接濟（十七日上午二二鐘） 
　　北京電張敬堯電吳光新部下劉潘兩旅不知避往何所現查在湘客軍惟吳部尚可用堯願以督軍地位讓吳請中英任命責成復湘當可收效（十七日下午二鐘） 
　　北京電直曹電復過節來京 
（十七日下午二鐘） 
　　北京電奉張派于某到京接洽後再親來（十六日下午十鐘） 
　　北京電豫省學生聯合會贊成吳佩孚剷除安系函新國會豫議員限十日内宣告脫離安福部否則卽以對待曹章陸者對待詞極激切（十六日下午十鐘） 
　　北京電本日閣議（一）蘇紳蔣乃曾等呈請江南漕賦援浙西例請減仍交財部核復（二）稅處編訂機製洋式貨物稅現行辦法决定照行（三）延吉道張世銓辭職照准以陶彬繼遺缺蔡運叔署（十七日下午四鐘） 
　　北京電林建章電日武官誣我軍艦供給俄激黨武吕並謂民情憤激無法制止現廟街電信已不通江亨各艦極危（十七日下午四鐘） 
　　北京電顧使電告現因船期改緩須俟十八起程此間會務暫交法館接辦（十七日下午三鐘） 
　　北京電莊使删電頃據日外部函稱在尼港附近之上流航線近有過激派暗沉機雷之危險查該處爲戰鬭必要之地點現旣發生此種險象航行不得不暫爲停止應請各國注意（十七日下午三鐘） 
　　北京電邵領電雙城子華僑近又被胡匪及俄黨殘害生命財産損失甚鉅新黨無實力保護請酌留陸軍藉資自保（十七日下午一鐘） 
　　北京電羅馬删日電意内閣成立總理兼内務丸利第外交斯福而柴陸軍鮑諾第殖民洛西財政堆台瓜實業埃來西華工議貝埃諾農部米噶利郵政佛薩洛勞工拉白利華拉庫藏梅逹敎育噶樂斯新領地露埃納利（十七日下午一鐘） 
　　哈爾濱電戊通航業公司總經理謝霖電稱該公司陽湖等船已於六月四日航抵黑龍江下游俄屬伯力地方途次平安無阻（十七日下午三鐘） 
　　北京電徐對滬會無表示亦無催促電（十七日下午四鐘） 
　　北京電蘇浙二齊同辭職府院尚未准擬派員查（十七日下午四鐘） 
　　北京電浙齊請覲照准（十七日下午一鐘） 
　　香港電湘電譚延闓已由衡移長暫取守勢衡由楊魯填駐 
（十七日下午五鐘） 
　　香港電李烈鈞删日偕隨員赴海防入滇（十七日下午五鐘） 
　　香港電撤唐繼堯改譚延闓爲總裁已决定兩院日内開議實行（十七日下午五鐘） 
　　香港電警隊在方聲濤省住宅内獲私烟四大箱共數千兩 
（十七日下午五鐘） 
　　香港電軍府聞北京閣議否認温爲總代經密議俟正式否認卽據以北無誠意和平通告中外 
（十七日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　廣東省議會請協阻邊防軍内調電各報館公鑒歐戰告終世界共趨和平中國變亂頻年尤軰早息紛爭以符安内睦外之旨本會會於艷日通電促和爲民請命乃國民急於望治和議正思進行忽聞段祺瑞隱遺邊防軍分入陜川三省意圖延長國内戰禍惡耗傳來舉國惶駭查邊防軍即參戰軍改編軍械由日本供給前經各省議會及各界人民一致電京反對當時駐京日使向各國公使聲明謂日本供給邊防軍械純爲防外起見無論如何情形斷無用此軍械爲中國增長内亂之理等語則則邊防軍之主旨與友邦之意思並非用以對内已其彰明無可假借近雖湘南偶有突衝川陜略起糾紛亦僅内地之局部問題固與和局無碍更與邊塞無關倘竟借題發揮殘民以逞以對外之兵爲攻内之用豈止延長内亂抑且失信友邦倒行逆施兵甲相尋在中國固有分裂之虞而友邦之商務財産亦難免於損害厲階之肇能不能心况日使宣言中外共聞豈容梟狡之徒憑藉利用諸公痛心戰禍矢志寗人務希一致通電阻止邊軍内調並請駐京日使力踐前言俾免增長内亂障碭和平中國幸甚廣東省議會叩蒸●南京四師學生代表電申報館鑒本校因仇埰未去除其私人之子弟丁正國柯振聲等數人入校外除均誓不入校此告第四師範駐寗代表史集成等篠 
[太平洋路透電]  
　　十六日東京電今日公報云日政府聞過激黨三月間屠殺尼古拉斯克日本防兵與領事僑民之消息後即諭令海參崴日領事與陸軍會同俄當道調查並設法救濟遇難未死之日人旋决定派海陸軍隊集於亞力山大羅夫斯克向尼古拉夫斯克進發舍此别無有产力之救濟法日軍於六月三日行抵該鎭但過激黨在城縱火後乃相率逃避故無從調查城中無一日人存在其餘居民亦皆毫無踪跡似過激黨招致俄人華人韓人中之殘暴分子於三月十二十三十四日襲擊日兵聚而殲之即許多日本僑民運領事在内亦被屠殺當時尚有老弱病傷之日僑一百三十人被過激黨拘禁但在五月二十五日因日軍遠征隊將到過激黨將佌日僑亦一併希死估計被殺者日本平民三百五十人半爲婦女兵士三百零六人 
　　十六日海參崴電勞農政府駐海參崴代表維倫斯基氏接莫斯科電文如下聞目下及舊日依附台尼金柯爾恰克謝米諾夫藍格爾之軍官多願効忠勞農政府保衛俄國抗拒波蘭但畏追究前惡咸不敢發今特發表布告如彼等棄白軍而來降勞農政府則咸將　赦令已諭令勞農政府文武官員知之矣具名者列寗·特羅斯基 
　　十六日海參崴電高梅闊夫將軍之副官波克加洛夫氏率兵突然出現於伯力全鎭大震深恐報復紛紛逃亡從由日本武裝摩托車巡邏各街始復安　　波氏聲言除與黨人爲敵外不欲開戰 
　　十六日海參崴電今日日僑聚衆赴日領事署前正式抗議新幣制 
　　十六日北京電粤軍政府覆北京政府要求解釋湘省南軍進攻之電謂占據長沙志在推倒張敬堯今已如願以償不復他求云云此電有堪玩味者兩點一爲吳光新亦不爲南方所歡迎與張敬堯同一爲廣州之口吻頗與服從政府相類此外尚不乏他項證據可見南北仇隙漸釋而欲有一書以個人利益爲先提之解决也 
　　十六日北京電張作霖在京代表向政府述張意謂張亟願和平决計撤退湘省奉軍張認湘事爲地方爭端不足妨害和平之恢復吳佩孚昨離開封吳軍一旅現駐紥彰德府政府現將張敬堯潰兵資遣回里餘者歸吳光新統轄吳不久或將督　 
　　十六日宜昌電成都電稱川兵第五師與第六師復背叛熊督軍遂甯附近有激戰熊之成敗須視劉成勳及自流井之第四師是否忠於熊氏爲决川兵已占據合州黔兵退占永川 
國外要聞 
[旅澳華僑反對注册之理由]  
　　字林報云澳洲墨爾邦中國總領事上月在雪梨諭令各華僑赴墨爾邦總領署註册雪梨華人聞之大憤旋開會公議抵制辦法各界到會者四百餘人當場一致通過議義其文略謂新南威爾斯華人各界代表極力反對中國總領事諭令華僑在領署註册一舉反對理由如下（一）中華民國管轄權現爲軍閥黨所强奪而總領事乃軍閥政府之代表（二）華僑久居此邦在澳洲法律之下旣安且樂華僑責任在忠於澳洲守其法律不願總領事有何權力加諸華僑（三）中國總領署設立於此已逾十二年從未令華僑註册今乃於違法政府握權之日竟有註册之議理由何在實所不解云 
國内要聞 
[日本第二次關於膠州問題之通牒]  
　　路透社十六東京電云今日外交省發表關於駐京日使於六月十四致牒中政府之文告如下當和約於一月間發生效力時山東德國之權利與利益依照條欵歸日所有日政府遵守屢次所發之宣言與質言且具實行以膠州交還中國並解决附屬諸事端之志願故命駐北京日使通告中政府如下（一）日政府殊願與中政府開關於交還膠州及解决附屬諸瑣細事端且願從速解决全問題故望中政府準備開始談判之必要事務（二）日政府之意撤退山東鐵路一帶之日兵實爲兩政府商訂關於膠州處置條約之事件即在諸約未成之前日政府亦願儘速撤退軍隊但因撤退之後無適當之軍隊衛守鐵路故不得不暫留日兵於該處以保全交通之安寗並保護中日之利益蓋兩國乃屬協同經營事業者也職是之故日政府深望中政府諒解日本之意從速編成警備隊以代表日兵衛守鐵路縱其他詳則猶未商妥亦無妨也日政府固願進行談判實行質言但遲之三月未接覆文當此世界各國羣相營建設持久之和局時而中日兩國間之重要問題猶未解决此實日政府所極以爲憾者也日政府切望從速解决彼此互有利益之事件故特於四月二十六日命駐北京日使催促中政府急宜取必要之行動直至五月二十二日中政府始答覆日本之請求覆文大旨申請展緩其言曰中政府深感日政府願交還膠州並撤退膠濟鐵路一帶駐兵之厚意此二事實與履行和約條欵相依附者惟中國尚未簽安德約故所處地位未便與日本直接談判膠州問題加以全國人民今對於膠州問題咸爲憤懑有此數因並爲注重中日友誼起見故中政府覺此時尚未便具覆第中德間之戰爭狀態已不復存在膠州内外租借地之日本軍事機關皆非必要中政府與全國人民深願恢復膠濟鐵路一帶之戰前狀况並擬以通當之組合代替日兵保護並維持全線之安甯此與交還膠州問題毫不相關中政府深信日本必不致延緩撤兵云云日本帝政府接此覆文後致牒中政府促其重行考慮文曰中政府牒稱中政府因注意中日友誼且因未簽德約又因中國輿情憤懣故未便卽應日政府之請開始談判以期解决各問題與對德和約中所載之辦法但日政府願指陳者關於膠州租借地之處置中日兩國間有根本上契約在焉日本冀於儘早時期使此問題得公平之解决宗旨單純日本帝政府之憚次宣言關於此點不留疑慮之餘地是以日本帝政府對於中政府未便直接開議之意不能諒解　　前在由賈　　之各種權利已依照和約　收移於日本此乃明白確切之事實中政府前旣對於此項轉移表示同意則此種之權利自應爲日本所有故此權利决不因中國之不簽和約　而受妨礙乃　勞所當然日政府於實行對德和約之初即依照其從前屢次宣言向中政府提議開始談判以期於巴黎所得了解之下交還山東之權利並談判與交還前德國租借地有關之事項日政府原冀中政府可即贊成此議定能無所猶豫而使日政府得以實在行爲表明其對華公平政策乃事與願違中政府延遲數月之久始依據上述之理由以未便開議爲答山東問題解决之延緩孰負其責由此可見無待明言但日本帝政府始終顧念中日間之友好兹特一再聲明願於中政府認爲適當之任何時期接受談判之議至於山東鐵路沿線之守備隊日政府仍照今年一月間牒文中所載如中國警隊業已成立可接受保衛雙方利益時日政府願立即徹回日本軍隊雖在談判未結束以前亦無不可等語辦理膠州境内與四周所設之軍事置備亦爲應談判之事項日政府爲欲與中國切實解决此項置備之處置起見故謀開始談判如中政府能進行談判則各種較小問題皆可同時解决此乃無待煩言者也云云綜之日政府固深以巴黎和會所得之了解與契約未克及早施行爲憾然其誠意願照其已定之對華方針以極少之延遲謀此問題之公平解决者則未嘗更變也 
[北京通訊（謹）]  
　　北方爭潮起伏之内幕　 
　　北方内部之風潮澎湃奔騰已將一月最近一星期始略有中止之狀分段言之則可假定爲三個時期第一期爲段派取攻勢之預備第二期爲直派防禦計畫完密第三期爲兩方相持莫肯先發今猶在第三期中不過形勢似略緩耳當前月半後團河會議忽决援陜調兵遣將始以六混旅繼改九旅一師忽焉而動員令下忽焉而决以段爲陜豫剿匪總司令適在吳佩孚撤防甫决之際彼等計畫實欲集重兵於河南以破八省同盟之陣勢以爲段閣再出之張本外間紛紛傳說謂將假途滅虢直派豫趙岌岌其危然直派應敵之可置尚完全未有也直派聞之大爲悚懼於是直曹先從事防禦保定一帶亦暗中徵調欲阻其出兵之路又漸及津浦北段爲同様之布置曾不數日京漢津浦之直隸轄地沿線置兵曹氏對魏宗瀚對陳文運皆有顯然之表示問其出兵何事是否奉政府明令又進而派兵德州監視兵工廠更進而以吳佩孚暫駐豫境與觀音堂及獨流鎭之奉軍成常山蛇勢而相對方面亦今日籌餉明日籌械在距今一星期以前大有旦夕即將破裂之况一般論者輒謂如有破裂即在近畿矣特因此局勢之變換而九旅一師竟不敢出邊防處向京漢索車數次又以吳師正在運輸貨車雲集漢口不能相應及吳師至豫而直派之布置已全掩襲之計又無所用於是段派方面又似無從下手而兩兩相視莫敢先發矣 
此暗潮中以吳佩孚撤防爲一關鍵吳之撤隊北來原係曹錕欲厚中原之勢而相對方面之所𢙄亦將在此吳之由湘撤退皆整隊以行一師三混旅無時不取集合之形勢論者防暗算也及由漢口北上集中鄭州南北之要衝先已扼定直豫鄂打成一片雖信陽有上游軍已在包圍之内吳師又以一旅由鄭州西去逼近洛陽洛陽之兩旅西北軍處於奉直兩軍之間無形中受其監視而吳氏抵開封日受趙倜之歡迎對於政局頗多表示據安福係人所傳說謂王印川往謁拒不之見且在歡迎會之演說詞鋒直指安福派有深惡痛絶之心彼等早已伯有相驚謂吳佩孚將有何通電有何宣言今更皇恐萬狀矣且聞日前運湘子彈中途亦被抑留丁士源因此赴漢一次蓋形勢之變化吳氏有關係也 
　　復次則徐樹錚之不來只爲一大關鍵段派以徐樹錚爲發縱指使之人此衆所公認者在本月之初已迭拍急電至庫倫促其返斾於是徐以本月六日由庫起程九十兩日間計期當抵京矣而迄未見到事後始知徐於九日已抵張家口復由張返烏得迄今仍未返庫倫（此中另有原因以庫倫方面亦有事故發生也）有謂東海去電阻止者有謂烏澤聲克希克圖去電告以察區直省將有暗算者然内容未必盡是原徐頗明大勢已知現狀之無可爲而力主勿動且不欲來京以引人視線也徐返烏得以後即以一電致段中分三層一謂在京外各處之西北軍邊防軍萬不可稍有移動否則引起衝突無决勝之把握一謂某某來電主對議和問題彈劾元首此事斷辦不得徒打草驚蛇反予人以口實一謂上海王唐議和如果有成終是本派之利請速督促王唐進行但求和議於王揖唐手中成立卽可爲將來開一新局面故目前局勢之略緩由段派之中止活動而徐氏實主之也不過徐氏以外又有使之不能不稍安靜之原因則外間喧傳之京綏借欵五百萬日人忽中止談判曾毓雋擔任餉需三月之言驟不能應耳 
　　但事雖如此而直皖兩系無居中調停之人徐段兩方面感情日惡亦無緩衝者往來其間兩方偶有使命往來亦互以外交手段相應付而此一月内有奔走最勤兩面討好者則張懷芝是也張日來往集靈囿與團河間於團河之密議無一不與輒代負向徐游說之責任及見徐則又見風使船不敢盡其說且乘間迎合幾句如對湘討伐令係張提出而徐迄不允電召直蘇奉三督入京亦吳光新與張商定由張進言徐已允發電矣而三督代表入府探問知此一段曲折徐亦恍然於當事人之非調人因許三督以自便及彼方見張種種言行之不掩乃餂以組閣之說謂君能盡力總理之座當屬之君而此說亦無人代逹徐側其尤可笑者議員鬧府之次日徐以告張張曰總統何不解散安福部某願盡力徐目注其面而不語張亦遂不再言則所謂投機家者不足以言調人也 
　　目前湖南問題和議問題尚爲徐段之爭點段派旣傾向於王唐之和議東海則不明言不允開議但謂如上海所議能得岑陸之贊成唐紹儀可以完全代表西南則方能算事故孫唐伍唐之宣言迄今未得徐之承認湖南問題則自不肯下令討伐繼之以張敬堯之逃東海課責於張謂不看合肥面子我且重辦段派則謂政府自棄湖南以陷張氏而與南方有通同一氣之嫌十三日張敬堯處分之命令東海大受彼派之責備故目前形勢直皖兩方仍然嚴陣以待而徐段之間亦仍無調和之朕兆也（六月十五日） 
[北京通信（吹萬）]  
　　鄂王態度與湘局 
　　湘省情勢現已至於不可收拾之地位北軍欲戰不能欲罷不可在湘北軍主將在先　張敬堯范國璋李奎元馮玉祥張宗昌五人張宗昌自湘東敗退遁入贛境陳光遠以張軍處萍鄉前敵或致與南軍開釁因而牽動贛局故調駐後方之袁州此軍從此或與南軍少往還矣李奎元於十一日即去長沙至漢其兵擬悉移駐鄂西今後擬更不問湘事外傳元日李尙在長沙維持秩序者無稽之談也張敬堯在岳州范國璋在城陵磯其兵皆敗殘之餘實有不堪再戰之概惟馮玉祥尚能勉持湘西危局然據馮氏寒日致中央電湘西實亦已危險萬狀其文曰「益陽失守南軍仍希節節進攻逼近沅江漢壽以南土匪蠭起常桃危急職旅兵單恐難久持務懇飛示機宜以資遵循」云云是知馮氏縱或能勉持湘西危局亦終不能有所發展張敬堯惟求北上已無鬭心張宗昌秘密來京而後京中又有張敬堯秘密來京之傳言但未能證實也張致政府鹽電謂遵令在岳收容潰兵惟客軍勢若散沙均無鬭志當嚴飭所部冀圖規復敬堯衰病殘軀遭此奇禍竊恐未克奏效迫請迅派賢員率師入湘保全湘局迫切待命云云范國璋寒日電云元電奉悉職師暫退城陵磯整頓師旅設法恢復惟客軍星散且乏鬭力惟有遵令督飭所部扼紥平江天岳關要隘堵截凶鋒再策進取據報岳關商埠兵匪搶掠城陵磯一帶各商罷市外人損失不資致啓交涉伏懇迅派知兵大員星馳援應共襄鎭攝云云觀此二電則知今日之岳州城磯一帶其形勢實已同十一日之長沙内部已呈棼亂之象倘援軍不至者實難久持矣中央雖已命王占元爲兩湖巡閱使吳光新爲湖南檢閱使令共圖恢復然吳光新之兵不過當李奎元張宗昌二師耳單獨入湘其不能操勝算可知苟王氏肯起而爲助則兵力較厚或有恢復之望然王氏對於兩湖巡閱一職迺竟通電否認而以四不敢承受向總統辭職謂鄂省防務重要無暇兼顧剿匪衛民萃於一身恐有叢脞之處且北軍此次失守湖南各地皆由南軍進攻但接西南電認爲局部問題湖北不宜牽入漩渦此不能承受者一湖南旣有張敬堯負責復新設檢閱使與同辦事事權宜歸統一不必多立駢指此不可承受者二前有明令曹經略使爲四省經略亦毋庸再設巡閱使此所以不能承受者三如設兩湖巡閱使將湖北牽入戰事以内人民生命難免又受兵燹此所以不敢承受者四伏懇准與辭職云云（原電六百餘言兹特撮其要語）是王氏不肯以湖北牽入戰事漩渦昭然可覩矣王氏之意旣如斯但藉吳光新之兵與甫經敗北之張范軍俱欲蘄恢復失地勢恐難能討伐之舉恐又將成空花耳張敬堯前報中央謂有雄兵十萬每月領餉皆按此數今迺戰未數日而十萬横磨竟如枯朽餘師幾不能軍有竄入鄂省者則悉爲王占元部解除武裝所餘無多且無鬭志中央雖有派一師二旅援湘之說然區區兵數遂能平湘孰敢信之曲同豐傅良佐等之主張以前此近畿各軍官之能電列有劉詢之名而劉氏竟否認具名聲明係出揑造置之近畿終必於己系不利故主派令入湘今雖因故未克即拔然即使開拔入湘其果能不隨李奎元之後否亦未敢必張作霖又有來京之說東海已遣使迎曹果曹張到京者對於和議必有强固之主張據李純領銜致中央之願電謂復接岑陸來電云煊等已苦口危言制止湘爭復據譚延闓趙恒惕電陳此次圖湘專爲逐張現張敬堯旣遁决不再啓釁端迅希協商曹張二公轉陳東海俯納湘人之請各等因錄呈原電迅希核覆云云觀是電則王督所謂岑有局部謀和之意者實亦有由南北兩方旣皆以主張和平者居多數則湘中之戰事或不難早作結束亦未可知也（十五日） 
[内閣問題與和議]  
　　據政界消息云外間雖傳有靳雲鵬行將復職之說然靳之本身絶無復職之意至薩氏對於閣揆一席前雖力辭代理至近日情勢變遷又頗有繼任之意此薩之親信者類能知之薩爲閩人與曾毓雋陳籙郭則澐皆係同鄉是以薩氏雖爲純然中立派然與掌握政權之安福派感情同極融洽故有一部人士謂現内閣並非薩氏乃郭氏也蓋薩郭兩氏關係極爲親密凡屬重要政務薩氏悉令郭氏裁决即國務會議之提案亦皆由郭　起草又薩氏以臨時代理之故凡重大責任概不負擔是以各部總長不得不權負其責表面雖皆不以爲然實際却極爲滿意因是安福係此際毫無組織正式内閣之希望要之或謂爲靳内閣或謂爲周内閣及段内閣者皆不過一種揣測之詞也又聞自滬會有重開之說後各方面均紛電主和故長沙失陷而主張討伐之聲浪仍未見若何喧擾且爲促進和議起見益認維持現狀之必要而留靳之說因愈佔勢力故當此和議進行之際某方面對於内閣問題殊爲淡漠惟上海和議告成或竟至决裂時則閣揆之更替當在意料中靳深明此中形勢故辭意尚無何等活動但時局旣非一時所能解决東海與方面挽留甚切故結果靳氏於此次假滿後終難擺脫云 
[中國之對外各問題]  
　　土約簽字一節外交當局以中國並未與土宣戰亦並未發生其他衝突問題自無簽字之必要聞已决定對於土約不簽字奥約則將於日内比准所有國際聯盟資格業已取得聞已决定任命顧維鈞王正廷施肇基爲國際聯盟代表胡維德將爲外交總長陳籙將爲駐法公使至駐日公使暫時不提須候上海和議成立後對行决定對任方針則須俟福開森等調查歸來再行决定現在正從事於俄約之研究責成李家鏊總理其事至中東路問題已另組一委員會於交通部由外交内務交通陸軍財政五部各派一委員組織之每星期研究兩次聞中東路將設一東路銀行籌欵一千萬由宋小濂籌備日俄停戰議和詳情已誌前報聞政府對於此事業經電令黑省當局轉飭張斯麡麘務將上烏金斯克政府與日本議約詳情隨時探報如至適當時機准由該委員與俄政府爲非正式之接洽協議一切同時並密電范其光調查海參崴臨時政府與上烏金斯克政府交換意見之經過情形俟張范查覆到京再定應付方針 
　　中日間最近一月中新發生之交涉案一爲山東昌邑縣屬之炸山站日兵槍斃行竊麥穗工人一名誣爲土匪案由魯省地方交涉已商定三欵可望即决一爲日韓人衝突日兵越境拘捕韓民案由吾省長與日領交涉尚未解决 
[京華短簡]  
　　政界消息日本近向我國表示好意又將退還庚子賠欵之舊案重行提起日前敎育部派司長湯中赴日名爲調查敎育實即奉命與日政府接洽此事緣在湯濟武長教育時代日本卽有退還賠欵興辦敎育之議繼因彼方注重小學要求小學敎員須聘用日本敎師彼此磋商未妥遂行擱置邇來日本爲援和排日感情起見對於退還賠欵一事朝野均主實行我國當局得此消息四派湯司長前往接洽聞此項賠欵退還之後專以興辦實業學校敎員一部分聘用日人但此仍不過我國片面之意見結果如何未可知也 
　　昨日星期二國務例會重要議案如下（一）湖南軍事案議决甚密不便宣布惟中有先行恢復長沙爲第一要着（二）司法官攷試法俸給法等級法任用法案議决即行提交國會（三）内務部司長部寳琛病故遺缺以吳涵章繼任案議决照原案通過（四）對土耳其和約與我國情形衝突應取何等態度案討論結果决定拒絶簽字並電駐法專使顧維鈞知照 
　　政府以端節財政困難曾屢次開臨時會議討論維持辦法聞其議定辦法略分三種（一）令本財政總長積極進行各項借欵（二）飭各省財政廳長將欠解之欵掃數解京（三）各銀行允借之欵務令其於端節前三日一併交齊 
　　湖南檢閱使吳光新此次赴漢關於湘中軍餉現已籌有的欵聞係借自京漢鐵路管理局昨日該局局長丁士源自漢來電命該局即日如數滙往漢口 
[吳佩孚抵保後之會議]  
　　兹據由保定來京之某君云曹經略使因吳佩孚將軍抵保後即在軍署内召集趙玉珂曹鍈穆文善及高等軍官等開緊要會議聞所討論之件係以第三師及第一第二第三第四混成旅撤回後即填駐直隸各地將來有必要時卽派直隸補充旅三混成旅赴鄂協助王鄂督防禦南軍侵越鄂南但現在認爲尚非其時再吳佩孚師長雖抵保定惟因撤防後一切填駐事宜頗費籌畫故暫時弗克來京晉謁總統已由曹使向政府縷陳一切矣 
[張敬堯到岳後之狀况]  
　　東亞通信社消息云頃得岳州快信張敬堯昨日（十二）午後七時退駐岳州所部僅兩營尚有軍隊形式餘均陵亂潰散狼狽不堪軍械子彈完全抛棄張面色慘淡對人不作一語原擬即日乘輪赴漢因接到中央褫職留任之命令不敢遽行離岳且命令中有吳光新帮辦字 
 
 

Page 7

 
 
様故須俟吳到岳後始能决定辦法潰兵繼續來岳爲數甚多事前絶無預備飿餒乏糧所有城内外食物均經搜索一空現在駐守岳州未經戰火之軍隊計有五旅之多加以收容潰逃殘卒尚難計數若二三日内再無糧餉應救危險殆不堪設想聞已電請鄂督火速設法接濟矣李奎元確已退守湘隂所部潰散大半其參謀長某於十二日午後三時帶殘兵約五百人乘車抵羊樓洞因鄂軍寇旅長堵截不准開車故就原車仍開回岳後又由岳裝運潰兵兩列車正擬關駛聞前車已被堵回比卽停止未行張敬奎於九日赴株州督戰時所有督署印信文件本委託李奎元暫代旋因張敬湯反對謂李不可恃恐督軍印信將來不易收回張因疑慮遂託故將印信取還張李以此大生惡感互相疑忌士無鬭志遂及於敗 
[湘戰中之鄂贛防務]  
　　鄂省武昌通信云此次湘戰於十日下午益陽湘潭同時失陷後長沙即大震動張（敬堯）李（奎元）相顧失色所幸眷屬貲財早已離湘别無罣慮於是怱怱棄城而走乘某國兵輪駛岳此十一日下午三時事也時城中商店市屋被焚者損失頗鉅其已被解散之商團遂自行召集出維秩序以故尚未大擾而前敵潰兵亦紛紛向岳州奔竄無敢入城抑亦湘同之幸也當張督走時城内火光燭天南軍知省垣有變猛力進攻聞首先入城者爲趙軍及馬濟部下商團多有以鞭砲歡迎者另據交通方面消息長沙於十二日辰刻失守南軍大本營仍留湘潭防有埋伏夾擊情事惟潰兵紛紛到鄂王督軍以治安所關下特别戒嚴令並密諭軍警長官妥爲防範其通湘水陸如羊樓峒趙李橋城陵磯新堤等處除原有防軍外增加兵力一混成旅並任鄂軍第二步兵旅長爲羊趙一帶警備司令鄂軍第三混成旅長盧金山爲城新一帶警備司令責成收束潰兵繳械資遣昨十三晚十二時羊樓峒方面有三列車潰兵反抗繳械幾起衝突嗣該長官知衆寡不敵由原車載往岳州外間傳已開火殊爲不實惟以此故特派本署軍事諮議傳人傑秘書殷貴漢口鎭守使參謀長張蒙齋專車赴岳與范國璋磋商並研究岳防問題蓋中央旣褫張職復任王巡閱岳州密邇吾鄂尤當注意故王縣極爲關切而此間盛傳張敬堯於十三日棄岳逃漢喬裝住某租界或謂其已潛行北上則均非確信也又聞王督爲防務問題於昨十二日午刻召集警軍各機關重要職員開特别緊急會議按照前次戒嚴辦法頒發特别戒嚴令令各軍警長官督率所部嚴密巡查以維治安一面出示告慰商民安心營業勿得聽信謡言自相警擾並加派近畿第二師工兵營軍隊分佈各城門稽查潰敗來鄂軍隊一概不准入城是夜省垣内外各區軍警巡查通宵逹旦嚴密異常 
　　贛省南昌通信云十二日陳督軍接贛西鎭守使方本仁急電報告張宗昌軍隊已由醴陵退入贛境（萍鄉）又據探報長沙於十二日陷落張敬堯李奎元退守岳州云云陳督因此特電飭方使妥防南軍侵入作速準備一面爲張宗昌軍隊預備防地其蓮花縣（舊吉安府屬） 
與湘之茶陵交界深恐南軍襲擊特電駐吉第二十三旅旅長張之傑速令團長李仁卿率隊向蓮花進發吉安自十九師長楊春普軍隊回蘇後陳督將駐贛縣張之傑部兩團調吉填防分駐各屬（旅部駐吉安團部駐萬安）現在吉安兵力單薄不敷分布省城亦駐軍無多勢難抽調聞已電飭鎭南鎭守使分别缓急酌撥軍隊赴吉駐紥遥爲聲援袁州距萍鄉一百四十里吉安距蓮花僅兩日程當地成民因聞張宗昌軍入贛將來恐不免有戰禍羣懷恐慌附近居民紛紛遷徙吉袁各屬駐省紳商界因接家屬電告各自回籍接眷以避危險其南昌與萍鄉滙兌已完全停滯 
[桂林之大水災]  
　　桂林道屬全州興安灌陽靈川各縣連日大雨不止故桂河於本月七日陟漲六尺東門外河南永濟浮橋（用以渡江）因水流急激不能搭架遂卽放開迨十句餘鐘水又增漲至八九尺一般船戶均覓地躱避旋至下午五句鐘竟漲至二丈餘高人皆不及遠避故沿河店戶及各種小艇均被衝铸求救之聲震動天地時見上河飄來房屋門窓牛馬猪犬及木排竹排皮箱木器等物甚夥城外東金獅碼頭坤元宮被水衝倒房屋三間半邊街被水衝没店戶數十間秀水塘各妓館酒樓東區警察署及行春分駐所均被水浸下午十時水即入城故城内池塘溝渠水勢同時突漲溢出街面數尺如舊日藩司前街右營街四衢菴口竹園卡文昌門小橋頭南門鐵川林旺福街及城門口大和塘後街鑾塘一帶八角塘等處均水深數尺居民紛紛向山上逃避其忙碌情狀甚爲悽慘越日又見上河飄來男女屍身百數十具水警以水勢湍急無人敢往打撈浮橋各泊船亦被水衝去數十隻及晚間天氣始轉晴朗水辇乃漸漸退下又越日水已退至東門大碼頭矣一般居民始敢扶老携幼入城返家兹據東門外居民所稱謂此次水災爲十餘年來所罕見大約損失人口千餘人財産數百萬桂林繁華恐將從此遜色云 
[齊耀珊已離浙矣]  
　　浙江省議員鄭邁等此次提出彈劾省長案經過初讀後外間人言嘖嘖甚有金錢運動打消之傳單發現故不得已由許籌六十四人先將本这杂内容電告政府爲迅雷不及掩耳之計所有電費銀二百三十八元均由各議員自出而咨内務部文亦已於昨日發出略謂查省議會暫行法第十七條規定省議會對於本省行政長官認有違法行爲時得以出席議員三分二以上之可决提出彈劾案經由内務總長提交國務會議懲辦之等語兹本會對於本省省長齊耀珊認有違法行爲爰依法提出彈劾經由大會公决相應繕具案情咨送貴總長請煩提交國務會議懲辦此咨云云 
　　齊耀珊自省議員提出彈劾後已於本月十三日電請辭職不待中央核准即於今日（十七）上午先遺其夫人公子輩乘早班車起程遄赴津門下午二時許齊率帶本署秘書長李曾麟機要秘書王士衛世榮鐸第一科長楊頤齡電員于昉科員陳喆生警備隊總司令部副官長李襄鄰衛隊長羅世昌副官李佐華差遣石炳麟馬永吉内巡十二名衛兵四名乘坐特别快别附掛花車起程去浙已電致中央報告起程日期至署内日行公務並將來之交卸均委政務廳長馮學書代理而浙江財政廳長沈爾昌見齊辭職亦有去志昨已請病假當奉指令照准所遺廳長職務即由總務科長陸靄堂暫行代理並聞沈已於十六日下午乘車赴滬矣 
[蘇議會彈劾齊省長案（續）]  
　　二違反官吏服務令查本令第十六條凡官吏有統屬關係者無論涉及職務與否不得饋受財物其因家族或用别項名義及其他方法間接饋受者亦同又同令第九條規定官吏除年節星期病假及其他法令所定休假日期及遇有特别事故經該管長官批准給假者外不得請假等語其未經請假擅離職守者則應受縣知事懲戒條例第六條規定第一種懲戒處分皇皇法令誰敢不遵乃齊耀琳每届其母夫人與其夫婦壽辰於署内稱觴慶祝收受饋遺各縣知事均不請假相率到省奔走恐後齊耀琳利慾薰心絶不依法處分曾由祥紱等移書規誨報紙傳載播爲笑談此其違背法令之行爲一也去年本省候補人員劉思鑑貝祖善陳超衡祝燮臣以汽車及揚妓樊小桂子饋送金陵道尹兪紀琦經本會議决咨請查辦而齊耀琳以查無實據空空咨復迨本會依法質問而齊耀琳諉爲非行政事項迄未將委查經過情形和盤托出互爲狼狽不恤人言内幕重重不可究詰而其廣納苞苴躬以導下似毋庸諱此其違背法令之行爲二也又同令第二十六條官吏應属守官箴不得狎妓聚賭及一切非法之舉動金陵道尹兪紀琦吸烟嗜賭兼喜治游所受揚妓樊小桂子迄今尚在私宅而齊耀琳始終庇護諉爲並無其事其署中人員於下關釣魚巷妓寮莫不蹤跡甚密泰淮各旅館关爲其僚佐飲博之地而齊耀琳弁髦法令置若罔聞此其違背法令之行爲三也三違反知事懲戒條例按本條例第六條之規定凡知事無故侵犯人民身家財産經查明屬實者應受第一種懲戒處分前任高郵知事胡爲和笞傷人民胡萬宏經本會將受傷照片連同該知事各項劣跡咨請查辦而齊耀琳反將胡爲和調任東臺縣以示奬勵其餘各縣知事違法納賄情事本會每届開會迭經人民請願議員提案議决咨請查辦者更僕難數而齊耀琳庇護私人率以一紙空文了案似此查而不辦賞罰顚倒縣知事懲戒條例旣等具文卽省議會法第十九條亦同虛設此其違法之行爲又一也四違反徵收官交代條例按本條例規定徵收官移交接收手續至爲詳密其處分科罰何等綦嚴乃江蘇各縣知事交代不清者比比皆是姑舉一二如孫榮彬鄭輔東劉煥杜福堃等節經本會議員依法質問而齊耀琳漠視條例一任玩延以地方公欵爲調劑僚屬之資此其違法之行爲又一也以上四項僅就其尤大彰明較著者言之若舉民國以來所公布之法令以繩齊耀琳之行爲抵觸違背殆至書不勝書本省何辜遭此荼毒先哲有言大法小廉蓋法者吏道之源未有長吏不法而屬僚能廉者吾蘇省地方之凋敝民生之痛苦推本窮源罪人斯得爲此依法提案彈劾請求公决蘇省幸甚提議人張福增黃守孚黃次山朱祥紱錢鉤銓劉伯昌鄭立三朱翼雲錢鼎奎胡紹瑗朱毓賢王發蒙胡毓彬屈嗣奎王詠梅徐瀛蔡鈞樞羅毓桐孫翰宗 
[南京快信]  
　　省議會第二次臨時會閉會後議員已紛紛回里請求接開第三次臨時會因多數不贊同作罷吕劾省長案十五日卽已咨部院查辦又聞議員王鴻藻等電内務部謂此案倉卒提出未經合法審查手續不能有效 
　　齊省長病已愈因心緒不佳仍不見客聞昨已諭擬辭職電不日拍發 
　　蘇省候補人員簡任荐任職不下千餘人竟有到省六七年未曾得過差缺者現任各差缺非省長親戚即故舊聞有候補知事陳某擬將本省現任各差缺人員與省長係何種關係列一詳表呈内部派員查辦 
　　聞府院連來三電促李督北上仍以病辭 
　　何恩溥又奉派赴京奉直等處接洽昨日午車北上 
　　李督昨（十六）日下午六時在署公宴海軍各艦長齊燮元張仁奎楊春普劉玉珂陪席 
　　齊省長委任用道尹程學恂陪同部派員丁翯赴各屬視察烟禁 
　　楓站扣留之私米十四列車業由省令一併充公分作江寗上海松江三處平糶江寗平糶局展期端節後開辦 
[杭州快信]  
　　政界消息省長此行决不復返中央將以盧督兼攝 
　　省署第四科科長兼浙江銀行監理官吳憲奎昨亦呈請辭職今日隨省長赴滬 
　　杭總商會昨電北京府院云盧督治軍衛民地方蒙福頃悉齊省長電請辭職去志已堅全浙輿論一致希望盧督兼攝明知簡任長官中央自有特權特以民意所在未敢壅於上聞迫切陳詞佇候明令 
　　北京女子高等師範學校本届暑假續招英語部預科數物化部預科音樂體操專修科三班學生浙省額取三名敎育廳通令各屬選送甄試限八月二十日前送京覆騐高審廳昨委馮忠充鄞縣地方廳民庭推事楊元白充杭縣地方廳簡易庭推事 
　　省敎育會房屋坍塌經開會評議後已托青年會鮑幹事代爲覔匠估勘定期修整聞所需工料約銀四千餘元 
地方通信 
[蘇州]  
　　機緞業補助工食之决議蘇城機業萬餘工人當此米價奇貴頗有同盟罷工要求加薪之風說該業霞章公所董事顔大圭爲先事消弭起見函致緞業雲錦公所商請解决方法當繹公同議决按照平糶局每口給米五合成例花機以兩人計每天食米一升素機以一人計每天食米五合酌定每升補助平價錢三十文自舊曆五月初一日起至平糶終了日止業已一致贊成報由商會轉函警廳縣署於昨日繕發布告俾衆周知矣 
[南京]  
　　呈報保護繭市情形水警二廳長趙會鵬以快郵代電呈報軍民兩署本屆保護繭市情形略云本届保護繭市前經查照成案擬呈核示在案復經分令各區遵照辦理所有江隂宜興武進無錫等縣繭市經派巡船一百零四艘並保蘇靖平陪戎三巡艦又僱輪一艘松江楓涇一帶派安靖巡艦一艘又巡船三十六艘江浙交界盛澤嚴墓一帶派洪平巡艦一艘又巡船二十艘崑山常熟兩縣各派巡船十五艘吳江縣派巡船八艘太湖東西兩山派仁勇振威巡船兩艘又巡船二十八艘均於五月二十四日以前揆令各該管區隊嚴密佈置防護繭稅事宜至關重要亦經揆派照武巡艦隨同前往護運至蘇浙蘇滬等航路各班商輪均有華洋各商運載銀欵亦慮並籌保護經飭僱輪設置武裝會同分派之砲艇八艘又槍划二十四艘前往各路不分晝夜嚴加巡緝兹據各區報稱宜興曁太湖東西南山並江浙交界一帶已於上月二十八日開秤松江吳江崑山武進亦於本月一二兩日内先後一律開往無錫江隂常熟等處定於本月四五兩日開秤除令各區除艦嚴密巡緝保護廳長擬即親率巡船曁游緝隊尅日分巡各繭市以期妥愼而負維護云云 
[九江]  
　　路公司借債過節南潯鐵路公司積欠各員司薪資五月有餘現届節關紛紛待領缓無可緩日前坐辦張毅由京返潯聞與李總理商妥特在南昌中國銀行借銀十萬元爲節關發薪之用旋即晋省接洽張於十四日返局其借欵聞已成熟矣 
　　開辦平糶後情形九江平糶局前購來米二千餘石刻已買盡約賠洋二千元而每石售價較市價僅低二三百文兹又派人晋省購米外間頗滋議未識該局辦事諸人亦有所聞否 
[南昌]  
　　各屬洪水爲害南昌近日不時大雨河水陟漲各鄉早稻行將成熟低窪之地鄉人趕築圩堤以防水害贛南信豐縣山洪暴發溧没田廬不下百餘處其江口桃江一帶低地田舍均付汪洋下游之瑞洪現亦漲水由瑞口浸入贛江·舊吉安府屬之寗岡縣「永新交界」亦發蛟水地方受害不淺云 
　　蔣作賓來贛記前參謀次長蔣作賓因赴各省游歷到寗時曾請李督電贛先容目前蔣君抵省下榻督署陳督於十三日下午設宴柬請軍政界長官作陪聞蔣此來啣某要人命對於和戰兩大問題與陳有所接洽云 
[安慶]  
　　徽歙米價飛漲之原因舊徽屬休寗祁門績溪等縣食米早經縣公署嚴禁私運出口并限價七元不許抬高惟歙縣知事祝崧年旣不出示嚴禁并任令米販偷運致目下米價漲至十元二角而公署食米僅作公價六元因此貧民瞔有繁言云 
[嘉興]  
　　征收游湖船捐南湖烟雨樓夙推禾邑名勝每届炎夏人多雇定畫舫停泊湖心藉消炎署現天氣漸熱正湖船營業逐漸發逹之期第一區自治委員金福田特呈請官廳抽收游湖船以作修葺烟雨樓經費仍照向例蘇網船每天捐洋六角頭棚船每天捐洋三角業奉核准出示佈告游船水手自隂曆五月朔起至七月晦止一律遵章納捐毋得延抗 
　　平糶局請覆查貧戶各區平糶董事業將貧戶姓氏分段查竣造册送請各該區自治委員覆查以照愼重惟貧戶數目約有三四萬人所購米石僅七千餘石難以分派開糶故需將查得貧戶再行分别删減云 
[湖州]  
　　三師校友會成立會浙江省立第三師範十五日下午三時開校友會成立大會到會者頗衆當舉定正會長王松渠報告開會宗旨次修改草章再次選舉職員計選出總務部長陳蟄山學藝部長劉秉文調查部長姚大繹體育部長鄭炎升社會服務部長沈愛泉劉于武時已六鐘遂振鈴嚴會 
[杭州]  
　　浙議會閉會式浙江省議會臨時會於十六日下午舉行閉會式錢塘道尹張鼎銘代表齊省長實業廳第三科長唐寳鎬代表雲廳長先後蒞會是日簽到議員共四十五人二時三十分議長振鈴入席由秘書長引行政官就席全體向國旗行三鞠躬禮繼復相向行一鞠躬禮議長述閉會詞畢行政官無人致詞何韓紹祝紹基均有演說言畢退席遂振鈴散會 
來函 
[松江徐士麒等來函]  
　　謹啓者本月十四號郭知事在署召集二十四市鄉委員及各公團公議平糶辦法麒等實爲公共利益計備具意見擬赴督參議以便發表豈知不獲所請不得已即將意見書呈請縣長交議無如郭知事或有未便之處未曾提出然麒等以爲此種事實確有研究價値兹將所請提議各節錄供討論總之麒等此等主張無非謀勞働界之幸福並無絲毫意見存乎其間也『計開』（一）平糶辦法請將姚大任等所呈六條交議俾便採擇施行（鄉區另議）（一）此次地方公民赴滬解决楓涇扣留私運米石而育嬰堂司月吳君伯庚等五人當日亦參與其間無非爲松地缺米貧民數米而炊猶虞不給何得是日回松將堂中存米出糶聞有三百石之多且深夜裝出是何居心請爲質問（一）華婁積穀倉陳穀現有萬餘石年久不能食請即變賣轉運秈米以濟平糶嗣後每年存穀務須逐年換新不致年久損壞每届曬穀先期布告何日起何日止使人民深知每年二百元曬穀費之確實用度否則作何開支（一）西外尚有豐備食每年亦有幾百石收入至今未曾歸入市有可謂無人顧問此項應請提議請議人徐士麒王烈文杜衡錢佐伊葉逹文 
來件 
[省議員盛元音朱世瑾爲請求充公私米在省經過情形報告書（再續）]  
　　致耿公逹陸規亮電松江耿公逹上海陸規亮鑒頃晋省署悉沈郭兩知事騐米復文尚未到駭甚速查盛朱蒸 
　　致松江郭知事函于埜先生縣長大鑒敬啟者七日騐米台端及沈知事當晚擬電立付快郵並登各報頃偕朱子灝黃任之錢選青章漢秋朱鶴孫諸君同詣省公署詢稱尊電迄今未到同人咸莫釋疑團此項私運出省之米關係較鉅敝同人等爲本省民食計不能不澈底根查爲此專介持函趨詢乞即賜復不勝盼切此頌公安弟盛元音啓六月十日 
　　接陸規亮復函競鶴公大鑒蒸電敬悉當夜即用電話詢沈知事一而快郵致公逹旋得沈復語謂七號晚上專足赴寗呈文省長且有省署號房正式收條萬無不到之理恐公盼望特此奉復順頌公安弟規亮 
　　接郭知事復函競生尊兄偉鑒頃奉台示敬悉楓米會電確係本月七日九時畫諾繕簽蓋印當時即交專差附夜車送寗用快郵恐有遺誤故改專足一面抄稿送交新報館公登報端以供衆覽用示大公當時弟與沈韞石兄躬自遣發後九時半方由縣署出應友人飯局昨聞耿公逹先生說及即已能函詢問韞石鄙見此電當時署名陽日交專差送寗即已斟酌視爲愼重論理不至錯誤或因省署中人不甚接洽照例專函由號房逕送省長不經收發處掛號容有傳訛之點務希台端一面再向省署切實探問弟俟得到韞石回信即當飛函奉聞專復敬頌時祺弟郭曾基拜上六月十一日（未完） 
雜評一 
[吳光新督湘說（默）]  
　　吳光新之督湘說今又見之於京電矣吾謂湘之能否容北政府之督軍與各方面之能否承認吳光新爲湘督姑且勿論第以吳之自身言之前此劉存厚之敗於川也不嘗派吳光新入川援助吳不嘗欣然以代劉督川自命乎其結果爲何如則吳之能力可想矣今之援湘猶昔之援川也今之代張敬堯規湘猶昔之代劉存厚規川也今其能力果已勝於前乎不能勝於前則今日之湘督夢將仍同於前耳再以督預事言之當日之豫不能以虛聲得之於趙倜之手而謂今日之湘能以實力得之於南軍之手哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[吳佩孚行動再誌]  
　　平和通信社云吳佩孚在鄭州之行動昨已報告兹悉吳氏於十四日對曹張李陳王趙督發一通電力主以國民大會解决時局反對唐王和議十五日早偕直軍三混成旅長赴保定並約寗奉各方代表同往聞在保將有會議其對北方政局另有重大簡單之條件云本埠商界接鄭州電吳氏連日爲軍事上種種佈置戒備嚴重一如有事之日云 
[章太炎致譚延闓電]  
　　衡州譚督軍鑒迭承通電知貴軍累戰皆捷近聞收復長沙敵帥鼠竄湘川南嶽重秀而明非特爲湖南雪此沉寃亦爲揚子江全域爭存人格自克强云亡石屏繼逝常恐直道將泯得公振起大義復申逖聽凱聲曷勝　藻是役也西林前日誤湘之罪似亦可云晚蓋果如新沐彈冠勿滋舊穢張魏公初附汪黃後更與會之立異可也匡維之責猶在大賢章炳麟删 
[滬商所得岳州消息]  
　　張兵大焚掠張敬堯又逃 
　　昨日滬上商界得岳州消息張敬堯部敗兵自退守岳州於前夜大肆搶掠百無一免搶後并放火焚燒秩序大亂南軍乘此逼近張又出逃云 
[湘民搭輪避難之擁擠]  
　　湖南長沙衡陽醴陵等處兵事重見一般商民驚惶遷避者又已不少滬南之春源裕隆泰豐永等行本有出莊夥友在湖南長沙坐莊購辦桐油雜糧苧蔴藥材等貨昨日均乘太古洋行之安慶商輪返申並聞搭各長江輪船之避難來滬或中途各埠登岸者異常擁擠水脚漲貴買辦船員茶房等莫不利市三倍云 
[湘戰中之湘人促和電]  
　　湖南長沙衡陽醴陵等處后事重見一般商民驚惶遷避者又已不少滬南之春源裕隆泰豐永等行本有出莊夥友在湖南長沙坐莊購辦桐油雜糧苧蔴藥材等貨昨日均乘太古洋行之安慶商輪返申並聞搭各長江輪船之避難來滬或中途各埠登岸者異常擁擠水脚漲貴買辦船員茶房等莫不利市三倍云 
[湘戰中之湘人促和電]  
　　本埠南北兩方要人接湘人鄭人康通電云（銜略）虞日致湘中南北各將領電文曰長沙張督軍曁各師旅轉長永州譚督軍衡州趙炎午師長常寗林浴凡司令曁羅謝李諸司令均鑒吾湘連年苦兵民窮財盡元氣大傷何堪再罹戰禍現在滬和會唐王兩總代表業經推誠接洽卽可實現祥和局部問題自應靜待解决此次湘南將士還鄉就食代填吳防揆之事勢情理亦固其所張督所部原有防地亦似宜自嚴職守無庸擴充範圍惟是人言湘中此次釁端之啓實由岑陸主持夫岑陸兩公與中央單獨搆和事實具在迭據新舊國會所提質問岑爲中央公府顧問月薪三千近復延攬特派浦口商場會辦之温宗堯補充廣州軍府總裁又據譚督駐粤代表唐支厦前在粤垣湘國會議員俱樂部演說陸公將駐湘桂軍全數防譚督屢電請留以資鎭攝陸公復電稱撤防乃履行中央協餉條件礙難允留是兩公贊成和會以救國救民共具熱腸昭然若揭揭斷不至挾意氣之私甘冒不韙而爲國人所共棄論者咸謂湘事發生實爲國内和局一大障礙而岑陸舉兵助譚實因廣東軍府自敗利用譚以爲傀儡再謀活動人康·湘人也爲桑梓計爲國家計并爲兩公計不得不披肝瀝膽爲民告哀務懇雙方各率所部劃清防地勿再衝突致該破壞和平之嫌仍望彼所通電國人表明心跡毋作自殺之舉動免貽後悔於無窮公等幸甚大局幸甚鄭人康叩虞等語兹將原電錄逹台覽萬懇諸公力爲主持迅電譚張兩督并滇軍駐湘將領務飭所部各守防地共維湘局平心靜氣以待和會解决尤爲盼禱鄭人康叩庚 
[彙紀回敎各團體促和電]  
　　自本埠清眞理事會清眞董事會回教俱進會振新珠玉新彙市·四團體通電各地該教各團體請爲一致力促國家中日和平以蘇民困後日來迭接各方來電彙誌如下（一）杭州來電云上海回教俱進會台鑒號電祗悉聯合請願促進南北和局極表贊同希即挈銜　末為感杭州回教俱進會叩（一）南京來電云上海回教俱進會轉南北和平會議總代表唐少川先生王揖唐先生公鑑全國心理希望和平延頸企踵於今數載伏見兩公犧牲成見體察輿情苦心維持漸見接近不意三五無聊之人冀便私圖潛謀破壞此輩一孔之見只知權利不顧國家但老氏之說知雄过雌孫子有言以退爲進况同居漏船之中更宜捐鬩牆之貧敝會等幸際共和之世忝居五族之一竊謂雙方均宜讓步和議不可久延務望力屏浮言勿隳初念千鈞一髮正在此時不勝翹企禱祝之至南京回敎俱進會馬良基清眞董事會馬廷樹等同叩（三）顀蘭來電云上海清眞董事會理事會回敎俱進會鈞鑒共和締造百艱備歷兄弟操戈南北解體强隣虎視國將爲沼南北要人旣有接近消息自不容三五宵小從中隂謀阻遏貴會有勸促和之舉敝會深表同情維持國步四夫有責願附驥尾聯電請願吉林依蘭道回教俱進會全體回民公叩眞（四）巴彦來電（上略）南北速和共禦外侮呼籲促成尤所深願巴彦回教俱進會叩 
[海寗路商界關於和議之通告]  
　　海寗路商界聯合會敬告各路商界同志均鑒逕啓者連日讀報載四總裁宣言兩代表通電并各方面促和諸函件不禁爲四百兆人民躍三百何則我國自鼎革以來喪亂頻仍輒無寗歳長此鬩牆不已勢必動摇國本慘遭陸沈今幸當道諸公憫時時局之阽危民生之蜩螗至於此極擬從速續開和議以圖補救不可謂非不幸中之幸然敝會等竊有鰓鰓過慮者非杞憂也蓋以一方面亟謀和議一方面重啓戰端一若和者自和戰者自戰和與戰各有妙用而且南與北和則南與南戰北與南和則北與北戰和與戰各有主權欲求南北和平統一誠戞戞乎其難之矣所最可痛者吾國民生此武以横行貪夫攫利之時代以致頻年兵燹饑饉薦臻生命等於草芥外交延宕魯國之民命摧殘押借多端國家之根基喪盡今者滇桂直皖戰爭不之湘南川東俶擾未靖避難者紛紛赴滬顛連困苦莫可言狀此其咎誰實尸之吾以爲雙方四派不相聯屬有以尸之也兹欲爲鍼砭其痼疾則莫如尊重民意各界團體各派代表提出條件督促議和如是庶有望於統一和平之時日不然某等商人在商言商可也何容爲南北計然誠恐南北不和雙方四派各趨極端戰爭仍無已時商民重受痛苦其奈之何顧或者曰今日之重申和議者南北兩方已具有包辦手段競買性質與賊之分贓幾無以異是說若確則是戰固不幸和亦大不幸也敝會不敏敢請各路商界同志諸公有以敎我 
[催促撥付大學經費]  
　　西南大學籌備員李陳汪三君致章士釗函云行嚴先生執事頃得伍秩庸先生覆書附呈一覽弟等前函主張將關餘中關於供軍事政治之用途者與供大學經費者畫分爲二而先將大學經費以雙方同意即時撥出今伍公旣指派香港之欵應如何進行敬請示覆俾大學得以早日開辦是所至禱此上敬候台綏李煜瀛陳獨秀汪兆銘六月十七日 
[民食問題之作訊]  
　　米船到滬漸多昨日米船到滬共有二十餘艘無錫常熟蘇州同里皆有途中由水警巡船四般護送至滬西周太僕廟始行開回該帮到滬後滬上米價爲之一鬆 
　　商界仍請發給運米護照上海縣商會昨致縣公署函云逕啓者滬埠米缺價昻荷蒙貴公署給發護照准由各米商向無錫等處採速來滬以資接濟兹聞有奉省電無須給照之說惟滬上食戶繁多採運不能稍緩米商運米無照勢必沿途稽查爲亟函逹懇祈繼續發照給領俾便採購而維民食 
　　各團體催派充公米楓涇車站扣留滙通公司轉運之米石運回滬上後已由上松兩縣知事會同各團體在南車站公開查驗多係蘇米詳奉江蘇齊省長核准將是項米石十四車並楓站起存棧房之米一車計九百餘石一併充公分撥上海江寧松江等三處平價局平價出糶迭誌前報兹聞此項扣存之十四車米石現在仍在車箱内停頓尚未卸車路局方面對於此項米石核計運費及停車費按日計算已有二十天左右共需洋三千元之譜刻由松江等各團體請上松兩縣知事將此米提早撥派以便分撥各該處平價局平糶云 
　　引翔港已設平糶處引翔港鄉經董周文熾募欵在楊樹浦路之太寺内添設平價糶米處已於六月十六日（卽隂曆五月初一日）開始出糶平價食米由上海食米平價局函知到縣業由上海縣知事將平價辦法布告周知矣其糶米時間·價格·等與他處平價局同 
　　水警查禁米船出口江蘇水警第二廳前日接督軍省長快郵代電云滬上米價近更增高輸出過多實爲一大原因而一般貪利之徒或藉護照爲護符託名起運或暗渡陳倉偷運出境害民之蠧莫此爲甚自應重申禁令凡查有出境米糧無論運赴何處概行截留並責成水警查明出口要道無論支河分港均當派警嚴密查防如有出口米船一律扣留具報核辦以維民食仰卽轉行遵照等因該廳長接電後以本廳所屬之第一區轄境如上海之周太僕廟·北新涇·日暉港高昌廟·黃浦江·金山之洙涇五庫·並松江之氽來廟楓涇·青浦之金澤·章練塘等處皆爲運米出口之要道均須派員或派原駐稅務所巡船嚴密稽查故于昨日令仰第一區沈區長迅將派定員名及有無口岸派員調查詳細報告核辦沈區長查得除吳淞口不在本區範圍以内無從顧問外所有太倉縣屬之狼港口係出海要口責成第五隊第一分隊派船前往檢查其内地之金澤章練塘等處責令第二隊轉飭第二分隊派船巡緝又洙涇氽來廟一帶令第一隊之第一分隊派船往查五庫得勝及高昌廟日暉港等處飭第三隊派船往查並分飭駐泊各稅卞之本區各師船一體嚴密查禁遇有米船出口均須遵令扣留除分令各隊隊長遵辦外一面已報派員分駐查禁各情呈復趙廳長轉報督軍省長矣 
　　麵粉業減價售麫之函覆上海機器麵粉公司公會復商業公團函云敬復者接展大函以滬上米價增漲民食維艱請酌留麵粉若干以足敷本埠銷數爲準平價發售以維市面藉資補助等情祗誦之餘具見痛懷胞與籌舉周詳欽佩無似敝公會於六月十五日遵囑召集特别大會討論結果同業公認對於上海每日預備應銷麵粉五千包按照行銷外埠時價每包酌減規銀一錢聊盡維持公益之義務此項減價辦法以上海食米平價局裁撤日爲止區區微忱除將敝會議事錄宣登各報外相應函復貴會查照爲荷此致上海商業公團聯合會上海機器麵粉公會謹啓 
[華商電氣公司加貼職員飯錢]  
　　華商電氣公司各機匠近因米糧昻貴生計維艱所得工資不敷開支羣請公司内陸總理加給工資以便維持生計聞該公司已議定辦法機匠各人每月暫行加貼飯資洋一元車務部份則由車務長商准總理凡司機賣票查票排車等員每人每月加貼飯食洋一元小工每人每天四十文其内部各職員每月均暫貼洋兩元定於隂曆四月份爲始實行加貼云 
[小學教員定期會議加薪問題]  
　　此次米價各界恐慌情形迭誌本報兹有小學教員某君發議謂吾儕恃此薪水以仰事俯蓄値兹米價奇貴實不能敷不得已擬約同志向各本校長述明困難請爲酌加聞定舊曆本月初八日午後四時齊集上海縣勸學所開會討論以期一致云 
[船夥求加工資之發起]  
　　出門船一業係承載客家貨物往返蘇浙各埠如嘉興平湖嘉善硤石楓涇州無錫崑山青浦角里唯亭等處各船均雇有夥友每月薪工九元六元四元不等兹因米珠薪桂物力艱難由蔡良生蔡發發宋叙生等發起邀集同帮船夥在南市董家渡一枝春叙會之後當卽印刷傳單分發船主及同帮要求加給薪工因各船開往别埠一時不能齊集故先向船主要求如能允許即可解决若不肯允則船到後當令離船停止執業以爲要挾云 
[水下工匠罷工風潮之餘聞]  
　　本埠滬寗紹三帮水木工匠因米價奇昻要求各作頭加給工資前日已由該業董事等與各作頭及工匠代表在西藏路一品香會議解决其詳情已誌昨報有工匠邵阿大安長龍於此事未解决前聚集數十人擁至公共租界直隸路一百五十五號門牌吳木記木作内迫令各工匠同盟罷工不遂强取刮鑤一隻被該作主吳書成報請老閘捕房派令中西包探往將邵安兩人拘押昨晨解送公共公廨請究先由中西包探上堂禀明前情並據吳書成偕證唐阿四訴明被告等聚衆迫令罷工並强取刮鑤各節訊之邵阿大供稱昨有多數工匠至原告處脅迫停工曾上前解勸並不附和求察安長龍供與邵略同經兪襄讞員核供商之美丁副領事以被告等强迫罷工判邵安二人各押兩禮拜 
[新小麥上市]  
　　今屆新小麥之收成以無錫常州等處爲最佳無錫早已開盤一百五十二斤計五元二角五分滬上始於昨日由彭龍鎭輪葉阿桂儎來一百三十石係福新麵粉廠購進價一百三十八斤每石洋六元旋因斛至中途麥之身份太潮每一百三十二斤改去三角計五元七角聞今明日尚有續到云 
[浙省開闢三門灣之滬聞]  
　　浙江三門灣自奉令開闢模範農墾自治區域後當由盧子嘉督軍委實業廳長雲海秋氏爲籌備處長前日南洋荷屬在京請願修改中荷條約華僑代表熊理韓希琦二君赴杭游歷雲氏派鍾銘齋孫子衡特别招特所有致海外各埠中華商會中華會館及知名僑胞之公函亦均發出昨日雲氏又派該處職員雲素偉來滬陪同發起人徐春榮等分致居滬各埠華僑之敦請書請爲協助並分訪駐滬之爪哇華僑代秀熊韓二君及臺灣華僑林式揚小吕宋華僑馬玉山說鎭籌備之方針及進行之計畫已於上海設立招待通信處請徐君春榮擔任處長其地址則暫附設於海寗路永和坊小吕宋隆泉公記内據徐君云近數日來如舊金山坎拿大小吕宋錫蘭新加坡巴打威等處有志祖國興業之僑胞往浙調查日有其人故杭州籌備處招待極爲忙碌參觀回滬之人莫不滿意不日尚有華僑數十人一同前往三門　實地視察云 
[銀市報告]  
　　中美新聞社譯友華銀行十七日報告云昨日倫敦銀價當地漲三先令八便士遠期漲一先令八便士紐約銀價無沙息此間定價如昨市况終日强固交易價金鎊高至五先令（遠期）金圓九七略有出口交易投機家售出甚多本埠各銀行天然向倫敦預定買銀故倫敦銀價或將於一二日漲高惟日下中國各銀行所購入之銀不久仍將售諸倫敦投機家不能儘管售出故行情可望跌落倫敦紐約間進價已漲至三九五又四分之三紐約法郎價亦稍有進步現爲一二八五云 
[各公司輪船消息]  
　　太古公司之聯益輪船昨自漢口進口運來有上海恒洋·源來·向漢口福昌·源昌·所進之大批桐油 
　　德安輪船由青島裝來阜成水菓行之杏子一千數百簍並有草帽邊一千數十箱燒料雜品數十箱聞係福源永等所購者 
　　招商局之華大輪船從九江裝來蠶荳一百七址餘擔出口貨中以肥皂化裝品及蔴袋洋布爲大宗 
　　江華輪船昨日開赴長江有湖北紡織局之標布約有一千數百疋裝赴漢口起卸 
　　大豐公司昨日開赴海參威之升有輪船原爲三北八　之船今歸大豐經理矣 
　　提督公司之（Ｅnllicott）從美國紐約開來大約二十號可以抵滬 
　　好時洋行之（Tjibodas）昨由南洋開抵上海已定本月二十號開往營口 
　　維昌洋行之（Sumatra）已由瑞典國開行約在本月二十五號可以到滬 
　　天祥洋行之巴沙號（Persia）由奥國開來已在途中一星期後卽可安抵上海 
　　怡和洋行之客善比號（Katheamba）從英國倫敦開發約下星期可抵上海業定七月四號裝貨回國 
　　中國郵船公司之尼羅號大約本月二十二號可以從新金山開至上海即日開往日本以至火奴魯魯 
　　昌興輪船公司之俄羅斯皇后號將於六月十九日（星期六）下午三鐘自温哥武維多利亞横濱神戶長崎至吳淞接客小火輪是日下午六點鐘抵新關碼頭載來各貨二千六百餘噸大條銀五百餘條金子十一箱信件一千二百餘件旅客一百二十餘人定於二十日（星期日）開往小吕宋香港渡船於是日下午五鐘在新關碼頭啓行 
[克勞氏在廣告公會之演說]  
　　中美新聞社譯本社社長克勞氏在中國廣告公會之演說詞云上次本公會執行委員會開會時曾討論露天廣告問題當時各委員演說均謂照目下上海所行之露天廣告方法廣告人與公衆兩方面均不能滿意公衆方面以爲今之胡亂招貼廣告足捐城市景物上之美觀廣告人方面則以今之招貼不能保其久留往往隨貼隨扯旣失廣告事業之信用又屬耗護鮮效本會對於此項意見極爲注意因决定今晚再開會加以討論鄙人深望經此討論之後或能得一辦法得工部局與納稅之人滿意並可移去目下廣告上若干之缺點須知目下之缺點係特别情形所造成余信必能加以改良（中略）兹以鄙見所擬辦法列下以備採擇凡從事廣告黏貼之人皆應領取執照執照費之數應以足排除不負責任之苦 
力爲度此執照費可依照工部局對於他項營業之政策一律施行查工部局現行之執照費不下三十種如旅館茶館等然此等營業均不若招貼之能影響於城市之美觀則招貼業何不應責令領照納費乎如果實行此法則工部局可知從事招貼業者之姓名與住址而加以紀錄如此則彼等可負責任此亦極有益者若目下則亂貼廣告而無從查究主名吾意納稅人應再通過一附律以保護租定廣告地位者之權利今經營廣告業者約有三四家皆以公平之方法爲之然恒爲不負責任之苦力所破壞今爲公道計自應定律保護租定地位之人不再爲人利用兹請宣布余所擬之議案如下中國廣告公會議决應請願公共租界工部局·法租界市廳當局及兩租界之納稅人辦理數事（一）取消現行露天廣告稅（二）定露天廣告領照辦法（三）訂定警務條例保護租定廣告地位之人又議决中國廣告公會願贊助兩租界市廳當局及納稅人實行改善露天廣告辦法之計畫 
[江浙兩省長均將北返說]  
　　江蘇齊省長自經省議會張福增等彈劾後有决討辭職之消息且有赴京之說並聞浙省齊耀珊省長即將過滬轉道北上云 
[新交涉員履任後之布置]  
　　新任江蘇特派交涉員許秋颿於前日覆新已誌昨報昨許交涉員將署務略爲布置前楊任内計分四科今改組爲三科昨已將各科長科員分别委任計總務科長陸昶彬科員汪樹鈞·李秉璋等外政科長吳葆誼科員王超·郭增復等交際科長陳世光科員楊小堂·談汝康·熊維楨·陳彬等此外新委者計會計科高某庶務任某業已供職並聞許交涉員眷屬亦於昨日由大東旅社遷入署内云 
[松黑江防司令電調人員]  
　　海軍司令公署前日接哈埠松黑兩江江防司令王崇文來電略謂職部奉令組織業已正式成立前調之海軍人員不敷支配維是開辦伊始需材佐理哈埠地處邊遠鮮乏海軍人材查有貴署軍械科科員王大焜副官林舜瀋辦事幹練擬請商借王林兩員到哈辦事以資臂助並請選撥練勇五十名到哈俾得差遣及充本署衛隊之用藍總司令准電後除飭王林二員遵照外並令烟臺海軍練習趕爲挑選練勇五十名到滬以便遺送往哈云 
[商業聯合會開會併紀]  
　　法租界十六日下午八時法租界商聯合會開緊急會議葉貺辰主席由劉屏仙將十五日起報載法公堂通告内有印花稅自登報日起即行貼用違則科罰等情當衆報告畢民國路代表吳亮生起言本會亦以此項問題訂於十七日晚開會討議彼此同係法租界商民應請聯絡進行務逹寛免而後已繼由葉貺辰報告頃至法公蕙局由胡方錦轉詢法總辦驟行印花理由據云公董局並不與聞此事又報告與華董處接洽情形江錦春淩承志均以租界居民除擔任工部局房捐外向無他項捐稅發生今値米價奇昻百業凋敝困難時代官長不爲體恤反增印花稅實難承認當由主席付表决全體否認嗣卜文元顧少卿王馥堂潘治銘周雲先等均有提議散會已十一句鐘矣 
　　民國路民國路商業聯合會於昨日（十七號）下午一時開臨時會徐菊如主席首由吳亮生報告法租界實行印花稅事本路商店多有致函本會要求向當道交涉取消但此事體大請諸公愼重討論李幹臣徐菊如陶叔平傳在高先後發言謂租界商民納捕房月捐尚慮力不勝任加以米珠薪桂貿易維難若再增印花稅何能負擔會議結果先推徐菊如吳亮生向華董陸君深詢後再議對府遂散會 
[浦東電氣公司呈請保護文]  
　　浦東氣公司與塘工局爲灘地糾葛已迭誌前報昨浦東電氣公司又呈請淞滬警察廳長飭匾倮護其呈文如左呈爲浦東墻工局董朱日宣阻撓工作飾詞妄報請求飭區保護事竊公司於上年二月二日呈奉交通部核准立案後即於是年六月向上海地方審判廳承買上邑二十四保二區十六圖浦東張家浜口灘地二畝計施墓田戶六分二厘五毫張廷棟戶報升沙洲地一畝三分七厘五毫當出價洋三千零四十元由該廳發給管業證書及田單糧串與江蘇沙田局倒換部照憑單爲證其憑單上所載四至東南兩面毘連顧姓宅地西與北俱以浜爲界無所謂公路渡基也公司旣價買是地自當按照四至竪立界石並興工建築以策進行乃有浦東塘工局董朱日宣者於上海地方審判廳出示召買之際則表示默認不發一言於公司承買管業興工建築之後忽嚴呈縣署誣爲佔駁屬次來廠纒擾欲借警力勒停工作不知是何用意竊思公司創辦年餘所定各項機件現已陸續到滬專待廠屋落成方可裝機送電工匠數十人開支浩大何能停工坐待致受重大之損失該局董以造橋築路爲名欲强公司多讓基地充作公用使公司廠基寛廣何妨如其所願以息紛爭今僅購得二畝丈量不足自用尚屬不敷何能任意割讓以供該局董無厭之求該局董事前並未與公司情商接洽託其收買隣地以便交換亦不代爲設法徒欲借官力警力强迫服從豈公司所能忍受惟公司爲顧全地方公益起見仍當留出寛約一丈左右之路綫以便行人蓋自三官堂至張家浜口本係鄉間曲折小路决無三丈　度之必要况張家浜淤塞已久無關水利即欲寛放馬路何妨填浜改築今該局董徒其其言未見其行造屋無章程築路無圖様見人興工建築則百計阻撓不自盡職務而徒與人爭地干涉塘工範圍以外之事是非眞心謀地方公益已可概見况在公司購地興工悉依法定手續未犯刑事罪名何須警力壓迫上海縣知事深居簡出未知實地情形無怪爲所蒙蔽不敢加以約束現已呈請江蘇省長派員查勘會同核辦一面並顀塘橋鄉警察分署 
 
 

Page 11

 
 
宋署員國瑞之商勸將碼頭工程暫行停築函約塘工局董來廠丈量證明是否佔駁再與交涉至廠屋工程現已十成八九决無中止之理應請廳長令知宋署員瑞遵照前令妥爲保護不勝感激待命之至謹呈 
[南市請接北市電話線之部覆]  
　　中國電話局前因拒絶南市各商家接通租界德律風公司電話線曾經上海縣商會電呈北京交通部請仍照舊辦理以維商業等情經紀前報兹聞浚浦局洋工程師因工程關係亦須照舊接通北線曾經函請駐滬交涉員轉商南市電話局長詳部請示核辦旋奉部令照案拒却近縣商會接交通部電政司復函以此事曾經部長與洋公司商酌良久該洋公司之意要求華局於每用戶項下償貼損失午餘元故此事尚難通融辦理現特派最有經騐之工程師來滬籌劃改良辦法一面並將在南門外建築之局所房屋工程早日完竣將購定之寗滬長途電話機器趕運來申妥爲裝置一俟支配定妥再行商榷改良接線辦法以應用戶裝接一時之間尚難着手希爲轉逹各商查照云云 
[浦東農田發現害蟲四誌]  
　　浦東大團鎭捕蟲總局成立後由南滙縣朱知事委任吳衡伯唐夢衢陳谷汀方紳欽陸寳生朱蔭如等二十人爲駐局幹事員輪流到局負責辦事連日各鄉民捕蟲繳局者每斤給價四十文現更注意蟲母（卽形如蝶者）勸諭捕捉每斤給價四百四十文蓋此項蟲母捉之甚艱故定價較昻云 
[又發現一賄縱監犯案]  
　　上海司法界近來發生賄縱監犯趙阿寗案已經上台令飭查辦上海地方廳梅伯孫檢察長連日親詣地方分監調查歷年提簽又查出西南鄉閔行鎭開設肉莊之陳瑞和於八年五月間因犯和姦罪奉判監禁三個月送地方分監執行未及數鎭卽由檢察廳發出提簽將陳提去開釋核與判定刑期相去甚遠顯有别情乃將此提簽帶回廳中立派法警李受之往閔行將陳拿獲昨午解案經梅檢察長親提研訊據陳供民人得以開釋出外乃托李文耀代爲運動嗣在李之家内交李洋一百五十元是實梅檢察長得供復飭法警將李傳案質訊李不承認梅檢察長諭令分别收押候再訊究 
[端節防務之布置]  
　　淞滬何代軍使於昨日（十七號）上午十時許邀集所部各上級軍官佐到署談話淞滬徐警廳長亦奉召在座聞其内容係佈置防務大致以舊曆端節爲商家結帳之期又値米糧太貴人心不定謡言甚多對於防務應有備無患所有各該管軍警除出防巡邏外概不准放假出外并計議暗中加防等事以示保衛地方弭患無形之意良久始散并將規畫防務情形電呈盧督軍察核 
　　法捕房總巡昨日上午諭知華探目等謂本月二十日即中國舊曆端陽節是數日間商界派人往來收賬甚夥凡界内防務自應加意嚴密不使稍生事故致碍治安諭畢各探等唯唯而退華界方面亦經徐警廳長電話分知各區署所警正佐並諭保安偵緝游巡各隊長謂舊曆午節在邇關於華法交界地點及所轄區域防務自應注意多派長警嚴密梭巡不得稍有懈弛致使流氓滋生事故影響治安云 
[小敎員研究會談話會紀]  
　　小學敎員研究會於昨日上午十二時在勸學所開二十二次談話會到會者爲勸學所長李頌唐·學務委員賈豐芸·並何子文检少亢等十餘人由李傾唐主席互相討論至三時散會兹將所議事件錄後一件提議派員赴江蘇省敎育會理科講習會案議决縣立學校·上海市立學校·各派二人前往一件署假期内籌備講習國語案議决由本縣自辦其辦法仿照上年度辦理情形組織之（時期假定五星期）一件提議各小學校暑假休業日期案議决自七月十七日起至八月二十五日止（本年以小學敎員須實習國語較上年特延長五日） 
[義務學校定期演劇籌欵]  
　　商業義務學校自去秋開辦以來迄已一載學生逹八十餘人近因經濟困難下學期難以支持爰定於隂歷五月十八日下午一時假座笑舞臺演劇籌欵昨已印發入塲劵託人銷售矣 
[四路義務夜校開校記]  
　　四川崇明天潼福德四路商界聯合會所籌設之義夜校於昨日下午行開校禮學生到者八十餘人來賓四十餘人首奏軍樂唱國歌畢公推張鱣堂主席報告開會辦經過情形並訓勉學生要有恒心力求學問等語繼由來賓林大松徐瑞昌丁文龍招芝生陳家寳張遂興等相繼演說大旨皆謂極佩辦事諸位之熱心極贊學生求學志向各語演說畢遂奏樂宣告散會聞决定次日試騐實行上課當時並有華茶公司贈以佳茗武昌路商界聯合會及陳廣海招芝生丁文龍等贈以對聯及頌詞云 
[青年會夜校理事部成立]  
　　表年會商業夜校學生分會自議决改組評執二部爲理事部後即於十五晚開理事部成立會公推前會長孫道勝爲臨時主席支頌和爲臨時記錄主席報告籌備情形及組織大綱余鵬提議凡被選之事事而無正式回函者當限期答覆或不願就職者當補選之通過余鵬報告上海學生聯合會討論會章情形並謂依章本會當愼重選舉上海學生聯合會候選會長一人結果前會長孫道勝當選主席報其組織内部意見書付討論内容大旨以本理事部負討議執行二職似不宜另有專職但除理事長外如書記會記本會義務學校校長皆當另行正式選正差維良余鵬附議通過用投票選懇（所舉職員附於理事部理事表中）議决下次常會由理事長召集之當選理事姓名如下差維良（理事長）孫道勝（義務學校校長）余鵬（書記）卞毓英（會計）支頌和張開濟陳宗璉陳澤寀胡彦富孫紹康林昌兆陶振方曉初倪菊生伍慶翔 
[中法儲蓄會在津開奬紀]  
　　中法儲蓄會於十四號在天津法租界下平安電影園舉行第二十一期開奬兹將十大奬抄錄如下首奬第一千五百九十五號二奬第三百五十八號三奬第二千三百五十五號四奬第二千四百八十三號五奬第四百八十九號六奬第二千一百六十七號七奬第一千七百九十八號八獎第七百七十二號九奬第四十四號十奬第七百八十七號 
[勛記布號之五週紀念]  
　　北石路香粉弄口勛記布號開設迄今已届五年値兹五週紀念於舊曆五月初七日起將各種夏布土布廉價一月當此夏令適需用夏布之時想營業必發逹也　　 
[新飛霞小輪又將開駛]  
　　本埠裕大輪船公司駛上海大團間之新飛霞小輪前以搭客稀少暫行停駛兹因該輪經過之各鄉鎭間民咸以該輪停駛後交通不便紛紛函請行駛故該公司現將該輪略爲修葺定於本月二十日開駛 
[煙公司女工罷工紀]  
　　浦東陸家嘴英美烟公司新廠圓包間女工共三百餘人平日所得工資二三角不等近日該廠總管華人陳某以時交夏令香烟易於發霉陳明廠主將貼烟盒封條之女工一百餘人裁汰所有封條歸併園包間女工兼貼每箱工資五文自本月十六號實行不料該女工等大起反對以封條原有工資每箱十一文每日所得工資度日已艱現値米珠薪桂之時反減去六文每日所得僅一二角實難維持生計故於昨日午後羣向該廠大班要求恢復原狀未遂相率罷工而錫包間女工三千餘人亦同時附和並有女工數十人渡浦赴海關呼籲未知若何解决也 
[路警請求加薪]  
　　本埠南北兩車站路局所募之巡警月薪每名祗有七元巡長每名十二元近來該長警以米珠薪桂實難贍養家室且公務浩繁甚爲勤勞故於前日聯名禀求本管巡官請爲轉報局長要求酌量增加月辛以顧家室云 
[昨日公共公廨訊案紀]  
　　昨日上午公共公廨第四庭由關讞員會同英卓副領事續訊（一）「奚僊嵩訴其兄少如私售遺産得價不分案」由兩造律師到堂略述嘉語其詞未譯「結果」展期十四天再核（二）「中華滙業銀行訴吳培生定滙日本金洋到期不照合同履行請追損失案」由原告經理康平正及行夥等相繼上堂訴明被告見所訂滙欵合同届其不能覆行遂逃往揚州經派人追去向之交涉不妥控於該縣知事署等一切經過情形復由兩造律師互起陳述至午「結果」改期再訊 
又午後第一庭由俞襄讞會同美丁副領事訊理（一）「美商新茂保險行訴茂興號主黃有泉不交收受保險銀兩案」兩造律師到堂同意請求改期再審「結果」照准（二）「美商滙芳黃包車公司訴谷朝階不理欠欵案」被告已在押有十一個月故禀請開釋而原告之律師到堂反對「結果」谷交二百元人洋並保展期再核第四庭由陸襄讞及美約副領事會審（一）「陳榮麟訴徐克昌不理往來欠欵案」前已判决原告勝訴徐押追兹徐以在押已久禀請開釋原告之律師到堂聲明不予反對「結果」徐克昌准予具結開釋出外料理（二）「聚成絲號訴黃燮和平不理欠欵判决原告勝訴惟案内之黃絲六包判非被告所有發還協餘公領去是以原告不服對於絲之部份請求准予復審案」因原告之律師主張須將全案人證重行審問故由原告以次各人相繼上堂重行訴供其詞嘗誌前報故不再述「結果」改期續訊（三）「徐關根訴婦人季楊氏書寫關書將子拜伊爲師學業半途而去請追膳宿費並被偷去銀洋衣裙案」因原告並無充分證據呈出證明其事「結果」將案註銷 
[勒斃女屍即係失踪妓女]  
　　二十八保七圖地保宗迪侯在地檢廳具報徐家滙鎭西首祝仁香麥田中有一女屍由該廳派員騐明形似花界中人委係被勒斃命判令棺殮候查屍屬並緝兇犯等情已誌昨報兹悉公共租界福祥里妓女蓮英於革日下午由狎客朱某喚往同乘汽車隨身挿帶値銀六七千金之珠　鑽石金飾等出外游玩一去不回此女屍發現後由該妓院主王長發前往認明確係運英被人見財謀斃將屍抛棄該處昨午乃投檢察廳禀稱我女蓮英年二十歳此次被人謀斃抛屍麥田内已泰騐明兹經小民認明無訛請求將屍棺給領梅廳長准如所請着具結送查遂派瞥同往塚地將棺指交領去 
[汽車撞傷行人]  
　　昨日上午有某號汽車駛經公共租界南京路撞倒通州人沈其昌跌傷手腿等處當有老閘捕房六百二十一號華捕到來抄錄汽車號數數另雇車送受傷人投仁濟醫院治一面據情呈報捕頭核示 
　　昨晚九時半英美電車公司一百六十二號車駛至南京路抛球場口有一年三十餘歳之某甲偕一小孩下車已過該站適有二千零九號汽車從後疾駛而來某甲不及避讓致被撞倒頓時血流如注該處華捕向甲詢問甲不願到捕房即偕小孩雇車而去各捕乃將電車汽車號碼抄錄以便回報捕頭核辦 
[汽車又斃一人]  
　　寓居法租界新橋街瑞福里之常熟人徐連卿前日下午四時半在河浜路行走被某號汽車撞倒身受重傷由大自鳴鐘法捕房二百四十六號華捕前來抄錄汽車號數另雇送徐連卿往仁濟醫院醫治一節曾誌昨報兹悉徐連卿送入醫院後因所傷過重當晚夜深即氣絶斃命由院用電話通知捕房派捕將屍送往同仁輔元堂於昨日報請法公堂相騐并傳汽車夫訊究 
[蘇州拐案在滬破獲]  
　　蘇州人王堃麟家八歳女兒二媛被沈孟麟沈培麟誘拐來滬串同住居海寗路二百八十七號門牌廣刺婦人關杜氏價賣於北四川路華界摩德里一千零九十號門牌某姓家爲婢經女父偵悉控由蘇州檢察廳移文上海地方廳派法警在浦東將沈孟麟一名拘獲並再派四號法警韓瑞生投請虹口捕房加派包探譚鳳池西探康仇將關杜氏及二媛拿獲昨解公共公廨請究先由中西包探上堂禀明協提情形次山來警聲明原被告除關杜氏外除均係華界居民故氏亦請交給帶回歸案訊辦又由原告王堃麟訴明伊女被拐偵悉控告各節並據二媛上堂證明被賣時關杜氏確亦在塲又由法警帶來之沈孟麟上堂供明此女係伊兄從蘇州拐來由伊轉寄於氏處而伊遂往浦東至此女被賣伊並不在場當係兄與氏所爲等語關杜氏延律師辯護謂此案發生在租界應着原告到租界官廳起訴張襄讞商之美約副領事判關杜氏交五百元人洋舗保二緩暫交其父領去餘人退候下禮拜四傳買主到堂再訊 
[不付支票銀兩之辯論]  
　　陳椿記前遣王庭華延普萊梅律師爲代表投法公堂控孫桂庭（即孫仲記）串通楊筱齋以孫仲記支票廳去莊票銀三千八百七十餘兩求究等情飭提去後祇將孫拘案亦延逹商律師代辯稱此案原告王庭華曾至蕪湖地方已與楊筱齋理楚由楊出立憑據原告不應復控被告等語判候備文蕪湖官廳將楊提案後再行核奪兹由捕房飭探將楊提來上海昨又提訊被告孫桂庭由逹商律師稱前據原告稱並到過蕪湖請向楊訊問原告是否到過蕪湖與伊料理此事詰之楊筱齋稱王庭華前至蕪湖由民人出立借據言明日後歸還是實原告王庭華稱商人前因有事至蕪湖由楊托人向商人情商有之並無立據歸還之事原告律師　　　之此案票據係孫仲記所出立今旣未收回應請向孫訊追被告律師稱此票係屬孫仲記交與楊筱齋由楊給與原告原告應向楊控追况此支票並非莊票可比請察中西讞員令判聽候下堂諭飭遵 
[債權人分攤羅卜票]  
　　協源錢莊自倒閉後被張倪氏等各債權人具控法公廨判着理賬員傳寗福等查明該莊東産業禀復候核在案昨又傳訊先由理賬員等將該莊東之産業開明呈案繼據逹商律師聲稱該莊尚有羅卜票甚巨前經堂上着理賬員等出賣迄今尚未售去請核理賬員傳寗福稱現因市價日跌故未出售今各債權人情願公攤請示中西官判准予將羅卜票分派各債權人公攤 
[候查洽大號産業]  
　　洽大號前投法公堂控陳祖英違背合同判着原告賠償被告損失等銀三千兩限繳在案昨又傳訊洽大號經理朱嘉祥聲稱號主童某於前年八月間去世該號已於上年正月間閉歇實在無力措繳至於商人每月賺錢無幾亦難設法請察陳祖英稱洽大號主實姓寥並未去世頗有家資實屬有意不理請求嚴迅中西讞員令判退去聽候檢察處查明洽大號有無産業一面仍着經理人會同理楚 
[崗警與救火會員衝突]  
　　老北門内梨園公所附近某草帽作於前晚十時不戒於火當經設法救熄未致成災當時該處某學堂聞警立發電話知照各區火會會員援救有六區火會會員某馳往助救至小東門長生橋附近與該處崗警衝突該警連批甲頰並用槍刺戮破甲之制服嗣經救火聯合會各會長得悉立發通告星夜召集各區火會主任與各會員等到會討論咸以該巡警野蠻無禮羣向一區二分所陳明理由詰問一切王清河警佐向衆再三安慰勸令速歸候查明該警嚴懲衆始歸去 
[元記貨棧被焚]  
　　昨午十二時公共租界蘇州路老垃圾橋南塊元記貨棧忽爾火發即經救火會各會員調皮帶車馳往澆熄燬去棧屋數間棧内所堆係花衣茶葉被焚頗巨當時搬出者亦受水漬後面貽德里各居戶雖未殃及然均受驚不小當火熾時阻斷交通無論行人及各項車輛概不准駛過老垃圾橋電車亦須折回直至四時後皮帶車拖回始得通行 
[兒子失踪之請究]  
　　本邑人朱祥榮住閘北漢中路昨具呈閘北司法科稱民子榮根於隂歷四月廿五三時在門前失去找無下落請求將已獲案之拐犯楊炳章從嚴訊究追回民子等情段科員閱呈之下諭朱退去聽候核辦 
[攫鈔票監禁三月]  
　　前日下午有紹興人岳意突入虹口西華德路三千二百六十五號門牌某錢莊内攫取賬檯上鈔幣五百元携贓而去當經櫃夥邵金甫張元臣大呼捕盜由附近一千二百七十五號華捕及包探薛正昌問警趕到追獲人贓帶回捕房押至昨晨解送公共公廨由中西官訊明判岳意監禁西牢三月贓交原告領去 
[攫取金挖耳]  
　　匪人陳和尚前日在新閘威海衛路攫取婦人姚王氏金挖耳圖逃當被鳴捕將陳追獲搜出原贓一併帶入捕房昨解公共公堂經中西官訊供一過判陳押候查明有無另案再行解究 
[候查煙膏來歷]  
　　寳山人陸炳銓前晚行經北河南路由一千四百十八號華捕在其身畔抄獲銅盒鴉片烟膏三盒帶回捕房收押昨解公共公廨經中西官略訊一過命陸還押候查明烟膏來歷再訊 
[婦人破壞煙禁]  
　　婦人王楊氏在新閘派克路某號屋内私賣鴉片烟被該管捕房捕頭偵悉於前日派令中西包探往將該氏連同烟膏一併帶入捕房昨解公共公堂經中西官訊明以氏破壞烟禁判押女所兩月烟膏銷燬 
[衣匠跌傷]  
　　張家花園某紅帶裁縫店夥本地人陸昌林昨日上午時許自樓上失足墜下身受重傷不能起立當由店中人舁送北京路紅十字會醫院醫治 
[花會航船押七天]  
　　近有賭徒某某等開設花會大廠雇令新閘愛女義路二千一百四十九號門牌成衣匠王阿桂爲航船四出誘賭前日被新閘捕房包探張盛至查悉往將王與花會賭具一併帶入捕房昨解公共公堂經中西官訊實判王押西牢七天或罰洋五元充公賭具燬去 
[竊賊被毆斃命]  
　　地檢廳前小路中沈姓家祠内有無錫人王三雲租得小機數只每日織機爲生前晚有鬚髮花白之老賊在外挖掘壁洞意欲入竊爲王察悉督同各夥追上將該竊扭住痛毆不一刻該竊倒地氣絶遺下鐵鑿一把由警將王拘送二區警署轉送地檢廳訊供收押一面由地保顧愼霖到廳報騐午後該廳委許檢察官沈檢騐員等蒞場騐得該屍太陽穴等處委係受傷致命而死填明屍格令由善堂收殮候示 
[道尹公署批示三則]  
　　南滙縣民倪妙耕呈爲賄袒謬復抄粘請求規正嚴令公處由呈粘均悉該民等開設染店旣與唐海初不相干涉保以沈海山等因唐海初欠瞿連生之欵遽將該民購運廣靛等貨扣留不交而警佐又何故袒護朦復究竟如何實情仰南滙縣知事查案傳齊人證訊明確情秉公核辦具報 
　　施則敬等呈爲新絲上市運洋辦貨籌懇咨行通飭保護由呈悉准予通令各縣查照切實保護併咨蘇常道尹轉飭所屬一體照辦仍候督軍省長批示 
　　豐昌輪船局等呈爲航線狹隘添輪競駛農田民命盡遭損害請飭縣查案禁阻以維航業而免禍患由呈粘均悉此案旣經該商等赴縣呈訴自有正當解决毋庸越凟 
[誌謝]  
　　江都王秋如君新編之實騐表情游技適合小學教材之用昨承惠贈一册又上海學生會第一養務國民學校本月十九日假夏令配克戲院開游藝會昨承贈劵三紙又商業義務學校七月三號假座笑舞臺演劇籌欵昨承贈劵兩紙書此併謝 
專件 
[中華民國八年通商海關各口全年貿易總論（錄海關貿易册）（三續）]  
　　一稅課本年片收較之最旺民國二年多有二百萬兩如以民國二年洋藥稅相比應多三百五十萬兩緣該年洋藥稅局一百五十三萬一千兩而本年僅有一千五百兩此項異常增進全恃出口稅蓋出口稅略高於進口稅其國内貿易所征之稅亦包括於出口稅總數之内本年八月一日實行之修改進口稅則現尚未能計其影響如何船鈔一項恢復原狀數爲一百四十四萬三千八百九十一兩僅有民國二三兩年較多於本年 
　　一外洋貿易本年進出口洋土各貨總數金銀不計在内計値關平銀十三萬四千二百八十七萬八百十八兩除去復出口貨價其凈數爲十二萬七千七百八十萬七千九十二兩以上兩數按銀計算超過上年甚多按金計算合之紐約匯票通扯價値較清宣統二年多百分中之二百十九分較民國二年多百分之一百五十分進口貨計値六萬四千六百九十九萬七千六百八十一兩出口貨計値六萬三千八十萬九千四百十一兩進口貨價仍覺稍高但是金銀運進共値銀不下一萬萬兩之鉅中國本年有此吸收之力無從索解所可疑者爲海關造册所估之出口貨價合之裝船時滙票價値是否相符外洋貿易方面大都受戰事影響復因自然之故多捨往昔路線轉而之美除香港不列國境外中國與美國往來貿易本年計値二萬一千一百萬兩民國二年僅有七千三百萬兩其進口貨價値一萬一千萬兩出口貨價値裝船時一萬一百萬兩兩相比較美國佔有九百萬兩之優勝撫今追昔盡反常規蓋從前優勝之權操之中國再出口貨價即加上運費及保險費其大概認爲由美運來多數金銀之解釋完全不能成立英國進口貨在戰事未期數目低少本年稍有起色但較民國二三兩年仍屬不及其多往英國之出口貨以近十年數目平均相較則多一倍有奇法國與中國之進出口貿易以近十年數目平均相較適得其中往比國之出口貨已復原狀惟進口貨戰前數目頗多今尚無足重輕往意國之出口貨其數目在平均之下俄國及西比利亞與中國之貿易無甚奇異由於近十年之初已經大減往來中國日本間之進出口貨大爲加增雖停銷日貨之舉確有效騐而近十年來逐年興旺並無衰落之徵本年貨價進口値二萬四千七百萬兩出口値一萬九千五百萬兩民國元年進口貨價計値九千一百萬兩出口貨價計値五千五百萬兩統計進口洋貨凈數値六萬六千六百九十九萬七千六百八十一兩照本年匯票價値每關平銀一萬値六先令四辨士合之金鎊爲二萬四百八十八萬二千五百九十九鎊較上年多九千二百十萬四千五百九十九兩較民國二年多七千六百八十三萬五千一百二十四兩須知洋藥進口民國二年値四千一百萬兩本年僅値二十四萬六千兩其爲數之小殆將絶跡然而進口洋貨並不以此爲礙仍覺非常暢旺進口貨價之六萬四千七百萬兩中棉貨佔二萬一千萬兩五金佔五千六百六十萬兩煤油佔四千六百七十萬兩糖佔三千五百萬兩紙烟雪茄烟佔二千一百八十萬兩鐵路機車客車貨車佔一千五百萬兩機器佔一千四百萬兩煤佔一千二百五十萬兩魚介海味佔一千一百萬兩紙佔一千二十萬兩汽車佔二百十萬兩洋藥經由日本管轄之大連青島運進口者上年計有三百三十三担本年減至一百五十六擔銷滅之期當已不遠所可憾者國内禁種罂粟尚未淨盡上年政府當衆焚燬印度洋藥一千二百箱計値二千四百萬兩以示除去吸食惡習其心甚决但各處仍有種植罂粟者以致此項貿易與吸食又呈種種復活之象政府對之無法可施據報本年種植罂粟以雲南貴州四川甘肅陜西福建爲最盛滿洲山東間或有之直隸山西河南長江一帶及廣東可告肅清廣西則未提及有此項種植本年内海關緝獲之洋藥計四萬八千三百七十五磅即二十一噸零五份之三食物如山竹果橘子鮮魚麵食查古聿家私什物如奇檯雀籠銅水烟袋風箱床舗以上等物或有空洞或可作成大小空洞爲收藏洋藥之具者無一不用上述緝獲之數居私貨之全部何其微末是查緝不足以防止己可概見况輪船火車及其機器似若爲走私者設備利便窟穴收藏洋藥他如貨物内之鮑魚壳尤易收藏故查緝與充公欲求禁絶走私究屬無望對於嗎啡高根兩物尤爲難辦本年海關緝獲嗎啡二百十三磅高根一百六十四磅而萬國禁烟會報告本年嗎啡運入中國則有一百萬盎士近來英美政府均從事監察此項藥物之運出毒物之來源當可望其終此（未完） 
來函 
[招領銅匠藝徒]  
　　逕啓者頃據崗警帶進迷路男孩一名詢據聲稱馬橋人姓熊名雲根年約十三歳在小東門内學習銅匠師名姜阿五等語該孩面圓膚白身穿白老布汗衫灰條布褲青年鞋除暫送閘北慈善團留養外特此函逹請煩登諸報端俾該家屬知悉領回團聚爲荷淞滬警察第四區第二分駐所啓六月十七日 
雜評二 
[和戰與外交（訥）]  
　　外人譏我國民爲一閧爲脆弱爲輕浮質言之無堅毅耐久之定力而已惟其無堅毅耐久之定力故其責任心旋起旋滅有時爲事所感動未嘗不奮然以興迨一旦事之情勢稍緩則又淡然視之矣或一旦而有他事發生則其力又移用於他事矣中國國事萬變而國民之心思與目光亦隨之移轉而變此國民之所所以不定　愛國之事所以無一成也國民亦思前之竭全力以　動者爲何事乎今其事已逹我目的否乎人方出敏捷之手段以應付其事而我乃視爲已成過去乎日擾擾於國内之促和與促戰而對於從前所謂堅持到底之外交對於魯案二次通牒之來何反寂無表見以捉之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐遊通信（六）] [  光祈]  
　　印度人能解英語惟其中亦有只能說土話而不解英語者大約兒童解英語者較成人爲多 
　　由哥倫布六日七夜舟抵斐洲東岸之其布的其布的爲法國殖民地氣候極熱草木不生惟其地扼紅海之口在軍事上極有價値且法國往來歐亞之船隻無不停泊此地添置煤水故法國人亦極力經營與英人所經營之亞丁無異蓋其布的亞丁二埠皆係扼紅海南口之要地也 
　　其布的物産旣不豐富故商務極不發逹全市只有商店數家常用之物亦不具備 
　　由其布的四日五夜至非洲北岸之波賽此地係英國屬地爲埃及之一部市五方雜處語言複雜商務亦極發逹貨幣用法國銀法郎（卽現金）不用紙幣大約紙法郎二個換銀法郎一個惟英金鎊無論現金紙幣皆可通用此處商店並有上海中國銀行鈔票兌換凡來中國者亦可在此地換買上海銀行鈔票足見此地交通之發逹矣華僑在此地者極少故土人見記者行經街上皆呼記者爲日本人 
　　埃及婦人之面部用黑紗蒙蔽深恐爲他人所窺見所與中國内地婦女避人之習氣大概相同埃及與中國皆爲開化最早之國故其習俗頗有古風然在今日則頗足令人感慨也 
[訓獅記（上）] [  少游]  
　　及門述庵嘗告我曰東葛有馬生者純孝人也娶婦貌昳麗而悍一語忤意輒嗔怒不可遏抑雖翁姑亦承望其顔色以婦家故多金也生反覆譬承事其長上之道而婦但掩耳曰我自慣此可奈何生計無所出而婦驕悍亦益甚生不能堪與父母計議將出婦生父老而貪母亦羨婦多居積斥生曰有婦如此而令之大歸不將爲鄰里戚　齒冷耶新婦年猶穉耳若善導之必知所悛焉生聞父母言怏怏若有所失婦雖悍顧於生燕婉殊篤見生旦夕惘惘凝思微嘘心有所不忍强訽之至三生以實告婦太息曰自問於君無所惡何憾我一至此耶生瑩瑩曰亦知卿之愛我也夫妻雖離猶有可續父母一而已吾殊不敢以床第之私好而傷父母心願卿自今始移愛我者事我父母則雖礪食惡寢亦所甘之婦意微動淚承於睫生以巾拭之隨試隨下夫婦相抱而泣明日晨興對翁姑色稍霽問餐也未生父母奉之若綸音視爲異數日漸久婦態復萌凛凛若氷霜生知不可喻計不如遠行會生座師拜嶺南命一麾出守僕從如雲生往謁之知生家境寒素因以記室事屬之生歸禀父母且告婦諄諄以甘旨之養囑婦婦泣不可仰曰自結褵以垂今兹未嘗一日相離今遠行數千里外誰無夫婦情而忍割别耶生慰之曰生爲七尺軀寗能終老柔鄉此行非特爲升斗之祿亦將爲卿博一冠誥也記取明年槐花黃時當一歸視汝耳遂成行 
劇談 
[歌壇賸語] [  民哀]  
　　胭脂虎演石中玉擒賊事不知何所根據情節不近情事李景讓身爲元帥王行瑜以一牙將而宿娼飲酒違犯軍令斬首示衆理所當然乃以衆將鼓噪李母遂爾千堂嚴責景讓堂堂元帥屈伏於妓女之下有是理乎入後且認伎爲妹更爲不經歷來演者莫不變本加厲滬伶尤甚曾觀于振庭演此油腔滑調竟將元戎身分蕩然無存要之景讓非蘇秦嫂前倨後恭尤爲不倫此折以沈三元演來最好嘗與姚佩秋合演帶馬一段三元高舉其鞭佩秋嫌其太高至後台三元責之曰景讓身爲元帥乃爲一妓帶馬心中之憤已不可遏良因迫於時機不得不然故首舉其鞭以示不屑爾輩後生又烏足以知此以小覘大知三元於此劇的有獨到處也 
　　老伶演劇最重規矩處處以顧全劇中人身分及通劇之情理爲第一要義邇來伶人大都蔑視陳例比見有逸出範圍之表演揚之者曰若人别出心裁殊不知不演舊劇則已若演舊劇則劇尚且以舊稱而固有之規律又烏可忽哉 
新聞拾遺 
　　留聲明信片巴黎有一發明家能製蓄音信片不過一片紙能將生人口音蓄於其中及寄至他處以發音器發之無異親聆馨欬其蓄音與蓄音器同須藉機器助力惟售價稍貴據發明者云此法一明信片所蓄之語較用筆書者可笔三倍云[  光宇]  
　　吃醋苦了轎夫無錫北塘某米商日前行喪至惠山後在某祠開支各項工資最後發轎錢轎夫謂共十四乘米商夫人某氏謂今日送者十三人何來十四乘肩輿遂向轎夫嚴詰始知多一二太太氏卽向其夫責問夫一時語塞於是遷怒轎夫掌頰兩下時二太太亦至與某氏大起衝突雙方不讓以致用武嗣經人出爲排解始息[  憶珍]  
　　偷絲害了黃狗湖北北門外鄭某家畜一黃犬名阿鏘善解人意主寵愛之日餉以猪肉前夜有賊至阿鏘噤若寒蟬致被竊去細絲八車鄭次晨察覺懊喪萬分乃鞭撻阿鏘數下孰知該犬似有知識逕躍入河中溺斃人皆稱奇[  警世人]  
　　要錢不要命前日有口操異音之二丐在新閘路沿途求施於算端頂一尖刀刀上復頂一刀摇　空中口中則喃喃唱歌向店索錢不遂其願不去行至某店門首因未給錢丐者怒動其刀刀落刺額血流如流店主懼與以銅元數枚丐者遂行說者謂此丐可謂要錢不要命云[  聲]  
　　電車走了電昨夕十一時有無軌電車二假新閘路電車軌道開往赫德路駛至派克路相近前有一三路電車停待交車後亦有車駛來正在疾駛之際詎車後鐵管忽在軌道内走電司機者尚未覺經行人高喚始將電門關息然車下電線皆斷各車不能前進乘客紛紛下車急以焚車推出軌道云[  立德]  
劇本 
[新婚夫婦（二八）] [  瑙威名家皮琴生著一圭譯]  
　　勞拉（停了一會兩眼停注着瑪蒂爾逹）或者就是你麽 
　　瑪蒂爾逹不是我做事不占第一便甯可一些也没有决不肯如此 
　　勞拉但那女的呢 
　　瑪蒂爾逹可是指那做妻的 
　　勞拉正是他又怎麽様 
　　瑪蒂爾逹他原知道他丈夫已愛上了旁的妇人便也掬着他全顆兒的心回來向丈夫叵耐已來不及了（勞拉靜坐了幾分鐘呆想接着斗的立起來急趕到左面榻旁的小桌子旁邊開了抽斗尋甚麽東西又停着想了一會又向抽斗中尋去） 
　　瑪蒂爾逹你尋甚麽東東 
　　勞拉尋一張照片 
　　瑪蒂爾逹阿克塞的麽 
　　勞拉不是丨但那阿克塞的照片又到那裏去 
　　瑪蒂爾逹你不記得一天你取了這張照片起來說不要這撈什子的因此我給你藏過了 
　　勞拉你藏着麽 
　　瑪蒂爾逹正是我等你問起時纔說（站起身來開那右面榻旁一張做活計的桌子）就在這裏（把照片給勞拉） 
　　勞拉如此你得了這照片（把那照片放在他自己桌子裏瞧也瞧便把抽斗關上了走開了幾步又走回來把鑰匙在鎖孔中一轉鎖上了）阿克塞可曾讀過這本新書麽 
　　瑪蒂爾逹我不知道我可要給他讀一下子 
　　勞拉任你的便或者你喜歡大聲讀給他聽（一個婢取了封信進來勞拉接了婢子便又出去）是我父親母親寄來的（很親熱的把那信親着嘴）愛我的人不過是他們倆（匆匆的走出去同時阿克塞從旁的一扇門中走進來） 
　　阿克塞我進來時他總得走出去 
　　瑪蒂爾逹（立起來）這一回實是偶然的事不要誤會（向他　）咦你臉色爲甚麽白白的 
　　阿克塞（很鄭重的様子）我有些着惱你可曾讀過一本新小說 
　　瑪蒂爾逹（把他自己的書藏在衣袋中）甚麽小說 
　　阿克塞呌做「新婚夫婦」丨是一本很小的書 
　　瑪蒂爾逹嗄原來是這一本我剛在讀着 
　　阿克塞（很懇切）勞拉呢勞拉也曾讀過麽 
　　瑪蒂爾逹他以爲是一本不好的小說 
　　阿克塞可不是麽然而也是一本很特别的小說也很使我着驚那做書的彷彿入到一個人的室中見了坐在那裏的一個人然後動着筆有好多思想都是藏在我靈魂深處的 
　　瑪蒂爾逹好的書都是如此 
小說 
[社會小說衆醉獨醒（七十五）] [  瞻廬]  
　　第十三回重色彩文人結習悔鹵莽道士通疏 
　　子才道你别笑他獃頭獃腦他是一個極刁猾極勢利的東西方才同我講話變了三種態度（君子有三變小人也有三變）孔子說的鄉愿便是他的變相邦平引鬼入門不知要鬧出甚麽亂子我待去勸他一番他爲了玉兒的事又與我生了意見忠言逆耳說也徒然只索由他罷了夫婦倆講些閑話隔了一會子慧姑從車站回來買了一包糖果給弟弟吃談話中間說及出時候被人衝撞的事子才便疑及青巖忙問這人怎様打扮怎様態度慧姑一一說了卻是件件般般不差毫髮而且銅絲繞脚的眼鏡又是大大的一個證據這人便是青巖自然毫無疑義慧姑所御的手套放在肥皂水裏足足的浸了三晝夜不在話下單說青巖從子才家裏出來連連喚了幾聲晦氣早知子才同邦平不大接洽我怕他做甚没來由登門謝罪白白的受了一頓敎訓眞是掀被頭去討臭屁倒盡了老子一百年的霉又想昨天雖然開了館正式上課須在正月十六日今天閑着無事衣袋裏還 
[南通中公園]  
存放着一塊大洋這是學生送的贊儀須得分一半給勉齋趁那大洋没有打碎的當兒放在袋裏也可討個吉利一而十十而百百百千千百萬（三字經爛熟）一個銀元照這様的變化起來也夠了我伍青巖的下半世受用青巖一路盤算早已走到巷口驀然間想到方才遇見的女郎不曉得是誰家閨秀心窩裏奇癢難搔這女郎的面龐兒又是嬌又是嫩講到嬌字嬌得不亦樂乎講到嫩字捻他一捻只怕要捻出汁漿呵他一口熱氣只怕要融化做餳糖他方才是向西去的論不定便要回來仍打從這裏經過我何妨等他一等 
[自由談之自由談] [  鵑]  
　　吾國之人未嘗有一定主張所知者權利而已苟有權利可得則不恤犧牲其主張而從之於是朝聯甲派暮就乙派翌日又掉臂以接丙派若小兒然人有予以餅餌多者則忻然從之矣 
　　更生昨日自由談之自由談第三行「喜動顔色也」句係「喜動顔色矣」之誤特更正 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[上海華人應自建公花園] [  老圃]  
　　上海人烟周密工廠林立空氣混濁爲他處所無普通華人住屋大率天井狹小有跼天蹐地之勢出外散步則又人車絡繹摩肩擊轂之不暇雖有公花園皆西人所獨占故爲公衆衛生計爲公衆娱樂計不能不新設公花園即爲華人吐氣計爲中國生色計亦不能不新設公花園 
　　上海華人中不乏富商大賈果能鳩資設立公花園不獨人蒙其福亦能自受其益富人習貫或常乘車足不履地晝則跼處於廠肆之中晚則幽居於閨房之内有暇則聚處於總會亦人多氣濁不適於衛生爲今日計誠宜得一幽曠之地竹樹交映之所以優游消散於其中此急不容緩者也 
　　但華人自設公園須競勝於外國公園至少亦當與外國最優美之公園相等若咳唾生風溲溺交作則不如不設之爲愈也又若飯館林立妓女雲集亦不如不設之爲愈也外人榜其公園曰華人不許入狗不許入願我華人一雪此恥也 
道德叢話 
[經騐談] [  覺]  
　　多行不義必自斃此古人之經騐談也今者湘省風雲腰纒纍纍之軍人伏屍流血不知凡幾其不義者之自斃乎抑不義者之斃於人乎而奈何局中人不悟 
　　衆怒難犯專欲難成此亦古人之經騐談也自民國成立以來曾見有一人犯衆怒而能成者乎曾見有一人專欲而能成者乎不惟不成且失敗者踵相接今之未失敗而將失敗者又大有人矣而奈何局中人不悟 
　　諺云當局者迷旁觀者清凡事皆然何况政局 
經濟 
[勞動問題] [  吳廣培]  
　　現在勞動神聖的聲浪差不多一天一天高起來了有的開會演說的有的是文字鼓吹的大概偏重理想不合實際的所以勞動神聖仍然是一個幻想他們最大的缺點就是仇視資本家不能各表同情所以弄得各人都走極端罷工啊動武啊各人皆有損失但是資本家所受的損失還不要緊因爲他們向來有錢的可憐一班『一日不做一日不食』的工人吃了大虧　了！非但工錢得不着飯碗還一時尋不着呢到了末來仍然是工人前來與資本家講和㗒！這種痛苦歐洲的工人已經嘗了許多了難道我們中國的工人也要走這一條路麽？我現在所注重的就是工人應該與資本家表同情所講的理由要在互助與互信上着想能實行出來資本家與工人皆能得着利益呌資本家自然佩服而且能夠照你這様做呢楊樹浦滬東公社即本此主義所以能夠開工人夜館呌二三百個工人能讀英文看影戲嫻身體又辦工業醫院楊樹浦二三十個工廠中工人皆可享此權利學堂醫院内一切開支全是工廠擔任工人并不費一文余此時不得不呼勞動神聖萬歳！萬萬歳！但是滬東公社的規模還小辦法還未完全工人工作時間問題工人生育問題工人公共住室問題工人的藏書樓運動場以及俱樂部等尙未能着手進行但是將來此種問題一定可解决的不過在你我小心去做罷了若靠血氣與野蠻的手段對待資　　非但吃力而且不討好呢（乙種酬） 
[合社的提倡] [  爾丹]  
　　人類的正當生活要不外乎各盡所能和各取所需但在經濟組織没有變動以前要想實現這兩句話卻是一件很不容易的事情現在有一般談社會革新的人說『經濟組織有兩大要素（一）（工會）之於生産（二）（合社）之於取需是一切社會革新所不可缺的』我對於這個主張表示十二分的贊同所以我的意思我們要實現上面兩句話就不能不謀經濟組織之變動要謀經濟組織之變動而且在變動期間要使他不發生什麽危險就不能不作『工會』和『合社』的提倡（因爲這是經濟組織的兩大要素）現在且丢開『工會』不講單把『合社』的源流組織等等約略地寫在下面以作提倡 
　　（一）合社的源流普通社會的習俗常有親友集資同購物品而分用者學校中幾個要好的同學也是如此這大約是人的常性也可視爲『合社』的萌芽近年國内發起之『消費公社』和日本的『消費組合』都和西方近代日進於發逹繁盛的（合社）同其源流 
　　（二）（合社）組織之目的第一目的在混合買者與賣者的特性使股東主顧都集於合社社員的一身第二目的在免除商業居間者之分利逐漸地絶斷少數資本家謀利的塗徑 
　　（三）（合社）的種類消費合社作物合社經濟合社智育合社......等都是 
　　（四）（合社）的組識資本無定數以社員的多寡爲伸縮每人所出的股本有限制再不會有享有特權的大股東出現假定每一社員認股十元合一千社員則成一萬元的資本以此資本購備消費品物分售給同社社員旣不是以營利爲目的那售價必定較尋常商業爲廉只此已可證明其有益無弊的一斑了（乙種酬） 
商業叢話 
 
 

Page 18

 
 
 
[廣告趣話（二）] [  周國賢]  
　　廣告是爲了商店銷售貨物做的目須做得别致有趣纔有吸引主顧的能力青年男女大都喜歡看情書所以利用情書倒也能做很好的廣告不過這種廣告總須連登四五天起先的三天該做着啞謎兒教人家去猜到第四五天方始揭曉人家瞧了便在腦中印了個很深的印象去年我做一部書呌世界秘史曾擬過一個廣告就利用這情書的法兒預備做五封分五天登報第一天是男給女的大約說好久不見我正害着相思看了花想念你的玉容聽了鳥聲想念你的妙音你怎麽連一封信也不給我可是全個兒忘了我麽第二天是女答男的說承你掛念心中甚是感激但我這幾天來恰新得了一個好友一天到晚捨不得和他分離因此也没有工夫寫信給你了第三天那男的大起醋意大發雷霆說你新得的好友姓甚名誰快快說來他敢奪我的心上人去我可不能甘休定要把性命和他拚上一拚第四天那女的即忙安慰男的說你不要誤會我說的好友並不是人是指某書社新的版的一部世界秘史我愛他新奇有趣因此鎭日的看看捨不得和他分離你没有打翻醋罐頭啊下面便註着那書的價目和發行的地點介紹給他第五天男的即寫了封温務的信向女的道歉又稱讚那書中種種優點接着說你得了這麽一個好友可怪不得我要吃醋了這一套廣告覺得很有趣後來没有登出很可惜的 
　　用情書做廣告外國也常有的英國有一種施泊露西氏的舊興劑初出現時曾在新聞紙上登着情書體的廣告特地揑造了兩個名字那男的呌做克拉倫司女的喚做格麗蝶第一天登着道『最親愛的克拉倫司自從你渡海遠去後只來了二三封信難道你對我的一片愛情已被海水冲淡了麽花前月下刻刻相思我的精神也爲着你提不起來了格麗蝶』第二天便登着克拉倫司的回信道『格麗蝶你弄錯了你是我心坎裏的一顆甜心那能忘你信雖不多却是情在不言中呢至於我愛你的一片深情不得没有被海水冲淡反比那海水更深了你精神不振須得趕快常服施泊露西氏的奮興劑内中没有酒質完全是一種極好的補品各大藥房都有出售從此你便能整頓全神等着我回來咧』這廣告登後居然狠有效力吸引了好多的主顧像這種廣告也好算得是一種奮興劑是營業上的奮興劑 
衛生叢話 
[論楊梅瘡] [  中華衛生教育會]  
　　楊梅最險昔人名之麻瘋又名二十世紀之大疫楊梅殺人至衆較之麻瘋大疫殆有過之無不及旣害本身又害家族又害後嗣又害人羣法國巴黎城中患楊梅者居百分之十三人且有謂不止於此者按此日狀况觀之已在十三至十六之數矣 
　　楊梅病源由於螺旋狀之細菌其入人身也徧逹全體所有五官六腑四肢陌骸無一非其肆虐之所云 
　　楊梅病期幾與患者相終始細菌入體後有即發者有不即發者發者謂之顯症不發者謂之隱症然不至死亡不得謂斷絶根株也隱伏之期有五年者有十年者有二十年至六十五年者或謂患楊梅者譬之某種火山時而噴火時而熄燄楊梅之在人身或隱或現正如此也病期約分三段曰始期受傳染處釀毒成瘡的歷六七星期之久曰中期毒仍在皮膚表面所傷未爲甚重有時自愈曰終期最險往往喪命兹分述之幸閱者注意焉（未完） 
小說 
[商業小說模範商人（十五）] [  瘦鵑]  
　　正在這當兒鎭中有一個無賴呌做奇摩的從近邊一家酒店中横衝直撞的出來臉上紅紅的已有了七八分醉意他見了那狗和老人便咕噥着道這一頭狗倒出落得很俊的我好久要找這麽一頭狗今天可給我找到了說着就趕上却要捉那頭狗那狗吃驚不小忙着避開只被那繩拘縛着不能避遠去便汪汪的向那奇摩呌個不住那老人聽了聲音忙道請你不要動我的狗我瞎了眼全靠着他給我領路他是我的親骨肉他是我的好朋友奇摩大聲道老頭兒咕噥甚麽來老子要你的狗你敢不依麽敢多說一句話便撲破你的腦袋子咦我的乖乖你也不用避開我了任你生了八條腿可也逃不過我紅馬鎭流氓大王老奇摩的手快過來罷一壁說一壁在地上爬着伸手去捉那狗那狗不住的亂呌還繞着他主人的脚逃壁但那繩子不長一會兒繞住了奇摩冷笑一聲道好你可在我手中了便把那狗棒將起來接着却襄一聲痛連忙放了手退下一步嘶聲駡道該死的狗你敢咬老子老子可就結果你性命抽你的筋剥你的皮當下他就從腰間拔出一柄手槍來那老人聽得有手槍的聲音大吃一驚忙拱着手苦苦哀求道先生　我老頭兒分上不要殺我的狗就算赦了我老頭兒一命奇姆咆哮道你這該死的狗好大膽子敢咬我老奇麽不殺死他世界上可没有法律了殺了他再收拾你奇摩擎好了手槍正要扳機猛聽得背後怒叱一聲道惡奴休得胡閙接着就有一隻手鐵鉗似的着在那奇摩手腕上霎時把手槍奪去了奇摩回頭瞧時却見是大音報館的主筆兼總理嘉德先前曾吃過他虧的這時嘉德把那槍口照準了奇摩腦袋怒聲說道惡奴你敢欺侮這可憐的老人麽快走開去不然你可就没有性命了奇摩向來在紅馬鎭中横行的兩個月前聞到大音報館中曾被嘉德和嘉和打了幾個老大的耳括子攆將出來從此見了他們倆倒有些忌憚今天恰又被嘉德撞見了便給那挴頭兒帮忙只奇摩還不服氣氣鵓哥哥似的說道你不見麽我不是平白地要殺死他的狗只爲那狗先咬了我竟把我當做一個好惹的人這還了得嘉德正色道這事從頭到底我都瞧見的你不該先去挖苦老人捉他的狗狗不咬你還咬誰來你倘愛惜自已性命的赶快走罷奇摩道算了你仗着警察長山爾格的勢和我作對我原敵不過你眼前讓你一步但是將來總有一天可敎你吃不了兜着走呢說完掉頭走了那老人瞎着眼不能瞧見這恩人是誰只滿臉現着感激之色顫聲說道多謝先生老朽不知道怎様纔能報答你的大恩嘉德道這個算不得甚麽說不上報答兩字我料那惡人以後不敢再欺侮你了說時他預備回到自已報館中去中道剛在轉身的當兒却見那酒店門口立着二個人瞧了分外眼明你道那人是誰千不是萬不是正是他不共戴天的仇人沙伊士 
 
