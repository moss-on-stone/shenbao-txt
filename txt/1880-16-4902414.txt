# 1880 - 16 - 4902414

 

Page 1

 
 
[印售茶餘談薈] [  本館告白]  
　　茶餘談薈一書爲見南山人所著而容圖詞客評之大旨亦說部之類而筆意秀麗其慕稍風情處尤栩栩欲活正不徒談狐說鬼爲足動人尋味也惜世無刋本本舘特蒐訪印行今己訂齊於本月初六日卽禮拜六出售每部計兩本收回價洋一角二分正諸君請向本舘申昌書畵室購閱或託送報人代購均無不可若外埠則仍歸經理申報人代售也此佈 
[推廣棲流所說]  
　　貧富之不齊固由於分定而人事亦足以補其缺故京師每當冬令憫貧人之飢寒交迫設立粥廠賞給粟米派人散給可見　朝廷軫念窮黎殫心竭力如是其至且盡各直省府縣等處亦多有養濟院以安插貧民體　聖朝施濟之仁救斯民凍餒之苦誠善舉之不可少者也西國之法貧民皆有優　之資或由民捐民辦或由民捐官辦凡街上乞丐以及無告之窮民莫不收之一處衣之食之一則免宵小之滋生一則免斯民於槁餓則知惠養貧民中外初無二致也本埠華洋雜處品類不齊民窮思盜尤足深慮故西捕往往有見途中丐食之徒備船送之出境不准其逗遛在滬防其滋生事端蓋其所慮深遠不僅以其鳩形鵠面足令人憎惡也夫通都閙市之中九達通衢之道設以鶉衣柺腹之輩並行其間不但面目可憎抑且攘竊可患送之出境原属正辦然朝送而夕復至亦殊不勝其煩責之則心有所不忍防之又不勝其防此　有智術俱窮者矣是盖因本埠無棲流之地故也今英界會審委員陳寳渠司馬創議建立棲流所先自捐廉以爲之倡又復殷殷勸募集成賄欵經營締造數月於兹前日業經告竣邀集中外紳商相與落成聞之者不禁爲之額手稱頌以爲庶幾窮黎得所而子惠困窮之意與浦水以俱長也昨據西報所述有棲止貧民之室可容二百餘人另又有曠地一處以備後來續建其意不亦周密而深遠哉各處雖皆有養濟之地而街上丐者仍復不能屛絕此其故由於人多地少有養濟之名而限於額數住額旣滿卽不能容勢不能不聽其沿街乞食因是而白晝攫物暮夜穿窬之患不勝其防則是有其名而夫其實奚取其養濟也况滬上爲五方雜處之地失業流落之輩日有所增其强者則爲流氓拆梢之類其弱者則爲狗偷鼠竊之謀甚至有貧病交迫　身小客寓中而爲寓所推出者故二百餘人之外竊恐猶不足以容也且夫　舉而不竊接濟恐有後難爲繼之　善端而不能引伸恐有涸可立待之慮前日司馬於落成之日邀集中外各紳商以共謀善後之䇿此其意蓋可知矣棲流所之設原爲安插貧民起見吾知入其所者必係盡屬華人而洋人不與焉然地在洋塲則無論中外皆宜大發惻隱之心以成陳君新創之善舉集腋可以成裘解囊均當不吝然後己成之事可以永繼未聞之地可以庀材由此推而廣之則不但收留在所者咸頌仁思卽店戶居家應亦共承惠澤其效有可預决者矣夫老病殘疾之人古者皆有所養且不特養之己也疴聾跛躃斷者侏儒各以其業食之蓋雖身有殘疾亦當就其所長而與以業况棲流所所收養之人並非盡有殘疾者自當於養濟之中更謀其營生之䇿陳公十問故爲慮周藻密其尤要者問其向操何業問其何以致貧盖有業可操必不致於貧無立錐願入所者苟能仍理故業卽當予以資本使之操作則所中少一貧民卽地方多一良民是又養濟中之一生機也問其出局欲至何處則有蹤跡可稽是卽杜姦防患之道問其是否讀書能否西語則又恐於此中埋沒佳士遺漏幹才而必求其有實用以爲他日出頭之地茍能確守局章一年之後量才任使則今日饑寒之士安知不爲異日有用之材其居心之仁恕意計之周詳吾更於陳公有心服者矣所願中外殷實紳商踴躍解囊以曲成司馬之義舉也可耳 
[妒姦謀害]  
　　○京城沙窩門外老君堂前有因姦斃命一案兹聞白塔寺地方又出一事亦頗相類據傳白塔寺陳姓名安妻張氏生一子名文瑞娶妻楊氏綽號佛動心今約二十餘歲貎頗不惡與靑雲店之侯老太　已有年矣第厭故喜新兹復與京守俻之子李振私侯老太偵悉幾致鼻端火出腦後風生趕往陳家中與楊氏誚讓復邀陳安子文瑞到家幷邀同多人酒叙席間侯向衆云李振無禮奪我愛必不與兩立衆言李父係牛街守備恐非我輩敵侯不聽力求衆助隨乘月至陳宅適李與楊氏同榻當卽雙雙獲住侯將李振砍死衆亦殺斃楊氏復將二人屍身綁在一處衆遂散侯仍回家但陳安夫婦先聞楊氏室中有嚷閙聲莫測其故及披衣起視知李與德巳被人殺死次早卽進城到牛街守備處報知守備赶卽出城並令兵役數人先將衆兇手拏獲復差人赴大興縣請派兵班協拏侯老太大興縣隨委員到白塔寺驗屍當委員未臨時守備巳將拏住之羣凶毒打身無完　迨委員騐屍後飭將巳獲兇犯帶見委員知巳被守備打傷不肯隨帶進城經守備再四託人　說給許帶回騐得李振刀傷共三十多處楊氏刀傷四五處復訊衆犯俱稱靑雲店侯老太爲首委員又自帶兵快 
 
 

Page 2

 
 
往靑雲店鎖拏侯老太不圖侯巳遁往東辛屯藏匿祇留一女媪在家經委員拷問媪以實對隨往該屯將侯獲住現在大興縣將各犯監禁按律擬結懲辦李振與楊氏屍身由各家屬自行棺殮云 
[鬥案疉出]  
　　○天津聚衆鬥毆謂之打羣架疉見前報營務處遇此等案件每用極刑以冀辟以止辟半年來此風稍息現在日久玩生冬月初間侯家后無賴等又有打羣架一事是日鬥毆一波未平一波又起其中頭緖紛煩眞令人叙述不暇首禍者陳八李六本無賴之碌碌者撥草尋蛇是殆欲自露圭角也侯家后本多妓院夜度資五千者謂之大地基三千五百者謂之小地基無賴等向分地叚設立鍋夥收貲包娼每妓每日索錢一二百文不等鍋夥者若人聚集之所年來發封殆盡稽查嚴密無賴自顧不暇妓院之規遂如廣陵散矣陳八李六等擬復提倡就侯家后設立鍋夥向妓寮悉索敝賦按地基之大小爲出錢之重輕挨戶派捐無頡頑者某妓寮忘八爲李兆遠向居溜米廠亦無賴之流　陳李等勒捐該欵到底爲公爲私有無明文何以憑空取人財帛若輩本爲選事起見驟聞斯語正可惜題發揮謂人莫子違汝放卵石相敵若不小懲大戒不足以示威於是袖刀刴半津人鬥毆無肯相下者李駡而刀落愈密若輩命儔嘯侶敵愾同仇謂之充光棍時有河東溝干盧鳳儀者前往助陳實亦厚李　李受傷伏其身上陳等移怒遂倂傷之兩人體無完膚計三四十創幾瀕於死然後得免盧居溝子李家溜采廠其家屬親友聞信之下各約伴侶携帶軍噐前來侯家后腹背受敵正難兼顧而溝子與侯家后横隔一河就小鹽店對渡行不數武卽泰山行宮內設武廠津人所謂弓箭房泰山行宮卽侯家后地方溝子人衆蜂湧而來赳赳武夫遂就門前要截毆之敗北溝子等衆旣無能爲役而無賴等無他顧之憂遂得倂力待以歸買胡同比溜米廠人衆旣來兩相巷戰互有夷傷及營汎聞信拏人然後　散又侯家后有陳萬年亦無賴而開妓舘者其鴇名老玉喜妓舘卽名玉喜堂河北關上有向其妓館索錢者陳靳而未付謂曾未幾日取去三千是卽鄧氏銅山無底之壑亦難塡滿嚴詞厲色深相拒絶能向妓館索錢者卽非善類受陳峻拒赶回河北呼羣引類向陳鬥毆而陳亦料其必來嚴陣以待河北人等主客旣殊衆寡不敵遂卽敗囘受傷甚夥由河北報縣騐傷已涉訟矣兩造共逮到九人嚴刑懲治問尙需站籠以警云 
[善舉可風]  
　　○天津　社患濟貧寒每年於冬月開放經列前報今年　極乾潔領冋果腹者均戴恩施郡紳李筱樓冋於冬季自行捐資設立善堂收養疲癥殘疾約三百人今年亦照舊開設惟粥廠寥寥無幾外來貧戶未免安插無從耳 
[查給䘏嫠]  
　　○揚城向有䘏嫠一欵每月每名由卉堂給錢數百文皆偳寡也然年終定例不論何人惟視淸貧寡居無不照給盖一年祗一次每名亦不過數百文稍爲推廣所費亦不甚多今歲聞奉府尊飭各段保甲委員分叚查核以免冐領計數約有千餘名以每名數百文計之似亦鉅欵宜乎府尊鄭重以行之也 
[查案示禁]  
　　○醫所以濟世未便不論貧富一律自高聲價也乃近來揚城之以醫爲業者每遇人家延請診視或須千文八百文不等甚有早門早早門晚門晚晚門名目則其數卽由此遞加上年　太守署理揚州篆務時深惡此等惡習出示禁止並明定價目　準收轎錢藥金共二百四十文其就診者至多不過百文如或任意需索一經訪聞定卽提究兹又來揚復查案示禁盖太守痌瘰在抱故不憚諄諄以告誡也 
[禁絕傳遞示]  
　　○署寍波府鄞縣正堂石爲剴切曉諭事照得考試爲　國家掄才大典關防巡查均宜嚴密以昭愼重本縣訪得每屆局試之時沿近試院東圍墻鼓樓之北及西園墻黃岳等院一帶之民房爲暗通傳遞之徑聞之實堪痛恨合行出示曉諭爲此示仰該處附近商民人等知悉務各掃除積獘痛攺前非倘敢故犯一經本縣訪知或被巡查拿獲非特將通同傳遞之人等槪行從嚴究辦幷將該房屋封鎖入官决不少貸各該商民等各有身家毋因一時通融致受無窮牽累其各凛遵毋違特示 
[斥革差役]  
　　○寍波府署向有一種掛名差役終年不到署當差而在外則滋生事端本年三月間經宗太守示革王彪等十三名續又斥革金福等四名兹聞又有邱福等十名非特久不當差且屢次冐充差役訛詐鄕愚現爲宗太守所聞按名提案　革外叧招誠實良民邀保投府騐明充役云 
[僧尼通奸]  
　　○寍城某尼與某寺僧有私前晚爲地方無賴偵知踚垣入捉僧尼叩頭求饒願出洋蚨百元始瓜分散去 
[議加栅欄]  
　　○章門二百餘年城內未遭兵燹故屋宇較他省爲稠密人家後墻緊貼城根而起者周圍多有日來小竊繁興每夜必十餘處而大半皆由城上扒入屋內緣守城武營槪紥城外沿綠一帶城上本空虛之地城內各巡查員弁亦無過而問之者非以侵官爲嫌實以省事存心故匪徒得以任意出沒也近聞守土各官患竊案疉出頗悉此弊擬於城上添設栅欄分泒更夫巡守第未審言之果能行之否也彼居戶日望之矣 
[鄂省官報]  
　　○十一月初九日藩轅牌示黃安縣缺委本任武昌縣凌心兩調署武昌縣缺委代理該縣之本任孝感縣蔡燭榮接署松滋縣磨盤巡檢缺以分缺簡前補用典史范錫祺署理十七日又示安陸府缺委補用府羅忠祜署理十九日又示靳州大同巡檢缺以試用巡檢龍霖署理 
 
 

Page 3

 
 
[盜竊屍衣]  
　　○漢鎭於上月二十二日晚間有停頓涇縣會舘後之某姓　柩被盜破棺竊去殮衣次早爲本坊保甲知覺隨卽報縣簽差查拏正在察訪間該竊適至浴堂洗澡不料差保等亦有在該堂者覺此竊脫下之棉襖頗有穢氣迨浴畢會　而該竊又不名一錢隨將棉祆向櫃作抵該堂主亦以此衣有異且無鈕扣因高聲喚該竊轉來扣住盤問該竊乃直認不諱卽由差保帶縣被竊之家屬聞信往看果係殮時衣服詢知該盜係本地人年約二十外其父母在本鎭開皮箱店家道裕如並已成婚生子惟好入下流早爲父母逐出今果犯案是誠自作之孽焉 
[冐認遺金]  
　　○賣菜傭某甲於月之二十三日負擔歸家經過閶門地方忽覺筐中有物墜落取而視之則帋包洋蚨壹封入手彌重因歇擔招呼欲待持還原主忽有一人遽向某甲道失洋蚨驟欲向其手中奪取且云還我原洋願與瓜分某甲取洋入懐詢其數目若干圖記若何其人言語支離不能符合甲不之理其人勢將用强幸旁觀不服斥駡而退未幾失物者尋至其處言包中共洋八十四元其洋緣各處收帳得來圖記之方圓大小並不一樣乃啓包檢數一一合符遂以洋歸原主某甲得酬洋二十元欣然而返 
[私宰宜禁]  
　　○私宰耕牛向干例禁乃日來蘇城此禁視若具文街頭市口牛肉之攤鱗次相接傳聞所宰之牛多半係竊盜得來不此之禁不惟有妨民力而且大長盜風矣 
[縱妻斃妾]  
　　○寍城冷靜街某生上年娶某姓女爲妾大婦妬且悍稍不遂意輒肆鞭撻生又畏妻如虎恆助其虐現在妾將臨辱大婦益懐恨逼生交抶生唯唯從命於是宛轉殘花竟成稿木上月二十夜呑烟自盡女家得耗將赴縣訴寃旋經某紳出爲調處得厚殮而罷云 
[守錢無益]  
　　○蘇郡南鄕某姓村翁擁田千數百畝擁錢萬數千貫終年衣敝絮終日歡糠粥於里隣親族一無緩急有求貸者非蹙額詐貧卽呻吟裝病因是人多惡之生三子巳俱成立旣授室各授田五畝俾之耕稼餬口日來子各生孫生齒日繁而用度不給翁亦不顧也前月間翁病子婦相與省視擬延醫爲之調治翁盡揮之門外至月初翁死三子爭奪遺產置尸於床上越五日始草草成殮殮後仍復爭產不巳聞將經官判斷人謂鄕人搆訟不惟廢業傷財且恐傾家蕩產以翁慳吝一生乃死未匝月而變起骨肉勢不至蕩析離居不止守錢虜有知當亦悔不可追已 
[屠戶悔悟]  
　　○揚州東鄕某甲平日以屠宰爲樂每逢年節各家無不醃肉藉佐春盤故邇來屠戶尤覺匆忙五更雞唱便聞刀聲霍霍迨至伐毛洗髓更須一鍋𤍠水刮垢磨光乃近日某甲忽得一症遍體奇癢延醫診治莫名致病之由甚至癢極之時亦須自燒開水就湯洗浴如是者半月竟不藥而愈某甲頓大悟曰此正天之所以報我也佛云人相衆生相我以此施於畜天卽以此施於我何寃之有願自今力攺前非舍其舊業云嗚呼屠尸一賤業耳一旦能悔悟若此殆所謂放下屠刀立地成佛者歟 
[途遇剝衣]  
　　○時値隆冬之際宵小饑寒父追每思試其妙手空空之技其事可駭其心實可憐也聞揚州離城七八里之某村一日間暮有一行人過此城關將閉正在　行忽有兩人在後不知手取何物硬納於其口中旋將棉袍及馬褂剝下飛奔而去迨行者以手取出所納口中之物視之皆泥蓋彼處前後左右皆有人家相去並不甚遠倘行者一呼勢必有所救應故用泥以塞其口及至泥巳吐凈喚人追逐而爲時巳久剝衣者已不知去向矣 
[查獲假票]  
　　○江省向有一班匪類専造假票掉包然其技祗足以愚弄鄕民城內人無不立辨其僞蓋板張印跡類多粗率故也且每日亦僅能用出一二紙復不取日日爲之從未有假造該鋪之票至店東亦不能自認識如刻下西大街增益錢鋪一事者該鋪於上月念一日晨起有人持票向兌錢十串店東閱票畢卽取錢照付旋來一人兌錢如前又閱票照付均未看出破綻迨早飯後則一人推車而至兌錢一百二十千店東甚疑以爲日內並未別收銀項何得聚集多票齊來兌錢急覔票根簿對之裁開處印跡果不符合始知其僞於是將車夫扣留盤詰由來初猶推托繼乃說受雇於某甲其人現在官子巷客寓中及帶往仍無其人且欲穿房入室藉以脫身店東見勢不佳意欲送官車夫乃吐實導往磨子巷某屋內維時甲方閉戶吸烟遂被捉獲幷搜得板印全副身畔猶存假票二百数十張當卽與車夫一同送交南昌縣管押未知將何如辦理云 
[癱丐捕賊]  
　　○丐者某甲癱其兩足住蘇州翁家院破屋中每向街頭乞食乞錢有餘則盛之甕中錢得滿貫則以易洋如是二十年來積有百元以洋蚨貯諸甕底而以散錢覆於其上夜則枕甕以眠二十一日夜間有賊挖壁而入甲詐不聞旋乃自床滾下以身抵壁孔大呼捉賊賊欲拔闈逃遁則門間磚石瓦礫堆砌如堵無從走脫嗣爲隣丐驚覺毀壁而入賊竟就捕 
[醉蟹焚身]  
　　○昔人有蟹詩云九月團臍十月尖京人每喜食團臍尖臍則用酒醉之近聞京南城某胡同王姓官宅中因醉蟹將第五女燒斃究其被焚情形係買活蟹數十斤用大紹酒甕裝燒酒於內後將活蟹檢入不意蟹着酒欲出互相穿逐未及檢完蟹背相磨巳將酒磨𤍠火自甕內驟出女正在甕側看視遂延焚其衣亟解之而背肉巳燒無完盧赶卽延醫調治受傷已重越日而斃蟹則逃散無蹤當時醉蟹人手指等處雖亦被焚幸不至有性命之虞此係京都友人來函所述其眞僞未可知姑錄之以爲貪口腹而傷生者警 
 
 

Page 4

 
 
[棧客失洋]  
　　○陳玉田至英公堂稱本在杭州武林門外開小土店今於前月二十八日到滬辦貨寓在寳源祥客棧箱籠未帶祗有火食籃一只放在房內有銀洋一百五十元確未交明該棧旋用十𢿙元於初二日午後㸃存銀洋一百三十元鎖好房門出外比及回寓開鎖進房豈知伙食籃鎖已被人扭壞查㸃物件所有銀洋被竊無存再四囘思㸃洋時有該棧司汪阿小在房外探看是以疑彼行窃請究徐茂堂供是寳源祥司帳棧主係寡婦陳姓客到棧借住並未說明有銀洋在房且棧規張掛凡客有銀洋須交明帳房至𢿙日前彼來棧時曾問有無銀洋亦稱無有旋於初二日回棧後始稱伙食籃內失去銀洋百元疑是出店汪阿小所竊然汪確替別客買物時常出外有無行竊情弊亦不敢指實汪阿小供與徐同並稱從未探望陳司馬再四硏詰各執如前隨令將汪阿小管押着徐茂堂會同陳玉田查明實在証據再行禀案核辦 
[棧夥竊衣]  
　　○開小客寓之邱張氏稱用夥楊阿二竊取各客押下之衣服十幾件避面不見當向保人薛阿金根追見尙有幾件贓衣穿在身上是以交捕送究薛供楊行竊是實楊供向店主婦借衫褲等件典押錢文是實並未行竊陳司馬隨判責楊百板將衣服質票交邱張氏自行淸還各客 
[疑竊無憑]  
　　○僦居本埠羅家濟之甲乙兩西人昨投法公堂控稱待崽余阿勝手携香餅酒一瓶詢其從何得來稱是乙所給及轉詢乙知並無是事誠恐別有倫窃等情故卽套馬車將余阿勝送押法捕房當經在余身畔搜出當押票二十張其中恐或有西人物件一幷解案再前有售去馬匹銀七兩六錢五分亦被余收用請追余阿勝供鎭海人在羅家灣酒店洋人處當侍崽因店中用人甚　故管事及收付銀洋及買食物均由我一人經手但到店止做得一月香餅酒是東家自放於馬車上失取有馬夫可查我爲拿進並不行窃當押票是友人寄存我者因現隨洋人往東洋不知何時回滬曾稱寄洋來託我代贖是以票在我處馬匹銀七兩有零我代東家買食物欠牛肉店等各帳向我索取故將銀換得洋十元零二角五分除去還欠外祗餘二元左右現可繳還但一月之辛工未曾付給照算起來東家尙須找出洋七元光景其所以控我者因前日着我往浜中伐薪我以素不習慣執不應命致彼懷恨請賜明鑒旋據該西人稱當見其携香餅酒時一經喝問似有驚悸才狀馬夫現在外面可以傳質張司馬着卽傳進稱名周寳生定海人在東家處亦祗有一月詢及香餅酒之事答稱不知該西人又於身畔取出押票三紙稱是在馬夫箱子內取出呈案張司馬見票上當　祗有𢿙百文俱是零星衣物卽將票擲還法捕頭禀稱侍崽之押票已着查過內中並無西人物件張司馬謂控窃無憑碍難追辦隨着余阿勝交保出外開明所用絀帳於禮拜六呈案再爲核辦 
[服之不衷]  
　　○法巡捕途見一人身穿女衣當即拘押送究據稱周茂全家住松江因往莘莊鎭見有賭攤隨將應付之米洋十餘元賭輸難以回家而又無瞰飯處因在松江豆腐浜窃得元布羔皮女襖一件尙有藍布女棉襖是從家內帶來者巡捕不容分說將我管押解案也張司馬詢其皮襖是何姓之物則稱此實不知又詢出外後可能回家答稱家內實被逐出空手實不能歸也司馬謂如此怙惡法難姑貸着管押責釋 
[累及隣居]  
　　○法公堂昨據婦人張王氏禀稱夫主在外作工家有夫妹現正患病在床隣有錢錫卿謂其弟婦將欲跟廣東人逃走訴知捕房同西捕往捉及到家覓婦不得隨尋至我家不問情由將樓上下搜尋殆徧見我夫妹臥床强令起身答以有病錢錫卿竟着西捕將夫妹拖下窃思與錢姓雖係隣居並無來往似此平空查吵實爲不合因請恩斷張司馬詢及法捕房通事答稱事實有之但西捕不知其詳務須原告領捉今錢錫卿先到捕房禀明故派捕往提至因何擾及別姓須待錢錫卿到案方可查悉司馬隨着原告且退候訊時再斷 
[十懷詩]  
　　○通州馬太史運卿　氣度本深沈相知屬德情逮余游　帝關諗子入詞林末路愁多故新詩尙待箴平生重抱負期望作甘霖○長洲宋太守偉度　傾盖卽如舊時艱𢿙討論早閱三尺法　公綰州符頗有寬猛之譽　能使萬民新樸學君元富　公自樸學廬集詩極博雅文亦淸倩　疎狂我竟貧桃源在何處誰爲引送津○婺源潘文濤師　不學原無術　南力未勝久甘成廢棄何自發瞢騰語默承公教高堅信可徵奔波應潦倒衣缽負和凝○鍾祥胡稚楓師　追悔將無及旨哉公所言才疎輸半豹計拙感縣狟豈謂靑苗變　遭曰簡寃應能心不動寍至礙風旛○德淸徐令尹桐村　自結笞岑契於今十七年蒲盧推政敏　　服時賢多子扶持力其如運命偏茫茫成恨海精衞可容塡○宜黃黃司馬溥之　莫府同爲客暌離近十霜口碑傳治譜汘簡著循良欵義　相析分金赧未償馳驅成底事辛苦鬢毛蒼○靈石趙進士梅廚　春莫歌驟駕深杯惜共揮蒼責分客路　公時亦有他行　迢遞卽秋闡漢竟𢷤門外　余以到遲未獲與試　公應怪我歸　原約塲後卽來乃不果也　學期竟根柢　公謂作文必須講淸理法　爭忍寸心違○儀鳳蔡茂才安圃　節操交規勗淸談莫復朝艱難叢客感慷慨爲誰撩我巳無家別君寍壯志消何當賦歸去携手共漁樵○常熟丁太守旭起　各有功名想誰能惜馬蹄班荊一以選判　轉念悽望體　閭切歸休蠟屐稽相思託塵夢生怕路中迷○昭文歸剌史西各　時日違黃憲胸懷鄙吝多蹉跎負期許跋涉阻關河至道釀　味浮生念念　煩憂須醉解不飲待如何　　　 
　　乾坤一艸亭長悔初甫稿 
 
 

Page 5

 
 
[哭蓮仙譜姊]  
　　○久疉離情賦索居蘭摧玉折竟何如傷心未卜瓦璋喜一夢華胥恨不舒　姊罹產難男女無出○異鄉視含少親姻　姊鎭江籍　遠捨慈幃遽返眞凄絶苔岑風雅契魂歸華表見無因○碧落黃泉路不通招魂哀賦訴凄風忍看奩篋翻遺跡針線猶存未竟工○譜冷金荃淚似絲短缘草草竟誰知容儀從此仙凡隔欲挽雲車夢裏期○酸辛一再哭同盟　卿筠譜　聚首五年亦遽仙逝　哀　何堪屢此情緑綺韻孤芳影杳南華可貫悟無生　 
　　補羅山人艸 
[光緖五年十一月十三日京報全錄]  
　　宮門抄○旨五道錄前○御史業　奏請　飭下開拓河道夾片○倉塲侍郎　奏爲請　旨摺子○湘撫邵　奏據情其陳夾片○直督李　奏恭報回省日期夾片○江撫李　奏據詳代奏夾片○提督府榮　奏因病請假摺子○直督李　奏審明重犯辦理摺子○湘撫邵　奏爲請　旨夾片○十一月十三日吏部翰林院侍衞處値日無引　見○禮王豫王等由　東西陵回京請　安○尙宗瑞假滿請　安○江西副考官吳樹梅到京請　安○道府黃文登等各謝　恩○惠王請假十日○召見軍機　○○御史葉蔭眆片　再本年　畿輔雨水過多沿河低窪之處多被淹沒修防撫恤固巳迭沛　恩施惟臣近風聞直隸安平饒塲一帶滹沱河兩岸十餘年來屢遭水患本年尢甚南北兩岸各一二十里一片汪洋目下南岸尙未全行消涸該處民人遷徒流離巳非一日盖此處河身淺狹隘工薄矢遇河水暴漲本不能容又兼深澤以土水道淤蟄以致獲鹿一帶山水全注於滹沱河故畧爲漲發卽行漲溢自此以東直至河間任邱等處均被淹沒可否　飭下直隸督臣泒委妥員詳加履勘將該處河道量爲開拓兩岸堤身加高培厚以資捍衞之處酌核辦理似當於地方有裨謹附片具陳伏乞　聖鑒訓示施行謹　奏奉　旨巳錄　○○倉塲侍郎片　再據坐糧應漢監督何桂芳詳稱職廳於光緖三年十一月初三日到任扣至光緖五年十一月初三日二年差滿等情呈報前來臣等查坐糧廳一差春冬則籌先摺夏秋則綜理轉運事極煩難關係甚重旣需精明之員復須諳練熟手方能杜稍獘而臻妥協迥非他項差使可比前任坐糧應滿漢監督如方學蘇昆厚瑞斌董　毓璋譚繼洵等員有奏留一任者有連次奏留者皆歴任倉塲侍郎等目睹漕務緊要必賴熟悉利獘之廳員經理方能得力是以迭次奏請留任仰蒙　聖鑒恩准各在案今漢監督何桂芳由進士簽分戶部在雲南司主稿多年漕運例案是所素諳同治四年六年曾經驗米大臣載齡瑞常等奏泒隨同赴津騐收海運漕粮所有漕務一切利病尤爲洞悉該員自蒙　　恩簡放坐粮廳漢監督以來布置有方整頓諸弊不留餘力臣等深資指臂之助若能該員仍行接辦於運務亦大有裨益又查新任滿監督奎艮本係刑部司員到任又在本年海運河運漕務完竣之後於轉運及先漕各事宜均未經歴必須隨同熟手練習方能洞達一切加以江蘚浙江江安山東四省粮道均属新任未經辦過通壩運務坐糧廳有稽察督率之責情形稍有隔閡呼應必致不靈臣等悉心體察坐糧廳漢監督一缺實有萬不能避易生手之勢惟吏部新章凡有年限差使期滿應請更換若援案奏留則與吏部新章不苻然將何桂芬遽請更換則滿漢監督同時均係新手竊恐來歲辦漕一切生疏公事難期妥協殊非愼重漕務之道臣等籌商再四未敢擅專惟有將現任坐粮廳漢監督一缺萬難更易生手情形據實陳明仰懇　皇太后　皇上俯察漕務重大應否仍令漢監督何桂芬接辦之處出自　宸斷謹附片請　旨奉　旨己錄　○○邵亨豫片　再臣據前廣西巡撫楊　雅遣家人呈稱窃家主在廣西巡撫任內奉　旨來京另侯簡用於五月初十日交卸當以病未就痊具摺乞假回籍調理擬由湘江取道萍鄉籍因天災舟小感冒暑濕厥逆吐瀉幾至不起攺道至長沙暫寓延醫調治據云肝脾久傷外感易入現服袪鳳滲濕之劑略見功效一俟調治就痊卽當束裝北上等因臣當卽親往看現見其顔色顦顇步履尙艱雖較前病已輕减非認眞調理數月驟難復原旣經呈請代奏前來理合據情具陳伏乞　聖鑒謹　奏軍機大臣奉　旨知道了欽此　○○李鴻章片　再直屬被水地面應需賑糧已陸續分撥淸楚遴員會同地方官及時撫恤並於津省分設粥廠米廠又勸捐棉衣酌撥散放窮黎藉資禦寒　口各屬冬防亦經分飭鎭將照章泒隊巡緝地方均臻綏靜現在津河封凍臣擬於十一月初三日起程回省料理一切理合附片具陳伏乞　聖鑒謹　奏軍機大臣奉　旨知道了欽此　○○李文敏片　再據署九江關監督王　齡詳稱每年九江關燒造大運琢圓瓷噐及傳辦各項瓷器向係繕造件𢿙黃册恭呈　御覽玆查光緖五年分燒造大運共計上色琢噐八十件上色圓器一千二百四十件以及節次奉文傳辦琢圓祭噐共計上色七十八件容卽委員搭坐輪船由海運京解交瓷庫騐收查本年例支竊費共銀一萬兩除支給物料工價等項銀三千五百七十八兩四錢八分五毫七絲九忽八微實在賸存銀六千四百二十一兩五錢一分九厘四毫二絲二微應卽循照舊章奏明解繳造辦處充公除循例造具工料細册送呈內務府核銷外繕造各項瓷器各目件𢿙黃册詳請代奏前來臣覆核無異理合附片陳明並將黃册一本敬呈　御覽伏乞　聖鑒謹　奏軍機大臣奉　旨該衙門知道册倂發欽此　○○奴才榮祿片　奏爲假期屆滿病尙未痊　懇　天恩賞假一個月赶緊調治並請　皆　署步軍統領之缺恭摺仰祈　聖鑒事竊奴才前因感受風寒牽動務疾兩次蒙　恩賞假調理現在外感巳漸就痊惟腰上舊疾仍属　　　夜不能成寐據醫云赶緊調治月　或可望痊等語伏思奴才所管步軍統領衙門事務紛煩旗綠各營彈壓地方緝捕盜賊在在均關緊要雖事事躬親督率尙應或有　矢若以捐　勉强經理深恐貽悞匪淺再四思　惟有叩懇　恩施將步軍統領之缺　派員署理以重聯守所有奴才因病懇　恩緣由謹恭摺具陳伏乞　皇太后　皇上聖明　洞鑒爲此　奏請　旨奉　旨巳錄○○大學士直隸總督一等伯臣李鴻章跪　奏爲審明遊倫重犯照例辦理恭摺仰祈　聖鑒事竊據甯署縣知縣夏子鑒驗投該縣民人孫三喜因　用刀砍傷親父守輝身死一案常經批司提省審辦　據署臬司葉伯英督同保定府　明擬結　臣駐津飭委藩司任道镕代審無異臣覆加僱棧緣孫三喜　隸　晋縣平日將奉親父孫輝並無違紀光緖四年奏問孫三喜得有瘋病時發時止發時不省人事五年七月十一日傍晚孫三喜瘋病復發用菜刀 
 
 

Page 6

 
 
將孫輝　心顱門額顱額角運　　　　　　　　　　徐　凡　住母廣　誠救其胞兄孫二眼亦卽趨至將孫三喜絪住詎孫輝傷重至夜殞命報縣驗訉通詳批　　　　辦茲經訉晰前情不諦　無　　奪　　于　　殺　　　　　　　　　子歐殺父之案無論是否因瘋　照本律問擬於訉明後卽恭請　王命正法又藏病之人其親属隣佑人等容　不報不行看守以　　　　照　　謹　　　東卹　署首報律　一百各等語此案孫三喜因瘋病復發用菜刀將親父孫輝砍傷身死　問梟獍應依律凌遲處死該縣距省在三百里以卯巳　　　用任遴　於　　　　重　　　　　中軍副將冷慶恭請　王命正法並將首級解回犯事地方懸竿示衆以昭烟戒犯兄孫二眼隣人劉書玉李下作地方張紅仁　　　　　　　　　　　　　署　　　人命均依律杖一百餘將供招咨送刑部外所有審辦緣由理合恭摺具奏伏乞　皇太后　皇上聖鑒謹奏軍機大臣奉　旨副　知道欽此　○○顧　　片　　　於本年九月初八日准都察院咨開據湖南益陽縣民人李滿遣抱李責以酷拷舞文故人重罪等詞赴京呈訴一案經都察院於光緖五年六月主　　　　　旨此　藝　部　豫載遲人証卷宗秉公嚴訊確情樓律定擬具奏抱告民人奉責該部照例解往　質欽此欽遵咨解來湘當經行司提　人証　　奏　　　謹　　復無　　　　　　　　化　民婦崔氏米成務令羞忿自盡依例擬絞巳入本年秋審情實之犯現在旣據赴京控訴由都察院奏交審辦自應奏明請　曾奏　　　　　　　　　一　　　　行扣除俟提到人卷訉明另行擬辦以免兩歧隸兼署臬司惠年具詳請奏前來理合附片陳明伏乞　聖鑒訓示謹　奏軍機大臣奉　　　　知道　異 
[蘇省撫轅事宜]  
　　○十二月初二日　知　　禀知奉委撫　外　差　文願禀知奉臬憲委托江北一帶巡緝差　候補縣時元烈銷解京餉差並引　見回省　候補理問婁湘禀知奉　藩憲委並　　　　　　　　差　　晉江蘇鹽　　布　大使張篤浙江人歸議叙班補用府經歴金國鈞安徽人試用縣丞姚　順浙江人均禀到　從九舒培元謝飭知請補陽湖　正　司　　　　○初二日　　上政　　　和北人由上海來丁憂同籍　同知寬乃縉禀知奉梟憲委赴通州公幹　候補縣劉誥禀知奉委洋務局差　候補道庫大使王　禀知　江　　札委　　　卽　　　　　指發江蘇試用巡檢黃殿折河南人禀到　未人壽紹将禀知換蘇差委 
 
 
 

Page 7

 
 
   
 
 

Page 8

 
 
   
 
