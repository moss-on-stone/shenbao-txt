# 1883 - 182 - 4903657

 

Page 1

 
 
[佩文韻府出售] [  點石齋主人啓]  
　　本齋所印乏佩文韻府丟年萬售與某客不料尚剩數百部竟延遲不出故將伊定幾罰去此書歸本齋自售結帳其價仍照原定每部十六元連木箱一隻顯微鏡一面購者祈仿向申報舘間壁中昌書畫室曁各外埠之賣申報人價買可也 
[招股縮印古今圖售集成啓] [  點石齋主人啓]  
　　國朝康煕年間廷臣　輯戴籍將以分門別類彚成一編以爲藝林之大觀五易寒暑始蕆事進呈　乙覧　賜名古今圖書集成仍　合　臣重加編校越十餘年未就雍正特復　詔虞山蔣文肅廷錫督在事諸臣成之凡爲目四十爲卷一萬爲冊五千二十爲函五百三十二上自歴象下至方輿以伋明倫博物理學經濟靡不　備　則　銅爲板字用内府珍藏之銅活板排成共印六十部頒賜諸王大臣外餘以分儲名山石室洵海内之鉅製也迄今諸友邦聞之均驚駭　歎以爲卷帙繁多當以是書爲首屈一指誠哉中國爲文治之邦也惜當年竭諸臣乏才力費　内庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齊一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所書之書銀為股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齊蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字巳較點石齋所印之康熙字典放大蓋取便於翻閱也如違處諸君亦願入股其股銀可由票號匯來收單卽交原票號帶回轉寄當亦無悮也按刋印此書工本頗多近數百年内恐未必有大力者重刋卽今之所印者數傳後必當視爲珍帙故海内藏書家苟欲爲鄴架曹倉增色伏祈早來入股爲盼再本齋所印各書均選用極品之墨字跡能歴久不磨雖越千百年而墨色仍如初印外洋亦有古時石印書畵流傳今取閱之從無漶漫澌滅等弊盖石印書籍　照相理同而事異其中工料大相逕庭故照相年久或有落色而石印書箱則可無此慮也誠恐諸君不察用特附伋 
[釋辯]  
　　西瀛豪客曷談天下事偶遇南國公子於座爰握其手而嘻曰瓊海之東桂林以南亦何搶攘越南處南海與西瀛諸强國若俄若德若奧意者皆跨越洋海相去萬里若風馬牛之不相及大可作壁上觀不覩鷄騖之爭不聞蚊蠅之聲　人之謀并越南其勢如離絃之箭莫可挽回而其處心積慮已近百年當新舊阮之相攻也舊阮藉法人之力以破新阮之兵是與引虎拒狼狼死而亦遭反噬者何異幸時値法國多故内憂未寗不遑他及終嘉道之世越南得以粗安咸同間海禁大開而滇粵之南濵海諸國不復能閉關自守洎乎法人以叩關請市與越人積不相能竟出於戰質地行成以償軍費也時英人巳據有緬甸海疆迨光緒紀元越人以軍費旣償索還故地而法已久假不歸據爲已有且欲奪東京之筦爲越俎之謀越人心雖弗之善徒以勢力不相敵之故莫敢顯與之爭而法人拓地之心於焉更急今日割三城明日割五城甫得一夕之安晨啓國門西書又至矣議猶未决而安的邁當巳隨其後矣越南自蒙法人之難所失之地攻戴之所奪議和之所棄先後共六省皆海疆之津要當越南全境五之一苟法人僅欲築埠南洋爲東方逆旅則得此巳屬過望卽將倚爲外府地方千里是豈不足以爲國乃貪猶未厭復事兵爭今天下一尚力之天下也越之兵力不足以當法也明矣近乃馮藉黑旗之助僥倖於一勝獲其兵仗梟其元戎適足以激法人之怒而速越南之亡奚益乎且法人之於越南猶諸英人之於緬甸也英旣假海疆於緬甸何能禁法人取越南之海疆乎吾知雖不助法以攻越曁庇越以抗法者亦不能遣一介之使以致詞爲越人請命也倘中國以庇越之故棄玉帛相見之好而從事於干戈吾恐兵連禍結未有巳時以承平無事之中國急藩屬之援而爲越南獨承其弊甚非計也語未竟南國公子投袂而起曰是何言也子抑知中國之所以爲中國越南之所以爲越南乎揆厥從來試言其畧越南本中國各郡之地自漢以後其爲國也興廢不時或爲郡縣或爲藩圖襟帶南洋實足爲我中國捍牧圉其表裏相維强弱相倚與東海朝鮮同爲國之門戶法國之兵旣已排闥而入矣臥榻之側豈容他人鼾睡前歲天兵度遼大奮其武字小扶傾羲聲布於遐邇前事不忘今事之鑑彼法人獨未之聞耶我中國不漢然視朝鮮而越南一片土竟置之度外耶若已知之而故犯之豈謂我中國之兵不能斬樓蘭之頭而繫左腎之頸耶語次喑鳴吟叱聲色俱厲四瀛豪客將起而與之爭有東魯布衣揖而進曰二公之言皆是也其語言雖覺相反而其意實同請爲下一轉語可乎鶡　子有言兵者可百年不一用而不可一日忘者也夫公子之言以强大之敵實逼處此不得己而一用之如是者謂之應兵兵應者勝而豪客謂今天下一兵爭之局而又恐兵連禍結中國爲越南獨承其弊者非意存藐視也鄰牛災邑城火殃池先事何可不愼爲今之計祗宜修我器械峙乃糗糧嚴爲兵備而已他何知焉客與公子乃憬然悟曰敬聞命矣 
[洋藥增稅]  
　　○舊金山來信云該處洋藥進口稅銀向係每磅收稅洋六元現定於本年西歴七月初一日起每磅須收稅洋十元故目下業洋藥者皆爭先販運入口計近日洋藥之價每磅値洋十五元云 
[法軍又敗]  
　　○昨接海防信息得悉四月二十六日晚法軍又爲黑旗所敗新陞之五道頭兵總亦受重傷法兵傷斃多少則尚未得確數緣是晚天色陰晦星月無光黑旗潛赴法軍營前先用稈人布列陣勢形如鵝鸛狀若虎　又用香燃火置諸稈人身上以致火光掩映迷離莫辨法軍巡哨兵卒見而報警一營盡起而以夜黑不便接仗祗命燃炮轟擊以期退敵詎擊至點餘鐘而稈人仍屹立不動法軍驚欵列隊出營瞥見稈人不勝怪異黑旂之衆早作法人裝束伏於暗陬偵知法軍之心已亂遂振臂一呼而應聲四起儼若天翻地塌谷響川騰殺入法軍中奮力搏擊法軍倉猝不知所爲又不能分辨彼我自相殺戮黑旂痛殺一陣乃收隊而還法軍方知中計惟面面相覷而已回視兵總則受有重傷矣又黑旗於南甸城外數十里建築壁壘四圍固守約有兵八九千二十七二十八兩晚曾到法營誘敵法軍因屢遭喪敗不敢出戰後來法國兵船一艘由河畔燃炮遙擊黑旗乃各散去然駐南甸之法軍仍不敢出域也炮船乃發兵登岸將附近房屋用火焚燬以免爲黑旗所算土人無辜遭此兵燹流離失所慘難言喻昨有飛鷹火船戴避難男婦前到海防莫悉其數殊可哀也此信見於香港循環報果如所言則黑旗用兵頗尚詭黠而法軍之受創深矣 
[績錄法國謀越原起]  
　　○流丕旣遂入越之志舟行安抵關西是則紅河之淺深水勢之緩速皆留意測得其大 
 
 

Page 2

 
 
略當其陸行馳驅滇越山奔走不毛之時隨處詳察凡其地士之宜山野之富以及飲泉食粟無不窮源而考騐之然因一覽之餘慮有莫及故於抵關西之後不暇休息回帆轉舵再由來時之途水陸並進重入滇南直詣馬公陳其於途諸凡所見者至於接濟軍餉一事則不知其若何覆命馬公聞流丕所報野苗内山中滇越交棄不冶之區有此豐礦沃士是可闢以利吾民也乃作函錄流丕所陳說者交流齎致越王俾有東道之主得盡力考察又慮野苗不馴途有阻撓乃撥軍兵萬衆今之徒衛復厚贐以資其行流丕拜領函贐而却從衛之軍蓋其間關跋涉深入不毛是欲有所得歸獻於其朝立功建業爲法廷不世之勳開商民百代之利非比圖贈別駕越疆而代人謀者也今見馬公大遣師徒從行我後隨入訪得之鄕勢必擇險拒隘築壘設守則他日報於朝本國果興闢蕪之戎而華兵地勢先得以逸待勞主客形異卽使先王拿破崙之英武再出恐亦難奏效告捷也故力却遣軍之衛而馬公亦恐内山不毛大軍之入糈餉不繼而生他變因其辭而寢其命鳴呼華之長官不察而被流丕用矣流丕之再作宵征駕輕就熟於途更加從容凡滇越接壤山徑水道土植礦生及其山川之險易士俗之馴劣無不繪圖列說以備按圖尋方作後日開取之用至一千八百七十二年所著圖說告成流丕乃乘船回國歸上其所經歴方物圖說於朝詳言欲得東部通商之利非取越不可由越人滇有水可達礦產商貸利澤源源况越王不善爲政民苦於暴虐法軍之入想無抗者是今日之取越不啻探囊取物願得一旅之師克越以入版圖而其時法正値多事之秋於普戰北有擒王之辱雖聞流丕之建白而力困未蘇實不暇謀及東闢新疆之事故其說未蒙上允有徒費心思之憾而流丕壯志不灰自信其是終不以一阻而罷其議乃歸羅私產購置靈便火船一艘又邀出同志名米律者相佐爲副並募得勇壯知兵之士八九十人從行於是乎選械備餉儼然軍旅擇日別其故舊慷慨而東再入越境刺船直馳於紅河之中察其支源因察出紅河有支水通於河内地方之買港河乃附近東京之區由是順行卽達諸海其水程距海口約三十英里此進退之關鍵也流丕至河内越之官民見外國舟艦及泰西人物突如其來甚覺驚詫官斯土者雖不敢明示威武而欲行掩襲之詐其謀洩流丕卽誓師率九十人而戰焉越人文弱况先有玩視之心而法人輕身深入有勝生敗死之勢故流丕振臂一呼從者感奮無不以一當百兵刃方接越師敗續流丕戰勝得入河内出榜安民而越之民人見其不事搶掠頗有感戴之意主客交接以禮越官亦安之流丕旣攻得河内乃分其軍爲二半令米律統率駐紥河内以爲後路已則鼓輪載士由紅河逆流再入滇南是假進見馬公爲名其實欲再詳紅河之源起也 
　　此稿未完選錄叻報 
[武漢近聞]  
　　○漢皋舉辦團練前巳略述今更詳言之團勇本在正街河街夾街挑選共有二千名爲正數此外又另募三百名以備不虞按仁義禮智信分爲五局旗幟亦分靑黃赤白黑五色其派查之去每日調一字計泒團勇四百名腰牌註明五日輪流一轉若逢月小建則智信兩字團勇均値焉每日取齊之所仁宇在五顯廟義字在大東嶽廟禮字在沈家廟智字在四官殿信字在小關帝廟五月初一日十點鐘在後湖大觀音閣將五字團勇取齊點名各給竹盔號褂軍器是日復調漢陽協馬步兵及洋鎗隊與後湖駐防之升字營亦聚於觀音閣每晚巡查之法又分八起每起五十人武官一員押隊又將前日之龍局謝止以節經費諸紳董在沈家廟設宴以酬其勞上憲又每龍局賞錢四串而團勇則仍由張司馬總理此漢皋舉辦團練之情形也又鄂垣編查保甲早已開辦欄棚一新法令嚴肅惟聞前月抄上憲以前次所寫之門牌過於簡畧深恐有保甲之名無保甲之實擬泒委員改寫凡一家之人必須註明年歲狀貌姓名及治何生業使稽查者一覽暸然且使保甲不時稽察不得徇隠省垣如此漢皋亦然所寫門牌編成二簿一存於十長家一存於本坊委員俾得舉薄查點以免混淆此武漢改寫門牌之情形也 
[鄂省官報]  
　　○五月初一日藩憲牌示應山縣缺委儘先卽用縣楊鈞題補候補縣聶培源奉漢陽府委赴沔陽漢川等州縣編查保甲候補知縣查佩恩於上月二十九日禀謝准補宜都縣 
[水手淹斃]  
　　○上月二十四夜營口有外國帆船水手六人登岸飲酒酩酊而歸行歌道中適與本地撐舢板者四五人彼此相撞言語不通遂致用武中有王姓被水手擊破頭顱血淋淋然斯時喬營之兵巡邏過此爲之勸散翌晨王某赴英領事署控訴被毆事正待詰問而領事忽接帆船主來信謂昨夜本船水手六人歸途爲華人所毆今回船者祗有五人尚有一人未卜存亡特請查究云云領事遂備文將王某送交道署一面温論帆船主帆船主旣奉領事諭卽自出賞格托領港船西人代覓水手之屍本月初二日午後有漁船在口外撈獲一屍騐其衣服狀貌果與賞格相符毫無傷痕初三日上午英領事函請寶司馬帶王某至領事署密審外人不得與聞故不知所供何語也惟外間輿論謂當夜打架時觀者甚多咸見撐舢板人爲水手所凌虐卽使頃刻之間毆斃水手豈能掩衆人之耳目耶水手之斃當係醉後回船失足所致營口友人所述如此姑照登之而是非則不敢遙揣也 
[倒帳類誌]  
　　○京師前門外深溝三順成錢店閉逃鋪主被獲一案前已詳登於報玆於四月中旬該錢店定期開發票存先期張帖大興縣曁中城司坊告示數張至日各署派有官役彈壓儘一日之長開發完畢每票一千發錢二百文設有遠處遲知是日未及來取其票卽成廢帋一僕婦京東人在錢店左近某宅傭工歴年存有私財京蛈二百餘千以該舖與宅相近意其必無舛錯儘其所有俱易該舖之鈔爲其便於用而易於藏也及該鋪逃閉婦心灰氣喪猶冀該店發錢珠還可卜詎該婦因事回家及該舖發錢之期婦猶未回二十邊始至至則發錢之期已逾婦懊悔無及遂來該舖門首哭呌一日該舖已　其無人雖勞觀如堵無敢置一詞者向晚街固人漸稀少婦逡巡將在舖門首自縊有官役人在旁窺探勸往官司伸訴婦神癡若木移時始去尚不知作何了結也又有京師内城剪子巷恒泰錢鋪捕鴒市廣盛錢舖於四月中旬相繼閉歇而逃居民不免有受其累者又有三元錢庄亦曾關閉二日旋又開門云 
[鴨換單袍]  
　　○安慶帮之辦小販票鹽者在揚州稱爲二號三號財主皆暴富也沐猴而冠專以起居相炫耀有余姓者住家達士巷爲梁販司閽知主人尚華以十元買綫縐單袍一件爲午節用早間余自家中出臨行時囑家中人我之單袍一俟縫人過眼卽令二子送梁公舘去鴨子吾買了帶回家人應之曰諾不意爲人所聞約一時許一老者携一老鴨外錦布包袱一個入門云余老爺托我將鴨子送來裁縫已到公館可將單袍包此袱内帶去呌二子中飯後來家人見話對科不及細問付之去及飯後二子到公館方知受騙余父子嗒馬若喪徒事浩嘆而已 
[編查保甲示]  
　　○昔胡文忠公撫鄂孜孜焉以聨絡紳士編查保甲爲急務誠以除暴詰奸不外乎堅壁淸野也近來鄂省大憲因前次武漢教匪尚有漏網者是以密札各州縣一律編查保甲可謂急所先務矣玆將宜昌東湖縣告示錄左爲出示曉諭編聨十家門牌稽查匪類以靖閶閻事照得編查保甲爲弭盜安良善法夥屬當川楚通衢五方雜處如郡城中内外及西壩地方人烟裯密匪徒最易溷跡近來省垣教匪滋事雖拿獲多名梟首懲辦推匪首及餘黨未盡殱除自必分逃潛匿尤宜實力編聨十家牌嚴密稽查以期奸匪餌從托足防患未然除刷印門牌冊籍發交城鄕保正按戶塡註分飭委員紳士督同經理外合行出示曉諭爲此示仰各處軍民紳商人等知悉無論居民鋪戶客店　廟一律塡牌註冊不准遺漏一戶凡戶内大小丁口人人開列亦不准遺漏一人如有刁民違抗不遵編查一由首士牌甲保正指禀定卽拿究編聨之法每 
 
 

Page 3

 
 
戶繳門牌一張照牌塡寫姓名年歲事業人數張貼門首每十戶塡給十家牌一張亦按照塡註給牌頭之戶張掛仍將牌塡戶照由保正甲長註入冊籍繳縣以憑本縣隨時按戶抽　凡牌内十戶之中如有一戶容留匪犯以及行竊聚賭私鑄私宰窩頓私鹽一切作奸犯科之事准牌戶之九家禀控究辦如扶同狗隠查出一併連坐其河下之座船旣在船内貿易住家卽與居民無異應由水保甲一體照章編查其餘過戴船隻另立章程飭水甲巡查所有門牌冊籍一切帋筆費用本縣捐廉辦理不取民間分文倘有保甲向爾等索錢准隨時喊禀立子拘案懲治其各凛遵毋違特示 
[紀湯孝子事]  
　　○海寍湯芝山居於城之東鄕早歲服賈而賦性戇直不諧時俗家食頻年鬱鬱不自得其子年未弱冠植桑以自給今歲多雨蠶桑之家大半失利而湯更有仰屋之嗟一日適與他人口角憤然出門云將覓死値子自外歸詢知其事急奔而往遙見河流浩渺父已聳身躍下子以救父情切遂亦躍下同斃於水迨隣里撈獲　屍則父子結抱不解子更血淚盈眶焉昔曹娥覓父屍而投江人皆以孝女稱之然則湯子之所爲獨不可稱之爲孝子耶一古一今一女一子遙遙相對造物之篤生何其巧也 
[本埠官報]  
　　○昨晨十點鐘時法公使德君率其繙譯宮友法總領事傳君繙譯官于君副繙譯官海君等乘轎至李傳相行轅皮捕頭戎裝督同西捕及華捕爲前導西捕皆持鎗李傅相接見密談公事轅門當差之兵勇亦各持槍與西捕分班站立及傅相送法使出西捕遂去 
[暴風巳過]  
　　○徐家匯天文臺能神父由德律風傳語上海以報風信昨本報言電信者誤也據云此次風暴巳於十二日日出時由上海長崎之中間鼓行而過直入黃海隨卽四散矣 
[華捕受毆]  
　　○華捕某甲家在裏虹口前夜落班回家訓斥妻子隣人某乙聞之悮以爲駡已遂與門口且糾衆毆之適巡街捕至將甲乙等數人拘入捕房捕頭騐甲稍受微傷因避袒護之嫌一併斥退 
[神誔畧誌]  
　　○昨日相傳爲關聖誔期城内外各廟無不香烟繚繞鼓樂悠摺共祝神嘏云 
[失物可疑]  
　　○蘇人某甲在滬開成衣店近抱沉疴欲囘故里乃囑其妻收拾行李至老閘碼頭搭某乙之船下船時忽見箱底墮出洋蛈三百元友金銀各物甲妻一時惶遽將銀洋等物另置竹籃中且加鍵某乙卽位置女客四人於中艙男客二名於頭艙又謂甲曰爾之竹籃不如藏在後艙毋使他人生心甲答曰我一生積蓄盡在此矣誓不與竹籃相離此時已薄暮船泊原處待曉方發於是同舟者皆睡及夜半時忽聞乙大呼有賊同舟者皆驚起撿點行李偶一他顧則甲之竹籃已入無何有之鄕甲妻細檢船中知非賊竊因報該處捕房當經惠捕頭派捕往拘某乙及船夥四名略訊緣由頗有欵賣卽一併解送英會審公廨候訊易曰慢藏誨盜况同舟共濟之時見阿堵物而不動心者有幾人哉 
[無端自縊]  
　　○某甲寍波人也在英租界六馬路開設茶肆而座客恒少因是閉歌租與蘇人某乙接開而居間者某丙也自乙接開啜茗者漸多丙嫉之密與甲議加其租金甲爲所惑一面約乙出外一面由丙將乙夥遂出謂此店已歸甲開矣乙邀人與論僉謂曲在甲丙丙正無詞以對忽有人報曰丙之妻以丙作事無禮愧極自縊矣丙聞言卽回已家此時衆人皆至丙家探看則丙妻固已自縊經丙解救祇存一息甲乙等遂散去或謂丙與妻諜以死脅人故有此舉豈其然乎 
[施診開局]  
　　○本埠公善局聞於月之十六日開診凡患内外症者皆可赴局診視其貧病相連之人並可由局給藥或因病重不能親赴局中診治但將住址名姓報明局中請醫往診亦可誠恐本埠各戶未及周知特囑登報爰照述之以揚善舉 
[曹將軍軼事]  
　　○將軍姓曹名立全枝江人也少慕羅提軍思舉之爲人旣長以摴浦蕩其產　稍從緑林游而性善標縱輕財尚義遂爲衆所推服四方湖海客慕曹名者不速千里來訂交受約束而去由是上泝歸巴下達洞庭行旅之往來得曹一言雖千里若戶庭也枝邑船戶某屢喪其貲訴於曹不應某　甚百計圖報卒致曹於獄某亦以是傾其產曹羈江陵獄數年粵賊由武昌上犯剕南各州邑土匪望風響應　　江一帶又有萑符之警緝捕之使疲於奔命適滇督邦辦軍務羅公繞典以事過荊商於荊州將軍出曹於獄授八品功牌使承緝江面諸巨案且令充枝邑團長保衛桑梓曹乃集諸豪傑歃血共盟酒酣慷慨言曰吾儕建堅義旗勿背國作賊勿殃民爲盜平居相守望戰陣相保護有渝此盟明神殛之諸豪傑皆曰謹受命是時曹之威名震遠近賊屢窺枝江不得逞而去曹得以其暇緝獲諸巨案以報各憲歲己未武漢初復官秀峯使相及胡文忠公以荊沙爲鄂餉根本大江爲連餉孔道護商讀餉不設巡防兵弁不足以專責成下其議於荊南道嚴公嚴以曹夙稔情勢請卽飭爲統帶官召募成管時曹巳積勞晉秩守戎矣曹旣爲統帶官置酒高會招前之船戶某當是時某已落魄無聊聞曹之召莫測其意然又不敢不來曹延之入酬酢盡歡酒罷前席曰昔日之事曲在子然爾時亦力有不速耳計子江上所失貲及耗費於官署者當値若干已爲子一一代籌矣某大喜過望感且謝輦其資而去曹之大度類如此一時論者謂子胥之酬漁父淮陰之報漂母不過以德報德而曹則以德報怨過古人遠矣嗣以迭擒　逆巨盜功曁泒防襄河擊退搶渡悍捻論勳摺游戎加副鎭銜甲戌在防病歿李前制軍疏請援副將軍營立功後病故例子恤而以領哨徐某代其任曹遇事勇敢事竣未嘗白其功有大樹將軍遺風焉營規極肅犯者不稍貸而大吏有賞犒咸以予士卒故人樂爲用今接統徐君猶循舊規以馭其衆云 
　　江陵懷舊人稿 
[金峨詩老復次前均見示偶有所觸再疉前韻一首錄請寵九仁兄有道正和]  
　　○前宵折簡蒙招呼淸風拂拂生座隅語捐尋常臆盡吐詩成急就疵豈無搏象君乃用全力雕蟲我自悔壯夫徐邈中聖稱戶大隣幾短視須人扶看君頭已種種髪而我頷亦鬑鬑鬚四十知非已恨晚十年不字甯非迂酒爐論交頎共適河梁惜別李與蘇憂貧敢笑北宮子闚墻未許東鄰姝腸迥往事偶桭觸歌限疉韻聊支吾準擬買山資粗辦飄然一目歸東湖 
　　癸未夏五月萬釗初草 
[癸未夏五讀寵九先生和劍老用東坡均見贈詩謬承獎借疉原均奉贈卽請正是]  
　　○嚶其友聲幽谷呼仙人靑鸞驂海隅碎琴裂筑說孤憤才情豪邁天下無金印斗大視蟣　文章伯喈詩寛夫心香一瓣紹家法何啻蠶尾先達扶容中送客眷烟景平章柳眼兼花鬚忽承序言責皇甫召以訟古齋又集督序　三年未報思何迂君與古訟我誰訟尤服朗詠劃昭蘇萬君劍老標榜及賤子無乃醜女充名姝章句學亦貴自立勳名江左輸夷吾蜿蜓鱗爪墨龍蟄硯材凹處規作湖 
　　鄭縣弟郭傳璞草稿 
[高陽臺　閨人臥病不起賦以自遣]  
　　○寂靜簾攏空濛院落兀來心事誰知陡覺春寒閒庭悄立多時靑靑楊柳縈離緒奈天涯紅雨參差盼斜　縮住芳魂欲倩游絲　苔階草沒埋弓印想病花成例苦不尋詩我便斟情難教勉力支持儘拌腸斷終無益愧神前交證情痴又何辭囑咐啼鶯莫上高枝 
　　柳隱詞人馬相如倚聲 
[浙省撫轅抄]  
　　○五月初七日補用叅將彭仁壽江南來浙禀到　○初八日候補府童光澤禀見禀辭率同蔡備赴西阞勘工 
[蘇省撫轅抄]  
　　○五月十二日前署臬憲郜辭行赴上海　候補同知郭元昌鎭江下游厘局來程光斗禀知奉委查太倉通海等處保甲差桂林由金陵解餉來　通判陳賣　　　　　　　　　　　　　　　　　　　　　　　　　　　　　　　　奉臬憲委赴　　公幹　　南金禀　奉署臬憲委赴　海　　　查辦保甲差　　衍慶事妨厘局 
 
 

Page 4

 
 
　禀辭赴松滬　正任吳縣汪祖綬交卸調署無錫縣事回　候補縣湯學江禀知奉署臬憲委赴江北公幹　程南金禀知奉署臬憲委赴沿海八廳縣查辦保甲差　洪衍慶車坊厘局來　從九凌瑞保禀知奉署臬憲委赴徐州府屬　捕差　江藩轅五月初五日牌示正在早寗縣蘇超才在省亚無差委應卽飭回本任　署安東縣襲之格調省另有差委遺缺以候補知縣葉懋本署理　○初七日又示海州州判錢錫慶期滿遺缺以候補縣丞唐如楨署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百四十八號]  
[光緒九年五月初四日京報全錄]  
　　宮門抄○諭旨五道錄前○發抄　旨四道○滇撫杜　奏請　旌表摺○江督左等　奏揀員調補知縣摺○閩督何等　奏道員丁憂開缺委員接署並請　旨簡放摺○江督左　奏委署藩臬片○護漕督譚　奏交卸藩篆日期摺○湘撫卞　奏爲留員差遣夾片○陝督譚　奏副將患病請　旨開缺片○湘撫卞　奏委署知府片○又　奏委署道員夾片○五月初四日兵部太常寺太僕寺八旗兩翼値日翰林院引　見六十三名○瑞聨假滿請　安並謝教習庶吉士　恩○前任安徽技察使胡玉坦到京請　安○睿王八額駙英鱗各續假五日○懷塔布續假十日○太常寺奏派看視牲隻　派出恩承○召見軍機　醇王○發抄　番霨奏補用叅將痰迷自縊奉　旨程光富自縊身死有無別故着該撫督同臬司訊明辦理欽此○涂宗瀛奏請將年力衰憊之湖南嶺東營把總朱永福原品休致奉　旨着照所請兵部知道欽此○又請以李開瓊補竹山營守備奉　旨兵部議奏欽此○左宗棠奏請以金壇汎千總馬得洪補九江鎭標守備奉　旨兵部議奏欽此　○○雲南巡撫臣杜瑞聨跪　奏爲婦女節孝兼全籲懇　旌表以維風化恭摺仰祈　聖鑒事竊據雲南委用道湯聘珍候補道魏鼎薰等禀稱查傳同鄕節婦翁方氏係湖南湘潭縣附生翁晉恩之妻現官雲南候補道翁壽籛之胞嬸母該氏於道光二十三年歸晉恩時年二十二歲持躬敬戒順從無違晉恩患癆疾輾轉牀蓐該氏治業調藥遇事躬親或至徹夜不眠二十九年晉恩病歿該氏年甫二十八歲一女僅二齡時孀姑年逾六十喪子衋傷該氏茹痛含哀親理夫喪日隨諸姒以承歡夜背衰姑而飲泣歴數十年如一日晉恩無子初撫夫次兄子未幾病歿復撫夫長兄子湖北試用府經歴壽籙爲嗣均能教養有方嚴慈兼盡該氏現年六十二歲計守節已閱三十五年又同鄕節婦蔡黃氏係湖南善化縣儒士蔡忠俊之妻現官雲南鹽提舉銜補用知縣候補府經歴蔡鏡蓉之母該氏於道光十九年歸忠俊時年十九歲事姑以孝聞二十六年忠俊病該氏躬奉湯藥衣不解帶者累月忠俊旋於是年九月病歿氏年甫二十六歲子鏡蓉生甫五月孀姑傷子成疾日向該氏詈駡繼以箠楚該氏先意承志百計求歡不避鞭達之勞曲盡扶持之力又以家道中微以針黹佐事備極勞苦卒使姑娛暮景子守義方咸豐辛酉姑歿葬祭如禮該氏現年六十三歲計守節已閱三十八年似此節孝兼全洵屬難能可貴見聞旣確謹援寄寓由同鄕官代呈之例開造事實淸冊加具印結公禀請奏前來臣查該節婦翁方氏蔡黃氏思莊履順性淑情貞日奉金萱痛所天而兼孝風摧玉樹每異地以成慈誓尋泉壞之盟造變則行方江革懷餘襁褓之子受杖則義體曾參厲一世堅操秉兩間正氣鄕評共許旣符流寓之新章　崇獎宜邀用光　旌門之　盛與相應　懇　天恩俯准　飭部照例　旌表俾彰節孝而維風化除冊結分送部科並咨湖南撫臣查照外謹會同署雲貴總督臣岑毓英恭摺具奏伏名　皇太后　皇上聖鑒訓示謹奏軍機大臣奉　旨均着准其旌表禮部知道欽此　○○大學士兩江總督臣左宗棠頭品頂戴江蘇巡撫臣衛榮光跪　奏爲揀員調補省會要缺知縣恭摺奏祈　聖鑒事竊照長洲縣知縣萬葉封升補太倉州知州奉准部咨於光緒八年十二月初九日奉　旨後第五日行文按照限减半計算扣至九年正月初九日作爲開缺日期應歸正月分截缺所遺長洲縣知縣係衝繁疲難四項兼全要缺例應在外揀調該縣地居省會政務殷煩撫綏聽斷在在均關緊要必得精明練達勤求吏治之員方克勝任臣等於通省現任候補及卽用進士正途知縣内逐加遴選惟查有寶山縣知縣王樹棻年五十四歲河南鹿邑縣人由禀生中式咸豐壬子科本省鄕試舉人同治元年壬戌科大挑一等蒙　欽派王大臣騐放奉　旨以知縣用欽比簽分江蘇截留回籍輪屇咨取同治六年八月初三日就近到省十年丁父憂回籍守制服滿起復十三年二月十三日領咨到省奉部核准起復辦理開濬白茅河工改建蘇常閘工出力保俟補缺後以同知用先換頂戴十年六月二十五日奉　旨依議欽此試用期滿甄別留省補用光緒二年題署震澤縣知縣三年六月初三日到任先於二年及四年經前督臣沈葆楨前撫臣吳元炳先後保奏請交軍機處存記奉　旨留中欽此光緒四年調補寶山縣知縣奉部覆准五年八月二十一日到任先因三年分海運出力保俟補同知後以知府用覆查該員撲實幹練盡心民事以之調補長洲縣知縣海堪勝任該員係正途出身調補省會要缺知縣人地實在相需與例亦屬相符據蘇州布政使譚鈞培會同江蘇按察使許廳鑅詳請具奏前來臣等覆查無異合無仰懇　天恩俯念省會員缺緊要准以寶山縣知縣王樹棻調補長洲縣知縣實於地方有裨如蒙　俞允該員由煩要知縣調補省會要缺一切因公處分例免核計該員寶山縣任内並無積案未淸及欠解錢糧承審案件承緝盜案巳起降調革職叅限之案惟係再調人員應完罰俸銀兩仍飭查明依限完繳淸楚另行造冊咨銷所遺寶山縣知縣係屬要缺應俟奉准部覆另行遴員請補合併陳明謹合詞恭摺具奏伏乞　皇太后　皇上聖鑒訓示謹奏軍機大臣奉　旨吏部議奏欽此○　○閩浙總督臣何璟署理福建巡撫臣張兆棟跪　奏爲道員丁憂開缺委員接署並請　旨簡放以重職守事竊福建督糧道葉永元於光緒九年三月初十日在任聞訃丁母憂除華疏具題開缺外所遺督糧道篆應卽遴員接署查有候補道潘駿章穏練老成堪委署理除飭遵並咨部外所有糧道員缺相應請　旨簡放以重職守臣等謹恭摺具陳伏乞　皇太后　皇上聖鑒謹奏軍機大臣奉　旨知道了欽此　○○左宗棠等片　再蘇州布政使譚鈞培奉　諭旨護理漕運總督所有蘇州瀋司篆務應卽遴員接署以便譚鈞培赶緊前往俾漕臣慶裕得以迅赴調任查臬司許應鑅沈細安詳堪以署理藩篆遞遺臬司印務查有江蘇候補道郜雲鵠老成練達堪以委署除分檄飭遵外謹合詞附片陳明伏乞　聖鑒謹　奏軍機大臣奉　旨知道了欽此　○○護理漕連總督江蘇布政使臣譚鈞培跪　奏爲叩謝　天恩並交卸藩篆日期恭摺仰祈　聖鑒事竊臣於光緒九年三月二十九日接撫臣衛榮光來文准禮部咨開三月十一日内閣奉　上諭河東河道總督慶裕着卽迅赴新任漕運總督着譚鈞培護理等因欽此臣當卽恭設香案望　闕叩頭謝　恩遵將藩司任内經手公事淸理就緒於四月初三日將印信文卷等件移送署布政使臣許應鑅接收臣卽于是日交卸束裝起程馳赴淸江任事伏念臣黔南下士知識庸愚由編修補授御史外任知府荐擢江蘇瀋司兩護撫篆一署漕督感　聖恩之稠疉愧報稱之毫無玆復渥荷　温綸再權重任自　天聞命伏地增慙查漕糧乃維正之供河務實民生所繫加以界連三省兼轄海防除暴安良尢關緊要如臣檮昧深懼弗勝惟有靖恭自矢勉竭愚忱到任卽將一切應辦事宜會商督臣撫臣悉心經理以期仰答　高厚鴻慈於萬一除俟行抵淸江接護篆務另行具奏外所有微臣感激下忱並交卸藩篆日期謹繕摺叩謝　天恩伏名　皇太后　皇上聖鑒謹　奏軍機大臣奉　旨知道丁欽此　○○卞寶第片　再記名總兵戴名山係湖南保靖縣人由武童投効前大學士曾國蕃軍營轉戰江西安徽江甯數省疉克堅城荐保副將同治三年六月十六日在金陳身先督隊攻破通濟門出力經曾国藩等隨摺保奏奉　上諭副將載名山着以總兵記名簡放並賞給謀勇巴圖魯名號欽此嗣經奉文凱撤回籍歴年管帶省城防勇均無貽悮惟並非留南人員尚屬虛懸無着查該總兵熟于戴陣膂力過人可否龥懇　天恩俯准將記名總兵戴名山留於湖南差遣委用仰候　俞旨遵行理合會同湖廣總督臣涂宗瀛附片具陳伏乞　聖鑒訓示謹　奉軍機大臣奉　旨着照所請兵部知道欽此　○○譚鍾麟片　再據靖遠恊副將爲霖禀稱年逾六旬舊患氣喘燚嗽之症調治不愈未便以病軀從公懇請開缺等情當經移咨陝西固原提督臣雷正綰委員查騐是否屬實旋准咨稱飭委署靜寗營叅將甘雲亮前往查騐該副將實係年方就衰久病難痊取具承查印結並聲明該員原領札付甘結另文呈繳咨請開缺前來臣覆查無異相應請　旨准其開缺以原品休致所遣靖遠恊副將員缺容臣另行揀選請補理合附片具陳伏乞　聖鑒訓示謹　奏軍機大臣奉　旨着照所請兵部知道欽此　○○卞寶第片　再長沙府知府何樞已經飭委署理辰永沅靖道缺所遺篆務應行委員接署該用爲省會首郡政務殷繁且時有發審案件必須幹練有爲之員方期經理妥恊查有常德府知府高萬　識卓才優堪以調署其常德府印務查有候補班前補用知府周麟圖精明强幹堪以署理據藩臬兩司會詳前來除批飭遵照外理合會同湖廣總督臣涂宗瀛附片具陳伏乞　聖鑒謹　奏軍機大臣奉　旨知道了欽此　○○　實第片　再湖市辰永沅靖道裴蔭森欽奉　諭旨升授福建按察使卽須交卸請　觀迎摺北上所遺該道篆務應行委員接署以重職守查有在任候補道長沙府知府何樞操守淸潔辦事安詳堪以署理除檄飭遵照外理合會同湖廣總督臣涂宗瀛附片具陳伏乞　聖鑒謹奏軍機大臣奉　旨知道了欽此 
 
