# 1916 - 280 - 4915685

 

Page 1

 
 
   
 
 

Page 2

 
 
時評 
[干涉] [  冷]  
　　干涉與自由反對者也全國之人所以擁護者爲爭自由也而其結果乃仍不免於干涉中國國家之被人干涉者多矣一遇外交事件動輒曰爲某某國干涉雖然此猶得曰國家之弱對外無可如何也今乃對内之事而其結果亦仍不免於干涉 
　　國民之爭自由個人之自由在其次而公共之自由其第一右也公共之自由維何國會之自由是也今之國會舉動雖未孚人望然固公共自由之機關也不當受人干涉者也乃武人宣言謂所舉副總統而不同意必仍行干涉也何居 
[命令]  
　　十月九日大總統令季雨霖著開復陸軍中將此令 
　　又令自民國肇興以來患難相乘義烈之士蹈死不悔糜躬䟷頭前仆後繼再造玄黃力回陽万九茲値國慶宜慰忠魂著陸軍部查明五年以來死難將士各職名及其後齊各議所以撫䘏之此令 
　　又令前中國銀行總裁湯叡奔走國事慘遭海珠之變著陸軍部查明該次會議與難諸人從優議䘏此令 
[專電]  
　　北京電今日元首因赴南苑閣兵致祭先烈派莊蘊寛代午前十時懷仁堂開宴會宴畢赴南苑十一點半閱兵十二點演排 
　　北京電元首午刻大閱中西來賓參觀頗衆軍容嚴肅秩序整齊元首嘉奬之餘繼以勉勵三鐘回府飛艇駕空往來迎送前門一帶觀者塞途歷兩小時散至晡刻軍隊開回要道又擠良久疏通中央公園遊客尤盛四鐘凌道揚講演森林聽者千人莫不拍手稱頌明日報界停刋 
　　北京電選舉副總統問題四日之兩院議事日程提案參院有藍公武宋淵源宋楨劉光旭等四案衆院有陳純修鄧毓怡覃壽公耿兆松仇玉珽唐寶鍔朱觀玄劉恩格温世霖等九案 
　　北京電昨日公府臨時會議要點㈠駐英施公使報告倫敦金融及善後借欵進行情勢㈡駐日章公使報告鄭家屯案意見並請速結㈢俄國哈薩克人戕害回民之交涉㈣陸督軍朱省長電陳治統計畫等 
　　北京電一部份議員欲推徐世昌爲副總統但爲多數所反對 
　　北京電哥薩克人戕害華人一案漸成重大交涉某新疆議員將提出質問並聞外交部已向俄使提出要求其要點㈠懲辦禍首㈡賠償損失㈢懲戒帶領哈人之長官㈣限制哈人以後至南部之數目㈤另訂牧例等 
　　北京電鄭家屯案有兩星期内速議了結之說 
　　北京電聞寺内内閣之對華方針先取和平主義 
　　北京電政府派王克敏陳漢第等赴津勸汪大燮汪終不即允聞政府一面仍擬提出而胡維德孫寶琦等均爲候補人 
　　北京電陸徴祥有使俄息汪外交堅辭故咨文尙未送出昨國務會議畢提及汪不來擬陸宗輿繼一說政府主暫緩提出以促議員反省 
　　北京電内務部於平政院宣告判决後又呈總統一文認訴訟爲不成立請速諮詢國會解决　　北京電平政院呈報内交兩部判文元首於交部批著查照執行内部至今未下有免予執行說 
　　北京電公府秘書更動及丁世嶧外放之說英文京報指爲不確 
　　北京電昨國務會議召陳宦列席報告川狀 
　　北京電公府特設禮堂文自薦任武少校上七時齊集隨班慶祝 
　　北京電浦口商埠督辦由馮督軍兼領而温宗堯爲會辦 
　　北京電川省議會電劾羅佩金五欵請速罷斥聞轉蔡鍔促其歸國 
　　北京電地方自治主採德日先例從中級之縣自治辦起以爲市鄕先導 
　　北京電各報十一均停刋一日 
　　 
[譯電]  
　　北京電中美二萬萬元鐵咱借欵今僅簽定草合同計建築咱線一千五百英里一由綏遠至寗夏一由廣東至浙江聞七百萬元已繳付中政政府大約兩院對此借欵尙有若干反對（十日）德文電 
[東方通信社電] （日本人組織） 
　　北京電南苑閱兵式叚總理陪同黎大總統乘自動車臨場（十日） 
　　北京電大借欵問題倫敦資本團之會議至今猶未確定時日（十日） 
　　北京電興亞借欵變更條項問題仲裁者將引手交涉停頓（十日） 
　　漢口電本日爲國慶日湖北王督軍於午前八時率同文武百官詣烈士祠舉行祭典九時行祝賀式受一般官民之祝賀十一時特備盛筵招待文武官數百人漢口交涉員吳仲賢亦於正午開祝賀宴招待駐漢各國領事本日天氣暢晴民國之河山又放一段光彩（十日） 
　　漢口電湖北省議會選舉議長詹大悲王信敷二人竸爭甚烈投票三次猶未能决定（十日） 
　　濟南電督軍張懷芝乘孫省長之不洽衆望滿蓄野心欲將軍政統歸掌握日前入京運動及盡秘術兼任省長之令終至見其發表當地之輿論以事出意外爲之呆然（十日） 
　　濟南電張督軍本日午前十時在公署開國慶祝賀宴會中外官紳多數參賀誠極盛會（十日） 
　　南京電山東省議會電致江蘇省議會謂運河借欵問題損失我國權利甚巨務必聯同要求廢約等語齊省長以此案有重大之關係故於昨日轉電中央請其指示（十日） 
　　南京電湖北浙江河南四川等省議會聯電江蘇省議會略云省制及省長民選問題與將來地主自治政策上關係甚大故對此等問題决不可輕視云云（十日） 
　　東京電日皇昨日午後五時降旨慰諭大隈侯大要如左卿夙盡瘁國事考維新之大政協輔贊助以及朕身今許所請就閑養老卿務加餐自重仰體朕意云云同日諭旨大隈侯特賜前官之優遇（十日） 
　　東京電大隈侯辭新政黨之總裁故於昨日推加藤子爲黨首已得子爵承諾總務爲尾崎·高田·武富·若槻·片岡·演口·安逮七氏河野箕浦兩氏爲相談役幹事長則推富田幸次　氏黨名决定改爲憲政會（十日） 
　　東京電三派合同之結黨式於今日正午開會尾崎氏就會長之席速水氏述開會之辭次由會長指命總理次加藤子述就任之辭繼並演說其語中有過去已有憲政進行之障礙將來無論現在我等已遇此障礙矣云云此外並無論及内閣及分激烈之演說至極平穏會者約四千人頗爲盛會（十日） 
　　東京電東京各報今日對新内閣之成立均著論說時事新報曰寺内内　似以貴族院爲立脚之地彼操縱政黨之奸手段斷不可再演宜以誠實將事而慰人心至外交方針世間有謂寺内本野兩氏均主親俄論者因此於日英同盟似有與以不安印象之感然我外交方針以日英同盟爲中心爲多年之國是爲防萬一誤解起見新内閣之政綱首宜宣言維持外交之樞軸日英同盟未論對華外交謂承大隈内閣失敗之後宜謀對華態度之統一無使軍人勢力牽制外交當局者之意見今以陸軍内有威望之寺内伯之力一掃政府部内軍人獨立之弊使一國之外交方針全歸於外交當局者之意見云云朝日新聞曰大隈侯奏薦加藤子爲其後繼此爲至當之事侯爵曩者與貴族院有衝突之事實故不可謂爲圓滿辭職觀寺内内閣之閣員員似寺内伯率貴族院與衆議院挑戰新内閣雖稱舉國一致或稱超然然仍繼續今春大隈内閣對貴族院之戰耳國民新聞曰寺内内閣較之大隈内閣稱爲良内閣然在今日尙不能加賞讚云云並露理想的之舉國一致内閣不能組織爲遺憾之口吻東京日日新聞曰立憲之内閣以政黨爲基礎不可不依公義輿論之援護行其政務然寺内伯與政黨公剷輿爲敵立於政局所謂舉國一致可云僭越實憲政之逆轉云云報知新聞曰官僚之徒今以掉尾一躍糾合薩長聯合一味對抗政黨之勢力破綻先發其内部是寺内伯旣破舉國一致最後之人材内閣亦失敗云云（十日） 
[戰電]  
　　（英人路透電） 
　　巴黎電今日下午公報云松末河北岸夜殊安靜南岸雙方砲隊交相轟擊洛瓦伊境之唐尼須爾瑪資敵軍砲隊轟擊頗猛英軍砲隊亦回擊之（九日） 
　　倫敦電今日下午海格將軍報稱英軍在凡爾蘭柯爾叢林方面薩爾村東獲進步駐斥堆隊於此英軍在安克河北岸各地點噴射煤氣效果頗佳敵軍回擊頗弱英斥候隊攻入敵戰壕捕虜若干人英軍在勒維勒聖伐及魯斯附近襲擊敵軍戰壕數次敵兵死傷頗多（九日） 
　　彼得格勒電公報云伏拉狄米爾伏林斯克方面仍有惡戰俄軍已於數處擊破敵軍陣線現正從事修繕所得地之防務　敵軍在白里柴尼取攻勢爲俄軍擊敗俄軍在杜白魯加新得之地防守甚固高加索之俄軍在哇格洛與恰里安附近獲勝（九日） 
　　亞　斯特丹電柏林公報云白拉沙已經克復維也納公報亦稱奥軍已克復外錫爾伐尼亞之斯克萊宇特伐希萊（九日） 
　　紐約電蘭土克特燈船報稱德潛艇擊沉之輪船共有九艘潛艇三艘現運動海中斯台發洛號某搭客謂據船長聲稱乃爲德潛艇Ｕ字六一號所擊（九日） 
　　倫敦電雅典電稱希皇現正竭力物色新首相聞希皇因德皇曾約德援兵十五日可抵馬其頓陣線故須過此日期後再行討論加入戰團事宜（九日） 
要聞一 
[西報慶祝民國之藥石語]  
　　消釋黨爭意見 
　　字林報社論略曰蕪湖訪員詳述皖南豐收情形曾有言曰使政局情勢而解决則中國將爲何等國耶記者茲逢民國五年國慶節爰撰此篇以表示遠東英人及其同盟國僑民對於中國人民慶祝之意着筆之始遽作今日政局之悼惜語得無不情記者固確信今日之爭訌未嘗不可消釋手造民國者寤寐以思之和諧未嘗不可實現但若粉飾太平惡聞禍患縱非危事亦屬謬舉時事如斯烏容諱飾欲求補救方法當先察知事實自民國成立以還五年來革命三次加以地方不靖盜刦頻聞生命之喪失財產之摧殘不知凡幾而無思慮之冒險家除滿口巧言外絕無他長居然高自位置自命黨魁以求遂其個人發財之念官場腐敗亦視前清爲甚再今日全國政治中止不前以待國民黨與軍人派奪權竸爭之解决此固目前事實無可諱言者也雖然中國有一大人物焉爲中國之元首得各黨之擁戴辛亥之役以協統資格勉受領袖之職執行其應有之職務實踐其抱守之主義始終不懈公不及私誠中國偉大人物也雖無行政經驗而武昌政踐昭着塵寰迨移 
 
 
 

Page 3

 
 
節京師就副總統職守正不阿反對帝制不爲權利動心不爲威力奪志袁氏旣逝衆望屬之絕未有一人敢持異議者今雙十慶典雖已五届然在黎總統踐位後則爲第一次也記者於慶賀聲中竊有期望於各黨派者各黨宜勿斤斤計較彼此意見之不同當共竭力贊助黎總統以發展國家之希望過去五年雖有種種失望之處然國民對於國慶紀念天然重視之蓋以此爲專制此結局之證也惟君主專制固須杜絕而黨派專制尤應預防從前爲共和之障碍者厥有二端一爲各黨派過於重視已黨之理論而不顧及他黨理論之善否一爲遇有類似個人行動自由者輒慮其爲違反共和之舉動而不之許此皆非他共和國歷史所昭告吾人者也要知民意必賴一喉舌機關以宜達而此喉舌機關亦必有若干獨立之權宣達民意調和異議他國如是中國又何獨不然今日中國最可慶賀之原因則爲中國有一奉公無私爲國家服役爲國民先導之總統記者確信中國必能化除異見和衷共濟以中國之歷史及其工商業潛蓄未發之實力與夫國民之忍耐性皆不許吾人作他想也中國雖遇種種困難然不難立即解决是在爭權政客稍自裁抑並矢忠於恪守民國所欲成就各大主義之一人耳 
[東報評論日本新内閣]  
　　日本大隈内閣全體辭職推薦加藤子爲後繼者而元老院則推薦寺内伯於是寺内伯受命組織内閣已誌前報矣寺内爲日本併呑朝鮮之有功人物任朝鮮總督多年軍人而不黨者也故其組織内閣亦以不拘黨界舉國一致爲言獨於對内對外之政策如何略無稱述是則輿論宜無從加以評隲顧以產出不由正規而非難之聲噪起矣寺内内閣之運命是否將受非難之影響雖難逆睹然非難之者皆從大處着眼是以可紀也 
　　大阪朝日新聞於本月五六七三日社說均論此事其文略云吾人絕對反對元老且不認元老所推薦之内閣多數國民亦必以寺内内閣之出現爲有害蓋寺内伯生平反對責任内閣而右舉國一致内閣此種主張是否出於寺同伯之軍國主義的精神可置不問總之違反憲政本義不合日本現狀此除舊思想家之外無不以斯言爲當也且所謂舉國一致何解乎同志會與大隈派之反對其結果不將操縱少數黨以爲抗拒耶此則憲政上之大不韙所謂逆轉者是也且寺内之軍國的精神已一聞於世故或且挑撥列强之杞憂於日本又何益哉又曰今日何日非大正五年耶然何以出現妖恠如寺内内閣其人也寺内在朝鮮時束縛言論拘束行業自由專事軍國主義與專制主義今秉政權將不强迫議會步中國袁世凱之後塵耶寺内親袁論者也大隈排袁者也寺内謂將一變外交方針不識將何以處國民所盼禱之大隈内閣之對華政策也該報又曰此次元老蔑視君權侮辱國民來日寺内倒施逆行將不知所止國民不逐此獠其如憲政何其如日本之興亡何 
　　大阪每日新聞曰寺内組織内閣乃憲政之一大危機蓋大隈辭職乃大隈之意非民意機關使之去也民意旣集於大隈而未衰則大隈請以與黨首領加藤子爲繼者乃憲政上所宜然亦民意所孚允者寺内則不然其爲繼也由元老私意之奏請民意無與國民而一任元老與寺内之所爲是撫異委棄全國政權而讓少數人播弄之此與寡頭政治阿擇乎國民而愛憲政者急起打破閥族政治與寡頭政治可也又曰寺内與山縣元老蔑視政黨不顧輿論以爲内閣得貴族院與軍閥之擁護已足維持故彼所謂舉國一致内閣者殆謂容納全國官僚閥族之各分子耳然而政黨果許蔑視者耶吾知其必不然也是故政界前途尙未安穏否則日本永無議會政治之望且無議會之必要而一世紀前歐洲所排斥之少數行政將繁殖於日本矣該報斥寺内内閣如是其極顧猶以爲未足復出偏師以攻多數黨首領加藤子之不切實反對攻之抑亦所以勵之歟 
　　東京報較大阪報到滬較緩最近輿論不能深悉而已到各報之論調除報知新聞外未甚明瞭報知新聞者前内閣與黨之機關報持論之激固所宜然且以處第三者地位之吾人觀之寺内内閣確有受攻擊之價値故報知新聞之說亦不能以其私大隈而擯之也 
　　報知新聞曰元老心目中並無民意其物故其推薦寺内未曾詢及衆議院之意見如何斯豈得謂爲立憲的行動政界風雲自茲險惡罪攸歸也不祥之寺内内閣旣出現國民共敵之官僚閥族將緣以復活此不惟憲政之逆轉理想之政黨政治亦因是破壞寺内苟察國民思想之大勢理解憲法政治之精義則决不組織此非憲法之超然内閣也今旣昧國民思想悖憲政大義行見與所援引之官僚同歸於盡也而元老者亦自此爲國民怨府矣 
　　東京中央新聞乃大隈反對黨政友會之機關報也謂寺内之自朝鮮歸國（寺内本是朝鮮總督）大隈實召之故寺内内閣之組織咎在大隈云此種論調似於寺内不加褒貶然推之以理寺内組織内閣大隈旣負其咎是則不以寺内内閣爲然亦右知否則大隈有讓賢之美德又何咎爲 
　　東京時事新報持論較温和對於大隈不與元老妥商卽以加藤子推薦於天皇頗多不滿其於元老之行動尤多㣲詞獨於寺内内閣未加評竊此與本題無關大要茲從略 
　　東京日日新聞曰元老不察人心之歸向惟擁閥族是急上蔽聖睿下愚黔首其責任亦大矣而寺内出現於政界不知其有何所信有何所恃竊所不解願質之當世政治家與政黨也 
　　日本各報對於寺内内閣之評論大略如是新内閣將以不滿於輿論而倒乎斯無從斷言以日本政治勢力不盡在民間也然近年日本先覺之士謂政黨政治與民主政治（君主制非共和制）之聲浪漸高人民憲政智能亦似進步故寺内内閣之前途於其國輿論之趨勢殆不無關係也 
[春明珍聞二十五（湛存通信）]  
　　衆議院昨日（五號）開會湯議長主席報告財政農商交通三總長因上次未及出席今日皆已到院應本院之質問先由陳君錦濤發言以興亞公司代表遺返東京約期十日必有確答今已一星期再俟三四日便有回電契約是否可改届時方可决定衆詢以制錢合同尙未確定前次鑛山合辦之約究竟已否作廢陳君云可以作廢不過制錢合同如不成立須俟三個月内大借欵不成則鑛山合辦之約自一律取銷此言甚可玩味陳君善操英語故其言語組織較爲曲折質言之即制錢合同不成立則鑛山合辦之約不可廢第二次合同中已明著條文再觀第一次合同則興亞負有助成大借欵之義務如三個月内大借欵不成功則鑛山合辦之約作廢議員本可不必多此一問旣未詳審歷次合同原文又不辨陳君言語之組織法但聞可以作廢四官更不留心其下尙有不過云云也陳君又備言財政如何困難十日内如籌不到二百萬我必不幹衆又詢以如何支持陳君云尙有支持之法但須貴院帮忙衆又詢以如何帮忙陳君云現在各處小借欵略有頭緒不過須格外秘密萬一張揚便不成功前次來院報告各件明日京中各報非特於會議情形洪纖畢具且於合同原文直記不諱如此辦法殊令政府爲難衆聞之相覷不作一語陳君之言含有責備之意其實皆出發言範圍以外况興亞事東報先載西報繼之華報訪員太無能力必俟聞諸議會始行揭載耳若謂借欵事因華字報洩漏情形之後發生波折未免重視華字報恐今日以前尙無此種事實談員中見不及此且好彼此衝突聞有責備者必有一部分人附和固不問責備之語出諸何方面也最終决定俟改約確定卽行交議繼又人質問中交兩行兌現事陳君答云已有辦法再俟十餘日便可確定惟關係社會金融今日不能宣布　　應之據記者所知中國京行似有可以兌現之凖備但兌現以後仍不免有第二次停兌之惡耗譬如今日已發鈔票有若干準備現金若干便可兌現無如政府財政迄無辦法將來能否不瑞發行鈔票其勢不能不發一發之後仍須續來現欵設目前凖備之現金僅數敷已發鈔票之額數則於續發之鈔票仍無相當凖備則一次兌現後何以善其後乎此層恐爲財政當局所焦慮者也故兌現一語專就銀行本身言終無圓滿結果求得圓滿結果必俟諸財政上有辦之時議員中能識此義者恐無一人也交行亦謀自救之道將來交行開始兌現或較中行爲難蓋中行有政府策劃之力如鹽欵等目前盡歸中行所收至交行果能開始兌現以後與政府關係有若昔日之糾纒不清或日後之支持較中行爲易此則觀察中國此後經濟狀况者所不可不知者也繼交通總長登台發言以各路售票現例須搭現欵三成實緣各路付洋債利息購買材料及付洋員薪水俱付現欵不可故定此不得已之辦法現查除京行外他處皆在兌現此例實不甚適用且兌現之地站長往往作弊以所收全數兌現之票另易七成不兌現票解送總局藉是漁利亦所不免今擬改用屬地主義廢去搭現之例凡在何處購票即用何處之票在兌現地方須全用兌現之票在不兌現地方即全用不兌現之票旣便稽核又利商民電費則全數用票郵政以零星者多須全用現欵云云衆詢以何日實行許君云三日内卽可實行計此函到時已在實行時代議員聞之甚爲滿意就記者測之其爲商民計誠爲相宜但將來必發生困難電報用票究用何票許君未經聲明就鐵路而論除北京張家口車站全收不兌現票外其餘天津即係兌現地方京漢津浦滬寗全係兌現地方此就客票而言更就貨物而論北京爲受貨之地非出貨之地故貨物運價全在他站苟行此法交通部所收現欵遠過於搭現之時此有利之說也聞諸個中人云京漢隴海兩路必難辦到蓋北京鈔票爲最多非僅流行於北京本地已也天津濟南奉天等處皆有之尤以河南一省爲浦坑滿谷蓋河南通行之票北京者多本省者少軍警給餉全係京鈔當停兌之命甫下河南軍民長官即飭軍警强制商民京鈔與本省鈔同時使用不得區别今驟用屬地主義河南必起恐慌地方長官必以全力抗議此一難也此法實行京鈔不能出北京一步去路驟塞價必大跌現尙售有八三四折新法實行後跌至五折可翹足而待社會金融必受一番打擊此又一難也交通當局但顧一面之利未顧地方之害議員中更無從知此姑揭於於此爲留意金融者告問答旣終國務員退席照議事日程開議第一案爲特别行政區域仍與原屬各該省共一議會殊多困難諮詢案大總統提出第二案各特别行政區域仍歸原屬省會監督建議案審查會報告二案合併討論所謂物别行政區域計有五處曰京兆曰熱河曰察哈爾曰綏遠曰川邊惟察哈爾組織係爲直隷之張獨多三縣山西之豐凉陶興　　與内蒙錫林郭勒盟結合而成今應歸何省省會監督實苦不易解决其他京兆熱河俱屬直隷綏遠俱屬山西川邊俱屬四川除地方遼遠外尙無别項問題故有人主張特别區域别設特别議會或名區參事會或名區議事會反對者則謂向來都統或將軍職權不問行政事宜故京兆熱河察哈爾不防仍舊直隷省會監督綏遼川邊即歸山西四川省會監督爲暫顧目前之計因另設區會立法及選舉至少非半年不可此半年無省會監督非常危險云云討論良久决定以諮詢付審查其審查報告則决定開二讀會俟諮詢案報告時合併討論有人提議變更議事日程將整理中交銀行建議案及請將中國銀行先行兌現並請清理交通銀行以維金融建議案提前討論前案爲俞君鳳韶所提即俗訾爲以文字獵中國銀行副總裁者也後案爲凌君文淵提出此案提議已久今日爲審查報告大致主張令中交兩行同時兌現一面清理已發鈔票之數并禁止其不再續發無甚討論即併開二讀會即日咨達政府未知政府接到此項建議時如何辦法也時已六時二十分主席卽宣告散會 
[徐州持别快信]  
　　張勳聞先選副總統案兩院已有人提出擬不日列入議程昨特派許造時回京（許甫由京返徐）調查眞相張宣言如果國會不求彼同意仍實行干涉 
　　湖北王占元之代表姜某（王之參謀）昨由京漢車轉津浦來徐住招待所 
　　萬繩栻近日病已痊愈薛大可昨由津拍來極長密電一道聞係報告鄂督王占元之態度 
　　張勳新發出之密碼電本四十餘種均係用各省區或人之姓名爲標記用騰王閣序爲字號 
　　張敬堯之代表姚寳蒼昨奉張電離徐 
　　張勳近確有不滿意於倪嗣冲之處顧賜書昨由皖回徐謁張勳禀報安徽省議會開會一切情形聞顧不日仍須赴皖長駐安慶省城 
　　張勳電京辭安徽督軍職昨政府來電慰留華通旅館包定爲各省區代表常駐機關其餘迎賓　洲灜台等三家暫時取消 
　　張勳擬估工建築一極大軍械庫 
　　張樹人（張勳之姪）前日與山西代表李駿因口角大起衝突 
　　張勳之第五妾（卽王克琴）因產後虛弱病勢極危探防營管帶傳心田昨張派赴蕭縣緝捕人犯 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交人物與副總統選舉]  
　　　任外交總長政府昨又提出汪君大燮請求同意　衆議院於何日舉行投票尙未確定茲據探聞某派關於此項問題日昨曾在石駙馬大街開會其討論之結果對於汪氏之長外交該黨大多數俱表示反對之意其反對理由以爲汪氏曾爲參政院副長當變更國體時爲請願代表參政院中高唱皇帝萬歲時汪亦與焉故欲其通過實不可能彼等意中所屬之外交總長一席將於王寵惠温宗堯二人中决定之惟政府及其他方面則所屬望者别有其人在也 
　　關於選舉副總統之提案已由國會中某派議員及憲法研究會議員等各爲提出並由各提出者時向議會請其將此提案速爲列入議事日程據目下之情形論最遲不過二週間必爲議會討論之資料矣惟有一部分議員主張將兩院提出之案撤回者又有一部分議員則主張宜早日選定將於來週再行催促者結局一俟憲法會議稍有眉目後即行解决蓋俟二讀會後憲法中各種規定已粗具規模卽可於此時機舉行選舉副總統大典云 
[中美借欵之因果]  
　　中美借欵一節昨報述其合同槪情茲間某政客（下稱甲）曾以詢之交通某當局（下稱乙）爲述其問答如下甲聞美國某公司與貴部訂有一種鐵路契約現聞美國已宣布大略當非秘密可知惟貴部尙未宣布不知是否確有其事乙事誠有之在本年五月十七日前任總長已經簽字甲其契約内容大略如何乙契約内容大要係包工修路代爲借欵分回扣及餘利路線雖未確定合計在一千數百英里大要不過如此甲此契約不知係因何成立乙當初袁政府時代代與本契約同時成立者本尙有政治借欵一千萬之附帶條件後袁總統逝世該公司以時事變遷故政治借欵遂即取消而鐵路契約遂即成立甲此契約之利　行失以及現在之處分何如乙此契約成立當初以有交換條件疏略之處頗多且給予利益亦太優厚但前任旣已簽訂繼任者當然負有履行之義務惟合同内本有未盡事宜另行雙方協訂之規定遂與該公司協商兩月增訂附件近始就緒甲現在增訂附件其内容如何係於何時成立乙此次新訂附件計共公十項於九月底始完全解决中間經過會議十餘次並將經過情形報告國務會議其内容大略可分三種（一）縮小原約之範圍其大者爲縮短路線數百英里減少分給餘利成數（二）詳定履行之手續其大者爲詳細規定發行債票或短期墊欵一切必要之手續及主任洋員任用之程序與其期限並其他職員任用之法（三）明定有效之期間其大者爲雙方之權利義務起訖其間並明訂測勘路線完竣後一年以内萬一公債墊欵均不能成立卽可廢約此外尙有一關係較大者則爲規定一律適用國有各鐵路通行之法令章程是也凡數者有爲原約已定而此次改正者有爲原約不足而此次補充者有爲原約所無而此次增加者比較上不無挽回利益減少困難之點甲此項契約當初旣有交換條件何以貴部前任允其取消交換條件而不要求其同時廢約乙前任允其取消交換條件大要已如前述但交換條即一千萬之政治借欵當時若果履行袁政府時代此欵究作何用殊不可知予以爲此項交換條件不成立自今思之未始非減輕人民之負擔減少人民之苦痛之一機會也甲聞此項鐵路借　已由該公司交有墊欵若干不知確否乙五月十七日合同簽字之後該公司已籌撥墊欵五十萬存於美國某銀行專　測勘路線之用雙方簽字方能取欵决不能挪作他用現此項墊欵尙如數存儲絲毫未動此外别無他項墊欵將來修路欵項隨時發行債票並無預借之成數 
[雙十節之北京盛况]  
　　㈠閱兵大典之設備國慶紀念日大總統舉行閱兵大典其軍隊由第十一第十二第四師及游擊隊編成定於今日預行檢閱派陸軍部傳次長爲預行檢閱長官所派閱兵隨員爲陸軍部沈司長凌元洲科長王風清科長及科員數人參謀部爲雷局長吳敬羣科長訓練總監爲姚受唐陶制治華世中韓幕靳莊麟諸員又聞本月十日大總統親往南苑閱操現陸軍第十一師張師長派步兵一團禁衞軍亦派步兵一團均於初六開往南苑以備屆期大總統閱看 
　　㈡免告關岳與追祭大總統閱兵大典本應請示關岳曾經陸軍部函訽國務院嗣奉大總統諭以此項典禮暫行豁免即由院逕復該部唯此次免告關岳係屬變通辦理下届國慶閱兵並不援以爲例又内務部於前日電致各省督軍省長鎭守使内云按照忠烈祠祭禮歲以十月十日國慶日追祭有功民國忠烈本届國慶自應援案舉行已經參照現制定爲迎神送神均再鞠躬受福受胙一鞠躬所有與祭人員服色仍照前次關岳秋祭辦法辦理云云 
　　㈢頒給勳章之盛典聞國務院已擇定有功民國者數十人開單呈請大總統分别給予二三四五等勳章將俟國慶日發表 
　　㈣政界人員一律蒞臨國慶日大總統親自閱兵各國務員及軍政各界重要人員皆蒞行禮又聞侍從人員除軍士不計外並帶秘書數人大槪丁世嶧饒漢祥郭泰祺馬吉樟諸君 
　　㈤各界之休息慶祝是日各界皆休息慶祝在京之中外銀行均一律休息懸旗以表祝賀之意 
　　㈥總指揮官警衛司令之通告總指揮官警衛司令通告云本月十日大總統親詣南苑大閱所有執事參觀各員是日前往南苑由早五點鐘起至午前九點鐘止凡乘電汽車膠皮人力車者可由新墊馬路通行其馬車及乘馬者均由便路通行再是日接待參觀員之小火車由早七點鐘起至午前九點鐘共開專車三次乘車各員務望按時到站庶免遲誤操畢參觀各員仍由火車分起送回特此通告 
[張勳與時局之關係]  
　　倪嗣冲李厚在李純等覆電政府一節已誌前報茲聞徐州張勳昨亦有覆電到京其文云叚總理鈞鑒奉讀艶電悚愧交縈竊以職思其居風詩所美思不出位　經所稱勳　雖居武夫相聞古訓凡杜漸防微之指示當熟思審處於幾先果使綱紀猶存賢能並進行政咸趨正軌立法一秉大公京孰肯作無謂之呻吟貽干政之口實第思今日係何時局禍機伏於蕭牆孟子所謂上無道揆下無法守唐入有云去河北賊易去朝廷黨難每一念及中夜以傷乃言者諄諄而聽者藐藐勢必巽言之無效則繼以法言獨論之不伸則激成衆論集議亦期救國越職寗敢避嫌兩害取輕殆非得已鈞座秉國之鈞兆民託命似當察時政之孰得孰失人才之孰正孰邪進言者爲公爲私聽言者之宜從宜違廣益集思當機立斷則庶人不議矧在武人或一誤之餘不至再誤辱承敎督敢竭悃忱唯埀察焉大局幸甚勳束印云云據此電觀張勳蓋猶自以前此逾越正軌之電文爲愛國也 
　　有公民吳肇銘童蘄隱者近致張勳書云少軒督軍麾下比者道路喧傳報章騰載僉以麾下聯盟信會顧影汲汲冀逹顚覆政府摧毁議院之主旨竊思麾下夙負重望深明大義寗效日暮途窮倒行逆施者之所爲此必逋客亡臣託庇幕府早夜策劃冀逞非常遂乃以傀儡麾下者網羅省區而不恤以莊嚴神聖萬衆附麗之中華民國作孤注一擲也計此輩用意所在成則　　可消富貴與共不成則子身遠颺亡命海外已耳下走環顧時局裂腑摧肝五夜旁皇莫知所措每凛破舟遇風之戒不勝嫠婦恤緯之悲謹就管見所及爲麾下進忠告焉蓋嘗上下古今瀏覽中外凡專尙琥武力擅違民意者往往暗嗚叱不可一世挾梟雄橫厲之氣以欺壓國衆而結果則終歸失敗他不具論即以近事言之滿清猖獗入主華夏種族殊異政治窳敗洎乎未造軍事大權猶在皇族其或備亂事防止黨人固亟亟焉不遺餘力然而黃陂起義振臂一呼海内響應干戈绥擾清社爲墟胡氛掃盡則日月重光漢族奮興則山河壯色此無他武力可恃而不可恃民意可違而不可違也項城當國專橫無比利用軍警之力以解散國會捕戮志士猶復痛括民財大倡帝政當其盛時固已挾雷霆萬鈞之勢極操縱六合之才然而滇黔興師革命風雲彌漫全國袁氏束手中道喪亡凄凄專制之魔沈沈帝王之夢而一世英名付之流水矣蓋世界潮流趨向法治羣知寡人政體之不良共和制度之可貴而桀黠狡詐者無所施其技倆也此無他武力可恃而不可恃民意可違而不可違也近者麾下不察僉壬察僉壬玩弄致甘冒大不韙之名而開罪有衆僉謂天下洶洶爲公一人此何如事何如時而又何如景象乎昔七國雄封長沙流涕寗南携貣壯悔陳詞今麾下倘因下走一言而確信武力不可恃民意不可違誅逋客戮羣凶罷盟毁約與國人更始則是天下後世且欽頌光明磊落善自變計之不暇誰復有議其非者國家之福豈惟私幸唯麾下國之秋深伏冀珍衛云云張勳得此書不知亦有若何感念否 
[平政院咨復内務部]  
　　不允由國會解釋 
　　内務部第二次咨答平政院後該院以孫氏旣無答辯之意遂一面下缺席裁判一面咨復内部其咨文云准貴部本月三日咨開貴院受理祝書元等一案必須訴訟成立之理由確當解决方能答辯等因除訴訟主體之解釋及文官保諱法草案之有效業於上月二十八日詳晣咨復無席再議外查平政院編制令之公布在民國三年三月三十一日而新約法之公布則在三年五月一日是本院成立之根據當然發生於現行之舊約法時代而於約法存廢與否不生問題即以行政訴訟法而言前經代行立法院議决公布適用至今旣無明令廢除自在本年六月二十九日大總統令其餘一切仍舊之内直截了當無所容其曲解况國成立以來中更多故現行各法迄未經由國會者奚止行政訴訟法一端例如法院所適用之現行刑律尤其　然著明者也此層於來咨中最爲堅持亦最爲誤解因再擇要答復至原告所指之違背各法是否可信本院屆時自有棄取之權不必由被告官署先事預存疑慮　經原告催請裁决旣據貴部一再來咨不願答辯是爲被告官署自行抛棄答辯之權利本院實未便長此稽延正在咨復間復准咨開關係法文異義且有是法非法之爭非由立法機關解釋不足以資遵守業由本部呈請大總統咨詢國會明白解釋等在關於行政訴訟法令之解釋自係本院職權且法文明確並無是法非法之爭勿庸由國會解釋相應一併咨復此咨内務總長十月五日 
[羅國瑞欠繳部欵之曲折]  
　　交通部被裁人員羅或瑞等旣提起行政訴訟於平政院該部因將羅氏前此在部時欠繳欵項一事重行提出行文催問茲聞羅氏昨已呈覆其文曰竊於本年九月二十九日接奉鈞部第六九七號訓令内開查該員於民國二年測勘滇桂鐵路事竣銷差所有購用儀器各件四千餘兩及上海會審公堂保押銀三千元均應繳回本部以重公產經前任周總長迭次嚴催令速呈繳該員竟一味延宕抗不遵命迄今事隔數年仍置不理夫儀器係官物押銀係公欵何得擅自携取意圖侵呑應限於十月五日以前按單内所開各欵一律繳清至儀器等件倘有毁損情事應照原呈價單賠償毌再延誤此令等因奉此查或瑞前奉委測勘滇桂鐵路所購儀器於民國元年由滇到滬嗣即駐滬製圖事竣當將各件一併在滬妥爲保存時以部欠員可欵項在會審公堂起訴存有押欵三千元意俟案結取出俾可一併繳部故將儀器各件開列清單先行報部核銷在案茲奉令繳此項儀器自應遵將存滬各件趕緊運京以備呈繳惟謂事經前任周總長迭次嚴催令速呈繳該員抗不遵命等語查國瑞自民國二年回部供職並將測勘滇桂鐵路所用賬目清算完結至今數載迄未奉過此項部令今責以延宕誣爲侵呑非所敢承應請飭司查檢前令抄示以袪惶惑至上海會審公堂保押銀元三千元一欵祇因案經上訴至今迄未判决現該欵尙存公廨並執有該署收據爲憑是以此欵須俟案結後就中除去訴訟用費所餘發還方能繳部所有会奉令催繳測勘滇桂鐵路購用儀器各件曁部存會審公堂保押銀三千元各節理合先行呈復仰祇鑒察謹呈 
[晉省各界反對制錢案]  
　　自興亞借欵改約收買各省制錢之說傳布後各省紛起反對聞太原總商會聯合全體商人電請廢約其文云北京國務院鑒頃聞財農兩部與日商訂約收買制錢晋亦在内伏查晋省銅元絕少專恃制錢流通一經收買市面立生險象商等生命攸關難安緘默此等自斃政策抵死不能承認晋總商會會長渠本澄曁全體商人冬叩該省農會昨亦以山西地瘠民貧人民出外經商者多業農者少故農業未甚發遠近又有制錢歸日人收買之說則人民生活程度必日高一日農民將有不堪其苦特聯合各縣農農據情電達中央請爲廢約此外敎育會學界全體亦電請廢止此項條約其年持之理由大致謂造幣屬於國家最高主權制錢若允外人收買損害國家主權實大且關係商農各界尤非淺鮮云云 
[反對戴戡之川公民大會]  
　　昨日（二十八號）蜀省少城公園開公民大會到會者約三千餘人首由江夔懙君提出開會宗旨略謂戴戡受鹽公司賄賂朦電中央力請恢復鹽務公司幸蒙駁斥從此以後川中鹽價或可稍減乃戴戡以恢復鹽務公司未遂時露不快之意我川父老子弟誰不食鹽將來必受專制壟斷之害况戴戡前對川東護國軍主先剿後辦石靑羊之激變是其明證公民等如不事前急籌對待方法一旦到任所受痛苦恐呼籲無門云云次張某李某相繼演說反對戴戡充任省長後江君又言省議員前曾一再電請中央收回成命均未允准昨日又經全體電請務達收回成命目的刻未得復我公民等應爲省會後盾今日宜速舉代表同到公署請省長將公意代達中央云云衆皆贊成乃搖鈴散會該會於事前發出公啟其文如下　　　公司設立以來壟斷專利價格騰漲害我全川七千萬人日食維艱普受其毒中央電令取消全省稱快不料戴戡受公司運動力請恢復公司置川人性命終不顧雖經中央駁斥其非猶復運動省長力謀恢復勢不達目的不止似此殘害川民有傷天理實不堪任四川省長之職誠恐一般食鹽之人或不知其毒計是以出具傳單并通知政府及各路護國軍首領訂於陰曆二十八日就省城公園地點特開公民大會研侒對待方法凡屬食鹽一份子皆有合力反對之責届期務乞責臨爲禱發起人杜關江　禹韓利生簡子愚李理陳漢傳黃壽萱唐受卿秦省三馬文卿藍特生陳鳳翔蕭劍秋王靖侯杜洞世孔陣雲趙篤生王公度吳西桐程鏡吾程君實黃亮父李晁父張伯堅謂創之劉信祖李新畲石懷玉袁奉倩襲百聰黃遂生楊增　左應麟周志清李實王貞安公啓 
　　惟是此會發現後成都運鹽各公司卽出通啟云昨忽發現傳單有人發起反對戴戡公民大會涉及鹽公司敝公司團體遵令取消已成事實各廠自由商販業已納稅運鹽前次雖承軍民長官羅戴二公電部請緩皆爲川亂初平維持現狀計旣未邀准久已不成問題何獨溯及旣往集矢於戴倘因對人關係幸勿借鹽務爲導線作反對之武器敝公司團體對於公民大會並未預聞恐外間不知特此聲明應卽不負責任明達君子幸垂察焉駐省運鹽各公司聯合同人啓此外有吳西桐譚創之陳鳳翔三人因公民大會發起人有其名稱亦登報聲明不負責任則公民大會之内幕有未能一致者矣 
[湖北軍事譚]  
　　由川湘退歸北方原駐地之各軍前因時局尙未大定湖北爲軍事要隘南北樞紐故於第六第八第十十二各師第二第十三十六各混成旅中酌抽少數軍隊留防湖北分駐武昌漢口宜昌新堤黃陂孝感各地或馬隊或步卒或工兵或輜重綜而計之不下萬餘人茲王督軍以南北衝突已無虞復起湖北盜匪亦漸平靖各軍散駐湖北統率不專特電商陸軍部命於本月全數退出鄂境各歸原防其十三十六兩混成旅係陳宦帶往四川之軍昨陳宦入京亦已隨往矣 
　　前次中央召集全國軍會議係爲統一軍政起見茲以國防緊急由陸海參三部合同組織全國國防大會定於十一月十日開幕各督軍都統屆時均須派代表與會王督軍以此事關係重要特派定留鄂第二師長王金鏡承乏并令各上級軍官如有　防意見可先期條陳送署彙交該代表届期提出研究 
　　自紫陽橋王金鏡公館前炸彈案發後偵探逮捕嫌疑人犯數起皆無證據保釋雞窩廠貿民金洪勝被捕據稱係漢陽水警廳職員王某挾嫌誣陷刻已經人保出聞警務處已備文傳質如果訊實確係彼投函定予反坐 
　　王子春督軍於昨三號夜九句半鐘着便服隨帶馬弁二名步行出巡至第二師司令部與王金鏡師長而談片刻即到第二師病院（保安門正街）考查一周又到小朝街湖北陸軍病院由該院出雇人力車赴紫陽橋先至省防陸軍第二團繼往北洋第二師五團守衞弁兵阻之乃出名片相示時該團營已息燈安宿各官長多不在内王氏傳點不見勃然大怒面囑値日某軍官傳諭申斥由五團出復取道黃土坡歷閱馬廠穿蛇山新鑿洞走撫院街察院坡至省長公署稍憇政務廳長胡俊釆聞信趕至招待與談政務至二句鐘乘馬車返署聞其出署之際軍署職員以其不帶扈從危險然又不敢勸阻乃由副官調查二處各派數員隨帶衛兵十餘遙隨於後並以　話密告警務處命各署加派巡警站守要路稽查行人警處亦派督察長杜傑會民隨護 
[江蘇省議會大會紀事（芝香）]  
　　昨日（九日）午後一時江蘇省議會開第三次大會届時因人數不足展長一時至二時振鈴齊集錢崇固副議長主席（一）宣布省長交議追認各縣帶征水利經費案由行政委員說明理由莊議員以涖以上届議决案内規定省欵六十萬元作爲水利經費不應更向各縣帶征蔡議員璜附議以本案所指各河經歷數縣應以省欵開濬云云結查主席以審查付表决多數起立（二）宣布省長交議追認寳出海塘籌欵情形案（三）莊議員以涖提議寳山塘工經費不應帶征案由提案人說明理由王議員樹榛登壇陳述反對意見以爲自議會解散以後行政官以萬能之手段辦理地方政務反見成功議議僅以理想之意見破壞成功殊未正當（聞者嗤之以鼻）如謂海塘經費應由國家負擔而國家財力不勝勢且停滯本員爲寳山人之一海塘破壞先受其害深以爲慮云云莊議員以涖亦 
 
 
 

Page 7

 
 
　　登壇駁詰謂不應帶征之議並本員倡議民國元年臨時省議會議有成案海塘經費應由國家負擔國家無力擔任暫由省欵支給當時華亭塘工卽照此案辦理未聞以不帶征之故致停滯塘工破壞海塘本員爲上海居民利害關係與王議員絲毫無異蔡議員璜附議海塘經費性質上應由國家負擔不應徴之沿海各縣於是羣起發言各有陳述結果主席以審百付表决多數（四）宣布朱議員祥紱等提議忙漕各項征收費不叧帶征案（五）宣布戴議員思恭等提議請將各縣征收費盈餘充地方自治經費案各由提案人說明意見略有討論表决付審查（六）宣布陸議員文椿提議否認漕糧暫歸國有案（七）宣布吳議員鴻基提議請建議國會提出漕糧劃歸地方稅案許議員蘇民動議謂漕糧係地方稅性質上届議會已議决應歸地方收入惟現因國庫困乏暫行移用現値國會開會期内應電致國國與江蘇國會議員請其於劃分地方國家稅時主持公論張議員嘉行以爲本案僅發電信尙欠愼重應付審查後作爲建議案建議國會主席以審查付表决多數（八）宣布黃議員申錫提議請願國會提前劃分國家稅地方稅案衆主張付審查無異議第九案提議人自請撤消（十）宣布張議員嘉行提議維持耕牛缺乏案（十一）范議員鎔提議請免屠牛稅項下宰牛稅案二案性質相同併案討論由提案人說明理由謂耕牛缺乏由於宰殺及出口各國耕田多用機械吾國尙用牛耕以自古號稱農國之國家而乏耕田之牲畜危險甚大故擬請省長令行各縣禁止宰殺及出口云云蔣議員士杰起言本員甚贊成此案惟據江寗條約出口貨用除米糓外一律自由故禁止出口一層於外交上不能辦到現惟有於各縣農會中附設保牛會勸止宰殺出口云云第十二案狄議員迺健以爲關係國稅應審查後作爲建議案與第十案不同須各别審查主席以兩案付審查表决多數通過遂散會 
[浙省慶祝會開幕紀]  
　　今日爲慶祝會開幕之第一日赴會游覽者有人山人海之觀茶肆侍客無一不滿臨時商店之銷買國貨者固無論矣其省立貧民廠及商辦平民工廠皆設有支店爲游客之需前者所出之雕嵌品漆畫品籐製品與後者所出之肥皂棉織各品皆臻優美出品陳列館係就領回巴拿馬賽品而設中以各縣平民習藝所出品爲多如奉化之竹器金華之漆器樂清之織草字屏皆能生色聞之某管理員云有某西人願出四十金購買奉化竹製小靠椅四張惜乎並非售品未能應命其餘各皆藝所亦多可觀之物云至於提燈會則慶祝之前一日已經舉行是晚㣲雨霏霏提燈者仍按照原定程序進行七時許第一次提燈會由杭縣貧兒院長汪君曼峯親率貧兒計一百七十名手持自製之　圖植物及一切有關社會敎育之彩燈繞場三匝第二次爲第十國民學校約二十餘人十景燈約十盞其餘則持慶祝燈第三次爲各商界如綢緞業等數百人前導軍樂興致勃發第四次爲新安橋橋崇　水師前咸安集第五次爲三元多福集第六次爲古新宮橋清河集途中喇叺細樂相繼迭奏第七次爲杭縣各義集聯橋廣福集薦橋清泰集褚府慶春集古菜市橋慶春義集東街太平橋廣安新太義集古聯橋廣義集䘏災救枢殿之古二聖廟義集不下六七千人柏枝彩牌鑾駕儀仗及廟宇中之玻架方燈莫不肩荷游行經過會場時秩序井然會中幹事諸君均擊掌歡呼表示一種敬愛之意旨其時雨勢綿密提燈諸君魚貫繼進步履整齊毫無匆遽之象良足多也 
[杭州快信]  
　　省議員林卓質問省長謂現任吳興知事呂俊愷鎭海知事吳萬里均係武備出身歷充營長等職是否均係富有政治經驗永康知事張元成曾在泰順知事任内以貪凟不職經法庭判處徒刑新昌知事金城曾在天台知事任内經高檢廳呈准前巡按使停職訊辦各在案是否均係操守可信之員云云 
　　陸樹聲等反對省長民選昨遞意見書於省議會 
　　崇德縣議會定於十五日召集已通電各議會呂省長以省議員吳品珩等辭職應以陶壽鴻黃志遠姜蔣㑊三人遞補已電飭各在事傳知矣 
　　靑田縣張知事聞侵呑地方公欵有一萬三千餘元旅杭同鄕擬呈請省長查辦 
　　金華永嘉兩地方審廳卽行成立所有兩廳廳長現由高審廳長范賢方分别任命周駿聲袁希溓二員前往署理 
　　烟酒公賣局擬改組並有委蕭鑑爲局長消息 
地方通信 
[無錫]  
　　巡官失察記過警察第五分所崗巡邵純曾李承田夥刦孤客郭開林銀洋四十元一案已紀前報茲聞該二警自經吳警佐鞫訊後卽移交司法處一俟研訊明確按律重懲至該管長官分所巡官候惕承副巡官吳郁哉楊兼所長以其疎於覺察各記大過一次以儆玩忽 
　　京視學員抵錫北京學務當局前派榮綬金庚緒王道元高秋秀趙廣海諸人南下視察敎育現榮綬等業於昨日抵錫卽往訪學務課主任陪赴各學校參觀一切云 
[鎭江]  
　　清鎭小輪通航清鎭長班小輪因本年夏間運河水漲暫行停駛現已節交寒露水勢漸退故各小輪公司禀由鎭江關稅務司轉派理船廳洋員於日前往高郵察勘一週回復稅司轉諭利通招商永和戴生昌各小輪公司一律於七號起照舊開班矣 
　　康南海離鎭康南海於五號由徐抵鎭情形已紀前報八號上午十句鐘章縣知事袁警佐偕康同覽勝中冷泉午膳後陪赴滬寗車站並備有花車一輛三時開往無錫各界歡送者頗不乏人 
[嘉興]  
　　追祭先烈嘉興國慶典禮分三日舉行九日爲預定追祭先烈之期是日上午八時公推方濟凡君爲主祭與祭者約三十餘人田文淵贊禮盛譜蘭讀祝姚在忠捧帛張定華接帛周經楨捧爵沈炳芳接爵禮畢而散 
　　囚犯越獄嘉興監獄前日脫逃罪犯七人内有重犯四名當經夏管獄員覺察報由水陸軍警四處探緝始於小西門捕獲二名押回署内加訂雙繚餘五人均尙在逃聞此次越獄係穿地穴而出現夏管獄員已據實詳報省長矣 
[江西]  
　　歡迎中央特派員中央特派金中將小峰來贛慰勞軍隊及考查地方現狀前日由漢搭輪於五日清晨抵　當由贛北鎭守使溥陽道尹警察所長九江知事率隊赴江干迎迓登岸後午議畢當乘十一句半鐘快車至省時已傍晚李督軍特派交際員譚毅副官楊汝欽趙端瑞省長派政務廳長警務處長南新兩知事赴章江門外乘軍署氣船同至車站迎迓軍署參謀長方本仁副官長楊恩培與第六師師長齊燮元等均率隊在滕王閣碼頭等候金中將上岸卽乘轎至軍署由李督軍迎入官廳暢談良久旋卽備席爲中將洗　晚間即在署中下榻以便晤商一切要政 
　　總商會啓用新關防南昌總商會因奉部頒到新關防訂定五號啓用是日開會召集各業會董到者三十餘人如中國銀行行長胡伯干江西銀行行長鄒毅丞與本會正副會長及各會董先後涖會一句半鐘由龔會長飭會内職員雷某將關防取出由會長傳視一週當卽鈐印呈報農部及督軍省長啓用日期公文畢舉行攝影以爲啓用新關防之紀念云 
　　省議會選舉股員省議會今日（五號）開第四次大會到議員一百二人爲選舉財政請願懲罰資格四股委員事由副議長顏丙臨主席議决選舉手續後卽散票選舉茲將選出之各股委員姓名錄下（財政股委員三十九人）黃衍袁李澤蘭廖光墀寗延柏李祖謙丁懋觀許英林中桂陳　吳興璧彭廷楨黃人庸胡璧劉景韓鄭堪仁林金相尹士珍魏調元余廷佐傳廷材劉自新楊泰遇賴人球黃道波李存樸楊庚笙汪徴添傳作霖張光漢尹瑞珍王光祖李壽韶郭登庸康楨金金精煉王鎭寰顏振聲聶傳曾（請願股委員二十九人）張翼鵬羅銓尹　高巨屏葛第春傳琳曾轅龍寳善姜顓俞盤劉樹森崔丙炎胡秉煥尹維松温肇祥陳鴻藻鄒欽德黃楨熊坤吳秉鈞陶楨劉濬源胡毓賴孚黃用中李綽雲羅士傑郭衛城（懲罰股委員九人）鄧惟賢蕭炳章曾承煕劉志泮陳紹箕謝贊夔葉含芳高祖賢（資格股委員九人）李士　袁贊清鄒樹沂康懷宣李凝彭汝顏葉蘭芳饒汝庸 
[天津]  
　　免稅陳列國貨展覽會内之愛國布天津商辦國貨展覽會長卞癊昌副會長楊小林以内地愛國布出口前由新常兩關核准定價提花布每百觔定例八十兩素袍料及各倏布每百觔定例五十二兩凡在本會場售出者應援照以上章程用免稅執照業經公布陳列各商一體遵照矣 
　　順直省議會開選舉各股委員會順直省議會於七日下午一時開選舉各股委員會出席議員九十四人邊議長主席報告現在政府借日欵以收買制錢作抵我直人不能承認即宜電請大總統國務院曁參衆兩院取消此議並宣讀電稿衆無討論乃宣布當衆開匭之辦法由檢察員按序檢票茲擬再推四人帮同在議員休息室内同時檢察以資捷速經衆贊成檢票至四點二十分始唱畢兩匭全場議員已不足三十人卽由議長宣布暫行散會惟將檢察員留會由晚八鐘繼續唱名至次日即可葳事宣而畢振鈴閉會 
雜評一 
[大勢（一子）]  
　　百年以前各國之政治未有不出於專制者也由此專制千回百折而卒或歸於君主立憲焉或師於民主立憲焉皆順其大勢而進焉者也苟其時而有一憑藉權力逆此大勢而行者則其國必立瀕於危殆然於政治上之趨勢有過稍見停頓而終必進於最後所至之地也是故今日不順政治上之大勢而欲逆轉以行者實爲不可能之事雖有萬鈞之强力無用也 
　　以近事證之袁世凱之力强矣然猶不能逆轉以返於專制日本寺内内閣之組織尙未宣布政餐而其國中之輿論已皆以逆轉爲懼并有慮蹈袁氏之覆轍者亦可見今日大勢之所在矣夫所謂大勢者國人心理之所繫焉者也國人心理之所向卽政治大勢之所至逆人心卽所以逆大勢也奈何我國中尙有戀戀於專制而冀其死灰復燃者耶 
 
 
 

Page 8

 
 
   
 
 

Page 9

 
 
   
 
 

Page 10

 
 
 
本埠新聞 
[國慶紀念之盛况]  
　　本年陽曆十月十日爲共和復活後之第一國慶紀念日滬上各界預備慶祝已勞勞多日詎前日（九日）天忽降雨至暮未息水龍會提燈會各領袖頗以天不做美已有順延至晴之提議乃昨日屆期天氣晴朗日暖風和各界人士故尤雀躍驩騰以慶我人民復見天日之幸福茲將各方面種種盛况分列於後 
　　交涉公署楊交涉員衣大禮服戴大禮帽身佩文虎嘉禾各勳章於昨日九時許在本署舉行祝典中外來賓各商會總協理朱葆三沈聯芳法界華董吳畹九陸伯鴻淞滬徐警廳長代理上海縣景知事等外賓如領袖領事薛福德英總領事法磊斯美總領事薩門司德總領事克尼平法總領事那齊日總領事有吉明及其他各國領事均由楊交涉員及招待員分别接待 
　　道尹公署是日徐道尹衣大禮服於十二時率同全體屬員及各科職員就禮堂舉行祝典三鞠躬三呼民國萬歲共和萬歲大總統萬歲禮畢稱觴誌慶徐道尹並有演說不及備載上午十時前駐滬美總領事薩門司君亦至道尹公署道賀當由徐道尹及譯員陳君招待欵以茶點盡歡而别 
　　海陸軍界昨日上午七時楊護軍使衣陸軍禮服胸佩勳章並佩九獅指揮刀（爲黎大總統最近所贈）龍華操場舉行祝典其禮式如下（一）鳴號（二）站隊（三）舉行典禮向國旗行軍禮（四）三呼共和萬歲國慶萬歲大總統萬歲（五）鳴號（六）歸隊禮畢楊君復就軍署大廳陳設之禮堂督率全體職員行三鞠躬禮九時許招待來賓文武各官到者甚衆駐紥製造局之陸軍第十九旅旅長王賓昨晨七時先在旅司令部中廳安設國旗佐以軍樂率同所部步兵第三十八團團長馬鴻烈及該團第一營營長田化南二營營長李廷美三營營長王次春曁連排長各級官佐並憲兵營營長張輔漢憲兵第一連連長吳金亭排長劉光廷張某憲兵營副官閔聯福等各穿軍服挨次排班對國旗行脫帽三鞠躬禮次由各排長率領士兵行禮禮畢奏樂而散又聞王旅長以國慶日期所部士兵自應犒賞每營特給銀洋四十元着即散給以爲酒肉之資並放假一天陸軍砲兵第四團團長王銳亦於昨晨七時在團司令部供設國旗並備軍樂隊一班齊集所部第一營營長范奪魁第二營營長梁有諒及官佐等咸穿制服佩掛軍刀恭對國旗行脫帽三鞠躬禮各士兵亦排班行禮佐以軍樂禮畢散隊即犒賞士兵以誌紀念駐泊浦江之海圻海容飛鷹同安建康豫章鏡清舞鳳等軍艦昨日懸掛滿旗晚間改懸五色彩燈並准海軍士兵給假一天登岸散步昨晨傳各艦長帶領士兵登岸在海軍操場行禮鈞和兵艦艦長董仲發君由外洋剿匪事畢亦於昨日駛回龍華升旗懸燈准水手兵士給假一天並在該艦頭艙艙面安設國旗率兵行三鞠躬禮 
　　英美租界公共租界中外各銀行及辦公機關昨均休息一天各馬路商號懸旗掛燈頗爲熱鬧英美電車公同電車上亦懸中國國旗同申慶祝入晚閘北救火聯合會之燈彩水龍皮帶車及寰球學生會之提燈會咸至内地與各團體燈會會合遊行經過公共租界時沿途均由捕房加派探捕照料經過之處兩旁觀看者甚爲擁擠黃浦中所泊外國兵艦及中外各商輪昨日均懸五色國旗西華德路同仁醫院亦停診一天虹口自百老匯路西華德路至華記路一帶各洋行五金雜貨行等一律休業結綵懸燈天潼路北四川路密勒路漢璧禮路蓬路武昌路北河南路等處各商號雖照常貿易均掛旗懸燈共伸慶賀此外絲紗等男女工廠亦間有停止工作者 
　　法租界法公廨應訊民事各案昨由讞員聶君咨照法副領事德君停訊一期俟星期四開庭訊判法領事署及各捕房昨均懸旗慶賀並停辦公事一天以敦睦誼小東門外大街及洋行街法大馬路等處各店舗亦皆懸掛國旗張燈結彩法界電車上亦懸中華五色國旗法捕房石總巡因有學界中人於晚間舉行提燈會須經過愛多亞路及新租界敏體尼蔭路等處特派探捕數十名分往經過各處妥爲照料 
　　閘北方面淞滬警廳辦公處司法科及工侵捐局分辦處等各機關昨均懸燈結彩停辦公事一天惟四五兩區警署曁各公駐所長警除照當出巡外於晚間燈隊經過之處由署長署員另派長警一排沿途彈壓市立公立各學校亦均放假一天各廠因現値銷路暢旺之際故經同業公議槪不停工叉袋角各紗廠亦因營業關係照常開車上午十句鐘時一二三段救火會齊集聯合會由會長錢貴三沈聯芳吳子敬並各段會長會董全體會員舉行升旗典禮羣向國旗三鞠躬高呼民國萬歲燃放高陞二十一響會内備有茶點欵待會員各廠家各舗户一律懸燈掛旗共伸慶祝晚間各段救火會提燈遊行且於救火車上裝設各種燈彩並以紙　絹紮成黎大總統肖像二叚會員於汽車上裝置洋琴一架沿途奏樂三叚會員以粤人居多更覺興高彩烈有龍燈舞獅以且興趣加以各學校學生所備之燈彩亦均鈎心鬭角生面别開見者無不贊美 
　　華商電車南市華商電車公司各電車均紥蒼松翠柏高揚國旗故搭車者甚爲擁擠其二號車裝紥花車於午後兩時由公司前迤邐往北從外灘馬路至十六舗繞行中華路及高昌廟車上用五色電燈鮮花紥成共和復活普天同慶國慶紀念民國萬歲等字入晚車上電燈通明五光十色備極輝煌該公司並函請法捕房於八點鐘花車經過民國路時添派華捕越捕沿途彈壓 
　　救火聯合會上海救火聯合會第一區至第七區共七區所屬各社皮帶洋龍以及各色燈彩於昨日傍晚齊集小南門救火聯合會伺候至鐘嗚七下奉命出發由該會往東過董家渡往北老馬路出毛家弄進大碼頭至十六舗由民國路往西入小西門尙文路凝河路蓬萊路迤邐由廟前街進中華路然後往南到該會原處始各分散當該會出賽時前導有淞滬警察廳騎巡隊及保安隊警士五十餘名各携鎗械復有警廳文武軍樂全部兩班其次爲救火會之馬隊二十餘騎及第二區附屬之新舞臺火社皮帶車上懸所得獎牌一方比賽得獎之六會員均肩掛紅綢一方其餘該台會員咸乘脚踏車隨會而行錢業救火社所紥之檯閣在前者爲六君子其餘各檯閣爲辛亥年炎燒上海道署並有猿台閣一座係描摹袁世凱病故時之景况又警鐘樓燈一座係紥在皮帶車上尙有檯閣一座中有一人身穿御服頭戴御帽係形容袁世凱登極不成之形狀此外有御襪燈一只上有計洋八十元字樣又洪憲元年銅鈿燈一盞中孔有一人身穿禮服鑽入其中手待勸進表一道又有洪憲通寶銅鈿燈一盞亦有一人入銅鈿孔中後有摩托卡救火車數輛上面均紥有大虎一只長龍一條餘如共和復活國慶紀念字樣之燈及飛禽走獸燈彩不計其數最後爲救火聯合會各會員各執燈球火把沿途唱歌云十月二十三雲南城蔡唐起義兵討袁旗高擎連天火砲鬼神驚推倒逆袁恢復共和全國慶更生今日國慶辰滇地健兒血從成恢共和兮諸先烈亨幸福兮我國民同胞同胞中華民國毌忘於厥心該會經過南商會與工巡捐局以及各區救火會門前皆放鞭砲歡迎所過之處觀者人山人海各處警區均派巡警分投照料秩序頗爲整肅 
　　第二師範學校第二師範學校全體學生約有六七百名昨晚一律出發舉行提燈會其中燈彩爭奇鬭勝大有可觀各學生沿途高唱國慶歌繞行城内外各處興致極高 
　　寰球中國學生會是會除聯合同志舉行提燈外又於是日下午四時至六時在該會會所開慶祝大會門首遍紥松柏鮮花懸挂五色國旗並備茶點邀集會内外同志共祝中華民國億萬斯所 
　　麥倫書院滬北麥倫書院先期印發觀覽劵於九日晚舉行慶祝會院内外徧懸色燈綴以鮮明旗幟七時半入座先由敎員陳述盦君致開會詞龍華孤兒院軍樂班奏樂次唱紀念歌並校歌繼由敎員李香草君學生張霆潮君邵學翰君先後演說畢全體起立向國旗行禮並三呼萬歲奏軍樂再由院中公益會會員奏絲竹敎員張訒庵君講滑稽談學生趙拯華君演拳術學生張霆潮君沈肇淵君演雙簧最後演雙齣偵探新劇招待一切均由院中童子軍擔任來賓座下能容鼓掌聲不絕於耳散會後復於操場上大放鞭砲佐以軍樂並於十日晚舉行提燈會遊行馬路全體學生無不興高彩烈 
　　澄衷學校昨報載澄衷中學校參列提燈會尙與實際不符聞某君曾往接洽此事該校因預備不及招料不易却之惟以天相吾華共和重建雙十佳節不可無慶祝該校爰於昨日上午九時集全體校員學生於大講堂開慶祝演說會首向國旗行三鞠躬禮次曹慕管君登壇演說　勉學生能盡國民責任次請林鴻斌君奏琴繼請項遠村君演說法美兩共和國之國慶日並詳述兩國革命之原因及其經過次學生奏樂林鴻斌君演說國旗之命運莊諧雜出頗饒興味次學生唱歌傳盛勛君演說共和國之法律樸實說理娓娓可聽演說畢復請林鴻斌君奏琴學生奏樂三唱民國萬歲散會時已十二句鐘矣午後學生開體育會成立大會校長曹慕管君復演說吾國人以無團體見笑外人久矣今開體育會成立大會吾祝與國慶萬年並存而不絕又言學體育運動者當注意公戰戒私鬭見大敵勇小敵怯兼須注意課業使各科成績不在乙等以下始足爲完全之體育家也演說畢提議會章報告會務並有各種室内運動及遊戲依此演奏不遑枚舉該校於國慶日務爲思想之灌輸三育之補修其他並無何種舉動也 
　　羣學會羣學會會長蘇筠尙執行部長王慕詰昨因慶貿雙十節特許游人縱覽場圃花木菁密崑曲社友高唱入雲入夜燈火耀目五光十色頗有可觀會中自紥燈彩窮工極巧由小學校生携赴提燈會見者歎爲各校之冠 
　　明强學校威海衛路明强學校於昨日上午九時舉行國慶紀念典禮門外懸燈結彩高張五色旗幟奏樂開　男女來賓到者甚衆首由校長史啓祥君報告開會慶祝宗旨繼由敎員張敬忠朱文彬諸君相繼演說切中時事在座者莫不鼓掌終由學生唱慶祝歌比搖鈴散會時已鐘鳴十二下矣 
　　書業商會山東路書業商會開會慶祝雙十節門首高懸國旗掛燈結彩上午十時齊集會員數十人行慶祝禮某會員提及今日即共和復活紀元日應唱民國共和萬歲到者皆隨唱共和萬歲三呼畢已十一時半盡歡而散 
　　馬橋鄕本邑西南鄕馬橋鎭經董辦事處敎育會商會農會各機關於國慶日開紀念大會錄其通告如下十月十日係雙十節爲共和復活後之第一紀念日擬於是日午後二時在鄕公所開慶祝大會永留紀念屆時務乞蒞會共襄盛典再是日紳商警界等務各縣旗掛燈同伸慶祝此啓　並聞是晚六時邀集各機關職員及紳商學界舉行叙餐 * 
大會以表歡忱 
　　救濟婦孺會中國救濟婦孺總會留養被拐婦孺共有四百餘人昨日選擇糼孩一百六十名整隊來滬由董事徐乾麟君周岷源君曁敎員徐次祝范德孚顧雪生西樂敎員朱醒亞女敎員四人爲之引導前有國慶紀念大旗次中華民國萬歲大總統萬歲大善士萬歲旗各一對次西樂學生隊三十二名次男女幼孩各執國旗先詣上海道尹公署共伸慶祝旋至紗業公所休息由聞蘭亭田資民畢雲程諸君招待欵以茶點並分贈國旗繼至商務總會廣肇分所寗波同鄕會經會長張讓三諸君歡迎後至洋貨九業公會亦承欵以茶點休息片時即至審檢兩廳末至出口公會洋貨會集所紹興同鄕會休息回院經過華租各界一路步伐齊整國旗飄揚見者無不讚許而英法各捕房並派捕逐段照料故人數雖衆並不擁擠 
　　國民大會事務所法租界白爾路國民大會事務所自前晚起即懸掛五色國旗及民國萬歲總統萬歲國慶紀念共和萬歲紅燈門首並用松柏紥成國慶紀念字樣昨日上午由該會發起人劉淇胡聘臣朱岱庵陳繼新等數十人齊集事務所舉行慶祝午後五時邀請各界人士宴會躋躋蹌蹌頗極一時之盛 
　　淞滬警察淞滬警察廳長徐國樑以南市裏外馬路及中華路氏國路各店舗昨均編紥松柏懸旗掛燈來往遊人必甚擁擠故先期諭令各區署所警正警佐在緊要地點均派雙崗落差各警則不准告假一體排班巡邏以維秩序又聞徐廳長於昨晨八時傳集游巡保安等隊舉行閱兵式第一二四隊由各隊長督率到廳操演步伐陣式高呼共和萬歲民國萬歲並唱軍歌禮成歸隊南市第一區警正董希賢及一分駐所李警佐等均於傍晚時率同巡官戎服佩刀在所轄地段妥爲防護提燈會所過之處尤加派長警隨同照料 
　　基督敎會本埠基督徒國慶節期除麥家圈敎堂舉行大佈道典三宵外昨日（十號）午前十時有長老會三督會在東門外靑年普益社浸禮會在老北門外自理堂聖公會在新閘彼得堂三處由各該牧師主領爲國慶祝典禮共計男女學生敎友幾近千人一意恭行祈禱以彰盛典 
[致祭殉難先烈]  
　　昨日致祭民國殉難諸先烈一切禮節由縣公署學務科遵照齊省長通電悉按内務部規定預爲繕印分發與祭各員知照所有祭品猪羊籩豆亦由縣署承辦派員協同公欵公產經理處先行佈置上午九時許滬海道道尹徐鶴仙代理上海縣知事景毓華上海地方審判廳廳長袁麟伯道視學余芷江縣視學朱伯華縣公署學務科科長李頌唐科員錢紳齋學務委員賈粟香等先後蒞止在休憩室少待为至十時致祭主祭官爲道尹部祀官爲審判廳長道視學縣視學糾儀官爲景毓華執事通贊曹澣亭讀祝賈粟香司帛爵曹幹臣王桐孫李頌唐丁賡堯錢紳齋瞿少蘭徐泉孫等祭畢各官即分導而回茲將祭文及儀節錄後 
祭文維中華民國五年十月十日滬海道尹徐元誥敬致祭於民國諸忠烈諸神曰神聲靈赫濯氣節剛方蕩專制之餘威作共和之先覺發揚蹈厲洒碧血而長埋慷慨激昂與黃花而並耀植碑銘之紀念氣壯河山際國慶之良辰禮隆俎豆惟祈歆祀惠 
 
 
 

Page 11

 
 
鑒精誠尙饗 
　　儀節（通）行祀民國忠烈禮執事者各司其事主祭官就位陪祀官就位糾儀官陞階糾儀奏樂迎神行迎神禮一鞠躬再鞠躬右迎神（通）奏樂奠帛爵行初獻禮（引）京奠帛獻爵位詣神位前獻帛獻爵復位詣讀祝位讀祝文復位右初獻讀祝（通）奏樂行亞獻禮司爵者獻爵右亞獻（通）奏樂行終獻禮司爵者獻爵右終獻（通）受福胙（引）詣受福胙位受福胙復位（通）一鞠躬奏樂徹饌右胙徹饌（通）奏樂送神一鞠躬再鞠躬奉祝帛恭送瘞所禮成右送神 
[再誌旅滬黨人之善後問題]  
　　旅滬各省黨人以辦理黨人善後事務所審查旣竣遲不發表前日在法租界仁元里闞鈞寓所集議對付方法公舉代表赴審查會質問等情已誌昨報昨日各代表已往事務所向柏文蔚韓恢兩審查員詢明遲不發表之原因當仍假座闞宅邀集同志宣布大意謂昨晚諸同志函約審查員於本日上午十時聚集柏烈武處並公推夏爾鈞等代表前往詢問一切爾鈞等届時即遵赴該處僅晤柏烈武韓復炎兩君其他未到爾鈞等卽向柏韓二君詢問關於善後經過情形並陳明官廳及黨人方面均以此事之阻滯實緣審查員曁數大部分請欵太鉅所致究竟眞相如何請爲指示柏云審查員及數大部分請欵固屬不少惟審查員已函請護軍使自行審查或由黨人方面舉人審查以昭公允今外面旣如是云云我願將一已債累全數犧牲以期早日結束韓云我所呈報者皆係介紹各小部分至一已之債務政府有欸則領之若欵不敷可作罷論斷不爲一已之事致多數同志失所云云言頗慷慨並允明日即與官廳切實磋商再行通知特此報告即希鑒察等語各黨人磋商良久允俟柏韓兩君通知後察看情形再定辦法並聞審查會員昨已晤見軍署參謀長趙聯璜告以各代表質問情形趙君允俟禀請楊護軍使指示方針後於今日回覆又聞滬北商董虞洽卿以貧苦黨人典質已空現在天時漸寒衣被俱無情殊可憫昨日特由電話商請楊護軍使將善後欵項從速給領以名流離失所云云 
[尙有冒名籌餉之恐嚇信]  
　　公共租界貴州路三號門牌幼科醫生毛玉書前日接到用護國軍名義之恐嚇郵信一對内云缺少軍餉商借洋數千元異日自有相當之酬報否則以手鎗炸彈奉贈毛見之駭苏即持原信至老閘捕房報告允爲飭探查究 
[地方自治研究會職員集議]  
　　上海地方自治研究會昨開第一次職員會討論進行事宜到會者爲正副會長李右之吳叔田沈潤挹職員楊東山賈粟香姚玉孫周采臣謝純如曹幹臣等九人上午十時開會至十二時散會議决事件如下一本會立案事宜應呈縣公署轉呈省長道公署並請頒發圖記二將本會成立情形通告會員其未繳會費者應請卽繳並給介紹書請互相介紹以期會務發達三本會應商請公欵公產處借定地址四本月不再開常會以後開常會時先行審查認爲必要再行召集全體會員公決五名譽會員無定額應由會員五人以上推舉 
[草上飛被盜擊傷]  
　　新閘孟納拉路四十五六號門牌伶人草上飛家於昨晚七時許突被盜匪六人入内各出手槍利刃嚇禁聲張登樓入室將値洋數百元之金珠飾物搶敢而逸其時該伶人聞警出阻被匪開鎗轟擊彈中前胸痛極倒地各盜卽乘間逸去迨捕房聞警飭派通班中西探捕到場匪已遠颺該探等遂將受傷人車送寳隆醫院醫治據云傷勢頗重恐有性命之虞云 
[查辦僞造郵票續誌]  
　　郵務局前訪知有人私造僞郵票在外混售報告英法美各捕房及華界官廳請爲查緝後由法捕房探目黃錦榮包探韓邦達方福林程芝卿先在閘北南林里拘獲陸友文一名抄出製造僞票之銅模及印成之僞郵票約有一千餘元解經大自鳴鐘捕房供出起意之沈忠德徐元奎及代銷之俞小余譚阿三吳阿毛等五人後仍由該探目等一併拘獲解入總巡捕房石總巡以私造郵票案情重大逐一詳加盤聞沈忠德徐元奎同稱私造僞郵票實由民人等起意托陸友文製造後聞捕房查拿恐被破獲故將製票機器托吳阿毛寄藏他處是實吳阿毛稱沈等將機器托民人寄藏當給酬勞洋二十五元民人一時貪利故代寄在城内三牌樓親戚家中今已交出俞小余譚阿三同稱沈等將印成之僞票托民人等銷售當時不知其爲僞造故代銷售法總巡石君諭令管押候將各入口供詳細錄單再行解請法公廨核辦 
[通緝戕害同種之印度人]  
　　印度人墨司得浦亭向在浦東某公司看管碼頭因於本月一號在寄宿舍内謀斃同類極勿亭和生亭兩人逃逸經駐滬英總領事諭飭捕房嚴緝在案茲因日久未獲恐其遠颺故前日復由英美總巡麥高雲君發出通緝文告略謂兇犯印度人墨司得浦亭年三十七歲身長英尺五尺十一寸半額有疤痕除嚴諭各捕房中西探捕趕緊偵緝外並將通緝文告郵寄各通商口岸及該兇犯原籍警署一體協緝務獲解究 
[廣徴輔助善舉之物品]  
　　中華國貨維持會致工商各界通函云頃准本埠中國救濟婦孺會函開敝會經費支絀昨經董事會議决籌辦獎捐劵以資挹注查此項奬劵必須徴集奬品以酬慈善家之盛意夙聞貴會搜羅國貨種類甚多擬懇諸君或將現存貨樣或通知出品人選擇精品多多捐充敝會獎品旣可扶助善舉又能推廣銷路在貴會維持國貨宗旨不無裨益是否即祈示復爲盼等因前來查該會成立以來凡婦孺之遇難被拐者無不盡力維護熱心救濟其成續之優美效果之宏大早已遐邇週知久深欽仰茲爲經費支絀起見籌辦獎劵徴集物品以資補助惟本會陳列各品均係零星樣貨難以應徴夙仰執事熱心公益慈善爲懷哀此孤窮諒深憫惻務乞鼎力贊助搜羅精品慨然捐充玉成其事物品無論鉅細但求多多益善旣可表揚國產之聲譽又能輔助慈善之盛舉與推廣國貨宗旨似亦不無裨益即祈選擇佳品逕送泗涇路中國救濟婦孺會檢收可也除由該會另行登報徴集並先行函復外敬此佈聞 
[貴福里之火警]  
　　新閘大沽路貴福里四百七十五號門牌石甫明家於前晚一點半鐘忽然起火延燒比隣四百七十六七十七七十八七十九八十八十一號門牌共燬房屋七幢事後由該管捕房飭派中西包探往查起火情形以憑核辦 
[空地上發現屍身續紀]  
　　叉袋解水電廠後沿河空地上發現無名男屍一具由二十七保十二圖地保潘金寳投報地方檢察廳請驗一節已記昨報前日下午由林檢察長委檢驗員蒞場驗得死者係患病身死並無别故因無家屬到場諭令地保報堂收殮發封厝壇候領 
[屍屬請免相驗]  
　　本邑人張寳其前曾擔保同姓不宗之張芝英至某洋行營業嗣因芝英用空洋數千元由該行主人至公共公堂控告請着實其如數賠償今年正月間將寳其傳案訊明押追至今未了近因發生腫病送往工部醫院療治無效延至前日身死舁送驗屍所報官相驗昨由家屬禀求免驗備棺收殮捕頭准之 
[汽車撞傷店徒]  
　　昨日午後三時二十五分鐘有一空汽車從英大馬路自東往西駛至新鳳祥銀樓對面適有身着作裙年約十餘歲形似食物館收取碗盞之店徒經過被該車撞倒車輪在兩腿上滖過並撲傷頭面陡然紅腫當爲印捕瞥見將車攔住詰問該徒姓名已不能言語卽由該捕挾上汽車送至新閘捕房報告候奪 
[藏坑私土之罰欵]  
　　寓居九江路金沙旅館十二號房間之潮州有許金生私藏紅土被洋藥公司查悉協同捕房前往搜獲私土九只將許帶入捕房前日解送公共公廨請究先由洋藥公司代表律師與調查人王玉初上堂訴明前情以被告有違中國第二百六十六條新刑律請爲訊究訊之許供詞推諉中西官以許藏坑私土證據鑿鑿判罰洋五百元充公土送海關銷燬 
[烟膏留候化驗]  
　　洋藥公司訪聞漢口路二百八十號門牌烟膏店私將違禁烟土煎膏混售前日由該公司代表律師禀請公共公廨給諭協同老閘捕房中西包探前往搜護似係紅土煎成之烟膏四匣帶回捕房存候驗明再核 
[男孩招人認領]  
　　昨有三歲男孩一口在南市董家渡外灘路宿啼哭爲崗警查見似係爲人遺棄者當即帶至一分駐所察得該孩似有病狀李警佐諭令留候牌示招人認領 
[澈查婢女下落]  
　　劉陳氏前至法公堂控被成衣匠陳明桂拐去使女阿毛一口藏匿楊樹浦入埭頭地方陳之家内迨經包探將陳拘獲後卽由陳之堂兄阿文將屋中什物及阿毛携往川沙原籍此節係由包探詢問鄰人所知現阿文已經獲案請求訊追讞員因訊供不認而前往查問此案之包探項光福未到無從質證故判還押聽候覆訊在案現由捕頭向該探查問實在情形據稱當日前往入埭頭陳明桂家中查吊阿毛詎所住之房已經空閉當向二房東老婦詢問據言上日陳阿文來言明桂現欲遷居因明桂無暇托伊代爲搬取故任其將阿毛及什物携去等語捕頭卽飭往傳該老婦到案質訊核辦 
[猶太人索賠借欵]  
　　昨有猶太人名哈哩哈者將理髮匠陳少泉扭至南市一區警署控稱陳少泉前曾擔保住居萃豐弄之同業吳老三借洋五十元日久不還吳已避匿所有本利請着該保人賠理等情董警正因昨爲國慶日停辦公事將陳暫留諭令該猶太人於今日來署候核 
[醉漢周遊馬路]  
　　前晚有一日本人飲酒旣醉雇坐黃包車周游美界各馬路閱時甚久不肯下車向索車資一味胡鬧當由該車夫送入哈爾濱路捕房捕頭命將該日人暫押車夫退去俟其酒醒再行詢核 
[馬夫違章]  
　　馬夫瞿阿三前日午後停車於仁記路瞿在車央磕睡被大百四十七號華捕查見以其違章帶入捕房禀明捕頭諭瞿存洋十元保出自赴公堂候訊 
[追獲㩴物匪徒]  
　　婦人陳高氏前日在南京路被匪徒㩴去金　金鋼鎖挖耳一支當即鳴捕追獲一人帶入捕房經捕頭詰據聲稱姓金名友根並不搶物諭飭押候查明解送公共公廨核奪又陳阿新前日在福州路㩴取韓瑞廷所戴之金絲眼鏡圖逃當經四百三十二號華捕追獲拘入捕房押候解究 
[通緝携贓逃逸之出店]  
　　浦東人朱妙生（卽朱土生）向在圓明園路某洋人家爲出店因於九月二十四號竊取洋東値洋五百元之衣物逃逸當經報捕請緝在案茲於前日由麥總巡發出通緝文告略謂該犯係浦東陸家行人年二十三歲身長英尺五尺五寸白面左唇有黑痣如有人知其下落着卽報告總巡捕房總巡可也 
[金環來歷不明]  
　　吳阿三前日携金耳環一只行至南京路被包探查見上前盤詰因其不能指出來歷帶入捕房禀明捕頭押候解送公堂訊究 
[探嚢取物]  
　　張得意前日在北京路摸竊宋黃慶袋内銀洋四元當被察悉鳴捕將人贓拘入捕房經捕頭詢明着卽拘留候解公共公堂訊辦 
雜評二 
[共和之民（訥）]  
　　國慶日之盛會今已過畢矣我國民將待至明年今日而始再鼓起其紀念之一念乎待至明年今日而始鼓起其紀念之一念則此一年中其餘不復念此共和也固不可也第日日念此共和而已身日日在共和之外亦不可也 
　　所謂共和國者非以其國有共和之名也實以其國有共和之民也民之心不共和民之行動不共和民之知識才能不共和以不共和之民而祝共和國之紀念不如乞兒侈富盲人說星耶 
　　我願今後之國民速向共和之軌上行也 
氣候報告 
[（上海徐家滙天文臺）]  
　　巳過者之報告十月九日低度經過江西揚子江下游雨尙有一狹低度經過北直隷灣中國大陸復有信風菲列濱兩面海中天氣惡劣十日夜有雨　間四時左右天轉晴日出時有烟霧氣壓驟升天晴而多雲十日下午四時前二十四小時内上海氣候温度至高七七至低五八·二去年同日至高七三·八至低六一·四 
　　未來者之推測十日下午四時三十分豫測本區天晴海濱有信風呂宋東北之颶風似向南海北部前進 
[補錄命令]  
　　十月三日大總統令張國仁授爲陸軍少將此令 
　　又令財政總長兼鹽務署督辦陳錦濤呈請任命沈慶觀署理鄂岸榷運局局長應照准此令 
　　又令内務總長孫洪伊呈准塔爾巴哈台參贊汪步端咨稱塔爾巴哈台警察廳廳長桂瑞麟馭下不嚴有虧職守請免去本職等語桂瑞麟准免本職此令 
　　又令内務總長孫洪伊呈准塔爾巴哈台參贊汪步端咨請任命劉宗海爲塔爾巴哈台警察廳廳長應照准此令 
　　又令内務總長孫洪伊呈准兼署四川省長羅佩金咨川江水上警察第二廳試署警正羅宗海羅健仁呈請辭職羅宗海羅健仁准免本職此令 
　　又令陸軍總長段祺瑞呈請任命馬鎭蕃爲朝陽鎭守使署副官長應照准此令 
　　又令陸軍總長叚褀瑞呈准正藍旗漢軍都統奎順咨請以印魁補印務參傾英綾補參領慶綬補印務副參領貴徴補印務章京文通補公中佐領應照准此令 
　　又令陸軍總長段祺瑞呈准管理外火器營事務長官江朝宗咨請以承續忠厚勝奎補烏鎗護軍校應照准此令 
　　又令陸軍總長段祺瑞呈准察哈爾都統田中玉直隷督軍朱家寳咨稱駐察直隷右翼巡防第十營左哨兵變一案經察署組織軍法會審訊得該第十營管帶戚美成雖臨時未能彈壓平日辦事尙屬忠誠　請減輕本刑處以三等有期徒刑三年哨長史安邦雖　潰逃惟於事前先行報告事後踉蹤報緝情猶可原應講減輕本刑處以二等有期徒刑五年副兵金振玉甘爲亂首應請處以死刑並請將戚美成褫奪職銜各等語應准如擬分别執行戚美成並著褫奪陸軍步兵少校原官及中校銜以示懲儆張懷斌旣據稱辦理善後尙屬妥協應准免其置議此令 
　　又令陸軍總長段祺瑞呈請（此處疑有脫誤）冒官釀命情節重大請以先行褫奪原官勳章歸案懲辦等語劉蔭西著卽褫奪少將銜陸軍步兵上校原官並三等文虎章歸案訊辦依律嚴懲以肅軍紀此令 
　　　十月四日大總統令任命馮夢雲爲熱河全區警務處處長仍兼熱河警察廳廳長此令 
　　又令署貴州高等審判廳長吳家駒另有差委應即開去署缺此令 
　　又令任命龍靈署貴州高等審判廳長此令 
　　又令司法總長張耀曾呈請任命黃貞幹署直隷保定地方審判廳推事俞鍾方壽恒署直隷天津地方審判廳推事高震署山東濟南地方審判廳推事于宗海李承烈署江蘇江寗地方審判廳推事向百衡署安徽蕪湖地方檢察廳檢察官張絃署江西高等審判分廳推事應照准此令 
　　又令陸軍總長叚祺瑞呈請任命張學典爲陸軍第十師步兵第二十旅少校副官應照准此令 
　　又令陸軍總長叚祺瑞呈准署吉林省長郭宗煕咨請以張倫連陞補防禦應照准此令 
　　十月五日大總統令任命宮邦鐸署陸軍第六師步兵第十二旅旅長此令 
　　又令交通總長許世英呈請任命程繼元王大貞爲秘書應照准此令 
　　又令司法總長張耀曾呈署京師地方審判廳推事姜恂如署陜西長安地方檢察廳檢察官徐步善署安徽懷寗地方檢察廳檢察長勞恭震安徽高等審判廳書記官長董國楨因病辭職姜恂如徐步善勞恭震董國楨准免本職此令 
　　十月六日大總統令德國駐斐利濱領事薛脫路門給予四等嘉禾章書記官勒得羅給予六等嘉禾章此令 
　　又令龍堯衢授爲陸軍步兵上校此令 
　　又令陸軍總長叚祺瑞呈准正黃旗滿洲都統江朝宗咨請以惠宗補參領聯祥補副參領錫恒補印務章京口安補公中佐領延益補驍騎校應照准此令 
　　又令陸軍總長段祺瑞呈准署察哈爾都統田中玉咨請以依達木蘇隆承襲世管佐領應照准此令 
　　又令陸軍總長叚祺瑞呈准正白旗滿洲都統責桑諾爾布咨請以俊綏鳥拉欣泰補驍騎校應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說十三] [  瘦蝶]  
　　報載某督軍聯合十三省結合一大團體以固勢力開會提議綱要通電干涉政治明目張膽起軒然之大波嗟乎我國亦多事矣溯自十三太保之出現則帝國之風雲生今者帝孽猶未肅清而復有十三省同盟之舉前途茫茫稅駕何所吾人正難逆料也顧十三二字豈爲一極好之名詞吉羊之數目故凡擾亂之輩一用再用利用之不已耶嘗考吾國之所謂十三者蓋亦夥矣典籍則十三經也醫理則十三科也說部則有七劍十三俠之名也兒女英雄則有十三妹也他如十三旦十三盞燈爲名伶之雅號十三塊十三品爲龜子之别稱臨池遣興寫洛神之十三行把臂入林看麻雀之十三張打十三回之如意算盤學十三國之普通言語　時令中之十三亦實繁有徒如正月十三則試燈節也五月十三爲竹醉日也九月十三爲古重陽也而六月十三爲魯班誕三月十三爲元壇誕七月十三爲大勢至菩薩誕近於迷信不復贅及凡茲種類皆常我能道然則十三二字之於吾國固早已所有莫大之勢力矣以故太保有十三人同盟有十三省後先輝映推陳出新十三十三其將於社會上一出風頭歟夫十爲成數屬陰而偶三爲零數屬陽而奇陽衰陰盛陰長陽消今之所謂十三者殆皆陰謀詭計之流測其居心殊不可問有心人對之能無慨歎雖然今世界旣有此十三省同盟之事實余又何防破十三點鐘之工夫而作此十三之說哉 
麈餘觚剩 
[宣南感舊錄（續）]  
　　梅蘭芳藝譜 
　　唱二黃剛健含婀娜西皮端莊雜流利二黃高緊見眞實力量近復造意新腔遂有化板爲靈之樂西皮以鄭重出之極縝密極春容唱工大忌無音無字畹君倜乎遠矣無慮乎此矣乃其於難誦之字字字咬眞難使之腔曲曲放穩湘波所謂好聽者其在斯乎畹華文武崑亂繩其祖武已極五花八門之盛究以唱工爲正格唱工淹古通今又以靑衣爲中宮靑衣中尤以會審起解祭塔蒲關宇宙鉻諸劇爲至詣崑曲忌呆唱皮黃何獨不然抑惟畹華能之至若祭塔之劇毫無工作乃於音節中傳其哀怨紫雲不得擅美於前矣 
小說一 
[言情小說妍媸鏡] [  天虛我生]  
　　第一章（續） 
　　一日赴宴冒理語予隔座求我授以白鹽而我則對曰然今晚天氣燠悶不久且雨矣蓋予固不諳法語也於是　座盡笑而曼睞笑尤劇其意蓋驕予也然而予家米鹽瑣屑以及家庭雜事則又但聞呼　梨之聲不聞呼曼睞也卽吾弱妹愛蒂之學琴变莫不由予敎授若曼睞則但御其華服日徴逐於宴會場中家事悉置不問而吾父亦不禁吾初每怨上帝製造美人何以僅能造一曼睞及今思之白理安家中亦幸而只一曼睞使更益其一者吾家產且早破矣吾家固窮窘吾亦不諱吾人住屋照耀於斜陽光中非不華煥面實則早已頽敗舊日規模無復一存室尤逼狹其年代之久且較隣居之牧師居爲遠然其著名則獨與山背之桐樹莊相埓在理此屋早已售去特不知何故格於祖訓乃不能轉讓於人故至今猶爲白事安所居吾家族系昔亦華盛今式微矣家業凋零一家不過五口吾姊妹三人外僅一老父與一弱弟亞琪然吾則以爲白理安族中但須有一曼睞已足蓋一般社會交際中人固未嘗齒及其他諸人也向者吾嘗於吾父書室中見一族譜其中統系纍纍似亞當夏娃降生之時初只生我白理安一族其中貴顯尤不勝計以狀度之吾家當初亦必爲一巨族久乃淪落所餘者不過虛榮耳嗟乎使吾父幼時不爲虛榮之心所覊但求爲一平常之人於都市中設一商肆求什一之利則其貧窘當猶不致如此唯吾祖父雅不欲玷其先動乃令吾父於宗敎法律醫學之中擇一而治而吾父亦復好高務遠居然投身法界而爲律師及其結果則但有率其子女索居於村人所稱爲白理安茅舍中度其愁苦之光陰耳律師銅牌雖高懸於門次而登門者終歲不一至焉 
小說二 
[絕塞奮椎記（續）] [  聞野鹤譔姚鵷雛評]  
　　第四回悔醉語携手同行陟高峰凌雲獨笑 
　　語說當夜瑞華掩面出去毓忠心裏也覺得慘慘不歡閒愁叢集便熄了燈黯然就睡一宿無語次日早上朝　初上宿羽始啼瑞華在繩牀上一覺醒來這時節酒力已消心神全爽忽的想着昨夜和毓忠的一番醉語洩漏機密不少况且這宿店是良莠雜處薰　共器程品不同或者更有官家委着暗偵的人在裏頭也未可知這一番閒語倘然給他竊聽着這如何是了得想到這裏心心越發鹽蜳不安便一骨碌爬起身來穿了一套外衣下了牀也没聲張逕自開着門出去倒把侍者嚇了一跳急忙瞪目視着却原是到毓忠房裏去這時毓忠爲昨夜喝酒多了些尙是朦朦朧朧的睡着瑞華進去便揭他的帳見毓忠還睡得鼾斜着頸蠻着手或者在睡夢裏還吟着詩咧瑞華興發逕把左掌兒向毓忠肩上拍了一下輕輕的說道毓忠快醒來别向華胥國裏玩要得得意咧毓忠這時正睡得熟經了一拍仍没有醒呼呼的鼻息竟閙得越發響了瑞華不耐煩祇得舍了毓忠慢慢地回到房裏心中却不住的忐忑好像策着没氣力的驢兒經過圯壞不穩的古坂一般越想越發不安竟自不坐不走呆呆的向着床兒站立着不知道這床上有什麽新奇足賞的東西値得他沉沉的出了一會神又不知歴了好幾杪辰光他方纔似夢初覺的旋轉身來揉一揉眼張一張目還没明白自已此刻遇的是夢境還是實境在這當兒侍者恰將盥具進來瑞華剛洗了臉漱了口早餐早又傳到瑞華此時正覺得肚子餓便據着案胡亂啖着啖　時光已不早了瑞華正想去看毓忠剛巧門窻一動大踏步走得進來的便是毓忠瑞華一見便想把適才慮着的告訴他也不和他講别話逕自走上前凑上毓忠耳輕輕的說道我們今兒須得快走哩毓忠聽着便鹵莽說道爲着甚事要快走敢這裏不許我們住下嗎 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[江蘇省議會草議案]  
　　朱議員紹文提議請設省欵經理處建嚴案 
　　十月五日到 
　　連署人狄迺健王士良李　壎王撰曾蔣士杰 
　　竊以整理庶政自財政始財政紊亂權限不分上下交爭惟力是視必致强者取盈弱者乏用至於乏用則任事者無以進取委任者亦不便責成近二年來省政廢弛即坐此弊今共和再造庶政更始官治與自治旣已區分國稅與省稅亦漸釐剔而省有財政仍由財政廳任其賢勞在財政廳已負非分之義務而按之地方行政實多不適之弊查各國地方制度以官治監督自治者其地方財政機關必與國家財政機關分離凡以防官力之侵佔及支放之不時也又查民國元二年間省欵由財政司主管與國稅廳分而爲二其時本省自治行政經費均按月先期發放又民國三年以來本省各縣以維持敎育經費之故設有敎育欵產經理處雖國家財政恐慌而縣有敎育經費不受影響今以本省一千七百餘萬之歲入而省地方行政内務敎育實業各機關支出僅二百餘萬動至累月不名一錢反不如縣敎育費之裕如此亦明效大驗矣今欲整理本省庶政必使自治經費得照預算以時支放當此地方制度未經改正之時省公署内不可不設省欵主管機關彌此缺憾謹擬省欵經理處單行條例十條依省議會法第十六條第九欵之規定提出建議案請付公决 
[江蘇省欵經理處條例]  
　　第一條省欵經理處附設於江蘇省行政公署内受省長之監督按照本省預算所列經理收支事宜 
　　第二條省欵經理處設主任一人副主任一人會計員一人調查員二人於必要時得酌設雇員若干人 
　　第三條主任禀承省長督理左列事務 
　　一保管省有之欵產 
　　二稽核省有營業及雜項之收入 
　　三征收省有欵產之滋息 
　　四劃收省有之附稅雜稅 
　　五支放預算核准之經費 
　　六編制預算及决算 
　　七省議會議决第十六條第三欵至六欵之執行事項 
　　八其他受省長或財政廳委任辦理事項 
　　第四條副主任輔助主任辦理前條之事務負速帶責任主任有事故時得代行其職權 
　　第五條會計員調查員承主任副主任之指揮辦理事務 
　　第六條主任副主任由省議會以單記投票在議員外選舉得票最多數者四人咨請省長選任之任期三年連舉者得連任一次 
　　第七條會計員調查員由主任副主任會詳省長委任之 
　　第八條主任副主任有凟　或重大過失時得由省長查實撤退在次多數内選任代理至省議會開會時咨明事實原委依第六條另選繼任 
　　第九條省欵經理處之經費以省預算定之 
　　第十條本條例自公布日施行至與地方制度生抵觸時修正或廢止之 
　　張議員嘉行提議耕牛缺乏設法維持安十月五日至贊成人朱白通　沈煕照　施文煕　俞仁愈　馬　駿戚　祚　徐廷瀾　張鹿鳴　詹其桂　李國銓 
　　竊查西人之種植端借機械之力視牛爲食品之一我國機械之學未明種植全恃牛力故視牛爲生命所關是牛之一物在我國誠爲不可少之物無足疑者而返觀國中牛之數日少牛之價日昂是何故歟論者多謂畜牧之法未善殊不知實由於出口過多所致本省下關之和記公司每日殺牛數百頭乃至數千頭運往各國以爲食品津滬各口岸運送活牛出口每年又不下數十萬頭我國素無畜牧公司由農民自行畜養其數本極有限今每年出口至數百萬頭之多無怪牛之數日少牛之價日昂也際此而不可籌維持誠恐中國耕牛必有絕種之一日農業上所受之影響必有不可思議者矣但維持之法竊曾私議及之有積極的消極的兩種創立公司提倡畜牧使耕牛之數日增彼雖運送出口而我國之牛不見減少此積極維持也　牛之產數與畜不同此種辦法必待數十年之後欲濟目前之急不可得也至改用機械以代牛力仿造西人種植法亦未始非從積極方面間接維持之計無如我國機械之學又素欠研求未明利用之方遽錫爲改良妙法猶未能　刀而使之割其傷必多也夫積極辦法旣無從維持矣則禁止出口限制宰殺此種消極的維持尙屬徑而易舉且可濟目前之急也苟本斯意而極力維持則每年可活牛數百萬頭之多卽可多得數百萬倍牛力之用農業上卽可多得數千萬倍之利一面提倡畜牧增加牛數研究機械以代牛力則我國數十年之後亦視牛爲食品之一不必斤斤言維持矣是否有當請付討論公决 
[論今日政府得人之難]  
　　譯北京晚報　　李佳白著 
　　前時中國政府任用官吏朝旨一下職位已定鮮有可以託故而辭職者如有之或且以爲不敬置身通顯入贊樞機羣以爲得非常之尊榮亦鮮有遲回審顧而望門却步者蓋此有所徴彼有所應除言官彈劾外固無局外得以製其時也詎自民國再造而此種情形乃爲之一變國家之用人與人之爲國家用其樞紐恒不操之於政府與個人而常操之於正當或非正當之别項機體雙方卽得同意要無如此項機帶之反對何而此項機　之反對要均非爲個人之道德學問經驗於其所就之職位有如何之不合起見一言以蔽之曰第受某黨某派互相牽制之影響而已自黎大總統繼任由段氏出組内閣其始即有唐紹儀氏外交總長之任命乃遲至數月延不赴任比提出國會贊成通過又遲遲吾行而留滯團門而詆毁排斥之風潮業已於茲大起致唐氏不得不出於辭職之一途則亦未始非前日之濡滯有以授之隙也夫唐氏出身留美歷任駐使疊充要差民國第一次内閣且擔任總理以之擔當今日之外交實適如分際乃彼此允洽偏不慊於某某派之心而唐氏退矣唐氏旣退政府復屬意於陸徴祥氏是某某派之心理所默許也京陸之歷史言嫺於西學久爲使臣前數年曾任外交且長國務而熟悉外情善於禮際尤爲陸氏之特長以之承乏今日之外交爲位擇人又奚不可者乃提出衆院而贊成者之數不足以掩反對者之數而於是陸氏又退矣唐陸二氏之進退其進也各得一方面之贊成其退也亦各受一方面之反對而究之贊成者非以個人之道德學問經驗爲標準即反對者亦非以個人之道德學問經驗爲標準夫國務員擔任國務一部分之全責者也而外交尤爲今日唯一之要職其重要爲何如今各方面對於此項之任命旣各以其人之才智品性爲後而以其黨派權利之私見爲先人才旣如此其缺乏而黨派又如此之傾軋則中國豈復有要用之人才政府豈復有可整之部務泛漏舟於驚濤駭浪而舟中人猶肉搏　靡有已欲不載胥及溺其可得乎噫 
 
 
 

Page 18

 
 
   
 
