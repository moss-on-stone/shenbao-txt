# 1888 - 62 - 4905346

 

Page 1

 
 
[新印曾文正公書札出售] [  申報館啓]  
　　曾女正公勛業文章彪炳實宇觥觥大集久付姦樂本舘前將向者　出之家書一移印行海内鴻　爭先購致茲又輕景賢書　竟　公之書札以新　鉛字印成中皆致名公　卿之函或請我　　　理學或詳漕政或考鹺綱要皆確切精詳原原本本而校封之心　印釘之工良尤　　　　臻彔目共賞計二十七卷都二千八百四十一首　　鈔六卷都二百九十二首現已出售每都分裝二十本價洋一元六角諸君子有先　爲快者至本埠申昌書畫室各咨坊及外埠各申昌購取可也加欲蔓購則請至本舘帳房面議 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷　而極之屬精國治之心則本天心之仁愛一天道之　成　　而已　本齋知是書之有功世教也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通　過有　入重印而止其所以不告勞不辭費者蓋以聖人經世人之謨與臣下効忠之悃俾世之讀是者書無官無商無士民聞風興起　　然生忠君愛　之心焉分裝六十册外加文木箱子定價四十元准於本月十五日由本齋帳房三馬路申最書畫室清遠里新姦絲棧發兌至於　張之　白字　之滋精猶爲此書餘事有目共賞不　目也已此佈 
[直行康煕字典出售] [  點石齋主人啓]  
　　康煕字典一書自本局創印以來久已風行海内而直行本銷售尤爲最夥前所印者早經售罄惟書中分行直線易於混目閲者嫌之今本局將書中直線槪行别除重加描潤一再校　毫無遺憾矣準於是月出書每部仍裝六本外加紅木夾板價洋兩元八角售處在三馬路逢源里愼記書莊及南北申昌各外埠申昌此佈 
[安危萹]  
　　天下之事有夷必有險有安必有危對待之理相因之勢初不可以偏廢也然人情好夷而惡險喜安而慮危此又自然之理必至之情也惟不能有夷而無險夷者乃漸至於險惟必欲易危而爲安而安者乃不至復危顧人人有此化險爲夷易危爲安之心而卒不得一償其願此何故哉拘墟之害居其半因循之失居其半一誤再誤而遂至於夷者皆成爲險危者不能復安是可慨也竊觀髮逆擾亂以後江浙兩省雖旋卽肅清而善後諸事迄今尚辦不能盡卽如各處橋梁大半傾圮虹腰鴈齒或斷而不能續或側而不能平江浙多係水鄉其村市鄉鎭之聞略彴低鋪小橋斜度正不知其凡幾其爲獨木小橋尚易修治而内地諸橋大都以石砌成者爲多一經傾欹石齒巖巖半多綻露行船過此設或稍有碰動卽全橋盡圮船人均成虀粉此其可危者何如耶竊以爲一邑之内若此等危橋必當早爲修治父母斯民者本有安危保險之道輿梁徒杠成本有時而况一修之後可支數十年所謂一勞永逸安得因循焉以致坐誤也哉法富貴成成鄉坊保細心查該一都一　之内共若干計費幾何倘有紳富及店鋪等可以集資之處則官爲之勸俾醵資以成之如其不能則卽於該處善後經費内提支若干以成其事則行旅之感德者口碑載道矣又見各處内地房屋往往　數十百年不久而不改作西人之產最多不過十餘年必當改作而中國無此風竟有元宋時舊宇而全今猶存者雖當時木料堅美工程完固大異乎近今之所作然日久年深安有不動不變之理且宋元舊宇尚曰堅固可恃也平常所建之市房何嘗有眞好之工料而漏則補之斜則支之瓦縫叅差壁堊剝落則補苴塗澤之如是者或數年或數十年仍以出　於人絶未聞有從新拆造之舉大都非之火焚及坍塌决無棄舊謀新之意而因坍屋壓傷人口等事則常見之亦若毫不爲怪也者是可異也竊以爲民情好惰而省費貪小而失大是又當挽之以官法亦如橋梁之制責成坊保查明城廂鄉鎭有無此等舊敝之屋如其有之卽當禀報飭令房主改造其有不遵者罪之若果無力者則或勸其隣居稍稍襄助蓋設或坍塌則隣家亦必累及也如其出賃之屋則儘可令賃者改造而於房租内分年扣取改造之費倘係鄉間或市尾無人租住者則逼令拆去亦足以爲違令者儆老屋巉巉巖牆岌岌觸處皆是苟不行此深恐覆壓之慘有不忍聞覩者矣又有嘉湖等處之牌坊寍紹亦皆有之此風浙爲多而蘇爲少其牌坊則無非欽旌節孝奉　旨建造類皆以石疉成雕鏤精工形象高大其上面横石一塊約重千鈞而歲月已深加以兵燹之後往往有鬭笱之處業已微脫所砌之石搖搖欲墜者且此等石牌城外則多在近郭之處城中則多在十字街口近郭則負縴徒步者往來必多街心則經行者尢衆設或一時倒下則遭其覆壓者均成肉泥此其危險爲何如者曾聞兵亂前湖州有閔姓者夫婦二人共居一小壓其屋卽在牌坊之下蓋造屋者多侵占街道侵之不已漸以街中牌坊攔入屋内若此者往往而有不獨此一處一家爲然也閔姓之屋旣在牌下初不自覺其可危忽一日坊上之石突然倒下壓於閔姓屋中正如泰山壓頂無可逃避夫歸二人尚在牀上均被壓成虀粉血肉模糊無從檢殮是眞慘不忍聞之奇禍也夫安居於石牌坊之下而晏然不知其危是與燕雀之怡堂何異若閔姓者可憐而實可笑然偶然行經坊下而突被壓斃者則又時有之此无妄之災也竊以爲此等牌坊大半尚係前朝之物並有年湮代遠字蹟模糊不可辨認更有子孫凌夷無從查考者曷不官出一令盡數拆去免致忽蹈免機害及於人如以爲坊上多係闡揚節孝恐坊經拆去或致湮没不傅則凡建坊之名姓類多載入志秉何至湮没或者以坊易碑埋之地上則無碍於事或將所有坊上名姓彚錄一紙另於空曠之地造一總坊而以各坊姓名彚鐫其上亦無不可官則先爲剴切曉諭諄諄勸導一以安危平險爲念設有建坊者之子孫以勢力相抗者則令出資修治完固不遵則并拆之若再違杭執法不貸我思拆衆坊以建總坊或以坊易碑其經費亦斷無多如此則危者可無危而險者亦不險矣此等事貴乎能斷不可失之因循貴乎能通不可失之拘墟地方之事有足以爲民除害者皆牧令之職也夫安得諉爲職思其居而不敢職思其外也哉 
[本館接奉電音]  
　　昨接京友發來電音有本月二十六日上諭一道敬謹譯登○正月二十六日奉上諭此次京察引見三品以下京堂均着照舊供職欽此 
[德皇薨逝]  
　　本月廿五日倫敦發來電報云德皇政躬不豫勢頗危險已傅首相俾思麥克進宫倘有要事由皇長孫出諭昨日又接電報言德皇業已薨逝云 
 [ 
 
 

Page 2

 
 
[詳紀罷市情形]  
　　新加坡罷市大略前據西報譯登兹閲叻報所載較爲詳細爰照錄如左當罷市之時各行鋪户相率閉歇懋遷之局市面爲之蕭然甚至間有開門貿易則路上行人殊爲震怒咸以瓦石投入店中務使之閉門歇業而後已兹略照所聞一二紀之如鐡吊橋頭莫實得洋行之貨棧於是早有華夥甫開棧門而悠悠行路之輩卽以巨石投入棧内蓋亦怒其開門貿易也嗣該夥咸有戒心亦卽隨衆閉户焉他若火車馬車手車等均不許載度行人當其初有火車原欲照常來往詎至途次竟被途人拾石投擊紛紛車上工人受傷不堪卒至相率逃入府署以圖暫避計以石投彼火車最多者莫如二號火車爲甚而十號十四號之火車次之又如執御謀生之徒亦槪不許驅車就道違者亦被行人毆擊以故通衢僻道均乏轍迹輪蹄轆轆之聲爲之寂寂然而街道之中聚衆洶湧時有八號及三十六號之英差欲爲彈壓竟被行人以石投破頭顱淋漓鮮血又有十四號廿八號之英差亦被行人奪去其帽時府署書記刺巴欲回署中當公適至新街口時亦被行人以石擲破其頭同時有一某西人駕一馬車道經長泰街亦被行人以石擊傷又有西報館主狀師峇吉利君以是日百姓罷市擾亂情形欲探新聞乃乘雙輪足踏快車而出道經府署前亦被行人以石破其鼻樑面目俱腫乃踉蹌而返竟無可如何也所最異者如巡理府右副堂晏太守聞警赴署至於途次亦被行人拾石以投太守以彼無知之徒不與計較驅車疾駛幸不致傷夫黄堂太守實爲父母斯民蚩蚩者氓自當愛戴情深稍報甘棠之德况此令非太守所出何得遷怒及之乃亦欺藐如斯公然用武噫亦可見無知頑梗矣聞是早八點鐘時第一號捕房列等英差刺釐見民情洶動恐致有變卽發德律風通報總巡捕官蘭樂君處蘭君聞報卽飭各差手持器械沿途守衛以資禦防惟有八十號之穆拉油差沿途兇擊華人酷虐不堪適爲晏太守出巡目擊其事登卽飭差拘逮於案然猶未質不識作何辦理耳第以民情震動與差爲難於是早松柏街有差役亦被行人毆擊該差見衆寡勢懸乃闖入和茂昌店中以圖竄避詎衆尾後追入該店乃閉門欲拒一時衆心交怒遂將店門擠破竟將店面各貨搶奪一空其有不及搶去者皆爲毁爛維時該店一人欲出勸阻反爲衆所毆以至遍體鱗傷勢已瀕危而後散若該店亦可謂大不幸中事也至是日十一點鐘時有駐守叻海荷里因戰船之水手數人登岸在漆木街某吉寗酒店沽飲而出爲諸人所嬲水手大怒乃復入該店紛持木棒而出欲毆途人時衆更鼔噪不勝幸適總巡捕官蘭樂君并工部局員牙直理洋行東主士葛狀帥如經司獄宫兀禮諸人在塲彈壓恐諸水手等閙事乃將水手攔入府署而後已嗣查其罷市之由聞有數端一則因騎樓下擺設各物均須搬遷再則因肩挑負販者流均不許在騎樓停歇而工部局差役人等執法過嚴務將諸人驅逐以故紛紛罷市此是日沸亂之大槪情形也旋由工部局諸員設法調停卽在總巡捕官署定議所有騎慺應留二英尺之闊以便行人來往若在三英尺外卽可任人擺設物件等因是日與議者爲總巡捕官蘭樂及有名之各洋行主醫生狀師并華紳陳君金鐘若錦林君永慶佘君連城等議畢蘭樂君卽於是日三點鐘傳集各會頭人及名望紳商面諭此事着分路赴各處勸令諸人照常貿易而工部局員亦刊印單張佈啓傳播於衆云 
[請簡賢能]  
　　接都中信聞李子和河帥專摺呈奏謂當今河工情形堵築誠非易易非得老成練逹熟悉是事者未免虚耗國帑有其名而無其實因自度才力未能過人籲請簡派精明幹練之員以期迅速合龍一勞永逸云云末悉聖意如何也 
[甬江失火]  
　　二十四夜半時甯波江東石戱臺跟石柱墻門内某姓家失火其時警鑼亂鳴遠近水龍聞警赴救約焚半點鐘時共燬去房屋十餘間 
[定期賽會]  
　　寗郡北鄉壓賽堰之東嶽宫每逢二月間奉東嶽大帝曁玉天君出巡卽向稱永昌會者是也聞今年擇於十一日祭旗十二日出殿十三日先巡江北岸等處十四日巡鎭海白沙等處十五日巡慈溪樟橋等處想届期旗傘繽紛笙歌嘹亮嬉春士盍往觀乎 
[皖垣失愼]  
　　十五日早膳時皖省東門外東嶽廟後之橋溝邊某姓家失愼緣是早天氣甚冷某姓取茅柴焚之以禦寒氣適北風尖緊延燒蘆扉致有此災母子三人均死於火一孩兩歲一孩已六歲該婦抱孩臥火中聲言誰人扯住我脚何不放我去云云附近居民忙亂之中各自搬物未暇兼顧遂喪三命經善局代爲殮埋抑何慘歟 
[杏春雨]  
　　昨見九九消寒圖上徐煕梅已染至七十三瓣始覺百五韶光潜消於茶温酒膩間者屈指已去三分之二誦庾子山宜春苑中春己歸披香殿裏作春衣之句恨不早蠟幾兩屐隨三五少年拍手踏蔣妹祠前芳草否則搖七寳鞭控王濟金勒把臂呼畫眉張敞走馬章臺柳下所謂過屠門而大嚼雖不得肉亦覺快意終勝於局促如轅下駒伏名繮而不敢逞志於康衢受利鎖而不獲爭雄於上駟鬱鬱居此問世間誰是鮑叔牙之知管夷吾者人生行樂耳願我輩愼毋負此春江花月也可○晏敦復之梨花院落溶溶月楊柳樓臺淡淡風之句隨園老人嘆其爲善言富貴誠哉此老眞箇中之閲歴人矣有遊某氏池亭者言滿園杏嬌猶歛柳眼未揩絶不作花鳥迎人雅態惟水面被麗日籠罩覺池上千萬條黄金縷隨風旖旎已隱隱若一抺淡輕綃相與烘托於空際此殆似漏洩春光之柳條歟園例禁俗客不使踰閾凡履聲槖槖其聞者大抵卽曹孟德所謂惟使君與操耳適是日園主人宴其許史親於温榭眷屬皆珠圍鈿簇房櫳距闌干百武卽列燭奴成禁步遊者不知其鶯歌燕舞也偶從假山石畔遙窺簾内覺鬢影如雲無不瓠犀其齒黛翠其眉逈非閭巷間之碧玉紫綃所能髣髴因嘆清平調雲想衣裳花想容一語非待詔沉香亭之翰林供奉不足以形容若是噫雕蟲雖小技然豈率爾操觚者所敢頭描畫角哉○祭遵雅歌投壺羊祜輕裘緩帶彼馬上得之者猶思潤色鴻業以爲承平雅事矧文學侍從之臣乎客有談范觀察之工韵語者有推楊觀察之善屬文者有頌謝觀察之工書法者謂皆能提唱於琴尊之際揚扢於鉛槧之餘故後學之懷瑾握瑜者咸願趨宗哲之門而仰其磨琢說者謂謝觀察尢能得士故材藝之士多歸之有王次山者鳳陽郡之世家子也承家學得蔡氏石經筆法爲大篆銀鈎鐡畫六書家莫能望其肩背上年有高麗使臣慕其書不可得至以一字一縑令賈人爲購致之適土君他出事未果使者至謂不及庾子山之得見韓陵一片石爲東歸憾事昨聞有由蝦夷島抵書于石城津吏者亦問此人何在蓋日本係同文之國耳食王君名故不覺如讀長卿上林賦恨不與此人同時雖然是豈浪得名哉○俗以正月十六日上城頭爲討一年利市又稱可免老人腰脚痠軟疾因此生鶴扶鳩者歳率小兒孫相與睥睨雉堞間或聽人說康强逢吉亦自念今年此會腰脚猶不減於往年便欣然色喜詎儀鳳門有一老翁自恃具有濟勝具是日量鼓作氣沿馬路直上至盧龍絶頂俯矙大江檣牙中織誦漁洋濛濛夕照開棠邑葉葉風帆下建康之句自嘆衰年何幸履此奇境旋又覓閲江樓故址與東昏侯射雉塲而江山已不可復識正欲扶筇而下忽蹉跎不成步幸有負之者乃不爲玉山之頺因念司馬温公嵩山題字云登山有道徐行則不困措足於平穩之地則不跌此老殆自負筋力之强而忘其非復少年時候歟 
[賢令勸賑]  
　　臘底正初災民𪊽聚郡城約數千人經德化縣鍾明府捐廉施給錢米現當青黄不接之時賑源已竭而百萬哀鴻依然徧野明府訪悉潯城内外各店租每年不下十餘萬金乃帖請各紳端諭以救災恤鄰古人於異地且不分畛域况本境凶荒豈可如越人視秦人肥瘠忽焉不加喜戚於其心擬於各店租項下抽取釐銀多得一分錢米卽多救一處災黎各紳商聞諭之下無不樂從現已按户清查明府之盡心民事各紳之好義急公聞者盖兩美之 
[禾中近事]  
　　嘉興縣王西垞邑尊於十九日行團拜禮傳鴻福堂戱班入署在西花廳設筵觀劇賓朋滿座稱盛一時○許竹篔太史之 [ 
 
 

Page 3

 
 
太夫人擇於本月二十四日開吊二十五日出殯屆時當有一番熱閙也○府縣各衙門均於廿一日午時開印府署及秀水縣署於晚間燃放烟火數架其時適有細雨觀者不甚擁擠 
[儲憲來滬]  
　　江蘇粮儲道成月坪儲憲於昨日午後自蘇來滬舟泊英租界觀音閣碼頭本埠松海防同知劉乙笙司馬上海縣裴浩亭邑尊曁海運總辦等先後詣舟次謁見儲憲隨於五下鐘時乘輿至滬南海運局暫駐襜帷 
[詣轅叩賀]  
　　兩江總督曾沅圃爵帥之女公子于本月之吉出閣上海道龔仰蘧觀察偕製造局總辦聶仲芳部郎松滬捐厘局總辦吳廣庵觀察均於前晚乘鈞和兵艦開赴金陵詣督轅叩賀 
[放鶴]  
　　前日有某公子到豫園萃秀堂遊玩見假山下有白鶴一對困鎖樊籠中未能引吮長鳴分子乃命園丁取鑰開籠一鶴躑躅而出初猶凝眸而瞻顧繼卽展翅而翺翔俄而振翩冲宵向北高飛而去公子顧而樂之見者謂不異當日林和靖孤山放鶴也 
[龜奴狡詐]  
　　租界之中妓院林立邇來開妓院者大半以男女傭人之帶擋洋爲資本出洋數十元或百元受抵貧家之女卽揚言於外謂費千金購得錢樹子可以吃著不盡男女傭人之欲覓餬口計者託人舉荐須各存洋少則五十元多至一二百地不等一妓用三四人總算已有五六百金將來生意盈則歸院主虧則傭人受累此亦妓院中之積習也今年正月望後妓院因虧欠傭人之洋而不能支持者不知凡幾前日有在兆榮里開妓院之蘇鄉人阿得揚言置得美妓欲用傭人卽有男女四人共存洋三百元思爲餬口計孰料阿得旣得存洋當夜逃逸總計前後所欠有千餘金其房屋因欠房租已由房東收管被欠之各傭人皆徒喚奈何而已 
[食馬成訟]  
　　客臘有某洋商逸馬一匹奔至西門外七圖地方被鄉民驅逐至池内馬遂跌仆而斃旋經洋商查悉禀請該管領事照會龔觀察扎飭上海縣查辦後經裴邑尊飭差將該圖地保朱兆久傅案訊究之下朱稱有馬一匹自行跌斃小的看守三日無人認領後被衆鄉人將馬分食小的阻當不住邑尊飭差將朱解赴道轅轉送領事處訊間此係去歲杪事近日邑尊又奉道札飭辦邑尊隨於昨晨飭傳該圖前保張秋江訊問張稱此馬被王家宅人王鶴亭王庭貴等分割烹食邑尊謂據洋商稱此馬被鄉人用鎗戳斃而後割烹爾知之否張稱不知邑尊乃令退去候出堂單提王姓四人到案訊辦 
[搬花枷責]  
　　引翔港人搬花一案迭紀前報所有搬花之陳阿狗等四人前晚經裴邑尊訊明情節各予笞責并各枷號一月以儆 
[英界公堂瑣案]  
　　王阿忠稱失竊夾衫布衫褲背心洋傘等件報由捕房緝獲竊犯宋阿狗祇起到布衫等件尚少衣傘據言典在十六鋪中押鋪故未吊贓今蒙送案請爲追究餘贓包探禀宋阿狗屢次犯竊布衫等件已經起到尚有押票押在南市未便吊贓押票呈閲宋阿免供浦東人二十一歲疉次犯竊原是不合今求施恩蔡太守判宋阿狗發捕房管押一年期滿解案再行笞責二百板起案之贓先行給領押票存候函致十六鋪巡防局員吊贓傳領○宋選卿稱開水果行曾用金咸增爲夥被邱阿木唆使金行竊衣服釘鞋香爐等件報捕拘金邱吊贓尚少銅香爐一隻今蒙送案請究金咸增供在宋處爲夥並無工錢據相識之邱阿木言可取宋衣服質錢使用及我取衣服交邱質錢被獨吞用我未用過錢文今已將衣吊案此外並無銅香爐邱阿木供爲木匠與金咸增相識金將衣服託我質錢並無唆使行竊之事蔡太守判金咸增邱阿木均發捕房各押一月起案之贓交宋選卿領去○鮑阿生稱向爲裝釘書籍生理今由陳子卿荐我至朱大富書作因該用生理清閒夥亦甚少另向他處接裝書籍用空錢五百七十文所有未經工竣之書籍托陳子卿接做完工不料陳子卿擅將我被窩及布衫袋内之押票三紙并向大馬路和泰押舖中押來之小洋四角一併取去被窩已被押錢爲此報捕拘案陳子卿供曾荐鮑阿生至朱大富處生理除商欠不算外今又透支工錢五百七十文竟到别處未了之工囑我代與接辦因被工人逼索工錢當衆將鮑被窩押錢六百文除劃付五百七十文外存錢三十文押票一紙此外並無押票小洋朱大富供陳子卿荐鮑阿生在我處生理前後共被透支工錢四千餘文不應舍此適彼幸由陳子卿接辦反敢誣指吞没押票小洋蔡太守得供之下謂陳子卿擅將鮑阿生之被窩典押雖有非是然鮑阿生旣由陳子卿荐在朱大富處生理曾否用透工錢着自理算總不應抛棄工程另至他處飭將被窩先行給領再飭值日差帶同鮑阿生查問和泰押鋪是日無押洋四角之事如無定究誣告罪 
[法捕房瑣事]  
　　昨報載包探王榮培在路見積竊夏正聚持包質押拘案訊供經王司馬發押責訊等情昨日土司馬蒞捕房復行提問據供物件實在營中竊來司馬曰爾甫於十九日枷滿責放今又朋敢赴營竊物爾之胆大已可槪見正訊問據營中右哨二棚棚頭投案星騐失單求將夏竊之水烟袋一枝戰裙一條大小褂各一件火藥包一大包求請結領並稱此物在廿四夜四更時被竊尚有小竹箱一隻内有零星物件司馬問夏供仍狡賴司馬問棚頭曰夏何以闖進營内管門兵弁何在答稱夏曾充後哨兵勇因事斥革營中人多相識司馬以夏闖營竊物姑不深究今辦過犯之罪飭笞二百板枷號兩月期滿遞解回籍○昨報載跡近女堂一則王司馬臨捕房時飭帶詰問並據新充包探江德林奉諭將李阿發之妻傳案請訊據阿發妻聶夏氏供今年廿七歲蘇州人與李姘識數年開設堃記烟間司馬問烟鋪有幾隻答稱樓上下各五隻司馬謂姚全貞在爾處帮工抑是做夥答稱帮工每月工洋一元錢一百專司燒茶煮飯餘事不問司馬曰爾與阿發姘識開小烟間尙有兒女所得　錢足敷度日安有餘錢雇傭婦乎况傭婦多屬年高何以雇此年輕婦女本分府業已訪明爾等暗令本貞接客何不從實供來聶夏氏李阿發供仍狡猾司馬怒喝令將聶夏氏掌頰五十下李阿發掌頰八十下再將姚全貞喝責四十下阿發稱店内無人照顧求恩出外同馬令將姚全貞聶夏氏押候全貞父母由松江來滬投案訊明給領李阿發姑准從寛釋出俟姚父母來時投案候訊○包探王榮培在西洋經浜緝獲賭徒四人拘押捕房候解公堂訊辦 
[書畫助賑]  
　　西蜀楊仲毓大令去年夏冬兩季書畫助賑潤洋共計一百三十餘元陸續繳局惟冬季接件過多霜晨雪夜不嘗停管以至除夕尚存一百餘件今春求者亦然踵至幾欲謝絶因太夫人今春由川南來八千餘里恐遇風浪驚駭冉鄭州水災木息故再助之惠者仍交四馬路文宜書局楹聨每言一角中堂每尺二角横幅同屏條每條每尺一角畫照上均加半扇册三角書畵同泥金不畵大件半月小件十日正草隷篆山水人物花鳥均同[  古越高昌寒食生代啓]  
[上海高易籌賑所雜記]  
　　淦泉氏來函云本月十四日接粤東來電知家父宿病復發甚屬危篤駭之餘隨到貴所先助鄭捐洋二元意欲求吉送凶今午忽接粤信欣悉家嚴病體從十五六以來漸有轉機仰賴上蒼默佑無以爲報冉竭棉力捐助洋八元還求速痊等因爲善之報捷于桴鼓豈虚語哉○程燕詒堂程餘慶善士各助鷹洋一百元均保母親康健由晉和寳莊交到夫愛親者必能利人能利人者天必福之○古梅退思居士經募河南册三扣共洋八十四元伸規平銀五十九兩四錢七分恊同慶寳號匯到四川長壽縣霍大令續募河南册九本共銀一百零九兩伸規平銀一百十五兩六錢據霍大令函述連託協同慶號匯過振捐三次均蒙免收匯費足見好義急公云○廣東潮州府正堂朱太守寄來揭陽縣正堂揭陽縣壯寨分司等經募振銀二百零六兩五錢八分五厘江西周貞甫仁丈交來春賑册一本計三户洋三十元合先登報謝秋坪李朝覲謹誌 
 
 

Page 4

 
 
[前奉題眞悔道人大箸養清書屋存悔詞誤書養情書屋道人指其訛不覺失笑因作浪淘沙闋以解嘲]  
　　深海景蹉跎是果眞麽情深不在用情多爲道心凝如止水誓不生波休唱濯纓歌夢也如何思量往事半消磨慾海愛河何處是只在心窩高昌寒食生戱筆 
[昨與眞悔道人思存子坐馬車至中園適性林亦至三人相將打彈爲樂余對盆梅獨坐不覺有感於中口占二十八字]  
　　去年曾約此探梅今日相逢花正開可惜素心人不至介玉是日適不至深情獨自訴瑤臺[  鏡中花史漫筆]  
　　掄花館主馬君晚農以鏡影簫聲初集自東瀛郵寄見贈丹青妙筆繪寫生成若喜若嗔惟妙惟肖拜領之下謹賦一律以申謝悃卽倒次 
[ [高昌寒食生原韵]  
　　○依然仙境到蓬瀛眼底羣花百媚生懸鏡不愁疲照影吹簫幸得暢和聲難忘人世千秋業好證天涯萬里情自是風流高格調品題次序記分明[  戊子正月甬東小樓主人初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[墨寳助賑]  
　　黔南趙仲瑛殿撰以炯去冬入都停旌楚北度歲聞鄭州水災經久不息屢閲報章見辦賑諸君力盡籌畫恐經春水一生民况更有不堪涉想公固樂善之家而致君澤民之心抱負久矣聞斯安得不生惻念幾次解囊不足再捐八言楹箋一百会不避嚴寒書撰昨由到丹銘孝廉過滬計交四馬路蕙風閣望平街松雲樓代售每聨取潤洋一元八角其句體一臺閣一格言仕商皆宜而書法不待言訑欲補上欵者仍交該處計轉每聨外加信力一角往來兩禮拜内領取[  來稿]  
[助賑彚登]  
　　正月初九日劉貫記寳號交來不災圖册四户共洋一百元初十日怡豐洋貨寳號來合宅平安洋一百元十一日蘇州全盛局寄來海甯求安子洋五十元又杭州阮門梁氏洋一百元又閩省怡源號寄正和局來周光炘張武相二户共洋五十元又海陽汪承志堂將送諸君壽筵壽麫資移賑卽爲諸君造福洋六十元十三日林子然先生交來桐鄉縣署幕友同家丁節省終年席資洋一百六十七元十四日本埠招商局交來蕪湖新關梁香泉善士募十五户共洋六十三元規銀二十兩十五日汪根善士求合家平安洋五十元又本埠舁昌鐡號交來金匱縣嚴家橋鎭同人經募四十户節春筵資共洋七十元又雲和仙儔手談贏洋五元隱名氏賣衣洋七元二十日本埠盤記棧内怡通祥寳號劉思九先生交來湖南常德府左松珊善士續收第五六批桶捐共規銀一百六十八兩二錢一分六厘又本埠潤昌棧内泰源永號交來淮安吕元美衣號續募二十八户共洋六十七元又雙林鄭友梅善士六旬初度節省助賑洋一百元又尊閫貴恙將醫藥費移賑洋五十元二十一日杭省萬承志堂續寄來福皆堂主人洋一百元二十三日隱名氏來洋四十元又月白縀面乾尖馬褂一件以上來欵皆助豫皖賑捐仰見諸善長施濟情殷轉移術妙恩周萬户同爇心香天錫九如以介眉壽豈第爻占勿藥家室康寍會看竹報平安科名蔚起彚登報端謹誌盛德上海三馬路與昌恊賑公所竹坪陳煦元謹誌　 
[雪窓岑寂偶寫墨蘭小幅并題七絶二章奉贈惜紅生粲正并乞賜和]  
　　昨宵風雪戰中庭冾逼吟肩酒未醒笑問梅花誰作伴幽蘭欲放尚含馨託根九畹本清幽肯與羣芳逐水流幾度問花花不語折來斜插美人頭[  泉唐浪餘生繩伯氏未定草]  
[上海北市絲業會舘籌賑公所施少欽經收山東順直河南賑捐十月廿九日第一千五百六十六次清單]  
　　趙稚侯將先祖母六十日百日並先妣及亡妾週年懺資移助求資冥福二十元蘇州豐記布寓興記衣莊一元東台周寳森爲子病愈完愿由順昌錢莊寄來一元烟台東祥盛一元楊子善爲母八十壽辰奉母命節壽筵資移助廿元太倉琴玉山房主人十元同里葆齡堂信女曹銀觀小姐求病全愈二元鄭儉德堂三角厦門一覽道人由全泰成局來日本十元蘇州竹記洋一元東越公求合郡平安英洋七元銅洋五元屠祥康求各店平安銅洋十元○心願堂求萱堂康健各洋一元濟陽晝錦堂善亷氏月香氏雅三氏四户各五角陳炳南錢四百文玉芝棠快雪堂各三百文又胡永祥戴景星無名氏終南子回敬氏余子猷六户各洋一元汪堅甫戴照隣程仕綸程聖章梁禮三五户各六角余餘慶五角林德輝四角王西棠朱彭壽丁德明吳耀垣孫封五程受仁程友仙七户各三角無名氏三十六户各錢三百共六十五户由太古昌棧合來洋一十七元錢七百五十文○漢口怡記廣貨庚洋十二元無名氏二户各三元胡瑞卿二元汪明章汪吉甫汪子沾任佑人汪棟臣五户各一元汪春浦三角無名氏錢七百胡奎光五百五十無名氏項金　各五百友堂三百楊老三項輔臣汪少欽汪允豪張何詩五户各二百無名氏四户各二百肖邦全無名氏胡奎麟鄭貴卿無名氏五戶各一百王典池無名氏各五十共三十一户合洋三十元○平湖鼎豐園募棉力子前患紅白痢症迄未全愈節省藥資續再求速愈洋一元醒初子千乘子補金氏求病速愈三户各五角高順慶潘大記各二角五分李雲記徐培記錢三記徐潘陶吳興子五户各二角陳大義金金記各一角五分書巢氏東海氏元亨氏顧吟記禹河氏高臯生葉森林七戶各一角共二十戶合洋五元○河南賑浙西隱名氏洋二十元祁岡永味主人由嘉興葉永和號寄來一元又銀匣售助洋一元錢四百廿朱錫康求保次子身發寒熱早日全愈十元王寳善堂求產母平安二元浙慈費樂善氏爲先考三週年未到將盤川移助二元臨江府正堂王由裘汎安寄來紋銀五十兩合來規元五十二兩九錢一分八厘益善氏由同昌恊王漢翁託恆福號來規元四十一兩四錢○鳩江朱凌朱潘四善士仝募第七號蕪湖塔捐麟厚堂李洋十元李芸秋李菊畦各五元李香池李樹雲李村頑三户各三元馬先壇袁輝亭彭油菴陳月樵四户各二元李席珍邢可祿黄添和口氏禹門止江許南邦六户各一元五贊朝李羽山張省齋龍仕魁張樹勳楊大貴陳星發張德和八户各三角張世發王良佐何福勝周萬春盛德發彭萬順姚秀松楊學旺成化榮蔣克明王少華蔣庭庭馥香何富林李洪德十五户各二角共三十九户由蕪湖大成祥號合來洋五十元○籌募河南賑捐處交來乾乾居土五十六慶節省籌筵資移助洋十元又趙禹功手交來節省席外費十八元○六合知稼堂錢洋五元耕道堂濟陽陽隱士各四元玉泰二元六合樹德堂一元共五户由袁松山交來○常熟吳源記號募潘碩記錢五百四十文顧荷記葉金史瑞記三户各三百六十文翁仁和三百徐芝田徐幼記嚴芝記史念修無名氏陳振記孫菊山圓册氏八户各二百文吳念記查一帆各一百四十文殷春記陳根生程悅朱仁茂顧少記吳永昌亷綬記不留名無名氏不知名未具名不書名十二户各一百文鴻茂莊三户各一百文共三十户合洋五元錢二百文○海鹽復順莊募無名氏洋十元順泰昌生大英記子記震昌谷義和行六户各錢一千義和行利記張公興三户各五百共十户由立大莊合來規元十二兩五錢六分五厘○常熟時豐寄來潯溪朱鐘求父病勿藥脫體安泰洋一元釐峰石泉未母老病蓬節不發平安并求自己疥瘡速愈一元釐峰嚴蓉求疥瘡愈合家平安一元○木瀆准旬孫洋一元陳俊生虚對開一元○紹城餘慶堂王代募陳門趙氏錢二百史文蘭陳靜山趙門陳氏阮門胡氏小六姑娘彩姑娘六户各一百無名氏一百四十高門孟氏張門盛氏各五十文十户合洋一元 
 [ 
 
 
