# 1924 - 47 - 4918313

 

Page 1

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 2

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 3

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 4

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 5

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 6

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 7

 
 
第一萬八千三百十三號;中華民國十三年 西曆一千九百二十四年二月二十四號
星期日 * *時評 
[多盜之原（冷）]  
　　多盜之原由於多兵兵散爲盜其故一也多盜之原由於多械私售軍械盜有武器其故二也多盜之原由於多金各地多暴發之户招搖示富盜乃生心其故三也然此三原皆爲外感而尙非盜之所以生心起意之原盜之生心起意之原果何在乎曰在乎以力服人之有權勢者 
　　人見乎權勢者之得職位利祿也不以才能不以學問不以名譽不以精勤任事其惟一之器具曰武力武力而强則不應得而得武力不强則不應奪而奪武力維何軍隊而已軍隊所恃者維何亦猶盜之强狠與手持殺人之器具而已故盜之所爲實取法乎權勢者之所爲也權勢者之所爲實指盜以途徑敎盜以生心起意也此乃多盜之原也 
[國内專電]  
　　北京電外部函交部白錫祿在豐台被毆傷重英使要求懲辦肇事軍官甚力希將懲辦情形速覆並將關於本案報告抄送過部以資接洽 
　　北京電漾（二十三）兩院聯合談話會王茂材主二十六閉會三月一日開會彭漢遺主休會不閉會馬驤附彭議景耀月主閉會一月或半月結果閉會期由兩院自行開會解决兩院定二十五開會（二十三日下午九鐘） 
　　北京電顧維鈞漾（二十三）午邀葉夏聲談話討論金法郎及使領劵問題葉主張統交院議顧同意並盼國會不閉會俾外交問題政府與國會可共同負責（二十三日下午九鐘） 
　　北京電漾（二十三）閣議王克敏到敎交次代略議援川援粤費結果不詳補决沈子良爲江漢關督又蘇省國學專修館請奬一節應由部查核該館一切科目辦理又敎部提議自治學院經費由國庫負擔未决又决電慰陸榮廷勿辭桂督（二十三日下午九鐘） 
　　北京電法權討論會函院各國來華調查司法請外部商美政府向各國商妥來華確期（二十三日下午九鐘） 
　　北京電甘肅各鎭推馬麟代表皓（十九）到洛見吳日内來京（二十三日下午九鐘） 
　　北京電吳毓麟漾（二十三）離洛乘隴海車赴寗來電致曹謂奉諭各節已切實逹到吳使至感佩温樹德在洛極願與杜錫珪聯絡麟漾離洛 
　　北京電方本仁代表邱斌見曹催援粤餉（二十三日下午九鐘） 
　　北京電日本南滿軍參謀長川田見曹阪西介紹（二十三日下午九鐘） 
　　北京電王克敏知衆院彈劾案流會因定日内銷假視事（二十三日下午一鐘） 
　　北京電曹對副座主緩辦謂兩届總統缺席由攝政内閣主持未嘗感不便應緩設副座以泯爭機 
　　北京電昨王正廷約加拉罕在中外聯歡社茶會所商無進步王提議先開預備會議定各案大綱即由中國承認俄國再開正式會議另商細目加允電莫斯科請示加仍盼先承認後開議（二十三日下午一鐘） 
　　北京電衆院王乃昌牟琳擬電法國會請對金法郎案主持公理三理由中有强迫用金竟妨害關稅會議一層查法國並無正式要求以關稅會議爲交換金法郎條件該電援爲理由外間頗以爲異（二十三日下午一鐘） 
　　北京電京綏局報告軍人無票乘車環城枝路仍未减少軍運物品强運亦時發現（二十三日下午一鐘） 
　　北京電河南省幣託財部印刷局刷印其廢票一部有人竊出行銷市上由汴發現電京查究拘到四人 
　　北京電昨今内債銳跌係有人見漲抛出大批反響但現貨缺乏仍看漲（二十三日下午一鐘） 
　　北京電英外部函朱兆莘各省軍事長官派員檢查郵件英商郵件亦遭檢查貽誤實違通例請查禁 
　　北京電寗波交涉員報告日人多田設廠造蓆已商准日領勒令歇業 
　　北京電院函各機關關於法律案件應從速預備提出國會同意 
　　北京電院函外部議員何畏等所建議片馬交涉案咨送參考 
　　北京電院電洛召温樹德來京接洽 
　　北京電京綏路大雪三尺車停一天張庫汽車不通（二十三日下午一鐘） 
　　北京電外顧以最近有重要文件爲西人所得欲根究則牽涉滋多因與各司長議定從下星期一起愼重關防文裝鐵箱匙存總長處以防洩漏 
　　北京電寗造幣廠定有（二十五）日在滬江大學公開化騐銀幣成色電請政府派員監視（二十三日下午九鐘） 
　　北京電皖馬對何雯云皖守保境安民對廣德未增一兵（二十三日下午九鐘） 
　　北京電加拉罕昨與王正廷開談判中東路工程會計須用俄人王尙未允其餘外蒙問題無甚爭執 
　　北京電張紹曾替洛吳運動副座以西北經略使爲交換條件 
　　北京電洛訊吳佩孚電蘇齊江浙問題本人無成見以輿論爲轉移請勿懷疑（二十三日下午一鐘） 
　　北京電豐台洋員白稽查入協和醫院後傷勢漸愈惟因交通當局未派人赴院慰問頗滋不滿（二十三日下午一鐘） 
　　北京電洛吳催張景惠速就道路督辦職爲難處願帮忙並擬保高恩洪爲會辦（二十三日下午一鐘） 
　　天津電義國存津軍械禡（二十二）夜運赴東站共裝二十五貨車僞稱貨物送逹地點尙未悉行期約在今明日 
　　天津電中央召集生計會議請派代表列席 
　　天津電漾（二十三）晚美僑在利順德飯店祝華盛頓誕辰到會約四百餘人 
　　天津電議會咨催特别區速解欠欵 
　　天津電日人吉田私運毒品值五千八百元經日警查獲 
　　天津電彭壽莘日内來津 
　　天津電段病新愈又值喪媳已謝絶各方祝壽（以上二十三日下午十鐘） 
　　天津電段宏業奉父命以時艱方殷請各方愛人以德經登啟事辭謝祝壽盛意 
　　天津電青島地檢廳長王天偉販運烟土經部令解來津交檢廳訊辦 
　　天津電日界橋木質店檢查金庫發現北洋保商銀行假票多種聞係精手塗改刳補所致 
　　天津電王揖唐今在朝鮮游歷並未回京（以上二十三日下午四鐘） 
　　濟南電膠路機務第五叚車務員高良忱禡（二十二）被警衛馬隊捉去併在其家搜出盒子槍四聞與葛燮生案有關 
　　濟南電督署接烟台張鎭守電謂杜温海軍爭馬營房交涉可望和平解决（以上二十三日下午三鐘） 
　　哈爾濱電市民驅沃朱令警處遇游行集會須防妨礙安寗秩序 
　　哈爾濱電綏芬一帶報有華俄匪謀擾東路甚急惟據當局云實際未必如所傳之甚（以上二十三日下午八鐘） 
　　漢口電楊森寒（十四）電蒸（十日）佔郫縣文（十二）佔崇慶敵退灌縣 
　　漢口電胡念先旅一二兩團準備由鄂西援川（以上二十三日下午八鐘） 
　　香港電孫令任范石生爲廣東籌餉局督辦並訓令范云現大軍雲集仰該督辦切實整頓賭餉平均分配 
　　香港電現聯軍駐重兵於增城約萬餘人陳炯明軍極注意抽調樟木頭軍隊移泰尾防堵聞陳昨由海豐返河源通電各將領敬（二十四）前集河源開軍事會議林虎昨約同洪翁楊葉練鍾劉等將領由港回河源 
　　香港電昨湘軍十五車出發東江抵石灘未有隙地駐軍在車宿營 
　　香港電石龍以上聯軍輸運近又屢被鄉民及土匪截搶昨有滇軍八十餘人挑運軍米在黃田村被搶僅十餘人生還 
　　香港電籌餉局組織係聯合制統一征收各種賭餉支配各軍費由財軍兩部及滇豫湘桂山陜等軍與許軍各派一代表關於餉項各事須經過聯席會議通過 
　　香港電大本營决調東江許軍攻兩陽 
　　香港電安利輪刦案係因印人酒醉失槍誤會非賊警察已釋放搭客祗有十八人未放（以上二十三日下午六鐘） 
[國外專電]  
　　波斯頓電張孝若孝察賽康洛爾Sacolowell機器廠太平洋Pacific紡織廠昨晚交通協會宴會到各鐵路總理及會員千餘人張演說交通關係實業文化甚巨中國極注意希望美利堅對於中國交通事業加以導助晚間離波斯頓（二月二十一日） 
特約路透電 
[北方近聞]  
　　二十三日北京電烟臺海軍人員之衝突似可消滅蓋據海軍界消息南京艦隊代表曾宴待青島艦隊軍官席間談論頗形和洽 
　　二十三日天津電存於意租界堆棧之意軍械現陸續運出天津聞係運至距京四十哩内之京漢路線某地點路透訪員曾於今日侵晨至火車站月臺見有二十餘車之列車正在裝載來福槍木箱及砲架等物點計砲架不下八十具由意水兵監視一切聞此項軍火已由曹錕代表購得計價五百五十萬元 
[英國銀行家之中國評]  
　　二十三日香港電匯豐銀行今日開年會主席演說謂懸掛英旗之船在附近海上疊遭盜刦　苟無陸地華官之合作則英艦隊及地方警察似未能撲滅盜風華官之合作至今尙未見有充分之形式英旗受此侮辱殊爲可恥余知英政府必與余同意而將儘力設法以處置此不可忍耐之時局一九二三年中國時事紀錄仍屬一篇擾亂與政治陰謀史欲求時局改良之一線光明杳不可得反覺國内形勢在政治上財政上經濟上皆愈臻惡劣除山西與浙江兩省外全國盜匪横行有匪各省之督軍擁有軍隊逾其所需然對於盜匪冷淡觀之其唯一所注意者僅在攫欵以固其地盤耳鐵路收入悉被奪取致維持費爲之不足加以兵士之搗毁鐵路間有腐敗者雖車行速率極低猶有危險之處鐵路乃中國以外人資本所造成之最大產業現竟逐漸毁壞此爲中國内部頽敗之一徵兆鐵路惡劣情形固屬易見然此僅爲軍閥濫用國帑如鹽酒烟稅等所造成惡果之一端耳夫此國稅實應解交中央政府爲其行政費者也質言之中央政府僅存其名北京官僚之　全其　位者不過因 
 
 

Page 8

 
 
第一萬八千三百十三號;中華民國十三年 西曆一千九百二十四年二月二十四號
星期日 * *列强之承認而已其所賴以生活者僅軍閥與索債人要求已遂後所餘之鹽稅而已旣有政治之擾亂又無眞正集中之權故清理債務整頓工業等計畫之討論胥未能發生切實之效果凡此計畫苟欲實施則第一必要者爲中央政府管轄下之充分安全今此必要條件竟無着落非至中國有穩固中央政府可伸其權力於外省者則此必要條件必終歸無着也如是之穩固政府苟非先行遣散獨立之軍隊完全釐定國家與外省之財政則終不能成立或即成立亦終不能維持至久也（未完） 
[英港工風潮未已]  
　　二十日倫敦電港工代表續開會議歷時頗久决定勸令港工接受解决條件定星期一日再開會同時各代表將分赴各處向港工報告一切情形然後挾其訓令復來倫敦公决此事 
　　二十二日倫敦電港工領袖接受解决條件之主張當可使多數港工知讓步解决之適宜但赫爾·白里斯土·格林斯璧·紐波特等港之罷工人今日開大會决定苟不立即允加工資二先令應繼續罷工足見港工之要求固持之甚堅也 
[法國會通過財政案]  
　　二十三日巴黎電法國以三五四票對二一八票核准政府全部財政計畫 
　　二十三日巴黎電國會終夜開會討論總理普恩賚氏之加稅議案至今晨七時止卒全部通過之普恩賚由此可穩居總揆之職以待下届選舉之結果佛郎匯市似已感政治發展之勢力昨日匯價已漲爲法佛郎九十九枚合英金一鎊矣加稅計畫可望增多收入七十五萬萬佛郎此項收入大都將用以彌補預算之不足 
[查德委員會之輸出資金估計]  
　　二十二日巴黎電紐約世界報之巴黎特刋載稱第二專家委員會以英代表來甘邦氏爲委員長者現一致估計德國自開戰以還輸出資金共逹二十萬萬元視麥甘氏前所估計之數增多一培 
[英國之生死率]  
　　二十二日倫敦電英倫與威爾斯一九二二年之生率爲千分之十九·七除戰時一九一七至一九一九年外此爲生率最低之年但去年死率爲千分之十一·六嬰兒死率爲千分之六十九此兩項亦皆較以前爲低故尙可補生率之不高婚率爲千分之十五·二 
[航業之前途觀]  
　　二十二日倫敦電英國航業會會長安德森氏對會員演說謂航業仍甚清淡但已逹極點各國仍皆有閒置之船但世界在建造中之噸位前年七月爲九百萬噸去年七月已減至八百萬噸而英國承造之噸位前年一月爲一百五十萬噸今年一月減至一百萬八千噸英國航業之地位漸有起色之證云 
[各國近事]  
　　二十二日埃及電埃及政府代表昨日接管杜丹哈門古墓破加德氏所加之鍵入墓巡視一週施行防杜損及内容各物之方法繼乃另加新鍵於墓門復封閉之當時加德氏及其助手均不在場 
　　二十三日東京電朝日新聞得悉海參崴郵局現復收寄日本商業郵件惟須先經俄國商務局檢查一過按日本郵局數日前得俄當道通告謂寄往西比利亞之郵件運輸並不停止 
　　二十一日倫敦電紗廠紡美棉者將再施行有統系之减工此爲紗廠聯合會多數贊成每週工作二十六時之結果 
　　二十二日倫敦電克萊德糖市今日漲起各種碎糖之價格每一百十二鎊高起三便士至六便士 
　　二十二日倫敦電法佛郎今日匯價回漲計英金一鎊等於法佛郎一○○五○比佛郎一一三二五 
國外要聞 
[留日學生爭費未解决]  
　　官費生反對第二次草案私費生連日包圍使署 
　　留日學生補助費問題前因私費生積極反對分配於公費生並反對半費生及優待女生使署不得已乃將第一次草案取消另定分配標凖仍將補助生名額定爲三百二十名一律每名每月補助七十元計需二萬二千四百元其餘二千六百元則擬以爲旅行川資及書籍醫藥等費其分配有餘之餘額十一名則以爲國内學生赴日研究費用對於私立專門大學亦頗寓奬勵之意其所以有此結果實以全國官立大學專門之公費生平日功課較忙無暇顧及各私費生乃乘機活動并日日邀集多人赴使署要挾示威自汪使以下全被包圍卒至屈服不但中日簽訂之節　所規定之「品行純良」四字完全置諸不問並「成績優秀」四字亦絶不注意於是引起官費生全體及女生全體之不平連日集會反對本月十六日公費生又開全體大會討論反對方法女生亦於十七日開全體大會决定力爭十一名餘額除向使署力爭外並擬上呈文於北京敎育部有非逹目的不已之勢此二次草案以目下形勢觀之公費生旣一致起而反對已十有七八不能實行惟私費生仍恃人多勢衆每日包圍使署不去將來結果如何殊難逆料茲覓得第二次草案錄之如下（一）支給補助費學生全額爲三百二十名按各行省衆議院議員名額及擔負賠欵金額之比例數爲標凖分配於各行省其名額如下直隸二十三名（京兆在内）江蘇二十七名浙江二十二名四川二十四名江西二十一名山東十八名河南十七名廣東二十一名山西十五名湖南十四名安徽十五名湖北十六名福建十三名雲南七名陜西十一名廣西九名甘肅七名貴州六名新疆六名奉天六名吉林四名黑龍江四名（一）除各行省應得名額外所餘十一名應由國内國立大學及專門學校遴選合格人員來東研究（一）每名每月應補支助費平均爲七十元（一）各行省應得名額在留東官自費生中各補半數如名額係奇數時得由自費生多補一名（一）官費生換補前項費額凡屬缺費省分其遺缺暫緩序補但有費省分不在此限（一）各行省官費生如不願換補前項費額時得以各該省自費生遞補之（一）前項補助費依左列學校科别分省依次輪補第一缺補官立大學本科生第二缺補私立升格大學本科生第三缺補官立高等專門學校本科生第四缺補官立高等學校及官立大學預科生第五缺補私立升格大學預科生第六缺補公私立高等專門學校本科生第七缺補官立高等專門學校預科生第八缺補官立高等專門學校特别預科生第九缺補官立大學專門部與實科及私立升格大學專門部生前項學生均以十二年十二月以前入學者爲限（一）前項學生之學科相同時以年級之高下定之年級相同時以成績之優劣定之成績相同時以抽籖定之（一）凡用學科制之學校學生以入學年月爲凖（一）各行省如合格之官自費生不足額時應由各該省遴選國内合格學生補充之 
[朱兆莘演說國際聯盟與全球（三）（理齋）]  
　　對我國第在四届行政會落選而發 
　　中國古籍有云戰善者服上刑世界倘仍信任軍備則不間其國力如何要皆無有保障之可言而文化亦將隨戰團之最後戰爭以俱去鄙人並非作爲過量之言不幸他日復有戰爭則必爲世界中所最可恐怖者蓋以科學之若是發逹人類心思才力之若是技巧未來軍器之效能與可怖當什伯於今日也此次大戰已畀我以永不能忘之敎訓吾人實不堪再遭夫浩刼設竟不信聯盟爲互保和平公道之公共機關設竟不甘尊重署名之條約則吾人前途更將何望之有無論何時皆可以微釁而陷全世界於無政府地位文明將以之而殘破人道將以之而滅絶是故吾人必視聯盟爲世界之救主而道德之勢力在鄙人心目中即爲一種救世之軍隊際茲聯盟猶屬幼稚時代不能視作有力之機關可以制遏實際戰爭之時吾人至少應視其所能者而利用之在於今日則可以供給吾人以和平討論之公共場所俾集合以解釋爭端此種討論將可消釋感情作用而逹於和解之第一步吾人苟能視聯盟爲一種和平年會必可逹其目的倘國家認爲受有不公允待遇時則可令其代表提出會議以備討論而聯盟之職分則應盡力調停以期解决」目下國際聯盟似或較注意於歐洲此實聯盟之不幸其故雖緣會所在於歐洲所致然實不應以歐洲局部之事務狹隘其範圍限制其活動蓋旣名曰國際聯盟顧名思義當然爲全世界之機關倘誠不能統顧全球則其唯一之結果美洲各國行將另組本洲之聯盟而亞洲各國亦將繼之夫聯盟建設之根本原則在令其活動普及全球而專力於各國之利益一旦分裂若是其效能將大爲破壞鄙人所以提議其方法應加擴充其所討論政策不應僅以歐洲之國際政事爲主試舉行政院非常駐委員之選舉爲例地理原則經第三届議會正式通過後第四届仍應有效顧竟被漠視敝國被摒於行政院外而繼之者並非亞洲國家而爲歐洲國家是選舉上地理之基礎已爲之推翻使亞洲各國退出聯盟要亦不可謂爲無所理由惟當時雖有此類建議敝國政府雅不欲取此極端步驟僅訓令代表對此不滿意之結果提出抗議而已倘在他國諒當不止於此但吾華人爲世界最和平之民族敝國或爲最能容忍之國家故即恐嚇之聲亦未爲之鄙人謂敝國之抗議並非無甚重要亦非喪失尊嚴行將以敝國人民名義要求聯盟回想吾人觀念視爲深有理由下次勿再畀以同樣不幸之地位試觀敝國版圖之廣人民之衆倘退出於聯盟活動之域則聯盟之範圍將大爲縮減目今聯盟事業及於具有世界人口四分之三之境土此則大半由於中國協作所致以其獨占有世界人口四分之一且　國具有廣大之潛勢力其天然富源幾於無可限量其歷史上溯於四千年以前其文明於今世各國爲最古各種文化莫不齊備其人又酷愛大國之尊榮凡此種種足見敝國實爲聯盟各國中最重要之一員（未完） 
國内要聞 
[北京特約通信（般）]  
　　行將實現之中俄會議 
　　自北大四十七敎授公函顧王促進承認蘇俄參院雷殷衆院胡鄂公亦有此種提案而外顧之促王正廷返京尤爲中俄交涉較前活動之現象王歸纔四日已與顧維鈞密談對俄方針一次昨日王與加拉罕又晤談兩小時今日中俄交涉公署已柬邀俄代表團於明日下午在中外聯歡社開一茶會且致電奉天對於奉張所派參與會議之四代表促其入都是就事實上言確有交涉開始之趨勢今而後此種消息將占新聞上之重要位置矣其所以如此之原因則屬於中國方面者一爲國際上對俄之變化英意兩國旣承認蘇俄我國外交向步人後塵且顧維鈞雖號漂亮敏捷然如山東問題等亦善看外人之風色故見英意如此亦不得不一變其冷靜之態度其二爲國内關係北京方與廣東爲敵而孫中山又表同情於俄與加拉罕有懇切之來往函電加拉罕又有南下赴粤之說誠恐俄不得於北京者得之於廣東反爲孫增其外交上之援助其防加拉罕之與粤接洽與防日俄之先開議大略相同故不得不有變通之計然俄人方面相持旣久欲圖我國國交之恢復亦不能久久擱置說者謂其對粤表示好意亦促成承認之一手段是蓋雙方凑合之形勢也 
　　雖然彼曰先承認後開議我曰先開議後承認相持幾一年轉圜亦非易故加拉罕與某報記者談話謂如中國不肯承認蘇俄則唯有始終維持中俄間之今日狀態以待中國之覺悟而與外交部接近之報紙亦謂俄人如不肯開議則亦只有聽之以待俄之覺悟故自表面以觀似上述昨日以來之事實與宣傳者刺謬然以愚所探得則雙方實漸有接近機會前日顧王密商内容雖不可得聞但知此事趨勢將爲變相之先承認而承認之條件則必先有會議懸案之一幕以示雙方互讓之面目顧王之言曰我國對俄之關係與英意不同英意只有戰後賠償問題而無其他轇轕我則關係事項太多且關重要不得不先謀解决是其對於主張無條件承認者之駁語然對俄談判在從前開列若干問題以承認爲殿今則將若干問題改爲先議大綱大綱定後即行承認承認之後再議各項細目此爲昨日王正廷與加拉罕交涉之實情有人以此詢王據王所言則雙方確已接近先議大綱之目的可以逹到云 
　　至所謂大綱者曰外蒙曰中東路曰國境曰松花江航權曰商約曰賠償曰庚子賠欵我國早已開列送逹於俄代表團俄雖表示未承認前不能議及然意見交換亦時有非正式之接洽如外蒙撤兵須我有兵往保障不使白黨孱入中東路主張維持俄之營業權且傾向合辦庚子賠欵肯放棄爲敎育經費皆彼已表示者惟國境商約賠償等事彼未言及而我國方面如中東路之可以價贖外蒙之希望撤兵亦曾有間接之流露故大網雖未開議却早有無形之協商爲正式開議之先導以愚所聞去秋加拉罕與王正廷决裂因王之索閱全權證書謂俄未允正式開議而王以正式開議相待卽見俄團方面對於各項懸案不肯正式會議而欲爲非正式談判今茲雙方之趨勢蓋仍爲非正式談判之形式不過去秋以後只中俄交涉署員與俄代表團員互相來往今則兩方主體人物將時時直接談話俟有歸宿再舉行會議大綱隨而解决仍不得不謂我國之讓步也雖然此半年以來雙方實有許多隔閡一般人但見王正廷加拉罕公表之函件而不知自去秋决裂王與加拉罕即未面晤王從日本歸曾宴加拉罕一次而加拉罕始允與宴臨時忽謂下階傷足辭謝不到王派員慰之加氏一足着皮靴一足着拖鞋以見且因此生有播弄挑撥之疑問謂俄團員逹夫金與中俄署會務主任趙堂之衝突此去冬十二月間事也追溯而上又曾傳有俄團承認外交部不承認中俄交涉署之說更有俄團只承認王正廷不承認中俄署員之說疑雲徧布說者且謂王之赴日返滬皆與此有關今則此種情形已有進步隔閡庶幾可免然交涉之勝負尙說不到也 
[北京特約通信（直道）]  
　　彈王派與擁王派之鬥法 
　　醖釀纍月之彈王案合數派議員之慘淡經營殫智竭能心力交瘁滿擬一舉奏功推翻王氏予保派以警告雪相捐之積憤不料十五日開會之投票結果匪惟票數尙差成根本之否决而且擁王派搗亂之策尤屬巧不可階僅施少投一名刺之小術竟足使全體票數化爲無效此眞彈王派夢想不到之事也（按當日開票情形實名刺比較票數少一張蓋票多於名刺則犯人少票多之弊故爲無效若名刺多於票數不過有人棄權固議院習見之事並不違法不得指爲無效然京滬各報所記皆得其反實傳聞之誤也）經此一番波折恐該案更無成立之望明日又届開會之期該案已列日桿故雙方早已各顯神通鬥法甚烈茲將兩方作戰方略分誌於下 
　　擁王派近在捨飯寺花園飯店設立機關該派重要分子每日齊集此處商酌應付之法聞其業已進行之戰略約有二端（一）以重價勾引彈王派及中立派分子其條件有輕重之分故市價亦有高下之别其出席而能投反對票者人五百元出席而不投票者人四百元僅爲消極之不出席者人二百元聞該派此項運動成績極好自昨日以前其羅致之人數已大有可觀祇須再加四十張反對票即足否决該案頃該派要人尙在四處拉攏以期决最後之勝負（二）散布空氣以離間對方之内部故該派對外宣傳輒謂此案主動之因皆由叔魯登臺之後澈查銅元票舞弊所致張英華深恐王氏在位盡發其覆則以後政治生命可謂宣告死刑而且成立侵吞公帑之刑事犯則舍租界之外國内將無容足之地故拚命挑動議員掀起風潮以期推倒王氏得以逍遙法外故彈王派皆受張氏之利用而最近張又私授李載賡十萬巨欵以作運動議員之費而李則除對彈王派之重要分子稍有分潤外餘則悉數獨吞故議員之贊成彈王不啻助成李氏之發財實又爲李所利用云云究竟張李之間有無暧昩洵非局外人可得而知然擁王派此種宣傳一布彈王議員果競向李氏責問逼其表明心跡其勢洶洶李幾百喙莫辯已肇内鬨之象王派帷幄之運籌者眞可謂善用反間也 
　　彈王派擁王派之第二項宣傳實大不利於該派之團結故該派抵制王派之法亦首以打破此說爲第一要着於是對於登載此項消息之北京晚報决計提起訴訟今日已草成訴狀准於明晨向地檢廳投遞一面函致警廳謂該報誣衊國會要求先予封門勒令停版再待法庭之解决該派以爲如此一辦至少亦可使該報自行檢點以後不敢登載有害該派之新聞然該報背後固自有大力之護符非不知此項消息足以惹起訴訟其卒敢揭載者當然有恃無恐决非小來恫嚇便行畏葸不前也比聞該報已預備辯訴手續將來或有一塲惡訟亦未可知至明日之會此案勝負之數該派亦尙無把握僅已準備三項臨機應變之法（一）觀察開會時之情形如贊成足數則主張投票否則主張不投票（二）如本派主張不生效力擁王派得勢而主張投票時則利用前次王派搗亂之道反治其人之身亦多投票而少投名刺俾仍歸無效再留續戰之餘地（三）如彈劾案絶對不能成立時則迅提不信任案（通過不信任案祇須過半人數）在該派之眼光中以目前議員對王情形卜之認爲不信任案决可通過今日已有議員余楶提出建議案大致謂王盜發使領庫劵實屬亂法舞弊應受刑事處分當照普通官吏犯罪辦理不能牽入國務員違法範圍内請政府即免王職交法庭嚴鞫云云建議案之性質與不信任案頗爲類似大約明日亦當交付討論即視爲不信任案之先聲也可至明日之結果如何例以議員平時之善變須視兩方之財力爲轉移記者殊不敢妄加想象也（二十一日） 
[孫閣已抛棄和平招牌]  
　　將依洛吳主張大舉攻粤 
　　洛吳對於援川軍事認爲將次結束現已移轉目光擬竭北方十數省之全力大舉圖粤務於最短期間之内將孫中山逐出粤嶠以逹武力統一之目的連日迭電北京請寛籌援粤軍費爲行軍之用而在京兩院議員贊成吳之主張者亦不乏人曾有粤籍議員唐寳諤等聯名密函孫閣以現在川湘底定亟應乘機遴派知兵大員率師入粤檢閱軍隊宣慰商民質言之蓋即請求大舉南征也昨日（二十一）閣議席上聞孫寳琦已將洛吳迭次來電及唐等原函提出討論結果决定大綱四項（一）派員入粤檢閱軍隊（二）責成財部籌撥大宗用欵（三）對孫中山一派以武力促進統一（四）對粤中商民以誠意切實宣慰以上大綱决定後關於施行上一切詳細手續當交參陸兩部陸軍檢閱使署曁財政部等會同擬具方案呈請曹氏批准後即以明令發表實行此外同日閣議復經議决公布撤換粤閩兩省軍職之要案兩起即於當晚發表一爲議决裁撤漳厦護軍使改設厦門鎭守使以張毅簡任一爲議决裁撤瓊崖鎭守使改設瓊崖護軍使以鄧本殷簡任均係洛陽來電所主張再有議而未决之派任川省要職議案五條一爲以鄧錫侯任四川省長二爲以袁祖銘任川黔邊防督辦三爲以劉湘任川藏邊防督辦四爲以田頌堯任四川軍務帮辦五爲以楊森任川東鎭守使亦爲洛吳先後所電保經在席閣員討論之餘以爲關於川省之命令尙須由陸軍内務等部詳加審核並與府方商定再行提出閣議通過於此可見北京當局所高唱之和平統一政策已根本取消蓋川局仍在紛亂之中緩日此種命令發表之後固無和平解决餘地而已發表之粤閩兩令則更易惹起戰爭緣厦漳護軍使係臧致平本缺臧氏獨立於厦門割地自主北方若不主張和平原應實行所謂武力統一之手段否則即當别謀良策今任張毅爲鎭守使張如赴厦就職必先出於一戰至鄧本殷則係陳炯明部將使之護軍瓊崖亦似含對付孫中山之作用並聞當局已召在寗之林虎從速來京商議收拾粤局辦法此又將實行武力主義之一證也 
[王正廷之對俄方針]  
　　中俄會議現届緊要關頭俄國方面態度可於加拉罕前日對北京晨報記者談話中見之昨該報記者又往訪王正廷氏於中俄督辦公署王氏談話雖不甚長而態度則已明白表示茲紀雙方問答如下問「中俄問題急待解决國人希望甚殷不知交涉最近進行程度何如」王氏答「近數日來中俄交涉並無甚新事實可告惟較前少爲進展耳余對中俄問題旣負全責自因中俄間懸案甚多急待解决故也惟余認爲承認蘇俄第一步宜先將各縣案交換意見商出大體頭緒雙方能相諒解方可承認在英國亦係如是至於協商中最關緊要者即爲中東路問題俄國對中東路宣言本有一九一九及一九二零年兩種雖經俄代表極力解釋亦不能自圓其說中東路可說是中國的因建於中國境内且按原約八十年即當交還我國在俄方之意對此路欲維持現狀我國如何能承認」問「俄代表已允中國可將中東路贖回督辦對此態度何如」王氏答「贖回當然可以我們中國是大國當然不佔人家便宜况中東路俄國曾有大宗欵項自不能白白收回對於如何估價如何贖回固須待諸正式會議但在原則上則當預先交換妥協方可」問「以目下我國之經濟狀况而論立時贖回絶對爲不可能在此中間管理問題實爲困難」王氏答「我國誠不能拿出一筆巨欵以贖回此路但不妨按照日本之膠濟路立法先行歸我管理但在俄人之意須維持現狀雙方爭執即在此點」問「蒙古問題何如」王氏答「蒙古並無問題」問「國人甚重視蒙古撤兵不知蒙古駐在俄軍共有若干」王氏答「蒙古俄軍無多槪是軍　耳」問「昨日督辦曾到代表團見加拉罕此行結果何如」王氏答「亦不過商議中東路問題尙無甚結果惟較前少進步耳」問「以督辦之言觀之先承認之議爲不可能非預將懸案接洽至有頭緒不可」王氏答曰「然」雙方談話至此告畢 
[京奉軍運案近訊（糾風）]  
　　請派軍事運輸專員常駐 
　　京奉路豐台站軍人毆員成爲流行病蓋因毆者自毆百無一懲故也即如豐台車務叚長白錫祿被陳國賢毆傷後英使交涉先之以照會繼之以英兵駐站乃政府方面祇有主座甚爲震怒之官話及說到懲辦問題仍推於蕭巡閱使身上别無下文一若兩湖巡使之軍官非中央權力所及者無怪乎路員之積不能平也京奉路局昨因白錫祿病日沉重移京法國醫院調治特呈報政府以明責任之誰屬原文略云豐台站車務叚長洋員白錫祿被毆因傷病日沉重今日送往北京法國醫院調治查是日站上員司並無絲毫失職之處而警察處巡官長警等五人因出而勸解反被毆傷幸由長警童勝福奮勇將白救出否則被横暴軍人盛怒之下拳足交加恐將不堪設想是警察處亦已盡職矣 
　　公府衞隊王俊亭無照强運軍米於特别快車之三等客車上反加恫嚇爲豐台英兵揪住轉交豐站警察處押解北就路警總局一案聞路警總局處理此事有爲人所不及料者當豐站警察處將王俊亭及指揮刀等押到時經總叚長王振聲訊據該兵士聲稱軍米五十包並非私運係送至天津交駐守曹家花園衞隊食用言時仍若有不服之狀該段長見此情形不敢加以拘束旋經該兵士用電話至公府衞隊處報告越時有司務長魏某到車站拿出乙種半價記賬執照命將王俊亭即時釋放並飭令京站速電豐台站長將所扣之米派警隨王俊亭押運站上見有執照不敢不遵辦即電豐站交由貨車裝去該兵士以爲官司打贏到豐台站後益加驕横指定站上人員破口大駡爾等小子敢不將米裝去嗎站員本忍辱負重祇作不聽見幸貨車時間英兵不在站不然恐又不免有第二次衝突矣 
　　現聞該局長水鈞韶以軍運條例頒布後軍人仍多自由行動如制止則吃眼前虧不制則路局放棄站員難做擬呈部商請軍事處派一軍事運輸專員常駐豐台予以津浦京綏就漢就奉各路軍事運輸特權俾與站員隨時接洽以免别生枝節 
　　但外人方面以政府如是縱容將來各路洋員不能盡職且危險日甚擬定進一步辦法以爲保障日來正在醖釀中（二月二十二日） 
[蘇俄代表又向外部抗議（再續）]  
　　下列數項足以表示中國當局援助白黨匪軍之實情（三十九）山素亭（譯音）附近之中國陸萬地（譯音）要塞住有白黨四人就中有沙士樂夫者該區人士無不知之（四十）上年十一月十六日有白黨匪軍由華境潛入俄境埋伏殺害道里洛（譯音）驛國家政治部長荷丹諾維士·及赤軍兵士比可夫白黨每遇危險恒避入華境受中國當局之保護因之白黨肆無忌憚舉動更形猖獗（四十一）白黨匪軍在綏芬河特别活動因無黨工人聯合會與中東路當局從中協助聯合會每發給白黨證書藉以取得中國護路使白黨得入華境無黨工人聯合會並公然接濟白黨軍械（四十二）三叉口（譯音）亦有庇護沿海省白黨及同情白黨難民之設備此輩難民均得中國軍事當局三叉口護照處處長許凡鐘（譯音）之准許居住於華境（四十三）白黨伊華西夫大佐在琿春專辦吉林匪軍註册事宜中國當局則從中贊助上年十一月二十五日伊氏得中國當局之庇護公然在全城散佈傳單促難民入伍從事反抗蘇維埃政府（四十四）每次俄代表提出抗議中國當局恒答稱已進行取締白黨但事實上則毫無眞實結果上年十二月二十日駐紮綏芬河附近之奥維士金匪軍侵入俄境希圖盜取古魯狄柯甫村執行委員會銀庫未成哈爾濱俄代表拉奇亭氏曾向平山（譯音）道尹及交涉員提出交涉該項公函中所述者最爲顯著（四十五）哈爾濱賽士夫將軍部屬沙哈連白黨機關之情形在俄代表拉奇亭氏致平山道尹公函中叙說亦甚詳確自該函中可知賽士夫匪軍不時刼掠烟車及中國商旅運輸烟土在沙哈連印刷局製造僞幣該軍因得中國當局庇護故每擾俄境就中一次俄國邊軍一小隊被迫避入華境備受中國軍事當局種種虐待 
　　侮辱俄軍之事亦每見之下列二項即其顯例（四十六）本年一月三日赤軍馬隊拘捕在比拉耶河左岸黑塔陽礦區私販禁品者一名由拘捕地進行　及一俄里即受華境方面巨砲所襲迫於避入俄境内地遺下負傷兵士一名事後尋得其屍體運往斯巴克檢騐證明該兵眼部爲利劍所傷頭顱破裂（四十七）同日又有匪軍三十五名襲擊駐紮亞塔曼諾夫加之國家政治部軍隊支隊兵站被俄軍擊退但匪軍已乘掠去農馬七匹再擄亞塔諾甫加村居民一人逃向華境而去 
　　以上所述事實即中靖證中國當局援助白黨刦掠俄邊村莊以下再舉最近發生之事件三項（四十八）本年二月四日白黨匪軍中之一隊刦掠蒲塔甫加村東二十俄里之蒲克路甫加村搶去稅欵二千盧布（四十九）據一月三日之報告綏芬河車站白黨匪軍驟增三叉河組織新軍一隊該地北二十五俄里狄亞區内亦有維柯夫大佐組織新軍蘇克鶴亭奴附近地方亦發現新組織之匪軍（五十）柯爾甫斯克村東十俄里之尼柯洛甫維齊地方現仍進行私運軍械由三叉河中國軍官接濟 
　　上列各項雖未完備但已顯證滿洲中國當局對蘇聯之敵視政策蘇維埃政府對此事實難再容忍中國地方當局之措施徒使兩國發生紛糾蘇維埃政府不能對此仍持和平態度本代表團對此事已屢向外交部抗議茲再堅决要求貴部設法取締并希望中國當局從速自行改變日前所取政策中止援助白黨匪軍請貴部迅予答覆 
 
 

Page 9

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 10

 
 
第一萬八千三百十三號;中華民國十三年 西曆一千九百二十四年二月二十四號
星期日 * *國内要聞二 
[僑務局擬訂赴日韓執照條例]  
　　計共七條（尊庸） 
　　僑務局以去年日本震災發生慘殺華僑多人鉅案事後死亡確數因向係自由前往竟無切實稽考爲謀保護華僑起見特擬訂僑民出洋執照條例七條呈請國務院核准該院以事關法制當批交法制局議覆現由該局詳加擬議以該項條例大致尙妥惟旣據呈明係專爲赴日本朝鮮僑民而設似該條例名稱應即用華人赴日本及朝鮮執照條例尤爲醒目且免與他國發生誤會已據情呈覆到院聞院議此項條例尙須交主管各部再作一度會核然後提出閣議公佈茲將僑務局原呈及條例并錄如下（呈文）竊前准外交部咨送瑞士公使出席第四次國際勞工大會議决報告内載凡在國際勞工組織内之各國於每年年終六月内按照其所有之各種消息盡量將該年之出僑入僑總數分别爲本國人及外國人應特别分注入僑及出僑之男女年歲職業國籍最後居留國及擬居國等各項通告國際勞工局一案事關國際移民統計自應依照辦理惟查我國僑民出洋向取自由往返主義現除歐美各邦法令規定凡華人出口必須持有本國出洋護照并經該國駐華領事簽字方准入境者已由外交部及本局於出洋僑民核給護照有案可稽外其他若前往日本朝鮮南洋各埠各該入口國旣無檢查護照之事實而我國僑民亦無請領護照之情事以致政府對於居留各該地之華僑人數無法稽考而居留地政府遇有虐待僑民情事亦無從覺察長此以往殊失政府關懷僑民之意本局職責所在旣不敢自甘放任致受僑民之責問而茲事繁重復不敢掉以輕心致啓後來之困難曾經分令駐外各領事條具意見呈候採擇旋據駐仁川吳領事呈稱查中日國境接壤兩國人民往來最便而朝鮮以歷史關係華人來此尤多就仁川言每年來往不下一二萬人其中以魯人爲最多粤人次之皖浙又次之經商者十居二三工作者十居七八除較大商店有一定住址外其餘皆散居各處春來而冬歸所有每月出入實在無從稽考其所以然者一則因華人來往日韓向來無須護照隨時出入甚見自由領館旣不能强令其來館報告何能知其確數一則因本館所轄區域甚廣館員有限經費無多安能每月前往各處爲明確之調查有此兩因是以本館對於駐在區内僑民只能知其大槪并未有詳細簿册今鈞局注意僑務欲求一根本之辦法惟有飭令沿海官吏如道尹交涉員關監督等對於出洋華人須先令其到署登錄一一事由并令其到該地點時即須往領館登錄或領籍牌始能得同等之保護或對於回國僑民非領有領館護照或籍牌不許登岸則彼等回國時當然必來館領照此係照理論上言究竟事實上能辦與否殊未可知但欲求出入之確數捨此殆無辦法是否有當理合呈復察核等情并據駐元山馬副領事永發呈復意見大致相同現在出洋護照旣未能普遍行使本局爲稽查便利保護周密且爲辦理國際移民統計種種起見擬於僑民出洋時除照例應領護照者仍行照發護照外其前往南洋日韓等處向未請領護照者槪於其出口之時由本局飭令各省區特派委員給予執照准其出洋并爲註册酌收手續費以資辦公先從烟台青島龍口等處試辦以次推及他埠曾經函詢山東省長取得同意復經援照前僑工局成案擬具僑民出洋執照條例草案咨請外交部酌核去後茲准咨覆内開查華人出洋應否請領出洋護照係以入境時該國是否騐照及該國來華有無領照爲定日本朝鮮等處對於華人入境時并不騐照故向例無須請領護照此外南洋歐美各國彼此來往均應領照前項辦法已歷多年貴局此次所擬加訂請領執照條例如專爲前赴日本朝鮮兩處而設則貴局所訂條例第一條内似應載明前往日韓兩處字樣以示區别而免誤會等因并將條例草案修正到局合將此項條例備文呈請鈞院鑒核示遵（執照條例）第一條凡中華民國人民前往日本朝鮮兩處經營工商依照慣例無須請領護照者均應請領出洋執照以資稽考第二條出洋執照應記載左列各欵（一）漢洋文姓名（二）年歲（三）籍貫（四）職業（五）男女（六）領照事由（七）出口地點（八）進口地點（九）經過地點（十）挈眷人數（十一）隨帶僕從人數（姓名年歲均應註明）（十二）附註第三條出洋執照由僑務局製定委任各特派員及其他兼辦僑務官廳發給之第四條出洋執照每張應收手續費大洋八角第五條各特派委員及兼辦僑務官廳應於每月終將經發執照按月造具清册連同照相呈報僑務局備案第六條發給出洋執照章程另定之第七條本條例自呈准之日施行 
[中東路之减政計劃]  
　　沃局長地位不致搖動 
　　字林報十二日哈爾濱通訊云中東鐵路沃局長合同將於二月底滿期然以薦主方面之道勝銀行無意更迭似將蟬聯不動蓋沃氏本人以年來備受華官之反對原不十分希望再留而道勝方面則以局務重要目下除沃氏外殊無適當之繼任人物且以中東路政治地位之糾紛現居海外之俄國著名工程師多視爲危險處所不願來任斯職北京道勝銀行新總理刻在哈爾濱面語沃氏稱銀行對沃辦事成績甚爲滿意願其蟬聯一任觀此知沃之地位似仍不致搖動本年路局預算開支已核減一百萬元故局中辦事人員行將大加裁减而計劃中之新工程即非停辦亦將極力收縮範圍東路經濟處不日將發行一書取名北滿用英文撰輯書中彚列北滿各種工業物產鉅細靡遺全書六百餘頁圖表甚多洵爲關心北滿者不可不讀之書聞第一次擬出版六千册每册售美金五元此間著名俄商史格臺斯凱氏業經吉林省長允准開採鐵路東段泥山及穆林（譯音）兩處煤礦該礦煤質甚優公司已組織就緒取名中俄有限公司股份限中俄兩國人民認購資本定六百萬元以一百萬元爲籌備費三百萬元存儲吉林銀行供採掘費礦權讓予期爲三十年届期應交還中政府 
[魯稅局風潮暫告結束]  
　　此次稅局風潮瞬息變化殊令人無從捉摸前日（二十日）熊炳琦猶下兩條手諭（一）所有本省各釐局稅卡稽征局等凡關於稅收者擬令財政廳迅定比較現兩個月内規定章程一律投標招商包辦以裕省庫而免流弊（二）飭財政廳迅即將前後任交代迅速辦理完結呈覆并令唐道尹監交愈速愈妙云云是猶有令新委各局長接任之意乃昨（二十一）日財廳忽又訓令新委各局長一律暫緩到任其訓令原文如下爲訓令事案奉省公署第一三零八號指令以據本廳呈請將全省稅釐改歸商辦一案緣由奉令内開呈單均悉據稱擬將本省稅釐各局改歸商辦於整頓稅收誠屬不無裨益業已另令飭定章程限期辦理關於稽征六局並經令飭裁撤至此次風潮之起旣以賄賂營求自宜澈底根究應候派員切實查明以分虚實而伸法紀所有撤調各局長除牲稅局因案撤押稽征局已先擬裁外並應一律暫緩交代聽候查明核辦仍應查照前令將招商包稅章程如限擬訂以利進行並將擬裁稽征六局迅定接收局務辦法尅日結果仰即分别遵照辦理報核並轉行各局長一體遵照切切此令清單二紙存等因到廳奉此除招商包收章程及各稽征局結束辦法一俟規定另案飭遵外合行令仰該局長遵照此令云云是此項風潮已暫告一結束矣 
[長沙通信（粹）]  
　　政寳兩系暗潮紀 
　　政學系之於湘省原具有最大勢力省政局幾完全爲所左右而因該系所鼓動之暗潮亦已屢現不一現迄前歲彭允彝鍾才宏輩北上湘省政治上之勢力遂爲軍界之寳慶系所佔據彭鍾近旣先後返省遂思奪回政權而將寳系之執政者推倒除彭鍾向趙氏游說期就範圍外並由某總理某議員等分赴衡州洪江各處遊說各師長一面以種種方法逼使現任財政司長兼省務院長唐巘提出辭呈此時某師長已爲軟化趙氏亦以被其包圍唐氏辭呈幾至批准而彭允彝亦幾將取財長院長而代之矣寳系各重要軍官得此消息遂起而力爭紛電唐氏勸其將辭呈收回無論如何務必暫行維持現狀某軍官電中並有如果擺脫則適墮奸謀之語仍一面電趙堅請維持唐氏於是趙亦極力留唐謂財政如不統一湖南實無辦法且看此次軍事會議如何定奪再定去留唐謂軍會情形當然甚好但恐能說不能行故不如先去爲妙趙謂如軍會無良好結果去者當不僅一人唐見趙誠懇挽留又得本系各軍官之援助當即打消辭意現已照常任事以待軍事會議之結果此政寳兩系暗鬭之一幕也 
　　司法司長徐鍾衡離職已久其必至於辭職業已爲一般人所深知該司雖曰冷職閑曹然七十餘縣之地初兩級審檢廳長皆有任免之權其權力之大幾可與内務司相埒政系旣陰圖取得湘省政權其目光遂併及於此南路李某活動此席已久李亦掛籍政系故彭鍾回湘更力爲推轂惟徐鍾衡爲西路人西路人之於此席早已視爲禁臠故於徐氏之去始則留之繼則以繼任者非西路人不可盡力相爭已及數月茲則西路之張聲樹陳國鈞已起而組織現任司法司第三科長張鑒暄得田應詔陳渠珍等之援助亦出而競選兩張一陳聲譽均不在李某之下足爲李之勁敵李之能否順利產生已在不可知之數况寳系欲推倒政系於西路之爭此席極表同情暗中爲之助力已甚不少將來鹿死誰手更不可知此政寳兩系暗鬭之又一幕也 
[厦門台人與軍警大激戰（蜀生）]  
　　台人自行縱火　擊傷軍警數人 
　　混戰終夜幸即鎭平 
　　厦門中日交涉表面上雖形和緩實際上則已成一相持不下之局至十六日夜復有台匪縱火擾亂與軍警激戰一夜之劇變從此交涉恐又多一層障繄矣先是十六日厦埠某報揭載日領對於此次交涉已漸軟化中國政府將向日領提出四條件（一）將指揮行刦之浪民領袖盡行驅逐回台分别嚴辦並永久不得來厦（二）對於雙方死者互予葬埋費（三）將所有留厦台人詳列其姓名住址職業編製成册通知中國官廳以資稽考保護遇有遷徙時亦應報知（四）留厦台人不得携帶武器遇有必要時須得日領之特許並通知中國官廳並謂要求應驅遣嚴辦者十二人僅驅遣而不嚴辦者十九人日領見此即向臧氏聲明此種條件若實行提出必予駁回而台人亦大譁因之仇華益甚至十六夜二時新馬路二王宫地方台人妓館金月亭處忽然發火據鄰右言該妓館於十六日午已以所有細軟移鼓浪嶼而於中夜自行縱火火發後台匪即分路堅閉賴厝埕石埕街新馬路各街市栅門而扼守之救火者均被台匪於屋頂施以手槍炸彈於是均棄救火具而逃惟本馬路商民懼被延燒冒險自行拆毁連屬房屋故僅燬屋二幢當時警廳電日領請其約束籍民勿得狙擊救火者日領允電飭在廈警部到塲彈壓日警不至警廳電促之日警長以未奉領事命令爲却時全市槍聲及炸彈聲已有鼎沸之槪同時禾山排頭對岸之王獻臣部開砲遙擊是晚總司令部先得報謂王軍與台匪暗結内應襲厦已於各海口安置機關槍大砲嚴密防範至是臧致平更調第五團全團軍士分隊出勤鎭壓市内至石埕新馬路左近台匪伏暗陬施以炸彈手槍重傷排長一名輕傷軍士數名斃路宿乞丐一名軍隊還擊卒破沿途各栅門而至火塲同時懷德宫鳳儀宫關帝廟關仔内一帶均有大隊台匪與軍警激戰雙方混戰不休四時河仔墘台灣籍民寓所又發火幸即撲滅直至天明台匪始各散去是夜槍聲之密炸彈之烈爲向來所僅見至禾山對岸之王軍以内應未能得手亦未搶渡也 
　　此事發生後十七日日領渡海見臧臧告以夜來台人之擾亂日領僅答以容調查核辦仍不得要領記者特爲此事走訪臧部要人詢以今後交涉之形勢如何某君謂昨日本埠某報所載之四條件恐將不能提出且以此而釀成昨夜之劇變外交上要事新聞界應守秘密若竟以此致外交棘手非愛國之道也日領今日（十七）之來雖訂明日（十八）午後一時雙方在總司令部交換意見但正式談判之期則須俟此次交換意見之結果如何始能確定云云 
　　日來有美領出爲調停之說其所擬條件則雙方同時緝凶同時互相道歉互相撫卹被害者至警廳長陳爲銚則於交涉解决後自動的辭職而日人尙不以爲然此次交涉外人皆知日領挾有開關租界之奢望故頗表同情於臧致平也至台人之結合王獻臣共謀倒臧則確係事實方臧氏檢查台人極嚴時台人多避往漳州石碼王獻臣極意羅致之並委其首領某爲營長而遣其徒黨返厦内應台人得王獻臣之外援藉日人之護符遂恣意擾亂至此間喧傳厦門交涉員某於陰曆年前偕日領赴漳州訂約由日艦掩護王軍渡海若臧軍加以砲擊則日艦以臧軍砲擊外艦爲詞而加入戰鬭等語則屬神經過敏之談交涉署中人亦否認交涉員有偕日領赴漳之事是間又傳有日本將在厦設立副領事館以河野清副領事駐厦即以日警部爲館址之說據聞此意出之台人厦人極端反對未稔將來能否成爲事實也（二月十八日午前） 
[浙江之新飛機]  
　　大陸報二十日杭州通訊云自上星期内此間第一次獲覩飛機後由是逐日有機飛航天空並散發傳單稱該機爲本省軍事設備之一用以防衛邊境維持和平云云外間謠傳北門外航空場内所有飛機自六架至二十架不等但以前說較爲可靠當道聘有法國駕馭員訓練航空人材逐日飛航即法駕馭員所爲飛機式樣似有二種第一次所見者爲雙葉式嗣後均屬單葉式也 
[各省敎育界雜訊]  
　　廣東國立大學之籌備國立廣東大學籌備主任鄒魯近頗積極進行擬先由高帥準備將來敎職員向外國北京及上海等處用重金羅致又於校内新闢理化實騐室及添置化學用具並决定月内增加圖書費二萬元高師一部分約於暑假期内籌備改組 
　　皖省中校長聯翩返盡安徽新任敎育廳長盧紹劉氏於十七日就職後即於十八日召集各校長會議推定專員起草學生管理規則並由財廳發給二月份半個月經費以便各校早日開學二十一晨五中校長劉靜瀾二農校長後孟宣·通俗敎育館長宣葆三等均已乘江新輪返蕪同來者尙有十中校長魯滌文·十二中校長周少庵聞五中已定於陰曆本月二十日開學通知書業於去臘發出如學生遲到即予除名另招新生甲商則定本月二十八日開課至於二女師校長李子壽二農校長後孟宣亦定日内接事通俗敎育館不日亦正式交接 
　　浙省職業敎育之辦法浙江敎育行政研究會對於職業敎育擬具意見書如下（一）查舊學制之實業學校分甲乙兩種甲種中學程度乙種高小程度故乙種實業學校招收初小修了生與修業年限相脗合今奉令公布之學校系統改革案將舊學制之甲乙兩種實業學校改稱職業學校列入中等敎育則乙種實業學校亦不得不敎授中等敎育但初小修了生授以中等敎育實有望塵莫及之虞殊非改革學制之本旨新學制旣無預科之設置惟有增加修業年限以期完善（二）查舊學制之乙種實業學校修業年限三年新學制之職業學校並無甲乙兩種之分俱列入中等敎育則舊設之乙種實業學校究應如何改組部中尙無規程頒布廳中亦無統一辦法際茲改革伊始新舊過渡之時參照地方情形改定修業年限爲四年其相當年齡之初小修了生編入三年級高小修了生編入三四年級核與新學制之高小修業年限二年適相啣接至三四年級生本係初級中學修業年限應爲三年今改爲二年一則支配學程業已修了一則各縣經費同感困難今增加一年已屬竭蹶萬狀不得不加以變通俟將來完全招收高小修了生仍依原案改爲三年（三）查新學制之職業學校學生須具高小修了生資格方爲合格惟舊設之乙種實業學校學生但須初小修了生資格已屬合格程度不同斷難相提並論若照改革案原則辦理匪特新學制之高小修了生無從招收即舊有一二年級生改編亦甚困難故擬採用該案但書之規定參照地方情形兼收相當年齡之初小修了生編入一二年級庶於變通之中仍符原案之旨 
　　浙江敎廳通令保管縣敎育費浙江敎育廳通令各縣知事云案奉省長公署指令本廳呈勸學所原管敎育經費及財產應否直接移交參事會曁敎育局董事會由内開呈悉應歸參事會管理之敎育經費如敎育局成立已在轉奉部咨以後者可由勸學所直接移交參事會其應由敎育局董事會保管之敎育財產應交由敎育局接收轉交仰即查照令遵此令等因奉此查此案前據吳興縣知事呈請核示經本廳轉呈在案奉令前因合行令仰該縣知事查照令遵此令 
　　浙江第一師校毒案之調查浙江高等審判廳對於第一師校毒案已開調查庭三次現聞刑庭長沈鴻等以本案關係重大除訊問證人外如自治會欠欵及理化室偷藥並廚房燒飯各點尙須躬往該校實地調查又該校放寒假後定明日（二十五日）正式開學何校長炳松亦由金華回杭矣 
　　南通敎育界彚聞南通東大募捐會近以寗垣本校開課在邇連日分投募捐匆忙異常縣紳習君位思贊助一切頗具熱忱又女師範敎育共進社前就女附校設立寒假補習學校辦理已滿一月業於十九日停課又縣視學易竹霖改就本報職務已呈准縣署辭職刻下此缺因逐鹿者甚多尙未定奪 
[杭州快信]  
　　孫閣派勞遜五駱武唐兩君來浙謁盧張商榷要務頗與時局有關勞駱兩君並向紳商接洽一切王湘泉金潤泉諸君訂明夜邀宴 
　　二師全體軍官自參謀長潘某以次今午齊赴省長私邸唁慰省署人員亦到張氏叩謝聞定五七開喪 
　　陳樹藩盧小嘉昨（二十二）午後赴滬 
　　盧督辦昨委陳澤民充二師六團團附黃雄立充一團三營十二連連長鄭谷詒充一團三營副官 
　　高審廳昨委馬學文充嘉善縣承審員傅廷瑞充泰順縣承審員 
 
 

Page 11

 
 
第一萬八千三百十三號;中華民國十三年 西曆一千九百二十四年二月二十四號
星期日 * *　　嘉屬涉灶地墾放分局長沈潁去臘辭職現奉王局長照准遴委陳繼章接充今日（二十三）已起程前往 
　　龍泉管獄員石韞玉徹任高檢廳昨委向家煌接充 
　　杭州青年會二十六日開第十一次徵求會員會 
[南京快信]  
　　齊韓爲尊重蘇浙士紳公意訓令宜興警備隊撤防 
　　齊因北京有人搆造江浙謠言昨電京警廳取締 
　　杜接京復巧電謂已電洛吳魯鄭防止温樹德變動 
　　魯鄭昨電杜錫珪海軍衝突事件已飭烟臺鎭守使道尹從中設法制止妥爲處理 
　　齊諭副官處掃除西花園爲吳毓麟館舍一切設備均極富麗 
　　内部再電兩長催詢辦理衆院改選情形兩長仍未置復蘇省迄今亦未着手籌備 
　　財政廳轉令各縣第四届省選經費凡業經調查册報者祇准支用調查造册費調查已竣尙未册報者祗准支用調查費倘調查員雖經派定選民總數未據呈報不得濫支調查用欵各該縣籌定選舉經費應專欵存儲非經省署核准不得動用 
　　農商部昨電兩長定期在京開勞工討論會請派代表列席 
　　外交部昨電省署根據駐法公使陳述學生窘况來電請韓省長迅催財敎兩廳電匯留法學生經費以維生活 
　　警務處召集之警務會議各縣代表已漸次來寗預計二十五日可以開議 
　　警務處以航政停辦各縣附徵警餉連帶無着於警政大有影響請將原有公益船捐暫行恢復俟航政開辦後再行歸併已奉省令照准 
　　司法部訓令高審廳嗣後委任承審員應就各省候補縣知事中遴選呈請省長委任 
　　徐州捲菸局長吳立莊昨電省廳報告該處菸商抗稅停售請示辦法 
　　籌辦海疆漁業專員陳昌言昨函實廳徵詢蘇省漁港共有幾處漁業情狀如何 
　　昨據調查長江各輪因水漸增長已先後一律開班 
　　財政廳委任重守催如臯南通泰興忙漕雜稅清册兼查牙稅又委唐惪勳赴崑山丹陽·李鍾祥赴江都靖江·均守催旬月報表册 
地方通信 
[奉賢]  
　　仲知事履新有期奉賢新任縣知事仲少梅原籍浙江現住蘇之吳江向充實業廳科長素爲上峯所器重年前蘇城電燈廠改組時仲知事奉委調解頗稱得力韓省長因之益加奬許當奉賢士紳紛紛控告前知事歐榮燾時早有委仲接任之意故此次省署得歐知事病故之電立即發表仲知事業已領憑出省定於本月二十四日到滬赴奉履新並聞仲知事前清曾充禁烟委員此次到奉對於烟禁當可切實進行矣 
[蘇州]  
　　新廠歸併振興後之餘波蘇州新電廠歸併振興電燈公司問題已於本月十九日（即舊曆十五日）在本城西百花巷蘇州總商會内由趙警廳長·郭知事·省派執行委員仲少梅邀集新廠代表王兆祥振興代表祝大椿等開會當場監同雙方欵廠兩交振興歸併問題即日完全解决一節已誌前報茲悉蘇州電氣廠自接收振興公司後當日已將閶門外南濠街振興公司牌號取銷改爲蘇州電氣廠第二發電所該廠協理丁春芝現正佈置接收振興後之内部各事或須改組或須整頓邇來忙碌異常且聞吳縣郭知事自偕仲省委·趙警廳長監視新廠振興移交接收後前日（二十）已將歸併一案全部解决等情呈報蘇常鎭守使署曁蘇常道尹公署備考一面昨已繕發布告分貼城鄉各處俾居民一體週知矣惟據振興股東方面消息云該股東等因新廠此次收買振興未經振興股東聯合會議决同意會同辦理昨已分發通告表示否認歸併被新廠方面得悉後以十九日總商會開會解决振興歸併問題雙方欵廠兩交時振興方面旣由該廠董事長祝大椿到會全權代表領狀具在事非兒戲詎能朝秦暮楚翻覆變易故新廠對於振興股東聯合會昨發之否認通告認爲毫無理由並不與辯云 
　　烟兌業會議反對業外認稅昨日（二十二）爲蘇州烟兌同業因反對吳縣區捲烟稅業外認辦之殷芝香問題在護龍街察院塲口大關帝廟該會事務所内開緊急會議城内外烟兌同業應召到會列席者共有二百餘人下午三時開會由正會長王純甫主席報告開會宗旨互相討論後咸以殷芝香旣係業外認辦又無商會證明且有日内開徵捲烟特稅之說此事如確吾業無論若何總須團結一氣反對到底俾逹推翻殷芝香認案招商另辦之目的云云又議接到無錫烟兌業公會來函邀請推舉代表赴錫會議合組吳縣無錫武進常熟四縣烟兌業會聯合會問題當塲推定代表二人届期赴錫到會與議並聞蘇總商會貝會長因鑒於本邑捲烟烟兌業反對殷芝香甚烈惟捲烟稅欵充作敎育經費現特定期於本月二十三日下午三時邀集本邑捲烟業烟兌業代表及本邑省議員宋銘勳·錢鼎·陳蒙宇·姚元桂·潘斗南·馮心支·等在總商會開會集議解决雙方爭持辦法俾得早日開徵捲烟稅而維本省敎育云 
　　會銜呈請籌設縣司法公署本省各縣司法自民國十一年由江蘇高審廳飭縣遵照部頒定式改組法庭後派員分往各縣調查繁簡情形酌擬等級規定本年應將舊府城及鐵路沿綫各縣次第籌設縣司法公署其餘各縣則定十四年分舉辦今朱周二廳長以各國考察司法委員團行將來華爲壯觀瞻及扶植司法精神起見特會銜呈請省長行知財政廳將本年創設縣司法公署經費列入十四年度預算以資應用 
[無錫]  
　　捲烟業反對業外人包稅之堅决全邑捲烟業同人自聞於二十五日實行開徵後爲謀對付業外人包稅起見於昨日（二十三日）上午在城内烟紙公會開緊急大會議决於開徵之日起實行停業須逹到業内人包稅而後已至下午仍繼續開會到會者更衆議决暫緩實行先致函認商處請求暫緩開徵並函致無錫市董事會請求維持並請警所保護及通告同業婉言拒絶靜候解决 
[常州]  
　　縣議會臨時會紀武邑縣議會於二十二日下午四時召集第三次臨時會到議員巢孚笙等二十六人副議長段孟陶主席議員巢孚笙等提出議長問題緊急動議案僉謂傅議長被控四點均應依據法理事實逐條駁復一致通過次討論全縣預算問題議决責問縣署何以尙未公布限三日内答覆至六時許散會 
　　縣農會評議會紀武邑縣農會於二十二日下午四時開評議會到胡寳英吳葵秋等八人議决下之兩事（一）會員名册趕速編造以便公同審查（二）大會日期定於三月二十八日選舉會長及評議員五時許散會 
[鎭江]  
　　縣議會函催補選縣議員丹徒縣議事會昨（二十二）致縣公署函云案查本會出缺議員原額應由各該區辦理補選迭經函請貴署令催缺額之各該市鄉趕速辦理俾便召集開會迄今已有多日尙未據一律補齊現因地方待議事件甚多勢難再緩用再請貴署迅予分别令催各該市鄉尅期補選以免延誤翁知事接函後已照分别令催矣 
　　縣知事批令勸慰段永齡縣屬高資鄉富商段永齡永波弟兄兩人自解私囊出一萬數千元辦理該鄉育嬰義墊醫院等善舉現因該鄉不肖之徒諸端阻擾頗爲灰心將去歲所捐鉅欵呈繳縣署官辦翁知事有成昨（二十二）批云呈悉查該公民弟兄熱心公益慨捐鉅欵本知事素所嘉尙應仍勉爲其難始終其事幸勿以横來阻擾遽爾灰心是所厚望至稱華家全等亦復觀望效尤殊堪痛恨准即按名補提與李功猷等一併訊追可也仰即知照此批 
[揚州]  
　　軍警拿辦張鹿駐揚陸軍第二混成黃旅長以揚城有舊家子弟無業游民藉先人追薦與生者喜壽爲名開堂收徒從中歛費之惡習念一日下午查悉莠民張鹿在南柳巷廣業會館舉行做壽收徒特令朱參謀官會同陳警佐第四分所楊巡官率同軍警於五時將張拘獲收押警所按律懲辦以儆效尤 
　　查辦挖毁河堤江蘇運河工程局訓令上游萬坐辦以據淮陰公民高文明禀陳東水壩河堤爲莠民挖賣農民肥田有礙堤身請予查禁等情着即查辦以重河工 
[南通]  
　　反對捲烟稅認商之繼起通城捲烟業協大等號堅拒通如區特稅認商方仲甫爭潮迄未平息茲悉如臯立發等號亦已致函通如海捲烟業公會籌備處對於方認商業外得標表示誓不承認並謂已陳明該地商會停止營業該公會籌備處特於二十二日再電韓省長請求迅派妥員查辦一面撤消方仲甫投標資格另行改由本業投標承辦似此各趨極端不識若何解决也 
[湖州]  
　　埭溪殺人綁票案近訊吳興埭溪鎭發生之殺人綁票案曾誌本報茲聞被匪架去之陳阿苟（即事主張金榮之婿）其家屬已得匪報索價五萬元限期勒贖至受彈傷之徐某刻在福音醫院醫治傷勢日益加劇恐有難療之虞 
[寗波]  
　　警備隊調防之確訊鎭海定海兩邑所駐之警備隊第七營傅管帶昨接警備隊第二區趙統帶電略云飭即密諭所部預備赴調該營凡四哨除第一二兩哨駐防定海縣境外其第三哨駐防鎭境大碶頭穿山等處第四哨駐防龍山南門亭及貴羅橋等處均已一律候令開拔所有鎭定兩邑防務另由駐台屬各縣之新招警兵兩營開來塡防聞鎭定兩邑各機關呈請上峯免調第七營如不逹目的寗願另籌自衛决計拒絶前項開來調防之新兵因該項新兵多係海盜投誠而收編者不特紀律未諳深恐野性難馴也 
[海寗]  
　　公民呈請注重米禁硤石雖非產米之區而米市營業頗爲廣大查本處出產足供民食詎有少數奸商罔顧大局囤積私運是以米價進低出高參差甚巨查其去年進價七元三四角之數而出價仍須十元有奇一般貧民叫苦連天聞今春米價忽已增漲貧民負担更重若不維持何堪設想聞有公民吳某等呈請省署令縣注重米禁藉平價格而蘇民困 
 
 

Page 12

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 13

 
 
第一萬八千三百十三號;中華民國十三年 西曆一千九百二十四年二月二十四號
星期日 * *本埠新聞 
[爭廢電報電話密約之繼起]  
　　縣敎育會亦有通電 
　　北京政府向日本密訂借欵合同以敷設全國長途電話（滬寗長途綫包含在内）即以全部財產作抵喪失主權迭經蘇省敎育會通電力爭已紀前昨本報上海縣敎育會昨亦電致省當道云南京督軍省長鈞鑒本月十九日申報披露民國七年間電報電話借欵秘密合同二件將全國現有及將來擴充之電政交通主權完全抵押無遺查此項合同係前任交通總長部員之賣國行爲迭經各團體反對中止現交通部竟欲敷設滬寗長途電話履行電話借欵合同第四條第一欵之規定斷送吾江蘇地方主權爲害不堪設想應請鼎力抗阻保吾主權江蘇幸甚民國幸甚上海縣敎育會叩養 
[發起沿海漁業協會之動議]  
　　海軍保衛沿海漁業監督署函總商會謂京師同人多數意思擬聯合沿海議商敎各重要團體·漁界領袖人員共同發起沿海漁業協會由協會籌募基金組織沿海漁業公司及全國漁業銀行完全民辦但由部内特頒一種保衛條例專任保護之責不日將草案寄上請求指正云云 
[米業今日特會討論浚淞問題]  
　　滬北米業聯合會今日下午二時常年大會改開特會專討論進行浚淞事宜及捐務繼續問題錄其開會秩序如下（一）振鈴開會（二）主席報告各處來函（三）主席報告上年份通年帳略槪要（四）捐務繼續問題（五）新閘橋東淤積日深討論進行開浚以副衆望（六）本年改選職員手續及日期（七）臨時提案（三）振鈴休會 
[律師公會今日開會]  
　　討論招待外人考察司法 
　　招待外人來華考察司法前曾於張一鵬氏宴席上一度討論結果决由上海律師公會切實商議執行現該會决定今日下午二時開特别會討論云 
[穆藕初致白寳山書]  
　　因白氏率兵築路而發 
　　穆藕初致白寳山書云閱本月十九號申報見有蘇省海屬築路之成績新聞一則藉悉鈞使鑒於便利交通之重要於所屬東海·沭陽·贛榆·灌雲四縣境内築成省道·縣道三千餘里捧誦之下不勝欽佩竊念吾國今日之惟一重要問題莫如生計問題欲解决生計問題必須振興農工商業欲振興農工商業必須開闢交通其義至明人盡知之然知而不行與不知同彼爲民父母之民政長官有應盡之職務尙多視官守如傳舍不能盡力治路而鈞使以軍人而能行民政長官所不行此其足以令人仰望崇拜爲何如也夫爲盜爲匪者豈其天性樂於爲盜爲匪大抵皆迫於飢寒困於環境地方之交通不便則實業不興實業不興則生計困難一般無知識之小民飢寒交迫無術謀生餓死事小豈能爲此輩言之有不挺而走險者幾希矣蓋不犯法則死在旦夕犯法則尙可偷苟延之殘喘此正蘇子所謂饑而死不如盜而死也鈞使於舉世昏昏之中獨見其本治軍之暇躬往各鄉鎭勸諭團董鳩集民夫將經行各路一律修墊寛平使汽車可以通行又復時時循行其間親加慰勞乃得以至短之期間至少之經費成此三千餘里之偉大路工設非鈞使關心民瘼不辭勞瘁妥爲佈置善加勸導曷克臻此此後四縣人民因交通之便利易於將土產輸出貿易得以發展生計當可漸裕不但良民受賜無窮即迫於飢寒之人亦從此易於自食其力化暴爲良佛說功德無量其鈞使之謂乎倘各地軍民長官咸能以鈞使之心爲心則可於最短期間内不需鉅大經費築成全國道路使各地土產不但易於運輸而且運費低廉易於輸出對外貿易可以盡量發展而國内往來亦得通行無阻不致再有隔閡之弊爲利之溥甯有涯涘此玥所以敬佩鈞使於無旣而又希望各地軍民長官同時並舉者也尤有進者鈞使旣爲所屬四縣開闢交通以興地利尤須進一步勸諭當地人士振興敎育培養人才有地利而無人才則不能善用其地利有生計而無敎育則人民於飽食煖衣之後難免有踰閑蕩檢之行因交通便利則生活費高而生計愈難非振興敎育以增進人民之生產力則不足以收交通便利之實效也云云 
[奉天招募造械技師]  
　　前往者一百四十餘名 
　　奉天於去年創辦軍械廠現擬推廣廠務預備製造快砲及飛機並各種砲彈等等擬添設鍊鋼廠以備自行提煉鋼料而熟諳以上各藝工程者甚尠以致碍難開辦故特派員來滬招募工師業於前日募得工匠一百四十餘名乘輪北上前赴奉天以充製造軍械技師云 
[當港沙管業問題之糾葛]  
　　日前報載有韓省長派員調查吳淞當港沙事茲悉此案内容複雜錄其詳細情形如下吳淞以南高橋之北中間所漲者即當港沙又名高橋沙或稱老鼠沙其中有一部份沙田先爲寳邑大塲鎭陸姓所有後賣與地販奚郎如爲業奚死後奚子少如小如憑中人丁福堂·盛本初·盛鶴年·張錦堂·等於民國八年將該沙田四百零一畝（原單分二張各二百畝零五分）價賣與日商佐野計銀十一萬零繼又轉與日商隆華後又轉與奚少如等中日合組之富康公司以備開築巨大船塢之用當立每畝洋五元不限年期之租押契據兩紙以爲仿照租界章程永遠租借之例另外又立每畝銀三百兩之絶契數紙倩日本歐美等國村上西摩赫門三大律師先後在絶契上簽字又拍各契據照片數張爲憑當時以此項沙田在浚浦局範圍之内故奚姓並無部照等相當憑證祇有書立契據交付佐野嗣後因奚少如與庶弟仙嵩爭奪遺產在會審公堂涉訟經四年之久並未解决致少如病斃獄中富康公司亦從此渙散日商方面耗費如許鉅欵未得獲利以係受人愚騙心不能甘遂托華人鄭應奎假富康公司股東名義往沙田局升科補繳田價領換部照以爲管業之整備後經奚郎如之妻奚顧氏等投寳山縣公署呈控吳淞人鄭應奎私將伊夫所遺當港沙灘地冒領部照賣與日商等事並附呈各種契據經鄭得悉亦到縣呈訴馮知事遂於本月十六日飭傳原告奚顧氏母子並代表郭某被告鄭應奎等開庭審訊據鄭自稱富康公司代表將奚姓絶賣日商之契據照片十餘紙呈案經馮縣長察閱後以此等照片不足爲證着限呈繳正式憑證緣鄭現居租界未便傳喚命覓妥實店保出外俟呈繳正式憑證後再行核辦云 
[天津港將永不冰凍]  
　　字林報云天津一埠雖以今冬船舶之照常航行貨物往來不絶而上海及其他各埠猶多目謂冰凍港者此實大謬不然天津冬季目下並不封港且將永不凍結蓋自經與土地及海水爲悠久艱苦之奮鬭後津沽已能成爲終年不凍之港本年一月中爲冬季最寒之月計進口輪船共有四十三艘逹四七二四六噸其中四十一艘曾駛至天津堤邊而上年同時期内共進口輪船三十五艘逹三六七二一噸一九二二年則因鑿冰船須爲某沉船標識故曾封凍數星期一九二一年則因無船敢駛天津亦封港若干時惟此乃已往之歷史今則逐日用鑿冰船破冰水道永無凍結之虞本年一月雖僅有四十三輪進口視餘月爲少然上海香港大連神户等埠輪船公司已開始承認天津之不凍地位多派輪船航行此線至該港之所以能不凍者則因逐日有鑿冰船一艘專破港内之冰自大沽至堤邊萬國橋爲止更有二艘逐日在大沽口外破冰佐以潮氷之衝擊以是水道可以常通又該埠去年進口輪船共有一四四七艘幾逹二百萬噸視前年增出二十萬噸較六年前增加一倍云 
[關於白林克萊醫生之新聞]  
　　文匯報云日前以返老還童術游滬之白林克萊醫生曾欲在上海醫學會演講其術當爲該會所拒絶茲據該會消息一月十二日之美國醫學會報曾載有新聞一則稱阿康薩斯電氣查騐局自康奈克的克州特許裁判官吊消白林克萊醫生執照後亦宣稱將吊銷該局一九一五年發給白醫生之執照又該會近接美國關於白醫生履歷之覆函稱白醫生雖得兩大學畢業文憑然據米索里州衛生局調查此兩大學内容並不甚佳嗣後白醫生得有康薩斯等州暫時行醫執照日前伊里諾愛州註册及敎育科曾擬控告白醫生會以白醫生出境而止云 
[愛第摩號載貨將由他輪運滬]  
　　大晚報云貨輪愛第摩號月初在黃海中擱淺今其貨物由西卡特隆輪船在長崎轉運來滬該輪明日起椗將於星期三拂曉抵滬裝貨各客可望於該輪來滬後提取貨物云 
[航業要聞]  
　　上江輪行將開航長江上游之宜昌·重慶線内英·美·日·法·中·意等國之商輪本祇十八艘現增至二十三船自字水輪船主遇盜被殺後北京交部已命各輪速增自衛軍械與無線電機以備萬一刻在上海修理之各輪今亦陸續出廠因上江水勢復漲各輪在三月中旬後便即離滬往重慶開航惟聞英商之隆茂輪有併歸太古公司接航之說又江南船塢現正建造上江輪一艘云 
　　法郵船減價本埠法國郵船公司現接巴黎總公司電命將中法線内之乙級輪五艘從三月一號起實行跌價惟甲級輪艙位仍照前價從前甲乙級輪之頭等相差六鎊或八鎊今次跌落後則相距至十二鎊茲錄該公司發出之跌減各價表如下 
地别　　一等價　　較原價减數　二等價　　較原數價减　三等價　　較原價减數 
　　　　　鎊　　　　　鎊　　　　鎊　　　　　鎊　　　　鎊　　　　　鎊 
倫敦　　八九·○　六·○　　　六四·○　二·○ 
馬賽　　八三·○　六·○　　　六○·○　二·○　　　三六·○　二·○ 
波賽　　七三·○　五·○　　　五二·○　二·○　　　三二·○　二·○ 
奇布帝　五八·○　四·○　　　四○·○　二·○　　　二六·○　二·○ 
哥倫布　三四·○　六·○　　　二○·○　四·○　　　一四·○　二·○ 
星加坡　一八·○　二·○　　　一二·一○　一○一○　　　八·○　○ 
西貢　　一六·○　二·○　　　一○·○　二·○　　　　六·一○　○·一○ 
　　北德公司之近海輪價本埠美最時洋行經理之北德勞合公司今年因增加九千五百噸輪五艘已將中德班分爲Ａ·Ｂ·兩級其中如笛芬介·沙白里乞·可白羅士·德羅力·及尙未派開來華之福爾大號等爲Ａ級輪餘若許　雪·品發　士·亞川·及羅德威希芬號等爲Ｂ級船上海赴德之頭等室Ａ級與Ｂ級相差至十五鎊之多現自上海赴香港·小吕宋·以及日本各埠之票價亦已改爲兩種茲錄如後 
（往地）　　（Ａ一等）　（Ｂ一等）　（特别二等） 
横濱神户　　七○元　　　四五元　　　四○元 
香港小吕宋　六○元　　　四○元　　　三五元 
星加坡　　　一八鎊　　　一四鎊　　　一○鎊 
蘇門搭臘　　一九鎊　　　一五鎊　　　一一鎊 
　　歐美商輪近訊法郵船包島斯號由馬賽來滬船内載有一月二十四號之法國寄華郵件甚多昨得來電二十二日已抵西貢准二十九日到上海又大英公司之中國號此次第一班由倫敦開航來滬昨日已抵孟買尙有半月行程即可到滬該輪此次兼航孟買以後便取消英倫灣航孟買來華之班次矣又太古公司代坎拿大政府經理之商輪坎國君主號本月十一日已從温哥武開出據電告須下月十九日來滬船内以小麥麥粉等爲多 
[總商會保險箱鑰匙保管易人]  
　　公推會董樓恂如 
　　本埠總商會前年籌集商品陳列所及商業圖書館基金後所有儲藏是項基金存摺股票之保險箱鑰匙向推會董田祈原君保管茲因田君業已辭職故此項鑰匙已由各會董公推樓恂如君保管昨日該會備函并連同鑰匙送交樓君查照矣 
[水警在泗礁山拘獲刧匪]  
　　崇明縣所轄泗礁山人民多係捕魚爲生近有台籍游民黎小五·黎雪禮·等前往該山盤踞號稱十八弟兄魚民畏之如虎陰曆正月十六日下午二時若輩竟糾集徒衆數十名各執刀械大肆搶掠當經保衛團曁水警王張兩巡長督隊兜拿當塲拘獲黎雪禮·黎以西·黎以巧·等五名抄出兇刀三把鐵棍二根於昨搭乘釣船解送吳淞水警第四區署特於昨日備辦公文將黎雪禮等五名並兇刀鐵棍一併移送寳山縣公署訊究 
[老閘橋拒捕傷人案之訊結]  
　　判王陳兩匪解往軍署　　三五八六號汽車充公 
　　陽曆去年十二月十二號晚匯司捕房特别西捕勞勃生氏率同探捕在老閘橋堍舉行檢查適華麗汽車行之三千五百八十六號汽車經過車内所坐者皆係盜匪遂開槍拒捕探捕亦開槍射擊勞氏腿部受傷盜匪陳大則負傷而遁行路之工人徐杏卿遭流彈擊斃小孩候根泉頭部亦被彈傷當塲將王阿五拿獲餘皆漏網嗣續獲陳大及汽車夫王阿四之妻王侯氏連同王阿五迭解公共公廨研訊情形備詳前報昨晨李襄讞會同美阿副領事升座第三刑庭繼續提審被告代表慕思　師先向王阿五詰據供稱是日我在福州路春華樓吃酒遇見王阿榮·曹小毛·翁小開·等阿榮係華麗汽車公司股東兼經理小毛亦係該公司股東當時彼等邀我往某客棧内計議搶土之事我本不允致被强拉上車由王阿四司機駛至老閘橋（即福建路橋）被西捕欄住汽車夫與翁小開等各執手槍躍出汽車内尙餘一手槍我恐若輩被捕誣攀故隨取所餘之手槍下車在路旁緩行意欲使巡捕來拿我可將手槍帶至公堂作證豈知許久並無巡捕追來祇得將手槍抛棄後由一人拾起交與巡捕該捕乃來問我我因欲辯明此案故即承認係屬我物遂被帶入捕房曾向包探言如逸盜無從查拿我情願一死若能將盜緝獲則須爲我伸寃次日捕房即將福生（即陳大）拿獲等語繼向陳大詰據供稱是日我在閘北杉板廠聚興里家内翁小開邀乘汽車兜圈我不允翁遂去當日下午六時在東亞旅社門首又與翁相遇被拖入該旅社三層樓房内翁即出外將汽車駛來迨我登車後始將搶土之事相告車内共有四五人我聞語非常恐慌車至老閘橋爲巡捕攔住彼等紛紛下車而逃我亦下車逃去被槍彈將腿擊傷當塲倒地因見無人來追乃雇乘黃包車回家嗣即被捕送院醫治我並無手槍何能擊傷西捕等語捕房律師梅脫蘭氏遂向該兩人駁詰一過並與慕思律師辯論之下中西官核供以王·陳·兩被告希圖搶刦拒捕傷人業經證實判押候錄供詳解護軍使署按律懲辦王侯氏開釋手槍子彈充公判畢華麗公司代表台維斯律師請求將扣留之該號汽車發還並據華麗司賬金台亮供稱該汽車是日係被經理王阿榮·股東曹小毛開出王曹兩人現皆逃避云云復延婁敦律師代表辯護問官磋商之下諭三五八六號汽車充公 
[妹子潛逃由姊代嫁之趣聞]  
　　代嫁者係一痴女　　逃走者業已拘獲 
　　寗波人洪鳳楚家居西門斜橋十四間一號向爲蠟燭店生理近來賦閑生有兩女長女名阿娟今年十九歲次名秀娟今年十六歲阿娟前染痴病時發時愈秀娟則前憑親友爲媒許字與斜橋路湖南會館前爲石匠同鄉趙阿水爲室擇於舊曆正月十八日迎娶不料秀娟暗中已有所好以吉期將届遂於元宵夜乘間逃逸無蹤洪得悉大駭即嚴守秘密並不聲張托人各處偵求至趙家則毫無所聞迨至十八日吉期已到備齊執事彩輿到洪家迎親此時洪甚爲難不得已李代桃僵將阿娟裝扮新娘送上彩輿抬赴趙家成親後新郎始知爲僞然此時只得將錯就錯洪鳳楚自伊次女夜奔之後曾報告警署請求協緝昨午二區警署各長警緝獲在洪家附近跡涉嫌疑之陳金寳一名一再盤詰陳始稱秀娟現匿西門某號屋内該警等馳往將秀娟拿獲送署連同陳金寳備文飭警併解地檢廳究辦一面諭飭洪鳳楚自投檢廳候質 
[寧波發現綁屍票之電訊]  
　　東南通信社云寗波各屬土匪蠭起帮票勒贖之事日有所聞昨本埠寗波同鄉會方面得寗波來電謂土匪擄人勒贖手段愈演愈酷馬日鄞邑巨商秦姓母死匪竟搶去屍體勒索巨價土匪横行民不聊生請電省速剿云云 
[縣議會議决之縣欵產處規程]  
　　上海縣議會議决各案前已披露本報茲續得議决設立縣地方欵產管理處並訂定規程案爲錄如下縣地方欵產經理處之組設係根據省頒江蘇各縣地方欵產經理處條例以較民國二年本議事會所議决設置之特别會計處名稱雖異性質則同蓋一爲自治期内因管理縣欵產之必要而議訂之單行規程一則自治停辦後省令所頒行之通行條例也其特異之點在特别會計處有綜理縣有公欵公產及地方費一切收支之權而欵產經理處則除去敎育欵產此則職務上部分之變更實自敎育局成立時始此後應否統一辦理之處應另案議定茲奉省令准省議會議决縣議事會尙未成立之縣所有欵產條例暫應保留至議事會成立後一體廢止在案自應尅日撤銷重行依法組織至管理縣欵產方法就法理言似應將特别會計處回復以符成案惟查設置特别會計處之原議案係根據縣制第七十三條而特别會計之名詞係指公共營業機關而言與管理公欵公產無涉縣地方欵產經理處機關應即遵照省令議决案即行廢止特别會計處亦無庸復設應依縣制第五章並查照第二章第十八條第三欵之職權另訂管理全縣公欵公產規程十五條設立上海縣地方欵產管理處自規程議决施行之日起所有原議决特别會計處試辦規則應即廢止中華民國十三年一月二十二日 
　　附上海縣地方欵產管理處規程草案·（第一條）上海縣議事會爲縣有範圍之欵產設立管理處定名曰上海縣地方欵產管理處（第二條）縣地方欵產管理處置處長一人副處長一人由縣議事會選舉知會縣知事聘任之處長副處長選舉細則由縣議事會另定之（第三條）處長副處長任期各二年（第四條）縣地方欵產管理處之職權如左（一）經理議欵之收支（二）保管縣產之契據圖籍案牘以及縣有古蹟古特之保存（三）稽核受縣欵機關之收支簿據（四）核對縣行政署報省之縣地方費月報册其有遺誤者得糾正之（五）編製縣費之預决算草案（六）執行縣議事會議决關於縣有欵產上收益使用處分等一切事件（七）處理縣議事會委託之事件（八）處理各市鄉議事會及董事會董佐委託事件之合於法律憤例者（九）處理縣行政署委託事件之合於法律者（十）其他屬於縣有欵產範圍内之事項（第五條）縣地方欵收支每月宣布一次（第六條）縣欵之特别支出未列預算者非得縣議事會之許可不得動用（第七條）縣產之變更非得縣議事會之許可不得處分（第八條）縣地方欵產管理處之鈐記由縣議事會知會縣行政公署刋發之（第九條）縣地方欵產管理處之辦事細則由管理處自定之但須經縣議事會之通過（第十條）縣地方欵產管理處處長副處長之公費由縣議事會定之（第十一條）縣地方欵產管理處得置文牘·書記·會計·庶務·等員其員額薪水由管理處自定之報告於縣議事會（第十二條）縣地方欵產管理處處長副處長不得兼任自治職及行政公署佐治職或經營商業（第十三條）縣地方欵產管理處處長副處長有失職或違法舞弊者縣議事會應查明其事實議决撤換並知會縣知事依法懲戒（第十四條）本規程由縣議事會知會縣知事呈報省長備案（第十五條）本規程如有應行修正之處於縣議事會開會時議决修正之 
[浦東洋涇市議會定期開會]  
　　浦東洋涇市議會定於三月二號開會已由議長金文宇·陸虎臣通告各議員一體知照如有議案須於本月二十六號以前提交議會云 
[市議會函送議案事由]  
　　上海市議事會議長沈恩孚·副議長賈豐臻昨日分致各議員通告云逕啓者本年春季常會前經徵集提議案通告執事在案茲定二月二十五日（夏曆正月二十一日）下午五時始按日開議敬將本期議案事由要目及本會議事細則編印分送豫資研討即乞察收届期務請大駕於四時三刻到會俾便凖時開議除照章呈請縣知事蒞會監督曁函知董事會列席外相應奉逹至希查照爲荷再附上假條二紙旁聽劵一紙（照章每議員得介紹一人旁聽）亦希檢收祇頌台安附議案事由 
　　民國十三年上海市議事會春季常會議案事由要則 
　　一件議事會提議收回本市房捐充自治經費案提議者毛宗灝·臧潔·胡宗禧一件議事會提議請收回從前市政廳應收捐稅以充敎育經費案提議者賈豐臻一件議事會提議修訂翻造房屋築笆章程並取締路旁堆置水木工料案提議者鄭增基一件議事會提議市立各校應按照學生家屬心理少用國語課本以期敎育普及案提議者胡祥 
[楊樹浦水巡分捕房成立]  
　　昨日實行開始辦公 
　　海關水巡捕房前因浦江事務殷繁原有中西探捕不敷巡防曾經梅前捕頭禀奉稅務·河泊·兩司核准在楊樹浦外灘碼頭設立分捕房業已佈置就緒於昨日（二十三）上午九時實行開始辦公共添用華捕十名華包探門差各一人西捕六人一切編置均照老捕房辦法所有船主一缺由胡捕頭兼充一切案件悉聽老捕房指揮辦理云 
[縣商會致江海關函]  
　　請照向章徵收土布稅 
　　上海縣商會昨致江海關姚監督公函云逕啓者據上海布業總公所函以該同業義隆號託恒義公報關行代報重慶船出口土布二十件於本年二月二日被海關扣留變更標準須照估本徵稅一再情商始允暫押銀六十兩先行領出改裝出口該項土布均係十四·十六·號之紗並無二十號其經緯皆用單綫更無每英寸六十七十之紗事關貧民生計且有碍商家營業特具呈文並抄附土布原定標凖六則一紙請由敝會轉陳貴關監督查照迅賜轉咨海關稅務司仍照向章辦理免予變更以順商情而恤貧民至紉公誼計附原呈及抄件 
[錢業公會選出正副總董]  
　　田祈原秦潤卿當選 
　　本埠錢業公會自日前舉出新會董二十二人後昨日上午在文監師路錢莊會館舉行複選正副總董結果正總董田祈原以十票當選副總董秦潤卿亦以十票當選按上届正會長爲秦君副會長爲田君本届仍屬二君當選惟正副互易此外本届新會董爲盛筱珊·王鞠如·王靄生·葉丹庭·李壽山·王伯塤·鍾飛濱·馮受之·謝𢏫甫·蔣福昌·等十人内葉丹庭·王伯塤·鍾飛濱·三君均提出辭辭惟鍾君一職已由胡熙生補入云 
[保障抛絲收條之辦法]  
　　本埠華絲商前因洋商絲公會對於絲收條加訂保障條件一事尙無切實辦法公議於未解决以前暫緩抛貨並函催洋商絲公會早謀解决在案慈悉各華絲商以各洋行所出之絲收條於華洋生絲貿易大有關係貨雖交而值未取貨物權尙操貨主去歲百多洋行擅抵押欵以致發生糾葛故絲收條加訂保障條件爲當今必要之舉奈洋商絲公會因銀行方面不允負責協助致乏解决之策現各廠商多數主張在絲收條中註明該貨尙未付值收條或棧單均不得抵押銀兩等字樣藉謀售絲交貨人之保障現正繕具意見書呈請評議員採擇施行云 
[大連考察團抵滬]  
　　團員二十四人 
　　大連日僑滿蒙文化協會會員二十四人日昨由青島轉道來滬登陸後當即參觀新公團·領事館·及上海諸名勝晚間由滿鐵會社等設宴歡迎昨日乘車赴蘇州·無錫·等處考察二十八日回滬云 
[耶敎拒毒委員會長赴美訊]  
　　中華基督敎協進會之拒毒委員會向設在北京委員長全紹清氏半年來對於拒毒事業多所努力全氏曾於去年陰曆年底一度來滬旋即赴京今年以赴在寗開會之中華醫學會演講故又來滬除調查拒毒事業外並有所著作現正摒擋行李將赴美一行船票亦已購定委員會方面以全氏所允六個月任期經雖届滿但現在尙無相當接手之人一致挽留其暫緩出國全氏以此次赴美雖屬個人方面但於半年前即已訂定未便爽約現正在磋商中云 
[家庭日新會今日開常會]  
　　家庭日新會定於今日（二十四日）下午三時在西區林蔭路中段朝西大吉路五十四號尙德學校開常會會主爲張蟾芬君與李婉南女士請何尙平講蠶桑葛敬中講園藝云 
[對日外交市民大會消息]  
　　本埠對日外交市民大會昨爲討論要案於下午二時開評幹聯席會主席周霽光報告經過成績及往來函件畢决議事項如次（一）通過確定提倡國貨大會名稱爲「上海市民提倡國貨大會」以資專一而利擴充一方面仍以對日外交市民大會名義進行對日外交事宜（二）改請文牘（三）敦請名譽幹事（四）籌備開一週紀念大會當場舉定曹慕管·汪龍超·石芝坤·翁國勛·陳翊庭·等十五人爲籌備員旋即散會 
　　該會昨推出週年紀念大會籌備會籌備員後即續開籌備員會籌備員全體出席曹慕管主席公推曹慕管接洽會址及編輯紀念刋問題接洽童子軍請馮少山君擔任日期定三月二十六日又分配職務如下「游藝」翁國勛·汪龍超「糾察」「招待」李澤源·焦根山「會場布置」馮秋心·鄭兆熊·孫愷麟·沈維挺「交際及徵求國貨」由王漢强·陳翊庭·石芝坤·三君擔任並預先通告各外埠對日各公團一面徵求稿件至各團贈送本會紀念品由王俠峯接洽至六時散會 
 
 

Page 14

 
 
第一萬八千三百十三號;中華民國十三年 西曆一千九百二十四年二月二十四號
星期日 * *[我國網球家加入世界運動訊]  
　　遠東運動會中國競賽委員會已派廣東韋榮洛君爲中國網球隊隊長參與本届在法國巴黎舉行之第八次萬國運動會及美國之台費司杯Davis　Cup　奪標比賽台費司杯比賽亦係公開無論何國人皆得加入韋君曾於去年加入第六次遠東運動會網球比賽此番受遠東運動會中國競賽委員之正式委派有全權挑選隊員代表我國參與於歐美兩大國際網球競賽韋君已定四月一日放洋先至美國與海外網球界有所接洽並凖備參與比賽事我國運動方面加入世界比賽者此爲第一次又聞新加坡華人網球錦標韓君（譯音）Mr.　HooiHye擬於本年夏季加入英國活勃韌籐Wimbledon世界網球奪標比賽（該地每年夏間有世界網球比賽一次各國網球能手無不加入）韓君如無阻碍恐亦將代表中國參與本届萬國運動會及台費司杯兩大國際網球比賽云 
[昨晚職業指導委員會開會記]  
　　中華職業敎育社職業指導委員會於昨晚六時假青年會會食堂開第三次常會到會委員劉湛恩·鄒恩潤·黃任之·楊衛玉·陸規亮·黃伯樵·朱經農·廖世承（楊君代表）等由劉君主席先報告去年該社調查學校之情形并提出所著青年擇業自審表討論酌改後通過復議本年如何實施此項職業指導運動當决定由四月上旬起六月止先在敎育中心之都會指定著名之中學一二校着手爲演講測騐等之指導其地點學校定爲上海澄衷中學·南京省立一中·濟南正誼中學·武昌中華大學届時劉鄒楊朱諸君均須前往云 
[萬國童子軍競技大會之先聲]  
　　正式函邀中國童子軍加入 
　　上海童子軍會頃接到倫敦萬國童子軍會公函及規程各一份已由南大附屬童子軍副敎練張江泉君譯成華文公函内容係該會將於本年八月十號起舉行萬國童子軍競技大會於丹麥京城哥平哈經正式函請中華童子軍參加盛會上海童子軍會以事關國際須由全國人士通力合作將譯成華文公函規程印寄各團體以便從事籌備俾中華童子軍之成績將表揚於世界求國際間之光榮云 
　　附萬國童子軍會來函同志先生大鑒敬啓者爲正式函請遣派代表參預盛會事萬國童子軍大會將於西曆一千九百二十四年之八月舉行於丹麥國京城之哥平哈經並有各種競技及表演種種茲特請各國派童子軍四十八人敎練員四人是爲正式代表各國之正式團體並得參預各項競技諒貴國定可如數派出參預斯會若以他種關係而不能如上述數目派出者亦得減少人數又若一國之中有二童子軍會以上經本會正式承認註册者得平均分派代表出席或於正式代表外另有大隊童子軍到塲者尤所歡迎惟亦須加入表演以上諸事望即行公佈並極盼貴會有大多數之童子軍到會此乃全世界童子軍之大聯合表揚各國童子軍之眞精神幸乞注意惟代表等須於八月九號以前駕臨該地以免臨時局促至於往來丹麥之旅費可請求貴國政府劃定可得極低廉之代價各國對於本大會之議决諸案於集會時敝會當極誠使各國童子軍均有實習之機會是所至盼專此佈逹即頌大安萬國童子軍會謹啓 
[江蘇美術展覽會卽將開幕]  
　　會場在職工敎育館 
　　江蘇省敎育會美術研究會籌辦江蘇第一届美術展覽會籌備各節迭誌前報茲聞該會關於進行事件甚多分誌如次（一）「開會日期」决定上海展覽會期於三月九日（星期日）下午二時開幕至二十日閉幕每日下午一時至五時爲參觀時間公開展覽會塲在小西門陸家浜職工敎育館全部樓下陳列學校部出品樓上陳列美術家出品（二）「審查事項」審查日期决定於三月二三兩日開始審查學校部出品分類各請專家審查之四日審查美術家出品分國粹畫·西洋畫·兩部審查之並補推李毅士·彭沛民·温景美·三君爲西洋畫部審查員高劍父·潘天授·二君爲國粹畫部審查員楊清磐·張邕·二君爲學校部審查員（三）「推請幹事」决定推請黃伯樵·湯肅如·二君爲籌備幹事並推請唐吉生·潘仰堯·薛演中·顧畸人·何明齋·等四十二人爲會場幹事日内將分部分類從事佈置（四）「應徵出品」各地學校之出品連日由各校派人運送大木箱到會計圖畫類已有千餘件手工類亦有數百件其有已具報告書到會而未運到者尙有數百件至美術家個人出品絡繹送會者至夥每人出品以五件爲滿惟不以省界爲限故外省寄到之出品亦不少今將展覽細則附後 
　　（一）江蘇省敎育會美術研究會籌辦江蘇第一届美術展覽會上海會塲假上海陸家浜中華職工敎育館南京會場借南京舊貢院敎實聯合會（一）本會上海展覽期自陽曆三月九日開會至三月二十日閉會（一）參觀時間每日下午一時起至五時止（一）本會取公開態度任人入覽（一）來賓入塲須在入口處簽名（一）會塲内不得隨地涕唾（一）會塲内設有休息室以備來賓休息會塲内備有各項印刷品分贈來賓（一）來賓非得招待員同意不得手觸陳列品（一）會塲内遇有妨礙秩序者隨時得令其退出（一）來賓定購本會出品須照標籤載明價格先付定價二成（一）陳列品經來賓購定須俟閉幕後憑定單向本會事務所付銀取件（一）來賓參觀後如有意見或指導可至本會評論處發表（一）來賓如有詢問事項可向會塲招待員接洽（一）來賓不得本會職員之同意不得攝影（一）會場内不得携帶各種獸類以及各種危險物品（一）本細則自公佈日施行如有未盡善事宜得修正之 
[日本庚子賠欵之商榷]  
　　中華學藝社之日本對華文化事業意見 
　　中華學藝社於前日發表第二次關於日本對華文化事業之意見書其文如下 
　　去年六月本社聞日本政府有以庚子賠欵興辦對華文化事業之議當時本社曾提一案主張在北京·上海兩處設立研究所·圖書館·博物館研究所之在上海者以研究自然科學爲主研究所之在北京者以研究文化科學爲主并擬於數年之後分期籌設圖書館於各省省會逮至最近對華文化事業中日協定已告成立據該協定之内容决以庚子賠欵之資金專用於中國人所辦之文化事業在北京地方設立圖書館及精神科學研究所在上海地方設立自然科學研究所更以贏餘欵項就適當地點設立博物館在濟南地方設立醫科大學及附屬病院在廣東地方設立醫學校及附屬病院而此外對於留日中國學生亦定有補助學費辦法查該協定之所規定本社大體可表贊同如北京之設立圖書館及精神研究所上海設立自然科學研究所等點完全與本社提案相符自無異議惟本社提案頗留意於文化之普及故於上項施設之外曾主張分年在各省省會分設規模較小之圖書館此項希望全爲日本當局所忽視本社認爲遺憾至於此後實際進行上本社以爲圖書館及研究所之館長·所長·以及各評議會委員之人選問題大有愼重考慮之必要北京大學之「日本對華文化事業」研究委員會意見書謂「文化事業本爲學者之事業故擇人當以純粹學者爲標凖至於官僚政客及政治式的學者則絶對不可與謀」對於此項意見本社認爲極有價值深望日本當局加以注意要之日本此次以巨額賠欵在華興辦文化事業不特可以發揮東亞之文明實亦中日兩國國交前途之曙光本社深望日本當局於此時機能取最適當之措置以收最圓滿之結果爰攄陳意見以供參考民國十三年二月二十日中華學藝社總事務所 
[瞿紹衡將回國]  
　　寰球中國學生會總幹事朱君昨接赴德考察醫學之瞿紹衡君來信謂已定於二月二十五日由馬賽起程回國三月底可以抵滬又謂此次回國本已决定取道西比里亞前日特赴柏林辦理俄國護照然據駐德中俄各使館及各方調查俄國現在情形與昔不同物價亦早夕不同有增無减適與去年十一月時之德國相同且護照頗費時日至少二月之久計自柏林至北京二等車一切費用須七八百之譜故仍取水道云 
[駐日美使將過滬回日]  
　　大晚報云美國駐日大使胡特氏日前偕其眷屬赴菲小游訪菲島伍總督刻已乘約弗森總統輪回日將於二十四日過滬胡氏在滬大約勾留數日或將便道赴京一晤美領舒爾曼氏再行赴日云 
[流動圖書館四次出發之經過]  
　　本埠商務印書館創設之流動圖書館主事黃警頑君於去年十一月十八日乘滬寗車出發到鎭江後即雇課船週游淮揚各縣大鎭昨日由江岸搭吉和輪抵滬據其語人云在江北一帶並未被土匪槍架前日報載確係爲宵小竊去衣洋等物江北地方極大不是各縣都有土匪江南人常聽謠傳以爲入地即有危險實則不然所以耳聞之事最易悮會惟徐海道屬之宿遷·海州·灌雲·沭陽·邳·蕭·贛榆·泗陽·等縣之鄉下時有土匪出没耳余所到之處各界均極歡迎敎育當局且視爲分内之公益事業頗極關切余因初次經過又承各縣老友格外優待便宜行事陳設地點都是適中之公共塲所赴館觀覽者以敎員學生爲最多尤以漣水之第三科長朱伯符·阜甯之敎育局長王冀英·靖江之忠成中學校長朱直民·寳應之邢逸侯·每日有來七八次之多并用通告轉勸各界於此可見其倡導讀書運動之熱忱就本届所辦之成績觀之覺此次情形較優於前三次云云 
[無錫同鄉會選舉評議員揭曉]  
　　無錫旅滬同鄉會第一届選舉所有理事當選姓名業誌前報茲悉評議員亦於昨日揭曉蔣哲卿得票最多計六三六票當選爲評議員長俞仲還五六二票廉礪清五四八票當選爲副評議員長丁仲祜五四三票榮宗敬五三七票祝蘭舫五一四票裘葆良三五九票張卓仁三五四票沈仲俊三三八票周肇甫三二九票陶仞千三二○票陳漱庵三一八票陸培之三○○票錢六箴二八○票徐可亭二七九票張頌南二七三票張秋園·王堯臣均二六八票竇孟幹二五○票范和笙二四四票丁梓仁二三七票毛鑑清二三五票孫詢芻二二三票孫北　二一八票周銘初一九三票劉春圃一九二票賈春華一六七票榮西城一六五票朱寅生·丁芸軒均一五九票張雲樵·吳臣笏均一五八票張春霖一五四票宣俊侯一五二票鄭松亭一五一票王禹卿一五○票張秉鑫·錢子泉均一四九票蕭效仁·龔子青·榮永逹·華堯輝·陳仲英·顧沅芍均一四三票奚雨臣一四二票榮永吉一四一票匡仲謀·唐子培均一三八票嚴裕昆一三七票秦待時·榮若湖均一三四票俱當選爲評議員惟内有同時當選爲理事長及理事者須俟本人决定究就何項職務再以次多數遞補定期分别就職云 
[定輪悔約請追損失案昨訊]  
　　再改期一月 
　　英商寳恩洋行在公共公廨狀訴廣東路廣泰號主陳賢鵬定購愛理軋落夫號輪船中途悔約請追損失英金二萬二千鎊一案昨由關讞員會同英韋副領事傳訊據原告代表高露玲律師聲稱前次改期希望和解今旣和解不成應請開審云云被告不到據其代表甘維露律師稱去年被告在滬候審三個月之久嗣經公堂將案無期延期故被告始赴香港應再改期一月並登香港西報通告如被告並無正當理由再不到案即由原告証明核判此諭 
[倍開爾路刼案盜匪之定罪]  
　　林朱二匪各押五年 
　　公共租界倍開爾路一千四百八十號門牌居户蔡順甫家於本月一號夜被盜持械入室刦去值洋八十元之衣飾報由捕房業經特别機關中西包探緝獲盜黨林阿根·朱桂發·兩名抄出利斧假手槍各一件一併解奉公共公廨訊供收押在案昨晨由陸襄讞會同義副領事費君升座第一刑庭續訊即據西探長壳羅香·包探白忠麒·何恩慶·相繼上堂稟明將被告兩人緝獲搜出假手槍·利斧·及原贓衣飾被告等已在捕房供認錄有中西文供單言至此將抄獲各物與供單一併呈案請察並據事主及事主婦投訴被告等從後門進來共有四人一人執有利斧惟面貎不能辨認又據蔡順甫之子月甫供稱當時由我開門被告二人均在塲云云訊之朱桂發供稱係由住居原告樓下在逃之進生邀往搶刦是實而林阿根亦承認同往求宥經中西官核供宣判林朱兩人各押西牢五年期滿均逐出租界贓交事主認領假手槍利斧没收 
[美人控被侮辱請追損失]  
　　改期續訊 
　　美國人利倍沙羅門在公共公廨狀訴萬國體育會（即江灣跑馬塲）違法監禁並施侮辱請求判賠損失銀五萬兩一案昨經李襄讞會同美雅副領事傳訊原告代表許理律師述明案情即向見證美國人喬衛納（譯音）詰問此案發生情形據喬氏供稱一九二三年四月八日下午三時許偕原告乘坐汽車往江灣跑馬總會由我司機車停於會外當有一頭戴二號帽子之華人知照原告該處不許停車原告答以車係我物然該華人仍邀約多人將原告拖入小屋内若擊手皆執棒雖未見毆打但厥狀極兇原告被禁約三十分鐘經捕房人員到來始得釋該會以我停車違章被罰五元執有罰欵收據爲憑我與原告入塲時即經買票從前我均係將車停於該處並未看見有不許停車之標示究竟車應停於何地我實不知云云繼據原告供稱當時我已向二號言車係喬氏所有亦由喬氏自停但二號仍將我衣領抓住並有多人將我兩手及胸脯緊執且被毆打觀看之人咸疑我爲剪綹一流旋有警察到來被拖入小屋拘禁約三十分鐘釋出後曾請醫生診視有騐單爲憑該醫生現已逝世我係狠有名望狠有身家之人在汽車公司管理銀錢月薪六百兩分紅在外從未闊事今受此侮辱要求賠償損失五萬兩云云又由見證西人上堂證明是日伊亦在跑馬塲距離該塲總門六七碼地之處見有二號等將原告扭住未幾警察到來伊因不願干預故即走開等語被告代表高易律師即向以上各人駁詰一過並詰據見証萬國體育會書記談雅聲供稱每遇跑馬之日由滬前往之汽車甚多故本會規定章程以示取締此項章程係由閘北警局與公共捕房會訂二號專司照料汽車事宜是日據報路上停有汽車旋見原告偕其友來會謂因停車違章被罰五元當警察拖拉時馬甲上之鈕扣失去一顆衣袋内有洋數十元亦已不見並未言及二號等將伊拖打情事惟曾稱伊將起訴我即向原告謂爾雖屬外人但旣在内地應受警察節制爾若早來相告亦不致被罰並勸原告息事但此事係警局自行派警到塲維持秩序警察旣非本會請派實與本會無涉當晚警局即將此事之報告書及罰欵正式收條送會云云許理律師亦向談盤詰一過中西官諭改期續訊 
[一週間之金融調查]  
　　銀幣本週以來洋釐雖略有升降統扯無大上落長江及内地各埠均略有運滬本埠用途仍靜計（星期一）價七錢一分六釐六二五（星期二）小三七五價七錢一分六釐二五（星期三）同（星期四）小七毫半價七錢一分五釐五（星期五）大三七五價七錢一分五釐八七五（星期六）大半釐價七錢一分六釐三七五三月底期洋略小釐許（星期一）七錢二分四釐三七五（星期二）同（星期三）小一二五價七錢二分四釐二五（星期四）小一二五價七錢二分四釐一二五（星期五）小二毫五價七錢二分三釐八七五（星期六）大半釐價七錢一分六厘三七五總計南京來洋二十萬蕪湖來洋十五萬元温州來洋八萬元嘉興來洋十七萬元蘇州來洋二十三萬元湖州來洋五萬元鎭江來洋二十萬元松江來洋三萬元各莊去蘇州洋十萬元又裝赴漢口洋十萬元至昨晚止各銀行庫存現洋三千六百零八萬元日本花洋八十萬元各莊存底現洋五百七十五萬元 
　　銀拆本星期來息價略形見加昨日至一錢各銀行進出殊少市上用途現銀現少活動（星期一）息價六分（星期二）價七分（星期三）大一分價八分（星期四）勿動（星期五）同（星期六）大二分價一錢晚晚止各銀行查倉庫存現銀二各一百八十九萬兩大條九百三十五條各錢莊存底現銀三百五十萬兩 
　　絲交易近來歐美市面漸形轉機各洋行之購買黃絲乾經廠經等皆略有交易（星期一）成交五十包扯價五百八十七兩（星期二）成交六十包扯價一千零四十兩（星期三）成交七十包扯價九百四十六兩（星期四）成交一百包扯價一千零四十一兩（星期五）成交五十包扯價一千一百十九兩（星期六）成交一百四十包扯價一千一百四十五兩總共四百七十包值元四十七萬八千三百二十元 
　　各國匯兌本週間大條先令日有變化惟星期六均係見長餘則逐日掛縮各滙市况因近數日來銀行結欵甚多所以趨疲計本週内大條銀近期共縮三一二五遠　共縮四三七五先令縮二半辦士印滙小半羅比法滙大四十五郎美滙小半元東滙小去五荷滙小二盾半新滙小一分香俄兩滙仍無更改計「星期一」銀行賣出四月份先令價三先令四辦士一二五買進三先令四辦士二五又賣出四月份美滙價七十一元八七五買進七十二元一二五又賣出四月份東滙價六錢三分二五買進六錢三分（以上均係星期一銀行開盤價惟先令及美滙均係一週間最硬價）又星期一銀行賣出四月份東滙價六錢三分買進六錢二分七五（以上係一週間最鬆價）「星期四」銀行賣出四月份先令價三先令二辦士八一二五買進三先令二辦士八七五又賣出四月份美匯價六十九元八七五買進七十元零一二五又賣出四月份東滙價六錢四分三七五買進六錢四分一二五（以上均係一週間最軟價）又「星期六」銀行賣出四月份先令三先令三辦士三一二五買進三先令三辦士四三七五又賣出四月份美滙價七十元零七五買進七十元零八七五又賣出四月份東滙價六錢三分六二五買進六錢三分三七五（以上均係星期六銀行收盤價）綜計星期一與星期六收盤比較先令軟去八一二五美滙賣價較緊一元一二五買價緊一元二五東滙較緊三七五其最高低相差計先令爲一辦士三一二五美滙二元東滙爲一分三七五 
　　標金本週間四月份標金因大條先令及滙市各價逐有上落故漲跌亦大至星期六則較平穩計星期一爲三兩三錢之上落星期二最高低相差係四兩爲一週間上落之最大者星期三計上落三兩一錢星期四爲三兩之伸縮星期五有一兩九錢之漲跌星期六最平相差爲一兩三錢「星期一」晨間開盤價三百零七兩五錢又小至三百零六兩四錢後則步漲至「星期四」價爲三百十三兩五錢（一週間最高價）「星期六」跌至三百十兩零六錢收盤綜計全週最高低兩價相差爲七兩一錢其星期一開盤與星期六收盤比較計好起三兩一錢云 
[道路會惠貞設備徵求隊成立]  
　　今晚八時該會徵求會在甯波同鄉會正式開幕 
　　道路協會設備隊·與惠貞特别隊於昨日正午十二時假甯波同鄉會同時開成立會設備隊總隊長沈韞石因臨時發生要公到軍署特派陳科長薇生代表到會招待計到惠貞隊總隊長林惠貞·及周來臣·姚子讓·吳靜存·朱劍霞·唐家偉·蔣英·余魯卿·王建模·殷汝驪·陳勇三·吳志青·龍悅廬·與史副會長代表等共約五十餘人開會情形如下（一）會餐（二）林忠貞演講道路之需要謂美國道路會極爲發逹希望同人努力進行共謀幸福（三）總幹事吳山報告會務之發展與兵工築路預算至今年將有十五省之多（四）委員長任矜蘋演說謂歐洲戰爭法國以有完美道路轉危爲安並謂男女平等均宜服務社會甚佩惠貞博士之熱心（五）陳勇三演說謂有優良之汽車尤賴有完美之道路最後攝影散會惠貞特别隊由林惠貞女博士所組織網羅女界優秀人物極多羣策羣力服務社會亦女界前途之好音又該會定於今晚八時在甯波同鄉會行徵求開幕典禮陳列築路照片及圖書表册等甚衆歡迎中外各界參觀云 
[仁濟醫院將開常年會]  
　　山東路醫院定於陽曆二月二十九日下午五時半開常年大會敦請英國總領事巴君主席並請名人演說云 
[緝獲途刦日人之匪徒]  
　　日本人某甲於上月十五號夜半在楊樹浦路桃源里被匪徒多人持械恐嚇刦去身畔日鈔洋九十元當經事主報告捕房請緝在案昨由匯山捕房包探何慶恩在楊樹浦緝獲是案搶匪江北人徐金生一名拘入捕房捕頭略詰一過諭飭押候解送公堂請辦 
[小輪撞沉窰貨船]  
　　船夥幸經人救起 
　　孫慶堂之窰貨船前日上午駛經北京路碼頭外灘擬搖往老港内適太古公司藍烟囱班頭小輪迎面而來不及避讓致被衝撞沉没船夥二人同時落水當經鄰船救起未致溺斃事後由船夥孫秀桃馳報水巡捕房請求索賠損失胡捕頭諭令該船户先向該公司交涉 
[鷄蛋船遭風傾覆]  
　　船户吳長生昨赴水巡捕房報稱於前晚九時承裝鷄蛋數十箱泊於東洋公司碼頭因浦江風浪交作撑持不住以致傾覆損失鷄蛋十一箱報請備案等情胡捕頭准予備案 
[被虐小孩逃出之安揷]  
　　四區四分所崗警前日在曹家渡查見迷路男孩一口解經李署員訊問據供姓方名文蔚年十二歲甯波人父母雙亡過繼於老北門内紫金路山東人郝連生爲子常遭郝姓父母凌虐故逃出在外云云奉諭轉解司法科安揷 
[和姦案之發落]  
　　浙人沈憇棠開漆匠店爲業前日扭其妻應氏及南京人汪寳田至四區一分所控稱去冬十一月妻被汪誘逃捲去值洋千餘元之衣飾今在南林里尋獲請究經劉署員質訊汪與應氏承認和姦不認捲逃轉解司法科昨由葉科員判應氏發堂留養汪處拘役二十天期滿具結取保開釋 
[竊咖啡精案吊到原贓]  
　　公平路日本洋棧於本月十一號被賊擊破玻璃窗入内竊去值洋二萬元之咖啡精二十七箱嗣由包探孔慶平徐德森將案犯通州人程萬銀陳九江莫五郎·及婦人楊何氏拘解公共公廨訊押在案茲悉該項贓物係藏匿於江西路七號門牌大中公司韓有剛處現已吊出昨晨將程等解廨經中日官略訊一過判楊何氏交二百元舖保程等均仍還押展期一禮拜查明再訊 
[送子釀成衝突]  
　　江北陋習每届陰曆新年有送子之舉凡同鄉人無子者其親友邀集多人公贈紅燈一盞並預覓箍桶匠用以緊箍之木鎚竹爿二物置於主人床頭爲主人者須備酒筵欵待送子來賓愚人舉動可發一晒前日有住居漢中路之泰縣人馬家林發起爲韓姓送子邀同鄉王順青·徐英廷等送燈至韓姓家飽擾韓之酒飯而散韓於客去後檢查送來之燈已不知去向遂認爲馬有意侮辱大興問罪之師馬又疑王將燈竊去致起鬥毆被崗警一併拘入四區押候訊辦 
[緝獲阜寗匪徒]  
　　前晚九時淞滬警廳偵緝隊長郝樹林率同隊士蘇升張福·及四區警探謝啓華·等在太陽廟緝獲阜甯匪徒施得標·樊廣德·顧寳善·等三名在施身上抄出手槍一支解回隊内聽候研訊核辦 
[過犯被拘之發落]  
　　甬人康寳塘經老閘捕房包探李長生查與一九二一年八月間在福州路開槍圖擊法捕房包探吳炳泉案内有關協同西探在新閘太平坊一千九百五十三號門牌賭塲内將康拘獲解奉公共公廨諭着押候訊究在案昨晨由廨提訊據中西包探投訴查得被告康寳塘與放槍圖擊法包探案並無關係惟康係過犯是以解案請究訊之被告延羅傑律師到堂辯護要求從輕發落云云經中西官核供判被告押西牢一月期滿逐出租界 
[南工巡捐局規定石料投標辦法]  
　　滬南工巡捐局長姚慕蓮以所需築路石料一項前經招商承包限制最低價格着令照章赴局投標承辦茲届舊商期滿實行招商投標繼續爰由該局工程處擬定招商標認辦法一切手續規定後宣布投標日期爲二月二十五日爲始至三月二日截止三日爲開標日期該商等投標時須照章預繳保證金五百元並先赴工程處領取標簽一俟逐項塡列清楚封固後外用火漆蓋戳投入標匭以便届時開標揭曉合格者應覓妥保具呈切結如不得標者亦須於十日後方可將所繳之保證金分别發還 
[函請驅逐流丐]  
　　滬南十六舖老馬路行仁里門樓下屢被流丐佔路躺臥作踐道路污穢之形不堪寓目實與公共衛生有礙現經該處水菓行家聯名公函滬南工巡捐局曁一區警署請飭知崗警隨時注意趕爲驅逐以清道路等情王署長接函後已准予施行趕逐矣 
[婦人私奔之拘究]  
　　婦人朱張氏於去年六月十三日在豐城原籍背夫私奔來滬其夫朱長宣跟蹤到申追尋無着借住恒豐路蘭亭里一百○八號友人家中茲經查明其妻實遭周開成姦佔在西門唐家灣地方前去住領反遭周行凶毆逐乃稟控警廳昨派偵探前往將該氏並周雙雙獲解到廳傳同朱長宣併解法庭訊究 
[搶帽收贓分别押儆]  
　　無賴吳書元·陳阿元·邵小毛·華阿富·等專在法租界愛多亞路等處搶帽度日事爲包探陶德勝查知前往將吳等四名拘獲吊出銅盆帽數十只並將收贓之王寳泉一併帶入捕房昨解法公堂請究先由捕頭稟明前情詰之吳等承認搶帽不諱中西官判吳押西牢五個月陳等三人各押三個月王寳泉押七天以儆吊案之帽一併充公 
　　尙有本埠新聞等轉入後頁 
 
 

Page 15

 
 
第一萬八千三百十三號;中華民國十三年 西曆一千九百二十四年二月二十四號
星期日 * *本埠新聞二 
[私設花會分别罰押]  
　　嘉定人壽阿根在七浦路一號門牌婦人莫陳氏家内私設花會賭博機關糾同顧家本韋子文吳金標陳和尙何忠量王阿四金羅氏陳王氏等誘賭騙錢爲虹口捕房包探范德孚凌潤庠劉幹泉等訪悉協同西探康仇往將一干男婦連同證據一併拿獲昨解公共公廨經張襄讞會同日副領事清水君質訊屬實判决壽押西牢一月陳莫氏押女所十四天餘人各罰十元分别示儆花會字據銷燬 
[私售洋烟之罰鍰]  
　　廣東人歐全在密勒路三十六號屋内私售燈吃洋烟爲該管捕房中西包探偵悉往將歐與烟民梁生梁榮梁秋梁福陳子芳黃玉英馮阿才李阿耀等拿獲連同烟具昨解公共公廨中日官質訊之下判歐全罰洋三十元餘人各罰三元一併充公烟具銷燬 
[賭案分别懲罰]  
　　甬人陳四福因在重慶路三百九十二號屋内開設賭場被新閘捕房捕頭偵悉於前晚帶同中西包探協往將陳與賭徒施阿二·朱仙榮·李張氏·曹蘇氏·張曹氏·王宋氏·等男女四十餘人連同賭具一併帶入捕房昨解公共公堂經中西官訊明判陳押西牢一月男女賭徒各罰洋三元一併充公賭具銷燬 
[烟案罰鍰]  
　　陳金生·沈巧生·等邇在法租界私設烟榻容人在内吸食洋烟事爲探目李榮卿·唐云卿·查知稟明西探同至該處抄出烟具等物帶入捕房昨解法公堂請究先由捕頭稟明前情詰之陳等承私賣燈吃不諱中西官判陳等各罰四十五元充公烟具没收 
[拆梢行兇押六月]  
　　無賴陳阿桂於日前至法租界地方向朱信章强行拆梢不遂行兇將朱之頭部擊傷適爲包探許培春查見將陳拘獲帶入捕房旋由許探查得被告曾經先後在界内竊取錢長林·賈海堂·兩家之衣服物件當即前往吊出原贓昨日傳同原告解送法公堂請究先由各原告投訴被竊拆梢行兇情形詰之陳阿桂供認行竊拆梢不諱中西官判陳押西牢六個月期滿永遠逐出租界 
[兜售淫畫押九月]  
　　李慶林前晚在虹口鴨綠路袖出春册向人兜售被六號日本警察查見將李連同證物拘入捕房昨解公共公堂中日官訊悉李係過犯判押西牢九月期滿逐出租界淫畫銷燬 
[公共公廨訊案彚錄]  
　　昨晨公共公廨訊理之華人民事訟案併誌如下（一）薛道生等延羅傑律師訴成大馬房主成啓昌欠借洋案堂諭被告不到各原告呈出證據應判分别照數償還並堂費飭提被告到案交保借據着開單附卷（二）葉阿寳等延佑尼干帮辦施乃德律師訴王阿才王趙氏欠借洋案堂諭改期再核（三）宋柳泉訴鍾阿良等欠借洋案堂諭丁培金承認借欵應判月償五十元以清結爲止免利息堂費照繳鍾阿良註銷借據一紙附卷（四）朱文　在城内審判廳訴倪定源債務糾葛案該廳函請協傳見證張萬安而張不到堂諭張萬安傳喚不到改期 
[誌謝]  
　　昨承中華書局惠贈第二四六期「英文週報」第九十九期「小朋友」各一册謝謝 
來函 
[南京造幣廠來函]  
　　逕啓者敝廠准滬江大學梅佩禮君來函原定二月二十五日在滬江大學會同化騐銀幣茲因南京美領事署未能將中國銀行提來封固標明之銀幣二十元尅期簽字是日恐來不及現已據情函請梅佩禮君另行擇日會騐茲將來去函稿寄上即祈登入來函欄内俾供衆覽是所至懇除前途改定日期再行另佈外此致上海申報館主筆先生台鑒附上函稿兩件財政部南京造幣廠啓二月二十二日 
　　二月十七日梅佩禮來函譯稿趙廠長台鑒頃接二月十六號來函祗悉會同化騐銀幣一事茲經委託人准將已化騐原來銀幣四枚放在大批銀元内同時化騐鄙人與委託人之代表前來惟伊僅允在該銀幣每枚於今日剪下約三格蘭姆其餘六格蘭姆俟會同化騐時再用會同化騐之日期鄙等希望不在禮拜一（即二月二十五日）之後蓋昨日曾經口頭提及也該代表人需收條一紙收到該項銀塊并祈廠長會辦簽字蓋章爲荷 
　　收到梅佩禮同温渤司克在一品香旅社交來梅君已經化過殘幣當面剪下四角每角約三格蘭姆此四角殘幣已由梅佩禮先生親自作記此據民國十三年二月十七號趙恩涵·王世泰· 
　　二月二十二日去函梅佩禮先生大鑒本月二十日寄上快函以本月十六日准面接尊函囑另提一千九百二十三年十二月分敝廠所鑄銀幣二十元此項銀幣須由中國銀行及南京美領事證明以備二月二十五會同化騐一節敝廠當將前情函致中國銀行旋接中國銀行函開貴廠因新聞報商報譯登大陸報載滬江大學梅佩禮君化騐廠鑄銀幣成色過低業經貴廠交涉公同復騐旣據梅佩禮君要求敝行另提十二年（即西歷一千九百二十三年）十二月分所出銀幣二十元以憑化騐事關化騐銀幣成色自應遵辦茲特檢出貴廠十二年十二月分所鑄銀幣二十元封固標明并加蓋敝行圖章送奉該幣二十元暫付尊賬請於日内繳還等因並送銀幣二十元前來弊廠當即備函連同原幣二十元送至金陵交涉員公署轉送南京美國領事署請求簽字證明茲接交涉公署電話云已照轉惟至今尙未見復尙祈先生函致美領事催其早日簽字證明以便届期公同化騐而免延誤至紉公誼等情諒荷惠察所有由中國銀行另提一千九百二十三年十二月分本廠所鑄銀幣二十元經此間交涉公署轉送南京美國領事署簽字證明迄未送還今又派員前往催詢據交涉署轉據美領事口頭傳說須於本月二十五日方能辦公等語本廠亦希望早日會同化騐是以一切手續當經提前預備及美領事署旣不能尅期簽字則於先生本月十七日來函原定二月二十五日會同化騐之期萬來不及祇可俟貴國領事簽字將原幣送到後由廠奉告再請先生擇定日期會騐可也此頌日祉仍盼快復二月二十二日 
[各路商界總聯合會來函]  
　　逕啓者閱報載本埠新聞欄内有關於萬成醬園倒欠巨欵一案内有本會總務科長潘冬林出任協助等語敝會認此爲潘君個人行動不能混及總務科恐有誤會特此聲明即希迅予更正以昭愼重上海各路商界總聯合會謹啓二月二十四 
[南洋烟草職工同志會委員陳明啟事]  
　　今見報載辭職委員十六人中列有陳明字樣鄙人並未贊同不得不自行檢舉但鄙人非有私見實爲公家區區此心尙希鑒原陳明謹啓 
來件 
[調查上寶私立學校委員會第一次調查之結果]  
　　南區各校如巨籟逹路銅山兄弟小學校學生數二百二十四人一二年級用設計敎學法完全自由活動三年級以上用自學輔導法兼採設計校主吳繼昌繼宏開辦費十萬餘元校舍新建設備完善如貝勒路民生女學校校長胡韞吟經辦十餘年維持頗不易易學生數二百零八人綴法算術各種練習簿均能整理清楚手工成績尤美敎務主任王景石亦富有研究借限於經濟致校舍殊嫌狹隘如敏體尼蔭路國語專修學校校長黎錦暉專修學員五十人附設國民學校學生百人國語成績均佳此外尙有二十三校或管敎尙須斟酌改進或學校業已停辦或尙待下次再查不贅述 
　　中區各校如新重慶路民國女子工藝學校刺繡成績佳附設小學師生均甚活潑學生共二百三十人如醬園衖滬濱英文專門學校創辦已逹十二年敎學實施與校章符合英文注重自修有成績如成都路江海幼稚園園長許秀英係景海女師範學校畢業於幼稚生指導方法頗有研究故幼稚生於鋼琴抑揚聲中極活潑惟職員表中之陳織雲如果即係辦理東吳女子大學之陳織雲應當辭退另聘以全名譽此外十校或學校基金不足或設備太形簡陋或管理向來鬆懈或未甚注意清潔或敎學未合新制除業經停閉外均應分别推員前往共同商榷以期改進北區各校如鄧脫路兩江女子體育學校創辦未久規畫尙有條理如老垃圾橋東文生氏高等英文學校開辦多年英文程度頗好高等科係專修性質成績可觀如寳山路中興路中華公學學生二百四十九人一切布置合度正在募捐自建校舍新屋落成當更可觀如寳山路市北公學募建校舍布置精美如横浜橋精武體育師範學校收拾整潔室内操場特建國技器械大致俱備如沈家灣承天英華學校功課認眞本科程度與高級中學相等如通州路同芳英文學院校舍整潔辦事尙覺認眞此外二十五校有已經遷移或停閉者有業經當面勸告改進者有尙待續往調查者不備錄 
　　至此次各委員調查後對於上寳私立學校尙有希望改進之意見供實施敎學者之參考文如下 
　　此次同人等受江蘇省敎育會囑託調查上寳各私立學校除已將去秋登報招生各校詳加考察編塡一覽表並陳述意見請會中斟酌辦理外茲將多數學校所共有之缺點數端特别提出以供敎育界同人之研究俾謀補救之策以期各臻完全之境實所盼禱（一）此次所查各校多係補　性質設科頗不完全其中注重英文者往往忽略科學甚至有專授英文·算術·國語·三項别無他種功課者此種學校若專收補習學生固無不可若自居於中學或高等專門之列則其課程未免過於偏頗殊不足以養成完美之人材今後各校自應明定辦學方針倘辦學目的專爲施行一種補習敎育則校中功課不妨有所偏重以應特别需求如欲開辦正式中學或高等專門學校則設科必須完備以免貽誤青年（二）各校寄宿舍類皆屋少人多一室之内但見床帳縱横隙地極少空氣光線均嫌不足殊覺有碍衛生今後各校如經濟寛裕應速擴充寄宿舍否則非減收寄宿學生不可（三）滬上私立學校對於管理方面微嫌疎忽每班上課缺席者頗多在自修時間内復聚談喧笑見參觀者來始倉皇入座足見辦學者平時對於自修未嘗加以積極指導今後似須改良又學生晚間請假出校尤應特别限制以免發生流弊（四）各校上課時間有每日不滿三小時者亦有每日多至七八小時者過與不及均非所宜查中等學样每週上課時間應在三十小時左右平均支配每日上課時間應在五小時上下希望各校對於此層特别注意又私立學校年暑假過長每學期（每學年分兩學期）上課有不滿十八星期者亦非中等學校所宜（五）各校所頒章程每有與實際不符者如某校章程内載明校中有廣大體育場實則校舍周圍全無隙地可作操塲又有某校章程内所列敎員名單有美國某博士之名實則某博士從未到該校敎授又有實係初中或高小程度而遽用高等專門之名稱者似此名實不符何能敎學生以誠信深望各校注意（六）大凡辦一學校須有相當之設備各私立學校中圖書儀器非常缺乏學生修習各種科學除死讀敎科書外别無參考實騐之所殊覺不妥今後各校對於各種設備尙須竭力添補設備未全不可多置有名無實之科目（七）近來開辦私立學校對於經濟方面往往全無計算迨學校已開學生已集始四出募捐敷衍應付限於經濟旣不能聘適當之敎員更無從謀相當之設備辦學者雖具熱心而實際仍未免誤人子弟故開辦學校以前務宜籌定基金必待確有把握然後進行實不應輕於嘗試也（八）各私立學校往往不問程度濫取學生一級之中如有數人程度不夠則全班受其牽累功課無從進行而此數人亦因趕班不上進退兩難似此情形實於雙方均有妨碍今後各校對於新生應加測騐然後編入相當班次不可專求人多亂收學生濫竽充數（九）各學校應取公開態度准人參觀倘校中具有特長似應公諸社會任人取法即内容不甚完善亦應歡迎來校參觀者請其指導上海私立學校竟有不允他人入内調查者反令人疑其内容腐敗不堪調查似非所宜（十）各學校應與學生家屬相聯絡時時請其到校參觀并將各生學行按期報告家長凡學生家屬到校參觀務宜殷勤招待有所詢問亦應詳細答復而家長方面送子弟入學以後務須隨時詳加考察不可聽其自然也 
 
 

Page 16

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 17

 
 
第一萬八千三百十三號;中華民國十三年 西曆一千九百二十四年二月二十四號
星期日 * *自由談 
家庭半月刊 
[家庭内應該禁止賭] [  錢松濤]  
　　普通人家到了新年。幾乎没有一家不賭錢的。親戚朋友們聚攏來。談不到幾句話。便要組織賭局了。或是义麻雀。或是打撲克。又或搖攤擲骰子。呼盧喝雉聲。銀錢擊觸聲。爭多論少聲。再有贏錢的歡笑聲。輸錢的怨恨聲。這一種復雜喧亂的聲浪。簡直逹於户外。日間賭得未能盡興。便再繼之以夜。眞好似把賭錢這件事。當做新年裏必不可少的一種點綴。非此不足以言新年之樂的。又好似在新年裡賭錢。是一種正當的事業。可以肆無忌憚的。其實不論在甚麽時候。賭錢總是一件惡事。因爲賭輸了的。喪失金錢。甚致傾家蕩產。骨肉流離。縱然僥倖贏着了若干。但精神和光陰的損失。却也得不償失。再有本是感情融洽的親戚朋友。因爲賭錢發生爭執。往往鬧出惡感來。試問這是何苦而來呢。至於有兒童的人家。那便更多一種很重大的危害。因爲兒童們固然智識未開。又都是富於摹倣性的。他們瞧見父母們日夜的賭錢。以爲當中有無窮的興趣。便也糾合幾個兒童在一塊兒小試其端。進樣久而久之。不知不覺。他們便養成好賭的惡習了。從小兒便有了好賭的惡習。等到長大成人。賭興必也隨之增高。那還了得麽。這樣看來。家庭中賭錢。不論對於那一方。都是祇有害而無益的。然而這種種的害處。人人曉得。而人人又明知故犯。豈不可怪。豈不可嘆。再有許多人家。在新年裏。做父母的竟會和兒女們賭起錢來。居然也有輸贏。居然也很認眞。若兒女們賭法不熟。有了錯誤的地方。他們的父母。居然替他們更正。並講解給他們聽。倘再弄錯了。還得駡他們太不聰明。這不是我信口開河。也不是我言過其實。讀者們大槪也常常瞧得見這種怪狀罷。在他們呢。以爲這正是天倫之樂。又是在新年裏。有何妨碍。要曉得背後的害處。着實重大。且待我略述幾種在後面。 
　　一養成兒女們好賭的惡習這一種在上面已經講過了。不必再講。 
　　二使兒女們對於父母失掉尊重和畏懼的心兒女們有了不正當的言語或行爲。父母便該嚴聲厲色。加以申斥。若仍不悛改。不妨再加以責罰。如此纔能引起兒女們尊重和畏懼的心。領着他們一天天走上正路。如今父母兒女們竟在一塊兒賭錢。做這種下流的事。兒女們還會尊重父母麽。還會畏懼父母麽。旣不尊重和畏懼。以後有了過失。雖加以申斥和責罰。他們必不放在心上。甚致再衝犯父母。父母的身分固然失掉。他們的前途便也着實危險了。 
　　三養成兒女們的僥倖心賭錢的輸贏。不論是誰。都不能預先有把握。不過是一時的僥倖罷了。所以若常常賭錢。自必常常存着那僥倖心。久而久之。便養成僥倖的心了。那時候不祗是對於賭錢心存僥倖。對於正當的事業。怕也難免要希望僥倖成功了。但是正當的事業。全憑眞心實力做上去。纔能成功。若存着僥倖的心。成功固然無望。失敗便在眼前了。 
　　四使兒女們失掉謙讓的美德我們對於學術事業等。固當和人竭力競爭。不能謙讓一步。但也有許多事情。應該謙讓些。所以謙讓是人生的美德啊。可是在賭局上。萬萬談不到謙讓二字。爭多論少。呶呶不休。往往因一文之微。竟致破口大駡。揮拳大打。這樣看來。陪伴或縱容兒女們賭錢。不啻要喪失他們的謙讓的美德。這豈是父母應該做的事麽。 
　　上面所說的這四種害處。不過是很淺近很平常的。可是影響兒女們的道德和前途已着實不小。所以我敢說家庭内應該絶對的禁止賭錢。倘謂新年裏不能仍叫兒女們終日讀書習字。和平常一樣。不給他們一些快樂。他們豈不太沉悶了麽。這話不錯。但快樂的方法很多。譬如揀那有興趣的故事講給他們聽。或是領導他們做些正當的游戲。總之必得和他們的身心有益纔行啊。 
[新年的家庭烹飪談] [  文俊]  
　　新年中家庭裏常要舉辦『春宴』。去酬酢戚友。聯絡感情。也可算是舊曆新年的禮俗了。可是現在世風奢靡。即就飲食而論。蠻珍海錯。駝峯翠釜。也都不足爲奇。眞可謂『膏梁之味』了。我曉得從前晏子做了齊國的宰相。食不重肉。司馬光和范純仁。他們家貧而好客。每有宴會。相約食品不能夠過五種。叫做『眞率會』。洛陽的人。都以爲勝事了。要曉得飲食所以充飢。雖不能像堯舜的糲粢藿羹。歐陽永叔的山肴野　。現在旣是舊曆的新年。家庭裏面終不免要辦幾種肴饌。在下略寫了幾種出來。自己吃吃也好。辦春宴的時候。請請客也好。旣不是脭醲肥美。有害衛生。也不是金韲玉鱠。徒耗資財呢。 
　　（一）春餅一名呌做『春卷』。每到新年。街上賣的很多。但是我們自己做的。味尤鮮味。春餅是麥粉打都的皮子所裹的。這個麥粉打成的皮子。薄得很。是將麥粉和水調匀。即黏在坦鍋上一次。下以火炙之。即成薄而且圓的粉片一張了。又以肉絲·筍絲·香簟·豆芽等爲饀。加了上等醬油·脂油。煑熟後。包入春餅中。或油炸。或蒸食。味都很鮮味吓。考春餅這種食品。唐代已經有了。四時寳鑑說。『立春日。唐人作春餅生菜。號春盤。』可知春餅這種食品。發明已經千餘年了。 
　　（二）春菜將膠菜切爲細絲。用沸水泡嫩。拌以蝦米紫菜。即可饗客了。其味清脆鮮美。爲酒後的佳品。這就叫做『春菜』。若和些『味精』。滋味尤覺佳妙了。 
　　（三）薺糰薺爲蔬類植物。葉在下部的。作羽狀分裂。在上部的有缺刻。和肉絲切爲虀粉。輭嫩清腴。不類人間烟火。以薺做了饀。裹在粉糰裏面。或水煑之。或油炸之。都是春節的美味食品吓。 
[小孩的飲食] [  心吾女史]  
　　小孩的飲食最須注意。因爲小孩的身心。和成人不同。有許多成人吃了有益東西。小孩吃了或是有害的。大槪小孩子應當吃易消化的東西。否則要傷胃。譬如蔬菜荳類。是消化最難的。雖其中富有鹽質和維他民。不過小孩子的胃甚弱。承受不住。非等待他脚跟堅硬。能跑路後。才可以吃。油膩和肥的食物。更是不能吃的了。十個月内的嬰孩。只可吃乳。這是中國的常情。有時可以喂他些橘汁。助助他的胃口。通通他的大便。如果做母親的。常常吃些菓品。小孩子的身體定然强壯。十個月後的嬰孩。可以喂以燒滾至少半句鐘的米粉。十二個月的嬰孩。可以吃些白米粥。或蛋子。牛乳等。不過橘子汁。却要常吃。到了二十個月以後。可以吃蔬菜。頂好是菠菜青豆。不過青豆先要把皮去掉。燒得狠透。用篩濾過。才可以吃。從那時起。他的食物要漸漸加增。直到十二三歲。才可以吃各種合宜的飲食。 
[家庭中應知之防火淺識] [  翰]  
　　今冬雨雪稀少。天氣亢燥。致火患時有所聞。偶一不愼。家產即變爲灰燼。甚至危及生命。此吾人不可不加意愼防也。茲述數則如下。望有家政責者。加意愼防焉。 
　　一宜禁止兒童弄火爲戲。 
　　一每餐完畢須親至竈下。詳細檢查。有無遺薪。臨臥時。尤不可忽。 
　　一燃料宜用木柴爲妥。稻草及花柴。皆易引火。切不宜用。 
　　一樓上即樓下。皆宜置一有水之缸。以備火起時。將棉被浸水向火中蓋之。藉以撲滅。如至火勢已大。不易逃出時。亦可將己衣浸濕。披於面部。可衝火而出。藉得脫險。 
　　一如火油燈倒翻。可用灰蓋之。如無灰。以衣被蓋之亦可。但切勿澆水。 
　　一如一門而居數姓者。尤應格外愼重。切勿在樓角作舉炊等事。 
[母敎] [  嵇昭華女士]  
　　近時英國某雜誌。發表一有價值之論文。謂人之才智。必有所本源。考其本源。則得自母之方面爲多。曆代多數英雄豪傑文學家宗敎家。均有聰明才智之母。其能事業炳然。有由來矣。 
　　德國文豪希勒Scheller之母。善詩工樂。爲世所稱。貴推Goethe常曰。予所以能行我所是。具勇敢之精神。蓬勃之生氣者。皆我母功也。英國文豪施各德W　Scott父愚頑。惟母則多才多能。爲時樂道。拿破崙之父。庸碌如常人。而其母則爲一才能特異之婦。凡此諸西史者。不可勝數。即在我國。如孟母之擇鄰。歐母之畫荻。種種亦不可縷述。 
　　大都孩提之動作。常倣其母。苟有指導。莫不服從。而在提携之時。其母之言動。常深印腦際。有終身不忘者。故欲養成偉大人物。必以母敎樹其基。而以敎育完其成 
[三粒黃荳] [  茸餘]  
　　寒冬的時光。雨雪尙没下降。天氣是乾燥異常。什麽天花哪。痧疹哪。都一一降臨到小朋友們身上來。等到延醫服藥。幸而痊可。都說是菩薩默佑。（我國各地。有痧痘二神。）不幸而夭折。却說是命該如此。咳。其實小孩們遭這種病症。都是父母的不是。未雨綢繆。早早的替他種牛痘。那會生這種病症。可憐我國家庭中的見識很淺。枉死城中就多這種寃鬼哩。 
　　李家嫂嫂的兒子。今年已經三歲多了。生得肥肥白白。活潑靈敏。見的人没一個不歡喜他。那父母更是疼愛異常。恐怕他吃苦。所以到了三歲還没有替他種過一回牛痘。好在這小孩子身體强健。幾年來倒也没見過一回寒熱。李家嫂嫂更是膽大了。人家勸他種痘。他總說年紀還小。吃不起這種苦的。人家便亦不去再勸了。 
　　今年的天氣。何等乾燥。李家嫂嫂所住的衖堂中。有不少的孩子出天花。都很危險。李家嫂嫂這時亦有些惶急。又捨不得替兒子種痘。便想出一個中國古代傳下來的禳解法。把三粒黃荳。串了一條紅線。繫在帽上。說道。我可愛的寳寳。總亦不會傳染的了。小孩子是在外頭玩耍慣的。亦不使他躱避。仍舊在外邊亂跑。隔了二三日。這小孩子眼睛水汪汪的流淚。並且口乾唇燥。李家嫂嫂 
想了三粒黃荳的功効。不疑惑是天花作怪。仍舊抱在外頭吹風。再隔了一天。小孩子身上有紅的斑點。隱隱約約的顯現。那時纔發急請醫生來診視。醫生診了脈。便搖搖頭說道。受風過甚。不能外透。恐有危險吧。胡亂寫了一張藥方走了。這時李家嫂嫂忙忙的撮藥煎燒。可憐小孩子。來不及等藥煎好。早已帶了三粒黃荳。到枉死城裏去了。 
[慈愛圖] [  張無諍]  
　　他看書室中。没有什麽陳設。白白的粉壁。没有什麽書畫掛着。他便想買幾幀西洋畫。 
　　他走進這室。想選幾幀。剛剛踏進。就有許多人認識他。知道他本是個遺腹子。他一生的敎育費。都是他母親十指賺來的。現在他母親還在着。可是他對於他母親太不成樣子咧。現在非孝提倡。他極其贊成。唉他小時在母親懷中還說。『媽媽我將來能夠自立了。定要報答母親的大恩。......』他這時再也不回想他小時的情形了。唉......有許多人雖只朝他點點頭。並不說話。可是臉有種輕看他的樣子。他並不曾覺得。還有些人替他母親可憐。說他母親時常暗自流淚。伊的流淚並不是恨兒子。實在恐兒子越變越壞了。伊的心中。仍很愛着兒子。眞心的愛着。再也不會將愛兒子的熱度降低的。 
　　他自然不將母親放在心上。再也不想到他幼時。他母親敎養他的苦心。但覺得這影子很糢糊。就是偶然想到了。便要抛了這念頭。因爲想着了。心上好像過不去似的。他雖然如此。可是今天看見了這幀油畫。便如觸了電一般。不由他自主咧。這分明是幀慈愛圖。叫『兒病矣』。他顫聲說。呀。莫非替我們寫照麽。唉。這油畫中可憐的婦人。明明是我母親啊。......他臉上頓時變了色。全身都顫着。心也别别跳個不住。使他很難過。他想不看這畫了。更希望以後腦中别印着這影子。然而不由他不看。這破頽不堪的墻上。一扇窗子。窗子開着。窗前坐着一個可憐的婦人。大約三四十歲。一雙眉毛。深深鎖着。着了破衣。懷中還抱着一個小兒。就是這病兒了。剛剛酣睡着。小臉上還帶着病色呢。窗外畫着晚霞。婦人眼鼻諸部。都映成了黃色。窗内就暗暗無光了。着色分外悽慘。令人難堪。婦人眼中還放光。唉。可憐可憐。分明是眼淚啊。很滿的堆在伊眼眶兒中。幾乎流下來咧。......他見了幾乎暈過去。他覺得這幀慈愛圖。明明是他小時病了。他母親終夜不睡。小心看護他的樣子。這時母親多歷憂愁啊。唉。他眼淚撲簌簌地落下來。他便回想到五六歲時的情形。他病了。他母親也是這麽抱着他。也是這麽憂愁着。坐破窗前。他雖已睡着了。可仍覺得有熱淚從上面流到他頰上來。他又記起他讀書的時候。他母親苦心敎他識字。...他發狂也似的道。怎麽我竟待母親這個樣子。他簡直要發狂咧。不住的搥着胸。顫聲說。唉。我知道了。唉。我懊悔極了。母親許我悔過麽。後來他出了一千元。將這幀油畫買來。口中咕嚕着道。好在母親還在。悔過還來得及呢。 
 
 

Page 18

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
 

Page 19

 
 
第一萬八千三百十三號;中華民國十三年 西曆一千九百二十四年二月二十四號
星期日 * *本埠增刊 
[愛國廠又出玩具]  
　　浙江路厦門路南首愛國玩具公司上年新出機製各品贈送半價貨樣購者頗衆現新出玩具種類甚多云 
[惠羅廉價四日]  
　　惠羅公司定於二月二十五·六·七·八號特别廉價四天各種綢緞嗶嘰零頭衣料及花式窗簾布椅套布照原價對折美麗鴨絨被褥男女式全毛襯衫男式大衣英國貨照原價七五折男式皮鞋前價十四元半現售十元半各色美麗氈鞋前價三元九角半現售二元半超等毛絨線原價每磅四元半現售三元毛絨襪减售每雙一元云 
[愼昌廉售新鐘表]  
　　南京路盆湯弄愼昌鐘表行創設以來貨品認眞因開銷節省故鐘表售價甚廉近又運到大批廉價發行云 
[紐約行贈售金表]  
　　南京路石路口紐約行開設以來已有支行五家現該行經理莊君智鶴爲優待主顧起見特訂辦法贈金表一千只以示紀念暫以一星期爲限其贈例凡往該公司購下列諸表者均贈送金表一只其六號十八開眞金十五鑽雙奇馬實用手表每只售洋二十一元六號十四開眞金十五鑽雙奇馬通用手表每只十九元六號十四開十鑽單奇馬手表每只十元今日起即實行云 
[僑商來滬考察國貨]  
　　年來國貨逐漸暢銷於小吕宋羣島中華商業公司所運往批發者甚多如本埠中華第一針織襪廠·華純襪廠·家庭工業社·建新手巾廠·汕頭同化罐頭廠·香港福記冷衫廠·廣東永昌布廠等均歸其獨家經理該公司總經理桂君華山現重至滬考察新近出品之國貨俾克運銷海外現寓永安街太安里錦發行約勾留數星期云 
[衣袖花邊運到多種]  
　　先施公司二樓衣邊部新由瑞士運來細洋布絲光袖口邊花樣計三十餘種價每碼四角至七角半又到絲線織成空花衣邊花樣均係各種花卉分成顏色每碼一元七角半至二元半帳圍花邊亦到數種又絲繡兜花式樣特别專爲婦女衣服上訂角或禮服上裝飾之用價每隻二角半至三角半又該公司定製之銀絲緞帶邊顏色計二十種價每碼五角半至六角云 
[福昌綢莊之新貨]  
　　三馬路石路口·福昌綢莊新到華絲葛及華絲線葛式新質佳價目亦廉住購者頗多云 
[華德藥房今日開幕]  
　　西華德路武昌路口·華德大藥房由鄔李兩君等集資創設於去年自建高大洋房内部佈置悉仿西式專運售泰西各國藥料·醫學用品·及化妝品等又聘定德醫鄭邦彥君於每日下午駐該藥房診察定今日正式開幕各貨照碼六折廉售二十一天昨已柬邀各界人士前往參觀云 
[德慶堂愼重配藥]  
　　西武昌路德慶堂藥店經理朱君因病家持方購藥雖屬發藥精細尙恐設有疎虞身命攸關故擬妥愼辦法特製銅牌數百號俾便病家忙中不及耐等可持銅牌對號取藥不致錯悮云 
[廣東酒樓之刷新]  
　　武昌路乍浦路口·廣東大酒樓今年新聘庖人曾在港粤各大酒樓·及本埠廣東俱樂部充職諸副手亦任廚司多年云 
[滬北米聯會昨開會議]  
　　滬北米業聯合會昨日下午二時年會改開特會討論重要議案云 
[出版界消息]  
　　縣知事沈寳昌近訓令敎育局長文謂世界書局總經理沈知方歷年編成中小學校敎科書藉曁兒童文藝讀物計共二十二種内容編制力求審愼可供各學校酌量採用云云 
　　小說家嚴芙孫君素喜研究幻術近以經騐所得輯成『家庭小幻術』一書内容所載各術即一杯一帕吾人都能實地試騐書已出版每册售價一角由北車站升順里雲軒出版部發行云 
　　上海女子工業社發行之西藥配製大全一名調劑術内容豐富講解精詳該社現爲便利購者起見特託伊文思圖書公司中華書局新華藥行等經售云 
　　吳淞同濟大學中學部組織之德文月刋社發行德文月刋第一期已出版内容頗佳其中如Storm　Ein　Bekerntnis（懺悔）Fr　Ratzel之Am　Meer（海濱）Hobbel之Maria　Magdalena社會悲劇三幕均屬名著各篇均有淺顯之中文譯義及詳明之文法註解釋奥抉微更有專關於文法之著作及論文等皆爲精義云 
[商務又出新影片]  
　　商務印書館前製『蓮花落』影片經美人以重價購去其第一次係在美國舊金山開演雖值陰雨場中仍無立足之地開演二日已得美金六千元俟後尙擬往各地開演將來獲利之厚可預卜也 
　　該館前製『俠義緣』影片所有外景大都係在廬山拍攝如三疊泉之飛瀑鐵船山之雲海大林寺之天橋御碑亭之夕照黃岩寺之石塔俱爲中國罕有名勝該片均一一拍入足可爲該片生色並益以數千人之國民大會數萬人之總統閱兵規模浩大有聲有色足可爲中國影片界闢一新紀元刻下全片均已攝就並將舊名「俠義緣」改爲「大義滅親」尤與内容適切不久將在本埠開演定當引起一般之評論也云 
[愛普廬開映「繁華一夢」]  
　　北四川路愛普廬影戲院自今日起日夜開映極香艶之愛情片「繁華一夢」該片主演者爲曼蘭潑馥斯係世界最美麗之女明星云 
 
 

Page 20

 
 
第一萬八千三百十三號;中華民國十三年 西曆一千九百二十四年二月二十四號
星期日 * *[普育電影公司新片開映]  
　　日　徽寗同鄉會舉行同樂會放映普育電影公司在法攝製之影片第一幕爲該公司商標以普育二字拼成蜜蜂形翹翹露足獨立地球之上姿勢生動第二幕爲海烈君之滑稽片第三幕正劇「有志竟成」飛機家高翔雲際施放炸砲忽飛入海洞天空中作種種游戲機墜人傷醫院一幕表情尤爲細緻片長者五大本光線極匀又該公司創辦人蕭小康君自法携歸最新影機二架及一切應用器械現正籌備開辦學校云 
[美國電影明星俸薪之調查（二）]  
　　凡電影明星與公司訂立合同而受週俸者米漢氏Thomas　Meighan逹爾頓女士Dororhy　Dalton與勃雷代女士Alice　Brady三人爲最豐計每週五千元逹爾頓與勃雷代女士所獲之俸較波拉鼐葛利與格鹿立亞司横遜二著名明星尤豐此事頗使一般觀衆驚奇實則渠等各與公司中訂有長年合同故雖年有增加終不及逹爾頓與勃雷代二女士也聞彼等之合同亦將滿期勃雷代女士對於電影公作嫌費用太巨故名伶影片公司已延伊於百老匯路排演一舞台劇名Zander　TheGreat愛爾席否搿生女士Elsie　Perguson與名伶影片公司訂有長年合同週俸萬元但據合同當撮之數片至今猶未起始撮演蓋伊之薪俸過巨成片後所得之利益恐入不敷出云 
　　現在格鹿立亞司横遜女士之週俸爲三五○○元聞此合同告畢後彼每週將獲五千元矣普拉鼐葛利之週俸據云爲五千元據又一報告爲二千元此數較阿格納司愛雷司女士Agnes　Ayres所得者少五百元甲克好爾脫氏Jack　Holt之週俸爲二千元又聞李脫立絲喬Soatrice　Joy將訂一新合同俸爲每週二千元且成爲派萊蒙明星愛納司脫Ernest　Torrence自演畢「秘密馬車」一片後聲譽鵲起俸薪亦增茲已與拉司蓋影片公司訂定合同週俸爲一五○○元云（觀灼） 
[各學校之開學禮]  
　　精武師範中央精武所辦之精武體育師範學校二十九日開學三月二日上課本學期注重各項運動云 
　　藝術師範黃家闕路上海藝術師範本學期大加擴充添聘潘可均爲敎務長縬聯輝爲事務長舊敎職員如陳抱一·傅彥長·陳望道·Tanshy·周勤豪·胡寄塵·等二十餘人外添聘王希和任美術史希臘講話朱應鵬任西洋畫其他尙新聘多人定今日開學云 
　　青年會校青年會於法租界分設職業中學投考者頗形踴躍初中各級尙可插班夜校新增簿記商算等課目定二十六日開學又該會所設平民敎育班亦定二十六開學無論成人童子能識五百字以上者均可應試云 
　　遠東商校遠東商業專門學校今日開學二十八日上課該校聘張維鏞擔任名譽校長商學碩士虞鴻勳敎授國際貿易及心理學云 
　　滬商夜校寳山路升順里滬商英文夜校二十日開學該校主任聘培根Bacon西人爲敎授云 
　　啓賢學校北四川路川公路啓賢學校已於二十日開學星期一上課云 
　　女子體育横浜橋精武會内之上海女子體育師範定於三月一日開學該校擬聘音樂敎員一位願就者可往接洽云 
　　敎養公學閘北寳山路義品里中國耶穌敎自立會所附設之敎養公學二十日開學請董事長俞宗周曁董事敎友全體到校云 
　　潘氏義校潘守仁君獨資建造之潘氏第一義務學校昨日開學學生到者頗衆云 
　　務本學校北京路石路西首滬北務本學校昨日行始業式云 
　　職工義校狄思威路天同里口虹口絲廠職工義務學校由虹口絲廠保商惠工處設立昨日行始業式該校擬設平民夜課班云 
　　上海乙商法租界貝勒路乙種商業學校二月十九日開學該校注重商業云 
　　瀛洲公學閘北新疆路華振坊瀛洲公學前日始業本學期加聘敎員云 
　　國語師範上海國語師範學校昨日開學星期一實行開課云 
　　心懷夜校心懷英文夜校係倉基校友唐心懷創辦前日開學云 
　　北區公學愛而近路春暉里北區公學昨日開學定於二十五日起正式授課英文夜校定二十四日開學二十五日授課云 
　　同義公學法租界貝禘鏖路上海同義公學於昨日開學二十三日上課添招免費生六名云 
　　滬海專校愛多亞路李梅路口滬海英文專修學校本學期擴充敎室添聘敎員前日（十七日）開學云 
　　競雄夜校北成都路安慶里競雄英文專修夜校正月二十一日開學云 
　　華南公學新閘山海關路南興坊華南公學爲便利貧苦子弟起見特設義務生二十名以資普及云 
　　公子夜校小南門口公之外國語專修夜校元月二十六日開學云 
　　萃英學校北浙江路華安坊萃英學校昨日開學云 
　　博才學校閘北公興路中華新路口博才英華學校展期至正月二十一日開學聘定文學碩士郭德華爲敎務長吳稚暉博士爲文法主任理科學士李永昌·文學士吳超海·謝知勁分任各科敎授云 
　　華英學校海寗路天保里西首少年宣講團設立之上海華英中學添聘中英敎員數位夜學部前晚開課日校昨日開學云 
　　民國商校愛文義路民國商業中學已行開學禮二十一日上課云 
　　鐵華學校法租界巨籟逹路鐵華商業公學已於二十一號開課云 
　　珠玉學校珠玉業學校昨行開學禮總理張秉鑫·校董施翔麟等致詞二十一日上課云 
　　尙賢中學愛而近路二號尚賢英文商業中學增加學科添聘敎員新曆二月二十六開學二十九上課云 
　　女子法校該校定於陽曆二月二十三日開學請美國儒特女士演講世界和平問題云 
　　紹興會校南市萃豐衖紹興同鄉會第二校二月二十一日考新生閘北公益里紹興同鄉會第三校定於二月二十日招考新生兩校均二月二十二日開學云 
　　上海女校南成都路上海女學定二月二十二日開學柬請各界參觀云 
　　平民學校勞勃生路平民第一義務校昨日開學云 
　　常州公學曹家渡立成里常州旅滬公學昨開學云 
　　大埔公學克能海路大埔公學昨行開學禮本學期添辦童子軍云 
　　中西義校閘北中西義務學校今日下午行開校禮　　寰球會校卡德路寰球學生會附設日校及英文夜校昨晚七時行寒假同樂會本月二十五日上課先一日發給課業用品云 
　　市民公學閘北恒豐路敬業里·閘北市民公學昨日上午行開學禮校長孫啓英致開學詞敎務長張雪塵報告校長介紹新敎職員胡憨珠·李秀珍·汪琬·與學生相見茶點攝影而散 
　　市北附小北火車站慶祥里市北公學附屬小學及女學校前日（十八）上午九時行始業式由校長唐伯耆致訓辭敎職員范霞仙·朱劍花·陳世英等相繼演說十一時許散會定二十三日正式開課 
　　新康公學新閘路新康里房客聯合會設立之新康公學分日夜二部日校二十一開課夜校二十二開課云 
　　愛國公學巨籟逹路蒲石路弄昌餘里愛國公學前日上午九時行始業式云 
　　博文女校法租界打鐵浜博文女校昨行始業式新舊學生到者甚衆二十五日正式上課云 
　　淵如學校共和路淵如學校今春添設夜校槪免學費二十一日開課云 
　　工商義校西貝勒路北首中華工商義務學校不收學費招收失業貧苦子弟定三月一日開課云 
[婚禮新誌]  
　　殷芝齡博士由張軼歐郭秉文二君介紹與王競華女士訂婚殷君畢業美國哥倫比亞及紐約二大學現任上海商科大學敎授·及世界敎育會亞州部總幹事王女士畢業上海縣立務本女子中學現任松江景賢女子中學總務主任兼舍監云 
[醫苑清訊]  
　　牙科專醫彭菊洲君畢業東瀛懸壼海上甚有經騐南市上海醫院因鑒於牙醫一科該院尙付缺如故現已添置大批用具並聘定彭君擔任牙科主任彭君准三月一號起入院每日下午仍在大馬路大慶里視診云 
　　四川張寳銘君精於瘋科製有筋骨瘋痛藥發售價二元五角有樣品可附郵三分函索庽三馬路望平街云中西醫藥函授學校由汪洋醫生開辦今歲該校擬大加擴充籌建校舍所用講義中西並重且廣增設備云 
[球戰歡聲]  
　　今日體育塲足球甲隊將與本埠義勇隊砲隊作友誼比賽於該塲准下午三時正起賽云 
　　昨日（二十三）下午三時約翰大學附屬中學籃球隊與青年會日校球隊在校内健身房比賽公證人爲沈嗣良青年會球隊素稱勇猛又加全白隊健將談逹華等二君約翰亦負盛名結果五十三與十六之比約翰勝云 
[果品市消息]  
　　青蘿葡亦爲菓中佳品某味甜而爽脆在水菓攤上出售每個百文之譜扦皮售者每片十文行家成躉出售每擔二元半至三元零拆每斤四分云 
[廣舞臺開演半日良心（二）]  
　　此劇叙有富翁張佩修者瀏陽人也生二女長女慧蘭適同邑吳錄根次女慧馨亦已受何氏子伯鈞之聘時洪楊起義何氏兄弟避亂臺南途次遭颶風全船遇難獨伯鈞遇救旋供職洋船荏苒四載張翁以何婿久不歸來竟將次女另字李訟棍之子迎親有日矣伯鈞忽束裝旋里相見之下悲喜交集時李家又來送信張翁夫婦進退維谷逼得設計謀害伯鈞性命豈知屬垣有耳事爲慧馨所聞錄根與伯鈞皆無善策惟有效紅拂故智相率私逃殆張翁察覺四處尋覓不見復往吳家搜查事有凑巧長女慧蘭與李家童有不正當行爲正在綿綿情話忽聞人聲鼎沸誤爲捉奸逼將情夫匿入櫃内張翁覺之疑是次女即着人抬返啓之得一男尸大驚無措乃將男尸入殮僞報李家謂次女暴亡不料伯鈞二人路過李家欲求一飯之惠孟時使人引見詢知實情不覺怒髮冲冠幸其子志仁苦勸以有良心之行爲而成他人美事各皆欣欣然以爲將重大悔婚案情打消不料餘波仍有未平忽縣長差來要傳張佩修翁婿到衙審訊佩修驚惶無措乃因伯鈞之兄敬安未死察悉張氏所爲殺乃弟使其女再婚故告於公門卒幸李孟時解釋前事且將罰欵贈與馨爲奩資使其助夫重興家業各皆贊揚李公之德演至錄根將妹配與志仁結局此劇全屬近代時事橋段新奇且寓有忠孝廉恥之道德焉（完） 
[第一臺之「五虎平南」（四）]  
　　劉奎官去狄青扮相嚴肅氣宇軒昻儼然大將丰度殺虎一塲雍雍穆穆凛然不犯訓子數語言簡意賅足爲爲人父者之模範大戰黃帆一塲銳進銳退花樣百出五花八門煞是好看諸葛廟遇洪玉一段有做有唱有聲有色勸洪玉消除私憤爲宋室建功數語光明磊落可泣可歌餘如託夢讓印受刑數場亦皆按步就班恪守規矩狄青一角雖非此劇之主要人物然全劇之精華却在奎官一人身上可知有眞才實力者固無處不可以顯其好身手也 
　　小楊月樓去段洪玉做工頗有可觀下山報仇時之一大段念白字字清晣不稍含混大戰妖道時之數套武藝及槍花純熟靈活頗爲不易 
　　高百歲之包公尙堪稱職與馮太尉抗爭一塲激昻慷慨聲色俱佳鈎臉用舊譜 
　　王佩秋之黃蘭英白口中插入「覅面孔」「賤骨頭」「俚是倷格阿公哇」「覅哉」數句蘇白非特有失戲規抑且刺耳難聽下次宜痛改之 
　　吳君瑞之狄龍嫌呆板梅春魁之諸葛化身唱工清脆瀏亮頗動衆聽配角中之上駟材也 
　　樊春樓之玉頭王禪武藝平平無長足述想九霄之穆桂英與妖僧對打一塲武工卓絶極有可觀 
　　在芝裕之焦廷貴表演粗莽神情維纱維肖洞房中與母大虫打趣一塲詼諧百出（待續）（梅花館主） 
[朱琴心之「小放牛」]  
　　朱琴心所演「小放牛」扮相甚爲嫵媚與牧童問答句句清脆明晰與牧童對唱亦圓潤清新表情則天眞爛縵綫笑佯嗔台步及身段·手腕·亦均妙此劇本爲玩笑劇之一唱做以不即不離適合劇中情節爲上否則過放誕則鄰於蕩過矜持則失之板過猶不及二者均未爲得此劇向以九陣風張小仙爲最得名閻九漸老小仙適人今日梨園中求其咸中凖繩者當推琴心可探驪珠耳 
[集會表]  
陽曆七月時間　　地點　　　　　　　　　召集者　　　　　　事由 
二十四日　　　　白克洛　　　　　　　　上海怡社　　　　　春蠶大會 
廿四日　　　　　北河南路廿四號　　　　美領事　　　　　　跳舞會 
廿四日　　　　　大東門姚家弄烟業公所　法治恊進會　　　　研究省憲起草大會 
廿四日下午一時　安徽同鄉會　　　　　　安徽同鄉會　　　　各幹事就職 
廿四日下午二時　律師公會　　　　　　　律師公會　　　　　討論招待外人考察司法 
廿四日下午二時　海門工商學會　　　　　海門旅滬工商學會　籌備會 
廿四日下午二時　北四川路武昌路新興里　十六工團　　　　　討論勞工運動大會 
廿四日下午二時　陸家浜　　　　　　　　戲園恊社　　　　　劇務會議 
廿四日下午八時　寗波同鄉會　　　　　　道路建設恊會　　　徵求會開幕禮 
[今日天寒多雲]  
　　徐家滙天文台昨日下午四時三十分氣象預報云天氣寒而有曇意沿海自山東以南皆有冬季時令風渤海有西風或北風本埠温度在下午三時前之二十四小時内最高四一·七最低二八·四去年今日最高四七·二最低三三·二 
 
 

Page 21

 
 
第一萬八千三百十三號;中華民國十三年 西曆一千九百二十四年二月二十四號
星期日 * *禁烟特刊 
本週因有禁烟特刋星期增刋暫停一期 
[弁言通一]  
　　鴉片流入中國。遠在十三世紀。初祇用作藥品。至十七世紀中葉。始有習而吸食之者。是後烟毒日增月盛。普遍全國。一七九六年一八○○年清庭下諭禁烟。不甚見效。鴉片之進口數較前反增。嗣天津條約認其爲正當貿易。釐訂稅則。徵收進口稅。於是流毒愈廣。爲害益烈。迨至一九○六年清庭又下諭禁烟。限自一九○七年起十年之内盡行禁絶。初數年間成效卓著。然至一九一一年。武漢起義後。中興權力頓形渙散。軍閥代興。各以種烟爲莫大利源所在。罌花遂繁植於各地。一九一一年五月八日中英嘗訂一約。聲明至一九一七年完全禁絶。印度不再以鴉片輸入中國。據前英國駐京公使朱爾典氏述稱自一九○七年至一九一七年間中國對於烟禁力行不怠。故限期告滿之時。鴉片已絶迹於中國。後死灰復燃。多數省分之軍民當軸。以厚利所在。紛紛迫民私植。以裕收入。至一九二○年。山西雲南湖北湖南福建貴州四川甘肅各省烟田甚廣。近則幾無處無鴉片之踪跡矣。據調查所得。中國現每年產鴉片三百三十萬担。而十九銷費於本國。此外嗎啡哥根白丸金丹等亦爲害甚烈。較諸未禁以前。大有變本加厲之勢。致各國紛起詰難。國際聯盟會且代籌辦法萬國拒土會亦誠懇勸告。以期挽狂瀾於將倒。吾國上下。宜及時猛省。爲强種强國計。爲維持對外信用計。應再下决心。絶此大患。中華全國基敎協進會有鑒於此。乃特設禁烟委員會。奔走呼號。爲全國倡。前曾請北京英文導報英文華北正報京津太晤士報英文部天津益世報特發專號。提倡禁烟。本報對於各省烟禁及烟產狀况向甚注意。對於中華基督敎協進會禁烟委員會之拒毒運動。極表同情。茲以該會送來稿件及圖說。擇要發刋。名禁烟特刋。幸國人垂察。而共籌善後之道焉。 
[中國烟毒之近况通一]  
　　中國烟禁懈弛已爲不可掩飾之事實。而首當負責者爲軍閥與官吏。吾民如不立即加以監督制止。則外來之責難干涉固意中事。而國家或將因此而淪於不復之域矣。蓋今日之禁烟問題。已非單純禁烟之問題。而實與政治與内爭有密切之關係。吾如能尅日實行禁烟。則目前國内戰爭之事實與戰爭之狀態可大形低減。今軍閥之所以能活動者。全類餉源之寛裕。而其餉源之一部份。可斷言實恃乎販烟與種土。故烟不禁。恐戰亦難息。而政治永無清明望。戰難息。政治永無清明之日。則不至於亡國者幾希。近更有因爭奪烟田烟運。而抗命作戰或仇殺者。則純粹爲鴉片之爭矣。茲以月來各省關於烟禁所聞之較著者。擇要述之諸次。幸國人急謀補救也。 
　　福建 
　　閩省種烟自民七援粤軍興。漳屬十餘縣爲粤軍佔領。倡種鴉片。徵收捐稅。而駐廈閩軍亦踵起效尤。烟禍復燃。實基於此。然彼時雖特許人民自由種植。但種者徵捐。不種者聽之。切無强迫種烟之事。迨民國九十兩年。政府特派大員蒞閩查禁。軍政長官亦重申厲禁各縣發生私種者實少。去秋粤軍捲土重來。而下游各縣。又行種烟收稅之策。方謂客軍行動。其違法固不足責。近則孫督理王帮辦及師長周蔭人海軍陸戰隊司令楊砥中各部。均於管轄地盤之内。勒迫人民種烟。各立名目。如田畝捐局籌餉局墾荒局等。每畝徵捐十餘元不等。分三期徵收。孫王周各部約可收數百萬。海軍陸戰隊司令。僅就其駐防範圍之長樂連江羅源平潭等縣。曁閩侯縣屬之尙幹南嶼各鄉。設局迫令下種。預計亦可收烟稅百數十萬云。 
　　江西 
　　九江某商。向某處包辦贛北一帶十七縣之烟土。每月報効二萬五千元。每年可得三十萬。而某商則爲禁烟委員。實不啻爲徵收烟土之總辦。聞其包辦計劃。如烟土每兩加捐洋數角。烟館烟燈每處每月收洋數元。售賣烟土之店户。每家勒領營業執照。罰洋自百元。至五十元不等。即害人無窮之紅丸。每瓶亦捐洋若干。某商并派人前往贛北一帶之各縣分頭包辦。即德安一縣。每月須繳捐一千三百元。永修亦須繳捐一千一百元。其他各縣。可想而知。其各縣包辦手續。則由該委員與每縣中委稽查長一人。稽查長又委稽查若干人。分往城鄉市鎭。令私售烟土紅丸。以及開設烟館一律照常營業。如有貨到。即送稽查處蓋印。按數加捐。不意烟禁森嚴之時。而有此公開貿易。洵異聞也。 
　　東省 
　　中東路線之山林地帶。乃爲大烟特產之區。文武職員均視爲最易發財之地。一到烟秋。（六七八月）兵匪合夥進山收烟刀稅。各不相擾。亦不開戰。上年東邊大烟地不下十萬垧。自張宗昌駐防綏芬河設卡收稅以來。儼然官種無異每斤收稅捐十元。蓋印放行。而胡匪亦派隊除進山收稅外。又設卡徵榷。此乃兵匪不分之時也。並據專報查東縣密山縣穆稜縣虎林縣中東路一面坡牙不力海林站綏芬河等處。近有大帮股匪在各該處收取烟土。每把刀（二人爲一把刀）收烟二兩。地主每垧交烟一斤。官府及軍隊之强有力者。除收烟稅外。復派人入山中搜收烟土。其收數無定額。罄其所有而奪之。較胡匪苛苦萬萬。歸則按官級之大小以定分劈之多寡。噫吉東已成烟匪世界矣。 
　　貴州 
　　貴陽籌餉總局開帮洪江。喧傳已久。於上年十一月七日方始開帮。起程赴洪。計有土貨七百餘挑。派軍隊兩營護送。餉局收獲通關稅（即保險費）近三十萬元。觀此洪江亦有大批烟土銷售矣。 
雲南鴉片專賣印花 
　　湖南 
　　湘省烟禁。當民元民二之間。辦理極有成效。犯者曾實行處以死刑。故當時幾完全禁絶。旋以軍事迭起。禁令漸鬆。至張敬堯督湘。則種者運者吸者。幾乎勝過於未禁之時。張開其端。後至者遂蹈常襲故。蓋種烟者可收畝捐。運烟者可收特稅。開燈賣烟者。亦可由當地有特殊勢力者。爲之保護。而徵以相當之稅欵。蔡鉅猷等皆以此致富。實爲各高級軍官之一大財源也。新化以種烟者多。遂得小貴州之雅號。然湖南之所爲小貴州。爲數當在五十以上。近聞警察廳以近來省城之賣烟者。皆恃洋行爲護符。曾請由交涉司轉函駐湘各領事。取締各僑商。英領覆函。則稱湖南各地。均有種烟者。各路皆有運烟者。且有正式軍官。擔任保護。似此明目張胆。上行下效。商人惟利是圖。宜乎賣者日衆。不聞禁種禁運。而徒欲取締外商。實不免舍本求末等語。可謂自討没處矣。討蔡罪案。其縱種烟苗。運販烟土。爲其重要之一項。現在戰事旣告終結。自應極力反其所爲。而爲湘省籌劃財政者。且欲以烟稅公開。爲軍費之補助。誠不知其何所用意矣。現在湘南善後督辦第四師師長唐生智。已發出通電。主張絶對禁烟。而澧州鎭守使唐榮陽。湘西鎭守使田應詔省防督辦鄒序彬等。皆通電贊成。聞當局者。亦將於召集軍事會議時。將此案提出。求一具體之解决方法。果能從此實行查禁。則亦湖南之一大福音也。 
　　山東 
　　近時烟禁廢弛。魯省各大埠。幾爲南北各省銷售鴉片之尾閭。其來源最多者。厥爲安徽之蚌埠。自馬聯甲徵收烟稅。烟禁大開。各土販之牟利。不南趨上海。即北走濟南。濟南一埠。每月銷額。約在三十萬元以上。邊土占十之一。皖土占十之七。刻以供過於求。貨多價跌。各土販又轉而東去。求銷於青島。蓋青島價目。較之濟南。每兩約高四五毛也。青島烟土價旣較他處爲高。一般土販。耗去許多保險費。始得逹到目的地。及出而求售。又爲官販烟土所累。蓋其來路旣易。花費又少。當然價廉易銷也。 
　　河南 
　　上年春間。豫省種烟尙未經官塲正式准許。但歸德城外鄉間。罌粟花連滕接疇。彌望皆是。從歸德至江蘇邊界。其間有數十英里不斷。盡是烟田。直至鐵路線爲止。可見彼時當局乃是假作痴聾。弁髦烟禁。近則更進一步。正式弛禁。本省官員近已發表文告。准農民栽種鴉片。實則所謂「准」者。即「强迫」之别名。告示中說明種烟一畝。納稅八元。如是小麥之收穫必致减少。而軍閥之銀庫則可以充實矣。 
　　省財政廳。擬設禁毒局於各車站。販賣大烟白丸者。槪須納捐。粘貼捐票後。許其公賣。許昌鄭州彰德新鄉信陽郾城等地。資本一二十萬元之製造廠不下十數家。皆由駐軍保護。本省自種大烟以南陽府一帶爲最盛。保護京漢隴海兩路之新軍。兼任販大烟與白丸云。 
　　安徽 
　　皖北種種烟苗。已無可諱。自去年冬月。馬聯甲在蚌埠召集各縣官紳。大開會議。嚴令分三期剷除。計算截至舊曆本月十五日限滿。據聞迄今各縣凡靠近大略以及附郭地方。經官廳張貼布告。委員履勘安徽烟稅印花票 
已不甚多見。而偏僻區域。曁有惡勢力可靠者。仍一株未去。並播散流言。謂知事如此舉動。不過敷衍公事。顧全上峯面子。只要能扛得過去。决不至如何認眞。且收穫後官民均可分肥。宜無不樂從之理。因是禁者自禁。而種者自種。而以潁屬爲最。頴屬各屬。又推阜陽毫（毫縣）渦（渦陽）三縣爲多。此次阜陽聞已剷去不少。惟毫渦一帶。人民疲頑。難以理喻。現仍在觀望之中。蓋以地方旣多包庇之人。積年獲利。視爲一種特别收入。每藉口非此則辦警之費無着。並抽納捐稅。任在城市中遍設土行。其抽捐辦法。係分三等。大者六十元。隨封三元。次者四十元。隨封二元。再次則又減其半。鄉間集鎭。年秤一桿掉一張。自三十元起。亦分三等遞减。此風以毫之東南。渦陽之西南。阜陽太和之北境。與毫接壤者。爲極盛。全由權紳與各圩長經手包辦。今歲甫過新年。已有人着手籌備。調查去年某行盈餘若干。某集銷土何若。評論肥瘠。核定捐率。以便届時辦理。其一般販運之徒。多已束裝就道。 
廣西鴉片專賣印花 
　　陜西 
　　近來鴉片栽種之禁大開。種畝之多。爲多年以來所未有。據云有某官本年所收烟稅逹一千二百萬元。其他官員所收幾何。不敢妄測。此僅係種烟之稅。再加販賣鴉片。不知其利幾何。且此尙算私種利益中之一部分。若目前則竟强廹農民種烟。不論其願意與否。有數區域中每百畝之田。至少種烟五畝。則明年烟稅烟價之鉅尙可量耶。 
　　廣東 
　　廣東近設禁烟督辦。招人領照賣烟。照費分五等。劃西北江四十六縣爲銷烟區。東江不列入。預算每日銷四十七兩。可得烟價六萬七千元。惟烟館仍由滇軍包庇。不繳餉。故入息甚少。督辦楊西巖。至今已墊欵八萬元云。 
　　四川 
　　四川全境。現無論南北軍範圍。均厲行種烟。計有綦江南川宣漢廣元昭化劍閣金堂薪繁廣漢鄰水廣安　中通江巴中資中仁壽資陽西昌會理鹽源等縣。 
　　綏遠包頭 
　　綏遠都統署附設一禁烟督察處。標名三禁。即所謂禁種禁運禁吸。然三者無一實行。且非特開支從此出。即籌欵之法亦由此生。該處自前年成立以來。每年收欵總在四五十萬元以上。此種收數。旣未正式報銷。則其用途之曖昩可想。前自禁烟程大員道元來綏。馬福祥爲顧全面子。曾將此欵停收。近自程赴京。依然照舊收欵。每鴉片一兩。收稅洋三角。貼以自製之印花。未貼印花者。即以私土論。除没收烟土外。加以嚴罰。最近寗夏榆林一帶之烟土。由牲畜負來綏包兩城者。日以百餘頭計。包頭爲綏西總匯。由馬福祥設禁烟駐包辦公處。委董學白爲辦公處主任。開辦成立云。 
　　浙江 
　　月前杭垣喧傳有大宗烟土。約值二千萬元。自印度私運至浙。取道舟山羣島。先在石浦登岸。用小舟駁運至乍浦。 
　　浙省對於種烟。可稱嚴行禁絶。然在吸烟。正有復萌之勢。私販私運。暗中交易甚鉅。全省大小村鎭無一處無烟出售。月前有大宗私土潛運至嚴州。爲軍事長官嚴密蹤跡所得。處以重罰云。 
[中國烟禁復活與國際關係（中華全國基督敎協進會拒毒委員稿）]  
　　鴉片之戕害人類。流毒社會。殆有甚於洪水猛獸。此固盡人皆知。無容贅言者也。至若關於國際條約。外交信用。其直接影響子國家者。更屬至重。且近年來我國對於烟禁放任懈弛之省區。已逹十一處之多。歷次之信約具在。各省之事實顯然。以致外人之詰責。列邦之抗議。相逼而來。良有以也。茲就自前清政府施行烟禁以來。累年所訂條約。以及國際公衆會塲中國代表歷次之聲明及宣言。撮舉如下。清外務部致英使禁烟節略（前清光緒三十二年） 
　　禁運莫啡鴉片及藥針章程（前清光緒三十四年） 
　　禁限嗎啡來華新章（前清宣統三年） 
　　中英禁烟條約（同上） 
　　國際鴉片條約（民國二年海牙和會所訂） 
　　國際鴉片會議（民國元年第一次民國二年第二次民國三年第三次） 
　　國際聯盟會禁烟委員會歷次會議 
　　以上各項締約及各會議。均於中國烟禁息息相關。無容反汗。即以中英條約所規定。自一九○七年起十年之間。中國每年減種。當以英國按照此次條件及附件所載。每年减運之數爲比例。至一九一七年全行禁盡之一項。英政府每年關於印度土稅。約減收兩千萬元。以十年之犧牲計算。爲數已逹巨萬。乃因人道的觀念。與國際的信用。遂毅然决然而實行。時至今日。吾國所謂烟禁政策。竟致如是。能無媿對。近據報載英使對於我國烟禁。嘖有煩言。迭以川湘陜豫四省無形弛禁。以及鄂境軍隊於宜昌等處。明目張胆。販運烟土。並閩軍長强迫種煙。勒收捐欵等情。指爲破壞禁令。違反條約。於去歲年終。曾向外交部三次抗議。噫人必自侮。然後人侮之。夫復何言。 
　　又當華府會議時。我國代表曾承認以全力施行禁烟。去歲國際聯盟會禁烟委員會第五次會議。列席者計英法德美中國暹邏印度日本荷蘭葡萄牙等國代表。關於中國烟禁。頗多指摘而證據確鑿。無可掩辯。時有印度代表且謂中國之禁烟報告。不足憑信。吾駐英朱公使兆莘復爲正確之聲明。謂余甚贊成美國對於解决鴉片問題所持態度。以不先限制產額。而禁售賣。實爲不當。今必禁制栽種。並使嗎啡及其他危險藥品之製造。以足供醫學及科學合法之需要爲限。至謠傳中國擬實行鴉片官賣之說。全無根據。中政府已命余聲明。中國從未考慮其事。中國現正竭力履行海牙公約。得委員會之協助。更盡力爲之等語。似此鄭重聲明。一若可爲中國政府誠意禁烟之一種表示。無如中國烟毒復熾之原因。其始不過一二中央權力所不及之省區。肆意種植。藉徵重稅。繼乃流毒蔓延。各省起而效之。或强勒種植。以征苛捐。或開放販運。以籌巨欵。甚且巧立名目。以飽私囊。大利所在。幾成一種籌餉之正式收入。凡此情形。迭經中外報紙之喧騰揭載。與夫駐華外人之調查報告。莫不歷歷徵實。紀其眞相。故客歲日内瓦會議之結果。通過議案第四條第二項。以應實行解决一九一二年之禁烟條約。並宜討論决定中華民國禁絶非法鴉片種植之應付方法云云。是我國烟毒復活。已爲國際聯盟所不滿。最近駐英朱公使電致政府。以國際聯盟會迭據報告。中國烟禁。益形放弛。各國已擬派員來華。實地調查。因之中央遂有重申烟禁之通電。今聞使團且决令各省領事。切實負責考查矣。又駐華美使近據福州總領事報告。閩省官吏有强迫敎民。種植鴉片之事。核與一八五八年中美條約所訂耶穌敎與羅馬敎徒。不得因其信仰受迫亦不能强其經營違反敎旨業務之條文。顯有抵觸。已據情向我外交部投出抗議。而英京敎士協會亦經議决。以吾國各省軍人强迫種烟。固非人民所願。近官紳士商多染烟癖。公然販運。應即設法注意。並請基督敎團體結合援助。使中國脫離此種罪惡。乃者英文京津泰晤士報。近復著一長論。略謂觀於中國禁烟一事。即可証實其信用及誠意。如華府會議所收回治外法權等種種利益。即使中國實行享得此種權利。亦不過等於禁烟覆轍而已。似此論調而證以各友邦之責問及注意。警耗頻來。百喙莫辯。國際信用。勢將一蹶不振。語云亡羊補牢。未爲晚也。不於此時而有以振奮激勵。挽旣倒之狂瀾。除人類之巨害。竊恐危機四伏。一觸即發。内危國本。外危邦交。將有吾人所不忍言者已。 
　　嗚呼日月逝矣。吾四萬萬二千萬同胞生死存亡之關鍵。實繫於鴉片之危害。奈何而不奮袂興起。廊清錮毒。坐視國信之掃地。甘冒世界之大不韙。以陷國破家亡之慘境耶。 
[關於鴉片之中外條約]  
　　國際鴉片條約 
　　按此約係一九一三年海牙和會所訂歐戰後和平會議批准者。 
　　以德帝國之名義之德意志國皇帝。普魯士國皇帝。美國大統領。中國皇帝。法國大統領。大不列顚愛爾蘭聯合王國及大不列顚海外領土皇帝。印度皇帝。意國皇帝。日本國皇帝。荷蘭國皇帝。波斯國皇帝。葡萄牙共和國大統領。全俄羅斯國皇帝。暹羅國皇帝對於千九百九年上海萬國鴉片調查委員會所發起之方針。希望更進一步。鴉片。嗎啡。哥加因及由此等物質製造或提鍊之藥品。均能引起與此同等之毒害。又濫用此等引起毒害之物。亦非所宜。本此目的乃謀所以救濟之法。以期逐漸禁遏。 
　　關於此事因有相互之利害。故有國際協商之必要。然對於人道的努力。在關係各國自必樂於贊同。由各國皇帝或大統領派全權委員。締結條約。以昭信守。（全權委員名銜略） 
　　第一章生鴉片 
　　定義生鴉片云者。即由罌粟果（扒扒維。松尼菲蘭）内採取液汁而自然凝結者僅施以包裝輸送上必需之人工之謂也。 
　　第一條締約國應制定嚴厲之法令或規則。以取締生鴉片之產生及分配。但該國如業已定有此種法令及規則者則不在此限。 
　　第二條締約國各參酌其商業狀態之異同。應限制生鴉片之輸出。或准其輸入之都市。口岸或指定地點數處。俾得運行。 
　　第三條締約國應行左記之處置 
　　（甲）對於禁止輸入生鴉片之國。則禁遏我之輸出。 
　　（乙）對於限制輸入生鴉片之國。則取締我之輸出。但該國如有法規制定者。則不在此限。 
　　第四條締約國應明訂規則。凡輸出之包裹内容五吉瓦以上之生鴉片者。務令其於包裹外面註有標明内容之字樣。 
　　第五條締約國除認爲正當者之外。不許生鴉片妄行輸出或輸入。 
　　第二章。鴉片烟膏 
　　定義鴉片烟膏者。即由生鴉片中抽出其適於消費之物質之謂也。以此目的遂施行溶解。煑沸。加熱及發酵與夫其他連接之特别操作。而所得之生產品。即烟膏是也。 
　　鴉片烟膏包含烟灰及其餘一切吸烟殘滓在内 
　　第六條締約國各參酌其國内之特殊情形。除業經定有法規外。應妥定規則。逐漸禁止製造鴉片烟膏。批發及使用等事。 
　　第七條締約國應禁止鴉片烟膏之輸出或輸入。其有不能立即禁止輸出之國。亦必設法從速禁止之。 
　　第八條締約國不能立即禁止鴉片烟膏之輸出者。 
　　（甲）應限制烟膏所運往之都市。口岸或定地點數處。准其運行。 
　　（乙）對於現正禁止烟膏之輸入或將行禁止之國。則禁其輸出。 
　　（丙）對於將行限制輸入烟膏之國。凡輸出者祗須遵守輸入國之法令。尙可通融運往。 
　　（丁）應設法使包裝烟膏出口者。於包裹上各有表示其内容之特别記號。以資識别爲要。 
 
 

Page 22

 
 
第一萬八千三百十三號;中華民國十三年 西曆一千九百二十四年二月二十四號
星期日 * *　　（戊）除特别許可者之外。不准妄運烟膏出口。 
　　第三章 
　　藥用鴉片「嗎啡」「哥加因」及其他各品 
　　定義藥用鴉片云者。即將生鴉片用攝氏六十度熱之而含有嗎啡至百分之十以上者也。至其粉末。無論爲粒狀或混合中性物與否。均以藥用鴉片稱之。 
　　「嗎啡」云者。乃鴉片質中主要之「阿爾加羅依特」 
　　而有C17H19NO3之化學式者也。 
　　「哥加因」云者。乃「愛利托羅基西倫。哥加」葉中主要之「阿爾羅依特」。而有C71H21NO4之化學式者也。 
　　「海羅因」云者。乃「茄守基爾嗎啡」而有C21H23NO5之化學式者也 
　　第九條締約國除業已定有法規外。凡「嗎啡」「哥加因」及其各鹽類之製造。取賣及使用等。爲限令製藥及其他合法之用途起見。應特定關於藥劑之法令或規則。以資取締。又締約國對於前項藥品爲禁用於他種目的計。應協同動作俾臻完善。 
　　第十條締約國對於製造「嗎啡」「哥加因」及其各鹽類者與從事輸入。販賣。分配及輸出者。其製造或批發之廠所應切實監督。或使其監督之。以杜流弊。 
　　職是之故。締約國除業已定有法規外。應施行左述之措置。或令其切實執行之。 
　　（甲）凡製造「嗎啡」「哥加因」及其各鹽類。除特許之廠所及地點外。不准私自添設。或先行調查營業之廠所及地點。註册調查。 
　　（乙）使製造「嗎啡」「哥加因」及其各鹽類者與從事輸入。販賣。分配或輸出者須先禀准主管官廳。方能開始營業。 
　　（丙）應使營業者於「嗎啡」「哥加因」及其各鹽類之製造。輸入。販賣與其他一切批發及輸出等時。各將分量登載於其賬簿内。以便查核。但其販賣係出於醫生之藥方以及認爲正當之司藥人員。則毋庸强令適用本則。 
　　第十一條締約國除業已定有法規者外。對於未經認可者如有「嗎啡」「哥加因」及其各鹽類之交易。爲禁止國内貿易起見。應有適宜之處置。 
　　第十二條締約國應各參酌其國情之異同。除特許者外。凡業「嗎啡」「哥加因」及其各鹽類之輸入者務宜槪行禁止。 
　　第十三條締約國對於由其本國。領地。殖民地或由租借地運出「嗎啡」「哥加因」於他締約國之本國。領地。殖民地或租借地時。應向該掮客執行或令行嚴厲之處置。除爲輸入國之法令或規則所容許或經禀准外。不得營業。以故各國政府應將雖經立案准於營商「嗎啡」「哥加因」及其各鹽類者之姓名。隨時通知於輸出國之政府。以資接洽。 
　　第十四條締約國對於左記藥品。得適用「嗎啡」「哥加因」及其各鹽類之製造。輸入。販賣或輸出攸關之法令及規則。 
　　（甲）藥用鴉片 
　　（乙）含有千分之二以上之「嗎啡」或千分之一以上之「哥加因」所配製之一切藥劑。（無論是否藥局方所規定。且戒烟藥亦包含在内。） 
　　（丙）含有「海羅因」及其鹽類並千分之一以上之「海羅因」所配合之藥劑。 
　　（丁）「嗎啡」「哥加因」或其各鹽類之新誘導體或鴉片以外之「阿爾加羅依特」。經一般學術研究之結果。認爲足以陷於同樣之濫用且生同樣之毒害作用者。 
　　第四章 
　　第十五條與中國訂有條約之締約國。（條約國）當與中國政府協籌禁止鴉片之妥善辦法。使中國領土。締約國之極東殖民地及中國境内所有締約國之租界地以内。凡生鴉片。「鴉片烟膏」「嗎啡」「哥加因」及其各鹽類與本條約第十四條所載之物質。不令秘密進口。又中國政府亦應有同樣之處置。使鴉片及以上所述各物質。不令秘密運往外國殖民地及租借地内。 
　　第十六條中國政府爲取締「嗎啡」「哥加因」及其各鹽類並本條約約第十四條所載各物質之販賣及分配起見。宜公布其國民應需藥劑之法令。且對與中國有約之各國政府。經該國駐京外交代表而咨會之。斯時與中國有約之締約國政府以此法令爲適當者。則對於僑寓中國之國民。施行必要之處置。 
　　第十七條與中國締約之國。應於其在此圖係說明烟苗之產地及運輸並嗎啡之流行以供留心煙禁者之研究 
中國之租借地。租界及專管租界内限制人民吸食鴉片。且爲取締計。得施行必要之處置。遇有烟館及相類之處所。應與中國政府取同樣態度而封鎖之。又俱樂部及妓館。亦不准其吸食洋烟。 
　　第十八條與中國締約之國除業已定有法規外。欲使其在中國境内之租借地。租界及專管租界内所設之販賣生鴉片及烟膏店逐漸减少起見。宜與中國政府取同樣態度。妥爲辦理。又各締約國在中國境内之租借地租界及專管界内應限制鴉片之另售者。至爲取締起見亦可妥籌辦法。 
　　第十九條在中國境内有郵政局之締約國。對於生鴉片。鴉片烟膏「嗎啡」「哥加因」及其各鹽類並本條約第十四條所載之物質用包裹向中國非法輸入。或經該郵局由中國之一境向某一境非法傳送者。均得設法而嚴禁之。 
　　第五章 
　　第二十條凡藏有生鴉片。鴉片烟膏「嗎啡」「哥加因」及其各鹽類。均屬違法行爲。應作刑事犯辦理。故締約國除業經定有此項法令及規則外。應審查各國究有處罰之法令及規則與否。 
　　第二十一條締約國應經荷蘭國外交部將左記事項互相通告。以資接洽。 
　　（甲）關於本條約所規定之事項。而爲現行或依據條項而定之法令。及行政規則之正文。 
　　（乙）生鴉片。鴉片烟膏。「嗎啡」「哥加因」及其各鹽類以及本條約所定之其他藥品。與其鹽類或配合藥劑等之出入統計報告。 
　　此種統計。務以詳細而且迅速通報爲要。 
　　第六章末則 
　　第二十二條未派代表於本會議之各國。得簽押於本條約内。以故荷蘭國政府當俟參加本會議之各國全權委員簽押後。即向未派代表於本會議之歐美諸國如亞爾然丁共和國。奥匈國。比利時國。保利維亞國。巴西國。勃爾牙利國。智利國。德彌尼加共和國。哥倫比亞國。哥斯大利國。古巴共和國。丹抹國。愛克亞德共和國。西班牙國。希臘國。瓜逹馬拉國。海第共和國。哄都拉司國。魯森堡國。墨西哥國。門的内哥國。泥駕拉瓜國。瑙威國。巴拿瑪國。巴拉圭國。秘魯國。羅馬尼亞國。薩爾伐杜國。塞爾維亞國。瑞典國。班士國。士爾其國。烏拉圭國。委内瑞拉合衆國。召請執有全權委任狀之委員。以便在海牙會同簽押。 
　　此項簽押。應註明簽拉日期。而簽於列席本會各代表所簽諸押之後。并贅以未派代表列席會議諸國所簽押之議定書等字樣。以示區别。 
　　荷蘭國政府。每月應將加入簽押之國報告各簽押國。 
　　第二十三條所有各國爲其本國及其領地。殖民地。保護國及租借地於本條約或前條所載追加議定書内簽押完畢時。荷蘭國政府對於所有各國。應將該議定書連同本條約爲商請批准之手續。接有前項商請之各國。至千九百十二年十二月三十一日爲止。仍未簽畢。斯時荷蘭國政府不論簽畢與否。得向如期簽押之各國請求各派委員來海牙審查。以便决定批准寄存之可否。 
　　前項之批准。務從速舉行。而寄存於海牙之荷蘭國外交部。 
　　荷蘭國政府。每月終應將是月所接之批准書通知於各簽押國。 
　　所有簽押國各爲其本國及殖民地。領地。保護國及租借地而具批准書於荷蘭國政府時。該政府即將收到此項最後之批准書之期日通知於批准本條約之各國。 
　　第二十四條本條約自前條末項所載荷蘭國政府通知中之日期爲始。三個月以後實施。 
　　本條約内所規定之法令。規則及其他處置。限本條約實施後六個月以内起草。至於法律案應由各國政府於上述之六個月内。如萬不得已。亦必於限滿所開之最初會期中交該議會成立法部審查。前項法令。規則或處置。其實施日期。應依據荷蘭政府之提議經締約國之同意而定之。關於本條約之批准。或因本條約或依本條約而生之法律規則及處置。若於實施上發生問題。而無術可以解决者。荷蘭國政府得向所有之締約國探詢意見。並請各派代表於海牙。以便會商辦法。 
　　第二十五條締約國中之一國。如欲廢棄本條約時。應備文知照荷蘭政府。該政府即將原文抄錄一份。并附以收支日期。轉報於他締約國。 
　　此項廢棄。准備文知照之國始爲有效。但荷蘭國政府自收到來文之日爲始。非經過一年後仍不能發生效力。 
 
 

Page 23

 
 
第一萬八千三百十三號;中華民國十三年 西曆一千九百二十四年二月二十四號
星期日 * *各全權委員應簽押於本條約。以爲證據。千九百十二年一月二十三日在海牙製成本書一份。交荷蘭國政府之記錄内保存之。其照原文所謄寫者。經外交上之手續。交列席於本會之代表帶回本國。 
但英法二國。均宣布爲保護國及殖民地計。得保留伸縮之餘地。而暹羅波斯二國。又以非中國之條約國。别有保留第十五條至第十九條及第三條二項之權利。計簽名者如下。（銜名從略） 
　　德國美國中國法國大不列顚國意國日本國荷蘭國波斯國葡萄牙國俄羅斯國暹羅國。 
　　國際鴉片會議議定書 
　　准美政府之提議。由荷蘭國政府所召集之國際鴉片會議。於一千九百十一年十二月一日開會於海牙之「巴列。竇孔托」各國政府咸派委員參與會議。 
　　德國美國中國法國大不列顚國意國日本國荷蘭國波斯國葡萄牙國俄羅斯國暹羅國。（銜名從略） 
　　自千九百十一年十二月一日爲始至千九百十二年一月十三日。經多次集議。遂議决條約正文一册。 
　　本會議并表明左記之希望。 
　　第一本會議以關於左記事項。請萬國聯合郵政同盟會格外注意。 
　　一急應取締郵送生鴉片事。 
　　二務宜嚴重取締郵送「嗎啡」「哥加因」及其各鹽類。並本條約第十四條所載各物質事。 
　　三宜禁止鴉片烟膏之郵送事。 
　　第二本會議以爲因國内法制或國際協定上之必要。對於濫用印度大麻而定取締之法規時。宜由統計上及學術上先行研究。較爲妥切。 
　　各全權委員應各簽押於本議定書内。以昭信守。千九百十二年一月二十三日在海牙製成本書一册。即寄存於荷蘭國政府之記錄内。而照原文所抄錄之副本。則經外交上之手續。由列席本會議各代表帶回。 
　　德國中國法國大不列顚國意國日本國荷蘭國波蘭國葡萄牙國俄羅斯國暹羅國。（銜名從略） 
　　外務部致英使禁烟節略光緒三十二年 
　　光緒三十二年八月初三日内閣奉上諭自鴉片烟弛禁以來流毒幾遍中國吸食之人廢時失業病身敗家數十年來日形貧弱實由於此言之可爲痛恨今朝廷銳意圖强亟應申儆國人咸知振拔俾袪沉痼而蹈康和着定限十年以内將洋土藥之害一律革除凈盡其應如何分别嚴禁吸食並禁種鶯粟之處著政務處妥議章程具奏欽此茲由政務處籌議辦法十條於本年十月初六日覆奏奉旨依議欽此查第十條内稱洋藥來自外洋事關交涉應請飭外務部與英國使臣妥商辦法總期數年内洋藥與土藥逐年遞減届時同時禁絶又查有嗎啡及刺入肌膚之嗎啡針其損體傷身較之鴉片尤甚應查照中英續議通商行船條約第十一欵切實申明分飭各稅關如查有不因醫治使用販運來華者一槪不准進口等語由軍機處抄交前來本爵大臣等查禁止鴉片烟一事夙知貴國政府早有同情中英睦誼最深自無不贊成美舉茲又欽奉諭旨妥商辦法用特開具節略與貴大臣面商並希轉逹貴國政府是爲至要 
　　（一）土藥旣限十年斷淨洋藥亦應以十年爲期方可同時禁絶則惟有洋藥進口數目分年遞减庶幾逐漸减除現擬以一千九百一年起至一千九百五年止此五年内核計洋藥進口總數折中定額請貴國允自一千九百七年以後年減一成十年凈盡 
　　（一）印度之加爾各塔爲洋藥總匯之地現議每年減成進口擬由中國派員前往加爾各塔監視拍賣打包使運入之洋藥均有實數請貴國並允照辦 
　　（一）洋藥之力量倍於土藥查從前土藥稅每擔歲抽銀小者六十兩至多不過九十兩現在已加至每擔一律抽銀一百五十兩而洋藥之釐稅並徵每擔祇抽銀一百十兩是洋藥之力旣厚而所徵之稅實較土藥反輕深恐吸烟者趨買洋藥而烟癮反大甚非實行減除之法在中國亦並非計較稅項可以多徵實欲以徵爲禁使吸烟者逐漸減除請貴國允准嗣後洋藥釐稅照原定之數加收一倍每擔徵銀二百二十兩 
　　（一）香港爲洋藥煞膏之地運消中國境内者實屬不少若示禁之後任其煞膏運入中國内地則洋藥土藥即逐漸减除而煞膏反增辦法實非妥善今擬兩端一則請香港總督協助嚴禁洋藥煞膏不得運入中國境内一則凡有洋藥熬膏由中國槪行收買亦以徵爲禁請貴國允照辦理 
　　（一）租界内烟店烟館多有開設其飯館酒肆茶室妓寮亦爲開燈吸烟之所且各行店售賣烟槍烟斗烟燈烟具者更多請貴國允爲提倡飭各租界以内所有清查及籌禁之法照中國地方官辦法一律辦理 
　　（一）嗎啡及嗎啡針之害設法禁止已載在中英續議通商行船條約第十一欵惟須有約各國應允照行方可舉辦本部於本年三月間照會未經新訂商約各國一律請允禁止嗎啡及藥針販運來華現各國已大半應允祗有數國未覆亦已照催此係屬善舉請貴國即允舉辦切實施行 
　　禁運莫啡鴉及藥針章程光緒三十四年 
　　自一千九百九年正月初一日以後所有華洋各人一槪禁止在中國製造莫啡鴉及刺莫啡鴉之藥針等器具除領有執照之外國醫生輸運進口應在本國領事署具立切結聲明欲運若干估值若干從何處來用何法起運即如由某輪船或鐵路或郵政運進並保此藥及器具專爲療病之用或該醫生自行施用或爲某醫院專用云云該領事即將此項切結送交海關方發給放行專單准其起岸 
　　（一）凡外國藥舖欲將莫啡鴉之各等器具販運進口應在本國領事署具立切結聲明欲運若干估值若干從何處來用何法起運即如由某輪船或鐵路或郵政運進並保此藥及器具僅止配藥品若非有領有執照之外國醫生藥單不行售賣即有藥單亦只以些須小數出售云云該領事即將此項切結送交海關接收由貨主照章完稅海關方發給放行專單准其起岸 
　　（一）凡有照以上兩條將莫啡鴉及刺莫啡鴉之各等器具輸運進口後或用或賣不遵所立之切結辦理者由關查明以後永不准其再運 
　　（一）凡莫啡鴉及刺莫啡鴉之各等器具未領海關發給之專單擅行起岸者由海關將貨充公 
　　（一）凡有莫啡鴉及刺莫啡鴉之各等器具照以上所列之條輸運進口者即减照值百抽五徵稅 
　　（一）凡有一千九百九年正月一號以前在外國已經起運赴中國之莫啡鴉及刺莫啡鴉之各等器具可准於一千九百九年正月一號以後運進中國由各海關隨案核其程途遠近酌定期限限内仍准照舊章起岸惟如此起岸之莫啡鴉須照現行稅則納稅不在减少之例所有需用之保結格式任由貨主赴關領用並不索費 
　　清外務部訂立禁限嗎啡來華新章 
　　各屬每有奸商在外洋購嗎啡私運進口意圖漁利販賣情事查嗎啡一物運入來華本係有干例禁應即行文各省查辦業由本部於西曆一千九百十一年四月十三號即華曆本年三月十五日起准一律禁限來華特即新訂嚴查章程 
　　一自一千九百十一年四月十三號即華曆本年三月十五日起凡有華洋各人一槪禁止在中國製造嗎啡及刺嗎啡藥針等器具除領有執照外國醫生及外國藥舖准照以後所列辦法將嗎啡及刺嗎啡各等器具運入中國外其餘華洋各人一槪禁止輸運進口 
　　二凡領有執照之外國醫生欲將嗎啡及刺嗎啡各等器具輸運進口應在本國領事署具立切結聲明欲運若干估值若干從何處來用何法起運即如由某輪船或鐵路或郵政局運進並保此藥及器具專爲療病之用或該醫生自行施用或爲某醫院專用即禀該管領事務將此項切結抄送經過海關存查由貨主照章抄請海關完稅發給放行憑照准其起岸 
　　三凡有以上兩條將嗎啡及刺嗎啡之各等器具輸運進口後或用或賣不遵所立之切結辦理責任海關隨時查禁 
　　四凡有嗎啡及刺嗎啡各等器具未領海關發給之憑照擅行起岸者著海關將貨充公 
　　五凡有嗎啡及刺嗎啡各等器具照以上所列之章程輸運進口即減照值百抽五徵稅 
　　六凡有於一千九百十一年四月十三號即華曆本年三月十五日以前在外國已經起運赴中國之嗎啡以及刺嗎啡各等器具可准於一千九百十一年四月十三號即華曆三月十五日以後運進中國責任各海關隨案核其程途酌定期限期内仍照舊章起岸惟起岸之嗎啡須照新改章程納稅不在減少之例所有需用之切結應由貨主報請經過海關發給憑照以便運行 
　　中英禁烟條約 
　　自西曆一九○六年九月二十日。前清政府下禁烟令。十一月禁烟大臣公布禁烟章程。茲將中英禁烟條約列下。 
　　按照三年前中英政府商訂之辦法。自一九○八年元月一日起。三年之内。如中國一方面能將土藥減種減銷。英政政允將印藥出口。每年續行減運一成。如是十年。至一九一七年止。今英國政府。業經承認三年以内。中國於減種一事。立意誠篤。且成效卓著。英國政府。願於未滿之七年期限内。接續施行一九○八年所訂之辦法。是以再行商定各條如下。 
　　第一條自一九一一年元月一日起。七年之内。中國每年減種。當以英國按照此次條件及附件所載每年減運之數爲比例。至一九一七年。全行禁盡。 
　　第二條現在中國政府。對於土藥已定嚴行禁種禁運禁吸之宗旨。英國政府。深表同情。且願贊助其實行。贊助之法。英國政府允如不到七年。能有確實憑據。凡土藥槪行絶種。則印度出口運華之烟。亦同時停止。 
　　第三條無論何省土藥。已經絶種。他省土藥。亦禁運入。顯有確據。則印藥即不准進入該省。惟言明上海廣州二口。應爲最後之結束。務須俟中國政府。盡行以上辦法。始可將該口禁止印藥入口。 
　　第四條在此條件年限内。英國政府得派一員或數員。會同中國政府所派之員。如中國政府願意委派隨同就地考查減種情形。其於此章所定減種之多少。應兩面認可。在此條件限内。當給與英員一員或數員一切利便。俾凡通商口岸以外。所有限制烟土及徵稅事宜。俾可調查報告。 
　　第五條按照一九○八年所訂辦法。英國政府應允中國派員赴印查視售賣印藥。惟言明該員不得干預。今英國政府又應允所派之員。可查視印藥裝箱。惟仍不得干預。 
　　第六條中國政府應允所有中國出產之土藥徵收畫一之稅。英國政府允將現在稅釐併徵之額數。每百斤箱加至三百五十兩。該項所加之稅。與中國政府加征之土藥上比例相同之稅。同時起征。 
　　第七條此項條件准行後。起征新定稅釐併征時。中國應將各省所有在廣東等省近准行於印藥大宗貿易之各項限制。及徵收各他項稅捐。立即銷除。烟台續增專條。現仍施行自不應另行設此等限制及他項捐。 
　　又言明印度生土。如厘稅並征一次完清後。在所進之口岸内全行免其輸納他項捐稅。 
　　若查得以上二節中所載有不照行之處。則英國政府可將此次所訂條件。或暫行停止。或即行作廢。 
　　中國政府爲禁絶吸烟及整頓稽察烟土禁賣事宜。凡所有已經頒布或將來頒布之法令。不得因以上條欵。致其效力稍受阻抑。 
　　第八條英國政府。實爲襄助中國禁烟起見。允自一九一一年起。凡出口之烟。印度政府於每箱烟土報明運赴中國。或在中國銷售者。皆發給出口准單。按箱編列號數。 
　　一九一一年内所發該項准單。不得過三萬六百張。後六年内。計至一九一七年止。每年遞减五千一百箱。 
　　凡印藥出口時。報明運赴中國。或在中國銷售者。於其起運之前。應將該項准單抄交中國所派之員。轉呈中國政府。或轉交中國海關員。 
　　英國政府允每箱印藥。凡領有該項准單者。由印度政府所派之員黏貼印花。若中國所派之員欲在塲查視。當照所定辦理。中國政府應准如此黏貼印花之印藥箱隻。領有出口准單者。如印花並未破壞。乃准其運入中國各口。毫無留難。 
　　第九條此次新　條件。日後兩國彼此歷經考騐。若有他故。於七年限内或將該條件全行删改。或但改數欵。均可隨時由兩國政府互相商酌辦理。 
　　第十條此次條件。定於簽押日施行。今由兩國大臣各奉本國政府之命。將該條件畫押蓋印。以昭信守。在北京繕立漢文四分。英文四分。共八分。 
 
 

Page 24

 
 
第一萬八千三百十三號;中華民國十三年 西曆一千九百二十四年二月二十四號
星期日 * *   
 
