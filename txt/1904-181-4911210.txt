# 1904 - 181 - 4911210

 

Page 1

 
 
[重印明季稗史發售] [  圖書集成局白]  
　　明季稗史一書搜探名人箸述十有五種所紀皆前明鼎革時事中間如廷臣門户之爭疆吏撫宼之議以及庸奸之賣官鬵爵奄宦之納賄擅欋舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白枝對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照義例海内土大夫之欲研究明季遺事者請臨申報館及各書坊購取可也續　葺華尤廣不日可以出書肅此佈陳諸　　鑒 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分　繫編成目錄四十卷已讀九通者得此槖固屬便於檢查卽目未　九通全書亦可藉此以上竊數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報節申昌書室及各書坊　取可也 
[論俄海參歳艦隊出攻擊意在解旅順之圍]  
　　俄以旅順爲每軍屯駐之地故守之甚嚴日亦以旅順爲俄海軍屯駐之地故攻之極力自今日兩國軍情觀之旅順己爲日軍所困腹背受敵岌岌可危日人視之已如釜底之魚籠中之鳥俄人雖百計防守終不能脫其牢籠故甚有謂不久卽可得旅順者此雖逆億之言未必果能如日人之所願然當此勢窮力促俄人雖出出全力以圖固守旅　一限而巷口既爲日　所封陸路又爲日軍節節　取芻糧有告　之日軍火有不濟之時揆　情形斷難久守俄人亦知旅順之圍不易解而又不能不解乃潛出其海參　艦隊游弋於日本高麗海面蓋欲誘日艦之圍攻旅順者出而尋覓則旅順之軍力弱而俄得將修治已竣之軍艦乘間出口以破其封堵之策故於本月初二日駛至日本筑前國洋面擊沈日本運兵之常陸丸佐渡丸等船旋又於北海道福山洋面擊壞新　函野二船迨十七日晨又駛至高麗之元山開砲擊沈寄泊是處之小輪船及帆船各一艘並攻擊日本租办傷其房屋數處旋卽駛去窺俄人之意非果有餘力足以攻日本高麗之境也欲解旅順之圍則不得不爲是聲東擊西之計此非始非策也或曰當三月初十日俄嘗以戰艦三艘魚雷艇艘突入高麗元山港發砲攻擊岸上並擊沈日本小輪船五洋丸一艘既而運兵船金州丸駛返元山港遇俄艦於新浦灘又被擊沈於海是日軍雖能封閉旅順之俄艦而在海參威之俄艦　漫不防範任其時時出没於海洋之中因之行軍海道不免爲其所阻戴日高兩國之境不免爲其所驛　按之戎機恐亦未爲盡善且前此正月二十日日軍曾以戰艦五艘巡洋艦二艘駛向海參威是日寒威逼人朔風凛冽海潮所濺　側皆冰日軍不畏勞苦艱難銜尾破冰而進卒以發砲二百出敵不之應收隊而還何前於冰雪難行之中意圖進取而今反於航路無阻之日轉不爲意耶豈以海參崴俄艦常蟄伏港内固不足爲患而無庸防備耶局外之人未免不解則正告之曰此正日軍之不爲俄人所算也先時日本雖攻旅順尚未得謂之十分得手故海參崴之俄艦不能無駛出之憂今則旅順已封兩處俄軍斷無聯絡一氣之慮卽使偶然潛出亦不過於中途截擊一二運兵船而已區區數俄艦詎足以當大敵乎而俄人之意則正欲借此以牽掣旅順日軍使分兵力於海參崴以解旅順之厄若使日人誤中其計張皇於海參崴俄艦之出口移師與戰俄艦則忽伏忽動本無鬥心而日軍在旅順之勢轉孤俄或得乘隙蹈虚突圍以出是反失算之甚也豈以日人之智而竟爲所愚乎且防備對馬島一帶海面係日將上村氏所統艦隊之任俄艦擾及於此則應之者上村艦隊也雖行軍有互相策應之理然亦當權其緩急輕重方無顧此失彼之虞兵法曰知彼知已百戰百勝俄人於此淺顯之處尚未能深悉敵情則其屢戰屢敗軍威不振殆非無自而然矣 
[電傳宫門抄]  
　　昨晚八下鐘時京師友人專電告知本館云五月十八日皇上召見軍機大臣及王國楨是日並無明降上現換藍葛紗袍褂 
[俄艦又出]  
　　昨日午後六點一刻鐘時本館接日本東京專電云頃又有俄兵艦三艘游弋於對馬島洋面 
[回部助戰]  
　　西字報云俄人自與日本開戰以來上自王公巨卿下迄販夫卒罔不爭先恐後捐助軍輸且不獨俄民爲然卽所屬各部落土酋亦有急公奉上者近聞高加索某回部願以騎兵兩大隊合共三千名前赴滿洲助戰其人類皆驍騰勇敢善於抄襲敵人陣後約一月之内卽須拔隊東行矣 
[水會保城]  
　　頃得遼東　人手椾云邇者奉天地方官及公議會所以省垣盜賊繁多横行無忌往往因風縱火乘隙功財地棘天荆人皆裏足因由公議會董創設保城水會特於月前禀准地方官出示曉諭令各商鋪各就門前設一水桶并出一人分十户爲一叚叚得十人與街道廳所轄管理水龍之巡兵聯合一氣晝夜巡綽以備不虞一時好事之徒散布謡言謂俄人將次退至奉天定於臨退時縱火以焚房屋嘻俄之所仇者惟日本耳果何惡於奉天百姓而逞此狠毒之行爲乎設俄果逞此狠毒之行爲試間當日兵攻入之時人皆擾擾紛紛爭先逃避尚何暇以水桶撲救火災乎可直决其爲無稽讕語也 
[俄俘之言]  
　　日本大阪某日報云東歷六月二十四日清晨我日軍在沙子岡擄獲俄國第二十四隊游擊兵管葭夫利希生及兵士一名訊之據稱頃由烏華利恩地方奉第六隊游擊兵統領開路列羅之命赴岫巖以達鳳皇城偵探我日陸軍大將黑木氏一切舉動刻下俄人方在烏華利恩迤東相距四日里之秃烏馬席利烏卡之東將高阜嚴 
 
 

Page 2

 
 
加防備派駐野戰砲兵二中隊以便日後於此與日交兵註每一日城合中國六里强 
[述大石橋之戰]  
　　日本東京某日報云東歷六月二十三日天甫黎明有日軍一隊馳至大石橋鎮三道溝西北約四日里之仙家峪見有俄軍於此結營遂設計攻襲俄軍潰退日軍因於午前八下二刻占據三道溝北岸高原是日俄軍之與於戰事者共步兵三大隊砲兵一中隊陣亡考約六十餘人其餘望西北方疾馳直至下哈頭湯兒溝始駐足 
[述旅順口之戰]  
　　日本東京某日報云東歷六月二十三日上午十一下鐘時我日巡哨船在旅順口外用無綫軍飛報聯合艦隊總統東鄉氏言有俄艦培立司烏衣秃等七艘及滅水雷艦九艘駛至口門附近時東鄉氏方在籌畫他項軍機聞警之餘急調齊部下各師船列隊進發旋瞭見敵人有戰艦六艘巡艦五艘滅水雷船一十四艘似欲鼓輪而南試其運動之力洎日没卽在口外暫停入夜東鄉氏揮令滅水雷艦水雷艇奮勇抵口門發砲撍擊遥望一戰艦似是培列司烏衣秃者中彈而沈翌晨有某某二艦由俄人曳之入口一似戰艦息拔司秃撲利一似巡艦迭伊耶拿大約皆已破壞不堪行駛矣日艦無大損害惟滅水雷艦白雲敵彈擊入機器房致死士卒三名艦中少軍醫宫川正夫及某某二人皆負傷水雷艇千島一彈洞穿艇後機器房幸無一人死傷又第六十四號及六十六號兩水雷艇亦稍有破損 
[述析木城之戰]  
　　日本大阪某日報云東歷六月十三日黎明日將川崎氏督率所部陸軍二中隊進抵析木分投各街巷搜索敵人清晨八下鐘越二十八分時進抵二道河子遇敵之騎兵約三百名步兵二中隊兵刃既接奮不顧身既而我騎兵飛騎出陣前將敵之可殺克馬上持矛隊若干名擊敗負傷二十餘名餘遂紛紛望北方潰退我日軍無一死傷陣上擄獲敵兵一名奪得才一十五枝快槍五枝我軍之與可殺克馬上持矛隊交綏蓋開戰以來第一次也 
[記鐵嶺附近俄人防務]  
　　日本大阪某日報登中國山海關來電云奉天鐵嶺迤東約三華里許新民屯某山之上俄人築有砲臺五六座刻方鳩工修葺并就山下開挖長濠卽將濠中挖出之泥以袋盛之疉爲堡壘壘之左近屯駐俄兵四五百名更於西遼河之濱用高粱　編成四方式之堵牆塗以黄泥以作兵舍兵士所需食物如黍粟之類陸續由營口轉運至此堆積兵舍之旁鐵嶺迤南相隔七華里有地名馬風　者日役俄兵四五百在其地迤北建一大醫院屋頂蓋以鉛片凡來自南方之兵士有受傷及染病者皆得入此就醫鞍山站在遼陽東南四華里許俄人於大道之上遍立木柱張設鐵條網以禦敵人海城東門有俄兵二萬餘張幕爲營蟄居其内每四五日運到軍糧一次其地頗潮濕俄兵居此輙苦疾病叢生 
[記旅順口内俄艦之數]  
　　日本大阪某日報云東歷六月二十三日我日海軍聯成艦隊總統東鄉氏在旅順口外與俄交戰時目見俄人共有戰艦七艘迨培托洛排烏洛夫司苦轟沈之後蓋已只剩六艘若夫巡艦之在旅順者本有六艘其中薄耶倫一艘沈於三山島外則只剩五艘矣今特編列成表錄諸左方計戰艦立秃烏衣穰重一萬二千九百零二墩培立司烏愛秃重一萬二千六百七十西墩撲培達重一萬二千六百七十四墩之愛殺立烏伊氣重一萬二千九百一十二墩薄路他華重一萬零九百六十墩息拔司秃撲利重一萬零九百六十墩巡艦拔陽重七千七百二十六墩拔路臘沓重六千七百三十一墩簓伊矮美重六千七百三十一墩矮司誇利獨重五千九百零五墩諾烏以苦重三千零八十墩 
[墨西哥國新定中國及亞東諸國民人入境章程]  
　　第一欵凡民人附船來墨未登船以前必由醫生查驗發給執照再由墨國駐札各口領事照例批准若無墨領事則由美國領事代批惟此項執照應在輪船抵港之日兩月以内發給第二欵凡輪船行抵墨國港口所有貨物行李若須登岸應遵衛生局酌量設法防疫船上諸客亦須遵照進出口防疫章程靜候查驗所有當時供應一切費用均由輪船公司備給第三欵凡輪船載運民人來墨祗准在太平洋之濱曼山尼佑港口登岸輪船公司應在彼處預造房舍足供每船最多人數之用曁適合衛生局之意第四欵凡來墨民人之數不過十人者除濱曼山尼佑港口外亦准在亞卡普咕埠麻薩蘇蘭埠瓜馬士埠覃璧咕埠威拉克魯士埠瓜渣瓜咕埠薩連拿咕魯士埠以上各處登岸第五欵除以上各欵外如衛生局爲防疫起見或因船艙單指明進出口之港口染有時症或因船上遇有意外之事或附船之客未盡潔凈均可隨時設法特爲防疫第六欵衛生局及衛生局派出之委員有權將船暫行扣留以便遵照各欵辦理 
[行宫被火]  
　　京師友人來函云熱河南北兩路各處行宫向由熱河總管派令六品千總督率弁兵謹愼看守每年春秋二季遴派苑丞等官輪流稽查以昭鄭重四月初十日兩間房行宫不戒於火以致西配殿被焚時風勢猖狂萬難撲救頃刻燬去西配殿五間露頂間一間圍房三間其中鋪墊八分錦墊三十一件拜墊一件白氈九件洋氈錦毯六塊綢簾紗簾共十架氈簾竹簾共十四架牀刷氈套等十二件茶盤三十七個羊角手把燈一件錫器八十件銅器八十七件墨刻觀音一軸御筆字匾八面字對十二副字十八張斗方字四張横披字四張趙秉冲等横披字一張字對一副斗方二張黄鉞等畫九張畫對一副並移存巴克什營香几茶盤共三十四件錫器五十七件銅器五十七件悉數化作刧灰現熱河正總管英賢副總管聯榮已一一查明自行奏請交部議處矣 
[恭迎恩詔]  
　　蘇州訪事人云本年恭逢皇太后七旬萬壽普天同慶率土臚歡京内外大小文武官員均蒙賞賚蘇省於本月十五日頒到恩詔撫憲藝恩棠中丞率同文武百官趨詣胥門外敬謹迎至萬壽宫行三跪九叩首禮然後開讀迨各官散歸已交午正矣 
[舞弊定案]  
　　廣州訪事人云去歳東粤科塲書吏串通舞弊一案經臬司程廉訪訊明由革弁李世桂主謀賄同杜鵑照轉托簾書陸肯堂等八人打點一切現在李世桂杜鵑照均已潛逃若俟緝獲歸案訊懲未免稽延時日因先將陸等八人擬定罪名計陸科以斬監候餘有監禁十年者二名監禁五年者二名監禁三年者一名惟馬棣臣之子馬某實未與聞此事爰卽交人保釋李傑瘐斃獄中不復置議已於日前詳請督撫憲核奪施行矣 
[贑撫蒐軍]  
　　九江訪事人云江西撫憲夏菽軒中丞於本月初六日由省起節初七日行抵潯江闔城鎭道府縣各官及統領岳君均赴姑塘迎迓初八日中丞簡閱常備前軍五營洋操初九日簡閱金雞坡砲臺操演初十日簡閱彭澤縣馬當砲臺及續備軍操演十一日由馬當啓行繞經湖口回抵省垣各官仍恭送如禮 
[暫駐行旌]  
　　蘇州訪事人云正任江蘇巡撫升署漕運總督恩藝棠漕帥交卸撫篆後擬在蘇垣小住須俟新凉天氣馳赴袁江刻下已 
 
 

Page 3

 
 
由地方官飭辦差公人將婁門内八旗會館灑掃潔凈以便移駐襜帷 
[琴川盜案]  
　　蘇州訪事人云昭文縣境白茅附近李市鎭富室朱錦泗家於上月二十六日之夜三鼓後突來盜匪數十人明火執仗毁門而入家中人駭甚急蹂升屋頂以避兇鋒若輩搜索一空始大踏步出門而散事後查檢所失約值六千餘金翌日開單投報縣署經縣主張大令履勘屬實飭捕偵查本月某日查獲土著姚來生一名係向在梟匪所開賭塲中供奔走之役者大令研訊之下供稱小的年僅一十有五是案係私梟吳老班卽二老班及董麻子卽董矮子焦老班小金二卽操上海口音之小金金等二十餘人所爲吳年約四十餘面有微麻身材甚長一齒微露辱外卽某營哨弁吳芹香之弟得贓後至沙頭東鄉曹家墳俵分旣而吳老班至上海董老班至蘇州銷贜現均不知何在大令遂嚴飭差捕分頭跴緝一面移文各營縣請卽一體恊拿 
[蘇省决囚]  
　　蘇州訪事人云本月十四日午前蘇省奉到刑部釘封文當經署臬司朱竹石亷訪札飭元和縣金調青大令大令升坐大堂飭差將某某等犯十一名及如皋解省之弑夫淫婦錢施氏一口提至案下略詰口供喝令如法綑綁隨會同守備某君督帶營兵數十名押赴北寺後大校塲斬决女犯則凌遲處死 
[上海官塲紀事]  
　　昨日江蘇候補縣孫升柏明府乘輿詣縣署拜會縣主汪瑶庭大令大令飭丁擋駕○本城巡防中局委員沈積臣二尹昨有要公趨詣縣署謁見汪大令密談良久始退 
[軍麾來滬]  
　　昨日清晨江南全省提督楊鏡巖軍門由松郡節轅乘舟來滬小泊南市董家渡浦演亭午時命駕入城次第赴道縣各衙門投刺拜會 
[報案須知]  
　　日乍上海縣汪瑶庭大令奉到署江蘇臬司朱竹石廉訪札文内開據吳江縣某令禀稱事主張慶麒家被劫一案獲犯王阿三張阿二余其南等質訊供得與所開失單種種不符事主執定並無浮報該縣親往履勘查得張並非優富之户所開之單非銀卽金非皮卽綢顯目浮報不實不盡且不肯認過但該犯等另犯搶劫陶昌煥等數家未便久稽顯戮旣據該縣勘明准爲另案辦理誠恐各屬盜犯搶劫事主以少報多者在所不免爲此札飭各屬地方官如有盜案破獲之後與事主失單不符者務必嚴究迅卽出示禁止等因昨日已遵札出示曉諭矣 
[流氓行劫]  
　　昨日民人周錫卿奔投縣署訴稱昨晚流氓潘其祥潘德祥杜少山卽大阿毛小富全張小弟各執利刃蜂擁來家劫去衣物若干求提訊究縣主汪瑶庭大令諭候緝拿訊鞫 
[令嚴巡緝]  
　　蘇松太兵備道袁海觀觀察訪悉本邑城廂各處每有流氓地痞居羣結隊挾刃行兇爰飭保甲總巡朱森庭明府於會哨時傳知各巡防局員嚴加防範明府遵卽面令各員嚴諭勇役隨時查察夜間栅門鎖閉之後遇有若輩經過不准放行如違察出懲究不貸既而觀察又通飭各巡員於每夜親出巡街時見有流氓行兇訛詐等情立卽拘拿懲辦北局委員汪禹臣二尹遂飭傳地甲汛捕到局嚴飭訪拿身藏兇器沿途訛詐之人送局懲治俾匪徒稍知斂迹小民得以安枕無憂至滬北天通菴巡防局員高介臣二尹則因所轄境内屢出盜案甚至巡局左近膽　毁門入竊刼掠傷人事爲觀察所知傳轅詰責因於前晚起責令在局當差諸勇每夜至附近各村落巡哨一週使盜黨藉此稍知畏懼是亦亡羊補牢之意也 
[薄懲火匪]  
　　前日南市恒生馬頭某姓家失火時歹人鄭蘭寳乘間攫取棉被二條經巡街捕追獲送入捕房轉解馬路工程局總辦翁子文太守倩襄讞委員黄衡堂二尹研訊之下郭供小的係廣東潮州府屬某邑人向在某小烟館司值堂之役前日偶至失火處見某姓家從窻口擲下棉被兩條無人携取是以貪利拾回二尹判責二百板押候交人保出贜暫存捕房待失主認領 
[捕頭庖代]  
　　昨日法總巡捕頭克賴美帶同眷屬附日本郵船株式會社某輪船赴東瀛避暑所有捕房日行公事禀明法總領事巨籟達君倩小東門外捕房副捕頭謝爾農庖代 
[倡寮獲盜]  
　　日前英界包探竇如海劉光震金立生偕某號西探至虹口提籃橋畔拘獲長江劇盜葉萬卿卽葉子紅起出贜物解送英總領事署研訊關防嚴密口供未得而知前日覆訊之後捕頭卽派人投英美等國租界公廨禀請讞員黄耀宿司馬發出牌票當晚十點鐘後中西各包探偵知羣盜方在英界寳善街百花里底倡婦金月梅家連設盛筵兩席邀集綠林豪客暢飲歡呼遂將前後門圍守嚴密然後一擁入内拘獲孟永福馬德芳等九盜解入捕房至二點鐘時捕頭又派令包探方長華偕某號西探至英界天津路鳴珂里某號門牌屋内拘獲湖北人張姓盜魁及盜婦一口其時張聞變卽越窓升屋圖逃後仍由方探奮勇獲住旋在屋中起出珍珠數十粒寳銀若干錠洋銀若干元手槍若干枚一併帶回聞仍須解往英總領事署訊明然後訂期與司馬會訊云 
[大令騐屍]  
　　川沙人陶雲卿大本邑小南門外開設成衣店前日偶與程丁氏口角背人潛服紫霞膏經店伙舁至氏家未幾毒發身死昨日屍母陶馮氏聞之急來滬偕地甲投上海縣署求驗縣主汪瑶庭大令卽於旁晚六點二刻鐘時傳同刑仵書役人等命駕至竹行弄屍場升坐公案先據地甲裘鎭跪禀前情命提陶馮氏研訊供稱兒子雲卿現年三十有四在倉橋堍開設成衣店前日與住居竹行衖之程丁氏爭閙起衅吞烟身死叩求伸寃程丁氏供夫死多年藉針指度日小婦人在陶處承做衣服陶强欲告貸洋銀十元因之口角陶潛自吞烟至小婦人家内未幾毒發而死叩示明鑒大令飭仵騐得委係吞烟身死復離坐親視無誤飭吏將屍格塡明判程丁氏給洋銀四十元爲陶棺殮之費著陶馮氏自行收殮事畢回署時已六街三市間燈火齊明矣 
[操演水龍]  
　　今日俗謂之分龍日本邑城廂内外各水龍須赴小南門外大校塲操演同元輔元堂董事莫君子經先於昨日柬請道營廳縣各官届時前往閱視二十三七鋪巡防局員某君聞之卽飭地甲將演武廳洒掃一清豫爲整備 
[英界火警]  
　　昨日四下鐘時天將破曉英租界蕪湖路卽滿庭芳街第十三十四兩號門牌天津人某甲所開源聚皮梁店樓上不戒於火霎時轟轟烈烈勢若燎原迨瞭望臺上警鐘既鳴救火會西人紛紛舁水龍到塲逾時始救熄是役也延及北鄰第十二號門牌某鞋店及壽康小客棧鴻泉茶館福仙戯園連後進房屋計之約四十餘幢當火熾時左近新登豐等客棧中人均好夢驚回倉皇逃避其後長林街一帶鋪户雖未被焚然亦受驚　淺矣 
[正訛]  
　　昨譯俄人退守析木城官電内擒獲俄兵官六兵八十二名官誤計字兵誤百字怱怱未及校出合亟更正於此以昭核實 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　五月初六日兵部太僕寺廂白旗值日無引見睿王請假五日敬中堂續假二十日　公錫侯各　假十日皇上召見軍機大臣○初七日刑部都察院大理寺鑲紅旗值日户部引見八員刑部七員廂黄滿六員廂白蒙七員兩翼三十員圓明園十員　庚謝賞廕生恩會試同考官吳蔭培由河南回京請安周榮曜謝候補三品京堂恩上駟院奏派揀選官缺派出載卓堃岫侍衛處奏派保和殿監試之王大臣派出頭班恭王良泰祺誠武景麟榮華二班桂公訥欽泰文啓恩福　拉喜春皇上召見軍機大臣及綿文吳蔭培皇上於明日卯初二刻升中和殿看版 
[體恤屬僚]  
　　江西訪事人云本月初六日巡撫夏菽軒中丞赴九江查勘砲臺校閱常備前軍操演深恐沿途各州縣預備供張先期札飭南昌縣分别移知大致謂此次出省自雇紅船一隻又小船一隻由輪船拖去沿途往返概不停輪所過州縣概不接見亦不准餽送酒席及發付船價門包等項如有隨帶家丁弁勇一切人等絲毫擾累立卽究辦卽至德化亦仍駐船上毋庸預備公館等因體恤僚屬可謂至矣 
[盜犯成擒]  
　　福州訪事人云此間自緝捕局裁撤後流氓地痞益復四出横行其中陳　阿同等五人專以劫掠爲生持及出入人叢中竟不知法紀爲何物某日蜂擁至東門外箔嶺鄉某姓家行劫鄉人鳴鑼集衆四面圍拿得以獲送警務局旋由提調黄司馬訊明口供以待按律懲治 
[野狗傷人]  
　　宜昌訪事人云郊原隙地草蔓烟荒每當月落參横時有野狗出自穴中攫取人家雞犬四月某日寳塔河左近某姓家方雇令衆工人在田耕作傍晚先後荷鍜而返獨某乙者遲遲吾行忽來野狗一頭出其不意向尻間猛嚙痛極昏暈踣于塍邊嗣經同伴舁回灌救而醒自此農人咸有戒心日夜持械搜捕未幾得斃其一然恐根株未絕人心終未能安也 
[彝陵瑣紀]  
　　宜昌訪事人云四月某日施南恊某協戎派令家丁某甲携銀二千數百兩隨同某外委至宜昌易錢以備發給兵餉抵宜後暫寓某客棧因未携鋪蓋倩棧主賃取被窩當夜卽將銀票置被窩中弛然而臥次日忘未檢取迨後徧查無著急向原根止付一面將情禀知恊戎未知厥後尚能璧返否○邇者東湖縣熊大令開辦學堂振興醫學蒙學頗著成效經大憲優加奬勵准記大功三次○宜昌府陳太守近就東湖歸州鶴峯巴東長楊五縣遴選聰頴子弟年在二十以内者各一名遺赴日本游學每月准各家屬至府署領錢二十千以資養贍凡在得與斯選者莫不感激奮發冀他日學成致用以副賢太守殷殷期望之心焉○宜昌鎭中營游擊常遊戎傑澄現由傅鎭軍調往鶴峯州接帶蔚昌營勇所遺遊擊一缺卽以前帶蔚昌營之某君庖代 
[上海縣署瑣案]  
　　某學生員金緝菴與胡治卿賃屋浙江某鎭開設油坊金得四股胡得六股合共貲本萬金去冬忽然倒閉虧欠至一萬餘金既而金投縣控胡作弊縣主汪瑶庭大令訊取口供將胡收押前晚飭提復訊金供坊中事務由胡經理今被虧空至此顯有弊端生員向叔父借船兩艘裝運坊中之貨值錢五千千文被胡擅抵與某豆行作錢一千五百千文應請向胡追償船價胡供實因貿易虧本以致閉歇尚有生財及水牛六十九頭值銀一萬兩可抵上海客帳四千千金尚有欠欵六千小的願卽理償抵去之船應由金自行取贖許鴻甫供小的在坊中司外帳此事確係虧本所致胡並無弊端大令著許將行内底帳抄列清單交金核算以免懷疑胡交人保出赶緊將虧欠各欵理清船價田金自理○南市馬路工程局總辦翁子文太守函送奚咸林控趙松泉誘拐伊妻一案到縣大令向之訊鞫奚供小的係寗波人在治下十六鋪某酒店爲夥娶趙之姊爲妻本月十五日忽然失去查悉是日趙曾來過向之詰問言語支吾爲特扭局移案求賜訊追趙供小的在後馬路大生錢莊爲夥本月十五日並未到過姊婿家中不知胞姊被何人拐去大令惡奚妄控飭掌頰五十下 
[英美等國租界公堂瑣案]  
　　英租界新巡捕房一百零四號三道華捕俞阿法解小流氓王阿本到案禀稱小的近患四肢朘楚延醫生楊慶州來家診治楊以素識挈子而來小的留之晚膳比歸躬親送之行至浙江路某弄口王等成羣結隊蜂擁而來自稱探夥指楊不應誘拐幼孩大言恐嚇聲言欲拘至捕房小的告以我是在捕房當差之人王等不由分說任意行兇是以將王拘獲請辦楊所供與俞相同王供小的在虹口某廠工作是晚適與楊俞相遇偶向詢問不敢逞兇襄讞委員王松丞刺史商之德總領事署繙譯官師謀君判責二百板管押捕房一月○五百八十七號七百五十二號五百五十一號七百五址三號四華捕解送沿路拉人之流妓陳紅林妓傭王沈氏及烟妓張三寳妓傭張李氏至案刺史判罰陳張二妓各洋銀二十元○包探王寳生解送火匪姚德山至案禀稱前晚滿庭芳街被火時此人奔至沈寳初處劫取皮箱一口飛步脫逃適被小的拘獲解請訊懲沈投案領贓刺史判令將姚責二百板管押三月贓給沈具領○洋人泰司控傭婦賈錢氏行竊金鎖一事洋銀二元刺史訊得贜據全無爲之省釋○唐慶寳行至某處頑童王阿二攫取象牙骨摺扇報由某包探緝獲解案請懲究刺史判責手心一百下○洋人台物司控　人沈梅百買去房屋舊料延不付價等情讞員黄耀宿司馬正欲簽差往傳昨日沈已自行投案刺史著靜候訊核 
[法租界捕房紀事]  
　　昨日流氓陳生慶向某甲訛索洋銀衣服等物索之不獲大肆兇毆經甲扭訴捕房捕頭驗得甲果有傷痕著自行醫治陳則押候解送公堂禀請讞員陳楚生大令訊辦○前晚甲乙等衆流氓麕集小東門外護城河畔攫取途人所携之物經包探拘獲六人送入捕房捕頭命押候解送公堂禀請訊究 
[美租界捕房紀事]  
　　前晚有停泊浦江之法國某兵艦上水手若干人至虹口司考脫路某粤妓家作狎邪遊至則先有一英國水手在内以致頓萌醋意將英兵扭住兇毆事爲二百四十四號印捕所知急吹號呌召集六百八十八號四百九十號二華捕將甲乙丙三法兵拘入捕房捕頭令押送該管領事署禀請懲辦○前日傍晚時有一四輪馬車飛馳於北蘇州路一帶並無馬夫爲之駕馭旋被一百五址八號印捕帶入捕房捕頭令留俟車主前來認領 
 
 
 

Page 10

 
 
   
 
