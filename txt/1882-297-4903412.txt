# 1882 - 297 - 4903412

 

Page 1

 
 
[閱順德礦務局先後呈報李爵相禀稿書後] 　 
開平礦産成效巳昭昭矣而順德東西華溝礦産之興又將繼之而起夫乃嘆開千古未有之奇局非有間世一生之偉人爲之排羣疑塞衆難而又處崇高之位爲朝廷所倚畀中外所交推如合肥相國者不克起而振之以一身任負荷之重也中國搢紳先生習故狃常惑於風水之說且以前明經營礦務苗脈未能確指取之又未能如法内臣監廠百姓驛騷遂以爲口實或又曲爲之說曰國勢之强弱國用之貧富不繫乎礦産之有無古昔之世家給人足當斯時也漁鹽山澤之利且未盡開礦産何有焉是誠不通時務之論昔有明太祖與羣臣論人才獨以估古而不知變韋爲最下蓋有千古不易之道無百年不變之法變法而能合孚時合乎用卽合乎道矣今之疆絨如是其廣也人民如是其衆也供億如是其煩也經費如是其鉅也而欲拘執成憲悉由舊章是猶冬日衣葛卒歲無具而徒訝天寒也昔有宦游三十年而賦歸田者見其隣家中落曰何一寒至此乎曰坐不增産自君之出矣有餘者十年不足者十年近十年中生計之窮殆不可問夫産業猶是也承先人之緒何敢以尺寸假人而生齒日繁費用日廣勢益不振用益不支　視四璄阡陌之奪於豪家者不知凡幾吾也膏腴百畝幸而僅存然巳環我之疆矣惟兼并之是虞將何以教我余時在側深有味乎其言家之與國雖有大小之殊而理無二致我中國海禁旣馳風氣大開舉凡立約諸國莫不交派駐便分設領事備厥僚鬭盛其儀從限滿受代此往彼還供億亦云煩矣近歲造舟製器效法泰西一兵船之費動以數十萬計一鐵甲兵　之費動以百數十萬計中國之大海口之多巡洋防海需船幾何以今所有之鐵甲船蚊子船二三等兵船當之吾恐分布其間尚不及十之一二也其製造軍火器鎗則仿來福綫礮則仿後開膛鎗彈礮彈製如其式轟裂之器攻城則有地雷扼險則有水雷游擊則有魚雷經費亦云鉅矣出洋之供億製造之經費皆昔之未嘗有也有非常之用必有非常之財有非常之財而後有非常之效夫非常者固非常人所能也在昔有明中葉江陵秉政不避嫌怨不恤人言苟利社稷知無不行行無不盡雷迅其威風行其令百爲就理幾致中興惜其以講官驟躋政府未立大功業足以服天下又未嘗有恩德及民而又挾智任術識者病之孰若我合肥相國功盖寰區思威並著推赤心於羣倫之腹中使挾術任智者流不曰不敢欺而曰不忍欺中外猶一家也億兆猶一人也而龍蟠鳳逸之士皆欲追隨驥尾以成功名内難旣平邦交旣固謂馴致富强首推礦務此順德礦務局宋太守禀伯相語也且言所開煤礦漸有端倪東西華溝一帶銅苗透露光彩異常前在滬上煉試内含頂上紫銅西商見之莫不色喜與相慶中國礦産之甚厚礦務之將成也泪乎再禀伯相巳偕礦師相度地勢得其苗脈應開民地按地之原值準契加給三成並擬請經詹簿會辦局務批諭卽以委劄飭太守轉付以一事權仰見合肥相國知人善任極身使臂臂使指之妙中國之富强也有日矣喜心傾倒於是乎書 
[本館自巳接到電音]  
　　本館於昨日接到在津友人專發電音到本館内有九月十四十五等日諭旨十道敬謹譯登○九月十四日奉旨遺阿昌阿爲滿洲繙譯正考官崇勲爲副考官欽此同日奉旨内廉監試着春長萬培利去内塲監試着阿彦泰李鴻逵去入號巡查着祥佑伊里布光熙徐克剛去欽此同日奉旨受卷等房官着福蔭成堃榮椿文惠崇蓮奉祿去欽此同日奉旨這塲内督理稽察着左翼副都統清凱右翼副都統德克吉訥去欽此同日奉上諭河南開歸陳許道員缺着陳茀補授欽此同日奉上諭河南盜犯胡體汝臨刑呼寃一案前經梅啓照李鶴年訊明擬結當諭令刑部速議具奏旋據刑部奏稱查閱原奏疑竇甚多應俟供招到部再行　擬此案迭經御史風聞陳奏其爲輿論糾紛槩可想見究竟案情有無寛抑若不詳細推求不足以成信讞卽着李鶴年將全案人証卷宗派員妥速解京交刑部悉心研鞫務期水落石出毋稍枉縱欽此同日奉上諭張之洞奏省會要缺道員開單請簡一摺山西冀甯道員缺着左雋補授所遺太原府知府員缺着馬丕珤補授欽此同日奉上諭夏家鎬奏病仍未痊懇請開缺一摺刑部右侍郎夏家鎬着准其開缺調理欽此同日奉上諭刑部右侍郎着許庚身調補未到任以前着童蕐署理禮部右侍郎着童華補授童華所署之兵部左侍郎着周家楣署理欽此○十五日奉上諭吳大澂奏特保賢才懇　破格擢用一槢候選訓導胡傳着以知縣留於吉林酌量補用該部知道欽此 
[倫孰電報]  
　　本月十五日倫敦發來電報言沙飛亞國王爲人放鎗謀殺幸而夫遭毒手又云英國前因有事於埃及故將額外之兵亦皆召集以備征戰刻下埃事巳平仍行遣散矣 
[外洋絲信]  
　　外國新聞紙載有法國利用地方絲業近信云該處絲業生意極壞綢業中皆不願購絲上海傳去消息謂中國出絲較少而該處亦不顧此信銷塲终未能踴躍其存積之絲則止能減價售去新絲又貴不能便宜此絲業之所以日無起色也又聞七里絲刻下全無活動之意云 
[蘇臺碎錄]  
　　吳縣横涇鎭有僧拄錫某庵雖空門托　而色相未忘與村婦三宿桑卜便結善緣里中人惡其 
淫穢控諸官官卽飭差提訊立予笞責以作當頭棒喝又帶大枷一面發該處示衆觀者如堵咸誦唐解元詩云方盤託出大西瓜相與鼓掌惟時值秋凉風景或殊耳○某甲者木匠也娶妻而妒岳母積有微眥開一小酒肆囑甲爲經紀焉甲酷嗜杯中物又有登徒之癖遂舍家釀而就欽於某乙酒肆乙有女年甫二八甲日夕往酌遂與目成乃田方種玉而蚌巳成珠乙偵知其事將女舁至甲處岳母與妻極力阻之甲窘甚潜賃一屋爲藏嬌之所岳母猶絮聒不巳甲於月初忽携衣被而去杳無音耗甲妻疑乙藏其艾貑同母登門與乙爭論勢將搜兎窟而搗鴇巢也乙含憤巳久欲以老拳泰贈幸爲旁人勸阻聞將涉訟矣○胥門外下洲村張姓素有田産因游蕩而罄其妻屢諫之張大怒揮之以拳頭損血流妻思遇人不淑生不如死遂投水經隣人救起送歸至陳灣村張之族長家激張評理張知衆怒難犯不敢倔强巳允領妻回家矣 
[遷墩續聞]  
　　蘇城空地高墩前經大憲擬飭水陸營兵一律挑運以利興建巳列前報兹悉三首縣巳會銜出示諭令圖董造朋具報挑竣後一概建造房屋或隔圍墻或竪界石凡兵燹以前本有高墩者不在此例限各業户於兩 
 
 

Page 2

 
 
月内赴縣艮報逾限卽將該地充公由官飭營興挑其陸運則責成省垣左右中前後五營水運則責成各陗水師載赴崑山吳江等處塡高塘岸不准沿河傾棄致礙河道一轉移間化無用爲有用想各地主當無不樂於呈報也 
[連失幼孩] 　 
　　十二日蘇城内馬醫科巷朱成衣家失去幼孩一名年四歲身穿靑布衫褲遍貼零丁領到者謝洋五元送信者酬洋兩元十四日又有考婦手持脚爐盖在觀前鳴喊詢之則云失去幼孩一名年六歲三日之間連失兩孩或謂有拐子在城誘騙云 
[書局更員]  
　　金陵向有書局刊印經籍發往各省久巳不脛而走亂後十餘年來無論州序黨庠莫不爭購以甘字板明晣尢足嘉　蒙童也上年有人建議撤局以事由制府主政不果今逢大比左侯相以都人士觀光者衆宜力求廣益以備購取籌欵從事銷售果盛于往昔議者遂壹意振興現因晏彤甫先生巳歸道山梅花書院另聘該局提調韓簌　刑部爲山長而提調一席遂由前任杭州府陳伯銘先生接辦行見讐魚校豕爭事研摩使藝林中多藏善本也 
[山僧募化]  
　　江寗藩署本前明中山王舊邸高敞深邃署後爲堂子巷巷有小寺寺有一披髮僧挂單該僧除風雨之夕於面藩署席地坐敲木魚不輟或持魚繞署而行巳一年于兹矣署中人曾湊助洋蚨數十元不受亦不去據該僧云是三公山明心寺住持山界巢　無爲廬江三境之交舊日有寺燬于賊今立願求藩台創捐并賜葢一印卽持赴外州縣廣求布施庶莊嚴可成等語噫若此僧者殆所謂先立乎其大者歟第不知有志竟成否耳 
[巡防嚴密]  
　　皖垣向設冬防所以靖巿廛而杜宵小也曩例自十月朔起保甲屬憲卽派員梭巡街道今歲因各屬災民陸續夾省恐不肖之輩不免混跡其中是以局憲諭各員弁等自九月朔起每夜梭巡風雨無問該處居民咸得高枕而臥也 
[皖垣官報]  
　　九月初五日藩憲牌示試用未入流盧鼎知悉照得太和縣典史一缺檄委該員前往署理初七日示候補知縣朱壽祥知悉照得涇縣知縣一缺本司會詳檄委該員前往署理 
[江西官報]  
　　藩憲邊示吏部咨覆新班遇缺補用巡檢唐松森准補鄱陽縣石門司巡檢缺又儘先前補用典史巢先春准補會昌縣典史缺均應飭赴新任餘干縣縣丞許慶豐據報病故出缺着以勞績班從九品鄭承志署理特示 
[湖水泛濫]  
　　漢鎭之北後湖一帶地方東連夏口北控黄陂西底柏泉山地本低窪每遭水患無禾無麥靡歲不書今春隂雨連旬麥苗爲水所浸所收無幾夏間水又四溢早稻盡淹秋令水勢稍退而消長無常麥種又遭泛溢不獨今歲告灾卽明年麥秋恐亦無望矣天降飢饉我民其何以爲生哉 
[添設書院]  
　　寍波府屬之象山縣東鄉離城較遠凡生童之入城肄業書院者往往因道遠中止現經貢生樊某等籌捐欵項建珠山書院歲　經費以所捐田一百五十畝抵用外尚不敷錢一百二十千零是以該貢生等業巳據情禀府請爲撥欵協濟蒙宗太守查明象山縣每年有解府月湖書院錢三十千文應自光緒九年起撥濟珠山書院毋庸解府又　象山向有解府船工經費一欵前巳裁停今因該書院經費不敷卽將此欵亦自光緒八年起一併湊足統計每年撥錢一百三十千交該書院董事按李具領已由府札飭象山縣遵照辦理並札象山學查照云聞新任象山縣宋邑尊素有循聲想此事不難觀厥成也 
[毆徒滋事]  
　　木工某甲溧本縣人住金陵之旱西門孑然一身收一徒以供執爨甲故與隣婦有染前日午後婦來赴約甲以徒碍眼乃令往巿購物而徒行未　武見天忽隂晦欲雨因返店取傘惟時甲巳赴陽台正在綢繆之際忽見徒貿貿然歸急出問其故徒以取傘對遂携傘復行迨車畢婦去甲以徒爲有意窺巳銜之剌骨次日借淘米不淨痛加捶楚　不能號隣有知其事者心竊不平走告徒母徒母乃糾　戚友多人與甲講理及至見徒憊不能起腰股受傷甚重遂欲赴縣相控後經衆人調處令甲出洋十元給徒發傷如不能痊再行歸官辦理甲則暫交地保看守事始寢息甲雖幸免涉訟統計前後所費日屬不資聞徒傷尚不致命或不至再有别故也 
[害人寃報]  
　　浙江諸曁人陳某混名矮陳身不滿四尺而工心計久貿易於揚州專買牛羊猪驢各骨運赴福建其利甚厚以此致富年五十無子有女二長者巳及筓矣陳妻江氏擇壻甚苛陳妾支氏者靑樓人也作妓時年年生子陳因　之爲育子計乃歸陳三年珠胎竟閉陳夫婦望甚支欲固寵與僕婦謀假作懹孕以敗絮等物束於腰陳喜甚僕婦又與支謀暗招舊歡效以牛繼馬之舉支喜從之六月中一夕熱甚長女半夜復起呼僕婦作伴納凉婦假寐未幾女見一僧奔出從明巷而去急呼婦告之婦云汝眼花耳我何未見女心終疑卽以告母母以並未失物亦遂置之八月初旬陳遠出售貨女半夜時又見僧逸出急告母切請防察母始心動未免現於形色　女偶患時症延醫服藥三日遂死母惟哭泣并無他疑乃九月初一日半夜支忽大號口呼姑娘乞命一家大驚陳妻巳至支房支執其手大哭云三年以來備承恩待不該誤聽人言害姑娘致喪自巳命遂備述　婦與某僧合謀毒殺其女情狀言畢大呌一聲噴血而亡衆皆股慄回顧僕婦則不知去向使人往尋至其家知前一夕巳吞芙蓉膏自盡矣而奸僧竟以多名字下落未聽清楚無從追究此揚友來述者 
[閩省瑣聞]  
　　閩省考官章程經岑宫保奏准又經沈方伯議定巳列前報兹聞張中丞到任後卽牌傳同通班八人赴轅考試每人一房加以鎖鑰派跟丁二人伺察題目係爲政以德論越日又牌傳同通班八人場規照前題目係爲政在人論此日有一人呈遞白卷不知將來如何處置又一日牌傳同通班八人題目係學古入官論○臺灣設有海關騐船一員前月萬年清輪船由粤回臺帶有布疋草帽小鏡各物約皆千餘件雖請有免稅單而物與單内之數不符該委員認眞查驗溢出二千餘件卽經禀明穆　軍在案嗣爲臺灣鎭道合禀請予免究穆將軍批云據禀各物皆禀給生番以爲籠絡之具雖與私帶貨物不同但各件數目太浮與免稅單所　　鉅姑念事屬因公此次從寛免究而該委員認眞辦事不避嫌怨深堪嘉尚嗣後仍須秉公查騐毋負委任等語查近來官輪船恃符帶貨安得賢大吏本身作則以挽頽風耶○何制軍於六日念九日政體違和聞立秋日悞服人參二錢因是感冒微恙轉變成大病每日雖延謝唐兩醫士診脈不過小效末能全愈旋由厦門打電報催囑其三公子到閩並携醫士某姓同來逐日三醫士酌定一方服至七月杪始得大好云○去年設水雷所於馬尾地方開銷五六千金製濟年餘未見合用今春曾試水雷一个但見烟騰水上未聞聲震河中其不能力破敵船爭雄海而可知矣故水雷所現巳封閉不敢再施工作其已製之水雷另儲别廠以作觀瞻之具良可慨也○岑宫保於去冬創建臺北大甲溪長堤今春告竣乃四月中旬溪水暴漲冲懷堤身二十餘丈當卽修好及六月下旬溪漲於内浪激於外加以大雨浹旬七月初又風雨交作連宵逹旦遂撼陷長堤化爲烏有刻下兩岸依舊平沙只剩鐵籠十餘個飄泊溪邊大石數堆隠現溪中而巳至臺北沿路所築之碉樓十六座亦於六月間爲雨浸潤漸　傾圯七月初旬以後陸續塌倒現　欲坍未坍者尚有兩座行人過此多疾行數步恐爲危墻所壓也○長勝輪船向派在臺灣差遣現因回工修理劉觀察頗嫌此船小而笨重巳留萬年清差遣故長 
 
 

Page 3

 
 
勝刻巳改泒厦門守口以備載運官員來往之用於中秋日展輪前去矣○閩省候補人員　擠佐雜尤甚得善殊不　易溍憲沈方伯慈惠爲懷垂憐格外今科特多泝内外闈供差人員雖無薪水可支而旬餘之饔飱可給且閒居巳久無不以有事爲榮人同此心誰　　　伏處事料　　之日爲署糧道謝觀察點名無人爲之先容者卽遭裁汰令有名者多轉爲無名只得仰空長嘆赧顔出闈設身處地者何以爲情○福州船局現造之快船開工數年尚難告竣兹聞工程僅得三分之一但恐外觀不雅擬先將船壳造畢卽行落水再造船腹船面各事刻下木工雖巳赶忙製造然外披板尚未釘齊倘欲先行落水必須俟船底銅板釘畢方可從事惟釘銅板須將軟油毡墊底以期穏固耐久乃許總監工包辦之油毡由粤寄來有四五千張均不合用又不允退换嗣經吳監工勘過據說此毡粗硬異常卽尋常之船亦防悞事况快船值價四五十萬金安能如此兒戯乎許總監工恐動衆怒致礙事機不得不從衆議遂將粗硬之油毡數千張由南澳輪船駁回然水脚之費係船局自出又多糜數百金　 
[傾城祖餞]  
前管帶楚軍正中營楊羲臥太尊曁前任永嘉縣張靜薌邑尊同搭元凱輪船晉省温郡官紳之送行者自大南門直　北門外碼頭絡繹不絶楚軍各勇亦皆列隊護送旗幟鮮明戈矛閃爍蓋太尊與明府敷政有年一旦舍此適彼此邦之人其孰不攀轅臥轍耶 
[清江瑣聞]  
　　清江城門稽察甚寛兹因剥船過境且交冬令漕憲特飭管門官弁實力稽查嚴司啓閉云○清江　道係用石條鋪成極爲平坦雖馬蹄車軸接　往來三五年亦不致損壞自前任胡邑尊脩理後去年丁邑尊重加繕治旋脩旋圯蓋有故焉每當黎明時鄉民入街掘石撈淤致將街石撼動刻下楊邑尊着鄉保勸諭各舖户將門前街道自行捐脩約以半月竣工惟鄉民掘撈之事尚須禁止也○水渡口某甲向爲皮匠娶妻某氏年二十許伉儷甚諧姑媳亦無違言妻産一女尚未彌月忽於本月初六日用皮刀自刎其姑久不見媳趨視之則見手抱嬰兒血淋淋下頸皮僅連數寸猶欹坐未倒遂遣人告其母家母家一擁而至將室中所有盡行搗毁仍復肆擾不巳亦可謂无妄之災矣 
[漕船回空]  
　　江安糧道張觀察己由清江南下所有河運傮船己陸續回空比往年約早一日可見辦事之順速矣 
[竊銀正誤]  
　　初八日本報載蘇垣大通裕皮貨莊被賊挖洞竊銀二千餘兩負之而去一節係據蘇友函述者乃昨接金閶城外友人來信謂是晚之賊實係緣繩登垣僅竊去客房内衣件不過值錢十餘千而巳亦未有挖掘墻洞之事次日吳邑捕衙詣勘當塲獲住一賊身有鐵噐並巨緶一條極長云云合亟照錄以正前誤 
[會閱兵船]  
　　前日有法國兵船名費拉進口泊於浦江是由法國新造爲第二等兵船在沿有大兵頭一人副兵頭一人船主正副各一人醫生二人法兵及水手等共二百七十九人法總領事傅君請蘇松太道邵觀察前赴該船觀看預備外國舢板船兩艘在法公館碼頭伺候洋務局提調兼水利局總辦張翰卿太守曁法繙譯于君於昨午後兩點鐘時隨同邵觀察乘舢板前往法總領事巳早在船兵頭等遥見觀察將至吹號集人各報洋槍排班迎接升砲三聲觀察與張太守到船與兵頭領事叙禮畢先觀艙面所列大砲共十五尊均後膛砲據云每尊重約一千四百五十磅彈子能放一千碼遠砲能左右旋轉曲如人意除船頭正中大砲外兩傍各設六門連珠砲一尊亦可旋轉船有桅桿三枝吃水前十五尺後十三尺長有數十丈觀察於艙面看過後復下第一層艙看軍器惟見洋鎗手鎗及各式軍械鮮明奪目再下第二層看機器艙則皆滄砲上應用物件及各式氣機等閱過一周復至上艙兵頭留茶隨從人等各飲洋酒觀察宴畢致謝起身各兵仍排隊相送張太守曁于繙譯官同乘舢板登岸回公館則以見法國水師寳海外之一勁敵也 
[醉人滋事]  
　　昨夜虹口頭霸小街内有撐駕碼頭船之本地人王順福乘醉至成衣匠楊某家託做肚兠楊辭以現無作料王疑欺巳遂大怒將楊辱毆一西人過見之大抱不平將兩造逐散王乃遷怒西人濳邀夥件數人伺於路側西人未之知也緩步行來被王等欄住攢毆西人寡不敵衆鳴捕往捉乃誤拿一車夫車夫大窘謂伊等相打係在福建炒麫店門口與我何干捕乃釋車夫而至炒麫店拖一福建人去聞巳管押捕房未識如何了結也 
[小工得利]  
　　本邑小南門内有一高大泥堆佔地甚廣聞有當小工之浦東鄉人某甲向各地主包定挑去言明挑工洋銀四百元而某甲探悉招商局碼頭欲雇工鎭築復往包攬計塡工洋五百元一往一來共得工洋九百元雖雇人帮工亦須分潤然利巳爲不薄聞在泥堆又掘獲藏洋數百元豈所謂快發財者果有其事乎 
[押禁不肖]  
　　昨報捆　不肖一則兹悉趙思禮遵諭補禀前日晚堂經陳太守提案研訊其子趙春福俯首求恩太守憫其年幼無知着管押七天令趙思禮再行投案候斷 
[異龜求售]  
　　本埠昨有湖属之菱湖鎭人某甲持一小龜其形甚異二首岐出皆伸縮能食據稱得自菱湖鄉人此龜在山邊石下羣戲鄉人捕而得之甲用洋三枚相易欲來滬以博善價也有某絲棧主願給價洋十六元甲尚未肯盖視爲奇貨可居耳 
[領回弟婦]  
　　前報列行蹤詭秘一則昨日捕房將在押之孔陸氏解案原告孔顯鈞與陸李氏亦投案候質翁太守問李瀛洲如何不到陸李氏稱與李素不相識自應由孔顯鈞尋來翁太守謂姑免深究着孔陸氏隨其大伯回寗孔陸氏稱我在外傭工並　獲咎而大伯竟糾人至茶舘毁物實出理外且我尚有虧空之錢應由大伯歸償方可動身翁太守謂開店本爲發財何致虧空且汝旣守寡將親生之女置諸不顧反與人合開茶舘是豈婦人所當爲若速冋籍不准逗遛陸李氏亦不得向孔姓紏纒違則重懲孔陸氏又稱倘大伯將我私賣如何太守謂准爾控告又謂孔顯鈞如孔陸氏再逃當送案嚴辦 
[英界公堂瑣案]  
　　蘇炳昌至英公堂稱昨因患痧唤坐東洋車回家醫治在途加資求速而車夫不從與論復遭辱罵欲下車又被扯住致將長衫扭碎訴博拘案請斷車夫彭雲水供因催剖辨被毆互扭致碎其衣賠償無力求恩陳太守謂衅起細微毋須究辦斥釋○張阿祥訴稱在禪臣洋行當細崽被高阿長闖入房中竊去衣服五件經管門人連贜護住交捕送案請究高供與張原係相識時常來日並未行竊求恩察釋陳太守謂人贜並獲豈容抵頼隨判押高一月贜物給領○婦人王氏訴稱是人昨夜到我家尋衅滋擾不休逢捕　案被告　淵有供昨交經過花烟館門並被伊拖扯進去硬令吸烟不允以致爭執陳太守聞供大怒謂花烟舘動輙拖人殊堪痛恨該被告所稱踓難憑信然事非無因姑從寛一併斥釋如再有前項無恥之事定行重辦○茶店堂棺邱瑞田訴稱此人吃茶爲名乘間竊取水烟筒當卽搜出原贜交捕送究被告葛阿高供向業裁縫昨在茶館吃茶侯友不到茶鈔無着致遭辱毆與之爭執更觸其怒誣竊圖害乞恩明察陳太守問諸　捕知葛係由堂倌獲住交捕恐其中有架誣情事遂一併斥釋 
[法界公堂瑣案]  
　　前報列互爭攤基一事昨日復據原告陸福裕訴稱遵諭出外後張雪山仍不肯相讓且擺攤本係早設暮收而刻下張雪山竟至夜不收攤之東首乃别人所擺之基豈能硬佔是以復訴捕　將張傳案請斷翁太守詰之張雪山則稱我亦繳捐設肆有　票可驗 
 
 

Page 4

 
 
翁太守詢陸福裕汝言攤之東首乃别人所擺攤之西首尚有幾許空地汝擺之攤約有幾許開闊陸福裕答稱西首約寛六尺有零我攤開闊約一丈二尺太守謂汝可就西邊擺起則與張雪山無礙一併斥退○漆匠陳阿大周永生控被阿明劉劉丁桂等借洋不遂反致遭毆等情巳列昨報陳周兩人又將丁桂送案翁太守詰之據供李其姓丁桂其名與阿明等素不相識周永生稱頃見阿明劉劉等均在公廨門首揚言若不將金榮釋放再當尋釁我祇扭住丁桂阿明等己逸去太守着將李丁桂唐金榮一併管押諭陳周兩人如見阿明等當隨時鳴捕以便嚴辦○東洋車夫李長和訴稱有天津人雇車給錢三十文嫌我拉車不快將手中所持雨傘擊我致傷左目血出不止爲此鳴捕送案旋據坐車之王洪兒供稱在天桂園演戯因有要事故允給錢三十文伊乃多索十文是以失手現願判罰翁太守着將王洪兒管押李長和着送仁濟　舘視傷勢如何再行核斷 
[贈李湘蘭詷史]  
　　雪樣肌膚玉樣人偎人故故理絃頻漫言林下風清絶占盡江南一叚春二八芳年未破瓜蕊珠仙子麗朝霞輸他周昉傳神筆不讓琳宫萼緑華丰神流逸意纒綿殿脚行中有絳仙最憶玉尖春筍嫩花王只合供情天此花原在最高枝珍重閒情肯浪痴唱到紫雪廻一曲不堪持贈只相思[  壬午九月香夢生未定草]  
[秋興]  
　　西風颯颯到蓬門坐擁靑氈有涙痕壯志不成偏計拙清貧底用妄稱尊大　負氣抒才筆小杜傷心擬罪言便說消愁惟一醉怪予不解引清樽幾度捫心自忖釐風風雨雨又重陽悲歌彈銕朱門遠瘦影隨人烏角長莫把年華憎老大且教心性付猖狂而今百計都休想奸覔仙家避穀方[  多愁多病人初稿]  
[接錄前稿]  
　　一打鐵項下須用提鐵爐一十六座每座日出打鐵二墩四分此項爐位砌造并磚鐵料噐具等用共需湘平銀六萬四千兩一提鐵需用氣鎚二架重各四墩幷座基一切需用湘平銀五千兩一出鐵以扯條爲合售機費亦省計需配用扯機二副剪機一副并一百四十匹馬力一架一切俱全需銀六萬兩一各件機值共銀一十二萬九千兩成本一十七萬所餘之欵以備盖厰養厰等費以上打鐵機件成本需湘平銀一十七萬兩一司機司爐應用人工共一百二十名扯給月薪五兩并監工辦事人員薪水共湘平銀一千二百兩一提鐵需用生鐵一千二百八十墩計銀一萬一千八百八十五兩一提鐵需用煤二千四百墩計銀九千六百兩一成本利錢計銀一千七百兩一雜費三千兩以上共需月費湘平銀二萬七千三百八十五兩可得熟鐵一千零二十四墩每墩成本計銀二十六兩七錢四分貞銓謹按駱馬山煤礦在駱馬山前離海約四里之城子集鐵礦在駱馬山右距城子集約五里之小河嘴海濱曲繞如弓二礦均皆靠海惟小河嘴前海灘　礁不通舟楫其出販也仍須繞行駱馬山前故鐵厰之設不於出鐵之小河嘴而於出煤之城子集因地之宜也盖設鐵厰於城子集運脚之費僅止礦砂苟定厰於小河嘴則始事之運機件旣事之運煤出鐵費當三倍也此定設礦所之情形也煤鐵二礦此時先行各砌礦井一座以供開採各置吊機一座以供提運礦産煤礦防水甚於鐵礦故抽水機之設爲萬不可少此外棧房厰所以供儲礦之用二礦略同也煤旣出礦供售用者半煆燋煤者亦半故採煤厰所之外須有煆煤爐厰之設煆煤爐廠之噐件則有漂煤之機研煤之機判煤之篩推煤之器合煤礦計之其厰凡二曰開採曰煆煤其機凡六曰吊煤機曰抽水機曰漂煤機曰研煤機曰篩機曰推機其所配用馬力則凡四副也此煤礦應有廠所機器之目也鐵旣出礦全行入火而所成材有生鐵熟鐵故其分門建廠有三曰採鐵廠所以出礦産也曰烹鐵廠所以成生鐵也曰前鐵廠所以由生鐵而成熟鐵也採鐵廠卽爲開採礦所自應建設於小河嘴其烹煎二厰則因地之宜均設於城子集計烹鐵廠之機件曰鎔爐曰風機曰熱風機前鐵廠之機件曰提鐵爐曰汽鎚曰拉機曰剪機合鐵礦三廠計之其爲爐也凡一十有八其爲機也几六其配馬力也亦六此鐵礦應備爐機之目也因地之宜計局之籌兩礦之砌井建廠置機其成本約以六十萬兩爲率供採煤之用者凡十五萬兩供採鐵之用者凡三十二萬兩人工之供煤礦者共七百六十員名其供鐵礦者共四百六十員名其經費月約五萬五千兩除煤炭礦砂生鐵等項計共二萬六百兩爲廠内自成之材其費用巳併入各厰開銷外實應經費三萬四千四百四十兩卽以五五萬五千兩經費曾之月應得一萬零九百二十墩之生煤三千墩之燋煤四千五百墩之礦砂一千八百墩之生鐵一千零二十四墩之熟鐵計各件成本煤每墩不及一元焦煤每墩二兩六錢零生鐵每墩九兩二錢零熟鐵條每墩二十六兩六錢零統年出各件約值成本銀四十五萬以現在各局廠所購最低之煤鐵計之煤每墩計以三兩五錢生鐵每墩計以十二兩熟鐵每墩計以三十兩統計年所售值各件約六十四萬餘兩其獲盈約年近二十萬兩左右得利之厚自可槪見矣 
[書潤助賑]  
　　吳君慶餘書法顔柳願以潤資助賑凡扇册每頁屏對每條均减收二百文中堂加倍如有請教者卽將應送潤資交明向來經收賑捐之善堂局所掣取收票票上書明吳君潤筆字樣憑票及件有寄湖州經廳并書明地名以便寄還信力均需自付收捐之善堂局所概不代寄書件也再姚君鳳生書法歐褚近因從游者衆應接不暇將平時臨冩法帖刋石壽世裱板皇甫君碑一元三角塼塔銘七角枯樹賦五角大字樣四角字學初津一百四十文凡由蘇州王樞密巷電局内桃　賑寓經售者以二成助賑往來信洋力錢買者自付摡不代給[  賑寓同人啓] 　　　　　　　　　　　　　　　　　　　　 
[蘇省撫轅抄]  
　　九月十五日縣丞趙啓封謝委署華亭縣縣丞事○十六日候補同知王賓上海來禀知辭奉委解京餉赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[  光緒八年九月初七日京報全錄] 　 
　　宫門抄○旨三道錄前○發抄旨五道○署粤督曾奏爲恭報到省接印日期摺子○兼粤督裕奏爲恭報交卸督篆日期摺子○東撫任奏爲請頒發神靈匾額來片○陜督譚奏爲請飭部察銷夾片○江撫李奏爲特叅辦事玩悞任性自由知縣請旨革職懲儆摺子○刑部奏爲奏聞請旨夾片○都察院烏等奏爲請旨摺子○九月初七日工部鴻臚寺廂黄旗值日無引見○文興謝授太常寺少卿恩○記名總兵張瑞麟謝恩○雲南補用知府恒璋謝恩○六額駙續假一月並奏署印鑰○興廉請假十日○工部奏派勘估地壇望燈杆派出麟書翁同龡○召見軍幾○發抄李鴻章奏准補安徽壽春鎭標中營游擊李經綸暫留朝鮮彈壓請先給署札奉旨着照所請兵部知道欽此○又酌撤鄂軍忠義營勇夫奉勇夫奉旨知道了欽此○又貴州安義鎭總兵周懤昌飭赴新任奉旨知道了欽此○張樹聲奏由津起程赴省日期奉旨知道了欽此○任道鎔奏出闈日期奉 
旨知道了欽此○○太子少保署理兩廣總督一等威毅伯臣曾國荃跪奏爲恭報微臣馳抵署任接篆日期叩謝天恩仰祈 
聖鑒事竊臣在長沙欽奉四月十四日上諭署理兩廣總督卽赴新任母庸來京陛見欽此六月初十日起程業經恭摺馳報在案臣遵旨赴任水陸共三千里行逾一月兹於七月十一日行抵廣東省城十二日准兼署督臣裕寛將兩廣總督關防及鹽政印信 
王命旗牌文卷等件委員齎送前來臣當卽恭設香案望闕叩頭謝恩祇領任事訖伏念兩廣邊陲重地山海奥區政務殷繁萬方輻輳凡屬籌邊綏遠察吏安民在在均關緊要如臣檮昧深懼弗克勝任計惟有實心實力殫竭愚忱每遇兩省應辦事宜隨時與撫臣察商妥善循照舊章督率文武僚屬認眞經理務期和衷共濟中外相安庶幾仰答高厚鴻慈於萬一臣此次經過湖南廣東所属各境詢問官　僉云早稻皆己成熟閭閻極爲安靜足慰宸厪除循例恭蔬題報外所有微臣馳抵署任接篆日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○兼署兩廣總督廣東巡撫奴才裕寛跪 
奏爲恭報奴才交卸督篆日期仰祈聖鑒事竊奴才准兵部火票遞到吏部咨開光緒八年四月十六日内閣抄出十四日奉上諭曾國荃着署理兩廣總督卽赴新任母庸來京陛見欽此兹新任署督臣曾國荃行抵粤東奴才當將兩廣總督關防及鹽政印信王命旗牌文卷等件於光緒八年七月十二日委員齎送署督臣接收奴才卽於是日交卸兼署總督篆務除將現辦海防以及一切應辦事宜隨時會商署督臣妥籌辦理並將交卸督篆日期恭疏具題外奴才謹繕摺具陳伏乞皇太后皇上聖鑒謹奏軍機大臣奉旨知道了欽此○○任道鎔片再據藩司詳轉據鄆城昌邑二縣禀稱鄆城俗敝民刁素爲盜賊淵藪中稔之年尚虞竊發設遭歉歲搶劫頻聞光緒二年夏秋缺雨匪徒蔡三等乘間思逞幸卽調勇撲滅該縣舊有關帝龍神城隍各廟素著靈異當經設壇虔禱旋沛廿霖人心始定冬間雪澤愆期二麥未種七年春又形亢旱地方文武晝夜齋宿誠求紳民以廟宇傾頽並願集資修理三日間卽降澍雨又昌邑縣上年秋雨過多濰河水勢漲發直逼距城三里之莊頭村兼值大風海潮頂托該處紅岩隄爲合境利害所關情形萬分岌岌官紳於莊内之龍神廟焚香虔禱而雨止風停水勢立消四五尺得以轉危爲安城内城隍廟凡值地方雨雪愆期禱無不應亦屬靈貺昭然紳民咸思崇報懇請具奏欽頒匾額各一方以答神庥前來臣查捍患禦災有功則祀近年各省神祗效順無不仰邀綸錫今該二縣所禀情事相同合無仲懇天恩俯准頒發鄆城縣關帝龍神城隍及昌邑縣龍神城隍廟匾額各一方俾得敬謹摹製懸挂以隆報饗而順輿情出自逾格鴻慈謹附片具陳伏乞聖鑒訓示謹奏奉旨巳錄○○譚鍾麟片再靈州知州孫承弼前於光緒四年代買陜西賑糧遲延並於各鄉偷種嬰粟失於查察前督臣左宗棠奏請撤任併案查辦據藩司楊昌濬臬司魏光壽查明該員於撤任後督率紳耆親履各鄉當將民間偷種嬰粟一律拔除淨盡其代買陜西賑糧緣當時靈州地方軍商辦賑紛紛買糧饑民又絡繹就食價增糧缺民間嘖有煩言該員屢經出示平糶糧價稍落卽代買巿斗小麥小米六百石以濟賑糧並非有意延緩該員並無别項劣蹟隨經飭回本任附片奏明在案兹據藩臬兩司詳請銷案前來臣覆查無異謹附片具陳伏乞聖鑒飭部察銷施行謹奏軍機大臣奉旨吏部知道欽此○○頭品頂戴江西巡撫臣李文敏跪奏爲特叅辦事玩悞任性自由知縣請旨革職以昭懲儆恭槢仰祈聖鑒事竊揀發知縣尚廷俊先經委辦德化縣屬二套口厘卡本年春間湖北省新造直𨽻剥船三百隻由長江運赴天津經湖北督撫臣秦准每船准帶竹木三成士貨六十石免完厘稅卽經臣行局轉飭關卡遵辦如逾此數仍令照章納稅抽例以杜包攬而重餉項四月初間剥船齊抵二套口厘卡經尚廷俊再三開導始得查騐二十餘隻此外各船恃衆不服盤查就曰查各船核計截長補短除免二成外尚應完木厘銀四十餘兩貨厘錢十四千餘文合計三百隻爲數甚鉅當與督運委員湖北候補道張之淵面商祗允完木厘稅四千兩貨厘錢一千一百串張之淵僅交銀一千九百餘兩卽率剥船揚帆下駛其餘竟不完納該卡員畏其勢衆莫敢誰何臣因尚廷俊恇怯無能將其撤去厘卡差使一面咨合湖北撫臣勒令張之淵補完厘金乃尚廷俊交卸厘卡回省據稟忽染心疾請假前往匡廬覔一清靜處所安心靜攝等情臣查該員尚廷俊因辦事玩悞撤去差使係屬咎由自取如果患病屬實亦應請假何籍或赴他省就醫從無赴匡廬調攝者顯係負氣妄瀆當卽批飭不准詎尚廷俊竟自出省不知現往何處似此任性自由若不據實嚴叅何以示懲創而杜効允據藩臬兩司揭報前來相應請旨將揀發知縣尚廷俊卽行革職以昭懲儆除咨湖北撫臣飭催道員張之淵迅速補交厘金外臣謹會同大學士兩江總督臣左宗棠恭摺具奏伏乞皇太后皇上聖鑒訓示謹奏軍機大臣奉旨着照所請吏部知道欽此○○刑部片再臣部辦理秋審招册必待各省審定實緩後尾全行到部後方能刻竣成册分送九卿科道是以各省後尾均定於五月中旬具題臣部亦可從容辦理於上班前十五日分送各處今年新事人犯較往歲爲多兼之併辦去年舊事各省後尾到部有遲至六月及七月始行到部者臣等督催承辦司員赶緊飭令刊刻旬月以來鳩集百餘工匠連夜刷印若仍照往歲例限分送招册實屬趕辦不及而節候旣屇起數又多且進單送册限期緊迫上班亦不能過遲相應請旨飭下各省督撫嗣後審定後尾須按例限題報毋得遲延若有逾限卽由臣部叅處以復舊制而重刑章謹附片奏聞請旨奉旨巳錄○○都察院左都御史臣烏拉喜崇阿等謹奏爲奏聞請旨事據直隸孀婦吳劉氏以率衆謀殺賄改縱兇等詞赴臣衙門呈訴臣等公同訉問據吳劉氏供年四十八歲天津府滄州人緣光緒七年十一月間氏子吳大奎與回民白四口角白四率領伊子八人伊姪三人各執斧刀向氏門口罵詈氏姪吳連生拉勸被白七用屠刀將頸項砍廢遂將氏子吳大奎抓出白九用斧砍刴左耳根白多用腰刀砍刴頭顱當時斃命氏胞兄吳永興報案騐明十二月間氏次子吳四奎復據實呈州白四遂賄串差役郝三等朦弊刑責飭令說合氏因正兇並未到案未允延至今年二月間白九到案供認用斧砍刴是實不意五月間白四賄買差役又將白九釋放氏復控天津府伊又賄買刑書曹二先生等改刀刴傷爲刀尖札傷改斧刴傷爲刀尖劃傷逞兇者十餘人收禁者僅止一人不得巳乞食來京叩訴等語餘與原呈大略相同臣等查該民婦吳劉氏控稱伊子吳大奎因與回民白四口角白四率領子姪十餘人至伊門口罵詈伊姪吳連生拉勸被白七用屠刀砍廢伊子吳大奎被白九白多用斧刀刴砍當時斃命伊胞兄吳永興伊次子吳四奎先後在本州呈控至本年二月間白九到案供認用斧砍刴是寔五月間白四賄𥄲差役將白九釋放伊復控府白四又賄買刑書改重傷爲輕傷十餘人逞凶僅止一人收禁等情控關率衆謀殺賄改傷痕虚寔均應根究謹抄錄原呈恭呈御覽伏乞聖鑒訓示再據該原告結稱在本府控告一次並未親提合併聲明謹奏奉 
旨巳錄 
 
