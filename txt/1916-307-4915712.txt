# 1916 - 307 - 4915712

 

Page 1

 
 
   
 
 

Page 2

 
 
時評 
[收拾時局（冷）]  
　　今日者所謂收拾時局之時局也今乃不能收拾原有之時局而於此收拾時局之時局再行收拾豈不大可歎耶 
　　時局爲帝制所擾亂幾於不可收拾幸而帝制失敗現今政府乃起而收拾之故曰今日之時局乃收拾時局之時局也 
　　且此時局以前原亦爲收拾時局之時局也清季失政内憂外患並起時局幾至不可收拾幸而革命成功共和建立故前政府之時局亦收拾時局之時局也 
　　嗟乎一再收拾而時局之有待於收拾者益甚時局之罪歟收拾者之孽也 
[命令]  
　　十一月五日大總統令任令孟彦倫爲朝陽鎭守使署參謀長此令 
　　又令任命夏東曉爲熱河都統署上校參謀此令 
　　十一月四日大總統令陸軍總長段祺瑞呈請授徐方震周承志爲陸軍憲兵中校楊葆毅張德藩裕冕胡炳槖胡宗銓關方模金裕錕洪白新葉華鑾李朝杰蔡用勳王貴德雷泮林王祖德陳雋章紀清愈爲陸軍步兵中校王官維爲陸軍騎兵中校曾克敬李文彫劉良弼爲陸軍炮兵中校曾禄冷秉昭張鳳朝爲陸軍工兵中校韓慕蘄白步汪邁爲陸軍輜重兵中校苗文華趙一琴李忠德趙之毅爲陸軍步兵少校何貽菩趙宓閣爲陸軍騎兵少校張毓森爲陸軍炮兵少校王丙離爲陸軍輜重兵少校虞克棟安玉麟爲陸軍步兵上尉戴昭爲陸軍步兵中尉飴崇愷吳廣啓爲陸軍一等軍需正黯波頃花錫榖徐家旺袁家禄爲陸軍二等軍需正陶沅爲陸軍二等軍醫正應照准此令 
專電 
　　北京電國會擬延長一月至年底止 
　　北京電一說國會因借欵預算等事須延期二個月 
　　北京電憲法審議會點半開會到五百三十餘人王正廷主席審議增加敎育國防神聖海陸軍各章敎育章吳昌泌提出贊成二人反對三人國防章無人發言均原案否决神聖章梁昌誥提出結果可否未决陸軍章吳蓮炬提出結果否决 
　　北京電聞議員於彈劾陳谷案外尙有一總提之彈劾案正在醖釀中 
　　北京電舊政友會派組織政團定名蘇園已告成立中多國會穏健分子約有八十餘人 
　　北京電又有名蘇園之政派發生係舊政友會分子所集合言欲調和各派有議員五十餘人 
　　北京電政府提出特别籌議三要案（甲）各省清鄕進行案（乙）各省善後勦匪案（丙）大借欵成立後接濟各省辦法案 
　　北京電陳總長整理財政計劃提出四綱（一）試辦統捐以備裁釐（二）審核田畝釐訂賦法（三）併烟酒稅以除苛徵（四）實行會計法管理收支 
　　北京電財政部擬訂内外調用章程凡屬員任事三年成績卓越者内官得外放外官得内調 
　　北京電陸部改編明年度預算陸軍經費支出合計一億八千四百二十五萬九千餘元 
　　北京電國葬條例正在屬草凡有勳勞於國者得與此典 
　　北京電財政部擬將崇文門監督稅署及左右翼稅局合併派員督辦原有之兩監督改爲總辦 
　　北京電交部擬設路律委員會以次長爲會長路政司長副之並調熟悉路政者充會員 
　　北京電有人以中行票存新華銀行該行不允作爲現金陳總長特嚴飭不得再有如此舉動聞此與派别有關 
　　北京電滬中行監理確將以傅宗雍接充 
　　北京電鹽欵銀團允先交三百萬 
　　北京電報載政府某方面私借外欵係指交通部據云向美國借一千萬元以湘路作抵未經國務會議及國會議决但此消息係與許反對派傳出眞相待查或云尙未成熟仍須提出院議云 
　　北京電伍外長星期二或動議變更議程投票各報除湯派之晨鐘外一致歡迎之 
　　北京電有將丁徐孫均外放以收拾時局之說 
[譯電]  
　　廣州電今日廣州集有大軍名爲追祭先烈實乃表示南方之準備朱省長昨至青年會行新屋落成禮文武官員及外國領事到者甚多英美領事均有演說（五日） 
路透電 
[東方通信社電（日本人組織）]  
　　北京電政府推薦伍廷芳氏爲外交總長昨（四日）已提出國會觀測者以議會之形勢似不反對伍廷芳其人惟對現内閣關係上之一部議員中不免微有議論耳（五日） 
　　北京電中國銀行之兌換現仍續行該行顧問羅克斯曾向外國銀行求其暫緩兌現並求五國銀行團通融一百萬元五國團已允所請貸與一百萬元（五日） 
　　東京電合衆國山林事業有關係之巴林沙諾克博士近發明可云地中無線電話之無線電話一方式該電話裝置之普通電話導話器有電池及有地線等之特種機械通話距離自五英里乃至五十英里（六日） 
　　東京電爲祝賀天長節立太子式來京之李堈公入覲之際蒙皇后以御影下賜李太王及該王妃（六日） 
　　東京電陸軍特别大演習地各縣附近之勤王志士碩學鴻儒將蒙皇恩贈位或追贈位階其發表之期當在福岡大觀兵式之日云（六日） 
[附長沙龍璋君致東方通信社電]  
　　上海東方通信社轉各報館北京公民日報眞共和報轉各報館均鑒閱二十九日新聞報載東方通信社二十八日漢口電有龍璋等反對譚督在湘鄕募兵等云極爲詫異璋以憂患餘生幸還桑梓自交卸民政長後養疴家園絕未預聞軍政各界事此等蜚語既損私人名譽復亂湘省人心其爲奸人揑造無疑至反對譚督一節公誼私情萬無是事尤爲人所共知特此通電乞與更正龍璋歌 
[戰電]  
（英人路透電） 
　　倫敦電海格將軍報稱敵軍在萊斯波曷夫周圍猛轟台斯特里芒田莊與薩爾村英軍砲轟拉巴塞運河北面格勒尼愛叢林與美細萊附近之敵軍陣線英軍毁敵飛機一架英飛機五架不知下落（四日） 
　　彼得格勒電今日公報謂前敵有無關重要之戰事德軍以窒人呼吸之砲彈猛轟後逐出摩桀加村之俄軍但即爲俄軍驅走俄軍在杜拉伐特拉南得進步佔據高地多處（五日） 
　　羅京電公報云羅軍在布齊克河西岸進攻獲戰品若干羅軍在太白爾布齊北俘敵百人獲機關鎗兩架羅軍仍在佛爾干山隘西追敵捕虜四百三十五人獲砲四尊機關鎗二十架戰品甚夥杜白魯加戰局沉寂（四日） 
　　柏林電公報謂德軍復在泊里台爾山隘外獲勝俘敵六百六十一人（五日） 
　　倫敦電塞軍戰報謂塞拉里加河左岸最近戰事德軍被創甚重（五日） 
　　雅典電赴愛加特里尼之援兵奉命如維里齊洛斯之黨不肯退讓該鎭則卽擊之齊薩萊之希軍因中立區域尙未畫定已屢緩撤退 
　　雅典電聯軍已佔據愛加特里尼以免希軍與維黨再行衝突（五日） 
　　亞姆斯特丹電華沙總督布告公衆謂德皇與奥皇商定建設獨立之波蘭置世襲之君主定憲法編國軍其界線稍緩定之（四日） 
要聞一 
[外人觀察北京政局感言]  
　　字林報十月三十一日北京通訊云昔有同舟急流勢將傾覆猶復彼此詬責不圖竭力挽救者今之中國正復如是今日北京之有權者無間是否在職抑或在野而操政治之權力非私於一己之目的即眼光如豆不知要務以致國家如無人把舵之舟隨波逐流飄泊不定不能自主此爲外人觀察時事所得之情狀華人之觀察家所見不廣未能窺其全相故外人輿論較有價值焉中國前途之悲觀以今日爲最甚而造成此悲觀者厥爲華人君輩在今日已表示其無自助之能力中國之最好友人固祝中國富强自立然至今日不能不抱此悲觀中國雖有宗旨正大力謀國家幸福之士惟置身政界者大半爲純粹自謀私利之徒中國果有政黨互冺異見之必要乎則答曰今日誠有此必要矣中圖前途之荆棘瞭然易覩政府必須籌欵應付者厥有三事（一）外債不能按時繳付則中國將公然破産（二）因帝制而發生之要求如未能如顧以償則内亂將復作（三）行政經費（連軍餉而言）如未能逐月應付則變禍將起使中國有一心一德之政府則外債可借各省協欵亦可指用而一切債務當可支持使中國有散漫之政府則外債無從籌借而各省協欵亦不能多得兩者利害如赤日當空爲人共覩惜中國未能合羣且適得其反總理旣不與總統賡同調又不能與内閣同一步趨而内閣亦不能與國會情投意合究其彼此所不同情之内容非同兒戲卽屬於個人苟執政諸人以國家幸福爲前提而置備人權利爲緩圖則種種爭端皆可一掃而空北京辦事游移舉動兒戲徒失各省對於中央之尊敬川粤兩省各自爲政滇省又有再圖革命之說而張勳盤踞徐州倪嗣冲逗留蚌埠他省亦各專注於一省之政事其能念及中央政府及對於中央之義務者不可多見各省協欵至京今仍寥寥無幾政府所賴以圖存者僅鹽稅餘欵及從事羅掘而已　家入欵之大宗實爲地稅而就北京而言地稅幾已無存遲至今日中國猶未有同心協力共挽時艱之謀恐中國全局將愈趨愈壞不可救藥矣 
[政府籌議中法交涉方鍼]  
　　政府爲愼重老西開外交問題起見刻决定實行下列三事一爲安撫人民毋得作範圍以外之舉動一爲迅與國會接洽提出外交總長一爲組織臨時外交委員會籌議對待方針日昨曾特致參衆兩院密緘各一件其中所陳述者均關於老西開案最近接洽之一切詳情及對於法使提出質問之件并赴津調查之報告俾國會方面洞悉此中眞相聞兩院議員對於此案已連開會議討論相當辦法各員意見頗極紛歧聞多數之主張以如此辦法祇可謂爲半步之解决不能請爲第一步之解决仍應責令政府再與法使抗議或謂星期四衆議院之質問夏次長係卽多以此爲根據並於日内將再提出質問大致如關於外交之責任以及該案將來之結果當具如何之目的該案進行之手續當持何種標凖各項均要求政府切實答覆以供研究又聞直隸督軍曹錕昨又致電政府略云海光寺窪一案迭經電詢鈞院大部嚴重交涉嗣奉院電開已再電駐法胡使交涉仍勸導商民靜候解决又接外交部電開頃接胡公使覆商法外部允電法代使務取和衷商辦宗旨向部妥議各等因夫領土爲國家要素雖尺地寸壤斷不能輕以與人若惟退讓自甘倘各邦羣起效尤中華豈復能國銀本軍人久總師旅保守國土旣係職分所當爲捍衛桑梓尤出情誼所難已在法外部雖有妥商之言恐法代使仍是久假之計應請鈞院大部於予主持嚴重交涉宣告近來各處開會集議各省協力抗爭國際旣危民情可見務令再開和平之談判錕一官何戀一身何惜誓率全部士卒準備折衝以保前途而資後盾情勢　 
 
 
 

Page 3

 
 
切未能擇言除仍會同省長妥爲勸導外謹電迫陳統乞鑒改不勝企禱待命之至云云此外則天津體育社有宣言書發布旅滬軍商界香山公會長春商務總會等均後先有電函到津情詞均甚激昻又大名等縣天主敎民代表王德用日前爲此特具呈省長公署願犧牲利益以保疆土省公署昨已批示略云此案交涉之始本省長即以國家地土尺寸爲重未肯稍有退讓適值商辦間而法領遽行佔地拘警實非意料所及該公民等以主權國體攸關願各犧牲利益一伸義憤其志可嘉惟此事有關大局值此時艱萬不可有輕率舉動致貽人口實昨准外交部來電駐法公使復稱嚴重交涉法政府已允和平辦理現正積極進行仰仍靜候解决毋得别生枝節有負維持治安之苦心也云云又聞津人于士俊劉愼三等近爲此事組織國土臨時保衛社現已在白衣菴内籌備一切其宗旨專以保衛國土不容稍有損失已訂於月之四日爲簽名之期至於各省省議會及地方疆吏尤多紛紛來電且不時有極激憤之陳請昨聞政府因日前業與法代使交涉暫行恢復原狀特分别覆電各省略謂中法天津交涉法使已允將佔地退出暫行恢復原狀再行另開正式交涉知開厪注特先電報此後進行交涉預計决不至於失敗尤望勸諭商民不得再有激切之舉以免貽人口實是爲切要云云此則該案最近之情形也 
[北京特别通信（三十六）飄萍]  
　　馮君請願憲法之内容 
　　彈劾陳谷案重新提出 
　　益友派之親叚與親孫 
　　馮副總統未嘗選以前會以個人名義致電中央聲明對於憲法將以公民資格有所請願其意且八條各報曾揭載之而因與梁任公談話多所暗合之故反對梁氏之報紙遂指爲出於梁氏惟此項請願之書國會至今仍未接到大約因選舉關係暫行緩發聞仍須致之於國會也 
　　有議員朱念祖君此次曾因省長問題等赴贛一行道出金陵順謁馮副總統談及請願憲法之事知其意見八條並非盡出於馮君如取消同意權解散國會權無限制等實中央某機關之意其餘六條則從前此恢復約法之删電中摘出共成八條託在京某君（聞係林某）將此意發揮爲文而有人乃囑京漢鐡道局長曾雲霈送至徐州會議其時張倪之流方攘臂疾呼與唐少川勢不兩立無暇將此列入議事日程馮君亦不贊成以軍人名義干預憲法乃擬以公民資格請願謂使今復苟有軍人而對於政治欲有建言則不可不以個人名義出之更慮請願書之有未當適梁任公赴寗乃卽以此請救鄕民欲其潤色宏文增益價值梁任公匆匆無暇乃又以此携往上海旋得其覆書云該件甚佳無删削之必要此稿乃如敎科書之受敎育部審定不久欲懸之於國門矣惟該件之非出於梁任公則因是可以證明而馮君此舉聲明具有苦心國會之採用與否則權在國會請願者决不過問云云此朱議員所爲余言者也 
　　議員陳家鼎等對於違法借欵欲提出彈劾陳谷兩總長案前已電告此案前曾一次提出旋卽揭回昨日乃又提出（陳家鼎凌鍼張伯烈胡祖舜四人提出）連署者計郭人漳等六十一名此種彈劾案苟在叚内閣初通過國會之時則斷不至於成立今乃因政局之推移段氏信用之變換彈劾陳谷不啻彈劾段氏蓋興亞借欵段實主之事實所不能諱也故此案成立與否殆爲參半之數不敢謂其决不成立而項莊舞劍意在沛公國會與段氏之感情亦漸可見矣 
　　新近有所謂益友社者乃石駙馬大街張宅門條之改稱而其派别則包含憲法商榷會之重要分子凡張繼王正廷以及谷派之人物皆與此有關係者也但其中近又有親孫（洪伊）派與親段派之别張繼王正廷褚輔成等可謂爲親孫派之有力者而親段派則皆與谷有關係之人聞某某等四出請人簽名贊成擁護段内閣似與彈劾案有對付之作用一方彈劾陳谷卽以彈劾段氏一方擁護叚氏實以擁護谷君可謂旗鼓相當者矣 
[政團協商會第一次開會]  
　　昨日（四日）北京各政團合組一憲法協商會於上午十時至十二時在衆議院憲法起草委員會會場開會到者有七政團之代表計憲法研究會代表爲凌文淵藍公武劉崇佑憲政討論會代表爲朱兆莘辛漢温雄飛孫潤宇趙炳麟憲法商榷會代表爲朱念祖憲法協議會代表爲王振堯趙連琪益友社代表爲韓玉辰褚輔成駱繼漢吕復丙辰俱樂部代表爲馬君武張知競白逾桓邵瑞彭韜園代表爲張善與王廷弼陶保晋彭漢遺平社代表爲解樹强黄雲圖計共二十四人俱各政團中之有力者公推褚輔成主席每團均由一人報告關於省制問題之意見研究會主張地方制度須完全規定但詳細研究頗需時日恐因此有礙憲法全部之成立宜於憲法案公布後另行詳議討論會主張俟憲法案三讀會終了再用憲法會議手續制定省制大綱但何爲大綱宜先行認定商榷會主張於憲法案二讀會期内提議省制大綱加入於憲法中協議會主張與研究會同益友社主張加入省制大綱於憲法中但省長民選一層不規定先由起草委員會草出大綱於憲法案二讀後卽提出丙辰俱樂部主張省制大綱單簡規定關於省制問題表决手續仍照審議長日前所定一不加入二加入有限制三加入除民選一層外無限制韜園主張由協商會公共草出省制大綱二讀會終了卽提出平社主張於憲法會議期内提議省制大綱加入憲法但關於省長民選一層可　性或竟規定省長簡任亦贊同由此可見各政團人物之意見他日憲法案公布後此七政團卽變爲七政黨或小團爲大團所吸收組合爲大政黨均未可知 
　　又聞最近有蘇園之政團出現醖釀已久昨日始集合兩院議員五六十人宣布成立於西安飯店其名爲蘇園者意謂成立於國會復蘇之後將以不偏不倚之態度輿各派協力進行以期昭蘇國家之困厄云云并聞該社組織按月由全體社員輪流主任社務不設理事並不設常期主任以組織與各黨比較觀之各黨乃法美式之戴一人爲總統者蘇團乃瑞士行政會議所式之七人次第爲總統者殆亦可謂政團中之新式者也 
[農事試驗塲之紀念會]  
　　昨日爲袁政府解散國會之紀念日兩院議員特假農事試驗場開會以示紀念已誌昨報自下午一時議員諸君陸續赴會西直門一帶車馬絡繹不絶計到會者約數百人先時該場所豫備來會者八百人之茶點及西餐大衆入團後兩院議長偕衆來賓齊集該場内之暢觀樓上舊事重提痛談當時袁政府之武力摧殘國會各情有憤慨急呼者有欷歔涕零者而天意亦若知人感慨甚深三時許遂濛濛霏雨增人愁思來賓倍益不歡遂草草在樓下拍照紀念相片（係自由的結合拍照二十餘人照一片或數十人照一片）嗣各赴豳風堂觀稼軒等略爲遊憇並用茶點晚餐至五時卽散是日亦有西洋外賓數人到園參觀而各議員亦多乘用汽車云 
[王占元反對省長民選]  
　　武昌王占元督軍爲反對省長由民選一事昨通電各機關云省制大要不外於設官用人所謂設廳廢道之議尙待研究至民選官吏一層馮督軍所論八條梁任公所舉六義最近貴陽議會之通電指陳流弊實爲人人心中所欲言唯名與器不可以假人非有所吝也誠以中央所恃爲統馭人民所賴以服從唯此用舍之微權實握綱維之要領一旦破壞將見黨爭愈烈有志者將引避之不遑干禄者得詭隨以倖進伏望博采羣議期合國情國會明達諸君定不河漢斯言也云云 
[東報評論新副總統]  
　　馮督軍當選副總統之後國民共慶得人東報亦多讚美之十月二日大阪每日新聞云中國安然選出副總統可謂馮督軍慶亦可爲中國前途慶也蓋中國副總統雖不若美國之兼上議院議長然政治上别有一種勢力故混沌之政界或將因此别開生面（中略）馮之勢力足以左右政局中國興廢之所繫在馮君之意果將興之與抑廢之與雖不可斷言但馮君固賢明者也又大阪朝日新聞曰馮君必能輔弼大總統尊重輿論又東京報知新聞謂新副總統將盡調和時局之責又東京時事新報載某深通中國事情者之語曰馮君爲恢復共和之有功人物有新思想武人而不似武人者也以上各報之讚美馮副總統個人者如是惟對於中國政局仍有抱不安之念者耳 
[徐州特别快信]  
　　聞徐東海允出組内閣惟提出之條件恐難得政府國會方面同意昨張勳特電東海勿過事苛求免使國人失望云云 
　　萬繩栻頃來電云東海准八日入京一切已磋商就緒拭准明日（六日）回徐面陳一切 
　　徐樹錚派來之代表昨已乘車回京聞徐有外放某省督軍消息 
　　蕭縣前日解來匪犯三名昨經執法營務處訊實即由張司令提赴刑場鎗斃 
　　定武軍軍餉每月由財政部核發三十八萬七千元 
[杭州快信]  
　　財政廳長莫永員現已在滬定明日回杭 
　　農商部特派員黄公邁李嘉瑗二人昨日來杭高等審判廳長委任謝振采爲民一庭推事杭縣知事姚應泰嚴禁徵收人員向人民需索警備隊經費現由政務參議會審查完竣每年需洋一百零二萬一千一百四十元零八角 
　　警政廳長夏定侯委童止强爲警備隊差遣 
　　兩浙鹽運使胡思義昨偕稽核分所馮所長及洋會辦斯泰老等出巡紹屬各鹽場 
　　吕督軍因稽查陳之謙久不消假業將其職務撤銷 
[南京快信]  
　　馮副總統定八日在軍署舉行正式受任禮式 
　　馮副總統公選證書已由兩院公舉代表張東蓀賫送來甯兹聞張君昨已出京今日（六日）午後一時抵甯各機關長官均預備親赴下關江口迎接以崇盛典 
　　大總統派王芝祥致祭黄克强業於昨日過寗謁馮副總統後旋即轉車赴滬 
　　黄克强喪殯事宜由大總統任命齊省長就近妥爲照料日昨滬海道尹徐元誥來省公幹齊省長即委託徐道尹代表就近料理徐君業於昨日（五日）晚車回滬 
　　省議員日前多赴揚州參觀運動會昨已陸續回省故今日（六日）午後二時開大會 
　　滇省議會主張省制加入憲法並省長民選昨致蘇議會電云省議會鑒省調加入憲法省長民選本會於感日開會討論表决贊成請一致主張滇省議會印 
　　江浙孔敎聯合會姚文業姚炳勳劉承幹等致蘇議會電云國不可無敎議員廢孔人道滅亡縱有尊孔法案今日建議異日即可取消請諸公力爭并列入憲法明定孔敎爲國敎以正人心而固邦本無任盼禱 
　　省公署連日接續開水利會議到者官紳議員數十人列席 
　　省公署昨將省立第一醫院及淮陰銅山警局五年度下半年預算分册咨送省議會查照 
　　老西開交涉案聞馮副總統昨再電京力爭並謂蘇民亦忿激異常云云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[主權加入憲法之通過]  
　　昨日（三日）兩院開憲法審議會王正廷君主席議員出席者四百四十九人主席宣告省制問題暫不審議現在按照通告先行審議主權大體秦廣禮君說明云按照臨時約法規定中華民國主權在人民全體莫若將主權定爲專章使國民特别注意而知尊重主權主權者國家之最高權也或謂主權屬於國家或謂屬於國民或謂屬於立法機關或謂屬於憲法會議而實則莫若規定專章明白規定中華民國主權屬於國民全體吕志伊君說明云中華民國主權當然屬於國民全體主權旣屬於國民全體則當然於憲法内加入主權一章使民主國之解釋更明謙王振垚何雯孫宇潤反對憲法内加入主權一章以爲當進　　臘時代主權統治權尚未劃分俟後歐洲文明自有進步主權之說大倡以爲主權當然屬於國家因國家爲永遠不能消滅之物也我中國制定憲法無採取歐洲學說之必要主權在民之說本濫觴於法國法國因之起大革命然法國經數次革命數次改定憲法其憲法中亦未嘗規定主權屬於何處主權本爲無形之物萬無破裂之處謂我國憲法自無規定主權之必要現在若規定主權甚有疑問主權二字很費研究統治權可分主權不可分草案所謂中華民國立法權由國會行之行政權由大總統以國務員之贊襄行之司法權由法院行之是知統治權之可分而主權則永遠不可分也是以主權萬不必規定專章以免種種癡問葉夏聲丁象謙蔣義明等均贊成憲法内應規定主權一章以爲民主國三字若不加以明白解釋恐野心家欲破壞國家或不免解釋民主爲人民之主則於國家前途十分危險人民之主人民爲主甚易淆混若明白規定於憲法則可免此危險且智利墨西哥等國均規定主權一章規定於憲法實有百利而無一害主權當然規定於憲法之中毫疑義湯澘君云當憲法起草時未將主權規定於憲法草案者以爲全部草案之精神實可見主權屬於全國人民并非有意不規定故也諸君所討論之主權屬於國家屬於人民本席以爲關於主權說不能如此簡單以中華民國憲法草案全部觀之可以得其要領憲法之制定與憲法之修正皆係由人民選出之委員組織機關爲之則可以斷定中華民國主權屬於全國選民如美國憲法可看出美國主權屬於美國之各州由德國憲法考之可見德國之主權屬於聯邦各君主非屬於聯邦大家不要誤會起草委員會之意思委員會意思以爲規定亦可不規定亦無妨害大家如以爲規定更爲明瞭則明白規定亦無不可主席付之表决贊成憲法内加入主權一章者二百九十八人（二十一人不足法定三分二以上之人數）陳銘謙君動議請反證表决主席用反證表决反對憲法内加入主權一章者八十一人主席宣告贊成憲法内加入主權一章者實在三分二以上之法定人數於是主權加入憲法之問題遂通過矣 
[孫洪伊與内閣之前途]  
　　外間近傳内務總長孫洪伊有呈大總統函一封函面書新華宫卽呈大總統鈞啟字樣信紙係用尋常草稿紙之半幅裁去首尾共文曰謹呈者洪伊自蒙超擢矢志報忠無奈讜言不一以洪伊之不去爲内閣之解體洪伊何嘗戀棧惟奔走國事以來負借纍纍今如脫離内閣即難免債台是登仰懇大總統允處格外之恩於洪伊免職之前先頒出洋費五十萬元俾保全終始無任悚惶之至耳目繁多謹由郵聞耑頌鈞安云云一方以此函爲僞造一方卽以此函爲排孫之助力究竟眞僞若何我人不必加以懸斷明眼人自能辨之嗚呼此亦政潮中之一叚趣談也同時京中報紙又喧傳有孫洪伊將爲河南省長之說河南之人聞此消息即有省會議員聯名六十七人電逹中央極端反對誓不承認而昨日又有歡迎孫洪伊之河南省議會議員楊允升等發通電與政府及北京各報謂反對孫洪伊之電非河南省會全體所發即是揑造等語兩方面各執一說吾人亦無從辨其誰假誰眞蓋近日政局内幕所關至爲複雜驟視之議會人目迷五色亦不止孫洪伊一事爲然矣 
　　日前馮副總統曾有書上大總統請調停政局勸孫伯蘭不辭當時反對孫君者謂馮之書係孫君運動而來其實馮君所希望者乃在段孫兩全不生政變若不得已而求其次時則但望維持内閣於孫段之進止固非有所廻護故馮君於前次上書後另有一電致總統略謂不宜以一總長之進退使内閣動摇國瑋休戚所關難安緘默云云休戚所關一語聞係原文中所有此外皆述意之詞由此觀之馮副總統之主張不亦彰彰可考乎至於近傳之徐内閣王内閣種種消息昨據各重要方面所聞仍期望徐氏必來公府正在敦促但據消息靈通者觀測若内閣之風潮日亟則徐氏終恐變計不來不然即來亦必不捲入政治漩渦此則有可信之理由者也政界一部分人有推測徐東海不來而謂王聘卿將出山者此說也一星期前倡之甚盛最近則漸趨熄滅又據某最高機關消息黎公此番態度絶非左袒個人且對於段内閣之信任始終未易其切望徐菊人來京者實將以調停之責託諸徐氏萬一不來則副總統或自向段君商議亦未可知 
[中行兌現後之謠言與勒價]  
　　中國銀行開兌以來信用逐漸恢復故其初數日雖稍擁擠近日實日見減少乃前晚外間忽有謠傳謂該行所儲現金已不甚多昨晨前往兌現者遂忽然增多並有持存欵摺往提存欵者該行雖依次照付惟取欵之人旣多則點票付銀手續繁重所須時間自須延長而守衛軍警謂日前有擠失紙幣者遂不許多人入内必須櫃房内人數旣少始再放十數人入門取欵者因此稍有煩言江宇澄統領因事赴該行曾對衆愷切勸導謂隨時皆可兌現何必擁擠諸人頗爲領悟退出者約有數十人然謠言之外另有一種原因則錢商之抑勒是也近日以來都中各錢攤錢舖對於該行紙幣比較現洋尙復故意歧視每圓作短銅圓二三枚不等更有一種奸商日來私運多數現洋前往各鄕乘鄕民於開兌消息尙未週知之時仍按八九折收買中國銀行紙幣鄕民受欺者不少聞中國銀行得此消息以爲此事不特有害小民且與該行紙幣信用大有窒碍業已分别函請步軍統領衙門曁京師警察廳嚴密查禁更恐各省鄕僻小民尙未盡知本地錢舖奸商仍有前項情弊昨復分函天津山東奉天南京河南山西漢口安徽浙江各處中國分行飭與就地警察廳接洽出示曉諭嚴密查禁以免市面對於京鈔再有抑勒兌價以及互相買賣等事先是在中國銀行將行開兌之時某派及某系之人卽已聞信其時票價尙祇八二三折遂大收買一面從中漁利一面吸取其現金及前晚自己之紙幣兌換已盡又造作種種謠言務欲擠倒該行藉以攪亂政局故昨日兌現者忽大擁擠聞國務院昨日已開會議議决此後兌現每人以五十元每日以五十人爲度蓋以防奸人之詭計也又據英文京報云中國銀行準備充足開兌以來極爲平穏此七八日間兌出現金已數百萬市面金融頓然活動乃聞奸商市儈近頗有將大宗現金捆載出京之事此則亟宜嚴禁蓋現在交通銀行尙未開兌市面上現金之數尙不敵紙幣之數大宗現金之出京足以生市面現金缺乏之患聞大總統於中行兌現事甚爲注意每日必令秘書處以電話詢問情形本日又傳諭步軍統領會同警廳嚴密查禁遇有携帶現欵一千元以上者一律截回江統領於本日上午到行見有錢商人等正在兌現亦將此語親自當衆誥誡矣 
[郵航鐡道兩借欵之論辯]  
　　外間近來盛傳交通部有以全國郵電抵借外債之舉衆議院議員已因此要求國務院出席質問國務院已派交通次長王黻褘於昨日到院答覆據稱交通部確曾有此借欵於八月某日九月某日分兩起簽約共計三百萬元按約法借欵當交議會議决惟據王黻褘之說則謂前參政院曾議决准該部償還外債之預算得自由借換此項借欵旣係借換則亦與約法上所謂國庫有負擔之契約性質不同故不必交院議决當經褚某斥以現在是否參政院時代王黻褘答言參政院議决旣未有明令廢止本部不能不服從遵守議員亦不予置辨惟對於國庫有負擔之契約之解釋爭論極烈 
　　中美鐡路借欵俄國首先提出抗議以爲侵害俄國條約上之權利兹據大阪朝日二十七日北京電我國已有答覆略謂貴國根據一千八百九十九年之中俄密約對於此次以美資建築之鐡道有所質問然此項密約指定建築由北京直達俄國邊境之路線當先得俄國之同意此次中國所欲修築者係向西南之路線絶不侵犯俄國之利益範圍云云俄國方面是否再有第二次交涉尙未可知 
[湘鄂人對於天津交涉案之近况]  
　　湖南湘省對於天津老西開交涉案自接到天津商務總會曁順直省議會兩次來電力謀抵制之法此外旅湘順直官商同人亦在長沙南門外碧湘街華隆鑛務公司内設立順直旅湘公民維持國土分會由姚君錫圭領銜通告旅湘同鄕務於十一月一號午前八時齊集該會討論對待方法以期合力進行惟昨日又得京電此項交涉可望和平解决則風潮不難早日平息矣 
　　湖北武漢兩商會對於老西開交涉初因不知官場意見雖各有電答復天津商會惟均以道遠莫知其詳請將發生情節及事實函示再開會公同討論協助進行嗣因悉王督軍已有電致政府協爭武昌商會始於一日特開大會討論但對於抵制辦法終取愼重主義不敢輕於附和第因旅漢津人已有刋布傳單主張進行不識漢商會究竟作何對付故公决請會長殷友于於次日赴漢與漢會商酌一致行動詎二日督軍署已接直省長來電云法使已承認暫爲恢復原狀津埠各項抵制行動已飭停止云云當卽轉録通知漢商會遂不果開議王督軍又恐軍界中人演說激昻特於前日召集各將校諭令誥誡部屬勿得輕舉妄動本督軍已電京請嚴重交涉應靜候政府解决云云 
[湖北近聞種種]  
　　各界慶賀副總統馮華甫當選副總統電到鄂武漢各官署軍隊學校法團均紛紛發電往賀王子春督軍並擬命軍政紳商學各界於二日升旗懸綵張燈舉行慶賀嗣因接馮副總統謝電云謹擇魚日就南京督軍署舉行正式就任禮乃傳知各官署局所學校軍隊商會於六日舉行慶祝且委派本署副官石錦川於三日起程往寗代表致賀聞省議會漢口商會亦擬派代表前往道達歡迎之誠意 
　　議員哀悼黄克强黃克强爲創造民國偉人鄂人士多與感情浹洽兹在滬病殁參衆兩院已於三十一日表决休會一日下半旗誌哀鄂省會於一日下午接到此電亦表同情乃於二日起休會並以全體名義電滬弔唁惟官廳方面並無若何表示議員中並有主張即開追悼大會者嗣以黄之靈輀回湘須過漢口不如届時弔奠遂作罷議 
　　考查各僑民敎育國立武昌高師範學校長張煊氏刻奉敎育部訓令以南洋羣島各華僑遠居異域中學荒疏迭據呈請政府提倡敎育等情該僑民等眷念祖國志殊可嘉自應設法倡導用副循本溯源之至意查元二兩年曾經遴委各門中學管敎員分往各僑埠創辦各級普通學校惟風氣初開一時難臻完備兹特派委京師國立師範校長陳伯瑛武昌國立師範校長張煊會同前往新加坡舊金山哇埠瓜拉等十六島實地考察僑民敎育將已辦各校成績優劣及性質習尙應興應革情形斟酌時宜參以已見詳細呈部核辦云云並聞每員部發旅費一千六百元往返以三個月爲期 
[皖省六年度地方預算案]  
　　皖省六年度地方預算案業經省長咨交省議會核議昨日（三號）省議會開特别審查會審查該案惟手續繁複審查匪易乃議决以柔日九時起至五時止專爲討論該案時期兹將該案大綱摘録於後 
　　（甲）預算總說明（一）會計年度自奉中央改定以每年一月一日爲開始之期十二月末日爲終止之期本省歷年預算均經遵辦此次編制省地方六年度預算即係自六年一月一日起至十二月末日止（二）自中央於三年六月一日飭令取消國家稅地方稅名目復於四年一月二十七日頒行預算辦法八條其第二條載有國家地方稅名稱業已取消四年度預算應即無庸分編等語本省歷年預算雖係遵照合編仍於各欵之下將國家地方收入支出數目分别登明故本届編製省地方預算沿革尙復可稽欵目不至牽混（三）本年九月十一日始奉財政部佳電内開查省議會業經奉令召集所有國家稅地方稅及國家行政經費地方行政經費亟應劃分惟現在國家地方兩稅法案尙未議决劃分尙無一定標準兹擬定暫行辦法業經國務會議議决各省歲入照民國二年財政部修正釐定國家稅地方稅草案辦理歲出照民國三年核定預算案辦理其民國三年預算未列之收入爲民國五年預算列入國家歲入者仍暫依民國五年預算辦理至各省應解中央專欵仍暫按照現在定額如數報解國稅内如有不敷酌量由地方稅内協撥俟兩稅劃分確定後再另定辦法等因維時本省六年國地預算均已遵照部限編製完竣送達中央當查省地方收入較之二年部頒草案種類尙屬相符共支出較之三年則頗有溢出係因地方要政力謀進行必需經費遂難減（四）五年度省地方收支各欵亦經財政部彚同國家收支核定行廳故本届預算卽以五年度部定數爲比較數（五）本届預算以收抵支計多二十四萬元有奇除省議會經費及議員公費旅費實需若干照省議會暫行法應候省議會自定外其餘本可照財政部佳電協撥國家收不敷支之欵惟省地方收入以丁漕附捐曁糧米捐爲大宗征收之贏絀仍須以年歲之豐歉爲衡究竟能否協撥國家應俟歸入决算案内辦理（六）本届預算内支出各欵除財務門係由財廳擬訂外其餘内務敎育實業各門均照省公署來單編列（七）本届預算内省蕪警察費僅有疑而無項目節因該兩欵照部定案係由國家稅及省地方稅内分撥交由財廳統收統支其國家稅應作何項何目何節用途地方稅應作何項何目何節用途並未說白規定故項目節無從分列（八）本届預算外如有臨時發生特别要需應俟專案追加 
　　（乙）歲入經常門第一欵附加稅捐田賦地丁漕糧租課加五糧捐蕪湖米捐房舖捐第二欵雜收入地租房租皖米捐局二釐公債商舖捐米捐戲捐車捐妓捐屠捐燈捐棧捐划船捐學費收入合計一一八六一五六增六三○四（丙）歲入臨時門第一欵雜收入合計一三九七九二增三○○○○歲入總計一三二五九四八增三六三○四 
　　（丁）歲出經常門内務費合計一四○三三四增三八一四財務費合計二五八二三敎育費合計三○四二○○增七七三六三實業費合計一○八五五七增四七八○一歲出總計五七八九二五增一二九一七八 
　　（戊）歲出臨時門歲出總計四九七四○八增三二一三三二統計一○七六三三三增四五○五一○ 
[浙省中等學校第一次聯合運動大會（靜眼）]  
　　浙江省敎育會會長經亨頤等發起中等學校聯合運動大會本擬於春問舉行嗣因軍事倥偬省城方戒嚴官廳乃有延期之批此次復呈吕省長於地方紀念日（浙省光復日）舉行當蒙省長批准吕公並承認爲會長政務廳長王文慶爲副會長敎育科長馮學壹爲幹事長許漢章君爲駐會辦事員徐一氷爲司令兼詳判主幹葉謙爲運動主幹經亨頤爲招待主幹許丙堃爲庶務主幹何競明爲文牘主幹厲綏之爲衛生主幹又各部復推副主幹二人及幹事數十人借梅東高橋工程營操場爲會場會期定五六七三日惟日前大雨地溼三日尙未晴故决議延期一日自六日開始運動 
　　除省城男女各中等學校生徒約二千數百名之外其自各縣來者以寗波第四師範紹興第五中學第五師範爲最多均爲一百五十人左右此外如明道師範二十餘人第四中學三十餘人餘如第六七八九十中學第七十師範各自二三十人至十餘人不等省城各旅館生涯大進如華興清華湖濱華英泰安望江大公各旅館皆有團體居住每人日出資二角特别之廉價也旅館之外他種飲食店及雜物商均非常發逹而西子湖頭之小舟亦頗忙碌蓋空前之創舉也五日雖未開會而天色甚佳各校生徒乘機至各處參觀或至湖濱遊覽興味殊佳 
　　第一師範學校於預定開會之前一日（四日）開音樂大會該校長經君頗注意於美育而音樂敎師李督同君又熱心敎授李君研究美術有素於音樂又多心得故生徒成績斐然是日開會分上下午兩次各處來賓頗多吕省長亦親自蒞會演說其節目分爲二十四有獨唱者有合唱者有獨奏者有合奏者有用風琴者有用洋琴者卽歌曲之中有和緩者有激壯者來賓聞所未聞拍掌如雷省立各校中注意音樂體育者實推該校爲首云 
　　蘇省各校如上海體育學校南青中學等亦團體來杭參觀以助興會場陳列裝置亦頗華麗今日爲第一日其運動秩序四十四節 
　　午前七時許與會各學校及參觀各校曁普通男 
 
 
 

Page 7

 
 
女入場者絡繹不絶路中車馬不能通行大東門直街尤甚且軍樂喧闐行人駐足而立歎爲從來未有場中各執事人分班治事秩序頗佳女賓入路不與男子同男賓亦分團體個人兩門入故不十分擁擠至决勝人員與運動批評容續述 
　　商務印書館特印有會場紀要一書封面印有吕會長公望小影内有會場圖及美國新到各種運動器械圖並於會之起原及組織法與歷次會議辦法正副主幹姓氏均爲赴會者所欲知故各校咸歡迎之中華書局亦有記事録贈人内刋秩序單頗適用 
　　第一日上午競技類優勝人 
　　運動種類　　次數　名次　競技人號數　校名 
　　一百碼競走　　一　一　　七六　　　　第五中學 
　　又　　　　　　一　二　　六九　　　　第四中學 
　　又　　　　　　二　一　　二二○　　　安定中學 
　　又　　　　　　二　二　　三六四　　　甲種農業 
　　又　　　　　　三　一　　四○○　　　甲種商校 
　　又　　　　　　三　二　　三八四　　　甲種蠶業 
　　又　　　　　　四　一　　　八一　　　第五中學 
　　又　　　　　　四　二　　一四九　　　第十中學 
　　又　　　　　　五　一　　二○三　　　宗文 
　　又　　　　　　五　二　　二○二　　　宗文 
八百八十碼競走預賽　　一　　三二六　　　第七師 
　　又　　　　　　　　二　　三一五　　　第七師 
　　又　　　　　　　　三　　三○二　　　第五師 
　　又　　　　　　　　三　　一四八　　　第十中 
替換賽跑四百四十碼（一）一　三八九　　　蠶業 
　　又　　　　　　（一）二　二○三　　　宗文 
　　又　　　　　　（一）三　三六五　　　農業 
替換賽跑　　　　　　二　一　七九　　　　第五中 
　又四百四十碼　　　二　二　三○二　　　第五師 
　　又　　　　　　　二　三　三二九　　　第十中 
　　又决勝　　　　　　　一　三八七　　　蠶業 
　　又　　　　　　　　　一　三八四　　　蠶業 
　　又决勝　　　　　　　二　二○三　　　宗文 
　　又　　　　　　　　　二　二○七　　　宗文 
　　又决勝　　　　　　　三　七九　　　　五中 
　　又　　　　　　　　　三　七七　　　　五中 
　　今日開會吕會長曁副會長等以次到會惟軍樂隊遲到半時乃借第四師範軍樂隊暫用午前各校齊集惟吳興中學第三中學因席次未與排定出會場而去十一時下雨女賓忽散男賓普通席亦多散去 
地方通信 
[蘇州]  
　　新安同鄕會賀馮副總統電新安旅蘇同鄕會賀馮副總統電云南京馮副總統鈞鑒我公當選中外臚歡敝會夙隸帡幪益深慶幸新安旅蘇同鄕會全體恭賀江旋得覆電云新安同鄕會公鑒承電敬悉謬荷公推深慙薄植遠辱賜賀愧悚莫名馮國璋支 
[無錫]  
　　董課員看戲閙事縣公署庶務員董某昨偕二友至啓民髦兒戲園觀劇當時董某未帶長期券（卽戲園贈與縣署之免費長期票）二友亦未買票該園驗票人見其無票卽不允進園致相衝突幾至用武嗣爲園主孫希回所聞即出而招呼董某等不願再入看戲卽至警察所報告欲將該園主傳所罰辦吳警佐卽由電話詢問門前崗警調查啓釁情形翌日卽屬該園執事人至董某處服禮詎董心尙不甘又赴司法處提起刑事控訴後經同事勸說始允撤回而事已爲楊知事所悉頗不爲然卽發手諭謂如署中人員以後至戲館看戲有不買票者准由該園拿獲解縣懲辦所有署中長期券須調資清楚一律送還免招物議云 
救火聯合會開成立會無錫救火聯合會定於本月六日開成立大會是日又爲辛亥年無錫光復之日届時擬由救火會各學校舉行提燈會以誌紀念故曾具函通知上海救火會派員參觀滬會長毛子堅君得信後即組織參觀團一百二十人准於五日乘車來錫除函復無錫救火聯合會外並函逹楊知事請爲保護日昨楊知事接信後即派專員於今日赴車站照料一切矣 
　　省議員辭任副董省議會應補議員陶時中自接縣署通知書後即於上月二十四日赴寗二十六日赴會報到業經出席於大會其前任之開化鄕副董一職不能兼任函達縣公署聲明辭職派人接替 
[武進]  
　　商會電賀副總統武進商會聞馮督軍當選副總統後當卽拍電南京致賀電文云南京馮副總統鈞鑒國會選舉公膺隆選薄海歡騰敬電馳賀武進縣商會叩旋得復電云商會公鑒承電敬悉謬荷公推深漸薄植違辱賜賀悚愧莫名馮國璋江印 
[鎭江]  
　　練習野外操法駐鎭陸軍第十九師楊春普師長近以所部各營士兵之操法如鎗械步伐徒手柔軟跳高繩索等技均已嫻熟而野外操演尙少練習自應趕速訓練爰特分飭所部各旅團營官長着於本月六號起操演野外操法並定於十二號就南門外京峴山附近之鄕間實行練習 
　　警長注重冬防警察局章局長以時届冬令防務亟宜加嚴昨特轉知所屬各警區區長等每晚親出查察各崗勤惰又派巡官查察境内旅館有無容留形跡可疑之客民並抽調落差長警加班巡邏以資保護 
[江北]  
　　梟匪販鹽拒捕江北鹽阜一帶素爲私梟萃聚之所二號阜屬下蕩王家橋兩處有私鹽船多雙梟匪百餘人擬將私鹽載往下河各處兜售甫抵下蕩左近被江北緝私營官兵探悉持械追擊鹽梟等竟開鎗拒捕轟斃官兵數名現已報請阜賽馬知事勘驗一面派隊緝拿匪犯務獲懲治 
[南通]  
　　南通匪首就擒緝私營偵探謝小慶串通鹽梟爲忠鄕里曾經餘東警區訊明屬實正在核辦間該營以謝身充偵探不思克勤厥職反私通梟匪擾害閭閻非從嚴懲辦不足蔽辜隨即備文向警區索回擬詳請上峰處以重刑不料警區索回後看守疏忽被該犯越獄遁去復與該匪黨聯合屢次搗亂乃竟天網恢恢該犯昨又被餘東警區購線在新港鎭地方緝獲馬區長立即親自押解來城經警局季司法員鞫訊該犯已將前後犯案情形逐一供認不諱聞已解送縣署核辦矣 
[杭州]  
　　鹽運使出巡兩浙鹽運使胡思義氏於昨日（五號）上午七時偕同稽核總所會辦洋員斯泰老君兩浙稽核分所馮所長協理大河平隆則由杭渡江赴紹卽乘越安輪船至曹娥場所屬鎭塘殿察勘鹽灘并調查曬鹽産額及運銷情形在百官住宿一宵再乘甬紹火車赴寗波各場調查鹽務聞此次行期預定爲二星期所有胡使職務暫由運署總務科長代理已電呈鹽署察核 
[安徽]  
　　皖議會第十八次常會紀事十一月三日皖議會開第十八次常會議員出席者六十四人二時三十分開會議事科員宣布外來函電（一）直省長來電爲老西關交涉案（二）贛議會來電關於該省單行條例衆議付油印（三）衆院來電爲黄克强先生作古預備開會追悼並下半旗誌哀（四）魯議會來電爲遼源交涉案請電協爭（五）鄂議會來電贊成省長民選不贊成省制加入憲法（六）吉省會來電關於遼源交涉案（七）宣城公民吕志元請議爲該縣知事金保權違法殃民衆議俟吕君到會再議（八）舒城烟酒商民請願衆議付烟酒公賣案一併討論（九）報告第一區遞補議員劉燮卿報到（十）報告第三區遞補議員徐南州報到（十一）皖民請議恢復農會（十二）蕪湖各帮董爲查驗補抽局請議衆議兩案付請議審查（十三）省長答復一五加微案派員查核廬江丁恒因政治犯罪援令省釋案咨送房舖捐計算書十二册答復禁墾洲蘆案省議會請領歲費飭財政廳照撥案等宣布畢議長報告旅寗中學請議案改付請議審查并宣布官中行案審查結果付三讀會討論衆以爲然議長又宣布爲遼源交涉案致國務院電文請衆討論經修正後付表决一致贊或電文云遼源交涉案内有要求警權及軍事願問之說萬一成爲事實後患何堪設想務乞提起抗議嚴重交涉云云總維林臨時動議滬報載皖省毫縣載稱烟苗事關交涉應請提議議長隨答稱暫緩一刻遂按本日議事日程提議財政股審查報告一五加微案結果略謂此案未經國會通過不能發生效力况否認者有十五省之多皖省近數年迭遭災難民不堪命應請省長速電財政部立予取消以蘇民困審查員報告後各議員爭論多時無結果休息後亦復如是末由主席付表决仍照原審查通過後議長宣布禁止旁聽討論報乾烟事内容如何無從探悉 
　　黨人請還産業廬江縣人丁珩（卽丁少卿）秦凈植前因在廬巢一帶運動起事失敗脫逃經官廳詳請通緝并將其家産抄没現在政治犯奉大總統令釋放而丁珩等仍旅居上海特具請願書寄呈省議會略謂彼等確係奉柏文蔚委任起事官廳誣爲匪徒將所有田産充公房屋悉數焚燬應請主持建議援案發還云云昨由省會據情具咨省署聞倪省長已派委洪迺文前往該縣調查事實以憑核辦 
　　掃把請改統捐之不准潛山地方素出掃把多由商人運至北地爲收麥之用惟沿途關卡微收釐稅往往留難昨有商人涂達三具禀省署請將掃把捐改爲統捐由石牌鹽河大通三卡總算輪納給發連單執照俾把船沿江運行不至留難等情當經省長飭由財政廳查復後卽批示謂統捐辦法未經中央規定所請改歸統捐未便遽准云云 
[江西]  
　　省會哀悼黄克强贛省議會原於一號開大會大接上海來電報告黄克强病故當會場宣讀並謂閱報載北京參衆兩院聞黄君噩耗已臨時休會一日本會應否体會請公决衆皆贊成遂亦休會一日以表哀悼 
　　南灣路局議决設立清算處贛省南灣鐡路洪坐辦因茶木瓷紙夏布米靛各商反對路股保息特在省議會提議請願雖尙未議决誠恐議員照案通過路捐又少此入欵異常慌恐故欲與議員疏通乃先往商會借地設席商會未允復在董事局設席而議員均不到昨一號鐡路股東聯合會又開職員會各股東以路公司已將南潯鐡路提交省議會請議維持方法擬推舉黄隸齋爲疏通代表與議會接洽通過保息案並籌議改歸公有辦法旋有股東黄炳光發表意見謂黄隸齋君於路事歷來情形甚爲熟悉極表贊成惟鄙人有兩種意見與諸君商榷旣推黄君爲代表與議會接洽須負保存股本及減除商人擔負責任否則即不承認衆以爲然復經葉藻溪曹公度等提議派代表清查前賑衆亦贊同遂又决議設立清算處當推歐陽潤生爲處長派定清算員十二人定於三號齊赴董事局接洽一切已先函知該局查照矣 
[湖北]  
　　紀高等師範運動會三十一日高等師範學校舉行第三次秋季運動大會王督軍派秘書一員偕同敎育僉事携訓詞到會議員到十餘人各界男賓約萬人女賓數百人外賓十餘人運動種類計一百十六種如（一英里半競走）（中舉騎兵擬戰）（高中競走）（競射）（武技）（障礙物競走）（中學赤十字社）（中學美術啞鈴體操）（小學條竿）（小學舞蹈）（小學表情游戲）（二虎爭雄）（獅子滚球）（敎職員托球競走）等最後運動卽一英里半競走霍廣河第一得銀杯（美國樂敎員捐者）會長派隊迎優勝旗繞場一周並以軍樂鼓奏沿場人士均爲擊掌 
雜評一 
[伍廷芳同意案到院（步陶）]  
　　外交總長一席早有將提出伍廷芳君之傳說據昨電同意案果已到院此殆可慰國人翹盼之消息也夫伍君爲外交老手其才自超出夫凡衆卽其資歷其道德亦久爲中外所稱許故兩院大多數之同意必可不生問題今所欲言者伍君爲盛德之君子我國外交爲弱國之外交今日政局又爲轉緑廻黄瞬息萬變之政局凡我國民於伍君受任之初幸勿遽以過望之奢求責難賢者而在伍君年高望重於部中次要政務正可不必事事躬親藉裕精神以爲對付重大交涉之籌畫故次長一席尤必其人有足爲伍君相得益彰之才具斯至誠足以感物機警足以應變而外交乃可從此少棘手之問題然乎否乎數以質諸伍君 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌銀貴金賤之現狀]  
　　邇來滬市銀貴金賤其原因已誌昨報昨日爲旅滬西商賽馬之第一天各銀行循例於下午休息半天惟鎊價收盤爲三先令二辦士七五比較上星期六下午收盤之價計長三七五故金業公會之遠期標金價開盤計銀三百十九兩午間收盤已跌至三百十六兩七錢五分而南北銀樓同行兌換之赤金則並未跌價因飾金之價係由同行逐日公議也 
[旅滬川商所得之梓鄕消息]  
　　旅滬四川商帮昨接重慶快信謂自戴鎭守使戡兼辦清鄕事宜數月以來異常認眞各處土匪已稍歛跡惟市上銀根奇緊現銀少見皆緣中交兩行之紙幣迄未開兌價值六折半而濬川源之紙幣更無受主各票號均暫停交易殷實商家往來貨銀均以劃條互劃所以市面名爲安穏實則異常困難雖屢經官長與商會電禀政府撥欵濟急並請速速開兌中交鈔票迄無確定日期轉瞬年關商家更形窘迫至成都方面之商務更爲蕭條蓋重慶之上資州資陽縣椑木鎭一帶袍哥黨充斥依舊沿途攔刧商人財物被刦者日有所聞代理督軍羅佩金之軍紀亦不甚嚴成都省城内之大商家已被累不淺市上現銀恐慌已極各舖交易均以濬川源之紙幣互相賣買軍餉亦搭放紙幣所以四鄕錢舖一律暫停兌換因恐軍人有强兌情事也商會總理周保丞協理白米舟與羅代督軍一再磋商並迭電中央速撥現銀接濟已蒙黎大總統允飭財政部急籌鉅欵解川尙未到省其袍哥匪正在設法剿捕得能卽日肅清紙幣開兌則全川之商業不難恢復也所有棉紗疋頭見電然後裝運因存於宜昌一埠之貨尙有萬餘件也 
[馮副總統定期受職]  
　　江蘇水警第二廳長趙會鵬以新選副總統兼理江蘇督軍馮國璋氏定於本月八號受職自應赴省恭賀昨特電令所屬各專長沈葆義師蘭亭仉志鵬三君務於七號赴蘇以便往寗隨同謁賀 
[鐡路接軌之進行] 　 
　　滬寗滬杭兩路接軌一事其鋪軌工程分作兩頭鋪接一以梵皇渡爲起點一以黎角尖爲起點旬日之内約可竣事兹鍾局長以枕木鋼軌既將次接通輕便火車宜可行駛所需軌道以下之石塊可由小火車輸送較之人力尤爲便捷昨已諭飭松江路站迅將所儲倉城之石子載往龍華車站以便轉送新路所有路旁新竪之電桿線因恐被人偷竊亦已分移上海松江等縣飭令地保妥爲照料矣 
[創辦丐民工廠之採納]  
　　上海道縣各公署昨奉齊省長通令以蘇省丐民流離載道露宿風餐何莫非國民份子情實堪憐惟此等丐民各處皆有沿門托鉢挨户求錢甚則尙有種種陋規日以計月爲數不資現據師範學生陳惠嘉周崇德等呈請轉呈大總統擬就寗省創辦絕大丐民工廠收納全省丐民敎以工藝一面並調查各縣丐捐陋規以之補充經費並可推行全國各省使國無窮民化無用爲有用不僅惠及丐民推而至於富强等情不爲無見除轉呈大總統鑒核訓示外合亟抄録原呈仰各該道縣將一切丐捐陋規調查具報以資籌辦 
[請求回復地方自治之理由]  
　　江蘇縣議員聯合會昨接川沙縣議員陸炳麟來函云日閱報章備聆偉論昨奉大札又悉種種貴會成立以來籌盡進行不遺餘力方謂恢復自治爲期不遠乃近閱十月二十八日第一百三十九期江蘇省公報載江蘇省公署准内務部咨恢復各級自治機關暫從緩議咨請江蘇省議會查照等因尋繹部文闔邑紳民咸深詫異夫人民之望自治如大旱之望雲霓政府亦明知自治機關爲當今之必要特以政治紛繁大綱未舉故以暫從緩議四字徐圖次第設施孤詣苦心爲薄海人民所共諒第事有刻不容緩者數端焉以事理論有市鄕而後有縣有省有國未聞無縣市鄕而國與省可以自立者也有閣部則必有省長有縣知事未聞不設縣知事而閣部與省長可以獨理者也今國會省會相繼恢復獨地方自治付之缺如豈事理之平乎以時勢論三年來之政體棼如亂絲六年度之預算正在計畫其他應興應革之事均待議會解决救斯民於水深火熱之中昔人有言雖有智慧不如乘勢雖有鎡基不如待時今日之時勢豈非各級自治機關爲民請命之日乎以民意論國之興亡視乎民心之向背袁氏以解散議會大失民心今不回復何以收已去之民心而使之擁戴蓋民意者國家之血脈也今有國會省會而不復地方自治譬諸醫者之治病腰腹而上血脈已使流通膀胱而下血脈依然阻滯賈長沙之言曰病非徒癉又苦𨂂盩以共和之時代坐使民權不伸氣不舒何以異是夫吾人之汲汲於恢復自治者非爲一縣計也爲各省各縣計爲中國之前途計也明知遵守約法非不可自行召集而必瘏口嘵舌呼籲中央命令者亦守爲下不悖之義耳但自治一日不復人心即一日不安不佞亦地方自治之一份子若不大聲疾呼於諸公之前以爲後盾其何以對地方倘蒙不棄葑菲之言許作壞流之助請將此函於下次開會時提出公議轉達省議會諸公續派代表赴京請願務效包胥之乞師逹到目的而後已計自内務部沁電復省以來已經旬日現請明令恢復正與暫從緩議原案相符是否有當速候鈞裁 
[研究地方自治之談話會]  
　　閘北地方自治研究會昨借寶通路俞宅開談話會到者如發起人陶子敢鮑咸昌洪善長姚蓮生竇耀庭劉仲言朱榜生陳維翰顧紫霞等三十餘人下午三時由臨時主席俞宗周報告開會宗旨略謂地方自治爲共和之基礎現在各級議會次第成立恢復自治之期指日可待其應興應革事宜若不預爲研究必至籌措無方况閘北地連租界觀瞻所繫尤宜設備整齊事關地方公益須賴羣策羣力共同維持凡我本境公民應負地方義務故同志等組織斯會爲研究地方自治交換智識之機關今承諸君蒞臨不特本會之幸亦卽地方之幸也當卽推舉臨時幹事員並擬草章介紹會員擇日再開成立大會 
[四誌代籌黨人回籍之船票]  
　　南商會會同總商會代寓滬各黨部同志籌欵購贈船票俾歸故里一事曾經總商會擔任勸募一萬元南商會擔任五千元先由會中墊欵代購船票五千張請商董虞洽卿轉請李徵五經辦嗣聞南商會擔任後因各業商董經募之欵不足五千元之數是以由該會正副會長商請大逹輪步公司量爲籌助以補不足 
[辜負遣送黨人之好意]  
　　民黨某部首領丁仁生姚炳卿至法公廨訴稱近因各黨人乏資回籍設立事務所發給船票遣回原籍因恐領得船票之後將票售賣故先發給字條一張登輪開船後再向船上賬房換領船票不料字條亦可售賣故由我等親自到船查察 
有王炳順日間在事務所領得字條十張後見所執字條之人均非黨人當向盤問知係同豐太棧主李正邦囑茶房陳方生陪送各人上輪實係王李通同作弊請爲究辦訊之王炳順供李正邦向民人言現有並不在黨之窮人若干名亦欲回籍故托民人多報數名允給酬勞洋數元實受李正邦之愚求察李正邦供自知不合賄托王炳順冒領黨人船票求宥中西讞員判李正邦押一年王炳順押六個月期滿後一併逐出租界陳方生押一個月 
[盜案嫌疑之消釋]  
　　虹口塘山路一百零九號門牌陳仲文家前月被盜刦去值洋三千元之金珠飾物嗣經捕房查得住居白克路六百六十五號門牌之皖人李德英（卽李夢州）與是案頗涉嫌疑將李拘解公共公廨迭經訊供收押在案昨晨由廨復訊由捕房代表牛門律師上堂譯訴案情並由中西包探投訴被告係武職人員查與陳姓被刦案跡涉嫌疑是以拘案請究訊之被告延律師到堂辯稱被告素守本分實被悞拘應請釋放中西官以原告所控證據殊欠充分判令將案註銷被告開釋 
[三誌汽車夫與崗警衝突]  
　　上海縣知事沈寶昌（現丁母憂）所雇之汽車夫顧阿根與十五崗巡警某甲衝突該警開放實鎗等情兩紀前報兹悉此案當時兩造互相鬭毆之際適爲一區三分駐所派在凝河路喬家栅口站崗巡警查見卽時趕上將甲警洋鎗洋鎗奪下故僅擊出一彈中於牆壁之下其餘四彈尚未開放否則肇禍更巨前日徐警廳長已委督察長查明情形具復候示而景代理知事自將顧阿根飭發地方警察所司法科訊押後連日亦派員將顧之劣跡查明報告以憑分别處治 
[發展國際貿易之關係]  
　　晨商部訓令上海總商會云案准駐英公使函開據蘇格蘭葛拉斯高城圖書館函稱格拉斯高城自治會議决另設商業圖書館一所以增進英國商業知識爲宗旨庶英國及各中立國通商愈臻發逹擬請轉告中國工商現蘇格蘭定設此項圖書館中國工商行店均可在該館記名詳註各該行店之營業性質等語除函復允爲轉逹外希查照辦理等因准此查此項登記爲便於考查起見與發展國際貿易不無關係合亟令行該商會轉知各項工商行店如有願與外商交易者卽將名稱住址以及營業性質詳細開單交由該商會寄往可也 
[私藏烟土之重罰]  
　　法捕房華探目黄錦榮包探周寳生潘瑞福偵知法租界公館馬路合德里十五號門牌侯步雲家藏有私販進口之邊土及紅土當卽前往抄出六磅解入捕房昨送法公廨訊究侯供土係朋友王姓所寄王已聞風逃去難以交案求宥判罰洋九百元烟土銷燬 
[烟酒聯合會電賀副總統]  
　　全國烟酒聯合會昨致馮副總統賀電云南京馮副總統鑒明公保障東南重光民國天下仰望今膺懋選晋登副總統位從此利國福民凡我商人同深愛戴特謹電賀中國烟酒聯合會總幹事陳良玉等曁兩業全體同人公叩 
[衢縣酒商攻訐分棧經理]  
　　全國烟酒聯合會昨接浙省衢縣酒業公函云逕啓者衢屬酒類公賣第四分棧經理盧積昌（慶和）微收城鄕酒業計已完納洋九千元除解認辦公賣費正額洋七千二十元外仍餘一千九百八十元尙言不敷分棧支銷專欲外加需索以飽私囊酒業决不承認查盧慶和征收鄕區公賣費間有印照而無聯單城區雖發印照而又不給聯單苛罰充公又無罰單尤敢私刻各酒店牌號圖章揑造僞賬任意朦蔽苛擾不堪其違法病商行同盗跖迭經具禀省局長核辦在案請予撤銷另舉經理接辦以蘇商困特此佈聞 
[黃克强先生弔電彚録（五）]  
　　安徽紳商學界電申報中華新報轉各報館曁孫唐諸先生鑒皖各界訂二十日開追悼黄先生大會現正籌備一切特聞皖紳商學界全體叩魚 
　　長沙督軍署電上海護軍使并請各報館鑒黄克强先生薨逝天不憗遺中外同悼湘中擇定十五六七日假敎育會開各界全體追悼大會以表哀忱湖南追悼大會籌備處江印 
　　陳允中電上海福開森路黄一歐君鑒克强先生手造民　功在不朽天胡不憗萎我哲人旣傷逝者行念國事愴懷前烈淚與聲俱衆議院議員陳允中東 
　　晋省議會電中山先生轉黄一歐君鑒克强先生締造民國功在天壤當兹國勢飄搖正賴扶持忽聞仙逝悲悼無似除本會發起在晋開會追悼外特此弔慰晋議會微 
　　吉林省議會電孫中山先生鑒接三十一號電驚悉黄克强先生逝世偉人頽萎愴悼殊深吉林省議會江 
　　廣西省議會電孫中山唐少川温欽甫胡漢民諸先生鑒三十一電悉黄克强手造共和備嘗艱險名重中外功在河山凡我國民胥拜公賜惟公生平政見未獲一展九原齎志惋惜尤深敝會謹於本日休會一天以誌哀悼乞代唁其家屬爲禱廣西省議會叩冬 
　　滇省議會電黄克强先生瀛眷禮次昨接京電驚悉先生噩耗竊以先生締造共和功業甚偉遽聞溘逝悲悼實深除本日休會一日以誌哀悃外專此馳唁諸維珍攝滇省議會叩微 
　　憲法研究會電商務印書館轉陳叔通兄克强逝世本會囑委託公赴喪弔唁憲法研究會東 
　　兩湖公民協會電黄一歐哲嗣榱崩棟折薄海同悲尙節哀思共承遺志除在鄂追悼外兩湖公民協會赴京代表項僚唁　 
　　全湘黨人電黄一歐君鑒尊公手創民國功在河山噩耗傳來震悼失次特舉鄒君永成來滬致祭謹此電聞全湘黨人公叩 
　　美洲葛崙國民黨分部電總理鈞鑒黃克强先生爲國賢勞因病逝世凡屬同志均深哀悼謹電表忱葛崙國民黨分部 
　　浙江民報電上海民國日報轉黄一歐先生禮次尊公手創民國再造共和天步方艱元良遽隕南望招魂悼痛曷極尙乞稍節哀思用竟先志浙江民報社李乾孫冬 
　　廣西督軍電孫中山唐少川温欽甫胡展堂諸先生均鑒本日奉卅一電驚悉黄克强先生在滬逝世民國再造風雨飄搖天柱忽摧地維誰挈海山憑吊哀痛實深乞將唁言轉致黄克强先生家屬以伸私悃不勝感激炳焜叩冬 
　　貴州督軍電孫中山唐少川温欽甫先生鑒頃接會電驚聞克强先生凶變曷勝悱怛憶昔江東留守企慕旌節頻年歐美栖遲仰望高風廻溯生前之功實爲天下之雄方冀神奸旣去君侯生還何期噩耗傳來天胡不憗撫兹時世倍用凄然世迹絆黔疆神馳滬瀆特電千里謹寓一哀敢藉台徽代申靈右定期追悼尙希示復劉顯世叩江印 
　　四川督軍電孫中山唐少川温欽甫胡展堂諸先生鑒接三十一電驚聞克强先生逝世民國恢復亟賴搘拄哲人其萎哀痛曷勝謹於省城開會追悼揮淚奉復無任依憑羅佩金江印 
　　林森電孫中山先生轉一歐君鑒聞訃哀極業請總統以國葬禮元勳允當諮詢國會乞節哀謹唁林森 
　　居正電孫中山先生唐少川先生鑒克强先生逝世遐邇同悲人之云亡邦國殄瘁臨風灑涕不知所云居正叩 
　　詹大悲電福開森路黄宅鑒噩耗隕星器聲空巷人之云亡國失其命公誼私情悼痛曷極謹電申唁詹大悲叩 
　　王鴻猷電孫中山先生轉黄府鑒樑木旱壞國民何依念往慮來感傷無極王鴻猷唁 
　　家族電福開森路黄一歐禮次尊翁二十年奔走備歷艱辛一度還鄕竟成永訣凡我族衆感痛尤深除通告服内至親來滬臨喪外謹先電唁族衆公叩　 
　　管鵬等七人電孫唐温胡諸先生均鑒噩耗飛來克公委世山摧梁壞薄海同悲方今喪亂宏多民權欹側昊天不弔奪我哲人瞻念前途哀與憂并管鵬王漢才李迺環凌銳余武繩凌昭孫希文叩 
　　日本官紳電宫崎君鑒黄公凶耗敬表悼意請轉傳伊遺族代議士佐佐木安五郎上海日本領事館轉孫文先生接黄興先生死去之貴電謹表哀悼此際爲貴邦不勝痛惜澀澤 
　　江逢治演述德國之醫學 
　　寰球中國學生會前晚歡送留德柏林大學醫學博士江逢治君七時半來賓曁會員齊集一室握手譚心備極殷勤八時導入講堂振鈴開會先主席朱少屏君致歡迎詞旋請江君登壇演說近世德國醫學之進步與中國醫學之將來略謂醫術爲科學最要之事近世科學之發明日新月異研究最精者首推德國德國醫 
 
 
 

Page 11

 
 
術原遜於法迨一千八百七十五年後國内大小學校咸注爲醫科由兹逐漸進步迄今三十餘載德醫之名遂普遍全球其於學校畢業之後卽聘任爲醫學師醫學師之品格極高尙各界無不尊重之且所司職務非自己告退他人不得辭去之其愼重職務如此考德國醫學進步之故實賴乎其他各科如生理格致理化等學之精深有以成之也故每年各國派生肄業其間接踵而至尤以俄國學生爲居多數德國位處歐洲幅員不甚廣大全國人民不過五十餘兆知醫者約有六萬餘人在平時固已足用一經開戰即不敷分派故此時德政府極盼有新醫生出而問世以應軍用德國境内捐資創設醫院甚多亨堡一城有大醫院三所其最大一院能容二千五百餘人陳設極爲華麗病房亦頗清潔延聘各科專門醫士極爲精細故能各盡其職患病者一經到院遇此良好所在其病已去其半故調治甚爲易易也除醫院之外尙有衛生一科各處咸設立會社研究公衆衛生之術凡入其境者便覺清潔異常有别有天地之慨蓋德人性好潔凈成爲習慣在襁褓時代父母已敎以清潔之法故其公衆衛生實自小養成之也曩者德奥普法日俄戰爭之時德人曾考察受傷戰士如何能得不死如何不可救治詳細研究大有進步聞從前每百人有四十人可醫至不死而近來則每百人可救護九十二人若非醫術精進曷克有此成績按德人對於内外各症治法皆有根據可考所製藥品非經實驗不用不如華醫之墨守成法依樣葫蘆也德人所設醫學各機關每日有人開會討論各種病症凡所見所聞必列爲問題從事研究其發生之由來及其治法每年更有聯合全國醫學專家開會討論故其醫術之進步大有一日千里之勢近來中國内務部亦頗注重醫學將來日益研求或能與德國並駕齊驅深願諸君亟起直追共同研究是亦鄙人所殷殷厚望樂觀其成者也詞畢由朱少屏君答詞道謝散會後復欵以茶點至十時始握手言别 
[上海萬國商團在江灣紮營]  
　　上海租界萬國商團每年秋季紮營一次此次由工部局援例並請駐滬楊交涉員轉向萬國體育會長借用江灣跑馬場爲駐軍地址當經該會會長許可於陽曆十一月四日卽星期六午前十二時由總司令處出發前往駐紥除美國葡萄牙意大利三隊留滬防守租界外前往者計過山砲四尊機關槍四枝步隊中爲英國之愛皮兩隊曁中華隊日本隊蘇格蘭隊以及馬隊均全數荷槍由總司令部卽五馬路起行直抵江灣各隊均步伐整齊精神充足道旁觀者均贊美不置此次紥營聞於八日完竣並聞司令部東邀中西紳商於七日下午三時蒞場參觀以敦睦誼云 
　　又聞五日即星期日留滬之美葡意三隊由滬出發至江灣攻營當被駐紥各隊探知出隊抵禦雙方在野地激戰數小時未分勝負操畢由防營營長邀至營中午餐彼此盡歡而散往攻各隊隨整隊赴滬 
[青年會開同樂大會]  
　　十一月十一號星期六下午三時或晚間八時四川路青年會開同樂大會准演天津雙簧及長片影戲入場券會友取洋兩角非會友取洋三角婦孺一律其售券處係在青年會事務所隨時可購云 
[羣學會開冬季常會]  
　　羣學會前昨開冬季常會陳列菊花佳種甚多布置精雅下午一句鐘會員絡繹而來藏書室書籍不甚多然頗有佳本二時半瞿君季和報告考察南京敎育狀况大致分設備敎授管理三項極有心得講演歷兩時衆大鼓掌四時後崑曲社友互唱迭奏上燈後余君笏堂奏七弦琴曲爲平沙落雁風雲際會二闋殊覺渢渢移人繼以琵琶奏水軍操及百鳥朝凰二闋精妙無比至七時叙餐則又觥籌交錯各會友精神愉快更闌始散 
[農業學校開遊藝懇親會]  
　　閔行上海縣立農業學校於本月五日（陰曆十月初十日）開懇親游藝會表演各節以關於農業者居多並參以拳術陳列菊花數千盆遠近參觀者逹千人以上該校前後有試驗場出品成績比尋常種植肥碩豐腴其游藝順序録下一開會二奏樂三校歌四報告開會宗旨五開會歌六迎賓歌七修身作法（應對進退）八烏化袍拳九國文（讀書樂）十圖畫（鎗晚香寒翠）（小齋清供）（荷鋤踏月）（江村别墅）八十一單十二病害預防（麥之温湯浸種）十三黑虎拳十四理科（一）書畫游魚（二）書畫燃燒（三）輕氣球十五羣英刀十六體操（表情）十七太子拳對耍十八修身作法（步步高）勤儉信實友愛公益十九小紅拳二十特用作物（天然棉與人工棉）二十一春秋大刀二十二算術（賣花）二十三大刀花槍對耍二十四餘興（一）農話（江村客話）（二）梨花槍對耍（三）普通作物（種稻歌）（四）九龍雙刀（五）游戲體操（勸學）（六）楊家刀（七）肥料（臭黄金）雙簧演說（八）南拳二十五送賓歌二十六奏樂閉會 
[海圻艦保護航商]  
　　海圻巡洋艦長湯廷光奉海軍曹次長諭以淞口外洋爲釣帆船航海之要道現届冬令恐有海盜騷擾自應開往口外妥爲保護等因昨湯艦長已由滬出發矣 
[歡迎余亞農出獄]  
　　皖人余亞農前在法租界吳興里五十三號製造炸彈失愼被獲繫獄現經在滬各省黨首公禀法公堂核准於上月二十八日開釋已詳前報兹有沈氣含李公采李子丹陳冶青等發起於昨日在法租界漁陽里二十一號開歡迎會延請余氏到會陳述當時炸裂情形聞余氏因炸傷未愈擬仍入院求治云 
[縣議員聯合會會員之墊欵]  
　　江蘇縣議員聯合會自在滬設立以來已及四月各幹事呼號奔走不遺餘力所有經費悉由各會員籌墊開支聞吳江費撲盦上海莫子經李右之吳縣孔昭晋常熟邵冶衡如臯方子瑛鎭江梁鴻卓等均各墊欵共計有五百數十元矣 
[民國路火警]  
　　前晚十一時滬城老北門外民國路一百二十六號門牌徐開泰木器店後披不戒於火立時冒穿屋頂旋經救火聯合會鐘樓鳴鐘告警各區救火會員咸驅皮帶車火龍等蒞場施救無如火勢猛烈延及一百二十四五兩號新記南貨堆貨洋搭及一百二十七號隆信昌紙店又一百二十三號門牌焚去樓面約焚一時許火始息滅共燬樓房五六間是日適逢星期故新記洋棧門户鎖閉無人看守直至昨晨棧司前往始悉業已被焚聞因未保火險損失頗巨昨由該棧執事羅某投報二區一分駐所請爲查究杜金釗警佐立飭探警將木器店夥某甲狗局管押聽候查明實情再行核示 
[藥店失愼]  
　　前晚一時許新閘路一百九十號門牌程明心堂藥店起火由救火會西人立驅皮帶車馳往澆息計燬樓房兩間左右居鄰均受水漬事後捕房以該店保有火險恐有别情卽飭中西包探往查起火緣由禀候核奪 
[交通部組織鐡路法規委員會]  
　　交通部許俊人總長擬就本部組織鐡路法規委員會審定鐡路各種法規并聘請鐡道協會文牘幹事任關東擔任編輯昨已由曾司長專電邀請聞任君以事關吾國鐡路前途綦重挺將出任云 
[協緝崇明逃犯]  
　　淞滬警廳昨接崇明縣知事公函以監犯徐學祥在草場工作乘間逃逸函請飭屬通緝計開徐學祥年三十歲因毆斃趙元一案判處徒刑五年聞徐廳長已飭各區署所一體協緝矣 
[秋季賽馬初誌]  
　　昨爲旅滬西商秋季賽馬之第一日計賽十次第一次十三馬西人强生代怡和洋行黑衣帽黄馬勝第二次十二馬西人小馬立師粉紅衣帽白馬勝第三次十二馬西商斯求醬色衣帽黄馬勝第四次十一馬西人小馬立師粉紅衣帽白馬勝第五次十七馬利逹洋行西人湖色衣帽灰馬勝第六次十八馬密司强生代怡和洋行黑衣帽黑馬勝第七次四馬西人華次代沙遜拖賢西人紅衣黑帽灰馬勝第八次十四馬西人斯求代小馬立師粉紅衣帽黑馬勝第九次十八馬西商華次代沙遜洋人紅衣黑帽灰馬勝第十次十二馬西人小黑桂湖色衣帽白馬勝 
[追悼救火會員]  
　　閘北第一段救火會全體會員於前日三句鐘時爲已故會員馮悅來侯文銓開追祭會禮堂中懸馮侯二君肖像供設祭品由正會長錢逹三主祭率同衆會員齊集禮堂讀畢贊詞舉行三鞠躬禮並以放大像片懸掛會内以留紀念兹將馮君贊詞候君輓聯録下贊詞云嗚呼馮君少年英儁氣字軒昻神思遒峻抱璞守眞懷忠履信商界馳驅隊員奮振無怠無荒不驕不吝力靖烽烟心成灰燼五載宣勞一朝疾疢未嘗職離竟以身殉老母偕亡新娘送殯嗚呼痛哉盡人悼震輓聯云入會近兩年何圖志未竟而身殁積勞成一病可惜力旣盡兮魂銷 
[建築救火臺]  
　　虹口二號救火會會董等現就老靶子路設立救火台一座高約二丈餘以便各會友每晨登臺操練救火方法已於昨日起雇工建造　 
[尋獲被拐妻子]  
　　住居曹家渡沈子傑之妻毛氏與鄰嬛朱陳氏均在紗廠做工毛氏今年十五歲忽於十月初六日逃逸無蹤沈疑朱陳氏有串通情事向之根究據稱爲劉金桂小九子等拐去現在張毛弟家等語沈急往找尋當將毛氏尋獲連同張毛弟朱陳氏一併扭控閘北警局移送地方廳請爲訊辦咋經檢察官飭傳沈子傑到案預審後判將毛氏暫交沈領回管束張毛弟朱陳氏分别收押候嚴緝在逃之劉金桂小九子等到案訊懲 
[女子准予自由]  
　　總巡捕房七百四十二號華捕昨解迷途女子馬德發至公共公廨禀稱該女昨午在蘇州路徘徊廟盼知係迷途恐入匪人之手是以帶入捕房解案請示詢據女供年十五歲被父母賣於廣東路六百四十六號門牌廣東人家爲婢日遭主母凌虐且每食不飽是以逃出求請保護王襄讞商之英領康君判馬女開釋准其自由 
[女工吵閙之原因]  
　　北浙江路七號門牌振祥絲廠賬房沈天生控女工陸蘭貞陸紀氏張王氏等在賬房内吵閙等情昨由捕房將被告等傳至公共公廨經中西官訊係算賬起釁姑念被告等女流無知從寛開釋 
[檢廳第一看守所長之撤換]  
　　上海地方檢察廳第一看守所脫逃判决要犯李桂祥朱春山黄仲元等五名奉諭通緝等情迭詳前報兹悉高等檢察廳長王君業已將車所長撤任所遺之缺委吳縣管獄員黄某接充聞黄君現在因事請假須俟交卸吳縣管獄事務後始可至滬蒞新而林檢察長以該缺關係緊要未便久懸因特禀准高等廳長委派前任看守所長現在地方監典獄官之敖振翔暫行代理敖君奉委後已於昨日到廳禀明林檢察長蒞新兼代視事矣 
[脚踏車可抵衣價]  
　　滬南十六舖德裕衣莊林昌協投第一區警署報稱今晨有主顧徐某乘坐脚踏車來店購買衣服三件價洋二十四元當時令夥隨送至小東門外某號交明貨物給予貨價夥允其請跟送至福佑門外人忽失散惟臨去時遺有脚踏車一輛兹特將車呈請暫存候該主顧認領以便向伊取還貨價等語董警正准將車留署候查明是否實在再行核辦 
[無賴藉端訛詐]  
　　無賴沈得禄專事騙詐爲生近日冒充某偵探之夥在十六舖地方遇有鄕民購買違禁之代烟料及烟土等物卽行藉端訛詐前日又向某甲敲詐被甲扭控一區署經署員向之研詰沈言語含混不認詐擾當飭留候查明劣跡再行移送警廳司法科訊究 
[私取銀洋烟膏]  
　　廣東路二百四十四號門牌季吾氏烟膏店控夥周續芳焦京芳私取現洋二百元及烟膏一千匣昨由捕房將被告兩人拘解公共公廨經王襄讞會同英康副領事研訊一過判周交六百元焦交一百元均人洋並保候查明復訊 
[串竊貨物之澈究]  
　　南京路奏興號控錢阿毛何天祥串竊貨物等情業經公共公廨訊判錢押西牢三月何交保開釋如原告於七天内不再起訴准將何之保單取消在案兹悉原告以何曾將贓物賣於楊大茂與錢阿毛同一關係復於昨日禀請捕房將何傳至公廨請究中西官判何交保聽候研訊 
[售賣彩票之違章]  
　　馬順林前日新閘路兜售彩票被捕查獲以其有違定章將馬拘入捕房昨解公共公廨經中西官訊明判馬罰洋十元充公彩票塗銷 
[攫取婦女金飾]  
　　江北人張阿英（卽張阿炳）前日在海寧路高壽里弄口攫取朱張氏金耳環圖逃被氏鳴捕追獲昨晨押解公共公廨經會審員王肇之君會同英卓副領事研訊屬實以張膽敢白日搶刦實屬不法判押西牢九月示儆 
[劃抵欠欵之聲明]  
　　梁賢先延請斐斯律師爲代表昨晨至公共公廨聲稱梁在漢口托黄造營造房屋被欠銀四萬三千餘兩梁亦虧欠德商美最時洋行欵項已與該德商商明劃付故延敝律師到堂聲明云云關讞員商之美博副領事判令退去候德領來函咨照再行核奪 
[皮鞋店債務之結朿]  
　　久大衣莊在公共公廨呈控永利皮鞋店主曹友生虧欠鉅欵業經由廨訊判被告押候公正人查明存貨拍賣歸償在案昨晨由關讞員會同美博副領事升坐民庭復訊據被告代表愛理司帮辦海司律師上堂譯稱被告業已破産所有存貨已經拍賣得價五分之一然被告與某國人立據製造皮鞋因某國人違背合同致遭極大損失被告現已破産且在押日久並悉原告代表律師亦不反對應請省釋中西官以被告律師旣與原告代表律師接洽並無反對應准將案註銷被告開釋 
[調查地産糾葛之禀復]  
　　麥馬氏前投法公廨控稱丈夫在日出價購得坐落二十七保七圖内地基一方計田六分有零現向該圖地保葉心安知照欲轉道契詎該地保稱有單無地以致不能轉契請求訊追等情判着地保查明禀覆在案兹經該地保禀復查得原告所執田單之地前已轉入一千七百八十六號道契之内係前地保吳友甫經手故内中詳細情形現地保不能得悉求察聶讞員判候移請會丈局查明覆到再核 
[夜半敲門之衝突]  
　　浦東人閔杏春寓居川虹浜龔家宅四十一號前晚二時許有住居隣近之某西人悞叩其門致起衝突西人以鐡鎖擲傷閔之右額鮮血淋漓昏暈倒地該處係華洋交界由警區巡警到來見行兇者係是西人未便擅捕當卽回區禀報長官急打電話通知北四川路捕房淚二十二號三道西捕將該西人及閔一併帶入捕房捕頭命將受傷人送往同仁醫院醫治聽候該辦 
[發現倒斃屍身]  
　　美捕房某號華捕昨早在唐家衖内見有年約四十許之某甲身穿灰色長夾袄倒斃於地歸禀捕頭飭將尸體車送驗屍所聽候相驗 
[犯案已非一次]  
　　僑居虹口蓬路三十八號門牌之日本人控邵濟才竊取古銅香爐昨由捕房將邵拘解公共公廨經中西官研訊屬實以邵犯案已非一次判押西牢一年 
[給還棺柩之示諭]  
　　松滬護軍使署昨日發出示諭云本月三日准浙江省長吕咨開據象山孀婦張王氏禀懇給咨請領故員張田卽子南之棺柩歸葬等情咨請查照給領等因准此應准如咨給領查核來咨係由郵遞該家屬并未來署請領無從飭給除咨復外仰該家屬刻日來署聽候派人帶同指領 
[郵遞禀詞之無效]  
　　松滬護軍使據革警張志雲禀前因冒犯長官獲罪請求寬免等情當於昨日批示云該犯在陸軍監獄内如有禀陳事件照章由該監獄長蓋戳轉呈今核來禀係由郵遞禀内亦未簽字顯係冒名揑禀應不准行 
[英敎士返滬]  
　　駐滬英國耶穌敎士陶文君前因有事回國現已事畢於前日乘英郵船來滬 
[串竊鉅贓之牽涉]  
　　周恕菴控婢女康寗與黄萬氏鄭文高等串竊值洋八千元之金珠飾物業經公共公廨訊明判被告男女分别押辦在案前日又經捕房續獲與此案有關之吳先芝一名昨日押解公共公廨經中西官略訊一過判吳押候帶同在押各被告質訊再核 
[道公署批示二則]  
　　滬海道公署昨批太倉縣紳蔣汝坊等呈爲棉稻歉收請減四成由查本年秋收成數業經財政廳委員清查在案據呈該縣秋收不及四成是否屬實仰候訓令該縣知事會同委員切實查復以憑核辦仍候省長曁財政廳批示祗遵又批金玉亭等呈控馬良進等串賣田畝短匿稅價縣復不實請吊卷核辦由呈悉此案業經明白批示何以尙有混詞旣據稱已向法廳請求起訴仍仰靜候判决毋得妄凟干答 
[雅叙園陳列菊花]  
　　大新街雅叙園菜館開設已歷三十年該館主預備十一月十號爲始將江灣花園内親植之盆景菊花數百種移置館内分别陳列復在樓上下紥成菊花山嵌置五色電燈以娛來賓而誌紀念云 
[氣候報告]  
　　（上海徐家滙天文臺） 
　　已過者之報告十一月五日中國北方氣壓陸續升漲中部北凉風頗清爽而有雨揚子口陰而霧有低度貫穿黄海向往日本琉球有颶風成立向日本西北境進行六日昨晚雨後晨間烟霧而陰天氣仍惡劣六日下午四時前二十四小時内上海氣候温度至高七二二至低六三去年同日至高六三八至低五九九 
　　未來者之推測六日下午四時三十分預測本區天氣多雲但有轉晴之望海濱有北狂風吕宋東風浪頗大 
雜評二 
[夢寐求之（訥）]  
　　以關於共和命脈之地方自治經人民屢次之力爭各方面再三之催促今日發一電明日通一函後日上一請願以求中央允許回復之一諾而爲中央部院者方盡力爭意氣今日某請假明日某辭職後日某調解無效彼自身問題爭執之不暇内閣且從而搖搖時局更因之不定尙何暇顧及全國人民之呼籲也然而國人尙夢寐求之以爲賢執政必不我遐棄嗟夫悲哉 
來函 
[上海縣警察所來函]  
　　逕啓者今日接郵遞内云貴署稽查員王步瀛聲名惡劣有在外招搖欺詐事情查本警察所縣公署均無王步瀛其人用特佈逹請即登入來函一門以昭實在至爲感荷順頌撰安上海縣警察所啓十一月六日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[祭無腸公子文] [  瘦蝶]  
　　維年月日許子謹以老酒三斤生薑一碟致祭於無腸公子之前曰嗚呼哀哉公子其竟死矣吾固知公子之必不免也夫公子以卑鄙齷齪之胸襟爲鹵莽滅裂之舉動放浪江湖之内逗遛淮泗之間旣無輸稻眞誠又昧執戈大義但知瞑其目皤其腹剛愎自用放於利而行凌厲無前一往而不顧而不復知有今日喪身之禍也嗚呼哀哉吾嘗聞示意於公子者矣謂老聃有言齒剛則折舌柔常存剛柔相濟方足與世周旋盍稍歛鋒鍔藉以自保其諷公子可謂言盡顧公子對之殊悍然不以爲意且竊竊然從而哂之以爲雙螯如鐡八足成行横行天下當莫之與京彼蘆葦洲邊魚龍隊裹又孰敢奈何余哉於是口沬横飛雌黃滿腹功罪莫判是非混淆公子之志得意滿於斯爲甚嗚呼哀哉何圖公子於顧盼自豪興高采烈之時而忽有漁翁伺於其傍編竹爲籪然膏作燈袖手西風以誘公子而公子則亦勇往直前如螳之奮臂以當車若蛾之撲燈而自滅郭索郭索竟入其觳中而不能擺脫彼漁翁方唾手以得之結繩以縛之公子縱威武自詡顧至此則亦百鍊鋼化爲繞指柔垂螯就縛雖擁劍横戈武力亦無從施展矣英氣銷沈雄心泯没夙昔自命爲將軍者今乃爲階下囚籠中物一任吾人之易金錢膏鼎鑊亦惟奄然待盡而已嗚呼哀哉公子果以剛愎而隕其身矣九團十尖各擅其勝含黄斫雪適得其佳品尊前之風味供我老饕抛水底之生涯憐君末路公子於此當亦喪然自失深悔不能巽順遂召愆尤蹈粉骨碎身之禍受敲殻剥髓之刑爭啖螯肥那堪臍噬臨風有恨欲斷無腸爬沙不聲其痛入骨公子丁此苦厄當怒目自歎曰固一世之雄也而今安在哉嗚呼公子吾爲爾哀而尤爲一觳類於公子者之武人哀也尙饗（三） 
詩話 
　　王媿庵有自里門至袁浦舟中雜詩云滿天風雲泊孤舟晝檻臨波小閣幽窗裏喃喃人細語昨宵儂亦宿妝樓最是鄕音堪入耳在鄕只作等閒聽昆陵過去無吳語爲此躊躇一棹停處處湘簾漾水紋此鄕佳麗望如雲飄揚生怕隨風去不繫吳娘白練裙三十六湖清不極蘭橈兩兩撥琉璃水邨一角明斜照丫髻雛娃放鵬兒爲景寫情俱臻絶妙[  栩園]  
海外拾遺 
[廚卒] [  逸名]  
　　法國庖丁治饌最精現在戰場當兵之庖丁名曰廚卒向在大旅館及豪密家充庖丁者一聞動員令下立卽輟業入伍蓋其愛國心使然也近有少年律師請假六日就其妻學烹飪之法六日中不離廚下一步居然卒業入伍充廚卒矣現且新發明一種行竃裝有兩輪以一馬牽之而行大鍋可容湯或咖啡一百五十斤柴薪則束置竃旁可使衆兵於一日之中有二頓熱食此事於各兵衛生上最關緊要用此行竈更有一益即係能減少厨卒之數從前一隊二百五十人須用厨卒二十人者今用此竈二三人已足敷用需人旣少剔選自易其不入選者則仍入伍爲兵厨卒雖減而購辦蔬菜仍不失時蓋每日定有時刻赴市購物購定後即由汽車輸送計一營三千兵每日糧食需山薯一千一百斤白菜六百斤葱四百斤紅蘿蔔四百斤白蘿蔔一百六十斤麫粉八十斤牛肉一千五百斤糖一百八十斤咖啡八十斤茶葉三十斤鹽六十斤脂油九十斤歇哥辣一百五十斤酒一千三百斤麫包尙不在内此爲一營三千兵每日所需之食糧雖每日所辦之菜不外乎此而靈巧之厨卒頗能刻意求精變換烹法凡敵軍炸彈墮落河中炸死之魚亦可取以作餚大抵兵士於鷄蛋極爲歡迎惟戰場中無處可覔於是有一厨卒發起以鴉卵爲代人皆效之因此以採巢取卵爲業者實繁有徒又以刺猬塗以濕灰文火煨熟其味甚佳但各厨卒不僅職司烹飪尙須分餉衆兵每日早晚二次肩負麵包手挈二鍋送往前敵其距離約十里許行時均由各戰壕内進出每值天雨泥濘没踝爲狀至勞有時泥淖太深不能疾走又恐菜冷則惟有奮不顧身取道平地因其深知兵食最關緊要同營之兵系於一人無食卽無戰鬭力也有一厨卒係南斐洲法屬賽乃茄爾人一日由平地上行赴前敵送饌維時鎗聲不絕而彼終放膽前行若無其事同伴危之呼其速入壕中彼恐履步太急湯或外溢徐行如故繼又促之則曰我何畏哉彈不能穿我之黑皮也一日傍晚德軍方在猛攻之際有二厨卒携饌而來以餉兵士及至戰壕統將見之雖嘉其勇然不得不責其冒險謂之曰在此鎗林彈雨中何不稍緩須臾厨卒答曰今日我等所携來者乃係腰子不能冷食冷則無味又一厨卒身受鎗彈血溢如注然仍堅持兩鍋忍痛奔赴前陣鍋中食物毫未傾出目的旣逹遂仆地而死（二）（未完） 
小說 
[言情小說妍媸鏡] [  常覺小蝶合譯天虚我生潤文]  
　　第六章（四） 
　　言時又注酒一杯授予無意中二手乃忽相觸予乃大赬當則少尉之手亦復温輭如女郎然不審何故其手乃如蓄電使予全身頓時麻顫心雖怒其無禮顧又不能自怒則愈赬立縮其手勞倫司亦赬置酒於几起身撫予肩曰柰梨時予心房力躍躍作跳至是忽停屏息以待其柰梨以下之一語使此一語出者則吾與彼當時景狀尤將不知如何相對而勞倫司忽似有所感觸臂乃不期而垂抑聲言曰嗟乎不能不能予聞其柰梨之後無端加此二字則殊出於意外但聞勞倫司又自言曰吾乃赤貧一身之外别無長物奚可爲是妄想密斯柰梨汝嘗謂患貧等於犯罪今吾受其罰矣言次其聲益咽遂仍自就椅而坐復握予手曰柰梨汝當憐我今夜再與我跳舞一次明日者吾離此鴉巢村矣予首本俯至是乃不禁立昻驚曰君何往者勞倫司搖首曰吾頗自悔何故乃來此問致惹一重愁障然君終當憐我恕我之戇與我更爲一次跳舞使我此後得時時留一影相於腦中供我徐徐之嚼咀柰梨汝允我乎然而倉卒之中又忘冠以密斯二字矣時勞倫司已起立遂挽予臂予室燈光之下予乃見其面色慘默乃類病人予雖不知吾面作何狀態顧以勞倫司目光度之則其凄咽當亦與彼同也（第六章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[海軍部修正海軍無線電機保管細則]  
　　第一章送信機之開轉 
　　第一條凡開機之前務須將天繳避雷器之匙先生解開再依下列各條次序舉行 
　　第二條直流機之電壓務須管理適當足敷供給電動機爲度並須令其常數不變爲宜設遇電壓時升時降可加減分流抵抗器以調度之 
　　第三條配電盤之直流鍵旣關閉後卽用起動機以運行電動機但宜逐漸加速勿令電流驟多致傷機械再將速度調整器運用令其速率在五百週波數之上 
　　第四條凡火花間隙數隨時變異務宜審定其電浪之長度亦時有更變尤應置於定點（如三百米逹或六百米逹之類）倘用短電浪或須加接蓄電器則宜於同時施行 
　　第五條交電壓之多寡隨火花間隙數爲轉移務宜增減得當並須製成電壓隙數配合表以便應用前列各條業已次第照行方可將交電流之匙一一關合 
　　第六條凡使用莫爾斯鍵時須視天線之電流如不强大則用同調器以調度之其發出之音浪如不合調則用分流抵抗器以調整之如均合法方可遞報 
　　第二章受信機之配置 
　　第七條凡用受信機時務宜將線環及蓄電器隨時移動俾外來各電浪不失吻合之時機 
　　第八條凡受信機以配合度數應以檢浪器之種類爲凖並須求其聲浪最高者爲宜 
　　第九條凡受信機之檢浪器最易損壞應隨時試驗修整並妥爲保護 
　　第三章機械之保護 
　　第十條凡電機上不宜積聚灰塵應時常用布拭凈其出電頭可用布覆之俾其轉動時自行拭抹所有引電炭刷彈力機關亦須拆下拭凈但復裝時彈力宜照原度 
　　第十一條凡軸節轉動之油池應時常審視勿令機油缺乏致傷機械每月須用煤油洗凈另換新油 
　　第十二條繼電器關係至重最易損壞或因接觸處被電所蝕以致點畫不明或爲内部污跡所阻不能吸引凡各艦局務須時常審視令接觸銅板拭抺清淨彈簧漲力務求適當 
　　第十三條凡電浪之遞出惟火花器是賴當極意保護其管理距離之螺軸應寬緊得宜並須時將火花隙拆下審視如有被電蝕壞等弊立當拭抺但復置時其間距離總以適宜爲度 
　　第十四條凡遇開機時間較久而各機熱度過高致使機械損壞如非報務緊要時應先告知隣艦述明理由暫停通報並約明何時續行之 
　　第十五條報務完竣時配電盤上之雙管匙及收報機之大匙須一律解開使天線與地線相連其避雷器之匙隨卽關合當夏秋時更宜注意 
　　第十六條凡機器上有時常銷損之件宜預爲添備以便臨時使用 
　　第四章值班 
　　第十七條凡於規定通報時間内應值班守機方能呼應即無報務時亦可時常互通音間不得擅離職守致誤要公 
　　第十八條凡值迅雷勢難傳報時急須將各機照第十五條辦法保護妥當庶免危險 
　　第十九條凡值天電過大收發不易時則宜用極大電力發報其收報機上之感應力及檢浪器應配合極靈務使彼此皆能勉行收發免誤要公 
　　第二十條凡呼隣局而不見答應先將收報機及檢浪器詳細審視是否靈便然後每隔五分或十分鐘再呼一次如仍不見答則用大電力試驗並視天線之電流是否如常 
　　第五章報務日表 
　　第二十一條報務日表專記各艦局報務之情形及在事人員之勤惰以備考核（表式附後） 
　　第二十二條凡每日所遇之事如發報次數字數及傳艦局名須列入發報欄内收報次數字數及來報局名須列入來報欄内其每日開機時間列入收發時間欄内如遇有阻電及呼應不靈等情列入摘要欄内凡關於機器報務及一切特别情形以上各欄不及詳列者均得於摘要欄内塡註之 
　　第二十三條報務日表應按月送由主管長官彚呈海軍部以憑查核 
　　第二十四條本細則自公布日施行 
 
 
 

Page 18

 
 
   
 
