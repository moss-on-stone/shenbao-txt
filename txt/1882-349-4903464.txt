# 1882 - 349 - 4903464

 

Page 1

 
 
[石印三國演義全圖出售] [  點石齋主人啓]  
　　三國演義一書久巳膾炙人口惟坊間通行本字蹟模糊紙張粗劣繡像祇有四十葉閱者病之本齋現出鉅資購得善本復請工書者照謄校讐數過然後用石印照相法印出故是書格外清晰一無訛字爲圖凡二百有四十分列於每回之首其原圖四十仍列卷端工緻絕倫不特爲閱者消閒兼可爲畫家取法每部訂爲八本用錦套裝成兩函定價洋二元四角於十一月初八日發兌上海在三馬路大禮拜堂　首申報館間壁申昌書畫室出售各外埠發賣處悉照曩例此布 
[旅順口建置礮臺說]  
　　高山以爲城大海以爲池裏山而表海田肥美民殷富幅員萬里天府之國宜無過於中華然詩詠維城易言守國天險以人爲固其義固彰彰矣是以十二之齊晉人帥諸侯之師而三周華不注百二之秦漢高將十萬之眾而直入咸陽宮信乎險之不足恃也國雖不恃險以爲阻險亦必因人而始奇孟子云固國不以山谿之險威天下不以兵革之利不以云乎者不僅特此而無恐之謂也龍吟而雲興虎嘯　風冽風雲以龍虎而　龍虎以風雲爲用山谿兵革者豪傑之風雲也夫神龍在淵而鯨鯢莫之敢侮猛虎在山而藜藿爲之不採何也得所馮依深居高拱而窺測無從也當國者化民成俗固以禮義爲先而非富無以致强非强無以保富窮兵黷武不可謂之强我不攻人而人亦不我攻非不我攻也卽欲我攻而莫之敢也卽敢於我攻而莫之能也惟其不能所以不敢惟其不敢所以不欲惟其不欲是無攻我之事且無攻我之心矣將使敵無攻我之心必先有以懾之敵心旣懾勝算常操不以山谿固國不以兵革威天下者其是之謂歟中國之有李肅毅洵屬蓋代偉人以天下爲己任者四方　其進退以爲重輕邇來二十有一年今矣跡其生平以詞臣叅戎幕以偏師定全局內平寇亂外輯邦交今歲奉諱歸里甫數月而朝鮮之難作朝議以三韓爲遼瀋之藩籬遼瀋爲中原之屏蔽且其國世奉正朔地近情親難而不恤殊失字小扶傾之義其何以副中外臣民之望　特詔趨之出固辭不獲已爰以墨絰卽戎急金革之變也公受　命卽行鼓盪飆輪次於黃海日人不虞其至之速也且署督張節帥爲公所識拔謀畧才世出所遣前鋒將吏亦極一時之選日本知中原有人未可與爭遂許朝鮮行成全軍而退是役也　朝廷論功行賞節帥晉少保餘皆遷賞有差公國之宗臣也休戚相關又未可以尋常論諗知公天資忠孝不卽起復之以全其盛節而　門鎖鑰非公重望不足　鎭之留駐津門保定間領北洋通商大臣事兼典防務公之心固未嘗一日忘天下也以爲今日海內雖宴然無事而安不可以忘危曩曾創建西式礮臺於大沽口佐以鐵甲浮臺並伏水雷於岸側水師嘗演攻應之法艦　波間雷騰水底以勁兵塞重險臺堅砲利擊無不中攻無不摧屹然重鎭也近復增築砲臺於旅順口用扼奉直之喉承辦者爲德八漢納根落成之次有西國水師督將過其下詫爲新異水陸屯兵如前布置可謂極相度之宜非胸有甲兵未能得地勢之要也余於光緒四年秋上書怕相條陳六事之五擬請創造火輪車路於奉錦登萊間以捷運兵轉餉庶干里之程一呼四集如臂使指拇脈皆通斯議也雖未見諸施　砲臺之築其見端也嘗謂自守之道今難于古古爲封建之天下地分而勢聚守之也易今爲郡縣之天下地合而勢分守之也難境闊而防易疎兵分　勢易弱帶水限南北丸泥封函谷非所論於今日也况自海禁弛而門戶洞開礦務興而利源日啓用富以致强者尤須恃强以保富富而不强敵且生心國無寍歲猶不若貧而弱之爲安也滬城之南有質庫焉富十年前曾爲盜刦墻高　仞盜乃梯繩而入門裹重鐵盜乃斬關而出其隣里數十家胥不垣而扉鬥軍戶弱盜之往來皆得見之成窺於窗之陰或覷於門之隙或披衣跣足出而觀於道旁盜竟置不顧與質庫何怨與隣里何恩徒以貧富相懸耳諺云一年嫁三女夜臥不閉戶又曰富畏盜盜畏貧貧亦有何可畏甚言無所取云爾夫國之爲富也大矣資金湯之業奠鞏固之基指揮八極紀網四海將惟聖相乎是賴豈直區區一臺一砲而已 
[電報彚錄]  
　　○本月初七日倫敦發　電報云法國發兵往安南東京之期刻已改易矣又云俄國目下預備兵事各浪新聞紙載此說并寄語德國當早爲之備也 
[譯西報論福州盜案]  
　　○三月間福州仁記洋行茶客被刼曾經列報茲閱福州西字報云現聞福州城外水口上十里灣口地方於上月初七晚有强盜七八十人明火持械欄河搶刦客船刦去銀四千餘兩洋藥數箱傷斃數人之　殊堪驚異該報從而論之曰西人自開福州口岸數十年來素稱安靜緣同治年間左侯相督閩曾於茶葉每担加抽銀三錢二分八厘名爲護商厘金是時於陸路多設兵勇水路每十五里設一巡船每船設勇八名佈置周密幸獲平安及左侯相去後遞年减省自今則每船只設四名實則二名似此徒有虛名毫無實濟以致今年三月間仁記洋行茶帮在將樂縣積善村被刦臟銀萬餘金並傷人命四月間邵武地方路上亦有客人被劫並傷二命六月間水吉地方又被刼去洋藥半年之間搶刼頻聞實爲向來所未見各路商買聞風裹足計比較上年茶厘少十萬餘金之多推原其故皆由營勇得贓縱盜卽眞贓正賊一有賄賂便可置身事外自在游行毫無顧忌雖　平現有某協臺管帶練勇五百名名爲捕盜而實則從未緝獲匪徒彼此效尤大爲地方之害若不大加整頓將來結黨爲患滋深乃文武營員徒事粉飾竟致數月之內刼掠紛紛不特中國商賈寒心卽西國商人往來西芹　牙口等各處販茶　防不勝防俻不及備此尤可爲憂心顧慮者耳且中國茶商包庄辦茶與西國商人揭出洋銀每年不下二百餘萬元所抽厘稅爲數甚多名曰護商可不急思良法以保護之乎英國俗語曰保身勝於延醫中國聖人亦言聽訟必使無訟思患預防治之善經矣 
[求醫孔亟]  
　　○字林西字報云李傅相之夫人近來偶抱淸恙延請西國女醫哈華脫卽前此醫治夫人之疾者哈華脫業已出京赴津傅相又專足速　而西女醫未到之前則暫請兩醫恩　診視云 
[輪船囘滬]  
　　○前報所述怡和洋行之有利輪船與招商局之保大輸船一同膠住實係順和輪船書有利者前報悞也該船已於前日旋滬　撫　偉知中丞卽隨輪而來據　于初二日上午由津開　在途卽見氷塊愈積愈多不得已雇人敲冰開路至晚九點鐘始得敲開至後半夜兩點鐘則又膠住復雇人敲冰一路隨敲隨行至初四日始至大 
 
 

Page 2

 
 
沽則冰益堅厚竭力設法破冰而出急離大沽至招商局碼頭將船內貨物搬運上岸卽開至烟台由烟台回滬聞該船幸無損傷惟途中西北風緊寒氣逼人寒暑表降至八分該船主又言保大輪船全身凍沍恐一時不易展輪也 
[袁江消息]  
　　○前任河南廖學政於上月念九日過浦南下回嘉定原籍云○淮北新引前係試辦一年故號價比去歲較减今已奉文接辦號價陡增計新引每號三百餘舊引每號五百餘兩矣 
[吳中米價]  
　　○吳鄉佃戶新榖登場後均已紛紛載運入城糶米現市糙秔每石高者二元三角低至一元七八角不等皆緣小春上半月霪雨兼旬穀經蒸變米色遂低日來漕米已有採辦者故市上出貨甚旺每辰鄉民載米進城出售者通六門計之共有三萬石左右云 
[縣考改期]  
　　○鄞縣縣試本定十一月初三日開考玆悉改期於十六日縣試十二月初四日府試其所以如是其急者因開正學憲出　 
先考寗屬也 
[寍郡得雪]  
　　○寍波自入冬後尚未見雪農民盼望甚殷月之初七日下午北風括地同雲密布初八日細雨中微夾雪珠傍晚六出花飛紛紜空際初九日早晨則日出杲杲　日消矣然天氣則嚴寒凛冽滴水成冰風仍怒吼云 
[盜刼新店]  
　　○寍波西門外潮音堂跟大街有新開永康綢綾雜貨店本月初四夜突來盜匪十餘人撞破店門刦去　洋貨物約値三百餘千次日開單報縣朱邑尊親往踏勘後飭捕跴緝未知能破獲否也但此處離城咫尺况潮音堂有防兵駐守何該盜瞻大如此耶 
[大王自現]  
　　○皖省督帶輪船張軍門之公舘在西門外上碼頭古牌樓正街歴有年所前　樓廳裝飾華麗十月念四日下午四點鐘兵弁等開立前聽檐下見石板傍有一物形似壁虎首扁似錢身細而長約三寸許尾長二寸餘眼似豆有黑光全身有小點閃爍有光伏地不動眾知其爲大王也遽告軍門軍門用黃表紙將大王捧起承以木盤大王伏於盤中首望下視軍門乃供奉於花廳中拈香行禮各兵弁亦按次奈叩放爆竹數萬次日軍門又宰豕烹羊水師協戎亦督同水師兵弁往祭居民之來觀者絡繹於道念八日大王廟又報大王現身城外某善局於當晚設槃扶乩請廟內大大王軍門公館二大王及城內三大王巡行江干水師各船排列旗幟升砲以送之 
[繼母陰毒]  
　　○揚友來信云呂某者安徽旌德縣人貿於揚年四十餘家道小康元配戴氏賢而能生一女二子而卒女年十五兩子皆幼不得已復娶朱氏其婉淑尤勝於戴呂樂而安之乃前年女以時症死去年及今秋兩子又殤目戄痛心疾首而已乃前日朱以孕足臨產忽大笑呼呂至前曰糊塗郎汝終日與豺狼狐貍共寢食而安樂特甚亦知我兒女何以死耶修短原有　然我母子今得請於帝矣幸汝未聽　妻言且念香火情今釋汝言畢自掌其頰數十口噴鮮血歴述其陰謀子女狀呂及朱之母崩角代求冥鏹化以數萬朱大笑曰汝不必當子女死時誰代求免耶竟跳擲呌號三晝夜帶胎而死吁世之繼母虐前妻子女者多矣其亦以此爲鑒哉 
[匪類正法]  
　　○江西饒州府土匪頭目李光發於上月初旬在吳城拿獲搜出實據解到省垣於上月初六日正法尚有羽黨四名亦於初七日一齊正法矣 
[異禽罕見]  
　　○友自袁浦來者言某公館於九月初旬宴客庖人購得牝鷄一尾冠則鮮紅毛則全黑極肥重繼而伐毛殆盡見鷄足有三隻榖道有二主人異之不敢食又恐棄諸道旁爲丐犬食而悞中其毒因令庖人付之流水物雖微　可怪事雖小而反常特錄之以廣見聞 
[禁鬧屍塲示]  
　　○欽加二品銜江蘇等處提刑按察使司總理驛務許爲出示　切諭禁事　得民間呈報命盜案件應聽地方官勘騐照例辦理豈容棍徒唆使尸親事主藉端攪鬧挾制甚至辱官毆差卷查江寍甘泉二縣前有棍徒鬨鬧屍塲均奉前督憲沈從嚴懲辦飭將鬨鬧之犯正法示眾並由司通飭各屬一體曉諭示禁在案凡　軍民皆當有所聞見前鑒不遠何　覆轍是循乃江浦縣事主董熙被刼拒傷隣人陶三身死一案報經該縣勘騐屍已騐殮事主人等輒敢拉轎吵嚷勒索破案限狀鄉民麕聚紛紛閧擾實屬目無官長現據該縣禀奉督撫憲批司飭縣勒拿滋鬧凶首究辦除飭縣查拿訊究外合再出示嚴切諭禁爲此示仰軍民人等知悉爾等須知藉案挾制鬨鬧屍塲勘塲大干禁令自示之後務各痛改前非勉爲良善如敢狃於積習唆使屍親事主人等仍前滋鬧一經訪獲定卽盡法懲辦决不姑寬其各凛遵愼毋以身試法自愼噬臍切切特示　光緒八年十一月初七日示 
[縣試正案]  
　　○上海縣試於初八日二覆題目己列前報因范邑尊於昨晨交卸故卽作爲終覆於初九晚二砲後懸榜全案共計三百二十三名今將前列名次錄左　朱培頤　馬昌煥　王受祺　楊載春　葛士鑑　顧學瀚　朱承鼎　薜鴻藻　曹銘新　吳福森　沈邦灝顧元福　董兆龍　唐星照　嚴家鼎　湯宜福　姚家鳳　沈善徵　唐尊瑤　沈汝福　秦本立　凌鳳藻　杜寳璿　宋文耀　周樹藩曹金賚　陳運標　楊振棻　戴杰　朱樹人 
[瘋狀可掬]  
　　○前報載殺孩之呂宋人伊貴思監於外國監牢毀擲物件大有瘋狀玆已延醫爲之診視數次而其瘋愈重似此嚴寒衣服盡行脫去不遺寸縷口中胡言亂語云有神人下降不令着衣有時寂靜無聲有時喧囂滋甚惟有一貯水之空桶則極爲愛護晚則納頭桶中而臥日則擁抱行坐與俱現在日斯巴尼亞領事官擬送之回呂宋以憑吕宋官究辦并聞伊貴思實呂宋之孖孻人也　 
[結帶失洋]  
　　○禮拜六下午三點鐘有某鋪夥友收得洋二百五十元包以洋巾行至英大馬路老德記藥房相近因套褲帶鬆隨置包於路俯而結之戴有風帽風吹帽拂面乃回面以避風及結帶抬身則洋包已不知去向其人當赴捕房哭訴欲捕爲之查緝捕則覆以自不小心無從弋獲其人請之再三乃許爲查緝未知能緝獲否也然聞該夥之保人肯爲代償所失盖以該夥人頗誠實不至故爲謊言也 
[喪其一手]  
　　○虹口老船塢內之漆匠工頭錢阿和年四十一歲寍波人也因見機器鋸木遺下木屑甚爲可惜昨日在機器下用手捧取偶不經意竟被機器鋸落右手人卽踣暈經人送入同仁醫館西醫先以藥止其血然後再行敷治雖未喪命已成殘疾矣近機器者可不愼哉 
[榜人猝斃]  
　　○虹口頭壩街某客寓係新開者有駕碼頭船之寍人年約三十左右在該寓借宿三夜不料前夜忽患急病而死經其親戚爲之棺殮殯於四明公所云 
[失物續訊]  
　　○昨報列控追失物一節玆聞由陳太守帶同書役人等前往踏勘據魏劉氏供訴被竊情形與前相同陳太守詳加察看知牆洞固能扒入至該舖之樓窓外面屋瓦稍碎而無人負重物走過之狀惟空房後面之屋上瓦碎甚多至所存之空皮箱固被撬壞太守隨問該氏曰若輩旣下樓下搬取汝店中各件緣何不出汝門而反從窓而去旣被搬取物件甚多而去汝豈有不喊呌之理該氏答稱我門已經緊閉若輩不能出故從後窓而去我雖喊呌奈無別人帮助太守又問汝店中祇汝一人乎答稱店夥適患病返家守店者祇我及子奚能爲力且我已被按住太守又查得鄭阿大老虎灶向曾聚賭抽頭難免無匪人匿跡其中該氏所報事非無因惟恐報數不實耳俟覆訊再核 
 
 

Page 3

 
 
[冒名訛索]  
　　○前報小東門外花烟舘妓李桂林稱被山東人毆打而山東人素　開烟舘之在王三處遂將王三送法公堂經翁太守送縣辦理業由范邑尊專訊分別懲儆在案今聞法捕房通事訪知有人冒捕房缺之名訛索洋二元故禀知捕頭將李桂林傳案並將指出之張阿毛拘解公堂　經翁太守詰訊通事伸昕原委大守詰之李桂林卽李陳氏據稱前月之事當經張阿毛勸開被打時又承伊扶起因此謝伊洋兩元大守問謝洋時伊曾否說是捕房中人李桂林欲言又止太守謂不妨直說豈爾等怕伊尋釁耶倘再尋釁當卽訴捕及詰張阿毛據供在小東門天興烟間爲夥平日不敢多事因見李桂林被打故爲勸解伊謝我洋兩元事實有之並不敢冒捕房之名身畔有洋一元先行繳案尚有一元容在店內取到再繳翁太守着將張阿毛管押查明再辦 
[倒店又訊]  
　　○法租界老北鬥外益義竹布店倒閉一案已將訊理情由疉列前報昨日捕房又將益義司帳人鄭富香解案據通事禀稱今早有人在監牢銕柵窓口塞進一函今特携呈翁太守見信中載有不可說出銀洋貨物寄放何處等語而原告鼎元錢庄等八家亦投案候示前期公堂　訊後又有益成上店夥亦曾遞禀並呈七月十三日八月十六日信兩封以曾代福記倫記等行代匯汕頭匯票銀兩次計一次二千兩一次一千兩其銀　曾收到故經該店將棧單十七紙作抵太守詰其棧單現在何處答稱帶往別處兩日可以取到詢其可有帳簿則稱票銀係汕頭所匯滬地並無帳簿太守又詢瑞和號有人到案否旋有宋長發詣案稱在豐興花糖行爲夥益義店曾於九月十四日將太古棧單三紙共計竹布十五箱已出過四箱尚有十一箱來抵銀一千兩分作三票付彼其一票係陳堯記支同康莊票銀五百兩九月二十二日期一票係汪順昌支德裕莊票銀三百兩亦九月二十二日期一票係盛高兪記支敬和莊票銀二百九兩九月二十六日期當抵押時曾往太古行將棧單對過彼稱無悞今特將棧單呈案且益義帳簿上亦曾載及太守詰之鼎元庄等八戶以所抵之說曾否查詢據原告八戶稱豐興之欵計竹布十一箱前次曾經申明卽係十一箱今旣有付銀店戶當再逐戶往查益成之三千兩恐係假託福記且曾查過進口貨物七八月間並無三十六箱之布其中恐有不實太守見抵押據中載有鄭哲夫名字卽詢鄭富香鄭哲失係何人答稱係店全主之叔亦在店中管事太守着各戶將同康等付銀日期及號頭數目等抄下前往查明並着法包探帶同鄭富香先去將益義帳簿吊到以憑查核又着益成夥將所有抵銀之棧單十七紙於下期繳呈原被人等均各退出逾時復有蔡步雲陳子良投案聲稱特來作保請將鄭富香保出以便將各戶理直翁太守謂該店欠銀至一萬數千兩今來作保自應銀人並保蔡步雲稱如許巨銀我不敢保惟請保人俾出外理淸倘不能理淸當將原人交案太守謂汝等若能將該店主鄭樹棠交來卽可理淸卽着二人退去 
[英界公堂瑣案]  
　　○滕友卿投英公堂稱昨曾到增泰洋貨舖購買紫呢價洋一元有零因付小洋作價爭執不成另到別家去買詎該舖夥糾眾前來將我罵打適逢巡捕指拘送案請爲究辦李利生供在增泰爲夥昨日伊到我舖買呢已經剪斷付價時竟用小洋硬欲抬價我不允伊卽另往別家去買雖有爭執情事實不敢糾眾毆伊只求恩斷陳太守察得滕友卿遭毆屬實判罰李利生洋三元撥充醫院經費○巡捕解送在路爭毆之王義六熊正興二人論訊王供安徽寍國府人現在治下開荳腐乾作熊係在我舖中販賣荳腐乾者陸續被積欠錢十二千二百十三文向索無着反出不遜之言因與爭執由捕拘案今持　呈逐日取貨之賬呈請究追熊供漢口人久伊錢文容設法措還陳太守飭將熊正興管押再候覆訊○華捕禀稱昨見一人手持低銀二三塊向錢庄兌錢爭執且此人素不安分深恐來歴不明爲此拘案請究旋據楊順親供江北鹽城縣人撐船爲業低銀係客人付我船價並非自已僞造陳太守察得楊順興確非善類判發捕房押至年終低銀存捕房 
[法界公堂瑣案]  
　　○昨日法公堂據萬和染坊店主項吉人訴稱前月十八晚店中失去湖縐十四疋查無下落因有素識之羅四寳以唱書爲業常到店中伊于十九日竟來過三四次事屬　疑故　伊家內察看伊避匿不出現在湖縐已在南門典鋪中查到十二疋尚少二疋故將羅四寳送案據羅四寳供曾作染坊生意因用度不敷性愛唱書故在街坊設攤演唱月內嫁女欲託萬和染坊中人　買零碎綢縐故到該店中却係十九日而十八日則未曾去過後聞失物曾與其店夥談及謂倘若携出或押或當均可挽人理直何必經官涉訟翁太守謂旣爲他人所疑爾須洗得乾凈且查出何人所竊方可脫然無累着交保限五日內查覆云○法捕房解姚阿大因在城河浜硬脫鄉人馬褂并摸去英洋三元遂將姚阿犬拘案請訊姚阿大供曾當過捕班夥九月間有鄉人在小押店中質押米袋形跡可疑向伊盤問因此結怨前日該鄉人仝縣中揑牌夥計顧桂卿及新街著名拆梢德昌將我挾到小烟館　去烟資七百餘文我並未剝其馬褂摸去洋元太守卽詰原告莊永棠據稱初六日　新街經過與娩素不相識伊見手中携有旱煙袋卽向我借吸我不允旋有多人上前姚阿大將我抱住旋有一人摸去洋元剝去馬褂太守問爾曾否當過米莊在身畔取出質票兩紙稱於九月間却曾質過米袋十一隻得錢三百文又帽子一隻得錢一百文剝馬褂時將票帶出被伊看見故能言之歴　太守見一人跪於案下詰其何事據顧尚達稱在上海縣衙門當差住新北門內與莊永棠有葭莩親伊　訴說故特到案證明太守着將姚阿大暫押俟查明再核○法捕房包探過永發見杜阿虎手中携有脚爐一個銅燈臺一隻小馬甲一件詰其從何而來則言語支離故將杜阿虎解案經翁太守研詰杜供不是搶火所得係在鄭家木橋見一不識姓名人託爲暫管故爲携帶不知物之來歴太守謂他人之物卽不是搶火亦不應據爲己有着將物存捕房招人給領杜阿席着責一百板以儆 
[來書照錄]  
　　○本埠紳商舖戶捐助棲流公所者殊爲踴躍今據該公所來函云上月由招商局徐雨之觀察代交善願養心居助洋三十元樂吾居助洋二十一元五角怡怡軒助洋六元五角又謙泰洋行朱錦軒助洋二十元鄭秀山助洋十元畫眉生助洋十元彭若蘭助洋一元當卽一併給發收條彚入徵信錄造報聲明外囑登本報以誌謝悃又云邇來天氣驟冷凡送往𤲢養之流民甚多殊形擁擠盖該公所原議定額收養流民百名已經添造房屋廣額至一百五六十名然刻下收養者已　二百名有零以後有送往者决難免强再收且該公所凡有常年及按月助捐者共有一千二百餘戶此後倘有認捐之家或送一人前往受之則萬不能容却之則未免抱歉特先佈告以便周知云云本館爰照錄　　副善與人同之意焉 
[誤傳更正]  
　　○昨報瓜棧委人一節玆悉周觀察崇傳仍委辦兩江營務　要差黃觀察並無更動之事不過添王太守金彝爲會辦耳聞失實用亟更正 
[漢哀帝宋英宗明世宗三朝議禮辨]  
　　○謹按漢哀帝成帝以元帝爲庶子定陶王康子立爲太子及卽位定陶恭王初但號共王立廟本國師丹亦無所議至其後立廟京師欲去定陶不繫以國有進干漢統之過丹遂大非之故丹議云定陶恭皇謚號已定前議不得復改但論立廟京師爲不可爾　稽宋英宗仁宗以從兄濮安懿王允　十三子立爲太子及卽位詔議崇　濮　懿王典禮司馬光謂宜稱皇伯歐陽引喪服大記以爲　人後者爲其父母服降三年爲期而不沒父母之名以見服可降名不可沒稱伯非宜宜稱親議久而未定范鎭上言陛下旣以仁宗爲 
 
 

Page 4

 
 
考又加於濮王則其失非細呂宋誨等復引義固爭劾歐陽修首開邪議妄引經據陷陛下於過舉而韓琦等附會不止旣而皇太后手詔中書宜尊濮王爲皇夫人爲后皇帝稱親自是濮議亦寢焉至若明世宗本憲宗次子興獻王子武宗崩楊廷和以太后詔迎立以孝宗之侄武宗之徒弟以弟承兄大統則考孝宗而叔興獻毛　等議似矣乃聽璁等之邪說謂上非漢哀英宗可比非定陶璁王成跡可拘遂考興獻皇興献任私恩而忘大義俾武宗不能因世宗而延其嗣反召興献而亂其統於是大禮之議紛紛而起矣合而論之成帝之立定陶王子庶承嫡統也仁宗之立璁安王子姪承叔統也武宗之立興獻王子弟承兄統也庶承嫡統姪承叔統繼統卽繼嗣也弟承兄統繼統不繼嗣也繼統卽繼嗣以繼嗣爲重則定陶璁安不宜稱皇繼統不繼嗣以繼統爲重則興獻愈不宜稱皇歐陽修之議謂恩莫重於所生故父母之名不可改義莫重於所繼故當抑而降其服豈知服可降則謚號亦可降於見共王之立廟不可璁王之稱親興獻之稱考則亦不可又何稱伯稱叔之涉於無稽哉 
　　王懋稿 
[蘇省撫轅抄]  
　　○十一月初八日候補府楊峴禀辭奉　臬憲委赴靖江公幹　候補理問蔣金生禀知奉飭知赴鎭江毅字勞卽辭　候補府照磨傅良佐金陵武衞差　回並日知奉調華亭海塘工程差卽辭　分發江蘇試用縣丞周錫光浙江人禀到　從九祝祐之禀銷三賢祠催租差　○初九日候補縣汪嗣晋缷署吳江縣事回　撫轅牌示十一有十三禀長至令節惟是日適値　聖祖仁皇帝忌辰茲查六月二十八日　皇上萬壽正値　太廟齋戒期內欽奉　懿旨於二十六日行禮慶賀今屆長至令節亦應照案先期兩日於十一月十一日黎明穿蟒袍補褂朝珠齊赴　萬壽宮慶賀 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第二百八十二號]  
[光緒八年十月二十八日京報全錄]  
　　宮門抄○發抄　旨五道○直督張　奏黄河三汛安瀾摺○江督左　奏請開缺調治摺○閩督何等　奏揀補知縣摺○蘇撫衞奏甄各員摺○楚督徐　奏請免騎　片○又　奏請開復知縣處分片○十月二十八日更部翰林院正黄旗値日無引　見○六額駙謝毋庸開去差使　恩○八額駙英驎嵩山假滿請　安○恩　謝授伯都豹副都統　恩○托倫布錫祉各請假十日○寳昌請假二十日○吏部奏派考試漢謄錄等官　派出閱卷瑞聯　允升英煦彈壓本謙搜檢豫王荘王棍公邵亭豫桂全興廉火藥局奏派點驗火藥　派出肅王漪貝勒○召見軍機○發抄　譚鍾　等奏前保辦　　番出力案內之補用令王榮級副將沈貴　等改獎奉旨該部議奏欽此○曾國荃奏　將　存各款叅後全完之先用令莫東奎等開復處分奉　旨着照所請該部知道欽此○又試用同知林賀　等期滿甄別奉　旨吏部知道單併發欽此○又簡放遺缺守謙貴署潮州守奉　旨知道了欽此○額勒和布奏委員會查圍界奉　旨知道了欽此　○○太子少保署理直隸總督兩廣總督臣張樹聲跪　奏爲直境東明黄河南堤本屇凌伏秋三汎搶護平穩獲慶安瀾恭摺仰祈　聖鑒事竊查東明黄河前　南堤六十餘里劃歸直𨽻防守上年前督臣李鴻章奏定章程調大名漳河同知移駐高村適中之地作爲廳官漳河縣丞移駐上游李連庄開州州判移駐下游黄庄作爲汎官雇募河兵酌撥汛夫並泒大名練軍 
步隊一營分駐各汎會同廳汛各員常年修守歸大順廣道統轄節制等因在案去年霜降後各工仍不時出險直至十二月十四五日始得休息今正初十日高村卽有險工自是凌汎桃汎伏汎秋汛接續漲水修防搶護歴久不停先經李鴻漳　臣催解山東協欵並照額由直隸撥銀兩飭大順廣道劉盛漢豫購料物察看險要工程逐處修做督率文武各員實力防守　據該道轉據廳員魏箴言營官韓　昌稟報凌桃汎搶護平穩後卽接辦伏秋大汎事宜五六七八月間黄水節次盛漲大溜更向南注猛如　雷奔馬　前水深二三丈壩　迭被冲刷隨廂隨蟄串滿士格此堵波陷高村李連往黄庄往往同時吃緊員弁兵夫不敷分布不得不酌　民夫帮搶查高村桃汎卽水漫串溝當　土格堵　外作邊　其時距河身尚八九十丈意　可資保護詎伏汛時溜忽下生怒　蕩激邊埽沉沒又于湍溜猛利之際多用椿料力遏其奔注之路並將舊埽新　各叚中擇做大磨盤埽三　以抵狂瀾中作魚鱗　十七叚　回防溜李連庄於舊掃外添做新埽十八叚黄庄於舊掃外添做新埽二十叚此外挑　各項亦均擇要搶辦乃溜勢全不外移雖設注挑遏仍緊迫堤根且秋水搜根刷底蟄陷尤甚經該道劉盛藻親往督防八月內存料用　遂添撥銀兩續行購運一面加勁廂做大名　徐道奎亦於棱閱兵技之便前往協助迨九月十二日霜降後猶連出奇險高村第一二號及第四五六七八九十等號掃叚　迭蟄陷楷料繩　若塡無底之壑頭道二道挑　均被冲壞李連庄挑出之溜復回致第二三兩道柳　埽叚同時墊陷幾至潰走復經該道嚴督員弁兵夫不分曉夜風雨竭力救護均就平穩現在水勢巳落三汎安瀾　劉盛藻會同徐道奎禀報前來臣維東明黃河堤關　東南各省　道民生甚大該處地勢北高南下近來溜勢側注愈趨愈　卽在埽前走水高村李連荘黄莊各處皆成巨險情形岌岌防守日難一日本屇黄水異常盛漲汎內險工迭出　瀕於危　降後尚畫夜搶廂仰　　聖主福庇默邀神佑料物應手人心踴確　得化險爲平查高村李連莊黄荘曾各建　大王廟前蒙　賜頒匾額三方工員　見化身祈　輒應現届安瀾據官民擬援豫東黄河成案可否仰懇賜頒大藏香若干枝由臣祇領發交該道劉盛藻　　三處　大王廟敬謹祀謝用答　紳庥出自　聖栽至在事文武員弁　危履險力與水爭不無　勞足錄上年曾奏明存記今已兩屇安　擬懇　天恩容臣照章擇尤酌保以示豉勵本年因霜降後猶復險工迭出是以奏報安瀾稍遲而水大工繁經費亦因之多用　下水勢尚未大消亦慮續有增長除仍飭該道嚴督員弁隨時認眞察看加意防守勿稍疏　並查明動用料物工费核實開呈奏報外所有東明黄河南堤本届三汛安瀾緣由理合恭摺由驛長奏伏乞　皇太后壬午十一月十一日申報附張不取錄文皇上聖鑒訓示謹奏奉　旨已錄　○○太子太保大學士兩江總督二等恪靖　加一等輕車都尉臣左宗棠跪　奏爲微臣病勢增劇籲懇　天恩開缺回籍調治以免貽𢚾公務仰祈　聖鑒事竊臣於上年續請病假期內仰蒙　恩命出鎭兩江莅任至今力疾經管未遑朝夕而疾久不愈肢體痿弛耳鳴目昧舉動維艱近時心緒昏暓動輒遺忘醫　脉息滯澀時或歇至現嚴致朮調理隆冬縱保無虞一交春令陽氣不能接續須防氣脫日間校理官書閱舉茫然不復省　稍一壓擱卽積成堆垜思泉日涸疏悮巳多若不　請開缺調理　　實有　安合無仰懇　聖恩准其開缺回籍調理或　閉門靜攝得以稍延殘喘則有生之日皆報　國之年也俟蒙　恩旨開缺後遇天氣晴和或赴下游省視冬工一周再行歸里届時奏明　案一併聲明伏乞　皇太后　皇上聖鑒訓示施行謹奏奉　旨巳錄○○閩浙總督臣何璟署理福建巡撫臣張兆𣗶跪　奏爲揀補要缺知縣以資治理恭摺仰祈　聖鑒事竊照龍溪縣知縣李持柏　案索賄聲名狼籍經本任撫臣岑　英會同臣何璟附片叅草光緒八年四月初三日奉　旨照例於五日後行文按閩省照限八十日减半計算扣至五月十八日作爲開缺日期除胾缺咨部外查龍溪縣係冲煩疲難沿海兼四要缺例應由外揀選調補臣等與藩臬两司於現任知縣內逐加遴選非現居要缺卽人地未宜一時實無合例堪調之員惟查有卽用知縣饒世纓年四十二歲江西廣昌縣舉人光緒丁丑科會試中式進士引　見奉　旨以知縣卽用簽分福建三年九月到省援例捐加同知升銜委解餉銀赴台代理鳳山縣知縣御事回省臣張兆　到任未及三月例不出考臣何璟查該員才具精明以之請補龍溪縣知縣洵堪勝任雖調缺請補與例梢有未符而人地實在相𥬵且係繁簡統補之員合無仰懇　天恩俯准以卽用知縣饒出纓補授龍溪縣知縣　於要缺有禆如蒙兪允該員係卽用知縣請補知縣銜缺　當毋庸送部引　見並免核計叅罰據藩司沈保靖臬司張夢元會詳前來臣等謹合詞恭摺具陳伏乞　皇太后　皇上聖鑒敕部議覆施行謹　奏軍機大臣奉　旨吏部議奏欽此　○○頭品頂戴江蘇巡撫臣銜榮光跪奏爲勞績保舉同知知縣各員試看期滿照章甄別恭摺開覃仰新　聖鑒事竊照前准部咨嗣後道府州縣無論何項勞績保舉歸候補班補用人員卽以到省之日起于限一年詳加考核分別繁簡補用又丞倅佐雜應照道府州縣之案辦理勞績保舉原係在省人員以奉　旨後第五日行文按限减半計算以接到部文之日起計扣試看各等因歴經循辦在案玆臣查得候補班儘先補用同知敖式金辦事勤奮前先補用知縣許台身舉止安　以上二員試看一年期滿經臣分別考核均堪留省照例補用謹會同大學士兩江總督臣左宗棠恭摺開單具陳伏乞　皇太后　皇上聖鑒敕部查照謹　奏軍機大臣奉　旨吏部知道單併發欽此○○凃宗瀛片　再兩湖儘先補用副將王魁係江南甘泉縣人由武童投効軍營勦賊出力遞保今職前在浙江攻撲長興縣城被賊砲傷左肋復在饒陽縣地方攻剿捻逆被賊矛傷左膀直透筋骨又奏留湖廣儘先卽　遊擊方傑係安徽定遠縣人由武　投効軍營　賊出力遞保今職前在金陵軍營隨隊打仗被賊矛傷左腿嗣因克復金陵省城被賊砲傷左膀穿斷筋絡以上二員身受各傷均經隨時報騐醫治前此時發時愈尚屬便於弓馬近因舊傷復發閒挽殊覺不便由署湖廣督　中軍副將鳳昌暨湖北善後總局司道先後詳請查驗奏免騎 
射前來臣逐加　騐均　實情相應仰懇　天恩俯准將兩湖儘先補用副將王𣁽湖廣儘先卽補遊　方傑均免騎射以示體恤除飭取該員等履　咨部外謹附片具陳伏乞　聖鑒訓示謹　奏軍機大臣奉　旨者照所請兵部知道欽此　○○涂宗　片　再前署湖南新化　候　知縣用至　　父　　　　　　捐　　九百四十二兩零　　延不　　經臣　　題奏　奏叅革職勒追聲明一俟捐項繳淸再請開復在案玆據湖南布政使　　雲祥　該革　周至德所欠　捐銀九百四十一兩四錢二分六厘現據如　呈　除將銀兩移解前辦兩湖署捐補用道唐眞銓核收轉解外詳請具奏開　等淸　來臣覆香無異相應請　旨俯准将前　湖南　化縣候補知縣周至德　叅　　處分卽予開復以昭激勸謹會同　南巡撫臣卡賓第附片具陳伏乞　聖鑒訓示謹　奏軍機大臣奉　旨着照所請該部知道欽此 
 
