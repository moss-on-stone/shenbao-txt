# 1934 - 341 - 4908858

 

Page 1

 
 
[重印四史出售] [  圖書集成局啓]  
 
本局所印史記前後漢三國志四史最爲應用之書購者愈多銷售愈廣兹復重印出售每部實價　　尤五角欲購者請至三馬路申報館及申昌書畫室購取可也 
[醫林指月出售] [  圖書售成局代啓]  
 
醫林指月一書爲胥山老人王琢崖先生所輯討書十二種日醫學真傳曰質疑録曰醫家心法曰易氏醫家曰芷而恥草存案曰數氏塲塞金　録曰痎瘧論疏曰逹生編曰扁鵲心書曰本草崇原曰侣山堂類辨曰學古診則集前明及國朝諸名醫署述彚輯成編誠醫學之準繩後人所宜秦爲圭臬者也原板久已模糊兹本局承博文書局之囑排印成編賜購者請臨上海博文肅局揚州點石裕記選取可也計書八册每部價滋一元六角 
[論德人有久據膠州灣之意]  
德人以東省歹民戕殺彼國教士遂令戰船襲我膠州灣驅兵登品據守砲臺中國於是時卽素非積弱而似此驟啓兵端幾如疾雷之不及掩耳雖欲防之守之而亦苦於不及矧以中國之孱弱而猛未爲之設防宜乎不費吹灰之力而卽據我險要海口也西報皆許德人此舉爲辦事爽利然平心論之德人死舉固眼明手辣矣而按之於禮則殊不合德爲歐洲秉禮之國文明之譽播於環球乃忽變其平日守禮之心而爲此以强凌弱之事設非素有積慮恐一時之間斷不至有如此舉動日人因謂遼東一事中國藉俄法德三國之力得將故土歸還俄法皆有厚酬德國獨抱向隅之憾以此大不滿意適山東有殺害教士之事遂奪地而據之以爲曩明之酬報　説雖似近理然愚以爲德之所見必不若是之小而僅區區爲酬謝計也此不過因遼東之地日人迫於俄法德生國之威力得而復失故不覺以心所戀戀者遂出之於口耳亦猶歐西諸國皆有虎視中國之意不問事之合禮與否而有能弱侮我中國者無不歎美之言爲心聲蓋其躍躍欲試之心不覺於無意中自然流露也愚嘗謂德人甘冒此不韙之名而爲戎首者其志甚大其意甚深以意度之其殆以中國一蹶之後不能復振各國皆視如砧上之肉人人可得而取之苟非如諺所謂先下手爲强者恐他日攫取殆盡無餘潤之可沾德故毅然决然奪我膠州灣以爲捷足先得攷德之立國在歐羅巴洲之中其本國大海口祗有三處一在波羅的海邊曰起耳曰但錫克一在北海曰惠將哈芬去中國較遠一旦有事非若英可由印度法可由越南以窺我南邊俄可由琿春以乘我北鄙故亟亟焉欲在亞洲境内先謀一立足之基以免日後利權盡爲他國人所得故今者要求之欵雖一曰償還兵費銀兩二曰自後教堂須加勅建字樣三曰地方官吏治以不善保護之咎四曰肇事兇徒當卽嚴行正法五曰借膠州灣爲屯兵之所六曰東省鐵路煤礦均歸德人辦理列欵有六而其注意則惟在第五第六兩欵觀倫敦斯單得報館派赴德京柏林訪事人函稱今春德廷已明告俄奥意三國略謂本國擬在中國得一海口俾可駐紥水師又柏林波斯脫報言德兵占膠州灣後　論中朝若何調度務須永久占據目下核定建造冬日屯兵之營以免餐風宿露然則膠州灣一地德人之不肯退歸我中國也其意　　明較著矣德旣據定膠州灣之後則鐵路煤礦自然可歸某掌握徐圖設施無不如志如謂德人無久占膠州灣之　　　以待之與中朝妥商和議可也何以日者又遣軍士入膠州城據其衙署倉庫若惟恐圖謀之不力者德皇之言曰中國膠州灣已由本國調兵占據其意祗圖保護本國兵人免致將來再有意外之事朕今明告爾等務須將水師加意修治朕祇有一弟亦已勅其出外治軍爾等其體朕之心慎毋苟且疏忽德皇之語雖云祗圖保護本國民人而命加意修治水師其外部大臣又言從前所云修治水師一事刻已將章程交議院核議德之整頓水師惟恐稍緩然則德皇所謂祗圖保護本國民人者其果由衷之言乎抑否乎且不特此也德於前年曾遣海軍駛兵艦赴厦門及香港附近測量海道今歲又有德國軍艦六艘在福州迤北三十里之東樹山冲沿海測量可知德欲在中國得一海口其意固蓄之已久特中國如在夢中昏昏罔覺耳今旣據有膠州灣一地則德在中國已立有基業而欲退歸我中國也豈口舌所易爭哉嗟乎瓜分之説肇自西人率土普天忍聞斯語顧自臺灣割棄之後中國疆圉將日見其蹙矣杞人憂天曷其有極書至此不禁爲之擲筆三歎 
[諭旨恭録]  
　　十一月初十日奉旨左翼監督著綿宜去右翼監督著奕功去欽此同日奉上諭步軍統領衙門奏拿獲偷竊官廟佛金人犯請交部審辦一摺所有拿獲之高四侯振明姜成義郝得林徐二等五名著交刑部審明辦理欽此○十一日奉上諭步軍統領衙門奏拿獲搶奪看管人犯拆毁官廳毆傷官員之宗室等請交刑部會同宗人府嚴訊一摺所有拿獲之宗室載燀載霖劉三黑卽劉三夏三卽夏清德等四名著交刑部會同宗人府審明辦理未獲之小常等犯仍飭嚴緝務獲究辦另片奏輔國公溥釗以族叔載燀等被人搶毆出具門文查詢等語著該衙門歸案一併查辦欽此同日奉上諭崇歡奏假期屆滿病仍未痊懇請開缺一摺烏里雅蘇台將軍崇歡著准其開缺回旗欽此 
[德事述聞]  
　　天津訪事友來函云德人佔據膠州青島後要求六欵總署答以無論如何辦法需俟貴國兵退膠州方能開議德人遂於初四五日陸續向膠州知州索辦驢騾車輛裝載帳篷器械發兵六七百名向卽墨進發并張貼告示勒令防營退駐女姑口北七十里外如違卽以兵戎相見東撫李中丞電逹總署旋卽具奏初七日皇上電論章鼎臣軍門將防軍退紥烟臺以聽後命現在德人又據女姑口頒發進出船隻貨物各項執照收取稅欵爲久遠之計初德人要求六欵總署約以兵退膠州後奏請施行詎德人不特並未退出膠州而且大有得尺則尺得寸則寸情形殊非可以理喻駐德許行篔星使電逹總署請勿相持先行會議以免别生枝節皇上前派慶邸李中堂張樵野侍郎約會德國駐京公使海靖君議於譯署詎德公使初則遲遲吾行繼則日相促近大有刻不容緩之勢聞所議俱以筆談故外人無從探悉也 
[西報論德人索欵]  
　　孖喇西報論曰本館所刊路透電音於德國向中朝索行呈欵尤爲詳明德之所索係要中國賠償巨欵建造教堂懲治殺戮教士該管地方官及𢌿以在山東承辦火車鐵路利權兼割膠州爲貯煤之區數欵此德人之奢望也竊思中朝錢糧富下雖極支絀然德人旣索巨欵亦不得不爲妥議以償所願卽起造教堂處治宫員兩事亦須遵從然此猶其小焉者至於割讓膠州一欵則有如病者之於九藥明知其味之苦亦終須吞服也據電報所言中國要德人先由膠州撤　然後商議此不過借端掩飾之詞實則無可爲計將惟德國之命是聽脫使德之所陳中 
 
 

Page 2

 
 
朝或抗拒不允恐徒觸德人之怒索欵更有所增仍須唯唯遵行也至欵内所索有承辦山左建造車路利權一語聞者不察是以日前北方來信謂德國要據山東全省或因此一事以致訛傳亦未可知雖然德人若有意割取東省此次機會足可乘之以償大欲然尚有一策比諸現行割取尤爲善着其策爲何莫若自立爲該省保護主仍任中國自行治理則該省之利源可以逐漸開闢而洋人生意亦可大加拓廣待中國疆土分裂則山東全省自然盡歸德人掌握矣此不過代德國借箸而籌至於我英國向來立心要維持中國大局職是之故因欲取地一小幅以便清理本港界限英人初時本有是謀惟恐别國不從起而抗拒則我英國定不能始終維持又須别行計較也雖然當今中朝雖未至傾覆我英國亦應相彼地方何處合用以便將來收取爲保護英國商務利權倘各大國取地通商我英國亦得照章同沾利益則俄人雖據滿洲德人雖割山東亦大有裨於商務而於英之貿易實無所損惟尙有一事我英所當亟行者則建造火車鐵軌之利是也車路之利各國旣爭相謀奪我英亦不當袖手旁觀理合出而爭取以利本國之人蓋俄國由欽差勢力已幹得滿洲車道承辦利權法國亦代法人某公司攬得合約在廣西興築鐵路迨今德人又向中朝索欵要求山東建造車路之權而我英國獨無所得此由我英人謀取車路合同向由中國自行發放絶不以勢力相逼故致向隅别國則不然專用使臣之力相壓以求償大欲中國故畏而與之是則英國之待中朝大公至正不倚不偏固屬甚爲體面所差者如此辦理不得大益耳由是觀之倘别國定爭求車路之利我英國亦不當再作壁上觀理應起而幹營希取中國中哾或廣東建築軌道承辦之權方不致落他人之後也以上乃西報大要之言雖各爲本國之利而其藐視中國亦已甚矣閲竟曷勝浩歎録循環報 
[輪船招股]  
　　沙巿訪事人云兩湖創設小火輪船省各集股銀五萬兩五百爲一大股一百爲一小股湖北招股一事歸漢陽紳大黄小魯觀察嗣東經理十月朔日乘楚功輪船抵沙假館涇太會館集輪船股份本埠附股者約銀八千兩又鄂省賑捐籌欵難繼黄觀察奉鄂督撫　在兩湖勸捐紳商曁各帮共捐賑務銀萬兩二十七日觀察遂附沙市輪船下駛 
[洋行撤局]  
　　沙巿友人沙巿未通商以前三公司輪船抵埠只搭客商不裝貨物去歲設立洋關後三公司皆設局於斯派人經　近聞太古稍有虧折將局撤下僅留洋棚以便附載行人云 
[江蘇學政瞿大宗師觀風題]  
　　江蘇學政瞿子玖大宗師奉命南下已蒞曁陽本館曾紀諸報兹得友人傳來觀風題一紙題極崇宏闊大非具張華博物邊韶腹笥之才不能成一字想三吴素推人文淵藪必有煌煌鉅製以副宗師輶軒之采者亟將各題照録於後想閲報諸君子必以先睹爲快也子曰君子博學於文一章皇朝三禮經解輯要專輯有關典章制度者諸説異同折衷一是其訓詁碎義不必録 
五禮通考補本曾文止公之説補鹽漕賦稅諸政其他當補者以次采編算學考仿經義小學考例擬漢人白虎殿對策漢策曰天地之道何貴王者之法何如六經之義何上人之行何先取人之術何以當世之治何務各以經對長江賦仿曰香山新樂府南菁書院合祀先賢鄭公朱子碑文經義齋銘治事齋銘先哲畫像贊諸葛武侯陸宣公范文正公司馬文正公作經解以下三題者先成一編卽可呈閲如能合格調入南菁書院補額肄業 
[松江融齋書院十一月望課題]  
　　經學坎律銓也解於郝氏義疏外推闡證明之三宅三俊解性學孔子答及門問仁旨各不同且不輕許與孟子言仁似有淺深之别試暢論之曰夜氣曰平旦之氣此氣是甚等樣氣史學東晉風俗論逄學有大小兩弧之兩正弦較有兩餘弦和有圓徑求兩弧正弦法以和羃加較羃爲法和羃乘圓徑羃爲實法除實復以和羃减之開平方得兩正弦和和較相加减而各半之得各正弦試證其法取弦和和羃四之一弦和較羃四之三相加復以弦乘弦和較加之開平方得句股試證之仍限十日交卷 
[華婁試題]  
　　松郡華婁兩縣十六日生試正塲兩邑尊於巡夜後卽入塲點名故封門較往屆爲早與試諸童有姗姗來遲者均作門外漢約有二三十人各携考具垂頭喪氣而歸題目照録於後華亭已冠首題行篤敬至言不忠信未冠首題則不威學次題得道者多助詩題賦得不知誰是謫仙才得仙字婁縣已冠首題恭已正南面而已矣正雖蠻貊之邦行矣未冠首題則以學文子夏曰 
次題我亦欲正人心詩題賦得題名昔記曾得曾字 
[振興字學]  
　　揚州府沈碧香太守以揚郡爲名勝之區人文淵藪而字學鮮有人講究因憶昔楊慶伯中丞前撫粤西時曾令士子兼習廷對殿卷之舉厥後該省於已丑壬辰連得鼎元遂仿其章程於上年創設開鼎會課令士子於書院課程之暇練習字學一切章程已登前報兹接訪事人來函云此舉因經費不敷未能持久今春三月間郡紳張午橋觀察糾集在籍紳士具禀府署願籌捐欵贊襄盛舉並請立案永遠奉行兹聞已籌集捐欵一千七百二十兩洋三百三十元運憲江都轉亦於儀棧存欵曁留養飢民餘欵内撥銀二千兩揚屬江東興寳泰等五邑宰亦湊捐七百元太守自分鶴俸銀二百兩共集成三千九百二十兩洋一千三十元發典生息卽以息銀作爲課期奬賞聞已由太守申詳各憲立案並申明此後地方無論有何急需此欵概不得挪用俾資久遠日前已飭縣出示曉諭多士見之莫不歡欣鼓舞感頌不置卽此亦可見賢太守培植士林有加無已也 
[升調傳聞]  
　　沙巿友人來信云署江陵縣張雲生大令本係麻城縣實缺近日官塲傳説有調補漢陽縣之信因漢陽縣薛誠伯大令陞任沔陽州故以張大令擬補然尙未見明文確否則不敢必也 
[厘差更委]  
　　浙省厘局差事每屆一年例應更掉如收數盈餘准其留辦然亦不能過三年也現在寗屬船貨局一差已屆瓜期由局憲札委候補縣邵大令同珩接辦又平陽厘局總辦差現委通判鄭别駕廷驤辦理武康厘局委通判凌别駕啓文接辦各員接札後卽次第到署接鈐任事 
[鄂城巿景]  
　　湖北采訪友人云省垣人烟稠密居民向以礦煤供炊爨煤價廉時每擔祇值錢二百文邇日湘省來源甚少以致巿價驟貴每擔須錢三百文菜油麻油價雖稍貶然每斤亦不下九十餘文幸米價尙平上熟者每石祇三千二百文小民或不虞枵腹第錢價迄未鬆减闤闠中人多半受虧惟錢商則居奇獲利無不意氣揚揚云 
[京口巿情]  
　　鎮江訪事友人云日來鎮江銀根甚緊錢價飛漲洋價日低巿面異常清淡大有江河日下之勢惟食物店稍有生色此外各業無利可沾轉瞬歲暮生計如此蕭然不禁感慨係之矣 
[四明巿談]  
　　寗波采訪友人云郡城巿面近因洋銀價短以致日漸衰頽前經寗紹台道吴觀察出示嚴禁而漁利之輩依然圑積制錢復逐日派人各處搜求以圖龍斷是以制錢日見其少洋銀日漸從廉小民受虧至多生意因之大壞損人利已惡習難除何爲民上者竟裦如充耳耶 
[賭風大熾]  
　　嘉興采訪友人云近日遠近各鄉村時有匪人聚賭情事若輩行蹤詭秘忽東忽西日夕喧呶大張旗鼓風俗之壞莫此爲尤不知高坐堂皇者能爲民除此大害否也 
[聊固吾圉]  
　　德國佔據膠州以來各處防營咸有戒心前日之晚本埠各營中接到兩江督憲劉峴帥來電著令隨時操演整頓武備其 
 
 

Page 3

 
 
吴淞防營以及各砲臺亦命嚴加守禦以防不側而上海縣黄大令亦接到電音著令舉辦團練等因各營統帶及大令等奉電後行將遵照辦理矣 
[西員赴膠]  
　　德國公館繙譯單維廉君因有要公隨同總領事施妥博君附輪赴膠州灣故所有公堂會審各案暫由法時敏君爲之庖代云 
[求志書院丁酉春季五齋課案]  
　　經學超等六名施元福劉邦霖錢汝霖許渠釿陸惟梅林季賢特等六名何長慶馮華第黄思曾陸之祺曹錦成王燕臣一等六名錢文霈鄒登泰許玉庭施世杰許文蔚周恩綸史學超等十名保釐東王誦芬俞鑑俞孫樵樊炳清何長慶錢桂文耿覲文金文樑朱景陶特等十名張端甫李寳鑄金培元王岱齡耿杏林林季賢江于灃孫紹璟顧仰基張錫章一等七名汪錫祺張錫琪姚維熊吴祖芬劉鼎臣汪錫銘姚行沂掌故超等八名章士俊朱景陶余宏淦沈選璜許子麟王岱齡許渠釿程希岳特等十名鄒登泰耿覲文王恒齡程祖勳陳宏壽汪錫祺耿杏林鄒轉仁汪有德張端甫一等九名張錫祺項丹聯劉鼎臣何鳳翔陳宗壽金培元吴祖芬朱景祺許言算學超等四名支寳枬崔銘槃陳其麐黄恩曾特等一名葉振鐸一等一名林鋐詞章超等六名保釐東王錫韓徐洪度沈榖戴奎章董瑞春特等六名朱錦綬錢人龍李寳鑄耿覲文俞鑑章鳳笙一等六名許玉庭楊應環歐陽淦單鎮張錫琪劉宗灝 
[私販猖獗]  
　　本地人陳掌全素無恒業專與鹽販交接前因販私案發由前縣主裴浩亭邑尊訪拿到案訊責管押期滿交人保出邇來陳糾合乃兄陳鑑英及兒子等在浦東廿四保六圖三林塘鎮賃屋數椽屯積私鹽日則與各鹽販往來夜則開塲抽頭聚賭並在上海南匯交界之區積聚私鹽甚多是以江浙等處各鹽梟皆與之往來附近鄉民受其害者指不勝屈惟皆畏其凶燄敢怒而不敢言近陳更明目張贍顧忌全無每日在鎮當衆秤賣私鹽該處雖有鹽捕營所派砲船亦不敢攖其鋒現爲蘇省大憲訪悉行文來甲札飭上海縣拘拿訊究等因本縣黄愛棠大令立飭捕頭柴樛徐文前往拘拿前日該捕等探悉陳之蹤迹帶同眼線往拿不料陳早已知風糾合黨羽數十人各執器械整備拒捕迨該捕役等行至半途卽有鄉民前來相告該捕不信遣夥往探屬實因恐寡不敵衆反受其虧相率回縣禀陳再行設法往拘云 
[查究盜賣]  
　　昨報紀札查盜賣一則兹悉盜賣之營地坐落老北門外西首沿城脚地方得主爲寗波人王順記曾出地價洋四百五十元於前任提右營周源龍叅戎在任時成交執有某營官諭單爲憑嗣經王赴該處打笆造屋爲現任提右營廖楚材參戎札飭往查王卽其禀廖叅戎處控稱此業由與周叅戎處之長隨陳炳章幕友瞿玉峯成交其時周叅戎尙未交卸篆務洋元亦由陳瞿收去求恩究追云云廖叅戎得禀後立飭武弁於前日將陳拘獲當卽備文押發上海縣訊供究辦 
[清理空票]  
　　近日出立空票之各小錢莊紛紛倒閉收貼空票之人雖經控官請追無如借票之人或已挾資逃避或置之不理卽如吴鴻全唐禮椿汪老四數人由莊主轉控管押至今仍遲延不理各莊主無可如何亦惟有挺押班房而已以故執票之人甚有欲尋短見紛紛擾擾終無了局兹有前四川知縣歐陽蕚備資若干萬議就章程具禀英公廨意欲設法疎通將票清理俾執票之人不至落空業蒙張賡三直刺批准允爲出示其批語照録於左該業等設立公所舉董清理票會各事均屬善舉應准出示曉諭並詳道憲查考該業等務須會董認真經理不准稍有抑勒致干未便至摺開公所捐一厘應卽改爲公所捐字樣併卽知照章程附 
[訊追票洋類誌]  
　　楊春甫投法界公廨禀稱在法大馬路開設錦源錢莊有許國祥陸德法孫全福三人借出莊票五千餘元屆期不付票根以致小的之莊被累虧倒現在除收外尙該四千元是以扭案請追昨日堂期鄭大令提案訊問楊申訴如前質之許等三人同供借出票洋屬實數目本屬相符惟小的等亦有代人經手借出者求准交保出外赶緊理還大令著押候父保限十日内理楚楊明白補詞呈候核奪○許國祥禀稱董如江向小的借去票洋一百廿元又代包光行借洋六百五十元伊等二人串同將衣箱物件雇舟裝運潛行逃逸小的因案禁押捕房並未得悉幸爲新閘巡防局拘獲移送案下求請究追鄭大令提董詢之不認借洋大令問許是欵究係何項往來供係會上洋銀轉輾向借又詰之董仍矢口不承許又供在天成昌烟館付過洋五十元有煙館值堂人目擊尚有五十元在瑞園烟館照付訊至此包探禀稱包有衣箱二隻在董船上起出包則在逃未獲衣箱解案請示大令飭將衣箱開視共有衣服首飾若干旋據包探呈到小匣二隻内有借票當票及賣身文契檢點單夾布衣共八十五件董供當票俱小的所質大令問所當何物共有幾張逐一供明當堂核對董供詞含混稱已記不清楚又問箱内所貯是何衣服供稱係妻子安放小的不知其細惟小皮箱内有木匣一只係包所寄大令謂顯見爾等串同逃逸著押候傳到見證復核○某西人禀稱有乾大莊票一紙計一百元屆期往取竟不應付爰將莊夥夏子卿扭案請追大令著交保出外限十日内理楚 
[請追欠欵]  
　　法大馬路三元錢莊倒閉後店主潛逃各債户紛紛投訴捕房昨日法廨堂期朱子玉等六户投案各呈欠數朱稱與三元往來被欠銀五百四十五兩有奇施王氏稱有存欵洋五百元陳張氏稱有存欵洋五百五十元陳顧氏呈到摺子一扣稱存洋二百元王理三稱與該莊往來被欠銀九百十兩有奇秦子奎稱在哩喊洋行爲夥與該莊往來被欠銀七百餘兩鄭大令著各具禀詞呈候核辦一面嚴飭包探　緝務獲究辦又有瑪禮孫經租人某甲禀稱三元錢莊倒閉被欠房租洋廿四元五角内有生財可否檢點清楚拍賣作抵大令准之 
[懲責逆子]  
　　寡婦凌吴氏以長子凌正茂違訓等情到縣控告前晚由帮審委員蔣刺史提訊凌吴氏供本邑人年五十歲丈夫　故生有二子正茂爲長近來吸食洋烟非但置家用於不顧反時來索取錢文若不付給卽將衣物竊出押錢揮霍前日又欲索取房屋單契並肆　　駡是以扭案請辦正茂供稱年二十有一向爲木匠前因患病吸上烟瘾所有烟錢自行清理不敢索取房單亦不敢辱駡母親求恩寛宥刺史判責四百板發改過局收押二年凌吴氏叩謝而退 
[謹慎受懲]  
　　南巿某姓米行夥某甲前晚三鼓時至大碼頭地方呌喚啓棚棚夫答稱時已深晚不能啓閉自如某甲不服於是兩　　角又某乙在是處司擊拆之役聞聲趨視與甲爲難甲見勢不敵只得退回翌晨訴知某紳請函致十六鋪巡防北局請究局員楊聘侯二尹卽飭地甲將栅夫拘案以不肯開栅足見謹慎然不應冋人擅起忿爭故飭將兩人各責五十板斥退 
[花容受損]  
　　前日將晚時有一少婦裝飾華麗乘坐包車由四馬路向西飛馳正在一往直前不料輪轂忽然脫落婦從車中翻身跌出　觸街沿石上一時血流如注經隣近婦女爲之收拾扶掖上車狼狽而回是亦无妄之災也 
[硬吃白食]  
　　昨日下午有著名無賴阿虎金秀德桂和尙木生等五人至虹口漢璧禮路聚興飯館果腹食畢不名一錢喝稱記帳值堂人以素昧平生未便賒欠若輩遂大肆咆哮將碗盞擊破無數店主知不可以理論立卽奔告捕房捕頭令捕往拘則已聞風逃逸矣 
[供詞各執]  
　　前有李耀銘控林映顯誑騙銀洋等情由英公堂解送到縣前經黄大令請帮審委員蔣壽林刺史訊供收押候再訊究在案前日晚堂仍由刺史升坐花廳飭提研訊李耀銘供寗波人前爲雜貨生意失業已久不得已來申謀一枝棲九月中與友人俞四齋吴阿虎等在治下法租界南誠信烟館吃烟與林應桃相遇伊自稱在道轅充當幕友已經多年久爲各道憲所器重爾等若要謀事甚爲易易惟事成後須酬勞若干小的等一時愚昧信以爲真合出英洋二百元交付恐其中尙有不妥同到道轅大堂上始將洋元交付不料以後林屢不見面某日仍 
 
 

Page 4

 
 
在該烟間相遇向之詰詢一味支吾無奈扭控英公堂林卽改名爲林映顯轉送案下求追林供江西人前在改過局當過司事刻已停歇是日小的在南誠信吃烟忽有素未相識之李耀銘前來呼小的爲林應桃向我借洋五元小的告其認錯不料伊卽誣指小的騙洋等情控經公堂移送案下求恩查察刺史訊得原被供詞各執判將林還押候傳俞吴二人到案再訊 
[照相未成]  
　　昨日午後有西人兩名手携照相器具帶一通事入城至縣署自頭門起至大堂各處遊玩一週然後至頭門欲拍栅欄内示衆各枷犯之小照詎各犯知其來意故意坐立不定或側或臥使其不能照拍該西人覩此情形祗得收拾器具悻悻而去 
[掩骼埋胔]  
　　吴淞路福昌隆烟館門首前晚有不識姓氏之人倒斃路側視其形狀似係食力者流久之並無一人前來認領後經該烟館主向附近各店鋪集資若干備棺收殮雇人舁至義塚掩埋誠所謂好行其德也 
[移筵作福]  
　　啓者茂生洋行張石君先生之令郎於上月完烟諸親友紛紛趨賀備筵公餪允宜答席而張翁俯念時艱集欵非易爰將答席之資五十番移作善舉俾敝堂之老民接嬰等處之棉衣有賴行見挾纊恩週蠡斯衍慶可操左劵也敬附漳州鎮署寄來安懷册一集冡徐公萬福經募普翰堂徐洋六元楊維新洋四元張鑑翁蔣致平姜定臣羅沃泉劉際雲朱錦堂六户各三元崑山翁張幼青陳省三卓匯坡邱宇南何笑山陳剛吾王新坡林錫臣述古堂彭十户各兩元立德堂饒敦倫堂項各一元共計一百元後先祗領曷勝感紉除分掣收條外謹誌報章代老幼九頓鳴謝[  滬北廣益善堂司董謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  主人啓]  
本館京報悉照邸抄原本赶緊排印並不抽去各摺以省紙幅且隨到隨登免積壓之弊凡　　　　　　信現在格外赶緊印出傳人皆先覩爲快閲者鑒之 
[考課提前]  
　　浙省三書院每屆十一月師課輒多提前考試以便早日發案外府肄業諸君得領膏火回家度歲本年崇文書院已由代理山長楊雪漁太史於上月考試夾課紫陽王同伯山長擇於初十日預考生題毋意毋必毋固毋我詩題賦得清如玉壺冰得冰字童題拜下詩題與生員同惟敷文吴左泉山長以上月課卷未閲畢仍定於十六日考試 
[控追房租]  
　　彭子香投法界公廨禀稱房客吴阿狗積欠房租銀十七兩陸耀卿積欠洋三十一元有奇求請追究鄭大令提訊之下吴供每月租銀十兩五錢祗欠一月陸供每月租洋九元强欲加租　以虧欠大令着押候交保彭子香斥退着將租摺呈案候核 
[船户竊麥]  
　　南巿萃豐碼頭船户洪阿二日前承裝某米行小麥　　　待中派令學徒押運至滬北虹口穿紅浜交卸時該徒因事上岸洪卽乘間竊取二擔迨交卸甫畢行中結算不符細加查核如知被洪盜竊當與理論反敢恃蠻行主卽喚渡夫頭阿妙到場理論不知若何了結也 
[醉漢墜水]  
　　寗波府屬奉化縣人尤鴻源向在製造局爲工匠前晚更鼓初躍在某處沽飲而回已醉容可掬步履跟蹌行至南巿大南門外蕭家廠左近該處有一小浜醉中未曾留意卽時墮　　中是處係僻靜之地無人知覺逾時始由鄉人俞見山經過瞥見之下急卽喚集村人赶爲撈救尙有一絲之氣雇人舁送歸家 
[流氓拆梢]  
　　包探洪阿寳拘解流氓王珠林王毛毛朱連生三人至英界公堂禀稱王等專在虹口一帶拆稍昨又藉端將鄉人朱桂福軋住勒索洋二十元經小的拘獲送案請爲究辦朱桂福供稱小的耕種度日向來安分雖與王珠林等認識並無往來今忽欲拆梢洋銀二十元幸爲包探查見送案求究王珠林等同供本地人不敢拆梢實　誣指求恩明鑒讞員張賡三直刺判兩王及朱連生各責三百板管押十四天 
[蚌鷸紛爭]  
　　前日美租界天后宫廟塲有寕波人陸連生不知何故忽與該塲中各賭徒互相爭毆正在難解難分之際適有身穿江邊號褂上書某水師營勇之陳阿三前來喝阻陸以租界之事並非營勇所得與聞不問情由亦欲毆擊旋爲四百零六號華捕所見一併拘入捕房捕頭令押送英界公堂訊辦 
[呈控拐孩]  
　　潘秋亭張曉亭扭拐匪顧明德至英界公廨控告前晚堂由讞員張賡三直刺提案訊間潘供寗波人向業成衣女兒阿琴今年六歲於初十三點鐘時走失小的四處找尋見在虹口兆豐路廣東人家據門由顧明德領去售洋六十五元故將顧明德扭案求究張供無錫人做米店生意兒子瑞林今年六歲亦於初十三點鐘走失今始由顧明德交出求將兒子給領明德供崇明人在錢莊會館左近開設茶館男女兩孩由做醫生之廣東人鄧蘭棠領來寄養數日嗣卽領去求鑒直刺得供之下判著潘張各具領狀將孩先行領回顧明德押候查明核奪 
[押令繳洋]  
　　前者施靜波投英界公堂呈控邱愷生烏錦如串吞應派銀兩等清經前員翁翌漁刺史飭查在案原差因查理不明前日將邱愷生烏錦如並中証蔡月卿俞朝佐四人解案前晚堂張賡三直刺提集訊問施供浙江人與邱愷生烏錦如合做太古洋行温州輪船買辦當出頂費洋四百四十元共集十股每股洋一百廿元小的得二股邱得二股烏錦如得六股今因虧本轉頂與别人小的二股亦應派頂費洋八十八元詎被邱烏二人一并吞没故將合同呈騐求鑒邱愷生供施靜波二股資本由小的代墊立有憑據呈騐求鑒烏錦如供施靜波資本二股分文未曾取出向來錢洋帳目又歸施靜波一人經手盡被侵吞前經見証蔡月卿俞朝佐勸過囑施靜波交出洋二百元至今尙未交出求請恩斷中証蔡月卿俞朝佐同供施靜波資本實未拿出小的等勸施償還洋二百元是實直刺得供之下判著施靜波押繳洋二百元完案餘人一併飭退 
[英界公堂瑣案]  
　　寗波人徐榮財向在某洋人處充當細崽近忽竊取洋人之曰玉鐘一隻及銅爐銀飾布衣等件報捕後經包探秦少卿拘獲起到原贓送案請究洋人投案供稱被竊之鐘值價甚鉅今幸查獲請爲給領並請將徐重辦質之徐供一時貪小叩求恩典以後不敢再犯讞員張賡三直刺商之代理德繙譯法時敏君判責二百板枷號二十一天後遞　回籍○小工李阿福竊取裕昌行之煤數十磅由五百三十一號華捕查見拘送公堂請爲訊判裕昌洋人遣人投安請辦質之李供所取之煤係零星無用之物故敢帶回求恩鑒核直刺判管押三天以儆○包探韋阿友拘解費阿榮至案禀稱此人曾到金榮才家閒坐後金家忽少皮馬掛及金飾等件疑費行竊扭交捕房經小的查問矢口不認爲此送案請訊金投案申訴前情請爲訊究質之費供並未行竊實被寃誣直刺著將費交捕房帶回查明再訊○積竊莊阿夫曾經犯案今又連竊徐富眷李富有江阿多等各家衣被洋銀小車及零星雜物經包探陳財星拘獲起到各贓送案請究徐等各失主投案領贓質之莊阿夫供鎮江人行竊該死叩求恩宥直刺判責三日板管押兩禮拜後遞籍贓物分别給領 
[法界公堂瑣案]  
　　昨禮拜六法公廨堂期鄭大令會同何繙譯升座包探將捕房各案解請訊判張殿標禀稱在提標右營守府衙門充當勇丁有官親某姓偕僕人至寗波進香附輪回滬雇小車裝載鞋籃一隻内儲各物甚夥行至中途忽被逃逸今知由包探緝獲原贓因偕失主家丁宋萬成開明失單持本官名片投案領贓包探禀稱所有金銀首飾俱鎖在鏡箱之内現已空無所有質之車夫張桂一味含糊大令着押候嚴比贓存捕房張宋二人飭退回禀守府請書信來案具領○包探禀稱偷兒俞阿桂在北京輪船竊取衣包二个内有天青縀棉夾外套五件肚兠五十二個在途拘獲解案請究俞阿桂供昨日至北京輪船見有搭客携包登岸雇車乘間竊取大令着押候笞責一百板贓存捕房待失主認領 
[美界捕房事略]  
　　魏安來在天潼路某西人處爲車夫前日西人忽失去洋傘香烟吃嘴等件告知捕房捕頭飭包探韋阿友同廿三號西探前往查察疑魏所竊遂帶至捕房押候解訊○小竊高素芝前日在蘇州河畔竊得鐵錨一捕所見拘入捕房候解英界公堂訊辦 
[中國女學堂樂助銜名捐數第二單]  
　　内尚有三户漏叙今特補登○候選同知新安孫瑞之妻誥封宜人蜀東彭氏寄雲女史捐助開辦經費洋銀二十元常年經費洋銀十元○運同銜特用知府江蘇候補知州蔣金生之妻汪氏捐助開辦經費洋銀十元○候選同知甬江楊慶桂之妻誥封宜人周氏捐助閲辦經費洋銀十元 
 
 

Page 10

 
 
   
 
 

Page 11

 
 
[光緒二十三年十一月初八日京報全録]  
　　宫門抄○諭旨一道録前○湘撫陳奏藩署東偏被火被燬舊屋並無用文卷片○又奏爲遴員請補知府摺○雲督崧奏爲　　　餉之犯官進京並將道庫大使革職片○將軍長奏請旨派員署理副都統片○東撫李奏爲報銷續捐義賑收支各欵摺○　　　　奏爲道員暫緩引見片○兼署川督恭奏爲展辦軍政緣由片○陜督陶奏爲委署同知知縣各缺片○十一月初八　　　　　鑾儀衛光禄寺廂黄旗值日無引見○那王等點騐箭枝覆命○陜西正副考官柏錦林劉學謙到京請安○明桂續假十日○　　　遺　○召見軍機柏錦林劉學謙○○陳寳箴片再本年九月初六日申刻湖南藩署東偏不戒於火臣關信立卽督飭文武員弁馳往撲滅隨據布政使何樞會同總理善後報銷局司道詳稱藩署東偏院内舊有破屋三間堆積遠年軍需報銷及州縣交代各廢卷向來無人居住九月初六日掃地夫王五赴該院收取曬晾衣服順將吸烟火枚置放窓臺上面忘記帶出以致引燃　紙連及屋宇當經救熄僅止被燬舊屋一間並未延燒其有未盡搬出被焚文卷均係已銷已結無用舊案與現在善後報銷及州縣交代並　　　等情前來除飭將失火之至五發交善化縣照例審辦並將房屋修復曁咨部外理合附片具奏伏乞聖鑒謹奏奉硃批知道了欽此○○頭品頂戴湖南巡撫臣陳寳箴跪奏爲請補苗疆要缺知府恭摺仰祈聖鑒事竊湖南永順府知府吴澍霖人地不宜前經臣等　　請開缺送部引見於光緒二十三年八月初六日接回原摺奉硃批著照所請吏部知道欽此應歸於八月分截缺咨部在案查永順府知府係苗疆難要缺例應在外揀選題補定例湖南苗疆知府缺出准其先儘苗疆俸滿人員内題請升用如無人始於内地人員内揀選升用　　省道府如係奉旨命往或督撫題明留於該省候補者無論應題應調應選之缺准其先儘酌量補用又道府遇題調要缺如以候補人　請補　　先儘記名分發人員酌量請補如果係人地不宜始准聲叙以各項候補人員請補各等因今永順府知府遠處楚邊苗疆重地　　　　　壓均關緊要必須熟悉苗情勤明幹練之員方足治理湖南省現在苗疆俸滿應升及内地應升各員均與是缺人地不甚相宜知府班内亦無記名分發人員自應於各項候補人員内酌補臣與藩司何樞署臬司黄遵憲逐加遴選查有保送補用知府連培基年四十二歲江西南城縣人由附生中式同治丁卯科本省鄉試舉人甲戌科考取覺羅官學漢教習光緒庚辰科會試中式進士改翰林院庶吉士癸未科散館授職檢討歴充國史館恊修官功臣館纂修官癸已科直隷省鄉試磨勘官光緒二十年九月經翰林院遵章保送知府十月十八日引見奉旨著以知府分發補用欽此簽掣湖南領照起程二十一年四月十六日到省照章歸於候補班内酌量補用毋庸甄别該員用心懇摯辦事情實爲守兼優現署沅州府知府措置裕如民情翕服以之請補永順府知府洵堪勝任與例章亦屬相符據藩臬兩司會詳前來相應奏懇天恩俯念員缺緊要准以保送補用知府連培基請補永順府知府實於苗疆要缺有裨如蒙俞允該員係候補知府請補知府銜缺相當毋庸送部引見亦毋庸列叙叅罰合併陳明謹會同湖廣總督臣張之洞恭摺具陳伏乞皇上聖鑒訓示謹奏奉硃批吏部議奏欽此○○崧蕃等片再臣等前叅管帶臨平右營副將雷家春等缺額蝕餉一案奉旨副將雷家春都司李琨泰楊智清馬良騏叅將劉秀和楊載春均著卽行甘職同已革遊擊楊萬才一併發往軍台効力贖罪等因欽此當將雷家春等六人先後提省惟楊智清於交卸防營後乘間脫逃復經臣等奏請嚴緝在案兹據總理雲南營務處藩司裕祥等詳稱遵提雷家春等到案宣示均於缺額一層認罪不惶惟稱染患重病屢浥未痊或稱劄付在家屢限未繳窺其本意無非藉故拖延時日並據李琨泰指禀臨安開廣道庫大使李時欽於上年點名之後有收受銀物情事隨卽札調李時欽來省質訊據供前情不諱實屬不知自愛有玷官箴李琨泰於點名委員甘心致送銀物其爲平日兵額不足畏人舉發亦可概見自應各歸各案辦理以免再事躭延除將該官犯等繳到劄付另詳咨銷其現在尙未繳到者以後作爲廢帋遴委補用知府彭祖詒等將該官犯等六人分起解部外請將該大使李時欽奏叅革職前來臣等覆查無異相應請旨將雲南臨安開廣道庫大使李時欽卽行革職以儆官邸除繕具咨批將該官犯雷家春等委員分起解部曁咨兵刑部查照外謹合詞附片具陳伏乞聖謹訓示謹奏奉硃批李時欽著卽行革職該部知道欽此○○長庾片再伊犁副都統鍾亮此次遵旨赴京陛計程途往返將須一年該副都統員缺應否揀員奏請署理伏候諭旨遵行謹附片具奏伏乞聖鑒訓示謹奏奉硃批著恩見屈祥署理欽此○○升任四川總督降二級留任又降二級留任山東巡撫臣李秉衡跪奏爲光緒二十一二兩年江浙官紳續捐義賑收支各欵數目援案開單報銷請免造册恭摺仰祈聖鑒事竊准清淮山東義賑捐奬事宜太常寺少卿盛宣懷咨稱江浙官紳連年捐助山東省義賑並辦工撫收支銀錢各數目截至光緒二十年止業已彚造清單前於東海津海各關道任内會同賑撫局司道呈經前撫臣及臣援照順直歴辦成案先後開單奏銷免造細册經部覈准在案兹查前案原存濟南賑撫局銀二萬三千九百六十八兩一錢一分二厘二毫又光緒二十一年正月起至二十二年十二月底止共收各省續捐義賑銀十九萬三千九百八十兩五錢九分一厘八毫制錢六千二百三十六千文直隷省恊助義賑銀八萬兩均經報明轉解濟南賑撫局騐收發交南紳嚴作霖經文高長頤等分赴各屬災區散放並挑築青城縣護城隄工以工代賑統共支用銀二十六萬二千五百三十二兩九錢六分五厘制錢六千二百三十六千文收支兩抵實存濟南賑撫局銀三萬五千四百一十五兩七錢三分九厘提銀易換用剩制錢三千二百二十七千六百八十二文所有動支前項捐欵仍應照章准其核給奬叙以昭激勸等因並彚開清單咨請 
奏銷免造細册前來臣按單關收支銀錢各欵飭局核覆數均相符合無仰懇天恩俯准勅部核銷免其再造細册出自鴻慈謹將報銷續捐義賑收支各欵數目援照順直等省歴辦成案繕具清單祗呈御覽爲此恭摺具陳伏乞皇上聖鑒訓示謹奏奉硃批户部知道單併發欽此○○依克唐阿片再本年八月初四日准吏部調取奉天驛巡道志彭以該道於光緒十七年四月補授今職歴俸已滿六年行令交代清楚出具考語勒限給咨赴部引見等因知照前來奴才查驛巡道志彭品節詳明辦事稳練自光緒十七平十二月莅任迄今將及六年措置一切悉臻妥恊現在承辦善後事宜深賴擘畫未便遽易生手可否籲懇天恩將該員暫緩送部引見俟明歲春間再行給咨藉資臂助除咨部外謹附片陳明伏乞聖鑒訓示謹奏奉硃此著照所請吏部知道欽此○○恭壽片再查川省每屆軍政之年例應總督考核於十月内恭疏具題今光緒二十三年例應舉行軍政之期事關整飭營伍舉劾人材必須於通省營員之優劣詳察無遺方足以定黷陟而昭勸懲前督臣鹿傳霖刻值交卸不及辦理奏明移交前來奴才奉命兼署督篆甫經到任所有通省各標鎮恊營屬員之賢否優劣不及周知且現在卽須開辦武闈更難兼顧合無仰懇天恩俯准展至光緒二十四年春間再行辦理庶考察得歸核實而於激揚大典亦昭慎重除咨兵部外謹將本年軍政展至明春舉行緣由理合附片具陳伏乞聖鑒訓示奏奉硃批著照所請兵部知道欽此○○陶模片再莊浪茶馬同知趙人龍撤省遺缺查有丹隣爾同知承緒堪以調署署張掖縣知縣陳昌調廉遺缺查有本任平凉縣知縣唐受桐堪以委署西和縣知縣蔡如蘇撤省遺缺查有候補同知王開斌堪以委署署永昌縣知縣余重基調省遺缺查有平番縣知縣鄭業啓堪以調署據藩臬兩司會詳前來除分别批飭給委外理合附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒二十三年十一月初九日京報全録]  
　　宫門抄○諭旨兩道録前○陜督陶奏甘肅候補人員擁擠擬請暫停分發以資疏通摺○江督劉奏鹺員不職請旨革職驅逐回籍片○又奏爲鹺員勤能懇恩分别奬勵片○又奏爲道員俸滿赴部引見片○又奏爲道員飭赴新任片○又奏爲道員飭赴新任片○江撫德奏爲道員飭赴新任片○陜督陶奏爲道員飭赴新任片○學政江奏薦舉教官并激勵生員以重實學摺○又奏爲懇恩賞假回籍修墓片○鄂撫譚奏爲據情代奏片○川督鹿奏爲緩辦軍政片○蘇撫奎奏爲留員承辦要件請暫緩引見片○十一月初九日吏部翰林院正黄旗值日無引見○潤貝勒由西陵回京請安○秀吉吉恒各假滿請安○廣西正考官尹銘綬到京請安○錢應溥續假十日○召見軍機尹銘綬溥善○○頭品頂戴陜甘總督臣陶模跪奏甘肅候補人員擁擠擬請暫停分發以資疏通而清吏治恭摺仰祈聖鑒事竊照甘肅省前因文職候補人數衆多補缺無期曾於光緒十七年奏准停止分發一年限滿後照常分發計五六年來各官補缺者有限繼至者實繁現計候補道府同通州縣一百餘員佐貳雜職二百餘員甘省地瘠缺少差事無多道府兩項十數年或未得補同通直隷州或數年僅補一二人州縣每年所補不過一成佐雜則不過二十分之一卽各項差使亦難徧及是徒有候補之名而無從政之實流品固多淆雜需次亦形苦累若再聽其源源而來勢必擁滯愈甚在素勵廉隅之士或能固窮自守其中材以下負累日深營求日亟流弊不可勝言於澄清吏治之道大有妨碍臣與司道再四熟商擬請援照停止分發成案除各項正途並曾任實缺之應補及丁憂起復各員仍分别掣簽發省回省外相應請旨飭部將捐納指省勞績保舉自道府以至未入流凡未經赴部人員一律停止分發甘肅二年内有先經保留捐指甘肅未及分發者應請准其改發他省免繳離省改指捐欵以示體卹仍俟停止二年限滿再行察看情形酌覈辦理據甘肅布政使曾鉌按察使丁體常會詳請 
奏前來謹恭摺具陳伏乞皇上聖鑒訓示謹奏奉硃批吏部議奏欽此○○劉坤一片再查淮北板浦塲事繁責重爲兩淮各塲屬缺之冠非才具優長辦事勤敏不足以資治理該塲大使全錫祥到任以來初猶謹飭漸卽因循承辦江運幾至脫檔實屬有虧職守且任其族弟江蘇候補巡檢全國祥在塲于預鹽務物議沸騰竟設一印二官尤屬不知自愛相應請旨將板浦塲大使全錫祥及江蘇候補巡檢全國祥一併革職驅逐回籍不許逗遛以肅鹺務而飭官方理合附片奏叅伏乞聖鑒訓示再所遺員缺兩淮現有應補人員合併聲明謹奏奉硃批著照所請該部知道欽此○○劉坤一片再兩淮鹽務最大鹽務人員最多其中亦有雋異之才堪備朝廷任使者兹查有四品銜海州分司運判徐紹垣性情忠篤器識閎深在任數年整飭鹺綱大有起色奉行衆善不靳貲財雖身處膏腴而家無私積且講求時務如開學堂設機局以及儲藝蓄材有益於國計民生者孜孜爲之不遺餘力期底於成以維大局又同知銜候補運判許星璧氣度安詳公事敏練理繁治劇措置裕如義利之界甚明操縱之機亦熟官商信服呼應靈通臣察看該二員之才似足以勝艱鉅相應請旨將四品銜海防分可運判徐紹垣交軍機處存記聽候簡甲同知銜候補運判許星璧送部帶領引見量予恩施出自逾格鴻慈理合附片具陳伏乞聖鑒訓示謹奏奉硃批徐紹垣著交軍機處存記許星璧着交吏部帶領引見欽此○○劉坤一片再淮揚海道謝元福六年俸滿請咨赴部引見所遺員缺應行委員接署以專責成查有江蘇候補道丁葆元稳練慎勤堪以署理除檄飭遵照外謹會同漕運總督臣松椿署理江蘇巡撫臣奎俊附片陳明伏乞聖鑒謹奏奉硃批吏部知道欽此○○劉坤一片再前准部咨欽奉上諭江蘇常鎮通海道員缺著長恒補授欽此當經恭録咨行欽遵在案兹查該道業已到省應卽飭赴新任以重職守除檄飭遵照外理合會同署理江蘇巡撫臣奎俊附片陳明伏乞聖鑒謹 
奏奉硃批知道了欽此○○劉坤一片再徐州道員缺前以候補道桂嵩慶請補業已接准部咨准其補授應卽飭令赴任以重職守除檄飭遵照外謹會同漕運總督臣松椿署理江蘇巡撫臣奎俊附片陳明伏乞聖鑒謹奏奉硃批知道了欽此○○德籌片再新授江西鹽法瑞袁臨道春順現已到省應飭赴新任除檄飭遵照外理合附片陳明伏乞聖鑒謹奏奉硃批知道了欽此○○陶模片再新授鞏秦階道趙時熙現當文闈監試差竣應卽飭赴本行以專責成除咨委外理合附片陳明伏乞聖鑒謹奏奉硃批知道了欽此○○湖南學政翰林院編修臣江標跪奏爲薦舉教官并激勵生員以重實學恭摺仰祈聖鑒事竊臣查向例學臣三年　滿於教職生員中擇優 
奏請恩施均蒙俞允臣惟以待之過優卽當察之至慎臣三年視學加意考求循分守職者固多才能出衆者殊少惟查有華容縣教諭嚴家鬯文學明通踐履篤實屢經歴任督撫學臣具登薦牘清望卓著該員前經保薦曾奉部議准作應升知縣之員臣覆查其律身證諸訓士確非同鐸一官卽能盡其所用惟該員現尙丁憂在籍可否俟服闋後送部引見候旨酌量録用以爲士林矜式臣又查有長沙縣學禀生王先慎學業深沉力求實用已成之書有韓非子集解二十卷合諸家之説推闡發揮義取　　通貲弼教實非尋常著述之才武陵縣學附生蔡鍾濬博淹四書廣徵諸子志趣超卓議論宏通屢列優等不騖虚名洵爲學識兼全之士以　　生　學養相符姿材清淑援照成案擬請賞以教職歸部銓選以照激勸出自逾格鴻施臣爲振興實學慎重人才起見所有薦舉教官　　主員　由是否有當伏乞皇上聖鑒訓示謹奏奉硃批著照所請該部知道欽此○○江標片再湖南通省歲科兩考及舉行選拔一律宛竣情形前經具奏在案現在文武鄉試録遺及考選優貢現已畢事所有科試及選拔優貢等册卷當卽敬謹清理分别咨部臣俟新任學臣到省交卸後應卽回京供職惟臣籍隷江蘇有親母迎養在任恩回本籍臣母年高遠涉江湖須臣親自護送又因離鄉八年聞先人塋墓近因雨水冲刷亟宜修培必須親往省視以期安慎合無仰懇 
天恩俯准賞假兩個月侍親回籍及修理先塋出自鴻慈實深感悚臣交卸後擬卽　母自　起程護送回籍赶將先塋修理一俟假滿卽行入都恭覆恩命不敢遲逾謹附片陳請伏乞聖鑒訓示遵行謹奏奉硃批著賞假兩個月欽此○○譚繼洵片再准湖北正考官侍講銜翰林院編修黄紹箕副考官翰林院編修熊亦奇咨稱本年欽奉恩命典試湖北於九月初九日揭曉現已事竣應卽回京覆命堆紹箕之父前任通政使黄體芳因患足疾尙未就痊擬回浙江原籍途次需人服侍亦奇在京供職十年親闈定省久疎時深繫念擬各自備資斧紹箕前赴安徽侍親回籍亦奇卽回江西原籍省親除往返程途不計外各擬請假兩月一俟假滿卽行起程北上不敢久延等情請代　奏前來理合據情代陳伏乞聖鑒訓示謹奏奉硃批黄紹箕熊亦奇均著賞假兩個月欽此○○鹿傳霖片再本年霖片再本年值考核軍政之戎前准兵　　　當經轉行遵照辦理在案現在臣將交卸尙未據各營考核造册吉送前來應卽移知後任辦理除咨明接署督臣恭壽查照曁咨送外理合附片具陳伏乞聖鑒謹奏奉硃批知道了欽此○○奎俊片再丹徒縣知縣王芝蘭於光緒二十一年分大計案内荐舉卓異奉准部文飭令給咨赴部引見等因當經前撫臣札飭遵照在案伏查丹徒縣地當　要交涉事繁該縣錢漕現奉諭旨飭令查明酌减尤須通籌辦理該令王芝蘭歴任有年民情愛戴經理要務諸臻妥恊似朱便遽易生手查卓異人員如有承曾要件例得聲請展恨揀蘇州布政使聶緝椝江蘇按察使吴承潞　詳請奏前來合無仰懇天恩俯准將丹　縣知縣王芝蘭卓異　　　　暫行展緩俟經辦事竣卽飭交缷給咨北上　合會同兩江總督臣劉坤一附片陳明伏乞聖鑒飭部查照謹奏奉硃批著照所請吏部知道欽此 
 
