# 1911 - 324 - 4913939

 

Page 1

 
 
   
 
 

Page 2

 
 
評論 
[敬告我新國民] [  野民投稿]  
　　自義幟飛揚武漢。海内豪傑攘臂而起。不旬日光復獨立者十餘省。滿洲大勢。已若風捲之殘雲。固不難一掃而廓清之。清廷知宇内瓦解亡在旦夕。亟亟下詔罪已。罷斥親貴。俯從資政院議案。欲以聳動天下之耳目。苟延其汚穢之帝系。嗟乎。我黃帝子孫。屈伏刀鋸斧鑕下三百春秋。雖啖其肉猶不足雪其憤。豈一二白紙空言所能鼓動哉。今且息干戈來乞和。而施其緩兵之計。以利祿籠絡　黃帝子孫。吾黃帝子孫。今皆抱鐵血而來。豈惑於兹。野民亦黃帝子孫之一也。敢倡言以告曰。 
　　清虜帝系必不可保存也。無論虜有海陸軍權全歸黎都督節制之說。帝系定。則軍政府立致解體。其有激烈之士。懐鐵血革命不甘居虜廷下者。必起最猛烈之反動以抵抗之。（參觀華僑致黎都督電）是禍先起於蕭牆也。虜乃利吾自戕。坐獲漁人之利。以鞏固其勢。而其任内外著。必仍虜廷之舊黨羽也。統率海陸軍者。必仍虜之舊走狗也。政府現狀。必仍然如故。吾黃帝子孫束縛於虐政下。　仍然如故。想海内豪傑必洞知其伎倆而必不爲其所誘也。夫吾黃裔四百兆。山河四百州。造一大共和國。以享。自由平等之福。豈能容斯醜類汚吾。凈十哉 
促令資政院議員解散也。夫虜兵不足恃。將不足恃。督撫不足恃乃恃此卑鄙無恥之資政院。爲之竭力嘶聲。鼓吹議論。彼議員利於三百金。之鉅薪。京堂之美名。竟忍心害理。爲虜廷辯護。以勾結煽惑等字。加之革軍。視義師若匪類。（參閱資政院奏請憲法摺）噫。彼議員之肉。其足供吾父老之食乎。我各省諮議局。宜亟電討各省民選議員勒令解散。否則認爲漢奸。義師至必殺。無赦。 
　　合力以助武漢也。案虜軍中堅。爲京畿四鎭。悉調赴省鄂趨戰。兩軍相待。至今未已。凡我各省已光復者。獨立者。除保護地方治安之軍隊外。宜令組織義師。名曰武漢援軍卽速訓練成師運送武漢。共策全力。以擈滅袁師。袁之爲人多狡詐。彼議暫息戰。正欲施展其陰謀。或牽出一二國調和。倡南北分治之議或引一二國爲援助。以保清廷之獨立。此皆人意中事。不可不。豫爲之備。而尤莫如滅此朝食之爲穩也。 
　　組織北征軍也。葡萄牙士耳其革命。以佔據京師爲第一着手。蓋國君一日不離京師。列國一日不承認新政府之成立。凡各省府州縣已光復獨立者。亟宜組織義師聨旆北征。以壯武漢北伐隊之聲威。而禠滿洲軍之魂魄。京師兵力極單。祗有幼若嬰兒之禁衞軍。無紀律之姜軍。及趙爾巽調遺之數營而已。勢不難一鼓而殲之。京師旣克。武漢之北軍。必震驚而潰散。宇内可傳檄而定也。 
[專電]  
　　初四晩浙軍得烏龍山初五旱廣軍得幕府山張兵二千人盡數潰退 
　　初五日下午佔孝陵衛得大砲兩尊民軍僅傷兩人張軍死四百餘人 
　　昨午（初五）民軍進攻南京擊斃清軍統領王有宏張勳率兵二千人出城劇戰仍被擊退民軍大勝　 
　　紫金山已被民軍圍困卽可得手現徐司令帶大兵進逼麒麟門南京指日可破 
　　今日（初六）蘇軍獨攻雨花台鎭軍後隊亦進 
　　徐寳山帶兵攻打浦口海軍全隊在下關攻擊獅子山砲台　攻浦口 
　　浦口下關交通已繼 
　　𡩋垣連戰三日浙軍廣軍尤爲勇奮爭趨前敵 
　　顧忠深率兵五百人進攻儀鳳門 
　　張勳以粗石泥土塡塞下關城門阻拒炮火現民 
軍將用火車頭前往撞擊 
　　昨晚（初五）水西門大火焚燒四點餘鐘始熄 
（以上南京） 
　　此間盛傳民軍已入儀鳳門張兵潰退 
 
 
 

Page 3

 
 
　　今晨（初六）又有大隊民軍由火車運往南京合師進攻並有大批軍火於午後運去（以上鎭江） 
　　杭州紹興餘姚𡩋波等處成大軍一萬人由湯都督親率往𡩋助戰（杭州） 
　　袁世凱藉口外交團慮親貴暴動將起干涉請監國准其節制禁衞軍以息外人之口監國泣而從之 
　　袁世凱逐日密派親信偵探親貴舉動 
　　王士珍叚琪瑞叚芝貴現均濳匿袁世凱宅内共籌秘密之策 
　　袁世凱廣募退伍兵分布豫魯兩省取消獨立並撥兵五鎭開往南京援助張勳 
　　袁世凱宣言反對共和且多偏執無當之語頗爲外交團所訕笑 
　　袁世凱欲大借洋欵與英美德法四國財政團磋商已有允意惟各該國輿論不欲事乃中止 
　　清貴族聞民軍向北進逼憂懼欲死洵濤二貝勒發起親貴軍餉捐卽往交民巷見慶王慶病勢甚劇伏枕泣言願捐一百萬兩以爲衆倡 
　　姜桂題已率兵赴潼關阻拒民軍北上 
　　戴濤廕昌前向某國訂購大批軍火刻已半由西伯里亞鐵路半由南洋大連運進共有砲鎗藥彈十萬餘 
　　清政府電邀張謇迅速來京覆電已允 
　　北京現遵民部示諭懸旗結綵慶祝宣誓立憲 
（以上北京） 
　　兩軍連戰三日迄未停止北軍欲渡襄河右岸已爲民軍擊退民軍乘勢追北并占得襄河左岸 
　　有民軍一小隊欲渡揚子江襲擊北軍後路但爲北軍所覺故未得手 
　　民軍戰艦當轟擊鐵路橋時美孚公司之火油池全行被焚（以上漢口） 
　　勘正○昨日第二十二電綏字下脫遠字又第二十七電清廷密囑 
袁海觀在滬購買軍火一節詳加探訪實係傳聞之辭附正於此 
[公電]  
　　初五日徐司令捷電駐吳淞軍政分府總司令李轉各報館鑿聨軍昨午後佔領烏龍山砲台乘夜直搗幕府山砲台今晨已經佔領張賊所部悉數擊散當以浙軍進取麒麟門今日正午有敵軍二三千出城我軍迎頭痛𠞰� 
敵兵傷亡不少餘敵紛紛逃潰我軍大獲兩勝卽佔領馬羣孝陵衛一帶進逼朝陽門敵軍傷亡無數苦於尙未得詳報我軍僅傷兩兵現計畫分路攻埋謹此奉聞徐紹楨微 
　　初六日徐司令捷電陳都督轉諸同志各報館鑒微電告捷想逹覺據獲虜供此役張賊自率五百人王有宏率五百人胡鎭率五百人趙會鵬率五百人均經我軍擊敗死傷千數百人王有宏被彈斃確否未可必惟其坐馬確被我浙軍所得又聞此次張賊出城悉將其兵所掠銀元搜留城内現我軍已佔領鍾山東面及孝陵衛一帶祗有少數敵兵在近城邊僅有小戰即日調集各軍分攻各城謹再奉聞楨魚 
[譯電]  
　　襄河兩岸仍有大戰前數小時砲火似漸停止顯係北軍之進行已被阻止受傷軍士入租界求紅十字會醫治者頗多流彈墜落外國租界者相繼不絶致有數處火起美孚火油公司之火油池已被焚燬當時 
 
 

Page 4

 
 
　　民軍戰艦亦會助戰並向北軍駐守之處轟擊目下勝負未决但此兩日之戰北軍得地頗廣 
（初四日漢口電由無湖轉） 
　　漢口附近地方近有敗逃之北軍出没槍殺居民（初五日漢口電） 
　　聞美國國務大臣諾克司君現承認俄國欲在中國設立萬國中立地之議此爲各國聨合干涉之第一步外間咸信此舉將使美國自菲列濱派軍至華之舉展緩實行以免各國效尤（初五日華盛頓電） 
　　廣東海盜最近之搶案此間聞之大爲憤怒要求善爲保護西江航路聞香港將有軍隊過九龍邊界因恐廣州將有亂事也（初五日香港電） 
　　昨日接北京來電詳述西安府外人被戕情形謂西十月二十八號海恩君騎馬出外馬被槍擊狂逸海恩墜地受傷數日後因傷重斃命梅納斯及海恩之妻子幼女等均匿於西安府城外某地穴中 
　　下星期内又將有俄國軍隊二百名抵京增厚俄國使館衛隊 
　　據確實消息日本正在預備大軍五千名砲隊一聨隊如中國内亂損及日本利益卽擬派往中國但對於民軍清軍之戰爭兩不扶助（以上初五日北京電） 
要聞中國光復史 
[漢口戰報]  
　　初一日晨北軍有兵伏橋口開砲趁間射擊我兵工廠上工之人爲我十標二營兵擊退 
　　敵軍伏於雄黃山者百餘名爲梅子山砲擊散死者約三四十人 
　　敵軍大隊多在後花樓招商局一帶約一千五百人上下 
　　敵軍有五生的砲四尊伏於招商碼頭地溝之内時時向龜山開放皆不能命中 
　　有洋商茶船數隻行至江中幾被敵砲擊沈其無理如此 
　　黑山下對岸鐵路側敵人有砲二尊掩謢步兵伏於鐵路栅外被我軍瞥見有敢死兵十餘輩渡河搶砲一尊欲往搶第二尊則已爲敵所覺起而追逐黑山砲兵見狀卽開砲擊之敵不敢再追我軍乃傷一人而回 
　　蔡甸地方有敵兵約二百餘人在該處公舉代表來我軍中投降并願倒戈相向請爲先鋒隊不知黃揮能尤准否 
　　橋口灰麫廠一帶藏敵百餘人有大砲四尊子彈糧米無數我軍佔領該廠時所獲極多 
　　上月三十日有敵軍一人裝作郷民赴青山投降身穿破衲提 
篾籃内放活雞數隻其下面藏有砲機多件係自敵軍砲上偷下來獻民軍者 
　　三十夜襲敵營時我軍游擊隊及敢死隊偷入敵營用短兵殺斃敵軍百餘人 
　　有人由雲夢來述及敵軍大營在雲夢所屬之某溝地方駐紥約計有敵兵二三千之譜劉家廟灄口二處敵兵約有數千名合計不滿萬人敵營子彈糧餉均不充足所食麵包多糜爛兵咸怨之 
　　馮國璋速派人至黃孝德雲等處招募新兵並向雲夢縣陳偉要書記二十名該縣令四處搜尋數日之久方得七人送往馮又札 
 
 

Page 5

 
 
　　該縣溱集兵餉五千兩猪羊三百頭該令無法呈繳已於日前洗濳逃無蹝矣 
[會師攻克金陵之先聲]  
　　吳淞軍政府派出會攻南京之光復軍三千人昨已佔领領鳥龍山近逼南京城捷報至滬李爕和總司铳令决計親往南京督戰以振軍聲又派人卽日至汀鄂兩軍政府催餉銀二百萬來滬俟南京攻下卽將吳淞軍軍政府移至南京招募新兵凑足二萬人訓練精熟與各省會師北伐 
　　蘇軍程都督親征張逆帶馬砲兵兩大隊憲兵一隊大砲 
四尊軍紀森嚴沿途見者莫不歡躍迎之 
　　蘇軍全隊已抵名容現擬於大軍進取南京之時由三汊鎭過湖熟鎭（三汊距南京城九十里湖熟五十里）順流循奏淮（奏淮係西流故西向寗埂爲順水）而下直進高橋門攻取金陵之通濟門南門洪武門 
　　徐寳山軍原爲攻取浦口之用現徐尙按兵未動擬俟大軍 
開戰期間察看時機不難一鼓下之 
　　徐寳山以十二圩鹽販皆爲壽州幫壽人勇悍無匹並熟悉皖北形勢（過浦口卽入滁泗鳳三州地）欲斷張勳浦口一路非用壽州兵不可刻已親赴清江招募壽州軍隊夫張勳兵士舉動皆極蠻敵蠻亦行軍之善策也 
　　聞皖省已派兵一標由蕪湖進攻南京下關一方面贛省亦派兵一千人由廣德進攻南京秣陵關再進雨花台兩省軍隊業於初二日開拔前進并發報告聨軍司令部接洽 
　　初二夜有廣東民軍由滬開至高資統帶黎天才禀總司令 
命令於當夜二時由高資直赴龍潭軍容整肅共有一千五百名初四日佔領烏龍山者卽此軍也 
　　湖北所派黃陂民軍一萬已抵南京交界之太平府前日特派氏表到鎭籌商會師進攻之策 
　　滬寗火車昨日又運浙江敢死隊四百名行抵鎭江領袖者係一女國民軍聞即前時率敢死隊一千人規取杭城者 
　　滬軍並派女敢死隊五十人親往敵張軍一决生死該隊一洗柔弱之氣大有奮勇之觀人心如此不易得也 
　　鎭江民軍願入决死隊者頗多現人數已逹千名即日開往殺敵 
　　徐總司令因杭州兵一千二百名廣西兵三千兵堅欲開赴前敵故已向龍潭進發 
　　第九鎭之三十三四標兵留在高資護衝大營者亦爭赴前敵並稱十八日一役身無子彈尙且奮不顧身由秣陵關前進此次子彈已充誓必爭先與張勳决一死戰即此可見民軍踴之一斑 
　　民軍前鋒隊已抵棲霞山（係上元地界即孤樹村站附近之山）携帶槍砲軍火甚多軍容亦異常整肅 
　　民軍離城祗菜十餘里屢向張兵搦戰張但困守不敢輕出 
　　張勳刻已移駐勸業會場指揮軍隊其城北一枝園寓内係屬疑兵之計并聞張勳已約鐵良守城而張則專管戰事據此以觀張或出城一决勝負未可知也 
　　鎭江現有砲艇八艘魚雷艇兩艘滅魚雷艇一艘運送艇一艘游弋江面 
[劇宼負嵎記]  
　　張勳兵士現在南南京附近各山趕築砲台城内之兵之大半移紥城外 
　　張勳派兵二千出城以期抵拒自鎭赴寗之民兵但此項兵隊毫無靖神聞其精銳之師皆留於城骨内以資防守然人數亦不甚多未必足以守衞團團一百餘里之巨城也 
　　城内以北極閣爲主要之地預料兩軍將於孝陵衛附近之山地大戰一塲 
　　聞張勳係袁世凱舊部前日已派人由徐州晉京請項城彿授機宜故目下尙堅守不肯應戰大約張懐心芝或姜桂題必有一軍南來也張勳昨又派兵二百五十人携帶機關砲駐紥紫金山上 
　　城中輿論咸謂一星期内或不致有戰事惟張勳頑抗不願投降寗城必不免一塲大刧耳 
　　又聞紫金山上會查獲民軍偵探一名據謂擬竊砲上機關者 
　　英領事昨夜發出通告謂接上海英總領事來電民軍政府已照會領事團量夕將攻南京故請南京領事即速離城云云現已定 
期明日離城城中美人十餘名一律移信住下關 
 
 

Page 6

 
 
　　初二日外間傳說督署拿獲刺客其實不確詳晰探訪係一隨張人駿當差十餘年之老弁先安置在探訪營内（卽偵探隊）起事時未盡反正當將餘黨給資遺散該弁力白其不知情仍願効命是以未加驅逐乃日來蹝跡無定有云驚嚇得神經病者有云跟隨多年未得大用因憤成疾者初二旱蹲在署内樓上伸頭瞻望適院中打掃夫大便該弁誤爲探取軍械謀害乃在樓上用槍轟擊未中立時驚動多人連發七八嚮均未中迨有多數人上樓又恐身藏刀槍被其傷害遂猛力將該弁由樓上踢下一命嗚呼其情形若此所云暗殺黨非也 
[都督府商榷要電]  
　　组織共和國體滬軍都督通電各省云漢𣐩血戰積日全部已恢復惟北兵姦淫殺掠慘無人道現各國氏表擬請軍政府擔任漢口交涉全權並將與清政府要求重大賠償此雖由列邦主持公理亦由鄂軍仁聲足以動人所致也至組織共和國體一節除到滬各代表首先承認外汴直亦有贊成民主之說數千年之專制毒今從此逝矣攻寗聨軍已於昨晚佔領鳥龍幕府各要塞未傷一人即於該處安置巨砲會同兵艦攻撀今日蘇浙軍前往上方麒麟兩處布置旣周密將士亦踊踴躍并有女子國民軍三十人業已編入行間巾慖從戎應不乏梁奏其人也其美叩 
　　組織臨時政府鄂軍都督覆滬軍都督云來電敬悉伍君廷芳爲外交巨擘各國領事團旣表歡迎敝軍政府亦極表同情日昨會議正擬電請到鄂辦理可見彼此意見相同但細繹來電各國所以未能公然承認者惟以無臨時政府故日外交總長固急者組織臨時政府則尤岌岌不可緩者也敝軍政府旱慮及此已於本月十九日通電各省派員到鄂會議此電想旱登覽昨得湘贛粤桂黔覆電卽日派員來鄂矣茲得來電囑派員赴滬會議一層譚君人鳳及宁君漁父均已有事他往黃君安强現任軍事要任未克分身除另舉代表居陶兩君約集赴滬接洽外現在組織臨時政府愈快愈妙仍乞卽日速派代表來鄂至叩至叩吩復鄂軍都督黎印第二電云軍政府轉湖北特派員居正陶鳳碩兩君鑒會議定十月初十日已通電各省想均悉除奏晋向不通電湘粤代表業已抵鄂外皖桂贛潯均已覆電全權委員不日來鄂君等與滬接洽如何伍温張三公曁蘇浙代表何日首途來鄂盼電告以便歡迎再本日戰事我軍大捷几洪印 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[紀民軍雷艇勇敢情形]  
　　大陸報訪函云我輩西人向視華人爲懦夫以爲華人决非熱心武事之民族乃觀此次革命大戰爭始知華人之勇武不屈固未嘗不如他國之民也 
　　凡留意此次戰事之人非惟見臨戰之兵士皆有英武之槪卽普通國民亦在在露其勇氣舍身以求其所欲逹之目的 
　　其尤勇武之舉爲開戰以來所僅見者則上月二十九日中國海軍之行動殊可令人敬佩也竊意世界海軍出没於砲火之中無有能更勝於此日之中國魚雷艇者 
　　是晨即見遠處一縷烟起觀者皆謂民軍兵艦己由九江開至於是人人注目以視其所往之方向及舉動之若何然二巡洋艦一魚雷艇自晨間下椗遠處直至正午毫無動靜惟見烟囱之中濃烟裊裊知其仍駐江中耳 
　　二點鐘時海容巡洋艦先啟椗初僅緩駛旣而開足速力向上遊進發雖懸民軍旗號北軍並未開砲擊之於是漸漸駛近武昌江濱始而駛過青山砲臺更進而過日本租界進則脫離危險之境矣同時第二巡洋艦亦駛過留於下游者惟一魚雷艇耳至此該雷艦見兩巡艦已然而過遂亦開機前進不意艇首甫動北軍即開砲轟之 
　　北軍三寸口徑之大砲直向該艇轟放彈如雨下似該艇已落危險之命運乃該艇處此彈雨之中旣無遮掩又不退避如失直進舉止從容該艇艇兵士之勇武亦足傲睨於世界矣 
　　北軍之砲每三秒鐘一發其彈或過或不及或前或後飛鳴於艇之周圍有擊中其甲板之雜物而落於水中者有擊其船舷之器物有擊中其船尾船而損其汽機者然該艇仍鼓勇前進不以爲危 
　　維時江邊華人瞪目而視莫不代爲危懼忽見艇身一閃艙面稍低觀者皆失聲曰惜哉沈矣不意一轉瞬間艇身又復浮起則已行近租界方面於是人人爲之心慰而北軍亦停止砲火矣當青山砲囊亦會開砲回擊北軍想北軍之損傷必不少也 
　　該魚雷艇旋卽駛低租界對面下椗稍資休息艇中兵士至此始注意其受傷之回伴嬉笑自若互談戰况眞可謂爲非常之舉且當駛靠武昌江岸時江流甚急迴旋甚難而艇兵毫不慌張行動自如是故外國海軍將士莫不加以讚美謂佘等從未見不如此勇敢之舉動也 
[杭垣幾釀兵變]  
　　杭州軍政府初四日點騐義勇隊不合格者勒令解散致釀鼓譟四出滋擾並揚言即晚簇放火抄搶某巨紳及某某等典當商界紛紛告急民心騒惶城廂一律戒嚴旁晚六點鐘大街已無行人不料七點餘鐘劉統制由甬帶回兵士得悉省城光復民軍槪給雙餉而駐寗各營隊仍祗舊俸並悉某要津攬權營私激起内部風潮群抱公憤倡議全軍出發包圍司令部勒令頒發雙餉一面開放排鎗聲勢萬分危急部中辦事員司紛紛從旁門逃竄幸經湯都督親出撫慰慷慨誓師並允明日如數照發民軍素仰老立刻會遵諭退歸轉危爲安大局賴以保存云 
[贛省改舉都督之新猷]  
　　更換都督之解釋贛軍政府於九月二十二日更換都督彭程萬人民頗形恐慌而潯軍分府馬都督亦以秘密行政相詰責以致省垣以潯軍來省勦滅之謠傳馬都督恐亂民心必欲將造謠之人正法故軍政府於二十七日復電解釋之云九江民國軍各界公鑒前贛軍都督吳視事以來勤劬太過以致積勞成疾屢向各界公團辭職各界再三挽留旋九月二十二日函致諮議局教育總會商務總會極力辭職並召各界至軍政府開會另舉賢能接管軍政各事敝處各界僉謂當戎馬倉皇之時吳督旣萌退志深恐外間誤會轉疑變起蕭墻遵卽開會公舉彭君程萬攝理贛都督一職倉卒中未及奉聞實深歉仄惟現在省城安堵如常差堪告慰耳至潯軍赴省一事實屬道路訛傳已另電貴分府矣江西軍商紳學界公叩 
　　民軍出發之聲威贛省彭都督派往武昌助戰之步隊一協由馮嗣鴻協統於二十九日將五十五標及義勇隊編成一協乘坐民船五十艘輪運赴潯再行起岸往鄂是日午後二時從高等學堂出發彭都督親臨誓師各界列隊歡送絡繹於途商會備鞭爆數萬由學堂門口燃放直送至城外登輪一時鼓角悠揚旌旗飛舞觀者咸顧然起敬以爲無上之光筞各軍人亦步伐整齊興高釆烈摀黃龍指日可待矣　　對付張勳之手續贛省公團以贛人張勳在南京種種殘暴貽贛中父老羞即經劉空濤等遍發傳單於二十八日在百花注洲沈公祠内開特别大會宣布其罪是日到者有萬餘人僉以張勳係賤役出身致身富貴公决先請軍隊軍馳往奉新縣將其眷屬財產先行圍守一面公派萬爕厚赴寗開導以觀後效議决後由軍政府在祥昌公司輪船 
 
 

Page 11

 
 
艙内查獲張勳女眷數名（係避難回夭者）當經押解軍政府訊辦一面查明張勳在贛財產已將其上水巷大屋數幢及廣外頣壽長錢莊一所查封候辦並派軍隊赴奉新張氏村莊查辦如果張勳不知悔悟卽令勦滅以謝衆命 
　　漢奸放毒之戒備贛省近有漢奸在井放毒業巳嚴備現弳軍隊在洗馬池藥店拿獲責毒之鄂人解赴軍政府就近正法聞係官塲受張勳之指揮者而二十六日又有三人在鄢家井放毒被警斂拿獲搜出毒藥數包色白性猛解往軍政府嚴辦幸未毒斃多命又有一股漢奸在北營坊演武廳側井放藥因其井口蓋鎖被破壞察知放毒水已變綠以金簪試之頓變白色當經騐明遍告禁食云 
[皖省内訌後之近狀]  
　　皖省自李都督任事後業將各部機關漸次组織完全民心亦稍安謐頃在胡君萬太由皖北帶隊回省聞此次藩庫及各商舖被劫一空頗遷怒潯軍有能盡保護之責幸經李都督極力解釋並允卽遺該軍隊刻日返憳惟前此商會認籌潯軍餉項二萬元尙有五千元未繳有卜能否卽日措齊使該軍早日離皖以安民心也 
　　皖城自遭此次次摧殘財政問題更不堪設想所有行政軍需各费實屬無從挹注現已赶辦軍用票五萬張擬訂五日内兌付現銀暫以維持市面兼濟軍需一面由徽郡王則擔任回里勸募公債五十萬將來果能集有成數則皖省金融或不致終於奇窘也 
　　前懐寗縣趙鏡源於省城光復時即携眷濳逃然懐𡩋爲皖省首邑不可無行政機關現經政務部長洪思亮君札委毛君煕清淦擔任一切其他各府州縣均未更易各厘金局卡亦令照舊稽徴所有徴存未解之欵現由財政部分别派員守提押解來省他如蕪湖新常兩關稅務存欵聞已派謝參議國書前往商取俾濟急需但未知能如願以償否 
　　省城内外各商舖自被劫後無貨應市各店夥亦逃散一空現李都督迭次出示諭令照常交易初四日已有殘缺不全之商舖數家先行開市餘仍雙姜門扄閉云 
　　近日五城門仍派有重兵防衞西南兩城每日開啓四小時東北兩門則時開時閉舉凡民間携帶包裹出城者守衞兵士均嚴行搜檢并示禁商民遷徙惟貧苦之家坐困愁城頗以爲苦云 
[杭州最近之危機]  
　　杭州初四日各業商人羣聚商會僉連日散勇痞匪各帶槍械冒充兵軍四出滋擾並持破舊衣物勒當巨價稍與商减即行侍槍恐嚇似此情形勢必激成罷市要求總協理立謁軍政府請示當由該部允即派隊梭巡一面查開各典當名號地址以便分撥憲兵駐守不料即晚民軍因爭餉鼓噪及至初五日晨刻不但梭巡無隊憲兵更無隻影而軍士負槍持物硬當者較昨前兩日爲尤多致各典當驚駭萬狀分派急足知照同業於午刻十一名半鐘一律罷市衆商聞耗重又奔集商會迫請王協理晋謁軍政府要求確當辦法坐守四小時周司令官拒不肯見不得已留函而返聞城内外全體當商已决擬於初六日起暫停五天藉避危險其餘各業亦人人自危市面將不堪設想矣　　財政部長莊崧甫幹練精强素爲黨員所信任此次因辦事掣肘力請退職軍政府改舉高子白君接替致黨員多數反對並悉高部長允任接辦係由前諮議局副長沈某所運動查沈某於民軍光復後自知不合輿情僞辭不就暗中遍植私人盤踞要津預備將來回復事爲黨員訪悉衆情愈憤幾欲以爆裂彈奉赠沈某聞耗業於前日遁匿是日財政部亦發見危險高部長决議將機關遷入府中學堂辦公嗣因該校房舍不敷復改議借用蒲塲巷高等學堂於初四日下午開始般搬移惟前部長莊君現任參議以財政一部關係全省金融頭緖紛繁即分科辦事該署亦綽有裕餘無端紛擾鄙人不敢贊同高君不理致意見愈形突兀恐將來尙不更動也 
　　杭州駐防自民軍光復後餉糈全停生計斷絶致窮苦旗丁飢寒交迫自相侵奪軍政府有鑒於此業於前日函致民政科長鄭際平君擬將該營工藝傳習所設法恢復以資生計昨經該部派員調查詎知封存雜物半被竊去當經函復司令部略稱旗營工藝傳習所應否繼續開辦尙待酌議惟所中器具什物據調查報告謂貴部封絛業已揭啓雜物散失與前單不符究竟如何叢仍弊乞貴部澈查再行派員接洽等語該部准函方在查究不料初四晚又有旗丁私至該處竊取燃料以致失愼該旗丁即乘機聚搶當被防守民軍開鎗擊散致是晚警鐘排槍均因此故面合城商民已驚魂欲碎矣 
[蘇垣新紀事]  
　　連日省議會開會集議聞已將都督交議之最要兩議案將次解决（一）裁撤釐金擬暫收產地銷地　稅由各商會責成各業轉解粘貼印花通行各地至經過各貨槪不征稅（二） 
征收租賦擬上忙全完下忙蠲免漕米改征折 
 
 

Page 12

 
 
色並須分别荒熟由各州縣民政長派員查勘辦理忙銀每兩収洋兩元附加洋四角漕米每石収洋六元附加洋一元各正項解司儲用其附加各欵則留充各州縣地方行政經费初三日各議員首將此兩案議决成立交付審查俟審查畢後卽可議决公布矣 
　　蘇州商會禀錢業公會呈稱頣泰等莊樂輸義餉一萬元茲奉程都督指令云頣泰等十七莊樂輸洋一萬元備充軍餉深明大義責任同擔殊堪嘉尙應俟按期批解到日節由財政司儲庫備用再由本都督照章給獎以資鼓勵隨發獎章一百分轉交分送各該莊提倡在先義聲所播凡我民族踴躍輸將尤本都督所厚望也此令該商會奉到指令後已轉飭該莊等備具第一批洋四千元已於初五日解繳財政司儲庫備用而綢緞業同仁和等刻亦聞風興起籌款五百元捐助軍餉矣 
[東灜之革命觀察]  
　　日本陸軍省軍器日前由保皇黨張輝晃訂約暗售清政府事已將成爲留日記者公會探聞一面派員與之交涉一面由該會專員赴滬面商軍政府購買以充軍實計得五發新式快鎗三萬七千五百枝槍頭刀三萬七千五百柄子彈三百二十二萬發皮帶二萬條以及衞生財料機關礮野砲等件甚多刻該會已公舉庶務科長王昌祚到滬親商滬軍都督准於日内卽當啓程矣 
　　留東醫學生組織紅十字會回國救療陣傷軍士業於日前顾立共得熱心會員一百四十名定名中國紅十字會公舉帝國大學醫科留學生陳任梁君爲會長王章壽君爲副會長於陽歷十一月十八日由東京出發十九日由橫濱乘博愛矣赴滬同行者有該會正顧間千葉醫學士鈴木壽賀治副顧問川茂昇道二氏及東京女醫學校女留學生王仙琴錢旭琴鄭式頣田慈戴佩華張羣英郭宣貞等七名由熊松雪君率領加入會中一同前往云 
各埠通信福建 
[外國戰艦離厦]  
　　厦門自九月中旬後風聲所播各國領事各調兵艦到厦守衛是以戰艦泊滿厦港近自漢軍管領後治安漸見平穩各國之戰艦京先從駛向他處想從此或能漸臻治理不特闔厦同胞幸福即僑厦之外國人亦欣然自慰云 
[閩省金融恐慌]  
　　閩垣當轎捐激變時銀想奇緊雖經飭撥庫欵維持困城台居民遷徙逃避郷間十有八九票張敢出爭換小洋銅片以致市面錢法大無紀律延至目下尙未平定日昨南台同光裕光雨店先請標封後城内永昇源餘雨店亦將契產繳交備彽業經孫都督將該店蓋以封條並粘示云該店各有契據抵支尙屬有餘一時因措手不及將店門姑行掩閉待欵項到手應行足錢支清孫都督飭由許司令官出示限於去月底可以支清云 
浙江 
[曹娥開辦平糶]  
　　會稽曹娥鄕前經貧民要求開辦平糶茲已由該鄕自治會議决每大口每旬給錢百文小口减半惟現在銀根奇緊現欵難籌特於十月初一日按户紷發錢票准其持票向各米鋪糶米一面與各米店商妥與現銀交易一律看待至是項錢票則一旬給發一次倘各富户捐款踴躍擬給至臘下月旬爲止云 
[慈鎭姚三邑另立支部]  
　　慈鎭山北及餘姚東北一帶困行政地理甚不便利由慈紳葉鳴年禀稱在慈北鎭北姚北三處聨絡另立支部以資統治已經寗波劉都督核准分别照會移行矣 
[林際青之供辭]  
　　定海林際青自甬解滬歸案辦理後昨得滬軍都督陳札委執法科科員蔡君提林際青到案訊問據供寗波人前在漢口辦事九月十三日上海光復之後小的在滬辦公十八日小的紏合某甲等十八名冒稱民軍同到寗波定海廳地方十九日該處紳士開會公舉小的爲總司令長後因以小的冒充將我送到寗波復解來滬此事係小的一人所爲不干某甲等十八個人之事質之甲等同供小的等志切投軍央林介紹十八日林合小的等同到寗波定海地方一切各事俱由林一人專不主于小的等之事問官得供即將在林處抄出之委札並僞印一顆中刋中華軍政府等字樣詰其此印何來供稱實爲小的揑製間官訊得此案林際青所持委札雖眞惟僞印事出私造實屬咎有應才判將林仍發市政廰收押僞印委札暫存某甲等十八名訊明無于當堂開釋候禀請陳大都督核示辦理 
江西 
[設立電報房]  
　　彭都督以軍務吃緊電報重要傳遞往還殊屬不便已飭電局興工仿照舊撫署辦法在軍政府内設立電報房傳越官電以重要公聞不日即可通如業己札委領班經栢年報生洗桂林魏賈銘到軍政府報房辦公矣 
[催解丁漕濟急]  
　　光復以後各屬經徵丁漕多未繳解軍政府於日前分别派員前赴各縣督解又加札飭催其札文如下嚴飭事照得贛省光復伊始需款孔殷各府廳州縣地方官均應協力同心共襄大局查該縣下忙丁漕早已開征現在已完若于亟應將應完丁漕飛速解省以濟急需除巳派員前赴詳細監視調查外合行札飭爲此札仰該府即便轉飭一體遵照飛速辦理毋稍遲延切切特札 
松江 
[財員取其辱]  
　　松人楊碧池富於金錢專以損人利己爲能事自官府推倒後楊知衘之者衆乃自荐於財政部冀借餘蔭以嚇鄉愚此次主張公　有不肯捐輸則借田單不充借單則不任保護諸語宣布後邦人士謂其純用專制面目笑駡䗬起初五日浦南張澤人徐姓逕入財政部诘問借田單不保護各種理由詞色侃侃揚適回家過癮由周鐵眞君出見氏爲解釋詎徐忿不可遏竟用掌摑周之頰並扭曳仆地經人竭力排解始散現周欲以法人向司法部起訴並有邀四大部長集商對付之說　 
[招足水師五百名]  
　　軍政分府前委鹽捕中營帮帶楊士清君招募水師五百名另立一營現已足額定名松江保安營云 
[營弁捕獲私鹽]  
　　鑒捕中營譚哨弁率師船在氽來廟浦面與梟船相遇上前截捕梟即鳴鎗抗拒擊傷艙長一名鳧亦受傷遁去當獲得私鹽十七船乃解送公堂領賞 
[清談] [  （東吳）]  
　　各國皆已宣告嚴守中立。而某國人獨密賣軍火。接濟北軍。且有指揮北軍測量砲線之事。此豈文明國人應有之舉動耶。今潯鎭滬三處。屢聞截獲大批軍火。民軍宜速根究其來歷。請交涉總長。以全力辦理此事。則文明國人之舉動。此後或可稍文明歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[查獲大批軍火]  
　　滬軍都督府據吳淞軍政府電告稱有某輪船裝運軍火請飭搜查陳都督准即派人四出查察咋由某君前往張家浜地方於口口輪船上查獲機關砲四尊又軍火八十餘箱立卽扣住由電話報告都督府速往起運 
[都督府電書一束]  
　　鎭軍都督林通電我軍已大勝占領孝陵衞馬羣一帶大本營明晨續進鎭軍政府林述慶歌 
　　南通州張詧來電陳都督鈞鑒接長春軍人家電三鎭不日入關特聞通總司令張詧印 
　　龍潭黎天才來電都督陳吳淞軍政府李鑒支電諒逹今日我軍進奪幕府山已佔領砲臺所有兩山投順兵士急需發給餉項並獎賞銀兩速飭鎭營務處運銀三萬兩又子彈五萬顆星夜解赴前敵刻日即行大戰本軍不敷分布望　隊速來接應天才微 
　　湖南劉邦驥來電民政部長李平書會審公署關絅之同年鑒譚組公督湘急以援鄂爲任現已編練湘軍五萬人刻日出發惟槍子僅恃鄂廠供給亦覺太緩刻下滬上製造局已歸民國軍所有請代爲介紹先行接濟萬枝以後仍求源源接濟實紉公誼盼復再者岳砲野砲機關砲如有船來亦乞稍發劉邦驥有 
　　廣西議院來電聞滿賊尙與鄂軍相持各省義應援助敝省已派定軍隊刻日赴鄂乞同起策應早竟全功廣西議院宥印 
　　贛省　團通電敝省起義之初公推前協統吳爲贛軍都督視事以來勤劬太過病甚力向各公團辭職再三挽留不獲因開全省大會公舉參謀官彭笙萬攝理贛都督一職所有二十三日以後贛省内治外交各政策卽由彭都督主待事關交替專此特聞諮議局商會教育會自治會暨本軍政府公啓印 
　　蘇都督通電前接上海陳都督電推張季翁爲鹽務總理敝處深表同情續接鎭江林都督來電亦贊成此議本省大江南北軍餉浩繁所有人欵以鹽　大宗而產鹽之區江北有通泰海江南有舊爲浙塲之松江必先統籌乃能分佈非就全省設立機關實無兼籌並顧之策不若前設之鹽政總廳僅顧一隅之地也現擬設江蘇全省鹽務總局即推張季翁總理其事季翁向來主持公道必能延攬通才規畫一切諒尊處必表同情敝處已發照會請逕電蘇州臨時議會協勸季翁就職盼甚盼甚全印（自丹陽發） 
[製造局紀事]  
　　前製造局總辦張楚寳自與民軍衝突之後即行逃匿所有公私動用什物一併封存在局前日午後由張之空丁前赴製造局禀陳李總理請將張自置什物衣箱行李如數給還當奉李總理允准遂卽雇車載往滬北公廨附近之某姓民房内聞此項物件價値約四十萬之譜尙有公家物件均未搬取清海軍提督薩鎭冰於前晚九點鐘時同一洋人及黃某孫某二華人乘坐馬軍二輛前赴製造局當爲駐局之模範團會友攔阻詰詢何往據云須至海軍司令部謁見毛君並告明名姓現住寳昌路二百六十九號旋即報明司令部方始放進薩等談至十一點時始行告别惟所談何事無從探悉 
　　滬南製造局從未造過炸彈茲因民軍需用特由李總理諭飭砲彈銅引二廠各工匠迅卽依法先造四百個呈騐如能合用後當陸續鑄辦所有炸彈内須用白藥飭向龍華藥庫提取刻聞該二廠已開工赶鑄矣 
[吳淞軍政府紀事]  
　　吳淞軍政府前日在口外某輪船内查獲機關砲四尊又手鎗四支已於昨日解交製造局存儲聞所獲手鎗頗似洋人所用之手棒吳淞軍政府所部各軍兵士需用槍彈前日由李都督函請上海製造局給發洋鎗五百桿了彈五十萬粒當由李總理先將子彈如數交給來弁運淞惟洋槍適因不數須暫從緩業已函復李都督查照 
[閘北種種]  
　　閘北商團司令部議定出防暫行規則照錄如下（一）應派定之區域内戒嚴防護毌出界線之外（二）於站立或行動時須振作精神沉靜搜索毌得喧噪（三在警） 
界線出防非經隊長動問毌得與外人行意談笑即有事詢問須以最簡單之語言回覆之隊長亦如之（四）於警界線内非有可疑之證或發現刼掠偷竊等事毌得輕舉妄動（五）遇有緊急時機須將警笛長吹有止若有小警或火警等事均以短聲吹呌毌得亂吹（六）見游擊隊經過時須立正行注止禮（七）各哨兵見有秘事卽用簡單之語報告動哨再由動哨報所屬之哨長或直接報告所屬之哨長報告値日處如事出重大專告司令部决定之（八）每班哨長須作一文字報告候職務畢後將該單交由値日處哨長由哨長呈交隊長或司令部 
　　昨日下午三時閘北自治公所開會集議將向由商辦之同安救火社歸併辦理兾收羣策羣力之效並籌進行方法 
　　陸軍入伍招待所前日送嫌疑犯王邦凱李鶴松二人至總局由司法科密訊據王供湖北石首縣人前在湖北荆州中學堂畢業後入陸軍學堂今年六月咨送保定陸軍入伍隊當軍士隊長蕭姓因八月十九武昌起事全隊解散二十七日由天津乘輪來滬本月初三日投兩湖招待所効用被經理人疑爲漢奸惟行李内並無違禁之物云云李供前雖與王同學此次並非同來甫於前日在二區會見孫科長得供之下判各交妥保分别開釋又蕭德雲亦因形跡可疑由光復軍在火車站查镬解交司法科訊無作奸痕跡判令交保開釋 
前報記軍政府照會捕房查獲前 
 
 

Page 19

 
 
辦巡警總局捐務之馬頣之勒交所呑捐欵一節茲悉馬係前局長姚捷勳之心腹此次實被承包閘北馬路工程之司徒大興告發因姚拖欠造路價銀甚巨藏匿馬家向索不理當經捕竮將馬逮案收押後經人擔保出外理處不識如何了結也 
　　昨日下午滬寗車站總管濮愛德群接都督府照會晚間有軍隊開往鎭江助攻南京乞備專車數輛以資運兵之用濮君卽爲預備 
[頒布目兵出入規則]  
　　遊擊隊一標二營柳管帶分札所部各隊長文曰爲傳知事茲奉統制命令照得各標營隊均經編練成軍所有各隊各目兵出入規則自應嚴加查察平時不得任意出入以肅營規而防他動合將所定規則抄發傳知爲此傳知各隊長遵照立即示諭各排下副目兵士一體遵守嗣後各目兵等除操演外務須練習精神講話各課程倘有外出一律均須掛號有得自由出入漫無軍紀母違切切特傳附抄目兵出入規則（一）不得私行外出或有正事先行報告該栅正副目掛號轉各該隊官核奪（一）棚内目兵每早須以六點鐘起身不得任意攤眠（一）逐日操演在於操場之上須聽敎習口令不得作舍道旁戲笑言論（一）長官傳下命不得有違（一）路遇長官務各立正舉手泩目不得擅行自由須由規矩（一）所發軍裝務須各自愛借不得損壞第一緊要（一）棚内同胞務要睦誼不得高聲喧嚷動輙閧閙夜間限於十點鐘一律吹燈息火（一）棚内逐日打掃潔凈以重衛生（一）頒發之軍歌以及各該本身年貎箕斗籍贯各宜讀熟公廨先裁差役 
公共公廨自經捕房管理後擬將書差一律裁汰已屢誌前報茲聞此事已由關讞員與外交團議定先將差役裁汰舊有書吏尙須暫留以便考取酌用 
[搜查張勳眷屬四誌]  
　　劉鴻恩聶少江聶少彭同家丁王得勝及葛殿奎温泉生馬祿生等借取張勳營内之令箭來滬被人疑爲張勳眷屬拘解滬軍政府訊明釋放已記昨報茲悉尚有覊押市政廳裁判所之馬葛二人亦奉執法科飭探傳知釋回其餘四人應否一併釋放亦已呈請軍政府核示辦理 
[裕蘇經理交保]  
　　裕蘇官銀錢局正經理解履庵副經理夏保愼因虧空公欵前經蘇都督程德全電飭劉道轉札公共公廨寳前分府將解夏逮案押繳茲解等以上海已爲民軍光復趁此機會禀准關讞員一併交保出外清理 
瑣聞 
[城内]  
　　都督府批示○都督府間諜科應君批張黃禀云所報非實仰即來府指正以憑核辦又批蔣有年等禀云禀稱將揑名勸捐之遊儈一名查復後當該儈自願捐助餉銀三百元業交現洋一百五十元已繳明會計科照收承賞洋三元着即照領可也會計收據仍着呈閱驗照應得發還該儈收領此批又批陳品甫禀云本科並未新收偵探該號商貿然爲之具保顯係素不安分胆大妄爲藉名招搖已可槪見着即申斥姑寛免究 
　　司法署批示○顧毛毛禀批該地即非與順濤合執該交亦應邀族理明不當遽將順濤已葬棺木掘匿旋抛永生田内况據永生禀供各詞實係合產據禀前情着即或將該棺仍葬原處或另行覓地遷葬赶　順濤永生妥商辦理再由永生等具禀銷案以憑核奪李瑞生禀批該商所欠黃鄭氏湯德飛等銀两經前縣嚴追延不料理已屬不合何得希圖開釋著再限五日赶將各欵交清如違干比 
[南市]  
　　退回巡士○滬城八舖董事前經會同該處各商家議向市政廳撥借巡士二十四名前往彈壓現已地方安靖仍議退回所有警務事宜已由警務長一體統率應需經费由各商照常抽給 
　　補製制服○本城各區巡警局巡士多有於民軍佔領時聞風逃逸者以致制服等件諸多失散業經市政廳長查明短缺寳數已由警務長次策補製不日給發 
　　不認冒騙○滬城聚生小錢莊主吳伯襄扭控掮客戴少安乘其他出時向伊妻騙取白蠟提單一紙冒提五件値銀四百餘兩向追不認等情由西區解經裁判所提案研訊戴供向與合做生意並非冒取該銀實由欠户扣阻奉判交保限一月交還銀四百甘兩　　追還女孩○周浦婦人葛邱氏前將二歲女孩過繼南市開泰木行司閽人王連生後困王妻同子先後病故將女退還現悉女已九歲由其母許字孫姓爲養媳特往搶回氏即控經南區移奉陳裁判訊明判王交保限十天交女來案並飭氏償還飯食洋二十元了案 
　　委派總巡○浦東爛泥渡一區巡警局總巡一缺現奉民政長札委姚殿響承乏並兼充裁判員昨已前往開辦矣 
[英租界]  
　　驗看新捕○公共捕房招充華捕曾誌前報茲已招有其餘名昨經工部局西醫逐一驗看後即禀知張正巡官諭令一併送往敎練所訓練一俟純熟即便分派各捕房當差 
　　捕頭調差○管理西牢捕頭芬登近因患病回國遺差奉卜總巡逾令總巡捕房捕頭麥丁調往接辦茲麥捕頭又奉諭着與値公堂捕頭司必林非對調辦公 
　　兇徒八獄○徐家匯路英汉交界處張姓家司閽印度人葉甲在英按察使署控同類乙丙兩人圖奸其妻不遂用木棍將伊妻擊傷一案前日經按察使班　復訊兩造均延律師上堂代辯班君以甲妻受摥屬實判乙丙各押西牢二年示儆 
　　革辦華捕○總巡捕房七百號華捕吳福清因不　長官命令經捕頭查悉於昨日禀領工洋扣罰扣充公 
　　疑及同寓○松江路大安棧七十號房内寓客劉季被竊鈔票洋二千九百元現洋八十元及金表鑽戒等共値洋三千餘元昨投總巡捕房報緝並稱今日在一同寓之某甲動身現在法界某輸船上等語捕頭立飭包探邵仁初與八十二號西探協往該輪將甲行李搜查一過並無贓物即回捕頭奉飭另行偵緝 
　　宿所有着○公共公廨一切公事大半已由捕房主持茲悉捕房擬將樓上房科暫歸探捕駐宿聞民商准關讞員不日實行 
　　徙勞往返○褔建路吉陞棧寓客尹月階失竊鉅贓一案由廨判將茶房徐阿元家丁劉浩明等五人交保候派差赴揚州移提牽涉之唐世泉到案質訊在案茲悉該差去後昨已返滬據稱揚州軍政府議將江都甘泉兩縣歸併一署大局未定民事暫緩辦理業已將情禀復關讞員請爲核示 
[美租界]  
　　勒捐○西華得路謙吉里李公館主人前晚報告捕房云有同鄕黃盛源程歸驥等數人來家稱在軍政府辦事勒冩民軍捐數千元捕頭給令退去候查明再核 
　　募餉○中國赤十字會第二團昨假靶子路扆虹園開會演戲募冩捐款自下午二時至晚十二時爲止捕房特派中西探捕到塲彈堅 
　　虐鐅養媳○江北人吳阿大向爲東洋車夫住伯頓路六百二號有養媳年十三歲忽於前日身死其鄰方金官投報捕房云被吳凌虐毆斃捕頭諭送驗屍所報廨請驗 
　　拘押車夫○東洋車夫朱實榮昨因　呑坐車人遺留之衣被布疋被探查獲押辦 
[法租界]  
　　添招巡捕○法新租界開拓後地方違關已在顧家宅羅家濤兩處各設分捕房一所添招巡捕一百數十名近因民軍光復後謠諑紛紛麥總巡以法界與華界毗連深恐原有之捕不敷分佈故特諭令再添華捕溱足 
 
 

Page 20

 
 
二百名之數 
　　考驗西捕○麥總巡前因各西捕不通華語諸多隔膜曾令副捕頭及各西捕等一體習學中國語言文字現雖學有成效尙須分别優劣爰於前日傳同十四號一道金綫副捕頭及十五十九廿三等號四西捕至大自鳴鐘捕房由麥君偕同某神甫面試一切以便襗優加薪 
來件 
[揚州梅群上滬都督書]  
　　滬軍都督鈞鑒近數日聨軍曁各省民軍連往南京者已絡繹而至南京之破已在眉睫張賊之就擒亦不過指顧間凡有血氣者固深冀南京早日克復以勉我軍之疲於戰事也惟思張賊老奸巨猾未必能有與城俱亡之定見面浦口爲彼根據之地一旦民軍得手張賊就擒固無論矣萬一張賊漏網率其殘卒渡江由浦口面竄摄長江一帶南岸有海軍巡緝張賊必不經由此地其南向必由六合而　入掦郡内地等處其北間必由津浦鐵路而竄往滁州藉以北返此張賊逃逸之兩路綫也此番民軍到寗必有一場血戰倘張賊私走我軍必從而追逐非殺此賊不足以快人心蓋此賊存留一日即爲我軍一日之害也惟我軍追逐此賊百密不容有一疎竊謂此時宜亟電逹蘇鎭各軍政府若能分兵屯瓦六合並金陵南岸内地等處則有置尤爲周密庶張賊不致漏網且南京一經開戰則分屯江南之軍就此進攻浦口摀其根據尤覺兩全草茅之見伏希探纳臨頴不勝翹企之至揚州梅公覺謹啓 
[中國社會黨規章]  
　　名義中國社會黨爲社會黨在中國所組織之團體 
　　宗旨一贊同共和一融化種界一改良法律尊重個人一破除世襲遺產制度一組織公共檵關普及平民教育一振興直接生利之事業奬勵勞動家一專徵地稅罷免一切稅一限制軍備併力軍備以外之競爭 
　　事務一發行機關雜誌聞傳單小册一定期或臨時開講演會一組織公共之產科醫院蒙養院小學中學破除家庭制度一建設社會銀行籌畫遺產歸公之方策一置備土地辦理農工商業團爲葛員之寳際試驗塲此外如交通各國社會黨聨絡國會曁各團體造成多數之輿論皆是黨員得在七黨宗皆範圍内以一特别目的組成各種小團體黨員得在本黨宗旨範圍内以個人意志自由行動 
　　黨員黨員資格如下一滿十六歲以上無精神病者一曾受普通教育者一能自營生計者凡入黨者須親到各該部填冩誓書黨員不分國界種界宗敎界無論男女義務權利平等黨員遷移得轉入各所在地之部黨員違反本黨宗旨經黨員彈動調查屬實即宣布除籍資格未及者得爲准黨員其義務權利因人酌定之 
　　經費黨員入黨納特别費無定數黨員每月納經常費無定數約按所收入百分之五黨中經费由幹事公同收管由部長調度支用由全黨員監督稽資 
　　職司本部長正副各一人支部長正副各一人幹事無定員本部長由聨合會公舉支部長由各該部公舉幹事由各該部公舉三倍額面部長任選用之部長任期一年幹事無定期部長幹事不職經黨員十分之一以上彈劾調查屬資隨時另行公舉部長幹事均無薪水惟准核寳支用公費 
　　地址上海設本部凡有黨員五十八人以上之城卿百以支部 
　　會期聨合會每年一次各部均派代表在本部舉行常會每月一次幹事員會無定期在各該部舉行 
　　附則本規章除宗旨條外如須修改編减於聨合會提議公决施行 
[海上閒談]  
　　旬日以來。人所談論者。無非張勳之若何野蠻。鐵良之若何困守。以及張人駿之怯懦無能。進退維谷。今則鳥龍山幕府山。皆爲民軍佔據矣。光復南京。可坐而待。從此整師北伐。長驅直入。迎刃而解。是誠大快人心之事也。顧兵旣精矣。餉糈亦宜多備。吾望談論時事者。乘機勸募。以助軍需。則吾漢族之光榮。此後雖日日言之。人不厭聽矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[專制致共和書] [  愛]  
　　共和先生閣下。先生一平淡無奇平等自。由之人耳。常藉革命爲先鋒。所向無前。足跡所至。倒屣爭迎。先生究具有何術而能令人傾倒若此哉。先生昔至美至法至墨至葡一經入其國境。莫不挽留而不放。奉之若神明。尊之若君王。愛之如父母。法之如師長。先生究具有何術而能令人傾倒若此哉。今先生蒞中國。未滿兩月。望丰釆而仰高山者。已有十五省人。莫不欲先生駐於我境。以爲能保我子孫黎民莫先生若也。夫中國爲鄙人舊治之地也二百六十餘年之根深蒂固。聞先生名即枝葉動搖。根將盡萎。先生究具有何術而能令人傾倒若此哉。自先生入中國。國人視僕如眼釘。如背刺。則僕必致噉飯無地。而爲饑寒交迫之人矣。挺而走險不得不與先生抗也。倘先生能憐僕之窮蹙。不涉黃河以北。使僕得於片壤中爲緀息之地。則亦已耳。倘如不容。則困獸猶鬥。只得悉索敝賦。背城借一。以與先生從事於槍林彈珃雨之間。以冀萬之幸也。今不勝困苦迫切之情。上告於先生。幸乞先生憐而教之。則幸甚矣。 
[怕老婆贊　仿孔子世家贊] [  愛]  
　　懼内人曰。例有之。妓院禁止。賭舘限止。雖不能至。然時竊往之。余讀怕婆傳。想見其爲人。入室見懦夫跪地。滾燈頂磚。朋友以時竊聽其家。余昨舌奇之。不能聲云。天下丈夫至於龜奴衆矣。背地則誇。見則縮焉。怕婆衣缽。傳千百世。時人尙之。自官吏豪富。房中出一步者。聽命於娘子。可謂至怕矣。 
[新孟子] [  劉湄蔭之]  
　　曰。胡人與漢人戰。則君以爲孰勝曰漢。人勝曰然則專制固不可以。敵共和。殘暴固不可以敵仁義。中華之地。合十八省爲九。胡僅存其一。以一敵八。何以異於卵擊石哉。海外奇談 
[牛西蘭大火] [  欽]  
　　牛西蘭島奥克蘭城。高務總聚之地。近遭大火。某公司受損最巨。約有英金十五萬磅之多。（合墨洋一百五十萬元）另有高大洋房被焚者甚多。不在此數也。是亦可謂巨災矣。 
[富厚之女子]  
　　鐵路大王哈利門死後。遺產悉贈與其妻。現據其親友查實宣布。謂約有三萬萬元哈利門生時每子女一人贈六百萬元。其戚屬三百萬元。現除此各款。尙餘二萬萬六千七百萬元。皆歸其妻執掌。遂爲世界上第一富厚之女子。現世界最富厚之女子。爲顧連及西治二人與之此較相去甚遠。因每人不出一萬萬元。至於男子則除洛枝花拉老士支。及英國威士免士打之公爵外。當推哈妻。故哈妻之富豪。在世界上當店第四位置云。 
尊聞閣詞選 
[吳皐書感] [  監湖平劼剛]  
　　姑蘇城上暮雲收。看盡斜陽更逗留。伍員吹蕭傍吳市。仲宣作賦老荊州。身前世事渾如夢。眼底勞生不放愁。滿地煙波何處隱。可憐終負五湖舟。 
[秋興]  
　　江漢滔滔水自流。西風吹老五更愁。樓居寂寞殘　語。楚望凄凉宿雨收。萬事寒灰悲浩刦。和洲稗海認全漚。自憐書劍漂零盡。死傍要離志未休 
[和張季魚秋興韻]  
　　悠悠碧漢隔紅樓。深鐀雙眉只自愁。一夜尊前人久别。五更枕上夢空留。花香暗送珠簾雨。月影斜籠畫燭秋。涙濕羅衾無限恨。春灰一寸幾時休。 
[送東蓀叔至日本]  
　　四野蕭疎木葉乾。今朝送客到江于。天山雲滿悲加動。易水歌殘短劍寒。萬里關河空有涙。片時杯酒强爲懽。弟兄離别尋常事。休唱人間行路難。 
豁廬雜誌 
　　上元王芹生。名秀才也。納上海某花魁爲妾未幾妾死。芹生哀之。劉壽若先生。曾輓之云（莫漫歎紅顏。自古無霜鬢美人。一死名歸亦奚憾。）（不教偕白首。但得遇風塵佳士。半途緣盡又何傷。）是眞解人也。 
　　庚戍三月一日。金陵李相府之上房内。失去黃金千兩。門窗墻壁。皆無痕迹。不知賊從何來。向何處去。惟案上遺有薛濤箋一張。上書一絶云。（五度侯門犬不驚。十年離别路途生。而今刧得金千兩。待到功成再報君。）此事各報喧傅。神州報名之曰詩賊。按古有詩妓詩婢詩奴詩丐等名。而獨無詩賊。此 
 
 

Page 25

 
 
賊殆爲竊界不平者。故爲此創與歟。一笑。 
瞎費心思 
[觀今鑑古] [  作民]  
　　奏末六國並起而亡奏今日十數省並起而排滿。其情形彷彿相似。秦以全力圍邯鄲。今日滿廷以全力攻武漢相似。 
　　秦攻邯鄲。築甬道而輸粟。今日滿廷攻武漢。利用京漢鐵路。輸送軍隊餉械。相似。 
　　諸侯將兵救趙與今各省派兵派兵助武漢。相似。 
　　項羽引兵渡江。先繼奏甬道。復與秦兵戰於鉅鹿。以一當百。呼聲動天地。卒能以八千勝奏數十萬衆。今日若有一將率敢死隊數千渡江而西。斷滿兵利用之鐵路。奮擊北兵之後方。則與昔日之項羽救趙情形。相似。 
魏龐涓引兵攻趙。趙求救於齊。孫臏謂批亢擣虚。　格勢禁。則圍自解引兵直走魏都。涓回救敗死馬陵道與今之晋軍直擣燕京。相似。攝政王將大權悉委之於袁世凱。與漢獻帝之信任曹操。相似 
　　曹操挾天子以令諸侯。與今之袁世凱假滿廷以抗民軍。相似 
　　曹操以七十萬衆敗於赤壁。與袁世凱以數萬衆敗於武漢。相似。 
戲攷[  吳下健兒]  
　　牧羊卷。一名蓆棚會妻。又名雙槐樹。山東朱春登。與從弟春科。奉旨平西施國黃龍之亂。春科之母宋氏。欲謀春登家產。遺侄宋成候於要路截殺之。宋成正欲下手。忽遇一獵者放鎗猛擊。宋大驚。止奪其衣服而去。春登至軍中。有神人賜以三。箭得以蕩平西施。封爲平西侯。春科亦得忠義大夫之職。衣錦還鄉。將宋氏立斬之。春登回家。見門庭沉寂。𫕨其無人。大驚。詢之嬸母。則謂春登出門後老母嬌妻。因思成疾而死。實則被其逐出。流落他方。沿門求乞耳。春登聞此噩耗。五内崩裂。以爲昔之捧檄而喜者爲母也。今乃皐魚増痛。奉倩傷神。雖得高官厚祿。有何生趣。遂廬墓而居。高搭蓆蓬。施衣捨食。以濟孤寒。而春登之。母及妻趙錦棠。正在行乞有神人引至雙槐樹前。姑媳二人見有施食處。即向門役丐得殘羹冷汁。食畢。細認雙槐確　阍祖墓。號咷大哭。春登聞之喚入蓆蓬細詢窮詰又細玩趙之手掌。有硃砂紅印確爲結髮之妻急請老母入蓬叩首請罪。一家團聚。悲喜交集春登詰問嬸母何以下此毒手。宋氏對天發誓。誓語未終。即被蒼龍抓去。亦可見報施之不爽焉。 
小說 
[短篇小說外國財神] [  嘉定二我]  
　　奇！奇！奇中國有財神。外國亦有財。神財神之姓曰盛。財神之名先壤。財神之形狀。類中國大員。財神之衣飾頭戴寳石頂。腦拖三眼翎。補服帖帖然。朝珠纍纍然。馬蹄其袖。鳥緞其靴。國人皆曰。此我國財神。此我國財神。近來屢荷清政府之厚貺。均叨財神。之力承財。神之情。國人。所以酬其拳拳之意。馨香俎豆。報厚惠於萬一。 
　　某日。爲財神賽會之期。人聲嘈雜。看客鼎沸。紅男綠女。拍掌歡呼。 
　　忽聞呼呼喝道聲。得得馬蹄聲。堂堂金鼓聲。鼕鼕軍樂聲。　 
　　開路神引導紅頭鬼押陣。起馬牌大書外國財神賽會。金鑼也。繡旗也。軍樂隊也。絲竹班也。金黃棍也鴈翎刀也。萬民傘也。金青扇也。皮槊刑杖也。提鑪馬傘也。看馬也。香亭也頂馬與對馬。夾道而馳。花球與花圏。相映而過。末後簇著玻璃四轎。坐個獐頭鼠目的外國財神。前呼後擁。途爲之塞。 
尤奇者。其銜牌大書欽命中西簽押大臣特授民窮府正堂。調補合同府知府。中人科中書。賣田司主事。交易府錄事。實授實路大便。賞戴螞蟻銜地皮翎。例封文契郎。晋封草議大夫。紛紛擾擾。不知凡幾。外國財神之後。有五路財神像焉。一上天無路財神。二走頭無路財神。三英雄末路財神。四歸去黃泉路財神。五橫臥三又路財神。裝塑之形。或箕坐或鵠立。國人或擁之。或趨之。以爲笑樂。噫！外國財神。是眞是贋。讀者知否。 
二我曰。不能流芳百世。亦當遺臭萬年。受中邦人之唾屬。得西國人之崇拜。盛先壞亦云幸矣。 
[愛情小說周利亞（六）] [  閩縣超西子譯著青浦鈍根人潤辭]  
　　總統閱書畢。立現其怒容頓足詈陳迷誘其女。不容分說。立飭衞兵二人驅陳出。放之非洲。終身不准至法蘭西。與施比亞再通一語。鳴呼陳生去矣。吾今當回述周利亞。 
　　周利亞自林勇悟赴法國後。别緖離情。與日俱積。臨風墮涙。對月傷懷。短嘆長吁。魂滎夢繞。鏡裡紅顏。自驚消瘦。天邊青鳥。空訝羈遲。尙未知薄倖郎已棄舊迎新。情絲别繫也。 
　　周利亞不勝離情。乃决計破產作歐行。鳴呼。以一介弱女子。而跋涉萬里。冀一晤其情人。用心亦良苦矣。然以獨行踽踽。一無男子爲伴。易惹旁觀耳目。不得已易釵而弁。於是娉婷秀鹿之周利亞。一變而爲英爽。風華之美男。子 
　　旣抵法。訪林勇悟消息。路人皆知。蓋是日林適赴統署音樂會。唱歌以媚施利亞。周倩人介紹入觀。見林方以歌词譽施比亞且露求婚意施責其賣友。睡棄之。遂不歡而散。 
　　周利亞目擊林勇悟薄倖之倩。痛恨切齒。喪然回旅館。悶臥一榻。不進飮食。寸心灰冷。思翌晨卽去法。將覓深山而居。不復與聞世事。然一轉念問。又覺林勇悟不無可原之處。回溯前情。待我何等眞摯。則明日儻一見我。必當益續舊好。思至此。冷心復熱。絶林之想。頓非初時之激烈。此蓋婦。人之常情。而讀者不能苛責周利亞者也。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
