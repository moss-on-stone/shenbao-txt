# 1902 - 17 - 4910329

 

Page 1

 
 
[勸募江皖急振啓] [  申報館協振所啓]  
　　本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之土旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[九通股票截止日期并提前出書告白] [  上海圖書集成局啓]  
　　本局前刊圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局新聞報館京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂晝莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[再論房捐]  
　　鋪捐卽古廛法之遺意咸豐同治年間京師及江蘇廣東各省均曾創行光緒二十二年湖廣總督張香濤制軍又行之於漢鎭迨中日事定賠欵浩繁黑龍江副都統景祺奏請專辦鋪稅以益度支下部議行旣而皇上體察情形恐此事有累閭閣特降旨諭令各省一律停辦朝廷軫念民依蓋深知鋪捐一事瑣屑特甚有類於羅雀掘鼠之所爲故特毅然停止以存國體而蘇民困也今秋中外和約旣成償欵益巨内外臣工之任籌欵者仰屋興嗟計無所出於是浙江道監察御史瑞璐奏請抽收鋪捐藉資挹注奉旨依議欽此各省大吏旣奉綸音遂於省城設立總局札派委員分往各屬淸查開辦之期行當不遠竊謂國家當庫儲極絀之時方責各疆吏盡力籌捐以謀補救苟有計臣精於聚斂爲朝廷裨益度支皇上雖明知此事之有損於民而當此急何能擇之餘亦何暇爲之深計故至今日而房捐一事有不得不行者情也亦勢也雖然國計固不可不籌民情亦不可過拂稽查固不可不密騷擾亦不可不防何以言之一曰抽收宜减夫國家取民均有常制田賦則十而取一也釐金則百而取一也稅契則百而取六也此外雜稅雖輕重不同要無逾於十一之數卽以房捐論戊戌年戸部議覆景祺之奏亦祇請於租價十成内提取一成此次戸部議覆瑞璐原奏並未議定成數誠以民間雖有房屋出賃然終歲衣食所需太半皆仰給於此故不能不稍示體卹之情乃今之爲大吏者不知此意遽以一成五派捐試問小民何以堪此此捐數之亟宜核减者也一曰差等宜分前年景祺所奏有上中下三等之别戸部覆奏時雖未明叙然查富時辦理此事如浙省定議以三千文起捐不及數者免其輸納此外各省亦均有限制此次戸部議覆瑞璐原奏亦言小本經營者無庸抽收蓋雖同以鋪房出租而境之貧富迥乎有别固不宜一概例之也不意今大吏所定章程不論鋪戸大小一律徵收往往有極小店鋪而亦不能免者殊非寛以待民之道此差等之亟宜分别者也一曰經費宜節夫鋪捐之起在上者以無從籌費爲詞在下者有勉効輸將之意果使所收之數涓滴歸公猶可言也今省城旣設總局各縣又將設分局委員之捧檄而來者輿馬飲食何一不糜巨貲推上憲之所以爲此者無非欲借以爲位置閒員之地然忍以吾民膏血飽若輩貪囊豈所以愛惜小民之道况多一委員卽多數名差役書吏恐不免上下其手因緣爲奸現雖告誡諄諄應需公費卽在捐數内抽提不准於正欵外絲毫有所需索然行之旣久奸弊百出夫誰能防故愚意轉不如歸倂州縣辦理如慮地方官無暇及此則縣佐各員皆可帮辦雖吏役需索之事仍未必能免而公費究無須另提此經費之亟宜節省者也夫房捐一事有損於民固不可殫述惟在上者旣决然開辦成事不說古有明言所望當軸者於籌欵之中略寓恤民之意則民亦必能仰體上意勉力捐納而斷不敢有所抗違若以小民爲懦而可欺任情刻剥則頭會箕斂民雖莫敢奈何而損國體失人心患必有不可勝言者巖巖君子其亦於此加之意哉 
[諭旨恭錄]  
　　十一月初五日戸部奏山西司郎中鄭德霖試俸期滿實授一摺奉硃批依議欽此同日奏請更換張家口監督一摺奉硃筆圈出戸部郎中紹彝欽此同日奏請更換殺虎口監督一摺奉硃筆圈出内務府員外郎鍾福欽此十四日吏部奏補陜西道御史一摺奉硃筆圈出朱顯廷欽此同日戸部三庫事務衙門奏派管庫大臣一摺奉硃筆圈出工部尚書葛寳華管理欽此 
[郊天禮成]  
　　昨日午後一下鐘時友人自京師專電告知本館云皇上定於本月初七日黎明陳設鹵簿恭赴天壇行郊天之禮 
[晝日三接]  
　　昨日午後一點鐘時友人自京師專電告知本館云本月初七日寅正皇上郊天禮成警蹕回宫卽召見英瑞梅益東雙倫垂詢良久 
[募兵征搭]  
　　日本某日報云頃得英京倫敦來電悉日來英國陸軍大臣下令添募步兵及義勇各若干馳往阿非利加洲助戰若是則前報所登搭浪司華列人以五事要求願與英國棄仇修好似英廷尚未允從也 
[俄欲無厭]  
　　日本某日報云頃得高麗釜山埠來電悉日來俄人白諸韓政府請就釜山近處割地一區畀之議論紛更尚未得有眉目也 
[日皇巡狩]  
　　日本某日報云日本明治天皇准海軍大臣之奏定於東歴本年四月行報舞鶴港大蒐諸軍艦　舞鶴係日本北海道所屬地鄰俄國故日皇欲于此耀武揚威也 
[美營新港]  
　　日本某日報云日來英京某報登華盛頓來電言美利堅新總统擬將吕宋司皮之餓海灣盡力 
 
 

Page 2

 
 
經營俾各兵艦駐泊其間嚴加鎭守 
[迎鑾恭紀]  
　　聞之京師友人云皇上定於十一月二十八日恭奉慈聖入京先是二十四五等日凡例應迎鑾之文武百官曁各城紳耆八旗緑營五城練勇俱演習儀制以免隕越之愆旣而鑾儀衞督飭校尉演習輦步由永定門外馬家堡輪班至午門然後易以内侍工程處在馬家堡一帶支搭彩棚三座黄幄一座恭備兩宫聖駕茶尖接駕王公大臣亦於是處演習儀制順天府尹陳玉蒼大京兆則督令五城練勇齊集前門大街次第點名演習跪迎聖駕之禮幷示諭前門内棋盤街以及前門外大街等處凡值差人役均須於二十七八兩日衣冠濟楚居民身穿便服者不准行走其間至聖駕入京之日由步軍統領衙門嚴飭各營弁兵分叚駐守攔阻行人各國駐京使臣飭人赴馬家堡支搭彩棚爲接駕時憇息之所由前門大街至永定門石路兩旁各鋪店俱粘貼紅紙對聯懸燈結彩設攤作小貿易者經地方官一律驅逐中營恊鎭鮑恊戎傳諭前門大街各鋪商略謂皇太后皇上回鑾在邇爾等小心火燭毋許容留閒雜人等窺視天顔亦不准喧譁作踐倘敢違犯立卽嚴拿治罪决不寛容 
[議陳興學事宜摺稿]  
　　臣奕劻等跪奏爲遵旨會議具奏事光緒二十七年八月初二日奉上諭各省設立學堂所有延請師長妥定教規及學生卒業應如何選舉鼓勵一切詳細章程著政務處咨行各省悉心酌議會同禮部覆枔俱奏欽此迄今數月除升署直隷總督袁世凱將開辦山東學堂章程奏到外其餘各省均尚未奏覆前據劉坤一張之洞電奏請將學堂各生分别鼓勵明降諭旨奉旨著政務處妥議具奏欽此本月十五日復奉諭旨將袁世凱原奏曁單開章程通行各省仿照舉辦著政務處會同禮部將選舉鼓勵章程速行妥議具奏等因欽此臣等竊惟學堂之設固宜宏奬以鼓舞士氣尤貴核實以作育眞才不可不優其進取之途亦不可不防其登選之濫卽以東西各國學堂章程而論皆係由小學堂中學堂大學堂以次遞升畢業後始予出咨自可按照辦理擬請將各省小學堂畢業學生嚴加考試功課合格者選入中學堂畢業後考取合格再送入大學堂畢業後考取合格准發給憑照作爲優等學生田該督撫學政按其功課嚴密扃試拔其尤者分别擬取等第咨送京師大學堂覆試候旨欽定作爲舉人貢生其貢生仍留不屆應考願應鄉試者聽舉人積有成數由師京大學堂嚴加考試拔其尤者分别擬取等第咨送禮部奏請特派大臣考試候旨欽定作爲進士一體殿試恭候欽定名次引見量加擢用因材器使優予官階不拘庶吉士部屬中書等項成例庶多士觀感奮興爭自濯磨而通才將輩出矣查袁世凱辦法以通省學堂一時未能徧舉先於省城建立學堂分齋督課其備齋正齋卽隱寓小學堂中學堂之規制意在循序漸進而成效可期現經欽奉明諭令各省仿照舉辦所有此項肄業各生自應酌照將來選舉章程以示鼓勵擬請俟專齋畢業後卽由該督撫學政嚴加考試拔尤擬取等第咨送京師大學堂覆試候旨鈇定作爲舉人貢生其取定之人仍俟積有成數由京師大學堂嚴加考試拔尤擬取等第咨送禮部奏請特派大臣考試候旨欽定作爲進士聽候殿試錄用其餘未盡事宜應俟各省學堂奏明開辦後隨時酌定請旨遵行以期伸副朝廷勸學育才實事求是之至意所有遵旨會議學堂選舉鼓勵緣由謹合詞恭摺具陳是否有當恭候聖裁再此摺係政務處主稿合倂聲明伏乞皇太后皇上聖鑒訓示謹奏 
[學生無禮]  
　　有客自日本東京貽書本館云中朝簡駐日本大臣蔡和甫星使旣抵東京節署中華會館諸商董卽涓吉設席爲之洗塵正在觥籌交錯間突有華學生之剪髮改東裝者羣聚窗前喧譁非笑口講指畫語極不倫星使異而問之諸商董詭對曰彼見其師素作洋裝今因恭陪大人仍返中華冠服是以狂笑不休也星使默然按本館曾論及我華游學日本諸生私結排滿之黨任意誹謗政府指斥宫闈今乃以星使之尊而亦敢恣行侮慢其中尚復知有中國法度乎雖星使愛才如命小有凌犯無不曲予涵容然星火涓流其來有自似此踰閑蕩檢誠不能爲坐擁皋比者寛矣 
[閩中課吏]  
　　福州訪事人云邇來福建布政司周方伯按察使司吳廉訪督糧道啓觀察鹽法道楊觀察擬定課吏章程申詳督憲隨于月初某日會銜出示曉諭曰照得講求吏治首在考察人才仕優則學古有明訓治術端由學術中來豈能一行作吏此事遂廢聽鼓者濟濟蹌蹌難期差缺不有考課何分短長與其臨淵羡魚不如退而結網况值朝廷振興庶務各省多以課吏爲先雖章程之繁間不同寛廣或異無非爲造就吏材起見本司道悉心籌酌擬設課吏館于藩署後樓上下鳩工修葺可以棲遲州縣佐雜分爲兩齋購置中外政治書籍進館者爲内課聽其博覽羣書在家者爲外課各隨所願自置數種批注圈點統令五日各送總辦處一閱卽可察其勤惰覘其學問見解如何另議設館規條開列于左復念正途出身各員讀書有素當不憚精益求精卽勞績捐納各班亦不乏眞才宿學且勞績保舉多從艱難辛苦中來捐納者傾囊集腋博得一官若遽以筆墨相繩立予罷斥不示以困勉之路非所以崇政體服人心也擬請優等前列者插委差缺用昭激勸其餘酌量差委次等予限一年又次予限兩年仍隨時考騐果能人一已百何難日異月新若竟玩愒性成困而不學限外乖謬如初毫無進益應卽永停差委勒令回籍庶上已盡心下無藉口至鹽務需次人員考課自以鹽務爲重鹽道衙門向設有儲才所應由職鹽道叅酌另詳辦理除詳請督憲辦理外合先示諭合僚屬一體遵照務于本年十一月初五日至初十日赴館呈報銜名聽候示期扃門考試分别内外課辦理毋違此諭計開課吏館規條一館中以道臺一員爲總辦州縣二員爲考核佐雜二員爲收掌差遣因館屋無多酌定州縣二十員進館作爲内課如有差缺出館或因事斥退再由外課隨時補入其在家肄業者均作外課不拘員數一收掌官設立循環簿内課各員何人何日取閱何書幾本何日繳還曳換逐一詳細註明倘過遲不繳卽行籖催如有遺失損壞罰照原價賠還一内課各員每日作何功課閱何書若干砃各用日記簿按日註明如有心得或疑難須發明之處可用另紙簽明俾覘識見館中之書勿用硃墨批點以免污損其館中未備之書不妨自行携帶披閱一内課每晨八點鐘進館館中備茶水並于十點鐘備點心一次十二點鐘回寓下午或仍進館或在寓自備專書閱看其館中書籍不得携歸寓所倘因病或有要事應何總辦處禀假不准過多館中亦不得爭閙喧譁違者斥退一内外課各員日記簿逢五逢十各交考核官閱後加籖彚呈總辦閱定以勤惰分功過列榜曉示再由總辦按月考課一次藩司按季一課督憲半年一課以優劣分奬懲一此次考課不求文字精妙但能詞意曉暢明達治體切實可行便爲優等定差缺之優絀應視文理之優長課程之多寡爲衡期滿囘省仍可進館不願者聽考課分四次命題一曰政治凡經制掌故律例條約諸學隸焉自州牧及佐貳旣講德行道藝必須熟嫻吏治通達時務庶于國計民生有所裨益故首之以政治一曰商務凡稅則礦産農功工藝諸學禁焉現奉明詔百度維新動用巨欵非有理財之才不足以支大厦故次之以商務一曰武備凡謀略形勢測繪技巧諸學隸焉今日朝野皆知練兵爲第一要務凡有守土之責者亟宜講求兵事爲儒術之至精胡文忠閱歴有得之語也故次之以武備一曰算學凡天文地圖格致製造諸學隸焉精算爲富强基址不論何種學業莫不待治于算法經世之具無過于此故次之以算學一塲規從嚴不得逾限亦不得交頭接耳九點鐘接卷二點鐘繳卷一試文從寛試卷錄書兩頁自行點句截叚其中要揀出自加眉批再作書後一叚以通達簡明爲重不求深奥每班以六十員爲限本月二十二日首期課試題爲曾中堂昭忠祠記 
[羊城寒柝]  
　　廣州訪事友人云近日南海縣屬西樵官山墟演戯酬神縣主裴大令恐人衆滋事派勇前往彈壓○慶頭鄉人梁姓因赴 
 
 

Page 3

 
 
官山墟觀劇與鶴塘鄉人陳姓互鬥各掣手槍轟擊致斃陳姓一人事後屍親奔赴南海縣署禀報縣主裴大令諭候臨塲相騐○自大吏准宏遠公司開辦闈小姓票後各賭館皆須納餉若干違則繩以官法於是狡點者串同府署書吏就各科房私行售票事爲公司中人所聞據情禀控府縣署上月某日善後局員某君及南海縣裴大令番禺縣錢大令因公詣府署請謁府尊茗談之頃相偕至某科房拿獲吳小舟譚亞釗二名搜出票底一大箱即交裴大令帶回訊辦○黄沙建築海坦疉經各縣紳士具詞上控近日又有馮森榮者聯合同志遞禀督轅督憲陶芷芳制軍批其牘尾曰盧少屏等禀准承築黄沙海坦事已經年該紳等始以有碍水道具禀顯係意存嫉忌藉以阻撓應卽無庸置議惟黄沙坦地面現盛大臣咨會須爲建鐵路安設車機等用已另檄行知在案仰善後局卽遵照另檄飭知南海縣會商張振勳妥爲辦理○賭賽牛牌最爲閭閻之害雖經大憲嚴行查禁若輩終於陽奉隂違近日金河灘積金巷等處此風甚熾南海縣裴大令訪悉簽差恊勇前往將各牛館悉行拆毁拘獲牛匪二名帶回訊究○上月某日新城相公巷多福來小闈姓館突來諸匪徒僞稱向收彩銀意圖乘間搶掠館中人竭力抵禦馴致開槍轟擊傷及一匪仆地不起館主知事不妙急携銀物脫逃 
[鳩兹客述]  
　　蕪湖訪事人云廬州府城南門外香唐墩貧民梁心華膝下小嬌生生甫八歲某日梁夫婦因事出外祇女在家惡棍周新德伺隙强姦以致受傷血溢洎梁歸禀知縣主勞大令將周拘禁想須按律嚴懲也○前者舒城縣差役竊得縣主萬芳卿大令名片致函天主堂中嗣爲大令所知飭拿嚴辦○蕪湖北門外雙土地祠左近忽於上月中旬失炎延燒十餘家幸火會中人奮力撲救得以熄滅否則不堪設想矣○和含合肥一帶向由官鹽局分設子店惟每埠只准一二家不得多設乃近聞欲增設數家有知者謂此事出自某大令之意○蕪湖房捐現已辦有頭緒無論住房市房凡出租於人者一例照抽某日蕪湖縣柳小汀大令發出六言韻示曰奉旨舉行房捐已諭員董開辦一年一捐一月報國豈不甚便員董到門查詢勿得推諉飾辯按戸編寫號册租價實報立案倘收隱匿短少查出究辦候判凡屬紳士耆老地方情形諳練本縣邀請帮查時艱共宜體念務期迅速從事切勿有誤欽限爲此一再示諭幸勿遲延違玩 
[上海官塲紀事]  
　　昨日江蘇海運局會辦馬蟾西太守前江南機器製造局總辦潘芸笙觀察先後命駕至蘇松太兵備道轅拜會道憲袁海觀觀察旋至上海縣署縣主汪瑤庭大令延入花廳茗談片刻○江蘇海運滬局總辦林質侯太守自蘇垣捧檄來滬昨日午前命駕蒞大南門外馬家廠局中大約想開辦之期當不遠矣 
[諭領卹銀]  
　　昨日上海縣汪瑤庭大令發出告示曰爲出示曉諭事本年十一月二十七日奉道憲袁札開案照前年上海法公董局擬佔四明公所塚地硬拆圍墻槍斃華人十七名法總領事不允撫卹一案經余前升道會同設法議結照會四明紳董將圍墻修築並將撫卹一欵在外銷項下提給於上年十一月十九日禀請督憲咨明總理衙門查照在案兹據四明公所紳商禀稱公所自築圍墻開通馬路業已完工法公董局應給地價銀二千兩料已領到惟撫卹銀兩尚未具領兹苦主家屬屢向公所哀求情殊可憫查同治十三年滋事案内傷斃法人每名撫卹銀一千兩今擬每名撫卹銀一百兩以十七名計之共銀一千七百兩如蒙恩准當由公所具領請發等情前來本道查此項撫卹係應給之欵經余前升道禀明有案然尚未在外銷項内提給現在應否動支當經禀請督憲示遵旋奉批開如禀辦理仰卽動放給領等因奉此除照會四明公所紳董確查給銀外合行查明原案出示曉諭爲此示仰後開轟斃有名各屍親屬人等一體遵照速卽分别出具保領各結尅日呈候該公所紳董核明確實無悞再行按名給銀具領毋得冐認致十究辦毋違切切特示計開第一號無名男子卽費福英年二十七歲第二號無名男子卽王桂榮年二十四歲第三號王阿寳年三十三嵗第四號王福壽年二十六歲第五號俞雪錦年四十歲以上五號均在法工部局第六號林海榮年十九歲第七號沈雙壽年二十九歲第八號吳正標年三十歲以上三號均在小東門外巡捕房費正湘年二十一歲費正興年二十八歲施阿三年三十三歲黄楚高年二十八歲婁禮卿年三十二歲無名男子約三十餘歲黄林氏年四十二歲夏文榮據伊叔祖母夏李氏禀稱求免相騐自行棺殮以上男婦十七名口委係生前均被槍子擊傷身死再各人姓名均係事後查悉 
[查摺派捐]  
　　昨日上海縣汪瑤庭大令派出家丁率同差役向本城十二鋪四鋪等處將各店鋪租摺吊齊以便細心檢閱蓋將收取房捐也 
[查勘營地]  
　　日前江南提督李壽亭軍門札委中營外委吳弁來滬稽查城濠畔營地昨日吳弁偕上海營守備程厚菴守戎城汛周鑑之千戎至大小東門外沿城一帶次第丈量旋又赴南市大校塲逐一勘明註册旣又諭令查明各地所建屋宇究係何人之業分析明白俾得赴提轅禀覆銷差 
[上海巡局紀事]  
　　前日法租界包探某甲投南市十六鋪巡防北局請派勇甲至某押鋪查吊竊贓局員姚谷蓀二尹以未接捕房來函不允所請○前日十六鋪汛捕夥某甲行至集水街見歹人王阿德肩負木板俯首疾行因卽拘解巡防北局局員姚二尹研訊之下判責一百板驅逐出境贓存候失主認領 
[英美租界公堂瑣案]  
　　永泰繅絲廠管絲人張柄春卽張淸卿曁林福陸續行竊粗細各絲約值洋銀二千餘元經廠中執事人華永舟查出投報捕房捕頭令包探邊槐洲拘解至案禀稱小的查得張林所竊之絲交掮客謝小亭求售及往提已聞風逃避矣張林同供小的等僅售零絲一百餘元並無二千餘元之多過子和供林由小的薦保現願邀人理處讞員張柄樞司馬商之白繙譯著發回捕房候查明帳目然後訊奪並飭邊探迅緝謝小亭到案追究○積賊陳阿友行竊陳李氏等家衣服經包探劉阿柄拘解請究司馬判責三百板○張恒生行竊陳四寳家銀首飾等物經包探陳金標拘解請究司馬判責三百板○流氓張少雲攫取姜大英所持洋銀五枚由四百六十八號巡捕拘解請究司馬判責五百板遞解回籍○積賊金仰生潛入顧海坤家圖竊經包探劉杏卿拘解請究司馬判責三百板押捕房兩月期滿遞解回籍○洋人好丁被所雇車夫洪二小唐四雲行竊器物倩三百十六號巡捕拘解請究司馬判各責五十板 
[十一月分選單]  
　　小京官翰林院孔目李遵義江蘇舉道陜西鳳邠鹽法鄭思賀河南甲同知安徽廬州胡尚德順天監知州陜西耀州劉畬德河南廪知縣江西安遠汪立元浙江附廣東東安許福賡江蘇監山東昌樂蔣淸瑞浙江舉鄒縣沈福源江蘇舉江西瑞昌陸鎬浙江監布經歴廣東沈琳奉天監州判四川簡州承志廂白監山東德州吳師程安徽監貴州定番白豫曾山西文童縣丞浙江金華龔宏開湖北人典史甘肅靖遠賀有一山東監 
[申報館恊振所經收順直山東長江棉衣振捐十一月初一至十一月三十日止第三十一三十二三十三三次淸單]  
　　十一月初一日浦左棉力子求子病愈助棉衣洋六元○初三日九江不書名人洋三元○初四日亦中交來崑山縣署洋一元八角揚州憂心人洋五元○初八日胡炳榮銅洋一元無名氏洋廿元○初九日楊從龍洋二元○十八日泗安恊興局來勉力子洋十元○二十日無名氏銅小洋十角○廿三日全盛局來餘姚張源泰官鹽麗篷長屠和豐罰欵洋三十元振德堂爲孫男女四位賅嗆諸症速愈洋四元○廿四日全氏洋五元○廿五日朱芝坊洋十六元被欺貧民銅洋一元積翠堂張小洋六角○廿六日微力子洋三元○廿七日上元李延生求弟病愈洋四元小洋十角○廿八日修拙齋主人洋三十元○廿九日無名氏洋五元○三十日海昌全盛局來晉昌氏洋四元埭溪繆山氏節省日用資紋銀十三兩兌見洋十八元三角五分以上總共收洋一百六十八元七角五分銅洋三元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　署名惡棍錢保即大眼毛毛前經犯案受懲開釋未久今又窟穴浦東與同類姜關寳徐正　張榮　　恩　良民　惡不作前日被害之朱金發及地保孫妙金投縣控訴縣主汪瑤庭大令飭差拘獲至晚升堂研訊朱供小的係浦東　橋鎭人向業耕耘　月二十九日之夜大眼毛毛與差關寳徐正福張榮華四人突將小的之子寶生曳出門外勒借洋銀小的不敢與較由兒子借給洋銀四元未幾卽因驚成病至今尚未起牀叩求嚴辦孫妙金禀稱小的充當十七圖地保圖内流氓充斥持刀訛詐之事日有數起前月某日在眼毛毛等向柴　戸湯姓訛詐洋銀五元旋又向吳阿虎訛詐洋銀十元其餘尚雞記憶徐正　供小的向在上海當小工近擬至浦東紡紗廠工作現住浦東友人　不與姜關寳爲伍亦未向人訛詐張榮華供小的與姜關寳係親戚前月朱金發被姜訛詐由小的之兄張小寳解勸小的並不與開大眼毛毛供小的自奉訊責交保業已改過自新不敢犯法吳阿虎之妻被吳阿囡誘匿由姜關寳邀小的尋回詐酬洋銀十元至關寳曾否收用小的不知朱金發之子被詐一事小的亦未干預大令判責毛毛四百板收禁改過局五個月徐正福賓四百板收押自新所張榮華　具安分切結交人保出限令地保孫妙金赶緊拘獲姜關寳以便究辦○前日許惠芳扭薛榮堂到縣大令研訊之下石梅蘭供小的係川沙人成衣爲業　　　　兩　聯姻由小的作伐議定除首飾衣物外另送茶禮洋銀一百六十元柯儀洋銀十六元去年正月初八日文定先送洋銀八十元後詐　有　迎　女過門侍奉湯藥閱數日將回六月十二日行聘又送洋銀八十元擇吉十一月二十二日迎　屆期薛又添索閽儀一百元許無力應允致未完姻後小的再三勸解薛堅不允從躭延至今以致成訟許惠芳供詞與石相同薛榮堂供小的固乏資遺嫁故向許姓商借洋銀一百元並非　婚且許姓屇期不用彩輿迎娶以故女兒不願過門大令斥之曰許姓不用彩輿祇須向　人理說何得奢索　儀　係賴婚大爲不　許供小的　遵憲愈大令著許再擇日期備用彩興迎娶不必再送關儀取具薛遵斷切結存案 
[法租界公堂瑣案]  
　　上月某日八仙橋迤西有慶里陳某家失去皮箱一口内儲狐皮乾濺倭刀紫貂衣服十餘　共值銀三千餘兩　捕後經包探查知竊賊章菊生章杏生匿跡南市二十三七鋪境内因恊同鋪甲前往拘獲詰知有紫貂馬褂及乾濺倭刀褂各一件已付城内某質鋪隨往起出帶回捕房管押昨日解案陳遺家丁楊心源投案請追餘贓二章認竊不諱讞員杜校園大令著押候吊齊各贓冉行移辦○　錦堂訴稱家住卜鄰里數月前出洋銀三十元購一雛婢小字雪梅前日忽被脫逃逃經包探拘獲求准領回雪梅供年十歲被十人淫虐苦不　　故思别尋生路大令見雪梅形容憔悴騐其身上傷痕歴歴不覺惻然飭探帶往仁濟醫館求治將王交人保去聽候核奪○陳　春　趙　　至案訴稱家住金山縣屬張堰鈟趙積欠洋銀五十八元避匿不見今幸尋獲叩乞究追大令著交妥賢人人銀並保出外理　○祝阿金前被流氓胡寳生陳福壽張阿福陳友生訛詐不遂戳傷　前報捕拘獲解緇大令略訊口供令將祝送醫院療治候傷痊再核昨日祝　案候示大令判將胡陳張四流氓各責五百板○唐伯雲偕沈友明投案訴稱小的家住新　租界徐家匯左近前日族人唐雨生糾領流氓陸阿四朱阿桃　　山顧同舟顧阿金王榮生等冐充鹽梟至小的家恣情索詐因報知新巡捕房蒙捕頭派包探拘獲今已解案叩乞重懲陸等同供　兩生　　伯雲因田畝糾葛涉訟縣署故邇小的等前往理論今被送案請大老爺移送縣署歸案辦理大令著一倂管押捕房候提唐雨生到案周核○　　　訴稱前日流氓王梅春冐充包探阿小的訛詐致被褫去衣服質錢依分大令判責士二百板○　子良訴稱前日流氓張阿寳糾同　阿　　全寳王阿金在小東門外某飯店果腹忽同小的勒索洋銀五元苦無以應致被褫衣付質不得已報捕拘案請卽究懲大令詰知粤山張阿寳　　判責二百板餘人各責一百板○包探禀稱輪船竊賊蔡蘭平徐壯子范德勝蕭阿四竊取某客所携衣被經小的緝獲人贓解案　辦大令　知蔡並未與聞諭令交人保出徐等三人各責二百板○包探禀稱前日車夫周全記載白糖桂圓等物至某處交卸貨主忽兩失去若干投報捕房由小的將周及車寓主曹建勛拘獲解請訊追貨主某甲投案訴稱失物已獲請免懲辦大令著一倂交人保去車輛給　○包探舉　　　　　關行失去油布數方小的查係車夫王阿虎所竊是以拘請請懲大令判責二百板贓給還失主○包探禀稱偷兒毛四銀潛入某浴堂竊取　衣旋由小的拘獲將贓交還失主今特解請訊懲大令判責一百板 
[美租界捕房紀事]  
　　前晚妙手空空兒方阿森掩入武昌路第五百九十三號門牌甬人某甲家行竊衣服絨單等物携至某押鋪求貨包探劉阿炳見之連贓帶入捕房捕頭令押候轉解公堂禀請讞員張柄樞司馬懲辦○昨晨小竊楊阿二混入周浦路第一百三十七號門牌　粤人家竊取布被四條布衣八件適爲包探劉阿炳所見連贓帶入捕房捕頭令押候解送公堂禀請訊辦○昨晨鄉民某甲投捕房訴稱行經　虹口衆流氓索詐不遂扭住痛毆後經旁人呵斥始各散去捕頭允派包探查拿 
[維揚官報]  
　　十一月十六日補用大使陳鹺尹贊廷浙江人禀到十七日楊分轉葆鈞由孔　差次來揚公幹十八日泰州羅刺史允猷禀辭黄分轉辭　　　滬次丁觀察葆元由工次到揚十九日分發大使徐鹺尹鴻鉤順天人吳鹺尹德輝安徽人均禀到二十日章鹺尹杰煒辭赴新關卡新選角　塲仁鹺尹新　梁　　　鹺尹均傳考二十一日鹽捕營周都戎巡哨回二十二日姜鹺尹祖勳委周　張鹺尹憲脩委西鹽查艙劉鹺尹　祖　　辦　鹽查艙分發知事　鹺尹尚智山西人祝　尹　元浙江人均禀到二十三日梁鹺尹慶和委總局收支差分發知事洪鹺尹恩澤禀到二十四日瓜洲營吳游戎家位公幹到揚分發運判黄分　家　江西人禀到二十五百黄鹺尉壽仁銷洪湖催僭差二十六日沈鹺尹福年委靑口局楊鹺尹文俊由淮北來 
[江西官報]  
　　指分試用縣劉嶽森奉批先行抵省李詩意投文顧景榮騐看提塘劉鎭　禀進京梁樹棠浮樂劉震鴻鄱陽俱散賑回　仁　　修思外　堤王祖蔭　辦塘江卡回又捐升知府周國琛解第一世　折進京楊錞焌九江措貲回林志　往鉛山催地丁劉鴻　往瑞金催屯糧邱　行往玉山催　甲陳文蔚往宜春　冠三往　　俱催道欵吳頤　宋祖禧俱新昌辦保甲回李鳳高周之冕主啓熙黄兆楨曹樑徐鼎臣俱禀到達崇阿兪明孕許國梁姚氷成賈世昌王冠時俱就近　看署虞　永陽　　　燮期滿以正任期缺吳應甲回任候選道譚南鵬往浙江候補府魯鴻缷辦吉安分局回知州尹葆衷解第二批灃折進京姬愼思接辦自新所縣丞陳邦璋往奉鄭承志　　昌俱催地丁宋紹祁晏瑞嚴俱銷惠内保甲濮維接查惠内保甲施恩溥佑勘南昌各鄉堤工陳福榮丁母憂詹先斗奉批先行抵省倪文昶祝佳春就　騐看陳善　投文　　往九江就醫洪壽彭由鄂解捐欵回蔣　甲解九江關第一批常稅進京陳正笏解第三批漕折進京鄒枋詔往德安會放賑　代安福縣王鵬　缷事　理交代回指分通判張寳鑑繳照方廷勳宋嘉棣舒士穀楊炳曄賈　宗徐孝敏俱投文丁炳義吳永茂許士湘棄六瑜李洪勳俱就近騐　指分道朱震奉批先行禀到加捐指分江蘇道錢炘　　　就曹　藩辦景德鎭卡蔡汝嘉辦市卡羅文昭核對票根　恩光解第四批漕折進京 
[上海陳家木橋電報總賑公所經收江皖水災急賑第十三次淸單]  
　　蘭州電局談募湘平銀五百兩原合來規元五百廿五兩京都長盛川洋一元瀘州　　趙嘉趙錫年洋六十元又李承銓洋廿元又公益記　四元又余飲淸洋三元又汪禮堂洋二元又朱子章洋二元又汪紹倫洋二元又嚴平之洋二元　供　山洋一元又徐　　洋一元又汪小窓楊禹卿洋三元○共收　元五百二十五兩洋一百零一元正 
 
 
 

Page 10

 
 
   
 
 

Page 11

 
 
   
 
 

Page 12

 
 
[疏彚錄]  
　　吏部尚書臣宗室敬信等謹奏爲遵旨議奏事准釋在臣部咨送内閣鈔出湖廣總督張之洞等奏稱德安府知府汪元慶病故遺缺前經奏請仍以候補知府施紀雲補授接准部覆核與定例不符應令另行吏補等因查候補班前科甲出身之洪超人地不宜按例應用各項出身候補前遇缺卽補知府王曜鑾查該員年力富强以之請補德安府知府洵與部章相符仰懇天恩俯准以勞績候補班前知府王曜鑾補授德安府知府以符定章該員係候補班前知府請補知府銜缺相當毋庸送部引見等因光緒二十六年九月二十三日奉硃批吏部議奏欽此欽遵抄出到部查定例道府如係選缺遇告病病故休致所遣應先儘候補班前酌補一人次將候補正班酌補一人遇應用候補時先儘科甲出身人員請補如科甲出身人員不合例或人地不宜應令詳細聲明方准以别項出身候補人員請補又新例報捐各項本班儘先人員到班時第一次用鄭工一人第二次用海防一人第三次用鄭工一人第四次用海防一人第五次用舊例銀捐人之如無人用常捐再無人始用勞績本班先之人各等語今湖北德安府知府汪元慶于光緒二十五年六月初九日病故遺缺應以本月作爲開缺日期應歸月選先經該撫扣留外補歸六月分截缺是月分祇此一缺毋庸掣簽查該省病休知府一項上次用至候補正班止今此一缺鄭工遇缺先無人新海防遇缺先不合例舊海防先海防卽舊例遇缺先遇缺各項候補先均無人應用勞續候補班先之人前據該督等奏請仍以候補知府施紀雲補授核與定例不符應毋庸議行令更補等因光緒二十六年六月十七日具奏奉旨依議欽此兹據該督等於限内奏請以勞績候補班前知府王曜鑾更補欽奉硃批交臣部議奏臣等查王曜鑾湖監生由陜西候補同知因新疆南北兩路出力保奏免補同知以知府仍留原省歸候補班前遇缺卽補赴部分發於光緒十一年六月初七日到省業經期滿甄别留省補用在案遵例捐離原省改指湖北歸原班補用二十年十月十二日到省嗣經丁憂服滿起復於二十三年十二月初七日回省今請補授德安府知府該督等摺内已將科甲出身人地不宜之處聲叙核與請補之例相符相應奏明請旨准將湖北勞績候補班前知府王曜鑾補授德安府知府該員係候補班前知府請補知府銜　相當毋庸送部引見謹將臣等遵旨議奏緣由繕摺具奏伏乞皇太后皇上聖鑒謹奏奉硃批依議欽此 
吏部尚書臣宗宦敬信等謹奏查定例應升主事之部寺司務太常寺典簿通政司經歴知事國子監監丞博士助教内閣漢軍中書太常寺漢車博士大理寺評事太常寺博士中書科中書光祿寺署正鑾儀衞經歴内閣溪車典籍十五項俱扣滿六年截取行文内閣等衙門分别内用外用保送帶領引見請旨記名分别註册小京官内用者仍歸各原班輪俸内升外用者同知註册另立一班歸於雙單月不論是否積缺雙單月各積各缺一倂計算五缺之後升用一人等語又臣部奏定章程内開溯自中外失和以來凡臣部應行題補各官一律改題爲奏例應引見各官山臣部開單候旨錄用光緒二十六年十一月初七日奉硃批依議欽此欽遵在案今刑部司務高秀峯浙江監生由國子監典簿光緒十八年五月初二日補授刑部司務五月初十日到任二十二年四月十六日丁母憂服滿二十四年十二月十一日補授今職十二月十二日到任連閏扣至二十六年十月初六日六年俸滿例應截取當經臣部行文截取去後兹據刑部保送該員老成穩練辦事耐勞堪以外補到部　將該員職名繕寫淸單恭呈御覽候旨錄用爲此謹奏奉硃筆圈出著照例用欽此 
戸部謹奏爲酌提捐欵以濟要需恭摺仰祈聖鑒事竊維京師自去歲以來庫儲久罄雖經各直省於京餉項下提欵接濟而需用浩煩仍覺不敷支應現值廻鑾在卽庶務待理亟應寛籌欵項以濟目前查秦晉災祲之餘創辦振捐順直繼之均奏准於各行設立分局廣爲勸辦適值欽奉諭旨停止實官捐輸各捐生尅期赶辦恐後爭先故收數甚爲暢旺約計截數以前順直秦晉所收實官捐輸不下一千餘萬兩此項捐欵雖專爲振濟而設惟秦晉連得透雨農田豐收糧價平减順直富秋成以後待哺情况亦較前漸鬆所有各省分局代收之欵在該省不必如數取盈而就師當需欵孔殷之際若得數成捐欵及時解濟則布價從容可期百廢具舉臣等往返電商意見相同相應請旨飭下辦捐各省於所收順直秦晉賑捐項下酌提二成實銀解交京師部庫至官紳獨力報効之鉅欵更應一倂全數解部以濟急需臣等爲鉅欵難籌移緩就念起見是否有當謹繕摺具陳伏乞皇太后皇上聖鑒再此摺係行在戸部主稿合倂聲明謹奏奉旨依議欽此戸部謹奏爲京通各倉現已歸倂擬將已滿未滿各監督分别咨回留任調補以裨倉務而專責成恭摺具陳仰祈聖鑒事竊臣等前以正值　議倉務並預備接收倉厫事宜擬將任滿之大通橋監督文麟等奏謂暫留數月一俟倉務議定再行分别換留於四月二十九日附片具陳奉硃批該部知道欽此嗣於九月二十九日會同全權大臣戸部具陳整頓京倉妥籌切實辦法當將倉厫酌量歸倂情形開單具陳奉硃批依議欽此現經臣等留心體察分别去留以重倉務查大通橋監督文麟兩倉監督廣瑞署本裕倉舊太倉監督敬勝均係業經任滿之員興平倉監督多齡於本年十一月十八日任滿均應給咨各回本衙門當差又中倉監督劉紹恩業經裁缺署太平倉祿氷倉監督奎秀署儲濟倉富新倉　督胡尚德所署之倉業均裁缺於各本任又不甚相宜南新倉監督桂昌釐益倉鹽督林壽煦均屬人地不宜擬一倂給咨各回本衙門當　又大通橋監督王旭東興平倉監督桑寀本裕倉監督趙　揚均選補直隸州知州豐益倉監督文明業以直隸州分省補用所遺各缺除業經議裁外查有北新倉監監復茂才具穩練提以調補大通橋　監督海運倉監督徐宗蔭諳練精明堪以調補太通橋漢監督太平倉監督惠崇任事　心堪以調補祿米倉滿盤督西倉監督全順謹庫平詳堪以調補南新倉滿監督本裕倉監督書通勤愼耐勞堪以調補舊太倉滿監督初次任滿北新倉監督倪　老成穩練應請再留一任卽　調補富新倉　監督儲濟倉監督恩特恒額明白穩愼堪以調補興平倉滿監督太平倉監督撲查才具開展堪以調補興平倉漢監督富新倉監督德隆公事諸　堪以調補　益倉滿監督其所遺之富新倉滿監督卽以現署該倉委用監　　溥擬補西倉監督劉啓翰心細才明堪以調補曁益倉漢監督儲濟倉監督張福豫現署北新倉事應即以該員調補與海運倉滿監督景督均作爲簡缺暫行留名　守至各該員補授日期均仍照從削補倉之日扣至任滿照章辦理其此次因裁缺咨回並因人地不宜咨回各員與尋常因庸　無能者咨回情事不同一切升途擬與任滿各員一律辦理並擬懇天恩飭下吏部嗣後凡倉塲咨回人員除指明庸懦無能者仍遷向　辦理外其因人地不宜咨回者統照此次裁缺咨回人員辦理庶嗣後倉臣擇人不妨從嚴而倉務愈得人而理矣所有分别咨回調補滿漢監督並請　　咨回人地不宜監督另行辦理各緣由謹恭摺具陳伏乞皇太后皇上聖鑒謹奏奉硃批著照所請吏部知道欽此 
頭品頂戴革職　任河南巡撫奴才松壽跪奏爲現任知縣病故日期　　恭摺其陳仰祈聖鑒事竊據布政使延祉詳現任永寗縣知縣張耀斗　患　　　症於七月初七日在任病故出缺遵依改　爲　新　呈請奏咨前來奴才覆查無異所遺永寗縣知縣一缺豫省現有應補人員　按月截　另行请補除分咨部科查照開缺外理合恭摺具陳伏乞皇太后皇上聖鑒謹奏奉硃批吏部知道欽此 
 
