# 1895 - 156 - 4907950

 

Page 1

 
 
[新印直省闈墨出售] [  圖書集成局啓]  
　　本科各直省闈墨爲長沙李荔邨先生鑒定其中琳琅珠玉無美不臻風會所趨自　蒸蒸日上誠揣摩家之秘笈本局用新鉛字排印卽日出　紙墨精良校讐祥細足供海内文人賞鑒每部碼洋一角八分諸君如欲　　爲快請　本埠三馬路申報舘申昌書畫室及各處售報人購取可也　 
[新印鉛板黄氏醫書八種告成] [  圖書集成局代啓]  
　　坤載黄元御先生醫學超絕治稱神術手著醫書八種曰四聖心源曰東靈微藴曰四聖懸樞曰傷寒懸解曰傷寒說意曰金匱懸解曰長沙藥解曰玉揪藥解爲軒岐家要書幾於家弦户誦不脛而走惜功本舛錯之處閱者生憾兹由飛鴻閣倩本局重加釐訂用大號新鉛字鑄板印以潔白連紙每部十二本碼洋二元請向上海三茅閣橋塊棋盤飛鴻閣書坊購取及外埠各書坊發兌 
[廣學校議]  
　　古者黨庠州序之制凡所以陶育人材者無所不至此所以三代以上少游民亦三代以上無粃政也降及後世雖有學官之設而一盤苜蓿興味蕭然從無有進諸生而教以文行者亦何怪士習日媮而國家亦因以不振哉若泰西各國則不然泰西學校大抵由國家設立民間孩子甫勝衣卽入小學學有心得試而後升入中學迨中學旣卒業則擇其尤者升入大學至由大學出身則凡天文地理經學史學格致算法醫術製造無不淹貫精通而可以策名筮仕　攷各國學校規制微有不同而綜其大綱要不外是试得而考核之按英國學校章程民間自五歲至十三歲無貧富悉令赴學塾讀書計小學塾通國有二萬八千數百處可容幼童五百二十五萬五千一百五十七人威需金一百二十九萬九千八百零三磅阿爾蘭一省另需三十一萬磅中學校一千四百三十處可容生徒二十一萬餘人大學校十一處可容生徒一萬三千四百人其費頗難查悉德國有書院二十處教師一千一百五十四人學生一萬三千九百九十人内法律館學生三千一百六十五人格致館學生四千五百四十七人醫學館學生三千九百八十三人法國開蒙館八萬二千一百三十五歲小學生三百七十七萬一千五百九十人義學四萬一千四百三十五處學生二百六十二萬七千四百二十八人女學校十二萬六千二百九十二處女師一萬三千一百餘人女學生一百六十萬九千二百十三人義國教會大書院二十二處學生一萬零五百三十四人俄國格致大書院八處學生七千二百七十五人賴細恒書院二處學生二百六十二人獸醫學校二處學生二百五十四人文理格物書館男一百五十三處女一百七十三處學生共五萬八千四百七十八人師範書院三十九處學生一千二百七十四人縣堂四百十九處學生二萬七千五百零八人初學塾二萬二千八百二十七處學生八十三萬一千四百零二人葡國初學公塾一千七百八十八處幼童七萬九千一百七十二人大書院一處學生約八九百人中書院一百八十三處學生之額未經詳攷西班牙國館塾二萬二千零六十處學生一百四十一萬六千五百五十八人和蘭國初學公塾二千六百零八處塾師男六千五百三十八人女四百七十四人幼童三十九萬零一百二十人另有私設學校一千一百十九處塾師男二千三百三十二人女一千五百六十一人幼童十一萬一千七百六十二人中學堂八十一處學徒七千零四十七人古文精舍五十五處學徒一各一百二十八人大書院三處學生一千一百三十九人說者每謂泰西以經商爲要務其於文學不甚講求不似我中國之摘句摛詞力求工美而不知其學校之制實有旣多且精者國勢之强實亦肇基於此豈中國所能並駕齊驅哉抑又聞之英儒李提摩太君謂中國民人多至四百兆若以英德法俄美日六國親制推之小學生宜有四千萬人中學生宜有一百一十八萬四千餘人大學生宜有十六萬五千餘人其費小學每年需洋銀二百六十兆圓中學每年需五十九兆餘圓大學每年需七十一兆餘圓計共需三百五十六兆餘圓若就日本規制推之則其數較少計小學每年祗需八千萬圓中學每年祗需三百萬圓大學每年祗需三百六十二萬圓若欲添設陸軍海軍農商務海外游歴四種學校則每年宜增一千數百萬圓乃中國雖自命爲聲名文物之邦而廣文先生則從不與諸生講貫書院則朔望課試祗圖數千文膏火之資義學雖有其名並無其實惟收頑童數十輩延一村學究作猢猻王民間子弟中縱有聰頴絕倫者苟其無力從師惟是終身埋没而欲人皆識字士盡知書不誠戞戞乎其難之哉今試以一言敬告當軸者曰欲望富强當自廣設學校始 
[臺疆戰狀]  
　　本月十五日臺灣來電云臺北府全境已爲日人所得當兩軍肉薄相見時日兵死八人旣據臺北是處居民依然安堵不與日人爲仇日本統兵大將駐紥臺北府西人之作寓公者安穩如常若不知有風鶴之警也者日前臺灣兵民哄閙縱火焚燒延及製藥局儲藥庫約計所失財産不下一百萬元海氛孔棘内變頻聞此誠烈士圖報之秋豪俠拊膺之會也南望臺雲曷禁悵惘 
[逃兵抵厦]  
　　厦門來信云臺兵之逃遁已至厦門爲數甚多厦門西商恐其滋事現擬籌防堵之法使不得逞 
[雲鶴歸山]  
　　蕪湖信云兩廣總督李筱荃制軍荷蒙聖恩予告還山頃聞憲駕已攬辔登程本月内卽可道出海上轉過鳩江扁舟歸隱是以故鄕父老舊日兒童並府第丁役咸於日内至蕪伺候行其所當行止其所當止元老高風當世洵不可多得 
[火從何來]  
　　蕪湖信云江夏里後二胖子士娼家自上月被營兵與李府水手吃醋爭鋒毁物傷人經保甲當塲標封逮七十鳥放官迄今燕梁香杳蛛網塵封崔護重來惟有惆悵桃花誦去年今日之詩乃不意某夕忽地火發紅光上燭霄漢通明隣媪啓户出視失聲大呼隣衆坌息奔至則見屋後鎖環已被人扭斷且聞火藥氣透鼻觀知係匪人所縱急切抱甕灌救適保衛勇亦巡夜至此帮同澆灌得以應手撲滅然椽柱已經集灼隣衆咸異常驚恐共猜起火之由若謂匪人所縱則火藥何自而來故疑仍是仇家所縱云 
[渝城火警]  
　　四月十七夜三更後渝城臨江門外某香鋪因鴉片烟燈引火上騰延燒附近火龍萬道霄漢爲赤幾乎殃及城内幸某營馳至拆去城上茅屋又經巴縣尊督率水龍撲救直至黎明始熄是役也計焚斃病人一名燬去房屋二百三十餘家此處半屬貧民遭此火災亦可憐已又聞四月二十二日二更後江北三桐橋某户失愼紅光　天幸地處荒僻不至殃及鄰居僅燬去房屋一椽 
[風鶴驚心]  
　　渝城信云江津巴縣交界之處地名雲棧山羅黄石一帶有會匪數百人嘯聚馬東嘴謡言四播 
 
 

Page 2

 
 
約期舉事凡富商大族無不慄慄危懼冀以遷地爲良匪等又乘機造謡遣人至雲棧山魚桐溪二處誑稱賊匪已到馬東嘴洗殺一空不日卽到雲棧山等處初尚不之信及派人前往探訪據探者回報云行至半途見馬東嘴居民果已遷徙一空於是各懷疑懼相率逃避自二鼓至天明男婦大小約數千人號泣於道如遭大兵迨次日探訪後路情形僉稱並無其事乃各歸家然已虚受一驚矣可見此處人心浮動易於煽惑非調營兵駐防難資鎭攝 
[問答節略接前稿]  
　　李云中日係兄弟之邦所開停戰條欵未免陵逼太甚除所開各欵外尚有别樣辦法否伊云别樣辦法現未想及當此兩國相爭日軍備攻各處今若遽爾停戰實於日本兵力有碍故議及停戰必須有險要爲質方不吃虧總之停戰公例分别兩種一則各處一律停戰一則惟議數處停戰中堂所擬乃一律停戰也李云可否先議那幾處停戰伊云可指明幾處否李云前承貴國請余來此議和我之來此實係誠心講和我國家亦同此心乃甫議停戰貴國先要踞有三處險要之地我爲直隸總督三處皆係直隸所轄如此於我臉面有關試問伊藤大人設身處地將何以爲情伊云中堂來此兩國尚未息兵中堂爲貴國計故議停戰我爲本國計停戰只有如此辦法李云務請再想　辦法以見貴國眞心願和伊云我實在别無辦法兩國相爭各爲其主國事與交情兩不相涉停戰係在用兵之時應照停戰公例李云議和則不必用兵故停戰爲議和第一要義如兩國尚相戰爭議和似非誠心伊云若論停戰應有所議之欵如不能允不妨擱起李云現如不議停戰議和條欵可出示否伊云中堂之意是否欲將停戰節略撤回再講和欵李云昨日初次會議已說明向來說話不作虚假所議停戰之欵實難照辦伊云中堂先議停戰故擬此覆欵如不停戰何妨先議和欵李云我兩人忠心爲國亦須籌顧大局中國素未準備與外國交爭所招新兵未經訓練今旣到如此地步中日係切近鄰邦豈能長此相爭久後必須和好但欲和好須爲中國預留體面地步否則我國上下傷心卽和亦難持久如天津山海關係北京門户請貴國之兵不必往攻此處否則京師震動我國難堪本大臣亦難以爲情且此次爭端實爲朝鮮起見今華兵業已退至奉天貴國之兵惟尚未到直隸耳如貴國之兵不卽往攻天津山海關直隸地面則可不必議及停戰專議和欵伊云局面竟至於此非余之過也戰端一開伊於胡底詎能逆料此次交戰之始本大臣無時不願議和而貴國向無議和之誠心自今以往局面又將大變所以議及停戰必須以大沽天津山海關爲質李云以此三處爲質日兵不必實據但立作質名目之條欵何如伊云設停戰之限已满而和局未定所指三處又將與日軍開釁矣參議云不必停戰但議和之時定一限期不往攻三處可否照辦伊云如此辦法與交戰無異和局未定彼此相攻終當相拒李云可否請先示議和條欵伊云然則停戰之議如何李云停戰暫行擱起伊云停戰一節未曾定結恐議和時又復重提李云頃聞貴大臣談及停戰有兩種辦法一爲一律停戰一爲指地停戰今不攻天津山海關等處卽爲指地停戰之辦法伊云中堂停戰節略係指一律停戰本國之兵散處窵遠實難一例停戰而所指數處停戰本大臣細思無法可保且指地停戰係於戰塲上便議而言此處距交戰之處甚遠所以不必議及指地停戰李云卽請貴大臣出示和欵伊云此事業已說過宜先將停戰之議搁起李云停戰之欵未免過甚萬做不到但旣请我來必有議和條欵伊云議和之欵業經辦好李云卽請見示伊云現在停戰之議不提及否李云停戰之欵旣難應允且無别種辦法姑講和欵伊云中堂所交停戰節略是否撤回抑或擬復聲明不能應允李云照此辦法之後又將何爲伊云或再行議和李云如此語氣尚未定準貴大人不駢和欵已備乎伊云但看中堂復文如何李云本大臣擬復文云停戰之欵萬難應允姑且擱起卽請會議和欵云云是否如此辦法伊云中堂初見停戰之欵云應先子細推敲以後再復頃則遽云萬難應允還請中堂再想爲是李云遲數日再復伊云幾日李云一禮拜後伊云太久李云假如復以不能做到以後是否卽商和欵伊云應請中堂將所呈停戰之欵子細商量或節略抽回不提然後再商量和欵惟本大臣不願貴大臣已將停戰之議擱起於議和時又復提及李云和欵一定戰卽不議自停伊云貴大臣究竟幾日答復李云四日後答復伊云三日須復愈速愈妙李云議和條欵不應如停戰條欵之太甚伊云我想並不太甚李云只恐過甚難以商辦伊云此正兩國所以派使臣會商也下次會議日期可否先定李云且待細想復文辦妥或面交或差送伊云聽便李云復文辦好卽遣人定期相會伊問陸奥答應如此辦理李云惟願貴大臣力顧大局所擬和欵務須體諒本大臣力所能辦則幸矣伊云本大臣亦願力顧大局有裨兩國但不知貴國以爲何如中堂乃離席各散 
[軍火運杭]  
　　浙省向上海德國洋商定購鎗砲子彈前經廖中丞委候補府黄太守赴滬騐收刻已於初四日運解到杭由下碼頭雇用挑夫搬運入城共計七十餘擔内中彈子最多約有百萬餘顆均發軍裝局存儲以備給發各營之用 
[垃圾停捐]  
　　杭州大街小巷所傾垃圾向由防軍勇丁打掃後因日本肇事勇丁操防嚴密不暇兼顧是以責成地保暫行雇人清理其經費由各鋪户捐助無如地保等藉此歛錢僅將大街略加收拾而冷僻小巷依然堆積如故是以書捐者往往不步照付現在和議已成居民一切捐項概不付給謂仍須防軍打掃不煩地保雇人已具禀保甲局中请示矣 
[甌城夏諺]  
　　永嘉縣沈子榖大令於上月廿七日輕輿减從帶同刑仵往大頭垟前村地方騐屍本擬次日卽回適是日大雨淋漓溪水阻碍直至廿九日午後大放晴光始行公旋永嘉縣西溪司巡檢楊少尹恩湛於初一日交缷○新署西溪司巡檢唐贊卿少尹於初一日接鈐任事聞少尹分發來甌歴有年所前膺永署幕賓之選熟悉地方情形兹權斯篆定有一番施展奐厥新猷也○永樂瑞平四邑示期於五月初六日取齊初八日開考與考者咸擔簦負笈于于而來巿廛爲之一振○道署飭派親兵二十名隨同永嘉縣沈大令赴大豆垟騐屍因值大水行路維艱有倪姓親兵當遄回時過橋失足落水登時溺斃沈大令憫其枉死出洋二十元俾作棺槨之費一面飭役打撈屍身代爲棺殮刻聞已在西門外上流將屍撈獲大令復捐廉洋一百元宗觀察亦惠給數十元撫恤家屬○磐石駐防營小隊護兵唐某於廿七日奉差來郡行至中途失足落水迄未撈獲屍身聞唐年甫風信相貌魁梧身穿窄袖青衣左手帶有銀戒指兩只現懸賞格訪查溺屍之下落云○温州府徐乃秋太尊整頓嬰堂實事求是每逢初二十六日散放錢米必親自詣堂騐嬰兒之肥瘠蔡乳媪之優劣於嘉惠中仍寓撙節之意近因該堂梁棟摧折勢將傾頽立卽鳩工修葺不日落成非但工料堅固而且費用儉約百太守實心辦理曷克臻此○温州鎭劉吉泉軍門於初二日乘人不備單騎赴狀元茅竹磐石等處點騐練軍防勇名數一時管帶哨弁手忙脚亂奔命不遑並將三牌坊藥局四旁開築濠溝隨時躬親督率王事靡盬可爲軍門詠矣○入夏以來雨澤稀少河水乾涸舟楫難通山鄕田畝均因無水難以栽插沾體塗足者流莫不深鎖雙眉上月廿六早細雨溟濛沾衣欲濕午後忽大雨如注點滴不絕至廿七夜山水暴發勢若建瓴處州一帶上流漂泊木植茅竹順潮而下不計其數皆爲沿江居民打撈所得○廿七夜四鼓後甌江巨浪掀天洪濤澎湃水勢湍急無殊銀河倒瀉沿江所泊商船走錨斷索喊聲連天南京輪船上洋人亦驚怖下椗因爲茅竹數十牌所格是以進退維谷有一寍商船倐遭翻覆又有金長順金萬和兩合船满裝板炭泊於東門新馬頭驀被上流茅竹漂梗全船覆沈舵水十三人盡付東流至次日有五人遇救惟萬和船溺斃其一餘幸無恙而船身已遭損壞矣 
[白門官話]  
　　新授陜西臬台李廉訪有棻由江西省城來於初九日禀見張香帥接談近事風聞廉訪須稍作勾留然後赴陜西履新○湖南臬台俞廉訪廉三於初五日到省已列前報兹悉廉訪於初八日辭行初九日遍辭同寅然後解纜司道各大員紛紛送行頗爲熱閙○辦　泰州東鹽阜團練陸觀察元鼎刻因中日和議已成所辦之事似可從緩於初九日到省面請香帥定奪○奏留陜西候補副將黄協台得昌在湖 
 
 

Page 3

 
 
北辦理江防事宜刻已禀到聞協台係香帥之舊部未知得有差事否○升補安徽　標右營叅　齊參戎金鰲前日禀到禀知此缺係屬應升求給咨赴部大約尚須稍作勾留俟備齊文件然後啓行也○統領水陸满字等營金千戎满原籍浙江台州府自蒙奏保當差迄今十餘年前日千戎面禀香帥請假回藉香帥允如所請并聞尚有差事赴浙也 
[羊城夏雨]  
　　廣州府屬各縣文童齊集省垣聽候府試周太守分列塲期懸牌曉諭計開五月初七日考南海花縣初九日考番禺新安清遠十二日考東莞增城從化並旗籍十五日考順德新寗十七日考香山三水及番禺東莞新安客籍二十日考新會龍門想濟濟多才届期必有一番文戰也○本任潮州府周太守開銘蒞任以來瞬經半載由藩臬兩憲會詳上院請以太守調署廣州府以資治理業蒙院憲批准想不日卽當具奏矣至遞遺潮州府缺聞卽以廣州遺缺府李太守士彬補授○連日大雨滂沱昕宵不絕積水約數寸之多溝澮皆盈田疇沾足禾苗之枯槁者至此皆勃然發生縱目郊原青葱可愛惟天氣陡覺嚴寒雖易葛而綿仍有瑟縮之象論者謂氣候不齊恐生癘疫占天者又不免抱杞人之憂矣○廣州府教授陳栗川廣文齒德俱尊福禄咸備去年重遇鹿鳴宴士論榮之兹以年老龍鍾禀請告退業蒙大憲批准所遺講席札委南海教諭張廣文祖詒暫行兼理○新會荷塘鄕容李兩姓互相械鬥一案現聞大憲諭飭查辦委員先拘兩姓鄕紳嚴行革究各紳得此消息遂逃逸一空卽在省中以舌耕餬口者亦聞風遠颺棄硯田於不顧按鄕民之逞兇實由紳士之故縱今紳士旣已失勢鄕民自不難迎刃而解矣大憲此舉誠得其要領哉○城内小北　橋某甲素有賭癖日前竊其妻衣飾質錢以作孤注敗北而歸妻始知覺妻勸其改行淚隨聲下甲不惟不肯聽受反以惡語加之妻自念遇人不淑生不如死遂購阿芙蓉膏吞服迨毒發甲始設法灌救然已玉殞香消返魂無術矣賭之爲害如此其甚凡有同嗜者可不鑒哉○某夜初更時有某甲衣履翩翩行至沙基騐貨廠前突遇匪徒三人向之截搶露出刃槍多方恐嚇甲見寡不敵衆不敢與爭身上時鏢一隻洋銀數元任其掠去迨匪去已遠始敢喊追然已無及矣查此處原有勇廠一座當匪徒行强時勇等竟無聞見亦奇矣哉○初五日有某甲年近不惑衣履整齊在黄沙梯雲橋上觀看競渡忽患急症暈倒在地見者代爲施救藥石雜投迄無效騐登時斃命陳屍路中人皆掩鼻而過至次日仍無親屬往認遂由坊衆報請善堂施棺收殮○河溪觀音橋下有匪徒設廠聚賭歛錢端陽節游人衆多入塲相博者益盛正當采烈興高之際不知何故陡起爭端稱干比戈如臨大敵後得安勇到塲彈壓始各獸散而歸然已打斃一人倒臥在地翌日邑宰聞報卽委員前往騐屍緝兇究辦而賭徒遂聞風逃匿賭廠亦毁拆一空矣 
[多財引盜]  
　　粤友信云西砲臺餘慶街口某香店於某晚掌燈時突來匪類三人手執刀鎗闖門而入嚇禁諸伴不許聲張遂將櫃中現洋搶掠一空呼嘯而散迨匪去已遠諸伴始出而喊追然已無及矣又十二甫東約鄧姓家於初六早有匪四人突來行刼幸室中人見機尚早鳴鑼喊捕營勇聞警之下齊出追拿當塲拿獲二人解官審辦聞鄧姓資財富厚諸婦女衣飾亦極華美匪等見而垂涎故有是舉语曰慢藏誨盜誠哉是言 
[邑尊捉賭]  
　　杭有某甲者係仁邑諸生住居嚴衙弄貧病交廹無以爲生因邀二三知已在家作葉子戲藉此抽頭以作餬口漸與劉盤龍一流人物相熟於是大張旗鼓時有呼盧喝雉之聲縣中差役不無需索因甲係在庠箇中人又多世家子弟并有旗下營弁以致所欲不遂某日束大令出門謁客道經焦旗杆地方差役人等探知甲家正在開塲遂慫恿邑尊前往捉拿當塲捉獲十餘人途中脫逃者二人紳士保釋二人其餘均管押班房内某甲本係患病因此加重有某署書吏欲暫行保釋未及而卒當由家人具棺盛殮賭之害人亦人之自害也 
[舊令謁客]  
　　卸任南匯縣汪蘅舫明府前日由蘇回滬命駕赴縣署拜會黄大令延入花廳晤談良久始興辭而去 
[拔隊登程]  
　　王雲笙軍門所統振武軍一營去秋因倭奴犯順奉兩江總督劉制軍檄飭由江西來滬駐紥龍華保護火藥局現在和議已成奉飭仍回江西駐防昨日軍門已拔隊登程矣 
[璧合珠聯]  
　　機器紡織局唐泉伯觀察之哲嗣穉泉觀察由湘送部引見前月南旋道出滬濱爲其尊人預祝古稀之慶并留女公子以待湘省李解元就親昨爲合卺之期賀客盈門冠裳濟楚頗極一時之盛 
[標封烟館]  
　　前晚保甲總巡夏芝蓀明府查得本城八鋪畫錦牌樓延齡堂雲華室兩烟館燈火辉煌烟客如蟻遂將門牌吊去隨於昨日午後飭役發封 
[徙薪宜早]  
　　美界北江西路桃源坊里有某嫗居焉日以揀茶餬口朝出暮歸惟當花階影度時回家一次料理午餐餘時均托鐵將軍把守門户習爲常事前日下午火起室中光逹户外經管馬路某西人經過急毁門直入見器具都已焦灼當卽竭力撲救得以應手而滅事後報知捕房捕頭立　包探江阿三並八號西探往查究竟若何起火聽候核辦 
[看管候訊]  
　　上海縣黄大令接招商局總辦沈觀察來函内開已歇司事徐藝齋前曾到局訛索送案請辦蒙遞解常熟原籍詎料又來滬上重到局中滋擾及欲送案伊卽奔逃不久復來纒擾不得已函請飭差查提嚴辦大令批閱之下卽飭公役薛貴往拘薛訪聞徐在東來棧及往據稱已赴連陞棧旋至連陞棧拘獲解案大令飭看管候訊 
[蒙師控案]  
　　倪士銓投保甲總巡局控稱在李洪生家訓蒙李母無端肆擾將零物撃毁所供文昌像亦被摀碎向之理論竟敢毆辱斯文求提訊究夏芝蓀明府飭局差提訊李投案供稱小的家住本城縣橋南首延倪教孩母親並不與之爭閙緣嫂嫂性情頑梗母親管教不服以致忿怒撃毁者皆嫂嫂之物與倪無干倪執定文昌像已被撃毁明府謂倪旣來案控訴此事未必無因况李供伊母有毁物情事遂判令李給倪洋銀三圓倪旣與主人涉訟日後定難相安飭卽棄館另就免得多生枝節 
[惡棍成擒]  
　　美捕房黎捕頭恨流氓之不法未得一一拿案前日帶通班包探下鄕兠拿奈此輩消息靈通早已避匿深恐惡焰復熾乃禀諸英界讞員宋通刺飭幹役趙金帶領夥役二十餘名至裏虹口密拿此輩瞻敢聚衆拒捕更出器械惡鬥幸趙金等勇力過人相持良久流氓始敗北追至球港橋相近將著名流氓海和頭卽張海和一名拘獲張本改過所逃犯亦五虎將中之巨魁也當拘入捕房後捕頭謂趙金曰此等兇惡棍徒未便從輕懲責且覊押捕房候拘黨羽至禮拜一送廨懲辦所謂五虎將者均係爲首之流氓前有朱木木一名早已拿獲經宋通刺重辦尙有三人倘不漏網則地方之福也 
[法界公堂瑣案]  
　　昨禮拜六法公廨訊期鄭大令會同祁繙譯升座永安街利泰昌棧唐書才吳蘭坡李秀英三人投案禀稱昨日黎明時趙阿二掩入客房竊去皮夾一個内儲洋四元四角旣出又入圖竊别物爲司帳人覺察當塲拘獲人贓送捕請訊趙阿二供認不諱大令問爾向操何業供在大東門登豐棧爲茶房前年八月辭歇又在高陞棧爲替工迨後又至洋布局爲小工家住無錫鄕間來滬寓高陞棧同事茶房阿妹處大令著押候荷枷半個月期满笞責一百板○周洪鈞投案禀稱前日抱小孩出外閒玩爲竊賊陳永富捋　手釧當塲拿獲送捕請懲包探禀稱陳原係積竊前經葛大老爺遞解回籍此次又來偷竊求請重辦陳永富認竊不諱大令著押候枷號一個月期满笞責二百板送改過所○包探禀稱積竊王福生經大老爺懲辦甫於十三日開釋前晚又在外間竊取板木拘案請懲大令著押候重笞二百板○英界曲金里成衣店主 
 
 

Page 4

 
 
趙倫江於前月某日爲店夥楊正生糾同翁寳生等誘至法界玉露春茶館索取工資起釁毆傷趙倫江爲巡街捕拘入捕房解經鄭大令訊供將受傷之趙倫江飭送醫院療治翁楊押候覆訊昨日大令命提原被到案趙呈遞禀詞聲稱祗欠工資三百六十文楊正生供欠一千三百廿八文大令以兩造供詞各異著將楊正生交原告帶出自行清理翁寳生事不干已輙敢帮毆本當重辦姑念前已責懲從寛一并斥釋○藩信和絲線店學徒陳阿毛偕其母陳王氏投案遞禀聲稱兒子年幼無知悮收竊贓蒙恩斷罰洋一百元實因無力求恩减罰兹措得洋五十元繳案可否求免大令與祁君會商謂旣據店夥呈繳洋五十元其餘著店主繳案陳王氏禀店主已賠洋廿二元不肯再出叩求恩施大令不准著將原禀發還仍照前斷辦理無庸多瀆○東洋車夫王阿仁將車停放門外被人換去車輪爲車寓主控案經鄭大令斷賠洋二元押候覔保出外理償兹以無人具保著帶案交該寓主帶出陸續歸還○王嘉仁控虞生瑞積欠牛洋一百四十七元六角經前讞員葛同轉迭次研訊交保出外清理嗣因保出之後依舊不理著保交案禁押捕房昨王嘉仁偕經勸之鮑阿生投案禀稱虞有宰牛傢伙一堂約值洋十六七元小的願加至二十元先行變賣歸還大令命提在押之虞生瑞到案供稱情願變賣其餘出外陸續歸還大令著原被各具銷案切結存查○蘇玉興控甡源靛青行主王問渠結欠銀一千二百六十兩經前讞員葛同轉訊供著各邀公正人理勸明白禀復王願繳銀一千一百兩出外收帳具限三禮拜内歸楚將其子代押捕房以便出外清理此二月間事也昨原告投案求追聲稱王尚有染店開設崇明有意掯匿求請追比大令命提其子王洪如到案供有小染坊一處僅值五十元大令問欠欵如何歸償供求交保理處又問爾父何在俱在蘇常一帶收帳蘇稱其父躱避在家縮首不出大令檢查原卷謂爾父具限三禮拜歸楚迄今已逾三個月何得任意延宕着將王洪如還押再限二禮拜内赶緊理楚延干追比 
[好善可風]  
　　本館恊振所昨接修竹子大善士惠函云昨閱貴報知奉省兵荒後又遭災歉小民困苦情形令人聞之寢食不安所幸皇恩浩蕩當道鉅公并貴館竭力救援庶幾民不失所我輩幸居樂土亦宜激發天良共襄義舉奈力不從心殊深慚愧兹寄奉英洋三十元祈察收彚解明知杯水無濟於事聊盡鄙心於萬一耳所望貴館多墊囊金迅速解往以救涸鮒一面登報勸募以補不足又接有心無力大善士助洋五十元連日閱北地告災書絡繹而來苟非鐵石心腸能不含悲茹恨荷雲天之高誼嘘大地以皆春惟大善士能建大功德所當於敬奉收條之餘合掌頂禮爲無數哀鴻嗷雁馨香禱祝耳 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　寗波人江阿四扭控内姨母邵陳氏誘匿其妻姜氏宋通刺提訊之下判令將邵陳氏父官媒管押邵陳氏卽函致寍波倩賀雙木將姜氏尋獲附船來滬前日送案通刺升堂覆訊江訴稱小的向在原藉耕田妻子不守婦道屢次脫逃業經小的尋回不　　元詎料上年復潛逃出外查知邵陳氏引之來滬小的因尋至此間將氏扭案旣由賀雙木尋獲求恩免予深求姜氏雙頰微渦欲語不語詰之押一始供稱小婦人年二十一歲家計貧窮倩人薦至寍郡張小槎老爺家傭工前者姨母確曾挈至上海未及數日氏卽挈回當小婦人出外時曾言明丈夫並未潛逃姨母亦未將小婦人誘匿陳氏供稱小婦人前奉老爺訊押後卽函致家口倩賀將甥女尋獲通刺判令將姜氏掌頰四十下交江領回管束○程松泉控媳母吳洪氏賴婚改嫁通刺庭訊之下程訴稱光緖初年由昔存今故高元元浦小弟等人作伐爲兒子寳仁文定吳洪氏之女吳氏小字丙含者爲室受有允吉帖邇者屢次央媒往說擇吉成親吳洪氏百般需索近悉已將内含賣與孫厚卿爲妾邀媒向　突有韓祥甫等人出頭硬霸許償還原聘洋銀小的不依控諸案下今奉質訊故將高妻卑氏浦子内根邀案吳洪氏供稱女兒先曾許字與程旋因程無力成婚自願退去故央韓等介紹三面議定償還照聘洋銀一百四十圓外加經勸洋銀四十圓共一百八十圓卽行離異今女兒已改嫁與孫程忽反悔丙含供稱小婦人年二十九歲事由母親作主與小婦人無干孫供稱小的向在小東門外某魚行爲夥妻子不能生育故納吳氏卽丙含爲妾妾母向程姓賴婚之事小的實不知情通刺著送縣訊辦遂諭令孫自應投質 
[英界公堂瑣案]  
　　包探杜雲卿禀稱應倩鴻向在支應局辦公日前行至楊樹浦被流氓張雲山李紀法攫去金約指一玫旋訪知張李匿跡租界中因卽投報捕房兹經小的拘拿送究應訴稱與張素來相識此次因借錢不允突將金約指强取而去張供稱小的家在楊樹浦日前與應偕出閒游及天晚應不及回家借宿小的家中四更時私至妻子牀頭意圖奸污妻子駭極狂喊小的與之理論旋經人解勸令應備香燭　禮並無金約指留在小的家李供稱小的是張之房主張妻周氏亦稱被應所誣宋通刺據情商諸佛繙譯官以此案未便草率判斷遂著留候過堂覆訊○包探張阿五禀稱細崽曹生福竊取其主矮倫之物經小的拘獲人贓送請究辦矮倫投案領贓曹供認行竊觳　求恩通刺判令發回捕房管押一月○包探張阿五解曹東生至案禀稱小的查得此人屢次犯竊昨又竊取某洋人處細　某仲官之布衣四件經小的拘獲人贓送請究辦某洋人代葉到案申訴各情曹供稱小的係本地人失業無聊不得已而爲此通刺判令管押捕房一月○包探范進才禀稱小車夫張四川藏匿鐵釘數十磅經小的查獲原贓送請訊究通刺判令管押四日○三百四十七號華捕解小工周來玉至案禀稱此人在途中吵閙小的喝阻不依爲此拘案請究通刺判罰洋銀一圓○三百二十一號華捕禀稱錢阿根陸阿小王掌南王阿炳等人與奚阿三在途中吵閙小的見之拘解請訊奚訴稱錢等欲在小的所開茶館中聚賭小的不允以致口角被伊蜂擁毆撃有張福生者目撃情形錢供稱小的曾與奚在閘北合開小茶館兹奚忽欲將小的股東拆出以致忿爭口角並無聚賭毆人等事通刺令奚具結備查錢陸及二王各管押三日○二十四號西捕禀稱陸寳生駕無照之馬車載客是以拘請訊斷通刺判令從速納捐領照罰出洋銀五圓 
[美捕房瑣紀]  
　　蘇州人張壽卿潛入同文書局竊紙九捆售與英界山東路李裕隆表畫店失主已報捕房前晚包探竇如海巡至乍浦路將張拿獲解入捕房捕頭於昨晨仍飭竇探往英界將窩贓之李某查獲吊取原贓祗剩八捆已用其一當將人贓拘至美拘房押候送廨訊究○寍波人王愛林仲生寳齡等三細崽前晚偕至蓬路某酒店沽飲計鈔一百二十五文王等出小洋一角謂儘可了帳店夥某甲謂太覺鄙嗇旣解饞吻盍破慳囊乎王等仗麴秀才勢與之爭吵繼復扭至捕房捕頭訊知底藴謂王等實有不合王復稱當扭拉之際失去洋傘一柄意必店内人所取捕頭問甲可取洋傘甲稱未見捕頭立遣包探倪順泉往查旋查知王等並無洋傘捕頭怒其奸猾命押候解辦王等知勢不妙再四哀求始釋之去○雉妓王秀金前被虹口三興押店夥誘騙洋銀百餘元已控捕房捕頭尚未根究夥亦從此裹足妓被七十鳥逼勒不得已於前晚一點鐘乘東洋車至美捕房復控前案捕頭惡其語無倫次置之不理妓匐匍在地定欲請捕頭理楚前頭立飭三百二十七華捕送至英公堂請辦 
[同善共濟]  
　　愼餘堂大善士求人口平安凡事順利續助賑洋五十元恒裕公號交來萬縣官鹽局助賑銀二百十四兩恒孚銀樓經募馬祖福求病速愈洋八元葉炳璜祈免災厄助賑洋二百元王吳氏爲子病求速愈洋四十元隱名氏助銀一百十六兩七錢六分三釐宏濟時艱生佛造蒼生之福合邀天相吉人叶逢吉之庥先後祗領同深叩謝合登報牘敬誌仁風上海六馬路仁濟善堂籌賑公所施善昌等謹誌 
[蘇省官報]  
　　五月初四日主簿柳汝霖禀謝奉委婁齊　門外海防巡查差葉滋汾禀知到西路二叚夏防巡查差○初六日候補道蔡國熊通知奉撫憲札委會辦善後局并知府林文炳禀知到牙釐局提調差又彭文明禀銷牙厘局提調差卽辭赴上海糖捐　差又戴文佐禀辭赴上海貨捐局差○初七日新選昭文縣知縣李鵬飛浙江人由京領憑來省禀到未入杜枚臣禀辭赴上海布捐局差○初八日南匯縣汪交卸任事回省禀到陳際唐禀知奉飭派蘇差委縣丞鍾鴻鈞禀謝奉委閶門水關盤查卽日到省委署鎭洋縣典史俞尊度禀辭赴任○初九日知縣褚成憲由常昭内河釐局來又陸嘉榖禀辭回昭文公幹又陸昀禀銷催提華婁金漕項差○初十日正任蘇州府知事戴爾恆禀謝調署吳江縣縣丞事○十一日調署吳江縣縣丞戴爾恆禀辭赴任元和縣主簿趙光瑜禀謝飭知請補吳縣縣丞缺 
[邗江官報]  
　　五月初一日泰州分司沈分轉抵揚公幹陳分轉其儀起復回淮口龔鹺尹照琨禀銷大伊山卡差○初二日晨調任廣東臬司張廉訪人駿過揚江西陳遊戎有明湖北周守戎玉寳解餉來揚○初三日饒鹺尹祖護禀銷押解蘇州餉銀差孫鹺尉慶朝委六閘巡護差○初四日鮑少尹慶亨禀銷滁來全北鹽差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十一年五月初十日]  
　　宫門抄諭旨二道錄前○粤督　等奏籌解第二批籌備餉需摺○　　　　裝海務人員摺○又奏守　　　　　片○又　奏勦辦高州土匪情形摺○署粤臬吳奏報接篆日期摺○皖撫福奏　　知縣摺○兼署湖督譚奏撥　　　　　片○恭　王奏飭軍機章京仍在額外行走片○五月初七日户部通政司詹事府廂紅旗值日翰林院引見七十七　　　　假满請安○陸潤庠謝准其開缺恩○英侯續假十日○召見軍機熈敬吳樹梅○○太子少保頭品頂戴兩廣總督　　　　頭品頂戴廣東巡撫臣馬丕瑶跪奏爲籌解奉撥乙未年籌備餉需第二批銀數委員起程日期恭摺具陳仰祈聖鑒　　　户部咨乙未年籌備餉需一摺單開廣東省銀二十萬兩等因當經行司籌解嗣據籌銀六萬兩飭委試用通判徐書祥等領解赴　　　　　奏報在案兹據廣東布政使覺羅成允詳稱此項餉需關繋緊要自應赶緊　　現於藩庫各欵内竭力湊撥銀四萬兩　　　　年　備餉需第二批照案發交商號日昇昌百川通蔚泰厚蔚長厚新泰厚源豐潤匯兌至京遴委試用同知王秉必試用通判　　　候補巡檢徐佐清領齎匯單於光緖二十一年四月初三日起程由海道進京支取銀　赴部投納等情詳請奏咨前來臣　　　無異除咨明户部外謹合詞恭摺具陳伏祈皇上聖鑒謹奏奉硃批户部知道欽此○○太子少保頭品頂戴兩廣總督臣李瀚章跪　奏爲廣東省辦理洋務人員部章准其三年請奬一次已届期满遵照擇尤保奬恭摺具陳仰祈聖鑒事竊查前准部咨廣東辦理洋務人員經前督臣張之洞奏准仿照南北洋章程每届三年保奬一次仍以十員爲率各等語在案計自光緖十八年二月二十七前次三年届满之日起扣至本年四月已逾三年照章應行請奬臣伏查廣東省洋務繁難情形疉經前督臣與臣詳晰具奏久遨聖明垂察部臣亦深知廣東爲南洋首衝情形與他省迥别是以定章准其請奬現查隨臣辦理洋務各員勞績稍次者均與删除未满三年者應俟下届再行核奬兹將已满三年而尤爲異常出力者謹遵部定照尋常勞績章程擬奬三員繕具清單恭呈御覽合無仰懇　聖慈俯准給奬以示鼓勵而策將來除將各員履歴咨部外所有廣東省辦理洋務人員三年期满照章請奬緣由謹恭摺具陳伏乞　皇上聖鑒訓示謹奏奉硃批户部議奏單併發欽此○○李瀚章片再准廣東水師提督鄭紹忠據管帶安勇營在任儘先補用游撃惠州恊左營守備曰琚禀稱現年五十八歲廣東廣州府清遠縣人由勇目剿匪出力遞補授惠州恊左營守備又於剿辦陽江廳會匪譚運青等出力案内保奏光緖十八年五月初七日奉旨著以游撃在任儘先補用欽此造送履歴咨部註册惟守備與儘先游撃銜缺相懸情願開除守備底缺以游撃歸督標中營効力候補等情禀由提臣咨會核辦前來臣查該員白琚歴在安勇營充當營官操防得力自補授惠州恊左營守備仍飭管帶安勇派赴各屬查辦匪案均能認眞搜緝有裨地方合無仰懇天恩俯准白琚開除惠州恊左營守備底缺以儘先游撃仍歸督標中營効力候補如蒙俞允該員所遺惠州恊左營守備係陸路部推之缺粤省現有儘先人員應請扣留俟部覆開缺時另行揀員请補理合附片具陳伏乞聖鑒勅部核覆施行謹奏奉硃批兵部議奏钦此○○太子少保頭品頂戴兩廣總督臣李瀚章跪奏爲高州土匪聚衆滋事當經撃散拿獲首要多名照章懲辦現仍嚴拿逸犯以靖地方恭摺具陳仰祈聖鑒事竊照上年海防戒嚴臣恐各處土匪因之蠢動卽飭該文武各員會督鄕團認眞巡緝並飭署高州鎭總兵藩瀛添募五百名以備防剿之用上年八九月間有吳川縣連尋村匪徒龐癩渣尾龐殺人得吳亞揚楊允　彭田保等糾黨　會焚掠打單經各營縣防軍恊力圍捕格斃拒捕匪徒陳業盛等四名拿獲龐亞養等五名匪始竄散留隊彈壓並編查保甲以善其後本年二月十五六日匪首龎癩渣尾　潛聚多人突在吳川縣中塘村滋事隨竄彼橋墟塘　等處搶奪軍器傷斃弁兵團丁该處兵團竭力相抵斃匪三名該匪卽在中塘村盤踞愈聚愈衆攻掠梅蒃墟地方高州府通判及化州吳川茂名電曰各州縣先經請兵剿辦署高州鎭總兵潘瀛卽時督隊前往各该州縣率團助剿截奪賊購火藥約期圍撃團中不計謀者使壯丁僞降於賊從中接應十八日四路齊進匪苦戰適潘瀛所部勇到奮力攻剿匪勢不支樸河奪路而逃該鎭督兵追撃十餘里殺賊數十名團練殺賊百餘名生擒五十六名訊明在軍前正法各鄕團截拿搜捕獲犯十餘名吳川文　斃匪五十餘名生擒僞軍師陳弟富因傷斃命統計殺斃淹斃匪徒約四百名奪獲馬匹旂械多件匪首龎殺人得吳亞揚楊允　彭田保或被拿懲辦或　當塲格斃仍嚴拿匪首龎癩渣尾及有名匪黨務期弋獲陣亡兵勇練丁及奮勇受傷人等查明分别酌賞臣查該匪徒等當海防吃緊之時倉猝起事黨與衆多勢甚猖獗所到之處專刦軍械不掠財物其黨有奪民財者則自殺之打單勒索動以萬計幸官兵卽到均未付給是其心懷回測意圖不軌迥非尋常刦掠土匪可比經防軍團練合力攻勦得以多獲首要尅日蕩平未致貽害地方尚堪嘉勉可否仰懇天恩俯准將出力員弁紳團查明請奬陣亡兵勇照例給卹以彰激勵之處出自逾格鴻慈所有高州土匪滋事業經撃散各緣由謹會同廣東巡撫臣馬丕瑶繕摺具陳伏乞皇上聖鑒訓示謹奏奉硃批此次出力陣亡員弁人等准其查明奏請奬卹仍飭嚴　龎癩渣尾等務獲懲辦欽此○○二品銜署廣東按察使肇陽羅道臣吳仲翔跪奏爲恭報微臣接署臬篆日期叩謝天恩仰祈聖鑒事竊臣接奉兩廣督臣李瀚章廣東撫臣馬丕瑶行知奏委署理廣東按察使印務於二十一年四月初一日准署臬司楊文駿將印信文卷移送前來當卽恭設香案望闕叩頭謝恩祗領任事伏念臣三山下士一介庸材曾以將作之微勞渥荷聖恩之奬叙監司忝列慙報稱之未遑臬事初權覺戰兢之倍切况以粤省奥區更值海疆多事舉凡詰奸除暴察吏安民在在均關緊要如臣愚昧深懼弗勝惟有勉竭智能益矢勤愼隨時隨事禀商督撫臣認眞整頓斷不敢以暫時署篆稍涉因循以冀仰答高厚鴻施於萬一所有微臣接署臬篆日期曁感激下忱理合恭摺叩謝天恩伏乞皇上聖鑒謹奏奉硃批知道了欽此○○尚書銜安徽巡撫奴才福潤跪奏爲特叅徵存錢糧延不批解之知縣請先革職勒限清繳恭摺仰祈聖鑒事竊照州縣經徵正雜各欵錢糧例應儘徴儘解不容絲毫蒂欠節經臣飭司嚴提在案兹據布政使員鳳林詳稱查有本任當塗縣知縣葉大烜前署休寍縣任内徵存光緖十九二十等年地丁正雜正耗附储等銀七千二百餘兩延不批解迨卸事後迭經嚴催猶復一味延宕現由該管道府轉據現任揭報到司會同臬司詳叅前來臣查該員葉大烜於徵存錢糧歴催不解實屬任意玩延相應請旨將前署休寗縣事本任當塗縣知縣葉大烜暫行革職勒限一月掃數清解果於限内全完再行奏懇恩施准其開復倘仍不知愧奮逾限不解卽當續行嚴叅以重庫欵所有查明徵存錢糧延不清解之署任知縣據實奏叅緣由謹會同署兩江總督臣張之洞恭摺具陳伏乞皇上聖鑒訓示再當塗縣知縣一缺安徽省現有應補人員應請由外遴補合併陳明謹奏奉硃批著照所請該部知道欽○○譚繼洵片再據總辦湖北善後局署布政使龍錫慶等稱湖北糧道庫存帮津水脚兌費等銀咸豐年間曾經奏准留充軍餉嗣經户部議奏儘數征解如有緊要餉需由督撫專案奏明動撥等因遵照在案兹查湖北省光緖二十一年應解甘肅新餉第二批銀十一萬兩亟應籌解惟鄂省現在籌辦江防用欵甚鉅司局各庫搜羅已空鹽課厘金收數仍無起色實屬不敷周轉甘餉爲關外要需未便延緩致滋貽誤擬於糧道庫存帮津水脚兌費欵内撥銀六萬兩俾資湊解請專案奏明再行動撥等情詳請奏咨前來臣查糧道庫存帮津等欵前以應恊甘餉不敷湊解疉經前督撫臣曁臣奏明動撥在案今該司道所請係屬援案辦理核與部章相符除咨户部查照外理合附片具陳伏乞聖鑒再湖廣總督係臣兼護毋庸列銜合併陳明謹奏奉硃批户部知道欽此○○恭親王等片查原在軍機章京上行走之户部員外郎陳熾現在服闋臣等公同商酌仍令該員在額外行走謹奏奉旨知道了欽此 
 
 

Page 14

 
 
[光緖二十一年五月初八日京報全錄]  
　　宫門抄○諭旨二道錄前○署直督王奏臬司因病懇請開缺摺○又奏道員銷假回任片○又奏東海關洋稅收支並舊管實存各數目摺○兼署雲督崧奏請免永北廳屬被擾錢糧摺○又奏飭總兵赴任片○調補藩胡奏報卸署撫篆起程北上日　摺○晉撫張奏報回任日期摺通政司奏叅陜撫奏本漏未蓋印片○監督文奏請旨摺○將軍恭奏遵籌满營出差官兵津監專欵摺○五月初八日禮部宗人府欽天監廂紅旗值日翰林院引見七十九名○豐伸泰謝授山東鹽運使恩○色普徵額因伊姪以侍衛用謝恩○崑岡續假五日○召見軍機○○署理直隸總督雲貴總督臣王文韶跪奏爲臬司因病懇請開缺恭摺具陳請旨簡放事竊據直隸按察使周馥禀稱前因搶辦永定河合龍大工及督修蘆溝橋减水石壩奔馳於狂風列日之中以致腦門腫痛兩耳重聽上年奉委總理前敵營務兼籌轉運事宜力疾出關悉心經理冬間在田莊台感受風寒痰咳莫解馬足車塵醫藥難覔近更徹夜失眠精神恍惚動輙須人扶掖似此病軀曷敢戀棧請具奏開缺調理等情臣以周馥在任七年清理積案整頓捕務著有成効當經批飭暫銷營務差使給假醫調去後復據該司瀝陳病狀一再禀請前來臣覆加查察尚屬综在情形自應准其開缺回籍調理直隸刑名繁重臬司員缺緊要相應請旨簡放以重職守謹專摺具陳伏乞皇上聖鑒訓示謹奏奉硃批另有旨欽此○○王文韶片再津海關道盛宣懷於上年十一月間因病痰喘舊證復發請假醫調當經督臣李鴻章檄委候補道　建筦代理篆務附片奏聞在案兹據盛宣懷以病體漸廖呈請銷假前來應卽飭令回任以重職守除檄飭遵照外理合附片陳明伏乞聖鑒謹奏奉硃批知道了欽此○○兼理北洋大臣直隸總督雲貴總督臣王文韶跪奏爲東海關續徵第一百三十八結洋稅收支並舊管實存各數目繕單恭摺仰祈聖鑒事竊東海關徵收洋稅截至光緖二十年十二月初五日第一百三十七結止業經具奏在案兹據東海關道劉含芳詳稱自光緖二十年十二月初六日起至二十一年三月初六日止按英國三個月一結係一百三十八結期满計徵收進出口各稅及船鈔銀三萬二千五十四兩六錢二分二厘經該道督飭稅務司曁委員檢齊檔册查照紅簿逐細核算目相符一切支發各欵共銀六萬四百六十三兩二錢八分五厘二毫四忽一微連前結舊管共實存銀四萬八千七百八十一兩七錢五毫二絲五忽九微已於三月以後分别解支撥用除另行分項造册呈報外所有東海關經徵第一百三十八結期满洋稅收支並舊　實存各數目開單詳請具奏前來臣覆核無異理合繕具清單會同山東巡撫臣李秉衡恭摺具陳伏乞皇上聖鑒謹奏奉硃批該衙門知道欽此○○雲南巡撫兼署雲貴總督奴才崧蕃跪奏爲請免永北廳屬被優錢糧恭摺仰祈聖鑒事竊查光緖十九年永北廳北勝土知州屬苗力一帶地方被　匪搶殺滋擾經官兵勦辦肅清漢夷百姓流離四散是年下忙錢糧無從徵收前據禀報當經前撫臣譚鈞培飭查實數並將大概情形附片具奏欽奉硃批户部知道欽此钦遵咨行飭遵在案兹據永北直隸同知姜瑞鴻查明北勝土知州屬苗力一帶地方共民欠十九年分下忙秋糧米一百一十八石九斗五升二合二勺條公等銀三百三十八兩二錢四分七厘九毫四絲實因被擾花户流離無從徵收造册出結詳由該管巡道覆核加結咨送署布政使岑毓寳會同署糧儲道李肇錫核明詳請具奏前來奴才覆加確查委係實在情形所有前項被擾民欠十九年分下忙錢糧合無仰懇天恩俯准如數豁免舒民困除册結咨部科查核外謹恭摺具陳伏乞皇上聖鑒訓示再雲貴總督係奴才兼署毋庸列銜合併陳明謹奏奉硃批批照所請户部知道欽此○○崧蕃片再新授雲南臨元鎭總兵李應舉前已接准部札應卽飭赴本任以重職守除照會飭遵並咨部查照外謹附片具陳伏乞聖鑒謹奏奉硃批知道了欽此○○頭品頂戴調補浙江布政使臣胡聘之跪奏爲恭報微臣卸署撫篆起程北上日期恭摺仰祈聖鑒事竊臣蒙恩調補浙江布政使當卽具摺叩謝天恩並籲請陛見在案兹撫臣張煦業經行抵晉省臣於四月十九日將山西巡撫關防曁提督鹽政印信並王命旗牌文卷書籍等件飭委署太原府知府徐飭蒙撫標中軍叅將陳國毓齎送撫臣接收臣卽於是日交卸赶緊料理定於四月二十四日起程迎摺北上所有微臣卸署撫篆及起程日期除恭疏題報外理合繕摺具陳伏乞皇上聖鑒再此摺係借用山西巡撫關防拜發合併陳明謹奏奉硃批知道了欽此○○頭品頂戴山西巡撫臣張煦跪奏爲恭報微臣任日期叩謝天恩仰祈聖鑒事竊臣前奉諭旨來京陛見遵卽趨詣闕廷仰蒙召對聆聖訓之問詳撫私衷而誌感陛辭後起程出都於光緖二十一年四月十六日行抵太原省城十九日准署理巡撫調補浙江布政使臣胡聘之將山西巡撫關防曁提督鹽政印信並王命旗牌文卷書籍等件委員齎送前來臣當卽恭設香案望闕叩頭謝恩祗領任事伏念臣久膺疆寄無補時艱兹復仰荷聖慈飭回本任受恩愈重圖報愈難查晉省密邇京畿地方尤關緊要民生吏治表裏相維閭閻之元氣應培固民心當留餘力官常之風聲宜樹必大法乃期小廉兵則募補成軍訓練冀臻精熟餉則量入爲出搘拄不免拮据臣惟有殫竭血誠益加勤愼以期仰答高厚鴻慈於萬一除恭疏題報外所有微臣回任日期並感激下忱理合恭摺叩謝天恩伏乞皇上聖鑒再臣經過直隸山西地方暘雨應時麥苗芃茂民情極爲安謐堪以上慰宸厪合併附陳謹奏奉硃批知道了欽此○○通政司片再查光緖二十一年二月二十日接到陜西巡撫鹿傳霖由驛遞到本章一批計二十二本内有報明事一本本面漏未蓋印礙難呈進當卽駁回原省去後現據該撫鈐印補行遞到究屬辦理疎忽相應請旨將鹿傳霖交部照例議處是否有當臣等未敢擅加謹附片陳明伏乞聖鑒謹奏請旨○○二品銜粤海關監督奴才文珮跪奏爲奏聞請旨事竊奴才接准兩廣督臣李瀚章咨明前任粤海關監督德生被叅各欵並江門稅口裁撤家人責成口書經理據實覆陳一摺於光緖二十一年二月初四日具奏奉硃批知道了欽此等因咨行前來查原奏内開粤海關多用家人相沿已久蓋因未設稅司以前常洋兩稅皆所自收事旣繁重又多贏餘是以趨之若騖現在洋稅各有專管事之繁簡今昔有殊人多則賢愚不等稽察難周已商之德生將江門稅口家人先行裁撤責成口書妥爲經理等語奴才詳細斟酌誠如該督臣所奏稅口多用家人則賢愚不等然體察歴任情形所派親信家人會同口書經理稅務者原係暗查口書舞弊之意往往因家人過多防弊轉生弊矣今若竟責成該口書專爲經理將親信家人全行裁撤又恐日外生弊難以覺察於稅課似有關礙奴才再四籌思隧有仰懇天恩將江門稅口仍照舊章由奴才等派親信可靠家人會同該口書妥恊經理俾有所稽察而於稅餉庶有裨益奴才愼重國課起見是否有當伏乞皇上聖鑒訓示遵行謹奏請旨奉硃批批照所請廖部知道欽此○○降一級留任成都將軍奴才恭壽跪奏爲遵旨另籌满營出差官兵津貼專欵以資公用而免苦累恭摺覆奏仰祈聖鑒事前准軍機大臣字寄光緖二十年九月二十八日奉上諭據裕德廖壽恒奏成都駐防官兵别無領項遇有出差向由官兵自行捐帮盤費請飭另籌津貼等語成都旂營生計維艱遇有出差復令自捐盤費殊不足以示體恤著恭壽體察情形酌量另籌津貼專欵俾資公用而免苦累原片著抄給閱看將此諭令知之欽此等因遵旨寄信前來查裕德廖壽　所奏自係實在情形满營除公所需之欵外别無餘欵奴才回任後悉心體察只可由生息辦公欵内力爲撙節叅酌情形每年約可節省銀三四百兩卽省之餘存儲旗庫作爲此項出差官兵津貼專欵不准移作别用所有前項攤扣捐幫章程概行裁禁以示體恤而免苦累查各省將軍都統副都統進京陛見應帶官兵例有定額將軍都統不得過十五名副都統不得過八名擬請嗣後均照定例辦理概不得有違定制所有遵籌满營出差官兵津貼專欵緣由是否有當謹會同副都統奴才興安合　恭摺覆奏伏乞皇上聖鑒訓示謹奏奉硃批該部知道欽此 
 
