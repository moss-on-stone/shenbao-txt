# 1881 - 54 - 4902812

 

Page 1

 
 
[重印皇朝直省地輿全圖岀售] [  點石齋主人啓]  
　　本齋前有直省地圖排印岀售係照漢鎮興國局原本照印久已蒙海内珍賞亦既銷售將盡矣而購者源源仍復不絶兹又將銅板一統輿地全圖逐省分印益加縮小以便舟之携帶而每省各府州縣則又詳晰標明毫無遺漏校對更精裝訂更工裝成一本悉用綢面劃已告竣定於下禮拜一即二月初一日岀售每部收回工本洋八角正售處仍照原例諸君幸即賜顧爲盼 
[論管束家丁]  
　　無論大小官府凡蒞任之始必先大張告示曉諭軍民言本官向來約束綦嚴並無親友以及家丁等類在外生事招摇倘有匪徒冒充戚友家丁藉端需索者許其扭禀懲辦云云此例示也其實則官親之招摇撞騙者固不能免而家丁之倚勢作威者尤復不少竊以爲告示之岀與不岀殊屬無關緊要徒以爲沽名釣譽之端但能認真嚴加約束則家丁等何敢無端生事以自取咎戾乎本報疊載上海縣家丁陶某在馬桂馨　糰店生事該家丁訴之主人以爲被誣指爲竊心殊不甘莫邑尊乃照會英會審公廨欲提該店主訊問一節頗覺可異夫以莫邑尊自莅任以來在在皆以愛民爲心初未稍分畛琙豈有以該店主係在洋塲而遂有心歧視疑其欺侮家人也者即家丁等偶然在外　人輕侮亦必察其事爲何如事而後判其聽否今陶某則在店用點該店誣以爲竊而所誣者不過一小碟之徵該家丁苟能仰體主人之意即當含忍而退度該店必不敢過於欺陵况該店苟欲誣人爲竊何不誣以大者重者而顧以一小碟藉口乎今無論其事之曲直而僅以區區一碟之故必欲一再提人吾恐　邑尊未必如是之耳軟也或者謂家丁被欺則本官亦失體面該店以住居洋塲之故而膽敢藐視本縣之家丁殊屬目無官長苟不懲辦則此風漸長將來必至視地方官如無物是以邑尊必欲提究此說亦似有理然果有藐視之情形欺陵之實跡則陳太守及會審西員亦决不肯袒護一小民而故與邑尊相抗其所以不忍送縣者蓋誠以事岀細微不關邑尊之體面如必屈一小民以爲該家丁吐氣反足以累邑尊之聲名故靳而不與也或者又疑此事或係該家丁上下其手勾串胥吏簽押等作此伎倆以爲報復私讐地步邑尊未必知之然而既有照會一再提人一城相隔又不甚遠想决無此大胆如以爲果係邑尊之意則邑尊仁慈素著豈有爲一家丁細故而倐改初衷者或又謂邑尊既知此事必欲辨其是非如曲在家丁則一經提訊之後水落石岀必將該家丁痛加　責以明至公無私之心因此必欲傳提未可知也然爲民上而欲示至公於民必務其大者遠者區區小事而欲藉此以呈能無是理也况小民最怕見官一日在官即一日失業縣署公事殷繁斷不肯爲此小事而即與審理者一經傳到或與覊押則小民何以堪此而且縣署訟事　豈能白手岀入者昔陸淸獻公爲嘉定令凡有以細故涉訟者皆不准理原告再三求收則令其姑持呈詞去思索一二日然後再控人問其故則曰告狀者皆憑一時之氣事本無關乎緊要則少時氣平或經親友勸導勢將冰消雲化如一經收其呈詞則俗語所謂一紙入公門九牛莫拔鄉愚無知何能堪此訟累後將悔之無及此誠藹然仁者之言彼民間自爲細故涉訟陸淸獻公猶委曲以解散之而况事極瑣屑且因本署家丁而起又豈肯大發雷霆必有欲得而甘心之意者哉邑尊此舉大抵爲家丁所聳想該家丁赴愬於邑尊之時必有另添枝節以　動其聽者本細故也而以爲有調大局本下人之事也而以爲牽涉本官此亦小人之常無足怪者稍一過聽即自此多事矣民間或有自家孩童與　童相爭則家長必責備己孩而慰勸隣孩此固情理中事也鄉紳之家豪奴悍僕岀而欺凌鄉間其罪且坐於家主試思縣署家丁聲勢何等赫奕不欺人則已足矣又豈至爲人所欺者陳太守與會審西員之婉轉解散盖早有以知之矣 
[電音彙誌]  
　　英二月念六日倫敦傳來電音言法廷現有諭旨不准國内軍械運往希臘同日電報又云倫敦日報内載有俄京電音云中俄和約已經簽字矣但電音簡略未詳簽名者爲何人也 
[奥國地震]  
　　奥京新聞紙載近來奥國亞格藍呣省地震附近之禮拜堂八大砲臺二十二義院一均遵坍塌内有兩砲臺素稱雄壯以大員駐紥其地今乃遽致傾頽不亦惜哉 
[製器益精]  
　　美國有名之製造鐵路機器等局在伯透生地方刻下新製一火車　器一點鐘時可行九十英里核華里則二百七十里按尋常所行之機器一點鐘不過能行六十英里機器本在水鍋之下今則水鍋在機器之下其輪軸亦與尋常之製不同故其靈捷如是也 
[控道埠租]  
　　西報載寧郡來信云太古惇信輪船來往寧波每在西人僕負　所購江邊之地停泊搬運貨物自一千八百七十九年正月起至去年十月皆未曾岀錢故近日僕負司在駐寧英領事公館控告稱該船來去皆停泊該地計已二十一月並未岀錢今我欲令按月岀洋三十元共計該付我洋六百三十元向其脫遇數次伊竟置之不理故此控請追給云云太古行夥台尾生及惇信船主伯文皆於華正月念六日到案候質刻已訊過兩次定於二月初二日斷結未知其作何判斷容再探錄 
[日船遄返]  
　　日本江哥干兵輪船開岀吳淞昨已列報兹邀該船已於昨日鼓　東返矣 
 
 

Page 2

 
 
[服賈遠方]  
　　天津楊柳青人多有運物往哈密一帶貿易者俗謂之趕大營即左俟駐軍處所也客有自哈密回者言該處地土豐腴貿遷利便而兵民尤甚屬相安是可見左帥軍律之嚴矣 
[看燈失孩]  
　　江右元宵前數日天氣晴朗各廟宇競張燈彩鬨動游人街衢往來如織而尤以萬壽宫横直街一帶最爲熱閙然究無一新奇足以纊人眼界舉凡龍燈獅燈馬燈玻璃紙紥高脚各燈無非舊樣葫蘆而各鋪户門前所懸掛者則又鳥鬼黄魚數見不鮮惟時當令節人人佳興相同雖燈彩平常猶復逐隊呼朋借此消遣并有婦女常同幼孩雇坐小車而觀蟻聚蜂屯十分擁擠就中良莠不齊前綹扒手之流自是難免而無賴輩每見紅顏翠袖尤將藉事生風必致其隳履遺簪　亂　横而後已此歴來習俗如斯故被窘者雖時有所　而好游者仍不以是裹足蓋所謂見慣不怪也正月十四夜有某帋鋪主婦年約三旬携其八歲之子乘車游覽穿街過巷但見各種燈景光怪陸離早已目迷五色無暇他慮繼而路漸壅塞車夫請其改轍而還婦不之許携子步行令車夫推車隨後遂致與車相失爲人擁行不能自由子竟失手不知所之雖號哭呼救而熙往攘來喧聲雷動無有聞而相顧者嗣至人稀之地始得人指示歸路然離下車處已不知幾經曲折矣及抵家則其夫已經車夫報信共往尋覓比回見婦自歸亟問子安在而婦固無以爲答聞至今尚無着落噫是可爲婦女之好趕熱閙塲者作一前車之鑒也 
[抱屍求粥]  
　　骨肉之間關乎天性雖蠢如禽畜未有不自愛其所生况人爲萬物之靈其於兒女珍惜愛憐自當倍摯豈有因貧而獨異者乃南昌正月十五晨起大雨傾盆有甲自進賢門岀城據云路遇一婦人衣衫藍縷帶水拖泥懷中藏一小覆祗露其頂由粥廠領粥而回行近城壕將孩琹置路側原屋甲深爲驚訝近前審視則孩固死者也說者謂該孩必先日所死此婦特抱匿於懷冒領兩口之粥貧民艱苦之情已可想見然情雖可憫而棄骨肉於路旁不爲掩埋之計其心亦云忍矣 
[寒暖不測]  
　　本埠新正天氣前已錄報昨接蘇友信稱正月廿二三四數日之間天氣驟熱幾如春盡夏初光景居者易以薄棉猶覺躁不可耐行者則汗下涔涔雖單袷亦不適體也乃念四晚間風雨交作忽有雷聲勃發自是單者易棉棉者易裘至念六日初鼓時更有雪珠繽紛積至半寸左右人謂乍寒乍暖時雷時雪天時不正最易釀成疾疫也 
[河神復臨]  
　　河神金龍大王素著靈應偶然顯聖則本處官紳必供奉演戲以娱神據稱神形祗同尺蠖倐忽隱現去冬皖垣管帶輪船張軍門捷書派船送張凱臣軍門北上既抵淸江長龍砲船銷差回大王附船到皖當經迎供入西門外大王廟　城文武親詣行香軍門搭台演戲旋大王隱去無形莫測所向今正月間軍門之次公子遊於花園瞥于花盆内見大王現身急禀軍門往視即陳設香案飭部下武弁拈香大王伏盆不顧軍門親自行禮大王點首者再隨令取盤迎供入廟復于次日演戲敬神皖垣士女結伴招羣前往瞻仰彌深欣幸此係皖友所述爰照錄之以作搜神述異之餘談 
[敬業書院甄别示]  
　　欽加布政使銜監督江南海關分廵蘇松太兵備道劉爲曉諭事照得敬業書院肄業舉貢生童本監督定於二月十二日開課甄别點名給卷扃試該生童等務須卯刻齊集戌刻繳卷如違不錄除札學縣分别榜示外合行牌示與考各生童等知悉届期赴院聽候本監督點名給卷命題扃試毋違特示 
[糧憲到滬]  
　　前報述江蘇糧道憲王觀察將次來滬今知憲旌昨午莅埠于煤鐵局暫駐襜帷云 
[輪船北駛改期]  
　　上海各洋行及招商局赴江各輪船本定於昨今兩日内先後開行此已列報兹悉去冬留津之北藉利船今尚未見回滬而日來天氣又寒以意測之津沽或未開凍與其各輪船駛至北洋等候不若稍遲一二日開岀爲妥故已列報之各船大約須遲至禮拜五始解維也 
[欺逼幼妓]  
　　英租界四馬路某妓館業經閉歇内有某妓曾欠男女傭人洋二百元是以男傭某甲邀妓暫住法租界行將爲薦至他處俾取得帶擋以了債項前日甲托某乙向某妓館說合取洋二百五十員令妓以二百員還欠餘五十員自行添置衣飾豈乙得洋後即挾之遁逃杳無蹤跡妓以洋岐並未到手不願入院該院主因訂議時乙與甲同往故商甲理說甲本謀歸欵反致負累情急遂紏人脅妓至蓬萊園烟館逼令承認兩項洋蚨照議入院妓年祇十餘歲口操楚音嘵嘵與衆辦論謂前款自應料理後欵尚未收到如何承認今憑空扭我來此致失頭戴之首飾况身方懷孕設有不測情事決不干休傍人聞之咸抱不平謂甲遭此意外原由所託非人其咎在已今逼勒無理實屬欺凌荏弱旋有人岀爲調處邀妓至其家居住不知其人爲何如人又未知此事將如何了結也 
[具結寛釋]  
　　前述老閘西首陳姓家之妾某氏令女僕呈禀英公堂控其遠房族長陳永元借擾不休已則抱牌投案喊寃兹悉此案已由陳太守庭訊該氏遺抱投質陳永元稱以後不敢再向饒舌太守諭以既稱不再纏擾姑念年老從寛辦理着具切結保釋完案 
[控追墊欵]  
　　英會審署據沈雷役禀控稱曾在豐昌洋行司帳代買辦陳日新付墊欵銀七百餘兩向索無着探知洋東馬先生已將此款付伊求爲究追等情問官傳陳質訊陳供沈墊銀七百餘兩是實但伊尚有購辦自來火破布等件虧銀三百餘兩已被洋東扣除不其餘五百兩光景因我曾與李大雪張成茂等將木料向洋東押銀五百兩今洋東欲將此欵扣抵以致沈銀無着或者請傳李等一併訊質昨經陳太守飭差傳到李大雪集訊沈申訴前因並稱我所代墊之銀當面結明執有票據至陳等與洋東另有瓜葛與我何涉自應各淸各欵陳供洋東將沈墊銀作抵借項原係張冠李戴然我現無銀兩料理還求囑沈同我至洋東處面談李大雪禀稱前與陳等借洋東銀五百兩原有木料抵押其木料由洋東派人看管至沈某控李之案與我毫不相干另有葉浩然附控曾代陳墊銀一百四十餘兩求追陳太守得供之下商之哲 
 
 

Page 3

 
 
　譯諭沈等同陳至洋東處分說視其能否商通再行禀候核辦云 
[關提拐犯]  
　　蘇郡長洲縣飭差賫文投上海縣請發差恊提誘拐婦女案内之人犯李小四等莫邑尊查知李小四住居英租界地方尚未飭提而昨日該差同吳兆堂途遇李小四當即扭交廵捕解送英公堂該差申訴前因并將長洲縣牌票呈閱陳太守謂既經投縣遞文姑將李小四暫押俟縣署照會後移送其呈閱之牌票發還 
[竊案彙誌]  
　　洋人三寶盈處之馬夫陸順鎬赴英公堂控稱前夜失去夏布帳一頂旋得同行人張某在裕順押舖見同行人鄭小娘將帳押洋二元錢六百文向我說知遂同伊至押舖查看無誤當經張作保掛失即行訴捕拘鄭吊贓送案請爲究辦給領張供與同並稱初見鄭押帳時尚不知所由來旋聞陸被竊而所述相符往驗乃係原物鄭供並無行竊之事今被挾嫌串同誣控况陸未控之先已紏人　我吃講茶勒逼賠洋二元我因賠洋事小賊名難當堅不伏允彼始訴捕太守問裕順押舖夥押帳之人尚能記憶否答稱每日岀進人甚多殊難指實太守謂陸某控竊雖經張爲見証揆度情形殊難憑信　將其帳發還押舖諭陸備錢取贖云又柴船户陸阿新至英公堂禀稱被米船上人取去竹篙向索不還反被毆打以致頭顱受傷是以訴捕拘米船水手三人送案請究該水手等陸永林馬金林吳阿土同供伊船竹篙墮於江中我等爲伊撈起反指行竊致與爭毆竹篙亦不知去向太守騐得陸阿新固受微傷判罰陸永林等三人洋一員以半員賠償竹篙半員充醫院經費又華捕至英公堂禀稱虹口地方之泰生堂藥鋪前經涉訟在案所有鋪中藥材業經派人看管豈看管人宣阿秀偷竊藥材運岀寄存傅金林處被我眼見一併送案宣傅均供認不諱太守判押宣一月傅减押半月起案之藥材存候失主收領又平阿和赴英公堂禀稱在浴堂洗浴脫下之衣服被賊竊而穿着幸浴堂夥見之扭住交捕送究該竊朱順昌供稱行竊該死伏求施恩太守判朱荷枷二禮拜示衆贓父平領去 
[押店被控案覆訊]  
　　前報所列押店被控一案當經信豐押店主林阿向訴稱其子林阿大平素不肖兹自書定洋收票串人誣告意圖得資分用朱明府即飭將林阿大先責一百板以儆乃連日該原告未經投案事隨擱起昨日捕房又將林阿大解到復據林阿忠林阿向投禀稱此子于前年因不遵管教控送公堂蒙孫大老爺飭令管押曾禁閉八個月刻下仍請押半年其飯資今先繳呈洋十元設有不敷後再找繳而林阿大又稱物件係伯父烟間中有人抵下托押店岀售定洋收票是我書寫確有其事林阿忠稱影響全無明府謂廵捕房不能任爾等之便今既有貼膳洋蚨何不即以此貲送之回粤林阿向稱敬當遵諭惟現請暫爲判押俟輪船開行時遣人押送上船明府令林阿忠仍行交保審畢衆退約隔一點鐘時原告投到其人年近花甲盲一目明府詢其定洋交付何人答稱非我所交乃城内公舘陳大人親自議價付定不知是誰接手明府謂然則與爾何干投案遞禀答稱我與陳大人是聯襟故陳大人託我投控耳明府謂據押店供　　　　　　　　　　　得到堂對質方可判斷爾今回去囑爾親戚　禮拜四到堂與該店面質即令退去所有其人姓名及陳大人是何官銜住居城中何處容續探以登 
[宕欠毆捕案移縣]  
　　宕欠毆捕一案所有法公堂訊理緣由均列前報昨日捕房又將在押之德芸青及其僕人楊三洪祥一并解案原告胡心齋及福照樓茶房劉錫卿亦　到候質請追明府詢德芸青既稱侍衛有何憑據侍衛岀京當有路照爾今何以沿途逗遛　照全無德芸青供稱雖無護照的有咨文明府詢咨文何在爾父在貴州曾供何職德芸青稱咨文已呈存貴州撫署父親在日在大定營爲叅將白繙譯官謂爾之侍衛實與拆梢無異爾到滬已及半年專事誆騙衣物不思回京實爲託異明府請姑弗論其真僞可將德芸青及楊洪二人一併移解縣署由縣核辦諭原告可自赴縣署控追云 
[假票敗露]  
　　滬北興仁里咸康錢莊素與小東門外法界同福祥報關行來往前日忽有一人手持同福祥字條上書送上泰康庄票一帋計銀三百數十兩乞查收即付現洋二百員云　咸康庄帳房閱票其圖章雖一時難於辨别却是黄皮帋票該莊素用白色帋因而動疑當照數封洋着店夥隨同送去將至同福祥其人欲圖逃逸即被扭住而另有盈泰莊亦送洋銀來詢知其人先送泰康莊票一紙到彼莊銀數亦三百餘兩當將其人送往法捕房昨解歸公堂訊理原告同福祥行三人到案係徐藹生華夢祥方義德先據徐譪生供稱在同福祥爲夥與郁秋甫爲友持假票誑銀者即郁之好友名沈杏生前月二十八日郁到行閒談貿易之事詢我行通誰家錢莊我答以盈泰咸康　裕等三家伊去後我因事岀外詎沈杏生即作此勾當及事破沈反誣扳我與合做請垂明鑒明府得供詢咸康莊夥張仁甫以沈某誑銀情形張照前伸訴并云今年錢業議定章程不論銀之多寡路之遠近總須遣人送往免有貽悮明府又詢郁秋甫知情與否郁稱徐藹生處雖經去過不過閑談生意此事全不相干明府見案前尚跪一人詢是何人答稱姓徐名步蟾乃藹生之父也明府以其非案内人論令退去又詰問沈杏生如何起意現今圖章何在幾人同謀答稱票面之字乃我自寫其事惟我與徐譪生兩人通同爲之圖章存於徐處票子寫就後徐取去盖印復交我付莊支取徐藹生禀稱誣扳實因挾仇所致明府又詢沈杏生謂郁秋甫諒亦同黨沈堅稱其無分研詰　四供詞不改明府謂書禀支銀均爾一人所作爾罪之難逃自不必說限三天交到圖章再爲發落又向郁秋甫謂爾家乃滬上望族何以岀此不肖郁供稱從未犯事此節實不預聞明府謂好个從未犯事之人劣跡頗著今沈既稱爾無分姑從寛釋放嗣後須得改適郁秋甫叩謝而退問官　徐藹生謂今沈執定爾通同主使皂白難分着交保岀去姑候查訪於禮拜四再行投案徐譪生尚欲置辨官謂後再分說方義德華夢祥兩人著於下期將同福祥圖章携來比對各人俱遵斷退岀 
[勇丁保岀]  
　　勇丁滋擾一節昨日經本埠大東門盤查委員劉大椿守府仝未明府親至捕房保岀故未經解送公堂訊理諒當由管　辦矣 
 
 

Page 4

 
 
[辛巳早春將游日本留别滬江諸子即乞賜和]  
　　偶動蒼茫萬里情御風大列向東瀛古琴一曲尋春去飛舶雙輪跋浪　超海從知詩界濶乘槎幾見客星明此邦别有佳山水指顧探奇迅奮程　誰識孤蹤遠九州吟身真是等沙鷗會須延灠三山勝堪抵逍遥　岳遊放浪寰中無俗障論交海外亦風流十旬别緒縈江柳計到歸期未及秋 
[  秀水浦華作英甫稿]  
[己卯仲冬旋里即席留别沙溪諸友]  
　　窘到依人命可知歸期也不合時宜滿天風雪驅人去萬樹梅花破臘時親老豈甘千里别家貧苦累一㕓覊椿萱安健荆花弱敢向窮途哭路跂　辜負昻藏六尺身竟無媚骨動時人壯遊不滿三千里閱歷曾經什五春客久友　如骨肉飢驅兄弟各風塵諸君若問重來日好把光陰十指掄　頻年塵夢瞽婁東七浦潮聲北寺鐘百盞不辭臨去酒一身瘦似後凋松炎炎豪氣消湖海渺渺遊蹤溯泖峯他日懷人詩萬首行吟踏破白雲重　風雨蕭蕭送客舟壺觴連日累朋儔快從日嶽尋樵逕悔向沙　下釣鈎　馬催人嘶祖帳梅花戀我减風流到家屈指應除夕恰送窮神浣旅愁○二十三日洪春庭程秀齋招飲於露沁花舫即席賦别　憤作依劉客艱危嘆此身一樽臨别酒五載未歸人笑我仍猿鶴偏君採蕨蒓飄然雲海去恰探隴頭春○二十五日登舟徐馥堂朱子英家少甫三君復餞於寄雲仙館醉占二絶即以鳴謝　擲盡黄金未覺狂詩壇酒國樂徜徉者番放胆歸山去定被梅花笑阮囊　感何諸君愛我情　資連日餞鯫生如山海錯如淮酒不負狂遊是此行○二十八日蘇州榮昌寓樓對雪漫成　四顧天如醉朔風剪水忙冷砭寒士骨淸助濟人狂氣欲吞雲夢身偏溷醉鄉青山如媚我一夜盡新妝○山塘雜詠　古塔巍然鎮虎邱山川如畫助吟謳風流未失騷人致不載花游載酒遊　吳郡奢華自古傳江山曾爲美人捐一文便可觀西子畢竟傾城值幾錢　虎邱名勝冠蘇臺太息琳宫付刼灰剩有講經臺上方照他頑石點頭來　聽到簫聲念古歡窮途青眼得人難千秋祗有劍池水鑑盡炎凉一味寒　幾多高塚走牛羊華表何人弔夕陽不信國風偏好色　碑獨署古貞娘　杜陵廣厦五湖舟忠愛何偏託浪游可惜廟堂憂樂句不教移冠仰蘇樓　萬派笙歌七里塘往來多少野鴛鴦可憐紙醉金迷地眉案何人說孟光　名園幾處檀樓臺掃徑何人解愛才健筆不沾塵俗氣五人墓上賦詩來　簫管聲中畫舫來治　　那客愁摧烟雲盡抺青山色也似襟懷鬱不開　一宿山塘夢亦甜攪人離恨雨廉纎臙肢河下春波綠鑑盡興亡似鏡奩○三十日雪夜登舟口占　填盡人間路不平快從銀海認歸程熱心自可鎔　雪細嚼梅花賦遠征　天工似亦鑒空囊六岀花飛替壓　他日壯遊誇浪跡又添鴻爪在山塘 
[  白嶽山樵稿]  
[光緒七年正月十二十三日京報全錄]  
　　宫門抄○上諭三道錄前○湖督李等奏拿審懲辦摺○河督李奏防護凌汛催辦料物情形摺○大臣載奏因病請假摺○提督金奏恭報到任接印日期摺○正月十二日○克王謝管覺羅學恩○澂貝勒謝允族長恩○程祖　桂全前往西陵　訓○恩　錫珍各假滿請安○濂公續假十日○掌儀司奏十五日早晚祭奉先殿瀅貝勒橚貝子行禮○召見軍機醇王惇王總管内務府大臣○正月十三日○董恂熙拉布穆隆阿各假滿請安○桂　請假十日○召見軍機○皇上明日卯正二刻至奉先殿壽皇殿行禮○○頭品頂戴湖廣總督臣李瀚章湖北廵撫臣彭祖賢跪奏爲拿獲蘄州刁民滋事案内首要各犯審明懲辦地方綏靖恭摺由驛其陣仰祈聖鑒事竊前因蘄州刁民陳純粹等借免佃户莊錢爲挾嫌糾搶田主陳一舉等家於長嶺崗竪旗設卡聚衆滋事據該管地方文武禀報經臣等檄飭升字營營官副將田其述帶勇馳往彈壓拿辦業將辦理大概情形恭摺具奏旋准軍機大臣字寄光緒六年八月十五日奉上諭李瀚章等奏蘄州刁民滋事現飭拿辦一摺等因欽此當即恭錄轉行欽遵辦理先已迭據該地方文武禀報陳純粹與張老五陳大料張鐵牛陳得貴陳錦文吳應皆等經營勇到州後不服勸論復又招集　勇匪徒將昔年團練所存槍械檄行　用紥卡竪旗四岀搶擄七月二十九日副將田其述督帶兩哨勇丁由新舖移紥長嶺崗相近之株林河地方詎陳純粹等鳴鑼放炮脅令鄉愚各執器檄　撲管盤聲言不准在此駐紥當被勇丁擊退仍敢紏添夥黨恃衆抗拒臣等恐鄉愚無知被其煽誘日久愈聚愈多釀成巨患隨又檄飭統帶升字營提督周　　添派遊擊周與貴酌帶勇丁馳往接應並扎飭黄州府知府英啓親詣蘄州駐紥州城就近調度該署州宋　曾馳赴該　傳集　　先將佃户應完業主莊錢等項秉公議定章程酌量减免呈由該府英啓核定岀示曉諭一面會同田其述等相機拿辦鄉民因見減定莊錢告示立時解散陳純粹等聞省中添撥營勇恊辦知勢難相敵亦各乘閒逃逸旋經勇役拿獲要犯張老五陳大料二名並據夥犯張爲幗自行赴州投　報輕臣等批飭研審勒拿首犯陳純粹逃至興國州地方躱避經著該州知州　　昌訪知會管親往查拿適蘄州兵役踵至一同將陳純粹拿獲　赴蘄州歸案審辦兹據署蘄州知州宋熙曾禀稱提訊陳純粹供認起意商同現獲之張老五陳大料及投首之張　　並在逃之陳得貫陳錦文張鐵牛吳應皆等勒免庄錢歛費立碑藉圖肥己因挾業主陳一舉等訟嫌糾衆搶捉札卡豎旗抗拒官兵圍撲營盤各情不諱並稱張爲幗　先聽從寫册歛費後於搶捉圍　等事實未在塲等語質之張老五陳大料張爲幗供亦相同開　供摺具禀請示前來臣等伏查種田納租歲有定額各省皆然黄州府　各州縣佃户賃種業主田畆於應完額租外另有原庄等項名目由來已久並不獨蘄州一邑也其減讓與否應聽業主酌量岀諸情願豈容佃户勒逼减免抗不交納此案陳純粹向夾種田爲業乃輒起意藉代佃求免　錢爲名始則設局歛費希圖挾制漁利繼因不遂其慾紏衆搶掠捉人情已可惡迨經官兵前往彈壓查拿猶復不知悔悟竟敢抗拒圍　肆行不法實屬冥頑　形同叛道張老五陳大料聽糾入夥在塲帮助厥罪維均未便稍稽顯戮現經臣等批飭黄州府委員馳往蘄州會同該州宋　曾捉犯　訊明確即將陳純粹張老五陳大料一併就地正法梟首示衆以彰國憲而昭烱戒張爲幗一犯僅祗聽從寫册歛費於陳純粹等拒抗之時並未同行且經聞拿投首情尚可原應將該犯監禁三年俟限滿另行查辦至蘄州青山安平永福三鄉佃户應完業主隨批原庄等項錢穀業經該州督同紳者酌减 
 
 

Page 5

 
 
章程岀示曉諭應准照辦惟該州近來民氣漸驕桀騖不馴動輒聚衆抗官此案滋事各犯尚未全獲副將田其述所帶升字後　兩哨勇丁應暫令駐札該處帮同訪緝所有首先拿獲隣境罪干斬梟人犯一名應叙職名係署興國州事特用直隸州知州嚴鷲昌應請交部照例議叙除仍飭該州文武會同設法剿拿逸犯陳得貴張鐵牛等按名務獲禀報究辦外謹將拿獲蘄州刁民滋事案内首要各犯審明懲辦地方綏靖緣由合詞恭摺由　具奏伏乞皇太后皇上　鑒訓示議奏軍機大臣奉旨知道了欽此○○頭品頂戴河道總督臣李鶴年跪奏爲時届凌汎督飭道應加慎防護並催辦來年料物情形恭摺仰祈聖鑒事竊照黄河修守首重伏秋而凌汛届期朔風自今氣候嚴寒河冰凝結下注不惟　傷滯壩且恐阻遏水勢防守亦關緊要本年伏秋内河水迭漲兩岸工程屢生險要新舊磚石埽壩鱗次櫛比刻雖水落歸圈河溜仍靠各該工行走間有刷墊　落即飭分别撙節廂修不得以冬令水綿稍涉大意十一月十六七等日濱黄與北瑞雪普霑積厚三四寸至六七寸不等天氣格爲絚塞河内漸有冰塊流駛臣先　飭過兩岸道廳督率營汛員弁親駐河干嚴密查察凡迎溜卑矮埽叚　要加鑲高整密掛逼凌柳椿以資捍衛河勢兠灣處所多備器具船隻派兵專駐看守遇有冰凌追掃六即敲打推行使之順流而下不使壅爲患至歲料爲修防根本必須及早　堆庶免遲悮　循照　届減定之數另摺奏請一面催司赶發料價嚴飭各該龎尅日設廠採運限桃汛以前一律全完並將來歲應辦事宜逐一妥爲籌備以副九重厪念河工之至意所有時届凌汛督飭防護並催辦料物緣由理合恭摺具陳伏乞皇太后皇上聖鑒誣奏軍機大臣奉旨知道了欽此○○奴才載燦跪奏爲病勢未愈　懇聖恩賞假調理事竊奴才於本月初二日因偶染風寒周身酸痛遂赶繫延醫調治外感雖見稍退而痰喘過甚夜不能寐據醫云病係外感引動内傷中氣太虛非静養月餘不能復舊奴才恭　歲暮祀典　邇奴才應有致祭之　倘至期仍未痊愈貽誤匪輕惟有籲懇皇太后皇上恩施賞假一月赶緊醫治俟病稍痊即行銷假當差不敢耽於安逸理合恭摺具奏伏乞皇太后皇上聖鑒　奏請旨軍機大臣奉旨載燦着賞假一月欽此○○新授烏魯木齊提督奴才金運昌跪奏爲瀝陳感激下忱叩謝天恩並報到任接印日期恭摺仰祈聖鑒事竊奴才於本年十月二十六日在烏魯木齊防次接准陝甘督臣左宗棠知照轉准兵部火票遞到光緒六年八月初五日内閣欽奉上諭烏魯木齊提督者金運昌補授欽此欽遵並准前提督博昌於十一月初三日檄委署中軍叅將張光春賫到烏魯木齊提督木質關防一顆暨文案卷宗前來奴才當即恭設香案望闕叩頭謝恩祗領任事伏念奴才一介武夫深叨培養恩頒雨露三年曾提篆是權效乏涓埃五内猶曠官滋懼敢倖車輕而就熟廼蒙特簡以真拜聞命自天感惶無地惟查烏城地屬巖疆提督責當重鎮凡綠營舊制規復宜先講武練兵在在均關緊要奴才　昧深　弗勝惟有　竭愚忱益失勤慎遇事咨商督臣將軍都統共濟和衷認真經理不敢偏執己見亦不敢稍涉因循以期實力實心仰報高厚鴻慈於萬一奴才現因防務吃重懇暫緩奏請陛見謹併陳明所有奴才感激下忱暨到任日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
