# 1911 - 19 - 4913634

 

Page 1

 
 
＋＋＋ 
 
 

Page 2

 
 
上諭 
　　監國攝政王鈐章十二月十八日內閣奉 
上諭度支部奏請簡四川清理財政正監理官一摺江蘇候補道文龢着賞加四品卿銜充四川清理財政監理官欽此 
上諭寳芬奏勘明河南被災各州縣請分别蠲緩新舊錢漕一摺豫省本年春間雨雪過多入厦後大雨兼旬山水暴發河流漫溢以致祥符等州縣秋禾收成均形歉薄若將新舊錢漕同時並徵民力實有未逮加恩着照所請所有祥符等四十二州縣應徵新舊錢漕分别蠲緩以紓民力該撫即按照單開各州縣邨莊頃畝錢糧米石各數刋刻謄黄徧行曉諭務使實惠均霑母任吏胥舞弊用副朝廷軫念民艱至意該部知道單併發欽此軍機大臣署名奕劻毓朗那桐徐世昌 
宫門抄十二月十八日召見軍機澤公錢能訓 
論說 
[地方財政研究之必要（二）（續）]  
　　其次則爲地方公有企業之過少。歐西列强。其電氣瓦斯鐵道水道勸業塲。屠畜塲市塲。等之地方工業盛。故地方財政之收入亦富。在英占全歲入之一成五分。在普占全歲入之二成五分。日本水道屠畜塲。似近於公有。横濱之瓦斯。仙臺之電車。市有亦漸有公立之傾向。然其勢甚微。不足數也。又其次則租稅支辦之額量甚多。大凡地方財政之原則。以財政收入爲第一。以手數料使用料爲第二。猶有不足。則取。挹於租稅即在日本之地方制度。此則亦爲各自治。體法所公認。所異者其取。挹於租稅獨多耳英之地方費。以租稅支辦者。凡五成三分。普之地方費。以租稅支辦者。凡六成二分。德之地方費。以租稅支辦者。凡五成三分。而日本獨占七成。此無他。彼其地方公有之事業不振。故地方債亦隨之而少。凡可以公債支辦者。悉以租稅支辦之之故也。夫地方債過重。原非培植國本之善策然日本之地方債。於今决不爲多。在英每人所負地方債。平均得百二十元。三十五錢。在普平均。得四十四元八十錢。在德平均得二十三元。五十錢。據日本明治四十年决算。地方債總額。凡七千七百五十萬元。以全國人口計之。人得一元六十錢耳。更以地方債總額。較之地方經常歲入。則英之地方債總額。倍於經常歲入者十普四倍又十分之七。德三倍而日本反之。地方債總額。僅當地方歳入十分之四耳。英國每年。公債本。利之償還費。僅當年額千分之二五。日本則占年。額百分之十三。由是言之。日本地方債之多寡可知矣。夫使以此而無害乎地方事業之發逹也。吾又何樂於有公債。惟鄙陋之愚心。以爲常此不變。决不能遂其。充分之發育然則經營公有事業。而取其所需之資金於地方債。其亦可乎。抑於地方。債之。增加尤有不可不注意者。第一必有金融調逹機關。足以集。地方債所需之資金。第二必有减債基金。足以保地方債償還之安全。此與地方金融問題。有密接之關係。姑列其目。不復詳闡。要之日本與歐洲異。全無此種機關之設備。則鄙人所敢斷言也。研究尚淺。謹先述其大意如此。記者曰。小林氏之說爲日人發。無與於我亦不當於我今日之情事固矣。然君子覽之而不能惄然無感焉者。則衡以現制。其所言之弊竇。爲我他日所决不能免故也。今吾府廳州縣之數。除滿蒙藏不計外。凡府百八十六。直州七十三州百三十四。縣千三百。倍於日本者幾四十。天下治民之。官多。則國强而民紓。治官之官多。則費耗而官偷。吾國版圖廣袤。交通阻塞。州縣之官。固難直接受治於中央。然有中央政府以遙制於上督撫監司以近。察於下。勢亦足矣。知府直州。上無以舉。監督之實下無以爲親民之牧。閑暇優游。形同贅疣。此何爲者耶。一地方區城內。决不容有兩治民之官。今則往往同一城內。强分畛區。域爲兩縣。此兩縣者。其職同。其權同。其所治之。事亦同同利。則相趨。同害則相避。國家亦任其爭奪退讓。不知所以挽救。此又何爲者耶。多一重官廳。即吾民多一重擔負。多一重畛域 
 
 
 

Page 3

 
 
即吾民多一重隔閡。轄地狹隘。則財源少而事業消衰。區劃繁多。則負擔重而民生疾苦。善乎哉小林氏之言也。曰自治體分立旣多。則經。費增加固所。不免而其所爲之。設施亦皆難期美備。時有糜費之憂。府縣煩多之弊。數語盡之矣。所望編訂官制者。早爲之所。或者日本之現象。庶幾倖免於我國。失今不圖。悔何及矣。又城鎭鄉地方自治章程。以五萬人以上者爲鎭。五萬人以下者爲鄉。夫初級自治團體之範圍。安有容至人口五萬者。哉他省吾不。知若吾江。蘇之所謂鄉其勢不能不分區辦事。轉輾演進。將必我之所謂鎭鄉者。轉同於日本之郡。而鎭鄉之下。仍必區爲無數之小區域。若人之所謂町村者然。豈訂自治章程者。故欲以日本之郡制。移栽於我國耶。抑何其不衷事理。之甚也。日制以滿二萬五千人者爲市。小林。氏猶致不滿。而我乃限以五萬人。且必滿十萬人。而後得以分區豈不謬哉。豈不謬哉。 
要件 
[席支部宣統三年預算案撮要]  
　　吾國歲計之實數。官文書以外。不見雙字之存也。而官文書。又皆由主管之官吏。并而藏之。自州縣以上。迄於部署。編造於三數胥吏之手。循例遵行。雖有廉吏才員。亦未能剔除其弊。胥吏曰可。羣從而可之。胥吏曰否。羣從而否之。於是據其收入。虧則轉嫁之於。民盈則侵蝕之於胥吏。官亦從而染指焉。蓋吾國財政之紊亂。至是而極矣。 
頃者朝廷變法。毅然勵行清理財政之策。又適逢爲議院基礎之資政院成立。仿各國預算交議之先例。爲立憲政體之實行。於是檄書督促。旁午紛馳而宣統三年之預算案。於以告成。雖其間略。經度支部覆覈。浮冒濫開。之弊未能悉捐。然循而求之。則一國之財政狀况。亦未始不緣此而見。謹其大略以示天下。倘亦樂聞之乎。 
歲入分經常臨時二部。經常部之所列如左。 
第一。類列田賦。自在京各衙門。以次及各行省曁邊地。其數銀共四千六百十六萬四千七百九兩八錢五分二釐（舉度支部覆覈之數其無覆覈之數者列原册豫算之數以下仿此）田賦之額。最高者爲河南省。其數爲五百三十六萬八千九百七十三兩六錢二分四釐次則山東。凡四百八十二萬九千一百九十五兩七錢七分六釐。江蘇三百八十四萬五千六百五十二萬五錢六分一釐。山西三百七十九萬三千八十三兩六錢五分二厘。直隷三百二十六萬七千七百十兩八錢四分八釐。江西三百六萬七千七百九十兩七錢三分七釐。浙江四川江寗皆在二百萬兩以上。陜西幾及二百萬兩。廣東安徽湖南湖北福建。亦均在一百數十萬兩以上。雲南奉天（旗屬另計）吉林廣西甘肅黑龍江貴州新疆熱河川滇邊務察哈爾歸化城順天府綏遠城科布多次之。烏里雅蘇臺最少。僅五百餘兩游牧之地不事耕穫。且開闢較晚。人事使之然也。 
第二類列鹽茶課稅。數凡四千六百三十一萬二千三百五十五兩二分二厘。各省間之輸額最巨者。實惟江寗。其數共一千二百二十七萬五千八百五十四兩七錢六分七釐。實占總額四分之一而猶過之。次之者直隸四川。直隸五百八萬一千二百五十四兩八錢八分八釐。四川四百九十一萬一千四十三兩五錢九分七釐。湖北三百二十八萬五千三百十三兩八錢九分一釐。浙江二百四十六萬一千二百八十一兩。廣東二百四十萬七千五百九十七兩二錢六分二釐湖南二百三十八萬八千五百八十六兩九錢四釐。雲南吉林奉天山西山東河南。均在一百萬兩以上。再次則福建安徽江西貴州廣西。陜西甘肅察哈爾。最少則熱河六萬餘兩。新疆一萬八千餘兩。川滇邊務七千兩。夫邊地物產豐饒。土廣人稀。利棄於地。歲入以絀。至可惜也。 
專電 
[電一（北京）]  
　　攝政王擬飭各省總督參議新內閣及內官制各樞臣以中央機關與外省無與徒滋紛擾且恐衝突力阻之 
[電二（北京）]  
　　攝政王面諭樞臣著將各省督撫電陳預算案檢呈察閱 
[電三（北京）]  
　　宣統三年預算案准年內入奏 
[電四（北京）]  
　　樞府奉諭電促川督趙爾巽迅速來京著藩司暫護督篆 
[電五（北京）]  
　　東督錫良電致郵傳部謂現因防疫鐵路載運貨物槪停入關所有應解內府貢品或停或解請卽核示 
[電六（北京）]  
　　黔撫奏黔省財政奇窘請催各省速解恊餉 
[電七（北京）]  
 
 

Page 4

 
 
　　朱恩紱奏遵保隨同考察軍械人員劉聲元等十名奉旨該部議奏 
緊要新聞 
[督撫聯請參預外官制原奏北京]  
　　滇督李仲帥發起電商各省以外省官制宜分三級擬請會同入奏一節屢紀前報茲悉此事已經各督撫會商妥協於初八日由錫督領銜入奏并請政府准派各督撫參預商訂官制事宜所以前日有特派江鄂各督電商官制之事茲將原電照録於下 
北京軍機處鈞鑒恭讀上諭前經降旨飭令憲政編查館修正籌備清單著即迅速擬訂并將內閣官制一律詳愼纂擬具奏等因欽此伏思修正清單要旨期於能實行而已顧清單能否實行視修正者能否負責爲凖今憲政編查館旣不能代內閣負實行之責他日內閣成立亦不能代館臣負修正之責是內閣一日不成即修正一日無效皇上洞見及此特敕同時擬訂內閣官制俾內閣得及早觀成聖謨周詳曷勝欽仰錫良等竊以爲內閣所負之責任乃全國責任非僅中央責任也然則內閣官制微特不能與各部分而爲二且不能與外省各别獨立就今日情形而論中央官制之釐訂尚不甚難所難者內外關係間耳吾國地大俗異交通阻滯各省制度旣不能效德美聯邦復不能如日本現制以州縣直接中央似宜內外統籌分爲三級第一級爲內閣與各部其權責在計畫國務統一政綱第二級爲督撫其權責在秉承內閣計畫主决本省行政事務第三級爲府廳州縣各治一邑不相統轄其權責在禀承督撫命令整理本屬行政省制略如閣制裁道設司以補助督撫各就其主管事務對於督撫負責邊要地方酌設巡道注重巡察爲督撫考觀屬吏特别指揮之補助不委以專管事務督撫雖非國務大臣而一省行政得失旣已對於內閣完全負責則各司宜由督撫保荐府廳州縣之進退决於督撫各就事務繁簡酌設佐治員由其自辟呈督撫加札委用各司府廳州縣及佐治員之資格皆先行規定由保荐者負其責任三級大綱旣定則內外事務界限自不難準其權責量爲區分至於條目似下宜過於細密預留行政伸縮之地以收隨時修補之宜乃於法理事實兩無窒碍其中惟外交軍事兩端易滋紛議然京部旣負有通籌國務權職督撫定爲地方行政長官則外交事件其純係乎外人私權上之利益者固爲該管督撫之責其關乎國權及私權上利益而涉及國權者應由京部主决負責如京部因辦事上之便利指定事件委托督撫督撫亦應於委托一部分對部負責至各省巡防軍隊專爲彈壓內亂緝捕土匪而設類於地方巡警之職務目下內治未完亂萌時見現有巡防軍隊尚不敷用斷難裁减將來體察情形地方巡警推廣果收實效防軍始可漸裁移餉需以辦巡警是目前防軍所以代地方巡警之用與新軍目的注重國防其中自有判别故防軍權責宜專歸督撫新軍權責可直接中央惟督撫對於新軍亦宜仍帶兼銜俾得節制調遣以備變起非常因機應付否則臨時請命中央諸多窒碍封彊之責督撫實難擔任此外邊地各省措施控制情事不同政策自難齊一宜參取各國屬地總督之制特别組織外交財政軍事司法之權均宜比較腹省酌量加重而關於國家全局計畫仍受成於中央如此辦法庶可期行政統一權責分明一掃從前疲痿隔閡延宕之弊至於詳明條目頭緒紛繁欲求推行無碍似須內外協商以期完善應懇皇上欽派督撫數員敕下憲政編查館隨時電商協同妥訂庶幾內外關係之間得藉此以溝通解决一俟纂擬告成奏請裁可頒行即同時簡任總理組織內閣責成閣臣首先統籌財政準量盈虛修正清單未經修正以前除各項法與仍赶使編定外其實行事件暫以原案爲準已辦者致力勿隳未辦者量力而進免致賢愚俱窮內外交困錫良等深受國恩忝膺疆寄事關經制不敢緘默坐誤往復電商意見相同用竭愚昧伏候聖明裁擇請代奏錫良張人駿瑞澂李經羲松壽張鳴岐程德全朱家寳孫寳琦丁寶銓增韞沈秉堃龐鴻書陳昭常周樹模同叩庚十二月初十日奉旨錫良等電奏釐訂官制宜內外統籌分爲三級及現有巡防軍隊斷難裁减等語著該衙門知道欽此 
[鐵路局弊混之一斑北京]  
　　郵傳部鐵路局被御史參劾後當奉旨派盛宫保吳侍郎查辦茲聞兩大臣辦理此事甚爲嚴厲緣該局弊混之處甚多局中課員録事約八十餘人課員兼本署差使者約二十餘人如潘世和譚祖任黄嵩齡梁毅龍學競伍文祥梁肇岐周明泉馮懿同等均廣東人就中梁肇岐且不識之無每月坐享八十金又有鄭鴻謀張鴻藻權量任德龢水鈞韶李國成汪彬鄭誠趙慶華丁志蘭等大半無事可辦而享優薪者也又掛名差使十餘人唐昭貢月領薪六十兩張光照一百兩楊士驄二百兩任德龢八十兩其尤著者 
該局每日日行文件至多不過三十餘件用人至八十餘人最奇者一局分四課其總分收發委員用至五六人之多局員每年花紅比照月薪發給其數約八千金之譜該局雖與借欵公司交涉儘可併歸丞叅廳辦理若弊混能清可節省經費不下十餘萬金今幸已由資政院議决裁去而兩大臣又不少假借說者謂梁士詒恐將不免云 
[大學堂腐敗之一斑北京]  
　　大學堂監督劉廷琛自充監督以來從未一臨講堂考察敎員良否其聘用之小學科敎員王仁俊今年僅於三月間發說文講義一葉四月間發爾雅講義一葉每日必缺課二三點鐘每上課又須延遲二三十分鐘到講堂後又多說閑話匆匆 
 
 

Page 5

 
 
卽去前以學王逼令寫黑板手捧說文照抄十八字竟訛三字學生起而質問卽行遁去旋經經科監督柯鳳笙查實將王剔退乃劉回校後反開去質問生二名全班均記大過二次又劉廷琛委用經科檢察汪彬從未到校不過月支乾脩汪現尚在京自治學堂肄業又劉聘用醫生並不知醫不過坐支薪水輕視人命腐敗情形一至於此尚嘵嘵於人曰中國有大學豈不可羞 
[浙路公司聲明官廳誤會緣由杭州]  
　　浙路公司前以貼耗問題宜由官廳擔其責任曾經備文呈復撫憲不敢爲一詞之贊嗣由撫憲交司道議覆謂公司詞意旣不堅决自宜仍前批解各節均經詳誌本報茲悉公司以此次呈文根據奏案並非與從前意涉兩歧各司道詳復之文頗多誤會又於日前呈復撫憲略謂本年十二月初九日承准貴撫部院照會云云查浙省貼耗一項原因存欵而起以事理論有欵則有耗無欵即無耗本公司迭次咨呈已屢言之當爲貴撫部院所洞鑒現在存欵章程已届三十六個月而撥欵未全本公司代表在京方以爭廢章程爲目的對於貼耗問題安有舍章程而論合同之理特因貴撫院來文有此項虧耗銀兩係由借欵合同發生不應因商民一時意見故違奏章等語是以前次呈復牽連而及遂有合同未廢之言然於存欵章程之未經實行則固首先提明非舍章程而論合同也本公司方以尊重鈞照之故委曲以逹下情而司道詳文轉以不堅决爲欵是未知前後鈞照措詞之不同而故以公司爲卸責地也若以奏案論光緖三十四年二月初四日郵傳部片奏聲明虧耗銀兩經臣部面商度支部及江浙督撫與臣部分任籌墊議定浙江巡撫每年認墊三萬兩等語案內不涉公司一字是此項貼耗應否解付係貴撫部院與郵傳部之交涉不係於章程無關於浙路本年四月二十日本公司移請勸業道轉詳文內已具言之當亦爲貴撫部院所洞鑒前次咨呈所謂不贊一詞者乃不便干預之謂并非不持成見之心蓋論事理則如彼而論奏案則如此言非一端義各有當堂堂官廳度不至以行政之柄授諸路商乃尋繹司道詳文于貼耗問題似以路商爲主體而處官廳於客觀之地位與郵傳部派墊虧耗之奏案旣不相符而其解釋本公司咨呈命意措詞尤多牽附貴撫部院徇司道之請因而批准議者遂以斷送膏血爲公司詬病以商辦規模而代擔行政官之責任此非本公司所望於貴撫部院者也是項虧耗銀兩應如何辦理之處仍請貴撫部院主持所有本公司前次咨呈并非雙更宗旨及司道詳文誤會詞意各緣由理合備文呈復 
[滿洲鼠疫記]  
　　哈爾濱函云哈爾濱鼠疫日來愈形蔓延傅家甸一區每日斃命三四十人或謂其原因有二（一）由於病院醫術不善凡病者無論是否染疫一經防疫會查獲即硬拖入院施治之法先用石灰灑在面部再用氷水噴之本月初一日死者不足五十人而病院中竟死二十七人即其明證往往病者尚未氣絶亦遽裝殮入棺有抬至埋坑病人尚以頭撞開棺蓋者（棺僅用四木釘成不甚堅固）如是者已五見其人然亦仍予掩埋（一）由於貧人無衣無食更多受鴉片之毒往時全恃工作所得夜入火房棲息現火房皆不敢收留（一有死者同居人皆入病院房屋被封物件被焚）又工作因疫悉停貧人無資投宿當此嚴寒凍餒交乘露宿街心又加之烟毒發作每日死此者蓋幾居其半也有此二原因故死者日不少减俄官不知查察但咎我搜查之不嚴任其傳染日前該公使曾詰問外部謂華界不明防疫之法使瘟疫流於租界如此辦法定行越界干預部中乃立電錫督嚴防勿使俄人藉口清帥三十日接電立飭濱江道認眞辦理初一日晚于道卽傳防疫會員姚岫雲等入署大爲申斥姚委員辦理不善誠難辭咎然聞已耗俄洋五萬矣姚被申斥後歸至會中張皇失措乃多雇兵役到處騷擾又硬將山東會館佔爲病院魯人遂全體反對蓋初一日俄人將租界內勞動華人一律驅往華界致魯人情急羣擬將會館辦一庇寒所凡魯省人一律收入乃正在會議已經該會佔去魯人對此感情甚惡悉詈姚爲媚上欺下云 
道裡五六七三小街向爲貧人聚集之處此次發現疫症亦以是處爲多近日三街中市房因疫焚毁者不少各商店損失財產亦已不資因而病斃之人輒將死屍臠割數塊私埋於室內或用箱裝抛向空地昨俄兵在江中查見一屍經醫士驗明確係疫死俄人乃大鼓噪派多數隊兵在馳邊沿岸梭巡如防大敵 
奉天函云奉天南滿車站瘟漸漸次流行日昨日人已陳明日領事開會交涉司轉咨民政司派醫前往預防現民政司張貞午已飭衛生醫院分派醫官馳往相機辦理 
字林報載十七日北京電云天津確有一人患疫斃命尚有數人患症可疑均由醫生愼爲診治山海關已禁斷交通防疫甚嚴故關南尚無疫症發現公使圍主張將奉天以南之火車停止往來惟尚未經外務部許可天津實行防疫辦法異常縝密北京使館界內亦豫備禁斷交通諸事據傳滿洲染疫而死之人數頗駭聽聞周家店一處每日約死二百人左右北清一帶民情頗爲驚惶政事商業二項均幾無心辦理十七日東京電云南滿洲鐵路公司因疫患蔓延無已故已禁止北滿華人乘車南下同日北京電云政府現正計議滿洲鐵路全停開車問題此舉有極大之困難外務部極力主張派一全權委員處置鐵路及同類之事件俄 
 
 

Page 6

 
 
國官塲已用羅卜五十萬以行防疫諸政中國亦預備用銀十五萬兩南滿洲鐵路則用日洋三十萬圓文匯報載十八日北京電云通州地方發見疫症數起德國戌軍已禁止擅出使館界外 
　　東京通信 
[歐亞大鐵路開工先聲]  
　　歐洲各國東洋貿易以北京爲中心點聞德法實業家現已籌集鉅資由俄都聖彼得堡敷設自巴黎至北京之鐵道來年中必須開工其線路由西伯利亞綫（拔依苛路）湖畔經（才璧沙漠）而通（苛羅茄唔）以逹中國北京竣工期預定一千九百十三年此後巴黎至北京祗需九日半栢林至北京九日彼得堡至北京七日半即可直逹矣 
[列國經營中國之勢力]  
　　日報紙載稱日俄國之經營南北滿洲與英國之經營長江皆以華人熱心收回利權大受障害未能得預定之進步即德於膠州灣其勢力幾及山東全省卒以魯人熱心權利近亦大受障害難遂初志惟法國於雲南貴州及廣西各省甚奏奇效印度支那與雲貴連絡之鐵道雲貴人非特無所阻害抑且大爲助力雲貴之大部分皆利用此鐵道即由法領至上海天津及北京地方亦殊便利而法人開掘之礦山尤大有利益故法人近益放資於諸種事業以日擴其勢力云 
[領袖華商虧欠鉅欵]  
　　廣東人麥少彭爲神户居留華商之領袖近以虧空甚鉅避債香港乃前日突傳凶耗謂其已死怡和號（麥所開設）支配人杜意筠得電之後星夜赴港料理葬事昨已回東記者因麥氏爲華商領袖遽遭此變與在留華商之對外信用大有關係特專車赴神面謁杜氏詢以麥氏死後之處置杜謂麥氏虧欠正金銀行百七十萬元初約年償十萬嗣以營業不振與正金力商改爲年償三萬金惟以今日之運命測之終難遂願查怡和號資本合之麥氏財產約值百萬以此抵償僅能合作七十萬金至香港之均興隆及怡和號亦有數十萬元然此非個人財產未可據以抵債現在親族會議善後之策不知究能清此債項以保全在留華商之信用否 
[京師近事]  
　　慶邸原擬乞休後因監國堅意挽留乃改變宗旨允爲出山現聞初六日續假五日期滿即行銷假於十一日入值照常辦事又聞慶邸此次請假係恐資政院再有彈劾案故俟閉會後始入值云 
樞垣消息政務處近日甚爲忙迫所有新內閣與各部院及各省官制並變通旂制厘訂皇室典範皇室經費等事均限於年前具奏發表 
山西同蒲鐵路由大同至蒲州本係商辦性質因籌欵無着政府有改爲官督商辦之耗現該省紳士恐權落官手將來路成之後獲利若豐政府必收爲官辦坐失其利殊爲可惜因擬除一面舉代表來京要求郵部將官督商辦之議取銷外一面赶速籌集鉅欵並另舉幹員經理無論如何爲難當於宣統四年告成 
京奉鐵路所用之煤皆取給于南栗煤礦該礦係前督辦大臣胡燏棻與英人立約開辦者郵部現已與駐京英使磋商擬收回自行開採未知該使能允如所請否 
前日八旗憲政會開經常會幹事到者二十餘人會員到者五十餘人二時開會首由會長文君耀報告自上月初十日開大會後一切情形次由副會長恒君石峯朗讀呈稿衆贊成遂定於十二日由衆幹事赴都察院呈遞議畢散會並聞該會自開辦以來所費已逾二百餘元雖由諸幹事員捐助而議决之件因欵項支絀不能實行者尚有數事嗚呼該會爲五百萬旗人謀生活而旗人之有勢力者竟漠然視之不爲援助良可悲也又期成公民會亦於昨日在福壽堂開會通過呈稿聞定於十五日呈遞又前日侍御玉春奏規復十營兵制一摺探得其內容係請將舊班兵丁所扣九錢餉銀賞還以蘇困苦云 
時評 
[其一]  
　　爐寒待餞。酒熟迎年。歲事匆匆。又一遇矣。細數此一週之中。耳之所聞。目之所見。曾無一事愜心貴當者。 
新軍叛變也。邊事危迫也。拒外欵者截指。請國會者戍邊也。但有許多不。如意事。紛紛接我耳目而已。 
夫記者耳目之所接。旣有許多不如意事。則不得不以此不如意事。筆之於紙。以貢獻於我同胞耳目之前。同胞同胞。如此世界。母寗聾聵。 
[其二]  
　　世界愈交通。則人民之生活程度愈高。故其費用亦愈大。非農工商業。日就發逹。使人人有相。當之收入。必不足以支持。 
今上海爲我國全部交通之中心點舟車如鯽。行旅如雲。歐風東漸。用度日奢。而景象且日益衰敗。生計且日益艱困。此斷非可以持久之道也。 
夫旣不能節流。則斷不能不開源。奈何大資本家。但取謹愼主義。日趨於消極之一方面。而不急急焉謀市面之發逹也哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省各屬學會紏舉提學使廣東]  
　　前月粤省各屬學會在明倫會議整頓闔省學務經舉定八屬學會梁禹治爲起草員並分函各屬廣徵輿論現聞已由各府州縣紛紛投函業已彚齊意見致書部視學員略云粤省學務頻年减色已甚推原其故良以行政機關與學界情形諸多隔膜以至下情不能上逹弊竇叢滋自沈學司曾桐到任以來拒客不見壓禀不批日沉溺於麻雀賭局置學務於不問而道路流傳則各官校每次招考學生更有賄賂公行情事人言嘖嘖諒非無因月前經南洋華僑聯同紏舉沈學司辦學腐敗情形公禀學部曁前制憲袁辦理海外僑民奮發熱誠亦以敎育爲憲政根本中之根本斷不容蠧吏糜欵害民至於斯極况值通籌普及之際吾粤敎育統計歲費一百六十餘萬而小學生僅二萬餘名費用則已竭脂膏而就學僅如斯少數若持此以言普及無怪上海敎育雜誌謂吾粤敎育普及須在千年以後也紳等以吾粤省敎育不振則粤省必亡沈學司不去則粤省敎育必日敝蓋自沈學司蒞粤三年糜學欵已數百萬該學司爲自已個人營利計如向士敏十廠官紙局月索津貼八百兩之類尚不在內粤省久形支絀何堪貪狼猛虎之日肆爪牙學務公所以一機關而歲糜費至五萬餘乃敎育總會之禀閱八月而始批民立各校畢業之榜逾年餘而不發且有遺失試卷之事月來以任用私人派充監督之故而方言停課潮報被毁風潮迭現該學司撫心自問諒亦以爲禍粤已深茲者幸逢合端奉大部檄視學我邦天日之光嶺南共仰紳等爰　省學明倫堂籌議徵集各屬學界輿論獻諸台端以期整頓已由各屬紛紛自表意見彚成條議謹呈聰聽尚冀代陳大部俾五嶺以南學務不至敗壞於沈學司一人之手實紉厚諠查吾粤學界用欵較各省多而成績較各省後水深火熱後患無窮茲者新任張制憲不日下車公等復視學蒞止吾粤舍此眞復無望紳等除俟張制憲履新後再行縷陳張制憲外謹此條議奉聞 
[温世霖被拘後情形天津]  
　　天津訪函云温世霖被拘後初八日晚八鐘直紳咸集天津縣議事會共議此事辦法公推張君伯苓爲臨時會長首由温君勵菴（係温世霖之弟）報告被拘情形次張君伯苓謂此事發生多由四次國會請願遂將所知情形宣告大衆杜君小琴潘君雲巢亦將前次學生開會時狀况報告後閻君瑞庭謂此事大概係因罷課而起是否有罪諸君當詳爲研究後議定用個人　義上禀陳督詰問被拘理由當塲簽名不願者聽時簽名者二十六人即將禀稿擬定繕清復於初九日早十鐘同集議事會共赴督署上禀謁見陳督只延請張君伯苓一人入見并謂温世霖出身微賤胆大妄爲此次執法實爲地方除害早晚將見明諭其罪不過充軍諸君可無須過問張君遂辭出此次拘拿温世霖純以迅雷不及掩耳之手叚故當日見明諭後即解交營務處趁晚車發往新疆及大家聞知則已行矣惟温世霖尚有七旬以外之老母温被拘後家人恐其受驚隱而不告及事大决裂料難終隱始舉以告之其母大哭幾暈恐將來不能無虞也 
本城普育女學堂係數年前温君一人創辦發逹甚速此次温君旣已得罪普育恐難支持又本埠帝國憲政會私立法政學堂及公民白話　均由温君發起此後進行如何則在直紳之魄力而已 
[東三省通信]  
　　長春永安門外住有韓人六七名素無正當營業昨至日本料理店便餐竟驅使日人取物日人怒其妄自尊大大加唾罵該韓人胆敢還言遂爲衆日人扭毆該韓人亦竟不懼與日人互相毆擊扭成一團適有華人由此經過躱避不及誤觸一韓人該韓人遂遷怒華人拖倒痛毆受傷甚重旋由該叚巡警報知日本警察署一併拘獲到署訊問 
奉省東南千金寨煤窑洞內長約十數里開採已久日昨該洞忽然暴塌六里之遙內有運煤平車三十餘輛工人七十餘名同遭慘斃當報由該處分廳檢察官會同撫順縣前往勘騐明晰將壓斃工人名數開單呈報提法司備案 
江撫周中丞以江省界務交涉久未解决其原因係東清鐵路佔用地叚曁額爾占訥河毗連之處界限未清以致主權利權雙方失敗亟宜設法劃清以杜糾葛現擬派員前往各地調查一切情形詳細列表報部以便與俄使交涉 
蒙古各地已爲俄人之目的物固人所共知近聞莫斯克俄商以中國於蒙古一帶現正銳意經營致俄人商務大見退縮年來蒙古貨品輸入俄國者竟多於俄貨入蒙者三倍故擬修築西比利亞支路并整頓伊地克至衣里色伊間之航運已經劃一新線由伊爾庫斯庫渡江至馬卡加伊陸路直入蒙古以期交通便利俄人商業日漸發逹云 
哈爾濱俄國政商界近接俄京下議院議員赤里舍電稱該議院已核准明年續修阿穆爾（即黑龍江）鐵路預算費並未將郵傳部原估欵數核减計西路幹綫需欵一千八百八十萬魯布中路幹綫兼枝線共需欵一千五百三十萬魯布東路幹線需欵四百五十萬魯布 
哈爾濱俄貿易公所得聖彼得堡消息俄政府撥給殖民司公欵三千魯布以爲調查黑龍江（俄名阿穆爾）漁業情形並研究振興方法之用擬在沿江岸上擇適宜之地設立製魚廠子所仿照歐洲製法創行於遠東以爲商界之倡因江魚有多種均係秋間有子故實地試驗至今未畢 
 
 

Page 11

 
 
現在殖民司又票請俄政府於明年加撥帑欵六千廬布以爲續辦之費俟實騐有效明年即將該製魚廠擴充以振興漁業 
日人中西正樹現充盛京時報主筆來中國已經二十八年中國情形深悉底藴前奉駐奉日領事命令赴延吉測繪路線繪畢於上月回奉途次汪清縣由縣令派兵護送中西氏固辭詎至寗古塔左近竟被鬍匪搶刦僕人斃命中西氏受傷現已調治痊愈東督錫清帥爲敦睦邦交起見特派交涉使韓國鈞赴日本領事館慰問而日領仍不滿意竟電禀駐京日公使與外務部交涉外務部昨特電致駐延兵備道詢問中西氏由汪清縣起行曾否派兵護送未知該道如何答覆也 
分類新聞 
政界 
[鄂官廳宣佈不理詞訟武昌]  
　　鄂垣及各屬商埠審判廳現已次第成立所有督署提法署向理刑民上訴案件均自十一起停止收詞昨日瑞制軍梅法使已牌示曉諭一應上訴案件概赴高等審判廳控拆武昌漢陽兩府亦經遵照出示凡府控案件均令分别赴省城漢口地方審判廳控訴江夏縣李令曾麟亦遵章遣散差役祇辦行政事務於十一日起照章停止理訟所有縣屬案件均令赴初級審判廳起訴惟漢口爲華洋雜處之地領事會審權一時不能收回現漢口地方初級兩審判廳因領事抗議祗能收受華人之民刑訴訟若係有關華洋交涉訴訟仍由夏口廳衙門訊理如不服斷仍可赴漢關道交涉司各衙門上訴刻夏口廳已出示曉諭華洋商民人等週知並由交涉司照會各領事查照矣 
[諮議局調查外債確數武昌]  
　　鄂省自庚子年協濟軍需財政困難由張文襄開始借用外債嗣後歷年均有借欵截至今年雖本利陸續清還尚積欠近二千萬元上下刻下諮議局開臨時會審查明歲預算所借洋欵總數亟應查知以便清釐特於日昨函請度支公所將歷年所借洋債應還本息已還若干未還若干逐一列表送局聞該公所已查照辦理矣 
[浙藩署又擬痛裁差役杭州]  
　　浙省藩司衙門差役向有數十人之多其中多係冐名頂替且有一人而充數差者弊不勝言現吳方伯爲節省經費剔除弊竇起見决擬將各差役自宣統三年正月初一日起裁撤一半並不准有冒名頂替及一人兼充數役等情弊昨已傳諭各差役開送名單呈閱以便裁留一般差役聞此消息無不愁眉雙鎖云 
[鄂督嚴防侵挪工欵武昌]  
　　鄂督瑞莘帥以沙洋堤垸爲荆州西北各屬之屏障關係至爲重要此次修築工大費巨先後所派稽查收支監修各委員皆有專　誠恐積習相沿再有侵挪虧蝕浮費等弊日昨復飭工振局轉行監督盛觀察切實稽查以杜流弊 
[水巡開辦費已有的欵矣武昌]  
　　鄂督瑞莘帥近擬將荆襄水師（現已改編巡防隊七營）改編水面巡警爲中央模範已飭陳統領及巡警道會議辦法現瑞莘帥又以改編之始一切開辦經費欵目甚鉅查善後局前存有閒欵十二萬七千餘兩原議充作各艦隊建築船塢之用現在艦隊已歸併海軍處直接管理擬即將此欵移作開辦水面警察經費以便早日舉辦 
[李侍郎定期入都蕪湖]  
　　新簡郵傳部左堂李伯行侍郎本月十一日由滬來蕪料理一切定期十七日乘江孚輪船赴漢口改乘火車入都履任 
軍界 
[敎練處查辦營官尅扣軍餉武昌]  
　　鄂軍四十一標一營管帶戴綬山與該營左隊司隊官均屬將弁學堂出身平日蛩蚷相倚狼狽爲奸該營目兵無不畏如蛇蠍奈處於積威之下多敢怒而不敢言日前該營告假兵士李鮑良濳赴督院及督練三處控告戴等殘虐兵七尅扣軍餉多欵當經瑞莘帥嚴飭敎練處總辦劉驤逵帮辦張長勝於初八日至該營查察劉張二員僅將該營辦公處傳知録及日記簿等項一併帶呈督轅查核惟聞該營自兵等謂戴等尅扣情弊當在每月餉單內核算恐以上所帶各件尚不能查出破綻也 
[飭調惠安水軍駐泊上游廣州]  
　　廣東水師提督秦軍門近以惠安水軍右營分防汛段上至東莞之龍呌下至廣州黄埔粤海地叚過長平日已苦難於接應現值冬防喫緊波羅以上時有商船被匪行刧雖經防叚扒船隨時救護而各船相距過遠致刦匪往往逃逸無從兠緝經已沿途查看實有鞭長莫及之勢查黄埔至波羅將入獅子洋海面已闊舢板偶遇風浪即難得力全恃輪船巡緝擬卽將波羅以下該營防段調回上游縮短地叚扼要駐泊以期保衛商船昨已飭知該營遵照矣 
[禀准徵兵練習野操福州]  
　　閩省陸軍三十九標一營所徵新兵于野外動作各操法均未練習現該營管帶官以野操係軍隊重要學科若非實地演習軍士必不知行軍對敵之狀况且與本營名譽大有關係現特禀准統制將該營隊開往連江縣尋覓寛大地址自本月二十一日起野操三日以資練習一面由鎭札飭該縣趕速出示曉諭該處居民以免驚恐 
[鄂防恩餉定期開發武昌]  
　　陸軍部日前咨行鄂省凡出防陸軍及在防之巡緝兵隊風餐露宿備極辛艱茲届年關應給予一月恩餉以廣皇仁刻由張軍門查明開單咨請鄂督瑞莘帥行知藩司於本月十六日發給 
[裁員到防日期之限制湖州]  
　　湖防周統領近奉浙撫增中丞札飭謂緑營裁後武弁人員雖已分别寛籌出路發往各防差遣無如差缺有限仍屬擁擠不堪惟一經札發往往有久不到差除由本部院牌示外所有本年札發各防差遣武弁限於年內一律禀到聽候差遣分别補缺逾限一律扣除禀候除名以示限制現周統領已分别飭知矣 
學務 
[學部咨催解欵廣州]  
　　學部現以各省歷年欠解欵項久未籌解且本年入欵頓减即合各省每年欠數完解支應尚形奇絀若長此欠解更恐貽悞要需昨經咨行來粤請將欠解之欵及本年應解之項應於年內一律籌解完竣以後如期報解以濟要需 
[校基爭執亦惹起罷學風潮南京]  
　　寗屬漂水縣高等小學堂近因基地爭執全堂學生竟至一閧散學以爲抵制之計昨由該校敎員周 
 
 

Page 12

 
 
[第一張後幅後四版]  
隆偉徐宗孺等具禀寗學司懇請主持當奉李署使批云據稱竇堂長與該縣以基地爭執互相齟齬竟至該堂學生全體解散迹近要挾尚復知何公理本司調查該兩敎員講授得法與監督及學生等尚無鑿枘仰即尅日回堂剴切訓導并傳諭各生現值年終大考爲日甚迫不得任意曠廢坐使光陰自誤一簣功虧某地基事自有公論剖斷并仰轉飭該各生等安心求學愼勿舍已芸人率釀成此無意職之舉動致損該堂名譽是爲至要 
[青浦崇溪公學畢業得奬松江]  
　　青邑崇溪兩等小學堂敎授管理均有精神疊經學使傳諭嘉奬本届舉行初等班第二次畢業高等班第三次畢業成績優美會考人員稱賞不置其第二届高等班畢業梁錦江等已由學使批准彚案請奬至第一届畢業之最優等衛肇基徐徵貴奬給廩生優等楊蔭青奬給增生則已奉學部明文矣 
[蘇撫提倡女學之熱心蘇州]  
　　蘇垣大同女學開辦五年成績頗優本月十六日爲該校簡易歸範及兩等小學班第二次畢業之期並開游藝會是日官紳學界到者殊多並由蘇撫程中丞蒞校親給文憑諄諄以尊崇女德保守禮敎相訓頗形熱心云 
實業 
[勸業道提倡橡樹利益吉林]  
　　吉林勸業道黄柳山觀察以近來科學昌明橡皮膠一項作用最廣東西各國設立橡膠公司視爲極大事業吉省富有森林所產橡樹當亦不少亟應提倡熬製橡膠之法以興利益已於日前递札各屬調查橡樹出產逐細詳報以憑籌議辦法 
[粤東將有麥糖公司出現廣州]  
　　粤省惠州府屬西湖黄糖鄉製造麥牙糖向稱獨步能歷久不變原質近年辦往南洋出售者頗多惟土人株守舊法不知改良因此出產不能暢旺昨有南洋商人葉君回惠以吉隆等埠消售甚多擬集股創辦公司製成罐頭欵色運往外埠以擴銷路而挽利權 
[湘潭擬辦工藝局長沙]  
　　潭邑中學堂向設城外陶公祠現擬推廣學額將就城內泗洲菴菴另行建築其陶公祠舊址昨經該縣紳學兩界會請湘潭縣余价藩大令在火官殿提議擬將該祠改爲工藝局由本邑商務公會樹德堂所籌公欵項下撥銀四千兩提歸中學堂以便另行建造房屋其工藝局董事亦已舉定周振凡唐蘭生等云 
[雜記]  
[是直促人殘廢而已漢口]  
　　漢口近有張某等發起慈善會聯合各善堂董事好義紳商捐欵組織殘廢棲流所以養老弱無告之貧民其開辦情形業詳前報茲聞該棲流所已在後城商業學堂下首包工建造因當事者尅扣工價以致木料均不堅實竟於十一日晨被風吹倒房屋數間幸殘廢貧民未庽於內祗壓斃照料所事之雜役一名打傷貧民數人現各紳商以該所建築如此潦草設遇巨風大雪必有全部棟拆摧崩之虞各貧民係爲求生而來處此危屋是速其死業已羣起詰問經理工程之人及諸善董矣 
[錢江義渡又演慘劇杭州]  
　　錢江義渡近年來百弊叢集屢釀慘劇省紳嘖有煩言當事者亦知不理衆口稍稍粉飾外觀而內容仍腐敗如故日前有嵊縣人陳某年僅十九歲向居西興以挑送旅客行李爲業是日午刻挑担渡江船夫勒令搖櫓陳以連日患病無力搖渡哀求邀免船夫怒其倔强勢將扭毆陳畏其凶悍免强從命詎甫執櫓推蕩偶一欹側即失足落水該船夫猶申申怒詈及至乘客大嘩撈救則已斃命矣 
[議事會電爭主權厦門]  
　　厦門議事會敎育會長陳紳瑋等日前電禀閩督以厦海後灘租界及鼓浪嶼租界章程損失主權甚多現幸吳交涉司熟悉公法請專委吳使司在厦與各領事嚴重交涉以保主權聞松督已電覆准如所請矣 
[船會總理何戀乃爾蕪湖]  
　　蕪湖前辦商船公會總理侯金壽因辦理不善迭次被人禀控業由勸業道童次珊觀察札令改歸大通商會兼辦以節糜費詎侯奉飭後至今延不移交并云渠因辦此船會虧墊二千餘金如有人接辦須認還此欵當經大通商會將情禀知勸　道刻由童觀察委派陳仰樵大令來蕪會同該縣何敬敷大令督令侯金壽迅將文件鈴記交出聞大通商會亦派議董胡少棠君來蕪接洽一切矣 
[卜弋橋調查户口之小風潮常州]  
　　武進鳴鳳鄉卜弋橋鎭日來開始調查户口查至某紳所開當舗不允照塡有更夫等起而與調查員衝突並將調查册撕毁該鄉調查事務所已將詳情呈縣飭差立提更夫究辦矣 
[諧著]  
　　麻雀宣布與宜界絶交書 
竊淮雀等風行海內也久矣。始而一二習之。繼而千萬和之。交游之廣結納之多。具是夢想不到。所以得人歡迎者。蓋藉。此爲消遣之計耳。論其雅趣。雖不及棋子一。枰衡其。勝心。猶善於金盤一擲。非盡導。人於貪多務得也。何期乎政界中人。不管閒忙。不知進退。惟日沈迷於斯道。一若樂此不疲遂使。雀等伺候於公。卿之門。奔走於勢。利之。途玩作掌珠。摸憑手寳。受無常之憎。愛冒不測之威嚴。雖爲入幕嘉賓。何異登場傀儡。勝負動過十萬之數。頑耍每至四圈之多。不難洗盡身家。奚止輸埋尾注。蓋其一擲百萬。誠不免駭人聽聞也職是之故。玩時愒日不能不延擱公事。挹彼注此。不能不　削民膏。移東補西。不能不虧空公項。擇肥去瘠。不能不鑽弄優差。以有易無不能不販賣差缺。膽子益大。心計轉粗。種種不。美之官聲。皆由之以出。此其爲害。大則殃民誤國。小亦危身敗名。世之人不歸咎於官場而惟責難於麻雀。反來三物害人（鴉雀鴿）之誚遂有一網打盡之心豈知雀等飲啄自由。飛鳴得意雖未超然世網。那甘投入森羅。任好官之自爲。笑弋人之何慕。方當飄然高舉。永與俗吏長辭。再不肯溷入風塵。作桑間之馴雉也。只來梁上語。不向府中趨。爲我告上峯。公等高升。吾亦從此逝矣。幸謝舊交。各奔前程。毋以我爲念。 
[史乘]  
　　小諸葛（八） 
　　女家所居恰當孔道。女嘗從容謂其父曰。世方多故。此間非安樂土。似不宜久居。馬素拘迁。以安土重遷爲慮。游疑不决一日賊騎猝至。闔門爲所戕。惟女獨存。賊豔其色。置不殺。欲博渠酋歡。故傳送大營。而不虞　以之轉贈亮。基也。女自遇變。忿不欲生。衷刃內衣。屢欲自戕。而防護嚴密。無間可乘。不能孤行已意。旣而翻然悟曰。闔室盡殲于。賊此仇不。 
戴天。徒死無益。須審機。報復與彼中。渠魁　命。庶稍抒此恨。歸亮基後知其。爲賊中。謀士。佯與歡狎。亮基喜甚。不之疑。一夕亮基被酒。酣臥不醒。女侍側。抽刃剌之。洞其胸。血流遍地。大呌。而絶。營中宿衛。開聲爭。集女度不免。反刃自剄死。尸僵立不仆。賊衆駭異。厚殯殮之。天元始雖猜忌亮基。旋亦自悔。亮基殁後。賊軍無所主謀。每戰輒敗大元憤欲大舉馬蹄岡一役。欲以全力困德侯六日五戰。重疊設伏。德侯誤陷伏中。數路皆敗。　巴圖魯侍衛數十。踞守山巓。誓以死拒。天元督衆登山。坐馬中矢而蹶。爲德侯俘獲。賊衆大潰。嗣是諸路敎匪。以次削。平釜底游魂。烟銷霧滅而已。（已完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[開缺新撫聯魁奏辦結奇臺縣游匪抗違烟禁聚衆滋事摺]  
　　奏爲奇臺縣游匪藉抗違禁烟爲名聚衆滋事奏經遵旨分别辦結情形恭摺具實覆陳仰祈聖鑒事竊本年四月間奇臺縣游匪王添才等藉抗禁種烟爲名聚衆在東鄉水磨溝東城口等處焚刧滋事比派營隊拿辦首要地方平靜經臣於五月十六日電陳大概呈請軍機處代秦欽奉諭旨聯魁電奏悉仍着隨時搜查遺苗務期一律凈盡一面將流民設法安插一面妥籌生計並振撫被災户民母任再滋事端欽此欽遵恭録轉飭查辦委員署迪化府知府劉文龍遵照並因署巴里坤鎭總兵易盛富閱操赴奇檄令會同辦理旋據該員等遵將搜查安撫諸事隨時秉承臣分别緩急次第經營數月已來幸已一律就緒茲謹將詳細情形敬爲皇上陳之緣新疆地勢遼闊產烟雖屬無多而毒種流衍已久種烟之地向以天山北路爲最北路尤以奇臺孚遠綏來昌吉呼圖壁爲甚各屬種烟類係土著奇臺一帶則多陜甘流寓花客租種自奉部章限自上年下半年起全行禁種業經三令五申勸誡兼施並委員會勘取詰免稅酌借籽種令俱改種糧食若地方官奉行得力何至毒蘖旋復萌芽乃署奇臺縣知縣童淦於此等要禁任意鬆懈本年春融遂多花客竄伏該縣山僻偷灑花種鄉約隱不呈報縣令仍漫不經心濳滋暗長勢漸蔓延三月初間經臣派委劉文龍前往查辦據查得該處花客約有三千餘人受雇種烟者復倍其數時值東作方興雨澤偶爾愆期人心不無震動劉文龍因先行示諭農民各安耕作傳齊鄉約剴切開導一面分途履勘遇有烟地立即飭花客剷犂隨令地户退還租價換種糧食其無力者准由公家保借租欵仍酌振杼種俾資耕種正在籌辦而匪徒竟藉抗禁爲名暗中勾引乘機煽亂四月十二日聚衆六七百人在東城口水磨溝四道溝等處焚燒民房搶刧牲畜財物復圍攻鄭家堡勢甚猛厲户民相率逃避據奇臺舊城巡檢黄石瑛等先後報經劉文龍電請檄委古城滿營佐領忠賜署木壘河守備孔福堂帶隊前往彈壓劉文龍並會同古城游擊李捷榮馳往相機辦理十四日啟行時據報署木壘河左哨把總郭松堂在南北榨地方遇攻圍鄭家堡賊迎頭撲鬭比經接戰當塲斃賊一名堡圍旋解拿獲匪要陳幅潰解奇研訊供認藉端滋事焚燒搶掠不諱當卽正法示儆是夜劉文龍等抵舊奇臺先是有匪徒三四百人持械麕聚該處謀刦街市倉糧因官兵猝至該匪避竄入山勢仍未解隨經劉文龍派隊分布搜拿首要解散脅從旋據署木壘河右哨把總易鴻勝在蘆草溝地方遇賊開仗兵勇受傷數人格斃匪徒數名生擒任得渌劉進渌等八名並奪獲軍械多件孔福堂李捷榮忠賜亦先後拿獲王添才王鐵匠董三等諸匪要並搜出公議廳公差簿一本傳單一張曁僞旗僞號等物當將匪要分别訊明正法餘黨始逐漸逃潰此奇臺匪徒藉端滋事隨經營隊分途擊散之實在情形也當任得渌等之被獲也該匪已拆爲兩股一股北走沙渦一股沿山繞竄孚遠東山一帶當經營哨分路跟追並飭孚遠營縣扼要防堵其北走沙渦一股因追兵緊逼其中多係裹脅比已驚溃四散竄往孚遠者因防兵四布無路前進相率逃匿雪山適值暴寒凍餓死者甚多餘亦亡命鼠竄劉文龍偵探確實亟示諭招集流亡請欵籌辦善後派員查勘災户安撫難民因得透雨農事方殷仍留原派營隊曁署哈密恊守備王貴榮木壘河千總郭占鰲等擇要塡紥保衛耕作一面緝拿餘匪訊明情節酌量懲辦隨飭縣清查户口嚴杜匪蹤又以烟禁森嚴未容弛懈匪事平後查山僻烟苗仍未凈盡欽承諭旨指示機宜倍難刻緩因與易盛富赶將剷苗改種退租振糧諸事分起分叚賡續舉辦煙地俱經剷犂花客多係游民性習窳惰沾染彌深久留邊地終非善策除將實願留新改業者妥籌安置外餘俱設法給照分遣回籍就近謀生其尤貧者加給資斧以示體恤自五月至七月一律辦竣計查明東城口水磨溝等處被匪焚掠户民三十七家燒燬房屋四百二十餘間共振過湘平銀二千六百二十八兩五錢京斗小麥一百九十石八斗計東西十三渠共墊發地户租價銀二千七百十二兩三分振給京斗小麥六百八十二石三斗發過資遣湘平銀四千四百九十五兩八錢三分以上各項銀糧均經臣飭由司核實支發現地面一律綏靖花客多半回籍户民均如常安業此匪類擊散後隨將搜查遣苗資遣游民振撫災户各事辦理完結之實在情形也臣維鴉片流毒已深仰承朝廷銳意圖强蠲除宿垢業經實行禁種該匪王添才等輒敢抗禁爲亂聚衆焚掠實屬不法已極幸賴聖主威福及時撲滅經此懲創以後仍責成地方官隨時切實嚴禁當不至再有違抗惟署知縣童淦身任地方查禁敷衍坐任部民抗違功令致釀重案若不嚴予參辦不足以肅禁令而儆玩泄相應請旨將署奇臺縣知縣鹽提舉銜補用同知候補通判童淦即行革職永不叙用俾昭懲戒除分咨查照外所有辦結奇臺縣游匪抗禁滋事緣由理合繕摺具陳伏乞皇上聖鑒訓示謹奏宣統二年十二月初八日奉硃批着照所請該部知道片併發欽此 
[本埠新聞]  
[關於减租問題之批示]  
　　滬道劉觀察批虞兆芳等禀云案經本道親訊據爾商民及劉保昌均供明願將請减房租事務所卽日解散當將劉保昌發回該廨從寛閉釋仰會審官寳令迅即飭令解散事務所母許片延總之求减房租必須出以和平逕向房主竭誠情商並靜候官紳商勸斷不容聚衆要挾違犯功令致干究辦並即傳諭遵照原禀抄發 
[體操會實行剪髮]  
　　滬城體操會各會員昨日在會研究剪髮問題大衆咸謂剪髮有利無弊惟須守定宗旨不易衣服以免利源外溢遂决議剪髮當塲實行先由坐辦兼書記部符秉剛君曁司令部馮晋福君會員錢勉新金鐵軍金叔平梅占春王樹槐諸君將辫剪去以資提倡其餘各會員聽其回家自剪 
[嚴催塡造巡警月報表]  
　　江蘇巡警道汪觀察爲各屬造送巡警 
 
 

Page 19

 
 
分類事項月報表一事復於前日通行所屬各廳州縣其文如下（前略）茲查各屬七八九月分之表尚未一律送齊即續有送到並送十月分前項月報表均係仍前含混概未遵照新頒表式若長此因循玩延永無整齊畫一之日旣無以彚編統計卽本年爲各廳州縣巡警一律完備之期上半年辦理情形雖已由道約略彚塡總表呈送大部而下半年應遵飭籌辦完密更不能再事敷衍致誤要政是以本道不憚煩言再三誥誡爲各廳州縣計極應遵飭認眞辦理自顧攷成萬難怠玩致干嚴咎茲經本道再將前項表式刋印並按屬飭發空白表紙務將本年正月分起至九月分止前項月報表照式塡造各一分連同十月分應造三紙趕速分别查塡限五日內呈送來道其九月分以前如尚未送者仍應按月塡造三分一併呈送以憑將月表先行轉送兩院憲一面於年內彚報各廳州縣辦理巡警成績一面核辦統計庶免延誤嗣後十一月分起務於下月初五日以前按月造送不得再延除分行外合發表式表紙札飭札到該縣立即遵照指飭辦理母再玩延致干守提 
[賣妻鬻子之介紹人]  
　　無賴朱善良將甬婦歐朱氏向十六舖仁安里口皮匠吳順發抵洋十元不允口角由探拘至工程局請爲訊究吳供前被朱借去洋三元未還今又將歐氏强欲抵洋十元被探獲案氏供年二十四歲丈夫國泰前在寗海當差刻已失業日前由朱在原籍遇見許爲代荐生意故同六歲兒子宗來隨夫來滬住居西新橋客棧內嗣因川資告罄已被朱將子賣於客棧得洋四十五元現丈夫已回原籍朱又將氏抵在吳處並欲販入烟花館求救訊之朱供在某典當爲庖丁餘供狡賴判押候移提棧主及氏子來案復訊該氏暫留 
[取締彈子房章程]  
　　一路巡警分局德巡官出示云准城自治中區函奉巡警道汪函開城內豫園彈子房旣經定有取締章程復據來函聲明並不賭博應准開設昨已傳知滬局並將章程抄發飭由該區巡官查照切實取締等因奉此合即抄章奉聞並據該彈子房主范景春具禀前來應請出示取締其執照已由敝處處塡給矣等因計抄取締章程並禀到局查豫園聽雨樓茶館內設彈子房前由城自治公所核給執照經本路二區吊騐繳還在案准函前因除飭巡警隨時照章取締外合就示諭爲此示仰該茶樓及打彈人等知悉所有後開章程務各切實遵守如有違犯即由在巡長警干涉拘解罰懲不貸其各凛遵計開章程一打彈之人除付彈資外不准以銀錢作輸贏一每夜閉門至遲以十一句鐘爲限一不准有牌骰賭博及吸烟酌酗酒情事一如有違犯上項情事巡警即隨時干涉一所領執照不准他人項替執用 
[埀涎捐欵者何多]  
　　滬道劉觀察批上海中等商業學堂楊擇曁須才兩等小學校倪家驥禀云來禀閱悉查劉江氏捐欵前經本道禀請分撥奉撫憲疊次批行能否酌撥俟全案訊結再行核辦等因在案所有全案人證早據上海縣解省審訊現在已未審定前項捐欵如何辦理著即逕禀撫憲候示遵行可也 
[留雲學堂開會秩序]  
　　小南門外留雲高等小學堂昨日上午開會舉行第一次畢業禮所定秩序如下一謁聖二揖師三給發證書四開會入座五官塲勗祠六職員訓詞七來賓演說八唱歌散會下午又開四週紀念會秩序如下一展覽成績二音樂開會三職員報告四來賓演說五試騐學科六學生講演七全體唱歌八體操散會 
[榛苓小學畢業預誌]  
　　東馬橋榛苓學堂已於日前考試完畢定二十日下午二時假座新舞臺行第一次畢業式昨日該堂已將入覽劵分送各處想届時必有成績可觀也 
[撞壞輪船之糾葛]  
　　德商美最時洋行控泰和帆船主嚴國春撞壞美利輪船一案前日午後由公共公廨復訊原告延佛威律師請追損失銀兩嚴延費信惇律師辯護寶讞員與德師副領事以兩造供詞各執判嚴交原保着補呈節略以憑察核 
[謝贈月份牌]  
　　昨承延年人壽保險公司惠贈五彩月份牌一張書此誌謝 
[謝劵]  
　　南市商團公會定於今日後假座新舞臺行第一次打靶並春秋兩操奬品禮昨承赠劵三紙書此誌謝 
[城內]  
[聚賭抽頭]  
　　滬道劉觀察訪悉虹口著名地棍劉毛毛（即劉雲亭混名赤脚訟師）張少亭（即張咸大）近又串同賭棍周桂生（混名老别相）在虹口吳家浜地方設棚叙賭抽頭漁利爰特諭飭縣局按名查拿務獲究辦 
[懲辦匪徒]  
　　匪徒李錫揚即李炳揚前在小南門城牆上偷竊電線被巡督局獲案責辦釋出未久復至西門城上偷割電線由崗巡解至西四區轉送一路分局經德正巡官訊明判令枷號示衆犯事處昨日期滿送縣經帮審承明府訊明發押改過局半年以儆 
[婦人短見]  
　　無錫人王根大僑居浦東其妻陳氏昨與同居薛小妹沈大妹招弟翠寳等口角氣忿於晚間自縊身死事被二路巡警分局巡官查明以房主韓順卿曾經在場解勸即傳王韓二人到局詰問一面立飭廿四保廿四圖地保到縣報驗田大令因别有要公委派東廳王二尹帶同刑仵書役人等渡浦往驗 
[官場休假]  
　　滬道劉觀察奉到禮部領發封印開即日期遵卽定於本年十二月二十日辰時封印宣統三年正月十九日夘時開印業已分行各署及各局一體遵照矣 
[官事]  
　　松海防同知查燕緒昨日到道禀銷三林學堂驗看學生給奬差候補同知馮元璋禀銷吳淞關查驗差 
[南市]  
[僅理宿案]  
　　總工程局昨出牌示云自本月十九日起封印以後禀詞概不收閱並仰探役等迅將未結之案應訊人証統限年內赶緊傳案聽候訊判 
[未必失竊]  
　　崇明人沈沛卿昨至工程局禀稱商人在北新鎭久大昌京貨店內爲經理此次來滬購貨住居南市鼎陞棧內前日由外歸棧檢查帳箱內失去洋二百元當向棧主王蘭芳理論一味推托請爲追究旋經湯裁判傳王到案訊據供稱被沈積欠房飯錢三個月計洋四十餘元延不付楚今又謊稱失洋希圖訛索且房門鎖匙由沈自佩並無被竊形迹求鑒判王交保代爲搜尋一面着沈將欠欵照數付給 
[吞没古畫]  
　　鹽城人許伯華前將值洋數百元之古畫七幅寄於西門外茶館主孫正清處覓主出售今向取還忽稱失去遂即扭控西區移至工程局轉移縣署訊理 
[塗改錢票]  
　　阜生烟店執事沈海文將浦東爛泥渡丁永順京貨店主丁阿根扭至工程局控被將湖北官錢局一千文錢票一紙塗改十千文來店混用訊之丁供共携洋三百五十元前往付帳不知此票已被何人塗 
 
 

Page 20

 
 
改判存洋三十元出外尋交用票人訊究該票存案 
[私收客帳]  
　　花衣街同愼米行執事趙茂華昨將其夥楊錦康扭至工程局控被吞收客帳洋五百元訊之楊供祇收過一户計洋一百三十餘元尚有三户被荐人收去判楊交保限年內繳洋一百元並將經放之帳赶緊清理 
[閘北]  
[不認姦拐]  
　　向爲保險行生意之許東生日前具禀巡警總局控告石連生即石二姦拐其妻祝氏昨經司法料飭提石二及牽涉之賈周氏到案由孫裁判升訊詎許不願到案對質旋據石供許與小的之母舅顧益齋交好因而認識雖與許妻又過麻雀數次然並無姦拐情事求鑒訊之周氏供婦人於上月念二往寗波許妻係本月初四日逃走實不知情判石及周氏暫行看管候再覆訊 
[租地紏葛]  
　　洋商瑪禮孫控陳生記欠地租銀二百五十兩昨經巡　總局孫裁判飭提陳已逃匿當將其子陳有文提訊據供此地係父親經手向該西人租地造屋立有租契二十年爲限每年租金五百兩照算祇欠租金半年餘不知情判押限交到其文再行訊斷 
[禁錮積竊]  
　　張元龍竊取閘北源昌里朱學詩成衣店衣料十餘件由英公堂移送四路二區訊責四百板開釋茲復被獲解送總局訊得該竊尚在黄耀庭徐和尚家偷竊衣服判令禁錮半年贓傳失主具領 
[流氓搶火]  
　　前日下午太陽廟附近施阿三家起火焚燬草屋兩椽事後有施之鄰居張錫卿報告四路四區稱於起火時被流氓搶去棉皮衣服數件張副巡宫立飭長警分投查緝昨由巡長王某緝獲沈根郎一名解局訊問供認贓匿姜小金子家迨往搜查姜已携贓逃逸遂將其妻趙氏拘案併解分局收押候訊 
[英租界]  
[地販還押]  
　　著名地販沈學安因與許陳氏地產紏葛被氏扭控梵航渡巡防局旋又逃至租界由局移請公廨將沈提獲押候核辦在案昨日復由捕房將沈解案請示寳讞員商之英康副領事判仍還押候會商再核 
[匪徒待罪]  
　　匪徒劉桂元深夜持刀伏于麥根路某弄內希圖戳刦行人財物被包探陳云忠拘解公堂押候查辦在案昨由捕房將劉解請公堂復訊判仍還押候下禮拜三解堂核辦 
[仍交原保]  
　　英商怡德洋行控張秉鈞孫鳳來不理貨欵一案昨經公堂復訊張延赫雷司律師到堂代表判張孫均交原保候下禮拜三復訊再核 
[欠欵不理]  
　　曾聖惠因欠馬鼎臣貨銀不理被控昨經公廨傳案過堂候訊 
[曾否串竊]  
　　瑞鎔船廠控工匠張羊炳張朝云朱根生朱阿昆吳永興吳芝林等串竊鐵板昨由包控將張等六人一併拘解公堂押候查明再訊 
[姦騙女子]  
　　虹口地保孫順和家居七浦路一百四十九號門牌其童養孫媳裘寳珍現年十八歲茲被附近隆盛米店夥徐阿毛誘至松江路某小客棧內奸宿四宵並被騙吞現洋五十四元金戒爾只前日被孫偵悉偕其孫兒孫根泉報請捕房派探沈阿炳將徐與裘女一併查獲昨解公堂訊質判徐押西牢五年裘女押女所半年期滿准其夫領回管束 
[怙惡不悛]  
　　曾人西籍之粤人羅阿弟即羅柴利亞因竊取西人亞而脫墨來克及羅馬非派克等鉅贓被探查獲昨解公堂請究官以羅曾犯竊案早經西官將入籍字樣註銷判押候禮拜五解案訊究 
[行兇受罰]  
　　周阿福徐榮福因將陸阿金門牙打落當被扭入捕房各存保洋十元暫時保出昨經公堂傳訊中西官以陸受傷屬實判徐罰洋六元再給原告醫費洋兩元惟周不到案着將保洋十元充公 
[失於敎養]  
　　頑童高根生深夜在新閘路行走被捕查獲昨解公堂訊明該孩素不安分判押改良所習藝三月期滿飭傳父母具領 
[註銷騙案]  
　　李阿林以擲包術騙取應韓氏金戒昨由包探將李拘解公堂訊無實據判將騙案註銷惟李係過犯着押西牢九月期滿再逐出境 
[自行理處]  
　　舟子沈龍福控姚金福竊取現洋一百三十六元昨由包探將姚拘解公堂請究姚供所竊之洋已在賭場輸完不能交還判姚交原告帶去自行理處 
[伶人欠租]  
　　楊炳記控伶人趙春庭欠租不還前晚由公廨孫　讞提訊判趙押限年內先還洋二百元餘准交保清理 
[折還借欵]  
　　管鶴昌控伶人熊文通不還借欵洋二千元前經公廨判熊交保每月拔洋一百元限二十個月理清在案詎熊延不遵繳因於前晚提案復訊熊求寛限讞員以原告自愿情讓　熊折還洋一千六百元押限年內先繳洋八百元其餘於明年三月底清楚 
[押追欠欵]  
　　前開新天仙髦兒戲館之吳海仙即吳阿二因欠陸錫恩戴榮根等銀兩被控由廨判令交保料理在案詎吳延不清理前晚復訊判將陸姓之欵折償四成戴等均折償六成押限年內繳清開釋 
[訟棍挑晙]  
　　寡婦劉王氏與寡媳劉金氏控夫姪劉小卿覇產行兇前經公廨諭飭地保唐全坤與宅長張小寳理勸在案茲因兩造均不受勸具禀求斷前晚經孫襄讞復訊以兩造均有訟棍暗中唆使致各堅執判即將案註銷仍諭宅長張小寳秉公勸理毋再肇訟 
[人銀並保]  
　　瑞昌木行控木作頭梁慶鋆不付木價銀兩前晚由廨訊明判梁交人銀妥保限年內先還銀一百五十一兩八錢尚有銀一百兩准於明年二月底清楚 
[美租界]  
[歲底之火]  
　　昨晨天釐路順大新衣店失火由四百十七號巡捕帮同救熄嗣由捕房查得該店保有火險銀六千兩特飭中西探前往勘查再行核奪 
[電車受損]  
　　廿八號電車昨過北四川路與張阿二之塌車互撞致損電車油漆旋即扭控捕房捕頭以司機人並未鳴鈴斥退不究 
[失竊古瓶]  
　　住店伯頓路之夏仲開昨至捕房報告失竊古磁瓶一只值價頗巨請爲查緝捕頭允之 
[賠償修費]  
　　張阿根昨駕馬車至黄浦路撞壞王阿二之東洋車由捕拘送捕房飭賠修費洋四元了事 
[圖賴工資]  
　　鄭王氏在兆豐路某洋人處爲傭昨投捕房控告該洋人圖賴工洋捕頭飭令退去候再查核 
[流氓宜懲]  
　　粤人蘇瑞初住天潼路三百八十七號昨報捕房云被同鄉流氓三人來家硬借不逐以手鎗恐嚇瘡去金表金練請爲查緝捕頭允之 
[法租界]  
[姦佔處女]  
　　某茶館堂倌唐杏生誘拐繅絲女子繙桂珍至客棧內姦宿女母潘高氏以伊女婚期在即偵悉後即向理論詎康竟覊匿不放是以報由捕房將男女一併拘獲解廨請究判唐押捕房一月桂珍給其母具領回案 
[限期變賣]  
　　時和尚將地抵押於工部局已欠利息數期控由公堂判令交保料理在案迄已日久尚未保出前期堂訊時願將該地聽憑變賣　又解訊聶司馬着即具結限三月變賣如再不賣去准將該地推歸工部局管理不得干預 
[啞子串竊]  
　　某啞子串同沈阿福偷竊英法兩界各户脚踏車交由南市明園茶館主陳步雲將贓藏匿業經公堂查明屬實昨復提訊據捕房報稱某西商所失之車現已由陳妻償還洋七十五元請予免究判陳罰洋念元惟因英廨尚有控案飭探送往候訊啞子枷號一月管押四月沈枷號兩禮拜管押一月 
[累及婦女]  
　　流氓王阿二羅阿坤楊關榮金阿大均由英廨判押西牢釋出未久茲又匿跡法界小客棧內被探偵知前往捕拿並將楊小妹王喬氏兩婦女一併拘廨請辦聶司馬判將兩女從寛開釋王等押候從重嚴辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專　 
[直隸紳士梁建章陳請資政院核議全國移民實邊辦法建議案（二）（續）]  
　　第九管理敎育 
荒民雜處不可無維持治安之法惟求簡便易行力避繁重其規定如左甲墾務官每區設墾務官一員佐治員三人督飭墾務敎練巡警籌辦敎育徵收房租等事其墾務官并管理荒民詞訟 
乙巡警每區設巡警二百名以巡官長等管理之除招募正額巡警二百名分住各屯爲常設外每户各派一人爲預備巡警農暇加以敎練平時照常營業其敎練巡警皆用常備軍操法 
丙屯董每屯百户選舉公正荒民十人爲屯董隨時會議本屯墾務守望敎育等事并勸解荒民爭議 
丁傭工荒民於農忙之時不能不臨時雇用苦工旣於每屯設立寛大官店爲苦工棲身之所早晚以巡警巡守其間以防匪人混迹 
戊秩序每區皆編立户籍以便稽查凡荒民有爭議或不法情事先由屯董勸禁屯董不能管理者送之巡警巡警不能管理者送之墾務官立法宜求簡便五年後再酌設縣官治之 
已經費此項經費墾務官佐治官巡官由國庫支給巡警三年以前由征收房租內支給三年以後由荒民按户抽捐屯董爲名譽職不受公費計荒地巡警薪餉須略從優每名每年薪餉服裝以一百二十元計算二百名年共需二萬四千元 
理由按荒民初到治理之法設官不宜多用法不宜繁以簡便易行爲要待其事務逐漸增多而法制方隨之增密設屯董之制亦以預爲養成自治之能力也 
第十交通政策 
欲開荒地必先講求交通以便荒民易於前往且可助其事業發逹茲規定如左 
甲鐵路凡荒地距鐵路河道甚遠交通不便者宜同時脩築鐵路但其制度不用寛軌用輕便鐵路計每里路平均經費不過五六千元由國家另籌專欵脩之并於農暇之時招募荒民傭工爲一舉兩得之計 
乙水路水路有通行至荒地或爲荒民常相往來之路宜同時設立水上巡警以資保護而利交通 
理由爲開荒之絶大阻力者卽在交通不便蓋交通阻隔無論往來不便卽荒地均開收糧雖多無處可售猶糞土耳交通機關之最要者莫如鐵路然吾國前此所脩鐵路多取寛軌制度計修路之費每里平均需銀一萬兩甚且需二三萬兩投資多而成路少即鐵路已亦不易收回底欵反爲國家經濟之累茲擬概用輕便鐵路每里不過需銀五六千元其利交通則一也果使異日事業發逹收利有餘再改寛軌亦無不可且開荒修路宜同時并舉以便於農隙之時多招荒民培墊鐵路遇有荒年并可以工代賑至水路雖便交通然不有巡警保護亦多危險也第十一調查通知 
欲求全國移民不可不有開通風氣之方法以袪其畏難不前之心而示以可信茲特規定如左 
甲交通自移民之各省起至荒地止沿途經過之地或用輪船或用火車或用民船或由陸行其道里若干川資若干經歷日期若干某處有招待處有官設旅店皆詳細調查列表說明以便往來乙荒地荒地之坐落幅員情勢氣候土宜皆須略爲調查逐項開列丙工作每開荒地一晌照已開之地作爲比例大約須用人力幾何馬力幾何需用某種農器每日開墾若干自某月起至某月止爲工作之期其成熟之地每晌每年耕獲之時須用工力幾何 
丁資利每晌荒地自購領起至已開止大約資本幾何其成熟之地每垧每年投資有幾獲利有幾 
戊編印凡調查情形皆分别加以編訂印刷成册頒布各省轉知各州縣自治會等處以便人人通曉以期勇往 
理由內地人民生齒日繁負擔日重近年以糧價遞增人人趨重務農而地力有限仍屬生產無多於是東三省開荒之念頗爲注重然貧者無力前往欲依稍有力者爲謀而稍有力之家又苦不知開荒詳情不敢輕於冒險遂皆觀望不前此節規定正所以促人民墾荒事業之心也（未完） 
[勸業會坐辦陳琪爲收支欵項事詳江督文]  
　　爲詳請事案奉憲台札開據江寗勸業道禀稱竊奉憲台批南洋勸業會事務所詳請選派大員查核收支各欵由奉批據詳已悉仰江寗勸業道迅將該所收支各欵查算明確禀復察核並移陳道遵照繳等因到道奉此遵查勸業會一切用欵均由陳道一手經理平日他人並未過問究竟一切用欵是否核實似應飭由事務所將清册造齊呈奉憲台發交再行派員考核是否有當理合禀祈鑒核批示祗遵等情到本大臣據此除批示外合行札飭札到該道即便遵照辦理母違等因奉此查勸業會股本係由官商分籌至爲重要當創辦之初由董事會公舉會計一員駐所經理財政嗣因職所詳奉憲台加派會計一員會同辦理良以欵屬官商自應共負責任以示權限無論大宗用欵及零星支數莫不公同會議解决後由董一會簽字始能開支職道總有監理之責實無經手之權伏查前督憲端光緒三十四年十一月十四日原奏內開一切均援照部定有限公司辦法官商聯絡一氣等語現已閉會一切收支各欵亟待清理自應按照商律由官商分别派員到所先行查算帳目以昭核實而符奏案除飭員趕速造册並一面函請滬寗董事會所舉會計董事來寗會同清查外理合具文詳請仰祈憲台鑒核俯賜札飭李道遵照一俟上海董事前來仍須先行會同查帳以免疎漏而昭愼重並祈批示祗遵實爲公便爲此備由呈乞照詳施行須至詳者 
 
 

Page 27

 
 
小說 
[軍情小說湘纍怨（十七）]  
　　王少平便把朱洪也提了出來一同審問。問他們爲什麽要歸入革命黨。和革命黨探聽事情。這五個人起先那裡肯認。王少平便呌吳小洪當堂質證。五個人被吳小洪證住了。抵賴不脫。只得一一的供招。却把事情都推在吳小洪一個人身上。只說受了他的錢。方才和他探聽消息。就是大家一同歸入革命黨。也是吳小洪親口許給每人二百兩銀子。方才上了他的圈套。别的事情。一概都不知道。吳小洪聽了。正要分剖。王少平對他搖手道。你不必分剖。你的事情我知道。說著。便當堂把蕭喜等五個人。上了刑具。收進監去。卻又對著吳小洪微笑道。你這個人狠老實。本縣也狠喜歡你。肯講實話。依著本縣的意思。狠想立時把你開脫出去。無奈如。今這般時候。正是革命黨。充斥的時候這個地方。又是革命黨充斥的地方。本縣若是放了。你禁不起别人大家都效尤起來。以後的事情。就不好辦了。吳小洪聽了。一連碰了幾個响頭道。求大老爺格外開恩。王少平含笑道。你要本縣開恩也不難。本縣只問你借一件東西。彈壓衆人的心。不知你可肯不肯。吳小洪聽了。還不知王少平是什麽意思。口中說道。小的是個窮百姓。那裡有什麽東西好借給大老爺。王少平笑道。本縣也不要借你别的。只要借你這個腦袋。彈壓那班革命黨人。王少平這句話兒。方才出口。吳小洪覺得轟的一聲。好像三魂六魄。一齊從頂門上飛出去的一般。直嚇得筋酥骨軟。一時間連話都說不出來。停了一停方才連連的碰頭道。求大老爺開恩。求大老爺開恩。王少平道。你求本縣不中用。本縣把你的口供據實申詳上去。看你的運氣罷。吳小洪再要苦求。王少平已經退堂進去。連夜據實申詳上去。要請把這個吳小洪就地正法。好叫那班革命黨人看個樣兒。照這樣的公事。申詳上去。上官原是没有不准的。那裡知道這位湖南巡撫樓中丞。本來和王少平不合。看了這個公事。故意派了一個委員。到醴陵來會同覆審。當面分付那委員。要等覆審之後。該犯供語前後相同。便准照王令所請。即行就地正法。如若前後的供詞有些差舛。便要把原犯提進省城。發交長沙府再訊。 
國外新聞 
[英將評論防務] 　　 
　　十七日倫敦電云哈米爾頓將軍所著之强迫軍役再版書中附有海軍大將維爾森致陸軍部大臣哈彌丹之短簡內謂即游弋海中之艦隊偶爾離防而蚊子艇隊密布海濱敵軍雖以七萬之衆亦不能侵入英境蓋欲侵攻英土七萬之衆必難再少也維爾森將軍謂英國實在之危險不在敵軍之侵入而在商業之被阴及貿易船舶之被毁云 
[日本社會黨將定死罪]  
　　十七日東京電云謀害日皇之社會黨幸德秋水明日將宣告死刑惟案中多犯隨後將加特赦（以上譯字林報） 
[英國船業罷工風說]  
　　十七日倫敦電云英國水手及火夫公會聲稱擬於英皇加冕期內在英德美三國各口岸同盟罷工 
[土耳其派軍征亂]  
　　十七日偷敦電云據君士坦丁電稱政府决意即派步軍十八大隊赴伊門攻討伊曼姆約哈蓋其煽動諸部落圍攻薩拉故也 
[美孚火油公司控訴之案卷]  
　　十七日華盛頓電云美孚火油公司控案案卷已裝成二十二册每册五百頁呈交高等裁判所 
[美國海軍少將辭職]  
　　十七日華盛頓電云美國太平洋艦隊司令官海軍少將裴里君近忽辭職聞已得海軍部大臣之允可 
[土耳其派生赴東留學]  
　　十八日東京電云土耳其初次派來之學生業已抵此將入帝國大學並有學生十人及貴族商人多名尚在途中此舉係由亞東公會運動所致 
[美大臣請築大戰艦]  
　　十八日華盛頓電云海軍部大臣米叶君所呈國會之報告請築較阿肯蕯斯式三千嚬之戰艦兩艘裝以三層之砲塔並添置十四寸口徑之大砲四尊 
[德國海底濳行艇沉没]  
　　十八日倫敦電云據基爾電稱該處港內沉没海底濳行艇一艘因無心開足速力所致該船所蓄之養氣足以支持四十八小時之久 
[法擬干涉荷築砲臺]  
　　十七日栢林電云法國外務部大臣闢匈君曾在國會宣稱如荷蘭果欲在拂納興地方興築砲臺各國當開會協議此事云 
[葡使聲明大局安靖]  
　　十七日栢林電云駐德葡國公使近復聲明葡國時局安靖情形財政大局尤爲鞏固 
[法國首相受驚]  
　　十八日倫敦電云據巴黎電稱下議院廊內有人開鎗二響轟擊首相白利安君幸未受傷惟公賑局董事米芒君爲彈所中（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
