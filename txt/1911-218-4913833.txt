# 1911 - 218 - 4913833

 

Page 1

 
 
   
 
 

Page 2

 
 
[閏六月十七日内閣奉]  
上諭皇室大典關繫重要着派溥倫載澤會同宗人府妥愼纂擬候朕親加裁定欽此 
上諭廣東廉州府知府員缺着李端棨補授欽此監國攝政王鈐章奕劻那桐徐世昌署名 
宫門抄十七日召見内閣總協理大臣 
論說 
[中央敎育會議事成績之評論（靜）]  
此次中央敎育會開會。薈萃全國學界名流於一堂。别有學部特派委員參預其間以研究敎育學理。富有辦學經騐之人。與執掌敎育行政之人。覿面相對。討論關於敎育一切事件。溯源導流。自可相得益彰。大有造於吾國敎育之前途也。乃自開會以來。已將匝月。轉瞬卽届閉會之期。問其會塲議决之議案。確與全國敎育有關係者果有幾種乎。徒見各懷私意 
 
 
 

Page 3

 
 
不顧大局。甚至彼此謾。罵大肆咆哮。會長旣無禁阻之方法。旁人亦乏和解之。能力。遂至議。塲規律蕩然無存。以視粉墨登台之劇塲。猶不及焉。試觀連日各報所載會塲紛擾情形。亦可知其一斑矣。吾初不料以號稱學界之人而竟演此怪劇也。是則此次中央敎育會之結果。其能有裨敎育之前途與否。實未易下確切之斷語。嗚呼。一塲胡閙。付諸東流。亦意中事耳。 
會塲討論之議案。自開會至今。已不下數十起矣。其中最關重要者。即實行義務敎育國庫補助小學。軍國民敎育等是也。全體會員對此數項問題。各有主張。不能一致。以故嘵嘵置辯。歷久始决其餘無關大體。跡涉條目之議案。議决者亦不少。將來閉會後。殆將以此爲中央敎育會首次開會之成績矣。亦吾國敎育界之盛舉也。記者對於敎育一道。本無眞實之研究。確當之主張。故於吾國興辦敎育之方針。亦不敢遽加評議。惟就現今内外情勢觀之。則吾國今日辦學之規程。似宜參酌世界大勢以及吾國現狀。融會而貫通之。確定施行敎育之方針。而後乃可獲敎育之功效。蓋當此寰瀛大通。列國競雄之秋。閉關鎖港之議。祗可托諸夢想。斷不能重見於今世。是一國政治敎育之設施在在當切中世界大勢。捷足猛進。以冀不落人後。而國力之消長。尤爲對外勢力緊弛之所繫。然欲培植國力。惟在種種設施。咸按照我國現時情勢務。剗除國民但顧個人家族。不顧國家之惡習。以啟其重視國家之漸。此爲濟危救亡唯一無二。之妙策。卽當今列。强對内對外之方針。亦莫不如是。内多忠。勇之國民。外無侵略之鄰邦。治化日隆有由來也。我國以積弱之餘。幾幾不能自保。欲求挽廻。惟在改良。政治普及敎育而已。而此政治敎育諸項。斷不能沿昔日閉關之習。以阻其進化。蓋我國自興敎育以來。於今已十載有餘。東塗西附。殘缺不全。而於敎育全體之施行方針。迄未規定。雖經。勅旨宣布敎育宗旨五項。然徒。有宗旨而無措施。崇虚逃實亦奚能得敎育之實效哉。此次中央敎育會提議之義務敎育國庫補助兩問題。實東西各國興辦敎育通行之成規。不容違戾者。且爲普及敎育計。固有不得不實行之勢。在敎育發達諸國。何一不斤斤於此按理論事固不必多加辯難。乃各會員對此二項問。題嘵嘵不休視爲敵陣對壘。二决雌雄之舉。不亦傎乎。 
至云軍國民敎育主義。固可包括於國家主義内。不必另立一項者。今主張參用軍國民主義。於敎育中者。誠以國事日非。外侮紛乘。非全體國民執干戈以衞國家。。殊無補救之方是主張軍國民主義者。實爲救亡起見。固非心懷叵測者可比。乃會員中之不明此義者。紛紛辯難。甚至反對打靶。視爲犯上作亂之起原。嗚呼諸君之效忠國家。壓制國民計誠得矣。然一旦平和之局旣破。外人長驅直入。又將何策以善其後。思患預防。固今日應爲之事。諸君亦奚必固執成見。自壞長城也哉。吾論及此。尤有感觸吾心者。上海租界明明爲我國領土。然外國之兵隊商團竟公然可以執鎗打靶。而我國商團反受其干涉。祗可操演。不准打靶。事之不平。孰有逾於此者。第外人不准我華人打靶。尚不足怪。蓋非我族類。其心必異。不謂尚有推波助瀾之敎育會員。竟以外人之手段對待我國民也。總之我國之在今日。舉凡一切設施。無論政治敎育軍備實業。其指施之方針。當咸以救亡爲目的。斷不宜按步就班。仿效東西各强國承平時代之所爲。蓋緩不濟急。理有固然。吾不知反對打靶者之具何肺腸也。學部特派員羅振玉反對軍國民主義。曾謂敎育當養成世界共同之人格。不能以現時情勢之危急。而施此特别之敎育。是則是矣。其如迫不及待何。以其立斌偏阿。附正其謬如此其他如停止畢業奬勵。廢棄高等畢業送部覆試。减少小學讀經時間等均係有害無利。不容不更張者。乃各議員亦不題大做。聚訟紛紜。諺云秀才造反三年不成眞可移贈諸君矣。至議塲之秩序大亂。高呼亂呌。尤不脱往日考生之酸風也。覩此怪象。可勝嘅哉。 
要件 
[大理院奏審明職官明安泰等夥謀詐騙按例定擬原摺]  
奏爲審明職官夥謀。詐騙得贓。按例定擬。恭摺具陳。仰祈聖鑒事。據法部奏司員被控。情節較重。請暫行解任交院審訊一摺。宣統二年十一月十四日奉旨依議。欽此。旋經法部鈔　原奏咨送到院臣等遴派讞員傳到解任之法部候補主事明安泰與原告寇李氏詳加研訊。明安泰恃符狡展。堅不認詐騙情事。復據到案人証各供。飭令牽涉之副都統霍倫秦呈遞供詞。亦抗不遵理。當經奏請將明安泰霍倫泰分别革職解任。並以錫恒錫珍爲此案正犯。該管佐領於錫珍未能傳到。復將交管之錫恆縱匿。屬不力。應由該旗開具職名。交陸軍部議處等因。本年三月二十七日奉上諭大理院奏職。官夥謀誑騙得贓恃符狡展。請旨分别革職解任一摺。法部候補主事明安泰著即行革職副都統霍倫泰著先行解任。一併歸案認眞訊辦。餘依議。欽此。欽遵咨行鑲藍旗满洲都統衙門。將霍倫泰傳案。提同宼李氏曁各項人証。與霍倫泰逐日質訊。並經總檢察廳。派員涖視。緣解任正紅旗漢軍副都統霍倫泰。係廂藍旗满洲福壽署佐領下人。已革法部候補主事明安泰。係霍倫泰胞弟李紹芬即李培枝郭義青陳九分隷安徽石埭順天大興通州等州縣。與宼李氏及其夫寇恒禮均先不認識。宼恆禮籍隷冀州。有祖遺舖産三十餘處。在京分設宼順興廣大興及糜大棧茶葉舖三家。因得患瘋傻病証。舖務均交宼李氏經管。宼李氏因夫堂兄寇恒義等合謀覇産。先後控經冀州保定府。並京城各級審判衙門訊結有案。光緒三十四年十一月間。宼李氏來京。在廣大茶棧居住。雇得未到案之王張氏充當僕婦。王張氏稔知宼李氏連年涉訟。向稱從前在霍三明四家傭工。明四名明安泰。係法部主事。霍三名霍倫泰係御前侍衛。若託伊等相助。訟事可以有贏。宼李氏即令將明安泰引至。告知與宼恆義等搆訟各情。取出呈底給閱。明安泰當將呈底帶走嗣。宼李氏因王張氏倫去金鐲二對控。經地方審判廳判。令 
 
 

Page 4

 
 
王張氏具結認賠完案。旋即因事回籍。宣統元年正月間宼李氏來京明。安泰聞知往找宼李氏。談及前事。並詢舖産若干。若官事贏後。須分給生意二成。宼李氏應允。旋由原籍將宼恆禮接至京内。在香爐營二條胡同租住房屋適王張氏因　前次被控之嫌。赴地方審判廳控稱伊有銀兩。存放宼李氏順興茶店不給。將舖夥張守義看押。宼李氏向明安泰告述情由。並囑將宼恆義等一併呈控。明安泰隨找得素識之李紹芬走至。給宼李氏寫呈。復恐走漏風聲。揑稱伊與宼恆禮係屬師弟。將宼李氏接至家内。李紹芬先已在彼。明安泰復令宼李氏與霍倫泰見面。李紹芬寫就呈詞。給宼李氏投遞。後張守義釋放。明安泰聲稱係伊說情放出。冋宼李氏索謝銀元。宼李氏當給銀廿兩。與李紹芬均分花用。明安泰潛向霍倫泰商稱。宼李氏家係巨富。假以照應爲名。借給房間。可以隨時詐騙。霍倫泰利其財産。應許借給南房五問。宼李氏等即於七月初間。搬至霍倫泰家寄住。後宼李氏因訟事總無頭緒。向明安泰等告稱。伊婆母故後。尚未出殯。若能請得封典。亦可不必涉訟。明安泰起意誑稱法部左堂紹大人與伊至好此事准可辦到。並云八月二十四日。係紹太太生日須送給壽禮。作爲打點。宼李氏問需銀若干。明安泰回稱須在千兩左右。霍倫泰在旁囑令止用祝敬銀二百兩。再用銀二百兩。備辦禮物。足以敷用。至期由宼李氏交出銀票並衣料緞疋如意活計等件。霍倫泰與明安泰密令到案之護軍明安泰之子即霍倫泰之姪成林即牛兒。覓得紹宅廢片一紙。交給家人張順。假將禮物挑走。旋作回頭形式。給宼李氏道謝。仍暗將銀物分收。嗣霍倫泰見宼李氏爲婆母之事。不怕花錢。復向誑稱伊與法部尚書廷大人前在熱河交好本年十一月二十日係其壽辰可備禮銀二千兩祝壽。此等請封小事。一准辦妥。宼李氏隨如數備得銀票交霍偷泰轉送。霍倫泰找出廷宅名片密囑成林等。仍照前法辦理。宼李氏信實。並未理會。二年三月間。霍倫泰因宼李氏京中茶店甚多。商同明安泰冋宼李氏揑稱各舖所用之人。均被宼恆義等買通。全不可靠。公同作保將伊胞姪前經到案給假治喪交管逃脱之錫恆即錫輔臣伊子在逃之錫珍荐至順興茶店。充當掌櫃。錫珍等旋揑造該舖假契借得咸培銀二千五百兩。裕斌銀二千三百兩。經宼李氏查知。將錫因傳辭　。即同宼恆禮搬至城外。衣物仍在霍偷泰家存放。霍倫泰復令錫珍等將宼恆禮誑至伊家。並在順興茶店扯用銀四百兩。買得未到案之妓女紅喜給宼恆禮作妾。宼恆禮即在南屋居住。霍倫泰等復逼令宼恆禮以宼李氏不守婦道邪淫妄爲等情。在地方審判廳控告出妻經該廳究出主使之人。當將明安泰傳案申飭完結。霍倫泰因宼李氏一人在外。不好設法誑騙。令明安泰夫婦找向宼李氏揑稱宼恆禮現在患病。令其瞧前往看。宼李氏隨明安泰等偕行。甫經進門。霍倫泰等不准宼李氏與宼恆禮見面。勒令走入東屋。看視衣物。隨將門關鎖並派到案業經散工之僕婦李氏。在彼嚴行看守。九月廿四日霍倫泰等揑寫寇李氏借字三張每張各計銀一千兩。硬令宼李氏畫押誑稱將其放出。宼李氏無奈畫訖。霍倫泰等仍行關禁。後宼李氏因霍倫泰外出。自將所帶銀圓一圓。錢票六千。給與李氏哀求放出李氏乘間將寇李氏放走。霍倫泰回歸查知氣忿。即以李氏倫竊銀兩並公事等情。送交步軍統領衙門。轉交初級審判廳訊辦。後經保釋。十月初間明安泰因寇恆。禮未將寇李氏休棄。主令寇恆禮回籍。找得本家一人替令誣控。並親送至獲鹿縣宼恆禮所開鴻順興茶店暫住。旋即獨自回京。適寇李氏在地方審判廳將明安泰控訴。飭傳宼恆禮到案。明安泰復遣錫恆將寇恆禮接回。仍帶至霍倫泰家内。二十三日該廳派令巡警堂海帶同寇李氏票傳錫珍寇恆禮候審。常海會同内城右二區巡警永年同往。霍倫泰與明安泰不容分說。即向寇李氏揪毆。致揪落頭髮一綹並將左右臂膊小腹毆傷常海等上前理論。霍倫泰等反向辱駡暍令家人關門欲將常海等捆毆並將拘票撕破永年情急奪門逃出。鳴笛召集警兵多名。齊至霍倫泰内。始將宼李氏帶回。霍倫泰旋以大員無端被警拖扭。身受損傷。區官袒庇。置若罔聞等詞。遣抱孟三控由域總廳移送地方審判廳審訊。明安泰等始終抗不到案。亦不將寇恆禮等交出。寇李氏即以明安泰等指部詐財勒贖覇産等情。在法部呈控。經部奏交到院。霍倫泰與明安泰因案經發覺。同錫恆錫珍將寇恆禮由火車送至獲鹿鴻順興茶店躱避。並向該舖掌櫃王鵬彦舖夥寇存禧揑說。寇恆禮屢被寇李氏謀害伊等在大理院轉託人情將寇李氏辦得永遠監禁　索銀二千兩作爲打點之用。玉鵬彦當湊交銀圓。五百圓烟土三百兩。霍倫泰等分携還京。令錫珍隨寇恆禮同往恩關鎭原籍。經寇李氏訪知來院呈訴。當移知總檢察廳。將王鵬彦寇存禧及焦起堂傳案。並先由該旗轉飭署佐領福壽。將錫恆送院。正提訊間。錫恆之父霍倫武。在家病故。其母因錫恆係屬長子。京懇給假治喪。飭由該佐領查明屬實。於本年三月初二日將錫恆給假五日。交該佐領領回。並諭令常川看管。限满即行送案。錫恆走回。因在院供出實情。非令寇恆禮將寇李氏誣告訟事。必無贏理。即函知錫珍。以王鵬彦等取保爲由。向太原鴻順興鋪掌宋金水詐得銀圓八百圓並親赴獲鹿曾同錫珍將寇恆禮接至家内。霍倫泰逼令寇恆禮。以寇李氏欲行謀害等詞。遣錫恆之弟錫斌。帶同投遞。寇李氏亦探明錫珍等在太原藏匿。報由總檢察廳派員。帶同寇李氐前往查拿。旋將應訊之宋金水及寇李氏帶案。分别交保收禁。十六日寇李氐與寇存禧來院過堂。訊畢交原差白永順帶回。霍倫泰欲將寇李氏搶走先令錫恆買囑素識之郭義青轉邀陳九等多人逐日在院門守候寇李氏甫至署外上車。公寇存禧跨轅。郭義青等瞥見。陳九上前。將騾頭揪住聲稱往北趕走。郭義青將寇存禧揪下。乘勢跨上車轅。白永順攔阻不住回院報明。當派警兵人等將。郭義青陳九登時拿獲屢。提明安泰質訊不理。霍倫泰亦不肯遞供。當將明安泰等分别奏參革職解任。片傳霍倫泰到院。飭與郭義青質對。並密傳成林取具確供。霍倫泰無可狡避。一一供晰前情不諱。（未完） 
專電 
[電一（北京）]  
魯撫孫寳琦電奏衡豐被源豐潤牽累倒閉所存賠欵軍餉甚鉅請飭李經楚赴魯理處并電江督張人駿飭任錫汾將交通押件撥抵魯省欠欵 
[電二（北京）]  
中國敎育會舉會長張元濟伍光建張謇 
[電三（北京）]  
賑務大臣盛宣懷奏官紳以鉅款捐賑請旨奬勵奉旨道員李銘恩着賞給頭品頂戴章慶等三十一員著照所請辦理 
[電四（北京）]  
郵傳部奏統籌郵費懇將六關所認之款照數飭撥又購運華洋物料照案請免徵税奉旨度支部税務處議奏 
[電五（北京）]  
長庚奏籌修歸化城至包頭鐵路經郵傳部議覆奉旨依議 
 
 

Page 5

 
 
[電六（北京）]  
郵傳部奏遵訂綱軌驗收章程奉旨依議 
[電七（北京）]  
前據美國來電報告駐東京美國大使阿武雷延將調任駐意大利美國大使又查爾斯武雷安將調任駐東京美國大使今知事己確實阿武雷延赴任意大利之前先於九月内回美 
[電八（東京）]  
駐美日本大使内田康哉男爵電告本國政府英美仲裁裁判條約全文七條西八月十一日已公表於東京其第一條及第二條紧最爲要緊第一條曰兩締盟國間國際問題爭案如不能解决以外交手段限於應付仲裁之性質者一切必付之海牙又其他特設仲裁裁判所之審判第二條必要之時兩締盟國可選共同調查委員但此調查可延期一年爲以外交手叚解决爭案之機會 
[公會（南通州）]  
各報館鑒通州沿港潮水淹沒居民缺食急待賑南通州各法團叩篠 
緊要新聞一 
[俄報紀日本東亞會之内幕]  
俄國羅斯柯司洛伏報載北京電稱中政府已阻止日本東亞會通信該會以經營商業爲名擬在齊齊哈爾吉林奉天北京菲列濱越南等處設立支會實則爲偵探會社由日本陸軍參謀部贊助除每年津貼日洋三十萬元外並於秘密用欵中撥付日洋五十萬元該會代理者多係與陸軍參謀部有關係之官員云 
[排長張皇驚聖駕]  
皇上與攝政王前日在大内由某處路過禁衞軍排長某（係湖北人）張皇失措及至鑾輿已近始行抽刀禮致驚動聖駕御馬當經扈從查明追究該排長不知所措乃諉罪於衆兵士刻正央求其同鄉禁衞軍馬科管帶某向濤貝勒求情未識能保全否 
[外務大臣之放棄職務]  
外務部大臣鄒嘉來因該部處於内外受制左右爲難之地位兼之事權不專空受怨謗久有跳出是非坑之志故内閣制宣布之時國務大臣頭銜他人爭之而該大臣反避之數月以來每遇重要交涉必陰行推諉稱待梁大臣到任取决最著者如澳門片馬及議收威海衛等三事迭經粤省保界會滇督李制軍海軍大臣洵貝勒等電催面詰迫難再緩而亦因循延宕不少聞問自上月簡充弼德院副院長後到部之日較前更少矣 
[理藩部之秘密會議]  
　　初九日理藩部各堂特開秘密會議係關改訂官制後本部一切應辦事宜茲探其大略如左（一）官缺裁併問題（二）權限劃分問題（三）满漢兼用問題（四）改訂部章問題聞壽大臣耆對於第三項遲疑莫决未敢由部率定擬在政事堂提出集議以便公同决定 
[駐藏大臣反對徵兵]  
軍諮府釐訂蒙古徵兵辦法前已咨行各將軍都統辦事大臣徵取意見茲聞此事除庫倫辦事大臣主持緩辦外駐藏大臣亦於日昨電致部署竭力阻止未悉軍諮大臣如何定議也 
[提署與警政之關係]  
　　外郊警察之組織與兩廳之歸併久經各堂定議其所以遲遲之原因據聞確爲提署併部一層刻尚糾葛不易决定蓋肅邸等原議以外郊警察需欵甚鉅擬即將營翼餉額及提署經費酌量提支不敷者以警廳節省之疑彌縫之并將舊有兵丁挑選敎練俾資熟手而免失所現因各大臣對於裁併一事頗有異議故一時仍難實行 
[報告邊地興學情形]  
學部近接川藏邊防大臣咨送關於學務之報告表册一件詳列巴塘等處推廣學務一切情形另附一表及說明書詳述江卞了察木多三岩貢覺桑昻曲宗等處本敎育籌備事宜及雜㺄札夷察哇作岡各地學務入手辦法刻聞學部已箚行四川提學使按照表列秩序切實籌辦并飭將各處成績每届三個月報部一次母庸待至年終始行彙報 
[倫貝子補助旅英茶商]  
 
 

Page 6

 
 
華茶暢銷於英己由駐英商務隨員電告到部茲倫貝子爲提倡商業起見已决定將各僑商量加補助以昭勸勉昨已電告駐英公使將旅英各茶商銷茶分數飭令華茶公會切實查明咨覆本部以便核具成績撥欵分别補助 
[設立大理分院之計畫]  
法部爲整飭司法機關起見刻已將大理分院章程會同大理院詳細釐訂擬於本年即行斟酌情形分别設立并聞提前設立者已决定先於東三省及直江兩省入手試辦俟收效後再行推及他省 
[蒙古實業之擴充]  
蒙古實業公司招募股欵已有成數茲經喀爾沁親王議定决計於年内擴充分公司先由烏里雅蘇台及庫倫兩處入手該分公司成立後暫先講求製革事宜一切開辦章程刻已擬定日内卽行邀集各贊成人公同討論以便决定照辦 
[中國自辦山西煤油礦]  
農工商部前曾派員赴各省調查實業近聞於山西太原一帶發現絶大最好之煤油礦一處長三百里寛約一百餘里報告到部倫貝子以吾國無此大資本擬與美國合辦各出資五百萬而該部司員多不贊成此舉蓋恐利權爲美人所奪也日昨又經共同會議决意歸中國自辦若有大資本家承辦者即可開辦其經費若不充足部中並可補助云 
[陸軍部近事]  
○電促校閱員回京陸軍部派赴江鄂校閱陸軍之沈吳雷等五員因有招摇索賄情事爲各報登載廕大臣聞之大爲震怒一面電請江鄂兩督就近查復一面電飭該員等從速回京不准逗遛聞各該員均係部中舊員不料竟不知檢束至被輿論攻擊不知將來如何發落也 
○規定官兵服制陸軍大臣蔭都護以中國所定軍服領袖皆有標識實無必要之處現已决定將軍服袖章帽章改變官兵一律只在領章上區分三等九級不日卽札飭各鎭協一體遵照 
[京師近事]  
軍諮府派定該府二等科員德國留學生喻某前往德國購辦飛行艇已於初八日起程聞飛艇一隻需價三十萬金之多云 
政府日前將皖藩連甲調授鄂藩一缺聞因係政府以督辦川粤漢鐵路大臣端方籌辦鐵路收歸國有事關重大非各省當局和衷襄辦不能有濟故於湘藩則簡鄭孝胥今鄂藩又簡連中蓋以連於鐵路郵電財政等學在外洋夙昔研究故轉此缺以資贊助並聞連方伯昨來電奏請陛見矣 
錢能訓與周樹糢同隨徐中堂赴奉天爲左右參贊及黑撫缺出周遂以左參賛資格補之迨吉撫缺出錢以爲必屬已而廷旨乃以陳昭常補授錢鬱鬱不樂徐中堂内調錢罷歸益復無聊去年摺秦藩實徐中堂所力保此次又護撫篆論者謂其不日必調封疆矣 
新官制發表每部各設一副大臣大抵即以本部侍郎之一充之聞民政部副大臣不屬於本部侍郎而屬前署侍郎之李經邁蓋以烏侍郎與肅邸意見不合林侍郎有外簡巡撫消息李爲濤邸與徐相所賞識前之以副都統記名侍郎候補皆徐濤之力日前内閣密議之時濤邸極言李某人甚精明隨同出洋之時頗資得力肅邸亦甚許可大約民政部副大臣一席終爲李經邁所得云 
崇人府禮邸肅邸與内閣總理會議擬將宗人府改爲皇室院一切改革事宜與内務府頗多區劃聞總理主張將内務併於皇室院立一局所已飭宗人府籌備擬草核議云 
時評 
[其一]  
　　中國之關税而以外人爲税務司。華官不能過問之。記者於此。未嘗不歎當日以關税抵借外欵之非計也。今度支大臣爲整頓關税起見。擬將各省海關。一律參用華人。劃清權限。不相侵害。爲將來收回關税權地步。嗚呼觀於此而益歎今日之中國已爲統治權不完全之國。彼主張借債者。方以路礦國課抵於外人。惟日不足。豈其心理與人不同耶。 
[其二]  
　　法人帛黎之在郵傳部也。其頭銜以華文言之。則爲郵政總辦。以洋文言之。則爲郵政大臣。故萬國郵政會。竟認帛黎爲中國之郵政大臣。。 
　　或曰郵政大臣爲借欵故。以頭銜抵與外國人。。亦未可知 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[被裁制兵滋事之警告]  
　　湘省被裁乾州恊制兵趙溥泉等因與某營官有隙糾合同黨多人直撲營官住宅以爲復仇之舉至中途恰遇駐紥該廳之巡防隊演操回營趙等見官兵皆携有快槍意圖搶刧正有籌議若何動手之時已被官兵覺察隨由管帶向前詰問趙等答係行路者管帶見其形跡可疑即令各兵丁加意隄防詎趙等果直前撲槍軍械官兵以有準備尚無損失並格斃趙黨二名官兵亦因稍有損傷不敢追捕惟分投扼要紥守是晩某營官家果被搶刧幸經巡防隊先行頟照將服將銀錢等項預存他處故搶去者不過粗笨雜物而已乾州廳廳丞聞此消息隨會同巡防隊管帶一面飛禀撫院請示機宜一面飛報該路防隊統領請添軍隊以便勦捕並飛移鄰封協同堵截免其竄散 
[浙江將有沙租之風潮]  
　　杭州江干沿塘沙地上至閘口下迄秋濤宫一帶曾於乾隆年間由木商呈請奏准約認三千六百九十二畝零承佃完糧作爲堆木塲所不准復升墾種有案近年潮汎變遷沿塘民地時被衝刷致沙塗愈廣每年由徽商浙東課商等三公所合繳糧税銀一百十兩七錢零而每年收入同行堆費多至一萬二千元有奇以國家公共土地永歸木商專利致土着早有煩言自浙路通車市塲繁盛民地已價值較昻該處居民沿塘築室添構水閣名爲塘税幾同習慣三公所藉此漁利每間需索規費洋五六元不等本年洋泮橋木客施某向袁姓租得基地一分援例建造徽商董事宋某索規不遂煽串一公所控其侵佔要求折屋審判廳飭書丈量未悉塘沙沿革僅憑理想左袒團體判令按月認繳地租洋三元名爲沙租施某以原租一分月租四百文今以數椽水閣勒繳重價似欠平允方擬上控間事爲沿塘居民所聞大動公憤咸謂塘基沙地界限確鑿木商恃有奏案歷年侵入官塘妄稱奉旨專利且數十年來亦無沙租名目現擬聨合二百餘戶上控一面要求自治公所特别開會公决對付方法 
[東三省近事]  
○修築伊公鐵路東督趙制軍近來連次電致郵傳部盛大臣密商要政聞爲經營由伊通洲至公主嶺之輕使鐵道已將勘測之詳圖及預籌各辦法特派專員封送到部請即查核聞盛大臣擬於日内遣派工師詳細覆勘方能决定約計開工時期至早在本年八九月間云 
○防禦馬賊之佈置奉天等處馬賊猖獗趙督已請陸軍部借京畿兵改爲東省巡防營分編六鎭聞其新式鎗砲及彈藥（代價五十萬元）擬由德國購入已得陸軍部之許可不日當委員往德購買 
○擴張實業之預備趙督以東三省礦山甚富擬設置一完全機關擴張舊有之分析礦質所設立化分礦質局購置機械已囑勸業道編纂章程趙督又擬於奉天設置工業學堂定於八月開校正監督以外國人充之副監督則用本國人不日當募集生徒其定額共四百名 
○趙督巡視吉江趙督於本月初五日起程前赴吉江兩省巡視一切返奉之期尚未確定 
○熊司使整頓鹽灘奉天鹽運司熊秉三司使於前月三十日赴營口察勘鹽灘於閏六月初四日回奉現正籌議整頓鹽灘辦法聞不日尚須入京奉天各報謂其赴營係相度移建鹽運司署於營口者係屬誤會 
○交涉司之晩餐會韓紫石交涉使於初六日午後二時開晩餐會於交涉司署列席者爲日本人茂泉满鐵地方課長田中同社昌鐮田奉天人所主任諸君聞俟許九香接印後勾留二三日即赴吉林履新 
○二十萬之損害賠償日俄戰爭時在營口之我國人爲俄軍奪去馬匹不少曩昔我國政府向俄政府要求損害賠償額一百零一萬七十盧布俄國亦未以爲不當然近日我政府有主張要求二十萬盧布之說云 
分類新聞政界 
[不准增設法官養成所蘇州]  
　　蘇省初級審判廳推事陳炎曾廣鐄等日前具禀提法使擬請設立法官養成所考取官紳班學員百名入所肄習每人每月收學費洋三元另加膳費一切章程均遵照法部奏定 
 
 

Page 11

 
 
章程辦理乞核准飭遵並請咨部立案左法司核得蘇省臨時法官養成所業已議定附設於法政學堂内現在正在考取學員入所肄習不日開辦未便紛紛增設以致漫無限制即行駁飭不准 
[禀陳膏店閉市情形鎭江]  
　　鎭郡城廂内外各膏店罷市情形迭紀報端茲丹徒縣文大令因風潮木息特於日前晉省謁見蘇撫程中丞請示機宜聞中丞盛怒謂烟鬼總不能造反如再抵抗准另籌烟膏專買辦法着會同李委員至鎭商辦倘有暴動即派兵彈壓勿稍畏懼總之查照加捐均事在必行該地方官亦不得操切從事文令奉諭後卽乘車返鎭矣 
[開放葫蘆島之人物奉天]  
　　葫蘆島開作商埠之議倡自鄭蘇戡方伯而韓紫石司使金仍珠觀察等深韙其議極力贊成當時錫督委鄭爲督辦遂定分年籌備辦法先在該島設立開埠局聘用工程司從事建築並擬修一鐵路銜接京奉路綫嗣鄭因事晋京韓司使即承辦其事督率開埠局次第進行近因韓司使升調吉省民政司次帥以此事極關重要且該局甫經成立非洞達時機諳熟情形之員不足當此重任遂遴委金仍珠觀察接充是差查金自錫督委充官銀號總辦後次帥到任札委兼充綜核處總辦今又添委督辦一差蓋所謂長袖善舞者歟 
[札發土藥印花税單長沙]  
　　湘藩日昨將土藥印花税單及辦法摘要開單札發各局處畧謂查土藥改歸自辦業經刋發關防並將補税告示印發在案所有補税應用印花税單並通用指銷單曁各項戳記土秤等件應即先行札發以資應用至各項條件前已由司詳定在案在各該局處辦理初不厭再三審察誠恐臨時檢閱不及詳查或多誤會茲將辦法及原詳一併摘要札發仰即查照認眞辦理云云 
[同仁堤暫行停工湖北]  
　　湖北黄梅縣内二堤長數百里地跨贛皖鄂三省前因被水冲潰於四月間由贛委高令彤皖委薛令泰福鄂委李令繼沆等分叚合修頃因内河水漫取土甚難三省委員會同决議撤局停工將土夫妥爲遣散秋後再行續修日昨李令等據情電院請示鄂督以現時水漲農忙本非修堤之候自應照准俟秋後水涸接修除飭司轉札李令等遵辦外特電請贛皖二撫查照 
[廣東禁賭之成效廣東]  
　　粤省清理財政局准藩司移稱查預算押餉一款宣統三年歲入列二十六萬餘兩本年三月禁賭各押生意清淡屢有閉歇餉項銳减現在修正三年預算案内已將改爲十八萬兩應請於辦理四年案内改爲十八萬兩云 
軍界 
[標營將次來鎭鎭江]  
　　向駐江陰三十六標現奉憲檄移駐鎭江以資防守茲該標營房工程已竣日昨已先到一營尚有二營聞定於二十日一同來鎭云 
[調查綠營裁撤後之情形長沙]  
　　湘撫楊中丞昨准陸軍部來電飭將裁撤綠營花名缺額以及裁撤後如何劃分權限每月所節餉糈可餘若干積存公款若干産業衙署基地器械軍裝共計若千産業基地衙署約可變價若干統飭造成詳細表册卽日彙解到部以憑查考 
[典商禀請防營緝匪安徽]  
　　徽州黔縣十都地方永泰典當前次被匪刦去銀洋衣物等件甚夥業經該典商報由該縣令迭次嚴比捕役勒緝迄今未獲一犯現該典商聞有弋匪周松和等在逃禀請撫憲飭防營帮同嚴緝以期務獲而維商務 
[皖北缺餉之危急安徽]  
　　皖北巡防各營餉糈已有數月未發昨經該處支發局電省告急請速籌欵撥給以免譁潰藩憲連方伯接電之下大爲焦急又以庫欵支絀决計另籌散放矣 
實業 
[松郡市面大恐慌松江]  
　　松郡自通源惠大兩錢莊相繼倒閉後各存戶均有戒心紛向各莊提取存欵幸各莊中如甡源允康正和德裕裕泰各莊皆資本充足屹立不懼然究因銀根奇緊紛至滬上飛運巨金以備緩急商會員紳見市象危險爰飛貼通告盡力維持略謂案照通源惠大兩莊相繼停閉一時人心惶惑紛紛提取存欵影響所及全市震動本會爲維持大局起見當經派人調查各莊帳目均係存放實在針孔相符已取具五莊互保契約存會一面由本會備具加保印結送請府縣憲備查勸令各存戶暫不提動存欵一俟年終清賬即可照常流通此係保全市面即所以維持存款各存戶事屬切已諒均樂於贊成除由府縣憲出示曉諭外特此通告 
[樹藝公司大獲利揚州]  
　　揚州樹藝公司由胡某等集資創辦數年以來頗著成效所種樹木已有利息惟葡萄一種獲利最鉅聞每石售洋二十餘元之多該公司之獲利於此可見一斑 
[茶廠從緩開辦長沙]  
　　南洋華僑張國華等擬就湘醵資省創辦一絶大茶廠已紀前報茲聞張君等以本年茶市已過不必先行設廠故設廠之期當在明春也 
[商品陳列館催徵品物杭州]  
　　浙省商品陳列館爲本年籌辦應行手續前經勸業道董元亮詳報撫部通行各屬徵集天産人工各種商品限期運送來省尅日開幕一面詳請税務大臣暫將此項商品免予征税會同藩司另製特種三聨單俾免阻遏而昭信守嗣據税務處咨准免税並限定每種祗准報運一件改三聨爲四聨如到館陳列售脱仍須補繳税釐以重國課等情到院札道照會各府商會遵辦去後現聞此項聨單業由該司道妥擬格式呈送税務處一面發交杭甬商會並通飭各府廳州縣傳知所屬商界團體限期一月内迅將運賽品物妥速輸送來省以便擇期開辦云 
[歸張鐵路之進行山西]  
　　歸張鐵路已達天鎭近日土工漸次修築由大同府北門外經過矣本地人民購買空地建立機房者實繁有徒將來此路一開大同商務必日見起色 
[工業界擬開大會奉天]  
　　奉天省城工業界之志士於日前會同集議决計組織工務總會以資振興工業擬於月之十九日招集省城全體工業家開大會發表宗旨並議定辦法以便定期組織總會云 
雜記 
[大江報被禍近情漢口]  
　　漢口大江白話日報經官塲封禁拘其編輯人詹大悲發交禮智巡檢看管已詳前報茲聞該館之編輯何海鳴 
 
 

Page 12

 
 
亦經地方檢察廳會同巡警捕獲由刑庭提同詹君興之對質詹自承爲總編輯兼發行人責任歸渠獨負與何無干何亦自承爲副編輯廳中遂允其交保如需傳訊時務即隨傳隨到不得違誤 
[公益研究會保全古跡揚州]  
　　揚州康山欽工古跡甚多載在府誌近有地保勾通劣僧串賣頑石八十一塊事爲揚州地方公益研究會查悉刻已將抬石之人拘住由會長函請巡警總局曁江都縣桂大令揚州府嵩太守親勘嚴究矣 
[是亦嘉惠行旅福建]  
　　擄人勒贖爲厦門惡俗日前該廳有高崎鄉某甲經商吕宋挾資回里不料甫解行裝卽被陳姓强族擄掠而去其母情急當赴道署喊寃慶疊升觀察訊問之下立傳厦廳王司馬會同謝協戎帶兵前往押放并爲之出示禁止該甲母子乃感德靡已 
[浙江之雨雹風潮杭州]  
　　杭垣自六月下旬迄今大雨時行頗似深秋氣候十五日午後四時江千沿塘一帶狂風驟雨間以冰雹塊大如蠶頭映日晶融約三四分鐘致居民誤作大雪合城喧傳相顧錯愕十六晩三句鐘時狂風怒號飛沙走石屋瓦椽棟軋軋欲折十七日正爲錢江大汛遇此狂飇被難損失者又不知有若千起也詳情續錄 
[櫃書擅改畝則江西]  
　　贛撫札藩司云案據職員朱承和等以鄱陽縣戶書舞弊擅改畝册訛索民間等情來轅具呈查完税聽從民間自行投櫃交納豈容册書擅改畝則紊亂錢糧大干法紀亟應澈查懲辦爲此仰布政司札飭饒州府提訊詳覆 
[短篇偵探小說某提督妻]  
提督。諱其姓名。。並忘其籍貫或曰即提督亦不自知爲何省人也。提督少隨某商。流寓江浙。稍長。投身營伍。從某帥剿匪。以功遞陞提督。匪平朝命以提督駐守粤東。蓋倚以爲長城之寄也。 
提督攜眷之任。駐節虎門。環統節署而居者。皆麾下武弁。斧鉞森嚴。勇夫香閉。鷄鳴狗盜之儔。宜乎其絶跡矣。時則各弁所居。發露刦。案絶夥。偵員四出。線勇羅布。竟两月餘。不能捕一賊。 
久之。署内之兵弁隷役。亦忘失器物。日有所聞。各弁則竊竊聚議曰。。此内賊也顧人面是賊。賊面是人。誰歟而能識賊之眞相者。於是各嚴僕役。愼守錀鎭夜搜查不少歇。而夫物如故。 
於是營下老兵名陳華者。名捕也。年逾六十。鬚鬚銀白。而矍鑠如壯年。聞其事。喜曰。此捕。務中最有意味之事也。遂自爲毛遂。請於各弁前。意以爲此易事耳。當捕此狡賊。支博諸君一噱。衆曰可。 
比夜。老兵則急裝持械。由某弁屋内階下。躍立前簷。瞥眼間。老兵已杳。各弁歎曰。有此奇技。而沈沒於老兵。彼蒼之忌才乎。抑終有大器晩成之日乎。是不能不爲斯人惜也。 
翌晨。老兵復由簷前下。謂諸弁曰。賊不在。環節署各屋中。當自有在。諸弁曰。賊果何在。老兵囁囁曰。節署。且非節署僕投。而節署之要人也。衆大駭。謂之曰。若毋妄言。烏有堂堂宦眷而作賊者。老兵思索有間曰。諸君許我列節署烏衣隊耶。期以十日。不得賊。廟暫是白首以殉。言時自撫其項。衆未及答。老兵復曰。捉賊誠非難事。顧賊果爲署中要人。諸君當爲。我任責。毋與老兵作難也。 
諸弁聞老兵言。籌畫者久。僉曰。姑試之。老兵言或有據也。遂回提　。尅日以老兵拔補親軍衞隊。老兵旣入節署。而竊案之發見愈頻。。衆皆嗤以鼻曰。老兵言僞也。毋寗多餂數两餉銀耳。老兵不答。 
一夕。銅漏已轉四響。老摐忽延衆弁抵署旁破屋中。衆籠燭至。老兵再拜曰。賊已獲。幸不辱諸君命。雖然。老兵恐不能久居此。會當他去。願諸君貸我以資毋稍緩 
衆以老兵言異。皆錯愕相顧。旣則曰。賊果何在。曰至榻上睡者是也。雖然。勿妄進。衆前覬之。則提督妻也。衆大駭曰。提　果爲盜耶。老兵笑　。人贓並獲。胡得非盜。言時。指屋隅小篋曰。此贓物也。釋之殺之。唯諸君命。殺則老兵可居此。不然。則毋寗予老兵以川資。亡命山澤。猶得留老命以爲他日諸君用。衆曰若旣　賊。胡尚鼾睡未醒乎。老兵曰。是有故。顧諸君幸毋揚聲。彼將醒矣。彼醒而覩諸君。是老兵以害已爲未足。而又害及他人矣。彼爲提督妻。又安肯以作賊爲諸君知耶。旣知而以他故排斥。意中事耳衆以爲然。（未完） 
[譯叢]  
司代痕大特報載柏林訪函云。柏林官場。爲捕房罪犯私用軍火脱逃事。特示捕役。謂前時警察人等。不用手鎗。以重人命。但嗣後見有害自治毫無疑義者。准用手鎗。于是弗倫可之製造家某君。見此命令。即函致柏林各報館。謂可用彼發明之軍器名曰暫死手鎗開機時。射出化學雜質。能使强人毫無知覺。可歷時。十分或十五分鐘之久。惟於目力有害呼吸稍難。然無永久之害。並請曾經試驗數次。與彼發行之陳說相符。且欲將該手鎗送呈捕房。爲捕房最有効力之軍器云。法報言巴黎有一巡兵。忽得氣厥症。昏迷若死。氣息不屬。遲遲一日夜。絶無生氣。乃爲之殯殮。將舁棺葬之半途忽聞有聲自柩中出。錚錚如叩關僉知有異。急用巨斧劈而啓之。驀然躍起。衆驚且喜少頃。呵欠而言曰。幾悶煞我也。數日後。其病若失。此眞罕聞之事也。譯誌之。 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞L ] 
[救火聨合會之憤言]  
救火聨合會函致城自治公所略謂閱報載西北城自治恊贊會聨合輿論折衷社爲敝會收管穿心街周方二公祠致函貴公所詰責辯論無微不至敝會同人敢爲貴公所陳述一二查周方二公祠被縣捕役陸富林及其子桂全先後佔據六十餘年並將後面祠屋改作民房任意出租周方二公等神位龕早封閉經敝會收管後從封板中覔出向日之無人顧問可知即西北城地方自治協贊會亦非近日成立成立後亦並未顧問可知至於修葺拆造二層工作之費孰鉅盡人可知敝會以經濟困難原擬略加修葺即可照舊崇奉神位平時研求學術而茶肆遷出後細加考察百孔千創無從下手欲變計重建則一時的款難籌故收管將近二月而工作尚無日期原函有聞之匠人云中堂添設萬年臺欲供發起人長生祿位與周方平分一席敝會同人程度或不逮該會該社亦斷不至如此胡閙匠人之語果亦輿論之一然聞此語者何人該匠現在何處請貴公所轉致該會該社明白指出自當詳詢該匠因何興此謡諑重誣敝會或得諸敝會中人之口述不妨函致敝會細究此事至於横行之跡豪奪之心未識何所見而云然事之未然者不妨懸空立論已然者必有實據可指亦請貴公所轉致該社該會詳細見復俾得知過而改重拜該社該會之賜 
[飛沙走石之大風雨]  
　　滬上自入秋以來天氣甚熱前晩黄昏時得有細雨稍覺凉爽詎至夜半忽然狂風暴雨相逼而來又值潮水大漲湧至岸上如浙江路湖北路西藏路松江路及南北蘇州路等處均積水成渠幾成澤國其時有煤炭船一隻泊於鄭家木橋西首浜内因風緊水急致遭沉沒幸未傷人而黄浦灘達興銀行門前之大樹一株被風吹倒昨晨即由工部局派匠前往砍伐樹枝時有工匠余小毛立於樹上竟被風吹下跌傷頭面等處血流如注旋由同件扶入醫院請爲醫治并聞地處低窪之各棧房所儲貨物亦不免稍受水漬而二馬路外灘草地上之鐵練及鐵柱五根亦竟折斷 
前夜風潮大作由浦東氽來棺木一具在四馬路外灘碼頭旁蓋已冲去旋經好善者出資雇人設法撩起抬至日暉港定海善長公所餘地上暫放候召家屬央保認領如兩個月以後無人領取即當埋葬 
前晩黄浦中所泊大小船隻走錨斷索者不計其所一時人聲鼎沸驚駭異常美租界之揚子路閔行路吳淞路密勒路靶子路等處地勢較低積水至二三尺之深楊樹浦塘山路等處道旁所栽之樹木電桿吹折甚多房屋圍墻亦坍倒數十處 
法租界菜市街等處各街道俱水漲盈尺直至昨晨八九點鐘始見退盡老北門外大街騰龍池浴堂樓上同益居茶肆之屋頂被風吹坍壓傷司賬店夥等三人司賬受傷尤重當由捕房舁送醫院醫治未知可保無碍否 
又據天文家某西人報告本年秋汎定有大潮流溢至岸滬上各貨屯積之處頗覺可危查本年中國各省水災疊出受患之家指不勝屈大則喪失身家小則損傷財産雖曰天灾流行人力亦未始不可防範願滬上商民早爲未雨綢繆之計則大局之幸也 
南市裡外馬路兩旁之房屋前夜均被淹入直至三點餘鐘水始退出昨日調查風雨摧殘之處如沿途電桿路燈及小閘橋之楊樹小九華西首劉姓圍墻又貨捐局東北隅之房屋坍塌數間人俱無恙又各馬頭之貨棧其浸混之白米昨日即由各行家貶價售賣購者絡繹頃刻售罄荳油牛油等物略受損失尚無大碍城自治公所内外兩進房屋亦俱進水路政處失去煤油甚多沿　木壩亦冲毁大半設風力再猛則其患不堪設想矣 
城内羣學會操塲之廊栅被風吹倒聞其造費約需洋二百元又道署東皂房口有大桑樹一株被風拔起此樹約歷數十年高數丈大數圍又縣署前電線亦被吹折其餘高牆露台吹坍者亦不計其數老北門外沿浜有一大樹亦被吹倒 
昨日下午五時徐家匯天文臺報告大風已在浙江外之某處觸岸不能定其實在之處因電線中斷之故今仍將向揚子江前進其力漸小惟旦夕尚有大東北風羅崇東北並起新風向臺灣進發一二日内將抵中國海面海嘯之患似已可免 
 
 

Page 19

 
 
昨日下午風勢雖已稍殺然因情形可危故並無輪船離埠 
昨夜十句鐘後又有風雨較前夜風力稍减而雨則尤大歷時又久適當潮漲之時沿浦各路想又淹沒矣 
[鼠疫牽涉界務]  
　　閘北四路二區轄境天保里等處近因發現鼠疫連日由中國公立醫院選派醫生調查施救英美工部局以是處與租界接壤深恐蔓延亦於昨日午後四時先派打樣西人至彼處察看卽於海寗路馬路正中澆洒栢油劃分路線繼由小工車來鐵皮甚多擬自錫金公所迤西直至南川虹路遍竪鐵皮以防疫鼠越境爲害該區巡士查見後立即回禀巡官以其不應越界動土且彼處華洋交界路線亦未劃准未便任其當路阻碍爰即飛禀總局局長得報立委交涉科員與工程科員等馳往阻止並加派巡警妥爲照料一面禀請滬道劉觀察核示遵行至傍晩觀看之人甚衆匯四捕房亦派巡捕前往照料以免擾事 
文匯報云自昨日起（十六日）未聞有患疫之人昨日所報甘肅路有人患疫一節今已查明病者實於星期三日由閘北有疫之區而入租界此誠令人大爲满意今將設法以防重有此事至法租界之人如何染疫尚未查明故不能斷定其是否疫病綜計連日患疫者共十九人不治者十四人 
捷報云工部局衞生處防疫一事除照例捕鼠查屋外並竭意籌畫一切其最著明者在租界之邊吳淞路之外西藏路海寗路附近建造大皺文之鐵欄長約一英里四分之一雖用以阻止病人行入租界其目的則在阻止染疫之鼠由疫區逸入租界也目下有工人一百五十名從事於此甚爲忙碌 
[上海鼠疫發現四誌]  
　　十六日侯光迪醫生復至天保里一帶詳細訪查見荳腐店隔壁一家内空一榻器詰所往始悉其人姓朱名阿榮因畏疫氣傳染已遁至英界甘肅路錦泰銀樓當即追蹤往尋遂於上午十二點時覔到當用橡皮病車送赴公立總醫院救治此爲英租界發現鼠疫之第一次陳家恩醫生於十六日在松成里各弄重行調查五十二家未見有患疫者惟十五日所查春風館飯店樓上四百九十七號門牌十歲小孩張和干頸腋腿各部有核於下午送往公立總醫院甫至院中卽殁沈觀察以法界永興里四號已有鼠疫發現深慮蔓延當派王吉民醫生率同法文書記王懋亭君親往永興里調查三十家並無一患疫者復由法界工部局利谷醫官於十六日早親赴染疫之家調查並用消毒法將房屋地房屋地板蕩滌潔凈 
[六誌絲廠女工之風潮]  
　　閘北協和等各絲廠女工同盟罷工迭誌前報茲聞前日下午各廠東及經理人公同集議有謂宜酌加工資一二分和平解决者有謂女工動輒要挾此次若允加價適長刁風仍宜堅持到底者聚訟紛紛莫衷一是是以昨日仍未開車云 
[實行憑照購士]  
　　上海禁烟分公所接辦理松屬吸戶購土牌照捐處照會云本月初十日奉蘇省禁煙公所札開奉撫憲程札開宣統三年六月十二日准民政部咨開本部會同度支部具奏各省征收牌照捐擬定劃一辦法一摺宣統三年六月初四日奉旨知道了欽此欽遵恭錄諭旨鈔黏原奏咨行貴撫遺照可也等因並附原奏一本前來本撫院准此查原奏内稱嗣後不得再行就土計膏並吸戶一律發給牌照曁嚴飭所屬調查吸烟人數蘇省現辦章程是否悉合至所收捐數多寡以及或向吸戶直接收取或責成膏土店代收彙繳應即酌量情形隨時報部抄黏札所遵照並移布政司知照此札等因到所奉此除咨藩司衙門查照外合就抄黏札行札到該處卽便移行一體遵照毋違等因奉此除移知松江府外相應備文黏抄照會貴分公所查照傳諭各土商所有吸戶購土務須憑照發賣照章代收捐款母得以多報少致干未便 
[索還勸業會商股之手續]  
　　商務總會通告南洋勸業會與股各商云商股本息銀兩迭次禀請查照奏案發還蒙南洋商督憲兩次具禀皆經度支部咨駁不准茲事於官商交際之間關係甚大鉅數股本豈容以部議而輕於一擲已代勸業會董事及股商擬就續禀之稿卽請諸公於十八日下午三句鐘惠臨商會核定以便繕發 
[西捕對於管押劣差之要求]  
　　公共公廨差夥向榮被王正勳控告索取保費洋三元由廨訊實判送上海縣管押兩禮拜在案茲聞駐廨五十八號丁捕以該差夥解縣時未請捕房派捕護送有違定章且向例如有差役索詐一經公堂訊實須報捕房故昨晨禀請寶讞員曁英翰副領事飭將向榮帶回改押捕房以符定例中西官退入領事憩息所即與原審官孫襄讞磋商良久以案已斷定未便更易遂傳諭該捕仍照原斷辦理 
[聶讞員奬勵華界巡士]  
　　小東門楊恊興土膏店上月十二晩被盜搶刧已迭誌前報昨日法捕房將拘押之李尚文及英捕房移回之劉金奎一併解送法公堂請訊南市一百五十九號巡士郭錦華亦到案質証禀稱是晩上差在集水街見有多人追捕强盜巡士奮赶上前拘住撳倒一手探索警笛正欲吹叫已被用刀砍傷逃去後由法界五十六六　三西巡捕帮同獲住送案請究當有陳大明一盜已送縣署又據副捕頭 
 
 

Page 20

 
 
率帶該兩捕到案伸訴前情並將兇刀風砲呈案訊之李供於上月初七日由清江動身趁搭小輪遇見王老板一同來滬餘語含混劉供在新集鎭隨王老板來滬所帶之洋係王老板囑我收帳收來餘語狡展聶司馬以此案該巡士頗資得力奮勇可嘉遂勉諭數語以示奬勵諭畢飭將兩盜一併送縣照例究辦 
[通俗宣講社第二期宣講]  
　　通俗宣講社定於本月十九日午後四時假座大南門外中道橋南貧民學堂舉行第二期宣講會請梅君竹廬演講勸貧民讀書之利益事關敎育要務不論農工商人届時均可往聽倘遇風雨講期不更已由總幹事袁頌豐君通告周知矣 
[愼食衞生會記事]  
　　十九日爲愼食衞生會第二十次常會之期因天氣炎熱擬暫停止一期准於七月十一禮拜日照常開會又聞該會所製勸戒紙煙鉛牌已函請自治局總董李平書君飭人分别張掛所議開辦愼食衞生素菜館亦已租定四馬路五層樓房屋俟修于完竣卽行開幕 
[更正]  
　　本月十三日所載海利公司與壳件洋行之交涉一則今查明所傳各節全屬子虚用特更正以昭核實 
[城内]  
清官難斷家常事○西淘沙塲凌家祠堂凌何氏投縣禀控夫伯凌伯堂圖吞家産當奉本縣田大令傳同原被升堂研訊浚何氏供丈夫故後所有田房産業契據均被夫伯掌握求其均分反遭軀逐不能存活求恩公斷均分凌伯堂供小的弟兄四個第二第四早故第三前年故世所遺弟媳何氏原係人家小妾犯案發堂出外後與三弟　識多年一體看待每月收有房金一元五角并逐日給錢一百歸何氏零用未常輕慢現更不守婦道日夜在外姣識和尚及流氓等事時常到家吵閙三弟故後任其自由不予深究反遭誣告南市大碼頭地皮係出租於人造屋早經將契出抵在外所收地租抵付出息祠堂坟山均係公産不能均分今奉提訊求恩察核大令得供謂何氏　清官逄斷家務事今爾旣已來案秉公斷結着爾夫伯貼償爾洋五百元願否具結何氏堅求分産大令怒曰爾之刁潑本縣盡知念爾女流格外從寛免予深究候飭查明再行訊核 
生意全憑本事○郁生桂控陸永盛花子行主陸守和陸行扦等無帖亂規等情到縣奉田大令提訊郁生桂供自從陸永盛開市以來近處四面貨色均被伊等壟斷請究陸守和陸行扦同供鄉間收買花子向章不分界限將本求利惟鄉人所願趨向陸永盛行係鄉下两間空屋備堆花子門上貼一字條非滬上花子行可比大令得供判令生意各人各做斥不准理 
繳欠延限○張有餘前將不舉價之田單抵借某公司洋二百元不還被控到縣訊明具限十天歸償今届四月尚未清繳奉田大令帶比張有餘一再求恩寛限交保再限半月措繳再延千比 
不准交保○聞家財帶比繳欵今已先繳鈔票十元現洋十元餘欠再四求恩交保出外措繳大令不准判押追繳 
互相控訐○王家幹前投撫轅禀控瀾港口舍人馮錫齡舞弊把持批飭靖江縣就近提訊而靖江縣以案關税餉禀明滬道請示劉觀察以此案先據馮錫齡來轅禀控署中有案可稽特飭靖江縣將王馮控案解道研訊前已懸牌準十七日下午研訊及至傳齊原被及傳招刑杖人等到轅已傍晩矣所有訊供情形明日續錄 
申斥捆保○浦東二十四保五圖梱保陳思堂姚杏三沈根香前奉海軍總統解鎭冰軍門諭飭在製造局對岸購地爲營造海軍船塢之用詎該保等不思公益暗中唆阻曾由軍門函致上海縣請爲示禁並定官價曉諭在案無如各保利欲薰心所購之地均立白契事爲楊師橋區董查悉報請提究即奉田大令飭提陳思堂姚杏三沈根香等到案申斥一併押候嚴辦 
善於說謊○詹綬庭與哈培記在縣控告詹悅庭拖欠往來銀两詹悦廷亦赴道上控飭縣訊斷茲經田大令飭提綬庭悅廷到案於前晩研訊判將綬庭交差看管一面着悅廷將歷年賑簿呈案茲將堂諭錄下詹綬庭在四川開設烟房虧累硬將欠欵拉入滬號天下萬無此理該商在滬連抵押　滬産業併支用九千餘两無可措置又硬賴賬目不清澈查義善源等號函復又不差錯種種謊言指不勝屈四川烟房欠欵應歸詹綬庭自理不與滬號相干詹綬庭收押 
道批三則○粤民鄭如桂禀批本道訪查該民此次請照有人索費甚鉅究竟該民共用費洋若干付交何人收取着即據實詳晰呈明以憑究追再行給護如爾隱飾不報本道惟有將此案撤銷勿謂言之不預也職員孫家瑚禀批據票尚屬實情仰上海　傳諭紙廠股東代表先予掛號侯結案時一律攤派可也黏抄並發唐延鰲禀批此案查賬員克佐時報告書評判公允業經本追擬定堂諭行廨宣佈飭遵旋接律師　烈來函照賬算來少扣七百六十羅布合洋九百五十五元一角二分應在克佐時所開七千一百三十六元内扣除已知照克君允即轉致等語復經本道函致美總領事並行知公廨在案杳克佐時本係两造公請核賬之員而費烈亦爲該被告延請經理此案之律師如果克佐時所交第一至十二號賬略不憑開乾銷貨原單該律師斷無不爭之理今旣以原賬少扣知照克佐時更正其爲該賬查明確實可知案巳斷定所請未便准行仰會審官寳令轉諭遵照 
道轅記事○高陸行工巡局委員嚴善徵專丁到道續假四天两淮候補經歷章奎候補知縣陳其恕昨均禀見 
[南市]  
　斃並非染疫○本邑城自治公所總董李平書君訪悉王恆甫在上海醫院因飯氣絶又薛家浜橋畔倒斃一人恐有患疫預防傳染是以查問該院醫士即據報告驗得王恆甫之死係因血管暴裂無從施治並非患疫又據南區報稱路斃之瀏河人原係素有病容身穿棉襖並非染疫云 
支票欵應照付○海門人向操油荳米業之陳惟金扭吳淞公和泰米店執事崔菊莊至裁判所控稱前由公和泰出給夏姓客支瑞大莊支票一紙計洋二百元係六月三十日期卽由夏將票付給小號荳欵當時照對無誤豈料至期無着等情訊據崔供此票由某客借去票根未付是以尚未付清判交保予限五天理楚支票暫存 
船戶短交漕米○振新米棧在　判所控運糧船戶簡明發承裝漕米短交十九石四斗王興發短交十八石五斗又透支水脚洋四元五角請爲追給訊據該两船戶供認不諱判交人洋並保予限五天理繳清楚如違押繳 
眞正揩油麻子○城自治公所路政處送舞弊偷减燈油之天燈夫王小毛至裁判所請究湯裁判訊供不諱判戒責五十下從寛逐出 
[閘北]  
供詞不符　錦成絲廠控小車夫頭胥嘉子喬守元等車繭舞弊一案前日經警局陳裁判覆訊因胥喬二人前後供詞不符判仍還押候查明實在再行核辦 
夫婦離心○嚴祥和控妻嚴譚氏即阿鳳與大馬路廣仁和鞋店主杜忠記私姘匿居虬江橋迨至尋見欲將譚氏領回被郭阿友逞兇覇阻等情前日經警局陳裁判提集一干人質訊屬實因該氏堅求發堂不願隨夫婦家判氏還押杜罰洋三十元郭罰洋二元嚴祥和飭退候傳 
各有不是○住居王家宅之魚販徐炳泉前晩與黄根福夫婦互撞口角由馬巡一併拘入三路分局解送總局研訊徐稱被毆失洋五十元黄稱毆失時表一只裁判官以两造均有不合判各拘留五天 
 
 

Page 21

 
 
[英租界]  
幸遇隣人○王李氏誘拐閘北姜學樓家九歲男孩名小三子初在白克路若居三天旋即帶至浦東前日復領往池浜橋附近議價四十九元賣於某押店内適姜之隣人經過撞見立即通信與姜報知捕房將氏與孩查獲昨解公堂經寳讞員會同英翰副領事訊知事起華界判送巡警總局訊辦 
冐牌被控○瑞泰亨洋貨店主甬人王長林因出售冐牌德商順利洋行所製之雙星牌絲襪被該行查悉控由該管領事照請會審公廨於昨日飭派差探將王傳案經寳讞員商諸英領判王帶回捕房存洋二百元保出候禮拜六德領堂期解訊 
又來誘賭○虹口著名賭棍張榮榮在塘山路華洋交界處擺設賭樹誘賭其同黨張和尚等已經公堂押辦張則被逃未獲詎前日張之同黨沈金祥又至租界内誘賭被捕查獲昨解公堂訊供屬實判押七天 
違禁售烟○周連生賃居虹口元芳路四百九十六號屋内因私設烟榻售烟被捕查獲昨解公堂訊明罰洋十元充公烟具燬去冒名謊騙○唐寳生控王蔭卿冒駭茶葉一百八十磅昨由捕房將王拘解公堂訊實判押两禮拜 
聚賭受罰○杜和生高榮廷顧阿六同在海寗路九百八十號門牌某剃頭店樓上私設總會聚賭被捕房查悉於昨日將三人併解公堂訊明判各罰洋二十元充公 
妓女有父○妓傭林老二等控陳張氏唆使妓女花中魁捲逃業由公廨判將張氏交保限交花妓在案昨由捕房將花妓之父張蘭亭傳案訊據供稱伊女現在天津聞所欠伊等帶擋尚有局帳及房間内什物均已被拍判張與陳張氏均交保候移提花妓到案再行訊核 
傳訊被告○左仁湛控胡忠斌王國恩欠銀又印度人哈利心控張榮常借洋不還等案昨由差探將被告三人一併傳至公堂過堂候訊 
同居無禮○張徐氏控同居人應松求誘奸伊女許張氏不遂行兇等情处由捕房將應拘解公堂請究許張氏訴稱應於深夜掩入婦人臥室向詰支吾情急叫喊遽被毆傷訊據張徐氐供與其女略同質之應供不承認孫襄讞商之英貝繙譯官以徐氏母女均受微傷姑寛判應罰洋十元充公如再不安分准原告隨時控究 
酒店違章○四馬路某酒店深夜賣酒被一百十四號西捕查見昨將店主華雲梅傳至公堂訊實判罰洋两元充公 
負氣吞烟○新署對門如意樓老虎灶主江北人唐三門日與樓下餅灘主山東人某甲因加租起釁互毆唐即負氣吞烟圖盡幸被二百四十一號印捕查悉車送同仁醫院醫愈昨送公堂訊悉前情判唐開釋候傳該餅灘主到案歸晩堂訊理 
流氓擺賭○流氓陳阿星紏同黨羽在蘇州路擺設三四賭攤被捕拘獲昨解公堂訊實判陳先枷七天期满再押一月 
唆使偷竊○過犯祁而生唆使石路富貴樓下餅攤上學徒龔明卿竊取其師史長根衣服由探查獲昨解公堂訊明判祁押三月期满逐出租界龔交捕房帶回傳其師領回管束 
省釋無辜○潘國豐控沈謝氏潘毛氏謝嚴氏謝德甫等串拐伊妻羅氏賣於洙涇地方一案昨經公堂復訊因謝德甫無干開釋餘人押候再訊 
[美租界]  
客棧違章○北河南路四百三號何江泉所開之客棧因未將寓客姓名登載簿册違犯警章被探查悉禀候公廨傳究 
夫妻反目○住居鄧脱路之沈阿友昨與其妻王氏口角爭吵該氏忿恨異常將髮髻剪去由印捕查見併送捕房經捕頭詢問一過分别斥釋 
姦拐女子○崇明婦人高王氏昨報捕房云女兒被某甲姦拐來滬匿居西華得路請爲提究捕頭准之 
西婦潑悍○昨有葡國婦人至吳淞路九十八號雜貨店買物論價不合擊　磁器數件由店主主報告捕房請查 
[法租界]  
拾獲銀幣○周阿成前日拾得某西人　失之銀幣一紙當爲包探　知拘入捕房解廨訊究周稱因不知章程故未送交捕房現已用去洋五元情願償還聶　馬姑念無知從寛着交還洋五元開釋 
蠻而無理○某洗衣作夥陳瑞樊前日至某洋商家住宅内硬欲上樓管門人杜小海阻止不依反被行兇遽將釘錘擊破杜愚樑血流不止杜即喚捕拘入捕房解廨訊究判押捕房七天 
科罰馬夫○馬夫陳阿友前晩停　道左不但不點車燈人亦離開由巡捕拘入捕房昨解公堂訊究判罰洋五元充公以儆遵章誘良爲娼○嚴桂林同外祖母王趙氏投廨控稱舅母前被蘇阿慶帶來上海以代　帮傭爲由押入英界鳳鳴里野鷄妓院内爲娼向論逞蠻送案請究質之蘇供不承　判押候查明再核 
[海上閒談]  
　　上海地方。軋時髦之地方也。飲食起居。無不力趨時髦。此次皖省水災。報不絶書。誠爲目下最風。行之事。而上海無之。非軋時髦者所願也。乃於十六夜二時狂風大作。墻傾壁倒。馬路中水深沒膝。雖未成水災。已煞有水氣。於是上海之愛時髦者走相告曰。我輩幾爲皖人之續。！我等幾爲皖人之。續！ 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[清理義善源賬務處任道台等呈部院文（續）]  
其三各經理押欵李右丞押欵時期參差不一謹體大部咸電還本之意擬請截至二月二十一日各該號停歇之日止此後均即邀免計息具二月二十一日以前未繳之息無論號産押産自産擬請各按時期核作本銀免息一面卽於核作規元時就便核辦以昭公允而歸省便一面由職處會同交通滬行公揭清單登報布告並移會内地地方官商會號産自産即資照料押産並催原主趕緊如數備欵取贖不敷仍須補找較可略少糾葛其四各該號及李右丞共係押借九處交通銀行三百十六萬零三百兩現由職處遵飭承認理還擬請歸併直接一律核作規元截期免息未繳之息仍核作本免息皆係遵照大部咸電藉留盈餘之諭就此通融歸結其原押據自在仍應存其信用查中外通商以來押欵範圍最廣即押據信用最重無待職處繁稱博引本年五月上海錢對以南市有甯波李氏惇元堂産業在高易洋行永豐錢莊押欵一案官批難以承認幾破押欵範圍致激衆怒將沿粤垣紙幣風潮幸蒙大部主持於上商會設法於下解化無事其機隱伏適值幣制將改深恐有觸即動所有李右丞三次押據未遽自收之銀二十八萬七千七百兩謹懇憲台垂念滬地實在商情市面並維持押據信用大局仍請大部飭下交通滬行卽以規元如數撥由職處代爲承領並免計息藉濟急需亦略省核作之煩以十四節是否有當伏懇憲台察核督飭交通總協理核准施行其李右丞寄存交通滬行物産契劵等件並請察核清單飭下該行尅速知會職處即偕代表前往該行眼同檢點照單交收一面即催代表就此趕緊措欵抑職道等更有請者該號惟無現銀以致收歇職處爲統一清理機關如欲咄嗟而措現銀數百萬兩不特無此權力抑且無此情理可靠押件情形又復如此幾類楚歌四壁從何更展一籌幸蒙大部埀察咸電特示通融現急需銀四十萬餘兩山東洋欵有關中外大局華洋商本票存欵逐日踵門逼索並慫駐使領事遠則在京近在江海關會審公廨嘵瀆不已職道等與代表號東各該經理應付萬難之處尚不足恤設有變幻牽引即予懲治時亦已遲想李勤恪李文忠在天有靈必當注念或今日均尚生存如衞武之詩賡抑戒貽謀裕後卽在輿論必共翹盼朝廷眷懷勛舊不靳特别之恩施今蒙宫保堂憲成全之至意實即安全之大猷職道等敢拜下風代求無厭可否於給領應收押欵尾找規元二十八萬七千七百兩之便飭下交通滬行添撥規元十一萬二千三百兩合成四十萬兩之數俾應急需此項規元十一萬二千三百兩於撥領之曰起由職處或代表代具收條照市計息訂期本息清還一面卽由職處及代表督飭該經理將收回寄存物産及江海關扣件設法措款如謂鉅款未可空挪亦未便如該號營業時之來往則請就寄存物産内酌提數件由代表繕立押據仍訂期計息届期本息一併清還必不稍有延誤在交通祗如大海之流涓滴必增商界公評在該號則如埀絶之得復甦稍解目前急務且物極必返今滬市敗壞已達極點權窮變通久之理天祚中國興起商務樞機所在時局轉移特畀憲台權位成此援手之宏功大慰羣情之仰望職道等藉免隕越臨禀曷勝屏營迫切禱盼待命之至所有遵飭承認押款縷晰籲懇核奪飭遵緣由除分呈並江海關押件一案另牘籲陳外爲此會同江甯勸業李道呈乞憲台迅賜察核祗遵實爲公便須至呈者 
謹將交通押欵借欵數目清帳核繕清單呈請鑒核須至單者 
查清帳係交通總管理處於李右丞辭退總理交缷之後按總分行九處原帳核明呈堂一面由李右丞代表照抄函送職處督飭各該號經理分别復核登注開列於後計開交通京行押欵借欵四十九萬二千五百兩 
一義善源京號押款銀二十二萬五千兩 
查前項係大清銀行股票二千一百五十股北京電燈公司股本銀一萬兩繕據押用登明 
一義善源京號借款銀十萬兩寳聚源借款銀二萬兩義大典借款銀二萬兩 
查前三項係期票匯票等項商業往來之款别無押件京市向稱借款寳聚源係該京號在京往來錢莊義大典坐落安徽五河縣登明 
一漢口公興公司借欵銀十二萬七千五百兩 
查前項實係交通京行與該漢行合押該公司及大智門地皮産業應作押欵登明 
以上共押借鋃四十元萬二千五百兩核數相符理合登明 
交通津行押欵銀四十一萬兩 
一義善源津號押欵銀十六萬兩 
查前項係天津恆康里房地契照共四紙吳竹記借劵一萬五千兩大清股票六百五十股灤州煤礦股票二百二十股蕪湖碾米公司股票五百股淮鹽票兩張繕據押用登明一義善源滬號押款銀二十萬兩 
查前項係上海日輝呢廠押據合同會票各一紙股票息摺一百股劉問鄒天津田地杭州丁姓房産押據松江朱家角醬園契據等件繕據押用登明 
一義善源京津號之裕源長爐房押欵銀五萬兩 
查前項係天津餘慶堂房屋契據兩紙繕據押用登明 
以上共押款銀四十一萬兩核數相符理合登明 
交通滬行押欵銀一百萬兩 
一義善源滬號押欵銀二十萬兩 
查前項係上海内地自來水押據繕據押用登明 
一義善源滬號押欵銀二十五萬兩 
查前項係漢口餘慶公司地皮房産時值銀一百十二萬兩該號名下七成應值銀八十萬兩繕據押用登明 
一義善源滬號豐裕戶名押欵銀十萬兩 
查前項係印度支那股七百零二股匯通股三千股英查華股五百股飛力兵股一百股華安保險公司股三千股新旗昌股一千六百股通商銀行股三白五十股繕據押用登明 
一義善源滬號棣蕚堂戶名押欵銀八萬兩 
查前項係裕新紗廠股四百四十股大生紗廠　票一萬五千兩王大生名下道契押據各一紙繕據押用登明 
一義善源滬號義記棧戶名押欵銀十七萬兩 
查前項係大清股一千一百三十六股交通股四百股繕據押用登明 
一義善源滬號押欵銀二十萬兩 
查前項係期欵立有期票又有劉問芻合同借據各一紙押契二紙契三紙共值銀三十萬兩作押並言明内有八萬兩係豐裕名下不能作抵登明 
以上共押欵銀一百萬兩核數相符理合登明 
交通漢行押欵銀二十一萬两 
一義善源滬號豐裕戶名押欵銀八萬两 
查前項係豐裕期票两紙計銀八萬兩登明 
 
 

Page 27

 
 
一公興棧押欵銀十三萬兩 
查前項係漢口公興公司日租界地皮産業及大智門地産與交通京行合押登明 
以上共押欵銀二十一萬兩核數相符理合登明（未完） 
國外新聞 
[朝鮮總督回抵東京]  
　　十六日東京電云日本朝鮮總督寺内伯爵己於今午回抵東京 
[日本中央大雨]  
　　十六日東京電云日本中央曁東京諸地昨夜大雨如注各處交通都受損傷 
[墨西哥鐵路將歸美有]  
　　初七日紐約電云據傳墨西哥官有鐵路不日均將讓與美國財政家（以上譯字林報） 
[德國拘獲偵探嫌疑犯續誌]  
　　十六日倫敦電云據每日紀事載稱德國白萊門拘獲之英人係名斯脱華脱爲倫敦之律師且任騎兵雜誌之副撰述今將在萊浦齊審訊云 
[英上議院通過國會議案]  
　　十六日倫敦電云上議院已暫停討論國會議案十七日倫敦電云上議院昨復討論國會議案馬萊子爵宣稱設此案失敗英皇曾許增錫貴族使其數足以抵制他黨之聨合云上議院已將國會議案通過贊成者一百三十一人反對者一百十四人名數旣布下議院歡賀極形誠摯 
[英國政界領袖患病]  
　　十六日倫敦電云反對黨領袖貝爾福君今日將赴培特格斯天就醫 
[倫敦罷工之影響]  
　　十六日倫敦電云各報皆恐倫敦因罷工而有乏食之虞目下大批食物全無市面零售者三四日内均將售罄十七日倫敦電云今已調安特沙軍隊一千名至倫敦協同維持秩序並諭安特沙全地之軍隊豫備一切 
[羅馬敎皇病狀續聞]  
　　十七日倫敦電云羅馬敎皇曾經醫生於膝上用針以去惡血現竭意謀復其元氣惟恐難以如願 
[波斯大局可危]  
　　十六日柏林電云波斯黜王之黨與現在德黑蘭部署大爲得手 
[倫敦旅館失火]  
　　十六日柏林電云德國前任殖民部大臣丹堡君近寓倫敦卡爾登旅館館中不戒於火致所携行李悉行被燬 
[德國工界近事]  
　　十六日柏林電云德國五金工人之違章者均由廠主令其歇業 
[德國武員宴待日將]  
　　十六日柏林電云日本乃木大將已由栢林軍界設宴款待駐德日本大使珍田男爵時亦在座乃木大將深謝德國政府准其游閱軍務各地之嘉意旋由戈爾士男爵舉杯道頌願德日兩國邦交長此輯睦乃木大將已由德皇邀其至曼恩士閱操明日卽將啓程赴彼（以上譯文匯報） 
[飛船游行之時間]  
　　巴黎電法國飛船家凡特來君乘飛船游行約三點四十五分之久（譯中法新彙報） 
小說 
[言情小說投海孤兒（八十九）]  
咸司偵察旣久。始略得端緒。乃告之警署。已爲左證。立拘摩爾而搜其室中。又得鑽石十餘枚。摩爾初不之承繼詢以鑽石來處。摩爾乃不能答。讞定。摩爾當縊。而摩爾無心之中。忽自言爲德斐司餘黨。今德斐司已改名迭克司。爲輪船公司之主人。彼有天幸。殺人越貨。未嘗敗露。德斐司者三十年前之巨盜。屢犯刧案。未能破獲其人。數年後。德斐司忽不見。官中人以爲死矣今驟聞摩爾之供詞。乃極怪詫。威司尚恐摩爾挾仇陷害。則留意偵視其人。是時迭克司方返倫敦。威司日夕伺之。無肯少懈。一月之間。實證皆得。威司遂於昨日造喬佛利許告之喬佛利大喜視其證據則一一皆確實無舛。喬佛利夙知弗倫富士與迭克司至善。意弗倫富士必知其事。遂偕威司同訪弗倫富士。意欲脅之吐實。不料迭克司適在是間威司乃直揭其隱。喬佛利則歷誦其爲盜之實據。一一無爽。迭克司乃大震讋。知不能幸免。不得已卽自具服。弗倫富士者。雖知迭克司少年時爲椎埋之事。然不過得其大概。至於迭克司原名爲納貝德斐司。則并弗倫富士亦不之悉。第於澳洲回國之頃。欲向迭克司假貲以恣其揮霍。故屈意下之。久乃成爲密友。此時聞迭克司爲盜之證據。已爲偵探所得。則大驚而顫。若失魂魄。迨威司旣逮迭克司去。弗倫富士猶張目直視。不能發語喬佛利即謂之曰密司脱富士君老友被逮决將雉經萬無倖免之道矣弗倫富士倉皇答曰。知之。惟吾與彼友。。乃不知彼能爲盜幸君爲我剖白。感君滋甚。喬佛利曰。君勿皇劇。即與彼友。但不預刧掠之事。固無傷也。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
