# 1920 - 150 - 4916987

 

Page 1

 
 
   
 
 

Page 2

 
 
   
 
 

Page 3

 
 
時評 
[和說之兩歧（冷）]  
　　以北京消息言之則和會方計消滅以上海消息言芝則和會又在復興何兩說兩歧若是之甚也北京消息是則上海之消息非上海之消息是則北京之消息非然而兩說又似皆是者何也 
　　以意測之大約北京消息在先而上海之消息在後北方代表見南方政府之分裂方以爲和議無望故有自請撤回之舉及接南方代表之函告故復欣喜而接受乃有此兩歧之消息若謂此中又有何鬼崇不免深之乎視淺人矣 
[夾袋中之討伐令（老圃）]  
南方果應討伐與否及討伐令果應發出與否今姑不論但討伐令爲一事實行討伐爲又一事北方果有討伐之能力乎諸將果能不逗遛觀望乎此第一問題也又實行討伐爲一事討伐而能獲勝爲又一事果戰不能勝而兵連禍結不如守之爲愈也果不能守雖欲戰無益也此第二問題也又討伐南方爲一事討伐異已爲又一事今之與段派反對者不獨南方也北派中與段派爲敵者其勢盛於南派寧能盡討之盡伐之耶抑用聲東擊西之法借南伐之名而行以北伐北之實耶此第三問題也且也征服敵人爲一事征服中外之人心爲又一事以今日段派之人物與今日段派之所作所爲果能舉異已者而一網打盡耶即能一網打盡矣能保異己者之不復生耶此第四問題也 
[命令]  
　　六月四日大總統令參謀總長張懷芝呈陸軍第二十七師參謀長吉興另有差委謂予免職吉興准免本職此令 
　　又令任命高維嶽爲陸軍第二十七師參謀長此令 
　　又令參謀總長張懷芝呈請任命蔣尚永兼熱河陸軍第一混成旅參謀長應照准此令 
　　又令外交部呈請任命何厚琦兼安東交涉員應照准此令 
　　又令簡業敬給予三等寳光嘉禾章此令 
　　又令汪韜給予三等嘉禾章此令 
[專電一]  
　　北京電滬王請廢對等和議電内容謂軍容瓦解已無對等資格並引在滬四總裁宣言林吳發表岑罪狀爲證但徐對此電不置意 
（五日下午鐘二） 
　　北京電王揖唐東電主廢和會中外屬目（五日下午二鐘） 
　　北京電王揖唐昨晚來電請將滬和會取消另取統一適當辦法（四日下午九鐘） 
　　北京電外交團議擬再致勸告中國應在國際上立足忽得再内爭（五日下午二鐘） 
　　北京電京津商界聚議反對南北開戰（五日下午二鐘） 
　　北京電本日指令靳雲鵬呈假期再滿病仍未痊懇准免本兼各職由呈悉着再給假二十日加意調理俾早就痊用副厪念 
　　北京電靳准假令今日申刻尚未下聞因改二十日與薩磋商　　北京電直曹派秘書長王某來謁薩謂如不下討伐令敢以百口保吳佩孚無他（四日下午九鐘） 
　　北京電蘇李電告已迭電譚延闓止攻頃又電岑陸勸湘南停止進戰退回原防特將原稿呈覽 
（五日下午二鐘） 
　　北京電今日安系各報謂昨日下午吳新田已奪回衡陽（五日下午二鐘） 
　　北京電參陸處以湘省兩張來電多自矛盾安仁寳慶忽說已失忽說堅守眞相難明今日派童煥文往湘確查（五日下午二鐘） 
　　北京電交曾以三十萬滙湘濟餉（五日下午二鐘） 
　　北京電府電張敬堯各軍子彈已發出二百五十萬現存無多已飭廠趕造（四日下午一鐘） 
　　北京電鄂電監利通城等十一縣因接湘境已特别戒嚴（五日下午二鐘） 
　　北京電張敬堯冬日來七電（一）報告寳慶方面敵軍分路進攻我軍不支退守後方（二）報告調范國璋部赴湘協防因欠餉未發中途停頓（三）請撥給李奎元所部子彈一百萬軍餉二十萬（四）衡山寳慶方面激戰甚烈請迅令趙劉兩旅援助（五）報告搜獲南軍身上之軍政府岑春煊進攻命令請電詰軍府（六）湘西湘南南軍正在激戰請迅撥鉅欵械彈（七）安仁危急張宗昌力薄請速撥一混旅援助 
（四日下午一鐘） 
　　北京電張宗昌電敵軍圍攻安仁與我軍激戰甚久敵軍復調集大隊包圍我軍左翼我軍以後方空虛始退守渌田待命以又茶陵方面攻擊甚急我軍以四面受敵暫向洪山廟市口里退守現派旅長潘鴻鈞爲前敵司令（四日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電張敬堯支電馮玉祥稱敵在鄭家驛附近占據幫聚船隻夫役極多大戰在卽速發欠餉 
（五日下午二鐘） 
　　北京電吳軍在漢交部派車太少昨鄂王代電請飭交部向各路多借貨車俾一次運完（五日下午二鐘） 
　　北京電吳佩孚軍仍在漢口府急電曹錕請飛飭吳師速返不得逗留漢口（四日下午一鐘） 
　　天津電駐京奉路廊防之西北軍第二混成旅現預備出發南下 
（五日下午十鐘） 
　　北京電德州兵工廠長宋振綱報告邊防處謂趙倜派商德全來廠監視不許運出軍械段批先問國務院參陸處如彼處無辦法我有辦法（五日下午二鐘） 
　　北京電海部派軍學需兩司長赴厦謀接洽南第軍但措欵數日僅得八百元勉强成行（五日下午二鐘） 
　　北京電施使電最高會議於上月宥日議决准委員會與俄代表議通商並准重要問題委員與各國代表商會頃來詢我派何人及對俄通商意見又電前義京議定與俄通商以貨易貨不帶政治意味頃俄與英議以現金購各國貨物法尚反對英似有承認俄政府意（五日下午三鐘） 
　　北京電新督電俄舊黨阿連闊夫率敗兵千餘請由迪化經喀什赴英因似破壞我中立已拒絶 
（五日下午三鐘） 
　　北京電察電俄軍官神父五人由新經綏入京赴滿站江日已由豐鎭登車（五日下午三鐘） 
　　北京電本日命令劉尚清爲黑龍江財政廳長袁永廉爲財政部司長李景銘爲印花稅處總辦 
（五日下午二鐘） 
　　天津電夏節開支非千萬不足政府籌措尚不及半故又派周自齊來津運動借欵（五日下午十鐘） 
　　天津電棉紗市面忽現恐慌因各廠以前定日貨互相批轉賠累甚鉅及因日金暴漲紗貨跌落損失者十居八九有以致之 
（五日下午十鐘） 
　　天津電商會通告謂中義實業銀行所登廣告與事實不符未准立案前禁用該行鈔票（五日下午十鐘） 
　　天津電直省議會通電反對蒙古王公以蒙地作押私借日債 
（五日下午十鐘） 
　　北京電教部參事蔣維喬由贛電部入天姥爲僧辭職（四日下午九鐘） 
　　北京電張國淦與英使議漢商借欵依民國三年九月原議 
（四日下午九鐘） 
　　北京電京謡言盛軍警加派守衛保護地面並禁造謡（五日下午二鐘） 
　　北京電北大廢考運動蔡校長持四種理由嚴駁（五日下午二鐘） 
　　香港電軍府東電薩詰問邊防軍入陜理由請阻止（五日下午三鐘） 
　　香港電昨省會咨當道取消欽廉改隸案（五日下午三鐘） 
　　香港電督署昨大會議對湘方針岑楊龔馬魏等列席决派馬濟率軍援湘並令沈鴻英就近助兵 
（五日下午三鐘） 
　　香港電報界聯合會昨閉會今日在荔枝灣開歡送會（五日下午三鐘） 
世界路透電 
[英俄通貨與法國]  
　　二日倫敦電法國因恐英國受俄國現金以抵英國供給俄國之物品後法國對俄要求將受妨礙故對於與克拉新氏開談判事表示不安之意路透電社探悉此項談判之主旨乃在定商務交際辦事之初或須用金一部分但英政府與其他協約國相同所求者非現金惟欲爲西歐得糧食與原料耳聞英相直至知法國之意見後始與俄員克拉新氏接讀此後高等經濟議會討論各事各協約國代表均可與會云 
[倫敦之中國公公記]  
　　二日倫敦電中國公會今日在倫敦舉行常年會議主席安德森氏宣稱幹事會曾請政府注意在華英僑上書所陳日人在魯之行爲置英日盟約之精神與文字於不顧等情安德森氏又稱日本如自以親善和平之條件與中國解决爭端則將大有造於遠東之協和且可洗刷抨擊日本取侵略政策之責言安德森氏又稱美莫理遜博士之事績謂博士曾謁力引導中國入於正軌中政府如從其言别所處地位當遠勝今日云 
[英日同盟展長說]  
　　三日倫敦電英日盟約不及於七月以前談判修改大約將展長一年以便防杜德人勢力侵入遠東 
[各國近事記]  
　　二日匈京電公共幸福總長台瑪爾氏及外交官賴柴氏現取道赴巴黎簽對匈和約 
　　二日維拉克魯士電前總統加蘭柴之婿亞圭拉將軍已率軍降新政府政府許其乘船離墨 
　　二日柏林電當道發表文告否認伯林日報所載革命軍聚集於柏林附近之說 
　　二日巴黎電協約國國際經濟議會法代表亞佛諾氏現爲與俄國商務委員團主任克拉新氏開談判事前往倫敦米勒蘭總理曾授以訓令 
　　二日舊金山電拉門德氏頃由遠東歸來今日在某俱樂部演說稱讚日本慷慨放棄對滿蒙之保留案謂此舉使遠東問題距解决更近一步 
　　二日倫敦電英相喬治今日在下院答覆質問語俄國必須先允釋放英俘英國始能與俄重行通商 
　　二日華盛頓電無烟煤礦主人及礦工已接受威爾 
遜總統之提議由總統派員解决工資爭端 
　　三日倫敦電戰艦凡里安特號與華斯派愛特號現載水兵一千三百人在愛爾蘭第房港登岸開往昆斯登 
[太平洋路透電]  
　　四日海參崴電海參崴臨時政府元首梅佛狄夫接到上烏定斯克政府外交總長之電其文略曰俄勞農政府外交總長齊吉林氏與日司令大井氏之宣言已成和平迅速解决遠東問題之穩固基礎勞農政府承認遠東民國之獨立民國應統一建設獨一政府並會同與人交涉與外人交涉時務請函電接洽或派代表來此此爲扼要之圖務須避去衝突而對於俄羅斯與日本尤宜和平辦理云云梅佛狄夫氏與海參崴日本外交代表松平氏晤談歷數小時之久聞討論重要問題已有良好結果梅佛狄夫氏又接到巴黎傳來勞農焉府代表蘇克洛密諾夫氏等之電其文曰遠東民國之電余已送歐洲各報登載速派外交外表團來歐俄羅斯官僚刻抵制汝等也貝加爾政府近狀望示知現宜佈置海參崴與歐洲聞之有統系電信交通云云 
　　四日海參崴電傳聞清理謝米諾夫障礙之談判刻在進行中謝氏黨徒已無希望日人現僅待適當時機切實行事 
　　五日上海消息路透電社探悉滄州石家莊鐵路公司與意人代表著名工程師維拉氏已於六月一日簽定草合同由意人擔任敷設直隸省内鐵路一條由滄州起至石家莊止與津浦京漢及山西鐵路相接所需材料經費皆由意人擔任此路業已測量圖式業已繪就收入預算亦由該路公司編成但尚須由意人一一核對草約予意人以六個月期限俾决定能否擔任此項工程並規定資本一千萬元依照目前圖様此路共長四百五十五里預料建築工程三年可畢查日人近曾向北京政府索取由德州至石家莊之鐵路讓與權但未成功 
　　五日上海消息前駐瑞士日使本多氏今日由日抵滬本多氏請路透社否認彼將繼小幡氏任駐華公使之說此行並無政治意味彼嘗於七年前游華今之重來蓋欲調查社會上與經濟上之變更狀况耳 
　　五日北京電曹錕現開築保定至天津之軍用大道 
　　五日北京電美使署因徐樹錚在蒙徵取摩托車捐妨礙商務已向中政府提出抗議按照現章五人坐位之私用車每行一次徵捐五十元五人坐位之經商車每行一次徵捐百元七人坐位者徵捐百五十元 
　　五日北京電吳佩孚之軍北進者因缺乏火車被阻現每日祇有二列車可用且甚多耽擱 
　　五日北京電今日午後有明令許靳雲圖續假二十天因十天不及疏通一切也 
　　五日北京電徐總統與薩代總理均反對安福閣員請下明令征討湘省南軍之議 
　　五日北京電意代使杜拉索侯爵已實授爲駐華公使 
國内要聞 
[北京通信（穆）]  
　　討伐運動與中擱之眞相 
　　自寳慶衡陽報陷而討伐之聲甚囂塵上計自上月三十一晚衡寳敗耗到京一日上午團河即議討伐二日又續議一次而張敬堯率駐湘全體軍官申請討伐之電亦於昨晚到京今日參陸辦公處開特别緊急會議討論此案除向在參陸處各要人以外傅良佐丁士源代表段氏曲同豐以邊防師長資格張景惠以奉軍司令資格均列席焉傳丁曲三人秉段命而往當然主討伐最力張懷芝亦附和之然其他各要人則以軍費之困難與無可勝之把握及討伐以後之不易收拾皆不以討伐爲然互相辯論直至下午四時始行散會其結果則（一）暫不下討伐令（二）暗修戰備接濟湘省餉械（三）即日致電軍政府嚴詰無端進兵佔地之理由請明白答復俟得正式復電後再定方針三日來轟傳之討伐令問題至今日始告一結束 
　　如上所述表面上之行動也試進言其裏面討伐令之内幕攻南尚是第二層而先决問題則爲藉征南機會以貫澈武力主義之面目使段祺瑞出而組閣故討伐聲與段閣聲混而爲一連日團河會議均以此爲歸宿一面令張懷芝以參謀總長名義請徐下討伐令一面由彼等密電陜甘閩皖名督使一致通電主張擁段征南據接近段派者所談半月以來團河長沙間之往來密電每日必有四五次張敬堯連日通電及請下討伐令之聯電頗有謂係段派授意或擬稿使拍發者蓋主戰空氣固若輩所極欲製造之物前此湘南無事尚主援陜平川今有湘南問題當然有理可說也段氏自身亦頗有老子興復不淺之狀態日前晤兿近東海之某君欣然問之曰「東海和平之夢今已醒未」言次頗示據鞍爨鑠之意以爲如有用我尚可馳驅故欲由下討伐令以促成段閣者卽謂爲段之自謀亦非揣測逆億之語而段系諸人更興高采烈籌備一切曲同豐陳文運魏宗瀚諸人當然預備軍事曾毓雋則自告奮勇謂如果征南願任籌三個月費而素爲接洽日本之外交家則又允爲向日借欵謂如有戰事則彼方定可供給軍費討伐令之聲浪蓋由此而高也 
　　徐東海之意思則適與段相反自湘南事起以後徐從未向段徵求意見對於段之所爲反若罔聞者蓋懷芒刺在背之懼不欲驂乘之來一霍光也其對於湘事之主張則認爲局部問題只譚延闓與張敬堯之爭而無關於南北之大局一面辦湘事一面仍進行和議對於張敬堯則迭次去電責令恢復所失之地盤且計算在湘各軍總數在七萬以上而譚延闓之湘軍只三萬餘以一倍衆不應失地尤不應另請援兵故於張氏請派吳光新部下兩旅赴湘之事昨日已由參陸處電駁聞决計不添派一兵以重湘省之禍但以張維持現狀及規復衡寳請餉請械不能不允故物質之供給亦從事籌備對於南方則雖認爲局部之爭而仍不能不向軍政府詰問請其制止譚延闓之軍事行動詰以破壞和平之咎將誰歸並請轉電譚氏返還侵地而對於討伐令一層則堅持不下參陸辦公處及代理總理之薩鎭氷尚與徐同意向故院處連日所議與所發之電皆依此直線上進行步伐未亂焉 
　　此外則爲徐助者有奉之張直之曹彼輩固認段派之南征為假途滅虢之計者且自邊防各師下動員令以後保定已嚴申守備邊防軍以此未能開拔故南征計畫彼等决不贊成之最近有人自奉天來述張作霖之語謂目今世界大勢斷不容我國之有内爭且内爭爲日本之利何苦使鄰厚而君薄如果議及討伐則彼將昌言反對云云湘中尚有奉軍一旅且今在直皖兩系暗鬭最烈之時彼之反對亦甚有力蓋其力足以牽動段派也某要人謂卽以此種情形觀之亦可决討伐令之難成事實而苟見事實者必先以同盟派與段派之衝突矣至湘省之現勢與衡寳祁耒之所以失則據新由岳州長沙間回京之某軍官所談謂張敬堯於吳佩孚退兵之前曾有人密囑邀吳軍於半途而擊散之事爲吳佩孚所聞乃以一師三混旅同時運輸不使分散且密令如有人邀擊不許還槍故馬家河一役以吳軍未還擊而未成衝突即張亦明知其不可圖而但以槍聲數響應命也然張究不能不自危故以精練可用之兵全數集中長沙株州湘潭衡山一帶其往湘南接防者則派素訓練之兵卒且人數甚少此數地之失實見敵輒潰並未一戰蓋張專心以備吳佩孚遂不暇計此也然南軍旣迫近衡山則已與張氏之精兵接觸張於衡山湘潭間亦必血戰一二次以保長沙特目前尚有顧慮者則吳佩孚雖撤至鄂境而頓兵武漢尚未北旋安福系又有關於吳氏行動之各種謡傳張氏仍慮吳氏返斾攻湘使彼腹背受敵恐吳部一日不離武漢張氏一日不能戰南軍也云云證諸事實如果相符則調用吳光新軍隊云者下討伐令云者仍欲以派兵南下分張敬堯後顧之憂而已（六月三日） 
[内閣問題中之暗鬭]  
　　靳閣三次辭呈已於前日遞上東海批准續假二十日之指令今日可下續假期間仍由薩鎭冰兼代靳薩雙方均無異議惟某方面以湘南吃緊對於内閣雖有一部分主張維持現狀而一部分則主張組織强有力之政府以靖國内戰爭故推重段祺瑞登臺之說復燃但東海興各省疆吏之意見均側重於留靳故目下之形勢内閣問題尚未遽可决定也至田文烈之去就問題外間雖有謂田氏以辦事每多掣肘近又染病故萌退志擬即辭職者但昨聞田氏已打消辭意一俟病愈後即行出席閣議又聞昨日某要人往謁靳叩詢此十請假滿後是否銷假視事抑南續遞辭呈靳曰余病體未愈不堪執政再者近日湘事又如此緊急余若遽然銷假對於湘事辦法尤爲至難倘竟贊同合肥主戰以刻下財政及軍火等項萬難貫澈若主和則諸政掣肘矣處於兩難地位祇有早避賢路以讓仁能云云又一消息近日時局益形混沌内閣問題尚是題外文章其中尚有許多醖釀未發之波折不知凡幾蓋内閣問題不過爲其借端肇事之導火線靳雲鵬之堅臥不出非有他故實則不肯以身捲入漩渦然最後殘局之收拾則舍此莫屬故東海無論靳之辭職如何堅决總不批准蓋留以有待也緣此次暗潮旣非行政部與立法部之衝突亦非府院之意見與直皖之内爭純粹爲督謂團與某政團之决鬭二者勢均力敵不相伯仲現正難解難分故其搏擊之結果非督軍團銜璧輿櫬投降於某政團即某政團竪起降旛投降於督軍團若此問題一日未解决時局一日無開展之希望所謂財政也外交也撤防也和議也均將束諸商閣而内閣問題之解决更屬遼遠矣聞督軍團預定降伏某政團之步驟即爲留靳惟靳已於昨日將第三次辭呈遞上東海依舊批給病假是督軍團第一步之策略業已失敗則此後靳二十天病假中督軍團應進用何種方法使某政團之降伏刻下尚未有所聞也 
[中國參加國際財政會議]  
　　駐使公使施肇基前電報告吾國參加比京財政會議一節業誌本報惟内容尚有不甚詳盡之處昨據某方面確訊國際聯合會函邀我國派員參加此次會議蓋以我國地大物博認爲經濟與財政上多與各國有特殊關係且比京之財政會議專爲國際聯合會討論協約經濟財政各問題而設須先有取得國際聯事會之資格但比京設立財政大會在國際聯合會之協約國並無全行加入會議須按其議事程序有無列入爲準我國已據其議事程序列入赴會自應先與該聯合會開始接洽業由施公使已非正式向其提出兩項要求（一）關於發表經濟財政各問題并非爲該會之諮詢（一）須爲平等資格之討論權得以自由發表意見聯合會方面亦均默允由是施公使日昨復有密電到京内容係爲繼續籌備加入討論各重要之問題約分數項略舉如下（甲）國家年度之豫决算案及歷來財政上之經過詳情（一）西曆一千九百十九年决算册及一千九百二十年之預算册至最近編製全國財政現狀報告書等均須從速分别彙造以資預備討論認爲必要時提出協議作爲參考陳述（一）内外稅收分爲直接間接及其他各種稅之各項（乙）國債用途撮要（一）經常臨時之國債（二）借欵與佣金（三）内國公債與外國公債之比較數（四）内外公債應分爲有抵押與無抵押之區别計其數目各有若干（丙）債約問題（一）借欵殖民之部分與政府債欵之數目（丁）國際間貿易與稅價之區别（一）貨物進口稅與出口稅各標其價値之若干（戊）經濟上問題（一）國家銀行之準備金（二）市面上流通之國庫券（三）各國之券幣（四）中外關係銀行之公股曁連屢財政經濟之各項呈請轉咨總稅務司電飭駐英秘書　報國際貿易稅收數目就近接洽俾於本月底開會討論云云政府得訊後當經分交外交財政兩部與稅務處協議辦理又據國際聯盟會秘書長電稱國際財政會議定本年七月在比京開會所有會議規則已由最高會議擬訂不久卽可脫稿云云查各國委員多數均經派定貴國似亦宜先期派出等語當局接電後迭經核議結果擬派幣制局副總裁饒孟任前往與會昨由財政部提出閣議通過卽日以明令發表 
[林建章之促和電]  
　　哈爾濱林代將鑒於俄亂日急昨電政府促和兹將林代將來電及國務院覆電並錄如下「林建章來電」建章前以參戰來俄竊見俄之内訌歷年靡已兄弟骨肉日尋兵戎心竊非之以爲彼等初無積仇深怨惟以權力及勢力之爭各自雄據地盤暴戻恣睢雖孤注其國家而不惜及卒也乃至事事受人干涉受人監視無毫髮之自由瓦解土崩紛然不能終日雖其國民心理近已翻然覺悟亟求所以統一全俄而勢且不能遂以釀成今日受人之縳束也然則吾國内爭之未至受人干涉受人監視者幸耳但長此泯棼南北堅持有同水火則將來受禍之烈安知不更甚於俄况四周情勢又已相逼而來如所謂山東問題福州問題滿蒙問題繼續發生凡在國民無不懷魯嫠漆室緯恤之憂凛鄭僑棟榱折崩之懼正燕巢幕下魚游鼎中逮今不圖悔將奚及夫滬上和議在我雙方讓步已擬有接近之機則法律也事實也其解决亦復非難而胡爲停頓遷延徒以快幸災樂禍者之心騰離問挑撥者之言哉顧圖之大患在已身不能統一而四周情勢又足以促其危亡如俄即前例也務望我總理勸告南北當局借鑒俄邦懲其覆轍亟謀已身之統一而後徐圖建設以期長治與久安否則皮之不存毛將安附建章愚戇心竊謂危敢掬肺腑伏維亮察並乞海部轉滬署林建章卅印「國務院覆電」哈爾濱林代將鑒卅電悉謀和兩載迄未有成哀我民國同深苦痛近更湘南變起决裂堪虞執事外鑒俄亂内促和平仁者之言發人深省頃已轉電滬會曁西南各省矣知注特復院印 
[北大學生之廢考運動（野雲）]  
　　北京大學學生運動廢止考試甚囂塵上者日歷數週自日前學校方面有照章舉行考試之議决正式通告懸諸校門方謂此事至此可以告一結束乃昨日晚該校 
 
 

Page 7

 
 
　　三院學生各班班長及評議員又復開聯席會議於理科大講堂先一日即有緊要通告發出標明議題兩種一爲「本年廢止考試」一爲「永遠廢止考試」斯日到者百人先議第一案自八時起至十時止討論歷兩小時結果對於本年考廢止案全體贊成通過至對於敎育部考察學生成績一層則主張將平時成績取出代替當塲辨論極其詳密其中亦有數人對於成績代替一層深致不滿者但贊成者旣屬多數大勢所趨亦無可如何表决之後當即公推代表六人（每院二人）今日下午見教務長陳述意見第二案因時間不彀且因問題較爲重大當時未及繼續討論言定俟暑假後再行從長計議至今日六代表會晤教務長情形頃據友人電告謂顧孟餘氏（現任教務長）與學生談話歷一小時之久認爲所述理由不甚充分且校内已有通告勢難將成命收回而學生方面與之往復辨論亦復堅執其所主張不肯稍下遂至無結果而散後事如何容調查有得再行詳告（六月二日下午七時） 
[京華短簡]  
　　中東鐵路自經我國接收以來因欵項支絀未能整頓前擬與日本訂立借欵惟張作霖恐失路權曾電勸阻頃據交通界消息政府以急謀中東路之整頓進行又向日本某銀行提議大宗借欵所訂條件有該路工人及技師須由中日兩國共同組織一條并聞此項計畫俟政府再爲一次討論即可實行 
　　昨日星期四國務例會所討論之議案分誌如下（一）湖南軍事問題南軍違約破壞和平已由院兩次致電軍政府提出質問近日連接湘中密電二十餘件昨日彙齊交由閣員傳觀討論約一小時許無若何結果惟擬俟得有軍府正式答復後再决定對待方針（二）外財兩部提案歐洲經濟委員會議請派員出席與議結果派饒孟任充出席代表（三）財部提案議請任命劉尚清爲黑龍江財政廳廳長結果照准（四）奥約宣布問題對奥和約業經兩院通過昨日討論宣布結果即日呈請總統以明令公布全國散議由薩入府報告 
　　日前蚌埠倪督軍與其夫人作壽有數省密派代表前往以祝壽爲名藉以討論時局問題其所得結果約有三項（一）對於援湘一節倪允以安武軍輔助中央一俟奉到命令後即當抽調重兵前往（二）調和北方内部之破裂先派員向某某兩使疏通（三）内閣問題多數之意爲欲調和北方内部起見仍以挽留靳閣爲宜但須俟某鉅公表示意見後方能决定 
　　吉省商民各團體以省長徐鼐霖營私舞弊貽害地方特揭其罪狀四大端一曰搜括民財以營謀祿位二曰破壞舊章以取便私圖三曰濫發官帖以擾害金融四曰苛稅病民以激成罷市特公呈張巡閱使請派員查究 
[四川戰雲之險惡]  
　　川滇兩軍在四川激戰情形迭誌前報昨聞北京政府續接四川探員報告略云川滇兩軍在川境内業已接戰唐繼堯續派滇軍一師一混成旅入川以資應援並有親自到瀘督戰之意刻已準備起程滇軍之在川者計有兩師一旅一爲趙又新之一師駐資州一爲顧品珍之一師駐瀘水一爲華封歌之一旅駐會理共二萬六千人左右唐繼堯固有攻川之决心恐桂粤軍攻其背首尾不能兼顧故對於陸岑一系擬用聯絡辦法其代表趙某已向龍州廣州出發俟聯絡妥協便可以全力攻川云云又某方消息川軍二師師長劉湘陽就討熊副司令職由合州移駐江北一旅並派一旅駐佛圖關又藉領餉爲名已有三鄰入駐重慶城内而黔軍在渝不過四五營餘均分駐涪陵南川綦江等處二十六七兩日重慶戰况異常激烈據電報探云大約今日可以攻下滇軍田梯團由前拔隊援渝在墊江長壽爲一師軍截擊又黔軍追江防軍深入廣安昨被江防軍反攻甚烈二師又堵擊甚後恐難生還又墊江鄷都均被劉軍克復 
　　字林報五月二十二日成都通訊云成都四周狀况頗無希望今日東校場一營已向北出發因蜀兵間彼此已發生小戰事也聞熊克武將親赴戰地定二十四日爲交戰期熊向取守勢以待和解今則改取攻勢滇軍地位起於蜀省之東折向西南經過自流井面逹叙府自稱保守中立而劉成勲則駐兵於要道與滇軍形同對峙所以防熊克武失敗後滇軍長驅而入成都也雙方互相猜忌對於往來行人輒搜檢之以防問牒頃有自榮縣來者謂在中途爲劉兵所拘搜財物衣服悉被搜去至於成都與附近各城則尚稱安靖云 
[吳佩孚抵鄂後消息]  
　　三十一日午後一鐘第三師長吳佩孚司令統率所屬五旅張學顔六旅張福來兩旅長及第一混成旅長王承斌第二混成旅長閻相文第三混成旅長蕭耀南第四混成旅長曹英四旅長由岳州抵漢口劉家廟暫駐該車站後車務處長所騰出之辦公處洋樓房内王督軍曾派第二十一混成旅長孫傳芳曁本署參謀長方日中前往城陵磯隨迎來漢嗣接劉家廟司令部電告五點鐘時吳師長率同六旅長師參謀長過鄂拜會王督乃派副官周振坤率軍署軍樂隊衛隊馬車竚候文昌門外布局碼頭前歡迎五點半鐘時吳師長等乘楚材兵艦由漢抵布局碼頭孫方兩專員亦隨同過鄂兵艦靠岸時軍樂大奏衛隊鳴號舉槍起岸時吳師長坐馬車一乘餘每兩員坐馬車一乘自江岸至軍署沿途布滿警隊吳師長並帶有親信衛隊一連隨護車前後軍樂鼓奏一直進城抵軍署頗爲熱鬧時王督早將可省長曁團長以上之軍官各處廳長電邀到署當卽偕同降階以迎讓入大花廳吳師長與各官寒喧畢即開便飯談在湘一切情形直至晚八鐘吳等始興辭赴漢王督仍派周副官照料車艦隨送渡漢王督并定二號正式署歡宴初一日上午八時吳師長復乘楚安巡防艦來省至督軍公署省長公署及主客軍各旅司令部拜會各旅長道謝昨日迎接盛意十點鐘至鮎魚套察看五旅軍隊並責令各官長嚴肅軍紀旋又轉至軍署茗談良久聞武漢紳商往謁者絡繹不絶 
　　吳師長離湘之初原擬抵漢後俟所部到齊將軍輛等各種布置部署粗定卽輕車減從先行北返兹以部下軍隊如何配置與原定計畫不無略有變更且以連日湘中風雲惡變尤應請命曹氏再定行止據某要人言倘吳部竟分駐於京漢沿線則吳氏後此或久駐漢口亦未可知故吳氏北還之期目下尚不能確定也 
　　某京報載漢口三日電云吳佩孚以邊防軍不讓兵營爲口實擬暫行駐紥漢口現已計畫將各兵分紥武漢因之王占元急電北京要求騰出兵營俾吳軍得以早日北上蓋表示其拒絶吳軍駐紥武漢也 
[湘中開戰之粤訊（平）]  
　　不和不戰之局停宕年餘今則戰局又起矣滇方面之所注重者惟川桂方面之所注者惟湘今川湘同時果又啓戰矣川省離粤較遠消息未得其詳但唐繼堯之任命吕超劉湘爲總副司令固已明白發表且近日實行開戰已有電來滇之注全力於川必俟川事得手然後可以實行攻桂此固必經之階級也若湘則吳佩孚撤防之說喧傳已半載有餘當滇軍易帥事尚未發生岑春煊計畫本主張以滇軍入湘由李根源統率滇軍向湘地另謀發展而退出廣東地盤爲桂派所獨佔迨今歳二李衝突此計畫驟遭繫破知滇軍大不可靠故改變計畫令沈鴻英任南韶連邊防督辦仍以桂軍爲大本營而將韶之滇軍盡行遷往瓊崖惟楊益謙魯子才所統之滇軍與朱培德所統之滇軍岑春煊仍用牢籠之策勉其入湘蓋以此軍旣不能擊散又不能調離只得覊糜不絶故擔任餉械使之入湘而實則有桂軍監制之今桂軍駐湘之兵力可恃以應付者計護國第一軍馬濟所部步砲共有十八營其他林虎所部陳德春所以及其他營所調而歸馬濟節制者尚有多營惟楊益謙所部步砲共九營朱培德所部亦有數營此乃别樹一幟楊則轄於軍政府朱則自行入湘與譚延闓略有淵源此次湘戰發生趙恒惕進佔衡州後軍政府視爲莫大之機會秘密會議業有多次北江以上湘邊布置非常周密軍隊有加無減坪石一帶器械尤爲充足蓋即援湘之預備也昨軍政府復得接劉德裕由郴州來電報告湘省軍事並謂朱培德所部滇軍已進據耒陽可否將該軍收撫協助餉械西南局面可望發展等語聞軍政府尚須待政務會議再行核奪蓋朱所部爲滇軍滇軍自與桂軍衝突後積怒日深若湘事仍爲桂所統率能否受我驅使尚未可知且滇桂正在對抗之時又豈能不慮其反戈故近日韶州桂軍設備嚴密一則爲進行湘省之謀一則防滇軍之或生異志也至於東江方面目前尚未發生戰事然戰雲密布潮梅各屬之主客軍業已分駐嚴密終必出於戰只有遲早問題而已 
[局部謀和之桂訊]  
　　桂省陸幹卿自上海和會停頓後即欲與北京政府接洽磋商局部和議之進行辦法故曾屢屢派出胡銘盤丁乃揚等爲代表來往於滬寗津京間昨日又特派王丙炎黃自希二人爲代表一往東三省一則來往直蘇贛鄂各省與各重要人士互相聯絡討論現聞陸氏在龍州會議時曾發表個人意見報告兩粤赴會軍官謂上海和會旣經停止當由西南重要人物與北京徐總統彼此訂立實事條件以冀急行統一惟湘省已經發生戰事本省又是護法團體勢不能不援助湘軍然援湘以後則南北戰禍必然重開故不如當此南北將起戰禍時急向北方商量和議必得各方面之贊許云云赴會各軍官均以陸氏之言爲然於是議决由陸氏領銜致電北京懇東海不可派兵入湘就近與丁乃揚代表接洽議和條件倘兩方同意兩粤卽可取消自主但前日之龍州會議早已預備援湘并公推湘粤桂三省邊防總辦陳炳混統率廣西榮字軍十二營山桂林入湘進攻長沙今陸氏又主張局部謀和未審將來時局如何變動也 
[江蘇之屠宰稅何在]  
　　江蘇屠宰稅國家預算内注明該省並未承認字様殊堪詫異省議會議員閔讞等爲此事已提出質問書兹錄其文如下查江蘇屠宰稅征收已歷數年各縣歳額迭增自數千元至一二萬元不等以六十縣統計不下五十萬元今參觀民國八年國家預算册收入項下江蘇並無屠宰稅名目於正雜各稅項下說明五年度預算内列有屠宰稅蘆課魚稅等項均係國務會議議决核增之項該省並未承認本届亦未據開報財政部覆核亦將此項剔除等語是蘇財廳歷年征收之屠宰稅欵旣不列入國家稅又不列入省稅究係作何用途又查財政廳抄送七八兩年度國家預算及九年度編製草案其七九兩年不列屠宰稅名目而八年度列屠宰稅二十四萬元是否本省屠宰稅祗有此數又何以國會議决之八年度預算案有未據開報字様殊滋疑問合依暫行法第十九條規定提出質問請於五日内答覆 
[杭州快信]  
　　美公使克蘭氏今日（五日）下午一時偕參贊德來逹女秘書禮理司及隨員七八人由滬乘花車抵站軍民兩長俱派員詣站歡迎各機關團體均高懸國旗下午三時省教育會聯合九團體開大會歡迎晚間在西湖貝莊設筵欵待 
　　省會青年團幹事長張天祚以本團自上年六月間奉准立案各屬報告成立者已有七八處第四届全國教育會議青年團案提出又由我浙建議現因經費不足有碍進行昨請願省議會要求設法補助 
　　省議會昨電蘇皖兩省長曁省議會請准照舊採辦米石以拯災黎並盼賜覆　　義烏紳商張書紳等以該縣民食維艱電省請辦平糶已令王知事妥擬辦理具報 
　　杭總商會今日（五日）函致上海沈知事請將楓涇被扣浙商米石核明並非漏海尅速放行 
地方通信 
[松江]  
　　莘莊商會請私米撥充平糶電齊省長鈞鑒楓站截留之米業經鈞座派員騐明該奸徒違令私販已無疑義現在米價逐步增漲搶米之案已經發現千鈞一髮岌岌可危懇將該項米糧一併發回松縣趕辦平糶以濟貧民莘莊鎭商會會長金悅箎等叩眞 
　　杜威博士演講記松江縣勘學所三中校曁縣教育會圖書館四團體敦請美國杜威博士於日下午一時在勸學所講演男女之到場聽講者不下千人郭知事亦來參與先由主席陸規亮報告次杜威博士講演徐守五翻譯講題爲學校與社會之關係大致謂教育當從社會方面着想應普及的務使人人都受良好教育爲社會謀幸福蓋學校即社會之雛形教育即社會之生活我人須知共和國之精神在人人得正當之選舉權與恪守法津欲逹此目的非先貫以智識不可即非廣興學校不可而如地方上之公園公共體育場圖書館等亦當次第設立協謀社會幸福總之普及敎育實爲社會幸福之先驅在美已有成效中國能注意及此將見人人有充分之智識技能與健康之精神以造成健全之國家云杜威博士講演畢劉伯明博士繼續登壇講演題爲近代之兩大精神一科學精神一共和精神略謂我國當學德國之德學精神美國之共和精神以造成新中國云在塲速記者爲倪伯英楊繩武徐明傑及南京高師楊君凡四人 
[嘉定]  
　　各公團請勿遏糴電省長鈞鑒崑　不警扣留米船旣非私運又非出省是否誤會通令阻礙交通以致米商裏足滬途斷絶米價驟漲至十元以外嘉定素不産米人心愈加惶恐雖經趕辦平糶底貨缺乏全賴他縣接濟來日方長青黃不接危險萬狀籲請迅速通電稅務水警各機關嚴禁出口内地准其流通萬勿遏糴自封致生他變全局幸甚市鄉董事聯合會會長葛學謨徐佺壽備荒委員全文翰縣商會正副會長金成墉高鎭江叩支 
[太倉]  
　　盜刦南貨店太倉二十一都某圖所收下忙銀數就近寄存陳家行河西周祥源南貨店内以俟到卯躉繳不料前月十三夜盜　糾衆持械到周店撞門直入店中人由後門逸出泅水逃命有女戚年老不克脫身致被刀傷數處任其飽掠臨行時又復放火迨鄰村聞警趕至盜已遠颺檢查失物除刦去糧欵三百五十元外其餘衣物手飾銀錢等物約四五百元之數十四五兩日由水陸二警到鄉踏勘未知能否破案也 
[蘇州]  
　　妙嚴墓前之民警衝突薛家園之妙嚴墓自有人燒香吸取水草以來已經半月有餘雖經警區干涉依然無效近且徹夜不絶香爐燭臺拜墊等物朝毁夕置警區無法禁阻本月三日下午二時有保墓會長吳蔭培在墳察看是時燒香者頗多有一人猱升樹上摘取枝葉爲在塲彈壓之某巡長所見遂以石塊向擲並喝其下來詎石塊落下適中一年輕婦女頭額洞穿血流傷勢頗重羣衆上前與某巡長爲難有一流氓亦拾石擊某巡長竟擊中某羽士之頭血流滿面遂互扭至北區第一分駐所而觀看之人頗衆一齊擁至所門前門崗攔阻致將分所之門擠壞該所長警拘住多人並用刺刀驅敬閒人致誤將女孩惠香戮傷頭部是時何虎臣巡官不在所中經關人文署長得悉親率通班長警至該分所驅散閑人先將受傷之三人一併送至醫院醫治警廳崔廳長得悉亦派騎巡隊到塲彈壓事後經關署長將拘住多人帶回本區訊究云 
　　關係民食之省電蘇紳潘祖謙等前曾聯名電請省署禁米出境昨接軍民兩長會銜復電云蘇省本年雨水過多米價昻貴本署文電交馳飭屬嚴防走私以杜影射並通令各縣趕緊設法籌辦平糶至軍漕各米以及隣省購運米石均一概謝絶停運從未弛禁云 
　　布告平糶米價城市平糶各紳董現已調查事竣定於舊曆二十一日開辦并酌定糶價每升七十文業由縣署繕發布告俾衆周知 
　　農會改選紀吳縣農會現屈改選之期於三日下午在該會事務所投票選舉到會者計共一百四十七人當選出陶惟抵爲正會長丁鵬爲副會長又選出錢鼎楊政蔣炳華朱熙廷姚元桂吳本齊張冕傑王宗保姚銑尤志邁王澄陶鎔等二十人爲評議調查各職員 
[無錫]  
　　繭市報告本年節氣較早加以連日晴朗温度頗高無錫各鄉蠶戶隂曆望日已大帮落簇勢難久擱故於繭公所尚未議定開秤之先素稱早色之西南鄉已於十七日私自開秤但來貨究不甚多繭價亦大小不一未可作爲標準迨繭公所議定於十八日一律開秤高貨五十五元次貨四十五元雖有嫌其過遲者而來源則頗暢旺開秤第一日四鄉各繭行收貨甚湧而以西南兩路出貨最旺繭價每百斤標準在五十元左右大扯盤在四十七八元東北兩路因蠶汛較晚出貨平平繭價標準五十五元大扯盤五十二三元十九日上下午來貨較隔宿尤湧貨身亦較正西南路收價不出五十元而大扯盤可較第一朝减輕一二元東北路出貨亦已十分旺足扯盤祗需五十一二元繭身甚爲乾燥惟仍有夏穗夾雜在内今庚各繭行將鮮繭烘成乾繭一百斤約須三百斤左右繭公所曾於春間發出意大利國蠶種及我國蠶桑學校自製蠶種各繭各已有收見此項繭子第因鄉人不肯將葉侗足故亦無甚特色而繭商爲鼓勵鄉人改良育蠶見如遇意大利種及學校種每百斤繭加價五元至十五元云 
　　米市消息無錫米糧自楊知事云禁出境並派委稽查多人分往要隘認眞稽查後私販米船時聞捕獲雖經縣署扣留預備充公而奸商仍多方運動結果尚難言也目下來源僅抵銷路米市已呈停頓之狀各米董調查當地各棧堆存糙粳糙秈及粳秈稻等約共合米十五萬石預算再遲一百五十天可以接新如無私運出口則上存米數足敷全邑民食惟各奸商仍運動鄰縣護照爲可慮也昨今兩天米價每石跌去洋三角如果私運絶跡尚可回賤云 
[鎭江]  
　　人力車夫罷工鎭埠人力車夫近因米價飛漲血汗金錢不足以圖一飽爰由車夫聚議要求安平廣利交通三車行减少租價未逹目的乃於三日起一律罷工交通頗爲不便未知若何解决也 
[揚州]  
　　瓜洲亦扣留米船江都佟知事頃據瓜洲水警廳長趙鴻喜曁警察區長劉鳳起報告速日扣留運米划船六十除艘計米稻三千餘石係上號大成曁無錫蘇常各行號來揚屬延黃市邵伯市宜陵市楊家廟司徒廟等處購運者查運米出境久經禁止已據情電詳軍省兩署核辦矣 
　　鎭江關取締行輪鎭江關監督近以江潮盛漲運河水綫將平隄岸特飭稅務司轉知華洋各小輪公司於往來揚鎭之小輪須加帶拖船以免浪花衝刷河堤故各小輪公司已將往來揚鎭之單放特别快班取消改開早中晚三班云 
[湖州]  
　　湖屬繭市調查錄湖屬繭行開設吳興縣境者十四家長興縣境十一家德清武康兩縣境各五家安吉境内九家孝豐全境計六家全屬共計五十家長興於四五十一日開秤價目開盤四十八元收至五十二元繭貨最不湧者爲裕成聞該行十五日停秤已收鮮繭七百餘擔公成五百擔大約再收兩三日即須停秤德清初七日開秤緯成收八百餘擔大成益成同和益公和益等次之價扯五十五元十二日已停秤吳興公益成收千三百擔次亦七八百擔不等收價除雙林公益義臯公成放過六十二元外餘均扯價五十三元武康以大成收數爲多價扯五十四元孝豐首推城内振大次若同豐大豐各收五百餘擔扯價五十一元現吳興各繭行尚未停秤 
雜評一 
[閩案交涉（默）]  
　　或曰全國力爭之閩案交涉今可了結矣而我則謂閩案未嘗有交涉也何也其交涉無異於不交涉也賠償雙方互賠償也懲罰雙方互懲罰也致文道歉雙方同時互致文道歉也此交涉之互相進行即互相抵消故曰其交涉猶之不交涉也 
　　或曰交涉而獲有抵消之結果不可謂非最佳之結果也中國向來之交涉每片面的今居然雙方的也而我則謂其交涉仍無異片面的中國與他國交涉每有所謂交換條件旣曰交換表面上之權利似屬平等而實際每大不平等此次閩案交涉之所謂抵消又何異他案之所謂交換歟故曰仍片面的也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四總裁宣言後之時局]  
　　和平會議復活唐王始通信函 
　　聯合通信社云自孫唐伍唐四總裁發表宣言後國會議員中發生一種責難謂宣言太欠完備「第一」未述及脫離廣州之理由「第二」未談及護法之將來有此兩種缺點旣不能使局外人洞明眞相又不能使局中人坦然無疑云云惟查該宣言係汪精衛胡漢民徐謙三君分承四總裁意旨草擬而成當時只據各總裁自就其權責所發表之意見故就財政和議事軍各面鄭重縷述於前述第一第二兩點未暇細究但脫離廣州之理由已經國會議長及伍總裁一再宣布護法之將來一層尤係自初一貫之主旨此時亦無重述之必要此種責難當可冰釋至因此宣言發生之重大結果則上海和議自此復活是也此宣言發表後唐總裁紹儀用總代表資格將宣言用正式公函送逹北總代表王揖唐王於昨日簽具正式覆函表示接受宣言之意並聞王氏日内當訪晤唐氏有所商榷兹將兩方往復函件照錄如下「唐函」敬啓者孫總裁文伍總裁廷芳唐總裁繼堯代表李君烈鈞及紹儀等於本月二日會議共同發表宣言兹將宣言書另抄一份送上希查照辦理爲荷此致王總代表（附抄宣言書一份）唐紹儀六月三日「王函」敬復者頃奉大函并孫唐伍唐四總裁宣言備悉一切南北和議停頓年餘揆之國人望治之心與友邦關切之意無不期永久和平之實現揖唐忝議和總代表之任惟當體此内外心理促進和局貴總裁等本多數之公意爲正當之宣言奉讀之餘知企望平之心彼此一致故本其權責即行接受并願與貴總代表賡續年餘以來停頓之和議所有條件當虛衷商榷期於妥協以紓國難而慰民望是所厚幸此覆唐總代表王揖唐六月五日 
[總商會與華顧問]  
　　各路商界總聯合會因總商會近對於公共程界允許設立華顧問一案擬自行推舉特將該案重大文件及其法案印品等檢送總商會請代發各團體機關旋得總商會覆函略謂接函等因查此事前准工部局來函請敝會召集租界各團體選舉華顧問其時已見各報載有被選人名敝會未悉底藴不敢貿然從事現聞各報載并非事實而工部局盼覆甚殷經上月二十九日提出公議議决商會係商業團體祗能在商言商就入會之各商業團體推舉堪勝顧問之員以供採擇其他各團體於商業無關者未便召集等語敝會正依據議案知照入會各商業團體接到來件一併附送相應布復卽請查照云云各路總聯合會接受此函後對於商會主張非常不滿認爲有意屏棄市民希圖包辦日來各方面正在研究對付同時即有自署「石公」之上海市民致書總商會痛加指摘原函略云頃閱貴會致各路商界總聯合會公函有上月二十九日議决商會係商業團體祗能在商言商就入會之各商業團體推舉堪勝顧問之員以供採擇其他各團體於商業　關者未便召集等語下走再四思維殊屬不解查市民權問題發生於商界總聯合會該會各會員犧牲許多精神耗盡無數腦漿纔有今日第一步之結果聞該會之所以未即發起選舉者因該會爲全體市民爭人格斷不願私爲己有且華顧問部關係重要旣須完全代表全體納稅人之意思又須有學識有道德有外交手腕方可勝任愉快從前工部局華顧問以不能稱職致遭外人輕視故非就全體納稅華人依選舉法正式選舉不足以副衆望而洽輿情貴會諸君祗知在商言商亦知市民二字作何解釋且納稅一事是否僅限商家工部局原函有一代表全租界納稅華人之資格」一語貴總商會自問是否可以代表納稅人全體據下走所知貴總商會自發表媚日之佳電後聲價信用早已一落千丈不但不能代表其他各界即欲在商言商各路商界聯合會中四千餘家商店　均不能承認貴總商會可以代表商人况該會爲修改租界章程徵求全市蓋印時貴總商會竟拒絶蓋印退處旁觀地位今以其他團體所力爭而得者在發起之團體尚不敢私爲己有以示大公諸位先生竟自居於貴族商會之資格毅然决議僅就入貴會之貴族商人推舉顧問並敢公然謂其他各團體於商業無關者未便召集抑何無恥乃爾再所謂其他各團體與商業無關者未知何指他固勿論即以五十七路四千餘家商店所組織之各路商界聯合會是否亦與商業無關推繹原函意旨大約此次平民商店不能取得貴族資格應在撥棄之列俟貴總商會顧問舉出後凡不入貴總商會者無論商店居民捕捐當可不繳蓋貴總商會旣不以納稅人看待此項月捐當然由貴總商會負責代繳權利旣被剥奪義務自可免除此則下走不能不代表全體平民感謝鴻施者也公共租界市民一份子石公上言云云 
　　字林報云聞華人總商會會三百人現擬自擇會員五人爲上海工部局顧問華董此消息傳出後本埠華人各界頗多反對查此消息係總商會近日會議後而傳出者聞有人因送交工部局之華董名單内未載其名大爲不懌此說確否無從知之惟華董名單則至今尚未送交工部局也廣肇公所明日午後（即六日）將開大會對於總商會之行爲提出抗議廣肇公所自稱代表旅滬粤人十萬人其中納工部局捐者實不乏人總商會除組織分子三百人外並不代表任何特别部份故廣肇公所乃公共團體而總商會則不過私人結合耳云云廣肇公所對於此事將有何種决議誠可注决此外寗波會館與同鄉會亦一不可忘却之團體就種種現象察之似亦將踵廣肇公所之後而反對總商會之行爲顧在目前則尚未有何舉動也 
[民食問題之昨訊]  
　　今日開始出糶平米南市大東門外龍王廟南門外商船會館兩處由上海縣沈知事會同紳商組織上海市食米平價局業已佈置妥貼定於今日實行開辦此項平米每升定價錢一百文每石必須虧耗一元有零刻由縣商會會長顧馨一向正利銀行息借銀洋三萬六千元以應折耗及墊欵之用兹將上海縣公署布告錄下案奉省令滬上米價增漲嚴防私運一面籌辦平糶以資救濟等因除查明私運米石呈報核辦並由省長通電停運軍漕各米取消運照如有私運一律嚴辦外兹經邀集紳商籌議募集欵項設立上海食米平價局定於六月六日卽隂曆四月二十日在南市龍王廟及商船船館兩處出糶平價食米合將平價辦法開列布告仰縣屬諸色人等一體知照特此布告計開（一）龍王廟爲第一平價糶米處商船會館爲第二平價糶米處（一）糶米時間每日午前八點鐘起十一點鐘止午後一點鐘起四點鐘止（一）米籌分一升三升五升買米之人須買籌領米每一人以買米五升爲限（一）平糶米價現定每升售錢一百文銀元銀角照市作價糶米處逐日將市價牌示 
　　私運食米已准充公上海縣公署昨發市告云案照上海公益轉運公司私運食米四百五十四石經上海稅務公所查獲送縣究辦當經邀集地方各團體公開查騐電請省長核示兹奉省長支電内開該項扣留食米應全數充公發交該縣作爲開辦出糶之用等因奉此查現設上海食米平價局於南市商船會館及龍王廟兩處出糶平價食米兹奉前因除函請滬杭甬鐵路管理局曁上海稅務公所全數發交上海食米平價局充作平價之需外合行布告仰縣屬諸色人等一體知照特此布告 
　　添設平價局之磋商本邑四鄉浦東等處各鄉董俱向沈知事聲請分設平價局以便鄉民就近購糴平米聞已籌商至再擬添設平價局於西門外及浦東塘橋並閘北等三處惟因限於經濟須與各鄉董切實磋商先行摯欵以便從事推放云 
　　疏通米源之呼籲上海縣商會接米業仁穀公所來函云敬啓者竊上海爲木棉之地素不産米而食戶浩繁全賴内地來源接濟尤以無錫常熟等縣爲大宗詎悉無錫已於本月二日縣署出示禁止外運常熟亦於一日稅所不准納稅運出此間存貨本已枯竭供不敷求致最高食米近日飛漲至每石洋十一元以外人心皇皇險象環生况來日方長似此本省産米之區來源阻塞不第價値之增高尚無已時且勢不至絶糧不止後患之來實有不堪設想者爲亟函懇貴會迅賜呈請縣知事電呈省長訓令無錫常熟縣知事仍准滬商運米來滬一面請縣知事發給護照由敝公所同業詣貴會具領往該兩處採運以資接濟而免恐慌至請領護照應具保結及繳還各手續再行呈請貴會曁縣署嚴訂章程可也迫切陳詞詣迅賜察核施行爲荷云云該會准函前情已據情轉呈上海縣沈知事請爲核示 
　　省令運米均須扣留江海關姚監督昨接齊省長電令略謂現在蘇省米價奇漲本省長爲維持民食消弭隱患計迭電中央各院部停止在蘇採辦軍賑米糧并請轉電採米各省查照一面令飭各縣知事酌核地方情形會紳趕辦平糶以平米價而定人心　各該關如有情騐運米護照在米價未平以前無論何項米糧何種名義均卽扣留電詳本省長核辦一面仍嚴杜奸商偷漏上緊稽查并將情形隨時具報云云 
　　浦東搶米風潮續誌浦東爛泥陸家渡發生搶米風潮曾誌昨報兹悉自前日午後爛泥渡發生搶米後沈家弄洋涇鎭等處謡言大起蓋彼等愚民不明軍米出洋等情弊但知米店居奇致米價日漲各處皆一唱百和情勢甚惡三區曾署長恐肇巨禍特會同游巡第四隊趙隊長各派長警輪班保護洋涇鎭則由二分駐所王警佐加派雙崗實力防止其他鄉僻米店恐遭搶刦故多閉門輟業 
　　知事處理搶米主張上海縣沈知事以鄉間發生搶米之事此風斷不可長昨特面諭主任警佐轉令各分區所如遇上項情事和平處理於懲儆之中寓勸導之意務各仰體斯旨以期勿生事端毋稍疏忽云云 
[美新使昨日赴杭]  
　　新任駐華美公使克蘭氏於昨晨七時三十分偕同夫人到滬杭車站乘花車附掛頭班車赴浙晋謁盧督軍並游覽西湖風景江蘇特派交涉員楊小川委派本署交際科楊小堂陪克公使等同往 
[章行嚴覆熊韓丘謝函]  
　　南洋華僑熊韓岳謝四君爲華僑商科大學補助費事分致五章兩君函已誌昨報昨日章行嚴君復函云衡三旡悶莘畇碧田先生左右手書奉悉華僑商科大學科費五萬釗以其早爲政務會議通過凡爲政務會議通過之欵伍秩老均應照付無藉故保存之理故五月二十九日致伍秩老函曾聲明此點又以學欵非其他軍事政治用項易生黨見者可比釗於請求秩老付欵之中此項尤爲特别著重華僑商科大學與西南大學事同一律無所謂援案此事在釗一方毫無問題現時關欵雖在停付期間但得兩方同意當然可以取欵一切希與秩老婉商爲荷謹此具復諸維亮察藉頌台安章士釗謹啓六月五日 
[追紀李協和由港來滬時通電]  
　　軍政府參謀部長李烈鈞於上月二十七日乘日本天洋丸由港啓程現已抵滬頃得港訊李君瀕行時曾發一通電鋒芒四射饒有意趣錄之如下（銜略）慨自護國之役誅暴不終武力相尋迭釀禍變共和垂覆國本動摇海内賢豪以爲締造原極艱難匡復不辭接厲而策源善地勿昧本來呼蹈奔馳遂搆今日西南之局維時烈鈞養疴淞滬力疾戒程不自量度勉爲國會前驅示天下以義無反顧厥後議集非常元戎開府屹然克自樹立乃首善疆域猜貳未消敵騎縱横烽烟屢告輒復仗劍出門指揮四應多士用命諸將有功倖平粤難洎國會正式開議軍府因時重建法紀政綱正易尊崇維繫範國人於正軌綿薄如烈鈞雖不足以砥柱横流未嘗不抱負爲篤貞冀與大義相終始待罪參部兩閱歳除顧自帷幄籌議以還遽値壇坫周旋之會由是天職疏曠人事蕭條和戰攻守旣無所憑依利害是非似即於淆亂孱質菲材坐此而窮於應變今春會澤總裁以在粤軍旅殷勤付託平中之理通常之事不諒於袍澤頓涉危疑烈鈞即措施鮮當任咎祇屬個人不意按巡事蕆反轡穗垣城郭山河宛然疇昔而一堂冠舄意致闌珊競圖蕭散當此之時閎碩士夫崇尚氣矜侈談法理多所襲擊烈鈞武人但知鼓舞精神捨身爲國志渙氣衰至於此極固非生人之所樂而玄妙詞鋒雌黃快意尤非明逹之所忍孰爲爲之孰令致之蒿目痗心抱鬱誰語適以板輿去粤分當躬送輕裝抵港頑軀衰弱覺空氣鮮新足快吐納聊便棲止海上諸賢乃責以適滬共商國是復荷會澤總裁迭電敦促代表與議烈鈞爲國爲友爲西南大計皆當不靳此行諸公精忠貫日氣誼干雲尚望互本良知共紓國難護法前路實利賴之李烈鈞叩敬印 
[利通艦駛赴湘防]  
　　駐滬海軍藍總司令接張湘督來電請派軍艦駛湘鎭懾等因當查所轄各艦現泊浦江者均在修葺或游弋在外祇有利通一艦尚可調遣故於昨日特令利通艦長迅速配足煤斤軍械駛往長沙協防該艦當即出口赴湘矣 
[四川貨品之來源不繼]  
　　川亂發生後所産物品如絲茶團扇藥材蔴葛等皆不能裝運來滬因巫江沿岸兵匪叢集即外人貨物亦遭刧掠苟稍與抗動遭戮殺故皆視爲畏途不敢冐險東下據某商言往年初夏潮水盛漲時各貨已雲集滬上現則重慶宜昌間猶不見新貨運到云至四川之金融已擾亂於極點銅元二百四十枚迨可換銀元一元而川滬間之郵電亦往往愆期云 
[西報紀疋頭市况]  
　　字林報記疋頭市况曰端節將届就一般商情言之結賬之期旣已在邇則生意蕭條固無足異今年情形尤與往年不同商人咸有戒心滙兌旣不利進口商家日本現狀又足令人不寗而中國政局尤足影響市面疋頭拍賣場中日前頗有投機之購入近日商人殆以爲投機購入已充其量故建議下星期内停止拍賣其意蓋因市價有趨落之勢欲縮少生意以調劑之也怡和因本星期三售去無多或於下星期内不復拍賣但公平與元芳則决計繼續拍賣惟縮小範圍每一牌號僅售一件此舉可使市面活動且出售無多亦可抬高市價本星期垂盡時競買較爲活潑殆即佈告縮小拍賣範圍之結果歟再下一星期則因端節自無拍賣市面華人論市面之沉滯多歸咎於於内地政潮尤以湘省爲甚有少數官僚似欲運動地盤故指湘事爲戰爭各方面商人多謂内地主顧探詢上海市况者誠不乏人但定貨者則寥寥不數覯當世界大局無變遷時政治之擾亂無甚影響及於市面但在今日世界前途未定之際政局不寗是爲市面清淡之一原因直隸山東兩省久旱亦爲市面之累但近日消息魯省已見甘霖氣象較佳矣本星期内出貨極少而私人出售簡直無聞者已六星期苟長此不已存貨將大減外國貨價仍穩美國當道預計下届棉收將較前大减最近十年美國收成平均爲七八七今年則僅有六五二苟此後天氣不利於棉花成熟則棉價將仍昻貴也 
[棉市報告]  
　　中美新聞社譯美盛公司報告云上星期初華棉價略跌收盤時通州棉價漲高因缺貨之故種棉區域氣候不良倘下星期天氣變熱而無雨則六月中旬可望有良好收成以後市况仍以天氣爲轉移棉紗市面較有轉機紗廠方面有新交易接洽存貨價已稍漲印度棉紗價較華紗爲高計四百三十二羅比利物浦市價中等美棉十月份二三四七便士紐約市價現貨四十元自去年九月份至本年六月爲止華棉出口共三十二萬八千七百四十三擔六月一日至五日出口二百四十擔 
[一週間之金融調查]  
　　進出口數此一週間（五月三十一日至六月五日止）國外裝來者計美金洋三十萬元出口往日本者美金十六萬元驃金二千一百條往香港者大條銀一百八十五條至國内天津南京兩造幣廠並無現洋來滬因目今洋釐回小至七錢三分之内且存洋甚夥所以暫不運來祗有漢口與四川共來國幣二十萬元此次江浙兩省（杭嘉湖蘇錫常）繭市之用六日内共去國幣五百二十九萬元實銀裝往南京漢口安慶等埠共一百二十二萬兩兹將逐日進出口細數錄下「三十一日」花旗輪船進口儎來中孚銀行美金洋三十萬元（係二十九日到滬是日提岸）花旗銀行裝赴日本神戶去美金洋十六萬元中國銀行裝往安慶去銀四萬兩交通銀行亦去銀四萬兩本街某銀號裝香港去大條銀八十三條各錢莊與繭商裝赴無錫去洋六十萬元又嘉興去洋二十萬元「六月一日」中交兩銀行各裝往南京造幣廠寳銀五萬兩交通銀行裝往蘇州洋五萬元又無錫去二十萬元又五十萬元又平湖去二十萬元又常州去三十萬元「二日」正金裝大阪去驃金二千一百條計二萬一千兩麥加利銀行裝漢口去銀二十萬兩中國銀行裝南京去銀八萬兩交通銀行亦去銀五萬兩又無錫去洋二十萬元又蘇州去洋五萬元奉街錢莊繭商裝往嘉興去洋二十萬元又無錫云洋三十萬元某銀號裝香港去大條銀七十五條「三日」中孚銀行從漢口來洋五萬元各商號由四川來洋十五萬元中國銀行裝南京去銀八萬兩又安慶去銀三萬兩交通銀行亦裝安慶去銀三萬兩又南京去銀五萬兩又無錫去洋十萬元又杭州去洋五萬元又蘇州去洋四萬元（四日）金城銀行裝南京去銀八萬兩滙豐銀行裝漢口去銀二十萬中國銀行裝南京去銀八萬兩又無錫去洋十萬元又杭州去洋十萬元交通銀行裝南京去銀五萬兩本街銀號裝香港去大條銀二十七條錢商繭商裝無錫去洋五十萬元又常州去洋二十萬元又蘇州去洋二十萬元「五日」交通銀行裝南京去銀五萬兩中國銀行去銀十六萬兩又杭州去洋二十萬元本街裝無錫去洋五十萬元又常州去洋二十萬元又蘇州去洋三十萬元 
　　洋釐自上月三十日跌小以後常在七錢二分九釐上下最小六月四日下午至錢二分七釐二五昨日因無錫繭市添用現洋一百五十萬元故午後價稍漲至七錢二分八釐半 
　　銀拆上月三十日因華商與洋商結束陽五月底之賬欵甚巨且有各銀行到期結欵華商應解之欵在四百萬之上所以銀拆至四錢六分三十一日跌至三錢二分後步步見鬆已小至一錢八分蓋因目今除絲繭麫粉之外無大宗營業可言也 
　　國外滙率此一星期之鎊價升縮甚微三日改縮一辦士計五先令七辦士迄今未更大條銀近期祗縮一辦士遠期共縮一辦士半紐約與束匯咸無大變動惟法郎小去二十元觀察近日國内國外之滙率中外商人均無把握 
　　現貨給金近日對内不甚暢逹對外除裝日本外美金洋底貨不多是以烚赤之價常在二百二十兩之外 
　　期貨驃金近因各銀行結出滙票之價無甚升縮以是期金漲落不多自二百十二兩至二百十八兩昨午因東滙稍軟美滙略長故午刻收盤回小至二百十六兩五錢設今日（六日）大條銀再縮小金價又須提高况撳價太多做多頭與空頭頗不易下手云 
　　查倉數昨日中外路銀行計存現銀三千八百十七萬兩洋一千九百十萬元大條銀一千一百二十一條美洋一百萬元較上月二十九號少存銀六十二萬兩洋亦少存有五百五十八萬元大條銀少存八百十九條美洋弗動兹將各銀行之細數列下麥加利存銀一百六十五萬洋七十萬滙豐存銀一千二百七十五萬洋一百七十萬道勝存銀二百二十一萬洋五十二萬大條一百四十條東方存銀二百八十萬洋二十六萬美洋一百萬元花旗存銀六十九萬洋七十萬大條二百九十四華比存銀六十萬洋四十萬和　存銀五十三萬洋六十五萬中法存銀九十八萬洋九十萬通商存銀三十萬洋五十萬中國存銀一百九十六萬洋四百十五萬各錢莊存銀一百八十五萬洋二百八十萬交通存銀一百七十一萬洋三百四十六萬有利存銀四十五萬洋三十五萬菲律濱存銀四十六萬洋五萬友華存銀四十萬洋四十萬滙興存銀三十二萬洋十六萬滙業存銀十萬洋十五萬惟某國銀行七家之細數不錄尚有華商聚興誠金城四明永亨中國實業大陸慶豐浙江地方實業等商業銀行儲蓄銀行之存數皆不在其中 
[一星期之鎔銀調查]  
　　此一週間北市泰亨源方記等各銀號鎔化麥加利滙豐等各銀行之大條銀六百六十七條共烊見實紋一萬四千五百七十六只核規元七十八萬四千一百八十九兩此届較前週爲少並聞各銀行尚有大條銀一千四百餘條須俟下次烊見再行報告 
[機製國貨准免出口稅]  
　　年來本埠商人投資創設製造工廠日有進步而出品不能運輸海外者蓋因出口有稅成本加重不克與人競爭致使旅外華僑之商店欲賣祖國之貨卒因價格相差感受非常苦痛國中實業不興端由於此自全國工商協會向北京政府痛陳利害請予豁免經前總理靳翼青財長李酇侯極力贊助後因靳揆告假事遂擱置該會復推虞洽卿趲程北上力爲催促前日北京路該會事務所接虞君快函報告此事謂關係甚巨往返協商頗費周折主管者定禮拜二會銜呈請總統一禮拜内必可發表請轉告本會各地工廠鄙人旣已來京當勉力爲我全國工商界爭此一綫生機决不有負同人委託云云昨日該會又接虞君來電云工商協會所請華商機製貨物運銷國外免徵出口稅今日奉大總統指令批准由財政部會同稅務處通行遵照等語合亟奉告并祈轉告以慰工商而策奮進云云此舉關係我國工商前途至大工商界欲以實業救國者可以興起矣 
[浙繭運滬之續報]  
　　浙省各處産出鮮繭自上月十四日起由滬杭甬鐵路陸續裝運來滬至上海南北兩站之數疊誌本報兹因日來天氣驟熱所有閘口拱宸許村長安楓涇等處繭市都已入旺每日運滬之數均二十餘車之譜該路例行各車不能盡掛昨日（四號）由杭州閘口開專車兩次沿途運繭來滬兹將六月一號起逐日由杭運滬至上海南站繭數彚列如下六月一號由拱宸閘口許村長安各站運到繭車十八輛計一千九百零八包二號由楓涇長安許村運到十七車計一千八百十八包三號由拱宸長安許村等站運來二十九車計二千八百二十五包四號由閘口拱宸臨平許村長安楓涇各站運到二十六車計一萬四千八百十二包四日來運滬之繭共計二萬一千三百六十三包係上海生和新豐久成寅記正興匯通義順泰世涇祥等各繭廠之貨運到上海南站卸入臨時繭棧仍由海關洋員查騐後始由運送處僱用塌車分别送往各廠提收 
[西報紀吳淞砲台附近之兇劇]  
　　兩西人被毆受傷 
　　上海泰晤士報云上星期下午英人魯易思氏（英美普濟藥房）偕其二子與法人穆德司氏及婦女數人同往吳淞游行聞行近吳淞砲臺相距二百碼時有華兵一人趨與魯易思談話不知如何魯易思面部倐被毆擊而兵之同伴又攻擊穆德司復有華兵約五十人紛馳而至以槍柄棍石等助毆致魯易思頭與眼皆被擊中手亦被擊腫穆德司頭上亦受微傷　婦女等雖頗受驚未被毆擊諸人旋卽返滬星期一日魯易思穆德司二人分向英法總領署陳訴一切聞已提出賠償損傷之要求云 
[水電廠工人要求加薪]  
　　閘北水電廠各工匠以邇來米價飛漲每石已至十一元有奇一應菜蔬油鹽亦相繼增漲月得工資不敷餬口連日在某荼館集議要求引擎間工頭方全林電燈工頭范阿二自來水工頭葉長貴小工工頭吳阿林呈請工程師汪捷三轉呈蔣廠長酌加工資三成以維生計不識能邀廠長核准否 
[遠北市學校業已上課]  
　　浦東上南交界遠北市各小學校因教育經費無着全市十六校一律罷課三誌本報兹經學校方面與市經董 
 
 

Page 11

 
 
　　往返磋商學校方面提出四條（一）各校經費按月發給（二）原定經費已屬不敷不得任意折減（三）本市各項附稅實額若干除去縣費凈得若干（四）自治費仍照向章提取成半龔經董答復如下（一）本市積欠學費自前各經　至今已歷有年現將領到之欵暫借本市教育儲金悉數先發並卽訂期函邀各圖協贊員集議維持方法俟有把握即可遵行（二）本市附稅係奉省令折減本市敎育費旣稱不敷自當極力設法統籌預算復能移扯彌補儘歸照常發給（三）本市歷年敎育辦公等費均已按月造報縣署久欲刋發徵信當卽發刋（四）本市自治費現提二成係由縣財政處及勸學所爾機關規定際此學欵竭蹶當由本市酌補學費之不足復經學務委員蔡傾堯往返調停各校教職員等業於昨日起暫行上課一面要求龔經董將答復之四項於本月份起實行龔經董昨將辦理情形呈報南滙縣知事核奪此次風潮至此遂告一段落 
[浦東農田發現害蟲續誌]  
　　浦東南匯縣境沿海一帶農田發現害蟲大團第六校及祥源同太義等分别捕捉出資收買等情已誌本報兹悉該鎭商學界前日在第六校開會討論滅蟲方法公决設局專辦此事設總局於大團警局各鄉鎭設立分局經費由發起人暫爲籌墊第六校學生分作三十隊下鄉捕捉其他繼起者有明强北愚等校教職員率領學生散課後四出捕捉商界祥源同泰義二家照常收買提倡鄉民捕捉連日收買已有十餘擔之多其責由該兩號經理解囊慨助並不出賬云 
[旅滬福建學生會開會紀]  
　　全體大會並交誼會 
　　昨日下午三時旅滬福建學生會假四川路青年會童子部開全體三會並交誼會新舊會員及學生家屬來賓到者約百餘人秩序如下（一）向國旗行禮（二）會長陳炳章報告開會宗旨略謂本會定章每學期在放假前開大會一次選舉職員並聯絡交誼云云（三）李登輝林幼誠兩君演說兩君對於本會均極表贊同並加勉勵（四）改選職員本届當選者會長林正霖副會長吳梓人中文書記陳文總龔鉞西文書記陳炳章莊尚德交際科顔雅倩女士黃倩儀女士庶務科科林翼民徐永發會計科吳思循白格外出版科陳體榮沈劭調查科林和成蔡杰（五）贈興華中西女學校長張美珍女士繡旗一方陳炳章君謂本會創辦伊始未有會址承張女士惠假興華學校爲本會會所不勝感謝敬謝繡旗一方以誌紀念旗尚未畢工俟後責送（六）討論發刋月報藉以發表言論定每月出版一次（七）三呼中華民國萬歳（八）全體攝影繼爲交誼會有周森友醫生周淑靜女士唱歌凡亞林合奏胡琴獨奏並有種種游戲盡歡而散已六時半矣 
[籌欵佈道雲南之游藝會]  
　　旅滬廣東中華基督教會因籌欵佈道雲南昨晚七時半假四川路青年會開游藝會來賓約三百人主席報告開會宗旨後電映「閏月」影戲次該會附設學校之幼稚生唱歌邱貞愛女士繼奏鋼琴音韻甚佳聽者怡然周森友醫士唱歌復映影戲係雲南風景内有火車行冰山雪　中或架鐵橋於萬丈懸崖奇妙無匹凌善昌繼述雲南情形正樂社唱詩班約二十人唱詩鄧音（譯音）演幻術並將一傀儡坐於演擅上鄧君緊附其旁與以言語應對如流兼能引吭高歌科學進步眞無涯也區烈女士唱歌王寵惠君姪女繼奏鋼琴堪與邱女士頃所奏者嫓美衆亦鼓掌末復電映「義盜」影戲而散 
[絲綢機織業大會紀事]  
　　蘇浙兩省絲機業織聯合會昨日假公共租界寗波路中旺弄錢江會館開全體大會蘇浙兩省絲綢機織各業代表之蒞會者計二十二團體如上海鎭江綢業公所鎭江絲業公所吳興縐業會館吳興絲織公會盛澤綢業公所丹陽縐業公所杭州機織公會嘉興絲綢機織聯合會南京緞業公所上海錢江會館上海縐業公所上海雲錦公所蘇州絲業公所蘇州鐵機公會蘇州雲錦公所臨平絲業公所新市絲行公所硤石絲業公所等下午二時開會公推上海雲錦公所代表王介安爲臨時主席汪星一爲書記首由王主席述明本日開會宗旨畢即提出擬訂該聯合會草章宣布一過請衆表决經衆逐條討論略加修改通過次討論各團體應行擔認聯合會經費問題次選舉正會長一員副會長二員投票結果王介安當選爲正會長杭州織綢公會代表徐杏生吳興絲織公會代表李恢伯均選爲副會長選舉旣定略用茶點散會時已鐘鳴六十矣 
[四明公所北廠募捐紀聞]  
　　四明公所添造虹口北廠募集捐欵設立總辦事處並籌備南廠落成大會各事昨日邀請甬商領袖到所開成立會到者爲朱葆三虞洽卿周湘雲嚴子均陳蓉館陳良玉應季審孫梅堂石運乾方椒伯葉雨庵　葛虞臣何楳軒劉星耀嚴漁三趙滄蓉葛尉平朱哲甫袁履登洪賢鈁徐忠信莊雲五樓恂如葉雨庵馬省學等當經推定朱葆三爲敦勸團總團長王儒堂虞洽卿爲副團長孫梅堂石運乾爲團正兹將各職員姓名及辦事章程錄後「四明公所募集北廠捐總辦事處章程」（一）本辦事處專爲募集北廠捐而設俟捐務結果即行終止（二）總辦事處之職員如左常駐總主任總主任會計文牘交際庶務（三）除前條職員均盡義務外得另雇助員酌給酬勞（四）總辦事處辦事時間以上午九時起至下午六時止（五）關於捐務進行事宜均以總辦事處職員會議决行之（六）雇員均受各職員指揮執行捐務事宜（七）本章程經總辦事處職員議决得修改之「四明公所總辦事處職員」（常駐總主任）葛虞臣周湘雲（總主任）周金箴沈仲禮嚴子均方樵苓方式如（文牘）應季審嚴漁三方椒伯葛吉卿莊雲五（會計）陳蓉館樓恂加朱哲甫馮芝汀（交際）樂俊寳陳文鑑劉星耀何楳仙袁履登葉雨庵方六均朱卿錫（庶務）洪賢鈁顧錦華孫梅堂石運乾沈佩繭任矜萍馬省學馮菊洲陳良玉 
[紹興同鄉會徵求團消息]  
　　紹興同鄉會徵求團自本月一日開幕以來成績頗佳昨日午後六時揭算分數已得四千七百八十三分就中以浙江隊田祁原沈景樑分數爲最多計得一千五百七十分其餘廣東甘肅貴州廣西等隊競爭亦頗激烈每日名次時有高低其結果不知誰得錦標也 
[南滙縣境之大鬧屍塲案]  
　　費警佐被毆受重傷 
　　浦東南滙縣十六保十四圖鄉民朱茂山家次媳馬氏新婚未久夫婦不睦婦忽萌短見日前潛行投河溺斃婦家得悉以翁家虐待致斃大起質問朱乃投縣請騐前日經朱知事委第九區警佐費芝田率檢騐吏長警等馳往相騐詎到屍場後未及相騐忽來兇悍老婦百餘人不問情由將費警佐扭住拳足交加當地流氓復從而和之抛磚擲石秩序大亂圍毆多時費之制服扯破身負重傷不省人事旋由經董葉葉也愚率同地保黃世林程金聲等到場開導解散一面將費舁赴鄉公所設法灌救並將情呈報縣長核奪 
[指控妾與友使匪行兇續誌]  
　　寓居法新租界首安里一百十二號門牌内之鄧文炳前延逹商律師爲代表在法公廨控妾金鐘仙私行捲逃並串同姦夫王桂林晙使匪徒持槍擊傷原告之腿部欲圖謀害求究等情被告金鐘仙亦延律師代辯判候提王桂林到案再核等情已誌前報兹由捕房飭探程子卿周寳生將王提獲昨日傳同原告等至法公堂請訊先據原告之髮妻鄧夏氏稱三月十六晚丈夫出外洗浴時王亦出外爲時未久復又前來與金鐘仙在前樓閑談旋婦人聞得門外有丈夫喊救之聲當時婦人即與王等一同下樓意欲開門察看詎王即阻止開門並稱深恐匪徒擁入傷人等語嗣有巡捕包探等人到來婦人始知丈夫被匪擊傷已經送至醫院惟金鐘仙捲逃之日清晨五點餘時婦人尚未起身祗據傭婦阿毛稱金鐘仙已經逃逸故婦人起牀至醫院報告丈夫回家時不料傭婦阿毛亦不知去向是實詰之王桂林供原告出外洗浴時民人實末出門後聞喊救之聲下樓時實係二房東王新寳阻止開門金鐘仙逃逸時至民人家中慾求代伊設法有之餘供支吾金鐘仙供婦人係個人私逃實未有人唆使亦未有到過王桂林家懇求之事求察中西讞員會商之下判王管押聽候傳王新寳及傭婦阿毛等到案再行核奪 
[義務學校議决舉行藝術會]  
　　大南門西白漾弄上海學生聯合會所設立之第一義務學校學生已逹二百餘人該校主任裴國雄尚不滿意極思增益特於昨日下午四時半假貝勒路民生女校約各校代表共商進行方法又並議籌集下學期經費到會者有中西愛國民生各校代表及周劍雲潘公展唐世倡任矜蘋等先由主任裴國雄報告經過情形各代表及到會諸君皆極嘉許並願盡力贊助遂議决舉行藝術會先籌經費然後討論進行事宜 
[溧陽敎員參觀團來滬]  
　　溧陽之教育事業邇來日見發逹除内部力圖整頓外並定期遣派公立各校教職員分赴各地參觀兹第七次參觀團已由無錫蘇州杭州等來滬約有一週之逗遛該團團員爲洪叔起（正團長）彭祖齡（副團長）周鳳岐黃嚴範潘福鍾史祖蔭陳棟材周國鏞徐炳華周續曾周安灜王嘉猷蔣廷福朱光耀曹慶芝史書丹蔡英彭國俊狄枬黃書發馬裕慶主炳富馬綏成黃漢松周時明蔣廷慶史德淦曾可繢邱行全强志元蔣廉可李廷華等三十二人云 
[豐大銀行開幕有期]  
　　山東豐大銀行在滬設立分行曾誌前報兹悉該行已擇於舊曆四月二十七日開幕昨已柬請官紳商學各界届時前往參觀 
[粱燒酒行仝業公會常會紀]  
　　閘北酒商前因本埠南北市粱燒酒行共有數十家營業甚鉅惟尚無聚集機關爰邀集同業組織公會前日下午二時開第一次常會公推閘北裕泰豐醬園朱厚甫爲臨時主席先行投票選舉會長及各職員選得新閘路同福永酒行吳志榮爲正會長朱厚甫爲副會長並選定理事長席葆初胡幼庵訐議員黃裕明石友卿周錦榮李和甫幹事員梅薇閣倪仰周等選舉畢有某君緊急提議以吾業公賣稅開辦時部頒章程須殷實同行方准承辦蓋白酒來貨名目繁多早晚市價張落不定公賣稅照貨價値百抽十二若非同業尚能辨貨之高低定稅之多　兹有向充搧客之程某違背部章呈請省公賣局認加稅額攘奪本埠白酒公賣稅如果實行吾同業必大受其害應請會長付衆討論云云當經衆會員議定下星期四開緊急會議籌議對付云 
[時疫醫院將開幕]  
　　時履夏令天津路北京路紅十字會時疫醫院爲防護時疫發生將於本月十五日開幕應診 
[義勇軍得奬嘉禾章]  
　　本部義勇軍前由外交部特派江蘇交涉使呈請中華民國大總統將辦理商團出力之中外人員分别奬給勲章以彰勞勩等情業已由大總統核准頒布命令兹悉給章人員如下總司令圖魯滿步兵總隊長畢爾照中華隊正隊長葛雷勒均給五等嘉禾章副隊長徐通浩胡筠秋均給六等嘉禾章排長陸葆泉宋雲奇陳景塘劉景和張籌雲孫子臯陳文龍均給七等嘉禾章此項勲章日前已由北京寄滬擬擇期頒贈云 
[河南副劵第五期開奬紀]  
　　昨爲河南救濟有奬副劵第五期開奬之期在南市久大碼頭利濟局舊址舉行自清晨八時始至午刻十二時始行竣事兹將開出五大奬號碼及經銷各號錄下頭奬第一萬一千○二十五號（本埠善利全經銷）二奬一萬四千八百十二號（本埠履泰福經銷）三奬八千七百四十八號（杭州和記經銷）四奬一萬○六百○八號（天津鑫記經銷）又一萬六千九百七十五號（本埠廣萬利經銷）又三萬千五百八十六號（杭州和記經銷）五奬一千五百十號（紹興同富經銷）又一萬四千三百十六號（本埠廣滙豐經銷）又三萬八千六百五十二號（寗波滙利源經銷） 
[婦人挾孩投江自盡]  
　　女孩遇救得生 
　　舊曆本月十六日鳳陽丸買辦李九香君函送女孩一名至救濟婦孺會稱有一婦人口操楚語携一女孩年約十齡自漢乘輪東下船抵下關該婦忽然身故遺幼女一口異常悲苦今將該女并行李一併送會望乞留養查屬具領云云嗣由會詳詢該女孩據供王姓名玉妹湘潭人住茶園舗楊木塘尾地方父名春和號佐廷曾當蘇州飛划第二營後哨哨官及南滙縣水警第一區巡長母甘氏此次携我出門本擬來滬尋父不意行抵南京母忽神情改常有類瘋癲抵埠時乘亂挾我投入江中幸爲茶房等所見盡力撈救我幸得生母親已死云云有將其行李檢查内見信多封面上確有王春和王佐廷等字様佐廷有弟號月廷甘氏有寄父名葛鄴臣等已函致葛鄴臣探詢王氏家屬該女玉妹暫行送院留養 
[迷路男孩待領]  
　　男孩邱新安身穿白格子布短衫袴脚著蒲鞋頭鞋子上有蝴蝶花藍洋襪頭戴草帽頭髮留有桃子式日前在法租界大世界前迷路啼哭爲捕查見帶入捕房昨送法公堂請示詰據邱孩稱年九歳山東人父名邱仲梅又名邱三公日是挈我出外游玩以致失散中西官判送堂留養候家屬認領 
[砲艦兵士失足溺斃]  
　　楚同砲艦上之兵士某甲昨日上午登岸購物回艦時乘船不愼失足墮入浦中適値退潮水勢猛急即行溺斃當由該艦陳艦長傳令趕於舢板派兵飛駛跟踪扛撈屍體矣 
[造船所工匠跌斃]  
　　江南造船所冷作工匠某姓係浦東人昨晨正在工作失足從高跌下頭面腦部誤觸鋼條之上以致腦漿迸出立時殞命當由工頭報告劉所長請爲撫卹一面將屍送交家屬棺殮 
[地保報請騐屍兩則]  
　　二十八保十并十一圖地保歸桂馨昨投地檢廳報稱今展蘇州河梵航渡發現無名屍一口用釐蓆包裹露有皮鞋一只包中不知是男是女無屍屬出認爲此報請相騐梅廳長即委夏檢察官沈檢騐員等乘坐馬車前往相騐又寳山縣吉一圖地保陶祥生昨報地方廳報稱閘北虬江橋小菜場附近今晨倒斃無名男子一口年約五十餘歳秃頭赤足身穿元布襖下身無褲查得滬上無親族爲此報請相騐梅廳長諭候派員詣騐 
[蘇州拐案在滬破獲]  
　　蘇州閭門外王萬順銅器店主王堃麟生有二女長女大囡十歳次女二囡八歳姊妹二人每日在附近蔡廷錫教員處讀書本年舊曆三月初九日下午有昔在閭門外開設宵夜館之廣東番禹縣人洗桎林將二囡引誘他往大囡放學歸家報告乃父各處找尋無着同時有與王爲鄰無錫人華阿根之女阿順（年二十歳）亦失所在於是華阿根懇求王堃麟帮同找尋王各處探訪偵悉洗杯秫有一胞弟洗玉峯現在上海爛泥渡爲照相館生理王即偕同蔡廷錫與親戚宋進卿韋順根等於昨日由蘇到滬按址往尋即將洗玉峯扭控三區警署由曾警正訊供之下將洗杯林華阿順補提到案詰其王二囡何在據供寄在友人家中曾警正即命將在案人證移送上海地方檢察廳昨日午後由檢察官提訊一過判王堃麟蔡廷錫宋進卿韋順根等退去洗杯林洗玉峯華阿順分别收押候補提王二囡並傳華阿根等到案再訊 
[婦人控訴走失兩女案註銷]  
　　女子潘菱花潘桂寳姊妹兩人前被毋潘羅氏延　商律師在法公廨控兩人私行逃逸後倩某律師遞函與原告聲稱已經嫁與某姓等語原告不允故此投請訊究飭傳去後祗有菱花投案亦延律師代辯一切潘桂寳匿不到案判着菱花暫押普育堂候提桂寳到案再核等情已誌前報昨又傳訊先據被告律師稱此案兩造已經在外和平解决請求核示原告律師稱菱花已有某甲娶去作妾情願貼償身價了事請核中西官判准予將案註銷 
[私帶香港土之查獲]  
　　張進武柏和臣等此次由粤同乘廣大輪船來滬昨晨抵埠經海關扦巡洋員到輪獲查當在張之衣箱中抄出私帶香港土六兩又在柏之行李中抄出同様烟土六兩一併拘入水巡捕房梅捕頭命備函一併解送地檢廳烟土送往海關候燬張柏到廳後由檢察官訊供之下諭令押候起訴審判廳辦理 
[破壞煙禁案兩起]  
　　寳山人周阿興在公共租界寗波路二百七十五號門牌雉妓院後披屋内開設烟間前日被該管捕房三十五號三道頭西捕查見協同包探榮錦林往將周與烟具一併帶入捕房昨晨解送公共公廨經張襄讞會同義副領事羅君研訊屬實以周破壞烟禁判押西牢二月烟具銷燬 
　　住居徐家滙路之鄉民沈尚榮因身帶烟膏四十五盒行經靜安寺路被捕查悉搜出烟膏一併帶入捕房拘押昨解公共公堂詰據沈供此項烟膏係北新涇友人囑向法租界某烟膏店内買來並非已物中西官核供以私帶烟膏亦爲有罪判沈押西牢一月示儆烟膏燬去 
[誌謝]  
　　昨承中華書局贈第六十期英文週報一册謝謝 
雜評二 
[遏糴之可危（訥）]  
　　日來米貴之恐慌愈甚其所以愈甚者以來源少也夫民食問題本宜統全國而兼籌之有餘則酌量出洋以資金融上之調劑非有餘之時則宜禁止出洋以謀國内之流通補救此一定之理也今中國之米不禁則已禁則此省即不能運至彼省已非所宜况乎一省之内各自爲謀此縣不能運至彼縣縣縣而遏糴之甚至鄉鄉而遏糴之則缺米之區有不朿手待斃而起紛擾者乎江蘇之現象已有類乎是苟不速圖救濟我恐地方騷動人心惶恐將不止如是而已也各地人士其熟思之 
[唐王携手]  
　　自北王來滬南唐始終未與一接洽今於戰釁復開和議破裂聲中而忽有王唐通函携手之表示此不可解也其通函携手也卽唐承認王爲代表也亦即有和會開議之意也然而王致京電則又請廢上海對等會議此更不可解也 
　　雖然今日之中國事又何必求其甚解哉若欲解之則又何不可解之有一言蔽之鬼鬼崇崇而已 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[栩園隨筆] [  天虛我生]  
　　庚申三月望後重游無錫値賽都天會萬人填巷盛極一時然邑人所嘖嘖稱道者不過八寳箱及馬上女郎搬演戲裝而已較諸二十年前杭州之元帥會不及多矣惟行商小販得因此而收入倍簁殆猶不失古人市集之本意耳沿途所見覺有二者頗可取一爲賣甘蔗者咸具小榨床切蔗成段入床榨之成漿雜以鮮薄荷葉頗甘凉可口是名榨漿自五里街至西門凡賣蔗者無不有榨床一具吾杭市上未嘗有此惟人家偶備此榨以供老人甘旨者似各地皆可仿而行之一爲玩具作飛燕狀以黏土爲身旁綴兩翅背繫以繩身穿一孔自首至尾以鐵絲貫之尾以紙片作對生葉狀風激之而疾轉如飛遠見之無不疑爲生物售銅幣一枚江淮船戶所製也予謂江淮間人實爲物理學之大發明家如以二竹筒爲傳話器以土人捧鼓糊紙於鼓面髹以杮漆使張緊用細篾絞線爲搥筆築作聲如雙搥之齊下又以馬鬃繫於半截竹筒摇之而使松香與馬鬃磨擦令竹筒之紙面發聲又如泥製人及虎頭蝦蟇等以紙伸縮而成聲又以紙板切成方寸以紙條連綴而成翻板及吹蘆吹竹便協五音而不用乙凡故信口吹之亦能成調誠足令人傾倒不置未審其所傳果何自來也俗傳劉伯温隱於江淮今之賣糖人者十九姓劉非劉姓者不工其技夫以糖製爲人物狀其巧妙誠無過於賣糖人者但以模型二枚入中空之糖坯吹之即成所欲之形質薄而不費料視西人製松香人物又何多讓但飛燕爲新發明品文不知今之劉伯温果爲誰也吾國玩具本　兒童恩物價均不過十文甚願有人提倡使能普及則花名寳卷所謂門前泥土變黃金亦良非虛語矣 
筆剳 
[戰瘢記（上）] [  鴛雛]  
　　書曰（此記以書信叙事）邃卿仁兄先生親目吾人不通尺素亦旣三年餘矣秋此歸復獲相見幸何如之見後怱怱乃有不能已於言得遂更書此然　非前此之絮絮情悰而得見亮於嫉恨者夫秋又未暇計也夫人身爲國民得畢業於軍校與復國之役體留戰瘢位躋少校雖無富貴利祿亦不能不榮矣秋雖未身事其人猶以爲此人者自少同居永懷友誼所分得之榮光不謂輕也然而兄之親與妻初未爲榮而反存憾是誠不可解也其人心異同之謂夫秋生數月卽蹴兄宅兄亦止長數月耳聞之母言嘗襁褓易穿乳水易吮無知之親最親也迨後續續度無數之歳月嬉戲也互讀也無不在兄家宅中秋身自娃而髫而　兄則童子而學生而陸軍成材悠悠者爲之搬弄其景象改變其體貌似不容人之自已能於一秒鐘作留戀者然在秋當之兄仍爲兄秋仍爲秋所逝者物所保者眞綜幻景無窮面我心止有一顆非必欲挾得俗禮與名位始釋然於胸也人生大抵念少日我尤不能忘兄宅不但因兄而思即我一身長於斯悲歡於斯如先嚴之亡家姊之嫁無不可懷而南軒竹隂之中爾我形跡所滯最懸懸寸心者厥爲此處不憶訣兄於赴軍伐南京時一簾風日晴明也兄之從軍兄志也不能謂秋所規勵而冐其榮以兄下商及秋遂决入伍尊人不察以此憾秋婚事不成亦根於斯耳方南京激戰時秋日日讀報亦在此軒秋深矣一簾風日愈作晴明秋釋報視簾則戰場全景方湧顯於簾中似見兄縱槍猛戰藥雲裹兄之身我腦之亂正如藥雲然不憂忡以幻象所現者兄之志亦即秋志死亦應有之事矧未必死故對小簾之影似春而非秋也我今尚自問當時何故不計及兄死果死者我又當如何耶 
劇談 
[歌舞餘] [  譚蓀芥]  
　　劉鴻升之嗓音固是一絶然余獨於此有不滿意者則以有時高厲太過而涉於偏此其不如謝寳雲處然寳雲與老譚鳳卿配戲嘠調亢音隨意用去絶不費力獨與鴻升配斬子則亦能用平坦之調但求無過可知以音偏責劉亦賢者之責備而已有以老旦腔責劉者誠不爲無兄然譚之青衣調　　後耒露頭前去留足盈三水臨深履薄 
　　大鼓調又若輩所應知也斬黃袍施罷一禮句某評劇家以爲是大淨調良然然此劇本爲紅淨若老譚碰碑搬兵求救之救字行腔則以老生而採用大淨腔矣 
　　世俗多稱鴻升三斬一探或曰一碰余頗不以爲然探母唱白雖佳而被擒時不能翻觔斗實爲缺憾碰碑街停無一能及老譚斬子與譚各有所長怒惱楊延昭一段譚不如劉見老娘之娘字譚有亢音劉不能則劉不如譚黃袍一劇余未見譚演過恐有劉之斬黃袍譚亦不敢演也若夫劉之上天台血帶詔忠烈圖等則前無古人後無來者 
雜錄 
[情海哀鶼志] [  瘦鵑]  
　　優伶粉墨登場其演悲劇也雖明知事爲假託無關實際而性情中人則每能視紅氍毹上爲眞境銜悲雪涕一一皆眞蓋心與劇化初不自知其爲演劇也此等人一旦眞演悲劇遇無可奈何之事則安得不宛轉纒綿迴腸欲斷哉友人調梅以老鶴所作瑯琊斷腸詞見示詞爲名旦王瑶卿女與王蕙芳作極哀感悱惻之致羅瘦公爲之序云甲家世伶爲名旦有女甚妍麗年二十未字甲與乙厚亦名旦世乙長女數歳相慕極至乙先有婦矣女病瘵乙日夕衛視甚周彌留時呼乙衾側脫金約指親加乙指並以卹存爲託乙淚漬女面語竟遂絶乙猶企其生以吻送息者經時也乙大慟幾絶目盡腫歸家臥不食三日决身殉晨忽出門留書所親令穿塜近女塋如合葬即登火車至蘆溝橋俯瞰激水疾躍入遭救黃泥蔽之息僅屬矣審其刺護之歸臨存者踵接第面内向吻微動相答而已吾曾見女十五六時類其父妙年而美過之聞其死頗以爲惜其事至哀艷時已未閏七月也詞曰憐卿憐我遣成癡爲雨爲雲任爾疑最是不堪腸斷處支離病榻命如絲不是羅敷自有夫奈何郎自有羅敷今生終莫如儂願爲汝先驅地下狐颯颯西風絶命天强扶病骨喚郎前黃金約指明珠綴此是來生未了緣破寺桐棺忍觸眸連天衰草正深秋此身合化千行淚迸入蘆溝日夜流詞之悲頗與事稱小姑無郎使君有婦乃不幸而有情卒出之以一死是誠無可奈何天中一無可奈何事也 
新聞拾遺 
　　娘子鬧照相館南京夫子廟某照相館昨日午後來一少婦大發雌威將桌間物件亂擲並冲毁二十餘寸照片鏡框十餘架司事者瞠目不解其故後由觀者詢問始知婦袁姓上星期在此攝影今晨遣傭婦取歸詎有一少年相片同包一處被良人所見大加申斥雖經辯明然無故遭此寃曲無處洩憤特前來吵鬧云司事百般謝過婦始憤憤而去[  隱厂]  
　　學徒殉大蟒蛇寗垣水西門某商店學徒李某昨晚因己之牀塌爲客佔據乃獨臥於樓板上次晨同夥某甲起見一大蟒蛇緊盤於李之頭頂其色鮮紅人口與蛇口相接某甲驚駭大聲呼救店人咸集細視之則人蛇俱斃亦一奇事也[  亦龍]  
　　麵湯候光前日汕頭路某舞臺開演日戲觀客頗多月樓中有一女郎因恐遲到乏座枵腹而來命茶房購蝦仁麫充飢且食且看狀頗安適已而不知如何將碗撲翻一時麫湯下流正廳中一西裝少年首當其衝滿身淋漓大肆咆哮茶房再四婉勸怒仍未息女郎深知孟浪急行下樓向少年道歉連呼對弗住不已並出香巾親爲拭去湯漬云[  警世人]  
　　珠花飛去九畝地富潤里劉某之妻雅好修飾日前其弟完姻特向同居周姓處借珠花一朶價値頗巨戴往賀婚比返家珠花已不翼而飛四出尋覓已渺不可得因此夫婦反目妻則痛不欲生劉某則負氣出走好虛榮者鑒之[  志]  
劇本 
[新婦夫婦（十六）] [  瑙威名家皮琴生著一圭譯]  
　　父親椅子放整齊了（他們都依着放正椅子）還有那桌子（他們也依着放正了）這様纔好一些 
　　母親有一個人在家中就不免遇到這種事　　父親但是像這種事我一輩子没有遇到以前也没有給人駁過 
　　母親這是第一回也就是末一回他不久就能知道你是誰又怎樣辜負你 
　　父親你試想他做了我的我婿竟！ 
　　母親你餘年的光隂定要使他懊恨不迭你往後死了他　　心中也决不能安貼我們如今只能望這裏屋中愛好的空氣能改良他的心志我瞻阿克塞近來的行爲委實好似着了迷了 
　　勞拉是的他不是眞個如此麽 
　　母親咦勞拉你意中可是說！ 
　　勞拉不是我並不暗指甚麽 
　　母親勞拉你可是想遮瞞過甚麽事麽 
　　父親瞞過我們麽（立起身來）難道事兒竟壞到這般田地不成 
　　勞拉親愛的我委實和父們說並没有甚麽事不過！ 
父親母親（同聲問）不過是甚麽 
　　勞拉呀没有甚麽事丨不過你們很使吃驚 
小說 
[社會小說衆醉獨醒（六三）] [  瞻廬]  
　　第十二回辦新村消除毒藥水赴車站邂逅酸醋瓶 
　　子才在劉氏席上被那銅臭薰人的邦平腐氣冲天的青巖嘔氣嘔得夠了現在回到自己家裏見着這一對玉雪照人的女郎宛比離卻鮑魚之肆走入芝蘭之室周圍的空氣都已變換頓覺心曠神怡不似方才怏怏的模様那時大家都已坐定聰兒倚在他老子懷裏捨不得走開子才一壁撫摹着孩子的小手一壁問着錦心道方才你舅母告訴我說你來辭行現在交着新正不過十二天尚没過元宵蘇州城裏的大小學校多數不曾開課怎麽新村裏面的學校開課卻格外加早你便忙着要動身錦心笑了一笑正待回答朱氏接着說道旣然喚做新村自然不用舊習慣否則喚做舊村不喚做新村了子才也笑道我的問話果然有些矛循被你輕輕一駁我卻没得話講停了一會子又問些新村裏面的情形開辦新村後有甚麽成效錦心道說到成效二字委實慚愧那邊的新村開辦不過一年新村裏的學校開辦更不到半載校長華女士爲着學校的事幾乎把這顆心都嘔了出來然而數千年來的舊染之汚一時片刻怎能彀洗滌凈盡道高一丈魔高一丈越是希望成效越是横生阻力倘若稍稍灰心便把從前的心思血汗都抛棄在東洋大海敝校裏的華女士無論如何他總不肯灰心他說萬惡的社會宛似一大瓶毒藥水我們少數的同志犧牲了許多心思血汗想把這萬惡社會革故鼎新宛似在一瓶毒藥水裏灌注幾點清水想把這毒性消滅這是萬萬辦不到的事然而毒藥水裏而有了幾點清水毒性雖不曾消滅畢竟比着從前稍稍的稀薄了只要繼續有人把清水一點一點的灌注進去自然毒性也就一天一天的稀薄起來終有一天把這毒藥水洗滌淨盡變成了一瓶清水子才連連稱讚道華女士這幾句話眞是探本之論無怪大江以南都稱他是女界明星說着又想起了方才席上的事便歎了一口氣道人心不同如其面心地光明的果然要把一點一點的清水灌注到毒藥水瓶裏心地糊塗的顚倒要把一點一點的毒水灌注到清水瓶裏咳這是什麽道理：說到這裏把眉峯緊緊的一皺 
[自由談之自由談] [  鵑]  
　　吾人一念微處所係至大無論爲英雄豪傑爲神奸巨蠧無不係於一念欲趨何道胥在自擇而人獸之界亦於此判焉故吾人當愼於吾一念微處 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大事撮要（國）]  
　　俄波戰事俄波戰事上月中旬形勢突見擴大紅軍自 
特維拉河方面大舉襲擊波蘭之背後欲圖一雪基夫之恥此已誌上期本刋者也然其結果則悉爲波蘭軍所逐退故在上月下旬俄波戰事之陣綫可分爲兩起在特維拉河Ｄwina及比里西那河Bejesina者可謂之北陣綫其戰勢初爲俄攻波守俄之目的爲比里西拉河西之明斯克Minsk城然明斯克之波蘭兵已得厚援對俄施行反攻而佔據比里西拉之新陣綫矣在尼泊河Dnieper下流烏克蘭境内者可謂之東陣綫其戰勢則各有其目的面各未能遂其願俄之目的在克復基夫基夫者烏克蘭首城上月四日爲波蘭軍佔領者也波蘭之目的在克復俄迭薩俄迭薩者南俄重要海口二月間陷入紅軍手中者也 
　　英俄通商談判俄國商務領袖代表克拉新氏Krassin以上月二十七日自丹京行抵倫敦欲以俄國現金交換其所需之貨物泰晤士報反對英國收受俄國現金烏克蘭亦以俄國所存之現金爲用掠奪手段而獲得者其中多烏克蘭羅馬尼亞兩國之所有物故致牒英國阻止其收受據確訊英國當局已一度接見俄員其意亦不欲俄國以現金抵償運俄之英貨而欲與俄國互換貨品蓋英國之所亟需者非現金而爲俄國餘剩之工業原料及糧食品也說者謂英俄通貨談判將開承認與議和之機云 
　　英美罷工消息英國愛爾蘭船港工人因英政府開始運兵輸械渡海而西欲藉兵力補愛爾蘭警察之不足以圖遏平新芬黨之暴動遂拒絶搬運繼之以罷工貨船因亦停止開輸云英倫北部希爾斐特Theffield城之工人奉機師火夫聯合會之命令反對施行三級制因而罷工大工廠多已閉門印度路工罷工者萬二千人搗毁鐵道舉動暴戾美國工人或要求增加工資或希圖減少工作時間而罷工者爲菲城Ｐhiladelphia之埠頭扛夫爲紐倍特福New　Bedford之紗廠工人爲貝賽克Passaic之毛織品工人爲紐約城之皮貨工人爲白里斯土爾Ｂristol之橡皮公司工人爲白羅克林Brooklvn之高架電路及電車工人　 
[紐約通信（四月三十日發）（通一譯）]  
　　每週美國大事撮要 
　　啤酒議案四月二十四日紐約城中嗜杯中物者驟得佳音蓋是日午後發行之報紙宣稱參院已將華革傑萊脫WailerGillet議案通過准啤酒商於啤酒中以重計得羅雜酒精百分之二七五以量計百分之三五○此案在參院中以二十七票對二十三票通過在衆院則以八十五票對五十七票通過酒徒得此消息莫不欣欣然有喜色然晚報載稱華爾司堆Volsteat戰時禁止製造售賣含有百分之○五以上之酒類之决議案因美國之未與中歐各邦簽定和約仍當有效故華革新議案在和約未簽以前不能實行云一般酒徒聞之興致復形索然 
　　賽拳議案華革提議紐約當立一法特准比賽拳術此案以九十一票　四十六票通過於亞爾辦納會議Alban 
　Assembly比賽之規定須比十五次方决定最後之勝負此案提交參院時以大多數通過現祇待州長司密司Ｓmith之簽字而已凡戰事中解職人員皆竭力運動此案之成立聞州長將委員三人監視比賽云 
　　婦女當議長問題近來婦女政治生活上之發展復頗惹人注意紐約共和黨義員司密司女士MissMangaretL.Smith被舉爲州議會之議長彼爲美國婦女佔議長席之第一人現已名聞全國矣司密司女士曾一度經過爭辯劇烈之州會議以形勢險惡不得已而實行嚴厲之議院規則以維持秩序彼在囂囂擾攘之中竟能手揮小搥（案議長主席時持此器以資呼喚）措之裕如當閉會下檯時四座歡呼雷動亦足豪矣 
　　海陸軍士增俸問題主張增加海陸軍士餉金以適合高漲之生活程度者奔走呼號爲日已久惟至近今而始逹目的今規定自士卒起至陸軍中之大佐海軍中之艦長其餉金皆將增加是案爲兩院聯合會所議决下院議案中規定海軍士卒之俸增加百分三十九上院主張陸軍士卒之俸增加百分之二十海軍之委任軍官亦皆有增俸之望然其增加之數則尚未定也 
　　墨西哥問題墨西哥政變迭乘至今猶在混沌中旅墨美民特要求政府保護彼等在墨之利益及財産政府允其所請已派軍艦前赴墨之兩岸矣巡洋艦山勒姆Salem號及水雷艇一艘駛至墨之西境保護曼酬蘭Mazatlan及脫普羅裴普Ｔopolobampo兩地之美僑巡洋艦薩克蘭門托Sacramerrts原駐於墨東岸之托畢谷Ｔnmpico已得訓令專保護海灣上佛龍脫拉Ftamtern之美僑駐墨代辦公使喬治蘇墨林GeorgeTsummer近因公返華盛頓已於上星期回墨暫攝使命以待新公使亨利莫协蘇Henry　Morgenthan得參院通過後之來履斯任 
　　威爾遜氏對總統選舉之表示國際聯盟問題尚未捲入選舉競爭中已如上期所述惟一星期來此問題將爲競爭焦點之傾向日就顯明威氏曾致一書於舊金山初選舉舉出之代表蓄勢氏JonettShouse上星期民主黨在費區托康薩司WichitaKansas地方會議時曾經宣讀是書略謂「本黨一年來得特殊之機會而能克盡厥職余藥爲本黨賀其職維何即鼓動投票人放大眼光凡所施設皆足維持吾美國之光榮而使其實踐各項應盡之莊嚴義務也對於國人之盡力於大戰者扶助之不遺餘力對於世界人羣則非徒以兵戎之勝利爲唯一職志更將聯合世界各國根據正誼組織一會以保持世界永久和平爲誓言也』觀此則威氏之願以國際聯盟問題加入選舉競爭固極顯明惟其自身對於選舉之態度則猶未有所表示也 
　　與火星通訊試騐之消息地球人民雖與火星殷勤問訊而火星至今仍若充耳不聞未有答復著名無線電專家密里南博士靜守三夜以電波送至火星而其所置極大之收電機毫無動靜密博士深信若火星中人果以無線電與吾人通訊則渠之機具必能得其電號博士所用機械之電力極大其所發之音能傳三萬邁當平常商業無線電台所發者祇逹一萬六千邁當也 
　　縮衣運動上星期六（四月二十四）提倡穿著工服者出外游行初發時氣象莊嚴儼若出陣與高價衣服挑戰者而其結果則頗滑稽列隊於紐約百老匯路者所得之口令爲「整隊以行而帶笑容」然此令未能遵守蓋首列數人態度固頗嚴重然濫竽其間者似祇圖見悅於衆人其所希冀者偶被製入影片載入報紙也發起者宣稱將有五千人列隊以行而　紐約時報準確之報告則祗二百四十九人耳星期六午膳時聚於百老滙路以觀此舉者爲數甚衆遊行隊走過後就引項遥矚者良久蓋不料其人數若是其寡也 
政事 
[英日同盟與美人之意見（圓）]  
　　C.F.Remer原著 
　　美人之於英日同盟向若風馬牛之不相及雖在著作家亦祗討論遠東問題而不談英日同盟然觀現在新生之時局則美人實不復能置身事外矣故凡美國國民之關心遠東　　美國加利福尼亞省風景之一 
　　事件而認爲重大問題者自當對於英日同盟發表其正確之意見即謂爲應盡之職任亦不爲過因先述同盟之起原如左 
　　現在之英日同盟簽訂於一九一一年七月十三日訂明在嗣後十年中發生效力并謂苟非訂約國之一方在十年滿期之十二月前預行聲明廢止則十年之後仍當繼續有效其意若謂苟此同盟欲在一九二一年告終則當在一九二○年七月十三日以前或英對日或日對英提出正式通告吾人觀察情形無論同盟之條文將予修正或大加更動兩國間諒當有事前之通告是即現在之局勢也 
　　英人之論調京津泰晤士報自今年三月二十六日起至四月二十一日止迭次發表論文討論同盟之繼續或廢止問題該報主筆爲英人華特海特H.G.W.Wood-head氏據其主張則謂日本必將在今年七月十三日以前提出通告同盟必將在一九二一年告終否則同盟必將經過劇烈之修改華氏又謂自締盟之初期觀之英國所負之責任已較日本爲重一九○五年一九一一年兩次盟約之緒言雖稱兩國保證中國之政治獨立領土完全以及各國在華之工商業機會均等主義以謀維特列强在華之公共利益然觀日本對華提出二十一條要求卽足證明其種種舉動之對於英國實非爲同盟員者所應出者也兹請節述華氏論文之概要華氏曰同盟締結之始英國即負完全之　　慕斯薄魯瀑布　Mossbrue　Falls. 
重任蓋日本加入戰事則英國以有同盟之束縛而將冒絶大危險以與歐洲同盟衝突日本之對中俄兩國旣無所顧忌則日本苟與歐洲一國啓釁英國遂不能不首當其衝自中國革命以後日本在遠東之政策愈趨於侵略的行動一九一五年提出二十一條要求於中國政府是爲其侵略行爲之最高點是年五月七日對華提出哀的美敦書自是厥後日本之行動竟若未有英日同盟之存在也者英國之志願利益彼竟充耳不聞又乘西歐戰事方酣無暇東顧之秋强制英國訂結種種契約使之無術拒絶更復違背英日同盟之原意對華施行一種政策務期延長内亂阻抑其國家之發逹而危及其領土之完全中國苟在南北統一時期中參入戰團則其盡力於戰場與影響於戰事者必甚大然日本阻使勿戰及中國内亂頻乘國權分裂日本始贊可其參戰蓋可以利用時機强與中國締結軍事密約參戰爲名而資助内亂爲實也即在今日日本之所以在北滿地方有所藉口以擴張其軍事行動者亦食軍事密約之餘毒也然則英國所獲於英日同盟之利益又安在哉即有利益亦爲消極的日本之實能出力助其同盟者曰征服青島也曰派遣海軍少許與英國協力巡邏印度洋也除此以外則無有矣反之因日本施行之對華政策皆爲英人所不贊成不滿意者故英人之在中國者亦受聯帶之嫌惡而國民交誼因以發生芥蒂惟日本之行動不無一端可取卽在一九一五年日本野心勃勃箭在弦上之時竟能對英國遠東屬地及印度諸地不施攻擊斯則英人所當感謝不已者也 
　　華氏結論則謂英日同盟必當告終否則亦當經重大之修正使同盟顯著之原意得以措諸實施同盟之原意旣在維持中國之獨立則將來如有同様同盟之組織中國自當爲其一員華氏論文又列舉數項事件謂當在新盟約中加以縝密之研究兹不多引以免累贅英之人民苟能同具華氏之感想則締結新盟約時應增之特别條件自無討論之必要蓋英人旣皆如華氏之反對繼續盟約則新盟約亦無由發生也無如英人亦有與華氏異其論調者如去年五月號之十九世紀雜誌登載英人某君論文先引澳洲總理反對日本移民入澳之詞句繼謂美國之移民問題不能與美國對日惡感混爲一談其說頗若有予盾之處彼并謂美日兩國間之齟齬惟賴英日兩國之結合始能解决之其結語則曰在戰爭時期中以英日兩國之親近而若有解决世界重大政治問題之趨勢云 
　　日人之論調華氏反對英日同盟之論調美人固不不加以評判卽英日締結同盟以後兩國間之關係美人亦不必深予研究蓋日人種種行動皆足以啓遠東英人之猜疑華氏之論據卽藉此而發且字林西報亦曾登載日人副島伯爵之論文答復華氏之攻訐詞婉而意賅至近事理也華氏謂日本初未用實力扶助同盟副島之答覆則謂日本受有敎育之人士大都主張日本之於大戰爲有限制之參預副島此意實堪採納蓋日本之外交蜀對於參戰之舉亦不幸而取沉默之態度且在英國當時發表之藍皮書中亦無關係日本之公牘也故華氏攻訐之論調大概根據於其他紀載戰時英日關繫而未經宣佈之文字亦未可知否則華氏之言爲不足證矣 
　　戰時日本國内發生對英之惡感副島氏亦承認之彼謂一九一六年之上半年日本商船多艘爲一二英國巡洋艦所監視并搜查以致發生惡感其言曰因有此不幸之事變遂使將盡之餘燼煽成蓬勃之火燄頃刻之間若將演成不堪問聞之糾紛副島氏有此結論故亦對於華氏之主張略予同情之感想 
　　苟欲向中國之英人爲戰時之日本政策辯護則二十一條要求當加以冗長之辯論矣華氏確曾詳細討論其事唯爾PutmenWeale更以第五類之要求喻爲懸於中國頭上之利刃凡爲英國人民者固未曾有一語爲二十一條要求辯護也卽副島氏日人之愛國者也亦未爲辯護之嘗試其言曰二十一條要求者外交上之一種拙劣行爲也舉國之人莫不深惜之其是非其結果世人皆知之矣寺内内閣及其外相加籐子爵用此可悲可恨之舉動對待中國非徒損害中日兩國之邦交即日本與其同盟國之友誼亦將大受打繫也 
　　英人華特海特日人副島兩人之論譯美人誠不必參以評判蓋兩君之言皆將使美人之觀察世事者深信英日同盟之必當廢止或重行修改也苟其如是則美國從前對於英日同盟之態度何若及其今日之意見何若實有追溯申述之價値矣 
　　一九○二年一九○五年一九一一年之盟約 
　　一九○二年第一次英日同盟之成因及美人之意見自拳亂而後亞洲大陸以俄國勢力之膨脹而造成一種新形勢郭斯泰HaraldEGorst所著中國歷史（一八九九年出版）叙述當時形勢最爲顯明足資參考書中有言曰拳亂未發之前俄人已有在遼東半島建設勢力之意願旣夫人而知之矣則北京之將爲俄人之所有物亦夫人而知之者也吾人（郭氏自謂）以爲英國若能定一堅决政策則已往之事端旣可阻使勿生未來之衝突亦可避免然此主張非必促成英俄間之戰爭也自郭氏著是書後俄人利用拳亂駐重兵於滿洲故一九○二年之亞洲形勢實較郭氏著書之時尤爲嚴重駐華敎士均視俄國爲壓路機軍一九○○年後之中國竟以北鄰之進行而爲所壓榨矣 
　　一九○二年一月三十日英日第一次締結同盟之時亞洲之形勢旣如上述故美人之觀察時局者皆以英日同盟爲防禦俄國特殊勢力之具先是一九○一年之秋季美國曾經聯合英日兩國對俄國之侵略行爲提出一種嚴重之抗議至一九○二年之初俄國又向中國有所要求美國乃又聯合英日兩國擬同中國聲明保證謂中國苟能拒絶要求則三國將爲其後盾云美國非徒欲在外交行動上聯合英日二國而已猶有甚於外交行動之論文登載於一九○二年五月號之北美評論報作者爲參議員杜利佛氏Dolliver其言曰滿洲全境爲俄國軍隊所佔據中國財政爲俄國銀行所操縱中國天産爲俄之鑛局所垂涎中國交通通事爲俄之鐵道所獨攬有此四端雖謂中國已瓦解全世界之商權已爲一國之自私政策所服屬亦不爲過欲使日本及其他諸國之明悉此中消息亦無須費深密之觀察也杜氏之結語則曰美國雖與俄國有歷史上之邦交然今有人焉以全世界之和平及商工業之權利爲懷因而盡力保衛東方之老大帝國使刦奪擾亂之事不致發生則美國亦雅願與之携手而不惜爲孤注之一擲杜氏此言實足以代表當時美人對於英日同盟之意見與態度矣（未完） 
工商業 
[湖南之礦産（通一）]  
　　第一篇銻 
　　湖南之礦數世紀前已有人採掘之惟延用舊法規模極小故不甚發逹至近今始用新法而礦業之在該省始得漸佔重要地位歐戰起後礦産物之需求頓形膨脹經營之者獲利頗豐湖南之發逹其將基於此乎錫礦山之銻（按銻之爲狀頗似錫土人不察遂以銻礦山爲錫礦册此名至今延用之）水口山之鉛與鋅其出産量幾與中國他礦所産之總數等一九一四年八月以來銻鉛之運往歐洲作爲軍械原料者爲數極鉅云 
 
 

Page 19

 
 
湖南之礦雖佔極重要之地位然其開採之法與礦區中之狀况外人知之者甚鮮兹將從各方面調查而得者彙而述之以示梗概而於錫礦山及水口山者言之特詳蓋以其較爲發逹也其他則祗舉其重要者述其岸略而已 
　　錫礦山之銻礦湖南礦産金屬咸備最重要者則首推銻說者謂銻産之旺莫中國若而華礦之最豐於銻者乃湘中一蕞爾小山銻礦山是也錫礦山位於湖南中部之新化縣離縣城東北約六十里其西三十里有冷水河之環繞藍田在其東北六十里藍田水流於蘭田之南爲漣水之支流而通湘江者也故錫礦山之礦産可由兩路外輸（一）由冷水河入資江東經益陽而逹長沙（二）自藍田鎭順漣水面下入湘江北行而抵長沙第一路較長然少陸程第二路較短而須過旱程其間旣無鐵道又乏良路故於輸運上極爲困難湖南全省山嶺起伏遍地皆是一般脚夫肩負礦苗雖在最温和之夏日亦傴僂而行不堪其苦由益陽至長沙可用汽船拖運每噸運費約自一千二百文至一千八百文 
　　錫礦山之銻在明代時已有人發見之然當時人不識銻爲何物屢經採掘見無錫可得旋即棄置之故此可寳之物深埋於地下者垂數世紀光绪二十一年（一八九六年）總督陳某始設礦務局再事開採特准人民自由採掘而派專員收苗提鍊礦苗含有百分之七十之銻者每擔給價一千四百文百分之五十者一千文數年後採掘者以價有定例器具不良資本缺乏故大受損失幾有難以爲繼之勢官收官鍊之制旋即取消使人民有完全經營之權是後遂漸發逹至一九一四年一躍而爲全國最重要之礦業矣 
　　錫礦山高出於地平線祗二百英尺四周皆爲高山地質富於鎂石灰銻苗雜於石間無一定方向可以採索之凡山下之石罅中皆有銻可得故全山稱之爲銻山亦無不可山底青石層上高一英里間皆爲銻質山崖間有窩窟一所顯爲昔年積水之地水退而石砂隨之以去地層演進之狀况無實據可跡祗可以猜度得之所可信者礦苗實由積水沈澱而成觀乎含有白堊之地層間無苗而銻都發見於青石層中則益可信此說之不謬也礦苗都爲銻質或作片層形或爲大塊狀全山不滿一方里高祗二百五十尺然苗之源深入地下蔓布四周現在竟無窮竭之象也 
　　現在所用採掘之法甚不完備採掘者不知苗之究在何方隨意開掘毫無計畫可言也山間穴洞縱横全山有似蜂房開礦公司約有百家然組織欠妥規模陋小無一能當公司之美名公司之外又有不領執照小本經營之篷廠甚多採掘者以礦苗售諸公司公司選出粗銻再行售出而使人精練之以提剩之渣滓及苗砂售於篷廠粗銻擊成小粒將石物揀出而得純粹之銻苗所得之苗復置入篩筐簸淘之後復置於斜板上以水洗滌之純粹之　因以獲得而後再售諸各公司重行提鍊 
　　山上共有鎔廠七處其中祇有一處能鎔出極純之銻其他則因未備反射爐故祇能得粗銻製銻之法先將礦苗置諸鎔鑪中生火鎔之鑪底有一管使所鎔之流質導入他鍋用長柄之杓將冶就之銻鑄成錠狀之粗銻鎔鑪排列成行每行自四具至廿九具不等一行有時能於二十四句鐘内出銻二噸然所用之煤亦幾近一噸鎔時有二人守之每六小時則易二人代之統計常時有鎔工一千人各鎔鑑未必常有銻可鎔每日間　不用者恒有三分之二或因無鍊就之銻苗或因待鍊工完竣以致不能全行工作也全年出品平均約有五六千噸 
　　各公司所鍊就之純銻及組銻皆運至長沙之華昌公司再行鎔鍊是以公司在清季時獲得銻之專賣權備有法國之海蘭希密特鎔鑪一具極適於鎔苗之含有稀薄硫化質者鎔鍊之法先將擊碎之苗和以木炭以火熱之同時使有一定限度之空氣通入鑪内於是硫化質變成酸化物酸化物可隨氣而散用管抽出之貯於特備之器皿中使之凝結成固體再和以鎔劑鎔於返射鑪中又用長柄之杓將所冶成之銻倒入模型使之漸冷面上結有鎔滓一層狀似鳳毛草凡精鍊純銻之金屬其上面皆有此狀云實則未必盡確蓋中團以土法鍊成之銻較之世界上最佳之銻亦祇含有百分之·○五或百分之一之雜質也銻苗逕運至歐洲提鍊者亦有之在長沙專營中業之西商頗多近聞漢口已有西商創設提鍊廠專鎔製粗銻云 
湖南銻苗最爲純粹並無鉛銅鋅砒素等物自一九一一年至一九一五年自長沙輸出之銻列表如次 
　　純銻粗銻 
　　一九一一二六·三○九一二一·七一六 
　　一九一二三三·八○二九○·四八五 
　　一九一三三五·三八一一一六·一五五 
　　一九一四四五·九四八二四六·五八五 
　　一九一五九七·六四二二四七·四四三 
　　銻苗銻滓 
　　一九一一八·四一七一七 
　　一九一二一一·四二四一七 
　　一九一三七○·○三九一○五·七五六 
　　一九一四一五六·九七九四二·八九○ 
　　一九一五一五·三二一八三·一九三 
　　歐戰興而軍需上應用之金屬品之要求頓形增加全世界之出産中樞不克維持其往日之生産能力金屬之價驟見飛騰一九一四年七月銻價每擔祇二十七鎊十二月間漲至五十五鎊次年六月一躍而增至一百五十鎊銻價之日增月騰實有置湘省銻鑛於鼎盛時代之功當此黃金時間誰不欲趨致富捷徑冀成鉅富長袖善舞而獲有鉅資者不乏其人然投機不利而受損失者亦屬不少且一重要物産之價値飛騰後每於當地之經濟狀况諸多不利錫鑛山區鄰近諸地百物之價幾已驟增三倍數年前米價每擔祇三元而今則平均須八元矣水價亦已增至每桶銅元五枚蓋各公司營業發逹需水之量大增而供水之源有限故其價格之上升亦自然之勢也其後銻價大跌蒙其害者不知凡幾觀湘海關一九一六年報告即可知此說之爲確也 
　　『長沙最重要之輸出品爲銻是物雖由長沙運至漢口然終皆轉運而輸而國外者也一九一六年輸出之銻較上年多八·六七三擔一九一五年來銻苗與粗銻之輸出日見減少其原因則以當地添置鎔鑪也鎔鍊銻滓手續繁多本地鎔廠往往棄而不爲故於一九一六年其輸出之量較一九一五年增加三倍一九一六年春純銻開盤價每擔爲漢口銀九百兩四月以前之價常在八九百兩間其後世界貿易場上得其南美薄利維亞浩大之銻産於是銻價驟形下落至五月杪跌至四百五十兩七月終每擔祇値二百五十兩矣下半年銻價無甚變動年終純銻之價約自二百兩至二百五十兩一九一四年薄利維亞祇出銻苗一百八十六噸其後銻價逐步高漲需求日見殷大而該地礦苗極旺故至次年其産額增至一七·九二三噸其百分之六十爲銻皆提鍊而輪出之未嘗有所屯積一九一六年薄利維亞之銻産復大形增加於是供過於求而其價忽跌長沙各商未訂有遠期定貨合同遂受極大之損失礦區多處竟被迫停工各公司之股東亦受創不淺』 
　　該報告復謂湘省銻礦前途頗多悲觀蓋銻價雖較戰前增兩倍而金鎊價格運費工資等皆較前大增鑛主能得之凈利爲數必極微也上說之是否確當可以左表證之其自一九一六年來以銀作價逐步低落尤足注意也 
　　一九一六年 
　　擔兩 
　　純銻一七三·一三七六·九一二·一四四 
　　粗銻一九七·九六五四·九一一·三五九 
　　銻苗一九四·五二五一·三八三·二四三 
　　一九一七年 
[空中單軌懸行車]  
　　德人近發明一種火車可於空中懸行構造較普通火車簡單而製費亦廉開駛停止均極便易速率甚高輪間置有綱珠故行時無轔轔之聲此車可行於街市之上每隔五十尺建一水門汀柱下築平檯一若電車停車處此項火車發明後非惟無碍於交通而可免繁盛區哉肩磨轂擊之患矣 
　　擔兩 
　　純銻二四五·○六八三·七一四·三二一 
　　粗銻三三三·○二六二·三四六·八四一 
　　銻苗六三·八一三二三七·七七○二 
　　一九一八年 
　　擔兩 
　　純銻二三七·七九六二一一七·九一六 
　　粗銻二八·一九三一一九·八二○ 
　　銻苗七九三九二一·八一○ 
　　據一九一七年海關告謂『純　粗銻兩種之輸出較前』 
增百分之五十六然因船艙不敷薄利維亞及他地之銻産驟見增加故湘銻之價遽形跌落上半年之輸出較下半年爲多蓋已行衰落之象矣』銻爲軍需要品歐戰上半期内參戰各國不顧其價之昻貴與夫船艙之缺乏不歉其稍有屬假或質品之次劣咸至湘省採　大宗銻質以應急需然旣能在歐洲收購則自將無求於湘湘省銻業之退落良以此也 
　　又觀一九一八年海關報告之及於湘省銻業者可得現在銻鑛之實况矣兹節譯如次 
　　『一九一八年前銻之需求逐漸增加規模狹小之鎔銻廠紛然以起以泥製鑪竈附以木製之手摇輾動扇而即能從事淘鎔其出産量若以與得自新式鐵製汽機者相比較固不可同日而語然其競爭之力亦未容藐視蓋成本微小工資低廉則出品之價自較賤矣一九一九年終祗有最富於銻苗之區域能工作不斷其後價格日復下落即此等區域亦難支持迨休戰時純銻每噸祗値漢口銀六十兩耳所出之量祇爲一九一五年者之二十分之一一九一六年者之十五分之一一九一七年者之五分之一』 
　　錫鑛山之營鑛業者缺乏組織能力工人愚蠡無知故鑛中對於衛生上之施設極不完美採掘工人千百成羣集居篷房茅舍中一若北美土人繞其居處則　滓廢料堆積如山終日勞作惟事採掘而以所得者求售於各鑛務公司各公司亦憧憧牟利而無暇念及工人之生活狀况鑛中惡臭難受之氣行旅者可於一英里外得之 
　　銻不獨産於新化安化益陽沅陵諸地亦有銻鑛惟産額較新化爲少平均每月祇出五十噸至三百噸耳 
[香港之對外貿易（鵬）]  
　　香港爲英國直轄之殖民地面積約二十英方里一八四一年中國讓與英國主管二年後即一八六一年英人又在對面大陸上佔據九龍半島九龍香港間有海峽相隔闊僅半英里香港商場地形狹長介峭壁大海之間地面狹小實爲發逹之阻礙近數年來香港商業範圍擴充至於對面陸地上駸駸乎有反賓爲主之勢說者謂香港之將來行將移至九龍半島或非虛語也香港居民約五十萬人其中歐美人民爲數約八千人云 
　　香港港口面積十英方里在香港島及九龍之間四面皆山在商業上爲自由港各種原料品之集中轉移或製作皆無庸納稅又勞力衆多而工價低廉故愈覺利於轉輸商業之發展兹將一九一九年春夏秋三季香港輸出入業之數量列表如左其單位以金鎊計 
　　（一）春季（一月至三月） 
　　進日出口 
英國七二一·六二五五二三·四六七 
英屬殖民地一·九八五·二八九一·八一六·九四五 
中國一·七五七·八九三九·○三五·二九四 
日本高麗台灣二·七一一·一一八二·六六四·八二三 
其他各國八·一○二·九三五三二二·一五○ 
總計一五·二八八·八六○一七·二五一·六七九 
　　輸出入總數 
英國一·二四五·○九二 
英屬殖民地三·八○二·二三四 
中國一○·七九三·一八七 
日本高麗台灣五·三八五·九四一 
其他各國一一·三一四·○八五 
總計三二·五四○·五三九 
　　（二）夏季（四月至六月） 
　　進口出口 
英國八二○·八三一四五○·八一二 
英屬殖民地二·五八九·九四三二·一八九·五三六 
中國一·八七六·八八八一○·四○四·九八三 
日本高麗台灣二·六八○·一○四一·三一六·七七二 
其他各國七·六一四·四三○四·六二○·八九一 
總計一五·五八二·一九六一八·九八二·九九四 
　　輸出入總數 
英國一·二七一·六四三 
英屬殖民地四·七七九·四七九 
中國一二·二八一·八七一 
日本高麗台灣三·九九六·八七六 
其他各國一二·二三五·三二一 
總計三四·五六五·一九○ 
　　（三）秋季（七月至九月） 
　　進口出口 
英國一·四二一·二九七八五一·二八○ 
英屬殖民地三·七四一·七七九二·八七二·六七二 
中國二·六五三·○二五二·三六六·七七八 
日本高麗台灣一·七五一·八六八四·三七九·七五九 
其他各國八·三五三·一六七四·七二四·五七四 
總計一七·八三一·一三六二四·一九五·○六三 
　　輸出入總數 
英國二·二七二·五七五 
英屬殖民地六·六一四·四五一 
中國一三·九二九·八○三 
日本高麗臺灣六·一三一·六二七 
其他各國一三·○七七·七四一 
總計四二·○二六·一九九 
又將一九一八年全年之對外貿易列爲左表（表中單位亦以金鎊計） 
　　進口出口 
英國四·四三九·二二三一·一一二·三八一 
澳大利亞一·二四○·三九二三六二·五七四 
坎拿大一一二·一九○六六一·四四○ 
紐錫蘭八·四○七四○·九三三 
印度及錫蘭三·六○六·二四六二·二七六·一八九 
緬甸一二三·六三六三三五·八八六 
阿非利加二二·五六六四○三·三一九 
馬來半島殖民地二·七一六·六八五三·一○四·二九○ 
英屬北婆羅洲三○○·七九六一○○·一八八 
西印度羣島二六四·六二六 
中國北部七·五一三·七二五一○·四四二·二六四 
中國中部及臺灣（汽船）一·二○○·二四六四·九三九·九七三 
中國中部（沙船）二○六·六一六 
中國南部（汽船）六四七·七二二一二·四三五·四八○ 
又（沙船）八·六六○·八七○ 
又（鐵路）三二六·一九三 
日本及高麗九·八一九·二七一四·四九四·四八三 
荷屬東印度羣島一·三二○·九四三一·五九二·二○二 
安南一五·二八九·二七五五·八五四·三四五 
暹羅三·五九七·九三五一·一二六·八三五 
菲利濱五四四·四八一一·五○四·○○○ 
海參衛一·七八八二三五 
美國八·○三三·八八九五·四一六·九九四 
中美洲······一四七·四六五 
南美洲二·六五四九一○·六二三 
法蘭西三○·三一○三二七·七七九 
意大利六·二七○九·二六四 
其他各國四○·六六五······ 
總計六○·六一九三三五六七·○五七·四八七 
　　輸出入總數 
英國五·五五一·六○四 
澳大利亞一·六○二·九六六 
坎拿大七七三·六三○ 
紐錫蘭四九·三四○ 
印度及錫蘭五·八八二·四三五 
緬甸四五九·五二二 
阿非利加四二五·八八五 
馬來半島殖民地五·八二○·九七五 
英屬北婆羅洲四○○·八九四 
西印度羣島二六四·六二六 
中國北部一七·九五五·九八九 
中國中部及台灣（汽船）六·一四○·二一九 
中國中部（水船）二○六·六一六 
中國南部（汽船一三·○八三·三○二 
中國南部（沙船）八·六六○·八七○ 
中國南部（鐵路）三二六·一九三 
日本高麗一四·三·三·七五三 
荷屬東印度羣島二·九一三·一四五 
安南二一·一四三·六二○ 
暹羅四·七二四·七七○ 
菲利濱二·○四八·五四一 
海參衛二·○二三 
美國一三·四五五·八八三 
中美洲一四七·四六五 
南美洲六一三·一八七 
法蘭西三五八·○八九 
意大利一五·五三四 
其他各國四○·六六五 
總計一二七·六七六·八二二 
一九一七一九一八兩年各國商船之出入香港港口者其比例如左 
　　（一）百分法之分配（卽佔全數百分之幾） 
　　（甲）船隻數量 
　　一九一七年一九一八年 
英國海輪六·三五·六 
各國海輪八·六九·八 
英國江輪一三·八一三·三 
各國江輪三·四三·五 
六十噸以下小輪一三·六一三·八 
六十頓以下小輪一三·六一三·八 
商用沙船五四·三五四·○ 
　　一○○·○一○○·○ 
　　（乙）船隻噸量 
　　一九一七年一七一八年 
英國海輪二五·三二一·四 
各國海輪三四·六三六·一 
英國海輪一九·五二○·三 
各國江輪三·四三·五 
六十噸以下小輪○·八一·一 
六十噸以下小輪○·九一·一 
商用沙船一五·六一七·五 
　一○○·○一○○·○ 
　　（捕魚沙船之數尚不在内） 
　　（二）船數及噸量 
　　一九一七年 
船隻種類船數噸位 
英國海輪三·○○四五·一六八·○五八 
各國海輪四·一四○七·一二一·四九○ 
英國江輪六·六六五三·九九九·五三七 
各國江船一·六一九八四二·六九六 
六十噸以小輪六·五三一一九八·○六○ 
沙船二六·○六七三·二一七·○七八 
對外商業總計四八·○二六二○·五四六·九一九 
　　一九一八年 
　　船隻種類船數噸位 
英國海輪二·四四四三·六二七·五七六 
各國海輪四·二三四六·一一七·八九三 
英國江輪五·八○九三·四四四·四四五 
各國江輪一·五一○六一二·三一四 
六十噸以下小輪六·○○二一八○·七三八 
沙船二三·四三九二·九七二·三六六 
對外商凿總計四三·四三六一六·九五五·三三二 
兩年比較之減縮 
船隻種類船數噸位 
英國海輪五六○一·五四○·四八二 
各國海輪······一·○○三·五八七 
美國江輪八五八五五五·○九二 
各國江輪一○九二三○·三八二 
六十噸以下小輪五二九一七·三二二 
沙船二·六二八二四四·七一二 
對外商業總計四·六八四三·五九一·五八七 
　　一九一八年各國海輪進出之數較一九一七年多九四艘而噸位則減少一·○○三·五九七噸 
　　一九一八年對内對外貿易進出之總數爲船隻五九七五四一艘二九·五一八·一八九噸較一九一七年減少船隻五三·五三七艘噸位五·九七四·四八四噸也 
一九一七年間歐洲所建船隻之入香港者共計大海輪三·三三九艘帆船六艘江輪三·六六○艘六十噸以下小輪二·九八六艘 
　　海輪之駛入香港者每艘平均噸位一九一七年爲二·二六四噸一九一八年減至一·八八四噸英國船容積獨見增加蓋一九一七年每艘平均噸位每二·四七二噸至一九一八年則爲四·七六八噸也其他各國之船則一九一七年每艘平均爲二·○四二噸一九一八年僅爲九七四噸云一九一八年江輪之駛入香港香每艘平均噸位則自三一○噸增至四七○噸云 
[本刋啓事]  
　　嗣後外間轉載本刋文字者應註明『轉錄申報星期增刋』字様 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
