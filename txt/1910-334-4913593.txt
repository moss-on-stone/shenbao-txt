# 1910 - 334 - 4913593

 

Page 1

 
 
   
 
 

Page 2

 
 
[上諭]  
　　監國攝政王鈐章十一月初七日内閣奉　　上諭本日召見之明保貴州補用道前思州府知府潘盛年以道員發往山東補用并交軍機處存記欽此 
　　上諭本日召見之明保指分直隷補用道許貞幹著以道員發往直隷補用並交軍機處存欽此軍機大臣署名奕劻毓朗假那桐徐世昌 
　　宮門鈔十一月初七日召見軍機潘盛年許貞幹 
論說 
[中國市政改革論] （心）（禪） 
　　嗚呼。文明程度之高下。市政之良窳爲之也。道路不修。步履艱矣。交通不利時間費矣。警政不善。秩序亂矣。衛生不講。疾疫作矣。燈水不便。生計陋矣。公園不備。呼吸滯矣。今吾中國二十餘行省。除外國租界而外。市政殆無一可觀者。府會省會無論矣。即如京師。所謂輦轂之下。士民觀贍所係也。乃遊其市垢塵滿目。入其室穢臭觸鼻。豈治國尙内政。不餙外觀歟。抑知非也。今夫人。五官不靈。四肢不具。則雖欲有所作爲。吾知其難。市政不修。亦何以異是。貧如日本。規模整然。儉如獨逸。形式燦然。世界各國。未有以湫隘弇陋之都市。而可與立國者也。何也運會愈新。事件愈繁。市政窳敗。一舉一動。皆生阻力。吾中國數千年來。因陋承敝。入國問俗。政可知也。况立憲萌芽。百度維新。誰謂風氣。閉塞如此。而可與言文明事業耶。噫凡百政治。莫切於市政。而吾中國乃忽之。豈閉關時代之政策。猶足以施之今日歟容將分列其事項。並中國市政改革之所在。姑一討論之。 
　　一道路雨集則道塗濘泥。風至則塵霧蔽天。此吾中國所謂首善之區。 
[商辦漢冶萍煤鐵廠礦股份有限公司股東常會日期廣告]  
本届股東會因查帳董事分赴漢陽萍鄕逐項查核道遠帳繁致稍覊遲現已查對完畢簽字刋布董事會公議擇於十一月十七日一句鐘在上海静安寺路斜橋本公司舉行股東常會請有股諸君先期憑股票息單至總公司換取入塲劵届時蒞會公議爲荷 
[德孚有限公司廣告]  
查得本公司所招股本之收條及股東將股轉讓他人之筆據竟有許多僞造者携至本公司掉換股票爲此登報廣告以後如有人在外收買本公司招股收條各宜留意須有倫敦本公司批准字樣者方爲著實可靠並望執有本公司眞實收條者速來掉換股票本公司董事現經議定如有人探知僞造本公司收條等據之人報告本公司以便禀官究辦本公司當酬謝報信之人英金二百五十磅决不拖累報信者請至新加坡道納遜洋行可也 
[工部局諭]  
照得上海西國租界所有行業自由并無人參預至於房主房客一切交易無論係書立合同或口訂成交槪無限制又無管定規則章程所及現時房客旣甚以爲應付房金過昂則只能禀商各房主核定始有效果如所有禀報本局或華商商務總會或會審公堂皆係罔然因均無權可限制房主照收各房客允付租金如房客以租金過昂可遷於亷價房屋居住如房主旋悉房客遷去且所要租金無新客前來願付則後必願减收按華商商務總會已登有廣告據云房租一節係屬雙方協商並含有契約的性質租住與否出於兩願斷難强迫近聞有人向各處通知云商會已准各租户减租十成之三如不允减將十月内房租不付等語殊堪駭詫本會除作函婉勸並派人在外通知合特聲明等由又寳分府堂諭云减房租一事去歲已聞有提議因市面蕭條各房客遞禀陳請减租但此事公堂無權减租須由房客向房主處懇商將市面不佳情形述明故請减收房租俟市面復原再加如房主願减則是俯順輿情惟减不减係房主人權此次制軍來滬各房客亦遞禀請勸减租制軍亦無可如何則只能節上海道請商務總會諸君與各房主處勸减别無他策如房客以租金太昂房主决意不减爾等儘可遷至他處凡事須順情理如房主不願减租房客强欲减租此乃背理而行近來外間謠傳謂道憲已經允許减租並派人在各處知照等語查知並無其事皆係謠傳不實爾等房客如與房主訂有合同亦須照合同辦理等因案查减租一節全出於房主房客兩洽非本局所能辦理合即出示曉諭仰一體人等知悉切切特諭 
[賞格五千元]  
金紳琴孫被匪鎗斃經上海縣正堂田懸賞洋一千元茲又據商界公同來廨聲稱願另加懸賞格洋四千元共計洋五千元拿獲眞兇解官者賞洋五千元通風報信因而拿獲者報信之人賞洋二千五百元派去拿獲之人賞洋二千五百元或到本廨或到北順徵里金公館領取懸賞以待决不食言　會審公堂廣告 
[蘇州華商昇平樓茶菜館生財召盤]  
爲因羅姓經理人自行辭退另有他就各服東會議只得將生財减價出盤如欲者請來面議成交格外克已此佈　各股東公啓 
[寗波慈北東山頭錦堂中等農學校招生廣告]  
本校分農蠶兩科辛亥年除原設蠶科外先設中農預科畧例如下一班次預科兩年畢業額定六十名分第一年第二年兩級隨程度考入二資格年十三歲以上十五歲以下第二年級須能作論説三百字以上算術命分爲止第一年級須能作論説二百字以上算術分數爲止三學費全年修費八元膳費廿六元（閏月另加）燈油及講義紙剳費四元操衣帽費五元計共四十三元分上下學期兩次預繳四考期庚戍十一月廿四日起三十日止絡續來校投考五證金投考須先納保證金二元錄取者扣作學費不錄取者給還六附則本校另有附屬小學五年畢業無定額全年修費四元（本鎭免納）膳費及登油費共廿八元七細章可來校或向寗波新學會社取閲 
[集益彩票公司廣告]  
本公司儘售出之票變通開彩皆由王眉伯總理其事現王總理赴杭因廣東欠欵除該處退票彩洋留存發給外尚欠一萬數千元屢催未來不得已赴杭向經手人設注收取至於上海存欵去年開辦古白已聲明存在大淸銀行至今陸續付交之欵共洋三萬元光景立有存摺一扣上開集益彩票字樣則欵抵彩票之用毫無疑義前由王總理已將存摺及應付洋數開明淸單呈送商會以明敝公司並無絲毫沾染之宗旨近見報端登有得彩人廣告尚未知敝公司之預備目今王總理在杭未返他人無從着手爲此登報奉告得彩諸君旣彩票之欵有存放之處請靜候王總理回來訂定發彩之期布告大衆决不致自失信用况大淸存摺繳存商會此爲明證伏祈　鑒諒爲荷 
[順泰昌茶號廣告]  
本號開設北四川路仁智里六衖口七十二號門牌專辦榖雨節前寗州祁門龍鬚白毫福州水仙烏龍包種武彝龍井等處高峰紅綠名茶更不惜工本加意考求提選上品兼備各色裝璜箱罐最宜送禮之需以副　諸尊賜顧之雅今有新到金山蘋菓批發格外公道以廣招徠此佈 
[筵資移助]  
本號今春開張蒙　諸君頒賜隆儀實深欽佩理宜答席現逢熱心志士創辦自立醫院需欵浩繁將筵資洋二百元移助醫院經費與　諸君造福諒亦同心賛成矣此佈　德新祥洋布號啓 
[聲明無股]  
前日接錫金商會來電謂仁昌莊猝倒囑余速臨理處云云殊深詫異查仁昌莊何人股開何人經理余均不得而知顯係有人假名附股揑造議單除函請錫金商會查究外爲再登報聲明以保名譽　上海金仰蓀謹啓 
 
 

Page 3

 
 
也。吾觀各國關於道路事務。設局以掌之。分區以理之。釐然井然。以之較吾中國何如吾國通衢大道。穢陋不便步行。小街狹巷。湫隘不容車從。加以險阻者不知改築。崎嶇者不知修整。無怪乎卑濕沮洳。令人歌行路之難也。各國修缮道路。或以砂礫。或以石片。或以粘土。或以木材。皆斟酌而行吾國師其用意。砂礫石片。各取其便。粘土木材。各異其用。勿以人工之。不修。委爲。地質之不良則險阻者固安全。崎嶇者固平坦也。 
二交通都市遼廓則隔閡多。路程梗阻則消息滯。况夫社會之交際。官商之聯絡。隨世運而日增繁劇。非有種種街市交通機關。以通其隔閡而傳其消息。則時頀耗而執業者疲於奔命。道路阻而赴約者誤其要公。故文明各國。絶阻隔則電車絡繹。通聲氣則電綫密布。凡所以省時縮地之法。至周且備。我國敝車羸馬。雖都會之繁盛者。莫不以數日而能辦一日之事。宜其疲精勞神。而文明之灌輸遲也。欲建立一國之政策。擴充一國之經濟。而不於交通上謀之。發逹終難故急起直追惟有舖設市街鐡道擴張電話機關。庶足以救之。今日中國之所謂辦事營業者。皆奔走之時間多。而經營之時間少。豈國家提倡文明之意哉。 
　　三警政文明國之挽澆風。而懲薄俗也。恒寄其責於地方之警察。故品格之高尙。道德之發逹。市民奉之如儀型。規則凌亂者温言以勸之。道路生疏者柔聲以答之。蓋皆先受法律之支配。而能以法律支配人民者也吾國視警士爲無足重輕。非惟行動舉止。不足爲市民表率。且妨害公益常疏忽不知檢察。詢問迷路。亦　頇不能引導。是蓋以市井小民。濫竽其間而未有巡警敎練所。以訓練而敎育之之故也。中國都會所已辦之巡警類如是。不知風俗之整頓。責在道路警察非惟趾高而氣揚者爲不稱其職。即慮疎而識淺者。亦難勝其任。日本警察。搜查旅館。蹤跡遊民。百無一失。成績可覩焉。我國風化敗壞如此。願言市政者加之意也。 
　　四衛生牛溲馬浡。爲街市之陳列品。臭蟲腐鼠。爲公衆之賞觀物。是故疾疫之。興毒流編戶。瘴癘之發。禍延齊民雖曰地氣使然。抑亦人事之不修。有以階之厲也。各國都市。掃除撒水。拾取塵芥。日五六次。使道側居民與地主。負其義務。更督以警察力。市之過寛者。中部畚除之責。歸市負擔是以街市淸潔。無傳染病之流行。即或疾癘猝發。禍中於一二人而止。此公衆衛生之功用使然也。吾國街市弇陋。已非人境。又加以垢穢不滌。臭腐不除。强鄰蹈瑕。無怪其然。欲重衛生。必先有種種設備。以維持之。各國中央衞生局。衛生警察吏。街市消毒所。皆吾中國取法之資也。 
　　五燈水市政之發逹。以燈水之設備爲之媒燈火不備。水道不通。則市民不能享圓滿之生活。市民不能享圓滿之生活。斯居者習於簡陋。行者困於。閉塞。而社會凋敝之現象見矣各國都會。電燈煤氣燈之裝置。上水下水之經營不遺餘力。誠以都市爲市民薈萃之區。小之起居飲食。大之交際貿易無不仰給於是。而况燈火繁盛。水管絡繹。便利之處。固不僅在仕宦紳商。亦一般勞働社會。所食其賜而蒙其福也。吾人生活以。水火爲不可須臾。離會社工塲宜以煤電燈上下水等之構造爲其先導。而後種種工事商業。於以萌芽。故燈水事業之發逹。即各種公司發逹之起因也世愈新而事愈繁願地方官紳。先籌多設此種機關。以爲市政發逹之基礎也 
六公園吐陳腐。引新鮮。爲一市之發育計也。人類棲息於空氣之中。其所以奄奄一息者。賴有此耳况人烟稠密。則空氣爲之攪亂。屋宇櫛比。則空。氣爲之障隔。故都市生活。較之田園生活。尤不得不多設機關。以疏濬。而傳導之。而公園之效用神矣。吾國市廛之間。旣不知公。闢曠地。以爲市民遊散退息之所。而好事者。又徒求舖設之華。陳列之備。不知構造幽妙空曠之園林。是以輕淸之氣艱於。接引濃濁之氣。鬰而勿洩。精神銷耗於無。形元氣斵喪於。不覺。市政之缺憾。孰有甚於。此者。且交通日繁。貿易日盛呼引吐納之術。尤不可不急爲講求。吾國地方經費奇絀。固可設法减省如建築不求華麗。布置務取幽曠。則雖分區配設。亦不至於羅掘無術也 
　　要之欲造成新國家。必先。造成新社會。欲造成新社會。必先造成新都市都市之改良。以上六端缺一不可。而此外瑣碎之設備。則猶未可以縷指計也。夫國家政治之隆。污視社會事。業之興廢社會。事業之興廢視都市規模之良窳。吾國都市。就京師一隅而論。已無規模之可言。不知其他都會。爲民政部管轄。所不及之地。其凋敝弇陋。又將何如耶。嗟乎。善養身者整其衣冠。善治。家者葺其垣宇。市政之革新。雖曰形式上之改良。要亦凡百政治革新之萌芽。造端宏大。非細故也。謀國者其深長思之 
要件 
[度支部試辦宣統三年各省各衙門豫算總說明書]  
　　　　奉天謹按奉省預算原册。宣統三年。共歲入銀一千六百一十八萬三千三百一十一兩有奇。共歲出銀一千五百五十二萬一千九百二十七兩。出入相抵計盈銀六十六萬一千三百八十兩有奇。預備金六十萬兩在内。總歲入之數。以正雜各稅正雜各捐爲大宗。當全省入數之半。部欵協欵鹽務官業雜收入次之。田賦最少歲出之數。以軍餉民政爲大宗。行政財政敎育次之。司法實業等又次之。典禮最少。本部詳覈各册。該省歲出。有應增鉅欵者。若部撥練。餉二四鹽釐。並北洋協餉銀一百四十一 
 
 

Page 4

 
 
萬兩。照奏案飭令該省自籌。則不敷當在一。百數十萬以上。歲入如稅捐局票照罰欵雜費各項。皆應議增。歲出如巡警審判各項。宜覈實撙節者。亦復不少。該省爲留都重地。屏障全國。其經營邊務。保衞根本者。皆未可議從减削。而土脉雄厚。號稱天府。林礦美富。百産豐盈。軌路旁通。航業遠逹。如能開擴實業。整頓徵收。則未始不足自給也。又該省咨報歲入門内。官吏自籌新政經收之欵。約餘六十六萬六千餘兩。應仍歸地方辦理新政未使移充國家行政經費。惟國家稅地方稅。現未劃分。該省地方行政。凡警務學務等。已備列開支。通權出入。同爲民財。同歸國用。自未容置諸預算以外。蹈向日自收自支舊習。再原册有旗署預算總表。以有自爲收支之欵。不在奉省總數之内。今附於後備覈。此覆覈奉省預算之大略也。　　吉林謹案吉省宣統三年預算。統經常臨時。歲入共銀八百四十八萬八千六百兩有奇。歲出共銀九百三十四萬二千七百兩有奇。出入相抵。不敷銀八十五萬四千一百兩有奇。總歲入之數。以此正雜各稅鹽課釐稅爲大宗。幾當全數三分之二。部欵次之。官業田賦雜收入等又次之。歲出以軍政民政財政爲大宗。當全數之半。工程行政等費次之。敎育實業等又次之。典禮最少。本部詳覈各册歲入。擬增者有五十一萬七千餘兩。歲出擬减者。有四十七萬餘兩。以限期已迫。不及電商。均暫仍原數開列。該省地處邊陲向爲受協省分。礦林各産藴藏莫洩。入欵本少。近年内籌新政。外謀邊衛。需財日急。剔除中飽。整頓徵收之政備舉。入欵日益。而用欵亦因之日繁如工程等類。亦不免開支過鉅。田礦森林之利已闢者。尙不及未開者之多。百産豐盈。逈殊磽瘠。果能覈實支用。開拓本利。以庚子以前該省所收。例今之所取。則該省財力之擴充。正未可限量也。所有議增議减各欵。均另行咨明覈辦。如該省全數允認。尙可减去不敷銀八十五萬餘兩。盈餘銀一十三萬餘兩。此外尙有應行增减各欵。須俟商准。方能確定數目至該省此次造送預算表册總散各數。多不相符。若經電詢期限已迫祗得先將誤列各數。另於分表内注明。統俟咨查更正。此覆覈吉林預算之大略也。（未完） 
專電 
[電一（北京）]  
　　樞府現與駐荷欽使陸徵祥籌議明年海牙平和會開會議案三件（一）中國己改立憲政體各國應正式承認（二）中國應有保全領土主權各國不得侵損從前被佔者由中政府予限收還（三）關於海陸軍事内容甚秘 
[電二（北京）]  
　　新官制已脫稿即日奏請欽定年内頒布 
[電三（北京）]  
　　攝政王面諭海軍大臣著將各處軍港及兵艦詳細繪圖貼說進呈核覽 
[電四（北京）]  
　　民政部奏訂出版律五章共二十五條 
[電五（北京）]  
　　民政部尙書肅邸奉攝政王諭飭認眞核辦禁烟事宜 
[電六（東京）]  
　　日本練習艦津輕號載海軍機關候補生六十二名及第一次中國海軍畢業生八名於西八號由橫須賀啟輪巡歷中國各海 
[電七（東京）]  
　　紐約消息美國總統塔夫脫下詔書於議會謂美國與中國之邦交己益加親密 
[電八（東京）]  
　　義國博覽會定明年西三月開會日本農商務省官吏觀見君及羅馬萬國博覽會出品協會長長澤君昨日起程赴義準備一切 
緊要新聞一 
[温肅果能難倒胡蓉第耶北京]  
　　御史温肅因大理院檢察官胡蓉第發其隂私特上封奏請將各項法官無論實缺候補調用各員一律補行考試以爲報復之計經紀前報茲探得其原奏云查宣統元年十二月二十八日憲政編查館奏核訂法院編制法據稱嗣後考試任用各項法官時務須欽遵頒定暫行章則嚴切奉行其京外已設各級審判檢察各衙門亦應於明年舉行第一次考試後定期將該衙門所有之實缺候補調用各員認眞甄别按照此次奏定章程各科目補行考騐分别淘汰蓋爲愼重法官權限起見亦以已設各衙門羣流雜進甚有不通文義不諳法律居然奏調補用非嚴加考驗釀禍無窮故也乃近聞各衙門員司紛紛呈求免考該堂官不得已創爲實缺免考之說調停其間無論案經奏定不便臨時更改就如該堂官之意畧爲區别而考與不考仍不能以實缺候補而分蓋人是否通品必曾經考驗有憑果係畢業亦必曾經考試給予出身或欽派大臣考試分衙補用人員猶可說也若以實缺限制則免考者多矣是不得不籌善後之法現雖第一次業已考過照章應將各級審判檢察實缺候補調用人員槪另行補騐擬請飭催 
 
 

Page 5

 
 
法部從速考騐實於司法前途大有裨益云云摺上奉旨着法部一體補行考驗現聞法部已定於日内舉行補考故日來調用之實缺候補人員均異常恐慌云 
[慈宮關懐國事之一斑北京] 内廷消息日前隆裕皇太后特召監國進。見諭以現在時。事艱難總須集思廣益庶於憲政有裨苟使國計民生有所利賴即當斷自已意毅然逕行某邸現雖當國然關係此等事宜儘可僅予知照不必預向商定監國唯唯而退 
　　又聞。二十八日皇太后在長春宮特召慶邸朗貝勒那中堂倫貝子等入見詢及資政院與軍機處衝突之原因當由慶邸及倫貝子據實奏陳並請示辦法太后聆奏頗爲愠怒當即申斥云汝等身爲親貴諸宜自愛乃於國家大政動輒意氣用事獨不懼國民之訾笑乎自諭之後務必和衷共濟如再有此種情形定行降旨交宗人府從重責辦云云慶邸等默默無言隨即退出 
[國民禁烟會議决進行辦法三則北京]  
　　中國國民禁烟總會於上月二十六日下午一時在北京西城中等商業學堂内開會集議禁烟進行辦法茲錄其議决各案如左一請求外務部與英政府協商廢止鴉片入口條約恢復中國自由禁烟主權一請求資政院議决縮短禁烟年限嚴訂條例奏請施行並咨明外務部廢止鴉片條約一聯合各省諮議局及各自治團體恊助國家以利進行 
[八旗子弟居然大振作北京]  
　　八旗憲政會自上書旗制處質問該處對於變通旗制之方針後苒荏兼旬迄未得覆昨該會又發出公啟一通會章若干條通告各旗子弟茲摘錄如下啟者我旗人二百年來生息於兵制之下經濟之能力喪失已盡依賴之性質習染益深所恃以餬口者惟區區糧餉然生齒日蕃糧餉有限積久而情見勢絀逮至今日乃儳然不可終朝非大加昭蘇將無以持其後矣乃者朝廷以籌備憲政之故特設變通旗制處與旗人更始此誠我五百萬同胞千古一時之會出死入生之機也而兩年以來旗制處旣一事未辦一籌不展而持以因循我同胞亦以冷靜之態度待之忽若不關痛癢遂致坐失時機天下可惜之事孰逾於此夫以生死之關百年長久之計我不自謀而恃人代我爲謀其計已左其結果尙可問乎自今以往我同胞惟有羣起自謀立於原動之地取此一大問題剖析之審查之若者宜興若者宜革若者。宜急若者宜緩皆與以解决而見諸實行上之請願於官府下之忠告於同胞以一致之進行促雙方之猛醒則庶幾朝廷融和滿漢之盛舉可覘諸實在我同胞亦有。以自立自存而完其立憲國民之資格焉同人等不揣鄙陋爰組織八旗憲政會以立其機關惟事關憲政之前途自身之利害凡我同胞皆責無旁貸敢乞惠臨本會共襄大計俾底於成同人等敬執鞭以待附簡章一本會以變通旗制籌畫八旗生計使可爲完全立憲國民爲宗旨二凡旗人表同情於本會宗旨者皆可爲本會會員或贊成員三凡非旗人表同情於本會宗旨者皆可爲本會名譽贊成員四凡欲爲本會會員及贊成員者可開列旗佐台銜住址投交本會五本會定於十一月初十日准午刻開成立大會六本會暫假朝陽門内南小街方家園振華學校爲會所 
[京署欵項將由部庫收發北京]  
　　度支部上月間具奏云竊臣部前奏淸理財政辦法一摺曾聲明請將在京各衙門欵項統由部庫收發等因奉准後即經臣部咨商各衙門將經收各欵如何交收之處擬定辦法聲覆核辦去後嗣據各衙門擬定辦法陸續聲覆到部現在試辦宣統三年預算案業已告成所有各衙門欵項自應遵照原奏酌定暫行辦法統由部庫收發以爲將來國庫獨立之基礎臣等公同商酌擬自宣統三年正月初一日起各省關報解在京衙門之欵一律改解部庫一面仍咨報各該衙門查覈並由臣部將部庫收到銀數日期知照各衙門隨時出具印文赴部支領其海關應解外務部稅務處船鈔罰欵鐡路各局應解郵傳部辦公經費及京奉京漢鐡路應繳郵傳部辦公餘利一併照此辦理至各衙門在京直接徵收零星雜欵由各衙門將收支數目按月開單咨報臣部一俟積有成數仍行轉交部庫存儲以符原案摺上奉旨依議現該部己鈔錄原摺通行各衙門一體遵照辦理 
[度部擬定改良預算辦法北京]  
　　度支部此次所提出之預算案因事屬初創且期限過促其中不完不備之處甚多現該部堂官已飭參議廳擬定改良辦法十餘條日前特將該項辦法刷印多張擬具說帖呈堂分給各司令各司官各抒已見擬定說帖呈堂核定茲將其辦法大略錄下一各省之國家行政經費悉數劃出統於各部如軍政費歸陸軍部實業費歸農工商部是一各省之地方行政經費劃出統於各省將來由諮議局議决不入總預算一在京各衙門各辦一預算送交度支部彙編總預算册或由度支部另訂一總預算歲入以性質（如田賦鹽課當分類）歲出以職掌分（如農工商部外務部所管是）一歲入歲出各分經常臨時二部分欵分項由度支部定之分目由各衙門定之一各衙門造送預算册以每年六月底到部爲限一海常關不編專册統。併入總預算一總預算以國幣爲主一不列協解各欵名目其有軍政上協欵。作軍政費統於陸軍部所管之出其有 
 
 

Page 6

 
 
洋債解欵無可歸者統於度支部一歲入統由度支部整理一特别費不入總預算一預算所定欵項不宜過多宜參考各國成例定一折中之數一收入有定額者須照定額無定額者用三年均平之法計算一宣統四年預算以二年實支實用之數爲准一總預算須有預備金各省亦同一總預算外各省得編一地方行政預算表一洋欵應仿照各國公債辦法由度支部直接辦理或由江海關另設機關代理不宜混入海關册 
[德人推廣靑島勢力之計畫]  
　　字林報載初六日北京電云德人現正磋商展長開封鐡路由高密接至靑島此事討論已久大約尙有更動至展長至海州一叚之路綫則將由中國自造 
[京師近事]  
　　郵傳部官制現亦有更動消息聞擬改爲交通部郵政電政兩司併爲一同另添設會計一司仍爲四司廢去尙侍丞參改設正副大臣各一缺參贊二缺一二三等諮議官數缺各司長均升一級刻正組織一切聞須俟唐尙書銷假後方能出奏 
　　新官制内容各部現設之丞參均應一律裁汰該員等裁撤之後左丞即改爲本部秘書官其餘右丞曁左右兩參議均飭聽候考試取列合格者以郎中補用其不合格者槪作爲裁缺之員不再任用 
　　憲政編查館以責任内閣一事關係甚大設立之始尤應愼重故日前分電各督撫諮詢組織新内閣辦法意見以憑决議現經各督撫紛行電覆以明年即當設立者佔十之七其主持最力者爲滇督李經羲蘇撫程德全晋撫丁寳銓等云 
　　外部各堂因明年二月海牙平和會在荷蘭舉行中國應行提議之件甚多日昨那相國鄒尙書及胡曹兩侍郎並駐荷欽使陸徵祥等均赴慶邸府第會商一切關防極密内容尙未探悉 
　　大興宛平移駐黃村海淀一節直督業已照准諮議局議案分别咨行部館順天府等署查照日昨憲政館特備文行催順天府飭即從速遷移并將各新署地址搆造圖式及移駐日期先行具報 
　　農工商部日前通行出使各大臣及各埠領事并各中華商會飭將關於商務之華僑人數統盤調查列表報部以備統計至華工人數如能確查亦即另造附表一併送部用資考核 
　　御史路士桓昨日呈遞封奏一件留中未發探聞係奏陳對於開平礦務案之意見並叅劾張翼誤國措辭極爲嚴厲 
　　魯撫孫寳琦日昨奏請擬將該省測繪局改設陸軍測繪學堂并陳辦法四條一增設學額以宏造就一寛給津貼以示養贍一裁减員薪以期撙節一增置校舍以重衞生聞已奉旨依議 
　　陸軍部軍學司已决定改爲軍學處其原因係廕尙書欲將陸軍各級學堂大加擴充以期軍事敎育之統一故先設軍學處俟有端緖即改爲軍學院規模再加擴充云 
[時評]  
其一　　胡思敬亦知有報律。亦知言違背報律。記者因欲據報律以質胡思敬。 
　　温肅冒名與否。陳寳琛果有劣跡與否。記者且勿問。弟即如胡思敬言。坐帝國報以毁謗御史。誣衊二品大員之罪。試問犯此兩罪。是否即應。封禁。是否即不待審判廳之審判。證據之確鑿。而即封禁。胡思敬果見報律第幾條。有此規定。 
　　不寗唯是。誹謗之罪。屬於親告範圍今温肅不敢詰問。陳寳琛不敢辯白。其非誹謗可知。其非挾嫌誹謗又可知。胡思敬何人。乃以風馬牛不及之關係。揷身干預。此亦報律所規定否。 
　　又不寗唯是。封禁報館。必須該報館實係違犯報律。經司法。衙門之判决。而後施行。今帝國報。旣無原告之起訴。又未經法庭之審斷。而胡思敬貿然奏請飭部封禁。試問報律果有奏封之明定乎。御史果有奏封報館之權力乎。胡思敬斥帝國報爲違背報律。自記者斷之。胡思敬眞違背報律耳。 
其二　　蘇撫之言曰國會未開憲法未頒布。人民焉肯不覩權利而認義務浙撫之言曰。國會尙待召集。就令責以擔負。尤屬收效難期旨哉。兩中丞之言乎。殆已深悉國民之隱衷矣。 
　　雖然記者亦嘗聞江督之言矣。江督之言曰今當以國會爲籌備事宜之權輿。可否敕下政務處將通國財政預算應加之數。提出就資政院未閉會。各省代表未出京之前。交令决議切實擔負云云。嗚呼何其。與兩撫。之言相異也意者總督與巡撫。地位本差一級。官階愈高。識解亦愈透乎。然而如江督。言則吾儕小民。當預備幾多血汗之資。以供政府加賦時之貢獻矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[順直諮議局呈請彈劾警道天津]  
　　直隷巡警道禀准督憲改正全省警務區域每縣劃分五區縣城爲中區分東西南北四鄉爲四區按照諮議局定章此爲單行規則應交該局决議然後施行乃直隷官塲并不交議故該局於前日曾據章質問巡警道答覆略謂警務爲國家行政地方議會不應干預而該局則謂警費出自民間確是地方行政遂議定認爲巡警道違背定章侵越權限由該局呈請督憲彈劾聞該道舒鴻怡已禀准辭職矣又聞議員孫洪伊昨由京特函該局謂人事勞勞不克到局有負職守决意辭職該局各議員於會塲上討論咸謂孫君爲全局委託辦理請願事苦心孤詣多著勤勞公决挽留不認告退 
[贛諮議局電詢預算疑義南昌]  
　　贛諮議局日昨電致資政院云諫日閉會後奉咸電已呈准於二十日開臨時會辦理惟尙有疑義數端（一）咸電所稱鈞院正議節減冗費以資彌補一語其節减之範圍如統括總歲出地方歲出在内恐與本局所議移緩就急酌盈劑虚之結果致有衝突將使本局爲無效之議决應請聲明（二）贛預算册有籌備經費預算册一種内分軍政司法敎育民政實業五類其後三類預算似仍歸入地方預算正册内交議應請咨部核復（三）度支部庚電對於地方歲出有飭令核减若干之欵今撫交預算案仍係原册之數本局議决是否應照部電辦理抑有認爲核减不當之處得由局變更議。定應請明示以上三端乞速復以便會議江西諮議局叩號印 
[皖礦總理兼任議長之波折安慶]  
　　皖紳洪恩亮等禀憲政館電憲政編查館鈞鑒現聞有以不知名之人電呈礦總理方編修未便兼充議長此事全省諸鉅紳均未得知查方編修充礦總理係由在京皖紳曁在皖蕪寗滬贛湘各路礦會議正紳全體公舉奏派現已由該编修組織涇銅礦務公司集股逾三十萬不日開工全省企望衆股東倚賴關係固屬重要即議長亦諮議局全體議員公舉不能以私見妄請去留且二者均以本地方人辦本地方事礦務係實業與議長並無妨礙查江蘇張修撰謇兼差多處仍充議長方僅總礦無難兼任應請鈞館主持仍予兼充議長以靖浮言而維大局洪思亮趙曾重吳傳綺姚永槪劉廷鳳方守彝康逹曁蕪寗贛各路礦會代表公叩 
　　憲政館致皖撫電安慶撫台鑒查議員不准兼差准兼辦學務係因學務爲本省紳士應辦之事現據皖省紳士洪思亮等電請令礦總理方履中兼任議長等語該議長如令兼任究於職務有無妨礙希卽查明電覆憲政編查館宥 
[東京通信]  
　　亡國學生之調查日本之朝鮮留學生現在總數五百八十四名内有官費生三十餘名餘皆私費生 
　　日本關稅與列國之關係日政府準於明年七月十七日將現行條約廢去改用新關稅法實行以後其於各國通商貿易上大有關係茲特查明如左 
　　第一種（日本協定者）　德國　法國　墺匈國　瑞西　俄羅斯　議大利　加拿大　以上七國日本貿易總額輸出五千九百萬元輸入五千萬元（最近統計） 
　　第二種（日本協定者）英國本土　香港　荷蘭　荷屬印　比利時　淸國　以上六國日本貿易總額輸出一億六千九百萬元輸入一億九千七百萬元 
　　第三種（通商關係不重而未協定者）西班牙　葡萄牙　瑞典挪威　墨西哥　秘魯　丹麥　以上六國日本貿易總額輸出六十萬元輸入百八十萬元 
　　第四種（日本關稅政策上尙有餘地者）美國　澳洲　英領印度　海峽殖民地　菲律賓　布哇　以上六國日本貿易總額輸出一億三千萬元輸入一億六百萬元 
　　又有歸化日本之淸國人西歷十一月二十六日内務省告示云淸國人張豫齊等十一人前以日俄戰爭時甚忠心于本國之軍事其志堪嘉今由本人禀求歸化准照有功勞于國家之外人條例許其入籍 
　　對淸貿易協議會東京實業聯合會因改良對淸貿易品之品質及價格並議在淸國樞要之地設立製品檢查所一案特於二十八日午後二時在該會事務所開臨時協議會商議一切 
[東三省通信]  
　　黑省强鄰壓境邊防日急前經黑撫屢次照會錫督並咨請中央政府速行編練新軍以資鎭懾無如財政支絀難逹目的刻下形勢日迫一日練兵一事尤不可緩故黑撫日前特委民政司趙醴泉司使赴奉禀謁錫督面陳黑省大勢及增加兵力振興自治與官制財政改革等事萬無可緩之情形業蒙錫督照准聞擬由此次新借之美欵内撥給若干以充該省邊防之費 
　　俄國西伯利亞鐡道及目下敷設之黑龍江鐡道各工程雇用我國之苦工爲數甚多近三個月以來據俄國海關之調查不下三萬九千人所得工價每年約四五百萬盧布俄人恐此後各項工程日多則來者尤有 
 
 

Page 11

 
 
加增之勢因是俄國苦工必受影響遂有主持禁止華工之議現正與鐡路公司協議排斥之方法 
　　南北滿洲高梁遍地最合於製紙原料故日本之工業家近在關東地方着手製紙者頗不乏人今聞俄國叔鐡利斯崎商會亦擬以資本二百萬魯布於哈爾濱創設一大製紙工塲製造各種紙張消售于中國各内地以與歐美所出之紙品競爭利益云 
分類新聞 
[政界]  
[法司詳明財政局預算不符狀况杭州] 　　浙提法司李廉訪日前詳明撫院謂各級審判廳常年經費前奉部駁减銀十一萬二千兩按照原表人數擬扣初級推檢月俸僅三十餘兩恐不足以保持司法獨立之地位擬照預算表册暫按六成給發即經電請法部在案現查財政局送到宣統三年預算比較表第八項載除巡丁工役二項照支外餘均按六成給發等語查前奉部駁專指員薪一項嗣奉法部電飭審判廳常年經費應分官俸役食等項以各廳審判檢察書記等薪俸爲官俸承發檢驗等吏及庭丁雜役警察等工食爲役食是員薪與役食之界限業已劃淸自應遵照法部電飭各廳自書記以上統按六成給發承發吏以下仍照原數開支此次財政局所造表册係將承發吏及檢驗吏兩項亦歸入减成之列殊與法部所分員薪役食不符况開廳在即所有各廳承發吏檢驗吏兩項届時尙須照原數開支云 
[贛撫募集公債之無效南昌]  
　　贛撫馮汝騤前因財政困難籌辦新政無欵動放擬辦公債業經照會諮議局議决復院以便請旨施行惟諮議局議員人等對此問題不甚賛成擬懇當道縮小辦法不久即當呈請實行矣 
[高藩即日晋京之原因武昌]  
　　鄂藩高凌霨方伯晋京陛見經瑞督於初一日委法司馬吉樟署理藩篆候補道梅光羲署理法司已紀前報茲聞高方伯本擬初二日交卸起程因馬署藩須於初三日接事乃從馬意於初三日卯時送印後當即起節乘快車晋京聞高藩晉京如此急遽其原因蓋不僅在陛見一方面因郵部對於鄂境川粤漢鐡路借欵草約四國催逼調印此約爲張文襄派高方伯與湖北施鶴道曾廣鎔起草故急召高到部磋議以爲簽押後分謗之地又郵部近爲鄂路事特派龍參議建章丞參上行走王觀察孝繩於初一日抵鄂調查湖北商辦鐡路公司内容其謁見鄂紳外貌仍云部中必極力維持商辦實則若輩皆爲參預文襄訂定草約之人固無日不祝借約速成也 
[警道整釐警政之一班長沙]  
　　湘省巡　桂夢九觀察自到湘以來對于巡警應盡職務頗能實心經理茲就其近日所施行政令略舉數端如下（一禁烟之嚴厲）桂道於日昨沿途張貼示諭於士膏店及吸戶之管理異常嚴厲訂定章程數十條凡土膏店及吸戶見之者莫不各有戒心聞桂道並派有密查員數十人每日分赴城廂内外各處專查土膏近日以來迭次查出私相買賣及私行吸食案件均從重書罰以故各土膏店多有因此而歇業者（二整頓之認眞）湘省省河水巡警經桂道劃分六叚其三汊磯靳江河二處巡官常不駐船經桂道查悉比即札飭該總局略謂本道查得三汊磯靳江河兩叚巡官每有擅離職守之事實屬不成事體仰即傳知各叚嗣後務各認眞辦理不得仍前疏懈如有再蹈故轍璕本道查出輕則記過重則撤委决不姑寛（三形式之整肅）湘省巡警服裝向來僅發單夾各一套以故每逢冬季其畏寒者或著長袍或携火具殊不雅觀桂道爲整頓形式起見特各人發給棉衣一分以資整肅而示體恤 
軍界 
[蘇省徵兵期滿退伍蘇州]  
　　蘇省前次所招各徵兵已届退伍之期督練公所吳觀察因人數衆多恐一散歸或有滋閙情事特多派稽察員沿途照料送歸原籍蘇撫程中丞並於初五日親赴楓橋營内發給退伍文憑面加奬勵命退伍各兵家有農田者一律完納半糧並每兵給月薪一兩以示優待各徵兵聞之無不喜形於色 
[咨行停止陸軍振武學生津貼杭州]  
　　浙撫增中丞日前接准陸軍部咨開案據軍需司呈准浙江巡撫咨准該省諮議局議紳公同議决停止本省無關行政經費之支出案分别應解應停開單咨請查照核復施行等因到部查單開留日陸軍振武學生每年津貼一欵旣據司道邀集監理官曁各議紳等公同議决於本年正月初一日扣算起照公布爲一律停止之期自應照准除札飭駐日監督處轉飭遵照外相應咨復貴撫查照辦理 
[新勝營水師又將攔截江北流民鎭江] 　　江北徐海各屬貧民每藉逃荒爲名於冬間南來索討滋擾業經江督派員分往淸江揚州七濠等處設卡堵截惟七濠一員委員祗能在陸路嚴堵乃貧民往往駕船前來由東碼頭登岸近以隂雨連綿朔風嚴厲難民來者絡繹不絶駐鎭新勝水師各營督帶徐寳山都戎特派師船認眞巡查如遇江北難民乘船來鎭立即嚴行攔截務令轉回江北勿任登岸以免騷擾閭閻 
學務 
[考察農業學堂章程長沙]  
　　湘省奏辦農業學堂自開辦迄今已經七載因監督迭次更換以致成績毫不足觀前次該堂監督張觀察接辦以來頗能認眞整頓以該堂章程尙未完善爰於日昨派委劉曹兩君分赴廣西湖北兩省農業學堂詳加考察以資規仿聞兩君已於日昨附輪前往矣 
[寗鄉族學之發逹湖南]  
　　寗鄉在籍總兵湯軍門壽吾擬開辦族學自行捐銀一千兩以爲之倡爰於日前會商勸學所研究辦法現已預備一切不日即當開辦矣又該縣勸學員楊君俊勲於日昨奉到邑尊照會飭開族學楊君當即會商族間公舉楊君春閣爲學堂董事提撥修譜餘欵八百餘串作爲開辦費其常年經費則由祠租項下每年撥交二百石現已公推楊君汝勲部署一切矣 
實業 
[贛省開辦森林學堂之規畫南昌]  
　　省王提學會同勸業道傅觀察詳准撫院就南康府屬白鹿洞書院基礎略爲修造開辦森林本科於高等農業學生之内酌撥開課所有該堂改造工程業經會委李仲濤 
 
 

Page 12

 
 
君督匠估定工料銀四千餘兩現已雇木工五十餘名預備起行前赴該處開工興造以便下學期定行開課 
[湘路開辦房鋪租股之廣告長沙]  
　　云照得本公司開辦房舗租役應由縣尊督飭各團保先行挨戶調查按照各佃戶每月租錢若干造具淸册每年酌提房租一月勸購股票歸房東承認并由佃家將此一月佃租代房東交收股處核收立取憑單以憑填換股票仍由各佃家將此股票交給房東以抵此一月之房金茲准長沙善化兩縣函商擬將此房股歸于兩縣所設之城會事務所經收卽由縣尊知照城會紳董督同團保前往調查俟股欵繳到卽行發給蓋印憑單交各佃戶收執以便隨時掣換股票轉交房主其城會事務所設立省城太平街賈公祠内凡城廂内外各房舖月租希即儘十冬兩月内一律送交城會照收當取憑單立即來本公司換票起息以取快便而昭劃一幸勿遲延致誤期限是爲至盻此係代各房主營業獲利之事與各項捐輸迴然不同知各業主俱欣然樂從也 
[勸業道擬章取締錢莊之爲難杭州]  
　　勸業道董季友觀察以省城迭次錢莊倒閉特擬取締章程詳請撫院察核在案奉浙撫批令轉行商會核議由會轉致錢商去後茲悉各錢業商人於前日在錢業會館開會僉云鼎記慶餘慶豐等莊倒閉查其存欠帳目均有盈餘十數萬之多卽如曾巳按月造報試問擱淺後勸業道如何維持况錢莊均因收欠維艱致有周轉不靈之虞如勸業道有特别保護方法始可承認擬即造具具節略陳請商會轉移矣 
雜記 
[偉哉陳忠愍遺蹟之保存太倉]  
　　吳淞口舊砲台基址前闢商埠時詳請拆去至今僅存一阜該址爲道光二十五年陳忠愍公殉難之處父老至今猶能口稱指畫其遺蹟者今秋由寳山紳士王樹基等發起擬立陳忠愍公紀念碑亭於此並附設公園贊成者頗衆查該地爲南洋公地巳由張季直殿撰設立漁業公司禀准前江督劃撥二百餘畝以爲商船學校之需頃由錢印霞太史商請劃撥十畝爲建築褒忠公園及碑亭等之用張紳以此舉足資觀感深表同情慨允劃讓業由羅店商會總理朱詒烈寳山農務分會總理陶慶豐及吳淞商會總理謝藹光等擔任籌欵並聯名呈請督撫兩院咨部立案矣 
[傷哉高資鎭鄉民之碾斃鎭江]  
　　鎭郡西南鄉高資鎭地方日前有鄉民某甲因在軌道行走適中班火車飛駛而來避讓不及致被碾斃霎時頭部破裂腦髓迸出觀者如堵目擊慘狀咸爲傷心現聞己由鐡路公司照章給洋以示撫卹矣 
[慘劇哉官渡船之沉没湖北]  
　　武漢雖一江之隔平日一葦可航然一遇巨風波浪滔天即長江大輪亦不能横擺過渡故每遇風雨甚急之際往來小輪江船划船無不一槪停渡交通頗不利便是以官家特在武昌大堤口漢口龍王廟兩處各設一官度局以官欵特造寛底大帆船二十餘號專爲波翻浪湧時過渡之用近年因當事者瞻徇情面舵工水手均由大力者薦來以致各官渡走錨水手落水艙面乘客落水等事時有所聞上月晦日雨雪霏霏北風怒號各船均已停駛乃有漢口官渡　六號船裝載六十餘人由漢渡武距武昌江岸祗數武耳詎司舵者忽因畏寒把持不住竟至全船被怒浪打翻乘客悉遭溺斃惟四水手於船覆後攀在船底得他官渡援起而溺斃之搭客皆商業中人無一貧苦小民緣是日爲月底比期漢口各錢莊及行號均派人渡江收帳而武昌舖店亦有着人過江還欵者此往彼來以致滿船市賈是時又因雨雪交加齊匿艙内此數十人同死一隅無一逃出現在此船因屍身太多已壓沉於江底而被難者家屬連日在江岸號哭竟一屍亦不能撈獲誠慘劇也 
[宏偉哉八行書之效力杭州]  
　　浙省候補巡檢程祖憲籍隷江蘇烟癖深痼面目枯槁上年初禀到得某大員提撕委辦江干警察適撫帥因公傳見烟色滿面精神頽唐於警務尤無門徑立傳警道令予撤差不料該員與某宮保素有戚誼乞到八行書大加運動即日改委衢州草萍司巡檢免予調騐詎該巡檢又嫌途遙缺苦面禀藩司改委湖屬埭溪優差揭曉之後同寅豓羨到任三閱月合鎭烟澄已添開二十餘戶近因勒索工商陋規民怨日亟經某紳富臚陳劣跡向各憲轅具控尙不知仍能彌縫否耶 
[紀事]  
　　新發明之面面通南匯胡君幹生。新發明一種觀書器名曰面面通以便中年以上人臥觀之用其器以樹木爲之。上下左右旋轉欹側無不加意足見巧思胡君本擬陳之勸業會因赴寗已晚。不及陳列乃由陶君賓南等介紹於民部辦事員陸君。將以帶往德國赴賽記者謂胡君。發明此器。其靈巧不减。於泰西所出之觀。書器。且西人所造。之器其機關撥捩處。以銅鐡爲之。此則純用樹木故尤。難於靈。巧惟此器僅限於臥　觀之用。而不能隨處移用。爲稍憾耳昨承胡君帶至館中。藉得一觀。盖亦我國製造進步之一端也 
[淸談]  
　　異哉某國駐使之干涉　　異哉。某國駐使之干涉。　　資政院。内政也。資政院議員之秘密會議。系屬内政。上應有之事務。系屬各議員應享之權利初非。外人所得而干預者。而某駐使乃欲。藉邦交大題。强加干涉。試問各國議院中之會議。有可禁其嚴守秘密者乎。各國國家之内政。有可。任令他人干預者乎。 
　　甚矣某國駐。使之强權。吾不知吾外部於此。將若何樽爼折衝以資對付。吾不知吾資政。 
院於此。將若何朱雨綢繆以資抵制吾更不知各公使。於此是否。亦表同情以强肆其無謂之干涉。 
　　危乎殆哉。吾國之言論權。履霜堅冰。先集維霰吾不禁爲。議院前途痛矣。而奈何。尙有忌國會之速。開憎議員之彈劾不以議案爲詆　即以公。論爲橫議者。 
[雜著] （續） 
　　波蘭最近之狀况（歐洲來稿）又某轄波蘭境内。其人多。治農業。某政府自其梟。相執。政每驅逐波人。動至。數萬。被驅者或病或死。或於車中産。子其事均見記載。爲世界各國人所深知。今且禁止。波人築屋其有産業之波人。亦被某國逼其棄産。而轉授於某民波人不得巳乃自組織。一大會今其存欵之富。可敵某國政府。各地波人。皆自成爲民主國。一切銀行高等專門校均由波人自主其　行周　之欵卽波森一埠。於近十年中。巳自四萬萬一。千八百萬。而增。至十萬萬九千四百萬馬克矣。故余因以正告虐。波人者。望其亟用。他種方策。而自覺悟波人之大可有爲也。 
　　記者曰。近見此文。亟譯之以告無國之民且戒無國之民之不可因無國而。自棄也况今吾國家固所　赫然存在。安可自甘於暴棄而不一振乎哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[十一月十五日出口輪船禮拜五]  
長安　輪船　開往長江　鴻安公司三島丸　又　早九點半鐘開往香港　　　　　　洲各埠　郵船會社 
 
 

Page 17

 
 
   
 
 

Page 18

 
 
本埠新聞 
[華界實行禁烟之進步]  
　　城自治公所於上月二十三日開議事會議决禁烟辦法推本縣田大令爲總理周姚二紳爲協理先由縣令照會各叚董按叚調查吃烟人數戶口究有若干仍飭報名填給挑煙憑照並將前給執照作廢現在所定之照每張取費洋一角以後不能再行補給擬俟實行調查後禀請滬道照會領事禁止越界挑烟現聞大令業已赶辦大約初十日以後可以分投調查矣 
[工部局不允發給吸烟執照]  
　　駐滬領袖領事會據滬道照會轉致工部局調查租界吸烟及挑膏店總數以便遵照蔡烟章程發給吸烟執照茲據工部局議事報告宣載西十一月二十八號工部局總董覆函略謂工部局今僅有發給土行膏店執照之權而無發給執照於個人吸烟者之權如由中國官局照發則將違背地皮章程且與五十年來之成習相悖租界挑膏店執照之捐已較前大增工部局亦願禁盡各店惟鴉片入口一日則不得不准人零售於市至鴉片入口問題中政府與各國政府自當愼爲注意非工部局分内所應討論之事惟查近五年來海關貿易册上海鴉片入口總數一九零八及零九兩年轉多於前上年冬季尤爲五年中最多之時今附呈一表以供研究又謂工部局擬照禁閉烟館成法將膏店執照逐年减少一面並重增其捐則若干年内租界之膏店不難閉盡凡有他種提議領事公會以爲可行者則可得工部局之注意設果與地皮章程之條欵主義相合且能施行於法租界之内則領事公會亦可望本局之遵行云 
[函請敎堂酌减房租]  
　　英美租界各商民集合團體請减房租詳情已迭紀前報茲悉老靶子路鴻安里房屋係天主敎堂之産該處住戶梁香仙等二百餘人曾於本月初三日公函該堂司鐸請减租金函稿節錄如下近來市面凋敝房租昻貴曾公司禀求當道出示勸告各房東將租價减讓一二仰蒙允准在案竊查租界居民有五六家同住一庽者架床疊屋穢氣逼人疫癘之生勢所難免人烟稠密火患亦頗堪虞此無他因租價太昻所致也今幸我華人之富有房産者業已將租價陸續减讓居民悅服非可言罄素仰貴司鐸慈善爲懐當仁不讓貴敎會又富有産業向稱巨擘用是聯名懇求貴司鐸酌减租金以示體恤如蒙及時提倡則繼起者必大有人也務乞迅賜施行以慰衆望不勝企禱之至 
[領事公會對於檢疫問題之意見]  
　　工部局議事報告載西十一月二十五號領袖領事致工部局總董藍合爾君函稱檢疫章程之一二三五六欵巳經領事公會賛成一俟貴局有覆即當寄呈北京公使團察閱惟第四欵屋内住人過多一節範圍過廣未便照行並賛成工部局董事與中國紳商合訂之檢疫辦法按工部局衞生員報告十月二十七日至十一月初四日一星期内租界患病及死亡人數表内中無一患疫者 
[分給因疫受害之撫恤]  
　　九月底浜北甘肅路北山西路被工部局檢查鼠疫薰洗房屋各舖戶因紛紛遷移出外損失衣物苦不勝言訴於商董沈周邵蘇楊諸君代懇各房東免付租金一月並懇工部局免付本季巡捕捐各情已載前報茲悉泰安里房東寗波葉氏已願免房租一個半月至巡捕捐一項因工部局收捐處係獨立部分未便通融於是沈仲禮君又商之衞生局醫官允各給撫恤洋二元業於初二日按戶給發又有瞽人徐安銀因其子恒生慘遭疫死終日號哭公立醫院特給撫卹洋五十元楊信之君又給洋二十元尙有好善之士募捐欵項存於四明銀行生息以贍其家 
[電告浙路股東到京情形]  
　　浙路維持會特派員致上海維持會電云股東李雲書葉又新兩君到京以郵部違反商律分呈資政院及簡部虞 
[劃分自治區域之文牘]  
　　本縣田大令昨照會縣自治籌備公所云據西聯區職重李鴻藻沈宗懋潘上珍等禀稱竊法華虹橋新涇江橋諸翟五區爲邑之西境東與租界毗連水陸兩途在在與洋人均有交涉水則吳淞蒲滙兩河橫貫五區之内爲蘇松東南極有關係之水利自洋人内地通商小輪往返蘇常爲必經之地或添築碼頭或測量水綫默計增長舵利暗爲設施稍有疎虞便生交涉在陸則法華江橋兩區東偏開拓馬路築笆種樹以爲不佔之佔已非一日光緖二十四年間在徐家滙西開築佘山馬路歷法華虹橋新涇之地又往北沿吳淞而東爲盤馬灣弓之勢路外地價頓時增長數倍往往勾串地販圈賣民田因之田土涉訟日見其害地保貪圖微利巧爲趨避各區區董畏事者又懼生交涉或互相推諉而洋人獨隂收其利日事增拓旋因勸學所成立定爲西鄉聯區派辦官契董等互相聯絡勒令地保地販不准私用永遠租契并經董等公禀將著名地販提案懲治而洋人購地遞年以來爲之稍减是通力合辦之有益地方稍著成效况各區界綫互有叅錯合則精神團結分則形勢暌離就中以江橋爲甚一間於諸翟再間於新涇而東并爲法華所蔽片叚零落常有隔絶之殊地勢之不得不併者此其一敎育以學堂爲重自勸學所定爲聯區辦法公舉正副勸學員聲氣貫通各區已破除畛域將來添設學堂不以區界爭持尤易成立學區之不得不併者又其一兼之逼近租界保守主權相其緩急分别應付亦須通力合作不致有顧此失彼之虞以害如彼以利如此董等悉心酌度爲一鄉將來大局計不敢因鎭自治爲局面稍大舍輕就重以荷擔任何如地勢學區已成已然之勢而所在水陸都有隱伏交涉在内力保主權須合羣策羣力詎可因陋就簡自隘規模查五區共保四圖三十五正附一萬四千五百四十九戶六萬九千四百六十八名口合併成鎭悉照勸學所劃定區域以西聯區固有之境界爲准則與部章第三條似相符合除函知縣自治籌備公 
 
 

Page 19

 
 
所外爲此合詞環叩仰懇鑒奪請將西聯區地方實在重要情形並區域已由勸學所詳確劃定即援縣學區爲西聯區鎭自治以適中之新涇設立鎭自治公所而各區應仍請設立區董并將各區界線繪圖黏呈詳請大憲批示俾保主權而收羣力實爲公便等情據此查劃分區域前奉籌辦處憲批示業已照請貴所邀集各區會議據禀前情相應照會貴所一併於會議時妥議見復以憑核奪 
[宣示截止報買沙灘之議案]  
　　本縣田大令出示曉諭云案奉藩憲札開本年十月初七日奉撫憲札開據諮議局呈報（中略）九月十八日會議議决截止報買沙灘案一件案查上届常會本局呈經督部堂撫部院公布施行籌定自治經費一案内載有凡自治區域内新漲洲地得自由治公所查報承領作爲公産等語是凡屬新漲之灘地均應由各鄉自治公所承領已無疑義乃案經公布以後各處指灘繳價之事尙復層見迭出其故蓋由勢豪沙棍慮自治成立之後將無從染指明知漲沙出水須在十年以外亦均紛紛預行化名報買但希繳價入官卽爲他日藉口搶築地步遂致不顧地方公益違背已經公布施行之議案應請督部堂撫部院札飭寗蘇兩藩司聲明議决舊案凡沿海沿江漲沙及湖河各灘除自治公所外一律截止報買並札行各該地方官遵照辦理一面出示曉諭俾衆週知不得援道光年間已廢之子母相生舊例希圖朦混以期保全自治區域之公産所有議决案由理合備文呈報除呈資政院曁督部堂及本局自行公布外爲此呈請核奪施行等请到本部院據此查上届常會公布施行籌定自治經費一案業經聲明自治區域内新漲洲地得由自治公所查報承領作爲公産自未便仍聽各處指灘繳價違背已經公布之案且子母相生一語已成廢例有道光八年奏案可稽各處更不得援爲口實除劄復諮議局外合亟札飭糺司即便轉飭各府廳州縣一體遵照并出示曉諭毋違等因到司奉此除通飭外札縣即便遵照並出示曉諭毋違切切等因到縣奉此除申報道憲查考並移會丈局查照外合行出示曉諭 
[佛敎公會可危]  
　　上海佛敎公會係陳紳潤夫等所倡辦以維持佛敎爲宗旨茲聞有謝源深王銓運等意欲推倒此會已具禀上海縣轉詳滬道請飭解散不知劉觀察將如何處置也 
[勒索運動費之罰欵]  
　　泰亨花衣行執事徐國祥前代秤販菜蔬之鄉人楊閔季至南區領取攤頭執照與房捐局司事馬介眉乘機勒索運動費洋二百二十元後被區長訪悉移請總工程局裁判員迭次飭傳徐馬二人到案澈究抗避不到惟徐巳自行具禀將騙洋如數繳還另外認罰洋一百元當奉批駁將洋擲還在案迄又多日仍未傳到聞徐已央人關說懇免究辦業由自治公所總董與南區長裁判員等一再會商命徐繳呈罰欵洋一千一百元以四百元撥充上海醫院經費其餘充作救火會太平龍頭及修路等費了案馬亦因此獲免矣 
[發現死屍之疑團]  
　　本邑西南城尙文門外昨晨發現無名男屍一具年約三十餘歲頸間盤繞褲帶面部塗以汚泥衣履盡濕形似生前落河溺斃後遺棄者即經自治公所警務長就往查看以該屍現在江隂公所後面並區境所轄即飭十一十二兩圖地保報請上海縣田大令蒞驗再核　 
[研訊浦東盜案]  
　　浦東洋涇鎭金家巷鄉民王子良家於九月十六夜被盜吳愛寳吳炳生姜金岩陸金壽張阿木張根生等肆行搶刦業由公共公廨拘獲各犯解至縣署前晚經襄讞員承明府升座研訊該盜等供均浦東人向在輪船碼頭爲小工安分度日不敢爲匪此次實被包探誣指求恩明察明府曰抄出當票已由事主備本贖出何堪抵賴張阿木供此項當票係由包探向吳炳生盤問指出不知何自而來訊之吳丙生則狡賴推諉明府喝責籐條二百五十下又笞責一百五十板仍不吐實遂判分别收押候傳事主到案指認一面移請公共公廨查明捕房拘拿時究竟在何人身上抄出當票俟復到再行核辦 
[謝贈]  
　　昨承蘇瑞生廣東藥店惠贈宣統三年五彩月份牌兩禎佈景精細設色鮮明實足令人生愛書此誌謝 
[城内]  
　　道批五則○張鈞堂禀　此案節經前道飭廨遵批勸諭如陳姓仍抗不遵當予按例究辦在案現在究竟已否遵諭仰會審官寳令速即禀復察辦毋再遲延嚴長桂禀批候照案照准日本總領事飭令停遷並行廨催謝薇生到案訊懲勒令退租還地以杜紏葛可也着即知照傅德盛禀批仰會審官寳令速　節次批札秉公訊結詳銷該書差等果有舞弊　擱情事并即澈查究報毋違鮑萬華禀批此案曾經前道飭據廨詳批示在案毋得多凟莊陸氏禀批莊顧氏不守婦道旣由該民禀縣有案乃輒判令與兄赴廳歧控殊屬非是應移歸縣案辦理仰上海縣迅即核辦具報抄粘並發 
　　官事○海防廳查燕緖　至道署禀謝奉委監哨差淞滬巡防第四營管帶鄧鳳林禀知左哨弁兵由南洋勸業會拔隊回防 
[南市]  
　　調查搶案○符養和由松來滬在車站附近被匪刦去洋銀鈔票共一百十餘元已誌昨報茲聞蘇路公司以此事擾及旅客殊與行旅有碍昨特派人至工程局調查情形並會商查緝辦法以期速破 
　　藉端搶刦○西門外斜橋附近某酒店主張春生張景生兄弟二人同至西區報稱前晚有收取烟膏捐之海和率同已革門兵邢阿毛笛生高阿三阿根等七八人來店沽飲後復闖入内室口稱查烟遽將床上大洋四十二元小洋二百角及烟具一副攫之而逸請爲查緝旋由偵探拘到邢阿毛解至工程局審訊供由海和攫去刦邢拘留候提同各人一併嚴究惟查兩張前開烟館嗣因違禁私售查　封閉此次又復無照私吸顯違禁令從嚴申斥並候查明確情究辦 
[閘北]  
　　一婦二夫○北新涇鄉民石寳田之子叔仁於九月間　蟻媒汪介卿陸雲卿等介紹娶有夫之婦呂李氏爲妻嗣被本夫呂阿招尋見扭至四路五區移送分局昨經黃正巡官質訊因兩造供詞各執判將李氏及汪分别還押呂石二人飭退去候提齊人証覆訊　　押追借欵○王祥林（即踏布祥林）前　張源朱丙全等央張阿毛担保向錢恆泰米行借洋二百元延不歸還控經四路分局提到阿毛着向張　等歸還洋一百四十元惟王應還之六十元因逃匿租界迄未了結昨由張源將王尋見扭至四路分局經黃正巡官提訊一過判令押追 
　　免尋煩惱○稽惟祥前控妻母徐陳氏及鄰婦王三姑娘勾引其妻徐氏與已革消防隊　士張錫榮通姦圖逃經四路分局黃正巡官訊明判將徐氏發所留養在案前日忽由該所將徐　送回四路分局稱已悔改請 
 
 

Page 20

 
 
給本夫領回昨經巡官將稽傳案據供領回之後恐仍被妻母與張拐逃情願貼還膳費請仍發所巡官准之 
　　笞責竊賊○龔根隆行竊盛馨齋香店銅元水烟袋等物被店夥龔炳才追獲扭至四路分局押候訊辦在案昨經黃正巡官訊實判責三百板還押 
[英租界]  
　　僅押十天○美捕房華捕陳德勝在萬有全火腿棧房火塲内私取火腿兩只寄於附近顧福堂家内被九百九十五號華捕查見禀奉捕頭將該捕與顧解廨判顧交保陳捕帶回捕房聽修查辦在案昨日復訊屬竇判陳押十天以儆顧從寛開釋 
　　逆子入獄○趙金聲控告伊子根生不務正業甘入下流時當硬取家内衣服質洋浪用今向訓斥反敢用刀恐嚇並欲縱火圖害等情昨由包探將根生拘解公堂訊供不諱中西官以其不法已極判押西牢一年期滿後如能改過准交其父領回嚴加管束 
　　賣艮爲娼○揚州人張桂生之妻陳氏被同鄉人薛龍標誘拐來滬押於松江路一百二十號門牌鴇婦張老二所開之花烟間内爲娼得洋七十元前日張來滬尋獲報知老閘捕房昨派包探曹錦珊將陳氏與張鴇一併拘解公堂訊悉前情孫襄讞與美海副領事以張鴇不應買良爲娼判押女所兩禮拜身價不追陳氏押七天期滿交其夫覓保領回管束 
　　不理抵欵○孫瑞堂控方時琢不理抵欵等情昨由包探將方傳至公廨過堂候訊 
　　洋商追欠○俄商威特哥白控元興號主葉錦煥不還煤價銀兩又美商怡昌洋行控任祥茂不付貨欵昨由廨差將葉任兩人傳至公堂判均交保候分别訂期會訊 
　　被告抗傳○日商伊藤洋行控莊海濤定貨不出　由公廨派差協探往傳不到禀奉中西官諭飭再傳 
　　小工行竊○張濟堂等控小工李晉竊取三和土雇許高發之小車車運銷贓於工頭許坤昨日由探將三人查獲併解公堂訊明許坤收贓巳非一次判罰洋二百元充公許高發訊不知情從寛開釋李晉押捕房兩月以儆 
　　搶匪收押○顧雲山因攫取施連堂衣服由捕拘獲昨晨解廨訊實判押一月 
　　偷兒兇橫○吳錫卿控王阿慶竊取田内靑菜向論行兇昨由包探將王拘解公堂訊供不諱判押一月 
　　串賣婦女○陸金和控顧阿方周阿三錢自生朱阿榮周潘氏等串拐伊妻潘氏賣於寳山縣境桂家宅鄉民桂雲生爲妻得洋一百二十元昨由包探將顧等男女五人併解公堂請究中西官以桂與潘氏未到判顧等分别押候移提人証再訊 
　　婦人私奔○住居虹口蓬路三百六十六號屋内之粤婦王梁氏背夫私逃昨由包探將氏拘送公堂請究氏供丈夫王炳祥失業已久無力贍養且時遭　虐是以走出意圖帮　乞鑒判隨王回家完聚並諭王不准稍有虐待查出重究 
　　查獲賊黨○黃孫氏控沈福生竊取值洋一千元之金珠飾物一案昨由捕房將沈之同黨周阿福即沈福根及收贓人包雲鶴查獲解送公堂押候英領堂期訊究 
　　車夫行竊○寳善街鄭德成土棧控包車夫王阿三竊取大小土七只昨由捕房將王拘解公堂供認不諱判押四月 
　　幼妓應客○棋盤街么二妓院鴇婦王陸氏副令幼妓唐金林懸牌應客昨被捕房查悉將該鴇拘解公堂押候今日早堂訊辦 
　　一再吵閙○黃錦淸因與寡婦張陳氏爭奪小孩由捕拘解公堂訊知黃與陳氏有暗昧情事斥釋不理詎黃釋出後又與陳氏在火車站吵閙復經捕房將黃拘押昨又解訊判黃押捕房七天陳氏斥退 
[美租界]  
　　洋兵兇狠○前晚有一西兵坐蔣阿三之馬車歷時甚久不名一錢向之索討反受兇毆蔣遂鳴捕拘送捕房押候解辦 
　　馬車衝撞○馬夫趙志鴻昨駕馬車過北四川路撞壞二千三百四十七號東洋車由印捕將趙拘入捕房詢知係立大馬車行之車因即飭令車夫自向該行索賠損失 
　　學徒遇騙○烟紙店學徒張均昌昨持現洋數十元經過西華得路被匪徒以擲包術將洋騙去旋由張報告捕房捕頭允爲緝辦　　女子被拐○周談氏住西華得路寳和里一百二號屋内昨至捕房訴稱有十七歲之女名阿寳忽於前日被鄰婦邱陳氏拐逃四尋無着請飭查緝捕頭命赴公堂控告 
　　洋東無理○胡盤如昨至捕房控告西華得路十號西酒店積欠工洋不還反肆兇毆捕頭允爲查究 
　　疑竊無憑○張竹林昨疑張洪福行竊物件扭控捕房詢無証據斥退不理 
[法租界]  
　　各執一詞○夏友嘉投廨控稱作頭丁保生即丁順記前爲婦人馬阿桂包造住房一所開工後因欠洋被控被工程局押追於是馬倩商人代立水木料與之完工詎工竣以後向領造價一味叶賴並敢行兇求追訊之馬供房屋係丁順記包造並未與夏接洽有丁之司帳李渭川可以作証聶司馬以供詞各執判一併退去候查明各帳再行訊核 
　　有無貨物○過文俊朱賢康陳竹賢等前控安泰昌傳鴻昌定購麵粉悔議不出迭經公堂集訊判令交保限期將貨銀呈案即行出貨茲已届限復又傳訊傳稱此貨已由商人轉售於客帮今客人已備就銀三千二百兩先出二千包如出貨無著須坟公　聶司馬謂如果無著公堂是有辦法毋庸過慮　畢令各退去 
　　繳呈細帳○某法商黃包車公司經租人沈金階因短交租洋八百八十元六角並失去油衣各物值價洋二百六十元被控經公堂提訊判交人洋兩保候查明帳目再行公斷在案昨日堂期沈呈交細帳一紙請爲訊斷聶司馬以所呈帳目尙須詳查判沈還押覓保候傳訊奪 
　　包探獲賊○王阿二行竊城内某姓家衣服燈台等物持往法界　質被探撞見拘入捕房解廨請辦聶司馬以事出介外飭探送往城内警局訊究又徐福元張德新兩家先後被積賊張阿五竊去衣服時鐘等茲爲包探緝獲吊到原贓解廨訊究張認竊不諱判枷一月押四月滿期驅逐出境 
[海上閒談]  
　　再問租界各房主　　求减房租之呼號。已聲嘶力竭矣。而工部局則曰無權辦理。會審官則曰無權强迫。總商便則曰無權顧問。然則租界各住戶之技倆已窮。惟有哀求各房主之一法而己。租界各房主。不觀近日之報紙乎。報紙所載本埠。新聞欠租控案。非日必數起乎。（甚有一日至十餘起者）其結果或判令分期拔還而仍無力繳納者。或因無力拔還而判押數日了事者。非住戶之甘心抗繳也。力不逮也。試問各房主。將不嫌。控訴之費累。寗爲住戶所欠而仍無着乎。抑寗。略减租價。使得稍紓財力。而從容按月繳納乎。此其中又孰利孰害。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[陸軍部奏定陸軍審判章程] （再）（續） 
第五章審問第五十二條陸軍部堂官及其他各該管長官旣准理被告事件後卽將其事件發交陸軍司法各官定日審問第五十三條陸軍司法各官接收前條發交被告事件後應即發傳票傳訊如被告人於傳票上所揭之定期内不到案者得發拘票第五十四條陸軍司法各官認被告人應處三年以上之監禁刑或其罪雖認爲止應處三年以下之監禁刑然慮有湮滅證憑或逃走情事及犯罪未遂之被告人有欲遂其目的或犯脅迫罪而有實行其手叚之虞者得即發拘票第五十五條拘票之効力得及於管轄地以外第五十六條凡應發傳票或拘票之被告人如在遠隔地時得委託所在地之陸軍衙署及地方巡警代爲訊問并得委託其地之陸軍檢查陸軍司法各官遞送傳票或執行拘票第五十七條凡用傳票或拘票傳拘到案之被告人當於四十八小時以内即行審問若過四十八小時仍須扣留者官長用看管票目兵用禁閉票分别看管禁閉但在未設看管所之各軍鎭協由值日衛兵長任看管之責第五十八條陸軍司法各官於用傳票或拘票所傳拘之被告人如証明因疾病或其餘正當事由不能應票到案時得就其所在地訊問之若被告人在遠隔地時得開示所應訊問事件委託在該地之陸軍衙署或地方檢察巡警等廳區代辦第五十九條凡應傳拘之被告人逃匿無從拘拿者得開具姓名籍貫年貌或附黏圖影通行陸軍各衙署並地方檢察巡警等廳區一體追捕第六十條凡傳票拘票及看管票或禁閉票之執行應令陸軍警察辦理但在不置陸軍警察之地得令衛兵辦理如傳票或拘票所應傳拘之被告在營内時應由持票人呈知該隊長由其交出第六十一條陸軍警察或衞兵當執行拘票如認定被告人逃匿在家或其他所在者得邀該處戶長或隣佑在塲作證下手搜索並須作調查書由在塲人一同簽名蓋印但在不能邀人在塲或勢有妨礙時卽無人在塲亦得下手搜索但須酌量情節於事先或臨時知照地方巡警第六十二條陸軍司法各官如係爲審明事實起見有施行臨塲檢騐搜索房宅押收物件之權若在遠隔地者得委託該地之陸軍檢查官陸軍司法各官或地方檢察及地方巡警等廳區辦理第六十三條陸軍司法各官得爲審明事實起見將其事由呈明所屬長官通知驛站郵電鐡道各官署或其他關於運輸交通各公司見有關係被告事件之往來書信電報及物件等截取開閱若在遠隔地者可照前條第二項辦理第六十四條陸軍司法各官得傳集證人及繙譯但證人如係王公大臣及陸軍上等官則陸軍司法官得酌量情節帶同錄事就所在地聽其叙述並記錄之證人若證明因疾病或其餘正當事由或在遠隔地不能應傳到案者得照第五十八條訊問被告人之例辦理第六十五修下所揭各人不得爲證人一身爲被告人二身爲受害或被告人之親屬或雇傭者三未成丁者四有心疾及瘋癲者五曾受刑者前項所揭各人若但爲參考事實起見亦得命爲參考事實人第六十六條陸軍司法各官於訊問被告人證人及叅考事實人或爲臨塲檢騐搜索家宅押收物件時當帶回錄事作調查書詳錄其所訊問及所供述之詞讀與被告人證人及參考事實人聽之問其有無錯誤並使本人簽名蓋章若不能時當使錄事附記其不能之故若在急遽或因事故無錄事在塲辦理時亦得立理本條各事第六十七條陸幂司法各官爲判别犯罪之性質方法及其結果須用鑑定人時得命有此學術及職業之人鑑定之但如第六十五條所揭各人不得爲鑑下人惟急遽之際不能得正當鑑下入祗爲參考事實起見亦得命之鑑定人旣鑑定後應作鑑定書詳記鑑定所得結果曁所費時日若不能得其詳細當記載其所推測之意見簽名蓋章立案第六十八條陸軍司法各民當令證人鑑定人繙譯等在事前具立决不私心之甘結然後開始作證及爲鑑定或繙譯等事此項甘結應由錄事讀使聽之並令其簽名芸昌黏附訴訟書類若不能簽名蓋章時當令錄事附記其不能之故第六十九條陸軍司法各官所傳證人鑑下人繙譯參考事實人及爲參考起見而被命爲鑑定者非實有疾病及其他事故不應傳到案時得科二圓以上二十圓以下之罰金仍發傳票催令到案如再不赴案則更罰一次然因五日内有正當事故不能赴案已確有事實可以證明者則罰金之宣告取消第七十條陸軍司法各官於證人鑑定人繙繹等不肯具立甘結或雖具立甘結而不肯行其所當行之事者得科三圓以上三十圓以下之罰金第七十一條陸軍司法各官得爲確實證人或參考事實人之陳述起見使其同行犯罪所在地或其餘地方若證人或參考事實人不肯同行時卽照第七十條辦理第七十二條陸軍司法各官對證人鑑定人繙譯或叅考事實人及爲參考事實起見而被命爲鑑定者科罰金時由告知確下之日起限一個月以内完納第七十三條陸軍司法各官得爲查明關於被告事件起見傳問作此調查書之陸軍檢查官陸軍警察官及其他官吏第七十四條陸軍司法各官若於審問事件之際更發覺有共犯陸帶犯或正罪外尙有餘罪時得逕行審問但此等共犯附帶犯若屬於高等軍法會審管轄時應申請陸軍部辦理第七十五條審問與軍人共犯之常人旣畢後應以供詞及證憑物件移送管轄該共犯事件之軍法會審所在地之檢察廳辦理第七十六條陸軍司法各官得於審問中將被告人情罪較輕者付與其親屬或故舊具保候訊但在營内居住者不在此限第七十七條陸軍司法各官於發交審問事件終結後若以爲應行組織軍法會審審判者應作成意見書連同訴訟書類送交該管長官俟奉到組成軍法會審審判之命令後訂定會審日時知照審判長及審判官若以爲管轄違異或應免訴者則應作成意見書連同訴訟書類送呈陸軍部堂官或該管長官請求宣告第七十八條陸軍部堂官或該管長官於發交司法官審問事件接受認爲有罪之報告後當更下組成軍法會審審判之命令以軍法會審判决之（未完） 
小說 
 
 

Page 27

 
 
[俠小說盜俠] （十九） 
　　敎士。聞格蘭那極之。語仍嘿然不答。惟舉首左右視。目光中乃含有一種畏懾之色。高碩之侍者。即代答曰。今吾師體中之患猝作。今日本不能來重以將軍之命。弗敢弗至。故支厲病軀。以應將軍之召。今且俾吾師少臥。蘇其神思。患當略間。格蘭那極聞侍者之言。乃悟其來遲之故。立近敎士之前。握其手曰。吾友病乎。今病何如矣。以鄙人之事。乃營及吾友疲𦮕之病軀。鄙人感且勿諼敎士顔色。慘戚力搖其首不語。侍者又曰。吾師道中勞頓。不勝鞍馬。一時喑不能語。將軍勿罪。語旣。即力扶敎士。臥之榻上。出香水施諸其鼻。格蘭那極步近榻旁。微語曰。吾友旣病今日之事當何如。侍者曰。無傷。吾師少臥旣蘇果吾師病不能任者。吾二人尙可代宣其力。格蘭那極聞言甚喜曰。恐吾友不能將事。今重勞二君矣。二侍者皆諾。廣廳之上。二侍者力扶敎士。垂首而立。著者曰。凡新婦之入禮拜堂。與男子結婚者。必力俯其首。無敢旁視。敎士朗誦聖經爲。人結婚者必昻首至於九天。目光四射。吾不解今日之雷里喀魯。何以力改其昻首九。天之態易而爲新婦之形。垂首及地。目光餒然。或曰。此敎士病也然吾恐人之所謂病者。非敎士之病。而格蘭那極之病也。此時廣廳之上。人乃至衆。顧肅然就範。無敢囂喊。而女侍四人。已擁護新娘。欵欵而入。新娘面白唇顫。神宇之沈寂。殆類死人。而婉妙之容光。猶飛舞越射於衆人視線之光點熌燦不能抑。舉武之頃。荏弱如醉。若不能運其。肢體女侍力扶之至於廣廳之中。與格蘭那極並立。男女二人。咸面向敎士待其發問。敎士之後。左次則高碩之侍者。手挾聖經一巨册。翻聖經中結婚之一節。敬謹進諸敎士。敎士手捧聖經。力若不能舉。幾欲墜之地已。而右次之侍者亦進向大衆曰。吾師病𦮕不能朗誦聖經。吾代吾師誦之。語已。即大聲以誦聖經之結婚一節。聲至洪大。屋瓦爲之震震。誦畢。舉目以視此敎士。見敎士。如如無動進搴其衣曰。吾師可發問矣。 
國外新聞 
[開斯比安海風災之損失]  
　　初六日倫敦電云據阿斯屈萊克漢電稱開斯比安海近今之風災綜計沉船二十三艘死人三百十四名 
[美總統政見續誌]  
　　初六日倫敦電云美總統塔孚脫致國會之公牘於新法制之計畫所述甚簡且未提議稅則問題又電云美總統致國會之公牘内謂以各國借欵興造錦愛鐡路一事各方面仍在和平討論美國對華之政策係欲藉美國資本以供中國之發逹而無礙其合法之權使不失爲獨立之國塔君又請撥欵美金洋十九兆元興築巴拉瑪運河砲臺凡過該河之商品每墩徵收通行稅洋一元（以上譯字林報） 
[德國政界近事]  
　　初六日栢林電云德國保守黨各報因保守黨選舉國會議員難得確數故著論慫恿國會速以嚴厲之策阻止社會黨續行得勢中央黨則竭力反對此策 
[荷蘭外部大臣之宣言]  
　　初六日栢林電云荷蘭外務部大臣在議院宣稱英國及他國並水反對荷蘭興築砲臺荷蘭與列强之邦交均甚輯睦 
[土波勘界問題議結]  
　　初六日栢林電云土爾其及波斯勘界委員已與邊境各部落商定條約故可無庸第三國之干預 
[西十一月英國貿易報告]  
　　初七日倫敦電云西十一月英國貿易報告宣載入口貨共增英金二百四十七萬九千九百零一磅出口貨共增英金四百二十八萬二千六百八十六磅 
[土爾其前皇之存欵案]  
　　初七日倫敦電云德國高等裁判所已命日爾曼帝國銀行將土爾其前皇存於該行之英金六十萬磅照數付還聞前皇係佯爲原告實則原告係土政府耳（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
