# 1912 - 4 - 4913969

 

Page 1

 
 
   
 
 

Page 2

 
 
評　論 
[論和議之下可恃]  
　　和議之媾。所以利滿淸。也今者唐 
使撤銷矣。袁世凱自充議和使矣會議之面商。忽易之以電書之往返。罷戰之談判。忽代之以停戰之展限。若是者是明明予民軍以棄和媾戰之機。一線和平之希望。盡消滅於袁氏鹽電之中。寄語民軍努力備戰。刻日北伐。愼勿再以停戰展期爲可信。而冀望其和平之解决耳 
　　不觀前事乎。漢口之重陷於蔭軍也。虜庭即以和議餌我。蔡使之啣命甫返。未幾卽有漢陽之喋血當其未陷漢陽以前。固嘗揚揚然語人。日北軍缺餉殊甚。將退守武勝關以圖自固。民軍方欣羨於伐罪救民之故事。不忍以同胞戕同胞也。慨然信之。綱網開一。面以待其降孰意北軍已潛渡漢水。進軍蔡甸以襲漢陽之背。刈戮我人民。腥羶我土地。背約棄盟。食言自甘。二等男爵之滿。奴竟公然爲漢族自殘之酬報矣。今虜庭連日。又以和議欺我。又以退出陽夏據守關險之故智嘗我。國會解决政體之僞諭甫下。而袁氏撤銷唐使之鹽電隨來。從唐使歷次之和議以觀南北人民。方自爲共和一家。指日可望袁乃忽指唐使爲越權。置舊約於弁髦。以北京爲召集國會之地。以漢陽爲自由退兵之區。以豫魯兩省不應有退兵條件。以自由借債不應限制於一方面。種種手續。無非欲背食前言以挑我軍之釁。由是觀之。和議果可恃乎。抑不可恃乎 
然則當如之何而可。曰不認袁世凱爲議和專使親來上海。直接妥商。並不必詰問前此會議問題之電覆。希望軍隊退出百里之大信誓師撻伐掃穴犂庭。樹我民軍之威信。慰彼烝黎之雲霓。鄂軍沿京漢路線以犄其右。蘇軍遵津浦路線。以掊其左。而海軍勁旅揚舲北趨。直襲秦皇島。以聯灤遼兩地之民兵。以作蘇鄂二軍之聲援。俾魯豫之名區。右北平之舊壤。如湯沃雪。指日可下。永永出水火而登衽席。豈不懿歟 
[專　　　　電]  
　　灤州駐軍統領黄某電致北京外交團謂擬於十五日統率北方民軍攻擊北京北方外人悉歸保護各國應嚴守中立 
　　灤州軍隊七百名與秦皇島軍隊四千名均隸於第二十鎭已通告北京各公使及天津各領事願建設共和政府並豫料北方各軍不日將同行起義又請外人勿加干涉 
　　京奉鐵路山海關至唐山一段因駐紥灤州第二十鎭陸軍起義已停止開車淸政府派第三鎭陸軍二千名由保定府及正定府開往抵敵 
 
 
 

Page 3

 
 
　　北京政府已派警兵前往熱河豫備皇族出奔事宜 
　　淸太后今日（四日）以銀三百五十萬兩付與袁世凱 
　　北京華人近復紛紛遷移 
　　袁世凱現擬撤回漢陽之軍以全力堅守北方各省待民軍往攻時始行戰爭 
　　淸廷據新簡駐美淸使施肇基電告已由滬起程赴美（以上北京）　　淸軍已携帶大砲退出漢陽分乘火車開往北方黎元洪都督允於停戰期内不佔淸軍退出之地前次戰爭並不劇烈 
　　漢陽漢口淸軍均已退出大約將移紥黄河以南（以上漢口）之武勝關 
[公　　　　電]  
　　南京孫總統電　陳都督其美鑒今日組織内閣各部部長人員已定陸軍部總長黄興次長蔣作賓海軍部總長黄鍾瑛次長湯薌銘司法總長伍廷芳次長呂志伊財政總長陳錦長黄鍾瑛次長湯交總長王寵惠次長魏宸組内務總長程德全次長居正敎育總長蔡元培次長景耀月實業總長張謇次長馬君武交通總長湯壽濳次長于右任以上伍王陳程蔡張于諸公在滬乞告知并派專車延請速到視事總統孫文江印 
　　代理江蘇都督電都督鑒大總統諭昨日元旦視事軍民鼓舞歡欣忠衞民國總統念軍隊之勞用頒犒項湖北爲首義之師發銀五萬元江南四萬元海軍一萬元其餘各省由軍督酌發以示慰勞軍人之意他日民國大定更當論功行賞寗都督莊蘊寛冬 
　　又電　上海陳都督李民政總長曁各軍政分府各州縣民政長鑒奉大總統頒行陽曆以黄帝紀元四千六百九年十一月十三日爲中華民國元年元旦並定於陽曆正月十五號補祝新年希卽公布一體遵行代蘇都督莊蘊寛江 
　　福州都督電　上海都督鑒參議員閩選定陳承澤林森潘祖彝三人謹聞閩都督孫道仁肴 
　　貴陽都督電　各省都督鑒頃接福州孫都督電謂各省已獨立資政院議員資格例應消失等語敝省亦表同情特此轉達黔軍都督趙德全叩支 
　　湖南國民協會電　各省都督各團體各報館鑒漢奸楊度比附滿酋力請袁世凱出山致禍結兵連殘害吾同胞數萬罪已應死近復隨同唐紹怡至滬議和密遣黨羽分赴各省鼓吹君主立憲謬說冀得淆亂是非遂其奸許若不速　此賊何以對我死義諸先烈敝會及兩省人民已將該賊宣告死刑惟聞該賊蹝跡詭秘刻尚潛匿滬寗等處敢乞各省都督通告所屬一體嚴拿並懇滬都督及各團體派探密緝如果弋獲即請就地正法聲布罪狀以謝天下湘中人士無任感禱湖南國民恊會同叩元 
　　南京參謀部電　各報館轉各省軍事參謀代表鑒臨時政府現已成立各省所舉参謀代表尚未齊集務望從速來甯至大總統府參謀部會議一切爲盻黄篤謚等啟 
[譯　　　　電]  
　　據哈爾濱消息中國海關報告自一千九百十一年十月一號起至十二月一號止中國海外貿易總額共關平銀一萬四千萬兩人口貿易較常時减少百分之三十七出口貿易减百分之三十四（柏林） 
　　聞盛宣懷已由大連行抵神户（東京） 
要聞中國光復史 
[民國新政府正式發表]  
　　中華民國臨時政府之人員經大總統及參議院一再商榷推舉詳情已兩誌本報茲已正式揭曉照錄如下陸軍總長黄興次長蔣作賓海軍總長黄鍾瑛次長湯薌銘内務總長程德全次長居正外交總長王寵惠次長魏宸組司法總長伍廷芳次長呂伊敎育總長蔡元培次長景耀月 
 
 

Page 4

 
 
財政總長陳錦濤次長王鴻熙交通總長湯壽潛次長于佑任實業總長張謇次長馬君武 
　　附王寵惠君呈大總統電南京孫大總統鑒頃奉尊電以惠承乏外交總長無任　悚惠學識疎陋且未嘗周旋於外交界當民國艱難締造之時對外交涉關係甚大非於外交富有經驗之人不能勝任淺識如惠即使一時爲服務觀念所迫勉强擔任亦恐力不稱職貽誤邦交謹瀝陳固辭尙祈鑒諒此次民軍初起伍温兩公擔任外交使全國民軍對外交涉得所倚託而外國輿論亦極表贊成此時外交總長舍兩公外實難其人尊意以伍公方駐滬全權辦理議和事件温公參贊其間一時難以兼任他項繁劇之職措置本極周匝惟惠自顧實不能當斯重日請别擇賢者以重邦交而　大局不僅惠一人之民幸國外交之幸也王寵惠微 
　　又旅滬廣東同人致大總統　參議院電　武漢起義各省以伍温二公中外信仰舉爲外交長並議和全權代表今新政府甫成忽遽易人中外疑惑聞王君寵惠力辭外交可否仍舊伍温二公擔任以釋羣疑而維大局民國幸甚旅滬廣東團體廣肇公所潮州會館公叩支 
又伍君廷芳温君宗堯致廣東同鄉函　廣東同鄉諸君公鑒敬啓者頃接傳單稱我粤旅滬同鄉因新政府内閣發表弟廷芳轉任司法弟宗堯未與其列衆意頗不贊成將於明日集會推舉代表前往江寗向孫大總統有所陳述並欲將認定之借款四十萬两暫不交付等情弟等聞之甚爲惶駭竊維諸君子之意殆以爲新下府對於弟等位置失當有所不平然自弟等觀之則新内閣之組織除弟廷芳濫竽而外均甚得人而諸君子之舉動於公於私兩皆未合謹請爲諸君子一言方民軍起義之初弟等承軍政府之委任辦理外交不敢不黽勉從事者正以革命之舉在驅除惡政府而攺設良政府爲衆人謀幸福而非爲一已爭權利也奔走數月方懼隕越貽國民羞今幸政府成立受任得人弟等方可消息仔肩藉藏鳩拙乃不料諸君子未明斯意轉似爲弟等鳴其不平是非蹈舊日官塲之積習即大失我共和國民之人格耶且滿廷未覆隱患方滋鬩墻之爭最所當戒舉動稍一不愼滿廷知之必笑我内訌之已起外人聞之亦以爲舊染之未除此於我民國之前途關條甚大故竊爲諸君子不取也開會一事務祈迅速取消至認定借欵尤宜照數呈繳以昭信用辱蒙摯愛用敢直陳伏祈鑒察至弟等現在經手事件仍當竭力進行即瓜代之後凡有可爲國民效力之處雖不在位仍不敢不盡其天職也鄉愚弟伍廷芳温宗堯頓首元月四日 
[誰謂各國不承認共和耶]  
　　京師某報得外交團消息初九日英公使朱爾典曾接英國政府來電原文頗長大意謂中國人民希望共和之心理旣日趨於堅卓則無論如何斷無讓步之可言淸政府若不翻然攺計設使戰禍延長前途定生危險吾輩旁觀之國今日祇有贊成中國共和使東亞早登平和之域斷不願今日戰禍延長或他日再有第二次之革命云云 
　　又日前袁世凱面謁各國公使探詢各國政府對於中國君主民主之意見各公使答辭大略相同均謂中國革命之慘禍勢將與滿洲君主相終始滿洲君主一日不去卽革命一日不能　　止息吾輩甚願淸政府識機知命速行允許共和永絶擾亂中國之種子否則相殺相持仇怨日深甚非中國前途之福又謂公以漢人而擁護滿洲君主使同胞自相殘戮亦殊無謂今日戰禍之能否休止全在公一人豈公尙不知民心之向背與世界之趨勢乎袁聞言憮然卽將各國意見告知某某二親王相率入宮啟奏淸太后召各親貴會商辦法各親貴但仰面長吁不發一言淸太后歎曰大勢已去無可挽回矣掩面涕泣而入 
　　又聞英美德法日俄六國前日有同文通牒送致淸内閣略謂兩軍交戰以來各國在淸商務頗受影響此次上海媾和必須雙方讓步乃可從速解决云云袁内閣本欲利用各國干涉之名以制我民軍今則大有自制之懼矣 
[答覆調停和局之友邦]  
　　民國議和總代表伍廷芳博士昨以同式公文答覆前次上書勸和之七國由各國駐滬總領事代遞各本國政府謂中華民國政府之欲停止戰禍恢復和平其志願之切與各國相同今以袁世凱之舉動乖常漸有復戰之象此事結果將由袁世凱擔其責任故民軍政府特請七國通告各本國政府云按前次上書係英法德俄日美六國後三四日奥國總領事亦補遞一書故今次伍博士覆文共有七國也 
[伍唐兩君之言論]  
大陸報記者昨日往訪伍廷芳博士問及唐紹怡辭職以後議和事務是否與袁世凱直接伍日此種事務萬難電商余已請袁親自來滬開議記者問以國民曾議一事業已議定否伍謂袁欲在北京余欲在南京因南北兩不肯允故余已提出折中之議在上海開會惟尙未接其覆電云伍博士深以袁世凱之允唐辭職爲憾伍曰各國旣呈同式之書以望吾人早定和議今袁世凱如此專擅不知各國對之如何唐君受全權來滬與余會議今忽電令此後與袁直接會議因以中斷所有唐君與余議定各欵余之左右早料袁之不能遵從但余以袁氏及滿人必能誠意行事故深信不疑不意袁氏竟欲取消議定各節袁之爲人可謂無信矣記者問以淸太后以銀三百萬兩借與袁氏可謂違背彼與唐君所訂之約乎伍曰君知淸太后由何得銀三百萬兩旣復自答曰彼並未得 
 
 

Page 5

 
 
銀三百萬兩袁世凱如宣布借有此數則必係向外國籌借故佯稱由淸太后處得來以示其未曾違約耳伍謂和議如何變相彼尙未知今彼惟候余之覆電惟余拒絶唐君所議之事實爲出人意料蓋唐君來此曾經授以全權今余第一要圖將視淸軍是否遵守余與唐君所訂之約記者問以是否將赴南京伍謂雖經邀請赴寗但不知能否成行惟目下將仍寓滬以辦議和事務云 
　　唐紹怡君自稱現在已爲私民故未便討論議和事務昨夜記者曾問以諸事唐君不肯有所宣布僅謂彼以議和專使資格而所議之事未經淸政府承認如再貪憋此位必將妨礙和議進步以故辭職至彼將來之所圖據謂目下將仍寓上海所志並無一定云 
　　唐君於星期二日晚間接袁世凱准其辭職之電同時伍博士亦接袁世凱來電謂此後彼此可直接商議云云昨晨（十五日）唐君赴伍博士處辭别並告以袁氏之舉動謂此後不能與伍博士續行會議彼此各道歉忱唐君並謂當辭去淸内閣郵傳部大臣之任 
[袁世凱辭職之原因]  
袁世凱因連接唐紹怡密電知民黨始終堅持共和無法挽回且於淸帝讓位問題亦難回答若繼續開戰又以借款無着不能支持因此焦灼異常且以承認共和一層關係太重不敢負此責任乃於初八日在内閣會議商定全體辭職於昨日關御前大會議由袁總理率領各國務大臣全體辭職其原因有四 
　　（一）此次和議非達到君主立憲政體不可而唐紹怡來電民黨堅持共和不能開議君主立憲之目的不能達到是以不得不辭職 
（二）民黨堅持共和要求禪位倘卽讓步允許深恐諸親貴嘖有繁言難免意外不敢負此責任是以不得不辭職（三）和議若不讓步决裂之後卽須開戰而現在庫空如洗外債不成軍餉無着兵心難固數人之力不能支此危局是以不得不辭職 
（四）政體問題尙未解决現在需欵正殷餘借外債及愛國公債外别無 
 
 

Page 6

 
 
握西北響應各省驟難廓淸彼之根據愈堅我則應接不暇重以庫帑告罄貸欵無從購械增兵均爲束手萬不得已勉從莫使朱爾典之介紹奉旨以唐紹怡爲總理大臣代表馳赴滬上與革軍代表伍廷芳會同討論大局一面互約停戰冀可和平解决以紓生靈茶毒之慘而免國家傾覆之憂其時英使倡議而日本美法俄德諸國亦先後贊成此舉謂有合乎人道主義乃近日以來連接唐紹怡電稱迭與伍廷芳會議伍廷芳極言共和不可不成君位不可不去並言東南各省衆志僉同斷無更易語甚激決經臣世凱迭飭唐紹怡與之駁辯而彼黨深閉固拒毫不通融必我先允認共和彼方肯開議條件唐紹怡又電稱各國政府投書勸和雙方並題彼黨認爲已以政府見待其氣愈增卽就勸和書觀之亦祇期和平了結並無不認共和之意唐紹怡計無所出苦心焦思以爲祇有速開國民大會徵集各省代表將君主共和問題付之公决之一法其最近兩次來電略謂彼黨堅持共和不認則罷議罷議則决裂决裂則大局必糜爛試思戰禍再起度支何如軍械何如豈能必操勝算萬一挫衂敵臨城下君位貴族豈能保全外人生命財産豈能保護不幸分崩離析全國淪胥上何以對君父下何以對國民如召集國會采取輿論果能議决仍用君主國體豈非至幸之事就令議决共和而皇室之待遇必極優隆中國前途之幸福尙可希望孰得孰失情事較然若再延緩禍害立至等語又稱現計停戰之期僅餘三日若不得切實允開國會之諭旨再無展限停戰之望勢必決裂惟有卽日辭去代表名目以自引罪等語臣等接閱之下憂心如焚内察民情外觀大勢實偪處此無可轉圜言和則詞說已窮言戰　　則餉械兩絀卽俯如唐紹怡國會公决之請而用正當選舉之法選合格代表之人其手續與時期均非旦夕所能　事革黨迫不及待尙不知能否聽從卽能聽從而决定如何政體亦難預料事關存亡解决非閣臣所敢擅專惟有籬懇召集宗支王公速行會議請旨裁奪以定大計臣等奉職無狀政策不能取信於民撫衷慚懼罔知所措不勝憂惶待命之至 
[西報之北京時局談]  
　　大陸報載北京訪函云民軍與淸廷議和問題此間各報所載之消息大約係由唐紹怡電京者惟靜觀時局和議似極迢迢無期聞唐紹怡曾有長電致京師知已之友謂君主立憲政策現已無望民軍執意建設共和政體若袁世凱不承認此點則無可再議並謂今彼擬附從民軍請諸友疏通袁氏令允各款蓋會議罔效滿淸君主仍屬無望且被逼而退轉不如自行遜位之旣得美名復受優待也 
　　淸政府表面則日停戰而預備抵禦民軍北伐頗爲忙碌近復派兵赴秦皇島以阻民軍在該處登岸惟淸政府必以大軍防堵該處始有微效若第二十鎭陸軍目下雖駐永平府一旦民軍抵彼卽將反戈倒向也 
　　聞民軍之計畫擬由黄興統領大軍由寗乘津浦鐵路北上取道黄河口與山東民軍會合若是則秦皇島之兵將來須赴津迎敵而漢口淸軍亦必馳回北方援救蓋目下淸廷惟此軍可以信用也　　吳祿貞爲民黨中之極熱心者前日設不在石家莊被害則北京已早人民軍之手現吳部下皆不爲淸政府出力故淸政府常以此爲憂該軍當與山西民軍交戰時僅爲自衞計不得已而拒敵耳後民軍轟擊三日彼等始行追擊因彼等所用之砲頗爲精利民軍乃漸不支然彼等亦未嘗追之焉 
　　太原府之役實由民軍退讓不足云戰蓋民軍從未練過新式大砲故臨戰擊射反傷本軍多名 
　　滿人讎視袁世凱之心日漸彰露異日必有年少滿人及血氣未定目光如豆之淸皇族閙此無意識之舉動届時北京可唾手而下不煩民軍來此也 
　　袁世凱現仍堅忍不屈蓋非爲滿人計實爲其本國計故不避艱難欲圖保全之也聞袁確已質其私産以易現銀不知滿洲皇族此時有何舉動 
　　據某半官報云淸皇族存於外國之銀已達百餘兆兩之多故袁世凱聲言如彼等不出金以購愛國公債則將用淸廷内帑及諸皇族財産十分之八云 
　　奕劻已出私欵發旗民兩月之口糧但本月旣過彼等將何以爲生至刻下淸政府則決不能再發該旗民之口糧也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[河南獨立不成之痛史]  
　　獨立之前提　河南民黨前時屢謀獨立迄無成功遂運動外府州縣四面響影後因起義者只河南一府遂爲姜軍六營第六鎭陸軍一協巡防四五營河南陸軍兩營所包圍民軍知勢不敵遂退取永甯宜陽盧氏三縣與秦軍聯合以待時機一面運動南陽歸德陳州各屬養精蓄銳爲江南北伐隊後盾乃因開封柴得貴所統巡防四營張錫元所統陸軍五十八標第三營皆頑固不明　　大義其餘陸軍人數甚少决意停止運動且寶湘石已去齊振炎甫來南北又已議和學界多期望平和了結不欲輕舉妄動事遂中止 
　　民黨之受騙十月二十四日忽有巡防兵官數人運動學界曰聞諸君欲在省城起事某等不才願助成功且願擔任運動巡防營多人加入團體共謀大事學界聞之大喜時有人以巡防營爲詐恐不可信兵官等卽焚香跪誓曰如有二心雷霆擊死學界遂信而不疑此後每夜開會巡防營人皆到會陸軍巡警民團首領亦漸有到會者聲勢益大乃謀起義組織司令部公舉張鍾端爲司令長巡防陸軍中亦各舉司令副長一人專司號令布置一切期定十一月初四日早二時各 
處舉火爲號巡防營先發攻入柴得貴衙門斷柴之頭然後民團與巡防分三路攻入撫署巡警保護藩庫大淸銀行交通銀行官錢局與巿面秩序事成之後擬迫汴撫齊耀琳去位另舉袁某或趙某爲大都督計畫已定不意其爲巡防營所騙也 
　　民賊之横暴　十一月初三日夜九時巡防營統領柴得貴卽率多兵暗伏優級師範學堂左近令管帶某偕兵丁數人假與司令部會商爲名先入探聽虚實衆不知其詐迎入會議正議時忽巡防兵嗚號柴得貴率兵蜂擁而入當塲捕拿數人所有該堂財物搶掠一空又在法政學堂高等學堂各旅店到處搜索天明始止共拿五十餘人當用鐵錘叩脛敲肘骨肉破碎血液淋漓張鍾端等已據實呈供猶復嚴拷不已必使其自認爲土匪而後止初五日平明拖出西門用槍擊死七人人暮又在南門外鎗死四人當槍擊時將該人先縛於樁上用鎗眇準頭部放十餘發俟頭腦已成韲粉不可辨認然後擊其下部故有偷認尸者亦不能識然受刑雖酷該民黨等仍從容就義毫無懼色 
　　張總司令之小傳張鍾端字毓厚别號古民許州人當前淸光緖三十一年留學日本中央大學與民黨諸領袖浹洽遂創辦一報名曰河南鼓吹民主革命嗣以政府運動日政府封禁該報館張遂一意求學研究法政以爲歸國實行攺革之準備今歲六月畢業歸國擬與同志組織一日報傳播政治思想適武漢事起不果張遂在河南爲革命運動同志諸人遂推爲此次革命軍總司令部勒一切定於本月初四日早二時起義謀洩被捕受訊時慷慨而談旁若無人審判官多嘆服初五日忽槍斃於西門之外誣爲土匪哀哉 
[荆州光復後餘聞]  
　　荆州滿人自光復後貧困已極泣求湘軍統領王正雅拯救其情殊可憐憫茲將王正雅致譚都督電錄下長沙都督譚鈞鑒沁電計達麾下念八日滿將軍聯魁賫印信詣繳哭求暫留駐荆保全旗衆殘喘所求之事均屬生計問題其要者一發恩餉二給出境謀生護照三撥佃原有公田竊荆防男女數逾二萬老稚文弱居十之九生計之窮已達極點旣允納款亦係蒼生安插保全誠屬難已無如待拯旣多需欵必鉅身居客位何敢自承力勸滿降不過藉以救全城漢滿生命耳比國神父馬修德代爲請命語極懇摯又沙巿商團亦倚雅軍自安求分隊駐沙保全秩序至三至四情詞均極悲懇應之旣無其力拒之實又不忍應請公示以定方針俾得遵守如令雅暫留卽希電知武昌加給照會許以便宜庶在雅可以免主客之嫌而在公可宏生成之德正雅印 
[江蘇都督府令示彙述]  
　　代理江蘇都督莊爲通令事奉大總統孫冬電開中華民國攺用陽曆以黄帝紀元四千六百九年十一月十三日爲中華民國元年元旦經由各省代表團議决由本總統頒行并定於陽曆正月十五日補祝新年請布告等因遵此合行通令各該民政長知照遵以黄帝紀元四千六百九年十一月十三日爲中華民國元年元旦並於新曆正月十五日卽舊曆十一月二十七日補祝新年所有各衙署局所學堂商店以及各項團體於是日一律懸旗衙署局所停止辦公學堂停止 
 
 

Page 11

 
 
上課各天藉伸慶祝惟正朔雖攺而地方習慣一時碍難遽更所有公家財政之出入學堂功課之支配在未奉有通行辦法以前應准暫照舊時辦法以舊曆年終爲歸束其商業帳款之出入關係尤巨向例以歲除爲一大結束本届仍應以舊曆歲除爲辛亥年之結束庶共和之日月一新而庶政之推行無阻將此出示曉諭人民並照會農工商學團體遵行此令 
　　江蘇都督程指令靑浦民政長呈奉松江軍政分府札該縣一切事宜歸軍政分府管理冬漕款項歸其督催提撥請示由據呈並鈔黏均悉該民政長以奉松江軍政分府札擬將該縣曁華奉金南等縣一切事宜歸該軍政分府管理範圍甚廣職權甚大能否與江蘇暫行地方制相輔而行冬漕欵項是否照該軍政分府鈔黏文内歸其督催提撥並分别解省等情請示前來查此案業經本都督府民政司沈副長與該軍政分府鈕司令面商定妥該軍政分府所需餉項應開具預算由省支配各縣丁漕自應責在各該民政長徵解省庫以歸一律其餘民政事宜均應遵照通頒暫行地方制辦理以免歧誤除分行松江軍政分府曁華奉金南各縣民政長全體遵照外此令 
　　江蘇都督四言告示中華光復百事更新惟此髮辮起於滿淸旣礙工作且害衞生昔呼韃子編入戲文今稱猪尾惹笑四鄰爲此出示勸告我民不論老少農工商人速速自剪切勿因循本都督府不日出令限期剪辮一律實行到期未剪定干嚴懲趁早剪去體面保存今先曉諭軍警人等暫勿干涉其各凛遵 
[金閶新氣象]  
　　蘇城巿公所於十四日議董兩會開聯合談話會集議組織預備事宜計會員到者三十餘人議决事件錄後（一）議長吳本善現爲學務助理員照章不得兼任應以副議長推補所遺副議長一缺定於十七日照章補選（二）總董劉傳祁避難鄉間應備函催請到所辦事（三）董事倪開鼎前經當選知會後聞其曾向前長洲縣具書辭職而會内却未接到正式辭職書應仍認爲董事函請照常任事 
　　省議會議决征收貨物稅一案前已公布施行現經州民政長遵照開辦擇定中巿充公之盛氏房屋設立貨物稅總公所六城外酌量設立分所若干處委任李希白爲所長業經設立開征矣 
　　豫康莊因擱淺收帳該莊所出銀洋錢票約有萬元之譜茲於本月十五日籌備現欵在錢業公所兌發此項票欵並無絲毫扣該莊雖經收帳而其不失信用於此可見一斑 
[鎭江新紀事]  
　　演劇助餉鎭紳張金門江選靑等以軍需孔亟籌欵維艱特發起演劇助餉赴滬邀集藝員就寳安街聚華茶園舊址開演入塲劵每人五角業經各界熱心志士認銷五六千張前晚開演時軍警紳商學界入塲觀劇者座爲之滿演甫及半由吳鈍君登台報告開會宗旨次由馬佐卿君演說大旨謂今日之鎭江安堵如常全賴氏軍之力惟漢陽未復徐海未平於鎭江頗有關係現在援鄂與北伐各軍隊奔走於水天雪地中而安居鎭江者仍恣情嫖賭於心何安本會此舉各藝員尙勉盡義務不取重金吾知巨紳富商必有慷慨解囊爭先助捐者馬君每說至沈痛處台上下鼓掌之聲如雷灌耳嗣仍接續開演至十二點鐘始畢現聞該會以十日爲限所入戲資除開支各項外悉呈送軍政分府撥充軍餉 
　　勸征錢漕丹徒民政部長楊振聲君奉江蘇程都督電飭徵收錢漕後已於日前設櫃開征惟各鄉人民繳者寥寥殊於財政大有影響現楊部長特嚴催各鄉鎭紳董實力勸導該民人等俾知軍餉需欵浩繁務各踴躍應征略盡義務以資挹注 
[杭州見聞錄]  
　　攺期舉行慶典自總統履任業已頒發明諭攺用陽曆各省軍政府一律懸旗燈彩以誌慶祝惟浙省商民各界因奉諭怱促未遑趕備昨經政事部會商都督府訂期本月十九日即民國紀元元月七日舉行慶典前擇定前淸行宮爲會塲業已通告商界茲聞昨晚軍政府又據大總統電諭各省祝典一律攺訂於二十七日卽民國紀元元宵俾得從容布置故復經該部照會商會通告各業一面飭由電燈公司迅速在行宮及浙路車站星夜趕裝五彩電燈牌樓各一座（擬日間在行宮開會舉行典禮夜晚在車站預備影戲熖火等類與民同樂）及其餘燈彩等項務求華美届期紳商士民一律停止辦公共襄盛舉 
　　杭湖匪黨猖獗杭湖各屬匪黨猖獗情形業已五誌本報茲聞軍政府以各縣紳民紛紛告急不能不從速嚴勦特於昨晚密電 
 
 

Page 12

 
 
湖防文云湖州費統領鑒疊據申報武康土匪麕聚二千餘人民團力薄難敵死傷甚衆縣治莫于在在危急希速派大隊援勦盻切浙軍政事部冬印杭屬錢塘縣所轄之上四鄉本年水旱瀕仍災情極重此次光復雖已豁免錢漕而民力凋敝衣食難度時有聚吃大户之擾不料各田主因政事部准收半租分派門客四出嚴追致起反抗帮匪地棍從中煽惑聚衆至四千餘人爲首之賽宋江輙敢製旗運械意在大舉已經自治紳董先後告密飭派巡防營馳往彈壓奈因地面遼闊防不勝防致匪黨糾結如故近又組織保護會飭令各村自集壯丁編成隊伍計聯合四十餘村統轄於某黨首無事各保 
疆界有警羣聽指揮現聞軍政府訪查確鑿除移知蔣軍統嚴飭防勦外一面出示曉諭勸令解散不知有效否湖屬之泗安鎭爲浙皖蘇三省水陸要衝駐有巡防水師游擊隊省城光復駐郡軍隊屢釀衝突致該處軍心携貳匪黨乘𨻶騷擾近村刧案一夜數起本月十一午管帶王濟臣赴郡領餉突來大帮梟匪六七百人擕帶小口徑快鎗排隊入巿挨户搜刧計商店富户被難者三十四家銀洋貨物裝截十餘船臨行復擄砲船一艘鳴砲揚帆而去本鎭紳民以駐軍槪置不問大爲憤激現已來省控告聞費統領已帶隊由兵輪前往查辦大有彼歸則出疲於奔命之勢 
　　民事長之徘徊上虞民事長沈君祖緜奉委後以内部風潮久延未往本日經政事部照會催行謂前淸時代以政敎不良之故釀成黨派不但省與省爭府與府爭甚至一縣之中自相水火視榮利若邱山嫉同胞如仇寇操戈起釁交煽爲常亡國之原未始不由於此一念及之輙爲浩嘆民國更新首宜蠲此陋習乃上虞城鄉人士竟分兩派（有排鄉派排城派）互相擠排任意攻許影響所及賢者退藏惟恐不速不肖者因以夤綠進身貽害政俗良非淺鮮夙仰台端宅心公正有主持全局之責請卽召集城鄉士紳剴切勸導消除意見恊力同心愛我桑梓想同此願 
[皖省近事一束]  
　　十一日皖軍北伐隊第三營出發時適有兵士王正龍等三人匿居百花亭某土娼家意欲逃遁當經督隊官高某前往曉以大義勸其奮志從征不意該兵士不但不服且開槍轟擊傷隊官背膀當由在塲各兵士將王正龍拿獲送交皖軍司令處懲辦經胡司令訊供確實立卽鎗斃並將該逃兵罪狀宣佈通衢以昭炯戒 
　　安慶商會協理蔡錦堂本一巿儈自謀充該會協理於商界毫無稗益省城光復後省垣遭潯軍蹂躪巿面冷落亦不極力維持近來如籌餉公益等事一時推諉尤荒謬者如潯軍所搶各衣物包攬拍賣惟利是圖而每逢軍政府委派各州縣知事及各釐卡委員該協理必力保黨羽濫竽充數因之商界懷恨屢欲推翻今該協理已自知難安其位故藉一年期滿特禀請辭職聞商界將開全體大會選舉總協理以維商務云　　皖省警務部長吳爾梅各譽本屬平常孫都督到省後考察人材以吳行爲不正難勝警務之任故已攺委宋君子成接辦警務參謀陳君良琛調辦大通警務分廳瞻政治者咸謂孫都督於褒贬之中寓鼓勵之意從此政界賢良蒸蒸日上實我皖之福也 
　　李光明者係壽州人近因冒充揚州參謀招搖撞騙經孫都督偵悉當卽送交懐寗縣懲辦據李口供曾任揚州參謀業已取銷因有風魔病故爾回皖當經承問官搜其身上並無他物僅時表一隻遂將李收入拘留所至如何辦法俟縣知事回明都督再行發落 
[閩省近事零拾]  
　　參事會長彭壽松今攺爲政務院長與各部聯合辦事彭君極有才識各部輿論翕然院内附設叙官局專掌甄錄候補人員亦歸院長管轄 
　　閩軍政府以開通民智莫捷於設所宣講已招考演說員四十人不日將分派各處宣講 
　　各省旅閩官幕士商等於初三日在浙江會館開共濟會計到者四百餘人由各省代表公舉李慕俞君爲會長登台演說略謂本會以共圖存立爲宗旨擬向軍政府請求凡權利義務冀得如舊庶消融省界之畛域各受法律之範圍共維前途之大局衆均贊成　 
　　外府漸次安謐惟厦門泉州尙有土匪搔擾厦門風俗强悍械鬥殺人等事無日無之自光復後凡挾仇報復者尤敢明目張胆而於昔日在官人役之辦事認眞者此時均難獲免提署某哨官夙以拿盜著名以致該黨啣恨入骨前日某哨行至提督路當被該棍等擄去砍成八塊用蔴袋裝盛送諸大海亦可慘矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[舉行祝典之預備]  
　　本埠工商各界定於新曆正月十五日即舊曆十一月二十七日補祝新年應用之慶賀燈已由商務公所擬定式樣兩種　告各燈籠店預備發售以歸一律一面已由公所通電各省各埠總商會及分會分所一體慶祝電文大旨錄下中華民國臨時大總統已於陽曆正月一日赴寗履任並於是日爲始攺用陽曆凡我商民宣伸慶賀並補祝新年上海工商各界議於陽曆正月十五日懸旗點燈停辦公事一天貴處亦祈照辦以表公祝誠意 
　　附慶賀燈模型 
[大總統籌辦軍政]  
　　孫大總統曾向美國訂購新式快槍三萬桿業於前日運至淞口昨由製造局李總理選派槍匠五十名乘坐小輪前往點收運滬存儲如有損壞之件飭令剔出以便退回 
　　孫大總統前日在滬時曾經面諭製造局李總理以炸彈一項用數極繁飭再添造三千個因此機器廠日來又開夜工趕緊製造甚爲忙碌 
　　孫大總統前日電諭海軍司令部黄君鍾瑛飭將海軍事務竭力整頓並謂曾向美國定造軍艦七艘業已工竣下水將次駛滬一俟抵埠着卽報告以便調用 
　　浦江所泊各軍艦業經海軍司令部黄君將應給辛餉於前日一併發給均以孫大總統攜來新舊金山華僑新發行之紙幣核給本埠各商家咸樂行用並無阻滯 
[公共公廨之攺革談]  
　　上海自經民軍光復後公共租界會審公堂因一時不及收回暫由捕房管理承審委員係淸滬道所委亦未更易茲臨時政府已經成立總統亦已履任以後公廨讞員應由民國正式委任惟須深明中外律法方爲合格以故前由商會公舉之中國大律師丁榕君本理晚堂華案茲聞早堂會審亦將歸丁君兼理一俟與外交圑會議妥洽卽須宣佈實行 
[廣東北伐軍過滬]  
　　飛鯨輪船由廣東裝載粤省北伐敢死隊及砲工等兵共計四千名於昨日八時進口駛至製造局浦前停泊尙未起岸聞擬商請滬軍都督飭借龍華寺暫駐然後由滬前往金陵 
[中西學堂舉行祝典]  
　　崑山路中西書院係耶敎監理會所設歷年已久現攺名中西學堂於前晚特開慶賀共和國成立大會遍懸五色國旗邀請中西牧師蒞曾演說來賓異常擁擠 
[財政敎育總長赴寗]  
　　孫大總統昨派代表兩人來滬歡迎財政總長陳錦濤敎育總長蔡元培兩君到寗任事滬軍都督府當卽派委人事科科員黄壽松范宗成及招待員翁大鵬等三員於昨日恭送陳蔡兩君乘車赴寗 
[商務總長勸人剪辮]  
　　商務總長王君於新歷元旦刋送通告云照得結髮爲辮由來二百餘年　此爲滿淸殊俗　各國未之有焉　今幸重光漢土　髮辮一律須捐　還我新漢面目　並非見異思遷　從此風同道一　自由幸福緜緜　愼母意存觀望　其各恐後爭先 
[敢死隊自相殘殺續紀]  
　　昨報記自稱闞省敢死隊差遣員之朱祖謙被同伴王星洲皖蘭溪等誘至鐵路北面荒僻處開槍圖害一節昨經總局偵探長仇金水君協同捕房包探至四馬路鹿鳴旅館内拘獲同來之李得標劉琢夫等四名移歸總局訊辦並將寄存該旅館帳房之寳銀現洋等二千餘元一併起案惟查所有寳銀均係灌鉛情殊可疑候緝獲在逃之王闞等犯並俟朱傷痊查辦又一訪員報告云舊曆十四晚八時北段四區境内寳興路附近荒地上忽有槍聲該處崗巡奔往查看見有朱祖謙身受槍傷六七處倒卧地上該巡士當卽歸禀沈區長前往查詢據朱稱係皖省敢死隊差遣員與同伴王　洲闞蘭溪等携帶現銀來滬購辦軍裝同寓四馬路鹿鳴旅館升字房間有銀洋二千餘元存於該旅館帳房詎王闞二人起意謀害誘至此處開槍射擊等語沈區長見朱傷勢甚重即飭舁送就近鐵路醫院療治一面飛禀總局派偵探隊長仇金水協同捕房西探在該旅館内拘獲李得標劉琢夫周錦章賈發科四名解經公廨訊明周賈無干先交偵探帶回李劉二人移歸總局押候訊辦 
[廨員就問病人]  
　　王博謙控陸惠生等槍擊圖害詳情已迭誌前報茲因案中要證林阿四患病甚重聶襄讞以尙有緊要關鍵未經訊明爰於昨日訊畢捕房瑣案之後卽偕英副領事康君帶同錄供生至工部局醫院内詳訊供詞俟將陸惠生等訊明卽可參酌定斷 
[開釋嫌疑犯之手續]  
　　滬軍都督府執法科長蔡君寅致外務科長函云前奉都督發下嫌疑犯馬林一案經本科訊無實據重以同人函電具保早由寅禀請開釋在案特以諜報科尙未查復以致覊留至今昨經復來迄無異議並知貴科長特爲之呈訴都督力任擔保請予錄用具徵貴科長昭雪沉寃愛才若渴爲本科所極贊同誠有所謂先得我心者矣欣閱之下合亟函請貴科長速爲開具保結交科以便本日卽可開釋 
 
 

Page 19

 
 
俾得聽候効用寅亦無任企盼 
[調和商團會員之意見]  
　　民政總局批商團會員周麟峰等禀云禀悉據稱書記徐際靑幹事王彬彦高耀珊等朋比爲奸等情經本部長蒞會查核帳目尚無舞弊形跡惟該書記等於商團開辦至今並無逐月報告滋事人口實事出有因至收捐一節此後除淸道路燈以外統歸民政總局辦理應母庸議現在光復伊始大局粗定端賴地方士商和衷共濟相助爲理商團爲保護地方最要政策斷難因此解散擾亂治安諸君熱心公益務希消除意見竭力整頓本部長有厚望焉 
[南匯續領槍彈]  
　　駐紥南匯縣城之滬軍營左營弁兵四十名日前因奉該縣民政長飭令前往大團粤查拿茲事土匪以致該弁兵等原駐南匯城内之營房無人看守被流氓匪徒潛行入内將所有槍彈竊取一空旋經民政長查悉除飭差探嚴密查拿外並於昨日專差飛禀滬軍都督請再飭撥鎗彈以資應用 
[南匯頑民騷擾]  
　　南匯縣民政長趙敬祺前日電告上海民政總長及滬軍都督因該邑大團等處有沿海沙民抗租滋擾聚衆千餘人囉唣不休擄人勒贖該處原有滬軍四硝兵力單薄不克防禦請卽加派防護等情陳都督准卽撥派兩哨兵士速赴大圑駐防並由民政總長移知商圑公會司令部選派團友二十名前往浦東東溝等處竭力抵禦以防竄擾 
[續派衞隊赴靑]  
　　滬軍陳都督訪聞靑浦縣境頑民甚爲猖獗竟敢持械拒捕戳傷師管帶所統之衞隊多名爰於前日續派衞隊四十名馳往彈壓 
[賭攤宜禁]  
　　閘北賭風素盛前經滬軍陳都督札飭民政總局轉飭各區一體示禁嚴拿等情已誌前報日來各茶館及小雜貨店内向擺碰和抬者雖已稍稍歛迹而新閘橋沿浜華洋交界之處仍有流氓匪棍擺設三四賭攤誘人賭博無知愚民往往受騙爲害非細尙望有捕務之責者極力拿辦庶賭風或能稍戢究 
[定期追悼王管帶]  
　　滬軍營統領王錦廷君查得右營管帶王錫均曾於攻克製造局時衝鋒血戰致以身殉是以商由李民政長撥洋二百元爲之祭奠茲定於舊歷十九日午時率同兵士在該營操塲搭棚追悼並將棺柩送往湖南會館停厝昨已禀請滬軍都督通告各軍及紳學商界届時同往弔唁 
[此聲也胡爲乎來哉]  
　　前晚十一點餘鐘公共公廨前面甘肅路永慶坊附近轟然一聲霎時火光燭天居民驚駭迨開門出視尚覺琉璜氣味觸鼻難聞移時始散究不知是何聲響也 
[審判廳招考承發吏]  
　　上海地方審判廳出示云照得本廳現須應用承發吏十名擬於陽曆正月初六日即舊曆辛亥十一月十八日上午九時在署考試如有後開資格者迅即前來司法署當値處報名届期聽候給題考試幸勿觀望自悞計開一年在二十五歲以上五十歲以下者一身體健全者一品行端謹者一家計殷實或有確實鋪保者一文理通順者一向無一切嗜好者如有以上完全資格已經錄取者希即邀同殷實舖保或携三百元以下二百元以上之保証金來署呈具保証書聽候委派 
瑣聞 
[城内]  
　　都督府批示○職員陳富　呈批此案前由黄煥昇函禀業經明晣批示在案茲據該員陳富　等所禀各節如果屬實殊堪痛恨須知民國伊始諸同志宜恊力同心規圖遠大以達共和之目的何得以區區戲款屢起衝突仰該隊王震傳諭隊下於達等遵照前批和衷共濟勿再以劇資一欵致起爭競貽羞民國而該員等亦宜以和平從事勿生意見有負本都督之厚望焉陸軍畢業生鄜國華日本大學法科生雷建民禀請招募北伐奮勇隊呈批察閱來禀具見該生熱心國事殊堪嘉許但刻下臨時政府將次成立凡招募事宜應有統一辦法自不能任意設立名目濫行招募以失軍隊統一之制度所請給憑招募等情碍難照准 
　　縣司法批詞○徐潘氏禀批氏夫徐仲魯業已抵罪所有吳潤生即浦潤生屍棺應候飭傳該親族立即移葬一面將該房出示召變後傳案訊明酌給吳潤生親族具領了案陳蓮舟禀批據稱陳柏生覇産揟續各節如果不虚殊屬非是仰候飭丁前往勒令陳柏生承認取贖如違帶訊 
　　司法裁判案○船户陳大牛與其妻陳范氏打架其子陳壽寳帮同其父將范氏頭顱敲破互扭到縣由裁判員提訊陳范氏供丈夫陳大牛素來荒唐不能顧家致氏常住母家此次因姑去世前去料理又被丈夫將租來之棉被二條當去因之爭閙被其父子擊破頭面求鑒陳大牛供妻子不安於室小的指頭被其咬破求請發堂問官先喚壽寳跪至案前曰爾父與母打架爾竟敢帮父將母毆打實屬不孝遂喝戒一百下責畢謂陳夫婦曰爾二人均非安分前已屢次到案現在究欲何爲陳云情愿離異范氏亦允之遂判將所生子女婦陳大牛領養范氏着其母范潘氏領回各具遵領切結了案 
[南巿]  
　　考查勤惰○滬軍游擊隊刻因軍務倥　非用考勤之法不足以杜趨避爰於本月初一日起所有該軍官佐等每員各立一記事薄將逐日所辦各事指由登記隨時呈由　司令查核以重考成又該隊陳總司令昨日通傳各團營隊將每星期各兵士逐日課程及操演時刻分别列表編繕成册隨時呈報總司令部查核以昭劃一 
　　兵士被疑○駐紥滬南潮惠會館之粤省北伐軍隊兵士王佐梅前晚携帶洋槍三支雇熊小四子之划船渡往北巿適被法租界水巡捕查見擬其竊來立即扣住解至捕房詰明原因當奉捕頭派探送至巿政廳裁判所判熊將船領去洋槍給王領回 
　　膏店失竊○中毛家弄晃利烟膏店前夜被賊從隣居空屋内穴洞而進竊取帳箱内大洋鈔票二百七元小洋三百十角銅元五十枚烟膏三缸計重百餘兩煙灰十五兩共値四百餘元昨已開具失單報告巿政廳派探勘明檢獲賊具携回存案候嚴緝贓賊究辦 
　　火警○大東門外朱家弄口第一號門牌董孔嘉之二房客王某家婦女前夜在卧室内遺火立時冐穿屋頂焚燬樓房四五幢當晚有無賴錢阿大嚴長生江金福姜木生蔡虎卿儲梅生等搶刦朱莘耕家皮箱四只由巡士得悉追獲三人連贓解至巿政廳昨又續獲江金福供認已將箱内衣服質去當即解至裁判所訊明一併拘留候辦所有當票給朱領去自行取贖 
[閘北]  
　　吞烟自盡○陸金生（即羅金生）與開餅店之歐正芳同居寳山路萬興里内與歐妻計氏有　昧事近被歐之夥友顧來五撞見致歐夫婦口角相毆陸亦不安於前晚吞食生煙毒發斃命嗣由四區禀報總局經司法長委派檢察官帶同仵作往驗確係吞烟身死聽候訊明核辦 
　　烟賭俱全○石維新在北四川路開設順興茶樓因聚賭抽頭並私售燈吸由四區拘解總局經孫科長訊明判石罰洋三十元具攺過結保釋房屋發封 
[英租界]  
　　無可勉强○英商謙和洋行控曾鑑堂承定電燈逾期不出一案前日午後由廨會訊原告投訴前情訊之曾延哈華托律師辯　被告因察與原樣不符恐無銷路是以不出關讞員商之英康副領事以旣與貨樣不符未便責令照出遂判將案註銷 
 
 

Page 20

 
 
　　事不干已○李艮順與沈壽春之妻劉氏姘識被沈偵悉前往奸所捉獲時曾由李友梁田紅出爲行兇將沈小腹戳傷逃逸當由捕房將沈與劉氏拘解公堂分别收押在案昨由捕房將梁查獲與李等解奉聶襄讞會同美强副領事訊明以梁不應多事判押七天李押西牢半年劉氏押女所三月期滿仍交其夫領回管束 
　　受人哄騙○吳蘭溪控小車夫石元扣周桃如車失値洋一百元之絲繭一案昨經公堂復訊明白以周等係受人哄騙姑寛判合賠洋三十元開釋 
　　貪心不足○宋魁控陸淸章欠租私逃後又串同陸阿初竊取門窓各物等情昨由捕房將兩陸拘解公堂訊明判淸章交保限七王繳租阿初罰洋三元充公如無力繳洋攺押三天 
　　補提賊黨○華阿四串竊陸阿洪之烟膏等物由探查獲昨解公堂訊供一過判華押候補提同黨到案於下禮拜四再訊 
　　能否交人○西洋商人藍極爾控朱琢亭不理抵欵案内之保人呂炳仁昨日復由捕房解廨請訊判仍交原保限交朱到案訊核　　我馬瘏矣○馬夫陳阿二因將病馬駕車被西探查獲昨解公堂訊明判將病馬送工部局擊斃陳從寛開釋 
　　小孩迷路○女孩馬福壽男孩吳阿二吳阿土弟兄均因不辨路徑由捕帶入捕房轉送公廨請示據馬女供年十三歲江北人父母均亡現在中虹橋王姓家爲婢吳阿二供年十歲胞弟阿土年六歲家住蘇州閶門内被匪誘拐來滬王襄讞商之美海副領事判馬女送交其主人認領吳姓兄弟併留棲流所候認 
[美租界]  
　　拍賣抵租○狄思威路七百三十一號某姓家因欠租發封在案昨由該房主投廨禀稱某姓延不淸理請將器物拍賣作抵廨員准之 
　　欺侮車夫○甲乙二日人前晚雇坐李生玉王貴子之東洋車不給車資反肆兇毆兩車夫投控捕房准予查辦 
　　僞造鈔票○日本人某甲以僞鈔票十八張向乍浦路許姓錢莊兌現而去昨許投控捕房將甲逮案候辦 
　　撞傷老婦○老婦沈徐氏昨經吳淞路被三十六號電車撞傷由捕車送女醫院療治再核 
[法租界]  
　　失火罰鍰○新北門外永安街萃豐成東洋莊保險起火一案昨經捕房將該行經理人孫世榮等傳至公廨請訊據供本莊保有火險　一萬五千两是晚商人已回家安睡不知如何起火質之孫忠梅供商人在行司賬夜間臥在樓上與起火之處相隔兩間故未知悉又訊出店具文敖張如生周禮根及庖工胡寳言等同供卧在樓上迨從夢中驚覺火已上熾不知如何起火聶讞員遂商之西官着照章减罰銀七百五十兩完案 
　　何苦拒捕○王德生顧雲生前日在租界内各持剪刀强剪行人髮辮經一百四十二號巡捕查見以其違章上前拘拿詎有陳宏生出爲拒捕遂將剪刀奪回致被一併扭捕轉解公堂請辦中西官姑念王顧已押三天從寛開釋惟陳不應行兇拒捕判再押捕房五天以示懲儆 
　　流離失所○江北男孩王　周有父無母近因其父犯事逃走以致流離失所無人顧養昨日在途哭泣由捕送廨請爲安插判留養捕房候領 
　　何必强迫○洪子昌扭控張德勝張克仁孟朝山等强剪髮辮一案昨經公堂提訊張等同供因勸洪剪髮不允故代剪去中西官以張等已在押數日從寛釋出 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[財奴傳（仿五柳先生傳）] [  血俠]  
　　財奴不知何許人也。亦不詳其姓字。室内多黄白物。因以爲號焉。重利歛財。不畏人言。好置産。不求甚適。每可圖利。便欣然從事。性刻嗇乞醢未嘗或與。親族知其如此。必踞室以嬲之。嬲無虚日。期在必貸旣貸而。返曾不顧其傷心。往來蘇申。妻孥僑居。家維僕婦。叩之屢避疾如也。常以。窖金。自娛頗示已黠牛馬一世。以此自終。歎曰。老朽有言維眷眷於孫子。寗孳孳爲　徒其言兹若人之儔乎。謾藏誨盜。象齒焚身。金錢氏之民歟。阿堵氏之民歟 
[吃飯穿衣說] [  愛]  
　　人生要事。吃飯穿衣而已。此兩項易者甚易。難者甚難。富貴家子弟旣知穿衣。復知吃飯。然不知衣何以得穿。飯何以得吃也。蓋彼不曾讀衣食兩項之詩也。食詩云。插禾日當午汗滴禾下土。誰知盤中餐粒粒皆辛苦。衣詩云。慈母手中線游子身上衣。江南秋正好。塞北雪亂飛。吾人以筆墨爲餬口計。終日辛勤。祗能穿衣吃飯。偶輟數日。幾至無飯可吃。無衣可穿。雖欲作衣架飯桶而不可得矣。嗚呼傷哉。夫世上之人衆矣。無一人不穿衣吃飯。有食高粱而云不堪入腹者。有披羅綺而云不足章身者。有願食藜藋而不得者。有願披卉服而無着者噫。何衣食之間。大有難易若此。冥冥中誰作主宰哉。諺云。靠天吃飯。味此四字而衣亦隨之。旣天作之主。故肉食者鄙之。服卉者愚之。鄙之愚之。正所以保其衣食也而吾人不鄙不愚。天實無可位置故日愁饔餐不給。長作衣食之奴也。悲夫 
海外奇談 
[蠻方風俗記] [  瑣尾]  
婆羅洲内地。尙聞足之禮。貴客相見。各出其足。彼此以鼻嗅之。如是數四。方爲恭敬。猶西人之握手。中國之拜揖也。其男女最重修道。修道者謂之潔人。尊長咸敬重之。惟其禮極爲殘忍。男子修道則閹割之。女子修道則幽閉之。每逢閹閉之期。親友畢至。酋長亦遣人前來監祝。男子閹後。每將其勢傳示族中。或以雕漆器盛之。置鎭巿上。俾之取法 
　　阿列伯之風俗。凡遇喪事。將死者舁赴墓上。墓前十餘步。預鑿一河上駕飛橋。棺至此卽行停歇。橋前建設喪棚。有律師三十二人。預宿其中。其時衆戚友均來送喪。如死者生前有曖味欺心之行。可任人向律師控愬。果其素行有虧。則罰以停葬若干日。任人向死者棺前辱罵。倘三日内無控愬者。則謂德望已孚。方可舁至墓中安葬。葬時戚友均來祭奠。其祭奠之法。取連根花草樹木。植於墓前久而漸活故凡有德者死後。其墓之四圍。花卉極多。送豔飛香。甚爲美觀 
　　埃及向多水患。海水流入之處有大河。曰奈兒河。當潮汛之期。洪流横溢内地。合境咸以爲苦。時有貞女某。矢願築壩。禦此大災。惟水湍急。施功非易。竭數年之力。尙未合就。貞女乃鼓勵衆人。而觀望徘徊仍難奏効。貞女恐功敗垂成。乃躍入水中殉之。衆人急救不及。於是念其苦衷。盡力經營。始得築成一壩。卽塑貞女之像置其上。名曰奈兒娘娘每逢殉節期。則舉國停工業。綠女紅男。紛集祭奠。必殺一人投入河中。如河伯迎娶故事。如是者三日。始各回家。今殺人之事。雖已禁止。然遇祭奠期。仍依然熱鬧也 
心直口快 
[我願......雙半] [  嘉定二我]  
　　中原士庶。再見天日。此黄　𤲅先生絶命詞也果也而鄂江潮起。民國軍興中原士庶。得以再見天日。願我愛國健見母忘此詞 
皇天后土。必知此心。此岳武穆下獄時語也。岳武穆之軀壳死其心不死。宋朝亡漢族不亡。今日神州恢復。其心可以對皇天后土。顧我愛國健兒毋忘此心 
　　鞠躬盡瘁死而後已。此諸葛武侯出師表語也。武侯於國事上。早立定一死字。除死之外無他念也。今之敢死諸公。亦存死志。我願　國健兒毋忘此語 
[速剪辮] [  匹志]  
　　强迫剪辮。果妨礙人之自由。然東南光復已久。有知識者。何不早自割去。必待人提而剪之。我見猶憐 
　　吾不解勸人剪辮。反謂侵入自。由未免誤　自由二字 
　　小言之。有所窒礙。即不得稱自由。否則爲惡之人。勸以爲善。亦可謂侵人自由 
　　試問有辮自由乎。抑無辮自由乎。有辮窒　乎。抑無辮窒礙乎 
春申江上。剪辮居多。上中社會。幾無一人。寄語内地未剪辮諸君。子務速剪之。謝却胡奴脫離豚尾。其樂如何。顧毋以自由爲辭也 
千金一笑[  鈍根]  
　　某甲對妻子首。中國舊歷本不用了。如今要照外國歷本了。今晚（十六）不是外國歷本的年初四嗎。我們該接一接財神。天可憐見接得了一個外國財神。就可以發洋財我和你一生的吃穿不用愁 
 
 

Page 27

 
 
了妻子道好大家料理起來。做了幾樣外國菜。呌甚麽牛尾湯狗屎布丁之類。供設齊整。夫妻倆行了脫帽鞠躬的禮兒。便坐着守財神不一會外邊來了一個人。顫巍巍的帶着炭簍子似的帽兒。鬍鬚繞滿了嘴臉。身上穿着一件女人的披風手裏也拿着一根棒兒。却不是竹節鋼鞭身下騎的。也不是黑虎。倒是一隻長脚大耳朶的狗兒。某甲夫妻倆知道外國財神來了。忙跪下求告道財神爺可憐可憐小人今年再不發財。連老婆都要賣吊了。那財神回答道呶。矮哀開痕諾脫衰。雨乎活一而箝脫花卿凹矮諾脫。雨乎梅西賣哀逃搿司炭而。灰壽一脫司炭此曷潑。凹挨來唐。夫妻倆聽了一些也不懂。還是某甲積伶。忙到隔壁請了個讀過外國書的魯天通君來聽。魯天通聽了道。財神說不曉得你們的發財不發財。只要看他狗兒的尾巴。尾巴蹺起。是便發財的好兆某甲忙在狗屁股上瞧了一瞧。只呌得一聲苦呀。原來這狗的尾巴。拖在腿縫子裏。管情今年又要鬈鬈尾巴過日子的了。 
舊紙簏 
[聯語滑稽] [  醉墨]  
　　分　詩鐘。於十四字中描寫逼眞。膾炙人口者頗夥。如詠虎與盲女云。插成雙翼威無敵嫁得重瞳恨始平。詠錢串繩及瞎子云。什百萬千一以貫。蒼赤靑董素不知一字素字。俱屬雙關。盖命題在不倫不類。而作者組織成之。自然易於動自也。昔在某茶寮啜茗。一人忽欲作詩鐘拈野鷄妓及寃桶分詠之。自成上聯云。諱汝定應稱呂后。良久未得下聯一善謔者曰。余已得之矣。笑他常要做温生有十二人同在某學堂肄業。皆翩翩少年也臥房隔璧爲某公館。有姊妹花一株瓜字年華。神情軼蕩。小姑居處。不慣無郎。遂與十二人自成心許。祇以東家之牆。高逾數仭。故西廂待月。難效靈　。彼等乃妙想天開。竟學匡衡鑿壁偷光故事。一日紅娘寄簡。悞投記室盡洩春光。爲監督所知。立將爲首之六人開除。以示儆戒。有好事者贈以聯曰。一孔能容西牆小拓殖民地。六君革命。東家夜有墜樓人 
　　某觀祭抱登徒子之癖。内寵如夫人者六人。恣意縱慾。竟無一虚夕。漸至精神耗損。痿弱不支。乃出巨金覔得禁方。　備上選藥料。招工秘製。而囑乃弟監之。乃弟適斷絃。是年捷於鄉。觀察爲之徧送硃卷于各僚屬。大打秋風。乃弟承兄命。監製秘藥。以爲補劑也。竊而吞之。是夜不能耐。私奔婢室。婢大呼。家人環集。弟乃潛去。事洩。幕友有善詼諧者作一聯以刺之云。打下屬秋風。多分　卷。吃乃兄春藥。私就靑衣 
　　有贈王可香校書聯云。可人如玉。王者之香又曰楚楚可人離　香草 
　　某生字小亭。有陽湖某生。戲贈一聯。嵌以名字曰。西子湖邊蘇小小。同安里内王亭亭 
有客贈張雲蘭聯語曰。除却巫山都不是。可知香草最相思。頗耐尋味 
新劇 
[攺良半新帶唱戲劇痴盧梭（續）] [  愛]  
　　（生凈末丑四人上引）（生）法國脫專制。（凈）多虧有盧梭。（丑）今日鑄銅像。（末）巍峨又巍峨。（四人白）我們衆民脫却專制覊絆多虧盧梭下了一粒種子。後來英雄輩出。竟把百姓。悉出於水火之中。如今論起功來。應該推他爲第一。聞得他的銅像。業經鑄就。今日在盧梭街公園開光。我們衆人世世受他恩惠。爲此特地會齊前去禮拜他一番。以表我等感激之忱你看前面人山人海。好不熱鬧。拍手歡呼。聲如雷震。雖然生前苦死如今得遷般榮耀。他的在天之靈也覺夠了。然而我們應該以善存心。以救人爲已任。學學他的榜樣纔好。不可貪吃懶做。日日在四馬路。昏天黑地。糊塗了一生來無影去無蹤如禽獸在世一般。豈非可惜麽。（生唱）想起當年一盧梭。（凈唱）功勞反比君相多。（丑唱）千秋萬載人崇拜。（末唱）地老天荒名不磨（完） 
小說 
[俠情小說劍光寒（十二）] [  賡磐]  
　　少年欲下騎。霜孃止之曰。且置此碧兒便來收拾也。 
　　乃復前行。時有白兎跳躍馬前。可人愛其馴善。戒勿傷害 
　　未幾抵一山。周不過數十里。而深邃曲折。禽獸窟宅也。四人乃繫馬樹下。舍騎登山。山徑極狹。僅可魚貫而人。兩旁峭壁千仞。險峻可喜循徑盤旋而上。樹鳥驚飛。峽猿狂竄。水孃曰。我等平時行獵。稍得卽止。入山不深。故此間鳥獸。見人驚避如此。言未畢。少年瞥見懸崖下黑暗處有異光兩點。相距百餘丈望之如明星。少年曰奇哉光也。三人卽其所指處視之。可人曰。巨蛇也。君不見蛇首猶隱約旋動耶。復進行數十步。卽見蛇身自崖下倒蟠而上。迤邐至山後猶未盡。色晦與苔石無别。隱約叢林中長不可測。氷孃探懐出小匕首。但見一縷 
白光。劍已脫手向懸崖而去。須臾卽返冰孃出革囊承之。復藏於懷乃相將趨懸崖下。腥風觸鼻。斷蛇堆積。細審蛇體。粗如巨缸。已截成數十百段。段長三尺許。山腰菁莾間。而淋淋殘肢斷體縱横枕藉。地下蛇首。張口如箕長舌。猶裊舞不已。少年擊掌稱。快遽請。一觀匕首冰孃愼重取出授少年。精光塋然不染微腥。長裁二寸許。闊僅如韭葉。鋒刄盡處。爲目所不能見。賞玩移時。鄭重還冰孃。不勝贊歎。冰孃曰。是何足異。昔聶隱娘得神尼傳授爲破。腦後藏匕首。用卽抽之。白晝殺人於都巿。人不能見。今霜姊之丸。差足與比。然隱娘能化蠛蠓濳入人腸。霜姊猶不能也。 
　　四人不欲復。進乃尋途歸。至山下各復乘騎而行。忽見有羣雁飛鳴而過。少年縱一彈。雁墜地者七。霜孃欣然下騎拾之起懸馬項下。沿途復弋獲獐鹿鳥雀之屬。不可計數 
 
 

Page 28

 
 
   
 
