# 1902 - 267 - 4910579

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[論俄人深謀]  
　　自來立國者最重屏蔽猶室家之有牆垣所以防盜賊戒意外也傳曰輔車相依唇亡齒寒易曰王公設險以守其國自古及今如出一轍我朝龍興遼藩撫有中國幅員之廣屏蔽之多超越前代此固有磐石之安金湯之固矣乃自五洲通商以後安南則歸於法緬甸則歸於英琉球則歸於日甲午之役高麗又爲自主台灣又授之日本不啻藩籬盡撤重門洞開前歲拳匪事起俄人據我東三省逼近京畿最爲腹心之患今雖立約撤兵還我故物然恐迫於公論究非出於本心也查俄自大彼得保以來世以開疆拓土爲事故疆域之廣冠於五洲世人比之戰國之虎狼秦殆非虚語近更有并吞八荒席捲六合之志初欲逞志於歐洲爲歐洲併力以拒阻其出黑海之路俄人鬱鬱者久於是奮力築西伯里亞鐵路思由東而西水陸相濟現在路已告成中國首當其衝東三省雖已交還俄人其肯恝然置之哉不但此也中國現在屏蔽除東三省爲根本之地此外惟内外蒙古西藏以及準回各部爲西北界限其中以蒙古最爲親附考我朝龍興之初内蒙古歸附最先每大征伐率師以從而喀爾喀外蒙古則康熙中爲準噶爾所破遂欵塞内附聖祖親巡塞外受其朝復親征噶爾丹掃平漠北而返之於故地設定邊將軍一叅贊大臣一以鎭撫之凡兩蒙古之君長皆隸理藩院世其爵祿通其婚姻時其朝貢制其等威定其牧地均其互市内則宿衛禁廷外則捍禦要荒按内蒙古共五十一旗分東西六盟其東四盟當東三省及直隸邊外西二盟當山西陝西甘肅邊外其外蒙古凡四汗共八十一旗俱在漠北總稱喀爾喀迤西則爲準部回部西南則爲衛藏大抵中國北境東起鴨緑江黑龍江逾兩蒙古西迄準部袤二萬餘里皆接俄羅斯界故俄而欲圖中國由西北則必先圖準回由東北則必先圖蒙古現在俄人旣併力於東方中國旣勢形亟亟而蒙古在其掌握之中惟蒙古地處苦寒人民散處用兵亦非易易故俄人卽有是心不敢前進而爲緩圖閱報紀俄國派駐張家口庫倫總領事施什馬勒甫年將古稀在中國北方已四十餘年通華蒙語言文字而於中國口外風土人情尤爲熟悉自庚子亂後俄兵南下調和兵民其幹練尤堪想見近更多設學堂廣傳本國語言文字俾附近蒙民習而化之俄領事之用意可謂至深且遠大抵外人來華往往密探風土人情教習語言文辽爲收拾人民之計中國之弱其原皆由於此今俄人亦以此法施之蒙古較之稱戈比干尤爲可患且蒙民雖隸中國而於中國語言文字逈不相同若俄領事如此辦法恐蒙民臣服中國數百年而未化於華者得俄人教習推廣數十年而反化於俄也苟爲俄所化將來蒙民未有不外附者蒙藩一失則中國何堪設想爲今之計宜設法使蒙民均習華文學華語則尚可以冀永隸版圖不生疑貳不知當軸亦計及於此否也 
[電傳宮門抄]  
　　昨日京師友人專電告知本館云八月二十七日皇上召見軍機卓公是日並無明發上諭 
[宮門抄]  
　　八月十五日外務部正紅旗值日無引見召見軍機○十六日吏部翰林院廂白旗值日無引見卓公假滿請安延伯前往口外賜奠請訓啓侯續假二十日興伯續假十日召見軍機連中孫中堂 
[德營商務]  
　　汕頭嶺東報云德國數年以來振興商務不遺餘力瑞士商務大臣曾向德國各商家考究一切美國在德屬爾賓斯逹之某商人亦將德國通商口岸各商務情形詳加考察據云目下德商設有保商局多處其大旨無非保全德國通商利源國中各處商務學堂林立各商亦能協力同心整頓商務西歴一千九百零一年計德國某屬有保商局二十二處商務學堂四十四處每局一所捐銀三千一百三十磅爲辦理各處商務學堂經費其學堂係由保商局管理另有保商局六處亦捐巨欵爲某某六處商務學堂經費之需惟此學堂非由保商局管理也又有某屬計有保商局八處捐欵自設商務學堂十八處又有保商局二十四處亦捐集欵項惟爲數無多祗供某屬三十一處商務學堂購書之費又某處保商局四處捐銀三百三十九磅設立一會考求商務又有保商局十二處捐銀津貼各商務學堂書紙之費又有某處二十一處捐銀津貼各商務學生奬賞之需各屬保商局曾派員前往各商務學堂總辦基事者共六十三處膺書記以及各要職者一處該美商又云德國各商家於商務一道如此講求其有裨有國計民生誠非淺鮮德商等嘗云吾輩此圖非特藉以富强而且增長學問目下該商等仍擬於各處添設商務學堂計各屬保商局欲另立商務學堂者共有十三處自願實力匡助此舉者共六處自願代選各生教習以及各要職者約有數處德國於商學以及各等專門學均存一實事求是之心宜乎其國勢日增强盛也譯文匯報 
[非洲戰紀]  
　　循環日報云英國藍皮書言南非洲軍興以來計英兵之赴戎行者四十四萬八千四百三十五人其中由英調赴前敵者有三十四萬七千一百五十九人由印度奉調者一萬八千五百餘名由各口岸奉調者三萬三百二十八名另在非洲召募者五萬二千四百一十四名死於陣者計武允五百十八名兵士五千二百五十六名被傷者武弁一千八百五十一人兵士二萬九百七十八人至於因傷或病死者武弁五百五十四名兵士一萬五千六百 
 
 

Page 2

 
 
十五名 
[暹國外交]  
　　廣州中西報云暹羅本南方弱國法人思染指於鼎者已非一日近且有割其兩省之說旋以英人亦有割某處相抵之事乃不果行然暹之外交想有食息難安之概矣盖暹之立國比鄰安南不啻在法人肘下其畏法人之心亦勢使然也據西報云駐法京暹欽使已見法國外務部商定割地之事傳聞事機頗順其應酬法者係許聘法國一大員永掌暹國諸重大事務今因有此極優之權利法人私心方稍慰云噫太阿倒持前有埃及今又將見諸暹羅矣 
[東撫周玉帥奏報黄河漫决摺]  
　　頭品頂戴兵部尚書銜山東巡撫臣周馥跪奏爲山東黄河秋汛異常盛漲下游南岸利津縣境馮家庄隄岸漫决情形恭摺馳陳仰祈聖鑒事竊查東省黄河著名棘手下游則尤稱難治尾閭不暢河身淤墊日高每遇上流來源過旺動輙漫溢幾無抵禦之方臣抵任後正當秋汛加漲迭經河南撫臣錫良飛文咨報陝州萬錦灘於七月二十五二十七等日共長水六尺五寸武陟沁河於是月二十三四五六等日共長水九尺八寸均經臣飛飭各游總辦嚴督防守並奏明在案先是下游營委紛報搶險並據總辦候補道吳煜先後稟稱各叚奇險迭出循利津縣境内南岸馮家庄水勢異常洶湧兼以附近海口不暢溜溢抝札該處適當其衝倍形吃重又值七月二十三四兩日大雨晝夜不息以致掃走隄裂當因水深溜急作掃不易隨同捆廂做法並跑買土料竭力補救八月初三日傍晚西南風大作二十二十一各叚大掃又被冲走全溜直趨隄根刷坍至七十丈隄頂寛剩三四尺不等報險之文絡繹於道臣聞之萬分焦灼復經嚴飭在工各員無論如何爲難必得拚命搶護詎現據該道飛報該處土性純沙新帮戧堤復爲風浪猛撲塌陷殆盡大溜建瓴直下萬不能支八月初八日午時漫溢成口刷寛至三十餘丈水深三四丈不等分溜三分之一漫水直趨東河入海等情前來臣查該處本係民修民守地叚目光緖二十三年經前任升任撫臣李秉衡奏歸官守始設防營堤岸本極單薄本年秋汛之大又爲歴年所罕見在工文武員弁晝夜搶救已歴兩旬有餘乃因風浪過大人力難施致成漫口雖係實在情形究屬無可辭咎自應分别奏叅以示懲儆相應請旨將防汛委員候補知縣李祖壽試用府經歴過銘書前哨哨官把總郭金良一併革職管帶河安中營儘先補用副將郭成革職留工効力督辦三遊河工臬司尚其亨總辦下游河工候補道吳煜提調候補同知查蔭榖一併交部議處仍責令督率營委先將口門設法盤築裹頭免致塌寛俟水勢稍定相機堵合如能奮勉再行奏請恩施臣督率無方咎有應得不敢以到任甫及一月稍自諉過應請一併交部議處擬俟水勢稍定臣卽親詣工次查看情形詳細奏明辦理所有被水地方現經利津縣查放急振仍諭令尚其亨親工察看一切應須加發振欵卽提附近州縣錢糧應用不使災民失所此外上游中游各處現因盛漲未退仍嚴飭各員竭力防守不使再有疏虞所有下游利津縣境南堤馮家庄漫决緣由謹恭摺馳奏伏乞皇太后皇上聖鑒訓示謹奏奉硃批另有旨欽此 
[恭謁慈顔]  
　　京師訪事人云八月二十二日貴妃赴頤和園恭謁皇太后皇后駕前請安因是步軍統領衙門預傳弁兵恭備站道差使毋得違悞 
[調守路兵]  
　　京師訪事人云看守津蘆鐵路係英人所募之威海隊弁兵皆中國山左人也該兵丁等時時滋生事故八月初永定門内外一帶守路兵丁曾向某鞋鋪攫鞋而去不給價值旣而又有數兵偶因小忿砸毁永定門外四合茶館窓壁以致閉歇數日旋經各鋪訴知管理威海隊某英弁查明屬實於八月十六日將永定門兵丁撤去由通州境調取一隊駐守是處聞滋事之兵丁曁其兵目均照西律薄予責懲 
[提前給俸]  
　　京師訪事人云八旗兵丁甲米業於中秋節前放竣經總督倉塲榮劉兩部堂預行出示曉諭不許奸商蠧役勾串買賣米石亦不准領米人挑剔厫座領出之米潔白可食每石約值市價銀三兩五六錢之譜至京官秋季俸米係開放南新倉之米旗員鑲黄正黄兩旗刻已開放其餘各旗分期赴領須至九月中旬放完漢員俸米俟旗員放完卽行接放約於九月内一律蕆事較之往年提前一月有餘 
[招考供事]  
　　京師訪事人云翰林院招考供事已於八月十五日截止報考聞節後仍有補行報名者此次考試供事仍無紅卷之說必須文理淸通字畫端楷方可望取惟投結小費較前略增每名須銀二兩不能减少又内閣稽查欽奉上諭事件處刻復於八月初八日出示招考供事願報考者須由正途五六品同鄉京官出具印結方准報名赴考聞額設五十名滿數卽行截止 
[五馬互移]  
　　蕪湖訪事人云徽州府知府春笑如太守於本年二月間病故遺缺已放胡太守祖謙嗣因太守祖籍績溪呈請廻避遂與江西遺缺府陳太守名侃調補陳太守於四月二十三日出京約七月間到皖八月内卽可履新矣按太守號夢陶江蘇江陰縣舉人户部員外郎由外務部左叅議簡放江西遣缺知府兹復調補斯缺行見五馬新猷當有一番煥發也 
[巨匪成擒]  
　　蕪湖訪事人云太平府人張老五者會匪中巨擘也邇因匿跡金陵爲長江水師提督程從周軍門所知特派千總吳大元督率勇丁前往擒獲刻已解回由太平府周太守嚴行審訊聞供出黨羽甚多想須一一捕獲懲治也 
[雜糧抽捐]  
　　蕪湖訪事人云蕪湖廣帮米釐向章每石祗捐銀三分五釐雜糧則並不抽捐邇者蕪湖道吳觀察以時事多艱籌欵不易向商民婉勸雜糧亦一律加捐現聞事已定議不日卽可舉辦矣 
[越俎宜防]  
　　揚州訪事友人云日前署揚州府吳純甫太守發出告示一道大旨謂朝廷設官職分文武事權各有不同原以杜越俎之漸州縣爲親民之官舉凡鬥毆及一切雜案均應歸其審理若私設非刑例禁亦復嚴峻是爲地方官尚不敢經舉妄動豈有營汛哨弁擅自刑責之理况營汛防軍專爲巡緝彈壓保衛地方而設例無笞刑近聞各營汛弁於鬥毆及地方雜案並不移送縣署訊理竟爾擅作威福坐堂審問任意刑責殊屬有違　功令此間爲通都大邑尚復有此情事其窮鄉僻壤概可想見亟應申明定例以愼刑章合亟出示曉諭爲此示仰軍民諸色人等知悉自示之後凡爾等如有各項案件均應赴有司呈控不得至營混報等因是亦杜漸防微之道也 
[皖省官塲紀事]  
　　安慶訪事人云安徽藩憲湯小秋方伯調補廣西布政使遺缺以四川藩憲員方伯調補員方伯到任尚需時日而湯方伯急欲履廣西新任因於七月十九日交缷皖藩篆務由撫憲聶仲芳大中丞會同兩江總督札委臬憲聨星橋廉訪署理藩篆遞遺按察使以案廬滁和道毓觀察秀署理遞遺道缺以洋務局兼保甲局卽補道馮鏡人觀察署理兩司一道同於是日接印○日前壽州學正方廣文顯允奉鳳陽府裕太守札委採辦文廟樂器廣文奉委後部署行裝卽赴金陵選購 
[蕪湖官塲紀事]  
　　蕪湖訪事人云蕪湖商務局總辦許九香觀察於本月初十日赴省謁見上憲力陳商務情形大約小作勾留卽須遄 
 
 

Page 3

 
 
回鳩水也○徽州府教授吳猷卿廣文病故遺缺奉吏部咨文以靑陽縣訓導周廣文山門升選○和州圩工委員陳方二大令因意見不合互赴省垣訐控誰曲誰直想上憲自有權衡也 
[宣南雁帛]  
　　京師訪事人云本年秋季滿漢京官俸銀每銀一兩搭放銅圓五枚扣銀三分有奇此項銅圓紋質俱細充裕之家皆留存不用故街市中罕有所見偶有時以購物者每一枚抵制錢十文折合當十銅錢五枚合京當十錢百文尚無阻滯惟錢鋪兌換則一枚祗抵制錢八文不免小有折耗耳○中秋節前有某甲者持銅圓若干枚向内城西四牌樓某典鋪贖取質物每枚按官價折合當十錢文鋪中人以質時未用銅圓不肯折合遂致爭閙甲赴官署控訴立將典鋪商人拘去懲責枷示以儆抑勒又寠人某甲持銅圓十數枚至糧店購白麫二斤糧店不允行用寠人遂扭店夥赴官禀訴南面者判罰糧店白麫五斤給予寠人以免究辦 
[金閶客述]  
　　姑蘇訪事人云署南匯縣訓導宋廣文蘭芳因病出缺藩憲陸春江方伯卽於二十四日懸牌以輪委到班之試用訓導徐廣文芬署理○本月二十日某署差役協同包探在蘇鄉蠡墅鎭附近緝獲盜犯五名連贓一併解至元和縣署禀請縣主金苕靑大令訊究聞五盜業已供出劫案數起現已釘鐐分别收禁矣○本月初七日閶門外山塘一帶著名流氓甲乙丙丁等數人因與奚姓馬夫奪取洋犬以致各糾多人互相兇毆甲乙等手出利刃將某某等三馬夫戳傷當經奚姓將受傷人舁送長洲縣署禀請騐究縣主蘇靜菴大令以流氓動輙持刀行兇實屬目無法紀因飭幹差王榮生拘案務獲究辦至二十一日將爲首行兇之某流氓在陸墓鎭拘獲解回署中大令研訊之下喝笞數百板暫押刑房候拘齊餘黨一併究辦 
[皖省豐收]  
　　蕪湖訪事人云本年蕪湖各屬雨暘時若年榖順成所有圩田禾稻一律豐收閭巷小民此後當可鼓腹而嬉優遊太平之宇宙矣 
[拜會邑侯]  
　　閔行釐卡委員趙嶼秋刺史昨日因公來滬命駕至縣署拜會縣主汪瑶庭大令晤商要公良久辭退 
[運書存局]  
　　昨日安徽巡撫聶仲芳大中丞飭某輪船運書二十箱到申暫存江蘇海運局不知尚須運往他處否也 
[解交漕米]  
　　江蘇溧陽縣應解去年冬漕一萬餘石延不運解迭經江蘇藩憲陸春江方伯行文催繳在案前日始經運解來滬由海運局禀知方伯聞已札委馬船西明府押運起解矣 
[暫停讞案]  
　　前數日英美租界公廨讞員張柄樞司馬因案牘勞形政躬稍有不豫飭丁赴道轅請假三天嗣因各捕房竊案山積祗得力疾從公照會佛領事蒞廨審判二日昨又届堂期司馬病仍未愈復照會領事飭各捕房停解訊案二天 
[搜獲眞贓]  
　　搶劫引翔港萬生槽坊等家之盜犯大刀關勝卽徐關勝拘案後因訊鞫不認收押在案兹經縣捕至該犯家中搜出原贓縐紗女夾襖銀手鐲等物招令失主認係眞贓立卽禀明縣主汪大令諭候復訊 
[竟被兎脫]  
　　日前有賣水菓之徐金蓮闖入婦人莫石氏臥房强行非禮氏大聲呼救由鄰人帮同將徐拘獲交包探陳洪德解奉會審公堂中西官訊明屬實判笞五百板荷校一月期滿發捕房押六個月示儆詎前日晚堂讞員張柄樞司馬發落各犯解差慢不經心竟被徐乘間逃逸司馬勃然震怒將差役管押一面派差四處查拿然冥冥鴻飛不知能再入網羅否也 
[並未銷案]  
　　范家珍前投法租界公堂控賭棍胡子卿串同陳三等誘賭騙去洋銀二千餘元迭奉杜大令訊供押比旋經胡之友人僞稱已向原告商通朦求銷案昨日范投案遞禀聲稱因事出門並無商通銷案情事仍求提訊大令得禀諭候提究 
[遺火積薪]  
　　前日旁晚時有五六頑童群聚南市薛家浜荒地上搜捕蟋蟀遺火於某姓蘆柴堆内頃刻光焰熊熊幾釀燎原之禍幸左近民人赶往施救得卽火滅烟消然柴薪已被燬不少矣 
[諭禁焚化]  
　　法租界八仙橋西首福蓮菴又名國恩寺前日有帶髮焚修之女尼殁於寺内將屍付之一炬事爲捕房所聞以租界並無此例禀知杜大令傳諭禁止如敢再犯從重究懲 
[諭拆厠所]  
　　西門外陸永茂花園左近設有坑所是處毘連法租界經捕頭禀知讞員杜大令函致西門巡局傳諭業主赶緊拆去 
[上海縣署瑣案]  
　　前日沈樹雲扭阮福元到縣控被誘拐伊妻至晚縣主汪瑶庭大令升堂研訊沈供住居滬南三泰碼頭今歲夏間妻子陳氏在門首乘凉鄰人沈福榮福元兄弟時來調笑本月初十日妻忽潛逃無蹤查係被福榮誘拐爲特將其弟扭求究追福元供胞兄有事出外沈妻是否由兄誘拐小的實不知情大令判福元交保限半月交兄福榮到案訊奪○王長生扭内地自來水公司司事二人至縣喊控旋經同仁輔元堂董事曹君寄耘將兩司事先行保釋至晚縣主汪大令提王父子研訊先據王福山供今春在某碗店習業自來水公司開賣水籌之初小的曾以洋銀一元購取水籌二百二十根至七月望小的辭歇出外卽投案下充當散役今日持籌至公司取水公司中司事指爲僞籌將小的扭毆旋由門差索回父親並未知曉故扭兩司事到案求鑒王長生供與子同大令謂爾子旣由門差索回何得多事判掌頰五十下斥退完案 
[南市捕房紀事]  
　　南市安甯馬頭年久失修前日忽然坍毁由徽甯會館董事雇工修造昨日正值開工之際某號巡街捕以其並未投報捕房未便率爾從事據情告知捕頭捕頭派探查明再核○昨日午後某號巡街捕查見某甲雇車夫在馬路推送鋪蓋以其形跡可疑上前查看内有洋蚨五千翼因將甲拘入捕房捕頭盤詰之下甲稱在南翔某典執業此洋送往王家馬頭濟宏典當並無别情捕頭派包探黄量海至濟宏查問相符乃將原銀給予領去 
[法租界捕房瑣案]  
　　日前唐來芝扭桑書之至捕房聲稱桑假乞火爲名掩入内室竊去衣服一包開單呈請究追經讞員杜大令訊供桑不認行竊押候嚴比昨日大令蒞捕房發落各案原告投案求追大令命提復訊又集然狡展不承著重責二百板還押再核○偷兒王文奎胡福生均經大令訊供昨日著照原斷王先行枷號一個月示衆期滿責放胡笞責三百板斥釋○車寓主呂正祥串同車夫顔小央吞没致和錢莊洋銀五百餘元報捕查獲顔已回海門原籍將呂拘案迭奉大令訊供著將顔小央及吞没洋銀一并交案呂妻某氏前日吾繳洋銀九十元昨日莊夥陳林祥投案請領大令准其領回呂飭探帶出覓保限交顔小央及同寓分用各車夫到案訊追 
[惠周桑梓]  
　　昨承江西學臺錢塘吳絅齋文宗捐助山會蕭三邑義振英洋一百元已照收到彚解紹郡矣大君子關懷世局閎濟時艱遥沛廉泉惠我桑梓造福實非淺鮮謹乞登報以誌感謝[  紹屬山會蕭三邑籌振同人謹誌]  
 
 

Page 4

 
 
　　清朝史略日本佐籐楚材著自天命迄光緒帝紀列傅分朝編次國政時事採輯無遺洵當代掌故得失之林不得僅以私史目之每部六本實洋一元四角○增訂敎蟄彚編書分六卷卷首歷朝諭旨卷後附叢書三種凡於敎案始末受病根原管五洲敎務之原流東西各國輕减敎權之漸靡不瞭如指掌今湖北鄉試卽以敎務命題誠能於平日得是書而研實之應試猶其餘事焉每部六本實洋一元四角○婺學治事文續編是書踵湯　仙所選治事文編之例而命題新頴持論精詳尤勝前編本社得其原稿用付鉛　以廣流傅每部四角○兩江課藝匯編○兩江爲人文薈萃之區風氣所趨足爲各省先導茲選各書院學堂課藝之尤佳者匯付鉛印亦揣摩家所不可少之書每部六角五分○時務三字經奉化孫玉仙原稿本社復加校注大板雕印最便童蒙每本五分○以上各書由本社編校本局新印並經道署移會縣廨一體存案總售處杭州申昌上洋三馬路西鼎新里杭州申昌分莊分售處上洋申昌醉六千頃簡玉普通日新曁各大報館各大書坊及各省考棚書坊均有寄售 
　　欽命二品頂戴江南分巡蘇松太兵備道袁爲 
　　給示諭禁事據職員汪榮溥禀稱竊在杭設立寔學書社邀集通才編輯各種時務新書以供士林考究曾將所輯敎案彚編呈蒙給示在案茲又譯出日本佐籐君所輯清朝史略一書付諸石印藉廣流傅尙有各種新書行將續出惟查近來坊間狡獪多端非將原書翻印射利卽改昜名目增减卷頁種種謬妄貽悮學者寔非淺鮮合具結連同書樣禀祈示禁翻印一面轉行上海縣曁兩會審公廨一體立案並具切結聲明清朝史略一書寔係自行選譯校印並無假冒情弊如有朦混查出願甘究罰等情附呈書樣到道據此除分行縣廨一體立案外合行給示諭禁爲此示仰書賈人等知悉毋得將該社所輯之書翻印漁利致干查究切切特示光緖二十八月廿三日示 
　　奏辦浙江恊濟公司善後彩票頭彩貳萬元九月廿九日開彩 
　　本公司自奉浙撫憲奏明開辦以來通售各埠至公無私　八會准於九月　一日當衆開彩紅票憑號單實足兌洋現因票額不敷分布自第九會始加額增彩設票一萬五千張頭彩二萬元中額有一千四百十一張之多頭二彩除附彩外再加上下傍彩各四十張彩多額少容昜獲中每張十則售洋五元定於九月廿九在杭州拱宸橋西本公司開彩務祈官紳士商屆期光顧以昭大公是幸此佈浙省恊濟總公司上海南市恊濟分公司啓 
　　聲明 
　　啓者茲有由江西裕厚昌立二百六十八號在申江八月十七日徐松九收銀七千兩又伊轉立同和莊二百二十七號向元茂莊收銀二千兩又伊轉立謙豫和一百七十九號向諶振之收銀一千兩會票各一張又惠元祥立一千四百四十號向厚大莊八月底收銀五千兩又益泰和立七百四十號向玉鶴齡收銀二千兩會票各一張又益泰和立七百五十號向王鶴齡九月半收銀二千兩會票一張以上之票皆由江西託福興潤信局帶申迄今尙未到申今巳向前途均各說明日後非蔚盛長親至收銀不能付給其會票别人拾得不作爲憑望各寳莊行號中外人等知悉切弗收用爲荷特此聲明蔚盛長謹白　　上海富强善會八月廿七送戒烟人名數分會設揚州保和藥房○東台錢業公所○杭州保佑坊華興公司○常州瑞新泰○嵊興鳳實樓 
　　金張氏○陳步卿○楊吳氏○林小寳○何集義○李阿六○趙阿福○劉克定○劉王山○趙月江○陳金生○顧阿生○張金山○王未卿○王連生○陳才利○吳仰子○王子林○李一言○黄西仁○王梅生○吳榮春鄧春榮○張阿九○秦阿二○蔣有才○李云亭○王阿三○王春山○陳波清○王有山○姚夢花○王山賢○王阿寳○沈海山○王老三○周永祥○王金生○王金寳○朱連山○陳錦山○張巧生○陳阿和○王阿六○顧陳氏○王阿大○陳逸山○王子連○王少堂○方一桂○葉阿三○顧全坤○劉老四○徐永和○陳殿卿○倪菜軒○陳阿六○顧柏生○陸阿二○錢得勝○沙太來○陳金山○朱阿三○楊炳南○徐寳和○應禮亭○趙阿虎○濕豐利○楊景福 
　　近有僞貨隱戤○悮服彼此有碍○欲購眞正珍珠牛髓粉○請向上海二馬路中市西鼎新里口○暹邏大德通公司方是的眞 
　　泰西贊醫士聲明補賢聚精養元固本珍珠牛髓粉慎防假冒此粉是出售以來𫏂中國官紳信服仕商送禮風行廣嗣延年確有真　 
　　考得牛骨髄補腎功稱獨步本醫士七次游歷中華視診應接不暇每見世人輕年殀壽邁年無嗣更有身染損症亦頗不乏按其理初爲先天不充繼被後天失調致有壽殀身損無嗣等情醫者憫惻殊深由此製藥濟人此粉用泰西童子肥牛祇取骨中之髓佐以珍珠並養元固本塡精等要藥入口毫無臊氣善能補腎益氣壯陽健脾添精神養眞元平五滅安三焦獲益甚繁筆不勝載蓋人如患腎虧氣虚損症癆瘵陰虚陽痿腰酸腿軟頭眩目暈面黄肌瘦等症服後奏效如神欲享高壽欲廣嗣續欲强髓質欲驅百病請常服此則延年益壽螽斯衍慶握如掌心中也連服十天面色卽轉紅潤能服一月可長髓肉十磅倘行房後髓用疲倦冲服三錢不使外邪乘虚而入且精神照常倍增試騐確的眞憑　者請早衛身幸弗負本醫士婆心濟世焉○每罐洋一元每打十二罐洋十元○外埠函購原班回件 
　　勸立富强戒烟分會說　　 
　　古云吉人爲善惟日不足可見善是人所當爲之事不能膜然視之也然爲善不昜每因才力不及徒付寸膠黄河之嗼良可憾也方今河清海晏字昇平正百度新之際吉人爲善之秋酌其緩急計其輕重爲吾人所當爲之善事裨益大局輕而昜舉其惟設立富强戒烟分會乎嘗讀各日報載善會禀稿章程及勸戒洋烟淺說一章深嗼鏡湖明府立法之善用意之深不覺肅然起敬穆然景仰揆其所製富强戒烟丸藥一月卽可斷癮以林文忠公原方爲宗旨酌爲增减取精去渣不入烟灰土皮嗼啡之類傅方送藥遠近稱頌更恐有力之家不屑求送戒每袋抵烟癮一錢只還藥本十五文外埠設立分會只須寄洋五元代製丸藥五百袋以每袋十五文計之可盈餘青蚨三千冀此欵以之施送貧民或别爲善國一舉兩得莫善於此苟能普天之下舉凡十室之邑設一分會奮志自新互相規勸則人心匪石不可轉也人心匪席不可倦也行見中國億萬痼疾癈棄之人材轉爲富强有用之樑棟如斯善舉厥功甚偉日月其除尙祈勉旃壬寅仲秋陕西分會務本新報館沙市分會傅運昌長沙分會吳大茂武昌分會宏道善堂漢口分會武聖廟楚善堂山東分會泰昌和揚州分會盧仁聲趙吉泉鎭江分會宏元莊葉丹崖嵊縣分會宋益泰鳳寳樓盛澤分會益源繞莊紹興分會裘雨農安慶分會益名利柿州分會沈馥卿　温州分會大順布莊　寗波分會福大來仝啓 
　　耳聾須知 
　　僕年未五句兩耳重聽巳歷十餘載求醫服藥毫不見效且耳内常鳴作響心殊焦　每講見大憲諸多不便今幸友人指示上海英大馬路萬康醬園對門德仁里内廣東陳恆德堂精製耳聾奇藥靈騐無比僕間其言將信將疑親至該堂先購耳丸一元服之覺有略效著人再購六元服之三十餘日果得全愈功德欽佩乞登報伸謝寓上海道署南首江蘇候補同知杜承恩白 
　　泰西新法戒烟溥濟水泰西未士括打秘方創製如敢冒效定卽禀究加以重罰售處在虹口白渡橋北仁智里十三弄括打藥房 
　　人皆知吃鴉片有癮至問其何以成癮則雖吃烟數十年之人不能盡知盖鴉烟用燈呼吸臟腑先受火毒烟氣旣入由腸胃逹於四肢上頂下踵無一不到卽無一處不有烟油油生積積生虫虫生諸患是名日癮製之之法要在殺虫消積去烟油解火毒又必有良方妙藥斟酌盡善人人皆宜使烟雖戒去而元氣毫不受傷然後癮可得而斷也市上戒烟藥所以不能斷癮者一以妄加參茸烟毒未清先行峻補名日培元實同痼毒一以攙入烟膏或煉鴉片咸粉放入藥内頂癮雖便受毒愈深故吃烟者愈多戒脫者絕少亦以無良方妙藥之　　吃鴉片之人不可不試 
　　故也本主人未士括打夙精醫理自來中卽欲爲吃烟之人定一良方俾除困苦精考數年博稽同志每製成一種戒烟藥卽與有癮者服之凡歷百餘次經過老幼男婦新癮老癮不止數百人屢經改昜藥品始行酌定是方製成此水務期人人皆宜絕無流弊先在澳門施送數千瓶服者俱能戒脫盡人皆知無庸贅述但工本頗貴不得不取回藥資今定售價大瓶二元小瓶一元再本主人所製各藥零賣皆有定價萬批可以從亷惟戒烟溥濟水命名之義實欲普濟中國吃烟之人立誓不從中取絲毫之利卽登報之費亦敝同人捐助如蒙各處醫院善堂官紳善士代消或購去施送無論千瓶萬瓶價同門莊一律並無折扣區區苦心尙希鈞鑒服法照常吃烟一毫不改或喜用熱茶或喜食水果均任各便惟過足癮之後照烟癮一錢服此水一錢頓頓如此癮大照加此水味甘微鹹入口芬芳卽不吃烟之人亦可試服　無妨碍如不欲戒烟之人常服此水保不上癮面上亦無烟色過有呑食生烟之人用此水一二瓶灌服亦可回生凡用此水戒烟三日之後便覺煙味浙淡半月之後精神大佳體强身健百病消除面色轉潤　烟奏已不覺自斷矣寄購託郵政局最爲妥當本藥房祇有上海一家其餘各埠並不分售寄賣 
 
 

Page 5

 
 
   
 
 

Page 6

 
 
　　新輯皇朝道咸同光奏議 
　　張香帥勸學篇云政治書讀近百年内奏議然奏議專集中有關經濟治事者十祇二三况賢臣名宦章奏如林類多散佚未刋彚而讀之頗非昜昜是編秀水王振聲孝亷怡庵明經所輯搜羅遍大江南北選剔凡裘葛五更或錄自京師或寄諸幕府幷將曾交正左文襄林文忠沈文肅彭剛直裕靖節胡文忠劉壯武李肅毅李文恭駱文忠丁文誠曾忠襄曾惠敏薛欽使張宫保等卅餘家專集去其通套擷其精華斷自道光紀元迄於光緖壬寅共得三四千首凡分十類六十四門於洋務時事更巨細靡遺書成爲聶伸芳中丞秦佩　侍郎賞鑒各撰序文冠諸卷首刻已詳校石印卽日成書分裝卅二本價洋八元上海通德里久敬齊及各書坊發兌書經存案翻印必究 
　　江南票五元半○顺直六元○浙江四元○眞眞亦中只此一家並庶分出留神隱戤 
　　上海亦中經理各省奏辦彩票批發○設在南市乆大碼頭内吉祥衖口 
　　大彩屢獲各省馳名逐月批售各省彩票收兌各省大小紅票外埠代售零躉均可批發價皆公道湖北票全張六元半○紳富函購郵政信局均便快捷立奉回件認明票封亦在其中　　新斠五洲列國志彚出書廣告 
　　是編爲華亭閔萃祥先生所輯舉五洲之廣列國之衆凡屬已譯已輯之專史無不搜羅賅備甄取精確其中如南美洲三國志斯干的那維志皆先生手輯其德意志志又爲先生哲嗣瑞之行之昆仲所合編其他新譯新輯不一而足均爲世所未見之書方今政術首重外交考試尤崇西史外交之道必以西史爲本惟能洞悉其情實乃可施之以霸靡則是書之輯切於當世之用者廣矣大矣惟卷帙稍多資本較鉅以是不能多印觀者宜請速購爲妙每部裝訂三十二本四套價洋六元○皇清奏議彚編八本二元四角丁曾二公洋務奏議合稿四本六角孫氏畚塘芻論二本三角寄售蘇申掃葉山房各書坊及各省考市書坊麗澤學會謹白 
　　擇於九月初二日開張 
　　上海新開源和祥新號洋貨抄莊 
　　本號開設英大馬路盆湯衖南省轉角坐南朝北便是自運泰西花緞縐紗頭號海虎絨金銀槍絨各色絲羢鏡面貴企哈喇大呢嗶嘰羽毛新花席法絲異樣花紗花素羽綢時色花標親自督染廣藍竹布各色咈布一應俱全仕商賜顧請認本號招牌庶不致悮 
　　鍚山鄒氏續修大統宗譜局啟 
　　吾族設局修譜業於壬寅三月初四日開盤凡我族散處他寄者均爲採訪所不及爲此登報聲明無論何支何派趕緊彚集繕稿並丁捐每丁五日文一併郵寄無鍚南門榮祿第譜局以年内爲限幸勿觀望貽誤總董渭清告白 
　　廣濟公司江南義賑票九月念三日開彩 
　　本公司現奉南洋商督憲劉批飭除廣濟義賑票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分投查察一經察出卽遵批就近禀由地方官查封外特此聲明第四十二會票巳於本月廿七日十一點鐘在本公司如法開彩所得彩號數經印有豐號單分派以便核對如有得彩之票祈携到本公司收銀可也第四十三會票巳印出二萬五千張定期九月廿三日開彩本公司發出之票如有中式紅票憑票收兌此佈 
　　玉不騐得慶東陳恒德堂秘製奇效耳聾丸○不靈還洋○假冒甚多購者認明 
　　立愈耳聾天下第一奇方 
　　耳聾一症皆因腎水下虧相火上炎或鬱火傷肝以致耳聾冒昏觀聽不靈總因心腎不交陰虧陽儹而其病原尤在氣處血脉不能流通呼吸不能靈捷氣逆則虚火向上故有耳鳴耳響且脹耳痛言語不聞等症本堂存心利濟得祖傅奇方不惜工本秘製此丸專治一切耳内之症無論男女老少兩耳重聽雖二十年三十年老症脹之立見奇功轉聾爲聽補眞陰生津液攝納浮陽退除虚熱重者二大盒斷根輕者一大盒包愈妙在神清氣爽身强體健永無復聾之患眞治耳聾之天下第一奇藥也虚言欺人罪我　　　　盒四元中盒二元小盒一元均無折扣○各埠信購原局回件信力自給○分設上海英大馬路萬康園對門德仁里内石庫門廣東陳恆德堂謹啓　　病愈傅名 
　　吾鄉朱實齊先生向在京都候補内外兼治都中士大夫皆爭迎之前歲拳匪之亂回南今將返都過滬爲盛害保挽留在此行道前已登報僕患痔症巳經七年千方百計求治皆未得愈往請視之據云惟痔瘡管漏一症獨得秘傅無論遠年近月皆有包好除根僕卽深信求治果旬日而愈眞妙手也特此徧告諸君抱患者切莫交臂失之也先生現寓四馬路石路級陞棧白下楊庸齊謹啓 
　　花旗銀行 
　　本銀行創於一千九百零二年資本共花旗金洋一千萬元現已收足六百萬元其餘四百萬元卽日收齊總行設在美京紐約分行設在英京倫敦以及上海新金山新加坡吕宋横檳等埠專理各該埠銀行應辦一切交昜其餘各埠分行俟陸續設齊再行登報聲明以廣招徠如荷存欵其息存十二個月者長年五厘存六個月者長年四厘存三個月者長年三厘每日結算者長年二厘特此佈白 
　　湖北籖捐彩票大彩電報 
　　八月廿四日開第七會○頭彩第九千五百八十六號○二彩第一萬一千三百九十四號○三彩第五千七百五十六號○四彩第一萬九千六百五十八號又五千零廿七號○五彩第二萬五千一百六十一號又一千一百十號此佈上海南市吉祥衖分局告白 
　　二彩誌喜 
　　第七會湖北大票二彩第一萬一千三百九十四號由本號售寄廣東其上下附彩亦由門莊售出得主台銜容後聲明現售第八會湖北大票九月廿四開彩批拆零售價皆克巳函購原班回件不悮上洋老北門城内第五家萬利昌分號啓 
　　漢口鼎記綢縀莊 
　　本莊遷移龍家巷下首正街石庫門面採辦蘇杭名機紗羅綢緞顧楚朝衣各式彩緞漳緞花素湖縐濮院一應俱全慨行定價劃一開剪批發格外克已以廣招徠倘蒙賜顧請認本號招牌庶不致誤本莊主人告白 
　　捷記書局石印直行九通全書招股告白 
　　本局主人不惜鉅資特請最良抄手抄寫直行九通全書字跡端正校對精詳紙張潔白工印裝訂俱各盡善盡美紳商如欲入股者請至本局看樣本一切詳細章程可也垃圾橋北首源昌里第三衖本局謹白 
 
 

Page 7

 
 
　　曾伯廉各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯亷所之咳嗽藥服之病卽可鬆動咳嗽漸止痰亦昜吐曾伯亷所製咳嗽藥治咳有效决無危險之事 
　　發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患　　曾伯亷所製止痛油爲至妙之劑無論人身因何疼痛敷之立刻可止頸子生硬風　疼痛筋絡疼痛骨節不和諸病因曾伯亷所製止痛藥油敷之眞絕好方法分寄各藥鋪出售每小瓶洋五角大瓶洋一元丁上海新晉隆洋行維經理 
　　博濟醫院經理批發ＢＯCＫ　ＪＥ　ＤＩＳＰＥＮＳＡＲＹ 
　　頂上象牌　　牛髓甜餅 
　　本醫院選擇黄潤尙未交感生育之牛化取精髓布用珍珠官燕貴重之品參合男女都宜用以天然不老之物再造回生之功不拘男婦祈食三四日皮膚光活面色紅潤中氣驟足故泰西諸人皆隨時作點心食雖白髮仍如青春凡先後天不足虚癆瘦弱久乏之嗣遺精淋濁婦女不孕信水不調小兒疳積飲食不化善能補腎益氣滋陰壯陽健脾開胃生精養元平五臟安三焦除百病延齡種子烏鬚黑髮轉老還童聰耳明目手足輕捷常無困倦凍天雪地不知寒冷炎夏不熱祈食七天之後精神爽利十天之後皮肉豐盈一月之後保可長肉十磅人人喜食旣可衞生尤可充飢賜顧認明中西文字象牌不悮每箱一元每打十元妥寄郵政原班回件一海美界天潼路西首大街格倫醫生啓 
　　遺失派司 
　　本行由撥羅司船進口（ｎｖ）第四百十九號至四百廿三號花嗶嘰派司五箱計一百四十四疋已向洋關說明作爲廢紙喴厘洋行啓 
　　黄德勝牙科 
　　余蒙杭省王相國府第邀請鑲牙並承杭城官紳賜顧今已告竣本月廿七回申凡吾好友主客恐未週知特此聲明 
　　招尋色老夫 
　　茲者本行欲用色老夫一位須要熟悉洋廣什貨幷猪羊毛等能就此職者祈請卽臨小行面議可行也庚興洋行 
　　收買古印 
　　今有友人托收古銅官私印章古錢錢範銅器等件如有此物者望送四馬路麥家圈儀古齊代收 
　　中庸洋行告白 
　　啓者本行在四川路第三十二號門牌經理荷蘭火險公司現在可代客保險倘有不測立卽賠欵特此布聞 
　　日本郵船會社 
　　啓者本公司博愛丸准于本月初三日卽禮拜六正午十二點鐘開往長崎神戶椣濱由長崎接續本公司輪船轉運釜山元山城津海參崴等埠小包收到禮拜五午刻客票賣到初三日十點鐘止倘蒙各寳號如欲裝貨搭輪者務祈早臨爲幸郵船株式會社　　浙甯蔡氏修譜 
　　鄞縣東鄉潘火橋蔡氏宗祠於今庚祠宇重新譜牒續修擇於十二月初三日賀祠進主凡我族子姓有遷居異地者因採訪未便故特登報聲明見報之下各將生卒配葬出繼入繼一切抄明寄歸本祠以便補錄各宜赶緊准限於十月底爲止過期不收幸勿自悮如有信札卽寄寗江東蔡春號醬園代收轉寄本祠可也特此佈聞光緖廿八年八月日宗長開崧謹啓 
　　京都天寳齋 
　　中外第一耳聾丸 
　　耳襲丸一藥市上售者雖多祇有稍瘥之功實無復聰之方惟本齋選藥以騐而知靈覔方以試而知效秘製是丸廣濟世人無論男女老幼遠年重聽服丸一料當能轉聾爲明患者請速試之始信中外第一也每料一觔洋四元每盒洋一元鋪在上洋二馬路西鼎新里庫門内 
　　增裕麫粉公司 
　　本公司今年獲利甚豐公議先將半年餘利英九月底派股息在股諸君望卽持單至本行寫字房領取耳告白 
　　大彩捷報 
　　第四十二會江南票頭彩第一萬八千二百四十五號二彩第九千零六十號三彩第一萬七千八百十六號四彩第七千三百零一號此佈上海廣揚興謹啓 
　　明治火險 
　　三井經理多年賠欵迅速如有房屋貨物傢私均可照保價極克巳如蒙賜顧請臨四川路十七號面議 
 
 

Page 8

 
 
　　京都同德堂有限公司 
　　人參三貴白鳳丸 
　　婦女眞陰虧損虚弱無子血枯面黄經期腹痛赤白帶下或前或後飲食無味乾咳成勞是丸以人參鹿茸爲君佐以貴品專能補氣導滯養血滋陰調經種子保產安胎蠟丸每個一元每兩四元另有婦科烏鷄白鳳丸每丸兩角上海英大馬路京都同德堂啓 
　　廣東陳恒德堂良方濟世 
　　婦女乾血癆良藥 
　　此藥專治婦女衝任損傷以及腎虚血枯血少血閉而或憂鬱思慮過度而經不行則中氣益損陰氣益乾致成瘀血凝聚癆瘵陰症本堂家傅良藥無論婦女老幼遠年初起一服此藥三日血脉調和功效大見重者服藥二盒足矣痊愈屢試屢騐因此藥十分靈效故敢出而問世非圖漁利也每盒價洋兩元先試半盒亦可不靈還洋○假冒甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹啓 
　　京都天寳齋 
　　色愈肝胃氣痛 
　　此散專治男女九種諸痛初染緊痛一服霎時立止久患時發三服永遠除根謂余不信痛時當面可試各症服法仿單諸痛詳明每服一元鋪設上洋二馬路西鼎新里石庫門 
　　大英醫院 
　　各種時令要藥 
　　保險衞身藥水急救時症藥水秘製止痛藥水立治狐臭藥粉神效汗斑藥水喉痛藥水藥片瘋癬瘰𤻤藥水烏鬚染髮藥水避瘟疫藥水清暑痱子粉治蚤虱妙藥立斃臭虫藥白濁止淋丸拔毒下疳散婦人白帶丸百補固精丸 
　　廣揚興批發 
　　批發逐月江南大票並收兌紅票價皆公道函購上海十六鋪南堍此佈 
　　水門叮出售 
　　本行今有新到唐山各牌洋灰出售其價比衆公道如欲辦者請移玉至江西路二十二號老公茂洋行 
　　要用人 
　　啓者今要中年華人一名能說英國語言熟悉商務倘有願就者予以經理美事請寫信致西商由申報館轉交可也此佈 
　　影射假冒男盜女娼 
　　始創眞正戒烟呬噶仙草 
　　達醫士小像　　以此爲記 
　　此草只有本堂一家出售呑服簡便永無後患每包錢廿一每洋五十包批發公道賜顧者認明本堂士旁城字庶不受欺上洋法馬路寳興里對門城濟堂恆記啓 
　　告白 
　　啓者今有英國婦人可到華人家内敎英法語言文字欲學者請寫信致ＡＢ由申報館轉交可也此佈 
　　聲明 
　　啓者所有小號夥友在外做小貨等同業各寳號各木作往來銀錢買物等項與小號無涉承蒙各寳號往來憑小號圖章爲憑先行登報大昌木號啓　　奉憲設立 
　　富强戒烟善會分局 
　　分設上洋三洋𠗊橋北堍八十三號紅綠大洋房出批本牌戒烟丸華興燕窩糖精珍珠牛髓補粉零批門兌均照總會章程函購格外週全不悮局班日期每月另申清單以杜假冒席善士寄批外科靈丹專治毒症收口拔毒天下無雙試騐不靈照原價退還大瓶一元小瓶五角門前施送不取分文有毒症者早購早愈切切 
　　荷商好時保險 
　　本行開設有年在上海四川路長樂里對面專辦進口各式洋貨鐵器等件定貨約期無悮又經理水火險賠欵格外迅速價照大市一律火險分行寳善街錦潤堂内何君明生經理水險分行二馬路泰和里葉君愼卿經理又法大馬路興聖街口德銘里又後馬路乾記棧内二處水險均歸尹鶴林尹紹夫二友經理無論深夜禮拜可以隨時盖印爲憑又在南市裹鹹瓜街晉昌參行内亦設有本行圖章以便南市各寳號水險蓋印特此佈告 
　　立獲大彩中外馳名立中 
　　歷售頭三四大彩前報聲明接售江南五元半湖北票七元順直六元浙江四元裁條照算批發公道紅票伸足郵政信購原班立奉上海吉祥衖口 
　　失票 
　　今遺失烟臺謙益豐匯票一紙泰字第三號福興隆頭泰亨源照兌五元百二十二兩五錢巳向前途說明作爲廢紙望各寳莊行號切弗收用福森隆謹白　　廣吉成洋藥棧 
　　擇于九月初二日開張 
　　本號自壬予歲開設虹口廣東街有年因庚陳公班每洋一兩七錢子匪亂積存煙膏甚鉅今移四馬路胡家宅陳喇莊每洋一兩六錢三山會館轉角中市坐東朝西門面揀選大陳小士每洋一兩四錢小洋藥煙膏批發洋藥乃產于外國印度初陳川士每洋二兩七錢進廣省始配製煙膏流傅各處咸稱廣膏盡陳雲士每洋二兩六錢美實我粤人深得其底細揀選頂尖大士妙陳小餅每洋二兩八錢法拷製成膏故得占盡美之名今本號不惜陳擠餅每洋三兩一錢工本精益求精親至洋船挑選大小洋藥依福字膏每洋九錢法監製九籠清陳公膏毫不苟且貨眞價實禄字膏每洋一兩一錢童叟無欺零躉批發烟膏自立四字分别不壽字膏每洋一兩三錢要灰照價批發合宜價目下列平頭外加以全字膏每洋一兩五錢國招徠諸尊賜顧須認明招牌庶不致悮 
　　退手聲明 
　　啓者瑛昌鐵號由舊歲十月旬至本年八月廿二日經余權理賬目等事今巳同各股友算明交割清楚溢長現洋亦巳派清以後所有來往新舊帳項均歸新經理人是問與余無涉恐未週知特此聲明阮鍚光告白 
　　盤店聲明 
　　壬寅年爲始今將松江德生昶參店統盤歸併姚逹記爲業凡壬寅年之前一切來往帳目仍歸姜杏記自行理直嗣後來往不管杏記之事惠未周知特此登報姜杏記姚逹記仝啓 
　　燕製補丸 
　　此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發言 
　　賽金精玉屑粉 
　　强壯體質賽金精玉屑粉功效說余幼年積勞太過稍長又溺於種種嗜好至骨瘦如柴形容憔悴後得香港皇家大醫生以此方授余早晚以之代茶不數月而强壯矣于今廿年來耳目聰明筋骨如鐵步行終日不倦强食善飲百病不萌質之余之小照方信不謬朋儕每疑余得補養之術其實此粉代茶之功力矣此粉無論男女老幼均可立刻使瘦者變壯弱者變强比之魚肝油貢邦水各局粉等有過之無不及誠養生之仙品有欲爲父母延益子女强壯者請試之於吸鴉片烟人更相宜每罐一觔價洋一元在上海大英大馬路抛球塲耀華照像號發兌外埠托信局耀華照像號主人啓 
　　　聲明拍賣 
　　去歲漢口必利號倒閉拖欠上海洋貨各號銀二千四百餘兩經向辦貨人追討將在上海必利辦貨分號商傢私貨物等暫作抵押後辦貨人往漢至今日久示見回申清理現被欠各號衆議限至九月底止如再不來理結先將所抵之傢私貨物等拍賣均攤如不足清償欠欵仍歸必利號追問特此聲明上海被欠衆號仝啓 
　　八月廿八日匯票行情列左 
　　銀行電匯銀票二先令三辦士八之五銀行現銀票二先令三辦士八之五五銀行三十天期票二先令三辦士八之六銀行四個月期票二先令三辦士八之七五　　八月廿八日進口船禮拜一 
　　大通輪船由長江太古公司芝罘又由牛莊太古公司黄浦又由汕頭太古公司宜昌又由烟台太台公司江永又由長江招商局恆生又由汕頭怡和行塘沽又由膠州美最時行美利又由長江美最時行　　八月廿九日出口船禮拜二 
　　美利輪船開往長江美最時行吉和又晚往長江怡和行四川又晚往厦門汕頭太古公司江天又下午往寗波招商局日之丸又晚往烟台天津郵船株式會社芝罘又晚往牛莊太古公司四川又晚往厦門汕頭太古公司岳州又晚往香港廣東太古公司泰順又晚往塘沽招商局　　八月三十日出口船禮拜三 
　　塘沽輪船早往膠州美最時行靑島又開往膠州烟台天津美最時行愛利而又直往神戶信亨行大通又晚往長江太古公司華利又晚往長江麥邊行龍門又晚往香港粤省禪臣行景星又晚往烟台天津怡和行北京又下午寗波太古公司永清又開往厦門招商局新裕又晚往天津招商局　　九月初一日出口船禮拜四 
　　美順輪船晚往長江美最時行和生又開往焑台天津怡和行　　九月初二日出口船禮拜五 
　　愛利輪船開往神戶仁記行　　九月初三日出船禮拜六 
　　瑞泰輪船晚往長江等埠瑞記行博愛丸午刻十二點開往長崎神戶郵船株横濱釜山元山城津海參歲式會社 
 
 

Page 9

 
 
[英租界捕房紀事]  
　　前晚有顧長大者倒斃於寳善街某巷内巡街捕見之回告捕房捕頭著傳地保查明有無屍屬旋由其弟友南認明遂爲備棺收殮○偷兒李阿三前晚掩入松江路某舊貨店内行竊外國衣服數件由包探王長桂拘獲人贓送入捕房捕頭令押候解睛讞員張柄樞司馬訊懲○前晚一點餘鐘時福利洋行管門印捕忽至捕房報稱屋内似有人聲深恐宵小混入請派人前往查究捕頭卽派四十三十五六十八等號西探並華探李星福等前往將屋内詳細查勘並無形跡至天色微明始回捕房禀復 
[美租界捕房紀事]  
　　昨日廣東小竊梁阿仔混入乍浦路第八十五號門牌某姓家竊取綢鞋一雙携至某押鋪求質包探劉阿炳見之連贓帶入捕房捕頭令押候轉解公堂禀請讞員張柄樞司馬訊究○前晚偷兒沈阿才不知在何處竊取衣服數件爲某號華捕所見以其形跡可疑拘入捕房押候解送公堂禀請究懲○昨日有僑居虹口之甬人張某等數人因傾倒垃圾有違租界章程捕頭令包探錢榮堂拘入捕房押候解送公堂禀請判罰 
 
 
 

Page 10

 
 
　　本銀行今將光緒二十八年正月至六月止半年第十屆官利照章於九月初一起憑摺照發其二十六七年第六屆至第九屆國期股息因庚子年京津匪亂被累甚重不得巳停發以固根本如後來清理有餘再行補發特此布告 
　　廣東陳恒德堂婦科良方功效啓 
　　婦女白𢃄聖藥 
　　婦女白帶一症皆因氣血虧損陰虚陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虚損勞傷從此起矣本堂得祖傅良方不惜重資秘製婦科白帶丸此丸專治婦女赤白帶下當是立止屢試屢騐無論遠年初起服之立除宫中之濕平定肝鬱之氣煖宫濟陰培元固本故能帶下立止腹痛立愈月經調和却病延年輕者一大盒重者二大盒句可全愈永無後患妙在神清氣爽身强體健誠婦科却病之妙品種子之聖藥也虚言欺人罪我惟天每大盒二元小盒一元○假冒甚多購者認明○函購信力自給○舗分上海英大馬路萬康醬園對門德仁里内石庫門廣東陳恆德堂謹識 
　　蘇州杭州上海蘇九華廣福來萬利昌經批北洋大票 
　　本行經批北洋普濟大票第十六會票仍設額一萬五千張全張售洋六元頭彩三萬元二彩五千元三彩二千元增設頭二三四彩未尾二字相同者五號共計得彩一千八百五十九張核計每百張中式約十三張之譜額少彩多容昜中式諸君光顧批發格外克已祈認明蘇州觀前蘇九華杭州清河坊廣福來上海老北門萬利昌不悮此佈 
　　横濱正金銀行上海分行新訂章程廣告 
　　本總行創自横濱一千八百八十年資本金洋二千四百萬圓現已收足金洋一千八百萬元公積金洋八百五十一萬元分設英國倫敦法國媽塞爾里昻美國紐約舊金山布哇香港孟買東京神戶長崎韓城仁川釜山等名都大邑諸有通交以及中國上海天津牛莊北京等分行亦歷有年數專辦銀行應有一切交昜無不克已招接存欵更謁誠實久蒙中國達官鉅賈交相稱贊本行格外精心研究接應惠顧現由總行刋到新式存单以及相與徃來支觧簿集均用華文專備中國仕商樂取便捷昜於通曉惠然顧臨者之用爲特布告仰祈俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾共餘匯票押匯電匯承接周到有美悉臻如蒙惠臨請至本分行面訂可也經理人長鋒郎謹白 
　　生記裕夏布號聲明拆股 
　　本號開設南市歷有年所於光緖二十年分秋季周姓股東將股本願行拆出後由張翰卿胡康伯合股復開店事進出均由張翰卿經理連年以來均無異詞緣去秋張翰卿回家病故其女東因無親人在店照應是以於今秋張姓女東央人一同到店自願將股分拆出當卽面議兩允所有股本餘利存貨生財當面照股分派其股本餘利存貨等當面交付張姓清楚幷無分毫掛欠其生記複自引張姓拆出之後　　　伯出　開張後盈虧槪與張姓無涉特此登報聲明再者拆股之後兩面均未立有拆股字據合再一併聲明胡康伯謹白 
　　奏辦浙江善後恊濟公司加額大票頭彩壹萬伍千元九月初一日開彩 
　　本公司曾蒙浙撫憲奏明籌辦浙江省後彩票通售各埠經部核准覆奏奉旨依議欽此欽遵在案第七會已於八月初二日如法當衆開彩得彩紅票憑本公司對號單實足兌祥茲出第八次彩票仍設票額一萬三千張彩額一千三百廿二張准於九月初一日在杭州拱宸橋本公司開彩務祈當道　紳富商大賈屆期光顧以昭大公上幸此佈分設各行省及南洋星加坡暹羅仰光孟買等各大埠以及四大洲各名都等處浙省恊濟總公司上海大東門外大碼頭分司啓 
　　奏辦湖北籖捐彩票頭彩五萬元九月二十四日開彩 
　　本局奏湖廣總督部堂奏明開辦第八會額設票因萬張每張售洋六元中彩共四千八百三十九號計八張有零中彩一張以八成零派出彩銀之高比各公司爲　　　九月二十四日在　　　彩票得第紅票　本局對號單核見銀元本總局設在漢口鎭上海分局設在南市久大碼頭吉祥　各貴客如欲領額承銷請來而訂此佈○外埠往來信力票力本分局一槪不付統歸自綸龍　　　板　不進出○再得彩紅票如無本分局騎縫圖章者槪不收兌内無票根可查也特白 
　　上海浦東爛泥渡緯元織布廠批發零躉 
　　本廠選料雙股線自染不退色織造時式甬條花布試辦伊始託大馬路恆茂盛代售邇日出貨略旺擬推屢　所如貴客　意者可至本廠批購或至外虹口咸昌號　本廠分售處亦可如貴　要時式舊樣可以隨時定織不拘何等花色皆可隨惟本廠選料紫色務求堅牢不圖厚利期　久遠設有學織未精自行挑剔决不申爾從事所定價目亦極克巳奉大雅鑒之 
　　上海新開雲章綢縀號擇於八月廿六日開張 
　　本號開設英大馬路中盆漡衖南首一壷春對面坐南朝北大洋房内專辦　等名　勩著花　湖縐徐綾沈濮内局杭寗庫緞庫　春紗線春熬羅杭種　本局緞漳　漳緞西紗庫金顧繡刻絲　袍朝衣補服園屏壽幛兼辦泰　異樣練絨紗緞　貨發客其價格外克已以廣招徠凡仕商賜顧者庶不致誤 
　　論煙毒 
　　上海富强戒烟善會 
　　夫天地之生人也賢者寡而愚衆所謂賢者自不敢背於禮法跬步必衷於古訓愚者終身不聞詩書之訓没齒不知退讓之規無所知識導之東而東導之西而西習於善而善習於惡而惡故孟子有言日人之所以異於禽獸者幾希凡有司聲敎所未及全賴鄉黨正人君子平時善爲開導去紛華之尙守勤儉之規革狠悖之性崇禮遜之美天下移風昜俗豈僅在位而言都也今之鴉片烟流毒中國更有甚於洪水之災智愚同染上下交困漫天散毒遍地流膏可謂烈且酷矣無論貴者賤者老者少者富者貧者强者弱者男者女者以及疲　殘疾　寡孤獨莫不甘受其害沉迷不醒至死不悟其故何也明知其廢時失業形容枯稿耗其精而竭其神皆自促其有生之趣望依依而　向趨焰焰以自燋雖隕身而不惜蹈鼎鑊而不辭卽周孔復生亦難明其理矣嗟夫非特各敝其身國勢亦因此而敝矣自有天地來未嘗有如斯之禍必待我聖清見之天乎人乎莊子所謂小惑昜方大或昜性者廿爲患可勝道哉雖然風會所趨勢難驟變昔林文忠疏稱多方誡導以精騐藥丸勸人速戒良有以也無如戒者日少嗜者日多誰原共故良由後人不遵原方以土皮烟灰攙和爲丸吸烟呼其氣戒烟呑其質發求戒而不能戒轉成大癮遂使戒烟一道視爲畏途本會憫之爰於去歲五月問獨輸巨金創設富强戒烟善會謹道林文忠原方爲宗旨酌爲增减屏去烟灰土皮之類每日定章施送不限人數不取分文年餘以來察其斷癮者以數千計敬告六合之内凡爲西域芙蓉之毒所累者及早回頭豁然醒悟只須日服此丸不難立見斷癮庶中國富强之其爲萬一之補助本會得以無疚於心不亦幸乎上海英大馬路　强戒　善會孫瑞　湖甫啓 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年八月十二日京報全錄]  
　　宮門抄諭旨均錄前○陝甘總督崧奏爲辦結甘肅平糶縣仇教匪徒酌議賠欵並請將在事出力各員擇尤奬叙摺○又奏爲揀員請署知縣員缺摺○直隸總督袁奏爲在籍人員鄉舉重逢懇恩准其重赴鹿鳴筵宴摺 
頭品頂戴陝甘總督奴才崧蕃跪奏爲甘肅平羅縣下營子仇教匪徒悉數弋獲分别懲辦酌議賠欵結案擬將在事出力文武遵旨擇尤酌奬並請隨案開復革職各員處分以昭激勸恭摺仰祈聖鑒事竊奴才光緖二十八年正月十九日專差具奏下營子匪徒焚掠鄉村教堂傷斃教士教民捕獲首要嚴辦並請俟結案後將異常出力各員擇尤奬叙一摺於二月初三日差允齎回原摺内開奉硃批著照所請外務部知道欽此欽遵恭錄轉行遵辦去後兹據查辦教案委員候補道張廷楫署寗夏鎭總兵湯詠山寍夏道志崇寍夏府知府崇俊等將懲治匪犯議賠償欵全案擬結教士悅服立約畫押詳細案情會禀到院奴才覆加查核緣此案匪首龍占海王蘭亭姚大魁等分隸直隸天津湖北各城甘肅平羅等縣龍占海以賣武營生技勇擅塲門徒衆多寗郡漢民王蘭亭等因教堂勒索婦女銜恨刺骨屢央龍占海報復龍占海代抱不平以復仇自任而姚伏魁等知情又因下營子僻處蒙漢交界之間附近四無居民相距府縣皆在七八十里外起意糾同冐義王阿旦子馬木薩子張奉翼高來大木成林楊金才馬天雲等首夥九人陽以助毆爲名實欲藉此搶刼財物俵分二十七年十一月初三日龍占海王蘭章糾約黄著娃小和尚宼明珠馬金光白靑山單大牛得成馬存娃首夥十人與姚伏魁等兩起共下九人於是夜初更時候先後行抵下營子曰靑山單大牛得成馬存娃木成林楊金才馬天雲等七人臨時畏懼落後龍占海王蘭亭等分持刀械闖入教堂砍傷教士悔姓彭姓及教民小溥等劫贓分逸姚大魁等一夥先行搶奪華人吳家馬匹衣物拒傷事主吳萬全身死復行擁入教堂放火刼掠竄入蒙地報經府縣會營撥派兵役分途緝捕通禀當經奴才批飭勘騐懸立重賞購線跴緝由省派委候補道張廷揖隨帶委員親兵馳往寍夏發派撫卹被害教士華民會同鎭道拿辦並電商山西撫臣飛飭歸綏沿邊文武合力兜捕一面將保護不力之營縣奏叅革職帶罪勒限緝匪旋據湯署總兵派弁督率兵差拿獲姚大魁冐義黄著娃王阿旦予馬木薩子張奉翼等各犯審明斬梟奏報在案嗣因夥犯供出實係賣武之龍占海爲首糾衆仇教該教干等　稱非得該犯不能甘心覆嚴飭設法購羣去後兹據委員張道廷楫會司鎭道督率府縣將全案首夥十九犯悉數拿獲並無一名漏網隔别審訊供證確鑿除與前　糾臨時長懼不行之木成林楊金才馬天雲馬存娃單大牛得成白靑山等七名遞籍管束外其續獲之首要龍占海及王蘭亭宼明珠小和尚高來大等五犯均經教士白文治帶領教士當堂指認無誤一併斬首連在押病故之馬金光共辦十二名其焚燬教堂劫去銀物共議賠銀四萬兩已書立合同贓單於六月十一日在寍夏府城書押了結教士教民均以此案辦理迅速同深感悅該文武等會銜詳請奏咨奬叙銷案前來奴才查下營予地連蒙界教堂僻在荒野距城窵遠問稱民教相安此次匪徒乘隙於十一月初三日夜間糾衆案刦掠初四傍晚喊報縣署平羅縣令王　　因新任李合含菁定於初六日接印交缷在卽未能隨時查辦以致貽誤幸本管府崇俊聞報連夜會營帶隊前往查勘撫卹李令接印亦卽勘　隨同設法購捕匪犯籌辦不遺餘力實爲公而忘私查王樹槐寍夏縣缺李含菁平羅縣缺均經部開選補有人現在全案已結除王令樹槐業已革職毋庸置議外擬懇恩施將李含菁原官原銜隨案開復冤繳捐欵仍留甘肅遇有缺出卽行奏補平羅營叅將易慶安亦請開復革職留任留緝處分至此案臨事查辦布置有方應以寍夏府崇俊爲最後緝匪認眞派弁得力應以署寗夏鎮總兵湯詠山爲最往來查辦撫卹職教士教民督審議欵以候補道張廷楫爲最而寍夏道志崇次之帮審委員署寍夏縣朱進賢署寍朔縣李瑞徵等辛苦數月之久均屬不辭勞瘁惟把總曹東武經湯詠山密授機宜派跟蹤追至距寗七百餘里之平凉府城誘擒匪首龍占海得以迅速結案其膽識技勇辦事竭力實爲武弁中傑出之才此外隨同張廷楫辦事之試用縣丞王之淦孔繁濬候選州吏目江連慶以及武弁親兵人等應由奴才酌給外奬外其署寗夏鎭總兵烏什協副將補用提督霍羅奇巴圖魯湯詠山幹練有爲堪膺重任於關内外情形尤爲熟習懇恩交　機處存記遇有甘新兩省提督總兵缺出請督間放藉收駕輕就熟之效寗夏鎮標城守營挹總曹東武請免補千總以守備留於陝甘儘先補用二品銜甘肅儘先補用道張廷楫請交軍機處存記三品銜甘肅寗夏　志崇請賞給二品頂戴三品銜甘肅寗夏府知府崇俊請以道員在任補用請補寗朔縣署寗夏縣知縣朱進賢本任伏羌署寗朔縣知縣李瑞徵均請給予加三級以　鼓勵奴才查辦理教案向無保奬章程惟此案旣經從嚴叅處時值冬令天寒該管文武弁勇往來蒙古草地購線捕匪異當勞苦且案犯全獲民教帖然前於奏報大概情形摺内聲請俟結案後擇尤奬叙已蒙恩施俯如所請今全案擬結該鎭道等開摺會請核奬經奴才再　覆核大加删减僅保數員實係毫無冐濫擬保　階除把總曹東武外均無越級層遞預保情事惟有仰懇天恩俯准照案奬叙以昭激勸除咨外務部及吏兵刑三部查照外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
　　頭品頂戴陝甘總督奴才崧蕃跪奏爲揀員請署知縣員缺以裨地方恭摺仰祈聖鑒事竊奴才據甘肅布政使何福堃署按察使黄雲會詳稱隆德縣知縣潘齡皋調補皋蘭縣知縣遺缺業已裁缺報部查甘省知縣升調遺一項已用至第二輪拔貢後教習爲止今隆德縣一缺輪用優貢正班是班内祗有盧求古一員例得請署查盧求古年四十三歲江蘇泰州人由優貢生試用知縣籖分甘肅光緖二十一年七月十四日到省年滿甄别留用在案該司等查該員盧求古年强識練明幹有爲以之請署隆德縣知縣與例相符會詳請奏請來奴才查該員盧求古才猷賠練任事勤能合無仰懇天恩俯准以該員盧求古請署隆總縣知縣實於地方有稗如蒙俞允該員銜缺相當毋庸送部引見仍俟試署年滿如果稱職另請實授謹恭摺具陳伏乞皇太后皇上聖鑒訓示謹奏奉硃批吏部議奏欽此 
太子少保北洋大臣直隸總督臣袁世凱跪奏爲在籍人員鄉舉重逢應請准重宴鹿鳴恭摺仰祈聖鑒事竊據在籍紳士前湖南按察使胡景桂等呈稱花翎知府用前山東章邱縣知縣候選内閣中書蔣慶第現年八十歲係直隸玉田縣人由附生中式道光二十三年癸卯科順天鄉試一百二名舉人咸豐二年壬子恩科會試中式三十七名貢士殿試二甲引見奉旨以知縣卽用籖分山東歴任博平等縣調捕章邱縣知縣勤政愛民兩膺卓薦嗣因廻避開缺報捐内閣中書歸部銓選日道光二十三年癸卯科扣至光緖二十九年癸卯正科花甲一周鄉舉重逢洵屬熙朝人瑞呈請具奏前來臣查重宴鹿鳴三品以上大　而請專奏四品以上照例具題該員蔣慶第雖非三品以上惟新章應改題爲奏仰懇天恩俯賜晉秩准其重赴鹿鳴筵宴以惠耆儒而彰盛事理合恭摺具陳伏乞皇太后皇上聖鑒訓示謹奏奉硃批禮部議奏欽此 
 
 

Page 14

 
 
[光緖二十八年八月十三日京報全錄]  
　　宮門抄諭旨均錄前○兩江總督劉奏爲大員在寄寓病故代遞遺摺並懇恩賜卹摺○又奏爲遵旨裁撤淮北監掣同知並巡檢二缺片○漕運總督陳奏爲遴員押解官犯起程及定限到京日期摺○安徽巡撫聶奏爲故員政績卓著遺愛在民懇恩入祀名宦祠摺 
　　太子太保頭品頂戴兩江總督臣劉坤一跪奏爲大員在寄寓病故代遞遺摺並懇恩賜卹恭摺仰祈聖鑒事竊頭品頂戴前山東巡撫張汝梅開缺後寄居江蘇山陽縣兹據該家屬呈報張汝梅於本年五月間舉發舊傷兼患咯血醫治罔效延至六月初五日在寄寓病故交到遺摺呈請代遞前來伏查張汝梅河南密縣人因念其父守城殉難投筆從戎遂以軍功起家爲前漕督臣袁甲三所識拔維時皖北一帶羣盜如毛該撫臣忠勇性成身先士卒攻破毫州等處賊圩克復淮關進剿定遠力解鳳陽府縣城圍攻克廬州府城戰績卓著疉受重傷薦保道員按察使銜旋奉調赴河南軍營剿辦捻匪大小數十戰所向有功嗣因親老丁單陳請乞養奉旨允准光緖十四年補授廣西右江道陞授山西按察使布政使護理陝西巡撫二十三年蒙恩擢授山東巡撫歴官所至孜孜以講求吏治培養民生爲要務籌辦賑撫實力實心俾窮黎得沾實惠二十四年奉飭辦理昭信股票該撫臣自念受恩至深允宜毁家紓難首先報効銀十萬兩二十五年奉旨開缺降二級另候簡用等因解任後遂寄居江蘇山陽縣二十六年秋間警聞乘輿西幸昕夕憂思又因患病未能趨詣行在復變産湊集銀三萬兩藉申悃忱由臣代奏蒙恩賞給頭品頂戴欽遵在案該故撫性成忠孝懋著勳勸值兹時局艱難屢捐巨欵報効實屬只知有國不知有身靖共之忱老而彌篤前以舊傷舉發一病不起悼惜實深合無仰懇天恩量予賜卹出自高厚慈施謹將交到遺摺恭呈御覽伏乞皇太后皇上聖鑒謹奏奉硃批另有旨欽此 
劃坤一片再淮軍機大臣字寄光緖二十年五月十四日奉上諭有人奏淮北鹽務向歸運判辦理監掣同知一缺久成虚設請旨裁撤等爵著劉坤一確切查明據實具奏原片著鈔給閱看將此諭令知之欽此遵旨寄信前來並鈔原片等因當經轉飭欽遵確切查明據實詳辦去後兹據兩淮鹽運使程儀洛禀稱伏查淮北監掣同知一缺向管北鹽掣運事宜自淮北改票一切塲壩捆運各事責成海州分司經理監掣同知僅有會辦之名並無掣驗之實自應遵照裁撤其所屬之烏沙河巡檢一缺情事相同應請一併裁汰又淮北永豐壩監掣淮南白塔河巡檢缺欵改辦票鹽一來均無專責應辦事宜當此澄叙官方之際擬請均予裁撤等情臣覆查無異相應奏明請旨准將淮北監掣同知一缺查照原片裁撤並將無關緊要之烏沙河白塔河巡檢兩缺及淮北永豐壩差缺一併全裁以省冗濫惟以上請裁各缺淮北監掣所裁之員現查淮南尚有監掣同知一缺應請歸於裁缺卽補班内序補至巡檢一項兩淮祇烏沙河白塔河二缺卽經一律裁去所有裁出之二員曁候補巡檢中之堪以補缺者此後均無缺可補未免向隅應如何改歸有缺省分補用或改補地方巡典之處除咨商部臣核辦外理合會同江蘇撫臣恩壽附片具陳伏乞聖鑒訓示謹奏奉硃批吏部知道欽此 
漕運總督臣陳夔龍跪奏爲遵旨遴員押解官犯起程日期定限到京各日期恭摺覆陳仰祈聖鑒事竊臣於光緖二十八年七月十七日承准軍機大臣字寄光緖二十八年七月初十日奉上諭户部奏已革運判徐紹垣虧空公欵甚鉅發遣逗留請飭改派妥員迅速解部發配一摺當經傳旨依議著陳夔龍就近遴派妥員迅將該官犯嚴定限期解交刑部發配不准再任藉詞玩延原摺著鈔給閱看將此諭令知之欽此遵旨寄信前來並鈔錄原奏等因承准此臣查官犯徐紹垣現在徐州府宿遷縣逗留遵卽遴委南河候補同知藍均淮揚鎭標中營把總安楙生節日由浦馳往宿遷會商該縣知縣羅治霖尅期押解起程不得稍涉遲誤又加派哨弁一員馬隊十名送出江境至山東首站由該處另派弁勇接替前進每至宿站會同沿途地方官將入境出境日期呈報自宿遷起程日起勒限一個月以内到京解交刑部如果逾限不到係在何處逗留臣當查取該印委職名專案奏叅一面分咨山東直隸二省督撫臣並分行臬司通飭經過各州縣驛站一俟該官犯到境卽行照料催趲前進勿許片刻遲延所有該解官等咱資薪飯已由臣籌欵發給不准向沿途州縣需索更不准需索該官犯分毫致蹈從前河南江蘇押解委員通同一氣之弊惟查該官犯年逾六旬體質就衰託病逗　是其慣技臣已諭飭該解員等如果患病必須會驗是否屬實仍遵照限期設法前進不得藉詞玩延並分别咨行在案兹據解員藍均等電禀已於七月二十四日由宿遷縣押解該官犯徐紹垣起程具報前來臣覆核無異除分咨户刑二部查照外所有遵旨遴員押解官犯起程及定限到京各日期理合恭摺覆奏伏乞皇太后皇上聖鑒訓示謹奏奉硃批知道了欽此 
頭品頂戴安徽巡撫臣聶緝槼跪奏爲恭報故員政績卓著遺愛在民懇恩入祀名宦祠以資觀感而順輿情遵照新章恭摺仰祈聖鑒事竊查前撫臣王之春任内據布政使湯壽銘詳據代理六安直隸州知州周德興詳准儒學申稱據翰林院庶吉士王蘭庭前山西候補知府沈長材等聨省禀稱已故前署六安直隸州知州徽州府知府何家　幼列膠庠壯領鄉薦初秉鐸於都門繼握符於英麓迨捧檄來權州篆適當大亂之餘練勇守城堅忍曾歴乎十日率衆築壘迅速未踰夫崇朝及粤匪旣退保奬推讓於營僚豫捻旋平軍食實資乎米榖乃招集流亡闢草萊而興農事撫綏　庶正　洫以核丁糧斯時盜匿萑苻庭多案牘濟寛以猛鄭僑之法堪師折獄如神黄霸之才咸服姦宄潛消其邪慝閭閻漸化其紛事迨夫士子初歸隨勸以温習舊業訓導甫至卽令其舉行觀風未半年而民氣咸和不數月而文風漸振於是勸諭集資修理試院城垣文廟鼓樓諸重地輸金出粟歡悅偕來鳩工庀材落成甚易舉廢墜於凋殘之後廣栽培於草創之初由其學問淵深性情和粹以經術通乎治道以天理恊乎人情四載服官吏民戴德一朝去羣老弱拳轅迄今事閱卅年惟聽口碑載道尚有歌傳八柱益令心版難忘職等景仰高風追維善政洵百年所未有極衆志之命同夫爲官於斯者幾人旣超前而軼後而有功於民者則祀宜列豆而陳籩作廉平酬酒欒公之社撫民仁厚立祠朱邑之鄉往事可稽斯人難見非崇廟祀曷慰輿情造具事實册結由學移州遞加結看呈由藩司看轉等情詳經前撫臣王之春核看得已故前署六安直隸州知州何家驄識略兼優循良懋著孤城屹立丹心堅死守之盟故土重完黔首慶生遷之樂吏治成而民情胥暢農課桑麻武功偃而文教乃修士培桃李本身作則旣推誠以息訟端掩骸施仁吏旌善以彰奇節令名克副遺愛長留用表率於官常合榮膺乎祀典於光緖二十六年閏八月十五日恭疏會題在案兹據駐京提塘將通政司發遵副項本章並揭帖册結禀繳前來臣覆加查核自應遵照新章補辦除册結咨送部科查核外謹會同兩江總督臣劉坤一安徽學政臣綿文恭摺具陳伏乞皇太后皇上聖鑒勅部議覆施行再該故員何家驄並無子孫現任九卿合併陳明謹奏奉硃批禮部議奏欽此 
 
