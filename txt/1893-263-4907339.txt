# 1893 - 263 - 4907339

 

Page 1

 
 
[新印咸豐朝續東華錄告成] [  書集成局啓]  
　　九朝東華錄恭紀歴聖成憲原原本本洽見殫聞本扃曾収面印之早已寰海風行爭先快覩矣兹又有　豐朝　錄備紀征討　　及與泰西諸國通商互巿事宜尤爲賅括詳明足資稽考亟用鉛板排就印以雪白連四紙校讎裝釘罔不精良刻巳告成分爲一十六册外加紅木夾板每部碼洋兩元五角欲悉我朝堂故者請臨申報館帳房及各處申昌書室購取可也 
[三百四十九號畫報告白] [  點石齋啓]  
　　杭垣近有僧徒數人製成釘關一具中繫金銀銅鐵各鎖謂有欲開者須先書明願捐若干某日招搖過　被保甲局員查知拘令拆毁逐僧回籍是亦維持風化之一端也他若烟館之知幾少尉之　　無賴之冐充翰苑考生之　詡解元大棗可以療飢巨蛇不難吞豕煞神被弄于寡婦西女誤認夫妖尼及所附叢抄圖說並册頁告白等准於十六日出售此　 
[請永停捐輸實官議]  
　　考賜民爵起於商鞅漢鼂錯從而鬻爵其害更甚於鞅至入貲補吏創於漢武帝之世故太史公作平準書一則曰即選衰矣一則曰吏道益雜不選而多賈人矣一篇之中三致意焉蓋未嘗不病其爲法之弊而有以深悉其利害也夫唐　之世建官惟百周官曰官不必備惟其人古帝王之立官也固將使之修政而治民也苟得其人雖少而亦足以爲理苟不得其人雖多而適形其煩擾故民少官多古人有十羊九牧之嘆蓋官之無取乎多也審矣自歴代以來官之數日益　多此固由於運會時勢實使之然而未可輕議於其間然至於今而宫之一途几濫極矣究其故蓋或由科第或由　舉或由捐納數道並進人浮於職欲求其不冗且濫也得乎哉夫科第爲國家取士之大典自論秀書廾以循至於公卿大夫之選其制未嘗遠背乎古也而議者猶不免有易進之嫌薦舉之法或以軍興或以勞績非在取人常制之中而議者猶不免有浮冐之譏至於捐納則有財者皆得入資而爲官其雜而不純概可想見雖捐納之中非無軼羣出類之才足以修政治民然以彼其才正不難致力於正途有以表見於當世若無所樹立視仕途爲利藪欲於其中獲倍蓰之　者要皆殃民而蠧國者也　故捐例之開吾得而斷之曰有害而無利夫我朝之開捐例固皆暫行而非常行道光咸豐兩朝御極之初卽首停捐例固知開捐非列聖意也厥後以大兵役徇廷臣之請始又舉行今則災患頻仍庫欵支絀視開捐爲常例矣當世不乏名臣碩彦深悉其弊病之所在無如部臣計吏藉口於國用之不充無以折其說而撓其議此捐例所以乍停乍開而未有已時也今國家誠能奮然伸其英斷頒示天下將捐輸實官永遠停止則大利有四焉一可以澄叙官方夫官所以爲萬姓之表率必其人品學俱優才德兼備然後可責之以化民成俗自有捐途則　論賢否皆得置身仕版流品之雜無庸釐論今將捐輸實官永遠停止明示以率由之準傭由此則進不由此則退賢　有以自見不肖者無所生其覬覦之心然後仕途之中皆彬彬文雅無復賈人監子相與耦居而並處則官力由此其整肅矣一可以鼓勵人才自來君子道長小人道消不肖進則賢者退此自然之理也故古人有言德　爲衆所臘而受高爵則使才臣不進功未爲衆所歸而荷厚祿則使勞臣不勸自有捐途以來委瑣卑鄙之流咸得　擁高位而　已奉公束身自好之士反不得與庸夫俗子爭一命之榮此志士所爲扼腕而長太息者也今自永遠停止之後量能而授官　功而受祿上無虚授下無虚受天下之士咸將聞風興起益自濯磨淬礪以自致於青雲之上而人才不且蒸蒸日上哉一可以警絶游惰韓子曰農之家一而食粟之家六工之家一而用器之家六賈之家一而資焉之家六奈之何民不窮且盜此言游惰之爲害也自有捐途以開僥倖之門梢有資財者皆得量力入官於是衣於官食於官男不耕耨女不織絍而於國家之利病政治之得失茫然無所知覺名雖爲官與游惰何異哉必也永遠停止使天下咸知無可僥倖或能於四民之中各擇一途以自處不至託名於官而竟無補於天下國家也一可以撙卽度支國家之開捐例爲度支之不足也始則因度支之不足而開捐例繼則因開捐例而度支愈形不足蓋旣有捐納之員不得不需度支以養之挹彼注兹所得幾何况捐之所入者暫而以度支養捐納之員則常今日仕途擁擠凡所謂某局某局者皆　上司調劑屬員之地苟無此項捐途人員則各局儘可酌量裁减今所以左支右絀東彌西補者豈非捐例之爲害大哉誠能永遠停止則止本清源而一切無益之費皆可裁節矣有此四利然則停止捐例制豈非當今第一義哉苟欲爲不得已而權宜之計莫若仿韓氏菼之議僅留封典虚銜而倍蓰具捐數更仿令丞抗禮之明定禮節以榮之則天下欲自别於齊民者必且樂輸恐後此就捐例而變通之有利而無弊者也當局者曷不毅然起而行之哉 
[諭旨恭錄]  
　　八月初九日奉旨鎭國將軍載瀛之第一子著命名溥　欽此 
[江撫行程]  
　　昨接津沽發來電信云江西巡撫德曉峯中丞於十二日行抵津沽定於十六日乘新濟輪船來滬想屆時旌節遙臨脚靴手版又多迎迓之勞矣 
[江南鄉試二塲題]  
　　易備物致用立成器以爲天下利莫大乎聖人書朔南曁詩　彼雲漢爲章十天春秋齊人伐山戎莊公三十年禮五味六和十二食還相爲質也 
[雲南鄉試二塲題]  
　　易爲弓輪書用賚爾秬鬯一卣至馬四匹詩躋彼公堂三句春秋齊師宋師曹師次于聶北救邢禮王宫祭日也兩句 
[貴州鄉試二塲題]  
　　易震爲雷爲龍書俊民用章詩君子萬年福祿宜之春秋戍鄭虎牢襄公十年禮甘受和白受采 
[甘肅鄉試二塲題]  
　　易彖者材也書導渭自鳥鼠同穴詩駪駪征夫每懷靡及春秋冬大有年宣公十有六年禮犧象周尊也 
[廣東鄉試二塲題]  
　　朋盍簪書一曰食二曰貨三曰祀詩爲此春酒以介眉壽春秋晉侯使韓起來聘禮富也者福也 
[廣西鄉試二塲題]  
　　易王假有廟利見大人亨利貞用大牲吉書又東至於澧過九江至於車陵東迤北會於匯詩薄伐玁狁至於太原春秋楚人秦人巴人滅庸文公十六年禮郊之用辛也周之始郊日以至 
 
 

Page 2

 
 
[鷺江近事]  
　　厦門自入伏後天氣凉爽並不炎熱至七月初旬忽酷熱異常寒暑表升至九十六七度民間患熱症者甚衆一經本地醫家診治投以發散升表之劑無不立見死亡若遇外江名醫投以凉藥盡皆著手回春兹幸本地醫家亦襲其法改用凉藥俾染此症者可望生機否則棺材店又將大得其利矣迨廿三夜天降大雨寒暑表已在八十餘度此症稍减誠厦民之大幸也○稅厘局自易提調改换章程後陳司馬以奸商走私係貪小利一經被獲必重罰數十倍捷元藃貨鋪以火酒一百罈仿照洋關報單報作土酒完厘爲巡丁查明每擔少完銀二分司馬以其有心朦混科以重罰捷元倩人求减正在議論時又有某甲在藥行購買貴重藥品携至大街被巡勇查見指爲漏捐拘送總局亦擬重罰开根究藥行謂其串合藥行中人云發票書明凡遇關津貴客自理與本行無涉不任其咎司馬以其强辯亦擬格外重罰未知該行甘願受罰否然似此認眞議罰奸商必然知畏不敢走私矣 
[彛陵秋汛]  
　　四川藩臺龔方伯因奉命爲出洋大臣入京引見來信已於上月初八日由成都省城起身應由宜昌經過宜昌縣已在河下碼頭高搭綵棚恭迎憲駕官塲中昨又接到來信云龔方伯已於昨日在夔州换坐官舫來宜不日卽到東湖縣已安排銜牌執事恭候棨戟矣○東湖縣之夫人於上月初在東湖署病逝卽已送柩出城在龍王廟内暫行安厝冉爲搬回原籍已不在城隍廟内寄頓矣東湖周令尹是日送棺身穿白布袍無櫻凉帽在棺後送行只有衙中差役家丁孝服相送云○四鄉近因天旱農田待雨孔殷前日西風倐起然只少解淂暑之威頗覺凉爽雨則只下一陣田土尚未潤透人心猶望大雨蓋棉花正揚花結實之候槄穀正飽漿之時必須好雨以潤之方慶秋收大有若冉不雨恐田苗未能全收也○某日午刻天氣晴空江中沙巿輪船抵岸有掛旂民船正由駁船駁貨到船忽鄰船上水手眼望他處不提防兩船一碰竟將該水手碰入江心赶急援救不料已氽入船底無由援起正在惶急間該水手已流出船尾經船上抓住頭髮提起急爲如法施救幸得更生亦云幸矣○日前某家失去一小孩沿街嗚鑼尋覔杳不可得孩之父母幾痛不欲生羣以爲被匪拐去矣昨忽有城外東山寺北某村人來送信言收留得一孩該父母往探果其掌珠歡喜携歸遂重謝某村之人蓋孩迷失道路信步走去不知歸家非遇拐也而驚恐不小矣○天主堂自重修以來每日泥木工匠約二百餘人修造工極浩大現在將次竣工外面石廠已拆尚有數墻未粉畢較之從前天主堂房屋倍極軒昻堅固近仍赶緊裝修云 
[東海鯨波]  
　　節屆白露穀告秋成雖三伏亢旱而收穫尚有可觀惟包黍雜豆則枯萎無存幸秋菜蕎芋等類得逢晚霖借資長養農民恃以佐食誠爲禦冬必需之物不無少補云耳○巡司葉二尹於上月廿一日卸事接署斯席者李公卽於是日上任○七月廿二日俗傳爲財神誕晨本灘合會向於是日招優演戲惟烟街舊無財神廟借天后宫戲樓演唱以資祝嘏○輪船入口尚未停輪每有舢板人等紛紛搶上爭攬生意前經稅關禁止違則議罰所以杜漏私也惟旋罰而旋犯之民情趨利忘害大率如此○客棧生涯除上船招攬外復派人長途邀接陸行之旅客謂之上道昨有過客一帮經客棧上道之人此牽彼扯無異舟子招招兩家因爭攬生意互相用武各有夷傷竟至赴案呈控客至此時已左右爲難另投某客棧止宿鷸蚌相持漁人得利其客棧之謂乎○北地之出産以菓品爲大宗本屆收成頗好銷塲亦旺惟價值甚廉向來值錢四五十枚者今則不足十枚之譜藝樹之家雖然多結幾倍價亦减落幾倍檢摘挑送反增幾許勞碌耳○上月廿五廿九兩日爲潮建二幫孟蘭盆會正期向於前後三日諷經演戲打建齋醮施放燄口本屆亦照例舉行惟近年建幫諸鋪日見減少不如從前之興高彩烈觀者皆不勝今昔之感 
[巨鱷傷人]  
　　江西進賢門外十五里有大湖焉周圍十里鱗族滋生上月鄉人入湖采蓮見有巨物游泳水中懼而登岸相戒勿往旋有某甲素無聊賴獨欣然入水終日不起亦不見有屍浮知已葬巨物腹中矣究不知爲何物也某夜鄉人持魚火照魚於湖旁忽見似魚者攸然近岸用魚义剌之其尾一擺卽削去鄉人半面衆始知爲巨鱷向之巨物卽此也因來城覓鐵綑鈎數千將與巨鱷從事物爲人患除之宜矣 
[寗郡决囚]  
　　上月二十九日寗波南門外法塲斬决海盜一名卽去冬十二月間搶刦鎭海蚊子船解府勘審後寄禁鄞縣獄中者也是日清晨鄞縣楊大令會同城守徐叅戎提該犯至大堂綑縛用無頂小轎抬往法塲前後派勇護衛號砲一聲該犯身首已分而爲兩矣 
[大鬧酒慺]  
　　本月初一夜寗郡又新街新新樓酒館有江東開設當鋪邵某卽西門外張紳之婿同春泉提莊夥等七人互相拇戰酒皆酩酊不名一錢下樓逕去堂倌向索酒貲則云登帳堂倌以素昧平生不肯賒欠邵等遂咆哮如虎飛碗擲盞踢桌翻凳館夥齊出拒敵酒樓變爲戰塲邵等被館夥兇毆頭顱均各受傷滿面鮮血館夥猶欲勒索賠償什物此時更闌人散酒已甦醒自念寡不敵衆唯唯從命館夥不信　欲認識者出來擔認邵某不得已遂著所跟傭工同堂倌至西門外張紳家擔保後始釋邵等歸去大受屈辱不肯干休擬將赴縣控告館主　知因畏張紳勢燄自覺卵難敵石祗得挽人說情願備酒筵十四席以息邵等之氣始得寢事云 
[女兒鄉瑣事]  
　　南堰鎭地藏菴前康姓家於前晚半夜時被匪徒五六人從後面扒牆而進突入臥房該家祗二婦一孩該匪嚇禁聲張祇得畏縮不動儘其搜掠開門揚長而去翌晨投禀嘉興縣金邑尊卽帶同差捕前往踏勘據報被刦洋九百餘元並衣飾什物等此洋係糶去租米之值邑尊勘畢許爲赶緊緝獲回署後遂卽飭捕限緝并會營務獲○南門有開傘店之某甲憑媒聘定王店鎭開雜貨店之女尚未迎娶女家祗母女二人二家皆仗十指爲活前日得報女母病殁甲遂思乘吊奠而去卽行搶親而回乃卽摒湊洋十元買舟而往到後覩其情形不忍遂與某親長實告謂來意欲搶親今觀岳母之苦敬以洋十元作財禮女當卽日娶回成親親長知甲欲搶卽使避去乃婉言謂甲曰所言極是况過門後總係至親旣承美意財禮須而立之數方可如願甲悔實告意欲再搶女已不見乃悵悵而返 
[丈量已竣]  
　　茸城議濬河道一則早登報牘兹於月初某日八下鐘婁縣張邑尊雇坐民船帶同丈量書自西關以迄跨塘橋河畔逐叚核計直至傍晚六下鐘始行丈竣築壩戽水當在本月下旬所雇河夫均於鄉民是賴云 
[形同梟獍]  
　　某甲蘇産也充當某署門丁僑寓茸城北蕭王廟街上有老母年力就衰甲待之殊虐若不知拊我畜我長我育我也者當甲遭逢偃蹇時嘗與母因事相忤乘其偃息在牀强拽母足顚之倒之兩脛陡遭折斷宛轉呼號致成殘廢親友畏其兇悍明知人面獸心何足置議間有憐渠母氏之苦者前往撫慰彼反潛地申申作女嬃之詈隣里咸不平其所爲謂此逆子野心天良安在已頻頻下逐客之令甲以衆怒難犯清倣捫心亦覺惶愧然爲子者卽有悔心爲母者已成殘疾甲之肉其足食乎 
[示禁闍黎]  
　　揚城毗連五省爲水陸通衢闤闠中人固良莠不齊卽佛門弟子亦品類各别署府憲許太守自蒞任迄今無日不以安良除暴爲念昨特出有查禁寺院告示一通略云照得薙髮爲僧清靜爲本妄爲非分律有明條查僧年四十以外方准收徒一名乃揚城菴觀寺院各僧往往任意收取或披弟傳徒或擇賢傳法名分雖殊其應清靜焚修侍奉香火則一本府下車以來訪聞城廂大小寺院各僧每多犯戒並不安分住持嗜慾多端妄行非分或吸食洋烟沾染嗜好或私通婦女漏夜不歸或揮金如土蕩敗菴産或打點衙門夤緣說事甚至容留竊賊窩匪藏奸種種情形實堪痛恨在小庵小寺固所難免乃古刹叢林亦有此邪行敗性之輩敗俗傷風大爲地方之害合亟出示查禁爲此示仰城廂内外大小寺院僧徒人等知悉自示之後務各革面洗心恪守戒律倘不知悛改仍蹈故轍一經訪聞或被告發輕則勒令還俗重則照律治罪等語 
 
 

Page 3

 
 
一時和樣和撞和障之流聞之無不齒振振有聲股慄慄危懼多有不敢卓錫於此而作方外雲游者是以今年孟蘭盆會亦不及上屆之多而且盛也 
[學徒不見]  
　　揚城運司街遇巧齋像生店學徒曹世縉人極勤敏忽於上月某日不知去向聞其父母最爲鍾愛聞此信幾於廢寢忘餐現該店遍出招貼略謂曹年二十歲小名慶子身中面赤知其下落送信者定當重謝等語見者咸謂年已弱冠决無被拐之　此中情節殊令人不解矣 
[謠言未靖]  
　　會匪餘黨江右甚多迭經列報上月奉有兩江督憲劉峴帥告示李世忠之子李洪卽李顯謀小名地虎私出巨資圖謀不軌奏准部覆奉旨戮屍匡𦭓萌梟首示衆情罪昭彰法律明允本屬萬難置喙矣乃該匪餘黨近日仍敢揑造謡言謂會匪李洪别有其人現已供名在案李世忠之子李洪如何被誣如何部駁如何做作種種狂悖不堪入耳甚至行商坐賣貢監生童亦多曲庇匪首歸罪大憲其中定係該匪頭目狡獪播弄否則煌煌告示開載嚴明何以不見聽信耶藉非倣照長江辦法專派穏妥員弁改裝易服親往各處擇要掩捕匪目并拿造謠黨羽誠恐死灰復燃是所望於有靖亂之責者 
[甌郡官塲紀事]  
　　新任樂清縣徐朔池明府振翰搭趁招商局普濟輪船於初五日十點鐘抵甌在東陽春客棧暫駐襜帷禀見道府憲後筮吉初十日赴樂履新云○新任處州府釐局總辦潘竹年太守祖頤於初五日搭輪來甌禀見蔣觀察并拜會同僚權借客邸暫駐襜帷大約小作勾留卽須返處擬於下旬進局接辦云○前瑞安縣捕衙朱慕琴少尉交卸以後隨卽普郡現由本班輪船束裝就道○前代理樂清縣郭外峯司馬接篆甫兩閱月現於初十日交卸回郡矣○瑞安縣蘇連卿大令近於初四日晉郡禀見道府面商要公小作勾留卽須回衙視事云 
[委權劇郡]  
　　天津府鄒岱東太守振岳以名進士一麾出守鋤奸禁暴吏畏民懷津郡七屬幾於有口皆碑今夏偶愳背癰臥治數月餘初七日猶食饅首兩枚似可無碍詎至夜間病勢轉劇竟於初八日午時出缺家人禀報後由天津縣督同家屬經理喪事旋由天津道面禀傳相請卽派員暫署是缺以重職守傳相卽於是夜札委守望局總辦李少澐太守蔭梧署理按太守年剛强仕前以州縣分發到省充津海新關委員嗣由督辦高麗商務袁觀察奏調赴高襄辦一切有條不紊回華後保陞過班知府丁憂起服委充守望局總辦措置裕如傳相爲地擇人故委以是篆初九日道喜者爛其盈門但聽鼓閒曹又嘆送人作郡相形之下彌益凄凉耳聞太守已擇於初十日接篆視事 
[佳節清游]  
　　昨爲中秋佳節本縣黄大令諭飭書差停辦公事一日各業工匠亦相率停工出外閒游午後邑廟内遊人如織花園中各茶館莫不利巿三倍保甲總巡張司馬恐人多易於滋事遂派局勇分投彈壓○滬南各處橋梁皆由叚董集資備辦檀香大斗大者如七石缸小者亦逾二抱於清晨然點至日暮猶未燼也濃烟四射芬馥襲人衆香國中當亦無以過之 
[全無心肝]  
　　某甲者喜作牧猪奴戲屢戰屢北遂將家中所有典質一空其母見甲揮霍無度知非亢宗子鬱鬱不樂竟以憂死陳屍於室欲備三寸桐棺而不可得乃向各親友處泣涕陳詞告貸資斧共得番餅七枚有奇行經裏虹口某營前見著名賭棍白頭亮等正在搖寳不覺見獵心喜欣然入局將洋悉數輸罄繼念無面目見江東父老中途躑躅放聲大哭爲某乙所見詢問何故具以實告乙不信隨至其家果見母屍未殮惻然憐之助洋五元爲棺殮資可謂好行其德矣而如甲之沈溺　蒱甚至家以此破母以此殞而尚不稍悔於厥心嗚呼抑何愚乎 
[滬濵塗說]  
　　滬南丁瑞泰水烟店出店吳寳生前日至增祥碼頭雇駁船不知如何與船户葛季州口角葛之弟媳某氏出爲解勸被吳毆傷以致衆人代抱不平羣起攻之兩造互扭至十六鋪巡防北局祝二尹提訊之下以兩造均受微傷判令各自醫療麾之使出○滬南有陳紀林陳福林同胞兄弟也邇因福林在外私姘某姓婦棄家雞而戀野鶩幾於樂此不疲婦有喧賓奪主之意日至家中與福林之妻吵閙前月紀林將福林及某姓婦一併扭入十六鋪巡防北局祝二尹提訊之下判將福林責四十下某姓婦掌頰八十下申斥了事 
[相騐養媳]  
　　前報紀紫玉烟消一則前日傍晚時據廿五保三圖地保陳文榮之夥徐錫根投縣報騐二鼓時黄大令升堂飭提該保問供據禀十三日下午小的奉英公堂傳喚知有此事小的卽至薈香里二百九十八號門牌杜江氏家查得養媳陳阿二吞烟斃命至於凌虐一節外間雖有是語小的不敢指實大令得供卽飭退去聽候次日蒞騐此城中訪事人所報情形也又據英界訪事人報稱前日杜江氏正欲將陳氏收殮而左右鄰人均嘖有煩言午後聞於英捕房好捕頭恐有虐斃情事立飭包探何瑞福黄四福等前往查訪該隣人等咸稱有凌虐情事包探等卽將杜江氏及其子杜阿榮一併拘至捕房轉送英廨蔡太守着分别管押一面令二圖地保陳文榮投縣報騐傍晚時忽有陳德生者投捕房稱與死者有葭莩誼現已理勸明白求請免究捕頭以其情有可疑亦命送至公堂暫押未幾陳德生在押所大呼冤枉爲太守所聞立卽升堂研訊命將陳交保杜江氏等交差於次日帶往屍塲伺候昨晨該地保在里内預備屍塲公廨差役亦將該氏等解到好捕頭督率中西巡捕到塲彈壓十二點鐘時大令帶同仵作官媒書差人等命駕而至差保半跪迎接大令旣升座該地保投案禀稱昨日小的由公堂傳去始悉此處有養媳吞烟身死到來查訪見死者衣服穿齊詢問衆鄰咸謂死者陳氏實被伊姑杜江氏凌虐吞烟小的因事關人命爲此來案報騐又據包探何瑞福黄四福禀稱前晚有四百十一號華捕到捕房報稱薈香里四弄二百九十八號門牌有人吞烟身死捕頭命小的等到來查訪見死者眼角有青色詰之四隣均稱陳氏連日被姑毆擊以致吞烟斃命小的等卽將杜江氏拘送公堂管押　有自稱屍親之陳德生到捕房求免訊究捕頭亦送公堂管押二百九十二號門差華捕禀稱陳德生等到捕房時經小的傳話陳稱與陳氏有戚誼捕頭恐有不實送廨管押大令命提陳德生研訊供稱小的係紹興人與杜江氏素不相識去年有小的之友顧子年由揚州寄來一信囑小的寄與該氏是以認識前日陳氏與伊姑口角服毒杜江氏知照小的代請陳與昌絲棧中人到來施救勢已不及旋卽氣絶身死杜江氏亦託小的代辦殯殮諸事小的在捕房並未說過與陳氏有戚誼小的尚被包探毆打西捕足踢求請明察大令問爾可是與杜江氏姘識陳供詞含糊大令命傳衆鄰來案詰問良久祗傳到鄰家傭婦嚴金氏餘則畏懼不敢來案嚴金氏供稱係寍波人在此處左鄰爲傭本月十二夜聞陳氏被杜江氏毆擊聲十三晚又聞杜江氏將陳氏凌虐聲陳氏呼喘聲不料其竟吞烟自盡大令著退去命提杜江氏至案供稱係無錫人今年四十歲於八年前來滬生一子名阿榮憑媒娶陳氏爲養媳尚未成婚陳氏於十二歲時過門今年已二十素與小婦人和好邇來時常出外且有某包探與之調戲是日令其出外買水良久不返及回小婦人向之訓斥並以手在陳氏肩上輕打二下詎料媳婦竟吞烟自盡大令問曰有與爾同住者否答稱有名娘舅者住於樓上今因此事不知何往太令又問陳德生可是爾之姘夫答稱不是惟令在家照顧而已杜阿榮供稱小的今年十九歲現爲玉器生意未婚妻與母親向來和睦此次因細故口角遽吞洋烟大令命仵作檢騐先由小工將屍擡出卽經官媒仵作如法用銀針插入喉中良久取出委有黑色遂喝報騐得陳氏實係吞烟身死大令離坐親視一周遂問杜江氏曰陳氏下體可有傷痕供稱並無傷痕實係服毒求恩免騐下體太令准如所請卽著地保赶傳娘舅到案一面將杜江氏陳德生等交地保看管於次日押送到縣該保遵諭而退又據公廨差役投案禀稱杜江氏陳德生等於禮拜一由領事官與本官老爺會蕃現求將該氏及陳等帶回公廨大令准之飭將杜江氏等交來差帶去大令遂呵殿而回時已二點鐘矣 
 
 

Page 4

 
 
[上海北巿絲業會館籌辦順直新災賑捐滬局瑣記十九]  
　　十一日承山東黄邑挹翠山房丁助洋一百元烟台北洋海軍採辦所葉君茂蕃募助洋五十二元災黎戴德感篆同深十三日接京都中南北城察院謝君希銓張君嘉祿余君聨沅函致家嚴内開都中自入夏後雨勢連綿已有潦象六月中旬更復滂沱徹夜逹旦數日不止城中民居坍塌十室而九城外西南近幾一帶被災尤重或一村全行漂没或一村數家僅免蕩析離居嗷嗷待哺困苦情形見者蒿目聞者酸鼻聖人視民如傷賞給倉米以及撥帑截漕嘉　災黎皇仁已極優渥惟災區極廣難民極衆遥計明春麥秋爲日又復甚長弟等擁腫無能承乏其間仰屋長吁時呼負負刻辦急撫已有端倪而冬撫春撫又宜早爲籌畫無米爲炊萬分焦灼伏祈借箸代籌量爲接濟俾弟等有所藉手以告無罪則是弟等與百萬災黎同拜仁人之賜也臨池無任感盼之至又奉連聰肅同年函示周申之太史諸君查災公函云某等由張家灣一帶按户清查河西北近河各村因鹽河决口衝爲兩大河以致房屋牛馬一洗而空中如榆林莊近鰱魚溝本分三街水衝後東街成河西街成沙地曹家店近通河本分四街現勘兩旁均被冲去其中房屋存者僅十之五吳營靛莊許谷南陽四邨皆成澤國放賑者非繞道鳬水不能至其地此河西北大略也河東南如郭家店所存孑遺不過二百餘人中有無屋無衣無食者百六七十人太子府至今不通行道皆没水中某等深處乘舟淺處乘馬淤泥之處舟馬不通卽坐方棹中以數人舉之僅乃得逹小東大東各莊亦同此情形此河東南大略也此次查放急撫一次計共七十一村三萬三千三百餘口每户給津錢四百每口穀十二斤不過資養半月若卽行停止仍無補於民命如欲活此三萬餘人計非數萬金不辦此外未查各村被災亦重飢民鳬水求賑並有因飢餓已久卒然倒斃者某等心甚不忍亟擬設法補賑嗣以銀米不敷未能徧及惟有温語拊循約以歸家籌欵重來施放而已又接多年助賑之楊君子培印光第自津來函云光第現承杏憲派隨經培翁馳赴霸州查户並襄辦筆墨事件准初八日起程謝嘯谷兄因寳坻張大令禀請前往辦賑並杏憲飭發五千金携赴寳邑災區與史賡翁諸君會同散放孫念許兄派隨褚郭翁辦武清兩兄前隨執事經辦多年情形熟悉此次分頭往賑必能核實認眞云八月十四日錢塘施則敬子英甫謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東近事]  
　　撫憲剛子良大中丞初一日考試簾官凡由科甲出身之州縣札調有名者均赴轅應考計共三十餘人題紙旣下諸員各抒藴蓄振筆疾書時至申刻卽交卷而出次日中丞委提調閻象雯觀察監試張少渠觀察會同閱看評定甲乙以便入闈之日派充房考及謄錄對讀各差云○本屆恩科省外各府士子到者略少學憲核計貢院號舍尚有盈餘故將違式及疵累各卷前擬屏斥者概行補錄俾得盡遂觀光之願學憲辦事和平寛嚴互用士林中人咸交口稱頌不置矣○陸路提督唐沅圃軍門日前因督憲華誕來省祝嘏並商辦要公現公事已畢軍門卽於初一日起程回惠州節署所有文武地方官及部下健兒皆齊赴河干恭送如禮○初二日雨師稅駕風伯揚威大有攪海翻江之勢海中船隻遭風沈没者不知凡幾聞有新寍縣士子多人同坐一船來省應試是晚行至江門海口風狂浪大舵工把持不住頓遭沈没船内諸人惟舟子諳習水性得慶更生餘則盡付水濵杳無蹤跡未探蟾窟之香先赴龍宫之約亦可哀矣○城内士商雲集以平時人數較之約增多三萬餘人凡試寓客店皆已住滿幾無容身之地人氣旣盛癘疫亦因之而生前日仙湖街某試館一日之内猝斃三人内有兩人身後蕭條查其行篋僅存銅錢數百破書數卷而已館主不得已出貲巿棺代爲殯殮一面通報其親領屬回安葬和緩者流終日僕僕於途如在山陰道上應接不暇藥材棺木生意亦形忙迫無不利巿三倍○城内有武職某大員迭當要差宦囊頗裕前夜偶赴珠江宴飮樂而忘返公館只有女眷及僕役數人早已就寢詎被匪人入内盜竊一空翌晨大員回寓見門户洞開不禁騙絶而眷屬僕役依然尚在夢鄉不知不覺緣匪徒燃點悶香故諸人悉被迷壓查檢各物失去甚多當卽通報縣官及各營汛一體追尋未知可能獲案否 
[聽唆妄控]  
　　本埠西南鄉閔行鎭左近廿一保七圖地保王友明恊同屍妻何姚氏屍子何錦千屍姪何文卿投縣報請騐屍黄大令於前夜三鼓時升堂提王友明訊問供稱身充地保緣有圖民何桂榮素患足疾迄今未愈本月初十日桂榮忿不欲生自行縊死屍親人等本不欲多事連日被陸福堂唆使以致來案具控屍子何錦千供桂榮係小的之父務農爲事年來染患足疾今夏四月間父親雇何金法之船赴松郡就醫未幾卽回疾仍未愈七月間金法患病延至本月卽斃命伊子何桂林何毛林以伊父之死被小的之父雇船所致向父親饒舌桂林等將父親掌頰一下以致父親氣忿自盡叩求騐究大令問爾父自盡與人無尤爾等究聽何人唆使錦千供係聽陸福堂唆使屍妻何姚氏屍姪何文卿同供丈夫旣已身死不欲多事兒子聽人唆使現求免究大令謂國家定例誣控人罪卽以其罪罪之姑念爾等現已知悔卽著具結毋庸肇訟 
[船案除聞]  
　　利濟木輪船局股東李楚芳上控一案縣中訊結各情迭紀本報兹悉憲委劉司馬急欲返省遂於前日飭傳李楚芳等從速繳銀晚間劉司馬與黄大令升堂飭提兩造至案李楚芳因事未到李松雲供奉訊斷結之後已據魏勉齋將船交收過割惟倫國才應交股票十五紙祗據交來十二紙尚有三紙未交現在職員與各股東先措銀一千二百兩繳請給與倫領又措銀九百兩請給魏領所有魏之船照六紙交過外尚少一紙其餘銀兩俟十六日再繳魏勉齋供職員業已遵諭將木輪及船照等交與李楚芳等收受所少船照一紙容再檢交司馬與大令會商之下判將李松雲繳案之銀一千二百兩給與倫國才具領九百兩給魏具領並飭魏將船照交齊餘銀姑准十六日繳楚兩造叩謝而退 
[解犯登程]  
　　已革十六鋪巡防中局家丁王榮生至縣署女押所滋閙奉黄大令訊供枷責收所爲前報所已紀昨日大令備文飭差將王押解起程遞回湖南原籍 
[解差回滬]  
　　虹口小工戎清裕毆斃王阿二一案業經訊實備文解府已記本報兹悉縣差押解該犯赴松奉府憲飭交華亭縣收禁聽候過堂並給回文該差等已於昨日回滬銷差矣 
[法捕房瑣事]  
　　江寛輪船掃艙之某甲行竊火腿二隻前日被招商局巡丁探明扭入捕房管押候究○薙髮匠某專在各洋行奏技惟多生一隻手乘人不備彼卽如取如携前日又至密采里西國飯店四層樓上行竊銀表一枚付諸長生庫質錢花用被包探所知拘入捕房詢問之下認竊不諱捕頭著管押候訊○有名小阿四者專以販賣人口爲生邇來誘得一女售於小東門外一枝春街某花烟館爲娼被某甲投大自鳴鐘捕房控訴由包探將小阿四拘入捕房管押並至該處查緝則桃花門巷白板雙扃人面杳然無從問訊矣○前報載包探拘獲情節可疑之李茂松並衣包一個衣服廿三件鞋子一雙水烟袋二枝上海縣黄大令書信二封解經公堂由同轉庭訊李不承認立卽釋出翌晨由江裕輪船報失衣包與李所携之物相同轉飭包探緝訪此已列報兹悉包探奉飭之下已於前日將李拘獲向之盤問供認行竊除吊到衣服之外尚有數件質錢花用包探遂送押捕房以俟解案訊辦 
[江西官報]  
　　七月十九日新淦典史劉夢鶴禀謝飭知候選縣丞孫寳琛往樟樹鎭電報局新噲典史孫奎標報丁憂以病痊銷假報明照章坐署一次候補道庫陸桂森坐署又玉山太平司韓錫爵呈請回籍修墓開缺以候補從九張同路署理補用守備李啓才接充城守前哨官補用府王錫三歐陽鴻濟俱瀋委秋祭天　宫從殿曁章充行祠恭代行禮　蘇補用道朱麟成回湖口掣騐鹽局臨川縣劉瑞礽缷事回劉則敬卸辦鄱陽正卡回孫洞督率東路士子入闈麻瑶唐基桐俱銷貢院陶井劉家棣銷騐收撫轅等處工程○二十日建昌同知唐繼周禀任事署建昌同知陳希曾禀卸事葉佩蒼監造軍裝庫與工饒州通判樂業禀任事吳鳳來禀卸事 
[邗江官報]  
　　八月初一日午刻運憲江都轉由瓜洲接江蘇撫憲回轅鮑鹺尉存義辭回淮北○初二日潘鹺尹浚明淮北來○初三日分發運判程分轉承濓大使龍鹺尹覲光均禀知到淮陳分轉維翰戈分轉乃肅均禀知各回差次○初四日秦鹺尹鴻翥銷解甘餉差柴鹺尹九齡赴省公幹張鹺尹行孚禀回差次李鹺尹有林由寳帶橋來○初五日江都轉夫人設帨良辰各官商禀賀葉鹺尹廷颺委巡庫差○初六日都轉公座製籤分發知事王鹺尹念本禀到 
[粤東官報]  
　　督憲牌示督標後營右哨千總謝鳳揚飭回本任肇慶恊右營右哨二司把總缺以該恊左營左哨頭司外委把總彭韶年拔補肇慶恊　營左哨頭司外委把總缺以督標右營額外外委馮得標拔補又藩憲牌示廣豐庫大使宋壽嵩飭回本任 
[蘇省官報]  
　　初二日縣丞儲二南從九陳錫祿辭赴寗見制憲○初三日通判王兆霖服滿回省知縣何啓綬銷車坊釐局差卽辭赴盛澤釐局差署常州府知事俞龍盤禀辭○初四日通判陳鎬禀知委赴浙江公幹卽辭○初五日知府袁恭宏銷松滬局巡卡差知縣沈金午桃源提案回縣丞倪曾鎣從九沈韶和均禀知奉委徒陽河工差委署太湖角頭司巡檢申士林辭赴任○初六日府知事周帮楨禀知奉委隨辦徒陽可工差五品頂戴分發江蘇試用巡檢馬祥元浙江人由京領照到省○初七日藩有轅牌示照得現奉督撫憲扎開光緒十九年五月二十四日奉上諭蘇州府知府員缺緊要着於通省知府内揀員調補所遺員缺着彦秀補授欽此仰卽揀員詳補等因奉此兹查調署期缺之鎭江府知府王仁堪堪以調補蘇州府知府所遺鎭江府知府員缺遵旨以彦秀請補州稅課大使沈紹勛禀知奉委徒陽河工差○初八日知縣張晸禀知奉委徒陽河工差委署嘉定縣諸翟司巡檢馮瀚又宜興縣典史萬毓桂均辭赴任從九陳彤華禀知奉委隨辦徒陽河工差指省分發江蘇遇缺先補用巡檢方維城浙江人到省 
[金陵官報]  
　　八月初四日候選州同顔榮琯由徐州採辦軍硝回○初五日調署江寗縣趙任事藍釆錦卸事○初六日分發試用訓導徐文蔭到○初七日督轅牌示於八月二十日換戴暖帽○初八日同知陳航禀知到課辦北河口木釐分局差○初九日藩轅牌示新選揚州府沈錫晉現已繳憑到省應卽飭赴新任○初十日新選江西南安府文炳辭赴江西 
[上海虹口元濟善堂施醫給藥一文愿第十次清單]  
　　信昌隆號來益記經募江西態金波益思堂永源堂厚德堂慈壽堂餘德堂章浴春德慶堂善慶堂昌記存誠堂虔痴餘綸堂太元堂崇德堂餘慶堂存養堂修齊堂春　茂成德堂永慶堂無名堂承樸堂無名氏金樹堂二十五户三十七愿全年合洋十三元茂泰號來鄭汝庚許俊卿馬澤洪三户各一元鄭鏡軒李錦芳黄郁文三户各二角五分韋陳氏七月份馮鍾氏榮慶堂麒鱗卷童四户各一元陳芝田爲妾求平安二元盛澤謙益堂傳德堂積功堂慕善子周沈氏六齡女子求病速愈七户十願全年合洋三元虚對開一个寗郡無力子募來恆益號陸小寳無名氏慶仁甫徐竹令隠名氏劉陳阿元劉瑞豐葉長春九户合洋一元夏積善郭詔德二户合七角守拙生五角隠名氏二角念經五　　洋三角五分慶寗堂三角姚蓉第夫子來十六鋪南局隠名氏銅洋八元徐先生銅洋四元○以上共收英洋二十八元八角虚對開一個銅洋十二元○又經收七月份各善士常捐○麥桂潤堂七月份一百願錢三千文源滄號五十願一千五百文謝鑑記三十願九百文梁日三廿五願七百五十文九章號禮和帳房二户各二十願各六百文賴仁新十六願四百八十文華榮和永義源怡珍居戚益齋湯鴻賔小舫主人巢子餘巢潘氏延壽堂潤德堂鎰記十一户各十願各三百文至義居六願一百八十文廣和記致寳長洗亮光三户各七願各二百十文華榮昌殷茂庭殷守泰殷守源殷許氏殷恆懷讓德堂湯雲亭張令誥九户各五願各一百五十文裕祥莊無名氏二户各三願各九十文華克濟靜慮居守拙子湧幢氏四户各二願各六十文錢紀堂孔匯生守綱子陳鳴齋樹春岐峰少筱守庵家慶吳氏王氏邱氏沈氏錫媚玉媚蔣嬛淑貞十七户各一願各三十文○陳鴈記六七月份五十願三千文王岐記三十願一千八百文筆喇帳房四願二百四十文禮發押源遠堂靜怡軒傳三户三願各六七月各錢一百八十文孫元振張季園衆友康健棣秀堂陳四户各二願各一百二十文江蓉生胡玉如福昌號三户各一願各六十文洽盛恆二百文○以上共收　　二十千零六百六十文合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年八月初八日京報全錄]  
　　宫門抄○陜督楊奏揀補守備摺○又奏飭副叅回任片○雲督王奏揀員調補守備摺○又奏知州飭回廣西銷差請咨引見片○滇撫譚奏甄别知府片○又奏建水縣屬被水成災委員勘撫情形片○東撫福奏請飭改議優卹片○閩督譚奏採購軍火價脚銀數片○東撫福奏請將虧短交代各縣分别叅處片○又奏請准續撥防汛經費片○八月初八日内務府國子監侍衛處值日無引見○賡音布假滿請安○河北道岑春榮謝恩○孫家鼐等各謝署缺恩○那公等各謝前引大臣恩○熙敬請假五日○烏拉喜崇阿續假十日○廖壽恒續假五日○召見軍機岑春榮皇上明日寅正二刻至社稷壇行禮畢還海辦事召見大臣○○太子太保頭品頂戴陜甘總督臣楊昌濬跪奏爲揀員請補要缺守備以裨營伍恭摺仰祈聖鑒事竊臣接准兵部咨開甘肅寗夏鎭屬玉泉營守備員缺係題補第三輪第五缺輪用儘先人員前經臣以留陜甘儘先守備陶慶林請補旋准部覆以該員儘先名次在後在該員之前者尚有石俊英等五十七員與章不符仍令迅揀儘先合例人員請補等因前來臣查甯夏鎭屬玉泉營守備員缺設處邊要蒙漢雜處一切稽查彈壓最關緊要非老成諳練熟悉地方情形之員難資治理兹查有藍翎儘先守備寗夏鎭標右營千總黄得福年力方强營務諳練且在甯多年於地方情形極爲熟悉歴署各營守備辦理諸臻妥善雖健先名次在該員之先者尚有石俊英等七員惟查石俟英梁大忠吕得祿李榮寛四員均未歸標李榮寛且係中衛縣人請補此缺係屬本府與例不符徐登甲一員係固原提標後營千總業經告請開缺李朝棟張琳二員人地生疎均與此缺○甚相宜未便遷就請補致滋貽誤該員黄得福儘先守備名列第八尚在部定章程二十名以内核與奏定按名指實章程相符以之請補斯缺洵屬人地相宜可期得力合無仰懇天恩俯念員缺緊要准以該員黄得福升補寍夏鎭屬玉泉營守備員缺俾資治理如蒙俞允俟接准部覆後再行給咨送部引見以符定制除查取該員履歴精册另咨送部外謹會同甘肅提督臣周逹武合詞恭摺具陳伏乞皇上聖鑒訓示施行謹奏奉硃批兵部議奏欽此○○楊昌濬片再甘肅寍夏鎭屬中衛恊副將李泰山現已引見事竣旋省應卽飭回本任其署中衛恊副將篆務靈武營叅將温宗秀亦應飭回靈武營叅將本任各專責成除檄飭遵照外理合附片陳明伏乞聖鑒謹奏奉硃批兵部知道欽此○○雲貴總督臣王文韶跪奏爲揀員調補守備員缺以實營伍恭摺仰祈聖鑒事竊查雲南威遠營左軍守備田學上年請咨赴部引見事竣領憑自京起程途中偶染風疾醫治不愈於光緒十九年三月初十日在湖南晃州廳地方病故據臣標中軍副將屈洪泰轉報前來除另行具題外所遺雲南威遠營左軍守備員缺按照部章係題補第六輪第五缺應用儘先人員臣查有名次在前之都司銜儘先補用守備普洱鎭中營哨千總李正洪熟習營務能耐烟瘴以之請補威遠營左軍守備實屬人地相宜與例亦符除將該員簡明履歴咨部查照外合無仰懇天恩俯念員缺緊要准以該員李正洪補授威遠營左軍守備實於地方營伍兩有裨益如蒙愈允俟接准部覆卽行給咨赴部引見以符定制所有揀員請補守備員缺緣由謹會同雲南巡撫臣譚鈞培署雲南提督臣蔡標恭摺具奏伏乞皇上聖鑒敕部覈覆施行謹奏奉硃批兵部議奏欽此○○王文韶片再候選知府前廣西補用直隸州知州柴照經廣西撫臣派令查看緬越界務到滇臣等因其熟悉滇邊情形卽經委辦鎭邊善後事宜該員親歴烟瘴規畫精詳著有勞績當於上年十二月附片奏請送部引見欽奉硃批着照所請吏部知道欽此欽遵分别咨行在案查候選知府柴照才長守潔心地光明在滇現無經手未完事件業經飭令先回廣西銷差請咨赴部聽候帶領引見除照例咨送外謹會同雲南巡撫臣譚鈞培附片陳明伏乞聖鑒謹奏奉硃批吏部知道欽此○○譚鈞培片再道府同通州縣等官到省試用一年期滿例應督撫察看才具奏明甄别以肅官方兹查有鹽運使銜候補班前先補用知府韓銑試用一年期滿例應甄别據藩臬兩司會詳前來臣查該員韓銑老成穏練堪以本班留省補用除將履歴清册咨部查照外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○譚鈞培片再據建水縣知縣史建中禀報五月初間大雨連旬山水暴漲西莊壩阿瓦寨等村田禾概被淹没河堤衝決沙淤田中收成無望懇請委勘等情當經臣行司委員馳往並責成該管道府督飭印委各員逐一查勘妥爲撫恤一面督飭農民赶將衝決河堤及時修築疏消積水挑濬砂石補種雜糧以資接濟仍分别村莊區圖造册詳候核辦錢糧應否觸緩統俟秋後由該地方官復勘成災輕重再行照例辦理兹據布政使史念祖會同糧儲道英奎詳請具奏前來臣覆查無異所有建水縣屬田禾被水成災委員勘撫大概情形謹會同雲貴總督臣王文韶附片具陳伏乞聖鑒謹奏奉硃批知道了欽此○○福潤片再光緒十七年前撫臣張曜奏請將河工搶險落水殞命之卽用知縣孔昭宷武舉人馬駿良外委陳寳元敕部從優議卹除孔昭宷一員業經吏部議給雲騎尉世職外武舉人馬駿良外委陳寳元二弁兵部議照千總各給卹銀一百五十兩並加贈一級廕子弟一人以把總補用等因當經轉飭遵照去後兹據河防局司道詳稱朝廷矜卹故員固已至優極渥惟查光緒九年齊東汛經制外委金玉璽因搶險捐軀經前倉塲侍郎臣游百川前撫臣陳士杰奏請照軍營陣亡例從優議卹部議加贈守御所千總銜並給雲騎尉世職襲次完時給予恩騎尉世襲罔替今馬駿良等情事相同請援案具奏前來奴才查河工搶險堵口異常出力之員准照軍營勞績請奬其冐險搶工至于被溺殞命者亦與打仗陣亡無殊似應照軍營陣亡例議卹從前已有成案且此案同時被淹之孔昭宷業經吏部議給世職所有馬駿良陳寳元二弁似亦未便兩歧合無仰懇天恩俯准敕部另行核議以歸一律而昭激勸出自鴻慈除飭取履歴咨部查照外謹附片其陳伏乞聖鑒訓示謹奏奉硃批兵部議奏欽此○○譚鍾麟片再查閩省光緒十八年分在内地購買製造火藥配用臺磺洋槍皮條鑄造礮彈螺絲銅帽炸釘後膛槍子轎車床修整洋水龍器具應需銅鐵物料以及各炮臺防營需用火藥袋器械油繩船政衙門購撥礪石等項統共支用價脚銀三千二百兩零七錢三分六厘五毫均係隨時就地採買覈實支給相應開單奏咨立案彚入善後案内造册報銷據閩省善後局司道具詳前來除分咨户兵工部查照外合將十八年分採購内地軍火等項價脚銀數謹繕清單附片陳明伏乞聖鑒謹奏奉硃批該部知道單併發欽此○○福潤片再前署齊河縣事候補知縣何粹然交代案内除抵短欠司案雜欵銀二千六百十九兩三錢二分九厘縣案存庫各欵銀一千一百九十三兩二錢三分四厘屢次飭催僅據完繳司庫銀九百四十三兩五錢一分六厘下短爲數尚鉅迄今日久並未清解實屬任意宕延又前署樂安縣事候補知縣劉昌祿交代案内短欠司庫雜欵銀二千七百十九兩五錢二分八厘飭據解到銀二千一百五十兩尚短銀五百六十九兩五錢二分八厘亦未清繳庫欵絲毫爲重亟應分别叅追以儆效尤據藩臬兩司會詳前來相應請旨將前署齊河縣事候補知縣何粹然暫行革職前署樂安縣事候補知縣劉昌祿摘去頂戴均勒限一個月完繳逾限不完再行從嚴叅辦除咨部查照外謹附片具陳伏乞聖鑒訓示謹奏奉硃批著照所請該部知道欽此○○福潤片再黄河防汛經費額撥銀六十萬兩歴年均不敷用奴才督飭總辦各道員力求撙節絲毫不敢糜費雖較之十五六兩年所省已多然仍不敷支銷上年奏請續撥銀五萬兩霜清後查核收支尚形短絀實因工長千里兩岸掃壩處處均應防護凡員弁人夫之薪糧稭料樁繩之價值需欵浩繁伏秋大汛期内一再儴護險工添夫添料所費更鉅卽如本年鹽窩大王廟兩處出險搶廂已五十餘日之久用料至一千數百萬之多所有額撥防汛經費銀六十萬兩業已告罄秋汛爲日尚長勢難作無米之炊奴才籌思至再惟有仰乞天恩俯准照上年成案在藩庫續撥銀五萬兩以資應用仍俟霜清核明詳細造報斷不敢稍涉虚糜謹附片具陳伏乞聖鑒訓示謹奏奉硃批著照所請户部知道欽此 
 
 

Page 13

 
 
[光緒十九年八月初九日京報全錄]  
　　宫門抄○諭旨一道錄前○將軍依等奏順直水災捐廉助賑摺○又奏校閱水師並派員查閱漠河各軍情形片○東撫福奏續陳搶辦險工情形摺○又奏東海關支應練軍餉需核明收支欵項分别報銷摺○桂撫張奏請展限查閱營伍摺○豫學政邵奏報歲試完竣並科試河北三府情形摺○雲督王奏報蒙自關第一百二十八結收支各欵摺○皖撫沈奏查明民欠錢糧請准分别豁免片○東撫福奏辦理村莊遷徙情形片○刑部尚書貴奏瀝陳病情請准開缺調理摺○晉撫張奏揀補知州摺○又奏查報各縣經徵錢糧未完分數片○八月初九日理藩院鑾儀衛光祿寺廂黄旗值日無引見○睿王等塲差覆命○松森秀吉馮文蔚各假滿請安○梁仲衡續假三十日○召見軍機皇上明日卯初二刻至奉先殿壽皇殿行禮畢還海○○依克唐阿等跪奏爲順直河溢成災較重捐廉助賑恭摺仰祈聖鑒事竊奴才於本年六月二十三日恭閱電鈔奉上諭京師近日以來雨勢連　不止十二日復大雨滂沱連宵逹旦誠恐横流驟滋近幾一帶禾稼受傷着直隸總督順天府府尹查明各屬被災之處妥籌賑撫迅速具奏京城内外倒塌房屋處所如有　斃人口並着步軍統領衙門順天府確切查明迅速奏聞欽此仰見聖主拯救災黎刻不少緩奴才跪讀之下曷勝悚惶伏念近年以來河患甫平水災頻作迭蒙硃恩廣沛籌欵賑撫凡屬内外臣工無不仰體皇仁共濟時艱力圖補救今幾輔重地根本攸關而救災之切尤急他省奴才自聞災警寢食難安助賑有心籌欵無術猥以邊疆瘠苦莫分宵旰之勞輾轉圖維惟有率屬捐廉尚可濟事當卽電函通省兹據副都統及營署各員各願捐廉同深恤患計共捐銀一萬兩呈請助賑前來奴才查順直全境受災較重於前亦知杯水車薪無補賑務第各該員輸將踴躍情切急公祗此一念愚誠用佐太倉一粟之助現將捐欵均各交送到省自應派員解往但恐多延時日轉莫濟於嗷鴻是以商之闔署遂將銀一萬兩飭令閱交票商由電匯京似覺迅速並飭該商赴順天府自行投納應請飭下順天府查照兌收俾得早爲散放以期仰答朝廷軫念民生之至意除電咨順天府查照兌收外所有奴才等捐廉匯欵助賑各緣由理合恭摺具陳伏乞皇上聖鑒謹奏奉硃批該衙門知道欽此○○依克唐阿片再奴才校閱上下兩游各軍後卽擬調演水師及派員往查漠河一帶防營等因奏明在案奴才回省後當卽札調水師旋據該營官花翎佐領德英阿遵將分紥渡口各哨調齊督帶前來停泊於附近省城江干奴才卽於六月二十一二等日親往閱視所演水操陣式頗能於巨浪之中進退整齊施放鋼礮命中致遠長龍舢板以及大小輪船往來江面轉動均極靈活官兵打靶得中者在八成以上其船隻器械亦皆堅固鮮明當卽分别犒賞卽飭該營撤回原紥渡所以勤教練而重江防復據花翎佐領德克登額禀稱奏派查閱各營當於四月初十日前往抵至黑龍江城卽行先閱駐紥上游步隊查其演練陣式雖一營兵丹尚能聨絡一氣步伐技藝亦頗嫻熟其中靶在六成以上當分優劣遵章賞罰事竣卽登輪馳抵漠河此營孤懸絶域兵弁分守各卡當由該統領調齊校演陣式打靶技藝均與各營不相上下惟目覩遠戍情形犒賞未免優給至各卡兵房遂卽旋回順江一路均經查看各等情禀詳前來所有奴才校閱水師並派員往查漠河等軍一律竣事除咨總理海軍衙門户兵部外理合附片具陳伏乞聖鑒謹奏奉硃批該衙門知道欽此○○尚書銜山東巡撫奴才福潤跪奏爲續陳伏汛期内搶辦險工情形恭摺仰祈聖鑒事竊奴才前將伏汛盛漲黄河兩岸險工迭搶緣由於六月十五日具奏在案半月以來嚴飭在工員弁搶辦險要各處幸天氣放晴水勢隨長隨落各總辦會辦道員分投督率加廂竭力辦理均已漸臻穏固惟下游利津縣之鹽窩大王廟兩處因對岸生灌逼溜裹臥掃壩屢廂屢蟄危險萬分該處距海口已近村莊無多惟地鄰鹽灘設有冲决爲害亦非淺鮮會辦道員丁逹意及提調同知劉鶚等晝倣搶廂地方紳民亦各出夫帮助並捐輸稭料自五月望間至今業已五十餘日用料至一千五六百萬斤現在大王廟可保無虞鹽窩加築圈隄以甎石土包重疉抛護尚無意外變幻亦可轉危爲安至中游章邱縣之姜莊冲塌格隄等工水係倒漾平漫當飭道員張上逹前往勘明密排柳枝俟其漸次挂淤相機修築其間章邱等縣村莊兼被山水雨水民情不免困苦均經飭局委勘撫恤南紳嚴作霖並在附近小清河一帶散放義賑伏汛期内搶辦各處險工兼籌撫恤沿河災民之實在情形也查六月間迭准河臣許振褘知會豫省長水尺寸日時有潼關風凌渡長水一丈之語嗣復接電十九二十二兩日萬錦灘共長七尺山東河身淺窄兼以大雨時行山水暴注舊漲甫過新漲又來防護頗形棘手奴才每接電報卽飛飭上下游各員弁加意嚴防風雨無間但可以人力補救之處無不殫精畢慮百計經營刻下險要各工雖尚搶辦平穏而汛漲未已爲日方長此奴才所夙夜兢兢不敢稍自寛假者也至此半月間據報東河縣滑口平陰縣鄧莊長清縣路家莊焦家寨青城縣郭家梨行等處民埝間有漫溢大隄均保護平穏附近被水村莊亦已委勘放賑肥城縣傳家岸長清縣黄陡崖官莊枯河陰河南北店齊河縣豆腐窩南壇五里堡李家岸歴城縣紙坊史家塢惠民縣劉王莊小高家堤上李家濵州索家莊利津縣東關杜家莊綦家夾河等處有蟄陷掃壩情事均隨時批飭妥爲搶護不准稍涉疏懈體察情形大致均可無虞現在伏汛已過奴才仍當督飭嚴防秋汛務期克保安瀾仰副聖主愼重河防之至意謹恭摺具奏伏乞皇上聖鑒謹奏奉硃批知道了欽此○○尚書銜山東巡撫奴才福潤跪奏爲東海關光緒十八年支應練軍餉需核明收支欵項分别報銷恭摺仰祈聖鑒事竊照東海關仿照天津練成洋槍砲隊應需餉乾軍火等項奏明在於常洋各稅項下動支按年報銷均照天津定章及烟臺奉部准銷成案辦理所有光緒十七年收支各欵業經奴才核明奏銷在案兹自光緒十八年正月初一日起至十二月底止一切用項均按湘平支發扣存平餘仍刊入本案作正開銷計共收東海關常稅銀二萬六千一百五十四兩四錢支過官兵薪水口分馬匹草乾及在事員弁薪水書吏聽差工食洋槍砲隊公費兵丁衣帽故兵棺木採買製造軍火子藥等項應歸户部核銷銀二萬四千七百三十二兩五錢一分九厘六毫四絲一忽六微應歸工部核銷銀一萬一千六百六十一兩八分二毫五絲二共銷銀三萬六千三百九十三兩五錢九分九厘八毫九絲一忽六微除將本案内扣收平餘銀二百三十二兩五分九厘八毫一絲七忽五微儘數動支　司墊支不敷銀七兩一錢四分七絲四忽一微係該關道籌墊俟准部覆冉行支領清欵至此次應按湘平核扣銀九百八十九兩三　七毫八絲五忽五微已照數提歸常稅原欵據署東海關監督登萊青道李正榮具詳請奏前來奴才覆覈無異除將支過細數清册分咨户兵工三部覈銷外謹會同北洋大臣大學工直隸督臣李鴻章合詞恭摺具奏伏乞皇上聖鑒謹奏奉硃批該部議奏欽此○○頭品頂戴廣西巡撫臣張聨桂跪奏爲欽奉諭旨派查營伍因值舉行文武鄉試未及查閱籲請展限恭摺具陳仰祈聖鑒事竊本年五月初七日前護撫臣黄槐森接准兵部咨内閣鈔出光緒十九年二月十八日奉上諭本年輪應查閱福建浙江廣東廣西四省營伍之期廣西卽派張聨桂逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此欽遵咨行到粤兹臣由京陛見旋粤於六月初五日回任應卽遵旨出省查閱惟本年恭逢特開慶榜舉行文武鄉試文闈瞬屆臣應循例於八月初六日入闈監臨現距塲期不及兩月編歴各營簡校勢難如期回省迨文闈事竣接考武塲計揭曉後已屆年底若於來年舉行粤西春夏雨多晴少山溪不時泛漲行程阻滯是以向來閱伍皆在秋間迭　前撫臣奏明在案而來年秋間又值甲午科文武鄉試之期仍難分身出省籌維至再惟有籲請展限方期周妥相應仰懇天恩俯准展至乙未年查閱臣仍隨時考察如有庸劣廢弛之將弁立卽嚴叅不敢稍涉因循姑息以期上副聖主整飭戎行之至意理合恭摺具奏伏乞皇上聖鑒訓示謹奏奉硃批著照所請兵部知道欽此○○河南學政臣邵松年跪奏爲通省歲試完竣並科試河北三府情形恭摺具陳仰祈聖鑒事竊臣於十八年十二月試畢省南各屬曾具摺恭報在案嗣於本年正月二十日出省按試陳州次歸德次鄭州分棚曁開封本棚至四月二十六日試畢計通省歲試一律完竣當以本年舉行恩科鄉試旋於五月初二日渡河而北科試彰衛懷三府兹於六月二十九日試畢回省文武各童均 
 
 

Page 14

 
 
取錄如額文風陳州則淮寗項城沈邱歸德則商邱睢州永城開封則祥符中牟汜水榮陽等縣爲優餘亦不乏清通可造之士武則各屬皆有可觀而陳州之太康開封之中牟新鄭弓力尤勝河北文風仍以彰德之安陽林縣衛輝之滑縣新鄉懷慶之河内濟源最勝餘與歲試時大略相同臣於正塲日仍嚴密稽查剔除弊竇各士子亦能恪守塲規發落時朂以購求實學並將讀書立品諸端擇其切要者各編刊十數條頒給諸生俾資觀感冀其有所趨嚮各知砥勵以仰副皇上培植人材之至意現屆鄉試臣擬初十後卽行入塲遵辦錄遺等事其河以南各府州科試須俟鄉試榜發後再行定日以次按臨再臣經過河南北各屬奉雨調匀夏雨霑足麥收甚好秋成可望豐稔堪以上尉宸懷所有河南通省歲試完竣並科試河北三府情形謹恭摺具陳伏乞皇上聖鑒謹奏奉硃批知道了欽此○○雲蹟總督臣王文韶跪奏爲蒙自關第一百二十八結期滿徵收稅銀及支銷提存各欵循例開單奏報恭摺仰祈聖鑒事竊案准户部奏明飭將徵收稅銀遵照奏定章程迅卽按結開單奏報扣足四結專案奏銷等因業將蒙自關自開辦日起至光緒十八年六月初七日第一百二十七結止徵收稅銀支銷欵目循例開單奏報在案兹據現署雲南臨安開廣道兼管關務陳燦將光緒十八年六月初八日起連閏至八月初十日止第一百二十八結期内徵收正稅分别四六成四成作爲京餉其六成洋稅項下除開支正半稅傾鎔折耗及關用經費外餘銀提一成五釐出使經費所收子口半稅全數歸入六成項下供支並將實徵船鈔各欵數目開具四柱清單詳請奏咨至蒙自開關以來並無洋商運貨出入所收稅鈔均係華商完納之欵合併聲明等情具詳前來臣覆核無異開列管收除在四柱繕具清單恭呈御覽並咨總理各國事務衙門曁南洋大臣户部户科查照外謹會同雲南巡撫臣譚鈞培恭摺具奏伏乞皇上聖鑒敕下該衙門查核施行謹奏奉硃批該衙門知道單併發欽此○○沈秉成片再兹准户部咨光緒九年正月初四日内閣奉上諭上年安徽各州縣被災地方業經分别蠲緩錢糟並賞給銀兩以資賑濟小民諒不至失所惟念今春青黄不接之時民力未免拮据加恩並將撍山太湖宿松望江恒寍歙縣婺源績溪禮門宣城寗國英山霍山等十三縣應徵本年上忙錢糧悉予豁免以紓民力等因欽此欽遵行司敬謹刊刻謄黄通經曉諭在案查濳山等十三縣同安慶等三衛應豁光緒九年上忙錢糧係在恭遇大婚禮成欽奉恩詔蠲免光緒九年以前民欠錢糧年分之内自應另造專册請豁以廣皇仁兹據布政使德壽會同江安糧道馬恩培具詳飭據各該縣衛將奉滿光緒九年上忙未完各欵錢糧查明實數造具豁免清册送由該管道府州盤查加具切結轉請覈辦所有該縣衛光緒九年上忙未完地丁正銀九萬九千二百七十八兩八錢一分耗銀八千六百八十四兩八錢九釐南米麥豆折正銀二千二百五十二兩六錢八分八厘耗銀一百二十八兩四錢五分六釐驛站正銀七千三百四十二兩二錢九分四厘耗銀七百三十兩四錢七分一厘各衛屯折正銀五百九十七兩四錢九分八釐耗銀五十九兩七錢五分壓徵蘆課正銀四千六百二兩二錢九分九厘耗銀四百六十兩二錢三分津貼銀八百七兩三錢四釐學院學租銀二百三十二兩八錢八分七厘牙稅正銀三兩二錢耗銀三錢二分存留俸工銀一萬三千三百九十六兩一錢二分八厘經支養廉扣成扣半地丁耗銀二千二百二十兩四錢四分二厘存留南米折正銀一十七兩三分四釐耗銀一兩七錢三厘漕項正銀一萬六千六百三兩四錢四厘耗銀一千五百七十三兩五錢九分鳳倉正銀五千一百八十五兩五分九厘耗銀五百一十八兩五錢五釐經支養廉漕項耗銀二十八兩一錢五分均經督同局員逐加盤覈册造各數尚屬相符較覈奏銷亦無歧異除將各該屬及該管道府州具送實欠在民並無揑冐影射亦無重造册串私徵情弊印結存案外理合造册附詳請奏前來臣覆核無異合無仰懇天恩敕部分别查照豁免除將清册咨部查核外謹會同兩江總督臣劉坤一漕運總督臣松椿附片具陳伏乞聖鑒訓示謹奏奉硃批着照所請户部知道欽此○○福潤片再歴城等八州縣夾河以内村莊於上年冬間一律遷徒完竣當經奴才奏報並聲明上游長清等處沿河村莊擬俟今春再行籌欵辦理在案本年入春後道員黄璣卽督同提調候補知縣楊建烈週履上游一帶詳細確查除荷澤濮州范縣陽穀壽張等處村莊離河較遠地勢亦高無庸議遷外所有長清平陰肥城東平東河五州縣及歴城蒲台續請遷徙各莊並齊東城内各貧户均應赶爲籌辦當卽遴派員紳分投設局購地蓋房給資遷徙一面籌集捐輸撥給應用半載以來該道員竭慮殫精妥爲安插又於新遷各莊購置義地上下游兩岸被水衝壞墳塚暴露棺骸並逐一爲之遷葬俾生者旣奠室廬死者亦安邱墓尤見該道慈祥周密現在新莊所蓋房屋有已完工者有至八九成者有投遞户册較遠甫經興辦者統計工程業已過半秋冬之間可期一律完竣據該道員黄璣會同賑撫局司道具詳前來除仍飭催赶辦外理合附片陳明伏乞聖鑒謹奏奉硃批知道了欽此○○奴才貴恒跪奏爲瀝陳奴才病情籲懇天恩俯准開缺調理事竊奴才前因感冐觸發肝虧舊病一時不能就痊陳請開缺仰荷隆施優渥寛予假期奴才赶緊醫治至六月底病勢始見輕减但能勉强從公何敢再行瀆請是以續懇賞假二十日至期勉力銷假原冀照常當差乃銷假之後精神仍不能支持據醫家云抱病過久必須靜心調攝非尅日所能復元伏思刑部尚書任大責重廂曰旗蒙古都統亦關緊要奴才再以病軀戀棧設有貽誤負疚滋深惟有籲懇天恩准予開去奴才所管刑部尚書廂白旗蒙古都統各缺俾得安心調理儻蒙聖主福庇得以早日痊愈卽當泥首宫門求賞差使萬不敢自躭安逸致負生成所有奴才因病懇請開缺緣由謹恭摺具奏伏乞皇上聖鑒謹奏奉旨已錄○○頭品頂戴山西巡撫臣張煦跪奏爲揀員請補要缺直隸州知州以重地方恭摺仰祈聖鑒事竊照代州直隸州知州駱宗周經臣於大計案内叅劾開缺奉部覆准並截缺報部在案所遺係衝繁難兼三要缺例應在外揀選題補該州管轄三縣政務殷繁且爲晉省北路衝途表率稽查在在均關緊要必須精明幹練之員方克勝任查定例題調要缺以候補人員酌量請補應先儘記名分發人員如實係人地不宜始准聲叙以各項候補人員請補等因臣督同藩臬兩司逐加遴選晉省候補直隸州知州班内雖有記名分發人員第於此缺人地不甚相宜未便遷就惟查有勞績候補直隸州知州劉鴻逵現年五十二歲直隸昌黎縣進士朝考三等光緒二年五月初六日引見奉旨以知縣卽用欽此簽掣陜西親老告近改掣山西是年十二月初八日到省辦賑出力奏保補缺後以直隸州知州補用七年題補孟縣知縣九月初七日到任照章應以是年七月初二日接到准補部文之日作爲候補直隸州知州到省日期十一年正月初二日聞訃丁憂回籍守制服滿起復十三年十月十五日回省十七年二月請咨赴部四月初十日由吏部帶領引見奉旨着照例用欽此四月十二日領照六月初三日到省係曾任實缺人員例不甄别該員年力正富任事實心以之請補代州直隸州知州人地實在相宜堪以勝任與例亦符據布政使胡聘之請奏前來合無仰懇天恩俯准以勞績候補直隸州知州劉鴻逵補授代州直隸州知州洵於地方有裨如蒙俞允該員係候補直隸州知州請補直隸州知州銜缺相當毋庸送部引見亦無叅罰案件所有揀員請補要缺直隸州知州緣由理合恭摺具陳伏乞皇上聖鑒謹奏奉硃批吏部議奏欽此○○張煦片再前准部咨令將歸綏道曁大朔二府所屬歴年經征本色糧石分年分欵題銷又籌備餉需摺内嚴核各項奏銷章程行令查明未完一分以上各員先行開單奏報各等因歴經遵辦在案兹查光緒十七年分經征前項糧石未完三分二厘以上之現署應州知州馬毓芝未完二分四厘以上之朔州知州姚啓瑞未完一分六厘之山陰縣知縣李光斗未完一分三厘之前署山陰縣知縣趙業南等四員據布政使胡聘之照章詳請具奏前來臣覆核無異除咨部查照並將應辦奏銷册籍飭司赶緊繕造另行恭疏題報外理合附片具陳伏乞聖鑒再此案司詳於十九年七月十六日到臣經臣於十九年七月二十三日具奏合併聲明謹奏奉硃批户部議奏欽此 
 
