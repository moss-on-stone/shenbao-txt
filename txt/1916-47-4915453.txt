# 1916 - 47 - 4915453

 

Page 1

 
 
   
 
 

Page 2

 
 
時評 
[徵實（冷）]  
　　余讀歐洲戰報一方苟傳大勝其徵實也必在彼方蓋彼方所謂小敗或暫退者則此方之所謂勝者實矣 
　　今中國西南之戰事其論戰報亦有徵實之一法雲南軍之戰報不可得而傅也然而雲南軍之勝否則可以政府之戰報徵實之雲南軍而勝政府戰報必不之錄也雲南而敗政府戰報决無不錄也是故政府戰報而不傳勝者雲南必未敗可知也雲南軍而未敗則政府軍之未勝又可知也 
　　然則欲知西南戰事之實情者知此意善讀之斯得間矣 
[命令]  
　　二月二十日政　堂奉策令漆英给予四等嘉禾章此令又令居益宏给予四等嘉禾章此令 
　　又令任命李寶楚爲四川川邊道道尹仍兼川邊財政分廳廳　　　　　 
長此令 
　　又令海軍部奏請任命甘聯璣爲海容軍艦艦長應准照此令又令陸軍部奏請將郭桂林石松如梁仲明均授陸軍步兵中校郭樹棠白金章崔維藩蔡景良均授爲陸軍步少校孫海峰授爲陸軍砲兵少校應照准此令 
　　又令陸軍部奏請將趙金湩授爲陸軍步兵中校應照准此令又令陸軍部奏請將史廷梅蔣榮梅均授爲陸軍步兵中校曾銓光華郅福均授爲陸軍步兵少校應准此令 
　　又令陸軍部奏請將吳棟樞授爲陸軍步兵中校應照准此令又令陸軍部奏請將徐得功授爲陸軍步兵少校應照准此令又令陸軍部奏請將夏文珍授爲陸軍步兵少校李維新李慶均授爲陸軍騎兵少校應照准此令 
　　又令陸軍奏請揀派副官員缺應准以梁作楝充任陸軍第三混成旅少校副官此令 
　　二月二十日政事堂奉申令文官高等懲戒委員會奏議决直隸巡按使朱家實奏劾束鹿縣知事孫榮疏脫監犯一案依照知事懲戒條例應受降等處分等語孫榮著准照所議降等以示懲儆此令 
　　又令文官高等懲戒委員會奏議决陜西巡按使呂調元奏劾前署鎭安縣知事汪錫瑞匿報民刑案件依照知事懲戒條例應受褫職並奪官處分等語汪錫瑞著准照所議褫職並停叙實官以示懲儆餘如所議辦理此令 
[專電]  
　　北京電外交團接重慶稅司電述兩軍巧日起劇戰未息 
　　重慶電川南一帶南北兩軍相持已不下一月之久雖其間有衝突然隔江而鬭並無劇烈之舉現探聞滇軍以六梯團約一萬二千人牽制叙州瀘縣兩重鎭俾北軍集注兵力不得分移他處以八梯團約一萬六千人力攻綦江大約茲星期起江津綦江一帶必加大吃緊而且此支南軍行動迅速專取攻勢有置之死地而生之槪若北軍不速謀集中兵力於該方面爲内線作戰誠恐難以制勝曹錕已於昨日抵渝暫爲休駐惟張敬堯前日自率二團由渝溯江而上專爲瀘城方面防務上之顧慮殊爲失策浪兵力以目下情况該處不甚吃緊恐仍欲折回綦江總之綦江地方將成爲兩軍前衛之衝突點而重慶必演成雙方之大戰地 
　　北京電駐京英法俄使昨訪日使密商良久大約係因滇黔軍事交换意見 
　　北京電政府因胡匪乘隙紛擾擬於綏遠歸化阿爾泰新疆靑海伊犂陜北晋邊各軍隊内抽調若干人編作西北衛戍軍分駐要隘又爲愼重近畿防務擬將模範團改編陸軍專司防務并將陸軍第十一第十二兩師改編羽林軍 
　　北京電京師軍警督察長馬龍標不日南下聞因駐某省客軍第五師係伊舊部特往宣慰 
　　北京電懲戒官吏守土條例業經擬定二十四條聞内容極嚴重　　北京電陸相定明日在政事堂公所舉行春叙 
　　北京電改訂吉長路約各委員定明日開議 
[譯電]  
　　北京電據華字報載稱政府擬在西南省築造輕便鐵路四條以運軍火糧食一由重慶取道江津以達瀘州一由成都取道資州以達瀘州一由重慶取道綦江以達貴陽一由叙府達雲南府 
　　湖南將軍報稱戴戡率兵攻入湘邊侵擾晃州芷江洪江各城請速派軍援救故鄂省之軍已在赴湘途中並有馬繼增所統第六師之兵四千名已抵辰州豫備開往洪江（二十日） 
　　北京電國權報載稱國民會議因西南有變暫緩開會現有某某數省解濟中央洋六十萬元以充征西兵費財政部昨匯洋十九萬元至漢以供軍用满洲某師之馬砲工兵二千五百人昨抵長沙擬赴洪江法英俄使星期六日往謁日使交換對於中國大局之意見而尤注重西南省鹽稅問題北京日報載稱俄使克魯班斯基擬於三月中旬回國（二十一日） 
[戰電]  
　　其一（英人路透電） 
　　巴黎電今日午後公報謂昨晚德兵　在亞土亞白蘭琪北面小攻殊易敗之今日晚間公報謂亞土瓦一四○小山西北德軍陣線之凸角爲法軍以地雷轟毁法砲隊轟撃愛恩河北面之敵步兵一縱隊並勞蘭之防禦工程因而起火一次且砲轟亞爾薩斯上部之德軍戰壕 
　　巴黎電今日下午公報謂前敵無事可報今晚公報謂德軍猛轟之後國在斯台斯特拉渡伊塞爾運河曾有數隊進抵法軍戰壕前即爲法軍撃散飛機一架擲炸彈數枚於登扣克無所損傷又有兩枚落於呂萊維爾田中香巴業·亞貫·末斯河·摩塞爾河·有猛烈之砲火及地雷戰事敵軍大受損失（二十日） 
　　彼得格勒電俄軍仍在追撃土軍使敵軍處於軍略困難地位土國第三十四團殘兵已在歐士魯姆東北被俘彼等因交通中斷猶不知砲台陷落故趨前援救不意適與俄軍相遇乃不得脫歐士魯姆西面就俘之聯隊乃爲向西伐斯遁走之砲台防兵總隊之一部分歐士魯姆西北現有土軍向里柴（特里比崇特東西 
 
 
 

Page 3

 
 
黑海之口岸）退走志在掩護黑海濱向特里比崇特退走以避俄軍右翼之土兵俄軍已佔據末虚其地在歐士魯姆南百英里爲行軍要路之交點俄軍旣得該地使戰於比蒂里斯與鐵格里斯之土軍不相策應土軍因無聚兵之根據已無重振之能力足證歐士魯姆之陷落絕關重要 
　　彼得格勒電今晚公報謂俄軍佔據末虚鎭及亞加拉鎭大礙土軍之陣地因南北土軍之交通因以阻斷土軍已無從聨合也（二十日） 
　　羅馬電今日意公報云咋晨意飛機一隊攻撃萊巴區鎭沿途爲敵砲壘與飛機所攻撃但飛機隊終逹其目的地從雲端飛下向該鎭擲下炸彈數十枚各機皆飛回惟有一機爲奥機六架所圍攻致墮於敵境（十九日） 
　　彼得格勒電今日公報謂俄軍佔據末虚與亞加拉二鎭追撃歐士魯姆敗軍之俄軍在歐士魯姆西北抄虜第三十四師團之殘兵獲砲十三尊又在歐士魯姆路附近虜一聨之殘兵俄軍强襲歐士魯姆時有一軍團獲砲二百四十尊（十九日） 
　　雅典電聨軍已佔據柯夫島北面之哇索納斯島（十九日） 
　　倫敦電海格將軍公報謂星期五日侵晨德軍兩次襲撃公末柯爾附近英軍戰壕俘去數人英軍死傷七人昨夜胡巨兩軍互轟甚烈今日英軍轟撃勒土克附近敵軍之扼要地點（十九日） 
　　倫敦電公報局云喀麥隆北境駐守摩拉之德兵今已投降喀麥隆全境肅淸殖民地大臣波拉勞氏已發電致聨軍司令賀其成功（十九日） 
　　倫敦電今日德飛機又攻撃英倫諾福克省之洛威斯託夫特及肯特省之華爾麥轟死三人傷一人公報云德國雙葉機兩架於今晨十點五十五分鐘時向洛威斯託夫特擲落炸彈十七枚歷五鐘之久旋即飛高不見餐館一處及住宅兩所被毁幸未傷人海軍飛機急起追之但無效果午前十一點二十分鐘時德水面飛機一架在肯特諾克燈塔附近拋下炸彈若干十一點二十七分鐘時又在華爾麥拋下炸彈六枚有炸彈兩枚轟毁屋頂第三枚墜於敎堂附近震破窗户時敎堂中人正在唱讚美詩也第四枚落於海岸撃死平民與水兵各一計死傷總數殞命者兩男子一小孩受傷者水兵英飛機兩架從杜佛飛至華爾麥追撃敵機但未能追及(二十日) 
　　倫敦電海格將軍報稱英軍飛機夜攻坎 
白萊之飛機停置所擲下炸彈多枚屋内曾發炸聲諸機安然飛回昨夜敵軍猛之後進攻塞爾勒西面英之戰壕完全失敗波桑桀東北有無關重要之哨營一座爲敵軍所佔（二十日） 
　　倫敦電英商船康里宮號（五一七三噸）於駛入摩姆巴薩港時擱於淺地他船往助未能拖之出險船客皆已登岸今日下午卸出貨物後當可駛起開其所處之地位尙不危險（十九日） 
　　愛爾西洛電丹麥東亞郵船班登號（三四○九噸）由曼谷開往丹京於一月十四日過蘇彝士河已爲德人拘獲（二十日） 
　　亞姆斯特丹電德公報登載紐約來電一則内稱德國已展緩以魚雷轟撃武裝商船之舉動至四月間爲止俾美國得以警告請發護照之美人云云德人自稱末知此事但衆言德人故作此説以欺美國耳（十九日） 
　　紐約電國務卿藍辛氏電諭駐土大使向土政府抗議突厥慘殺阿美尼亞人之暴行謂兇犯應從重懲辦苟再有此種暴行則美政府將以嚴厲之方法對待土國云（十九日）　　彼得格勒電尼古拉大公已赴歐士魯姆（二十日） 
　　哇太樺電澳洲首相休斯氏參與坎拿大内閣會議討論英帝國事件以他殖民地之首相而列席於内閣會議此爲坎拿大歴史中所罕有之事（十九日） 
　　其二（德人德文報專電） 
　　柏林電德軍大本營宣布公報如下 
十八日英軍復圖奪回伊泊爾東南失地受挫而退德軍在蘭斯西北及亞拉北面轟發地雷甚獲效果德兵夜攻亞爾倍爾北面公克維萊爾英軍陣地携回俘虜若干人機關槍一枝松末河南面之法軍復進攻一次即爲砲火所阻陣線他處不時有活動炮火佛蘭得斯有敵飛機夜攻德飛機亦携炸彈擲撃波泊蘭桀（西境戰况）敵飛機攻撃斯特魯米柴西南伐爾達河之胡達伐車站（東境戰况） 
　　十九日英軍在伊泊爾東南先以炮隊轟　繼乃進攻爲德軍所敗亞拉北面及東北面有地雷與炸彈戰事德軍佔據地雷陷穴一處愛恩河與末　河間之陣線時有重砲隊戰事或地雷戰事德軍轟發地雷一具毁公白萊高地法軍陣線 
　　　拉琪成東北有德兵一枝隊攻入敵軍陣地毁敵軍防禦工程及障礙物且俘敵兵數人獲炸彈砲兩尊而回德飛行家攻撃法比邊界亞比爾之飛行場及附近之火車站（西境戰况） 
二十日德軍奪獲伊爾爾北伊塞爾運河之英軍陣地三百五十邁當英軍夜以炸彈進攻圖復所失戰壕未獲效果被　者三十人魯斯南面有活動戰事敵軍進至德軍地雷陷穴一處之邊際德軍於亞爾倍爾北面希布台爾勒與敵夜戰獲勝俘英兵數人貝朗勒東面空中戰争時有英軍雙葉飛機一架上置關槍兩枝爲德軍撃落機中之人均死德飛行家以炸彈擲撃敵軍北陣線後之多處及呂萊維爾（西境戰况）俄軍在比里細亞河之薩維斯區附近進攻於兩陣線間爲德軍砲火撃退德軍飛行家攻撃洛哥斯慶及太拉波爾之火車站（東境戰况） 
[東方通信社電（日本人組織）]  
　　北京電爲援被雲南軍包圍中之綦江故由重慶之北軍派遣援兵五百名惟欲維持恐甚困難云 
　　前到重慶北軍之大部已急派往瀘州叙州方面是以該地現有之兵力僅有守備之兵五百無從再行增派援軍前赴綦江方面 
（二十一日） 
　　北京電長沙電云沅州及寳慶方面之形勢愈覺險惡雲貴軍已有進出沅江及資江二流域之勢是以北京政府急命聚集大軍於該方面（二十一日） 
　　北京電北京四國公使於前日會同協議鹽稅餘欵可否貸與中國政府之件推想如應中國政府之要求此欵必爲挪作軍事費用云（二十一日） 
　　北京電都中傳聞在内江之馮玉祥曾電陜西將軍陸建章極力運動回任陜西以避四川之難局現彼所率殘兵不過一千人云 
（二十一日） 
　　濟南電山東大吏爲防各地土匪蜂起現特組織各鄕鎭保衛圑以充各自保衛治安之任已通飭各縣知事矣（二十一日） 
　　濟南電前山東實業司長潘復所發起之山東南運河治水大工事後因經費困難爲之頓挫近由濟寗州招聘美國資本團代表者及其技師前往實地踏勘或云有向美國借欵關係云（二十一日） 
　　東京電日本帝國議會定於二十九日行閉院式（二十一日） 
　　東京電國民外交同盟會宣言云對中國之動亂我政府過信袁總統無誠意之言動此際正行國民外交之時機定於二十七日　大會實行鞭撻政府（二十一日） 
要聞一 
[斐律濱獨立問題之研究]  
　　字林報一月二十九日瑪尼拉通訊云華盛頓參議院之討論關於斐律濱將來之瓊思議案也實予瑪尼拉諸島以鉅大之激刺緣此案苟成法律則斐律濱將於美國立法兩院通過辦法後兩年内成獨立國矣上星期消息傳來謂參　員克拉克氏建議修正案美國應於瓊思議案成法律後兩年内以獨立權給予斐律濱斐人初視此說爲揶揄之言伹上星期聞威爾遜總統竟與參議院領袖及内閣大員會議　次其結果已决定略增訂克拉克氏之修正案而採用之矣其增訂辦法之主要者即總統有權而列强要求擔保斐律濱新共和國中立之質言苟此謀不成則美國將獨自保障斐律濱之主權是也在居住斐律濱羣鳥知其地方人民之情形者觀之竊謂立法之不仁者莫過於此蓋斐律濱之獨立今非其時雖遲一二世猶恐不能斐人固自知之乃獨立問題居然發生苟兩院同意則斐律濱未享獨立之福而於短小時間内將受財政上之大恐慌矣設令修正案竟經兩院通過則美國在斐律濱之海陸軍與夫行政機關警務人員悉須於兩年内脫離羣島而去今試小斐島海陸軍經費一項而言常年約需斐幣五千萬枚一旦美國裁去此宗鉅欵則其影響於斐島者將奚若此不待智者而始知之者也此外又有義勇兵五千其維持經費亦出自美國若使新共和國支絀可憐之國庫擔任維持之責則義隊之能否久存又屬疑問此間商業中人不以政治權利爲務者咸謂獨立一舉須先有若干年審愼之籌備及國家財政上之撙節而後始有成效可言若依據瓊思議案之原有計畫先謀自治行之數年然後再言獨立庶可不致失之過驟若僅限以二年則雖有聰明傑出之士亦不能有成推究其極終必商業凋敝財政紊亂馴至全島社會呈騒亂之氣象而已修正案中擔保中立一層尤屬可議夫比利時與盧森堡非各國擔保中立者乎乃一九一四年比盧兩小國之中立悉被破壞無遺殷鑒不遠奈何參政院猶以擔保中立之條約爲可恃耶斐律濱距歐陸數千英里斐島之存亡與歐洲列强風馬牛不相及也歐洲列强所求於斐島者僅在通商若斐島爲何人之物揚何國之旗則非歐洲列强所欲過問者也他日大戰告畢歐洲列强又安肯爲太平洋一簇羣島與自已無利益關係　負擔保其中立之責任而冒或致牽入另一戰局之危險耶此乃事理明白顚撲不破之理論故推論其結局將來爲斐島保護主槿者僅一美國而已使美旗飛揚於斐島之上也則斐島自無被人呑併之禍倘若美旗一落則斐島之氣象即將全變今美國所謂保護斐島安寗者果安在乎保護之道武力而外無他術使美國果欲以武力保護斐島也則終有一日必須遺五十萬精兵護之以大艦隊而至斐島以抗外人之侵略假令果遇事變之日而美國又有準備之兵力然美國人民亦肯慷慨爲非我族類之島人犧牲其黃金赤血否歟則非吾人所敢斷言也此問題錯綜複雜非費彌月功夫研究史籍旁及種種緣由無以明其究竟伹以上所言者雖著語無多已足見修正案實行後時事變化之梗槪矣此修正案目下雖將通過於參政院然尚須送交衆議院爲最後之判决未知衆議院亦以爲然否（下略） 
[揚子江上游戰事之别報]  
　　二月十九日英文京報云揚子江上游之戰事今仍撲朔迷離莫測眞相叙府之命運久無消息兩星期前政府聞叙府北面之滇軍已被截斷陷於圍中官軍又三面圍攻叙府故深信叙府之下直指顧間事未幾瀘州附近戰事忽熾衆之目光咸注於此而叙府攻守之情狀恝焉若忘日人方面之消息則謂官兵敗於叙府之北隆昌雅州資州相繼失陷隆昌現局較爲明瞭各帝　報載有半官消息徵實其陷落一面又稱已爲官軍克復隆昌緃無恙然雅州資州陷落後未聞克後消息則此二城殆必仍在滇軍之手矣自流井之戰情傳說紛紜莫衷一是外間多謂滇軍刻正圍攻該地而官場則力辯其妄總之以上諸地消息久盧種種猜測不盡無因蓋圍攻叙府之官軍斷無玩愒時日不事進取之理官軍果有捷報政府斷無秘而不宣之理由此觀之今於叙府現局加以解释當亦爲讀者所樂聞也前據半官消息聲稱距叙州西約三十英里之屏山已爲南趨楊子江之官軍佔領北軍現由自流井方面直搗叙府而瀘州北軍亦由東面攻之是則三面進逼叙府之兵距城僅約三十里矣帝制報復詳紀其事謂滇軍已棄城外之高地退避城中惟餘楊子江爲其退路故退時必賴舟楫之助今江中各船悉被拘留泊於南岸滇軍顯有逃志云云此後遂查無所聞使官報而果翔實也則叙府不啻已在北軍掌握中矣北軍曾否奮力以奪此掌中物乎設因巨砲轟城不能奏功亦嘗於屏山渡江抄攻敵軍之側或使圍城之軍得以首尾相接否乎抑或於渡江之際遇有勁敵以致不能佔據叙府如豫料之易乎今可决者永寗道所轄在揚子江南面之地除瀘州對面一部分外均仍在滇軍之手而　叙府爲凸點焉自叙府境外直至隆昌誰實主之則仍爲一疑團也瀘州現局就政界所言觀之暸如指掌順失陷之謠終未止息北京官報屢載官軍獲勝消息　滇軍已被逼渡江向納溪而逃納溪者劉存厚部下軍隊所駐地也此項消息若經審愼研究則　兩軍初戰之地乃在城東繼在揚子江南岸官軍所稱之勝仗　在十英里以内且就戰報中所述情形推測之似戰事之性質僅屬斥　兵之交綏或小衝突耳滇軍與戰者至多不過千人有時僅數百人據官報所云滇軍於此數役大受損失官兵死傷者不過數人而滇軍死者輒數百人且每戰必棄砲一二尊及子彈等物至如積屍蔽野棄鎗遍地諸名詞官報中屢見不鮮此蓋抄襲陳文無足爲異所可異者吾人迄未聞劉存厚部下之軍曾戰於該地也（未完） 
[湖南快信]  
　　湖南來信云近日外間所傳之湘中軍事消息頗不明暸聞數日前黔軍在思州時（湘黔邊境）即與湘之官兵開仗一次官兵失敗而衡州黨人又於昨日刦軍餉獨立殺排長一人傷副官二人此事已經徵實 
[南京快信]  
　　聞中央派馬龍標帮辦徐州軍務張勳以定武軍總司令兼徐州　守使張文生甚稱得力無派帮辦之必要有去電拒絕說 
　　昨由徐州來者云阮忠樞尙未到徐 
　　馮將軍有期滿續假說 
　　馮將軍病假後實係委參謀長師雲景暫代咨齊使文略云本上將軍現因舊疾失調觸寒驟發經電奏奉論令准給假半月安心調理所有署中日行公事飭委師參謀長代拆代行遇有重要事得仍由本上將軍督飭承辦人員隨時妥愼辦理 
　　馮將軍擬派江寗王鎭守使晋京參與國防會議 
　　禁衛軍司令兼要塞　司令王廷楨現在該軍稽查團挑選團員四十名派往淞澄寗鎭四路要塞各砲台充任陸軍偵探隊 
　　統率處電飭查禁王莽題名之小說　 
編輯餘談 
[講與悔] （默） 
　　吾聞戰國策士之言曰講亦悔不講亦悔與其講而悔無　不講而悔 
今中央要人亦曰以取消帝制而講吾必悔矣不取消而用　　兵又無把握他日又將悔矣其悔亦　也 
　　然則將講而悔耶　　策士之主張不講　悔耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰事之各方近訊]  
　　根究川中軍報之諱飾統率辦事處於近數日來接到川中軍電或有先後矛盾之處或有含混不明之處該處頗滋疑義特於日昨發出陳二安將軍密電一道有緊要質問之件大致爲川軍北軍之近狀確情與川藏川滇各邊之戰事確狀等事聞均須尅日詳細電覆勿得稍有隱諱敷衍之處以憑核查十七日下午四時餘公府中爲重慶現局問題特開一緊急秘密大會議時間甚長直議至黃昏始散聞是日將諱飾軍報之懲罰令决定共計三條當將該令拍致曹錕及川省將軍陳宦查照並有指示極重要之機宜現時重慶是否爲滇軍佔據尙在令人 
恍惚中政界日來連到新華宮内訪訽然終不得確 
實消息又聞此次川省西南方面連日均有戰事所有瀘州西南各鹽場皆在戰線之内以故鹽產上大受影響而鹽稅收入亦驟然減色鹽 
務署龔署長以鹽稅已作借欵抵押今忽減收殊 
有關係昨日已開會討論一切 
　　限期規復失地之困難日前京中某機關得重慶無線電稱北軍與滇軍現正在重慶對面之綦江地方接戰等語已略紀前報茲聞滇軍一隊係蔡鍔所統於本月初已佔領綦江該滇軍似得貴州之助故現與北軍接戰者實爲蔡鍔親統之兵北軍則爲第七師之一部傳聞自貴州於一月下旬宣布獨立以後第七師之先鋒隊即奉命渡河攻取綦江昨（十七）中央軍事當局接得綦江方面防軍劉旅長於十四日夜間拍發之急電略謂滇軍分東西南三面 
以數倍之衆進攻急盼援師云云此電隔兩日方始達到中央當即電知前敵總司令星夜往援因之政府於近數日來連有密電指示密要軍機於曹將軍並責令限期規復叙州瀘州綦江各處要區等問題聞曹將軍日昨已有長電覆報略謂所有連次密電指示之各密要機宜已遵照轉飭前敵分别布置並言此次入川各軍皆素係忠勇可靠斷不至有游疑觀望之舉請紓厪慮等情又限期規復各要區一節查軍機轉瞬萬變且地理軍勢上種種困難之處頗多尙難有預定之期限云云是川省戰局之大勢前敵將領固一時尙無何等得手之把握也並聞外交部於丹之十八日對於駐京各國公使館發出通告略謂刻因貴州四川湖南諸省境内已認爲交戰地域嗣後凡有向該地方游歷之外人一槪不發給護照若有隨意前往該地方者蒙有危害中國政府不負責任云云 
　　湘西各地待援之急切公府消息近數日間臨時軍務處所接湘桂兩省之電報較他處獨多晝夜不停往來　其原因大抵係李烈鈞統率護國第三軍已行抵桂境該省忠於政府一派之軍人紛紛向政府告急而湖南一方 
面則因常德辰沅等處皆迫於危險之域故亦 
時時與中央電商各軍事計畫聞貴州軍初入湘邊時不過一旅近日當地苗人之新加入者頗夥數已將及萬人之多因之縱横各縣得地甚多惟官場方面少有發表者茲見某京報載官 
場消息略云本月初句黔軍進攻湖南芷江該處 
原有防營無多且分兵兼顧麻晃各路守城不及一 
營該黔軍即糾合土匪集成大股由黔陽一路突襲縣城 
並邀截後路芷兵出城迎撃相持七八晝夜因後 
路被斷三面受敵又因藥彈糧秣無從接濟於十四日移守麻陽江市設防扼拒以待大軍齊合進剿云云然則湘西官軍之不利官場亦已無 
從爲之隱飾矣至於政府對於湘省援軍之布置則聞第八師師長李長泰所率之第八師步兵第十五旅及砲兵一團皆已到宜昌又前先行南下之第三十二三十三兩團步兵及騎兵一團輜重一營現時駐於漢口近日將會同第六師進攻在湖南西南地方之貴州革軍云 
　　南軍進規長江之防範政府現爲防範滇黔軍進規長江起見曾調發海琛等軍艦分巡游弋各要隘嚴行防守以遏其勢茲聞十七日張渤齋氏奉諭飭將海軍事上應有佈置之手續加急併進籌備勿庸專注重於陸路云云海軍部劉冠雄總長外間亦傳其又將出京巡視江防並有兼領某省將軍各節惟因尙有未竟議之政事須在下星期内出京先行赴卾由鄂入川巡視長江上游各要隘布置籌防各事畢再赴上海及湖南等省最後方至預擬兼領將軍之省垣並聞前擬特設四川江防巡閱使一節雖經提出討論然尙未議决茲據公府某要人云政府對於添設江防巡閱使雖極欲早日實行惟内中尙有困難問題一係權限之劃定一係經費之籌措大約明後日仍須提出再議以便解决實施聞有該使希望者厥有三人一爲李鼎新一爲胡景伊一爲李凖將不知鹿死誰手也 
　　蘇魯兩省軍防之關係陸軍部田中玉次長日前奉密命赴南京與馮華甫將軍會商要政業於十七日事畢返京十八日上午曾遞密呈一件當蒙留覽旋奉諭在居仁堂謁見蒙埀詢委辦事宜經四十分鐘之久據聞所委辦之内容除爲會商南省防務及酌撥蘇省陸軍會師伐滇等政外另有極重要之政事一件内容甚密聞亦已議商妥協又聞山東泰武將軍靳雲鵬近奉中央政府命令飭諭駐紥濰縣之第五師師長張樹元速派一旅軍隊駐紥濟南張師長接得此令當即招募新兵並拔　舊卒編成一旅新舊軍士約有四千名業已派往濟南駐紥至於該軍隊調動之原因據報云濰縣至烟台方面有不穩之朕兆故該處之軍隊由前日已接續向該方面急行第五師亦向濰縣出發又萊兗兩州土匪蜂起共勢甚爲猖獗近有多數革命黨潛入其中大有被其運動形跡云云是此次調濟之軍隊又爲防黨政策之一斑亦未可知也 
[字林報之南方戰事彙聞]  
　　宜萬之行軍困難字林報二月十日宜昌通訊云 
軍隊陸續過境者人數尙衆泰半乘舟而進騎隊則遵陸路而往萬縣記者近從施南回宜昌路遇騎兵頗多由宜昌至施南之道路崎嶇難行有數處高出海平線四千餘尺者山壁峻峭路工惡劣天公又不作美雨雪載途未築之路泥深没脛已築之路滑足易躓征夫至此眞有蜀道難於上天之嘆戰馬行抵宜昌時已疲憊不堪多有不勝山行之苦者恐馳驅山徑十三日抵施南後已成不可用之駑馬矣官場徵發苦力數百人爲水陸兩路兵士執役但陸地之苦力多係沿途村中招來者兵士每至一村輒責村長供給一切北兵形式尙佳途中亦能約束其行爲僱用苦力購買物品尙無一文不付之情事但馬匹機關槍軍火等過山越嶺輸運極緩由宜至萬至少須一月之久即使行抵萬縣然距戰地尙遠兵士將不勝跋涉之勞矣 
　　嘉定之迎接滇軍字林報一月二十五日四川嘉定府通訊云吾輩今處於革命潮流之中滇黔反對帝制縱兵入川三日前滇軍佔領叙府刻正取道自流井而至嘉定川軍敗退滇軍追逐其後目下敗兵距嘉定僅一日路程但城中尙安吾輩極望逃軍向北直行以免在此交綏商會今已派人出城迎接滇軍願開城以迎不願拒敵也商人所懼者不爲滇軍而爲盜匪聞犍爲以下有盜千人此間下游盜風亦甚熾蓋官吏脫逃盜匪遂肆無忌憚矣 
　　閩省之觀望心理字林報二月七日興化府通訊云此間明白事理之士晤談時輒以國體爲言伹表面上未有非常事變之象民國二三年之間罌粟之變此間大受蹂躪盜匪乘機掠搶肆虐民間其痛苦可謂甚矣然較諸今日　徵員之敲索則民間尙視昔時盜賊橫行之日爲安樂時代也悲夫盜匪如梳官吏如篦已成今日之通行語矣民國三年地方雖患盜然至年底猶可借債過年利率亦不昂貴至去年陰曆十二月則雖以倍於尋常之利率亦告貸無門市間流通之現資爲數寥寥吾人於此已可知華人之小康者其所有之金銀多爲官吏吸去矣國人處於如是重負之下方呻吟之不暇其不熱心於共和或帝制也固無怪其然彼等以爲今日時局之壞已至極點無以復加苟有改革總可較此爲强故對於反抗政府者默表同情焉但民間已飽嘗亂禍之滋味只求平安不問他事有識者告記者以閩省當不致加入革命惟作壁上觀耳迨結果將出現時則所謂民國或帝國敢死之士者將趨下觀望臺而附入勝利一方面矣閩省洋貨奇貴煤油尤甚一月之内漲高百分之六十幸收成尙佳雨暘時若糧食之價尙不過昂云 
[條陳華僑三辦法之議覆]  
　　前此星加坡領事胡惟賢曾條陳對付華僑辦法於政府日昨敎育内務農商三部會同議覆擬實行其策茲探錄其核覆原文之大致如下該領事條陳係以開黨禁勵實業獎興學三者爲目前切要之圖其第一欵請除黨禁内務部查附亂自首特赦令對於前此黨人苟悔過自首無不立沛寛典予以自新在僑衆遠隔重洋或因逖聽而滋誤會其情本屬可原茲議各埠華僑凡非甘心附亂而因嫌疑牽入有案者即由該管領事查明册報外交部轉請除名槪予寛免至熱心公益之僑商前已歷經請獎有案以後如有深明大義力謀公益之人自可由各該領事擇尤詳部從優給獎蓋　其既往之嫌則咸思自　　其好義之舉則樂與圖功此籌議開除黨禁之辦法也其第二欵請勵實業農商部查吾國農工商礦無一不待振興如殷商相率來歸經營實業凡政府力所爲之事自無不竭誠提倡以資興起而廣招徠上年吉隆坡僑商陸秋泰回國調查經部咨行粤省妥爲保護回國華僑條例福建巡按使於上年四月間擬具辦法五條咨陳備案僑商均尙樂從其廣東所訂辦法七條前據緬甸中華商會以苛擾難遵等情稟蒙交部經部呈請咨行刪改自可毋庸另訂惟僑商久居異國於内地實業情形容有未諳該總領事所稱先由農商部開明地址指定事業估計資本招商承辦等語所陳尤爲扼要應即由部隨時規畫設法招徠或并明定章程多方鼓舞俾資觀感而孚羣望此籌議獎勵實業之辦法也其第三欵請獎興學敎育部查僑民僻居海外經營敎育事業每以缺乏敎員不諳學章時形困難上年敎育部曾因各該埠請派敎員先後酌選妥員往司訓迪以資模範凡遇捐資興學各案均經照章分别給奬以後如確有辦理合法成績卓著之學校經該埠領事詳報或由部考查所及應即隨時予以獎勵其僑生回國就學辦法敎育部曾於三年二月訂定僑民回國就學規程七條公布在案所有考驗選送各節均經規定自可查照辦理至送入清華學校肆業一節現經 
敎育部咨由外交部轉飭該校設法籌定華僑名額俟接覆後當再咨行飭遵務使遐方學子咸備進學之階梯而無向隅之觖望此籌議獎勵僑學之辦法也 
[張貞午到任後之肅政廳]  
　　肅政廳張貞午都肅政史定十九日午刻在廳署召集全體肅政史特開會議此爲張都肅政史到任後第一次會議預議之件聞爲日前特交密諭飭查某兩省之要政酌派專員先行審核辦法定期親往調查張氏另有密封之條陳一件　亦定於是日提出討論並分商各員簽署會銜以便定期入陳 
　　肅政廳成立以來各肅政史克　厥職者固多而迄無表見及言事失當者亦有之當局曾諭陸 
國務卿留心考查擬將迄無表見及言事失當者酌加更動聞陸國務卿已查有四五人於日昨密呈將令自行辭職或逕予免職 
　　夏壽康肅政旋鄂日久各報有傳其已辭職者有謂絶未辭職者茲聞夏氏返鄂時並未請假自然更無辭職之事伹行時曾語莊藴寬氏謂某當以君之進退爲進退從此一去無音信者幾兩月矣肅政廳雖曾去電催促亦未得確實答覆茲者新都肅政廳蒞任又已去電詢問未知夏氏將踐其前言否 
[卾省之軍事譚]  
　　滇黔軍隊侵入川湘佔地日廣戰線綿亘甚長所有川湘各處洋商敎士人等懼戰禍之波及多携眷屬出境避難皆以湖北爲棲止之所以故宜昌沙市漢口武昌各地連日到有外人不少現王將軍段巡按已通飭所屬文武地方官妥爲保護 
　　北方諸軍開往川湘各地者至今由鄂轉輪尙未完畢聞二三六八各師之續備兵亦經召集現因川湘行軍山路崎嶇革履難行故續往各兵皆着蔴鞋草履較前另著一種氣派 
　　此間軍人述在川北軍迭次失利原因由於前此開往各軍以運輸困難未携大砲故刻已趕速輸運大砲前往 
　　聞中央派來之第八師續備軍砲隊機關槍隊於日前乘楚材巡艦上駛本省亦派有近畿七圑一營步隊乘日清公司之武陵輪船開往長沙以固三湘防務 
　　滇事發生後當道注意上游江防疊派淺水軍艦及魚雷艇常川游弋巡查江面上至宜岳下至潯陽極爲嚴密茲調查鄂江各艦原有江亨楚觀兩艦及湖鷹魚雷艇現又派來張字魚雷及辰字魚雷各一號楚材巡艦日前運兵赴宜亦於日昨回鄂寄椗鮎魚套故其軍艦巡艦九艘 
　　停泊鄂江海軍各艦前曾宣布戒嚴令夜間不准各種船隻駛近兵艦停泊處所違則槍擊格殺勿論聞日前有建威軍艦大副於夜間乘水划回艦因未知 
口號誤遭轟擊乃前日江亨軍艦（停泊於武昌鮎魚套）又於夜間查見一划船中載二人向該艦進發不聽阻止復開鎗將船中人及舟子一併擊斃船亦擊沉究不知其爲何人也 
　　辛亥以後鄂省退伍兵不下十萬餘人賦閑鄕里毫無所事前辦清鄕曾編列軍籍茲聞川湘戰起咸望政府收用乃當道置之不顧致潛往川湘投入革軍者不少現已爲當道所聞除飭各縣知事調查退伍軍人最近住址職業加意偵察其行動外並於川湘各交界要隘派遣軍警稽查行旅如有結伴同行之壯丁即行截留不准出境如敢抗違以匪論罪 
　　段巡按於十六日在署召集全省行政財政司法各官如財政政務高等審檢各廳長警務處廳長江漢道尹關監督官錢局督辦及本署三科僉事等大開會議討論協籌征滇軍費問題良久各關係財政人員退去復提出考覈上年全省文官成績優劣以憑彙案奏請獎懲一事聞段巡按諭令司法官由高等廳徵收官由財政廳警察官由警務處及水警廳各長官切實查明加具考語呈核至各知事及附屬各行政機關薦任以上官員則由政務廳及三道尹負責其前因政績卓著徵收得力已經請獎人員此次概不列入 
[龍覲光之行蹤]  
　　廣東報昨日發表龍覲光之行程稱雲南查辦使龍覲光抵　後先將進攻查辦事宜與陸將軍熟商辦理當於本月六號先遣第一隊先鋒黄恩錫率帶四營由龍州百色出發第二隊李文富亦於八號起行會同各路軍官節節前進至龍查辦使現仍駐節南寗耀武將軍行署以便居中調度云云未知龍將如何調度國人可徐觀之也 
[廣東通信]  
　　東北江之吃緊粤當道咋據稽查公所報告稱有東莞橋頭附近之方子端憑黨人葉洪介紹至香港機關謁見黨首鄧鏗胡毅生朱執信委任爲東江僞總司令號召綠林約期起事軍情緊急請爲嚴防云云軍巡兩署據報即飛檄東莞惠陽各營縣一體嚴防密緝 
　　龍將軍昨以北江一帶地方頗不安靜亟應派選幹員率師游擊特委任本行署一等委員龔得勝率帶親軍四隊專辦英德清遠從化及北江一帶游擊事宜飭即星夜出巡惟據港報所譯載之德臣西報消息則云昨日下午省城火車到港有搭客言革黨與濟軍大戰於北江地方聞革黨誘官軍約一千名入山谷中然後以機關砲夾攻之擊斃官軍甚多云云是說確否未敢必也 
　　淸遠縣之危險巡按使頃接淸遠趙知事電稱自黨首梁耀宗在三坑肇事以還無日不有捲土重來之耗蓋以縣屬爲北江門户省會屏藩進可以窺三水退可以擾英德琶江源潭一帶航路交通尤爲彼黨垂涎近據偵報花縣三水四會之交黨徒匿跡密謀起事而屢探迄無朕兆不謂黨人竟舍舟而陸由河入山詭謀奸計洵不可測昨報討袁共和軍北路一支隊長賴鳳率黨謀撲縣城當即督會軍警迎擊在濱江地方當生擒獲共和軍大元師陳炯明檄文一束六言通告一束已供開機關黨夥甚多查清遠縣防務甚緊兵力單薄恐有疏虞所獲賴鳳一名乞免解省請予就地鎗决云云觀此則知黨人謀佔淸遠之志甚堅决不因失一黨人而遂阻止其進取之心故地方恐尙未能安靜 
也 
　　石湖鄕之防範石湖鄕一役後龍將軍以太和市一帶各村地勢險要殷爲黨人佔踞負　固守足以抗拒官軍自非設法嚴防不足以絶後患現將善後辦法籌議擬將各村原建掩謢各土垣不准 
 
 
 

Page 7

 
 
　　開設砲眼村前建築砲壘及避世樓等一律拆卸并於鴉湖米田至太和市各要隘地勢較高之處擇要建築砲碉三座酌撥兵士駐守俾資控制至由石湖至兵工廠來路兩條已由當道於沿途加派重兵守衛矣 
[戰事緊急中之重慶紅會]  
　　自雲南軍侵入川境以來戰事之風雲日緊論者逆料重慶附近將有大戰故商民心懷惴惴近有熱心之慈善家以將來戰事日亟則醫傷救亡等責任皆關重要於是遂發起重慶紅十字分會昨日由會長李湛陽假座臨江門魏宅開茶話會商議一切進行辦法一時中外人士男女會員到者甚多是日雖有風雨亦弗阻止可謂急好義矣搖鈴開會後先由會長報告經過情形並徵求各項方法次由會員唐潔列述各國締盟設立紅十字會及中國加入歷史之大略最後述成都分會來渝以桑梓關係聯合改組各情形詞旨懇切滿座爲之感動次由會員魏國平演說假地開會力求進行之意西人滿理氏亦出席演說謂渝埠各界及我輩外人均應以保全救濟全埠之人民爲天職亟從速成立會員廖焕亭代表寛任醫院斐醫士謂有傷病事件仍當竭力相助法國醫院王代表贊助稅務司夫人葛氏願盡敎練看護人員之義務鎭守使派陸軍醫院長楊及李旅長所派熊副官相繼演說均表歡迎謂尤賴各界匡所不逮中西德育社代表鄧起立請求會長力促各部事務之發展衆皆贊成遂將改組内部各事議定始閉會是日經衆議定者除名譽總理應推該地方軍事長官及地方長官外並設理事長副理事長秘書會計庶務等職以執行會務更設四部（一）議事部以會議監察爲其權責（二）醫務部分醫藥及救護兩項醫藥應以寛任醫院及各中外醫士組織之救護則以培養救護人材爲急務平時暫組救護消防隊戰時之救護隊亦同時設所傳習（三）交際部（四）編輯部公　魏國平爲理事長何蘭女士爲副理事長其餘各部均多中外知名之慈善家會所辦事處仍假魏宅大會則擬假商會爲會場 
地方通信 
[蘇州]  
　　再誌偵緝隊捕獲盜犯蘇鄕邱家橋童冠卿與金指南（即陳立章）家被盜搶刧一案業已破獲贓盜曾誌昨報茲悉警察廳偵探隊潘隊長所獲之白木雙喜牽馬和尙臘小狗吴春林（咋載爲謝春林）外尙有潘阿大（係事主家雇工）一名均已解隊審訊據雙喜等供出由某某爲首糾合同夥九人由潘阿大指引搶刧事後分贓等語嗣即併解縣署訊辦聞内有吳春林一名係良家子弟此次誤入匪類貪利分贓前日事主到廳時誤認吴爲在場之人迨後已經證明動手綑縛事主者係屬外路口音之人云並聞有項祥官一名亦係案内夥犯經偵探赴滬緝獲俟解到蘇即當併案訊辦 
　　水陸警會同防範無鍚南機等處發現黨案後外間謠傳爲黨人已竄入太湖等處　關第一警察分所長林元鎭以黨人如果竄入太湖則金墅鄉地當衝要不得不先　預防特於十六七八等日密派警士四出偵察並親往該處會商水警徐巡官及駐所禹巡官等澈夜輪巡辦法　水警第三專署長仉君所派師船六艘亦開駛到鎭遂約定分别巡防 
[松江]  
　　查核善堂控案之近狀育嬰堂控案松江縣李知事奉到道札後以郡紳耿伯齊君鄕望最高敦請出而調查耿紳以鄕里公事責無可諉惟該堂二十餘年賬據山積逐細稽閱精力不給爰舉李仁栽楊蓉曦張琢人三君請縣長分送照會襄同辦理正月初九日李知事率縣署第一科科長劉挨一第四科科長莊仲清會耿紳曁李楊張三君逕往育嬰堂與堂董接洽開始調查耿從是日起自朝至暮吊集錢總租簿詳細查對大約此事非旬日所能了也 
　　槍决後崗鎭刧案盜犯後崗姚姓家去冬被盜當場捕獲戴阿根一名解經縣署訊實詳請軍巡兩省長照治盜新章准處死刑昨接批回今日黎明時即經李知事召集衛隊由獄提出戴盜驗明正身綁赴左營校場鎗斃 
　　洙涇鎭大火紀聞洙涇鎭爲金山縣駐治之所房屋鱗比市　繁盛十七夜　客汩舟該鎭夜間一句鐘時睡夢正酣忽爲警鑼警　　　聲自一次以以至四次連綿不絶人語喧嘩五鐘始漸寂客乃駛舟歸松約計歷時之久被火各户之損失當不小也 
[無鍚]  
　　新知事接篆新任無鍚縣知事王用先日前來鍚於十六日到署接印視事縣署僚佐如原任第一科長蔣青嶔助理員周某第三科長錢孫卿佐理員沈西園均請辭職經新知事委陳葆沅爲第一科長袁杰爲第一科助理員其第三科錢沈兩人雖由新任再三慰留然去志已决預備交卸王知事以丁任僚佐均有退意已電調舊屬到鍚襄助矣 
[揚州]  
　　禀請豁免酒捐江邑瀕江瓜洲鎭前經縣知事署委任司員劉牧齋前往該處征收酒捐各户以捐稅重疊商民困苦不堪擔負昨由該鎭酒館公舉代表石某至縣署禀請免收酒稅未知能否照准也 
　　塾師尙未考試江都縣公署前接巡按使署轉奉部飭考試塾師當即由該署第三科主任商同縣視學員李伯樵擬定考試辦法示期招考在案刻因該主任　君請假回籍尙未來揚故此種手續猶未舉行 
　　師範建設操場省立第五師範學校於建築校舍一項分年籌備刻擬先建設一廣大操場現已招工人從事開　矣 
[南京]  
　　取締塾師改業江寗吳知事奉齊巡按使飭考試蒙學塾師一節已誌前報茲聞應考者除附生及學校畢業之敎員并由紳商聘請之一般塾師免考外所有不合格之塾師逹三百餘人咋經吴知事令其另謀生計免誤青年子弟其合格者頃已分别給予憑單矣 
　　七屬附徴畝捐中央各項政費支絀屢催各省解濟現胡財廳長規定寗鎭揚通淮徐海七屬大糧民田附徴献捐二分分上下兩忙帶收年約收銀五十萬圓作爲解部專欵如各縣内有已收河工捐者准暫扣抵俟工捐停止後仍一律加收已飭各該　進照矣 
[江西]  
　　第三混成旅實行編練贛省陸軍第三混成旅正式成立黃旅長振魁因所統之兵概係新徴亟宜嚴加操練日昨命所部兵士每日除清潔檢查一次外並於辰午申三時操練三次且每日上午授以軍事學識下午鐘至八鐘爲自習時間由各連連長講演愛國大義各弁目亦於暇時敎授兵士軍歌以壯其氣刻李郝兩圑長業已依令列表發交各營連照表實行矣 
[安慶]  
　　茶業試驗場組織就緖前次農商　特派專員陸某至皖組織茶業試驗場現經該員勘定祁門縣南鄕平里地方爲試驗場所該地面積一百二十七畝土質與種茶相宜已租地劃區徴集各省茶種分别試種并修整舊有茶樹收製各種肥料規盡頗有條理 
[湖北]  
　　審查縣佐經費之准駁湖北各縣設置縣佐經費前經段巡按飭財政廳按照縣詳審查具復在案茲已經該廳審核完畢分别准駁詳復巡署矣聞其准駁之大要有四（甲）裁警團防之欵係屬固有似可照准惟撥不足之數應飭縣再就相當經費内添籌（乙）武昌縣擬收魚捐如何辦法未據切實叙明應飭查明究竟有無苛擾能否確有把握（丙）地丁項下加抽附捐未免加重人民擔負不便照准應飭另就原有地方公欵酌量撥用（丁）　經籌定各縣應請飭在地方原有相當經費内妥籌的款聲叙確數切實具復再行核辦 
　　湘鄂護路巡警之擴充粤漢鐵路武岳段現由鄂省至咸寗縣業已分段告竣不日即可開車裝載客貨岳州一帶路工亦經積極進行若能按預定程序别無變故本年武岳全段必可觀成刻武岳段總辦顏惠慶因去年招募之路警三小隊（一駐武昌一駐咸寗一駐岳州）人數太少難敷分布擬仿京漢路警章程擴充辦法名爲湘鄂鐵路第一段警察局鄂局設武昌湘局設岳州中途扼要設立分區編制另有規程刻已由該路督辦詹天佑呈准交通部分咨湘鄂巡按使查照矣 
　　又獲黨人一名十五號下午大智門車站車到時有稽查處包探劉某帶同身著黄色軍服之警備隊數人皆荷鎗實彈押解黨人一名年約三十貌極魁偉下車時即加以鐐銬帶向稽查處而去聞係由孝感破獲者 
雜評一 
[募兵（默）]  
　　傾國内之兵以平西南防東北不足則募兵各省之兵旣盡供中央之用不敷地面之防範則募兵戰事愈蔓延則需兵愈多募兵愈急於是向之綠營防軍之裁汰者流民土匪之無事者皆羅而置之於軍隊之中國家添兵無數則供給兵費亦無數爲此無數兵費之故於是括稅欵募公債又加重無數人民之負擔人民在今日無力任此負擔也於是工失職商歇業凡百事業停滯而社會又將添無數之惡現象是故此後之勝負不必問即以此無數之兵而論已足危害國家而有餘矣 
　　然試一究其所以用兵之故則曰非他人迫我乃我無端自擾耳自擾之結果乃至不能自己是則誰之咎哉鳴呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公共租界之公衆衛生]  
　　據公共租界工部局衛生處衛生官史登雷君一月份之報告陽曆一月份本埠並無疾疫傳染病僅喉痧及紅痧各數起鼠疫亦屬無有月内共獲死鼠一千一百九十三頭驗有疫者僅一頭 
　　牛羊來路稀少蓋南京有洋商收買宰殺連肉出口一月份内共殺牛一千二百二十一頭羊二千五百三十一頭小牛三百三十四頭 
　　華人六十二萬中一月份内共死亡七百零五人内有八十五人患癆病故十二月份死亡之數　七百零五人内因患癆者七十五人西人一萬八千人中一月份死亡四十七人内患癆者八人十二月份死亡四十三人内患癆者九人 
　　沿途叫賣之人每售不清潔之食品有害衛生工部局爲取締起見將於本年先行捐照每人納照會費二元將來有害衛生之食品陸續禁止出賣水菓店將來亦擬用此法取締 
　　一月份工部局施種牛痘共三百五十四人因傅染病房屋除毒共一千八百六十間又衣服除毒共一萬一千八百四十件埋葬暴露屍骸共三十七具驅逐丐船共十五艘毁除不清潔食品共二千五百九十磅搬運垃圾共一萬三千一百六十三噸又人糞八千零一噸餘從略 
[歷年盜案之比較]  
　　據公共租界麥總巡報告本年陽曆一月份共有盗案三十一起而民國四年一月份則僅六起本年一月共捕盜犯四十八名其中二十名在月底以前業已定罪内十七名向住租界之外三名並無住址如以籍貫分配計江北人十五名上海人一名蘇州人一名安徽人一名山東人一名河南人一名盜案以冬季爲最多最近三年冬季盜案之比較如左 
　　民國二年十月一日至三年一月三十一日盜案二十七起獲盜二十二名 
　　民國三年十月一日至四年一月三十一日盜案三十八起獲盜十二名 
　　民國四年十月一日至本年一月三十一日盜案六十八起獲盜五十六名 
　　由此比較乙卯冬季盜案較甲寅冬季增多幾一倍較癸丑冬季則幾增多一倍半麥總巡推測其原因謂有五端（一）肇和之變引來無數游手好閒之徒欲歸不得欲止無資（二）本埠附近一带之災荒（三）時局艱難年關難度（四）被刦人及旁觀者之膽怯與漠視（五）不報警至於防救之法則公部局業已出示曉諭此外麥總巡以爲盜犯在西牢監禁五年懲罰尙屬太輕云 
[租界賊贓之統計]  
　　據公共租界麥總巡報告自一千九百十五年十一月二十七日至十二月三十一日界内失竊贓物共値洋五萬七千二百十五元二角七分破獲贓物共値洋一萬八千一百八十元九角七分自本年一月一日至二十八日失竊贓物共値洋七萬零三百五十七元二角六分破獲贓物共値洋三萬一千八百十四元六角 
[橋工招商承辦]  
　　公共租界工部局擬在麥根路過蘇州河造一木橋現已招商投標並定於本月二十八號開標此橋自往年毁棄後來往絲廠女工等均須乘渡船殊爲不便今木橋造成後行人必均稱便工部局同時又招人投標油漆外白渡橋及浙江路橋均定三月六號開標 
[楓涇鎭暗殺案已破]  
　　松江縣知事署法警吳根壽前日午後在福州路扭獲楓涇鎭人項國華一名喚同巡捕將項拘入總巡捕房當經捕頭詰據吳稱項係命案兇犯彼於去年正月十二號在楓涇向伊外甥許竹霖借洋不遂用刀將許砍斃分屍數段並用手鎗擊斃婦人許楊氏流彈擊傷十二歲女孩逃逸經縣知事懸賞緝拿今將賞格呈閱捕頭飭令將項收押昨晨解送公共公廨先由華探陸耕山與二十七號西探目上堂禀明前情並據來警吳根壽投訴被告所犯案情又將賞格呈案請察訊之項國華直認不諱兪代襄讞商之英卓副領事以案關人命且經預審明白判項交來警带回歸案訊辦 
[柳光亞被害三誌]  
　　住居新法租界新民里之柳光亞被人暗殺由法捕房函請地方廳派員相驗並候緝凶等情已兩紀前報茲悉該廳宗雲亭檢察官自將驗屍情形面禀林檢察長後林君以已死柳光亞有曾任某處檢察長之說或謂係洋行工頭究竟是否法官抑係工頭並遭何人暗殺亟應分别調查以憑根究除函請法捕房一體緝凶外昨又派警往傳死者家屬來廳詢問一切 
[退伍兵被拘續誌]  
　　本邑西鄕徐家匯地方警察第四分所日前緝獲退伍兵何玉海一名並搜出退伍憑證等件謂與客冬圖襲該分所一案頗有嫌疑解請地方警察所收訊核辦等情已誌前報茲悉地方警察所司法員已飭提玉海研訊據供徐州人年三十四歲曾由吳愼甫託伊招工委無圖襲第四分所情事該警所以案情重大昨已禀明沈知事飭派巡長劉鳳麟帶同警察二名將何玉海押解松滬護軍使署訊明核辦 
[嫌疑人尙難保釋]  
　　亞細亞報館兩次被人拋擲炸彈前經華租各界偵獲案犯楊玉橋蕭梅成等多名解送護軍使署訊實先後鎗决已迭誌前報惟尙有嫌疑犯蔣順臣一名未經訊明判决日前其妻劉氏具禀軍署請求保釋昨由楊謢軍使批示云禀悉爾夫蔣順臣（即蔣漢卿）現經飭訊供認夥黨私藏軍火並糾衆意圖擾亂搶刦等情現在偵查審訊間一經查訊完畢虚實不難立見所請保釋未便照准 
[虎兕何可出柙]  
　　淞滬警察廳已革偵緝隊士張樹森前因冒探索詐誣害良善經松滬謢軍使署訊實判處徒刑在案前日楊護軍使據張妻熊氏具禀請將伊夫交保當即批示云爾夫張樹森前犯誣告罪判處徒刑十月從寛宣告緩刑三年在案此次被控索詐訊供屬實實又觸犯詐財未遂罪兩罪俱發照律併科業經判處徒刑二年發監執行以示懲儆所請保釋應不准行 
[土棧幸未被刦]  
　　浙江路怡和里老鴻泰土棧於前晚七時許突來匪徒三人以購土爲由闖入店堂希圖搶刦該棧學徒見勢不佳當即登樓狂吹警笛該匪等即情虚逃竄未被刦去一物迨老閘捕房聞警飭派中西包探前往追拿該匪等早已遠颺矣 
[馬霍路盜案訊明判决]  
　　馬霍路一千一百十二號門牌陳榮甫家於本月十二號夜正在晚膳時突來盜匪四人推門入内出示手鎗恐嚇登樓搜刦適包車夫陸龍山泡水回家聞知盜刧大聲喊捕該盜情虚均從後門逃逸祇被刦去皮袍一件當經老閘捕房三百九十四號華捕追獲海州人廖沛生一名吊出原贓解送公共公廨訊供據稱實被不相識之兩人强迫入内搬物不認搶刦判押候查明澈究在案昨由捕房傳同見證女子陳桂官婦人周湯氏將廖解廨復訊即據該見證等上堂證明舊曆新正初十夜正在晚膳見有匪徒四人闖入客堂内二人執手鎗恐二人登樓搬取衣箱旋由巡捕到來將被告拘獲訊之廖沛生供仍如前兪代襄讞商之英領卓君以廖隨往搶刧屬實判押西牢年半示儆 
[又獲盜案嫌疑人]  
　　虹口西華德路盈祥錢莊於去年九月十四號夜被盜刧去値洋五千四百元之金鎊現洋鈔票並開鎗拒捕擊斃經理汪雲發業經捕房先後緝獲與是案有關之江北人顧三孫大陳友裕呂文林陳子祥等解送公共公廨押候訊究在案茲悉前日又經捕房查得美捕房六百零二號華捕陳錦春及北西藏路三十三號門牌茶館内値堂人陳五與此案均涉嫌疑因即拘留於昨晨押解公廨請究先由中西包探上堂禀明前情即經會審員王肇之君會同英領康君向兩陳略詰一過判仍遠押 
着與顧三等解案併究 
[拘捕盜匪供出之同黨]  
　　紹興人張少堂曾充探夥寄居小南門外南碼頭前日午間在西陸家浜馬路橋小茶館内啜茗有江蘇水上警察第二廳偵探劉某趙某前來指稱張於本月十三號晚間夥同二十餘人在崑山縣青陽港内行刦無錫快船上某姓客人銀洋衣物拒傷船夥已在無錫縣北門外拿獲案犯兩名訊據供出羽黨多匿滬地張亦爲獲盜供指之同夥遂喚同崗巡拘至淞滬警廳報明前情將張暫行看管俟訊明後冉交來探帶去歸案訊辦 
[川沙縣展緩徵漕期限]  
　　各邑開徵漕糧向有期限逾限加價十分之一即所謂滯納罰金也川沙地方因客歲風災歉收花户完糧不能踴　范知事體恤民艱特爲詳請省吏懇予展限半月以紓民力當奉批示准如所請故范知事現已通告四鄕各花户一體知照並飭從速缴納 
[米業整頓行規]  
　　米業仁榖公所昨日通告各行號云敝業近年因受時局之影響賬期延長成本旣重銀根常緊困難情形已逹極點前昨二年各同行或被欠倒賬或貼息不敷因而折本者不知凡幾是其明證若長此以往不事整頓非特營業窒碍尤於民食攸關爰特開會集議公訂規則自本年舊曆正月起凡我發米一部份對於本埠米舗一概現交按客盤除回佣三分開票藉表微誠畸零尾找以大小月底結清至對於賣客仍扣行佣一角計敝業淨叨行佣每石洋七分較之甲寅年章程大致不相上下整頓行規爲母許同行參差以期劃一除分送章程外恐未周知特再通告 
　　又聞米業董事中近日接有同檨之匿名信函語多恫嚇大致謂米爲民食理宜流通今定此苛章使米店無銀不能辫貨不啻遏糴若不早爲取銷將以激烈辦法對付云云該董接函後已將來函呈報縣公署請爲查究矣 
[皮貨號去年之狀況]  
　　本埠皮貨號協興公恒豐泰裕和成信泰厚沅合泰裕生泰祥甡泰協昌茂等八家專做西口北口兩路羊皮統子常生意向於舊曆九月起至下年二月止爲最旺上年市况因入冬以後天時和暖地方多故歐戰未闌銀根緊急有此種種原因銷場遂極爲 
疲滯至年終結賬時存貨尙多頗難獲利聞最優者不過五六千金比較前年尙不及半惟今年除原有八家外尙有新開一家牌名盈吉其號址尙未擇定大約在英租界内云 
[浦岸改築石駁]  
　　工巡捐局朱局長因推放沿浦岸線擬將木駁改用水門汀堆砌已由商人久記包定工程在案茲聞浚浦局工程師以堆築水門汀於浚浦事宜多所不便已函商朱局長改用石片砌築下脚略帶斜跛其上面俱鋪石條如此則尤爲堅固且工料較水門汀爲便宜故已另訂承攬改築石駁矣 
[擴張船塢之開始]  
　　江南造船所擴充船塢基址已屢誌前報茲由總工程師洋員毛根君繪定圖式計放長一百五十四英尺　前共長五百四十英尺惟此項工程甚爲浩大計需半年方能告竣業於昨日開工先行挖泥並已將開工日期詳報海軍部查考矣 
[春仲祀孔之預備]  
　　本邑敎育欵產經理處昨致孔廟樂舞主任及縣市立各學校校長函云春仲祀孔爲期已近一切典禮急應籌備所有樂歌　舞擬悉照上年辦法仍請縣市立小學分别擔任敎授以期整齊而昭誠敬茲訂於本月二十三日（舊曆二十一日）下午四時集也是園會議進行順序相應函請台駕届期撥冗早臨毋任翹盼 
[學校舉行始業式彙誌]  
　　寰球中國學生會日校於二十一號開學是日十時開首由校長楊德鈞訓勉學生大旨謂學生將來之希望全在以毅力讀書誠心求學次敎務長董東蘇告誡學生略謂靑年求學須學術與品行並重方可養成優美之人格而有禆於社會國家次敎員林禹川宣布勉詞謂凡人求學必當與年俱進諸生宜勤勉用功不廢光陰云云新舊學生合計共有一百六十人較之去年開學頓增大半可以見敎育之實效矣 
　　滬寗車站慶祥里市北公學於陰曆十八日舉行始業式男女學生逹百數十人由校董李登輝吳和士朱少屏諸君致訓詞校長唐伯耆君致勉詞來寗到者甚衆昨日校董李登輝等又假座賓康開會校董多數到會首由李君提議組織校董會每學期末舉行一次俾利進行　少屏吴和士諸君均表贊成業已通告全體校董一體知照 
　　北海路（即六馬路）培靑小學校創辦人張克明近又在白克路珊家園弄一百十三號設立培靑分校定本月二十二日開學並請南洋大學畢業生龔子英組織英文半夜學校以培植商業人材 
[頒給救火聨合會匾額]  
　　松派護軍使楊君致南商會公函云逕啓者前准内務部咨送獎給上海救火聨合會長毛經疇一等三級警察獎章　歷表一紙業經函送貴商曾查照轉發該會長塡明送署以憑咨覆在案茲復准内務部咨開前以上海救火聨合會成效卓著奏請頒賜該會匾額並獎給該會長警察獎章等因恭奉批令應准給予功手旣濟匾額一方餘如所擬辦理單存此令等因奉此當經恭錄批令咨行貴使查照茲承准政事堂機要局將匾額頌發到部除咨行江蘇巡按使外相應咨行貴使查照轉飭祇領可也等因並附匾額一方到署相應將奉頒匾額函送貴商會希即轉送該會敬領並飭將前次所發該會長毛經疇履歷表尅日塡明送署爲荷附功孚旣濟匾額一方 
[三十七圑改爲十三圑]  
　　駐防閘北之陸軍第三十七圑現由陸軍部飭知改爲十三圑歸松滬護軍使楊君節制該圑陳圑長已於前日實行改换名稱 
[禀留警佐之無效]  
　　滬海道尹公署昨批金山縣紳商學界丁彥翀等禀留警佐沈世駒由云查該縣警佐被控一案飭據該縣知事詳覆實有越權審理訟案且不聽長官誥誡情事當經批飭撒差遴員接充據禀前情復派員前往密查復核與縣詳無異是該警佐違法應撤毫無屈抑礙難留任仰金山縣知事即遵詳批辦理具報勿延又批公民顧璋及萬康泰等禀同前由云已於丁彥翀禀内批示矣 
[脫離關係之不易]  
　　李華氏在公共公廨控告伊夫李公度抛棄不顧請追贍飬費一萬五千元一案昨日上午由王襄讞會同美博副領事升坐民庭研訊先由原告代表律師上堂聲稱被告於前年十二月間在電車上與原告相遇即尾隨至原告門口後央梳頭阿巧爲媒向女母說合當出茶禮洋五百元於去年新正過門爲　室詎至四月間被告因另有所好將原告驅逐並令爲媒之阿巧兩次向原告之母聲明請爲察核繼由原告偕其母華張氏上堂訴明前情訊之李公度亦延律師到堂辯護中西官判被告交保候再訊核 
[收買義女之辯訴]  
　　南迪人王桂生摩隣人顧友琴誘拐十四歲胞妹王阿美來滬串同蟻媒瑞王氏朱雲之賣於粤婦張陳氏等情由捕將各人一併拘解公共公廨經中西官研訊屬實以事出内地判全案人證一併函送上海縣公署轉解南通縣歸案訊辦在案茲悉張陳氏不服判决延請馬司德律師函請公廨暫緩執行已經照准昨日由廨飭令捕房將一干人證解案復訊即據馬律師上堂譯稱張陳氏並非被告係到堂作證且價買女孩爲義女並非販賣請將該氏免解南通仍歸公堂發落中西官判原被人證分别帶回候禮拜三再行訊奪 
[唆使捲逃之結果]  
　　凌董氏控蘇州婦人蔣張氏唆使買女冬蘭（即蔣張氏之女）捲物潛逃等情業經公共公廨訊判被告母女併交一千元人洋並保嗣因無保收押在案前日由廨復訊原告代表斐斯律師與被告代表羅傑律師到堂辯論良久中西官以蔣張氏在押日久從寛斥釋冬蘭旣不願跟隨凌董氏判發濟良所候核 
 [P婢女被虐潛逃> 
　　廣東女子龔旺海年十六歲向在滬北虹口某糖果店内爲婢嗣因被其主人虐待私逃出外至南市三泰碼頭上海醫院附近迷 
路由崗警查見帶至一分駐所問明來歷移送警廳發交新普育堂留養 
[驅逐屢違警章之蕩婦]  
　　住居閘北梅園路之江北蕩婦老張因容留某營兵士在家賭博口角衝突經四區姜警正傅案候訊已記咋報前日下午姜君將該婦提出研訊據供因夫故家貧以代人漿洗衣服爲生此次因甲乙二兵士均持衣服來洗互爭先後致起爭執並無聚賭情事姜君查得該婦屢次違犯警章實不安分判令驅逐出境如再潛來嚴懲不貸 
[警廳防杜奸宄]  
　　淞滬警察廳長徐輔洲君以南市閘北等處拖拉車輛之苦力約有四萬餘人良莠不齊亟應取締垷擬將拖車之人一律查取保結方准在境内庽居業於前日通飭所屬各警區派警調查華界内共有出租車輛者若干家係何姓名籍貫共有車輛若干及拖車人之年籍着即詳細造册送候核辦 
　　又聞徐廳長以茶館與老虎灶最易容留匪類住宿除於昨日派員分往所屬各警區協同區員巡官諭令各茶館主不准容留聞人宿夜外並飭該管警區迅將境内茶館與老虎灶共有若干家開設何處及店主姓名年籍雇夥幾人逐一查詢造册送查以馮取締 
[騙子欺侮苦力]  
　　江北人陳小扣子咋日承挑董家渡張源祥機器店内之鐡件中途遇見張桂泉冒充該店夥友代負一件陳信以爲眞貿然付之遂被騙去嗣在鷄毛弄撞見惟贓已賣去得洋數元立即扭控一分　所吊贓核辦 
[城門之火]  
　　前日傍晚時滬城小東門城門口萬聚銅器店樓上忽然失愼各區救火會會員咸驅皮帶車到場救熄祇焚燬牀帳雜物房屋未損昨日一區二分駐所已飭警往傅該店執事到所究罰 
[從犯發交地方廳]  
　　盜匪王阿發雇倪和松之小船駛至小沙渡附近搶刧商船當時由警拘送護軍使署訊供明確除將王阿發鎗斃外倪和松因其情罪較輕於昨午備文飭警送至上海地方檢察廳請照通常程序訊辦 
[匪徒强搶首飾]  
　　昨晨有一婦人行至老北門口忽被匪徒王明希上前搶刧金挖耳一支奔逃該婦大聲呼喊由崗警將王追獲惟原贓已被轉交同黨取去該警當即將王拘送二區一分駐所由杜警佐略加詰問以其白畫行刧不法已極着送地方檢察廳訊辦 
[竊取婦人金飾]  
　　住居山海關路四十三號門牌之蘿間夫頭王春華因竊新閘路一千四百四十七號門牌婦人陸徐氏値洋三百餘元之金飾被氏查悉昨報捕房派探張林泰將王拘解公共公廨請究經中西官訊明判王押西牢三月以儆 
[僞造妨礙衛生之烟膏]  
　　九江路（即二馬路）外國墳山對面四十三號牌門廣潤昌烟膏膏 
店及附近一百三十九號門牌分店因將肉皮牛肉與芝蔴渣煎膏冒充烟膏出售漁利經捕房查悉以肉皮牛肉膏食之有礙衛生派令中西包探前往查明並在新閘孟納拉路二百三十二號屋内（即該店棧房）搜獲牛肉芝蔴渣及僞烟膏並製膏器具往　店主被逃未獲故於昨晨將該店夥張裕山連同僞烟膏等一併解送公共公廨經中西官訊供不認以張並非店主判令開釋僞烟膏等一併銷燬 
[違背租界烟禁]  
　　捕房昨解陳新裕至法公堂禀稱陳在家中私設烟具售賣燈吸業已查獲烟具三副呈案請究陳供後來不敢再售判罰洋二十元充公烟具銷毁 
[禁止賭博之文告]  
　　上海縣知事公署昨出示諭云案准江蘇陸軍第二師步兵第八圑部唐函開據敝圑駐防軍官報告各地賭風甚熾有碍治安等情查賭博之事久懸厲禁不肖之徒視爲故常且以陰曆正月謂可弛禁之期施其伎倆開場聚賭呼朋引類藏垢納污竊盜由此而生非特地方治安大受影響且恐蔓延日盛防務手續諸多妨碍用特函請出示嚴禁並請飭警嚴查遇有聚衆賭博立即拿辦以清盜源而安閭閻等因准此查賭博一事本干法紀而開場聚賭尤易招引匪類爲盜賊之媒地方之害豈容藉口陰曆歲首稱弛禁令准函前因除飭警嚴密查拿外合行示禁爲此示仰　邑人等一體遵照倘有不肖之徒藉口歲首肆行賭博一經獲案定予重懲不貸懔遵毋違 
[巡捕拘獲賭徒]  
　　昨有賭徒多人在蓬路某號屋内聚賭牌九抽頭漁利被七百三十九號華捕查見拘獲一人解入捕房押候究辦 
[茶客猝斃續誌]  
　　前日有年約五十許之某甲在吴淞路萬陽茶樓啜茗猝然倒斃由美捕房派捕將屍送往驗屍所候驗已誌昨報茲經捕房查得甲並無家屬在申已飭三圖地保報堂收殮 
[追索賠欵之堅决]  
　　廣茂和土棧主前至法公堂控跑街夥楊兆康不理放出客賬洋二百二十五元楊稱實係主顧朱雲齋所欠如數賠出後判朱押追洋二百二十五元給還楊兆康任案迄今挺押不繳昨日又由 
 
 
 

Page 11

 
 
　由投稱朱有　不缴商人　缴　　洋六又仍請　　　　　准予還押追繳 
[索償損失之訴訟]  
　　陶金桂賈桂松顧老紅三人至地方審判廳禀控姚唐生毁壤名譽睛飭賠償損失銀四百十兩昨午經推事官開庭研訊據承發吏禀稱姚唐生奉傳不到陶等聲稱桃之避不到案因吸食洋烟 
之故間官以一面之詞不足憑信姑候飭吏再傳到案復審 
[限期交還借欵]  
　　朱慶生前至法公堂掌控被王義生借去洋二百元日久本利不還經讞員判王交保無保押追至今仍置不理昨日原告禀稱朱並非十分貧苦尙可設法實屬有意不理仍求嚴追朱供無力籌措祇能俟後來陸續拔還判王還押限十四天繳洋如違禁押西牢 
[均是錢債糾葛]  
　　汪寳山在公共公廨控告張寳泉不理擔保洋四千零八十六元並銀一千四百餘兩又張蓮卿控陳芹生欠洋一千七百餘元又徐祥記等同控徐長桂不還貨洋二百餘元解由捕房將被告各人傳至公共公廨中西官諭令分别交保候訊 
[尙須查勘界石]  
　　陸根生前至法公堂控稱有基地一方與族人陸小毛之房屋　連今民人翻造房屋所砌牆壁與小毛家之牆相離五寸並不佔地距小毛强稱民人佔伊之地將砌就之牆拆去向論恃蠻求究後因兩造供詞各執判候移請會文局將原被之地丈明再核在案現經該局丈得兩造之地均有缺無盈難以判决故傳同原被略訊之下判候勘明界石再行核斷 
[走失小孩]  
　　北浙江路德興里四百三十三號陳姓家昨日走失男孩一口年七歲名阿弟遍尋無看投報美捕房請爲偵查 
[偷竊木料]  
　　竊賊孚阿毛史起雲胡阿四陳海清等前晚在閘北光復路行竊福新麵粉廠之木料被四區岡警查獲拘解警署押候究辦 
　　更正昨報載添電軍　之預備一則茲接江南造船所來函聲明並無其事當係訪員得之傳聞以致訛誤合行更正 
[氣候報告]  
　　　　（上海徐家滙天文臺天氣測候報告） 
　　已過者之報告一月二十日有猛烈反旋風侵入蒙古满洲揚子江南之低度向海濱進行上海雨揚子江流域有數處降雪　　二十一日上海陰而徵雨氣壓仍降凉風將往北方二十一日下午四時前二十四小時内上海氣候温度至高四六至低三七·四去年同日至高六○·六至低三六·五 
　　未來者之推測二十一日下午四時三十分預測中國北部有反旋風低度向日本進行海濱一帶復有信風 
雜評二 
[竊盜案（訥）]  
　　租界竊盜案之統計去年較前兩年爲多於是研究其增多之原因籌劃所以减少之法固保衛治安者所應有事也而内地各處之官吏將何如耶 
　　吾敢譽之曰内地之竊盜案較租界爲少吾知各官吏必將聞之而喜更進而責之曰内地竊盜案之所以少以諱盜爲竊諱竊爲無也必又將聞之而怒 
　　雖然母怒吾尙有一言爲各官吏解曰時局如斯區區竊盜小事耳奚足勞上官念奚關政治之得失更何庸計較其多寡斯言也將以爲何如 
來函 
[中國靑年會來函一束]  
　　商業半夜學堂通告茲以英文科畢業諸君之請特增高級英文一班專爲本　畢　業再求英文之進步而設學費每學期十元現已得同志十三四人另聘精於英文之著名西士敎授凡我畢業諸君表同情者請於下星期内來鄙人處簽名缴費俾得湊　學額定期關　幸勿失之交臂校長海慕華副校長卓　詩同佈 
　　請來取問商業學堂章程本會商業半夜學堂定二月二十四號始業凡我商界靑年亟宜聨袂來學蓋我人立身社會苟無日新月異之技藝實不能一日居也本會夜學聲譽素著課程完備印有詳章有志向學者速來取閱如荷函索立即郵復不取分文恐未週知再廣告 
　　聖經學堂開課本會於每星期三晚六時五十分至八時設有聖經班二十餘組聘有中西學士分任敎授洵爲研習道德增長學識之最好機會也上學期共有學生二百七十三名分班二十有四本届定於陽曆三月一號晚七時開課設有英文班國語敎授之英文班華文班等凡願入學者可各按程度插班本學堂現有經課十餘種皆爲中西聖經學博所編輯適合靑年人之志趣學者可自擇一種學習再入聖經班亦爲交際上之良好機遇本學期並擬於交誼上益加注意俾吾全體聖經班學友得時相聨絡交換知識也本期擬招足學生三百名新舊學生一律准於下星期三即陽曆二月二十三號晚七時來會報名塡寫志願書領取入班據八時在童子部舉行新舊學生游藝會届期務請同志早臨勿誤 
　　演請祈禱儀式本月二十號星期晚七時半敦請天安堂柯駿行牧師蒞會演述敎會祈禱之由來及其儀式按敎會祈禱儀式甚多往往有不明其所以者今請柯牧師詳爲演述俾明真相届時幸我會員早臨聽講 
　　會員同樂會三月一號星期三晚開會員同樂會先由徐可陞君演說本會今年之目的並籌商如何可使會員獲益次演活動長片影戲届時幸吾會員持證惠臨 
專件 
[中國銀行民國四年損益表] （續） 
　　行號所名　　　　上　　　　　　　　　　期　　　下　　　　　　　　期　　　全　　　　　　　　　年上海分行　　　益一一二五六二·二九　　益一九一六五一·五○　　益三○四二一三·七九漢口分行　　　　益二四五五一·八五　　　益六三九七二·一三　　　益八八五二·九八宜昌分號　　　　損一五二五二·四六　　　　益四○五五·○九　　　損一一一九七·三七長沙分號　　　　　益七○四三·七九　　　益二一四七○·四九　　　益二八五一四·二八沙市滙兌所　　　　損六二六六·一七　　　　益三四三一·五六　　　　損二八三四·六一南京分行　　　　益一○七九四·○二　　　益六二三六○·七七　　　益七三一五四·七九蘇州分號　　　　　益五七二九·九六　　　　益三四八二·六三　　　　益九二一二·五九鎭江分號　　　　　益九○五○·四九　　　益二一四三八·四八　　　益三○四八八·九五揚州分號　　　　　損四八八五·七五　　　益五六七八七·二八　　　益五一九○一·五三清江浦分號　　　　　益三八六·○八　　　益一○三四·五五　　　　益一一二二○六三無锡分號　　　　　益七○二八·六五　　　　益六○八五·九九　　　益一三一一四·六四徐州滙兌所　　　　損三二三八·一五　　　　益一七八一·三八　　　　損一四五六·七七下關滙兌所　　　　　益四四二·八一　　　　益二六六八·五○　　　　益三一一·三一南通州滙兌　　　　　　　　　　　　　　　　　益六八○·○七　　　　　益六八○·○七蚌埠滙兌所　　　　　益一二三·八四　　　　益一一五三·三○　　　　益一二七七·一四山東分行　　　　　益一九七三○·六六　　益六三九七八·六○　　　　益八三七○九·二六靑岛分號　　　　　　損二八六二·○四　　　損一九六七·五四　　　　　損四八二九·五八烟台分號　　　　　　　損五八九·五九　　　損二八五六·五九　　　　　損三四四六·一八滕縣分號　　　　　　益二○九八·五二　　　益五○七三·七三　　　　　益七一七二·二五濟寗分號　　　　　　　益二七八·六七　　　　益八八三·四七　　　　　益一一六二·一四周村分號　　　　　　益一四六三·七一　　　益五○四六·四二　　　　　益六五一○·一三惠民分號　　　　　　　損二四五·八○　　　益一四八三·一三　　　　　益一二三七·三三臨沂分號　　　　　　益一五一四·六八　　　益一一八九·二○　　　　　益二七○三·八八濰縣分號　　　　　　　益五三四·○五　　　　益七八三·八六　　　　　益一三一七·九一臨清分號　　　　　　益一四四二·六九　　　益一三八二·一八　　　　　益二八二四·八七泰安滙兌所　　　　　　損四九八·七五　　　　　損七○·九六　　　　　　損五六九·七一桑園滙兌所　　　　　損三○八·八四　　　益一二四○·七五　　　　　　益九三一·九一龍口匯兌所　　　　　　　　　　　　　　　　　損七三○·三四　　　　　　損七三○三四掖縣匯兌所　　　　　　　　　　　　　　　　　損七七八·四三　　　　　　　損七七八·四三膠縣匯兌所　　　　　　　　　　　　　　　　　益三○八·○○　　　　　　益三○八·○○河南分行　　　　　　益九九○五·○五　　　益一六二四○·三五　　　　　益二六一四五·四○　　　　　 
信陽分號　　　　　　　益四六○·○八　　　損一○二六七·四八　　　　　損九八○七·四○彰德分號　　　　　　損一四○三·八○　　　　損一四八八·四五　　　　　損二八九二·二五漯河分號　　　　　　損二二七二·六四　　　　　損一八七九·四五　　　　損四一五二·○九周口分號　　　　　　　益七四一·三八　　　　　益二三五·○一　　　　　　益九七六·三九禹縣分號　　　　　　　　　　　　　　　　　　　益七一七·九七　　　　　　益七一七·九七許縣分號　　　　　　　　　　　　　　　　　　　益三四五·六二　　　　　　益三四五·六二南陽分號　　　　　　　　　　　　　　　　　　益一四八八·六八　　　　　　益一四八八·六八道口滙兌所　　　　　損四五一八·三六　　　　損二九○八·八七　　　　　　損七四二七·二三洛陽滙兌所　　　　　　益六二一·四八　　　　　益六○一·七四　　　　　　益一二二三·二二東三省分行　　　　　益二四七四·四○　　　益二五一一○二·四八　　　　益二五三五七六·八入營口分號　　　　　　益七四七八·○九　　　　　損八一八·二五　　　　　　損七○三·一六奉天分號　　　　　益五一○二三·八○　　　　益四八六八一·三五　　　　　益九九七○五·一五吉林分號　　　　　益二七一七九·六六　　　　　益一五三三·○六　　　　　益二八七一二·七二黑龍江分號　　　　　益一六五·九○　　　　益二六八七○·一一　　　　　益二七○三六·一一哈爾濱分號　　　　損二七一九七·四四　　　損一一一八一六·四五　　　損一三九○一三·八九大連分號　　　　　　損六九五四·四三　　　　損二四八六二·○三　　　　損三一八一六·四六安東分號　　　　　　損四二六·六○　　　　　益一二六七○·二七　　　　益一二二四三·六七鐵嶺分號　　　　　　損一三○○·六二　　　　　　損七五六五·九七　　　損八八六六·五九錦縣分號　　　　　　損四五○○·三三　　　　　　損七九三三·五五　　　損一二四三三·八八遼源分號　　　　　　　　　　　　　　　　　　　　損三九五四·一一　　　　損三九五四·一一黑河分號　　　　　　　　　　　　　　　　　　　　益三六二一九·一六　　　益三六二一九·一六新民府分號　　　　　　　　　　　　　　　　　　　益二一三六·四八　　　　益二一三六·四八榆關滙兌所　　　　　損三四○·九七　　　　　　　損四七六○·三○　　　　　損五一○一·二七公主嶺滙兌所　　　　　　　　　　　　　　　　　　　益二五九·四二　　　　　益二五九·四二西豐滙兌所　　　　　　　　　　　　　　　　　　　　益一○五一·七四　　　　益一○五一·七四呼蘭滙兌所　　　　　　　　　　　　　　　　　　　益八三九·○二　　　　　　益八三九·○二留守營滙兌所　　　　　　　　　　　　　　　　　　損一七一四·七○　　　　　損一七一四·七○绥化滙兌所　　　　　　　　　　　　　　　　　　　益二一二一·八一　　　　　益二一二一·八一巴彥滙兌所　　　　　　　　　　　　　　　　　　　　損四二九·一七　　　　　損四二九·一七寗古塔滙兌所　　　　　　　　　　　　　　　　　　　益三三二·一九　　　　　　益三三二·一九（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬蘇小致袁子才書] [  東園]  
　　南齊女校書蘇小小襝袵上書隨園主人子才先生座右儂以賤人見稱君子一經挂齒百倍汗顏聞先生私印刋有錢塘蘇小是鄕親之句不禁受寵若驚撫衷增愧夫鄕親之賢哲忠貞自古及今指不勝屈有先乎儂而名於世者漢孫鐘晉褚陶是也有後乎儂而名於世者唐羅隠宋林逋是也此皆名士之盛名鼎鼎者也下及名妓且儗不於倫况尋常之女校書乎即以吾浙之美人讑夷光過處市满金錢越女歸吴蘇台萬仭賤雖從衆貴方悟稀儂則賤慚堕溷貴憾飄茵所得纒頭積毁銷骨抗欵才妓注目名流頗慚蒲柳之姿謬託梓桑之誼況千金買笑徒屬虚言十載藏嬌敢夸麗質宜乎貴同人有嘲先生不以賢逹爲鄕親而以娼妓爲親者易有之方以類聚物以羣分儂之於先生類乎不類羣乎不羣今以魚目而混珠鼠臘而淆玉多見其不自量祇知其胡敢然又蒙任遠不遺汙阿所好謂千秋百世後恐世人只知有蘇小面不知有先生斯言過矣先生之才大如海先生之望尊若山儂則孽海沈浮流而不反愁山下上挾而不飛深畏人知敢期衆譽遙遙千載惓惓一堂魂繞九天感孚兩地上千古下千古芳烈難誣此一時彼一時英聲誰著願先生其篤念賢良加恩故舊守貞則石門乞丐之妻競秀則查第善歌之婦鄕賢傳後寗補靑樓節孝祠中不汚紅粉騎驢湖上須挈梁姬弔鹤墳前毋談檜婦儂不知老至信誤花番每見春來家藏柳色徒抱區區之意且伸縷縷之情知己感深無任悚惶屏營之至 
詩選 
[懹津門高少鵬] [  亭]  
　　相思兩地總茫然春水如烟遠接天笑指津門看不極故人家在白雲　 
[靈隠寺]  
　　拾級尋幽寺雲陰一徑深飛峯淩絕壑獨鶴唳遙岑碧蘚埋荒碼丹砂契道心老僧能指佞往事說禪林 
[韜晦庵]  
　　懸崖轉蒼翠古木人徑疎中有老僧隠翛然俗慮除松風澄梵響潭月浸　虚色相空前後相將返本初 
[理安寺]  
　　萬壑動天風登臨思不窮鐘沈碧澗落山暝白雲封往事成流水生涯悟太空一聲清磬遏長坐理枯桐 
[翁家山]  
　　絕勝桃源路幽居興未賒茶香清客座嵐翠撲山家古屋炊烟起荒村落日斜夢勞雙蠟屐結影話桑麻 
筆記 
[歲尾年頭杭州遊記] [  東埜]  
　　汽笛鳴鳴臘鼓　　人守除夕我乘長風終歲勞勞於案牘今茲得以一吸新鮮空氣小試游蹝蒼天高其悠悠白日去兮匆匆碾來輪影車聲疾於飛燕到處江村野店盡是哀鴻江浙人文所萃財富稱雄而今若此索解何從豈人謀之不臧致我道之終窮小窗呵凍記之以告我邦人君子以當暮鼓晨鐘也 
　　西曆一九一六年二月二日即陰曆乙卯年十二月大除日下午三點二十分余在滬杭甬鐵路之上海車站登車是車即下午三點三十分開往杭州之特别快車也余提一皮包　入二等車中則見裙屐連翩香烟繚繞一種駢肩疊背之狀大如出風頭於舞臺中之包廂然盤桓二分鐘之久始覔得一座位坐余乃置皮包於車中銅絲網上舉目瞻囑則車中乘客西人居其泰半男女雜坐面皆欣欣然有喜色若輩蓋乘中國新年封關無事之日結伴至嘉興杭州一带或事畋獵或瞻風景至足樂也我國人乘車者攜網籃食品至夥談話所及大率索債還錢之事年關急迫情勢固應爾爾而以視西人談笑雍容借我國之山河城社供其陶情適性之具者其情事逈不相侔矣所可注意者車中西人乘客十之九皆美國人間以一二長髯黑衣之法蘭西神父籍隸英德意奥者竟查寂如廣陵散想正在歐洲大陸出死力以相搏之時也三點三十分汽笛一聲車輪蠕蠕轉動行一二分鐘後速率大增余從玻璃窗格中外窺即有一種亂世景象觸我眼簾蓋其時車轍所經正在高昌廟路口兩旁斷垣頺瓦歷　荒蕪癸丑二次革命之役同室操戈庶民流離載道戰場上成績品赫然獪在目前今者滇黔楚蜀之郊又演悲劇矣外侮孔殷捍禦乏術而舉國之中方興高采烈以釀内亂誰爲爲之孰今致之所幸車行甚迅一暼即逝忽有入呼余之名者試一回首則許君夢飛七年前江蘇鐵路學堂之同窗友也此次自九江回申即於歲末乘車回其嘉興故宅舊雨相逢旅行賴不寂寞三點四十分車抵龍華略停按照滬杭甬鐵路行車時刻表快車過龍華不停近以松滬護軍使署由高昌廟製造局遷至龍華軍人之乘車赴松滬兩地者甚多其自松滬兩地乘車赴龍華者亦如之乃由護軍使署備文咨商滬杭甬路局飭各列車經過龍華者皆停留一二分鐘以便軍 
上落此事與我旅行日記上本無關係而附誌於此者亦以見上海一地昔爲商業上之樞紐今漸移作軍事上重要之地今者滬南高昌廟龍華一帶屯集兵士不下數千人儼然軍鎭所惜此赳赳昂昂者壓制小民則有餘　捍禦敵　外忠則不足近年來製 
造局附近兵禍迭見庶民流離瑣尾百業廢弛影響於上海商務非細故也又如龍華一隅擅泉石園林之勝虹橋塔影梵寺鐘聲在在足資遊眺以前每逢三月桃花骼開時傾城士女相率往遊一時人面花容不減重來崔護乃曾幾何時滄桑變换光復以後龍華一寺不爲和尙參禪之地而爲軍人駐紥之區甚至佛頭着糞蛛絲兒佈满雕梁迄今過其地者惟聞笳聲鳴咽無數穿黄色衣衫之兵士狼奔豕突其間而已（未完） 
自由談之自由談[  覺迷]  
　　新年消耗光陰之時間也亦消耗金錢之時間也今新年已過去矣改此後之時間實爲寳貴之時間願吾國人愼毋以以後之時間仍視爲新年時之時間也 
小說 
[俠情小說紅蘩蕗别傳] [  天處我生]  
　　第十二章（續） 
　　紅蘩蕗至此英雄之淚亦不禁迸眶而出則以手中絲絹拭之言曰亞猛汝言或當或者我竟不知愛情之爲何物也亞猛不答徐徐起立遂與紅蘩蕗握手爲别曰白拉根内願汝晚安白拉根内曰小友晚安亞猛此時無復更思違抗唯念及白浪琪戀婉之態則殊有所不捨思至此不禁忸怩白拉根内忽曰亞猛汝試告我汝所愛者何名亞猛囁嚅曰琦尼白浪琪姑娘白拉根内曰即國家劇場之女伶歟亞猛曰然然其人甚美汝但一念吾姊馬克格尼爾之容止即得之矣言旣遂出白拉根内則仍獨立室中將亞猛臨末一語榮念不已凝神一志似不知此身尙在巴黎而栩栩之靈魂早已破其軀壳而出飛渡英倫海峽而入理區蒙忒别墅之中時則石闌杆畔美人猶依然獨坐玟瑰花片墮其髻上蝴蝶繞之而飛似戀餘香已身則席草而坐一臂則枕於馬克格尼爾玉膝之上目中微睇適與玉人之秋波相接綠陰之外則有小河沱沱月影下映碎如銀屑白拉根内至此不禁心情怡矌幾乎忘其此身尙在共和國殺人妖窟之中但有香氣息息時從馬克格尼爾鼻中度出浸入肝膈經絡盡醉然而好景不長聖裘奶敎堂鐘聲又鏘鏘而動白拉根内夢境乃不覺立醒舉眸一望此身依然居於陋屋之中板窻之外方有邏卒數人毆一中年婦號哭之聲乃徹耳觀尤有稚子二人則牽其阿母之裙而哭紅蘩蕗心中默念彼民何罪乃動輒受此荼毒豪俠之心乃不禁立起輒自訟曰白拉根内汝苟有生一日必不能容此狗狼肆其威毒於法蘭西國度中也 
懸賞懲文得獎諸君鑒請示詳細住址俾至月底將獎金交郵局滙奉編輯者啓 
 
 
 

Page 15

 
 
   
 
 

Page 16

 
 
   
 
