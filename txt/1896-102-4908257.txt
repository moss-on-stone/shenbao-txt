# 1896 - 102 - 4908257

 

Page 1

 
 
[新印傳家寶全集] [  圖書集成局代啓]  
　　是書楊州石天堅先生所著分初二三四集初言治家立身處世之道繼言保産種子讀書之方終則文字禪宗怡情悅性諸法誠驚世之木鐸傳家之寶筏也本局大號鉛字排印毎部價洋一元六角在上洋三洋涇橋河浜煥文書局千頃堂外埠漢口新街鴻文順記書局烟台成文堂書坊發售 
[校印王氏濳齋醫書五種○脈學四種] [  圖書集成局代啓]  
　　潛齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久已漶漫翻刻訛悮甚多讀者憾之今緯文閣主人倩本局用新鑄鉛字校印紙張潔白字畫清楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彚輯名人方論互相參考發明仲景諸家奥義實辨别温熱之要書也○飲食譜詳考食物之本性　　洵衛生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[論中國欲植人材宜先端蒙養]  
　　木之生也深山窮谷中拔地參天霜皮黛色枝者榦者喬者柯者其蔭覆數畝其遠籟蕭蕭如赴敵之兵銜枚疾走匠者得之其材可以中梁棟而其始生之萌芽曾不盈寸水之大者爲江漢其東而朝宗於海也沐日浴月號百谷王震盪陰晦及於無垠百族潛藏不可方物望洋無極心驚目駭而其在山之泉曾不盈掬人生之初何莫不然歴觀前史所載如鄴侯賦棋温公破甕若此幼慧殊不多得中材以下胥資教益孔陳俎豆孟近黨庠所謂少成若性習慣自然蒙養爲聖功之基可弗愼乎猶憶三四十年前當咸同之世俗雖澆薄尙愈於今童子自塾中出循循有禮貎遇良辰嘉節曁迎神賽會事隨長老以遊以嬉喜躍而歸蓋終歲不過數日若夫村童牧豎拾馬通者三五羣聚蕢桴土鼓以爲笑樂有長者呵之則鳥獸散矣今之童子則不然爲童子師者其立品旣遜於前輩其教法亦遠不逮昔時之嚴正同學之子年未弱冠鮮衣時服託故出塾任意遊行成童者導於前勝衣者隨於後昔之市肆廟院者今則茶坊酒店矣甚至博塲妓館烟間矣土夫之家詩書之子習尚如此何怪小户齊民旣不讀書又不習業終日遨遊於里巷成羣結黨漸入下流如滬上則有小流氓名目他處則有小兒分國設旗幟奉頭目私相報復侮及師長等事近日報章所紀則有烟臺童子六七人年皆十歲左右相約入句欄院中遊逛沿門投止居然以新年拜節爲打諢有某妓欺其年幼冷語嘲之若輩大肆咆哮厥後爲七十鳥持帚逐出猶在門外囉唣不休此事更爲罕見夫花叢蟊賊本屬地方無賴之尤鄕黨自好者羞爲之奈何以垂髫丱角之年肆意妄行一至於此此等童子其長大若何行爲其衰老若何叫塲皆不卜可知烟臺一處有此他省未必無之有心人於此歎中國風俗之偷如江河之日下焉旣而思之此非該童等之罪實父兄師長不教之過亦實地方有司不留意於教養之過何則物生而稚人生而蒙蒙童之知識初開志向未定習於惡則惡教之善則善所謂從善如登從惡如崩其機判於此時是以古昔聖王之法童子八歲而入小學教之洒掃應對進退之儀其詳具於少儀内則諸書迨十五而入大學則其質已愿其氣已馴是以俗易美而化易行今各省郡縣學校之立祗爲士子科目進身之階而廣文先生之以教化爲己任者罕聞焉至於童子官塾亦半成具文且荒村僻邑或并無官塾欲童子之不荒於嬉也得乎聞之泰西諸國學校書院多實力講求幼而卽學不待長也生女亦學不獨男也學以造藝致用開物成務爲要不以詞章訓詁爲尚也此與中國古時之法頗不相背其諸禮失而求諸野歟竊謂中國不求自强則已苟求自强必自廣植人材始苟植人材必自先端蒙養始木不正其本而欲其成良材者未之有也水不清其源而欲其爲大川者未之有也所幸各當道已知此意若天津學堂招考各生其難其愼事事核實可卜他日學成足資大用所冀各省大吏聞風興起各創良規無讓盛觀察以專美則一二十年後中國人材當於地球上首屈一指然如此等學堂所收學生皆在舞勺舞象之後假令十歲以前未經教學則雖欲應考而有所不能由此觀之幼童學堂尤在所急是固地方有司曁紳耆父老之責也幸采芻蕘無遺葑菲其於時局豈特小補之哉 
[諭旨恭錄]  
　　二月二十五日奉旨芬車現駐前苑所管鑾儀衛鑾儀使著奕功署理欽此同日奉旨色楞額現駐南苑正紅旗護軍統領著阿克丹署理欽此同日奉旨桂祥現駐南苑所管鑲曰旗漢軍都統著裕德署理扎拉豐阿所管正藍旗蒙古都統著懷塔布署理欽此同日奉旨芬車現駐南苑所管右翼前鋒統領著彭壽署理欽此同日奉旨色楞額現駐南苑所署廂黄旗漢軍副都統著蘇魯岱暫行署理欽此○二十六日奉上諭步軍統領衙門奏續獲交拿人犯請交部歸案審辦一摺所有正陽門外觀音寺地方棍徒糾衆械鬥案内續獲之毛疆李三卽李全益張二楊六韓盛永王羣山張儀全芮秃兒張文田等八名著交刑部嚴行審訊照律懲辦未獲各犯　飭嚴緝務獲毋任漏網該衙門知道欽此同日奉硃筆張百熙補授國子監祭酒欽此 
[户部失愼] 　　 
　　據訪事人云二月二十二日夜初更後忽東北方紅光燭天明滅者久之急至街頭聽人傳語謂火在内城不遠時正陽門未闢不得其詳少焉有警信傳出云火在户部衙署南城外各水會皆摩拳擦掌以待惟限於城垣警鑼未便傳動迨九點鐘後火光愈熾步軍統領傳諭正陽門城門始啓南城警鑼頓發諸會相繼入城維時内城有新設水會崇正東安西安諸名目分局不下十數家有先至者而英國府海關兩處洋龍及外城水會二十餘處一時畢集户部街一帶人山人海幾無隙地查署内之火先自儀門以内迤北轉而東向頃刻之間勢不可遏復自東北而南延及大堂矣水會之先到者悉分頭保護要地後至者補其不足只見火光之中人聲喧譁而覆屋閃櫟烟霧噴吐回祿神正興高采烈署外燈光一片雜以鑼聲大門前兩翼兵丁紥守遇形跡可疑輩立卽鎖拿出入者救火人外只有本署官員吏役人等呼號之聲震動天地直至東方曙色已動祝融氏始息怒歛威綜計延燒之處起自顔料庫科房延及承發科鑲紅正紅鑲藍正黄四旗科房現審處南北兩檔房籌計科監印處銀庫司堂科房轉而及於大堂司務廳大堂之後稿庫茶房等處直至後庫高墻而後止是日係鑲紅旗司員當月住宿幸將印信二十餘顆護出又將大堂懸挂御書九式經邦匾額雇夫請下均交兩翼官員派兵看守於署外聞英府海關派來西人帮同撲救因署中二井水竭洋龍無所施展咄咄而去移時復返撲救不遺餘力大爲堂官所嘉奬又南城三里河同義水會因火勢過猛於四更後派人遄返局中擡一極大激桶名曰鰲龍方至署門擡夫大半跌倒比灌水時有本會水夫潘姓者探首試水多寡左右軋水人夫忙亂中竟將番頭顱軋裂舁回卽死天明後堂官因諸水會撲救出力每會賞銀三二十金不等各會首事均力辭 
 
 

Page 2

 
 
不受某堂憲色若不豫諸會乃公禀大人如必欲賞賜可作爲會中添辦器具之用云云南城諸水會次第退去洋龍亦歸次曰只留内城各水會曁兩翼兵丁看守一晝夜至二十四日水會悉去惟兵丁在此守護火後傳言翁大司農擬自堂官下及本部印稿諸君將焚燬屋宇公攤賠修并擬刻期興工三個月修蓋整齊是日立少司農山值假期未滿故免議處次日立堂聞信來署行動尚須兩人扶掖顔料庫經承某刻已投首到案惟住宿書吏二人迄無下落或云燒斃屋内或言畏罪逃避惟刻刨挖磚木尚未清釐一時尚不得知其死否聞二十四日户部有應遞摺件經堂官傳諭改期具奏矣二十二日承發科收到外省文件均被焚化無存至南北檔房爲總匯會計之區已辦未辦案件甚夥兹亦盡付一炬又聞二十二日失愼火及北檔房之側一書吏抱案卷走出復入則火已杜門其人呆立門内被水會人瞥見急軋水龍噴水入屋一穿水衣者順水奔入搶出此人得以不死云 
[嘉興火警]  
　　昨據禾中訪事人馳書相告云此門外太平橋之東長縴塘裏某某姓客民家於上月廿八　後不知因何失火燒去住屋數間 
[蘇省决囚]  
　　姑蘇采訪友人云二月三十日清晨臬轅接到刑部釘封公文吳廣涵廉訪卽飭吳縣凌敬之大令就長洲元和二縣獄提出斬犯四名略詰口供喝令如法綑綁旋會同中軍守備夏守戎帶勇二哨押赴北寺大校塲斬决一聲號砲劊子卽揎袖揮刀惟見血漉漉頭顱在地上亂滾四圍觀者無不拍手高呼聞四犯皆江洋大盜屢犯血案故此次明正典刑云 
[武林府試]  
　　杭州府試日期前奉學憲徐大宗師行文定於二月廿五日開考林太守因未移衙故在行臺扃試先期牌示廿五日考旗籍及仁和錢塘臨安於潛昌化五縣并委經歴陳參軍照磨方參軍知事賈參軍在塲巡察是日五更一點升砲開門按照縣取名次設立序進燈牌挨次點名魚貫而入各廪生站立兩旁一一識認以杜頂冐之弊其閑雜人等槪不放入運使惠都轉同日在署考試商童四所甲商及廪保亦令在旁識認所有各處題目附後已冠旗籍孟子對曰王何必曰利仁和王曰何以利吾國錢塘大夫曰何以利吾家臨安士庶人曰何以利吾身於潛上下交征利昌化何必曰利亦有仁義而已矣通塲未冠見利思義通塲次題爲人子者四句詩題正誼不謀利得儒字林太守塲内牌示三牌以後槪不錄取至二砲時已放三牌未經完卷尚有三十餘人均被搶卷商籍已冠首題商也始可與言詩已矣子曰夏禮吾能言之未冠六七人浴乎沂次題故栽者培之詩題細雨如焑碧草春得如字 
[西湖柳色]  
　　杭州訪事人函云崇紫兩書院甄别案均已發出敷文經委員校定後已將取卷發房塡案廖中丞因公暇之時偶爾翻閱學海堂卷見取列前茅者竟有雷同數本恐敷文卷中亦有此弊因將所取各卷重加校閱是以案將發而復止也又崇文山長連翀叔内翰因有要事出門不及等候各處出案擬於上月廿五日先行開課後因格於衆議故仍候各院山長同日開課也○升授岳常澧道陳觀察璚於上月廿六日起節由下馬頭登舟仁錢兩縣及三分府佐貳雜職均在官廳恭候觀察駕臨迎入略坐片時卽登舟啓行伍束兩邑尊循例送至塘棲始回○上年日本肇釁各省籌辦海防加捐食鹽每斤二文自和議告成捐項卽於九月間停止嗣因防軍不能盡撤經費支絀部議仍照舊案加捐俟海防停止後卽行停捐咨行到浙經廖中丞札飭運司轉諭四所甲商妥議辦理現已詳請撫憲批准定於二月十五日爲始照舊每斤加捐二文已由鹽運使司及府縣各官出示曉諭矣○藩憲牌示安吉縣缺飭新選是缺之汪一麟赴任烏鎭同在李星科請咨赴部引見遺缺以烏鎭厘局委員郭沛棠就近代理○署台州協鎭雷叅戎芸桂現已交卸來省奉撫憲委充仁勝全軍統領駐紥泗安於上月廿七日禀辭赴防台州中軍都司潘都戎恭輅亦隨同前往以資差遣○撫署大堂及文武官廳久未修葺略有坍塌兼之春雨連綿墻垣亦多損壞現由防軍局委候補縣石大令治棠監工修理○杭人騎馬肇事層見疉出歴經官憲嚴禁而此風終未能絶日前有住居三角蕩之武童朱某偕其親戚王姓乘騎至湖上遊行朱自恃素善駕馭至叚家橋畔放轡飛奔五亦加鞭前進將至照贍臺地方適有進香者十餘人結伴而來有一老婦手持拐杖避讓不及被馬冲倒略受皮傷衆鄕民將雙騎帶住不肯干休旋經旁人出爲排解令朱等出洋二元以作養傷之費又因老婦行走不動又令雇輿一乘送至松木塲舟中其事始息○有胡某者賀衙埠之輿夫也住居祖廟巷上年娶得一媳年僅十六嬌生慣養操作一切向來因人成事今猝爲人家新婦每不能如姑之意姑又兇悍異常由是屢被痛責辱駡不堪其苦上月二十六倣因煮飯未熟又被重責媳哭泣終夜以爲無生人趣不如死之爲安天明時潛赴鹽橋河中欲從三閭大夫遊幸胡素早起至是聞有啓門聲急喚媳不應又往返追尋不見媳之所在尋至河畔見媳方縱身躍下隨大聲呼救船上有人聞之當卽代爲撈起得以不死特不知其姑能稍寛容否耳 
[嘉興近事]  
　　有東栅口鄕民云東市梢外約半里許之會龍山對面地名黄泥墩墩旁河内有溺斃男屍一具當時經人撈至岸灘欲爲施救乃檢視已早氣絶此人年約二十餘歲不知何方人氏至晚並無屍親認領由地保投報善堂給棺收殮標記大略暫厝以待後日屍親招認也○近日麗橋河經過赴省大小船隻連綿不絶旗上盡書天竺進香所載大半鄕婦可見天竺香市之盛○府試日期前已具禀兹悉正塲點名時廪挨保具禀郡守前求扣考者約計數起郡守皆准暫除以待查明再定惟有平湖某童郡守念其係該縣案首未便扣除遂飭領卷入塲詎該廪保等定然不依竟入號内將該童試卷搶去揪扭不放於是郡守不覺振怒將廪保押送該學教官懲辦云 
[四明春色]  
　　近有項得標等五人以銅錫僞造小元寳哄騙鄕愚被其害者不止一人亦不止一處現已被人覷破扭獲送縣請辦經鄞縣楊大令飭役責枷外又鳴鑼遊街示衆以儆效尤○寍郡崇實月湖鄮山三書院每年於春間甄别一次崇實歸寗紹台道主政已於二月二十一日開課月湖歸寍波府主政程太守示期三月初九日開課鄮山歸鄞縣主政楊邑尊示期於三月初二日在校士館扃門考試云 
[閩客閒談]  
　　福州采訪友人云入春以來陰雨經旬大有漏天難放十分晴之意二月十三日始晴光大放赤日行空拂面薰風煖如初夏閩人士喜爲浴沂之舉爭往并樓門各浴堂浴清澡身○省垣米價異常昂貴每升售至錢五十文左右近日雖有滬米運到却不甚多至本省連江等縣地方官禁止運米出境以致米價不得持平相彼小民受虧不少矣○近日麻雀賭盛行各酒肆中日夜喧囂引人入勝雖經官吏示禁在案而若輩竟置若罔聞眞惡習也 
[鄂省官塲紀事]  
　　湖北采訪友人云三年述職古之制也湖北巡撫譚敬甫中丞現届述職之期循例具摺奏請陛見如蒙兪允則擬將篆務暫交藩司代攝以便北上覲光○日前督銷鄂岸淮鹽總局志仲魯觀察鈞前赴江寗謁見劉峴帥兹已事畢乘招商局江寛輪船回鄂於上月二十四日之晚行抵漢皋闔闔局大小執事人咸鵠列江頭以待 
[琵琶亭談詩記]  
　　九江采訪友人云稽查輪船委員周耀廷明府雲於上月二十日在某輪船上拿獲扒竊一名略訊口供飭笞責二百板枷號示衆○潯城茶棧多至十三四家二月十二日厚生祥謙愼安二棧交張瑞豐信局運銀一百三十八擔至寗州以備買茶之用○俄國派員赴中華各省採辦土産二月二十日由漢皋至九江關道誠觀察接到江漢關移文卽派哨弁陳君帶勇四名護送至義寗州○鹿洞書院肄業生童向由南康府甄别二月十八日王榮卿太守錫三假貢院扃試生題子曰汝以子爲多學而識之者與曰然非與曰非也童題良人出則必饜酒肉而後反問其所與飲食者則盡富貴也而未嘗有顯者來通塲詩題賦得雨絲烟柳欲清明得明字 
 
 

Page 3

 
 
[大觀亭題壁]  
　　安慶訪事人云二月二十日夜西門外某染坊諸人正在睡鄕忽聞牆外有聲起而俟之未幾果有某甲穿牁而入當被拿獲送官訊問知係練軍前營後哨之兵勇事聞於營務處潘作卿觀察當將某哨弁革斥提拿棚頭某乙到案而乙畏罪已效黄鶴之高飛觀察大怒將甲繫之囹圄一面飭緝某乙到案從嚴懲辦○調補江南安慶府王太尊汝礪舉行光緒二十二年科考預先曉諭考試各屬日期已紀前報二月二十五日爲懷寗正塲題自照錄於左已冠惡不仁者好仁者無以尚之惡不仁者其爲仁矣未冠寛信敏惠恭次題已未冠同與不能者之形通塲詩題桃花柳絮春開甕得春字○安省敬敷書院於甄别後每月各大憲輪課一次每届二十四日爲課試之期正月分係撫憲之課是日因考棚爲懷寗縣考正塲故改於二月初四日補行而二月二十四日應輪藩憲課期又適逢府試是日亦懷寗正塲故再將試期改於三月初四日云○安慶省城向來每銀一兩能換九七錢一千六七百文本洋一元換九五錢一千四百文英洋一元能換一千一百有奇雖時價間有低昂而上下總不過二三十文爲度自去冬以來錢價陡漲每銀一兩少易錢二百餘文且又攙和小錢推原其故因奸商將大錢裝運出境所致雖迭經府縣體恤民艱出有示諭略謂國寳貴在流通原不阻遏近因制錢缺少錢價日增訪得奸商市儈將大批制錢販運出境難保無鎔銷牟利疉次出示嚴禁並飭差役查拿倘敢再運出境一經拿獲准以二成給賞八成充公撫憲福少農中丞亦札飭各委於輪船碼頭及各市口稽查並刊示通衢略謂禁止裝運制錢出境以裕民需照得官板錢文爲民間日用所必需前曾訪有刁商市儈將制錢裝運出境牟利鎔銷曾經出示禁止並查拿在案乃市中銀價未增制錢依然短缺顯見私販之弊尚未盡絶兹特禁令重申並專委卽用縣秦大令嚴查沿江一帶制錢出境在官府維持圜法可謂不遺餘力矣 
[白下官塲紀事] 　　 
　　金陵采訪友人云江蘇候補道趙觀察貽書前經大憲委令會辦善後局事務兹者劉峴帥札委辦理皖南茶釐觀察捧檄之下卽趨詣督轅叩謝並禀銷善後局差 
[上海官塲紀事]  
　　前日松江府恩詩農太守由松江本署乘官舫來申小泊大東門外大碼頭上海縣黄大令及印委各員前往迎迓少焉太守命駕入城遍赴各衙謝步至縣署時黄大令飭家丁擋駕○日前候補府沈仲禮太守敦和由江寍差次來申命駕入城拜會各當道至縣署時黄大令飭家丁擋駕○昨日正任南匯縣汪蘅舫明府因事來申命駕入城遍向各衙投刺至縣署時黄大令飭家丁擋駕○昨日松海防同知葉臨恭司馬飭差役傳諭城廂内外各匍地甲汛捕准於本月初六日齊集沈香閣公館聽候諭話 
[縣試記事]  
　　　昨日上海縣黄大令舉行縣試正塲先期發出條約黏貼敬業書院門外其文曰爲科考事案奉憲行本年三月初二日縣考等因業經出示曉諭並移學遵辦在案現已届期所有考塲條約合行列榜示知須至榜者一考試童生首嚴保結以杜頂冐凡與考諸童務各先期赴學報明面會廪保親塡年貌三代從師姓名兩鄰五童互結保生認確畫押毋許有徇情濫保及匿喪冐籍槍替亦不得挾嫌阻抑違者立拿分别究辦一考試正塲後另行示期專考性理考經凡與考諸童先期赴學報名親塡公座册送縣扃試各該童愼勿自悞一各童自備試卷臨考之日四鼓聽放頭砲各童起身五鼓聽放二砲各自檢點考具聽放三砲各童齊集考棚靜候點名給卷務照牌次魚貫而入不得掖擠喧譁一出題後各童務須凝神靜思不得越位閒行限於酉刻交卷不准繼燭違者不錄一縣試頭塲文詩後各童遵照恭默聖諭廣訓此係奉行特飭之件如違槪不錄送一賣飯人等不准入塲以杜傳遞懷挾之弊如違立予嚴究以上各條爲愼拔人才特先條約切勿視爲具文並出簡明告示云每逢開門放牌之時投考人等擁擠門首以致考生傾跌諭飭差役多雇夥役俟開放時手執火把在門前照料著令接考之人遠立兩旁不得擁擠並有頑童在考門上拾石敲擊一併驅逐此皆歴科例示也至前晚四鼓時大令與學師宣廣文先後蒞書院飭典史蔡季卿少尉帶齊差役在門外往來查察俄而頭二三砲以次點放時已黎明應考諸童各負笈擔簦魚貫而至大令會同廣文升坐龍門下公座禮科書吏按册唱名給卷計分六牌都二百八十三名點畢升砲扃門命題考試 
[縣試文題]  
　　本邑縣試昨晚二鼓後始放頭牌納卷而出者僅二十人本館得悉文題已鐘鳴十二下矣急付手民以供衆覽已冠首題春服旣成至浴乎沂次題然而不王者至雪宮未冠首題春服旣成次題善人教民七年通塲詩題努力事春農得春字五言六韻 
[明府調关差]  
　　保甲總巡曹荃生明府現奉道憲黄觀察札飭與江海南關委員鍾守伯明府爾榖對調惟縣中發審一差仍由曹明府辦理云 
[馬車傷人]  
　　昨日清晨有一老嫗年約四十餘歲手携筐籃彳亍道途比行至泥城橋堍忽有四輪馬車迎面而來嫗避讓不及致被撞倒輪從足背碾過壓傷足指血液模糊後經巡街捕瞥見上前將馬車追獲送入捕房並雇車將嫗舁送醫院醫治聞該嫗僅受硬傷諒無妨碍也 
[成了眷屬] 　　 
　　寗人某甲在英大馬路第三百零二號門牌房屋爲魚販曾聘滬南花衣街同鄕人某乙女爲妻甲屢遣氷上人說欲擇吉親迎無如乙所索茶禮過奢以致佳期屢誤甲以女大須嫁何泰山不近人情乃爾遂商諸同業擬隨俗作搶親之舉昨晨送邀得同業十餘人雇小轎一乘樂人一班密馳至彼見女小立門左甲卽上前抱納轎中樂人見事已成卽吹吹打打逕回至家行合卺禮新人邕尚不肯交拜後經人再三勸解遂亦破涕爲笑大禮已成比乙知覺赶來則新人已入洞房坦腹新郎笑面相迎負荆請罪不已乙見生米已成熟飯又經媒妁出勸無可如何只得一揖而去 
[英廨早堂]  
　　包換孔阿才禀稱積竊張竹山曾經遞回崇明今又潛來住居伊同鄕人王配山楊狗郎家肆其伎俩先後竊取伶人陳彩林及陳金福等七家綢布皮棉衣服三十餘件並銀飾零星雜物報捕後由小的緝獲張竹山並到寓處起出贓物因將王楊二人一併送究失主等紛紛投案領贓質之張竹山供稱崇明人實因家無恒産不得已復來滬上作此生涯藉圖過活王配山楊狗郎供與張同鄕故許其躭擱實不知是竊賊至寄存衣物亦不知是竊贓求鑒别駕以張係屬過犯行竊多端殊爲可惡著當堂重責二百板交捕房管押一年期滿後遞解回籍至王楊窩贓實情著責二百板管押一月○偷兒曹子良於前晚掩入德仁里畫師金恒甫家竊取綢布衣四件報捕後由包探趙銀河緝獲人贓昨晨送案請判金投案請領失贓曹子良供前爲洋行生理近來賦閒不堪凍餒無奈作此不端其實初次叩求賞全體面言已頻頻叩首别駕訊得行竊有贓著掌頰一百下管押兩禮拜贓還失主○包探黄四福禀稱徐嘉雲在某烟館爲堂倌日前失去烟槍一支業經小的查得槍在劉桂發處據劉言向費阿松買得故將劉費一併解案惟竊賊則無從查究徐嘉雲投案領贓劉桂發供烟槍一支向販舊貨之費阿松購來是否賊贓不得而知費供詞含糊别駕著各罰洋二元以儆○雉妓王阿香在途拉客由四百五十五號巡捕拘送來案别駕咯加研詰著交官媒管押二天以示薄懲○二百八十一號華捕禀稱昨有挑水之王阿根因悞碰開木作之陳小媛不料陳卽唆令木匠王仁榮葛阿海丁德友楊小幅沈子來馬定生周英全張善桂張松林徐金生等將王兇毆爲特一併拘送惟王現在醫院醫治據言須兩禮拜方可痊愈王仁榮等同供均是作頭陳小媛所使求大老爺恩典陳小媛供被王阿根撞痛夥計等因此毆打求鑒别駕著押候今晨復訊○過犯項榮庭曾經遞解今又竊取某輪船搭客之銅表一只經包探張阿五緝獲人贓送案請究項榮庭供崇明人犯竊該死求恩典别駕以過犯行竊殊爲可惡著責二百板管押一月期滿再行遞籍○包探張阿五禀稱金一卿陳召甫二人在駁船串竊盛立成號之洋布十六疋經小的緝獲人贓送究失主有事刻未來案别駕以失主旣 
 
 

Page 4

 
 
未到案著仍交捕房帶回於今日早堂復訊 
[法公堂案]  
　　流氓朱壽林搶奪咸德里潘錢氏衣包在德大押店當洋三元二角與莊子卿分用捕頭飭探帶同失主將朱莊二人拘案並吊到原贓昨禮拜二堂期解請鄭大令祁繙譯會判失主潘錢氏投案禀稱廿九日代夫向友人處借得縐紗夾襖一件下午二點鐘行至老北門街突遇朱壽林將衣攫去押錢三千二百文小婦人卽投報捕房蒙捕頭飭探拘提送案請訊包探禀稱此輩横行不法請爲重懲莊初不肯認經捕頭再三盤詰始供出當票寄存德大押店朱壽林供認不諱惟洋已輸罄小的與該氏丈夫認識實向借用大令謂白晝搶刼衣服尚敢飾詞狡辯莊子卿卽阿壽供未分用小的與潘亦認識當時曾帮同尋緝朱因挾恨誣攀求明察大令謂爾等均非善類與祁繙譯會商著將朱壽林押候荷枷三個月笞責五百板莊子卿笞責一百板贓交失主領回○楊陶氏禀稱在法租界開設茶館賃居對門之跨街樓前日上午七點鐘被賊撬門竊去大錢六千二百文當塲拿獲前又失去棉被衣服一并求請究追竊賊金長卿俯首無詞大令著押候笞責一百板○閔行人金兆環有子九歲被匪拐去已二年矣四出找尋訪知被有正祥拐至滬上賣於英界蟻媒張沈氏處因卽來滬前日與胡途遇扭入捕房昨日堂期包探將一千人解案請訊金兆環偕妻金王氏投案伸訴五房惟此一子求請窮追張沈氏供當時卽交胡正福領去並未招留大令與祁君會商將全案移送上海縣辦理原告著自行投案備質○包探禀稱王福生在金利源碼頭竊取檀香當拿獲人贓解案王供小的貪小自知不合以後不敢冉犯大令著枷號七天發碼頭示衆期滿帶案開釋贓存捕房待領○包探禀稱積竊王阿三在英界禁押三年釋出未幾今又犯案解請嚴辦王供法華鎭人前次犯案業已改過大令著押候笞責一百板○陳阿奎偕地保宋錫榮投案禀稱家住廿五保十五圖妻室馬氏前因犯案到堂蒙發普育堂留養業已改過願隨小的回家爲此邀本圖地保來案具領大令准之著當堂將領狀畫押交陳　　領回嚴加管束 
[法捕房一則]  
　　法大馬路復興里中法大樂房主某甲好作狎邪遊與英界薈芳里周小寳有嚙臂之盟樍欠局帳洋數十元去歲杪分文未付該妓樓遣大姐向索前日途遇同入福馨樓茶館互相口角扭入捕房甲謂局帳已還該大姐屢次來家索慶大姐則稱非但分文不付尚收别客之洋兩相爭論捕頭以索付嫖帳不應扭入捕房遂一并麾之使出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續捐委員名單]  
　　浙省爲産絲之富現在各屬均仿行西法設立藏灶所有　收　　由牙懲局委員分赴各路舉　　名列各二錢二縣委同知馬司馬秉鈞富陽新城委府經程叅軍傳新昌委候補縣鍾大令守錢德清武康委候補縣汪大令龍珠石門桐鄕悉卽用　徐大令曾長樂委大挑縣范澤溥蕭山委同知莊司馬淦海寗委候補縣黄大令羡欽歸縣奉化委縣丞　二奶振對餘杭昭安委巡檢袁少尹　當　姚者從九陳少尹承言諸曁委府經陳叅軍啓輸均於上月二十四五日下札也 
[美界捕房紀事]  
　　昨日午後三點鐘時鄕人某甲挑棉花冀至南潯路某弄粤人某乙向之議價粤婦某氏在旁爭購甲無以　負擔而去氏怒甚適手持劈柴斧遂向甲猛砍中厥手背血湧如泉五指跕跕欲墜正喧　閒一百二十三號華捕巡邏至此目覩情由遂將氏　入捕房中則送至同仁醫院療治○本邑人沈毛毛寗波人楊阿堯皆禮查西酒肆中細崽也前日傍晚相約至唐家弄閒遊見某缫　棧正在放工壽女郎挈榼提籃各尋歸路遂遮要路口口唱淫詞甲乙等衆流氓見之謂其有意調戲良家女子糾衆詰責擾取對時表一枚沈楊奬之爭持以致衣服俱被撕破事後奔回虹口告諸捕房捕頭許以遣包探查拿送辦○前晚積竊顧源發潛入文監師路某姓家圖竊經包探倪順臬查　　入　房捕頭令押候解送英公堂請屠别駕訊辦○前晚有甲乙二頑童在北蘇州路拾石塊互相抛擲六十一號印度巡捕見之一併拘解捕房捕頭令押至昨晨開釋○前晚偷兒某姓由某處竊得鉛線若干丈負至百老匯路三百六十六號華捕上前掩捕偷兒情急棄物而奔捕乃將　送至捕房捕頭令存候失主認領○前日下午有十餘齡之孩子獨行至漢璧禮路忘却歸途號咷痛哭旁人詢以住址孩但以成衣鋪對旋經四百六十二號華捕送至捕房捕頭令留候家人認領 
[申報館恊賑所經收順直山東湖南賑捐二月廿一日至二月三十日止第五次清單]  
　　二月廿二日順發銅洋一　王鼎裕洋一元天福洋行倪志　銅洋四元邱葉比爲姑　十週年洋二元○廿四日厚餘莊久大莊銅洋二元蘆州全泰盛來金冶臣助湖南振洋二元吳德山洋五元王道生洋一元二角羅福堂朱福生周　亭　　波劉守之　少之黄錦山七户各助洋一元朱松泉洋二元劉華臣姚立成各助洋五角無名氏洋四元無名氏洋五元○廿五日湖州全盛來存素堂王洋三元無名氏洋五元○廿六日常　全盛來陽湖史闌存因子求病盒洋三元○廿七日苕雲漁隱後人湖南票洋一百元○廿八日無名氏保合家平安洋十元鼎裕銅洋十元裕成銅洋一元升奏貴昌承孚　　莊銅洋一元雲中錦洋三元順發洋一元不留名洋五元○廿九日廣昌崑銅洋十一元○三十日知足居洋一元丁椒貽丁仲詒洋二角隱名氏洋五元白雲居士洋五十元名　氏　五十元九江政大源來天水氏洋十元張益之洋三元以上總共收洋二百七十九元四角銅洋三十元 
 
 
 

Page 10

 
 
   
 
 

Page 11

 
 
[光緒二十二年二月二十一日京報全錄]  
　　宮門抄○諭旨一道錄前○缺單○黔撫崧奏藩司因病出缺請旨簡放摺○閩督邊奏請免繳知縣捐復銀　片○兼理新臬英○奏報接篆日期摺○署江督張奏請奬叙片○御史熙奏請釐訂銓選章程片○倉塲侍郎祥等奏援案續　　米摺○二月二十一日理藩院鑾儀衛光祿寺廂黄旗值日無引見○麟中堂瀾公各假滿請安○敬信謝署步軍統領恩○高賡恩謝授右贊善恩○克公請假十五日○椿壽續假十日○召見軍機○皇上明日卿正二刻至奉先殿壽皇殿行禮○光緒二十二年二月分缺單郎中吏部稽勳司王嘉善故小京官翰林院孔目萬敬修改教同知安徽鳳頴分防許之珔浮躁知州廣西賓州朱蕡不及雲南鄧川劉書堂年老石屏王宏章有疾知縣江蘇如皋童秉厚革江蘇泰興王肇嵩革山西猗氏馬毓芝丁甘肅鎭原王鵬齡故山東鄆城陳其煃近直隸廣昌周樹枬不謹安徽婺源彭燦垣不謹江蘇六合裘宗圻河南輝縣蔡如筠葉縣趙鼎五四川新津粟秉浙江西安葉承鈵俱不及浙江宣平賀允璠浮躁湖北長樂彭祖春浮躁貴州仁懷林湘浮躁廣西來賓張師厚罷軟廣東長寗章毓桂有疾開建黄思堯　　布經直隸孫金鎔有疾直州判河南許州衛嶲康浮躁州判直隸延慶王鴻翔不謹府經山東兗州張澂翔不謹直隸保定劉賡南不及縣丞江西吉水蔡維熊不謹瀘溪鄧紹先廻避吏目雲南阿迷朱肇文浮躁廣東羅定魏應辰不謹巡檢順天大興孫鎬廷革湖南麻陽王文楝丁廣西懷集劉忠瀚丁江蘇海州陳儒璜震澤兪龍盤吳江劉金鐸浙江歸安吳文榮湖北房縣湛福同安徽涇縣劉樹春廣東徐聞宋球俱不謹廣東瓊山如圻罷軟歸善張文瑞不謹江西南康錢榮凱浮躁陜西潼關孫學康罷軟廣西馬平袁藩不及典史山東濟陽葉文垣福山姚鶴齡浙江黄巖張兆麟江山羅堃廣東歸善胡鋆四川筠連魏鎭坤俱不謹河南盧氏婁超瀛江西餘干潘藻芬廣四羅城謝鋆直隸慶雲陳植廣東茂名陳才猷封川錢福田具浮躁廣東始興陳朝鑅直隸清豐王肇垢俱有疾廣東增城張繼伯不及浙江樂清余耀宗罷軟同照磨四川石驻廳劉肇坦捐我○○頭品頂戴貴州巡撫奴才嵩崑跪奏爲藩司因病出缺請旨迅賜簡放以重職守恭摺仰祈聖鑒事竊查藩司唐樹森年六十八歲湖南善化優　貢生由浙江候補道歴保花翎二口頂戴署理金衢嚴温處糧儲道兩浙鹽運使四署按察使光緒十五年補授金衢嚴道十八年二月簡放貴州按察使遵旨陛見十月十八日到任十九年二月署理布政使十一月仍回本任二十年七月遵旨進京祝嘏九月到京十月二十日請訓蒙恩召見二十一日出京二十一年三月十四日回黔委署布政使十七日到任六月初三日奉旨補授布政使詎於十二月十三日感冒風寒卽行延醫調治因年邁氣虧服藥無效延至十六日亥刻出缺由布經歴馬錫壽布庫大使梁筑生申報前來奴才與該司相處二年見其在臬司及藩司任内講求鞫獄整頓吏治實力實心不辭勞瘁洵爲老成持重才德兼優之員不意一病長逝深爲憫惜當與在省司道同往看觀並飭首府縣恊同該司家屬將身後各事妥爲經理現在臬司邵積誠進京陛見檄委署糧儲道事雲南迤東道又海署理藩篆以專責成所有貴州布政使一缺相應請旨迅賜簡放以重職守除咨部查照外謹會同雲貴總督臣崧蕃合詞恭摺由驛馳報伏乞皇上聖鑒訓示謹奏奉硃批另有旨欽此○○邊寳泉片再開復智縣孫浤澤安徽進士前補廣西賀縣知縣因案革職光緒十三年渡台投效經前台灣撫臣劉銘傳奏留差遣十五年於歴次勦撫肅清各番社尤爲出力請奬安内恩准開復原官應令呈繳捐復銀兩送部引見旋卽内渡留閩差遣臣查該員年力正强才堪造就惟捐復銀兩爲數頗鉅無力措繳以致數載遷延仍同廢棄殊爲可惜合無仰懇天恩俯准開復知縣孫浤澤免繳捐復銀兩以恤寒畯出自恩施逾格謹附片陳明伏乞聖鑒訓示謹奏奉硃批著照所請該部知道欽此○○二品頂戴調署鎭迪道按察使銜伊塔道奴才英林跪奏爲恭報奴才接署鎭迪道按察使銜篆務日期叩謝天恩仰祈聖鑒事竊奉升署陜甘總督臣陶模行知鎭迪道兼按察使銜丁振鐸委護理新疆布政使所遺篆務委奴才署理並准丁振鐸於十二月初一日將鎭迪道兼按察使銜印信文卷送交前來當卽恭設香案望闕叩頭祗领任事伏念奴才滿洲世僕効職邊疆曾權此篆三年繼巡伊塔八載今春奉派查勘前歲所收巴爾魯克山形勢交卸伊塔道篆六月回任兹復調署鎭迪道篆兼理臬司疉荷恩施彌增兢惕查鎭迪道兼按察使銜員缺治理素稱繁劇刑名尤屬專司近值邊方多故伏莽堪虞整飭地方清查保甲在在均關緊要奴才愚昧深懼弗勝惟有矢愼矢勤實心實力一切事宜禀承署撫臣認眞經理不敢以暫時署篆稍涉因循以期仰答高厚鴻慈於萬一所有奴才接日任事日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○張之洞片再據兩淮鹽運司江人鏡詳在掦寄居之廣東候補知府魏業釗江蘇儘先補用直隸州知州魏秉銓呈稱因聞湖北槍砲廠正在開辦製造關繫重要情願竭力報効魏業釗捐銀二萬兩魏秉銓捐銀一萬兩均捐充槍砲廠經費以濟武備要需該兩員仰體時艱情殷報効自應優給奬叙以示鼓　惟魏業釗魏秉銓兩員均據稱不敢仰邀奬叙詳請具奏等情前來臣查該兩員繳鉅欵以濟軍實要需雖據稱不敢仰邀奬叙而所有捐銀數旣與請奬定章相符似未便没其急公報効之忱合無仰懇天恩可否將魏業釗魏秉銓兩員均准俟補缺後以　升之缺升用抑或另與恩施之處恭候聖裁除將該兩員履歴造册咨部外理合附片具陳伏乞聖鑒謹奏奉硃批魏業釗魏秉銓均着俟補缺後以應升之缺升用欽此○○熙麟片再吏部選班必以奉有特旨人員統壓各班銓選重上命也然如廕生曁及歲帶領引見之員曾捐道府旣經引見均奉上諭仍以道府選用者朝廷不欲重違下情故如其官以給之非因其曾經捐納遂得優於一同引見之廕生曁及歲人員而殊恩特沛也蓋此旨實與捐納人員所奉照例之旨無異乃部章竟以此項人員歸入特旨　銓選於是日久弊生特旨一班在此項人員直可自操其柄比年以來幾於無不管私取巧預捐道府以爲他日例邀特旨統壓各班之地夫旣日特旨何能例邀竟能例邀則實與捐納人員所奉之旨無異卽其選班亦必與捐納人員無異方昭公允如謂此項人員在當日實係特旨則固非今日授職之特旨明矣何得强爲比附致使　恩可倖查由舉人進士翰林院加捐道府者卽爲捐班不得仍以正途論又由舉人加捐道府旣中進士告歸本班從前办歸特旨班銓選聞現已經部更正况廕生曁及歲人員皆大員子弟出身伊始尤宣教忠教孝俾無涉營私取巧之嫌更何得强爲比附本係捐班竟得例邀特旨致使日久弊生同一廕生同一及歲人員而廉吏兒孫或興嗟於力薄紈袴子弟益逞志於夤緣其於世道人心亦　大有關係應請飭下部議卽以此項人員加捐道府者仍與捐納人員同班銓選以重綸音而昭公允是否有富伏乞聖鑒謹奏○○臣祥麟臣廖壽恒臣孫家　臣陳彞跪奏爲援案續請粥米以惠窮黎恭摺仰祈聖鑒事竊查逾州王恕園等處設廠放粥歴蒙恩賞賑米設有不敷續請接濟欽遵辦理各在案兹據該州孫壽臣祥據王恕園等粥廠司事丁文浩等禀稱上年冬間荷蒙賞給粥米分撥各廠煮放核計米數將次告竣現當青黄不接之際外來貧民就食者仍復絡繹不絶一經停廠深恐無以生活擬請續撥粥米五百石並發給每石柴薪經費銀五錢俾資接濟等情請奏前來伏查通州粥廠暖廠及棲流所前經臣等奉蒙恩賞賑米共一千五百石分撥各廠煮粥散放遠近貧民莫不　沽慈惠今該州據各廠司事所禀貧民衆多領米將次告竣一　邊難停止委係實在情形合無仰懇天恩冉賞粥米五百石分給各廠煮放以廣皇仁此項賑米前因西中二倉粟米無存奏明改放秈米此次仍由該二倉照案開放秈米卽飭該州領運出倉妥爲散放所需經費銀兩循照向章由臣孫家鼐等酌量籌撥以資濟用所有援案續請粥廠賑米緣由謹合詞恭摺具奏伏乞皇上聖鑒再臣陳彞現在咸冐未克呈遞膳牌合併明謹奏奉旨已錄 
 
 

Page 12

 
 
[光緒二十二年二月二十五日京報全錄]  
官門抄○諭旨五道錄前○選單○禮部尙書崑等奏請簡員署理卿缺摺○皖撫福奏特叅庸劣各員摺○又奏飭潘司赴任片○兼護湖督譚奏請將已故知州短交銀兩查抄備祗摺○又奏請暫緩總兵陛見片○又奏調署知縣片○署江督張奏甄别道員州縣各員片○閩督邊奏委署知府片○二月二十五日兵部太常寺太僕寺廂白旗值日無引見○睿王肅王等由東陵西陵回京請安○端王李鴻藻前往東陵請訓○鈕楞額續假五日○謨貝子恩燾各請假五日○卓公請假十日○巴克坦布續假二十日○兵部奏派演枚水師砲位派出恩燾訥欽泰○又奏派考騐軍政之大臣派出麟中堂熙敬阿克丹漙良彭　希朗阿英信春　○召見軍機端王李鴻藻○光緒二十二年二月分選單郎中吏部稽勳司李光宇山西甲小京官翰林院孔目王肇鼎江蘇推　同知案徽鳳頴分防聨盛正黄人知州貴州麻哈寳巽正白舉雲南寳川馮熙年順天監雲南鄧川程鼎元湖北廪石屏李烟麟四川監知縣江蘇六合嚴義豫浙江監山東鄆城馬丙炎河南監浙江宣平劉肇甲安徽附江蘇如皋單儒紳山西舉河南葉縣余鉞安徽監貴州仁懷林賡堯浙江附江蘇泰興韓惜陜西舉四川新津蕭祖賡湖北舉甘肅鎭原汪宗瀚湖北甲湖北長樂劉錦榮奉天甲廣西來寳恩順正黄舉浙江西安吳德　四川舉直隸廣昌鍾樹森安徽監山西猗氏王寳賢雲南舉廣東開建王會同浙江監安徽婺源方永　湖南舉河南輝縣黄祖徽江西廕廣東長寗呂道象江西甲四川灌縣方連鼎河南舉布經直隸柳牲春江蘇廪直隸州判河南許州陳鳳恩湖北舉州判直隸延慶張家翔浙江監府經直隸保定王桐齡山西山東兗州金書元直隸俱監縣丞江西吉水徐懷鑑四川江西瀘溪楊崇錕貴州俱監同照磨四川石砫廳徐懋業浙江監○吏目雲南阿迷陳相清四川廣東羅淀陸德鏞浙江俱監巡檢湖北房縣汪世榮四川江蘇如臯樊恭億浙江湖南麻陽蔣志植浙江俱監陜西潼關　招俊順天江蘇震澤王政順天俱供事廣東徐聞張雲樵四川順天大興蔣冀邰四川廣西馬平趙繼德直隸廣東歸善楊和均四川俱監浙江歸安王紹文四川監江蘇海州陳發春四川監廣東瓊山孫錦裳順天江蘇吳江余培恩山東俱監廣西懷集王鶴鳴山東供事江西南康王傳敬山東供事安徽涇縣陳焜四川監典史浙江江山陸熤先河南河南盧氏程耀爵江蘇廣東封川尉燮陜西廣東始興周伯能江蘇廣東茂名唐稱林河南江西餘千徐錫麟順天直隸清疉許湘四川山東福山梁繩祖四川廣東增城馬登瀛河南浙江黄巖徐應辰四川山東濟陽劉鈺江西四川筠連馬席珍順天俱監廣西羅城崔世亨甘肅文童浙江樂清張廷藻安徽監廣東歸善李慶霈山東供事直隸慶雲匡汝誥江西供事○○經筵講官恊辦大學士禮部尚書管理太常寺事務臣宗室崑罔等謹奏爲請旨簡員署理卿缺恭摺仰祈聖鑒事竊照太常寺專司祀典遇有祭禮本寺堂官各有應備之差今臣寺漢少卿貴賢現已升任大理寺少卿恭查壇廟大祀皇上親諸行禮肅贊明禮禮節尤爲繁重臣等應備各項要差已覺不敷分司其事且明晨正月以後中祀羣祖各禮節有同日致祭者臣等恭備各差及分詣行禮亦有不克兼顧之勞臣等公同商酌惟有仰懇聖裁簡員眷理漢少卿之缺以重祀事而昭誠敬伏乞皇上聖鑒謹奏奉旨已錄○○尚書銜安徽巡撫臣福潤跑奏爲特叅庸劣各員恭　仰祈聖鑒事竊維整頓吏治先在考察人才奴才於所屬各員時與講求治理亦必察其爲人仍隨時訪問稽察以期徽騐得實有以確知其可否而揚清激泪一秉大公本年恭值舉行大計所有實任文職各員奴才督同藩臬兩司核實舉劾業經循例會題在案其署事及候補人員並由奴才督同司道留心察訪遇其庸劣不職者亦應卽時甄别免致貽誤地方兹查有候補通判陶家杰於署定遠縣任内需索書吏有玷官　試用通判張大智賦性庸愚儕伍市偷知縣用試用縣丞張棠鑽營取巧物議沸騰署鳳台縣　　司　檢試用從九品姚沅　受民詞署英山縣典史候補巡檢王吉士縱役擾民試用未入流周光祿造言生事以上六員均屬劣迹昭著未便姑春相應請旨將陶家杰張大智張棠姚沅王吉士周光祿一併革職以示懲儆而肅官方所有特叅庸劣和員緣由謹恭摺具陳伏乞皇上聖鑒訓示謹奏奉硃批另有旨欽此○○福潤片再署理安徽布政使于蔭霖現已到皖應卽飭令赴任以重職守調補直隸布政使王廉應飭於交卸後速赴調任除分檄飭遵外謹會同署兩江總督臣張之洞附片具陳伏乞聖鑒謹奏奉硃批知道了欽此○○頭品頂戴兼署湖廣總督湖北巡撫臣譚繼洵跪奏爲已故知州短交銀兩叅後逾限無完請旨嚴追並查抄家産備抵恭摺仰祈聖鑒事竊查已故前署興國州知州陸祐勤短交司道兩庫各欵銀兩前因已逾初叅例限未據該家屬完解經臣奏叅革職勒令該家屬於兩個月限内如數完繳倘逾限不完再行從嚴叅辦欽奉硃批著照所請該部知道欽此欽遵行司遵辦在案兹據湖北布政使王之春署按察使朱其煊督糧道岑春蓂詳稱原奏該故員陸祐勤短交銀三萬七千一百三十六兩九錢四分九釐内除民欠銀二千一百一十九兩二錢一分五厘實欠解銀三萬五千一十七兩七錢三分四厘叅後僅據該家屬完解司庫銀四百九十六兩三分尚未完銀三萬四千五百二十一兩七錢四厘内係司庫地丁正耗米折銀二萬九千六百九十五兩五錢七分七厘屢經嚴催迄今逾限並未完繳請奏叅嚴追並查抄家産備抵等情前來臣查該故員陸祐勤係江蘇陽湖縣人其短交銀兩均屬錢　正欵爲數甚鉅前經奏叅勒追現已逾限未據完解實屬玩延亟應從嚴叅追以重帑項除飭司卽提該家屬勒限嚴追一面查明該故員原籍及歴過任所有無資財隱寄照例辦理並咨户部曁江蘇撫臣查照外相應請旨敕下江蘇撫臣卽飭陽湖縣將該故員陸祐勘家産嚴密查封估值遵册覆鄂備抵所有應行分賠各職名遵章隨摺開報謹另繕清單恭摺具奏伏乞皇上聖鑒再湖廣總督係臣兼護毋庸列銜合併陳明謹奏奉硃批另有旨欽此○○譚繼洵片再據新授湖北漢陽鎭總兵周芳明禀請代奏籲懇陛見業經據情代陳恭候諭旨遵行惟查漢陽爲長江上游重鎭現值各路散勇紛紛過境兼盧游勇會匪潛圖句結稽查彈壓均　緊要該總兵自署理斯缺以來於地方匪類水師操防巡緝整頓極爲認眞未便遽易生手相應仰懇天恩俯准將周芳明暫緩　見俟江防稍鬆再行具奏請覲以符定制謹附片具陳伏乞聖鑒訓示謹奏奉硃批著照所請欽此○○譚繼洵片再署麻城縣知縣陳瑞瀾調省另有差委所遺該縣篆務亟應委員往署以重職守查有崇陽縣知縣黄承清識明才優講求吏治堪以調署遞遺崇陽縣知縣篆務查有竹谿縣知縣夏時泰心精力果公事認眞堪以調署據布政使王之春署按察使朱其煊會詳前來除分檄飭遵外理合附片具陳伏乞聖鑒再湖廣總督係臣兼護毋庸列銜合併陳明謹奏奉硃批吏部知道欽此○○張之洞片再前准部咨道府州縣無論何項勞績保奏歸入候補班以及捐納循例分發人員以到省之日起予限一年詳加察看出具切實考　分别繁簡奏明留省補用等因歴經遵辦在案兹據江寗藩司將到省一年期滿在寍差委之道員州縣等官照章甄别詳請加考具奏前來經臣察看得儘先補用道王澧年力精强才具明敏補用道兼襲雲騎尉錢德培才識穩細歴練時務在任前先補用道揚州府知府沈錫晉年强才裕吏治精明均堪以繁缺道員留省補用候補班補用知州章邦直才具幹練辦事認眞補用知縣李第愷　求吏治補用知縣邱樹勳年强才練均堪以繁缺留省補用又試用道陶森甲年强才穩公事諳練試用道范德培年力精壯才具開展均堪勝繁缺道員之任試用直隸州知州方臻喜試用知縣秦炳禮明愼安詳試用知縣鄧炬趨公勤奮試用知縣王元常年壯才明試用知縣常桂馥明白勤謹均堪歸試用班照例序補理合會同江蘇巡撫臣趙舒翹附片陳明伏乞聖鑒謹奏奉硃批吏部知道欽此○○邊寳泉片再福建漳州府知府榮堃陞授汀漳龍道遺缺應卽遴員接署查有試用知府李光第才具明晣辦事勤能堪以委署據藩臬兩司會詳前來除咨部外謹附片具陳伏乞聖鑒謹奏奉硃批吏部知道欽此 
 
