# 1911 - 103 - 4913718

 

Page 1

 
 
   
 
 

Page 2

 
 
述旨 
[三月十三日軍機大臣奉]  
旨廕生常英著以旗員用熙梁著以文職用延闓着以侍衛用耆永着以旗員用陸裕動着外用曹彦都着外用朱聯澐着内用截取知府禮部郎中王士傑着以簡訣知府用度支部郎中張仁溥着以簡缺知府用協理遼瀋道監察御史員缺着端譯補授吏部文選司郎中員缺着舒敏補授擬補吏部文選司員外郎張祖厚月選理瀋部　帖式英鉅欽天監筆帖式鍾均簽選四川茂州直隸州知州增林俱着准其補授早異升補廣東萬縣知縣沈福申着准其升補並於布庫大使任内卓異加一級分發江蘇補用道張振鏞湖北補用道祝書元江蘇試用道李文濤山西試用道劉鶴年湖北試用道劉體仁陳壽昌章逹廣東試用道程廷颺安徽補用知府金文濬貴州補用知府鄭思賢俱着照例發往欽此 
代論 
[新内閣官制草案]  
新内閣官制草案曾摘要登入昨報要聞欄今得全稿亟錄之 
第一章總綱 
總理大臣世爵充之特簡一員左右副大臣大學士充之特簡各一員各部大臣各部大臣任之如部數左右丞閣學士充之請簡二人左右參議閣學士充之請簡二人各局長三四品官充之請簡五人各局副局長四五品官充之請簡五人參事 
五六品官充之奏補十人纂修五六品官充之奏補十人一等書記官五六品官充之奏補二等書記官六七品官充之 
奏補三等書記官六七品官充之奏補繙譯不計品秩奏補藝師不計品秩奏補藝士不計品秩委用錄事八九品官充之委用 
第二章内閣之組織及其權責 
第一節内閣大臣均輔弼君上代表負責任 
第二節總理大臣一人秉承聖謀翊賛機務平章内外政事凡用人行政一切重要事宜均由該大臣承旨施行除立法各官外所有行政各官該大臣均有表章之責並有督飭紏查之權 
第三節左右副大臣各一人恊同總理大臣平章内外政事 
第四節外務民政度支禮學陸海軍法農工商郵傳理藩各部大臣共十一人分任本部事宜與總理大臣曁左右副大臣均爲内閣政務大臣參知政事 
第五節閣臣以外因事務繁重奉旨添派人員入閣議事成協同辦事均無定額 
第六節内閣各大臣均不得兼充繁重差缺或因一時需人暫攝亦祗一項爲止 
第七節總理大臣左右副大臣仍逐日入對各部大臣按五日入閣會議遇有本部重要事件卽隨同總理大臣左右副大臣入對並得隨時請開閣議遇有緊急事件亦可隨時自請入對大臣遇有事故以該部副大 
 
 
 

Page 3

 
 
臣代行 
第八節内閣各大臣恭奉諭旨皆有署名之責其機密緊急事件由總理大臣左右副大臣署名其關于法律及行政全體者由總理大臣左右副大臣及各部大臣連銜署名其專涉一部之行政事務者由總理大臣左右副大臣會同本部大臣署名 
第九第内閣各大臣具奏事件其關涉行政全體由總理大臣左右副大臣會同各部大臣連銜具奏其關涉數部變更者由總理大臣左右副大臣會同各該部大臣聯銜具奏其關涉一部行政變更者由總理大臣左右副大臣會同該部大臣聯銜具奏其專屬一部行政事務者由該部大臣會同該部副大臣聯銜具奏 
第十節凡遇重要事件由各大臣開閣議請旨定奪開議時以總理大臣爲議長議决之其應議條目如左（一）交院之法律草案及歲出入之預算决算事件（二）軍國重要事件（三）外交條約及重要事件（四）奉旨飭交事件（五）臣民陳請事件（六）關于官制變更及法律施行請旨事件（七）奉旨交議奏補以上各官之任免黜陟事件（八）彼此兩部有爭執時判决事件 
第十一節内閣總理大臣曁左右副大臣在其職司所屬事務内得發布閣示 
第十二節左右丞承總理大臣左右副大臣之命恭擬諭旨草案曁管理密摺文電並提調一切庶務進退委用各官左右參議協同左右丞督率書記處理事務（一）繕發諭旨（二）收掌諭摺（三）謄寫及發遞硃批（四）監印本閣會計（六）收發文牘（七）收掌奏職以上官册（八）編輯本閣記錄事項（九）管理本閣應用書籍錄事料理一切庶務 
第三章内閣官制之支配及員額 
第一節制誥局之編置制誥局局長一員副局長一員書記官四員繙譯官四員錄事四員 
第二節本局之職掌（一）鈔傳明發諭旨（二）頒發恩詔（三）頒發誥敕及撰擬文字（四）請用御寳（五）尊藏實錄（六）進呈賀表賀本（）七繙譯國書蒙文 
第三節本局員之權限（一）局長管理局中一切事務監督本局職員（二）本局奏補官之進退由局長呈請該大臣行之其委法官之進退該局長自行之（三）副局長協同局長處理一切事務局長遇有請假或離任時副局長代理其職務（四）書記官承局長之命令分任局中收掌及一切文牘（五）繙譯官掌繙譯事務（六）錄事承上官命意料理庶務及繕寫事務 
第四節庸勲局之編置庸勲局長一員副局長一員書記官四員錄事四員 
第五節本局之職掌（一）請簡員缺差使（二）收錄存記册 
（三）宗室外藩請封（四）封爵名號及巴圖魯勇號（五）王公大臣應得恩賞條項（六）王大臣應得卹典條項（七）王公大臣謚號 
（八）寳星事項（九）外國寳星領受存案事項 
第六節本員之權限（一）局長副局長權限同誥制局（二）書記以下權限同誥制局（三）本局附設文官考試處專司奏補官攷試併稽核各衙門委用官考試 
第七節編制局之編置編制局長一員副局長一員參事十員書記官四員錄事四員 
第八節本局之職掌（一）擬訂各項行政法規草案（二）考核各項行政法規增删修改呈請閣議裁决（三）審議各部大臣提交閣議之法規恊案（四）承本閣大臣之諮詢 
第九節本局員之權限（一）局長副局長以下權同誥制局（二）參事承本閣大臣及本局長之命審議起草 
第十節統計局之編置統計局長副局長一員纂修六員書記官四員錄事四員 
第十一節本局之職掌（一）整理畫一行政各衙門之統計（二）編製不專屬行政各衙門之統計（三）刊行關於各項統計之册報 
（四）與各衙門統計員集議統計事項 
第十二節本局員之權限（一）局長副局長以下權如制誥局（二）纂修昌掌編審查事宜 
第十三節印鑄局之編置印鑄局長一員副局長一員纂修四員書記官二員藝師四員錄事六員藝士無定額 
第十四節本局之職掌（一）編輯内閣官報（二）編輯法輯法規全書及文武縉紳錄（三）管理官報等印刷之發行（四）恭辦册寳及鑄造内外衙門印信（五）擬定内外文書憑照等格式並頒行樣本 
第十五節本局員之權限（一）局長副局長以下權如制誥局（二）纂修同統計局（二）藝師承局長之命監理工務（四）藝士承藝師之命料理工務（完） 
專電 
[電一（北京）]  
濤貝勒面奏力駁暫行閣制不倫不類貽譏各國并請嚴定責任權限以免混淆推諉攝政王甚韙其議 
[電二（北京）]  
樞府奉旨電寄滇督李經羲新内閣官制說帖限月内具奏 
[電三（北京）]  
樞府奉旨密諭駐日欽使汪大爕專辦中日交涉事（宜 
 
 

Page 4

 
 
[電四（北京）]  
隆裕皇太后召澤公詳詢駐蹕頤和園費并諭皇室經費須從節儉訂草案時先行呈覽 
[電五（北京）]  
陜督電奏洮岷土匪勢熾請撥欵濟軍餉 
[電六（北京）]  
樞府密諭民政部派高等偵探分赴各省嚴查革黨 
[公電（南京）]  
各報館均鑒頃收到曁南學堂學生减膳助賑洋二百四十元江甯府中學堂學生减膳助賑洋一百二十元除分撥災區散放外請代登報以揚仁風查賑大臣箇 
[公電（寗波）]  
各報館各省城鎭鄕自治會公鑒本管地方官行文用諭敝邑電省咨部力爭乞設法進行鎭海闔邑自治會公啓馬 
[外人監理財政之說又起着着吃緊鞭鞭見血]  
聞日前有某國外交領袖函致外部謂中國監理財政官大半於財政一門無專門學問又與各督撫多有交誼故動徇情面不能認眞清理（此語却是）實於貴國財政毫無益處查貴國財政倘能認眞清理每省歲入必能添出數倍之多現敝國等業於去秋著手分别派員暗赴貴國各省秘密調查清楚均有查單可憑仍請貴國承認敝國等選派專門財政最優人員分途前往代爲清理必有一番特别起色至該員等薪資一槪由貴國酌定多寡槪不干預貴國財政前途與各國有密切之關係故應盡協助之職務云云外部自得此信又皇皇然無所措手矣 
按此說殊駭聽聞確否殊未敢定姑誌之以告中國之理財家 
[四國借欵合同之内容又出一張大押據]  
字林報載二十日北京電云四國借欵合同己於星期六日簽押計英金十兆磅以五釐起息發行之價定數九十五中國付各銀行回扣五毫以各省大宗入欵爲抵押物擬以十成之三振興滿洲實業餘欵用以改革幣制今先交英金一兆磅俟各國投資團體贊成圜法新制及滿洲經費用之得當後再交英金一兆磅如至西十月間能將未經議定之各細目均己議妥則即將餘欵一并付清查合同中並未載明監理一節惟由郵傳部大臣盛宫保行文駐京美國公使開爾杭君請派監理員一人該員大約爲荷蘭人如不能得合格之局外代表則大約將由英人充之但合同罅漏處甚多將來恐起葛籐云 
[賣國奴正法餘聞此等敗類不殺何待]  
賣國奴管雲臣之心腹焦滇業經就地正法陸軍部軍法司當按擬焦罪時查照軍法洩露軍事秘密在平時處以無期徒刑在戰時則處以死刑（即槍斃）此次焦滇洩漏軍事秘密應照在平時律按擬各司長員羣謂賣國之罪實通於天非處以極刑不足以肅軍法而警效尤故焦遂宣告死刑云 
[片馬界務不交海牙會樞臣像是醒了]  
樞部日昨又接滇督李經羲電稱紅蚌河英兵因畏瘴氣退駐小江請將界務提交海牙會仲裁云云樞臣以英兵旣肯漸退界務仍可電知劉玉麟就近與英廷交涉不必提交海牙會受不平等之裁判己據此理由電覆滇督矣 
片馬事件前由英國公使朱邇典提出四項爲定界之標準要求中國遵行政府以此事重大曾有電到滇徴李督意見近聞已接復電措詞頗爲强硬略謂英國旣以分水嶺以西認爲中國屬土是以嶺之東爲滇緬交界此實難爲劃界根據且以邊界别處讓與中國之說尤不可信如此証據確鑿之事尚欲抗爭其他焉肯退讓至土司久已歸化屬我管轄道光年間兵部証據堪爲確証土司之地即爲中國之地况各夷寨久已歸附中國此目下之實情外國之考証事件以書類爲標準不可徴信且夷民已歸我管轄雖不免少數携貳彼英國亦何 
 
 

Page 5

 
 
有干預之權請竭力痛駁云云 
[俄人或者尚未滿意]  
　　試問外部又有何法滿洲里函云俄人於北滿洲節增兵其數目己不可悉紀現自前月二十三日起又進兵二十瓦罐二十四日首次十瓦罐每瓦罐乘兵四十名各帶快槍一桿兩日共增兵一千二百名至滿洲里停車片時直往東下至舊時駐防滿洲里之綠牌俄兵（卽東清護兵其肩章係綠色）四百名日昨開拔乘汽車東行已悉以新來之兵替換矣 
方中俄事急之時東三省蒙古伊犂新疆一帶喧傳中俄卽將開戰一時人心惶惑該處之督撫將軍辦事大臣等紛紛電詢政府每日不下數十電政府覆電力言其誤傳而俄人亦紛傳其在北京之公使有被戕之信亦可見當時風雲之險惡矣因追紀之 
[外部飭禁報紙駡倭奴]  
　　我思日報紙昔年之插畫十二日外務部咨行民政部云接准日本本多代使函稱初六初八初九等日公論實報所載各節竟敢對於奉命持節駐京之帝國公使亦冠以倭奴二字倘聽其自然其流弊何所底止請即行籌一相當辦法等語查該報對於日本公使加以倭奴二字殊屬不合應如何設法禁止之處相應將原報抄送咨請貴部查核辦理云云民政部日昨己飭警廳傳該報編輯人到廳戒令嗣後勿得再有如此痛駡云兹錄該報觸怒日使之記載如下（倭奴一個打盡）（倭奴乘隙圖儂了）（倭奴又偷我礦産）（倭奴暗探軍容） 
[破壞臨時會者誰歟]  
　　防民之口 
資政院議員請開臨時會之陳請書業於十五日呈院呈請之理由爲外交預算借欵三項是日世總裁未到院由李家駒持書送至世宅相與籌商咸恐樞部不肯贊成反畫餅因復往商慶那兩軍機果皆反對謂議員等向好問事倘於三項之外又干涉官制問題反與吾輩辦事手續諸多阻碍以故此議能否施行實在未定之天 
另一訪函云請開資政院臨時會書前日由雷議員奮捧呈資政院是日正總裁未到院聞李副總裁語某議員云此次之書我輩必以上聞但裁可與否則非我輩所能豫定大約將來必至碰下也 
又胡君爲請開臨時會致資政院議員血書己由孟君送交資政院秘書廳經秘書官於前日與一百一人之議員陳請書一併送到世總裁宅中呈閱矣 
[試辦宣統四年預算之辦法]  
　　以不入耳之言來相勸勉度支部電各省督撫文云本部前奏試辦全國預算擬定暫行章程并主管預算各衙門事項分别繕單呈覽及奏維持預算實行辦法各一摺業經奉諭欽遵各在案廑撮要電聞試辦宣統四年全國預算實行辦法約有四端（一）各省預算出入各欵應嚴行查核如所報有不實不盡由督撫查明奏咨更正普由部飭監理官嚴行查核（一）預算外有溢支者應設法節省不得令有不符又各省關庫欵不得任意存放商號（一）由部與各省商定增减之數不得翻異（一）嗣後各省追加之案皆由該省先籌的欵再行舉辦除另文咨行外先行電聞請飭遵 
[京師近事]  
探聞内廷消息兩宫定於四月十六日駕幸頤和園駐蹕内務府業己飭人預備一切供應及修繕道路等費約須一百數十萬度支部尚未能如數支應 
東督錫清帥日前有電奏至京陳請俟萬國鼠疫研究會閉會後來京陛見面陳防疫事宜及善後辦法監國現己允其所請由軍機處字寄該督知道 
本月一日奉天防疫研究會開會當奉電旨一道文曰朕准列國政府派遺專門醫士參列會議不勝感謝此次會議非純然研究化學蓋欲將來减少傳染病之慘狀講求撲滅之方法於同疾之根源放一絕大光明朕爲圖人道之展發增進人類無限之幸福卿等勤勞將事有厚望焉 
取締韓人入籍章程前經外部行文駐京日使照請定期定議現已據日署使照覆到部大致謂此項章程關涉緊要本署大臣不能獨任現在本任伊集院公使卽日回任請候伊使回任後再行定期開議又外部以駐京日使伊集院不日回任所有東省一切對日交涉即應妥速考查以便開議而部中案卷不齊東督亦迄未將此項案卷照送到部因於昨日飛電東督飭將中日各懸案尅日送部藉資考核 
 
 

Page 6

 
 
趙炳麟京卿於開去御史缺之日呈遞封奏二件其一即爲條陳政要嚴劾權貴之事其第二封奏係爲兩廣總督奏調襄辦廣西鐵路伊因在言官之任不便兼辦路務且係本省督撫所保上奏力辭時政府正忌其人故保以四品京堂候補以缷其言責並不言及辦路事宜此即第二封奏之原委云 
郵傳部交通傳習所學生江西趙某（係趙從蕃之姪）日昨在南林房妓院大肆滋擾將妓女花洪卿房間摔毁一空南林房之掌班呼警彈壓該巡警等以其爲學生且其黨羽甚衆不敢喝阻事後僅將掌班及趙某等一併帶區訊辦聞其起釁之由因趙某有馬褂在洪卿房中旋在他班書條往取中有逾三分鐘不交即將自由行動之語視妓女若敵國以學生而動武郵部之敎育其無賴之敎育乎嗚呼青年嗚呼中國之敎育 
時評 
其一 
國家存亡危急之秋。苟謀挽救之策。不可試之而不效。一試不效。則再試有怠懈之色。其事不復能舉矣。 
昔聞人謂變法可以救亡。今變法矣。又聞人謂立憲可以救亡。今預備立憲矣。最近又聞人謂設立諮議局資政院可以救亡。今諮議局資政院又己開會矣。今所未逹目的者惟有國會之一事。然國會成立以後。果足救亡與否。亦尚在不可知之數。喘息之氣未定。鼙鼓之聲已來。生死關頭。繫於俄頃。豈尚有容我試方試藥之餘暇耶。 
今者瓜分之說。傳遍全球。租借之聲。巳聞首唱我。國民若不定一速救之方。自保之計。今年窮。無立錐之地。明年窮。錐也無矣。我國民其醒。醒 
其二 
大臣膺新命。司疆寄。每當陛辭蒞新之時。學步武仲要君之舉。若一旦到任必有定傾扶危之結果者。請欵數百萬。奏調數十。人。并諄諄以用人行政。樞部不得掣肘爲言。以余所聞。數見不鮮矣。 
前者徐世昌之赴東也。意氣之飛楊。聲勢之煊赫。竟有氣懾遠。東飮馬扶桑之槪。在任數年竭蹶維持。抑鬱不得志。飮恨而歸近。者李經羲之赴滇也。在京數月。謁樞老。商部臣陳遞封奏。請欵億或萬。若以爲滇南萬里待我而治者然。駸至今日。而滇事之現狀。又將何如。語曰前事之不忘。後事之師也。志將軍於此。其或不忘前事矣乎。而顧若與徐李二公赴任時後先相輝映也。異哉。 
顧或者曰志將軍於此。蓋别有不得巳之苦衷耳。今日部臣之於疆臣。類皆有疑慮之心。而昧指臂之義。伊犁一隅。當疆敵之衝。屬苞桑之繫。萬一掣肘。僨事立見。志將軍于此。蓋亦不得己。 
而要君耳。 
記者曰。有是哉。吾竊追維前明末造熊成弼王化貞故事不置。 [ 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[海軍人員除授名單花樣舊翻新]  
海軍部具奏略云海軍官制自經奏定後除臣載洵臣譚學衡荷天恩簡授海軍正副都統外其餘各項海軍人員均未除授兹謹就京外現充海軍要職之員擇其資勞較著者按照奏定官制擬訂階級請旨除授以作士氣又查軍諮處奏定陸軍人員補官章程内開嗣後中等第二級以上各官佐均歸簡放中等第三級各官佐及次等一二三級各官佐均歸奏補額外軍官軍佐均歸咨補各等因陸海兩軍事同一律擬請比照辦理所有擬請除授各員如蒙俞允自副叅領以上擬請降旨簡授以崇體制其餘各員俟蒙恩允准補授卽由臣部查照辦理 
附除授各項海軍人員清單巡洋長江艦隊統制薩鎭冰以上一員擬請簡授海軍副都統並加海軍正都統銜巡洋艦隊統領程璧光長江艦隊統領沈壽堃以上二員擬請簡授海軍恊都統 
署理巡洋艦隊統領吳應科海軍部一等參謀駐滬一等參謀官徐振鵬烟臺海軍學堂堅督兼海軍部一等參謀官鄭汝成以上四員擬請賞給海軍恊都統銜海軍部軍學司司長曹汝英以上一員擬請簡授海軍正參領海軍部軍樞司司長伍光建署理海軍部軍法司司長李鼎新海軍部軍制司司長蔡廷幹署理海軍部軍政司司長鄭清濂駐英威克斯船廠監造員李和駐英阿摩十莊船廠監造員林葆懌海圻巡洋艦管帶湯廷光巡洋艦隊總管輪孫輝垣以上八員擬請簡授海軍正參領海軍部軍儲司司長林葆綸艦隊統制官一等參謀官鄭祖彝海籌巡洋艦管帶黄鍾瑛海琛巡洋艦管帶楊敬修海容巡洋艦管帶喜昌南琛練船管帶曾兆麟鏡清練船管帶榮續通濟練船管帶葛保炎保民運船管帶甘聯璈江完礮船管帶宋文翽江利砲船管帶鄭綸楚同砲船管帶何廣成楚泰砲船管帶馬熉鈺楚有砲船管帶朱聲岡江貞砲船管帶饒懷文以上十五員擬請簡授海軍副參領 
飛鷹魚雷獵船管帶林頌莊建威魚雷炮船管帶程耀垣江亨砲船管帶沈繼芳建安魚雷砲船管帶沈楺楚謙砲船管帶王光熊楚豫砲船管帶方佑生聯鯨砲船管帶許建廷楚觀砲船管帶吳振南舞鳳砲船管帶王傳烱以上九員擬請補授海軍恊參領 
[孟管帶清鄕之大殺戮]  
　　管帶與刦盜歟 
羅定州耆民日昨分電粤省各憲及各團體云敬禀者耆村二百餘人素安本分歷年清鄕并無被告被供爲匪情事禍因本月初五二更突被孟銘志管帶息號親督弁勇圍擊舉村疑匪嚴防天明始悉是男登由堡正吳新傳等出同該管帶入村查看並無匪類殊該管喝令弁勇用刀擅殺吳三妹吳三貴吳林吳宋吳七吳八吳石本均割頭破腹取肝烹飪焚斃吳廷胡共八人鎗刀焚殺吳旬吳潘氏吳鄭吳國生吳廷獻吳新傳共六名且生割八歲學生臂肉一塊約三寸許並焚屋八間掠去衣物榖麥猪牛甚夥濫捉吳一等七名旋又放回據該管帶稱事由爾村吳旬之媳報營引拿爾等何故拒守天明始開門取咎豈知該婦幼穉因夫翁打麗妄報該管似不應聽一面之詞遽行黑夜暗圍及天明引看慘加烹殺傷掠復梟示吳三妹等首級懸州東門酷禍彌天經卽喊禀道憲曁州主于委員賀統領分别勘騐奉州主會同于委員賀統領詣勘相騐堅出白紙數張勒令耆等各具掌模飭領葬數日並無分發迫得電禀憲台哀乞澈辦伸雪生死啣恩羅定州羅鏡雲梯堡吳村耆民吳應傳吳廷松吳學傳等泣叩 
[保定巿面又動摇矣]  
　　此之謂民窮財盡保定省城壤地褊小商務本不甚發逹自義善源荒閉後凡官商存欵各銀錢莊者無不紛紛提取有候補縣湯大令世晋存洋四千元於稅務角街着名錢鋪聚恒成於本月初十到期是日湯大令持劵提取該鋪一時周轉不靈立時擱淺而與該鋪聯號之天華牌樓聚興隆鼓樓前之聚隆亦同時擠倒計共倒官商各存欵三十萬串左右刻經清苑縣吕大令會同商會己將三號一齊查封清理帳目矣又西街南街同時荒閉錢糧店三家聞亦係義善源影響所及云 
義善源荒閉後額欠官商各欵十餘萬兩一時無着己由西關高等學堂監督劉潤琴禀經直督陳小帥札飭審判廳將該執事人趙瑞卿傳案嚴押勒限追繳 
省城義善源係天津分號出入本可相抵乃以京滬各號額欠交通銀行官欵甚鉅遂由郵傳部電請直督陳小帥將該號所有財産一齊封禁先了交通官欵各債主受此影響將來恐不能原璧歸趙矣 
[義善源倒民欵不倒官欵　　嗚呼民之膏血天津義善源銀號自倒閉之後債主紛紛追討帳目幾至戸限 
[]  
[]  
[]  
[]  
 
 
] 

Page 11

 
 
爲穿各署局之存欵者亦皆帶領衛隊巡警蜂擁而至經商務總會總理王紳竹林等設法解釋遂將前日所存官欵一併撥入官銀號由各署局持劵赴號照支而民欵則尚未有實　着落查該號在津所有房産地基本可變賣以還此項民欵而該號東虧空郵傳部欵項過鉅已將各埠所有房産地基和盤托出以作頂抵日昨陳小石制軍接准郵傳部咨文速將該號所有之不動産一律查清數目咨覆云云陳督立飭藩司凌福彭分别移知巡警道田文烈勸業道孫多森等速爲查確詳報田文烈遂移知商務總會協同查報以備抵郵傳部虧空而民欵終無下落云 
分類新聞 
政界 
[贛諮議局臨時會之成績南昌]  
　　贛撫馮中丞因贛省財政困難上月二十五日召集議員開諮議局臨時會提議監理官整頓丁漕議案及藩司劉春霖募辦公債三百萬兩擴充官銀錢號議案業經該局付各屬議員討論多時均極反對兩案皆歸無效復經藩司擬辦船捐房捐並規復原减稅率議案擬具條件呈院交議當經該局官布發交審查在案業於三月十五日齊集各屬議員在塲討論惟允辦理船捐修改條件以裝三百石船歲納稅洋二元五百石船歲納稅洋四元一千石船歲納稅洋八元復議民政敎育實業各項並覆議三年出入預算報告當經决議民政實業二種照審查報告辦理惟敎育股報告書尚須逐條修正又議覆議審查會報告印花稅辦法一案公决照辦惟以報告書尚須加意修正以昭妥善特於十六日如期閉會預備文件逐案呈院一切手續極形忙碌惟公債議案未經决議頗失當道所望云 
[鄂督對於土稅撤局善後之規畫武昌]  
　　鄂督前准度支部電開以各省土藥統稅局巳奏准卽行裁撤惟各省存土數尚不少若部局裁撤即免收稅亦屬無此辦法應請各省斟酌情形奏明辦理等因當經電商各省督撫或謂該省業已實行禁吸禁運不便再行抽稅或謂飭屬籌議尚無善策蓋各省情形不同勢難强行一致鄂督乃細繹部中原奏緣因各省禁種己有把握禁止出境入境而起鄂省近年禁種尚屬認眞分路查勘嚴定賞罰懲勸兼施并飭各地方官會同正紳及自治會團體等一體本禁似不至再涉鬆懈惟雲貴川陜晋豫各省均爲著名産烟之區或疆界毗連或往來經過倒灌輸入爲數不資在指運鄂省之土自可飭由入境首站各關卡按照統稅定則征收其運赴他省由鄂過站之土旣不宜歸鄂經征又碍難禁止販運無部局印花可驗有沿途洒賣之虞惟有注重盤查認眞緝捕鄂省舊有查緝各局應否量事增益裁併必須相度形勢斟酌盡善冀收實效尤應與各省嚴定規約務由起運地方發給護照注明指銷處所十藥斤重於入境時呈騐貨照相符方准入境并不准因聞指運之處貨價低落再請改運以杜奸商取巧至鄂省現存未經報捐之土擬即實地清查各行店則責成公棧委員各囤戸則責成地方官紳必須擠出確數勒令照完稅項一次收清發貼印花飭儲公棧以後如再查有未經報捐囤土卽以私論除充公銷燬外仍照禁運條例嚴行科罰各該囤戸怵於利害或可將實數呈出將來全省存土旣可得其大槪入境之洋藥土藥亦不難按册勾稽卽應力謀禁吸以期早清鴆毒上年諮議局議决以本年年底爲禁浄之期而鄂省頒發吸戸牌照頗多奉行未善有名無實殊與禁吸前途大有窒碍是目前換給牌照最爲不可玩忽之事應嚴飭各該州縣確切查換如有前次未領牌私行吸烟之人卽予拘執戒烟局所勒限戒斷勿再視爲具文致于嚴譴并各責令綜計合邑吸戸每日須銷土膏若干按之遞减章程何時應减銷若干該邑共有存土存膏若干計至吸戸减盡之時或尚有所餘或不敷銷售一併核算明確各開清摺尅日呈復爲預備實行禁土入境之張本各該行店售土往往不遵定章無照私售更應從嚴取締爲正本清源之計以上所籌善後辦法應如何妥定執行細則札由藩司會同禁烟公所悉心擬議此外如有妥善之法並望各抒所見不厭詳求云 
軍界 
[上虞匪勢猖獗之可慮浙江]  
　　上虞十九十五兩都土匪擒人擄掠時有所聞該縣葉大令會同駐防谷哨官於十六日前赴十五都彈壓十七晨至寨嶺新嶽廟地方忽聞砲聲隆隆土匪由前後山　中擁出手持白旗一面蜂擁而來哨官見勢不佳卽發口令列陣以待不料另股土匪從山右抄出將新嶽廟圍住哨官以兵力弱薄斷難抵敵卽退兵保護葉大令出圍沿途居民跪於道上求救號哭之聲亘十餘里聞己飛禀省憲請兵勦辦矣 
[軍馬絡繹倒斃之慘聞江西]  
　　贛省陸軍新購馬匹絡繹倒斃有碍軍政雖經各營管長督率獸醫加意療治迄無大效當經協統吳觀察介璋將各標營隊倒斃馬匹數目造册報院奉馮中丞批云申摺均悉查前據該協申報五十四標曁馬礮兩營上年十二月份倒馬清摺到院當查此項馬匹甫經購來該馬隊營於十二月内竟倒斃至三十餘匹之多殊堪詫異雖聲明係原領己患重病究由調護不能合法批處移飭遵照嗣後遇有病馬務令各該管長督飭獸醫加意療治在案兹查核送到清摺該五十三標曁馬礮兩營正月份共倒馬五十餘匹似此愈倒愈多雖接續買補亦恐難以爲繼應如何趕緊雇覓北方善於養馬之人來贛敎導仰兵備處會同吳協統悉心考察設法整理具復核奪 
[緝捕總局通飭裁節營兵廣東]  
　　粤省綠營制兵前經議定水師免裁陸路則再裁四成業經分别奏咨及由水陸巡防緝捕總局通飭各營造具裁留清册送局核辦在案現各營業已遵照將册造齊送局兹該局因各營或將步兵少裁或將守兵多裁辦法未能劃一特再行逐一覆核飭令各營更正除督標中營撥往肇慶充當巡兵之步守兵一百零四名全數裁節外其派充督轅戈什哈及看守城門之各兵并三江協營連所轄之運陽營與綏猺營崖州協儋州營各陸路制兵均免裁减外其餘各營均將馬兵全裁步守兵則各裁四成以歸劃一 
學務 
[沙塗學堂被燬之結束松江]  
　　南洪縣沙塗學堂被燬後當由賴令飭提匪首張九同到案訊問發押捕署在案十二日下午賴令復提匪 
 
 

Page 12

 
 
首張九同地保鳳鳴岡廟僧金生等並原告張炳生一併研訊賴令飭將原告張炳生交出白洋布旗一面並張九同上年十月二十四日致張炳生拉收郭順卿租洋三十餘圓手書名片一紙與九同閱看九同供稱片係自書旗則被誣炳生供稱字出一人手筆昔日開敎育會到會諸公亦均認明何須抵賴訊至此賴令飭九同重寫令炳生監視九同故寫别體字跡賴令察閱不符以事關重大未便理斷炳生以串通地保鳳鳴岡拉收租米之函業已供認請照例究辦賴令竟置之不問遂將炳生所呈張九同親筆拉租函片及白布大旗一并收去卽將張九同鳳鳴岡廟僧金生當堂釋放 
[推廣全省女學之必要杭州]  
　　推廣女學爲國民敎育始基關係至爲重大現在國會縮短尤須赶臨籌辦本届諮議局召開臨時會業由台屬議員陳十幹君提出付議惟尚有未盡意見日前擬即續行補正大略以女子敎育關係重要無俟贅言今就吾浙女學大槪說　推廣之必要計有兩端一查光緒卅三年學部奏定女學章程摺内稱各州縣限設師範學堂一所先在省府城開始等語今距奏期已届五年而全浙女學除省城官私及敎育會所設之五六所外各府尚屬寥寥辦法未合師範尤形缺如官廳不能實行部章紳士亦多淡膜坐此廢弛渺無進步二近來各州縣自治團體對於女學漸知注意紛紛提出議案者使非依據部章斟酌全省情形統籌一妥善辦法以爲標準必無以收整齊劃一之效實業 
[湘紳熱心工業之一班長沙]  
　　湘省近年以來學堂林立惟工業一門雖有官立工業中學堂工業高等小學堂及胡紳兆麟等先後創辦私立工業學堂公立利羣工校等所有出品甚屬佳良而於金工礦業等科則尚付缺如昨聞巨紳譚組安太史延闓龍研仙觀察璋謝毓藻觀察鍾枬等特就省垣昭忠祠創設公立中等工業學堂一所注重金工礦業以便有行提鍊製造擬先辦預科兩班畢業後升入本科作礦業金工兩科辦理共招學生一百二十名每人每學期收學費洋八元暫作通學一俟校舍建築完竣後再行寄宿酌收膳費現已組織完竣於日昨廣告招生矣 
[貧民工塲傳騐聽點之小風潮漢口]  
　　漢口貧民大工廠招募貧民子弟習藝報名者竟逹四千之數各情早紀本報兹該廠定於十四日至十九日分班試騐是否合格各貧民多不諳章程均於第一日齊集該廠門首聽點傳騐奈爲數過多並未按名分班懸榜派定赴騐之期因此一經唱名各人爭先恐後擁擠不開該廠覩此情形遂傳四百餘人進廠試騐以免擁擠隨將頭門扃閉而在外衆人莫明其故以爲遺棄遂大聲吵閙日以石擊門後經巡警彈壓反復將其理由說明衆始悵悵而歸 
雜記 
[司道小衝突南昌]  
　　贛省財政困難已逹極點自撫院以藩交議募辦公債三百萬兩交局集議後各司道卽有預備借債之說適候補道施之瀚自命與湖北某洋商往來密切向藩司劉方伯陳說可借二百萬金劉藩以可借巨欵備極歡迎當託施道赴鄂往借施道以可獲九釐抽頭隨搭輪往鄂未及一月即已回贛陳說借欵一事尚靠不住以致劉藩大失所望日諮議局已經反對此項議案徒成畫餅事爲孫監理所聞以藩司不應信任施道攬借外債旣未成功尤遭物議因此不免衝突云 
[審檢小意氣江西]  
　　贛省高等審判廳民庭推事江品芬係江廳丞之叔在廳辦事攬權頗有怨聲現因提訊職員蕭寅丞劉紹基等營業串騙巨欵舊案違章在豫審堂擅用笞刑勒限繳欵實屬違法當經蕭劉禀陳違章用刑情形卽經高等檢察長袁勵忠揭告馮撫及提法使詎江廳丞峯青次晨因事進見張提法以袁察長未先知會異常氣憤昌言須將道職與袁察長一拼語甚激烈張提法付之一笑密囑江推事自行辭差以免致碍江廳丞面子惟江廳丞袁察長從此意見愈深云 
[總理小把持安徽]  
　　蕪湖商船公會總理侯承鑣自任事以來因循怠惰勒索船戸浮冒經費於航務毫無裨益業經勸業道調查屬實勒令清理一切欵項交由大通商會接辦詎該會總理異常把持不交關防似此目無官長實屬膽玩已極又經勸業道呈請農工商部請予另刊關防准由大通商會接辦一面再行飭縣嚴提侯承鑣勒令繳銷以重航務并報撫憲核示立案 
[湖水小汎濫鎭江]  
　　江北高寳一帶連日大雨傾盆不止致洪澤湖水勢陡漲數尺沿湖田畝二麥雜糧均被淹沒且水勢洶猛往來船隻稍一不愼即致失事春季水漲如此夏秋何堪設想 
[清談]  
　　近日之傷心處 
我觀不東不西之親貴内閣。刻日成立。騰笑 
萬邦。我聞之傷心。 
我觀忽進忽退之片馬英兵。朝野議論。莫衷一是。我聞之傷心。 
我觀皖。省法官之誣陷學生。開會集議。一　莫展。我聞之傷心。 
我觀蘇屬陰雨之春熟無望。截漕不准。搶米立見。我聞之傷心。 
[近日之辦事難]  
法庭甫經開辦。而審判檢察。各廳。巳意見紛馳。衝突四起。若廳省。若贛省。咸以權限未清之。故面或悻悻以忿爭矣。 
自治尚未成立。而媒孼之摧折之者。已無所不至。謂爲吾國人當受治於官。而不當受治於紳歟。吾不敢言。謂爲官吏治民。可以抽捐而吾民自治。必不可以抽捐乎。吾尤不敢言。然而今。之人則固已藉爲口實矣。 
記者曰我是以知。辦新政之難。 
[畢秋帆韻史]  
李桂官。吳伶人也嘗識畢秋帆于未逹時。委身事之。史文靖公。嘗戲呼爲狀元失人。後畢官秦撫。李往訪之。贈千金趙耘松爲作李郎曲云。李郎音在長安見。高館張燈文酒醼。烏雲斜綰出塲來。滿堂動色驚絕艷得郎一盻。 
眼波留。千人萬人共生羨。人方愛看郎顔紅郎亦看人廣坐中一個狀元猶未遇。被郎瞥。 
賭識英。雄每當舞數。歌。蘭後。來伴書帷。琢句工。畢卓甕頭。扶醉起。鄂君被底把。香烘。但申囓臂盟言切。并解纒頭旅食供。明年對策金門射。果然榜發魁天下。從此鷄鳴内助。功不屬中閏屬外舍。五花官誥合移封郎不言勞轉謙謝。專恩肯作。鄭櫻桃。儘喜後房多粉麝。狀元官貴擁高牙。匹馬相從。萬里賒爲聽甘涼。邊曲好。當筵改學。撥琵琶。主人酬贈千金槖。倖客莊嚴七寳車。送上雲程心事了。忽傷老大苦。思家。思家泣與東君别。歸到姑蘇百花宅舊時同伴見資多誰不咨嗟眼光赤豈知遊興猶未已盡倒囊金買瑶碧捆載巾箱過嶺來。昔時玉人今玉客。謁儂恰趁放衙早不覺相迎屣爲倒。通詞曾記托微波。欲即仍離郎太狡。往日挑琴未目成。今朝擁檝偏人老。西子金兼記邱嫂。迴憶華年澹泊遭。褊衷那禁私桓惱。生平不吃。懶芋殘。偏是。人間禁臠難。初日杲蓮雖已褪。晚風緒柳尚。堪攀。樽前軟語聊調笑。李下何妨。一整冠。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[墨西哥戰事續聞]  
　　二十日倫敦電云墨西哥終日酣戰有官軍一千二百人往攻阿圭泊利塔革黨伏兵一千人連爲擊退據革黨聲稱曾奪獲機器砲兩尊黨人戰死三十人官軍死者二百人美國軍隊在陶格拉斯阻攔觀戰人趨近邊界然仍有六人爲流彈擊傷 
二十一日倫敦電云據鈕約電稱阿圭泊利塔業已停戰革黨之軍私行退出官軍乃於黎明時前進據華盛頓電稱墨西哥政府已致電美總統申明以後决不在阿圭泊利塔開戰二十日栢林電云墨西哥之大局漸形危急因有美民數人於亂時被殺之故美政府現惟戒備一切須俟請命國會後再以兵力千涉之 
[法總統行程續誌]  
　　二十一日倫敦電云據皮碩塔電稱法總統已行抵該處英意西諸國軍艦均升砲致敬脫里斯之知事及法國統監大臣均登總統坐艦以迎之 
[摩洛哥大局近狀]  
　　二十日栢林電云法政府因聞番士危急之消息已派軍四隊開往卡撒白印卡德國所接之消息則謂番士附近之情况較前更安該都城僅爲酋民攻擊數次並未被圍 
[轟擊飛船之新炮彈]  
　　據鈕約消息云克虜伯砲廠發明一種砲彈用以轟擊飛船該砲彈雖觸柔軟之質亦能炸裂每秒鐘能行二萬尺之遥（以上譯文匯報） 
本埠新聞 
[信義存戸與馬湘伯衝突四誌]  
　　已閉信義儲蓄銀行各存戸將該行總董馬湘伯君扭至自治公所轉送縣署前晚經復旦公學師生一百餘人到署保出已詳昨報兹悉商務總會總理陳潤夫君以此事涉訟多年尚無眉目雖經上海縣田大令將該銀行總理尹克昌解省訊理仍未了結實與中國銀行前途大有關碍特於昨日邀請在滬中國銀行七家代表至四馬路嶺南春番菜館提議如何料理之策並聞滬道劉觀察亦以此事與馬君無涉飭縣秉公辦理矣 
[黄浦江中之惡風潮]  
　　二十日夜間忽起大風大有飛沙走石之勢南巿黄浦江潮水亦泛漲逾恒大小船隻走錨斷纜喊聲四起幸俱防範得力未致肇禍二十一日風潮未息午後一句鐘時有招商内河輪船局杭州班利源小輪拖帶民船數艘由北往南駛至大逹馬頭相近其凌湖拖船上之纜䋲忽被風浪摧折中斷頓時傾覆内有男女搭客二十餘人盡行下水船主林阿彩大聲呼救由鄰船及救生局巡船趕緊搶護救起小孩一名後又撈起女客五人女孩一口均已斃命旋將屍首帶至楊家渡輪船救生局前逐一攝影以待家屬認領收殮尚有未及救起之男女搭客現正由該輪局派人會同救生局趕緊打撈一面由自治公所水巡隊派偵探往查失事情形及死者人數以便報請道縣備查並聞船主林阿彩之孫年祗八齡亦罹斯難上海縣田大令聞報後即於旁晚時帶同刑仵蒞塲會同輪船救生局員至失事處詳細勘視旋傳十六舖地甲喬忠及船主林阿彩等到案問明溺斃人數然後飭仵將女屍五口分别相騐是時已有屍屬認去三口飭即具領收殮其八歲男尸（卽林阿彩之孫）由林認領棺殮尚有兩女屍因無人認去命將所攝之影懸示通衢以待尸屬認領 
[解釋日本商務官游歷之職務]  
　　滬道劉觀察昨接蘇　程中丞札開准農工商部咨案查前准外務部咨稱准日本本多代使照稱本館商務官南新吾等調查各省商務請飭地方官妥爲照料等因業經本部通電各省旋准湖廣總督電稱有執行職務隨時前赴各地方從事二語漫無界限易滋流弊請轉詢外部確加解釋明示限制以便遵辦等因到部當即咨詢去後兹准復稱查日本代使來照内稱所有該員執行職務隨時前赴各地方從事調查云云從事之下尚有調查二字則執行職務亦專指調查之職務而言咨請轉復鄂督等因前來除電復湖廣總督外相應咨行貴撫查照轉行司道一體知照等因奉此合行札飭札到該道一體遵照辦理 
[句容縣已記一大過矣]  
　　松江府戚太守昨札上海縣田大令文云奉提法憲左札開句容縣濫押逢赦之犯以致在禁病斃事後雖稱無保可交並謂該犯不遵約束動輒滋事難保非朦飾之詞已飭記大過一次示懲惟各屬濫押人犯甚衆有無此等逢赦之犯亟應詳查札到該府即飭所屬查明具報等因合亟札飭迅速查復田大令奉文後刻已調取犯人名册詳細查核不日卽將申復 
[宰相一言之效力]  
　　陸鳳石相國日前在滬時曾由請减房租代表劉保昌呈遞禀詞當奉相國面論滬道從速邀集各房東議减具報並將原禀發道諭飭查核兹聞劉觀察已一再會商稍有眉目據云租界房租業已减收不少現在福州路一帶亦己逐漸减少較前年己减至五分之一云 
[不可無此後盾]  
　　商團聯合會接漢口來電云商團聯合會轉各團公鑒國事危迫此次各省諮議局在京聯合會議關係存亡我輩當爲後眉貴省諮議局代表入京時請全體公送以助聲勢漢口各團體聯合會馬中驥等叩 
 
 

Page 19

 
 
[華人抵借洋債之糾葛]  
　　英商羅白臣控葉薇生抵地不贖前經公共公廨給諭先將葉之地産准由原告出租抵息詎該地早己出租原告收租無著爰復禀請該管領事照會公共公廨轉移上海縣查明見復前日午後由廨復訊原告延律師博易偕証李幹臣上堂聲明前情並稱葉將契據五紙向原告抵借英金一萬磅内有四紙係是僞造應請訊追訊之葉供此項押欵當時因先令飛漲以致虧損洋數千元况所抵之契與大清銀行受押之地並不關涉請察寳讞員商之英康副領專判葉還押候補傳人証於下禮拜一再訊 
[日本赴英專使過滬]  
　　日本赴英賀英皇行加冕禮之專使伏見宫依仁親王及王妃並東鄕乃木兩大將政府各代表已於昨日下午由日抵滬中國官員日本紳商領事公會代表均先後登船歡迎該親王等擬於日登岸游覽 
[愼食衛生會研究烟毒]  
　　愼食衛生會昨發公啓云吾人鴉片之毒自奉禁令漸次湔除但水旱烟及雪茄香烟等類亦皆含有毒質有碍衛生至其性質究竟若何於身體有無大害本會爲衛生起見特於本月二十五日兩鐘開第十四次常會專議此事凡諸會友及衛生家并願聞此事者均請一體惠臨共相研究不勝欣盼 
[松江府因公來滬]  
　　松江府戚太守昨日乘坐官舫由松到滬船泊大碼頭旋卽登岸乘輿至道署謁見劉觀察面陳連次研訊川沙閙事情形謂此事紳民兩方面各有不合本縣田大令得悉太守來滬卽至碼頭迎迓詢知太守己往道轅隨即折回上轅謁見 
[流氓攀害小山東]  
　　流氓戴福生前押英界西牢五年釋出後匿跡法界仍於夜間持刀在洋涇浜一帶圖搶行人財物兹被包探查獲連同小刀送廨請究戴供不敢搶物所有小刀係由前當局差之小山東給我囑往龍華行剌某局差是實判押候查明實情再行核辦 
[鏡花閣不識益母膏]  
　　住居馬霍路德福里三百六十八號門牌之秦慶記於本年二月間出洋一千二百元娶妓女鏡花閣爲妾惟該妓虧欠清和坊一弄某妓院鴇婦俞柳氏及傭婦金柳氏丁陳氏柳沈氏王阿寳等帶擋尚未交還前日由俞鴇邀同各人至秦處索取無着俞卽在衣袋内取出藥膏一匣吞服浄盡該妓知是吞烟圖害情急萬分促秦報知新閘捕房派探張天林前往將各人拘送公廨昨日集訊中西官以妓院帶擋例不追究且查俞鴇以益母膏僞充洋烟吞服嚇詐實屬可惡判押一禮拜以儆餘人從寛開釋 
[女犯人譏誚捉狗捕]  
　　公共公廨女押所犯婦張李氏錢劉氏徐石氏楊張氏張李氏潘沈氏沈根弟等前日傍晚在押所樓上憑欄眺望見有捉狗巡捕走過該婦等即出言譏誚以致口角該捕隨即回禀捕頭轉禀寳讞員於昨日飭將張李氏等七婦一併帶案訊明中西官以該婦等不安本分著各照斷加押一禮拜示儆 
[印捕酒醉上差之危機]  
　　前日傍晚美捕房四百三十八號印捕上差時酩酊大醉在梧州路北分水廟附近大踏步而來忽然失足跌入浜内幸有三路警局崗巡查見救起帶回局中後傳電話至捕房由捕頭派令中西包探到局領回送交管理印捕之斐總巡請爲核辦 
[印捕與車夫之齷齪談]  
　　美捕房三百十二號印捕控東洋車夫曹阿來誣控無禮等情昨晨由探將曹解送公共公堂請究該印捕上堂訴明被曹誣控情形訊據曹供前晚十一句鐘後在寳善街拖一坐客至北四川路外國戲園對門弄内該印捕見之卽自將褲子扯開囑令小的摸其下體小的不允被踢一脚並將車照撬去復被拘入捕房迨小的將情訴明反以誣控送究乞鑒寳讞員商之英康副領事以兩造之言均無証據判曹開釋 
[私鑄銅洋之敗露]  
　　紹興人徐榮甫近在新閘長沙路六十號屋内私鑄銅質僞洋被蘇松常鎭暗探委員汪景龍偵悉於前日協同匯四捕房包探楊掌生密往該處將徐及同黨陳裕記蔣錫舟沈玉春王裕廷馮瑞發施進才王阿土陳大虞廷發等與機器銅模並寳銀兩錠一併帶入捕房昨晨解至公共公廨請究先由中西包探與汪委員訴明緝獲情形訊之徐供在小東門外股開寳源酒店已有多年此項機器係友人李子康所買雖己賃屋安置並未私鑄乞鑒旋據陳裕記投案訴稱商人係寗波人所有機器在新閘李祥安所開之武昌號内購來曾由徐等給洋一百元令往台州等處聘請工匠約期本月下旬來滬現未到申所有在安各人均係小工所供均是實情求恩寛宥訊據虞廷發供稱在勞合路開設炒麵館前日因往觀看致被悮拘到案求請釋放寳讞員隨命各人與虞對質均供並不相識遂商之英康副領事以虞無干開釋徐等九人一併押候禮拜五再訊 
[禁烟調查員返省]  
　　蘇省禁烟公所調查員李振鐸太守前日來滬查騐滬地禁烟情形業將所有戒烟局各種章程逐一研究並會同分公所周董等在熱閙之處暗查各膏店是否憑照售烟現己事竣返省矣 
[賑糧船過淞]  
　　本埠華洋義振會托上海祥茂洋行訂購第三批大連高粱計三萬七千担專租太古行之四川輪船由大連直放鎭江浦口昨晨過淞由該會福沈兩會長支配災區糧數計江北一萬三千二百六十七袋合一萬九千九百担皖北一萬一千四百袋合一萬七千一百担約明後日在鎭寗兩處缷清後再回大連續運 
[孤兒院週年紀念預報]  
　　上海孤兒院定於二十四日下午二時開新院落成週年紀念大會並爲小學科行畢業式其預定秩序如下 
一開會二軍樂三報告（高鳳池）四演唱（中西女塾）五會長演說（李平書沈縵雲張廷榮）六奏琴（競化女塾）七唱歌（清心女塾）八給憑九官長朂辭十學生謝詞十一琴（中西女塾十二唱歌（中西女塾）十三來賓演說十四唱歌（清心女塾） 
十五軍樂十六散會 
[購地築校之手續]  
　　城自治公所總董李鍾珏呈上海縣略稱准上海勸學所移開上年十二月江境區擬建築校舍於留存榖息項下支 
 
 

Page 20

 
 
領洋三百三十元購得殷姓祖遣上邑二十七保頭圖建字圩八十五號内曹懷民戸名下殷邦基應收田一畝六毫當據繳到田單半張領狀一紙存儲敝所在案查江境區係隸貴所管轄相應將存儲之田單領狀一併備文移送爲此移請煩卽查照備案見覆一面請卽呈請諭飭册書過戸承糧等因准此查城自治公所宣統三年預算册歲出臨時門第一類學務第一欵第三行設西區第二單級小學按語内聲明購地費由勸學所於江境區積存榖息項下撥用兹准勸學所移開前因並送到上邑二十七保頭圖建字圩八十五號曹懷民戸名下殷邦基應收田一畝六毫田單半張及殷姓收領地價領狀一紙到本公所合行呈請飭承過戸等語兹聞田大令業已核准諭飭該圖册書將該地過立城自治公所戸名承糧矣 
[守備出缺續紀]  
　　本城守備伍殿樑因病出缺其印信已由家丁呈送參府收管昨日由公子輩備棺盛殮卽日盤柩運回南京原籍同鄕執紼送行者約百餘人聞其遺缺已奉周子安參戎札委城汛王春福暫行攝署 
[小犯人獨得便宜]  
　　美租界匯山捕房押犯陸阿根王瑞興劉阿德李德祥徐阿土陶子卿等前晚相約掘洞圖逃並令判押改良所未經送去之劣孩陳阿毛先從洞内逃出旋被同押之陸坤寳報知看牢巡捕立即阻止昨將各犯併解公共公堂請究中西官以陸阿根係搶案要証判押候德領堂期解訊餘人各加押三月並飭緝拿在逃之陳阿毛到案訊究 
[謝劵]  
　　昨承法租界十六舖鐵房子内留形影戲園惠贈入塲劵二紙書此誌謝 
[城内]  
何時到案○浦東鄕婦莊陸氏控孫媳莊顧氏即蘭貞不守婦道私妍流氓陳掌生並牽涉姑丈黄叔平廳差姚步洲等情迭紀本報兹悉該鎭商民朱傳聲等二十一人復至道府兩署上控日奉札飭上海縣移提集訊田大令奉札後即飭差役陳德投文川沙廳移提廳差姚步洲歸案訊辦詎該差守候數日始據廳署收發回稱姚步洲巳於日前押解川沙閙事要犯赴松俟其回署即令投案該差遂即回申據情禀復 
瘋婦滋擾○昨日午後有年約三十餘歳之瘋婦至南巿大碼頭某米行内尋見其夫且哭且罵曰你有了姘頭遂不顧我了旋復入城哭至縣署頭門由站崗巡士喝退不服將手中所持竹柄掃帚打落該巡士號帽巡士俯首拾帽又被瘋婦打倒在地巡士急吹警笛召集巡十五六人帮同揪扭奈該婦饒有膂力屹然不動復又來四五人始將該婦乎足握住扛至局中德巡官即命巡長巡士送出縣前街令其回去豈知不一時又復奔至局門伏地大哭至晚未去水知局中將如何處置也 
少一無賴○搶孀逼醮案内之周桂生前奉本縣田大令訊判發押改過局二年今周在局患病身死由該局馬委員片送普育堂備官收殮厝壇召領 
道批二則○王河虎　批此案前據家丁翁貴來禀以該民有賄書僞塡糧串情事當經批廨傳案研訊並以翁紳旣肯加給遷費令即秉公酌斷從速理結在案兹據該民具呈前情究竟所執歷年糧串及金姓出賣原契是否完全有無賄書僞塡情弊仰會審官寳令迅即傳案查驗明確秉公辦結具報毋任訟延切切章秉圭禀批欵關振濟急需旣於二月十五日該莊未倒以前交匯何以延不即寄據禀前情仰會審官寳令即予究追具報 
縣批三則○丁成章禀批據查朱國才並無侵吞情事陸春芳何以憑空禀控姑候飭吊分捆議據傳集訊奪陳量元禀批爾妻被拐旣經尋獲扭控巡局訊明給領復被紏衆搶去如果屬實何以不赴局復控至倪五九住居租界未便　提着即知照單揭還 
吳旭初禀批案經飭傳應俟復訊察奪鈔票洋二百元存候傳領 
[南巿]  
婦人拾遺○虹口婦人李沈氏前在某處拾獲鈔票洋三百元將二百元及所購之銀鐲一對與衣服等物寄存南巿大碼頭鄭洽記土行内後由鄰居偵悉分肥不遂潜報捕房派探提到該氏盤詰承認昨即由探帶至南巿裁判所協同偵探至該土行内起出衣洋銀鐲悉交來探帶回 
短交漕米○振新米棧夥胡長林扭駁船戸陳阿春至南區控被短交漕米五石三斗五升約值洋三十餘元延不料理並透支水脚洋兩元五角屢催不睬求請究追等情當由該區解至裁判所訊究陳僅認短交三石自願料理判交保理處 
曾否過割○長泰北貨行紹興客人金元發偕凌少琴扭蘇州客人高步青至裁判所控稱去年由高函保與杭州同順祥代買貨物致被欠洋一千二百六十餘元銀四百五十兩現該執事沈金奎已經避去後由凌少琴前往收得洋五百零六元此事跡近串騙求請究追訊據高供事已憑人勸妥出據遠洋過割今適來滬對帳被扭至案求恩核斷判高交保趕即將據交案驗明否則勒令如數理處 
無可抵賴○瑞豐弄口萬春槽坊主蔡新春言於上月内至裁判所報稱帳箱内失去現洋三百元莊摺兩扣後被人支取北巿敦餘莊鈔票現洋七百五十元求請查緝等情經記本報兹蔡與司帳鄭元榮查得實被裕記酒行夥鄭記發竊去遂起出信成銀行三百元之存聞控奉提訊堅不承認迨由同往該莊取洋之鄭詡鶴投案認明始亦供認並稱尚有存洋一百五十元之存册藏在家内判戒　一百下押限半月將餘洋繳案起出存册給蔡具領 
[閘北]  
幸無烟癮○住居烏鎭路之鄧仁榮余旺相未領執照在家吸烟崗巡查見拘押候訊已紀昨報昨經四路分局蕭正巡官提訊余供認不諱鄧供素無烟癮實被悮拘巡官察驗屬實判鄧交保開釋余拘留五天 
鄰居不睦○昨有住居總局路之婦人王楊氏與鄰居楊得虎細故口角被楊將氏之頭面毆傷當由巡士拘入四路分局請爲訊究蕭正巡官以該氏受傷甚微着楊償還養傷洋五角開釋了事 
閽人勢燄○江北女子唐阿妹因其姊在錦華絲廠内做工　前日午刻送飯至廠詎被管門人汪海山阻止以致口角並被報告樹巡將該女拘入四路分局經蕭正巡官略訊數語飭傳該女家屬到局飯曲回了事 
有女同行○秦錫大前晚與馮蔡氏深夜同行崗巡見其形迹可疑向詰支吾遂即一併拘入四路分局經蕭正巡官訊無别情諭令開釋 
[英租界]  
驟難訊斷○薛惠卿顔周氏同控吳芝清朱旺章曾王氏串拐伊女張顔氏王薛氏等情由廨判將吳與王氏收押朱交保在案昨由捕房將吳等解廨請爲復訊德襄讞商之英翰副領事判王氏與吳仍分别還押朱交原保候移請寳山縣將張顔氏查提到案再訊 
騙案訊實○王根福私刊城内張興記絲綫作圖章向絹絲公所騙取白絲二十一斤由廨訊押在案昨經中西官復訊屬實判王押滿三月開釋 
誘拐婦女○周桂和控朱阿福誘拐伊妻周謝氏等情昨晨由探將朱拘解公堂訊供推諉判押限七天將謝氏交案再核 
不容逗遛○流氓陳培生於十年前在租界内戳斃同黨案發由　移解上海縣訊實 
 
 

Page 21

 
 
監禁業奉恩赦開釋於前日復來租界被探查獲昨解公堂訊悉前情判令驅逐出境 
能否交出○蘇州人潘榮根控薙髮匠朱鳳雨與陳王氏串同張阿全杜阿章陳阿章李何氏拐賣四歲男孩金虎一案昨經公堂復訊明晣判朱與陳王氏分别各押兩年如能於限内將孩交出准予减罪餘人均交保出外帮同尋緝 
入証未齊○甬人潘國豐控播毛氏沈謝氏等串拐伊妻羅氏由廨判將兩氏押交在案昨日復由捕房解案黽訊中西官判仍還押候下禮拜五移提人証到案再訊 
不理押欵○鮑子安張錫泉因不理英商俟路士押欵被控昨經公廨傳案判張鮑一併交保候傳案証杜緝庭到堂於禮拜五訊核交還婢女○萬有山控傭婦周陸氏串同交還婢女○萬有山控傭婦周陸氏串同其夫周阿能誘令婢女秋桂捲取鈔票洋一百另五元逃匿湖州等情昨由周母將秋桂送廨請示判交其主領回周夫婦分别各押九月如能將鈔票繳案准予酌减押期 
[美租界]  
匪徒攫物命吉氏昨經北四川路元濟善堂門前被匪徒搶去金挖耳一支氏即報告捕房讀爲查緝 
拐逃婦女○住居百老匯路某號屋内之傅友田昨至捕房報稱髮妻方氏前晚被沈餘元拐逃捕頭諭赴公廨控請查緝 
因賭衝突○剃髮匠察阿元何阿明昨在華記路因賭起　互相扭毆被捕併送捕房由　頭詢明原由斥釋不理 
[法租界]  
鄕人毆捕○鄕人姚阿三昨駕小車行經善鐘路忽有某號安南捕查看照會該鄕人不服與之爲難並由某花園小工朱坤坤等上前帮兇後由某西人發一電話報告捕房立派他捕前往帮同拘案判姚押七天補捐車照朱押三禮拜示儆 
婦人欠租○楊周氏租住大主堂房屋積欠租金三月計洋三十元收租人因屢索無差控奉公堂於昨日傳案訊究判氏交保限七天料理 
車夫鹵莽○人力車夫沈記元前日駕車不愼以致坐車之許朱氏跌出受傷旋由巡捕即將沈拘入捕房解廨請究聶司馬商之西官姑念原告未到判沈從寛開釋 
小工兇横○掮米小工張炳林前日在碼頭上與同類李秉臣索欠口角遽出不將李連戳四刀幸未中其要害不致傷命現李醫愈於昨日解廨訊究判張　一月押捕房牢年 
海上閒談 
記者昨日人巿啜茗。見一鄕人。與其同鄕人曰。爾在滬上。經商已久。交游必廣。我有錢百千。擬托爾覔一稳妥可靠之處。存放生息。爾能許我乎。其同鄕人曰。不可。我鄕隣里頗　信義。爾仍帶回鄕間。自行存放。其利必厚收回亦便。鄕人躊躇不决曰。我恐靠不住。其同鄕人又曰。我鄕人不敢賴債。萬一圖賴。爾可牽其牛以耕爾之田。若上海則僅有馬而無牛。至不還時。爾將牽其馬乎。姑無論馬不爲爾牽。卽牽向鄕間。馬身上仍有毛而無錢也。爾將何所用之乎。鄕人乃點頭而去。記者歸。濡筆記之。以敷衍今日之海上閒談。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約（二十四）]  
陸戰時救護病傷條約（一名日來弗紅十字條約） 
　第一章傷者及病者 
第一條軍人及公務上附屬軍隊各人員有負傷或罹病者不間其國籍如何交戰者應一律收容於其權内尊重救護但一交戰國出於萬不得巳棄其病者傷者於敵人之手限於軍事上狀况之所許須分留軍醫人員及材料之一部以助敵人醫治傷病之用 
第二條交戰國之傷者或病者如陷入敵人之手除查照前條救護外卽作爲俘虜看待並適用國際公法上關於俘虜之一切規則但此項俘虜旣係傷病各交戰國於認爲有益者可自由互相協定特别優待專條下列各項爲應行協定之大旨一戰鬥後各將戰塲所遺塲者互相交換一病者傷者於病傷全愈後或經醫治堪以運送至交戰國不願留爲俘虜者名應送還本國一商准中立國將敵國之傷者病者送交看管至息戰後爲止 
第三條每次戰鬥後占領軍之可令官亟應搜索戰地之傷者並設法保護死傷嚴禁掠奪虐待等事司令官關於死者之埋葬或火葬時應先嚴密檢騐其屍體 
第四條各交戰國在死者身上檢有軍營中識認票或可證明其身分之標記務應從速送還其本國官長或所屬陸軍官長至兩軍收集傷者病者之姓名册亦應互相通告各交戰國應將在其權内之傷者病者關於留置移轉入院死亡各節互相知照又在戰塲内或各項醫務機關或處所檢得死者在傷病中所遺留之一切自用品有價物書札等應各收存以便送交其所屬國官長轉給其利害相關之人 
第五條陸軍官長因奬勸地方居民慈惠心得對於志願此項善舉者予以特别保護及一定優待其收容救護兩軍之傷病人等 
第二章隨軍醫務機關及辦理軍醫勒務之處所 
第六條隨軍醫務機關一即隨從軍隊在戰地設立者）及辦理軍醫勤務之處所交戰國均應一律尊重保護 
第七條隨軍醫務機關及辦理軍醫勤務之處所倘施害敵之行爲時卽失其應得之保護 
第八條隨軍醫務機關或辦理軍醫勒務之處所依第六條應受保護者不得因下列各情視爲應失其保護之性質一隨軍醫務機關或辦理軍醫勤務之處所以武裝及爲防衛自已或傷者病者起見而使用武器時二當隨軍醫務人員或辦理軍醫勤務之處所並無武裝之護衛而有正當命令之步哨或衛兵守衛時三傷者所遺之未經繳呈所轄部署之兵器彈藥在此項隨軍醫務機關或辦理軍醫勤務之處所發見時 
第三章人員 
第九條凡收容或運送及醫治傷者病者各在事人員曁辦理軍醫勤務處所人員　隨軍敎士不論如何情形交戰國均應一律尊重保護縱令陷在敵手亦不得以俘虜看待前項之規定凡第八條第二欵所載隨軍醫務機關及辦理軍醫勤務處所之守衛人員亦適用之 
第十條凡各國政府認爲適當允准設立之救恤協會會員充隨軍醫務上及辦理軍醫勤務各處所人員應與前條所載人員一律看待但該會員等須服從陸軍之法律及規則此項救卹協會旣經一國政府擔負責任准其協助軍務凡衛護時應於實行之先將該會名稱於平時或開戰之時或戰爭之中通告締約各國 
第十一條凡中立國允設之救恤恊會非先經其本國政府承認及交戰國允許者不得將人員及醫務機關協助交戰國之用其交戰國若允許此項恊會協助拯救應在未用以前通告敵國 
第十二條第九第十第十二三條所載人員當陷在敵人權内時應在其指揮下各盡其職務其無需此項人員協助應詳核軍事上之必要酌定時期途程送還其所屬軍隊或其本國該人員等自備之被服醫具武器馬匹均得携去 
第十三條敵國對於第九條所載人員在其權内時其養給及薪俸應與其本國軍隊同等級者一律支給 
第四章材料 
第十四條隨軍醫務機關雖陷在敵之權内不問其運送方法及其人員如何一槪仍有其所屬材料該材料中並包含馬匹在内但所轄陸軍官長如爲拯救傷病起見有便用此項材料之　倘送回此項材料應查照遣回衛生人員所定之條件一律辦理並須設法將此項材料與衛生人員同時付還（未完） 
專件 
[資政院議員陳請開臨時會書]  
爲遵章陳請事查院章第三十二條資政院臨事會於常年會期以外遇有緊要事件由行政各衙門或總裁副總裁之協議或議員過半數之陳請均得奏明恭候特旨召集遵行等因入春以來外交逼迫人情兇懼各省士民號呼奔走者不絕於道路函電紛馳皆曰非開臨時會不可議員等或居京師或在原籍覩此危疑震憾之象上無以效忠於君父下無以求諒於人民獨居深念則蹙然其不安傳相告語則憂憤而欲絕亦皆曰非開臨時會不可竊念時事旣危迫如此人民與政府相親愛則其國必昌相疑忌則其國必亡去其疑忌作其親愛惟在相見以心議員者人民之代表也政府與人民欲相見以心則莫若致議員於一堂宣示方針使共相商榷定天下之大計恊贊鴻圖傳宣全國則國是以定人心以安此立憲政體之所以能强固其國而無或紛擾也乃者議員等上觀朝政下察奥情其所以致人民皇駭之由蓋不一而足竊相計議以爲應開臨時會之理由有三方俄事之初起也突然有自由進行之文其繼也復有限期答復之語邦交安在國體大傷羣情洶洶職由於此雖空文往復足以了事未至决裂然前日之政府何事而坐致侵陵後日之政府又何事而 
 
 

Page 27

 
 
寗思補救玩日愒月後患立至欲待至九月常會則事機瞬息萬變半年之間人心惶惑曷云能已是宜及時確定政見曉示萬民引進議員取其同意此應陳請者一上年試辦預算議員等爲欲立財政之基礎焦心苦思勉令收支相合不意會同政務處上奏之後而破壞預算之文電紛至而沓來軍機王大臣依違兩可雖有度支部奏陳維持之法仰蒙俞旨而財政之基礎時時有動摇之慮是宜公開會議維持既往劼毖將來預定今年各部各省整齊畫一之辦法以成今年常會正當不易之預算此應陳請者一比者借欵之事紛紛而起中央借欵之事不止一部部又不止一起外省借欵之一不止一省省又不止一起借欵之後利用之法管理之方皆不可知外國募集公債無不經國會之議决我資政院之職掌亦訂有明文今借欵將定而議員等尚未知其所用待至常會然後預聞則半年之間危險百出脫有損失又將如何此應陳請者三以上理由議員等均認爲緊要事件並已得過半數之同意用特遵章聯名提出陳請書謹候總裁副總裁奏明請旨召集遵行不勝迫切企望之至須至陳請者小說 
[言情小說投海孤兒（五十一）]  
愛力森及沙遜見三副受鎗而仆。大駭且悲。木然不能語。船主見三副伏地不動。以爲死矣。則力越三副而過。欲躍出門外。忽見三副狂跳而起。瞪目如鈴。船主見之大震。方欲再出其彈。而三副鎗發。直貫船主左臂。船主忍痛發槍。乃中三副耳際。迭克司之鎗亦發。則擊中三副腰脅。三副憤極。迸命大呼曰。約翰。吾必殺汝而死。語次。迸其臨死之精力。發鎗以擊船主槍彈立陷其額。鎗力絕猛。透入腦際。船主揚手大呼。立仰於地。死矣。三副見船主已死。獰笑言曰。吾仇復矣。語已。創口血溢不止。力擲其鎗。頺然仆地。亦死。時愛力森見三副被創。三人中已去其一。縱創而不死。而此時已不能戰。則立招少遜。翳身門外。力蔽其影。狙伺二憾之出。此時愛力森所以不即發槍擊此二憾者。固亦有說。蓋身居門外。而欲射擊門内之人。必自門外取逕對之直線。方能命中。而欲取直線。又必以身當門而立。愛力森知一現其身。卽爲受彈之的。計必無倖。故立招沙遜同伏門左。而水手輩尚喧擾不己。然皆夷猶不敢遽進。愛力森者。膽勇至偉。剛勁無所畏懾。惟覩三副之死。心亦大震。縱己之一身。卽死無憚。然而大局壞矣。正兀臬間。忽聞室内槍聲又出。船主大呼仆地。其聲絕重。己又聞三副之語。膽乃立壯。沙遜乘迭克司驚愕之頃。疾躍人室。迭克司斗出一彈。沙遜俯首猱進。其捷如風。彈乃弗中。迭克司方欲發第二彈。沙孫己力擊迭克司之腕。迭克司之槍驟落於地。沙遜不欲殺之。以槍口立抵其咽喉。謂之曰。迭克司汝降乎。迭克司努目視沙遜。不卽答。沙遜曰。汝苟不降。則僅能以槍死汝。無復他策。愛力森自門外聞之。亦疾趨入。迭克司不得己。始曰。吾降矣。今尚何術自救。沙遜謂愛力森曰。在　例彼果降者。可以不施桎縛。然彼二人以詐術殺三副。吾安能信彼。必縳之無釋。俟吾輩至紐約後。乃釋之耳。迭克司怒曰。殺三副者。爲船主。與我胡涉。且我固無槍。已悉爲爾輩竊取而去。此手槍亦爲船主與我之物。今船主己死。爾輩何爲以野蠻之律待我。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
