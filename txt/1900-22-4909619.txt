# 1900 - 22 - 4909619

 

Page 1

 
 
[勸募紹屬嵊縣新昌上虞餘姚水災急振] [  申報館協振所謹啓]  
　　前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒瀉銀河下游曹娥江潮水逆流以致梁湖百官後郭等塘同時潰决洪濤洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家既毁蓄積已空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷粟以予人駕麥舟以贈友古人高誼猶且振卹貧窮矧值此中澤哀鴻性命在於呼吸詎可不解嚢相助以拯阽危乎聚沙不難成塔集腋可以爲裘少固無妨多尤足感惟冀仁漿義粟源源而來庶被災黎民得不致同塡溝壑此則籌振者所九頓首以視者也振欵乞交電報局源通官銀號仁濟善堂及本館恊振所均可代爲彚解肅此佈求伏維德鑒 
[灶神模出售] [  申報館協振所啓]  
　　臘鼓聲中歳聿云暮黄羊祀灶禮所宜然本館恊振所承某善士以舒君萍橋所繪全紅泥金灶神模售貲助振每張洋銀二分諸君子旣可敬神又得藉以行善一舉兩得當亦不吝解囊也 
[重游避債臺記]  
　　苦海之濱愁城之内有窘鄉焉由鄉行數日程漸漸入餓鄉即顔氏子陋巷故址當日簞食瓢飲之處問之父老遺跡猶有存者而宣尼去衞適陳曾於此稅三日駕厥後夷齊采蕨顔平原作乞米書風流佳話鄉中人每樂道之鄉有臺顔之曰謻爲周時赧王避債之所高不知其幾千百仞廣可容數百萬人每當臘鼓聲中歲聿云暮凡吞氈之蘇武臥雪之袁安以及走馬墜鞭之鄭元和乞食歌姬院之韓熙載咸把臂而登焉甲申歲杪江夏伯子薄游於此記其風景勒石陷臺壁忠州李芊仙太守讀而善之題二詩於後曰赧王創築幾千春今日纔逢作記人驀地有誰援衆溺普天無術救奇貧詩書易釀儒林崇將相能糜内府珍試就臺邊窺下界家家香火媚錢神善人是富竟難憑賴有斯臺一再登彈鋏久期焚劵速催租怕聽打門仍玉成貧賤憂兼戚鍊就英雄藝與能安樂窩中安樂叟置身更上最高層蓋所以激勵後生非僅自寫其抑鬱牢騷之志也顧爾時雖年矢催人窮愁潦倒而芋老既執詩擅牛耳一時名士皆從之游如日本岡鹿門北條鷗所黟縣程蒲生江都李洛才湘鄉曾重伯龍陽易實甫推襟送抱興往情來當夫風潇雨晦之天往往相約登酒家樓在醉鄉中覓生活輙自比曹景完之封酒泉祿福長時或建文旌摩詩壘藉以摧吟陣而破愁魔門前債主雁行立屋裏酒人魚貫眠雖無賴亦風趣也今者山陽之笛入耳悽然重過黄壚墜驩難拾竽老既青山埋骨蒲生洛才輩亦相繼淪亡曾易二君則枯菀迥殊歲不得一見即見亦不復如前之激昻論事意興飛揚嗟乎隙駒已逝難團萍海之蹤宿蝶方酣誰喚槐柯之夢指客星而易散悵舊雨之稀逢回首前塵夫亦不勝棖觸矣連朝雨雪歲琯將闌　望層臺欲尋鴻爪客曰子毋作重游想今之臺非復如昔之臺矣問何以故曰昔惟我輩寠人子窮無聊賴不得已而一游耳今則面團團富家翁罔不聨袂以登於此間尋樂趣則艴然曰嘻異哉彼富家翁百萬一紫標千萬一黄榜日惟摩挱不動尊嗤嗤作鸕鷀笑否則銷金帳裏羊羔美酒偎艶妾擁狡童低唱淺斟爲驩無極曷爲而欲登斯臺曰彼豈欲於斯臺避債哉實藉以避向之舉債者耳平日臣指氣使俯視孤寒而孤寒之如脂如韋身有媚骨者咸不惜奴顔婢膝冀稍分其賸馥殘膏日暮途窮求者環集試思守錢虜視阿堵若性命有誰肯慷慨以濟貧人者不得已望望然趨而避之入山惟恐不深入林惟恐不密而層臺之上一望皆金銀氣蓬勃如釜上蒸尚得有我輩容足地耶伯子曰子言良然然雖不得厠身其間獨不可如浣花叟游何將軍園林一問訊東橋之竹乎乃相與撐傲骨揚愁眉履荆棘之叢拾級而上見昔之游記尚陷壁間而字蹟已模糊不可辨爰憑闌縱眺抗聲而歌曰昔之登斯臺兮多寒酸之腐儒何今之臺上兮大半紫拖而青紆曰以避人之稱貸兮非恐其躡蹤而索逋嗟世情之頓變兮彼富者之遇貧士若浼之以泥塗繄余性成薑桂兮寍閉門而高臥詎屑低頭以媚守財之奴他日置身通顯兮願大裘廣厦遍庇夫孤寒八百誓不持籌握舁與闤闠子計錙銖惜日月之不我與兮漸頭童齒豁景迫我以桑榆知奢願之徒自抱兮願鶉衣百結歸而息影於敝廬浩歌既罷寒颷瑟然客既曰歸余亦游倦爰與之尋途而返遇有操豚蹄携斗酒手抱金銀　欣欣然趾高氣揚者叩之曰赴鄧氏山中五路神祠報賽也乃掉頭逕去不復與之言 
[本館接奉電音]  
　　昨日午後京師飛電傳來上諭二道旨一道敬謹譯登○十二月二十日奉上諭崇綺著管理禮部事務欽此同日奉旨廂藍旗漢軍都統著貴恒署理欽此同日奉上諭張之洞等奏革員交代未清潛回原籍據實叅追一摺湖北已革知縣高震鑅前在通山縣任内虧欠丁漕錢糧平餘等欵屢經嚴催未繳濳回浙江山陰縣原籍實屬膽玩著劉樹堂飭傳該革員到案按數追繳如再延宕即行查抄家産備抵以重庫欵該部知道欽此 
[日使答問]  
　　香港循環日報云日本使臣矢野氏文雄駐中國京師四載月前受代而回國之士大夫多以時事問矢野氏曰中國政府力拒意大利人今已略能如願遂不免存輕視外人之意謂天下各國無論如何要挾但能决意嚴詞峻拒即可制服其貪得無厭之心然待我日本則不然自中東一役後華人視日本較尊甞讚日本水陸各軍整齊嚴飭一聞警信即可啓行商務百工亦遠勝中國且知我日本不若泰西各國爭思割地以益版圖以故時欲與我聨歡庶有事之秋得資臂助若夫厦門租界一事我日所請五欵政府已准其四惟第五欵請黜厦門關道恐不能從至法人則與中國政府所商不無齟齬如欲慰其奢願大約必先大展威權也 
[承築鐵路]  
　　香港循環日報譯登英國每日郵報云前者中國總理衙門許英人所設雲南公司承辦蜀西鐵路當英使到京時公司執事人已派人赴蜀西查勘擬由缅甸崑崙渡築至四川成都經叙州以抵重慶現已勘得可通之路惟中有數處甚險阻初辦時恐未必有利可圖也 
[傅相行程]  
　　簡署兩廣總督李傅相道經香港已紀報端兹香港循環日報云本月十五日午刻傅相命駕登岸拜會港督羅制軍砲臺鳴砲數聲樂兵作樂如禮傅相與制軍晤談片晌辭回新裕輪船至晚即展輪過虎門迤邐進鵝潭以逹省會所有由省來迎之各員弁仍乘兵艦遄回 
 
 

Page 2

 
 
[招勇設防]  
　　杭州訪事友人云湖州府屬泗安鎭爲江皖交界之區時有鹽梟出没向由雷叅戎芸桂帶勇駐防以資巡緝現因刧案迭出勇丁不敷布置因禀請撫憲劉景韓中丞札委馬叅戎長春添招精壯五百名勤加訓練擇要駐紥蓋惟有備斯能無患始知前之紛紛裁撤縱之爲非未免失計也 
[司馬受篆]  
　　杭州訪事友人云正任杭州府東防同知胡司馬嗣福前奉糧儲道鄭芝巖觀察委赴海運局差遣遺缺由藩憲惲菘耘方伯札飭候補同知朱司馬敏文接署現當糧米起解之候胡司馬急欲赴差是以朱司馬已於本月十四日接篆署中書吏差役隨班叩賀如儀禮畢司馬即赴各憲轅禀知任事 
[巡道關防]  
　　欽命二品頂戴浙江分巡寗紹台海防兵備道兼理寗鎭海防營務處總理南北岸砲臺事宜軍功加三級卓異加一級紀錄一次誠爲關防詐僞事照得本道歴任監司矢愼矢誠恒求盡職今蒙恩命調補斯篆分巡寍紹台三屬轄境數百里所以分布政按察之職而專司巡察一路也凡其察吏安民興利除弊諸大端自當隨時體查地方情形分别督飭所屬妥爲酌辦惟脩舉政事宜行之以漸而杜絶詐僞應愼之於先本道服官有年辦事向係一秉大公從無旁假所延幕友悉聘端方胥役僕從亦皆約束惟謹當此下車伊始第恐有不法奸徒在外或假託親知或揑稱故舊飾詞招摇藉端撞騙不可不防除通飭各屬一體隨時查拿從嚴究辦外合亟出示曉諭爲此示仰闔屬軍民人等一體知悉爾等須知本道關防嚴密切勿爲此輩所愚致干併提其各凛遵毋違特示 
[培植人才]  
　　南昌訪事友人云江西紳士梅擷雲梅斐綺諸孝廉慨國勢之不振由於人才之不興因創立明逹公學堂釐定簡明章程分别督課以冀裁成化育蔚爲朝廷有用之才兹將章程照錄於左一查上海南洋公學常費皆招商電報兩局衆商所捐故名公學今本學開辦經費暨購置儀器圖籍諸費悉由同志紳商集貲以後常年經費除收學生束脩外不敷尚多仍賴諸同志佽助其視南洋公學爲衆商所捐者相同故更定其名曰明逹公學一中文教習三位西文教習一位算學教習一位均由公推品端學粹之紳若士爲之一公推才德俱優位尊望重之紳爲監督管理一切事宜並按季親臨考試一次以覘斆學之勤惰一中文教習三位應分日在學值宿兼理一切事宜一學以道重禮由義起公學中設位供奉至聖先師朔望日晨起應由教習率同諸學生拈香行禮一董事皆有稽查一切事宜之權一西法課徒分班教授最爲師逸功倍本學學生擬分爲三班頭班授易經公羊榖梁儀禮及子史之切要者二班授書經左傅禮記周禮及昭明文選唐宋古文三班授爾雅孝經論語孟子詩經及各種歌訣書由教習視其資質之高下詣力之淺深分班遞授至應涉獵諸書俟另立詳細課程一學生讀書以能領悟爲貴不專以背誦爲貴一間日中文教習於午後上堂講經史大義說文字義並人所應知之事理物理其不講書之日即問經史大義說文字義並人所應知之事理物理一酌置中外史志國朝掌故近人時務諸書及各種日報旬報以備諸生於西文課畢時閱看照另定收發章程辦理一上半日授中文下半日授西文或算學如上半日客來會中文教習者下半日客來會西文教習或算學教習者概田閽者辭退一逢房虚星昴日輟西文課一逢房虚星昴日作論說一篇不能成篇者作一叚餘則擇淺近之經史大義說文字義並人所應知之事理物理酌問數條一學生能作論說全篇者爲頭班能作論說一叚者爲二班餘則概歸三班中西並課者頭班每月收束脩四元二班每月收束脩三元五角三班每月收束脩三元不兼西學而兼算學者同專學中文者概减二元專學西文者概收三元專學算學者概收二元凡寄宿授膳者每月另收三元專授膳者每月另收二元一讀書以明理爲先立身以知恥爲重凡諸學生均宜自愛如有不守範圍者概行記過其記過多者辭退照另定堂規辦理一如有孤貧子弟來學者减收束脩一半極貧孤子而聰穎者不收束脩一開辦伊始全賴同志襄助如有捐助經費及儀器圖籍者概登報章用志高誼一同志諸公如有慨助經費逾百元者除登誌報章外得送學生一人來學一年不受束脩能代勸捐逾二百元者同如慨助經廣逾二百元者得每年送學生一人來學不受束脩能代勸捐逾四百元者同一學生以百人爲額俟經費充裕隨時添延教習推廣學生額數一中文教習現已公推楊昀谷比部程登心孝廉沈叔美廣文算學教習公推許福田茂才至西文教習已往上海延請俟學生報名久半即行開辦 
[揚河水淺]  
　　揚州訪事友人云前者兩淮運憲江蓉舫都轉見郡城河水淺不容刀遂將歸江各壩陸續派員堵築蓄水以利舟行無奈上游來源不旺仍未能繼長增高然來往貨船苟將貨物稍爲起駁尚可容與中流迨至目下雖空船稍大者亦不能行肆自如若來往清淮之小輪船則僅能駛至新河灣貨客須另雇駁船運送出其塗者未免大費周章矣 
[賭館釀命]  
　　廣州訪事友人云本年三四月間省垣十八鋪德興橋賭徒將房屋大加修飾翬飛鳥革大開博簺之塲不久即爲地方官查知飭差封禁迄今數月於兹前者各賭徒見督憲譚文帥業已交卸以爲人莫予毒遂明目張膽旗鼓重張上月二十八日劉盤龍一流人方麕集其門即被匪徒入劫賭徒忿不能平俟匪去時突放一槍匪黨亦放槍還撃彈子紛飛勢如雨下誤中行人洞穿面部而殞鄰近居人以禍由賭館而起即將死者舁至其門一面協同地甲報官請騐賭館主某甲恐干未便挽人向苦主緩頰願以洋銀四百元了其事聞死者楊姓在新勝街新衣店執業其兄在妙香酒樓當酒保遽罹此刧眞元妄之災也 
[武林决囚]  
　　杭州訪事友人云本月十四日浙江臬轅接到刑部釘封公文内開應斬盜犯二名均係鄞縣夥刧朱姓案内正犯一爲張汰如一爲江凉坤臬憲陳廉訪因即札委仁和縣陳吉士大令會同城汛倪千戎飭提二犯騐明如法捆绑督兵押赴巿曹梟取首級發回原縣犯事處懸竿示衆 
[潯江官塲紀事]  
　　九江訪事友來函云江西永寗縣雷大令因病出缺藩憲委王涵之明府前往代理○准補南昌府經歴蔡文伯叅軍邇爲二豎所侵請假回籍就醫行至中途遽爾病殁聞叅軍年甫三十上有白髮之親中有紅顔之婦下有黄口之兒當此噩耗傅來當有悲傷欲絶者矣○套口釐局委員袁逹臣明府到差伊始即將局中弊竇掃除更張並以釐局與潯城遥隔一江時值隆冬不無匪徒溷跡爰禀請上憲舉辦保甲以期保衞地方 
[皖省官塲紀事]  
　　安慶訪事友人云本月十三日藩憲湯筱秋方伯牌示宣城縣陳兆慶冬漕辦竣赴部引見遺缺委本任毫州知州宗能徵署理○和州直隸州朱直剌大紳現屆俸滿例由大憲給咨赴部引見所遺員缺經藩憲湯方伯札委候補知縣童大令寳善代理○署理長江水師安慶協楊協戎萬春經長江水師提督黄芍巖宫保調補太平府提標協鎭所遺安慶協篆務以署理太平恊王協戎調補已分别飭赴新任矣 
[蕪水官塲紀事]  
　　蕪湖訪事友人云安徽和州直隸州知州朱笏堂直剌邇因政體違和禀請藩憲湯小秋方伯改委現辦蕪湖保甲總局童米蓀大令前往接署本月十二日之晩電信傳來蕪地同僚咸赴總局道賀聞童大令擬俟奉到委札然後赴省謝委履新至蕪湖保甲一席遴委何人刻尚未見明文頒到也○本任懷寗縣知縣顧象山大令於本年秋蒙上游調署宣城縣篆蒞任未久即於十月十九日因病折世瀋憲湯方伯先委陳雲溪大令前往庖代未幾又委前署南陵縣之宗大令能徵接署大令本僑寓蕪湖本月十二晚接得省電遂於次日赴省禀謝憲 
 
 

Page 3

 
 
恩大約年内即須料理履任矣 
[滕閣飛雲]  
　　南昌訪事友來函云江西省城自上月晦日大雪後連日嚴寒凛冽積雪未消本月初五日復渥沛祥霙平地約深五六寸山顚樹杪一白無垠驢背尋來當又添幾許灞橋詩思矣○臬憲陳雨人廉訪於月前親往九江湖口彭澤等處查勘江防形勢並調勇駐紥馬當山俾長江中權險要得以固若金湯迨布置粗定先將大概情形電禀無憲松鶴齡大中丞大約回省之期當不遠矣○日前南昌府江訒吾太守訪悉西大街有匪人鄧姓私雕僞印騙取資財因飭南昌新建兩縣主會營嚴密查拿兩縣主奉札後即於是夜二鼓時不動聲色督率兵差前往拘獲甲乙丙三犯起出所雕之山東湖北藩司僞印僞實收僞部照多件理已訊取口供收禁嚴辦矣○滕王閣爲省中名勝三王遺韻至今猶存自甲午風災前樓傾圮游人旅客遂不能於春秋佳日一豁胸襟今歲由本地紳士籌欵興修畫棟珠簾益形壯麗此後雲容潭影蕩滌塵凡江上才人當又平添雅興矣 
[船户須知]  
　　辦理保衞浦江水利局即補軍民府司徒爲出示曉諭事案奉蘇松太道憲余札開本年十二月二十六日准浙江糧道鄭咨照得各屬撥運米石到滬商剥船隻歴屇在上海南馬路陸家浜分排停泊該處浦面與商船相近攏兌較易本屇商剥各船仍應照章停泊俾免擁擠除札行滬局總辦等屇期會同江省印委各官勘定地叚揷立標杆出示曉諭並行杭嘉湖三府及各州縣傳諭押米丁胥照章排泊候騐外相應備文咨請札行浦江水利局並江省印委各官遵照一俟浙省滬局總辦委員赴滬即會同勘定插立標杆俾浙省各剥船得以照章停泊免致擁擠而利漕運等因到道除分札外合行札飭該局即便遵照妥爲辦理並准浙江海運滬局移請會同勘辦各等因奉此合亟出示曉諭爲此示仰各埠衆船隻一體知悉現屇浙省各屬剥運米石船隻到滬仍循向章勘定陸家浜一帶地叚插立標杆分排停泊凡爾各埠衆船隻亦應各歸各埠挨次停泊並派司事巡丁常川稽查俾免擁擠而利漕運各宜凛遵毋違特示 
[局員到差]  
　　戴子邁明府代理上海縣篆後所有保甲總巡一差由蘇松太兵備道余晉珊觀察札委前水利局總辦周秋江司馬接辦昨日司馬命駕詣沈香閣新設保甲總巡局視事局中吏役叩駕如儀 
[軍犯候解]  
　　前年行竊本城紳士李蘭墅家巨贓之王桂生當黄愛棠觀察握縣篆時獲訊解省擬定充軍發回原縣監禁候示在案昨日縣中奉到護理江蘇巡撫陸春江中丞札發兵牌飭即解往河南永城縣配所代理縣篆之戴子邁明府爰飭吏繕備文牘令原差赶製木籠赭衣聽候起解 
[巨棍收所]  
　　昨日英美租界公廨差役押送賭棍瞿桂寳即瞿茂芝至上海縣署代理上海縣篆之戴子邁明府飭即收入所中聽候訊供嚴辦 
[訂期會訊]  
　　前者某車寓主鄧文炳被英界包探顧福其即顧阿新之夥役霍少山等騙至茶會私刑斃命報經前署上海縣王欣甫大令相騐仵役唱報無傷而屍妻鄧姚氏堅稱受傷斃命屢次遞禀泣請伸冤代理縣篆之戴子邁明府准詞移知英美租界公廨讞員翁笠漁直剌訂於今日命駕到廨提顧探及案中人會訊 
[鳩工修路]  
　　本邑南巿沿浦灘馬路自前年開築以來兩閱星霜已漸崎嶇欹側蘇松太兵備道兼江海關監督余晉珊觀察前曾委員往勘知此路原議用黄沙石子鋪墊高計九寸實被前督工委員朱森庭明府所雇工頭吕阿毛取巧舞弊祗鋪一二寸以致工程不能堅固不久即凹凸不平爰即札飭上海縣著傅到吕阿毛責令賠修旋又飭知馬路工程局總辦程雨村大令另招妥人估價承築已定於本月二十一日開工矣 
[王道蕩平]  
　　由本邑大小東門至新馬路次第由中國内地自來水公司安設水管街石翻動每致崎嶇昨日同仁輔元堂董事見之率同洋人勘視一周即著工匠赶緊鋪平以免行人繭足 
[英界火警]  
　　前晚三點逾三十分鐘時本邑英界雲南路恩慶里某公館後屋忽被火焚一時烈烈轟轟火毬亂滾幸知覺尚早呼集四鄰竭力撲救僅焚去稻草數堆迨救火會中人遥聞警鐘相約驅皮帶車至則已烟消火滅乃相繼折回 
[銀樓被騙]  
　　前日有自稱何姓者衣服華麗貿然至英界大馬路方九霞銀樓購取金飾約值千餘金銀樓中人以爲極大主顧欵待殷勤既而何命將貨送至高陞客棧既至一一點交何略一檢查即置竹籃内旋開箱出洋銀八封云每封一百二十五元共成一千元尚有五十餘元付以百元之期票一紙令夥以洋銀找之夥以未携對何令夥暫坐以便出外兌付現洋銀夥唯唯允從久之不見何歸疑而詢諸棧中人啓封視之則所謂洋銀者均係鉛餅不禁色然以駭猶幸金飾尚在籃中及開籃纍纍者皆磚塊不覺目定口呆急回告執事人恊同棧夥開明失單分赴各捕房報失捕頭雖允爲查緝然鴻飛冥冥恐未易再入羅網也 
[日商被控]  
　　美租界吳淞路九芳洋行係日商西邨輿宗治郎所開上月某日向法界菜巿街積馨裕施豐泰兩蛋行購取鷄蛋一百五十箱值洋銀四百五十元言定俟日本郵船會社某輪船抵埠如數付銀迄今日久分文不付前日兩行主將西邨氏扭入捕房請爲追給捕頭以洋商未便管押著具禀控請該管領事核奪 
[上海署縣瑣案]  
　　贑榆縣人徐邦傑扭控山東日照縣人徐芝軒到縣請追被欠柴錢四百餘千文前晚代理上海縣篆之戴子邁明府提訊徐邦傑供芝軒前駕船來小的家中販去柴薪計錢四百餘千文久不來歸迭　索取芝軒付一期票又至期延約是以呈請究追徐芝軒供稱柴錢係廪生之胞弟所欠此票亦非廪生所出明府飭比對筆跡相符遂大加申斥謂本應嚴責今姑寛宥限兩日内先還洋銀一百元餘著各邀同鄉人秉公勸理諭畢交人保出○前日沈吳氏投敬業書院俟代理縣篆之戴明府公回攔輿呼冤明府升堂訊問氏供族姪沈鐵山時來强借不遂所求以致挾怨十七日傍晚時小婦人次子全山在某處工歇而歸甫登渡船　鐵山糾人刧去至今年死未卜沈再山供小的是吳氏長子餘語相同明府傳該圖地保到案令赶緊訪查禀復再核○前日十六鋪巡防南局函送周祥林糾人往岳母家攫取衣箱案中一千人到縣戴明府研訊之下周供故父開設米行閉歇後小的流落在外數載不歸妻吳氏初歸母家旋與某洋行傭人陳龍泉併識租屋同住小的不甘戴上緑頭巾因於日昨糾同周白毛囝羅彩林潘掌華前往捉姦携取衣箱二口行經校塲梢白等欲開箱分取適被巡街勇丁所見拘解至局轉送案下白羅　三人同供小的等由周邀往搬取衣箱不敢俵分財物明府曰本縣早知爾等三人是著名流氓無惡不作轉詰地甲裘鎭供此三人素來兇横專慣肇事明府著一併收押飭差甲查明實情禀復一面將箱開看僅男女單夾衣二十餘件著書一清單附卷加封儲庫 
[美租界捕房紀事]  
　　昨日清晨跑灘賊小寍北小連生兩人闖至外虹口某馬頭畔竊取某棧所儲舊鐵數十磅適爲包探邵　初所見拘入捕房捕頭令押候解送公堂禀請讞員翁笠漁直剌訊辦昨日亭午時本地人王阿　醉態瞢騰至吳淞路某茶肆啜茗與茶博士一言不合大逞威風撃毁玻璃窓等物巡街捕喝阻不依因即　入捕房捕頭令押候轉解公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂試初誌]  
　　武昌訪事友人云湖北提督學政王勝之宗師按臨武昌舉行科試兹將連日正塲試題摘錄於左江夏咸寗武昌嘉魚生員正塲文題孟子曰春秋無義戰二章策題問兩漢經學宗派詩題賦得稍壓冬温聊得健得温字興國大冶蒲圻通山崇陽通城生員正塲文題三里之城七里之郭二節策題問古史源流詩題賦得晴窓饜日肝腸煖得窓字 
[寗郡辨志文會秋季課案]  
　　寗波訪事友來函云此次辨志文會案發適爲風兩所侵名字半多剥蝕兹擇其可以辨認者照錄於左○漢學　超　等　鄒登泰　陳漢章　程起鵬　胡文鎬　鄒登瀛　唐繼盛　胡玉縉　施世杰　金宏淦　鄭光祖　戴堯臣　戴鴻鈞　戴　昌　許毓麟　鄭元灃　侯鴻鑑　陳覺謙　顧繼廉　○史學　超　等　周光珪　徐佐清　許毓麟　謝不敏　夏啓瑞　鄭光祖　葉學金　特　等　洪允祥　謝秋鵬　楊毓惲　唐鏡蓉　許毓麟　雷　瑊　戴鴻鈞　鄭之灃　蘆　棻　○算學　超　等　楊毓惲　儲桂山　曹仰欽　馮　蓮　王汝成　壽椿禧　邵　棠　鄭其虎　支寳柟　徐　祥　特　等　蔡翊清　楊瀚清　李鵬年　史錫章　林振聲　陳漢章　厲延昶　吳光善　○輿地　超　等　陳訓正　楊毓惲　陳漢章　李　口　榖逹李　厲延年　壽椿禧　侯鴻錫　陳廷楊　施仁沈　特　等　陳鶴齡　張德容　戴堯臣　吳廷採　吳式昌　張繼祖　程起鵬　戴登瀛　陳秉槼　汪錫祖　○詞章　超　等　朱和鈞　姚聲遠　張元奎　俞　鑅　許毓麟　特　等　戴鴻鈞　江義修　張以蘅　朱寳忠　畢介麟　王澤永　汪錫祺　韓右麟 
[上海巡局紀事]  
　　前日船户沈紹林由某處載草灰至滬南陸家浜左近就石駁岸繋纜事爲二十七鋪叚董盛悅卿查知以是處石駁甫經修竣恐致損傷因即拘送二十三七鋪巡防局請究局員邱友林二尹提訊之下沈供小的自知不合願償洋銀兩元叩求免辦二尹許之著傅埠頭到案傳知各船户以後不得效尤違干提究○日前劉桂祥及李某等二人在十二圖同德弄内朱氏婦家團坐賭博事爲高昌廟巡防局員馬午橋叅軍所知帶勇前往拘獲一千人研訊之下姑念劉李均有的實保人從寛免究朱氏窩賭漁利判令掌頰一百下限三天内遷去違則重懲 
[英美租界晚堂瑣案]  
　　樹德公司收租人夏明柯投英美租界公廨控董盛氏積欠房租前晚讞員翁笠漁直剌倩襄讞委員張柄樞司馬提案研訊夏供董盛氏積欠房租四月每月洋銀四元二角合計三十二元八角向之催索屢次延約本月十四日忽捲物潛逃不得已投案求究董盛氏供丈夫董生友向業縫衣今已久出不歸小婦人謀生乏術以致積欠房租本月十四日收租人帶領洋人前來釘門百般恐嚇小婦人不得已暫行避匿叩求大老爺矜憐孤苦開釋回家免得兒女輩啼飢號寒感恩無既司馬飭即開釋俟傳董到案訊追○某墊子店主王金言控朱仁山竊取坐褥二張翁直剌提案研訊以兩造供詞各執著過堂覆訊前晚倩張司馬研詰王供小的係蘇州府屬某縣人在望平街開設鋪墊店前日在店工作突被同業朱仁山攫去紅呢坐褥兩張爲此投報捕房請爲究辦朱供向來行規凡未入行者不能工作今王擅敢違章小的向之理斥并取其所製坐褥實爲整頓行規起見王不自引咎反敢謊報捕房誣以行竊求恩察究司馬諭令兩造邀集同業妥議無庸涉訟○席良生即周鴻鈞因僞造實收經道憲懸賞緝拿在逃未獲兹者改姓徐名子雲卜居新閘醬園弄前日與妻王氏虐斃五齡幼婢捕頭查悉拘解到廨直剌提訊之下一併交差看管候再訊懲嗣被公差屠林趙祥將前事禀明直剌直剌以席係奉憲飭提之要犯諭令小心看管前晚倩張司馬提案斫鞫席供認不諱司馬飭當堂釘鐐交差看管聽候備文移送上海縣署歸案訊辦 
[英美租界公堂紀事]  
　　金渭元稱小的前曾由屈立元趙桂生執柯文定屈招生之妹爲室正欲擇吉迎娶詎料屈招生竟將妹藏匿設計賴婚請即提究讞員翁笠漁直剌准詞飭提屈招生到案押候訊供○陸仁齋控大馬路三陽肉莊主戎即慶欠銀翁直剌准詞飭役提戎押候訊斷 
[法界瑣聞]  
　　邵松泉前控木作頭戚允昌欠銀七千餘兩迭經讞員朱森庭明府訊供押追兹因年關在即原告投案求追明府飭探傅諭合股造屋之韓鑄卿與戚允昌將帳目理算明白禀復核奪○法文書館定於本月二十五日散學在館肄業各生由掌院神甫及中西教習照章考試并請道憲以次文武各官駕臨大自鳴鐘客廳奬賞照愼重也 
[蘇省官報]  
　　十二月十四日二品頂戴請旨簡放直隸候補道徐建寅無錫人由上海來江寗府督糧同知敖式金禀辭直隸州陳錫純由武進沙洲差次來署丹徒縣王專丁來省禀知交代於初限内結報知縣董觀瀛禀謝奉到飭知清賦案内記大功三次又鍾振濂禀謝奉委管解京餉差又李輔燡禀知交卸署布庫大使任事新任布庫大使馬炘禀知接印任事縣丞陳翼鐄禀知赴寗見制憲典史陳爾音禀知赴鎭江見道憲指分江蘇試用府照磨周延長浙江人由江西騐看領咨來省禀到管帶太湖水師正前營叅將許國祥由滬提案回管駕靖鯨輪船千總浦永新靜平輪船把總簡傳斌均禀知赴上海○十五日奏調兩江差委廣東候補道武勷由寗來知縣洪衍慶禀知到官電局差又李葆鈞禀知隨　洲局憲往南匯公幹回又莊復恩禀知奉藩憲委帮辦積榖文案即日到差又劉歌雅禀知奉藩憲傅考甄别又吳熙劉廷鳳均禀知隨制定赴寗府知事陳鈞禀知委赴南匯丹陽催兌差即辭督憲鹿辭行統領蘇防全軍李祥椿辭行赴寗知縣張恭彝由上海樹木捐局來○十六日布政使銜四川遇缺儘先前題奏簡放道漆桐江西人由寗來進京庚寅恩科編修保送分發江蘇補用知府田庚安徽人由京來禀知到省督轅文巡捕補用知縣李明垣由寗來○十七日首府彦禀謝飭知二十二年分海運案内蒙保二品頂戴奏調直隸差遣鹽運使銜　選知府汪昀授太倉人由籍來同知莫葆辰禀知奉委赴震澤公幹即辭常熟縣楊禀到即辭知縣李明垣劉燡均禀辭回寗又郭重光由錫金厘局來撫轅文巡捕田應昌監印徐恩溥均禀知隨制憲赴寗府經歴嚴寳騏禀謝奉委南路一叚巡查即日到差巡檢李應庚謝委撫院文巡捕即到差五品頂戴試用縣丞蔣國楨浙江人服滿領咨何省禀到五品頂戴指分江蘇試用永入流李人俊安徽人由京騐看來省禀到管帶太湖水師右營鄧漢南後營黄一桂副中營劉祥吉均到即辭管駕飛槎輪船徐嘉林禀知送制憲鹿赴滬 
[江西保報]  
　　候補道增綬提調營務候補府曹樹藩帮辦營務通判簫渭監修富有圩提署九江前營施撃劉雙保缷事回署按知事態瀛據報病故酌委到省年久得有拔委酌委三次之試用縣丞程志道暫行署理楊毓瀛委查順化門夏翊宸樊恭慈俱辦營務文案楊長濬輪倭厘差一次典史沈受之豐城催漕折回署景德司何家謨委辦江西籌賑捐輪代辦内河統領唐棣往樵舍候補遊府張逢年高飛鳳俱稽查營務知縣黄天懷貴谿等縣查保甲回縣丞黄廣珍石念慈俱委營務差遣典史柏長青禀謝新海防分缺先補用行知南昌縣丞吳作雲監修大有圩堤新城典史熊瀚據報病故以從九李如松署理楊毓瀛督查順化門通判薛鍾翰鉛山等縣查保甲回余本嶲缷辦浮梁茶稅局回鐵分知縣蔣殿甲繳照張元義廣信府屬公幹回守備鈕福生委營務稽查署武寗縣楊青選缷事回章乃正騐城内外水閘張慶霖委往贑州候委白口塘卡陳元焯委往上海探洋硝價值蔣啓昌辦昌山卡許應銑准起服行知從九嵇培調查德内保甲崔振聲調查永内保甲阮祖桐調查進内保甲湛精委案廣内保甲 
[上海六馬路仁濟善堂籌賑公所施子英經收山東皖北江西淮徐紹興賑捐十一月初一至廿九日第五十九次清單]  
　　初二日丁子欣善士洋九十元○初四日沈國增爲子媳病求速愈倪求資父冥福倪求母長年倪求妻子病即愈四户各洋二元潘乘時長子足疾求愈唐學川妻病求愈各洋一元○初五日怡樂居洋三十元○初六日楊子卓洋一百元泰州不留名姓人洋三十元龍洋二元小洋二十角王藴康求子病愈武林不書名求身健各洋二十元破足人洋五十元丁徐氏求疾平安東海氏因産平安各二元徐汪氏徐同慶吳戊三户各一元恆孚銀樓勸賑捐内錢換洋五角○初七日丁承宗洋八十元祈保病愈洋五元吳淞局銅洋八元○初八日武林許陳氏求病愈洋八元小洋二十角正大莊來杭州阜生莊銅洋生銀洋四元○初九日唐學川爲病求愈洋一元閔松姚小洋十角○十一日張維藩求病愈洋十元履泰銅洋五元○十二日電報局來無錫八士橋無名氏洋一百元唐則古女病視愈洋十元○十六日厦門恊同慶號經手牛子清等十二位洋十二元張季直前助八言對續售出三副洋三元○十七日金瀨滌安氏求身健疾除洋二十元芷記洋十元陳藝箴洋四元徐枝珊求病愈尖二元蘭芬草堂銅洋三元○十九日廣利生來烏鳴和洋廿五元○二十日江陰測隠子洋一百元丁子欣補繳前愿洋十元○廿二日仙鎭亘心室主人洋二十元賓厚堂保平安洋十二元浙江陳鳳章小洋一百角○廿四日聲濤堂洋一百元賈潤生洋二十元○廿五日平湖善姓洋一百元錢鑒三求却病　年洋二十元鄒旭初求合家平安洋十元隠名氏洋五元錢洪德求平安洋四元錢七湘菊英菊霞洋三元錢錫之洋二元徐桂香求母病愈唐朗三求孫病愈各洋一元錢少停小洋六角錢翰臣經募湊數小洋四角天成昌烟客小洋二角○廿七日昭文何大洲洋五百元陳姓求病愈洋十元○廿八日不留姓名洋三十一元小洋三十角○廿九日　家鵬求母病 
 
 

Page 10

 
 
愈洋十元○十一月份共收洋一千六百零六元龍洋二元小洋一百九十七角統扯七四零五甲元一千二百零五兩三錢一分二釐銅洋二十元連前共收元十萬零三千一百六十七兩零六分七釐除解各處賑欵外淨存元六百六十一兩六錢四分五釐銅洋一百七十元 
 
 
