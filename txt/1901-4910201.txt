# 1901 - 179 - 4910201

 

Page 1

 
 
[開印九通全書招股預啓] [  上海圖書集成局謹白]  
方今國家以時事多艱求賢若渴屢降諭旨變通各項考試章程多士生當斯世苟非囊括治術掌故之全書以資考索恐不足尋源竟委蔚爲閎通有用之才本局爰仿從前圖書集成二十四史例開印九通全書招售股票每部僅收回工料洋銀四十八元現定於八月朔日出售除本埠申報館申昌書局外如京都天津鎭江揚州南京杭州漢口沙市宜昌長沙岳州成都汴梁南昌廣州桂林福州等各府州縣皆有分售處以便諸君就近購票至欲知詳細章程與是書之校印精詳程式美善本局另有招股啓及樣本可以隨時取閱先此佈聞諸維鑒及 
[論美總統被刺事]  
天生民而立之君合五洲數十百國無論爲君主爲民主爲君民共主旣已膺景命而撫黎元凡隸宇下者自宜敬恭畏愛以盡尊卑之分而嚴上下之防若稍存輕藐之見於法巳不可恕况乎作亂犯上竟敢存仇殺君父之心如本報所紀美總統被刺一事是非亂臣賊子之尤人人得而誅之者乎本報之言曰華歴七月二十六日接外洋來電略謂本日美國總統麥荆利氏臨幸巴勿祿省博物院忽有一波羅尼亞人言欲面陳一切總統允之其人突出手槍向總統胸口連擊兩下隨由護衛人員將凶犯禽獲一面舁總統至某大員家延醫療治醫者將一彈箝出尙有一彈未經探悉所在有見者謂總統雖遇奇險然尙能言語或者可望生機云云噫異矣夫中西政俗不同而尊親之義則一我中國三代盛時帝王皆巡守方岳六龍所至無不夾道歡呼春秋時齊秦晉楚狎主盟壇列國人君時有遠適他邦之事雖其時境内臣民未必聞車馬之音見羽旄之美歡欣鼓舞共效嵩呼然車騎所經亦不聞有變生倉卒者迨秦政肇興削除羣雄鞭笞六合意氣之盛横絶一時然封禪之書未成博浪之椎已起雖一擊不中而祖龍威燄已自潛消蓋暴虐如始皇者凡在臣民無不痛心疾首特以懾於威嚴不敢輕發張良之奮然一擊非但藉報國仇抑亦稍紓民怨耳自是以後世主皆鑒於前車之失深居簡出高拱法宫卽有時畿甸巡行而警蹕森嚴疏逖小臣尙不得仰瞻顔色林林總總更無論焉以是體制日尊情誼日隔閭閻疾苦遂不得上達九重論者謂中國如欲富强必須天子巡歴郡國周知民隠始能抉上下壅蔽之籓籬而庶政得以就理不知上下壅遏固爲中國之弊然欲降萬乘之尊與氓庶相告語不特於國體有所未合且猝然之禍亦不可不防卽如外洋諸國君民之分本甚脫略有時駕車而出通國人民無不歡聲載道脫帽恭迎似此情誼相維宜不至有意外之變然觀東西洋各國所記載如前年俄皇遊歴英京虚無黨人思乘間行刺幸英國巡捕多方警戒得免遇禍德皇往匈牙利時亦有人開槍轟擊幸護衛兵士排衆而前獲免危難此外本國亂民乘國君出遊時或桀石以投或持刃以刺伺隙逞奸尤事所恒有西國律例每以此等亂民謂之國犯其科罪大率監禁居多鮮有施以　首者不若中國叛逆首犯罪至凌遲其意蓋謂國君撫有萬民苟能恭儉慈祥在下者當不心存愛敬其有有悍然而思干犯者必人君所爲之事或有未協民心故耳不知人君總理機務舉措刑賞豈能統賢不肖而盡無違言况若輩凶惡性成本不得以常理論卽如美總統麥荆利臨政之初更攺關稅法復互惠條約定各種幣價諸事類能整飭綱領條理秩然闔境人民無不悅服今乃於臨幸博物院之時突遇匪人遘此奇禍電音所布震動全球此後卽醫治得法能保無恙而受此驚駭匪徒之罪已覺擢髮難終夫中國帝皇方因體制過尊漸成上下壅遏之弊西國君民之際儀文脫略與中國三代之風相近故能政治彪炳蔚爲富强今乃於倉卒之間遽遘奇變恐後之爲人上者或將傳爲殷鑒漸啓君民隔膜之風是則此事關係固非淺鮮也彼治此獄者其亦將從重治罪以期垂戒將來哉 
[譯日本報所登中外議和約稿]  
　　中外議和草約十二條日來外間已稍稍傳布惟輾轉抄錄其中尙有關訛兹見日本各報登有全文因卽照譯如左第一條一德使克林德被害奉旨簡醇親王爲專使赴德國代申惋惜之忱刻下醇親王已遵旨啓行矣二須按照德使克林德名望爵位撰爲銘志立碑表彰并在被害之所建立牌坊刻已鳩工興作矣第二條一元凶諸臣有傷害列國人民之事國家已於去年十二月二十五日降旨宣示罪名分别懲處至於外省各地方諸元凶亦已承認降旨懲辦矣二某年某月某日奉旨各省城鎭之將列國人民虐害者停止文武各項考試五年第三條日本書記生被害一事已將戶部侍郎那桐簡充道歉專使矣第四條列國人墳墓慘遭發掘辱侮須就其地立碑雪滌所費之銀刻已交付第五條某月某日欽奉上諭凡有軍火及一切製造軍火之物料於二年中禁止入口第六條本年四月十二日欽奉上諭允償列國關平銀四億五千萬兩此項償欵已於去年十一月一日所遞聨名公牘第二則内載明係各國各會各人應償之總數　關平銀四億五千萬兩按照市價以銀易金須分照列國目下金價并給常年利息四釐分三十九年付楚或照交付時之市價易金付給亦可附錄付金表初次於西歴一千九百零三年一月一日交付所有利息自一千九百零一年七月一日算起如中國尙未措齊則可展期六個月至一千九百零一年十二月之杪起於三年内付還但亦須加利息常年四釐乙關涉此項償銀之事均在上海辦理列國各派出銀行董事一人會同中國官員管理收付本利之事及如何分給列國之法丙由中國出立償銀全數之文憑一紙交駐京使臣領袖然後分立各文憑若干紙每紙由中國官畫諾丁所償之銀旣經收到卽每年交銀行董事存儲戊旣立償銀文憑之後所有新關進欵先將從前所抵國債本利償清尙餘新增確實值百抽五之貨稅及從前免稅各貨除米麫金銀外餘均值百抽五與大内地常關所入各通商口岸常關所入統歸新關管理連鹽課所入除付還從前泰西借欵外一切胥歸入此次償欵中　一切進口貨稅攺爲確實值百抽五一事現在列國皆已允從惟尙有二事其一現在照貨估價征收進口稅此後凡有能攺者皆應迅速攺爲按件征收其二北河及黄浦江均應攺之使盡美善須從中國國庫中支出經費以相佽助再此條須於鈐印後兩個月内施行尙有第七條以下各條且俟明日續譯 
[轉錄京師新聞彚報所登前駐滬英總領事哲美森說帖]  
　　敬啓者蒙寓中國三十餘年矣與中國賢士大夫相往來者最多且寓居旣久則盼望中國之富强亦與華人無異綜核全國財政所以不興之故由於民貧民貧由於釐金太重商務不興商務不興則百業皆困欲免釐金必加關稅以相抵國家乃不受目前之虧欲加關稅必免釐金以相抵洋商乃不受滯銷之累事實相因而不能偏舉者也謹撰稅銀比較表一紙以證其爲有益無損並　作論說以備採 
 
 

Page 2

 
 
擇苟有可收之處蒙願竭効綿薄之力以助郅治之隆焉增稅裁釐說凡稅目有二一曰直接稅一曰間接稅直接稅如田畝稅房屋稅由業主自納於官者也間接稅如貨物等稅納稅固由販商其實則加價於買主者也今者條陳中國財政其議不一蒙意欲開餉源惟有增攺間接稅一法夫印花進項諸稅名目歐洲行之固久然揆諸中國形勢實有所不能通行至若人口稅房屋稅固亦有議之者無如民情不洽阻滯多端苟决計行之其不至激生事變者幾希蒙所謂增攺間接稅者大旨以增稅裁釐爲主中國度支匱乏盡人而知之請增稅則亦理所當然中國果與各國明定稅則使商人知此卽爲稅之定制如凡貨物一經照章完納卽可轉運自由吾知中國雖議增至值百抽十或十二半而各國商人亦未必不樂從也所慮者天津之約曾有轉運貨物一經照章完納半稅無論運至何處不得重徵他稅等語試問遵此約者曾幾何時倘各國商人竟以前車爲鑒不敢空言見信亦不得過爲彼責故中國欲加稅則必自裁釐金始無論洋貨土貨一律攺照新章辦理庶幾中外信從今就現辦情形其應如何更攺之處詳細論之　一加稅則以抵釐金夫釐金一法積弊已深一日不裁釐金卽一日不免中飽卽一日不免病商如凡經過釐卡貨物無論是否應完釐金或免釐之物例須騐明放行此固卡員應盡之職而商人則受其累矣其有不肖卡員得以借端舞弊甚至傾箱倒篋節節留難必待至商人自知非通賄賂不行而後已故欲除釐金積弊亦惟有盡裁釐金一法查釐金每年入欵數目言人人殊蒙以中數計之約每年一千四百萬兩釐金果裁則加稅之舉必行加稅之舉旣行則所增之稅每年可得二千二百餘萬兩較釐金誠有過之而無不及也註按照現行稅則每年入欵三千九百餘萬增攺後每年入欵四千七百八十餘萬核算一内地稅歸海關併收按照現行海關章程凡土貨由洋船轉運者例應共抽稅七釐半其由民船轉運者每經常關完稅往往彼與此殊似無定制大都惟官員之私意是從蒙意無論由洋船或民船轉運者無論其是否爲通商口岸槪照值百抽十或十二半新章統歸海關一體辦理或定進口徵半出口亦徵半或進口全數徵收出口槪行蠲免查歐洲各國凡在國内轉運貨物例不徵稅但中國行省遼闊幅員之大幾類國然且各省物産懸殊懋遷有無自屬勢所必至故以開通餉源而論卽凡土貨由此省運往彼省者一槪徵稅亦未始非法也此紙說帖僅登其半餘俟明日續登 
[俄人防疫]  
　　牛莊訪事人云今夏營口人口平安並無時疫迨六月望後陰雨連綿凉燠失序入秋以後卽寒沍異常居民往往因口腹之微致患泄瀉邇者市肆訛傳核瘟又起俄人慄慄危懼急將資善堂攺作病房請巡捕廳出示曉諭如有病人立卽報明移往醫治又慮善堂屋少不敷因於中元日借賃三江義莊咸安堂以備病人入此治療實則民間並無疫癘所患者不過感冐腹瀉等症而已某日同聚源東發玉兩家因被俄人查知家有病人遂派捕看守大門不准出入長隆泰因人死未報舁出城外埋葬以致罰鍰一時人心惶惶凡憂抱采薪者皆附輪船至烟臺暫住 
[示給屋價]  
　　京師訪事友人云日前辦理擴充使館界址事務局某大臣出示曉諭曰前各使館所佔四至收騐房契業經出示現與各國欽使會商所佔民商房屋定爲上中下三等仰商戶契主一體知悉勿得自悞切切特示一上等房屋每間給銀三十兩正一中等房屋每間給銀二十兩正一下等房屋每間給銀十兩正一巳報未造之房空地每方十丈給銀一百兩正原註隨房之空地及契内之空地不在此例一收契領發價之憑單先已展限至五月底停止逾限復報者不收契據一已領憑單之契主聽候定期發價另出示諭 
[兩賢相得]  
　　邇者各處喧傳六月二十六日閩浙總督詐筠帥恭祝皇上萬壽時與鎭閩將軍景月師在官廳中論及船政度支大相齟龉隨卽具摺奏劾開力辭船政兼差鑿鑿言之一若身親目擊至昨日邸抄由京遞到中有筠帥力辭兼轄船政一摺再三披閱始恍然於兩帥實同舟共濟相得益彰祗以總制八閩事煩責重不得不仔肩稍卸以免顧此失彼之虞觀摺中詞氣和平推重月帥備至且謂遇有船政重大事件仍當和衷商榷隨時相助爲理可見筠帥力持大體意在讓賢决非因芥蒂微嫌致勞九重厪念紛紛謠諑實無殊蛇影杯弓也至於此摺入奏後於五月二十二日奉旨尤足見六月二十六日齟龉之事全不相干爰爲之照錄摺文并恭謄皇上硃諭於此其摺曰閩浙總督臣許應騤跪奏爲船政勢難兼顧謹據實瀝陳仰懇簡員接管事竊臣奉命暫理船政將屆一年第能勉力搘持何敢託詞諉卸惟臣兼轄兩省政務殷繁當今時局艱難一切措施尤不得不遇善而動加以中外交涉視昔倍增公牘之往來洋員之接晤幾無虚日悉心因應已覺昕夕不遑更兼籌船政深恐顧此失彼查船政欵項專於閩關取給情形經疉次臚陳則與其分之而仍待挹彼以流兹似不若合之而常得移緩以就急况臣景星已抵福建將軍任其精力數倍於臣而器宇恢宏才識明敏爲平時所深悉若兼司船政當綽綽有餘且將軍事簡經理更爲周妥可否請旨飭其兼管抑或另簡專員恭候聖裁不勝迫切待命之至夫臣所以再三陳請者委非挾畏難苟安之見圖息仔肩實欲殫竭愚誠於地方應辦各事專心區畫以自効於萬一倘蒙兪允彌感生成嗣後遇有船政重大事宜仍當和衷商榷隨時相助爲理萬不敢以瓜代有人遂置身事外也所有船政勢難兼顧仰懇簡員接管緣由謹繕摺具陳伏乞皇太后皇上聖鑒訓示謹奏光緒二十七年五月二十二日奉硃批著景星兼管欽此 
[五馬量移]  
　　金陵訪事友來函云准補江甯府現任揚州府沈碧香太守前奉江寍藩司恩藝棠方伯檄飭卽赴江寍府新任遺缺知府鈺太守斌亦奉飭赴揚州供職旣而兩淮運司程雨亭都轉申禀督轅以揚州八屬現值水災事務煩劇應請飭沈守暫緩赴江寍府任鈺增暫緩赴揚州府任兩江督憲劉峴帥准如所請邇者方伯又申詳督憲以沈守於江寗府缺人地實在相宜應飭速赴新任峴帥許之方伯隨復檄飭鈺太守迅赴揚州以便沈太守早日交卸前來榮履江寍新任 
[輪姦案發續誌]  
　　嘉定人陸顧氏因與其夫口角私附航船而出輾轉至松江被已革武生陸栢生之妻丁氏招集無賴輪姦案發被獲等情已紀本月二十七日申報昨又接松江訪事友人來函知陸丁氏已於二十三日之夜逮案次夜游勇劉雲飛忽糾黨至陸顧氏所臥草棚中聲勢洶洶欲與鄰近老圃某姓尋釁某姓大爠踰垣而出報知地保張某張保卽赴華亭縣署禀陳時縣主林霨生大令公出未回署中人派差協同往逐劉不服致犯衆怒羣起而攻其黨懼始他竄僅將劉擁入縣署典史申少尉升座研訊劉供小的籍隸江西某邑向在提轅當小隊本屆院試時因强買彈弓致相毆鬥被哨弁老爷斥革少尉怒謂汝横行不法本廳已知其詳今復夤夜闌入人家意欲何爲遂飭重責荆條五百下復問前數夜爾結黨在陸蟻棍家輪姦民婦同黨究有幾人是何名姓劉含糊以答少尉復飭掌頰二百下始供小的聞營兵兪阿四曾領府署南首某烟室主鄭杏生所私之婦及其女同往少尉立飭簽提鄭婦到案詰以與劉是否相識因何同至彼處婦據實供陳隨飭退去旋在劉身畔搜出大紅綢手帕一方洋銀兩元二角遂諭令釘上脚鐐收押化莠所至二十六日大令回署卽由府尊余石蓀太守傳至府署諭令按律訊懲翌晨大令升坐花廳飭差舁陸顧氏到案細鞫原委復提陸丁氏對質陸丁氏一味狡展大令怒喝令鞭背五百下仍諉爲毫不知情陸顧氏聞之駁曰爾初時留我在家後復偕四男子挾我登舟載往上海圖賣由爾親出招攬主顧比回松爾尙爲我梳洗自後每夜率領數人入室行强不從必加撻楚所得之錢均由爾取去今旣至此何必抵賴並述某某等瑣屑事歴歴如數家珍陸丁氏語塞稱小婦人僅送之登舟載赴滬上至輪姦各人姓名仍堅不供出自朝至於日中昃計鞭背至二千二百下迄無實供大令疑及同押蟻販姚大阿姐有教供情事因飭提案鞭背三百五十下儆戒一番將陸顧氏暫交張保留養陸丁氏仍發官媒收管聽候覆訊核辦 
 
 

Page 3

 
 
[持平之論]  
　　前者本邑南市鹹瓜街義泰藥材行被火後本邑紳士王宗毅林增裕等查知義泰曾保火險收得償銀因同投上海縣署聲請酌提若干撫恤被災鄰右縣主汪瑤庭大令准之旋經義泰股東孫某投蘇松太兵備道轅上控道憲袁海觀觀察批曰義泰如非縱火自未便曲徇紳董之請等因旣而紳士李曾珂蔡爾康楊德鑅姚文枬張堅葉景澐張仁敏嚴應琪王維泰徐頌增劉汝曾林曾賚等復申前說聨名訴諸道轅觀察當卽批其牘尾曰此案前據職員王宗毅等遞禀正在查案核辦間又據該紳等具禀前來查縱火與失火情形不同罪名尤關出入緣失火出於意料所不及延燒民房止於笞責罪坐所由失火之人若縱火圖財主謀及下手人等罪干大辟非可混爲指告近來人心不古多買保險縱火圖償在所難免地方官苟於失火之案認眞嚴究訊有縱火圖財情事照律嚴辦何難懲一儆百卽被害鄰居耳目切近果能將起火之家縱火實跡證明告官嚴究更足寒鬼蜮之心正不必槪以保險爲詬病蓋保險一事富紳巨賈久己引爲護符風氣所開勢難强遏此與火油每每肇禍而居民貪其價廉樂於購用至今未能懸爲厲禁情事正復相同况平常失火之家大半由於雇工徒夥不愼而起至於家長店東未有不願小心火燭自取傾覆者是以西人遇有保險索賠但非縱火無論係被延燒或由自起皆准照賠章程頗爲平恕該紳等遽以保險起火之家提欵充罰自係爲預防流弊起見然居家保險旣不能禁之於先一旦以雇工徒夥不愼之故罰及家長店東不能保其應得之物已不铭祗知有國法而不知有人情設再以比鄰起火指爲勾通仍須提物充罰試思内地各鄉未設保險之處居民認眞小心尙難保雇工徒夥之不無失事更何能連比鄰代爲防範然則以此責保險之家無一而非罪案豈得謂事理之平乎此尙指有賠欵可得者而言若案由縱火保險行尙不肯賠該紳等旣欲得賠欵爲撫卹被灾之用則地方官勢難再究縱火重情此端一開恐各鄰冀得賠欵補償勢必代爲諱飾於此而欲嚴懲縱火决無其事是提欵充罰本欲防弊適以流弊亦非計之得者本道平心察酌保險流弊誠不可不防惟追賠欵與懲縱火勢如風馬牛無並　不悖之理且提欵充罰各領事業經會議不願照辦如果永著爲例亦恐窒礙難行究應如何妥爲整頓以伸國法而順人情之處仰上海縣秉公持平確切籌議禀覆察辦另禀同發 
[祀事孔明]  
　　昨日蘇松太兵備道袁海觀觀察發出秋祭單計八月初一日祭吳公祠應公祠初三日祭文昌廟初四日祭文廟吕祖殿黄婆祠初五日祭社稷壇海壇神祗壇周太僕廟風神廟羣忠祠土地祠初六日祭陳公祠吉公祠袁公祠劉公祠初十日祭天后宫十四日祭龍神廟十七日祭關帝廟 
[定期運漕]  
　　江蘇海運滬局開辦以來所有各屬漕糧二十餘萬石均堆積浦東招商局棧中刻經江蘇督糧道羅少耕儲憲定期八月初二日一律裝入輪船載運北上 
[膏捐批示]  
　　本邑自加抽烟膏捐以來各烟膏店主屢投上海縣署遞禀求减均未蒙批准前日又有張榮隆等家聨名具禀至縣縣主汪瑤庭大令援筆批其牘尾曰此項膏捐係奉上憲酌定章程收取以濟餉需實出於不得已之舉不獨上海一隅爲然且每兩僅捐錢二十文不爲過巨爾等遽以一派浮詞出頭求减阻撓要公實屬不合當此國計艱難臣民理當報効爾等食毛踐士服賈是邦當明大義况捐加食戶與爾等各店鋪並無出入務速清繳以便彚解切勿稍延致干詳辦徒滋咎戾倘書役人等或有需索情事准爾等禀明查究以恤商艱而重捐務切切此繳 
[委襄讞政]  
　　昨日蘇松太兵備道袁海觀觀察以馬路工程局總辦翁子文太守旣有辦理捐務整頓馬路之責其於讞務未免兼顧不遑爰札委文案委員余克安叅軍帮審局中各案叅軍隨卽詣轅謝委捧檄蒞差 
[英界火警續聞]  
　　前晚博物院路第九號門牌房屋某姓家忽然失火幸經施救迅速僅焚去方屋一椽已紀昨報兹悉其地實名圓明園路起火之家因悞將燈内火油潑翻以致一發難收延及屋宇亦不自小心所致也 
[爲友鳴寃]  
　　甬人鮑友桂僦屋虹口二十三保十三圖薛家浜左近以灌園爲業前日突被印兵毆斃一切情形己誌昨報事後其友鄔阿法憫其死於非命遂於昨日午後偕地保徐慶法投上海縣署報請相騐緝兇究辦以雪沈寃 
[南市述聞]  
　　前晚三鼓時本邑浦東楊家渡人徐春春在附近某小熼館吸烟突有洋涇鎮一百二十個黨土棍蜂擁而入扭住攢毆正支拄間突放手槍致中脇下隨復拔刀戳傷面部以致負痛倒地一息奄奄未知能保全性命否○前日本邑南市二十三七鋪汛捕陸甲在滬北緝獲賊犯張秋江並牛一頭解送馬路工程局經會辦委員余克安叅軍研訊突有季錫采者投案訴稱小的在王家庫開設徐海記牛奶棚本月二十五日之晚失去牛一頭今知查獲求准領回張供小的係崇明人在垃圾橋附近木作内做工不敢行竊求恩寛宥叅軍判責一百反牛給季具領 
[英美租界公堂瑣案]  
　　曹阿三蕭金林吳阿金自稱南市貨捐局巡丁駕船至楊樹浦向周錫卿張阿海所駕駁貨船上收捐偶一不愼將阿海撞入浦中周錫卿打撈屍身歴久未獲因之投報捕房捕頭令包探顧阿六將曹蕭吳拘獲解案讞員張柄樞司馬略詰情形商之白繙譯一倂移送上海縣署諭令原告自行投案備質○李阿東自稱徐恊興船行夥手持捐票向洋涇浜中所泊周阿四王阿福等船收取埠頭捐事經包探何阿春查知拘解請究周王投案訴稱李持票收捐稱每季須付洋銀四角小的等已被收去求卽究追李供小的並無收捐之事惟持票向之知照晚間不准開行司馬判責三查反交人保釋○著名流氓謝仁金串同屢犯竊案遞解回籍之陳阿　及張甫桂王香甫自稱包探向陳少卿索詐洋銀五元經二百零五號巡捕拘入捕房捕頭令包探趙銀河解案請究司馬判各責五百板隨將謝陳押捕房半年張王開釋○沈阿弟陳壽康竊取陳阿四家烟槍一枝報經包探趙銀河拘案請究司馬判各責三百板管押捕房三月○馬夫張阿東混名雲裏飛日前行竊江二寶綢馬甲一件報經包探張全林拘解請究司馬判責三百板遞解回籍○某洋人飲酒過醉東倒西歪所籠金約指被車夫丁阿二竊去及酒醒訴之包探劉阿炳拘丁請究司馬判責三百板○洋人麥文控細崽王成才朱阿大行竊綢衣二件王朱堅稱小的等並未行竊司馬著交人保釋○李阿輝行竊劉阿甫家衣服六件報經某包探拘解請究司馬判責二百板 
[美租界捕房紀事]  
　　第三百四十二號華捕與西華德路中虹橋堍狀元樓飯館主胡生順挾有夙嫌前日藉端將胡妻徐氏毆擊受傷事爲愛副捕頭所聞令包探錢榮堂查悉實情卽於昨日午前八點鐘時傳集見證人朱阿寳潘福通周品林連此捕送至英租界福州路老巡捕房聽候總巡捕頭究辦○前晚著名積竊劉金標闖入法租界招商局金利源馬頭某輪船上行竊某甲所佩銀質對時表一枚及布衣三件携至虹口天潼路某押鋪質錢適爲包探劉光震所見拘入捕房捕頭令押候解送公堂禀請讞員張柄樞司馬訊辦 
[述常熟沙洲災情]  
　　常熟縣沙洲綿亘百餘里棋分四五處沙民二三萬戶本年六月十八日風潮爲災各沙圩隄盡數衝决人傷屋倒流離失所者數萬人楊邑侯炳震鍾司馬壽康晉省面禀災情蒙撫藩憲念切災黎撥欵發榖由楊邑侯會委赴沙先放急振民心得以稍安惟善後事宜急待振恤現經楊邑侯會委日與各紳籌議振欵集有成數已函懇仁濟善堂籌振公所諸大善長派人主持以補不逮沙民幸甚常熟沙洲士民啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑞案]  
　　　人徐少荷扭探　　　　　束修　　前　　主汪　庭大令升堂研訊徐供去　八月初八日　　　　　　爲　　習算命之技父親以年老多病令小約　爲指　　　束修　二十　文今年正月　日文　　　　　　　　　　　　　　　　　　小　從徐父　因係至交故祗送受業帖並未　　　　不　徐父故後徐　多方阻　以致小的　　　生計　　判　　　　匹　　　　　　徐不得再往阻擾○有手　　不知何許人　日　　　毛升控張元春積欠屋租佔屋不讓等情　大令　　之　毛升　　　　　　人　　收屋租被張積欠租錢一百餘千今有某甲　　照　前知州租價加十分之二承租此屋是以令張　　　　　　强　　　乞押　　　　四牌　毛姓市屋開設金　堂　線店已歴十餘年按月屋租洋銀七元八角並無虧欠今毛升以索　不　　令　　　　二　小　　　　　　致被揑　朦控大令謂張旣不虧欠理應　舊租用遂判令加至每月八元五角　立租摺　　毛升大　　　　　　　　　　　　　　　并　君嘉謨拘獲行竊天主堂内紫金錠之顧土林顧小弟送縣請究汪大令詰訊之下土林　小的由　　　　　　　中　　不　　　　　供小的與土林同業並未爲非當堂中失去紫金錠之日有某甲者曾入内訪友小的之與閒　不知是　　　　　　　　　　　　　　　　案再究 
[英美租界晚堂瑣案]  
　　日前江朱氏控徐忠桂拐匿幼女等情讞員張柄樞司馬將餘略　情由　令暫行　　　　　　　　江朱氏訴供稱小婦人係工北某邑人與徐忠桂鄰居前日徐抱小婦人家五歲女孩出外玩耍迨晚不歸四　　　　無信　　　　　　　　乞　迨徐供小的實無拐孩情事司馬飭押候移解上海縣署訊究諭令氏自行投質○去年盧德金控徐周氏　　　氏　　　批田單等情　　　　刺史方操讞政訊得是地已由徐周氏永遠租與洋人因飭找給　地價銀五百兩嗣盧以所找地價尙未及半　　　上控蘇松太兵備　　袁海觀觀察准之批飭公堂查訊迨前晚讞員張柄樞司馬飭提研究盧供是地本由小的抵與徐周氏並未賣絶現在每畝值銀二千五百兩小的受　太巨求恩公斷徐周氏堅稱小婦人無力找付地保陸永堂禀稱是地確由工部局估定每畝價銀二千五百兩司馬判令　周氏找出銀　千兩　交人保出限九月底繳清 
[法租界公堂瑣案]  
　　城内天主堂女學塾内失去繆紗二匹報捕查獲竊賊朱阿撥自認質得洋銀十二元昨由某　　吊到　　　　至案禀稱去年十月某日新北門外天主堂帳房内失去洋銀四百元小的當將司帳人　　如　案請訊初時供　不諱　又　　　判　　百板釋之使出不准逗留今朱稱此案實係張　如所竊朱供去年張竊得洋銀之後在小東門外　白　酣　　　小的切勿　　大令判責三百板贓存待塾中人具領○陳壽長訴稱胞弟陳阿六被同鄉人孫新泉糾同台州牛販陳阿茂許和尙林　五　　　　　　王　　等大人軋至某處私刑弔打勒索洋銀五十元胞弟無可奈何只得褫下衣服書得洋銀十元付給小的心不某服因之　　　　　　　　　　　　　　者小的　阿六借去洋銀四十元此次向之索還並非訛詐阿六供小的借銀屬實惟已還過二十六元大令　　　　　　六人　重　　　　孫新　押候查明再核○陸邱氏訴稱小婦人在滬北某姓家傭工前日手携衣包内藏洋銀六十四元小銀錢十餘角　　至小車門外十六鋪　正在給付車資突被流氓朱福林等搶去車夫周小順與之串合並不聲張當卽喚令巡捕將朱周拘獲解案請追朱供伊之衣包及洋銀由同　阿福三和等串同攫取現均窩頓楊樹浦某小烟館内大令著押候嚴追○林常發訴稱王阿根竊取烟槍一枝今特尋獲送案請爲　　　供小的並未竊槍反被私刑吊打大令騐得王並無傷痕著押候笞責一百板○張德富訴稱流氓張榮生在新街聚賭口角小的行經是處突被毆擊因喚令巡捕拘案請辦大令判枷號半月責三百板○戴仲揚訴稱妻弟黄自貞不務正業時向小的索借滋擾不休是以送案請　　供小的家有父母兄弟偶向親戚告借川資不敢滋擾大令判給洋銀一枚送回故里不准再向滋擾○汪瑞芝訴稱小的在八仙橋開設福昌　烟館先後失去烟槍十一枝兹查得堂倌范一定時私留歹人唐阿堂陳阿泉唐紀來朱鶴年等人止宿因一併送案請究大令飭出外帮同查　○蘇雨生前控洽興土行主周琴軒誘匿逃妾林氏吞没衣飾等情大令飭交的實人保出限交陳咸厚及林氏到案昨日蘇投案求追大令著保人　周交出研訊周供陳現在杭州叩求寛限一禮拜卽行交案大令飭交原保人保出限下月初四日交案延干比追○楊渭濤前因販賣婦女逮案經大令訊供判責五百板押捕房四個月期滿遞解囘籍兹因在押患病求思開　大令判罰洋銀四十元准予釋歸○王德友張仲德收買由工部局所失靑鉛由包探解案請訊張不認收贓大令著押候嚴比 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
頭吕頂戴革職留任河南巡撫奴才松壽跪奏爲請補守備員缺遵章先行試署以實營伍恭摺仰祈聖鑒事竊查河南營守備鄒鳳傑於光緒二十七年三月初一日病故經奴才遵照新章咨部開缺遺缺聲請扣留外補在案查行在兵部奏定新章内開副將以下由外省擬補之缺令揀合例人員攺請試署又推缺章程守備一項以六缺爲一輪一缺二缺儘先三缺卓異四缺期滿武進士五缺期滿差官六缺應升　補各等語今河南合營守備員缺係陸路推第一輪第五缺輪用期滿差官人員奴才逐加遴選查有分發守備馬國彦彦三十八歲安徽潁州府阜陽縣人由武舉考充兵部差官三年期滿兵部帶領引見奉旨以營守備用因馳遞軍報出力保俟補守備後以都司本班補用留差一年分發河南於光緒十七年二月三十日到標該員當差勤愼年强技優且名次在先以之擬補河南營守備與例相符合無仰懇天恩俯准將分發守備馬國彦補授河南營中軍守備員缺實於營伍有裨如蒙兪允仍請先行作爲試署以符部章除飭取履歴送部外理合恭擢俱奏伏乞皇太后皇上聖鑒訓示謹奏六月初一日奉硃批兵部議奏欽此 
　　頭品頂戴革職留任河南巡撫奴才松壽跪奏爲豫省上年秋審查辦留養並雙瞽議矜不符留養攺請收贖各犯遵章敬繕清單恭摺仰祈聖鑒事竊查接管卷内准行在刑部咨於辦年例减等文内鈔錄奏片聲請尋常命案實係犯親老疾無人侍奉或犯母守節已逾三十年被殺之人並非獨子而本犯情傷均輕與歴屆准於留養承祀成案相符者卽取具犯屬屍親族鄰甘結加具印結徑行開　彚奏奉旨允准後卽照例分别枷責發落以廣皇仁至命案金刃之傷以上他物傷重傷多情節兇很者不得濫予准留儻介在准留不准之間該督撫等擬未能决者卽摘叙情傷咨部核覆遵行光緒二十六年十二月十三日具奏奉旨依議欽此等因當經前撫臣于陰霖欽遵行司查辦兹　按察使鍾培詳稱查得舊事秋審内原案聲明孀婦獨子之商水縣　犯張幅原案聲明親老丁單之密縣絞犯蘇成虞城縣絞犯李建椿新鄉縣絞犯李等妞延津縣絞犯王毛尼禹州絞犯李沅並原案供明獨子核計現今犯親年逾七十之祥符縣絞犯丁八林縣絞犯郭便宜等八名内　李沅一名犯父病故其餘張幅等行據各該縣取具印甘各結加具印結申送到司該司分别原犯情傷詳請彚奏前來奴才覆加確核總期情法持平不致濫邀曠典理合遵章敬繕清單請旨定奪除將送到印甘各結聽候命下咨部外再李沅一犯係屬雙瞽入矜命議准减應請收贖已於秋審册内扣除張幅七犯仍應暫行列入合併陳明伏乞皇太后皇上聖鑒謹奏六月初一日奉硃批刑部　奏單併發欽此 
　　頭品頂戴革職留任河南巡撫奴才松壽跪奏爲光緒二十六年分征收下忙新舊錢糧並漕項銀兩查明完欠數目繕單恭摺具陳仰祈聖鑒事竊照每年征收新舊錢漕完欠數目便分上下忙專摺奏報所有豫省光緒二十六年上忙征收數目業經前撫臣奏報在案兹據布政使延祉查明光緒二十六年下忙各屬征解地丁正耗錢糧銀錢分數及帶征二十四二十五兩年地丁銀兩並據糧儲道王維翰將二十六年漕項完欠數目分晣開單造册詳請奏咨前來奴才覆查無異除册咨部外相應彚繕清單恭呈御覽伏乞皇太后皇上聖鑒謹奏六月初二日奉硃批戶部知道單併發欽此 
頭品頂戴革職留任河南巡撫奴才松壽跪奏爲光緒二十六年分下忙完解丁耗銀數分考核藩司督催功過恭摺仰祈聖鑒事　照前准部咨各省錢糧考核藩司督催功過豐年以額徵收爲準蠲緩之年以應徵之數爲準上忙匀爲四分下忙匀爲五分於徵收　止後上　　當年十一月底下忙限次年五月底將成數分晰造報等因歴經遵辦在案兹據布政使延祉將光緒二十六年下忙完解丁耗銀數分數　　　單詳請奏咨前來奴才覆查無異除將清册咨部外相應敬繕清單恭呈御覽伏乞皇太后皇上聖鑒謹奏六月初二日　硃批戶部知道單併發欽此 
　　頭品頂戴廣東巡撫奴才德壽跪奏爲審明圖財謀殺重犯按例定擬遵照通行攺題爲奏恭摺仰祈聖鑒事竊查惠來　客民王三　　財謀殺吳金城身死一案前據署該縣烏爾興額詣騐獲犯訊詳批飭審解據將犯審擬解由潮州府知州　昌審明經臬司吳引孫　審　　　才提犯親訊緣王三復籍隸陸豐縣向在各處鞋店帮工生理與已死吳金城同縣素識無嫌吳金城　同次子吳永壬　　　　　　　　　　近雇王三復帮夥並無主僕名分光緒二十六年正月初五日王三復見吳金城有銀收入枕箱因貧苦難度起意　　　　　　　　　　　　時分吳永壬往街鄰吳阿先處閒談王三復關閉店門走進房内瞥見吳金城在牀睡熟側身向裏卽取磨刀石塊用力　吳金　　　　　一　吳金　　　滾跌下地致擦傷左太陽登時殞命隨開枕箱搜得洋銀七元毫子一百四十個開門跪走適吳永壬　同　　先回　走　　　　遇見其　色　張向問不答慌忙跑逃吳永壬與吳阿先入内查看吳金城已死在地上左太陽腦後有傷枕箱已開失去　銀　係王三　　　謀教追捕不及而王三　逃至土名　園邊地方慮被赶上搜查卽在　處　旁　開浮土暫將銀元毫子掩埋而逸吳永壬　　　兄　　　　至看明報騐　犯押往埋銀處所起出洋銀給領訊辦飭審兹據審擬解勘奴才提犯親審據供前情不諱詰無起釁别故及同　　功之　　　不移案無遺飾查例載圖財害命得財殺死人命者斬立决等語此案王三復因見吳金城枕箱有銀起意圖財謀殺毆　吳金城腦後身死　　與吳金　並無主僕名分應同凡偷自應照例問擬王三復合依圖財害命得財殺死人命者斬立决例　斬立决照例刺字據供母老丁　　　查辦留養見證吳阿先救阻不及應毋庸議贓銀業已起獲給　　領兇石　　免起　官飭埋無干省釋犯係二叅限　　獲二　　　　　　　初叅承緝不力職名係署惠來縣事候補知縣烏爾興額相應　報　悉　部察議除供册分咨外所有審明擬定緣由奴才　　　　　　　具奏伏乞皇太后皇上聖鑒勑行在法司核　施　　　　　　緒二十六年八月初五日獲犯到案起　　　　　　　　　　途六日　　計至十月初十日具審限滿該縣依　解府提訊　　　　　　　月十二日發文行　見　　　十五日　　　　　　　　　　阿先於訊釋後外出瓊州府屬生理飭屬赶速叫至十一月二十五日傳　到府扣解府程途六日　　例　　十日　　　　　　　　　　　延未及一月職名係署惠　縣事候補知縣烏　　額合　　　　　　　　　十一月二十五日　　　　　　之　　　　　印　　　　　程　二十二日計至二十七　三月十六日府　　統　　　　　　　　　　　　　合併陳　　奏大　　　　　　　　　　　　　奏欽此 
　　升允片再　　巡檢　　　　　前　奴才奏　　　新任該　　　　　　　　　原回鳳郊　法　　　　　　　　　　　　　　　　　所有　　　　篆務自　　員前　接　兹　有三　銜試用　　　　　　　　　　除分　　　　　　　　　　　　　　　　　　　　　　欽此　　　　　　　　　三日奉　　　　　　欽此 
 
