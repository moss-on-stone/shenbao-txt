# 1906 - 140 - 4911890

 

Page 1

 
 
   
 
 

Page 2

 
 
[户部奏駁蘇省撥還州縣規復銀價摺代論]  
　　户部謹奏爲蘇省撥還州縣規復銀價。另行帶徵。碍難照准。擬請飭令照常徵解。以恤民隠。恭摺仰祈聖鑒事。光緒三十二年三月十七日。内閣抄出署兩江總督周馥等奏。蘇省銀價驟漲。請將各屬所收規復銀價暫行撥還。以資津貼一摺。三月十五日奉硃批户部知道欽此。欽遵抄出到部。據原奏内稱蘇省各州廳縣。徵收上下忙錢糧。向係按照市價。隨時酌定。同治四年奏定每銀一兩連公費折收錢二千文。至七年銀價昻貴。每兩易錢近一千七百文。始折收錢二千二百文。十年銀價更漲。每兩易錢一千八百餘文。乃折收錢二千四百文。光緒三年。銀價仍復每両二千文之舊。近數年來。銀價無甚上下。悉仍其舊。惟二十八年因賠欵急迫。奏明規復銀價。每兩加收錢二百文。由經徵之員。專欵解司。抵還賠欵。各屬折價。仍折收錢二千文。上年銀價驟漲。數月之間。每兩易錢由一千四百餘文。漲至一千六百八九十文。而各屬折價仍每兩二千文。其書吏辛工差保盤費飯食傾鎔火耗解費。近又另有奉提報撥之三四五分平餘。以及常年辦公經費。靡不取給於羨餘。銀價一漲。　不敷抵支。疊據各州廳縣聯銜具禀。有請免解規復者。有請免提平餘公費者。接連而至。蘇省徵收折價。向照市價爲低昻。現在銀價。旣與同治七年相等。擬量予變通。請將隨徵規復銀價。自光緒三十二年上忙起。撥還各州廳縣。計每兩折銀二千二百文。其抵解賠欵銀兩。照浙江每兩帶徵錢三百文之案。蘇省仍照前案。每両另行帶徵賠欵錢二百文等語。臣等竊。查立政首在恤民妨民莫如加賦。我朝深仁厚澤。取民有制。雖兵興以來。軍食餉項。何一不借資於民。而地丁錢糧。則未聞於正供之外。别有加派。誠以民爲邦本保民卽以保邦也。光緒二十八年。前督劉坤一以賠欵甚迫。奏請規復同治七年銀價。每兩加收錢二百文。由經徵之員。專欵解司。以抵賠欵。各屬仍收折價錢二千文。此雖一時權宜究係規復舊價而於額徵之數。並未絲毫加增。今該督等以銀價驟漲。請將規復之二百文。自光緒三十二年上忙起。撥還各州廳縣。其抵還賠款。請照浙江帶徵之案。每兩另行帶徵二百文等因。是從前因賠欵甚急。而規復銀價今因調劑屬員而另取於民致令。國家受厚歛之名。黎庶增無竊之累。而凡各州廳縣則坐收現成之利。以飽其槖揆情度理。豈得謂平。且據稱同治七年銀價每兩易錢一千七百文。十年每両易錢一千八百餘文。今市價每两易錢一千六百零。是銀價較七年十年均低。則各屬每両所收二千文。當可足敷抵支。何必以規復於民者歸之官。而另行加收二百文以累民乎。現又據該督奏請暫免限制銅元鑄數摺内。聲稱本省應用銅元。目前尙在短絀之時。未至充溢之候。衝衢現壅積之象。偏僻則仍不見有銅元。若遽限制鑄數。民間又將有錢荒之虞等語。是該省尙慮錢荒。而以一時一地之偶異遂謂銀價驟漲。殊非定論至平餘公費。乃釐剔中飽。各省皆然。浙江雖因賠欵帶徵三百文。然無規復之案更不得援以爲例總之。錢法不修。官民交困。官困厚取於民民困將何所訴。臣等公同商酌。擬請旨飭下两江總督江蘇巡撫。蘇省本年徵收錢糧折價並規復賠欵照常徵解。其撥還各屬及另行帶徵二百文應不准行。請飭令將錢法因時制宜。竭力整頓。酌盈劑虚。以適於平。則官民均受其益。而無取乎加賦矣。所有蘇省撥還各州廳縣規復銀價。另行自上忙帶徵二百文。礙難照准之處。是否有當。理合恭摺具陳。伏乞皇太后皇上聖鑒訓示謹奏。光緒三十二年四月初四日奉旨依議 
[本館接到奏准蘇省自辦鐵路并公舉總恊理專電初三日戌刻到]  
　　北京專電云商部代奏蘇省京外官紳呈請自辦全省鐵路公舉王清穆張謇許鼎霖爲總恊理奉旨依議（交） 
[本館接到奏設商部銀行專電初三日未刻到]  
　　北京專電云商部具奏請設商部銀行奉旨財政處户部議奏（交） 
[杭垣聚衆閙毁米店詳述杭州]  
　　杭垣於上月念九日傍晚居民因米價驟貴必係米店囤積居奇因聚衆哄毁數十家業經由電飛傳略紀前報事緣自去歲以來米價甚平及四月初間至今雖逐漸增漲然亦未見奇昻近於三四日内忽然騰貴雖粗礪不堪者每石亦須五元六角因之貧民憤恨而游手好閒之輩又從而和之詎忽有流言譁傳念九日米業公所發出傳單准閏月朔增價四角愚民聞知消息遂於下午爭相往購各米店無從應付稱須俟明日向城外運來至傍晚時有人持籮向城隍牌樓之方正和米店欲購米一二升以備晚炊該店託詞無有於是互相口角觀者如堵適有好事者一聲喝打哄入店中將囤積之米抛擲滿地欄櫃器甲全行搗毁轉瞬間城廂各市已皆得悉各貧民均一擁入店肆行毁物其早經閉門者亦被破扉闖入數逾千人擾亂不堪言狀惟帳桌錢櫃概皆不動且米雖抛棄道中亦竟無人拾取府縣及警察總分巡聞之急出彈壓省防城守等弁兵亦排隊巡行以防匪徒乘機搶掠奈仍不暇周顧如撫轅前通江橋之愼昌望仙橋之全元潤新宫橋之源大藩司前之永祥中太平巷之衡康東平巷之福濟等上中二城所有各米店全行被毁約逾百家幸由府尊世伯先太守於從人所持之燈上大書明日出示平價派役負之高呼看示復又分頭勸誡衆始稍定其時有一黄洽和米店之椿米司赴總巡局内喊稱米店被搶巡員恐犯衆怒立責六百板斥逐示儆民乃漸漸 
 
 

Page 3

 
 
散去時已將近三鼓然通衢要道均派兵役通宵巡守惟聞各米鋪亦擬集議聯名具禀各轅求請查辦云（游） 
[彚錄預防匪徒滋擾寗滬鐵路事蘇州]  
　　蘇撫陳筱帥札臬司文云四月念八日據滬寗鐵路管理處沈道敦和電禀蘇詶洋工程司電稱近因遣散營勇城廂一帶有騷動之虞等云擬懇轉飭地方官保護鐵路人員財産是所禱叩等情據此查近來城廂一帶地方誠不安靜而鐵路經過處所小工雲集良莠不齊匪徒固易溷跡路工亦鮮安分以致搶劫頻仍騷擾殊甚迭經本部院嚴飭查拿並出示曉諭在案據禀前情除電復外札飭臬司通飭鐵路經過地方文武員弁一體遵照認眞彈壓保護毋稍疎虞蘇撫致滬寗鐵路總辦電云上海滬寗鐵路總辦沈敦和觀察王觀察鑒儉電悉城廂不靖早有所聞迭飭營縣防範嚴拿現復據情通飭一體保護彈壓矣惟小工亦甚不安分且有流氓混充每逢天雨停工不發工食小工四散無事遊蕩敲詐騷擾屢滋事端望轉飭在工員司嚴加約朿並令工頭如遇天雨酌支小工錢文俾免滋事庶可共保乂安是所至禱龍勘印 
　　蘇撫面諭臬司速派營員帶兵前往查拿首要嚴辦地方自然安靜等因經朱廉訪札委管帶飛划水師左營林開武管帶飛划水師謝别駕謙各帶所部兵隊迅速前往鐵路經過各地方嚴密查拿首要各犯解辦並認眞彈壓毋稍懈忽並令該二員立卽前往云云 
　　蘇撫陳筱帥札藩臬兩司文略云照得滬寗鐵路工程逐漸推展已經築至近省嘉定一帶所有一切物産屯積商旅往來及洋員經過工叚處所難保無匪徒滋擾且時有遣散營勇被逐工徒在城鄉左近肆行刦掠爲害閭閻不可勝言現經通飭彈壓保護在案惟北段綿遠工作林立必須派有專員扼要駐紥隨時隨事認眞稽察防範會同地方文武妥籌辦理兼與洋員聯絡接洽以資鎭攝而保無虞等情札飭藩臬兩司會同洋務局妥籌辦理（永） 
[日本開放滿洲之用意]  
　　初二日東京電云日本勳舊五大臣及各部院大臣于禮拜二會議早日開放滿洲通商事宜衆論僉同滿洲軍政司亦將裁撤日本並不欲乘機占取商務工業之優先利益深願各國皆往滿洲與日本和衷共濟此則人人所承認者也譯字林報 
[會議删改東三省開埠規條北京]  
　　駐京日本公使曾與外務部堂憲會議東三省開埠劃界事已誌前報日前盛京將軍趙次帥又有電致外務部謂因日本所訂開埠規條查第四及某條有碍國家主權仍請再與該使改訂聞近日外部正在磋商此事云（下） 
[復議開闢乍浦商埠北京]  
　　浙江平湖縣屬之乍浦口擬開商埠早有是議嗣因意見不一遂爾中止日前王大臣復提議此事擬卽電致浙撫詳細測勘該處形勢再行酌核舉辦而慶邸則謂乍浦爲全浙之要口關繫至重未便率行開闢云（上） 
[英大學以學位致贈攷政大臣]  
　　初三日倫敦電云英國根伯利支大學以名譽學位致贈中國出洋攷政大臣譯文匯報 
[陸使請三大臣游和京師]  
　　駐和蘭陸星使徵祥以澤尙李三大臣行將游歷比國而比之與和實相比鄰日前因特電致京師畧言可否請三大臣就便補遊和國等語想日前旣有旨令戴端両大臣遊和大約不再令三大臣再往遊歷矣（日） 
[歡迎蒙王入校日本]  
　　蒙古土耳滬特親王哈勒特已入東京振武學校學習陸軍日人極表歡迎之意上月二十二日午前東亞靑年會於京橋區采女町精養軒開會歡迎日清韓三國學生到者甚衆較澤公來東時熱閙多矣（詠） 
[翰林游學先派七員北京]  
　　翰林院讀講以至編檢等官前經政務處奏准分年保送道府以期疏通業經奉旨依議現聞已有編修林開驀等七員奉派游學歐美矣（吕） 
[提學使未選留學生北京]  
　　簡放各各省提學使當時開單請旨單内本有留學生七八名内以金邦平爲首迨原筆圈出則皆科甲中人而留學生概未入選（吕） 
[議電飭清查海關税務北京]  
　　上月十九日總理海關税務大臣鐵尙書唐侍郎在内廷會商税關辦法先以澈底清查爲要爰擬電飭各海關務將常年收支税欵數目税務微旺情形及各項擋案一併呈報以便剔除弊竇惟外問近有種種謡傳故兩大臣遲遲未發云（下） 
[外部不允改訂謬澳税章北京]  
　　日前駐京德使與外務部商議加税免釐一事並請改訂膠澳税章外部堂憲答以加税裁釐尙未實行膠税亦仍其舊暫時不必改訂云（下） 
[諭飭餉銀不准指撥他用北京]  
　　政府王大臣面諭户部堂憲略謂練軍爲當務之急餉項尤爲要需嗣後各項經費應在各省指撥者無論何欵均可通融惟不准在軍餉項下指撥稍事變通如各省擅自動用准其指名開參以重軍需云云（下） 
[電催清還津榆鐵路借欵北京]  
　　日前外務部電催督辦鐵路大臣直督袁慰帥略謂本部辦理要公兼之修建迎賓館需欵孔亟務請速將津榆鐵路所借本部經費項下銀二十萬兩本息算清迅卽籌還以應要需（下） 
[籌欵興復幼丁營北京]  
　　昨日内務府大臣以本府原設幼丁一營多年並未舉辦因與練兵處會商謂現當振興武備之際亟宜興復仿照新章改練槍砲期成勁旅惟應需經費若仍照案提撥恐有不敷須請提欵恊濟聞練兵處尙待計議也（下） 
[外部電覆拒駁敎堂購備槍枝北京]  
　　甘肅寗夏口外現有法國敎堂某敎士因彼處地方不靖恐匪徒滋擾一再要請自行購備槍枝保護敎堂故陜甘總督又復電請外務部 
 
 

Page 4

 
 
核示辦法昨由外部電覆謂敎堂向例不准私運槍枝務請飭屬及蒙旗隨時加意保護禁阻自備槍枝免貽别國口實云云（上） 
[蘇臬司札馬路工程局汪太守文（爲查察巡捕罰欵事）]  
　　案照馬路洋捕頭鄂爾笙以城外捕房近來頗招物議臚舉劣跡十欵請鑒核等情到司當經飭據卸辦馬路工程局員洪令翼昌查明禀復前來本署司察核復詞似有未盡查城外馬路目相王廟以達普安橋皆由本署司總辦商務局時籌欵創建核定一切章程是爲商界馬路因關雇租界捕頭鄂爾笙辦事勤謹遂令兼管商界收捐彈壓及約束華捕等事尙能稱職至三十年秋間工程局李令浮冒石屑一案鄂爾種自知亦有不合辭兼商界由洪令另雇開爾笙屋老生均以措置失常先後斥退本年二月經關道仍飭鄂爾笙兼管商界商務局加札諭飭聽工程委員節制今該捕頭上此十欵痛詆敗壞情形其間非無可採之語而各存意見未可概置勿問卽如過罰一欵其初歲入無幾原不過酌量示儆現稱一歲之中多至二千數百元難免借以科罰民間安得無詞若巡捕人等串同巡長非法横行本署司早有所聞龔繙譯旣係陸道雇用定然可靠乃謂巡捕種種惡迹均由該繙譯主使未免言之太過第鄂捕頭敢爲此言當有所據際此朝廷舉行新政巡警一事爲推行新政之本城外華洋雜處關係尤重理應及時整頓使輸捐各户退無後言洪令强幹不撓一再辭差汪守熟悉交涉自能按照定章悉心籌劃鄂捕頭所陳及洪令所復究竟孰者是虚孰者是實應由該守秉公查察據實復奪該守甫經到差無所用其廻護嗣後遇有過罰尤應恪遵捕規不得額外苛求致失商民之望月終共敢罰欵若干如何開支更應榜示局門以昭大信而杜侵蝕合將原禀二件札發該局汪守遵照辦理毋稍徇延並將馬路應興應革各事一併考核具報（等） 
[商部咨裁商務局北京]  
　　商部以各省分立商會按照商律劄派總會協理各員自應重事權免牽掣日前特通咨各省督撫凡設有商會省郡將舊設之商務局一併裁撤（閏） 
[蘇撫批飭私佔校地案和平辦理蘇州]  
　　蘇紳彭福孫等公呈師範學堂監督羅署正有意謀佔校地擅建私宅環請飭勘以彰公道等情奉蘇撫陳筱帥批來牘閲悉據稱師範學堂羅監督在撫標中營舊操塲西北一帶營造住屋於當初端前部院諭飭遷讓操塲並拆去演武廳撥作學堂公地本意大相反對衆情洶湧聯名具控等情如果屬實两有未便仰蘇學務處會同藩臬兩司督縣勘明議定和平辦法尅日聲復聽候察奪並轉移彭紳等知照原禀及圖黏并發仍繳藩臬兩司奉撫批後卽札行長吳二縣會同勘明據實具復毋得稍涉瞻徇致失秉公之道云云（永） 
[江蘇學政致江蘇學務總會文（爲考核學堂分别等次事]  
　　爲咨明事照得本部院有查察各府廳州縣學堂之責此次出轅周巡各屬曾經奏明在案所至之處均調查敎員之講義管理員之規則各學生之程度以及學額班次鐘點之多寡圖書儀　之有無校舍是否合宜經費是否敷用亦旣分門登記嚴加考核應分别等次以昭激勸其有獨具特色及未盡合宜之處除面加奬勵與指駁外應再咨會各處學務公所列榜通知庶幾短長互見新舊溝通冀有裨於學界以盡本部院勸勉學子之苦心除商部高等實業學堂製造局兵工學堂敎會所設各學堂不列等次外特將查過之各學堂應列何等詳加批示咨請貴總學會處榜示并希傳知各學堂監督校長遵照辦理毋違須至咨者 
[附江蘇學務總會覆督學部院唐函]  
　　逕復者頃接大咨内開此次出轅調查各處亦旣分門登記嚴加考核應分别等次以昭激勸除面加奬勵指駁外應再咨會榜示並傳知各學堂監督校長遵照辦理等因查學會設立之命意原爲研究學務力圖進步利便交通起見誠如來咨所云俾短長互見新舊溝通此次使旌蒞滬學界懽迎奬勵有加激揚備至樹中西會通之鵠爲提學前導之車來暮去思良深奉跂兹奉前因惟有知照各監督校長益加奮勉以仰副大宗師勸導之苦心此則敝會同人惓惓之意也合此肅復伏乞垂鑒各學堂等次榜遲一二日照登（容） 
[俄國政界近情]  
　　初二日倫敦路透電云聖彼得保官塲　稱政黨之謀刺民人之鼓譟依舊未已故大赦及修改革除刑律二端尙難見諸實行 
[日本出售戰時沉没之船隻]  
　　東報云日本海軍部人員擬將日俄戰時两國兵艦在旅順口沉没者出售共計二十艘内有俄國軍艦十六艘 
[日俄會議漁業問題]  
　　東報云駐日俄公使舘頭等參贊柯薩科夫君近告日本泰唔士報訪員謂日俄两國會議薩哈連島捕漁權之事漸有進步此約遲延不定日本固因之焦急然俄國亦未嘗不欲其早有成議也 
[日皇整飭武備]  
　　初二日東京電云日皇降旨簡　日本陸軍各隊之司令官 
[紀西班牙皇大婚事]  
　　初二日倫敦電云各國派往道賀西班牙皇大婚之公使計有一千一百員均已行抵西班牙京城英國惠爾斯親王夫婦定于禮拜六起程先赴巴黎與德總統會晤後然後再往西班牙京城○同日路透電云英皇愛華德于昨晚在白金漢宫宴請伊挪公主將于今日往送其行譯字林報 
[英外部發表對於英俄邦交之意見]  
　　初三日倫敦電云英外部大臣愛華德格雷伯爵在下議院宣言謂英俄兩國並未立約惟两國近皆有意願彼此和衷共濟商議各項問題耳英政府亦極願鼓勵之以其效果能令两國會議有關彼此之問題得利益均治之結局且足使两國之邦交日見親陸也 
[瑙威國詩人逝世]  
　　初二日栢林電云瑙威國詩人伊白生君逝世享壽七十有八 
[土耳其恐有亂事]  
　　初二日柏林電云土耳其國愛耳白尼境恐有亂事 
[俄海軍提督解職]  
　　初二日栢林電云俄國海軍提督羅斯提斯文司開已奉命解職譯文匯報 
[志謝贈報]  
　　滬西徐家滙公學諸君近設一匯學會并創一月報卽命名匯學會月報内容十一種曰本會講義曰中外諭説曰西學曰算學曰樂記曰實業曰小説曰文苑曰雜俎曰問難曰本月中外大事實錄凡關涉西學算學實業等類各延中外通人分門編述總編輯員爲南滙張君鹿笙華亭雷君振桐昨承以一帋見貽特志數語以鳴謝忱（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[請補簡缺縣令杭州]  
　　貝達夫大令蘊章於去歲任臨海縣時因不勝繁劇并缺兹有開化縣徐印士大令元綬調補石門縣奉部核准所遺開化縣簡缺奉寶方伯懸牌以貝大令詳請咨補（的） 
[兩淮復解甘肅協餉揚州]  
　　兩淮恊濟陜甘餉銀自庚子年後撥作他用停解已五六年上月運司又奉江督周玉帥轉行大部公文以甘省現練新軍兩淮協餉應仍照前籌解趙都轉奉札遵卽籌備銀六萬兩派委田分轉憬管解卽作爲第一批兹已咨請蘇臬照給勘合並詳請江督塡發兵牌一俟到齊卽貫餉登程馳往（詳） 
[阜寗官鹽棧不易開辦揚州]  
　　趙都轉於近場各州縣已分别派委前往設局售賣官鹽惟阜寗縣境辦理頗爲不易緣彼處距産鹽之區甚近貧民肩販藉以餬口者人數甚多今聞由官設局售賣無不惶惶各紳董亦不欲擔承是以委員察核情形竟未敢孟浪從事因特據實縷禀請示都轉披閲昨已另委大使張善增前往開辦矣（詳） 
[師範傳習生畢業給憑杭州]  
　　去歲高等學堂監督陸勉儕太史創設師範傳習所以期造就敎員現甲班學生張公度君等二十五人已届畢業於四月二十三日給予卒業文憑（委） 
[組織學會揚州]  
　　四月二十五日江都縣學會由徐方陳周諸君在萬壽寺開議至甘泉縣學會已由蔣君紹籛等先期開辦惟學界同人大半與蔣君反對仍須開會另議（引） 
[學董被控寗波]  
　　奉化縣鳳麓學堂經董凌某經理公欵有年現各紳董查得該紳經手各欵有私弊情事日前在寗府署聯名具禀呈控府尊喻庶三太守閲禀批示云凌紳經理鳳麓學堂公欵多年無論有無私弊現旣人言藉藉自應就此告退保全名譽方足以明無他仰奉化縣飭遵查照一面會同紳董公舉妥人接替（具） 
[鼓勵興辦族學紹興]  
　　諸曁縣境私立各學堂已有三十餘所兹又有斯宅地方居民推舉曾在省垣肄業之斯君投禀府縣轉詳學務處請准立案創設斯氏族學當奉批准并深加奬勵矣（早） 
[擴充女工傳習紹興]  
　　越郡萬安橋女工傳習所係由郡紳裘激聲别駕捐資創立已逾三載邇來投習日多因之萬安橋屋舍幾不能容故就中營橋另賃大厦於月杪遷移添聘女敎員并購辦機器等件以廣傳習復增家政學等科分速成完全兩科定閏月朔起准新女生報名矣（早） 
[蘇州官事]  
　　漂陽知縣宗能述前在蘇州府發審局平反案内給奬拔署州縣一次併記大功一次○督練公所總文案傳鑫撫委兼辦武備學堂提調已於念九日謝委初一日到差○金壇縣吕慶堂因案參革以孫友蕚請補○委辦高等學堂庶務長方元熙初一日到差○兵備處稽查點騐李筠撫委兼代兵備處提調差○委辦婁齊葑三門總察饒孟燾初一日到差○何希曾銷驗收寳帶橋營房工程差○何乃蔚銷工藝局提調差○太湖水師副中營鍾鴻鈞飛划水師　營米占元均於初一日由松江等處回省○劉焱羲奉委武備學堂文案卽到差○劉雲波奉委督練公所幇辦稽查於初一日到差○藩示傳試用巡檢王賢典史王鈞初二日來轅甄别考試（且） 
[鮮繭價值迭增紹興]  
　　上海各洋商至紹屬内地設行收繭諸曁嵊縣等處交易尤鉅四月二十一日開秤時項高鮮繭每斤計洋四角八分嗣因陰雨寒冷以致收成歉薄出産不旺各蠶户見繭價旣廉殊不樂售均欲自行缫絲由是各繭行迭加價值一日數市現增至六角之譜爭相遣人外出招徠以翼多收云（早） 
[蘇州蠶汎减色]  
　　今年蘇屬各鄉頭蠶大爲減色實因天氣寒暖不常僵斃甚多卽桑價亦甚昻貴每担須洋七八元（康） 
[求減米價遍貼揭帖揚州]  
　　揚屬米市如仙鎭邵伯等埠近因客販雲集米業中人遂將米價提高數角業經府尊榮太守出示平減乃敎場碧蘿春等處忽有不法之徒遍貼匿名揭帖要求减價否則惟有攫搶等詞語多狂悖各米鋪無不慄慄危懼江甘兩邑宰聞悉恐滋事端立卽派役分往彈壓並聞邵伯米店前已畧受囉唣日内幸卽安堵矣（詳） 
[紀私和鹽捕營行兇釀成命案事松江]  
　　金山縣汆來廟下張涇口向駐盜捕中營中哨緝私鎗船一艘往來船隻經過者無論載有客眷無論進出口均借查緝夾帶爲名希圖勒索甚至抛贓搶掠無惡不作鄉民怨之該船艙長爲李順興之子咸呼之爲小鬣鬁犯案纍纍近始由金山縣監内保出充當是差本月二十日有金山衛西門外某姓家之鄉船送女巫回家而返道經是處該搶船誣以曾載私鹽向之喝阻其實該船祗帶過海蟄數斤故稍有鹹卤之迹舟子王沈二人多方辨白艙長堅執不信是晚潛移該船於鄉僻之處將両人私刑逼索反縛兇毆慘毒備至二十一日着開回原處猶多方恐嚇两鄉民懼而逃逸該船巡丁及艙長等持械窮追遂先後投入張涇河泗水思遁鎗船已尾隨而至王某正欲從水中躍起圖登彼岸而窗長持鎗儗之作欲擊之勢遂復下伏溺斃沈某不敢回救乃乘間逸去報知屍主屍父及某董馳至向之理論鹽捕營知已釀禍由該管領哨吳君謨會哨吳君彦央二圖地保范春和及土豪楊鶴汀楊柳汀等向屍屬威嚇復餌以銀洋一百五十元屍屬不敢與較乃隠忍而罷并逼勒屍屬書自認販私筆據現聞該營主胡金忠恐有反覆先據領哨及該鎗船一面之詞陳訴於松江府戚太守故戚太守已札華亭縣查覆矣此案在金山縣境而戚太守所以札華亭縣查覆者因二圖地保賄嘱牽屍網船潛移屍身於華境故也按鹽捕營緝私船不法至此則其營主平日不能約束已可概見領哨等非但不加懲儆反爲之諱飾私和直視人命爲兒戲而楊氏兄弟旣不爲死者鳴冤又不爲地方治安保全之計幇和人命重案眞全無心肝者新蘇撫現正力除鹽捕積弊戚太守亦雷厲風行想必能爲死者昭雪也（奭） 
[省憲電飭嚴拿游勇鎭江]  
　　現在沿江一帶各防軍均照新章汰弱留强改營爲標惟裁下之勇到處滋事刻經省吏訪聞電飭各標統領一體拘拿照逃軍例治罪容隠者一併嚴辦决不姑寛故 
 
 

Page 10

 
 
駐鎭常備六標巡防軍統領袁熙龍奉電後已遵照辦理矣（再） 
[戒烟之特色蕪湖]  
　　上海振武宗社近接蕪湖支社譚明卿齊月溪報告現在勸辦支社已將經理之綺園烟館清結收歇將該館改爲振武支社館中什物發賣後充作會費而烟具烟膏概付一炬似此熱誠毅力爲各省戒烟社所罕見云（望） 
　　今日尙有各省新聞及本埠新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宫門抄二月念五日禮部太常寺正紅旗值日無引見慶王因伊子載振充總族長謝恩崇壽劉永亨前往東陵西陵請訓紹昌謝寛免處分恩分省補用道尹銘綬謝恩沈曾桐陳伯陶何雲翥預備召見召見軍機沈曾桐陳伯陶何雲翥 
[户部奏爲遵旨議奏事摺]  
　　户部謹奏爲遵旨議奏事直隷總督袁世凱奏順直工賑要需請將現辦常賑等捐展限一年以資接濟一摺光緒三十一年十二月十八日奉硃批户部議奏欽此欽遵由内閣抄出到部查原奏内稱光緒二十九年秋間臣因順直各屬兵燹後元氣未復加以連年災歉民情困苦工賑兼籌欵無可措奏請將部例常捐七項暫由順直收捐一年並將賑捐各項核減一成按四成收捐其推廣職銜頂戴仍以五成核收曁請准收翎枝捐項並將十成貢監收欵暫准截留濟用等因奉旨允准嗣因限滿經臣查看情形碍難停止奏請接辦一年經部議准于光緒三十一年二月十三日奉旨依議欽此欽遵辦理在案兹據賑撫局司道詳稱此項捐輸自光緒三十年十月初一日展限之日起除封印日期扣至本年十一月初一日又届一年限滿本應依限停止惟查直隷爲缺額之區向來籌辦工賑專賴勸捐濟用一載以來竭力籌勸所收捐欵仍復寥寥各省墊解之項尙難歸補而本省新增出欵如救濟關外難民經費永定河善後工需另案修費以及敎養局習藝所建造工廠收養貧民等項甚鉅皆取給于賑欵業已羅掘一空本年直省秋收雖尚中稔但津河各屬間有被旱成災之區必須酌量撫恤滄州靑陽一帶又因九月間海嘯爲災小民蕩析離居困苦萬狀自冬徂春爲日方長尤須寛籌接濟方不致流離失所而年例應辦工賑平糶米糧等事在在需欵擬將常賑等捐再展一年等情詳請具奏前來臣查順直兵荒以後災歉頻仍辦工辦賑並救濟關外難民動需鉅欵本省創設敎養局習藝所開辦經費並無他欵可籌不得不取資于賑欵而平糶一項常年設局所費更屬不資此項常賑等捐委寔難以停止合無仰懇天恩俯准將常賑等捐再展一年俾咨補助如蒙俞允所有收捐成數核奬章程悉循其舊仍由統捐局照案核辦等語臣等伏查光緒三十一年二月間臣部議覆直隷總督袁世凱奏順直工賑要需請將現辦常賑等捐展限一年等因奏准行知遵照在案兹據直隷總督奏稱順直兵燹以役災歉頻仍辦工辦賑並無他欵可籌不得不取資于賑欵此項常賑等捐委寔難以停止擬請將常賑等捐再展一年俾資補助等因臣部查該督所奏自係實在情形擬請准如所奏再行展限一年俟一年限滿即行停止恭候命下卽由臣部行知遵照所有遵議緣由謹恭摺具陳伏乞皇太后皇上聖鑒謹奏光緒三十二年二月初十日具奏奉旨依議欽此 
[江督周奏爲投彯學習人員疊經前督臣奏請留省補用片]  
　　周復片再投標學習人員疊經前督臣奏請留省補用均經欽奉諭旨允准在案兹查有留晉補用總兵濟勇巴圖魯杜金標儘先參將熊宗有胡定江儘先遊擊徐超海吳德高留直補用都司王大有補用都司張家駿儘先都司蔡忠敏樂殿揚留甘升用都司補用守備喻聯輝儘先守備盧國鈞國振平歷任江蘇直隷陜甘台灣雲南等省隨勦及山東河工案内出力洊保今職該員等原保或未經留省或保留他省兹據先後來江投効委充各差均無貽誤合無仰懇天恩俯准將總兵杜金標都司王大有守備喻聯輝三員各以原官改留兩江補用叅將熊宗有胡定江遊擊徐超海吳德高都司張家駿蔡忠敏樂殿揚守備盧國鈞國振平等各以原官留於兩江補用以資得力除將履歷分别送部查核外理合附片陳明伏乞聖鑒訓示謹奏奉硃批着照所請兵部知道欽此 
　　宫門抄二月二十六日兵部太僕寺廂白旗值日外務部引見四名兵部三十一名刑部十五名都察院一名正藍滿二十名道府丁惟魯等謝恩全興夏孫桐劉汝驥預備召見直隷河南試用道李同卿齊鴻聲謝息召見軍機全興夏孫桐劉汝驥 
[陜撫曹奏爲兹届二十二年三月分應還俄法洋欵之期計原續奉撥共銀二萬五千兩片]  
　　曹鴻勳片再前准部咨應還俄法英德兩欵奉派陜省每年認還銀二十二萬兩籌解江海關道衙門照收又接准部咨俄法借欵磅價昻貴原撥銀數不敷陜省每年加撥銀二萬五千両自光緒二十六年起隨同原撥銀數依期匯解各等因歷經遵辦在案兹届二十二年三月分應還俄法洋欵之期計原續奉撥共銀七萬五千兩由司備具文批照數發交匯商蔚泰厚等號承領匯解江海關道衙門交納據布政使樊增祥詳請奏咨前來臣覆核無異除分咨查照外謹附片具陳伏乞聖鑒謹奏奉硃批該部知道欽此 
[豫撫張奏前准部咨每年應還俄法洋欵在河東鹽斤加價項下指撥銀三萬兩片]  
　　張人駿片再前准部咨每年應還俄法洋欵在河東鹽斤加價項下指撥銀三萬兩作两次於三月解交六成九月解交四成前赴江海關道衙門兑收交納等因歷經分期依限匯解在案兹據河東道吳匡詳稱丙午年三月分解欵將次届限遵於鹽斤加價款内提動銀一萬八千兩作爲光緒三十二年三月分解還俄法洋欵援案交由蔚泰厚商號匯解定於三月初十日赴江海關道交納等情詳請奏咨前來除分咨外謹附片具陳伏乞聖鑒謹奏奉硃批該部知道欽此 
[豫撫張奏前准部咨每年應還英德洋欵在河東鹽斤加價項下指撥銀三萬兩片]  
　　張人駿片再前准部咨每年應還英德洋欵在河東鹽斤加價項下指撥銀三萬兩行令分四期解赴江海關道衙門兑收彚付等因當經轉行遵照歷將應解銀兩依限匯解在案兹據河東道吳匡詳稱遵於鹽斤加價本款内動銀七千五百両作爲光緒三十二年二月分一期攤還英德洋欵援案交由蔚泰厚商號滙解定於二月初十日赴江海關道衙門交納等情請奏前來除分咨查照 
 
 

Page 17

 
 
[蘇州]  
　　前日謝刺史所帶之槍船在蘇鄉唐村地方拿獲光蛋十一名解經吳縣張大令訊得其中有九人均係該處鄉民結伴採桑致被悮拿業由大令傳飭該處董保具保釋放○巨梟董小必發獲解到省經發審局訊實供詞蘇撫於上月念八夜飭蘇府孫太守綁赴校塲正法（且） 
[四月選單]  
　　主事刑部安徽司張權直隷甲道甘肅平慶涇　　熙麟正白漢甲知縣福建閩清阮希元浙江監直隷寗晉傅鴻詔山東優江西廣昌李慶恩湖北舉湖北通城陳守謙浙江增麻城劉炳南福建舉浙江遂昌陳秉衡安徽監福建永福高銘金貴州舉安徽涇縣邱寳生江蘇舉河南西平程嘉榖湖北監縣丞山東長清祝慶麟江蘇監廣東潮陽郭模山西附吏目雲南陸凉程鵬安各徽人典史四川崇寗韓觐華山四廪 
[滬城官事]  
　　奏辦浙閩土膏總局安徽候補道劉葆良觀察樹屏鈞和兵輪管帶馬廷樹遊戎會捕局委員候補知縣沈明府國均日本考查警察畢業生縣丞楊二尹寳書梅二尹祖培等昨均因公先後到道轅分别拜會禀見○前崇明縣知縣李蘚靑大令如松昨日由蘇來申住名利棧午後到道禀見定於卽日赴甯公幹○留日高等學生張同天君祖繩昨由蘇省來申到道禀見○派赴日本調查法律員四川綦江縣區明府天相法律員熙維周明府楨法律館纂修刑部主事麥主政秩嚴委署蘇松鎭陳竹林總戎東陽昨日均至道署分别拜會禀見（事） 
[庽滬日人銀行海軍慶典]  
　　文蒞報云庽滬日本人定于西五月二十　號（即初五日）在虹口武昌路日本學堂舉行海軍祝捷慶典 
[委充自闢商場各差]  
　　閘北及寶邑結一等圖因工部局越界釘立門牌擬派捕巡緝由道照會阻止一面照請辦理華界之徐道妥籌興辦各節均詳本報兹悉滬道瑞觀察以該處旣自闢商場卽應設局興辦故於昨日分别派員定於今日開局兹將奉委辦理滬北工程處各員銜名錄下水利局員俞明府都奉委兼辦工程處總查差候補知縣張小南明府大鵬委收支差景毓章二尹松委文案差候選縣丞雲健飛二尹鵬委繪圖測量繙譯差姚石樵二尹玉成委收發文件差江西候補巡檢曹濟海參軍昌熾委爲差遣委員各員奉委均於昨日到道禀謝（事） 
[委員赴德州考查火藥]  
　　製造局總辦魏觀察前奉南北洋大臣飭令改良製造各種火藥觀察卽札飭子藥廠稽查委員江泰初二尹定於日内帶領匠目赴德州北洋火藥局考察一切以便回申倣造（尺） 
[道批競存公學案秉公訊斷]  
　　昨日滬道瑞觀察發出職員鍾觀誥等禀批一道照錄於後禀悉現據公廨委員具禀已批飭秉公訊斷一面照會俄總領事轉飭會審西員持平辦理並照會租界領袖轉飭工部局迅將違章探捕嚴行查辦矣公論所在决不任令稍有偏抑該職等務須誥誡諸生靜候商辦毋得輕舉妄動致生枝節仰卽遵照此批（事） 
[競業學校運動]  
　　城内競業學校初四日午後一時假南門外滬軍營舉行春季運動會（望） 
[製造局另建碼頭]  
　　製造局碼頭前經劃歸船塢現魏總辦因起卸軍械不便故已禀准江督另擇西首浦畔空地起造馬頭一所業已飭匠開工矣（尺） 
[諭將積米平價出售]  
　　昨日上海縣汪大令奉道憲瑞觀察面諭因連日米價飛漲被奸商囤積居奇自應實力查辦以保民食等因大令當詣南市總工程局拜會各總董集議令卽傳諭米業董事傳知米業中人赶緊將積米平價出售不准再漲如違定干查究（尺） 
[示禁任意抬高米價]  
　　昨上海道瑞觀察發出告示云爲出示曉諭事照得榖賤固慮傷農而米貴則又爲民困必須隨時斟酌損益兩得其平上海本非産米之區全賴蘇常一帶販運而來前因封禁日久内地一帶米糧壅滯蒙兩院憲奏請暫時流通截至三月底仍前不准出口雖據各商一再禀求展限均未允照原防出口過多靑黄不接或有食貴之虞乃弛禁時米價尙平封禁後反形增漲近已每石漲至六元以外殊出意料之外推原其故雖由來源缺乏實因奸商囤積居奇祗知圖利不顧累人更難保無繞越偷漏等情事言之尤爲可恨除函請税務司嚴密查辦外合亟出示曉諭爲此示仰米業人等知悉爾等倘有積存米石務望平價早日出售一面設法從内地採運來申源源接濟毋得任意抬價以及偷漏囤積各項情弊自示之後如敢故違一經查出定行從嚴究辦不貸其各凛遵毋違切切特示光緒三十二年閏四月初三日（事） 
[美租界火警]  
　　昨日午後三點鐘美租界元芳路陳姓失愼當經三租界救火會西人驅車救息計燬樓房二間（似） 
[拘獲淫棍]  
　　南市靑龍橋開茶館之羅姓女名炎寳前被流氓砌街福生卽小荳腐鐵廠小弟打鐵阿大鬣根等深夜掩入房内圖姦一案控經二十三七鋪巡局飭甲查拿未獲現經道臺瑞觀察訪悉立飭偵探按名查拿嚴辦前晚在南倉街將鐵廠小弟一名拘獲解至道轅禀明觀察發上海縣審明重辦（尺） 
[移提串劫人犯]  
　　英租界二馬路全泰盛信局前因厦門分局托天津輪船水手王茂生帶滙票四萬餘金及現洋四十元等寄申全泰盛收領不意中途被王賭錢輸去來申後將匯票及信抛在十六鋪陸家石橋北首由長興館夥湯阿全拾獲全泰盛局夥夏楚生知之將王扭控總工程局由正裁判孫明府審明飭探帶王赴虹口指提分用洋銀之徐順發不料被王同黨中途搶去現明府已移知公廨就近飭差提辦矣（尺） 
[求請交保]  
　　王賢山前投法公廨控羅領安以荐輪船買辦爲名騙取洋銀一案經陳楚生大令訊供管押由董子根出勸先交 
 
 

Page 18

 
 
洋一百三十元昨經羅妻投廨泣訴自丈夫管押後男女數孩無所得食求請開釋大令判下期到堂再核（臨） 
[會訊冒充捕房繙譯濟良所董事强拔妓女案]  
　　公陽里鴇婦金姚氏等延律師侯鱬公控妓女金鳳仙贖身嫁人案内被金華甫冒充捕房繙譯濟良所董事將妓拔出求究等情曾經讞員關司馬會同美白副領事訊供捕房亦請高易瓊師到案請辦前日午後司馬與白君會同研訊金姚氏所延之侯律師稱此案今請堂上定讞辦金華甫冒充之罪其未付票洋姑置勿論金所延律師穆安素稱堂上辦罪須憑實據今各見証均係妓院傭婦請堂上不能作憑傳訊金姚氏與劉葉氏及跟局大姐阿巧及男傭林小弟同供金華甫向不認識今年正月初七日夜金帶領四五人來院口稱係捕房繙譯濟良所董事今高晉卿取妓女金鳳仙爲妾所有各項債洋折償三百元如不允帶入捕房究辦婦人等以吃虧太鉅商懇從豐金於翌晚又添加洋一百二十元將妓拔去後來訪知實係冒充故敢控告司馬謂此語在何處所説答在樓下房間婦人等均親耳聽見穆律師將各供反覆駁詰良久司馬商之白君判一併退去　拜一晨再行復訊（臨） 
[法廨停訊]  
　　昨日爲法租界公堂訊案之期因讞員陳大令别有要公故咨照捕房停訊一期（臨） 
[上海縣案]  
　　無賴徐雙喜隨同陳文錦　與嚴鴻元在邑廟等處藉端滋擾行兇前日爲善察東局巡士拘局移解到縣縣尊汪大令前晚提訊嚴供日前在邑廟啜茗爲徐陳所毆報局往拘被逃後復於前日又在猛將弄途遇被毆由警察巡士拘解到案是實訊之徐供業刻字住居邑廟日前嚴與陳因啜茗口角起釁互毆小的解勸被毆乞宥質之陳供爲洋貨業餘與徐供畧同大令以三人均非善類判各掌頰五十下一併叱退○假冒包探在虹鎭藉端拆梢被訪飭拿發縣訊懲之着名流氓俞心慶前晚亦經縣尊汪大令訊問俞供本爲茶食生意向住廿五圖内並未冒充包探向人拆梢祗聞有前當地保之張德香張云風自稱係道轅包探小的並未認識大令詰以爾等被控有冒充包探藉端拆梢之張小狗及姚姓訛詐究竟如否答未知悉大令判押候查明核辦○前晚汪大令復提行竊靑馬兩頭之張禮卿訊究張供馬由沈阿桃交小的出售並非行竊大令謂沈在杭州犯案訊押已有三年豈有馬匹交爾出售詰以究竟從何處竊來始稱由紀春生同竊乞宥大令判笞二百板候函送改遇局禁押再究（君） 
[英美公廨早堂案]  
　　大餐司沈生全被洋東停歇四日後報稱失竊金表金練等物由包探朱桂生將沈拿獲失主旋投捕房謂表在門前拾著顯係沈畏罪抛棄等情解奉中西官訊供不認判管押再核昨復解請訊究吳金壽供司種花之役是日不知沈行經門前求察質之阿三供是包車夫禮拜日四句鐘見沈經過門前是否將表抛棄不知其情襄讞孫明府商之英德副領事判沈交保候查明再行核奪表給還失主○蔡甫興與蔡甫云不知如何與劉根坤口角互毆用刀將劉戳傷報捕解究明府判蔡甫興押捕房三月甫云押捕房廿一天○過犯戎金波竊取陳福記提藍一只由捕解懲明府判押一月○金小六子竊陳阿三陳阿方等家綢衣烟袋各物明府判押一月○吕金榮竊廣隆太號烟鎗一支明府判押三禮拜○朱金山違章在碼頭强曳客人搭船由捕解辦明府判押七天○許四川許五卿王　川姜云會因向霍桂核算工賑口角毆傷報捕解懲明府判各押三禮押○馬眉叔之妻某氏因　賴道　洋人代轉道契銀兩控奉傳到沈云芳請究逃供毛姓之地押在馬虞由馬太太托　達轉換道契單在原告處願向理楚明府判釋出限七天向原告　楚違干提究○張阿大至飯店果腹不拾錢文由店主報捕解　判押三天再罰洋一元○周桂　　　海藉端向徐開應借洋不允行兇報捕解究判周押廿一天阿海押七天訊無干涉之徐金標省釋徐又稱在押被押犯拆梢剥衣等情判投捕房另行控告○邱英德將小車夫周六扣毆傷腰骨報捕解究判押候傷愈解訊○捕解陳阿才以麻雀向鄰居王毛氏女孩杏李騙取手鐲一對請爲訊究質之陳供實遭誣指判押候查明實情再辦○過犯徐阿三竊朱阿桂等家衣服由捕解究判押三月作工示儆○伶人王桂保之徒褚銀云前夜在新巡捕房門前互毆由捕解辦判各罰洋五元如違各押五在（當） 
[英美公廨晚堂案]  
　　高盧氏前控汪氏糾黨行兇等情經讞員關司馬訊知高欠汪洋二百元欲藉端圖賴判交傳見証江富到案再訊前晚堂奉襄讞孫明府提訊高投案候示訊之江富供高母確曾欠汪氏洋銀惟是否還清不知其細明府判高交官媒押繳洋一百六十餘元以爲誣控賴債者戒○許錦春楊德記串賴王道發股洋控請押追前晚亦奉明府提訊許楊同求交保出外清理不敢再延明府判還押追缴（當） 
[法租界捕房事]  
　　前晚捕房麥總巡派探至城河　一帶拘獲積竊林阿榮徐掌林梅加林等數人命押候堂期解訊○陳阿四周阿三二人串搶東洋車墊爲包探查獲拘入捕房命押候解廨訊辦○王小文行竊夾被一條至某押鋪求質被包探查獲拘入捕房命押候解究○西人扭謝利生至捕房控被竊銀洋什物請爲追究捕頭命押候解堂訊懲○昨日錢金生以所竊錫器什物在途求售爲探拘獲解入捕房命押候解堂訊究（臨） 
[美租界捕房事]  
　　某俄人乘醉至百老匯路滋閙由印捕拘入押候醒核○某捕巡至百老匯路見有黑人一名因病到地當卽載入押送該管領事署安插○婦人傳李氏行經嘉興路被某甲至腳踏軍撞跌傷及頭面等處而逸由捕將氏送入捕房轉送醫院求治一面飭查某甲姓氏禀復核奪○婦人陳陸氏報稱家居朱家宅前晚被流氓陳小毛等來家强借不遂被毆受傷請究奉飭包探朱子藩查復核辦○葉子卿報稱家居元芳路前晚失去十三歲婢女一口又北河南路新正元飯店主王阿銀亦報失六歲男孩一口均請飭查捕頭允之○某捕巡至塘山路後見有孩屍一具當即回禀捕頭飭傳地保掩埋（似） 
來函 
[瞿張兩大臣來電]  
　　袁大京兆轉曾少卿施子英諸公鑒湘灾奇重貴善會先行籌匯巨欵湘人同感敝省連年歉收錢米奇絀弟等已電請各省協振一時恐難猝集爲患方長特此奉懇大君子廣施佈化活我灾黎感德無旣鴻機百熙叩豔 
[復迪化電]  
　　迪化吳福帥諸公鑒前奉漾電頃由滬道署交來湘紋一千一百五十兩當交商會掣取收條仍由道署轉寄一面卽由商會彚兑美金匯交梁使收撥用副德意海宣等朔 
[復天津電]  
　　天津陸運台蔡周道台並轉致毛藩台保津司道諸公鑒電悉美屬舊金山華僑震災尊處共集一萬金交丁家立帶回散放想並電梁使知照公忠宏抱欽佩何涯海宣等朔 
[寄福州電]  
　　福州崇軍帥鑒前由道署送閲寒電頃據商會稱光洋一千元已由源豐潤如數兑到當掣收照交該號寄上並卽彚兑美金匯交梁使收撥矣海宣等冬 
[商會經收舊金山振欵第十七次清單]  
　　貴州岑撫憲匯到貴平銀一千両合規元一千零六十五兩正恭登報章爲海外災民九叩以謝並請拯救同胞愛護同種諸大志士公鑒 
[曾少卿經收湖南振捐第二次清單]  
　　南京端泰昌號東端君欣甫洋五百　劉君　之經募洪愼裕號一百元同泰號洋一百元萬泰莊洋五十元單君馥棠洋五十元　　莊因城東失火免灾助洋四十元鼎泰號洋十元純泰莊洋二百元共收洋一千五十元正謹特登報以　仁風 
 
