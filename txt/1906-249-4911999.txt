# 1906 - 249 - 4911999

 

Page 1

 
 
   
 
 

Page 2

 
 
[電傳諭旨]  
　　七月二十五日奉 
旨崇文門正監督著那桐去副監督著毓朗去欽此 
[電傳宫門抄]  
　　七月二十五日召見軍機王步瀛 
[競業學會緣起（來）（稿）]  
　　茫茫大陸。莾莾長江二千年一棋局焉。孰推移是。孰措置是磊磊聖裔。赫赫宗敎。二千年一舍字焉。孰保持是孰堅鞏是。天演之公例不進則退。大易之消長。不復必剥。故夫歐風亞雨。美浪非濤。鉅者滔滔。細者渺渺。莫不散者先滅。羣者後亡職是故也。此而不競。胡業之爲。此而無業。胡學这爲因競爲業。因業爲學。而會以立。夫以今日之現象。二萬疆里卽二萬國四億同胞卽四億心。其握之也如絲在筐其盛之也如砂在盤。卽抛無量志士之頸血之心血之腦力之腕力。繫其裘振其領尚虞持媧皇之石。未必彌天。啣精衞之石。未必塡海。矧並此而無之乎危乎悲哉吾爲此懼。吾不得不爲此會。吾爲此會。吾不得不披肝不露胆不竭誠不盡智爲同胞倡。吾披肝吾露胆吾竭誠吾盡智爲同胞倡。吾更不得不拜禱不頂祝不哀懇不呼籲乞同胞愛。同胞乎。同胞乎。哀王孫而進食乎。憫孺子而賜敎乎。則請誠乃意。正乃心。修乃身齊乃家。以道德爲高尚。以法律爲警鐘。以愛情爲基礎。以團體爲歸宿。一人志識。卽同人志識。一人憂患。卽同人憂患。同甘同苦同恥同仇。毋懷意見之私。毋染傾軋之習。毋守依賴之性質。舉止聽人。毋種規避之劣根。頭顱顧我。斯則敷天之志士。仰望同欽。而本會之同人。欣禱靡旣者也。夫中國二千餘年之積習。放縱之積習也。神洲二十世紀之舞臺爭競之舞臺也。西人自赫胥黎之天演論出。人尚自治。而我猶如是。自逹爾文之種源論出。人尚進化。而我猶如是。同胞乎。同胞乎。誰之責歟。誰之咎歟。彼耳目也。我耳目也。 
 
 
 

Page 3

 
 
彼口鼻也。我口鼻也。彼亦一腦筋我亦一腦筋。彼亦一肝胆。我亦一肝胆。非中劣於西。天厚於彼也。而結果是而歸宿是。其奚尤。其奚怨怨外界之刺戟。則彼固循天演之公例。實行目的。實行主義。無怪其然。尤非類之迫壓。則彼固持守成之家軌。鞏固生産。嚴密網羅。奚怪其然。同胞乎。同胞乎。日日思。夜夜索。種種問題之解决。需人乎。需己乎。重重束縛之超脱賴羣乎賴散乎。對於一已之研究。不可無業。不可不競。對于社會之設施。不可無業。不可不競。對于異族之逼處。不可無業。不可不競對于同種之絶滅不可無業。不可不競。名之曰競業學會。願同胞努力前驅羣勉爲自治之學。以藴爲莫大之業。而各有競心。 
[本館接到端制軍於九月初旬蒞任專電二十五日未刻到]  
　　北京專電云兩江總督端制軍因會議憲政須俟中秋節前後請訓南下蒞任之期約在九月初旬（逹） 
[西報訪事欽佩立憲上諭之平正]  
　　文滙報云倫敦泰晤士報駐北京訪事瑪禮孫博士之意見謂十三日上諭其大旨表明中國决意變法並預備立一代民議院至諭旨立言之平正尤堪欽佩云云惟泰晤士報發議謂上諭所述恐不易見諸施行云 
[法國定期撤退京畿一帶戍兵]  
　　天津西報云駐津統帶法國軍隊兵官接奉公文飭令駐防京畿一帶之兵隊速回法國統將黎夫易定於西九月二十八號爲各兵起程之期至步隊炮隊仍不撤退云譯字林報 
[外務部不允英使撤裁營口稅關之請]  
　　文匯報云營口西商曾禀請各領事行文中國政府裁撤營口税關各領事當據情轉逹駐京公使卽經署理英使嘉大臣代表英政府及德美兩使臣向外務部陳說外務部答稱營口關税己作爲庚子賠欵之擔保故該關不能裁撤且營口不久卽將封凍當于開關之前與日俄両國會議在大連灣及满洲北境各設税關以免偏枯不公云 
[外人留心中國税政之辦法]  
　　二十五日倫敦電云中國政府前次切實聲明赫德職任並無更動之語實尚可信因密察中政府近來所辦之事初未有違背中國訂立與此事相關各項約章之意也譯文滙報 
[赫德已兩奉海關辦法照舊之諭]  
　　二十四日倫敦電云英國伯列斯多地方商務公會開會會長宣讀英外部來牘内開中國督辦税務大臣曾兩次面諭赫德謂海關制度仍照舊辦理云譯字林報 
[改易服飾須俟改定官制後開議]  
　　大阪朝日新聞云澤公及端方二人於謁見兩宫時力陳改革服制之關係太后謂此事須俟官制改定後方能議及 
[北京官塲搜捕革命黨]  
　　京津西報云北京官塲因傳聞孫逸仙偕其黨羽入都匿跡他處意圖破壞立憲皆大爲驚恐到處搜捕革命黨京城四圍各廟宇殆己搜遍凡華人洋裝者皆不免啟人之疑云譯字林報 
[定期開招憲兵蘇州]  
　　蘇撫擬招憲兵六百名當由徵募二軍内挑選二百名其餘定期八月初一日開招此項憲兵均須本省人承充客籍不得入選業己札飭督練公所議訂章程（且） 
[提學使電覆到任日期蘇州]  
　　蘇省學務處以邇來學務紛繁電催提學使迅速到任旋得回電謂俟過秋節卽當履任因飭長元吳三縣辦差人役就學務處修理房屋以便駐節（且） 
[議籌擴充海軍的欵京師]  
　　日前政府王大臣會議海陸各軍最關緊要各省陸軍雖經訓練而海罼必須大加擴充惟需欵浩繁應電飭各省大吏設法籌畫並飭鹽運司抽提鹽務餘利並將化私爲公之欵一併充作海軍經費俾得早觀厥成云（上） 
[擬以象山爲海軍根據地福建]  
　　署閩督崇制軍以海軍衰微國勢不振擬振興海軍曾具摺入奏請將浙省寗波府象山港開爲海軍根據地聞當軸諸公一律贊成然以事屬重大須俟認眞勘查然後定奪云閏 
[電飭彈壓帕米爾京師]  
　　初七日政府電致新疆巡撫謂天山南路之帕米爾爲中俄英會集之地人類龐雜時起交涉日久恐釀巨禍端務請派委妥員前往設法彈壓竭誠勸導務使各安生業不得互相齟齬致生交涉（上） 
[已革游擊劉俊堂密拿到案長沙]  
　　前任長沙府游擊兼巡查七城差使劉俊堂於前年經升撫趙次帥訪查劣跡奏請革職勒令回益陽縣原籍月前不知因何事故經大憲飭長沙府派兵差赴益陽縣密拿到省審訊監押或謂爲禹之謨所供或謂另係他案容俟探明續登（旦） 
[鎭道札營協緝會黨鎭江]  
　　鎭道榮觀察近奉江督密電以接京電據拿獲會黨供稱長江一帶黨羽甚多請飭屬嚴密訪拿等因觀察遂於二十日札飭駐鎭巡防隊第三營督帶周德標及地方文武各官一體協緝（再） 
[高郵州禀報下河水勢請保存新壩揚州]  
　　高郵州楊刺史興化縣張大令禀蘇撫云運河水大放兩壩後未見消落而下河水勢浩瀚興化高田悉深數尺高郵有圩處稍可抵禦然出水不足二尺己屬危險新壩如再開放下河加長三尺諸圩必破晩稻顆粒無收民情惶急萬分除面禀蒯道外千求保存新壩叩禱之至（甲） 
[商部决議在南苑開闢商塲北京]  
　　近聞商部於南苑開闢商塲業經議决不日入奏并擬先在該處舉行博覽 
 
 

Page 4

 
 
會奬勵工商業以樹全國之風聲擬於明年實行云（日） 
[委運御窰廠白土赴京九江]  
　　九江道玉觀察接商部來電速解景德鎭製磁白土來京以備各國賽會需用之品觀察當即委員至御窰廠裝運祁不白土十桶來潯擬即日委員解送進京（本） 
[移查鹽商脱籍證據杭州]  
　　杭垣鹽商趙某入籍西班牙被商會得悉詰責復又出籍等因曾紀前報茲由信惠民都轉以該商脱籍無據可証移請上海道查復畧謂前奉鹽憲抵發杭嘉松三所鹽巡鹽商沈謙吉禀陳納資脱籍有碍約章敬請速賜核辦以杜效尤而保大局由奉批據禀趙舜年註銷洋籍登載報紙必非無因惟浙省究未接有來文且就听錄照會亦祇云應准註銷游歷護照其另給趙舜年削籍憑據究竟有無其事仰鹽運司卽移上海道查覆核議詳奪繳等因奉此理合辦文移請貴道察照并希查明覆司以憑核議詳辦（的） 
[清查俄商購地案卷奉天]  
　　瀋陽西關邊門外現需開埠惟該處地皮從前多被俄商購買交涉局立有案據奉省開埠局爲預防後患起見請由交涉局將俄商購地原案逐件清查繪圖貼說呈請軍帥核奪以免將來口實（右） 
[奉新鐵路贖回之不易奉天]  
　　奉天至新民日人所築鐵路現已開車係單軌鐵路聞共用築路費三十餘萬兩（約五十萬元）北洋擾贖向與關内外鐵路接續一氣而日人索費一百五十萬兩不肯减讓蓋贖回後尚須另築寛軌方能行車明明以一百五十萬兩抛棄無用故磋商未定也（丙） 
[郴州磺礦合股之中變湖南]  
　　湘省郴州金獅嶺磺礦前經職員李守中等禀奉撫憲批飭礦務局會同總公司核議擬定合股辦法並另訂章程十條呈請撫憲核准即公舉拔貢李金戣充當總董商定合股事宜並繳到洋銀四千元由州轉發公司即以本年四月初八日爲新舊股合辦之日業由前署州金直牧禀呈到院在案日前忽據該職員李守中等禀控撫轅稱總公司已移股歸局郴州紳商又禀請退股停止收磺以致該職等成本積壓轉運不靈等情昨奉批示以該處磺磺旣據該職等控經飭局會同總公司議定合股辦法並由金直牧將該職等所舉總董季拔貢商定合股事宜禀呈到院是該處磺磺應早經該職等與公司太郴州紳商合股開辦自無異議茲據禀各情究竟是否屬實抑或另有糾葛事經中變仰礦政調查局　實查明具覆核奪云云（佐） 
[蕩民禀求清丈升課紹興]  
　　山陰縣屬鑑湖地方沿江一帶廣約三十餘里計地三千二百餘畝均係湖蕩居民以種菱爲生大半未納税課故歷年被地痞魏大貞佔爲私産近由蕩戶公議頗按畝繳捐藉充學堂經費業己禀奉大憲批准札飭府縣出示在案奈魏佔踞阻撓因之各蕩戶相約卦縣跪香求請清丈升課并提魏嚴懲當奉瞿大令善言撫慰着各回鄉聞於日内即可赴鄉勘明核辦矣（早） 
[浙藩詳覆嘉屬納櫃洋價杭州]  
　　浙省各州縣經征銀米均以錢串計價民間以銀元往納者往往故意短抑以致屢起爭執近由石門縣伊大令禀陳一切黨奉浙撫批示仰藩司禀復現經浙藩寶方伯詳復到院略謂錢糧洋價本應照市核收惟該府屬洋價向係照市短作錢四五十文嗣於光緒十六年間經前撫憲崧飭據該屬議復每元短作錢二十文批准有案前年兩江署督憲端查復奏參嘉湖兩府漕弊摺内聲明嘉興櫃價核之市價寔止减算錢二十文與定昌吻合等因惟究未按照市價辦理尚欠平允自應飭府切寔查議復奪至各屬征收糧捐錢文本係按照正賦洋價隨同核收第洋元價值各處不同若令按數批解不獨參差不齊且恐與造報有碍曾經翁前司酌中定價飭令照解初　市價尚平每元作錢九百文嗣因洋價增漲又飭令作錢九百五十文至一千文其徵諸糧戶仍應按照正賦洋價照巾漲落不准稍有抑短又於三月三十日奉批桐鄉縣禀徵收錢糧遵照糧捐洋價核收請示遵由奉批仰嘉興府即速查照前飭迅將征糧洋價每元照市短作二十文一節妥速議覆察奪似可循舊辦理除通飭各屬嗣後征收錢糧洋價循照舊章查照市情隨時漲落不准稍有抑勒外詳祈察核等情據所查此案前奉憲批即經查案呈明並飭府議復在案據詳前情所有該屬征糧洋價照市每元短作錢二十文應否循舊辦理理合據情詳請仰祈批示施行（的） 
[直督札飭防範電車失事天津]  
　　日前直督袁慰帥札飭天津南叚巡警總局略謂天津街市地窄人稠自電車駛行以來時有傷人情事若不妥籌辦法使津人嘖　煩言將以電車爲衆矢之的不獨吾民生命攸關且亦非該公司之利查各國電車多有於分义路口派人分執旗幟預先招呼並有於車外安設兠網者皆所以防範保護亟應仿照辦理俾免危害而維公安仰該局會同關道傳諭電車公司卽速妥愼籌畫以杜後患（霜） 
[西報評論會審公廨改建押所事]  
　　字林報云本日本報登有工部局之議事錄庽滬人士藉此可知會審公廨改建押犯所一事最近之情形諸君試閱領事公會上海道工部局來往之公牘即知領事公會因滬道己切實照覆曾於西八月十二號函知工部局發給營造執照工部局旋於西八月二十四號函覆不允以後此事卽暫擱不　蓋滬道雖己切實照覆然此次改建押所其意實　以之爲監察刑法犯之牢獄殆無疑義故工部局總董曾明言如欲女押所位置合宜儘可添建押所耍之中國欲在租界内建立一監禁刑法犯之牢獄實無以爲然者工部局辦理此事堅持不讓固衆人之所稱許者也此案中西官員屢次辯駁爭執洵爲可憂然庽滬西人又豈不願與華人和好相處耶滬道遵奉江督之訓條辦理故亦不必加以責備新簡江督端方不日將赴新任道經上海深盼其能辦結此　也 
[南菱洲新政黨擬遣華工回國]  
　　二十四日倫敦電云南斐 
 
 

Page 5

 
 
洲約亨尼斯保大城新出　政黨名特蘭斯窪國　　與政府依賴黨和平黨獨立黨皆相聨合該黨擬行之方畧内　聨絡斐　各國統屬于英國及華工合同期满之後卽行遣送回國兩　譯字林報 
[行刺駐津俄領事之兇手起解]  
　　文滙報　行刺天津　領事之兇手俄人已由哥薩克兵四名押解趁輪取道烟台前往海參威歸該處俄官審判 
[美國恐不免干預古巴亂事]  
　　二十四日倫敦電云美國政府雖聲稱不願干預古巴亂事然國務部籌畫海陸軍備頗形敏捷盖仍爲古巴亂事也 
[東京電車加價之議己見實行]  
　　二十四日東京電云電車加價卽於今日實行今晩電車即照舊開車搭客反對電車加價之横議業己平定衞隊内己選派一枝隊作爲憲兵騎兵仍帮同馬捕巡邏 
[英國名將游歴韓京]  
　　二十四日東京電云英國海軍中將摩爾於今日行抵高麗京城 
[土耳其國皇命召名醫]  
　　二十四日倫敦電云土耳其　皇　體雖已聲稱復元然德國醫學專家具葛孟己奉召前往康斯坦丁京城再行商　一切矣 
[南斐洲小國不易聨合]  
　　二十四日倫敦電云南斐洲那特爾國首相史美士宣言特蘭斯哇國恐不能與那特爾國聨合因那特爾國不願贊成盡改成　之計畫也譯字林報 
[古巴頒行軍律]  
　　二十四日柏林電云古巴國内有三省己頒行軍律以後亂黨卽不能再邀恩赦云 
[美兵隊開赴古巴]  
　　二十四日柏林電云美國己遣兵艦一艘開往古巴 
[丹麥瑞典兩國修好]  
　　二十四日柏林電云丹麥國君主與瑞典國君主相見彼此互致頌詞 
[俄國提訊革命黨]  
　　二十五日倫敦電云俄國革命黨現經軍法院揭辦 
[法總統將往馬賽]  
　　二十四日栢林電云法總統法理亞將巡幸馬賽停泊該處之意國兵艦英國西班牙國之巡洋艦皆當懽迎之譯文匯報 
 
 
 

Page 6

 
 
   
 
 

Page 7

 
 
　　 
　　　 
 
 

Page 8

 
 
   
 
 

Page 9

 
 
[新城縣公共積榖新章杭州]  
　　一擬就城鄉原有積榖外由紳界商界合力出資有購積榖二千担專爲臻貴糶賤阜民財裕民食而設其權限爲官民所公認而利益爲貧富所共沾故命曰公共積榖一是項積榖　　常年秋成後最平之價值每元約得榖六十觔以二十萬觔計約需洋三千三百三十餘元就署西新建工藝所劃定前進爽塏两楹改設倉厫安置地平配製窗板約估洋　數十元擬招紳富股　每百元爲一整股計集三十五股合英洋三千五百元由縣製給印票自一號至三十五號各號一紙其百元以下者令附入整股内給票以免煩瑣一本年雨暘時者秋稼可望豐收至中元節前後新榖登塲即曉諭禁止出港先將城鄉舊有積榖征完如額一面將所集股洋由紳商協力就本境採買乾潔好榖務足二千担之數不得稍有缺額及攙雜砂礫或以濕榖上倉致有耗損一是舉專爲便民而設凡遇春夏之交民食稍乏市價驟昂即由經董禀明酌出數百石　米發糶以資周轉至青黄不接之際則當全數糶兌照市價每元多售五觔或十觔以濟窮黎一是項積榖糴入以每元六十觔約計糶出以每元五十觔約計轉移之間得息在一分左右届時由經董將原本三千五百元提存殷實店鋪仍俟秋收購備積榖外所餘息洋按照三十五整股均匀攤派附股者多各執印票赴局支領所謂利益均沾爲殷戶等最良之儲蓄所者此也至於市價或有不同豐歉亦無定數經董當酌劑盈虚因勢利導不得居奇掊克致失康濟斯民之本意（未完） 
[世界各國之博覽會]  
　　順天時報云本年以後世界各國將開之博覽會錄其業經通牒者於左 
　一萬國農工博覽會定於本年在孟買開會 
　一梁餌蘭道萬國博覽會定於本年在區哩斯卓遮芝　開會 
　一殖民地博覽會定於本年在馬耳塞開會 
　一萬國海洋學及海上漁業博覽會與殖民地博覽會同時開會　一萬國美術博覽會原定本年開於白耳義一霧律西屢一府令　改期於明年開會 
　一亞蚋斯嘉優爾翁博覽會定於千九百九年在士賽卓屢市開　會 
　一萬國海事博覽會定於千九百七年在法國（坡屢道）開會　一太平洋博覽會本擬木年開於桑港以震災故中止閏 
[元和縣接篆蘇州]  
　　署元和縣孫花樓大令前奉上憲調署金壇縣所遺之缺委竇甸高大令接署竇大令己於本月二十二日辰刻接印（且） 
[江甘兩縣接印揚州]  
　　江都袁大令都袁大令甘泉震大令自得署理牌示已先後禀辭就道各該署辦差人役擇定新城萬壽寺爲甘泉縣公館定於二十四日接印汀邑則假舊城贊化宫爲辦公之所聞于二十八日接印（聞） 
[温州官事]  
　　温州牙釐局裁撤歸併温州府主持錫眷臣太尊於十五日接辦局務○前辦牙釐總局楊於十五日交卸局務隨搭普濟輪船晉省（幸） 
[調查浙省警察内容杭州]  
　　浙省警察今春奉張筱帥奏調直隸候補道袁巽初觀察來杭招練巡士組織學堂辦理頗著成效茲有記名章京巡警部員外郎舒正郎鴻儀由日本考察警政回國順道來杭於念一日由顔小夏廉訪偕赴巡警總局調查學堂警政内容殊邀贊賞并須考察軍務也（荷） 
[閩提出巡廈門]  
　　厦督門提洪永安軍門帶勇乘輪赴銅山由陸至漳浦安漢南安等處查辦土匯到銅後聞詔安賖有土匪蠢動故軍門先至詔安查辦（中） 
[提督人轅松江]  
　　江南提督楊鏡嚴軍門靈柩於十三日回湘中軍何雪門參戎赶即雇匠將提轅修葺二十二日請署提督徐吉雲軍門入轅（酒） 
[協鎭遷入新署安徽]  
　　皖撫前令協署改爲提學署而以守署改作協署刻下修改工竣恊鎭遂於十八日遷入新署（士） 
[擬開將弁學堂温州]  
　　温州鎭蕭莘畊總兵擬在劉公生祠内設立將弁學堂選營伍中聰潁子弟入學肄業札飭陳杳峯遊戎爲總辦吕宛秋守戎爲提調一俟教員聘就卽於八月中開辦（幸） 
[警察學堂開課蘇州]  
　　蘇省警察學堂於念二日覆試第二班官學生題目爲立憲頌内有二生目不識丁當經總辦斥退並請撫憲於念四日親臨學堂督同開課所有備取之自費生五十名大約九月初一日亦可入校肄業（且） 
[選派鐵路留學生杭州]  
　　金衢嚴士紳禀准就地籌欵選派學生赴日本專習路政茲由各府縣保送到省當奉學務處考取二十四名詳請給咨東渡各生名籍列下樓建新義烏劉傳亮金華陳履泰東陽丁乃剛義烏蔡汝楫東陽卜文東陽姜恂如湯溪樓汝衡浦江徐杏書永康胡升鴻建德姜孚壽昌方幃遂昌袁遠桐廬陳陶　德洪繹桐廬詹麟來西安傅箴西安葉紹良西安余紹宋龍游蘇應銓龍游自費三名湯兆豐仁和吳士元歸安劉謙歸安荷 
[土匪蠢動]  
　　大阪朝日新聞　山東濱州地方目下有土匪暴動地方官正設法捕剿云云 
[捕獲海賊]  
　　大阪朝日新聞云安徽省青陽縣地方搜出私藏軍器甚多並賊船二隻男女海賊被捕者共三十餘名 
[拿獲海盜温州]  
　　永靖小火　管駕郭眉齋都戎於中元節前從寕鎭展輪返甌途中拿獲盜艘三隻積匪七名分解玉環州樂清縣歸案審辦（幸） 
[飛划營緝獲會匪蘇州]  
　　念三日飛划右營米登魁游戎麾下某領哨在平望鎭附近緝獲會匪曾姜二人當連票布等禁物一併解至元和縣請爲訊辦（且） 
[未准運商求免緝費揚州]  
　　十二圩儀棧緝私經費前經棧憲徐觀察會同趙都轉禀准江督飭商按引繳捐一錢六分在案兹悉各商忽至運轅遞禀求免都轉批云此項緝費原定正月志捐茲改由三月朔起已屬格外周全乃案定多日該商等忽又異議殊屬不顧大局仰淮南局員迅飭該商等仍遵前批由三月起捐云云局員已奉飭勸導各商矣（聞） 
[蘇鄉雨水成災蘇州]  
　　葑門外大蕩及滸墅關一帶因自十九日起傾盆大雨河水陡漲各田均被淹沒葑溪低窪之鄉居民皆高搭浮橋以通來往較乙丑歲水勢更大而米價亦因之飛漲刻下各鄉民紛紛投縣報荒未識官長將如何處置之也（且） 
 
 

Page 10

 
 
[提學使委員調查學務安徽]  
　　辨授安徽提學使現在尚未蒞皖特先飭湖北補用知縣惲棨森大令來皖調查學務（士） 
[習藝所擬抽酒捐蘇州]  
　　川沙廳左司馬念兹奉飭建造罪犯習藝所當查有公所倉房堪以改建應需修建開辦及常年經費與各紳董商酌就地開辦酒捐擬令各酒坊每出售紅白酒一百觔抽捐錢一百文充作習藝所經費卽自本年五月分起捐另派紳董縣丞潘其恕經理按月收繳等情通禀各憲核示（吉） 
[安吉平糶弭患湖州]  
　　安吉縣之遞鋪鎭前因乏粮價昂致起衝突縣主鍾大令聞信馳往彈壓解散並卽捐廉集欵舉辦平糶嚴防鄰境匪徒混入滋事刻由士商公送牌傘以伸感戴（的） 
[追查海塘樁木之損失吳淞]  
　　二十二日風潮大作大雨傾盆　刻潮漲時浦江巨浪滔天損失船隻不少有南川寳連界之東海塘所用樁木三十二排因浪擊散隨水漂流均爲江中沙釣各船以及沿岸居民撈取迨風息後管理木排之人訴知寳山塘工局經塘工總辦（卽寳山縣王大令）連夜率領夫役至淞一面派差協同沿岸塘長地甲船甲巡勇點查撈失一面片請淞口常關曁沙釣船捐局文武二號房救生局董四明釣船所董傳諭江中沙釣各船有撈得樁木者概不許開駛出口惟聞此次失去樁木計念五排每排木一百五十根有紹興羅岱船撈獲樁木己乘夜開駛出口所失恐不能追還云（川） 
[上海官事]  
　　工部侍郎張仁黼金陵洋務局總辦江蘇候補道勛齡補用都司孫殿臣江西頭班畢業生補升巡長送往日本留學生璩炳琨由京往英游學張瑋等昨日均至道轅分别拜會禀見○經歷馬洪勤昨至道禀銷閘北工巡局差○救生局小輪委員劉麒驤到道禀知由蘇公畢回申○法繙譯官魏武逹君升授廣東領事定期赴粤履新昨日午後道憲瑞觀察親至法領事署送行（　） 
[蘇臬由滬赴寗]  
　　蘇臬朱金殿廉訪於二十四日酉刻動　乘小輪至滬換坐江輪至寗禀見江督面商要公或謂卽因私造鈔票事請示辦法（永） 
[周浦商界恭祝立憲]  
　　浦東周浦鎭通鎭大小各店商於二十四日均懸龍旗徧張燈綵同申慶祝立憲典禮（宜） 
[商部劄上海商務總會文（爲上海建設勸業場事）]  
　　商部爲劄飭事據分部郎中四等議員李厚祐禀稱中國商業之不競由於工業之不興外洋美術機器礦物製造等品非有導引之人廣搜各品羅列一堂任人觀玩不足以啟感悟而濬心思特於上海建設隴西勸業場擬定簡章先行試辦並請轉行各省飭屬曉諭商民如有可供陳列之物逕可自備運費郵寄上海南京路隴西勸業場代爲表章賣買如欲指購何物以爲參攷亦可函商代辦並連同試辦章程呈送到部查該議員創辦勸業場爲調查工藝鼓舞商情之要務所擬試辦參考賣買章程均屬妥協除出本部批准在案外爲此粘連章程劄飭該商會總理等遵照各就本地工商繁盛處所傳諭該工商人等一體周知如有願將貨品送往陳列及叅考賣買者按照該議員所擬章程辦理可也切切此劄（助） 
[議令米董將積榖運回]  
　　米業董事張嘉年被控私運積榖一事茲聞總工程局各董議令先將運去之榖二千七百餘石赶緊設法碾白如數運回以便禀請道憲派委騐明或仍撥歸積榖或專辦平糶（尺） 
[函查人口石鹽]  
　　英商老德記藥房由外洋運石鹽數十磅來滬謂係配合藥料之用因禀由領事函請滬道函　新關驗放進口瑞觀察昨特函請新關好税司騐明此項洋鹽是否藥料中廪用之品再行核辦（宜） 
[道批彙錄]  
　　批同順興米號等禀　此案據南滙縣禀復並准顔統領來函情節彼此不符業己派員秉公密查應俟復到再行核辦著卽知照○批陸增福禀云此案現據會審委員陳令禀復會審之繙譯官以兩造均係租界之内應由公堂審理堅執不允送縣候再由道函商法總領事俟復到飭知○批周維熊禀云蔡叔蓀蘆蕩經該民人頂佃原定十年立據爲憑嗣於光緒二十九年續議加租另立佃據將期限展至三十八年現在尚未到期蔡姓忽然悔議大屬非是有無别項糾葛仰南匯縣查明秉公飭遵具報所稱蕩田柴薪經中李樹牛賣與敎民沈菊屏有無其事並吊驗合同傳中訊明併議復奪毋違抄粘並發○批盛重和禀云李文忠公供奉匾額本道衙門無案可稽即使果有其事亦屬共見共聞該牛儘可親自往閱何煩由縣查驗察閱抄粘語多瘋痰所請著不准行（宜） 
[拐賣養媳案請解縣訊辦]  
　　婦人王汪氏前投道轅控趙李氏拐賣養媳瑞觀察批飭上海縣提究縣主王大令以趙李氏居住美界移請會審公堂協提到廨關司馬卽擬送縣訊辦而英副領事德君以被告趙李氏庽居租界應由公堂訊理以致不允解縣旋由王大令迭次辯駁德副領事仍堅執不允昨王大令己禀陳滬道瑞觀察請爲照會英代總領事德君赶將趙李氏解縣訊辦（宜） 
[糾搶閨女案擬發縣審訊]  
　　曾剛四糾搶閨女一案節經滬道瑞觀察審訊數次曾仍狡不承認茲觀察擬將曾剛四等各犯押發上海縣王大令審訊矣（宜） 
[提究藉花鼓淫戲歛]  
　　鄉人湯阿香侯愼三日前投上海縣控金阿狗開演花鼓淫戲勒派錢文不遂其欲即糾同金寳寳等到家擊毁物件搜攫銀洋往訴地保陸秋山陸又置之不睬等情奉王大令飭差袁慶卜鄉查得金阿狗等實有勒錢攫洋情事據實禀復旣而金等又串同陸秋山朦訴學堂董事某君謂湯等所控不實轉禀到縣王大令察閱兩造呈詞情節迥異諭候飭提訊究（宜） 
[研訊姦夫戕斃本夫案]  
　　姦夫戕斃本夫一案已紀昨報昨晩縣主王大令提訊尸妻戚欒氏供丈夫戚高安轉租李阿三後披屋居住夫所曳東洋車由李作保租賃今春三月李妻病故李遂勾引婦人成姦屢欲將丈夫謀斃婦人不允亦未聲張前夜李忽手持菜刀入房將夫砍斃禁止婦人聲喊因小兒啼哭鄰佑聞聲報捕將李拘獲及訊李阿三初供戚高安欠担保車租及借款不還出言無 
 
 

Page 11

 
 
理忿而砍斃大令駁詰再三始認與欒氏通姦被戚窺破起意致死遨同某某等兩人于昨夜將戚砍斃此事先向欒氏商議氏云不應有此大胆大令傳氏面質不認預商掌頰念下判李釘收禁外監欒氏母子交官媒管押候再嚴究（宜） 
[上海縣案]  
　　王竹齋家於上月廿九日失竊金西字三枚將車夫袁阿三傭婦陶阿寶送縣訊飭　保昨王大令又傳王之家丁王升復訊供金西字於是日十二句鐘失去陶阿寳適於其時前來袁供是日至主人家洗車衣即出陶供卽於是日入門焉知客堂抽屜有金字在内大令判陶省釋袁交原保飭王升查明實在情形禀候再審○唐發永被奚發之等廿二戶禀控私收學費昨經王大令集訊唐供奚於六月間來申代爲設立學堂招令學生到堂讀書藉資脩金度日兒子初亦在奚處讀書嗣以不諳敎授法遂不往讀因此狹仇被控奚供被唐私收李正友等廿二　學費今李到堂作證訊之語多不合大令判李收押奚交差唐掠退着地保徐子良前往查明復核（合） 
[總工程局記事]  
　　前開宏茂昌襪店之宓阿福因其妻　潘茂生私識捲逃匿居法界寳興里昨潘至南市某典贖衣被宓兄撞見扭至局中孫賡　明府判罚洋四十元開釋宓妻俟移提到案飭宓領回管束○沈關道强領寡婦陸沈氏之女意圖變賣氏不允被沈持刀行兇隣衆不平將沈拘送南區轉解總工程局押候訊究○南區警捐現己派人收取昨三角街皆宜樓烟茶館主陳吉卿恃蠻霸捐當被拘局押候追繳（尺） 
[公共公廨早堂案]  
　　己故惡丐鄭子明餘黨董阿桂陳阿根羅培卿即曹士奎等專在租界向人拆梢無惡不作前日爲包探張寳成王寳生徐阿四等拘獲盤詰之下認攫沈王氏羅恆祿姜阿二吳利仁孫金生章姚氏金松泉顧仁昌曹仁曹沈陳氏等十戶之金挖耳金簪鈔票綢褂現洋等物張探等按戶將各失主查詢無訛昨日解至公廨經讞員關絅之司馬會同美副領事白保羅君訊究各失主投案申訴被攫時情形並請追失贓司馬商之白君判將己吊到之贓先行給領董阿桂發押西牢一年陳阿根押九月羅培卿押六月期满均逐出租界○前者張桐甫控蕪湖輪船買辦胡吉云串同徐祝山騙取司賬押櫃洋四百元經讞昌關司馬訊供判押候補傳徐祝山到案再　昨徐由差解案司馬判押候過堂傳同張桐甫質訊○張正和聲稱白螞蟻蔣恆生不知在何處騙得婦人托稱是其妹子挽李陳氏爲媒嫁與小的爲妻取去洋一百六十元　褵祇十餘日婦即逸去故報知捕房由包探陸恊庭將蔣拿獲現由捕房解案請爲追究包探陸恊庭禀稱蔣尚有誘拐小孩情事尚未查明司馬著將蔣仍交捕房管押李陳氏交官媒看管俟下禮拜二解案覆訊核奪○王李氏僑居美界梧州路昨投公堂控楊吳氏周楊氏串拐六歲幼女名招弟者鬻於英界雲南路二百九十八號　楊氏家得洋四十元訴探朱桂生拘案請究質之楊周二氏供詞支吾判招弟給王李氏領回楊周二氏各管押一年○靜安寺鄉人蔡木林控陸阿法霸吞田畞昨由包探陳雲忠將陸阿法並案中要証蔡福堂陸根堂陸興賢陸香賢等一併傳案司馬飭將陸等交差看管候過堂訊奪○車夫鍾高鳴御車不愼碾傷姜恆奎足骨由二百零五號華捕解案請究判鍾罰洋五元以二元給姜養傷三元无公○李公館包車夫陳阿二前日竊取主人千里鐘在途兠售爲包探王長桂拘住昨日解案判押两月○沈艮道混入同發公行竊蓬布張阿福行竊李阿庭家　衣由探趙　河　辦判沈押十四天張押一月○婦人陳氏前患瘋病由捕解請安插奉司馬發棧流所醫養兹已痊愈昨日解案據云家住　子路求請釋回司馬判交官媒暫押俟傳其姑於下禮拜二來案具領（力） 
[法租界公堂案]  
　　住居洋行街源太棧號客源順祥之　金玉亭因棧主沈康元被債戶逼迫卽勸沈暫將源太牌號更名天成沈不知是計貿然更改金即其洋人勒沈遷移沈據情投控捕房金亦　禀公堂准詞拘沈到案金稱該棧房屋係招商局之産己向說明允另租與小的沈供商人租此屋己十六年從不虧欠房租請致招商局查問不難水落石出陳大令商之愛繙譯官判沈交保候得招商局函後正訊○韓慶祥前被伶人邱梓琴　得期票銀一百卅两轉付與法商烏利文洋行　　向收無着控由法廨提邱到案邱供小的之票係付抵詹　成欠　不知如何有洋向收大令判邱父保限十天交詹到案澈究○邵根生前控周阿連欠洋一百六十元屢訊互相推諉判交保理處昨日覆訊以邵具改過結完案（深） 
[美租界捕房事]  
　　馬夫張阿根在西華得路快馬違章由捕喝阻不依反被鞭擊當由他捕拘入捕房旋由某西人投請保釋　公廨傳單到案訊罰○張阿大報稱在華記路發給工洋突被流氓搶去七元餘請究捕頭當即飭探張才寶查明因賭起釁斥不予理○北蘇州路十八號洋房出店　江甫與銅匠董阿生口角將董凶毆由八百零二號捕將两造併送捕房捕頭以董僅受微傷將　斥釋○錢仁卿在鄧鐵路修理房屋未領執照由一百零二號捕將錢拘入捕房奉飭赶領執照違千送辦○靶子路寶大洗衣作將穢水洗衣由工部局管理西人查知咨照捕房請廨單傳訊罰○華記路桂安里口倒斃無名男屍一具事爲捕房查知飭傳地保查明收殮似 
[來函]  
　　淮徐海三屬災民哀啟申報貴館主筆賜電今年自芒種　　暑梅時伏三汛霪雨連旬縱横二千餘里平疇盡成澤國小麥在田沉沒大麥登塲霉爛此麥季之無成也早豆高糧玉秫等淹沒一空此中季之無成也水占田中二三月晩豆蕎麥豆等亦復杔種此秋季之無成也三季全無十室九空現在　麥倍加騰貴街市時常脱糧無處購買又加高寳湖壩水下注裏下河七州縣來年麥熱復歸烏有此又無底之荒歉也寒春億萬戶口侍哺嗷嗷荒後恐繼以亂不知何以了局湖南災情甚重合之湖北江浙等省災區均近來浩劫也國家埋宜籌賑豁糧給榖何堪以國用浩繁漠視災黎特未識各督撫憲及各藩臬司各州縣賢令尹若何措施也 
淮徐海三屬災黎公啟 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
