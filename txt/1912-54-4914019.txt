# 1912 - 54 - 4914019

 

Page 1

 
 
評論 
[臨時新都私議]  
　　近日孫大總統致袁大總統書有云燕京暫置爲閑邑寗府首建爲新都吾疑之吾重疑之夫燕京爲亡清舊都滿藏回蒙四旅民衆視線之所集當此之時清帝雖云退位而宗社黨之反側未銷設苟無人以鎭撫其間安知不有死灰復燃之虞滿蒙回藏舉足重輕即以此判則爲民國大局計究竟燕京重乎寗府重乎如因南中一部份人之言而主張都寗則鄂人之爭武昌猶寗人之爭金陵也寗雖光復新宅鄂爲起義首區以云長江流城則皆長江流域也寗有津浦鐵中么通北方鄂亦有京漢鐵路以通北方兩者相較似亦應在彼不在此乃孫總統不曰建都於鄂而曰建都於寗抑獨何耶 
且夫燕京之爲天下重也由來久矣據渤海之險負長城之固自漢以來幽曣皆爲重鎭光武資其兵力克復漢祚其後慕容雋都此遂兼河北有唐 
中葉漁陽始禍賴將帥之力次第削平而河北藩鎭之患遂與唐室相終始石晉以燕雲入契丹出帝之禍不旋踵宋爭燕雲而力不能保靖康復蹈石晋之轍豈非以燕京之爲地足以控制中原而臨馭南服者乎处遼金元明以及亡清遠鑒前代之失相繼都燕者數百餘年俾禁旅雲屯才勇輻輳以潜消天下之禍本卒賴其力以北撫强胡南 
鎭禹甸彼金陵者偏處於一隅而非宅中圖大之業可與開創不可守成可以鎭南不可制北豈可與燕京之形勝絜長較短同日而語者哉 
　　况今日者清帝退位五族共和合漢滿蒙回藏而爲一大民國宅都之地首宜集五族之樂利而共謀之不當就一部分之利害而觀察之否則鄂人爭鄂寗人爭寗而北方數行省又皆爭燕此亦一是非彼亦一是非以民視民聽之大總統當如何執兩而用中之論者乃沾沾於右寗府而左燕京吾不知其用意之所在矣 
或者曰孫大總統之所言乃臨時新都而非永久之都城也不過爲組織政府之时而非有居中馭外之規然而事必權其輕重漢族諸同胞旣以迭次流血之慘劇而始博此五大民族之共和則今日之臨時政府自以融洽滿蒙回藏四族民衆爲前提而不可徒沾沾於光復之新基也果何疑於都燕京爲 
 [P專電 
　　天津今日（十五日）兵變金華橋一帶殷實店舗多被焚搶 
　　由天津開往北京之郵便火車睲日行至中途爲北京叛兵阻截不能前進旅京外人已設法前往援救乘客（以上天津） 
　　此次兵變礟隊兵士先刦掠前清桂王府（清太后之父）携去現銀二百萬兩今日叛兵在餐揚言將再刦慶王府大局岌岌可危 
　　袁總统接電謂有法國危士數人在保定府界内（離北京百五十里）之津清鐵路戕爲叛兵害該鎭現已被毁叛軍齊向北京發 
　　外交團决議由天津調兵一千人入京駐札使館界内以資保護 
唐紹儀致書外交團請設協助維持北京沼安 
　　連日斬决叛兵三十餘人懸首通衢示衆其屍身則棄置道左以所 
刦之物掩蔽基上以儆衆目 
　　今夜（十四日）京大勢安靜警察皆奉上官命凡夜行者均得開槍擊之以防意外 
　　三月二日新總統袁布告各軍隊云從來養兵原以衛民軍餉之所出莫非民間之所供若不能保護民人生命財産維持地方秩序大失養兵之本意至軍人名譽以嚴輐紀律爲第一要義軍隊性質以服從命令爲第一要義失此二者即失軍人之資格况今共和成立尤須軍民同心共謀前途幸福乃違法之舉竟先出自軍人實堪痛恨應行通飭各軍隊長官及地方官吏嚴拿犯事各兵曁附從搶刦之土匪一律按照軍法從事此後如再敢滋生事端擾害商民除重懲該犯外並將該管長官一併懲處决不姑容以肅軍紀而彰國法懔之勿此令 
　　同日新總統袁命令云據京師總董事會呈稱市面被亂兵擾害人心惶恐籲懇飭下軍警速籌善後以保治安等語二十九日夜間亂兵暴動 
土菲繼之縱火搶刦地面擾亂初 
一日夜西城又被焚搶多處殊堪痛恨昨經通飭各軍隊長官及地方官吏嚴拿犯事各兵曁附從搶刧之土匪一律按照軍法從事並飭將此次商民損失詳細查明籌給撫恤再著各軍隊申明紀律嚴加防範並著民部督飭内外城巡警廳區分配守望巡警加意防護母稍疏忽以懲奸宄而靖人心此令（以上北京） 
　　四國銀行代表者（英）希爾拉（美）司脫勒德（德）廓爾代斯（法）嘉塞來等近與袁總統商允借欵四千萬兩内以七百萬兩撥歸南京政府 
　　南京外交部遷往鼓樓前獅子橋附近辦公 
　　昨日（十四日）下午一時孫總統率各部長各軍隊至小營開陣亡將士 
　　追悼會到者近萬人 
柏軍統派參謀次長繆慶善赴北京叅與中華郓隊統一聨合會 
　　浙軍步兵第一旅砲兵第一團已全 
數開回寗垣現駐蒙城之第二旅則擬調往鎭江（以上南京） 
 
 
 

Page 2

 
 
[公電]  
　　上海國民恊會電南京孫總統各部長參議院壛鑒京兵搆亂外患日迫全由爭持臨時地點至統一政府不能成立倘再遷延必致内亂環生外人藉口大局何堪設想請火速電袁暫緩南下就近組織統一政府以維人心而杜外患存亡之機間不容髪幸早定大計再道勝借欵請設法挽回顧全輿論民國幸甚國民恊會本部江 
　　旅滬楊士琦君電北京唐少川先生鑒據奉天兩等女子模範校長張女史桂面稱亡弟張 
榕六年前因吴樾火車炸彈疑案蒙袁總統不殺大恩正思圖報武漢事起東省瀕危榕爲保主權防外患起見始創保安會繼立急進會三省響應入會者十餘萬衆詎陰曆十二月初五 
夜被張竹霖暗殺株連六七百同志一城如此三省更不可計皆趙督縱張所爲暗無天日人神共恕嗣因日領詰責始暫止殺今京津兵變趙張殘忍性成死灰復燃全局更危請速將趙 
張二賊立正與刑保國救民方不負中外重望將來第一正任總統敝省必首先歡迎桂爲救國計不僅爲同胞復仇也請代呈袁總統等語 
張桂係張榕胞姊謹代逹乙轉呈並賜復以慰其望楊士琦江 
　　山西閻鍚山電孫大總統叅議院各國務大臣黎副總統各都督晉省代表各報館鈞鑒山才力緜薄勉執革鞭力無一成汗顔曷極幸賴 
全國上下戮力一心民國統一共和目的完全達到於願已足夫復何求况破壤局終建設方 
始自顧駑駘實非其才刻已電懇晋民公會及諮議局另選賢能來忻接替一俟繼任得人山卽解除兵柄長揖歸田與四百兆同胞共享自 
由幸福肅此先佈伏希垂諒晋軍都督閻鍚山叩 
　　南京敎育部内務部電湖北黎副總統曁各省都督各省督撫公鑒本部近接浙江民政司 
長電稱文廟丁祭應否舉行禮式祭服如何其餘前清各祀典應否照辦迭據各屬請頒典禮應歸統一敝省未便擅擬請電照遵等因據此查民國通禮現在尙未頒行在未頒以前文廟應暫時照舊致祭惟除去拜跪之禮行三鞠躬祭服則用便服 
其餘前清祀典所載凡涉於迷信者應行廢止惟各地所祀者不盡同請由 
本省議會議决存廢事關全國爲此通電貴省即祈轉飭所屬查照辦理内務部敎育部艷　　黎副統電袁大總統孫大總統各部總次長參議院參謀團各都督各報館鑒鄂省自倡義以來首當兵衝百政草創現在大局漸定正欲急圖整頓以維治安頃據軍界同人僉謂軍務部正長孫武不克稱職呈請另行更換前來 
查孫琥當起義以前奔走呼號尙著勞勣洎筦軍務彌費經營近以心力交瘁叢脞時虞不願以疲敝之軍久膺軍務迭請解職養疴雖元洪優予慰留未加允許而該部長謙挹之懐終必欲潔身引退以避賢路此次僉請更換旣昭各同志之公道亦遂該部長之初心元洪亦未便强挽現已遵照臨時政府電諭改部爲司委任曾君廣大爲軍務司長並派員請樊君執祥爲内務司長姚君晉囗爲敎育司長商賈不驚市𢋨無擾從此羣策羣力一意列新郅治之� 
基或肇於此至外間傳言軍民暴動孫武家屬 
被戕悉悉無其事知關厪注特此電聞元洪冬 
　　海州民政長電滬軍都督陳曁申報時報時 
事報民立報並各報館及各軍司令各軍政分 
府各民政長鑒案奉蘇州都督莊電准陸軍部 
招摇飭即拿辦等因遵墰華重彛已抵板浦聲 
勢威赫沿途廣散布告招集匪徒並照會二月二十八日到海任事鋒鈺以添立軍政分府事體重大都督文電均無頗以爲疑正在電禀請示間奉電前因隨時電請鹽防營陳統領派兵 
將華重彛及其黨金保恒等六十餘名拿獲並起出僞印二顆其一曰中華民國陸軍部之印其一曰中華民國海州軍政分府之印又黃總長銜戳一個及文稿委任狀等件當經通電報明提訊華重彛供稱常州無鍚人陰曆辛亥十月二十一伊與同獲之金保恒及逸犯孫慶臣即鍚恩武同穀卞虎臣沈又之會遇孫慶臣等保伊爲海州軍政分府在部遞禀被駁孫慶臣 
聲稱善刻假印令伊給洋三百元當付二百餘 
一百由金保恆寫條作保隨後孫慶臣交到陸軍部假印一顆軍政分府印一顆條戳一個並說委任狀護照都可做造孫慶臣又言部印是在街貼告示上挊下仿刻伊與金保恆沈又之 
三人公立合同到海州詐得錢文三股均分行 
到清江聞說贛榆匪亂又恐海州人不服多與金保恒沈又之孫慶臣武同穀卞虎臣商議向揚軍方協統更生借兵一營言協統以未奉命令爲詞伊卽留孫慶臣武同穀卞虎臣沈又之在清運動方協統趁速派兵伊等赶由鹽河來 
海訂於二十八號任事行到板浦詎料被大部覺察電飭陳統帶拿獲其孟海橋等六十餘名 
或係前來投效或係有人薦引皆未與謀實與同謀者祗伊及金保恒孫慶臣武同穀卞虎臣沈又之六人等語質之金保恒供亦相同查華重彛膽敢與逸犯孫慶臣等商謀私造部印冒稱軍政分府肆意招摇並沿途遍散布告招集匪徒似此玩法妄爲按之法律實無可貸金保恒知情同謀亦屬罪不容辭孟海橋等六十餘 
名訊明均係無知被誘委不知情電請陸軍部示奉電飭將華重彛金保恒二犯槍斃孟海橋等六十餘名分别輕重省釋取保逸犯孫慶臣 
等嚴拿務獲懲辦等因遵卽會同海州軍政長馬得陞監提華重彝金保恒騐明正身押赴市曹槍斃並電禀陸軍部蘇浦兩都督查考合行通電統帶江北民軍二標海州民政長何鋒鈺叩冬 
　池州各界電各報館鑒頃見報登有池州土民南京公電一則攻訐黎公虚誣已極查此電 
旣無姓名又非團體且以他人在寗拍電尤不可解當經轉詢鄉人均言無之其爲指使誣衊顯然可見查公九月二十一日蒞通光復擬即赴無吾池人感保護之大德再四攀留乃允留通設分府其時安慶完全如故也衣物何來蒞 
事以來蠲萬稅嚴紀律兵民相安迄今無恙稱 
功頌德實出商民感載之忱今乃已搜括搶刧污之抑何厚誣天下事不徵實事但造謡言人盡可誣豈獨黎公此等匿名揭貼本不足電特恐淆亂是非影響於吾池實大伸公論敬祈登入報端以表輿情而維大局紳吳駿孫學溩章學文張彬商方塗柯時傑尤鼎新韓策勳學鮑 
濂箍銘馭囗圖吳淵民團夏人傑陳鼎許炳章城自治汪大鴻丁爕理 
[譯電]  
　　五大國咨詢意政府與土耳其議和條件之舉刻又因事延期蓋因土政府封鎖達旦内崙故列强之調和未能達到目的 
　　德國礦工雖不與英國礦工同盟罷工而 
亦决意要求减少工作之鐘點 
　　荷蘭報界謂中國政府並未下哀的美敦書與巴達維亞（加拉巴島之首城） 
　　德國石曉大船廠之工人業已同盟罷工其各大城市之成衣匠亦相率 
罷工（以上柏林） 
要聞一 
[袁總統假定之各部長]  
　　孫大總統昨接北京袁大總統來電商議 
組織中央新政府决計添設内閣擔負全 
國责任擬以唐紹怡充任總理其陸軍 
部則以叚祺瑞反正有功民國擬畀之以總長 
次長則爲田文烈海軍部爲程璧光次長黃鍾瑛交通部爲梁士詒次長湯壽潜外務部陸徵祥次長胡維德内務部爲趙秉鈞次長烏珍財政部爲熊希齡次長陳陳錦濤 
司法部爲伍廷芳次長沈家本敎育部 
爲嚴修次長蔡元培實業部爲張謇次長楊 
士琦聞孫大總統以趙嚴胡烏楊諸人皆輿論所反對擬俟袁來寗再行更定云 
[國都問題之活動]  
　　京函云將來國都地點現在南北人士强半主張在北蓋北京爲全國之中心點國都建設於此可懾鎭全國卽如蒙藏等處亦無鞭長莫及之虞此次南京代表蔡元培等到京雖名爲歡迎袁大總統南下而其磋商各問題尤以國都地點最爲重要并聞國都如果議定北京則臨時政府亦當不致堅執在南蔡君等或 
暫不南旋卽留北京與袁全權籌商組織臨時政府辦法其地址即設在鈇獅子胡同陸軍部署内該署純係洋式頗爲宏廠尤極壯麗足敷臨時政府辦事之用刻該署正 
在油飾想卽爲此事之預備且以上所聞尙係未兵變時之事今兵隊旣有變亂之耗則爲維持北 
方治安起見袁總統將更不允南行而南京各代表亦决不堅持邀請南下矣 
　　又函云南京代表請袁南下履任一事袁之答覆外間傳聞異辭或曰袁必南來不過遲早之間其不願即刻來南者恐北方之不靖也故須斟酌情形而行又一消息則謂袁聞 
各代表之邀請卽以須俟再商等語答之 
又據某代表告人謂袁祗言余意亦想要去果爾則袁之來南與否尙難遽定須待後議也惟各代表多數主張請袁移駕南來 
許以切實保護並請其承允臨時政府定在南京云云又聞唐紹曾告袁謂南 
京政府决欲請渠來南履任雖逗留數小時亦足爲快等語然此亦係未兵變時之事今則情形又一變矣 
　　又津函云新歴二月二十五日旅津南方十省紳商六百餘人於浙江會館開會討議奠都問題多數不主張南遷旋卽分電 
各省發表意見翌日并公推代表二十四人會見南京代表蔡元培君求其贊同以順輿情 
[再紀神户華僑與日警齟齬事]  
　　神户華商因舉行提燈會與日警齟齬詳情已誌昨報茲悉華商於二十五日午前九時在中華會館開會籌議對付方法是日到會者有五百餘人先由劉次荆氏報告前 
夜之顛末旋由陳可仁鮑翼君楊海籌諸氏相繼演說提議陳請於日本帝國議會抵制 
日本商品以及破棄與日本商店之買契約等辦法潢場一致隨即表决此時乃有松方幸次郎瀧川辨三直木政之助中村清治等出爲日本縣廳及中國人兩方面作調停者當向副會長周子卿氏請求暫時展期决議 
又請求會議暫時休憩皆爲周君拒絕其後又由 
他方調停以松方氏爲神户商業會議所代表瀧川氏爲東亞協會代表由周副長招待登壇演先由松方氏言曰昨夜之事余大爲悲感諸君提燈行 
列一旦中止復有意再舉行乎余深願諸君之希望不空今當由神户商業會議所並東亞協會之兩團體全部擔任說畢之後遂由周子卿氏力勸 
華人姑依兩氏之調停認昨夜提燈行列之中止 
另再舉行以待適當之時期遂摇鈴閉會松方中村等退出瀧川氏一人仍留於閉會後接續議論其結局卽議定由調停者於三日内向警察部交涉午後散會由瀧川氏會見松方氏報告顛末并謂華人極望再舉行提燈行列當以此意向兵庫縣當局者交涉松方等遂同時至兵庫縣廳而會知事代理折原内務部長陳述情形又向兵庫縣警察部交涉初仍不許後由瀧川辨三氏等再三請願遂許之然仍附 
以條第一不得參入女子第二提燈 
之柄不得過三尺第三除在中華會館福建商業會議所等處可以奏音樂呼萬歲外在進行中一律禁止乃當舉行提燈行列時巡查藉口於有樂隊有婦女又復出而干涉於是華人非常憤激大起衝突聞松方瀧川等氏現 
仍極力調停冀得圓滿之解决云 
[華俄新借欵問題]  
　　孫總統咨參議院原文民國統一戰事已息 
目前以恢復秩序分别安置軍隊爲第一要義必需鉅欵方足敷布而各處瘡痍未復未能遽取諸 
民擬借用外債昨日得財政部電稱現擬借華俄道勝銀行之欵係五厘息九七扣一年期用中央名義擔保毋庸抵押由 
下次大宗借欵内扣還併須許以下次政府有大借欵如所索權利與他家相等華俄銀行有優先權共借一百五十萬磅經磅濤於二十一日簽字候孫袁總統及京行電許併叅議院通過卽行作實一星期内卽交三百萬兩請卽交院議併電覆等因爲此要求貴院 
即開臨時會提前决議此咨 
　　第二次咨參議院文昨據財政部總長陳錦濤電稱擬借華俄道勝銀行欵其條件各點已提出貴院經得同意茲將與銀行訂定借欵草合同呈請轉咨貴院開臨時會提 
前公决核准前來相應咨請貴院察照辦理并派秘書長胡漢民財政部委員黃體譧到院陳述一切 
　　旅滬川人致南京電孫大總統鑒頃聞財政 
部咨交叅議院議借勝銀行外債告萬以武昌四局四棧韋劉地皮四川鹽課稅釐全部作爲償欵竊此舉係川省財政非經 
本省議會議决萬難承認况戰端 
旣息似不必藉口軍需如係行政經費非南北統一政府成立不能倉卒定議懇飭財政部取消前案俯順輿情大局幸甚旅滬川人程德全趙煕等六十八人叩 
　　又致成都電都督議會公鑒近日南京政府提交參議院議借道勝銀行外債千萬以武昌四局四棧韋劉地皮及吾川鹽課稅厘全部八欵抵押償還此舉旣貽吾省改革鹽政之累而支配財政不經吾川議會承認尤與共和精神相 
反同人已電寗拒爭希速逕戟堅持取消旅滬川人程德全趙熙等六十八人叩 
[粤路加抵鉅欵之三問]  
　　廣東臨時省議會正副議長覆都督府函云 
敬覆者本省會准貴都督函請援照南京以粤路抵借外債成案將粤路加抵一千萬元由粤路公事借交粤軍政府以後由粤 
軍政府設法籌還等因當卽於本月二十二及二 
十三日連日開會集議各代議士僉謂政府因公籌欵本省會自當共濟艱難惟籌觺當知用欵之 
眞數與内容並還欵之所從出通盤計畫乃不至貽誤於將來今查財政部以收入支出結册報告於本省會者只至舊曆十一月十二日止元年正月初一日以後尙付闕如其預算册則屢次催交 
屢次覆函約明趕緊辦理迄今仍未造送用欵之眞數未知籌觺究從何着手此當商者一此項借欵來函指爲軍餉及行政費 
并編兵拆城開闢馬路建築商場之用除軍餉及行政費歸入經常預逄另計外所謂拆城闢路建 
市等究竟如何區畫如何建築工程幾何需資若干來函尚未叙及用欵之内容未詳卽籌欵之計畫難定此當商者二籌議借 
欵之時應並籌定償還之疑此理財通例也此項 
借欵借商人之公産以抵押來函謂由粤軍政府設法籌還究竟軍政府有營業生息之欵可以償還乎抑仍向民間籌還借欵乎籌還之法未定卽籌借之事未便遽行此當商者三有此三因故對於粤路抵借其願借與不願借雖屬粤路公司之權而此欵之應借與不應借事關人民負担本省會不能不從長計議細加討論准函前因除知會財政部外相應函覆貴都督請煩查照迅飭財政部將預算及新曆正月一日以後收入支出結册及全年預算册并現函所商問三端統祈查照辦理詳細答覆以便續議 
[黑撫亦借欵矣]  
　　聞新署黑龍江巡撫宋小濂困該省財政匱乏欲以漠河金礦抵押借欵以 
便彌補近與俄國當局者秘密交涉大致以漢河金礦之一部作爲借款之擔保宋撫於劃定中俄國境時渑嘗與俄國强硬涉俄國因而讓步今忽以金鑛擔保借款不免令人可疑 
[南都近事]  
　　三月初一上午十一時在演武廳舉行革命諸先烈追悼會自大總統以下皆至先由軍 
樂隊奏軍樂天保城砲台嗚砲總統以下皆行三鞠躬禮乃宣讀祭文旋由總統及黃總長以次演說激勵軍士畢再奏軍樂總統回府各軍亦依次整隊歸營 
　　實業部以各埠公司呈請保護註册立案等事紛至　來若無割一章程不足以資遵过因探定商業註册章程草案呈請大總統核定施行 
 
 
 

Page 3

 
 
　　孫大總統以滿廷已覆民國成功查通都大邑剪辮者固多而偏鄉辭壤留辮者尙復不少擬即令行内務部通諭各地方限二十日一律剪除凈盡又查各處有已去辮而剃其四周者亦屬不合令内務部一併諭禁以肅瞻 
　　上元士人涂澐以光復時被民軍無端查抄特控之總統府聞大總統已令南京府方知事查辦矣 
[舊京零拾]  
　　世續昨諭内務府司員迅將前清内廷陳設品物一一查點清晰限舊曆正月二十　　日前將清册造齊以便預迭臨時政府查核 
　　世續徐世昌兩人於前日移駐内廷所有内務各員一律拍照附於入内護照之上不知 
何意要如此愼重也 
　　皇室經費旣定四百萬圓清廷斷無再得亨用漕米之事近聞世續向袁大總統提議每所派 
員赴江南購買米石將來此款出於皇室經費抑出於國民之共給（請問皇室經費何用豈廢帝尙有徵納租稅之權耶）當從速規定云云聞袁大總統并未遽下斷案但言應俟將來 
國會公决云 
　　前清庫倫辦事大臣三多匿跡天津俄租界已有月餘每日偕其舊幕友數人身着西服遨遊花界又間日乘晚車晉京仍住良揆家内 
聞已變姓名爲韓某矣 
　　又有人接東京函云張鳴岐近在日本東京與盛宣懐各出資八十萬設立儲蓄銀行其分行則設於廣東聞總經理銀行事務者爲胡某亡國大夫一變而爲多財之賈亦美談也 
　　幣制改樣一節刻經南北提議暫仍舊式只將清帝字榚删去改爲中華民國元年字榚先行開鑄應用昨度支部首領已通告造幣廠及省分廠照辦 
　　北京臨時總統府中之股員强半在亡清時代奉承親貴之官員其最善伺人意而以結知親貴稱者則有一人焉猞𤜱狗是也當載洵管� 
海軍時以模仿西人欲得一𤝰𤜱狗焉某所偵知� 
不識以何方法得了一狗之裝飾曾用去洋百七十元遂以進呈載洵旋得法制院參議之職渠之朋輩聞而笑之 
羣以𤝰𤜱狗相稱而其眞名遂隠没不彰今又爲袁所約入法制股矣聞此人頭頭是道不 
惟能入袁幕且與民黨中亦嘗携手眞表表之人物也 
[要件山西實業協進會導言]  
　　晉省山富煤鐵天然一大製造塲也環山平原蕪 
蕪宜穀宜棉民俗淳樸重耕織而太汾一帶則爲票商出産地雖區於見聞制度未精未備顧重信用陟險遠足跡遍國中而國中亦罔不恃以票商爲儲蓄交通之機樞其柄握商權蓋亦非一朝夕夫以天産如是富厚人事如是儉勉顧不免於患貧患弱良由上焉者不爲提振下焉者無由作興以故農服先嚋之畎畝地有遺利工用高曾之規 
榘器苦窳敗商牽車牛遠服賈而不知羣策羣力以出與世界爭衡重以强隣壓迫窺我膏腴政府愚輭不思保衛往昔平孟潞澤等處礦産無端爲福公司所攫竭晋之力始獲以二百七十萬金贖回羅掘旣窮瘡痍未補又烏暇計及於振興耶今幸天祚中華民國成立其蘇庶幾有望矣然光復戰餘財産損失寗止千萬而百度維新經緯萬端又復一一待舉生産之力未加負擔之責益重卽及此急起直追經營實業共舒生計已屬見兎顧犬亡羊補牢矧敢稍事優游以自蹙其一線之生機乎某等不揣緜薄爲鄉人倡用特發起實業協 
進會合東西洋留學實業之知識集新舊界從事實業之經驗以鼓鑄我新山西之實業調查土法藉資改良研求善策急圖進行上以補助國家下以宣導人民區區愚慮諒爲三晋父老兄弟所樂相贊成者也抑某等尤有進者美以礦産稱雄德以農業擅勝英土三島乃能覇執商業牛耳飛騰世界晋雖中土一隅其天産人事不讓三國苟愓 
以生存競爭動基企業之念進以學問研究速其進步之思更復一致奮往鍥而不舍即此凌美駕 
歐蓋亦無所不可也敢貢蒭蕘伏冀埀聽凡我同人盍亦無來發起人狄樓海李素景耀月劉𢡟賞 
鄭永貞馬凌雲渠本翹李鏡蓉劉篤敬染濟趙奇英宋維城趙廷雅林鍾漢鄭寳善米如玉李建德劉逵九梁上棟（後附簡章明日續登） 
[譯林（蘇譯）風景如畫之瑞典（四續）]  
　　夏日山遊瑞典六月二十三日爲一年最永之日旣如前述瑞典諾威率於此日男女相伴登山野遊或舉家登山更張天幕又有兩三日暮宿露營者學生與 
學生同志皆爲野營之生活村男村婦命儔嘯侣 
賞此永日蓋瑞典半年之間困於積雪常感日光不足故全國之人日昐夏令之至思一散其陰　且不僅六月二十三日之前後始有游人苟在夏令公園興郊外皆有全家相伴而遊覽者如沙而子巴典之海水浴巴卡之林脫諾青克花而姆之遊山地皆非常之盛 
[清談（東吳）]  
　　歐美人凡至一地不及十年必能組織完善 
使入其地者彷佛見該僑民祖國之模型焉此舞他其自治之力强也 
　　大抵專制國之人民多缺自治之能力一切權利盡集中於官交通敎育諸政人人聽其 
荒棄而不問以爲此官事非我事也官者五日京兆則亦聽基荒棄而已入其境榛莽而 
不治過其市喧雜而如潮人有囂暴之氣家無絃誦之聲以此等形象之人民加以新共和國民之頭銜不幾有畫虎之誚歟 
是故大局旣定其第一緊要之事莫如提倡处治使人人有自治之能力而後人人有爲 
共和國民之資格 
小說 
[俄王之偵探（十八無名）]  
　　霍林忒道我現在惡克斯福街密來諾酒館内做事尙好我住在萊勃街現將歸去余問你曾娶妻麽霍林忒道我已娶了妻我妻便是我還未到主人家裡的前先在主人家住的那個使女阿彌陀霍林忒言時面上若甚憂鬰旣而又道我妻甚病醫生說須回家但是回家又没有錢霍林忒於是又述自余家去後事縷縷甚悉時余與霍面凱旋門崦行過藏書樓下余聞霍苦况即以錢與霍霍笑而不 
受向余索忒斯根之捲烟余與以兩枝霍林忒甚喜稱謝不已余又問以其妻阿彌陀事霍似氣塞幾不能言泣聲說道據醫生說恐不能過此冬天余聞言亦甚歎息阿彌陀前曾事余三年人甚勤儉余極信用余又與霍談論意人之在倫敦者均能勤儉任事不似歐洲北方人之無益於倫敦且行且談甚覺快樂霍林忒又道其妻平時亦常念及舊主人今日在此何妨同至余家一行余本無事遂亦許諾兩人遂呌街車過還斯脫密斯脫橋至堯克路後之小街其街甚污穢又甚黑暗爲日光所不及意人之居此如居囚中因意人好晒日光意人之在此多病而多死者大抵不僅爲污穢多因不見日光而濕冷遂至鬱鬱以病死耳旣而車至其家叩門有一身矮而兇相之人開門入門後卽爲樓梯樓梯已舊霍林忒　余住於最高層樓上又向開門人道謝 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[武昌兩大風潮]  
　　一内務部之風潮二月二十五日武日内務部科員與部長楊時傑大起衝突茲將詳情調查如下　　起釁之原因副總統餖前飭各部選舉二人前往臨時　會爲審查員該部長楊時傑竟委戚運　董玉墀二人充當該部各科員以楊並　預先會商群起反對主動者爲聶守經曾　等五人　　交閧之情形當時各部員均手槍實彈直撲部長室欲以武力相向楊君因公外出幸免於厄獨戚君趨避不及大受辱詈銓叙科長聶某揚聲狂駡且批戚數頰聲勢汹汹不可遏抑都督府聞耗卽派近衛軍四十名飛馳而至會同該部衛隊竭力彈壓並搜拿聶君酬以馬鞭開脫衣服將置死地由職員勸阻始寢　　談判之結果當擾攘時楊部長時傑卽逃往招待所住宿一宵次晨約軍官王某梁某同行回部爲正當防衛計適各科員全體開會議質問部長條件勢頗洶湧部長之隨員某因抱不平兩相爭執以致交訌當由電話報告都督府都督派稽查顧問參議 
多人會同各部長前往開正式談判並撥衛隊一棚駐紮該部大堂武昌巡警消防署巡警四十名由副長伍倫率領駐紮頭門雖本部辦事在外住宿職員亦不准入各科員提出反對之理由一需索供應二任用私人三因人設科四專制部長出首駁辯兩方爭論不决據理財部長李春萱政見謂兩方面均有不是須禀明副總統將該部全體職員一律取銷再行組織一面查明首從分别懲辦以維大局而昭公允 
　　一軍務部之風潮二月二十七日武昌軍界突起内亂槍聲連續不 
絕都督府當飭各城門一律緊閉不准出八一一十八號下午衝突又烈傳聞係畢血會敎導團及將校補充團老軍人（該兩團曾組織改良政治羣英會）藉口軍務部長孫武等植黨營私倡行第二次革命羣向孫家抄搗各部長私第亦被軍隊抄毁當輵有自城内逃出者云此事實由三十一標老軍隊首倡軍務部抄搶一空孫武潛逃幸免楊時傑已被各軍捉獲幸由都督府將 
首先起事四人正法風潮始稍平靜 
　　軍格部之布告軍務部正長孫武副長蔣翌武謹布告我鄂中軍學各界同胞竊滿清以羯胡孽種乘前明流𡨥之隙盜據中� 
原凡我族祖宗父老蒙其焚殺淫虐年籠掊克以及一切壓制之毒者幾三百年雖代有英雄愛國愛民常欲復仇而雪恥然屢起屢蹶未能得手以稱心茲者天意亡清人心思漢假手於我鄂中同志首舉義旗爲日無多大勳用集共和之目的固已逹矣而政體之建設豈易言哉乃近月以來流言　起爭權利挾意氣懷疑詐樹黨援第二次革命之風潮幾于昌言不諱試問此等無意識之舉動爲公乎爲私乎其推倒異族乎仰自殘同類乎曾亦思民 
國之基礎新立存亡之機禍福之兆正在此時也夫我輩之所以革命原爲四萬萬之同胞脫覊勒謀幸福爲七知萬方里結團體策安全今若等以無價値之莠言欲壞已成之大局者恐自相殘害禍猶小啓外人之干涉釀瓜分之慘劇禍乃不可言矣武等能 
鮮徳薄謬堂兵符本不願戀棧攬權致干衆忌竊奉部督之訓命蒙商志之推許不准偷閑寄茲重任凡百建設諒多不恊人心然鄙意期于遂漸改良可以質諸天地茲念同胞起義流血疆場當此南北一家之時我將士諸多閑散問心愧極實不自安爰設畢 
血會以安慰就義忠魂招納起義与士撫恤安置各遂其情雖此舉不敢自謂完全然實用心　無微不至若再不明大義不諒苦衷徒知寛以待已嚴以責人播弄是非顛倒黑白則是故意竊我輩以禍天下我輩何足惜其如天下何古之君子其責已也熏以周其責人軖以約諸同胞同此天良當亦同此思想務望同心臀力以竟此共和之功以造就人民之福將見中華民國之名譽占最優等於全球不然印度波斯埃及朝鮮之往事即在目前可不懼歟我同胞宜愼思之（按此布告尙在未閙事以前） 
[汴軍不名譽之舉動]  
　　汴省陸軍自應龍翔任協统時頻欲起義爲張鍚元所牽制應以事不諧而去應云後張繼其任各標軍士悉欲反對之不服其命令遂有舊臘二十六日之變是日爲該協封操期舊例各營兵丁於是日齊集演武廳受統領訓誡乃兵丁素蓄不平久已欲發而張復觸以惡言兵遂大譁罵詈備至幸有各幹部再三勸說衆怒始息張猶不悛咆哮如故兵乃悉上剌刀聲言必殺此不公不明卑鄙無恥之老賊張懼而竄衆卽持械相逐追至協署門前復經各幹部苦苦哀求其事乃寢近又以粮餉將竭欲以搶掠之手段而達發財之目的遂不顧各譽竟至於自由行動各戲園及 
各舗店等懼其滋閙於舊曆元月初一初三等日在财關演武廳送戲三日當舗贈銀千二百兩各 
舗户及現任官衙各局所共集洋三千元作爲酬勞俾免滋事惟陸軍能因是而守紀律否尙不敢知也 
[河南官紳之怪象]  
　　汴撫齊耀琳自到任後並無善政去年十月 
初三日捕殺黨人十一名黨人銜之剌骨共和發表齊不自安屢向袁總統求去袁命祖同（王河南前清江西知府）至汴慰令勿去並卽以王祖同署理藩司不意不到任後依然紅項花翖手版脚靴一循舊例於是汴人大失所望尤可 
怪異者舊曆正月初一日滿街懸掛五色國旗頗有新國氣象各衙門除無署外無懸掛者一般官 
塲依然頂翖車馬到處拜年若不知已成爲共和 
也者舊曆除夕及正月一二日所出告示後面已改用中華民國字樣蓋已奉袁總統飭知之故然前面官銜僞用欽加賞載等等名目非驢非馬閱 
之令人發噱 
　　祥符縣議事會會長王德懋前清之吏部主事也素以頑固著名此次反對共和最力前該省諮議局與直聨合主張贊成共和其同鄉京官之 
頑錮者呈内閣解散諮議局王德懋承風希旨在省聨合商作霖同時起而反對該局至舊曆除夕該縣議事會懸掛五色國旗王德𢡟令將前清龍� 
旗善爲保彼將願滿清之死灰復然耶 
　　河南自十月初三事失敗後一般有志之士四處星散有往上海燕臺者有往西安投入陜軍者有往南陽一帶聨絡以謀再舉者留存省垣寥寥無幾至共和發表後有識者深慮人材零散將來難於團結欲先聨合同志以爲政社基礎遂於舊曆二十九日約集十餘人借法政學堂講堂開茶話會研究宗旨及組織方法是日午後二時開會議定以擁護共和求全國政治統一爲宗旨並舉定數人起草章程續於初四日再行開會集議乃外間紛紛傳說不求其所以然至初四日開會時蜂擁而來近三百人該講堂幾爲之滿所來之人形形色色無一不備有候補者有本地素反對共和者有莫名其妙者聴其私議皆謂以後用人行政之權皆操之本地士紳之主張共和者此時彼 
旣開會不得不厠身其中以爲衣飯碗計發起者見人數太雜萬難成立由某君登臺演說敷衍數小時不得要領而散 
[川江行輪之文牘]  
　　具呈利川輪船公司發起人王仙舟廖鹿苹施鶴笙李伯貞申仲達李樾喬劉本植鄧鳳階等爲振興航業以便交通而挽利權事竊查通商條約内載凡内地湖港可　能行小輪者准其行駛地方官一體保護又法規大全内交通部載凡内地河道能行小輪者地方官善爲勸導紳商集資開辦以資抵制灘險難行之處地方官設法疏濬一律保護各等語川江河道業許外人行輪載在約章勢難抑遏現在日清東方各公司已在渝城懸川江行輪之牌如不先行抵制利權必至外溢雖有蜀通一隻僅能行至游且冬令水涸卽須停駛交通尙多未便因約同人共集資本三十萬元在滬定造十三丈長二丈二尺寛吃水四尺淺水快輪四艘緣川江著名險灘有三須分段行駛更臻妥善以一艘由宜昌行抵新洩灘下再以一艘由新洩灘上行抵 
興隆灘下再以一艘由興隆灘上行抵重慶府無論水漲水涸四時皆可通行定各宜源夔源萬源慶源一俟造就即便次第開行現已造成逢源小輪一隻計長八丈寛一丈五尺吃水四尺八寸每句鐘泝行二十八里可載八十人行駛渝瀘又成阜源小輪一隻長六丈六尺寛一丈三尺吃水四尺五寸每句鐘泝行三十里可載六十人行駛瀘敘又成福源小輪一隻長五丈四尺寛一丈二尺吃水二尺八寸每句鐘泝 
行三十六里並告造七丈拖輪一隻以便拖行敘嘉以上各處共載一百二十人又成濟源小輪一隻長三丈四尺寛八尺吃水一尺八寸只載二十人便拖官船民船由江口行駛成都 
及各小江接續　行周流不息遞送公文郵件運兵運餉尤爲迅速交通之便莫逾於此俟風氣大開卽爲陸續擴充今宇宙更新應請交通部台前俯念時艱川省航業尤爲緊要發給憑照以便刻日開行並懇照會川東川南軍政府曁湖北漢宜兩關新政府騐照放行所過沿途札飭地方官妥 
爲保護挽利權崦便行旅全蜀紳商土庶載德實無涯量所有規則及行船價目表册俟開輪後再行妥訂呈請立案謹此上呈 
[蘇都督府軍政司指令兩則]  
　　關於私查槍械之指令溧縣士紳王雲溪等以戴鳳翔等多人至溧藉查槍械爲名任意勒罰騒擾不堪呈請蘇軍政司嚴行禁止當奉指令云據禀稱戴鳳翔等奉令密查槍械竟圖勒罰等語究奉何處命令來禀未據聲明如果伊等確無憑據卽禀商該縣民政長辦理可也此令 
　　關於陸軍監獄之指令法政監獄科畢業生翁智等具呈蘇都督府政司請開辦陸軍 
監獄等情奉指令云陸軍監獄已由軍政司勘定地點行將開辦所請應毋庸議此令 
[忙漕不得留支餉項]  
　　無鍚臨時縣議事會具呈都督府擬請將留縣駐防兵費支配正稅等情奉莊代都督指令云查各縣后隊如僅爲保衛地方治安起見應一律改編巡警所有巡警經費於留支二成正稅項下撙節支配如果關係省防則餉項自可由省撥給但須先行造具預算清册呈候核定按月請領其征收之忙漕稅項傜應遵照議案解省成數實行批解不得逕行留支以期統一至軍人應守軍紀自是不易之理仰候分别訓令無鍚司令長民政長遵照辦理此令 
[木凟光蛋之猖獗]  
　　蘇鄉木凟鎭市𢋨繁盛商賈輻輳爲吳縣首鎭自光復以後即有光蛋大開賭均呼盧喝雉日夜不 
已一般鄉愚受其害者不知凡幾雖有防營團練駐紮無如衆寡不敵亦無可如何近光蛋竟發一無名信至顧紳緝廷家向借洋一千元限日交付否則必請財神（即擄人勒贖）勒令往贖云云顧接信後已先行走避並擬將全家遷至省垣以免被害又聞光福鎭亦有富户四家被光 
蛋聲稱欲將其擄勒贖同時往省城暫避 
[浙民政司整頓警務]  
　　浙江民政司通飭各屬文云接奉部督令開轉據南京政府内務部電示略稱清帝宣布遜位合南北爲一大共和國國體旣定戰事可息新國家建設伊始凡百庶政自以内務爲急而内務中警務一項爲目前維持治安讦尤爲急中之急請各省都督凡關於司法行政各項警察切實整頓力圖進步並乞隨時報告以副本部維持治安之 
至意等因到本軍府准此合亟令行民政司通飭各屬一體查照並迅卽移行警察署分飭所轄切實整頓力圖進步毋任玩忽切切等因到司業經 
褚司長於本日正式轉十一府所屬各知事查照轉知各警署遵行部電切實進行以維安寗秩序至舊有各鎭埠警察因經費無著暫時解散者應卽籌畫規復辦法呈候察核并將整頓情形隨時呈報以資稽考（下略） 
[坑垣禁烟之手續]  
　　杭縣禁烟局以鴉片禁絕法案各膏店至禁絕之 
日止如有售剩烟膏即當照章銷燬是以近日特派員分往城廂膏店調查存貨再行請示辦理不料前日各土商紛紛到局詰問謂昭限停業以後售餘土膏照章銷燬等說是否訂有專章要求宣布當經該局據情牒請民事長詳細解釋出示曉諭詎汪知事亦以未奉明文未便妄斷卽日轉呈 
民政司核復現奉批謂查前諮議局籌備禁絕鴉片法案第三條各屬土膏店限於本年十二月末日一律停閉四條第二項售餘之土膏應繳禁烟分所銷毁現在實行禁絕鴉片公布案第六條祗規定膏店應卽閉歇不及土店是以本司前批分别辦理而膏店售餘之膏自當仍據前法案辦理 
[海鹽商界實行月秒結賬]  
海鹽商界向雖分三節結賬而能掃數清償者全賴年終爲結束故商號往往因周轉不靈虧倒獨較他處爲多職日故也現該邑綢業朱荷亭萬海濤諸君前得滬上民生國計會通告月杪結賬之 
理由非常贊成遂要求商會傳知各號於二月二十七日開會集議是日到者百數十人首由總理宣佈宗旨後由朱君演說謂三節收賬諸多不利在商號非屆節期平日絕少現欵以致轉運不靈在主顧積少成多每有無以應付者况吾邑實止一節收賬其受害尤較各處爲深欲除其弊非每月結賬不可衆舉手贊在旋又由萬君演說謂値 
此共和時代商界之應改良暑不止賬務一端萬不可因循前清舊例使商業無振興之望云云現此案已由商會通告全邑實行照議辦理矣 
[平湖新埭鎭之黑暗]  
　　平湖新埭鎭自光復後一般無賴爭相運動因之總董團防長等職皆爲若輩盤踞如張元熊戴允升高七等闔家吸煙居然爲禁烟董及調查員著名聚賭抽頭之俞硯華（即俞七）張仲倫（卽張三）等居然爲禁賭之探查員至夜分荷鎗四出借查賭之名行敲詐之實預藏牌骰作爲憑證見柔弱可欺者卽誣爲聚賭富有者勒罰巨欵貧苦者施以非弄兩月以來敲詐甚巨舊曆十二月二 
十四日夜該局中人荷槍至南巷坊地方遇胡海和毛小弟二人强指爲聚賭扭入民團局每人勒罰洋二百元該鄉人力不能出卽施以毒刑跪鐵練踏槓子哀呼之聲慘達户外噫此等極刑在滿清時代官吏用以審訊盗賊尙爲主持人道者所不容况民國光復人權發達而反演此慘劇異哉後見傷勢已重即將兩人送縣禀稱聚賭拒捕思欲置之死地幸本縣民政長不爲所朦即予保釋如此暗無天日已非一次積至本月十三日羣情益憤聚集數百人將民團局警察局禁烟局及　允升之房屋搗毁一空現在新埭一區秩序已亂若不善爲處置勢將激成大變不知浙省長官何 
以善其後也 
[皖省文官等級之新規則]  
　　皖省官制前經擬訂草案茲由省議會提議暫就本省文官假定爲三等九級以便規定俸額支撥經费俾於立法行政預算各方面多多裨益所分等级大槪如下 
　　第一等一級都督二級各司司長法院　長法院檢察長都督府高等顧問三級各局　　各司次長都督府屬秘書長都督府普通　　　督府參事 
　　第二等一級各司科長各局次　　　　　事都督府屬秘書副長巡警廳長二級各司　　科員各局主事一等知事巡警總廳科長　　　秘書員三級各司二等科員各局主事三等知事巡警一等科員 
　　第三等一級各司三等科員都督府屬餘事縣警務長縣視學員縣勸業員及其他同等之職員二級各司錄事知事科長巡警區長三級各司椽史知事科員巡警區員 
[漢口創辦電車之議復活]  
　　日本留學生顔寅亮君去年曾請在漢口創辦電車經夏口自治會議以漢口馬路狹零恐傷行人故未准辦茲顔君復以漢口自經兵燹改良市政非開辦電車無以利交通而惠行旅爰集有銀元二十萬復在夏日縣呈請創辦電車徐蘭如知事以電車爲交通之利器自屬可行惟漢口市政問題尙未解決一切手續不便預定仰即具禀交通部與建築籌辦處商酌辦理云 
[袁大化殺人之慘酷]  
　　新疆函云袁大化自伊犂起義以來恐迪化　民運動獨立遂起先發制人之計於客臘將該省新界人物並剪髪少年全行拘去以爲僅行斬决不足以樹聲威而壓囂風遂奇想天開將所捕民黨全數押赴市曹用鍘刀鍘斷約有二三百人之譜内有湖北劉君先嶲係袁撫約至新省任爲陸軍參謀官此番亦被傷害令人慘不忍覩云按袁氏腰斬迪化軍士至二百人之多已見伊犂公電與此函互有出爰錄述之 
[滇省煤鍚兩礦之暗潮]  
　　阿迷州烏格煤礦前由官紳合辦爲日已久因其接近鐵路運輸便利逐漸發達而又接近箇舊鍚礦不免有嫉忌之念性於其間平時齟齬已積不相能近煤礦諸人直禀軍政部謂有掯勒壓制等弊兩相對峙鍚礦勢力頗强終有被其解散之一日不如及早請軍府解散之爲愈部中得禀頗爲駭嘆爰飭實業司查明歷年辦理卷宗及確實情形禀覆核辦 
 
 
 

Page 7

 
 
本埠新聞 
[恢復漢口市面之辦法]  
　　上海商務總會於三月二號通告各業董事云頃准駐滬通商交涉使署函開准鄂省外交司徑電開奉都督諭漢口市面燒燬各銀號錢莊至今不能回漢接續貿易實因該埠欠欵計千萬兩加漢恐難應付茲照歐美法規特别通融維持限六星期内來漢商量償還之法不得卽索現銀以出示日起逾二星期不到漢清理即視同倒閉應受取締將來信追還欠欵不准再在漢營業商之漢口各外國銀行均表贊成除諭飭漢口商會傳知商董遵照外即請尊處傳知商董轉諭各商依限來漢至商務總會報到接洽毋任觀望自誤等語合 
亟奉聞務祈查照辦理等因相應轉達貴董查照分别知照爲荷 
[不准再稱大人老爺]  
　　南京内務部奉孫大總統命令將大人老爺等非分名稱一律革除嗣後各官廳人員相稱咸以官 
職民間普通稱呼則曰先生曰君不得再沿前清官廳惡習等情業經通電各都督轉飭所屬照令更改原電已錄前報公電欄茲悉上海民政總長李平書君已奉滬軍都督抄電轉行昨特出示曉諭即著各縣一體遵照並卽呈請江蘇都督飭屬遵行以除舊習 
[製造局總理易人]  
　　上海民政總長兼製造局總理李平書君呈請辭職經紀前報茲聞南京陸軍部黃總長業已允准李君將製造局總理先行退去另易前在日本造兵部留學之陳洛書君（名榥）接辦至民政總長一席已由上海學董姚文枬等及江蘇莊代都督上海陳都督向孫大總統電禀挽留諒可邀准 
[布告華洋裁判所章程]  
　　辦理上海華洋司法事務許繼祥君昨日布告云照得裁判之得失爲我國人民生命財産所關亦卽爲將來改正條約之依據現在江蘇議會議决商法草案破産律例刑律第一次草案民刑事訴 
訟律草案各種均應通用查以上各律係研究各國之成規採取最新之學理復斟酌中國風土人情而後編繤成書實於我國人民私權秩序維持周密夫旣有刑民律以樹其基更有訴訟律以達 
其用則專斷之弊無而權利之保障自固上海爲通商巨埠雖有租界爲西人居留之地而條約所載通商口岸西人居住營業置産等事並無只在租界以内之限制而租界會審公堂按照洋涇浜設官章程其法權限制又只在租界以内以致轇　牴觸之事時有所見審判衙門之宜規定管轄 
法院編制法言之綦詳本司法重以法律之設在執法之得其官尤在權限之分準乎制法所以本 
司法視事以來對於租界内外之劃分管轄事權兢兢注意務使人民得法律之保障國家踐條約 
之實行刻於南市及閘北兩市政廳内設立法庭專司界外華洋裁判訂有分治章程自應明白宣　共和政體便民由之必使由知之　亡清歷失主權自可逐漸收復合行布白爲此仰上海商民人等一體知悉特此布告 
　　右開分治章程三則 
　　一預審凡會公堂移提人犯預審時必須子左列甲乙二條解決明確言准照解 
　　（甲）移提之人是否在該公堂法權範圍之内所控事寔按律將否有罪 
　　（乙）所控罪狀有無形跡爲據 
　　二租界外華洋刑事凡原告洋人控告華人刑事發生在租 
界外得由華洋裁判所審理其黃浦江海關洋巡所轄水而發生之一切刑事及前項所指界外範圍之江河湖海以及各項舟車經過地方所發生之刑事凡係洋人原告亦由華洋裁判所審理 
　　三租界外以原就被之民事凡原告洋人控告華人民事其訴訟時被告　係住在租界以外應由華洋裁判所審理惟 
如案内被告不只一人多數係住租界除原告洋人願就華洋裁判所起訴外仍應歸會審公堂訊理惟若案關租界外 
地産涉訟及因地産發生之各項利益關係問題或事關營業破産租界以外者仍以屬地主義具有特權審理不得以 
被告住居界内外之數多寡爲執行法權之區别 
[檢送串呑公欵之證據]  
　　前清閘北巡警總局材料科員馬範九因與前局長姚繼枝串擬賬據呑欵避匿經滬軍政府咨請通商交涉使轉咨公共公廨將馬逮案由滬軍政 
府代表穆安素律師與棲流所董事陸文麓到堂證明馬與姚局長串呑情形奉判押追並由市政 
廳將此案發生理由與租界毫無關繫各節函致公廨關讞員轉商陪審西官美副領事海君飭將馬解送都督府發交執法科訊辦在案惟西官以 
馬久居租界且建造新閘橋經費係在租界洋務局領取應歸會審公堂訊理堅持不允並請將馬 
侵呑公欵各據送廨察核以故昨由市政廳將馬串呑公欵各據及前清道署案卷檢出送廨現關 
讞員已與美副領事海君磋商核奪矣 
[閔行鎭閘事之結果]  
　　閔行鎭防兵因鄉民賭博閙事鎗斃多人後曾經上海縣民政長下鄉查勘撫卹屍屬並令該鎭警局將爲首鳴鑼縱燒警局學堂之莊壬生曹雲山翁秋三等九名又戴阿四一名先後查獲解滬由民政長吴君與閔行水陸軍統領李君上海警務長穆君會同研訊分别禁押並電禀蘇都督在案茲經查明此案實係莊壬生曹雲山翁秋三三人爲首衆供確鑿故於昨日天未黎明時由穆警務長會同李軍統率帶警兵三十餘人至上海縣民政署升座花廳命將該三犯在監提出喝令捆綁押至大南門外校塲開鎗擊斃以昭炯戒一而即由民政長發出告示數道飭吏持赴該鎭張貼通衢並諭各鄉民嗣後務各安居樂業勿再驚擾自取戾 
[更換龍華司令]  
　　滬軍都督陳君以龍華鎭司令祁性初被人控告應先撤差聽候澈究惟龍華向有子藥工廠關係甚重亟應嚴加防範爰於前日札飭滬軍第一師 
吳師長即以現駐龍華第一罡步兵第二營營長杜漱章將該司令原有軍隊即日接收管理仍將 
該處子藥工廠及地方防務切實保護現吳師長以祁司令原有軍隊若干未據報告業已源員調 
查矣 
[步兵住宿舍將次告竣]  
　　滬西徽寗會館南首原有奇兵營基址計地十餘畝茲由滬軍第一師吳師長禀奉滬軍政府批准將奇兵營原築泥城拆去塡平壕溝建造平房二百餘間撥歸第一師步兵第一團所部三營各官佐兵士住宿業已興工將次告竣 
工程輜勲營預備出發 
　　滬軍第一混成旅陳君漢欽所統之第一第二團步隊砲隊等營於舊曆去年臘底陸續開往清江已誌前報茲悉該軍隊初抵清江時該處商民因屢遭土匪滋擾不無疑懼迨屯駐日久見旅長陳君及團長徐世溥君孫光耀君治軍整肅紀律嚴明保衛商民不遺餘力是以軍民兩界感情甚洽日之已由該地紳商聨名電禀南京孫大總統曁黃陸軍總長請留該軍駐紮清江以資防護帮陳旅長昨特有電來滬諭令留滬之工程輜重等營預備一切俟接到陸軍總長命令卽行拔隊赴清 
[查究越界拘人]  
　　滬南市政廳長批商人金希聲等禀云禀悉没收財産契據在其掌握勢必至隠戤寄頓勾串外人以圖抵制泰亨里盛氏之房屋旣經軍政府諜報科查照蘇省充公辦法聽候没收則所有房租自應呈繳歸公以充軍餉據禀有無賴多人手持公廨傳單越界拘人等情如果屬實殊屬違章亟應 
澈究旣據並禀仍候民政署審判廳核辦可也 
[留美同學會成立之先聲]  
　　日前有美國留學生劉景山徐善祥施捷三金猷澍楊蔭杭胡文甫鄭之蕃朱葆芬程克競胡壯猷温應星王弼楊心一等發起組織一留美同學會專以聨絡交誼爲宗旨茲定於初十日午後二時半假跑馬廳對面派克路寰球中國學生會會所 
開成立大會 
[租界邊境之防務]  
　　英美總巡卜羅斯君以虹口楊樹浦等處近來時出盜案推原其故實因該處地段遼闊雖几匯山滙四哈爾濱等五捕房尙覺鞭長莫及爰擬在北 
四川路老炮台華洋交界處另建捕房一所派捕駐防並飭總巡捕房三百五十號三道頭華捕率同華印各捕前赴楊樹浦迤東僻靜處日夜梭巡以保治安業已議决實行 
[改派法副領事]  
　　法領事署繙譯官兼公堂會審副領事顧寳君升調江寗領事已紀前報蕬悉法政府業已派定前 
任公堂會審官李畢利君補授斯缺李君已由該 
國起程先往越南然後乘輪來滬 
[高橋仍駐防兵]  
　　浦東紳士朱福田謝友三等以高橋地方係上寳川三邑交界之處港　紛歧匪徒易於出没因此前清滬道特派巡防保甲委嗣設局駐防現旣光 
復自應仍請撥兵在彼防堵爰於前日禀請滬軍第一師派兵往駐茲由吳師長之司令部參謀處函致衛隊營章營長略謂前因貴營奉到陸軍部電飭開赴前敵即將前駐浦東高陸兩行鎭等處之兵飭令調回以便出發當派第二團營兵一隧馳往塡駐現在貴營暫不出發仍應飭令將原隊開往駐防以資熟手其第二團派駐之兵亦應飭令調回除函請第二團團長轉飭調回外請煩查照轉飭預備前往塡駐務祈彼此接洽以免空虚何日出發何日抵防即請具報等語現章豹文管帶已於昨日杨行衛隊第三隊隊長周魯峯督領本隊兵士由南碼頭乘坐小輪馳往浦東高橋等處分派駐紮矣 
[改派兵輪管駕]  
　　鈞和兵輪自歸滬軍都督差遺後即派王樹國爲管駕劉志堯爲二伕詎王樹國到差未久即被控告撤差茲由陳都督查有董仲發精明强幹熟悉 
海軍堪以接充管駕業於前日下札委任矣 
[犧牲隊長違法]  
　　福字怀死隊劉司令長所部之犧牲隊長胡元魁邇因抗違命令私行賭博故於前日由劉司長解送上海檢察廳請爲訊究 
[議決暫留滬軍都督]  
　　昨日午後共和建設會等借江蘇敎育會研究滬軍都督去留與上海安危問題三時半摇鈐開會由主席王河屏君報告開會宗旨並請到會各團體研究滬都督之去留請卽行公同解决以解目前危急計到會者二十餘團體皆以爲現今臨時政府地點未定危象百出武昌北京疊告兵變上海爲通商巨埠關係非輕滬軍政府萬不能卽行取銷且陳都督亦斷不能故違公諭卽行放棄使上海一部分致蹈未來之危險並經葉惠鈞君等再四研究感謂滬軍都督以暫留爲是後遂投票公決計主暫留者二十三票主去者無票復公推王河屏君主稿有票之各團體聨合公函挽留不達目的不止散會時已六鐘矣 
[共和女校開學盛况]  
　　閘北川虹路私立共和女校由周聘賡張渭生諸同志辛苦經營集欵組織昨日下午二時行始業式學生到校者五十餘人來賓到者三十餘人首由張渭生君報告該校成立緣由及將來維持辦法次由顧鐵僧君演說民國將來敎育須力持民生主義繼由高翰卿君演說行事首貴堅忍尤宜和衷繼由龔伯英君演說女子天職雅俗並陳語語切實確有至情至理末由張廷桂君演說共和名義張渭生君復報告本校經濟清形並謂該校與愛國隣近宜視同良友以資進行說畢摇鈴散會已五時許隨開敎員會議聞各敎員均盡義務熱心敎育不期來集尤堪嘉尙云 
瑣聞 
[城内]  
　　審判廳判詞○（判决）同級檢察廳起訴李阿根戵傷伊嫂李孫氏越日身死一案被告人李阿根年二十三歲江西人無業右案業經言詞辯讑終結經本廳判决如左（主文）李阿根處無期徒开兇刀血衣案結銷燬（証明事寔及援據法律理由）緣李阿根籍隷江西寄寓上海與伊兄李吉林向不同居事因伊兄李吉林素開茶館爲業阿根當往帮工辛亥年九月十一日李阿根在茶舗内因爐火失滅細故被伊嫂李孫氏斥駡阿根氣忿將店内茶碗打碎三個李孫氏以阿根打碎茶碗將阿根呢袍一 
件留下要其賠碗方肯將衣服交還十二日上午阿根在李孫氏 
房内削梨因又向李孫氏索討衣服至相口角李孫氏迭用木柴圓桶打阿根阿根將手内削梨小刀向李孫氏一戳戳得李孫氏腹肚一傷長一寸半剌入肚腸豚李孫氏懐孕之子宫胎盤並擦及胸前李孫氏當時大聲呌喊李吉林聞聲跑進將小刀拔出卽 
時抬赴婦孺醫院診治一面將阿根扭送南市裁判分所將該兇犯及案卷一併呈送到署復經裁判員提訊無異元年元月上海 
地方審檢兩廳開庭由前司法署移交地方檢察廳豫審確定起訴前來本廳公開合議審理據原告李吉林供如狀訴質之被告亦經供認戳傷伊嫂不諱惟詳核該被告前後供詞閃爍未便遽爲信讞由本廳添傳證人小四仔証明前情具結備案並片請同 
級檢察廳派員詳寔調查復又派員前往婦孺醫院查明李孫氏西傷致死名情形去後旋准同級檢察廳覆據調查司法警察巡官報告李阿根確係因索討衣服與伊嫂口角致將手内削梨小刀順手赂供　李孫氏一戳因肚腹受傷越日身死又准婦孺醫院函覆李孫氏傷　如前並稱李孫氏確係因腸傷身死與生産無涉各等由以上事寔　同級檢察廳調查並婦孺醫院報告各情形原被兩造証人對於本廳法庭所自白者本廳因得証明前項事寔無悮右事寔該被告以伊　李孫氏不給衣服因而口角細故遽用手内削梨小刀順手一戳致李孫氏腹肚受傷醫治無效越日身死核其情形該被告固與有意謀殺登時身死者 
不同而該被告竟以索討衣服口角細故遽用手内小刀順手一　致伊嫂李孫氏腹肚受傷長一寸半並傷及懐孕之子宫胎盤　及胎兒胸前致李孫氏因傷身死究屬含有殺意與傷害人之 
身體因而致死者亦復　異自應依刑律第二百九十九條殺人 
律判決爲主文 
　　審判廳批示○周舜卿控薛文　盜賣田地昨經地方審判廳批云查此案徐森涵僅持遠年白契一弤而薛文標稱當時所交尙有紅契方單究係何人賣與洋商旣不知悉卽於何年分更換業主收租亦不記　且徐木涵與伊嗣父在日並不同居於産業出入素不經手惟於伊父故後搶得此契是否伊父自售抑係馮振揚串合盜賣毫無憑証迭詢會丈局據復查德册七十八號道契於前清光緖二十二年分轉立内有薛文標許士傑蔣學中蔣靜中蔣裕中蔣竹梅等出租地七畝三厘一毫並無薛洪佑户名等語現洋商又已數易業主實難根查徐木涵証據本不充足未 
便准理所收該商地價洋應由原中責令交還所請飭丈　界碍難照准又呑張氏控鷹和財挖造呑歇批云候比羅彦夫趕將廳和財頭期造價繳案劃洋作百元歸該氏具領可也又鮑觀山卽鮑桂山呈云案經本廳判决如有不服自應於不　期内提起控告惟控告狀應於控告審判廳衙門報遞民事訴訟律雖無明文依第五百三十七條解釋當然如是茲據該控告人向本廳報遞與程序不符且狀稱請由本廳破毁原判决尤屬無此辦法 
仰卽撤消訴狀依法辦理此批 
[南市]  
　　無庸越凟○民政總長批商人廖佑艷禀云禀悉烟膏捐由民 
政長主政著徑赴民政署呈訴 
[閘北]  
　　寡婦被騙○寡婦朱李氏去年至總局控稱曾由葉茂雲爲媒與朱連生姘識嗣因朱葉二人合開京貨店騙取婦人洋銀五百 
餘元云冬朱出門收帳葉將婦人遂出將店盤賣於人求請追究昨經司法科集訊葉供朱欠我借欵洋二百餘元避匿不見判李氏退去朱葉二人拘留候查 
　　紏衆報復○三區巡士李金生昨投總局控稱日前有陸仁福在某茶館内向大阿三拆梢因卽拘局奉區長諭陸交保開釋詎陸釋出之後紏集流氓多人欲將巡士拔往租界經隣崗巡士帮同拘案請究判陸拘留一天以儆 
[英租界]  
　　調查住址○捕房卜總巡以各捕房華捕或有住居界外者如落差後遇有緊要之事無從傳喚殊非愼重警務之道昨特通飭各捕房捕頭轉飭該華捕等各將住址明白報告以憑察奪 
　　捕頭回差○總巡捕房十一號捕頭麥加利瓜前因請假囘國遺差由九號副捕頭林處代庖茲於前日返沪昨奉卜總巡諭飭仍留本捕房辦公林副捕頭亦奉卜君升爲正捕頭着赴匯山捕房當差 
　　能否交還○民國陸軍學員馬曉軍前因帶刀違章經公堂傳訊不到判將刀留存捕房如七天内不來領取將刀充公在案茲已逾期至前日馬始得悉當即禀請滬軍都督咨請交涉使轉咨公共公廨關讞員查明核奪 
　　追究保人○英商威麟洋行買辦唐桐生因私用賬銀一萬五千兩逃匿由探拘解公堂押追在案茲經原告查悉李孟章曾爲唐担保洋三千元當即禀請英領照請公廨關讞員於昨日出單傳李到案訊核 
　　電車傷人○常熟人竇松怡前日在南京路被某號電車撞倒 
跌傷頭面當由九百十二號華捕查見帶入老閘捕房轉送仁濟醫院醫治 
　　撞傷小孩○寗波小孩蔣新魁昨在南京路行走適某洋人之馬車迎面而來不及避讓致被撞倒跌傷脚踝當經二百七十六號華捕查見帶入捕房轉送醫院醫治一面飭探查胆肇事馬車禀候核奪又十一歳小孩李阿大前日在新閘路被張姓馬車撞倒跌傷左足經人扶送捕房捕頭卽飭二百三十號華捕將孩車送仁濟醫院醫治醫生云約五日可愈 
　　匪徒攫物○僑居新閘派克路十六號洋房内之西婦前晚七句餘鐘行經四川路初匪攫去所持皮夾一只内有洋五元及零勃數件該西婦卽投總巡捕房報請飭探查緝 
　　竊案類誌○芝　路二號門牌吳笏卿前晚失竊値洋三千元之衣飾又新閘李經江家失竊値洋六千元之金珠飾物及鐵路股票又愛文義路六十四號劉雁峰家失竊値洋二千五百七十元之金珠飾物又九江路三百五十六號吳太岩家失竊現洋銅元約値洋五百十三元又廣東路十二號美孚火油公司被西　吳根生竊去鈔票洋六百八址圓現洋二十圓及某銀行支單等物昨日先後分投新老兩捕房及新閘捕房報請派探偵緝 
　　西捕升級○總巡捕房七十二號西捕因辦公得力經卜總巡查悉拔升西探仍留該捕房當差 
[美租界]  
　　電車出軌○五十七號電車前晚駛至閔行路吳淞路轉角處車忽出軌搭客紛紛下車而去後經他號電車到來設法拖入軌道始能行動幸未傷人 
　　當頭棒喝○　人某甲前晚行經北四川路路被仇人以械擊傷頭　當報捕房捕頭　　爲查辦 
婦人短見○伯頓路鴻安　住户李榮春之妾周氏春之周氏嗜賭昨被李母訓責呑烟自盡報由捕房車送驗屍所候請中西廨員蒞　再核 
　　小兒闖禍○孩童陳福生小四予等昨在靶子路玩嬉陳孩被小四子以硬柴擊傷頭面由捕併送捕房聽候查究 
[法租界]  
　　拔補包探○法捕房二號八號二包探開缺後尙未有人接充 
茲聞捕頭以四十一號華捕當差有年堪以拔補當即諭令到差先行試用如能合格再給執照補實 
　　設　誘　○流氓周阿二偕同黨羽在途擺設賭攤誘騙　　前日由捕拘廨請究判押捕房十四天示儆 
　　　惡不悛○積竊李阿小屢經公堂懲辦茲又行竊衣物被　獲住送廨請究中西官以李怙惡不悛判押西牢六個月 
[來函王垊壽昌來函]  
　　逕啓者閱報載曾審公堂訊前漢陽兵工廠收支張鴻鈞捲逃八十餘萬一案语涉鄙人與事實不符　縷陳之鄙人目漢到滬即將經手存欵帳目料理清楚預備清算一切情形具詳復黎副總統電中茲將來往電文列下二月十九日黎副總統來電前湖北兵工廠總辦王子仁君鑒現正籌開工查舊存鉅欵并由君訂 
購特料亟應清釐望速來鄂以清經手勿延切盻鄂都督府效印二十日鄙人復電武昌黎副總統鈞鑒奉效電本應即行因去秋得病幾殆至今未愈弗克就道至爲焦灼廠欵前奉飭存漢口交 
通銀行至舊歲陰曆八月二十日止共存十八萬九千餘珦有存摺憑單作據於到滬時已電明前清陸軍部有案另原錢票五千串封寄上海道勝銀行至訂購物料均有合同信函如有遺失可向各商號查取收支採辦各要員均經留滬備辦交代茲遺其　銀摺錢票及清摺赴鄂清算該員等於廠務頗爲熟識比次被留 
不得另謀生計亦屬可憫如可錄用必能感激圖報王壽昌叩存欵數目旣已報明現欵及存摺帳簿又妥爲存放先後電報其非捲逃不辨自　至所云八十餘萬之數自係傳聞之誤查兵工廠近年經費約六十萬已屬入不敷出去年又减爲四十餘萬　在部撥改良費二十萬項下挪用萬餘今交通銀行所存十八萬九千餘兩卽部撥之餘欵也且廠中出入欵項按月造册分報陸軍部鄂督度支公所陸軍　政處案牘具在斷無處處散失之理一經核對自目可水落石出事關名譽敢請貴報將此函登載爲荷王壽昌謹啓三月初三日 
來件 
[世界宗敎會暫定简章]  
　　一命名本會定名世界宗敎會 
　　二宗旨聨合各敎研求至理涵養道德利濟生民 
　　三會務甲設各敎演講會乙設宗敎學堂丙設圖書館丁設各敎經典流通所　　四會員凡有宗敎知識及　想或信仰宗敎者不分敎界國界由會員介紹職員認可 
卽得人會 
　　五職員暫舉幹事長一人副幹事長二人書記二人會計二人演講繙譯均無定額 
　　六會費每員入會費銀一元每年常費銀一元如有熱心樂助者本會亦所歡迎 
　　七會期甲職員討論會定於每星期六午後三時至五時 
　　乙各敎演講會定於每月第四星期中臨時選定 
　　丙常年大會於每年春三月秋九月臨時選定 
　　八會所假定上海西門内關帝廟後江蘇五屬圖書館爲事務所演講會大會臨期擇定 
　　九附則本章得隨時修改 
 
 

Page 8

 
 
自由談 
游戲文章 
[全球最新特别改良大藥房廣告] [  鈍根]  
本藥房延聘中外滑頭醫生研究發明各種新藥專治男妇老幼弔膀不靈等症銷行以來極蒙白髪少年縐皮小姐之歡迎恐未周知特此通告藥目如左 
一鬚髪鍍金藥水男子鬚髪一白雖老興不衰終難博妙年妓妾之歡心市上雖有烏鬚黑髮藥水然目下西式盛行鬚髪不尙黑而尙黃前藥已屬無用本藥房特製此種藥水内含金質甚多染於鬚髪卽覺黃燦可觀比之烏龜尿染者大有天壞之别也 
　　一嵌麻粉婦妇面麻者雖極力裝扮終覺醜陋誠大憾事本藥房此紛内有火漆質用時塗於 
面上再將熨斗周圍燙過則粉粒牢嵌麻缺中永遠不脫從此變成光臉蛋兒不亦决哉 
　　一立止扛肩散婦妇年紀太大又吸鴉片以致 
兩頰瘦縮雙肩高聳坐馬車出風頭時人多掩鼻笑之斯時婦人心中何等懊惱本藥房念其苦衷特製此散服之雙肩卽平兩頰自能飽滿 
　　一象皮脚板妓妇小足者每恨不能學時髦作女學生裝若購得本藥房象皮脚板用電氣鑲於脚踝骨上卽與天足無異可穿西式高底黃皮鞋行路便捷能親自追捕漂賬客人 
　　一身體小巧藥水每見胖大婦人全身擁腫不 
亞許奎官而偏欲穿極小極緊衣服以致前凸乳後凸　甚爲難看亟宜購此藥水貯一大缸中然後渾身浸在藥水中歷二畫夜爬出身體自能小巧玲瓏如十三四歲之小姑娘豈非如願以償也哉（未完） 
[怕婆同盟會抵制閨中苛便章程] [  愛]  
　　照得近來女權大興閨中專制手段日益加甚前時所頒發閨門新刑律七條有罰倒便桶及洗騎馬布襪套脚帶滾燈頂磚跪床敲腿種種刑律雖久暫不同實覺苛細已甚若不聨合同志急加抵 
禦則將來我輩男人外須竭力經營支持門户内復罰充錢役毫不寛假人之精务有限何能當此 
兩面夾攻之重兵也哉爰定抵制之條藉免奴隷之慘凡我同病亟贊斯舉庶一尺鬚眉不致爲蛾眉所壓倒則眞我輩怕婆黨之大幸也章程如下　　一宗旨我輩以能振作丈夫氣不受閨閫節制不懼閨閫刑法爲宗旨 
　　一入會凡平日懼内之人不拘何省何府年老年少皆得入會 
　　一會長現時發起暫行公舉鐵漢爲會長嗣 
後有堅忍逾於鐵漢者再庖代 
　　一保護凡入會會友有被閨人羞辱者應將實情訴於本會本會當籌相當對付之法以保護之 
　　一懲罰凡入會會友陽作昻藏丈夫之面貎而暗地獻降書於内人者察出立卽議罰或竟除名 
　　一器械閨人若用滌馬桶帚聨合來攻我輩各會友宜全體各執鷄毛帚爲迎敵之具 
　　一勳章勳章和用銀製就上鐫不所婆黨四字如能征服閨人不敢反側者另給金製特别勳章 
　　一會塲會塲暫設在冷靜馬路黑暗屋内　　一調查本會特設調查員四員時往會友家調查内情有無陽奉陰違各事 
　　一改良現今創辦伊始章程未臻妥善倘蒙海内怕婆名家惠函賜敎者自當擇善改良 
海外奇談 
[鼻烟醫足] [  頌斌]  
鼻烟一昧出自西洋謂可以袪風濕明耳目也以故中外人之嗜此者亦所在多有然不慣嗅者偶一觸鼻卽涕泗橫流頗不雅觀故人之嗜鼻烟者並不視爲嗜好品亦祗視爲奢侈品而已初不聞其有治足之功也近某法報載有巴黎醫學博士名福倫登者謂凡兩足得濕氣症以致步履艱難者每晚以鼻烟八錢傾入沸湯中攪匀之以灈足少頃復將烟葉燃灼使之濃烟突冒然後懸兩足薰之乾後再用濃烟薰入絨襪中着之如是七日後其疾若失頗有屢試屢騐之效世有歌行路難者盍嘗試之 
[藥力行舟] [  幼齋]  
　　法國向榮君近來創造一船長十一丈不用風帆愾機惟於艙尾安置藥物藥力發動能使機關自轉疾駛如飛一點鐘時能行五十六英里云 
衛生談 
[烟酒與衛生之關係] [  江都袁焯]  
中國嗜吸烟酒之人已達十之八九矣因渐酒而傷生致疾者　不生幾千萬人以習俗相沿之嗜好品而有此莫大之禍患良足 
懼已古今載籍亦嘗明著其害警告當世而卒鮮克聴從者蓋　人倡議革除而狃於習俗自不覺終身陷溺耳今特詳述其害吾國民幸採納焉 
　　烟之種類有鴉片烟紙烟雪茄烟旱烟水烟諸種鴉片中含嗎啡其毒量烈能壞腦筋壞血液壞各鐵器之功用而致人於死世俗不察以爲鴉片能補精神醫百病不知鴉片爲麻醉之毒藥凡吸食鴉片後則腦髓神經皆被麻醉而失其知覺之功用　眞有補精神醫百病之力也故醫家之用鴉片亦祗於　經痛之急病暫用之以爲治標之計且其中復大有區别非凡神經痛皆能用　紙烟含尼可青曁炭酸等質其毒亦烈能傷腦筋傷肺臟心臟　　肝臟腎臟亦與鴉片無異至雪茄烟旱烟水烟則皆含有炭　曁　母尼亞諸毒質其毒雖視嗎啡尼可青爲輕然吸之旣久　同爲傷腦筋傷肺臟心臟胃臟肝臟腎臟之物而致生各種慢　疾患蓋人身之排泄器雖常以排此有毒物成分爲務而究不能排盡之故此有毒成分存於身中致成各種慢性疾患而遂爲廢人矣茲將烟毒之害詳列如左（未完） 
戲攷 
[續武生戲] [  虞下健兒]  
盜御馬一名連環套土豪竇二墩獨覇山東目無羣雄黃天覇之父三太憤其横行不法出言不遜親往山東與竇角技用甩子暗傷二墩竇之威名大挫羞慚無地遂往關外佔據連環套日圖報復後朝中梁千歲得一欽賜御馬竇囑部下往京盜出時三太已故而竇未知也梁着黃天覇訪出此馬黃探知爲竇所盜用入山拜訪托言探得某富豪家有一駿馬特報於竇故意誇張此馬目爲希世之品竇意動欲盜之黃謂某富豪鍾愛此馬防備甚嚴盜之恐遭不測竇笑謂御馬尙盜何論駿馬黃不信竇喚頭目牽御馬至黃勸以送還梁千歲不失厚賫竇謂盜此御馬欲嫁禍於仇人黃三太陷之於死地黃謂三太已死報復已遲竇謂即以争其妻子黃大怒遂直告已名竇不動聲色請黃盜出此馬一試其技黃遂約期而别回與朱光祖等商盜馬之策朱知竇所用之雙鈎係軟鐵製成伸縮自如兵器被其鈎住難以脫險謂欲盜御馬須先盜雙鈎鈎如盜得竇與馬俱無慮矣乃於深夜入連環套朱往盜鈎黃往盜馬竇但知黃來盜馬於廐中嚴防密守他處俱不設備不料黃來時则雙鈎已爲朱光祖盜去竇手無寸鐵心膽俱裂措手不及遂爲黃朱等擒去牽孾御馬献於梁九公此劇係武生白口戲須口齒清利架子老當而武丑亦爲緊要之配角須身段矯健手脚敏捷現新舞臺之夏月亘與潘月樵合演是劇可稱傑作潘固善於做工者而夏則此調不彈已久此時馮婦登塲所演武丑戲神情周到武藝孄熟毫無生硬處足見名下無虚 
小說 
[實事小說兄弟] [  樂君]  
　　劉道成者富翁也有二子長曰虎臣次曰汝辛虎 
臣善貿易而汝辛善揮霍道成臨殁析産與二子謂汝辛曰我積此不易汝勿忽視之汝辛頓首受敎 
　　道成死二人哭泣哀痛喪葬如禮人咸嘆云有子如此劉翁死無憾矣 
未期年汝辛舊態復萌虎臣戒之曰願弟母忘老父臨終之命汝辛口唯唯經旬而依然如舊矣千金頃刻盡良田數百頃未及十年俱屬他人矣虎臣屢戒之不聽無奈聽之及産盡乃與以田數十畝屋數間而告之曰弟從此悔可無憂凍餒也不然阿兄亦無务再爲弟計矣未幾而汝辛債又累累矣無顔見兄晝夜僵臥其如門前索債絡繹而來室内則妻子呼寒啼凍又朝夕不斷不得已　然詣兄前求濟虎臣立以千金畀之而泣告白父生我二人各與良田數百頃不爲少矣弟今乃如是其亦知悔乎否則我早辛夜苦之血汗錢不復能再供吾弟之揮霍弟盍思之汝辛感泣而師一日汝辛行街市中有友見其寒苦狀詢其故詳告之且述兄屢濟之惠友曰我可爲君立致數千金君其何以謝我汝辛乃求計友曰君父之産名雖平分實乃汝兄得十之七八天良未滅故屢以小惠施君君省之乎汝辛曰今其奈何友曰聚同志數人與若兄理論不直則訟之官汝辛曰善乃偕無賴數人盛氣指兄述來意虎臣曰弟受他人愚矣雖然吾兄弟事可無預外人數無賴趦趄退 
　　虎臣乃謂汝辛曰兄之苦心天實鑒諸析産時弟兄俱在今日何出此言然父母祗生爾我二人亦何忍弟流入下流乃又析已産三分之一與汝辛汝辛得之揮霍依然牀頭金盡再作舊狀虎臣受累不堪或告以東莊有俠士善爲人排解難事盍與謀之 
　　虎臣乃至東莊見俠士述前後事而求救濟之方俠士曰易事耳可從此絕君之累不過費我數日行程耳虎臣問所爲俠士摇首不答虎臣無如何 
乃以二百金爲路費俠士受之不辭亦不謝 
　　閱數日弟不再至乃詣俠士居則俠士他出詣弟處則弟亦他出數日矣 
　　一夕正在結算賬目忽覺簾動視之乃俠士也亟詢所從來數日何往俠士曰爲君事耳汝辛已爲我殺之矣虎臣大驚且流涕曰我固未嘗欲使吾弟死也俠士不顧轉瞬已渺 
　　虎臣自知汝辛死日夜思之且常自語曰我雖未殺伯仁伯仁由我而死我何以對父母於地下 
　　一思之再思之思之不已乃日夜恍惚汝辛在於目前不得已乃請俠士 
　　俠士至虎臣謂之曰吾弟爲足下悮傷今日日在我前我將不免足下其何以敎我俠士大笑曰君弟實未死也鬼由心生耳明曰當使君手足相見也 
　　先是俠士得處臣言卽詣汝辛處聞汝辛在室内嘆曰兄之待我至矣極矣我實負之今亦悔之晚矣俠士乃入室告汝辛曰汝尙有悔過之心吾赦汝矣今以二百金與汝汝其遠出自謀生計行矣勉哉 
　　汝辛旣得二百金乃出外謀生至是俠士覓得之與之偕詣處臣居兄弟相抱大哭汝辛亦自是改過卒復舊業 
 
 
