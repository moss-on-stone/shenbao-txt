# 1895 - 233 - 4908027

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅米南宫字手卷一軸天青縀馬褂料一件 
[四百二十號畫報出售] [  點石齋啓]  
　　日本自圖台以未從未獲一勝仗形消氣餒狙伏台北終知非計日前又進攻台中被黎伯蕚太等率兵擊敗天欲亡倭何足惜哉試觀其國内火車失事傷兵仍難保全澎湖漁艦被擒奸細不得逞志以至廣島醫院瘡痍滿目百難愈一皆自取之禍而劉大將軍福星所照閩人仰其光輝一葦可杭銷夏别饒興趣台日之事如此天心亦可見矣他若　水以索詐凌波而自如及犬子人形等事分繪各圖後附公車上書稿兩頁卽日出售此佈 
[與客言滬事]  
　　有客問於執筆人曰僕客滬江久矣每與滬之賢士大夫游習聞滬江風俗其中有不可解者四敢就先生一質之執筆人曰請問其目客曰載酒評花騷人韵事青樓夾道有女如雲銀燭雙輝金樽四溢羅襦乍解薌澤微聞月滿花芳風光細膩此固我人之所不諱誠無足詫以爲奇也所奇者滬上名校書獨喜與優伶及馬夫相識夫優伶末技也與之相識早已齒冷於通人然猶曰侍史風標梨園艷質温柔旖旎絶世無雙較齷齪奴之鄙俚無文者頗覺相懸天壤故不惜以玉軟花嬌之體與之尋雲天雨地之歡耳至於馬夫業托執鞭至微至賤短衣草屨奔馳於炎天毒日之中臭汗渾身足胝厚至寸許世上可憎之狀未有甚於此等人者而諸名倡偏欲姘之且不吝以纒頭錦暗中賄之果有何可取而爲此耶此不可解者一也髠奴秃賊穢蹟昭彰凡在稍有識見之人無不恨之切齒然他處僧侣惟是沿門托盋匄人佈施下此者亦祗學爲狗盜雞鳴肆行竊刼而已獨滬上則廣開佛店肆意招搖引誘佞佛之婦女者流隨喜其間作爲種種不法之事敗名失節時有所聞而若輩則得貲以供嫖賭吸烟略不顧忌自韓古農亷訪權江蘇臬篆首先示禁嚴令屢甲竊以爲此種澆風不難頓革海濵乾凈土當無復有光其頂而毒其心者矣不料竟有某某諸巨紳保畱各店地方官唯唯諾諾竟徇巨紳之請置上臺法令如弁髦夫紳士固知法者也地方官固執法者也乃知法者味於法執法者廢其法而任令上臺之嚴法不能敵無邊之佛法迄於今淫惡秃子依然密佈於洋塲十里中致前夜壽聖菴以建醮修齋大焚冥鏹火光高燭驚動中外居人鯨聲怒號水龍齊集何柏臺禁令竟不能施於不尶不𡯓之游僧乎此不可解者二也賭惡習也爲害地方不知紀極小則傾家蕩產大則喪命亡身捉而懲之亟不可緩乃滬上無業子弟擺設賭攤賭桌沿街擲骰輸贏祗數十文數百文者差捕見之立時拘捉而曲房䆳室一擲千金官宦紳商圑坐博簺艷姬伺於側狡童立於旁無夜無明明目張瞻或則牌九司務成羣結黨誘童獃之囊有貲財者設美人局以餌之罄其腰纒不費吹灰之力致被誘者無顏旋里投水懸梁而從未聞盡法以懲俾黨中人知所儆懼豈小賭可捉大賭不可捉耶聚賭易辦局賭不易辦耶此不可解者三也滬上倡寮向所不禁尋花問柳不虞有意外之災乃輕薄少年偏喜舍倡寮而上臺基喑地宣淫壞人名節其罪誠搉髮難數矣乃自昔年某某諸鄉宦經蔡讞員在松江老太婆臺基上捉獲送請上海縣陸升憲懲辦後至今寂寂無聞一任惡棍開設臺基勾誘蕩婦狂且幽期密約雖至穢聲昭著從無有發其覆而嚴以懲之者意者導淫固例所不禁歟刁姦固法所難防歟此不可解者四也以上四者皆僕所習見習聞而爲他處所罕有之事先生能爲僕明言其故使僕釋然於心乎則應之曰是何足奇更何須解子必以爲奇堅欲索解不將令人笑爲遼之豕井之蛙乎以僕觀之奇莫奇於各妓輿前燈上大書正堂公務字樣夫正堂惟正印官得以坐之若佐雜之類則祗稱左堂右堂妓女係何等人而竟有堂且有正堂豈將坐斯堂而治民事乎抑居斯堂而宣政猷乎彼所務者惟侑觴耳賣笑耳薦宓妃之枕行神女之雲耳謂之爲公豈不可笑自英讞員屠别駕將某妓之轎售充公欵意者龜奴鴇母自此鎩羽潛鱗不復敢以正堂公務之燈公然行用乃每晚閒行四馬路一帶見龜子之提燈照妓者依舊如前且有悮作公務正堂以致文理顚倒者我意天下之大更無有奇過於斯者而狎客中不乏稍知字義之人從未有斥其非而令之更換者卽居正堂而理公務者亦竟如烏陵仲子之三日不食並不出示禁除此眞欲索解人而不可得矣客一笑而去執筆人乃戲綴爲說列之報章 
[兵變駭聞]  
　　天津西人來信云六月二十六日有湖北散勇數千名當遣撤時營官給以口糧一月散勇謂我等應得四月口糧何以祗發一月於是一唱百和大聲譁擾謂極少須給三個月口糧營官不允散勇遂擁至直隷總督衙門王夔石制軍詰問何事散勇禀明不給口糧之故制軍諭以此事我不能管皇上早已將此項口糧由部庫頒發矣散勇聞諭相率回營復行譁擾釀成大變將提督吳軍門及營官一人戕害附近防營聞信立卽調兵保護督署王制軍亦迅速調兵一營在督署護衛又調馬隊一營赴兵變處剿辦風馳電掣而去將散勇立斬十餘人散勇始畏懼相率逃奔走上浮橋因人多橋小力不能支以致中折散勇墮水者不少相繼溺斃聞此項散勇本係聶功庭軍門士成所帶亂作後駐紫竹林西人戒嚴以待英國日本兩兵船升旗作問答語迅速調兵至紫竹林保護商人以後若何俟接續信再述 
[傅相北行]  
　　西友自津沽貽書云李傅相將赴北京因中日議和立約後尙有各項條欵未經議定總署曾請日本駐華欽使林董君至天津會議林君答以本大臣奉廷命而來當駐北京不當至天津因此傅相須北上都門協同商辦 
[使星東指]  
　　西信云中國派赴日本欽差裕朗西觀察庾於初四日由天津起程赴日本隨員中有數人曾爲前任駐日欽使李伯行觀察所任此次裕觀察仍調赴日蓋將以資熟手也 
[海外生還]  
　　天津西信云六月二十八日有日本輪船一艘行抵大沽口載運交戰時所刦華兵約有一千人交還中國其中戰陣受傷者已由日人爲之醫愈又有多人因受傷而失膀腿日人以軟木續之抵埠時用小駁船載送上岸每船每次載十餘人有日兵官一人率兵護送至相距大沽口六十里許之祁口交與華官 
[官塲述要]  
　　昨接金陵訪事人來函云上海製造局一差向由劉康侯觀察辦理多年近經兩江總督張　　 
 
 

Page 2

 
 
改委阮水三觀察祖棠接辦觀察卽於初二日詣轅禀謝不日起程赴局○卸署蘇松太道劉康侯觀察麒祥於初一日乘輪來寍趨詣督轅禀知交卸篆務假曾公祠爲行臺同寮之往拜者絡繹於道 
[月夜簫聲]  
　　揚州府沈碧香太守蒞任以來凡民間疾苦地方利弊以及保衛閭閻整頓風化等事無不博訪周諮實心辦理宜乎四民謌頌有口皆碑近又訪聞城頭時有閒人納凉太守不禁震怒立發告示一通高貼通衢略云揚州城垣爲一郡保障宜如何嚴肅各門上城馬路向有栅欄關鎖嚴禁人行以昭鄭重本府訪聞邇來栅門多未關鎖任人來往遊行幾至城頭如市且南河下一帶附城民房鱗次櫛比保無匪徒白日由栅門混入認熟路徑候至夜分由城登屋如履平地致該處居民不能安枕時虞盜竊更有一種無賴流氓三五成羣至城頭納凉俯看人家庭院有婦女乘凉彼等卽淫詞艷唱忌憚毫無大爲風俗人心之患若不查禁整頓尙復成何事體除栘營札縣赶緊會同履勘將栅門設法修整嚴加關鎖並移請叅府轉飭守門員弁兵丁時加防範不許閑人任意來往外合亟出示諭禁爲此示仰諸邑人等知悉嗣後爾等毋得無故登城以及窺探等事倘有不遵該門官等立卽拘獲細加盤詰果無别故實係無知初犯方准邀保釋放一次倘有形跡可疑隨時送官訊辦一時　者咸曰賢太守保衛吾民可謂無微不至矣○今年邢犯天氣寒燠不常當初伏時不甚炎熱疫癘流行較往年爲早來勢甚烈如西門街某呆巷内居户僅五家三日之間已有男婦八名口患疫而斃又某姓家僅三人兩日間斃命者四口緣長次兩女已賦于歸聞家人患病同回照料不意次女亦染疫而亡更可異者三祝菴東首巷内某姓女郎吞烟玉隕當未殮之前有女郎手帕交某氏女特來視殮見女慘狀不禁悲從中來執手殷殷一痛幾絶經人勸解回家甫至香閨卽謂心痛如割家人以爲哀女伴之慘死也不以爲意詎料俄頃間神色頓異急延醫救治勢已不及一縷柔魂已逐曉風飛去慘哉生死須臾不殊朝菌衛生者宜如何加意哉○六月廿七日下午陡起狂風飛沙走石旣而陰雲四合屏翳氏與豐隆君涖駕而來將雨時先下雪珠一陣鴛鴦瓦上淅瀝有聲見之者正深詫異忽一聲霹靂石破天驚屋宇窓櫺爲之搖撼不已由是大雨滂沱不啻銀河倒瀉至晚方止次日街巷哄傳某處震斃一人某處殛斃一怪其實皆無稽讕語不足憑信惟舊城北門擊破兩人合抱之古樹一株幹老心空毫無他異然一怒之威亦足令人生畏無怪當日大耳兒聞而失箸也 
[鄂藩政績]  
　　署理湖北藩司龍仁陔方伯自下車之後興利除弊政績殊多近復整頓堤工嚴拿痞棍示禁行户掯賣客商之貨遠方商販受惠不少今將其示登錄已如見其優優布政焉爲嚴禁行户把持擾害以興商務而整市規事照得武漢爲華洋一大鎭上游則奉豫滇黔川湘土貨順流而下下游則進口之洋貨與蘇廣閩浙水陸物產皆由江　上運按期而至自富商大賈以及肩挑背負之徒莫不操奇計贏遵照定章憑行貿易蓋客商之倚重行户祗在認人而行户之仰給客商專爲抽用雖資本無幾而獲利甚豐試問一家衣食從何而來自應激發天良公平辦事誠實待人以期無負乃訪而行户經紀每恃領有部帖以爲護符凡客貨到埠始則盡情籠絡惟求起貨仔項繼則百計掯留總想從中漁利甚至騎盤割價壓稱朦厘兌銀則有扣現之名而低色　平無論矣兌錢則有帶現之說而攙毛少數尤苦矣號素封者亦歸其掌握况爲小貿之營生隷本籍者猶入其樊籠况在異鄉之作客層層剝削皆側目而不敢言種種侵欺卽擢髮而難悉數更有一等牙儈并未領帖假稱行户恣意作奸迨騙錢貨入手輙卽倒閉蓆捲而逃似此滅絶天良更爲市廛之害亟應嚴行示禁爲此示仰行户經紀人等知悉自今已後各宜安分守法任客投行毋設釣魚之餌毋張捕鳥之羅倘有不法棍徒仍蹈前項積弊許受害之人指禀地方官衙門嚴禁究辦並將該行帖勒繳塗銷其未領帖而假稱行户者立卽澈底根究本署司爲安商旅全良善起見言出法隨决不稍從寛貸凛遵毋違特示 
[都天勝會]  
　　金陵入夏以來時疫盛行門西善司廟供奉都天大帝好事者以爲掌瘟部之事是以擇於六月二十六日起至二十八日止賽會三天以祈消災降福至期各會首興高采烈前導排列八寳鑾駕繼則龍鳳旗珍珠傘彩龍舟沈香亭然後大帝偶像端坐黃呢大轎所扮文武侍衞黑探白探提爐會紅衣會均在神駕前扈從香烟渺渺瑞氣騰騰一路笙歌甚形熱閙督憲張香帥恐滋事端飭令各營弁派兵隨會彈壓穿街過巷三日乃罷 
[雷擊染架]  
　　金陵信府河某染坊專染色絲以織貢縀不期上月二十六日午刻大雨傾盆宅内所竪木架轟然一聲被雷擊塌說者謂此架必藏妖物或有妖物經過電氣隨之爲世除害云 
[襄水又漲]  
　　今歲漢口襄河洪水屢漲奔流甚急自四月中襄河上游一帶冲壞地方共六七縣溺斃人民牲畜不計其數破圩壞壠低田盡成澤國本館迭紀前報上月廿三四連日電警頻至漢口又報襄水共漲七八尺各憲聞電卽飭幹役荷牌鳴鑼告儆俾各船移泊免爲洪水衝擊至受覆溺之害按襄河逼窄水勢湍急每值流水奔騰常有覆溺之害而今歲屢退漲豈該處居民災禍未已耶 
[湖樓烟雨]  
　　嘉屬厘鹽局舒總辦交卸後卽整行裝並往各當道處辭行旋雇舟隨帶幕反家丁數人於上月廿六日起程赴滬換乘輪船馳赴新任其官眷待桂嶺飄香時再行就道○六月二十六日恭遇皇上萬壽嘉興府宗太守飭傳京班演戲三日嘉秀兩縣於廿七八日各演一臺各官俱穿花衣前後數日不理刑名届期均穿朝服於五鼓時齊集覺海寺行慶賀禮率土臚歡普天同慶誠煌煌乎盛禮也○近日時疫未減患此者皆不及施治宗太守不忍坐視首倡捐亷並勸闔屬文武各官及蓮花幕下客集資在廟建醮五日自六月廿四日爲始至廿八日止以迓天庥○近有客民三人由杭州到禾同進北門行至中市一人忽捧腹呼痛立時倒地同伴之二人以代乞痧樂爲名一去不返旁人不忍坐視近前細矚見其神已昏而氣將絶乃懇近處店鋪取藥灌救並倩薙髮匠刺之以針果得漸蘇其人自言台州府太平縣鄉人來此耕種同伴三人尙有二人不知何往惟不言姓名救者咸喜其復活不料閱炊時許第見兩脚一伸依然氣絶從此長眠不醒矣經地保投報善堂給棺收殮此外相類者不一而足何天之不愛我民耶 
[富陽雨雹]  
　　客有自富陽至杭者據云該處沙上許村一帶於六月十七日午後風雨交作旋降冰雹大者如盆小者如碗行人躱避不及多被打傷草屋壓塌者不計其數田禾亦有損傷城中較小大者如茶杯小者僅如蠶豆聞錢塘所屬上泗鄉定南等處亦有冰電惟零落如殘星不致爲害耳 
[劇盜成擒]  
　　近日江省官塲傳有義寗州破二十八年盜案一起無不詫爲異事先是某大令筮仕廣東同治初年宦成身退買舟携眷欲回福建故里道出某地慘被盜刼全家盡戕船户亦無一得生屍棄海中寃沈水底當刼殺時大令之女公子年已十三四抱數歲小弱弟匿入艙底有頃被盜搜獲女公子詭稱身係婢女小孩係傭婦之子跪求饒命盜棄小孩於海逼取女公子爲妻自是盜改業茶商頗獲大利牌號數起遐邇著名女公子亦連舉丈夫子五人墮地便殺託言病故蓋不欲留孽種也盜見其外貎温和不疑有他亦諉之於命而已本年盜至義寗州販茶州尊勸捐助餉盜慨捐萬金人以義士目之盜本籍廣東某月有某孝廉來謁家人設筵相欵酒半酣歎息某大令全家被盜殺其數歲小孩棄海不死久之經人救起現爲廣東道員實有天幸女公子聞之使人再三盤詰果不謬隨與某孝廉面謁某道員備述顚末已二十八年矣卽飛咨江西捕盜州尊奉文不動聲色密約　弁率同兵勇嚴密布置方具手版迎盜入署肴饌芬芳笑談豪邁席間詰以二十八年前之事盜知發覺聳身一躍如驚鷹之脫韝倐登屋上伏兵四起各以長鉤搭住始行就縛解經省城轉解廣東歸案訊辦盜姓郭名維昌云 
 
 

Page 3

 
 
[江右試事]  
　　各省學院考試各府屬向有經古一塲試以經解詩賦性理古文駢文此定章也本年江西學院黃吉裳宗師因奉特旨保薦人才採及究心時務及天文地輿算學等此次歲考南昌古學卽增時務天文地輿算學諸題各題列後時務兩洋緩急䇿天文衆星共北辰論地輿廬阜彭蠡說算學問天元一借根方合解西術代法經解君子不諒惡乎執解三壽作朋解藻火粉米解　牛棘解郯子來朝論詩賦李郭同舟賦以衆賓望之以爲神仙爲韻賦得三顧頻煩天下計得煩字五言八韻古文班固議和匈奴論楊震論駢文明三保太監下西洋論此二十三日考生員古學也二十四日考童生古學題目容俟續錄又二十五日歲考南昌府學及南昌新建兩縣學生員二十六日歲考豐城進賢義寗武寗奉新靖安六州縣學生員二十七日覆生童古學二十八日考教官二十九日考豐城進賢奉新童生七月初一日覆一等生員初二日考南昌新建童生初三日挑覆豐城進賢奉新童生初四日考義寗武寗靖安童生初五日挑覆南昌新建童生初六日補歲考初七日挑覆義寗武寗靖安童生初八日總覆八屬童生初九日騐優生初十日奬賞一等生員新進童生 
[續紀大打架]  
　　前報登江西及宜昌本地人打架一事兹接宜昌訪事人來函云此案經宜昌府存太守提審據本帮人云大老爺係本地父母官總求賞碗飯小的們吃聽憑恩斷府尊照舊例斷令各人皆有碼頭不必爭奪無奈江西帮人不肯具結蓋因江西會首某别挾意見也問江西碼頭上人有多少空蓋本地一空卽一班也某答以四十空官問每空多少價錢所買某答以三十吊錢官問爾將賣主找來再問某以無賣主對官曰有買主無賣主的係何人承接某語塞官云若不具結卽便管押當將江西帮碼頭夫管押四名某會首亦在押當卽保出據人言某已分有十六七空因此不肯具結滋釀事端亦未始不由於某故問官向之詰問至今尙未了結近日又聞兩下請本地八帮會首公議不知如何安排也來信又云沙市武漢打架一事近聞省中已陸續派撥防勇八百名到沙帶領者係李觀察謙觀察善於捉拿痞棍聞須武漢兩帮各交三四十人到官以便正法兩帮尙在婉求而滋閙之凶黨多有逃匿者不知兩帮會首如何了結也又云兩帮所打壞搶刼之鋪面責令兩帮照賠未知確否 
[整頓風俗]  
　　寗波每遇喪事延請道士脩齋建醮追薦亡靈輙有不法棍徒託稱斗會日則誦經禮懴夜則演唱淫詞串客小曲煽惑人心前經衆紳禀請示禁現因日久禁弛故態復萌經陰陽生毛宗乾等具呈到縣楊大令准詞給示重申禁令以儆將來而整風俗 
[末路輕生]  
　　寗郡湖西有某甲者小本營生家有子女數人食指繁多入不敷出由是債臺百級層累益上甲自念負欠已多斷無安樂之日生不如死遂於某夜乘人不覺吞阿芙蓉膏了却殘生迨夜深毒發家人始覺而已無從施救其情可憫其愚誠不可及矣 
[上海官塲紀事]  
　　新簡湖南巡撫德大中丞壽由京南下前日道出滬江以泰來洋行作行轅昨日午後二點鐘時命駕入城赴各衙門謝步駕至縣署時黃大令飭家丁擋駕○新簡出使日本大臣裕朗西星使由京請訓出都將次蒞滬上海縣黃大令預飭辦差丁役整備恭迎○新委保甲總巡竇奠高明府定於本月初五日接鈐昨日午刻蒞局升座書差地甲人等逐一叩謁各巡防局委員亦先後赴局恭賀明府接鈐後卽命駕詣道轅謁見並赴各衙門拜會禮也 
[高朋滿座]  
　　昨日午後典業董事黃君靜園在徐園陳設華筵請出使俄國欽差王芍棠方伯新簡廣東惠潮嘉道陸春江觀察滬關道黃幼農觀察讌飲陪座者爲製造局總辦潘觀察松海防廳劉司馬上海縣黃大令英讞員屠别駕及王董介眉等珍陳山海美盡東南飲至鐘鳴九下始各盡歡而散 
[刨棺宜辦]  
　　日前厦門匪類陸阿七在八仙橋左近荒地上刨開西洋人某姓之棺將殉殮之金耳環銀簪取之而去事爲屍屬所知據情投報英捕房昨日包探孔阿才將陸拘獲詰以原贓何在供稱耳環已兌與城内某銀樓洋人投案訴稱死者係姘婦某氏今忽被陸刨棺取牣請按律嚴懲陸供稱死者係小的之岳母兹欲檢骨回籍故將棺刨開屠别駕謂爾旣欲檢骨何以將屍骸縱横抛棄陸不能對别駕卽商諸單繙譯官判令管押一年期滿遞解回籍 
[秃奴受罰]  
　　前晚英租界壽聖庵佛店僧人在庭中焚化錠帛火光燭天捕房悮認火災鳴鐘告警當晚捕頭以該佛店頗不合理令一百零八號及三百零七號兩華捕往傳僧人念倫詰責兩華捕叩門至再念倫堅不肯開直至許久始得拘入捕房昨晨解送公堂惠副捕頭禀稱向例租界中不准居民焚化錠帛實爲小心火燭起見今該佛店於深夜焚化火光高出屋簷以致誤叩警鐘殊爲不合念倫供稱僧人在壽聖庵住持前晚實因某施主焚化錠帛以後當格外小心屠别駕據情商諸單繙譯官判罰洋銀五圓以儆 
[秃奴受斥]  
　　秃奴狡獪已見報章昨晨包探黃四福及四百零九號華捕將李阿本卽張阿本吳阿泉及僧人妙廷並毘盧帽鐘磬鐃鈸之類解送英公堂禀稱妙廷與陳桂華串合騙錢托名建醮言明得資均分旣而騙得錢一百三十餘干之譜醮費不過三四十圓餘多洋銀若干盡被妙廷吞没陳心有不甘故於妙廷出外時糾令阿本等人將法物携出暫寄八仙橋某老虎灶中妙廷供稱僧人書捐建醮所得捐項均被陳吞用以致不敷開銷今阿本等人又攫取法物幸探捕當塲拘獲叩乞訊懲阿本阿泉均供稱小的等不敢攫物實與此僧爭閙此僧將各物抛棄小的等因拾取暫寄八仙橋某老虎灶中别駕將妙廷申斥一番阿本阿泉各管押一禮拜 
[法界公堂瑣案]  
　　寗波人胡阿和手帶金釧一隻金約指二枚至小東門戲館街某鴇花烟間尋歡鴇婦見財起意將金釧金約指藏匿胡向索還鴇避匿不見事爲捕房查悉飭探追出原贓昨禮拜六堂期鄭大令會同祁繙繹升座包探將胡及追到之贓一并解案請訊胡供父爲茶棧生意金釧與金約指在家内携出至花烟館尋歡爲鴇攫去大令問此物究竟何來如係已物可知分兩若干胡供父親兌下小的不知旋據吳江人孫三投案禀稱撑駕航船胡原籍寗波向在吳江貿易素知其人規矩求請保釋大令再三研詰問胡究係何名供名阿和大令閱視保單名姓與所供不符未便允准又據興隆棧主王吉甫投案聲稱在新街開設客棧與孫三素來認識胡阿和由孫同來借宿大令問來時曾見有金釧否供稱只有鋪蓋並未見有金釧大令與祁君會商謂此案尙有不盡不實著王吉甫另覓保人出具連環保結送案備查如果來歴不明一經發覺惟保人是問○九江德化縣人朱周氏控王陳氏將女五喜誘匿案内牽涉二房東天津人王永桂經大令訊供交保出外限三日内尋交五喜到案迄今逾限日久仍未交到大令飭將王永桂著保交案問五喜因何不到李麻子究在何處王供與李本不認識刻聞因訟事逃逸無蹤若欲拘李請向張福庭根追大令謂爾不必徇隱從實供認與爾無干王供李張二人係連手據王陳氏云五喜實在張福庭家内旋據王阿和投案呈到張劉氏出立賣婢女據一紙聲稱與張福庭之姊劉氏同居托小的呈繳憑據並呈遞禀帖大令閱視之下問此據何來王供張福庭之姊由九江帶來因其弟禁押捕房不能取保特托小的呈繳此據問劉氏住何處供住三馬路福寗里遷來未見開野鷄妓院餘不知情大令得供著將王永桂還押王阿和押候飭探查明禀復核辦○包探禀稱張阿仁在江寛輪船行竊搭客紗長衫當塲拘獲追問原贓已爲别人取去失主急欲動身適輪船已開行兹將竊賊解案請訊張供尙竊水烟筒等物亦被别賊取去以後不敢再犯大令得供著押候枷號一個月責二百板○包探禀稱李銀泉屢次犯案釋出未幾又在小東門外行竊衣服當洋二元五角在身畔搜出當票洋銀一并解請訊究李供前次犯案屬實現已改過不敢再犯大令著押候枷號一個月笞責一百板○包探禀稱陳富林手持自鳴鐘一架在途行走形跡可疑將人贓一并拘案陳供在虹口火塲 
 
 

Page 4

 
 
拾來大令著押候荷枷一個月期滿笞責二百板○包探禀稱小流氓李春元與同黨分贓不匀在途吵鬧爲巡街捕所見拘入捕房解案請訊李供年十五向在街頭求乞與諸無賴同住小客棧内此是實供大令著押一個月掌頰二百下○包探禀稱王阿肇在北京輪船行竊洋傘當場拘獲人贓解案請訊王供洋傘在鋪蓋外抽竊大令著押候笞責二百板送縣遞籍○包探禀稱王阿生屢經犯竊遞籍今又來滬重蹈故轍當場拿獲在身畔搜出當票一并解案請辦王供前次犯案懲辦之後業已改過大令著押候笞責二百板送縣遞籍○崇明人張阿四前因犯　懲辦此次手持衣包一個在小東門外寳泰質鋪典押爲包探拘獲昨日堂期將原贓一并解請訊究大令著押候荷枷三個月笞責二百板○包探禀稱猾賊周阿狗於昨日黎明時至包長生家撬門而入竊取銅銚等物當塲拿獲傳同失主一并解案請訊周俯首無詞大令著押候笞責一百板贓交失主領去○廖馮氏將其媳押在典當街談王氏花烟間内爲妓因遭鴇婦凌虐經大令訊供禁押在案廖馮氏在押忽患咯血之疾包探禀明大令帶案開釋自行醫治○倪金狗手持夏布長衫赤身露體在途行走爲包探拘入解經大令訊供飭探至董家渡裕泰衣莊查明並非倪買包探據情禀復大令着將倪押候掌頰一百下○金阿大竊取京式花鞋經大令訊供責懲押候覓保在案兹以無人具保命帶案開釋迅速回籍不准逗遛○金長生因毆捕案内經大令責懲押候覓保兹因無人具保大令命帶案申斥從寛釋放○竊犯李阿才六月十六堂期經大令訊供禁押昨已滿期帶案開釋○冐充水利局巡丁錢菊生因勒索垃圾船户洋五元爲捕拘入捕房經鄭大令研訊押候飭探查明再核昨據包探查得錢曾爲水利局巡丁替工以其招搖撞騙不准到局大令得禀命提到案復訊著押候過堂笞責一百板○萬安屢茶館主徐國才因屢欠房租經大令提案追繳並著房主讓去房租半個月限月底遷出昨日堂期徐又投案叩求寛限自行召盤大令謂早已斷定無庸多瀆斥退○萬昌花行主朱慶甫控賭棍吳雲山引誘學徒吳德本賭博騙去洋一千元經大令訊供屢次責比吳挺押不交案懸莫結大令以吳不應聽從誘賭亦有不合著一併管押兹以吳在押患痢送仁濟醫館療治據醫生云病勢非輕昨日堂期包探禀明大令着帶案騐視飭傳原告朱慶甫具保出外醫治 
[告白更正]  
　　泥城橋萬公館所登慈航普渡告白所購京都同德堂專治㿜螺痧藥以洋四十元購藥千瓶因悮排十四元特爲更正以釋羣疑 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　陳公館函送乳嫗周氏並舉薦之張巧生請追所竊金約指前晚帮審委員夏明府升座提訊周氏供稱小婦人係　邑浦東人去年九月初九日憑張薦入陳公館爲乳傭每月工資三圓旣而小姐憎小婦人牀上有蜰蟲嚙及小主人連批小婦人之頰兩下小婦人受辱氣忿故不告而行旋思尙有棉夾衣及面盆脚爐未經帶出並有三月工資未領故偕張往取主人不但不付且謂小婦人竊取金約指　係寃誣求恩明察張供稱小的薦周氏是實餘事均不得知明府判令將周氏交張領回候查明覆訊核奪○張雪香控陸聰甫誘伊寡媳陸氏　妻黃大令准詞提齊人証倩夏明府訊斷張供稱小的係浦東人耕田爲業年五十八歲今春寡媳陸氏被陸誘去成親向論不睬陸供稱小的年四十七歲中饋乏人於今春二月由陸阿華作伐娶陸氏爲妻議定身價洋銀一百五十圓以田單三紙作抵並謝阿華洋銀二十圓張得受田單後忽又朦控求恩研究陸氏供稱小婦人年三十一歲於十九歲時嫁與張家爲媳至二十一歲時丈夫逝世迄今苦守十年張不肯收養是以小婦人常住母家去年十月張忽領回至今年二月將小婦人嫁與陸爲妻由姑丈阿華作伐四月張至陸家僞說嫂嫂逝世欲騙小婦人回小婦人知伊是計故不肯隨行伊卽投案朦控阿華供稱小的與張爲親戚向業磨豆腐今年二月張領陸氏至小的家住一宵次日卽領去小的未曾作伐細情均屬不知明府問陸可有筆據答稱有明府令呈堂閱得據上載明田單三紙作抵且有張及阿華花押因曰爾等兩人畫押在此尙何抵賴答稱小的等均不知字並未畫押明府令當堂比對筆跡一一相符研詰再三一味支離明府大怒喝令將張笞責一百板與阿華均具朦控切結存查陸氏斷令陸領回 
[英界公堂瑣案]  
　　四百十七號等華捕先後解在途拉客之野雞淫倡王桂香王寳林並龜奴王陳氏到案桂香供稱小婦人家有二人抱病無人照顧可否求恩交保出外况小婦人並不拖拉狎客尙乞原情寳林俯首無詞王陳氏一味求恩别駕判將桂香交人保出寳林管押四日王陳氏當堂開釋○包探黃四福禀稱昨日王國祥張子雲二人誘令洪萬興成衣店學徒徐子善至平日往來之某綢莊冐取官紗等物質錢使用今特拘解請究洪投案領物徐供稱小的被王勾誘致作此不端之事與張並不相干王供稱小的與張同謀張供稱小的實被誣指别駕判令將徐王各管押兩禮拜張管押一禮拜○包探孔阿才禀稱前晚租界中火起時火匪張阿福搶取陳公館中綢被一條何阿毛搶取朱姓家布衣數件均經小的緝獲送請究懲别駕判令各押候笞責三百板○包探顧阿六禀稱竊賊季梅甫竊取俞榮興家洋銀四元綢衣五件及無失主認領之綢衣兩件經小的拘獲送究俞投案領贓季供認行竊泥首求恩别駕判令掌頰五十下○包探陳阿九禀稱湖州賊犯徐忠益竊取石揚仁家洋銀六十三圓倡婦花蘭卿家翡翠約指一枚經小的緝獲人贓送請究辦石投案訴稱徐係主人之親串行時至行中此次向主人借錢未允步至帳房見桌上有洋銀六十三圓卽竊之而去花倡供稱翡翠約指一枚當時被徐取去迄未交還徐供稱小的向操絲業與石之主人係親串行此項洋銀曾與言過並非竊取至花倡之翡翠約指則帶在指上時花倡亦所自覩别駕判令管押一禮拜○包探秦少卿禀稱周洪福强取潘成寳所持雕翎扇經小的拘獲人贓送請究辦潘遣人投案領贓周供稱小的患病在牀向潘借得此扇質錢叩求恩典别駕判令管押五天贓給還失主○流氓陸安山蔡阿福冐充探夥向夏雷伯訛詐洋銀二十四圓翡翠班指一枚經包探杜雲卿拘獲解案請追夏投案申訴前情陸蔡同供稱小的等與夏爲友向借洋銀並非訛詐别駕判令笞責二百板蔡笞責一百板○包探范進才解蔡云林張阿根至案禀稱二人竊取舒才興家衣服數件經小的拘獲人贓送請究辦别駕判令將蔡笞責三百板姚笞責一百五十板○包探范進才解積竊沈根裕至案禀稱此賊因竊取談宫氏家銅錫器及衣服經小的拘獲送請究懲别駕判令重笞五百板○積竊張金泉竊取錢阿囡家皮箱一口内有洋銀六十三元及綢布衣十餘件經包探張阿五拘獲送究别駕判令笞責三百板○姚阿大竊取張生記家綢布衣十餘件經包探倪順泉拘獲人贓送究張投案領贓姚認竊不諱别駕判令笞責一百板贓給還失主 
[美界捕房紀事]  
　　前報紀某鄉民駕舟至滬購買機器棉紗駛至裏虹橋舟忽傾覆被寗波人宋三金撈取棉紗一包包探拘入捕房捕頭傳失主質對昨晨嘉定縣屬婁塘鎭人陳洪章到來自言本月初二日向大馬路公信洋行購得機器棉紗八十餘包擬往鄉間零售當晚舟至沈家灣軋花廠前停泊裝運棉花之某姓船旁是夜潮勢甚急纜繩中斷舟遂覆没所購棉紗漂失不少現知包探查獲一包計共二十紥每紥值洋銀二圓數角然共失一百餘包尙求包探嚴行查緝旣而包探竇如海又查出十餘包解入捕房○前晚寍波偷兒虞子和手持銀壺行至西華德路經四十三號西捕解入捕房昨晨捕頭遣包探倪順泉查知竊自華利輪船上尙有銀刀銀叉等特遂押候解送英公堂請究○前日下午虹口通運碼頭第二十五號棧房門隙中忽有濃烟射出司棧者啓而視之見有麻絙一條已將灰燼急用水灌滅旣而查問江北扛夫某甲云係小廣東者從窓口抛入因卽告知棧主函告捕房遣包探江阿三帶甲往查刻下尙無下落云○崇明人劉聖甫車夫也賃屋穿虹浜與陳氏嫗同居昨日午刻嫗携筐送午餐與其夫劉乘嫗出扭去房閂之鎖側身入室竊取錢八百及嫗回查知奔赴捕房聲訴捕頭遣包探范進才將劉拘獲押候解送英公堂○某氏婦原籍揚州混名大胖子僑居吳淞路某整容店樓上去冬同鄉某氏婦挈其女附船來滬投大胖子處棲身大胖子見其女艷麗若仙意圖婪賣今夏氏忽被二豎子所擾大胖子卽逐之使出而將女强留氏愈屢欲領回大胖子勒償膳金二十圓氏無從籌措至前日大胖子欲將女買與某娼家比鄰洞悉其情扭入捕房控訴捕頭令投控英公堂 
[金陵官報]  
　　七月初一日藩臺瑞署巡道桂均見金陵書局候補道韋請假三天候補道羅展假五天又許元章禀辭赴蘇見撫憲知府朱其昌禀謝分寗差委同知慶錫壬十天又李炳感冐假三天均請假通判李宗似銷馬路彈壓差知縣蔣麟展假數天又黃裳治銷假又余毓瑞奉掣驗局委草鞋夾分卡差丁憂湖北知縣蕭端樹銷解軍火差江西知縣韓方樸辭福安輪船潘錫疇辭送貢赴上海 
[蘇省官報]  
　　六月二十五日徐州府詹鴻謨禀辭赴任江陰縣劉溧陽縣楊均禀到無錫縣吳禀辭正任鎭洋縣吳鏡抗禀辭赴任同知胡秉鈺禀辭赴車坊釐局差又鄧文　請假三天直隸州傅瀚請感冒假五天知縣褚成憲内河又程南金錫金又翁慶麟宜荆又汪鳴鳳江陰均禀辭回釐局辦理常昭河工釆捐局知縣方廷鴻由常昭來卽辭知縣許之祜禀銷吳淞沙釣船捐局差又揭傳淵禀銷臬轅監印差並禀知奉前臬憲黃札調赴滬差遣卽辭又王寀展假數天縣丞陳鍾頴禀知到臬轅監印差主簿楊世輔禀謝奉飭知辦理保甲文案並稽查冬夏防巡務已届三年給予勞績前先委署一次從九孫鑑儕禀知解首級赴溧水回蘇州衞劉翊清請感冐假五天補廿四日知府袁恭宏禀辭回盛澤釐局○二十六日知府羅道源請感冐假兩天蘇總捕劉請足疾假二天同知趙曦照由奔牛釐局來又錢遵訓請感冐假三天江陰縣劉溧陽縣楊太倉州州同鄭均禀辭知縣尙昌厚由松滬局來又沈運樞禀知由浙江海防捐輸局請奬加同知銜又劉宜篤禀謝奉飭泒蘇差委又郭寅階三天又沈唐五天均請感冐假按司獄林守亷禀謝委署荆溪縣湖㳇司巡檢事道庫大使許光照禀辭回新陽縣保甲差縣丞王文馨禀謝委署常州府知事撫憲趙二點半鐘出轅臬憲胡一點半鐘出轅齊赴萬壽宫慶賀元和縣葉禀知善後局委赴楓橋復騐賠挑火藥庫濠溝工程 
[邗江官報]  
　　六月廿五日衷鹺尉哲委泗源溝卡○廿六日沈鹺尹紹衢許鹺尹廣成同解海分司餉來○廿七日汪鹺尉時炤委富安灘卡○廿八日李鹺尹冠委李家橋卡程鹺尹恩煦沈鹺尹文郁均起復回准張鹺尹書濟洪鹺尹鼎棻等同解海分司餉來 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年六月二十四日京報全錄]  
　　宫門抄○○廣督譚奏恭報兼理將軍篆務日期摺○署江督張奏署理知縣片○义奏請卹忠義案内故員片○又奏調放知府片○豫撫劉奏委署道缺摺○江督張奏捐銀兩援案請奬片○豫撫劉奏丁耗錢糧奏銷案内未完一分以上各官職名開單具陳摺○又奏採辦淨硝片○東撫李奏漕船挽出東境日期片○署陜藩松奏叩謝天恩籲懇陛見摺○豫撫劉奏請開復知縣片○又奏撥解鐵路經費銀兩摺○又奏委解漕折銀兩片○六月二十四日工部鴻臚寺廂黃旗值日無引見○鄭王瑞洵各假滿請安○鍑照續假十日○召見軍機○明日辰正入座聽戲○○兩廣總督兼理廣外將軍臣譚鍾麟跪　爲恭報微臣兼理將軍篆務日期叩謝天恩仰祈聖鑒事竊臣於本年閏五月十六日接總理各國事務衙門電稱奉旨電奏曰悉新授將軍保年前經諭令來京陛見廣州將軍著譚鍾麟兼理欽此旋於十九日准滿洲副都統臣興存將印信册籍等件委員齎送前來臣當卽恭設香案望闕叩頭祗領任事伏念臣久沐聖恩歴膺疆寄涓埃未效兢惕方深兹復渥荷隆施兼理將軍篆務自漸駑劣益懍鵜濡臣惟有勉竭愚誠將旗營一切事宜認眞經理不敢以暫時權篆稍涉因循以期仰答高厚鴻慈於萬一所有微臣兼理將軍篆務日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○張之洞片再署清河縣知縣葛毓清調省另有差委所遺該縣員缺地當衝要五方雜處巡緝撫綏在在均關緊要非精明練幹之員不足以資治理查有調　清河縣正任唯寗縣知縣侯紹瀛堪以先行署理據藩臬兩司會詳請奏前來除檄飭遵照外謹會同漕運總督臣松椿調補陜西巡撫江蘇巡撫臣奎俊附片陳明伏祈聖鑒謹奏奉硃批吏部知道欽此○○張之洞片再據署安徽寍國府涇縣知縣周　昌以兩江忠義三十六案内應行議卹之六品頂戴監生李藴輝藍翎五品頂戴查宗說六品銜王德貴等三員奉部行查是否文職抑係武職頂戴有無保奏奉旨日期聲覆到部另行核辦等因當經飭查去後兹據各該故員族鄰查明各緣由造具册結由縣加具印結詳請分别奏咨前來　查上年准吏部咨奏報清理歴年行查請卹積案一律宗竣摺内聲明其有不在此次題准之列該　撫查明舊案補行中請者應令該督撫查核明確詳叙請卹原案奏明辦理槪不得咨請核辦以清界限而杜流弊等因今查該故員　　輝等三員或隨員官軍臨敵捐驅或督勇禦賊力戰陣亡情殊可憫此次吏部清理積案旣未彚入題准自應照章查明請卹　案奏明辦理相應請旨勅部查照核議以符定章而慰死事除將清册及印甘各結咨部查核外理合附片奏陳伏乞聖鑒謹奏奉硃批吏部議奏欽此○○張之洞片再調補蘇州府徐州府知府桂中行欽奉諭旨簡放湖南岳常澧道員缺已准部咨自應飭令交卸領馮赴任所遺徐州府篆務卽令准補斯缺之詹鴻謨前赴本任以專責成據江寗布政使瑞璋詳請具奏前來除檄飭遵照外理合會同漕運總督臣松椿調補陜西巡撫江蘇巡撫臣奎俊附片陳明伏乞聖鑒謹奏奉硃批吏部知道欽此○○頭品頂戴河南巡撫臣劉樹堂跪奏爲兼河要缺道員丁憂開缺先行委員署理請旨迅賜簡放以重職守恭摺仰祈聖鑒事竊照關歸陳許道桂霖據報於光緒二十一年閏五月二十七日在任丁母憂所遺篆務應卽委員署理查有候補道陳運瑛資深識練爲守兼優堪以委署除檄飭遵照並將桂霖丁憂日期照例恭疏具題外查開歸陳許道管轄三府一州兼理河務係繁難要缺相應請旨迅賜簡放以重職守理合會同河東河道總督臣許振褘合詞恭摺具奏伏乞皇上聖鑒訓示謹奏奉硃批另有旨欽此○○張之洞片再准部咨捐銀至一萬兩以上者准專摺奏請特恩奬叙等因兹據江西試用同知劉璠捐銀一萬兩呈由籌餉勸捐局詳請照章奏奬前來查原任雲貴總督岑毓英之子監生岑春蓂捐銀一萬兩經直隷督臣李鴻章奏蒙特旨以知府用在案該員劉璠係已故記名布政使劉連捷之胞姪核與岑春蓂情事相同且同知本係應升知府相應查照部章援案奏請可否仰懇特恩將該員以知府仍留江西原省補用以示鼓勵之處出自聖裁理合附片具陳伏乞聖鑒謹奏奉硃批户部議奏欽此○○頭品頂戴河南巡撫臣劉樹堂跪奏爲查明光緒二十年丁耗錢糧奏銷案内未完一分以上各官職名開單具陳恭摺仰祈聖鑒事竊准户部咨嗣後錢糧奏銷各依定限令該督撫一面具題一面將未完一分以上各員職名開具簡明清單專摺奏報由部核定處分先行覆奏仍於題本内將業經具奏各員聲明傳核等因歴經遵辦在案兹據署布政使桂霖將豫省光緒二十年丁耗錢糧遵照定例一律核造齊全先將奏銷案内未完丁耗一分以上督徵經徵各職名查明開單詳請奏咨前來臣覆核無異敬繕清單恭呈御覽除咨部外相應專摺具陳伏乞皇上聖鑒勅部核議施行謹奏奉硃批户部議奏單二件併發欽此○○劉樹堂片再前准部咨行令採辦光緒二十一年分雙批凈硝二十八萬斤按限解部等因查豫省額辦部硝向皆遞年展緩如光緒二十年分硝斤先經奏准二十一年辦解今奉行取二十一年分之硝本應照案奏請遞緩至二十二年再行採辦惟二十年硝斤因庫部需用復已奏明提前赴辦隨飭司嚴催委員上緊採購煎提比經辦竣已據報解起程所有二十一年額辦之硝自可無庸援案請展卽當接續採買現已由司委員卽於六月初一日起限設廠採辦據布政使額勒精額詳請具奏前來除飭催辦齊起運外所有起限接辦本年部硝緣由相應附片陳明伏乞聖鑒謹奏奉硃批該部知道欽此○○李秉衡片再山東省外河德正首　漕船開行北上日期業經專摺奏報在案兹查在後之濟寗前後及東昌濮州東平等五帮跟接首帮漕船依次開行於閏五月初十日一律挽出德州柘　鎭東境連檣上駛據督糧道恩囊詳報前來除咨直隷督臣飭屬催䟎外所有山東省漕船全數挽出東境日期謹附片陳明伏乞聖鑒謹奏奉硃批知道了欽此○○二品銜　授山東按察使署陜西布政使督糧道奴才松壽跪奏爲叩謝天恩籲懇　見恭摺仰祈聖鑒事竊奴才於光緒二十一年閏五月二十二日接　護撫臣張汝梅行知准吏部咨閏五月初四日内閣奉上諭山東按察使著松壽補授欽此　命　　　弗克　　　　　香案望闕叩頭謝恩伏念奴才兹攝屏藩於關右忽膺廉察於由東表東海之風最繁獄市司南　之憲懼紊刑章惟有仰懇天恩俯准奴才入都陛見得以跪聆聖訓永作官箴則雲日式　不遺齊魯之遠書律兼讀庶宏堯　之仁所有奴才感　下忱理合恭摺具陳伏乞皇上聖鑒訓示謹奏奉硃批著來見欽此○○劉樹堂片再已故候補知縣　一德前署涵許縣任内虧短正雜銀兩逾限未完經臣奏叅革職勒限該家屬完繳奉到硃批著照所請等因欽此當卽轉行歛運去後兹據該故員　屬將原虧正雜各欵銀二千九百六十二兩六錢一分六厘叅後依限如數完繳據藩臬兩司會詳前來合無仰懇天恩將前署通許縣已故候補知縣魏一德原叅革職處分准予開復以昭激勸除將完解年欵細數及入撥緣由咨部查照外相應附片具奏伏乞聖鑒訓示謹奏奉硃批著照所請該部知道欽此○○頭品頂戴河南巡撫臣劉樹堂跪奏爲撥解光緒二十一年分鐵路經費銀兩恭摺仰祈聖鑒事竊查前准户部咨據北洋大臣奏已成鐵路修養需費行令直隷山東河南山西將應解鐵路經費各五萬兩按年徑解北洋以供應用等因咨行遵照查豫省歴年奉撥鐵路經費均在减平項下如數撥解所有光緒二十一年分應解前項經費五萬兩業於三月間撥解過銀二萬兩奏明在案兹據布政使額勒精額仍在减平項下湊撥銀三萬兩於閏五月二十三日發交委員解赴北洋大臣衙門交納詳請奏咨前來臣覆查無異除分咨查照外所有埽數撥解光緒二十一年分鐵路經費銀數日期緣由理合恭摺具陳伏乞皇上聖鑒謹奏奉硃批户部知道欽此○○劉樹堂　　再光緒二十年分豫省應征漕糧援案奏明折征解部前已解過頭批銀五萬兩經臣表報在案兹據布政使額勒精額糧儲道王維翰於各州縣解到二十年漕折内湊集二批銀五萬兩定於光緒二十一年閏五月初十日委員管解起程赴部交納詳請奏咨前來臣覆查無異除分咨查照外相應附片陳明伏乞聖鑒謹奏奉硃批户部知道欽此 
 
 

Page 14

 
 
[光緒二十一年六月二十五日京報全錄]  
　　宫門抄○諭旨一道錄前○選畢○東學政華奏循例奏報歲試摺○降留東撫李奏揀補陸路副將摺○川督劉奏都司開去底缺歸標候補片○湖北撫譚奏委解京餉片○又奏搭解内務府經費片○又奏解淮軍月餉片○降留東撫李奏銷蘭　費三縣支發勇糧數目摺○六月二十五日推班○錢　　假滿請安○内務府呈進九九盒○倉塲漕船五日回空○召見軍機皇上明日辰初升乾清宫受賀辰正二刻入座　戲○光緒二十一年六月分選單郎中刑部福建司彭見紳湖南監博士國子監石耀宗直隷舉知州雲南陸凉李恩官安徽廕生知縣江西宜黃鄭世璜浙江舉山西寗鄉試武玉昆河南監貴州安平鄒毅洪雲南甘肅靖遠儲英翰江西福建平和范溶四川江西廣　黃秉湘四川　都尹春元山西廣東惠來池伯煒福建順天文安張琨雲南四川儀　夏樹立浙江福建甌寗陸士奎江蘇俱甲布經江西陳思忠順天監州同甘肅靈州周啓樾四川監府經湖北黃州夏克承河南監縣丞河南　鄉羅壽田山西監浙江樂清王汝藩江西監巡檢廣東臨高汪良仕湖南吉林雙城陸費炆浙江俱監典史四川蒲江梁藻甘肅監甘肅海城程尙謙山東供事○○山東學政臣華金壽跪奏爲歲試過半循例恭摺仰祈聖鑒事竊臣於去歲八月奉命留任當卽恭摺叩謝天恩嗣於十月十八日出省先試泰安次武定於十二月十五日試畢回省本年正月二十五日按試臨清次東昌次曹州次曲阜分　次兗州循例調考濟寗回省接試濟南於六月初三日完竣臣每至一府必親查號座周視墻垣切諭廩保以杜槍冐正塲終日坐視不時巡查發榜之先嚴行提覆諸生頗能謹守規矩無敢滋生事端者各屬文風泰安則肥城爲優平陰次之武定則樂陵爲優海豐利津次之臨清則本州爲優夏津次之東昌則聊城清平爲優高唐次之曹州則荷澤曹縣爲優單縣濮州次之兗州則滕縣爲優曲阜次之濟寍則本州爲優金鄉次之濟南則歴城章邱爲優淄川長清次之其餘亦多清通可造之才武童則挽强命中各屬均不乏人而以臨清東昌曹州爲勝東省近來比年豐稔黃水安瀾更兼恭逢皇太后萬壽慶典加廣學額上氣歡騰人數較前增多衆臣按照舊章及加廣之數敬謹取錄如額發落時文則勉以讀書敦品武則勖以有勇知方冀儲有用之才以仰副聖主作育人材之至意所有微臣考竣六府二州歲試業經過半理合恭摺具陳再臣經過地方雨暘時若二麥告豐秋禾暢茂民情安謐堪慰宸厪合併附陳伏乞皇上聖鑒謹奏奉硃批知道了欽此○○降二級留任又降二級留任山東巡撫臣李秉衡跪奏爲揀員請補陸路副將員缺恭摺具奏仰祈聖鑒事竊膠州營副將馮義德前因統領福字防營尅扣勇糧經臣奏叅革職其所遺員缺自應揀員請補以寳營伍查斯缺係陸路題補第二輪第二缺照章輪用儘先人員該副將駐紥膠州地處海濵巡防倍關緊要非精明幹　熟悉情形之員不足以資控制臣於儘先副將内逐加遞選查有花翎儘先副將陳大勝年五十二歲係湖北漢陽府沔陽縣人於同治二年投効本省霆軍迭在江西廣東直隷山東陜西等省勦匪出力歴保以守備儘先補用並戴花翎同治九年因剿平西捻出力經前湖廣總督臣李鴻章彚案奏保奉上諭著以都司儘先補用欽此同治十一年奪取新路坡要隘並踏平祁家集逆剿案内出力經寍夏將軍臣穆　善奏保奉上諭著免補都司以遊擊儘先補用並賞加叅將銜欽此光緒四年新疆南北兩路肅清案内出力經欽差大臣督辦新疆軍務陜甘總督臣左宗棠奏保奉上諭著以叅將儘先補用並賞給二品封典欽此嗣因邊防出力經欽差大臣督辦新疆軍務臣劉錦棠奏保奉上諭著免補叅將以副將儘先補用欽此十二年隨前撫臣張曜來東旋因委帶濟字後營馬隊連年在於曹藩各屬擒獲著名盜匪出力十九年二月經前撫臣福潤奏請留東補用是年二月二十九日奉硃批著照所請兵部知道欽此該員勇於緝捕整頓戎行以之請補斯缺實堪勝任雖該員名次稍後惟在前之詹占元陳光祿宋國元何成忠朱廷芳王來魁劉耀遠均於此缺不甚相宜未便遷就請補側得據實聲明合無籲懇天恩俯念員缺緊要准以儘先副將陳大勝請補膠州營副將洵於地方營伍有裨如蒙俞允俟接准部覆再行給咨送部引見以符定制理合會同護理登州鎭總兵臣劉魁恭摺具陳伏乞皇上聖鑒勅部議覆施行謹奏奉硃批兵部議奏欽此○○劉秉璋片　再准成都將軍臣恭壽咨據軍標中軍副將鄧全勝呈轉據　越營　　花翎遊擊銜儘先都司陳文炳禀稱把總年五十九歲四川松潘廳人由行伍投入軍標右營層次校馬出師瞻對敘南冕寗雷　等處著續歴保花翎儘先都司並加遊擊銜奉旨允准在案今情願開去寗越營把總底缺請以儘先都司歸入軍標候補等情轉咨請奏前來合無仰懇天恩敕部准予開去該員陳文炳寍越營把總底缺以都司歸於軍標左營差遣補用除將齎到劄副存俟彚　併咨明兵部查照外謹附片具陳伏乞聖鑒謹奏奉硃批兵部知道欽此○○譚繼洵片再前准户部咨豫撥光緒二十一年分京餉奏撥江漢關洋稅銀十五萬兩又光緒二十一年分東北邊防經費奏撥江漢關陸成洋稅銀十萬兩各等因業經轉飭遵照辦理所有江漢關奉撥前項銀兩業經委員管解第一二兩批京餉八萬兩東北邊防經費銀五萬兩赴京交納均經奏咨在案兹據湖北漢黃德道監督江漢關稅務惲祖翼詳稱在於所徵洋稅項下動支庫平足色銀二萬兩作爲本年第二批京餉又在於第一百三十九結所徵陸成洋稅項下動支庫平足色銀三萬兩作爲本年第三批東北邊防經費飭委大挑試用知縣錢錦渠拔貢試用知縣王祜分别管解赴京交納等情詳請奏咨前來臣覆核無異除分咨外理合附片具陳伏乞聖鑒再湖北巡撫係臣本任毋庸會衞合併陳明謹奏奉硃批該衙門知道欽此○○譚繼洵片再前准户部咨具奏另籌内務府常年經費銀五十萬兩案内指　宜昌關洋稅銀二萬兩於光緒二十一年開印後分批解交内務府應用等因當經轉飭遵照辦理兹據署湖北布政使龍錫慶詳稱准宜昌關道咨解奉撥光緒二十一年分内務府經費第一批銀一萬兩由司飭委便員搭解等因兹查有管解第伍批京餉之大挑試用知縣錢錦渠拔貢試用知縣王祜堪以飭委搭解赴京交納等情詳請奏咨前來臣復核無異除給咨搭解外謹附片具陳伏乞聖鑒再湖北巡撫係臣本任毋庸會銜合併陳明謹奏奉硃批該衙門知道欽此○○譚繼洵片再前准户部咨議覆直隷督臣李鴻章奏淮軍月餉支絀請將江漢關應解額欵於四六成洋稅項下通融匀撥案内議令江漢關應解淮餉如六成洋稅無欵卽在四成洋稅及五成二厘招商局稅内按數提解等因奉旨依議欽此咨行欽遵辦理查江漢關奉撥淮軍月餉四成洋稅銀二萬兩六成洋稅銀三萬兩均解至光緒二十一年五月分止隨時奏報在案兹應解本年五月分四六成淮餉卽在第一百三十九結所微四成洋稅項下動支庫平銀二萬兩並在是結所徵五成二厘局稅項下動支庫平銀二萬兩作爲直隷淮軍月餉委解湖北淮軍收充轉運局交收轉解據湖北漢黃德道監督江漢關稅務惲祖翼具詳請奏前來臣覆核無異除咨部外謹附片具陳伏祈聖鑒再湖北巡撫係臣本任毋庸會銜合併陳明謹奏奉硃批户部知道欽此○○降二級留任又降二級留任山東巡撫臣李秉衡跪奏爲報銷光緒二十年蘭山郯城費縣三縣支發勇糧數目恭摺仰祈聖鑒事竊查山東沂州府屬之蘭山郯城費縣等縣地處邊要盜風素熾原募防勇除迭次裁減外現在實存三百名月支口糧銀兩每年報銷一次並照章核扣一分平餘另案報部所有光緒十九年以前支銷銀數均經奏咨核銷在案兹據署藩司李希蓮將光緒二十年該三縣勇丁口糧數目逐一核明造具總細花名各册專案請銷計四册共應銷銀一萬一百九十五兩二錢並據聲稱此項摯支勇糧前奉部文應與該三縣自行核算清楚不准列抵交代遵經由司在於各本年地丁項下一收一支劃撥清欵統歸撥册造報等情詳請具奏前來臣復查無異除將各册分送部科核銷外謹恭摺具陳伏乞皇上聖鑒謹奏奉硃批該部知道欽此 
 
