# 1883 - 283 - 4903758

 

Page 1

 
 
[新印風月夢出售] [  申報館主人啓]  
　　䢴上藏人著有風月夢庋藏行篋未肯輕以示人盖皆其身所經歴目所親覩者現知本舘有活字版可以代人排印因諄託刋　問世旅憲無事偶一縷閱誠足喚醒痴迷不僅爲紅粉青衫寫照也茲定於念七日出書每部三十二回訂成四本價洋三角正售處照舊 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副－俟屋宇造成機器運到立卽開工有願附股者務祈迅來預定此布 
[論越兵搜勝]  
　　凡事惟勢相懸則力不相敵法人之在越南垂二十年越之虛實盖亦洞見第以中國之視越有藩屬之名故僅踞西貢一隅而以賠償兵費相要固未敢遽窺越之全土也然具心直一日不忘越且一日不忘雲南沈幾觀變相時而動如是者有年然後毅然决然起而收取其全土說者謂越不自振致有今日假使法人已踞西貢之後越能增修武備矢志雪讐則法人亦未必輕舉妄動暴兵黷武至於不可收拾也盖越地弱小規操狹隘制度粗疏自明以前或編爲郡縣治如內地或廢爲小國聽其自主屢變其制固無一定之治注卽宣德以來黎莫陳阮迭爲君長至今盖五百年而中間亦未聞誼辟腎臣釐定國制載之史册班班可考者緣地接南徼奉戴聲靈世修朝貢在大國卵翼之下旣無事於振拔有爲而海外諸鄰如暹緬南掌各保疆土同列共球無慮侵犯南洋番島羶穢之俗其人黑醜蠢野又無遠圖不足畏也故越之君臣可以優游泮奐自安小朝廷之常而國中一切不思振興耳然當西貢被佔之日自宜稍有戒心以爲將來法人蠶食地步不可仍前苟且以自罹禍矣嘗謂泰西人之言義遠過中國試思近來船炮之利惟稱泰西顧不肯私爲己有而傳之於人某船最精某鎗最　但使他國出多金以購之則慨然相授殊不少吝卽如中國當道光之末中外失和厥後議約旣成而彼卽推誠相與購船購礮無不給欲而副求彼豈不曰以我之矛攻我之盾適足以資敵用哉乃竟不慮乎此何也盖人生聰明愈用而愈出我有精器利械而不與彼彼或見而仿之我甯保其必不成而且勝於我者天下之利一人致之衆人享之理固應爾若隘其　雖祖龍之暴盡收天下兵器究不免陳勝等之起義也西人於此殆亦看得透料得定故肯以利器售於人而不敢秘耳後人之在西貢初約越南賠費清楚卽撤防兵繼而負約遂鰓鰓爲以保護境土爲詞將由西貢而北略矣然聞法廷曾以火船一艘送於越王以示親睦夫火船可送則法在西貢苟越人向之購船購礮法亦可以與之乃越不知達圖拘守舊制頓成𥡳弱不振之勢以啓法人吞併之謀抑何愚也李揚材以督撫鈐制怨望朝廷鋌而走險葛子材軍門帶兵出關相機剿辦爾時越廷亦發兵恊助以七省經略黃某爲之統帥而傳聞越兵所用軍器類習長鎗大戟笨而且鈍且兵餉微薄一兵月禽粗米二三斗錢數十文而已然則越兵之不用洋鎗不仿泰四兵制槪可知己强敵在前有取法之資而不思變計宜其有今日之禍也幸而劉永福踞地練兵當此敵勢披狷猶能以三省維全局使法人旣得順化尚難高枕無憂兵敗將亡慄慄危懼而越事仰覆仍未可知也假無劉軍之得地利待人和吾恐越兵所在無非黃經略之統領順化城之守禦法人以少勝多勢如破竹而中國惓顧藩封徘徊觀望阮氏之業已不惟政由寍氏祭則寡人矣然如昨報所述海防西字信息則謂法人搬運鉛錢途遇越人上前截搶法兵竭力相拒將越人擊退運錢有海防報請　言撥兵差等馳往剿滅而越兵猝放砲火法人出其不意大遭敗衂統帶之員受傷仆地等語此一役他越人何忽果勇若此吾恐法人規取越南佔居西貢以不從無受創於越人之事今偏於黑旗之外出其不意逢此勁敵法人其何以爲情耶抑越兵素弱今以劉軍屢勝之故氣盛力倍固非平昔可比乎顧越兵以劉軍之故氣盛力倍何不見功於守順化之日而乃狹路相逢雖戰勝而無裨於事耶吾以爲觀此一勝而十餘年來不知仿泰西兵法購用利器愈可惜矣蓋法兵欺越之怯攔截鉛錢大都無賴亂民不足當我紀律之師初不意越人之果有砲火也兵法云輕敵必敗自有此戰越人固稍得吐氣焉爾然而法人之術愈窮矣 
[西報譯妥]  
　　○倫敦新聞帋言英國有人問於議院曰中國與我國商議鴉片一節現在如何議員答以目下尚在商議猶未議竟已有意思告知曾欽使適値越南東京之衅曾俟前往法國無暇議及鴉片一節故須俟其回英再爲妥議刻下則暫停此議也又云英國與高麗　訂和約迄今尚未定局富立約時言明允否以今年臘底爲期現在歲將暮矣大約當赶緊妥議也又云英與日本所立和約有應增减刪攺之處迄今尚未定見殆須俟英國新簡駐日公使抵任後方可定議此外英國與他國應攺訂和約者目下有數國已有回音與英國意見相合有數國則尚無回信也又云傳聞德國水師提督各衛爾納稅將來華爲中國水師提督衛自在德本已辭喊家居今乃膺中國之聘想法人聞之必有不悅之意蓋衛君久歴戎行諳船務中國若用此人必將不利於法國也又云中國近又在德國蓋爾地方之好爾或公司定造兵船兩艘約以九个月爲期兩船赶造完備并船上炮位一切均須齊全卽由該公司雇人送該船來華統歸該公司包辦聞此船本擬向英國購　因英國船廠造此兩船須以十五月爲期中國迫不及待知德國竣工較速故攺向德國定購現在唐景星觀察在德或卽由唐觀察與該公司訂定亦未可知也又云唐景星觀察近與巴西國約以招商局輪船　　於巴西地方恐觀察尚須有巴西之行也 
[法報電音]  
　　○西貢法字報載有巴黎斯初十日所發電報云中國駐法欽使曾襲俟意欲與法國定越南地界而以紅河爲限又言中國現已知照法廷不再發兵前往東京云然此係法國報所述其中恐未必眞確也 
[訂約餘聞]  
　　○前報載越南與法國新訂條約十三欵兹閱西貢西字報載有二十七欵然其大畧與前報所載相同不過分其欵目耳 
[朝鮮消息]  
　　○嬃接寓居朝鮮友人八月初七日所發來信述及七月十六日怡和船至濟物浦穆麟德之細君率其女嬃同來已刻人城道是觀者如堵翌日王𡚱賜以宮繡福壽圖屏旦晚將召命婦入覿矣二十五日國王誕辰閣 
 
 

Page 2

 
 
老先一日率勳戚數十人請上徽號不許國人多國王之壽德而閣老之年諛已屇日羣臣皆五鼓入朝祝壽已刻接見各國公使皆立談賜茶而出未刻吳小軒軍門入賀國王接見於偏殿布兩席張筵相欵嗣各營官均陸續往賀各坐宴歡飲而退是日簫鼓喧天冠裳蹌躋頗形𤍠閙云初一日爲去秋王𡚱還官吉日各臣亦均入賀所有去歲護駕諸臣皆妙蓬日扉資　秩　衣金帶光糧盈廷初五日開恩科取士國王率世子親御仁政殿校士時題拜獻南山壽得壽字七律一首賦豐爲年年頌無窮不限韻十子約千人多有四五品官而儒服儒冠就試以博文科之榮者卽晚戌　發　取中百人其列入一等者皆自奎章全韻之賜翌日卽肅拜　什矣禹門三級浪平地一聲雷正可爲得意諸君誦之 
[粵垣近信]  
　　○昨晚文滙務接到香港電音云海關簽子手羅根鎗斃華人一案現已初次訊鞫華官之意以該洋人若不子以繯言之刑恐華人心尚不屢或不免滋生事變是　寓粵此商心頗惴惴也當審訊該洋人之時有水師兵數名在公廨外看守甚爲嚴密云 
[槍斃華人案初訊]  
　　○昨報載粵海關簽字西人羅根槍斃華人一常定期二十五日審訊兹悉二十五日係覆訊之期初訊則在二十日是日英　派駐法國日本刑司廉君　在廣東充領事公廨提訊兩旁則一爲觀審委員彭觀察係英領事此外尚有坐位預備華官觀審者所坐英國家狀師係成金生華人所延狀師爲法朗西斯其傳話者卽香港刑司署中通事公廨前則有英兵船之兵弁六人在外看守兩造咸具先有刑司幕友將所有　卷朗　一　令羅根　夕間以知罪否羅根聽畢口稱我實無罪刑司問爾此案有辯與否答稱未曾預備問爾有狀題否答言無之間爾欲延狀題否答稱固所欲也前聞領事言及刑司中審訊時帶有狀師同來問因此而不延狀師乎答曰然　爾現在欲尋狀師否答欲尋之間爾能延狀師否言在廣東則不能問爾曾將此案與狀師談及否答稱未也問爾今欲與狀師談此案否答稱欲之刑司乃　現在廣東有狀師　人爾如欲與之商議此案本司同以允許姑將此案於二十五日覆訊並問二十五日九點鐘再訊此案便乎法朗西斯答稱最便刑司復告羅根飭令此數日中卽與狀師妥商再行覆訊遂命退堂是晚刑司卽與成狀師前赴香港云并聞此案聽審之秉公人訓十七人點名時應者十二人有五人未到迨刑司告以攺其覆訊成金生狀師謂未到之五人至期亦須到堂聽審盖英律問案例有聽審之秉公人將其案情始末　參熟察定案之先以所見告知刑司以或信讞故聽審者殊關緊要也 
[港報摘錄]  
　　○香港西字報言漢口輪船推踢棧夥之西洋人現在拘于西洋兵船上以待有人控告便於傳訊聞領事官已問過一堂并詢見証諸人皆言該西洋人並無踢傷華人情事且云所言被踢溺斃之人現在該棧滋事時此人亦在其內至水中撈獲之屍實係一小工不知何時身死衆人遂以李代桃僵致成此禍該西洋人則須先在廣東審問再解往澳門由西洋刑司覆訊定罪港報所言如此究未知其若何也該報又言近日廣東有匿名揭帖遍貼街　署日新聞大略言法　本爲海外最强之國乃兵至東京黑旗止有八百人法兵竟爲所敗可知法人無用當不准將廣東所有西人悉行除滅云云噫何其狂妄若是耶 
[袁江雜錄]  
　　○　灣决口後漕憲當委武巡捕二員馳赴查控兹悉邳州宿遷桃源田廬間被淹沒所幸下游均歸人駱馬湖六塘河未致徧地皆水也現由漕憲酌撥銀四百兩歸邳宿撥銀六百兩歸桃源委員分投賑濟云○人生七十古來稀若越髦耋而登期頤尤爲難事清河袁家集地乃某農婦生歴六朝今已一百一歲精神矍鑠如七十許人猶復日親并臼惟子孫凋冷孑然無趣否則當路探訪將以爲熙朝人瑞請楚百歲　矣○本月初一日風雨時有某湖客新排一船泊西壩舊黃河中舟子數人見風勢漸猛急理繩索整篷桅忽怪風一陣有一物紅光閃爍彷彿蜘蛛大約徑尺自東方隨雨掠船而過舟人驚伏壯者聣之見有龍形者隨其後形色純青追擊間其爪偶觸於桅格格有聲瞬息間龍與蜘蛛皆不見矣迨騐其桅則縻爛尺許不堪甲云○近日米價復又大漲至三四百文一石緣湖米來者漸少販者大受折耗淮上新米上市一不甚便宜每石價須二千七八百文云○某觀察與某大令爲隣積不相能大令家在觀察家之後觀察家有髟墻一堵正當大令之門大令惡之爰於門前簷角用磚琢虎頭武上題云愚公象制以壓勝之適　察掌上珠忽爾病歿哀痛之餘遂遷怒焉更於屋脊聳立一鐵瓶中植戟三枝使大令家格外觸目大令家亦於門外獲一板坊觀察聞之又於旁屋之脊樹銅鏡一面照之木斧一柄向之大令家遂於虎頭上附以瓦斗木斧互相逞勝兩不相下噫風鑑本虛無縹緲之事而兩公拘拘於此愚公之愚當猶不若兩公多多矣○某君者本鹽務候補人員也家况窘迫坐薪數兩不足俯仰其兄某復不相聞問母亦厭棄之近日其妻携子歸母家岳家揚州妻去已數月矣某君曾欠岳家數十貫故其妻特寄一信謂不從速措還將扣留以爲質某君閱之憤氣塡膺已不可遏迦其妹欲出閣一切嫁奩擬以諸兄公擬母之督責備至某君急無所措乃潛赴三閘地方投水自沈越日浮起好善者撈而槁葬之其家自失某君後猶漫　置之迨以日不歸始疑之旣聞人述某君投水狀疑更甚遂蹤跡得之容貌早變惟衣服稍堪辨置其兄備棺衾重殮之其母痛哭追悔妻在岳家尚未得耗噫宦海之難至於此極可勝嘆哉○某甲貌齷齪業微賤娶妻某頗感修飾性又浮　視甲若贅疣而野鴛鴦轉誓海盟山作白頭之約一日甲抱微疴妻爲之浮量湯藥勤謹異恒時詎乘間已預儲洋烟上兩許甫解包將和繋以進甲朦朧間窺其形色倉惶手持一物突起前奪之遂致研詰妻辭窮備述下毒之意甲欲官經親朋極力勸阻又只得含糊了結然過此以往甲亦危矣○某司馬署某廳解紐歸工餘之欵數千金盡入私囊購地建屋作菟囊計詎前業主某甲覬其多金聲言此地乃被人盜賣吾家中紅契固無恙也請卽將地　還否則對簿公廨憑官酌斷司馬以勢壓繼以理論復以情遣均不獲已乃終以利誘焉費地價之倍蓗甲始飽欲而去○邳宿水勞近已河湖不分一片汪洋舟行頗爲不便卽渡船亦日落停泊驛遊又被水梗阻雖緊要文報無從爲力商販往來更無如何矣○蘇省京餉到浦已久現尚寄存道庫侯水退始得　解云 
[鄂省官報]  
　　○新授湖南　沙府遺缺知府劉太守燡十三日抵鄂赴兩院禀到十四日新受川省𣳻憲如宼九廉訪到境赴省禀見兩院遺缺知府額勒恒額委署鄖陽府知府隨於十六日赴兩院謝委鄖縣一缺現委王培厚署理恭養泉觀察於七月念六日銷牙厘局差辭行晉京引見 
[砍傷華捕]  
　　○英捕房一百九十六號華捕係粵人名阿良前夜在西基盤街梭巡見有形跡可疑之人欲上前盤詰其人直奔而前該捕迫及其人卽拔力砍捕左額角兹捕負痛喊救而其人早已不見矣該捕憶追赶時有粥店中人與其人招呼諒必相　隨拘該店中人至捕房該捕則送仁濟醫院據醫生云尚無大碍也夫恐巡捕之　詰而舉足　遁其爲畏罪情虛不問可知倉卒追及拔刀相砍胆亦大矣 
[悞中副車]  
　　○昨午後有捕役夥某甲在城內豫園試放手鎗悞中某乙彈從喉旁穿進當卽舁送仁濟醫院須俟西醫將彈取出再行醫治軍械之不可輕試也如是夫 
[邑尊習省]  
　　○上海縣黎邑尊擬於日內赴蘇謁見各大憲面禀要公云 
[災生意外]  
　　○北鄕某甲寓居於大東門內水關橋家有老母甲爲童子師從學者頗衆諏吉於本月二十四日完姻蓋早已訂婚於某氏也詎紅　甫照白虎先臨緣甲先時曾寓六上路客棧每托寓夥潘阿大齎送信札未曾酬勞故潘於二十四日往索英洋兩元與甲口角嗣經旁 
 
 

Page 3

 
 
人勸雖令甲付對開洋兩元而潘終不滿意誓欲得　洋而　已倘少一錢我不去也甲忿火中燒致相爭扭潘見勢不敵隨在對門牆里吞烟自盡施救不及逾時斃命但爲時已晚也喚十五舖地甲張炳于二十五日報縣黎邑尊於下午四點鐘後親臨尸塲傳該地保及某甲問供後轉飭檢騐據仵作喝報委係吞烟毒發身死旋有兩婦到塲稱係尸母潘尤氏尸妻潘陶氏謂潘因某甲之事身死不明且潘有父在蘇當發信催其到塲我姑媳均是女流不能作主云云其時堂中已備棺在塲隨爲收殮邑尊允再覆訊某甲始暫交保 
[捕獲盜犯]  
　　○信船被盜及上海縣黎邑尊履勘等情疉登前報今聞上海縣捕役得眼線密報謂該盜等尚有在滬及鄕間者擬欲遠颺等情捕欲卽禀知本官選派捕夥多人分役緝拿該捕夥等於前晚帶眼線出小東門時已十一點鐘卽據眼線指稱前面之人卽是盜夥當卽上前拘拿而該盜等向南逃𨓜捕夥等祗拘到兩人據稱係鄧明山胡大水也然不知其是眞名否捕役將該兩人先行解縣因念該盜等旣在小東門一帶行走恐客寓烟館花烟館等或有盜蹤捕夥等卽回到小東門外四面找尋時在夜半而各人均携帶器械法西捕見之不問情由當卽拘住眼線三人捕夥三人解送大自鳴鐘捕房昨晨翁太守發落別案時旋據縣署來差徐雲携本官名片并呈緝捕文憑訴明捕夥眼線等被覊緣由并將單上共有十六人今在小東門獲到兩人而大東門亦獲到王阿六一人當已解縣尚獲一人在英會審處管押太守得聞着將該六人傳出據捕夥魏德徐福趙阿狗伸訴前因太守又詰之眼線名姓據稱名李曰堂許曰亭劉樂亭均湖南人知該盜等均是湖南北人係撤退游勇搶信船上物件者囚分贓不勻爭論露風我等聞信密報至王阿六及在新衙門所押之人不知是何案之犯翁太守問畢謂徐雲曰此後如在租界拿犯當先通知捕房庶免周折所有六人着先帶回本縣候質 
[履勘盜案]  
　　○上海縣署於二十四日據二十五保十五圖地保顧忠献偕同事主張洪時報稱在日暉橋地方開設成　雜貨店昨晚被盜撞門而進搶去現洋一百六十八元并錢文衣物搜刮殆盡店夥陳阿炳被砍等因黎邑尊卽於二十五日會同城汛親往履勘據陳阿炳稱該盜約三四十人似操湖南北口音身上穿號衣但前後倫剩圓痕字已拆去該處有廢砲一尊彼等搭三柱架撞門而入店堂各糧均已打開搜刮錢洋我欲逃出呌喊彼卽持刀恐嚇傷及鼻間黎邑尊至各處履勘一週隨飭捕役地保等赶緊緝犯邑尊與城汛旋卽回城 
[童子失路]  
　　○昨晨翁太守臨法捕房時據小東門捕房解十一齡男子送訊太守詰其住址名姓據供姓張名阿松南匯縣六灶人前晚同叔張阿元搭航船到申因叔父言上海西門某處有成衣店欲收徒弟故領我到滬詎上岸後行至小東門人多軋散我在生梨灘上問信隨被領到紅房子過宿一宵紅房子盖卽小東門捕房也太守詰其汝叔有鬚否做何生意上海可有熟人父母何在有弟兄否答稱叔在南滙北門開米莊年三十歲左右已有鬚我初次到上海不識路途叔父有友在滬不知名姓我父名桂榮年已八十餘我在松江做生意母年五十三歲在家內有兄兩人在家耕種太守謂汝莫非在上海學生意而逃走在外乎張阿松堅執如前太守着暫留捕房明日解案發落 
[撈獲屍身]  
　　○虹口公和祥碼頭小工落水身死已列前報兹悉該小工係蔣姓揚州府甘泉縣人年二十二歲有姨母吳氏在滬知照該處地保同投公義局請爲撈屍由局雇漁船在東洋涇浦底撈得屍身由局代辦衣棺成殮再向地方官衙門備案云 
[竊上案結]  
　　○土船上洋人投捕房稱失小士三十六塊初欵工人行竊旋查得係水手洋人竊取賣與到船貿易之人請爲查辦由捕房派三十六號西包探往拘水手洋人送英按察司訊供井獲在船貿易之吳善慶莊青生陳新田莊阿連等送英公堂訊係不知情保釋旋由英刑司訊得該洋人供稱另有水手行竊小土賣與馬雲生得洋八十五元已經遁去我不過知情未報等語除飭西包探　供出之洋人未獲惟拘到馬雲生起出原土禀由英刑司判知情不報之洋人管押二月又令帶洋人同馬雲生及該士送交英公堂候訊船主洋人與西包探各訴前因馬雲生供認買土出價洋八十五元並不知是竊贓賈副領事向陳太守曰知情不報之洋人已由刑司判押二月可令常歸英牢禁押至馬雲生賈得小土價値便宜明知竊賊而敢故犯請爲重辦太守謂馬雲生雖係賈土之人然已也價洋可以勿究賈君又謂馬雲生係專收船上竊贓者請再判押二月何如太守隨判馬管押一月前經傳案之吳善慶等匹人槪予開釋賍交船主領去完案 
[查出私土]  
　　○泰西輪船於上禮拜六由漢口抵滬停泊虹口琼記碼頭當有親關西人協同巡丁到該輪船查獲私土十三隻均係該輪船各夥友所帶之貨當卽解交稅務司查騐充公云 
[英界公堂瑣案]  
　　○開人客棧之馮馬義稱被陸驛梅借洋執有借據屢素無着昨在懷園烟館向索被持洋烟筒毆傷我腰胸訴捕拘陸送案借票呈閱並請騐傷陸驛侮禀稱職員係保安堂董事昨在懷園吃烟突遇不知名之馮姓無端詐擾糾同流氓毆傷左乳傍穴幸有堂倌勸犯詎伊反訴捕拘我請爲騐傷至馮呈閱之借票亦非職員所出陳太守謂陸已遞禀詞着馮明白具呈並騐得馮陸均有傷痕着各役仁濟醫院醫治再行覆訊借據發還○捕房查得福建人林阿珠家有二小孩疑是販賣當拘林及孩一併送案旋飭捕役查獲經賣孩子之張　氏又署邀孩父到案候訊等因均列前報昨日捕房續獲經手賣孩之本邑婦孫王氏粵婦張陳氏送案太守着令併交官媒收　仍俟孩父投案再訊 
[嚴君佑之致陳家木橋賑所書]  
　　○江浙閩粵諸善大人閣下前中清江泰安奉布兩函諒已登覽頃於十二晚抵省詢悉振翁已赴利津紫屏兄并未到東東省災况最軍者十一屬如歴城齊東齊河濟陽患民濵州商河和津沾化長清等災黎約計七八十萬口官賑已按口發過一次黃　不退且日漲發死亡甚多目前河工不能動手冬春爲日甚長賑務非年內所得了手本擬與振兄合局無如已往利津相隔甚遠不得已明日赴齊東查辦省中銀價甚小濟平足串不過一百四十六千七百文且無錢可買祗好到名縣再酌陳雋帥飢溺由已深感南中諸君子救災卹隣之意囑弟先行致謝並云東賑爲　方長工賑並行宮力不能兼顧尚望多方籌濟並乞轉致蘇揚鎭浙各公所諸君是所切禱專此布達卽請台安信饍後適接八月初一日二三號台示拜悉一切續解弟處一萬五千兩振翁之三萬兩感甚兹先將歲寒堂復函寄上乞轉交爲禱又啓愚小弟作霖頓首八月十四日第元號濟南發 
[江督轅門抄]  
　　○八月十七日候補道禹辭赴朱家山　同知慶錫壬禀知奉委解東河經費　○十八日同知鄧慶元辭赴朱家山　陳光烈禀知𣳻委府學宮墻外接修治河泮續開工　○十九日署海州丁葆元到禀安由署來　直隸州張新之謝委武穴掣騐鹽卡差　○二十日知縣李文燿禀謝札知留事差委　藩轅牌示豐縣典史程錄生疏脫監犯越獄撤任遺缺有巡補任慶署理 
[蘇省撫轅抄]  
　　○八月二十三日候補府潘學祖禀知水利局委赴太食騐收錢涇口等處塘工卽辭　直隸州趙惟善禀知委赴江北缉捕差　鹽提舉銜分發江蘇試用通判李宗似浙江人禀到　從九朱綺服闋禀到　朱逢裕徐海緝捕回　指發江蘇試用從九嚴永清湖北人禀到　○二十四日撫轅牌示定於九月初一日換戴暖　　鹽提舉銜分發江蘇試用通判陳世濂浙江人禀到　指發江蘇試用府經歴陶家駡江西人禀到　五品銜前任崑山縣典史周道深交卸回省禀謝奉飭調補長洲縣典史缺　徒九沈榮　禀知東省府委代理元江青縣丞事 
 
 

Page 4

 
 
[奉和酒國將軍小樓賞月原韻卽希郢政]  
　　○月色銀耀碧天絃歌欣賞敞華筵杯邀鬼魄情何𨓜筆照蟾光句亦仙冷露無聲滋葉上明河有影瀉擔前小樓對景饒佳興知有青蓮錦繡篇 
　　四明漁邨散人未是草 
[贈李秋坪太守]  
　　○座中劵友慣如雲壯志奇才逈不羣豪放襟懷空一世縱橫筆陣掃千軍東山折展遊仍樂北海開樽飲易醺幾度當筵酣耨戟應教觴政䇿殊勳 
　　酒國將軍初稿 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[京報第五百四十八號]  
[光緒九年八月十六日京報全錄]  
　　宮門抄○上諭一道錄前○大臣繼等　奏剝船盜米一案酌擬變通辦法摺子○御史延等　奏續修　會典事例請　飭妥議開館章程摺子○川督丁　奏爲請　旌表夾片○又　奏爲考騐遊擊夾片○又　奏爲請增城口慶學額摺○八月十六日刑部都察院大理寺廂紅旗値日無引　見○敬信假洪請　安○恩壽請假十日○英麟續假十五日○召見軍機○臣繼格臣孫毓汶跪　奏爲剝船戶盜米一案遵照部議並酌擬變通示片辦法恭摺覆陳仰祈　聖鑒事竊准刑部文稱光緒九年七月十三日議覆臣等前奏剝船盜米情重法輕請嚴定罪名一摺奉　旨依議欽此並抄錄原奏咨行遵照前來臣等詳加叅核部臣之意以爲再經纂定條例碍難朝令夕攺積弊所在雖嚴刑峻法未能盡除但使　犯必片自可無虞輕縱嗣後設有全船盜賣情罪重大者由臣等遵照咸豐十年　旨奏請正法其情節稍輕之犯或於本罪上酌加枷號或酌予監禁或親老丁單不准留養等語是於恪守成法之中仍寓變通示儆之意旣蒙　兪允應卽遵行伏查臣等前奏原因該船戶等積猾已深黨惡漸衆照例懲辦毫無悛攺臣等職司倉儲若坐視其明目張胆虧短正供而不思禁止之法捫心自問清夜何安故不得已爲此奏非敢故從嚴刻且正爲有分限追贓之例卽斬絞之重完欠之後立减軍流無妨初議從嚴以兾聞風知　並未嘗廢置導贓舊例徑請遵照咸豐十年　諭旨卽予抄產入官也今部臣槪酌示權宜臣等亦未便固持己見謹將本屇盜米人犯查照部議所指輕重各條酌擬辦法縷晣覆奏恭候　命下施行查本屇各犯情節最重者爲盜米七十餘石棄船逃走之尹占升蓋身竊多贓飄然遠遁無論弋獲無期追贓之例直同虛設且旣棄船不顧其在船餘米及一切官物均不可保此端一開懷法虧漕關係殊非淺鮮臣等公同酌議此犯雖非全船盜賣亦應如部議權宜加重以儆將來擬請將盜米六十石以上例將烟瘴軍罪之君占升加等照一百石以上絞監候之例問擬絞監候仍自獲案之日起按照例限追贓全完减罪如兩限完不及半入於情實完繳過半攺歸緩决再限四个月不完永遠盤禁全完實發極邊烟瘴充軍嗣後遇有船戶盜米逃走之案均由臣等奏請仿照辦理其盜米三四十石之楊興榮等九犯仍照例科罪分限追贓惟兩限不完例應發朽者遵照部議酌予監禁勒追必須全數完繳再行减等發落所有軍流以下人犯均不准查辦留養至或遇有全船盜賣情罪重大及拒捕逞兇如從前賀九一案情事應由臣等臨時酌度奏請正法以上所陳係臣等詳叅部議酌加變通雖積弊難遽挽回而較上屇辦法稍爲嚴密向後能否船欠漸少運務較有起色之處統俟來年騐收新漕再當體察情形據實具奏所有剝船盜米一案臣等接奉部議酌加變通示懲緣由謹繕摺覆陳伏乞　皇太后　皇上聖鑒訓示遵行謹奏請　旨奉　旨已錄　○○都察院左都御史臣宗室延煦等跪　奏爲續修　會典事例請　飭妥議開館章程恭摺仰祈　聖鑒事竊　會典一書肇始康熙二十三年續修於雍正二年乾隆十二年嘉慶六年康熙間七年成書雍正間九年成書乾隆間十八年成書嘉慶間十七年成書蓋制作愈詳攷訂愈密雖書成遲速相懸然大要以十年爲率未有不開館進書者也自嘉慶朝以至同治相距五十餘年承　列聖之詒謀合　四朝之聞見大方小䇿允宜勒爲一書以昭法守是以醇親王有重修　會典之請旋經內閣等衙門會議援照嘉慶六年舊例先令在京大小各衙門將嘉慶十八年以後案件檢查編次事繁衙門子限三年事簡衙門子限二年再行奏明開館辦理畫一等因於同治十二年正月具奏奉　旨依議在案現今距奏堆立限之日已閱十年限期久滿各部院新修則例有已編次者有末編次者若聽各衙門之懸宕而不開專館以定責成深燿歲月虛糜漢青無日殆非所以重　典章而隆述作也查嘉慶年間所議章程雖有例案分辦之議而愼擇纂修酌定館局卽經同時具奏旋經　簡派總裁開館辦理其原奏大指以　會典爲　朝廷遵守之書爲期幾五十載倘不勒限赶辦勢必曠日持久難於蕆事此次閱時已六十餘年所有斟酌損益儀禮制度之事較乾隆嘉慶　兩朝爲繁至今總裁何人館局何地尚未議及日復一日案牘不無散佚文獻不克詳徵始蹈因循終歸舛漏伏思　穆宗毅皇帝　實錄本紀　聖訓均已次第編輯刊成應及是時敬遵　前訓舉辦續修　會典事宜可否請　旨餘令大學十九卿等再行集議將　會典館正副總裁等官查例　簡派酌定開館章程以挈綱領而便編摩以開館日爲始再立年限勸核功　修明憲章使大經大法岡或失墜亦　聖人繼　志述事之基也事關　典册臣等恭備臺職理合具陳伏祈　皇太后　皇上聖鑒施行謹　奏奉　旨已錄　○○丁寶楨片　再據慶符縣知縣聞福增詳稱江蘇同鄕長洲縣現存節婦黃陳氏係前四州試用縣丞陳中立之女道光七年歸直隸大興縣職員黃兆吉爲室十二年兆吉病故時氏年二十四歲矢志守節奉侍孀姑嗣因姑疾故貧苦無依回母家守志現年七十三歲計守節五十年又長洲縣人陳存勳之妻姚氏于歸七年夫故氏年二十八歲遺孤在抱矢志撫養成立至咸豐七年病故計年五十歲守節二十三年又據署彭縣知縣葛起臨等公禀安徽同鄕四川試用布照磨宣承烈之母　氏於咸豐一年歸宣紹堃爲室次年生子承烈四年紹堃病故氏年二十二歲誓以身殉繼因余惟延一脈苦節自矢現年五十歲計守節二十九年又據華陽縣知縣茅晟熙等公禀山東同鄕儒士徐起順繼室胡氏秉性温淑事夫以敬生子徐棠年甫週歲起順病故氏痛不欲生祗以嗣子孩提立志守節撫孤萬立娶同邑職員居景睍之女爲媳居氏性情純厚事姑盡孝生子福林徐棠又復病故居氏上　孀姑下持弱子晨昏定省苦節一門徐胡氏歿於同治三年計年六十四歲守節四十年徐居氏現年六十歲計守節三十二年又據新津縣知縣張壽榮等公禀湖南同鄕善化縣從九品王朗嵠繼室李氏係實任四川夾江縣知縣王運鈞嬸母道光十九年朗嵠病故氏年二十九歲矢志守節歿於同治九年計年六十歲守節三十二年又據長寍縣知縣吳以詩等公禀浙江同鄕烏程縣處士潘鴻儒之妻范氏于歸歲餘鴻儒患病氏親視醫藥晝夜不怠於道光十六年鴻儒身故氏年十九歲遺腹生子而殤氏覓死至再俱經救免姑舉一子潘鴻磐隨姑撫育成立備極艱辛旋撫鴻磐長子祖舜爲嗣現年六十五歲計守節四十七年又烏程縣監生潘鴻賓之妻馮氏生子祖熙鴻賓　學川省咸豐元年病故時氏年三十歲含悲守節矢志撫孤現年六十一歲計守節三十二年又烏程縣候選從九吳佐時之妻丁氏事夫以敬生子域仁咸豐十年髪逆竄浙佐時遇害身故氏年三十八歲擕子避難來川艱貞教子成立現年六十歲計守節二十三年又據定遠縣知縣沈韞榮等公禀浙江同鄕四川候補鹽茶庫大使何大猷之妻陸氏于歸一年生子謹安甫一月大猷歿於叙永慶照磨署任氏年二十五歲聞耗誓不欲生經家人勸釋矢志守節撫孤現年五十歲計守節二十六年以節婦十口均屬苦節堪欽因原籍乏人呈報經各該縣分造册結先後禀請　旌表前來臣查該節婦黃陳民陳姚氏宣錢氏徐胡氏徐居氏王李氏潘范氏潘馮氏吳丁氏何陸氏志禀　霜心盟金石以婦代子節孝兩全同爲巾幗完人宜避　旌揚盛典合無仰懇　天恩勅部旌表以維風化除册結咨部外謹會同學政臣邵積誠合詞附片具奏伏乞　聖鑒訓示謹　奏軍機大臣奉　旨均着準其旌表禮部知道欽此　○○丁寶楨片　再查前借補陜西撫標右營　擊袁國祥前在海防感受嚴寒𤍠疾復發添患氣喘之症委因歴年從征身受刀矛傷十餘次氣血兩虧一時難以速痊經陜西撫臣馮譽驥委騐取結奏請開缺回川調理現在該員𠻳疾痊愈呈由臣標中軍副將琦明詳送考騐前來兹考騐得該員袁國祥年力尚强堪以起用除給咨該員赴部引　見外理合附片陳明伏乞　聖鑒訓示謹　奏軍機大臣奉　旨知道了欽此　○○太子少保頭品頂戴四川總督臣丁寶楨跪　奏爲請增城口廳學額以育人才恭摺具奏仰祈　聖鑒事竊查按定府厲之城口廳自道光二年議將太平　移設城口攺爲城口　太平仍復爲縣太平　定文武學各五名城口　額定文武學各三名迄今六十餘年士子亦多　化人文日盛應試入數較之太平不甚懸殊光緒二年前學臣張之　以該廳文風　有可觀撫進府學歲科各一名從以限於學　不免有遺珠之吳應請　文武學額各二名達原領三名　成五名　　太　學額同　一律免致向隅由　司具詳前來臣覆查讀司所評係　　　學校起見合無仰懇　天恩俯准熙埔口　文武學額各加二名連原額定　　名單有人才出省　　　　咨部外據查同　　臣部請誠合詞恭摺具奏伏乞　皇太后　皇上聖鑒訓示謹　奏軍機大臣奉　旨該部知道了欽此 
 
