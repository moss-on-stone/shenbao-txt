# 1907 - 60 - 4912167

 

Page 1

 
 
   
 
 

Page 2

 
 
[電傳宮門抄]  
　　正月二十三日召見軍機溥頲紹英寳熙 
[敬告當道之可爲痛哭者六（續）（斧）]  
　一辦巡警之無狀也巡警者。所以衛閭閻而防姦宄者也。乃禍害。閭閻。而不啻自爲姦宄。則又安事巡警。何如無之之爲愈乎。若南京巡警之肇釁生亂。曾不絶聞。非與徵兵交鬨卽與營弁爭鬥。輕則致傷。重則喪命。甚至淫酗行竊。無所不爲。若近日揚州某紳家。因一小事。與巡警齟齬。遂嘯衆拆毁其居。所有物件悉皆碎爲虀粉。如是舉動。與大盜其何殊。以省會郡城尚妄爲如此。其他郡縣可想而知。而各省又從可推見。夫巡警之無狀。豈自今日始乎而辦巡警者。决不聞上一條陳。設一新法以改良之。而各處之辦巡警者。亦無非一邱。之貉。不其慘歟嗚呼。以巡警之所爲尚如是而盜賊當何如耶此可。爲痛哭者四也。　 
　　一結要案之無法也。會審交涉之案。緜緜延延牽工今日。外人欺。我懦弱。恣意要求。有以尤之。則利權盡失。無以尤之。則勢力不如持。公理以爭之。彼且置若罔聞。不與之講公理更無有下手之處。當日之暴動。誠屬荒謬。然亦其恃强無禮足以怒吾衆也處此荆天棘地。亂絲如麻之時。當必有最敏捷之手段。以整齊而調理之。庶可綏安。無事今其結果之損失與否尚可知此可爲痛哭者五也。 
一平米價無術也。語云。國以民爲本。民以良爲天。近日米價奇昂。小民往往不得一飽。故江淮道路。搶刦時聞。而且郡縣城廂。所在多有雖有大刑隨其後。彼且悍然不顧。蓋飢火方炎。迫之不得不爾。老子曰。彼不畏死。奈何以死畏之。即尋常鋪户住家亦莫不有饔飱不。給之患。苟遲之又久。當更有不堪設想之時。今米價日不平。則人心皇皇。一日不定。人心一日不定。則禍棧亂萌。一日不消。是故欲弭禍亂。當先定人心。欲定人心。必先平米價。其勢然也乃當道于此事。若不甚措意。以爲米價漲落。可聽其自然。獨未知今日國家如臥積。薪之上。一旦火發。大有不可收拾之虞。與其補救干旣然。孰若干未然時加之意乎。而官吏竟不知出此是可爲痛哭者六也。 
　　綜此六端。特榮榮其大者耳。其他悖理而傷道者。尤更僕難數焉。然有國者。得其一。卽足以召亂而有餘。而况得其六耶。更同時並至。且不止干是耶。然則當道者對於此當用若何之感情歟。詩云。其亡其亡繫于苞桑。吾國苟不起而大加改良焉。眞覆亡之無日矣。吾敢爲當道之能爲苞桑者垂涕而告之。 
[專電一北京（正月廿三日申刻）]  
　　法人擬再築思茅鐵路○駐法國公使劉式訓電告外部法人欲再築思茅鐵路其心叵測雲南危機已露請亟注意（天） 
[專電二北京（正月廿三日申刻）]  
　　日本無意交還撫順煤礦○外部接到駐日楊使電告謂日本無意交還撫順煤礦請即與駐京日使交涉（天） 
[專電三北京（正月廿三日酉刻）]  
　　九廣鐵路合同將次簽字○九廣鐵路與英公司借欵合同業己由郵傳部外務部會同奏准日内簽字（大 
 
 
 

Page 3

 
 
[專電四北京（正月廿三日未刻]  
　　趙御史奏改給事中爲侍御史。○御史趙炳麟奏請特旨改給事中爲殿中侍御史秩止四品照補科缺例由吏部帶領引見請旨擢用奉旨交政治館議奏（生 
[專電五北京（正月廿三日未刻]  
　　江御史又叅陸總憲。○御史江春霖又具摺奏參陸寳忠總憲任順天學政時有得賄情事聞此外尚有多欵（生） 
[專電六北京（正月廿三日午刻）]  
　　奏准挪欵採購洋米。○江督蘇撫會奏蘇省米價飛漲民心浮動擬在藩庫挪銀十萬兩江海關三十萬兩派商往南洋暹羅等處採購洋米軍回平糶陸續歸欵倘有虧折並請作正開銷現己奉旨允准（知） 
[專電七北京（正月廿三日酉刻]  
　　奏覆緩行印花税。○度支部議覆吳郁生學士奏辦印花税請緩實行奉旨依議（自） 
[專電八北京（正月廿三日酉刻]  
　　派員整頓銀行。○度支部昨派郎中寳儒前往營口整頓銀行（自） 
[專電九北京（正月廿三日寅刻]  
　　會議通飭設立息訟所。○日昨政府會議擬通飭各省督撫令各州縣設立地方息訟所（法） 
[專電十涨淸（正月二十三日辰刻）]  
　　高郵州匪徒作亂○高郵匪徒藉口米貴聚衆搶劫 
富户數家亂象已現提轅得該州飛禀立卽派兵前往彈壓（全） 
[專電十一北京（正月念四日子刻]  
　　趙爾豐護理川督○雲貴總督錫良聞有速赴新任 
之命四川總督以趙爾豐暫行護理（南） 
[饒平縣匪耗廣東]  
　　饒平縣浮山墟近有會匪潜謀起事密往各處誘人入會其黨多穿黑衣身藏白布布面繪一鷹一龍並寫地道光明四字背蓋一印書炎興堂字樣每人帶火藥一包約半斤火水油一竹筒約六兩火柴一盒草鞋一雙此外入會之人如有自備鎗械者給銀二十元約期潛赴潮郡饒邑鄭大令聞警異常惶懼示諭各鄉紳耆舉行團練約朿子弟一面禀請派兵防勦現潮州鎭道所派各勇已於十二日到浮山墟不日將抵城矣 
又云浮山墟離饒城三十五里東與詔安交界月之初旬有三點會匪多人至該處游弋手持白布一小幅中繪一禽誘人入會願者每人給銀四元或現銀或銀票不等迨初七日午該匪麕集于墟之左近者約有千餘人均身帶槍械鳴砲兩次旋遂星散該墟商人極形惶恐當卽戒嚴或謂該匪之散分謂二隊一由樟溪而去（饒平往潮郡大路）一由彭溪而去（饒往潮郡小路）據居民所稱此次會匪操詔安語者居大多數云 
　　又云饒城官吏自聞匪警後鄭大令卽派差勇前往偵探一面飭令修備器械定更時卽將城門緊閉每夜由鄭大令與遊擊捕廳各員更代巡緝 
　　又云鄭大令已將該匪嘯聚情形飛禀黃鎭軍謂中有頭目五人均洋裝短髮其二爲潮州人餘皆詔安人 
　　又云當該匪誘人入會時饒平遊府已有所聞卽飭屬下心腹兵勇四人改名入會密令偵探一切據該勇回稱每人得銀四元中又有給成泰莊銀票多張現亦據實禀報黃鎭察核黃鎭軍即飭成泰莊人至署詢間該銀票是否僞造及何人交易爲多以便查緝（徵） 
[高郵貧民搶毁米店鎭江]  
　　揚屬高郵地方自新正以來米價昂貴中白米每石須洋八元左右以致人心惶惶二十日該處貧民忽然聚衆至某某兩米店搶米並毁物件旋經地方官聞信飛往彈壓各貧民始一鬨而散（文） 
按此條應與專電參觀 
[江督致九江鎭道電九江（爲遷移火藥庫事）]  
九江劉鎭台汪道台鑒贛紳來信九江城内向有藥庫居民常存戒心現己籌得欵項并擇定移建地址藥庫最爲危險建設城内實非所宜弟到任後卽飭將松江城内火藥分儲江陰黃山庫内九江藥庫仍在城内實不妥當旣已擇地籌欵應速建造遷移望卽查明赶辦新庫擇建何處何時約可開工并盼商定速復方巧（他） 
[盛宮保復贛撫電南昌（爲萍礦抽税事）]  
　　瑞中丞鑒奉電敬悉查農工商礦總局原詳江省土法試辦各礦向來議抽萍鄉雖用西法而費本較土礦重獲利較土礦難股商無息卽其明證仲帥原咨應收出井出口税項飭據該礦總辦等歷陳困難情形請俟華洋欠欵淸還再遵新章一律普完務懇照准至綛維護（因） 
[外務部咨皖撫文北京（爲鐵路用地事）]  
查蕪湖租界章程經本部核定有案安徽鐵路設立車站在租界地 
 
 

Page 4

 
 
[第四版]  
　　内自應遵照原定章程辦理　免外人有所藉口惟開寛陶家溝如何將一條直馬路照圖留出本部無從懸揣相應咨復貴撫部院照商安徽鐵路總辦李京堂並轉飭該關道知悉可也（政） 
[郵傳部咨皖撫文北京（爲添派鐵路會辦事）P ] 
　　本部准京堂咨開竊照安徽鐵路自蕪湖至灣沚第一叚土方橋梁業已開工建築經方隨辦商約在滬時多又不便事事遙制謹援江浙成案添請分省補用道孫傳檙常駐蕪湖爲安徽鐵路公司會辦呈請察核加札本部業經札飭孫道遵照外相應咨明（政） 
[直督嚴禁革命思想之書籍]  
　　二十二日東京電云英人高林司在天津被捕自認私運炸藥入京與革命黨連合直督袁世凱已飭令直隷省内查有革命思想之印刷物卽行禁止充公譯字林報 
[咨請核奪鐵路圖説可否專利北京]  
　　職商邸文治前赴郵傳部禀呈鐵路圖説一部請予立案專利由該部咨行農工商部略謂此項圖説可否專利請爲核奪聲復（目） 
[潘學祖查抄家產續誌南京]  
　　前辦江寗造幣分廠潘芸蓀觀察因報銷浮冒奉諭查抄已誌前報茲悉前日封存財政局備抵各件除利涉橋新造公館一所約計抵銀三萬外實存银洋爲數無幾雖箱櫃繁多所盛衣物估値亦不過數千之譜現上元縣朱大令又訪悉幕友杭葆眞爲潘道素所信任疑必有專欵密儲他處因卽傳杭到案一再研詰業已供認爲潘存銀二萬兩餘則未明底藴等語大令得供當卽將杭覊押詳請江督示辦（三） 
[大理院奏請改良監獄北京]  
　　大理院日前片奏略謂查東西各國監獄法制分已决未决兩監凡已定罪名人犯皆歸已决監以便執行刑罰未定罪名人犯皆歸未決監使之守候質訊雖同爲拘繫之地而制度旣顯分區别管理卽各異寛嚴凡執事其中者地方則爲之淸潔寒暑則爲之節宣衣食則爲之周給疾病則爲之調護且乂有官長勉勵師儒宣講以默牖其遷善悔過之心規制至爲美善臣院待質人證皆係未定罪名是宜特設看守一區以資約束惟此中執役之人應廓除積弊未便仍用舊日獄卒臣等公同商酌擬招募看所丁若干名遷其年方較强略識文字者於法律學堂另開一班飭選講員演説監獄大義畢業後分派看守俾少解法令稍知自愛則苛虐疏縱之弊可不禁而自除似於改良監獄不無裨益云云（京） 
[統帶禀請嚴防匪患安慶]  
　　日前皖北卓勝軍統帶禀呈皖撫略謂查宿州在亳州東北相距二百餘里與蘇東豫三省毗連其東鄉時村北鄉夾溝集西鄉睢溪口經各處紳董禀懇酌派馬隊前往蓋爲盜賊出沒飢民煽惑不僅曹匪之朱明馬在田等越擾宜防卽現經就獲之胡連法及宿州差役續獲同夥之宋始田李廣業等匪黨亦甚衆多前解胡連法時彼黨竟敢紏衆圓刦嗣因無懈可乘而止以上各處擬添練馬隊以二十騎仍巡渦和蒙三處騰出二十騎移紥宿州似於防務賑務兩有裨益云云政） 
[粤路勘定橋工地址武昌]  
　　粤漢鐵路渡江之橋刻經鄂督委員督同洋工程師勘定白沙洲祁陽公所起直至鸚鵡洲荒五里地方因該處江面尚狹水勢復緩故也（上） 
[英國屬地限禁鴉片之一端]  
　　二十二日倫敦電云英國殖民部次官温斯敦翹基爾答覆藹倫君謂殖民部大臣額爾金伯爵已通知總理巫來由殖民地事務大臣停止華人礦工工資半給鴉片之例譯字林報 
[上海工部局籌議華人私購軍器之法]  
　　字林報云西二月二十七號工部局董事會議據捕房查得租界内歐美日本軍裝洋行共有十一家内有兩家查曾有華人向之購買軍器查得拍賣叫物行四家時有各軍裝洋行托其　賣之事故華人所開各茶館常見小販將手鎗夾入别樣貨物向人兜售稽查頗不易易且軍裝洋行仍准運貨樣進口故欲按照租界章程第三十四條所載禁止華人執持軍器亦甚爲難局董因議將原章修改俟西三月二十號租界納税居民開會時公議核准第三十四條執照費租界以内如有人開設衆所遊玩之處如戲館妓院唱曲所馬戲園各彈子彈房琴所出售令人沉醉之藥各酒店麫包店食肉各鋪猪羊圈宰牛所馬房或出賣各酒魚腥蔬菜食物製造軍器出售軍器出租馬車各具在碼頭裝貨卸貨自置或出租之船各項生意均取捐公局（譯者按俗稱工部局公牘稱公局）所給執照方可開設此項執照倘係給與西國人須由領事官畫押公局可任便立定執照條例向捐執照人索取各式保單亦有時酌量情形無須執照保單所有各執照捐銀之數按年會議定而行倘犯此例每一次所罰不得過一百元如罰後於二十四句鐘内再犯所罰不得過二十五元 
[江寗陳提學使復江蘇敎育總會函（爲萬緣菴事）]  
　　昨奉大函以泰州王家樓貧民學堂一案承審官聽斷失平遂致長凶僧之燄士民相戒屏息將因咽廢食學務且有放棄之虞囑弔派員查明平反仍飭該州照　案租　廂房以便開辦等情具見維持學界遇事調護之盛心欽佩何以竊查此案始末萬緣庵本由賃租且禀官有案誠非强迫遷移之比而黃牧於申詳辦理各節實有未能　服士林之心者僧善慈是日來城具控蘇生等是夕卽被凶毆地保非主謀先定預爲狡脱之計廿任其蒙蔽一也罪有主名又閲時旣久仍無一被獲之犯置學務處嚴批於不顧二也罰產充學在僧爲贖鍰之義而加學界以藉端謀癧之名且令原屋從而間曠似租借皆所不應置學堂於何地三也閲奉寄報告書謂原議允讓廂房五間顧鴻賓含糊其辭槪許全租遂至激成大釁已握其綱要大函借鑒於日本情事而以不侒佛不闢佛者化學人之偏執尤爲通識宏議弟到任後迭據各生禀陳皆逐端批示似此案屢經推闡實已毫無遁情應不煩派員查察又黃牧巳經撤任後來者無所疑忌當不致重蹈其故轍應俟禀復到日如各犯仍然在逃再批令從嚴緝拿以示懲戒併飭令將原租廂房讓出使開學有地其大殿佛像一仍　觀似旣可平發起人之心亦求有當乎酌法準情之旨執事權衡在握未審以爲然否專復敬請台安（川） 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州官事]  
　　二十二日蘇藩牌示云江陰縣知縣承厚業經開缺另補所遺員缺查有卽用知縣潘宜經堪以酌委署理○兩淮鹽運司趙濱彥於廿二日來蘇假寓璧鳳坊巷○候補道郭本謀李鴻幹于二十二日由寗來省○辦理五厙釐局知縣萬銘璋專丁來省禀知十一日接差○辦理發審局知縣李光乾禀謝奉委上海綢捐南局差（出） 
[遴員接辦要差安慶]  
　　辦理蕪湖米釐局馮觀察咏蘅調省另委洋務局鄭道炳勛前往接辦辦理兵備叅謀等處石道鎭調辦淮北牙釐局另委楊道文駿兼辦兵備處陸道垓兼辦叅謀處 
[詳懇酌委優缺安慶]  
　　皖撫恩新帥據巡防營務處詳稱本處文案試用知縣劉汝楫辦理文件矢愼矢勤擬請酌委優缺一次以示鼓勵聞已奉恩撫批准矣（周） 
[林提學由潯晉省九江]  
　　新簡江西林提學開薵由京乘火車至漢附江孚輪船於十九日抵潯次日即行晉省（他） 
[移建提學使署武昌]  
　　湖北提學使衙門原議就三道街學轅修改以節經費　黃提學以該處離督署太遠遇有要公禀高不便擬移於水陸街學務公所西邊業己禀奉鄂督批准不日即可估工興修矣（失） 
[敎練處議設測繪學堂南昌]  
　　江西敎練處總辦現議設立測繪學堂一所業已擬定章程詳請贛撫核奪卽行開辦（因） 
[贛省議設區學南昌]  
　　南昌縣屬士紳　在議准在省城内公設左右前後區學四區每區招生六十名其常年經費均於賓興及考棚存欵項下動用（因 
[購地建造中學堂安慶]  
　　安徽龍門考棚原係府屬公建前奉停止考試時由紳等禀請改設安慶府中學堂嗣擬改爲全省師範學堂至中學堂擬設於小南門内之多寳倉茲查多寶倉基地狹隘不敷應用聞已購定北門内隙地另行籌欵建築矣（壽） 
[禀設學會安慶]  
　　黟縣勸學會骢董李擬設敎育會圖書館師範傳習所妥訂章程禀請沈提學立案業已奉批允准周） 
[學堂經費奇絀武昌]  
　　鄂省舉辦新政向賴銅元餘欵挹注自去臘陳玉蒼侍郎來鄂調查後將是項盈餘心四成提歸部庫其餘六成僅敷練兵經費及攤還洋債之用所有各學堂恃銅元盈餘爲常年經費者均歸無著故現有裁併學堂收取學費之説云（忘） 
[飭裁仕學館助敎員武昌]  
　　鄂省仕學館向有隨同助敎員二人茲黃仲弢學使以經費困難飭卽一併裁撤（失） 
[師範展期開學安慶]  
　　皖省師範學堂校舍已建造工竣招生投考初訂於廿五日以前一律到省茲因尚未到齊擬展至二月中旬開校學額則定爲三百名云（周） 
[達德中學堂風潮揚州]  
　　揚城問停巷義倉去歲由張君靜生發起將存榖變賣改建府學會並公設江甘儀三縣達德中學堂通禀立案茲江甘人以曾人欵一千五百元擬將儀邑學生剔出十八十九等日經儀紳汪有泰劉榮樁焦汝霖諸人向之理論遽起風潮訴之揚府榮太守亦未能公斷聞業己聨名一百餘人將赴省上控矣（司） 
[贛撫札飭保護游歷洋員南昌]  
　　贛撫瑞中丞據贛縣張大令禀報謂有英國駐京使館軍務叅贊相來樂持兩廣總督護照來江游歷請飭各府廳州縣照約保護等情因卽札飭洋務局通飭各屬俟該叅贊到境一體具禀申報（成） 
[函催速派洋員往勘碼頭通州]  
　　通州天生港建築碼頭曾由張殿撰函致税司請派理船廳往勘現爲日已久迄未照辦各工匠均停工待勘糜費頗多是以殿撰又函致滬道請囑税司赶速派人往勘以便卽日興工建 
[皖省匯交洋欵安慶]  
　　皖省認籌洋欵按年批解不容蒂欠頃由藩司飭於司庫釐金項下發給本年頭批洋欵銀七萬八千兩交局匯往周） 
[後湖堤工歸官自辦漢口]  
　　後湖堤工監督李石泉觀察現已銷差劉紳所承辦之堤工办於日　停止該處將來開闢商塲利源甚厚故由官塲籌欵自修日前委知府李汝釗爲總辦游擊陳士恒爲幇辦不日即可開工（卜） 
[撥給墾務經費安慶]  
　　萬頃湖墾務業由官紳禀辦開局招工惟需用浩繁經費未免支絀日前紳等禀呈藩署請撥欵若十酌認利息藉以補助馮方伯准予暫假銀一萬五千兩（周） 
[電請胡紳至瓊州辦礦廣州]  
　　南洋鉅商胡子春留心礦務久爲上遊所賞識近周督查得瓊州五金礦產甚多無人開採未免貨棄於地特電胡子春至省商辦一切聞胡已由汕頭來省矣（貳） 
[札飭關庫撥欵充徵兵經費安慶]  
　　日前皖撫札飭鳳陽關道將庫存加抽茶糖烟酒及鹽船料税共銀四萬五千餘兩解并省城支應局充征兵開辦經費並由該關道具詳聽候奏咨立案（政） 
[籌欵接濟軍餉安慶]  
　　皖撫恩中丞據皖北支發局詳請籌畫的欵接濟餉需並擬將局存籌貼免加鹽價及减平銀兩先行挪放未知中丞將如何批示也（周） 
[管帶獲咎安慶]  
　　管帶安慶巡警左軍李開邦因有缺額情事經皖撫查知飭將該員調省察看另派王洪春遊戎接替（周） 
[巡警與紳士衝突之餘聞揚州]  
　　揚州學會總理張靜生太守之住宅被巡兵搗毁等情己誌前報茲悉此事雖經府縣出爲調停仍未了結巡警總辦黎雨生分轉因與張有姻誼不易措置是以極力辭差聽憑後任秉公核辦現聞所遺差務已改委方臻益接辦云（見） 
[保奬獲匪人員南昌]  
　　上年江西饒州會匪滋擾由省派撥營隊馳往勦辦拿獲匪首黃淑姓孫顯榮及逆子黃天雨等當卽分别正法懲辦所有在事出力人員業己由贛撫會同江督尃摺奏請擇尤保奬茲將銜名列下巡防隊右軍後營左哨哨官五品軍功 
 
 

Page 10

 
 
唐文宗請免補外委把總以千總儘先即補並加守備銜巡防隊右軍中營左哨哨官候補千總劉得勝請免補千總以守備儘先卽補知府銜在任候選同知鄱陽縣知縣陳慶綬俟離知縣任後請免選同知以知府選用（壬） 
[緝獲逃兵揚州]  
　　南洋輜重營兵士陸家魁去年携帶軍裝逃竄來揚緝拿未獲現經該營訪知蹤跡特派員弁來揚會同地方官緝獲解營聽候訊究（在） 
[鎭郡禁烟紀聞鎭江]  
　　鎭郡拒烟會現奉上憲照會集議實行戒烟辦法○丹徒縣宗大令面諭董保限三月内將膏捐停止所有境内各烟館限令六月内一律閉歇○蘇撫陳筱帥前日密派幹員王某來鎭調查官塲孰有烟癖巳否遵戒違者禀復參辦（十） 
[呈請加札委用商董安慶]  
　　皖省商會宋德銘胡遠濬兩經理已屇一年期滿例須交替由各商呈懇撫轅准予續任並請咨呈農工商部加札委用（周） 
[請給商會關防安慶]  
　　各省商會均由大部頒發關防皖省事同一例日前各商董公呈商務總局並舉江蘇試用知縣呂賢銘承充商會調查員請咨部刊給關防以資信守（周） 
[銅幣欵項編列表册武昌]  
　　鄂省銅幣局會辦陳主政前日商准總辦高觀察擬飭本廠及漢陽分廠將去年所有出入欵項編列表册以備查考而淸界限云（失） 
[不准典當加利寗波]  
　　甬郡各典當向章按月二分起息現有同大當東王月亭發起擬再加收鄞縣高大令以典當加利有累貧民因卽向之駁阻（日） 
[倒欠鉅欵常州]  
　　常郡南北貨及紅白糖均歸瞿某一人經手匯滬貨欵有四十天期限去臘廣和糖棧匯滬之欵均係現期莊票瞿卽將該欵存放上海某錢莊不料該莊忽然倒閉以致常郡匯滬之欵各糖行均未收到前日上海各糖行特派人來常調查各糖行底根曾否付淸并調查瞿某存放各店鋪之欵項以備日後扣除云（言） 
[知縣以民婦爲妾廣東]  
　　署長寗縣知縣張光先擅收案内民婦羅揚氏作妾爲其表親現學務公所會計課副長包允榮所知特將此事面揭於藩司復爲縣紳梁某禀揭故由藩司詳禀督轅將張勒令休致聞周督已允照辦矣（留） 
[智婦斫盜揚州]  
　　日前有某鄉婦行至揚城西門外七里店地方突遇盜匪一人手持利刃攔路搶刦婦隨將首飾等交盜盜令再脱衣服婦不允盜遂將刀擲於地上强褫婦衣婦曰男女不便爾如轉身向後我當自脱盜不知受愚方轉身婦卽將地上之刀拔起力斫盜即斃命婦棄刀飛奔而去聞者咸服該婦之有急智云（止） 
[懸賞購緝著名棍徒廈門]  
　　厦口廳原司馬日前會同提中軍謝叅戎訪悉著名棍徒有一百三十二名之多當卽嚴飭差男密探住址按名嚴拿一面並榜示通衢謂如有捆送到署者每名賞銀三十元决不食言云（幸） 
[製蔴局請拿地痞武昌]  
　　鄂省製蔴局每當婦女放工之時常有流氓地痞攔路調戲現該局監督已照會江夏縣派差緝拿從嚴究辦矣（失 
[贛撫批飭提犯質訊南昌]  
　　鄱陽縣陳大令日前拿獲鄰境匪犯江波一名解歸都昌縣審辦一面卽禀報贛撫當奉批示云禀悉現當萍匪初平餘黨四竄潛匿該縣會紳捐廉募丁舉辦冬防實力巡緝殊堪嘉慰並據拿獲鄰境匪犯江波爲前獲之匪首羅來委等供係會内頭目得副元帥僞職已解赴都昌縣歸案審辦仰布按兩司會同兵備處飛飭都昌縣速提監禁各犯從嚴質訊務得確情錄供禀請懲辦母任狡延（千） 
[增設市亭續誌武昌]  
　　鄂省山後一帶添設市亭已誌前報茲悉鄂督已飭官錢局撥錢二千串發交警察局招匠赶造以便各小販入内貿易（俟 
[補錄學部奏定各學堂考試章程（續）]  
　　凡各省中學堂高等學堂畢業現行章程定有奬勵者旣經畢業考試之後除由本學堂發給分數等第文憑外呈由提學使司按照畢業分數分别等第詳請督撫咨明學部照草奏請奬勵 
　　大學堂各分科選科畢業實科應比照高等學堂辦理經學部奏請欽派會考大臣會同考試之後其應照章奬勵者由學部帶領引見奏請明降諭旨以示優異遊學畢業考試準此惟非在外國大學堂及商等學堂高等導門學堂畢業者不得　試 
　　通儒院畢業以平日研究所得之各稀著述呈大學堂總監督由總監督與分科敎員公同評論定其分數咨呈學部確加覆核分别等第將其著述進呈御覽恭候欽定奬勵錄用 
　　凡畢業考試以通計各門分數滿百分者爲　則滿八十分以上者爲最優等滿七十分以上者爲優等滿六十分以上者爲中等不滿六十分者爲下等不滿五十分者爲最下等考列最優　及優等中等者照章分别給奬考列下等者加給及格文憑考列最下等者加給修業文憑給修業文憑者不得與升學考試 
　　此外考試皆以百分計算由敎員將臨時考試所記分數與平日暗記这分數叅互酌定分别册記與學期考試或學年考試平均計算學期考試所記分數除不滿二十分者令其出學外凡在二十分以上者俟學年考試時以學年考試分數與學期考試分數平均計算平分數在最優等優等中等者均升級下者留原級不滿二十分者出學以學期之考試分數等第分别升級留級 
　　凡學堂考試本學堂學生如有因事未與考者其因父母之喪或眞實重病不能與考而所曠功課鐘點按本學期所有功課鐘點計之不過四分之一者准其補考其曠課過多及因他項事故未　考者不准補考應留級歸入下次彙考至現在正備級次之學堂應將該學生平日所有分數亦除之類其臨時考試未與者於學期考試學年考試時照此辦理其雖經與考而平日曠課過多者除父母之喪例准給假期限各按照本學堂現行詳章無庸扣算外每曠百小時减本學期總平均分數五分 
　　凡各學堂所記學生品行分數中學以下學堂於學期考試時以所記品行分數與修身科分數平均爲修身科分數高等以上學堂於學期考試或學年考試時以所記品行分數與人倫道德科分數平均爲人倫道德科分數不必另立一門 
　　凡中學以上各學堂畢業核算分數評定第等除各就平均分數分别等差外如所習科目畢業考試分數有兩科不滿六十分或一科不滿五十分者均不得列最優等有兩科不滿五十分或一科不滿四十分者不得列優等其分類敎授之學堂所習選科或主課有一科不滿七十分者不得列最優等有一科不滿六十分者不得列優等　 
（未完） 
今日尚有繙譯及本埠新聞列入第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[橫濱中國領事知盡保護華人之責]  
　　二十二日東京電云大北公司郵船達柯太號失事後駐橫濱中國領事卽與美國領事會商安置船主中國水手二百十七名之法當於今日下午發電至西安德爾大北公司詢問該水手等是否遣散如須遣散則彼等在橫濱暫住之費及遣送回香港之川資應由該公司發給譯字林報 
[德國遣艦赴遠東]  
　　二十一日柏要電云德國巡洋艦亞古那號定於西歷今夏開往遠東譯字林報 
[俄舉國民院會長]  
　　二十一日柏林電云俄國克迭黨會員高樂文已被舉充國民院會長 
[日本在英法籌借亲債]  
　　二十二日倫敦電云日本籌借英金二十六兆磅利息五厘定於下禮拜發行債票以九十九零二分之一爲一百半在英京籌借半在法京籌借 
[德國敎士在波斯被戕之交涉]  
　　二十二日倫敦電云日日郵信報駐波斯京城訪事電稱德國以近有敎十一名在波斯被害索賠英金五千磅並將兇手正法如所索不遂則將派兵佔領巴葛達德地方云 
[英國振興土耳其京城之商業]  
　　二十二日倫敦電云日日郵信報駐土耳其京城訪事電稱英國銀行與法國土耳其銀行支店合資向法人在康斯坦丁京城購買停船埠頭是可爲八十年來英國商業發達之要點也 
[郵船在日本洋面失事三誌]  
　　二十二日東京電云大北輪船公司郵船達柯太號帶有　件二百八十八袋至前禮拜二始查得僅有三十一袋未　失去其餘有漂沒着有失去者皆無存矣海口丸昨日運送達柯太號搭客至橫濱内有赴上海者十人赴香港者四十三人達柯太號計保險三兆金元該船下沈益深與所觸之礁成一鋭角雖欲撈救恐已無望矣同日倫敦電云達柯太號失事保險行甚爲注意因關係六十萬磅英金这巨欵也 
[英皇游蹤]  
　　二十一日柏林電云英皇已行抵皮愛立司地方將作數禮拜之勾留以後英皇尚擬偕皇后巡幸地中海往遊意大利國㚓伯爾思眞毆亞两海口譯字林報 
[糧道來申]  
　　江蘇糧道陸申甫觀察日昨由蘇乘火車來滬就海運局暫駐行旌聞不日卽欲赴寗禀謁江督（多） 
[滬道回申消息]  
　　昨日道轅接到寗垣來信知道憲瑞觀察准干本月二十五日由寗回申（尾） 
[電告奏准派紳募捐]  
　　皖撫恩所帥致各督將軍督撫上海呂盛兩大臣曁曾少卿施子英張楚寶諸觀察電云皖北災重地廣春　方長惟以籌欵爲第一要義經銘電奏請派皖紳前廣西撫院李仲帥總理勸募皖北義捐事宜俾可多籌鉅欵以濟灾區現奉電旨著照所請欽此除恭錄電旨另文咨達外合先電聞並祈轉致皖籍諸君一體查照（有） 
[守備因控案牽涉撤任]  
　　上海縣紳董上控周子安參戎一案曾由蘇撫札委劉都戎化彪來申訪查旋查得實係己革營書陸侶台與提右營守備葛岐山暗中播弄所致茲奉江南提督劉華軒軍門諭將葛守戎撤任遣缺委松郡城千總韓國賢署理（尾） 
[飭送小普陀案卷宗]  
　　江督所委之江漢珊太守至滬查辦小普陀紫霞殿上控一案昨已移咨上海縣署飭將該二案卷宗送至泰安棧寓所以便查核（車） 
[總工程局開會提議小普陀案]  
　　總工程局董現因小普陀案已奉江督端午帥派委江漢珊太守來滬調查因定於廿五日開會提議此事公籌對付之策云（多） 
[紀地方公益研究會開會演説情形]  
　　前日下午七時地方公益研究會開第六次常會到者計有一百餘人先由瞿君紹伊演説地方公益與地方自治有殊途同歸之義次由王君引才宣布擬於滬城添開新東新西小西小北四城門以資振興商業聽者多替成之（車） 
[捐貲倡設民學]  
　　工程局議董郁屏翰創捐鉅貲設八鋪義務小學堂一所茲已聘請敎員兩入招生二十人議定不收學費其校所卽借八鋪土地堂内大約日内卽可開校矣（車） 
[禀請勒交捐册]  
　　新充城内八鋪地甲潘福已於昨日接辦公事因前革保沈坤將經收各項捐册掯不交出投總工程局禀請勒交（車） 
[彩票木珠被關扣留]  
　　湖北籤捐彩票分局在外洋定購木珠一萬五千夥裝輪運申被新關扞手查獲因未報税一併扣留經分局函請滬道轉致新關謂愿補税項請將該木珠發還云云（送） 
[發封茶館]  
　　成衣匠吳仲堂於去臘誣指雇夥蔡金林竊衣將蔡軋至西華得路西華樓茶肆串通探夥將蔡私刑吊打以致蔡受傷斃命由美捕房將吳獲解公共公廨訊供轉送上海縣現經縣主王少谷大令函請公廨讞員關太守將西華樓茶館發封太守准于昨日飭差前往將西華樓發封矣（莊） 
[發封米店]  
　　美租界北蘇州路福盛米店用空莊款夥逃店閉各情已紀昨報茲悉該店倒閉之原因實被經理某甲用空莊銀所致現由美捕房包探宋掌桂查明禀復捕頭請廨發封候查獲某甲再核（西） 
 [P幸未延燒 
　　昨日上午十點半鐘製造局正碼頭西邊軍火棧房後面厠屋内不知何人遺火將竹笆燒着適値大風遂致南面全笆俱燃延及棧外披屋一間並棧後曬台幸局内水龍施救得力得即撲滅並未燬　軍械棧屋（川） 
[英界火警]  
　　昨晚八點鐘英租界廣東路滿庭坊街某鞋店失愼經救火會驅車救熄（泉 
[新界火警]  
　　昨晨四點一刻鐘時新租界白克路第二十一號英國人所住之洋房失火經救火會救息計焚去洋房一幢延燒華房兩幢捕頭飭探李星福前往查究起火情形（泉） 
[火警續記]  
　　前晚七點餘鐘愛文牛路火警一則已記前報茲悉火實起於成都路愛文牛路轉角之某京貨店樓上祇焚去蚊帳衣物未致成災（莊） 
[吞烟斃命]  
　　小東門一枝春街協順炒麵店之媳劉黃氏昨因與翁姑口角遂吞鴉片自盡迨人知覺已體冷如米當由屍夫劉來喜投報捕房飭具自行棺殮切結備查（舟） 
 
 

Page 18

 
 
[乞丐留影]  
　　日城内老天主堂牧師忽傳男女乞丐數十人擇男女丐各一合映一小影事畢到堂每人給洋二三角（尾） 
[祖餞西員]  
　　法領事署繙譯愛蘭君近已調任漢口正總譯法國大律師柏爾德君偕其夫人於昨日特設盛筵爲之餞行在座者係巨總領事匯票西人麥禮司東方匯理銀行大班亨利亞及柏君之胞弟雷鴻柏爾德君席散即送愛君登立茂輪船往漢口新任（舟） 
[流犯過站]  
　　南匯縣擬定擄人勒贖之流犯方炳榮唐金生沈阿如等三名又擬流之海盜高福生一名均於上年發配起解嗣因前途水發折回原縣茲聞水勢已退南邑尊李大令因又飭差將該四犯起解前日道經上海縣縣主王大令諭飭暫爲寄禁旋於昨日派差轉解前站矣（尾） 
[總工程局紀事]  
　　東區巡士查見泉漳會舘弄内倒斃無名男屍一具年約三十餘歲正擬飭十六鋪地甲報堂棺殮旋由死者之父陳應川投總工程局報請自行棺殮局董准之○稼萃米店主嚴炳生去臘倒閉捲逃並將鄰居羽士趙玉泉之妻誘同逃避虧欠潤泰等米行一千九百餘元及房東張錦松存欵三百元當由各債户將店夥丁福生扭控總工程局奉判交保限尋茲因韓萬年藥店主韓連生人嚴暗甲了理莊款又投局呈控昨孫明府傳韓至案據供莊欵非監生代了惟畧關親誼故將嚴妻招留判督同將生財底貨變賣攤還○三林塘興昌泰京貨店執事胡竹三去臘持洋一百九十五元小洋八十角來滬避匿店主湯藴齋籍查得賑目不符及將胡尋獲與荐保王理生一併扭案孫明府判胡責五十十着王保出理帳○阮竹如夜趙則之扭控吞沒押賑洋三百元因公共公廨亦有案伴判備文移廨辦理其劉俊良附控之阮欠彩票洋十九元判卽先行理明（永） 
[公共公廨早堂案]  
　　高子山投老巡捕房控曹十子曹耀順攫去錢票洋銀一百五十元現洋十一元夾金表一只鑟戒一只捕頭飭探王梅亭徐榮珊等將二曹拘入捕房詰知係與阮竹如同竊捕頭復飭將阮拘獲昨晨由王徐二探將二曹及阮解案讞員關太守商之美白副領事判两曹還押捕房阮准交妥保候原告到案再行訊辦○揚州府甘泉縣移文公共公廨據稱王金標之女被婦人劉矮了拐賣於上海花小寳妓院内請移提歸案訊辦關　　准即簽差投老捕房請派探王梅亭至花妓處查問並在花妓間璧將劉矮子拘獲監　解案請究劉矮子供來滬十餘年並未犯有拐案太守判將劉押候補傳花妓到案訊明究竟再核○濟良所送十四齡幼妓王媛媛到案據供稱由王蘭生出資購買送在盆湯　敎曲現聞王又欲轉售他處因此不願叩求超拔太守判發濟良所留養再核○榮瑞鐘遣丁榮升控祥興絲廠主沈福祥定購春繭結欠銀两向索逞兇求提訊究　　太守准即簽差恊探陸恊庭至阿白司脱路將沈福祥傳入捕房昨晨帶案太守判押候過堂訊奪○當熟人翁之循前被馬夫卲春春行竊棗騮馬一匹並馬鞍等物共値洋一千五百元曾經來滬登報訪尋前日老閘捕房包探劉光震及一百零五號捕查知邵已將馬　與卲公舘得價用去西將卲解請訊懲太守判押解上海縣轉遞常熟縣歸案辦理　前者楊樹浦捕房拘獲盜犯張而朱二等押候查辦茲由包探劉森堂蔣文炳等訪知　　　第二百二十四號丁義春家常有窩藏盜犯情事前日將首盜劉德標卽劉表陳萬昌等拘獲請知上年十二月二十夜行刦刦裕法家即是彼等同黨所爲因於昨晨將劉德　陳萬昌張而朱二一併解請定奪太守判將四盜及丁義昌一併移送上海縣訊辦○馬　曾竊取洋人金練條報由包探李星福將收　之沈子香一併拘獲於昨晨解訊沈供實被妄攀太守判馬押捕房三月沈押交三百元人洋並保限七天繳贓再奪如違究辦○揚如卿與夏歧生因索取欠欵在路亙毆由捕解案訊究楊供被騙取花銀六百六十餘两向論行兇嗚捕解究訊之夏供詞支吾太守以均有不合各罰洋三元（莊） 
[公共公廨晚堂案]  
　　沈松控盛嘯秋圖賴抵欵前晚襄讞王明府提訊沈供家主在源源莊執事前者盛因急用向家主抵押銀六百两至今逾期不贖請追明府判盛交銀並保出外限七天理贖○傅金山前控梁源記夏雨山吞沒貨銀曾奉判交保淸理前晚亦奉明府提訊傅投案請追洋二千餘元明府判交原保限三天理淸如違押究（莊） 
[法租界公堂案]  
　　南翔人嚴福榮之子坤全在新大南貨店學業於去歲杪逃出至今無蹤因以被毆逃走等詞投控公堂陳明府准詞飭傳該店經理人包雲成至案據供坤全於去歲除夕持錢二百文出外洗浴詎一去不返遣人四出尋訪亦無下落實無毆打情事明府判限半月速卽尋交　干未便○紅帮裁縫張應卿控傭婦顧朱氏竊物奉中西官判令交保在案嗣因無人具保昨又解訊氏稱兒子已畏懼回鄉此地實無人願保奉判還押再核○王阿根竊表奉判押捕房一月期滿再押改過局三月○陳阿全竊張福生衣服判押捕房二十天期滿再押改過所二月○馬開黑高正龍砍伐工部局所植路旁樹枝被拘至案奉判各押七天（舟） 
[美租界捕房事]  
　　莊桂生竊并河南路趙阿二小車一輛由捕人贓並獲帶入捕房奉飭將莊押辦○趙阿慶昨經乍浦路被某洋房内西孩開放　槍彈中頭額趙卽投報捕房飭探查辦○江北人沈行山與妻杜氏　居嘉興路被張學廣將氏姦佔沈糾衆向理不服亙毆由捕併送捕房捕頭以事涉暧昧斥不與理○粤人戎祥生等昨在北四川路仁智里向鄧氏婦調戲不遂互扭由捕併送捕房捕頭以各未受傷將戎　尋○成順里程姓子前日忽失所在由程報請飭查捕頭允之○昨　形似小工之某甲倒　　匯山路由　捕回報捕房捕頭飭傳地保知照家屬棺殮（西） 
[來函]  
西本年二月二十五號華洋義賑會辦事董事聚議本次記錄内云本會所發之銀錢粮食運至災區經敎士親自監　本會現接災區報等詳述辦理情形至爲可喜两禮拜前宿遷來函云第一次運來麵粉二千五百包到時本地城外沿湖河一帶居民一千二百家均來購買每家每日準置二斤半經辦平糶者十二人於第一日事竣之後自喜閲歷增長見所未見者不少當日糶至夜半始　購麵饑民分一字長蛇陣排立約長七八十丈無非盻望粮食度命者得麵粉後殊形喜樂以平糶振濟較放錢更美蓋放錢反令粮價昴貴而平糶不使米商居奇　　知竟有人以每斤七十五文之價向一老者收買其所購之麵老者答曰即六百文一斤吾不售也吾命係乎此然此時文此次所散之區大僅二十里左近宿遷境内類如此者足有二十處其困苦情形相仿此外尚有两縣可由此處接濟某區處大小困苦輕重與此處相同聞華人云得此麵粉者福人也有麵卽有命吾聞之亦無法可施地方官切實相助又林醫士報告云渠帶麵粉三千四百包西二月七號從丁家集起放先查有六百家極苦計有二千五百丁口給發粮票同辦者有數人購糧者投票交錢一人查點錢數又一人查對糧數又一人發　卽票準購此糧若干以應若干日之用晚間結束帳目耗費　限初辦時甚覺擁擠隨後愈辦愈熟居民甚好並無流氓道台派兵四名縣官派差二各彈壓所派此處之三萬四千五百八十八包僅敷丁家集馬莊两處近村桃源亦係饑荒未知能另派若干包賑濟桃源否華洋義振振會謹啓 
[招領男童]  
　　茲有二十日迷路男童一口年八歲名叫金生父名根全本地人身穿印花杜布破褲藍杜布夾襖元杜布蒲鞋面鞋頭戴元洋緞瓜帽紅頭繩辮線倘有失童之家其即來認領可也敝堂不取分文酬謝特此佈白滬北天后宮前盧益善堂司董告白 
 
 
 

Page 19

 
 
   
 
 

Page 20

 
 
宜講聖諭並以家刻人生必讀書勸導鄉愚親歷鄉村訪民疾苦田疇盡闢寓催科於撫字不暇追胥甫及冬賦税畢輸於　署六安直隷州再調署阜陽太和各縣光绪元年回太平縣本任開書院課士手自評定士論翕然又倡捐儲書至七萬餘卷使士知爲根柢之學有仙源書院書目初續刻請旌節孝一千七百餘名爲葺祠以祀賞舉行賓興及鄉飲酒禮刻有鄉飮酒禮簡明説又倡捐募修城外麟鳳大石橋以通池寗要道廟關祀典利修者爲之重葺改建以產休茶不知蠶桑之和拓地購種浙湖桑秧敎民種桑飼蠶繅絲諸法俾廣利源邑銷淮鹽而與浙引接界緝私釀令幾成大獄卒不稍顧嚴讉爲民力爭事得解乃請以公牘領鹽繳價試辦分銷民賴以安尤諄諄勸民息爭訟者立爲剖决案無留牘惟慈祥與人相見以誠不矜苛察而摘奸發伏人莫敢欺宵小爲之歛迹境内又安三年大計舉薦卓異五年請咨引見去任時攀轅餞送盈路不絶尋調補太和縣兼理阜陽縣調署蕪湖渦陽兩縣十八年請假修墓開缺廿二年卒於原籍其在皖歷任七州縣所至各省稱職兩蒞太平民尤德之請祀名宦年例未符追思遺愛深恐久而或湮據紳士江蘇候補道蘇杰等禀由布政使馮喣詳請具奏前來奴才查故員鄒鍾俊循聲卓著遺愛在民旣據紳士瀝陳籲請合無仰懇天恩俯准將已故太平縣知縣鄒鍾俊生平政續宣副史館以表循良而順輿情除將事實册結咨部外謹會同署兩江總督周馥恭摺其陳伏乞皇太后皇上聖鑒訓示謹奏奉硃批著照所請該衙門知道欽此宮門抄十一月十八日農工商部郵傳部正藍旗値日無引見那王謝賞壽物恩英瑞恭送壽物覆命吳士鑑謝授侍講恩奇車布謝公中佐領恩龔心湛預備召見軍機龔心湛張百熙唐紹儀 
陜西巡撫曹奏爲陜省遵設陸軍小學堂摺 
陜西巡撫臣曹鴻勛跪奏爲陜省遵設陸軍小學堂恭摺報明仰祈聖鑒事竊准練兵處咨行奏定陸軍小學堂章程内載各省己設立者就原有學堂照章改辦等因查陜省武備學堂自光緒二十四年創立二十八年改辦所有堂内學生上年頭班畢業本年二班畢業均經考驗給憑先後奏咨在案自應將原有學堂改辦陸軍小學堂以符定制當武備二班學生未畢業以前臣先督飭司道考取新班學生以備陸軍小學堂之選並將原有之學堂基址各講堂禮堂自習室操場食廳齋舍議廳接待所浴室病室等類當修葺者當添建者一一照章備齊曁應用圖書儀噐亦均預置雖不足以稱善備而規摸則皆略具此建置之大略也所招學生由各州縣曁駐防各旂選送臣與督練兵處司道親同考取先挑年歲次驗目力平力肺量後試論説共取合格學生一百名擬隨後按年遞至三年收取至三百爲足額額外又設客籍附學生二十钶以宏造就此學額之大略也學堂通則有學界事界之分所用人員自監督以下敎員則照章分延委員則按事分設立敎授之目八曰修身曰國文曰外國文曰歷史曰地輿曰算學曰格致曰圖畫立訓練之目三曰訓誡曰操練曰兵學以敎員分課之以監督考核之立考試之目四日月考敎員於月終面試之曰期考監督於暑假前面試之曰畢考撫臣於三年期滿時面試之立經費之目二日額支曰活支二者合計三年以内應需銀十餘萬兩已餘籌撥應用俟籌定旳初咨部立案此章程辦法之太畧也以上各節部署粗定於閏四月十三日開學今己數月功課尚無曠誤伏思陸軍小學堂爲　就初級軍官之地關係至爲重要秦中風氣遲開諸凡草創又値籌欵艱難之日勢不能與江海各省并駕齊驅惟有就人力財之所及督飭在堂各員認眞辦理以期備國家經武之一助所有遵設陸軍小學堂緣由除咨練兵處兵部並遵章將管學執事各員履歷學生姓名年籍造册分送外理合具摺陳明伏乞皇太后皇上聖鑒謹奏奉硃批陸軍部知道欽此 
四川總督錫奏爲川省設立農業學堂以重本務摺 
頭品頂戴四川總督奴才錫良跪奏爲川省設立農業學堂以重本務恭摺仰祈聖鑒事竊維富國首在務農阜民必先任土中國農政古有專官周禮大司徒之屬農官居其大半分壤辨種纎悉畢備農之有敎由來尚矣東西各國有農學會以精研究有農學堂以資講求物產繁興工藝發達故能競致富强川省册河阻深民勸土沃祇因鄉墨守舊法物理未明絶少進步卽以夙稱蠶國之美利亦復日就衰落不獲與江浙爭衡憫生計之將窮惜地財之多棄自非亟興敎育無由開民智而拓利源上年因飭布政使許涵度先在省城寳川局内設立農政總局以資提倡曾經奏明在案旋據該司請在農政局建立中等農業學堂以爲振作野業之豫備並闢試驗場一區俾資學習經奴才擬准照辦當由該司延聘敎員訂立課目並省城及各屬高等小學堂内挑取合格學生入堂肄業暫以四十名爲定額現計開校以後逾一學期生徒學業己有可觀其學科係分爲豫科本科俟普通農學講習後即授以蠶學新法先得實驗於固有之絲業以次漸及於農田樹藝畜牧諸科仍一而增增籌經費添建校舍加闢農塲以期逐臻完備仰副朝廷興學勸農之至意除咨學部查照外所有設立中等農業學堂綠由理合恭摺具陳伏乞皇太后皇上聖鑒訓示謹奏奉硃批該部知道欽此 
宮門抄十一月十九日理藩部廂藍旗値日宗人府引見十名度支部十六名理藩部二十一名廂白滿六名龔心湛謝交軍機處存記恩廣州副都統李國杰請訓希朗阿阿續假五日召見軍機李國杰壽耆堃岫恩順 
綏遠城將軍奏爲變通官缺揀補章程以期得人而收實效摺 
督辦墾務理藩院尚書銜綏城將軍奴才貽穀跪奏爲變通官缺揀補章程以期得人而收實效恭摺仰祈聖鑒事竊維有官不得其人與無官同有人不得其用與無人同綏遠城滿洲各項官缺分左右翼向來揀補章程均係本翼人　補本翼之缺他翼不得借補至蒙古於滿洲官缺界限尤嚴更不相通假卽偶有借補或因保案得有借補班次或在軍營出缺留營就近借補仍係暫而非常在定章之初原爲各示限制就地取材起見無承行日久動多窒碍往往有此翼缺出本翼應揀人員按之規制相符而察其才地則不稱他翼雖有可用人員又因格於例章不能通借以致遷就補用後人缺不宜曠職僨事甚至循例洊升協佐猶或不諳政 
 
