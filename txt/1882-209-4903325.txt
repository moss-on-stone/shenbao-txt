# 1882 - 209 - 4903325

 

Page 1

 
 
[聘請鴻儒] [  申報舘啓]  
　　本舘現欲請一司筆墨友人於作論作新聞外兼校對書籍如有願俯就者祈先繕時論二篇并將眞姓名及住處　明封固交至本帳房彚由館主人酌奪果是首屈一指當再修函敦請面議一切望勿託人說項并勿先移玉趾惠臨是所盼禱 
[新印縮本增選多寳船時文發管] [  六合堂謹啓]  
　　是書選自粤東名播宴宇久爲士林所寳購惜乎刻有島歳帝虎之訛兼之篇幅錯悮股叚疏落面錯字則無篇不有甚至交與題不相府者又有　　文者不可勝數誠憾事也今點石齋主人不惜重聘延請名彦逐一校讐桌不釐訂而更正之并其中之有題無文者悉如補入且增選入時　曾闈墨　名人課作倩能書者加意抄正用縮本法將原文一百本計文章七千餘篇　成八小本名之曰增選多寳船至於字法之端莊筆晝之清慙猶其餘事　妙在置之巾箱中甚易携帶岀入勝前書之繁疊眞有天瀼之别今六合堂主人巳向點石齋承受槪歸本堂分售各省每套收回工本銀四兩五錢計有七千餘文之多所費銀一錢可購百餘篇文章亦可謂便宜之至今是書旣成所有代本堂寄售之處開列於後賜顧者請向購閱至於各書坊有與本堂代售者用錢一體奉酧再此書所印無多海内知之祈及早往購可也此佈京都琉璃厰南京品水街慎益莊福州同茂茶棧廣東西營巷同慎長沙基大街同安麥欄上海太古碼頭同愼長永安街長源泰棋盤街萃泰豐茶號香港同愼長漢口怡和行沙包街長源泰黄坡術各書坊購取亦可 
[觀繅絲局記]  
　　本埠繅絲公司自旗昌行麥登司創始刻下又爲公平繅絲局本館皆有聞必錄知該公司必有蒸蒸日上之勢六月望日有友人約余往遊公平繅絲局余正欲詳知其情形遂命駕而往過大橋至馬戲棚又折而東抵虹橋舍車步行過橋左行數十步見局門界之以渠入門循徑前進有洋房一所爲男女西教師所居之地兩旁間值桑棉途側有溝踰溝則大池四水聲潺湲其池水通外河而四池之中間以兩地皆係細沙右池之水接管通於左池必由沙池經過則左池中皆沙瀝水矣復由左池接管漑入局中宜熱用者卽注於鍋宜冷用者卽注於益層次秩然其水之清澈可鑑鬚眉面池卽局屋宇軒敞凡三進其前進爲總機器房此機一動則樓上繅機俱動其烟囱以磚砌成高可數丈大亦數圍巨觀也再入則爲帳房乃付工貲散籌碼之地其繅機在二進樓上共計一百架有小鑊注熱水煮繭上有一帚圓式一人以帚入小鑊則絲頭隨綴於帚因引其緒而搭于機上一人以足踏機卽運動不已頃刻而成絲其樓下有已成之絲懸于梁閔細視之潔白柔細勝人工不啻倍蓰外洋言最高之絲今年可獲厚利大都此類也繅婦所坐後面卽懸一牌編以號數絲成持牌赴帳櫃騐明號數以别優劣計機百架分四層排列亦不見捱擠其所用熱水冷水均由管挹注不須人力極爲巧便尚有空屋暫堆繭包則預備將來續來機器卽於此間排列聞該局續購機器有一百十六架則兩禮拜内可到此外又有多架則亦到滬不遠機器愈多繅絲愈速聞旗昌繅機百架約可獲利一分若該局續到機器可到四百架之數則其利之可操劵者已有四分亦不謂不厚矣至第三進則爲棧房樓上樓下所貯蠶繭不可勝計聞須日用揀繭女工五百名盖繭須剔過具上等者卽以繅絲其次等者則剥去外面繭黄焙燥裝包發往外洋售賣亦有重利再次面爲黄繭或灰色黑色等繭則棄而不用矣剥繭黄亦用女工二百餘人其工貲則以所剥之多寡及所揀之精粗分差等焉焙繭之處另在一所周圍閉不岀氣有小門若竇啓而覘之熱氣冲岀目爲之咪氣爲之噯不能逼視而罷友言此中烘焙之繭亦不少也余往時已將六點鐘該局近以時當夏令停工較早不及觀其運機繅絲然機器之精巧運用之靈捷則一目瞭然據聞每架機器一日可岀絲十二三兩核計百架可岀絲一千二三百兩則將來四百架機器一齊興作每日岀絲至四五千兩又何患公司之不日新月盛乎目前雖曰小試然已覺規楧整飭章程妥善婦女之願赴該局作工者頗不乏人局旁隙地又創有平屋三十餘間爲局中作工諸婦女賃居之所蓋恐婦女輩往來不便故聽該婦女軰在此居住專意於該局執業不至爲他公司所奪是眞可謂算無遺策者矣聞董其事者爲保家行主曁立德醫生兹二人者久已名著申江所定章程不但分門别類抑且巨細無遺卽觀其局中諸人各司其事各效其能若網在網有條不紊雖余僅偶爾一見而整肅之氣象謹嚴之規矩已有不可掩者則亦可知該公司之立法實有盡善盡美者矣目下上海地方公司林立日增日多然以鄙意揣之近在目前可以共見者當無逾於該公司也歴覽旣竟爰書數語以誌之 
[恭録諭亘]  
　　○六月十二日奉上諭户部奏稽查雲南銅運各員期滿請旨更換一摺雲南辦運銅斤頭二三起及四起頭批業已到京四起二批現據咨報起程此後續辦銅斤次第運解前泒沿途經理各員期滿該部查照例案將經過之廣西廣東江蘇直隷等藩臬開列名單請旨更換廣西着派徐延旭廣東着派姚覲元江蘇着派潭鈞培直隷着派崧駿卽責成各該員𠪚飭各道府沿途地方文武員弁認眞稽查催䟎護送前進如有無故逗遛及盜賣短少等弊詳報該督撫嚴行參辦沿途應需水師照料之處卽由泒岀之員詳咨前途督撫及水師提督調遣仍着自奉旨之日起以三年爲限均責成此次所派之員一體經理遇有升調事故卽責令接任之員遵辦期滿再行更換欽此○十三日奉上諭裕禄奏安徽潛山等州縣猝發蛟水赶籌賑撫陳士杰奏浙江金衢嚴等府屬猝遭水患籌款撫恤各一摺該兩省突遇水災小民蕩析離居覽奏殊深憫惻現在業經該撫等提撥銀米赶籌賑濟惟灾區旣廣且重亟應認眞撫恤以甦民困着裕祿陳士杰迅將一切應辦賑撫事宜妥籌辦理務使實惠均沾毋任一夫失所動用欵項准其作正開銷安徽浙江兩省同時猝遇水灾情形甚重爲近年罕有之事上天示警恐灈實深我君臣亟宜交相儆惕遇災脩省以消沴戾而重民生欽此同日奉上諭徐用儀奏遵查專案工程請旨辦理一摺所有孝陵陵寢門内及隆恩殿内應修墻垣工程着泒本年承修另案工程之大臣瑞聨祁世長敬謹承修餘依議欽此 
[本館自己接到電音]  
　　本舘於昨日接得在津友人專發電音到本館内有六月十五十六十七三日上　 
八道敬謹譯登○六月十五日上諭福建漳州府知府員缺着吉昌補授欽此同日奉上諭許應騤現岀試差兵部左侍郎着童華团理欽此同日奉旨張佩綸轉補翰林院侍讀梁仲衡補授翰林院侍講欽此同日奉旨巡視南城 
 
 

Page 2

 
 
事務着鄔純嘏去欽此同日奉上諭彭祖賢奏請將虧短錢糧之已故員弁查抄備抵一摺湖北已故安陸縣知縣何錫儼前在任内虧短正雜各欵銀七千五十三兩零已故蘄州衞守備王鴻猷前在任内虧短屯餉盧課軍安邦津等欵銀六千二百四十七兩零前經奏叅勤繳迄今逾限已久分厘未解實屬延玩着江蘇巡撫將該故員等家産一律查抄備抵以重庫欵該部知道欽此同日奉上諭許應騤奏援案請派員接修工程一摺所有東陵東朝房等工着改泒上年承修專案工程之大臣瑞聨敬謹承脩欽此○十六日奉上諭漙廉等奏司員于應收祭品有意刁難請旨革職一摺惠陵禮部員外郎裕謙于陵寢應用祭品經盛京委員兩次送交並不查收輒以來文月分桀誤藉詞刁難迨漙廉等飭令騐收仍復抗辨不服實屬荒謬裕謙着卽行革職該部知道欽此○十七日奉旨這所叅疎防監犯越獄之管獄官安徽廣德州吏目胡錫恩着革職拿間交裕祿提同刑禁人等嚴訊有無鬆刑賄縱情弊按律懲辦有獄官廣德直隷州知州胡有誠雖先期公岀究未能先事預防着交部照例議處仍勒限將逸犯陳大全嚴緝務獲倘限滿無獲卽行從嚴叅辦該部知道欽此 
[日高近信]  
　　昨得東洋來信云駐劄高麗之日本公使日前不知因何事爲高人所窘致避上英國兵船日本國家得此信息隨發兵船三艘前往查問至詳細情形俟得續聞再述 
[外洋傳言]  
　　外國新聞紙述及中朝有命兩廣總督統兵前赴安南以退法人之信然中國尚未見有明文確否不敢臆度如果此售屬實則中法恐自此啓釁矣 
[教師赴愬]  
　　前報載牛庄鄉人敺打神父一節兹聞有兩神父奔馳赴京將以稟明法國公使謂爲查辦之二人者於數日前已行抵烟台大約日内可以到京矣 
[宜昌近信]  
宜昌西人來信言鮑爵帥請假回籍由宜昌啓行至夔州有隨從之船觸石沈覆船中十二人盡行獘命然未知其確否姑照錄之以涘續聞 
[津信彚錄]  
　　天津西人信言前此所述盜刼錢莊一案其贓物抛入某洋行厨房後經該洋東送交關道轉還失主現在該盜等屢至該洋人家吵閙索取寄存之物行中不堪其擾咸懷懼意競欲辭去該行買辦憂懼成疾海關道派兵士百餘飭嚴緊緝獲而迄今仍無一犯獲到夫盜而敢於索償寄物可謂奇矣而官兵竟無獲盜之法抑何　笑也又云天津縣之讞局委員不知何事提到一戲園主痛懲之責至三百奪然竟絶委員飭將屍首拾回其家而目下人言藉藉物議沸騰不知作何了結也 
[設祭申哀]  
　　前任天河兵備道吳湘畹觀察岀缺日期經列前報兹聞於十三日岀殯由家屬扶柩南歸按觀察在任數年一切政事不喜紛更居民皆甚戴德現在任所騎箕而去紳商士庶莫不傷悼是以靈輀經過地方計搭路祭棚三座聊誌哀思以備吊奠云 
[客民恣横]  
　　浙湖荒象前已將大略登入報章昨又接烏鎭友來信知旣患年荒更恐客民蠢動爰將原書照錄如下湖郡五月間梅兩兼旬念三日滂沱終日益以山水下注低田皆成巨浸入伏之初雷雨復作道上淹水新秧十損四五賴蠶事畢登民情尚稱安謐所患者墾荒之客民耳此輩多湖南人類爲遣撤之勇桀驁性成故歉象甫見萌芽而剽掠之事已層見疉岀鄉民慮其尋讐釋憾隠忍不敢報官其燄益熾僕寓居烏鎭大雨時水亦及檻近雖漸消而近鎭之小村落及水次客舟皆不堪客民之擾方水盛漲橋下至不能容舟取道田間客民指爲損壞禾稼截留勒贖後乃稍稍岀劫行舟前日有行李船岀北栅遇數划船持械入艙查看幸洋藏夾板間未爲攫去乃返櫂繞道而行得無恙一裝絲船則竟被刼又西栅外里許某姓家積米數囤六月初十日晚餐將畢該客民麕至軍火悉備入其門縶其人搜括淨盡揚帆徑去連日鄉人以婦女衣物存寄本鎭親串家如比隣王家現有二女寄頓稍遠之祝家亦有親戚借居略舉數端槪可想見甚至肩箱挈籠特赴質庫宛如歳闌債迫景况問諸途人知距鎭數里外該客民嘯聚登門植刀几案鏗然有聲稱奉某大員將令任意搜括米石而銀錢衣物亦隨手胠篋飽乃遠颺其派米石之數有至數十石者最少亦須數石若升斗之家不屑就也故鄉民之稍有積聚者家中皆不敢存物但得暢晴旬日風雨應時不至成災可無後患否則秋冬何堪設想耶方今客民魚肉良懦屢兒報章此次求逞於人恣横如是莫敢與較湖屬安孝山中客民最多向不安分而外鎭如菱湖南潯雙林新巿鄉僻處亦皆有之情形與烏鎭大致相似有地方之責者盍亟綢繆於未雨哉 
[地棍宜辦]  
　　前報温州府經　郭參軍將府頭門班鬛鬁阿標枷責示衆民心爲之一快不意次日卽行逃遁至今尚未獲到但若輩　黨甚多平日自恃在府署充當轎班酗酒打降種種不法事不勝枚舉安得當道逐一訪明而痛懲之也 
[雷殛紀聞]  
　　初六晚浙省瑞安縣九里地方雷劈一人年約五十餘歳黑面微鬚聞此人向在該處賣魚並無過失又初七日瑞安隆山之麓復有二人被雷撃死一人二十餘歳一人三十歳左右誠未知有無隠慝抑係電氣所觸也 
[添設躉船]  
　　金陵下關輪船停輪之處向無躉船搭附輪船者於長江巨浪中一葉扁舟上下甚險客商視爲畏途左侯相前擬添設躉船飭招商局酌辦已由局禀請批准今歳鄉試之期如欲添設則六七月間當不能再緩矣又左相至蘇閱兵時蘇紳聨名禀請善後事宜内有一條係請由招商局泒輪舟送貧士赴試此舉未知成否竊謂二事中躉船爲要果設躉船士子卽稍岀微貲以搭輪船可免江流之險將見蘇松常鎭士子願搭輪舟者必夥爾時輪船生意亦可大爲起色也 
[羞忿輕生]  
　　皖垣某肩販之婦年約三旬薄有姿色住近某寺婦常入寺收衣漿洗寺僧本饒於貲貪婦之色故厚待之旋與婦有染來往情密婦本有姑同居其夫見婦之情神異昔也疑而偵得其故因密囑母嚴加管束婦無法乘隙告僧井商久長之計僧乃串通某船户擬載婦往某深山藏居期已擇定幸該船户人頗剛正將各情告知婦家其姑與夫聞之大怒將婦痛毆婦悉私情已露愧恨交集卽吞洋烟斃命夫婦人以節爲重該婦之死固屬咎由自取然無惡僧之引誘則白璧未必遂汚黄泉何致遽及耶僧誠罪不容誅矣 
[津地多疫]  
　　天津五月中旬以後雨水調匀大田可望有秋惟人多疾霍亂而外有俗所謂轉腿肚子者殆係急痧針炙稍遲當卽斃命然竟有針炙不騐者連日路斃已有數人矣弭灾疹以召祥和是所望於行善諸君多設醫局或可同登壽域也 
[行善獲報]  
　　皖垣某中年近四十住姚家口西祖父皆舌耕度日甲幼讀未成乃棄書而賈合夥關張錢舗繼乃獨開前數年間因生意　 
清淡核算虧本百餘金兼有存欵二百金急欲提歸甲焦急如焚挪移歸欵雙目因之受病醫治無効旋將店閉歇兩目時發時愈家况艱難不得已在於住宅門前售賣零星物件稍沾微利藉濟日需似此十載辛苦備嘗前月潛太等處蛟災屍首隨流而下各善局雇人打撈甲聞之將本資湊集二千文赴局添助撈力復將衣履易錢三千有奇買餅送交善船帶住被災處所散給難民意尚未足欲將妻所存衣飾變價助賑妻不允甲 
 
 

Page 3

 
 
婉轉勸導而得之計賣錢十千餘亦悉數助賑而善氣所感毒火潛消日前甲目仍發紅腫痛涙兩盡夜晚刻正枯坐門前納凉解痛陡遇一客詢其目疾自何而起甲備告之客稱我有妙藥只須費錢數文縱難全愈亦好數倍甲叩其何藥客令向各處找尋野草形似芹菜毛梗上有黄花者將來搗爛貼敷兩太陽再購冬桑葉煎湯洗之必效次日甲如言覓得當卽洗敷應手而腫消涙止連治數次目疾驟愈觀物較昔明亮咸調行善之報爰據述以勸衆云 
[江西决犯]  
　　江垣本年秋審情實人犯共有六十五起月初迭奉部文處决聞初三日所絞决之一起卽向在帶子巷口擺售私錢 
計已十數年業此差役受其厚賂得以無事乃舊歳不知因何又爲拘拿到案而食祿旣盡遂天奪之魄訉時竟自認其錢由山内運來非就本城零收者於是間官追究其爐器等旋據所供飭差起到遂定此罪初四日斬决一女犯年二十七歳初由南昌縣監内提岀時卽不肯行放聲號呌經差壯擁至大堂官用善言開導婦始一一認明案由及以前供口官乃以硃筆勾牌擲下差壯卽將婦反縳推扶而岀婦仍沿途啼哭謂事係三人何獨殺我云云聞此卽本報四月間所登秋審内之彭澤一案也 
[新米上巿]  
　　南昌於月之初六七日卽有鄉民肩挑新米入城沿閔岀糶居人多爭先購買蓋在急於食新也故其價竟得與舊米相埒聞今歳雖吉贛撫建兩路皆稔而饒九南三府大遭水荒將來米價恐有漲無跌也 
[兒戲斃命]  
　　杭垣於六月以來城廂内外各廟社獻極爲閙鷙錢塘門外之茅家埠地方亦于初四五六等日搭臺演戲夜以繼日每日戲散後遠近各小兒爭先上臺頎耍此歌彼舞逐隊成羣一日當羣兒嬉戲之時有甲乙兩兒學作武戲各以拳脚從事甲兒方起一足適中乙之小腹乙呼痛而踣羣兒咸拍掌大笑相與纔扶而送其還家乙父母係開豆腐店者膝前已有四子素以大意視之且以爲兒戲偶傷必無大害不意乙自到家後仰臥於床不言不食臥至半夜大聲呼痛勢不可支乙父母始爲驚慌解視痛處巳腫而帶青黑色矣祗以住在荒村醫樂俱無救治非易待至天明奔告甲冡甲父母係開酒店者急爲入城延請傷科診視迨　生赶均而乙兄已傷重殞命矣乙父母痛子情切勢將報官成訟嗣經衆隣里喝力解勸罰令甲以上等棺衾收殮延僧拜懴超度甲兒則執紼助喪從豐安塟乙父母難違衆論且與中有鄰里之誼祇得含忍了事然中家傾襄搜篋共用去百餘千矣 
[飲酒傷人]  
　　寜南陟舋橋地方日前有甲乙兩人以脆瓜下酒相與對酌互相嘲謔乙舌鈍被窘且巴半酣因致爭執中以杯擲乙乙躱避傍有利刃遂挾刃刺中正中左脇卜一時血如泉湧赶延傷科救冶據稱傷巳及内恐難奏效甲家乃將乙父保看管俟甲之存亡再行定奪也 
[釐捐難减]  
　　左侯相前以閱兵臨滬各業曾遞公禀求减厘捐此已錄報今聞蘇潘憲咨商各厘捐總局遵飭分别詳覆稱各項捐隷己經節次裁併核减堄富協撥各餉時形掣肘不特厘捐萬難再减卽厘卡亦不能再裁云云是則各業禀詞想必俱成畫餅矣 
[上海求志書院壬午夏李題目]  
　　經學題伊陟原命解授几有緝御解宜膏物解冰脂也解○史學題戊己校尉說匡衝校論戴聖爲九江太守治多不法議洪武二十年詔商稅毋定額論○掌故題二郎神考國朝巴圖魯勇號考輪船機器說開禁金銀礦得失○算學題設有句股形以股爲三角形之底於股之任點作正較缐令與句等爲三角形之中垂缐因作兩腰可得不同式之諸三角形諸形内各容平方令方邊均與底切則諸方邊必與原句股所容之方邊等試證之設有八十之平方根内減八爲法一爲實又有四爲法五之平方根加二爲實各以法除實所得必等以代數式證之有本弧正切求與四十五度之較弧正切法以正切半徑相乘以減半徑冪爲實正切半徑相加爲法法除實得較弧正切設有甲與甲除一相加命爲卯以卯自乘再乘爲負實卯自乘以乘三天爲正上兼天自乘以乘三卯爲負下廉天自乘再乘爲正隅此立方式可化之得夘自乘爲一項夘乘天爲二項天自乘爲三項三項之和必等於三個天卯相乘若巳知三項之和等於三則天之同數易知而甲之同數亦可由卯得之○輿地題南宋規復河北論環游地球路程考問今日宜加意於西北各部以固藩籬策將安岀問今日宜略仿漢開西域之意加意南洋策將安岀○詞章題守瓜賦以黄甲子蟲喜食瓜葉爲韻迎梅送梅歌詠物各七律一首欹器警沈比余便面不借撲滿鴟夷虎子淨君凉友合傳 
[  定期决示]  
　　欽加二品銜監督江南海關分巡蘇松太兵備道邵爲曉諭事照得今届鄉試之期所有蕊珠書院肄業諸生及在麗門書院肄業各生均須晉省應試今本道定於六月二十六日在蕊珠書院扄試龍門蕊珠兩院諸生台行决科除飭董預備試卷飯食外合行牌示曉諭龍門蕊珠兩院肄業各生知悉該士子等先期赴董事處將年歳藉貫報明以便備辦試卷届期黎明齊集蕊珠書院聽候本道按臨點名給卷扄試限於本日亥刻交卷如違不錄其肄業孝廉及丁夏生員槪不與考均各遵照毋違持示 
[巴使赴日]  
　　昨午十二點鐘三菱公司輪船開往東洋有巴西國駐華使臣附輪前赴日本聞小住一月將復回滬啓行時日斯巴尼亞及意大利兩國公使皆住船上致送各國領事官亦恭送行旌西國樂人咸來碼頭奏送賓之樂頗極一時之盛也　 
[扒磚得金]  
　　本埠南巿校塲相地方向有高泥墩一座前日午後有羣丐在彼扒挖磚瓦忽見窖銀四塊約重七八兩羣往佶兒瓜分皆喜岀望外云 
[航船失事]  
本埠南巿新碼頭係盧墟航船停汨處前日午後有林義金之航船裝載洋樂四箱樂材三十件桐油六十桶牛庄油念八簍乂鐘表大呢食鍋等開至南碼頭相近忽船舵撞壞櫓高盡失横衝在某沙船錨索之下又值潮水迅溜以致覆溺船中搭客四人舵工水手九人盡行落水幸遇救生輪船趕卽救起人得無恙貨物則均被該處渡船撈去惟輪船小艇撈得荳油五簍仍給該船户領去云　 
[戲毆落水]  
　　英租界老閘西首大土廟前蘇州河内停泊江北船上有甲乙二人於前日午後四點鐘時在船頭戲毆扭成二團中偶不愼矢足連乙落水當經鄰船打撈先止獲中乙竟無蹤又經魚船用滚鈎拖駛始得將乙撈獲然巳遍體鱗傷奄奄一息不知得保無碍一否也 
[馬車肇事類誌]  
　　本埠馬車肇釁之事屢書不一書似乎太不憚煩矣然誌之正以警喜坐馬車者是又不得不書也十八旦卜午虹口頭壩大橋北堍有野鷄馬車將一東洋車撞翻車中坐兩東洋婦俱被掀跌一婦跌傷囬頰一婦跌傷足骨而野鷄馬車卽疾馳逃遁不知所往兩東洋婦因受傷未重亦不投捕房忍疼而去○虹口之野鷄馬車行昨有客雇車至靜安寺下車入申園游玩馬夫在外看管馬車不科馬忽發性向前直奔馬夫不能制幸奔跑未遠卽被路旁樹木絆住未至傷人然馬仍跳躍不止將車毁壞據稱約估脩理費需洋數十元云 
[索欠反誣]  
　　粤人羅阿中至英公堂稱新年偶與同鄉人董阿紀賭慱曾欠伊洋六元付過四元欠找洋二元昨夜在同鄉妓院遇董董卽索洋因我無付遂將找夏布短衫銀表及洋二元奪去報捕拘董送案請究董供羅與别人賭輪向我借金戒一只圖翻旋又輸去屢索無着言 
 
 

Page 4

 
 
明償還我洋六元已收四元餘二元延約無期昨在妓院向索伊以爲掃顔竟誣訴奪伊衣表銀洋實皆子虚捕禀羅到捕房訴稱被人一奪去衣物及同往該處則董尚在短衫在床並不見表與洋詢厥綠由實因董冋羅索洋爭執起見並無奪物情事陳太守謂羅阿中所控殊屬荒一唐姑置不理一併斥退 
[從良不良]  
　　前報列妓女求恩一案慈悉是案有人從中調處勸鴇陳阿大收洋若干元給還陳秀寳卽王秀寳之身契聴憑從良業由該妓求請銷案完結嗣由捕房查得該妓仍然爲娼恐調處人有不合之處尚須查明實在辦理也 
[鞫訊僞銀案]  
　　僞銀破案一節昨由陳太守飭捕役張福包探陳阿九前往大東門外查得船户實係李阿四並搜岀船上新空白皮箱二只一併解案李阿四供江北邵伯人撐邵伯划子在鎭江載客於四月十八日鄭順之等四人雇我船隻先到蘇州及湖州現到上海停泊大東門外大碼頭鄭等時常起岸不知彼等所爲何事至十六夜鄭等均未下船惟有一少年到碼頭招呼鄭等我答稱未囘彼亦就去陳太守問李船資收過幾何鄭等到處所作何事至鄭隨帶之鉛元寳銅洋錢爾知否李答稱共收船價洋二十八元到蘇湖時我在船看管實不知其上岸何事並未知伊等隨帶僞銀捕役禀查得鄭等先到蘇湖及各馬碼事頭專行誆騙鄭供從湖州販絲頭藏在箱裏運到上海售岀計價洋十餘元空箱内尚有小衣包一個至僞銀係我弟之物隨帶玩耍不能行用太守謂鄭等隨帶僞銀哄人卽皮箱亦皆空空顯係慣行誆騙情殊可恨飭將鄭等交捕帶回定於今日會同美旙譯哲君核斷船户李阿四斥釋空皮箱存堂 
[控追聘妻]  
　　許多元至英公堂稱本邑人向住城中自幼憑媒聘定張郎氏之女秀林迄今已有十載當時曾由我父交財禮洋六十元執有大八字及年長而父病故兼之家寒無力迎娶去冬措借銀洋央媒報明吉戎欲行親迎以女父逝世遂復中止詎料女母張郎氏挈女搬到英租界善餘里内沈張氏家同居沈張氏係女之姑娘向非正經人家昨夜在大馬路遇女與其姑娘等不成體統向論爭執女母亦到反嫌我不向迎娶將我擾毆適逢巡捕一併送案大八字呈閱張郎氏供女字許屬實然延之又延竟不迎娶屢次催促亦無回音我因夫故無依挈女躭　在夫妹家並無别情沈張氏供與相符陳太守廉得其情飭許具呈候過堂判斷該氏等暫交官媒候訉八字存堂 
[施醫助賑]  
　　近悉徧處水災皖省尤甚現經諸善士存心巳溺墊欵往賑但望源源接濟俾灾黎得安袵席今有王襄臣先生素精醫道而幼科最稱得手一往診治無不立起沉疴今自願施診一月槪不取謝只取號金四分以歸賑濟明知杯水車薪無補於事惟河海不擇細流涓滴無非善願敢煩貴舘登報以期共曉準於六月二十一日起七月三十日止所收號金儘助賑捐常寓在邑廟園内得月樓布公所同仁公啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[自縊遇救]  
　　漢臯六月初三日晚間約一點鐘時候張美之巷河街同義豐酒麵館夥某甲因内急如厠單行入巷見厠内有男子懸於梁間乃駭極奔回館告知於衆當偕多人籠燭同往解之而下摸其體尚温遂舁之上街如法救治得生詢其因何作此短見據言搭船至某處尋覓生計不料中途遭風覆舟行李盡失不能自存因而覔死云云甲乃商同館主待天黎明代叩街隣請助得錢十六千文交其置辦行李仍往前進該男子叩謝而去若某甲者相逢萍水垂憫窮途慨然代爲之計可謂闤闠閒之豪俠矣 
[午睡罹殃]  
　　漢臯小河内五月初三日有名長江船倒巴子者泊於該河南岸一日午後有小划子上本地人某甲午倦思睡恐小舟蕩颺不能穏其清夢見倒巴子空閒就泊當將划子泊於其傍卽過船在板上晝寢正在黑甜中忽聞喧閙之聲某卽驚起伸頭艙外觀之不意適遇一毛板川船從上流撞壞飛駛而來船内水手均己逃去船身縱横無主到此處水激勢重正撞於倒巴子上某甲睡眼迷朦一時縮避不及頭頂立被銼爛腦漿流岀霎時殞命而川船則流至龍王廟碼頭始行沉没云 
[嚴禁渡船勒索多裝示]  
　　欽加提督銜奏留湖廣記名總鎭署理湖北漢陽恊鎭哈希巴巴圖魯謝爲岀示嚴禁事照得現值大江内河水勢泛漲湧流之際訪聞漢陽漢鎭各碼頭大小渡划有勒索多裝情事只希圖利於己不顧沈溺之害此等惡習殊堪痛恨且迭經院憲立章岀示嚴禁並飭文武各員弁查辦在案本協鎭蒞任斯土力除此習以安商旅而全生命除嚴飭各汛弁會同認眞稽查究辦外合行岀示曉諭爲此示仰該各碼頭船户人等知悉務須遵照院示章程勿得任意圖利多裝倘敢視爲具文許該坐船人等扭送懲辦或經查岀定卽嚴加重究决不寛貸其各凛遵毋違特示 
[憫獄囚文]  
　　嘗謂九州大庶類之廣樂者常少苦者常多而人情之所最不能堪仁人君子所慘不忍覩者獄囚是已語云畫地爲獄議不入削木爲吏期不對此皆疾史之風悲痛之辭夫獄者所以羅罪人也人有罪而繋獄宜也何憫之有不知獄之設也爲罪人暫寄之所非罪人終老之鄉例有定隄案有定期知獄之早宜清理也明矣乃僕嘗遊幕各都歴經郡邑竊聞犴狴之中往往拘囚數十動輙經年甚至累歳不清積年不决而沉淪以死者比比皆然此何故　殆皆庸吏偷安倦於訊理一囚入獄其案未成始猶動念久之若忘迨至缷任易官益不加察下無申報上何由知以致積案如山纍纍滿獄亦思彼亦人也一旦入牢棄父母抛妻子受鐵索暴肌膚飢渴而隷卒不聞痛癢而手足交縶炎天酷暑蚋虱叢身冬月苦寒冰霜透骨望長日兮如年求速死而不得興言及此傷心痛器且無論其枉罹否也卽使罪無可逃而笞杖徒流大辟彰彰治法朝廷自有明條何忍以玩忽因循久淹囹圄使彼受罪外之罪耶况有寃者更何以堪至若異鄉被逮鮮餽賂而毒肆鞭敲少婦覊囚恃威勢而强行淫汚獄卒之心猛於豹虎宗之不密厥咎奚歸更有兇徒脫網累及妻孥强冠挾嫌株連善類常幽縲絏之中安有見天之日嗟乎嗟乎誰無惻隠能不悲哉伏願仁慈大吏忠厚宰官甫握印章卽稽監籍或提傳未集立限比催或移提無音檄文促覆明察暗訪廉得其情務使案不延時獄無久繋無罪者速開羅網拯彼無妄之災有罪者卽處典刑免受靡窮之苦或者疑情重案果宜格外研求若係小過薄眚何不早爲發落從此仁恩推廣教養兼施化及凶頑悉成良善庶幾訟歸無訟刑期無刑而請室空虚鞠爲茂草豈不快哉[  滴涙銅人稿]  
翔甫先生係隨園喆孫亂後于役海上卅餘年矣壬午春子由川黔瀟湘雲夢而歸得遇於滬上楊柳樓臺别墅率成三絶句錄呈郢政隣園塵卉四時開不待詩人自剪裁君是小倉山舊主此身應合住樓臺○當年蔣趙各推袁俱見清芬遺子孫一撫秦中一典郡蔣後爲陜撫趙後典郡金華又從海上弔忠魂君仲兄殉節上海令○記曾白　下棹扁舟讠得遺蹤澗壑幽不見雙堤春水緑瓣香一片塚間留戊辰春曾訪隨園遺趾謁木史公墓[  天姥俞　煥斗依南未是草]  
[題楊柳樓臺卽呈倉山舊主大大哂正]  
○雅宦清名不可當墨磨祖硯喜生香烏紗不應無高士彩筆居然繼小倉腹有詩書人灑落座饒花酒興　揚成都有客來相訪到此還疑是草堂[  芙蓉城席時熙甫草]  
 
 
 

Page 10

 
 
   
 
 

Page 11

 
 
[光緒八年六月初十日京報全錄]  
　　宫門抄○上諭四道錄前○發抄旨四道○府尹畢等奏酌撥常欵興辦近畿教養事宜摺○署直督張奏請從優議叙片○東撫任奏爲病請賞假調理摺○大臣謙奏察哈爾蒙古旗界新産鹻坯請准刨挖摺子○六月初十日理藩院鑾儀衞光祿寺廂白旗值日無引見○六額駙載鶴各假滿請安○内閣奏派騐放之王大臣派岀肅王興廉徐桐畢道遠○關防衙門奏二十日大光明殿拜表惇王行禮召見軍機○發抄丁寳楨奏接辦滇黔官運鹽務岀力候補守羅亨奎等獎叙奉旨吏部議奏單併發欽此○又石柱　同知于德楷等呈請改奬奉旨吏部議奏畢併發欽此○又記名提督劉德順等借補軍標副將等缺奉旨兵部議奏欽此○又六年九月至本年二月各屬拿獲匪犯及用過賞銀教目奉旨知道了欽此○○臣畢道遠臣周家楣跪奏爲興辦近畿教養事宜酌撥常欵以資久遠恭摺會陳仰祈聖鑒事竊以京師爲首善之區畿輔爲根本之地而貧民謀食維艱飢寒難免各外屬水旱荒歉動值偏灾民生計蹙風俗日漓饑饉之餘流而爲　興教化籌撫綏誠萬不可緩之事查京師舊有義學粥厰各處以教以養已極周詳上年復經紳士建立廣仁堂收養無依童幼設塾讀書曉以禮義束以規矩其質地愚魯讀書難成者則令學習工藝並分助敬節會守節婦女創辦保嬰貧户由孕報明以至生育各以母乳其子女由堂給助以常年經費不敷經前兼管府尹臣童華前府尹臣游百川奏蒙恩賞每年小米三百石貧民無不歡呼鼓腹感戴皇仁惟該堂經費本屬拮据近自臣畢道遠臣周家相蒞任以後體察地方情形城内貧民絡繹相望而所屬各州縣盜刼案件層見迭岀輦轂之下尤宜及今正本清源以消隠患夫民豈無良甘罹法網無如田土袛有此數户口日益煩滋禮義無聞衣食無計迫脅爲匪習慣爲常其害伊於胡底此等情形於各屬回民爲尤甚生計之窄及謀生之拙亦惟回民爲尤甚其力能自給夙嫻禮法者卽有任卹之心亦有難周之勢卽爲盜賊不得不齊之以法其童孺之天性未漓及迫於所處尚未妄爲者亟宜掖之於正免其陷溺卽業經敗行之徒安知不一聞大義一有生機或猛省回首尚堪爲末途之贖臣等歴查廣仁堂自設立以來將及兩載其中孩幼多由乞丐餘生近頗粗解誦言略知揖讓至工藝告就可藉謀生者尤不乏人該堂董尚屬實心任事不憚勤勞臣等因囑令堂董推廣義藝章程於宛平縣屬之西紅門通州屬之長營村普濟閘香河縣屬之香椿營三河縣屬之北務村等處陸續設立義學延師教讀酌送脩金就學各童無力者給以飯食於識字及業四書經書外教以小學千家詩小學神童詩小學集解訓學良規弟子規脫口背誦後卽歸而誦說以入其父母兄弟隣里之聽所言皆孝弟忠信尋禮義廉恥之常經合各塾師隨時講解告以由此則成人違此則非人先經兼尹臣童華尹臣游百川刋印聖諭廣訓一體敬謹頒發以時誦讀講解咸使聞知又立工藝所各就其地相宜令人教示習學以期多一手藝卽少一游民並增設紡織局以教婦女另擇夙習其事之老嫗俾司教習織具棉本亦由堂購給又設借錢局以貸貧家小本營生按日還本不取其息局用錢本亦由堂墊發現在逐漸施行民情欣感揆度情形當可收放特是開辦之事愈增則支用之費愈大若不借痪鉅欵斷難恃爲久長臣等查順天府属之寍河縣境之東北徑逹海口該縣民船每歳駛往奉天一帶購販糧賃春岀秋還以蘆臺爲必由之所舊設抽厘卡局因收數本微卽由該縣抽收給照所收厘金亦卽留充地方公用自光緒七年八月起前督臣李鴻章清厘整頓改派委員專設船厘捐局於海船進岀口時發給照票塡寫貨物及船户年貌箕斗視船之大小分别捐數其所載粮食進口按照蘆臺單斗每石捐銀四厘雜貨木植並按糧石抽收此外一切雜費悉予革除旣免匪類潛蹤夾帶違禁物件亦無藉端苛派胥役中飽之虞内除薪水工食房租盤費等項撙節開支外儘收儘解以充地方公事要需上年經前督臣李鴻章酌定常年資助京都廣仁堂經費卽在四厘糧捐内撥解應用惟半年以來收數寥寥堂中尚不敷用現又推廣各屬教養諸事所費又加倍蓰臣等往返函商再四籌畫蘆臺船捐糧捐本歸一局與其彼此分注均不見其充盈何如歸併一途或可程其功効且地方各項公務尚有别欵可籌不必專賴此欵而廣仁堂推廣教養實於京畿地方大局相關非從前一二善舉可比擬將蘆臺船捐糧捐自上年七月開辦之日起所收銀兩除局中照章開支各項外全數解交京都廣仁堂及順屬廣仁堂分設義塾應用如日後收數旣旺開支有餘而天津廣仁堂經費或有不敷仍應隨時酌撥期於兩濟此仍係以地方之欵辦地方之事該商民無不樂從似於培養近畿不無裨益其逐年解到銀欵由臣衙門盈安庫專欵存儲届時由堂董面見尹臣親給一切收解開支卽由臣等會同詳切查核並由督臣不拘年月委派廉明之員到堂稽查務使涓滴歸公以昭核實仍請免其造册送部以歸簡易如至年久辦理不實斬成具文卽將此欵停撥另充他項要公之用所有興辦教養事宜酌撥常欵各緣由謹會同署直隷總督臣張樹聲恭摺具陳是否有當伏乞皇上聖鑒訓示遵行謹奏奉旨依議欽此○○張樹聲片再據藩司崧駿詳稱直屬州縣下忙錢糧例限十二朋内全完逾違者照例議處其額徴銀數較多依限全完者亦准酌請獎叙歴經循辦在案近值災歉之後催科不易若非勸辦得法難期踴躍輸將兹查五品銜補用同知直隷州寍津縣知縣邱濬裕知府銜直隷州用元氏縣知縣管啓棻同知銜鉅鹿縣知縣趙映辰在任候補知府實任滿城縣調署邯鄲縣知縣胡壽嵩同知銜實任交河縣調署曲周縣知縣吳繩曾同知銜直隷州用南宫縣知縣牛昶煦寍晉縣知縣陳縉經徴光緒七年下忙錢粮均在一萬兩以上各於限内提早掃數全完藉濟急用洵屬奮勉詳請給奬聲明此外銀數較少或係兩任經徵者皆剔除不計等情前來臣覆核　異相應循例仰懇　天恩勅部將邱濬恪等七員從優議叙以昭激勸理合附片具陳伏乞聖鑒訓示謹奏軍機大臣奉旨着照所請該部知道欽此○○頭品頂戴山東巡無臣任道鎔跪奏爲微臣舊疾增劇籲懇天恩賞假調理恭摺具陳仰祈聖鑒事竊臣素患肝疾每自春以後胸腹脹滿眠食疲頓年甚一年三月間閱伍岀省本係力疾東行往返四旬感受風熱動輒頭目昏眩痰多氣逆左手抽掣益不自支屢易醫方迄未奏效東省政務殷繁誠恐精力未周易滋貽誤惟有仰懇聖恩賞假二十日俾得赶緊調治但能略見輕减卽當奏明銷假不敢躭延所有微臣因病請假緣由謹繕摺具奏伏乞皇太后皇上聖鑒訓示謹奏軍機大臣奉旨着賞假二十日欽此○○奴才宗室謙禧奴才永德跪奏爲察哈爾蒙古旂界新産鹻坯遵照定章可否准令刨挖以裕國課而裨蒙民恭摺具奏仰祈聖鑒事竊奴才等卷查亁隆二十一年奏定章程張家口外霍多都諾爾等處所産之鹻准由蒙古附近居住人等刨挖儘運進口與民交易再察哈爾左翼四旗有鹻者亦准循照辦理等因在案從前張家口十家鹻商每年均由牛羊群正白旂霍多都諾爾等處拉運進口交厘納稅銷售歴年巳久産鹻從無少歉昨因該霍多都諾爾岀産不旺適據鹻商禀報察哈爾正藍旂賽堪諾爾現在岀有鹻坯禀請查辦等情當經飭交該旂總管查明詳報去後兹據察哈爾正藍旂總管登博呼勒札普詳稱查本旂扣肯佐領下特地方之賽堪諾爾與正白旗牛羊群北界相距二百里之遥伏維正白旂群牧之霍多都諾爾挖刨鹻坯係属奏定在於口内專設十家鹻商由部領發執照今本旂賽堪諾爾之鹻並未奏准由部發給執照可否遵照嘉慶八年議奏左翼四旂設有産鹻各於界挖取到口交易成案准由本旂人等撈挖售賣等情前任都統祥亨等派令該旗滿洲理刑主事會同總管詳查去後旋據署察哈爾正藍旂總管印務叅領后肯詳稱遵飭會同滿洲理刑主事親往查勘賽堪諾爾所岀之鹻應否准令該旗窮苦蒙衆刨挖奏請由部發給十家鹻商執照並請永禁别羣人衆越界刨挖等情復飭據十家鹻商禀稱藍白二旗均有鹻坯而豐歉不一商等仍遵諭辦理倘該兩旗産鹻均各豐　亦是照例收買分車極力拉運等語迨奴才謙禧到任後復經派員前往詳查賽堪諾爾産鹻情形核與該總管等所報無異伏查近年以來正白旗牛羊群霍多都諾爾産鹻無多所獲甚微故張家口十家鹻商無貨銷售以致大形减色且於游牧蒙衆生計維艱今旣據查明賽堪諾爾産有鹻坯應卽遵照定章檄飭該旗總管每届打撈之時傳令本屬窮苦蒙衆將應用器具先期偹齊乘時撈挖堆岸以便傳諭張家口鹻商聽候拉運應交納厘稅一切事宜悉照向章辦理以期上裕國課下裨蒙民如蒙俞允其應徴鹻厘銀兩數目另行存儲俟有成數再行奏明動用是否之處請旨飭下核讀施行除咨行理藩院查照外所有察哈爾旗界新産鹻坯遵照定章可否准令刨挖緣由理合恭摺具奏伏乞皇太后皇上聖鑒訓示遵行謹奏軍機大臣奉旨户部讀奏欽此 
 
 

Page 12

 
 
   
 
