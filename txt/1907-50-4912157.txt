# 1907 - 50 - 4912157

 

Page 1

 
 
   
 
 

Page 2

 
 
本館定於本月十五日隨報附送中西月份牌繪畫精細設色鮮明置之座右頗爲悅目先此布知請各注意今日本報第三張附印新譯黃種必讀棲霞女俠傳小說閱者注意 
[電傳上諭]  
　　正月十三日奉 
上諭周馥奏總兵患病懇請開缺一摺廣東碣石鎭總兵劉永福着准其開缺潘灼尤著補授廣東碣石鎭總兵欽此 
[答客問本報附刋小說（了）]  
　　客或問於余曰。中國初無所謂報紙也。遵源歐西。沿流東亞。而中國於是乎有報。近數年來。操新聞事業者益多。報紙流傳。亦愈推而愈廣。不可謂非此業之進步也。顧吾聞泰西各國。甚重報紙。謂上之則可以監督政府。下之則可以警醒國民。報紙與國家。有治亂興亡之關繫。故凡文明之國。莫不視報紙之進步爲轉移。報紙愈進步者。其國之文明。亦必與之而俱進。報紙所負之責任。旣重且大如此。故其所揭載。有若宗敎。有若政治。有若學術。有若軍事。有若工商之實業。有若風俗之善惡。皆卓卓大者。報紙無不引導之。鞭策之。使之有無窮之觀感。而潛移默化於不自知。其餘里巷　層之事情。猶且不足以費我筆墨。而况於稗官野史之類。僅足以供人驅遣睡魔乎。今子乃以之刋諸報紙。僕甚惑焉。應之曰。客旣知中國報紙。濫觴於西人。然抑知西人之報。固未甞不載小說乎。往者英國有兩大小說家焉。一曰迭根斯。一曰薩克禮。迭根斯之介爲日刋新聞也。特設一欄。題日意大利土產。繼易一欄。題曰叢詰。其中所載。皆小說也。迭根斯又甞操觚於週刋新聞載同盟罷工事。題爲一艱難時一其時。有一少女父因負債入獄女極盡孝養。迭根斯亦綜其事實。而爲之掦於報欄。繼又描寫法國革命之慘狀。最後又著［大希望］［互相友］諸篇。俱陸續刋之於報。此報紙登載小說之一證也。同時又有薩克禮者。年少於迭根斯。而善爲小說之名。則與之相埒。當其人索列查雜誌社。從事丹鉛。歴著著［巴黎要略］［在鼓錄］［愛國要略］及由婚姻而致富之愛蘭人軼事。抣揭諸報章。流播於世。嗣後又著［四人喬基。一載之於孔哈魯雜誌。比其晚年。又著短篇小說。題曰［辣維衣賽維脫哇。］亦載之於孔哈魯雜誌。而辣温特阿巴脫派巴斯等報。皆轉載之。是又報紙登載小說之一證也。沿及於今。流風未沫。而日本各報紙。則所載小說尤多。雖曰東施效顰。亦復何傷大雅。且客亦知小說之感人者深乎。取世界千種萬態之人物。或爲隠謀。或爲策略。或爲滑稽。或爲悲恨。或爲愛情。或爲敎訓。而一一融貫其精神。摹寫其狀態。務使讀者感起趣味。而不啻身處其中。故常人之嗜讀小說也。每勝于讀經史。面小說之足以感動社會也。亦反較經史爲易。惜乎我國舊有之小說。非誨淫。即誨盜。非談狐鬼。卽述神仙。種種荒渺不經之　。流毒世間。損人道德。而後生小子。乃背其父兄師長。忘寢食。廢職務。挾册自隨。恣意瀏覽。於是小說遂爲儒林大師所詬病。相戒以爲不可觀。此非小說之爲害。乃不善著小說者之過也。若夫以可歌可泣可驚可怒可悲可喜可憂可憐可感激零涕之事。而綴之以斐美之文詞。範之於性情道義。則人羣之進化。且有較之涵育詩書爲更速者。安見小說之無裨於社會耶。客退。乃詮次問答語。以吿閱者。 
[揚州飢民遣散情形]  
　　揚州飢民自初六日暴動後經本部紳士切實開導給予錢米並吿以南京淸江將撥兵來揚彈壓飢民畏威懹德遂一律遵諭同　日來至飢民局請領路票者大有日不暇給之勢 
揚州聞鎭江飢民業已遣散一千餘人約初十夜過揚帮各城門均派兵看守盤查出入日落卽行下鎖以防滋擾 
又聞有陳姓飢民至飢民局報稱十一日又有三百户起程請速塡路票 
又據饑民局云揚州饑民業已遣散四分之一惟南局散者最多約十一日卽可遣盡 
又聞鋪女鎭邵伯鎭等處司官具禀府尊謂飢民遣散道經該處慮其滋事請速派兵以資彈壓 
又聞仙女鎭灣頭一帶因飢民遣散不免滋擾已每家出一人口 
 
 

Page 3

 
 
夜保守以期自衛（在） 
[西報紀中國厘定外省官制之辦法]  
　　中國泰晤士報云據中國官塲可靠消息謂北京厘定官制館王大臣於編攺外省官制一事置鄂督張宫保之條議於不用而採用直督袁世凱所擬之辦法如京師部院分曹理事每處總辦卽作爲各省督撫將軍之頭等叅賛名曰承事官歸督撫將軍直接管轄自道員以至平民皆得錄用蓋取其學問才幹閱歷而用之故不限以官階也各督撫將軍當於本衙門内立一議政處第日與屬僚齊集辦事按照厘定官制王大臣現在所擬是同知縣丞等缺應裁僅有數處若藩臬學三司及各道缺皆仍舊云譯字林報 
[廣四議挽路權之確信廣西]  
　　西省學界因桂撫近接外部咨文略稱法使照會欲設法華公司興築由北海至南寗府鐵路羣以前次議辦鐵路本擬由貴縣至北海爲一段又由貴縣至南寗爲攬全省最要之路權將來由　而龍由　而　必次第興造後患何窮現已集議設法挽救力爭矣（　） 
[廉州路權之交涉廣東]  
　　廉州紳商提議自辦鐵路擬集貲本四百萬員業經組織鐵路研究會於去臘十五日在府城音公廟開會定期正月二十日特别集議乃忽奉廉州府高守轉諭周玉帥來電據法領事文開籌商合辦等語廉人慮失路權極力爭拒懇高守電覆決計自辦電文併錄如下廉州高守鑒甲法領文稱廉州北海至西江鐵路戊戍年法使與總署立約許公司合辦現在廉紳籌議自築等語當以此案無卷可查候咨桂撫查案見復望查廉州紳士有無會議鐵路拒止法人之事如有其事飭停止桂撫咨復到日並問外部當時如何訂議再行札飭知照望寗速妥辦馥廿一印廣州督憲鈞鑒甲廿一諭敬悉本年八月奉前憲岑電飭選派廉屬紳商赴省會商桂紳合辦北海　州鐵路桂紳各執已見廉紳遵議自辦北海至靈山一段抵桂交界止議有草案章程聲明不收洋股集股頗爲踴躍正擬禀請立案現遵飭停止靜候憲札唯廉紳擬懇憲恩電咨外部將此路求歸自辦可否邀准伏乞核奪卑府覲昌禡印（疆） 
[粤路公司緩開股東正式會廣東]  
　　去臘鐵路公局照會鐵路公司云爲照會事本月廿九日奉兩廣總督部堂周札開光緖三十二年十二月二十六日準郵傳部電開疊據朱南洲等禀擬明年正月二十五日起開股東正式會初九日舉議長等因查該公司收支存放諸多不實現在正待淸查所有開會事宜似應俟賬目淸查再行舉辦請由台端核奪轉飭該公司遵照等因奉此合行札飭札到該局即便傳諭鐵路公司曁股東等一體遵照毌違此札等因至初四日經公司公電各埠併發出公啓電文云除夕奉督憲諭正式會緩期舉行特電奉佈餘俟函達粤路公司支公啓云公啓者本公司前經定期正月二十五日大集股東昨准鐵路公局照會奉督憲札飭准郵傳部電開俟淸查賬目再行舉辦等因查公司存放股銀已由委員核驗單據相符併經官局示諭在案其應查支賬亦已預備未蒙憲委到查經奉前因自當遵諭緩開會期將來查數事竣再行定期通知各埠股東蒞會可也特此奉聞（疆） 
按粤路公司定期關正式會曾見初四日本報專電 
[招商局請歸商辦之舉動廣東]  
　　輪船招商局名爲官督商辦實則督辦總辦皆由官派現因郵傳部擬將招商局由部直轄故江蘇浙江安徽等省之股東倡議禀請政府將招商局歸商辦理撤去官督字樣去臘江蘇安徽等省大股東如上海席氏合肥李氏之子孫及盛杏蓀等均贊成旋舉某某氏到香港及粤省將一切情形佈吿港粤股東擬聨合向郵傳部禀請交回商辦併草訂將來之辦法所有總理總副坐辦均由股東推舉一切章程均遵公司之例辦理舉從前積弊掃數廓淸併推廣各埠航業云云聞庽港粤省股東多表同情定於二十日在杏花樓集議（疆） 
[米郎機器會調查之報吿廣東] 　　 
　　去年七月二十三日義國秘拉諾舉行萬國機器會駐義國黃公使札派漁業公司會員朱禮璇及學生陳鴻鑫入會詳細調查并飭將會中情形以及施用機器各術擇要聲復嗣據該員等禀復於德國鐵路機器情形調查頗詳足備路政參攷原禀錄下敬禀者竊以商務之盛衰視運行之通塞歐西各國講求商業首重交通故水有輪舟陸有鐵路二者互相利益不能偏廢而運輸之能事盡之矣意大利米郎當歐洲之南境去海較遠客貨流通專恃陸運商民每嘆不便故於一千九百零六年九月十一號在米郎至保羅術之機器公會會所内集議專爲由米郎至阜泥期斯開濬河工并研究各國水陸工程及各種機器集各國工程師酌議辦法到會者三十八人均有演說而會長宗旨獨注重河運議者僉謂就地而論水運不及陸運之便益况米郎至阜泥斯已有鐵道且彼此相距不遠母須再濬河道以糜巨費惟現在各國已設鐵路并各種火車機器其材料之强弱汽機之减便行駛之遲速彼此相較不無優劣公同討論各抒所見隨於開會後第五日決議禮璇經荷蒙委充米郎會塲機器調查員當時亦隨同各國工程師逐條辯論詳加考求原擬將各國鐵路比較優劣繪圖帖說恭呈鈞鑒但以禮璇等才識疏淺雖於此種學問考求有素然新法日出門類紛繁且以集議之期僅五日時日迫促無暇詳細考求茲特參酌衆議並就管見所及者謹先將德意志鐵路機器情形繕具節略恭候憲裁伏惟埀鑒（疆） 
[警兵大閙迎賓館蘇州]  
　　本月十一日黃昏時南路巡警分局警兵多人擁至長洲縣署迎賓館聲稱拿賭其時適有差役數人在内飲酒當將警兵關閉館内擬俟縣主自望亭勘驗盜案回來禀請究辦詎一警兵乘間逸出回局糾集巡長巡弁等多人恃强復來將所閉警兵開釋併力毆人並毀物件更有一警兵自出賭具誣稱當場搜獲者一時擾擾紛紛相持不下旋經稿案家丁出爲理勸許俟縣主回署禀請核奪各警兵始一鬨而散（兆） 
 
 

Page 4

 
 
[湘省官塲嚴防炸藥長沙]  
　　湘撫岑堯帥去臘接到北洋密電謂聞有革命黨潛匿湘省將乘機施放炸藥須嚴密防範等語堯帥當卽諭飭長善兩首縣於除夕密派多人在皇倉内外到處搜查並多派門役防守不准閒人出入因恐於朝賀時或有投入炸彈情事故向例文武官員於元旦四五點鐘行朝賀禮今歲則延至十點鐘始行齊集云（敏） 
[通行照表塡送領事姓名南京]  
　　日前江督接到外務部咨文略稱查駐紥各口各國領事向由各省按季造册咨報惟各處造報未能一律現由本部刻印表式統行調查以便稽核茲將各口領事表各一分送請轉飭該管官員將所有駐紥該省各國領事姓名及到本任署任年月分别按表塡寫並附註洋文姓名迅速聲復嗣後卽照刋表工塡寫按季提前具報毌庸另造淸册等語現午帥已通行所屬各關道限文到一月内一體照辦（建） 
[繪圖建築徵兵營房杭州]  
　　去歲浙撫張中丞創設督練公所卽以省防編爲第一標委山西候補直隸州李直刺益智爲標統駐紥梅東高橋并調留東武備高等畢業生蔣君遵　爲第二標標統今年卽當開辦徵兵已在南星橋劃定基址委候補道劉觀察永滇會同蔣君查勘形勢仿南北洋及日本格式繪圖估價建造洋式營房（士） 
[商業盛衰之比較蕪湖]  
　　去歲各幇商業通年比較以錢業爲最盛放出開期多至六百萬兩實從來所未有而尤以寶善長爲最次土業銷場之暢較未禁烟之前尤覺興旺次藥材以張恒春號獲利最多次烟業鳳大興吳義隆俱獲大利次礱坊市面甚佳而廣潮帮米行因價昻捐重購運稍稀故出口之米較前年短運八十餘萬石次布業次雜貨業均尙平平最次木幇因年歲荒歉銷場微細頗多虧折又次洋貨業因上年煤油跌盤受虧極鉅（支） 
[領事公會不允飭停越界築軌]  
　　文匯報云北京外務部已傳諭江督謂上海電車公司越界設軌之問題應仍俻文駁拒此事如准則外人將在内地興辦與此相同之事於中國主權有碍茲事重大應速議結不得延緩滬道已照會領袖領事惟領事公會堅持前次之决議故已由領袖領事照覆滬道謂電車公司設軌工程不能停止云 
[會議添闢城門]  
　　本埠各紳棰前曾提議將上海縣城拆毀以興市而嗣經人阻撓未果茲又有人議將西門等處放大并議添闢城門一二處俾事馬出入云（永） 
[濬浦總局並不延聘日本工師]  
　　滬道瑞觀察前日因日本河工師山田馬次郎來滬求見特函詢稅司是否係濬浦總局延聘茲得復函謂浚浦總局現在並不缺少工師亦無招致日本工師之事此次山田馬次郎來滬或係擬包工程果爾即嘱其逕自赴局與總營造師奈格面商可也（建） 
[担文大律師偕滬道赴甯]  
　　文匯報云南洋法律官担文大律師因商議大鬧會審公廨一事已於昨晚偕滬道同赴南京 
[爪哇中國學生由滬赴甯]  
　　文匯報云有曾在荷蘭屬地瓜哇留學之中國學生二十二人偕同敎習二人道經上海於昨日赴寗 
[英人好善可風]  
　　倫敦支那報云英京倫敦中廳長通吿英外部愛華德格雷伯爵謂如有交伊捐助中國飢荒之振欵當寄由上海英領事轉送譯字林報 
[各口岸關稅西歷冬季收數衰旺表]  
　　文匯報云西一千九百零六年冬季海關報吿業已出版内載各海關所收稅項較之西一千九百零五年冬季少收關平銀六萬六千七百零四兩江海關少收二十萬七千二百五十六兩者粤海關多收十二萬二千零五十七兩津海關多收二十五萬九千六百四十六兩茲將口岸三十處所收稅項列表於表於下 
口岸收稅總數 
牛莊關平銀二五七六三五兩六錢一分九厘 
秦皇島五八三五三两三錢一分六厘 
東海關一六六八三兩六錢三分八厘 
津海關一一二零四三五兩七錢九分四釐 
膠州二四七一八零兩七錢二分 
重慶一三四四一九兩五錢五分七厘 
宜昌一九八二七兩六錢六分六厘 
沙市四一九三兩六錢三分九厘 
長沙一四一零一兩四錢三分四厘 
岳州三七七八兩二錢三分一厘 
漢口六四三一三零兩五錢零七厘 
九江一五八八四四兩四錢六分七厘 
蕪湖一七二一二二兩九錢五分三釐 
南京六一二七五两八錢九分九分九厘 
鎭江三二零六九三兩九錢四分六厘 
江海三二零七七四八两六錢三分三厘 
蘇州二八七零二兩三錢一分九釐 
杭州一二六零二一兩七錢四分六厘 
甯波一四四四五四兩四錢二分二釐 
温州八三七零兩九錢九分七厘 
三都澳四二四零兩零五分五厘 
福州二二七七零九两五錢五分六厘 
廈門二五二三六零兩六錢八分一厘 
汕頭四二九一三三两四錢四分 
粤海關九一六五六零兩八錢七分九厘 
江門三五六零三两九鐷九分四厘 
三水四七零九四两五錢一分九厘 
梧州一四二六七八两三錢八分二厘 
瓊州九零三零一两零九厘 
北海三四八三二两六錢五分七厘　 
以上合共收關平銀九零七八四九零两六錢七分五厘 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂督咨請保護游歷敎士江西]  
　　贛撫近接鄂督咨文略謂　　 
據江漢關道呈稱美國總領事照送本國敎士齊德携眷赴江西湖南湖北河南四省游歷護照一張又德國樂領事照送本國敎士韋德禮赴湖北湖南貴州江西江蘇等省内地游歷護照一張均請蓋印業已將各照加蓋關防備文送還相應呈請核咨等情據此除咨呈外務部查核外相應咨明查照轉飭所屬一體照約保護云（成） 
[委署道缺江西]  
　　江西鹽法道文炳業已調補廣饒九南道所遺道篆經贛撫瑞中丞於初七日札委試用道陶在銘署理（千） 
[蘇藩出遊蘇州]  
　　蘇藩陳方伯於十一日下午啓節由胥門碼頭登舟用小輪拖帶赴觀音山靈岩山石湖等處巡遊聞三數日卽當返轅（必） 
[長洲縣下鄉勘案蘇州]  
　　蘇郡望亭鎭某姓收租棧於去臘除夕被盜行刦約失二三百金事主以所失無多隱未報官詎該處無賴以事主懦弱可欺大有躍躍欲試之勢是以事主特於初十日投長洲縣署報案請緝以示儆戒蘇大令准詞即於翌日帶同書差下鄉履勘（出） 
[贛省庫欵支絀江西]  
　　江西藩庫近年因創辦新政協濟軍需漸致支絀云歲年終盤查祗有八十餘萬兩較之從前僅得三分之一云（成） 
[攺良裕蘇票將次發行蘇州]  
　　蘇省通用之裕裕蘇官錢票曾被匪徒僞造混用頗受影響前日藩司陳伯特飭該局總辦李太守將舊時錢票悉數收回重造五千三千一千等數新票發市行用現已一律造齊日内將禀請方伯蓋印發行矣（爲） 
[革員保釋繳欵江西]  
　　江西銅元廠駐滬採採辦材料委員吳澐前因於藩司周浩參案内牽涉奉旨革職經前撫吳仲帥發押新建縣捕廳看管仲帥交卸時曾具摺奏准飭令該員繳銀六萬兩准予開釋去臘三十日已由南昌電局魏委員保出籌款大約不日即可繳楚（千） 
[通飭精製紙烟嚴禁賭博安慶]  
　　前李御史奏請嚴禁紙烟麻雀今皖撫已接到政治館咨文因特通飭各屬略謂紙烟之害不僅有妨民生　且成爲漏巵宜先從華人自行仿造之烟廠禁勿攙用嗎啡精心製造以相抵制若專禁止吸食内地或可恪遵而通商口岸勢難一律遵照至麻雀賭風日甚一日曠事廢時每致貽悮要公應即懸爲厲禁無論文武大小官幕紳商士庶人等自本年正月爲始如再玩違諭旨經本部院查出官員實缺現任者立予撤任各營伍局卡供差者立予停委其各署幕友有犯亦立予辭退至紳商士庶人等違卽分别重罰嚴辦以挽頽風並由各府廳州縣一體出示諭禁云云（美） 
[贛撫批贛南道禀江西]  
　　贛南道江毓昌日前將查辦邊匪並興辦學堂舉辦保申族禁等情禀陳贛撫旋奉批示畧謂龍南虔南等縣民情强悍種種不法實屬爲害閭閻自應從嚴懲辦現已拿獲多名除匪首廖烏龍古等十七名業經正法外所擬將徐昌綺等四犯永遠監禁王秉鈞一犯監禁二十年應均照准餘俟該縣研訊確供禀候核奪該道並爲籌定官立公立各堂經費及飭行族禁保甲洵爲正本淸源　法惟究竟籌得欵項若干及興辦堂幾所應俟辦理就緖分晣禀報仰仍督飭各該縣及族紳等實力舉辦是爲至要（成） 
[水陸提署移設省城之籌畫廣東]  
　　水陸提督歸併後原有之虎門惠州兩衙相隔頗遙駐紥殊形不便李提台擬在堤岸之東請撥帑銀三萬兩擇地起造嗣因飭匠估價應須工料數目不敷太鉅現聞决議將靖海門外之十六營公所攺建并添買附近民房擴充刻已飭匠確實估價興　矣（疆） 
[調員辦理軍務安慶]  
　　安徽常備第一標二營管帶王觀鎬係武備學堂優等畢業生近由黑龍江程德全軍帥電致皖撫擬調該員辦理新軍藉收臂助（美） 
[核定征兵局薪餉安慶]  
　　皖省南北征兵局業已開募所有該局應領薪餉及一切開支經皖撫核准每月領銀一千六百二十六兩總局准於去年十二月初一日起支各分局准於今年正月初一日起支（美） 
[札飭綠營攺練槍靶武昌]  
　　綠營舊法向操騎射籐牌各技茲因軍制已攺由陸軍部咨行鄂督飭令闔省防營攺練新式槍靶以重軍政故鄂督特飭各綠營一律照辦（朱） 
[岳州巡防隊查獲逃匪湖南]  
　　駐防岳州東路巡防第二隊於去臘在柴家嶺某篾店内查獲逃匪戴福安一名當該該營管帶研訊供係瀏陽人曾在匪中隨衆搶劫繳出洋銀二十三元七角旋由管帶解送巴陸縣縣主何大令復予審訊確係逃匪又據繳出寳銀二百數十兩卽飭收入監禁聽候詳請核辦（亦） 
[百堠司拿獲會匪解縣潮州]  
　　大埔縣高陂李光旺爲著名三點會匪迭經胡大令札屬嚴緝嗣因該處蒲田汛李弁葵係伊兄弟代爲禀請解脫留營作線得以逍遙法外去冬李弁因事撤任該匪仍在附近出沒爲患經百堠司沈少尹懸賞一百元購緝至去臘杪由某農人報由該司帶差前往拿獲親自解縣胡大令升　審問鞭責數百下收禁候解府訊辦（鑑） 
[鄂臬派員偵探匪黨漢口]  
　　鄂臬梁廉訪近以漢口地方良莠混雜匪類最易潛蹤特密派親信幹　之人在酒樓茶館客棧等處暗地偵探一經查明即據實開單以憑按名拿辦（忘） 
[關員嚴查軍械江寗]  
　　金陵關自端午帥派有稽查委員二名本關亦添扞手四名由監關洋員率同稽查進口輪船甚爲嚴緊近日查出東洋刀棍刀頗多均經扣存在關初九日又查出一人隨帶手鎗二支自稱游擊在江陰辦差監關洋員當將手鎗扣存并將人押送督轅以便訊辦（代） 
[林提學來贛消息江西]  
　　新簡江西提學司林學使電致贛藩沈方伯云擬於開印前赶赴來江接篆（功） 
 
 

Page 10

 
 
[提學使委定課長名單南昌]  
　　代理江西提學使傅苕生觀察前日將應委經理各課長課員一一委定照列如下普通課長何如璟副長楊承曾專門課長陳泰階總務課長周世謙圖書課長劉邦達總務課員賀錫蕃李霖會　課長張善祿課員李積璸嚴澤溥王槐懋（千） 
[諭飭赶造學務公所江西]  
　　江西學務公所議准在提學署内左邊拆卸棚號興工攺造現代提學使傅苕生觀察已諭飭工程委員督飭工匠赶緊造竣以便就近辦公（功） 
[示催舉貢報到武昌]  
　　保送舉貢辦法久經禮部咨會各省令其取結赴京今提學使又出示曉諭略云保送舉貢迭經札飭各府廳轉飭所屬遵辦并經另電催辦在案現限期已迫仰闔省舉貢及未經覆試殿試朝考貢士一體知悉所有已經各廳州縣備文保送者限正月十五日以前來司報到以憑彙送逾限槪不補錄（朱） 
[仕學館卒業有期武昌]  
　　鄂省仕學館去臘大攷各學員程度頗高故省憲已定木年暑假爲卒業之期惟卒業後尙須赴日本留學法政云（采） 
[湘省旅學成議漢口]  
　　湖南旅漢商人去臘在兩湖會館集議組織初等小學堂一所專收本省旅漢子弟入堂肄業現已籌齊經費擇定校舍即於正月二十日開學（附） 
[電請准撥封庵設學湖州]  
　　南潯鎭之慈蔭庵去夏與學界衝突被官發封茲該處士紳朱景圻等以南潯敎育普及社議辦第一小學校有欵無地特電禀浙撫請將該庵撥歸學堂卽日啓封以便修葺赶辦（秀） 
[會議接辦工藝傳習所杭州]  
　　杭垣龍興寺内之工藝傳習所因原撥之常年經費銀一萬二千兩係屬鹽務陋規業已一律歸公不得復領故於去臘畢業後卽行停止現官紳兩界以實業亦當務之急未便付之缺如特於初十日公同集議另行籌欵興辦（秀） 
[復飭查核請開鉛礦杭州]  
　　浙東仙居縣屬之牛路嶺鉛礦前有甬商吳某擬與山主楊姓合股開採禀奉縣主朱大令具詳到省當派委員喻漸鴻大令查勘禀報茲奉浙撫批示云該處礦地旣據驗明楊鱣三所執契據係乾隆年問之契年分旣遠又無粮串可呈自未便准楊鱣三開採惟所稱另由張光輔等集股開採是否殷實公正未據叙及至水剪頭灣一處所稱另案辦理是否卽指楊鱣三而言楊人品家業如何所集股　是否可靠均未明晰聲叙仰商鑛局飭再詳悉查明禀復核奪（秀） 
[周督關心出口草蓆利權廣東]  
　　草蓆爲粤省出口貨大宗以銷於美者爲最盛現周督札行農工商局移知總商會傳知草蓆商愼選物質花樣競新以期廣銷塲而保利權原札錄下札飭事光緒三十二年十二月十七日准農工商部咨開本年十一月廿八日接准咨稱據商務局司道詳稱案據草蓆商保敬棠等禀稱草蓆銷塲向以美國爲大宗十年以前彼國未嘗徵稅光緖廿三年間始立稅則凡華蓆人口每蓆一東以四上碼申計若每碼　價在十金仙士以内者輸納下則稅三金仙士每碼價逾十金仙士外則輸納上則稅七金仙士另照原蓆價加二成五計輸稅自有此種稅美商購蓆不問成本如何計價必不肯逾十金仙上以上蓋非以增我蓆價爲難而實以納彼上則稅爲難也尤有難者美國以金爲本位現在金價日低故同是一蓆往日得價毫八仙者今則得價不過二毫此中折閱不言可想一則困於稅額之苛重二則困於金價之無常是不特商等之虧累卽美商亦深以此爲病况日本草蓆現在正與我爭衡競巧翻新幾欲盡奪吾業近亦以困於重稅之故無可如何然聞現已遣使往美磋商美國屇明年更例恐日本利益獨沾等情詳請咨行等因到本部據此查粤省草蓆旣屬有此障碍自應趁明年更例之便急與磋商攺訂稅則據情咨行設法磋救等因前來本部查此案前准駐美大臣咨以商蓆陋劣極應攺良當經咨行貴督轉飭在案茲准前因除咨行駐美大臣趁明年攺例之期援照日本磋商辦法以期利益均沾而維商業外相應咨復貴督查照前咨轉飭該商欲求銷路之暢旺必先求我貨之精良嗣後極應愼選物質花樣競新以期投彼之好適彼之用方足以固商業而保利權等因到本部堂准此合就檄行爲此札仰局移知總商會遵照辦理（疆） 
[寗垣遣送札民南京]  
　　去年淮徐飢民頗有轉徙至寗垣者現江督端午帥以農事將興特派委員送回原籍大口給餅六觔錢四百文小口給餅三觔錢二百文並飭上江兩縣封雇船隻裝載用輪船拖至淸江另派委員在淸江按名再給錢四百文限遂至正月底爲度遲則餅糧川資槪不照給（代） 
[報館被控漢口]  
　　漢口公論新報前紀湘贛亂事有鄂軍標統李襄麟　匪槍斃之說現李標統已由湘返鄂聞之憤甚特具禀鄂督請飭夏口廳傳該館主到案訊辦（朱） 
按標統之權力不能平亂匪而獨能嚇報館勇哉 
[謝廣智書局贈書]  
[中學敎育化學]  
　　化學之爲用極廣且大譯本甚尠卽西籍中亦鮮有盡善者是書爲日本大幸勇吉所著我國林君國光所譯博而賅簡而明演式則極新頴論判則極精確敎科書中無有出其右者可寳也 
[華英文件新編]  
　　是書俻列各項文牘之式如通問各信商務各信詞訟禀帖商務文件等均用英文而附譯以華文如有與西人文件交涉未知格式者取是編求之可不煩他人之指授矣（了） 
謝文明書局贈書 
[英文造句用字法]  
　　是書爲上海王省三觀察豐鎬所著觀察曾隨薛督耘欽使出使英國公餘自課取切用各要語依西文字毌類次之剖析名義審音審字數易其稿而後成書洵初學英語者之先導也（了） 
今日尙有繙譯本埠新聞小說列第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[英人對於特國選舉之輿論]  
　　十一日倫敦電云英國報章評論南斐　特蘭斯哇國之選舉謂特國全境已悉委之於英特戰時反對英國之人然自由黨則深信荷蘭人當能銷除種族之成見也 
[郵船失事傷人三誌]  
　　十一日倫敦電云歐洲西海岸一帶仍有大風德國戲班女伶二人又看護婦一人仍在失事處因力弱未能援救緣繩而上其一人臂骨已折更生之慶恐不易望矣十二日電云婦女三名業已救起十一日柏林電云郵船柏林號之搭客均已救起荷蘭國女君主之贅婿亨利親王親往霍克海口督同施救 
[暹羅君主定期游歷歐歐洲]  
　　倫敦支那報云暹羅國君主將於西五月間至歐洲游歷 
[俄國擬覔艦隊束來之航路]  
　　十一日柏林電云俄國海軍大員已决定往北冰洋察勘以冀覓得艦隊隨時開往東亞之航路 
[郵船又報失事]  
　　十二日倫敦電云澳洲脫利斯德港來電謂澳期的達利亞輪船公司郵船伊孟褒勒克事號載重二萬三千五十三嚬由脫利斯德港開往印度孟買城船内有水手一百二十人又搭客多人行至克利島西南角之伊萊福尼西海角遭風觸礁沈沒傷人自克尼亞地方發來之路透電報提及該船遭風一事但云意法两國巡洋艦已均開往失事處故稱並未傷人云云以上两說不同未知孰是 
[土耳其屬境思叛]  
　　十一日柏林電云土耳其屬馬其頓沙斐亞两處　禀於英國首相俄國國民院要求英俄兩國干涉以抵抗土耳其譯字林報 
[上海官事]  
　　正任靑浦縣調署江寗縣田寶榮昨日到道禀謁出口局兼布捐局委員樊炳煦禀知因公赴蘇留防十一隧官都司袁廷華禀知由寗回（車） 
[備迎考查銅幣大臣]  
　　上海縣王大令探悉考查銅幣大臣度支部左侍郎陳玉蒼侍郎璧將於日内由寗來滬昨飭辦差人等在洋務局預備行轅（車） 
[革員報效免究述聞]  
　　前辦浦東總巡謝岳松明府鈞因庇匪營私專擅跋扈由滬道禀經上憲提省擬予以發往軍台之罪今聞謝已挽某大員爲之斡旋願報効銀三千餘兩藉以贖罪聞日内已將回滬矣（尾） 
[孫讞員撤差餘聞]  
　　公共租界襄讞委員孫乃洛撤差後茲悉道憲瑞觀察又接省憲來電以僅予撤委未免過輕特飭吊孫之履歷聞須予以嚴譴云（尾） 
[擬定淸丈上海地畝簡章]  
　　上海縣四鄉各紳董秦錫田等以縣境業户田單自咸豐五年淸丈以來已歷五十餘年屢經轉賣流傳至今月單無田有田無單者甚多以致涉訟紏葛時有所聞因特禀請縣宰王大令設立淸丈局淸查大令卽批飭擬章辦理刻經城董姚文枬等呈復擬定上海全境淸丈地畆簡章八條並附學堂簡章四則照錄於下 
（一區畫）以全境二百十二圖分隷二十四區以二十四區分隷七聨區均照勸學所畫定學區辦理 
（二宗旨）官督紳辦叅用地方自治性質務以安民業淸積弊無苟且無苛擾爲主義（三次第以設立測繪速成學堂爲事前之預備以逐細繪圖造册爲臨事之正課以一律換給新單爲事後之結題 
（四辦法）先測後量以求密合單内注明邱形弓尺四址侵佔司以隨時淸理移易以隨時更正最爲扼要關鍵 
（五審定）凡　者爲氏地無糧者爲公　　課屯租一　照辦　　界址爭執由官勘斷遇有抵押紏葛由董理明 
（六特别城廂會同總工程局　　會同會丈　　妥　辦　凡　契地畝不給新單典契單歸現業 
（七籌費）查照咸豐五年成案按畝攤派錢一百六十文分四年上下忙八屆帶徵開辦之初指提存典公款借墊仍照原數認息 
（八　事）上海縣知縣爲督辦再由官紳公舉總童一名各聨區分董七人設總局於地内總董駐之中北两聨區分董卽就總局辦公不另設局其餘五聨區各設分局辦事入由董會商委任 
學堂簡章四則 
（學生）取合高等小學二三年程度而已過小學年齡者以樸實诚懇能耐勞苦爲合格（學額）五十人（學科）一修身二國文三幾何算四幾何畫五卿土地理歷史六體操（學期）二十四星期畢業　十二星期每日講堂授課六小時後十二星期每日午前講堂授三小時午後出外試丈實地習練實地習練畢即以試丈城廂俊城廂丈畢分布四鄉仝時並舉此係預擬辦法大槪一切詳網飭目仍俟舉定各職員商妥照行暫） 
[浙江候補道王觀察豐鎬上兩江總督禀]  
　　竊職道於光緖三十一年正月紏集同志在上海縣治二十五保一圖文昌閣公立飛虹義務小學堂陸續招收學生八十名四月間呈縣通詳在案嗣職道奉派隨卽出洋道經德國深惟内地各學堂不乏洋文科目惟德文尙缺致交際之間皆須借徑英文彼此均形不便而學界中陸師醫術两項關係尤大當商諸德政府允派義務敎員來華專敎德文業於去冬十一月間到滬今正卽就飛虹校舍開學每日授課二小時此外各學堂有願延請者統由職道接洽轉請往敎將來學生畢業則陸師醫術一切皆可直接較用英文間接者更易領會於學界似不無裨益又查内地貧塞子弟往往未識一丁即謀生業滬地尤所在皆是將來一無成就流爲無賴者大率由此爰另募捐款就飛虹校舍添設工商夜課補習所每夜授課二小時專敎工商夥徒之未受敎育者期略通國文算術等必需之學俾進程度而便謀生以上辦法分别繕呈淸摺伏求察核推予立集　票 
[謹將德文學堂辦法呈鑒]  
一合同與上海德總領事訂定敎員四年爲期係義務不取修費 
一學額先儘飛虹學堂及格生選入以另招者爲插班共三十名爲限 
一學齡十三歲至廿四歲 
一學時每日午後二小時有餘力另授别處學堂 
一學期四年畢業分别志願升送陸師或醫院 
一學費按月捐洋一元爲飛虹學堂固本之補助其他應用書物仍由學堂代備學生繳價 
[謹將工商夜課補習所辦法呈鑒]  
一宗旨本所專爲工商夥徒未受小學敎育而設每晚無事授課二小時期鳼正志行粗通書算 
一學科修身國文信札算術簿記 
一學額八十名人两班 
一職任另延夜課敎習一人專司一班並請飛虹日課敎習輪敎一班 
一學費不取束修惟書物燈油學堂代備學生繳費按月收燈油費洋三角 
一學期一年畢業另插新班其有應行修業者展期一年 
[德總領事函]  
　　啓者敎授華人德語一事茲本總領事按照貴道所請特函吿台　　大德政府允於一千九百七年正月起以四年爲期將一德國敎習薦與貴道以便該敎習在貴道所指之學堂敎授德語所有薪水由德國政府發給而貴道允備設學堂及招致學生併設法使學生常川來堂學習至按貴道之意擬照如此辦理該敎習係本國駐京大臣署内繙譯隨員名提蓋斯不久來滬暫日充當德語敎習俟伊至滬時卽 
 
 

Page 18

 
 
擬與貴道簽立合同合行函達即希貴道將以上各節允准示復爲荷此頌日祉怕 
[王觀察復函]  
　　啓者昨日接奉貴總領事函開緣貴國大德國政府已允於一千九百七年正月起以四年爲期將一德國敎習薦與敝處以便該敎習在敝處所指之學堂敎授德語所有薪水由貴國政府發給而敝處允備設學堂及招致學生併設法使學生常川來堂學習擬由新年開學日起令貴國敎習敎授德語貴總領事擬照如此辦理併有北京貴公使署内隨員提盖斯先生暫充敎習令與敝處簽立合同等因竊思貴國所謂合同卽敝國所謂之關書俟提敎習來滬自應由敝處另行訂立此等義舉足徵貴國政府熱心公益以期彼此言語相通情誼相孚即邦交從此益固相應照准奉覆卽頌日祉 
[紀各校開學日期]  
　　滬城老北門内廣福寺北區普通小學堂定於正月二十日開校滬南龍王廟東區學堂定於正月十九日開學校大東門外花園弄銀樓業公立小學堂定於正月二十日開校（車） 
[振新戒烟演說會第二次開會]  
　　振新戒煙會同人於本月十四日假邑廟柴行廳開第二次演說會淸晨九點鐘起十二點鐘止（甫） 
[議平米價]  
　　本埠米價日益飛漲於民食頗有妨碍現經商會董查有錫常兩幇在滬廣購米粮以致米源益短米價愈增因卽會商設法禁止一面請地方官曉諭勿再居奇續漲以全民食（永） 
[男扮女裝詳請從嚴懲辦]  
　　上海縣王人令以此次犯案之許阿妹男扮女裝已有多年誘騙不知凡幾實屬藐法現特俻文通詳上憲以便從嚴究辦藉儆效尤（車） 
[飭拘賭徒]  
　　上寳交界之處胡家木橋向爲賭窟昨滬道　觀察特札飭上寶两縣曁公共租界會審委員體協拿務將爲首之瞿龍龍徐銀大等獲案究辦並飭將賭棚焚毁賭屋發封務使根株盡絶云（尾） 
[覆請寛限遷塜]  
　　滬道瑞觀察接奉江督來文以滬寗鐵路需用保安仁濟兩善堂義塜地迄今未據遷移由總管理處請轉飭該堂董速將塜地遷移以免停上待地等因瑞觀察奉札後遵卽照會催讓去後茲據該堂經董覆稱遷讓塜地歸作鐵路之用事無不可惟須優給地價寛予限期俾得購地遷葬辦法庶臻妥善云（車） 
[履勘起火情形]  
　　法大馬路同興年糕店起火後捕房查得隔隣傅順興鞋子店墻上掘有一洞疑有串同縱火情事因將鞋店主年糕店主卜新元等拘入捕房解至公廨請究昨日讞員陳明府偕愛繙譯前往履勘見璧上果有一洞下面有火油半桶且屋中俱有火油氣味且保險銀一千五百兩而貨物無多恐難免縱火情弊云（露） 
[上海縣案]  
　　去北年新涇巡局勇目鄭廷甫被各賭徒拒傷斃命案内有陳仲山一犯昨奉縣尊王大令提出研訊認毆一下因判還禁詳辦○南市劉公館婢女被家丁徐啞　羅榮串拐一案送由工程局解縣訊押茲亦提審大令判各責二百板還押限速交婢如違嚴比不貸○劉春華之男孩被仝鄉江北人朱文田蘇連生拐賣于蘇州控經閘北巡局解縣押追迄未交出昨奉提案判各責二百板還押○南市祥泰木行被竊木植六十三枝報捕獲賊周阿弟訊供管押昨奉復訊判枷號半月發十六鋪示衆（車） 
[總工程局紀事]  
　　協盛等煤炭號控寳和煤炭店主劉咸川結欠賬洋三百餘元昨奉陳叅軍提訊判交保陸續攤還至三月還淸○瑞盛米店主秦衡伯投西區控被費四寳竊板賣與費瑞生費金桂吊獲四塊等情昨由西區解案奉判四寳責三十下瑞生罰洋兩元金桂押候查究（律） 
[公共公廨早堂案]  
　　○案涉洋商請訂期會訊讞員關網之太守接上海縣移文内稱有翁順孫控金小榮佔地不交等情請將金移提歸案訊理等因因飭差協探李星福於昨日早堂將金提案太守會同英巴副領事訊問某律師繙譯張姓投稱此案有洋商交涉請訂期會訊定　太守與巴君互商之下判將金暫押本廨俟商妥後再核 
○鄉婦不甘失節前者陸阿二紏同俞阿卿等强搶寡嫂陸張氏迫與成親氏喚由三百八十二號華捕將陸等拘案奉判各押七天並判張氏交伊姑陸氏帶回江北了案茲陸氏以領媳出外卽被三百八十二號華捕搶去　佔禀求提究給領讞員關太守准卽照會總巡捕項麥高雲君飭將該捕于昨日解訊陸張氏供石錢貞因不願失節於去年臘月在蘇前髮爲尼今奉提訊請發堂守貞訊之三百八十二號捕供與陸係親串實無姦佔之事太守判張氏准發城内淸節堂留養餘人一併斥釋 
○拐犯押西牢二年張胡氏投案稱女孩金鳳爲張雙喜拐去幸即追回訴探徐阿華解請訊懲又據吳張氏投稱前者失去小孩茲悉亦爲張雙喜所拐賣投求附追訊之張供詞狡展太守商之巴君判張發西牢管押二年 
○竊犯押西牢六月愛理思律師處出店葛銀生行竊金表銀鐘銅花瓶等物報由包探陳雲忠協仝印捕將葛拘獲並吊出銅花瓶原贓於昨日解案奉判押西牢六月○快馬車罰洋二十元俞忻伸在公共租界抱孛令路行駛快馬車爲印度馬巡拘入靜安寺捕房俞以洋銀三十元保出昨晨投案候訊奉判罰洋二十元完案 
雉妓發濟良所擇配濟良所送不願爲娼之雉妓顧二保至案顧供嘉眞人去冬十一月二十一日爲陸姓誘騙來申鬻于會香里陸老三張老二所開雉妓院現因不願 
爲娼叩求超拔捕頭禀稱查得顧妓曾取妓院中洋銀二十元顧供已用去四元祇留十六元太守著其將十六元交濟良所女董顧則發所擇配並補提陸張到案訊懲○姦案斥不准理江北人高坤郎之妻高某氏與裕源紗廠打包人施阿林私識有年前日被坤郎紏仝計喜林郁四福陳世江等在姦所捉住解入捕房昨日解究太守著將一千人逐出不予理處 
○竊犯供詞不符鄭洽利押店夥李春田程如飛竊取店中金飾逃逸報由包探石金榮解案請究讞員關太守訊得各供與在捕房時所供不符遂判押候傳捕房門差到堂質訊核辦 
○拐案情節不符山東人王左氏控沈寶廷拐賣六歲小孩小　子關太守提案研訊買主李瑞甫投稱此孩係舊鄰王鳳姐爲中賣與親戚某姓計身價洋六拾元除去中金六元凈洋五拾四元由小的親交與王鳳姐轉交與沈寶廷與王左氏及其楊立桂當時均簽有花押現在氏乘楊離滬誣沈誘拐尙求明察太守判將小柳子暫留本　著王鳳姐沈寶廷等三人限一月將身價五拾四元賠足再地核奪（泉） 
[法租界公堂案]  
　　去年秋間新租界公館馬路有德國公司船水手王阿三被人謀斃報縣相驗緝兇在案茲捕房訪悉是案要犯劉云賢李阿三兩名解案請訊據供雖持鐵尺在塲並未動手判一併送縣訊辦○行竊馬差西捕金飾之　婦張王氏茲由荐人唐仁卿尋獲解訊據供金鐲已兌去所有鈔票洋一百元存於寄毌處奉判還押再訊唐斥釋○唐永順帽子店失火案昨捕房將店主唐柏香學徒徐仁寳等解請訊核徐供因火油燈墮入火油箱起火被累之成衣店主奚愛堂茶食店主高泗舟投案求請撫卹奉判下期訊核○陳桂生向失火未成之家冐探索許報捕拘訊判還押候原吿到案再核（露） 
[美租界捕房事]  
　　西華得路徐寶寳之妻李氏被人拐　疑係查徐二人所爲向論不服互毆由捕併送捕房訊無証據斥釋不理○甲乙二日人前晚乘醉在兆豐路將車夫顧成榮攢毆由五十一號西捕將一干人併送捕房捕以顧未受傷將二日人斥釋○陳阿金行竊公和祥碼頭木板由捕拘入奉飭發押丐牢一天○王 
 
 

Page 19

 
 
阿昌驅猪一羣行經北福建路内有一頭闖入王阿生家阿生以爲不利將猪擊斃阿昌向論不服互扭至捕房聲訴奉飭由阿生償洋四元了事○吳沈氏向在乍浦路十一號西人家傭工向索工資無著求退又被將衣箱等扣住氏即投報捕房請究奉飭中西探將衣箱等吊入捕房給氏領回了事（西） 
[黃種必讀棲霞女俠小傳不准複印第二節（入世情味）]  
余肅俊伯坐。急問頃何所見。俊伯曰。君獨處此塔果何爲者。余曰。藉以避世耳。今聞鐸警。當自是攺此塔爲修業室矣。俊伯曰。君殆有所。約耶。余曰。無之。俊伯曰。有一女郎與君約。奚云無。余大驚。不知所答。俊伯曰。十六日下午。僕本欲踐約。因見一著淡綘衫之女郎。徘徊池。畔。意必等君者。故避去之。頃僕又見梯下有此人。此非與君有約而。何。余益大驚曰。否否。僕前日亦甞遇此女郎。不識爲誰。十六日下午。亦似見此。人急尋之。忽又不見。然余自念平生無仇怨卽先君亦不。至有仇怨也。此人𣊺我。當非惡意。� 
俊伯俯首凝思。似已會悟。笑曰。此女郎愛君。非有他也。余急問君知。其人否。答曰。不知。問何以知爲愛我。俊伯曰吁。如君者。诚令人愛。言訖俯首。余察其情狀益疑其爲黑衫女郎。因曰余初見此女郎。处雖似有憐僕之意。然又有猜疑不滿意之色。抑又何也。君謂僕令人愛。使人見君。又當奈何。 
俊伯俯首不語。若有所思。忽然正色。顧問余曰。宗旨已定乎。余曰已。定。當入世。當保種族。俊伯又俯首。兩頰微現紅色。余大驚喜。確知。俊伯卽余嚮時所甚愛其高潔之女郎也。因曰。僕當與君。語至此忽舌。結。俊伯遽起曰。請暫别。僕非食言者。僕石川氏。言已。竟欲去。余此時。惘然若喪魂魄曰。否否。不然。豈其如此。急趨梯畔以身障梯門。又不。知作何語留之。但哀之曰。再坐須臾矣。幾泣下。俊伯面益赤哂曰。此何爲。 
勿訇然大雷。束北風驟作。雨隨之下。點大如彈丸。余曰。在雨矣。奈何。俊伯亦大窘。返坐榻上。頃刻間。近窗處皆濺溼龕上亦漏下如注。幸坐處稍高。尙不至受雨傾逼。然是時風力極大。石榻生寒。作視俊伯衫袖單薄。漸至戰栗。急持罽褥爲伊鋪設。伊初拒不欲。余固强之。俊伯又注視余身。似覺余著呢衣不甚寒。始受罽褥自設之。墊半幅以半幅擁裹身上。 
少頃。約六點鐘。雨略細。然風益猛。余坐石榻上。亦不勝其寒。且余所坐之榻在左首。適當風直射處。因念果腹亦可以却寒幸有麵包糖餅在。乃往啓櫉又。見酒尙有一瓶。益大喜。取置案上。余飲酒不用朴。常就瓶口飲。今祗一瓶。兩人就瓶口飲。俊伯必不願。余因以酒置俊伯前。請飲之。俊伯寒甚。竟就飲。並不與余謙 
七點鐘。風漸定。雨又大注。時塔中黑甚。對面不見。余及俊伯各啖麫。包糖餅數枚。腹中已飽。然寒氣益甚。余亦漸起栗。齒噤有聲俊伯覺。之。問余曰。君寒甚乎。 
余曰否。俊伯曰。何聲之顫也。尙有餘酒可飲之。余曰諾。徐摸酒瓶。飲之僅一小口。不禁啞啞笑。俊伯又覺之。亦笑曰。已無餘酒乎。僕寒甚。故飲之甚多。不自覺耳僕此時已不懼寒。當奉還罽褥。聽其聲。似已。立起。余急曰勿勿。 
忽豁然一電。余瞥見俊伯一手扶石案。一手取罽褥。似欲授余。因見迅電。又驚懼坐下。作栗聲不止。余曰。俊伯僕坐處當風。實不能勝。况夜深終難忍也。俊伯不答余又曰。請得同坐。毌避小嫌。俊伯亦不語。余竟起扶石案。瑟瑟然向右首來。及俊伯坐榻前。俊伯喟然自語曰。嘻。此實非余志。余就坐。問云何。俊伯曰。實吿君妾乃君。隣校中女學生也。聞岡雪峰述君品貌性質。甚憐愛君。因不欲以嫵媚動君。故易。作男子裝束以說君。君若悔悟出世之非。則妾歸。以情吿妾毌。委身事君。君倘終不悔悟。則於妆固潔然無所損。今乃至於覿面相明吿。非素志也。前君見妾提革囊行。君呼妾。妾驟聞君願入世。喜出望外。故回顧。卒不欲賤瀆此身。故竟避去。 
余此時坐近。俊伯。聞其語。甚感其情誼。又甚愛其高潔。身上又甚寒。遂覺酸楚之味顿已浹膚淪骨。不禁投身伊懷中。緊摟其腰作孺子。慕聲。俊伯長歎。亦不拒余。且以罽褥緊裹余身於懷。 
儒冠和尙曰。仲尼至此當云何。釋迦至此當云何。破佛曰。皆大歡。喜。仲尼曰盡美。矣釋迦曰善哉。 
儒冠和尙曰。此何故。破佛曰。一人熱心於世界。數十百人享其幸。福。俊伯之立志。昭昭如日月。大風雷雨。非人之所能爲也。天也。是故舜禹者。聖人之大幸。湯武者。聖人之大不幸。太姒者賢。女之。大幸。俊伯者。賢女之大不幸。 
儒冠和尙又曰。今有藉口者。語未畢。破佛急搖手曰止止止。瀆我。俟伯有大罪過。儒冠和尙大警悟。拱手摸拜者三。 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
再行彙詳奏咨外所有湘省賑撫辦竣撤局縣欠甚鉅專恃捐輸稱補曁兼籌積榖緣由謹會同湖廣總督臣張之洞恭摺具陳伏乞皇太后皇上聖鑒訓示謹奏奉硃批户部知道欽此 
[新授湖南巡撫署貴州巡撫岑奏爲黔省遵設警察學堂摺]  
新授湖南巡撫署理貴州巡撫臣岑春蓂跪奏爲黔省遵設警察學堂恭摺仰祈聖鑒事竊查接管卷内准巡警部咨光緖三十一年九月初十日奉上諭巡警關係緊要迭經諭令京師及各省一體舉辦自應專設衙門俾資統率者即設立巡警部各省巡警並著該部督飭辦理等因欽此仰見朝廷因時制宜又安黎庶無任欽服查巡警爲治根基民司總匯凡　以保邦本而維治安者至爲緊要黔省地方雖屬瘠苦籌欵爲難惟現値國家振興諸務百度維新之際自應設法舉辦以規自强然創辦之初若不先設學堂講求敎育造就人才誠如部咨管非素習入鮮技能恐難日起有功臣督同司道悉心籌畫現擬就省城正誼書院量加修葺設立警察學堂委臬司爲總辦上年臣調帶來黔之湖北警察學堂監學武高等學堂優等畢業生候選敎諭李光炎育該堂監督兼管理員出示招考學生一百名遴派敎授所需經費卽在前署撫臣林紹年上年奏明裁減綠營二成弁兵節飼乾項下動支俟學生一年期滿畢業後卽於省會設局辦巡　俟省城　模大備再行推及各府廳州縣一律舉辦以符定章而昭核實所有設立學堂事務布置均已就緖應由護撫臣督飭該總辦監督等一俟學生考取足額卽行定期開曾認眞敎育以仰副聖主實行警政之至意至前准巡　部咨會奏綠營疲弱請一律攺爲巡警一事業經臣行司體察通省地方情形通盤籌議　尙未拋詳覆亦應由護撫臣督飭妥籌奏明辦理除咨呈政務處曁咨巡警部兵部查照外所有遵設警察學堂緣由謹會同雲貴督臣丁振鐸薛摺貝陳伏乞皇太后皇上聖鑒訓示謹奏奉硃批該衙門知道欽此 
宫門抄十一月初九日理藩部廂藍旗値日蕪引見　貝勒由西陵回京請安陸潤庠等同鄉官謝恩錫廉預備召見希朗阿延康各續假十日召見軍機濤貝勒錫廉 
[新授湖南巡撫署貴州巡撫岑奏爲黔省遵設立陸軍小學堂並開曾情形摺]  
　　新授湖南巡撫署理貴州巡撫臣岑春蓂跪奏爲黔省遵章設立　軍小學堂並開曾情形恭摺貝陳仰祈聖鑒事竊查接管卷内承准練兵處咨籌擬陸軍學堂章程規則一摺奏奉諭旨依議欽此行令遵欽辦理等因當經前署撫臣林紹年擬就原設武備學堂攺爲陸軍小學堂即在武備學生酌量挑留並令各付廳州縣按格選送考驗去取聘原在武備學堂之日本敎習淸宫宗親岩原太三郎二員分授東文格致算學圖畫等科其餘敎員添聘試辦即將擬辦情形咨弳練兵處核覆在案林紹年仍照武備學堂舊章以藩臬兩司爲總辦飭令次第布置未及開辦卸事臣判任後詳核定章設立陸軍小學堂爲造就軍官始基關係緊要當飭赶緊開辦惟全堂事務監督之任最重臣上年鄂電調來黔之候選布政司理問江南陸軍學堂優等畢業生趙均勝曾派赴日本考察軍政學務於堂中職務極爲熟悉卽派該員充當監督兼提調事務並遴派由鄂帶來敎員分任課授其醫官兼敎衛生功課一時乏員可派暫設醫官一員照章考留選取年齡合格學生七十名備額七名附課學生九名於三月初二日開學數月以來敎育管理以及辦理各事均屬合法所需經費因庫欵支絀按照定章於用人一切量爲核減第一年約需銀一萬三千六百餘兩第二年約需銀二萬一千九百餘兩第三年約需銀三萬二千餘兩其活支之欵並二三兩年爲聘優等及外國敎員薪水應解預定者均不在内本年用項即以原辦武備學堂之欵抵支以後第二第三兩年加增經費卽照上年前署撫臣奏案將裁减綠營弁兵二成所節餉項與警察學堂分欵撥充各有不敷另行設法籌補惟前准練兵處按照陸軍學堂學額分别繪圖咨送來黔亟應將第二第三兩班學生房舍就現在學堂飭地開拓建造此項工程緊要所需工料銀兩與護撫臣興祿籌商即在本年所節二成弁餉項内撥給由興祿遴派妥員遵照頒行圖式趕緊勘估興造務於年内完工以備明年招考第二班學生一律開辦以符定章除將執事各員開造簡明履歷並學生姓名年籍淸册咨送練兵處查照外所有遵章設立陸軍小學堂緣由會同雲貴總督臣丁振鐸恭摺貝陳伏乞皇太后皇上聖鑒訓示謹奏奉硃批陸軍部知道欽此 
宫門抄十一月初十日内務府八旗兩翼値日無引見恭王假滿請安王中堂續假一個月掌儀司奏十三十五日祭奉先殿橚貝子溥侗行禮召見軍機 
[新授湖南巡撫署貴州巡撫岑奏爲謹陳籌辦黔省學務情形摺]  
　　新授湖南巡撫署理貴州巡撫臣岑春蓂跪奏爲謹陳籌辦黔省學務情形恭摺仰祈聖鑒事竊臣於上年九月十一日欽奉諭旨署理貴州巡撫當因目前要政以興學爲急與湖廣督臣張之洞籌商酌撥湖北師範學堂優等畢業生並講求學務人員數名隨帶來黔川資敎育迨本年正月抵貴州後考查各屬情形風氣樸陋猶昔苗疆尤甚一由地瘠民貧籌　不易一因師資缺乏敎育無人省城雖設有高等學堂一區半日學堂數所而課程規則率皆不合定章學生所習通無程度可言此外各府廳州縣所設學堂更無論矣維時臣悉心體察欲興黔學以求合格師範爲最要而通省學務無總匯之區亦無以資管轄而嚴考核在省城設立學務處派藩臬兩司爲總辦糧儲道爲會辦由鄂帶來之揀選知縣宗彝吕聨奎充坐辦兼辦文案咨請在籍翰林院修撰趙以炯照會内閣中書唐爾鏞任子澄充當叅議隨時相與考校斟酌損益以期學科漸臻完善嗣奉諭旨設立提學使仰見聖明註重學務無任欽服現在署提學使陳榮昌業已到任遵章將學務處裁撤攺爲學務公所由該署提學使將趙以炯等聘爲議紳詳經臣札派崇彝吕聨奎等充課長此臣到任後設立學務處嗣後爲學務公所之情形也省城原設高等學堂本係大學堂攺辦嗣又攺爲豫備科功課謹祇三門計算成績挂漏實多且學生僅七十二人年齡多合高等小學之選與其名違何如循序漸進期收實效是以於二月間詳加試驗察其年齡合格之廩增附生並另行招考合所百人設師範學堂五十人坿設一高等小學堂卽派由鄂帶來師範 
 
 

Page 24

 
 
生胡鵬翥周謨麟張正德王康陳國鈞黃恩張近仁胡鳳瀛楊兆環等分充敎員兼管理員此臣辦理師範學堂及高等小學堂之情形也此外省中有新設中學堂一所係署埋糧儲道本任貴陽府知府嚴儁熙會同中書唐爾　等辦理一切尙與定章相符科學亦屬完全第學生僅有六十人應令添籌經費設法推廣其原設之師範傳習所學生將次畢業前准學部電振興敎育須注重師範以養成府立師範曁中學堂敎習現議就傳習所房屋酌加修葺攺爲優級選科師範學堂與護撫臣興祿籌商意見相同卽由興祿督飭提學使妥籌辦理至舊有蠶桑學堂一區半日學堂數所蠶桑雖課專門惟敎科不備學生無多擬在堂學生畢業後攺爲農業學堂蠶桑不廢而種植亦可擴充半日學堂業已加籌經費攺辦初等小學堂並推廣多設以宏敎育又設藝徒學堂以冀工業之漸興各府學堂如鎭遠遵義等府或早經營建而規制未合或正在興　而工竣需時常年經費已分别籌有的欵其餘各屬學堂房舍係就書院攺造據開辦情形規程課目合法者甚少臣因地方瘠苦籌欵爲難旣不敢操之過蹙致生弊端又不能不導之以先俾急趨向曾經按照定章酌錄簡明辦法二十五條札飭切實　正旋又印發奏定學堂章程二千部飭令先辦高等小學一所初等小學二三所務期合法以爲公私立之模範第現在學科程度相當之敎員實在不敷分派須俟派赴日本留學速成師範畢業生回國曁省城師範簡易科學生畢業後方足分遣敎授庶通省學務可期漸有成效現署學使陳榮昌曾赴日本考察學校制度並在籍辦理學堂有年於學務講求有素護撫臣興祿才猷素著當能督飭妥　力求精進用副聖主興學育才之至意所有微臣籌辦黔省學務緣由理合會同雲貴總督臣丁振鐸恭摺具陳伏乞皇太后皇上聖鑒訓示謹奏奉硃批學部知道欽此宫門抄十一月十一日外務部欽天監侍衛處値日宗人府引見十一名内閣二名度支部十二名廂黃漢十六名正白漢四名正紅滿四名正紅蒙八名内務府十九名精捷營二名莊王順王等由束西陵回京請安達壽到京請安禮部奏請神牌還位派出莊王恭王又奏請神牌還位先期告祭派出禮王溥良値年旗奏派管理新舊營房派出醇王順王樸壽景灃葛寳華明啓特圖愼溥興召見軍機鐵良紹英陳璧達壽 
兩廣總督兼管廣東巡撫事新授雲貴總督臣岑奏爲查明廣東省庸劣不職各員據實糾劾摺 
太子少保頭品頂戴署理兩廣總督兼管廣東巡撫事新授雲貴總督臣岑春煊跪奏爲查明廣東省庸劣不職各員據實糾劾恭摺具陳仰祈聖鑒事竊維武職流品本雜粤東營員更以開賭庇盜爲利路所在幾不知軍紀爲何事臣到粤後隨時勸諭誥誡其不肖者卽予叅劾風氣爲之少變然貪劣　鄙者仍復時有不得不嚴加陶汰以肅戎行茲查有增城營叅將記名總兵順德協副將陳良傑縱子爲非妄拿肆虐副將銜儘先叅將熊紹友疏於操防專事酬應花翎儘先補用游擊龍得齡行檢不修罔知自愛代理廣東陸路提標右營游擊水師提標中營儘先游擊王昌齡嗜賭妄爲官箴有玷署和平營都司裁缺廣西上林營都司羅長林玩視捕務庇賭收規署惠州協右營守備廣西儘先守備封俊虧挪公項行狡心貪署白龍營都司兩廣督標中營儘先守備董守佩嗜好甚深難期振作調補達濠營守備潘國光聲名平常捕務不力羅定協左營守備李樹勳年老衰頽營務廢壞署廣東陸路提標中營守備儘先守備袁仕順貽誤要公臨操規避署那扶營守備兩廣督標中營左哨千總司徒觀留用著匪得賄縱劫以七十一員經臣一再訪查均係貪劣昭著未便稍事姑容相應請旨一併　職羅長林封俊並請永不叙用司徒觀歸案確訊從嚴究辦從來莠苗不去嘉禾弗生臣現於虎門欽州各設講武堂一所責令營員報名入學勤加講習以牗啟其新知懲辦貪庸使勿污於舊染庶幾共知警惕武事修明營務漸有起色所有糾叅武職庸劣各緣由謹恭摺具陳伏乞皇太后皇上聖鑒訓示謹奏奉硃批另有旨欽此 
[浙江巡撫張奏爲假期已滿病仍未痊籲懇開缺摺]  
　　浙江巡撫臣張曾敭跪奏爲假期已滿病仍未痊籲懇開缺恭摺具陳仰祈聖鑒事竊臣前因假期已滿病勢難痊奏請開缺八月十三日恭奉硃批著賞假一個月毌庸開缺欽此跪聆之下感悚莫名當卽赶速調治眩暈怔忡虚汗等症仍不經減加以心氣虚𦇂恍惚健忘現在假期届滿焦灼萬分竊恩時事多難微臣受恩深重但能勉副倚任何敢愛惜此身無如病久體衰神氣短弱設有貽誤更無以仰對朝廷再四思維惟有據實瀝陳仰懇天恩俯准開去浙江巡撫一缺俾得回籍調治一俟痊愈卽當趨叩闕庭以求自効無論何項差使均不敢稍有畏避致外生成所有微臣假滿未痊籲懇開缺緣由理合恭摺具陳伏乞皇太后皇上聖鑒訓示謹奏奉硃批著再甞假一個月毌庸開缺欽此 
宫門抄十一月十二日吏部翰林院廂黃旗値日無引見醇王等謝管新舊營房恩興伯百日孝滿請安 
軍機 
[吉林將軍達等奏爲吉林府廰各屬銀米兼徵田畝賦重弊多擬請攺照續放荒地賦額一律徵收大小租銀摺]  
奴才達桂成勳跪奏爲吉林府廳各屬銀米兼徵田畝賦重弊多擬請攺照續放荒地賦額一律徵收大小租銀恭摺仰祈聖鑒事竊照奴才達桂於上年夏間遵旨飭赴吉林查有墾荒事宜當將淸賦爲難情形並籌擬辦法具摺覆陳旋奉恩命署理軍務篆蒞任後正値戰事甫停民氣未蘇未能速辦遂飭將各旗户報出原無錢糧地畝先行升科並督催局員於被擾稍輕之處將應淸民田赶緊勘丈及帶便勘放夾叚零荒業將各屬旗户陸續報出無賦旗地升科晌　及納租各數目先後分起奏報在案奴才等查淸賦一事本極繁雜吉林田賦定則又甚紛歧大約租荒地開放未久不分等則淸理尙易惟銀米兼徵之地歷年已多經界早紊且因該地賦重跳牌越甲飛灑詭寄弊端百出淸之實難上年奴才達桂覆陳荒務摺内所擬酌定浮多賦則一條請將查出浮多地畝無論粮地租地槪免交價均照大小租錢六百六十文徵收原因陳地種久力薄租地新放多肥肥地賦輕薄地賦重未免倒置是以請將浮多之地一律徵租俾昭公允至今細加體察覺立法尙未持平而積弊仍難盡去吉林伯都訥伊通敦化各府廳州縣 
 
