# 1909 - 182 - 4913084

 

Page 1

 
 
   
 
 

Page 2

 
 
上諭 
[監國攝政王鈐章五月二十一日奉]  
　　上諭奉天巡撫唐紹怡著開缺以侍郎候補欽此上諭江蘇巡撫陳啓泰由翰林補授御史外任府道洊擢封圻植品媏嚴政聲卓著前因患病賞假俾資調理茲聞溘逝軫念殊深加恩着照巡撫例赐恤任内一切處分悉予開復應得恤典該衙門察例具奏靈柩回籍時著沿途地方官妥爲照料伊子江西試用同知录繼鷺着以知府仍留原省補用用示篤念藎臣至意欽此軍機大臣署名奕劻世續張之洞鹿傳霖那桐差 
　　宮門抄五月二十一日召見軍機唐紹怡 
交旨 
[五月十六日軍機大臣欽奉]  
　　諭皆具勒哉濤等奏暢春園等處附近地方民種官地一律收回懇恩賞給銀兩以示體恤一摺又奏在閱武樓及西花園基址酌改操場一片均着依議又奏保存閱武樓及恩佑寺思慕寺樓廟基址又奏開用關防各一片均知道了欽此 
 
 
 

Page 3

 
 
論說 
[禁賭私議（續）（渭）]  
　　十游民我國人口漸增。實業不興。生計之艱。日非一日。以故失業。之民亦日見其多。或則孑然一身。或有家室之累。饑食寒衣。迫不及謀。亦藉賭博爲生活之需。下流社會之賭博。專爲營生起見。與上流社會之带有尋興取樂之性質者不同。對於此輩。不可專重禁令。宜爲之别謀生計。是應官民合力。多備資本。廣營屯邊墾荒畜牧森林之事業。以期搜羅遊民。變無用爲有用。一面寛籌生計。一面嚴頒禁令。人皆畏法。未有不舍此就彼者。旣獲禁賭之益。又收理財之效。蓋一舉而兩善備焉。 
　　十一匪類。帮匪平日專以賭博爲歛財之計。三五成羣。散居四方或在城市擺攤誘賭。或在鄉鎭賃屋聚賭。明目張胆。毫不顧忌。官吏紳董。畏其生事。置若罔聞。愚民無知。甘陷虎阱。以此而負債典物。終至傾產失業。與之爲伍者。實不可勝指。此風年盛一年。倘不設法禁阻則帮匪愈聚愈多隨處聚賭。後患何堪設想。且游民與。帮匪僅相去一間耳。游民之程度日高。必轉爲幫匪。游民日多。即帮匪日多。轉輾相尋。伊何底止。又其同帮聚賭。勝負之代價亦甚鉅。設有虧耗。無計彌補。即爲聚衆盜財之媒。故盜案之多。亦基於賭風之盛也。欲施禁令。亦宜别籌生計。予以自新之路。否則禁賭不成。適以速其亂也。 
　　如上。所述可知我國之人。不問貧富貴賤。無一不迷於賭博之途也。蓋人性自善入惡易。自惡返善難。默察邇日之賭風。有如傳染病之蔓延。其蔓延之速率。殆不可以言喩。曩者百人中之嗜賭者有五六成。今則有七八成不止。中年以上。囊槖稍豐。偶一爲之。藉以取樂。尚不足怪。今且有未脫乳臭之靑年小子。沾沾焉惟此是務。甚至家庭之間。閨閣淑媛。亦多沈溺於此。嗚呼不務正業惟相率以趨於賭。是豈國家人民之福哉。東西諸國禁賭森嚴。有犯必懲。大抵假警察之手。明訪暗查。有爲施禁之張本。故犯賭者鮮有所聞。我國警察之機關未完備。一時欲頒賭禁。其道甚難。非將警察大加整頓不可。最要者在養成暗巡。以爲秘密調碍之計。各國於秘密罪惡之事件。無不賴秘密調查。有助防備之所不及。故暗巡之多。遠逾明巡。民風從良。奸宄不生。職此之由。我國今日之急務。在各省遍設巡警道。劃一警察制度。俟城鎭鄉一律設有警察。則實行賭禁。固非難事。但此爲探本之論。收效必在十年以後。賭風日盛。豈容久待。應由民政部通咨各部各省一律嚴頒禁令。仿照禁烟之例。定爲功過考成。務使賭博之害。日就消滅而後已。 
　　今日爲人民之大害者。惟烟賭兩項。朝廷爲民除害。首厲烟禁。誠以烟之害在疲精傷財。不除此害。不足與民更新。然賭之害。較諸烟之害疲精雖不及烟。而傷財則遠過於烟世俗之成見。凡紳富之家防子弟之誤入邪途也。每喜其嗜烟成癮。以烟癮旣深。精力就衰。不思賭博冶游。藉此可保其家業。據是而觀。則賭之爲害誠遠過於烟也。今烟害期以十年禁絶。胡可不於賭害加之意哉。當此預備立憲之際。欲爲民謀利。先應爲民除害。民害以烟賭爲最。極宜同時施禁。誠無先後緩急之可言也。尤可痛者。我國賭風之盛。非僅内地而已。凡旅居海外者。往往不務正業。亦以賭博爲事。以此觸外人之怒而被拘受罰者。時有所聞。賭國之名。喧傳彼邦。我上下胡可不猛省回頭。一　此恥。 
　　禁賭之前。尤應注意者。在嚴禁賭具之贩賣歷觀各地商務繁盛之區。每有賭具公然列。諸市肆一若賭具爲民生日用所必需。比諸米粟布帛者。習以爲常。毫不之怪。非我國人酷嗜賭博不可掩之確證平。此而不禁。成何體制。應嚴定禁令。凡敢製造賭具或販賣賭具者。即治以私售禁物之罪。賭具旣絶。賭風自息。此爲正本清源之道。尤不容懈弛者也。且我國之賭博。豈惟尋常之賭博而已。彩票尤賭愽之大者。官倡之而民和之。是進靡已後患正無窮期。近且有奪標會之設。傳播之速。亦難言喩。嗚呼涓涓不已。將成江河。其卒不使國人盡趨於賭也幾希。人存僥倖之心。斯管進取之志。賭愽之有阻於民德之進步也。豈僅顯於外者所可槪哉欲策國家之日進於文明。非盡禁賭博及類於賭博者不可。（上海租界嚴禁售賣彩票。并不准設立奪標會。可見文明之國於賭博一道。禁之惟恐不盡也。）質之當世明逹諸君子。倘亦不笑其愚妄也乎。 
專電 
[電一（北京）]  
　　赴美專使唐紹怡今日（二十一）覆命攝政王諭詢良久唐對中美邦交較前尤爲親密王色喜 
[電二（北京）]  
　　赴俄答禮專使戴鴻慈電奏抵俄後頗蒙優待事畢即回 
[電三（北京）]  
　　新魯撫孫慕帥連日與駐京德使晤商一切交涉再缓四五日即請訓出京 
[電四（北京）]  
　　川督趙爾巽請撥援藏各營月餉及行軍各費部議暫允照撥以資接濟 
[電五（北京）]  
　　湖北紳士呈由鄂督奏請開復余肇康原官攝政王初擬置 
 
 

Page 4

 
 
　　之不問後經張相力保始交吏部歸入廢員内開單請旨 
[電六（東京）]  
　　振具子今早（二十一日）乘坐火車前往箱根日本内閣諸大臣駐日清國公使及其他文武各官均至新橋車站送行聞振具子擬在箱根滞留三四日約二十六日由神户起程回國 
[公電蘭州]  
　　護理陜甘督憲毛實帥十八日酉刻接印蘭州電局 
緊要新聞 
[蘇浙鐵路公司咨呈郵傳部文（請廢存欵章程）]  
　　竊兩公司前以大部撥付存欵與奏定章程不符於三月初三日合詞呈請將存欵章程即日作廢已領之五十萬兩并請示期奉繳等因在案忽焉逾月未奉明命在大部綜持全國路政世輻其毂或不能專顧兩公司之向隅在兩公司未覩允廢明文前領之欵無從繳還背刺喉鯁不安者久矣推大部之意兩公司請廢此項存欵章程確係懍遵奏案辦理不答之答意在默許兩公司得此機會如有幾微欲炙之色跛而忘走是大部委曲以成全之兩公司因循而自誤之飲酖自毒夫復誰尤回思拒欵之秋上迫國事之艱難下懷里黨之義憤卒以顧全大局勉認存欵兩公司涕泣受命深被兩省人民之激刺日愧且悔惘惘迄今幸而撥欵逾期存欵章程終有作廢之日非英人自虞小票利益之險而靳投資本必大部深鑒兩公司强領存欵之苦而勉爲解鈴如前說則英人雖凶於始尚善其終如後說則仰秉宸謨維持商路本大部專責中國商業之大局實攸賴之兩公司二天之戴更不待言大部如曰據章程第五條應用公文聲明原由又須於十五日前電知照付今兩公司未聲明未電知是以未撥付則更有說查上年十一月十三日兩公司曾照會滬杭甬局備文呈請大部撥付第一批存欵計庫平銀八十萬兩并開明詳細清單是即聲明緣比之公文也十一月二十四日文由路局電請大部照撥是又即知照撥欵之電也乃大部遲遲不能如數撥付路局復再三電逹而終於撥付不全在兩公司遵章辦理可云已無遣憾直至本年三月初三日兩公司呈請將存欵章程作廢大部猶是置諸不答兩公司實無從索解中英公司未能照撥在大部萬不至擁存欵之實而令江浙兩省認存欵之虧兩公司又被存欵之名而受其害夫大部旣不欲欺外人更安忍欺人民乎除啓呈兩江督部堂江浙撫部院分認部虧銀兩毌庸照解并照曾滬杭甬路局總辦料理經手事件預備刻期撤局及辭退英工程司外所有大部撥欵逾期默許將存欵章程作廢緣由曁　浙人民感慮下忱理合呈請大部查照章程明示作廢之意并指定日期俾兩公司繳還已領之五十萬兩以慰輿情而昭大信 
[陸軍部停擱公事之原因北京]  
　　聞鐵尚書三次請假實因被參之故並聞原摺涉及某侍郎等三人已派某親貴密查不日即可復奏該部事務本繁自鐵尚書請假後一槪高擱未辦因向來事無巨細悉由寳帥玉持現如陸軍小學堂早經招考本定端節後考試亦因寳帥請假尚無確期而應考各生以旅京日久資斧斷絶聯名呈請早日考試刻尚未見批示 
[咨商釐訂官制事宜北京]  
　　聞日前憲政館曾將釐訂官制事件會議一次僉以釐定官制在先頒布官制在後中間且隔一年始行頒布在當時立案之意期使釐定臻於完美之域然後請旨頒行但理想舉事實往往不能相謀今欲使官制之釐訂臻於完美之域莫如利用此中間一年之間隔釐定完畢即行試辦試辦一年如有窒碍重行更改更改妥洽再行請旨頒行旣與立案之意不相違背且可補立案時籌慮之所不及日來該館已將此情咨商會議政務處矣 
[諭飭核訂刑律先定主義北京]  
　　日前攝政王面諭各軍機略謂今年爲核訂新刑律之期刑律要義無分中西在歷史上均以輕刑爲美譚朝廷改訂法律固爲撤去領事裁判權之豫備但以中國數千年之文明刑律日趨於酷虐今反使歐美各國詆我爲野蠻其如人道之謂何此次核定新刑律務須先將主義拿定完全以世界爲主期合於人道之大凡方不負先朝修改刑律之美意聞各軍機已將此旨宣告憲政館各員遵照 
[孫慕帥請訓日期確聞北京]  
　　新簡魯撫孫慕帥自接遠督電催赴任後已决定於本月二十二日請訓不日即出京履赴新任又聞楊蓮帥出缺後魯撫袁海帥旣升署兩廣總督山東巡撫一缺各軍機大臣共推四人一現任農工商部侍郎楊士琦一現任山西藩司丁寳銓一即孫慕帥一爲某省藩司當時攝政王以孫慕帥前者出使德國辦理交涉悉合機宜山東外交以德國爲重故山東巡撫之命實爲簡在帝心云 
[江浙皖贛湘鄂水灾慘狀]  
　　江蘇鎭江對岸六濠至都天廟一带大堤綿長十餘里因連日大雨水勢陡漲異常危險經該處紳董督來鄉民設法搶護以免疏虞其太平樂生各洲秧田亦被大雨淹沒且圩岸稍低之處悉爲江潮冲刷决口災情甚重現鎭郡紳商擬集資前往振濟迨十九日復又傾盆大雨晝夜不息鎭江對岸七濠江岸於是日午後忽崩塌七八丈幸未傷人惟刻下米價每石已漲至六元左右宜荆水災略見報端十四日由上流漂下男女浮屍五十七口至荆屬百家塘撈收歛埋張渚鎭大王　發蛟冲　房 
 
 

Page 5

 
 
屋廟内千餘人至今不知下落東鄉湖汉鎭亦於十四日發蛟勢極洶湧宜漂　來小輪早已停駛由城開駛東鄉之小輪亦經紳耆禀縣飭停紳耆又電致首府聲明急振約計災田五十萬畆將來補種須榖種三萬石災民約十五萬口按口給洋一元即須古五萬元以上 
　　浙江石　自上月下旬後連日霪雨十四日更甚河流頓漲丈餘原野田廬均被淹沒農民搶護無術哭聲震野城内低窪處亦水深數尺衙署民房均遭灌浸坍損者不計其數十七日商學界假商會開會議决目前補救辦法三條（一）散榖播種（二）將被災情形禀縣曁省憲（三）由商會牒請杭州總商會分照各屬分會勸令米商平價不得居奇一面票縣出示嚴禁並定於二十日再開大會又聞桐鄉農會亦於十五日一點鐘將開大會集議補救辦法當擬定事項如下（一）請邑尊會同農會各員曁地方紳士分赴各鄉勸撫農民（二）請邑尊示勸各米行不得抬價（三）請邑尊會商經管積榖紳董匀給榖種以便散播此條提議許久未决因桐邑積榖倉中雖積有三千數百担均係前數年存榖不能發芽改議移積榖欵下之息糴新榖散種（四）將桐邑水灾情形電禀撫憲并函告省中農務總會餘杭連日又沱滂大雨溪水暴漲塘身岌岌欲潰土人鳴鑼救護哀聲遍野西門城墻坍去數丈而四鄉遍地皆水登高一望萬頃汪洋聞由三里坡至雙溪黄湖均由陸地乘筏往來統計全邑民田不沒者十僅三三所種苗秧大都黄爛民心異常恐慌紛紛進禀告荒侯大令雖日詣城隍廟祈晴并禁屠宰迄無效騐昨日曾出示勸農人赶緊布種（引農政全書爲證）免貽後悔 
　　安徽濳山縣地勢低窪圩田甚多四月十五日大雨傾盆山水陡漲致將南鄉赤田湖圩冲潰幸未傷斃人口現該令已據情上禀撫帥懇予札飭賑撫局酌撥津貼舒城縣境四月中旬以前天氣亢晴禾苗枯槁農民望澤甚殷十六日得雨秘心甚慰詎意陰雨連綿至今尚未蜻霽鄰境州縣山水暴發該縣低窪之區吧及驛路均成澤國往來行旅均繞道而行刻經該縣租雇民船招夫擺渡以利遄行現亦據情上禀皖撫矣　　江西萍鄉縣北路上栗市附近揚旗嶺於五月初間突然發蛟其水西流經上栗市入湖南瀏陽縣十一日萍北紳士電省請賑云南昌諮議局喻公鑒萍北一路蛟水爲殃慘甚待賑急已電禀層憲懇爲援助柳思誠等公叩尤喻紳兆蕃接電即面晤撫藩各憲電飭袁州府督縣查勘電覆辦賑即由省委蕭令庚烈馳往禀府會縣查户散賑 
　　湖南湘省洙州上游二十里地方於本月十一日早蛟水驟發水勢陡漲一丈有奇該處鐵路致被衝毀數丈幸地勢較高登時退出比即興工塡築是夜即已修復次日仍照常開車 
　　湖北鄂省連日苦雨平地水深尺餘低窪之處盡成澤國米價又飛漲不已貧民日食維艱現象岌岌可危各屬堤垸如黄陂黄岡孝感雲夢等縣多被水冲潰昨漢陽門黄鶴樓左近城垣忽崩塌數丈並傷斃行人三名當經城守營尚其奎會同武昌府禀知督院撥欵即日賠修聞陳小帥以陰雨太久已飭府縣禁　設壇祈晴並以米榖價漲有派員撥欵往湘皖贛等省購米十萬石平糶之說 
[挽留浙路總副理電文]  
　　安慶浙路股東鑒總協理告退衆情疑懼即舉代表赴會乞合力堅留旅皖浙路股東公叩 
　　海寗電浙路董事局鑒總副理求去路危浙死股東惶恐諸公代表股東定握良策湯劉若留破產繳股誓所願焉若湯劉去浙心瓦解集矢之的非諸公其誰海寗衆股東公叩 
[四省鐵路總協理二次大會議畧誌天津]  
　　十二日津浦鐵路商股公司四省總協理開第二次大會議直隷代表諸君亦俱與會聞　於津浦路一切問題已商請張鹿兩相國及呂孫兩督辦大臣大槪俱已解决其詳容再續佈現温李劉三君於昨日回津報告一切谷孫兩君尚在京聞須俟大局確定方能出京云又聞津浦鐵路案直𨽻代表主張出紳界選員會同查辦爭議數次現已定議並由四省鐵� 
路總協理舉定張紳濓爲會同查辦員不日即當赴津 
[京師近事]  
　　銅官山礦案惟那相國主持廢約自辦最力該部各堂均作壁上觀不參末議自相國出京後此案恐難剋期解决據代表諸君傳述必俟相國回京方有進行之日 
　　憲政館因諮議局選舉章程第九十四條有選舉訴訟事件所有訟費等項悉照通行章程辦理等語而通行章程甚屬含混恐有窒礙現擬由館另訂詳明專章頒布施行 
　　籌辦海軍處王大臣擬在厦門烟台南京各處建設海軍學堂日内即須派員至該處調查形勢以備組織 
　　外部梁孟亭左丞久任奉天參賛此次被裁頗不滿意現已抵津就醫醫士勸其靜養故擬前往德國著名礦泉調查請由外部堂官代奏出洋就醫已於十四日允准 
　　八旗務處現經奏准署假後開辦所有八旗官立公立各高初等小學堂均歸統轄節制大宛模範内外城官立及旅京小學校仍歸督學局統制其總理科員查學員均由學部調委兼任 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[考察憲政大臣李家駒奏考察立憲官制錄繕成敬陳管見摺]  
　　奏爲考察立憲官制錄缮成書敬陳管見恭摺仰祈聖鑒事竊維考察日本憲政事宜經前大臣逹壽與日臣伊籐博文伊東已代治等協同商酌按照憲政編查館開送考察要目綜爲六類第一類憲政史第二類憲法第三類立法第四類行政第五類司法第六類財政其第一類第二類第三類業由臣逹壽編輯奏進其第四類第五類第六類均由奴才接續考察仍延聘專家先就第四類逐日講論查行政第一類其關繫憲政爲最要而其條理亦最繁就行政機關而言則有官制有自治制官制之中又析爲中央行政官制與地方行政官制其關於官制之各項法令則有文官任用令分限令懲戒令官吏俸給令官吏服務紀律文官試騐規則等類日本統稱之曰官規此其大較也日本官制諸書我國早有譯本其現行之各種官規亦經奴才譯錄咨送憲政編查館在案惟是考察外國制度不徒貴徴其條文尤貴研其義例是以奴才與日本法學博士有賀長雄清水澄等討論官制各事必研求原理之所存以推見立法之本意並按切中國情勢應採何種制度始爲適宜又日本制度經騐成蹟有美有惡我國採用所宜舍短從長計編成官制篇自治制篇官規各種又就日本現行制度釋其義例叅之歐洲各國較其異同計編成日本官制通釋日本自治制通釋日本官規通釋日本行政裁判法制通釋各種都三十餘萬言全書譯缮告竣尚需時日茲謹先將日本官制通釋三册官制篇二册附中國内閣官制草案平議一册自治制篇一册官規篇一册錄缮成帙恭呈御覧並請將奴才管見所及敬爲我皇上縷晣陳之凡釐定官制必依其國之政體爲標準即循乎憲法之本義以爲編制是也日本爲君主立憲政體之國其憲法爲欽定憲法綜七章七十六條之文一言以蔽之曰重君主之大權而已其始也立憲政體之規定發之自上是爲以大權操縱人民而非以人民叅與大權其繼也憲法條文之制定裁之自上是又以憲法待大權而行而非以大權由憲法而生故日本憲法實以君主大權立諸行政立法司法三機關之上其於行政權也不惟任免官吏操諸朝延即釐定官制亦屬大權而非議會與法律所能左右是故政府者乃君主行使大權所設機關之一决不以君主爲政府之長所謂君主無責任也此其本義一也日本憲法第三條三皇神聖不可侵伊籐博文解之云君主固當尊重法律而法律則無責問君主之力惟君主無責任乃必有負責任之國務大臣凡法律上之責任與政治上之責任皆以國務大臣當之善則歸君過則歸已苟有違法及失政情事責問彈劾實職其咎言思擬議不及於君惟全國結一心尊戴之誠斯皇圖保萬世不拔之固此其本義二也立憲官制首明責任準此而編制之其通義有四日本官制各大臣入贊閣務謂之國務大臣出領省務則謂之各省大臣以其責任有所不同斯其名義乃各有當責任有二一曰憲法之責任國務大臣負之一曰行政法之責任各省大臣負之憲法責任惟限於國務大臣至關於行政之施爲則地方長官亦與不責蓋國家之歳入有限而應舉之事無窮何事在所當舉何費在所必需必有主持計畫之人此其人非負責任不可是故國家政務無論大小必以有責任之官吏主之此其通義一也國家政務分别部居固各有主任之人而行政之方向與次序則互有關繫是必協議於先乃能施行於後此立憲國家所以必取内閣之制也日本内閣以國務大臣組織之凡政務協議旣定然後各就所主任之　以命其屬是負責任者必爲國務大臣此其通義二也各部政務主任之人即負責任之人其任事也依其心所深信不疑最爲美善之法行之以期協乎國家之主旨决不容枉已徇人故主任者必歸一人否則互相牽掣抑互相推諉其失惟均是故各部政務負責任之大臣不可無一不可有二此其通義三也凡負責任之大臣必有監督所屬之權日本有取消訓令指令升降懲戒處分之制所謂監督權也惟是以上臨下則監督也易至於位分相等則監督也難日本制度天皇發令雖屬統師事務亦必經由海陸軍大臣韓國統監望重位尊而承旨及奏事必經内閣總理大臣或外務大臣蓋必曲盡監督之權方不戾責任之旨此其通義四也由是而分配行政事務斯有一定之準則考建置部省多寡之數各國不同大率與其國行政事務之類别相副國家行政事務大别爲五曰内務曰外務曰軍政曰財政曰司法五者之中有必不可析爲二部者若外務行政若財務行政若司法行政皆惟一而不可分至軍務行政本有陸軍海軍之殊即可分設二部其在並無海軍之國則但設陸軍一部已足其或雖有海軍而事簡不須設專部者亦但設一兵部兼統其事此則分合視乎國情者也内務行政範圍最廣各國大抵分設自二部以至五部不等日本分爲四部曰内務省曰文部省曰農商務省曰遲信省當開關北海道之時曾設拓殖務省略如英法等國之殖民部及理藩部然未幾尋廢今則併台灣樺太事務悉隷内務省焉歐洲重宗敎之國有特設一部專司宗敎敎育者日本則但於内務省設宗敎局又有專設鐵道部者日本但有鐵道廳舊隷遞信省今改爲鐵道院𨽻内閣總理� 
大臣之下又有併鐵道土木道路河梁諸工事專設一工部者日本則以土木等事𨽻内務省之土木局又有區農工商三事各設專部者日本則� 
統於農商務省焉當明治初年設省凡六厥後遞增至明治十八年始定爲九省宮内省尚在其外此九省者亦非一成不易之數因時損益理無不可然損之至極不能少於五省以内務外務軍政財政司法五者缺一不可立國也至增益之限亦不逾上文所舉之外以内務行政勢難再析也要之立憲之國凡於行政事務無須獨立而負責任者即無庸特設專部而與於國務大臣之列此一定之準則也（未完） 
分類新聞 
 
 

Page 11

 
 
政界 
[催造財政統計表册蘇州]  
　　江督通行各署局文云接准度支部咨以遵旨調查各省三十三年出入欵項無論内外銷限三個月造具統計表送部現在爲時已久應造表册仍未造送齊全應再咨催希即轉飭調查局迅將三十三年收支欵項表册速即送部以憑編纂三十四年欵項併希赶緊調查接續造送等因查各署局所造報三十三年出入欵項表册有議送本衙門核辦者有逕送調查局彙辦者其未復各處亦屬不少現在館表亦已頒到正值清理財政之際亟應迅速進行所有光緖三十三年分收支正雜各欵凡未經造報各處應再勒限於半月内查照迭次檄飭造具表册詳賚並分送調查局統由該局彙核詳辦其三十四年分出入各欵各署局亦即接續赶造詳送並以一分送寗屬清理財政局以一分送調查局彙核辦理 
[太守電陳到任新政武昌]  
　　施南府金守昨上各憲電云武昌督帥藩臬憲學巡憲勸業道憲禁烟公所調查同憲鈞鑒蒙恩接篆月餘謹將奉札遵辦情形電陳核示一統計已代各縣籌畫方法分表分類分人趕速調查並與來委接洽商辦二法制第三股已疊催第一股已飭照報告書式改抄由府印板分發三民政財政館表並刋誤表均遵辦四土地報告表戒烟會社表永不種烟切結各縣均已徑賚五藥土塕棧章程已飭仿辦本年秋間擬親往各縣酌禁烟畝六推廣森林抵種罌粟已與紳商籌辦農會七獎進會協贊會均切實勸辦八學務已與沈馬兩視學籌商推廣九巡警敎練所已督飭警察畢業生趕辦再連日暢雨地方安諡新舊政治均禀承趙巡憲商辦請紓厪念知府世和冬 
[維持銅元價值辦江西]  
　　贛省前因外來銅元進省太多以致錢價日下商務大受影響復經大吏通飭關口禁止搬運銅元進口而潯漢各商家來贛採購銅元數十萬元之多是以業此者提高價值至十六日行情每銅元九十六枚可換市銀五錢二分六釐並經劉雨山方伯移商務總會傳知各商准運銅元出口以維銅元價值 
[籌辦自治公所先聲太倉]  
　　太鎭城鎭鄉地方自治前由會議公所勸學所敎育會及商會於本月十一日在商會集議辦法公舉職員議定暫借勸學所旁屋爲辦事所定名爲太鎭籌辦城鎭鄉地方自治公所現已將詳細章程呈請州縣兩尊核示成立之期當不遠矣 
[札飭地丁各欵遵收寳紋杭州]  
　　浙藩顏方伯查司庫前收寳紋現存無幾本年奏銷在即各屬錢粮正值旺解照例提前赶辦手於五月二十三日卯起將地丁解欵全收寳紋以濟支用一俟收有足額仍應改收足色中錠并照章隨繳寳水即經備文專札庫官遵照傳諭各銀號將各屬征解上兌各欵一律遵辦毌得違誤 
軍界 
[咨行禁衙軍物料免稅鎭江]  
　　江督昨准稅務處咨稱禁衙軍服裝軍械及一切物料凡經過各省關卡及京師崇文門奏准槪免稅釐相應咨請札行各關卡一體照辦毌稍留難阻滯等情當即通飭鎭江關道一體遵照 
[移會礦務需用炸藥辦法江西]  
　　贛省贛南吉臨一带各屬地方礦山居多開辦亦多獲利惟需用炸藥漫無稽查關係甚大經勸業道傅苕生觀察移請商務總會轉知各埠商礦局所有開礦需用炸藥須先報查以昭愼重 
[飭查遣失兵事雜誌蘇州]  
　　銅山縣桃山驛驛書王盛槐以接安徽宿州夾溝驛轉遞江督于四月初六日發交駐京文報局排單公文一角外隨捕事雜誌一封面書七本點查内少一本僅有六本詢之夾溝驛馬翰李得勝據云原來如此並非伊站遺失等情昨特禀明銅山縣先將公文書籍發遞前進外由縣呈請督憲核示經端午帥以此項書籍究係何站遺失亟應澈查根究已批飭蘇臬司查辦矣 
學務 
[籌議路校經費之計畫杭州]  
　　浙撫增中丞准浙路公司湯劉二京卿來電以南洋實業學堂郵部已允歳撥十萬經費有餘浙牛可免者送聞旅滬學會亦請此欵如蒙鈞諭路校可商與合辦等因當即電復湯劉二京卿後並致書云查郵部高等實業學堂由部歳撥經費十萬一節浙省現未奉准部咨是否目下另有特籌之欵尚難懸揣而前次郵部來咨係令各省選送學生至多四十名至少二十名按名歳籌學費銀二百兩與唐侍郎前函辦法相同是郵部指撥之欵即各省分派之欵前准來咨擬撥歸路校即經咨詢唐侍郎旋准電稱請兩面兼顧各分一半爲詞浙省前允協助高等實業學堂係指撥巖倉鐵道學堂畢業騰现之費近准駐日公使來咨此項學生尚有七名須繼續學費二年是此欵一時未能全行騰讓而浙校急須補助不能不勉與維持已飭藩學二司將巖倉學生浙路學校高等實業三面統籌核議分撥辦法一俟詳復到時即將籌議情形詳逹特先奉復 
[禀控劣紳把持茶捐安徽]  
　　婺源縣城西兩等小學堂常年經費禀奉批准抽收毛茶捐藉資挹注自組織以來舍學規校均稱完善現有程紳培基欲飽私嚢把持不撥此等舉動實於學務前途大有窒碍刻經附貢生程搏據情禀懇皖撫究辦 
實業 
[華婁集議出品會辦法松江]  
　　本月二十日紳商學界仍借座商會開華婁兩縣出品會先期遍發傳單是日華婁張劉兩大令同時蒞會鄉鎭紳商來與斯會者甚多由兩大令宣布開會宗旨後郡紳謝宰平張嘯眉兩君相繼演說隨推定林君錫田爲兩縣幹事長另推調查幹事員莘莊錢亦莊顓橋周鐵眞葉榭楊鳳修吳勉之柘林顧臣廬泗涇吳　齋楓涇葉子善七寳程子美天馬山張礪侯城厢則由陳菊生謝宰平兩君自認輔助其幹事長調查庶務員推定姜望溪張省三二君文牘會計　 
 
 

Page 12

 
 
由幹事長延請事務所則暫設於商會次復研究進行秩序及經費兩項傍晚始散 
[鄂岸配消東蘆引鹽之困難南京]  
　　江督據卾岸督銷局禀稱東蘆鹽引不舍岸銷迭據各分銷委員禀請設法維持以酌量減配多運梁鹽以資補救禀乞飭司棧查照核議等情當即批云查南鹽缺產借運東蘆引鹽藉濟岸銷原屬萬不得已之舉茲據鄂岸向銷梁鹽引地現因改配東蘆較淮鹽溶銷殊難民户不願買食或舍淮而趨應或越購江西南鹽各分銷局莫不受其影響情形若是甚屬可慮亟宜設法補救免致不敷比較所請將東蘆減配多運梁鹽之處候飭司棧從速核議禀復東蘆引鹽不過質粒較大味與淮鹽相同此外必無不適於口仰該道分飭各局員加意勸導居民亦未必過有違言以維銷市并將與鄰鹽可通之區嚴爲防範自固籓籬若籌銷不力各局以此爲藉口尤應察禁是爲至要雜記 
[殺妻疑案仍難定讞松江]  
　　松江西門外俞耀卿妻張氏被殺一案經婁尊劉大令密訪舉評疊次刑訊俞狡展異常前日又提褚桂珍細訊褚供四月十五日俞來言及其妻絮聒萬狀意欲置之死是廿一日又來復以爲言小女子均竭力勸阻大令即提俞使質俞堅不肯認飭令鞭背俞始言該女旣已供認小的亦無可抵賴惟他日總有眞凶出現云云供語出入無可定讞翌日復訊亦然詎還押時道出大吳橋竟躍入水次圖盡幸原差赶救得免 
[女報不能率行立案之理由漢口]  
　　漢口淑賢女學堂開辦兩年頗著成效該校總理馮太守仁佺現擬編行女報提倡女學據情禀請學司核示茲奉高文宗批云禀悉女學爲敎育之母欲促進步自應以言論爲先導該職擬編女報洵屬當務之急惟宗旨名稱未據聲叙明白且未出版内容史無從查悉所請咨江漢關道註册及飭各州縣購閱之處均礙難率准仰再妥籌辦法俟出版後送呈查閱如果宗旨正大論說明通於女界前途實有裨益本司無不樂予提倡也 
[震澤商民私抑銅元之餘波蘇州]  
　　震澤張令以文生陳翔等電禀商抑銅元牽及學界奉飭查辦現據諮議局議員錢崇威等呈請免究通詳省台請示奉蘇提學司批云此案據陳翔等以商人私抑銅昂牽及學界等情通電查辦繼復電請免查起滅自由情同兒戲本應從嚴究懲以戢囂風旣據該縣查明該生等平日品望允孚擔任該鎭學務頗具𤍽� 
心兩次電禀亦復深自悔過姑如詳免予查辦以開自新之路仍由縣隨時察看以觀後效該鎭商舖私抑铜元相率罷市奉飭究追倡議主使之人能否准予免議事𨽻臬政仰候移請臬司主政會核詳辦� 
[木商赴部控告佔地蘇州]  
　　蘇州木商王永順等二十四家赴農工商部具呈以蘇城東美巷大隆公所後面空地與汪紳鍾霖信宅毗連被汪强行佔去地一塊當控吳縣勘明訊斷罰令汪出洋四百元乃汪抗不遵斷呈乞飭提追辦經農工商部據呈札行本部議員督辦蘇省農工商局張觀察查明飭縣迅速辦結 
[遊歷日人洗浴斃命安慶]  
　　日本人商田寅吉與吉川次郎持有護照遊歷六安州境當經該州方直牧照章保護詎料該日人商田寅吉因天氣炎𤎮下河澡浴水深沒項以致溺斃該州聞信後即親往檢騐實� 
係因自行河浴淹斃並有該日商同伴吉川次郎證書立案刻已禀報撫憲查考矣 
[雜說（朗）]  
[敎育普及的模範學堂]  
　　不可思議。··不可思議。··新奇世界。不可無新奇學堂。 
　　（敎育普及）（敎育普及）此近日之口頭。　　禪。而不可思議之敎育普及的模範學堂乃發現。 
　　等級如何。不必問。程度如何。不必問。問其科　　學。則無不備。問其職員敎員。則無不有賣一完全無缺之優美學堂。 
　　校長何人。則向業拆字之某先生。老光之眼　　鏡。博大之衣服。儼然也。大字七文。小字五文。口中胡言亂語。手下東塗西抹。 
　　監學何人。一則向充某宦之門房。一則向充　　某村之地保也。一取其有坐性而識字。一取其能裝腔而作勢。 
　　書記兼曾計者何人。則向爲木工者也。尺寸分明。兼工書畵。全才也。 
　　校醫何人則向之走方郎中也。妙手回春之　　招牌掮諸背。起死回春之妙樂藏諸包。無病　　者包病。有疾者包死而自命則曰扁鵲。 
　　國文者。校中最重科目也。其敎員以算命先　　生充之。陰陽相生。水火相尅。上天文下地理。　　中人物。如數家珍。其批命書也。則筆鋒有横　　掃千人之槪。以之爲作文習字兩科敎員豈不綜然。 
　　讀經講經者。必須明經之士乃能當之。其選　　任敎員也。以牛山濯濯者流。濫竽其數。固非粗通一經者。所能望其項背。 
　　至於算學。則以成衣匠充敎員。其算計之工。　　固絲毫彌遣者也。長短廣狹做一二三四五推之代數三角之理無一不符。 
　　至於歷史敎員。尤爲校中之冠。蓋向之說書　　先生也。二十四史。無不爛熟。封神演義姜木　　公。六出祁山諸葛武。風流天子稱隋煬宋江起義頭目做。 
　　地理敎員。曾掛招牌。於破廟間者。某地吉。某　　地凶。某爲巽方某爲子午向。此山爲冲尅。此　　水爲旺脈。以是人充地理敎員。豈非勝任。又愉快。 
　　圖畵則如何。求之不可得。某日見有泥水匠。　　方爲某家畵竃上之彩生香活色。人物酷肖。　　出重幣以聘之。而圖畵敎員乃有著。（未完） 
[潘傑小史（六）紀念品]  
　　宛南夫人笑曰。汝何深慮乃爾。余行矣稍項即返。 
　　潘傑腹笑其姊曰。若汝老而且赢尚何有幾汝者。玫瑰無恙。未免使此花笑人。 
　　奇南緩語潘傑曰我母去矣。曷云其入。乃執　　潘傑之手曰。余汝姊也。余之愛汝。災啻若母。　　余若有所知。不能不以實告。余觀弗侖痕之　　屬。意於汝也。未有其匹。惟汝或有他意。汝且再思而行。 
　　潘傑曰。何謂再思而行吾之所行未有不思之事。汝以此言箴我恐非允當。 
　　奇南曰。余言並非無因而發。當弗侖之未返國也。汝與契來之情。亦云厚矣且吾聞汝曾 
　　有書與彼。洵有之乎。 
　　潘傑忸怩曰安有此事。 
　　奇南曰。汝與契來果無密約乎。 
　　潘傑曰未丨未。 
　　奇南曰果未有密約。則是傅聞之誤惟以余　　觀之。恐非誤耳。 
　　潘傑曰。汝何以知之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
[江西]  
萬載縣初選當選人辛懷之高玉松曾大方黎炤明凌敷德馮鼎辰湯其森辛銘恭龍逹泉龍鶴言聞宗漢辛師稼辛清鑑龍懷官宋煥奎楊守洛黄辰清郭善南陳心田謝協寅龍起濤汪鳳郊郭安澜陳寳瑛郭應辰葉南英張安素周永清袁浩韓鳳修易子鑫郭賡平許純仁黄以虚廖如賓張澐賴汝臧郭秉黎張兆元吳延釐汪玉海郭廻瀾商旺金盧乃燊彭大元謝濟沂龍審言宋湛陶劉仙灜鍾照離湯兆槐謝世功王海泉辛容光義寗州初選當選人冷開運余登甲張拜颺傅振寰朱祖庵（重選）陳浩瀚徐舒華楊春華曹汝芳張一經陳三立朱澐朱祖蔭黄祖蔭盧以恕黄子俊榮修鳳黄懋麟余乘龍張家齊張文光詹世傑王席珍龔溥慶樊汝翼帥壽坤（備數）陳希蕃樊家骥鄭政雍匡世英胡岐穗王夢楊朱步靑楊宗震李兆陽 
　　奉新縣初選當選人羅襄劉書田（初四重選）劉崑賴及萬甘棠憲周遇芳彭頤趙成渠徐士信胡壽齡吳陽榮（候補當選人）陳策治廖基江鄧在鈞涂步衢宋樹德邱衡 
　　弋陽縣初選當選人姚崇謙童爕和張金鑑張拱辰汪斌葉增榮 
　　湖南善化縣初次當選人鄒壽熙楊壽昌何維櫟陳晉鑫彭國秋李恒澤劉秉彝謝炳光黄仁爵王樹槐凌顯文陳國嶼陳履道李鳳怡楊昌镕湯魯璠龔雲翥王逹易宗羲夏職辰俞壽禧廖晉甲張鑑清再選當選人陳中環唐光晉楊容照唐濟榯吳森甲張金爵曹廣儉胡士杰吳馨秋劉國泰陳運彬黄起澍蔡運爕趙鴻澤周鏗劉開第黄昌候補當選人萬煃熊體臣徐樹柄熊照風 
　　湘鄉縣初次當選人蔣德鈞程希洛周廣詢謝鍾柟胡子清劉祚乾李篤悱次多數周喣埏謝代霖章瑩锷姚協華王琨成侯度李篤買王澤鑫楊柄謙曾懷柳陳洪恩沈永鎭易棠蔭葛培志王蔚王龍文成樹聲文祖球彭銘甲曾廣鑅鄥思亮許鄧起勳吳鳳濳彭星懷彭夢日陳啓構王萼沈秉樞蔣馨周煥華賀聯萼鄧添莪成邦幹龔翼鵬熊鴻　成希嶽肅伯章顏昌堯 
　　瀏陽縣再選當選人鄒明沅劉忠訓李光第李仲衡劉世麐黎先樞張榮初劉籌庚彭觀頣任圭璋黄榮甲候補當選人宋壽梅王揚鑑孔憲時張辅冕張文光張輔　宋騶張文煥 
[解釋選舉章程]  
　　湖南湘省重行選舉各屬辦理互異籌辦處不知所措禀由撫憲電詢憲政編查館茲得覆電如下魚電悉選舉章程第五十七條所云應出當選人額數指當選不足定額應行補足之數而言非指應出之總數例如善化縣初選當選人額數爲四十名初次投票得二十三名則不足之十七名即爲應行補出之當選人額數加倍開列即三十四名也如是每次遞减投至足額而止至除算票額每次均以應出當選人總數爲準不得遞减除算又得票者票數每次各算不能將各次票數積合計算即希轉飭遵辦憲政編查館眞 
[電告選竣事]  
　　江蘇蘇省籌辦處前電憲政館報告選舉情形嗣接憲政館蒸電内開洪江電悉諮議局複選舉如期蕺事且多得人爲各省先欣慰之至等因卽由撫院札行該處轉札各屬知照現上海縣已經松江戚守札知矣原電　錄如下北京憲政編查　鈞鑒選舉議員定章正月十五爲初選期三月十五爲複選期蘇屬籌辦處甫於上年九月設立事屬初創頭緖紛繁初選日期不能不酌量挪展複選自應遵依定限前恐各屬紛歧延緩飭由壽辦處將一切辦法分别定期通飭各屬遵照辦理其有解說不明者由處隨時指示茲蘇屬各府州複選事宜均已依限辦竣其候補當選人加半預備及重行投票照初選章程辦理均經電商钧館核准現在正額候補已一律如數選足所選亦多品端學綷之人與論允洽訴訟期内並無聯名上控等情所有蘇屬複選遵限辦竣緣由謹以電聞蘇省壽辦處江印 
本埠新聞 
[浦江建造浮橋之先聲]  
　　二十日下午八時城内地方公益研究會開第三年第十二期常會會員曹潤甫君擬有浦江建造浮橋議一篇送會研究同人擬先徧徴意見書俟收齊後再行核議建造浮橋議錄後 
　　（前略）上海浦江東通於海潮汐往來有時風浪險惡常有渡船傾覆人品溺斃之患千百年來人人有造橋之想而苦無造橋之法今擬仿寗波天津等處浮橋之製擇南市浦江窄隘泊舟稀少之處造一浮橋以逹浦東庶風狂浪湧之時得履險如夷之樂此不僅便千萬人之來往已也且可使浦東西兩岸聯爲一氣商市可以推廣而浦左之人欲至滬南車站者益覺易便誠當今之急務也或疑此橋造後舟楫往來恐有不便然於橋之中央泊一小輪隨時可以啓閉則又甚便其造橋之費估計約銀十二萬兩兩岸購地造屋等費約三萬兩統共約需銀十五萬兩若設公司招股辦理自易於爲力前歳驤與郁君屏翰曾倩洋工程司繪就圖樣並擬招股章程交總工程局核議惜以股欵難籌而止今爲時已閱二載地方進化之機日見發逹則斯橋之建益不容緩因重申前議願阖邑士紳之𤍽心公益者研究而贊成之他日橋成� 
不獨本邑民人之幸抑亦浦東數邑民人之幸也曷禁拭目俟之 
[浙江糧道過滬]  
　　浙八糧道王石塢觀察前日由省來申寓居英租界大安棧内擬今明日乘輪赴津俟津沽局將米騐訖即往京沽局解納轉運倉塲 
[蘇撫派員叅觀寗紹輪船]  
　　寗紹商輪公司之寗紹輪船定於二 
 
 

Page 19

 
 
十二日行試車禮蘇撫瑞中丞派委閘北巡警局總辦汪頡旬觀察代表觀禮昨已電飭遵照矣 
[縣令力争訊辦命案之主權]  
　　甬人張大英前至美租界嘉興路楊潤芝家索取造房工價互相口角被楊唆令馬夫華清生肆行毆擊因傷身死一案業經上海縣田大令騐明當以楊潤芝住居租界移廨關提而美副領事祐君以被告住居租界應照以原就被歸廨訊辦且以楊入籍西洋未允送縣茲聞田大令以案關人命照章應歸地方官訊辦爰又禀請滬道照會美領飭將此案人証迅速送縣以符定章 
[妬姦行兇之怪劇]  
　　蕩婦王張氏之姘夫張友吉李毛弟因妬姦起釁互受刀傷迭詳前報茲男女三人均已醫愈昨由捕房解至公共公廨訊究先據新閘捕房九十一號西探與華探張天林禀稱王張氏家住新閘路太平坊内上月二十九夜張李二人妬奸持刀互戳該氏受傷八處棖受傷五六處當時張即雇車回至海寗路家内李之腎嚢亦被戳被漏出睪丸一枚茲三人均已醫愈睪丸用藥水浸存瓶内現在带至堂下請奪又據三百二十七號華捕訴稱是晚一點餘鐘在太平坊一带巡緝聞王張氏家吵閙入内往查見氏與李均受傷倒地而李腎嚢已破睪丸一枚漏於舖上張並不在塲當時即回禀捕房派探查究訊之李毛弟供在伽門公館爲馬夫與氏姘識一年上月廿九夜十一點半鐘回家氏言樓上房内有人囑令在客堂内暫坐詎氏即與張友吉下樓先用板凳將小的打倒旋出兇刀亂戳當時已不省人事後又被伊等用刀割破腎嚢剜出睪丸一個現已稍愈惟小的尚未有妻即娶亦絶嗣矣至伊等之傷不知被何人所戳水察王張氏供稱丈夫向爲木匠往津四年查無音信李毛弟於去年六月十五日與氏姘識現因不敷開销於上月二十日與李商議李云任爾擇人伊即一去不來四月廿九夜適張在氏房李與三四人到家氏即說明其事詎李出洋刀將婦人連戳八刀旋復持刀戳張其時婦人已痛極倒地不省人事至李之腎嚢如何戳破實不知情張友吉供在百老滙路仁昌祥洋貨店爲業是晚在浙江路南京路口與氏相遇氏即邀至伊家睡至一點餘鐘聞李登樓被伊刀傷數處氏亦受傷李見傷二人即用刀自破腎嚢小的當時因受傷逃出雇車回家次日即投報捕房血衣尚在求請察核判李押三月氏與張分别各押三禮拜以儆 
[不准巨匪購置田產]  
　　寳山縣民人王錫香禀控賭匪瞿龍龍串通劣書鮑竹蓀圖呑押產奉滬道蔡觀察批云查瞿龍龍係著名巨匪迭經各前追飭拿有案茲以擺檯聚賭傾人血命之資購置出產即使此地確係絶賣亦應立予註銷追繳王錫香所得瞿姓買價照例充公地歸龔姓管業方爲正辦該令遽行斷給瞿匪未免失當况賣與押尚爭執不明尤應潵底清查以昭折服此地粮户原爲楊克森瞿姓果係光緖二十三年買進則二十七年未經過尸之前瞿必仍照原粮户完粮領串迨至過户之時亦必仍從原粮户推收實爲一定不易之辦法究竟瞿姓當時憑何過户一經吊驗粮册是賣是押虚實不難立判仰寳山縣即照禀内剖辯各節提集兩造傳同公記稅契所列原中逐層研究如瞿匪實有贿書呑產情弊并即從嚴懲究毌稍輕緃仍將遵辦情形具復察奪勿延楊克森原禀一并黏發 
[移傳金鈞安釣船舵工]  
　　金鈞安鈞船撞沉蘇中營一號艇船一案曾由滬道函請新關稅司傳集訊斷茲經稅司查得金鈞安舵工俞阿生俞道生李吉安等現回寗波以致無從傳訊因特函致滬道轉請寗紹合道查傳俞等到案解滬訊斷 
[竊賊戳斃探夥駭聞]  
　　日前有長江幫積竊四名來滬庽居美租界北山西路德安里湖興客棧内前晚八句餘鐘探夥朱阿三即小無錫前往尋訪竟被該竊等誘至門外拔刀猛戳朱即倒斃該竊等遂相率逃逸後則棧夥陸華林投報捕房捕頭命將朱屍送入騐屍所立飭地保報縣請騐昨日下午田大令蒞騐據仵作喝報死者身受刀傷六處惟小腹一刀口闊五寸腸胃流出委係致命之處大令親視無悞飭塡屍格旋由捕房將該棧主翁春發及夥陸華林解案經大令略訊一過判仍還押繼由屍妻朱吳氏投案求請伸雪並求免封大令准飭具結候飭差探緝兇究辦 
[謝赠]  
　　蘇存德堂赠蟾酥丸六十瓶臥龍丹六十瓶純陽正氣丸六十包中英大藥房赠急救痧藥水八十瓶清快片一百封均當代爲施送書此誌謝 
[城内]  
　　女子喊寃○女子李秋雲到縣呼寃前晚經田大令升訊女供年十七歳於八歳時被李文生拐带來申寄養將姓家後被朱墨齡姦佔毆打不給衣食求恩超豁判發堂留養候示 
　　霸阻興工○潘宗岳翻造房屋被隣人姚伯鴻勒令讓地二尺霸阻興工昨由潘投縣喊控田大令諭候詣勘察奪 
　　期限未滿○漆盤店主鄒福泰前雇冷春朝鑲嵌螺鈿曾訂合同期以十年今鄰因虧本辭退冷即投縣禀控諭候傳到中保理處　　硬借滋擾○湖北人周富德前日闖至小南門内朱福田家硬欲借錢難以理喻當由朱福田將周扭交巡士解至一路巡局押候訊辦 
　　搶奪金環○匪徒陳金生前日在西唐家弄搶奪女孩陳阿媛金耳環由西區巡士楊漢三將陳攔住带至西四區經虞副巡官訊知陳係著匪遂於昨日解送一路巡局懲辦　　道批二則○徐士修禀批此次本息共銀二千六百六十二兩五錢現准商務總會函送到道候轉解江南製造局查收歸欵一面移知商務總會立案並照會南昌府扫行南新兩縣一體備案可也金視裘禀批胡世英控追金祖彝欠欵並無禀由本道飭縣詳復之案究係如何情形以及該債欵是否應由金祖彝名下認還未便將公產推抵之處仰南匯縣查明秉公核辦仍具詳察奪 
　　官事○辦理直隷賬捐統捐委員候補縣丞葛兆蘭昨日到道請假赴寗浚浦局收支委員候補縣丞郭增益洋務局英文繙譯縣丞隬世光均由蘇回滬到道禀知一路辽局巡官游澤寰因患足疾請假三天 
[南市]  
　　提議選舉○二十三日爲總工程局常會期昨已布告總董議董届時齊集該局提請地方自治選舉事宜並將東南西三區於戊申冬季及已酉春季經辦事宜一體調查報告以備查攷 
　　商團赴蘇○昨日南市商團公會各會友圴於清晨六時集齊總工程局排列隧伍導以軍樂至滬寗火車站登車赴蘇恭賀瑞中丞升任之喜 
　　巡士私逃○總工程局八十一號巡士雷星發抛差私逃被警務長查明斥革卯名傳到保證人陳洪興筆店主陳福限追交學費又二下四號巡士吳恍卿亦於前日抛空脫逃由警務處先行斥革勒限緝究 
 
 

Page 20

 
 
[疎忽可知 [P 
　　南區當值處失竊銀洋八元連日查究尚未明晰不料前日該處公事房忽又失竊充公芝蔴料僞土一包查無下落業已嚴密偵查根究矣 
[船主負債]  
　　金順利捕魚船主周阿貴前向泰州季廣興魚行借得洋二百五十元言明將捕得之魚交行收買抵欠事後周販魚來申售於洪昌魚行季廣興行主聞之當即遣夥季鼎之暗與該行說明扣留魚價詎周早已領價返里季即訴知大逹輪步公司司事季匯川將周尋見扭控工程局周供該價被洪昌扣抵舊欠實未取到判周交保理處並着二季自向洪昌商議 
[閘北]  
[拿獲兇手]  
　　前晚巡警總局偵探隊周隊官带同偵探等在浦東張家浜逹福大阪公司輪船上拿獲戳斃棕塌阿三之要犯魏占鰲（即小魏）張連生二名並起出小刀二把一併解回總局押候訊辦 
[勿再虐待]  
　　瞽者夏庭芳前至四路分局控被伊妻張氏串同二子萬昌萬年將伊凌虐不顧瞻養經蕭巡官諭候查明提訊在案日前夏復至總局喊寃昨由汪裁判提到張氏質訊判令按月供給養瞻不可有缺一併具結完案 
[文憑何來]  
　　已革馬巡趙彬鈞冐穿制服在外招搖已兩見前報茲悉趙逮案時在伊身上搜出巡警畢業文憑一紙據供出洋三元向南市巡警趙某買來當經汪裁判飭差至工程局查詢並候趙某其人昨提覆訊仍供係受趙某所愚判還押候核 
[從一而終]  
　　梁方梁陶氏誣控其婿陶位賢搶女一案昨由陶父陶廣吉至總局禀稱小的家貧年老祇此一子懇求開釋質之梁女巧雲供願隨翁夫回籍判各具甘結將位賢巧雲交廣吉具領了案 
[小販倔强]  
　　小販張阿祥昨在新閘橋堍喊賣楊梅四路一區巡長張炳炎上前區逐阿祥不服拘至該局拘留三小時斥釋 
[英租界]  
[私押田單]  
　　曹根生將陳吉生之田單私押於詹銘珊由廨判令收押勒繳洋一百零一元在案昨又解案曹供無力繳洋求宥判押四月如能繳洋准予核减 
[出殯違章]  
　　施玉林吳霖二開導出殯經過租界捕房以未向工部局領照昨將二人傅至公廨請究判各罰洋二元充公 
[失火罰錢]  
　　福州路吉羊樓牋扇店保險起火昨由捕房將該店主之姪周樹炎司賬陳耀林夥友周壽春等解廨復訊據九號西探禀稱是晚該店起火時店主先往外間賭博恐非無心應請澈究訊之周等均供不知如何起火判罰洋一百元充公免究 
[店夥收押]  
　　大順公南貨店日前起火昨由捕房將該店夥沈邦生趙耀生解請公堂復訊中西官以沈趙實不經心判各押一禮拜示儆 
[要訨到案]  
　　張粉小控妻陳氏私逃案内之張書生昨晨由探解廨請究判候今日早堂訊奪 
[人証未齊]  
　　裘金玉將小工高大麻子之養媳高小毛誘出與張陳氏等兩婦商議擬將該女带往漢口被探查獲解廨收押在案昨又解究判氏等與女仍押候傅齊人証再訊 
[伶人負欠]  
　　伶人三麻子即王洪壽虧欠孫德明工資昨由公腐將主傅案判交差候晚堂訊理 
[毌庸解縣]  
　　陳根生與金靜笙因假單糾葛由縣移廨將陳傅案中西官以原被均住租界著歸本廨訊理毌庸解縣 
[不還貨洋]  
　　源順等控韓正和不還貨洋昨由差探將韓愽至公廨過堂訊奪 
[含糊了事 
[ 
　　北京路公昌號主嚴開初前晚失竊綢衣等物昨由捕房派探往查據嚴稱查得此事係熟人所爲請爲免查該探等即回訴捕頭請示核奪 
[私開總會]  
　　朱厚田在九江路私設總會昨由包探傅至公堂請究判罰洋十元充公 
[自投羅網]  
　　丁長釗控傅子鳳不還押櫃洋三百元前晚由廨提訊據保人程鴻祺投稱傅因患病不能到堂中西官以程係保人自應代爲料理判押候繳洋開釋 
[追還租金]  
　　徐玉波控粤人黄梅及歐陽恒等欠租不還前晚由廨提訊判黄繳洋二十元開釋歐陽押候清理 
[土行追欠]  
　　林成記土行控黄耀記担保廣德興主温阿福欠洋一百六十餘元延不歸還前晚由廨提訊原告倩魚文藻投案代表訊之温認欠屬實判温交保按月拔還洋二十元著黄幇同理處 
[擔認虧損 
[ 
　　英商裕昌洋行控瑞泰祥號主鄭雙喜不出定貨昨日午後由廨會訊因鄭無力照出判貨歸原告自售應虧若干著鄭與各股東担認 
[美租界]  
[軋壤車輪]  
　　朱阿芳昨駕馬車至百老匯路被十號五十二號兩電車駛來軋壤車輪朱即報告捕房捕頭允爲查究 
[伊誰疏忽]  
　　欒阿二昨拖東洋車至百老匯路與五百二十六號馬車相撞當將馬夫扭至捕房控訴捕頭因兩造供詞各執斥退 
[不還工資]  
　　陳阿裕在乍浦路某日人處爲車夫昨至捕房控告該日人積欠工洋不還捕頭飭赴日署禀控 
[ 
　　車夫張長萃昨至捕房被控公和祥管門人無端兇毆捕頭飭包探查究 
[是否私逃]  
　　八百三十三號巡捕昨至捕房報稱武昌路六十八號鍾表店深夜搬物形同私逃捕頭即包探飭宋掌桂前往查核 
[法租界]  
[著交店主]  
　　販賣鍛定之徐金生控同春和帽子店夥桂元梁倒欠貨洋三百二十一元一案前日由廨復訊桂稱此事小的並不經手係店主李啓雲自向交接店主現在英界可謂傅訊判交保限七天將李交案質訊 
[全無心肝]  
　　張鐘氏昨至公廨控稱兒子惠堂嗜好貪賴等恃媳婦幇傭度活而兒子沿不體恤時向媳婦　索若不如願動輒行兇且有時將婦人辱侮求請嚴邊聶司馬以張全無心肝判押改過所一月俟期滿再核 
[賠償了事]  
　　蔣阿龍將英炳春所買符厚齊之屋基底脚磚瓦等料私運一案前日蔣又偕符投廨并呈字據請察聶司馬謂此據係事後所立並非當塌繕寫自應償還原告洋一百元以免紏葛遂着符蔣二人各認五十元限三天交出 
[分别懲辦]  
　　徐阿炳王根泉串竊劉春林家茶几椅子等物銷贓於趙史氏胡蘇氏兩舊貨店昨由捕房一併解廨請究判徐枷兩禮帮主枷七天史氏罰洋三元蘇氏罰一元一併充公 
[來函]  
　　報載淫僧摟抱女子一則未免夫實十八日鄙人偕同内眷至三善堂殯房祭奠行至該堂附近小　禪院門首突被挑担游僧將担攔住希　搶攫首飾是以喊呌巡士拘解南區並無摟抱進院情事合行聲明洪賛臣叩 
 
 
 
] ] ] ] ] ] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[中瑞通商條約（三）（續）]  
　　第十二欵耶穌天主兩等基督敎宗旨原爲勸人行善凡人施諸已者亦必如是施於人所有安分習敎傳敎人等均不得因奉敎致受欺侮凌虐凡有遵照敎規無論中國瑞典人民安分守敎傳敎者毌得因此稍被騒擾華民自願奉基督敎毫無限止惟入敎與未入敎之華民均係中國子民自應一律遵守中國律例敬重官長和翕相處凡入敎者於未入敎以前或入敎後如有犯法不得因身已入敎遂免追究凡華民應納各項例定捐稅入敎者亦不得免納惟抽捐爲酬神赛會等舉起見而與基督敎相違背者不得向入敎之民抽取各敎士均不得干預中國官員治理華民之權中國官員亦不得歧視入敎不入敎者須照律秉公辦理使兩等人民相安度日瑞與敎會准在中國各處租賃及永租房屋地基作爲敎會公產以傳專敎之用俟地方官查明地契妥當蓋印後即准該敎士自行建造合宜房屋以行善事 
　　第十三欵中瑞兩國原有條約未經因立本條約更改者茲特聲明仍舊照行並聲明凡兩國允許有約各國政府或官員人民於通商行船及所有關於商業工藝應享一切優例豁免保護各利益無論其現已允與或將來允與彼此兩國政府或官員人民均一體享受完全無缺將來兩國均可任便各與鄰近之國訂立關於邊界商務之條約又兩國如有給與他國利益之處係立有專條者彼此均須將專條一體遵守或另訂專條方准同沾所給他國之利益 
　　第十四欵凡中國與有約各國商允通行照辦之事件及公共遵守之規则章程與本約條欵不相違背事屬可行者兩國亦一律照辦遵守第十五欵本約條欵彼此兩國若欲修改自本約互換之日起以十年爲限期滿須於六個月之内先行知照若彼此未於六個月内聲明修改則本約仍照舊施行復俟十年再行修改以後均照此限辦理 
　　第十六欵俟大清國大皇帝大瑞典國大君主各將此釣批准互換後必須敬謹收藏大清國大皇帝批准原册應存於瑞典京城外部大瑞典國大君主批准原册應存於中國北京外務部並將此約於批准互換後彼此立即宣布俾兩國官員人民週知遵守 
　　第十七欵本條釣用漢文瑞文英文繕妥署名爲定惟爲防以後有所辨論起見兩國全權大臣訂明如將來漢文與瑞文有叅差不符均以英文爲準本條約奉大清國大皇帝大瑞典國太君主批准後在北京互換其互換日期自署名之日起至遲不逾一年爲此兩國全權大臣將漢瑞英文約本各二分署名蓋印以昭信守光緖三十四年六月初四日西歷一千九百八年七月初二目訂於北京 
大清國欽命全權大臣外務部左侍郎聯大瑞典國欽差駐紮中華便宜行事全權大臣倭各奉本國政府訓諭將後開增加之欵於本日簽押附入光緖三十四年六月初四日即西歷一千九百零八年七月二號在北京議訂簽押之中瑞條約 
增加條欵締約兩國茲訂明本約第四欵所載斷不於業經給與或將來給與最優待各國之人民各種利益外另以無論何項利益給與在中國之瑞典人民或在瑞典之中國人民宣統元年四月初六日西歷一千九百零九年五月二十四號訂立 
大清國欽命全權大臣外務部左侍郎聯大瑞典國欽差駐紮中華便宜行事全權大臣倭爲會同互換約本事茲將所奉大清國大丘帝陛下大瑞典國大君主陛下批准光緖三十四年六月初四日西歷一千九百八年七月初二日在北京訂立簽押之中瑞通商條約彼此會同核對無訛即於本日互換訖爲此繕立互換文憑署名蓋印以昭信守碩至文憑者宣統元年四月二十七日西歷一千九百九年六月十四日在北京立 
[寗波紳界公呈寗紹台關道桑觀察文（續）]  
（爲請開鎭江米禁以濟民食事） 
　　光緖三十三年台州府禀奉撫憲電開准江督憲咨復有囑向蕪湖購運等因查蕪湖在鎭江上游計程中五百里向章釣船不能駛過瓜洲勢必改用輪船裝運輪運之費核與釣船運費每担須增洋一元兼之包裝駁運在在弊竇極多及至到時秤量耗蝕甚巨小工水手互相推諉無從跟查遠不及商船自運商米不敢稍有偷漏且輪船裝運動輙數萬包必集鉅本方能舉辦大批運到市價必致陡然漲落銷通亦殊非易而釣船則三五百石不等商家固易於爲力隨時接濟價值亦不至顯判低昂况長江航路中國祇有招商一家若以他國商輪裝運是任釣船二萬餘人之失業反以運費資洋商而浙東之民仍食貴米尤爲計之左矣至疑英商或援咸豐八年中英條約第十四欵藉口弛禁一節查仙鎭距鎭江一百數十里非通商口岸且係向來民食所賴以挹注非因飢荒而告糶隣省更不得例以弛禁干預内地之貿遷又查咸豐年間曾文正公奏辦金陵清淮等處釐捐曾聲明寗波釣船入長江赴仙女鎭芒稻河購辦糧食與内河分運無異因定稽查章程惟杜偷漏而已釣船卸米後復回裝建木往售即此米木兩大宗仙女遂成巨鎭不特歳納稅釐數逾鉅萬即該鎭營業夫役人等亦莫不各遂其生今則失業情形亦可想而知中國向來官民隔閡下情多壅於上聞此在禁運之時各大憲專防輸敵接匪固爲藎謀碩畫策算無遺方以爲米商何地不可購米因并出口而禁之亦萬不料浙東之民受困有如是之深外洋各埠之利輪入有如是之巨也紳等生長里閈目擊情形何忍漠視况當預備立憲期内首資地方自治若不亟爲設法挽回竊慮浙東數白萬飢民與二三萬失業之舵工豈能一一博濟盡責以束身自愛衣食足則禮義可興於自治前途不無窒礙近聞揚屬比年豐登米價大减而浙東米價不特與仙鎭懸殊視上海亦較爲昂現届漁汛需米一水可航鄰豐我饑浙民何辜豈能堪此紳等公同商議惟有爲民請命懇復海運以平市價爲此公叩大公祖大人俯念饑民内困利源外溢關繫匪淺恩准據情電詳撫憲迅咨江督蘇撫憲准予釣船赴仙鎭芒稻河購辦糧食每月約以六百萬石爲限由米商禀請護照赴鎭關換領三聯印單至鎭海進口後即將印單呈繳咨回註銷則民困可蘇溢利可杜深爲公便 
 
 

Page 27

 
 
小說 
[俠情小說縵卿小傳（一名像片案[  麥著（四十七）] ）]  
　　第二十九章惡奴之被逮漫眞之意旣决。正擬午後往訪贓主簿。而小唐忽來訪。旣見即曰。張素雲盻公甚殷。今日務乞一臨存。漫問何故。唐曰不知也。然窺其情甚急迫公其無吝此一行。漫知其必聞有延陵處之消息。恐牽累耳。乃應之曰。君請先行。會當一往視之耳。唐乃略話他事而去。 
漫午後出門。先至贓主簿處。贓迎入曰。公來最善燕山公曾有書致我。謂縵卿事。需俟公爲計也。漫曰先請延陵之來書一觀。贓檢而出。漫細視一過。見其詞旨較前書大異。其間至緊要處。則謂彼勢豪縱欲爲諱。今像片之證據鑿然。諒亦無可遁飾。我欲遞妾歸。固不能再留。然亦絶不置之死地。俟我面質三數語。後即放之爲尼。彼勢豪如固執而不出之。則區區一官雖小。未必無對付之手腕也。漫乃按書而問贓曰。君意云何。贓曰。延陵有另函致郭令。我惟聽郭之處分可耳。漫曰凡事有一定之步驟縵卿之禍。實由惡奴張笙而起不獲其人。終無確實之證佐。爲今之計。首以擒獲惡奴爲要義。贓曰公言良是。惟惡奴現正不知何往。一時恐未易就擒也漫曰。是或無慮。我當設法致之。君可先報郭令。公牘姑緩之。俟獲惡奴後再計。贓曰諾。漫乃辭赴大夫橋張素雲之家。素雲迎謂曰。鬍公多日不一顧我。亦知我將得非常之禍耶。漫曰是否爲缦卿事也。張曰良是。公其有以拯我。否漫乃應之曰。拐逃之罪。罪在張笙。即縵卿之至爾家亦張笙所主張笙不出則爾家必受累不淺倘能於三日中赚張笙來我必有以脫爾。爾其思之。抑有此能力否耶。張曰容徐圖之漫曰事難久羈愈速愈佳無貽後悔也。言已徑去。 
國外新聞 
[俄皇接見答禮大臣]  
　　二十日栢靈電云中國法部大臣戴鴻慈奉旨赴俄答禮已由俄皇在彼得化甫宫接見當由該使進呈禮品多件 
[中韓工人衝突]  
　　二十日東京電云高麗北部某磚瓦廠中韓工人近因事爭鬥死者三人傷者六十人經日本防隊啓放空鎗驅散 
[横濱債票逾額]  
　　二十日倫敦電云横濱城五釐起息債票英金七十一萬六千磅已招逾原額十倍之多 
 [P英上議院問答波事> 
　　二十日倫敦電云英國國務部大臣克魯伯近在上議院答告議員賴明登君謂俄國進兵德黑蘭之舉須俟該城歐民危迫方始出此 
[英國海軍大操瑣紀]  
　　二十日倫敦電云英國海軍大操旣畢各報無不盛讚海軍提督桀那姆之韜略以其於大霧之中能偷渡杜佛海峽與假設敵軍之餘艦會併於大西洋也兩軍操演之際奪雷诺脫式戰艦駛行均能飛速不亂此爲戰陣之特色惟末次之戰速率略减因不得不緩機徐駛以候速率略慢这戰艦俾會齊攻敵故也 
[美總統注重華使]  
　　二十日紐約電云美總統塔孚脫鑒於中俄之齟齬故一時欲求能副任駐華公使之員殊難其選近日頗費躊躇 
[美日使回國原因]  
　　二十日纽紐約電云華盛頓人士皆信駐美日使高平小五郎之回國係爲與日政府討論新約事宜惟有以此事質之該使該使秘不肯宣 
[澳擬整頓陸軍]  
　　二十一日倫敦電云路透電報得有消息英國陸軍部近接澳洲文報謂澳政府並不反對吉靑納將軍組織澳洲陸軍之舉至吉靑納將軍願否就任尚無所知 
[英皇校閱疆防軍]  
　　二十一日偷敦電云英皇英后已由蘭揩希游歷而歸需府三日之久英皇校閱該處疆防軍後宣言深望此後國家無事不必徴調該軍馳臨疆塲惟該軍防禦之鎭密洵爲和平最强之保障云 
[德國改革財政問題]  
　　二十日栢靈電云德國財政改革策畫由政府與國會議員多數商定後現已簽押作准並加入股利劵稅一項首相蒲羅親王行將歸老於克蘭拂洛培克今年擬在羅馬度冬有欲以國會候補議員之席歸之亦經拒却 
[斐島革除奴制]  
　　二十日柏靈電云斐洲東部桑齊白島巴革除販奴之制 
來件 
[陳哲甫觀察三禀皖撫朱稿]  
　　竊職道於四月初四日接奉鈞批飭令迅速赴蕪候訊遵於初八日來蕪到此一月有餘迭催蕪湖縣傳提全案人証質訊乃日久遲延職道有礦務要　何能在蕪久候邇來探悉延擱之故實因郭道前次朦詳江提憲與憲台以職道爲冐官冐差私刊關防等因業已明知職道黄非假冐反坐罪名應照斬監候加等又因朦詳職道　取崔有泰礦股銀七千兩一節現已訪查明確實係崔國新與潘伯和在李鏡人家中由楊速城揑寫礦股收條由譚明卿假刻職局圖章爲抵賴存欵之計職道前月初到蕪時即告蕪湖縣彭令如騙崔氏礦股銀七千兩顧受七萬兩之罰否則亦應照例罰辦因此崔氏東夥等情虚畏罪崔有泰托病延不到案而郭道亦因此案翻動處分甚重仍聽幕友楊淋霖之言不免負氣輾轉設計必欲誣害職道以爲快現其第三子郭幼華與楊淋霖竟串合崔國新常在酒館妓寮聚會崔許楊賄三千金已付遇銀六百兩楊允崔代做禀帖將爲節外生枝又有假造職局憑條四千兩之說被意蓋謂前有七千兩之條後有四千兩之說正合職局羅工師前存銀欵一萬兩本利之數以相抵制殊不知事有虚實條有眞假也查崔氏賄楊郭二人之欵係由其族人崔星門經手先付六百兩楊要全付始允集訊因此案遂延擱蕪湖官界商界談者甚多職道初猶未敢遽信繼因崔氏戚友來述崔國新及崔有　之妻崔程氏曾親口告人云我等已出銀三千兩托郭三少爺楊師爺包打此官司不怕礦務局陳某等語如此情形若不傳齊郭幼華楊溎霖崔國新崔星門崔程氏等質訊實無以儆刁狡而服人心過付人証鑿鑿可憑訊時可一並傳集對質職道如有虚言亦甘受罰此案現奉憲台派委鄭道炳勛會同郭道集訊郭道如何一秉至公何嘗不可會訊乃其私心如此且事涉其子及幕友何能再聽該道訊斷在郭道亦應自避嫌疑照例迴避務祈憲台迅赐電飭鄭道一人秉公迅速集訊或請憲台親提全案人証來省質訊以昭大公而成信讞是否有當伏乞察核批示並先電示祇遵無任咸悚待命之至職道明遠謹禀 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
