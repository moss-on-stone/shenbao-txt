# 1893 - 86 - 4907162

 

Page 1

 
 
[新印補註洗寃録集證告成] [  圖書集成局啓]  
　　洗寃録一書撰于有宋宋氏後人逐加註釋繒圖貼說詳盡無遺誠申韓家之金科玉律也是本集王氏又槐又梧孫氏光烈李氏觀瀾阮氏其新張氏錫蕃諸家之大成剌尾書眉條分縷析後又附以辨正參考等數種居官佐幕者苟能細心研究尚何有疑獄之難明哉兹本局用新式鉛字印成分釘四册碼洋六角正如蒙賜購請臨内報館帳房及各處申昌書室均可 
[重印大題文富告白○附登售書價目] [  點石齋主人謹啓]  
　　本齋於戊子年曾印大題文富五千部士林稱賞海内風行未及年終卽己告罄蓋以集中鴻篇傑作與大題文府大題三萬選等各樹一幟絕不雷同且一題祇文一篇更無疊床架屋之弊共文一萬四千首戞戞獨造簇簇生新實爲藝苑中不可多得之書祗以當時係集股告成各人志趣不同未能重復開印數年來久付闕如空勞賜購深用歉然今本齋獨出鉅資將各股全行購歸卽日開印約三月間出書一切仍從囊例裝釘三十二本務使字跡淸晣一覽了然永無細若牛毛模糊莫辨之慮有志觀光者誠不可不備也倘各書坊有欲定購二三百部或躉購若干者請至本帳房面請爲盼又十三經難字音註價洋二角岑宫保介福圖洋一元海蹉跎齋試帖洋八角售處仍照曩例此佈 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭伐之鴻寶醫林之大成也茲由煥文書局主人倩本局用浩字排印刻己告成紙墨並佳裝潢益姜計分釘二十四本碼洋四元如祇買外科書則收洋八角寄語杏林老宿橋井名賢有欲得盧扁　傳者請向上洋申報館二馬路東首煥文書局鴻寶齋千頃堂古香閣又賢閣文玉山房外埠則山東膠州成文堂廣東鴻文書局購取可也 
[論美國苛例]  
　　亞美利加一國與三洲不相連地分南北兩土北距北冰海南距南冰海自開闢以來不通别土至明宏治年間西班牙有人名可倫者始見其地正德十四年西班牙人哥爾德斯知墨西哥富饒率兵攻之奪其國再拓而南南亞美利加西倫各國以次蠶食招其國人流布雜居開山掘礦以此驟當　葡萄牙有海舶遭風飄至其處見其土地空闊亦徒國人墾種之法英兩國聞之亦駕巨艦尋至其地法據其南北英據其中荷蘭連國瑞典等國之人亦接踵而來一似無主人地可以作閒田供各國之分享也者其後法與各國所據之地多爲英所并日漸富饒由是亞美利加南北兩土西班牙葡萄牙得其南境英國得其北境倚爲外府者數百年至本朝乾隆年間美利堅畔英國盡攘其地英人不能收復腴土盡失僅餘北境荒寒之地嘉慶時西班牙王爲法國拿破侖所廢國大亂墨西哥以南諸部皆　葡萄牙王亦爲拿破侖所逼逃至巴西留子王其地巴西人逐去之自是南北亞美利加止有英人尚據北地片土餘皆不受歐羅巴約束矣華盛頓崛起與英人抗再蹶復振遂聽其爲自主人國而華盛頓遂定民主之規模招募他國之人入其境大加開墾於是中國之人航海至彼者日益衆夫當西班牙等各國分據其地之時中國之人至彼者亦旣不少然彼時海禁甚嚴不易出口且無輪舶故至者尚少迨至近數十年以來海禁旣開輪船遄行無遠弗届而美國又招人墾地其意甚殷中國之人遂相率而往日見其多而美人之工作食力者乃妬而忌之百計阻撓政府亦漸爲其所惑遂有驅禁華人之例近則更增新例限期納稅照相待之如犯人有不遵新例者限以迫期押至荒島陸續遞解回國若華人之在美地不啻爲彼眼中之釘肉中之剌必欲拔而去之而後快而於與國之邦交睦誼竟絕不一顧及之夫己所弗欲弗施於人此乃聖賢學問何足以語於美人彼意以爲我前此驅逐華人焚掠華人禁錮華人百般侮辱華人而華人仍源源而來且其國家亦未敢與我爲仇中國蓋無人焉又何妨任我之所欲爲哉然中國豈竟無人乎欽差反復辯論力持其間喻之以理曉之以情卽美人自定之新例中國何嘗肯畫諾而無如中國待之以大國之禮彼偏不願以大國自居上不能　其權下不能揆諸理中國惟一切付之以大度而不之較而彼乃侈然自以爲莫之敢攖設有人焉建一議論謂我中國若以美人驅逐禁阻華人之新例而遽興問罪之師則固可以不必然美人之在中國者當亦不乏其數有在江海各關者有在水陸各營者有在各輪船上者有受職者有支俸者此與華人之在美國傭工食力雖工資或有大小多寡厚薄之不同而其義則一也若下一令曰凡美人之在中國有職事者無論大小一概停止限以時日悉數迫令出境不准逗遛在華則此被逐諸美人其有不怨恨切齒於中朝者乎然而美人亦仰嘗皆昧昧也西字各報多有議及此事爲美國大錯者卽美國之人亦有以書列諸西字報謂美國此舉之非者而無如昭者少而聾者多而新例之志在必行者不顧其心之所安亦不顧衆口之議論毅然决然不少退却則恐禮尚往來中國究亦未嘗無人安知不有起而應之者夫中國之人之在美國實大有造於美國初無有害於美國也其所以取憎者不過以工勤而值廉美國工人之傭工者盡爲華人所奪顧工勤而值廉又豈足爲罪且雇用者則又美國之富室大賈也因工勤值廉而用之復因其工勤值亷而罪之此何理耶美國而苟爲海外之小邦不知禮義文物之教化則亦無足深責乃美國而居然自列於玉帛冠裳之會有自美來華者華人待之亦無失於大國之禮而彼乃竟甘自棄於大國而於華人若不共戴天之仇焉其仇華人也不卽所以仇中國乎雖彼所禁者爲傭人而傭人要亦無非中國之人中國所以放欽差設理事以多方保護之者而美人乃公然蹂躪而凌虐之是直無異乎戰國時虎狼之秦宜諸大國之屏弗與齒矣新例而竟行也彼美人之旅居中國者其亦何顔以見我中國之人也哉 
[上林春燕]  
　　吏部爲知照事所有通政使司漢參議一缺本部於正月二十八日帶領引見相應知照貴衙門傳令光禄寺少卿殷如璋兵科掌印給事中方汝紹工科掌印給事中張廷燎刑科給事中唐椿林掌四川道監察御史余聨沅掌京畿道監察御史徐兆豐等於是日五鼓穿天靑褂備帶補褂並佩帶對子荷包手巾赴西苑門六項公所吏部公所内書到聽候排班帶領引見幸勿遲悮因用印不及徑行白片○翰林院爲咨送事現懸漢日講起居注官一缺本院於正月二十八日帶領引見應先將列入此次引見之詹事府右中允王錫蕃詹事府左贊善徐致靖詹事府右贊善華金壽翰林院編修鮑臨翰林院檢討李昭煒翰林院編修李聨芳汪樹烈六品銜翰林院編修高賡恩翰林院編修陸寶忠藩炳年龎鴻文陳思霖洪思亮等銜名咨送軍機處查照○管理太常寺事務禮部尚書臣宗室崑岡等謹奏爲具題請旨事查祀典内開每歳於仲春之月祭雙忠祠應由欽天監擇日由臣寺開列散秩大臣銜名題 
 
 

Page 2

 
 
派一人讀文致祭歴經循辦在案今年二月初四日春祭雙忠祠准侍衞處送到散秩大臣銜名由臣寺繕具題本進呈恭候欽派一人俟命下之日再由臣寺知照侍衞處轉行遵照理合題奏請旨伏乞聖鑒謹題正月二十四日奉硃筆鈐出委散秩大臣三等承恩公鍾秀欽此○正月二十五日爲添倉之期是日京城内外各倉結綵懸燈神前安設牲禮雲馬錢糧滿漢監督衣冠行禮花戶倉書及抬斛挖洒人等挨次叩拜俗傳每倉必有一人爲倉神所附届時自能腋挾兩石米坐受香火迨焚送錢糧燃放鞭爆後其人始醒再令携兩石米力卽弗勝花戶將所挾之米餽送此人且酬以錢相傳如是安知非狡黠之徒假托神靈以遂其歛錢之計耶庸人信之識者非之矣○戶部爲片行事俸餉處案呈所有八旗文武官員應支光緒十九年春季俸銀銀庫定於二月初一日己刻開放除親郡王貝勒貝子公等自行派員於是日赴庫支領外相應片行八旗各固山飭知承辦人員於是日己刻以前赴庫承領莫誤○步軍統領衙門爲移咨事查德勝門七品官巴勒善年滿遺缺例由該旗自行揀擬正陪帶領引見補授是缺以司典守相應棱咨廂藍旗滿洲都統查照成案迅揀補授以便供差○盛京將軍委員管解鹿皮五千餘張以車四輛運至京師由崇文門稅課司騐明知照内務府並由呈貢委員赴内務府投文以俟定期交納藉供上用 
[擬設局廠]  
　　新疆巡撫陶芷芳中丞以新疆各城分駐馬步各營所需軍火甚多常年操防尚屬敷用倘遇邊疆有事需用倍繁若由關内供給道里遼遠取携不易自宜未雨綢繆預爲籌備擬於新疆省城設立軍需製造局遴派官員弁勇常川駐局製造火藥鉛子魚雷火箭及各種槍礮遴派通曉製造軍火之人充作教習以導先路己飭司道妥籌禀覆俟有端倪再行入奏新絓密邇强鄰整頓操防不容稍緩中丞此舉誠得扼要之計矣 
[大盜成擒]  
　　直隸武淸縣北之釗村素稱盜賊淵藪有李氏者以盜世其家行刦財貸積案如山殺八不貶眼其子名松林能傳父業幾如良弓之子必爲箕良冶之子必爲裘也曾以剿匪功博得頭銜翎頂煌煌誇耀鄕里仍以窩盜爲事其黨刦得財物松林輒坐地分贓安然坐享武淸捕役旣受其賄賂又畏其聲勢不敢以正眼相覷由是松林　無忌憚横行百十里内電閃風發人皆熟視而無如何卽有指名控告者雖飭捕嚴緝相率以含糊了事盜膽之大盜風之熾由來己久初不自知有授首之一日也隣近東安縣有何氏者富甲一鄕金貲山積練宇雲連松林之黨耽耽虎視行刦兩次均未得手松林詫曰是區區者尚汉脂取諸外府藏諸内府未免使英雄笑人乃公當親自一行爲諸君雪恥去臘二十八夜親率劇盜各持利刃蜂擁而去則見浮漚獸環重門深鎖急以巨石撞之共時宵深柝靜淡月無光何不動聲色督率朽衆抄其後路盜出不意四散奔逃一盜殿後以長矛剌其顱顚撲就縛取火視之卽松林也何大喜擬卽解縣請辦爲一方除害又恐中途被刦躊躇未决而松林之黨亦遣說客願將松林贖出誓不再犯行刦如以後出有盜案惟伊是問何欲許其請東安縣典史己馳往查勘矣先是村中有李某曾被松林之黨挾仇抉去一目致成殘廢孚　恨剌骨至是恐放虎歸山將貽後患遂投縣禀報縣尊立飭典史查勘盜黨知計不行又於村外縱火爲聲東擊西之計何料其亷在刼犯屹然不爲動令衆不得救火如焚燬物件當如數賠償盜不得逞志乃直前博戰欲將李刦去呼聲動天彈下如雨村衆力漸不支適典史回衙禀覆縣尊牒請營兵協同差役風馳而來盜黨見外援己至瞻怯氣沮兵差前後夾攻遂得轉敗爲勝盜黨星散縣尊又添派三班差役提犯訊鞫松林己折一股傷勢奄奄到堂堅諱姓叩且不承爲盜縣尊命繫諸囹圄閱數日斃命遂具案上詳以多年稔惡之渠魁捕役不敢正視而何獨能指揮村衆一鼓成擒此其應變之才有非常人所能及者惟松林傷股之後遽爾殞命未得明正典刑爲可憾耳 
[漢江水漲]  
　　漢江水勢冬令大涸入春以來每日漲一二寸鴨頭新緑一望無垠輪舶往來可無擱淺之慮矣 
[茶樹凍傷]  
　　去冬大雪迷漫寒威凛冽爲數十年來所僅見兹接漢皋消息言山中茶樹凍傷不少向陽之處老幹槎枒嘘以和風烘以煖日尚有生機萌蘖若樹旣新種地又向隂霜摧雪壓之餘幾似金城衰柳摇落堪憐由是觀之今年各山出茶必較上年减少也 
[烟雨樓題壁]  
　　嘉興府宗太守嘉興縣金明府近日俱赴西泠雨絲風片烟波畫船平時案牘勞形此際當一紓懷抱矣○禾中之跳板船亦粉黛之附庸也雖不能與秦淮燈火花埭笙歌共賽繁華境界然此中亦有移情處每當輕風徐來澄波不動棹謳互答軟語　人兠春恨於眉梢通微波於眼底卽未銷魂眞個儘饒秀色廉飢近來此輩以禁令森嚴遠泊離城三四里欲問津者有小舟爲之指引一聲欵乃逕入　源漁父重來不致有物是人非之感矣○前報紀新塍鎭北栅尒來無名男屍身受傷痕經劉明府往　云云兹經出示曉諭昭屬認領并出寶格如能獲到兇身賞洋一百元知風報信因而拿獲减半賞給重賞之下必有勇夫覆盆之寃或不難驟雪乎○北門外冷水灣重建長橋去冬己報工竣近日在楊王廟内大設水陸道塲里媪村嫗相傳買得七次橋懺單殁後焚化作爲路照免走奈何橋於是四鄕女伴駢肩援　而來第一日買單者己有七百數十人之多後數日必更有加無己究其實無非嗔妖僧淫道及經手者之慾壑耳處以冥律此輩當墮入阿鼻獄中生生世世不得輪廻 
[月湖浪榖]  
　　初三夜有賊掩入寍波後營署上房竊去衣飾財物約值洋三百餘元事後經遊戎移請鄞縣緝拿楊天令立卽購線嚴緝聞刻己查獲人贓矣○初十夜更鼓初敲荒江宵靜永利協興等信局將銀洋土樂洋布等物分載三船由濠河頭開往紹興杭州諸處行至南門外老龍灣一船稍稍落後突被匪徒攔截劫去洋二千餘元船戶星夜奔入城中報案請緝 
[卡員被控]  
　　凈居庵在金陵城東張家衙古刹荒凉一老衲司香火平日人蹟罕至惟見　蛸網戶　麚蹴苔蓋城事而與荒山無異焉冬防之際有某弁率巡勇三四輩設公所於其中牆外爲王姓機坊王頗小康去冬有偷兒穴壁入其房竊去簪環衣服尋其蹤迹直逹卡房始恍然於緝賊之人轉而養賊然以所失無幾隱忍不言越月餘復有人踰垣入坊捲取色經五十餘顆而去色經者織縀所用每顆值靑蚨七八十頭巡視賊蹤仍由卡房出入木梯一架猶斜倚牆隅王雖至愚至此亦不能釋然於三五健兒當卽訴知武弁朱恒隆請其切實根究弁意存左袒謂勇丁每夕巡街會哨幾於逹旦不眠何暇從妙手空空兒遊學爲鼠竊之事王執木梯爲証朱又譁辯此物决非卡房所置誣良爲盜猶日不可况誣及緝捕之兵乎因與王口角各執一是愛攘不休王憤無可宣赴保甲總局及江寍縣據情控告總辦馬觀察批飭分局委員周大令查明禀覆如果屬實定當澈底根求未識大令能顧及同　略爲粉飾否 
[札委勸捐]  
　　候補府孫詞臣太守前辦蕪湖土藥保甲潔身勵治民望素孚繼攝鳳陽府篆德澤尤遍蒼黎兹經北洋籌賑局札委在安徽及各隣省勸辦順直賑捐蓋太守痌瘝念切前此各省偏災皆傾囊助賑霑溉一時兹又現宰官身而說生公法想賑務必有起色也 
[襄垣餳笛]  
　　周翊廷直剌於月之初六日交卸和州篆務奉大憲檄飭委辦皖北土藥總局剌史擬俟交代淸楚卽行晉省謝委到差○新任蕪湖道袁爽秋觀察聞定於本月中旬出都據外間傳說觀察己請假三月回浙江桐廬修墓未知確否○日前王邑尊排道至江口三元客棧答拜某客官適客官外出邑尊卽命回輿是處街道窄狹憲輿須由隔壁廣昌木作簷下周轉方能掉頭時作夥某甲正在引繩削墨惡輿夫之擾亂心曲出言怒詈邑尊端坐輿中甲仍目空一切邑尊惡其蠻横太甚立卽停輿喝將甲拖出街心笞臀二百訊以何故眼大如箕答言莽撞又添責二百板始呵殿而去世之槍夫俗子眼大如箕者正復不少安得王邑尊一一痛笞之使不敢龎然自大哉○前報狀元坊畔强姓媳婦偶與 
 
 

Page 3

 
 
比隣龔姓賭博致其姑遷怒於龔大起干戈媳惶恐無地因而吞烟斃命一節兹聞兩家紛紛擾擾閱三日始經和事老排解議定由龔出資　備衣衾棺木盛殮又令龔書立洋蚨二百元欠票分期繳與强姓作爲續絃之費龔己一一遵命旋有代　汪产者謂强媳之死究係自行吞烟龔旣代爲棺殮花費己屬不貲若再令繳洋蚨二百元天下寗有此理遂毁其劷令龔祗償一百元了事偶然遊戲禍卽隨之强則殞其冡婦龔則罄其私囊後雖悔之庸有及乎故君子當以游戲爲戒○狀元坊畔有孫氏婦徐孃老去風韻猶存夙擅針黹日以教導隣女爲事所生一女年届破瓜嬝嬝婷婷在諸女中不啻瑶天一鳳上月二十五日傍晚忽如竊藥姮娥駕雲逕去靑天碧海蹤　杳然祗得遍張招貼謂能探得玉人芳趾前來報信者當酬靑蚨十千原璧歸趙者倍之此信一傳翌晨果有人從隔江來謂汝家碧玉今在某田家婦聞信急自往尋相見之下悲喜交集詢以身非彩鳳何能着翼渡江答言被某蕩子引誘使然婦以掌珠旣己入手不欲多事遂隱忍而罷○有一緇流手持靑銅數百至三聖坊典鋪贖出女衣一包携至僻處貼身穿着外罩法衣彳亍街衢意甚得也不虞爲無賴輩窺破機關驀作當頭棒喝謂汝旣情絲剗盡安用此　衣爲是必被摩登伽女攝入媱舍者向之羅唣不休行人圍而觀之初尚不信揭而視之果然衆乃大譁七手八脚將其衣服七齊剥下赤條條來去無率挂衆始一笑而散僧目證神呆抱頭鼠竄而去○王邑尊以春來天氣驟暖恐去秋蝗孽藴野有死灰復燃之慮特派　吏多名分往各鄕察看旋據禀報己無瞧類邑尊爲之快慰此眞視民事如家事者爲間風塵俗吏有此胸襟否 
[淮上人言]  
　　京伶之寄跡淸江者於去臘赴上海鎭江邀集梨園子弟就遠香園登臺奏技以博蠅頭座客如雲獲利無算旣而四喜班更接踵而至班中皆十餘齡童子眉淸目秀婉孌宜人假座安瀾園竹肉競奏火樹銀花之下雜以豪竹哀絲大千春色在眉頭正不減京華風景也○去冬天氣嚴寒蝗蝻悉遭凍斃目下二麥芃芃暢茂一望葱蘢惟鶯票被風雪所侵大半黄萎帖槁有烟霞之癖者不免愁眉雙鎖仰屋吁嗟矣○二月初二日爲書院甄别之期多士如林角藝於風簷寸晷限定晚間交卷不准遲至黎明○西門外北極宫兵燹以前美奐美輪頗極壯觀今則紅羊刼歴漸就傾頽雖有一二僧人惟藉土銼席篷苟延殘喘刻有某善士自願捐輸巨欵重復興修月斧雲斤將次重興工作矣 
[東海志]  
　　我大淸駐紥日本神戶理事官洪松年司馬瓜期己届由汪芝房星使另派鄭蘇菴中翰孝胥接任中翰爲福建某科解元由前星使奏調在東京使署當差聞日内可以抵任矣○去冬朝鮮各道地方官因不洽輿情以致人民蜂起逐官　衙國王深以爲憂特於本月嚴申敕令着各地方官潔己奉公如再有上項情事須處以重罪○日本熊本舊藩主網川氏往時因奬勵學業頒銀三萬圓於舊濟濟　此次又因維持九州學校頒銀二萬圓○中國北洋水　致遠等三兵艦於華歴二月初二日開往朝鮮是日午正船方出口忽遇風暴遂卽轉舵而回至初四日風定始鼓輪而去 
[琵琶亭題壁]  
　　乞婦某氏浙江紹興府肅山縣人年二十餘挈所生二男一女轉徙至九江果腹無資則哀哀向人行乞有詢其顚末者泣告曰妾夫李秀奇習申韓術祖父有門生某姓現任福建莆田縣知縣去冬襆被而往謀一枝棲行至中途因病而逝妾家貧子幼無以爲生擬將骸骨携回是以效伍相之吹簫巿上耳言己哭益哀事爲德化縣羅明府所聞給以靑錢一貫幕友亦量爲佽助以結善緣○洋街某西人宅庖丁夙有登徒子之癖鵠鼎調羹之暇時句引靑年蕩婦爲藥濮之遊本月初三夜誘得一女子年方二八貌似花嫣裙下雙鈎瘦如菱角春宵歡度一刻千金直至日上三竽猶是鴛鴦交頸適居停主人掩入見而大怒將女從被池中拽出赤條條一絲不掛叱令出門見之者莫不掩口葫蘆而女則神色自如徐徐鈕　衣穿窮褲料理金訶子斜掩一抺酥胸然後兠上繡鞋細步伶仃而去嘻是眞羞恥全無者歟 
[被控吞烟]  
　　金陵人某甲米儈也逋欠客商洋八九百圓無從籌措商遂控諸江寍縣署邑宰藍雲峯大令飭差持票拘甲甲潛伏城外幾如水底之魚一日被差偵知拽入南門逕逕縣箸其時衙扉己鎖祗得暫繫差館之中不料甲携有阿芙蓉嘗夜靜人稀潛吞而斃次日知覺據情禀明大令大令立將差役收禁候訊明有無私押勒索情弊冉行發落一面禀請上游札委上元縣相騐此前數日事也硯聞屍屬己赴府控告未識批示如何 
[甄别紀事]  
　　杭垣詁經精舍於初六日甄别撫憲崧振帥札委候補府舒太守大章赴院點名給卷題爲遒人以木鐸徇于路三句靑出於藍賦以靑出於藍而勝於藍爲韻擬土右丞桃源行用原韻面諭諸生限初八日申刻繳齊不作全卷者概不收録○孝廉堂甄别向章初八日考試是日各孝廉均衣冠濟楚赴院聽點限酉刻繳卷題爲吾黨之小子狂簡三句賦得龍池柳色雨中深得池字五言八韻○崇文書院甄别各生童經藩司劉方伯評定甲乙初七日出案生童超等六十名特等一百名一等二百六十五名童生上取三十名中取三十名次取一百名 
[致祭先農]  
　　春分前一日天津鎭道府縣佐貳儒學及城守各官致祭先農壇讀文獻帛典禮雍容主祭扶犁陪際叱犢分秧播種田鼓鼕鼕餉　旣畢各官始鳴騶而返一年容易又事春耕寄語　畝中人其亦念三事勸耕之意而殷殷圖報也耶 
[扛夫蠻横]  
　　民間有喜慶事雇夫扛挑物件若輩卽恃衆勒索此風各處皆有而以滬上爲尤甚前日本城縣橋左近某姓家嫁女午後擡送粧奩扛夫百般勒索每名索至四百文左右某姓以厥價太昻情願派人自送再貼扛夫錢若干若輩大肆咆哮竟將粧奩攔住不准某姓自送直至薄暮始有人出爲排解令某姓加錢若千仍令扛夫送往似此逞强覇阻實爲閭閻之害爲民上者盍思整頓之計耶 
[星火宜防]  
　　向例輪船往來不載引火之物所以昭鄭重也前日有徐阿順將未經截斷之自來火兩大梱用蚊帳包裏連上江天輪船欲往寍波等處及將起椗時搭客紛紛來往誤踐自來火藥性猝發燃及蚊帳一霎時火勢横飛搭客皆棄物奔逃極聲呼喊幸雙輪未動人多手雜得以立時救息當經該輪船將徐解送英公堂請爲訊究尚望各輪船此後嚴加防範勿任搭客携帶引火物件豈非商旅之幸哉 
[探夥捉賊]  
　　江裕輪船於前日抵滬泊於法界金利源碼頭其時搭客紛紛上岸擁齊不堪積竊李耀亭混入其中竊取皮箱一口正欲逃遁適被包探夥所見將人贓扣住突有招商局巡丁名阿三者上前攔阻謂須先送招商局再行定奪探夥允之現經包探查知李耀亭己由阿三送交英公廨不知其中有何曲折也 
[糖棧走水]  
　　昨晚九點三刻鐘法界洋行街第三十七號門牌鴻興糖棧因所懸洋油燈火力過猛將樓板烘焦俄而然着延及雜貨等物小東門外捕房聞之立卽電告大自鳴鐘捕房鳴鐘報警英美兩界捕房亦擊鐘應之救火洋人急携皮帶吸取自來永源源噴射屋面堅固異常火光無從透出至屋中所焚貨物烈焰熊熊至十一點半鐘猶未熄也詳細情形容俟續録 
[拐逃被獲]  
　　江北人周大榮素以扛挑餬口因慕　上繁華於數年前挈妻王氏在虹口新街賃屋一椽棲息其中比翼鴛鴦不虞孤另同鄕人蕭陶二見氏而艶之入以游詞挑以眤語神鷄枕授寶麝香薰自以爲洛水巫山不是過也荏苒逾時漸爲藁砧所覺深恐好事多磨美緣不永遂於數日前相約私遁匿跡老閘北首文昌閣左近草屋中前晚九點鐘時周躡蹤而至將痴男蕩婦强拖硬曳而出送入虹口捕房捕頭以事關誘拐著押候公堂發落未知老元緒一流人尚肯重收覆水否 
 
 

Page 4

 
 
[教堂瞻禮]  
　　昨今兩目爲耶蘇受難後望其復活之期俗所謂外國淸明也法界新北門外天主堂誦彌撒經晝夜不絕鋪陳各種彩物雜以奇葩異卉　紛滿眼芬馥襲人樓上西樂鏘鳴與鐘聲相應答門以外車馬喧闐竟日不絕 
[滬濱零拾]  
　　輪船水手某甲前日有事登岸行至楊家渡地方有剪綹賊潛尾其後迨甲至人叢中乘其不備將鷹洋六元小洋數角押票二張一併竊去飛奔而逸甲尚未知覺復行數武向懷中摸索始呼荷荷遂告知十六鋪地甲及汛捕等請爲查緝○紹興人史九官不務止業專以拐騙爲事前日冐同鄕人某甲之名向滬北某洋行取洋五元嗣被甲查知史匿跡南巿連日訪尋想相見之餘必不以好面目相待也○浦東六里橋鄆人某甲有子僅七齡前日携以來滬購買零物乘興至邑廟遊玩迨至興闌遊倦始認歸踪夜色溟濛路長心急行至潮惠會自門前其子忽在人叢中擠失張皇呼喚寂無應者遂狼狽而回昨日又渡浦找尋未識能免築思子臺否 
[香店小刼]  
　　有朱某者在滬城大東門内東街開設香店歴有年所前日因煮興膳遺星火於奘房中當時未之覺也至三鼓辟枕　夢回忽聞嗶剥聲披衣起視則見光焰熊熊不可遏抑急呼諸夥汲水澆灌得以樸滅僅燬平房一閒左右鄰己受驚不淺矣 
[放鳶肇禍續述]  
　　昨報列放鳶肇禍一則兹悉行兇之張阿發係本邑人向在太平洋行爲店現押新巡捕房受傷之邵雲楚卽邵友初現在仁濟醫院療治右腹受刀傷華醫黄春圃見其傷勢頗重腸己流出卽請西醫前來奏手先將腸洗凈審入腹中用線縫口再以藥敷之昨農新巡捕房好副捕頭到廨禀明蔡太守卽帶差役人等至仁濟醫院騐傷邵供今年十八歳係　波府慈溪縣人向在洋行爲小馬夫巨下　閒在家父親名祖基兄名阿順母親己逝世家在張家浜西首老虎灶間壁十二日下午同隣孩在山家園西首新馬路玩要見矮小人所放祇鳶斷線墜下適在東洋人住屋後面經小的拾取突有一人如飛而至屋行奪去紛紛撕碎聲言爾取奪爺老子紙鳶明日請爾吃刀當時不與計較各自散歸昨日將晚小的同小馬夫阿毛阿福及孩子三人又在新馬路玩要適其人所放紙鳶墜入河中伊等共　三人有一人穿素服戴白結小結者奔來尋釁手持利刃向右腹猛剌一下鮮血直噴腸卽流出極聲呼痛昏軍倒地阿毛阿福恐釀人命追獲行兇之人並知照阿順前來將行兇人送至新閘巡防局未蒙准理同至新巡捕房將行兇人管押送小的里此現有阿順在此照顧放紙鳶及行兒者皆係太平洋行中侍者出店小的疲倦己極不能多說太守得供命招書詳記又據黄春圃言尋常打架未見有受傷若此之重者如三日内能進飲食尚可醫治否則决難保全太守以此案本當移送上海縣訊辦因黄大令晉省未回飭候捕房將張阿發解案再行核辦 
[棧夥吞烟]  
　　英租界垃圾橋北首王姓所開絲棧中夥友某中竊絲若干兩寄存同事某乙家中迨王報捕將甲拘送公堂訊供管押乙深恐株連被累情急萬分前日自外歸家密購阿芙蓉膏數錢悄然吞下有須毒發呻吟不己家人入室視之見其顔色慘變知己吞烟立卽倩人施救因爲時過久無計挽回渺渺孤魂竟歸泉壤祇以誤受寄托遂致飲恨終身交友不愼者尚其鑒諸 
[催提舊案]  
　　前年有鍾大炯扭殷秋泉至十六鋪巡防南局以頂收客帳等情控告經鍾偉臣二尹移送上海縣訊辦其時袁海觀大令尚未丁艱訊供之下判將殷交保淸理殷自出外後依然延宕昨日縣中又飭差役協同十六鋪地甲前往催提 
[失路暫留]  
　　有陳氏者中道徬徨欲歸不得由一百九十六號華捕帶至捕房轉送英公廨蔡太守飭值日差查明住址再行送回 
[英廨停訊]  
　　昨爲耶穌復活之期英公廨因此停訊各案循向例也 
[法捕房瑣事]  
　　某甲於前日在金利源碼頭竊得洋傘一柄經包探查獲送入捕房昨晨經克捕頭訊問押至下午釋放○某乙在法界某棕榻鋪門前竊得松樹一株行至中途被巡街華捕所見扣住人贓捕頭著押至昨日午後縱之使去 
[移置簉室資助賑]  
　　啓者昨承錢江守眞子吳興氏善士函開鄙人喪明至今尚虚似續親友向每以納寵爲勸因見日報各處被災甚廣待拯頗急而勸捐更難聞昔人有救災延嗣者故願以買妾之資移爲救荒之用如蒙神佑則室人尚在中年氣血頗旺得能懷玉誕麟延嗣裕後定當量力捐助以答神庥今先奉上英洋三百元請擇災重處儘數解賑等因善昌紬繹再三莫名欽佩此日鴻嗷被澤何愁伯道無兒他時熊夢徵祥竊喜善人有後心香一瓣禱祝同深謹誌數言以當操劵[  上海北巿絲業會館籌振公所施善昌謹誌]  
[善氣凝庥]  
　　謹啓者敝堂接奉誠敬子大善士樂助山西賑捐由日興昌交來洋二百元又奉杭省隱名大善士求延年却病合家平安樂助洋二十元亦歸山西急賑又奉濟陽錦春氏樂眆敝堂善舉洋五十元先後祗領仰見大君子俯念災區待賑孔亟急解倒懸洞鑒敝堂經費浩繁功歸實濟吉人神佑隱德天知俾爾康彊宜君福壽謹登報牘叩謝慈雲[  上涨六馬路仁濟善堂籌賑公所施善昌等謹誌]  
[申報館協賑所經收順直山東山西河南賑捐正月廿一日至廿九日止三次淸單]  
　　廿一日揚州怡怡堂鄧洋六十元廿二日莘學耕堂洋二日莘學耕堂洋十元洞庭山無名氏洋五元廿三日懋德堂主孫氏隱名氏二戶各一元查善士洋二元五角銅洋二元李茲然痛女殉用資冥福洋八元無力子求保　產平安洋五元洗心弟子洋三元一角王聘臣三角五分袁維旬洋一角廿四日知足臣小兒痧症現己平安江仲良江鏡之許蘭亭何陽堂鳳寶堂以上六戶各洋一元火藥局各善士江秉之華永恩堂三戶各洋二元江善輔洋三元五角虢壽翁虢翰翁費子翁曾笏臣蔡雲峰朱春山朱鳳翔周善士以上八戶各洋五角廿五日槐蔭草堂票元十兩鐵甕城焦東張敬完心願蘇州紫陽氏産後全愈許願二戶各洋十元棣蕚聯芳洋八角順境氏洋七角祝萱壽而康洋三角瞿瞿休休之寶洋九角祝萱增壽氏北堂春暖行道有福梓園氏四戶各洋四角作舟氏平安氏祝萱康健氏三戶各洋二角韻甫氏除心病自愧余繼昌宋小九五戶各洋一角求平安力綿子領弟小姐高玉山四戶各洋二角轉移氏除心病洋二元銅洋一元鮑文伯回籍葬親祈保平安風塵逸客培厚軒高蓮浦光裕堂護萱草堂世德堂陳馮氏求保平安胡靜軒以上九戶各洋一元高舉臣曹正卿二戶各四角誠瑞堂慶遠堂二戶各洋二元高杏輝汪楚之二戶各洋五角城濟堂歇夥某甲薪水罰助洋二元二角廿六日紉秋舘主延陵氏鄰居失愼省席資二戶各洋十元湖北錢靑代募洋六元慈雲樓主洋五元崑山隱姓氏郭氏求病卽愈二戶各洋一元常州睫巢洋二元廿七日溧陽鄒小翁六餘慶堂二戶各五角熊錦源翁銅洋一元孫心田翁銅洋二元熊增壽翁爲叔父楚善翁求冥福洋二元孫有培翁爲先父德壽公百齡冥壽經懺移洋五元山東初雨村爲求母病速痊洋五十元無名氏洋二元廿八日棣溪繆山氏紋銀十一兩七錢二分馮門胡氏洋二元戴祥壽洋一元　巿吳樹滋堂等九戶洋一元江西王蘭蓀洋三元蘇垣兵馬司橋同盛和醬園十五善士洋四元廿九日浙湖姚菉泉爲去冬續絃承親友惠賜隆儀移賑洋卅元古稀老人求合家平安洋一伯元朱季方徐小春徐祖蔭王方洽養心齋主人愼德堂六戶各洋二元周恭甫張察章積慶堂至德堂無名氏無名氏六戶各洋一元隱名氏銅洋廿九元正總共收洋四伯十四元七角五分銅洋三十五元現票元十兩正現銀十一兩七錢二分 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月初七日京報全録]  
　　宫門抄○雲督王奏邊要夷疆土目捐資募練守土得力懇請奬勵摺○粤督李等奏遴補道員摺○江督劉奏揀補水師遊擊摺○又奏留武員差遣片○粤督李等奏甄别知縣片○二月初七日吏部翰林院廂紅旗值日無引見○色楞額假滿請安○松溎請假十日○大額駙續假五日○掌儀司奏十一日祭奉先殿澤公行禮○召見軍機○○雲貴總督臣王文韶跪奏爲邊要夷疆土目捐資募練守土得力援案懇請奬勵恭摺仰祈聖鑒事竊查雲南武定州屬禄勸縣接壤四川濱臨金沙江爲省城西北路屏幛咸豐初年滇省會匪倡亂蔓延甚廣有禄勸縣湯郎馬土目文生金本粹捐資設哨保衞地方甚爲出力湯郎馬者禄勸縣屬之一鄕不曰某某鄕而曰某某馬者該處舊俗也同治二年金本粹復挑募土練二百名自備糧餉隨同官軍克復武定禄勸元謀澂江等府州縣經前督臣岑毓英在藩司任内禀請前兼護總督巡撫臣徐之銘以土目文生金本粹作爲湯郎馬土巡檢加六品頂戴刊給鈐記歴年以來約束夷民各勤耕種應納錢糧按年淸欵光緒十七年土匪滋事商民禄勸兩城同時告警其時金本粹業己病故其子金章又復捐資募練捍衞一方爲夷民所信服該處沿江一帶爲由川入滇要口就地得人防守於邊務實有裨益惟查前次擬給金本粹土巡檢加六品頂戴之案時因軍務倥偬尚係由外權宜辦理並未奏咨奉准現在臣等整理一切自應循名核實未敢仍前遷就兹據雲南布政使史念祖轉據署禄勸縣知縣周行鑛援案詳請核辦前來臣等覆查武定州暮連鄕土州同原係土舍咸豐年間該土舍那康保捐募練勇隨營出力經前署督臣潘鐸於同治元年十二月奏請　賞給土州同職銜准其照職承襲經吏部覆准在案兹禄勸縣湯郎馬土目文生金本粹及其子金章先後捐資募練著有成績平日約束夷衆克知大義核與那康保事同一律相應據實奏懇天恩俯念邊省夷疆關係緊要准照武定州暮連鄕成案將禄勸縣湯郎馬土目金本粹之子金章賞給土巡檢並加六品頂戴准其世襲以爲土職効忠者勸如蒙兪允俟部覆至日再行照例取具册結題請承襲頒發號紙俾資信守所有夷疆土目援案懇請奬勵緣由謹會同雲南巡撫臣譚鈞培恭摺具奏伏乞皇上聖鑒勅部核覆施行謹奏奉硃批吏部議奏欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲遴員請補道缺以資治理仰祈聖鑒事竊准吏部咨缺單知照内開另行請補廣東肇陽羅道多齡病光緒十八年三月二十日奉硃批等因應以奉旨後第五日爲行文按照限减半計至十八年五月初九日限滿開缺五月二十五日接准部咨應歸五月分截缺辦理查定例欽奉特旨以何項官員留省卽補及明保人員引見奉特旨以何項官員留省補用儘先補用遇有缺出悉准該督撫酌量先儘補用不積各項班次之缺其明保人員如奉旨以何項官員用者應給予該員執照令其仍回原省補用又各省道府同知直隸州知州通判知州如係奉旨命往或督撫題明留於該省候補者無論應題應調應選之缺悉准先儘補用兹查肇陽羅道所轄肇慶陽江羅定三屬地方均與廣西毘連撫馭稽查均關緊要必須精明幹練之員方足以資治理查有特用道吳仲翔現年八十一歳係福建俟官縣人由增生中式咸豐乙卯本省鄕試第二名舉人遵例報捐訓導選用咸豐七年辦理團練出力保奏奉上諭著以訓導不論班次遇缺卽選並賞加内閣中書銜欽此選授興化府學訓導丁父憂服滿起復在京銅局捐歸新班遇缺儘先選用選授延平府南平府學訓導調補興化府莆田縣學訓導同治六年由船政大臣沈葆楨調赴船政局辦理文案十三年九月在湖南協黔捐局遵例報捐道員雙月選用光緒元年船工告成案内奏請以道員雙單月儘先選用並加三品銜奉旨著照所請奬勵等因欽此是年奏保剿服台灣番社請奬案内奉上諭吳仲翔著賞加二品銜欽此五年四月由署閩浙督臣何璟等會保台灣後山三次剿平番社案内請以道員分發省分歸候補班補用奉旨該部議奏欽此經吏部議令補交捐足班次銀兩以道員分發省分歸試用班先補用具奏奉旨依議欽此五年三月前船政大臣吳賛誠奏請開船政差使奉旨吳贊誠著賞假兩個月船政事務著交吳仲翔暫行代辦欽此經吳贊誠以該道精細安詳實事求是在局年久多藉其力奏保奉旨留中欽此是年六月又經吳贊誠於鐵脅仿造功成案内以該道才大心細識遠思精留心海防通曉洋務堪勝海疆繁缺道員之任附片奏請交軍機處存記奉旨留中欽此六年十月禀請銷差給咨北上經前船政大臣黎兆棠以該道穩練精詳不避嫌怨奏明給咨送部帶領引見等因奉旨知道了欽此領咨起程七年四月道出天津直隸督臣李鴻章以天津開辦學堂事關緊要奏留該道在津差遣總辦水師學堂練船事宜十年十一月學堂辦有成效附片具奏奉旨吳伸翔著交軍機處存記欽此十一年十月請假回籍修墓十一月初八日到閩前署船政大臣裴蔭森奏委船政提調差十二年八月因病禀請銷差十三年閏四月前督臣張之洞電調來粤奏請委令總辦水陸師學堂事務奉硃批吳仲翔著交張之洞差委等因欽此十七年三月十四日在廣東新海防捐局由保舉分發省分試用班先補用道捐足三班並指省銀兩請以道員不論雙單月指省廣東歸原班補用經領實收禀請給假入都引見臣李瀚章發給咨文以該道器識宏遠能勝艱鉅附片奏明七月十四日經吏部帶領引見奉旨照例發往欽此七月二十日由吏部給領分發赴省執照八月初六日復經吏部以前船政大臣吳贊誠兩次奏保存記照章帶領引見奉旨著以道員用欽此又於八月十三日由吏部給發執照承領起程於十七年九月二十六日到省該道明練篤實器識閎深以之補授肇陽羅道洵堪勝任與例亦屬相符據藩臬兩司會詳前來合無仰懇天恩准以特用道吳仲翔補授肇陽羅道缺如蒙兪允該道係特用道員請補選缺道員銜缺相當毋庸送部引見臣等謹合詞恭摺具陳伏乞皇上聖鑒訓示謹奏奉硃批吏部議奏欽此○○頭品頂戴兩江總督臣劉坤一跪奏爲揀員請補水師遊擊員缺恭摺仰祈聖鑒事竊江南内河水師廟灣營遊擊劉玉龍遺缺接准部咨係題補第一輪第二缺輪用儘先人員等因伏查是缺遊擊駐紥阜寗縣城所轄汛境多係産鹽之區塲皂環繞河港紛歧向爲私梟出没之藪督率巡防均關緊要非精明强幹熟悉水師情形之員難期勝任查内河水師候補遊擊一項僅有李文斌蕭光勝二員李文斌現丁母憂例應停其升轉蕭光勝係東海堂都司籍隷江都縣距缺在五百里以内應行廻避請補是缺與例不符按照定章應於裏河水師儘先遊擊人員内揀選請補查有儘先遊擊錢昌德年五十歳湖北武童咸豐九年投入水師轉戰安徽江蘇等省荐保花翎儘先守備克復常州等城案内經前署督臣李鴻章奏保同治四年九月十五日奉　上諭錢昌德着免補都司以遊擊儘先選用欽此同治十二年到標經部覆准歸裏河水師候補該員營務熟習辦事愼勤久在江蘇差遣於内河水師情形亦稱熟悉以之請補是缺遊擊洵堪勝任雖保奬名次稍後第在該員之前者共計二員内王攀桂一員業己病故另案咨部開除楊定發一員久未在標查無下落無從揀補合無仰懇天恩俯准以錢昌德補裏河水師廟灣營遊擊員缺實於營伍地方均有裨益如蒙兪允俟部覆至省卽行給咨送部引見以符定制除將該員履歴及前在他省實無參革朦保切結送部查核外理合會同漕運督臣松椿恭摺具陳伏乞皇上聖鑒訓示謹奏奉硃批兵部議奏欽此○○劉坤一片再投標學習人員迭經前督臣等奏請留省補用均經先後奉旨允准在案兹查有記名總兵張邦才叅將銜儘先遊擊朱紫貴儘先遊擊胡昌瑞都司銜儘先守備劉福春分發湖南撫標効力期滿武進士營用守備殷開第先後投標分别差遣均資得力於兩江營伍地方亦甚熟悉若留於兩江補用可收人地相宜之效合無仰懇天恩俯准將總兵張邦才遊擊朱紫貴胡昌瑞守備劉福春殷開第各以原官留於兩江酌量補用俾臣得收指臂之助除飭取履歴咨部查核外謹附片陳請伏乞聖鑒訓示謹奏奉硃批著照所請兵部知道欽此○○李瀚章等片再勞績候補知縣到省一年期滿例應考察面試甄别具奏歴經遵辦在案兹查有候補班前報捐本班儘先補用知縣王春霖才具明敏堪膺民社業經詳加考察照章考試堪以本班序補據藩臬兩司會詳前來除將該員詳細履歴開單咨明吏部查照外臣等謹附片具陳伏乞聖鑒謹奏奉硃批吏部知道欽此 
 
