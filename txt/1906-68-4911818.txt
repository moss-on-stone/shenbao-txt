# 1906 - 68 - 4911818

 

Page 1

 
 
   
 
 

Page 2

 
 
[宫門抄]  
　　二月二十日召見軍機潤昌顧芳是日換穿灰鼠褂 
[日本大學校總長學生訓譯東報]  
　　日本東京帝國大學校總長山川博士。今年亂職。於東歷二月二十四日。大學校開會。行新舊總長迎送禮。山川總長品學。素爲學生所欽敬。開會時演説種種爲學之要義訓戒學生。頗爲切中時弊今特節錄其大略於下。 
　　演説曰余少時。經過封建時代。受不完全之敎育。辱菊池君推薦。委此重任。自審非總長之器。屢欲告退而未得機會。去年始得辭退。今承諸君在此開會。敬進一言爲諸君勉。且藉以誌别。 
　　佛敎沙門人人所守之戒。有五。一曰殺生戒。二曰竊盜戒。三曰邪淫戒。四曰妄語戒。五曰飮酒戒。竊願稍改易其名義。而亦以五戒進吾諸同學。吾同學其勉㫋。 
　　一忘國戒吾人與國家。有密切的關係。不可計私利而忘國家之事。且吾國與他國交涉之關係。卽吾人與他國交涉的關係尤不可忽。吾人往往以不執國政。自覺泛泛然與國家無關。其實吾人身後百年之計。與國家百年之計。互相依輔。默騐近來社會。常有汲汲焉謀一家之利。而忘國家之利者。故當首戒。 
　　二奢侈戒戒費用與身分之不稱。夫奢侈之結果。陷一身於貧困。然不止爲一身之不幸而實關係於一國之興亡盛衰。昔日德法之戰。勝負原因。全分於一勤儉。一奢侈故大學諸君。當引以爲戒。　　三邪淫戒。男女情慾之事。敎育家引爲深慮。靑年時代。雖情慾熱烈。甚難强制。然昔人常有以好色爲戒。而能自强抑者。乃近來男女之醜行。時有所聞。一由誤於似是而非之哲學家言。二由於現今世間成功之先輩。時有不修素行者。維新之際。有一派人藉此以爲男女之防閑。不關重輕。故其時污點。至今幾習爲性成。三由。於不修素行之文學家。著愛戀小説等書。影響於世界甚大。此又大學諸君所當自愼也。 
　　四妄語戒作僞之事昔人稱之爲僞士其名詞甚爲羞辱英國紳士曾因此羞辱。而屢致有决鬥之事。近來世人於妄語之際。不思有作事之時間。妄行之際。不思及出言之時間。往往以此見輕於人此又大學諸君所當深戒也。 
　　五輕生戒衛生不愼之害甚大。近來世人漸知注意於衛生之事。諸君試思之。身體不壯健何能成大器而肩大事。諸君身體。非爲一已之專有物實爲國家之領有物飮食有節。寢興有時。運動適宜。則身體自益壯健矣。 
　　以上五戒。主消極的修養。若積極的方法。則有五德。今舉以爲五勉。 
　　一曰忠忠君愛國之謂。 
二曰勇勇也者。非暴虎馮河之行。須有沈勇之力。具剛毅之氣。臨事不苟不撓。以養成天下無敵之大勇。 
　　三曰潔廉潔之謂。事不當取。雖一文亦不取。道不當受。雖一粟亦不受。 
　　四曰斷决斷之斷 
　　五曰勉勤勉力行之謂。 
　　以上五戒五勉。實爲天下靑年學生修德之模範。而不僅爲大學諸君所當戒勉也。 
　　記者按山川總長之學生訓。最爲切近平實蓋德育之根本也。日本近來敎育之勃興。人格之增進。國力之富强。基礎不出乎此其實所謂五戒五勉者。我中國之古聖賢。均已剴切言之矣。此可見修身之學中外古今所同視爲最要之務。近日我國廣設學堂。一切敎授管理等法。均效法日本。輸入日本之新知識。以補助中國敎育之不逮。誠不可緩。然此中外古今共同著重之點。更當注意願我全國之學生。弗以記者之言爲迂。而人人以山川總長之訓書。諸紳而銘之牖。則中國敎育之前途。庶有望乎。 
[西報述中俄議約事]  
　　十九日北京電云中俄恊約事復於前禮拜六續行開議所磋商者爲俄國撤去滿洲軍隊及償還滿洲居民於日俄戰時所遭損失之賠欵兩條中國並向俄國索回俄國前在牛莊所收海關税銀六十萬又釐金一百萬両譯字林報 
[西報述德國撤退兵隊事]  
　　譯字林報十九日倫敦路透電云駐紥中國之德國軍隊已宣布將於西四月運回兵艦祇留七百名在天津北京兩處文匯報亦載有此事大致相同惟聲明駐紥北京天津之兵共有七百四十人其在北京專事保護德國使舘 
[中國專使抵美]  
　　十九日倫敦路透電云考察列國政治之中國專使抵華盛頓後已由美總統羅斯福爾君與國務大臣羅脱君分别接見羅脱君並云中美兩國之各有意見實由於彼 
 
 
 

Page 3

 
 
此尙有隔膜處譯字林報 
　　按此中國專使當係澤尙李三大臣 
[駐德華公使之言]  
　　駐紥德國公使蔭午樓都護近又宣告中國目前平靜之情形譯文匯報 
[留學生入法國陸軍學校廣東]  
　　粤人唐寳潮留學法國去年八月巳考入陸軍學校中國留學生之入法國陸軍學校者以唐爲第一人故法國武事報曾將其像登之於報以顯其名譽云（來） 
[督練公所内設立士官研究所杭州]  
　　浙省邇因徴練新軍改良戎政而舊日武職人員類皆未經歷練故設立武備傳習速成等科以廣造就茲又於督練公所内創設士官研究所派委武備畢業生顧乃斌宋開仕等分任敎員以便各士官之年歲稍長及有要差不克傳習者得以研究且現充督練各差之文職人員慨當入所考求并分測繪等課俾增學識）的） 
[摘錄福建變通軍制奏章咨鄂武昌]  
　　日前練兵處有咨到鄂因福建變通軍制餉章未能劃一已經駁詰通行各省必須遵照奏定新章辦理不可紛歧（將） 
[繪圖學堂停辦另設兵工學堂武昌]  
　　兵工廠舊有繪圖學堂今已遣散每人發給一月辛工現由武提調黎元洪在廠創設兵工學堂一所其功課内分漢文東文東語算學給圖體操機械凡七門由藝徒中考列正取者三十名備取十五名准於月内開學（集） 
[擬修荆州砲台武昌]  
　　荆州沙市處長江上遊爲入川入湘必由之道關係殊巨府尊斌太守擬將荆州城東修一砲台以資鎭懾聞己禀知上台矣（功） 
[紀湘紳齟齬事長沙]  
　　湘省士紳往往有意見不符互相指摘之事去歲湘紳葉奐彬吏部往赴鄂省應督憲張宫保之召禀商湘省要公因舉薦湖北候補道李佛翼觀察祥霖爲賑糶米捐局會辦而宫保亦派吏部爲湘省鐵路礦務振糶三局參議今正宫保卽會同湘撫龐劬帥札飭李觀察並照會吏部觀察月支薪水五十金吏部月支薪水百金吏部以爲本省要公自有應盡之義務辭不受薪惟觀察薪金未免太菲遂面禀撫帥請將已分之百金撤銷酌加觀察夫馬費四十串並須添派收支一員月支薪水三十金劬帥准如所請並將辭却之百金概予觀察合計每月一百五十金而添派收支另行籌給時有某巨紳以爲此係吏部擅作威福觀察薪水未免過豐卽收支員儘可由鐵路局派去無庸另委以節糜費一日赴院卽將此事詳悉面述頗不以吏部爲然吏部聞知其事亦卽詣院盡情發洩謂湘省士紳風氣於銀錢細故未免過於認眞殊涉卑鄙如前年某項公事以某紳爲總理未及開辦而每月照領薪水百金並不以尸位自責及見他人薪水稍有過厚之處遂欲以指摘相加殊爲可笑聞兩紳互相攻訐之時劬帥均不置可否故近日两紳雖未至常面詰責而私心亦頗爲孕恨云（車） 
[學生競認路股廣東]  
　　游學豫備科學生曾認鐵路股票約七百餘份茲續聞該館敎員學生等現已共認得一千股左右廣州中學堂學生聞之亦於前數日爭認路股由發起人宣布意見後卽日共認九百餘股聞者莫不歎美云（來） 
[陜員考查鐵路辦法武昌]  
　　陜西曹竹銘中丞前曾奏請自造西潼鐵路以免覬覦並委知州孫直剌來鄂考查鐵路建築用人及一切辦法章程期有把握直剌已於日前抵鄂矣（世） 
[會商鴉片專賣述聞武昌]  
　　日前鄂督張宫保因鴉片專賣之事往晤柯遜菴侍郎會商一切辦法聞柯侍郎之意須會同袁岑周三督籌議妥善辦法毫無滯碍然後奏行（寳） 
[户部咨查鄂省煙土武昌]  
　　上台昨接户部移文令查鄂中烟館士店若干消數若干核計價値一一速覆以資調查全國情形實行專賣辦法云云聞鄂督已諭令武漢警察局先從省城漢口兩處查起（公） 
[嚴批倚恃外人强奪民產廣州]  
　　監生羅伯純以恃洋奪業事具禀督轅奉岑督批示略謂内地棍徒串同洋人强霸民產此等刁風最爲可恨本案迭據該監生來轅具禀節經批行查究并令先行禀復迄今日久仍未復到實屬玩延已極據禀前情仰廣東布政使迅催南海縣遵照先今批行事理卽日先行查案禀復一面澈查實情集訊究結具報案懸已久母再宕延千咎（來） 
[江督札知學部選送學生赴日辦法江鐵]  
　　日前江督札江寗學務處云光緒三十二年二月初九日准學部電開游學生詳細章程本部現正酌議茲先將選送時大畧辦法電達備案赴西洋者人較少弊較輕容再另達其赴日本者一資格宜限定學長期者除習淺近工藝僅須預備語言於學科無庸求備外凡欲入高等以上學校及各專門學校者必有中學堂以上畢業之程度且通習彼國語文方爲及格有一不足應先在本國敎習短期者除游歷官紳可少寛限制其習速成科者或法政或師範必須中學與中文俱優年在二十五歲以上於學界政界實有經騐者方爲及格否則不送無論官費私費長期短期游歷游學必品行端謹無劣跡身體强健無宿疾否則不送非由咨送監督公使概不送學非經考騐本省概不咨送一期限宜畫一日本各學校以西歷四九两月爲學期之始各省選送學生除須材太急不能久待且核計人數能自成一班者可以不拘此限外其餘無論長期短期官費私費宜按道里遠預計程期使到東之日恰在開學之前平日槩不零星派送各省風氣之開通遲早不一其游學人數已多者續派與否應請自酌若風氣甫開之處未便停派私費者尤未便阻抑但務當核實考騐按期彙送流弊似可漸少至預備游學之學堂或獨設或合籌應請察酌會商辦理其他細目容俟擬定奉准再行達知等因到本署部堂准此合行札飭札到該處卽便遵照辦理勿違（雲） 
 
 

Page 4

 
 
[商部乙巳年紀事簡明表十一續附顧問官議員表]  
　　顧問官頭等　　張　謇　　　　　　　三十年三月初一日奏准　　　　袁樹勛　　　　　　　三十一年十一月十一日奏准二等　　丁寳銓　　　　　　　三十一年四月二十二日奏准三等　　周廷弼　　　　　　　三十年十一月二十二日奏准　　議員 
四等　　李厚祐　　　　　　　三十年十二月十二日奏准五等　　葉　璋　　　　　　　三十年十二月十二日奏准 
[附商務隨員表]  
英　　　陳貽範　　　　　　　二十九年十一月咨報　　　　蔡灝元　　　　　　　添派三十一年三月二十四日咨報法　　　張人傺　　　　　　　二十九年十月咨報　　　　水韶鈞　周維廉　　　帮辦三十年三月咨報　　　　胡德望　　　　　　　駐紮日斯巴尼亞三十一年六月咨報美　　　孫士頤　　　　　　　二十九年十月咨報　　　　容　揆　　　　　　　攺派三十一年四月十三日咨報　　　　唐虞年　　　　　　　添派三十一年十月十五日咨報日本　　王克敏　梁居實　　　二十九年九月咨報奥　　　莫鎭疆　　　　　　　三十年五月咨報義　　　許沐鑅　　　　　　　二十九年十月咨報此　　　沈瑞麟　劉鍚昌　　　三十年七月咨報　　　　　　　未完 
[銅元舊廠徹夜鑄私續聞蘇州]  
　　前報紀銅元舊廠徹夜鑄私茲悉舊廠購買銅餅及運售銅元等事俱係該廠代辦□太守經理夜間鑄私銅餅是否亦由太守經辦外間無從悉其内容惟知係由滬上運來故人咸疑爲分銷局所載送實則舊廠並無分銷局其駐滬分銷局係新廠所設與舊廠分道揚鑣並不相涉且新廠所購銅餅已經報明户部財政處立案故爲續紀於此以免混淆（容） 
[四邑會同檢驗案尙須改期吳淞]  
　　鹽販劉錦松砍斃王鍚卿一案由上台委上南寳三邑令及嘉定縣於昨日至眞如鎭開棺會騐各情已詳本報昨日本館特派訪員赴該鎭探訪祇以開棺復騐一層實非閲歷有素之仵作不能勝任故此舉業已改期至劉錦松謀斃王鍚卿之原因實以王前在眞如鎭姦佔陸九皋之妻沈氏（該鎭沈福寳之女小名阿華）旋又被劉錦松姦佔逼賣後王又時往滋擾遂被劉錦松砍斃繫以二巨石抛屍河中旋以繩斷屍浮由上邑河道氽入南匯轄境由地保報騐祇以事關兩縣禀詳未能合符致被上台駁詰現屍棺停在該鎭仁宗庵旁（之） 
[中俄會商交收東三省全案]  
　　十二續二十日光緒廿六年十二月三十日晨十一點鐘率繙譯陸徴祥往語俄外部大臣拉姆斯獨夫寒暄畢拉云今日貴大世必是來面謝本大臣擬約之一番好意楊云確是來道謝貴大臣一番苦心惜祗將字面避去而實事未稍改動拉云不然本大臣之煞費由　全在實事上作工夫此次擬稿實費萬分苦心如貴大臣不信可將原擬之稿見示拉即由護書内抽出一稿見示云原稿内有十四條未两條係本大臣删去楊云今日不來辯論條欵惟有數處不甚明白特來詢明免致悞會所有條欵雖由貴大臣煞費斟酌惜尙不能無碍我政權兵權利權現當電報政府請示遵辦拉云貴大臣要問者何條楊云滿州全地交還牛莊自然在内拉云此節已在第一條明白言之旣云全地牛莊自在其内至第八條稱除牛莊通商口岸外中國不將地段祖與他國人享用云云所以聲明除去牛莊因係通商口岸他國已有租界不能因還滿洲將牛莊已開之口復爲關閉故特爲聲明楊云貴大臣言及此條本大臣查條内不准中國在滿洲蒙古甘肅新疆界内各地自行出費造路一節未免包括太廣此次惟滿洲滋事爲俄兵所佔至蒙古甘肅新疆並款閙事俄兵並未佔據何得包括在内拉云該數省雖未經俄兵佔據然俄之兵力足以佔據楊云貴國所索條欵内不准中國將利益讓給他國人何得禁止中國亦不准自行造路太無道理譬如此書案我两人相好貴大臣允我公用而我竟言明貴大臣如要在案而陳設物件須先請示本大臣此合理否拉云此案已爲我有現講交情奉還情形不同且此層專爲中國預留地歩以便異且拒絕他國人之要索利益本大臣逆知日後强要中國開礦造路者必多如貴國答以無錢興辦必有人願備巨欵以要挾之有此一層即可推託謝絕此專爲中國地歩本大臣此次擬稿時顧念貴國利益較本國利益更爲周密楊云問第二條留兵一股有定數否拉云留兵數目應由地方武員就近查看情形酌定本國深願愈少愈妙因留兵多則費大於本國不利楊云本大臣亦爲貴國計將來留兵過多其費不資拉云不錯所以數目要小我們不知地方情形如擬數目過多則徒耗兵費過少則不足保護路工楊云第六條他國人云云是否兼指俄國人而言拉云凡兩國訂約約内用他國人字様卽係指除我两國之人而言貴大臣如欲加叙俄國人外亦無不可惟他國見之未免觸目此事前經貴國允准在案不過重申前説耳楊云中國北境係指何省而言拉云北境云云亦係依前議照叙如欲注添省名亦可惟據本大臣看來已允之事卽照前議叙明勿庸增添字様免致外人見之悞爲新增條欵楊云第七條隙地内應令地方官會商專章係何項專章拉云此專章專爲了理該處地方居民口舌細故瑣屑事件應令兩國地方官會同商訂此係小節無足重輕楊云第八條地名克里是否即圖内克里雅拉云克里諒必係克里雅之悞如欲詳考請向第一股總辦接洽校對楊云前日面交電傳國書曾否轉遞拉云業已轉遞惟未奉本國主覆書楊云本大臣昨經接電得悉英德两國已允將兵費作爲國債惟不允免息耳拉云本國主自中國起事迄今一意欲幫助貴國了事本國駐使奉有訓條於會議時和衷調停請先將此事速了毋使我國主不滿意則以後無事不可相助前日面交本國主覆書諒巳電轉楊云巳與約稿同時電轉拉云先電李相然後再達貴國朝廷楊云不錯拉云約内有不明白盧請來訽明本大臣當爲詳解今係本大臣赴國會之期不克久談爲歉言畢握手而散以上第十三次會議情形（未完） 
[英藩行程]  
　　十九日東京電云英藩矮瑟親王已於今晚抵此首相西園寺侯爵卽於夜間設筵待之 
[新加坡痘疫盛行]  
　　新加坡痘疫流行居民染此而死者日有所聞 
[日本陸軍部將舉行祝捷禮]  
　　十九日東京電云西四月三十號日本陸軍部將舉行祝捷記念之典届時皇后亦率妃嬪等親臨觀禮譯字林報 
[摩洛哥問題]  
　　字林報接十九日倫敦路透電云某半官報責借法國於銀行一條不肯退讓以致摩洛哥問題議久不决德文報云愛耳其西亞斯合議現又展至法使接得巴黎新訓條後再行開議以意度之當可得一和平結局譯文匯報 
[再誌法國考立曷斯煤礦肇災]  
　　德報云德皇聞法國考立曷斯煤礦之災卽電慰法總統由駐法德使轉達被難者計有一千二百人德國善會現亦捐欵以撫卹被難者之家屬清理災區之工程以得德國之助亦頗有進歩 
[法國新内閣成立]  
　　法國新内閣已由沙連安組揵而成溝其斯君爲外務大臣包因克君爲財政大臣克利明君爲内務省大臣伊第因君爲陸車大臣湯婦生爲海軍大臣雷格斯爲殖民大臣白蘇君爲工部大臣勞君爲農部大臣内有數人皆係前柏羅維君所任用者譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[新臬司移入行轅受事杭州]  
　　升授浙臬顏小夏廉訪鍾驥於交卸糧道篆後因衙署應須遷讓而皋署夙有不吉之説歷任無有入居若因暫假两廣會館爲行轅准於十九日移入涓吉受事其灜眷則另居三橋趾民房内（的） 
[官報總纂丁憂回籍長沙]  
　　湖南官報兼長沙日報總撰述沈習之茂才敬學於本月初七日接得蘇城來電爲其父子堅廣文於是日午前逝世聞電後卽於次日在湘成服旋附輪舟奔喪約三月後經營喪葬畢仍當遄返湘垣云（車） 
[遵札改用委員辦公寗波]  
　　寗府喻太守日前接奉浙撫張中丞來札飭將地方衙門辦公門丁一律撤去改用委員太守奉札後當將原有門丁撤去延蕭俞二委員在署辦公業已公飭各屬縣遵札改用矣（具） 
[首府訂期接篆武昌]  
　　署武昌府黄伯雨太守奉飭赴鄖陽本任急於交卸故接署斯缺之汪荃台太守鳳瀛已訂期二十二日接篆（典） 
[夏口廳限制期票拆息漢口]  
　　漢口貿易塲中往往以未到期期票認息押取現銀時有因此而生糾葛甚至串令洋商干預包索昨經夏口廳出示限制以向來信用者通融辦理外來期票則不許遽行並曉諭華洋人等母爲所惑云（曲） 
[開辦奉天振捐杭州]  
　　浙省前由藩轅兼收奉天善後振捐未能起色茲奉趙次帥派委丁憂候補府尹太守良來杭設立專局廣爲籌勸聞可以昭信股票由白丁請獎實官然恐未必能如昔日之踴躍也（的） 
[彩票改歸官辦成立杭州]  
　　浙省彩票已奉張撫奏請改歸宫辦現就錢搪門内西大街前曾開設銅元分局之洋式大厦内創立公司委藩司爲督辦井因前總辦萬砥莊觀察不孚衆望尙須另行派委及設董事稽察一切刻已專員赴滬釆辦石印機器擬於四月分出票（的） 
[考試文案武昌]  
　　淘汰書吏爲近今要圖鄂督前已改建洋房擬將各吏分科委員督率承辦公事因恐委員亦有不諳公牘者日前在學務處令某某等員照新政公牘各抒所見仿作合格即予以文案差使（世） 
[東臺徴兵紀數揚州]  
　　東臺徴兵員張用賓自去臘開局徴辦會商官紳演説勸導至今計之第一起拔取兵士五十七人均應試生童學堂學生及商界之少年第二起四十餘人第三起三十餘人當時歡送起程張國旗唱樂歌一時之盛云（望） 
[請領祖模委員回鄂武昌]  
　　顧大令印愚於十三日由天津户部造幣總廠請領銅幣祖模回省赴督院禀到聞祖模有當二十當十當五數種不日卽可開爐鼓鑄矣（户） 
[繙譯學堂重舉監督各員武昌]  
　　繙譯學堂創辦將及四年現因監督陳星五作古公舉李盛耆接替並推程頌萬爲查學陳錡爲堂長（集） 
[擬派武員至日本聨隊買馬武昌]  
　　日昨鄂督飭武昌府汪鳳瀛電商日本聨隊購辦馬匹擬派常備第一鎭馬隊標統龔光明備價前往購取（旣） 
[勸業塲報名之多武昌]  
　　兩湖勸業場出示招令各商賽陳商品報名之數巳逾原額提調黄伯雨恐其漫無限制復於正章之外添列四條以示限制大略各商品優則必留劣則必去云（富） 
[族人阻學寗波]  
　　鎭海縣霞浦地方有張兆泰等興立學堂因借用張氏宗祠什物被張修槐出而阻撓並將什物搗毁日前張兆泰等來府具控寗府喻庶三太守閲禀批示略謂該生等興立學堂事尙可嘉何以張修槐出而阻撓究竟借用宗祠什物有否與族内商明抑或别有情節仰新任鎭海縣訪查明確禀復一面仍飭學務趕緊維持母使中止（具） 
[農業學堂添招學生武昌]  
　　農業學堂辦理數年各學生時有告假他去者現監督擬多招學生作爲附班以便臨時升補刻已訂期初十至十五報名聞來者頗爲踴躍（世） 
[軍醫學堂停辦武昌]  
　　軍醫學堂初名醫學堂由前撫端午帥創立嗣經張督改爲軍醫學堂辦理已將四年茲不知因何事故忽令停辦現學生等均巳星散惟日本敎員則尙在堂中（功） 
[大風覆舟淹斃多命蘇州]  
　　距閶門十餘里之某河中於初十日忽起大風有駛往杭州進香之巨船一艘忽然傾覆聞坐客二十四人生還者僅四人而已（且） 
[倒欠鉅欵被逼釀命蘇州]  
　　朱潤珊在滸墅關開設乾裕錢莊及永茂荳餅行突於去年底倒閉虧欠蘇垣厚生晋餘等莊共洋二萬四千餘元今正朱央人理處將房押洋五千元貨變二千餘元先行歸還乃厚生晉餘等莊不聽和勸進禀飭提押追致朱潤珊被逼情急自尋死路莊夥陳友鶴等又將乾裕莊經手施又竹康九林扭解長洲縣署管押復赴藩臬二署具控業蒙批飭長洲縣查案集訊秉公斷結（永） 
[糾衆索追保險費寗波]  
　　甬江開設王文正之王梅城前曾經理同益保險公司因洋人虧負遠避各保險家均向王詰責以致王將店業閉歇事後經商務局調處明白王遂復將該店開設詎各保險家心仍不甘糾集多人擁至王文正大肆吵閙並將王扭送保甲局當由傳二尹移送鄞縣邑尊高子勛大令以事已由商會理明何以復有糾葛斥不准理聞日前各保險家在恊忠廟會議不知作何辦理也（具） 
[營勇爲盜寗波]  
　　鄞邑北門外桑園日前被盜搶刧有盜夥葉景榮經城守營拿獲送縣高子勛大令詳加鞫訊葉供同往搶刦者係廖雲豐朱吉甫陳得興等均在練軍副中營充當勇丁搶得現洋八元衣服數包廖等因事主追趕逃逸大令飭將葉釘鐐收禁一面飭差緝拿逸盜俟獲案再訊（具） 
今日尙有各省新聞及本埠新聞均列入第三張閲者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[兵艦抵淞吳淞]  
　　昨日到有日本兵艦三艘抵泊三夾水口與淞口砲台互相升砲致敬又英國旗號兵船數艘由海參威駛抵吳淞該艦滿載俄國弁兵約每船千餘名聞添購食糧後當卽遄回俄國聞海參威俄兵共有四十餘萬每星期載運兩次使歸（不） 
[巡勇挾仇行兇再誌吳淞]  
　　前紀眞如鎭所駐勇丁周某砍斃二命及連傷二人一案茲聞行兇勇丁係趙宗遠所斃二命一係南洋留防九隊三排一棚正目王桂林一係副目顧福標現在屍雖入棺尙未下釘仍停在該勇等所駐大寺内戲台下以便上台派員查騐又聞江督周玉帥自得該管標統電禀後已電咨楊鏡巖軍門派員於今日赴肇事處所檢驗後再定辦法或謂係楊軍門自赴該處查辦未知孰是（如） 
[郵政局添辦快信]  
　　郵政局現辦專差快信已於天津北京上海辦有成效茲於本月十六日起增添漢口快信以便商民投遞信件（容） 
[冠裳雅集]  
　　商務大臣吕尙書電政大臣吳侍郎等前日在滬北洋務局設筵恭請新任道憲瑞觀察升任府尹袁大京兆並選梨園演劇又聞商務局各紳董於二十二日假張味蒓園請大京兆與瑞觀察赴讌（力） 
[查報開閉店鋪清數]  
　　南市一帶各店鋪正月分房捐由縣尊汪大令諭令地甲裘鎭查明新開閉歇造册禀報已志前報刻經查悉新開者四十八户閉歇者有八十餘户業已投縣禀復矣（尺） 
[點驗護勇]  
　　昨日新道瑞觀察將本轅護勇親自按名點騐並諭各護勇改俟服色（嚴） 
[禀知押解案証赴松]  
　　兇犯劉金松謀斃王錫卿一案經府憲訊有上海縣承差受賄唆供情弊詳司札飭督縣開棺復驗並由縣飭提要証趙杏生訊供各情迭詳本報昨日本縣汪大令將訊供情形及全案卷牘案中人証一并親帶赴松以便禀請松府戚太守會訊實情並先詣道轅將情禀知瑞觀察卽日就道（事） 
[照會催解案犯]  
　　錢鼎成控朱海郎王毛毛等安内牽涉之羅彥甫捕房禀請關司馬移文至上海縣提廨質訊迄今日久尙未解案前日領袖總領事因照會道憲瑞觀察請卽將羅送訊等情觀察遂飭關司馬將此案細情禀覆候核（力） 
[火警續志]  
　　昨紀滬城新北門内金姓失火焚斃男孩二名一節茲查祗斃十歲男孩一名當火熾時因四面均係高墻鄰右未遭延及昨日地甲據情禀縣核示（事） 
[匪徒縱火未成]  
　　漢璧禮路義和園烟舘被匪於前夜四句鐘時將洋油紙從窻隙抛入致帳房登時起火幸卽覺察撲滅祇焚去衣被等物昨日投報捕房請勘（似） 
[上海縣案]  
　　女子王秀金控遭姊丈王培坤霸產毆虐等情前晚奉汪大令提訊王秀英供母　五女婦人居次與三妹均已出嫁五妹巳亡四卽秀金朱嫁母故在日將長姊秀林賢王培坤爲壻母於前年去世遺下田房竟被獨霸母親有螟蛤子寳珍年十一歲前經母舅等將田房分派計西門外市房二十餘幢估價一萬五千元派培坤七成寳珍三成另有八仙橋田地一畝餘估洋一千五百元分給四五兩妹爲異日嫁資立有議據培坤意殊不足今市房已被培坤抵押七八千元求察秀金供母故之後與五妹糼弟雖依長姊過度但每月所收房租儘有餘多均被培坤霸呑且與長姊將小女子弟妹毁鳶致五妹氣忿身亡去臘更將小女子等毒毆不准飲食情極投控卽偕幼弟至母舅家暫住是實供畢涙下如雨大令察閲分產議據與供無訛訊之培坤供本生姓王田房均小的本生祖產大令怒其昧良謊供喝先掌頰五十始供確係岳家業產小的幼時贅入已見將田賣洋千餘元並將房屋抵洋萬元左右歸還償欵大令駁斥供詞支吾提訊秀林誣指秀金常隨舅母出遊是以　管大令　其無耻喝掌頰一百下供因懷孕求免大令飭將培坤代責給令秀英暫領秀金歸家與翁姑情商留秀金在家准汝從速婚配寳珍仍留母舅家中撫養皆坤限繳洋三千元以二千元給寳珍以一千元給秀金具遵斷結交保斷畢大令復查尙有徐松南控培坤圖賴抵欵洋一千元祇認五百元一案飭差將培坤看管限速繳洋一面轉　案証復訊究追○同源昌德昌成兩珠寳店主蔡子明等去年控黄王氏串騙珍珠翠玉一案歳杪由王馬氏保出仍未清理昨由蔡等禀求復訊氏夫黄阿三供向爲茶房王氏欠此巨欵小的並不干預王氏供除已贖外實欠洋四千餘元有珍珠金飾寄在王馬氏處馬王氏供王氏另欠楊天祥等五家貨洋由婦人担保允爲賠償被累不堪今復誣稱寄物乞鑒大令判两氏俱交官媒管押馬王氏幫同理償○顧順廷喊求驗傷亦奉訊問供稱在華漕鎭開設茶館土棍張某糾人來館賭博小的向阻被毁求騐大令騐得並無傷痕恐有别情判候查核（嚴） 
[總工程局紀案]  
　　前日午後有年約十二歲之女孩在大東門迷路被駐防巡士帶局聲稱住道前街父名何阿狗當著包探送往管束○舢板船户陳阿順前日將某輪船失竊之油漆繩索等物賣與大昌舊貨店被水巡丁查獲解局昨由包探至大昌將贜及店夥王元奎劉順生提案請訊孫明府著交保候示○做茶担之陸雲卿姘識趙家灣某庖丁人王沈氏即松江小妹前日午後男女同往高巷頭盧孫氏家借宿被同居朱沈氏報知十　鋪駐防所一併送局請訊房東陸錦交投案禀請將盧朱兩婦人一併押遷孫明府判陸雲卿王沈氏各責手心一百下逐出朱沈氏亦責一百下盧孫氏姑念年老免責判即搬遷斥釋○久大木行司王四保與小工吳阿順在馬路掮本誤撞口角扭毆將吳之左目打傷當由巡士拘局明府判罰王洋三元給吳養傷○大碼頭鴻生洋廣貨店因去年腳划船户徐倍祥買貨裝往浙江販賣半途覆舟貨物沈溺致被欠洋四百元左右日久不歸刻吳另在他船撐駕由店主袁鍚芝得悉扭局禀控徐供無力歸償明府着交保理處（尺） 
[英美公廨早堂案]  
　　周裕生與米店嚴沈氏之女福妹勾誘成姦於本月初五日捲逃匿居承業里儼如夫婦昨爲沈氏尋獲報由包探解究並呈尖刀一柄沈氏供周係流氓女兒已由母舅爲媒配與楊姓遭周誘拐務請嚴辦訊之女供並未配親自願嫁周爲室初五日被母逐出訊之周惟求恩宥關司馬商之英副領事判女交嚴沈氏領回管束周還押捕房候禀道憲核示○錢流福錢生法王海潮修砌陰溝不遵工部局定章與衛生有碍由查街西人飭探傳究司馬以兩錢供認屬實判各罰洋八十元充公王海潮堅不承認押侯交保查明再罰○陳連生掩入張小州家竊取綢皮袍褂爲張撞破解究司馬以供詞支吾判將贓先給張領陳押候查奪○地甲夥陳桂榮以朱連生縣案未了抄冩牌票向朱詐洋四元經朱報探解究司馬以陳知法犯法判押捕房兩月○王阿利竊洋人之白洋布三疋經探朱桂生偵知往拿王姊將布送至探處稱係王兄所給昨日解究司馬以王堅不承認判押候查辦○陳阿香病馬駕車違章由捕解究司馬判罰洋廿元充公馬送衛畜局留養○陳友祥竊洋紗張阿才竊妓女王張氏金戒指一只報探拿究判陳押七天張押捕房兩月（當） 
[法租界捕房事]  
　　法界八仙橋西首沈某之子出外閒遊至晚不歸昨日訪知被張恆生李六六串拐沈即扭入捕房奉飭押候查明核辦○流氓吳阿二黄常勝屢辦不悛前晚又在新北門外强搶某婦首飾昨爲包探拘獲押候解堂訊辦○小烟間主某甲扭沈新倍至捕房控稱被竊烟槍一枝捕頭亦飭押候解辦○積竊陸阿三糾黨朱阿炳王阿三張阿二在租界閻竊被包探查見拘押候訊（臨） 
[美租界捕房案]  
　　夏得春前拐謝文升之妻在家藏匿謝向理論反遭毆打昨日報探將夥及謝妻一併拘押候辦○某西水手在百老匯路酗酒胡閙由捕拘獲押候酒醒核釋○大沽路劉秀明失去男孩阿棋投報捕房請查捕頭准之（似） 
[更正]  
　　昨報紀前漢黄德道桑熙明觀察鏡云云查桑熙明係候補同知其所以有悞者因自署爲前漢黄德道桑鐵珊觀察之弟訪事人脱去此桑鐵珊觀察之弟七字遂以司馬爲觀察茲得來函合爲更正本舘記者憶一老笑話有自署爲明文華殿大學士隔壁豆腐店王奶奶者該訪事或者竟但見前明文華殿大學士王奶奶而不見隔壁豆腐店乎戯引讕語聊以解嘲（容） 
 
 

Page 18

 
 
奏請頒發外所有添設裁改各缺未盡事宜謹遵照部議悉心妥籌恭摺覆陳伏乞皇太后皇上聖鑒敕下政務處會同各該部核覆施行再廣東巡撫臣張人駿業經裁缺調任是以未能列銜合併聲明謹奏奉硃批該衙門議奏單併發欽此宫門抄十二月初九日内務府國子監廂藍旗値日無引見承燕許澤新各假滿請安兩參將杜天麟謝恩敬中堂崇中堂專摺謝賞臘八粥恩聨榮預備召見内務府奉派更換値年派出世中堂召見軍機聨榮 
[贊參大臣徐奏爲阿爾泰山借地交割完竣摺]  
　　奴才徐炘跪奏爲阿爾泰山借地交割完竣恭摺馳奏仰祈聖鑒事竊查阿爾泰山借地事宜前經科布多辦事大臣錫恒自新疆省城遶進來塔奴才偕同領隊大臣扎拉豐阿連日面商該處哈薩克居額爾濟斯河南十之二三河北十之六七若照前將軍長庚所奏原議人隨地歸畫界而治殊不足以一事權擬即統交辦事大臣管理免致紛歧此項哈民游牧夏窩俱在阿爾泰山之脊冬窩大半在吐爾扈特蒙古賽理山居住惟此山係親王數百年封地將來定局後哈薩克冬窩如何仍住賽理山應否輸租届時當與親王哈目三面熟籌督令通融持平辦理其有未盡事宜到彼再定奴才以叅贊大臣職任較重未便親赴哈巴爾辦理交割仍卽仿照前大臣春滿成案派請領隊大臣扎拉豐阿會同錫恒帶印前往並揀派文武官弁兵役一路同去聽候差遣所需經費應請作正開銷隨案造報定期五月十六日起程等因先後電請軍機處代奏各在案六月十四日扎拉豐阿等馳抵阿爾泰山承化寺駐紥舉辦交割事宜該處原借地界東至罕達噶圖河西至哈爾河南至額爾濟斯河北岸北至阿爾泰山山脊周匝七百餘里舊址昭然飭據哈薩克公爵征斯罕比阿哈拉克齊邁敉等回文呈報所屬大小頭目户口數目派令塔城滿營防禦扎隆阿額特營佐領車德恩帶同該哈目微斯罕等隨文送交錫恒騐收管理以資鈐束至冬窩仍住賽理山曾與哈目酌定章程量爲出租而該親王亦欣然慨諾俾昭公允而恤蒙艱扎拉豐阿辦理完竣已於七月二十六日回塔銷差亦經電奏有案計用經費湘平七百兩歸入本年大案分别細數造報請銷交過哈薩克名目户口繕具清單恭呈御覽所有阿爾泰山借地交割完竣緣由理合恭摺由驛馳奏伏乞皇太后皇上聖鑒訓示謹奏奉硃批該衙門知道單併發欽此 
[大臣寳奏爲所有請將翰林院歸併學部辦法片]  
　　寳熙片再科舉已停禮部公事愈簡奴才因有將該部裁併學部之請如廷議以爲典禮攸關未便裁撤查翰林院爲詞臣回翔之地事務尤覺清閒且文學較優由温故而知新令其研求學務當資得力惟新設之外商兩部司員均係照六部名目若擬不裁禮部將翰林院歸併學部一旦由讀講編檢改爲郎中主事實恐窒碍難行查日本文部省所定官制大臣次官之屬有專門普通實業三局長參事秘書書記視學圖書審查衛生等官之名似可斟酌仿行以居清要其讀講等員人數過多如有拘執未化新學素少研究與不願在内襄理學務者應請飭下掌院學士悉心審擇讀講撰文則以道員保送編檢則以知府保送並予以到省儘先卽補字様以示優異而便疎通至侍講學士以上僅十餘員尙屬易於安置如此變通辦理在學部或可得通才之助而翰林院各員亦不致獨抱向隅矣所有請將翰林院歸併學部辦法謹附片具陳伏候聖明採擇施行謹奏奉硃批覽欽此宫門抄十二月初十日理藩院光祿寺八旗兩翼値日刑部引見十名理藩院十二名光祿寺三名鑾儀衛八名提督衙門二十八名廂黄蒙三名廂黄漢五名廂白蒙一名廂紅漢一名兩翼八名順王假滿請安海公病痊請安道府彭熙臣等謝恩大額駙請假十日車王錫公各續假十日召見軍機蒙古王公 
[陜西巡撫曹奏擬仿照山西西學專齋辦法令其自納學費勿論高等學堂中學堂均准附收客籍學生片]  
　　曹鴻勛片再東南各省有客籍學堂陜省向於此事未經議及雖官幕子弟准附入高等學堂肄業然旣不納費亦未定額實非經久長行之道現在科舉停止客籍之禀懇備資入學者先後接踵當此合羣進化之時固不宜有此疆爾界之分惟以陜省之財力興陜省之學務尙苦於籌欵維艱况欲兼收並容以養育他省之人材實非陜省之力所能及現擬仿照山西西學專齋辦法令其自納學費勿論高等學堂中學堂均准附收客籍學生但須經學堂考試其程度合格者分别收錄其不及格者不得濫收以示限制每學生一名每年除自備火食外高等學堂每名納學費銀六十两中學堂每名納學費銀四十两如客籍學生過二十人卽添聘敎習一員過四五十人添聘敎習二三員倘逐漸加多卽當設法集欵開辦官遊學堂以爲一勞永逸之計至於講授課程曁畢業後之出身獎勵均一律辦理以廣裁成除咨學務處外謹會同陜西學政臣朱益藩附片具陳伏乞聖鑒謹奏奉硃批學部知道欽此 
[户部奏爲查明具奏事摺]  
　　户部謹奏爲查明具奏事直隷總督袁世凱奏山海關光緒三十一年一年期滿經徴常税並動撥各欵數目摺光緒三十一年九月初五日奉硃批户部知道欽此欽遵由内閣抄出到部查原奏内稱據山海關監督奉錦道文韞詳稱該關常税自光緒二十六年三月間關期以後卽値拳匪滋擾徴不足額曾經前關道明保據實禀請儘徴儘解經前北洋大臣裕祿咨部立案業將光緒三十年三月二十七日關期以前所有大關海旱各口徴收税欵支解籌撥各項銀兩詳咨報部核銷在案茲光緒三十一年三月二十七日又値一年關期届滿營口地方尙未收復僅有大關海旱各口設法試辦飭令儘徴儘解共徴税銀四萬六千七百九十五兩三錢四分六釐比較上届雖多徴一倍有餘而山海關八旗官兵俸餉曁該關一切經費仍屬不敷甚鉅自光緒三十年夏季起至三十一年春季止共領過津海關墊發山海關旗餉銀六萬兩連同大關海旱各口徴收之欵共銀十萬六千七百九十五兩三錢四分六釐至應支各款計發過銀十萬六千七百九十五兩三錢四分六釐悉係實用實銷動撥無存至海關經費曁該道養廉營口海防同知養廉等欵向由洋税項下開支前因洋税墊撥無存經前關道靈椿禀請暫由常税墊撥有案一俟海關四結期滿再行開單呈報 
 
