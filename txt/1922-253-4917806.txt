# 1922 - 253 - 4917806

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[關稅與擔保（冷）]  
　　中國政府之殷殷以望關稅之增加也切矣然而其結果則僅得爲外債之擔保而已政府斷不能分沾之也 
　　關餘鹽餘旣各有所抵償而無所謂餘則今後政府之所望者舍增加之關稅外無他道有此名目而又可用此爲抵押以借新債故外人即不要求爲舊債之擔保亦不過暫時間事耳今乃并此而將不可得是非政府中人所及計也 
　　然則中國政府中人今後殷殷以望者又將屬之何者歟 
[命令]  
　　八月二十八日大總統令兼代國務總理王寵惠呈請任命李光榮爲僉事應照准此令 
　　又令内務部呈准山東省長咨請任命穆祥霖爲山東省會警察廳警正應照准此令 
　　又令署陸軍總長張紹曾呈准黑龍江督軍咨請以畢里克　陞補佐領應照准此令 
[國内專電]  
　　北京電　秋節財政支配草單直魯豫使一百萬兩湖使五十萬熱察綏使五十萬鄂餉二十五萬贛餉二十五萬近畿治安教育司法各機關薪等二百五十萬共五百萬但分文未著（十七日上午十二鐘） 
　　北京電　吳電院庫劵辦不通應緩行勿貽金融累（十七日上午十二鐘） 
　　北京電　財部十五日令印刷局加印八年公債五十萬係五元十元兩種原該債無五元十元票聞此次爲陸軍部發欠薪用（十六日下午一鐘） 
　　北京電　八年公債票今忽加印五十萬使圑息英法美日意比等銀行家將于十月在英商量對華所欠外債爲澈底整理意欲于來年關稅會議時提出要求將關稅鹽稅統作外債總擔保日本則主張將内債亦統歸整理之中小田切未回日時在京亦有此主張因關鹽餘存放銀行須共同保管不能使滙豐獨享如内債歸入則華銀行亦可分享存欵之益届時必有一番爭論可信中國今後不借債而銀圑亦要行此政策（十六日下午二鐘） 
　　北京電　王寵惠函保洛新閣擬容納黎派一員免黎寂寞冀免今後府院問題復擬張國淦入閣并謂戒張入閣後勿管分外事尙未得洛電覆（十七日上午十二鐘） 
　　北京電　王寵惠以張英華財長要兼鹽署故改徵羅文幹長財同意 
　　北京電　某閣員建議不頒新閣權就現局調開張盧增補閣員王云如此則仍爲唐閣之代理式不合法（十七日上午十二鐘） 
　　北京電　閣令不卽頒尙有一因議會要求提出保洛不要提出故且待閉會時任命略顧議會體面 
　　北京電　張其鍠長桂未成央岑陸保洛保爲新閣員有長法擬 
　　北京電　曹錕電府財長無人請王自兼留張英華鹽署（十六日下午七鐘） 
　　北京電　顧維鈞昨送高等顧問聘書於顏惠慶顏未允受今晨出京 
　　北京電　外銀圑查本年京師現狀只有運出未有運進銀貨日少宜注意（十六日下午二鐘） 
　　北京電　護法議員昨在頭髮胡同六號開會杭辛齋主席决設護法議員辦事處推鄒魯等五人爲幹事及各省交際幹事三十餘人 
　　北京電　湘鄂路罷工部電將張恩榮苗鳳鳴押解入京親加訊問該路覆將開工條件商妥後再議處理張苗辦法以免反動 
　　北京電　曹錕密電近畿各軍奉張與孫文携手對各省有五項宣傅抄錄内容請查防（十六日下午一鐘） 
　　北京電　陳炯明近覆洛吳函對聯省自治主義未允抛棄俟主張實行後對中央當協餉并力述武力統一不適於今後之趨勢但稱頌吳之爲國不爲私盼吳致力勦匪後以全副精神對付東北收回庫倫立功絶域（十六日下午一鐘） 
　　北京電　奉張頒新軍制通令本月二十日實行内容以旅圑爲本位廢師制一旅三圑一圑三營一營四連一連一百五十名其餘獨立圑亦槪廢止每旅約在六千人以上（十六日下午一鐘） 
　　北京電　伍朝樞八月二十四函王寵惠請將關餘訴訟案撤消另行和解以該關餘撥充國會經費了案伍并以蔣夢麐在滬轉去了電爲然（十六日下午七鐘） 
　　北京電　政府電陳籙協助周自齊董康與法商賠欵及中法復業問題（十六日下午五鐘） 
　　北京電　南滿社對四洮路借欵展期表示將本金及利息一分算入工程費另成一種借欵牛島代表函請財交兩部速辦（十六日下午七鐘） 
　　北京電　施肇基將請假半年回國 
　　北京電　史國倫在坎拿大釣魚墮海身死（十六日下午五鐘） 
　　北京電　陸榮廷電府桂省創夷滿目善後維艱請設置督理軍務保林俊廷府覆廢督裁兵爲原定計畫果有能統一全桂者自當任以督理善後事宜林威望不足 
　　北京電　王懷慶因變兵聯匪滋擾近畿將本部遊緝隊分紥東西便門通縣東壩（十六日下午二鐘） 
　　北京電　李厚基久不來電寒日㈩㈣因與王永泉對抗失利始來電請示辦法並含索接濟意政府覆先騰出省長任以閩人 
　　北京電　諫日㈩㈥閣議决定阿拉善區補選衆院議員日期侯蔭培任福建運使唐家驥署鳳陽關督簡派穆湘玥參議陸軍部淸理營產委員會規則及呈請特派大員籌辦財政會議俱議定盧張今日未出席（十六日下午七鐘） 
　　北京電　財政會議雖明令黄郛籌備但各省覆電寥寥（十七日上午十二鐘） 
　　北京電　十二本報電七五庫劵擴爲千萬停付俄賠欵供七年短債擔品供字非及字（十六日下午五鐘） 
　　北京電　張文生電豫匪至皖境派隊在陳集烏龍集擊敗回竄商固又電派馬聯甲爲安徽裁兵督辦 
　　北京電　參陸部會派留日學員十人以經費無着迄未東渡日使催促由財部撥欵二千元每人給二百元川資始行（十六日下午一鐘） 
　　北京電　蘇省七百萬公債張英華决意批准已交公債司擬具說帖呈請閣議通過（十六日下午一鐘） 
　　北京電　丁錦等昨五時見張英華張汝霖歷述法律事實上反對蘇債理由並質問將批准及蘇督電催說張英華否認並謂與齊有怨决不相助丁錦述查賬及交國會兩要求張英華允照辦 
　　北京電　羅文幹以不贊成王組閣辭長司法黎屬意黄炎培長教育而王巳先與湯爾和約定張英華不欲離鹽署請王或顧兼財政而自任事實上之當局某方又主湯薌銘長海而又以資淺恐海軍界 
不承認迄昨晚止皆未决 
　　漢口電　删日㈩㈤午後三時勞之常在京漢大智門站召見工人代表及王世堉對質旋令工人退候解决擬同王乘汽車出站京漢工人及各工圑代表數百人圍住汽車向王索命勞王當下車避至段長室嗣命粤漢推代表二京漢推代表一同至武昌玻璃廠調查受傷工人又定銑㈩㈥午仍在大智門聽候解决武漢各工圑聯函勞氏請容納工人要求以平衆憤 
　　漢口電　陳嘉謨部四十九旅王都慶部二十一混旅均奉調赴鄭財廳正籌開拔費王旅有銑日由嘉魚運省說 
　　漢口電　蕭删日派賈彭齡赴湘商聯防事又令趙速弭内爭勿操持過急致起反響長沙連日槍斃黨人甚多被捕者獄爲之滿 
　　漢口電　援川軍事現正謀收束惟川鄂江面交通仍阻蕭又電孫傅芳再派員赴川交涉（以上十六日下午五鐘） 
　　香港電　陳炯明銑㈩㈥午就職有飛機凌空散傅單慶祝 
　　香港電　財政北路舊粤海關監督署失火焚燬 
　　香港電　聞盧燾張開儒文日㈡㈩抵桂平屬之石龍與粤軍關國雄鄭潤琦取一致行動潯州以上張春如劉達慶劉炳宇等自治軍現被粤滇黔軍包圍有退容縣勢桂局恐有變化現省中梧州幫均停止辦貨（以上十七日下午十鐘） 
 
 

Page 5

 
 
   
 
 

Page 6

 
 
[國内專電二]  
　　香港電　陳席儒二次派代表勸魏邦平出山聞魏有允意 
　　香港電　陳炯明就職時演說對内辦圑練每百丁出圑丁一名由政府訓練對外粤已贊成統一望省會短期制定聯邦憲法草案現當國會制憲省憲公布宜緩免與國憲抵觸（以上十七日下午十鐘） 
特約路透電 
[北方政局記]  
　　十七日北京電　國會兩院正式照會内閣謂第二届會議明日終止遵例於九時超舉行閉會禮總理閣員均將與會 
　　十七日北京電　中東鐵路股東常年會議於五月間展緩茲定九月二十八日舉行 
　　十七日北京電　交通部派員編中國交通史 
　　十七日北京電　内閣辭職在秋節前似不致批准蓋因有財政事現正在進行中若任命新閣將受妨礙之故盧信及張耀曾已單獨辭職現由次長代理 
　　十七日北京電　交通部已派員討論保護鐵路僱員權利事 
[漢口大風爲災]  
　　十七日漢口電　今日侵晨起漢口狂風怒號終日未息舢板摩托船小火輪沉者頗多江濱滿積磗石破物及損壞之碼頭損失不資恐華人溺斃者尙有多人目下風勢漸衰 
[華人在英謀斃]  
　　十六日倫敦電　希菲爾某洗衣作主華人辛禮（譯音）爲人殺死納諸箱内茲在其室内地窖中發見其用人李桐（譯音）被控同謀已拘押警署該洗衣作設於鄉間其地居者多屬上等美術家辛氏失踪數日據傅已售去其營業乘船赴華其鄰生疑報告警署警署乃往晤李桐並搜查全屋於地窖煤堆中發見藏屍之箱即拘禁李氏李氏自辯不知情 
[英倫時報之中國貿易論]  
　　十五日倫敦電　泰晤士報節載中國海關關於中國貿易之最近報告加以評論謂十年來中國政治雖甚不寗然其對外貿易則有顯著之擴張凡遠東之觀察家皆一致以爲中國所已發展者僅在商務而已英國爲製造業國因大戰之關係生意至今不振若念及共在中國所可得之機會則覺對於中國之注意猶太淺薄中國刻雖處於不利之地位然其對外貿易尙在世界六大國之列深願中國南北統一果爾則商業受惠甚大英國製造家與商家對此甚有希望之國宜予以密切之注視中國傅來最近消息似暗淡較減北京現政府有開通少年五人亟謀恢復原狀此亦一線光明也云云 
[國際聯盟中之鴉片入口執照]  
　　十六日日内瓦電　國際聯盟議會中國代表提出行政部非常駐議員聯任之動議已移交第一委員會九月十二日第五委員會之辯論乃由紐絲綸代表梅特倫爵士發生爵士提出動議請已經限制鴉片入口之各國政府於聯盟會估計其合法用數之前勿增加入口之數梅特倫爵士解釋此項動議專因香港政府請增加入口鴉片數額而提出台南特夫人謂大不列顚擬擔保香港鴉片之平均銷數不超過前數年之平均數朱兆莘抗議香港之增加入口因香港目下入口之數足供需要增加者似將運入廣州也乾姆斯福勳爵謂中國所產鴉片多於香港所請加之數七百五十四倍台南特夫人謂中國現有鴉片私運入香港朱兆莘謂香港政府應阻止私運梅特倫爵士深已討論已消除誤會爲喜並撤銷其動議於是朱兆莘氏乃提出限制製造嗎啡所製之數不得超過醫藥及合法需要動議朱曾修正該動議蓋欲切實表現議會之意見即製造之數以醫藥需要爲限乃阻止非法買賣最善之方法是朱並建議從速調查世界合法之需要俾於一九二三年向議會提出臨時豫算及計畫修正之動議由乾姆斯福氏贊成即經大衆採納於是瑞士代表亞杜爾氏宣布瑞士政府一俟國會採納一九一二年之鴉片公約即擬施行聯盟會建議之鴉片入口執照制 
[聯盟會近聞]  
　　十六日日内瓦電　日代表安達氏今日在國際聯盟會議第四委員會演說謂彼望國際勞工局擴張其活動至遠東而尤以日本爲要其地現有嚴重之勞工運動云云 
　　十六日巴黎電　國際聯盟行政會會長否認巴西代表與他國代表在日内瓦意見衝突及巴西將撤回聯盟會代表之說 
[英國大增君士坦丁兵力]  
　　十六日倫敦電　英國現大增其駐君士坦丁之兵力並請羅馬尼亞巨哥斯拉夫希臘共同擔任中立區域之防務又請英屬各殖民地各出兵保障以重大犧牲換得之利益及英人前曾流血之土地政府並諭地中海英艦隊阻止土人侵犯中立區域或希圖侵入歐洲之行爲政府向各殖民地述其對於時局之意見謂基瑪爾之要求直欲恢復以前大戰中各種喪失英國凖備盡力保護海峽自由法意對此亦表同意惟君士坦丁問題則彼此意見稍異耳一九二一年一月協約國倫敦會議曾聲明俟他事圓滿理直後願將君士坦丁交還土國之意英國欲從速開一會議以協定穏固和局但在有土軍將進攻中立區域之問題時會議無從開起君士坦丁各國高等委員已奉命通告基瑪爾尊重中立區域但觀於基瑪爾之跋扈舉動徒恃外交恐無補於事云 
　　十六日倫敦電　紐絲綸政府接英政府關於土國大局之來文後當即答復謂願追隨協約國所議定之行動並願出兵 
　　十六日倫敦電　英内務大臣今日在紐開塞爾演說謂英法意皆决計保全海峽之自由援軍將陸續派出殆無疑問但欲阻止基瑪爾軍隊之入歐無論需幾何兵士終必供給云 
[英政府發表對土政策]  
　　十七日倫敦電　政府對土政策發表過晚星期日報不及多著批評但英國意見之公佈及大局之嚴重足使從前指斥政府措施不善者歸於沉默法國新政府現漸接近英國意見顯爲時局愈臻紛複所致第一因法國所結歡之小協約國已决計拒絶土國復伸勢力於塞拉斯之謀而法國與歐洲之利益當然較與安戈拉之利益尤爲密切第二因巴黎人士有一種不愉快之印象以爲基瑪爾之勝利不但由法國之軍械且由俄國方面軍火與飛機之實力援助法人所以不愉快者以俄法惡感現尙未消釋也 
[土麥那之被焚]  
　　十六日巴黎電　阿台那消息士麥那土當道已拘獲希人與阿米尼亞人若干聞被拘者已自認放火燒城 
　　十六日倫敦電　英外部迄今尙未接到士麥那英人有無死傷之消息 
　　十六日倫敦電　士麥那僅有比利時西班牙瑙威三國之領事署得完全無恙 
　　十七日羅馬電　士麥那十六日消息火仍延燒但勢稍衰意船現載難民離境據電稱江干各屋均付一炬土人責詆希臘人留於鎭中並妨礙救火行動火熾之原因乃由希臘艦隊入港砲轟救火者另有一電謂希臘戰艦基爾柯斯號曾砲轟土人住區又據星期捷報士麥那訪員電稱基瑪爾之軍昨晨集於埠頭阻止協約國水兵登岸 
　　十六日倫敦電　安戈拉消息議會已發公文勸君士坦丁人民靜待國民軍之進行勿作叛變性質之舉動 
[德銀行長赴英]  
　　十六日倫敦電　德國國家銀行行長哈文斯丹氏今日往英倫銀行與近由巴黎抵此之賠償委員會英代表白拉堡爵士晤談 
[美國新稅則案]  
　　十五日華盛頓電　新稅則案前由兩院聯合會通過但增入禁止外國顏料入口及徵收苛性加里兩條衆議院共和黨反對此兩條决議送還囑將兩條删除蓋共和黨前曾反對顏料入口禁令而農黨議員亦反對苛性加里之徵收以其將使肥料價昂也現聯合會議定苛性加里無稅外國顏料可入口但須加稅衆料十月一日此案可實施 
[美參院遏制囤煤案]  
　　十六日華盛頓電　參議院今日以三十七票對十二票採納國會兩院聯合會關於克明議案之報告該議案志在遏制囤煤居奇今將提呈總統 
[橡皮種植家聯合會]  
　　十六日倫敦電　此間橡皮種植家聯合會職員今日開會時紐約來此之台維斯氏解釋並主張組織國際大公司鞏固橡皮業之計畫台氏謂如該業之領袖或大多數能在此間集合一致則必得美國之贊助後乃决議於九月二十日開會時繼續審查該議惟聲明與會者非必須贊成該計畫台維斯氏將於九月十八日在海牙參與同類之會議 
[澳洲植棉計畫]  
　　十六日墨爾邦電　澳洲聯邦政府現考慮某公司在北澳植棉之議聞擬在英國募欵並招致歐人尤歡迎英屬人民 
[各國近事紀]  
　　十六日墨西哥電　衆議院一致通過六月十七日墨國財政總長與國際銀行家委員會所簽定開付墨國債欵之合同 
　　十六日倫敦電　俄亞整理公司代表歐赫特氏稱自公司與蘇俄政府簽定合同後英人請求擔任在俄商業上職務之自薦函共到數千通而前在俄國者請求尤殷足見俄國商務之將有起色 
　　十七日台特羅瓦電　福德汽車廠因煤貴議停工估計受影響者有十萬人 
交通大學無線電 
[華童海外之讀書運動]  
　　坎拿大維多利亞電　中國學童罷課不願入與白人分隔之學校校董會乃出通告聲明中國學童之解英語者得入正式學校罷課風潮始息現有中國學童二十人巳經過英語之試驗復入白人學校 
[菲島大學風潮]  
　　馬尼剌電　菲列濱大學生四百人因史學主任教授克萊格氏被管理員排擠去職大憤開會議决要求校長及各管理員辭職指爲不能勝任濫用職權學長加勞氏稱渠未聞各教授擬另組新大學之謠言但指斥管理員之辦理不善並謂教員在大學管理上宜有參與之權云議員四人現擬在議會提出廢除管理員而將管理權授諸各科學長之議案 
[菲人得勝美國拳技比賽]  
　　紐約電　美國全國拳技大比賽獲錦樣者爲菲人維拉氏華盛頓菲人團體今日來電賀維拉勝利並祝其格外奮勉至獲取世界第一拳擊家之榮譽而後已美報因維拉乃美國屬地人民對其爲美國第一拳家之資格頗有疑間紐約拳技委員會會長今日發表承認維拉爲美國奪標人之文以釋羣疑 
[希軍敗後之歐洲]  
　　倫敦電　希軍潰敗後近東問題將危及歐洲和平衆料土國與協約國間或將發生直接衝突英國不欲土人佔據歐洲土地而法國則聞表同情於土人據可恃消息英内閣决議增厚君士坦丁兵力凖備開戰以維持韃峽自由英政府照會羅馬尼亞·巨哥斯拉夫·希臘請各以實力防守自由區域 
[各國近事紀]  
　　馬尼刺電　議會提出議案擬准鴉片八口科以重稅藉補政府財政之不足 
　　華盛頓電　陸軍上校六員擢爲少將又中校十三員擢爲上校之升級已由哈定總統核准 
　　桑狄亞戈電　海軍部長鄧壁氏等所乘之運送艦漢德森號已於今日開赴南美巴爾波口岸 
　　西班牙維戈電　昨晚地震歷數秒鐘房屋有震倒者傷人不多 
　　甘姆電　甘姆島附近有大風氣壓仍低美船彭薩柯爾斯號在阿泊拉港擱淺損傷不重 
國外要聞 
[德國特約通信（王光祈八月九日柏林）]  
　　德國之離婚問題 
　　德國戰後離婚案件較之戰前特别增加在一千九百一十三年之中其提起離婚訴訟者每十萬人中平均僅有二十六人之譜在一千九百一十九年則已増至三十六人至一千九百二十年則更增至五十九人矣較之戰前（即一九一三年）業已增加一倍有餘其中尤以繁華都市爲最譬如漢堡每十萬人中則有二百二十三人提起離婚柏林每十萬人中則有二百一十九人提起離婚此外各大邦之離婚人數列表如下 
　　（即每十萬人中其平均之數爲六十八人又零六下仿此） 
薩克森Sachsen　　　　　六八·六 
普魯士　　　　　　　　　　　　五八·八 
巴敦Baden　　　　　　　　五○·九 
巴燕　　　　　　　　　　　　　五○· 
烏吞擺兒Wurtemberg　三四·四 
昂赫兒提Anhalt　　　　　二八·五 
　　記者嘗推究其離婚事件所以增加之原因共有三種茲分述如下 
　　第一據德國人口統計女子之數向來超過男子在一千九百一十年調查時女子之數共有三二·八八五·八二七人而男子之數僅有三二·○四○·一六八人計女子超過男子之數爲八四五·六六一人故在戰前已有許多女子不能獲得配耦因而德國女子求婿之心特較他國爲急在戰爭中少年男子多赴疆塲陣亡消息日有所聞一般尙未得婿之女子覩此情形更爲着急於是凡有機會接近之男子便不肯輕易放過草率訂婚兩人之結合旣如此倉卒則彼此之性情身世絶少相互了解可想而知因此之故其結也易其離也亦易迨至戰爭旣息其不能彼此相安者遂紛紛提出離婚矣又當戰爭中男子出征疆場少婦空閨獨守値此白狼河北音書斷丹鳳城南秋夜長之時往往有踰閑蕩檢之行愛情旣别有所鍾舊侶遂從茲撒手此亦爲戰後離婚增加之又一原因也此離婚事件之由於戰爭原因者也 
　　第二德國女子教育全係賢妻良母教育與美國女子教育之所謂「超賢妻良母」者根本不同故德國女子最喜作Hausfrau譯爲中文卽「屋内婦人」也德國女子旣以「屋内婦人自命遂與男子之從事屋外工作者實行分工男子專負在外生產之責女子專司在家消費之事換言之男子只管掙錢女子只管用錢各有專司互不相越因此之故德國女子之經濟關係遂完全倚賴男子於此足見德國女子之必須求「夫」與其謂爲精神的毋寗謂爲物質的也然以上係就戰前情形言之若在戰後則略有變遷當戰期中男子多出征於外國内一切職業多以女子代執其役上自官廳屬員下至商家夥友無不有女子之足跡於是向者女子之專以「屋内人」自命者今則多已爲「屋外人」矣女子旣有一定職業經濟遂告獨立從此不再倚夫爲生腰腿𨺗然變硬夫妻之間稍有不合卽行提出離婚此爲戰後離婚增加之最大原因也此外尙有一特别原因即戰後生活困難一般德人多不敢多生子女以重生活之累子女旣少離婚更易蓋一有子女彼此之間尙有一點維繫之力若無子女則朝請離婚而夕爲路人矣此亦爲促進離婚一原因也以上爲離婚事件之基於經濟原因者也 
　　第三德國戰前男女間之戀愛道德在歐洲各國中較稱純厚自大戰後風俗漸薄又加以淫詞邪曲日益引誘戀愛道德漸趨敗壞記者日前在友人處見一留音機器片子其曲之大意略謂「奉勸世上女子幸勿忠心於一個男子因爲現在世上的男子都是靠不住的假若忠心於一個男子便是一個至蠢的女子云云」此種曲子有妨靑年男女戀愛道德不問可知而且繁華都市物質發達各處商店陳列引人入勝倘夫婿金錢一旦不能滿其慾望更使女子易生另行擇人而事之心故繁華都市中之離婚事件特較他處爲多如上舉之漢堡柏林兩城即其例也此離婚事件之基於道德原因者也惟離婚事件之本身在一方面觀之男女雙方愛情不能善始善終固可認爲人世間極可悲痛之事然在他方面觀之若男女戀愛旣早已破產徒以法律上束縛之故尙保留夫妻形式又爲發生家室不安現象之重要原因離婚者所以減少此種家室不安現象之唯一方法也故有心維持風俗者不在主張離婚事件之打消而在預防家室不安現象之發生蓋事有本末宜知所先後也德國民主黨與社會民主黨有鑒於此日來正在國會提案主張使離婚法律手續趨於簡易一方旣可减少社會不安現象一方又可使兩情戀愛益趨於自由不加以法律上之束縛從此戀愛之爲物旣係自動的自由的從心坎上發出來的不是由法律由教會從外面維繫的將益感其宰聖可貴矣 
國内要聞 
[北京通信（無塵）]  
　　參議院議長之逐鹿 
　　民八議員爭座位之調停 
　　參議院議長本二年改選現在第二期常會已定本月十八日閉會轉瞬卽開第三期常會（第三期常會已定十月一日集會十日開會）適爲議長改選之期故日來各派莫不秘密磋商以爲競爭議長之預備據聞希望此席者計有王家襄趙世鈺王觀銘楊永泰韓玉辰金兆棪丁佛言湯漪張繼謝持林森十餘人王家襄以舊議長資格頗欲繼續當選但王本研究系黨員甚少進行較難趙世鈺王觀銘爲益友社中堅聞其本派中人對於趙認爲才具稍小可副而不可正對於王亦認爲資望尙淺不勝議長之任惟王本直人旣與曹家弟兄（曹錕曹銳）有密切之關係復與邊守靖相友善此次舊會恢復頗盡奔走之勞現當直系鼎盛之時金錢萬能勢力較金錢爲尤甚故王之議長就現在看來較易爲力楊韓金三人均屬政學會其本派中人皆趨重楊楊曾任廣東財政廳長及省長長袖善舞而資望才具又足以輔之丁佛言湯漪均以學問著稱若以人才而論頗有當選之資格但國會本重黨派現在之國會尤重勢力與金錢茲二子者地位超然旣無勢力又無金錢欲求當選恐不易爲張繼民二曾爲參院議長係老同盟會中人資格聲望均無不可現與謝持林森均屬大孫派與益友社及 
 
 

Page 7

 
 
小孫亦尙接近此三君者另有一段歷史俟述民八議員爭座位之調停時再爲詳道總之此番參長改選與民二時代逈不相同當時國民進步兩大政黨對時只要本黨推出如果多數便能當選現在黨派紛歧正如一盤散沙已無團結之力無論何派在議會中旣不能占絶對的多數則爲議長之運動自不能不與他派聯合愚昨與某議員晤談據云就目前觀察王家襄趙世鈺王觀銘楊永泰諸人頗有當選希望王派人數雖少然因有舊議長資格且其人和平凡屬超然均欲舉其連任趙世鈺與楊永泰等因益友與政學聯絡及其他種種之關係在參院中雖不能絶對多數然相機爲之亦尙易易日來小麻線胡同（吳宅益友社本部）與象坊橋東麓楊永泰公館）車水馬龍人聲鼎沸均爲磋商議長之事此外尙有吉林參議員劉哲其人者原爲安福議員係屬新補乃亦希冀得一副席聞其同鄉尙不贊成其志雖奢恐人將笑其不自量耳 
　　民八議員爭座位之事當其始所謂鬧院闖門打議長種種其勢洶洶大有不了之勢嗣經吳景濓徇院内同人之請以武裝對待每逢開會衆院門首卽有數十巡警以散兵線式羅列門前凡佩議員徽章者方准進門諸位新議員雖曾來鬧數次每欲破釜沉舟闖進門去無如警衞森嚴横欄豎擋迄未達到目的於是鬧院之術旣窮乃改用第二步作戰計劃卽運動表同情恢復民八國會之議員以不出席爲抵制行之數日亦未收交果現經衆院副議長張伯烈及議員温世霖等出面調停將來當有和平解决之望蓋民八議員來京者共有六十餘人現在允就顧問領薪俸者已有四十餘人之譜前此來鬧院者不過梅寳璣春秀買述堯等十餘人而已其圑體旣愈鬭愈散故調停較易爲力况民八議員爭出席之内幕本爲大小孫派所鼓動微聞兩派原來之目的亦各不同小孫利用民八議員之爭挾制國會以爲本身組閣之交換卽不然亦先打擊吳景濓一下因恢復國會問題小孫與吳頗有意見也大孫對於民六民八其初本不甚注意觀其在粤宣言可以知之嗣經某某政客極力挑撥故到滬後始有異議之發生然據由滬回京之某政客所談中山並無絶對之主張謝持與鄒魯北上係奉命而來實含有一種作用微聞參院議長行將改選擬利用時機藉民六民八之爭以爲議長之交換其候補人爲張繼林森如選張繼卽以林森謝持爲政治討論會正副委員長現謝持等已在宣内頭髮胡同六號組織一機關部將象坊橋溝沿六十九號合併在内以爲組織大政黨之計日前張伯烈温世霖與謝持等爲調停護法議員事在某處曾秘密接洽張與大小孫現頗接近温乃直人與小孫尤有密切之關係職此之故對於張繼參長問題頗表同意卽參院各派中人亦多有贊同者且張爲國民黨與益友政學又均有同黨之關係故張氏當選參長之條件各方頗有容納之勢再以政治討論會委員長畀林森（副委員長將委他人以爲調劑各派之地步）此轟轟烈烈民八議員爭座位之問題或可告一結束不然紛紛擾擾各走極端恐國會終有自殺之日也（九月十三日） 
[北京通信（惜靜）]  
　　吳佩孚勢力下之崇文門 
　　崇文門在袁世凱時代爲總統財源之外府歷任總統相沿爲例蒞任之始未有不先攫此席以畀諸個人親信者如馮河間之張調辰徐東海之劉鶴慶崇文門之直接受支配於總統而不復爲國家之所有殆久已成爲慣例而爲公然秘密之事實矣最近直奉戰後黄陂入京始將崇文門收入撥交財部即總統個人應由崇文門供應之每年四萬元亦悉數捐入京師小學教育經費經此一番整理積弊正待掃除而軍閥之垂涎乃有繼承總統府而起之勢現任崇文門監督陶立與吳子玉爲同學同鄉（山東蓬萊人）吳之破格保用陶氏原欲倚爲軍餉供給之地陶氏到任之後誤於淸廉正直之虚名竟不了解吳將軍破格用人之微意將崇文門全部收入絲毫不苟全數解交財部而解交之總數且視前任每月多出三十餘萬徒擁虚名之中央政府何幸而尙能得此認眞擁護之官吏然而别具苦心之薦主人對此不能甘也 
　　崇文門之權限并不止管理崇文一門之稅收除北京城十三門外尙有左右翼（房契牲畜屠宰舖底貨捐均歸左右翼）附屬十局通州薦溝橋半壁店海甸古北口白馬關及長城附近十數小局均直接屬諸崇文門管轄範圍之内其權限之大收入之富實爲京師唯一之稅關吳子玉首先攫取此席歸諸個人勢力支配之下不特軍餉多一來源即供應一旦非常之變其經濟通融之力亦綽有餘裕乃陶氏到任之初將一切掛名差缺名譽薪俸一筆勾銷不特個人之應得絲毫不苟即全體職員正當分配之「獎金」亦完全裁撤以符合其涓滴歸公之虚名原來崇文門舊例以銀爲本位每洋一元折合銀兩七錢比向財部解欵之時則又以六錢六分四釐爲一洋之抵價如此一入一出於每年二百二三十萬之解欵中（去年崇文門收入二百四十萬）實可餘出三十餘萬之漏規向來慣例此項漏規除監督中餉私囊外名譽職薪及全體職員之「獎金」皆賴此欵以爲分潤陶氏旣舉「名譽職」及「獎金」完全取銷則全年稅收二百數十萬之舊額外當然多出數十萬爲歷任監督之所無吳薦主旣聞陶氏到任未久乃將稅收增出三十餘萬方喜任用得人以爲不久必將解至洛陽實未嘗料到陶之爲人笨伯若此竟悉數奉交財政部也　 
　　陶立之爲人未嘗當過闊差以綜核小吏驟躋顯位宜乎其手足無措只知騖涓滴歸公之虚名不悟荐主人之别有懷抱也記者聞諸老於稅務者言崇文門自前淸迄今黑幕重重已有積重難返之勢雖有精幹才智之士苟於稅務無專門經騐即日夜防範終無當於舞弊者之上下其手也然則以陶立之無才而自用其受屬下蒙蔽乃爲必然之勢矣陶方到任之始聞左右翼總辦胡某聲名惡劣當欲將其撤差查辦胡見勢不佳遂秘密赴津求救於邊守靖曹銳之門然竟無結果不得已返京見陶陶命胡每月籌六萬元作教育經費（崇文門每月擔任六萬元作教育部某項教育費之用）胡有難色陶斥之曰君係大才竟不能辦此小事然則何不辭去别圖高就而戀棧奚爲耶胡聞言大懼匆匆退出遂二次求援於津門又不得要領而返乃慨然告奮勇承認月解八萬元（左右翼每月實應解七萬元）本月（九月）份左右翼收入實數僅六萬元胡乃將十月份預提兩萬補入本月陶氏遂認胡某辦事認眞而又精幹不特不復加以防範而信任之且有倚爲心腹之勢矣夫當陶氏欲查辦胡某之始胡某乃并六萬元而有難色不一月忽自承八萬視應解之數且超過一萬九月份不足乃舉十月份者提前補充至不惜個人虧空以博此解欵增加一萬之美名其掩耳盜鈴之情黑幕顯然稍有常識者所能辨陶氏乃揚言於衆人曰「胡總辦能爲國家多籌一萬欵子便是國家好官吏吾初幾悞於浮言而寃枉好人矣」其頭腦之簡單如此宜乎曹三之保荐劉恩源也 
　　吳子玉初見陶立之種種無能原有不復維持之表示比聞曹三保薦劉恩源遂又以爲陶雖無能究係自已引用之人若聽劉恩源　任崇文門恐完全歸别人享有更絲毫不能染指最近遂又决定繼續維持陶立而爲之劃包辦之策吳氏此項電令昨已到京據陶氏左右云吳電大意係令陶仿河南稅關之成例將崇文門全年稅收定價三百萬元招人包辦聞陶已遵令改組包辦制首次出價欲承辦此事者即爲左右翼總辦胡某胡第一次出價二百萬元陶不認可繼讓至二百七十萬元胡又增至二百四五十萬陶尙未允交次勞遜五亦頗有秘密承辦此事之意胡某雖善營謀結果或終不敵在位而有勢力奥援之人也（九月十五日午前發） 
[北京通信（平）]  
　　中秋節關之中央財政 
　　一千萬特種庫劵尙難實行 
　　焦頭爛額寸步難行之中央財政一轉瞬間又是中秋端午節前之難關董聖人適當其衝百般籌畫羅掘俱窮不得已由諸平市官錢局發行二百萬有利兌換劵分十個月兌還以爲搭放各機關薪水之用端節難關遂以渡過按此項有利兌換劵爲數甚少爲期甚短按月照兌尙未謊期乃市面上祇値六七折國家營業機關亦竟無一處可以通用目前且有至來年將不能按月兌現之謠中央財政債劵信用糟到如此秋節難關當然更緊一步不易對付此固一般人所逆料者也 
　　代理財政部務之張英華氏旣得保洛雙方之贊同復受府院兩面之敦勸不先不後肩此重任羣以爲在此中秋節關未曾渡過以前必然有一齣拿手好戲以慰當局之望乃張氏始則謀借内債内國銀行圑以原有之各種借欵到期本息多不能照付因此二三十萬之小借欵亦未能正式成就一筆繼則謀借外債外國銀行圑以種種關係現在若驟談借欵更是免開尊口最後之一着遂依舊預備發行一種庫劵流用於市面仍不過拾他人之牙慧再把國家信用犧牲一番此一千萬特種庫劵之議之所由來也此一千萬特種庫劵議定利息八釐還期四十三個月抵押品以緩付俄國庚子賠欵之一部份即七年短期公債抵押之將滿期者各報紛傅謂已得總稅務司安格聯之同意日内通過閣議即可發行亦有一二通信社謂此項擔保品尙有問題恐其成功不若是之易因此就擔保基金紛紛解釋是非各執一辭記者非財政專　誰是誰非姑不深究茲就前昨兩日關於此項所得之消息而言十三日下午六時張英華曾在部内邀集外國銀行界有關係之數人討論此事結果意見不甚一致有謂中國整理公債基金案内早經聲明此後期滿之公債基金應仍併入公債基金之内不作他項之擔保又有謂俄國政府尙無正式之繼承此事究應與何人解决尙須考慮張氏受此一番打擊興致頓衰聞尙在託英使疏通之中唯至昨日下午又聞得俄國道勝銀行對於此事已提出抗議張氏且有預備掛冠而去之說然則京中各報對於此項庫劵大多數大吹特吹說得天花亂墮千眞萬確者不過爲張英華捧塲可知所謂已得安格聯氏之同意亦未見十分眞確也 
　　因此昨日閣議席上亦未見提出此案益足徵此項庫劵之成否尙在未定聞張氏登台之後對於新聞界方面曾發出靑島鹽場籌備處委員之委任狀三十餘件其月薪由一百至三百元不等所以旬日之間張氏雖一事無成而報紙上之成績已大有可觀惟秋節距今已不足二十日二萬人學生之讀書運動正在醖釀數十百喇叭之索薪怪狀又將實現倘此項庫劵不成張氏憤而辭職財政負責無人中秋節前之中央政府又不知紛亂到若何景象聞有人建議於張氏如能將此一千萬庫劵分五個月發行專爲維持中央政費不全作中秋節關之用旣免蹈張弧時代一四庫劵之覆轍又可得中外銀行家之帮忙此議頗佔勢力張氏對此一千萬之特種庫劵果無别項作用專爲中央財政上之整理起見將來至無法進行時或卽俯從此議未可知也（十五日上午） 
[八校經費可望解决]  
　　己籌到兩個半月 
　　國立八校經費問題政府當局因得曹錕資助十二萬元合計籌得之數遂有兩個月僅高恩洪所欠之二萬元尙無消息故當局方面頗抱樂觀昨日（十五）下午三時餘王寵惠曾打電話與八校聯席會議主席謂教育經費現在合以曹巡閱使資助之十二萬元計有兩個半月其中半個月係中國銀行總裁王克敏氏因接曹使元電託其援手已向當局表明願擔任速籌半個月經費十一萬元除此兩個半月之外尙短半個月正在積極籌措務得到手請八校代表於今日（十六）上午八時半與王氏代表周某面談彼時當詳細報告其中　過八校代表因定於今日上午七時先齊集美術學校以便一同前往又八校聯席會議因今日係王寵惠切實答復之期定於下午四時在美術學校開會除有代表之報告外對於以後之進行及關於校長問題將提出討論其通知如下『敬啓者茲因經費及其他問題亟待討論定於十六日午後四時在美術學校開聯席會議希賁臨是荷』 
　　又昨日八校校長蔡元培等爲要求發給經費問題致湯爾和書云爾和次長大鑒頃承慰留並聲述籌費經過情形公誼私交均極紉感所有各校困難情狀及不得巳要求最低限度三個月費之苦衷業經當面聲明現奉面允日内准發足兩個月費按諸事實仍難維持惟爲顧全國家教育基礎起見不得不於無可如何之中勉副尊囑茲經切實籌商議定俟政府允發之兩個月費完全領到後其餘一個月費從本日起請儘一星期内照付至次長面允中秋節前另發一個半月之欵不在其内此要求經政府正式允准後同人等自應照舊供職否則無法應付仍不得不求政府及次長之特予原諒也蔡元培李建勛許壽裳王家駒俞同奎周頌聲吳宗栻鄭錦謹啓 
九月十五日 
[八校學生招待新聞界]  
　　八校學生因教育經費無着特組織北京國立八校學生讀書運動聯合會議以力爭教育經費使八校得尅期開學爲目的昨日（十五）下午二時該聯合會假女高師開招待新聞記者會各報館通信記者到者二十餘人女高師代表韋瓊瑩報告略謂今日承報界諸君辱臨賜教不勝榮幸八校今日已入於破產狀態吾人深用痛心迭經各校代表向政府要求速發欠薪而政府毫無切實答覆吾人不得已惟有與政府奮鬭到底今將吾人之要求略向諸君言之（一）要求政府速發三個月欠薪（二）要求政府維持四月三十日之閣議（三）要求國會規定『教育經費獨立』於憲法中至吾人進行之手續則（一）下星期二派代表到國務院要求總理切實咎覆下列問題（甲）發欠薪（乙）罷免高恩洪（二）不日聯合北京學界作羣衆運動（三）聯絡全國各學校爲續書運動之聲援（四請求各界一致援助深望諸先生不棄極力代爲鼓吹他日同學有書可讀皆深拜諸先生之賜云云次學生代表黄日藝楊廉等復申述八校情形已到不能維持之狀態務望新聞界一致援助俾國家文化不至破產新聞界方面有多人發表意見一致表示援助之熱誠至五時散會茲附錄該聯席會宣言如次國家未亡教育先絶凡有血氣疇不痛心我輩學生五四以還風波屢歷險阻備嘗鎭日在奔走呼號之中終歲少潛息休游之暇蓋由經費無看讀書不成意在自援初非好事去歲六三新華喋血師友同心挻力是冒僅得閣議通過『由交通部按月儘先直接支付八校經費二十二萬元』之案雖爲數無多前途難言發展果履約不爽現狀亦可維持八校同學息事寗人方謂經費有着何惜委屈求全從此失學無憂遂我讀書初願失之東隅收之桑榆尙未爲晚何期中央政府屢次食言交部長官甘爲市僧欠費積至六月開課無期失學數且萬人荒功可惜舉國丁法統重光之會首都有絃歌輟響之悲樹之風聲影響非細爰集八校學生起爲讀書運動謹本切膚至痛瀝血宣言父老兄弟幸垂聽之（一）本會要求政府尅期發給三個月積欠以便即日開學此數旣經校長教員審量而定已屬最低限度斷難縮减（二）本會要求政府罷斥摧殘教育之高恩洪以恢復學界人格高氏挾詐蔑信罪不勝書其犖犖大端如延期賴債破壞閣議侮辱我師長於部内朦蔽大總統於府中小人之尤君子不齒申討之聲早遍全國此獠不懲無以警後（三）本會要求政府妥籌辦法以確定教育基金並在此項基金未有着落以前仍維持去歲閣議每月儘先由交部直接撥欵以維現狀綜上三端胥爲急務執行之任屬政府督促之責在國民我有父兄頻頻顧望誰無子弟息息相關同人不憚犧牲但求有書可讀各界幸加憐助俾免失學之虞八校學生幸甚中國教育幸甚 
[陸軍學校索薪風潮]  
　　陸軍部直轄之陸軍學校在北京者計有軍需軍醫獸醫憲兵四校因國家政費支絀遂亦大受影響連年積欠不少各該校教職員等雖專靠薪金度日然格於軍人以服從爲天職終不敢以罷課以相挾但遷延復遷延直到今日積欠竟有十三個月之多各人典質凈盡借貸無門不得已遂向陸軍部索薪組織索薪圑而陸軍部不之應結果軍醫獸醫憲兵三校均到其不能開學軍需校長張叙忠素以辦事精幹稱獨該校能如期開學然巧婦難爲無米之炊開課雖有月餘而陸部僅發給四成半之欠薪各教職員領得薪金後莫不相顧失色天已秋凉飢寒交迫於是羣情憤激醖釀多時結果乃相率質問校長究竟有無辦法聲言再無能力上課張叙忠雖極想維持而軍需學校亦不能不停課追隨軍醫獸醫憲兵三校之後矣此即此次風潮突起之原由也停課後張遂商諸憲兵等三校長磋商最後辦法結果决定一面向陸部辭職一面見黎總統探明政府意旨事爲陸軍部所聞遂極力磋商要求從長計議不可驟然提出辭呈然此乃吃飯問題决非空口說白話所能了事因此彼等辭志益趨堅决蓋自問不辭不足以對教職員也至四校教職員則認爲四校長辭職係爲公事吾輩不可不起爲援助遂於昨日（十五）在軍需學校開會仿國立八校辦法組織教職員聯席會議至於學生方面現亦羣起爲讀書運動定於一二日内佩刀带槍向國務院總統府出發實行武裝的請願并擬一面質問陸軍部究竟有無能力維持否則就請解散一面派代表到保定詢問軍官學校能否一致行動日來風潮已有廓大之勢茲將四校長辭呈探錄如下呈爲校費無着維持困難擬請准予辭職並請發積欠事竊維教育爲立國之本重祿爲勸士之方我國軍事教育往往感於經費之困難匪特擴充計畫未能措施即支持現狀亦有岌岌不可終日之勢在國家財政艱窘自於教育基金未遑籌措但行政各費及普通教育經費雖亦稍有積欠而以比之軍事教育則相差尙遠溯自民國五年以後始則受中交票停兌之影響繼又搭發公債票國庫劵然於生活程度尙能勉强維持自是以還曠日持欠數月不發迄於今日竟到積欠年餘上月鈞部先後發放軍餉曁部員薪俸而陸軍各校雖再三呼籲終至不名一錢爲國之道實患不均似此情形猶欲維繫教育於不敵是何異責巧婦以無米之炊也雖蒙部長將軍事教育經費提交閣議通過由交通部按月籌撥然爲時尙遠緩不濟急現在職教各員典質一空朝不謀夕環訴苦狀不忍卒聞該員等一家衣食實惟日薪是賴今則環堵蕭然簞瓢屢空枵腹從公勢將難能實逼處此决非空言勸勉所能生效至於夫役工食商店債務更屬無術應付職等供職無狀近年以來財政奇絀罷工罷課之舉日有所聞而職教各員頗知軍人服從之義不爲時勢所搖奪方且引爲私幸荏苒至今乘危之勢有若千鈞之一髮事關國家教育實難負此重任惟有合詞懇請准予辭去校長之職卽日另行簡員接替并俯念職教各員苦况飭司籌發積欠以重教育而維生命無任惶恐迫切待命之至又職等支持力竭自辭職之日起礙難再行負責合併聲明 
[京熱察綏之改省運動]  
　　京熱察綏各特别區爲爭憲法上省之地位擬組聯合會昨日（十五）午後二時假地安門外京兆教育會地址特開大會四區國會議員·省會議員·旅京士紳學生·及各圑體代表到者甚衆公推王吉言爲臨時主席首先報告此次四特别區擬行組織聯合會原因及國憲上亟應力爭省之地位之關係次由李春榮蔡以觀張其宓王建中諸人相繼說明憲法草案特别限制之不當今日四區同人旣已携手一堂俱以改行省制爲共同目的即應羣策進行必使國會方面容納特别區改省意見四區同人對於院内院外均應分别活動俾達最終目的武桓民並主張應即推定起草委員即日從事起草當由主席先以組會名稱諮詢大衆討論最後結果决定名爲京熱察綏省制促進會並由京兆推定張文熙蔡以觀王建中熱河推定李春榮張其宓李東萊察綏推定杜濟美張礪生鄭伯舒爲起草委員並定十七日先開起草員會俟簡章草成後定期召集正式大會 
　　又熱河十五縣公民代表高錫恩等昨日致電兩院力爭熱區在國憲上之地位原電如下國會重開首先制憲全球瞻仰千載一時竊謂審議諸公必本約法五族平等之大綱以符共和一視同仁之宗旨規定大法以順人心頃閱報載某君發議對於特别區域竟存歧視之心擬擯省制之外另設特别之法逖聽之下萬口騷然夫特别二字不過暫時假定之名詞非有確當之理由何種之依據也又未嘗以特别區不得改爲行省不得享省制之權利也查熱河宜改行省在前淸已屢見奏章在民國復迭提議案而土地人民財產文化與各省初無所差别乃無端以畿輔屏藩之地欲等諸野蠻化外之民縱不爲我熱人民計獨不爲國家邊防計乎發言盈廷誰執其咎彼爲此議者究何所據而爲此臆說設此議果見實行凡有血氣誰能忍受熱之人民正召集會議問適見參議員張其密衆議院張滋大李春榮曁連署諸君提案駁辯一句一字偕我千百萬人民心中之所欲言當亦全國四百兆同胞所公認諸君既代表民意吾儕亦不復贅陳惟望兩院諸公垂察賜覽高瞻遠矚靜氣平情勿因一人之偏見而拂萬衆之公心俯念我國内訌紛紜腹地行將分裂强鄰窺伺邊疆漸至離析連絡鞏固猶懼不及萬不可於根本大法畸重畸輕玩視邊氓激之使叛計未設省之幅員占全國三分之一四特别區占行省十分之二事體重大究應如何規定未敢妄談熱之人民祇言熱事撫我則后虐我則仇萬懇諸公特别注意勿使異日因憲法不良致革命流血國家幸甚地方幸甚熱河十五縣各界人民代表高錫恩李東萊鄧述禹李景韶李自遠張敬侯王作霖高鴻昌等叩 
[綏商會請願收復庫恰]  
　　外蒙自被俄人佔領以來滿駐防軍濫設關卡致令内蒙往來商人大感不便現綏遠總商會特向參議院請願咨達政府設法解决俾駐庫俄軍一律撤退外蒙各地設置之關卡一律裁去以安商賈而保國權其請願書云竊查我國西北商務向以外蒙各部落曁新疆迪化古城伊犁塔城阿山等處爲根本每年進出貨物貿易額達數十百萬之鉅且皮革絨毛爲出洋土貨之大宗綢布茶爲運銷國產之多數關係國計民生殊非淺鮮自前淸國初蒙漢通商以來凡在西北行銷之貨物經内地徵收機關徵稅以後運往西北各處銷售或由西北各處換回土貨往來各蒙地從無設卡徵稅之先例乃自俄黨佔據庫恰以還竟於蒙邊草地各要口徧設稅卡勒徵强估苛刻暴歛横蠻已極不能理喻抑更有不堪者我華商赴庫行商或作工或農墾非事先具函請求駐庫商號出具保結陳請發給護照經核准照發郵寄出發地由赴庫之商人或農工親自持往到庫時查驗無誤方准入庫否則一律拒絶其徵收貨物稅估價旣無一定章程即現銀亦需徵十分之二如商人未带銀錢將貨物一律扣留現因無照被拒逗留蒙邊之農工商諸色人等及無錢納稅被扣在草地屯積之百貨爲數均屬非尠似此關係國權領土妨害商業農工總商會目覩情形勢難缄默是以迭經哀懇速賜維持嚴重交涉撤兵撤卡本應敬候解决未便凟陳惟茲事體大且急不容緩理合具書請願貴院速賜提議公决辦法咨催政府尅日照辦以保國權而重領土實爲公便請願人綏遠全區商界代表總商會會長邢克讓介紹議員劉懋賞張其密王文芹陳敬棠劉景楠 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[旅京浙人發表籌賑意見]  
　　浙東此次水災區域人廣災情之重爲近百年來所未有除官紳方面籌辦急賑外旅京被災各屬同鄉亦均分頭籌賑浙江公會於是有壬戍籌賑會之設惟其所主張之籌欵辦法事實上不無可疑之點且浙中當道復電亦未表積極贊成浙事討論會諸同鄉以災黎待拯孔殷特於日前開會討論主張於各師裁曠項下提撥則數十萬賑欵不難立集茲覓得該會致浙江公會一函照錄如次我浙此次災情極重待賑孔亟前請貴會就籌集賑欵之法向浙中大吏有所敷陳具見關懷桑梓無任欽遲惟聞復電對於尊擬辦法頗憚實行敝會一再研究認爲辦法之中本多未妥例如延長塘工劵顯與禁止彩票明令抵觸其餘各欵亦均係主張增加附加稅以資挹注夫增稅賑災轉嫁之結果所增之稅實仍歸受賑人所負擔殆無異挖本人之肉以醫本人之瘡瘡未愈而肉已挖其痛更不可言且恐流弊所極黠者居爲奇貨借此聚歛事過之後仍託詞延長爲患何堪設想又其甚者導官吏以巧取之端將來無論何事均將援爲先例假借名目以附加稅爲籌欵惟一方法如山東之附加稅竟比正稅多至二倍以上何莫非由漸而來初豈主其事者所及料乎况事關人民負擔不由立法機關主持僅憑旅京同鄉率請實行尤非所宜在貴會目擊慘狀不忍坐視於無可設法之中爲此急不暇擇之計苦心孤詣自爲敝會同人所共諒而同人等略有所見亦不敢自外敬爲貴會披瀝陳之查浙江駐軍共有四師每師均有截曠爲數甚巨如能於每師提抽七八萬轉瞬可得數十萬又各師所存廢舊軍衣褲亦當不少每師提撥五六千套亦可得數萬套以之散給災民更屬惠而不費前次靑田水災亦曾行之凡此兩端旣得巨欵又可迅速較之增稅尙須借墊者尤爲簡捷無弊務請鼎力主持以期貫澈不勝迫切之至 
[聯盟同志會歡迎芮恩施]  
　　昨日（十五）下午四時國際聯盟同志會特開茶會歡迎芮恩施博士由汪大燮主席汪氏致歡迎詞略謂「芮前公使在公使任内卽於我國多所臂助去年華盛頓會議開會芮氏爲我國盡力尤多此次重來我人獲與相晤不審芮氏之感想若何甚望有以見教」云云芮氏聞開始演說其辭甚長茲錄其大意如左 
　　我今天講題可以呌做『歐戰對於國際法之影響及中國在國際上之地位』當大戰的時候許多人多很悲觀以爲法律一定要有個執行的主體國際法也是法律所以國際法也有個執行的主體然而那時許多國家多加入戰爭就算有幾個中立國也不能再算是那執行的主體所以世人們就認爲國際法將破壞無餘不免悲觀然而戰後的情形郤不是如此幾個强國並没有得到什麽特别利益如法國算是强國中得到利益最多的一國然他所得利益仍在國際法範圍以内此外郤有許多小國靠着國際法獨立的獨立復活的復活可見國際法未必有利於强國抑轉有利於弱國是仍可以維持國際的秩序不足悲觀至於戰後中國在國際上的地位確是增高了自最近華盛頓會議以來加入會議的各國大多數主張不干涉中國内政讓中國自由發展未加入會議的各國如俄國及北歐諸國都同此態度總之歐戰以後中國在國際間所得到的最大結果就是越發使各國注意中國了解中國 
　　因此國際組合間大多數的趨勢是帮助中國要　害中國的漸漸少了利害相權中國於戰後所得磪是利多害少例如取消在中國的領事裁判權德奥已經實行又如退還庚子賠欵也有幾國實行這都是具體的利益現時雖似很小將來的影響郤很大 
　　然而這種情形只可算是中國提高國際地位底一個機會郤尙未成爲事實總之國際會議等等所表示的意見只能　國際間的與論都不大靠得住要靠得住還是靠自己例如太平洋會議之初中國組織一個太平洋會議委員會今天的主席就是這個委員會的重要人物會議没有開中國已有許多籌備這種事前的凖備是最靠得住的大凡國際會議不能創造什麽只能就現有的空氣給一個實現的機會例如日本在太平洋會議開會之先就感到有退還山東的必要會議時不過利用這一點日本的覺悟已成的空氣使得實現的機會罷了眞眞的帮助全靠本國得專門家時時地注意國際問題並且時時地去研究這種注意和研究並非一種陰謀我覺得這種注意和研究可以完全公開不含一些秘密性拿取消領事裁判權做個例太平洋會議底結果是組織一個委員會來調查表面似乎是一種敷衍然而現在已有許多國家取消了在中國的領事裁判權中國現在應當注意研究怎樣使已取消領事裁判權的各國在中國法權之下可以和從前一樣地保其利益便可以間 
執反對取消領事裁判權者之口 
　　這次來中國考查法界情形的委員會都是專門學者他們有一種最高的道德標凖在從前英美國際仲裁時他們只認得法律不認得本國的利害中國應人當利用他們的指導 
　　美國國務院新近有一案件是我經辦的關係不過五十萬金錢這案結果是交給一個國際法學者去仲裁這便信賴專門家的態度 
　　所以我希望中國專門家注意並研究國際大勢並播諸社會使一般國民都了解這便是眞眞的自助 
　　芮氏演畢由陳錦濤氏用英語致答辭略謂「適間主席謂芮公使在公使任内即爲我助以我觀之芮氏自始即爲中國顧問非美國公使當芮氏在公使任時我在政府遇事往往就商甚至對付美國資本家之問題亦在芮氏處商量今天芮氏所見教同人尤不勝感謝」云云芮氏復謂「適聆陳君言使我更有無窮同情原來此等情形其由來純在中美關係一致之一點我近患足疾醫生戒不赴宴會其他宴會均已謝絶但今日之會旣係中國學者之集合又係關係國際問題故我仍扶病與會」最後汪氏復謂「今日本會理事長梁啓超氏及其他在津會員均預定於四時三十分京津車到京藉聆博士之演辭不謂京津車誤點今已六時適有人自車站來尙未見到不免遺憾」云云遂散會 
[長沙通信（華）]  
　　决選省長期中之湘事 
　　九月十日决選省長譚趙最後之勝利日内水落石出茲將最近所聞各要事彚載於次 
　　㈠省垣特别戒嚴原因八日省垣戒嚴司令部得一報告 
内稱有黨人多人潛來省城意圖擾亂已在城外秘密集議以推倒政府爲目的於九月十日夜深實行舉事以四城放火爲暗號分配黨衆割斷電線使軍警黑夜驚慌無從抵禦等語並呈黨人命令一紙司令部派員調查果有一羣形跡可疑之人分布城廂旅舍乃下令特别戒嚴夜晚十時斷絶行人交通並在各旅舍捕獲要犯五十餘人中有陳洪範一名與陳嘉祐密通聲氣已於九日晨在貢院坪斬决餘黨有巳獲者有在逃者此一段公案始算了結然軍警爲維持地方計仍未解嚴 
　　㈡决選省長之報告本日各縣議會决選省長各縣已來電報告選竣者一長沙縣譚延闓四十六票趙恒愓四票二瀏陽縣趙三十一票譚十四票熊希齡四票三醴陵縣趙四十二票譚三票四常德縣趙四十六票譚一票五寗鄉縣趙二十七票譚六票六漢壽縣趙二十八票譚二熊五七湘陰縣趙二十八譚十七八沅江縣趙十六譚一總計趙多得數十票由此推測趙必以最多數當選無疑惟長沙在政府治下趙票反少聞者稱奇將來湘南投票趙必最多湘西投票譚趙相若此係湘人推想之詞蓋趙爲湘南人湘南必一致擁戴譚趙皆非湘西人湘西無所偏袒湘人區域之心理往往牢不可破難免不爲言者所中也惟譚爲中路人中路之票趙亦較多此譚之所以不敵趙也此次决選投票者僅投譚趙熊三人熊爲配相固不待言然七位候補省長那四位先生簡直冷落一旁無人齒及則配相之尤者矣 
　　㈢湘南之善後聲湘南滇軍由朱培德統率退至永明江華入桂已完全無問題李烈鈞十日扶疾赴滬宋鶴庚九日由祁陽至寳慶葉開鑫唐生智在零陵祁陽羅先闓在衡西此爲各要人之蹤跡陳嘉祐殘部被困武岡無抵抗能力繳械者甚衆突圍者竄入湘西另一部隊由東安入桂是陳部已了湘南僅有善後問題可述趙省長派人調查災情酌量撫綏並令各防軍暫勿撤調衡永郴寳四屬大舉舉同淸鄉没收潰軍槍支以安閭閻收撫逃亡省軍　塞亂源刻正分頭辦理 
　　㈣槍斃通敵軍官尾聲第七混成旅長羅先闓之參謀長李建因通敵在衡正法記者前函已述其原委茲有數電可以引證照錄於下㈠羅氏自請處分電百萬急長沙總司令趙鈞鍳職部參謀長李建通敵謀逆勾誘軍隊職旅第三十一圑第二營第五連連附李月明臨陣逃退聚衆鬧餉掠奪商民種種不法行爲經各圑營檢查證據報告前來由職呈請總指揮轉呈鈞座通敵叛逆犯李建訊取確供於本月六日在總指揮部執行死刑辱職掠奪犯李月明訊取確供於本月八日在職部執行死刑以肅軍紀而抒民忿竊職猥承邊寄謬總師干愧知人之明旣貽地方巨害復煩鈞座遠憂現雖并申軍紀以飭紀綱究之大錯鑄成無補前失謹電懇鈞座將職嚴予處分以爲用人不明貽誤大局者戒悚惶待罪不盡屏營之至職先闓叩庚㈡趙總司令安慰羅旅電萬萬火急衡州羅旅長鑒庚電佳悉該旅長以此次所部李建等通敵辱職已正典刑深自引咎請予處分援古人自貶之意具見大義凛然惟該旅長宅心忠厚治軍嚴明素所深悉此次變出非常該犯等孽由自作旣伏厥辜足昭炯戒何能歸咎長官所情處分應免置議特覆恒惕佳印㈢趙氏通電據宋師長自衡州支電稱據第七混成羅旅長報稱該部參謀長李建私受陳嘉祐委任並親筆書函煽惑該圑營長軍隊擅調赴永受編等情到部當以該犯李建甘心從逆證據確鑿罪無可逭已電復宋師長飭將李建一名就地正法以伸法紀而昭炯戒並據魚電報明已經執行各在案查此次陳嘉祐抗命稱兵蹂躪桑梓所過殘暴十室九空本總司令受人民付託之重負全省治安之責不得不調派軍隊分途進勦該李建長旅部參謀受留守重任應如何勉思自效爲民除害以盡軍人天職乃意敢私受逆委手書信件煽惑軍隊實屬情無可原罪在不赦合將懲辦該犯李建情形特電通令各軍一體知悉此令恒愓靑印 
[江西教育界之風潮]  
　　教職員與學生兩請願 
　　江西中等以上各校職教員因財廳前允於十二日發給少數欠薪乃届時往取楊廳長避不見面十三日即羣起交涉各職教之索欠情形上午十一時赴教育廳者約八十餘人首由一中校長吳士材報告謂楊財政廳長允今日發給欠薪而楊已於今日辭職經何護長另委閻恩榮兼代若今日去問楊氏要錢他必說我現在下了任還有錢嗎據何護省長云已商請鄒揆東設法貸借無論如何於舊曆八月中秋前絡續發足四萬元但此四萬元是否又是空話此刻尙不得而知語未畢各職教員云不管他換什麽廳長我們只曉得找他要錢無論如何今日總要去問一問於是遂魚貫前往財廳直入大客廳適楊廳長外出由制用科王科長出而招待對各職教員云今天諸位來得又不撞巧廳長已脫了身廳内還是没有一圙銅子還要過兩天再看職教員於是復齊集頭門開一露天緊急會議謂今日楊廳長没見到錢也没有不如去問省長遂卽擁赴省署下午一時各教職員直入大客廳略息片刻比由教育科主任何昌榮出而代見云省長說財廳長已換請再等幾天俟新任廳長接事後再商量籌欵各職員均大聲疾呼云屢次哄我們今日非請省長出來明白表示不可何入内報告復出謂新財廳長明後天就會接事只要暫等一兩天常有一點辦法此時各職員憤激已極王壽彭云今天非見省長不可若不肯見請省長通知廚房趕快備十餘桌飯我們還是八點鐘來的到如今還未吃飯我們就在此等候一天不見一天不出楊瑞苞云趕快呌省長出來何昌榮見教職員態度强硬復入内報告繼而隨該署顧問張宜仲出聲明同前柳藩國云我們的學生在北京都要見大總統我們常教員的見省長都不行眞是瞧我們教育界不起張宜仲何昌榮均啞口無言各職教員勢欲衝鋒直入何張見機復奔告省長於是何省長只得勉强出見即云逼得我好苦余謇云楊財廳長說今日發錢他又跑掉不見錢也未看見一个請省長再明白宣示一下何云就是楊財廳長籌欵不到所以我今天把他換了諒此新任財政廳長閻恩榮接事後總有一點辦法余謇云一點辦法四個字太囫圇請省長給一確切答覆爭論多時仍無結果各職教員見何垂頭喪氣之狀又可憐又可憤乃與約定若閻財廳長接事後第三日即齊來省署請閻財廳長出席設閻不接事再過兩三天又要來找省長何答好好各職教員乃退茲將省長批示文及二次辭呈錄後（省長批文）呈悉該校長等宣力學界成績卓然現値時局艱難學欵支絀本護省長午夜徬徨正在勉籌補救之策該校長等亦當其體時艱勉維現狀所請辭職之處均毋庸議仰即知照此令（二次辭呈）呈爲再請准予辭職遴賢接替以重教育事竊校長等前以學欵積壓無法開學呈請省長准予辭職在案頃奉指令内開該校長等宣力學界云云等因奉此校長等自應仰體省長至意勉維現狀何敢再事凟陳惟校欵積壓過鉅迭經請求省長設法籌撥迄今未蒙照准無米之炊巧婦難爲現暑假早過學生已紛紛遄返乃以欠薪未發夙債未償不能照常開學致令學生寄居旅舍逸居無教危險萬端現狀至此何能維持用特再行環懇省長准予辭職遴員接替籍免罪戾不勝迫切待命之至謹呈省立中等以上九校學生因各校開學無期徒在省虚度時光荒廢學業特組織九校學生讀書請願圑請求當道速將教育經費發放以便各校照常開學今日（十三）該請願圑於上午十句鐘假省教育會開代表聯席會議到者男女學生多人議决大家携带請願書齊往省署請願遂於十二句時齊至省署何省長派教育科盧科員出見盧云省長有事教育科何科長未來呌鄙人代見朱由鏗云今天我們省立九校學生代表來此因現在暑假早已滿期私立學校均已開課惟省立各校無開學希望來省同學又一天多一天因學堂未開門多散寓旅館特來請求省長表示到底能否開學以免我們靑年在省等候犧牲光陰盧云省長對於各校開學正在想法子總不致不能開學正說時教育科長何昌榮出見何首將請願書觀閱一遍乃云諸君意思懇好省長因在内開會故我出來代見昨日職教員來署何省長說俟新財廳長接任後即籌發教育經費各校有錢兩星期自可開學教育停頓總不成一局面必要從速想法包建猷云省長前答各校長兩星期有辦法至今仍是毫無辦法今說兩星期開學能否靠得住倘再遷延兩三星期試問一年除去暑假寒假有幾多星期還請何科長請省長出來對衆說明莫令我們以後不能轉學何見衆意堅决入内轉達旋即出來報告云何省長說兩星期一定可以開學我都可以擔保各學生代表見何說得懇切乃辭退茲錄請願書如下爲請願事竊學生等肄業省垣已逾數載每届開學之期遠近皆如期到校不意此次暑假期滿開學期過學生等負笈來省校舍荒凉教師希少消極情形不堪言狀詢之校長聲稱經費無着現皆辭職開學與否未能答覆似此學生等數年辛苦之功頓形廢於一旦失學之痛曷其有極不特貽笑全國即揆諸鈞座儉日通電確定教育基金之意亦大相左矣縱謂本省受軍事影響庫空如洗然區區學欵較之軍餉爲數甚微籌措未見有若何困難矧學欵爲培植國家人材之用關係至爲重大倘莧任其移作别用不思設法維持則學生等求學之地行將閉門不納矣但學生等唯一目的在於求學現因學欵無着以致學業中途停頓學生等之犧牲莫此爲甚而江西教育尙堪問乎學生等本純潔之精神作懇切之陳請伏乞鈞座鼎力維持令各校尅日開學毋使學生等有失學之虞感德實無涯矣迫切陳情諸維鈞鑒謹呈 
[吳城又幾釀兵刼]  
　　商店雖未損失 
　　民船已遭蹂躪 
　　南昌消息吳城自贛亂發生後即駐有軍隊一連警備隊一排保衛地方尙稱安謐不料昨晚（十八日）兩句鐘時忽聞槍聲隆隆居民多從睡夢中驚醒初槍聲起於西南繼及街衢約一小時之久始不聞聲居民因夜深不敢出視至次晨人心惶惶各相奔告人言言殊旋經詳細調查始知有他處變兵來吳勾結當地流氓及少數兵士欲肆行搶刦因吳城奉新紙商每屆月之朔望後必有大宗現洋解赴桑梓匪等偵知十九日有現欵數萬以民船裝往奉新故於先一晚列隊往刦不意此欵尙未登舟旣撲一空乃在灣泊老白馬廟一带之隣舟大行搜索繼又逼得船户口供云欵存廖貴處現住於電報局匪衆即相率至電局開槍攻門（因某局所在誤會爲電報局）未克攻入連長朱勝良聞變带隊而至遂相率逃走聞其初變時曾向第二排陳排長索取子彈陳以在連長處對不允所請即將陳排長繫斃朱連長因在家宿聞變後趕回連部而變兵已早出發乃督率第三排蔡排長及可靠衛隊在街追勦因變兵等子彈不足立卽平復商店未受損失亦云幸矣惟泊於白馬廟之民船已受重大之犧牲並擊斃船户四名傷數人今晨抬至紅十字醫院醫治中有一人受傷最重其彈由小腹左側穿出據西醫余子卿云恐有性命之憂又有一船婦劉蔡氏已將左脚骨擊斷雖不致命已成廢人矣 
[薩鎭氷之行踪與新任務（福州通信）]  
　　薩鎭氷此次爲疏通粤艦北歸事赴粤便道回閩相傅業已赴滬入蘇茲探悉薩氏尙在粤與温樹德總司令磋商粤艦事業已就緒惟因財部所給餉銀中有九六債票須由部轉向中行抵用現欵日前已電京請財政部查照辦理聯鯨李艦長昨接薩氏由香港來電略謂余將不日入都請速凖備以便到厦即日一同赴滬大約十一日可抵厦即日由厦首途又政府此次任命薩氏分赴閩皖查勘煙禁外間頗爲注意唯聞此種任命實因萬國拒土會福建支會鑒於閩中軍人商人及查緝處營私舞弊私運私售私吸之事日多非澈底剷除不可特請拒土總會轉呈府院籲請並接京同鄉會來函粤艦北歸事如接洽完楚薩氏入京報告當先行回閩一次各國公使及拒土機會現正在極力促駕中 
[江蘇省公署之諮議觀]  
　　江蘇當韓省長下車之始卽由舊國會議員蔣某等建議聘任本省有名望士紳組織諮議會議俾得集衆思廣衆益意甚善也未幾果發表一名單每道屬聘任五人計二十五人就中有元老有名流有政客有官僚在韓省長已幾費斟酌而後定不料定而後不能靜也二十五人之名單一出某俱樂部方面感表示不滿羣起反對反對之最大目標爲前省議會議員陳某卽其親同鄉對之亦指摘甚力於是某俱樂部方面除由侯某等面質省長外又照樣開二十五人之名單一紙請加聘任雖尙未成事實而其中爲難情形巳可想見前次爲公債事曾有四人往京疏通京同鄉對於此次之組織亦不少微辭諮議某見空氣不佳返寗以後卽上書辭職江北之馬段江南之黄沈亦先後表示不就雖尙在慰留而不易完成情形更可想見本日（十六）下午二時本爲第一次會議之期而到者僅金恃生鍾叔進劉孟侯盧紹劉周穀人王甸伯王叔相孫謹丞陳頴生楊翰西等十人不足過半數遂隨便談談朱政務廳長傅秘書長亦列席對於地方自治因有新舊之爭如何辦理决定請示中央對於秋勘因各縣借此名目弊竇叢生决定照民國四年秋勘條例辦理對於十一年度預算案因收支不能適合討論許久終不得要領發言最多者爲劉孟侯陳頴生王甸伯諸人據熟悉情形者云自某某元老某某名流相繼辭職後一般謀諮議而不得者大施運動手段蠅營狗苟冀獲此頭銜果爾縱得過半數開成會議其於本省前途亦不得許爲樂觀姑拭目視之 
[杭州快信]  
　　浙省受災區域共計五十三縣現就地官紳已紛請趕撥軍用舊棉衣褲俾禦冬寒 
　　財政部公債局删電杭商會八釐軍需公債第五次還本巳定九月十九日在中央公園抽籤又整理公債七釐債票第二次還本定二十日亦在公園舉行除通告外希就近派代届時蒞塲參觀 
　　會稽道尹黄慶瀾定於下月一日晉省並順道赴滬籌 
募振欵 
　　杭縣仁和塲屬豐隆泰寗各國沙地被災奇重秋收絶望已飭該場顧知事週歷履勘分别災情造册呈核 
　　鎭海縣屬中大河年久失修前經盛知事呈准撥欵修濬定冬季開辦現因水災奇重提前舉行以工代振已呈省核示 
　　上海紹屬水災籌振會前派徐祥麟來杭晉謁省長詳陳一切現因放振在卽會長田澤明日由紹晉省親自接洽 
　　平湖統捐張局長昨報解八月份徵存正附水利經費及北地振捐三釐公費各欵共四千五百三十四元有奇 
[南京快信]  
　　汕頭風災下關籌賑遊藝大會昨假南京花園飯店開會下午一時起至晚一點鐘止售出遊劵三千餘張每劵一元連捐共募集五千餘元今日仍接開遊藝會一日以廣勸募 
　　兩長以江北匪患未濟江南盜風亦熾昨特通令所屬派員實行檢騐各縣保衛圑及民户公私槍械 
　　交部咨請齊韓兩長轉飭各地方官署曁各駐防軍隊嚴加防範各路路工罷工 
　　教育部昨將男女同校辦法頒發到寗㈠各中學所收女生滿三十名以上者可專開一班不足三十人者則編入男生班寢室自習室等均與男生隔離並添聘女教員使兼任管理㈡遊戲運動與男生會場練習圍體聯絡公開私人交際嚴加限制 
　　教育廳昨將商務印書館編輯之國語國音名書目令飭各縣知事轉飭所屬各學校酌量採用又令各縣注重通俗教育 
　　韓省長委侯一晉充松江塘工督察員王啓傑赴高郵寳　查案警務處委倪欽勗崇明等縣調查警務顧南庸赴太倉等縣調查警務　 
　　財廳委張以誠赴東海灌雲守提畝捐彭峨士充常熟 
 
 

Page 11

 
 
吳江縣驗契委員 
　　上新河著名烟販王繼田昨日被警拿獲連同贓證十五件一併由警署解送地檢廳訊辦 
　　中關鄉民搗毀淸潔所一案現由商會長葉　良濱江鄉董周　川出爲調解雙方已在地檢廳撤消訴訟地方通信 
[蘇州]  
　　崇道女校之特色蘇州齊門外崇道女校係基督教會所倡辦業已多看成續頗著該校初設兩等小學現已逐步進行添設中學至三年級矣預計中學四年明年可以完全成立今歲暑假時又建築校舍添聘教員大加簽張該校特色約有數端一地點幽靜頗宜於學子之修養二學費廉薄故父兄之擔貨亦輕不必富家子女方能讀書三管理合宜女校長宋愛棣來華多年深悉中國女子家庭習慣故管　之際亦頗合法四教員優良所聘教員大抵學有根祗而富於經騐者故學生的進步甚速以上四端爲該校之特色故近日女子之報名入校者陸續不絶云 
　　光福桂花已開蘇鄉光福鎭向產桂花今年節令較早各種桂花現已先後關放　秤之期即在目前看花客人及靑鹽客商均已聯袂來鎭矣 
　　嚴財廳長蒞蘇嚴財廳長十五夜由寧趁十一點夜快車來蘇次晨四時五十分鐘下車卽乘與八城逕至養育巷其弟家灼宅中暫憩午前十時卽偕蘇州警察廳長李明遠吳縣知事郭會基同乘汽油艇至閶門外虎邱　橋等各名勝處游覽興闌返棹時巳下午登岸後　至觀前街伊戚萬宅視壽聞嚴氏尙須勾留數日始能返省云 
　　商會勸獎劵店改業蘇州總商會近因政府命令停止獎劵瞬已多日各店舖依然出售特印發通告分送各市民公社散給勸導各種獎劵之舖户以及經手兜攬買賣人等務各遵令一槪停止將銷存之劵盡形退還改營正當營業免犯刑章 
　　一高校友會吳縣第一高等小學校開辦有年成績卓著該校現定本月十七日舉行校友會是日下午二時起奏演各種游藝昨已分發入塲劵函請各界蒞會參觀 
[松江]  
　　淸查忙漕積欠松江忙漕積欠爲數甚鉅曾經財廳派有淸理田賦委員在松擠查嗣因此項積欠都係逃亡故絶仍將省委撤回現省垣因財政奇窘仍派程壽慈爲松江縣淸理田賦委員駐松淸查以裕省庫聞程　已於十六日早車來松即謁温栜甫縣長面談淸查辦法至五六小時之久其入手方法擬先行諭保造呈無主積欠然後按序進行云 
　　三中昨已開學省立第三中學校前因林校長辭職新校長一時未能委定以致開學無期現校長一職已經教育廳委任勸學所長張彬士暫行兼代數日來經張校長將校務籌備就緒業於十七日正式開學聞該校本年實行分科制添聘法文教員一人其管理方面以先嚴門禁爲入手緣該校操場向在校外學生假課餘運動爲名即便自由出入現張校長已在校内開闢球場學生課餘運動改於校内行之其校外操塲祗供正式上操之用並聞該校經十二日教職員會提出有益之集會甚多如辯論會演說會英文研究會國語研究會等務令學生檢束身心專務學問云另函云省立第三中學自經勸學所長張彬士允兼代校長後已於今日（十七）行開學禮當開會時張校長有整飭校風之訓辭省視學陸規亮校友會會長姚雄伯均相繼演說聞該校教職員大都照舊惟學監一職已易委英文教員張守白擔任並添聘侯仲廉爲國文教員云 
　　警界近事彙聞楓涇警察第一分所所長高駿突增船捐收入較原定捐數超過一倍故由船户許長庚等赴縣呈訴請復原狀温兼所長閱狀後以該所征收船捐原額每船三百七十五文何以現改小洋五角增出之欵作何用途已未報明總所核准縣署無從查核業已批行警所查詢咨復再行察辦又莘莊警察第二分所長鄭福忠因否認縣委該分所巡官汪卓之致將由汪巡官帮同緝獲之嗎啡案於呈解縣署時不將汪名列入業由汪巡官面陳温兼所長查核又新橋警察分駐所巡官馬培驊巡長王晋卿因拿獲鄰縣境内搶刦鹽營槍械以劇盜劉燦發送由滬檢廳訊實呈准槍决温兼所長務其勤於緝捕特咨取該員等履歷呈報省長轉請内務部獎勵又松城四分駐所警費自裁减縣費補助後縣經商由附郭六鄉每鄉每月補助八元藉資挹注茲有縣中自聘任松市警蜚六鄉自治委員以爲警費籌措旣駐警董負責所有暫行補助之欵應即槪予停止是四分四所之警費又月减四十八元而所謂警董者又因第四區之楊文石被紳商學界反對辭職致其餘三董亦不　所辦事不但籌費無人抑且减少補助辦事困難較前益甚故對於附郭六鄉之違警事宜實屬　以兼顧 
有稟承領袖聯佐指示辦理之說云 
[鎭江]  
　　米價昨又提漲上兩星期因江北上江等處新米湧到價已逐漸低跌迨十二三等日颶風暴雨後稻田淹没米船稀少市價遂又提漲十五日開盤高寶新秈每石售洋九元上江新秈售洋八元六角 
　　張知事赴郡勘災丹徒縣各洲禾稻疊被風吹水浸霉爛發芽損失殊甚曾由各洲農民具呈到縣請求勘災張知事據呈後因於十五日起親赴各洲視察禾稻災况以便分别災情輕重列表呈報上官核奪云 
　　溧陽姚知事履新新任溧陽縣知事姚炳熊赴蘇公幹後乘舟蒞溧擇於十六日接印視事云 
[揚州]  
　　鹽署電催預算北京鹽務署以淮運使應行編造之十一年度預算尙未造報昨電丁運使仰速查照前令編具表册尅日送署並先將收支大數專電陳明以便稽核 
　　諮議聯袂赴寗省署又開經濟會議前次被請列席之諮議周樹年盧殿虎等已於十五日聯袂赴寗矣 
雜評一 
[有出無入（默）]  
　　外銀圑查本年京師銀貨祇有運出無運入吾謂此種現狀尙非最可法意之時也何也各省雖無運入尙可設法以謀特别運入或借外債或借内債或發庫劵皆所謂謀特别運入之法若此特别運入之法而亦一無希望則必百事停頓非特教費政費無法應付卽軍費警費平日所謂維持治安費者亦將無欵發放則斯時之現狀乃大可注意矣 
　　然欲救此危機非他人任也中央何以祇有運出而無運入乎非由於各省督軍之强索與截留乎各省督軍恒侈言協濟中央以傅擁護之美名吾謂不必侈言協濟祗須不强索不截留即可免此最可注意之現狀矣 
 
 

Page 12

 
 
   
 
 

Page 13

 
 
本埠新聞 
[華商電車人員罷工之經過]  
　　昨日查票排車加入罷工··華商電車全停 
　　下午會議後官廳允許保護··公司允許加薪 
　　傍晚遂一律上工開車··罷工風潮平息 
　　昨爲華商電車公司司機賣票罷工之第二日上午公司 
仍無答覆故自七時起該公司查票排車員亦一律加入罷工電車三十二輛完全未出廠罷工人數共達二百三十五人之多電車交通全斷迨至下午二時許經軍警官長至公司集議允許以後秉公保護人員公司方面亦允酌加薪水故於六時半後全體一律上工電車照常開行風潮遂告平息茲將經過情形彙記如下 
　　昨日之詳情前日電車公司工人之因要求加薪而罷工者僅係賣票員司機人後由查票員出而開車尙有電車九輛照常開駛於民國路中華路一带交通未致完全停頓昨晨七時起公司仍無答覆致查票員亦一律加入罷工取同一態度故自昨晨起形勢益見嚴車華商電車公司車輛均未出廠電車交通完全阻斷民國路一带之往來者僅有法商電車　輛行人頗感不便事後華商電車公司曾向法商借司機人及賣票員未果董事方面竭力調解賣票司機方面聚於法租界十六舖外灘萬里春茶館集議堅持辦法總以達到加增薪工免去罰扣並體恤員司及對外設法保障之目的方能全體上工而該公司之總理陸伯鴻君適於未發生罷工之前一日因應賈教士之邀有事前赴辰州乃由車務長之代表朱孔嘉君邀約兩部人員同至該公司當面解决售票司機未允乃開陳要求條件送請公司查核而查票員等亦另提條件交於公司昨日南市方面因無電車開行人力車資驟加數倍之多 
　　提出之條件（售票司機之條件）（一）要求增加薪水因今歲米珠薪桂百物昂貴我叢售票開車職務非常辛苦若此區區薪水使我輩如何開支爲此不得已聯盟要求非請加薪不可（二）加薪限制開車售票須加三成惟起碼工資以十四元起每年加增一次須至頭等工資二十六元爲度（三）售票開車職務甚苦以每人能作二十五天者須增二天升工（四）本公司新排車員非做過售票者不能襲補查現有新補三個排車員須請一律取消或者請求公司委充他項職務亦可此蜚苛迫實因此等排車員不諳車務規則常有發生不覺之異故爲此要求撤換也（五）關於三號稽查因在查票辦公時往往有苛罰不法之舉動並時在車内常將售票司機辱駡種種慘劇即如乘客聞之亦代吾等憐憫此乃實在也（六）售票司機受人毆辱派員調查詳情以備投訴之備考並求聘請律師以資抵抗設或售票司機被拘警察或送廳者卽可告由律師預備惟工資仍須由公司照常發給以恤下情（七）要求公司减少工作時間每日以八小時爲限（八）凡售票司機每逢輪充候差者須照原工倘有脫班或掉候差並討差者以及新售票員點名候差等均給半工如遇脫班未到者祗能罰令點名一天（九）凡屬車務人員（售票司機等總稱）遇有病時須由公司查騐確實准予給假休養但病時工資仍須照常發給（十）遇有疾病時須由公司津貼醫費並求送入醫院後仍須照常補發工資不得稍有扣除工資等情（十一）凡車務人員每到年底應候公司結算賬目後如有盈餘紅利應請開股東會時要求提議一律分給以示獎勵（十二）凡車務人員倘有不測病故須請公司核給恤金六個月以示勞績（十三）凡此舉之後倘或售票司機偶犯撞壞車輛無力賠償者除未有舞弊情事外要求免予斥革（十四）如在三年内要求公司不得新招售票司機如若缺少可由吾等舉薦（又查票員等之條件）㈠對於王佐才因公受傷一事務請公司先行對外交涉待有切實辦法始敢辦事嗣後如有意外須請公司完全負責㈠行使職務時間請照勞働公例每日工作以八小時爲限㈠每月請予給假四天凡請假半月者減假二天㈠各員如遇疾病得有醫生騐病證者不得扣除薪水㈠現時月薪如二十元者要加增三成五十元者加薪二成每年至少請加薪工一元㈠每至年關務請發給雙俸一個月紅利應請内外人員一律分派㈠年歲凡至四十五歲者要求調入公司内辦事薪水照常㈠每逢元旦至初五日止工作時間以六小時爲限㈠服務人員病故請予撫恤五個月平時非有大過不得驟然停歇務求勿以此次要求之故將來藉故辭退㈠　人等鑒於外部人員當有被人毆辱等事而公司内一味敷衍致失對外威信以致被毆凌辱日見增多是以要求公司竭力保障維護至於求加工資一層因各公司皆有加薪之舉係爲維持生活程度日高起見故而非請增加不可以示體恤同人等終年服務不避風雨異常勤勞未蒙優待此所以不得不要求者也 
　　前晚昨晨之董事會議此次電車外部人員罷工風潮發生後事爲松滬何護軍使所訪悉以事關地方治安當令飭上海縣沈知事會同淞滬警察廳沈代廳長及地方紳商顧馨一姚紫若等妥爲勸導前晚該公司特開緊急會議到者有該公司董事王一亭朱葆三陸伯鴻代表張逸槎等十五人公推董事長朱葆三爲主席朱君首謂電車罷工阻碍交通殊屬非淺今彼等旣已罷工我董事會自應設法調解至其要求公司向官廳提出責問董事會對於公司職員應有保護之職今旣迭次被毆我人應當與之交涉經衆磋商之後咸以提出責問要求保護爲我董事所應爲者結果由朱葆三函致何護軍使警察廳縣公署請爲懲辦不法巡士保護電車職員云云至要求加薪三成及減少時間一律八時等等亦經討論未能卽决惟囑工人方面推出代表以便雙方接洽昨晨查票員排車員　加入罷工後上午九時又開董事會卽由協理莫子經爲主席將各條件公同研究對於所要求加薪問題難以承認傅令各代表知照各該罷工之司機賣票等到廠上工加薪一事待陸總理回滬終有美滿之希望各司機賣票等以目的未達仍未上工 
　　昨日下午之磋商解决昨日午后二時公司電邀憲兵營閔連長司令部崔副官警廳王署長張督察長嚴科長許巡官等至公司會商解决辦法並召集查票員司機售票人等面詢要求各節查票員公推一號查票趙君售票人公推十四號十五號兩人爲代表司機推十八號·三十三號·四十號三人爲代表磋商條件漸次妥定其最關重要者約分兩點一請求官廳秉公保護一請求公司酌加薪水官廳方面當場應允嚴飭所屬一體秉公保護對於巡士並嚴加管束勿再有衝突情形公司方面承認每人酌加薪水一元至三元不等各車務人員對於官廳公司兩方面答覆各節認爲滿意散會後立即開車出廠照常開駛六時五十分南市各路電車交 
通均已恢復原狀矣 
[今日歡迎美商部次長之茶會]  
　　美商會與美商務參贊開會歡迎 
　　今日（十八）午後四時半至六時半美商會與美商務參贊安諾德君在膠州路一一四號開會歡迎美商務部次長贺思敦君及其偕來諸人將用茶會形式也 
[全國司法會議昨日談話會紀]  
　　北京律師公會之公函 
　　全國司法會議本定於九月十七日在滬開會昨日届期因各省代表尙未到齊乃假上海律師公會開談話會各省法圑代表到會者如杭縣律師公會金華律師公會保定律師公會開封律師公會東吳大學法科教員部上海司法研究會神州法政校友會無錫律師圑浙江公立法政學校上海律師公會等各圑體代表十餘人午後四時開會經文牘主任吳健安將各省來往文件報到各法圑代表以及各法圑提議案二十餘起編列成册當由籌備主任張一鵬君與浙公會代表許壬等商議良久因各省已派定代表在途次尚未抵滬决於各代表齊集滬上後准於一星期内開成立大會議畢各用茶點而散 
　　又該會籌備處昨接北京律師公會函云逕啓者頃准杭縣律師公會函開敬啓者全國司法會議五月間在上海開會適値奉直戰爭交通阻隔各省學校公會代表到者較少經到會各代表决定延至九月十七日仍在上海舉行茲距開會之期不遠敝會同人等擬提後列各案已推定會員分别起草特此奉聞擬請協同研究以備開會時討論如貴會有提議之案亦請先期示知以便有所預備等因准此本會茲特推舉陳炳堃陶潤波二君爲代表届時赴會敝會同人等擬提四案相應函覆貴會查照云云並附油印擬提四案錄後「提議採用律師訴訟主義案」訟獄與人民關係綦重理之曲直罪之有無甚至與民命生死影響至捷我國自維新後建國家於法治之標的上使非有專門學者爲之南針代之辦理鮮有不僨事者故近頃民刑訴訟法則皆律師訴訟之傾向良有以也惟吾國向採當事訴訟主義立法者艱於謀始是亦積重難返之故態但潮流所趨雖甚惡者莫能遏披覽現行民訴刑訴之條文其精神類皆側重律師訴訟主義而表面乃同於故常仿揭橥於當事者訴訟是猶逆其流而揚其波循實諱名亦何若順勢正名之爲得故本會以爲應採律師訴訟主義明白規定於典章是否有當敬候公决（二）「提議改設各縣法庭案」司法獨立改良之聲已逾十年而各縣之無法庭也如故試叩其由不曰人才缺乏即曰經濟困難然統計全國一千七百餘縣各有人民各有社稷世非太古不能無爭而縣知事爲地方行政官政事旁午舉一切民刑訴訟悉付於於一二承審之手此項承審又皆自法校中來黜計各縣縣各有承審一人至二人不等究其實則審判官也而觀其形乃不類法庭則何如以此項經費此項人才改設法庭用初級獨任制實行律師訴訟主義必能事半而功倍轉瞬各國視察司法委員來華此事至關緊要是否有當伏候公决（三）「提議改正監督機關案」司法上要職有三一推事二檢察官三律師此爲學者之所公認也復查現行刑訴採相對辯護主義刑事案件檢察官代表國家公益常居原告官地位而律師擁護法律亦常代被告人辯護由其形式觀之儼然居於相對人地位而律師所圑結之公會乃至受檢廳監督其立法雖由展轉傅來而待遇之不平等至可怪詫賢者瞻前顧後不能盡量職務不肖者因緣傾軋流弊胡可勝言本會擬將監督律師公會之權改歸司法部與法僚一同待遇是否有當敬候公决（四）「提議甄用法官應請司法部按照法院編制法第一頁十二條施行適用程序案」查律師取得法官資格現行有效之法院編制法已有明文規定司法部不爲適用無故剥奪律師取得權利去年由中華民國律師協會議决巳經呈請司法部迄今尙未批示無論是否措詞不當姑先不提但以請示法院編制法是否現行有效之法律果以有效之法條而視若具文匪特於法理不合抑且於現在尊重法統之聲浪大相背馳茲再由本會提出僅以請求司法部日後甄用法官按照法院編制法第一百十二條施行適用手續不提法官資格一層因律師已經取得法官資格再提即續自認有不穏之觀急是否有當即請公决 
[道屬縣教育會聯合會大會紀]  
　　滬海道屬縣教育會聯合會於昨日在公共體育場開第一次大會各縣會員之到會者如松江朱匯生柏孔瀾王志尙周鐵橋楊承武張蔚丹嘉定潘文安張世雄徐樹棠陳淵如潘指行靑浦姚湘濤徐造初葉袖東胡伯承寳山顧珍彝浦文貴王豐穀王詠仁金山張澤銘宣子宜范叔寒奉賢刁胡一邵旨一海門薛蔭田南匯宋友禪川沙陸叔昂上海賈叔香曹幹臣李頌唐朱有章黄殿臣等於午後二時開會由上海縣教育會會長賈叔香主席開會後主席先致歡迎詞畢並提出滬海道屬縣教育會聯合會简章請爲討論經會員逐條修改通過當即查照简章第四條抽籤决定明年春季開會地點由主席抽籤定明年春季開會地點在海門縣教育會旋由各縣會員提出議案討論經衆議决各條如下㈠松江縣教育會提議縣教育附稅應由勸學所向經征處直接劃收請本會呈省飭縣遵辦案議决援照海門寳山辦法由未會辦到各縣教育會列名呈省㈠松江縣教育會提議小學教授國語及注音字母諸多困難並受家庭之反對請由本會轉詢各縣勸學所縣教育會是否有同樣之困難及有何改良方法以便研究而資統一議决照案辦理㈠嘉定縣教育會提議每次開會時請滬海道區域省視學及所在地縣視學到會報告視察時所得狀况案議决照案辦理㈠金山縣教育會提議義校畝捐業經省長核定每畝三分半公布在案已由縣征起十分之六近省署派葉秉常到縣查詢查葉係本縣人反對畝捐之最烈份子經此一度查詢深恐回省朦稟推翻定案請以本道屬縣教育會名義電省援助議决照案辦理議畢已四時半矣茲將通過簡章附錄於左 
　　滬海道屬縣教育會聯合會簡章一定名本會由滬海道屬縣教育會組織而成故名滬海道屬縣教育會聯合會二宗旨體察地方狀况討論教育事宜以期共同進行三會員由各縣縣教育會於開會前推選五人以内代表主席四開會春秋二季各開會一次會所由各縣輪値下次應輪何縣於開會時抽籤定之如有特别事故由三縣縣教育會之建議得開臨時會以上海縣教育會爲會所五主席開會所在地之縣教育會會長六會議一各縣提議案件須用縣教育會名義於十日前送交輪値之縣教育會二表决議决案以縣之多數爲準可否同數時取决於主席七經費開會經費由所在地教育擔任臨時會及通訊處費用由各縣縣教育會公共擔任八平時通訊處上海西區大吉路五十三號門牌縣教育會九附則會章如有未盡事宜開會時得提議修正 
[環租界築馬路之提議]  
　　提議者爲道路會徐謙 
　　中華全國道路建設協會定於今晚在靑年會開董委聯席會議已誌昨報提議之案計有八件均屬重要者如該會名譽顧問徐君季龍提議建築環租界馬路一案實爲今日上海應注意之問題茲錄徐君提議理由書如下上海自開放租界之始即應建築環租界馬路則近今推廣租界之事自不致發生乃國人漫不覺察而當局尤屬如龔如瞽聽租界之自爲展拓（中略）本會旣以提倡全國道路之建築爲宗旨則近在上海必宜首先規劃雖今昔情形頗殊即欲建築環租界之路而已有無可環者但其意仍不可忽查環繞之路小之如環境電車路大之如德國環國境鐵路其功用均彰彰在人耳目上海若無環租界之路則「第一」租界無邊際將爲無限之推廣「第二」租界爲障礙欲通過時（如軍事）非得外人允許則不可故本會宜提倡建築環租界馬路至沿黄浦江一带之地固無可環然浦東之經營亦關重要建議理由大槪如此至詳細說明非從事測繪不可是否有當應請公决 
[廣肇公所議助商圑華隊募金]  
　　昨日下午三時廣肇公所董事會議討論商圑華隊募集基金事以此次募金係樹商圑久遠之基理應竭力相助當推馮少山爲隊長推譚海秋·唐耐修·黄鴻鈞·連炎川·陳澤民·吳冕伯·嚴春生爲副隊長周錫三·紹燡年爲參謀梁百祥爲幹事積極進行以期早日成功云 
[閘北商聯會再議束認加捐]  
　　議决今日再函質問 
　　閘北五路商界聯合會因閘北工巡捐局加捐二成曾於七日開緊急會議議决致函工巡捐局質問是否實行限三日答復迄今一旬尙未見復爰於昨日下午二時又召集各商界在該會開第二次緊急會議討論辦法到會者有裕通粉廠朱斗文·恒和絲廠蔡少如·精勤廠朱節香·源順木行胡天民·益茂木行汪輔臣·華成廠王榮生·麗華廠王理卿·及陸端甫·李廣珍等一百餘人公推王鴻機爲主席孫綺恨紀錄先由主席報告開會宗旨略謂工巡捐局此次欲加捐二成實爲無端之要求合計閘北周圍三十里地方而馬路澆水車祇備二輛道路之齷齪言不勝言况同一街路亦高低不一一逢陰雨道途泥濘如蜀道之難行而工巡捐局祇知加捐而不知整理路政何肯承認云云繼由李廣珍云滬北工巡捐局加捐二成本會七日第一次緊急會議議决於八日去函質問限三日答復迄今爲日已多尙未見復今日到會諸君共應詳細討論又謂該局自行營造市房懷棧近經調查共計有八千餘間之譜民國九年營造棧房一千三百七十五間平房一千零三十一間洋房三十九間廠棧二十五間民國十年營造棧房一千五百八十九間平房一千二百八十間洋房六十七間廠房二十宅洋棧十七宅廠房八十間此八千餘間之捐欵爲數頗多而路政乃是如此究意此欵用之於何處亦一疑問今又欲加捐二成各商界决不承認至於七日之信不復當須議一辦法議决明日（即今日）再致函工巡捐局如仍是不復當致電韓省長及何護軍使請求辦法其餘若朱斗文王理卿陸端甫等均有意見發表表示决不承認照加之態度至此時已四時三十分遂振鈴散會 
[贖路委員會致王正廷函]  
　　本埠各銀行前接魯案善後督辦王正廷來函詢問儲欵數目各銀行均向贖路委員會詢問情形故該會昨特致函王正廷云儒堂先生惠鑒頃據本埠銀行方面報告謂貴公署附設之膠濟鐵路公司籌備處近曾直接函詢各行現在儲金數目並囑以後逐月迭報等因各銀行以辦理贖路儲金係受敝會委托所收數目總數登報披露今承函詢對於手續方面多有誤會囑爲說明云當經敝會以此後儲金仍照前此辦理按週報告並無變更等語分别知照各華商銀行以免歧誤茲特據情函達此後貴處關於本埠儲金方面如有垂詢務請逕函敝會旣較簡捷且免誤會專此奉布敬叩公祺 
[公民電請改組太湖局]  
　　太湖流域防災會各會員昨致北京參衆兩院江浙議員快郵云參衆兩院江浙諸同鄉先生均鑒頃讀報載沈褚兩先生曁諸同鄉函致府院公函請將太湖局根本改組仰見諸先生關懷桑梓曷勝欽佩太湖局自成立以來虚糜鉅欵毫無成績久爲地方詬病自應根本取銷重行改組依照諸先生提議先導下游各幹流剷除淺漲防止私墾用工程師制度撙節經費統盤籌劃以澹沉災而蘇民困務懇堅持到底不勝禱切之至太湖流域公民金蓉鏡沈澤春秦錫田胡雨人張葆培潘澄濫黄申錫盛邦采周成劉增祥沈周盛沅羅鶴年朱景章陳恩梓張守義李宗鄴黄明璋費承祿陳藹士顧宗况賈豐芸吳履平等同叩蒸 
[旅滬江西同鄉會歡迎中山]  
　　國聞通信社云旅滬江西同鄉會於前日開會議决加入歡至致迎孫中山圑體其致歡迎辦事處原函云敬啓者敝會開會議决以孫總統護法有功此後國家一切建設尤當重賴此决來滬應一體加入歡迎茲特推定本會職員閔蔭亭呂靜齋兩君爲歡迎代表希予接洽云云 
[國際中國學會創設先聲]  
　　國聞通信社云據日人方面消息因近來中國社會思想變動而複雜社會問題亦隨之發生欲解决此種問題必須從學術上對哲學政治經濟文學加以研究故國際中國學會亦應運而生此會係就在華之各國研究中國學者加以聯絡並使在外之中國學界及研究中國學者得通信之聯絡預備就各國各舉一委員以處理會務每年在北京或上海開會一二次於春夏秋冬四季發行季報現在日本之中國學者永井鬱齋氏盡日運動刻已在北京東直門外肅親王府設置本部將來尙須添設文庫及會館現正設法取得能年支二十五萬元之鉅額基本金云 
[俄艦隊經理被逮案續聞]  
　　大陸報云俄義勇艦隊上海經理愛立德氏因延不措繳保證洋二萬元於星期五日經公廨出票逮捕拘留虹口捕房一宵於星期六晨間保釋出外愛氏以按照俄律並無監禁之例且屬民事案不應與刑事犯同禁一處並搜查身體除去眼鏡領巾等聲言將控告工部局要求賠償損失十萬元等情業紀前報茲據愛氏律師斐斯氏聲稱此項控案將於星期一日提出至遲亦不過星期二日或星期三日至本案以原告律師於昨日因公赴京須俟其回滬後再行開審大約將遲至星期五六云 
 
 

Page 14

 
 
[路局籌備海寗觀潮之槪况]  
　　本年海寗觀潮事業由滬杭甬鐵路任局長呈請浙江盧督辦核准定於十月七·八·九日（陰曆八月十七十八十九日）經由該路局長轉飭車務處預備觀潮專車三天並昨派駐杭鐵路全省警務處總巡官吳曉峯籌備一切該總巡官奉令後已於昨日由杭乘車前往海寗察看觀潮地點僱用民船渡客及佈置圍塲一切事宜一面咨請海寗縣知事届時添派縣警察多名前往保護云 
[各工圑之聯席會議]  
　　議决援助粤漢路工人 
　　組織上海勞工總會 
　　國聞通信社云旅滬各省工界聯合會於昨午後三時假四馬路聯合會開緊急會議到者安徽駐滬勞工總會代表王亞樵中華工界協進會代表王吉人駐滬參戰華工會代表章棲鵬中華蜛氣工界聯合會代表范耀廷湖南勞工駐滬辦事處諶峻参上海女子工業進德會王康侯中國機器總會駐滬辦事處李宗漢上海工商友誼會童理璋上海印刷工會張占剛中國勞工同盟會張志餘共十工圑公推王吉人主席討論議案㈠粤漢鐵路工人被慘殺案公决依童理璋之提議一致電交通部一致電蕭耀南一致電湖北全省工界聯合會及各省工界聯合會請合理調解工潮電文公推王吉人童理璋張志餘三人起草㈡照工商友誼會提議組織上海勞工總會以集合工界一統之大圑體次討論上海勞工總會章程五時散會 
[警廳長呈復辦理煙禁之省令]  
　　淞滬警察廳徐廳長前奉省令飭查禁烟情形業將辦理情形具文呈復茲接江蘇省長公署指令云據呈該廳現在禁烟各辦法尙屬認眞惟前兩次旣破獲大宗土販於先難保所屬員役不包庇大宗土販於後該廳長責任所在不容受人朦蔽仍應嚴密稽查毋稍鬆懈切切此令 
[大中華紡織公司臨時股東會]  
　　前日（十六日）午後一時大中華紡織公司假座上海總商會議事廳開第一次股東臨時會該公司已繳股分總數計一萬五千四百八十六權是日到會股東共八千四百四十七權已逾過半數照章振鈴開會首推盛竹書君爲臨時主席次由總理聶雲臺君報告公司現况略謂本廠自四月以後陸續開至二萬五千錠尙有二萬錠亦已到滬惟尙未裝齊據會計師克佐時洋行Lowe，Bingham，＆　Mathewo所結財產負僨賬目截至陰曆五月十五日止餘利有四萬七千餘兩今日最重要者因股欵未齊一方面請商决優待新股辦法一方面請商决向銀圑借欵條件爲目前應付俟股欵招足卽可償還借欵等語主席當稱第三届股東年會曾經通過與董事會全權借欵惟今日開臨時股東會可再加討論重付表决以昭愼重經股東略爲討論旋主席以借欵額一百七十萬兩及借欵大綱付表决通過各股東當塲加入銀圑及姓氏如下蔡仁初君一萬兩陳品珊君五千兩仁裕號三千兩其餘未詳主席提議將來訂定借欵細則請股東當塲推舉數人協商以昭鄭事旋推定任筱珊蔡松甫兩君加入董事會熟商借欵詳細條件全塲拍掌表示贊成次討論發行優先股案首由主席說明優先股之利益與普通股比較如次㈠優先股年息一分比普通股多二釐㈡每年優先股宜利無論公司有無盈餘均須照發派利時先發優先股官利有餘再發普通股官利而分派紅利仍仍普通股一律待遇㈢公司解散時處置財產先儘優先股分派各股東略有討論旋用票决法並推定蔡仁初俞伯聲兩君爲檢票員其結果贊成者六千二百七十權反對者六百九十七權大多數贊成優先股案成立午後六時散會 
[衆和社謀救銅元跌價]  
　　昨日午後二時烟兌業衆和公會開星期常會公推沈子卿主席瞿瑞書紀錄首由主席報告謂近日銅元價格更賤小本生意大受影響本會迭接各處來函促謀救濟方法公决一面請求政府實行禁鑄禁運如政府僅以虚文了事惟有聯合各業共籌折扣方法使鑄運兩方無利可得次提議法界衆和社聯合問題公决對於今日法租界方面到會之人表示歡迎次討論永泰和所發仙女牌傅單定爲每匣七十文與本會傅單每匣七十五文之定價不合損及同業保障結果推代表沈其祥·董可良·常慶貴·童嘉生四人往該行接洽倘無滿意答復再議對付即散會 
[張欣生毒父案之近訊]  
　　高等廳又開調查庭鞫訊 
　　張欣生毒斃親父張駕雲一案前經大理院終審判决處張欣生朱健臣朱潮生均死刑一俟部令到原審衙門即當執行詎張欣生朱潮生仍以奇寃莫白先後提起非常上告朱健臣聲請再審張欣生朱健臣所遞之狀先後已奉駁回惟朱潮生以上告審反處死刑實有不白之寃故於本年五月間添延吳文濬律師提起非常上告大理院以事實極複雜案情重大事非澈底審查始足以資折服爰於日前訓令江蘇高等審判廳就近重行調查裁判高等廳奉令後已於日前（十五日）開調查庭命提張欣生朱潮生二人到庭詳細鞫訊後仍送監管押聽候核辦并聞此案一俟審查明瞭當再正式開庭裁判故是日各辯護律師均未出庭云 
[福建同鄉大會展期]  
　　中國通訊社云本埠福建旅滬同鄉會以李厚基無故拘押學生指爲通粤即行槍斃多人深爲憤激本定昨日（十七）下午二時在福州路三山會館内開臨時全體大會籌議對付方法後因適開幹事會之期决將大會展期已通函各同鄉但日期尙未定云 
[公廨派探迎提李次山]  
　　聯合通信社主任李次山自被交通總長高恩洪以其污 
辱名譽延請律師在公共公廨提起訴追五萬元之名譽損失後李即離滬近忽被北京檢察廳緝獲電致公廨派員往提已誌本報茲悉公廨接電後當備就移提公文派華探目邵錦春偕同原告高恩洪代表哈定根律師業於十六號乘滬寗車赴寗轉乘津浦車北上迎提本星期内當可返滬 
[木箱内女屍案兇犯已解軍署]  
　　糾黨謀斃鎭江女子張根泉之寗波人陳梅亭·鎭江人王惠根經公共公廨訊實判解護軍使署訊辦已誌昨報是日俞會審官訊結後以案關殺害人命即飭書記員抄錄全案卷宗備就呈文發交總巡捕房總稽查處由西探長壳羅香將陳王兩犯提出加上刑具連同裝置屍體之木箱血衣等證物特派探目張芝卿於昨押乘滬杭火車解往龍華護軍使署請爲按律懲辦死者張根泉昔年被朱長元楊長山楊永春等拐往哈爾濱賣入娼寮今夏贖身來滬即控朱等於公廨捕房將朱與楊永春獲案審訊之下以證據不足開釋未及一月該女遂遭謀斃同時朱長元等所設於四馬路某茶館樓上之販條子（若輩拐賣人口呼爲販條子）茶會亦即消滅朱等避匿聞公廨此次抄送護軍使署之卷宗着將該女當時控朱等拐賣爲娼一案之供詞亦抄一份附去以資研究 
上海商業市况彙錄 
[金融]  
　　昨日銀幣午前市價六錢二分二釐午後收盤六錢二分二釐三毫七五比較上日漲起六毫二忽五 
　　銀拆上午市價爲一錢八分下午收盤二錢一分比前日大七分因係星期日銀行封關華商需要略有耳 
　　江南小洋早午市均六錢二分二釐小去二五廣東小洋六錢一分六釐五小去七五銅元二百四十七千文大二百文衣牌一千七百八十三文大二文角坯一百五十三文貼水二十五文均無更動 
[金市]  
　　昨日星期日大條近遠期均長二五十月份標金已無交易十一月份標金開盤三百零三兩八錢掉期空頭貼出四錢至五錢花旗滙率大七五東滙小零六二五而人心堅固標金最小至三百零三兩六錢後標金買者衆多故最高步漲至三百零四兩五錢後爲三百零四兩四錢收盤烚赤做過三百十兩零七錢五及三百十一兩五錢先令等暗盤交易並未做過據　情形大條或能轉縮標金亦無大跌之虞云 
[棉紗]  
　　昨日星期大阪三品紗及美棉印度孟買花均無電報各交易所取引所各洋行各紗廠均循例休息惟市上客帮現貨本紗尙有成交售開價與上日相仿日紗亦然印紗仍未售開川帮因蜀中紗價不振故均未買祇江西廣帮漢口蕪湖野鷄等帮共買本紗二三晨包日紗二百餘包公會小包交易仍淸成交僅十餘包市面視星期一各電及標凖價爲轉移然尙無轉機之望也 
[米市]  
　　本年新粳上市之初三四日　會步跌一元數角嗣因風潮迭起人心懷疑底慣尙高内地行家亦以心思做市面致忽上忽落滬上消路亦非常年出新時之活動故南市一隅更形減色昨日到船常帮祇有趙如全南帮則有角里張福堂錢春元等其餘浦東東新亦有數號斛開者更形淸淡因本月小建月底已近買進即欲結賬各貨均暗鬆一角二角不等 
　　閘北蘇州河下昨日到船計殷金松單根林陸少文錫帮王林生朱雪和周耀先朱桂泉蜆帮陸連生許文祥等十餘號市面平疲銷路呆滞故斛開有限市價又疲軟一二角 
[油豆餅]  
　　昨日滬南浦江中各號沙船均無進口采菽堂貿易所各油交易做開二百五十件計福泰號售出棧夾倉生油五十件價十兩零五錢茂興售出棧夾倉油一十件價十兩零四錢益昌售出船貨牛豆油一百件鎭康亦售出五十件價均爲十兩零五錢五分新記號售出現貨輪貨大連油十件價十兩零三錢五分市價均與前盤相等云 
[雜糧]  
　　昨日北京雜糧公會交易尙稱不惡洋莊購辦武昌白蔴一百九十包碭山白蔴二百五十包揚州白蔴一百八十包浙江帮買大連大紅糧五車又小紅糧一車油廠買漢口早黄八百包九江夾靑豆三百包粉坊買漢口毛菉豆五百包粉廠買大利集麥一千五百包本街買山東花生二百九十包甬江蠶豆一百三十包漢口藥黑八十餘包九江都昌子三百包又九江江橋子二百包九江遲豆一百五十包小絞洋米㵢公洋米四百七十餘包各項市面均頗堅定惟洋米回疲角許云 
[一週間之絲市]  
　　上週絲經交易銷路均暢絲價亦屬堅定市况頗抱樂觀廠絲交易雖間有漲落然相差至多亦不過十兩左右統觀一週間市况最疲之日則爲星期二而交易之多亦屬此日苟廠絲商非於是日稍鬆亦斷不致交易若是之旺雖歐美各莊市面尙俏亦究以絲價太高頗覺礙手目下絲市之不趨於疲軟者皆因存底已枯繭價日來又漲竟至二百兩以外成本較昂故能擯住不賤並悉塘西大綸廠本年出產絲額巳如數售罄即使絲價更漲已無相當餘繭可做而統市各廠抛貨類皆巳售至十二月份是以市况可望堅定矣上週石臘紅牌售貨最多約有二百擔價漲十二兩半市上高等廠絲價與前週相仿中等廠絲價較前週漲起十餘兩普通廠絲價則無上落云 
　　白絲經交易週初甚形冷淡成交寥寥均是英法二莊去路上等大經售價較前週賤去五兩而輯里絲則較上週價漲五兩靑陽絲亦有數包交易價格平定迨至將近週末花旗貨稍覺活動雲麟雙馬牌售價較前漲二兩半以後頗有起色至星期六信孚忽來賬五百擔購進梅牌等貨價又漲二兩半於是市况頓然豐俏絲商惟恐下週别行發動無貨可售故手中均留餘量以候高價然已預料内地聞得滬埠如此暢銷絲價勢必逼大故下次梅牌開價一千一百兩當在目前矣 
　　黄絲經上週交易亦多市尙平穏高等機械廠經週初開價較前略鬆計賤二十兩其後回上十兩成交不多揚返搖經售價較上週略好統市售開二百四十擔污陽絲本週亦有成交四十五擔價亦堅定上週川船已陸續開到解貨可望則口故里昂馬賽等處均有來賬續辦之意連日正在看樣談判中下週市面當有活動之望矣 
　　灰經上週交易仍形暢旺價亦堅挺週初連納寳克等行均有進胃甚巨擬抛訂遠期大批交易後以絲商膽怯不敢冒險致未成交而市况漸趨淸淡其後躉户得悉繭訊不惡恐防日後絲價傾跌以是急謀脫貨甩賤十兩而各絲商仍相率觀望不願讓價故市面不致带賤最後仍開七百兩統計本週交易總數亦不亞於前週云 
[上週絲價表]  
　　高等廠絲培耶牌丁頭號特别條份售價一千三百四十兩 
　　中等廠絲三跳舞牌丁頭號特别條份售價一千三百零五兩 
　　下等廠絲月兎牌頭號特别條份售價一千二百七十兩 
　　高等七里干經梅秀麟龍馬牌丁頭二號售價一千零八十兩 
　　中等七里干經黑獅牌頭二號售價一千零二十五兩 
　　次等七里干經雙火山牌丁頭號售價九百九十五兩 
　　上等大經雙獅牌頭二號售價九百九十五兩 
　　輯里絲銀雙象牌頭二三號售價八百二十五兩 
　　靑陽絲金鹿牌頭號售價六百三十兩 
　　機械黄　經又新牡丹片頭二號十二至十五條份售價一千二百三十兩至一千三百四十兩 
　　揚返黄搖經閻字牌頭二號售價一千零五十七兩半 
　　污陽黄絲ＣＴ牌頭二號售價五百八十五兩 
　　灰經英旗牌頭二號售價自六百九十兩至七百兩 
[一週間之茶市]  
　　本埠洋莊茶市上週路莊綠茶去路較前週爲暢總計成交八千四百五十九箱其中珍眉一項因市上存底缺乏到貨不敷需求較前週輸出稍遜但售開之價屯溪名家之茶高至九十兩婺源貨亦有加上七十兩較開盤之初雖相形稍拙較前週則又見提高三四兩湖州平水大帮與路莊大帮全週毫無市面惟其中拆賣之茶如鳳眉娥眉等貨甚爲暢銷人心得以安穏珠茶市面英美各行均有開辦之動機成交八百餘箱高莊蝦目售價較前雖低二十兩然至週末已有回高之趨勢芝珠圓珠土莊茶棧多有購進白頭行亦不乏成交故售盤二十三四兩亦較前週爲堅俏貢熙銷去二百餘箱市面仍無變動然據近來探得西人消息謂德俄交界之華沙地方向爲貢熙茶去路之一絶大市塲近該處業已漸次恢復原狀營業家頗多注意華茶貢熙似有發展之希望紅茶市面祁寗兩路之貨寗紅售開二百二十餘箱已告售淸惟兩湖貨尙存三千餘箱亦不難於售罄云 
[一週間之糖市]  
　　本週間糖市沉寂較前週尤甚而車糖之由日本運進者在本週統有一九·三○九包之多又有十八號中砂一·○○○袋同時裝到此貨現下積存三菱及匯山兩處並無走脫機會因此現貨驟增車糖價格更難振作故本週初現貨之價爲七兩三錢半及至週末則祗七兩二錢半至遠期貨亦有同樣之縮落下月份自七兩五至七兩六錢九月份自七兩六至七兩五也本週中期日本横濱廠貨開出五千包價十一元五角係十一月份期而同時大里廠電報則云須十一元八角以此車糖價格略以維繫否則恐尙不致有此地步也惟車糖價格以目前而論固然日見跌小但太古及怡和兩英行依然無賤小局面故車糖至今限度决無有七兩進關之勢若生意發動轉漲則在意中也 
　　花色赤白糖日前荷輪芝大隆號進口日興有十號渣赤五百包二十四號幼花白五百袋到滬爲數旣少且均係交到期抛貨故於市面毫無影響潮帮棉赤本週成交甚微價格大多高至六兩六錢低到六兩四錢靑糖潮帮到軟身隆　多包價格五兩走勢尙湧較低則祇四兩九錢也小包呂宋靑聚德隆及日興均有開盤二號五兩八錢三號五兩四錢而在行家售與客帮之價則三號仍爲五兩六錢云據香港莊電訊報告今歲產地如呂宋怡郎宿務等處因雨水過多以致甘蔗均被蟲傷收成僅有十分之二五故將來靑糖價格定見奇俏云 
[一週間之五金市]  
　　本週内五金市况仍無大起色客帮惟天津烟臺靑島購進白鐵皮白鐵瓦水泥等爲多其餘均零星交易各貨售盤較上週略見提升内地杭嘉湖各帮辦進各貨勝於上週現市上各號存貨英白鐵不厚美白鐵續有舶來是以售價平定馬口鐵及各色鐵櫃鐵條鉛絲元釘等售盤依然照常各客帮進胃沈寂本埠工程建築工塲略有添辦餘皆有觀望態度前昨兩日漢口帮稍有買進各貨售價計開英白鐵每擔九兩二錢美平白鐵每擔十兩零八錢白鐵瓦每擔九兩鉛絲十一兩六錢白鉛繩絲六兩二錢九十鎊英馬口鐵每擔六兩二錢一百鎊貨六兩七錢一寸至七寸元釘每桶五兩四錢靑鉛每擔十一兩二錢半足鈎光價三十三兩五錢荷蘭錫價五十七兩五錢八尺英鋼板五兩五錢紫銅皮三十八兩七錢五分黄銅絲十九兩二錢水泥靑州貨飛馬牌市價仍然平穏無甚上落本地紗廠各項用料添辦亦不暢達云 
[追紀沙船遇風之損失]  
　　日前第四次大風暴發南市春和公字號之沙船在海面被風打沉者兩艘撞壞者兩艘茲將各沙船肇事情形畧述於下（一）丁德隆號沙船由山東省來倉地方裝載北雜貨開駛來申本月初九日早在銅沙洋面突遇大風不能支持被風浪激沉該船上共有二十四人幸有某公司之輪船經遇上前救起二十二人尙有桂茂生及船夥一人落水至今尙無下落救起之二十二人前日乘合德興沙船抵申將情報告號主聞船貨一無所存損失約十四五萬金（一）丁錦泰沙船由申滿裝布疋開往福建交卸在銅沙以外百餘里之洋面亦遭風浪該船耆民吳巧林見將肇禍將船開至淺灘因風浪劇烈撞在礁石上致成粉碎幸在海邊各船夥由網魚船救獲未曾傷人惟船已不可復用故損失約十萬金之多（一）公祥隆號由牛莊裝豆油紅糧各貨來申初九晿对距淞口三十里許風浪交加打斷檣子一根即不能駛隨浪漂到瀏河口在海灘擱住該船耆民金和林來申報告號主雇得小輪一艘拖駁兩艘前往瀏河將該船所裝之貨起卸拖駁中來申該沙船直至前日由小輪拖带來申現已入塢修理　約一月方可竣工（一）復興泰沙船本月初三由女姑滿裝鹹貨來申初十日駛在瀏河口外大風暴發潮浪甚急該船向海灘開行以避風浪不料撞在礁石船底擱成一洞潮水侵入所裝之貨盡行濕水日前雇輪拖至上海所裝之貨損失在二萬金之上該船修理費亦須三四千金聞該號之損失船貨總共約三十餘萬金之多云 
　　尙有本埠新聞等轉入後頁 
雜評二 
[電車工潮已平（訥）]  
　　同一罷工風潮應付敏而轉圜速者易了應付滞而轉圜緩者不易了易了不易了之間損失之鉅細不可以道里計也然而今日之所謂公司資本家每每沿官廳之積習必先一試其壓迫手段無效然後始退而就範此風潮之所以擴大而不易解决也前此海員罷工之初吾嘗以此意告之而公司不悟致工潮延至二十餘日之久兩方之損失雖不甚鉅然亦已非細矣今電車工人之罷工不一日而卽平可謂應付敏而轉圜速矣無形中之保全亦必非細所可怪者北方粤漢路之罷工尚相持而不决豈其當局猶不悟此理乎 
 
 

Page 15

 
 
本埠新聞二 
[謝遠涵抵滬]  
　　江西省長謝遠涵於昨日（十七）下午十時二十分由漢口至南京乘特别快車抵滬下車後即登汽車至南成都路住宅聞不日回贛履新云 
[榮道一靈柩車運回籍]  
　　前上梅防守司令榮道一及其第三妾之靈柩由路局備車二輛自江灣車站裝載來滬轉掛滬寗夜車赴寗轉津浦車回籍安葬滬上軍政界均至北站月臺上致祭 
[昨年度之日本對外貿易談]  
　　歐戰後最衰頽之年度 
　　國聞通信社云昨有久留日本新近歸國之蘇步臯君據其所述日本昨年度之對外貿易狀况云余於民國六年東渡日本維時歐戰未息日本之工商業殆極一時之盛因之對外貿易亦脫離從來逆境呈空前盛况卽素無積蓄之徒大戰中一舉而攫千金者指不勝屈綜計歐戰數年間日本全國輸出超過者達十餘億圓可謂全盛矣雖然歐戰中日本對外貿易之隆盛原因非其國内具有實力使然乃全基因於外來的原因卽歐洲戰亂是也故其原因一熄上述盛况之不能永久維持者亦當然事耳觀其民國七年休戰以後之輸入超過宛若戰前狀况可見一斑矣歐戰後日本對外貿易厥以去年爲最衰頽今將其經過略述之去年自一月至十一月輸出品價値十一億六百萬圓輸入品價値十四億五千二百萬圓合計對外貿易額共二十五億五千八百餘萬圓輸出輸入對除輸入超過額凡三億四千六百萬圓加以殖民地臺灣之輸入超過一千四百萬圓朝鮮　千萬元合本國殖民地輸入超過約四億一千四百萬餘圓觀此統計足以證明其貿易衰頽不振漸歸於戰前之狀况有餘矣更將去年對外貿易額與前年（民國九年）同期比較之本國對外貿易輸出约減少四○·六％輸入及合計約減少六○·三％殖民地（臺灣及朝鮮）對外貿易輸出約減少七四‰輸入及合計約減少七一％輸入超過額約減少六八％總之去年自一月至十一月之本國及殖民地之對外貿易比之前年同期輸出約減少五九％輸入約六六％合計約六三％輸入超過約八九％去年度貿易之所以比前年度減少者槪因於世界的購買力之減退與世界的物價之下降約言之去年度之輸出減退一因雖在於對手國之購買力減退而日本之物價之不能隨世界的下降而低落之結果亦適足與前因相俟而减退輸出促進輸入焉更推其不振之直接原因有四第一飭前述歐戰終熄之結果是也歐美各國之產業戰時蒙非常打擊者戰後逐次恢復益致力於奪回戰時中所失因之日本之對外貿易市場遂受其競爭影響第二一般日本財界缺乏對外的訓練與實力第三國際兌匯甚不利於日本輸出貿易第四戰時中日本内地人所染成之思惑熱尙未覺醒因之物價之低落非但未能追隨世界大勢反昂騰不已第四之原因實大有影響於昨年度之輸入超過故此原因不除前途之悲况將有增無已也次將輸出地及輸入地觀之輸出額大小以亞細亞洲北亞美利加洲歐羅巴洲其他各洲亞婓利加洲南亞美利加洲爲順比之前年同期各減少三○％乃至八九‰輸入額大小以亞細亞洲北亞美利加洲歐羅巴洲其他各洲亞斐利加洲南亞美利加洲爲順比之前年同期亦各減少一六％乃至八六％更將主要國别觀察之輸出額上之順位爲北美合衆國（三七八百萬圓）中華民國（二三八百萬圓）英領印度（七○百萬圓）大連旅順等處（六四百萬圓）英國（二四百萬圓）法國）一九百萬圓）海峽殖民地（一七百萬圓）加拿大（一○百萬圓）等又輸入額上之順位爲北美合衆國（四七八百萬圓）英領印度（一八○百萬圓）中華民國（一五二百萬圓）英國（一四六百萬圓）大連旅順等處（九二百萬圓）英領印度（四九百萬圓）德國（三三百萬圓）澳洲（三一百萬圓）等是也輸出諸國額全部以及輸入額除德國增加外餘比之前年度一槪減少但比之前年輸入額之增加諸國之順位如次葡萄牙奥大利秘魯墨西哥其他諸國邏羅德國比利時俄屬亞細亞加拿大海峽殖民地瑞士等附錄日本對外貿易民國九十兩年對照略表 
　　一輸出 
品　　名　　　　民國十年　　　　民國九年　　　對九年增减 
盒料品　　　　　　　千元　　　　　　千元　　　　　　千元 
甲粗製品　　　二二二九○　　　三六四三四　　减一四一四四 
乙制造品　　　三九三六一　　　九○九七四　　减五一六一三 
　　共計　　　六一六五一　　一二七四○八　　减六五七五七 
原料品　　　　六五○七二　　一二三八八五　　减五七八一三 
原料用製品　四一○七四五　　六二七六二九　减二一六八八四 
全製品　　　四三二九四五　　八五七五三二　减四二四五八七 
其餘雜品　　　一五○七四　　　一九九三一　　　减四八五七 
　　合計　　九八五四八七　一七五六三八五　减七七○八九八 
　　二輸入 
品　　　名　　　　民國十年　　　　　民國九年　　　　對九年增减 
盒料品 
甲粗製品　　　　七四九八六　　　一一六七六九　　　减四一七八三 
乙製造品　　　　六六三七六　　　　七八七三一　　　减一二三五五 
　　共計　　　一四一三六二　　　一九五五○○　　　减五四一三八 
原料品　　　　六二七七一八　　一二○二○九一　　减五七四三七三 
原料用製品　　二六七○九三　　　四五○七六二　　减一八三六六九 
全製品　　　　二五四六八○　　　二六一六五七　　　　减六九七七 
其錄雜品　　　　　九九八○　　　　一二九九七　　　　减三○一七 
　　合計　　一三○○八三三　　二一二三○○七　　减八二二一七四 
輸出入全計　二二八六三二○　　三八七九三九二　　减一四九五○七二 
輸出超過 
輸入超過　　　三一五三四六　　　三六六六二二　　　减五一二七六 
[紹屬水災籌賑會消息]  
　　紹屬水災籌賑會賑務主任田時霖偕同放賑員魏鴻文胡熙生王大章三君因振務事宜須與會稽道尹黄涵之及華洋義賑支會面洽於十四日趁江天輪赴甬巳誌本報茲聞黄道尹以此次災情重大前撥欵項不敷分配委派代表於今日到滬商請華洋義賑會添撥鉅欵並與寗紹兩同鄉會接洽一切田主任因本埠該會事務殷繁亟待主持原班輪船回滬不日又須赴杭一走又該會昨日電致旅京同鄉蔡孑民蔣夢麘諸君託其設法籌欵云 
[中華武術會徵求定期結束]  
　　九月二十一日即陰曆八月一日結束 
　　南市中華武術會本届徵求定期結束致各隊職員通告云「逕啓者本會原定二十號爲徵求總結束之期查是日適爲陰曆月底彼此事忙殊多不便爰議改遲一日准二十一號星期四即陰曆八月初一晚八時假座四川路靑年會舉行是晚除由總隊長李君英石發表各隊分數外并請張君溥泉演講「武術爲振興國家之要素」特此佈告此爲最後競爭尙祈各奮熱忱於此數日中格外分神所有分數祈即趕爲收齊務於二十一號晚八時前繳到預備奪標並盼早臨賜教爲荷專此佈達順頌台綏中華武術會第四届徵求大會啓九月十七號」 
[汽車撞斃人命兩則]  
　　一女孩 
　　一傭婦 
　　江北婦人林王氏之八歲女孩林大成子前日下午行經法新租界愛多亞路三洋涇橋適有嚴金坤所駕之二千六百零八號汽車疾馳到來該孩不及退讓被撞倒地耳内流血立即斃命即由巡捕到來將嚴拘入捕房一面將屍車送同仁輔元堂騐屍所昨經聶讞員蒞所騐得委係被汽車撞斃諭令家屬棺殮聽候訊核 
　　法大馬路四百八十七號門牌怡安印書局儲婦丁小妹日前至對門泡水被某洋人所駕之汽車冲上街沿致將該氏撞傷血流如注後由巡捕到來車送醫院醫治該氏因傷過重延至昨晨身死當由醫院電話通知同仁輔元堂飭夫將屍車送騐屍所經聶讞員蒞摥騐明屬實諭着棺殮候核 
[各學校消息兩則]  
　　承天英華學校沈家灣承天英華學校業於十五號開學新舊生到校者三百餘人是日下午舉行開學禮校長致訓詞教職員致勉詞本學期添聘華特夫人教授讀音陳良猷夫婦教授英文現因來學者衆多所有宿舍雖逐漸擴充仍屬不敷　用特賃定校外宿舍數幢俾莘莘學子不抱向隅之憾云 
　　基督公學梧州路基督公學秋季日夜校業已正式開課各級 
學額業已告滿惟來學者仍紛至沓來故該校校長王煥章决續收新生今巳着手將寄宿舍之餘屋開爲課堂云 
[上丁祀孔預紀]  
　　陰曆八月初六日爲上丁祀孔之期預經洒掃局董事林問芝等訂於初五日午後在學宮大成殿演祭業已預函學界各紳士等請爲查照並知照全體樂舞生務於初四日上午八時齋集明倫堂演習樂舞云 
[閔行靑年社近聞]  
　　閔行靑年社於前日開會歡迎莘莊莘創社代表錢呂翁三君到社時適兒童惜陰課餘學社正在授課由李宗煒吳景靑導至教室參觀廣卽擾鈴開會首由蔣誠章報告次代表演說述景仰之意蔣誠章致謝辭並欵以茶點散會後偕往參觀衛生會等各機關聞該代表來　目的專爲調查靑年社社務以冀有所借鏡云 
[洋務職業公會昨開徵求結束會]  
　　本埠洋務職業公會昨晚九時開徵求結束會到者百餘人公推王濟康主席由主席報告徵求經過情形總由會計科李賢　報告上月收支賬略並宣佈徵求分數前三名爲包志澄沈玉堂李瀛洲三君報告畢由會員王瑞　朱昌利唐世善李滴洲諸君相繼演說後由英文科主任沈玉堂提議原有英文夜科學額與時間不敷分配現已添開乙班仍聘包志澄君爲教席治療科　寳鈺提議天時已交深秋本會决定陽曆十月一日施種牛痘仍由西醫徐國佐君擔任每　陰曆單日施種經衆贊成一教通過議畢散會 
[第五次常識演講會記]  
　　前日爲閘北遠東公學舉行第五次常職演講會到者五百餘人至晚七時半振鈴開會由主席傅秩民報告畢即請約翰大學梁德昂演講「父母對於兒童的責任」次該會新劇圑演劇正劇爲「虐徒報」尙有來賓之雙簧口琴等以助餘興聞該會因會塲狹小擁擠異常故暫停二星期以便擴充云 
[久記社第三次徵求會開幕]  
　　久記社以研究劇學·服務社會爲宗旨成立巳十有一載内部組織有博奕·絲竹·技擊·擊彈·幻術·拳術·鼓樂·新劇·京劇·等部並設閱報室備置各種書報雜誌更辦義務學校及暑期送診等慈善事業歷年成績頗有可觀以故社員日多昨日下午四時舉行第三次徵求大會開幕禮於芝罘路該社社員到者甚衆由鄭介誠主席述明此次徵求之宗旨次由副社長顧錫元報告徵求會簡章並將已繳到各隊分數揭曉共計二千五百分次鄭正秋演說題爲久記社是有三種公益性質的好圑體於公共娛樂及公共衛生與教育等精義一一發揮並引久記社施診送藥與義飭學校等成績以證之而所以激勵徵求會員者甚至演說畢　佐以絲竹幻術雙簧京劇等餘興散會時巳鐘嗚九下矣 
[夏令配克戲院將爲汕賑開音樂跳舞會]  
　　夏令配克戲院近日爲汕頭水災賑濟事特聘歐西著名之音樂跳舞家十數人定本月二十一二十二兩晚在該院表演藝術所入劵資悉充汕頭賑欵云 
[一品香發展中菜營業之計劃]  
　　西藏路一品香上海旅社兼營中西菜之首創者營業向稱發達近因鑒於滬上中菜一業競爭日增劇烈遂集議發展方法因於本月十五晚議决添聘各方著名廚師並於社内另設監督處擔負調查監督之責務使在職司廚不敢隨意將事以博惠顧者之滿意云 
[護軍使母誕辰預誌]  
　　松滬護軍使何豐林之母今届誕辰各省派員來滬慶祝者已絡繹於途聞何使鑒於時局艱難故仍主從儉並不大開筵席云 
[王升高請究匿名恐嚇信之所聞]  
　　招商局江新輪船管事王升高曾於海員罷工風潮發生之時迭接匿名恐嚇信函多件王報告總巡捕房請求跴緝匪徒嚴究在案聞法捕房特别機關偵探長於昨晨在鄭家木橋街捕獲是案要犯蔴皮高明一人带入盧家灣捕房由西探長戴薩克略詰一過諭令收押訂於今日解請公堂訊辦云 
[拐賣婢女押儆]  
　　住居法新租界翁紀淸家之婢女馮樵照今春被趙似卿誘拐逃逸日前趙領至小東門何王氏所開花烟間内售賣得洋化用現爲法捕房探目徐新發偵悉前往將趙等一併拘入捕房昨解法公堂請究先由原告投訴前情詰之趙供實係馮樵照自願與民人姘識不敢誘拐餘供支吾何王氏供女子由趙領來認爲夫妻不知拐來求宥中西讞員判趙押西牢六個月馮樵照押三個月期滿發堂擇配王氏罰洋五十元以儆 
[搶飾分别定罪]  
　　婦人林王氏日前行經法新租界愷自邇路被王和尙丁阿三兩人上前搶　金挖耳一支而逸適爲探目任水揚查見上前拘獲带入捕房昨解法公堂訊實判王押六個月丁押三個月期滿一併永遠逐出租界 
[流氓挾嫌傷人]  
　　寓居兆豐路某里之張壽保因附近流氓醀資打太平公醮未捐分文致攖其怒昨日下午三時許張偕其友人蔡洪寳於該路燹昌火柴廠附近閒行突被流氓糾集十餘人不問情由一擁上前將張蔡二人圍住兇毆並用刀戳傷張背部一下蔡肩背各一下皆暈痛倒地行兇人遂一哄而散旋經人報知提籃橋捕房派一千二百九十三號華捕前來雇車送入同仁醫院治一而由捕頭飭中西探查緝流氓解案懲究聞張壽保恐有性命之虞云 
[汽車傷人又一起]  
　　昨晚八時三刻南滙人市阿二於北海路口弄内被人毆打追至浙江路適有二千六百八十三號汽車疾駛而來不及讓避竟被撞跌碾傷胸腹甚重由老閘捕房六百九十三號華捕瞥見押令汽車載送仁濟醫院醫治即持傷狀單带該汽車夫入捕房請示 
[請領槍斃盜匪之尸棺]  
　　糾衆搶刦蘇屬緝私二營二隊巡船軍械之盜匪馬友志即劉燦發曾奉法庭訊判死刑詳准上臺批回巳於本月十五號將該犯押赴第二監獄刑塲執行槍斃在案茲悉該犯尙有一母今年六十四歲住在浦東嚴家橋此次得悉伊子已經伏法乃於昨展特赴西鄉潛河涇鎭第二監獄刑場籨請將伊于尸　給領嗣經獄中人告以須赴上海地方檢察廳具狀請求方可給領該氏即含淚而去 
[近日發現之痧症]  
　　近來本城内外居民患吊脚絞腸痧者頻多前日滬域金家棋桿有楊錦山者及大南門白漾弄俞姓少婦均染此痧症家人等分投延醫診治無效均於午前發生至午後即相繼而亡云 
[黄包車碾傷行人足]  
　　黄包車夫魏成榮昨晨拉車在途疾奔行至滬城侯家路將行人王金生撞倒車輛在王之足上輾過以致受傷當由崗警查見將魏追獲但王不能站立即以魏車車送二區一分署王　員飭將王先送仁濟醫院醫治魏於午刻備文派警押送地檢廳訊辦嗣經檢察官預審一過判魏收押候詣該醫院檢騐王金生所傷如何再行核辦 
[攫孩金圈人贓並獲]  
　　姚家宅橋順興里六十一號婦人曾湯氏之子金寳年六歲前日午後在附近游玩忽有匪徒王小二子上前將金寳耳上金圈攫去奔逃金實情急喊救巡警聞聲趕往將王拘獲抄出原贓解送到 
署飭將人贓併送地檢廳訊辦曾湯氏着投廳領贓嗣奉檢察官提訊之下判將起案金圏給該氏具領王押候訊辦 
[狹路逢仇戳傷左臂]  
　　陸家嘴某洋棧工頭俞廷和與同鄉人陳玉祥有仇經雙方友人出勸不了前日下午俞陳二人在途相遇一言不合彼此行兇陳備有兇刀亂戳致將俞之左臂戳傷數處旁人代抱不平鳴警到來將陳追獲押送三區飭將兩造併地檢廳由檢察官騐明俞傷無碍判發堂醫治陳押候俞傷愈再核 
[兩小茶館聚賭]  
　　滬西麥特爀司脫路五十五號小沙渡路三百四十九號兩處小茶館主王生穆恒祥均因邀約茶客聚賭抽頭漁利被巡捕查見將賭具带回捕房稟由捕頭轉請公共公廨出單飭傅王張兩人到案聽候罰辦 
[三個私娼拉客]  
　　私娼錢大賣王鳳寳王老四均於前晚同在寗波路拉客被巡捕查見一併带入捕房每名存洋十元保出聽候公堂傅訊罰辦 
[三個竊賊被拘]  
　　過犯張桂林前日在南京路摸竊錢阿成身畔財物又安徽人劉金標貴州人徐祥福分别潛入五福弄五十二號漢口路二百四十二號圖竊均被包探查見先後拘入捕房押候解請公堂訊辦 
[尋獲三年前逃妻]  
　　紹興餘姚人袁項生前晚扭其妻袁王氏至四區警署控稱民妻於三年前由原籍逃來上海今在寳山路口遇見請求暫押行文餘姚縣公署派警迎提歸案訊辦等情當經杜署長質訊王氏供夫也不良衣食難周故婦人不得已來滬自謀生活云云判轉解司法科聽候核辦 
[寄父誘姦寄女]  
　　蘇州婦人李陸氏住閘北崇仁里其女阿大年十八歲去年三月間被人拐失近忽自行歸家由該氏盤問之下始知被該女之寄父常熟人唐阿大勾誘成姦藏匿鄉間等情該氏欲向唐阿大質問唐躱匿不面前日偕女扭唐妻毛氏至四區告發經顏署長質訊毛氏供並未知情判被告保釋候提到唐阿大再行核辦 
[婦人服燐獲救]  
　　住居楊樹浦路一百六十三號門牌之江陰婦人余雷氏前晚與姘夫余某爲挖租桃源坊房屋用去小租等費洋九十元爭執扭毆致氏忿無可洩服燐圖盡經同居覺察尙早當即救愈由七百三十號巡街捕查悉將氏带入捕房捕頭着將氏轉送公廨留候解請公堂發落 
[沿路大便罰鍰]  
　　李友生於日前至法租界馬路中大便適爲三百零七號巡捕查見上前拘捕李不服拒捕行兇將該捕腎囊踢傷後由他捕到來帮同將李拘入捕房昨解法公堂請究先由三百零七號巡捕稟明前倩詰之李友生供民人初自鄉間來申不知定章求宥中西官判罰洋五元再賠巡捕損失洋二元以儆 
[華豐布廠失竊案之昨訊]  
　　陸家浜馬路橋華豐布廠失竊絲光嗶嘰布八十餘疋已由官廳派探拘獲瞿士芬並起出原贓布四十四疋經警廳派探至公共公廨將人贓提回各情已紀昨報茲聞此案經警廳司法科預審之下飭瞿拘留在案昨日又派偵緝隊士至公共捕房協同中西探至福州路源來當内起出贓布蔴紗八疋嗶嘰十六疋均带回歸案並又續獲同謀之該廠夥丁常貞及已歇女工頭鮑三鳳解廳併押後奉飭補提在逃之張土根務獲追交餘贓究辦並聞是案未破獲之前瞿士芬之父瞿世鎔在地檢廳反訴該廠經理曹伯符侵入住宅等情曾奉該廳核准飭傅候訊現已破案眞相畢露云 
[公廨暑假期滿]  
　　公共會審公廨暑假之期業於昨日届滿自今日起將延長辦公時間每日午後五時方得休息而華人民事訟案前因暑假减少執審今亦將按日分上下輪流傅訊矣 
[誌謝]  
　　昨承王人路君惠贈「傷寒論新元編」一部又生生美術公司惠贈「小衆花」一册又大東書局惠贈第二十九號「星期二」一册又法租界吉祥街法國影戲院今日開幕惠贈特别劵士紙又北四川路白大橋塊上海暎相公司昨日開幕承贈拍照劵兩張誌此併謝 
來件 
 
[依基督救國主義擬商榷之憲法要點（續）徐憑（佐治）]  
　　（十五）省爲地方獨立自治圑體應尊重其法人人格自袁世凱倡統一之說開凡主張聯邦者即爲叛逆當時民黨不察反附和袁世凱結果適助之經帝逮袁世凱稱帝之　嚮已明民黨始主張聯邦說以破其陰謀然已無及厥後袁世凱帝制失敗而民黨又取消其聯邦之主張他黨中亦有似此者不謂時至今日袁世凱之遺毒尤烈北方武人大抵反對聯省此不過欲據中央政權以逞其野心而已顧南方各省軍閥之主張聯省自治者亦不過藉聯省爲口實而肆其割據特野心較北方軍閥爲小耳要之民國國基不固袁世凱與民黨當分擔其罪責蓋袁世凱與民黨皆主張中央集權皆主張武力統一皆主張行狄克泰特制十年之夢猶未醒愚亦甚矣北方武人旣繼續袁世凱之政策與民黨之主張相同然　正可以携手以謀中央集權矣無知中央只有一機關而北方武人不能與民黨並容於中央則政見相同尙非戰爭不可豈不可哀也哉要知今茲顯著之事實已成爲地方分權斷無再復於中央集權之理倡聯省自洽說者雖此四字不成爲學理上之名詞亦無合成一名之必要但聯省劃實爲今所應行其行之之法不過有兩途徑一則由中央分權於各省一則由各省公認中央之統一權倘民國十年來果有合法之政府而至今存在則前之塗徑可循惟自民國六年叛亂以來至今無合法政府則不得不出於後之一塗此塗不難只須招集一聯省會議即　有成時人將何所憚而不爲乎省在國法上之人格今巳不能否認即無武人盤踞亦不願取消其人格况吾國施治之道非聯省則國基不固而運用亦不靈乎 
　　（十六）因厲行打破私有制度限制遺產不得過十萬元私有制度爲罪惡一切之本原人類之戰爭人與人相食皆由於此惟欲打破此制度幾有不可能之勢試觀共產主義不徒使人類返於原人狀態歸於簡單生活人縱不爭又患其惰結果一切衰敗俄國試騐不良可知决非無法至此法雖非直接打破私有制度之法然足　厲行之階梯故僅限制遺產使人之生前仍有自由競爭之希望而死後則於定限外之遺產悉使歸之國家專用之爲教育費蓋有數善焉（甲）富人不能永久壟斷產業（乙）富家子弟仍須在社會奮鬥不致成爲廢材（丙）教育費不待他籌而已足（丁）私有制度可逐漸完全打破此最和平而能著大效之法也 
　　（十七）土地不得私有但准許人民使用權其欲移轉使用權者須依土地法行之土地國有主義對於大地主不難處置所難處置者厥惟小農蓋吾國封建制久廢大地主本屬寥寥今雖有盤據地方之軍閥成爲大地主者然亦無多一旦以憲法之定制取消之自不虞其反抗惟一般小農若一旦改變其現狀則恐生種種無意識之反抗故宜釋明吾國之田賦制本不認土地爲私有故加以賦稅今只須將業主之名改爲使用者之名而依土地法限制其買賣則不患其有紛擾之虞限制買賣之義有三（甲）以土地爲買賣之目的物者無效（乙）得依土地法移轉使用權（丙）因移轉使用權時發生之土地增價問題其利益之大部分應歸國家 
　　（十八）不施工作或並不使用而占有土地及以土地爲商品者皆收爲國有土地爲國有不容資本家據之以爲利今之資本家或以土地爲買賣之目的物或購置低價之土地以待將來地價之增漲凡此皆無勞於社會而攘取國家之利益故爲救國主羲所不許也 
　　（十九）鐵路礦山得准許民業但不得過依法律准許之年限鐵路礦山本皆應歸國有惟吾國現尙在實業未發達時期不得不獎勵民業且以歐戰之例觀之民業鐵路收歸國家管者營業上之狀况多不佳故吾國此時必須獎勵民業惟法律上定有准許之年限則仍無背於國有之原則也 
　　（二十）勞工應提高其生活使與國家及資本家分享營業利益勞工問題爲今世無可避免之問題但在吾國尙有甚烈要不可不思所以善處之使勞工之生活與實業之發達兩無妨碍斯得之矣今之思想簡單者只知以打破資本家爲惟一之目的不知外國已經過實業發達期其資本家之壟斷達於極點故生勞工之反動至吾國則一切富源多未開闢除少數軍閥及常人外尙無大資本家即軍閥之富者與其他富人亦不足爲資本家因彼等並不能操縱社會經濟而吮吸一般勞工之膏血也此等軍閥富人打破之亦非甚難此外則爲一般小資本家其經濟上之實力本不充足故打破之尤屬易易但國内之資本家打破而國外資本家之侵畧吾國必更甚爾時吾國勞工幼稚斷不足與外國資本家抗徒將國内資本家推倒爲外國資本家减少競爭之人豈非甚愚况東洋資本家向來細大不捐雖勞工亦不放棄將來多一東洋公司在吾國即减少若干勞工人噉飯之地則更危矣且今之勞工只知增加工資而不知工資制度本不良因勞工雖因罷工之結果每日增加工銀數角其生活問題仍不能解决而其爲賣勞力作牛馬則一也故欲提高工人之生活而又無碍於實業之發展惟有解釋資本之意義包括土地金錢及勞工三者是爲國家與資本家及工人合股而成營業之利益亦應分配於工人而工資則不過供給其日用飲食而已如此則工人視營業之盈虧於自身之利害攸關即使减少工作時間而其工作必更良好營業必能發達而工人之利益亦多此兩利之道也（未完） 
公布欄 
[江蘇高等審判廳]  
　　民廳判决劉維仁與林培　因侵佔带民事訴訟一案(判决主文)原判關於劉維仁交還林培護洋七十一元四角九分并稻三十擔之部分變更劉維仁廳交嚴林培護資本洋九十一元四角九分並民國六年元字圩租稻二十擔林培　請追善宇圩租稻之部分駁斥木審訟費劉維仁負擔十分之六林培護負擔十分之四▲夏全珍與夏坤松等因出面訴訟上訴一案（判决主文）原判廢棄本案發澤上海地方審判廳迅予更爲審判 
　　批示問　　呈爲檢送證明資格文作請領律師免試證書由呈及憑電均悉稟請轉送甄拔律師委員會審議免試等情應准呈部核辦憑證兩紙存候轉送此電▲律師陸爾鉥呈請改指執行職務區域由呈悉該律師旣加入吳縣律師公會執行職務仰迅速挳向江寗律師公會聲明退會俟該國公會分别轉報到廳令再吳縣地方　知照至在江寗地審廳已受委任未經辦結各案於改指區域後併應與委任人商議複委任或解除契約以符定章所請准予辦理終結等情應毋庸譏此批▲律師范銘呈報改指區域請領吳廳登記由呈悉該律師改在吳縣地審廳轉區呐執行職務自可照准俟江寗吳縣兩律師公會轉報到廳再令該地審廳知照可也此批（以上九月十六號） 
　　民庭判决儲劉氏與儲錦芳田產迷訟不服如臯縣知事批示抗各一案（裁决主文）本件抗告駁斥抗告訟費由抗告人負擔▲高伯英與孫鏡淸因租房糾葛上訴一案（判决主文）本件上訴附带上訴及假執行之聲請均予駁斥第二審訟費歸上訴人負擔聲請訟費被上訴人負擔▲栢壽臣與韋儀卿損害賠償　訟不服本廳决定聲請一案（裁决主文本件　請駁斥聲請訟費歸聲請人負擔▲仇耀懲與唐宇平因買地涉訟不服第二審判决上訴一案（判决主文）本案上訴駁斥第三審訟費由上訴人負擔▲殷季和與殷禹甸繼承涉訟不服吳江縣知事批示抗告一　案（裁决主文）本件抗告駁斥抗告訟費由抗告人負擔▲卞心壶與盧郁哉債務涉訟不服抗告審裁决再抗告一案（裁决主文）本件再抗告駁斥再抗告訟費由再抗告人負擔▲沈松林等與劉維城因房屋涉訟不服第二審判决上訴一案（判决主文）本案上訴駁斥第三審訟費由上訴人負擔 
[江蘇高等檢察廳]  
　　批示汪家勝據訴已悉本案雖經同級廳認爲證據不甚充分宣告無罪惟該民對於孔慶賢被刧一案尙負有重大嫌欵應候審廳移卷過廳後發交第一審衙門偵訊核辦所請保釋碍難照准此批▲楊培　呈悉巳將證書等費滙呈司法部核轉矣仰即知照此批▲蔡茂芝狀悉候送審核辦此批▲談金福狀悉所訴如果屬實應仍向原縣訴請核辦此批▲僧昌華狀悉此案在原縣曾否正式判决來狀並未叙明所請由廳傅質之處即核與法定程序不合未便照准此批（以上九月十六號） 
[上海縣公署]  
　　批示牙商徐　呈爲粘附圖說懇請鑒核由批該商領證設行請劃定地址限制添設牙行業經令據牙　登錄稅處查勘繪圖核議呈復與袁文祥萬金林控訴之案一併解决袁文祥秤貨之處向在東華樓菜館門首現仍其舊萬金林前與袁文祥同在東華樓菜館門首秤貨致有爭端現指定南首福昌糧食店之隔壁即老局路之對門爲萬金林秤貨至護墉路東華樓迤南除以上三行之外菜蔬地貨等行暫行停止添設養即知照此批粘件附▲萬金林呈爲案經省署訴願應候裁决由批案經商出具遵結　袁文祥　　營業斷難事後翻畢業經令據牙行登祿稅處查勘繪圖核議呈復袁文祥秤貨之處同在東華樓菜館門首現其舊該商　與袁文祥同在東華樓菜館門首秤貨致有爭端現指定南首福昌糧食店之隔壁即老局路之對門爲　商籣貨之處並指定另領行證之徐　在老局路口秤貨至議塘路東華　迤南除以上三行之外菜蔬地貨舉行暫行停止添設以後各營各處任客投　仍不准攘奪政干嚴咎着即知照此批▲袁文祥呈爲揑換地名　領牙憑請確查由批徐　領證設行請劃定地址限制添設牙行業經令據牙行登錄稅處查勘繪圖核議呈復與該商控訴萬金林之案一併解决該商秤貨之處向在東華樓菜館門首現仍其舊萬金林前　該商國在東華樓菜館門首秤貨致有爭端現指定南首福昌糧食店之隔壁聞老局路之對門爲萬金林秤貨之處並指定徐　在老局路口秤貨至護塘路東華樓迤南除以　三行之外菜蔬地貨等行暫行停止添設着即知　此批▲黄炎培等呈爲籌建董家渡公義碼頭請備案給示由批來牘已悉公同發　議定將董家渡公義兩碼頭募捐建築具見關懷公益於地方交通利便良多　予備案並出示布告可也圖單存查此批 
 
 

Page 16

 
 
   
 
 

Page 17

 
 
自由談 
[座右銘] [  曾國藩]  
　　接人總宜以眞心相向不可常懷智術以相迎拒 
雜說 
[天派定的命運] [  潮模]  
　　無知識的懶惰人凡事都要說到命運天派定的實在這種人是消耗的廢物社會的蠧蟲没主張的東西如果碰到他可以和他說衣服不要穿飯亦不要吃睡在床上休息休息假使到了九泉之下亦可回報閻羅說我是天派定的命運所以一生睡在床上現在已經死了 
閒話 
[消夏雜說] [  禹鐘]  
　　余家西去有茶寮設於水閣中余屢與佐梅雪塍韶聲淸晨茗話其中欄干臨水凉風徐起市渠中曉日染水作光金碧游魚往來水面如唼日影雪塍詩所謂『游魚四戲啄朝陽』者卽紀此也余等就茗時約在淸晨六名鐘至早膳之時届始各歸家就食亦消夏之佳况也 
　　余於此次暑期内載筆所及舍雜作而外先後凡成詩十六首七古二山東孔林唐吳道子畫孔子搨像歌一首鮑貞烈女詩一首五古一西園漫興一首七律七和雪塍微字韵二首和韶聲梅雨及晚游南郊各一首寄徐仲可湯頣瑣兩詞丈海上及寄病蝶北京各一首立秋日作一首七絶六消夏雜詩四首和雪塍水閣茗話二首以上諸作皆爲余消夏期中之吟聲也 
　　余恒於夜間撰稿一二小時一燈相對羽蟲羣集於燈光之下墮紙索索有聲似慰余之枯寂者余念他人於此際正葵扇輕衫納凉於月色之下遍體生爽爲樂無藝而余乃埋首燈前屹屹事筆墨與人相較勞逸逈别抑何淸福之不修耶立秋日余約韶聲雪塍汝爲佐梅諸子作詩一首用以點染節時余詩曰瞥眼初飄一葉秋潛移殘暑爽吟眸風前荷氣俄傷晚牆角蕉聲旋欲流人事已憐瓜李改天涯新動雁鴻愁（余將於新秋赴滬）搖搖凉思能相惜微抱差宜笛倚樓余之消夏雜話即以此詩爲結尾眼前炎景已漸易爲秋色而余涉筆至此亦覺有秋氣瑟瑟透紙上矣 
諧著 
[搶菜妙賦] [  張鳳]  
　　同學朋友應以禮讓爲先那班中大學生都是有些年紀的人似該格外懂得了但是有心人試往普通的中學大學裏去在那衆學生聚餐的當兒站在飯堂的冷角裏觀察一下就知竟有大謬不然者那煌煌高掛在飯堂裏的所謂聚餐規則也等於中央政府的命令有而若無了老友朱秋鏡曾做一篇搶小菜賦以風捲殘雲爲韻形容刻劃入木三分他原也是過來人以個中人道個中語自然出色當行倘給不幾個搶菜拿手的學生讀了料必暗暗喝采呢原賦照錄於下「時則上課旣畢忽聞敲鐘驚人聲之嘈雜乃前推而後擁於是搶入膳堂看頭動之似蟻爭取飯碗聞耳語兮如蟲迨鐘鳴兮二次忽異聲兮頓縱惟箝菜之繂索及擊碗之丁東一碗之飯未畢五樣之菜已空若朝霞之語日比落葉之遭風於是老　含怨小子稱善乃深恨其狡兎遂大駡其餓犬徒一頓面一頓歎智識之猶淺倘結黨而聯合始勢力之暗屢乃下次之席上更活劇之可演薄飯底下鮮魚與大肉可藏竹筷頭上線粉與蛋皮齊捲爾其吃飯須少庶幾吃菜無難非山珍而海錯無豹掌與龍肝何滋味之眞好覺苦辣與鹹酸當北風之凛冽則菜冷而湯乾値夏日之炎熱湯狂飲而變汗初臨大敵頃刻已完似鐵血之胡搏忽手足兮都殘於是聽索索與得得覩片片與紛紛每桌之上空有先生張目無睹充耳不聞保飯碗兮爲要管吃菜兮無人是以忽魚忽肉無論主賓一口一筷不管客親非碗底之朝天必均派而公分先肉皮後菜根誰說其不知客氣層次井然而不紊有軍國民之資格當虎嚥而狼吞惟武力之是尙豈禮貌之足云迨夫十分鐘過揩面成羣試望膳堂玻璃已噴氣兮成雲」 
小小說 
[伊] [  呆人]  
　　伊是一個解放女子但伊自己不能獨立專靠伊丈夫的錢供伊自己的揮霍伊所揮霍的錢超過伊丈夫所賺的錢 
　　伊丈夫的錢漸漸被伊揮霍盡了伊便和伊丈夫離婚說他不能養活妻子 
小說 
[社會小說人間地獄（二○四）] [  娑婆生]  
　　第二十八回　冷卡荒江王孫飲泣閒花野草稽邊魂 
　　姚嘯秋道這位稽核先生一定沉溺花柳了賈大人點點頭道正是姚嘯秋道大凡一個向來不荒唐的人不荒唐則已一失足可没有救藥呢賈大人道王厚齋也是爲局中同事拖出去打打茶圍他在一旁不過凑凑熱鬧有時候同事請他吃酒位他呌一個局他還是而紅耳赤侷促不安呢不想有一天在一家妓館裏碰見一個倌人名呌什麽寳翠的王厚齋並不在意則是寳翠再三託人和厚齋說好像前生前世見過厚齋一定要厚齋去到寳翠家裏坐坐厚齋也只當他是一種倌人照例的米湯一笑而罷並不去尋寳翠後來經多少人的慫恿總算去了一蹚踓知厚齋一去寳翠屏除了許多朋友向他長跪痛哭一定要嫁他厚齋詫異道我和你是初次見面怎能貿然談到嫁娶况且我家裏早有夫人也生了三兩個孩子我的境况僅能吃碗薄粥也没餘力可以納妾這件事萬萬談不到萬萬不成功的說罷厚齋便要去了寳翠那裏肯放他流涕說道我與你是前世姻緣我在夢中早已有神人點化了你不要我我便死給你看厚齋大爲詫異暗想此人莫非有些瘋病不然怎樣會如此唐突當時心生一計便推說嫁娶的話不是一時三刻能定明天來再商量罷寳翠仍舊不依死命哭個不住厚齋弄得進退維谷含含糊糊的勉强答應一聲方得脫身回去回到局裏躱着三四天没去不好了到了第五天吃晚飯的時候市立醫院來電話了說有一個妓女呌寳翠的如今吞下生鴉片烟抬到醫院求治醫生要灌他的藥呌他吐他死不肯張口吃藥水他說非請你們局裏王厚齋來他方肯開口他們老鴇膽小不敢直接打電話所以由院裏醫生打來頂好請王先生就來一　救人一條性命也是功德當時大家同事有的不主張他去的免得生出人命關係有的說也不是厚齋勒逼他吞生烟去瞧一次也没什麽要緊如果不去萬一寳翠竟因此死了外邊還要說厚齋避匿不見不知要造出多少謠言來呢厚齋也弄得没有主意醫院裏電話又來催上幾次大家還是主張厚齋去的居多數厚齋到了醫院見著寳翠寳翠對著厚齋仍舊是哭醫生在旁道王先生來了你可以張開大口來吃藥水吧遲了恐怕躭擱事體寳翠竟老老面皮問厚齋道你答應娶我的話你算數不算數如今我再問明白你可依是不依依我最好不依你趕緊回去讓我死莫連累了你王厚齋一時摸不著頭腦不知如何回答是好撲冬一聲厚齋面前又跪著一個老太婆向厚齋碰響頭連哭带說的道請王老爺開開恩救求我女兒的命罷我靠著女兒過日子他死了我的老命也活不成旁邊又有許多人七嘴八舌的道王先生就答應下來再說罷說到這裏程仲梅道我猜著了這一定是老鴇設下的圏套來牢籠這姓王的正是 
　　落花有意隨流水流水無情戀落花 
　　不知程仲梅猜得錯不錯賈大不如何回答且聽下回分解 
[隨便說說] [  瘦鵑]  
　　徵求美妾新聞昨天香港電說政府現象報因爲登子温樹德徵求美妾的新聞被公安局拘去編輯這一回事我說温樹德未免忒煞像煞有介事了做官的誰没有一二美妾就是没有妾的徵求一二美妾也算得不一回事難道温老先生道學氣重仍還拘拘於官方麽倘若没有這事的儘可去一封信更正何必拘編輯倘若實有此心的那還得感謝政府現象報因爲這種徵求的事該登一個封面廣告如今編入新聞不收你一文錢廣告費這可不是特别客氣麽我勸温老先生快快把那編輯放了罷倘要懲罰時就罰他做媒物色一個美妾來這就合着廣東人所說「頂括括」咧呵呵 
 
 

Page 18

 
 
常識 
常評 
[偶憶三則] [  覺]  
　　余童年一日偶晏起先君子微笑語余曰如兒之貪睡一日僅抵人之半日耳余聞之懍然至今不敢忘 
　　余在欒城時有一紹興某君年五十餘矣閑談人品謂夫婦之間不能保持其永久之愛情者其人必不可交蓋所厚者薄必無望其所薄者厚也此言亦殊足以諷末俗 
　　吾鄉吳愙齋先生罷官後嘗與余談世事謂鮮果香味四溢則將腐敗矣凡事皆然余以爲此悟道之言也以近事證之益信 
衞生 
[蟲類之狀况及驅除法（一）] [  謝介子譯]  
　　上海工部局之衞生處爲謀地方人士健康幸福起見近在工部局公報發表關於蟻及油蟲·蚤·臭蟲之狀况及驅除方法茲照譯之如左 
　　（一）蟻 
　　小紅蟻又名費累阿蟻費累阿（Pharaoh）爲古埃及國王之稱此種小紅蟻最易擾擾於人家各種器物之上且最難驅除之 
　　其巢穴大都在距庖灶甚近之温煖處出巢以後乃掠食於全家 
　　凡有味之物遺棄則羣蟻趨之故常易見在蟻巢與食物之間有長隊之蟻也 
　　蟻雖無意於轉送各種病原菌但其覓食於吾人食物之上與其他蟲類同故其覓食之時極易由其足及身上播傅各種病原菌也 
　　蟻巢雖不易覓但亦可隨其長隊游行之蟻而視其没處乃可以注油器或小注射器灌注燈用石油或汽油於其穴此時應愼避火因諸油類皆易着火即燃者也 
　　設不能毀滅其巢穴即須將食物廚與冰箱等立足於含有石炭酸之類之器物内以防蟻類侵入也 
經濟 
[灌田改用水龍之商榷] [  王愛博]  
　　月前因事路過鄉村是時天頗乾燥農夫皆以水車戽水以灌田因竚足觀之見其戽水之小版容積頗小運水不多故農夫皆已汗流浹背體疲力竭而水之灌入田間者猶不能没踝因嘆其法之拙乃忽憶救火之水龍實可以代水車之用再四思維實有頗多之利益爰錄之以供國人之研究採擇焉 
　　一灌田便速也水龍之吸水用一長大之皮管此管之長短可任人意故雖較遠處水塘中之水亦可由皮管吸來以灌漑田畝而水車則只能戽田旁之塘水若稍遠之塘則雖有多量之水亦只有望洋興嘆而已是改用水龍灌田便於水車也 
　　自物理機械學自法論之水車之機械利Machanic　Adventage不及百分之五而救火水龍則達百分之六十至七十五以上是若以水龍灌田則其速率至少較水車速十二倍即以水車灌田需十二小時改用水龍一小時即可畢乃事是水龍灌田速於水車也 
　　二經濟簡省也水龍之價値固貴於水車然合四五水車之價値亦當中置一水龍現鄉村中資以上農家無一不置水車者然若合四五家購一水龍則所出之價値與置辦水車等而其利乃遠過於水車因其較水車速十餘倍故四五家用之絶無不敷用之患且一水車非五六人不能運用多乃至十餘人者若水龍則四五人已足而一日之事一小時已畢其所省之雇工工資飯食亦復不少是則改用水龍不惟經濟無虧且較用水車爲簡省矣 
　　三灌漑適宜也以水龍灌田將噴出之口改小或另製一套管套上使其噴出口如噴壺品然則噴出之水宛如落雨適於灌漑植物而水車則絶無此種利益也 
　　四一物兩用也鄉村中絶無置辦水龍以防火患者故一有炎警每致燎原誠可悲憫今若每四五家合置一水龍則一有火警即可立刻撲滅一物兩用誠便益極矣 
　　夫農業爲工商業之根本立國之原素而吾國又爲農業國 
之一則對於農業上宜如何研究以求其進步哉然工欲善其事必先利其器吾國耕具腐敗極矣吾願海内實業大家多所研究而改進之也本篇爲作者一人之私見的當與否能否實行尙祈海内大實業家有以教正之（乙種酬） 
道德 
[貞節烈] [  馮蓋]  
　　女子没有出嫁而替丈夫守節的叫做貞女已經出嫁而替丈夫守節的叫做節婦没有出嫁而殉夫的呌做烈女已經出嫁而殉夫的呌做烈婦女子如果出於至誠的愛心情願做個貞女或者情願做個節婦或者情願做個烈女或者情願做個烈婦也可令人佩服但是國家可以不必褒揚他們因爲他們既然出於至誠的愛心與國家褒揚不褒揚没有什麽關係國家如果規定一種褒揚的辦法那就發生兩種流弊一種就是作僞一種就是勉强作僞的没有價値勉强的没有人道我們中國自古以來貞女節婦烈女烈婦非常之多内中總有一大半想國家的褒揚出於作僞的或者出於勉强的不然何以自古以來貞男節夫烈男烈夫没有聽見講過呢（乙種酬） 
法制 
[事物管轄土地管轄指定管轄合意管轄之區别] [  林嶽]  
　　各級法院之管轄權不同當事人有訴訟事件發生究應向何法院起訴而歸何地法院管轄是即訴訟法上各種管轄問題之所由起也 
　　（甲）事物管轄所謂事物管轄者即以訴訟標的之種類爲標準而定該訴訟應以初級審判廳爲第一審法院抑應以地方審判廳爲第一審法院之謂也例如財產權之爭執其價値在八百以下者歸初級審判廳管轄若價値在八百元以上者則歸之地方審判廳焉 
　　（乙）土地管轄法律以上定之土地定爲法院之管轄區域使訴訟事件與該管轄區域有某種關係即歸該法院辦理由此所生之管轄是卽所謂土地管轄也例如被告人住址在某地其訴訟即歸該地之法院管轄是 
　　（丙）指定管轄所謂指定管轄者即依法律規定本有管轄權之法院有實際不能行審判權者又有因某種情事不能確知何處法院爲有管轄權或數處法院之間於管轄權有爭議者乃由其直接上級法院爲之指定某法院爲管轄該訴訟焉例如因管轄區域境界不明致不辨應屬何處地方審判廳管轄者則請其高等審判廳指定之是也 
　　（丁）合意管轄所謂合意管轄者卽某種訴訟本爲某處第一審法院無權管轄但於法律一定之範圍内經兩造當事人之合意即可以某處第一審法院爲管轄該訴訟焉例如被告人住址原在江寗今因事來上海原告人得其同意即可於上海地方審判廳對被告人起訴是也（乙種酬） 
科學 
[熱之傅布方法及其原理] [  愛博譯]  
　　熱自一處傅布於他方其法有三一爲傅達散熱Conduction如燒鐵桿之一端則他端亦熱是一爲放射散熱Radiation如日之熱散射於地上是一爲交流散熱Convection如熱水於其下端少頃則全部均熱是也茲分术於下 
　　傳達散熱欲明傳達散熱之理由須知物體所以熱之故考物質之分子顫動則生熱顫動愈速熱度愈高若熱鐵桿之一端受熱部分之分子其顫動率Ｖelocity　of　Vibration加高撞及其次部分之分子被撞之分子顫動漸速更波及於其他終乃及於全部於是鐵棒之他端亦熱矣 
　　在尋常之狀况液體傅熱速於氣體固體則又速於液體而金屬之銀銅鉑等則尤速者也 
　　入手於水則覺較凉而以寒暑表入之則固與室温無異也此蓋因液體傅熱速於氣體故易將手上温度吸去而手覺較冷也以玻璃管貯水及以同樣大小之金屬棒同置火中則水尙未温而棒已灼手矣是可見水之傅熱遠不及金屬之速也 
　　經試驗之結果水之傅熱小於銅一○○○倍即水當銅千分之一 
空氣之傅熱率Ｃonductivity極小濕空氣猶稍稍傅熱乾空氣則絶不傅熱冬日著棉毛衣服所以能保體温以棉花毛皮中含有多量不傅熱之空氣也 
　　放射散熱身近火爐或立於日中則覺熱度增加雖隔以玻璃仍如故也若云熱之來係傅達散熱則空氣固未熱也且玻璃板巳早可隔斷之矣此蓋由於放射散熱故 
　　放射散熱之理由至今未能確定證實蓋以間媒體Mediu日之以太Ether不能目覩故也現世公認之臆說如下「物理學家假設凡一切空間大至各星球之天空小至如分子間之微𨻶Poles無處不實有一種微小顆粒質點名曰以太凡一切聲熱光電發生以太卽生波動如石投於水中然此種波動無遠弗届一切障礙不能阻之是謂之放射能力Radiant　Enery此種能力若其源來自熱觸於物體面則能使其部分之分子運動加速而該特體遂漸熱焉此謂放射散熱」 
　　感受此放射散熱之多寡常視其感受面之性質而定凡平而白之面感受性弱粗糙而黑之面其感受性强吾人夏日衣白色之衣冬日著黑色之衣職是故也 
　　熱射輪（一名驗熱器）Radiometer卽本是理造成其裝置係於一稀薄空氣之玻璃球中置一十字形之鉛絲絲端各附以　石片一片片之一面塗以黑烟煤置於熱處則黑面感受此放射熱較多近處空氣分子澎漲能扇動十字輪使旋動不止 
　　交流散熱空氣爲不良導體適已言之矣然冬日室中置一火爐少頃則室内空氣皆熱此旣不屬於傅達散熱又不屬於放射散熱（因放射散熱空氣不易感受也）蓋屬於交流散熱 
　　液體氣體其分子能自由行動熱其下部則受熱處體積澎漲比重漸小乃向上浮起上部冷而下降如是循環不已終使全部皆熱是謂之交流現象 
　　冬日所用之人工温室法即應用此理槪分二種 
　　㈠氣温法此種制度係以爐火置地中灼空氣槽中之空氣使熱而上升以管導入室中之一端更於室之他端地上另以一管通於空氣槽内於是熱空氣自前管入室漸冷而由他管入空氣槽中再被灼熱復入室中於是室温遂漸加矣（此制當注意者爲欲灼熱之空氣須與爐火隔絶庶免ＣＯ2之入室中有礙衛生「最好將此氣通過氫氱化鈉（Naoh）中除去CO2」更由他處通氣入爐以供燃燒　 
　　㈠水温法於地中裝一鍋鍋上連以總管更由總管分支多數小管直立室之四壁中鍋中管中均滿以水以炎熱之則鍋水熱升於管中管水冷降於鍋内循環不巳室遂以温（乙種酬） 
 
