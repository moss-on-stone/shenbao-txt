# 1908 - 222 - 4912769

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
[第一張]  
　　論說專電緊要新聞 
[第二張]  
　　要摺分類新聞新水滸 
[第三張]  
　　小說 
[第四張]  
　　專件 
代論 
　 
 
 

Page 4

 
 
[留日湖北公友會請都察院代奏請開國會書續十八日]  
　　然所謂速開者。非近在旦夕之謂。尚須於數年間爲種種之預備。預備事項。舉其重要者言之。則有四端。一頒布地方制度。以促地方議會之成立也。去年三月朝廷命試辦地方自治。此預備事項中所最切要而不可一日緩者。然地方自治。雖可參酌風俗習慣。究不可無統一之法規。有謂中國疆域過大。萬難施行統一法規。此大謬也。蓋條例之制定其權在自治圑體法律之制定。其權則在朝廷。即以日本証之。區劃町村。在明治四年。頒議町村法。在明治十一年。現行市町村制。頒布於明治二十一年。第一次開國會。在明治二十三年。可見國會開設以前。不可不先　統一之地方自治制度。我國地方議會尚無萌芽。實因自治行政之權限。未明示規定。而鄉里議會之組識。及選舉等法。亦未制定也二議院法及選舉法宜速爲編訂也。上年諭旨有曰。上下院一時未能成立。設資政院以爲議院基礎。其組織及權限。與日本元老院相近。然將來帝國議會。必以兩院成立。民選議院。尤爲重要。故選舉法不可不及早編定。蓋國會有種種議决權。設不定嚴重之紀律。則一鬨衆咻。不足以昭愼重。日本議院法選舉法。頒布於國會召集之先。可爲明證。我國於國會未開之先。關於一切組織費用權限職務紀律警察懲罰等事。當飭憲政編查館詳審考究。亟爲編訂也。三實行豫算以清釐財賦也。議會之權限。除立法外則有財政監督權。每年豫算。必得議會之協贊。各國憲法。多有明文。我國憲法雖未頒布。然議會必有此權。可以推想。現今各省財政紊亂。整理無方。宜由各州縣實行豫算。以次推及各省。久之而中央及地方財政。各有界限。各有端緒。將來政府之歲入歲出。可以調製豫算表。而提出於議會。蓋我國財政積弊日久。清釐調查。非數年不能得其要領。日本定理財方案。實行豫算。在國會成立之先。其意可師也。四改革官制。以期司法獨立也。上年朝廷擬改官制爲實行憲政之預備。東西各國。咸偉其議。嗣因疆臣多方反對。遂以中輟。不知立憲國之特色。首在三權分立。我國行政司法。混合爲一。致各國領事裁判權。設定於各通商口岸。法權喪失。外交挫敗。實根於此。今朝廷預備立憲。司法獨立。尤爲重要之點。論者不察。謂人民程度之不足。不知此事與人民程度絕對無關。請舉近事以證之。朝鮮國法制紊亂國也。自日韓新協約成立以後。不數月而司法獨立。豈韓民程度優於我國國民耶。中國以行政官而兼司法。故人民之權利不能保障。今欲以國會爲立法機關。則不可不別立司法機關。伏請速頒詔旨。飭各州縣設置審判廳。專理民刑訴訟。使州縣專理行政事務否則國會雖成而法。權仍被蹂躙於行政官。即議員之地位。亦不能穩固也。以上四端皆國會開設前所必預備之事。項於三年內無難次第。舉行者。至其他關於憲政實施事項。條目繁多。必俟國會開設後。乃能椬極進行。今置弗議。惟聲金等竊有慮焉。若當此討論國會開設年限時。內外臣工。或不免有以迂執之說上熒聖聽。以私見而誤大計者。謹再就一般瞀說。略加駁斥。爲我皇太后皇上剴切陳之。今之阻撓開設國會者。有謂國會成立以後。國家重要政務。必先通過議會。則有冒瀆尊嚴之虞。不知國會有議决權。君主有裁可權。且解散召集權。亦專在元首。是國會之成立。愈足以鞏固皇圖並不侵犯神聖明乎此則第一說可立破。又有阻撓開設國會者。謂一般士民。動言國會爲監督政府機關。以大臣而受庶民之監督。未免上下倒置。不知國會爲監督機關。政治家言。非法律家言也。據法律　。議會居國家分子之地位。議會之意思。對於國家。謂之分意。又爲國家意思發動之必要機關。其機關立於政府之下。並非立於其上而監督之。即云監督。亦不過對於腐敗政府而言。若國會成立後。責任政府。亦同時成立。政府所執行者。多係議會所議決議會與政府同以增進國利民。福爲目的即諭旨所。謂上下一心也。又鳥用其監督乎。此則第二說可立破。伏願我皇太后皇上屏絕浮言。宸謨毅斷。宣布開設國會年限。並督飭廷臣。將國會開設前所應預備事項。切實推行則非徒外患內訌。戢泯於目前國家萬年有道之基。亦在是矣。聲金等海外覊留。未諳朝政眷念祖國。時切憂思。幸逢聖詔。廣開言路。故敢據見聞所及爲我。皇太后皇上披瀝陳之。千冒宸嚴。不勝戰慓隕越之至。謹聯名呈請代奏。謹　。專電 
[電一（北京）]  
　　孫寶琦胡維德李家駒三欽使電奏預備立憲中外觀瞻所　請速定年限免外人笑 
[電二（北京）]  
　　汴撫林紹年奏國會年限不論遲速須速頒示 
[電三（北京）]  
 
 

Page 5

 
 
　　東督徐等奏蒙古墾務急迫遲則外人恐將干涉惟需欵過鉅三省力有不逮籌欵之法不外乎部撥各省協濟公債外債等項奉旨交軍機處度支部會同該督妥議速奏 
[電四（北京）]  
　　憲政館確有調用尚其享消息 
[電五（北京）]  
　　皇上召見保薦人才輒詢兩句鐘之久 
[電六（北京）]  
　　粵漢鐵路大臣張之洞擬派督辦二人改爲官督商辦 
[電七（北京）]  
　　滇督所奏隨糧認股郵部甚以爲然擬令各省鐵路仿辦 
[電八（北京）]  
　　樊增祥慮貽穀翻案懇某軍機向法部說項 
[電九（北京）]  
　　樞府議戴尚書如再請開缺當即照準 
[電十（北京）]  
　　某御史奏參天津商會棣賢賓藉公勒詐廷寄直督楊查覆 
緊要新聞 
[滇督去留之紛議北京]  
　　駐京法公使爲雲南交涉一案曾要求將錫良撤任早經外務部駁覆近日某公使又催詢此案措詞頗嚴厲錫良亦早有乞休之電前經降諭賞假毋庸開缺現又電請開缺故各樞垣於日昨會議以錫良在滇與某國交涉不甚得手擬即准其開缺另簡唐少帥暫署嗣又因少帥未歸某尚書復深願唐久留京師以故遲疑未决聞某尚書當時有云外務部所辦交涉係一國之事雲貴究係一隅之事以唐之才而用於一隅實爲可惜云 
[電阻電燈公司日籍商人與股厦门]  
　　商務總理林爾嘉以美艦隊將來與施觀察模首倡集資開全廈電燈公司嗣接福建等處學生會來電以施係日本籍商與部章不合力阻入股以衛主權林總理得電大不謂然當即復電謂此次電燈招股乃照某省鐵路章程第五條辦法凡將官階姓名住址繕清者均可入股查施模乃國初平台靖海侯琅後裔世居泉州衙口鄉台中亦有田產報捐道員多年熱心地方公益且割後鉅紳之入日籍者不少皆從權保其財產豈得盡目爲洋股爲淵毆魚以阻僑商向善之心云云聞廈商以林總理之說爲然者竟居多數 
[招認津浦鐵路債票山東]  
　　津浦鐵路債票己經勸股處擬定章程派員赴各屬廣爲勸導現因認欵百萬借墊己久需用孔殷極力設法招徠以每股整票合銀七百五十四兩各商紳等雖欲見義勇爲深恐心餘力絀似不如化整爲散庶事以輕而易舉腋以集而可成遂另設小票每張庫平七十五兩四錢至票雖分售仍須湊足十張塡寫總名以期提綱挈領免致瑣碎並於票面分鈴勸業道及各該管地方官關防印信以昭鄭重將來還本支息均由勸業道署代收代付不使各户稍有擾累似此變通辦理於紳商頗爲便利 
　　本月十一日歷城紳士津浦鐵路北段會辦汪瑤庭毛稚雲兩觀察假座山西會館約請本城紳士多人勸認路股汪毛二觀察各演說此路之利益勸衆人量力承認並首先書寫以資提倡汪觀察認兩大股計合銀一千五百兩左右手觀察認一大股計七百五十兩上下其餘有認四小股者有認三小股者有認二小股者有認一小股者當塲集有數百小股甚爲踴躍 
西報譯要 
[李公使電告坎政府之公允]  
　　字林報載北京訪函云駐英公使李經芳近日電告外部謂去年文戈武排亞暴動華商受有損失特向坎拿大政府開單索賠近坎政府己從勘查員金君之請照數賠償洋二萬五千九百九十元又以受災之人當時延請律師需費不資復飭賠訟費洋千元坎政府顧全友誼不獨坎境華僑感之即在英之各處華人亦無不歡迎此舉嗣後坎民與華人於商業及其他之交誼將益增進云云按中國與各國通商以來凡向外國索賠之舉而能獲公允之結果者實以此爲第一次李公使並奏請在文戈武設立領事以保護華人不日可望批准 
[中美聯盟續聞]  
　　字林報載二十一日東京電云東京人士對於中美聯盟之舉無不嘲笑謂係好事之徒擬借此以離間中日云 
　　文匯報二十二日倫敦電云紐約日報現提倡中美聯盟以與日本抗衡之說惟此事並不大確同日又電云倫敦泰晤士報華盛頓訪事電稱美政府於中美聯盟並不熱心惟目下美人對於日本皆有嫉恨之意須待美艦隊出游歸國並無意外之事則美國政界始能釋然於懷 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[東督徐奉撫唐奏漁業公司改歸商辦另設官局保護摺]  
　　奏爲奉省漁業公司改歸商辦另設官局專辦保護事宜以清權限而謀久遠恭摺具陳仰祈聖鑒事竊查奉省漁業公司本係官商合辦於光緒三十二年間前任將軍趙爾巽准商部咨以該部頭等顧問官張謇呈請創立七省漁業總公司以保海權而擴實業令奉省酌核統籌等因嗣經查明奉省海岸線延長千有餘里水產富饒不亞江浙爰將籌辦公司情形先以保護爲入手辦法具奏在案惟當時事屬創舉一切規章諸從簡略且商股既未招足官欵亦屬無多故以公司兼辦保護事宜本係勉立基礎爲徐圖擴充地步開辦將及一年稍著成效然以公司而任保護不惟勢難兼顧而官商辦事同居一處多有凌躐之嫌嗣復因該公司協理孫繼堯舞弊虧折衆股東禀請澈究前任將軍趙爾巽未及查辦卸篆臣等到任後派員查明追繳並重訂章程將該公司改歸商辦另設漁業總局專任保護監督之責權限較爲分明當經派員前往妥辦局務復由衆股東公舉職商宋長濂接辦公司事務數月以來釐剔積弊減輕稅則將一切轇轕劃分清楚計從前孫繼堯冒濫侵蝕至九千餘圓之多公司股本亦虧折至四萬元之譜舊有積本頗形單弱續擬添招股本十萬元連原定之數共計三十萬元俾資擴充實行改良批令照辦並將前領奉天漁業公司兼辦保護事宜關防飭繳查銷另刊奉天漁業總局關防一顆札交該員啟用就營口設局專任保護劃清權限凡關於練兵徵稅購輸置械與夫講求緝捕辦理交涉諸事概歸官局辦理關於漁獵勤務術業進步股分集合營業改良等事均歸公司辦理其原有蓋復海營鳳安錦州莊河五分局仍歸該總局管轄以一事權所有設局及常年經費照章仍由漁稅項下作正開銷另案造報並刊發奉天漁業有限公司圖記一顆發給該公司蓋用遵照部章應改註冊飭將前領部照呈繳咨銷以清原案從此漁業總局公司權限分清既無牽混之弊自有振興之機奉省漁業前途當可推行久遠除將該公司呈繳前領部照暨應補繳註冊費及擬定股票息摺各式並改訂章程一併咨部查照外所有奉省漁業公司改歸商辦另設官局專辦保護事宜緣由理合恭摺具陳伏乞皇太后皇上聖鑒飭部立案施行再臣紹儀尚未交卸是以列銜合併聲明謹奏七月十一日奉硃批農工商部知道片併發欽此 
[又奏裁禁各處魚行牙紀改設銷售塲片]  
再案查前據奉天漁業公司禀稱沿海各處魚行牙紀私抽秤用每魚百斤計內外六成苛索過重大爲漁民之累前經禀准通飭裁禁暨將漁戶輸納各衙門陋規等弊均蒙革除凈盡改由公司調查出魚各要區設立銷售塲減輕內外各二成辦法籌收秤用化私爲公將所收之欵儲作建設水產商船學校暨研究製造陳列各所經費以備漁人網戶無論土著客籍凡有青年子弟志願向學者均可附入校所學習駕駛捕獵製造等各漁業專科庶幾儲造多才精研新法甩以廣收水利其開辦銷售塲時即由漁業總局派員入塲監察一切以杜流弊而昭公信前於改訂公司章程第十七條內亦己聲明另訂銷售塲規則附入此項章程條內各在案等語並將訂銷售塲規則送由漁業總局核轉前來當經臣等詳加覆核尚屬切實可行批令該總局督飭妥爲辦理現在各塲業己一律開辦既可掃除漁業之障礙又可藉興地方之公益將來此項收入儲積鉅欵建設水產商船學校暨研究陳列各所誠於奉省漁業前途大有裨益除將擬訂銷售塲規則咨部辦核外所有奉省裁禁各處魚行牙紀改由公司設立銷售塲緣由謹附片陳明伏乞聖鑒謹奏七月十一日奉硃批覽欽此 
分類新聞 
[政界]  
[澈查全省財政再誌杭州]  
　　浙撫增中丞任事後首以清釐全省財政爲第一要義日前查得厘餉局各屬州縣局所短解正項至七十六萬有奇及防軍局虧短各情略記前報茲又悉此次盤查藩庫正雜各項存欵無論銀洋一律折封平估並面諭監查各員每庫平銀一兩遵照舊章以九九三核算詎現查全庫銀色每兩不足九八五核計總數耗短甚鉅事爲中丞查悉非常慍怒除嚴飭管庫員於即日起不論何項解欵必平足九九三爲準否則照數勒賠至己短各數尚不知如何查辦故近日理財員司咸惴惴有戒心云 
[聯控清鄉擾民浙江]  
　　嘉善縣紳商學界沈文源等以該縣劣　辦理清鄉擾虐良民環請斥退另舉以安民心等情聯名公禀省台茲聞增中丞批云查清鄉莫善於舉辦警察現在清鄉係爲嚴查匪類以靖地方起見全賴經董實力編查盡除積弊據禀承辦經董專事鑽營聚賭索費種種不法是否屬實候飭府迅查明確即將劣董斥退另選正紳切實舉辦巡警妥定輪流值年章程如期交替籍免把持云 
[江北提督巡視河工掦州]  
　　高寶等湖受洪湖水灌注水勢澎漲河隄危險大有朝不保暮之慮夫役數千名日夜搶險不敢稍懈揚道吳觀察駐工多日江北徐提帥昨特親詣河工巡察一週旋赴寗省與端督帥面商開埧保險事宜 
[批准自治局調查總章南京]  
　　江南籌辦地方自治局詳送實地調查所總章懇請江督批示當奉端午帥批云據詳己悉察閱所擬實地調查所總章均屬妥協應准照辦另禀實地調查所辦事員即以自治局調查課課長課員兼理係爲節省經費起見自應一併照准仰即督飭在事員紳切實舉辦務求實際以爲漸次推廣地步仍候撫部院批示繳 
[官塲戒烟期限安慶]  
　　皖撫頃接民政部來咨因前發戒烟表格未定期限不免漫無限制爰擬定限一月嗣後各省官吏如有報戒烟癮務將起戒日期先行咨部一俟限滿即行塡表註明有無逾限立即咨候查核等因刻己經繼護撫准咨照辦矣 
 
 

Page 11

 
 
[漿捐碍難撤銷寗波]  
　　　象山土藥業己禁種捐實難收爰經禁烟局董王予袁等禀由撫憲批云該縣官紳實力禁種剷除烟毒前據該管府夏守遵查禀復成效昭然業經批行嘉獎在案惟夏守一再委查均稱尙有一二成未能盡絕是有種斯有漿有漿斯有土有土斯有捐土稅捐局斷不能憑空强無爲有認捐之人亦不肯甘心賠繳自累此理易明前准柯大臣咨商嚴辦種烟本銷責令按畝輸捐是有種烟之地即有應納之捐庽禁于苛征正是迫之使盡絕一俟地方官查畝清晰烟種全無不難遽行移撤局卡毋得鰓鰓過慮藉以聳聽仍候抄禀札行寗波府通飭各屬認眞查明有無種烟地畝據實禀報一面會紳實力禁種免墜前功交涉 
[沈撫批飭就近辦結教案南昌]  
　　江西寗都州何州刺敬釗會同委員洪令以兩教滋事爭執一案請示辦結以免再釀事端等情禀陳贛撫現奉沈愛蒼護院批示云查此案前經督部堂商准德領事函復己電知該教士將此案和平了結邰教士受辱似應服禮亦應懲辦犯事之人又函囑遇事和平辦理等語具見德領事主持公道毫無偏袒之意今董教士將黃茂全等三人交案該縣禀承巡道擬照德領事復函所指復禮辦法宗旨與邰教士商議本屬正辦邰教士何以忽稱須地方官寫給憑據認罪求饒並出示曉諭實出情理之外殊屬故作刁難有失德領事息事寗人之意惟該州擬照德領事函云服禮及懲辦宗旨辦理究係如何酌擬禀內未據聲叙無憑察核洋務局會同按察司核飭印委即將交案之黃茂全等三人擬定服禮懲責辦法就近禀呈巡道核飭妥商辦結就此完案以敦睦誼而杜後釁 
[漢商禀陳法人越界情形漢口]  
　　漢關道近接漢鎭商人公禀內稱漢口鎭碼頭所有准租各國地界悉遵約無異即續增租界者亦必經地方官認可載入約章况約章訂定凡近鐵路外六十丈者不得准外人作用界此即保守權利之先著詎大智門外火車棧前之馬路一條實爲漢口鐵路起卸最關要緊之重地而法人因與該租界毗連托名修路乃陰行其攘奪之手叚始則少取路費繼而設捕收捐與租界內一律辦理且該捕毫無顧忌仟意侵凌附近商民不堪擾害迨經職等調查確實始知非法國租界也然此路該法國竟攘爲己有設各國從而效尤是失路利尚小而失主權者乃甚大耳將恐漢口之土地日削一日矣而商民之受害尚何言哉爲此公叩大人作主即照會法領事秉公退讓從速撤捕還捐以保主權以收地利公便德便上呈 
[義領照緝逃犯漢口]  
　　義人莫利向在漢口法界開設酒館前因醉誤用洋鎗擊斃義人妥把立當即逃逸聞義領恐該義人竄入內地生事爰照請漢關道通飭各屬協緝務獲以憑解回本國懲辦 
軍界 
[詳紀練軍滋鬧實情寗波]  
　　定海練軍滋鬧一節己略紀前報茲此案係練軍某統帶日前向時昌成衣鋪定做號衣五百餘件每件實洋洋一元六角虛價一元八角五分其冒開洋二角五分半歸統帶半由歸藍旗陳沈二人私囊茶房某甲探知其事向藍旗分肥不允以致互相爭毆事經該營隊兵得悉情由亦羣起大鬧某統帶以中有情弊亦默無一言現聞各兵欲聯名禀請鎭憲矣 
[電請派撥秋操備用軍馬安慶]  
　　本届秋操旅行各員現經陸軍部派委馮正使國璋管理昨電致皖撫謂己厚給川資無庸供應只請派撥軍馬六十匹務於八月初一日馳抵操地嗣又續電云旅行人員己分期往太惟馮止使以下十餘入約在二十七八抵安慶請先撥軍馬五六匹於二十六以前到太備用餘馬仍按前電辦理各等語業經皖撫繼中丞分別轉飭遵辦矣 
[详報操防存裁兵數漢口]  
　　漢陽協樊國泰副戎前奉督札頒發綠營實存隊目兵丁各項數額表格飭令塡註茲查得本協原營馬戰守兵均己裁汰其挑選操防之二百八十名及各汛衙門差遣之制兵四十名現遵二十年裁盡之例操防己裁五批計十七名實在隊目二十名散兵一百九十名制兵己裁十名昨均分別照塡詳覆核辦 
[蘇省飛划第五營駐紥處所蘇州]  
　　飛划第五營即後旗所改管 
帶凌秉忠因操練鎗法誤傷頭面現雖由天賜莊西醫栢君治痊而左目己眇右目視線亦較平時减半因經上憲遴委陳世培爲幫帶即由陳將該營調派分駐各汛該營統領陳玉田即委巡查營務之李同和至各處調查後列表禀報統領及各上憲茲將所駐地址照錄於左 
飛划第五營（中哨）一號帮帶兼中哨官陳世培二號哨長許得勝四號隊長徐邦達五號隊長楊景春以上四船駐紮太倉州西門外沙溪鎭離太三十六里七號隊長周金山八號隊長俞國祥前五隊長汪錦臣後三隊長柳經魁以上四船駐紮棉花廠離太三十二里中三隊長康久中六隊長許朗清以上二船留營差遣（前哨）一號哨官杜文銓二號哨長杜錫光八號隊長呂桂榮以上三船駐紮嘉定西門外四號隊長王少堂七號隊長袁肇春以上二船駐紮外港鎭離嘉十二里三號隊長劉宗漢六號隊長王銀和以上二船駐紮紀王廟離嘉三十六里（左哨）一號哨官何金龍二號哨長王樹奎以上二船梭巡寶山　一帶三號隊長胡銀茂四號隊長束錦臣以上二船駐紮大場離寶山三十里五號隊長杜湘臣 
八號隊長王洪生以上二船駐紮楊行離寶十二里六號隊長黃有德七號隊長錢思祥以上二船駐防寶山（右哨）一號哨官馬長華六號隊長梁得勝以上二船駐紮昭文縣滸浦離昭三十六里三號隊長苪龍壽八號隊長張志清以上二船駐紮梅里離昭二十四里二號哨長歐陽其泰駐紮支塘離昭四十五里七號隊長袁得魁駐紮任陽離昭三十六里四號隊長邱文進駐紮何市離昭三十六里（後哨）一號哨官劉文德四號隊長陳炳南五號長王槐陰七號隊長鲍得勝以上四船駐紮常熟縣東塘市離常三十六里二號哨長李得勝駐紮白　離常三十六里八號隊長李椿林駐紮石牌離常四十五里六號隊長馬學思駐紮裹市離常四十八里 
學務 
[崇義學堂翻案寗波]  
　　鄞縣密岩地方崇義學堂職員應忠才等借學用勢强佔民田曾由縣紳馮丙然等詳叙劣跡函請省城總教育會調查在案茲忽有留東學生電禀浙撫出而翻案原電錄下 
杭州撫憲鈞鑒生等暑假回國在　聞寗波崇義學堂被控一案未免寃屈懇恩密派妥員蒞堂勘覆核辦學務幸甚寗波留東學生應廷蔚� 
等三十二人公叩 
[支提學讌請襄校員杭州]  
　　浙省支提學以所聘襄校考派留學 
 
 

Page 12

 
 
課卷各員不受贐金資助書樓熱心公益深堪欽佩十五日特在西湖高莊備筵公餞各員以表敬忱是日在座者爲中學堂監督姚紳作霖學務公所總務課課長吳博泉太守聞此次借中學堂校舍考試所有特別延請臨時庶務一員致送夫馬費三十元即在就近延請檢查體格西醫共四員總送夫馬費一百四十元其餘堂中聽差等亦賞勞有差 
[學堂委定員紳長沙]  
　　湘省貢院舊址改造優級師範學堂規模極爲闊自去歲八月興工建造今己落成擬於八月開學昨由吳學使札委余君子昭爲庶務長彭君心泉爲教務長王君佩卿為齋務長並飭先期四堂辦事 
實業 
[機戶罷工要求加價續誌鎭江]  
　　鎭郡織綢機匠罷工加價一事己紀前報茲悉各機工又於十九日聚集一二千人蜂擁至堰頭街曹森茂綢號中滋鬧不受解勸並打毀曹之家中物件騷擾不己時駐鎭巡防隊統領周錦堂聞信以該處耶穌教堂近在咫尺恐遭波及特會同地方官臨塲彈壓而散協戎復派哨官二人兵士十餘名在該教堂前晝夜防護午後各機工又聚衆至常鎭道署執香跪求復經周協戎王守戎策騎馳至多方開導始各散去未幾劉襄孫觀察發一諭示云示諭機戶知悉近來米物昂貴爾等手藝營生食用情實受虧議請莊號加價論理却是應該惟須禀官公斷聚衆要挾何爲著即具禀到官定爲公平主裁立速散歸開織不得稍事故違二十日觀察及丹徒縣兼護鎭江府王緯臣太守飭綢機各董事妥籌辦法一面商請周協戎多派弁兵在各處梭巡不准機工再行胡鬧二十一日王太守亦示諭各綢號機業東夥人等云嗣後賣貨料貨仍歸九六尺扣算賣貨每尺漲工銀二釐五毫料貨每尺漲工錢四文此係本道府格外體恤機夥人等務各安分營生自示之後倘再有把持停工以及聚衆歛費情事一經訪聞定即從嚴懲辦至各機東亦不得高抬洋價折扣丈尺同干究辦 
[開會研究路線問題揚州]  
　　蘇州鐵路自北線改道之議發起後楊屬所認之股一百萬元因此繳銀者頗爲寥寥七月十六日商學界同人在教育會研究路線咸以原勘運河以東一線爲妥 
[快車定期通行漢口]  
　　京漢鐵路三汊埠一叚鐵橋前日被水冲毀所有　往快車不能通行聞現己另修枝路一條業經告竣定期二十日開行快車至原橋告竣則尚須時日也 
雜記 
[斐洲華工抵烟烟台]  
　　十七日早四點鐘某公司輪船由南斐洲裝來工人八百餘名現己在港停泊旋由保工局嚴爲稽查諒痞棍假王五等不致再有詐財之舉矣 
[禁止省河花艇廣東]  
粵督札行廣府略謂照得本月初一日風災省河花艇沉沒最多業己十去八九當其隨波漂流之際下游小艇被其冲壓覆沒者亦屬不少緣此等花艇連檣結纜一被颶風吹擊輒致全帮覆沉不獨本艇無可救援即他船亦多被牽累查置辦此等船艇所費不資而聚集土娼招人飲博本屬有干例禁今既遭風覆沒存者己屬寥寥與其再費鉅資重行購置何若改營正業另行謀生且若輩既能厚集資本則營業甚多又何必作此卑賤之事趁此除舊更新之際正可爲改絃更張之圖應由巡警局督同府縣及水巡局委員剴切勸諭向開花艇人等一律別謀生計不得復操舊業至流娼土妓原不許容留在境祇以相沿日久所在多有若竟行驅逐令其無地棲止亦非矜恤之道惟衹准其在岸上賃屋居住不得再行寄居舟中以免結隊連帮致遭傾覆之患除分行遵照外札飭南番二縣遵照辦理具報毋違此札 
[派委採辦御用藥材杭州]  
　　增中丞日前接奉政府來電令將浙省所產野於术杭白菊等件赶速採購極品解交內務府進呈己誌本報茲悉顏万伯己特委正任仁和縣林孝恂大令先往釐餉局請領欵項後即將採辦各件購齊呈送以便解京進呈 
[夜輪沉失銀數之調查廣東]  
　　英京夜輪因風沉溺後調查省港各銀號附搭該輪之銀數計西南恒益某號兩店共失銀五千員省城明信號失一千員東紙六百員寶興號四千員泰恒號一二金六十四個八九金四十二個勞卑三千個東紙七百員福祥號毫子三千元東紙五百員寶恒號東紙二千員茂安號大圓三千二百員 
[官錢分局添籌資本] 蕪湖 
　　蕪湖正陽官錢分局因財力綿薄周轉維艱非添籌資本不足推行盡利現聞該局提調擬請將蕪湖正陽兩分局各添成本銀四萬兩懷遠添成本銀二萬兩禀由藩司移請省釐局籌議公所分認籌撥茲據籌議公所以官錢局爲振興公利之地將來獲益必多自應籌撥銀五萬兩發交該局承領濟用以厚資本 
[鄂臬循例之通飭武昌]  
　　新任鄂臬楊俊卿廉訪因履任伊始特通飭各屬員云本司隨帶僕從無多僅供奔走不假事權均己發給　資向不准收受屬　門包茶敬至三節兩壽概不准呈送禮物即駢詞賀禀亦可不必繕送以省繁文 
[新水滸]  
　　王英道。這個婦人風姿翩翩。態度極妍可惜年紀稍微大些。倘這個女兒在十七八齡時豈不是一椿天然絕妙的人物。朱三道可惜什麼。風姿好是他好的風姿醜是他醜的。與你什麼相干。請教你的風姿如何。必定是天然傑出的了。王英被朱三幾句搶白。回頭自己一看。見身上這樣裝束。自己亦覺不好意思。抬頭又看別人有視王英而竊笑的。又目不轉睛向王英看的。王英不被朱三提醒則己。一被朱三提醒反覺面紅起來。李四就搭山道。此女風韵雖不及當初。却也不十分减色。王婆道。他十七八歲時你在那裹看見。李四道看是沒有看見過。王婆道。你既沒有看見。何以知他不十分减色。李四道你這老婆子可惡專與人調舌。我不過看這個婦人比那個着外國紗衫頭上有披絲的女兒還好。得多裹。朱三道。我本來要想回去。既然如此源源而來。不免待我老子飽飽眼福。話分兩頭。再說那個婦人走了進來。向着遊客少處揀了一個位置。適靠着那竹頭做成的欄杆那堂倌就走過去。問了聲要紅要淡那婦人嬌滴滳聲音。答了一聲淡的王英道這個婦人聲音甚俏。一語還未說完只聽見後面碰的一聲　嚇得四人跳了起來。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[小說學界風流太史(八）]  
　　第二回興學務北闕降綸音進文明南天施教化 
　　金大令得了這個美差。心中十分歡喜。便謝了余觀察。又說了主許多栽培感激的話兒。方才回到自己公館裡頭。坐在書房內。一疊連聲的呌家人進來。呌他去呌個承辦工程的工頭來。要呌他先去估看那塡塞魚池的工程。正一句話還沒有說得完。早見書房門外走進一個英姿颯爽的少年來。對著金大令道。方才聽說要去呌工頭。來估計那裡的工程。金大令聽了。抬起頭來看時。原來不是別人。是他自己的兒子。便把建造學堂。要塡平魚池的工程。一一的和他說了。只見他兒子說道。要估計塡平魚池的工程。何必要去呌什麼工頭。要曉得那些市井小人。他那裡有什麼測量的學問。無非是亂說一陣。想多弄幾個錢就是了。不如還是待我自己去細細的測量一回。一則不至於受那些小人的愚弄。二則也好得個確實的工程數目。父親請想可是不是。原來金大令的這位令郎。呌做金伯屏。却是一個算學好手。曾經在美國威忌士大學裡頭。畢過業的。當下聽了金大令的話兒。便要自己去和他測算。金大令聽了。半信不信的道。我從來沒有聽見你說過。會做這個事情。你不要冒冒失失的。去一下子算錯了。上頭怪起來。可不是頑的。金伯屏聽了。笑道父親說那裡的話。我在學堂裡頭。整整的學了這幾年的算學。難道這一點兒小事。都算不來麼。不要說是這樣希鬆的事兒。就是測繪形勢。驗看海道的這些事情。也沒有什麼難處。父親請只管放心就是了。金大令聽了。也有些相信起來。便道既然如此。你且去測量一回。金伯屏答應一聲。便退出去。帶了應用的物件。自去測驗去了。不知後事如何且聽下回分解。 
本埠新聞城內 
[查烟館地保遭殃]  
　　閔行地保陳廷魁投縣禀控烟館主何炳仁兇毆奉縣尊李大令審訊陳廷魁供七十九歲充當地保何炳仁向有私售燈吃情事小的往查不服積有仇隙前日向伊索討漕銀非但分文不付反將小的兇毆推墮河中幸傍人救援得免溺斃何供詞狡賴大令喝責四百板釘鐐判發改過局收押一年 
[入臺基人財兩失]  
　　總工程局函解李阿福張高氏及原告孫朱氏到縣前晚奉縣尊李大令訊究孫朱氏供年五十九歲生有一子與媳同住鄉間撫餋一女名阿新三年前招張才寶爲婿授以裝載鹹魚之業今於五月十六日女兒將家中衣飾銀洋悉數捲逃至今不見現下探悉開台基之婦人張高氏於二月間誘引阿新與鹹貨店夥李阿福姘識借該氏之屋乘氏與婿出門阿新即住在該氏家五月十六日逃避之後至今未見張高氏供李阿福與阿新姘識之後向氏借屋同居五月間阿新言及阿福借去衣飾被母知悉央氏女巧珍陪至家中取出衣包巧珍送至十六鋪橋先回阿福不知逃往何處求鑒李阿福供阿新由高氏誘引借屋住宿今悉該氏夫婦又將阿新誘與別人姘識大令喝將李阿福笞責一千板收押判限十天交出阿新如違加倍比責張高氏交官媒管押限交 
[小賊之指]  
　　賊犯高彩雲與劉三陸貴才等五六人串竊衣飾銀洋曾經獲案供認收禁外監前晚復訊　認供不諱大令命高在供單上加蓋指摹判仍還禁禀詳擬辦 
[縫婆之面]  
　　城內四牌樓張戴氏前日喚縫窮婆吳高氏縫補衣裳諭價口角戴氏將高氏毆破頭而扭至東二區轉解一路一區巡局昨奉游正巡官審訊戴氏願貼餋傷費判張戴氏出小洋拾角給吳高氏具領自行醫傷　 
[官事]  
　　署理滿州府永嘉縣知縣盛鴻壽北市巡警總局書記課員江西試用府照磨張繼高前棉花驗水局委員洪長褘補用巡檢熊兆梅天津私立第一中學堂畢業生費相潘昨日均到道禀見樹木捐局委員謝商衡請假三天赴蘇公共租界會審員寶頣請假三天赴寗蘇省飛划水師營管帶沈葆義謝委兼辦浦東鹽捕緝私差鈞和兵輪管帶馬廷樹禀知送安徽撫憲繼中丞赴皖回滬一路三區副巡官易懋恭禀銷一區副巡官差並禀知到三區副巡官到差一路三區副巡官傳于江禀知銷差 
南市 
[曾少卿]  
　　昨爲己故商務局董曾少卿觀察在日暉港西泉漳別墅開弔本邑學界商界等均詣靈前弔唁滬南商圑公會體操會友均排隊前往 
[陳東樓]  
　　铁路小工陳東樓在三泰碼頭攫取張壽祺所領孩子銀鐲追獲扭至南區後有朱氏聲稱伊妹銀秀亦被其同黨攫去金線圈一副陳供不承認判戒責二百下拍照交保 
[錢阿石]  
　　紙業認捐所巡丁陳庚查見泰生裕紙店司錢阿石所挑紙貨未曾報捐向查被毆判戒責二百下交保 
[楊金水]  
　　猪客張學輝扭控同業楊金水私取大土一斤洋二百元查出後己認還洋七十元餘欵約期未付昨張又邀証人周二到案審訊供多歧異著周保出理帳 
[張渭水]  
　　求新　廠大餐司張渭水前竊洋七百餘元己還二百元由局訊供自認再還三百元一案逾限未付判戒責一百下還押展限三天交洋 
[王兆福]  
　　南區解王兆福扭控伊姪連生兇毆打落門牙判戒責一日下押候伊父來案具領 
 [L閘北> 
[巡警局總辦北上]  
　　閘北巡警局總辦汪頡荀觀察定期今日乘新銘輪船北上 
[持刀搶刦]  
　　流氓邢茂茂王阿木前日在閘北寶山縣境持刀搶刦途人洋元爲該縣偵探拿獲當即解至寶山縣署訊究 
[快馬違章]  
　　馬夫嚴寶和在閘北駕車疾馳由巡士將嚴拘局訊判罰洋五十元將車存局在案昨嚴將洋繳案官諭將車給領 
英租界 
[控拆梢延請律師]  
　　著名流氓朱金和又名小金和控總巡捕房包探周志仁拆梢一案昨由捕房將金解至公堂請究該流氓延愽文律師到堂代訴譯稱朱金和從未犯案被周包探輒至南京路同信昌烟間索詐洋五十元由婦人陸阿招介紹向立豐肉莊借 
 
 

Page 19

 
 
　　洋二十元給周請爲核辦旋據一百九十七號門差華捕及十五號西探與己辭包探趙銀河之夥王阿炳投稱朱金和即沈金和前在天仙戲園門首搶取行路婦人金挖耳辦過兩次逐出並將該流氓小照呈案經中西官查驗無　以所控拆梢毫無証據判案註銷從寛斥釋不准再在租界逗遛 
[失妻子捉獲淫婦]  
　　黃醴泉向在閘北開設麫坊其妻趙氏被巡警總局差弁陸錦瑞誘匿英租界成都路張姚氏家前晚爲黃尋獲鳴捕將男女拘入捕房昨解公堂請究黃趙氏供稱太倉州人嫁黃己十餘年婦人自知不合求宥陸錦瑞供在閘北巡警局總辦汪大人處充當差弁求恩格外成全判陸押捕房一月氏押女所一月期滿著黃領回管束 
[顧錫卿誘拐崇明人]  
　　顧錫卿誘拐崇明人沈裕郎之妻范氏價賣於周雲生爲妻得洋一百零六元經沈控奉捕房飭探將各人一併拿獲昨解公堂請究范氏供稱被顧賣於周姓夫兄沈根郎確係知情周雲生供稱出洋一百餘元價娶不知串拐顧錫卿不認拐賣稱係在押之朱文郎所爲判沈根郎交保顧周與氏分別押候提同在押之朱文郎於下禮拜二質明核斷 
[倪寶卿被拐南京婦]  
　　崇明小孩倪寶卿前日在虹口閒觀被南京婦人趙李氏與女串拐圖賣由探查獲昨解公堂請究趙李氏母女同供係由法包探陶金標之夥混名小鎭江主使判氏母女一併押候補提人証於下禮拜四再訊 
[醫手臂誤入岐途]  
　　前日引翔港附近山家宅鄉婦山彩雲手臂生瘡來滬醫治迷途於虹口由捕查見帶入捕房轉送公廨昨由官媒解訊彩雲供年二十七歲兄爲成衣來滬醫治迷途忘歸是實判暫行留廨候查傳其兄來案認領 
[獲幼孩莫知故里]  
　　女孩彩琴前日在靜安寺附近迷途由探查獲昨解請訊該孩供年十歲寗波人不知父母里居判留廨候認 
[東洋車夫之短見]  
　　東洋車夫陳阿二因貧在虹口自縊爲捕查見解救昨解公堂請訊陳供並無別故因貧不聊生　盡王襄讞即賞給洋二元釋放論後不准輕生 
[一羣竊賊之長技]  
　　張少卿行竊趙春山綢衣等物判押西牢九月過犯秦師照竊取王阿林衣物押西牢九月出境趙阿六控陳順寶竊取腳車存贜於林阿仁由探拘獲解訊判陳押三月逐出林押一禮拜張寶寶搶取馮道才銀鐲判押三月逐出 
[調戲女判押三月]  
　　某總會西崽王阿三調戲輪船茶房俞小弟之妹三媚由捕查獲昨解訊究判王押三月出境 
[洗衣夥各罰五元]  
　　工部局西人洗衣作夥夏福生等六人洗衣不潔又碍衛生請究判各罰洋五元 
美租界 
[司機人狐假虎威]  
　　六十二號電車司機人武萬喜　壞王三麻子之小車反敢將王毆倒致破頭額一案現王傷勢略愈昨捕頭派探赴該公司傳武送究 
[印度人持醉胡鬧]  
　　前晚有酒醉印人二名在蓬路滋擾並毆打人力車夫經五百八十四號捕往阻亦被兇毆失去時表銅扭由他捕幫同拘獲押至昨晨解送英署請究 
[得著眼鏡]  
　　傭婦曹朱氏在華特路拾得金絲眼鏡一付送入捕房捕頭命存候失主認領 
[失去銀表]  
　　吉和輪船司事趙春山報在船中失去銀表綢衣等物值洋二百餘元捕頭飭投水巡捕房報緝 
[誘賭]  
　　范阿珠設攤誘賭由捕查見拘押候究 
[疑賊]  
　　巡捕查見夏學森形跡可疑帶入捕房押候查核 
法租界 
[欠房租]  
　　新瑞和收租人陳綏之控房客汪秀南欠租三月計洋五十三元等情昨日傳訊判限三月拔還交保開釋 
[誘妻子]  
　　陳子培控朱海生誘拐妻子一案後陳妻自行投案稱因夫不顧家計在兄嫂處棲住奉飭陳先行具領昨將朱提案命具不再來往切結存查 
[拐女兒]  
　　鄧洪君控幇匪王四即丁二串拐七歲女兒連珍子一案昨又提訊仍狡賴不供判限十天令原告將其師傳兄弟等住址訪明禀核 
[逃女郎]  
　　女郎周阿珠奉發善堂被逃又獲改押捕房嗣以患病送堂業己醫愈解案請示判押候家屬具領 
國外新聞 
[日擬入北林漁業條約]  
　　二十一日東京電云日本擬入北林漁業條約之信甚爲確實聞己開交涉惟日本於入約之前須承認條目數欵不日可望告成 
[俄人釋放日本漁民]  
　　二十一日東京電云日本盜漁船三須丸前爲俄人所獲茲有船夥三十名己在海參威釋放其己定死罪之船夥六名目下猶未覆訊 
[禁止船隻保險賭賽]  
　　二十一日倫敦電云英國商部大臣屈其爾現正召集航業主人及保險人開臨時大會討議禁止以船隻保險賭博之舉蓋因與船無關之人以船之沉沒爲賭致在賭之人往往有不端之舉云 
[七民反對革新]  
　　二十一日倫敦電云土爾其達培克瑪沙爾地方電稱此間近有不靖之狀惛惑之徒皆反對革新之舉歸入舊黨 
[英國整頓海軍]  
　　二十一日倫敦電云每日電報得有消息謂英政府現正討議擬募債一百兆磅以充海軍之需庶於海軍預算案紊亂之處可以刪除內閣各大臣中多半贊成此議財政家及保險家亦願定期募集此數 
[黑白互鬥續聞]  
　　二十一日華盛頓電云斯潑林費爾特現共有民兵五隊此次黑白互鬥共死五人海印司船長在拂魯興地殺斃一人名愛利斯因與其妻爲難之故以上譯字林報 
[德國造船工人風潮己息]  
　　二十二日倫敦電云德國斯台汀造船工人現復開工歇業者皆復雇用 
[英大臣嚴駁英德戰信]  
　　二十一日柏林電云英國商部大臣屈其爾近在某處演說嚴斥英德將戰之說 
[英國財政大臣赴德]  
　　二十一日柏林電云英國財政大臣洛特喬臣將赴柏靈調查人壽保險事宜並擬謁內務部大臣此行並無外交性質 
[土國內閣維新政策]  
　　二十一日柏林電云土爾其內閣新政之條議（一）保全主權與國民之權利（二）改良財政（三）擴充海陸兩軍（四）倡行國民普通軍役（五）修睦各國邦交 
[法意裝接無綫電報]  
　　二十一日柏林電云巴黎伊拂爾塔己與西班牙西北海岸之費列斯脫海角裝接無線電報以上譯文匯報 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[各省請願國會代表上憲政編查館書]  
　　敬禀者竊職等爲請開民選議院事受故鄉父老之付託齎書到京赴都察院呈遞懇請代奏當各本省簽名屬稿之日方在四五月之間故呈詞均以請設民選議院爲言純乎請願之意及職等束裝就道乃奉六月二十四日之諭知諮議局限一年成立議院召集之期限方令憲館及資政院妥議具奏仰見朝廷策勱臣庶之殷益相見樞府贊襄之力軒歌鼚舞各爲其鄉之父老子弟額手稱頌謂有諮議局則人民既有與聞政事之權民生疾苦皆可以上達地方之樂利皆得以自謀又有資政院可以解决各省諮議局之紛議實具有議院之性質樞府主持立憲明切如此則議院召集之期决當不遠自謂可以歸報故鄉之父老令知樞府翊贊大政不待人民之請願而先有以塞天下之望此豈惟我百姓之幸抑亦邦家之福我父老子弟其可以無憾矣顧職等集於輦轂之下靜候諭旨猶若有硜硜之見不能自己竊願以一得之愚上塵鈞聽者以爲政府果無意於開　議院則人民請願或猶以冒瀆爲罪今既視議院爲必不可緩之舉則條陳管見宜爲樞府所樂聞既不致有越分之嫌或且引爲集思之益故忘其罪戾而思有以自致也夫人民所以渴望議院之成立者非爲私也爲國家也抑非爲人民與聞政事之權利計爲國家負担經濟之義務計由方今大地交通列强環伺非增國用無以濟行政之需而收富强之效惟我樞府籌之己熟故實行立憲之政策屢　明文今惟以期限之遲速徵諸館員之合議計至深慮至遠也然合議之歸宿未必能悉合人民之心理恐一切迂緩之說有勿能捐而盛化之隆猶將有待職等竊以爲法津驅事實進步則其勢順事實驅法律進步則其勢逆今諮議局限一年成立一年之後地方行政釐然可觀是法律驅事實進步也諮議局有種種不可解决之問題必待决於上下議院而上下議院遂爲事實迫促而成是事實驅法律進步也今定法之時不圖迅速驅策一世使驟躋於文明之域而必待事實之迫促始稍稍變易其初志勉强而應之本其迂緩之法削成急就之章要爲名世者所不取請略言其迫促之狀幸辱裁焉夫諮議局既省省而立之其必至於省自爲政紛然不可齊一者情也亦勢也惟我樞府籌之己熟立資政院以統攝之又慮諮議局與地方大吏時有抵觸則假資政院爲最高機關以判决之似己無遺憾矣然依資政院之性質果足以統一二十餘省諮議局之所主張否果足爲最高機關判决各省官民之抵觸而得各省官民之承諾否某等誠愚竊不能無惴惴也夫各國之所以必用兩院制者爲經兩次之議决兩次之通過所以緩其扭結之力而殺其衝擊之勢也今曰以資政院爲上下議院之基礎夫既曰上下議院矣則是取兩院制主義也乃其基礎又合併而爲一則是以兩處之建築併于一基礎而以一基礎營兩處之建築也此於理論上既不甚明確而　其事實抑又可慮查資政院議員以在京諸達官及各省諮議局推出之議員組織之納官民於一院爲一次之議决一次之通過其取决於多少數之時官民雜糅必不能得公平之結果如是而欲統一各省之紛歧判决各省之抵觸其勢有所不能然則一年之後諮議局成立天下大勢幾無日不在紛歧抵觸之中紛歧抵觸而不得其要領官民之間交相疑阻交相猜忌夫亦何苦職　愚見以爲資政院爲諸達官與諮議局議員所組織與意大利之上議院相似由諮議局議員中推出數人充資政院議員含有地方代表之意義又與德意志參事　相似似可確認爲上議院有上議院而無下議院實爲古今萬國所無職等竊願樞府速定宗旨認資政院爲上議院即於資政院成立之年分設下議院以符實行立憲之本旨而紓紛歧抵觸之隱患不勝上願不然至紛歧抵觸之後爲事實迫促而始憬然變計分設兩院或恐悔今茲立法之己疎也至於預備之次第人民之預備在選舉諮議局選舉之名冊即可爲下議院選舉之根據諮議局成立一年之後召集下　院宜無不立應者政府之預備在預算案諮議局成立各省財政既清釐有序全國財政亦一覽可知調製預算衣式直旬月間事耳况政府主持立憲如此之切預備之方自較人民爲尤速豈有人民立待召集而政府反藉口預備以紓緩其期者此職等硁硁之見所願以壤流之細增益高深者也抑職等甞聞迂緩者之說矣一曰人民程度不足不能爲國家負義務反足以掣行政者之肘也夫增稅之令所以不行於鄉里者爲無議會也無議會則無從告以不得不然之故又不能授以徵信監督之方其不行也固宜若乃示以預算之表式曰爲某事需費若干此事不舉於爾百姓日大不利如是而猶有出反抗之聲者非人也晉作州兵作原田而民皆悅自古己然彼豈盡土智之民哉今乃曰程度不足試問由今道之靳議會而不予百年之後遂有輸將恐後者乎如曰議會可以把持梗令藉監督之名而掣行政者之肘致爲可慮自某等視之此爲因果倒置　會一日不立則國用一日不得增加惟公私欵目釐然有序然後知國用與地方費之不足而國稅與地方稅乃在所必增也夫監督非掣肘之謂盡人而知奪官家行政之需爲閭閻蓋藏之計雖至愚不至此故人民之渴望立憲乃區區忠愛之誠若視之如毒螫詆之曰狂熱斥之曰囂張不亦寃乎一曰人民程度不足議員多濫竽充數不足以代表國民也夫　員之濫與不濫未經選舉未經召集政府何由而知之且即遲至百年之� 
後始行選舉始行召集其遂能免此病否政府又何由而知之設强斷之曰吾料其必如此天下之人亦幾無以自明曰吾必不如此人民求利於國家而政府不信上下相戾如聞勃谿之聲此豈景風淑氣之中所宜有哉職等既恭讀諭旨知期限之遲速悉取决於憲館以樞府之公忠體國館員之精思淬慮自無不求其速而當合議之時茍有參加或不廢芻蕘之采即如以上迂緩諸說能否袪除凈盡亦不能無鰓鰓之慮是用屏營不能自己將筦見所及上塵鈞座冀于合議之深衷微有所湊合而人民之心理或上通于密勿之精神庶不負故鄉父老鄭重付託之意所有請認資政院爲上議院即於資政院成立之年併設下議院各緣由謹合詞陳請伏乞宮保王爺中堂大人俯賜鑒納採擇施行不勝感幸肅上祇請崇安伏維埀鑒 
 
 

Page 27

 
 
   
 
 

Page 28

 
 
   
 
