# 1912 - 331 - 4914296

 

Page 1

 
 
社論 
[土謝圖王與庫倫（寒）]  
　　庫倫之主人翁出矣 
　　請俄人下一答語來 
　　自俄國廓使赴庫倫强執一二與政治無關係之蒙人與之訂不合法之私約執以迫我政府一則曰吾爲外蒙要求自治再則曰蒙權巳爲俄得無待中國承認吾政府爭之而彼不聞一若彼與一二與政治無關係之蒙人訂結私約卽爲有效者吾不暇與俄人言其他惟問吾今令人至俄境以内賄彼一二不逞之俄人與之訂不利俄國之約俄人其許我實行此約中之權利乎嗚呼今日之俄人何以異是 
　　俄使所謂俄蒙之約訂約之當事者誰乎即彼與政治無關係之庫倫活佛也俄國亦有敎務不知彼之所謂司敎者於俄國政治之關係若何抑不知以俄國論亦許彼所謂司敎者干與其政治否耶羅馬法皇其在歐洲之政治界關係若何俄人當必習聞之吾不知國際法上能許其有訂約之資格否耶凡此皆記者所欲質問俄人者也 
　　俄使爲外蒙要求自治權吾不知其受何人之委托俄使必曰吾其受之庫倫活佛夫活佛在庫倫本無行政權者也庫倫之行政權其屬於國家者在我民國之中央政府其屬於地方者當在土謝圖王庫倫辦事大臣即中央政府之代表者除辦事大臣所掌之權限此外應皆屬之土謝圖王以國家之原則論土謝圖王尙不能與他國訂約而况與政治無關係之庫倫活佛耶此可以私權譬之彼道路之人從而過某富室之門遂指其所有之財産悉以之轉贈於途人彼途人果能憑其所指約而遂坐享某富室之財産乎天下荒唐可笑之事孰有過於此者乎奈何俄人猶挾彼一片不合法之廢紙而自以爲奇貨可居也嗚呼天下荒唐可笑之事孰有過於此者乎 
　　兩國何以開談判以其事其理有辨難之價值也若本無辨難之價值是本無談判之可開宣布其無可承認之理由與事實訴之於最後之實力而已矣何則訂如此之約尙何有公理之可言無公理尙何有磋議之餘地哉蓋論訂約之人無訂約之資格也論訂約之地無訂約之位置也當事者無訂約之資格其地亦無訂約之位置此種之約而可謂之約乎一廢紙而己矣執一廢紙而曰此協約也可實行此約中之權利也俄使試一思之試再思之記者敢告俄使他不必論也俄使其試一閱土謝圖王致大總統之電并一研究庫倫在土謝圖部落之歷史 
來稿 
[省議會初選之内幕希夷]  
　　選舉初辦怪狀百出此乃當然應經之階級不足怪也若某縣之燒毁投票　某縣之搗毁投票所某縣於初選日之晚監察員舞弊塡寫空白票致被人揭發此等特别之風潮自當别論其舞弊之大者則一言以决之曰無效而己最難處置者則爲各縣普通之弊欲認爲有效則於心有所不安認爲無效則安知後此者之必勝於今日而絶無流弊此誠一困難之問題也二十八日爲省議會初選之期余目覩華亭投票情形有以一投票證而易得數投票紙者有以一人而投數十票者又有在所外塡寫而混入投票者（另有未得投票証至所喧閙者此因時間迫促投票証不能徧發之故）其總原因由於集城廂及八九鄉區投票於一處聚數萬人而在一處投票故恒有數十百人一齊擁入之時合數十百人而一齊擁入勢必擾攘於是簽名簿之須簽名者不及　名而簽名之令廢投票証之須截角者不及截角而截角之制　（初時截角後則以投票証易投票紙）再擁而入内爭先書寫則投票處之檯卓擠倒門窗擠碎於是秩序益大亂而彼投票者正欲利用此一擁而入之時機蓋當擁擠之際而後狡黠者可以一投票証攫得多份之投票紙而後吾所　塡寫者可以混入所内 
 
 
 

Page 2

 
 
揭開　蓋從容交納而後一人連寫數十票者可以伏案疾書不識字之鄉人　繞四周爭求代筆此時監察員之膽怯者早巳銷聲匿跡退避無蹤其不肖者則亦乘此紛擾之際出其所餘之投票紙踞隅竊寫投票人之出投票所者每有揚眉吐氣高聲語人曰某投數票某寫數十票欣欣然作自嗚得意狀嗚呼選舉之弊至此尙忍言哉雖然此種現象决非華亭一縣然也蓋此次調查各縣盡务塡補選舉人數皆在三四萬以上擁擠之弊當必一轍此後旣不能多分若干區投票則救濟之法惟有擇廣大之場所爲投票所於總門内多設簽名書到處分區標示再内則多設書票桌多備投票　亦按照某市某鄉分别配置蓋書到及投票處所多則分道而進可以殺擁擠之勢再多派公正之管理監察等員從嚴辦理或可稍減其弊竇現旣未便以此等通有之流弊全視爲無效惟有勸告當事者於未來之選舉格外注意國　初選在卽幸鑒於此次省會初選之現象而母蹈覆轍焉可也 
命令 
[十二月六日臨時大總統命令]  
　　兹制定陸海軍勳章令公布之茲制定陞海軍奬章令公布之茲制定陸海軍叙勳條例公布之此令 
　　據熱河都統崑源電呈稱匪首高喇嘛等竄回開境招集匪徒將西札魯特公爵東札魯特福晋及協理等殺害並刦去眷車百餘輛等語該匪首等肆意刦殺實屬慘無人理亟應趕爲剿除拯民水火卽由熱河都統奉天都督分飭各軍迅速合力圍攻並設法救出眷車以懲兇暴而安善良至被殺之公爵等應查明照陣亡例從優給恤用旌忠烈此令 
專電 
[北京電]  
　　外交部擬定公使領事各館組織章程外交官領事官任用暫行章程經國務會議後即以部令公布參議院指爲違法現擬提交院議復虞不易通過因託魏宸組君疏通各議員意見國民黨議員謂陸總長如肯入黨此案可望通融通過 
[北京電]  
　　六厘國内公債案巳交參議院定額六千萬元以地丁担保四十年償還聞此案可望通過 
[北京電]  
　　薩鎭冰授海軍上將沈壽堃程璧光授海軍中將卽將發表 
[北京電]  
　　北京電車自陳星舫得頭標後有人從中破壞至今尙未批辦現復有海參崴華商集資請承辦者巳由駐崴領事電達政府 
[北京電]  
　　俄人近在北滿招集華人充當偵探專偵中國於蒙古方面軍事消息 
[北京電]  
　　財政部核計本年年底支出各項至少尙需一千萬元大借欵旣無把握昨特分電各省請即設法籌解 
[南京電]  
　　日本商船瑞穗丸私裝島鹽二萬五千包將運往浦口起卸昨被金陵關查獲將該船扣留禀報都督核辦 
[南京電]  
　　程都督昨電國務院請將蘇謙朱綬光彭錫範解朝東趙仲平五員補授少將實官 
[南京電]  
　　都督府接國務院電速購米四十萬石由招商輪船運北以備軍食 
[杭州電]  
　　朱都督接財政部電各省海關監督應由本部荐任 
[杭州電]  
　　縉雲縣匪徒反抗禁烟聚衆拒捕知事馮豹受傷 
特約路透電 
[北京電]  
　　今日下午參議院議决會計年度准以七月一號起算 
[北京電]  
　　參議院今日開會討論浙江南漕攺折案議决付第一第二讀會惟漕糧折價一節已由四角减至三角又所稱租稅兩字己改爲地稅亦經第一第二讀會通過按此電可與要聞參看 
[南京電]  
　　此間陸軍領袖將於今日下午開重要會議討論派兵征蒙辦法及向政府續上條陳問題 
[武昌電]  
　　此間吸烟之人購買執照以本月十五號爲限此後不得補購執照中載有戒煙方法六個月内將一律禁絶 
[蕪湖電]  
　　昨夜（六號）此間起有暴動商店一律罷市各街道均經遮斷交通被刧者僅數戶耳英領事於夜間十二時警告外國僑民此禍起於遣散之兵士數人因未照發餉銀之故 
[東京電]  
　　寺内侯爵今日由漢城啓程回京星期一日下午可抵此間聞今日下午元老院會議旣畢山縣公爵及井上侯爵均乘汽車往鎌倉訪松方侯爵 
[東京電]  
　　政界大局極爲朦朧今所知者惟元老院昨請寺内侯爵就任首相促其卽返東京組織新内閣一事耳聞元老院初請西園寺侯爵撤銷辭職未經許可元老院復於今晨集議至下午二時始行散會現信寺内侯爵曾與山縣公爵互通電音此足見寺内關於組織内閣一事已有障礙也聞十月十六號元老院曾以首相一職請松方侯爵任之松氏以年老多病爲辭垷居鎌倉養疴 
譯電 
[北京電]  
　　六國銀行團代表定期本月十三號在倫敦開會討論中政府提出大借欵之新條件 
[北京電]  
　　據宫内消息　帝宣統現患腦震疾 
[北京電]  
　　袁總統現患風濕症臥床休養 
[天津電]  
　　今晨華人仍紛紛向華俄銀行提取小數存欵華俄銀行鈔票目下中國買賣均不通用 
[天津電]  
　　北京宗社黨近來暗中極形披猖其最著名之黨首爲肅親王之弟裕信（譯音）及前駐庫倫辦事大臣德麟（譯音）彼等均與庫倫暗通消息現已由當道查出背叛之切實證據 
[東京電]  
　　西園寺内閣因外間有謂内閣之倒實因攺革財政計畫失敗之故特於日日新聞登載一文駁斥此說謂彼等之辭職全爲陸軍黨之舉動今豫算案業已編定各部節省之費總計共逹日洋二千萬元惟陸軍部及朝鮮臺灣均由陸軍黨把持不肯撙節費用　最後預算案之規定於减輕及釐整稅務擴張海軍彌補朝鮮借欵　之虧耗諸事共須洋四千六百萬元鐵路用費巳减去三分之一借欵巳减少半數故内閣自信雖有陸軍黨之梗阻而擘畵諸事必能進行收效云云日日新聞評論此次風潮謂西園寺侯爵與陸軍黨及元老院力抗其毅力足令全國爲之感佩朝日新聞貶責桂太郎公爵於此次風潮不應横出干涉中央新聞謂新内閣若不能實行擴張陸軍計畫則足見西園寺内閣之倒實由官僚派陰謀推翻云 
[東京電]  
　　新任首相朝鮮總督寺内子爵今晚將由漢城啓程回京其餘閣員尙未决定政界大局目下極爲紛亂 
[倫敦電]  
　　土耳其布爾茄利亞塞維亞芒台里格洛巳簡派代表赴倫敦開議媾和談判各國初聞該會定期本月十三號在倫敦開第一次會議均爲錯愕大約尙須展緩一二日云 
[君士坦丁電]  
　　現聚　逹逹納爾海峽之土耳其海軍艦隊奉命與愛琴海之希臘艦隊交戰說者謂海上戰爭似可不必云各邦代表于倫敦開議媾和談判後土國即可以糧食接濟亞特里亞洛泊爾之戌軍 
[羅馬電]  
　　意國某報載稱雅典意奥兩國公使將照會希臘政府勿准佔據阿爾巴利亞首都伐洛拉 
[雅典電]  
　　據政界宣稱希臘之不簽休戰條約實因欲利用海軍艦隊阻止土耳其援隊之行動盖此與媾和機會頗有關係之故各聨邦巳贊成希臘之態度希臘並將派全權大臣赴倫敦參與媾和談判 
公電 
[神戶華僑組織籌餉協會電]  
　　其一袁大總統黎副總統各部長鈞鑒内外蒙古久隸版圖民國成立五族共和蕞爾庫倫首先叛逆與强鄰協約割我疆土瓜分禍胎全國震憤僑商全體二千餘人痛惜祖國誓不俱生現已組織籌餉協會節衣縮食每月巳認定籌銀三千餘元宣戰有期特别　捐此項月捐以開戰日起終戰日止每月繳部一面電告各埠僑商輸財救國必有同心環乞政府速發大兵恢復庫倫以儆效尤而禦外侮詳情另呈僑日神戶全體商民泣血公叩 
　　其二袁大總統黎副總統各部長各省都督曁海内外同胞並各報館公鑒内外蒙古久隸版圖民國成立五族共和乃蕞爾庫倫首先叛逆與强鄰協約割我疆土全國震憤僑商等痛惜祖國誓不俱生明知政府財政因難用兵非易之苦衷現巳發起征庫籌餉協會神埠華僑二千餘人公推吳作鏌爲會長潘霖生楊壽彭爲副會長代表全體電請政府以外交爲前提取消協約以武裝爲解決還我庫倫所需軍餉咸願節衣縮食按月接濟巳由會長吳作鏌每月認捐金一千圓餘由本埠同胞已認捐每月二千餘元俟宣戰有期特别再捐此項月捐自開戰日起至終戰日止始終一致逐交大部吾國内地二十一行省海外僑民亦有數千萬共和改建匹夫有責輸財救國必有同心每月數千萬軍餉立待可籌若庫不征列强虎視瓜分立見際此危急存亡之秋務望四萬萬同胞痛念陸沈之慘同心協力按月輸財以濟軍餉民國存亡在此一舉竭誠公布涙隨聲咽僑日神戶對庫籌餉協會全體泣血公叩 
要聞一 
[參議院特許都督違法]  
　　駐京通信員率公 
　　參議院十二月二號午後一點五十分開會無報告事件第一案監獄官制初讀政府委員說明理由卽付法制審查第二案行政執行法審查報告由法制委員秦瑞玠代理報告說明刪改旨趣即表决付二讀會第三案外交部九月至年終臨時槪算秘書長逐欵朗讀均照財政審查報告通過惟第一欵營造購備交際及犒卹津助等四項李　甫謂須改入經常門陳國祥附之殷汝驪謂若改入經常門則數目再須减少現時却巳表决秦瑞玠謂此四項均有多少伸縮不能額定其性質應屬臨時費贊成審查報告李肇甫陳國祥聲辨謂與經常門之項目有相同處政府委　吳葆　謂項目係照財政部所頒定式討論之結果卒照審查報告仍入臨時門其餘雖略有討論均無足述至續議第四案咨請查辦江西都督李烈鈞違法案而黨見頓生劇烈之爭辨起矣 
　　該案爲江西議員郭同所提出其理由大致因商會協理兼南　鐵路協理羅兆棟被李烈鈞無端派兵捕拿拘置多日迨董事會開會研究又復有都督顧問官徐秀鈞到場辱罵搗毁至商會董事等欲電訴中央又飭令本省各電局一律阻抑旣以武力破壞司法獨立制度且於約上人民身體自由集會自由及信書秘密陳訴行政官署等自由均被蹂躪該省人民憤激異常恐滋事變因此提案咨請查辦當開議時提議人將欲登　陳述意見孫鐘首先發難質問議長何以查辦湖北都督案久不提出而此查辦李烈鈞案連次排入議事日程議長答言查辦湖北都督案與彈劾國務員案相聨故同時寖議非有所偏么及提議人登　陳述理由之際杜潛及王鑫潤復先後兩次均欲阻止其發言至提議人陳述旣畢之後殷汝驪卽起而反對謂羅之拘拿李烈鈞請假不能負責徐之肆擾商會咎亦不在李烈鈞至發電之禁阻並無明文可據不能即以此爲李烈鈞罪李國珍駁之謂李烈鈞雖告假因代理關係仍負被代理人之責任且誣羅吞欵之通電固由李烈鈞出名不能以請假二字爲之洗刷此其一徐秀鈞係高等行政官且爲都督顧問其暴亂行爲應中長官負責事後被控仍置不理分明縱容此其二前清專制時代鐵路風潮尙無禁人發電之事何况民國約法上之保障乃此次羅某被捕所有公私函電多别處轉發郵信亦須九江轉遞何得謂無明文可據此其三本員與李烈鈞同鄉同黨同學且同族毫無嫌疑所以贊成咨請查辦者主爲維持約法及地方秩序起見羅於本省極有信用横被拘押十五日之久多數人民異常憤激設中央不爲過問必致别圖推倒之術滋生事變難保糜爛尙望平情垂察云云言至痛切而彭允彝孫鐘等均極力爲李烈釣辯護迭起反對彭允彝爲李辯護之詞一則謂羅之捕拿咎在司法官之失職而非都督之違法二則謂請假期内所發拘捕之命令都督當然不負責三則謂徐之肆擾止可咎李之不予懲戒不能卽指李爲違法尤可怪者彭爲袒護李烈鈞之故竟謂派武員監查電局各省皆然不足爲李責現時法律未完尙屬軍政時代不能以法律繩責之云云一若不知現時巳由軍政時代而入於約法時代者也與前爭張方案時之呌囂暴烈動輒牽附約法前後自相矛盾殊爲可詫陳家鼎覃振之反對論更無理由甚至謂中央政府有無查辦之能力都督係軍人性質豈能以法律相繩各省都督似此行爲者甚多豈能一律查辦由是言之則直許各省都督可爲法律以外之行動而蹂躝人民之自由中央無顧問地方之權而約法及各種法律亦可棄如弁髦尙何待有此立法機關之參議院爲蓋彭陳覃等均籍隸湖南爲同盟會都督所派遣之代表宜其祗知擁護同黨籍之都　而不復計及地方暴亂之宜懲與約法上人民權利之宜保障也 
　　李國珍欲起辯難而反對者已先報號發言不己其歸結謂宜由江西議員提出質問案而不必由本院咨請查辦欲以此打消之時巳四點三十五分鐘丁世嶧乃亢聲謂此事無所謂是非曲直惟有視可否决之多少數而已意蓋謂反對派之專閙黨見而不足以理喩也李肇甫尙欲起而詳細討論然已有多人提起討論終局乃遂付表决起立二十四人少數不能通過李國珍起謂案巳否决惟有一語必須聲明向之反對本員者謂現時尙係軍政時代都督係軍人不能繩以普通法律此則各省儘可任意違法中央而不能過問於大局關係匪細尙祈諸君注意時届五鐘遂散 
[大總統諮詢浙漕改折]  
　　浙江漕南兵米前國務院據浙江都督電請停徵卽經國務會議公决仍須照舊徵收咨復去後嗣朱都督又督同財政司等一再會議僉以浙省稅則偏重負擔不均尤不顧以已裁之名義沿襲復征致有失省議會議案之信用惟内外財政旣如此困難人民亦當有共擔之租稅兼籌並顧擬定酌照改折辦法減除耗費酌收漕南補助金以爲中央租稅統一法未頒以前之手續當經擬具辦法大綱四則由朱都督電請財政部核辦財政部復將該辦法大綱酌加修正改爲六條　浙江省向征之漕南兵米一律實行裁免㈠浙江省向征之漕南兵米一律實行裁免㈡裁免漕南兵米各地方應按照向征米數每年征收一斗者改征抵　補全大銀元四角其向征折色不及四角者仍照舊　理㈢各地方征収抵補金時期仍照向征漕南兵米時期辦理㈣各地方改征之抵補金自開征之日起限兩個月内繳清㈤各地方改征之抵補金侯租稅統一法頒布實行後卽行停止㈥各地方征收抵補金詳細章程由該省自行規定並一面報部查核）函送國務院提交國務會議通過日前已由國務院轉呈大總統諮詢參議院提前議决矣 
[司法會議第二日情形]  
　　初二日午後一時司法會員於本會開討論大會首由會長報告本日研究一切理由畢次由朱友英提議謂本會機關手續雖不能如參議院之高尙完備然對於司法行政有密切之關係須當詳加研究相輔而行吾國斯時中央權力薄弱而各省各目歧異此司法統一之第一困難處本會無論集權分權均當歸重中央庶得收統一之效次由駱通提議謂吾國目下司法前途尙屬幼稚正當集思廣益以籌完善故各 
 
 
 

Page 3

 
 
省所派之員愈多愈好然此次之僅能派二員者實以經濟困難之故則此二人須當竭志盡力各將本省情形詳加報告以備研究次由會長報告依據議事規則各會員自由認定各股審查已於一號開幕時認定㈠法令股傅善慶王懋昭楊長溶姚震劉恩格張珍江庸朱履和馬德潤㈡總務股于　林潘元敎王家儉沙亮功韓懋濬匡一羅文莊唐毅蔣邦彦羅文幹周兆沅陸炳章蕭仲祁劉瑞琛竇朝楨孔　餘祁耀川左坊嚴昭　杜述琮㈢民事股林鼎章何奇陽熊元襄房金琦王維琛陳遠駙鮑忠淇吳炳樅㈣刑事股周澤春汪世杰胡慶道許逢時崇山周紹昌　積齡許倉霖吳本鈞駱通楊宗彩張玉麟許畏三潘學海李杭文郁華周祚章陳彰壽何震蔣芬江紹杰王久道朱友英沈寳昌汪守珍戚運機王耒劉蕃孫熙澤㈤監獄股馮沛吳承仕廖維勳房宗嶽田荆華現在各股員宜推舉一人爲股員長　議第一案地方檢查廳内附設審檢廳案會員王淮琛提議首由提議人說明理由劉瑞琛謂王議員所擬辦法固佳但不知附設之外尙有初級廳否若再有初級廳是地方檢查廳之外有二初級檢廳矣本員提出一案規定府設地方檢查廳縣設初級廳劉遠駒謂此案提出之用意乃求人民之便利若如劉　所議恐有不便劉瑞琛謂本員旣擬如此規定則不得不擴充初級廳之權限不然則誠如劉君所云矣沈實昌謂權限乃按照　律規定豈可隨意擴充駱通謂本員以爲民刑兩事切宜分開不宜淆亂不然則萬不能生良美結果孫熙澤謂初級廳推事民刑兩事本有兼者若必分開則於財政上有絶大關係馬德潤謂討論不得出乎議題之外請簡單發言劉蕃亦謂注意議事規則二十條駱通請付審查議長宣告討論終止謂贊成付審查者舉第二案訴訟費用及律師各等公費應以法令規定案會員馬德潤提議首由提議人說明理由鮑忠淇謂律師之敲詐無關公費馬德潤答復後劉蕃謂本員對於馬君提案甚爲贊成更希望早早規定匡一謂訴訟公費當然用法律規定江紹杰謂公費之外尙有酬報如此案規定公費究竟公費之外尙有酬報與否此是一大問題本員亦希望從速規定劉瑞琛謂宜以部令維持駱通請表决議長宣告討論終止謂贊成此案付審杳者舉手多數又謂贊成臨時辦法用部令維持者舉手多數議長宣告延長時間接議第三案專審員之設備案會員沙亮功于傳霖戚運機提議由提議人沙亮功于傅霖相繼說明後經討論良久決定暫不付審杳明日繼續討論遂散會 
強俄之着着進行觀 
　　狡哉俄人愚哉庫蒙 
[俄相之理想]  
　　政府昨接駐俄劉代表來電謂俄庫協約一事俄政府現擬改爲中俄協約其條件已由俄外相克撒作夫等擬定數端因尙未完全暫緩發表茲將擬定條件探誌如下㈠俄庫私約取消後而中俄協約卽完全成立此條約永有効力㈡俄人所在兩蒙一切權利得賡續有效㈢烏里雅蘇台科布多畆倫恰克圖增駐之俄兵不得撤退㈣俄國有經營蒙古鐵道之權㈤俄國有開採蒙古礦産之權㈥俄國有敷設蒙古電綫之權㈦俄人得於蒙古自由游厯㈧俄人得於蒙古自由行動 
[俄報之言論]  
　　俄庫協約發表後俄報屢屢宣言謂此協約僅爲經濟上之關係茲得其新生活報載俄蒙恊約之眞相語頗奇離錄之以供留心蒙事者之研究自俄蒙協約發表後中國之報紙及其社會醉心若狂咸以蒙古脫離中國而爲俄國所占據其實皆悞也夫中國於蒙古獨立上并未能尋一積極之表證而祇視蒙古爲其行省亦不承認蒙古近日之完全獨立今蒙古復其本來之面目此並非俄國之幸福也何則俄國須保護蒙古之獨立而按約所載蒙人亦須與俄人舊有商務之權利所謂商務之權利者若何吾人不得而知之然在一千九百一十二年之前俄人在私人單獨協約上經華人通過有與蒙人及烏梁海人訂約之權此所以俄國士農工商入蒙古之導機也然而今之討論俄蒙協約一如舊日者蓋其條約之詳細不明也所公布之協約並非該條約之眞相總之該條約内直稱（若中政府以其昔日之根據而合併蒙古則俄政府並未妨碍中蒙訂約爲蒙古承認中國之主權）此限制語何以電報公司並未通告蓋此限制有大關係在焉蓋即指示蒙古協約在現今問題上並非以口頭保護於蒙人是故蒙古允准自治而當時且定呼圖克圖自主之權與未完全獨立之意矣主權國並未豫料藩邦與主權國密接之關係而藩邦若欲獨立則必能斷絶關係俄國居間調停於中蒙之衝突則必允准蒙古之行動蓋俄國負保護蒙古之完全及其獨立也今俄國與蒙古協約極力固結其經濟之權利負保護蒙古自主之責者是由於固結其經濟權利之所出保護經濟權利俄國之所不得已也是故昔日所論保護蒙古問題及蒙古脫離中國問題者現時只可以討論在中國主權上承認俄國商務之利權而巳 
[俄約之商務規則]  
　　俄庫條約頒布後中外喧傳俄庫間另有密約揣摩内容議論紛紛然俄政府只稱俄在蒙古保護經濟的利權而已近俄國機關報遠東報發布俄蒙所訂商務規則特未悉該報所載係俄蒙條約之全部否耳照錄如左此項商務規則係規定俄人在蒙古各處以前本有之自由居留遷移權㈠經營商務實業以及他事或運出輸入一槪無稅㈡舉辦郵政無捐費㈢販運俄蒙中國及他處物産無關稅㈣俄銀行等可在蒙古設分行經營各種銀錢業㈤俄人有權以現欵或用債券營商用債券時無須聨環互保㈥准俄人在蒙古租地播種並置爲己有經營商業（此節爲俄人在蒙古擴張之權因以前不准俄人置地爲已有）㈦准俄人於庫倫開採各礦㈧各城或商務輻輳之區由蒙政会撥給俄人租界地址由俄領事管理若無領事處以商會會長代之㈨准俄人辦理郵政送信運貨㈩蒙古通俄境之河准俄人行船並可修橋與設渡口㈩㈠俄人有權任蒙古購買牲口或在某處停留三月并無牧放稅㈩㈡俄交界民人准其漁獵割草㈩㈢裁判事由會審判定 
[庫逆内犯之風鶴談]  
　　俄庫協約一事輿論對庫頗主用兵聞政府接到内蒙各　電報彙錄如左 
[庫逆阻塞内地通路]  
　　察哈爾來電稱近得外蒙各處探報言庫倫活佛聞政府有用兵消息惶懼頗甚凡於内地通外蒙之要路皆設法阻絶壅塞水源焚燒水草以防大兵深入 
[庫倫三路内犯計畫]  
　　張家口來　言内蒙各處多見有庫倫兵隊出没不常且聞該叛逆近日練兵置械不遺餘地巳向俄國新購得大砲十餘尊槍十萬枝决計用兵南下由張家口綏遠城熱河三路進攻云 
[伊克昭首當南下之衝]  
　　綏遠城將軍來電言伊克昭盟自庫倫内叛仍照常安靜惟該處距庫倫僅千五六百餘里若乘快車七八日即可到達倘該叛逆四出侵略則伊克昭盟實當其衝應如何抵禦之法請政府電示方略 
[開魯可望恢復]  
　　開魯被陷巳有旬日雖經熱河崑都統陸續派兵赴援率以戰　力弱驟難恢復現在大軍雲集聲勢大震計毅軍步馬砲六營由建平北境前進熱河陸巡馬步砲四營由赤峰北境前進奉天吳統領俊陞一軍派四營由醴泉出發以斷開魯之左側馮師長德麟一軍派張旅長帶步騎砲工各一營由小庫倫直搗開魯又派江旅長帶三營由彰武取道瓦房以遏其南下之路又派史團長帶兩營爲游擊隊如此兵力克復開魯爲期不遠矣按開魯現巳克復矣 
雜評一 
[敬告司法會議]  
　　今司法界方疾首痛心於行政官之箝制與軍界之干涉致獨立之精神未能完全貫澈故中央司法會議第一步即注意於排除司法獨立之障礙顧吾以爲欲司法之進行一方面固在謀司法之獨立一方面尤宜嚴定司法官資格實行陪審制度以防司法官之專横不然司法獨立而後人民訴訟事件大法官憑獨立之護符專制武斷旣不便破壞獨立以箝制又無法以救濟則司法界之黑暗且將較甚於往日耳願司法會議諸君一計議及之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[運漕鎭兵變記]  
　　蕪湖對江六十里之運漕鎭駐防陸軍第十五師五十八團二營六連於十二月初三晚突然變亂鎗斃隊官搶擄商店略情已特約路透電茲悉蕪湖孫品驂師長於初四晨據該連兵士六人過江報告旋卽派朱副官帶隊過江馳往該鎭查辦矣查該軍自去歲來運計有三連前己屢有變亂消息幸營長李海波竭力維持未果今夏該鎭因大水淹没兵士無立足地李營長遂拔隊返廬州其時因該鎭紳士徐廷彦王懷琛等及含山縣知事陳某一再要求李營長仍駐數月以維地方秩序李營長勉徇所請僅留一連該連在運數月地方尙屬安靖惟現己逾兩月尙未發餉故有初三晚之蠢動該連長吳啟發直隸人爲人忠厚當變亂時吳連長攔門禁止不許兵士出門各兵士遂擊以兩彈立即斃命各兵士蜂擁而出直至翰林坊協和錢莊連發數槍衝入銀房大加搜索各得贓物行至大街泰生雜貨店時值北頭號聲振耳遂各驚散而逃譁變後約兩小時不知何處寄來餉洋數箱其時未變之兵士己僅四十餘人初五日全鎭閉市餘容續詳 
[安徽遷省蕪湖之新說]  
　　前鐵血軍司令范鴻仙前總統府參謀凌蕉菴（即賣皖米三十四萬石與日人之凌毅）偕同孫希文倪鐵生朱介生於本月三號乘江孚輪來蕪假庽第十五師孫師長處蕪湖國民黨於四號午後三時邀請各公團各局長數十人在大舞臺開歡迎范凌會並備有西餐范鴻仙演說大致軍民分治消化皖南北意見移省城於蕪湖開辦路礦解决官辦商辦公舉品學兼優者負責等語次凌蕉菴演說擴充本黨勢力非在各要處設立機關報不可聞范將有皖都督之望此番來蕪係聨絡各團體以期融洽云 
[蘇民政長决議駐寗]  
　　江蘇民政長已奉任命應君季中現聞公署定設南京蘇都督府祇留軍政司爲都督行署其餘各司均須移駐寗垣并聞有委任黄炎培爲敎育司虞洽卿爲實業司舊時之民政司長沈信卿則改充爲都督府秘書長惟財政司則尙難其選不日卽當發表云 
[蘇州省議會初選投票記事]  
　　本月六日吳縣初選省議會議員第一區投票所設在　塔寺前蘇州試院先將選民姓氏分别兩旁號舍以便各投票人分就號舍檢查投票簿簽書到字然後領票到大堂寫票投簡投票人從前門進從後門出故尙不致擁擠聞第一區選民共計二萬餘人實到半數閉所後將所有票　悉數封固送存民政長署俟各鄉票　送齊後定於三十日上午八時開票是日各會黨均於附近設有休息處所預備茶點招待投票人人内休憇自朝至暮跋來報往頗爲熱　云 
松江省議會初選投票之現狀吾爲選舉前途哭 
[投票區之佈置]  
　　城區投票在市公所小茜涇白沃廟吕蕩官紹塘龍興錢河六鄉區附焉投票人由大門進警察雁行立隨路設招待稽查各員至廳事簽名以投票証交職員截角仍還本人（備國會再投）給領選劵迤邐導至寫字處書名投匭由東偏王公祠出謝監督亦終日在扼要地點督察 
[選民之擁擠P ] 
　　是日（六日）規定晨八鐘以迄下午六鐘爲投票期間詎凌晨選　民十百千人蠭擁而入秩序大亂軋碎玻窗擠倒桌椅呌囂鬨擾無可稽查 
[臨時之取締]  
　　監督謝民政長覩此現狀恐釀意外令衆暫俟一面就大門甬道遍列小桌照百家姓編定令選民按姓簽名驗証給券又爲衆所擠亂時内外巳達萬人多有持截角証再投者不得巳收到一証卽給一券任人入投 
[投票之凌亂]  
　　　人數過衆職員旣無法稽查於是有十人而投數券者有代人寫券而强易姓名者有曳白者有裂劵者喧擾過午迄未稍殺 
[票額之增高]  
　　約計票額逹二萬零過於預料之半識者多謂此中多有無效之券 
[運動之狂熱]  
　　國民共和兩黨各就近設招待所延接黨員支配額票國民黨更高懸旗幟以醒眼目聞此次送給選舉證時經紀人家有不顧接收者槪由調查員袖藏屆時雇人冒投數十百券至於運動有用酒飯者麵點者川盤者火車票者紛紛不一臨時更有購買者每一選券價值二角以至五角者 
[與論之不滿]  
　　此次選舉輿論大不滿意有心人　然嘆息甚有謂省會議員關係治亂此等舉動不能視爲有效應請民政長不復開檢電禀都督訂期另選者而某黨失敗某黨勝利之聲洋溢道路一俟開票卽知勝負之所在矣 
[浙都督嚴拿東亞大同社首]  
　　朱都督令云照得俄庫密約一切對付方法自　中央主持己奉大總統電開如有自由組織决死隊或征蒙團勒捐財械妨碍軍略者一律嚴行查禁母任蔓延等因乃近有東亞大同社浙湖支部來咨内稱承正社長黎副總統命已經進行刻日可成咨請通飭各縣轉移相黨軍隊團體酌量改編等語咨文内蓋有事務所暫設湖郡馬軍巷河上橋南趙第戳記並嚴振聲私章當經本都督電詢黎副總統承准東日覆電並未承認爲該社社長亦無在武昌進行之事是該社顯係招搖撞騙不法己極况改編軍隊應由參謀陸軍各部作主該社違法咨請更屬胆大妄爲亟應遵照大總統電令查禁並拿該社爲首之人嚴振聲解送地方法院訊辦並解散該社以保治安除分令外合亟令仰該某某迅速派兵會同縣知事及憲兵等按前照開地址查拿辦理母稍延忽並將辦理情形具報切切此令附東亞大同社違法之罪狀㈠打報館㈡荒謬絶倫之咨文㈢招搖撞騙（謂黎副總統爲該社長）㈣在寗波糾合匪徒打自治局抗拒防營（見下浙江通信欄） 
[龍泉縣禁烟罷市]  
　　温處自水災後飢民遍野人心浮動致烟禁異常困難駐甌新軍營長錢皋君擬即統率全軍週巡督拔業奉上峯核准處州各縣地方廣漠兵力單薄烟禁久無進步現聞龍泉縣知事朱光奎禁烟手續不甚靈敏以致擾及無辜激成商界公憤於前月二十八九十等號全城罷市至四日之久各團體紳民雙方調停事稍和解詎四鄉種烟農民藉端鼓噪聨合數十村倡議暴動飢民附和人心惶惶地方因茲騷亂業經該知事電呈上峯轉令吕統領迅速派兵彈壓矣 
[贛省特别政務會議案]  
　　江西李都叔於十一月三十號召集各界領袖到府開特别政務會議茲將李督主席議决要案五條錄下㈠提議萍鄉煤礦應如何辦法案公决先派監督駐萍局與聞礦業事務並廣購地皮預備自行開採至全局應如何决定俟省議會成立再提出議案交議取决㈡提議南潯鐵路應如何辦法案公决公商合辦之局如何分劃旣未確定交通司有主管之責然爲維持現狀起見應派該司長隨時赴公司監察其進行至其全案亦須俟省議會成立交議解决㈢討論省官制議案討論此案由都督宣布交議理由大意謂自軍民分治問題發生而省官制之爭論已垂半年由軍民分治問題一變而爲簡任民選問題再變而爲今之虚三級制問題茲事體大國會成立自有正確之解决然關係民國影響甚鉅究竟虚三級制之議是否適合國家之狀况請與會諸君詳加研究申出意見以便彙達中央藉資採擇㈣提議元年第一期預算不敷作何籌補案公决查閱提出　列各數如軍政實業兩項實母須若是之鉅但照向章賠洋協濟各欵若悉數照解以所溢開之數相抵不敷者僅百數十萬不至如該司所言四百二十餘萬之多應由司中對於賠洋協濟各欵分别緩急酌　濟解以劑盈虚㈤提議興辦南萍鐵路意見案公决現已由南潯鐵路公司派員勘測路線應俟勘定後估計該路需費若干再向洪君籌議比國借欵且須一面向交通部接洽一面由省議會議决始爲着着踏實以免重蹈南潯覆轍 
[興築南萍鐵路議案]  
　　贛省實業交通兩司興築南萍鐵路意見書云竊以贛省北連古皖西接楚湘東鄰閩浙南通東粤天然腹地實爲東南各省之中心點從前計畫四線㈠九南㈡南萍㈢瑞贛㈣南建合計千八百餘里因辦理種種腐敗以致區區二百餘里鐵路九年之久尙未告竣此次借欵告成興工在即觀成當不遠也今擬以第一第二兩線合爲一由九江起而南昌而贛州再經南康逾梅嶺至韶州與粤漢鐵路相接爲贛粤鐵路計一千五百里爲第一線由南昌循贛粤鐵路至臨江西折經袁州至萍鄉爲南萍鐵路計四百里爲第二線山南昌東南經撫州新城入閩　邵武接福建北線路計四百里爲贛閩鐵路爲第三線由南昌東經安仁景德鎭接皖境計五百里再經祁門接蕪廣鐵路爲贛皖鐵路爲第四線由安仁分支東經貴溪廣信至浙境計五百五十里與浙江第一綫之鐵路交點於常山縣爲贛浙鐵路爲第五線由南昌循贛閩鐵路至建昌分支南折遙與贛甯鐵路爲平行線經廣昌寗都四百里入閩汀州再經廣東梅州至潮州與潮汕鐵路接爲贛潮鐵路爲第六線似此計畫較之從前稍爲周詳惟第一第二兩線旣合爲一則南　路線雖可不日成功若於南萍不能接續進行則社會種種事業仍不能日見發展試即其有密切關係者先言之九江爲全贛門戶自小輪通行而後雖無鐵路運輸亦靈南昌出産無多而各府又艱於運載則南潯一線僅能交通於三百里内而巳其獲利能有幾何若續成南萍路線則内而臨江袁州萍鄉各地之貨外而長沙各府之貨均可以徑達九江如奕棋然南潯一線係死子得此而轉爲活子矣此南萍鐵路不得不急於興築者一也萍鄉煤礦於本省有土地及政治經濟之關係本省投資維持而股東商部又多誤會尙不知若何結果現經實業司派人調查煤礦而外五金之礦尙多湘省密邇其地最易侵佔萍鄉雖吾贛所屬而道里迢迢鞭長莫及若南萍路線一成則朝發夕至消息旣屬靈通手腕尤易展布路之於礦直不啻唇齒之相依也奈何坐視天然之利而任人占其優先乎此南萍鐵路不得不急於興築者又一也且此鐵路一成由九江而南昌由南昌而萍鄉形勢旣無缺典所獲必有盈餘將來以此盈餘推廣各線當亦易於着手惟現在財政異常支絀羅掘俱窮興此巨工非出於借債一途必難成立前借日本興業會社五百萬元舌敝唇焦種種困難考世界各國惟比國永遠中立無世界主義利人土地之心現據留學比國洪君稱有比欵可借若與之訂借八百萬兩專築南萍鐵路不至含政治問題似較簡易而妥洽或謂動借外債於國家前途實多危險殊不知借債於生産之地較之無故消耗逈然各别正不必爲此慮也倘經可决再當妥擬辦法呈請都督鑒核施行所有興築南萍鐵路理由特此提請公决再興築南萍鐵路章見書業已繕就適奉都督發交趙君世瑄歐陽君彦謨一函内有測勘南萍路線一則意見相同用特錄之於後以供參考略謂查南萍鐵路　可直接粤漢下可逕逹南海發展商務貫通腹地端賴乎此萍礦若自開局面固受直接之利益卽安礦運銷必由此路間接利益亦非淺鮮惟事體重大經費驟難籌畫然無論如何將來必應興辦擬先從勘線購地入手所費不鉅嗣後籌欵有着卽易興工查南萍路線可分三路進行一萍鄉袁州分宜臨江樟樹等處至省一由袁州瑞州等處至省一由袁州吉安等處至省由臨江進行之路則無高山大河工程甚易由瑞州則山勢崎嶇然取徑較捷由吉安則往復須經贛河築造橋梁須費鉅貲然可裝運吉贛上游貨物且可預備與廣東鐵路直接惟由何路較爲相宜非派專門工程師踏勘無由决定擬請飭由南潯路局特派工程師往勘由萍鄉礦局暫撥欵二千元爲勘路經費俟繪就路圖詳明報告再擬購地辦法呈請核奪 
[詔安縣之梁山泊]  
　　福建漳屬詔安縣匪徒猖獗官軍迭次失利已詳前報現據新任詔安縣知事函述匪狀云土匪以黄牛山爲巢穴匪衆約有萬餘現在　衣店定做兵衣五萬件有敢死隊八百名均用十三响無烟快鎗親兵二千名均用五响快鎗其親兵身穿號衣往來城内者無人敢捕號衣上大書黄牛山沈親兵六字詔安一縣地丁錢糧酒捐膏捐以及一切雜捐均歸該匪徵收故軍餉極爲充足近日粤省饒平各匪紛紛上山故勢日益熾頃又由台灣運到大砲三尊開花子無數將與官軍對敵縣城甚小内祇屯兵三百名實屬不敷守禦商店均在城外惟該匪亦出示安民不攻縣城故縣官得以暫安唯剪髮人民之從山下經過者必被捕殺西人之經過山下者則保護之出分水關爲止山内有敎習二名均係湘人操法甚精該處人民惟日盼官軍之早日往剿也 
　　駐厦總司令黄督辦培松已奉孫督命令於十一月二十一晨統率漳州軍隊由厦赴漳往剿并電請粤省汕頭吳司令出兵會攻想經兩面夾攻此等么麽小醜不難一鼓盪平也 
[閩都督通緝佘文藻]  
　　福建都督孫君道仁通電各屬云興化府佘文藻自到任後引用私人擅自位置劣弁許鴻聲爲總查潘姓爲爪牙　　　奸得賄枉民謀殺鄉老仇視平民又任用劣員路錫齡下鄉辦案勒索供應不遂仇殺鄉人激成匪害當將佘守撤任歸案訊辦乃聞風潛逃除許鴻聲拿獲　斃外尙有潘路二人及佘文藻在逃未獲爲此電飭一體通緝勿任漏網解省訊辦以彰法典而儆官邪 
地方通信浙江 
[飯店風潮]  
　　浙路江干事站自火車開通後旅館飯店生意甚爲發達惟車站定章旅館兜客月須納捐三元前日沿塘各宿客飯店冐充旅館擅入車站兜客經同行指訐該站長責令本路巡警驅逐各飯店遷怒棧夥胆敢於四號起逐日邀集無賴地痞百餘人攔毆棧夥冀以洩憤該站長恐釀禍端知照警局派警彈壓乃高署長置之不理該站不得已自派本路警察分頭護送詎各飯店見巡警不管勢愈猖獗五六等日竟敢煽誘第二十二團新軍私藏槍刺帮同打降各旅館慮釀人命祇得暫停接客一面將爲首之觀海樓店主等數人呈控官廳拿辦聞浙路公司亦照會省曾警察局查辦以維營業矣 
[毁自治所]  
　　奉化縣知事陳錦波電禀浙都督云奉邑　湖村已解散之大同黨員樸心意糾衆行凶私吸鴉片兩罪俱發抗不到案昨委司獄張咸藻率警往拿胆敢紏集舊黨數百人持械拒捕司獄法警均被毆匪黨遂　勢搗毁自治公所聲言並抄學堂查該村駐紮防營立宜彈壓乃哨官梁文斌　聨一氣袖手旁觀縱匪騷擾藐法已極應請嚴懲以肅軍紀除會同李管帶嚴拿首要樸心意例辦外先電聞奉化縣知事陳錦波叩支 
福建 
[厦門地震]  
　　十一月二十八號即舊歷十月二十日夜九點鐘時厦門忽然大震轟然有聲房屋全動不久卽復浞芭亦異事也 
鎭江 
[信船被刧]  
　　本月四號夜十一句鐘時由丹陽開往常州之夜班信船行至半途被盜登舟搶去現洋三千餘元並砍傷舟子二人刻已報案追緝矣 
[烟禁展限]  
　　丹徒民政長自奉年底絶止吃煙之通令後即諭各土商限於十月抄一律閉歇乃日來限期巳逾城内外土店依然交易昨忽張貼示　仍　　　戶倒換新照展緩至十二月底停止營業因是各界頗有　　云 
[追悼預聞]  
　　陶璞靑先生於上年十月　寃殺於滬軍都督府業經同鄉　京力請昭雪巳奉大總統令　稽勳局議卹現忠櫬已於六號旋里各界擇於十二月九號在新河曹園開追悼大會刻巳集有輓聨祭文多件云 
興化 
[盜刧團局]  
　　江北興化縣屬下蕩鎭於本月四號夜三更時分忽來盜匪多人口操湘音明火持械先至民團局將洋砲軍械一併劫去什長團兵均被砍傷連搶富戶商店十餘家得贜後開鎗呼嘯向西而去現經各事主紛赴興城報案不知當局作何辦理山東 
[無款撫卹]  
　　黄縣自兵變後該縣議參兩會及紳民等來省呈請撫卹經交軍政司勸業道會議呈覆奉批黄縣商民被搶損失情固可憫該縣各機關呈請撫卹亦屬事理之常惟查該商務分會呈報損失數至八十餘萬之　多姑無論其虚實如何當此庫欵奇絀之時省垣議卹之欵尙無從出黄縣一隅之地何能兼顧此等爲難情形當必爲被災商民所共諒也 
[毁像風潮]  
　　萊陽縣鳳山鄉鳳山頂有老母廟一座廟田四百餘畞前經學界公議以該廟出産創辦高等小學校一處業已呈縣立案十月五日該鄉民紛紛進香學界諸人以爲開通民智首當破除迷信遂有蓋龍驤等當衆演說推倒泥像鄉民亦無異言詎事隔十餘日縣知事出示保護泥像謂已毁者不究未毁者不准再毁等語於是遇事生風　流藉端煽動鄉民因此誤會竟於十一月十八日紏合衆人將在廟監工修造之學董蓋龍驤等四人兇毆幸縣令聞警馳往彈壓始各解散尙不知如何了結云 
新疆 
[地不愛實]  
　　伊犂函云新疆礦産和闐之玉于　之金人所共知此外金礦甚多幾至徧地皆是塔城之哈圖山離城三站之遠有金礦面積約四百餘里之長無異美之新舊金山惜無資本開採他如綏來迪化婼羌昌吉一帶皆屬沙金佳礦公家從未過問任令土人私挖更有拜城焉耆等處之銅礦孚遠古城各屬之鐵礦曁省垣附近之煤礦色質純美亦爲他國所希有惜鐵路不通葉材邊地茲略誌調查所得以告世之留心者設法舉辦實中華民國開闢富源之要策也 
雜評二 
[嗚呼選舉舞弊]  
　　華亭此次城廂市調查國會省會選舉人時各調查員多閉門自造有重複者亦有本無其人者至年齡之是否及格資格之是否相符更不暇計也 
　　以是之故市區公民較本年市選舉時陡增七八倍說者謂各調查員之濫造公民無非爲將來投票時憑此虚懸無薄之投票証得以一人而投十數票或數十票然而記者當時以爲此種違法舉動松人或不敢爲初未嘗信也而今竟如是而今竟不止是似此違法舞弊其選舉爲有效乎爲無效乎敢問 
 
 
 
] 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[萬福華送出租界]  
　　駐滬各國領事商允釋放國事犯萬福華已紀昨報茲悉昨日早晨即由英美總巡卜羅斯君諭飭總巡捕房華探目李星福與二十七號西探目彭山同往提藍橋西牢將萬帶出預由萬之同志准備汽車守候萬即偕中西包探同乘汽車至公共公廨上堂候示萬妻偕子啓宇以及同志諸人均到堂探視先由侃克律師代表捕房投案譯稱萬福華昔年在湖北路鎗擊前清大吏王子春嗣乂閙監圖逃查核所犯案情均與租界治安有碍旣經堂上訊實禁錮豈能翻異旋據萬子啓宇投稱父親鎗擊前清汚吏王子春實係國事案犯今專制政府旣已推倒應在赦免之列全鬧監圖逃實被同押各犯牽涉况在押己有多年求請開釋並據萬福華供稱槍擊王子春非我個人之事實爲國家大局起見至閙獄一案發生時並不預聞實遭波累現亦自悔當初不應躁急從事等語關讞員與德副領事師謀君會商之下以萬係國事犯迭經同志與其子請求應即開釋遂宣布堂諭如下（萬福華前因行刺未成判押十年嗣因閙獄案加押十年迭據伊子萬啓宇請求豁罪查核原案犯人之心術犯罪之事實均有應從末减之處萬福華己在押八年有餘應即從寬免罪送出租界）判畢復諭萬曰嗣後務須遵守堂斷毋稍違背萬乃與中西包探乘坐汽車回至西牢脫除押犯號衣換穿便服即由中西探送出租界 
[閘北公民之向隅]  
　　閘北市民公會致江蘇都督及省民政長電云頃據本會會董楊耀南鮑咸昌區麟生報告寳山所轄閘北公民未經調查公權幾盡剝奪該縣本日選舉省議員應作無效等因請飭遵餘詳禀閘北市民公會黄贊熙等叩魚 
[恊緝倡亂匪日]  
　　上海民政長昨奉都督通令准浙江朱都督咨開案照幫匪管偉等假託共進會分部名義在龍游等縣開堂賣票惑衆歛錢並私造僞印旗幟希圖刦掠擾亂公安業經拿獲訊明鎗斃在案　匪黨楊曉溪等復敢在金蘭等處廣召徒黨遍發傳單開會聚議復謀再舉卽經派兵將唐桂卿等拿獲分别訊辦惟倡亂匪目劉金蘭楊曉亭楊曉溪喩漢輝蕭星階陳明曾榮胡茂榮劉靈星胡子奇等十人被其兎脫未獲難免再有引誘平民煽惑幫匪再舉情事相應咨請轉飭一體恊拿懲辦以絶亂萌等因准此合行令仰南京府知事各縣民政長水陸各軍各巡警局一體恊緝務獲解辦 
[啓征漕糧之文告]  
　　上海縣民政長吳君昨出示諭云爲曉諭啓征事照得本年漕粮前奉江蘇都督府令仍照上年議案辦理每石征收折價銀　五元以四元爲正稅一元爲附稅成熟田畝按十成征收業經曉諭在案茲值　征從前一切浮費裁除凈盡各糧戶具有天良自當踴躍輸將爭先恐後除傳保諭話先發易知由單按戶催納外茲擇於十二月初九日開征合行出示曉諭爲此示仰闔邑糧戶紳民人等知悉速將本名下應完本年分實征漕粮赶速赴櫃全完立時掣串安業遵照省議會議決定章從啟征之日起至陽曆二月五日即舊曆除夕兩月限滿兩月之内每石征收折價正附稅銀圓五元兩月限外加價二十分之一母得自誤其各凛遵毋違 
[鹽捕營巡船闖禍]  
　　鹽捕中營巡船於本月五號晚在本邑西南鄉閔行鎭附近見有鹽船數艘經過該巡船卽開槍遙擊截住鹽船數艘並獲孫長源等四人當晚卽解送附近防所拘留候辦次日有婦人吉丁氏披髮痛哭奔至閔行鎭第五初級檢察廳訴稱丈夫吉采友向爲搖船生意昨日忽被巡船開槍擊斃尸身不知去向惟見該船艙面上有腦髓及鮮血一攤求恩伸雪等語該廳陶檢察官聞報立即親詣該鹽船勘騐屬實遂將腦髓取起存儲玻璃瓶中一面函致該營將拘獲之孫長源等四人及開槍之巡勇四名一併解廳於昨日備文派警連同吉丁氏等及腦髓一瓶送請上海地方檢察廳訊辦陳廳長　飭分别收押候究 
[閘北准設地方分廳]  
　　前報記閘北市民公會議得初級審判廳權限太小人民訴訟案件移解地方廳訊判中隔租界殊多不便故决議呈請江蘇都督在閘北設立地方分廳一節茲悉此案業經程都督核准昨已指令上海地方審判廳及閘北市政廳警務總所一體遵照矣 
[國際恊會出現]  
　　世界國際交涉往往持强權無公理現雖有平和會但於國際上大都爲政府代表而於國際上國民代表之平和會尙無發起前留英開百里極大學法學博士即前議訂華比商會之比京華代表鄭靑元君有鑒於此特邀集本國及各國博士組織國際協會於本埠現巳租定法租界方板橋銀河里第四弄第二家爲籌備處云 
[組織農黨總部]  
　　松江楊了公君自担任工黨松江部主任後以工界已有工黨而農人團體尙無人組織特發起農黨總部於上海借西門外方板橋銀河里工黨辦事處爲事務所並與工黨實行聨合工黨黨魁徐企文己於昨日通告各省支部一律加組農黨支部以速農黨勢力之擴張矣 
[通俗社推廣宣講所]  
　　通俗宣講社於前晚假座篾竹街公餘學社内開議事會本埠各支社發起人均蒞會由袁頌豐君提出議案十二條通過八否决四（議案從略）惟其間推廣本埠宣講案名稱均己更改探錄於下（東區）即老白渡街市立隆德小學之第二支社今改爲東區通俗宣講所請單貽孫君爲埋事（西區）即西區肇周路宗俊里之第四支社今改爲西區通俗宣講所請周筱亭君爲理事（南區）即大南門外迎春高昌廟之第三支社今改爲南區通俗宣講所請兪元爵君爲理事（北市）卽英租界愛文義路西首啓明兩等小學之第一支社今改爲北市通俗宣講所請汪春範君爲理事（中區）即邑廟萃秀堂今改爲中區通俗宣講所請王佐才君爲理事以上各區宣講所每星期輪流宣講原有之上海支社（在北山西路德安里末弄）己由民政長照會會審公廨給示保護名稱並不更改並聞該社不日派代表分赴鄰省各縣鄉村組織支社以期逐漸推廣云 
[新任海軍司令定期視事]  
　　海軍部劉總長以駐滬海軍總司令黄鍾瑛因病身故所遺總司令一缺查有現令校閱海軍考察砲台之李參事鼎新熟悉海軍堪以委令接任巳於前日電令李君任事聞李總司令定於九號接任業已通知駐滬各軍艦長一體知照矣 
[電催洋員來滬考察海軍]  
　　洋員哈克門君前奉海軍部令偕李參事分赴長江各處考察砲台曁調查各軍艦砲械到滬後卽赴烟台考查海圻巡洋艦及通濟練船艦之砲位現因李參事接任海軍總司令所有考察砲台各事不能兼顧昨己由李參事電請哈洋員即速來滬矣 
[軍士自喪人格]  
　　前日傍晚南碼頭同昌紗廠女　工馬婁氏放工出外被兵士楊升才　　調笑氏向之斥責楊竟老羞成怒將氏右眼　　　出而　　將楊扭交巡士解至南區訊究區員飭將該氏送至上海醫院由醫生騐明係受鐵器傷遂即敷治後經區員派探將該兵士送回該營由營長按照軍法懲責革逐以肅營規 
[嚴查縱火圖害]  
　　英美捕房管理華捕之張正巡官昨日發出通諭一道照錄如下爲通行誡諭事照得近來時有不逞之徒暗用棉絮浸透火油乘間至各處縱火冀圖害人居民失察輙被殃及遺害非淺此等舉動實堪痛恨爲此特行諭誡爾等各華捕嗣後於在差之時查察上項情事務各格外留意况火油一經燃火氣昧極重最易覺察爾各華捕等其各加意勿稍疎忽 
[催送巡警調查表]  
　　南北市兩警務所昨奉江蘇都督邇令略云查前發調查巡警事項表式兩種今巳兩月迄未遵塡送核殊屬延玩本府現正規畫二年度全省巡警辦法亟待來表核辦仰於文到後十五日内造送來府無論各縣畫分警區與否己辦巡警與否務將固有各市鄉方里人數分析註明其　辦之市鄉註明未辦字樣餘仍遵照表式塡註即己經造送而未能如法者仍一律另行補造勿得再延致干未便 
[頒發工商統計表式]  
　　上海民政長昨奉江蘇都督通令頒發工商統計表式着即調查依限呈報其文如下民政司案呈准工商部令該司　開國基甫定傷　未復養氣培元端資實業順實業以工商爲前提而工商以統計爲急務（中略）近數年來吾國統計思想益覺駸駸　逹政　　專制而變共和朝野上下咸以周知國力爲至要而於工商　端關係尤鉅苟非編訂表式切實舉行斯上無以知立法之效果卽下無以資改善之収材實業前途又將焉賴查日本明治維新至今每歲　商務省　刋農商務統計表已逹二十七次之數　之歐美各國亦何獨不然本部總攬工商要政有鑒於此特編　計表式計共六十一種並附章程說明隨文寄去文到仰該司道等卽便遵照表式分别飭屬逐細塡報勿吝金錢勿稽時日勿蹈前清舊習勿擾閭　治安一俟報告彙齊本部核訂成書即　行全　藉供參考而資比較此令等因呈請通令前來除將統計表一冊先行交郵頒發外合行　令南京府知事各縣民政長查照調查　告通則依限呈報每種塡送兩份分别存　報部幸勿愆期其餘調查票簿陸續刋發仰卽知照 
[鈞和兵輪進塢修理]  
　　混成第三旅鈞和兵輪近因船身損壞亟須進塢刮底油漆已由該船董管帶禀奉李旅長允准業於昨日午後駛至滬造船所進塢修理聞所需修價計銀三百餘兩云 
[陳督理體恤查夜兵士]  
　　製造局陳督理自聞謠言以來防備甚爲嚴密每夜局中辦公人等進出非有口令不能出入並令高昌廟巡警分區每夜通宵巡邏茲因陸軍三十七　各營兵士及砲隊營之軍人日來均亦派兵每夜在　局附近往來查夜故陳督理特諭令高昌　警局錢區員卽日爲始每夜如有軍隊查夜到來應備夜粥供給以資禦寒所需費用由局核發錢區員業巳備粥供應矣 
[魯省電催快砲]  
　　山東周都督以魯省前因防守需用七生五管退砲六尊曾請上海製造局鑄造現在尙未　到前日特電催速解經陳督理查得前項砲械巳經鑄成惟該炮之外須加漆發藍昨特催令砲廠上匠加作夜工務於日内漆成解魯濟用 
[警務所手槍尙修竣]  
　　警務所前　製造局代修之手槍尙有七十餘支未准修竣曾經函催赶修　陳督　已　　　修就之二十支先行送　穆　務長給發長警　用再有　　　諭令　匠加工赶修 
[製造局整頓廠匠工作]  
　　製造局各廠工匠每日進廠工作必須先至本廠員司處領取竹籌以便登記工數茲由陳督理查得各廠工匠每有於成汽停聲後尙未領籌進廠工作殊屬不成事體　特傳諭各廠委員嗣後如有工匠遲延到廠者一經放汽停聲不得　籌工作以儆玩延 
[局員欺侮工匠]  
　　龍華製造分局旁邊有房屋十餘間原係專　離家較遠各工匠住宿之用近來該屋均被局中員司佔居以致各工匠仍行返家每欲爭論皆因工匠勢力不逮未與較量前日該分局工匠　伯泉王華仁周連生湯建文等四人均因離廠較遠迨至到廠領籌詎料汽聲已停該局員司王得師等即將該四人之竹籌　不給發當由該四人要求通融不允以致爭論口角復由王得　體報督理請爲開革現該分局全體工人以該員司挾制欺侮有意留難昨特聨名公禀陳督理查辦 
[木匠帮仍未安靜]  
　　木工郭順卿控同業孫阿元木作夥楊松泉等聚衆要挾勒令罷工並唆使暴動　　現正由地方檢察廳著手調查昨又有顧仁卿張增林偕同郭順卿等到廳控稱若輩近來又以開會爲名迭向商人等勒出捐費受累不堪呈請提究陳廳長諭候吊查前卷核辦 
[籌餉新劇團進行]  
　　俄庫協約發生後凡國内熱血志士莫不義憤塡胸主持武力解决寗垣統一國民黨周德厚陸承機君等發起救國社庫蒙探險隊籌餉新劇團現巳組織就緒周陸兩君昨日到申與救國社本部籌商一切進行方法 
城内 
[民政長簡示]  
　　津屯蘆課錢糧隨同條銀開征忙銀行將掃數雜稅應即趕催合再頒示曉諭速即如數清完倘仍觀望延宕立予摘傳嚴追 
[民政長批]  
　　（李維烺禀批）據禀設立單級敎授講習科特請師範畢業生每晚七時至九時演講各科學俾私塾敎員練習單級敎法爲改良地步用意甚善擬章亦尙妥洽所請備案應即照准此批簡章附 
[地方審判廳刑庭批]  
　　（余雲峰請領紅梅筱芙蓉批）此案現經同　檢察　提起公訴前來應候本廳定期公開辯論届時遵票來廳當庭質訊明白再行核辦 
[第一初級審廳民科批]  
　　（范祺生請求缺席判决批）查此案債務巳據夏趙氏承認在案自無異議茲據呈請缺席判決除夏福林巳准撤銷外候再定期開庭質訊如夏趙氏仍不到案即予缺席裁判可也（鄒樹江訴章晋案懸未了批）該船隻業經修理正在繕具命令着爾隨同承發吏前往閔行點　給領一俟飭傳到後隨卽來廳按照給還可也（韓榮源等訴陳履昌等冐牌批）查此案前因發生刑事中止現公訴旣經判决終丁所有訴訟一節亦即定期飭傳復訊核判 
[無可諱飾]  
　　無賴杜小岩向在西門羊尾橋一帶持刀横行藉端訛詐屢經官廳懲辦有案本年八月初四日又向沈阿全　梢不遂攫去棉被一條至八月初六日又在羊尾橋茶肆内向李根全等拆梢洋六元李妻某氏聞信往勸杜卽拔刀恐嚇氏情急逃出喚到巡警葛紹榮張炳生將杜拘獲帶至西區經區員飭解警務所轉送檢察廳預審屬實收押在案昨由檢察官起訴審判廳經刑庭推事汪綸訊問先據巡警張炳生葛紹榮到案証明當時情形訊之杜無可諱飾直認不辭問官以杜小岩拆梢行兇强攫人物按照刑律三百七十條及二百五十六條犯罪均已成立判杜還押候擬定罪名宣告判决兩巡警諭令退去 
[預備甄别]  
　　警務所穆君昨日通諭所屬城内外及各鄉區員着將各該區長警人等擇優保送以便於明年正月一號起至五號止由本警務長逐日分班甄别以定優劣 
[私賣墳地]  
　　黄志賢昨至地方檢察廳禀控同族黄阿鶴掘毁祖坆將地盜賣　請提究等情陳廳長諭候批示辦理 
南市 
[妄作妄爲]  
　　馬韓氏控告向爲米業之梅文奎欠找洋五十元延不清理經第二初級審判廳集訊判梅交保仍不遵理氏又催請將其屋内器具發封備抵該廳准卽會同檢察廳派司法警察協同地保前往查封將衣箱兩只帶廳存候備抵詎地保夥陳春波胆敢唆使梅妻王氏賄給司法警察洋五元該警察拒不收受遂被咬傷手腕報經檢察廳長傳陳到案訊知在外覇勒公事私和訴訟巳非一次今又於初次傳訊抗不到案着即拘留候起訴同級審判廳按律懲治 
[紛紛調差]  
　　浦東三區區員陳繼藩現奉警務長調充南區區員業已視事所遺三區區員卽以四區區員宋國瑞調委接辦五區區員許壽靑則調爲四區區員昨亦分别到區視一 
[押犯敲詐]  
　　第二初級檢察廳看守所押犯顧費明朱阿大前日被同押　犯傅如卿陳明奎勒索不遂剝取衣服肆行凶毆當由司法警察報告廳長提出兩竊犯訊明屬實立卽移解地方檢察廳請送罪犯習藝所禁押十月 
閘北 
[第三初級審判廳批]  
　　（王永香呈訴李錫耕毁約詐欺批）此案前由李錫耕以措摺圖吞等情呈訴經本廳飭傳爾未到案今婬提起反訴自非質訊不能水落石出仰候定期集訊可也（費晋卿呈訴朱耀廷欠債不還批）狀悉仰候給發支付命令可也粘據附（李原樑呈訴張鴻飛積欠房租批）着卽預繳訟費保証金再候假執行可也 
[第三初級檢察廳批]  
　　（顧劍波辯訴錢少筠揑詞誣控批）狀悉查該案業經本廳移請崇明　察廳傳集親屬媒証就近錄取証言或到滬質証在案屆時不難証明該民是否爲重婚之主體仰即靜候定期傅訊可也 
[女子待領]  
　　邵玉　何梅梅及女子何阿英婦人翁夏氏等因拐案同至一區控告由張區長解送警務所訊供各執前日移送檢察廳由王檢察預審邵供阿英係我之外甥女前在寕波由其父託帶來申學習女工寄於友人楊姓處被楊藏匿翁夏氏家向領不放何供係阿英之堂兄餘語與邵同質之該氏供此女由房東王小馬寄來因王現不在滬未敢擅放判何阿英發寄養所留養邵等一併交保着邀女父來滬具領 
[逃婢暫留]  
　　三區崗巡前日查見逃婢張阿鳳帶入該區經蔣區長解送警務所由凌科長提訊判送惠兒院留養聽候查究 
公共租界 
[驟難提款]  
　　英商譚華控志成信票號張學良不付崔子元（卽前清直隸藩司崔永安）名下劃付存欵銀一萬八千兩前日午後由廨復訊原告仍由代表高易帮辦瓊司律師上堂請追訊之被告亦延梅吉言律師到堂辯護並據被告同業王國柱趙峻齋上堂証明票號向章凡長期存欵須俟期滿後照付關讞員商之英　康君判交原保候核 
[各執一詞]  
　　婦人王錦記控沈雲扉掯贖股單等情當經公堂訊據沈供原告之子王幼芳除以福康地産公司股單抵借洋三百五十元外另有借洋三百元未　判各歸各案着將股單存案並諭原告繳洋三百五十元具領股單至於另欠借洋着沈另行控追在案茲沈遵卽控奉公廨於前晚將王幼芳傳案集訊先據沈投訴前情並呈騐借據求追質之王供稱所有借款係與沈之故兄沈翃如交接因被借去七兩餘重之金鐲未還是以兩相劃抵沈兄借去金鐲有親筆信函可憑並將原信呈案質之沈堅稱故兄並未借伊金鐲且呈堂之信並非故兄親筆孫襄讞以兩造各執一詞遽難核斷判候下禮拜一着沈呈出其兄親筆字迹再行核奪 
[私調方單]  
　　楊道新控陳董氏私掉抵押方單等情前晚由廨傳訊先由原告供稱前以陸其祥戶名一畝八分五厘之方單向被告抵借洋元今向回贖詎交還杜如金戶名一畝八分八厘八毛之方單而原抵之單被其掯匿是以控究質之被告供稱實係原抵之單並不私掉孫襄讞以被告交還之單與押據所載戶名圖保均不相符顯被私掉判押限七天交出原單再核 
[私收客帳]  
　　虹口仁和牛肉莊主方子文控夥陳培棠私收客帳等情昨由捕房將陳拘解公堂訊供屬實判押限七天繳洋再核 
[追獲流氓]  
　　流氓陳阿生前日在北河南路攫取顧陸氏金環由探追獲昨解公堂訊實判陳押西牢半年示儆 
[母女重聚]  
　　歸雲生陶培眞串拐李王氏家十三歲女孩洪弟由廨管押在案昨經中西官復訊屬實姑念已將該女交案判歸陶兩人從寛各押三月女交其母領回 
[女工殘忍]  
　　新閘成都路祥興絲廠女工王桂珍因用熱水將打盆女孩繆招弟頭面手背等處燙傷被女父繆阿三控由捕房於昨日派探將王女拘解公堂卽經聶襄讞會同德裴副領事訊明以女受傷屬實判王桂珍罰洋五元充公無洋改押女所一禮拜 
[聚賭受罰]  
　　虹日東嘉興路某茶館主施瑞仙又西華德路某錢莊經理朱咸卿均因違章聚賭經捕房查悉昨將兩人傳至公堂訊明判朱罰洋十元施罰洋三元一併充公 
[儘可自由]  
　　台州人朱長生昨扭其嫂王氏及周善洪至捕房控稱伊兄故世後嫂氏出家爲尼近與還俗僧周善洪姘識住居愛而近路請爲究辦捕頭以朱兄旣故該氏儘可自主朱長生不應干涉一併斥退 
法租界 
[原告求銷]  
　　楊協興土膏店主楊輔春前控名利棧主孫銘山不理担保某姓往來貨欵洋三百元經公堂飭傳不到由棧夥張筱珍代爲到案判交人銀兩保出外料理嗣因張保出後仍置不睬復由原告一再禀追將孫傅案暫押昨日復訊原告投稱現己由人調停勸還洋二百五十元商人業已允肯求請銷案聶讞員准如所請將案註銷孫亦開釋 
[無可搪塞]  
　　徐管氏之女前由趙阿四爲中賣於李阿二所有身價洋三十元悉被趙吞没向論蠻横扭訴捕房解請公堂訊究質之趙供此事尙有某甲爲中身價亦爲甲取去聶讞員察閱身據並無某甲爲中字樣顯見飾詞搪塞判交保限七天交洋 
[逐漸拔還]  
　　瞿瑞生前將無用田單向薛王氏騙抵洋一百元日久不還由氏報捕拘解公廨訊判交保限期料理迄已日久挺押不還昨又提訊供稱實因無力求請恩宥判仍交保分十個月拔清 
[再讓一月]  
　　張季　投廨控稱房客江鼎仁馮光廷謝洪生張阿友陸阿二俱欠房租三四五月不付今因翻造房屋已讓去租 
 
 
 

Page 11

 
 
　兩月　其搬遷詎餘欠仍不肯付爰請公堂傳案追交江等同供房東所　兩月房金不敷搬遷之用須求公　　讞員衡情酌斷著讓去租金三月限七天將屋出清 
[雜評三（萍）]  
　　昔年上海一埠以國事犯而蒙難禁錮者三人一曰章炳麟一曰萬福華一曰鄒容　　今者專制告終共和大定追念諸志士披鱗埓鬚之功殊令人振觸於中而不能已巳　　雖然之三志士者先覺　獲禍同而其事後所得之幸福逈乎不同章巳出獄數年聲華鵲起萬則極民國交涉之力幸得出此九死一生之犴狴而重見天日則此後身名俱泰會當有時獨鄒容一人與章萬同被禁錮至今日而荒坵宿草憑弔無人顧夕陽而誰　徒目擊此生者之榮名鼎鼎不獲分追悼一席稍食共和之後報也嗚呼噫嘻 
專件 
[江蘇全省征收地稅暫行章程（續）]  
　　第三章滯納處分 
　　第十三條從開征之日起屆滿兩個月業戶未經完納者依據省議會議決案　應納之數加征二十分之一 
　　第十四條　告加征後至一月以上仍不納付者將該業戶處　拘押 
　　第十五條拘押至一月以上猶未如數完納者將該業戶欠稅之田查收 
　　第十六條查收依左列方法由　　民政長執行之 
　　一　布命令使該業戶知悉 
　　二於田之所在地將查收事由揭示之 
　　三追繳契據 
　　第十七條自執行查収之日起至一月以上該業戶仍不完納　　欠稅之田定期拍賣 
　　第十八條凡拍賣由該管民政長及田之所在地市鄉公所董事執行之 
　　第十九條凡拍賣欠稅之田以其價值足抵付稅額爲限但不能適合者　餘仍歸業戶領收 
　　第二十條凡催　之經書里書糧差地保將所收地稅隠匿不繳者處以拘押 
　　第二十一條經書里書粮差地保被拘押至一月以上仍不繳納者將其財産查封　關於生活上家具廚具食料等物不　查封之列 
　　如無　産堪以查封或估計其財産價值抵繳稅項仍欠至五十元以上者應送交司法衙門辦理適用新刑律之規定 
　　第二十二條查封財産至一月以上仍不繳納者將其財産定期拍賣 
　　第二十三條凡拍賣財産照本章程第十八條第十九條所規定 
　　第二十四條如拍賣財産價值不敷繳納在五十元以下者按照不敷數目每元罰做勞役五日 
　　第二十五條凡應受拘押者適因訴訟受司法衙門　押　巡警官署拘留得由經征之民政長備文請主管官員通知其人使其家　依限完納 
　　巳經民政長行文主管官員後如因訴訟終結或拘留期滿應行釋放者須由主管官員將其人送交行文之民政長處分之 
　　第二十六條民政長於執行拘押查封拍賣時有加以妨害或反抗侮辱者應送司法衙門辦理適用新刑律第七章第一百五十三條至第一百五十七條之規定 
　　對於前項行爲除將本人送交司法衙門辦理外其所欠稅項仍照本章程各條所規定處分之 
　　第四章附則 
　　第二十七條本省光復後凡關於征收忙漕之議决案及所發命令有爲本章程所未　載及與本章程並無抵觸者均仍有效 
　　第二十八條本章程如有應行增損之處隨時以命令修正之 
　　第二十九條本章程自頒發之日施行 
　　第三十條本章程俟中央頒布普通租稅法後卽行廢止　 
來函 
[征庫預備軍籌備處函]  
　　庫事日亟外患方深凡我國民莫不驚懼故邇來救蒙拒俄之熱憤遍於全國將以武力爲政府外交之後盾也海上人文薈萃武士甚多爰由同人組織本國民軍是爲各省各團體代表所發起乃昨日貴報所載則專指共進會所發起殊與事實不合想係訪事所誤爲特函告請即更正國民征庫預備軍主任幹事程樂　啓 
 
 
 

Page 12

 
 
   
 
 

Page 13

 
 
自由談 
游戲文章 
[祭運動神文] [  了靑]  
　　惟民國元年衆議院省議會初選舉之前一日謹以公權一身體一致祭於運動尊神之靈曰竊聞運者財運也動者發動也運動者求其財運發動也弟子生平不善運動伏望尊神垂佑大發慈悲收錄門下使心之平者變爲狠頭之毛者變爲滑手之短者變爲長足之遲者變爲捷面之嫩者變爲老氣之小者變爲大弟子乃發狠心裝滑頭伸長手騁捷足老面皮吹大氣在外則運動議員運動省長運動都督在京則運動兩議院運動國務院運動大總統倘得一旦立於四萬萬同胞之上當令全國人民不得奉孔敎佛敎道敎回敎而奉運動敎並改二十二行省爲大運動場改中華民國爲大運動國以顯尊神之靈並望尊神放心勿疑弟子之祭爲運動尊神也伏維尙饗㈢ 
理學奇談 
[地球之鎔化與凝結] [  頌斌]  
　　英國佐利博士近在巴黎世界科學研究會中發表其所見以爲地心之火歷千萬年迄未止熄可知地球全爲冷氣所凝結惟古昔格致大家茄雲氏生平研究地球之歷史頗因此問題費去多少光陰蓋地心之火與其熱力所可測驗者只以地球常含暖氣爲斷顧欲求其暖度若干恐徒費腦力而無所得也或謂沙土下所有之火比之石塊下必少此亦未經考驗而言不足爲憑佐利博士之地質學則别有所見逆料地面噴火之火山等類約佔地心之火十萬萬分之一即此可斷地球永無凝結之日蓋由地面而探至地心愈深愈熱不知幾經時代故由此而推决無灰滅之日然必有一日地球各方面同時爲地心火所射擊一切人物凡附屬於地面者盡行鎔化始爲世界之末日迨至火球遇冷氣而凝結始又成一新世界矣故自後言地質學者不當謂地結成球爲歷史紀元之日當以地球鎔化之日爲研究地質學之開端云 
[電線傳影] [  懺廬]  
　　三年前德國門尼克地方發明一種新機能在電線上傳遞影像當時結果尙不甚佳嗣經康恩博士悉心研究成效大著去年十月間曾電傳德國皇太子影相至距離千一百二十五英里之地其像微有直條縐紋餘皆維妙維肖將來研究盡善其爲用當不可勝計而逃獄犯人欲謀脫法網當更難矣 
　　康恩博士今年在巴黎試騐數次政府中人蒞場監驗者咸稱美滿曾將法總統之像由里昻地方用德律風電綫傳至巴黎竟無錯謬需時祗六分鐘㈢ 
自由談話會 
　　自俄庫私約宣告後我國全部震動主兵力解决者十居八九而我政府仍抱和平主義以兵力爲最後解决計誠善矣殊不知與俄磋商外交也發兵征庫内政也是兩問題非可一　延宕也夫俄人聲願與　和平談判是弛我戒心懈我民氣而暗施其貪暴之手叚也卽他國願出解和其用意如何亦不可測况改訂新約云者不過改俄庫私約爲中俄協約耳如此和平解決適合俄人之野心不啻認俄庫私約爲有效矣而中央政府仍美其名曰取消俄庫私約其實置國權於不顧鄙人深願有監督政府之責者勿爲所愚[  百恨]  
　　日本昔時其政黨與中國無異動搖内閣競起攻擊及中日日俄之戰事發生始息其私爭共謀國事卒有戰勝之結果吾國今日自俄蒙協約發表後各政黨知國家將亡不得不消除意見合力圖存乃有四黨聨合之舉夫果能爲精神上之聨合不爲形式上之聨合始終一致眞不啻救國之千金方也或者民國振興之機其在此乎吾拭目以觀其後[  配寒]  
　　這幾日發現一片極怪異之聲曰運動運動予知省議員選舉將屆期矣槪以運動二字加諸我最有名譽之上海人予初未之信及投票前一日予同志十數人所執選舉單悉被人運動以去同志中未嘗不欲以眞知灼見獨舉一人其如運動家之呶呶不休何 
　　昨日市政廳前人山人海皆爲投票而來喧囂雜遝爭先恐後有跳立檯　者有推翻椅棹者有代人投票而被斥者有以子代父而不准者有擠軋半日而終不得投進者怪怪奇奇無所不有此之謂選舉省議員之投票現狀 
　　國家所貴有議員者爲其能參預國家之政務也議員所貴於選舉者爲其能默察輿情之向背也使人人不抛棄選舉權無論其人識與不識但知其熱心毅力爲地方上的端人正士我爲他投票我却對得住地方上的人若爲一己起見四出運動則其投他人之票我决其必無一點公益心試問此等人運動得議員者所爲何來[  熱廬]  
劇談 
[紀十三旦] [  曾言]  
　　品花寳鑑寫梅子玉初見琴言出台如一朶彩雲下降五光十色將人眼光分作數處一時合不攏來越想看越看不清楚可謂善於形容矣然此不過意想之境求此人材豈可得耶北京唱靑衣花旦若姜妙香王蕙芳朱幼芬梅蘭芳賈璧雲爲一班所稱許者以余觀之　過皆中人之材比之神女賦所謂五色並馳不可殫形詳而視之奪人　精洛神　所謂神光離合乍陰乍陽者百分不得其一二也惟十三日演新安驛出台之時旋轉如風背插鋼刀一把寒光閃閃久之不能見其容貌其行矮步舞鋼刀一場精彩飛溢光氣滿台神志爲之一振大呼一聲如空山虎嘯令人發噤眞有如荼如火不可測度之意其後將鬍鬚望地下一擲嫣然而笑幾欲傾城後在後台見之則齒豁面皺已六十餘矣上裝看去不過三十許人不知當妙盛之年其聲價更何如也然其人精神極旺喜詼諧無論見何人莫不取笑眞可謂千年之老精怪也唱梆子惟靑衣花旦可觀餘皆令人生厭而花旦之中十餘年來惟十三旦可稱傑出其次有崔靈芝靈芝貌甚美温潤如玉音調婉轉口白清利亦可愛也㈡ 
[紀初六夜之大舞台] [  玄郎]  
　　吕月樵之二本戲迷傳共唱瓊林宴烏盆計吊金龜取城都空城計白門樓探母硃砂痣討魚稅連環套等數劇烏盆計唱（老丈不必担怕驚）一段硃砂痣（我借你的錢）一段純倣孫調而尤以烏盆計中（休把我當作了）之當了二字仿得更爲出色當行吊金龜取城都仿汪調白門樓仿素雲調（呌一聲）一叚除（許配與我）之與我二字落得抑揚有致得機得勢外餘俱散漫瑣碎且音韻太低無長足錄白文奎去縣尹出塲唱幾句搖板即戞然而止前演尙有見官唱彩樓配等情節前晚割去不演未免戲太輕鬆 
　　賈璧雲之戰皖城思春一場做工輕倩流利傳神在骨咬巾等惡習俱刪去品格頗高尙操琴時與操眉眼傳情時以巾遮掩其面戲情頗好蓋鄒氏亦命婦雖情不自禁而當時並未識操豈無羞恥之心理宜如此體貼時下每目不轉睛任意窺笑直演成蕩婦一流刺　時跌甩雖不如小如　之多而亦繞檯跌撲滾繡球觔斗八個藝尙不弱沈韻秋之張繡工架老當白口句句着勁神采奕奕驀見春梅及與賈詡商酌兩場羞憤交并切齒怒目聲色俱厲神氣尤好徐春發之曹操顚狂浮蕩形容盡致堪發大噱惜太過火張繡來降時未令搜身殊屬疏忽曹操多疑之人此搜殊不可少 
小說 
[政治小說鐵血男兒] [  常覺　獨鶴]  
　　第二章 
　　尼古拉所居地爲西奥司首都環城皆山層巒聳翠宛若天然屏障時朝暾初上晨光熹微滿城茂林古屋列肆通衢歷歷在目尼古拉觸景生情彌增眷戀憑闌俯視則黄童白叟牧豎村夫咸企足以待翹首而望心益怦怦動愛國熱忱勃然不可復遏 
　　乃肝披瀝膽對衆宣言曰同胞！同胞！！今日何日祖國存亡千鈞一髮非吾人空言侈論時也曩者吾日警告同胞謂墨賊不可恃同胞爲其所蒙竟不我信致吾不幸言中國事敗壞至此先王有知九京不瞑目矣今也吾父老兄弟痛心疾首暱就鄙人目的所在請明以告我 
　　衆呼曰（擁戴萊司建立新政府）尼揮手止之呼聲頓息 
　　尼曰然則同胞其將以前之畀託墨次求者轉而畀我乎 
　　衆噭應復屏息俟斯時國人之視尼若時雨若慈母若唯一之救主脫尼也不允所請則民旣無告國且淪亡生死關頭决於片語佇望之際殆不免有所兢兢焉 
　　尼續言曰同胞不我遐棄感幸深矣雖然某不敏殊不敢從父老兄弟之請一息尙存原期報國固非置宗邦於不顧也惟南面稱孤實違吾志况朝政棼如羣小未去吾即勉徇衆意亦安能以一木而支大厦乎 
　　衆聞言相顧錯愕頓現失望然仍涕泣號呼哀懇不己 
　　尼慨然長歎曰同胞豈於吾愛國心之誠僞不能無疑乎吾請掬肺腑以相告其諦聽之吾西奥司誤於奸賊日即危亡環顧强鄰視耽欲逐皆以我爲爼肉釜魚羣思染指不出一年戰雲必起爾時槍林彈雨中有荷戈仗劍爲同胞衝鋒殺敵者即尼古拉其人也夫而後尼古拉對於西奥司之天職盡對於同胞之責任完倘不蒙見諒必於此時逼我投身政界旋渦致令虚墮聲名無裨國事固吾之不幸亦豈同胞之幸哉 
　　衆大呼曰敬佩高論！敬佩血忱！！惟墨賊推翻大局凌亂國不可一日無主尼君！尼君！！還請出當大任！ 
　　尼沉吟良久復謂衆曰同胞勿爾凡以國家大事付之一人必先審察其人之才德之志愿與夫全國之情勢庶無後患不然同胞擁戴墨次求之初亦豈不望其爲祖國盡瘁爲同胞爭榮乎乃墨竟不惜貪百萬金錢斷送西奥司於列强之手吾雖夙抱孤忠决不致爲墨賊之賣國然自維綿薄萬難勝扶危定傾之任竊謂今日欲爲西奥司主者必具有軍人資格始可以武力禦外侮又必爲先王血胤始可以正名分服人心同胞試翻歷史吾先王落達曾以五千卒敗奥大利數萬之師先王烏曲曾以一孤城拒土耳其五萬之衆其光榮爲何如帝子鵑魂己歸大化而王孫龍種自在人間同胞何不求之語至此梅麗自後掣其袂低聲曰勿再言！兄奈何不自任尼搖首止之 
　　衆中有老成者疾呼曰光榮哉吾先王！光榮哉吾先王！！雖然先王子孫或飄流異域或遯跡山林無論倉卒之間不易覔得卽得之矣亦安保其能勝任愉快尼君！尼君！！奈何！奈何！！ 
　　尼急曰英埃之戰震爍全球同胞當共知之亦曾聞有英將歐立者曾以數十人守尼羅河畔砲壘拒埃及萬餘重兵嗣復戰勝攻取卒得英政府十字勳章乎使吾西奥司王能英勇如是同胞以爲何如 
　　衆應聲呼曰歐立乎！吾西奥司欲起衰振弱必求類於此人者爲王惜乎不可得奈何！ 
　　尼狂笑曰同胞亦知歐立何人是即吾西奥司王子烏突之變名也 
　　衆大歡呼 
　　尼復抗聲曰烏突身爲王裔又勇毅絶倫逼於墨賊出亡在外倘迎歸故國奉爲共主同胞亦樂聞否其三思覆我如能一致贊同共相愛戴吾當遠適英國訪求其人與之偕返然乎否乎同胞其决之 
　　語己皆鼓掌大呼曰敢不唯命是聽遂欣然而退尼入室梅責之曰愚哉兄乎時機坐失委之他人非吾所願聞也 
　　尼微晒指壁上所懸家訓曰妹未讀先人遺言乎（宜穏進毋欲速）兄時尙未至非妹所知也㈡ 
[哀情小說筠孃小史（四）] [  秋庭]  
　　無如好事不常庸福難久萬里重洋一電飛至生以舊疾新愁更增狼狽筠孃得耗之下驚魂飛越長慟一聲柔魂欲絶三峽哀猿長空唳鴈未足喩其激楚之音矣而闔室中凄惶焦急更有不可言喩之狀蓋生在家庭友于素篤撫馭僕隸尤多仁惠之心今日閱此病電疇不爲之擔莫大之悲恐揮幾多之痛淚也哉第筠孃素有膽識哀定之餘卽决志買舟赴美以視疾異地覊棲境易　逆苟有人焉爲之細意熨貼則中心愉快二豎之退有可爲之預操勝算者設使生有不諱亦得悉心經紀爲之妥理一切遂以此意禀翁姑翁姑亦者肯者再蓋嬌弱之女郎足未出閨闥一步使之携挈孩提跋涉三萬里之長途遠適異　且天亞苟有大故萬端棘手將如觸藩之羝欲進退而不得烏可冒昧從事爲此荒唐之舉動所恃者駐美公使梁某爲密切之戚串縱有意外之險境自可妥爲佈置以爲此細弱計生苟稍有一線之生意得筠孃之解慰看護必能速望其健康斟酌經權自宜命筠孃速去爲是於是戒旦束裝託筠孃之族兄名仲南者爲之伴次晨筠孃卽挈其一嫗一婢並嬌小之愛女佳兒與仲南就道一帆風利兩點金焦渡江而送其靑葱之色秋氷長天落霞　騖墨客騷人對此第一江山當有無限之空　襟期託之吟咏然筠孃以萬斛之牢愁睹茲金碧樓台徒增　惻而巳旣至春申乃僑寓該埠最著名之旅館以待海舟十里洋場馬龍車水入夜則電火徹　士女有如雲之盛紛華靡麗爲全國冠第市政之主權爲碧眼虬髯兒昻昻然執其魁柄四百餘萬之居民咸懾伏於其專制範圍之内筠孃顧茲狀况旣痛國權之孱弱幾等波印之前車更嫉夫夢死醉生輩之泄泄杳杳日縱情於非僻之事而一般之爲虎作倀者更多殘辣手腕爲献媚邀功之地不禁爲之感憤塡膺恨不力殲此羣醜以一洩胸中塊壘復念天亞在美未知存亡何若旅思閨愁絞成一片眼睫未交而琅琅曉鐘巳催酣眠者離枕而起㈢ 
來件 
[選舉人致民政長函] [  英]  
　　民政長鑒鄙人由調查員交到選舉投票証一張而運動諸君之名片紛至疊來竟逹百數其中或親戚或朋友或非親戚非朋友由轉輾相託而至皆確具議員資格者奈盡舉則僅有一紙投証舉　則辜負多數議才不特於情難却抑亦於心不安再四躊躇苦無善策不得巳祗求民政長俯念苦衷破格從事將鄙人姓名再塡投票証百張交由調查員親授鄙人俾免顧此失彼之憾而慰運動諸君之意至進投方法擬每次十票十次百票非許子之不憚煩實曾子之爲人謀并乞知照管理監察員等悉予通融任鄙人出入投票所以全公益爲將來百名中得一議員卽出自民政長所賜當必有以報之　期巳促萬望俯如所請迅予施行鄙人幸甚運動諸君　甚專肅佈懇敬頌私安 
[鈍根答復]  
　　拙言先生鑒　承惠示閱報者對於自由談之感情無任惶愧惟本舘采用陳曾言君劇　不過采其戲　知識初非阿私於曾言更非阿私於鑫培鑫培技　豈尙未佳卽或曾言有所過譽亦不過如曾言所謂譚迷者之言閱者何致仇視鑫培更何致因鑫培而仇視本報至於前日新新舞台　辱坐客之事固足惹起公憤本報戲評中亦嘗痛斥其非然平心論之祗當設法懲治其經理人不必　怒於　鑫培　鑫培當時固在台唱戲未嘗以倒采介意亦不料　理人之毆辱坐客以獻　也若閱者因不慊於新新舞臺而竟遷怒於本報之紀譚鑫培是更爲無理之尤者僕亦母庸多辦矣 
 
 

Page 14

 
 
   
 
