# 1905 - 130 - 4911521

 

Page 1

 
 
[電傳上諭]  
　　四月十二日奉上諭商部奏遵旨會查路礦欵項大概情形開單呈覽一摺蘆漢鐵路關係緊要著商部袁世凱督飭盛宣懷認眞整頓安定章程剔除弊竇力袪浮濫嗣後出入欵項事宜均著責成商部嚴切稽查務求核實以重路政而裕利源欽此按三月二十四日本報紀商部飭復查蘆漢鐵路案謂盛宫保條覆各節有不實不盡之處令王楊兩參議再行詳查以便覆奏今不待再查而已入奏蓋以盛已赴津會袁宫保矣 
[鐵路總公司與福公司商訂河南道澤鐵路借欵詳細合同代續四月十二日]  
　　第十欵前條所載與中國國家原有責成如第七欵内所載云云不相妨礙設此叚鐵路行 
 
 
 

Page 2

 
 
車所得之實在餘利由中國鐵路總公司付交福公司於每次到期之三個月前兌换金錢如有不敷應付借欵本利中國國家卽應設法彌補以足换金錢付還借欵本利倘有以上不敷情事一經該公司知會中國國家應於下半年付欺之期前十四日按照所需之數以現欵或他欵付給福公司俾得兌换金錢以湊應敷之數 
　　第十一欵福公司於中國鐵路總公司或中國國家所補湊欵内及時按照前期所付之欵如數劃撥以備下期應付之欵 
　　第十二欵福公司並分任此項借欵之銀行中國國家按所付利息之數酬以用費每百之二毫半卽每萬金磅給以二十五磅又借票抽出還本或因增還票數而提前還本亦按所還之數酬以每百之二毫半此項酬費係在行車之餘利内劃撥如有不敷卽由中國國家設法彌補 
　　第十三欵中國國家允認保全並設法保全本合同所載借票應享利益並永准借票及息票以及因此項借欵所有進出之事概行豁免捐税 
　　第十四欵到期息票如五年内不來支取其欵則爲中國國家所得至已經抽出應還借票則以三十年爲限凡執此借欵借票之人身故後該票卽按其人本國繼業之例由繼業者承受付利還本之事不論時局和戰均當照常辦理並不論執票爲友國或敵國之民均當一律照付本借欵借票倘有遺失被竊被毁等事卽須呈出憑據中國國家如查得憑據可信呈請者確係失票之人即當允准福公司另印借票補給其費由該公司出 
　　第十五欵中國國家應飭駐英京出使大臣咨請並移送案據於倫敦之銀錢公會使此次借欵得在該處銀錢公會估價賣買　　第十六欵鐵路所用之地基由借欵項下付價所購之地先由福公司將地主正契交總公司核查總公司卽照正契鈔册由該地管轄之地方官蓋印存留總公司備案仍將正契由總公司送交福公司收執並於正契上面加蓋不得售　抵押戳記因合同期滿或借票購定之後須由福公司將原業交還總公司執業是以合同期内福公司不得將地契轉售或轉押抵於人 
　　第十七欵此路利權及合同係與英國人福公司訂立該公司務當按照本合同應允各欵辦理並不論明暗均不得讓售别國人民其辦理該路事務亦不得假手别國人民如違犯此條卽由中國總公司另招他公司接辦並辭退福公司福公司亦無索賠補之事以上所云不關碍他國民人購執福公司股分票或此次鐵路借欵票其轉相售賣與否任執票者之便 
　　第十八欵此次核算已用各欵内有創辦測繪經費並第二叚亦已由福公司略勘將來勘定如何報明督辦大臣其費用已付入第一叚帳目之内 
　　第十九欵所有修理該路及行車需用機件材料皆歸福公司代爲定購但該公司自當盡心辦理並須極其公道當先開單商准總公司督辦大臣乃得發單往購並經約明凡中國自能製造機件材料一律料質價值不向外國定購其盛督辦所管轄之工廠礦局更得應享儘先承購之利益其質料價值按照在外運到中國者一律該計所謂價值者是外洋廠價之外加運脚並保險是也一切定購材料進口並徑入中國内地均准免税免釐 
　　第二十欵中國國家或中國鐵路總公司與福公司倘有爭執情事由中國外務部大臣一員與英國駐京大臣評斷倘以上兩位亦有意見不同則由中國外務部大臣並駐京英國大臣公同另清一公正人斷定 
　　第二十一欵本約照繕兩分一存中國鐵路總公司一存福司倘有疑難之處查對本約以英文爲憑本約應經合例之人奉請中國國家批准俟批准後由中國外務部照會英國駐京大臣存案以便福公司遵照上訂各欵切實施行以上應行各事於畫押一個月内均須照辦（震）已完 
[允籌抵制美禁華工各覆電]  
　　江督覆上海道電滬商會公電美續約虐待華旅由工及商懇電部勸阻畫押等情約稿未見已據情電達外務部力保商利希卽飭知用特奉布即祈尊處查照轉致爲荷天津漢口烟臺等各埠覆電大致均謂已先告知各商餘俟奉到墨信照辦（外） 
[公忠會演說抵制美禁華工]  
　　十一日下午兩點鐘公忠演說會假大馬路致眞隔璧洋房内開特别會以議美禁華工一事到者數百人先後演說者數十人至四小時之久始散其演說抵制之法探錄如下 
　　一議各洋貨概不買美貨 
　　一議華商發電至美國工商部申明此約華商萬不能忍受 
　　一議凡向來購買美貨之各華商當運動美商使其電達本國以全與中國多年通商之誼並可保全其本國之公德名譽 
　　一議運動美教士使其電達本國總公會守和平主義 
　　一議調查美國各貨花名使不與他國洋貨混淆以便不買美貨 
　　一議在美人所設之學堂肄業者當速退校（外） 
[人鏡學社定期會議抵制美禁華工]  
　　美租界虹口仁智里四弄人鏡學社定期十三日晚七點鐘邀集同志籌議抵制美禁華工辦法（外） 
[梟匪拒敵官兵本館鎭江專電]  
　　初十日江北馬棚灣大帮梟匪閙事緝私勇丁往勦該匪拒之互傷刻未靖（觀） 
[土匪仇教未靜紹興]  
　　紹興毗連甬台一帶頑民性喜仇教近由天主教士查明函告當道設法預防寗海奉化兩處均已由縣署拿匪懲儆惟開口園地方仍爲匪黨嘯聚之所脅衆散票毫無顧忌西教士以新昌縣侯大令琫森姑息養奸毫不顧問復又致函省憲略謂侯大令回任後仍不振作語多譏訕未知上憲如何處置也（頤） 
[江督電咨各省嚴守中立辦法江甯]  
　　准 
 
 

Page 3

 
 
外務部電前聞俄艦過新嘉坡當電閩粤查探迭據電報俄艦已抵西貢相近之拿敦拿島日調艦集台將有劇戰又駐俄胡大臣電稱美甫斌利賓英法於彼屬地均密防且派艦巡弋左近等語波艦漸近中國海面自應加意防範以備不虞希密飭沿海隨時查探嚴守中立並妥爲彈壓地面以定人心等因第聞日船已往迎敵南洋將有大戰如俄艦南走外洋繞臺灣大東或不遇敵然往海參威終必與日艦遇若兩軍交鋒敗船避入華界我總當嚴守中立查照外部頒發中立條規并北洋所刊局外公法摘要抄發沿海州縣營汛講求遵守并早派得力譯員及解事文武員弁馳赴各口以便相機因應曉諭商民勿預戰事勿接濟兩國禁貨勿與爲難倘戰船入口岸有兩種辦法具過往裝煤水之船應照章阻止隨時出口其逃逸之船應查明人數造册具結不回戰地取出砲機軍械各要件准其停泊口内派員嚴密防範如船已壞應在岸給屋居住供其伙食照料周妥戰定清算近日烟青滬均如此辦法乞酌裁（結） 
[商標章程仍須修攺京師]  
　　商部原定商標章程各國不肯照辦之條頗多雖幾經攺訂咨由外部與各國駐京公使往復硑商至今仍未定議聞須再行修攺大約七八月間方可施行也（坤） 
[商標章程有斷難允准之條京師]  
　　商標註册章程經各國駐京使臣議訂若干條照送外部轉咨商部聞章程中有二條爲商部最難照允者一爲欲將商標局移設上海由部派委專員總辦不另於津滬兩關設立掛號分局一爲商標註册應納之各項經費照原訂章程减少三分之二現在商部各堂及經理之各司員并奉調到部專習商標之日本留學生多人均於此項章程詳細磋商悉心研究以期兩無損失（震） 
[八省膏捐定設三大卡武昌]  
　　八省膏捐一事聞督辦柯遜庵中丞刻已議定先設三大分卡一湖北之定昌一湖南之洪江（按洪江屬靖州）一廣西之梧州（比） 
[鄂督密摺籌陳蜀藏事宜武昌]  
　　張宫保以蜀藏邊界土番猖獗又有英人躡足其後大局甚爲可慮因此晝夜焦思密籌滬法現已親擬摺稿數千言倩幕僚中極親信之員繕寫不准絲毫漏洩聞於初四夜四更時用釘封拜發並出八百里加緊飛咨川督錫青帥云（比） 
[吕大臣條奏二件京師]  
　　日前商約大臣吕尚書有封奏二件到京一係條陳西藏事聞奏中綱目石八一曰墾荒地一曰開屯田三曰設防戌四曰立商市五曰開礦産六曰建鐵路七曰設巡警八曰廣學校一係條陳教約事聞奏中謂各省教案棘手動輒釀成交涉請選派專使前往羅馬地方謁教皇議行新約并聞此摺已有旨交外部查核辦理矣（盈） 
[張尚書調補户部之原因京師]  
　　張尚書百熙未調户部以前因裁書吏一事頗爲孫世二中堂所忌孫中堂謂其親友曰若張不調他部予定告退云云未幾果奉調補户部尚書之諭（乾） 
[鹿尚書調補吏部之原因京師]  
　　趙爾巽補授奉天將軍所遺户部尚書一缺瞿大軍機擬令張百熙冡宰兼署後慶邸面奏兩宫謂鹿尚書資格較深不如以吏部尚書著鹿傳霖調補仍兼署工部尚書故遂定議照辦云（坤） 
[鹿大冡宰可望恊揆京師]  
　　鹿尚書調補吏部之原因傳說不一兹得秘密消息謂日前軍機大臣議及内閣大學士遇有缺出升補之權操之自上准近年兩宫每以吏部尚書恊辦大學士此次應請以鹿大軍機調補吏部尚書俟有端揆缺出即可力保鹿授協揆矣（訟） 
[恩壽有工部尚書之望京師]  
　　裁撤淮撫恩壽下内有函致慶邸所言皆係布置日後之事聞慶邸擬爲之求工部尚書俾免置身閒散云（乾） 
[趙尚書初有不願赴奉天之意京師]  
　　趙爾巽未奉調補明諭之前早聞政府有將已調補奉天將軍之意連日上奏極言理財之緊要意蓋願不出京也不料增祺已丁憂開缺環顧朝日無人能勝其任故趙遂不能辭其職云（乾） 
　　記者按日本占領奉天時趙尚書奏陳辦理東三省善後事宜窺其意若將慨然願當共任迨近來一再訪問日公使日公使屢有推諉之意謂趙尚書曰歸還東三省一事非本公使所能十預又曰辦理善後時機未到趙乃始知此事之難辦遂翻然變計不願出京今此之不能辭其職蓋有所不得已也 
[趙尚書不悦於政府京師]  
　　據政府中人云學務大臣某軍機每以學堂經費不敷與趙尚書商由户部設法籌撥趙以庫欵奇絀屢次拒之因之意中不洽遂有派往奉天辦理善後之議嗣據日本公使覆稱此時無事可辦請暫緩前往事遂中止近適增祺丁憂某大臣因於慶邸前力保趙爾巽才能勝任故慶邸亦竭力奏保云（訟） 
[觀察靜候擢用丞参武昌]  
　　梁星海觀察不願赴襄陽道任己略志前報兹聞新任鹽道馮觀察汝騤將次到鄂梁觀察交卸後擬即在鄂省南陵賃廡養病說者謂觀察因知張冶秋尚書已密保觀察堪勝學部丞參之職故以養病爲詞其實乃靜候摧用也（此） 
[道員署水師提督廣州]  
　　署廣東水師提督莫善喜病故督憲岑雲帥卽奏請以前水師提督李觀察準接署聞摺内大意以新授水師提督葉祖珪現當海軍要差未便來粤派署水師提督李福興恐難持久而粤省提鎭又無勝任之員李道暢曉戎機聲望卓着請破格錄用云云（暌） 
[會議攺良監獄章程京師]  
　　前經法律館奏准變通刑制攺良監獄各節現葛大司宼雖不以爲然因礙於沈子惇侍 
 
 

Page 4

 
 
郎不得不設法整頓故於日間會同法律館妥議攺良監獄章程擬俟端節後奏請施行云（坤） 
[統收漢口商捐攺良情形漢口]  
　　漢口各業商捐現歸漢陽府汪荃台太守總其大成而承收諸事則係縣尊李耕石大令主持至催繳一差仍舊吳端甫二尹辦理所有商捐每月統以二十日截止交有益錢店總收每月二十二日分解善後局商務局兩處倘有逾期不繳者立卽發封一洗從前積弊（泰） 
[湖北釐金攺辦統捐續誌漢口]  
　　湖北釐金擬攺統捐委員赴各商埠體查情形一事早紀本報兹悉各員已紛紛回鄂詳細禀覆咸以攺統捐爲是督憲張香濤宫保遂與司道會議改辦之法日内當有簡明章程宣布也（泰） 
[鎭寗軌道丈竣]  
　　鎭江自陽篷山起迤西南至金陵爲止所有寗滬鐵路經過之地近已由洋工程師會同鐵路分委陳直刺文藻及購地局員次第丈畢聞共用官民田地約計二千數百畝惟應領地價先由購地局塡發支票交山經造轉送業户令卽檢齊單串以便到局領價想路工開築之期當不遠矣（觀） 
[法國長江行輪展期漢口]  
　　法人擬在長江行輪各情早誌前報兹悉碼頭早已工竣惟所訂快輪三艘尚未告成來華之期約在六月左右云（泰） 
[祁門茶樣將到漢口]  
　　本年祁門茶樣定於是月十一十二日可到至漢口一帶茶樣尚須遲至數日後今年茶市較往年爲遲以去冬及今春天寒多雨故也（姜） 
[俄艦在康克希海灣計數]  
　　十二日香港電云有某輪船抵港報稱於初七日在康克希海灣遇見俄艦隊計有三十五艘 
[俄艦隊泊於魚鱗灣]  
　　十二日倫敦電云某輪船抵西貢時報稱初七日遇見俄艦隊泊於海南之魚鱗灣 
[英德水手兵占海州志謡]  
　　十二日烟台電云此間有謡傳謂英德水手兵已在江蘇之海州登岸占據其地譯文匯西報 
[德皇論俄兵之勇敢]  
　　初十日德京電云德皇在斯脱蘭斯堡海軍武員前演說時述及日軍之勇敢俄武員雖不能與之比較然俄國之兵亦皆勇猛異常 
[荷報批駁法報之不合]  
　　初十日德京電云荷蘭安姆斯灘埠報批駁法太晤士報責備荷蘭准日海軍在荷蘭屬地仍舊購糧之事譯德文報 
[輪船遇水雷炸沉]  
　　初十日東京電云英國蘇部拉倫思輪船載重一千二百三十二墩爲日本郵船會社所租船上載有豆餅一千五百擔搭客二十二人由牛莊開行於禮拜五晨行至離旅順八英里洋面爲水雷炸沈旅順海軍部遣船前往救起六十三人内有數人已死現日本海軍部已出示禁戒行船之人格外謹愼以免此等危險十一日又電云船上之歐洲人皆獲救船員中日人五名華人十七名搭客中日人八名華人二名皆不知下落 
[俄有權在越南購買煤糧]  
　　初十日倫敦電云俄國當道皆謂俄國有權在越南購買煤糧 
[俄戰艦尚在康克希海灣]  
　　十一日東京電云某輪船報稱初九日在康克希海灣見俄戰艦七艘及他兵輪尚在彼處據稱俄海軍羅提督所統艦隊尚未與尼蒲格韜夫海軍提督會合 
[法令駐日法使察查日本所拘法武員]  
　　初十日倫敦電云法國已電致駐日法使令察查法武員罷哥恒被日本拘究漏洩軍事之一切情形倘日本不能証實其罪則法使應向日政府竭力責問法外部於初九日接見駐法日使會議半點鐘之久諒亦爲此事也 
[臺灣不准有輪船出入]  
　　初十日東京電云臺灣日官已出示不得有輪船出入臺灣 
[法國未見實行嚴守中立]  
　　初十日東京電云東京各報皆謂法國雖切實允許嚴守中立然皆未見諸實行 
[俄巡艦已抵海参威]  
　　初十日大阪電云俄京傳來消息謂俄巡艦兩艘一載重三千二百八十五墩一載重三千一百墩已行抵海参威 
[美海軍提督論日本必能戰勝]  
　　初十日大阪電云美海軍提督爵臣比利斯福謂俄艦隊以數目而論勝於日本東鄉提督所統之艦隊然日本之砲兵頗優於俄人故日本必能獲勝 
[美武員論俄日海軍情形]  
　　十一日大阪電云美國海軍武員滿亨君精於海軍事務論及目下情形謂俄艦隊倘欲在海參威必爲東鄉提督所阻兵輪亦必受損壞蓋論東鄉提督之戰策與英前海軍提督納爾遜相同惟日提督之海軍不能如英提督之强也譯字林報 
[俄人欽佩羅提督]  
　　十一日倫敦電云俄海軍中人現仍欽佩羅提督之勇敢俄京衆人之意以爲羅提督之戰策必有成效能重振俄陸地及海上之威權 
[日又將責令法國嚴守中立]  
　　十一日東京電云日政府訪知俄艦隊大半之船在萬峯海灣已逾二十四點鐘之久因此又將責問法國令嚴守中立 
[日本謂俄艦抵海參威之說不確]  
　　十一日東京電云俄巡艦二艘駛抵海參威之消息到此後日本海軍中人皆以爲不確謂俄提督决不冒險遣命如此小隊兵輪至海参威 
 
 

Page 5

 
 
蓋旣不知日本　軍之地位且即來此亦未必能逃避　海軍之嚴行監察也 
[拘禁西貢之俄艦潛圖逃出]  
　　十一日倫敦電云據聞拘禁　貢之俄　艦名迫盍能者現預備逃出該埠以便附入俄艦隊但被法官所阻一切緊要機器均爲法官取去譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[意人歡迎日親王]  
　　初十日德京電子日本有栖川宫親王及其夫人抵羅馬時意人迎接極爲踴躍譯德文報 
[日皇籌欵濟助善舉]  
　　初十日東京電云日皇及后籌欵一千元爲濟助監禁東京滿期各犯之善舉 
[法海軍定期遊厯英海口]  
　　初十日倫敦電云法海軍將遊歴抛此墨斯海口由西八月七號抵埠十三號囘法國 
[俄政府結好農民]  
　　初十日倫敦電云俄政府已慰勸滋事之各農人并定農民能租皇家地産二百五十兆畝租費極賤 
[俄農民又復起事]  
　　十一日倫敦電云俄尼其尼諾夫格考特地方之農民現又起事焚燬府城之房屋多處 
[俄海軍提督被人擊斃]  
　　十一日倫敦電云俄已辭退之海軍聽差於昨日在俄京用手搶將海軍提督擊斃譯字林西報 
[鎭郡開辦振捐鎭江]  
　　鎭江昨歳秋收歉薄各官紳擬辦春振并飭鄉農興築堤塘爲以工代賑之計除蘇撫憲允撥五萬串江督憲允撥三萬串曁借用地方賑餘存項約三萬金外不敷尚鉅爰擬就因利局暫設收捐處廣爲勸募常鎭道郭觀察仍恐民捐有限不足敷用乃另發捐册代致各當道所有捐項皆繳至道轅帳房掣取収條爲憑日内巳開辦矣（井） 
[洋莊繭市零落紹興]  
　　紹屬内地蠶汎洋莊之前往收繭者向以嵊縣爲最盛歴年均有三十餘莊約收繭七百餘包今歳僅到十三莊是誠有洋莊繭市以來罕見之零落也（頤） 
[飭交正兇蘇州]  
　　前者飛划左營某號艙長潘永貴在新陽縣境帮助客民槍斃士民沈愛和一案經管帶陳都戎將潘及某某等三勇解交新陽縣歸案訊辦旋潘經某哨領哨李榮發保釋希圖脱卸事爲署臬憲朱竹石廉訪訪悉以潘爲是案正兇未便任其漏網因札飭新陽縣嚴飭李榮發限期將潘交案照例訊辦如違詳請叅處（隨） 
[松府到蘇蘇州]  
　　松江府知府田太守庚於初七日山松至蘇謁見撫憲陸春帥面禀要公（隨） 
[賣婆永遠監禁天津]  
　　婦人崔李氏年逾五旬向係携籃往各家售賣針線等類故多與婦女熟識曾乘隙竊取南斜街石橋胡同劉家胡同一帶公館住户多次又在香店後某姓門首騙取小孩所籠銀鐲一付迨經巡警局拘獲局員以此等賣婆與人家婦女最爲熟習出入無奈防範易疏其中流弊有不止於竊物者必須從嚴懲辦庶此輩稍知儆懼亦使住户人家聞而知儆因派差將氏鎖帶游街示衆外復禀准直督袁宫保飭天津縣永遠監禁以免復出生事（露） 
[浙省課吏揭曉杭州]  
　　浙省課吏館今春大課現已揭曉計同通州縣班共取秦大令文棣等三十員佐雜班共取華尹毓麐等二十八員均即到館學習并由提調朶玉衡太守禀請撫憲示期補校三月分課撥給奬銀（復） 
[章鎭應召過松松江]  
　　四川重慶鎭章鎭軍高元前由玉帥電調來寗辭疾不果等因己紀本報兹玉帥以淮軍宿將碩果僅存必欲召令來省藉助指臂爰復發電敦促鎭軍見玉帥殷殷垂注遂向上游乞假襥被東來道出松江卽詣提憲楊軍門處投刺藉話舊雨乃軍門適赴省未旋轅下材官因留鎭軍下榻署内一面發電請軍門回郡（賁） 
[飭催營房工程武昌]  
　　湖北常備軍第一鎭步隊三旗張宫保飭在保安門内就從前右旗營址展拓建造兵房以便合紥一處自去臘動工至今仍未告成日前宫保命鎭統張虎臣中軍黎宋卿遊戎按日親往督工限四月底告竣以免各營借住衙署學堂諸多不便（比） 
[查獲私運米糧鎭江]  
　　鎭江米麥已准弛出口之禁惟各米商用輪船釣船載米照章須赴平糶義捐局及鎭江關完税領照塡明米商保人姓名船名號數米數及指銷地方立限繳回以防奸商偷運出洋接濟戰國致貽外人口實法至善也迨月之初五日有沙網滿載秈米並不報關私自張帆順流而下駛至都天廟下遊左近被總巡委員金大令查兒知係私運立命差勇將船扣住一面據情禀准常鎭通海道郭月樓觀察飭罰洋銀數百元以充棲流所經費並取保具結從寛釋放（觀） 
[工巡局醫學堂尚未開辦京師]  
　　那大金吾近商之毓月華將軍擬於工巡局内另設醫學堂一切規模仿照天津軍醫學堂章程辦理惟須籌有的欵再行開辦（訟） 
 
 

Page 10

 
 
[陶大令仍須停委武昌]  
　　警察東局專辦陶松泉大令筠因笞辱張宫保表戚朱姓僕役撤差候叅一事已誌本報嗣經岑臬司曁梁　兩總辦極力緩頰始免叅革而宫保餘怒未霽日昨又復札飭兩司將獨令停委十年以示薄懲聞朱姓雖係宫保之戚而蹤跡甚疏惟與督署男女傭往來頗密或謂此事宫保盛怒實由近習膚受之訴然耶否耶（師） 
[要犯自投羅網蘇州]  
　　前某木商在泰州潘家橋被盜經營勇追捕突有毛勸賢兄弟父子四人持械抗拒事後將勸賢之弟毛四并其子雙壽獲案均供認拒捕不諱案懸一載以勸賢未獲迄未定讞兹勸賢忽投撫轅遞禀求請銷案當奉批示略謂此案前據泰州侯牧禀稱該職弟兄係屬著名痞棍並在家起出刀棍　槍多件毛四自供拒捕不諱情形何等確鑿乃來禀謂王公濯等因妬業起見串同營弁栽誣矇縣逼供此等飾詞其將誰欺惟案情如此重大該州竟不緝不辦且所禀情詞又與州禀懸殊自應提府審辦以期折服仰中軍官即將毛勸賢及抱告吉長貴一併押發吳縣送解揚州府收審併候行司札飭該府行提案卷訊明錄供詳辦（隨） 
[米價大廉杭州]  
　　浙省米市因去歳收獲甚豐復又查禁販運出省價漸持平近日湖墅各米行囤積已多而鄉民之因農桑需本亦紛紛運米至市求沽故價益日跌現白籼每石僅售錢三千文較之前年昻貴時尚不及半其餘荳麥六陳亦隨之而廉惟菜荳油因客貨所到無多每百斤價需洋銀十六元八角（復） 
[改建棲流習藝所武昌]  
　　鄂省舊有官辦廣仁堂專養貧病衰老無告之窮民額設二百名久未增攺近來該堂基地已售於銅幣局急須覓地遷移張宫保擬就該堂擴充廣建住屋數百間凡武漢乞丐流民一概收入病老者仍循廣仁堂之例年壯者教習手藝藉資生計云（比） 
[傳驗襲職杭州]  
　　台州府黄巖縣難裔鮑鳳岐曾襲二等輕車都尉世職兹投撫轅効用奉聶中丞示傳考騐演習洋槍打靶准予歸標（復） 
[潤州官事鎭江]  
　　署丹徒縣郭子華大令於月之初五日赴蘇謁見各大憲禀陳要公聞小作勾留即須回鎭○常鎭道轅發審委員江蘇候補知縣鮑孝先大令現奉道憲郭月樓觀察札委太平洲總巡差已擇於月之初六日到洲接事（觀） 
[會審公堂及上海道先後議覆上海會審章程全文]  
　　上海會審公堂修攺章程一事原章係於一千八百六十八年經各國公使與總理衙門會同商定迨一千八百九十八年展闢租界後會審之案愈多因是去年滬駐奥美英德俄荷韓比義大日西洋日本等十二國總領事將商議修攺公堂會審章程節略送交駐京各國公使會議定後照交外務部核明允照田外部咨行江督轉飭江海關道詳細核議聲復（章程已見正月二十三日本報）道憲袁觀察接准後卽札行會審公堂讞員悉心妥籌逐條核議現已由讞員議覆觀察經觀察詳加商訂删潤增添於前日申覆江督兹將會審公堂及上海道所議覆逐條分列如下惟此均係交議之稿尚須俟江督咨由外部核明是否允洽此稿固未足以爲定本也 
[第一條]  
　　（甲）上海會審公堂於所有詞訟案件應立華文册檔將每案分註册中按次編號凡取狀日期兩造姓名籍貫何國控告何事開審後所有按日堂斷堂諭以及復訊上控訊辦各件亦須一一註明並將結案之堂諭詳註册中 
　　（乙）所有刑名案件亦須照立華文册檔一切詳註各條與上文同 
　　（丙）以上兩項册檔凡與本案確有關涉之人皆許隨時查閱會審公堂議謹查會審公堂巡捕房解訊之案向章設立簿記逐件登注華民詞訟錢債刑名案件各有專卷可稽惟案牘日繁檢查不易應另立印簿三本一記巡捕房案一記會審交涉案一記華人詞訟錢債刑名案逐日登註以清眉目而便檢閱至册檔凡與本案確有關涉之人皆須隨時查問一節查原定設官章程第二條内載如案情只係中國人並無洋人在内即聽中國委員自行訊斷各國領事毋庸干預等語似應遵守未便攺議况案中緊要公文及未結之案有須機密者詎可任人一概查閱惟案結之後應將判詞及已釋已辦人証姓名隨時懸示頭門以期大衆週知 
　　上海道議前件查原章所定會審委員權限祗准發落枷杖以下罪名如至徒流以上應歸地方正印官照例審訊解勘原所以愼重庶獄保我治權惟外人近來擴張界内權力靡所不至每欲加重會審委員之權以爲漸圖侵奪之地今乙條特立刑名案件未定限制卽爲暗破原章限制發落枷杖以下罪名之計此節若不抱定原章與之堅爭此後界内無論何項重案皆非地方官所能過問誠不僅有失治權已也至委員審斷案件及訪拿人犯本須設立印簿將如何拿人如何定案緣由逐日記明以便上司查考今甲條詞訟案件分立册檔登註以便稽查核與原章辦法相符尚屬可允惟近來公共租界開拓日廣每日捕房解訊及交涉會審之案日繁檢查不易若再連自理詞訟并列一册更屬混淆自宜分立檔册以清界限至册檔許人隨時查閱一語查原定設官章程第二條内載如案情只係中國人並無洋人在内即聽中國委員自行訊斷各國領事毋庸干預等語此係照約辦理現在約章未攺自應遵守未便攺議况案中緊要公文及未結之案有須機密者詎可任人查閱惟案結之後應將判詞及已釋已辦人證姓名隨時懸示以期大衆周知擬將本條三端酌攺於下 
　　（甲）上海會審公堂於捕房解訊及會審交涉案件應分立華文册檔將每案分註册中按次編號凡收狀日期兩造姓名籍貫 
 
 

Page 11

 
 
何國何人控告何事開審後所有按日堂斷堂諭以及復訊上控訊辦各件亦須一一註明並將結案之堂諭詳註册中 
　　（乙）所有　審同知權限凡刑錢等案件在枷杖以下及監禁五年以下各罪名均准訊辦分立册檔同前 
　　（丙）以上各項册檔除捕房解訊及會審交涉兩項凡與本案確有關係之人皆許隨時查閱其餘自理詞訟刑名案件不在此例惟案結後應將判詞及已釋已辦人證姓名隨時懸示以期大衆周知 
[第二條]  
會審公堂所審各案除中外會審官員商定有關風化之案應行密訊外其餘各案均須任人公聽 
　　會審公堂議謹查凡關風化之案正應任人公聽以示勸懲詎可隱密惟重大案件尚須補緝要犯者理應密訊以昭愼重其餘各案儘可任人公聽 
　　上海道議前件光緒二十九年上海拿辦革命黨鄒容等並封蘇報館案内曾奉外務部電知駐京公使擬俟此案辦結另訂善後章程等因今此條所指有關風化之案應行密訊似即駐京公使另訂專立之意擬請照行未完 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[派查醬缸牌照杭州]  
　　兩浙鹽岸兼及江蘇之蘇松常鎭轄境甚廣向例於夏季稽查各醬坊缸口以防弊函兹奉署運司崔磐石都轉派員分查諭令認眞辦事不得視爲具文兹將原札照錄於後案奉前督鹽憲札開兩浙各屬醬缸近年銷鹽任意短絀由司委查年終彚報察核等因歴經遵辦在案現届造醬銷鹽之際除分飭委查外合行札委札到該員即便遵照尅日駛赴各縣查明各地醬坊認缸額銷鹽斤有無短絀缸口有無私增以及有無牌是人非買銷私鹽并有無無牌私店設缸私造擅掛醬園招牌帶賣零鹽務須秉公確查如有前項情事禀請查辦仍將缸口銷數造具清册二套備文申送以憑彚核轉呈毋稍違延（核） 
[批示螟蜅認捐案甯波]  
　　甬江泰昌與同潤等行因收買螟蜅各爭利益彼此涉訟鄞縣高子勛大令判令以鹹淡分别不得混淆詎同潤行堅欲收賣淡螟蜅迭赴寗釐局認捐現泰昌等行聨名票控道署道憲高嶼卿觀察批示云興商之道首在同行彼此聨絡若各懷自私自利之見必致傾軋兠攬無所不至查淡螟蜅一項向歸螟蜅行收賣而鹹貨行並不顧問兹同潤行因部帖中有螟蜅字樣意欲推廣生意赴局認捐以致彼此傾軋據前時豫昌認捐共有千餘貫之多而同潤行僅認捐六七十千文若以一業兩捐兩造必啓爭競之端現屆螟蜅新貨上市之際宜速將是案理結各安營業仰寗釐局會同寗府督飭鄞縣迅速邀同兩業董事將此案勸令了結詳覆（坎） 
[蘇撫整頓吏治文告蘇州]  
　　撫憲陸春帥履任後於本月初六日署中官廳前縣有文告一通其文曰蘇省爲本部院舊遊之地歴官三十餘年文武僚屬大半曾與共事兹奉恩命來撫是邦深懼弗勝惟冀同寅恊恭藉收臂助之益况值時艱毖後懲前自宜實事求是痛改官塲習氣想諸君子有同心焉一衙期毋庸循例也上司下屬如朋友如師弟大小相維有不容暌隔之勢定期接見原所以詢其事而考其言乃近年候補多凡遇衙期接見略談片時已不暇給且此一日中羣焉聚集投刺爲事站班爲禮是以無謂之酬應辜負有用之光隂也嗣後與諸同寅約有公事者隨到隨見其餘各員候斟酌人數分班分月傳請每月各兒一次單日見文員雙日見武員一候補不容廢學也蘇省課吏向章同通州縣請發官書詳加評點近來僅月試一回平日即無所事中西政書層出日新凡在官塲半皆無資購閱有志者憾之現擬劍設傳學館飭司道等妥議章程儲備書册俾各員可以往觀如學務如刑律如財政如交涉如水利各礦産如工藝如軍制兵法果有心得准於晉接時切實敷陳本部院擇善而從無不虚衷採納至於中小各班亦多賢能之士自應入館看書所習何種學問許其來院禀明聽候傳見以備試用不使有所湮没黄覇爲循吏狄青爲名將皆起自吏卒者也何地無才人貴自立愼勿以一紙空談希圖倖進一居官宜先植品也狹邪之游摴蒲之戲例有處分稍自愛者必不蹈此其有求差求缺求調請託多方或因需次太久或因缺地不優雖其情各有所迫而乞憐之狀己覺不堪竊恐脂韋成習欲其敦名節而重廉恥不亦難乎况求之未必能得何苦傷品敗行爲人所輕本部院自慙才薄何敢苛絶於人亦惟官箴是懍冀稍盡同官規勸之義無則加勉有則攺之一公事各宜討論也文武大小屬員誰無地方之責有差缺者可立見諸行事無差缺者應講求於平時利弊本屬相時是非不可不辯但求有益於地方不妨各攄其所見本部院博周諮詢藉以考政治之得失斷不敢稍存自是之心昔袁子才太史謂督撫不聞有諍吏蓋直言固難能受尤爲不易諸同寅幸毋面從而退有後言也（隨） 
[元和縣示期接印蘇州]  
　　新任元和縣知縣孫花樓大令友蕚交卸華亭縣篆後於十一日山松蒞省先詣各憲轅禀到旋卽頒發紅諭准於十三日辰時接印（隨） 
[蘇垣火警蘇州]  
　　本月初十日天將黎明時婁門内八旗會館左側某客棧撥翻火油燈致肇焚如之禍經水龍灌救得即熄滅僅焚去房屋四五椽左右鄰均未殃及（隨） 
[技疏受辱松江]  
　　有客歸自澱山湖述及提憲楊鏡巖軍門此次閱操旣竣召各管帶於帳下而諭之曰方今列强躭躭國家多故設一旦戎衣相見凡槍砲之瞄準速率拆卸施放諸法亦嘗肄習有素乎時有水軍都司朱鳳祥自詡斵輪老手排衆抗聲趨應曰能軍門令對衆試之則拆卸未及其半已左支右絀無所措手矣軍門大怒厲聲呵斥諸將緩頰乃罰令長跪半嚮揮退（賁） 
[電催解欵鎭江]  
　　鎭關春季應解歸還洋債及新舊賠欵共需十餘萬兩刻由上海道電催照解以　急需（井） 
 
 

Page 18

 
 
[温州]  
　　温州府錫眷臣太守於十九日訪聞有廳差楊奎揑冐憲飭在外捉賭敲詐立卽傳案訊責革除卯名並傳同原保之門房總役葉發笞責二百板發已年逾花甲兹因保差不愼受此薄懲可謂執法矣○台商帆船楊順發於三月二十一日由温裝運木紙等貨出口二十二日駛至黄華洋面誤擱淺沙船身損壞幾占滅頂幸遇永靖兵船巡洋回温管駕郭眉齋參戎命將該船拖帶出險惟所載各貨已大半付諸東流矣（難） 
[清江]  
　　清河縣舉行縣試定期三月二十六日各文童已紛紛來縣遵例赴靈星祠考局具結報名聽候扃試○順昌與豐和兩輪埠相隔大遠搭客皆嫌不便現彼此議定同泊於順昌碼頭以單雙班爲期以便兩不相妨（夬） 
[蘇州]  
　　署浙臬郭榖齋廉訪在任病故其公子南雲大令方署元和縣篆照例丁憂現筮期二十八日在元和縣署設奠○江南義賑正副彩票自有停止之信各賣主陸續持票向原售處退還票資有未能如數者有延約時日者因之角口角手時有所聞昨日閶門外義記雜貨鋪共退回彩票洋三百餘元猝難應付始則不認其票由本店售出繼由買户指出證據不禁語塞只得約緩日再付有宋錫甫茂才因此爭執竟致動武被鋪夥將眼鏡擊碎碰傷額角現已聯名具詞赴縣禀究矣（蠱） 
[體恤屬員]  
　　道憲袁觀察爲體恤屬員起見除四月分薪水發給外所有五月分薪水亦於節前發給以資應用惟各員傾給未經一律造具是以諭令赶速造呈備案（金） 
[警察定期會操]  
　　上海縣警察總辦汪瑶庭大令昨日諭知各警局委員定於十五日率同各巡士齊至九畝地聽候會操（金） 
[開浚西南門城河]  
　　本邑大南門至西門外附郭營地素無房屋且行人稀少匪徒易於駐足去年曾經本埠紳董公議將城河開浚略深在附郭地方築一馬路俾可通車輛　門左近造一大橋以便行人沿城脚多蓋房屋租人設店以期振興市面當即具禀提臺楊軍門批准飭提右營及城汛相度地勢擇善辦理周參戎奉飭即　同上海縣汪大令勘丈明晣禀復在案現在該處房屋已將營造而城河尚淤塞故奉楊軍門諭飭赶緊開浚矣（土） 
[押犯私出]  
　　已革馬路工程局水巡捕頭陳向榮去年端午帥撫蘇時訪悉不法札道飭縣查拿到案研訊口供詳奉午帥批飭釘鐐收禁攺過局一年在案不料陳賄通局員司事將脚鐐鑿去日在西門外滬西第一樓烟館開燈依然招摇過市惟隨有不穿號衣之二營勇左右防備（土） 
[縣捕被控]  
　　上海縣署捕役朱福近因向鄉人龔某藉端索詐洋銀若干元龔心不能甘赴上海縣喊禀已奉汪大令批准澈究矣（土） 
[上海官事]  
　　新任廣東雷瓊道樂正齋觀察平前日由京來滬住長發棧昨日詣道拜會即乘廣天輪船赴粤履任○三品京堂李季臯京卿試用知縣袁翊臣明府廷禧昨均因公先後到道拜會禀見○江蘇糧道陸申甫觀察刻因收兌漕糧將次竣事定於望日前後遄返蘇垣（金） 
[上海縣案]  
　　李木生舁妻劉氏至縣驗傷奉汪瑶庭大令訊詰李供與吳妙福房屋毗連中間小弄公同出入吳今翻造房屋將小弄侵佔愬保理論詎吳蠻横逞兇毆傷妻子求騐大令驗得劉氏稍有微傷判自醫治飭差恊保查理○顧邢氏同子寳興控徐樹珊掘墳佔地奉大令訊究邢氏供南北兩祖墳共地二分南首祖墳刻被徐樹珊盜掘侵佔方單呈案寳興供同地保徐邦卿供北首一墳確係顧姓祖墓計地二分被工部局圈買一分二釐顧姓領得地價洋三十六元遷坆費洋四十餘元南首係無主古坆兩坆相距二十餘丈中隔徐韓兩姓之地邢氏冐稱南首亦係祖墳故徐樹珊囑小的勸邢氏遷去情願償洋銀一百元氏猶不足妄控徐樹珊供地二分一毫方單亦呈案邢氏墳地被工部局圈買祇存墳基八釐因工部局不收方單妄控圖佔由氏子寳興及族人顧大春主使南首係無主古墳邢氏雖然冐認祖墓小的並未許洋囑遷實係地保謊供大令察閱方單圖式確係邢氏誣控傳顧大春寳興至案嚴斥免責判徐邦卿責一百板徐樹珊方單給還邢氏地已無有方單塗銷附卷○積賊楊和尚掘穴圖竊洋涇某店探首入内爲店夥驚覺起捅楊雖脱逃店夥已識其面後經縣捕查悉獲解請辦大令判責一百板交保再犯嚴辦○本城朱紳祖墳被不肖後人朱印生竊去柏樹十三株售於某樹行經職員朱錫炘等控縣提到印生訊押在案兹奉復訊供無力贖回求恩大令判責二百板還押仍飭措洋贖樹栽種（金） 
[浦東保甲總巡局案]  
　　浦東祥生船廠工人王桂生拾取廠内鐵板一方爲汛捕查見索詐不遂拘解至局經謝岳松明府研訊判責五百板枷示廠前○婦人金嚴氏投避喊控吳合興深夜闖入任情調笑謝明府立飭差捕查拿到案訊明重究（土） 
[公共租界早堂案]  
　　昨晨英副領事德君臨廨會同孫明府訊案胡泰生控朱如春駱吉富將伊女桂英留匿賣娼訊之胡桂英供去年六月被父責罰出外朱如春留至其家旋令賣娼某日逃出又被素識之駱吉富留住胡母供丈夫向爲繙譯桂英於去年六月出外不歸當即報知捕房找尋無著不知被朱如春駱吉富藏匿勒令賣娼明府商之德君判朱駱各責五百板枷兩個月後未發押西牢二年駱押西牢六月○張和尚楊阿六拐騙婦人殷沈氏押與陳楊氏處爲雉妓由氏訴捕拘案請訊殷沈氏供羅店人去年與丈夫反目逃至上海在鐵馬路橋遇張和尚領至茶館晚間借住小客寓旋同楊阿六領至陳楊氏處押洋十元陳楊氏供當時楊領殷婦至小婦人處說是伊妻近察知並非夫婦訴知包探一併拘解訊之張楊兩人俯首無辭判各責五百板張押西牢二年楊押六月殷沈氏發棲流所暫養俟招其夫領回管束○西人被鴒登馬禮生等控被趙福生竊去銀器等物贓在黄順全處判吊原贓交失主分别認領 
 
 

Page 19

 
 
趙責三百板押三月黄責二百板釋放○葉恊和錢金寳控朱阿福竊去衣服判朱押三月罰作苦工○徐景甫託名某署慕友向王源泰租紅木器具賃住新閘鼎昌里房屋又至萬源昌珠寳店選購珠子計洋三千餘元約月底付銀届期往收人已逃逸詢諸管門人趙寳生支吾以對萬源昌卽投訴新閘捕房查緝捕頭派探徐榮珊向獲徐姓所用之大姐顧阿二詰問據云早日停歇不知别情包探恐有知風情事因將顧趙傳案訊供王源泰亦投案請追木器訊之顧阿二供伊家有二男子一四十餘歳有鬚一三十餘歳無鬚一婦人亦四十餘歳係蘇州口音聞趁輪船往江隂餘不知情趙寳玉供上月二十日徐來借屋廿八日下午唤小車取去行理木器不知何往明府核供判將顧趙等交保候查緝徐景甫到案再核○楊樹浦鄉人奚海全陳咸春夏金林陳大生劉和尚投廨禀稱有著名積竊張子和以鐵器掘挖地穴入小的等家行竊衣物銅器前晚又至劉和尚家行竊爲劉拘獲張取鐵器擊傷劉之頭顱意圖逃逸幸劉抵死不放當卽獲住請究明府判責五百板押五年期滿再責五百板贓交各失主具領○曹林法胡益如控積竊張永桂竊去皮箱綢衣等物判押西牢三　○洋人蜜司甘狄控細崽計關郎碰壞脚踏車件反敢辱罵交捕解辦判責計二百板○法蘭西婦守力泊控細崽張明生竊去金表判責二百板枷一月○某捕拘張徐氏即阿巧徐陳氏卽阿三據稱在路拉客存洋念元保出兩婦同供均有丈夫向以縫紉爲活並非雉妓孫明府謂二婦不似妓女諭令保洋念元暫存俟查明再訊○黄雲山搶奪洋傘及金戒等物由探解案判責三百板枷一月○濟良所西女董送長裕里石庽雉妓金寳釵陳小寳到廨請爲安揷明府質之寳釵供温州人年二十一歳自十七歳時至石家現在不願爲娼陳小寳供蘇州人年二十一歳自上年八月至石家屢被鴇母打駡求恩超拔明府著發濟良所留養期滿擇配○包金夀控被馬夫林運生打破頭顱由華捕拘案請懲判罰洋五元給包養傷再責三百板枷示十四天○包探李星福前將私造東洋車鐵烙印之孔慶榮獲案後由馬祥順鞋店主馬永德存洋二百元保去限十四天交案昨由李探將馬解案禀稱限期己滿孔未交到明府判罰洋一百元完案以示體恤○印捕送快車違章之邱阿才到案請究判罰洋十五元充公（木） 
[法租界公堂案]  
　　福建人何道贊爲人謀斃其弟何道英聞信來申己紀前報昨日投案求請伸寃併傳張錢氏何清水等訊究張供何身死後因爲時己晚故未報捕質之何清水等同供收殮時目見死者頸内戳傷二處讞員陳大令以案關人命判將張錢氏送縣何等三人交保原告自行投縣備質○木作頭顧得利倩願云卿担保向某木行賖欠貨欵銀六百十五兩洋七十元爲行主王光裕扭案請追奉大令提訊顧供小的包造房屋由房主向王担保完工後早巳扣清並無蒂欠大令著交保候傳到保人復訊核奪○馬車夫楊阿毛因駕駛不愼撞傷金寳善頭面被控到案奉判押追撞失洋二十元並醫傷費三十元迄今尚未交案昨日提到車主楊老桂禀稱寳因無力求恩核减大令判將楊還押車主交保限三日内交洋三十元延干比追○王尚堂前控季子卿吞没古玩玉器貨欵銀一萬餘兩奉大令訊供判將季子卿身畔抄出匯票銀洋先行給付昨日原告稱季尚有銀二千餘兩匯至上海楊公館求追質之季子卿供並無匯欵大令著原告訪明屬實稟復候核○曹裕卿深夜聚賭爲捕拘獲解案奉大令訊供曹稱並非聚賭大令判罰洋一元以儆（木） 
[美租界捕房事]  
　　川沙鄉民邵阿桃妻某氏被林阿才誘拐來滬昨經邵在虹口華特路尋獲欲領回家中氏不允鳴捕帶入捕房捕頭詢得邵實係本夫令氏隨夫回家違干解究○伍桂二投捕房報稱同居王樹根因與兄口角吞烟圖盡捕頭令速送同仁醫院醫治○悍婦施張氏率領婦女多口擁至新記浜路劉瑞生家欲將劉妻某氏拖出兇毆巡捕喝阻不依將施等拘送捕房捕頭姑念女流從寛釋放○蘇婦榮宋氏在虹口塘山路某西人家爲傭竊得金表金練等物昨經包探沈阿岳查知將氏拘送捕房候吊出原贜解堂請辦（火） 
 
 
 

Page 20

 
 
   
 
