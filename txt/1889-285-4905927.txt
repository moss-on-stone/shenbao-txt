# 1889 - 285 - 4905927

 

Page 1

 
 
[己丑順天闈墨告成] [  申報館啓]  
　　京師爲首善之區萃十八省之英才摛藻凌雲揮豪畫日文章葢蔚爲大觀焉本科鄉試揭曉後本舘購取闈墨讀之類皆麟麟炳炳藻耀高　選詞則藻斧山川運意則經綸黼黻意者聖人首出故名才亦應運而興乎因亟付諸手民以供有目者所共賞前列試官銜名新貴題名錄後附試帖詩皆仍歷科曩例至於校讐詳盡印釘精工則閱者皆所深知本舘固不敢自爲稱贊也現定本月二十四日出售每本碼洋七分賜顧者請向本埠申報舘帳房申昌書室外埠各申昌及售報處購取均無不可 
[己丑浙江闈墨告成] [  申報館啓]  
　　六橋三竺靈秀所鍾士生其間者類皆頴異出群獨擅畫日掞天之藻湖山間氣有自來也本年恩科鄉試李陳兩主司所刋闈墨理法兼到才力俱優雖濃淡清奇不拘一格而要皆錚錚佼佼迥殊塗附以爲工者本舘覔得聚奎堂原本亟用雪白連史紙排印成編首冠典試同考銜名及新貴題名全錄後則附以試帖若干刻己裝訂齊全定於九月二十二日出售每本碼洋六分諸君子有欲奇文共賞者其盍家置一編乎售處本埠歸本舘帳房申昌書室外埠則請向各申昌各售報人購取 
[論大小鹽梟]  
　　本月初八日京報籌議整頓緝私章程摺内有云梟徒私運向有大小之别其小販强半濱海而處每藉煎晒爲業浦東各縣多捆載出運不過數百十斤嘗據弁勇緝拿指爲土梟者也其大帮動以數十百艘出没於蘇松太三屬督緝從嚴則帮散稍懈則帮集其種類曰糧帮曰光蛋曰巢湖最悍糧帮光蛋時附麗以行衆指爲梟匪者也嗚呼小民之作奸犯科情實輕重早在封疆大吏鑒察之内乎則何不於籌議整頓時爲之清釐其積弊痛加懲創永絕根株乎竊謂土梟　梟　二者雖皆爲梟徒私運而不相同治之之道亦適相反治土梟者可哀矜而不可寛縱治梟匪者可勦殺而不可查拿請析言之土梟者卽鄉民也濱海産鹽之地多不宜耕種舍煎晒一業無以謀生然煎晒之所得不足以贍其身家於是不得不廹而爲私運其實皆循良安分之鄉民非强悍好鬥桀驁不馴者可比散而不聚其勢恒孤從無有拒捕交仗之事怯而不勇其志極淺從無有通帮連艘之時其所運之處近而不遠常在浦東各縣百十里之間其所運之數少而不多不過背負肩挑數百斤之譜至於所得之利其細已甚亦僅足以贍其身家所謂可哀矜者此也然而不可寛縱者蘇省四府一州額消浙引三十餘萬頻年以來商人認引尚不及三分之一緝私稍懈則卽此課引亦慮難消倘置而不究此種小販愈添愈多雖稍有力者亦將明目張胆而爲之其有誤於課額者匪淺治之之道當統查各塲各灶計每日所煎晒之鹽若干盡數收買不使存留俾鄉民之以煎晒爲業者於正額之外可以餘鹽易錢不必冒險私運而一家八口綽乎有餘此而有爲土梟而不悛者吾不信也若夫梟匪則不然所謂糧帮光蛋巢湖各分其類各自爲帮每帮皆有一頭目爲之主軍犯流氓歸之如市購軍火置器械顯然與官兵爲難頭目之御衆也散財以結其心峻法以樹其威故能致其死力無敢有畏縮者其爲私運也每年不過一二次平時閒暇則搶刦行旅騷擾地方惟所欲爲肆無忌憚若此帮與他帮有隙而不可解則各聚數十百人於高曠之地呐喊摇旗交兵大戰有死傷者頭目厚恤其家無報官相騐　具家亦不願報官相騐也至其約期要盟發號施令將爲私運於某處則必合數帮爲一帮秣馬厲兵儼臨大敵每遇關卡頭目登岸打話諾則鼓棹而前連墻而進否則有戰而已鹽不可得也營官恐交鋒則士卒有傷夷而鹽仍不可得殊非保守祿位之道故往往聽其過境不復顧問且梟黨之視官兵也如敵國然若官兵欲得梟黨而懲創之則可使人謂之曰吾將伐汝其頭目則對曰諾某日謹俟於某所至期頭目率衆直前不肯失信與官兵决勝負焉蓋頭目欲張其聲威使官兵不敢正覷也嗚呼光天化日之下一任此輩横行至於此極乎所謂可剿殺而不可查拿者此也今日之緝私營捕土梟則有餘禦梟匪則不足其來往梭巡跟蹤跴緝不過拿一二土梟起幾包鹽斤聊以塞責而已若梟匪之任意游行行同叛逆則熟視之若無覩焉卽並飭留防經制各水師協同勦捕猶恐未必操必勝之劵摺内云但能懲創一二次則梟黨目摧吾懼梟黨之未易懲創也治之之道當不視爲疥癬之疾而視爲癰疽之患不視爲行刼之盜而視爲　反之宼密購　索探知其私運約在何時行往何地預調大隊水師如期四集期於必勝務擒其所謂頭目者而殺之無赦又進兵於洞庭具區一帶搜其巢穴一掃而空夫如是則數年之間可以安靜緝私之兵可以裁撤額消之引可以　復若徒緝私一營認眞緝捕一遇梟匪交兵深恐以敗獲罪卽倖而得勝又恐以興兵靡費見責於上司惟有聽其過境不復顧問而已吾未見梟匪之能絕也 
[本館接奉電音]  
　　昨由京友電傳上諭一道敬謹譯登○九月二十二日奉上諭廣西左江道員缺着孫楫補授欽此 
[首善紀言]  
　　欽派查估祈年殿工程之福大協揆潘大司空定於本月十五日帶同工部料估所官員曁算房經書恭詣天壇查估一切先期知照太常寺查照飭行以便進壇勘騐○　布多衆安寺住持呼弼勒罕掌管黄教喇嘛頗能啓廸愚蒙誦經向善近經是處辦事大臣專摺奏懇恩准賞給德清鄂特蘇爾呼圖克圖佛號奉旨着理藩院議奏欽此○步軍營自光緒十年創設練兵一隊由八旗技勇兵抽出一千名　事訓練母名月支口分銀一兩後復減放三成刻聞福大協揆等三堂憲以此項練兵操畢卽散倘遇徵調傳喚實難擬分派各練兵廠内常川駐紥庶幾設有調派立可成行以符有備無患之本意然不稍示體恤未足激勵軍心因擬將月支口分銀免減三成仍放實銀一兩已奏蒙恩准矣○鴻臚寺爲咨行事本寺現在辦理啓疏奏請皇上陞殿所有陞遷調補加級紀錄曁抵銷處分降級革職留任以及開復官銜處分寛免罰俸等項官員俱應一體謝恩相應咨行各衙門卽將應行謝恩各員造具銜名印册務於十日内咨送過寺以憑繕入啓疏事關大典勿得遲延○東陵承辦事務衙門爲咨行事定陵現出廂監旗驍騎校一缺經守護大臣會同馬蘭鎭總兵揀得領催伊清阿擬正領催興源擬陪相應造具履歷清册咨行貴都統衙門查照以憑帶領引見○西單牌樓迤西有地名二龍坑者平時積潦停留汪洋一片現交秋末水仍在一丈七八尺間本月十五日午後有某中者偕一男孩自西向東行至坑側忽謂孩曰此水甚好大可以泳以游遂將馬褂脫交孩手躍人水心孩駭極狂呼旁有見之者赶急脫衣以救徧　無獲隨復泅登孩痛哭而去回告知家内後不知曾 
 
 

Page 2

 
 
撈　屍身否也○有某甲者身衣短衣右手架鳥左手携一長掛頭無官帽逕人東長安門值班官兵阻不令入甲婉言我係某旗人今隨司鑰長進内值班官帽早已在内官兵告以堂官皆在朝房看册决不准無官帽人擅人甲反覆陳說宫兵終不令進門甲負氣而去繞道他門入内須臾又出東長安門怒謂汝不准我入今我已由内至此矣爾將奈我何以致彼此口角紛擾不休官兵惡其肆無忌憚按倒縳之置諸班房之内及各堂官散去由章京禀請五旗司鑰長回堂嚴辦司鑰長向甲研訊姑念年幼無知送交該旗自行懲辦○黑龍江副都統祿壽臣副統制彭三年任滿奏准來京陛見刻由愛琿城抵京率同瀛脊遄回翠爾胡同舊第隨繕具安摺二分緑頭牌一分於十四五鼓交奏事軍機二處呈遞旋由内傳令祿彭於第四起入見上詢以黑省邊情副統制據實以對洎散值復往各當道處禀安 
[示期覆試]  
　　禮部爲出示曉諭事照得本年已丑恩科順天鄉試所有新中舉人覆試一摺本部於九月初六日具奏本日奉旨着於二十四日在保和殿覆試欽此爲此出示曉諭新中舉人速卽取結赴部投納以憑備卷該舉人等於本月二十三日在東長安門左近歇宿二十四日黎明衣冠携帶筆硯齊集中左門外聽候點名給卷以便覆試 
[肅州災况]  
　　京友云本年七月間甘肅蘭州府臯蘭縣等處數州縣大雨連綿山洪暴至冰雹猝降其大如拳擊毁村莊約百數十處田禾屋宇牲畜器物無不飄没一空并傷斃男女多人小民蕩析離居無衣無食制府得報飭司挪移庫欵委員分往災區會同印官親往勘明散放更撥動倉穀以賑無告之民刻已馳報九重矣 
[己丑恩科江西鄉試官板題名全錄]  
　　聶謙吉臨江廪生　楊潤芳安義廪生　熊彬南昌監生　彭傳祖廬陵拔貢　舒鴻藻安仁歳貢　劉文美萬載廪生　趙恩紱女福附生蕭名榆南昌附貢　周人鏡進賢拔貢　涂朝弼宜黄拔貢　黄子俊義寗附生　曾傳謨建昌廪生　高善述彭澤廪貢　賴芳吉水廪生袁玉麟分宜附生　夏敬敏新建廕附　曾鑑瑞州廪生　張履春南豐廪生　鄭崧生上饒廪生　顧沛泉廣豐拔貢　羅楨廣昌廪生黄演澧龍南增生　魏煥奎南昌廪生　秦鼎升都昌優貢　吳鈁宜黄廪生　程志勛新建附生　汪縉卿樂平優貢　文錦華萍鄉廪生尹若霖吉安增生　謝士偉崇仁增生　舒寛慧靖安附生　劉淇金谿歳貢　吳發明瑞州附生　項書錦靖安附生　左家駒永新廪生楊韻濤新淦廪生　徐復誠廣信廪生　彭以文萍鄉增生　萬有嚴新建歳貢　謝士彤崇仁監生　傅連生高安廪生　徐文鍾豐城附生熊湘奉新廪生　羅開豫南昌廪生　周鵬安福副貢　吳祖兆南昌監生　鄔坤南城附生　羅宗義進賢廪生　彭棨萍鄉廪生藍鏞高安廪貢　王淦義寗附生　楊泰遇瑞金廪生　蔡肇儀南昌副貢　黄士廉撫州廪生　彭學林廬陵廪生　李思沆餘十附生車尚賓臨川增生　黄儒英德化附生　王熙齡南城增生　劉孔淵廣昌廪生　周鴻元奉新增生　陳增瀾萍鄉廪生　杜作航靖江廪生胡拱炎南昌附生　余應龍南昌增生　洪棅安仁拔貢　謝慕韓廬陵附生　徐芬德化增生　饒廷玉臨川貢生　李之珂南昌附生雙麟金溪貢生　郭鵬舉寗都附生　熊占鰲南昌監生　湯起瑞南昌廪生　塗丹艧高安廪生　林春華吉安增生　文緝熙萍鄉廪生胡家娬萍鄉廪生　項邦達靖安附生　涂開薇奉新增生　龍賡言袁州廪生　孫振渭泰和增生　楊嗣榮德興廪生　朱賢興國廪生朱桂華蓮花廪生　鍾本楷南昌監生　蕭漢傑泰和附生　葉士模玉山廪生　高崧生新建監生　任崑源玉山廪生　皮業緒主安廪生黄澍棻清江附生　魯藩新建廪生　黄菊人上饒附生　程安瀾南昌監生　羅以信廣昌附生　璩實貴谿廪生　汪贊鏜上饒增生吳城瑞州附生　于文貞九江增生　吳震元南昌附生　封維藩撫州廪生周翔鳳金谿附生鄧淦宜春廪生　黄鴻逵臨川附生楊春華義寗廪生　黄緝熙鄱陽附生　龍學震永新監生　傅珍求瑞州廪生　徐壬申樂平廪生　黄家駰南城廪生　俞乃幹廣豐附生鄧弼　城附生　敖汝梅清江增生　鄒長春高安附生　羅賀瀛上高廪生　賀耀南永新廪生　朱益藩蓮花拔貢　易向榮上高附生丁紹松臨江廪生　甘聯芝南昌附生　吳廷績南康廪生徐繩祖奉新廪生　胡榮槐峽江廪生　趙從蕃南豐附生　羅文海都昌廪生彭士芸撫州附生　楊士衡永豐附生　柯錫麟武寗副貢　涂步墀奉新附生　蕭象堂贑增生　羅師道瑞詶增生　楊占芳新淦廪生劉玉銘上高廪生 
[副榜]  
　　余恭撫州附生　吳鴻鈞宜黄附生　徐家炳義寗附生　羅廷棟臨川附生　鄒濱瑞州廪生　蔡懋楨九江廪生　陳國衡南康附生蕭鳳池玉山廪生　王來牟贛廪生　葉夢良龍泉增生　劉心得廬陵廪生　鄧筠奉新附生　劉焯彭澤歳貢　李江春南康廪生彭士華臨川附生　石忠申都昌廪生　劉子毅高安附生　曾樹棠豐城附生 
[邗溝秋漲]  
　　揚州訪事人來信云似妓非妓之流每就緑楊城郭間賃得曲房花下閉門非素心人不能輕造其室彼中人謂之半掩門少年子弟深恐父師約束不敢公然徵逐於花濃酒艶之塲多於此中覓温柔鄉以爲消遣地步耗貲財喪性命陷人之阱無過於斯尤可惡者大門皆黏公館硃條局面輝煌幾類達官巨宦以故尋春杜牧往往悮入桃源洎一夢醒來不覺有深悔名傳薄倖者地方官屢經諭禁叵輩每恃有護身符在視同過耳秋風近更日盛月增到處高張豔幟甘邑尊聞而大怒每晚微服出巡所有著名之私掩門如陳金鳳謝奶奶小脚二子等人皆被拘拿懲責藏垢納污之地一變而爲清凈之塲世道人心裨益非淺惟是珠簾十里紫陌風柔荳蔲梢頭無復婷婷嬝嬝有情人於此不免怨人面桃花云○軍陽佳節大放晴曦嗣卽陰雨連綿簷溜淙淙昕宵不止有某甲者素操嚴君平之術自知簾垂蜀市顧問無人因向教塲畫地爲攤藉　　頭之利近以泥塗滑滑無可謀生金盡床頭黄鬻且盡逆旅主見此情景遽效秦皇之下逐客令兼索積欠房金終日追呼竟若催詩雨急又以轆轆飢腸五臟神幾不願隨鞭鐙遂於某日之晚潛吞鴉片烟灰幸有同寓者察知赶急爲之灌救連次嘔吐始獲更生寓主恐釀事端將舊欠一律豁免並向同寓客湊募錢百數十文立時揮之門外 
[米市昻貴]  
　　杭垣自前月下旬以來濃雲潑墨大雨傾盆屈指二十餘日風伯雨師益形猖獗農人咸仰屋咨嗟胡墅米價每石增至一千文低色米向賣每升廿六文者今賣三十六文頂尖米每石價值四千六百文至於菜豆油鹽各項無不增價窮民苦况不堪言狀矣 
[鄉民報荒]  
　　日前仁和錢塘二縣鄉民約二千餘人詣藩署報荒并請禁屠祈晴許方伯尚未允准適糧道世儲憲路經小井巷口鄉民誤認爲方伯紛紛攔輿吳禀當時人多口雜儲憲祗得從權將禀收帶回署不知若何辦理也 
[久雨成災]  
　　寍波各屬及毗連地方自上月廿八日以來霪雨不止四鄉田禾均已霉爛近日鄉民紛紛赴縣報荒鄞縣徐邑尊於十八日爲民請命禱告郡邑城隍二十日爲始出示禁屠在郡廟設壇求晴未知能感格蒼穹否也聞慈谿鄉民前遭大水近又苦雨所植木棉禾稻都遭損壞秋收無望民不聊生紛紛赴縣求卹扶老携幼約有萬餘人秦邑尊出坐大堂諭以好言勸令各回鄉里又捐鶴俸每名給發大錢二十文無如人數甚多已給六百餘千尚不能一體均沾鄉民仍環請不已秦邑尊又照名補給因念災廣人多急應籌撫恤之方日前上郡面請府憲發 
 
 

Page 3

 
 
落又聞奉化四鄉災民聚衆閙衙邑尊難以理諭亦上郡面禀府憲刻聞府憲商請提道二憲派兵彈壓一面飛禀省憲候示施 
[盜刼鄉村]  
　　寗波南鄉姜山小浦廟棟宇宏敞共有三進其東西兩廂屋有陳姓者居焉陳家頗小康本月初十夜突來匪徒十餘人用石撞門而進刼去洋銀衣飾約值二百餘千次日開單報縣徐邑尊卽飭捕役四路跴緝旋於十四日由叚塘廟會塲拿獲六名送縣釘鐐收禁想當照例懲辦也 
[榕陰苦熱]  
　　福州來信云邇日炎熇蒸灼無異伏天各鄉村皆以亢旱爲憂紛紛赴龍廟土神前祈雨至十三晚鼉更初報忽起陰雲雷電交加風雨驟至居人如服清凉散頓覺魂夢安閒惜歷半點鐘時依舊雲消月皎十四晨起酷吏復來手不停揮汗猶如雨說者謂秋行夏令易釀瘟㾮正不第雨澤太稀禾苗深愁枯槁也 
[上海文報局東浙協賑公所接到杭州樂善堂董事錢君英甫告災書] ○再啓者杭城苦雨兼旬不休凡地勢低窪之處皆水浸數尺茅簷蔀屋宛在水中卽如敝堂中亦已積水至半尺有餘如此霪霖其何以堪各鄉災民入城告荒乞賑者紛至沓來以千萬計人心惶惶己不可遏杭地米價陡然疉漲日物騰貴凡窮黎之無告者益增困苦噫嘻彼蒼者天何不佑我民若此耶今聞賢有司已出示曉諭通衢自十七日起凈屠七天於宗陽宫灑　薰壇明日崧振帥親率司道詣壇虔禱祈晴果能感而遂通沉霖立止則下民之幸也顥一介寒儒寸籌莫展雖夙夜憂心如焚亦無補乎時事想長者情關桑梓况無時不以救災籌振爲懷其應如何預爲籌備本省災振之處務求切實開導俾有遵循而開茅塞不勝盼禱之至再叩崇安併希賜福[  鄉晚制錢清顥叩上九月十七日]  
[憲眷啓行]  
　　新任湖南巡撫邵小村中丞已於前日起節惟瀛脊尚住申江至昨日下午始乘招商局江寛輪船往漢皋以便取道赴湘中任所道憲以下印委各官均詣碼頭恭送如禮 
[移吊綢貨]  
　　英租界復成榮綢庄主薛小泉虧欠同業天福興等十三户銀兩其詳己紀前報兹悉原告檢得永吉庄交薛回信内言收到綢貨一包云云已由太守備文飭差至寳山縣移吊綢貨昨晨經包探何瑞福顧阿六傳到出店人沈　大請究沈阿大供在源記綢庄及復成榮兩家爲出店兼爲廚司十四日下午據楊海山言薛囑付將綢一包送至天后宫附近茶館内及送去薛金二人已先在將包交彼見包上有字條冩明交徐姓其名字祗記一君字此字條恐係楊冩包探禀初問沈阿大言近日無綢貨送出何以現在言有綢貨一包送到茶館沈阿大稱此包内或是綢貨或是衣服我均不知且係交與庄主薛小泉故言無綢貨送出原告又稱楊囑出店將包送去何得諉爲不知太守命將楊帶案問十四日綢　一包是否爾囑出店沈阿大送父薛金二人收下字條是否爾冩答稱當日薛向我言有一包可囑出店送到茶館由我轉囑送去字條並非我冩太守問沈阿大爾見楊冩字條否答稱未見楊冩我以爲楊囑我送包或是伊冩或者薛預托楊知照我送包亦未可知太守又問源記與復成榮同在一處否爾仍在源記庄否答稱兩庄在一處我現在源記太守謂沈阿大楊海山憑薛指使諒不知情又問沈阿大交包後薛金二人從此逃遁乎答稱　晚二人回來吃飯旋卽出外不復再回太守問永吉庄之徐姓究屬何名原告稱是徐禮君係薛之姊丈太守謂爾等所遞禀詞何以冩徐金蓮答稱原屬偶錯太守又謂薛將包寄與徐禮君諒徐亦不知情故回信有不知何故等字樣今本分府已備文飭差投寳山縣衙門派差協吊一包爾等當派一人同差前去再將信呈交寳山縣閱看更屬妥協原差禀已派夥齎文前去太守謂可再派一夥同原告前去照此辦理楊海山仍行管押沈阿大斥退 
[瀆陳不准]  
　　汀州監生林選文投上海縣控林三和幹記主林宜梁圖佔牌號當經裴邑尊訊明情節諭令將裕順曾記益豐景記益豐乾記三牌號歸選文金茂幹記等五牌號歸宜梁各安本業勿肇訟端前報早已詳哉言之無煩贅述矣前晚宜梁又具詞投案訴稱裕順曾記牌號實係當時合做照理兩家均可用且一家數口恃此爲生一旦歸與選文以後何從餬口邑尊察閱呈詞畢謂此案曾經本縣着爾與選文各將祖遺各牌號開呈察得曾記確係選文祖遺牌號自應歸選文執業爾何迷而不悟尚欲來案瀆陳乎隨將原禀擲還諭令聽候明白給示 
[上海縣署墳案]  
　　前日沈杏卿訴稱小的家居治下二十鋪地方前曾向李金氏貸錢六百千利息歷來照付日前該氏忽來家中逼索小的一時無力清償懇之再三願將房屋爲質該氏恃强不允盤踞在家滋擾不休無可理說是以情急具控叩乞提懲裴邑尊諭令地甲向該氏明白開導如再恃强盤踞當卽傳案質訊○費占亭挈子丫頭訴稱内姪包愛生年纔十四歳父母相繼逝世所房産被褚阿松朱阿容二人串同地保錢子卿意圖吞没叩求提究裴邑尊立傳該地保帶同褚朱包到案升堂集訊費伸訴前情丫頭供稱愛生係小的之表弟褚係包之姊丈朱係包之表叔吞産一節小的並未知情褚朱同稱小的等與包均關至戚包父臨終以兒子年幼無知將房屋托小的等經理其租洋每月九元以一半作愛生衣食讀書之用以一半存作娶妻之用包有姑母張氏夫亡失志携帶兒子丫頭轉醮與費費不顧體面竟自稱姑丈意欲分肥前曾遍貼寃單誣指小的等吞没包姓家産今復敢來案誣控實屬天理難容所有寃單呈求察閱包供稱父親亡故後蒙姊丈及表叔照顧地保所禀從同邑尊察閱寃單以費荒謬已極喝令笞責枷號丫頭年已長成竟將自己姓名忘却實屬無耻之尤飭令於笞責後鎖示頭門候示餘人一併叱退○金小妹誣控姪孫金子卿覇佔客堂經裴邑尊訊明情節於掌責後發交官媒看管前日由帮審委員詹明府升堂訊究小妹一再求釋并稱嗣後决不犯事明府着邀族人到案具保 
[英界公堂瑣案]  
　　包探陳阿九稱開陸鼎茂絲棧陸竹亭之妻雇坐周永生之東洋車往親戚家及到時失夫頭上所揷金木梳值價洋十六元由小的查獲周永生供認托陳開林賣與馮陳氏得洋九元續獲陳開林同到該氏處盤問不肯將金木梳交出今特送案請訊陸遣轎夫王阿三上堂甲訴前情并稱主婦抱孩乘坐周之東洋車及到親戚家付給車力主婦覺失去金木梳赶卽回尋周已飛遁報捕緝獲周永生供收取車力後將車推開走半里許始見坐墊上有金木梳托陳開林賣與馮陳氏計洋九元是我獨得陳　分用至銀洋除還債外購買衣服數件費洋二元餘現已用罄陳開林供周將金木梳托我賣我交與阿姊馮陳氏出洋九元如數交周該氏供鎭江人丈夫開　髮鋪胞弟陳開林交來金木梳玲瓏可愛言需洋九元我祗有三元向各隣人湊借六元交付與周既由捕房來查務求追還洋九元卽將金木梳交出蔡太守謂車夫携有金飾顯見來歷不明該氏貪圖小利本當罰去價洋姑念婦女無知着失主給償洋六元卽將金木梳交案給還周永生管押二十一天陳開林既未分肥從寛開釋該氏稱昨被捕房拘拿時金木梳在家内現被夫持到銀樓兌洋十八元半執有銀樓收兌字條銀洋如數繳案求請向追原梳太守隨飭該氏提扣六元餘洋十二元半連字條交失主領去聽其自向銀樓贖還太守諭王阿三曰彼兌洋十八元半如何爾主人祗報值洋十六元答稱所報價值我實不知太守諭令退去○包探王阿三稱緝獲積竊楊和尚起到衣物係朱掌生何咸發龔杏春陳金甫等失贓朱何龔三人已到　陳金甫未到龔呇春失衣二件時追至烟館扭獲安徽人劉雨龍指爲竊衣之賊解由大老爺訊不承認保釋在案今已破案可見實非劉雨龍行竊朱何龔三人均請領贓楊和尚供浦東人衣物均是小的行竊並無羽黨蔡太守問捕役劉雨龍曾否保去答稱尚未保去太守飭將劉帶案問楊與劉認識否答稱不認識隨問龔曰爾當時如何指劉賊答稱我開裁縫店衣在擡板上被賊攫去當卽追赶尋至小烟館内見賊 
 
 

Page 4

 
 
將衣交人觀看我卽進去賊將衣轉遞别人爲此將劉雨龍扭交捕房認明無錯今由包探獲楊起贓伊等想是通同一氣太守問楊如何竊龔衣服答稱龔　檯板上拍衣回身入内我乘間竊衣卽到押鋪質錢太守諭包探往烟館查問有劉雨龍遞衣與人之事否該包探禀稱當由包探張松樵到烟館問過並無劉雨龍遞衣事巡捕頭原不准理龔又邀到見証二人只得解案當時見証亦上堂幸大老爺明鏡高懸不准所控各押鋪請追押本蔡太守判將楊和尚管押三月期滿笞責百板朱何之贓先准給領龔杏春不應妄指良民爲賊贓暫存堂不准給領所有各押鋪押本照例不追斥退○華捕稱昨見馬車夫陶炳至駕車至提籃橋前加鞭飛駛拘案請罰陶炳全供該處有人剪修楊樹枝葉滿地因此快駃過去不敢違章華捕稱該處並未修樹蔡太守謂加鞭飛駛追前最易擾禍迭經出示曉諭豈容違犯判將陶炳全枷號三天發提籃橋前示衆期滿開擇○張阿茂稱放租東洋車度日昨失東洋車一輛四處找尋見浦阿大所拖之車的係我物且浦身穿車夫號衣實非車夫專慣行竊車輛以前我之岳父失車二輛恐亦被浦行竊　阿大供詞含糊蔡太守判浦阿大管押二十一天東洋車交張阿茂領去○工部局西人好司稱垃圾船户龔杏生將垃圾傾倒浦中拘案請辦包探江阿三禀稱龔杏生常將垃圾倒在浦灘是處係西醫住宅門前臭不可聞屢次報捕現始將龔杏生拘獲垃圾工頭禀原遣龔裝往浦果傾倒不知伊如何貪懶龔杏生供以後不敢蔡太守判龔杏生枷號七天發垃圾碼頭示衆期滿釋放 
[法界公堂瑣案]  
　　黄華棟遞呈節略及帳目各一紙訴稱監生在治下開設利和靛青行曾用潘松溪爲夥卽由其父秋亭作保本年五月松溪言及蘇州各處銷靛甚多若往售之可獲厚利監生信之伊復言一月爲期准可算清帳目監生卽付以靛貨計銀一千餘兩至六月中旬松溪由蘇回滬僅有洋銀一百七餘元七月二十五日又往收帳約定中秋節遄　豈知一去　蹤杳如黄鶴計被欠銀八百十八兩數錢直至日前始在俗愼祥烟寮相遇向之盤詰知與陳凌閣勾串圖吞因連陳扭送案下求賜究追松溪供稱小的係常熟人年二十四歳在利和靛行爲夥行主黄華棟卽黄少齋託小的販貨往蘇求售計銀一千餘兩被陳取去九十桶約計需銀四百餘兩僅收得一百餘兩陳供稱小的係杭州人賒取松溪之貨計銀四百餘兩確祗付過一百餘兩松溪供稱行主所開之帳並無錯謬惟小的賒出之貨向劉正茂收得洋銀二百五十元滸墅關將瑞源五十七元聚隆十元與陳宿妓賭錢花費已罄矣黄訴稱聞松溪於八月十六日有洋銀寄回家内及至滬時先將行李運回然後隻身至行内非有心吞没而何今監生因各客索銀甚緊須求恩賜追還葛同轉令黄　白其詞靜候質訊松溪及陳押候嚴比○酒肆洋人控細崽胡長生串同管得安行竊物件一案前已疉紀報章矣昨日捕房將胡管一人一併解案葛同轉復加訊究管供稱此事實因胡欠小的洋銀將物抵押胡一言不發俯首求恩葛同轉判令將管交的實人保去胡笞責三百板枷號二月贓交該西人領去○江北人李　才控妻張氏不守婦道等情已詳昨報昨日葛同轉飭傳李之外父張錦堂到案問爾女不安本分爾知之否答稱小的營生於外家務並不得知同轉謂爾婿在此控告欲將爾女退休爾意若何答稱惟求大老爺恩斷可也同轉謂李曰本分府衡情酌斷令爾岳母另居爾妻不守閨箴應先掌頰二百下發住善堂看管俟其悔悟然後傳爾領回爾以爲當否李稱小的實不願領妻回去同轉怒謂本分府已再四開導爾竟不知自愛乎着一併押候再核○唐正玉訴稱小的在某洋鐵店爲夥昨有同業人汪梅卿來店硬將鐵鑿取去同索不還反將小的毆傷頭額是以訴捕拘汪送案汪供詞含混葛同轉着笞責四十板鐵鑿交唐領去 
[續頒賑欵]  
　　謹啓者今奉到神户朱季芳大善士交來經募第二百三十一號代贖捐册計洋二百零一元三角先於七月初十日繳來洋一百元業已登報奉聞兹續繳來一百零一元三角兩共合洋二百零一元三角正竊以山　沈災未澹待澤孔殷得大善士不分畛域鉅欵遥頒俾災黎於殘破之餘尚得一家團聚其爲功德豈有限量哉今將芳名列入清單登奉聞特此誌謝○計開朱季芳翁由神户經募鼎泰號三江公所衆商兩户各洋五十元德興隆洋廿元大阪綿會社竺蔭軒邵無名氏羽絨會社四户各洋十元西平兵衛小西半兵衛二户各洋五元小西長次郎蒲田先生紡織所山邊先生和井田秋鳥新三郎五户各洋三元澁谷莊三郎小西要助二户各洋二元　村洋布店竹村系店中山先生小栗先生大川先生山脅先生罡村先生鸗野先生門田先生齋籐　德十户各洋一元渡邊　生東先生牧野先生三户各洋五角木財先生中村先生二户各洋三角隱名氏二角○以上共三十二户計洋二百零一元三角上海六馬路仁濟善堂經辦振捐代贖施善昌葛繩孝蔣毓棻謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝審人起數名單]  
　　朝審舊服制情實起人犯一名山東可一起絞犯一名連才威逼期親尊長○朝審舊事常犯酌入緩决五起人犯五名口山東可一起所犯名張二狗卽文英照盜大祀神御物奉天司一起漸犯一名孫卽孫秃仔罪人拒捕殺貴州司一起斬犯一名郭　　三合故殺奉天司一起斬犯名松瑞鳥　殺人江蘇司一起絞婦一口許大妞因姦致父自盡○朝審新事常犯七起人犯八名直司一起絞犯一名雙奎失火延燒吕　江西司志絞犯一名蕭三卽蕭泳幅又名蕭吉善共毆河南司一起絞犯一名魏二卽魏榆合同謀共毆山東可一起斬犯二名普柏山卽得仔均盜印信四川司一起絞犯一名土士棟聚衆夥搶興販婦女已成廣西司一起絞犯一名杜五卽杜十振又名　義方卽穆得　發塚　棺鋸縫鑿孔　　衣飾爲從貴州司一起絞犯一名聶舜盜家長財物通共十三起人犯十四名口 
[江西官報]  
　　縣丞劉景勳回籍守制知府姜　瀾接辦善後局務知府陳鼎新接辦廣潤門城防事知縣馮學澧修理廣潤門城樓　釣橋從九曾鴻珊接查永内保甲前任萬安灘　司鄒承燾病痊　省　補新建縣丞熊汝舟飭赴新　委署長寍典史許同升無力赴任以葛芝齡署理署吉水縣張國楨卸事清理交代回省指分　用縣袁信芳繳照浙江丙戌進士　正煇　謝提前酌委本班一次瀘溪縣王顯揚貴溪縣朱彭年調充廉差現均事竣應回本任刑部主事李英華親拜守備包添雲接充親兵營哨官挑知縣李克鑅禀到湖南乙亥舉人候補道張興留接辦書局新選江蘇如皋縣羅瓊章禀謝行知閻尚庚委解第二批地丁進京知縣土侖縣丞　善鐸禀謝過鄭工新班遇缺先行知刑部主事趙金壽蔡寳仁俱回藉知縣陸垣禀謝酌委行知典史宋家琳由宜春縣帮辦保甲局回省署泰和典史孫貽穀卸事回省 
[重九偕藴寳詞人登萃秀堂之假山因成一律錄塵點鐵]  
　　豫園疉石崚峋甚令節登臨且盡懽吾輩偶來供賞眺俗人豈許共盤桓 
是日天雨故游者寥寥風飄木葉千林響雨濺松蘿三逕寒翹首西方懷彼美蒼茫雲樹路漫漫[  梧棲僊儷金鳳儔一脫稿]  
[題素娟夫人繡餘倡和集卽塵誠菴世兄吟正]  
　　一卷金閨絕妙辭幾回展誦沁肝脾才高謝絮清華調筆雋江花絢爛枝宿具仙心成麗句常將綺想付新時比隣更有吟哦伴刻燭裁箋正入時[  梧棲仙儷金鳳儔]  
[七夕詞錄塵焦琴館主聘三詞客仝正]  
　　繊月如鈎夜正遥經年離恨慰今宵人人都道雙星巧靈鵲如何竟駕橋家家乞巧上針樓惹得離人滿腹愁天上一年猶一會阿儂賦别已三秋[  金鳳儔錄舊稿]  
[上海北市絲業會舘籌賑公所施少欽經收山東奉天賑捐六月廿七日至三十日第二千一百五十五至五十八次清單]  
　　韓嘉棣善士求病速愈由謝子楠兄來洋一百元常山正字棧子垣氏酬心愿續助洋三十元玉山景茂布號無名氏念元潮陽王獻堂求脅痛病速愈十元少竹氏詹小淮求病愈各十元謝新燕求嚴親福壽康健十元姚梅溪好士募漱石山房求合家平安十元慈邑馮楚記由源記來十元無名氏十元四氏合一元湖郡潛龍氏求病速愈六元陸姓五元鶴和堂徐求合家永保平平安由徐石翁來五元求安氏由恊康莊來四元無名氏三元近水居三元祈親冥福由張雪翁來二元延陵氏二元梧桐朗翁求病愈二元崑山張寳山二元退晦子求病速愈二元以上廿七日○無錫王源隆棧王詠軒好土求平安消灾洋五十元吳松張募留翁募清河頡珊求病速愈五十元平湖徐一經堂祈病速全四十元常熟同源俞雨龍三十元映雪士念元補過子求母奚盛氏安健和氣大小殤免冥福由周浦寄來廿元李勝氏求留患速愈由巨康莊來十元南翔黄伯咸五元盛嘉實求妻痴速愈五元修過子求椿萱安泰三元廣東無力子由乍浦恊陳公舘寄吳松來四元玉峰勉力子三元程昌記求父疾速愈不留名二元鶴照堂楊求産後病愈二元青浦署徐六順幼童二元沙溪永茂邵春泉求病愈二元乍浦源隆昌夏志祥求早得子人口咸甯二元皖垣李希蓮二元無名氏一元顧洪卿求子病愈十元王寳堂求家道平安一元銅洋二元吳姓銅洋十八元○瀏河集善堂募桶捐一元願洋五元八角一分楊愼思錢二百文楊祖成一百文共三户合洋六元錢一百文以上廿八日○抱僕氏由姚梅溪翁交來洋二百元陳仁房洋一百元陳張氏求消災延壽平安一百元蘇州存仁子求病愈規元七十三兩五錢南京曾萬聚由同康莊來洋七十五元徐若江爲七兒日華患瀉求保速愈五十元源開莊衆友四十元揚州張寳齋壽席移助十元補過氏添孫願助十元怡樂集同人第十四次六元九江祥發　節省中元會六元海鹽縣署胡瀾四　無名氏由百川通來錢五千文又王殿元二千五百陳眞川求母病愈一元塘棲汪合興汪竹坡募劉康郊祈得彩芹洋十元片雲居士五元丁吉林錢二千八百湯福林二千丁孝全一千二百丁久林湯貴生阮啓林高春林四户各八百楊廷富阮禮耕沈厚源金掌林四户各四百捅捐二千三百九十墊補二百文共十五户合洋念八元朱有秋募許賢俞吳平氏各洋二元王程陳氏吳陳氏朱董氏陳莫氏盛楊七户各一元邸陳氏八角宋錢氏施沈氏各五角金二角共十三户合洋十三元以上廿九日○沈門王氏求外症速愈洋一百元卓子和爲妻鄭氏求病全愈三十元泉記廿元寳記四元沈門袁氏十元福堂沈由源開莊來八元銅洋二元吳羨梅求長女疾速愈由恆豫莊來洋四元又九思室主主人六元隱石氏爲子疾求愈四元楊蘭生四元求不腹痛信女四元陶氏四元三餘堂還願三元蘇州張文記胡忠記張賢記王坤記開齋酒食移助二元定海關吳奏卿募會稽山愧子二元蘇省公正祥貧家子求母親康健二元盛源二員無名氏二員裕記爲妻目痛求愈二員東山嘉　堂十四歳童子吳志德爲父病全求弗復發積點心移助一員錢百大豐號銅洋五元泰亨源來梁溪楊墨卿洋五十元又來福山署厘局錢八千祿君五千文共二户合洋十二員五角長熱心如子募鄒氏思無力恆康三户各五角王姓萬姓各錢一百八十穆姓一百文共六户合洋二員以上三十日 
[上海四馬路文報局内恊賑公所經收山東奉大賑捐六月下旬清單]  
　　廿七日○麥加利銀行章文圃翁交來香港東華醫院第八批賑欵規元一千二百七十二兩四錢九分三厘○無錫右豐酒行募秦濟培祈應生兩户各六元無求氏五元祈安生三元無名氏汝記楊穆記楊容記聯方居五户各一元本埠源開莊來平邑好士募濟陽艾鏡猗銀二十兩艾椿亭江都張幼丹兩户各十兩木錢燕桂平湖徐子嘉兩户各五兩朝邑自共辰二兩以上實收申收元五十六兩一錢六分甬江生記號來卓文光翁募吳春由寗順祥寗順升三户各二元莫春圃洪敬吾生記號三户各一元力不及人虚對開一個江寗大有號來古董子募公義會一元森記徐好士兩户合一元瀏河劉長與商船洋六元常州府署内好士四員武陽寳嬰總局募三十六都二圖公捐依西三十七者三圖不書名兩户各二員無名户五員困悟子將月蓻移賑二員夢覺子銅洋一員嘉郡三店厘局司亭募朱霽堂司馬同洋四員○○本日共收規銀一千三百廿八兩六錢五分三厘英洋五十七員銅洋五員虚對開洋一個合併聲明 
[上海四馬路高易公舘内籌賑所陳詠南經收山東九月初一至初十日第一百廿五次賑欵清單]  
　　初一日胡柟卿洋十元○初二日無名氏洋二元必得洋十元同得利銅洋一元○初三日宿遷李修本爲妹助賑洋十元○初四日元芳帳房銅洋五元芸湖有湛洋十元○初五日盧小鄒洋二元英十月份吕宋票一則第一萬五千六百七十五號○初六日劉禹九洋十元漢口茶業公所寄來鄒午橋爲脚病求愈洋二元利已損人錢一千四百文伸洋一元三角伍分力薄子洋二元俞晋生洋三角五分○初七日梅柏山房洋一元徐文階洋一百廿七元席晋華爲次男受室謝筵移賑爲諸親友種　洋七拾元○初八日嘉才廣昌典汪子藥資移賑洋二元鎭江同昌錢莊隱名氏祈小孫愈洋五元○初九日盛元福痊還愿洋二十元杭省潤源莊無名氏洋一元明楠子銅洋一員相商局交來廣東愛育善堂第七批山東賑欵洋二千員母規元一千四百四十兩李彬文求一生平安洋十員○初十日隱名氏二角○○以上總共收規元一千四百四十兩英洋三百零五員九角銅洋七員英十月份吕宋票一則第一萬五千六百七十五號合并聲明 
 
 
 

Page 10

 
 
   
 
 

Page 11

 
 
[光緒十五年九月十六日京報全錄]  
　　宫門抄○發抄硃批四道○川督劉奏籌賑災區情形摺○浙撫崧奏審明定擬摺○滇撫譚奏請將出力撲滅土匪員弁准予奬叙摺○九月十六日刑部都察院大理寺正黄旗值日刑部引見六名○額中堂等謝寛免欠項恩○奎潤霍穆勸崇禮前往西陵請訓○桂公假滿請安○右衛城守尉文順請訓○榮祿請假十日○召見軍機崇禮貴恒文順○發抄定安等奏東邊軍報局支用經費報銷奉硃批户部知道欽此○又奉省辦賑完竣出力官紳請奬奉硃批該部議奏單併發欽此○又拿獲　盜張海全出力之典史任鳳林等請奬奉硃批吏部議奏欽此○陳彝奏交卸撫篆並請假修墓奉硃批賞假一個月欽此○○頭品頂戴四川總督臣劉秉璋跪奏爲川省本年入夏以後大雨時行河流泛漲各屬沿河居民被水成災並設法籌賑情形恭摺縷陳仰祈聖鑒事竊照川省地勢本高每年入夏後大雨時行水勢宣洩不及沿河居民間亦被水歳以爲常而本年夏漲則有更甚於往歳者三月二十九日據石泉縣蓬州禀報發蛟漲水石泉縣又於六月十六七日兩次大水蓬州加以氷雹又據南江縣巴州禀報五月二十九日大永綦江縣禀報六月初二三日大水名山縣禀報六月十二日大水酆都縣禀報六月十四五日大水平武縣江油縣彰明縣剣州綿州安縣三台縣遂寗縣射洪縣太和鎭通判銅梁縣邛州蒲江縣井研縣夾江縣洪雅縣樂山縣犍爲縣四望關通判陸續禀報六月十六七八等日大水江油縣彰明縣剣州綿州三台縣射洪縣太和鎭邛州復於七月初一二三四等日兩次被水合州禀報七月初四日大水現在尚有陸續報災及飭查未到者凡此被災各處堤堰城垣橋梁道路房屋浸灌冲决甚多田禾人民牲畜財産貨物漂流淹没亦衆水勢來極猛悍所幸退亦迅速惟沙泥淤塞之田地鹽井挑挖爲難坍塌毁壞之堤堰城垣工程甚鉅災黎待賑孔殷節經臣督同藩司鹽道　撥擬還商墊之欵三萬餘兩作爲捐賑復又籌湊閑欵並飛檄各該地方官先行酌發民間之積穀曁田官紳　當倡捐集資各就災區分别量予賑撫免致流離失所此外一切工程次第擇要籌辦惟此次被災較重本年及來歳之津貼損輸展緩欠延勢所不免兹據布政使崧蕃詳請奏咨前來伏查本年水漲出於倍雅兩江源遠流長凡屬近河居民靡不受害顚沛情形實堪　惻現　分籌撫恤民情尚稱安謐以目前各屬田禾而論於秋成全局尚無大碍而災黎困苦此時實難遽蘇所有川省本年入夏以後大雨時行河流泛漲各屬沿河居民被水成災並設法籌賑緣由理合恭摺具奏伏乞皇上聖鑒訓示謹奏奉硃批卽着飭屬查勘撫恤毋任災民失所餘依議欽此○○浙江巡撫奴才崧駿跪奏爲因竊殺死一家四命重犯於審明後恭請王命先行正法餘犯按例定擬恭摺仰祈聖鑒事竊據天台縣知縣劉頌年詳報賊犯施胡水紏夥行竊未經得財殺死事主施佩掌等一家四命並夥犯陳先之訊未同謀加功一案奴才因案情重大當卽批飭臬司提省發委杭州府審辦兹據杭州府知府李士彬督同天台縣知縣劉頌年訊明議擬由按察使廖壽豐復審擬解前來奴才親提　鞫緣施胡水陳先之均籍隸天台縣游蕩度日俱未爲匪犯案施胡水與已死事主施佩掌同姓不宗素識無嫌光緒十五年正月十四日施胡水陳先之與素識在逃之顧癩頭榮顧阿招遇道貧難施胡水稔知施佩掌家道殷實起意糾竊得贓分用各犯允從卽於是日顧癩頭榮携帶洋火油捻餘犯徒手同夥四人三更時分偕抵施佩掌家門首施胡水用手挖開大門與顧癩頭榮等進内顧阿招用柴刀撬入廚房顧癩頭榮刮取洋火點燃油捻照亮正欲竊取贓物施佩掌胞弟施佩興驚起赶出扭住施胡水衣襟喊捕施胡水挣不脫身瞥見壁上揷有柴刀兩柄喝令顧癩頭榮拔刀拒毆顧癩頭榮當按刀砍傷施佩興腦後施佩興轉身奪刀顧癩頭榮又連砍傷其鼻梁偏左右太陽穴喊跌倒地身死施佩興之妻施葛氏手持木棍出向施胡水毆打顧癩頭榮在旁用刀砍傷施葛氏左耳根施胡水將棍奪住順勢推𢱤施葛氏仰面跌倒在地指名辱罵並稱定欲控究維時施佩掌之童媳葛四那在房哭喊施佩掌赶出僕拿陳先之畏懼先逃顧癩頭榮顧阿招亦欲逃走施胡水因思施佩興既已殺死必被報官拿獲辦罪又起意商同顧癩頭榮阿招將施佩掌全家殺死除患顧癩頭榮等應允施胡水亦拔壁揷柴刀迭砍傷施葛氏頂心顖門顧阿招接過施胡水手内之刀與顧癩頭榮各將施佩掌葛四那砍傷與施葛氏卽各殞命時已黎明施胡水恐人撞破未敢竊取物件一同逃出尋見陳先之告知殺死施佩掌等情由而逸經縣訪聞查拿旋有施佩掌分居堂弟施佩水往探驚見施佩掌等屍身投保報縣會營勘騐獲犯訊供詳批提省發委督同訊明擬解審供不諱詰無起釁别故及另有同夥拒捕加功之人亦無另犯别案矢口不移案無遁飾查律載殺一家非死罪三人者凌遲處死又例載殺一家三命以上凶犯審明後依律定罪一面奏同一面恭請王命先行正法又竊盜雖未得財而未離盜所逞凶拒捕殺人爲首擬斬立决爲從未經帮毆成傷者發極邊足四千里充軍各等語此案施胡水起意糾竊同姓不宗之事主施佩掌家被事主之弟施佩興扭獲喝令夥賊顧癩頭滎將施佩興拒傷身死慮及報官拿辦輙復起意商同顧癩頭榮等將施佩掌施葛氏葛四那一併殺死兇殘已極施佩掌施佩興係胞兄弟施葛氏葛四那係施佩興妻媳死係一家四命自應按筆問擬施胡水除糾竊未得財輕罪不議外合依殺一家非死罪三人凌遲處死律擬凌遲處死事犯在光緒十五年三月十六日欽奉恩詔以前情罪重大不准查辦奴才已於審明後照例恭請王命飭委按察使廖壽豐會同撫標中軍叅將白桔生將該犯施胡水綁赴市曹凌遲處死傳首犯事地方懸竿示衆以昭炯戒陳先之聽紏行竊當施胡水喝令顧癩頭榮拒殺施佩興時該犯訊止在塲未經帮毆成傷迨後施胡水等商同將施佩掌等殺死該犯先已逃走並未同謀加功自應按例問擬陳先之合依竊盜雖未得財而未離盜所逞凶拒捕殺人爲從未經帮毆成傷發極邊足四千里充軍例擬發極邊足四千里充軍事犯在恩詔以前核在不准援免之列應不准其援免照例刺字到配杖一百折責安置施胡水訊係赤貧並無財産妻子無從斷追緣坐凶刀供棄免追施佩掌家無切近親屬所遺房産飭令施佩水管理屍棺亦飭領埋逸犯顧癩頭榮等飭緝獲日另結除將全案供招咨送刑部查核外理合恭　具陳伏乞皇上聖鑒勅部核覆施行謹奏奉硃批刑部議奏欽此○○頭品頂戴兼署雲貴總督雲南巡撫臣譚鈞培跪奏爲邊地土匪滋事登時撲滅出力員弁籲叩天恩俯准奬叙以昭激勸恭摺仰祈聖鑒事竊查雲南臨安府納樓叅甸土司地方八里三猛幅員遼闊界連越南前因土官故絕土族爭襲互相殘殺迭經派兵　撫將土職改爲四舍以弭釁端上年八月曾經奏拿在逃土族普應昌潛回生事復圖吞併經臨安府知府全績密移臨元鎭左營都司劉全忠設計拿獲正法前經督臣岑毓英會臣具奏在案嗣於十二月本年正月復有普應昌死黨積年巨匪白汰因普應昌被拿時地方良民不爲救護復聚匪黨千餘圍攻村寨縱黨四出恣行刼掠殺傷多人截刦猛弄土司解府錢糧逼脅良民報復滋事全楙績聞報回營飛調兵　馳往剿捕該匪曰汰並匪兄白汶胆敢率黨拒敵自午至戍死戰不退兵團多有受傷復飭外委李景湘六品軍功石瑩壽分兵其背前後夾擊該匪腹背受敵力不能支黑暗中不知援兵多寡始行敗逃當將白汰擊斃砍取首級携回梟示匪黨亦多受傷被擊竄散因天黑路險不能窮追收隊安營查點兵團陣亡一名受傷八名次日搜捕山谷餘匪均遠遁無蹤當以元惡就誅出示安撫免究脅從以安反側百姓歡聲雷動地方現已肅清據善後局司道會同藩臬兩司詳請奏奬前來臣查納樓一帶界連外域山林險惡土匪出没其問最爲邊患先年迭次用兵其府不利此次該匪白汰挾良民不救其黨嘯聚匪衆攻寨刼殺報復滋事甚敢拒敵官兵實屬罪大惡極業已擊斃斬首梟示足快人心臨安府知府全楙績一經聞報卽會調兵團馳往撲滅殲除元惡擊散餘匪洵屬異常出力可否仰懇天恩俯准將升用道雲南臨安府知府全楙績俟升道員後賞給二品頂戴其餘尤爲出力之外委李景湘六品軍功石瑩壽均請免補外委以把總儘先補用以資奬勵出自逾格恩施除將履歷咨部查照外所有土匪滋事登時撲滅並出力員弁叩懇奬叙緣由相應恭摺具陳伏乞皇上聖鑒訓示再雲南巡撫係臣本任毋庸會銜合併陳明謹奏奉硃批着照所請該部知道欽此 
 
 

Page 12

 
 
[光緒十五年九月十七日京報全錄]  
　　宫門抄○發抄硃批四道○浙撫崧奏遵旨查明知縣被叅諱盜各節摺○吏部錫等奏遵旨議處摺○大臣色奏循例呈進貢馬摺○大臣依奏爲總管因病不能當差呈請休致摺○九月十七日工部鴻臚寺正白旗值日無引○兄○容山彈壓覆命○德銘假滿請安○江南織造文珮請訓○那王續假一個月○熙貝勒松溎各請假五日○信侯續假十日○召見軍機崑岡清安文珮○發抄張曜奏堵合漫口情形奉硃批知道了卽着督飭各員將兩處未堵口門迅速堵合毋稍延緩欽此○又齊河令王敬勳革留處分開復奉硃批着照所請吏部知道欽此○又請將已革遊擊李春意等留工効力奉硃批着照所請該部知道欽此○裕長奏交卸起程日期奉硃批知道了欽此○○浙江巡撫臣崧駿跪奏爲遵旨查明知縣被叅諱盜各節恭摺具奏仰祈聖鑒事竊於本年五月十一日承准軍機大臣字寄光緒十五年四月二十九日奉上諭有人奏知縣諱飾盜案據實叅劾並聲明台州土匪未靖緣由各摺片等因欽此遵旨寄信前來等因承准查黄岩縣地方上年十二月間疉出盜案奴才於本年正月到任後卽飭據前台州府知府成邦幹查覆勒緝在案欽奉前因當卽檄飭藩臬兩司遴委候補知府童光澤馳往台州按照被叅各節明查暗訪並會同署台州府知府陳璚調核各卷詳細考察如原奏東鄉程子吹卽程塤家一案查係被匪行刼報縣會營勘緝獲犯王賴三王立葆謝永富鮑自潮四名訊認夥刦得贓歸入土匪案内照章通禀正法續獲夥盜陳賴三因拒捕格斃具報此案内九人疏防限内獲犯過半兼獲盜首例得免叅又盧兌東一案查係被匪攔路搶奪據盧維章卽盧兌東赴府呈報聲明投局追獲匪犯李建艾王得有二名因拒捕格傷解縣騐訊後因傷身死旋又獲匪余雲斗因拒捕格斃報縣騐明通禀催緝逸匪未獲又西鄉鄭边勤一案查是案於光緒七年衅起同堂弟兄爭　涉訟經縣集訊斷結旋以鄭汝勤嗣母物故鄭汝礪又起爭端鬨鬧毁物鄭汝勤架詞控搶鄭汝礪赴縣具訴該縣勘明案非搶刼現提兩造訊斷又王棻一案查係被匪行刦報縣會勘失贓内有交存賓興路費洋錢四十九圓時因士子北上待用孔殷由該縣倪望重照數墊給此案獲犯朱仲雲應老三金守誌三名訊認夥刦得贓應老三金守誌二名拒捕格傷於獲訊後身死朱仲雲歸土匪案内照章正法餘犯在逃通詳叅緝又夏陽山尼菴一案查得是案先以菴後柴薪被竊並本報案　村隣張邦貴等赴該菴山上砍柴菴尼景松瞥見喊人將張邦貴扭獲被張治增糾衆奪回菴尼景松砌詞具控張治增赴縣投訴案非搶刼已由該縣訊明枷責發落又符用圭一案查係被匪行刦報縣會勘獲犯崔永巒訊認夥同金守誌應老三等疉刼得贓歸土匪案内通禀正法又張仲庚卽張玉衡張仲修卽張振聲一案查係被匪行刼經事主張玉衡格殺盜匪應阿彼一名追獲應永朋一名亦因拒捕格殺身死報縣會營防驗梟示通禀催緝餘犯未獲至岳林查無其人其廪貢生徐崑被搶拒斃一案前獲匪犯陳品三等三名雖贓無獲　犯供確鑿照章禀批止法此查明被叅各案之實在情形也再片奏台州土匪未靖由於詞訟錢糧稅契厘捐各積弊等語該委員等檢閱舊章博採輿論查得詞訟各案久經由省頒發昌程分别上控自理已結未結按月造册禀報核有訊斷未公卽予駁飭其逾限不結者記過示懲計自定章以來縣審詞訟皆有月報可稽尚無株連延累近時亦無私鬥之案至各縣徵收錢　有同治初年減浮定章爲各紳花户所共知勢不能浮收苛勒惟台州地處僻壤紋銀甚少民間多用洋銀上兌有毛洋爛板洋之分完　　章錢洋並納洋銀既輕重不一作價自多少不齊貼水之名實由於是别無盤費等項名目糧串亦有定章照章收取屯田塘地徵數無幾修塘經費前任知府成邦幹出示勒石永禁稅契例無定額契價一兩納稅三分自光緒九年間詳明批定折錢三十六文聽民照章納視數年來均係照辦惟銀價時有低昻致難一律此項儘徵儘解並無每年定限十萬之數原叅中飽瓜分查無實據惟間遇白契漏稅據書吏指禀究　所辦雖係照例民間不免怨尤至台屬厘捐局卡已節次察酌裁撤凡零星肩販各貨捐止百文以内者悉予寛免並禁巡丁抑勒詐擾現在台屬六縣設立五局十一分卡寗海以鄉太平石橋一帶並無分卡實因地處山海交錯奸販渡海翻山繞越偷漏局員派丁稽查事誠有之尚無藉詐勒罰情獘此查明片奏各積弊一實在情形也覆查台郡負山面海地瘠民强夙稱盜藪兵燹之後匪風益熾派軍駐紥防捕時閱二十餘年土　根株未盡實非今日始也縣令職司民牧除暴安良責無旁貸倪望重自到任以來前後拿獲土匪禀報正法及拒捕格斃者總計四十餘名尚無諱飾姑息情事惟該員素性亢直每遇與紳士論事輒致齟齬人地似不相宜據布政使許應鑅按察使廖壽豐會同委辦省城厘捐總局候補道朱權誠復查具詳前來奴才伏查黄巖縣知縣倪望重現經委員訪查明確並無諱飾盜案浮收契稅等項情弊惟於此缺人地不宜未便稍事遷就相應請旨將黄巖縣知縣倪望重開缺撤省遇有相當之缺另行補用以重地方而免貽誤除嚴檄現署台州府知府陳璚督飭各屬會同防軍嚴拿土匪保衛良民並將審理詞訟徵收錢糧稅契諸務恪守定章認眞辦理毋得稍涉弊混致累民生其厘局係由府兼辦並飭該府率令局員嚴約司事巡丁不准藉端詐擾仍由奴才隨時察訪如敢陽奉陰違卽行從嚴叅懲外理合恭摺據實覆陳伏乞聖鑒訓示再黄巖縣係題調要缺容俟接准部文揀員調補合併陳明謹奏奉硃批着照所請該部知道欽此○○吏部尚書臣錫珍等謹奏爲遵旨議處具奏事内閣抄出光緒十五年八月二十六日奉上諭本月二十四日雷雨交作天壇祈年殿雷火延燒經官兵等救護撲滅本日據太常寺步軍統領衙門各奏火起情形相同太常寺奉祀劉世印職司典守疎於防範實屬咎無可辭着交部議處太常寺堂官着一併交部議處等因欽此欽遵到部當經臣部查出職名去後今據太常寺開送前來查定例官員防範不嚴者降一級留任又定例監守不愼者降一級調用再罰俸一年俱公罪又例無正條者方准引律若律文又無可引則將例内情事相近者援引比照各等語此案天壇祈年殿雷火延燒經官兵等救護撲滅太常寺奉祀劉世印職司典守疎於防範實屬咎無可辭欽奉諭旨着交部議處太常寺堂官着一併交部議處巨等查雷火延燒奉祀官員例無作何議處專條惟查光緒九年六月二十四日雷火延燒先農壇庫房三間一案經臣部將奉祀吳長春照防範不嚴例核議今天壇祈年殿雷火延燒該奉祀職司典守疎於防範情節較重自應酌量比例辦理應請將太常寺奉祀劉世印比照監守不愼綘一級調用再罰俸一年例降一級調用再罰俸一年吏部尚書管理太常寺事務宗室奎潤太常寺　榮惠壽昌少卿　們泰左念謙均應於劉世印降一級調用處分上各减爲降一級留任查劉世印降調罰俸並奎潤等降留各處分俱係公罪例准抵銷可否准其抵銷之處恭候欽定所有臣等遵旨議處緣由理合恭摺具奏伏乞皇上聖鑒訓示遵行謹奏奉旨已錄○○奴才色楞額跪奏爲循例呈進貢馬恭摺具陳仰祈聖鑒事竊惟駟應東房歷紀寰瀛産異馬來西極允宜邊塞輸誠伊犁向稱産馬之區奴才尤有求駿之責惟自兵燹後非特骨相合度如古所云者驟難其選卽德性馴良馳騁安穩者亦不易求兹謹於所購馬匹調習試騐選得騸馬八匹雖毛色未能純一尚皆佶閑可用專派花翎協領吉福帶領弁兵乘此水草暢茂於本年四月初二日由伊犁起程取道北邊草地沿途小心牧放並携帶麩料餧養護送進京呈遞上駟院騐收試騎敬備御用除照章咨行烏　雅蘇台科布多將軍叅贊大臣察哈爾都統等轉飭經過各地方官一體照料前進以昭愼重外所有正貢備貢馬匹數目毛色口齒脚步另　清單恭呈御覽懇　賞收以遂奴才犬馬微忱理合恭摺具陳伏乞皇上聖鑒謹奏奉硃批該衙門知道單併發欽此○○奴才　克唐阿跪奏爲總管因病殘廢不能當差呈請休致循例恭摺具奏仰祈聖鑒事竊據署布特哈總管烏善呈據索倫副都統銜總管文成呈稱現年六十八歳進納　皮食　餉五十餘年歷出直隸等省兵差打仗一百五十次殺賊一百九十二名生擒四十名因在軍營染受潮濕致患手足麻木之症現在舉發已成殘廢加以眼目昏花不能當差呈懇休致等情報經該署總管委員查騐屬　呈請核辦前來奴才稽查該總管文成既已因病殘廢不能當差相應請旨准以原品休致所遺總管　缺恭候命下之日奴才再行照例辦理除將該員履歷造册咨送兵部查核辦理外所有總管因病呈　休致緣由理合循例恭摺具奏伏乞皇上聖鑒再副都統文全尚未到任　未列銜合併聲明謹奏奉硃批着照所請兵部知道欽此 
 
