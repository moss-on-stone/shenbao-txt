# 1908 - 227 - 4912774

 

Page 1

 
 
   
 
 

Page 2

 
 
   
 
 

Page 3

 
 
上諭 
[七月二十七日奉]  
　　旨那晉著補授内閣學士兼禮部侍郎衔欽此旨耆龄著補授内閣學士兼禮部侍郎銜欽此上諭農工商部左丞著李國杰補授郵傳部左丞 
[李焜瀛補授欽此]  
　　上諭順天府奏功德林習藝所罪犯人數倍增請加撥米石一摺着加恩即照所請每月加撥倉米六十石由順天府具領發交該所妥爲散放 
[以廣恩施該衙門知道欽此]  
　　上諭雲南邉務重要交涉繁難應比照東三省官制設立交涉使司以專責成雲南交涉使司交涉使即着高而謙補授欽此上諭雲南臨安開廣道員缺著王正雅補授欽此 
論説 
[論國民亟當預備立憲之實際]  
　　一月以来熱衷愛之士。誠憔慮矣。自六月二十四二十七七月十七三諭發布以來。其懦者。既箝口結舌。而莫敢復談國會。其剛者。以爲立憲無實行之望。而復敼吹其立異之宗旨。其明逹者。亦以。朝廷許開國會。以杜天下之口。摧抑民氣以鞏專制之基。延宕時日以餌萬民之望。亦遂以事不可爲。成其厭世之王義。此誠國家之大害也據懦者。之見。其勢必至於專制益烈。專制烈。其结果足以亡。國據剛者之見。其勢必至於革命流血之潮流。益如洪水懹襄。而莫能防遏亂社會。擾治安。其結果亦足以亡國據明逹者之見。其勢必至常此委靡終無整興盛强之。日中國人民既如散沙。益之以烈日巨風。必更將散漫而不可收拾。其結果亦足以亡國此王者有一於此。足以亡國。况三者並行而竊舉之。則其爲禍之烈。固不待言　。欲破諸説。則惟有九行　詔旨之實際政府欲虚。則以實行之。政府欲遲。則以速行之。不問政府之立心如何。手段如何而惟以詔旨所表示者遵而行之。則必有實行立憲之一日。否則上責下以　度之不及。而下責上以立憲之緩行。下以立憲緩行。則要求益力。上以要求愈力則益靳而不與。互相詰責。互相猜忌而於預備立憲之實際。反置之不理。固非明决之士所宜出此。究其原由。其害均種於以上三説。蓋朝延旣明降諭旨。預備立憲。又日。開設國會。自是必爲之事。則談立憲者。固不在朝延禁令之内。政府之所以查禁政聞社者因内有一二悖逆要犯。故借此以示威。雖其立心用意。或别有在我國民不必以逆憶之諭出之而朝延亦必不能以談立憲。請國會者。盡誣爲。悖逆要犯也。如諮議局章程旣發表月餘矣。限一年辦齊。則我國民當先討論其設立諮議局之辦法。早爲着手政府亦得以悖逆要犯目之而通飭嚴禁乎。此懦者之見所當力破者一也。且倡流血革命之説無論持此主義之徒足以破壤而不足以建設。徒足授人以釁。而不足轉危爲安朝延對於國民之要求旣未絶然反對。有預備立憲之詔旨矣。有諮議局之章程矣。國民所要求者立憲　。諮議局立憲中之一事也國民旣得一事而不能實力舉行。則即别立宗旨。亦非事理之所適當者也上此剛者之説所當力破者二也。若朝延以預備爲名。延宕爲實。而遂成其厭世之心者。是爲因噎廢食之計。因其延宕而延宕之。因其巧趨而巧趨之。是放棄國民之責任。躭悮社會之事業者。孰有甚於此乎。蓋諮議局成立而後。當漸圖種種之進行若舍近不圖。不特難免躐等之誚。而朝延且將以此藉口。而以後要求其他問題。更難奏其效力此明逹者之見當力破者三也。總之今日國民之所當有事者。一面當聨合團體。要求開設國會。再接再厲。母稍退步。母稍畏葸。必求逹具目的而止。一面實力舉辦諮議局。籌備種進行事宜。然後國民之責務盡。而朝廷在無所藉口雖欲延宕趨避尚有何説之辭。而程度不夠之恥。亦得爲我國民一雪之。 
專電 
[電一（北京）]  
　　政務處議覆御史履晋奏禮學館宜專派大員管理與法律館彙同商訂摺禮學館現已開辦飭禮部遴選儒士分科速訂不得延缓無庸另派大臣管理以免推諉至禮刑兩項一防未然一防已然理本一贯沈家本等所訂多採外律有妨中國禮敎京外已多指摘理宜注重敎育請飭學部將有關倫紀事宜咨會法部曁修訂法津大臣和衷商訂以救流弊奉旨依議請飭學部會訂係出張世兩中堂意 
[電二（北京）]  
逹壽條陳畫一政權辦法請裁撤軍機處某大軍機頗爲 
 
 

Page 4

 
 
不悦 
[公電（杭州）]  
　　各報館鋻桐盧革官革吏虧蝕庫欵羅織學務總董胡福基商務分會總理俞英耀身上捕拿押追黑暗已極學商界大憤今日金衢嚴三府旅省同鄉開　到者百餘人决議聨名上控撫憲暨學商部秉公查辦一面議電北京同鄉官日本留學界同伸公論學商界柯懌琛方承澍吳汝明李寳林等公叩 
緊要新聞 
[三欽使電奏速開國會北京]  
　　孫寳琦胡維德李家駒電奏略云屢奉明詔預備立憲中外臣民同深慶幸臣等在外與有光榮舉凡施政布令莫不爲外人瞻觀所繫近來各省環請開辦國會致激成陳景仁革職之事舉行政令朝延自有權衡固非臣下所宜擅請然際此預備憲法似宜稍採與論逐漸實行擬懇天恩速頒國會年限以免外人貽笑而慰臣庶期望云云奉旨留中 
[逹大臣奏呈書籍之要旨北京]  
　　考察憲政大臣逹壽進呈書籍計五種共十五册書目已錄昨報茲悉逹大臣原奏略謂奴才奉命出使日本國考察憲政遵　政編查館所開要目與日本子爵伊東已代治商訂區分六類一日本憲法歷史一比較各國憲法一議院法一司法一行政一財政由日本大學法科學長穗稽八東法學博士有賀長雄貴族院書記官長太田峯三郎分類講論嗣于本年二月奴才奉旨回京當差田講論未畢會電商軍機大臣將奴才听請之憲法歷史比較憲法議院法等一手接洽其行政司法財政三頪歸後任李家駒接續請論以歸間易蓋以各國憲法具有由來就其已成之跡觀其法乕制章程粲然美備矣而其中採擇去取沿革變遷非素有學問經驗者莫能得其要領究其指歸故學説一途各國皆視之最重往往因學説之力可以 
變更事實與採以編訂法規者如日本憲法雖取則普比其著重在權之處實因伊籐博文赴歐考察時多取澳國學者斯逹因德國學者古奈斯特之説以驕正歐洲憲法之失誠以一國法律旣經制定最難心正而其未盡合宜之處本國學者毎能詳細研究指摘分明以供他人之採擇故考察　法必先通其學説然後考諸事實則較爲明辨奴才自上年十二月間與該博士等逐　討論至本年五月始畢随復逐頪分晰編輯成文首日本憲政史所以明日本國情與其立憲之由來次歐美憲政史次日本憲法論次此較憲法因日本憲法取法歐洲其去取之間此較益顴次議院以議院乃立法機關爲憲法上最重要之端亦立憲國最困難之處其行政司法預算等亦略具有賀穗積講述之中謹將考察事件分爲五頪編爲十五册裝訂成書恭呈御覧應須逐條發議者間以案語具陳管見附錄各條之未七月十一日奉旨憲政編查館知道 
[嚴治政聞社詳聞]  
　　政府之會議十七日降諭嚴治政聞社原因已錄昨報近聞此事之主動者亦係南洋二百埠華僑請願書所致上月中舊金山中華帝國憲政會總長康有爲副長梁啟超聨合海外二百埠僑民上請願書二張十 
二大請願内有撤簾歸政盡裁閹宦遷都江南及改大清國號爲中華國數欵最爲政府所駭怪某日退值後各樞堂即會同憲政館政務處會議某邸謂朝延鋭意憲政即擬開設國會使人民參與國政亦斷不容存此荒廖請求致擾大局某中堂謂中華帝國憲政會遠在海外難於解散惟沿海各省分設政聞社與梁啟超有關係不如先查政聞社爲下手之地各堂多以爲然越數日即擬嚴拿社夥之旨民部之會議自十七日上諭頒佈後民政部及順天府尹於廿一日特開會議一次研究遵旨捕緝社夥辦法大致以愼密和平爲主 
滬道之查禁據廿二日順天時報云日前由軍機處電飭上海道蔡乃煌嚴拿政聞社不逞之員並將由外洋寄送之政聞社員發行報紙即中國維新報及其他報紙轉飭税關禁止進口以維治安 
代表之行色十七日降旨後各省在京之國會請願代表有與政聞社有關繫者都心不自安襆被江京其無關繫者亦以朝延解散政黨要求國會目前恐難有濟故近日各代表大半先後回籍 
[貽榖到京後運動三誌北京]  
　　已革將軍貽榖自十三日押解至京逗留沙河遺子侄及舊時相識者將蒙墾事略等件分送各署多方請託大致漸有端緖廿一日已由沙河鎭起程入京向法部報到部中已發交審錄司嚴密看管左右兩堂以正堂戴尚書尚在請假此案又異常重大擬奏請另簡大員會審以昭核實而避嫌疑 
[政府對於開缺馮撫之感情北京]  
　　皖撫馮煦之奉旨開缺外間傳聞有謂江督所參者有謂皖省同鄉京官所參者其實均非確論蓋馮撫到任時適承徐錫麟大案之後當時奏請破除滿漢語多切直大招樞臣之忌自此奏保汪貽書即奉嚴加申飭之硃批奏報某臬司到任因内有某司某道字樣又奉申飭之延寄甚至尋常　奏之事動遭駁詰議者早知其不能久於其任也自上月廿五日開缺後復又上摺駁斥印花税謂爲礙難舉辦樞臣頗不謂然蓋馮撫爲民請命之心固 
 
 

Page 5

 
 
小足以當政府之一昐也 
[京師近事]  
　　郵傳部論路滇督錫良奏定隨糧認繳路股每糧一石認銀五兩郵傳部堂官頗然其事前日會議擬通咨各省倣照辦理陳尚書有云每石認五兩若江浙兩省不數年即可集成鉅欵云云 
[嚴郎中調粤]  
　　粤督前會咨商微政館及外務部擬調郎中嚴璩前往襄辦要政當經憲政館外務部會同照覆粤督准其調用現粤督已有電奏到京奉旨着准其前往免扣資俸 
[電政局展線]  
　　郵傳部前因擴充全國電政飭由電政局繪圖立表茲悉展線區城南逹兩粤北及庫倫西盡天山均宜一律修築電綫以便全國消息靈通除奏免材料進口税課外並飭令電政大臣迅速勘辦江亢甫造字探聞内外城女學傳習所總辦江亢甫君近日創造一種通字與泰西近日之世界字大略相同已於七月十八日赴都察院呈請代奏聞張總德已允爲呈進 
今日緊要新聞仍接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
接緊要新聞 
[山東保礦會致川督趙次帥函濟南]  
　　次山尚書鄉先輩大人鈞鋻敬啟者德人要索山東五礦爲漸攬全省礦權之計魯父老身命財産危迫萬分利害所關大有制吾東小死命之勢同人等所爲不能不號泣呼求於節下者也查厥禍源實自戊　曹州約内准德人於鐡路附近三十里内得開挖礦産由是德人以路就礦幾有礦不盡則路不止之勢是此約结果不獨路權喪失其櫎權亦已在在可危矣然此猶日兩國國家間約章所簽定條約存在之効力無可解除者也不謂我土有限彼欲無厭國家條約之外復爲得寸進寸之謀狡獊很毒如近日索我王礦兼及全省之一大慘案也查五礦係在沂州沂水縣諸城縣濰縣烟台五處所屬地方指定地段數十里或數百里延接海彊或直抵租界近且於五礦外又採及泰安（有原案及圖可查）已亥年春間由天津瑞記洋行專使我國奸商吳煕麟及洋商田夏禮赴路礦總局禀請開設華德公司勘辦彼時總局以有違奏章未准蓋此等尋常商務許與不詐之權固操之在我原無牽入國際交涉之理由而公使領事不得干預固持萬國國際法學者所公認者也乃一誤於總署之當日輕率曾不查明礦同及東撫如何對付情形貿然與德公使克林德開正式之談判不爲照約嚴拒乃斤斤焉僅爲先開一虎與五虖同開之爭已自輸一 
著且给與草議延爲口實以國際無涉之事貽庸人自擾之虞再誤於德公使穆默援總署草議遺領事連梓攜詃公司總辦具德要挾時外部不以未簽押之草議駁爲無效而派命前駐德公使楊觀察晨反覆與連柈磋議續訂五礦草雖略爲增減實不啻重申前議一度之草議儼然再誓之盟約（事在光绪二十七年冬）三誤於外部准其歷勘五礦自此德之礦師四出甚至千涉華人自挅反主爲賓其尤有大誤莫解可恨可痛者始猶每礦限十個月爲满去年磺政局與該公司續訂合同展限兩年任其徹底搜尋視同己有愈久固且查閲該合同内容不啻盡舉五礦利礶實行斷送爲該公司前議加一鐵板護符從茲銅山金穴握人掌中六州鐵多難鑄此錯（勘礦在光绪二十七年十二月至二十九年閏五月籨定合同在去年七朋十四日）似此屢屢失敗罄竹難書誰生厲階至今爲梗每與　父兄言及誠不免太息而流涕也差可幸者尚未簽字揆之國際公法草議一纸不得視爲有効蓋條約者此國家與彼國家相互間締合之意思而又必得兩國全權代表之簽定及兩國元首之批准乃得生其效力也否則不成條約祇私人契約耳不屬國際公法祇國際私法耳今所押華德公司五礦之合同在華則一礦政局候補道朱李蕭而已在德則一該公司代表人郭司曼而已均非國際代表也且名爲華德合辦實則拜無華總辦在内不過德公司一方面已耳微論萬國國際通則無許甲國商人千預乙國礦産之例即一纸草議亦不視爲批准换過之公文即得允准亦不過口談無據之私議得此等應付事件乃公法通否之問題非國家强弱之問題（上年山西福公司之案已經總署簽定者尚可廢約則華德公司之合同更易拒斥） 
分類新聞 
[政界電催禁烟表式蘇州]  
　　蘇撫陳伯帥昨又通電上海鎭江兩道暨松常鎭太三府一州云頃准督部堂電開禁烟公所咨催塡表敝處　電飭寗屬道府廰州縣暨傳知省署局均限十日塡送尊處各員表式已塡到否祈示知等因查禁烟公所頒發表式前已分餾查塡迄今俱未送到現復咨催塡送萬難延缓寗屬既限十日塡送蘇省亦應一律辦理請即嚴催各員將表式務限十日内塡送母任再延 
[禀報查勘隄岸情形揚州]  
　　淮揚海道及隄工局委員電禀各憲云連日職道等率同委員廰汛最要之地収上至寳應之朱馬灣下至露筋祠沿途復加查勘隄岸所有新修工　均尚如式其餘亦足禦水高郵誌椿今日存水一丈五尺三寸較前數日已落五寸現仍守壩如無狂 
風驟雨意外暴漲當可無虞下河早稻已割中晚二禾亦將次第成熟足慰憲厪 
[密雲遵設禁烟公所北京]  
　　密雲副都統德麟奏稱准總理禁烟大臣咨送奏定禁烟查驗章程内開各省均應建立禁烟公所奴才遵即在密雲設立查驗公所遴委前鋒　長記名副都統恊領豐吉爲總辦恊領阿克　爲會辦並派員書佐理各員均不時分班往查所屬駐防占北口昌平州玉田三河順義縣等五處飭今照章實力查驗如有欺飾不實不盡之處即由奴才分别從嚴絫辦所有公所應支各欵仿照各省作正開銷月支僅擬四百金籲懇天恩飭下直隸總督飭發以資辦公七月十六日硃批該衙門知道單併發 
[新任贛無由蘇赴寗蘇州]  
　　卸任浙江巡無調授江西巡撫授江西巡撫馮星帥於　四日由杭抵蘇蘇撫陳伯帥與星帥夙有姻誼當即邀入署中駐節二日茲星帥因亟欲赴新已於二十六日午刻乘坐火車赴寗與端午帥面商一切後即溯江履任 
[會議開拓廢岸連盬章程揚州]  
　　江西建昌廢岸本係淮監引地後爲鄰私侵灌淮監滯銷去歳江督擬設法收復斷因淮南北各塲歉產正岸尚不敷銷以故停議現淮北各塲産監豐足江督特札派饒士端太 
 
 

Page 11

 
 
守專辦開拓建岸各事宜業已部署妥洽即以北監運往該岸銷售其一切運監章程經海分司袁世傳分轉來揚會同淮南總局陳壽庵分轉詳加籌悉仿照皖岸官運辦法昨已具呈説贴併艙單護照式樣會詳運司轉呈江督核奪 
交涉 
[俄人測繪西北邊境地圖太原]  
　　據晋人來凾云俄人有馬内爾黑者專聘華人二名爲通事去歲由新疆入嘉谷關經廿凉一帶行至廿肅蘭州復由蘭州折而轉西經河州西寗過拉布楞黑索洮岷番境歷陜西鳳翔寳雞東出潼關取道河南直逹鄭州先遊汴梁今年復往出西邊境一帶勘形勎测繪地圖所有一切關津渡口險塞要嶺或拍照或摩寫留心記載詳细靡遺前月有某君遇馬内爾黑於晋陽據云尚須復往川漢調查一切 
[查覆棍徒藉漁利廣東]  
　　南海縣通禀各憲略謂准番禺縣承抄送本府憲節略内開痞棍簡石泉假冒敎民在省會西南自岸地方建設男女道院設壇供佛妖言惑衆騙财漁色擾害地方又串同棍徒王晋逹梁啟芬引爲羽翼假冒佛山天主敎堂魯秘文名字恫喝恐嚇且聞其在西關逢源北街設有大法天主敎魯公館一間招搖撞騙無所不爲等語常飭據典史易潤章覆稱查西關　逢源街並無天主敎鲁公館惟寶源北街第十號門牌鬥外掛金字小牌寫大法鲁公館字樣此房坐南向北闊兩便拘深三大進此屋爲邱景彤典王晋逹居住又名海舟年約五十餘歳係本縣人并有同居岑春年已於六月二十五日遷去復簡石泉現己逃往香港魯秘文係佛山救堂之神父梁啟芬現查不知等情據此查法敎士鲁秘文常在佛山地方傳敎即凾飭五斗司巡檢陳徵文就近查詢該敎士魯秘文有無在省城寳源北街租有房屋門口貼有魯公館字樣及内住邱景彤王晋逹二人之事隨據復稱遵即前往佛山天主敎堂凾詢主敎魯秘文據云伊並無在省寳源北街租有公館偶有晉省係在石室居住向不另租房屋簡石泉邱景彤王晉逹亦不認識該主敎能操粤音所説甚屬明白等語知縣恐該典史所查尚有未盡復函請縣承周渭濱詳查去後茲據復稱當即帶同地保差役前往訪查寳源北街十八號門牌原係潘尼之屋先典與邱景彤限满無力取贖由邱轉典王海舟即王晋逹管業始與邱同居後因潘姓族内見此屋修好欲備價取贖在前縣任内具禀會移廰查明牒復邱景彤見此情形即遷移他處惟王海舟一妻一妾居住平時與晋石泉往來查簡石泉係芳村人現在花地敎堂傳敎王海舟原係入敎藉以煽誘王海舟簡石泉引誘男人王海舟之妾引誘婦女男人入敎先繳銀一百元婦女入敎先繳銀一百兩言明入敎後歸敎堂保護一生衣食出自敎堂愚民無知極爲信從詎王海舟等狡詐百出故云敎堂尚耒修好俟修竣再請入堂居住所繳之銀每百兩提回銀十兩每百元提回銀十元今在外住租現在該屋已壯魯公館木牌拆去衹有王海舟與妾居住並無他人等情前來查王海舟胆敢藉入敎爲護符門口冒貼大法魯公館字樣蠱惑鄉愚歙錢渔利情殊可恨非查封拿辦不足以敞效尤而保治安該屋本係潘姓原業由邱景彤王海舟輾轉典受應俟將來酌核辦理除一面飭差封拘究辦外理合將查明情形禀復憲合察核伏候批示遵行再禀者正在繕禀間准管帶沙面巡防營楊副將洪標拿獲王晋逹即海舟一名移解過縣提訊據供與簡石泉梁啟芬素不認識並無煸惑愚民人敎歛錢漁利之事而其門口大法國魯公館字樣加已承認不諱其藉以誑誘鄉愚不間可知除收候復訊明確按擬禀辦外理合附禀憲台察核 
軍界 
[粤督奏請軍餉需立案廣州]  
　　粤督張人駿片奏略云竊維綀軍宜先籌餉足食而後足兵約計一恊歲需薪餉及開辦之營舍械裝等費暨各學堂所支銷需欵浩繁當經督飭督綀公所在事各員熟審詳籌分期計晝並飭藩連二司及善後關釐等局分任恊撥以期無誤要需隨據該司局等詳稱粤省新軍餉項先經前督臣岑春煊札行籌撥指定每年六十萬兩現今竭力籌商擬由善後局撥銀七萬兩並在官銀錢局餘利項下撥銀七萬兩關務處撥税項銀五萬兩連庫撥銀二十萬兩厘務局撥釐金銀五萬兩共銀四十四萬兩以備第二時期之需至砲工辎各營開辦經費與夫添修營舍置　辦軍械服悵一切支銷以第三時期所需欵項復多至百數十萬當引庫儲支絀實難指定的欵按期應付惟有再由關務處預籌銀一十五萬兩連庫釐局各預籌銀十萬兩並在官銀錢局餘利項下預籌銀五萬兩共銀四十萬兩等情臣伏查粤省近年舉行新政及籌解洋債賠欵並欽廉等屬匪亂用兵需欵浩繁庫儲已極支絀近復大水爲災各屬基圍多被衝决早稻失收饖民極衆籌欵賑恤羅掘俱窮該司局等仰體時難通力合作現在籌撥餉需至八十四萬兩之多委係竭力經營以期衆擎易舉内有連司丁乃揚籌銀三十萬兩即係勸諭鹽商報效之欵先經臣另片奏明在案兹據署廣東布政使胡湘林等詳請奏咨立案前來除分咨度支部陸軍部查照外謹附片奏陳七月十五日奉硃批該部知道欽此 
[委辦營務處提調蘇州]  
　　蘇省巡防營務處提調童寳善辦牙釐局提調兼存古學堂庶務長已紀前報兹悉所遺巡防營務處提調一差業經蘇撫札委候補知府岳福接辦 
[陸軍部頒發統計表蘇州]  
　　蘇省設立統計處迭誌前報兹由陸軍部頒到統計表式飭水陸各營於春秋二季將每營管帶以次員弁姓名年歲籍貫以及所支餉項等逐一填註送部彚核業經營務處於廿五日札發各營一體遵照 
學務 
[創辦女子化俗小學安慶]  
　　樅陽爲桐城縣首鎭人烟稠密學齡女子不下百計現有該鎭紳李德膏擬于該處創辦化俗女子初等小學一所以倪景范之姑母梅僊所辦之女子私塾歸併爲一即以梅僊爲監 
 
 

Page 12

 
 
學員主持堂内一切事宜所有科學課目均照章辦理聞訂簡章並開學日期禀經縣令詳請學司轉禀撫憲批示立案矣 
[組織尊通放科報安慶]  
　　普通敎科報爲蒙城縣鄧愚山等所發起其宗旨專以開通風氣推廣敎育爲主計每星期出報一册每册分高等初等兩門一概編成歌訣下用白話解釋業已禀請提學使批准立案聞八月初即可出版 
[倉辦鶴津小學寗波]  
　　鄞縣下塘地方居民甚衆而學堂闕如現有邉顧二君擬在該處設立鶴津小學一區業已聘定敎　置備器具定期本月底開辦其常年經費由邊顧兩人合出洋二百四元昨由監生顧寶镛等禀請府尊即飭鄞縣核明給示通詳立案 
實業 
[鐵路穿城之告示杭州]  
　　農工商礦局近發告示一道略謂七月十五日准浙江鐵路公司移開光緖三十三年三月二干四日承准前撫院張照開准郵傳部咨本部具奏遵議浙江鐵路支線人城一摺奉旨知道了欽此恭錄諭旨鈔奏咨行一體欽遵辦理等因查第一叚江墅工程行將蕆事而城内車站前因末奉核准明文未便興辦茲經大部議准以關内外京漢兩路直逹北京前門尚無礙窒浙省分軌人城情形相符奏奉諭允行知自應赶緊購地興工布置車站惟事體重大關係全浙上民觀聽　難保無不法痞棍無知愚民藉端造謠生事應請嚴切示諭並迅賜通飭府縣一體曉諭保護等因到本部院准此除札杭府遵照前次抄發奏案飭令仁錢二縣尅日出示曉諭隨時妥爲保護報明藩臬二司杭嘉湖道備案並行務局等因承准此旋據兩首縣出示外查本公司原定路線係由望江門人城行羊市街逹東園迄西過寳善橋經太倉前貢院後出北關水門草壩節抵湖墅既顧西湖又顧湖墅且遷徙廬墓視現在所行城東之線較爲希簡有假商力以撓之者本公司遵旨商辦豈胥强拂商情報商情漸亦開悟始擬取由清泰望江兩門上下之間出入比前撫院奏奉前旨允准而城東路已築成無可更易不得已而思其次止能從事於城站購地久而始定現擬凛遵奏案就城東已築之路分枝出入清泰望江兩門上下之間即日興工移　查案出示曉諭以免阻撓而重路政等由過局准此查鐵路公司建築入城支路係奏奉諭允現擬在清泰望江兩門上下之間治平道路築站設軌開闢便門已將興丁爾等居民自應照常安業不得聽　無稽之語造謡生事擾害工作合行出示曉諭爲　示　諸色人等知悉　示之後如有不法棍徒違犯前項情事准由該　司扭送地方官從嚴懲辦其各凛遵母違 
[續舉商務分會總董寗波]  
　　慈溪縣商務分會總董任期將届紳商兩界爰即開會公值任企尹君爲總理業於日前牒請寗波商務總會轉禀農工商部核准已于八月初三日接辦 
雜記 
[司事苛虐被控安慶]  
　　皖省商界以澹港口釐卡司事丁經五等串通賣放船隻苛虐商民懇予作主嚴究以卹商艱等詞上禀撫轅未知上憲澈查否也 
[電查太湖水患安慶]  
　　江督致皖撫電略謂太湖華令禀該縣猝 
遭水患鄕間屋宇糧草均冲潰凈盡所禀如果實情應亟赶緊設法補救以免將來貽誤事機請飭屬妥爲料理爲要 
[鄂垣時疫死亡人數武昌]  
　　一西廠口至魏家巷共死三百餘人一陸軍第八鎭右旗共死百三十餘人左旗共死四十餘人一保安門十字街一帶共死一百餘人一通湘門附近一帶共死二十餘人一賓陽門内外共死八十餘人一花堤至豹頭堤共死三十餘人一營防口得勝廟共死三十餘人一大朝小朝兩街共死二十餘人一紅墻巷廣福坊司湖共死百六十餘人一糧道街至巡道嶺棋盤街共死七十餘人一沙井鶯坊候補街四衙巷共死五十餘人以上共死一千餘人現下花園山一帶疫氣方甚尚未調查總數 
[輪船夾帶私鹽漢口]  
　　俄國輪船名亞細亞者日昨由海參威空船來漢擬裝運茶葉出口經漢關扞手查出該船夾帶有私鹽一千餘包當即將買辦沈成豐扭送洋務公所會同俄領訊問除將私鹽全數充公外另罰洋百元以示薄懲 
[預備奏奬助振官紳安慶]  
　　徽州各屬水災江寗官紳頗多捐助現經江督端千帥咨明皖撫立案以便將來彚給奬叙並聲明嗣後如有慨捐振欵者均准奏請優奬以昭激勸 
清談 
[貽榖翻案問題]  
　　貽榖到京以來京師議論紛紛羣以貽榖神通廣大將欲翻案考其議論之所由來未始無其本今日出現之蒙墾陳　事略蒙　全墾收發帳目清册皆其病假兩月逗留山西之時所從容佈置假造報銷藉爲翻案之地步者也然而細考其此事之因果减輕罪名則可全翻檔案則不可 
何言之當時煌煌上諭有革職拿問監追治罪之明文今日法　雖或受其運動决不能專　貽榖一面供詞而置鹿入　封存之帳册於不問輕輕發落也事後查封家產撤銷保案旣已形之章奏今日法部雖欲極力開脫亦决不能將已封之家產悉數斷還與夫已撤之文職武職各員而一一還復舊觀也翻案之說吾斯之未能信 
或曰今日拜金之主義盛行於世以龔照嶼之喪失海軍而已釋回以蘇元春之侵蝕鉅 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[豫撫林奏開鑄當十銅圓片]  
　　再前奉諭旨暫行停鑄銅圓數月俟價植稍平察看市面情形再行復鑄等因欽此當經轉飭造幣分廠立即停售於三月二十八日停鑄當十銅圓專鑄一文新錢奏咨在案茲據布政使朱壽鏞詳據商務總會呈稱近日錢根日緊制錢銅圓均形缺乏各貨滞銷市面蕭條請速開鑄當十銅圓以便民用而恤商艱等情詞極迫切查造銅幣原爲補救錢荒取足民用若日久停鑄微特商民交通扞格且恐外省私販乘間闌入減折行用尤於市面大有關繫况汽車己至汜水路工需用銅圓尤夥不得不預爲籌畫以應所求現鑄一文新錢本多虧耗方冀銅圓餘利挹注相輔而行今則利歸無著本須另籌剜肉醫瘡何堪持久按現時幣價一千二百餘文尙得其平亦與他省銅幣充斥者委實不同請迅賜奏咨飭廠開鑄等情臣當查豫省銅圓鑄發悉照部章向有限制是以鑄價從未甚貴當二三月開官民均稱豫與他省銀價不同似可請免停鑄臣以旣奉飭停即應欽遵當於二月二十九日即行停售計現在停鑄已三月有餘錢根日緊商民懇請情詞迫切汴平銀一兩易錢實不過一千三百文之譜委無充斥之患察看市面情形自應遵旨再行復鑄當即秕飭移司擇期開鑄以便民用茲據該局司道詳稱已於七月初十日開鑄除咨部外理合附片陳明伏乞　鑒謹奏七月十九日奉硃批度支部知道欽此 
[東督徐吉撫朱奏裁撤主事筆帖式片]  
　　再吉省請設司道摺内會經臣等奏明將前將軍衙門　務處併入公署交案處户司改設度支司兵司改設旗務處刑司裁歸　法司工司分别併入民政司勸業道等因於上年十二月初六日奉旨允准在案現在新設各司道及旗務處均已派有妥員分任其事自應將從前額缺分别裁改俾昭畫一計裁撤印務處漢科房户兵刑工四司額設管檔主事一缺理刑筆帖式二缺無品級筆帖式十二缺額委筆帖式三十六缺其銀庫原係附屬户司該司業已裁改度支司管理該庫額設主事一缺應查照束三省官制改爲度支司六品庫官派員試署該庫設有九品筆帖式二缺額委筆帖式二缺並查從前軍署内曾設承辦處筆帖式一缺辦理邊務交涉事宜光緖二十六年經前將軍長順飭令暫行併入交涉局查交涉現己設立專司應請與銀庫一併裁改以上統計裁撤主事二缺理刑筆帖式二缺九品筆帖式二缺無品級筆帖式十二缺額委筆帖式三十八缺惟各該員等從公有年有無勞勣現因改制裁缺自應量予出路擬請援照臣世昌等前次奏准江省裁撤各司主事筆帖式等缺歸部給予出路成案將各該員等均以對品分别歸部選用其未經改就以前仍請給予原俸如有陞階者並謹按照陞階辦理以示體恤此外尙有捐納及勞績保舉額外委筆帖式人員爲數甚多擬仍俟倉站邊門筆帖式缺出分别補放以資登進再上年銀庫筆帖式明和病故遺缺曾揀以補用筆帖式貢生筆帖式德申補放未及送部適逢裁改應請作爲實缺合併聲明除　各員履歴咨部查核外謹附片具陳伏乞　鑒請奏七月十九日奉硃批著照所請該部知道欽此 
本埠新聞 
[江督查究私售營地]  
　　本縣李大令接江督札文略謂據上海道電禀訪聞吳淞營有私售營地等情即經飭令狼山李鎭查復去後旋據復稱職鎭下椗後即據職商楊梓遞禀聲稱有自置田一百六十畝愿易該營軍工廠地創設種棉試驗塲另再報効銀一萬兩並嘱張凡甫于各營運動餽送萬金等語伏查軍工廠地實有三百畝左右近來該處地價每畝四五百元至六七百元云云查該職商以多報少居心叵測究竞楊梓是何許人行爲如此斷非安分守己之人有無别項劣跡飭縣速即查明復候核辦再吳淞營張叅將近在咫尺諉爲不知其代爲運動不爲無因並希查明復候叅辦 
[寶讞員對於領袖請添房屋之意見]  
　　領袖領事以租界遼闊訟案日繁而會審公堂房屋窄陜如逢案多之日不能分設三堂訊斷諸多不便迭經照會滬道請飭會審公堂添造房屋並添派陪審委員茲經蔡觀察札行公廨謂迭接租界領袖領事函請添建公堂增派陪審官並將署前房屋歸併改建上房原有上房改建公堂各等因寶讞員奉札後以華洋交涉日繁每分上下二堂尤慮不能全行斷結自宜將房屋再行擴充惟改建添置用費頗巨應請道憲核示至要求添設領事寫字間曁原被律師候訊處一節向來交涉案件訂期會訊訊後即散律師毋庸久候自可不必添設而領事有事來廨亦有領事間招接毋庸增設業已飭承繕具詳文申覆矣 
[兇橫洋人之結果]  
　　英國人司透而門生在蘇開演影戲圖賴船户許唐氏船價開鎗恐嚇旋仍逃回上海曾由長洲元和兩縣令禀陳滬道照會該管領事飭提究辦在案茲英領函復謂該洋人非但在蘇滋擾現又在滬毆斃東洋車夫業經判押西牢至在蘇州開鎗恐嚇圖賴船價一案應由該原告許唐氏來滬禀控以便歸案併辦昨滬道蔡觀察已飭知該二縣照辦矣 
[移撥華洋義振會存欵]  
中西官商去年所設之華洋義振善會結算後尙有餘欵十萬餘存在滙豐銀行議定如有中國災荒允將此欵移振惟須由英美駐滬總領事核准方能移撥本年適因粤鄂等五省水災故由各紳商函請滬道轉商兩領事移振昨蔡觀察已分别照會英美兩領事以期迅速籌撥撫卹災民 
[蘇藩來滬消息]  
　　蘇藩瑞方伯前飭製造局船塢釘造淺水快艇八艘茲已陸續造竣裝配快砲若干尊預備呈請驗收旋因方伯擬親自蒞驗是以尙未開駛昨局中得蘇州來電聞方伯不日即可到滬云 
[酌減生銻銻砂出口稅]  
　　湘省前因生銻砂銻漲價由長岳兩關禀准自三十三年二月十九日第一百八十七結起將生銻每墩加估本銀一百五十兩銻砂每墩加估本銀六十兩曾由湘撫咨請外部轉飭各 
 
 

Page 19

 
 
關一律遵照抽收在案茲因滬漢各埠生銻銻砂價跌滞銷實難遵照漲價時所估完稅故由湘省礦商朱賢英等具禀湘撫請爲減輕估本現奉批准自本年六月初二日第一百九十二結起暫將出口生銻每墩減估銀八十兩銻砂每墩減估銀四十兩仍按值百抽三征稅以後砂價增漲仍須按照舊價加估現湘撫已咨由外部咨行江督及總稅務司分飭長江各關一律遵照 
[義振彩票改期開彩]  
　　雲南義賑彩票現改爲粤鄂皖等省彩票以資移助原定八月十五日開彩嗣因盛宮保於出月上浣即須出門改於八月初五日午後二句鐘在張園當衆開彩 
城内 
[催繳牙稅]  
　　本縣李大令昨日出示云案奉總辦江蘇籌欵所憲礼開照得本所所征牙稅前經蘇松各處商會禀請暫加五成由本所核定三十二年分牙稅應仍照九成追繳惟於本年應收册三年分稅額起准其减收五成業經詳明通飭在案嗣奉諭旨飭查即經督撫照案覆奏現查册三年分正稅早已征解造銷此項加征五成牙稅未據完解札縣即便遵照赶緊由縣造串啓征示諭周知立即上緊催繳大批旺解仍將示串各式先行送所查核等因到縣奉此除照會商務總會外合行出示隢諭爲此示仰各牙户人等一體知悉所有册三年分牙稅除原定一成外應征五成加稅銀兩務當從速清繳以濟要需切勿觀望致提干究 
[子爲父隱]  
　　去歳搗毀河工董事錢子英房屋之金子卿父子在逃日久近始緝獲其子金明其由縣提訊供父親恐被林連逃出未回惟父與小的並不行兇毀房求宥判交差限十天將父交案 
[一再加租]  
　　黃益甫租鞋業公所房屋居住初時租錢十三千文至册二年加租七千即於租摺上批明五年内不再加租等字樣詎該業收租人曹松林司月劉殿華又於前日强欲加租黃不允從即由曹劉控縣提訊黃將租摺呈核李大令判令曹等邀集同業集議禀覆 
[限繳騙洋]  
　　已革廨差簿端卿串騙蕭帆吾銀三千餘兩被控訊押在縣迄未理償提案追比薄供求緝拿同黨李大令判仍還押限先將認還之銀洋三百五十元繳案再核 
[難免冤抑]  
　　趙元增凌雲川在浦東高橋鎭私開烟間由縣提訊均不承認李大令以該處巡局並未查獲烟具難免冤抑惟旣已送案不得不略爲懲儆判各押半月開釋 
[店主脫累]  
　　蕭朝慶之子阿炳春間托徐姓友人荐至舊校場盛永興錫作學業三月間私自逃逸旋即尋獲復由徐向店主盛子卿懇情收留詎四月十三又復逃出至今音信杳然前日由蕭將盛子卿扭至一路巡局控告游巡官以蕭子實屬不肖判自行找尋毋許滋擾 
[斥革清道夫]  
　　清道夫張正友私將垃圾傾入河内昨由一路一區巡局提訊判笞實二百板斥革 
[道批四則]  
　　民人楊錦發禀批案經前道批查未復究竟案情若何仰上海縣迅速查明具復察奪粘抄併發淮揚民人殷殿彩禀批此案據公廨禀復兩造因工價争執已斷照三百六十文發給實得情理之平乃張三小子等贍敢唆勒工頭仍行雇用以致不肯具結該小工初則徧張揭帖繼復喧鬧公堂終且挾制工頭種種不安本分殷殿彩均係臨時短雇之人更非長工可比辄行出頭覇恃幇扛键訟此風斷不可長等情該小工聚衆要挾本應究懲姑予從寬批令轉飭張小三子等仍遵原斷具結息緣在案着即遵照安分營生毋再來轅妄瀆干　切切寡婦陸許氏禀批查閱抄粘該氏同子應柟旣經具結遵斷何能來轅禀控圖翻所請未便准行貢卷宗譜一併發還南滙縣貢生胡世英禀批推抵田房本係無可設措之辦法縣批早已申明乃該貢生必欲請追現洋一再來轅嘵瀆殊屬固執仍不准行 
[官事]  
　　常熟縣知縣畢培元昭文縣知縣賴家样寳山縣知縣胡調元京師法律學堂學員羅賡鏞昨均到道禀見北市三路一區副巡官張應良禀知到差並禀銷二路二區副巡官差候補巡檢姚祖詒禀謝奉委稽查彩票差 
南市 
[糧道將次回滬]  
　　江蘇糧道惠觀察解槽赴津業已公畢昨日發電至滬約八月初返申 
[破除迷信]  
　　姚寳成鮑長林羅小娘三人前日荷牌向各户勒收建　冥錠被巡士拘至總工程局暫押一宵釋出木牌毀去 
[幸未被汚]  
　　松江婦人顧戴氏與鄰人丁順生同乘火車來滬丁至滬車營探視親戚楊順林將該氏送至近處恊隆小客棧寄宿昨日正擬回里該氏言及晚間被棧主王長生（即喇叭長生）調謔不從竟被敺打下等忿甚遂喚巡士將王拘至南區判令罰洋八元開釋 
[窩留烟客]  
　　南區探夥查知靑盬作弄柴販沈阿春家客人燈吃當派巡士將沈及王秋泉張新田孫阿銀楊祖芳與烟槍烟具一併解至總工程局押候訊究 
新租界 
[收殮路斃]  
　　昨晨九句鐘愛文義路池浜橋堍有年约三十歲之無名男屍一具由捕見投報捕房飭送婓倫路驗屍所報堂收殮 
[竊賊行兇]  
　　新閘路某米店前晚被賊王餘順撬門入内店夥喊捕被賊戳傷手臂旋即喚捕拘入捕房押候究辦 
英租界 
[拐騙食米]  
　　蘇州人李阿生昨至陳家木橋北堍裕順米店呌米五斗　令送至西長林街一百十五號門牌鞋底作内該店即飭店司送往李已先在該處守候見米送到曯令再送五斗旋即向作主索取米洋作主見李形色慌張推諉不付正在吵鬧適有包探經過訽知實係拐騙遂將李带至裕順米店查明無誤拘入捕房押候解廨訊究 
[查辦局賭]  
　　北海路一百六十一號門牌老虎灶内前日局賭騙取田德仁銀洋九元田知受騙投控捕房飭探查辦 
[若何汚巙]  
　　法商開逹律師在法總領事署控告住居英界之華人倪燧卿謗毀汚鑶由法領照會法讞員准飭包探持單至總巡捕房禀請飭探恊傳解回訊辦 
[查拿流氓]  
　　著名流氓朱妙增專在租界藉端敲詐茲爲捕房訪悉昨飭中西包探分投查拿務獲究辦 
[新捕練習]  
　　福州路總巡捕房新招華捕阮桂林于長盛梁春林周耀廷等六人昨由代理總巡麥高云諭令張捕頭一併带赴敎練所習練 
 [P鴇兒淫惡 
　　惡鴇强盜文卿在小東門開設花烟間與拐婦王巧林串同在蘇州拐得周少泉之女更雲來滬逼令爲娼由周控舉吳縣移請上海縣照會法廨將更雲提獲昨日派差解蘇經過租界由捕房恊派華捕送至車站 
[汽車傷人]  
　　東洋車夫言懐園前晚拖車至南京路河南路附近被一百五十六號汽車撞倒致坐客王阿榮跌出碾傷右脚當經印捕將言及受傷人一併带入捕房送請仁濟醫院醫治 
[請查逃妾]  
　　吳竹輝之妾胡氏年十七歲係寗波人忽於前晚逃逸昨由吳投報捕房飭探查緝 
[日夜聚賭]  
　　香港路九十一號門牌袁阿毛家日夜賭博爲總巡捕房捕頭查悉飭探傳袁赴廨候訊 
[夫妻反目]  
　　北京路一百四十七號門牌舊貨店主張文卿前日與妻王氏口角氏即奔入濟良所由所送至老𨴁捕房禀明捕頭� 
飭探孫岳廷與七十二號西探將氏带至張處查訽張謂王氏不守婦道氏云因張圖賣是以逃出該探等據情回禀捕頭以張夫婦均有不實著將該氏交張收領不准價賣 
[鳳兮鳳兮]  
　　山西路一百十三號門牌花烟間妓女鳳實前晚逃逸昨由龜鴇投報捕 
 
 

Page 20

 
 
房派探跴緝 
[雉妓拉客]  
　　天津路雉妓王小實德仁里雉妓徐春囝同在馬路拉客由捕查見禀明捕頭飭探傳知該二妓自赴公堂候訊美租界 
[强姦未成]  
　　泥水匠朱虎郎家住薜家浜昨與伊妻張氏同至捕房稱有同業邱桂生深夜來家强姦不遂搶去洋三元捕頭即筋包探將邱拘人押候訊究 
[深夜售烟]  
　　元芳路陳阿毛所開之小烟館深夜售烟昨爲捕房查知飭探赴廨隋單傅訊 
法租界 
[騙子逃逸]  
　　徐某前日至中八仙橋愼昌柴店收兑銅元店中祇有十四歲之女孩獨自看守適有某甲在門首即冒充店夥與之交接徐不知其詐遂將現洋廿元鈔票洋三十元畀之甲收洋後遂即入内從後面有康里逃逸徐守待良久始知受編祗得將該店主母女兩人扭入捕房捕頭飭令交保候公堂傳訊 
[擄人勒贖]  
　　方老三將姚某擄去勒詐洋七百元控奉縣署派差恊探將方拘獲昨日解廨請訊諭交縣差带回歸案訊辦 
[電車肇禍]  
　　五號電車前日行經西門外樹興里門口將某號東洋車撞倒人亦受傷由捕將車送入捕房車夫送醫院醫治 
[薦頭受累]  
　　傭婦毛徐氏行竊主婦董龔氏金飾銀洋控奉公堂　令薦頭張阿福尋交氏夫訊追在案迄已日久未據交到昨張妻投案聲稱丈夫四出找尋查無下落中西官論飭自向原告婉商賠償了事 
國外新聞 
[英大藏大臣抵德]  
　　二十六日倫敦電云英國大藏大臣洛特喬治已抵栢靈即往謁見民政部大臣蓋欲質問德國養老事宜二十五日柏靈電云德國各報仍在評論英國大藏大臣急急赴德或有關於海軍事宜據傳英國民政部大臣於接見洛特喬治君時談論之際决意不與談及此事謂洛君質問及此當以個人之言答之蓋洛君並未奉有英國内閣之命亦祗能以個人之地位言論也 
[土爾其青年黨之威燄]  
　　二十六日倫敦電云奥國外務部大臣近照會俄國外務部大臣謂擬將奥國駐馬其顿憲兵員弁與以長假因土爾其青年黨大忌外人干涉之舉如將彼等派往馬其頓恐將激變 
[英國政界近事]  
　　二十六日倫敦電云英國首相爱斯奎士昨日自斯考脫倫回抵倫敦即往謁見外務部大臣葛雷會談一時之久外間紛傳謂與近今大藏大臣洛特喬治商務大臣屈其爾侵奪外務部大臣權限一事有關繫云 
[土國擬聘顧問官]  
　　二十六日倫敦電云土爾其政府决意聘用英國顧問官組織海車事宜聘用法國顧問官組織財政事宜 
[俄大臣出游各國]  
　　二十五日柏靈電云俄國外務部大臣伊斯華克已抵扣斯培匈奥駐聖彼德堡大使勃其索爾特亦抵該處伊斯華克君擬赴意大利謁訪意國外務部大臣提土尼後再赴巴黎倫敦等處約在西十月下旬可與德國首相蒲羅親王相晤云 
 [P法國改革越南政策> 
　　法文報電稱法政府現正討議改革越南政策（一）擬復用安南官吏共任政務（二）擬將地方劃區分治由政府統一其權（三）擬重行組織財政管理之法 
[摩王戰勝]  
　　法文報電稱摩王愛勃特愛齊在買拉克斯附近擊敗僞王海連慕飛斥候兵兩隊以上譯文匯報小説 
[小說學界風流太史（十二）]  
　　第三回談算學忽來門外漠說奇文笑煞個中人金伯屏聽了笑道。這那有不記得的道理。東西四十一丈。南北四十丈。金大老爺不等。他説完。便劈頭啐了他一。口道。死不要臉的東西。原來你也曉得這。個池子的方圓只有八十多丈麽。你不會算也罷了。爲什麽無緣無故的這般瞎閙。通共周圍八十多丈的池子。你倒算了四千幾白丈的方圓出來。天下那有這樣的道理。把我的差使平空的閙掉了。這是從那裡説起。金伯屏聽了金大老爺這一番偘偘而談的説話。幾乎要大笑起來。却又有些不好意思。只得忍着笑道。父親的話錯了。我算的是面積和體積的方尺。並不是什麽土工木匠量地的木尺。怎麽好這様的説法。金大老爺。見他不肯認錯。更覺心中不快道。放你的屁。什麽方尺長尺。我只曉得無論什麽工程。都是用的工部管造尺。偏偏你的花様。來得比人奇怪。什麽面積體積。圓尺方尺。我自有生以來。耳朶裡頭。也不會聽見過這樣的名色。金伯屏見說不明白。只得含笑道。照這様的説起來。父親没有聽見過的名色還多得狠呢。金大老爺聽了他兒子這般説法。好像一面孔看他不在眼内的様兒。不由得心頭那一把無明業火。燄騰騰的高舉三千丈。按捺不住。直冲到頂門上來。跳起身來。大聲喝道我把你這個忤逆的畜生。你自己弄錯了事情。連累我去碰了一個钉子。不肯自家認錯。也還罷了。倒反把老子都譏誚起來。這還成個規矩麽。説著便隨手抓過旁邊的一根馬棒來。對著金伯屏。劈頭就打。金伯屏不會防備。額上早著了一下。阿呀一聲。連忙倒退幾步。高聲喊道。父親不要動手。我實在没有算錯。叫我認什麽錯呢。金大老爺聽了。更加大怒道這畜生還敢和我頂撞。我不給你一個好看。你也不暁得我的利害。説着。便直赶過來。金伯屏看着風色不對。曉得就是分辦也不中用。只得大踏步的逃了出去。含着滿肚子委屈。説不出來。這件笑話。後來慢慢的被人曉得了。一傳十。十傳百。漸漸的閙到通國皆知起來。就有一位江南名士。聽見了這件事兒。便由不得心中一動道。如今正是學務萌芽之際。却用着這一班寳貝。來辦理全省的學務。這學務的前途。也就不問而知的了。我何不運動幾位同志。組織一個私立學堂出來。叫他們這班飯桶。看個様兒也好。想到這個地方。便連忙去請了一位同鄉來。和他商議這件事兒。那位同鄉。本來是個廣西知府。也是個大江南北有名的才子。現在恰好正在這裡當下聽得有人請他。便急急的赶了來。不知後事如何且聽下回交代 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[淮揚徐三屬旅寗同鄉致調查員唐沈二君書]  
　　敬啟者竊查商部秦案南線自上海經松江以達於浙北線自海州經徐州以逹於豫此丙午閏四月事也丙午以來南路上海至松江已開車松江至楓涇（與浙嘉興交界處）聞年底可以竣工是目前無論江南江北各股東其視線無不注射於北綫蓋穌路公司除北綫外别無造路之地乃自冬迄今公司規畫北綫案牘其已經宣布者除呂大臣秦請清徐一綫限蘇人四年築成外其餘即以咨明呂大臣有無妨碍爲辭是蘇路北綫可稱確定者祇有清江至徐州一叚其海州至清江則先以監運司欲讓歸官辦興公司訂草合同嗣以借欵事發興合同不符事復中止然官辦海清本爲利便連監起見以外客貨有無把握則自以海州能否開作商港爲絕大問题海州開港之費商力能否擔任爲數當若干海清一綫衆股東所躊躇不决者當在此蓋商辦公司純乎管業性質有利則趨無利則止斷非全省人膜視一區而一切自私鄉里之説不預焉今者同鄉京官推公等調查具見熱心公益至爲感佩竊維公等生長淮揚於北線利害知之當審同人等不揣冒昩敢貢所見聞以備探擇夫路線必先定起訖而後衆樂於投資北線起訖叹以海開原案爲辭似已然彼時津鎭未改津浦故瓜清一叚與津浦有牽混之嫌自津浦發表而徐州至瓜洲純全讓出我何爲不先其所急若曰部案不可遏然則津鎭亦何以改津浦况部章築路次第本有最要次要之分乎故今日情形旣與昔異而又執海清秦案爲辭是削足而適履也路之起訖如何曰來源曰去路北線來源自徐以接豫之開封而去路則自瓜洲出口瓜洲對面有天然良好之鎭江商埠較之海埠待闢而尙需浩繁之經費者其勞逸不可同日語也至於清徐一叚在呂大臣摺内本視爲津浦之枝線（摺云橫築枝線以達清江）此在身任津浦督辦者自爲規畫津浦而言若我蘇省自行規畫安有僅築清徐叚不籌來源去路之理起訖未明而遽責以四年造成是强之食而扼其吭也至於築路資本或慮路線愈長則愈不給不知商民投資先審察路之有利益與否如路短而無利其觀望而不投資仍無如何也蘇路南線發起時不過認定三十萬股（合一百五十萬元）自部秦立案商民踴躍投資兩年以來老股將六十萬股視原認已倍况大部誠慮資本之不繼而有誤交通則責成以年限如清徐限四年瓜清再加限若干年逾限無效則自係商力之不繼官爲籌辦誰曰不宜至於與津浦有無妨碍則此線有湖東湖西之分呂大臣摺内亦已言之决非平行綫之可比如其平行商民又誰肯輕投資本而築此不足重輕之綫乎此不辨而自明者也同人等對於築路後先次第本無成見第恐毫釐之差致誤千里於目前之集股及將來之收效俱有絶大之影響爰就思慮所及敢布區區是否有當尙乞卓裁 
[沈仲禮觀察發起施救急痧醫院]  
滬上一隅人烟稠密衛生之法秦鮮講求每當夏秋之交痧症極盛其甚者隨發隨斃莫吖救藥誠浩刦也查四歷一千八百八十一年至一千九百零七年間公濟醫院以西法施救計四百八人而活者僅一百八十有五嗣經西醫發明監水灌人血管一法奇效卓著惟灌監水之時偶一不愼則餋氣隨之俱人血管最忌餋氣人則辄死因之美猶有憾英國柯師醫生研究有案確知其弊爰將監水器具設法改良以之施救竟百無一失上年工部局請其在醫院施治凡所救各種極危時疫計一百四十三人而賴以全活者至一百十人之多然此四十二人所以不就者皆因求治太漽不及着手之故也惟工部局　　醫院在靶子路僻處北隅於城廂内外相離太遠求治者多所未便敦和惻然憫之思爲普及之計商諸柯君業承一力儋任醫藥之外並允帮助經費其存心濟世不分軫域尤足以感發人心爰假法界四明公所後面寗波路四十三號石庫門房屋設立施救急痧醫院並請華英藥房各西學醫上及華安人壽公司徐笙棠醫士晝夜輪值相助爲理即使風雨深夜無不立應惟所設器具頗形重大不能携带故概不出診凡城廂內外及西南鄉各男婦老幼如患霍亂吊脚轉筋癟螺一切極危險之症無論面色已青腹痛如絞全體冰冷脈息隠約及吐瀉如米汁人事不省挑剌無血者只要口中尙有微氣一經扶送來院施治即能起死回生敦和深知柯君事經實驗確有把握故敢發起斯舉務望患此者初經起病立即迭院時可早治早愈愼勿徧施　 
各法稽延時刻迨至百無一效甫迭來院以　嘗試轉恐施救不及也本醫院係敦和捐辦病房清潔男女分間臥楊飲食一應俱備看護人係醫院熟手照料尤能周到一概不取分交倘有力各家不願受施醫施藥之名者樂助經費悉隨尊便惟勿逕交醫院請送王黄浦灘華安保險公司交敦和手收彙數登報以資徽信除判迭傳單外特再登布報端尙祈仁人君子互相傳布俾窮巷僻居咸相知暁以期多所全活功德實無限量焉沈敦和謹啟　　 
 
 
 

Page 27

 
 
   
 
 

Page 28

 
 
   
 
