# 1884 - 230 - 4904083

 

Page 1

 
 
[第十一號畵報出售] [  申報舘主啓]  
　　法人甘爲戎首兵犯基隆海口炮台旋經劉爵帥派員率兵由後包抄回環轟擊法遂委炮棄械奔回輪舶雖未大遭懲創然巳死亡不少爰請盡友　出戰勝情狀編入此次畵報以快薄海臣民之心再前者創印畫報時書縫中之數目所以蟬聯而下者卽爲今日購閱諸君編次成書無慮錯亂地　號凡八頁合十二號則得九十六頁訂成一本不薄不厚是爲甲一之終以下則歸入乙一數目亦從頭另起以分界限以清眉目而又另繕目錄一　附入下次十二號畵報之末分送諸君想諸君當更欣愜也先此關照不加分文兹於二十六日出售十一號書報後仍附淞隱漫錄圖說一則閱者　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨筆桐陰清話諸書相彷彿其中敘名人之軼事誌畸士之幽蹤以及短詠長謠　情綺句旁搜博采尤足耳目一新盖先生爲近時名下士生平愽覽群書聞見旣多故能言皆有物也本舘得其稿本排印成書分釘六本定于本月　十六日出售價洋四角諸君子有先覩爲快者請仍循曩例購取可也[  申報舘主人啓]  
[和戰仍在未定說]  
　　中法和戰之信迄無定議薄海士民望眼將穿而本埠所得消息有從西商接到各處電信有自中國官塲電傳而來亦復時時變易倐而言戰倐而言和倐而决其必戰而意中猶望其終和倐而料其必和而言外又疑其或戰種種紛擾以致市面日見清淡貿易賄遷者一無興致而居民驚惶奔避無處不有半月以來情形大抵如是報中所載幾不足爲定論矣前日京華有耗言駐京之署法欽使謝滿祿君業於初一日午後下旗使署中人皆隨謝君出京議和之說至此已成絶望本報知其信息之確特發單張布告大衆此信喧傳通國之人皆引領而聽戰事之消息蓋泰西之例凡兩國有不睦之處議不能决不免以兵戎相見初時他國有可從中排解者雖各具宣戰之意而或者尙可轉圜至於彼國使臣之在此國者忽將所懸本國之旗翻然落下則戰意已决無可再商而使署中隨員繙譯凡屬彼國之人皆當卽時出主國之京都卽其國之海口凡有彼國領事居之商民聚之者亦下旗以示絶好此通例也乃謝君則下旗於京都本埠之法領事署則仍高扯紅藍白三色之旗　謝君之行蹤則亦未嘗南下毅然回國噫謝君下旗其必傳電駐滬法官一體示絶何以南北之隔而相懸若是耶抑下在京之旗爲失和於京中而扯上海之旗爲未失和於上海也歟鄙人以爲此等智計眞法人氣懾神餒無定見無定力故不敢云不戰亦不敢云竟戰一再懸約恣意恫喝以待中國之或無鬥志則彼得以求逞其欲而已不意此二三日來中國寂然不動不有所懼於戰卽無所强於和於是法人又出一計以激中國如本報昨刊單張言西人接福州來電云法水師提督孤拔已於前日告知華官限二十四點鐘爲期定於昨日十二點鐘開戰攻打福州馬尾又云巴使臣昨將中法交涉之事交給孤拔聽其辦理矣此信傳聞頗確蓋泰西戰例兩國將戰之先必令開仗之處之居民鋪戶有所警覺而預爲遷避不至同罹於厄今福州二十四點鐘之約葢卽令居人遷避而非若前此之初限一禮拜後限兩禮拜爲寛假中國欲其緩議而底於賠費言和也戰事之亟卽在目前乃過十二點鐘後並無開戰之電音由福州續發而三點鐘三十分時則由中國電報傳來福州電音謂又定於今日八點鐘開仗本館祗以軍情千變不敢稍秘再發單張以安衆人之心而詳猜其理殊難索解或者法人至此仍有不欲眞戰之心故屆期復又改期乎夫法人自非眞欲開戰始終索賠不賠不罷耳哀的美敦之書可以兩投基隆炮臺之攻可以不算其中隱情固已難瞞婦孺昨日十二點鐘之說猶之恐嚇也則忽然又改今日八點鐘亦猶之姑待也從前謂中國積習因循觀望今觀法人之舉動則其外强中乾意沮色餒之態不更甚於因循觀望者乎竊謂中法戰事到底不過虛與委蛇互相誇示如果出於戰則從中定有排遣之人使法國抑然自下而令中國降心相從賠費與否尙不可知然其不戰則一也昨日下午旣得改期今日之信博訪他處消息有傳之官場者有述自洋行者又知前日轉圜之說正非無因謝滿祿出京尙駐津沽而總署曾電知李傅相再與謝君在津妥議此時福州之信或者因此展轉阻緩故孤拔遂改至今日耳果爾則和議之成亦於今日八點鐘以前可以議定矣總之中國不肯輕啓釁端而法人亦復難支久戰今日言戰明日言戰欲戰未戰畢竟不戰謂予不信請徴他日 
[京華來電]  
　　法公使下旗出京昨已據中西各電信錄報兹於昨日辰刻復接京華訪事人來電言謝公使於 
初一日下午四點鐘後下旗出京其署前門上全權大臣公使門條於亥刻除下署内物件幷在京内上之法人則均請俄國公使保護云然則法人之計亦决矣昨日轉圜之說正不知若何也 
[欽使法]  
　　聞昨外洋有電報來滬云初二日法國已定示戰於中國告知李丹崖欽使故李欽使亦卽下旗 
告辭法廷贈以護照聽其去法言旋矣 
[華軍敗績]  
　　昨日疉接福州警電本館以事關軍務當發單張不料晚十一點鐘一刻上海電局又接福州來 
電悉法人本約定今日八下鐘開仗詎昨午一下鐘出我不意突開砲擊壞我楊武兵船致我軍水師船七號均被擊沈船政局亦被轟毁噫福州之事竟若見之一敗塗地哉書竟不禁擲筆三歎 
[英官傳警]  
　　前日福州英領事知照寓閩各英人謂法人業經示戰定於初三日開仗云然福州英領事所知 
照者亦惟㝢閩英人而已是可知戰事止在閩疆而他處與本埠均無須驚惶也 
[英人被拘]  
　　英國有船名尼失陸行至南洋蘇門答臘相近失事船上諸人逃至蘇門答臘地方被該處土人 
所拘不肯放出聞已有數人斃命故初一日英國發來電報謂已有哀的美敦書致送該島主限十四日内如不將該船之人送出卽將開砲攻擊云 
[保護法人]  
　　北京法公使出京之後京内外之法人均歸俄公使保護此信係由京電傳來兹悉不但北京法 
人歸俄國保護卽中國各口岸之法人亦統歸俄國保護河滸之詩其將爲法人咏矣然亦法人自取之咎焉耳 
[總署傳言]  
　　總署友人言六月十九日接得劉省三爵帥由台灣拜發六百里奏摺大略謂法兵上岸潜佔基 
 
 

Page 2

 
 
隆該處商民紛紛逃避臣卽遣員詰問法人置若罔聞仍肆擾亂不得已與之接仗官軍二千名鏖戰一晝夜之久法師不支登舟退出我軍奪獲大砲四尊軍器火藥無算傷斃法兵百餘名生擒法軍將領一名云云又言軍機大臣連日會商時事二十二日大學士六部九卿又在内閣聚議刻聞戶部已籌撥各處邊防軍餉云 
[基隆交戰情形縷述]  
　　基隆戰事前已屢述兹得厦友來函言之尤詳爰再錄之據云六月十四日法兵船兵官至曹軍營拜會云欲佔 
砲臺煤礦曹軍門云我未能作主兵官云明日八點鐘開砲攻取軍門云俟禀劉欽差示下再爲開戰法兵官卽回船去曹軍門隨卽飛禀劉爵帥其時爵帥在淡水城次早七點鐘法兵船先扯紅旗後卽燃放黃烟迷漫約半點鐘滿海皆烟霧砲台看不見法船而法兵船卽乘烟滿時暗暗將船起椗移動迨煙稍散法船先放一空砲隨卽三船一齊各放八門大砲而烟又遮滿海面砲臺回擊十數砲因法船已先移動又加烟遮祗中三砲有法兵船一隻烟囱被擊壞兩彈打入法船惜大砲未中僅中小號砲彈否則法船三艘皆被擊燬矣曹軍門自已鎖閉營門持刀督戰不准退却後因法船砲彈攻打營内兵勇死傷甚多萬難死守始開營門而退法兵攻破砲台兩座又一座被法開花彈打入砲口内將火藥轟着炸烈燬壞十五日早劉欽差在淡水劉觀察等皆於行香後上轅商議先是接曹軍門十四日禀報旋聞法人已開砲攻擊劉爵帥當即起身帶親兵十餘人前往基隆救援並命劉觀察速回台南觀察云法人已開戰本道當親往一戰亦即起身前進至半路離基隆三十餘里水轉脚地方遇敗兵受傷者退回曹軍門隨後亦到暫且紥營收隊劉省三爵帥見此情形諒難再戰亦卽暫駐該處發令箭命將煤礦機器燬壞以免法人佔奪反資敵用並命劉道台卽回台南其時法兵卜岸貼示安民並民間有小孩二人被砲彈悞傷法人各給洋十元賠償撫卹當在砲臺揷法旗派兵三四百名看守十六日劉爵帥令章高元軍門帶淮軍曹軍門帶楚軍攻逐法人並有本地隘丁卽熟番二三百名由隘丁頭目帶領往攻法人先見熟番非兵非民正在疑惑而章軍門身先士卒已由後面攻殺法人前後受敵楚軍夾戰中法戰在一團法兵船又不能故砲轟擊約兩點鐘之久法兵始得逃出退下小船是役將砲臺奪回殺死法兵一百數十人傷者五六十人生獲三畫金頭目一人法國大旂一面有車輪大炮四尊法人敗後十七日卽扯白旂後經淡水副稅務司與英領事下船詢問法兵官云請中國將兵頭放回並砲旗一幷送還情愿言歸於好並認修還砲臺等語稅司領事轉達劉爵帥云今日定與法人血戰况砲臺連砲約銀五六百萬今日兵端開自法人我中國惟有與戰不復言和置之不理法兵官再三挽領事商請送還旗幟嗣後永不敢來犯基隆等語詞窮而退此乃該處目覩者來厦詳述確情後聞法人又言如不還旗二十八當再來攻打云云此亦大言而已 
[兵士就醫]  
　　厦門西字報云前次法人與華軍在基隆打仗時有華兵七名受傷現己載至淡水倩外國醫生療治云 
[探事延緩]  
　　六月念七八兩日福州接上海電報致水師提憲詢澎湖有無被法人佔據實信然厦門反無信息念八晚提台卽令長勝 
兵船開往查探而長勝兵船管駕陳某早慮與法人交戰將船中煤炭預爲缷空如遇交戰可以船中無煤推辭雖應記過較之攻戰則生死關頭天淵之别及提台差派赴澎湖探查該船不敢前往卽以船中無煤對提憲彭軍門素稱仁慈此時亦怒不可遏欲以軍法從事有所不忍但祇申飭數語太息數聲而已並云爾船無煤我親兵營現有存煤可赶緊裝載生火展輪前往該船無法延挨至二十九早晨始開行前去憶該船管駕帶船將十餘年重俸厚祿歲入數千金毫無公事今日防務稍緊卽畏葸如此不知國家養此輩有何益也然此事在厦門彭軍門前還可若在張幼樵欽憲劉省三爵帥彭雪琴宮保數公前恐已早以軍法從事矣 
[福州西信]  
　　福州南台某西人來信云現在張星使仍駐馬尾船局中文武員將十數人規模整飭海口砲台營船刁斗森嚴極爲可恃 
省中居人望之若景星慶雲藉作長城之倚孤拔坐船仍按泊不動計長門馬江口内共有法兵船十艘西八月二十一號辰刻復有法船兩號似由滬來者亦揚長進口泊焉省城居民仍有遷徙者條告煌煌勿之懼也至台北各口距省頗遠輪行極速須一日夜可達又未通電遞送文報未見靈捷側聞台灣基隆頗患船少然法人甚畏劉省帥經前次敗挫後究不敢輕視也西友函述如此亟節譯之所稱法船兩號由滬開去卽德利用芳及答拉克耳 
[幕府宏開]  
　　聞本月初一日蘇撫憲衛中丞札委譚序初方伯許星台廉訪督辦蘇省海防營務處總其事者爲善後局總辦朱竹石錢 
君硯兩觀察從此幕府宏開三吳保障腹省之防務鄭重若此法人聞之能無氣奪 
[蘇省募勇]  
　　蘇省日來辦理防務極形認眞委員採辦軍裝鎗砲子藥水雷等件相屬於道實已不留餘力本月朔日閶門外三塘橋堍 
舊設金桂茶園屋内有武員楊君奉憲檄駐此招勇五百名一時投効者紛至沓來竟有一千四五百名隨卽挑選如額聞稍加訓練卽可成軍綠所招者皆從前遣散游勇故演習較易爲功人謂大憲此舉極爲美善盖游勇散處地方最易滋事一旦歸伍旣可自新又資得力誠一舉兩得也 
[憲節回轅]  
　　兩江督憲曾爵帥憲丹於三十日下午六點鐘過鎭江已列昨報兹接金陵信知陳伯潛許竹篔兩星使於三十日辰刻行 
抵下關沿江砲船及下關防營均排隊升砲致敬蜺節隨卽入城省中各官均在漢西門外接官廳恭迓曾爵帥不日亦當回轅云 
[公送牌傘]  
　　正任九江府達進修太守自上月十二日交缷府篆後連日城廂遠近恭送匾額牌傘頌揚德政者甚夥德化縣紳民公送 
匾額一方萬民傘一柄萬民衣一襲德政牌四面九江三營兵弁送匾額一方萬民傘一柄德政牌兩對德安瑞昌湖口彭澤等邑士民連日亦均有牌傘恭送至署所尤異者毗連湖北之黄梅縣士庶一聞太守缷篆亦醵資公製德政牌匾數對萬民傘兩柄彭樂喧闐冠履交錯送至府署叩陳感戴愚忱聞兩邑接壤處連年爭洲爭堤等案經太守訊斷平允頻年水灾迭蒙賑濟流亡惠及鄰邑所以踴躍斂貲送牌傘頌德政以誌不忘古有召母杜父其太守之謂歟 
[父女重逢]  
　　王金子者揚州人秦淮妓舘之領袖也春間在丹陽買幼女二名因來歴不明被人控告經官斷將幼女交父母領回近日 
其大夥計譚某復携妓喜鳳至王處爲夥喜鳳本爲鹽産被隣人孫姓拐出押於譚處取去帶擋洋一百五十元喜鳳之父自失女後卽爲汗漫遊冀得女蹤跡旋探知在王家爲妓卽雇樓船一艘託人將喜鳳帶至船上喜鳳旣見親人哭訴被拐情形並告明不願爲妓情願隨匾回里其父當卽登岸帶同喜鳳赴縣喊寃現在邑尊已將王金子及譚某提獲到案大約俟拿到孫姓究明原委定當照例懲辦也 
[錢賤鈔昻]  
　　京師目下錢賤鈔昻每銀一兩易錢較易鈔可多當十錢一吊有奇入市購物店中必先問或錢或鈔緣錢鈔異價故也至 
私錢雖禁令甚嚴而一種不大不小俗呼二路錢者又漸漸通行市上矣 
[巡防嚴密]  
　　秣陵會哨總局設在内橋口慧通菴内爲南北適中之地每交冬令三大營會同保甲及地方印委各官於巡夜後到局會 
哨一次以察勤惰法至善也今年因時事多艱禦外必先靖内是以提前辦理定於七月初一日仍於原處開局會哨從此巡查嚴密擊柝相聞宵 
 
 

Page 3

 
 
小潛蹤閭閻安堵誠地方第一善舉也 
[砲台招勇]  
　　九江朱春山鎭軍見法人桀騖難馴和戰迄無成議遂督飭各營兵弁排日勤操不容稍暇現洋鎗隊及各軍技藝密以加 
密精益求精赳赳武夫洵稱西江勁旅近悉砲台開花營勇不敷調用因於六月二十五日飭某弁往安徽書州招募淮勇三百名限上月二十日内起至九江防所以資守禦云 
[五羊雜志]  
　　新寗余某平日遇事生風專以魚肉鄕隣爲事現値鄕中籌辦團防紳士因其多行不義不許干預局務余老羞變怒竟糾 
集多人將局毁拆紳士禀縣請懲迄未到案前日禀諸臬憲沈廉訪得禀後大發雷霆謂團防係奉大憲之命胆敢阻撓實屬目無法紀隨札飭縣官限期拿獲解省訊辦以警凶頑云○茶行厘金現由大憲酌定每担加抽一錢六分商等見爲欵過鉅難以承辦赴縣禀求量减自願每担捐銀八分邑宰轉詳藩司後蒙批示每担八分爲欵甚微實於餉項無裨卽不能照一錢六分之數亦必捐至一錢以上方可邑幸隨飭商等舉辦不得再爲推誘云○六月二十四日兩點鐘時陰雲四布狂風驟雨至晚七點鐘始止河水盛漲街道積療甚深海上船艇覆溺不少城内旗民房屋傾陷數處致有壓傷人口者一月之間疉遭風患何蒼蒼之不恤斯民也 
[興泉永道孫示]  
　　爲出示嚴禁事照得本道訪聞厦門地方近有無賴匪徒藉端滋事結夥搶刦實屬玩法已極除飭交防廳會營嚴拿 
懲辦外合行示禁爲此示仰合厦軍民人等知悉爾等應知結夥搶刦罪千重辟法難輕恕自示之後務各痛改前非勉爲良善倘敢玩違仍前結夥搶刦定卽嚴拿就地儘法嚴辦事主隣佑保甲人等務宜互相守望如遇匪徒搶刼一面報官一面齊出協拿如敢拒捕准格殺勿論各宜凛遵特示六月二十六日示 
[署厦防分府李示]  
　　照得現當整頓防務原爲遏患未萌保衛地方起見業經團練總局招募土勇一千名按段梭巡分頭緝捕一面仍 
由本分府督飭員弁隨時查拿以靖閭里爾等各宜安居商賈貿易照常勿得聽信謠言輕舉妄動倘有不法匪徒敢於肆行搶刦一經拿獲立卽正法不貸匪徒如敢拒捕准予格殺勿論各宜凛遵勿違特示 
[甬上近聞]  
　　寗郡自得基隆好音民心稍定近見藥行街天主堂中安置大砲九位民心遂又惶惶且六月三十本月初一連有英美大 
兵船進口致遷徙者又歴亂如麻安得地方官出示安民使民心得以鎭定哉 
[甯郡民團]  
　　前報列寧郡各紳士在體仁局議辦民團兹悉刻已議定章程城外分江東江厦城西城南四叚城分南北東西中五叚 
再於各叚内照地之遠近分立小叚各由就地紳董興辦每夜輪督梭巡有警則鳴鑼爲號聨絡接應互作聲援其經費則各向本叚内舖戶居民籌辦凡繁盛之區有殷富行號者捐貲雇募團丁置辦器械使貧而無力者得所餬口不致生心偏僻之區則畫定叚落著本叚内家出一丁分作十班或二十班輪流値夜如此團防益臻完固現駐防大教塲之准軍千人皆係敢死之士統領之將尤身經百戰夙著威名衢州練軍千人指日到齊又有道署之衛安勇府署之巡防勇提標六營兵將水龍壯丁桓桓武士莫不如虎如貔民團又若是認眞無懈可擊尙何慮外宼丙匪之騷擾哉 
[法船不來]  
　　有法公司輪船由外洋到香港不復來滬所有書信等件皆搬至英國賽喇加尼和斯理輪船轉載至上海云 
[壁壘森嚴]  
　　昨晨寳山縣王邑尊會同各營官到吳淞在沿塘三里之内又量地址建築營盤與塘畔之營聲勢相應所有先鋒營自關 
前起直至東塘爲止約有四十餘營午後澄慶兵船從金陵又載來果字前營兵勇五百名日則旌旗相映夜則刁斗相聞赫赫然江南之重鎭也 
[辦事明决]  
　　嘉定航船被刼一案前後所獲盜犯已有四人内一人供認確鑿案無遁飾諒由王邑尊實事求是故能破案如是之速而 
審案又如是之明也 
[滬北述聞]  
　　銅匠蔡忠敏寗波人也昨早在虹口美公舘屋簷修理水絡失是跌傷當送同仁醫院救治○鐵路大橋下泊浙西鹽捕營 
第八隊砲船一艘已列昨報昨早又到一艘並泊大橋下云○昨早同仁醫院經捕房送一推小車之江北人就醫據稱係被落差華捕用洋傘柄擊傷云 
[流氓宜究]  
　　虹口頭壩一帶無業流氓甚多前晚有寍波帮與本地帮糾合十餘人撑駕小船兩艘竟欲在浦江中遇事生風駛至楊樹 
浦地方向停泊是處之某船上硬借篙櫓等件舟人不允該流氓等持鐵尺器械勢將用武幸該處泊船甚多聞聲齊起帮同捕捉各流氓見衆寡不敵遂即遁去夫欲禦外侮先除内匪諸流氓等趁此人心擾攘之時蠢然思動實爲王法之所不容有地方之責者所當重懲而嚴究也 
[領回婦女]  
　　職員彭某片送蘇鄕婦曹薛氏至英公堂黃太守飭傳該氏女到案等因已列前報昨晨彭某之家丁某甲送該氏女名男 
大到案甲供該氏女向在主人公館帮傭前月初十日該氏前來領女聲言回鄕成婚我於二十八日經過小瑯環里見該氏女在方金家花烟館門口女卽喚我含淚而言被母領至是處爲娼心實不願云云我回告太太太太以女自幼爲傭不忍聽其陷入娼寮命我往領詎該氏竟來吵閙特先送案今奉飭傳又將該女送到該女男大供年十九歲蒙太太見憐催我夫家前來領我該氏仍執如前幷稱女已許配蘇鄕楊施橋吳掌生爲妻現擬擇吉成婚太守得供之下飭女暫交該主人家領回着該氏覔保具不縱４女爲娼結始准領女趕緊回里成婚 
[英界公堂瑣案]  
　　顧義咸控被妓女黃燕卿之母黃趙氏二次借去洋百元立有借票屢索不還請爲提追借票黏呈黃太守卽差傳黃 
趙氏到案於昨晨集訊顧申訴前因該氏供並未向顧義咸借洋實向顧太太借洋百元所出息洋不少現實無力還洋顧義咸又稱顧太太卽我之妻母太守謂同姓何可聨姻殊不可解姑飭央原中自行清理○包探秦少卿稱某醫生與某僧同寓寳善街登豐棧僧潛倩人請醫出外去後卽飾詞將醫生熟羅長衫時辰表等件取去當報捕房經我獲僧搜出質票及洋三元送案請辦某醫生供與相同僧永生供向伊暫借原圖贖還黄太守查得該僧前曾犯竊送案懲辦今又犯事情殊可惡判責二百板質票銀洋給醫生領去○江北人鄭永中稱駕船來滬泊碼頭時蘇州航船上之顧阿金不容我傍岸與之爭論被將我之妻母毆傷訴捕拘顧我妻母現在醫院顧阿金供由江北船持篙戳損我船致與爭毆黃太守飭將顧阿金押候受傷人投案再訊○李長增稱與邵阿和口角致被毆傷頭顱請爲騐傷究辦邵阿和供伊先毆我去後復來尋衅實係自己碰傷黃太守隨判邵阿和管押三日以示薄懲○陳永稱友人陳阿福暫住我處串同姚阿九竊我洋烟筒當獲人贓交捕送究陳阿福姚阿九互相推諉黃太守隨判陳姚二人各押一月洋烟筒交陳永領去 
[法界公堂瑣案]  
　　前報列揚州人張明高控許雨亭卽許老八贖褲被毆一節訊得張自認縱妻爲娼許亦自認家有拚頭因包探將兩 
 
 

Page 4

 
 
婦提案昨日解訊先詰姓氏一稱張周氏一稱陸王氏許供張妻來時實未知其來歴回家查問始悉該婦係張之拚頭翁太守謂前期堂訊與今日口供兩歧旣是汝妻何以稱陸王氏許無以對陸王氏呈出張金寳卽張周氏筆據載明曾借過帶擋若干太守謂此卽開花煙館憑據何可抵賴陸王氏供從前包在我處現已不幹此事今張欠之洋情願不欲索還矣張周氏稱不願爲娼太守斷許雨亭張明高　　　　　　三　　　一百張周氏姑從寛免○瑪禮孫洋人昨偕收租人張某投案訴稱租界老北門西吊橋堍建有房屋出賃每月租洋五元今租戶蔡德隆等十二家欲請讓租洋東不允該租戶執不付洋洋東囑投案請追蔡等稱各處皆讓租何以瑪禮孫不讓張稱洋東曾云欲租則照數付洋不願者可遷去太守諭令各租戶將六月分租錢照數給付否則另覓他屋遷移免滋涉訟○前有薙髮匠李長毓控被殷二戳傷一案昨解公堂殷二供稱實係李用刀自戳仁濟醫館醫士亦曾說過翁太守因着原告於今晨九點鐘至捕房以便詰問○小東門外永昇祥洋廣貨店主王金坤虧空倒閉於上月二十八日逃逸無蹤欠付錢莊及同業銀洋因之被控捕房將該店夥及王之老母王顧氏扭押昨日解訊王曾向元順錢莊出遠期二十九兩有零銀票輾轉入榮生行主德人之手因之持票到堂請斷王顧氏供認欠錢屬實翁太守謂元順莊主旣出本票須得付銀着王顧氏於五日交出王金坤如屇期唐塞定卽懲比○包探孫寳生前在小東門外見一少婦手擕衣包清晨行路恐有别情因之拘解公堂翁太守訊詰之下據稱錢高氏丈夫錢如松生性懦弱姑嫜與蔡永康拚識在家前因蔡欲犯姦所以逃出欲往父親高阿大處因家住高橋擬趁航船回去太守着暫送善堂候領昨錢馬氏偕子上堂求領太守着俟其父高阿大到案具領錢卽將高邀至訴稱在外帮傭前因妻子去世家内無人故送女歸錢如松爲養媳業已成親現因何事走出實所不知太守准高領女錢高氏回家究因何出外以憑斟酌昨日堂中將錢高氏送案供稱實屬蔡欲强姦所以走脫錢馬氏聞言卽斥其不顧驗面太守斷高將女領回又將錢馬氏中斥叱退　　贈媚媚侍史錄請小樓主人霧裏看花客高昌寒食生夢畹生廉讓居士同政○一笑爭看百媚生小家碧玉尙年輕憑君鐵石心腸具 
眉語傳來也動情娉婷體態自風流羅綺叢中却寡儔但得河東獅不吼定教鄕任戀温柔[  小頑仙廬生戲作]  
[奉和小樓主人小樓吟飲圖元韻]  
　　至樂奚須物外尋江樓雲水浣塵襟興酣不减靑蓮飲才大爭推白傅吟翰墨因緣千古事聖賢趣 
　　味百年心何時得賭旗亭唱聽澈雙鬟絶妙音[  鹽溪天香深處客朱家驊拜草]  
[淞北夕望]  
　　烟昏野曠噪歸鵶羽檄分馳日影斜鼓角聲揚防狡虜關河影勝蒞皇華水侵林薄成瓜蔓人立秋光賞稻花久處江南安 
　　樂土胡塵何事煽天涯[  珠江拙閒廬主杜鳳岐邠農甫求是草]  
　　贈詠霓伶人想九霄用壽墨閣主人韻卽乞霧裏看花客高昌寒食生哂政○秦腔一曲藝原工舞袖登塲孰並雄北里名花千萬樹梳妝應愧效時風丰姿原擬海棠香花外新聲聽繞梁不信男兒容絶世生前畢竟是紅妝笑轉星眸百媚生最含羞處最多情憐予三載芙蓉面小字何曾一問卿菊部行中獨冠時銷魂深處是嬌痴娥眉淡掃傾城國方識人間信有之 
[經香閣主人戲和]  
[題徐古春都尉曁德配陳葆卿夫人詩稿]  
　　何修成匹配造道信良緣寄廡梁鴻隱相莊德曜賢交遊令下榻伉儷和吟箋咳唾皆珠玉 
　　傷哉慘斷絃○題易雲梯都尉舞劍吟神光離合氣如虹歴叙交游感慨中百戰勳勞馳汗馬七絃韻致送飛鴻君善鼓琴苦心孤詣别懷抱熱而滿腔愼始終薦剡濫叨投筆後自憐伏櫪愧從戎[  珠江拙閒廬主杜鳳岐邠農甫求是艸]  
　　奉題管君秋初藜牀臥讀圖三疉自題小樓吟飲圖韵錄呈哂政○樂趣偏從蠧簡尋床頭棲息愜淵襟丁年學富書城擁乙夜功深客館吟詩句不矜名士氣夢遊也得古人心留題愧乏瓊瑤報聊借巴歈待審音[  小樓主人待定稿]  
[題吳蘭仙小照]  
　　冰雪聰明水月神散花偶現女郎身憑他添個嬋娟侍未必金賽璧人旁繪一女奴侍書生老眼未模糊細展 
丹青看子都回首少年歌舞地替花曾寫冶春圖余三十年前曾爲洪郎寫照名曰冶春花影[  雲林後人未定槁]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年六月二十六日京報全錄]  
　　宫門抄○教職單○御史文等奏拿獲要犯請飭部嚴審摺○江督曾奏運司丁艱先行派員署理請迅賜簡放摺○川督丁奏查看局務及倉榖情形片○豫撫鹿奏抽調練軍並節餉添營摺○御史劉奏請飭查辦訓導劣跡片○六月二十六日推班○召見軍機○光緒十年六月分教職單教授甘肅洮州廳徐鍾勳凉州副榜甘肅凉州蕭丙榮鞏昌舉浙江温州朱壽保杭州甲湖北漢陽廖南斌荆州舉湖北荆州余開嶧安陸舉正諭安徽懷寧查德培寗國山東滕縣朱名達東昌陝西大茘郝濬湘西安陝西葭縣劉鵬藩同州甘肅徽縣馬玉田蘭州福建永定鄭椿齡福州俱舉江西信豐涂增瑩南昌歲湖北石首嚴旭黃州舉湖北隨州傅廷幹武昌舉湖南攸縣張經鎔寳慶歲湖南綏甯胡樹珊常德廣東連州任本肇慶廣西臨桂蘇煜坡平樂俱舉雲南石屛州李森林雲南廪訓導直隷衡水汪鴻順天安徽天長程祖植安慶山東嶧縣趙錫祺泰安山西太原員生磊濕州靈邱郝菖代州陝西鄠縣温應彰興安中部楊振翮西安甘肅崇信孫壽山蘭州海城張守信鞏昌浙江青田姚寳琛嘉興福建福安葉培英建寧松溪吳鼎勳福州江西會昌劉懋實南昌四川南川蔡時攀資州雷波廳曾紀伸潼川資州杜詩潼川雲南永平侯增福澂江俱歲江蘇豐縣夏廷烈蘇州浙江開化樓簡金華武康鄭文同嘉興湖北羅田樂論清武昌湖南新寗秦鍾彦岳州廣東和平梁榮藻廣州乳源陳端志肇慶信宜梁壽春廣州廣西天河李懋庸桂林四川達縣王昀成都秀山龔汲書重慶俱舉江西新淦熊子沂南康優復諭直隷新樂王恩甲奉天昌黎路桐天津江蘇桃源黃家麟松江浙江嵊縣朱恩棟杭州江西瑞金張學滋南昌廣東文昌周榮芳肇慶廣西隆安鄒紹嶧桂林四川長甯陳彩潼川俱舉江蘇宿遷榮　楫常州河南閿鄕劉天祿南陽福建福安鄭仰虞汀州江西龍泉傅燮寅南昌湖北羅田關棠漢陽四川營山唐遇際龍安貴州安平唐光祖貴陽俱拔山東東阿劉照濟濟南山西芮城董景星霍州河南蘭儀張銘心南陽福建尤溪方宇建寗四川梁山侯良弼卭州俱恩山東費縣董元福泰安歲城武鄭炯武定附朝城李恒吉登州廪河南項城劉近辰懷慶副偃師楊作楫閙封副江西萍鄕朱景雲南昌副湖北崇陽余達德安副復訓順天寳坻李謜河間福建永定林汝翼福州湖南邵陽盧献芝永順雲南蒙化廳向璧人臨安俱歲直隷高陽毛毓琛順天直隷清苑楊煜正定山東博山張衍厚武定福建歸化李培世泉州廣西賓州岑廷瑾平樂俱廪福建惠安許藜光興化舉廣東德慶温德仁瓊州增○○巡視北城山東道監察御史臣文海吏科給事中臣萬培因跪奏爲拿獲隣境搶刦要犯請旨飭部嚴審恭摺仰祈聖鑒事竊臣等訪聞京城内外近有盜賊潛蹤曾飭司坊各官不分畛域嚴密查拿以期肅清輦轂綏靖畿疆兹據本城正指揮何振綵副指揮梅啓鏞史自胡元善練勇局委員肅復森孚金草哀國均王應泰沈鏞哨官王耀明關漢傑等呈報閏五月二十六七八等日督率旗總杜玉海張明玉隊長張德順王耀興帶領勇丁並通州知州高建勳派出丁役及東城坊役勇丁人等購覓賑線在齊化門關廂朝陽汛地方花兄市大街東便門門洞及葦地各等處地方拿獲搶劫通州東關永昇錢鋪捆毆事主鎗傷行人盜犯車到起秦三卽陳三李五劉俊德卽劉四　和吉卽于老八石永年胡二張雲南卽張玉蘭等八名並起獲賊械洋鎗及現贓時表等件詳解到城臣等親提研鞫據該犯等僉供本上五月初四日糾夥商同起意仃刧卽於是日夜三更時各持洋鎗木棍等械在通州東門外路北錢舖用大石撞門入室捆毆鋪夥搶刼　　銀四百餘兩烟土一百二十餘兩時表二个洋槍二桿及零星物件臨走時施放洋槍擊傷過路一人將搶得贓物俵分花用並訊據秦二卽陳二李五劉俊德卽劉四胡三等供認本年四月間不記日期糾夥持械在口外銀河川地方莊戶人家跳墻進院搶刼得大馬五匹小馬駒二匹及衣服帥　仵帶至張三營豐寧縣順義縣等處當賣得銀俵分花用各等供再三究詰供認不諱當卽飭傳事王通州東門外永幷錢鋪掌櫃人鄧森亭到案認明現贓時表皮摺烟杆等物先行給領並將該犯車到起秦三卽陳三李五劉俊德卽劉四　和吉卽于八石老永年胡二張雲南卽張玉蘭等八名先行移送刑部監禁外相應請旨飭下刑部嚴行審訊按律懲辦至拿獲此案出力負弁　捕何屬勤奮未便没其微勞可否俟刑部定案時聲明請旨准由臣等擇尤奏請奬勵之處出自恩施理台恭摺其奏伏乞皇太后皇上聖鑒謹奏奉旨已錄○○太子少保署兩江總督一等威毅伯臣曾國荃跪奏爲運可稟報丁艱先行泒員署理請旨迅賜簡放循例恭摺馳奏仰祈聖鑒事竊據兩淮鹽運使德壽禀稱接到家信親母英氏於閏五月十九日在京旗病故德壽係親子例應丁憂禀祈奏請開缺委員接署前來臣查運司報丁母憂應卽交缷回旗所遺員缺有徴收課厘之責督運催銷極關緊要又値淮北開辦新綱急需整理非孰悉情形之員難期勝任查有奉旨送部引見甫經回寗江安糧道張富年在江蘇省服官已久體用兼備辦事精明前督臣曾國藩委派該員辦理淮南票商井井有條實爲熟諳鹽務堪以委署除檄飭遵照外所有兩淮鹽運使一缺相應請旨迅賜簡放以重職守謹會同江蘇巡撫臣衛榮光循例馳陳伏乞皇太后皇上聖鑒謹奏軍機大臣奉旨已有旨簡放續昌矣欽此○○丁寳楨片再臣前因候補道夏峕接辦官運鹽局將及三年臣久未至該局一行查看卽本年自正月至五月聞其銷行甚暢乃於前五月二十五日赴瀘州逐項親查見其本年五個月所銷之引已及一萬五千張核其收支出入各銀欵爲敷將近一百二十萬兩臣調該局每日流水帳簿及每月總簿與報臣之日報月報核對毫無舛錯復調各岸局所報該局各簿據比對亦絲毫不爽行銷實屬暢旺殊爲心悅當於查竣後傳集各局員等面加教誡務求實力奉行不可分毫作弊各員等尙知體會隨於閏五月初七日由瀘回省又因臣歴年督飭各縣州勸辦民間積谷已有成數此谷原爲備荒而設是以各州縣城鄕鎭市均有存儲臣頗不放心復於沿途經過各屬城鄕等處均令該州縣呈明該處所存谷數親身開倉查核其所存之谷尙屬實儲亦皆乾潔可喜間有一二生虫及微受潮濕者値此谷價較貴之時卽令各該地方官督飭各管倉首事人等立行發出碾米平糶令於秋收後如數將糶存錢文買還入倉以資經久不准稍延至沿途所過各麗高低田土禾苗極爲茂盛雨暘亦皆應時可卜有秋堪以上慰宸厪臣於十四日抵省謹附片具陳伏乞聖鑒謹奏軍機大臣奉旨知道了欽此○○河南巡撫臣鹿傳霖跪奏爲抽調練軍赴省常操並節裁餉項添練新營以抵原額而資調撥恭摺仰祈聖鑒事竊查中州屛蔽畿輔七省毗連皖鄂之交又素稱盜藪而餉絀兵單甚於他處自同治十二年創設練軍臣標及三鎭共計挑練步軍七營馬軍三營三哨有事分撥巡防無事調集訓練至今仍之第巡則散之各防練始聚於一處設遇防務吃緊往往操難應期巡練之力均不能專忽合忽分不免顧此失彼且地方遼闊分布已屬難周卽省城重地所有彈壓地方拿匪修工諸事煩多亦覺不敷調遺而庫項支絀今春甫經臣酌改向章咨可節省銀一萬九千餘兩分别奏咫在案曷敢輕議加餉添營臣與各鎭臣再四籌商惟有節餉添軍於法較善查豫省練軍當時係仿照直隷章程核定凡公費薪水餉乾等項比較勇營支數爲優尙可酌量裁减因飭藩臬兩司會同管理糧台道員黃振河詳晣考定逐一撙節擬議新章除正兵餉數照舊以示體恤而固軍心外他如旣有管帶與銷官則　哨長可裁目前未經征調則長夫可抵親兵與正兵出力無異支餉應同則原章較多者可减統計每月節省銀一千八百六十餘兩卽以節省之數酌定新軍餉章可敷添練步兵兩營作爲副營飭令三鎭將舊軍抽調兩營來省訓練卽由各底營再行挑選精壯添練副營新軍抵補抽調兵額免致不敷分撥雖新軍支餉較舊軍減少十分之四惟皆在本營地面巡防亦足以敷食用臣覆加酌核均尙妥協况係暫時變通並不據爲定例儘事試辦現計抽調河北鎭步兵一營南陽鎭步兵三哨歸德鎭步兵三哨合成兩營專派記名提督尹嘉賓管帶駐省常川訓練以期精熟得力兼備隨時調遣如此一轉多閒餉不加增而兵可添練此外再加挑練馬軍兩哨合舊有三營三哨共成馬軍四營計每月需餉約五百兩卽在春間改章節省項下開支嗣後省垣居中調遣足敷分派是各兵駐省旣可專心訓練以備選鋒並可輪換調操共成勁旅似於地方營務均有裨益臣仍認眞督率隨時校閱總期兵歸實用餉不虛糜以期仰副聖主修文武備餒靖地方實事求是之至意除分别檄行遵辦並將章程咨部外所有抽調練軍節餉添營各緣由理合恭摺具陳　乞皇太后皇上聖鑒訓示謹奏軍機大臣奉旨該部知道欽此○○御史劉恩溥片再救官一項官職極微原可置諸不論不議之列然有關係風化之事亦竟有不能不叅辦者聞本年正月間選補深州直隷州訓導趙撝謙光緒四年曾以候補通判緣案暫行革職未經關復卽以原名改捐訓導九年正月間該員親父物故並未呈報本地方官爲之咨部本年正月將屇小祥遂己銓遭訓　領憑赴任同鄕談及者爲之爾冷似非虛誣應請勅下吏部曁直隷總督分别查明照例辦理以端風化而維倫紀謹附片具奏奉旨己錄 
 
