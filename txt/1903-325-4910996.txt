# 1903 - 325 - 4910996

 

Page 1

 
 
[敬募山東急振] [  申報館協振所啓]  
　　今夏山左利津縣南岸漫决被災極重上游費縣平隂范縣東阿等處臨黃民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[出售廣東闈墨] [  圖書集成局啓]  
　　本届癸卯恩科廣東闈墨鴻篇鉅製佳作如林本局倩粤友將闈中刻本迅速遞來用新鑄鉛字潔曰紙張詳加校讐印成巾箱本卽於今日發售每本定價洋銀一角二分海内士林請臨申報館及各書坊擇便購取可也 
[四書五經義大全] [  圖書集成局啓]  
　　　間四書五經義汗牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本屆鄕會試各題無一脫漏科塲利器無有過於此者叮十六厚本價洋兩元八角欲購者請至上洋三馬路申報館申昌書室及各書坊均有代售 
[論欲平廣西之亂宜仿堅壁清野之法]  
　　平亂猶治疾也當地方乂安民氣强固之際猝焉有暴徒揭竿起事雖其勢甚銳然苟得知兵大員立調勁旅痛加剿除剿滅之機不難翹足而待璧猶人身本甚壯健偶得風寒之疾醫者專心攻治並無窒礙於其間其痊愈自必較易若亂之所起釀成也非一朝蔓延也非一處此攻彼竄在在需兵是猶人元氣已虧非攻補兼施不足振精神而蠲舊疾今粤西之亂已三年於兹矣初時潰兵遊能無所得食勾結本地土匪以刦掠爲生涯迨裹脅愈多勢燄愈盛地方大吏方思調兵往剿而又阻於深林峻嶺兵聚則匪散兵散則匪聚蹤蹟飄忽剿撫俱窮謂其有大志耶則三年中並未嘗攻一城據一邑謂爲無大患耶則糜餉勞師不知凡幾而凱旋之望實渺渺無期從前王芍棠蘇子熙二帥以師久無功大爲人所指摘朝廷特派岑雲卿制軍督辦全省軍務節麾所至參劾文武官吏至數十員之多方以爲威宣令行可藉虚聲以寒賊膽乃不謂歴時旣久亦漸有捉襟見肘之情夫亂與治不並立旣不能遽報肅清卽難免隱釀巨患在黃咸豐間洪楊之亂蹂躪至十六行省淪陷至六百餘城竊據金陵者十二年合曾左諸公之力出生入死僅乃克之受　不可謂不巨然當其初不過桂平縣金田村之數亂民耳當事者方視爲無足重輕而不知其黨之隱匿濳伏者已不可勝數迨一經出省卽如隄防忽潰洪流汜濫收拾無從此次桂省匪徒視洪逆果不知其何若然久不撲滅始也潰兵游勇與匪合而勢已熾繼也各省調去之兵勇與匪通而勢又熾終也彼省之良民不能闢田疇謀耕鑿亦不得不與匪周旋而勢更熾嗟乎養癰貽患咎實誰尸興言及此可勝浩難然則爲之奈何曰是非仿昔人堅壁清野之法不可夫匪人之所恃爲長技者資糧則隨處劫掠無賴則隨處招徠負固則經年累月不能克奔竄則過都越郡不能禦因之所經之處村落爲墟人民奔避似此忽離忽合非特將帥之懦怯兵弁之窳弱者無由獲奏奇功卽軍令森嚴兵威整肅亦將力有所竭而計有所窮惟行堅壁清墅之策由地方官曉諭居民到處建立保寨使百姓自相保護併小村入大村移平處就險處深溝高壘積榖練兵所有婦女老稚以及糧草積聚均實於其中賊未至到力農貿易各安其生賊旣至則率衆登陴相與爲守如此則匪雖善於焚掠而節節有所阻滯攻不能遽克擊不能遽陷又有鄰堡之救援官兵之策應久而久之糧已耗竭其潰散可立而街前咸同時直隸山東河南等處捻匪之亂初時廣調雄兵百方剿之不克迨後亦以此法制基死命今驅車燕趙齊魯之間廢保頽垣猶存遺迹蓋剿奔竄無定之賊計固無有善於此者况今桂省山嶺複疉林箐甚深據險爲塞事尤易辦世有善醫國之偉人乎前人成法具在變而通之必有成效萬弗日事敷衍坐令膏育深入則誠廣西人民之幸抑不獨廣西人民之幸也 
[電傳宫門抄]  
　　昨日午後二點鐘越四十分時京師友人專電告知本館云十月初八日皇上召見軍機大臣及鐵良是日並無明降上諭 
[英藏交涉]  
　　南洋新加坡叻報云日前英廷已飭駐守柔干打之將軍麥端奴君率同護軍一大隊馳赴藏中因見中國與西藏喇嘛將印藏畫界事宜有意遷延致英國派赴西畫界人員在邊外守候數年之久故有此舉云按由印度邊界至藏中歴程一百五十英里此次所派之軍若書夜䟎行不過十日可到刻下天時寒沍英廷忽成師以出意必有要務不能再延否則斷不於冰天雪地中重勞將卒也因思前者某報曾言俄國派令員弁裝作商民私行入藏或爲英國偵悉故突然前往以冀捷足先登也至麥將軍身經百戰年力方强藏地情形夙所熟悉恐此後英廷之於西藏斷不能袖手旁觀矣 
[英相宣言]  
　　南洋新加坡實得力太晤士報登英京倫敦來電云上月下旬某日英國相臣峇花君在英京兀阿大會堂對衆宣言曰僕觀目下遠東近東時局雖無大害亦有小憂蓋俄皇保全大局之心尤甚於他國凡有齟齬自當曲予成全惟馬西多尼亞事幾近尤紛擾以致各國均存顧忌之心然使俄奥兩國遵照昔年在柏林所訂約章爲各國整頓馬西多尼亞則可冀土耳其不將政策施行及遷延時日也按西人所謂遠東指中國東三省等處而言所謂近東卽巴爾幹東半島如土之馬西多尼亞等處是 
[俄民思亂]  
　　南洋新加坡實得力太晤士報登英京倫敦來電云俄國亞美尼亞省人心紛亂更甚於前蓋因 
 
 

Page 2

 
 
地方官旣將亞美尼亞教党産業充公復派軍土入主教宅中將教堂公項五十萬羅卜盡數攫去以故人咸忿不能平云 
[釋教西行]  
　　德國柏林友人來函云釋教中人前在德之立錫地方倡建佛寺刻又分赴他處興造寺宇及藏經樓以冀宗風在振按之仰光近亦有西人傳布釋教并設一報章專爲宣揚佛氏宗旨使人人皆矢願皈依萬不料大雄氏之遺風遠被至是也 
[浙撫蒐軍]  
　　杭州訪事人云浙江巡撫聶仲芳大中丞下車伊始目擊時艱孔亟孜孜以整軍經武爲要圖嚴飭杭中二恊將　旗各　兵丁認眞校閱如有老弱無能及操防不力者概予裁汰其省防各軍則由統領李鳴九觀察嚴加訓練勤愼操防至本月初三日中丞　殿出轅親詣羅木營調集防營試演各種新陣次演連珠槍法終以打靶自辰至午始畢乃事擇其技藝純熟者奬賞有差尚有撫杭四營緑旗制兵候再示期校閱 
[閩督履新]  
　　福州訪事人云新任閩浙總督李勉林制軍交卸廣東撫篆後卽乘新豐輪船赴閩中本月妆二日午後三點鐘時行抵長門各營統領聞須閱視砲臺立飭所部預備一切及向制軍請示制軍婉辭却之隨下碇馬江文武各官紛紛呈遞手版制軍接見帮辦船政大臣魏季渚觀察互議良久是夕暫駐船中初三日換乘小輪船護以帆船兩艘順流而下正午十一點鐘時駛抵南臺文武各官均在江干伺候制軍寒暄一二語卽排道入城甫至茶亭鎭閩將軍崇留守都統文統制督學秦宗師及司道各官恭迎入座制軍叙談片刻辭詣督轅旋示期初四日接篆視事 
[文旌過吳]  
　　蘇州訪事人云本月初六日簡任江蘇提督學政浙江正主考唐侍郎景崇及副主考齊太史忠甲由杭起節道出蘇垣文武各官均往官碼頭迎迓 
[軍節抵吳]  
　　蘇州訪事人云本月初六日江南提督李壽亭軍門因籌辦江防乘舟蒞蘇垣命駕詣撫轅拜會江蘇巡撫恩藝棠中丞互相商議 
[以身殉友]  
　　廣州訪事人云前者廣西貴縣知縣陳景華殘酷好殺經粤督岑雲帥具摺奏參發交桂平縣王大令看管旋卽越獄脫逃雲帥震怒命將大令收押候獲陳後開釋大令雖懸賞購緝日久未獲不免積憂成疾後聞已定發往軍臺効力之罪病益加劇府尊沈太守婉言開導並延醫爲之調治延至九月初七日竟以憂死聞大令與陳曾訂金蘭之譜乃竟爲友受累以身殉之殊可憫也 
[遭風遇救]  
　　温州訪事人云郡城大南門外臯記號有一夾板船名曰源祥由某處裝運煤油來此卸載後裝回板炭火柴等貨上月二十四日由甌海關報稅出口駛至寗波象山縣所轄潭頭山海洋突遇颶風浪如山立以致柁傾桅折船不能行所裝各貨漂失無遺舵工張全震以下三十餘人均在白浪中載沈載浮大有滅頂之勢幸值永靖兵輪船巡洋過此管駕郭美齋守戎督同水手竭力援救得免深入蛟宫現已將船帶至石浦暫停船中人移送石浦廳資遣回籍 
[膏捐除弊]  
　　蘇州訪事人云蘇城烟膏捐開辦以來弊端百出近日顔凝閣大令捧檄到差查悉情形無從清理飭將舊時所給捐照一律弔銷換給新照特未知能從此弊絶風清否 
[賭徒難辦]  
　　蘇州訪事人云近有藩署頂馬及各輿夫在胥門内道前街臬署西首太監弄某姓家大開賭場互角勝負事爲吳縣李紫璈大令偵悉突於本月初六日馳往拘獲兩人正擬帶回訊懲忽由武弁方君傳方伯之命一併索去 
[蘇垣盜案]  
　　蘇州訪事人云本月初三日之夜省垣閭門内黃　坊橋左近小弄中某姓碾玉作突有盜匪排闥直入作中人起而抗拒羣盜拔刀恐嚇隨將諸人一一綑縳然後傾筐倒篋席卷所有而逃附近各玉工聞警狂追禽獲甲乙兩盜奪得兇刀一柄一併解送縣署禀請勘明訊懲 
[浙省官場紀事]  
　　杭州訪事人云正任浙江德清縣黃鞠友大令自去年調署鄞縣至本年六月期滿回省經藩憲調充浙闈内簾現已事竣始得飭回德清本任大令隨於本月初六日禀辭起程○浙江候補通判賈别駕厚墉前奉藩憲飭赴於濳採辦貢品於术刻已如數購就回省銷差隨奉釐局憲札令委辦理西興釐務涓吉本月初四日到差○廣信鹽局督銷會辦王分轉現屆期滿由兩浙運憲許豫生都轉委候補運判朱分轉仁接奉辦○象山驛丞缺奉藩司翁方伯札委候補從九品周少尹秉彝前往署理 
[  温州官塲紀事]  
　　温郡訪事人云新任浙江平陽縣知縣胡紱生大令裔麟於本月初二日之晨由滬上附招商局普濟輪船來甌擇吉初六日辰刻赴平接印○委辦大荆土藥分局浙江候補縣丞黃輔婁二尹道奎於本月初二日由滬上附招商局普濟輪船抵甌禀見各當道隨擇吉十一日進局視事前藥局委員王蔭齋二尹一俟交卸清楚卽須回郡銷差○新委平陽土藥分局浙江候補縣丞馬竹書二尹建勲於本月初二日由滬上附招商局普濟輪船來温擇吉十一日進局視事○新委温郡漁團局總辦浙江候補府經歴劉彝生參軍廷俊擬於本月初九日接辦局務○前西門釐局委員吳福芝大令喜孫於本月初四日附招商局普濟輪船赴滬以便回省鎖差 
[蘇省官塲塲紀事]  
　　蘇州訪事人云上海布捐局員朱大令蔭棠逝世後撫憲恩中丞札委現辦寶山縣屬清丈局事宜之李大令在衡前往接辦○日前湖北宜昌督銷局總辦王觀察灃及徐州膏捐局總辦徐觀察銘業由差次到蘇謁見撫憲恩中丞禀商公務 
[松郡官場紀事]  
　　松江訪事人云府尊丁次軒太守下車伊始暫就貢院辦公近日府署已修整一新遂於本月初二日賦鶯遷之什文武各官咸往慶賀○前營代理守備朱梅泉守戎向充提轅巡捕近日提憲李壽亭軍門自吳淞防次回轅以各營新改巡警操防緊要非得熟諳營務之將領督率整頓不足以作士氣而變營規爰飭守戎國營悉心訓練 
[珠海潮聲]  
　　廣州訪事人云粤垣開辦德律風由直隸總督北洋大臣袁慰庭宫保及會辦電報大臣吳仲懌侍郎札委温觀察主持其事設局城内雨帽街近日復委張君萬鵬充當提調以資臂助○粤垣房捐開辦以來收數不甚興旺當事者擬改歸巡警局核實辦理自此改絃更張必當日有起色矣○潮州府屬濵海各縣連日風颶大作以致晚稻大半受傷秋收陡减甘蔗受傷尤甚苗未長足卽被摧殘糖業中人不免憂形於色矣 
[蜀中人語]  
　　聞之成都友人云月前四川總督錫制軍札委夏大令柏華充當警察營副隊官責令整頓一切○成都工藝局創興數月所製器物漸底精良現在局前設櫃出售○當岑雲帥總制四川時因事將錢峨伯大令奏參迫移節桂林護督陳六笙方伯意欲棄瑕錄用後因 
 
 

Page 3

 
 
寅僚不服事未果行兹已由錫制軍委辦山東振捐矣○成都所造銅圓鬯行巿上八月下浣銅不敷用機器暫停現已照舊開工矣○錫制軍創興官報委龍茂道沈幼嵐觀察總理其事聘前武備學堂華文教習顧君主持筆政不久卽當頒行矣○合州張石卿孝廉於數年前創興蠶桑公社現方游歴日本考察蠶學購取蠶種歸來大約不久仍當開社矣 
[白下苔箋]  
　　金陵訪事人云此間自丙申年以來米價異常昂貴雖其間時亦酌减然每石總需洋銀六七元若賤至五元已不可多得推原其故皆由奸儈運米出境所致非盡由水旱偏災也○本届夏秋之間雨晹時若省屬旣占大有鄰省亦慶豐穰兩江總督魏午帥更嚴禁米石出洋力保民食故自新榖登塲後米賈已不復如前之奇貨是居刻下上等米每石不過值洋銀四元次者三元六角貧民持青蚨二十二翼便可購米一升是誠近年來未有之事也 
[訂期鞫案]  
　　蘇報館革命黨首鄒容章炳麟等六人大逆不道押候訊懲兹由蘇松太兵備道袁海觀觀察定於禮拜一卽本月十二日午後飭上海縣主汪瑶庭大令至英美等國公共租界公廨會同讞員鄧鳴謙司馬曁英總領事署繙譯官迪比南君升堂推鞫 
[令重催科]  
　　上海縣宰汪瑶庭大令以本屆下心錢糧開徵以來已屆十限滿糧櫃早經截止而各户尚多蒂欠爰諭令差役通飭各圖地保赶緊催繳如再延玩定于比追 
[惠普雙弓]  
　　本邑大南門外粥廠向爲棲宿流丐之所邇屆冬令露重霜寒蘇松太兵備道袁海觀觀察札委姚殿卿明府前往經理施粥軍宜俾卑田院中人得此薄粥一甌稍免飢寒交迫亦惠政也 
[押遷客民]  
　　南巿生義馬頭馬路旁每有江北客民誅茅爲屋雞棲其内以庇風霜馬路工程局總辦翁子文太守深恐易釀火災出示曉諭限令卽日遷徙毋任逗留 
[鳧舄來申]  
　　指分江蘇補用知縣葛大令恩元係前法界公廨讞員葛蕃甫同轉之少君由京引見回滬僑寓法界公館馬路晉安里小駐行旌卽須赴省謁見各大憲 
[聖節停訊]  
　　本月初十日恭逢皇太后萬壽聖節英美等國公共租界公廨讞員鄧鳴謙司馬照會各國總領事請轉飭各捕房停辦讞政三日俟禮拜一卽十二日解案會訊 
[上海縣署瑣案]  
　　朱其仁投馬路工程局控召寶生積欠房飯錢等情由總辦翁子文太守移送縣署前晚縣主汪瑶庭大令升堂研訊朱供小的在南巿泰安里張姓所開客棧中司帳七月初召來租餘屋兩間開設報關行言明是月十三日起租每月洋銀二十四元行中夥計三人每月飯資洋銀十元零八角今被欠至兩月之多向索圖賴叩乞究追召供不的係浙江寗波府屬某邑人轉借朱屋開設報關行每月房值二十四元雖於七月十三日租起至八月中秋始得開巿是以房金應自中秋日算起厥後付過一月至今僅欠一月朱勒付兩月因數目不合是以遲遲大令判將召交差帶出與朱算明自七月起實欠若干禀復核斷○八月十七日江化某邑人楊阿三在西門外被人毆傷旋卽斃命當經二十五保三圖地保報請縣主汪瑶庭大令騐明飭緝兇手在案旋有宋開鰲者投案訴稱死者係小的夥友被徐廣善所毆求卽拘徐訊究以雪沈寃大令准之飭差拘徐研訊宋稱小的在治下西門外開草鞋行雇楊爲夥徐與小的同鄕同業時到小的行内販賣草鞋與楊口角積有微嫌八月十六日惕行至蘆花蕩僻靜處與徐相遇陡被兇毆意欲扭徐至日暉港羅家灣巡捕房聲訴徐乘聞脫逃時九十一號三十六號兩巡捕見楊受傷甚重送入仁濟醫館醫治未幾卽殞命徐供小的與楊並無仇隙安有扭毆之事八月十六日聞楊患急痧倒臥羅家灣左近經巡街捕舁至捕房捕頭察得症實免險令送仁濟醫館診治無效而死事與小的無干宋誤聽人言妄指小的叩求查察以免栽誣大令著交差看管候飭三圖地保至捕房查明當日扭毆情形禀復核奪 
[美界火警]  
　　昨晚十點半鐘時虹口百老匯路門行路轉角處某姓家不知緣何失愼致兆焚如警鐘旣鳴英美租界救火會西人急驅皮帶車馳往吸水狂噴始得烟消火滅至如何起火及焚燬若干俟明日訪明再錄 
[上海保甲總巡局紀事]  
　　本邑城廂内外保甲總巡朱森庭明府以時届冬令宵小最易乘機窮發爰飭各叚保甲局委員每晚務須親出巡查俾匪類無從托足○日昨保甲總巡朱森庭明府查知南巿十六匍等處各小巷多未設立木栅因諭令地甲傳知各業户赶緊裝設以免匪徒竄越之虞 
[英租界捕房紀事]  
　　偷兒徐福卿掩入周咸林所開成衣店竊取衣服報經某包探連贓緝獲送入捕房捕頭令押候解送公堂禀請讞員鄧鳴謙司馬訊究○王永興不知因何在河北路與姜阿福口角致被毆傷報捕後捕頭令某包探禀請讞員鄧司馬發出傳單將姜傳送公堂訊明核辦 
[九月分選單]  
　　副使崇文門平觀海浙江供事鹽運同長蘆天津分司董芳瑄山東舉知縣江蘇東臺何元泰浙江甲河南商城李德基江蘇供事浙江宣平張綱安徽監山西五臺周賡壽湖北附湖南會同趙宗抃直隸舉新化周兆　順天廪廣西天河王錫侯河南舉布理問江蘇朱善詒順天監府照磨河南開封田芳辰陜西監巡檢湖北黃陂薛世俊山東吏員廣西鬰林州高迪祥廣東監典史甘肅環縣趙楷順天監 
[申報館協振所經收四川山東賑捐九月初一日至九月三十日止第二十次清單]  
九月初一日虞守煌求小兒竹田病愈英洋五元正陽關紳士募無名氏元念一兩四錢六分二厘隆中鈍叟洋四十元鐘貴通病愈完愿洋五十元葉姓小洋五角○初六日太源氏祈孫男病愈洋十元○初八日雙氏祈身腰小洋三元○初十日贖罪子龍洋三十元○十一日吳馥堂洋十元又洋五元○十二日汪自勲求發紅痧等症速愈洋二十元鎭海江南謝明壽資龍洋五元○十三日淮山棉力子洋十元○十五日福建隱名氏求母延壽洋十元顧思義經募洋二百元○十六日太倉永義昶來恆農氏亨記龍洋十元李星茗洋六元○十七日海陵知足山房洋十元○十八日廣西李伯軒先生交來無名氏求合家平安洋五十元無名氏洋五元無名氏銅洋五元四角寅　齋小洋三百角吳宅洋二元○二十一日顧沈氏牙症有恙洋二元○二十四日新安居生産平安洋十元○二十五日泰記洋五元○二十六日日生盛來吳茵記還三塲平安　洋五元無名氏小洋念二角○二十七日平毓秀爲父病愈求保平安洋二百元○二十八日青村港寶順來奉城力薄子求小兒病速愈助棉衣洋八元以上總共收英洋七百四十三元七角九八元廿一兩四　六分二厘銅洋五元四角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[維持風化]  
　　欽加同知銜賞戴花翎代理江西德化縣正堂張爲出示嚴禁賭博娼妓私宰以安民生而靖閭閻事照得化邑濵臨大江爲通商衝要之地五方雜處良莠不齊本縣從公於兹匪伊朝夕地方風氣素所稔知其最足爲民害者莫若聚賭窩娼引誘良家子弟一經墮其術中小則廢時失業大則蕩産傾家又有盜竊耕牛私行屠宰當街擺賣甚至臭氣薰蒸行人受疫似此種種不法殊爲風俗人心之害兹權斯邑不欲以五日京兆漠然視之除飭差嚴密訪拿外合行出示嚴禁爲此示仰闔邑軍民人等知悉爾等嗣後務須各安正業勉爲良善倘敢仍前包娼聚賭以及私開圈店宰殺耕牛一經訪聞或被告發定行拘案從嚴究辦本縣言出法隨決不稍從寛贊倘兵役捕保得賄包庇察出一併處治其各凛遵毋違特示 
[括蒼火警]  
　　温州訪事人云上月二十五日之夜十點鐘越二刻時浙江永嘉縣境下鄕一都月落垟某農家失火延燒民房十餘家二十九日之夜更魚初躍郡城南門外虞師巷口裕豐米行又兆焚如幸各水龍謁力圍噴須臾卽熄 
[保郡魚書]  
　　聞之直隸保定友人云省城巿面較昔繁盛惟私錢茂多曾經清苑縣某大令出示嚴禁各業亦公議不准能行無如錢行業中人兌換如舊致禁與不禁相同殊可慨也○九月二十二日校士館課期題爲德奥意三國合盟爲歐洲平和之局策商部施行事宜當舉其次第策○上月某日保定警務總局總辦徐君出示曉諭曰省城巡警自開辦以來業經會同調任布政司周升任按察司楊條列巡兵應盡事宜出示在案查督憲奏設巡警原爲保衛閭閻起見有彈壓地面之責汝軍民人等當已周知街巿遇有事端站　巡兵豈能置而不問解紛排難職守當爲汝等應曉然此義共守節圍凡遇有各局巡兵應行禁止盤查等事此係出於定章毋得抗違致碍　政而長刁風爲此再行出示仰一切軍民人等務當遵守前次所列條規不准梢有輕玩倘敢明知故蹈必治以應得之咎卽有各營兵丁衙署差役滋事亦必送交本管懲處决不寛貸本督辦忝司局務約束必嚴猶恐防範偶疎易滋流弊故每每派員密訪弁兵有犯必懲不敢稍涉陳懈兹奉督憲札飭格外認眞整頓更宜仰體督憲維持新政之苦心與人民相安於無擾除分飭各局巡官弁嚴密查察外倘巡兵有借端凌辱訛索情事准該軍民人等訪明控告本督辦定行從嚴懲辦斷不狗庇汝等亦宜各自凛遵勿違特示 
[獵塲衰草]  
　　松江訪事人云華亭縣南鄕大洋莊六圖地保蔣長發前曾强佔孀婦某氏近日探悉圖民費何氏新喪所天自甘守志田郡城紳董允於九月二十一日進全節堂遂慫恿無賴金阿長先一日率衆登門强行合巹之禮氏之親族大抱不平同投縣署控訴縣主陳仲陶大令閱詞震怒立提一千人研訊知事由蔣保起意飭釘上脚鐐下之於獄以便按律重懲○薙髮匠趙姓久隸鹽捕前營當勇專慣勾通舟子王某運鹽至郡私銷近爲管帶孔子元遊戎之三少君所知禀明遊戎將王屋封錮一面拘王送縣請究王大懼急浼有力者爲之緩頰始得從寛趙則知法犯法罪更難寛定當斥革懲辦 
[浦東保甲總巡局紀事]  
　　日商大阪商船公司購得浦東老白渡左近謝梅亭之地若干前日被謝之族婦某氏砍去所植楊樹公司執事人某甲函致浦東保甲總巡局請卽傳案訊懲總巡謝岳松明府允之立卽飭差往拘嗣經謝向甲負荆始得丁事○爛泥渡鴻源紡紗廠執事人某乙函送互相扭毆之工人許洪福孫高氏至浦東保甲總巡局總巡謝明府升座研訊許供孫高氏夫故之後乏人照料由伊母作主贅小的爲婿突被廠内巡丁某丙將小的兇毆受傷求恩明鑒氏所供與許相同明府斷令各責若干一併遂出 
[英美租界公廨晚堂瑣案]  
　　前日四川人周維樵等扭控張玉如欠銀圖賴等情當晚讞員鄧鳴謙司馬升堂質訊周訴稱商人開設某匯票號張開設同德和記藥材號光緒二十七年二月倩商人籌借紋銀五千兩約定二十八年二月在滬付還不料同德和號卽於是年正月倒閉所欠宜昌漢口等處匯欵均已還清獨商人處絲毫未付向之催索央吉和輪船買辦四川會館董事朱貢之出爲解勸允照四成歸還然亦徒托空言依然無著爲此情急扭案控請究追信記號戴清如供被張欠銀五千兩曾由朱董理勸至今未還怡和祥號張玉安供被張欠銀二千五而兩立有憑據德厚祥號張子記供被張欠銀六千兩立有馮據文章氏張費氏同稱被張欠銀二千兩各據前已粘呈聞張家資殷實務求勒限嚴追張供小的兄弟五人小的居五所欠周等之銀現已函致家中請兄長寄欵來滬料理惟來寛限日期司馬著押候赶緊匯銀來滬逐一清還延干未便○前者張俊明控虞變卿欠銀不還等情經前讞員張柄樞司馬訊取口供押追在案前晚鄧司馬飭提覆訊張供前者虞爲其子文定某姓女向小的借去洋銀六十八元連利核計共一百二十六元控奉押追至今無著叩求追繳以恤商艱虞供此項欠欵實係小的爲人措借銀兩後經控案言定訟費五十元請傳証人陳小寶訊供自當明白司馬著押候傳陳訊核 
[法租界捕房紀事]  
　　某西人失去馬鞍及絨毯等物將甲乙丙丁四細崽送入捕房請究昨日捕頭向之研究均不認竊因命押候解送公堂禀請讞員魏蒓塢大令訊究○流氓朱某至某小烟館開燈過癮臨行烟館主向索烟資非特不給反敢行兇因卽喚令巡捕拘送捕房捕頭命押候堂期解請訊辦 
[美租界捕房紀事]  
　　前日傍晚時有某國兵船甲乙丙三水手沽飲大醉闖人吳淞路第一千五百五十六號門牌之粤人某姓所開萬利食物店攫取燒鴨一頭旋又至鄰近一千五百六十九號門牌鴻福泰酒店强取食物並將硯盞任情擊毁某姓及鴻福泰主投報捕房捕頭令五十五號西包探前往將甲乙丙一并拘獲帶入捕房捕頭令押至該管領事署禀請訊辦○前晚積竊朱順生至寓居北浙江路四百八十五號門牌之某甬人家以賃屋爲名乘間竊取衣籍一口内儲衣服及金銀首飾所值甚巨昨爲包探劉阿炳查獲吊出原贜帶人捕房捕頭令押候解送公堂禀請讞員鄧鳴謙司馬懲辦○昨晨東洋事夫瞿和林曳破車至至華德路被六百零二號巡捕拘住瞿出小銀錢數枚賄之捕怒帶入捕房捕頭令押候解送公堂禀請訊究○昨日江北某邑人陳學奎投捕房訴稱僑屆斐倫路第一百八十四號門牌房屋内生有一女小字雙蓮年甫十一近被比鄰流氓王小六子拐去請爲查緝捕　允之隨令某包探往查 
 
 
 

Page 10

 
 
   
 
 

Page 11

 
 
   
 
 

Page 12

 
 
知府蔣志持前署潯州府時　名辦團將經費提歸府署支發不交紳局已屬不知遠兼迨臣抵潯州　　　　點轉練應點者不過數人且並此數人亦曾充當府署雜差實屬貪謬昏庸罔知表率署賓州事興業縣知縣沈祥麟自到署任命盜案件從未下鄕勘騐均令門丁嚴姓前往該門丁又串同兵役訛索無厭民怨沸騰實屬昏惰性成難膺民社試用知縣薛冶前署柳城縣時任聽門丁體　臣恣横婪索民間拏拏匪徒該門丁必索規費不滿欲卽不禀官訊辦又迭次勒索團紳毆辱士林薛治毫不約束實屬縱容丁役罔恤民艱恭城縣知縣孫焯前署上林縣時藉端苛派並仕聽丁役串同駐紥該縣之虎勇營需索分肥實屬玩視民瘼縱庇兵役前署來賓縣事候補知縣郁家珍率勇勦匪縱令　勇管帶林秀廷肆意搶掠妄拿無辜並聽門丁李姓向被拿到案之無辜良民索取銀兩實屬肆意虐民迫民從匪署龍州廳事請補南寗府同知羅家勸於營團拿送之匪任聽其子索賄釋放實屬辦事昏庸形同木偶前署蒼梧縣候補知縣宋彦成任聽該縣船行差總藉口兵差過境冋各船户勒索幫差費違章封船經臣據控飭究仍置不問轉將具控之生員鍾河清挾嫌陵辱實屬縱庇蠧役藉端需索前派綏遠軍營務處廣東候補知府李宗道兼帶綏遠軍左營廣西候補知縣潘成秀管帶綏遠軍左營分省補用知縣謝允中於五月初七十三等日綏遠罼左營逃潰三哨一案李宗道則狡詐貪妄激變幂心潘成秀則駕馭失宜謝允中則事前有意推延事後不能拿獲均屬咎無可辭慶遠協副將尚那泰嗜好極深營伍廢弛慶遠恊左營都司余覲光諸事諉卸巧滑性成以上文武十三員擬請旨卽行革職永不叙用潯州恊副將松秀疲軟無能罔知振作擬請旨卽行革職柳州府知府趙淶彦辦理防剿諸多乖謬平日操守亦頗難信擬請旨勒令休致已革羅城縣知縣馬振江　在羅城任時縱令所帶弁兵輪姦民女搶掠牲畜什物毫不約束懲辦王之春僅於奏請革職不足蔽辜羅城士民言及該員至今　有餘痛前代理雒容縣事試用府經歴劉華照彈壓忻城土縣委員候補巡檢倪孝先誣良爲匪到處勒索倪孝先並濫用非刑劉華照並私賣軍械擬請旨將劉華照倪孝先卽行革職連同馬振江一併發往新疆効力贖罪管帶熊字營補用副將熊瑞清於兵勇截獲匪擄婦女不送縣資遣竟私售得財所管弁勇亦多騷擾管帶忠字營補用都司蕭逢庚平日縱兵騷擾毫無紀律剿辦匪提尤形畏　均擬請旨卽行革職發往軍台効力贖罪前帶棠字營補用遊擊劉鳳山縱兵騷擾本年三月間該營哨弁胡楚璋率勇二十餘人携槍逃入匪黨到處擾害該管帶轉稱胡楚璋被匪圍陷一意欺蒙嗣駐忻城旣不能防更不能剿前帶虎勇副營補用都司朱文光二月間在上林縣駐紥每哨每日向地方商民索取米一百五十斤猪肉十五斤嗣經商民求减於五月妆一日起减鸞每哨日需米百斤菜錢一千六百文該營勇在周家墟斃匪一名而報稱用過槍彈兩萬顆又在金釵墟搶掠民間耕牛數十次需素擾害無在不至以上兩員情節極重經臣於查訊明確後當飭軍前正法以申軍紀以快人心候補知府濮賢恒人尚有才亦知向上惟前署慶遠府時調度乖方以致東蘭州懷遠鎭相繼失陷管帶毅字右營浙江補用遊擊黎天才管帶安勇中營補用守備鄭潤潮管帶棠字營陜西補用叅將儲崑山前在思恩府屬安定土司等處剿匪不力致有喪失以上文武四員均擬請旨卽行革職從寛留營効力贖罪以觀後効倘該員等再不能愧奮立功卽行奏請從嚴懲辦除將此外應舉應劾各員續查明確再行具奏曁將叅劾所遺各缺俟奉旨後咨由廣西撫臣照例核辦所有查明廣西優劣各員分别舉劾緣由理合恭摺具陳伏乞皇太　皇上聖鑒訓示謹奏奉硃批另有旨欽此 
[署兩廣總督岑奏知州畏罪自盡專摺奏報摺十七日]  
　　頭品頂戴其部尚書銜署理兩廣總督臣岑春煊跪奏爲知州畏罪自盡遵例專摺奏聞仰祈聖鑒事竊照臣前　潯州謬聞象州知州廖俊浮折錢糧多殺無辜侵吞振欵藉端勒罰貪酷殊甚民怨沸騰當經檄行柳州府查得所聞各節大致皆有其事當將該員撤任行提至潯發交桂平縣先行看管一面再飭確查以憑參辦詎該員廖俊自知情罪頗重時懷憂懼旋據署桂平縣知縣王元鼎禀報廖俊尚有烟癖未便加禁於六月二十八日夜四鼓乘人睡後服烟自盡延醫灌救不效於二十九日辰刻身死禀請委員會騐屬實塡格取結棺殮飭屬領埋等情前來臣查知縣以上如有自盡之案例應專摺奏聞此案撤任廣西象州知州廖俊貪酷已甚畏罪服毒自盡應遵例奏陳聖聞仍俟催查貪婪確數酷虐確情再行擬議參辦至署桂平縣知縣王元鼎於奉發看守之員失防自盡例有處分業於疎脫陳景　案内奏叅革職拿問此案輕罪應請免其重科除飭柳州府　確禀報外理合專摺具陳伏乞皇太后皇上聖鑒訓示再此案本係由臣糾察擬辦是以未會廣西巡撫銜名合併陳明謹奏奉硃批知道了欽此 
[署兩廣總督岑奏外洋粤紳捐助災振鉅欵懇恩優奬片十七日]  
　　岑春煊片再查兩廣近年水旱爲災歲祲屢告廣西現值辦匪之際兼籌振撫需欵尤殷兹據花翎二品頂戴候補四品京堂張　南以兩粤災區較廣備具振欵銀一萬兩呈請報効前來臣查張煜南籍隸廣東歴在南洋各埠總理商務會充檳榔嶼副領事遇有内地災振屢經捐助鉅欵上年廣東開辦武備學堂曾據報効經費銀八萬兩經前督臣陶模會同升任撫臣德壽奏蒙賞給四品京堂候補兹復因兩粤災振需欵報効鉅資是其在外洋篤念桑梓慷慨好義誠有足多查前四川建昌道黃毓恩記名道陳光弼　任蘇松太道蔡鈞捐助振欵銀一萬兩歴蒙恩准賞給頭品頂戴有案今張煜南事同一律合無仰懇天恩俯准照　將花翎二品頂戴候補四品京堂張煜南賞給頭品頂戴以示優異而昭激勸除將捐欵飭局收存並行取張煜南履歴咨部查核外謹會同署廣東巡撫臣李興銳合詞附片陳請伏乞聖鑒訓示謹奏奉硃批張煜南著賞給頭品頂戴欽此 
[署兩廣總督岑奏知府辦理捐欵不實請旨嚴辦片十七日]  
　　岑春煊片再臣前訪聞署廣東南寗府知府黃英采營私罔利民怨沸騰當經檄飭署左江道余誠格詳查兹據查覆黃英采　捐不實致啓詳疑雖辦理别項包捐有無受賄無人指實而烟絲行於每年認繳餉銀之外曾另送府署銀元二千五百五十元據該　 
 
