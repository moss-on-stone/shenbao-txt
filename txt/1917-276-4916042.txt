# 1917 - 276 - 4916042

 

Page 1

 
 
   
 
 

Page 2

 
 
   
 
 

Page 3

 
 
時評 
[閱兵（默）]  
　　閱兵盛典也乃於舉行閱兵盛典之中而有開始用兵湘南之事此則不能令人無感也夫國慶之所以有閱兵者一以示共和締造之非易一以示宣揚威武之不可或忽蓋甚鄭重也惟其鄭重非有危害我國體者不輕用非有侵奪我國家主權者不輕用雖不輕用而又不能不備於平時此今日閱兵之本意也故閱兵者所以示不忘備而非以示黷武也而今日之湘南則固已開戰矣 
　　然則今日閱兵之舉所以不巳者其究何爲也歟 
[命令]  
　　十月八日大總統令本年入秋以來近畿一帶河流暴發水勢奇漲田廬淹没人民蕩析被水至數十州縣之多災情極重爲近數十年所無據報流離困苦情形披閱之餘實深悲憫而奉天山西湖南安徽福建四川廣西貴州等省亦以偏災見告雖經發　昅撫並派員督辦河工善後各事宜急圖實暢洪流俾災民得安居樂業惟補苴事後元氣巳傷編户之民何以堪此本大總統自惟薄德膺兹艱鉅意者政有所失行有過鬱爲災祲重蓄吾民夙夜兢兢同知所理現届國慶紀念之日軫念民生祇深漸懼所有國慶日應行慶賀筵宴典禮著一律停止所願凡百職司共喻斯意各宜修省政事補其闕失於保育休養諸大政悉心詳籌實力推行以修人事而廻天眷本大總統有厚望焉此令 
　　又令任命王兼知爲海軍部司長此令 
　　又令前政事堂存記張嘉淦著分發河南交該省長酌量任用此令 
　　又令陸軍總長段祺瑞呈請任命張虎臣爲陸軍第二十師步兵第四十旅少校副官應照准此令 
　　又令蒙藏院總裁貢桑諾爾布呈請以阿爾寳承襲土默特世管佐領應照准此令 
　　十月九日大總統令譚延　現在給假湖南省長着周肇祥暫行兼署此令 
　　又令晋授段芝貴以勳一位此令 
　　又令晋授倪嗣冲張敬堯以勳一位此令 
　　又令晋授陳光遠李長泰以勳二位此令 
　　又令晋授范國璋吳長植王承斌閶相文劉啓垣蕭安國張錫元以勳四位此令 
　　又令晋授吳炳湘以勳四位此令 
　　又令特授張永成　成勳馮玉祥王汝勳張九卿張懷斌劉金標吳佩孚張紀汪學謙商震孔繁昔李奎元岳兆麟以勳五位此令 
　　又令曹鍋授爲陸軍上將此令 
　　又令盧永祥加陸軍上將銜此令 
　　又令汪大燮湯化龍粱啓超劉冠雄張國淦曹汝霖均給予一等大綬寳光嘉禾章此令 
　　又令林長民范源溓均給予一等文虎章此令 
　　又令靳雲　給予一等大綬嘉禾章段氷彬給予二等大綬嘉禾章此令 
　　又令姜桂題張作霖張懷芝趙倜甲文烈閻錫山李純王占元李厚基楊善德陜樹藩均給予二等大綬寳光嘉禾章此令 
　　又令孟恩遠鮑貴卿張廣建楊增新譚浩明馬福祥均給予三等寳光嘉禾章此令 
　　又令周道剛陳炳焜劉顯世李耀漢均給予二等大綬嘉禾章此令 
　　又令郭宗熙齊耀琳戚揚張瀾齊耀珊劉承恩均給予二等文虎章此令 
　　又令龍濟光給予二等寳光嘉禾章此令 
　　又令江朝宗晋給二等大綬寳光嘉禾章蔣雁行田中玉張弧潘炬楹曾兆麟趙玉珂徐世章馬玉仁均給予二等寳光嘉禾章吕公望劉傑綬齊燮元田樹勳吳新田杜錫珪趙戴文田應璜趙景德梅馨徐華清任鳳苞沈郁文口鈺均給予三等寳光嘉禾章此令 
　　又令傅良佐葉恭綽張志潭均給予二等大綬寳光嘉禾章陳文運陶雲鶴丁士源均給予二等寳光嘉禾章魏宗瀛給予三等寳光嘉禾章此令 
　　又令陸錦顔懷才李進才穆文夀田獻章蔣廷梓婁文熙楊以德張宣蔣拱朱材棟林永謨羅開榜朱熙張仁奎楊春普均給予二等大綬嘉禾章湯薌銘王懷慶褚其祥劉景元封承熾張嘉森李榮殿楊紹寅周符麟張樹卿范書田殷貴李允晶劉富有石佳華田友望李廷玉李夀金高文貴李士趣李焕章劉玉琦宋玉峯李宣倜方先亮徐廷爵鄭洪年段志超周茂冬宋子揚劉建章張汝霖馬鴻烈何品璋王崇文崔廷顯孫潤宇夏問龢陶湘潘復李書勳賈德耀顔世清江慶辰周作民宋邦翰馬聯甲口長青張國宸齊寳善温朝詒趙會鵬王桂林徐國樑均給予二等嘉禾章曹英閻桐李鴻舉張舉顔馬開崧曹銳李德勝雷炳焜陳虹劉文翁鳳岐李敏劉朝臣李長明張敬湯徐登朝劉光楊以來阮肇昌高凌青鄒心銳熊文朗閻慶樸梁葆森趙席聘王天佑李松齡胡敏騫申振林林繩武譚瑞霖司徒穎辛漢高紹陳周樹標趙炳南胡商彝叚芝清何炳麟王全勝周良才段芝崑黄贊熙何瑞章田書年張國仁丁搏霄史久光黄本瑋韓聯基任光宇邢邦彦漆英何海鳴楊桂堂周春芳勞之常唐在章楊敬修邱昌錦高振善王　羅春恒李飛鵬崔鳳舞劉宗紀均給予三等嘉禾章王佐才龔漢冶閻治望包述口劉夢庚趙繼賢劉祖堯舒賡勳李大鵬王兆璜耿起麟陳紹五陳席珍蔣鴻遇周錚杜成鎔温雄飛吳榮萃杜師業熊冠斌閻光耀譚文駿黄明新彭光塋程良楷崔麟台朱運昌湯銘鼐李杜芳張錫光譚定瀛程玉堂虞廷愷許鍾璐吳瀾問善同劉景山楊潤塔齊賢吳信芳張藻宸江夀祺王裕光温樹德余振興王光照鄧家華朱子森薛啓華許建廷沈繼芳賀得霖陳謨白汝光賈闌潤黎樹榮均給予四等嘉禾章此令 
　　又令趙理泰曲同豐衞武吳中英丁錦均給予二等嘉禾章此令 
　　又令曾毓雋王郅隆均給予二等文虎章此令 
[專電]  
　　北京電明日總統閱兵儀式稍簡外交團僅招待使館武官未招待各公使（九日下午六鐘） 
　　北京電今晨馮赴南苑閱兵沿途警衞極嚴至則總指揮段芝貴奉迎入場報明部隊數目爲陸軍第一師之步兵一二旅騎砲各第一團工輜各第一營陸軍第二師之步兵第三四旅騎砲各第二團機鎗第一營 
（十日下午二鐘） 
　　北京電馮今日上午九時半蒞苑十時半開操下午一時回府（十日下午五鐘） 
　　北京電今日給勳至百三十餘員係專叙討逆之功（十日下午二鐘） 
　　北京電今日本欲開閣議决定對湘問題有兩總長巳對嗣以段在南苑檢閱時間不及故未開議（九日下午六鐘） 
　　北京電國慶閱兵式頃接南苑電話十時三十分開操十二時二十分畢馮一時回往來均乘紅牌鐵甲汽車（十日下午二鐘） 
　　北京電陳炳焜於今日由南甯回粤（十日下午五鐘） 
　　北京電政府昨接川電張瀾巳到重慶擬先在該處就職 
（九日下午六鐘） 
　　北京電頃有派員赴湘宣慰消息（十日下午五鐘） 
　　北京電臨時參議院令發表後至九日止僅河南有正式報告（九日下午六鐘） 
　　北京電湘省鹽欵亦被截　 
（十日下午二鐘） 
　　北京電曹錕在津海關提三十萬辦急賑（十日下午二鐘） 
　　北京電駐保二十團砲兵巳令兼程開湘（十日下午二鐘） 
　　北京電顧使電告美禁鋼鐵出口已允修正凡協約國不在此限（十日下午二鐘） 
　　北京電希臘代表列慈克斯到京與外部訂立中希通商條約（十日下午二鐘） 
　　北京電陸部將設外交事務處（十日下午二鐘） 
　　北京電各路局於十六日起收用中交票（十日下午五鐘） 
　　北京電吉長路　昨始在交通部正式簽字（十日下午五鐘） 
　　北京電陳錦濤案不日續審 
（十日下午五鐘） 
　　北京電雷震春已處無期徒刑（十日下午五鐘） 
　　北京電天津水災銀團允借善後費三百萬元鹽税餘欵交二百萬並允自下月至年底止作一次交（十日下午五鐘） 
　　北京電九月份鹽税餘欵已撥交二百萬元（十日下午五鐘） 
　　北京電楊善德代表陳樂山昨謁馮述浙事（十日下午五鐘） 
　　北京電俄交通次長來滿游歷（十日下午五鐘） 
　　北京電靳雲鵬赴日觀操以趙理泰岳開先爲隨員准下星期啓程（十日下午五鐘） 
　　北京電大阪每日記者奥村昨病逝今日下午中東各記者在本願寺行殯禮（十日下午五鐘） 
　　北京電中華新報今日復活（十日下午二鐘） 
　　北京電文日各報補行休刋（十日下午二鐘） 
[外電]  
　　北京電湘督電稱國軍一旅於十月六七兩日由北面攻擊劉林衆二千人迫令退回衡州北四十英里之衡山聞戰事頗烈惟未云及死傷人數（九日）字林報 
　　東京電前駐華公使日置易君六日啟程政友會理事山本君昨日啟程赴華考察日人對於二君之行甚爲注重二君擬游歷中國各要區與有勢力之華人自由交换意見（九日） 
　　廣州電葡萄牙共和紀念日華員赴葡領奉署道賀者頗多（八日）以上路透電 
　　漢口電今日爲國慶紀念日中國界内均懸國旗以表祝意漢口交涉公署午刻受各領事及他外人祝賀（十日） 
　　漢口電湖北之湖南北軍援隊北洋第三旅及省防團二團刻正陸續送赴湘省因此湖北防備稍覺薄弱現在駐紥武漢兩地各軍合共尚有二十營（十日） 
　　漢口電長沙電云北軍在湘潭之南方八十里地方與南軍衝突當將南軍擊退兩軍互有死傷（十日） 
　　奉天電日本駐在滿洲領事會議出席者爲哈爾濱·齊齊哈爾·農安·吉林·長春·間島·鄭家屯·赤峯·鐵嶺·海龍·掏鹿·新民屯·營口·遼陽·安東縣·奉天等十五處領事及領事分館主任等外務省亦派廣田·有田二書記官北京公使館派杉村書記官關東都督府派白須外事課長等臨席本日開會討議中日協約之善後策等事關東都督府民政長官亦擬赴會（十日） 
　　奉天電熱河林西附近蒙匪仍甚猖獗故張督軍與熱河都統姜桂題互相策應並命吳統領部下之五十三五十四兩旅三面會同大舉剿辦（十日） 
　　南京電李督軍於九日假南京青年會開天津水灾救濟會中外來賓甚多一時捐欵達二萬餘元（十日） 
　　南京電本日爲國慶紀念午前七時文武各官均詣軍署舉行祝典各國領事亦往道賀市中家家高縣國旗以表祝意（十日） 
　　北京電吉長鐵道借欵契約巳定明日調印（十日） 
　　北京電馮大總統於今日國慶日蒞南苑行閱兵式以段芝貴爲閱兵指揮官參列兵隊計有第一師第二師之步騎砲工輜重各兵並機關鎗隊等段總理及各國務員等均陪觀沿途及他各處警戒極爲嚴重中均懸國旗以表祝意（十日） 
　　以上東方通信社電 
[戰電]  
　　倫敦電海格將軍報稱今晨五時二十分鐘英軍復在伊泊爾東北面與東面會同左面法軍於廣闊之陣線進攻頃得消息巳於各地點得有滿意之進步戰地風雨未止（九日） 
　　倫敦電今晚海格將軍報稱戰地終日大雨且有狂風伊泊爾戰線雙方砲隊甚爲活動星期日英飛機以炸彈二噸半擲擊敵軍車站兩處且擊落敵飛機兩架又逐落三架英飛機失蹤者一架（八日） 
　　巴黎電今日下午公報云今晨八時三十分比境法軍會同英軍攻擊化塞爾斯特森林南面德軍陣地戰事刻正在發展中利於法軍愛恩河陣線與末斯河右岸均有砲戰（九日） 
　　俄京電俄國公報云俄魚雷艇在博斯波羅斯海峽境内轟毁裝煤船七艘俄潛艇某號捕獲土國裝穀船一艘押入塞伐斯土波爾港 
（九日） 
　　羅馬電公報云敵軍猛轟後復在柯斯太比拉瑪細夫境進攻意砲隊迫令退走意軍戰於班細柴高原俘敵百人（九日） 
　　俄京電新混合内閣巳成立計社會黨員六人民治黨與中等階級代表十一人以克倫斯基氏任總理兼任總司令台里斯慶柯氏任外交總長佛化夫斯基將軍任陸軍總長佛特里夫斯基海軍大將任海軍總長（八日） 
　　華盛頓電政府擬以美金洋三百五十兆元建造魚雷驅逐艦限十八個月内造齊（九日） 
[公電]  
　　倪嗣冲致北京電北京大總統國務院鈞鑒前閱京電以順直水災奉令發督三十萬先敵放急賑仁聲所　薄海同欽伏查順直各縣本年春夏之交數月不兩荒象巳成滿冀秋穀覺登稍資補救詎料入秋以後連次山洪暴發水勢汹湧受吳地方幾及百縣之多據聞有全鏡漂没者有縣城被灌者損毁房舍漂流人畜不可數計卽以天津一隅而論英法日德各租界一片汪洋全成澤國難民數十萬人兩宿風餐靡所棲止哀鴻載道觸目傷心百年以來誠未有災情如是之慘重者我大總統饑溺爲懷發帑賑濟該省長官迭經通電各省勸募義捐于遺餘生當可藉資拯救惟災區太廣災民太多當此財政困難官賑旣有時而窮各省凋療之餘義捐亦浸成弩末瞬交冬令待賑尤殷預計明春爲時正久京畿重地繫各國之觀瞻俄艿盈塗成何景象萬一匪黨勾結稍有蠢動其害之中於國家者爲禍尤烈籌慮及此寢饋難安頃閱報章本年雙十紀念京師校閱軍隊曁種種設備需欵約百萬元竊念共和再造環海臚歡祝賀情殷自出於人心之不能自巳第較諸徧野嗷嗷死生呼吸則緩急輕重似有同異擬懇特頒明令停止大閱即以此項經費移充順直濟賑之需則多救一人爲國家培一分元氣即爲國家弭一分隱憂而我大總統痌癏在抱之德亦益昭著於天下矣嗣冲旣有所見不敢不劃切上陳伏乞鈞裁施行幸甚幸甚倪嗣冲叩支印 
　　國務院覆電倪督軍鑒華密支電至爲欽佩惟共和新復大閱盛典爲中外觀瞻所係統計所電不過萬元已分飭預備並令力求撙節院陽印 
要聞一 
[西報對國慶之希望]  
　　文滙報云今日爲中華民國六年國慶紀念當局因北方水災重大禮節從簡惟各界是日仍休假懸旗各公署亦紛開招待會頗具盛况中華民國之成立於兹六年中間兩遭劇變幾致傾覆袁氏叛國改號洪憲羽毛豐滿剪除不易勢尤岌岌幸兩度風潮皆能轉危爲安至於今日共和主義似已穩固足副國民之願望矣羣衆希望以爲中國推翻滿廷之後便别有一新天地記者固不敢附和作此奢想惟民國之成立足爲中國確巳趨入進步途徑採用泰西文明主義之證此則吾人所承認者也凡有舉動可使中國成爲共和主憲國者吾人輙加贊助不遺餘力中國欲依眞正民治主義而施治並使共和二字名實相副此必非一蹴可幾毋待言喻第吾人深信中國今巳在進步之中縱數年來變故疊生禍機駭發迄未能阻其進行今守舊派尚根深蒂固若除之過驟恐轉非國家之福在吾人觀之唯進取與守舊各派携手協贊始可有穩健耐久之進步吾人所以始終主張北京現政府與南方憲政派間之調和者卽以此故今外人報紙之發行於中國者多有詆斥中國進取派活動之趨勢要知手創民國者乃進取派也然則進取派之欲得發言權以指導國家步趨亦情理中事耳現任代理大總統聰敏持重素爲吾人所深信想必能開誠布公調和南北吾人殊望其能早日達此目的也中國合五族以成國幅員廣大風土各殊言語龐雜民智不齊其意見之歧異乃不可免之事蓋雖有鐵路交通迄未完備北京政府居一隅而控制全國自難有效故國基鞏固之前政局或尚不免蜩螗若今日之民國則可謂仍在締造之中他日當能自顚沛中産出强有力之統一政府以消除天人困難之故而趨入榮盛之境是蓋吾人所馨香以祝者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津水勢近訊]  
　　天津水量日來減退甚微近已於小站附近開鑿引河使水入海亦尚未收大效所有租界水勢以日租界爲最有至四尺五寸者據日人所測量各街水深大約如下（一）秋水街與旭街之交叉點一尺五寸同街與常盤街之交叉點二尺八寸同街與榮街之交叉點三尺五寸同街與花園街之交叉點四尺五寸同街與旭街之交叉點一尺五寸同街與常盤街之交叉點二尺七寸同街與榮街之交叉點三尺二寸同街與花園街交叉點三尺八寸同街與芙蓉街之交叉點四尺（二）福島街與曙街交叉點一尺五寸同街與旭街之交叉點一尺五寸同街與榮街之交叉點二尺二寸同街與芙蓉街之交叉點一尺（三）松島街與曙街之交叉點一尺同街與旭街之交叉點一尺五寸同街與常盤街之交叉點二尺二寸同街與榮街交叉點三尺同街與花園街之交叉點三尺八寸同街與芙蓉街之交叉點四尺五寸（四）宫嶋街與曙街交叉點一尺同街與花園街之交叉點三尺七寸同街與芙蓉街之交叉點四尺二寸北旭街（信利馬車行前）一尺五寸此外山口街闕口新夀街皆無水夀街不過三四寸尚可步行 
　　曹督軍錕致北京籌辦天津水災急賑會電云三十電悉津埠人烟輻輳大水之後恐釀疫癘藎慮至爲周密刻已令警察廳防疫處醫院設法預防並令本署軍醫科趕編衞生隊籌備藥品又於地勢較高之處急搭窩棚安揷難民因注特復曹錕冬印 
　　内務部調查員第四次報告云本月二日早六鐘調查員等偕同平爵内工程師及各機關工程人員前往陳唐莊鹹水沽葛沽新城南開衞清河南洋碼頭馬廠減河開華營小站等處察勘各該處地勢及此次新挖壕埝情形查南洋碼頭東南地勢漸次低窪中有壕埝五百餘道現經扒開二百餘處每處約寬一二丈不等深約三尺餘天津南部之積水已下行至鹹水沽一帶漸有趨向海濱之勢亦有旁流入海河者大約三四日後苟上游水歸槽則租界之水當有降落之勢此本日查勘之詳細情形也此次水淹面積據各方面報告約有一萬方里海河之水現已拍岸平堤無從容納而津埠西南北三面或有巨埝或爲高地實難設法宣洩兹惟就海濱低窪之處挖通舊埝如南洋碼頭大埝西大橋二道橋等埝新城三處堤埝及馬廠河大埝等處酌量挑挖引積水就低窪處直達北廣橋入海前日由曹督軍派軍警數百名前往挑挖並由平工程司親臨指導不日即可竣事至此次宣洩方法旦夕之間恐難收效實因水面廣闊流率迂緩下游雖尚低窪而片面突起亦難全行剗平故洩水日期自必延長預計約需三月之久倘上游水勢減少海河水面低落自可縮短期限英法各界當可早臻無水狀况然日界及南窪地方地形太低適如釜底其水能涸盡與否未敢預計云云 
　　北京急賑會駐津調查員報告云查天津特别第一區（卽德界）所轄東西兩樓村小王莊三義莊丁家莊小劉莊等村災民無所歸者共五百九十户計男女老幼一千八百九十四名口由區長丁振之等安揷於該區河沿亨寳洋行碼頭罩棚及機房内以道木墊地上鋪葦蓆復用蓆截爲若干間居住災民甚爲得所曾在張勳舊宅安灶每日蒸饅首二十袋令災民按次領取如有不足由各商號施放大餅自北京運到饅首後該區每日領二十二袋其自蒸者始減少近南鄉各處災民陸續仍往該區遷移未巳又查河東第二特别區（即奥界）官鳳地方空地數十畝經區員楊慶明等支搭蓆窩舖千餘間及軍用帳房二十五架蓆罩棚一座分住災民一千二百三十四户計男女老幼七千八百九十餘名口現尚隨時增加原設有爐灶每日領黑洋麵百袋蒸成饅首按户散放及北京運到饅首該處領一百四十餘袋尚有盈餘近二日間已有年老病故者數名由永豐屯地方老公所施放棺木埋殮復由善堂發給生産者洋一元棉褥一條辦理均甚得法此調查以上兩特别區安置災民及施賑之情形也又查俄界工部局後河沿高地日前經瑞豐及黎棧等商號經理陳楚湘周心齋等集資於道東西支搭平頂蓆棚十六座每座長十餘丈内分十五間均就地鋪蓆每一間住一户所住南開蘆莊子等處遷來者一百八十餘户共男女七百六十餘名口前由陳楚湘等集資買餅臨時賑濟自北京運到饅首按時散放災民甚霑實惠云云又聞法界一帶本日又漲水三寸餘 
[國務特會之所聞]  
　　昨日（三日）國務院召集特會原定討論議案以加入巴黎經濟同盟問題爲最重要惟開會後外交汪總長先報告外交上兩要事據聞（一）爲答覆各國對我之希望條件内含管理德奥租界及嚴行取締德奥商民財産等外部前日聞已據理爲口頭之答覆（二）爲關税問題之近狀蓋實行值百抽五改正物價表尚需相當之時日當未改正以前擬依現有税率加二成徵收約使每月可增一百萬元又關於調查關税委員之派遣原議派一重要人員但各國皆由滬領兼任我國亦祗能由税務處派員前往此爲外交上之報告至巴黎經濟同盟問題昨尚無暇詳細討論當俟星期五會議再行决定其餘如湖南省長巳决定任命周肇祥（現湖南財政廳長）選舉事務局長已决定任命籍忠寅僑工事務局長昨日仍未提及西南問題尚無重大發展叚總理惟報告赴湘軍隊進行近狀餘無所聞最後詳議天津水災問題熊希齡氏曾到院報告數日來觀察情形及其計畫據熊氏言此次天津水災救急之欵連賑欵合計當需五百萬元以上前擬於小站附近開鑿引河使水入海之計畫現巳實行又據財政總長報告外人間對於天津水災頗願仗義救濟銀行方面曾談及爲慈善性質之借欵利息最輕以爲河工之用如成立則當立一河工委員會外人方面之工程師等亦可與會討論以求工事進行之迅速欵項支出之確實云云 
　　英文京報云昨日午前九時開國務院會議叚總理王參謀長徐陸軍次長汪外交梁財政曹交通靳上將並其他委員均行出席討議派兵歐洲及湖南問題在軍人派主張派兵並對於平定湖南口吻極爲强硬十時半散會後十一時復開會議段總理及各部總長均出席雖提出有一二内政案但主要議題與國防會議議案無異協議派兵歐洲與加入巴黎經濟同盟之關係惟均未議决擬於下次會議再爲具體的討論又對於零陵獨立軍决定再爲要求勿抗中央如仍不從則不顧兩廣雲貴之態度如何斷然以武力解决直至下午一時始行散會段總理復至别室與二三閣員密議其他軍事至四時始歸私邸又云加入巴黎經濟同盟問題政府早有此意曾令戰時國際事務委員會討論前日該會開會多數主張加入即於昨日提出國務會議聞昨日閣議之結果對於加入一層大略已有决定午間十二時閣議散後國務院秘書長張志潭氏赴戰時國際事務委員會會長陸君徵祥處密設許久亦於此項問題有關係也 
[選派臨時參議員之競爭]  
　　各派競爭選派之消息巳誌前報聞此次各派競爭選派皆由總統總理方面着手由中央政府將名單開列電知各省再由各省長官打電報來京所謂選之之權操之政府派之之權操之地方之意也現在熱心競爭選派者仍不出研究討論交通三系據深知此事者謂交通系討論系亦曾運動當局打出電報惟交通系討論系只希望每省五把交椅中佔一把交椅就中惟研究系之手腕最大聞北方各省及長江流域各省研究系皆曾有指派五人之電報將來即不能每省獨佔五把交椅亦有五分三之把握河南之事不過洩漏於外遂至惹起風潮耳但在研究派自視則以爲曾有大功於政府且人才爲他派所不及故將來議决國會組織法與議員選舉法研究系之主張必能完全貫澈云云 
　　又據某英字報云臨時參議院刻巳着手組織兹將關於此事見聞彙誌於下參議院限於一月組織以情理度之各省均當來電指派議員所以未能如是迅速者實因舊議員運動力頗大彼輩多就選出省分之督軍活動擬由北京擬妥再請督軍追行指派此所以至昨日尚未有覆電也王家襄充議長一席一事前雖有所聞刻聞王家襄昨巳函致某黨魁决不願就故陳國祥頗有幾分之希望臨時參議員因舊議員運動甚力各督軍原所派之人必不能着其先鞭但議員凡在行政機關供職者刻多向各該管運動兼職已有成熟之勢昨日某黨魁孫某在宅大讌當道聞該黨業將人名單開妥矣又國務院消息福建督軍李厚基河南督軍趙倜各有電到京稱選派參議院議員五名赴京並聞其議員中仍有在京常住者 
　　又據某當局語人云召集參議院一事雖有違法之譏然現值時局糾紛之際實屬不得巳之舉回憶民國元年南京臨時參議院成立時北方數省並未派遣議員故此次西南數省雖不參與亦毫無關係蓋此次參議院本係爲統一南北之諮詢機關其性質權限較諸袁總統時代之參議院逈不相同故務求早日解散卽可準備着手組織新國會至新國會之議院法决計容南方之要求以便迅速組織川湘形勢轉圜南北融合並非難事云云 
[特别區域之參議員問題]  
　　直隸督軍兼省長曹仲三日昨致電中央略謂臨時約法并無特别區域參議員名額之規定熱河察哈爾諸特别區域是否另行選派抑係仍照先例附屬直隸共選五人請明白解釋等語比由國務院移交内務部核覆特别區域劃分之時在臨時約法與國會組織法公布之後故特别區域議員名額不獨臨時約法無此規定即國會組織法亦無之此項問題實爲今日應行修改國會組織法最大原因之一據湯内務總長語人云約法旣未規定特别區域之參議員名額内務部亦斷無此權力爲之增改惟有待之臨時參議院召集後再行提出修正耳據此則特别區域有臨時參議員希望諸君勢不能不喪失此次之權利矣 
[改訂吉長路約巳簽字]  
　　吉長鐵路改訂路約事自上月即經日本方面代表龍居賴三氏與中國方面代表權量陸夢熊兩氏屢次交涉其正約及細目條項已於上月末全行議結本月三日在交通部由雙方代表正式簽字其内容惟將期限縮短改四十年爲三十年餘與改訂案無大差異此外僅細目條項有所改正改訂正約如左（一）借欵金額乃日金六百五十萬元（除照舊約已付二百十五萬外現交四百三十五萬元）年利五釐實收九十一元半（一）償期四十年（改爲三十年）（一）以本路財産及收入擔保借欵本路不能支付政府又不能籌還時應將本路一切産業交會社管理（一）政府置局長監督業務在借欵期内委託會社代爲指揮經理俟清償後交還（一）選任日人三名充工務運輸會計之主任就中選一人爲代表執行會社權利義務（一）主任以外職員由局長及會社代表恊定（一）本路凈利以二成分配於會社（一）運費及進欵用中國貨幣存於日本銀行（一）本路機件材料儘先購用中國品（一）警察行政司法課税權屬於中國（一）中政府將來如因延長本路或添設支線資金不足時須儘先照會會社商置借欵 
[粤東所傳之湘南開戰說]  
　　劉建瀋在零陵宣佈自主後湘督軍傅良佐即派第一師長李右文舉兵進攻劉卽率衆退駐永州昨有電來粤謂傅良佐日來紛調北軍南下準備夾擊衡陽迭接林旅長電告衡陽現狀兵力尚單宥日巳由　處續調湘軍十五營星夜馳赴衡州準備助戰現在湘南各縣佈置周密卽有戰事發生我軍必操勝算知關厪注合電奉聞仍望粤省援軍陸續進發以爲後盾曷勝盼禱云云頃又來一電内容係言傅良佐現派李右文及第二師長陳復初率兵分三路進迫永州建瀋率衆抵禦現前敵各軍戰事巳開望火速派兵赴援迫切待命等語 
　　湘南宣布自主後西南各省深恐京政府用武力解决鄂贛兩省合力助戰湖南兵力單薄粤桂兩省之援未至湘南自主不日即取銷於無形故在粤湘籍之國會議員因極力向陸使陳督請求出師援助聞陳督答之云湘南自主蓄謀巳久遲至今日乃發表者因籌畫至今乃完備也預料將來在長沙必有小戰在岳州必有大戰苟岳州之戰稍獲勝利可决某某兩省亦必宣布中立云云 
　　兩粤援湘軍隊已陸續開拔現陸巡閱使與陳督譚督及各要人等在南寗督軍署商議以此次援湘不啻對於北京政府爲宣戰之開始西南勢力能伸展與否南方共和政府能鞏固與否均視此舉成敗爲斷故此次援湘兵力非取雄厚不足以圖進取現計兩粤出發桂軍不過三十營左右以之援湘尚虞薄弱若進攻岳州長驅武漢更形不足兹特電孫中山令駐粤滇軍第三師師長張開儒由韶關開赴湘境分路并進會於衡陽聞孫氏現正與張開儒磋商進行 
　　林虎所部軍隊昨日誓師後巳將行軍用具一律取齊聞餉糈一項昨由財政廳撥出二萬五千元解交該軍爲沿途購辦糧食之用軍實一項則由陳督飭由武庫撥出機關鎗十架四寸徑野戰砲八尊子彈六萬五千顆交由林氏妥爲支配馬濟所部軍隊巳於日前調撥出發前鋒巳抵樂昌其餘各軍原定十月一日繼續首途嗣以王得慶所部四營接收未久點查兵册曁檢閱軍需數目各事不免需時且欲在四營内挑選精銳編入援湘軍以厚兵力因將一日首途之期改爲六日俟林虎所部出發後即行繼續開拔 
[湘南戰局之發展]  
　　南北兩軍之競進 
　　决戰地與大戰期 
　　湘督派第一師湘軍步砲四團往討劉林行至衡山盡附獨立軍後傅良佐於官文書中猶飾爲該軍情願領餉繳械退伍實則巳倒戈反攻後路北軍其繳械遣散者僅有留守省城第一師司令部及砲兵第一團本部之護兵病兵二三百人現在傅巳將第一師名目取銷所有留省未赴衡州之砲兵團長李剛培以下各官則仍按原支薪俸開支以示優待李右文則已發交軍法處管押聽候審判蓋以李由旅長而代師長負有一師完全責任前此林修梅獨立該代師長巳有應得處分旣知所部不甚可靠即不應冒昧擔任前敵舉其全軍盡資敵用湘南戰禍之擴大彼實咎無可辭聞傅督於李軍叛變後始知湘軍之不可用即第二師長陳復初所部亦不敢遣往臨敵業將前派往南路爲李後援之二師軍隊移調防守西路且監以北軍傅防其變南路軍務完全畀予北軍第八第二十兩師以八師長王汝賢爲總司令二十師長范國璋爲副司令現在該二師由湘潭而南因恐沿途之湘軍襲擊節節警備行程極爲遲緩所過地方商民一概關門閉户青年男婦皆深藏山洞中僅留老人照門致軍隊購買油鹽蔬皆不易得湘潭本爲南路交通要道該處第一區守備隊司令吳劍學部下有兵五營欲據險狙擊北軍阻其前進因密令所部至 
 
 

Page 7

 
 
潭集合詎令出即爲傅督偵知連夜派第八師兩團携帶大砲數尊至潭安設於十八總黄土山與唐興寺等要隘吳軍於不意間整備未妥不能與抗遂被包圍將駐潭之兩營軍械收去各給兩月恩餉派隊解送回籍解散吳則逃往衡州而去說者謂苟吳之計畫成則衡州獨立軍直趨湘潭長沙必更爲震動矣傅督現以獨立軍之勢日漸擴張非有四五師兵力不能應付巳請中央令贛豫皖鄂四督力爲援助除鄂軍第三旅現尚在輸送外贛督則巳派出一混成旅由薄醴路漸次入湘皖豫軍則由隴海京漢二路及江輪輸運刻京漢南段局於鄭州漢口間已加開夜班車裝兵汽笛嗚嗚通宵達旦運兵之忙未知何日始已也至湘南方面前傳粤桂軍巳入衡永確爲虚聲聞在上月底以前衡永實無一客兵僅劉林之軍兩旅若其時不派李右文而易以其他北軍則劉林勢必難恃今則勢力漸張即粤桂軍不至亦殊不易攻克矣現聞兩軍大决戰之地已不在衡州而在寳慶附近本月四五號定必有戰事祗以山川間隔路程遥遠未能得知戰情然以意測之苟戰而利於北軍官場必宣布捷電今尚寂寂無聞何也粤桂軍目前果否入湘亦無確實報告惟悉該援軍前已緊逼湘邊距江華永州郴州三縣城皆只數十華里不難朝發夕至刻巳入湘亦未可知傅之封翁離去長沙聞並非赴京係往安徽云 
[川中戰事之醖釀（成都通信）]  
　　川省戰事停頓有日矣兹聞所謂和議唐繼堯已來電否認并斥顧品珍等不應退讓資中於是滇軍之所謂第二步退榮威自流井第三步退瀘州者竟成泡影故資中退出之滇軍復折向陳家場一帶堅作防禦工事而榮縣盡間甫退卽夜又折還也九月上旬以來仁井間之變古墳一帶滇軍均完全引退今又復來而且加重在一團以上内江自三師張團長接防後自流井滇軍亦日日進副自内間大道如三多寨白馬廟場均駐滇川重兵現川軍張鵬舞團長又派兵一營到白馬廟防禦雙方步哨僅距三四里内江自流井皆風聲鶴唳大有岌岌不可終日之勢嘉犍方面八團黄澤圃團長刻巳率軍到犍劉軍長又於昨二十三號派新編之第一獨立派赴嘉汪可權旅長已派徐營全營先行到嘉矣陳洪範旅長刻亦督兵進逼威遠榮縣四旅游擊司令李鑫元昨奉陳旅長命令將犍叙接近之各要隘防守自形式上觀之近日已入於非常險惡之時期故一般預言家皆謂一旬内外必繼續作戰也然於實際上觀察能否再戰尚在未定之天也細察各方面之内幕周代督自聞北援將到方針即變爲前日之親滇者今一旦而仇滇矣和議中止後周即飭各軍預備作戰復調第一師集中榮永聯合三師預備攻瀘州自流井一三師之攻滇巳一致矣獨二師不免有徘徊瞻顧之態前日三師張鵬舞李進城團長嚴電促劉作戰昨一師團長陳能芳亦電劉存厚軍長請速預備作戰劉氏以各方面之催促又加以其部下遠防戰地者請其作戰之函電日日紛馳而由秦入川之北軍九月二十三號又抵成都一梯團駐於外北鳳凰山劉於此時一則有友軍之催促一則有督軍之命令一則有部下之請願一則又有北軍之監視而對於南方方面又有川西道尹態成章等之竭力斡旋其間請其中立故戰不可和不能而外面則仍預備作戰以對付各方面内實早巳不肯作戰矣一三師欲驅滇逐黔實力不足加以一師受態克武之牽制奪去其戰鬭大半故此番戰端再啓仍非借重劉軍不可也查劉之軍隊除第二師全師外又有一混成旅一獨立旅更有其他之各預備團特遣隊追擊隊游擊隊補充隊（此隊有衆五團左右）以及混成旅之勳字營二十營川西懇殖軍十路司令皆受劉之節制苟劉毅然中立或自主則川中大勢去矣况屯漢軍三十營係張煦節制五師一師係熊克武節制完全南系也是以一三師必得劉之同意然後敢進攻滇黔軍劉氏徘徊戰事雖日加緊急終不致開火也至滇黔軍方面現在力保其固有之勢力以待增援决無進攻之意所以不即衝突密雲不雨在我西郊者其今日四川之謂乎 
[杭州快信]  
　　新任杭地審判廳長陳簠已抵杭寓清泰二旅館昨謁晤鄭廳長接洽交替事宜以會計部份尚有手續未清展期元日（十三）接任 
　　全國教育聯合會昨在平海路實行開會省署教育科長馮學壹亦奉委蒞席代表 
　　龍游蘭谿嵊縣新昌等縣紛電到省稱黨人竄匿縣境已飭會營加意防範偵緝 
　　嘉興嘉善兩屬餘賢等鄉風蟲爲災近且蔓延益甚鄉民赴省告荒者日必二三十起巳飛飭各該縣會同自治委員及農業會設法救護再擬蠲糧辦法 
　　省署總務科長有以科員劉璧升充消息 
　　楊督派砲兵第一營會同警察保安隊巡視松木場天竺靈隱一帶澈夜巡邏極爲嚴密 
[南京之順直水災籌振大會]  
　　昨日下午一時紳商軍警學報各界開順直水災籌賑大會於花牌樓青年會李督軍齊鎭守使何參謀長王警廳長財政廳長商會長及美英各善士均蒞會約共六七百人先由省警廳長王清泉報告先述水災之慘狀次謂本會成立李督軍異常熱心前後捐助已達萬元並令軍警各機關檢齊舊軍衣送交軍署以備運津刻下搜羅軍衣已達千餘套一俟彙齊卽行專送至此後應辦之事件尚有種種敢爲各界大慈善家陳之現在中美各善士見北方水災爲歷來所未有巳擬聯合開游藝大會售資悉數助賑下關和記洋行韓羅兩買辦擬請孫菊仙演唱義務戲三日秦淮畫舫（售清唱與書庽略同）亦擬演義務戲唱三日所得戲資全行助籌日本人擬開游藝會所收賑欵由上海日本領事府代收海軍捐五千元業由海軍收去下關商人馬裕泰亦擬演戲提二成振災兪道尹紀琦則擬通令各知事將警察或警備隊之舊有軍衣悉數運省以便轉津青年會擬於每星期四晚演放影片以助振災妓女靈芝草等擬開一曲會勸捐各界捐出之欵即自行送交中國銀行由事務所派員專任發給收條侯集有成數在蘇購米一面由李督軍電請交通部預備專車運送是爲應行之事件望報界大慈善家極力鼓吹尤望大慈善家踴躍輸將救我災民則幸甚矣後由李督軍演說略謂此次水災本有魯豫陜順直五省不過魯豫陜三省災情較輕獨順直水災據調查者報告有八十餘縣之多實爲數千年來所未有急賑固應籌畫善後亦應籌備萬一稍有未周治安卽恐難保延至來歳其患將不可勝言深願大慈善家合力進行鄙人甘從諸君之後云云次由何參謀長恩溥演說略謂天津水災慘不忍聞刻下啼饑號寒巳有無衣無食之虞諸大善士如能早一日設法振濟不知救了許多難民云云此外演說甚多如馬林楊焕卿張曾璧王春生等皆有陳述捐册由軍警商學各界分任計散二千數百份當時認捐由李督軍提倡捐洋五千元隨後各界分認第六師官佐二千元齊燮元一千元韓買辦一千元羅買辦六百元警廳長王桂林二百元連警廳共一千元包文二十五元兪代省長認勸捐多則二千少則一千元蔣紹基三十元華通銀號五十元蘇錫岱一百元張斌五十元軍署衞隊五百元美人宋厚禮一百元公濟典一百元公濟典中之無名氏五十元其他十元八元以下者甚多不備載美英兩國善士並願擔任勸募此昨日開會之情形也 
[江西南潯鐵路裁員之風潮]  
　　贛省南潯鐵路公司自總協理去局後拮据萬狀前由九江鎭守使潯陽道函致該公司請其裁員減薪爲一時權宜之計坐辦張毅卽擬具意見書呈請省長批准實行其裁汰人員巳於前日擬定交文牘課轉知各科遵行惟總務科長李家湖以公司職員係由總協理委任坐辦無任免權特下一諭條文牘課云坐辦所裁各員尚待商酌暫緩發表昨日張坐辦又促文牘課實行乃遂發表計總務科裁去科長李家湖庶務科主任張美玉司事雷存盾劉廷輝採買課主任劉樂諧股票課員萬繩林司事劉金鑄文牘課員熊道貞清界司事黄儒冕鄭呈勳工程師田中翻譯羅大畇會計科裁去科長趙藍田課員張寳賢許德琛營業科裁去文書課員郭孝勤朱賡垚司事朱衣九江站帮貨員鄧際東馬廻嶺站票員熊益周涂家埠站長蔡可克貨員鄭呈玕南昌站副站長陳厚圻建昌站代理站長黄家錚車隊稽查元瑞棟涂亞侯招攬貨員劉德煜劉貽波接貨員李鶴稽查兼通譯金少臣警務處裁去處長陳畏差遣員王年蔭稽查高道周共計裁去每月薪俸洋一千四百餘元尚擬裁去巡警五十名但張坐辦自知裁員非其權限故不用正式公文僅傳知各科而巳現在總務科長李家湖與張坐辦相持不下决不受其命令潯陽道尹特出而調和改聘李家湖爲公司名譽顧問李仍不首肯並一面電請李總理速即回局解决此事至公司被裁各員以張此次裁員旣係非分又屬不公日前尚加某員薪俸若干昨日又新委主計課副主任朱鎭海當此裁人減薪之際於其舊員則裁之於其私人則用之並增其薪加其俸因之議論紛紛羣起不服即有人調查張平日挪用公司欵項二千餘元赴法庭起訴控以侵吞路欵之罪九江股東萬和悦許森等亦擬向張提出質問未識將來如何結局也 
地方通信 
[蘇州]  
　　吃粥猝斃十月八號下午道前街雅仙居茶室門前粥店突來一人走進店堂吃粥甫經坐定卽不省人事經粥店主查看其人面有病容身畔有藥方一紙洋一元二角少傾即氣絕身死隨卽報告警區轉報吳縣公署派員帶同檢驗吏前來驗係患氣虚中滿症因病身死查傳屍屬無人僅知其爲何姓卽由體善堂備棺收殮示召屍屬再行給領 
　　燒酒行竊案卽破胥門外錢義興燒酒行主錢鈞石家（家眷即住行内）中内室忽於十月七號晚失竊計夫去首飾盒一只内藏金珠飾物約值千元翌日錢查看門窗並無撬動痕跡僅玻璃窗上稍有破痕然亦並未挖破惟以該酒行房屋頗鉅恐係曞間闖進之賊晚間偷物而去隨即報告閶胥警署及警廳偵探隊請求勘緝經偵探隊長潘秀清率同探士李炳榮等前往該酒行查勘各房門窗屋瓦皆無竊賊進出形迹旋由潘隊長與事主商明傳齊該酒行内各司務各女傭等當面逐一盤問正在詰問時見一女傭暗向内屋躱去察其情形甚爲慌張詢得該女傭係把作司務費某之妻劉氏經潘隊長派李炳榮陪同費司務至内屋向劉再三盤詰劉始稱伊因與夫不睦被夫責打故此偷竊金珠飾物欲潛回無錫家居度日現贓物均藏後面柴房内云云遂將原贓起出當衆查點並無缺少卽將費司務及劉氏連同贓物一併帶回偵探隊解廳經司法科審訊後由錢赴廳具領贓物並請將費劉保出從寬免辦 
[松江]  
　　嚴緝喬裝軍人之匪徒城内豐樂橋日豐銀樓被匪攫去金戒後該店卽據情報告商會商會因該强徒身衣軍裝亦卽轉電駐松防守司令部司令以該强徒喬裝軍人攫物殊礙軍人名譽聞巳下令嚴緝務獲究辦矣 
　　調查陸軍學生北洋將辦模範軍三師團所需上中下各級軍官缺乏甚多陸軍部現擬以未任現職軍官之陸軍學生調往充任已由軍衡司令知京内外各師團從事調查駐松防守司令部現亦奉到此項命令業巳飭令所屬營隊將在營候差之陸軍學生或曾經候差而改任他事者分别兵科詳細查報以便核轉 
[金山]  
　　限期報災金山全境共計一百二十四圖此次螟災巳報者九十以外實居四分之三惟其中輕重不一眞僞懸殊詹知事於兩星期前據情詳省後昨得省中消息省委將來爰於十七日傳齊各圖地保面諭一切當堂發下田畝表式着令各將本圖田畝逐一勘明照格塡入荒災成分及管業佃户等惟受災不及十分之一者毋庸塡入限半月竣事此係仿照松江辦理即前邀請各區坐理員所議定之辦法倘有虚報圖董與地保同負完全責任一俟塡齊繳縣後知事先向各鄉照册察勘一次然後呈報省長以便省委抵境時按册細勘但四鄉農民大有迫不及待之勢因早稻目下卽須刈割而晚稻於十日後新穀方登也 
[揚州]  
　　公電拒撥軍隊江蘇李督軍以駐揚一五二團陸續開赴通州恐揚城兵力單薄擬派第六師齊燮元所部開二營來揚駐防本邑紳商學各界公開會議僉謂此間巳有巡緝軍隊駐防毋庸再派重兵卽使發生意外恐兵力不充亦可在淮揚鎭守使署調用議决由商會領銜公電寗垣拒絕未識能否邀准也 
　　義倉購儲稻穀本邑自光復後所有積穀均係虚懸即間有存儲亦不足數日前經董汪幼宜因奉財政廳籌備積穀通令後特委員前往安徽太平等府購買秈稻以補積穀存額昨該委等巳由太平等處回揚計購二千石今早（九日）巳由汪禀知縣署派夫搬運進倉矣 
[安慶]  
　　皖省鑛産之發達皖省鑛産甚富而産鐵區域則以當塗繁昌爲最若能辦理得法每年所出之鐵合計亦必不亞於大冶兹將鐵鑛巳採之十八處調查如下（一）當塗縣東鄉扇面山鑛區三百七十八畝利民公司領照開採（二）當塗東鄉妹子山礦一百六十畝徐國安領照開採（三）當塗東鄉小凹山礦區二百六十三畝徐國安領照開採（四）當塗歸着鄉高材姥姥山礦區五百八十畝徐國安領照開採（五）當塗北鄉二三區交界戴山鑛區一百二十畝徐國安領照開採（六）當塗二區東山礦區二百四十八畝章炳如領照開採（七）當塗凹山黄沿山鑛區五百七十三畝章炳如領照開採（八）當塗二區碾屋山礦區四十三畝章炳如領照開採（九）當塗二區平峴崗礦區二百七十一畝章炳如領照開採（十）天長瓜簍鎭礦區四百四十畝何象雲領照開採（十一）當塗北鄉南山礦區四百七十四畝徐國安領照開採（十二）當塗四區小姑山礦區九十二畝徐國安領照開採（十三）繁昌北鄉一區桃冲礦區四百八十畝霍守華領照開採（十四）當塗常圩姑山釣魚山礦區九十二畝方聘商領照開採（十五）當塗北二區斗山冲石台礦區一百八十畝方聘商領照開採（十六）當塗南鄉釣魚山礦區八百二十四畝振冶公司代表方聘商領照開採（十七）繁昌北鄉桃冲一千四百六十三畝裕繁公司代表霍守華領照開採 
[南昌]  
　　兩當道結異姓兄弟贛省陳督軍自到任以來與戚省長意氣相投戚遂提議作忘年交并訂金蘭之雅陳督欣然從之昨巳親送譜帖過署並交贈照片一紙惟陳督小戚省長六歳故相見時稱省長爲大老哥云 
　　預備慶祝雙十節贛省當道以舊曆十月十日爲武昌起義國慶紀念日特派員至商會請代租彩布三千疋預備兩署頭門結彩並就偕行社地點布置慶祝會場以便各界届期赴該處慶祝又總商會各學校亦通知各處届時懸旗慶祝 
　　民行結束之困難民國銀行停止營業以便清理債務迄已三年收束之期尚難預定其中收債之最困難者爲各處當差人員向各分行告貸之欵有巳交缷而尚未清還者有在差延不清理者雖經頻催總歸延宕以致不能結束張財政廳長到任後該行總理傳子清曾陳明爲難情形昨又晋謁廳長請設法援助使債户卽時清還以缷仔肩張廳長謂爾任勞我任怨須互相竭力爲之如有本廳人員在各分行借用欵項而延不清還者應將各債務人姓名數目開單呈由本廳嚴催云云傅奉面諭後已從事清查矣 
[杭州]  
　　教育會聯合會開幕全國教育會聯合會定於雙十節開幕各省代表昨已有多處來杭江蘇湖南等省區及泗水華僑代表黄任之等㝢湖濱旅館江西河南陜西等省代表吳樹坍等寓清泰第二旅館計至昨晚爲止己到二十人並聞齊省長特派包公超爲照料員兹聞今日下午一時準定照章舉行開會式又該會事務所昨函致警察廳云謹啓者本屆全國教育會聯合會在浙舉行曾由浙江省教育會將開會日期地點函請備案在案現教育部特派員曁各省區教育會代表均巳先後戾止自應按照决定日期於本月十日起爲開會期間爲此備函謹請貴廳查照務懇於開會期内逐日派警四名到場警衞爲禱 
　　選舉省議員之所聞浙江省第二届選舉省議員事務業經齊總監督按照内務部通電規定選舉法各條特令各縣知事遵照辦理並將初選事務所印刷文牘紙册及開票所布置費用查照前調查經費項下所分餘杭等四十二縣平均每縣月支二十元海寗等二十二縣平均每縣月支三十元杭縣等十一縣平均每縣月支四十元以四個月計算共七千七百六十元云 
雜評一 
[開戰（一子）]  
　　據各方消息湘南開戰之說已徵實矣從前種種調和之手續巳悉付泡影矣雖然今日之戰果何名耶 
　　爲國會而戰則國會所爭僅在時間之遲早詎不能互稍讓步耶爲湘之地位而戰則所爭毋乃太細能不嫌其名之不正耶國人方思拯數萬生靈於大水之中而兩方當局又欲陷數萬生靈於砲火之内國人方紀念共和肇造之艱難而乃於紀念共和之中又留一自相殘殺之紀念嗟乎民國嗟乎民國之民何不幸之甚耶 
　　以今日民生之困苦若此國勢之艱危若此縱至萬不獲巳亦應稍忍須臾况乎其戰之出於無名耶戰端一開何日罷休嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[祝賀國慶紀念之盛况]  
　　昨爲雙十節係中華民國武昌首義之大紀念日本埠預備慶祝情形巳迭詳前報兹將昨日各界實行慶祝之盛况分紀於後 
　　政界江蘇特派交涉公署遍懸各國旗幟燈綵頭門外高又中華民國國旗大廳上陳設禮堂以電燈綴成共和萬歳字樣薩交涉員於上午九時率同僚屬舉行慶賀禮午後四時華官如盧護軍使代表馬參謀長滬海王道尹徐警廳長沈知事英公廨關兪王正副會審官法廨聶會審官地方審檢袁林兩廳長均禮服佩章來署參賀西官如領袖領事薛福德英法美俄日意丹各國正副領事各正副税務司美法日各海軍艦長先後到署均由交際科長陳世光及科員楊筱堂一一握手導引入室當由薩交涉員欵以茶點是日中西官共處一堂異常親睦西官致詞祝賀薩交涉員答詞道謝頗極一時之盛末後合攝一影始各興辭而散 
　　上海縣公署並地方審檢兩廳均停辦公務一天午後上海沈知事袁林審檢兩廳長淞滬徐警長及各區警正佐等均往來道賀傍晚時沈知事與袁林兩廳長等各就署廳中與本署各科長員等設席宴會以誌慶祝 
　　公共公廨昨日停理讞政巳誌昨報法公堂昨爲訊判刑事堂期因係國慶紀念日由讞員聶榕卿咨照法副領事德賚沛君亦停訊一期 
　　法公堂會審讞員聶榕卿以國慶紀念各押犯亦須法外施恩故會同法副領事德賚沛君駕蒞新租界薛華立路西牢由管牢捕頭將犯人名册呈候察閱除去拐盜重要各犯外擇其情有可原者開釋十名又女犯一名再擇情罪稍重在押守法之犯五名准予照原斷減輕刑期六個月並諭各押犯勤愼工作俟下届亦可邀寬典云 
　　學界昨日各學校舉行雙十節慶祝紀念由各學校教職各員率領學生分隊手執國徽出行各處以誌紀念分上下午出發各就附近地方環行巡廻並至公共體育場憩息兹將各校校名及學生人數列表如左 
校　　　　名　　學生數　校　　　　名　　　學生數 
萃英小學校　　　　四○　朝宗學校　　　　　　五○ 
上海公學　　　　　五○　涵德學校　　　　　　四○ 
西成小學　　　　三五○　第一露天學校　　　　二三 
滬西尚德學校　　　五三　申新第一國民學校　一五○ 
縣立第一高小　　六○○　閘北廣智學校　　　　三○ 
虹口培德小學　　　五○　浦東中學校　　　　一○○ 
銀樓業小學　　　　五○　第二師範及附屬小學校四四○ 
紹興旅滬公學　　　五○　明德學校　　　　　　五○ 
養性女學　　　　　二○　貧民小學校　　　　　五○ 
市北公學　　　　一○○　第一商業學校　　　一○○ 
市立倉基學校　　　八○　旦華學校　　　　　　五○ 
培本學校　　　　　四○　參業學校　　　　　　四○ 
培眞學校　　　　　四○　閘北市立第一國民學校四五 
南區小學校　　　　二○　惠兒院學生　　　　　八四 
閘北市立第二學校　一四　婦孺寄養所女生　　　二八 
市立巽與商校　　　四○　廢壇學校　　　　　一五○ 
市立比德學校　　　八○　益智新民振新三校　一○○ 
愛羣女學校　　　一五○　公義會貧民學校　　　三○ 
羊城小學校　　　　二○　崇正學校　　　　　一二○ 
民立中學校　　　　五○　南洋中學　　　　　　三○ 
養正學校　　　　一○○　聖德女學　　　　　　三六 
青年會　　　　　　三三　市立梅溪學校　　　一二○ 
華童公學　　　　　六○　市立時化學校　　　一○五 
縣立第一女校　　二○○　中國女子體操學校　　七五 
普益習藝所　　　　五○　羣賢女學校　　　　　四四 
潮惠小學校　　　　五四　志明學校　　　　　　四○ 
東明學校　　　　　四四　虹口昌世中學　　　二五○ 
青年會中學　　　　五○ 
　　總計五十七校學生人數四千七百五十七名其他未報名者不計其數内有銀樓業小學校學生四十餘人隆德市立男女學校學生一百餘人羣賢女學校學生四十餘人市立高等小學校學生五十餘人南區第一高等小學校學生五十餘人均於午後經過毛家弄縣商會時卽由各校教員引導進内暫行憇息會中巳備就茗點欵待各生畢各學生即赴西門外江蘇教育總會體育場會集各校生共同慶賀又閘北市立各小學校學生則同時聚集慈善團會同惠兒院寄養所男女學生排隊出發舉旗游行各街市慈善團内備有茶點欵待 
　　昨日本埠各學校學生均手執國旗遊行街市之時其中如北市市北公學由唐伯耆校長帶領學生數十人紹興旅滬公學由朱堯臣劉雨聲朱志相胡是諸君帶領學生數十人和安學校由朱意誠范罕波李醉白何仲明諸君帶領學生數十人閘北貧民小學校學生四十名由學藝部主任陶漁幹事徐錦裳教員王維新朱炳堯徐惠施諸君帶領振新學校學生由主任徐望先君帶領新民國民學校學生由主任朱文華君帶領益智國民學校學生由主任陶漢塵君帶領均至寰球中國學生會由該會總幹事朱少屏曁職員史文欽何志競張滙元李天民等招待並欵以茶點三呼中華民國萬歳寰球中國學生會萬歳而去晚間該會日夜兩校開慶祝會請兪希稷學士演說世界各國之國慶紀念鮑錫藩碩士與王預君之各國歌曲沈釋之君等之中西音樂並演影戲學生數百人躋躋蹌蹌頗極一時之盛 
　　上海童子軍聯合會昨日上午九時會同北市東西總司令率領各童子軍團約共一千餘人在公共體育場舉行升旗慶祝典禮由上海縣教育會訂請上海縣知事沈寳昌蒞場校閱沈知事居中站立由該會總司令指揮各童子軍行禮畢沈知事卽在場對衆演說並勉勵各學生奮發進行等詞詞畢全體三呼民國萬歳禮成遂各分導整隊而歸 
　　上海公共體育場體育會各員定期雙十節舉行聯合運動等情巳誌前報昨日上午各會員陸續蒞場由該場主任吳懷疚殷勤接待欵以茶點比即按照下列順序開始運動直至午後四時始行終止兹將關於運動事項錄下運動順序上午（一）開會（二）百碼賽跑（三）跳遠（四）二百二十碼賽跑（五）跳高（六）四百四十碼賽跑（七）擲鐵彈（八）百碼决賽（九）休息（十分鐘）（十）二百碼决賽（十一）撑竿跳高（十二）四百四十碼决賽（十三）一英里賽跑（十四）百碼低欄賽跑（十五）八百八十碼賽跑（十六）百碼低欄决賽（十七）運動員攝影（十八）閉會（十）（九）運動員茶點下午足球比賽攝影百碼賽跑（電車公司會員）運動優勝名單（百碼賽跑）第一名王健吾時間十一秒五分之二第二名阮勤第三名吳去非（跳遠）第一名沈廷棟遠十七尺五寸第二名錢堯年遠十六尺四寸第三名陳時傑遠十五尺十寸（二百二十碼賽跑）第一名阮勤時間二十五秒五分之三第二名兪文慰第三名陸貴芳（高跳）第一名兪綬玉高四尺十寸第二名錢堯年高四尺九寸第三名沈廷棟高四尺八寸（四百四十碼賽船）第一名王健吾時間五十八秒五分之三第二名兪文慰第三名高昌黎（擲十二磅鐵球）第一名吳朅三十尺三寸四分之三第二名錢堯年二十八尺四分之三第三名徐偉傑二十八尺二寸四分之一（撑竿高跳）第一名高昌黎九尺第二名吳朅八尺六寸第三名王銘玉八尺四寸（一英里賽跑）第一名楊鼎成五分五十一秒第二名湯鳴魁第三名范培元（一百二十碼低欄賽跑）第一名周勤平十五秒五分之一第二名沈廷棟第三名梁恊勝（八百八十碼賽跑）第一名王健吾二分四十一秒之三第二名楊鼎成第三名毛定國尚有與賽之電車公司會員八人百碼賽跑優勝者爲浦懷琳商務印書館私立尚公小學校於國慶日上午九時起開雙十節紀念運動會並行慶祝儀式教職員學生齊集體操場首唱校歌次唱立國紀念歌莊校長演講慶祝之理由畢由童子軍升旗全體向國旗行最敬禮並三呼萬歳於是開始運動秩序如下（一）初等三四年級及高等學生二百六十人之大合操（二）童子軍會操（三）高一年級短棒操（四）初一年級表情遊技（五）高二三級鎗操（六）初二級中華共和國式徒手操（七）初四級啞鈴操（八）初三級美利堅共和國式徒手操（九）女生表情遊技（十）選手競爭遊技至此摇鈴開會復由教職員率全體學生執自製國旗魚貫出校門巡行寳山路寳興路克明路北四川路一遇而歸已十二時矣 
　　振中學校校長陳明誠管理員孫壹衣及諸教職員昨上午十時在該校開國慶紀念大會學生齊集禮堂先由陳校長宣佈開會宗旨繼由管理員孫壹衣演說略謂我中華民國首經帝制風潮再經張勳復辟卒能仍保此共和民國者皆我國民心理傾向共和之所致也故當此金錢難買之雙十節凡我國民之暢快歡慰固不言可知由是本校之慶祝乃出於良心上之一種不可阻止之精神决非專事假借者可同日語請諸生捫心思之彼首義諸先烈因何而棄其生命棄其財産棄其家庭以力爭此共和之國體乎爲我同胞也爲我國家也故請諸生當誌之不忘要知無我先烈斷不能有此雙十節我人永誌我先烈於腦中則此雙十節亦能永保云云再由教員趙滄粟英文演說及各教職員次第演說畢全體師生向國旗三鞠躬學生唱國慶紀念歌並高呼雙十節萬歳三聲然後振鈴散會 
　　法租界打鐵浜滬紹水工工業私立通惠小學校昨日休假一天並於上午九時各教員率同學生整隊執旗游行街市又詣水木業本公所歡唱國歌以表祝忱該所所董勉以訓詞欵以茶點至十二時始行回校 
　　中華同義義務學校除舉旗外並舉行提燈會男女二部學生各穿戎服佩刀由校長教職員率領自校起行經由霞飛路善鐘路徐家滙路一帶以城廂繁盛地點巳有各校學生持旗游行附近鄉村恐抱向隅故特注意此點并特製慶祝大旗一面以爲前導 
　　閘北三畏里中西商務學校於昨日齊集學生百餘人到校慶祝雙十節午後並會合廣智學校出隊游行隊前導以軍樂沿途觀者頗多 
　　商界上海總商會因昨日（卽十號）爲國慶紀念張燈結綵舉行祝典並於昨日下午三時由各議董蒞會茶話歡祝晚間六時本會各職員稱觴誌慶 
　　上海萬國商團華隊於昨日上午九時三十分在大馬路議事廳排隊於九時四十五分由副隊長胡筠秋君率領全隊自大馬路列隊前往總商會行慶祝禮由該會正副會長及各議董致頌詞華隊卽向國旗行舉槍禮并三呼中華民國萬歳禮畢仍列隊荷鎗出總商會沿北蘇州路走黄浦灘南京路至斜橋該隊公會散隊聞晚間特開同樂會並顧各種遊戲及全體宴會頗極一時之盛云附總商會頌詞民國成立於今六年六年之中危險萬狀我商界最受影響現在對外與德奥宣戰對内禍患未巳仍商業危急之秋正國民憂患之日臨深履薄惕惕於懷商團華隊夙負聲望保衞國家維護商業皆惟諸公是賴今日爲國慶紀念之日蒙聯旆惠臨不勝歡幸願我中華民國萬衆一心國基永奠民康物阜咸樂熙熙此鄙人等所心香默禱者也是爲頌上海總商會會長朱佩珍沈鏞謹頌 
　　愛而近路紗業公所於昨特開國慶紀念大會下午一時許各會員陸續赴會迨至二時業董聞闌亭董事項蕙卿陳秋亭吳恂卿等亦相偕蒞會略事休憇後卽將會中所備開彩匭安置中間桌上並預由書記將到會銜名塡寫用信封封固號碼投入筒中至三時即當衆開匭由檢票員賈玉田逐一唱名揭曉其首彩得紬製巨大國旗一方爲汪文瑛所得次彩爲徐蓉紳亦得二號旗一面餘均依次類推至最小尺餘長方旗一面計共四百餘人各執旗幟站齊於議事廳向國旗行三鞠躬禮高呼民國萬歳畢本擬應救濟婦孺會江灣留養院邀往參觀並藉旅行後經衆會員以預計往返需時恐其不及是以决定中止故另由所中雇備汽車二十餘輛於三時半出發各會員均執旗分乘赴各馬路遊行一週至五時始返會分道而散 
　　南市縣商會正副會長等在會盛設華筵慶賀雙十節順便爲前工巡捐局長調辦浙江全省烟酒公賣局長朱夀丞餞行並歡迎新任工巡捐局長杜梅叔列席者爲各紳董曁各商領袖等聞朱局長即於昨午後登車赴浙履新 
　　南市錢業與書局等均停止交易大小東門新老北門與新老西門等大小各商號除在門前懸燈結彩外又高懸五色國旗 
　　公共租界内各商號亦均各懸掛燈旗如南京路河南路等處美記紙行史維記時中美華利鐘表店等商號均休業一天並於玻璃窗内安置紙絹綴成之雙十節國慶紀念等字藉伸慶祝 
　　法租界内小東門洋行街民國路永安待法大馬路各店舖商民均懸五色國徽以伸慶賀 
　　救火會上海救火聯合會定於雙十節邀集各區火會會員各駕火龍至南市滬杭車站操演以誌慶祝曾紀前報昨日下午自第一區至第七區各火會由各領袖率同各該區全體會員齊穿制服銅帽各驅救火汽車皮帶車前往其城中一二三四各區均用馬隊開道會員或步行或乘脚車隨行皮帶馬車及火龍汽車均遍紥冬青翠柏掛旗懸燈遊行街市至聯合會取齊後由毛會長欵以茶點稍憩片刻挨次出發由中華路民國路至小東門進集水街由十六舖往南一直至滬杭火車站後面分别操演各種救火技能至四時許始演畢遂分道折回各區休息演時由二區警正余炳文偕同巡官長警到場照料尚有此次紥成各項燈彩一二三四各區本爭奇鬭勝各盡所長所費約數百金旋奉官廳禁阻祗得作罷遂於晚間全數携至救火聯合會供置會中空地燃點以資慶賀故各會員及近處居民均前往觀覽頗爲擁擠 
　　各團體昨日本埠慶祝雙十節紀念情形除以上所述外紅十字會郵務各局海關亦均休息一日英法兩租界及華商電車上均高揭國徽以表祝賀中國童子軍第二隊製成可佩襟帽之五色小國旗在各馬路及遊戲場兜售所得之欵悉充水災賑濟是紀念中具有慈善性質者又本埠華報均印紅色西報中之大陸報特出增刋以祝我國慶紀念他如浦東各華商廠棧亦皆休業一日爛泥渡救火會陸家嘴行餘學社張家樓商團均先期召集會員於上午九時在事務所舉行紀念典禮入晚舉行叙餐會上流社會中人咸於門首升旗懸燈及舉行叙餐會以誌慶賞浦江中三公司商輪均高扯滿旗英美烟廠祥生鐵廠亦停工一日慶祝盛况不亞於去年也 
　　羣學會俱樂部昨邀崑曲家於午後一時集唱到者三十餘人絲竹嗷嘈逸興　飛如郭楚琴之摕花三醉周采臣顧劬孫之喬醋王叔炎之佳期王慕詰之摕金張某良之掃松等劇各擅勝場是日該會任人游覽一時游人如織 
　　軍警界松滬盧護軍使於昨飭令憲兵營長抽選憲兵會同步兵加重防務以免匪徒乘機滋事是以斜橋等處昨又加派防軍守護 
　　淞滬警察廳長徐國樑昨奉盧護軍使令云本日爲雙十節應行國慶典禮然當此地方戒嚴時期且謡諑繁興恐有外來匪徒乘機混入擾害治安故防務不得不加注意宜督率區警周歷防護毋稍懈怠是爲至要等因徐廳長遵即通傳所屬各區署所警正警佐隊長等務於是晚嚴密加防督隊巡察南市第一區署董警正除在本署加派門崗警察防衞外復於十六舖及華租交界曁輪埠碼頭各要隘加派崗警實彈荷鎗分段巡守王石兩巡官亦各帶手鎗出外密查頗形嚴厲 
　　閘北四五兩區各置所警正警佐預奉徐廳長指令以時值戒嚴防務緊急除懸燈掛綵略爲點綴外祗司法科停訊瑣案一天要道之處晝夜均派雙崗並派探警分班出巡以防意外 
　　浦東爛泥渡三區警署解警正及浦東其昌棧三十七團第二營任營長以轄境各廠棧均停工一日工人出外游玩勢必衆多難保無口角爭吵之事是以諭飭各軍警分班出外巡防以資彈壓 
[譯錄工部局致領袖領事函]  
　　本星期公共租界工部局所發之報告載有工部局總董丕爾斯致領袖領事書三通兹譯錄其大旨於下 
　　九月四日函略謂工部局對於租界之治安秩序與行政負有責任凡與華官有關之事件向由華官備文送交領袖領事轉致工部局以便和衷恊行如此手續沿行巳久人所公認工部局與本地華官間之友好交誼實基於此所可惜者自中國宣戰後本地華官在租界内施行若干計畫旣未爲工部局所前知亦未得工部局之同意此項違背習慣之舉當係出於偶誤自無可疑惟當此時日友好交誼之重要與雙方協贊之寳貴尤不當爲本地華官所忽視是以工部局特懇貴領袖領事向華官交涉此後務宜嚴守習慣之辦法苟對於租界中德奥人民及其産業欲施行何等處置方法務宜備文送貴領事轉致工部局庶工部局可採行適當之舉動華官苟嚴守此種習慣法則定可得工部局之協助否則華官施行此項方法而工部局或因治安與秩序起見又行其認爲必要之他種方法辦法兩歧難免衝突若華官能照習慣法辦理則衝突自免此華官遵守習慣法之所以爲重要也云云 
　　九月十日函略謂九月九日大陸報載有華官在租界内靜安寺路一百二十二號設立稽查分局諭令德奥人民前赴該處註册之示文兹特附呈備鑒查此局之設立與示文之發表皆未得工部局 
 
 

Page 11

 
 
　　同意此事足見本月四日工部局請向華官交涉務宜遵守習慣法之必要再華官在租界内設立局所執行職權雖其所在地點爲交涉署然亦不能容許爲此切望貴領袖領事立與華官交涉務須撤回示文並將稽查局移出租界云云 
　　駐滬交涉員以捕房偵探赴京拘捕與奥領署謀殺案有關之奥人未曾領有正式公文查與向章不合特飭公廨關讞員迅速調查據實呈覆關讞員奉文後即於次日（九月十一日）函致捕房總巡囑其詳告派探赴京拘人係奉何人訓令持何公文爲憑等情以便轉覆因此工部局於九月十四日又致比領事一函略謂本月四日十日兩次上書懇向華官交涉告以凡遇事件與租界有關者宜照習慣手續辦理之必要今有一事可見此種交涉實爲刻不容緩者謹爲貴領袖領事告焉近來交涉員有以某種訓令由公廨讞員轉致捕房總巡之舉動不止一次欲藉此以使公廨成一媒介旣可傳遞文件且可施行職權加諸捕房並可得干涉租界事件之權當此工部局之協助實爲重要之時交涉員何以行此挑釁之態度其故惟交涉員自知之但無論其理由若何此舉適以損碍工部局與本地華官間之友好交誼而已捕房總巡每次接到含有訓令之文件時輒婉詞答覆公廨告以來文所言各節須由交涉員備文致領袖領事轉交工部局辦理以符向章等情工部局處此情形之下今對于關讞員因派探北上向總巡質問之文殊不能不懷疑慮蓋以身爲交涉員或公廨讞員對於奥署一案各事深爲留意之人當不致於此中情節如是茫然無知一至於爲工部局所不敢信之限度也况上海發行之中外報紙紀載拘捕奥人各事又甚注重乎縱令華官欲得捕房之報告亦應由貴領事轉向工部局詢問而不應自擇機關轉詢用是工部局請貴領事將附呈來文退還交涉員至於來文所言各情頗多誤會工部局故將此案事實縷述如下八月十六日公廨發出逮捕狀以捕與襲擊奥領署案有關之嫌疑犯九人内有四人即於八月十七日在上海就捕在八月十七日至二十二日之期内天津英租界亦捕獲案中四人後乃將此四人交與赴津提人之偵探解滬案中第九嫌疑犯克倫巴斯基氏被拘於北京荷蘭使署偵探聞此消息卽赴北京當由正當官場將此人交偵探提回八月二十九日此五人悉由天津解至上海歸案待訊云云 
[偵查嚇詐匪徒]  
　　法捕房以邇來時有匪徒託稱某機關或稱捐助餉項書寫恐嚇信函寄至界内游戲場及富户希圖索詐銀洋不遂其欲膽敢抛擲炸彈損傷良民似此行爲實於租界治安攸關若不嚴拏懲辦何能以儆將來故選派幹探若干名分途偵查該匪等匿跡之處拘拿到案從嚴究辦 
[形跡可疑之被獲]  
　　法捕房包探徐新發徐阿東於前晚巡緝至法新租界格洛克路見有混名拆白黨阿四及鎭江人張樹生二人形跡可疑上前盤問阿四等飛步奔逃由該探等追獲解入捕房在張身畔搜出實彈手槍一支向之詰問言語支吾捕頭諭令管押聽候詳細詢問供詞再行核辦 
[清理日昇昌債務辦法]  
　　一商號各省埠存欵平碼銀色複雜今逢第一次分配無論所存是何平碼概以核合本號平爲標準以歸劃一一通用紙幣及龍票軍票之各省埠此次分配一律均以現欵發給以期核實而免爭論一在商號存欵之户有息存之欵有滙存之欵有滙票銀票存欵有往來浮存之欵應遵司法部批諭均照一律按銀數多寡平匀分配免生枝節一商號營業向憑信用無論存欵欠欵往來等項亦有憑據者亦有無憑據者應照調查册簿核計免生異議一商號設莊多處債權人未離原處者本可各就各處派領設欵存四川人在北京或欵存北京人在陜西如此之類若令仍回原處再能分配惟恐所得不敷路費擬請由本人現在地點就近分配以示體恤一此次分配奉廳諭之後擬請由商號招集各債權先來商號將往來存欠結算清楚結總數目與册相符然後領欵以省手續一此次分配雖奉廳長出示曉諭飭商號債權限日聲明報廳極爲周備如在省會商埠之地者固可知曉而在窮鄉僻壤者恐有未聞甚至有孤兒寡婦無人報告者應請廳長格外施恩凡有未曾聲明者勿論何時持據來領說明理由准其一律按照銀數分配以示體恤仍令繳聲明費一元一債權中現有交涉者擬請暫停第一次之分配俟交涉清楚應否加入再請示辦法一此次分配一人之中在商號存欵欠欵均有者如欠數溢出存欵之數概不列入一由京廳核准之後商號復照表册另造一份何處分寄何處以憑核辦一請廳長凡商號設莊之各省埠之地方審判廳及長官均請咨明以上各情一律俯允照行以期統一日昇昌清理人梁懷文謹上 
[米商風聞無錫加税之恐慌]  
　　本埠各米商近日風聞無錫縣税務公所對於米糧運滬應完之産銷税現擬加征二成分運單期限亦擬縮短以半年爲度等說該業遂大起恐慌僉以米船到滬稀少原因皆受加征税額之影響爰由米業商董函致縣商會轉函錫金商會須將加征税額一事全體否認並懇將商界爲難理由轉呈該處税所長請以恤商爲前提勿再加重擔負 
[米業劃一衡量]  
　　上海縣公署昨發布告云據嘉穀堂米業商會董奚元良等呈稱竊維交易首重公平而衡量尤貴劃一吾業量器向以斛子斛口大小隨地而異本埠則習用海斛每石計重天平秤一百六十斤如用磅秤則以二百磅爲準同業誠信交易磅秤均用實足近時人心不古欺僞百出每有外行攔入開設店舖往往隂減斤量欺朦主顧不獨有妨民食且碍同業名譽爰邀南北全體同業開會公議議决嗣後同業需用公秤磅錘悉歸公會鑄發每月十六日由公會較驗一次如有新開店舖須向公會領用公秤磅錘南北市米舖磅秤咸收劃一準確之效而無參差欺朦之弊如有不向公會領用公秤磅錘營業及暗中減輕斤兩情事查出按章議罰業巳衆議僉同並粘附草章由該業店舖連署具呈到署除批示請爲劃一該業衡量便利用户起見旣據衆議僉同應予照准候給示遵守可也此批揭示外合行布告該業人等一體知悉此後各米舖售米應遵用公會所定之公秤磅錘不得有隂減斤量欺朦主顧情事其各遵照毋違特此布告附草章（一）本埠南北市米舖進出貨物斗斛大小斤量輕重總以磅秤爲準所用磅秤須一律較準每石以天平一百六十斤磅秤二百磅爲率不得稍有缺少（一）各米舖所用秤錘由米業公會鑄發以歸劃一而免參差隂減之弊（一）所發公錘鑄明較準字樣以杜朦混（一）各店舖如不遵章向公會領用公錘仍有隂減斤量欺朦主顧者察出由公會酌量議罰（一）新開店舖須先向公會領用公錘方准開市營業（一）每逢隂曆十六日由公會派司較驗磅秤一次倘有陽奉隂違故意擾亂市面者由會票官究辦 
[米商所得湘省消息]  
　　本埠專做轉口貨之米行近因湘省秈米來貨缺乏屢次電致湘省詢問原因昨日始得覆電謂近日湘地軍事緊急内河各鄉水道多巳斷絕交通各鄉之貨未能運湘出售耶有運來而駐省軍隊採辦甚多以致隨到隨空一時無貨運滬云云故近日秈米價格每擔巳漲起三角 
[絨貨漲價之原因]  
　　洋布一項名目甚繁銷場最廣自敵戰以來進口貨逐步減少以致價格日增惟羅緞斜紋緞洋綢提花布四種來貨反增羅緞較前增添十分之四斜紋緞洋綢及提花布增十之二三至各色絨貨以英國貨銷路最廣其餘美法日意等貨雖有進口祗佔十分之四近日各國來華之貨大減約計不及半數業洋貨者以絨貨目下銷場正旺見進口貨缺手中稍有存貨者均不肯輕售而各客帮近來辦貨多以價格太昻僅有零星交易據云自上月至今絨貨進口未滿千箱郵船進口雖有十四五艘並無大宗運到故絨價較前又見昂貴矣 
[糖業之悲觀]  
　　本埠糖業南北市共有四十餘家近因洋商在内地各埠設立分銷處侵奪生意故自中秋節至今竟無大批交易現該業商人正與董事張樂君等設法磋商擬禀請薩交涉員取締洋商在内地設立分消未知能達目的否 
[水災義賑會今日開會]  
　　京直奉水災義賑會昨發通告云敬啓者本會因募賑欵特開愛傭園游會所有閉幕後籌議結束事宜最爲緊要而施賑手續尤應入手籌備是非傳徵意見不足以策進行兹定於十月十一日（卽星期四）下午四時在本會事務所集議解决一切届時務請執事惠臨至爲盼禱 
[兪鳳賓博士演說紀事]  
　　前晚七時江南中學邀請醫學博士兪鳳賓君演說題爲（健康家庭之要素）略謂人之一生欲享家庭之樂者莫如講求衞生然衞生之要素有四一曰愼早婚蓋婚姻爲一身大事稍一不愼貽害非淺且早婚之後則男女發育不能健全家庭亦因此而衰落二曰審飮食以飮食爲補助人之生長苟不審之則腐臭雜投致身體受其無形之影響即家庭亦不得爲美滿之家庭矣三曰潔淨居所居所乃人之起居安息之地務求潔淨方合其空氣作用否則有皮色姜黄貧血贏弱之結果以及性命之虞四曰預防疾病凡人之疾病皆由相背以上三則而成若不加意小則傳染一家大則蔓延遍處爲害滋大凡此數端均爲人生所當注意者云云 
[基督教堂開幕紀]  
　　旅滬粤籍基督教徒在横濱橋北首美華印刷所弄内購地建築禮拜堂並郇光女學校巳於本月七號舉行開幕典禮到者頗衆翌日（八號）晚八時用英語叙會赴會者亦衆尤以西國來賓爲多由鄰富灼博士主席美總領事沙門士君梅華銓博士及西國來賓均先後演說及散會招集來賓於禮拜堂前面廣場餉以西式茶點至十一時乃散 
[孔教會代表續往兩人]  
　　本年大成節曲阜開第五届全國大會定八月二十四日副會二十七日致祭三十日閉會所有孔教問題邀請各省派代表前往會議江蘇松江青浦奉賢等縣巳派代表首途曾誌前報兹悉上海代表陸文進金壇代表馮鼎動等現亦由滬起身赴魯參預該會 
[瑞莘儒遺産糾葛之判斷]  
　　庽居公共租界靜安寺路巳故前清湖廣總督瑞莘儒之妾廖氏延代表律師在公共公廨控訴伊子國潤章（即國華）違背故夫遺囑不分産業一案曾繼公堂送次研訊明晰以原告未能證明被告之父確曾正式立有口頭遺囑判着兩造出外公議待遇原告方法禀候復核在案嗣原告因被告迄未遵諭解决故復具禀公廨前日午後經原審官關讞員飭探將兩造傳案至二時半會同英卓副領事升座民庭復訊先由原告瑞廖氏之代表律師上堂譯稱此案自奉公堂判斷後敝律師函詢被告律師原告所控應得産銀二萬二千兩被告應若何料結當據復函云被告現願租賃房屋與原告居住並供給贍養之資豈知迄今數月未見動靜云云繼據被告國華上堂供稱所有故父遺産三十八萬七千餘兩被山西滙票號倒去二十餘萬兩江西磁器公司虧耗數萬本埠靜安寺路之房屋一宅約值十萬現祇售銀六萬五千兩四馬路某磁器店股本約一萬及夀險銀三萬五千兩道勝銀行内存銀六萬餘兩中除六千五百兩之外餘者係我自己存蓄但吾父故世至今除倒欠等項外祗剩三萬金等語繼由被告代表律師向堂上申辯良久（未譯）中西官核供會商之下援律判以兩造迄未遵諭議妥待遇原告之方應判被告付給原告養險費每月三十元被告交潤源昌磁店保出六個月如被告查出原告有不端行爲或原告查出被告另有其他産業均准來案聲請核奪此判 
[騙取洋布之伎倆]  
　　昨有騙子某甲於午前向西門外周桂生所開之洋貨店騙取黑洋布四疋聲言公共體育場應用囑令派徒送往取洋等語該店主周桂生信以爲眞遂即派徒持布同往詎行至公共體育場内該徒將布交給詎逾時某甲忽又出外以所取之布尚少四尺有零囑該徒回店取布及至該學徒剪布送往某甲巳不知去向該學徒遂向公共體育場帳房查詢並無派人剪布之事始知受騙當即回店隨同店主周桂生報告警局請爲查緝聞該騙子業巳拘獲送交警廳收押云 
[輪船上查獲大批私土]  
　　招商局圖南輪船於上星期間由營口開駛來滬停泊浦東楊家渡碼頭經海關托巡洋員登輪搜查抄出大批紅土五火油箱販土之人業巳脱逃該托巡等卽將烟土帶回海關存儲候燬一面函請中西各官廳飭緝販土之人務獲解究聞尚有烟土三十餘磅未經抄出由浦江雇判船逸去云 
[因逃妾禁閉鄰婦]  
　　住居浦東爛泥渡鐵店橋附近向業某公司小輪舵工之楊林泉年四十八歳娶妾陳氏年祇十六歳詎忽於前日逃走楊疑係鄰居少婦龔楊氏（十七歳）楊阿媛（十八歳）二人知情串逃即將該二少婦誘至家中逼問陳氏下落入晚竟將該二少婦禁閉房中該二婦極聲呼救經三區崗警到來將楊林泉連同龔楊氏楊阿媛併帶至公署由解警正詰明前情諭飭押候解送檢察廳訊辦 
[兩汽車夫違章傳訊]  
　　汽車夫劉裕福前日駕駛一千二百十七號汽車經過靜安寺路不聽三百十五號印捕指揮又李林泉駕駛五百三十三號汽車在四川路開駛不點尾燈被四百七十六號印捕查見以其均屬違章分别回訴捕頭業巳轉禀公共公廨分别出單傳訊 
[租設煙灰攤之糾葛]  
　　錢阿福在公共公廨呈控九江路三十五號門牌永義信局主華雲龍吞没應得利益一案前日上午經關讞員會同義副領事羅君在領事憇息所傳訊據原告代表律師上堂譯稱被告於民國二年十一月間將烟膏店執照租與原告擺設烟灰攤至民國五年被告違背合同擅將店基收回致原告受其損失請追應得利益等語訊之被告亦延律師到堂辯稱此事有見證劉銘可以到堂作證中西官核供判被告仍交原保候會商堂諭飭遵 
[各債務人傳案交保]  
　　倪長福在公共公廨控雲峯瑞不付工料銀兩又黄李氏控王蓮法不還本利又陳金聖控沈銀泉沈銀海不理借欵又張永謙控曹德裕錢咸金徐永泉曹益泉不理擔保欠銀等案前日巳由捕房將被告各人併傳到廨中西官諭令分别交保候訊 
[流氓搶取銀鐲]  
　　住居公共租界西藏路之江北人顧芝榮前日扭流氓陳四挑周以仁沈其山三人至四區一分所控稱陳等搶伊弟小文字手上所帶之銀鐲逃入華界鳴警帮同追獲請爲究辦當解司法科經叚科員判送地檢廳核辦 
[開設鬭蟋蟀場之查禁]  
　　時届秋季每有無賴地痞開設鬭蟋蟀場抽頭漁利雅其名曰秋興屢經官廳查拿懲辦有案日來又有賭棍在鐵路北首上責交界之處開場聚開此種賭博以强爲勝稍有齟齬即易鬭蟲爲鬭人最易肇禍昨經四區姚警正訪悉爲首之人巳飭探警嚴行拘拿解案重辦矣 
[妓傭被匪搶失金環]  
　　昨晨九時半廣西路民和里某妓院備婦在南京路菜市場買得菜蔬回院行至該里口詎被匪徒三人從後趕上將氏耳上金環一副攫取逃逸迨氏鳴捕帮同追拿匪等巳早携贓逃遁矣 
[乘間竊取花緞]  
　　張子蘭前日以至南京路山西路口新開之大盛綢莊内騰物爲由乘間竊取值洋七十元之花緞一疋當被櫃夥席潤泉瞥見鳴捕將人贓一併拘入老閘捕房押候解廨訊辦 
[偷兒分贓敗露]  
　　無賴龍四襲孩子秦永生串竊福建路六百七十三號門牌李　生新衣店内值洋五元之花緞褲一條因分贓不匀在途爭執被包探曹錦珊查見詢悉其情當將龍與秦孩連贓一併帶入捕房諭着押候解送公堂訊究 
[竊取船婦布衣]  
　　張阿林前日午後因竊蘇州河内船婦朱蕭氏布衣數件携贓圖逃被捕查獲當將人贓一併帶入捕房押候解廨訊究 
[雉妓拉客違章]  
　　雉妓王金鳳楊素琴王寳寳吳老五陳老四等均因在南京路拉客違章被一千零二十一號九百五十三號等兩華捕查獲一併帶入捕房禀奉捕頭飭各存洋五元保出着自赴公堂候訊 
[旅館保險起火案定期審訊]  
　　浙江路民慶里秀州旅館因保險起火捕房以其情有可疑業經將該旅館股東周昌林張文彩及牽涉之顧兆榮一併拘解公共公廨諭着押候查明起火緣由再行訊核在案兹聞捕房查得該旅館生意清淡虧空茶房帳房等押櫃銀洋數百元所有生財價值無幾恐係串同縱火圖賠故已據情禀明中西廨員示期下禮拜二審訊 
[泰安祥蓆店失愼]  
　　法大馬路三百十五十七號門牌泰安祥蓆店樓上於前晚三點時不知如何忽然失愼霎時冒穿屋頂幸救火會近在咫尺急驅洋龍到場灌救得熄計延燒左隣三百十九號陸稿薦肉店及前新街六十二六十三號隆泰米店兩家樓面事後捕房查得泰安祥保有火險飭探陸海林前往訊問詎該店主及夥友等均己逃避該探據情回禀捕頭諭候查明情形再行核辦 
[酒店與茶館不捐執照]  
　　楊雲卿在虹口朱家宅六百九十三號門牌開設酒店不捐工部局執照被二百十七號巡街捕查悉以其違章歸禀捕頭請廨出單將楊傳案訊罰 
　　美租界華記路七百零九號門牌張忠良所開之茶館亦因不捐工部局執照有違定章被一百六十一號巡街捕查悉回禀捕頭諭飭傳張到廨訊罰 
[縣公署批示四則]  
　　二十五保五圖宋志純呈爲據實聲明由案經涉訟應候法庭查訊核辦 
　　巳革四舖地甲周慶生呈爲深知悔悟請求恩賜格外成全由案經斥某毋庸多凟 
　　邱于畏呈爲承充地甲求恩核准由候提案驗看飭遵認保結各一紙均存 
　　倪榮呈爲取結投充請求核准由候提驗飭遵保切各結存 
雜評二 
[國旗（步陶）]  
　　以紀念國慶故昨日之滬人對於國旗倍加重視各機關則頂禮而懸升之各學生則游行而手舞之其他一般社會則車驅馬馳咸見國旗小影衣帽襟懷不時亦借國旗與俱雖官廳對於學生游行先期曾有禁止旗燈等物之告諭而大勢所趨國旗要不因而稍歛其芳踪此以見滬上人士之與國旗其鍥而不舍之情誼爲何如矣 
　　中國人之腦海在昔帝國時代則惟知有皇帝有大官而國旗非其所計也近年來改易共和名稱之後則羣所心醉者又惟是總統總理軍人議員等之是繫而國旗又等閒視之矣然而吾人試放眼以觀歐美文明之先進國民其戰也非爲帝王總統而戰乃爲國旗也其守也非爲帝王總統而守乃爲國旗也其孹畫治理折衝樽俎間以妙行其一切内政外交之手腕殆無一不以國旗爲前提者嗟我滬人今幸以國慶之機會得以幡然而知國旗與我相關之密切購此一念而充之安見中華民國之國旗不常與日月爭光也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[今年雙十節之慶賀論] [  蘇臺逸民]  
　　慨自辛亥起義迄今丁巳歳序六更元首四易前仆後乘國勢之飄摇如故此起彼伏政潮之激盪依然旣外患内憂之交迫復天災人禍之薦臻大换蘧一次之潮流建設難而破壞易所以歷一年之景象幸福少而苦痛多論者每謂此國慶紀念之日祗可以作悲觀而不當爲樂觀也吾竊以爲不然夫治亂何常盛衰莫測剥極則復危然後安殷憂所以啓聖多難適以興邦是故洪憲之帝制取消而黄陂以仁慈繼統張康之復辟失敗而河間以英武嗣興仰前總統推賢讓能之美德開今總統更新革舊之宏規可慶賀者此其一馬廠誓師羣雄響應一二武夫皆識時之俊傑數千侉卒不踰旬而蕩平奇功偉績振古鑠今而令人歌頌我三造共和再上舞臺之賢總理不置可慶賀者又其一且也立國之道首重交鄰自内閣之組織重新而外交之方針立决徇友愛之情誼入戰爭之漩渦遂令西歐輯睦東亞和平而堂堂中華民國一躍而獲大國地位之榮譽此則不容不慶賀者也若夫經國之謨端資財政惟能得大宗之債欵斯即爲無卜之利源况關税之增收復賠金之緩付就使鎊虧息耗回扣中飽而煌煌閱兵盛儀咄嗟而辦二百餘萬之鉅欵此又不能不慶賀者也至如强權逼脅公理淪亡處此武裝世界豈能耀德不觀兵乎以我國將帥之威軍士之勇器械之精良餉糈之充足及今而實行調兵赴歐之計畫使五色國麾輝映於全球之上則尤不可不慶賀者也又若罪疑惟輕功疑惟重準之人道主義誰謂亂國用重典乎雖一切帝孽之犯叛國之魁貪墨之大僚跋扈之强藩悉舉而特援刑賞忠厚之美名使十惡大罪優容於明盛之時則更不得不慶賀者也况乎以選派之參院産改良之國會收指臂之效無枘鑿之虞斯足爲立法之前途賀矣設實業之新官擴教育之舊制簡幹練之才創富教之基又當爲政治之進化賀矣凡此犖犖大端種種現象樂觀乎悲觀乎詎非今年變十節之特别紀念哉而或猶疑方隅未盡疎通偏災尚煩孹畫匪患且虞滋蔓黨見迄未消融殊不知明良相遇府院和衷待人以誠感人以德不矜權勢不爭意見息内訌以禦外侮藉人和以召天休水潦之災賑恤之可也寇盜之害剿撫之可也行見遐邇一心中外褆福眞正共和之盛軌胥於此國慶之日卜之矣豈不懿歟（三） 
家庭常識 
[擦金飾]  
　　婦女佩帶金飾日久必稍變色可用鞭砲中之黑硝擦之其色如新 
[橘樹結實法] [  耐冬]  
　　橘樹每多不結實其法每年春委將樹根皮稍稍刮破用碎銀嵌入泥土封護次年即可結實 
游戲問題 
[答第九問第二題] [  葉鷗侣]  
　　琴音有三曰散曰按曰泛今就按泛兩音論之按彈自下而上其音由濁而清似乎逐徽遞高此僅言其大綱然細考律位應分三準一徽至四徽爲上準四徽至七徽爲中準七徽至焦尾爲下準每準各有五音今假定調黄鐘均之一絃本絃散聲爲宫音在上準一徽亦爲宫一徽六分爲羽二徽爲徵二徽七分爲角三徽五分爲商中準四徽爲宫四徽七分爲羽五徽爲徵六徽爲角六徽五分爲商下準七徽爲宫八徽爲羽九徽爲徵十一徽爲角外徽爲商三準於以完備按之得十五聲三準旣分雖在一條絃上共律位相同之處音必響應然則逐徽遞高之說可以破其惑矣至泛音得聲須分四準七徽至四徽爲上準四徽至一徽爲上之上準七徽至十徽爲下凖十徽至十三徽爲下之下準二分之徽數皆本絃正聲三分之徽數皆本絃相生之聲五分之徽數在宫絃同爲角聲在徽絃同爲變宫聲在商絃同爲變徵聲在羽絃同爲清宫聲在角絃同爲清徵聲此泛音之律位也所有絃度二分三分五分之法略述如下（甲）全絃二分之爲七徽七徽至岳山二分之爲四徽四徽至岳山二分之爲一徽再七徽至焦尾二分之爲十徽十徽至焦尾二分之爲十三徽（乙）全絃三分之一爲五徽三分之二爲九徽三分之三卽九徽以下至焦尾也再五徽至岳山得半爲二徽九徽至焦尾得半爲十二徽（丙）全絃五分之一爲三徽五分之二爲六徽五分之三爲八徽五分之四爲十一徽五分之五即十一徽至焦尾也泛音發聲在折半處全絃二分之折半爲七徽即泛音之起點故音獨揚其三徽與六徽同爲五分之律位宜乎同聲匪特此也即八徽十一徽亦復與三六兩徽同聲相應總之泛音須對徽而彈稍有參差即不發聲因律位並無畸零非比按音之有幾徽幾分也按泛本可同聲偶遇歧異之處乃律位之關係即三準四準之區别也若欲考查按音律位畸零之理可用三分損益相生之例以推求之（杭縣葉希明） 
工業須知 
[自製輕氣球]  
　　輕氣球一物滬上小販沿街販賣者頗多小兒無不喜之製法極簡單家庭自製可取雞之嗉囊（俗稱雞肫鼓先洗淨用刀括去内外附着肉分務使愈薄愈佳洗淨後日乾之以備後用）即以空玻瓶一枚（先備適宜木拴中貫二三寸長玻管）投入亞鉛（即鋅）如豌荳大四五粒再加硫强水或鹽强水一二酒盅發生輕氣即可加以木拴于玻管上套以雞之嗉囊緊揑下部俟嗉囊膨脹將達極度用兩指力壓近玻管部之嗉囊囑人用線緊繫之即能上升至前輕氣之製造如加鹽酸生成鹽化亞鉛水（Ｚncj2）可爲密封洋鐵板器具時之媒助劑如用硫强水則作用後剩餘液體卽爲皓礬溶液蒸發水分可得皓礬（Ｚn５０４）之結晶醫學上用爲防腐劑一舉兩得蓋至便也（且過軒幼主）栩按若多製可向東洋耍貨店購吹呌泡每羅（十二打）價槿數角瓶則改用陶製者較爲堅固玻管上接以象皮管四五尺上接尖錐形玻管用時將瓶置於地上使象皮管成Ｕ形以足尖踐之則收放自如）人之力卽可製成許多不必旁人爲助手也小經濟家但有一二元資本巳足周轉日出不　 
長篇小說 
[社會小說貪嗔小史] [  常覺小蝶天虚我生合譯]  
　　第十八章（一） 
　　納蘭獨立山岸猝見依洛克創狀心躍幾停驚懼與悲駭交併五官知覺盡失但覺耳際嚶鳴目光盡眩良久心始稍定希望漸回而膽亦漸壯下望依洛克仰臥之地實爲淺灘積沙無水唯潮長則没果欲繞道趨救需時必多潮且淹至欲攀岩崖而下則峭壁千尋勢必失手而墮是依洛克仍不得救己身且先殉矣徘徊瞻顧乃不得一良策適見臨崖有一大樹粗可合抱果得長絙繫之樹身則己身卽可緣繩而下意决遂奔赴白甫礦中將以求助顧乃無人卽自向室中覓得長絙負之於肩立奔山崖絙至重而山路復崎嶇危石巉巉時礙足趾納蘭乃大憊然猶奮力向前遂至崖次以繩繫之樹幹遂緣繩而下爲狀乃類蛛蜘俯視淺灘潮水巳長距依洛克之身已不盈丈而手中之繩已盡距地猶百碼也納蘭奮不及顧竟釋手躍空而下但聞風聲貫耳此身乃一落千尺懵然如墮雲霧旣忽不動則已落於沙地疾起引領則見海潮一片浩淼無際遂亦自忘痛苦立奔依洛克前依洛克瞑目仰臥額際血沈沈然撫其胸尚微温納蘭始稍慰知依洛克固未死也乃力曳其身以向岸磧顧依洛克身體殊重而納蘭之力已微不數十武即不復能轉側唯幸潮勢已落乃釋其手頽然自就沙磧而坐卽引依洛克之首枕於己膝喘息無狀則自捧面而呻曰天乎吾憊甚矣然依洛克經此震動則巳漸漸甦醒張其無光之目見有一人抱頭而泣驟不審爲何人强憶久之乃貿然出聲曰噫納蘭 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之游戲文章]  
[夫婦分爨成訟（用易卦編成）（見本報壬申年十一月二十六日）]  
　　有乾焉與坤不睦日搆屯難遂携一蒙分爨而各謀日用之需婦家訟之于其師師不比阿責之曰小畜生履而非禮不泰必否同人亦互相箴規于是大有悔心謙受忠言從而豫一日從婦至外家婦之弟兄蠱有事臨舅喪觀道場噬嗑畢衣白賁又來剥其膚欲復讐連呼无妄駡之爲大畜生毆之至于血流頤頰豈非大過奔陷于糞坎行不離地衣裳咸汙恒久乃遯歸用其大壯晋接于公門驗明夷之傷訴及家人同謀睽而莫合蹇率不解損費千金則無益矣後有明察夬决者來姤遇之將兩造萃于階下升堂鞫究不以刑囦井有條理革去非心鼎力調和俾之無所震恐而艮止諭之曰歸妹天地之大義也得其所歸而家道豐豈可等諸行旅乎巽與之言皆兌說也而復涣者以聚躬行節儉中孚送信永無小過因之旣濟而不虞未濟焉（２４） 
尊聞閣筆記 
[談瀛小錄（續）]  
　　一日王特選名士六人爲教習師使予學其國之語言文字初時第學其聲音而鉤輈格磔殊苦聱牙數日後耳熟能詳已略爲通曉惟學時予必側身臥於地教習者立予面前口講指畫漸覺了了於心其國中最多書籍日携數部來牙籖錦軸滿目琳瑯其書最大者長一寸闊六分小者長僅八分闊五分而已字畫微細若牛毛若繭絲映日光看之略分行欵須覔顯微鏡方可辨識逐字咿唔今則未能隨聲附和也予暇每念及當爲脱身計而别無善策繼思其待我厚俟習久之後訴以苦情自必甘心釋放也遂亦相安無事云顧其國中日議人山之事一黨人欲設法殺害謂日費千人俸料於無益之地國帑不堪其耗糜雖使民加納人山課税以資贍給而閭閻多有怨咨不如殺却爲妙一黨人謂人山係遠方神靈天以賜吾國者是不可殺一黨人恐下手而事不成彼必懷讐忿他日脱身且爲吾禍矣一黨人恐旣殺後其身過大將來屍穢薰蒸國内防有癘疫之疾不如免之相臣名兪而者識量遠大請於王曰諸臣之言皆非也臣觀人山氣力直可抵十萬甲兵方今蠻觸氏大有釁端船精兵猛我國無以禦之倘得人山力恐不難大獲勝仗威服鄰封在此舉也吾先與之盟觀其意若何再行定奪可也時吾已稍通其語矣王乃率朝官及軍士萬餘人出城螯弧之旗低拂苔石蟬翼之甲短撑蒲刀龍輅隱隱幃臂可當虎韔藉藉蝸壳是鏤鼓聲淵咽羣蛙沸鳴刀光動摇飛蠅亂舞隊伍整肅侍衞精壯將至廟門軍士排列行陣爲長蛇爲伏龜擾攘紛紜時主旗一揮士卒遂定步騎環擁次序秩然隊中出一大員從騎十餘人皆下馬入廟與予若酬接然手捧麟文鳳彩書一卷告予曰此寡君所定國書盟約之詞也如肯發誓一遵條欵則可以遊行國中安食厚糈矣子宜早爲計毋自悮也書曰搏文國王與天降人山約盟自盟之後兩不相負如有異心神實殛之立約如右一人山在國中勿得傷殞人畜踏壞房屋二人山在野外勿得蹴踐樹木俯拾鳥雀三國中如有水火等災必須設法堵禦竭力救援蓋天降神人可以迓福弭禍也四鄰國有兵戈侵伐等事必須登壇推轂借箸請纓蓋胸蟠武庫可以禦侮折衝也五立功之後封賞加恩現在權佩下大夫印綬朝請燕見均免行禮聚議於南薰殿庭下賜席地坐焉六以北安寺爲署進出城廂均從上越過以示加禮七自盟之後無得輒生嫌無意存蠶食鯨吞卽國中官商軍民亦無得妄爲戲悔致激其怒八將來國内承平再請送歸本國之事現在無庸議及予唯唯遂揷血定誓詞衆軍士鵲躍　藻呐喊一聲金鼓大震繫椿之纜乃盡解釋予得放步街衢無所礙矣有官請我兀立中道開兩腿若門闕令馬步軍士皆按隊出其下兵已過半予適大發嗽而喀喀一聲衆盡辟易數十步外自相踐踏并有抛棄兵械張口狂奔者云（２４） 
文苑 
[九秋吟（見本報甲戌年九月二十四日）] [  龍湫舊隱]  
　　春紅夏綠過怱怱騰有秋隂掃未空疎柳夕陽摇院落寒花淡月映簾櫳籬邊消瘦憐飛蝶江上横斜盼斷鴻凉夜一燈相對處新愁已在鬢絲中（秋影） 
　　銀河人去水盈盈一片迷離盡不成玉剪裁成雲錦薄弓鞋印處露華輕海棠有涙紅都化苔蘚無情綠尚生燭外酒邊思往事桂堂蹤跡認分明（秋痕） 
　　歸夢迢迢别恨賒迎凉獨倚畫樓斜摀霜有女方鳴杵望月柯人不憶家縹緲寒煙凝落葉蒼茫流水繞蒹葭白雲天末空遥望憔悴西風感歳華（秋思） 
　　燕去鴻來動客心無邊鳳露氣蕭森忽驚天地匆匆老不覺關河漸漸深遠岫疎林高士畫漢宫團扇美人吟是誰寫出荒寒態寂寞山川釀夕隂（秋意） 
　　芙蓉零落柳枝凋細雨疎烟一縷飄倩女離時猶可返才人老去不禁消驚風彷彿依珠箔逐月凄迷戀玉簫行過瀟湘增棖觸茭裳蘭佩楚人招（秋魂） 
　　漏長燈炧夜如何大地繁華轉瞬過得失不妨隨野鹿升沉且漫問春婆星河月窟遊仙好錦帳羅衾感舊多却被吟蟲催醒易蕉窗聽雨讀南柯（秋夢） 
　　清幽繞竹最相宜聽到商音迭奏時三尺琴彈明月冷一枝笛度晚風遲蟬聲斷續如聞曲蛩語低徊欲入詩有客高吟誰解和簷前寒玉響參差（秋韻） 
　　一泓澄水沁詩腸月白風清趣倍長惟有騷人能領略好招嘉客共評量黄花碧酒酬佳節鱸膾蒓羹憶故鄉更喜讀書燈影裏未寒天氣正初涼（秋味） 
　　蘆花如雪點江邊水淨沙明一鷺眠木落空山形更瘦菊開老團色逾妍紅憔綠悴蒼涼地雲歛烟霏慘澹天只恐畫工描不盡閒摹清景入吟箋（秋容） 
雜錄 
[來函照登]  
　　記者足下近日杭滬一帶時疾盛行其症爲壯熱微寒日輕夜重醫者不察誤以爲秋温挾濕傷寒伏暑所用者無非金石斛酒黄芩蘇子葉六一散之類千方一律幾如印板於是消散太過遂發爲紅白班點乃海上名醫不悟仍用前項藥品宜新鬼多於故鬼也鄙人性喜三墳間嘗讀内經靈樞素問難經醫學四大家與傅青主張景岳之書矣而又篤信運氣證治之說查運氣所論謂歳逢已亥自六月至八月爲四之氣太隂濕土用事木土相刑瀉酸益甘心火受邪民病黄疸鄙人於六月間視友人疾友人病瀉因談及謂本秋黄疸流行夏瀉毋懼近日時症率面黄胃儉其製方宜制肝燥脾故丹溪治疸用犬小温中丸五苓散爲主熱多始加芩連下利並加參耆咽乾口淡潮熱微寒直用歸芍地桂與今日醫生製方大相背馳蓋疸病與秋温挾濕傷寒伏暑相似而實非至本秋所以發斯病之原因則無非因本歳入夏以來寒燠無常陽雨倐變天時不正與運氣證治所指熱氣返蒸山澤浮雲暴雨溽濕之理相脗合也夫當今科學發明時代守運氣之說固　陋而無常然吾華醫學固一種哲學也抑病與時偕西醫不廢足下深於此道必能探本明原其亦以鄙言有一得之愚否餘不白順叩撰安陳旡咎頓首 
[治病後呃逆] [  郭子佩]  
　　方用童子尿簧一方同皂角二枚燒灰令婦人口對病人臍中用力吸煖吸至噫止再用前藥敷臍中將布紥緊卽愈有方士挾此術以售重價鄙人多金得之試之良驗用登貴報以廣流傳（２３） 
　　李幼禪君鑒請示住址及平素體質如何即當寄奉（栩白） 
 
 

Page 18

 
 
   
 
