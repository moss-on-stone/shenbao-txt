# 1892 - 12 - 4906729

 

Page 1

 
 
[新印續小五義出售] [  申報館啓]  
　　本舘前印小五義一書早巳不脛而走寰宇風行兹又覓得績小五義以新鉛字排印公諸同好是編所叙忠義俠烈之事大都可驚可愕可泣可歌飯罷茶餘一編展對足以排悶遣愁好讀異書者自必以先覩爲快也卷帙之繁過於初集共計一百二十四回訂成十本巳於六月二十一日出書定價每部碼洋五角五分請向申報　申昌書室外埠申昌及經售申報人購閱可也此佈 
[論治道]  
　　客有自京都來者甫至滬解裝旣竟卽過余而問焉曰先生之寓滬也幾何年矣告之曰將及二十年客若有不勝豔羡也者曰先生所居可稱福地余曰何謂也客曰僕生於北地習車馬之勞飽道途之苦然未有如此次至京之甚者京都爲首善之區在輦轂之下其街路之寛闊如前門大街等處較洋塲大馬路且兩三倍隔街相呼竟至不聞其聲可謂善矣而無如地土極鬆灰沙極多一出門卽塵埃滿體所謂長安十丈軟紅塵信不誣世顧俗塵可以撲而去之而京中之塵大半皆騾馬之糞一沾衣襟或稍有汗漬卽臭不可解故每一出門衣服或尙可不換而襪子則斷不能不換然此猶屬晴天也若遇雨則塵皆成爲泥濘可陷人至膝且途中又甚不平乘車而過時遇石塊高低不等竟有下上之間相去數尺者坐客無不碰撞車又笨重無比昨僕至滬見道路如砥絶無半步崎嶇之路安步當車已覺暢快之極而馬車之靈巧又與京中之車相去不啻霄壤而沿途又有巡捕植立於四乂路口以防行人及車馬勿使有碰撞之虞此其立法爲何等美備若此者皆華人事乎西人事乎余曰此西人所管理而爲之辦事者仍屬華人也其章程由西人議定其經費則仍由居戶所出統盤核昇居者華人多於西人且十倍則華人所捐之經費亦多於西人十倍而一切巡捕包探與夫掃街鋪路等役則多係華人爲之惟巡捕包探中尙有西人耳其道路則時加修理有不平之處立卽平治不俟終日近來又有修路之火車機器尤爲便利之極洋塲之地五方雜處品類不齊良者出其間莠者亦出其間苟無巡捕包探以相警察則洋塲安可一日居至於路口植立之捕則風雨不改寒暑無間設有行車使馬之不諳規矩者則呼而告之有不率教者拉送捕房以是無肇禍之事蓋於道路之政可謂盡心焉耳矣客曰此其所以成爲福地也夜行有地火電燈照耀如同白晝所謂朝朝寒食夜夜元宵先生何修而久居於此余曰客以居滬爲福則享此福者豈僅余而已哉客以爲京中道路蕪穢不治不及上海而不知上海乃租界之地耳收捐一切别有章程以地方所捐之資辦地方應爲之事中國何嘗不可照行特無如中國之弊甚於西人假如中國亦照西法行之則管理收捐之人勢必從中染指以飽私囊其初或尙止私其半而公其半漸而久焉必至全入私槖而於公事仍歸廢弛此等事殊已不少卽如厘捐以爲軍餉也軍務肅淸可以已矣曰以辦善後也乃善後之事數十年辦之不能了厘捐卽數十年收之不能停其實則所辦善後事宜不知安在徒令商民交怨未足以裕國祗足以厲民若此者皆中國之積弊也客曰西人之政竟無弊乎余曰弊亦不能悉免然其立法之嚴則似勝於中國中國之法未嘗不詳且盡而行之未幾弊遂百出西人則尙無如此之多且易耳客曰西人之辦事認眞實勝於中國僕於道途之間觀之巳可知已余曰子但知其善而不知其不善也如大馬路之修潔兩旁高坡之寛廣是爲第一快事至二馬路卽兩旁高皮稍狹矣四馬路最爲熱閙日夜書塲有鑼鼓聲足以悞人觀聽本宜嚴禁乃以體恤下情故不之禁而但令馬車丘准單行而三馬路地方較狹於四馬路且燈火無多行人亦頗不少乃反聽其往來前晚余由樂心樓聽攤簧回時不過十點餘鐘尙非巡捕換班之際而行過西薈芳里未至石路竟有丐子數人跟隨求乞昨晚又過則有一丐攫人之皮帽風馳而去其人露顛狂追卒不可及爾時四乂路口植立之印捕固依然在也正不知何以竟若不見不聞也者凡此亦未始非積久之弊所由漸而來者也客曰雖然先生獨不見京都之看街兵耳彼與洋塲巡捕本屬一律而所司何事京中扒手宵小之橫行有更甚於上海者矣能無爲之慨然 
[本館接奉電音]  
　　昨由京友電傳上諭三道敬昨由京友電傳上諭三道敬謹譯登○十二月十一日奉缺著楊儒調補浙江温處道員缺著趙舒翹補授欽此同日奉上諭葉志超奏官兵進攻烏丹城一帶股匪擒獲逆首並剿滅大股情形一摺逆首李國珍糾合僞軍師孟姓僞帥張雙等裹脅賊衆四五千人在敖罕地方倡亂分掠翁牛特各旗踞烏丹城北大寺爲老巢留僞帥梁貴成父子駐守勢甚凶悍十一月十五日副將　萬才傅廷臣督軍馳抵北大寺該逆列隊迎敵鏖戰逾時斬賊五百餘名該逆踞寺内憑　死拒我軍奮勇齊登立將寺院攻破生擒梁貴成父子正法殄斃那林溝踞逆張雙等多名乘勝攻克頭分地賊巢陣擒僞帥牛呈祥賊衆無一漏網沿途擊斬援賊甚衆該逆李國珍率衆折回老巢經巡檢傅丙南等出隊奮擊槍斃僞軍師孟姓生擒逆首李國珍正法梟示其餘賊黨張才等十餘名亦經把總滕鳳鰲等拿獲解營正法統計是役先後斃賊無算奪獲槍砲車馬不計其數烏丹城一帶股匪全數蕩平合之貝子廟下長皋之捷東北西北兩路均就肅淸提督葉志超調度有方將士用命兩月以來所向克捷用能迅掃逆氛深堪嘉尙葉志超著加恩賞穿黃馬掛並賞給雲騎尉世職以示優奬仍著分飭各營將弁搜捕餘匪務凈根株以靖地方該部知道欽此同日奉上諭葉志超奏官軍擒獲逆首敖罕各旗一律肅淸請將出力各員奬勵一摺逆首楊悅春倡立金啞道教名目煽惑愚民蔓延平泉朝陽建昌赤峯四州縣並因與蒙古有隙輒敢假讐殺天主堂爲名糾黨滋事焚燒搶刼數萬生靈遭此毒害先後經葉志超督軍進勦迭獲大勝該逆被勦窮迫逃赴色力虎金廠溝山洞藏匿意圖乘間復出竄擾經提督聶士成帶隊馳往嚴搜將逆首楊悅春父子叔姪六名悉數擒獲洵足以伸天討而快人心現在敖罕各王旗一律肅淸所有單開擒獲逆　出力之副將楊元昶著免補副將以總兵交軍機處記名遇缺請旨簡放並賞給健勇巴圖魯名號叅將張復成著免補叅將以副將儘先補用並賞給奮勇巴圖魯名號守備繆自成著免補守備以都司儘先補用並賞戴花翎衛守備聶鵬程著免補都司以游擊儘先補用並賞換花翎文童范家麟著以主簿不論雙單月遇缺卽選並賞戴藍翎以示奬勵該部知道單倂發欽此 
[得雪喜電]  
　　京師自入冬以來尙未得雪皇上念切民依詣大高殿拈香默禱此已恭錄前報昨接都門 
 
 

Page 2

 
 
電信知已得雪二寸有餘想見祥渥霈土脈含滋騰萬井之歡聲慰九重之厪系在此時矣何快如之 
[雲中雙闕]  
　　兵部爲知照事武選司案呈本部於勸捐辦賑重大事務之盛京將軍裕祿等議叙一本於十一月十五日具題奉旨裕祿錢玉興俱著加一級紀錄三次餘依議欽此欽遵到部應將原題抄黏分行知照盛京將軍署理四川提督查照○吏部爲示傳事所有籖掣國史館漢謄錄馮詠萐張翰藻蘇夢松蘇元勳惲毓庚區一諤畢兆麟王正乾高晉孫兆棠馮斆彭胡希林盧元張劉錦標連啓續昌楊壽增延昭齊耀琳張蔭桐楊振鍔馮騰翥王乃陞李梁灝王士鑫許元榮涂宗濓岑錦沂方灝胡榮釗余凌洲鄒嘉玉曹淦文范壽桐麥榮新黎春華黃慶浣陳騰高崔銘德許鄧澤觀金漢國鈞夏廷槐彭存中譚紱先陶緒興厲瑤靑余晉姜福增陳賡雲祁釗季厚堃倪鑅應澤陳震支霦孟詠苹桂成芳李兆鴻藍保泰莊鍾瀛吳熙駿陳明馨陶鳳威吳兆元邵家騤李煥紱張毓書黃仕福李昌祿譚宗浚鍾如琦包容潘世杰馮斆典易堂鏡宦應乾張芬張昭淮沈際虞王賡廷李秉鈞朱邦楨李德欽唐開路恩綬高偉候謝恩言饒景韶張雷萬立鋐馮光勣秦士煒羅肇烺吳奎尹仲權李鴻標彭文明李志雲唐鳳官陳景熙馮斆典張元縝曾承澤張作賓林廷熙賀寳恕譚澄秋黃彭壽王開驊張作霖袁玉炘俞生慶土昌運王其盛籖掣方略館漢謄錄章文藻陳賡和倪厚福籖掣會典館漢謄錄郭駿銘等限五日内取具六品以上同鄕京官印結並佐領圖結塡寫履歴親供親身赴部騐到有執照者呈騐以便咨送各館勿得違誤特示○開缺熱河都統德都統福於十月間偶感風寒觸發舊疾正値敖罕喀拉沁等旗及平泉建昌朝陽等處賊匪滋擾而熱河園庭關繫緊要德都統籌防設備力疾從事病勢因之日重醫治罔效至十一月十五日風痰陡湧延至酉刻出缺當將都統印信照例封存由印務恊領穆哈廉看守經總管祥煜等立將出缺情由曁遺摺一扣馳報九重誦杜工部出師未捷身先死長使英雄淚滿襟之語爲之惻然○内閣侍讀奎華等謹禀中堂爲禀聞事侍衛處送到淸字旨一道皇上明日由壇内齋宮乘禮轎至天壇拜臺上祭禮成後還齋宮少坐更衣乘禮轎出天壇門進正　門菩薩殿關帝廟拈香畢進大淸門天安門端門午門出熙和門西華門進西苑門德昌門還瀛臺辦事用膳召見大臣畢至皇太后前請安畢還瀛臺寅正伺候欽此○廂藍旗蒙古都統榮爲知照事印房案呈據管理六甲正叅領啓賢轉據佐領長壽呈報本佐領下花翎叅將銜閘護軍叅領富亮於十一月十七日病故等因除將該員入檔隨中應自下月栽汰外相應咨照貴護軍統領查照○吏部爲咨行事文選司案呈本部議覆四川總督劉奏以四川補用知縣黃應泰請補威遠縣知縣等因核　輪用例章不符所請應毋庸議所有威遠縣知縣一缺卽由該督迅揀合例人員依限請補一本於十一月十七日具題奉旨依議欽此欽遵到部合卽抄黏原題咨行四川總督查照辦理○新授總管内務府大臣立大臣山諏吉於十一月二十四日辰時上任經總管内務府堂上傳示七司三院各所官員首領匠役頭目人等知悉至期進内齊集總管内務府堂上伺候一體謁見各宜凛遵毋違○兵部爲咨行事武選司案呈本部議覆江西巡撫德三以年屆六十三歲之江西龍泉營都司黃名揚年力未衰仍請留任等因查該撫旣稱黃名揚年力未衰尙嫻騎射核與留任定例相符應其照舊留任一本於十一月十五日具題奉旨依議欽此欽遵到部合行抄黏原題咨行江西巡撫查照 
[津水寒鱗]  
　　入冬以來迄未得雪不特來年麥秋有碍且目下疾病叢生官憲民瘼關心遂於十一月二十七日起設壇求雪三日先期示禁屠宰屠戶得此消息於二十六日習然奏刀徹夜不停回民更於是日在城西一帶攔截販羊者爭相購買謂之搶羊將以登諸鼎俎供回漢兩教人三日之食名曰禁屠而轉令無限猪羊促數日之生受一刀之苦殊於好生之德大相悖謬而欲感召天和祥霙渥沛也其可得乎禁令之有名無實大率類此可勝浩嘆○時屆隆冬貧民飢寒交迫輒起盜心然翦徑者流多在人烟遼闊之區至於附城村落行人雜沓烟戶縱橫若輩尙不敢肆行無忌以近事證之則亦有不然者距梁家園營門三里許王莊人張二於上月十七日挑萊　赴津販賣歸途贖取絮衣兩襲並帶津錢四百餘文置荆筐内獨行踽踽時己昏黃梁家園右有小營門爲赴該村之捷徑張遵道而行越里許遙望王莊燈火已掩映林間突有短襟窄袖者一人借問土城去處張不虞其詐爲之指示前路其人突以石灰眯其兩目又擊一棒誤中腮頰砍落門牙兩個口血噴薄如泉張遽釋　俯首欲以擔棒禦之其人又擊一棒頭顱破裂昏不知人遂攫其絮衣並錢四百餘文而逸嗣有村人經過見張在道旁呻吟始負之以歸張以受傷雖重所失無多並未報縣二十六日爲四門千總張千戎訪悉以地方不靖已傳該處地保甄有才到署重責一百二十棍以示懲儆但不知以後能認眞緝拿否也○盛軍飛騎營馬隊奉調出關剿賊於上月二十五六兩日附火車成行已列前報兹聞盛軍總統係賈制壇衛達三兩軍門此次由賈軍門統率就道馬騰士飽追奔逐北自不異勁風掃籜也○去城八里許之宜興埠半村半郭風物宜人農人馬某竭力耕田稍有積蓄比閭族黨偶有緩急向之告貸馬不能如願以償由是遂爲衆怨之所歸上月二十一夜魚更三躍忽覺寢室中烟燄迷漫闢關視之大門以外已火勢通紅不可嚮邇馬與諸鄰人協力撲救始未成災事後查悉尙有秫稭置於屋之四隅已知被匪人縱火遂於二十三日赴縣報案冀免故智復萌致有焦頭爛額之慘云 
[寒月簫聲]  
　　揚州磚街恒愼昌錢莊素稱殷實本月某日忿　閉歇由江都縣林邑宰將屋發封聞莊上管事某姓交遊太廣且又長袖善舞慣將他人存欵撥作别項生涯日前因提取某項官款一時轉輸不及以致擠倒次日左衛街愼益號亦相繼閉門房屋由邑宰封閉盖愼益卽恒愼昌之分店二而一者也連日鋪戶居民凡有存欵於外者心頗惶惶皆欲提回以致打銅巷口益和錢店亦接踵而閉房屋經保甲局發封某某等小錢店又相率告停市情如此良用慨然○嘗閱山堂肆考宋代每年臘月八日東京諸寺僧以胡桃百合等造七寳五味粥又曰臘八粥邗上每逢臘八前數日各寺僧身衣袈裟手持鐃鈸成羣結黨向各鋪戶募化臘八粥米或給以白粲或折付靑錢今年比丘尼亦相率效尤見者不以爲煩反謂僧尼異曲同工豈能歧視嘻地非布金園何善男信女之若此其衆耶或曰與其塡秃奴者積之廚曷弗施與飢凍窮民俾茅檐蔀屋問不致飢腸轆轆是說也質諸我佛當亦生歡喜心○今冬氣候甚不調和時或和照如春時或寒風刺骨目下已交二九猶未見滕六惠臨老農老圃者流彌深翹盼本月初四夜四邊人靜忽聞紙窓颯颯有聲黎明視之屋瓦間已玉琢粉妝積厚半寸許須臾日上雖卽融化而在城在野已無不鼓舞歡欣矣此爲本年見雪之始故誌之 
[策鰲攬勝]  
　　日本衆議院解散情由前已詳登於報兹接訪事來翰云上月廿三號臨時閣議各大臣咸謂議員所議各案於國計民生置之度外有妨國運允宜解散議旣决松方總理大臣於廿五號入奏日皇以爲可遂下詔解散幷命貴族院亦停議令各地再選新議員事後駐日各國公使皆向外務大臣詢問得悉情由各發電音報　本國政府内有某公使致詞曰元首下此命其罪果孰在余實爲日本國痛惜不禁出此言以吊云以上情節與前報所載大相逕庭究竟如何且俟探明再述○上月廿七號西鄕伯隆造由東京乘火車回大磯故里道經艉塚程谷間忽有人向坐車發砲擊破車上玻璃窓伯雖不負傷然亦受驚不淺矣○本月初二日爲西人元旦日本旣改正朔亦以此日爲歲首自衙署以迄民間門　皆懸冬靑柏葉稻草又於地下揷竹三枝護以松柏門闌掛龍蝦一橘二炭墼一家中供粉團由大而小頂上亦置一龍蝦不知是何取義除夕西人在大浦山下劇場跳舞並肆筵欵客中日官俱與焉至淸晨東西官往來道賀絡繹不絶我大淸駐崎理事張子豫可馬亦率繙譯官分往各署賀禧日商暫停生意二日與華商素通往來者亦於是日登門遞白柬口呼恭喜三鞠躬而退 
 
 

Page 3

 
 
[九江官報]  
　　新簡江西瑞州府江太守毓昌陛辭出都由天津乘某輪船南下本月初三日泝江抵潯謁見道憲以次各員旋於初五日赴省○湖口厘局差經上憲委候補府王榮卿太守錫三辦理原辦之王少岩太守延長父卸後回南康府本任 
[江西官報]  
　　新昌縣胡傳釗由九江就醫回省榜眼文廷式辭行進京候補縣曰賡梅朱士林俱接辦善後局務知州黃壽英酌委一次通判王葆鋆拔委一次准補廣豐典史姚崇鼎謝行知萬年縣丞江兆熊據報病故以府經姚謙　理候補道繆德棻起服禀到候補縣牽乃進委解第五批漕折進京分省補用府宋祖紳禀丁父憂范羲馭委辦古縣渡厘卡縣丞鍾期漢禀往金谿辦保甲南康相安司馮寛據報病故以從九馮瑶芬署理候補縣劉光煥加級紀錄府經陳同弼接查章外保甲胡綺元起服來江 
[蘇省官報]  
　　十一月廿九日浙江大考主費辭行北上首府魁禀知文塲初覆長元常昭四縣文童南洋隨員奏留兩江簡放提督鄒大順由金陵來補用副將謝泰平禀銷留防太湖水師左營差卽辭回湖南知縣諸可寳禀知奉委催辦蘇鎭太等屬未完志書差屈泰淸禀銷催提宜荆江陰漕項差劉誥禀銷川沙靑浦催兌差五品銜分發江蘇優貢知縣項兆驤浙江人由京引見來省禀到金匱縣王禀辭府經任廼霽禀辭赴海運滬局差巡檢羅鏜禀銷催提漕項差三十日南洋隨員奏留兩江簡放提督鄒大順辭行回金陵知縣葉犬莊禀知靖江任内交代算結十二月初一日知縣陳焴由滬提銅帽回周淸溱禀銷江震催兌差在任候補知縣正任奉賢縣縣丞王熙宇由京引見回省縣丞吳鵕基禀知奉委葑門水關差崔鴻宗禀知奉委城外六叚巡查差徐世煒禀銷葑門旱關差張家良禀知奉委城外水巡卽日到差張家謨禀銷編查保甲差主簿熊應崧禀知奉委接辦葑門外陸巡差藩轅牌示照得奉賢縣縣丞王熙宇前因以知縣在任候補請客赴部引見遺缺當經由府委員代理在案兹據該員禀報引見回省前來應卽飭令回任供職在任以知縣候補初二日首府魁禀知入塲初覆吳縣江震崑新五邑文童知縣竇鎭山由吳淞沙釣船局來鄧復興由徐州各屬公幹回銷差葉大莊禀辭赴常鎭太三屬盤查積榖差理問趙善培禀銷守提昭文縣徐令泰興任内徴存銀兩差張振榮禀銷葑門外陸巡差主簿熊應崧禀知到葑門外陸巡差縣丞劉步洲禀謝奉飭文圍案内酌委署事一次巡檢朱福履禀銷北路三叚編查保甲差俞侃稟銷下一叚水巡差 
[會黨已招]  
　　鎭江關聽差楊大昌杜國富暗通西人美生私販軍火一案上海縣袁大令會同憲委余司馬失提楊研訊均列報章前日司馬又至縣署升坐花廳飭提杜及美生之細崽徐春亭徐春山研詰杜供稱小的在鎭江關洋人處供奔走之役已有多時至徐春山等相識未久此次美生計春山等暗中糾人謀叛春山轉託小的糾人一百名付小的鷹洋五元迨人已糾齊再付數元所糾之人均匿跡鎭江南門外十餘里　盖山上洋房内看守洋房者亦哥老會中人每日衆人火食由美生轉託楊大昌購辦小的糾至數天無有入會者一切均係實供惟求恩宥春山供稱小的前在美生處傭工美生確曾託小的糾人春亭供稱兄長在美生處傭工辭歇後卽薦小的前去今夏美生欲糾黨四百名令杜楊及小的毘季糾合每人須一百名旋因無人入黨以致謀叛未成司馬一再研訊仍執前詞遂令一倂收禁聽候擬辦 
[上海縣署瑣案]  
　　張永金控稱朱春榮不付票銀求恩提究袁海觀大令移提到案於前晚研訊張訴稱前在久康錢莊執事光緒十五年春榮之兄生生在法大馬路開茶食店與莊上在來付下本店期票三紙共一百六十五兩收過二十五兩尙欠一百四十兩屢索不付現在生生避匿不見持票向春榮收取春榮推諉不承無奈控求訊究帳簿期票呈電春榮供稱小的係蘇州人現在英大馬路開設朱鼎盛茶食店兄長生生早與小的分析現回原籍所欠永金銀兩小的並不知情大令察閱期票係光緒十五年所出爲時已久况銀係生生所欠應向生生索取遂著將帳簿票據發還朱叩謝而退○祥仁等各商船號控稱同業在浦東楊家渡公置地一區隨時掘泥以供壓船之用邇來忽有馬蓮喜者在地上堆存木植令其移去一味支吾是以來案呈控求恩提究前晚袁大令研訊之下馬供稱此處堆存金木五百七十餘株餘係馬立師洋行之貨現求寛限移開大令謂金木准暫時寄存餘限年内移去馬遵諭具結而退 
[英界公堂瑣案]  
　　包探禀稱西人陽伍生報稱臥房中失去對時表一枚此處非外人所能入且表在玻璃盒内如係外人所竊則必連盒携取現祇失表疑爲時時出入之出店人卜阿四竊取小的喚卜至捕房詰之不認言願覔人保出然無保人因之解案陽伍生訴請訊究卜供稱小的係寍波人傭於陽伍生處歴時已久從無貽悞此次不知如何失表容小的保出細查宋二尹飭將卜交包探帶回查明究竟如何解候發落○包探禀稱小的緝獲積竊倪雙慶詰知近向楊樹浦所泊崇明船上竊取山羊一頭及經小的查到山羊船已開去倪供稱小的係崇明人竊羊該死求賜恩寛宋二尹判令笞責二百板贓歸捕房待領○王桂春訴稱小的係上海人向在某洋人處看守巷門昨日向李芳元收取房　李卽逞蠻毆辱不得已而交捕送案李供稱小的係寧波人並不欠租故與爭執宋二尹著交人保釋不得再肇釁端○包探稟　葛阿才竊取周協興烟館内烟槍一枝拿獲人贓交捕送案周投案請領失贓葛供稱小的係寗波人初次犯竊求老爺恩恕宋二尹判令管押五日贓給周領去○包探禀稱西人某甲乘陳阿福東洋車至某處被陳竊取大衣飛奔飛脫經小的拿獲人贓解送案下奉老爺諭令飭傳西人質訊是以今又將陳解案西人訴稱某日乘陳車赴虹口有一大衣留在車上衣袋内空無什物及下車與友閒談陳卽奔逃不取車力今由包探查獲已將大衣領回陳供稱當時小的守候西人候久不到是以將大衣載回宋二尹判令笞責一百板○華捕禀稱小的見劉義郎門前桌凳碍路令其收拾劉竟不依是以送案劉供稱小的係崇明人在治下設漆作桌凳因欲揩漆暫放路旁宋二尹著具結開釋○包探禀稱工部局有石堆存湖北路被張白白竊取四方小的拿獲人贓送案請辦張供稱小的係上海人悞取此石尙乞施恩宋二尹判令枷號五日發犯事地方示衆贓給還工部局○包探禀稱夏三喜報失縐紗袍經小的查獲竊犯沈金坤搜出質劵尙未吊贓夏訴稱小的與沈同在某烟館吸烟將袍解放榻旁被沈竊去旣由包探查獲請老爺諭令吊贓沈供稱小的係上海人向夏借穿皮袍並非行竊宋二尹判令笞　二百板質票給包探吊贓○華捕禀稱小的於巡路時見孩子李瑞福迷失路途是以解送到案李供稱小的年十一歲流落已久凍餒交加身上破衣皆係善士所給宋二尹間閑係何處人可有父母李支吾不答遂飭差收管俟晚堂訊明發落 
[法界捕房紀事]  
　　漁戶某甲販得蟹一簍沿街喚賣途經楊家飯店入内充飢無腸公子久已悶損窶中至此遂橫行而逸堂倌某乙捕其一入鍋中煮而食之甲窺見向之理論堂倌自知理屈許以略遲數日還爾蟹資昨晨甲向索錢堂倌不付反出惡言口角之餘幾致用武旋互扭入捕房捕頭以事甚細微著堂倌給靑蚨二十四翼遂得了事○車夫某丙驅車至小東門外與屠夫某丁互碰以致爭毆丁力大如牛舉足踢丙仆地適有巡街捕至將丁拘送捕房丙則舁送仁濟醫館療治○戊已兩車夫私將車輛及號衣售去昨晨車主某庚得悉其事扭送捕房押候解送公堂請究○前晚夜已深矣有辛壬兩人途中吵閙巡街捕某癸喝之不理遂拘入捕房管押 
[分發人員騐看名單]  
　　新海防掣籖分發郎中花翎四品銜覺羅鍾峻正經滿内閣中書胡宗璸湖北盧銘勳廣東部寺司務范鵬湖北○鄭工指省分發直隷州知州四品銜嚴開第浙江廣東典史顔煦貴州四川○新海防指省分發道陳兆璜湖南陝西同知四品銜張上承河南北河通判衡湘正紅蒙廣東知縣胡鈺順天江蘇李澂湖南江西彭騰瑞廣東江西布理問章 
 
 

Page 4

 
 
邦直安徽江蘇府經歴林國瑞廣東福建徐文彬湖南浙江黃儒藻江西浙江張蘭芬安徽江蘇謝瑞麟四川江蘇縣丞杜榮熙廣東江西英麟廂黃　四川陳秉中福建江蘇李政均奉大北河彭翔鸞湖南江蘇王之杰湖北北河李慶餘山東東河尋汝傑山西江蘇楊亨遇湖北北河潘震聲安徽北河張培生安徽四川何維桓安徽廣東崔景璘順天東河范一福廂黃漢江蘇鹽知事沈桂年浙江廣東州吏目易兆熊湖南四川楊玥貴州四川袁乃傳河南安徽縣主簿章炳禮浙江東河藍翎羅登高湖南湖北道庫大使唐壽祺江蘇廣東鹽巡檢婁龍書浙江兩淮巡檢陳鳳藻福建山西張福允直隷山西劉學偉福建江蘇謝圭　湖南廣西鍾景禧江蘇湖　錢炘浙江江西高樹榮浙江廣西連翰昌河南湖北胡恒熙江蘇湖北頤年正黃漢廣東從九品蔣德泰順天廣東李鑫順天安徽宋光中貴　四川孫鼎浙江江蘇黃雲鶚湖北四川古承瀾廣東福建洪賢弼安徽直隷閘官美鞏浙江東河典史王家福山東山西泰全正紅滿山西郭炳文四川湖北胡德麟四川陝西婁燦浙江江西高士俊浙江四川錢國泰浙江廣東皮潤璞湖北陝西未入流范煃順天四川○海防指省分發巡檢吳晋江蘇湖北○籌餉指省分發州判楊德禎貴州雲南府經歴黃繡榮貴州雲南縣丞江鳴勳湖北山西州吏目宋廷勳雲南四川巡檢何作澍江蘇江西祝銘新浙江江蘇○勞績掣籖分發知州世襲雲騎尉陸樹榘雲南知縣同知銜吳鴻猷四川○勞績指省分發知府花翎三品銜懷輔廂黃漢吉林通判四品銜林際康浙江北河知縣趙鼎銘直隷山東汪大奎江蘇安徽同知銜沈承德浙江江蘇黃啓鳳浙江雲南兼襲雲騎尉毛潤身浙江直隷曾鳳祺湖南江蘇何芳䅘福建直隷左運樞江蘇直隷李蔚然河南陝西黃　桂江蘇浙江巡檢陳啓植浙江福建○截取呈請掣籖分發直隷州知州謝配鵬江西○優貢指省分發知縣王會中廣西廣東○教習掣籖分發知縣苑家楨直隷○教習指省分發知縣王紹鈞湖北湖南○應補呈請分發知縣屠兆麟順天陝西縣丞吳書燾江蘇浙江未入流張敬甘肅陝西馮和根浙江江蘇 
[上海北市絲業會館籌賑公所施善昌接到天津籌賑局季士周子瑜觀察朱翼甫觀察吳賛臣觀察電示卽復照登]  
　　施子英兄鑒熱河所屬之平建朝赤四州縣廨袤約三千餘里地本寒苦向來收成不旺今年驟遭匪擾死者不下數十萬現雖肅淸而兵燹之後正値嚴寒衣食俱無老幼半塡溝壑少莊迫而爲盜賊非有大善士多備賑欵派人分投散放死者更多亂亦不能卽已昨謁傅相曾念及閣下惟遠在滬上宋得商辦爰暫由賑局備棉衣萬套銀三萬兩派員解往聽候都統飭查會放然此區區何能濟三千餘里之災黎况兵灾較水旱尤苦弟等約計四邑至少須銀二三十萬兩則冬春兩撫或可多活遺黎求閣下於無可設法之中設法若干匯津並望多派熟手俱去查放以補官賑之不足弟等當代爲照料尊大人前乞轉禀季邦楨周懋琦朱其詔吳廷斌頓首十二月初九日發○覆電天津籌賑局季周朱吳四公鑒電悉敬兒回里掃墓約年底返滬今卽關照囑籌賑欵惟東皖兩省工撫亦刻不待緩擬卽登報盡力設法施善昌復初十發接到天津籌賑局季周　吳四仁憲告急電示驚悉熱河所屬之平泉建昌朝陽赤峯四州縣驟遭匪擾罹善不少現雖肅淸而閭閻之困苦殊有不堪設想者兵荒交迫尢屬可憐連年水旱偏災督撫入告疉邀立沛皇仁今者傅相具奏皇太后皇上厚澤深仁愛民如子定卽發帑迅救該處須賑恤銀二三十萬兩俾遺黎可冀生活聞之不勝躊躇凡有告災書來善昌無不竭力籌勸以襄其成現述悉陡遇奇災不得不再作無厭之請以應急需擬明年頭班輪舶開時命子英四兄約幾位同往查放伏乞四方樂善者俯憫顚沛流離多方拯救累仁積德實超越尋常焉施善昌九叩附誌 
[撈屍待領]  
　　啓者本公所設立救生巡船歴年以來撈獲甚多今據救生船舵工聲稱於初十日早晨巡至新閘西吳淞港内撈獲無名男屍一具當卽傳同地保報由保安堂收埋兹將該屍年貌衣服顔色請登日報以便該家屬得信認領此啓計開面目模糊年約四十餘歲無鬚身穿元色布棉馬褂藍布短夾袄藍布短衫藍布面曰布裏棉袄白洋布褲帶藍印布單褲藍布夾套袴白襪布雙樑鞋滬北棲流公所啓 
[善欵彚錄]  
　　西風刺骨重幕猶寒本所近憑各店鋪送來留養之人正所謂滿坑滿谷益見滬上謀生之不易而善人之多當亦以滬上爲首屈一指近承何少華翁交來免災民助洋兩元代理英會審憲　撥助王生明收買竊牛案罰欵洋五元王質甫翁交來潘六炳　食洋十元啓昌南貨店助洋一元代理英會審憲　撥助王阿二等銅洋肇事案罰欵洋兩元又撥助龍華寺僧玉啓控竊案罰欵洋二十元又承各善士助到本所經費附錄於下梁汝勝助洋八元顧杏寳助洋四十元倪紫垣助洋十元夏慶生助洋二十元方能川助洋二十元顧夢卿助洋二十元以上　各掣奉收　外合再錄倩登報以誌善緣而徴善信此啓[  滬北棲流公所司董謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年十一月廿七日京報全錄]  
　　宮門抄○諭旨五道錄前○發抄硃批五道○東撫福奏報學政閱文幕友姓名籍員片○大臣升奏達賴喇嘛仍回布達拉山本刹片○大臣奎奏搶刦重犯擬請援照成案仍行就地正法摺○大臣升奏公爵因病出缺據情援案襲封摺○桂撫馬奏調署同知片○雲督王等奏　仍照原保給奬片○晋撫奎奏調署知府片○十一月二十七日工部鴻臚寺正白旂値日無引見○克王等謝管新舊營　恩○橚貝子孫毓汶祁世長景善英信耆齡各假滿請安○立山謝授正白漢副都統恩○湖北副將續福謝恩○湖北叅將俊淸謝恩○召見軍機熙敬容貴立山○發抄劉坤一奏道員郭道直等期滿甄别奉硃批吏部知道單倂發欽此○又道員穆克登布期滿甄别奉硃批吏部知道欽此○又江寗城守協劉光才暫緩引見奉硃批着照所請兵部知道欽此○又請將有違定章之叅將曾紀萊以都司降補奉硃批着照所請兵部知道欽此○又都司曾光武更名光斌奉嚴硃批兵部知道欽此○○福潤片再各直省學政閱文幕友姓名籍貫例應由督撫具奏兹准新任山東學政臣秦㴻春咨稱於光緒十七年十月初五日抵任所延閱文幕友陳世鏞順天舉人蔣志廉直隷舉人王翰芬河南舉人丁孜襄浙江副貢朱棠江蘇廪貢宋兆麟直隷廪生開單咨會前來奴才復　訪查該幕友陳世鏞等均係文行兼優足資襄校理合循例附片陳明伏乞　聖鑒謹　奏奉　硃批知道了欽此○○升泰片再查達賴喇嘛每年夏季移寓羅布嶺岡叢林駐錫秋季仍回布達拉山本刹出入均應奏　聞歴經照辦在案兹達賴喇嘛於八月二十八日由羅布嶺岡回至布達拉山本刹奴才當經揀派員弁迎護隨於九月初一日循例親往看視該達賴喇嘛較前形貌豐腴安靜無恙理合附片奏聞伏乞聖鑒謹奏奉硃批知道了欽此○○奴才奎斌跪奏爲口内外久旱歉收搶　迭出擬　援照成案准將獲解到官重犯　明後卽行正法以懲奸慝而靖地方恭摺仰祈聖鑒事竊查張家口漢回雜處地極衝繁口外幅員遼闊人烟稀少馬賊最易潜蹤奴才到任以來屢經嚴飭口外各旗君總管並口内三翼恊領會同地方文武各官一體出派弁兵人役嚴密梭巡認眞協緝卷查光緒四年正月二十九日欽奉寄諭穆圖善等請將拿獲盜匪從嚴懲辦各摺片等因欽此欽遵在案本年塞垣内外久旱歉收地方頗形不靖况値熱河土匪滋事正在防務吃緊之際口外巡查之宣化鎭練兵又已調回誠恐匪徒藉生事端失業貧民爲所煽惑致爲地方之害自非嚴行緝拿獲解到官立子重懲奸宄難期歛跡再四思維奴才衙門旣有　過重犯到官審明卽行正法成案惟有仰懇天恩俯念地方緊要盜氛日熾准照前案無論口内口外緝獲騎馬　械結夥同行以及行强搶奪形同明火各犯訊明後卽行正法彚案奏報出自聖裁再現在口外拿獲持械搶刦匪犯多人業經札飭左司會同張家口同知訊取確供一俟奉到諭旨准令援案就地正法將該犯等卽行處决庶匪徒稍知警懼合倂陳明爲此恭摺具奏伏乞皇上聖鑒訓示遵行謹奏奉硃批着照所請刑部知道欽此○○奴才升泰跪奏爲公爵因病出鉄據情援案襲封恭摺請旨仰祈聖鑒事竊光緒十七年八月三十日據掌辦商上第穆胡圖克圖靖善禪師阿旺洛桑稱勒拉普結呈稱前輩達賴喇嘛之兄伊喜洛布汪曲於十六年十一月初六日因病出缺溯查雍正年間第七輩達賴喇嘛之父四朗達爾結荷蒙特恩錫封輔國公倂准子嗣承襲歴輩達賴喇嘛父兄叔姪皆得仰蒙恩賞爵秩出缺後子嗣倂准承襲歴經遵辦在案今前輩達賴喇嘛之兄伊喜洛布汪曲同治四年蒙恩准襲伊父彭　策旺所遺公爵職銜頂翎光緒六年蒙恩簡放噶布倫員缺九年派同漢員赴邊辦結唐廓償欵一案蒙前駐藏大臣色帮辦大臣崇奏保伊喜洛布汪曲現襲公爵無可加奬代懇恩施准其子嗣行襲爵二次於十一年欽奉諭旨伊喜洛布汪曲准其子嗣襲爵二次欽此欽遵亦在案兹查伊喜洛布汪曲故後伊子濟克美朗結年已及歲懇請欽遵前旨並援照歴輩達賴喇嘛之父兄叔姪出缺後准其子嗣承襲各案奏懇大皇帝恩施將公爵噶布倫伊喜洛布汪曲所遺公爵倂原銜頂翎賞給供子濟克美朗結承襲等情呈請前來奴才　查該公爵噶布倫伊喜洛布汪曲自襲爵及充噶布倫以來辦公無悞　隆吐一役罪有應得自奴才奏叅後極知愧奮嗣於畫界訂約各欵開導番罪殫精㷎慮尙著微勞復經奴才奏請蒙恩准其開復在案回藏　積勞成疾未及一年旋經身故情殊可憫且據第穆　圖克圖呈請各　奴才覆查無異惟雍正以後歴輩達賴喇嘛父兄親屬皆蒙錫予對爵然悉出自特恩曠典兹據聲明十一年欽奉諭旨准其子嗣承襲二次之案所有此次該公爵噶布倫伊喜洛布汪曲遺出公爵原銜頂翎現在伊子濟克美朗結年已及歲合無仰懇天恩賞准承襲第一次公爵俾資固守而符前案所遺噶布倫員缺應俟第穆胡圖克圖揀選公正應升之員呈請騐看另摺具奏所有公爵出缺據情援　請襲各緣由理合恭摺具陳伏乞皇上聖鑒訓示謹奏請旨奉硃批着照所請該衙門知道欽此○○馬丕琦片再平樂府同知一缺專司督捕界連楚疆猺撞雜處一切整飭撫綏緝捕巡防均關緊要亟應遴員委署查有慶遠府同知邱輝樸實耐勞才具開展　以調署所遺慶遠府同知事務較簡查平樂府同知哈齊香阿安詳謹飭亦堪勝任卽以調赴署理一轉移聞人地各得其宜據藩臬兩司會　前來除分飭遵照外理合循例附片陳明伏乞聖鑒謹奏奉硃批吏部知道欽此○○王文韶等片再據雲南布政使史念祖會同鹽法道普津詳稱案查雲南黑鹽井提舉鄒馨德丁憂　缺曰鹽井提舉鄭永齡丁憂開缺石膏井提舉江海淸等前因河南　州黃河决口災區較廣需賑孔急當　奉文各省地方鹽務一律勸捐黑鹽井提舉鄒馨德共收捐銀七千九百九十六兩一錢九分九厘四毫並自行捐銀一千兩白鹽井提舉鄭永齡共收捐銀四千九百一十九兩八錢一分三厘八毫石膏井提舉江海淸共收捐銀四千八百八十三兩二分九厘一毫均以辦捐　力鄒馨德擬請以同知在任前先補用鄭永齡擬請以直隷州知州在任補用江海淸擬請俟補同知直隷州後以知府補用詳咨河南撫臣倪文蔚彚案奏請奬叙欽奉諭旨交部議奏經部臣　引鹽務已經到省之員如因地方差委得有勞績不准列保之例　駁伏查鹽務人員不准列保原定保奬章程係捐於鹽務之外派委别項差使而言今該員等奬案實係以鹽務人員勸辦鹽務賑捐並非地方差委該提舉等所轄各井捐銀至一萬八九千兩邊瘠省分實已不遺餘力乃本以鹽務人員奉籌捐之役及至以鹽捐請奬又奉撤銷之文其情未免向隅恭閱邸抄安徽　省官紳籌辦順直賑捐案内有兩淮候補鹽經歴婁春書請給五品頂戴部議以鹽務人員撤銷奬叙又浙江省勸辦順直賑捐案内有仁和場大使程雲驥請以知縣補用　部議駁以鹽務人員不得派委地方差使應將奬叙撤銷嗣經直隷督臣李鴻章先後覆奏懇請仍照原保給奬均奉旨允准欽遵在案該員等以鹽務籌賑出力與前兩案事同一律且以徽浙富庶之邦較之滇省邊遠之地籌捐難易亦復不同前兩案業蒙特旨允准滇省自應援照辦理會文詳請具奏前來臣等伏查鹽務人員不淮以地方勞績列保自係吏部通行大例惟提舉鄒馨德等勸捐出力實係以鹽務之官辦鹽務之捐與地方官之勸辦民捐無異亦與安徽浙江兩案情事相符合無仰懇天恩俯准查照原保給奬將黑鹽井提舉鄒馨德仍以同知在任前先補用丁憂白鹽井提舉鄭永齡仍以直隷州知州補用同知直隷州用丁憂石膏井提舉江海　仍俟補同知直隷州後以知府補用之　出自逾格鴻慈除咨明吏部曁河南撫臣查照外理合附片陳請伏乞聖鑒訓示謹奏奉硃批着照所請吏部知道欽此○○奎俊片再調署太原府知府吳鴻恩現經奏委護理河東道篆務所遺太原府知府爲省會　郡政務殷繁應卽遴員接署以資治理而專責成查有大同府知府國鈞老成持重爲守兼優堪以調署遞遺大同府知府查有候補知府何葆恩穩練精詳堪以署理據兼署布政使俞廉三具詳前來除咨部查照外理合附片陳明伏乞聖鑒謹硃批吏部知道欽此 
 
 

Page 12

 
 
[光緒十七年十一月廿八日京報全錄]  
　　宮門抄○發抄硃批五道○東撫福奏已故提督遺愛在民請准捐建專祠摺○又奏道員積勞病故懇恩優卹摺○大臣國奏調補兵額請撥口糧片○護新撫魏奏揀員借補同知摺○黔撫崧奏請飭查革員蹤跡勒追欠解銀兩片○十一月二十八日内務府國子監正　旗値日無引見○海緒假滿請安○山西叅將恩銘謝恩○閩浙叅將榮光謝恩○雲南知府裘祖誥謝恩○貴州知府余上華謝恩○高蔚光謝授湖北遺缺知府恩○補用道沈廷杞謝恩○錫侯續昌各續假二十日○徐樹銘續假十日○安興阿續假五日○長萃請假二十日○掌儀司奏初一日祭奉先殿謨貝子行禮○召見軍機　熙敬裘祖誥余上華高蔚光皇上明日卯正二刻至大高殿拈香○發抄卞寳第奏請將私自回省之守備議處奉硃批田逢秋着交部議處欽此○又請將年逾六十之都司陳順發休致奉硃批着照所請兵部知道欽此○又新海防捐五次請奬奉硃批戶部議奏欽此○劉坤一奏　州營都司張錦升與海門營都司劉長淸對調奉硃批兵部議奏欽此○松椿奏海盜許舜等正法奉　硃批刑部知道欽此○○山東巡撫奴才福潤跪奏爲已故提督遺愛在民籲懇天恩俯准在於登州府城捐建專祠以順輿情恭摺仰祈　聖鑒事竊據登州府蓬萊縣紳士王樹人等聨名呈稱原任廣東水師提督吳長慶安徽廬江縣人因痛父殉難矢志剿賊由皖率師轉戰江蘇浙江山東直隷河南等省疉克名城功績卓著於光緒十年五月間在奉天金州防　積勞病故經大學士直隷總督臣李鴻章臚陳事蹟請旨優卹欽奉上諭准於立功地方建立專祠仰見聖朝優待勳勞莫不欽感溯查光緒五六年間東省邊警孔亟登州府屬地臨海島軍旅戒嚴該故　督奉命帮辦山東海防卽自江南親率所部移駐登州府城首以安輯民心爲務設防　戍次第舉行保衛拊循無微不至部下將弁士　率皆奉公守法半粟寸絲與民無犯盜賊聞風遠避閭閻幾有夜不閉戶之樂其平時訓練餘閒尤喜培植人材整頓書院每與士人晋接必殷殷以敦晶勵學相朂旌能奬善惟恐不及巾卷之士樂與觀摩幾不知其爲武帥也如遇城廂人愼水旱偏災則出資以賑給之道路失修橋梁傾圮則捐金以繕修之禦災捍患救難恤貧其有利於民生者實指不勝屈以故移赴朝鮮時闔郡士人不期而會送者數千人迄今遺愛在民謳思弗替咸願公同集資建祠以伸報饗應請轉詳奏懇恩施准於登州府城捐建專祠列入祀典春秋由地方官致察等情呈經蓬萊縣知縣胡煒由府詳經奴才前在藩司任内核明具詳前撫臣張曜未及具奏留交前來奴才伏查原任廣東水師提督吳長慶由皖率師轉戰數省無不所向有功前在登郡帮辦海防亦最得民心且同治六年隨李鴻章剿辦捻逆賴汶洸蹙賊於登萊之間戰績甚偉登州府本爲該故提督立功之地今該紳士等歴久追念遺愛呈請集資建祠實係出於至誠相應籲懇天恩俯准在於山東登州府城捐建專祠列入祀典春秋由地方官致祭以順輿情出自鴻慈逾格理合恭摺具陳伏乞皇上聖鑒訓示謹奏奉硃批着照所請禮部知道欽此○○山東巡撫奴才福潤跪奏爲道員積勞病故籲懇天恩賜卹以慰藎魂而昭激勸恭摺仰祈聖鑒事竊查三品銜山東候補道王恩培安徽太湖縣舉人早歲從戎隨同淮軍轉戰江南豫東等省迭克宜荆嘉常溧陽等府縣城池削平髮捻各逆該員皆躬與其事以軍功累保花翎直隷州知州同治十年分發來東前撫臣丁寳楨委辦賈莊　河堵口工程保俟補缺後以知府用光緒丑年補濟寗直隷州知州在任十餘年盡心民事前後委辦桃園趙莊溞溝姚家口等工𦼖料均稱得力旋保免補知府以道員在任候補又以拿獲巨盜多名兼獲著名盜首張興邦保加三品銜光緒十六年前撫臣張矅奏請開缺歸道員班補用復委辦理河工隷料在濟寗州設局該員多方購採轆轆轉運循環不窮頻年險工迭出所賴料物應手始克轉危爲安該員設法採運從無貽誤惟是少壯從軍馳驅南北積勞已甚迨服官山左迭次襄辦大工往來河干備嘗艱險心力益形交瘁本年六月間該員之母方氏在寓病故該員一慟幾絶觸發舊受勞傷卽於七月初七日殁於差次據現任濟寗直隷州知州彭虞孫臚陳該故員生平戰功事跡禀懇奏卹前來奴才伏查歴辦軍務河工積勞病故之員均經各省督撫臣籲懇賜卹有案該道員情事相同可否仰懇天恩俯准勅部從優議卹以慰藎魂而昭激勸出自高厚鴻慈謹恭摺具陳伏乞皇上聖鑒訓示謹奏奉硃批王恩培着交部從優議卹欽此○○國俊片再奴才片奏查熱河地方伏莽不靖古北口與熱河相距切近極爲要衝提標練軍業已全數調赴勢河奴才雖派密雲練兵營總佐領常貴管帶馬步練兵一百名在該口嚴防誠恐沿邊各口不敷分佈隨飭古北口防守尉威琿布於該口駐防營内挑選精壯兵五十名官一員委官二員交與練兵營總佐領常貴管帶隨同密雲練兵勤加操練設有緩急可期得力該官兵等應需軍火口糧擬請附入白馬關等處防守官兵口糧册内一倂請領可否之處奴才未敢擅使謹此附片陳明伏乞聖鑒訓示遵行謹春奉硃批着照所請該部知道欽此○○頭品頂戴護理甘肅新疆巡撫開缺新疆布政使臣魏光燾跪奏爲揀員借補要缺同知以裨地方恭摺仰祈聖鑒事　據署新疆布政使饒應祺署鎭迪道兼按察使銜陳名鈺會詳吐魯番同知黃炳焜升補伊犁府知府奉部覆准係光緒十六年八月初六日奉旨按照行文　限應以十六年十月二十二日作爲開缺日期所遺吐魯番同知員缺亟應遴　請補以重職守查北路舊有各缺經前撫臣劉錦棠奏准援照甘肅變通章程辦理查變迪章程内開丞倅州縣以及佐雜各要缺將現任各員按照應升官階任内無論有無升案倂是否到任實授以及歴俸試俸未經期滿各員准擇其人地相宜者一律升調又定例應調缺出俱令於現任人員内揀選調補如無合例堪　之員　准以候補人員題補各等語今吐魯番同知係衝繁難三項要缺於通省現任人員内逐加揀選非現居要缺卽人地不宜惟查有花翎儘先補用知府朱冕榮年四十七歲湖南長沙縣人由優廪生考選同治癸酉科拔貢甲戍朝考一等第六名保和殿覆試一等第二名經禮部帶領引見奉旨以七品小京官分部用欽此簽分兵部車駕司是年七月到部學習行走光緒元年四月初七日請假回籍措資是年五月丁生母憂三年五月接丁生父憂四年八月經前陝甘總督臣左宗棠調營差遣五年八月服闋起復新疆五次勦平邊宼案内彚保七年五月二十日奉上諭着以同知分省歸候補班前遇缺儘先補用並賞戴花翎欽此是年十二月委署哈密通判篆務是月初三日到任旋經部議以原官留於甘肅歸原班補用八年三月十一日具奏奉旨依議欽此九年二月十七日交　回營當差新疆六載邊防案内彚保十年十月初四日奉上諭着免補本班以知府仍留原省儘先補用欽此查該員朱冕榮才長識練心地光明在新疆年久邊情土俗最爲熟悉前署哈密通判任内辦理一切諸臻妥協以之請補吐魯番同知員缺實堪勝任人地亦極相宜雖以知府請補同知與例稍有未符但新疆各班人少情形不同且人地實在相需等情詳請具奏前來臣查該員樸誠端謹爲守兼優合無仰懇天恩俯念要缺需員准以儘先補用知府朱冕榮借補吐魯番同知洵於地方有裨如蒙俞允俟奉部覆再行給咨送部引見以符例章謹會同陝甘總督臣楊昌濬恭摺具陳伏乞皇上聖鑒訓示再該員前在哈密署任内並無叅罰案件合倂聲明謹奏奉硃批吏部議奏欽此○○崧蕃片再據布政使王德榜署糧儲道儲裕立詳稱案查前署甕安縣事已革靑谿縣知縣張偉堂欠解光緒十五年分地丁學租牙帖藉榖及餘米變價等銀一千四百八十一兩六錢八分又施秉縣署任内欠解餘米變價銀三百十二兩二錢零靑谿縣本任内欠解餘米變價銀一百三十七兩四錢零除將該革員應領養廉役食等銀備抵外尙應補解銀一千七百六十六兩有奇該司道等迭次嚴催延不完解復飭貴陽府傳案勒追去後兹據該府趙爾巽申覆據該革員家丁曾福禀稱張偉堂已回四川瀘州原籍該府訪聞該革員係赴福建台灣投効應請詳咨飭令該革員來黔解繳等情由該司道等覈明詳奏咨前來奴才覆查無異相應請旨勅下四川福建台灣督撫臣飭司查明該革員張偉堂現在何處勒令該革員赶緊來黔以憑　繳而　庫款除咨部查照外謹附片具奏伏乞聖鑒訓示謹奏奉硃批另有旨欽此 
 
