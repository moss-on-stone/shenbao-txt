# 1907 - 85 - 4912192

 

Page 1

 
 
   
 
 

Page 2

 
 
第二版[宫門抄]  
　　宫門抄○二月十九日召見軍機柯劭忞良揆 
代論 
[監察御史趙啓霖請緩行外省官制摺]  
　　掌江蘇道監察御史臣趙啓霖跪奏爲各省荒歉已成民情惶懼請將外官改制事宜暫緩議行恭摺仰祈聖鑒事竊自上年九月京師酌改官制以後卽經編制局大臣以更改外省官制辦法電商各督撫各督撫先後電覆見爲窒礙者頗多湖廣總督張之洞覆電尤爲詳盡明透亦不主更張至慮及官吏之難得人廉俸之難籌欵則各督撫所見一也臣維天下之所以稱治中國之所以自强要在大臣法小臣廉人人共矢公臣事事力求實際若不正本淸源徒於法制多所變更非徒無益適見其擾亂而已京官改制已經半載諸臣仍多敷衍因循未能破除情面至屢煩皇太后皇上諄諄訓誡以臣所聞非但不能痛改積習而營私倖進之風殆加甚焉若復更改外省官制其無禆益血滋棼擾實在意中就各省現在情形言之江蘇安徽饑民數百萬賑糶甚難籌欵安輯甚難設法鬨鬧刦奪隱憂方大浙江各州縣搶米之案層見迭出動輒抗官罷巿江西湖南毗連地方匪徒雖暫歛戢渠魁未獲餘黨尙多湖北遣散愷軍譁噪搶掠紛紛暴動沿江沿海一帶革命黨潛煽未已其餘各處因捐激變之事伏莾竊發之患時有所聞搜括之餘繼以灾歉米糧騰貴倍於平時小民終日勞力不能得一飽困苦情形難以盡述當此之時鎭定撫綏尙虞不靖若各省改易官制添無數之員籌無數之費積習如故苛歛更多官無洗心滌慮之人民有敲骨吸髓之痛更變多則衆志益增惶惑誅求甚則羣情益生怨咨浮動之際復從而攪擾之凋敝之極復從而朘削之不獨匪類藉以有詞卽良愿亦將挺而走險所謂厝火積薪揚湯止沸大局殆有不堪設想者應請俟年歲豐穰民情安帖然後將外省官制酌議損益現在但宜剔積弊禁苛擾不可輕事紛更愚慮所及是否有當伏乞訓示謹奏二月十二日奉旨著攷察政治館分行各衙門閱看欽此 
[專電]  
　　電一北京（二月十九日申刻） 
釐定官制王大臣昨奉密旨將編制局撤去改訂外省官制暫緩議行所有印信文件即行移交政治館（天） 
　　電二北京（二月十九日午刻） 
商部電催港滬招商局速行註册并公舉總協理以便奏改商辦（生） 
　　電三北京（二月十九日未刻） 
奉天總督現尙未放因另有交涉事件並聞擬改爲直東總督（民） 
　　電四北京（二月十九日午刻） 
肅邸籌辦蒙古鐵路一摺經郵傳部議准照辦（大） 
　　電五北京（一月十九日申刻） 
軍機處政務處都察院王大臣前議殿中侍御史設掌印給事中看守御碑亭於十九日覆奏請旨（天） 
　　電六北京（二月十九日未刻） 
商民兩部咨行各督撫轉飭地方官不准商民動轍罷巿（民） 
緊要新聞 
[外部與俄使磋商運兵詳情北京]  
　　馬玉崑部下帶兵十隊開赴黑龍江經外部照會日俄兩使等情已見十五日本報專電惟此事與俄使磋商頗費周章詳錄如下日前俄使到外部聲稱運送兵隊一事已知照鐵路公司預備專車無庸另給護照惟日期已迫應由貴處派員將分起詳細數目與北京鐵路公司而爲接洽以便轉電寬城子車站照數分起轉運如因商量愆期致有貽誤該公司不任其咎等語外部當卽轉電馬玉崑宫保知照一面將由錦搭運日期函致俄使轉知東省鐵路公司當據該公司代立車瑟福到署面稱各營隊如何分起前往或馬步或砲隊某日運某起每起兵員數目若干及輜重行李件數若干均須於明日詳細開送方可預備車輛並請派員至寬城子與鐵路員隨時商辦外部當又電達馬宫保宫保卽派副將文翰到京偕同外部所派委員與東省鐵路公司代辦車瑟福商暄自本月十二日起該公司在寬城子每日預備載運兵弁輜重馬匹等車各若干輛到時倘車數載運有餘留待下次隨分隨運以運完爲度并由車瑟福先電哈爾濱總公司照立惟寬城子車站宜由宫保所派委員先期妥爲接洽方免貽誤故外部又電請馬宫保飭該委員遵辦當得宫保復稱昨上 
 
 

Page 3

 
 
一電計邀明察仍祈鈞部查照玉崑正月十三日電所開詳細數目知照俄使轉行該國鐵路公司照辦至各營開拔日期已飭馬隊兩營初九由錦州上車先行通州步隊三營初十上車中後所步隊七營砲隊一營十一～二等日上車將來抵寬城子後應分幾起裝載已囑崑副都統派員先往與俄鐵路員熟商昨據馬副將電禀日本車價須在新民屯繳兌等語查各營行期匆促若令中途付價諸多牽掣所有日俄兩國火車運價擬懇鈞部暫爲擔任玉崑隨當奏請部撥并乞分别照會日俄以使電飭各該管車員毋因索値致生阻礙感切禱切（章） 
[駐德公使電請派領保護華工北京]  
　　日前代辦德國欽使吳電致外部略稱德人違背合同苛待薩摩島華工幾無人理於華人性命生計大有妨害請速派通曉德文之領事前往保護以重民命等語現外部已轉電閩粤兩督請由閩粤兩省會同酌派妥員前往藉資保衛至該員往返川資曁駐紥經費應先與德領聲明由該公司籌給并卽補入合同再呶拉島採燐章程亦可即將此條添入以免他日又有虐待情事（大） 
按此條略見本報十三日專電 
[中俄森林條約開議奉天]  
　　吉林黑龍江二將軍電致政府略謂中俄關於吉黑二省森林合辦條約已派黑龍江道員宋友梅與俄鐵路總辦霍爾瓦特在哈爾濱開議（星） 
[中英議改晋礦合同北京]  
　　福公司在山西平陽府平定州孟縣澤州潞安五處採礦因山西紳商竭力反對近聞英使擬與中政府商議將福公司採礦合同改訂以期妥洽云（星） 
[政府振興海軍之計劃]  
　　政府日交注意海軍一事聞現所計定其内容約分三大項一軍費每年豫算千二百萬兩然目下財政窘急當著各省分認協解二設立海軍四大軍港一渤港之榮城灣曰渤海凡直隸山東等處屬之二遼海之長山列島曰遼海凡遼東半島屬之三浙江之舟山曰浙海凡浙江江蘇福建屬之四粤海之北海灣曰粤海廣東屬之簡海軍提督一員管理其海軍人員缺少先儘現有之海軍人員錄用一面赴卽派生往各國學習一面設立海軍學堂譯大阪朝日新聞（穎） 
[中國海軍振興之機]  
　　十六日東京電云中國在神户川崎船廠定造專供巡緝長江之砲艦六艘其楚裕一艘定於西四月四號在神戶下水譯字林報 
[民政部派定外郊警官北京]  
　　民政部奏定推廣城外官廂警察辦法（一）内城外坊左分廳内城外坊右分廳屬内城總廳管轄（一）外城外坊左分廳外城外坊右分廳歸外城總廳管轄現定於本月十五日開辦實行外城已派定前南廳知事陳觀察子培爲總辦朱允中爲帮辦内城原擬派五品警官鍾鏞前往後因總廳辦事無人鍾君熟悉警務不便更調特改派沈國均金梁試辦（學） 
按此事略見本報十三日專電 
[官兵圍攻曹匪獲勝徐州]  
　　徐州楊鎭袁道飛禀各憲略謂曹匪仇二秃子在鸚孤堆漏網於本月初二夜紏衆佔沛境羅新莊拒斃事主一人並傷練丁二人新右營汪營官先到石標統及該縣繼至合力圍攻相持經夜次早匪竄放火燒樓汪營首先撲入格斃五匪生擒七名奪獲大小洋槍七桿内有二匪受傷由縣訊係仇二秃子帶回先後斃命其餘五匪亦皆供認足快人心由該營縣馳報謹以禀聞云云（有） 
[鄕民聚衆搗毀釐稅局湖北]  
　　鄂屬廣濟縣富池口地方向設釐金統稅局專抽興國州出口貨釐日前有江西磁器船二十餘艘駛進富池口停泊完厘司事王大賓需索不遂大起衝突磁器船船户吳雲卿素知該地鄉民深恨釐避司巡之橫暴遂號召多人將該局全行搗毁局員已據情飛電來省船户則經廣濟縣派人拿獲收押候訊（字） 
[續紀巡警學生之衝突安慶]  
　　安徽巡警學堂官學生與兵學生衝突一事已紀前報茲聞事因飲食啟釁該堂廚夫意存攘利每飱均購糙米浸以石灰水使之潔白菜蔬亦甚惡劣而獨於官學生則不然於是各兵生合籌一對付之法於日前而懇提調梁昌駿大令令將廚夫斥退飲食改良否則碍難上課梁提調未准於是兵學生咸懷憤憤 
　　越日有官生張某身著常服在堂閑步兵生見之以爲違犯堂規痛斥其非禮張反脣稽之兩相用武經和解始已 
　　越日星期兵生相約至西門外大觀亭開演說會謀反對之策到者甚夥公擬通禀院司意在歸咎於提調事爲梁提調所聞急派班長前往諭止並云提調准於七日内辭差衆始相率散去 
　　現在總辦世臬司以學生開會議抗顯背學章况動輙挾制官長此風斷不可長而該提調於事前毫無覺察復臨事不加約朿亦屬咎有應得聞業將提調申斥一面將兵生班長擇其首要者開除十餘名以示懲儆各生咸懼已照常上課矣（政） 
[海州匪首嚴步恒供詞蘇州]  
　　海州匪首嚴步恒在金壇拿獲解省等情已紀昨報現聞朱臬司派讞局委員陳大令提訊該匪供詞異常狡展所有上年在海州糾衆滋閙各情皆不承認迨迭次用刑始稱拒敵官兵鎗斃人命皆其所爲惟糾衆搶奪米粮實因富户有意囤積心滋不平至於搶得米粮亦皆分給飢民與常盜搶奪財物者有異等語大令得供當卽商請蘇府何太守開錄供摺禀請撫憲核明辦理（但） 
[江陵縣山水爲災湖北]  
　　荆州府江陵縣一衐帶因陰雨連旬山水暴發有數處江隄潰决居民被淹廬含飄流其生者待哺嗷嗷頗有朝不保暮之象刻已由湖北賑捐局札飭夏口廳急 
 
 

Page 4

 
 
募振捐解往施濟矣（字） 
[蘇撫電飭各屬速辦平糶松江]  
　　蘇撫陳中丞通飭各府州電内開搶米風潮近日略平而浮言未息人心未安現在洋米購定漕糧續准緩運希速飭各屬赶辦平糶平價倘再觀望致滋事端定惟該地方官是問至各屬運粮應由運河正道銜尾前進現飭飛划等營在蘇州河一帶沿途梭巡切勿繞道以便保護錫金爲運米發軓之處並飭遵照松江府戚升淮太守奉飭當卽通札各縣照辦矣（知） 
[蘇路工程師日覩江北飢民之慘狀]  
　　蘇路公司工程師徐士遠君昨自淸江勘路回申所述飢民慘狀雖鐵心石腸亦當涙下因特臚舉於左願吾同胞各解慈囊則爲百萬生靈造福不淺（以下皆工程師口述之事）凡有十口之家餓死者必七八人飢民初掘草根以食草根盡則剝榆樹桑樹之皮磨食之今榆桑之皮又盡矣惟望柳樹早日放靑或可稍延生命飢民始則售賣什物繼則將房屋零星拆賣至房屋拆完更無長物可換錢米矣散振者苦於人手不多不能早日查淸祇得假手董事乃猶有天良喪没之董事肆其欺騙手段者不能不覆加查勘然一經覆查須躭擱一二十日災民無遺類矣衆興集地方某姓家有弟兄四人祗生一子年尙幼稚今四人已陸續餓斃祗餘母子二口方勘路到該處時母子已餓二日孩目尙未瞑轉瞬斃矣巿上所售點心均係小塊豆餅及豆滓等物問有失手墮入陰溝者即有無數飢民爭就地舐食之其餘夫鬻其婦父母鬻其子女者指不勝屈惟麥熟之時須在三月以後至少尙需二個半月此七八十日中苟非好善之士源源樂輸哀此窮黎何以度日（南） 
飢荒錄要 
[蕪湖米貴情形蕪湖]  
　　蕪湖連日陰雨米價仍未减跌以致謠諑紛紜人心皇皇巡警總辦黃潤九觀察恐生他變於十六日在商務總會與各帮商董籌議提撥積榖開辦平糶各事　十四日有洪子才者裝米六百石甫經落蓬灣地方被萬傾湖民搶掠一空十七日各處大張匿名揭貼謠傳於下午搶米幸巡警總辦黃觀察特派警兵數十人荷鎗梭巡始得無事聞蕪湖縣沈益齋大令前日上禀省憲因米價奇昻請暫禁輪運惟賑米仍許照常流通（内） 
[米商奸狡掦州]  
　　掦郡米價翔貴迭經地方官出示平價不許加增乃各米行視若罔聞居爲奇貨十五日每担又漲價角許目下上白米價均七元七角極糙之米亦須五元外不能下咽究其原因均係多年陳貨乘此出手奸商狡猾至此貧民苦之（止） 
[電飭防匪安民辦法揚州]  
　　淮運司趙都轉奉蘇撫電飭謂掦郡地廣人稠深慮匪徒藉口米貴煽惑良民着卽出不嚴禁以遏亂萌都轉當卽出不嚴禁仍委妥員分往各處購米一俟運到即行分派接濟以安民心（止） 
[遵諭再行示平米價揚州]  
　　江督端午帥以近來各處米價奇昻雖經地方官出示平價而奸商陽奉陰違實堪痛恨因特通飭各屬再行出示嚴禁自今以後米價祗許減跌不准再加倘有囤積居奇立即提案重辦揚府榮太守奉文後已再行出示嚴禁矣（止）本埠要聞 
[蘇省鐵路近聞]  
　　日前小木橋一帶鄉民阻止工人並有逞毆之事經前縣王大令傳訊衆供係鄉董張吟樓指使隨將張申斥再三並具結保釋詎張出外鄉民仍受唆使不肯領價依然阻止工作適李紫城大令履新卽提該董等到案管押一面示諭鄉民照常開工 
　　自車頭起點至莘莊一帶土方已將完工現自莘莊至松江由工程司分段開具水平單刻日赶做土方工程司辦事處及購地分所已在松江度地移設 
　　靑浦東佘北簳兩山採取山石一案前經公司移會道府縣請爲保護勸諭等情後有松江府舉貢生監黃恩喣沈葵等呈控道轅大致以周文行政澤及枯骨周官大司徒安民族墳墓居一若視祖宗墳墓無端刨挖而無動於心眞畜類之不如而實卽外人所指爲凉血等語瑞觀察以公益所在已札派松府戚太守查勘勸諭照辦（川）按東佘山前有敎案交涉且此次包採山石之人卽前欲售賣七寳一帶民地於敎堂開通佘山馬路之張某張因此案曾經蘇撫訪拿覊押而蘇路猶以之爲左右手且未商允山主貿然挖掘裝二船而去蘇路公司何獨不聞乎 
[雜俎]  
　　蘇彝士河挖造費○蘇彝士河挖造費。幾用二十兆英磅。埃及國王出其三分之一。用工人二萬五千名。運水運食共用駱駝一千六百匹。每日費用三百磅。於一千八百五十三年四月二十五號興工。至一千八百六十九年告竣。計首尾十六年云。　　英女學大書院初創之時○一千八百四十八年。卽我國道光廿八年時。有英敎士名穆尼斯及脫區二君。創辦王后書院。專爲婦女入院學習之所。是爲英國設立女學之始。 
　　最大戲園○一千九百年。法京巴黎。舉行天下萬國大會。賽會處建造極大戲園一所。内可容觀者一萬二千人至一萬五千人之多。誠天下最大之戲園也。 
　　種痘與結婚○瑞典喏威。男妇欲結婚者。两造皆須持有種痘之證明劵。否則不許結婚。 
　　世界之郵票○世界遣今敄行之郵票。 
約在一萬三千種以上。 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[趙御史奏參陜藩貪財肥己縱吏擾民摺]  
　　福建道監察御史臣趙炳麟跪奏爲陜西藩司樊增祥貪財肥已縱吏擾民據實紏參請旨派員查辦事竊樊增祥以州縣微員仰承恩遇超擢監司應如何潔已奉公整躬率物乃聞該員貪財肥已縱吏擾民有令人痛恨者查陜西粮道陋規曰斗口曰土粮曰粮樣曰支餘曰折價曰收票兵民交病在人耳目自裁道歸司後自應剔除弊竇矜恤民生樊增祥設糧務局用舊日奸吏王存德何凌斗改名王德福何維新充粮務局供事二人在倉最久狼狽爲奸又用知府尹昌齡知縣周丕紳爲粮務局總辦凡小民運糧候納劣員蠧吏挑剔刁難百倍曩昔樊增祥所定牌價與巿價懸殊小民受困稍一申訴發局發縣刑拷難堪有回民因粮事被虐激動衆怒幾釀事變樊增祥收小民折價極其苛昻發粮干兵泥土夾雜人不能食兵復賣於局中低價收買轉折之間爲利極巨樊增祥因此致富陜省柳巷一帶廣厦連雲皆樊增祥所置又開大德恒票號存欵數十萬陜人謂糧務局易紅單房不啻去狼進虎也聞樊增祥敢于貪縱者前撫臣夏峕利其規費實暗縱之升允曹鴻勛深知糧務局舞弊何以久無一言是樊增祥固飽私囊恐該督撫亦分餘潤臣思裁官以除弊而弊反因之增設局以利民而民反因之困不加嚴究百官效尤天下事尙可問乎應請特派廉明大員馳赴陜西從粮務局開辦之日起至查辦之日止所有一切收放折價買票等事澈底淸查將樊增祥貪財肥已縱吏擾民之處按律治罪歷任督撫衙門有無收受規費縱屬虐民一併嚴查奏辦以後嚴定妥章杜絶弊竇務使奸蠹畏而歛跡荏弱可以聊生大局幸甚又聞知府尹昌齡知縣仇繼恆劉德全皆拜樊增祥爲義父陜西有樊門三狎客之目尹昌齡前在省垣一人兼九差招權納賄號二藩台仇斷恆辦白河釐金私立名目曰隨包曰犒差曰照驗曰紙墨任意剝削民不堪命劉德全爲咸寗令以家丁余三喜爲納賄心腹北鄉帽兒村刁民翟蘭州强姦弟婦李氏不遂因之刃斃匿屍水中託縣差趙榮轉求余三喜納賄五百金干德全及屍兄李寅兒控告竟以嚴刑迫寅兒私和了案沉寃至今未雪並請飭交查辦大臣一併嚴查民生幸甚伏乞皇太后皇上聖鑒謹奏 
交涉 
[營口車輛納稅之交涉營口]  
　　營口日人所有手車以及各種車輛悉不向華官捐照嗣定新章令一律照納捐照駐營口日本領事抗不照允經奉大將軍趙爾帥電請外務部向駐京日使交涉譯大阪朝日新聞（穎） 
政界 
[烟膏暫緩加價之原因蘇州]  
　　蘇省籌議禁烟初由朱廉訪倡議烟膏加價一倍并立稽征官膏公所嗣因督撫憲不以爲然議定膏價先加一成嗣後按年遞加一成至十年加足一倍所加經費除提局用外餘解蘇滬兩釐局存貯等情屢見本報惟此事雖由陳中丞與江督端午帥往返電商允准照辦究於何日起加尙未議定聞因目下米價奇昻各處匪徒紛紛搶米若烟膏驟行加價恐多窒礙是以猶預未決前日禁烟局總辦劉國郇觀察特往寗垣探聽寗省禁烟情形大約一時尙難開辦也（外） 
[盤查藩庫安慶]  
　　安省藩庫每届年終有漕糧儲存欵項例應由皖撫於新年親臨截數刻聞恩新帥已定於十五日親詣潘庫盤查一切（若） 
[官紳集議地方公益紹興]  
　　越郡自貴壽鋆太守蒞任以來力行新政商會勸學所均已成立警察各事亦皆按次舉行貴太守仍以官民相隔未能洞悉下情因設地方公益會所有應舉事宜隨時邀集紳商公同籌議茲以設局平糶調查囤户爲最急之務業經會商多日聞日内卽須派員分赴餘上等邑辦理平糶云（心） 
[鄂督力求撙節湖北]  
　　鄂督張宫保目上諭飭裁汰冗員後已先後將各局廠核實裁减力求撙節刻又札飭善後局將月報委員史益三等數名悉數裁除併入報銷處兼辦以節爢糜費（今） 
[撥欵築隄九江]  
　　九江北岸土名十八號與柳洲新洲銅錢等洲相接壤每遇江水盛漲各洲田園盡成澤國去嵗拔貢張鴻驥聯合各洲議築隄岸惟其間有地屬官荒者則請官欵以濟民力之不足經上憲批飭道府准撥的欵二千六百兩但隄身橫亘數洲蜿延五十餘里雖通力合作非三四月不能告成現張某已來城領欵不日動工矣（身） 
學務 
[飭議出洋留學陸軍蘇州]  
　　舉人吳元鼐具禀撫轅請給發官費咨送東洋人陸軍學堂肄業等情經蘇撫陳筱帥批云所請能否准行仰督練公所兵備叅謀二處核明定章議復飭遵（具） 
[派員監學堂温州]  
　　玉環孤懸海外風氣未開錫眷臣太守因環山學堂辦理未能得法深恐敎育難以普及商之孫仲容部郎飭派高等學堂卒業生陳君道坦赴玉監督並調查官私蒙學堂共有幾處云（世） 
[公禀劣紳滋擾女學紹興]  
　　越郡女工傳習所前由裘君激聲等捐資創立因來者日衆校舍不敷遂於去歲禀准前任山陰縣 
 
 

Page 11

 
 
王大令租大悲禪院爲校舍添聘敎員增加目課頗爲美備茲有劣紳宗某謂該菴房屋業由該紳備價購買爲開辦西安坊小學堂之用逼令女工傳習所遷讓找挈同地痞韓某等多人直入佔踞百般滋擾致動學界公憤聯名電禀撫學二憲復並禀貴太守核示茲經縣主瞿雪齋大令出爲調處未知作何了結也（正） 
[給欵扶助專門學校奉天]  
　　留學日本蹇念益等因中國在日本留學法政者日多而日本所定之學期甚驟所學不能完全刻組織一私立政治經濟專門學校延日本著名法政家主講已集捐萬餘金並擬請各省督撫撥欵扶助聞趙軍帥已允給萬金作爲開辦經費并擬在學費項下每年給六千金而奉天學生入此學校者則不另出學費（輝） 
[開校彙誌蕪湖]  
　　徽州公學改設之兩等小學及安徽公學皆於十五日開學河南岸之安徽女學亦於是日開學惟女學上課之期因敎員未到尙須稍緩時日（少） 
軍事 
[札飭造報陸軍官佐履歷湖北]  
　　鄂督張香帥札飭陸軍第八鎭第二十一混成協畧云准陸軍部咨開軍政司案呈查各省編練新軍已報成鎭成協者計十七省旣據編練新軍照章訓練自應將官弁册籍咨送到部以便考查况鎭協官佐行將補授陸軍實官更應將各官佐詳細履歷三代先行咨部庶他日補官有籍可考便於核議除近畿二三四鎭業經册報一五六鎭前經呈請札飭迅速册報外其餘各省已成鎭協未經册報者甚多應分别咨催各該省迅將陸軍官佐履歷官兵册籍詳細造送其陸軍各官自管帶以上如有更動亦應咨令隨時報部以便更註職名再全鎭全協官佐職名并應按季造册報部俾資查核等情相應咨行查照轉飭分别造報咨送本部以憑查核云云（今） 
[黑龍江設立陸軍學校]  
　　黑龍江將軍程留守創立陸軍學堂一所一切佈置具有規模擬於三月間開校已商之陸軍部尙書鐵良派選敎員數人敎授各科目譯大阪每日新聞（穎） 
[常備軍奉調撤防九江]  
　　駐防九江常備全軍近奉撫憲檄飭回省敎練而九江則由省另委新軍塡紥以資鎭懾（近） 
實業 
[派員赴日本博覽會考察蘇州]  
　　蘇撫陳中丞因日本國近開博覽大會當派會辦善後局候補道王仁東前往考察工商事宜所有應需盤川經費飭在蘇藩庫請領聞觀察擬於出月初旬就道云（物） 
[杭所甲商派定杭州]  
　　杭所甲商爲四所之冠於浙鹽最關緊要前經衆商向撫院禀控鹽巡總商沈謙吉并及其子杭所甲商沈肇權一併斥革在案沈肇權被斥以後鎭湖綱引商曁仁錢肩引商徐開益等禀保蔣孟蘋接充蘇五屬湖州綱引商張源泰等禀保許文緯接充兩方面各施運動尙未派定忽有杭湖兩屬商人金順日等（按金順昌卽杭紳金樾生金謹齋之商號）禀請張中丞請暫留沈肇權仍充杭所甲商以觀後效被中丞嚴詞批斥略謂杭所甲商沈肇權憑藉父兄之勢力濫竽充數衆望不孚業經本部院飭查明確批司斥革在案該商等輒敢飾詞來轅希圖嘗試殊屬藐玩仰鹽運司傳諭申斥並趕選幹練殷商承充勿任久懸致滋爭擾云云此批於本月初十日發下署運司崔磐石都轉即遵示趕選幹練殷商現已派定蔣孟蘋君接充杭所甲商日内給戳以資辦公（穎） 
[詳呈公司註册安慶]  
　　皖撫恩中丞據商務局詳稱職商涂冠羣等集合資本洋銀八千元擬在省城西門外水師營前地方創設織布有限公司呈繳册費并呈商標圖樣懇轉咨註册給照等情業經中丞批准矣（周） 
[查勘礦産安慶]  
　　沈君慶坤前禀請商務總局開採貴池縣楊梅坦煤礦茲奉批示略謂該員所禀照部章備繳保單照費並請咨部立案等情仰該縣親詣該礦履勘一切有無違碍如果悉遵定章自應准予開挖卽飭貴池縣迅速查明據實詳覆核辦云（若） 
[租輪載運滬寗鐵軌湖北]  
　　漢陽鐵廠爲滬寗鐵路包造鐵軌刻下已有造成者該廠特向比商租賃快輪一艘以便裝運赴滬交納（字） 
[租輪擴充航路漢口]  
　　和昌輪船公司行駛内河各小輪船頗爲獲利今聞擬添資本大加擴充租小輪船四五艘來往長沙岳州宜昌仙桃鎭咸寗黃州各埠以爭航利（字） 
[改良電話湖北]  
　　鄂省自開辦德律風公司以來經理未能得法現爲鄂督查悉札飭切實整頓并另撥欵項添設羅針於傳話處以便傳話人逕直接洽俾免洩漏遲延云（字） 
官事 
[迎接都統過皖安慶]  
　　新授察哈爾都統誠果帥入都陛見道經皖江皖撫恩中丞於十五日率司道至招商躉船迎接（位） 
[關道定期到任蕪湖]  
　　新授蕪湖關道文煥刻已交卸川北道任由川起程假道荆州掃墓約本月下旬可到蕪履任（少） 
[牙厘總辦赴差蕪湖]  
　　新委皖北牙釐總辦石叔治觀察十四日由省禀辭來蕪於十七日起程過江赴皖北差次（少） 
雜紀 
[湘米已弛禁來漢漢口]  
　　湘省前曾禁阻米穀來漢以致漢上米價昻貴異常現經鄂督張香帥電請湘撫岑馥帥開關弛桂毋許遏糴惟不准奸商由漢口運往他埠漢上米商聞之均紛紛往漢關道處請給護照以便往運（今） 
 
 

Page 12

 
 
[失去郵政匯票之紏葛九江]  
　　前者九江郵政局收發洋文信一件内失去匯票一紙計英洋一百二十元局中查得此項人件係由金某收發其銀票則由晉和源煤油棧收下詢之該棧據云售去煤油若干而購油者之姓名則堅不吐實情愿賠繳原銀現郵局西員不肯含糊勒令該棧指明實在情節始可了事（近） 
[戴尙書著作九國遊記北京]  
　　法部戴尙書自考察政治回國卽將一切考察情形及遊歷所到之山川風景悉心編纂修輯成書名曰九國遊記共計十二卷刻已出版聞内容極豐富條理亦甚淸晰云（禮） 
[徐花農出現廣東]  
　　周督擬奏調前任廣東學下徐花農琪來粤差遣現聞因法政學堂夏監督有往湖北候補不再在粤之說故周督擬即以徐學政來粤承乏又聞徐近爲陸軍部所器重擬爲之開復原官云（僞） 
[委員查勘搶案揚州]  
　　揚州西北鄉陳家集等處搶案迭出經甘泉縣震在廷大令派委分别前往勘視惟汀溝鎭搶刧某某兩富戶案情重大當經大令親率小隊前往查辦（止） 
[開革巡警學生安慶]  
　　安省巡警學堂於上星期有該堂兵甚數人偕往西關外大觀亭議立自治規則有報告提調者謂該生私自結社提調梁令卽赴臬署禀知當經世廉訪傳諭該堂總辦以各生擅違警章將班長七名兵生九名開革聞被斥者以無辜遭辱生爲不平云（） 
[浙省久雨成災杭州]  
　　杭省十四五日大雨不止上江山水直衝而下富陽桐盧沿江抵窪之區幾成澤國所有荳麥菜子盡皆朽爛現油米粮食價目日增災象已成嗟彼下民不知何所得食也（元） 
[夜行兵匪燄復熾紹興]  
　　紹屬匪黨俗呼爲夜行兵前奉大憲調兵查剿始稍安謐奈其黨類甚多邇又到處嘯聚劫掠行旅毫無顧忌茲在上虞一帶散播謠言謂於某日和刦店鋪富户以致人心皇皇議禀請大憲派兵設防嚴行戒備云（正） 
[盜刦傷人揚州]  
　　西郭岩頭巷某甲携洋三百元赴菰谿一帶購荳因荳價不合僅買其半詎外人訛傳以百作千初七晚買舟回郡舟子串通盜黨潛伏艙底俟其落船唾熟出而摸索甲驚覺大聲喊捕盜乃抽刀亂揮將甲戳傷要害四五處而逸聞銀洋未被刦去然甲不免有性命之憂當由甲之家屬將船户扭送究辦（外） 
[封屋備抵欠欵蘇州]  
　　吳江人龐調卿向居蘇垣近因虧欠蘇滬二處莊欵六萬餘金遂避匿不見各莊經理人查得龐某在同里鎭尙有産業當赴吳江縣呈請查封現已由縣派差至同里鎭將其住宅一所發封備抵聞該宅約値萬餘金云（具） 
[重申罰辦小輪載客逾額章程鎭江]  
　　赫總稅司前以小輪貪利多載時有沈溺特依艙位尺寸大小頒定搭客額數擬章通行各關曉諭周知如有逾額罰銀五百兩由外務部批示立案詎輪商日久玩生鎭關稅司爰再申明前項章程嚴飭遵照（下） 
[聯名上控鹽商寗波]  
　　杭紹鹽商湖州沈某爲衆商攻訐茲悉寗郡鹽釐亦由該商包辦去年曾被郡紳竺庶常等禀控查辦該商上下彌縫費銀甚鉅使其坐辦陸某任意漲價視去年加倍民心惶惑販户切齒現又聯合紳商赴省上控矣（川） 
[快役窩贓九江]  
　　九江近來屢出竊案而破獲者寥寥嚴孟繁司馬乃募得態姓爲眼線在輪船上獲一扒手據供竊得皮衣二件烟土一斤贓交德化縣快役余全丁貴收存得制錢五百文因卽提訊余丁始則狡賴一再血比始認贓已消脫司馬判令繳價四十千以儆（身） 
[盜犯過府松江]  
　　本月十二日上海縣派差押解盜犯徐加庭薜九劉三薜金文等四名到松府署過堂戚太守飭發華亭縣獄寄禁聞四犯不服檢驗箕斗勢頗洶洶云（師） 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[改革印度軍制]  
　　英國駐守印度司令長卻奈爾計議實行改革印度軍制擬每年加增軍費一百二十萬磅野戰砲兵隊一律更換新式速射砲至新設兵學校再事擴充兼設病院數處譯東京朝日新聞（穎） 
[法國派員考察戰艦炸裂事]  
　　十七日倫敦電云法國議院派委員查察戰艦基那號炸裂之事當辯論派員查辦時海軍大將畢納孟宣言法國海軍因管理不得基法殆將歸於澌滅矣 
[東歐小國亂耗三紀]  
　　十六日倫敦電云羅瑪尼亞國執政大員擬用嚴峻之法以剿辦叛匪遭亂之鄉村皆爲砲火攻擊議院已准兵隊如遇有須圍攻之處卽行圍攻十七日柏林電云羅瑪尼亞國叛黨大隊已潰散 
[摩洛哥土人戕害法人之交涉四誌]  
　　十六日倫敦電云法國醫土毛家孟在摩洛哥遇害已由駐丹支亞城法國公使將索賠各款開明交與摩洛哥國皇之代表法國已派步兵三隊砲兵二隊海軍二隊由勒拉瑪葛尼亞地方開往鳥達駐紥十七日栢林電云法國軍隊進佔烏達地方甚爲平靜其地土人亦頗善視法兵 
[日本派武員赴美國博覽會]  
　　十七日東京電云美國哲彌斯敦城開博覽會日本特派陸軍大將中將少將各一員前往赴會定於西四月十七號乘輪由橫濱起程 
[歐洲棉業情形]  
　　十七日倫敦電云萬國棉業會刋布報告預計歐洲現有紡紗車八千五百五十萬部所需材料可用至西九月且估計應收棉花尙有二百萬包故不虞其缺貨也 
[美國籌議鐵路章程]  
　　十六日倫敦電云美國内閣及各省商務大臣昨日於白宫會議探悉此次開會乃係商議政府管理鐵路之章程云 
[英簡屬地巡撫]  
　　十八日倫敦電云英國哲美嗄屬地巡撫史維敦漢孟年老辭職遺缺由歐立浮補授已見明文 
[英大員請喊凶犯罪名]  
　　十八日倫敦電云英國内部大臣葛蘭斯敦奏請英皇將謀斃富人懷德雷之兇手雷南所定死罪改爲終身爲奴 
[德國工人罷工已定]  
　　十七日栢林電云德國漢堡海中輪船公司工人罷工之事已定 
[英國棉業之報告]  
　　十七日栢林電云英國孟哲斯德地方之棉花業公會所刋之報告載明存貨甚多譯字林報 
[美國大水爲患]  
　　十六日東京電云美國嘉禮福尼亞省大水薩克勒孟沱森角坤兩山谷尤甚農田受害者有一萬畝海軍皆幇同救護 
[美定外人入境新例]  
　　十六日東京電云美國新定外國人民入境遷居之詳細章程已於前禮拜三刋行以上譯字林報 
本埠新聞 
[上海官事]  
　　留學日本湖南官費生王愷勳丙午科優貢沈銑昨均到道禀見卸任上海縣王念祖禀辭赴蘇（杞） 
[新令閱城]  
　　本縣李大令於昨晨帶同差役命駕至大南門由城根登城迤邐至西門而止繞閱一週（杞） 
[法總巡將次回滬]  
　　法捕房麥總巡前赴西貢招募安南人五十名來申充當巡捕已誌前報茲捕房接得來電知麥君乘某公司船日内將抵滬矣（綸） 
[法領事返申]  
　　法總領事巨籟達君赴寗回申後復又赴蘇各情已紀前報茲悉巨君已於昨午乘坐火車偕同夫人返申（浩） 
[釐局督辦批薑商趙允石等禀]  
　　查各項認捐類多同業行家承辦業外之人本不能擅請認包生薑一種列入水菓歸水菓業包認承辦已歷多年前據各該商董一再來局互控節經飭據捐貨 
 
 

Page 19

 
 
局派員確查原辦商董旣無苛勒實據而各薑販亦願舊商認辦輿情翕服可見一斑此案現飭貨捐局再行通籌議復在案茲核所禀顯係受人唆使揑詞誣控本應澈究此次姑寬如瑞信口雌黃來局混瀆定干未便（哲） 
[考試代書]  
　　本縣李紫璈大令昨日考試代書題爲問上海流氓之橫何以近日愈甚何法可以戢之計與考者共祇六人（夏） 
[道批控案]  
　　耆民布錦分投道縣控陸道生掘埋骨殖奉批斥不准理布又禀由英廨准飭傳陸質訊詎陸因事赴寗故由家人陸升投道禀訴茲奉瑞觀察批示云此案前據布錦來道具禀批斥在案據稱現由義總領事函廨准傳是否屬實如何情形仰會審委員關守查案具復（車） 
[平糶局發給關防]  
　　前報紀工程局與滬道瑞觀察議設局平價糶米濟民已由瑞觀察電禀督撫憲給發關防一顆茲已到道該局定於二十二日開辦其關防係由局董會同道憲核用（泉） 
[致祭龍神]  
　　昨日爲祭龍神之期關道瑞觀察及提右營周叅戎李紫璈大令率二廳及學師邱廣文均指大東門外龍神殿拈香設祭（凖） 
[運輸漁業學校用品]  
　　淞口大校場演武廳本爲大閱行轅後改爲馬路工程局及盛軍隨營學堂其房屋極寬敞現經張殿撰等禀准江督撥歸漁業公所改爲漁業學校不日卽可開辦所有室内應用各物昨由寳山縣王大令封雇民船多艘載送至上海洋務局（英） 
[設法保衛鄉民]  
　　淞口鄉民近因外來遊民每至鄉間折取樹枝持蠻圖詐不堪其擾日前聯名公禀寳山縣王大令求其設法保衛以安閭里（英） 
[禀請保護電綫機房]  
　　寳　東門外美國遠東水陸電綫機房前夜被匪入室將所裝機器拆去越晨報知大北電報公局函請寳山縣查究一面招人修理機器一面禀請領事照會上海道札飭寳山縣隨時保護以重電政（華） 
[不准藉學勒捐]  
　　紹興人朱廷奎日前邀集染業中人捐資創建染業學堂曾經禀由前縣主給示詎朱任意勒捐由染業同行十餘家公禀道轅謂朱係收買紙錠灰爲業自奉准給示後假公肥己請札縣弔銷示諭由各同業自行捐建學堂等情瑞觀察批准轉飭上海縣將前給之告示弔銷矣（証） 
[示諭飯店不許漲價]  
　　上海縣會同英法兩讞局會銜示禁滬上南北巿各飯店不准漲價居奇每碗不得過十六文如將來米價跌至四五元再須隨時核減如有私自漲價定須究懲不貸（烝） 
[防患未然]  
　　日前江督端午帥蘇撫陳中丞先後電飭上海道轉札各屬廳州縣出示並拘拿搶米匪徒嚴密懲辦又諭米商董事不得囤積居奇瑞觀察奉到來示卽札飭公共公廨讞員關太守會同工部局辦理太守爰飭差將情照會麥代總巡請其飭探協同嚴拿（泉） 
[拘獲盜船]  
　　車袋角河中前夜有小鎗船往來控望爲巡更所見將船扣住逸去一人拘獲三人解入閘北巡局局員沈二尹訊得各人供詞狡猾判一併備文送縣訊辦（迭） 
[匪徒惡劇]  
　　日來法界内如寳興里小醫園弄咸法里等處每晨爲匪徒沿門將糞穢滿塗門上昨晚卜鄰里各户亦復遭此次日啟門互相驚曄不省匪徒是何用意也（綸） 
[水手滋事]  
　　淞鎭十七日有小輪船水手六人至桂花弄妓館尋歡因先有粤人在彼以致起釁互毆後有巡弁到場將各人拘往寳山縣驗究聞此事業由小輪局禀報洋東轉禀領事照會華官交涉（英） 
[英界火警]  
　　昨晚六點鍾英租界浙江路天津路北首同發祥炒貨店忽然失愼經捕房鳴鐘報警由救火會西人驅皮帶車馳往灌救良久始熄燬屋若干候再續錄（莊） 
[再誌婢女吞烟斃命事]  
　　昨報紀婢女吞烟斃命一案昨日淸晨李紫璈大令蒞驗地甲禀訴前情大令飭仵檢驗報稱實是吞烟斃命大令親視無誤隨著地甲收殮塡明屍格發封交地甲收管（泉） 
[招認女尸]  
　　泥城外宜昌路北十二圖地方河中昨晨有女屍一具年約三十餘歲身穿破藍布祅褲小足有鞋由地保蔡福堂將屍撈起報明靜安寺捕房派探協同往查並無屍屬飭報堂棺殮標記待認（迭） 
[失竊有因]  
　　前日上午有俄國人三名偕一婦人至洋涇浜路申泰昌洋雜貨店購買洋酒迨去後查點已失去鈔票洋六元現洋六元店主卽報老巡逋房請緝捕頭飭九號西探恊同華控張寳榮至虹口一帶尋見該俄人再核（莊） 
[撞車被拘]  
　　車夫江北人陳和前日在南京路將龍飛行馬車撞壞該馬夫將陳扭交華捕帶入捕房據馬夫云須修費銀十餘兩捕頭著將陳和管押解廨請究（莊） 
[無告之民]  
　　金陵孩子江長炳前日薄暮時地黃浦灘飲泣巡捕向之詰問江稱來滬尋親不遇資斧用盡該捕將其帶入捕房捕頭飭押候解廨請關讞員安插（莊） 
訟案 
[上海縣案]  
　　英公廨解陳金奎一犯並鎗彈銅帽十餘顆至縣前晚經李大令提審該犯供前在閘北開茶館並未到松江犯刦家内亦無槍彈銅帽實係包探挾嫌栽害大令駁詰不移判押候公廨移到文牘再審槍彈存案○英公廨片送形跡可疑之高三戴三王梳山李富春等四人到縣訊究戴供小的等均东北人在碼頭做工借宿虹口正月間有包探將小的拿至捕房不知何故求察王李同供爲餅師同富虹口亦於正月被包探拿押捕房高供去年有吳某與小的合租東洋車一輛分散已久包探緝拿吳某無踪將小的拘押大令聞之駭異復詰如前判一併押候移查訊奪○三舖地甲陸升獲解流氓沈阿狗到縣陸供有吳姓於正月行經安仁橋突遭沈阿狗將皮袍剝去吳卽訴由小的查察今與沈途遇拘案請究沈供是日送貨入城曾與許某等同行後許等剝取路人衣服小的實不知情大令斥其刁狡判責一千二百板 
 
 

Page 20

 
 
押令指交同黨再行訊辦（宜） 
[總工程避紀事]  
　　總工程局警務處訪知乙班巡目四號趙綸五號秦仲希六號王値之均有查察不力之處着各記過一次○西區函致局董畧言十五日有迷路女子李阿蠶蘇州人據稱來申帮傭在西區徐姓家投宿請爲發堂候屬認領○法包探投總工程局請派探至祥泰押店吊取原贓當卽派探吊贓歸案（永） 
[公共公廨晚堂案]  
　　戚家祥控鍾洪南售地不交前晚由關太守提訊戚供上年向鍾購買新閘基地一畝九分迨轉換道契被鍾覇阻求究鍾供此地前向李阿和瞿阿榮買來現被阻撓求察太守判限十日提齊人証訊供再核（霜） 
[英租界捕房事]  
　　北恊誠烟舘主陳某前日在石路天仙戲舘門前被偷 
兒竊去玉鼻烟壺一個報探金泉聚拘獲押候解辦○過犯王阿榮行竊楊和卿秦仁興等家衣物水烟袋由包探拘入押候解辦○偷兒張和尙行竊無主水烟袋酒壺香爐等李長生行竊楊和尙家麻雀竹牌縐紗腰帶香烟嘴等王寶和竊取范金桂家皮鞋等先後由包探拘獲均押捕房俟今日解送公廨請究（泉） 
[法租界捕房事]  
　　蕭榮仁前日在涂剝去某甲馬褂並搶去洋九元報探緝獲奉飭押候解公堂研究○葉寶初行竊新濟輪船油衣一套爲探緝獲解入捕房候究○剪綹賊楊富全行竊途人皮夾内有鈔票洋五元被獲送捕押候併辦○羅阿四掩入某報關行圖竊被覺扭送捕房押候解辦○張掌福行竊北京輪船搭客衣箱一口爲探捉住送捕押辦○包車夫萬天生停車違章巡捕○指令離開反被詈辱拘送捕房押候解廨訊辦○陳阿二竊得洋十元被探偵知抄出原贓送入捕房押辦○陳寶生王三李天寶三人深夜行走巡捕以其形跡可疑拘入捕房候查明核辦（契） 
[美租界捕房事]  
　　施干郎前晚手持槍頭一柄行經塘山路洋房門首由捕拘入捕房奉飭押候查辦○李阿來李來興昨在塘山路聚賭由捕拘入押究○楊瑞泰之妻吳氏捲　衣飾約値千元昨由包探楊掌生在北河南路查獲帶入捕房轉送公廨究辦○賭徒王阿福屢經捕房拘獲解辦不悛昨又在北河南路誘賭由探楊掌生拘入押辦○楊金財包車在百老匯路違章攬客由捕拘入押候送罰○李王氏昨扭張桂文至捕房聲稱向張索欠反被毆失金挖耳一支請究奉飭押候送辦（西）通信 
[靖江學界衝突情形江蘇敎育總會調查部黃守恆報告）]  
　　一范君循讓代表敎育會來會報告事 
此函署靖江敎育會金體會員並稱公推范君代表全體云云據該會副會長張君援云此函所言皆爲公言並無私意但范君代表之事當係會中公推者吾却並未主張因范君於此事不無利用衆人之意也（張君另有一函來會利用之說函中詳之） 
　　二靖江敎育會沿革 
此會本名靑年學會於内午六月成立發起者即張君援係合學生社會以組織之爲冬夏兩假中互相研究切磋之會故除兩假時間内開研究會外會中無甚事務成立時公舉盛君德新爲會長張君援爲副會長卽將靑年學會章程名册報告本總會嗣本總會兩次函囑該會今將靑年學會改稱靖江學會然其會中除會長及名譽員外尙多爲學生也十二月盛君粘貼廣告發起敎育分會並定并會之地於勸學所内但其廣告並未申明將學會改辦（廣告揭附）至二十日開會到者僅二十餘人（大都非學會會員）並未議章繳費但各署名於談話簿而散後張君援往詰盛君大致謂敎育總會來信敎育會應於學會改設盛君不應以個人出名作爲發起二十日所開之會爲無效（張君二十日未至會）云云張君等旋於本年正月復粘貼廣告定初十日開正式會於梅花閣梅花閣者卽學會所在地也但其廣告亦並未申明將學會攺辦之說而以敎育分會同人署名（此廣告亦揭附）開會之前張君曾親往邀勸學所董黃君錦中黃君以已被范君循讓等控告（卽指靖江敎育會來報告中所附之禀而言禀中列名者八人其中范君循讓顧君瀚嚴濟寬三人於正月初十日始入敎育會爲會員羅君永淸爲名譽會員何君芬宋君其岳陳君汝賢朱君文炳則均未入敎育會至正月初十以前范君僅爲學會之名譽贊成員並未入會餘七人亦皆未入學會故范君等此禀實以個人資格控告無關學會且在成立敎育會之前）恐有會塲衝突爲辭不赴會開會之時入會者數十人張君申明將學會改辦之說（是日盛君未到）卽投票公舉朱君廷梁爲會長張君援仍爲副會長（朱君亦是日人會者）十三日由朱張二君具禀縣署報告情形請立案轉詳然邑令馮公璋以正在衝突且會員之資格未合部章者甚多（指會員多係學生而言）其會費僅納二元常年費慬納一元亦與定章違異是公尙未出詳以上各節敎育會中人及勸學所中人所述與馮公案口述縣中案卷大致相同惟盛君廣告一節則盛君謂係調和兩方聯絡一氣起見敎育會中則以爲黨於勸學所而然也盛君亦爲勸學所職員於勸學所並無贬詞朱君亦爲勸學所職員則自不承認且多不直勸學所之語 
　　三改學務公所爲勸學所及舉縣視學事 
學務公所經董向爲黃君錦中兼爲高等小學堂襄理丙午十月十一日黃君以病辭職邑令馮公准退學堂襄理而以學務公所誼不容辭仍希隨時整理爲言十月二十日公所會議改辦勸學所到者三十餘人（大抵皆公所職員）所議之事一舉黃君爲視學員兼學務總董一學務公所各職員仍照職任事查其會議簿有馮公簽照議二字及三十人各簽遵字至十一月初八日乃由朱君寶琪等二十人列各具禀舉黃君爲視學旋復由黃君函請縣中分别照會各職員（卽前議所云公所職員仍照職任事者名單鈔附）十一月二十九日勸學所邀集城鄉各董及各學管理員會議選各區勸學員馮公亦在場其邀集之法各圖僅擇邀一人（此據勸學所中人言）各學堂管理亦均邀集但范群循護係辦公益小學堂之管理員未在被邀之列（此據敎育會會員徐君錦章言）學會中亦水經邀請（兩方均言如是）是日未被邀者如范君及商君文蔚孫君錫份皆到場頗有爭執未成議而散十二月初九日卽有范君首列連名禀提學司控權董把持請飭另舉之事時馮公申詳尙未到卽奉批仰靖江縣督同學界正紳查照部章公同選舉等因後縣詳到司又奉批旣據會商學界再三選擇目可照辦惟所呈淸摺係一極不合法之公所章程何從核准轉飭黃董另就地方情形酌擬簡章詳候核定派委等因十二月十三勸學所紳董公函呈送簡章一面自請辭職（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
