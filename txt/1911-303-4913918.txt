# 1911 - 303 - 4913918

 

Page 1

 
 
   
 
 

Page 2

 
 
北京内閣奉上諭朕勤求治理惟日孳孳作新厥民猶如不及近因川鄂事變下詔罪已促進憲政另行組織内閣寛赦黨人昨日又俯允資政院之請將所擬憲法重要信條十九條宣誓太廟頒布天下所以期人民之進步示好惡以大公自今以往凡關於政治諸端爾人民有所陳明朕無不斟酌國情採納公論天生民而立之君民之視聽卽夫之視聽其有因政治弗進熱心改良舉動激烈者列邦謂之政治改革凡歐西列强由專制而入於憲政此等階級皆所必經今各省紛擾禍變日深其本意惟在憲政實行具登上理委係激而出此並非如前代叛民希圖非分往時逆匪荼毒生靈惟上下暌隔情志莫通不得已命將出師冀拯水火仍將歸正免究之恉諄諭再三兹復披覽資政院及統制張紹曾等所奏益信致亂之源實由政治徬徨宵旰良用惻然倘再不早變計後患何可勝言痛切剝膚須臾難忍頃適據袁世凱電奏奉到初九日恩旨四件已令各軍停進一面出示曉諭招撫並向武昌宣布德意解散等語辦理甚合朕意並着將十二日准資政院起草憲法十三日頒布信條諭旨一併宣示仍恐遐邇未及周知用再諄切宣諭有亂事省分凡統兵大員務皆仰體朕心剴切布告妥速安撫俾皆曉然朝廷實心與民更始不忍再以兵力從事之意人同此心心同此理或亦可渙然氷釋也至種族革命之謬說容或有之究屬少數况同在九州之内更何有畛域可分舜東夷而禹西羗皆中夏之聖帝豈忍以自相殘害同付淪胥總之國步阽危至今已極胥賴我軍民宏濟艱難互相維助俾我四萬萬神明之胄躋世界於大同倘或負固執迷不顧公理恃衆逞忿不慮危亡以人道所不容萬國所不許之事欲實行於中土爲國民幸福計爲世界和平計非惟朕不能姑容我愛國軍民亦必　爲分敵勢難任其肆意兇殺擾亂神州相我愛國軍民必能共矢公心咸登新治無偏無倚同我太平也欽此又奉上諭前因各省紛擾朝廷不得已而用兵原爲保衛地方治安起見各省統兵大員務當仰體朕意申明紀律嚴禁騷擾凡兵隊所到之處必須秋毫無犯尤應於商民生命財産加意保護以嚴軍律而靖人心欽此又奉上諭袁世凱電奏内閣總理任極重大深慮弗克負荷懇請收回成命等語現因時局阽危羣情俶擾非實行改良政治無以弭亂源而爲邦本故俯從臣民之請另行組織内閣與民更始該大臣久歷中外誠信素孚且世受國恩秉性忠亮必能竭誠贊助力顧大局故特授爲内閣總理大臣該大臣務宜追念先朝倚畁之隆體念時事艱危之極勉爲其難母再固辭並著迅遠來京任事欽此又奉上諭山西巡撫陸鍾琦忠勤亮逹學問優長由翰林簡放道員歷任監司洊膺疆寄均能認眞整頓克稱厥職此次倉卒遇害深堪憫惻著加恩予諡照總督陣亡例從優賜卹任内一切處分悉予開復應得恤典該衙門察例具奏靈柩回籍時沿途地方官妥爲照料並著綏遠城將軍堃岫查明該員子嗣曁遇害詳細情形迅速具奏候朕恩施欽此又奉上諭山西巡撫著吳祿貞署理迅速赴任母庸來京陛見欽此監國攝政王鈐章奕劻那桐徐世昌署名 
　　十四日宫門抄召見慶親王那中堂徐中堂趙秉鈞溏珍林紹年 
論說 
[近日海陸軍之調查]  
　　淸廷之訓練海陸軍也。亦有年矣。揆其初。原以樹國威而銷萌孳。然至於今。適足以興新漢而爲光復之資。二十一協振臂夜呼。鄂渚發難。而鄰省四應。湘贛皖蘇晋秦直諸新軍罔不同心起事。應時革命。卽或遲有待者。亦不肯荷戈以戕同胞。大業之成在。指顧間耳。雖曰軍人之知方然。不可謂非肇造之憑藉也。調查所得。列表於左。其海軍各艦之戰鬭力。亦附錄焉。 
[陸軍略表]  
直款第一鎭統制　　何宗蓮　　第一協統領　　　李奎元　　　　　　　　　　　　　　第二協統領　　　朱泮藻直款第二鎭統制　　馬龍標　　第三協統領　　　王占元　　　　　　　　　　　　　　第四協統領　　　鮑貴卿奉天第三鎭統制　　曹崑　　第五協統領　　　盧永祥　　　　　　　　　　　　　　第六協統領　　　陳文運直隷第四鎭統制　　吳鳳嶺　　第七協統領　　　陳光遠　　　　　　　　　　　　　　第八協統領　　　王遇甲山東第五鎭統制　　張永成　　第九協統領　　　馬良　　　　　　　　　　　　　　第十協統領　　　賈賓卿直隷第六鎭統制　　吳祿貞　　第十一協統領　　李純　　　　　　　　　　　　　　第十二協統領　　周符麟湖北第七鎭統制　　張彪　　第十五協統領　　王德勝　　　　　　　　　　　　　　第十六協統領　　鄧承拔 
 
 
 

Page 3

 
 
江蘇第八鎭統制　　徐紹楨　　　第十七協統領　　孫銘　　　　　　　　　　　　　　　第十八協統領　　杜淮川福建第九鎭統制　　孫道仁　　　第十九協統領　　王麟　　　　　　　　　　　　　　　第二十協統領　　詐崇智雲南第十九鎭統制　　鍾麟同　　第三十七協統領　王振畿　　　　　　　　　　　　　　　第三十八協統領　缺奉天第二十鎭統制　　張紹曾　　第三十九協統領　伍祥楨　　　　　　　　　　　　　　　第四　十協統領　潘矩楹浙江第廿一鎭統制　蕭星垣　　　第四十一協統領　蔡成勳　　　　　　　　　　　　　　　第四十二協統領　劉詢吉林第廿三鎭統制　孟思遠　　　第四十五協統領　高鳳城　　　　　　　　　　　　　　　第四十六協統領　裴具勳江北第七鎭統制　　　　　　　　第十　三協統領　魏宗羲湖北第十一鎭統制　　　　　　　第二十一恊統領　黎元洪江蘇第十二鎭統制　　　　　　　第二十三協統領　艾忠琦湖南第十三鎭統制　　　　　　　第二十五協統領　蕭良臣江西第十四鎭統制　　　　　　　第二十七協統領　吳介璋河南第十五鎭統制　　　　　　　第二十九恊統領　應龍翔安徽第十六鎭統制　　　　　　　第三十一恊統領　趙理泰四川第十七鎭統制　　　　　　　第三十三協統領　施承志新疆第十八鎭統制　　　　　　　第三十五協統領　易盛富山西第廿二鎭統制　　　　　　　第四十三協統領　譚振德陜西　　　　　　混成協統　　毛幾成廿肅　　　　　　混成協統　　張竹志伊犁　　　　　　混成協統　　陳甲福黑龍江　　　　　混成協統　　壽　慶奉天　　　　　　混成協統　　藍天蔚廣東　　　　　　混成恊統　　蔣尊簋 
[海軍略表]  
艦　種　　　艦　　名　　排水量　　速　力　製造年份　　　　　　　　　　　　　　　　　諾特巡洋艦　　　通　　濟　　一八○○　　一五○　一八九五又　　　　　海　　圻　　四三○○　　二四○　一八九八又　　　　　海　　籌　　二九五○　　一九五　一八九七又　　　　　海　　琛　　二九五○　　一九五　一八九人又　　　　　海　　容　　二九五○　　一九五　一八九七又　　　　　鏡　　淸　　二一○○　　一四○　一八九六又　　　　　南　　琛　　二二○○　　一四○　一八九三又　　　　　保　　民　　一四七七　　一四○　一八八四礮　　艦　　泰　　安　　一二五○　　一○○　一八九六又　　　　　鎭　　海　　　九五○　　　九○　一八七二水雷母艦　　建　　威　　八二七　　　二三○　一九○○又　　　　　建　　安　　八一七　　　二三○　一九○○　　右表以外。雖有三十四隻水雷艇。其製造年份。已越二十餘年皆屬朽腐。均無戰力。兹又有新造艦艇尙未竣工。不能救濟目前之急。即使蕯提督所率諸艦。或有可戰之能力。然今次民國軍所據之地確難施展水師。爲之奈何。 
本埠特别紀事 
[江蘇獨立之進行]  
　　在滬資政院江蘇議員雷奮方還諮議局蘇屬議員龔傑狄葆賢黄炎培等發起在江蘇敎育總會開會集議蘇松常鎭太自保方法昨日下午四時到會者百餘人推定姚子讓君爲臨時主席由黄忍之君報告謂今日開會宗旨本謀自保方法惟頃聞蘇州已經獨立蘇撫已允爲民國軍政府蘇都督則今日祇須公舉代表赴蘇請蘇都督趕即宣布一面傳檄常鎭松太遵飭辦理維持地方秩序衆皆贊成當推定蘇府楊廷棟沈恩孚松府黄炎培雷奮常府錢以振徐雋鎭府狄葆賢仲志英太屬王熙元許朝貴等十人即於昨晚六點鐘火車赴蘇連夜謁見蘇都督商榷一切 
[蘇浙閩獨立大會]  
　　蘇浙閩三省同人昨假西門浙江旅滬學會爲塲特開臨時會議到者二在餘人公推劉叔軒君爲臨時主席所議各事略記如下 
[（二）取銷資政院]  
　　資政院爲舊政府機關今各省旣先後宣告獨立則對於舊政府之關係已經斷絶宜宣告中外取銷資政院撤銷議員從前議案一槪無效 
[（一）協助軍政府]  
　　義旗初興百端待舉本會宜特設機關盡力協助如何組織下次開會議决本日先推舉三省代表張菊生君李敬强君陸規亮君立刻往製造局謁部長李平書君條陳本會意見請速組織完全機關分部辦事力保進行當由三君返會報告赴局後晤見鈕惕生君李英石君陳述會衆意見兩君極爲嘉納并言明日上午城内海防廳會議後即可部署一切現局内已嚴密設防可請同胞放心云云時已薄暮當即散會 
[軍政分府紀事錄]  
　　軍政分府以救火聨合會地位不敷定於明日移至海防廳辦公然後分派人員分部辦事 
　　軍政分府現有兵輪六艘停泊浦江預備調用聞投降及自購者各居半數并於製造局内獲得機關砲六尊新鎗無數又從武昌運到銀十萬兩尙擬續借四十萬兩故餉械甚爲充足 
　　蘇浙鐵路公司係屬商辦性質起義之日卽已懸掛民旗昨經軍政府與該路執事商妥此後只准運送民兵不得装載官兵其餘營業搭客等事則皆照常辦理 
 
 

Page 4

 
 
　　滬寗鐵路車站昨日已歸民軍保護其車站出入之處均派有民軍四五人荷槍把守所有原在該處之西國圑練軍及巡捕等均已撤退此路照常營業惟當恪守中立無論官民軍均不運載聞此事係由民軍代表與英領事樸總管當面議定者 
　　昨有綠營舊兵及鹽捕營兵共五百名自松江沿火車路步行至滬（因滬杭火車不允装兵之故）齊向民軍投順並言吾輩歷受營生尅扣衣食不敷現聞民軍改革斃政餉稰亦厚是以心甘投效願盡微勞民軍因鑒於武漢營兵詐降之失又先時未曾通知且無一紹介之人故堅不肯納各兵因口舌無功只得退去復至商圑總司令處訴明來意並謂吾輩窮迫來歸乞賜賞收總司令商諸總董允其在西門外竹素菴等處暫爲歇宿容與軍政長官議定方針再行宣布惟曯各商圑全班澈夜巡防并將城門限於十鐘關閉以杜意外之虞 
　　十四日晚書業商圑因防護勞苦有八十餘人回家另有二十餘人在九畝地僧寺左廂休息至夜十一時忽有一僧匆遽而入謂外面有官兵四五十人已進大門請速逃避圑友聞報出外瞭望果見官兵已站隊装槍圑友恐人少不敵遂從後門逸出飛奔至軍政分府報信當派出敢死隊八十餘人排隊至寺詢問始知該兵等係由松江派來保護滬道者兹因滬道已逃故願投降民軍聽候調遣云云未幾書業會長至亦表歡迎此事遂和平解决紛紛聨袂歸隊矣　　軍政府現舉周金箴君爲通商銀行總辦兼充海關税欵收支員此係徴集各紳商之意見與事實大有裨益聞周尙未肯承認然衆望所歸想軍政府中人必能極力勸駕也 
　　又軍政府以上海爲通商茂埠亟須推舉衆望素孚者爲辦事人員其已舉出之人員彙錄如下伍廷芳爲交涉總長温宗堯爲交涉副長虞洽卿爲洋商交涉長李平書爲民政總長沈縵雲爲財政總長王一亭爲商務總長李爕和爲軍政府臨時司令 
　　閘北自軍政府出示安民宣佈獨立後地方安堵如常各店鋪均懸白旗居民歡悅欣祝之情溢於面表兹悉軍政府已將閘北軍務防守等事委總部管帶陳君漢欽管理司令部歸王君世龍管理并以龔君蕭君管理參謀部内容業已組織完備現派小輪一艘在蘇州河黄浦内往來梭巡 
　　昨日旁晚時上海民政部長接得杭州軍政分府來電云十四夜民軍佔領杭垣增撫已捕獲秩序整然交易照常 
　　昨日民軍司令部得軍事偵探報告云據傳聞有南洋開來兵輪二艘恐有奪取製造局情事已由閘北立派馬步敢死隊二百數十名前往防護 
　　停泊浦江之鈞和兵輪昨日投降民國軍該輪管帶馬榕軒已投上海民政部長呈遞手版願爲効用候將名册開報以便差遣 
　　攻奪製造局一役以敢死隊最爲勇敢故受傷者二十餘名因傷身死者三名陣亡者一名爲張君長林前充閘北四路四區巡長湘人 
　　民軍佔領滬城及製造局後本埠粤商特備饅頭糕二十七担並紅緞旗一面入城獻贈以表欽賀旗上有黑絨製就之一統山河民國萬歳萬歳萬萬歳十三字 
　　滬道劉襄孫前日照會租界領袖謂十三日本埠閘北及城廂内外等處遽生不測本道當即帶印駐紥洋務局照常辦事所有中外商民生命財産關繋甚鉅本道但以維持安寗秩序爲事除通告地方紳士勸導民圑竭力解决外請煩轉致領事公會告以本道主張保護租界中外商民生命財産之意 
　　劉滬道又致江蘇督撫電云上海係通商之地非用兵之地總以保全中外人民生命財産爲第一要義現地方仍有秩序尙屬安寗請憲台無庸撥派兵隊以安商業而定衆心燕翼禀寒 
　　軍政分府擬於明日派軍一小隊至崑山安放大砲兩尊阻截南京來兵 
　　滬道逃避租界謝絶賓客一切事務僅由幕友何君與法律 
 
 

Page 5

 
 
　　顧問官安特森君轉逹二君之意淸政府尙未覆滅凡與各國往來仍須經滬道之手故滬道之尊嚴並未亡失因其頭銜包括蘇松二處故其權力尙可及於該二處云 
　　巡警總局長姚捷勛匿居租界戈登路附近聞數日前竟將局中公款十餘萬（内有新閘橋改造費等）提存於某銀行現爲軍政府查悉擬勒令交出否則必設法對付 
　　李平書已舉充製造局總理昨日傳知王引水君速着本局司匠人等前來接洽現已籌備現銀定於今日開工 
　　民政長李平書君宣言上海之起義與武昌别爲一事惟隨後將與武昌總部聨絡卽一省之起義亦與武昌全無關涉惟彼此理想目的皆同將來終當合併爲一同居一國旗一政體之下 
　　李平書與駐滬各國領事妥商請其承認上海軍政府之名分惟各領事尙未答覆聞今日領事圑將開議此事 
　　下椗吳淞之日本巡洋艦春日號日前派水兵一百三十人赴滬城游閱昨今兩日亦有多兵入城明日尙有一批　來據日領事宣言此舉不過使各兵登岸稍游並無他意云 
[專電]  
　　蘇州今晨（十五）八時爲民國軍占領地方安靜無擾（蘇州午前發） 
　　蘇州獨立午刻程撫接都督印鳴砲九響署前懇民國軍旗紳民歡呼如雷（蘇州午後發） 
　　蘇藩左孝同不賛成獨立痛哭而去聞已逃往南京現民軍以糧道署爲司令處以督練公所爲都督辦事處（蘇州傍晚發） 
　　十四晚浙省新軍兩營變進攻撫署增韞被拘惟满城尙未攻破午後擬用炸藥轟之（杭州午前發） 
　　杭州於十四晚兩時失守增撫被拘將軍織造皆逃將軍妾傷一足旗營砲件先被民軍秘密携去故將營門關閉不敢出爭民軍前後圍守今夜必有戰事（杭州午後發） 
　　又據特别訪員來館面述云十四晚七時八十一二兩禁兵變八十一標丁標統方由申返杭先與管帶隊官密商良久商妥後即將指揮刀飭令機匠開口九鐘召正副目及兵士商辦事件丁標統對衆宣言我們都是漢人不得已受制他族現在時機已至擬於今晚共圖光復弟兄　們如以爲然請舉手衆大贊成丁拱手稱謝即發子彈每人五十顆（馬砲步共二千五百人）并言如不敷用西湖上輜重隊内有棺材四具另有標記内藏子彈甚多可恣意取之於是即將本營電話割斷又至筧橋車站以借火爲名進内即將電報機及電話毁損十二時丁標統率領三營管帶出發丁自在前次步隊又次馬隊又次砲隊氣象非常勇敢一點一刻到良山門放空槍一排城内警兵聞聲卽將城門之鎖用刀砍去時有旗兵六人出而干淑被警兵槍斃二人四人遂即逃避於是馬砲隊一擁入城在城門上樹立白旗復排隊至撫署其時八十二標二營由正陽門先至即舉火焚撫署增撫逃至福建會館被民軍圍住不放另有一營由萬松林至寳叔塔先將旗兵所置大砲（炮口原對標營安放）移至山下攻錢塘門而進直抵旗營時八十一標隊二隊亦至同時轟撃旗營内竟無人抵抗後有旗兵高聲言可於十五早人點鐘開戰於是礮步隊即停手惟將旗營四面圍困時已五點丁標統至淸泰門車站與諮議局長商議出示安民並公舉湯壽潛爲都督卽發電至申請湯於十五日十一時至杭惟十五早之戰因增撫一力擔任旗兵必不抵拒故並未如約開戰云 
　　寗波昨日午後懸掛白旗歸順官商均安（寗波） 
　　嘉興甚危急知府逃（嘉興） 
　　靑浦昨爲民國軍所有（松江） 
　　安慶自十三日城外商民已一律懸白旗今晨砲兵又與防營小戰革軍獲勝 
　　十三日江督派巡防兵五營前往安慶協守今日（十五 
）有三營投降革命軍（以上蕪湖） 
　　大通未至失守惟人心甚皇皇（安慶） 
　　黎都督已通告漢西四川山西長沙江西九 
 
 

Page 6

 
 
江上海各軍政府請各派代表二人至武昌擇日大會集議統一進行之法至遲不得逾本月二十四日 
　　袁世凱確又派心腹二人至黎都督處密議和戰事件有民軍一小隊在漢口招待聞不得要領而去日内恐將决一大戰（以上漢口） 
　　淸政府與某大國訂立密約請其會同某國公保東三省重建淸政府惟中國本部十八省該國不願與聞免爲列强干涉 
　　袁世凱電奏餉巨財困非大借外債難圖接濟資政院亦贊同此議决以全國歳入作抵 
　　某御史痛陳國危債巨如再借外債財權一失危禍愈烈 
　　灤軍統制張紹曾電勸黎元洪謂曾奉命南下斷不肯白殘同胞助虐政府已將根本大計勸告淸廷聨合國民公議憲法惟是同室操戈列强伺釁種族相殘於國何有現已電請政府飭北軍停戰望貴軍亦即停戰互維大局并望集合國民代表籌議一切如有要求除皇位一係外朝廷皆可應允以便另行組織政府 
　　山西民軍擬公舉新簡巡撫吳祿貞爲晉省都督 
　　某御史奏劾粤督張鳴岐心懷叵測向敵已久恐其斷送彊土懇速罷黜另簡 
　　我爲不主張獨立之張鳴岐一哭我更爲不主張獨立之各督撫一哭 
　　袁世凱主張與民軍議和淸廷已頒明諭謂革命軍目的已得全逹必能早息干戈以免戰禍 
　　岑春煊電懇度支部續撥軍餉百萬速即解川 
　　電寄岑春煊川省失陷二十餘縣僅克復二縣糜爛已極著速前往以慰川人之望而紓西顧之憂所需餉項巳飭度部速解濟用（以上北京） 
[譯電]  
　　資政院採用某議員建議請撥内帑賠償漢口損壞之財産並議定暫停編纂憲法此事當讓國會爲之故已要求即行召集聞資政院此舉實因各省諮議局不能满意之故 
　　淸政府已簡第五鎭統制吳祿貞爲山西巡撫而在十日之前外間盛傳淸政府因吳祿貞不肯率兵南下擬以死罪加之 
　　資政院電告袁世凱請速就内閣總理大臣之任（以上十四日北京電） 
　　廣東雲溪沈塘樂從南康等處已盡入民軍之手民軍不欲以兵力進佔省垣今擬佔據省垣四圍之地阻斷粤督錢糧來源使其自降有某輪船將開往西江爲香港警察查出炸彈若干（十四日香港電） 
　　淸政府滙交駐日公使銀二十萬兩俾充中國留學生費用聞因學生等領　無着政府恐其回至中國投入民軍故匯此欵以覊縻之（十四日東京電） 
　　杭州國民軍於昨日（十四日）起義現正在戰爭（十四日杭州電） 
　　蘇州國民軍已起義（十五日蘇州電） 
　　香港革軍已聚有五千餘人即日起程往攻廣州（十三日香港電） 
　　京師满人得保定失守消息連日向秦皇島進發聞目下秦皇島满族已有五千餘人均作遷避之計（十四日北京電） 
[公電]  
　　黎袁張曁各報館鑒北京來電但知爲大淸萬世一系計而尙不知爲我漢族計心痛何如若待諸公懷蓄之貳心形驅勢迫而使革命羣起全國糜爛商業外債失信墜地列國起而干涉分劃不但國亡種滅殊非諸公之利且事果如此吾人稍有一息亦必誓捐頂踵加刃擲彈於諸公之身是諸公欲圖鈐束革命無益於满而適以自禍並禍國民也况今擾亂若使延長卽爲貽害共和爲後日計亦宜速斷 
 
 

Page 7

 
 
務望速集衆軍直搗畿郊按兵不動將見不血刃而得遜位之結果不然鄂灤自相爲戰諸背時負固者仍待勦殺更殺數萬國民徒保一姓帝系全背國民幸福本旨歐美必益笑我無程度而加輕侮矣至模英國憲法尤爲誣妄英民程度至高英王由特史所留爲貴族最高模範且能造貴族諸公試一念及東胡賤種亦當自笑程度低下美法瑞葡正同借也（原電有疑）若叩首乞命以求憲法此尤五洲萬國所無立憲黨之計全謬尙望母護前短相與奮作蓋無論爲何政體公等皆可爲政黨或大官得行惠濟之策若慮满疆（按殆指東三省）棘手則儲養廢帝后奉於别所奉吉黑三聨邦可舉善類老成施行自治略同蒙藏可已故今帝位去旗籍除一切積弊不待立法卽可推廓鳴呼天與不敢必受其咎旅歐華僑涙盡繼之以血用是再布旅英中華國民九月十四發（倫敦） 
　　各報鑒皇位必黜勿爲哀詔所騙各派宜合共和亦立憲若必懷私强戴满童爲帝反對民氣流血無效公憤愈張將大擾亂留法華人（巴黎） 
　　分送各報館務本校鑒江陰安（江陰） 
　　北京内閣總理大臣軍諮府大臣陸軍大臣資政院鑒時勢危迫懇明降諭旨停止戰爭以固人心而維大局事竊以革督瑞澂驕横無道逼變鄂軍朝廷不得已而用兵軍諮府陸海軍部不能仰體皇仁竟竭全國海陸二軍之力以攻撃武漢二鎭壓制之力愈大而反抗之禍愈烈半月以來内地十八省紛紛告警已成土崩瓦解之勢朝廷翻然變計始以改良政體爲不容緩而爲時亦已晚矣竊計政府今日所汲汲者在克復克昌以爲武漢　天下之中灌交通更利財源豐富且有兵工廠製造武器足爲革黨之根據地武昌克復則各省亂黨自當消弭於無形然此在鄂軍變亂之初則然耳至今日倡言獨立者旣及十省即克復武昌而其餘各省若欲一律平定非有十鎭精兵萬萬軍費不可政府今日所編之第二軍不赴戰地軍費已經告罄僅恃内帑以爲接濟財力兵力之不足恃已顯然暴白於天下矣而况武昌革軍據有長江之險利用堅壘巨砲其勝負尙在不可知之數乎故近日局外各國已暗倡南北分治之議然時避如此卽合全國之力尙不足以抵禦外侮若更豆剖瓜分益成危弱卽不然延長戰爭至力盡財窮各國乘隙而來將坐收漁人之利祿貞竊以爲今日計莫若明降諭旨大赦各省革黨速停戰爭庶可以息兵革之禍而救危亡之局夫革軍之所以敢冒不韙赴湯蹈火而不辭者固欲求國民之幸福而非甘心與國家爲難也現祿貞已經招撫晉省混成一協巡防隊二十餘營可保供調遣如蒙採一得之愚請飭馮國璋軍隊退出漢口願隻身赴鄂曉以大義命其投誠以扶危局倘彼不從當率所部二萬人以兵火相見朝廷若不速定政見深恐將士奮激一旦阻絶南北交通而妨害第一軍之後路則非祿貞所能强制也是非利害伏惟朝廷計之抑更有不能已於言者現有鄂中父老多人哭訴前來鄂垣倡亂本少數革黨所爲自官軍占領漢口始以巨炮轟撃繼則街市被焚烟焰數日未息兵驕將悍縱肆殺戮姦淫擄掠無所不爲商民逃竄一空卽被傷之兵亦無不盈橐珍積此義舉動準之外國戰地藉以滅其種耗其財猶爲公法所不許况在本國財賦薈萃之區人民生命財産忍令妄遭荼毒此豈朝廷用兵之本意乎現又聞由京運二十四生的大砲四尊預備攻城殘酷實無人道武漢人民哭聲震地等語部下將士聞之墜涙祿貞桑梓所關尤爲心痛此次鄂省戰事爲外人所注視似此慘無人理恐至騰笑萬國此皆陸軍大臣蔭昌督師無狀司長丁士源易廼讓逢迎助虐結怨人民激變各省軍隊以至大局不能收拾應如何嚴行治罪之處出自聖裁祿貞爲保全國家維持平和起見不憚𨨞鉞之誅慷慨直陳自知罪戾懇請代奏伏候訓示第六鎭統制官吳祿貞統領官李純吳鴻昌謹肅（石家莊） 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞 
[蘇臺戒嚴情形]  
　　蘇垣居民自聞民軍佔領上海異常恐慌紛紛遷徙有赴鄉者有出城暫避者大有不可終日之勢蘇撫程中丞以保衛地方嚴防土匪保全治安爲主義故一以鎭静出之特諭飭輪流巡夜之巡防隊各統將及中軍首府等務各澈夜梭巡勿得稍懈並令各巡警持鎗站立夜崗加意防範各巡邏隊前經添招者已經招足亦令荷鎗巡夜至偵捕隊官張連升等亦飭令督飭偵探人等通夜巡邏一有警信隨時密報其水師則令在水道巡查以期周密而商圑體育會近日亦派各會員排隊澈夜巡察其新籌辦之圑練五百名亦已成立日内亦由官紳督飭夜間分路出巡日間認眞訓練以期練成勁旅云 
[松江感受滬潮之影響]  
　　十四日松城内外喧傳滬城及製造局事並有今晚民國軍來攻府署之說一時合境譁然會府尊戚太守又由飛划兵隊前後擁護循北城而出民間太起恐慌紳富多送眷至滬上避禍街上箱籠物件往來如織署前人民聚觀譁議若堵牆郡紳謝宰平部郎苦口解說觀者不散乃飛函請太守回署人心畧定下午有國民軍職員謝姓者逕至商會報告製造局得手謂於地方絲毫不擾商民悅服松滬咫尺尊處定有聞見可否令衆一體懸旗歡迎商會諸紳曰不擾民商敝會之願惟今晚風聲鶴唳異於平時已通知消防隊徹夜梭巡藉防宵小竊發謝曰辦法固應爾爾言畢略一拱手揚長而去於是城内外店舖居户紛紛赶製白旗以便臨時應用入夜府縣官長均出巡查中營途參戎飛划沈都戎曁留防第二三營管帶各率健兒荷鎗出巡警察鹽捕消防各隊往來如織均以普照寺警同爲薈萃之處紳士中如楊紳蔭安謝紳宰平亦各繞行街市安慰民心而好事之人結伴來觀轉較平常爲盛斯亦奇矣 
　　十五日上午七點鐘時駐松各防兵訛言戚守出逃誠恐革軍前來命其臨陣咸擬逃走而苦不得錢因擁至東外信元公和兩典撃碎大門以行李等物强當高價該兩典不敢與較允照其價於是愈當愈多櫃前當客常常有百餘十人當價幾乎均由客定該叚紳董及警局見勢不佳遂進商余參戎求其設法對付參戎遂禀商戚守暫發餉銀兩月該營兵始得稍退云 
[國民軍佔領靑浦狀况]  
　　靑浦城内自謡傳松江失守戚守逃避後人心已覺皇皇十四日晚有民軍二人由滬乘翰至靑二人一姓許一姓沈均靑浦人抵埠後即直入縣署見蔣令瀾江聲言民軍已到速交印信蔣令以出不意驚惶無措且未知民軍究有若干不敢抗拒即將印信交交狠狽出署去許君接印信後當將满文用力鑿去出示安民今日（十五日）城上已懸白旗蔣令則住居葉紳家内 
[安慶兵變續誌]  
　　皖垣於初十日砲營兵變即閉城預備守禦二更後城内外四處火起旋即有駐紥集賢關之六十二標全隊會合一標及工輜各營進攻省城朱中丞即派由寗調皖之沿江巡防隊二三兩營尹管帶等率兵登城抵禦槍砲之聲一夜不絶直至天已微明始行撃退現在該軍已大半四散亦有仍回原駐營壘者惟此次六十一標除第三營步兵已出防英山外其餘一二兩營類皆新徴之兵革命思想尚未普及及見事敗已允照諮議局公函一律繳械投降砲營亦然朱撫得信即派安豐兵輪駛泊該營之傍點收軍械并諭每繳鎗一支發洋七元願留者仍各回營照常食餉願同籍者亦聽其便兹聞步兵中之去留人數尙屬相等惟砲營兵士逃走者仍在十成之六七今日尙有人見其雇民船一隻計共四十餘人駛往上遊而去想已投効於武昌政府矣當事變時城内巡防營忽圖内應因有江防軍在内未能得手適是夜城内外兩軍酣門之際巡防營兵亦在其内突有防營兵士暗發一槍撃傷江防營兵一人當時卽被拿獲解送撫轅候核所有城内民房僅焚去一所其城外之輜重營協司令部測繪學堂均皆被焚此外偏僻之地屋内擲有火藥包及洋油紙捲者亦有數處均被民間察覺救熄故未遭殃云 
[揚城驛騷近狀]  
　　閉城消息何來揚州介居淸鎭之間凡自兩處來者言人入殊謡言紛起且官界中人於每日所來密電及下行之公牘苟非戰事得手决計不肯宣布以致外間有言軍政府已遣人調查兩淮鹽務者有言向揚州商務分會 
 
 

Page 11

 
 
索借三十萬兩以助軍餉者前數日間遷居下鄉者日夜不絶日來聞城中無恙又有多數人家復遷入城最奇者今日缺口城外忽來東臺帮小船三隻載婦女十餘人啼哭跳閙登岸呼號入城至皮市街而止路人駭其狀態就而詢問乃悉該婦等有戚串在城傳聞此間已經閉城三日故急來赴難云 
　　新招防營赴寗日前江督張制軍以寗垣所有舊軍不足於用遂札飭招兵官至揚招募四營以資防守現經王統領有宏在龍慶寺招得防軍二營於十一乘輪進省當此兩營兵士赴省時只取保人當面即行李衣物亦不及回家携取由黄統帶凱臣率領前往匆促之狀不可言喻 
[資政院竟借鄂亂以圖利耶]  
　　資政院奏請協贊憲法摺云鄂軍之變不及旬日而響應者四起此非一朝一夕之故其陰相勾結陰相鼓煽潛滋暗長蔓延國中者其必有所以勾結鼓煽之具十餘年來革命黨之風大熾其中頗多聰明俊偉之士持偏激之學說挾鋒銳之文字發行報紙刋刻書籍騰播中外夫其所藉以爲口實而得多數之信從者無他夫亦曰專制政體之不可以爲國非有横决之舉終不能脫此專制覊絏之下也其意以爲生今之世萬國競爭非立憲無以立國然窺我政府之意則决不肯立憲不立憲則亡與其坐而待亡孰若起而革之其說皆由怵於危亡而起近數年間朝廷下預備立憲之詔矣宣布九年籌備淸單矣上年採用臣院之議又縮改之爲宣統五年開國會矣今年又按照縮改籌備淸單設立暫行内閣矣夫此數事雖有名無實在政府以爲可借此以敷衍人民在人民終不能因此而信愛政府於是憤政府之疲緩官吏之酷虐法律之不備審判之不平人民生命財産之無所保障權利義務之不能確定國勢之凌夷民族之衰弱將歸於優勝劣敗之數政府愈疲緩人情愈憤激憤激之極則革命之說易於傳播而革命之勢力於是大盛横决以求一逞彼且自以爲有不得已之故焉故彼之所藉口者其初恐朝廷之不立憲其繼憤政府之假立憲其後乃不欲出於和平立憲而思以鐵血立憲故欲維繋人心敉平禍亂莫若示人民以眞正立憲眞正立憲惟在頒布憲法頒布憲法而不使人民協贊則信守之意不堅愛護之誠不至服從之效之篤在彼鼓吹革命者猶以爲非眞正立憲而勾結鼓煽如故殘殺戰爭如故鄂亂未平而等於鄂亂者且接踵而起不觀夫廣州乎半年之中竊發者四起人道之禍曷其有極故臣院集議以爲非請皇上將憲政交臣院協贊無以示皇上公天下之心而表見其眞正立憲之指詔下之日天下皆必吾皇聖慈憲法且交資政院協贊吾儕小人樂利無涯何肯爲亂逆以自背於人道乎且夫憲法者萬法之母而君民共守之信條夫旣爲君民共守之信條則曷不使人民參預俾權利義務釐然悉當於人心皇上旣欲規定臣民之權利義務著爲信條又曷不於規定之始而詔進臣民一爲商榷夫協贊云者在纂擬之後欽定之前先之以恊贊於先朝聖訓欽定之義毫無所妨者也世界各國惟日本俄羅斯爲欽定憲法常爲世界學者之所短我中國曷爲而採擇之故臣院兢兢致懼伏願皇上迅賜採納頒布明詔毅然將憲法交臣院恊贊以法理言旣無碍國家統治之大原以事實言尤足見天地無我之至量所以弭一時禍變之源者在此所以奠萬世無疆之業者亦在此矣 
[資政院四次會議紀]  
　　初九日午後三時開會議員到會者八十九人行政大臣無出席者政府特派員亦寥寥十數人而已議長報告人數尙不過半本日議事表之前五案均不能開議惟後三案已於昨日會塲通過今但將所起之草修正文字可提出開議衆贊成陳瀛洲謂定章每日午後一時開院今已遲至三時本院爲中外觀瞻所繋豈可如此任意宜約束議員早到議長允之于邦華謂議員有已請假不能到者須除去再計算其過半數議長答除去不到及欠缺者之外共應有一百八十三人若有九十二人到會便可開議矣於是先議第六急簡賢能組成完全内閣案易宗夔登台說明起草主旨略謂非但各立憲國不使皇族任内閣即我朝定制親王不假事權亦不令其負一切政治上責任以傷皇室之尊嚴故必須另簡賢能組成完全責任内閣以維持今日之危局圑結將散之人心則責任明而政本立皇室固而國祚昌矣報告隨由秘書官分送此具奏案之印刷文件恩華於中間加入實行完全内閣制度一語均衆贊成後原案省略朗讀表决得多數贊成第七協贊憲法案文件尙未印成遂先議速開黨禁案陳懋鼎報　大旨略謂去年曾提議此案有廣議之開禁卽一切國事犯均行赦放有狹義之開禁則專指戊戌黨禁今年不能主 
 
 

Page 12

 
 
狹義宜主張廣義方足以收拾人心况日前已明降諭旨凡脅從來投誠者均不罪况稍涉嫌疑者乎且黨禁旣開之後官吏不可再行邏織誤拘無辜望風捉影實足以摇惑人心云陳敬第亦小有字句間之修正遂付表决得多數贊成通過次第八人民協贊憲法案孟昭常說明主旨略謂憲法使人民協贊此係原則無容贅述惟啓草之意多借時事以立言即今日人心之所以不穏者以由於國家對於憲政不能實行故人民大不满意若一使人民協贊即明示人民以眞正立憲而人民自心悅誠服矣遂付表决得多數牟琳謂黨禁之開否無甚關係惟前二案實收拾人心之要著議長須與政府直接陳明此義必須允許方可但聞政府近又有借欵三千萬之說又不交院議恐又失人心時議長退塲副議長代之再議廣西圑務咨送案衆無異議遂指定特任股員程明超等六人次江西改税章及浙江税契契尾改定等咨送案均交税法公債股審查尚有關於外交之議案則另開秘密會議旁聽者均令退塲 
各埠通信東三省 
[開採石棉礦之先聲]  
　　岫岩大蘑菇峪一帶素産石棉極爲佳美向去開採以致貨　于地殊爲可惜頃聞該州富紳周君蓮溪聨合同志組織公司招股二十萬元以資辦開辦巳禀由州署轉詳勸業道請派員親詣勘驗一俟該委員勘畢禀覆後即可試採矣 
[餘慶溝地不愛寳]  
　　黑河府餘慶溝函云該處又出金苗一道現已派員到溝建造房屋分售貨物該溝頭緒十分暢旺加以毛皮深僅六七尺或三四尺三四人按一磧眼一二日即能見沙子而且沙子甚厚金子最多一簽子出半個金者十分之七八一簸子出二十餘多羅者十分之二三礦丁聞風而往者絡繹不絶兩日之間驟增四百人向後之興旺可以預決矣 
山西 
[禁止買空賣空]  
　　大同府李太守於九月初一日出示張貼錢商門前略謂日前銀數忽漲淨作虎盤買空賣空銀漲雜糧亦漲貧苦小民反受苦難因上年出示作虎盤以爲　捐日久錢商倒閉甚多大家公　呈禀止捐永不作虎盤前任升翁俞允止捐禁止虎盤刻下本府早有耳聞今夏鐵路來銀甚多銀數大落現今傳言外路銀不進忽然大漲以兩交爲明凈作買空賣空利少害多如早上銀市至晚不下市每天有幾次行市並無定章與五行八做貧苦小民大有妨碍出示後本府派人暗查再有仍作虎盤者從重罰辦 
[張管帶摧折牗報]  
　　大同牗報代派人孫君於八月三十日下午兩鐘出門突有巡警總局管帶張應南（湖北人帶巡兵一名到天和永（内設派報處）搜尋孫君勢頗洶洶該號不知何事頗受驚怕答以孫某出外張管帶向該號要人該號只得派人尋找及三點鐘孫君到驚局問有何事張管帶大言恐喝謂汝何故满階遍貼洋報搖惑人心大干例禁等語並言非我與汝爲難乃係大同鎭王軍門通知本府李大守李守告知巡警總局故我派兵往查且報館皆革命黨機關故須嚴辦孫君以其無理可喻亦祇唯唯而退 
廣東 
[粤垣兵力單弱]  
　　粤垣城内原有龍提督桂軍九營分紮各處惟前月已將桂軍挑選改編爲新軍第九十七標一營又黎天才統帶兩營赴川現在由滇新招勇丁到省僅三營約共兵士一千五六百人與夫督轅親軍衛隊東西區曁分駐所出張所警兵及綠營駐防兵丁約共千人合共駐城内官兵約計二千三四百人之譜江西 
[水操展緩原因]  
　　統領贛防水師李曉山游戎自接統以來整頓營伍不遺餘力原擬於八月内循舊調集全軍　板　赴吉安校間水操現因南安邊界時有滋擾未　遠離以故水操暫行展緩持於日前抽福近城各砲船曾習新操之水勇四十名每日集合水東岸地方操演步操一次以資練習面免荒踈已於八月十七日開操矣 
[贛州商人被劫]  
　　南雄州匪徒充斥商旅被刦之案時有所聞以致行旅裏足商界大受影讐贛州府鄒成順夏布行莊客前由廣東韶州府回贛於七月十七日行至南雄州中站下地方突遇匪徒搶去行李曁枕箱一個内有裕盛隆匯票一紙計毫洋二千一百元又現洋九十六元當尋事主發電止兌並報請南雄州緝拿搶犯迄無蹤跡又禀明贛縣存案並投訴商會維持未卜將來能否破獲也 
浙江 
[杭垣火警頻聞]  
　　杭垣於十二夜間火鐘又告警探係太平門外小屋被焚十三日午前十點半鐘火鐘再告警探係十五奎巷裏之某姓草屋夜間九點鐘火鐘又再告警人皆驚駭欲絶以爲何火患之多也探問各處莫知所在嗣有人電詢城隍山之警鐘樓據云火恰有之惟我處並未撫鐘係在紹興西興地方始知瞎撞警鐘者乃柴本巷方福弄内之警鐘也 
[寗波江東火警]  
　　十二夜一點半鐘江東楊柳街頭某油燭舗不戒於火煞時烈燄飛騰各水龍聞警赴救護府江大令曁民匯商圑巡防巡警立即到塲加嚴彈壓較之平時聲勢百倍移時火熄約焚去房屋十餘間云 
[商輸停辦之原因]  
　　定海永順商輪公司前由經董朱君備資向某周購買快利商輪行駛寗定各埠已誌前報兹聞該商輪雖訂明價格未即成交旋受鄂亂影響朱君遂意存觀望致快利船仍由該局出貇装载戰事備用而永順行船遂無準期且現値銀根阻滯各股東繳欵寅難不得不暫行停辦云 
鎭江 
[機匠求食小風潮]  
　　鎭江城内織綢機匠不下萬人現已一律停工雖經承太守　欵安撫然迄今尙未實行前日午前機匠聚集千餘人各執香一炷齊赴府署求食聲勢洶洶承守升堂以好言勸慰始各散去旋即諭令商會總協理會同各紳董趧速籌集款項妥爲　 
揚州[不允商圑捐欵]  
　　揚州商務分會提議商圑經費兩淮運商擔任一萬五千兩復由圑長周君等請准運司增都轉　撥庫欵一萬五千兩湊足三萬之數都轉以運商所籌需由運庫墊撥若再加撥鉅欵恐不足以應他項之用婉辭謝絶遂由各商舗分頭捐集云 
[提議民圑進行]  
　　揚城各界在董子祠組織民圑一節兹已紀前報悉初九日復由各區代表分區演說初十日復在各區集議十一日復在董公祠提議辦法大致每區舉素負民望者領袖勸導居民捐募經費每夜各家輪出一人巡街以防土匪滋事并聞領袖周君樹年方君地山汪君幼儀等亦徇圑衆之請按夜率領巡邏松江 
[官紳緊急會議]  
　　松江府縣曁地方紳士於十三日在城自治公所互議保衛治安辦法一議請欵維持市面商借新幣十萬之說滬銀已罄兹再推定雷譜桐錢選靑桂鼎梅三紳即日赴滬面謁上海道再與熟商一　推廣警察原有巡士百二十名兹擬添招六十名專司巡邏民間警捐一例加倍惟以四閱月爲限一議另募民圑謝紳宰平呈出意見書六條最爲完善以飛划兼監捕中營管帶沈夢蓮都戎所部大半土著以之捍衛鄉里較爲得力擬請常川駐防松城以防西浙牽動再另募民圑五百名即請沈都戎遴選管帶請戚太守爲監督推雷紳譜桐爲辦事部長至　欵購械各事宜則由各紳襄助云 
[勸換满字招牌]  
　　松江府城於十二日有剪髮洋装之兩少年手携皮包忽忽至西外市街各處見有招牌用满漢首飾满渙酒席者均勸將满字改作大字該少年舉動文明故各店均將满字招牌撤去矣 
蘇州 
[私造洋票敗露]  
　　蘇垣錢業公所以現洋缺乏禀奉憲准行用流通洋票暫濟市面印行未久即有僞票出現各錢莊派夥明查暗訪見臨頓路某刻字店正在鐫刻票板徴記詢係有陸姓者冩樣來刻囑其暫勿聲張　至昨日果見有人到店向取圖戳各件當由該店扣住各莊聞信即報巡警前往拿　　送總局發縣訊究想須按　嚴　也 
 
 

Page 13

 
 
   
 
 

Page 14

 
 
   
 
 

Page 15

 
 
[亞支奶善除烟害足以振刷尚武之精神]  
自滬上發起商團予亦濫竽其間忽忽半載矣予每晨赴校操演獨見有某君狀態雄偉步伐矯健勃勃然抱尚武之精神實超出在團諸君上予竊欽慕其人然以素昧平生故未通欵曲一日操演旣畢　君忽熟視予而言曰公非經理亞支奶席先生乎予曰然某君狂喜乃邀予至伊家率子姪羅拜堂下予愕然問故某君曰僕之得有今日者先生之賜也僕廿餘歲即喜吸雅片終日昏昏神氣頽敗如龍　老叟自服君家亞支奶藥烟癮立斷由是肌膚充實神完氣足迄今忝列商團頗以精力之堅强爲諸公器重揆諸飲水思源之義僕安能忘亞支奶之功乎僕又安能忘經理亞支奶之人之功乎予聞其語乃始恍然爰叩姓氏暢談而别予竊思亞支奶之功效本不過戒除烟癮然推其功效之所極實足以振尚武之神精商團某君其明證也方今武漢興兵干戈匝地非尚武不足以保身家其素染烟癖者惟有借助于亞支奶庶可以達轉弱爲强之目的用將商團某君軼事登諸報端以告當代之有志尚武者　上海英大馬路壽康里經理亞支奶席裕麒謹述附告真牌亞支奶盒底保單均加有機器鋼製印花價目凡有煙癮一錢服藥一聽包戒斷根每聽一元每打十元改良精造加重參苓者每聽一元四角每打十四元批發五打起碼特别放折郵票九五折通用寄費遠近不加兼售林文忠原方船牌戒烟丸每袋一角五分能戒六錢烟癮批發五元起碼分銷者注意 
[吉房召租]  
美租界裏虹口電氣燈橋東凂武陵里内大洋樓大石庫門單間庫門共數宅又乍浦路福蘭里洋房一宅又提籃橋東首舟山路舟山里内石庫門及號房三十餘幢租金從亷坐電車亦便欲租者至北京路道達洋行或逕到該處衖口管門人領看接洽可也 
[致和茶磚公司告曰]  
啓者本公司自備上等汽機專製八格及各式茶磚發客并承接定製各嚜茶磚如蒙貴客定製或售現貨請移玉到西江路五福里二弄本公司面議可也此佈本公司德律風第五百七十七號 
[言茂源暫移廣告]  
本棧於上月十七日因比鄰失慎殃及池魚原處房屋翻造尚需時日值此秋風黄菊把酒持螯恐負賜顧諸君雅興爲此暫寓對面春風得意樓下開張仍設客座俟工竣後再行遷回原處特此佈告 
[上海禪臣洋行經理灤州煤礦公司廣告]  
該礦所産之塊煤統煤屑煤焦炭等均性質甚佳火力耐久且其價頗亷倘蒙各寳廠號賜顧者請惠臨本行面議可也 
[表揚參茸廣嗣金丹回天再造]  
瓣香廬主人驥雲先生雅鑒啓者舍親朱姓年逾四十子息猶處因年少失調以致陽痿遺精等症漸皆發現屢醫乏效無法可施客歲有友由申回湘持贈○貴藥室廣嗣金丹服未及半居然黍谷春回諸症皆愈且伊妾巳有孕數月喜慰異常皆贊丹藥之靈兼感○閣下之德於無旣矣兹因敝族從弟亦患陽痿等症較伊尤甚囑僕由郵局匯寄洋銀兩元卽請發廣嗣金丹一缾祈由郵局寄下是所盻禱專此順請台安委辦淮關下一舖稅務委員鄭創畇拜上上海盆湯衖走遇絲業會館寗波路口轉角五開間門面崔氏瓣香廬驥雲氏總發行所抄登▲附價每餅洋兩元每料一觔計十六缾只收藥本洋二十八元 
[青春不老]  
天下同病者鑒○曩承厚惠頒來彭壽堂如意丸酒兩種扻領况味頗覺精神驟長日漸增加泛應各項層疊不疲花天酒地之塲豪　　　其樂靡窮俯仰自歡用是恃爲珍寳恆向上海抛球塲南首河南路廣東彭壽堂絡續購取以爲家常應用之需老妻穉姬令服該堂鷄血　夢態丹從此爕隂理陽太和保合生機暢達萌芽日繁首尾將及三年而各房弄璋弄瓦纒綿不絶今復有懷六甲者數人他日門楣之盛竟於閣下所贈丸酒發之然則有該堂丸酒天下必無孤苦零丁致膝下無兒之歎矣閣下　之當復以爲何如雖然藥力固極其妙而老夫　厭其煩呼笑歌啼接應不暇紅情綠意將有爲是而致淡者閣下其誚我寡情否耶惟念置此身於世界豈可令其痿弱不堪狀如病夫欲振一刻之精神而不得僕信該堂丸酒實爲補身第一聖品故仍不忍舍置依然吞丸飲酒無稍間斷年近五旬而齒不落髮不斑者皆此丸酒力也省欽同硯兄雅鑒弟懋源拜上 
[老公茂洋行廣告]  
兹有英國孟皆斯德地方推得利司曼利廠所造各種之機器巳馳名久遠業經精益求精特出心裁專造各種紡織機器本里脫斯地方裕陵繭培脫萊公司所製之油廠機器其機器之靈捷質料之堅固均稱獨一現巳歸本行一家經售凡鉅紳大商賜顧者請駕臨江西路廿三號本寫字房閱看樣本裁酌可也此佈 
[上海匯豐銀行及虹口分行廣告]  
啓者本行收足資本洋一千五百萬元公積英金值洋一千五百萬元又銀洋一千六百七十五萬元共合洋三千一百七十五萬元另議定備用股本洋一千五百萬元總行開設在香港分行在倫敦夏門暹邏包帶惟亞孟買加拉吉行古隆北廣東福州德國漢口愛巴軸化神户古喇喇伯長崎意陸伊羅法國買拉夾吕宋紐約檳榔晏貢西貢舊金山新加坡蘇拉巴亞天津北京横濱凡上海行與各商往來暫存本行之銀每日結帳者其息照長年二厘存至廿萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算其現下所執五厘息一年期存單滿期轉新單者仍照五釐息算代付本埠匯票並辦理銀行一切應辦事宜匯票可以匯至倫敦歐洲印度新舊金山美國中國東洋等處大通商碼頭特此佈聞宣統三年七月初三日 
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[軍政府維持治安之手續]  
　　軍政府示一本軍政府光復祖國拯救同胞起見不得已而用兵軍興以來南北各省次第響應痛飲黄龍指日可待上海爲華洋巨埠深恐惹起意外有碍全局本軍政府用特收回自保務使中外僑民安如磐石昨今兩日業將縣城並滬南軍械製造局次第恢復所有本埠居民人等俱可各安生業開市貿易其市上舊有管設各銀行鈔票仍許照常通用合行出示曉諭爲此示仰居民人等知悉所有一切貿易仍將舊有官設各銀行鈔票照定價行用以保金融而安市面 
　　軍政府示二先除满淸苛法白麾所至以保護同胞爲宗旨决不妄殺 
　　軍政府示三民軍到處秋毫不犯願我同胞切勿驚怪 
[南市種種]  
　　上海民政部長現因上海縣田令已逃所有該縣遺下之六房案卷關係重要未便燬棄刻已移知城自治公所前往封存以備稽考 
　　上海城自治公所現奉上海民部長飭知所有内容各部秩序應俟更換名稱次第部署以符宣告獨立之宗旨昨由民國軍司令部將國旗發下即日升懸 
　　虞君洽卿昨至城自治公所與民政部長商議對外交涉關税等及一切商業機關所有原有之貨捐局已歸民政部管理以前所收一切捐費除付去開支各欵之外餘存捐洋一併移交該部長查存 
　　城自治公所警務長現因所招之巡邏隊不敷分佈稽察難周即日添招二百名在東區民圑事務所分别點騐聽候覓取保証然後派遣 
　　滬南各商店業均高懸白旗通市皆然大書光復大漢及慶賀大漢甚有懸燈致賀者 
　　龍華火藥局前日已歸民國軍管理定於今日與製造局一同開工已由司令部傳集各匠目人等知照各工匠一體齊集工作並加夜工日夜趕造軍械 
[閘北種種]  
　　前日上午製造局爲民軍攻得之 
後司令部即派小輪兩艘往來數次装運新砲數百支子藥數萬並格林礮多尊當即分運北新涇眞如江灣等處各要隘其餘配置各局及水路以資防守 
　　閘北商團昨亦共表同情懸掛白旗臂纏白布並由代表謁見司令部領到洋槍三十支及子彈等派隊幫同出巡以維秩序 
　　今日有江北匪徒數人胆敢在總局路火塲後面搬搶某姓家什物被民軍拿獲一人割去兩耳縱之使去　 
　　有民軍二名因十四日攻奪製造局身受槍傷醫治無效至前晚身亡昨晨用船載來閘北由司令部派人備棺從豐收殮擇期祭葬 
[會議遴選公廨讞員]  
　　逃督瑞澂由漢口來滬時滬道卽傳諭公共公廨寳讞員秘密看守寳因碍於親誼任瑞自由潛行東渡嗣後奉旨拿辦江督電飭滬道札廨查拿竟置不理旋經劉道禀詳江督奏奉諭旨以該廨員徇情縱逃着革職留任再行擬議詎前日奉到電諭時上海已爲民軍佔據該廨員已早離廨日行公事由王襄讞代理前晚幕友家丁聞此消息即與王襄讞家屬連夜將衣箱行李紛紛搬出現王襄讞與書差人等雖仍駐廨然内容紛亂已無秩序惟男女押所人犯尙安静無譁兹悉該廨讞員業由民國軍政分府照會駐滬各國領事同蒞泥城外洋務局會議遴選高等審判人才承充斯乏又聞英美會審公堂今日仍須照常開審由前讞員關絅之太守到廨暫代云 
[恊贊會提議澈查鎗枝]  
　　城自治地方協贊會本定於昨午後開會議事嗣見下流社會之人紛紛來會欲投軍効力擁擠異常是以當時即書示粉牌略謂大槪已定務請暫散諸君如有條陳細則暫請留議云云於是若輩一見散去祇剩三四十人均當地紳商乃重整秩序開議大致謂前日佔領滬南軍械製造局時秩序甚亂查得當時少去毛瑟槍三千數百餘桿子彈無算應請會長通告各商圑會各巡警局軋准數目如有短少必係被人冒領應飭由各地甲分段密查如有冒领情事察出嚴罰一切地方善後章程俟擬定後再行佈告至鐘鳴五下始摇鈴散會 
[民軍保護滬寗車站]  
　　滬寗鐵路車站已由民國軍領袖偕同車站洋總理駐滬英總領事商明中立所有萬國圑練兵已經撤去故車站一帶昨已由民國軍政分府派民軍一隊前往巡邏保護 
[店舗改換满漢招牌]  
　　英美租界銀樓酒館茶食等舖招牌凡有漢漢字樣者前惟除去满字昨日起則將满字一律改爲新字如新漢酒席新漢首飾新漢茶食等頗覺氣象一新 
[民政長傳諭書差]  
　　上海民政長李平書君以縣署爲司法重地不可一日無人主政爰於昨日午前乘輿晉署立傳各書差諭曰本署之事在一二日内卽欲派員接手爾等仍可照常辦事惟以後定法儘可優給工食不令向隅若婪索鄉愚如前所謂蠹書劣役者爲共和政體所不容想爾等旣得有優薪或不致再蹈前弊有碍營生之前途且被嗤爲不正當之營業各書差均唯唯而退 
[局董禀遷炸藥棧]  
　　浦東塘工局董謝源琛等以東溝口舊砲台 
 
 

Page 19

 
 
基共有三十三畆曾撥淞滬巡防隊第五營以作操塲之用禀經滬道照會各國領事飭令洋人不得租買轉換道契惟内有五畝三分於光緒二十一年由新關税司租賃每年租洋七元歸拓林營都司經收圍築碍墙中有洋房二間爲新關存儲炸藥之所另有袁前道飭由浦東謝總巡購東溝口北首沿塘民地建造炸藥棧一所查該處南北共有炸藥棧房兩處現下亂事紛起土匪甚多且炸藥一物易於炸烈以致民心惶急應將該二處炸藥暫停存儲以後設法搬遷别處安置業經禀商新關税司請將炸藥暫勿存儲另行擇地搬遷 
[法租界之防範]  
　　法捕房總巡麥蘭君以本埠爲民軍光復後所有製造局龍華子藥廠等已一律佔領惟該局廠之馬路適與本界馬路接壤雖自十三日該軍起義後居民安堵如常並無意外之舉動然軍事萬變防堵自應妥密因是新租界各處所派之安南捕每差加派十餘人各備鎗彈子藥日夜輪流巡邏各城門弔橋堍派中西捕携藏手鎗子藥嚴加防守各捕房副捕頭及三道金綫捕頭等亦均隨時乘坐自由車出外週遊巡察駐滬法國商圑百數十人昨亦各帶鎗械身穿便服齊集大自鳴鐘捕房討論出防事宜一俟議妥即當實行浦江兵艦水兵亦奉長官命令督隊登岸在界内日夜巡行以壯聲威 
瑣聞城内 
[押犯必收内監]  
　　民國軍自佔縣署後除女犯釋放外其餘監押各犯無一漏網有私刋印信僞造公文冒官撞騙之曾子唯等意圖乘此時機脫出縲絏連致二函於李君平書求請釋出共帮大事等情李君接函後以此等犯人决不輕放是以昨午到署後即着將曾子唯王阿毛盧阿四沈哭寳余炳生陶松林余炳生等改收内監以免疎虞該犯等再有閙事定照新例取治決不姑寛云 
[傳諭書差押犯]  
　　上海縣衙門經民國軍 
改爲辦事處頭門亭懸白旗上冩中華民國軍政分府辦事處昨午民政部長李平書君到署面諭三班六房書差卯首趕將各書差姓名造册呈候考核并給各人白布一力以便出入辦公諭畢又飭皂快頭傳諭内外監犯及待質自新所各犯云如在押所安静無譁者姑俟檢齊各案卷閱看分别輕重酌予省釋如若胡閙滋事准照徐仲魯等三兇犯之例一律鎗斃勿赦 
[押犯逃走之謡]  
　　前晚夜半即十四）二 
點時突有謡傳本城改過局所押各犯逃走出外因此各舖公立保安圑曾友率隊前往彈壓及至到局已由民國軍隊長劉君帶領八十人荷鎗駐守并在局之四周梭巡防護是以保安圑各會友仍回各本舗梭巡 
[巡士除去舊肩章]  
　　本城各警局站崗巡士各人肩章原有警察第幾排某分局幾區字樣自十三日以來均已除去祇在袖口缚一白布仍前照常站崗 
南市 
[成衣匠冒充商圑]  
　　成衣匠邵友根松江人前日午後身穿紫花布操衣混入商圑公會冒稱會友自取洋鎗不料悮將槍機觸動子彈横飛幸未傷人旋經各會友查知並非操員遂執而搜索見内襯雪靑纺綢女短衫一件並有銀簪一支小洋四角當票四張詰其來歷稱由孔姓自松江挈之來滅欲投効民國軍所有衣服銀簪俱係搶得云云因即送至自治公所請爲究辦經陳裁判訊實判戒責一百五十下押七天衣服銀簪均存候失主詔領 
英租界 
[潘露濤尙未釋出]  
　　截髮西装之少年潘露濤即羅祥濤因至滬寗車站電報房内欲扭電報機關由站長報請匯四捕房派警將羅帶入捕房留候商明工部局西董核奪在案昨日仍未釋出開須各西董商明然後核釋云 
[印度人强姦印度婦]  
　　印度人某甲向在徐家匯路英法交界處張姓家看門甲友某乙在某肥皂廠爲更夫近因失業挈妻與甲同居張姓門樓上前日乙因事出外甲邀某丙圖奸乙妻不從用繩將乙妻两手缚住復被毆傷旋乙回家見妻受傷詢悉情由怒不可遏即將甲丙兩印人一併报至羅家渡法巡捕房控告捕頭以原被均係印度人飭赴静安寺捕房控訴當由捕頭知照總巡捕房派探何正喜與四十八號西探往將男女四印人帶至捕房平飭將受傷印婦送請仁濟醫院醫治即將該印人等解送英領事署訊辦原被均延律師到堂辯護堂上以人証未齊判甲丙兩印人還押候乙妻傷勢稍愈並傳齊人証再行訊核 
[不准華捕出外]  
　　英美捕房張正巡官以上海爲民軍佔領市面安堵惟恐匪徒混入租忠四出滋擾除加派値夜包探外昨又通諭各捕房華捕於卽日起落差以後槪不准出外以便傳喚而資防範 
[華捕之升降]  
　　老閘捕房三百十六號華捕劉權因行爲卑鄙有玷警規昨經張正巡官查悉差將該捕斥革又四百四十六號華捕周斌因僞造閘北巡警文憑案内牽涉已送交華官訊辦亦着將該捕卯名開除以符警章又匯山捕房一百九十二號一千另八十號兩華捕均因獲賊有功亦經張君查悉着該捕等下級升期各提前兩月以示奬勵美租界 
[兒子被拐]  
　　百老匯路一千零八十一號陳文卿昨報捕房云有五齡之子名阿妙被匪拐失請爲查　捕頭允之 
[汽車傷人]  
　　陳阿二昨拖東洋車至乍浦路被三百五十號汽車撞傷手足車亦身壤當報捕房捕頭諭候查核 
[溜馬違章]  
　　瞿阿三昨在西華得路溜馬違章由九百廿五號捕查見拘送捕房押候送廨訊辦 
法租界 
[覆訊串竊皮衣]  
　　陳王氏控鞋底作夥吳渭英串竊皮衣十件藏匿該作等情一案即經公堂將吳及作主許致輝第一併研訊判令分别交保押候查核兹又復訊吳仍供是原告作内之成衣匠湯德標所竊寄在小的作内同類湯有登處爲小的偵知曾給我洋十元囑勿聲張是實並不串竊許供是日出外買菜故寄贓之事毫不知情現兩湯俱逃避無蹤司馬判吳押兩月許並未知情當堂寛釋 
[無力措]  
　　板行主周鶴鳴欠黄藴瑜貨欵除繳過外尙欠四百兩經公堂訊判交保出外限期還銀嗣因逾限多日分文未繳復又傳訊據稱實因市面困憊無力籌措懇求寛限旋經保人投案聲請退保聶司馬准之判周還押着另覔人銀並保限兩禮拜理淸 
[分别示懲]  
　　過犯王德生張金福近又通同王有康沈桂林等串竊招商局棧茶葉贓銷與王秋生茶葉店得贓分用當爲包探查知一併拘捕解訊中西官訊實判德生押一年　逐出境金福押三月王有康沈桂林各枷七天王押二月沈押一月王秋生從寛　洋三十元分别示懲了案 
[海上閒談]  
　　滬事今日果不血刃而大定矣。吾於是佩民國軍之勇。吾於是。服民國軍之才。 
　　雖然吾尤敬民國軍之愛民如子。 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[擬管城子答槍礮書（柏）（身）]  
　　槍礮足下。承惠手書。奬譽過當。感甚愧甚。竊以爲有文事者必有武備。興禮樂者不廢干戈。况當生存競爭之秋。正發揚蹈厲之曰。僕書生也。律有千言。手無寸柄。居恒發憤大言曰。大丈夫生斯世。不能轟轟烈烈。作動地驚天之事。不得已取社會之奸邪。口誅而筆伐之。終愈於老死牗下耳。足下不察以爲一紙風行。賢於十萬師。與足下相提並論。此奚可哉。此奚可哉。足下以拔山蓋世之雄。作旋乾轉坤之事。舉足則川岳動摇。叱咤則風雲變色。拿破崙之横行一世。華盛頓之血戰八年。實維足下左右之。是以譽满環球。名震歐亞。掃專制之餘威。促國民之進步。斷非草茅空言所能望其項背也。唯在中國。徒以受政府之縛束。不得大行其志。然暗殺風行。前仆後起。民賊見之而心驚。奸雄聞之而膽落。今日武漢事起。不旬日而響應者徧大下。論者多謂僕鼓吹之力。夫鼓吹誠是矣。然無譚嗣同唐才常流血於前。徐錫麟吳樾殉國於後。與夫黄花岡諸公之再接再厲。雖世有百僕。僕有百舌。安得一一而告之哉。且夫有百折不回之氣槪。然後有眞力彌满之文章。故信國繄獄而正氣歌存。諸葛伐魏而出師表作。岳武穆滅金而满江紅詞傳。使非足下之視死如歸。僕之文其孰信而孰傳之。今日者天與人歸。東南大定。尙祈足下奮其餘威。舉兵北上。掃專制之淫毒建共和之民國。僕雖不才。當執筆以隨其後也。秋風凛冽。勉旃自愛。此覆。 
[天諭（愛）]  
　　天諭。値日功曹奏冥王違法侵權。激生變亂。據實糾參一摺。據稱禍亂主源。皆鄷都國王專制横。欺朦天廷。違法歛怨。有以致之。該國王手握平治機關不。惜專愎擅權隔絶天地之情。於應交上淸協議。及雷部議决之案。一切不顧。於天意發表之後二日。首先破壞。單銜入奏。逆大欺民。塗附天機。釀成禍堦。此次陽間大亂之起。大半原因。即以該國王奏定僅給建造廟宇之款。而每年所入祈福錫箔數千萬。棄置不顧。恐苦鬰結。陰陽爭持。陽亂即作。人心浮動。冥軍乘機驟發。該冥王實爲肇禍首惡等語。錫箔代銀。本係天廷體恤下民政策。乃專制横不能仰承天意。辦理諸多 
不善。專制横受天厚恩。竟敢違法行私。貽誤大局。實屬辜恩溺職。幽 
冥國王專制横。着即行革職。永不叙用。十殿閻王。於專制横朦混具奉時。率行署名。亦有不合。着交功曹議處。嗣後該閻王等。於一切用人行政事宜。務當不避嫌怨。竭誠贊助。以維大局。而濟時艱。慶此。 
海外奇談 
[實驗空中電氣法]  
　　某國博士樊氏發明一種實騐空中電氣法以絹作紙鳶狀頂上放以銅絲當電氣交作之際用線系之放入天空中線之下端繋一鑰匙接於絲帶令電不通於地以手觸鑰有九星發現此可知空中亦有電氣發生也 
尊聞閣詞選 
[送外子從軍之武昌（）幕娘童雅貞]  
　　外子前時有出山之想。經鄙人再三勸阻。以爲小人在朝。非長才得展之時也。今時有從軍之想。經鄙人再三慫恿。以爲衆志成城。實英雄用武之地也。爲作送行詩四章以堅其行。不以兒女之情撓英雄之氣。此則鄙人區區之意也。鄙人身爲女流。足繭不能行。旣不能如梁紅玉之親執桴鼓。亦不能如花木蘭之躬擐甲胄。有愧古人多矣。今若再阻外子之行。不但爲人間之廢物。且爲世上之蟊賊矣。幸願天下賢婦人。凡男子有從軍之志者。勿行阻撓可也。 
　　丈夫肯作從軍事。便是人間有用才。擯却依依兒女態。送君特地笑顔開。 
　　灑血陣前眞壯士。埋頭窗下豈英雄。黄金有日鑄巍像。戎馬書生亦大功。 
　　此去軍前無别祝。餘生百戰唱刀環。黄龍未搗功猶半。莫向家鄉策馬還。 
　　終日見君意不羣。同仇之氣欲凌雲。文章久已占先着。将略想能冠一軍。 
 
 

Page 27

 
 
[哀時續咏四首（靑溪署芸外史）]  
　　楚唯　舌鼓南蠻。赫赫軍容大别山。九世復讐懁紀。恨百年遺孽煽殷頑。謡傳風鶴頻驚　。幻化沙虫瞬息間。卻怪子胥今數見。食皇橐載出昭關。 
　　聞說將軍。竟斷頭。黄州又陷到荆州。中原怕應紅羊刦。神力驚搥黄鶴樓。 
　　謝罪未將晁錯戮。乞援羞向吐蕃謀。西風戰馬悲嘶動。殺氣連雲一片秋。 
　　一撃餘威震粤東。萬方多難半年中。巴西辣手驚屠伯。直北軍心繋太公。 
　　岌岌柳營求宿將。茫茫草澤起英雄。傭書久困班生筆。一擲思成定遠功。 
　　南征星火羽書馳。響應還虞伏莽滋。闤闠黄金翔貴日。郊原碧血慘流時。 
　　弦高滑邑將師犒。馬謖街亭治罪遲。太息風雲眞萬變。未知天命屬奚誰。 
瞎費心思 
[近來上海多（續）（松隠廬）]  
　　糖炒栗子攤多攤上留聲機器多時髦人吃旱烟多新開旅館多新開鴇片煙店多店舗門口旋風招牌多墙上招子淸快丸派律脱多横冲直撞妓女包車多胡家宅來　之聲多带鈎橋花烟館多西新橋小房子多老其昌粤妓多鴨綠路外國妓院多吳松路東洋妓院多雞鴨弄包治毒門多後馬路錢莊多興聖街毛冷店多城内盧家弄紅木店多紫來街嫁粧店多二馬路招牌店多城隍廟内攤頭多石路衣莊多老閘橋布店多鹹瓜街參店多十六鋪水菓行多瞎費心思作自由談者多 
心直口快 
[五大天地（淵淵）]  
　　盛杏蓀出京。金天銀地。 
　　盛杏蓀在京。花天酒地。 
盛杏蓀賣國。昏天黑地。 
　　盛杏蓀酷民。恨天怨地。 
　　盛杏蓀革職。謝天謝地。 
　　十光（淵淵） 
　　官兵遇敵走光。 
　　度支部解餉搶光。 
　　各省旗籍文武大員逃光。 
　　革命軍得勝風光。 
　　满人今年犯了血光。 
　　瑞澂棄城逃走有何面光。 
　　盛杏蓀官銜赤脚地皮光。 
　　民脂民膏被官塲吃光。 
　　野蠻政府暗無日光。 
　　非我族類殺光。 
千金一笑 
[改詩（松隠廬）]  
　　瑞澂已如黄鶴去。此地空餘黄鶴樓。瑞澂一去不復返。武昌千載長悠悠。 
　　去年今日此城中。瑞澂張彪相映紅。瑞澂不知何處去張彪依舊泣秋風。誓掃匈奴不顧身。一千革黨傷胡塵可憐揚子江邊骨。盡是漢民夢裡人。殺盡胡奴百萬兵。腰間寳劍血猶腥。山僧不識英雄漢。只顧嘵嘵問姓名。 
[戲攷吳下饒兒]  
　　渭水河。一名八百八年。又名文王訪賢。商紂無道。姜尙懷抱異才。道號飛熊。年老不得志。隠於渭濱。垂釣度日。西岐文王。夜夢飛熊入帳。使散宜生卜之。宜生謂主得一良相。興我西岐。請文王出獵。沿途探訪。遇樵夫武吉。詢以飛熊消息。知係渭濱漁父。乃詣姜處。見其年雖老邁。而精神矍鑠。議論縱横。有不可一世之槪。知係非常人。急載之後車。親自輓之以歸。第以武王託姜。興師伐紂。翦滅商朝。創立成周八百年之基業皆姜之力也。此劇滬上各園。皆排在第一二齣。以極劣之角色充之。稍具聞望者。從未演過。鄙人考戲劇中歷史事實。未有先於此劇者也。 
小說 
[寓言小說顧洪明（金鋼）]  
　　金綱飮歸。憑儿臥。聞啓扉聲。視之一人入。頭纏紅巾。兩目深陷作碧色。銅圜垂耳。黑物蓬蓬然满。頰。衣銅鈕之衣。而袖有三黑紋。腰圍革帶。足登革履。舉步時作格格聲。此何人。乃英格蘭之奴屬。上海英祖界之紅頭黑炭印度巡捕也。金鋼問來何作。余醉亦無干警章。何至相捕。紅頭曰。余非爲此來。余男陽公學之敎務長。顧姓。洪明名者也。金鋼曰悮矣。男陽公學之敎務。長固顧其姓洪明其名。且諳數國語言。然未聞其習印度語效印度装。兹觀爾乃毫無我漢人樣。係富有奴隷性之印度種。男陽正勃發。何致以印度産作敎務長。爾得母男陽之閽人乎。紅頭曰。余誠顧洪明。誠男陽公學之敎務長。余於數日前。君見之必不疑也。言時以手徐撫其蓬蓬者曰。美哉鬚乎。余酷好學作奴隷。習印度語。誦印度文。年來頗有進步。蓋余平素心焉欽慕崇拜者也。思欲一演身手。東亞可深淪。無如謀一官不得。遂入男陽作敎務長。爾時猶大淸装。範圍雖小。推之可大。楚楚一堂。以爲後生可敎。計亦良佳。獨枕囊常空。不及作官者。黄白纍纍然。耀眼作奇色。妻妾十餘輩。嬌艶婉戀。聞之骨酥。豈知略一奏技。攻撃唾罵四至。世界目余爲天竺派。余雖離男陽而余名大噪。余將游歷天竺以益吾學。故有是装束。言時自顧其二英尺之革履。面有洋洋色曰。君疑余爲彼站於南京路而昻昻者乎。余不如彼彼乃我師。金鋼瞋目戟指曰。黄帝子孫。竟不肖至於此極。何不往死。而偷生以貽乃公及同胞羞。紅頭曰笑罵由爾笑罵。奴隷我自爲之。金鋼揮老拳撃之。忽豁然一聲。震几幾碎。乃南柯之游也。醒而惡之。至今猶嗎噶唎咔噶唎之聲不絶於耳。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
