# 1892 - 18 - 4906735

 

Page 1

 
 
[第二次新印二十四史告成] [  圖書集成局啓]  
　　本局新印二十四史前次股票早已售完而問價者仍源源而來因又鳩工續印悉心監視精益求精髮憾全無校上次更爲美善現已告蕆請已購股票者速臨申報館取書至第一次購票諸君尙有存書在館者亦請前來提去俾得伏案揣摩若未經先付定銀者如於年内購書價亦照股票一律至明年則須另行釐訂也○鏡古書屋請本局校印新增刑案匯覽正續三編所有書票預定者每部洋六元請及早來購可也 
[中國宜倣造洋貨議]  
　　道光李年中外通商而後凡西人之以貨物運至中國者陸離光怪幾於莫可名言華人爭先購歸以供日用初祗行於通商各口岸久之而各省内地亦皆爭相愛慕無不以改用洋貨爲奢豪厭故喜新人情大抵如此也獨是洋貨之價較土貨倍之且數倍之外觀雖五色迷離用之實易於窳敗在老成拘謹者謂我堂堂中國自有樸而耐久之物足供人之取求何必忘其本原轉以銀錢易此瑰奇之貨而少年喜事者往往侈耳目之新奇一衣服也綢縀綾羅非不華美而偏欲以重價購洋綢一飲　也山珍海錯非不鮮肥而必欲以番采爲適口圍棋象戲亦足消閒而獨以打彈爲娱樂水烟旱烟素所呼吸而獨以昔加爲新奇甚且衣襪眼鏡手巾胰脂大凡來自外洋者無不以爲珍貴以至漏巵難塞銀錢之流出良多嘗閱去年海闗所印清單計一年中入口之貨多全銀一萬三千七百九萬餘兩似此年復一年將何底止豈不令中國有限之膏血漸至衰敗不堪耶愚以爲欲禁民人不用洋貨勢所不能則莫如中國自行籌貲逐一倣造庶幾將中國之貨易中國之錢富者可便於購求貧者更開無數謀生之路按之和約亦所准行而來華之洋貨日稀卽銀錢之流出日少矣不觀夫日本乎日本自行維新之政迄今祗閱二十四年而事事傚法泰西不遺餘力不特兵艦兵械製造精良卽民間日用所需無一不能倣西法其大者如織絨如製紙如陶器如坡璃器如銅鐵器如鍍金銀器無一不可　西人媲美且精雅更復過之卽小而飲食之資戲玩之具亦皆具備無所取資於西人行之有年西人亦皆欽佩近且購日本之物轉取至外邦出口報闗歳以數百萬計用能使其國蒸蒸日上漸致富强今中國誠能不憚研求務臻美善所製之物不亞於泰西而工值旣廉定價可遜泰西倍蓰人亦何樂而不購用而必以泰西運至者爲良哉或曰我中國招商局織布局製造局皆西法也君子務其大者遠者但就此數項用心整頓不讓西人之我先卽可獨攬利權爲足國足民之計其餘皆細故也細故則儘可聽民自便何必官爲主持殊不知細大不涓方可由漸以致富卽如入口之貨每年多至一萬三千七百九萬餘兩苟能自行倣製則此每年一萬三千七百九萬餘兩皆爲我華人之利源積少成多其欵豈猶不巨歟抑更有進者各國皆有商務衙門設官以主持商務其有商力之不足者官必爲之保護俾底于成用能使商人踴躍樂從悉心從事今中國旣欲倣造洋貨亦必特設商署爲之維持庶商人得所憑依不致漫無歸宿或有疑商署爲向所未設揆之國家制度未可驟添則應之曰昔時亦並無海部今旣以海軍爲急務新設衙門卽滬上會審公堂亦爲近二十年所奏設則兹之商署豈不可援此例以增添耶總之凡事守經而不能行權未免鄰於膠柱鼓瑟謂洋貨之必不可用者經也謂旣欲用之卽可製之者權也苟逹權而仍不離經亦何失國家之體統特不必傚日本之諸事悉以西人爲則舉文字衣　兵刑政教悉改而從西耳質之衮衮諸公其不以斯言爲謬妄否或有善戲者曰中國之倣造洋貨無過於鴉片烟昔年烟俱來自外洋大爲中國之隠患不料華人覓得鶯粟之種到處遍栽妖草淫葩一望無際近則如江蘇之碭山邳州浙江之象山以及粤東粤西山左山右四川雲貴至東三省無處不出土樂以敵洋藥來源熬煮成膏同一可以過癮豈非倣造洋貨之至精者耶則笑語之曰此特齊客之滑稽無足與言民生國計者也客退乃走筆成此議 
[諭旨恭錄]  
　　十二月初三日奉旨刑部雲南司主事着蔣體梅補授鑾儀衛經歴着喬蔭福補授雲南嵩明州知州着馬玉麟補授福建政和縣知縣着胡經一補授河南臨頴縣知縣着魯宗禮補授甘肅平遠縣知縣着葛堯欽補授河南原武縣知縣着張秀升補授光祿寺筆帖式着柏齡補授户部筆帖式着閻海明補授欽天監監正着井衛垣補授陜西道監察御史着鄭思賀補授江蘇鎭江府理事同知着錫昌補授保舉山東候補知州吕申山東沿河補用知縣趙瀚霖山東候補知縣屠乃勳王建疇許廷瑞甘肅候補知縣李清濟俱照例用奏留吏部筆帖式崇禧着准其留部欽此同日奉旨着派安興阿在三海墻外朱車管理值班官兵欽此○初四日奉硃筆李肇南補授司經局洗馬欽此 
[本館接奉電音]  
　　昨日京師飛電傳來硃旨六道敬謹譯登○十二月十八日奉硃筆壽蔭補授太常寺卿欽此同日奉硃筆俊乂補授吏科掌印給事中欽此同日奉硃筆稽查正紅旗蒙古旂務著聮去欽此同日奉硃筆稽查正白旗漢軍事務著俊乂去欽此同日奉硃筆慶緜著掌京畿道事務欽此同日奉硃筆著國秀桂年舒普鳳英專司稽查一年旗務欽此 
[帝都臘崇]  
　　兵部爲知照事職方司案呈本部遵旨議覆管理神機營事務慶郡王奕奏請將練兵著效之副都統芬車等議叙一摺到部查原奏所稱專操副都統芬車等教練隊兵著有成效應照尋常勞績例議以加級紀錄惟該專操等俱係一二品大員應如何子叙之處請旨遵行一本於光緒十七年十一月二十六日具題奉　旨芬車文秀色普徵額福森布俱著加一級紀錄二次餘依議欽此欽遵到部相應將原題黏抄知照神禨營查照○户部奏預撥光緒十八年分京餉銀七百萬兩酌覈各省闗地丁鹽課厘金洋常等稅情形指撥數目已將某省某闗某項下撥解若干限於明年五月以前解一半到部其餘一半統限於明年十二月以前解清到部倘有延宕指名糾叅繕列清單恭呈御覽並摺内聲明如指撥不敷俟明春酌覈隨時奏請續撥等情於十一月十九日具奏奉旨依議欽此當經户部將奏明預撥何項應解若干逐欵開列銀數清單飛咨各省督撫將軍運司闗道監督等查照遵行矣又具奏所有光緒十八年分東北兩路邉防經費請於各省闗地丁鹽課厘稅各項下共撥銀二百萬兩限明年五月以前解部一半十 
 
 

Page 2

 
 
二月掃數解清倘有遲延指名糾叅等因同日奉　旨依議欽此當將指撥某項若干分繕清單飛咨各將軍督撫運司闗道一體照遵矣○吏部爲咨行事文選司案呈本部議覆雲南巡撫譚奏以分發雲南補用知縣劉文理請補元謀縣知縣等因查該撫所請以該員請補元謀縣知縣之處核與輪用班次不符應無庸議其元謀縣一缺另揀合例人員依限題補一本於光緒十七年十一月二十四日具奏奉旨依議欽此欽遵到部合卽抄咨雲南巡撫查照辦理○吏部爲出示曉諭事查定例開印後投供騐到各項人員仍按初一日計算所有光緒十八年正月初一日封印期内例不投供騐到自應於十九日開印後定期於二十三日投供二十四日騐到仍以初一日計算相應出示曉諭○正陽門内東交民巷駐京俄公使署内天主堂南墻於上月二十三日見竪一高梯玻璃窗户砸破一頁使署上下聞之赶啓堂門進内騐視惟西面墻櫃被撬櫃外地上有忘收入櫃洋蚨一包被剖計共失去洋蚨六百一十餘塊而地板上猶遺有洋蠟頭等物細騐一切勘係盜者緣梯上升敲碎玻璃伸手入啓窓扇鑽入緣所挂聖像而下徧訊署内各傭内有李某二人語多含糊致起疑竇以爲李某所竊反覆詰詢一夕李稱實非所爲次日竟以一封書將李二人片交提署嚴究嗣以所失洋蚨原爲公欵擬欲將署中各傭年賞扣抵諸傭懼竭力搜查始有頭緒言定交贜勿懲衆力擔保乃知行竊者係常作活之某木匠也隨赴王皮胡同等某妓處各起出洋蚨二百塊並由木廠取出銀二十餘金連伊做活未領工料計算將所竊洋蚨六百餘圓如數劃留原贜揮之以去其無辜押訊之李某二人片請北署開釋矣○欽差查辦豫事崑筱峯大宗伯錢子密少宗伯已率同司員齡伯禹部郎等由豫馳回於十一月二十八日到京齡部郎等各回私宅崑錢兩欽差循例暫假西苑門外六項公所内歇宿敬繕安摺於是夕由奏事官呈遞皇太后皇上前並由禮部筆政將兩堂膳牌交由樞垣遞入次日寅刻自内傳出令崑錢兩欽使於第二起入見上御勤政殿兩欽使敬將奉派所查一切奏覆恩命上復詢數語遵卽奏覆畢退出南海崑錢兩堂遂卽各回私第 
[北通近聞]  
　　自闗外亂民叛逆東北沿路州縣日有兵勇絡繹於途通州碼頭寳坻三河懷柔密雲等處通平松江銀每兩可易錢三千五六百文爲近十數年所未有大約銀根缺少故也○王恕園吕祖祠積善齋三處粥廠前經開杓散放現每日領粥人數各廠增至千餘人可見貧民賴粥以生活者不一而足粥廠之惠人深矣○由通至津通行大道自封河後車馬行人倍於往昔遇有緊要事件星夜趙程近日雲字營兵分叚下道日落後卽令行人投店住宿日出方准放行如此實力奉行匪黨想無從施其刦掠也○從來風水之說信則有不信則無某甲爲先人遷葬在北門外馬各莊選購牛眠吉地於冬月内定期安葬掘坑四尺許見有寒蟬一對一被鐵鏟斫斷一騰空飛去據精於風鑑者云此風水不破三十年後定主富貴利逹今則無此厚望也○歴年河麥報到通州碼頭居其七張家灣碼頭居其三今年通州計報者三十四萬石有奇張家灣計報者三十二萬石有奇緣灣地花費較亷運京脚費亦省客商稱便因之各行生意亦蒸蒸日上云○楊藝芳觀察日前帶同小隊親往遵化州永平府山海闗一帶閱邉取道天津面稟李傅相所屬州縣事宜於冬月二十四日回轅二十六日又復排導進京謁見尹憲風塵鞅掌可謂勞瘁不辭矣 
[姑蘇火患]  
　　本月十六日黄昏時蘇州胥門外萬年橋　某紙棧因晚炊不戒於火霎時間烟燄横飛不可嚮邇急出嗚鑼報警隨有各叚水龍奔至竭力灌澆印委各員亦皆到塲彈壓至二鼓火方告熄計焚去房屋七八椽鄰右並未殃及惟某煤炭店有碍水龍位置折去二椽 
[花叢龜鑑]  
　　福州南臺安管頭有土娼家蓄雛妓三人嫩臉羞花圓姿替月風流年少以千金買笑肩背相望幾於户限爲穿水師營梁把戎維誠以其有違禁令督兵驅逐曳尾泥中者恐花秓被斫則巢穴將傾乃號召龜子龜孫龜奴龜僕奮力抵拒把戎恐寡不敵衆又添派保甲局哨丁差役十餘名馳往協拿由是雛鶯弱燕驚惶四竄而老元緒亦瑟縮竟去曳尾泥中不敢出乖露醜矣○南臺蒼霞鋪土娼林立有某中游手好閒甘戴緑頭巾以圖餬口其妻某氏姿色頗佳有登徒子之癖者無不見而垂涎予以多金便可魂消眞个而甲龜運亨通居然不耕而食不織而衣改却舊時面目被某武弁偵知將爲焚巢搗穴之計陰遺某乙至甲家誘以阿堵物甲妻遂放出送舊迎新手叚極意趨承顛倒鴛鴦迷　雲雨至半夜某忽帶健丁多名破扉直入乙與甲妻春夢方酣霎時驚醒赤條條一絲不掛被健丁强拖硬拽而出弁大喝曰何物姦夫淫婦膽敢如此胡爲立將乙先交地保看管甲妻則送官懲辦甲以家醜不可外揚來者又是堂堂武弁伏地磕頭如搗蒜後以孔方兄作和事老老元緒始不至匍匐公庭然亦險矣 
[四明小誌]  
　　寍郡無業游民無所事事日在各考寓引誘良家子弟入局賭博旣卜其晝更卜其夜銀燭高燒興高彩烈凡墮其彀中者小則失業大則傾家實爲地方之害安得賢有司嚴拿而痛懲之○吕宋小票前經道憲出示嚴禁稍稍斂迹近聞若輩公舉司事一人串通差役明目張膽公然縣牌受其愚者指不勝屈是亦絶大漏巵也○寍郡近日米糧漲價上白米母石售洋三元二角低者亦須二元八九角柴價平　無甚上落○寗郡自入冬以來祥霙未降待澤孔殷迄今各處井泉丰多乾涸城河之水污穢不堪難供日用城中大小人家無不仰給於城外之水或以舟載或以肩挑水價亦陡然增漲未識何日能渥沛甘霖大甦民困也○近因年闗在邇鄉人之入城購物者肩摩踵接自朝至暮擁擠不開剪綹拆稍之輩溷入人叢乘機攫物隨在皆有鄞縣楊邑尊有鑒於此特派差役多名分佈熱閙之區巡緝彈壓此亦衛民之道也 
[鐵甕江聲]  
　　鎭江自入冬以來雖曾見六出花飛然不久郎止土　未能滋潤恐於二麥收成有礙地方官爲民請命設壇祈禱禁止屠宰數日藤六君尙其亦鑒此眞誠翩然下降耶○月初某夜二鼓後第一樓街某姓家失慎辛水龍迅速馳救未致延燒惟起火之家已成焦土矣又十四日午前南門街靳家巷口火起此處店鋪櫛比焚去十餘家年闗將屆罹此鞠凶嗚呼慘哉○某生年僅二十餘家住江北問未授室生則在鎭郡西門外設　授徒臬比坐擁盡日　唔前月杪夜間生忽自以利翦剌喉又剌腰脅等處血殷茵褥不自知痛次日清晨生徒齊集見此情形萬分驚詫並聞其　語云欠錢自當送還爾等差人休得　唣我自投官首告言畢出門逕奔縣署至半途　其族人牽挽以歸立卽雇舟送往江北家中聞此生平日品行端方此次何忽自戕豈有妖孽憑之歟○旗營某員夜間公出材官候門忽見天井内火星隠約疑爲伺伴吸旱烟所遺荅遽以足踐滅黑暗中亦不慮其有他迨某員事畢歸來行過天井　足下似有物絆之取燈照視則有火　一大包　火繩一根長尺許其端巳有火灼痕揣度情形諒係挾仇修怨者由墻外擲入幸出門時卽行踐滅否則轟然而起其害何堪設想耶 
[胥母山探梅記]  
　　江蘇臬憲陳舫仙廉訪於本月十四日清晨赴撫轅請假二天所有十五日文昌宫拈香委蘇州府魁太守往代據聞廉訪因夫人帨期各文武須詣轅叩祝故不能親裁政務也○前月十四日蘇州府監矢慎上憲以府知事戴長史爾恒疎於防範遂卽撤任遺缺以從九姚少尹定信署理○某日有一客至司前街某新衣鋪選擇新衣數領議定洋銀九圓旋在身畔出皮紙包内　銀十二枚令學徒持往錢莊估看歸仍付甲手甲卽取去三枚將九枚重復包裹付與鋪主遂取衣從容而去旣而鋪主啓包覆看則向者騎曰牛之北海使皆變而爲產自邛都者　閱數日有某乙者至臬署東首天興鞋鋪購綿鞋議定銀洋一圓估看後忽曰此鞋不合式請一換可乎鋪夥答以此貨久缺無可換矣語畢將洋銀檢還乙咨嗟良久曰天色已暝無暇再往别家將就購之可也遂取鞋而去詎洋銀已被掉換鉛餅矣諸如此類指不勝屈寄語貿易中人尙其慎之又慎哉 
 
 

Page 3

 
 
[粤東官報]  
　　十一月廿一日補用同知梁謙禀知委修海心崗兵房差候補道　元勳禀知奉札赴閩公幹候補縣陶惟坦禀知丁憂回籍守制廿三日補用通判蔣文英縣丞陳福春俱禀知委解香蠟　進京試用縣杜鹿鳴禀知督修沙角等砲臺棚兵房工程廿四日補用道楊樞禀到江蘇候補府方廷璋禀知奉札來粤勸辦山東賑捐廿六日廣西候補府姚家禧禀知奏調出使美日秘隨員候補縣李家焯禀謝超委一次廿八日委署佛崗同知黄嘉敬禀辭赴任廿九日卽補通判興禮禀知　京餉回銷差十二月初一日候補道閻希范稟知赴黄埔估修船塢碼頭試用府何仲鳳禀知由京領憑到省候補知州唐鏡沅禀知由　安縣查勘荒地回卽用縣馮如衡禀知委估修黄埔水陸師學堂工程番禺縣典史吳寳豐禀謝飭知赴任降補縣丞梁有爲禀知委老城保甲局差 
[東海魚書]  
　　嶺南馮鏡如封翁僑寓崎陽二十餘年矣始以書畫起家繼充廣幫董事歴邀駐日星使保獎由同知加四品封典年屆古稀尙能作擘窠大字性情忠厚中東士咸樂與之交上月廿六日爲封翁七十誕辰是日往賀者絡繹於途駐崎理事張子豫司馬偕伺　有巖學博孔厚菴明府咸衣冠登堂申祝繼則理署幕友鄧君東西譯官王君顧君以及三江建廣各紳商均來　嘏封翁設宴於本宅先宴理事官曁客帮紳商次晚復宴本帮親友樽開北海頌上南山極盡賓主之樂又有寗商德豐號股東中書科中書倪舍人亦於月之初六日六十壽辰舍入擇於初九日借會館爲宴客之地其熱閙與馮封翁彷彿并擬提五十元爲崎地華商惜字會善舉云○　歴元旦日皇與皇后下旨預定是日午前十點鐘御正殿受一等官公爵一位勳一等及二三等官麝香間錦雞間祗候朝賀又勅任聘用外國人朝員工點鐘十分受四等以下六等以上官朝賀午後二點鐘受各國駐京公使館隨員朝賀同十分鐘受侯伯子男爵及從四位以上勳　等以上官朝　同二十分受勳三等以上外國人等朝賀日皇御大元帥正服皇后御白綢菊花地大禮服其趨内朝賀者咸依次而進自松方總理大臣始大木榎本後藤樺山陸奥高島七大臣黑田伯副島樞密院副議長公爵德川三條侍於兩旁排班行禮畢乃及各省次官員云 
[黄綾裹篆]  
　　今日午時爲封印吉期文武各衙均停公一日英讞員宋莘樂二尹諭令照例暗封並不舉動 
[東人雅會]  
　　日本人之寓滬者以時當歳首宜聮桑梓之情因於昨日下午三下鐘時假張氏味蒓園開親睦會冠裳裙屐掩映於朱闌碧榭之間讀畫弦詩淋漓醉墨亦一時風流　話也 
[竊案類誌]  
　　張姓眷屬於本月望日乘輿入城至邑廟拈香行至星宿殿地方忽有小竊沈阿二綽號駝背阿二串同乞丐甲乙兩人攫取輿中羽綢披風一件飛奔而逸家丁見之追赶上前將甲乙　獲送至總巡局請究幫辦總巡朱森庭明府卽飭丐頭沈春往拿竊犯沈阿二到案沈春奉諭之後偵知阿二避匿法界彩視街八十九號門牌野雞客棧内遂於前日往該棧中將阿二拘住查問原贜據稱業已質錢使用復問質票何在稱在棧主婦處沈春卽將票吊出備本一千二百十九文將原贜贖回一併解到局中傍晚時明府升座研訊沈春投案伸訴前情沈阿二供稱本地人向推東洋車度日邇因患病無力推車初次犯竊求恩寛宥甲乙同供行乞度日實被誤拘叩求施恩明府以沈阿二犯竊可惡判令重四十板並著枷號父四鋪地甲帶赴邑廟鳴鐵游行示衆該地甲禀稱沈阿二亦是乞丐應歸丐頭收管明府大怒喝令笞貢至一百五十下該地甲始遵諭明府以甲乙二人串　當場拘獲尙收抵頼著各笞一百五十板分别驅逐出境丐頭沈春亦有失察之咎著笞四百板所有原贜給失主具領○偷兒李有鰲前日至南巿久大碼頭在某米船上行竊大碗九隻在途行走適十六鋪北局委員祝翼雲二尹巡查過此見李形迹可疑飭勇拘到局中研訊之下李俯首無詞二尹判笞四十板以儆贜候失主具領 
[赁妻轕]  
　　周紀生者寗波人也向在南巿　瓜街寳順信局充跑街之役前年出洋三十元租到左近爲紅坊作夥南京人朱鑑堂之妻王氏爲室言明三年爲限立有筆據至今年正月間土氏生下一孩至前日周領王氏至朱處聲稱我欲出門將王氏暫寄爾處留養朱曰　旣出門何以不將幼孩一併送來周不答朱四處緝聽始知周欲將王氏退還遂謂周曰爾如將氏退還年期未滿不能遽退卽使屆期尙須找我租洋四十元周曰如何尙欲找洋朱曰當時議定七十元收過三十元尙少四十元豈不應將洋找我耶周卽將議據取出令朱閱看朱目不識丁倩旁人代看果是冩明三十元朱連聲嘆氣向周尋釁旋經十六鋪地甲到來爲之調停不知如何了結也 
[小竊攫帽]  
　　年闗伊邇宵小出没無常前夜有某甲者行至北泥城橋迤西突被賊攫去頭上小帽追赶無著露頂而歸雖所失無多然亦情殊可惡矣 
[縣案彚錄]  
　　挨戤輪船掛得買四于賓於本年四月間遭同船水手李阿水抛入江中圖財害命幸遇别船救起跋涉來申在縣控告袁海觀大令提訊之下判將李收所押交洋銀五十元在案不料李挺押所中分文不繳前日晚堂大令提李訊比李供稱廣東人前在挨　輪船爲水手已有多年向來安分不敢肇事此次將于抛入江中係同鄉人陳阿華及鬍子等所爲與小的無干小的萬分窮迫無力繳洋求大老爺改爲笞責大令問曰爾知陳等現在何處答稱聞在廣東香山縣地方大令以其胡說判令笞責五十下還所嚴比○上年有沈士洲呈控龔克儉欠錢七十千一案當經收所限交在案迄今案懸一載尙未了結前日之晚袁大令升堂嚴比龔供稱本邑人欠錢是實小的所有錢文被各户拖欠一時難以收齊惟求寛限料理大令卽著還押限年内先行措交一半餘限明春交齊○朱星琪在英界混用銅洋由捕拘至公堂轉送到縣已列報章前晚袁大令升堂研訊朱供稱南潯人向爲玉器生意小的身畔之洋係舅父高忠恒給我是日小的往該米店估看並非混用所有各件實係已物小的之兄現在英界楊三和野味店爲夥叩求恩典大令問曰爾兄可能來案爲爾作保否答稱可大令著父原差看管候伊兄來案具保○去臘滬南永恒米行及同泰貨棧同時倒閉虧欠同業及各莊銀六萬餘兩由湧記裕泰等九家錢莊並同康油棧等在縣呈控當將行主買卓儒訊供發廳看管並補提賈叔耕莘到案迭列前報日來又據各原告投案求催前晚袁大令升堂提訊源記俗泰等三户到案求追被欠銀兩賈卓儒供稱所欠之欵因無現銀以致拖延迄今所有南匯縣屬之周浦鎭房屋應欲變銀償欠一時苦無主顧承受如原告有人受買亦可了案大令得供卽賈卓儒將此屋契據呈案核奪○王雨田控周子剛積欠往來銀兩袁大令飭提到案周稱銀由陳光甫虧欠遂將陳扭案請追大令集訊之下將陳收所在案前日晚堂大令問案時王投案訴稱紹興人去年在治下大東門外花衣街開設錢莊東人係朱姓小的爲經事周與我莊往來被欠銀二百七十餘兩旋因我莊被各户拖欠以致轉運不靈當卽倒閉後來向周索欠無著叩求訊斷周供稱王所控之銀係陳光甫所用應由陳歸償大令謂周曰如陳果欠爾銀爾可向伊追取爾欠王銀亦應歸清周卽呈交洋二十元餘求寛限再繳大令准之卽著周於年内冉交洋三十元並令交保○沈闗茂控吳秀芳藏匿帳簿並向英工部局冒收銀六十兩一案前日晚堂大令提訊原告並未投案質之吳秀芳供稱所有帳簿小的並未取過實係沈闗茂自已藏匿况工部局銀兩有韓晉卿往收三十兩尙有三十兩由董事周子清給與小的作爲零用實非冒收叩求明察大令卽著收所候原告到案質訊 
[英界公堂紀事]  
　　妓女李翠娥卽李沈氏門前冷落負債私逃由新閘巡防局員獲解公堂讞員宋二尹飭備文移送至崇明原籍昨日解差返滬遞呈崇明縣回文○昨日有男女孩三口沿途行乞巡街捕解送公堂宋二尹飭差驅逐出境 
 
 

Page 4

 
 
[法捕房瑣事]  
　　福建人盧雲山在小東門外仁發客寓中行竊銀鈕耳環等物經寓主婦林應氏扭送到案朱明府因訊無確供著押候查明再核已紀前報昨晨明府蒞八仙橋捕房命將盧雲山逮案盧自稱係有職人員立而不跪明府問爾今年幾歳是何功名答稱今年十九歳曾捐監生謂旣有功名不應行竊盧稱銀鈕實係已物並水行竊問爾來申幾時作何事業供稱有親戚在南京候補未得差使監生曾赴南京探望躭擱一月蘇州亦有親戚董姓聽鼓有年今欲往蘇州探望道出申江小住四天卽欲動身前日行經護城河有仁發客寓夥來說棧客周姓有事尋我令我同往一見監生心中懷疑不敢同去被寓夥扭住送至捕房不知因何管押明府謂竊物有贜豈能抵賴爾之行李藏在何處供稱在途缺乏川資已將行李變賣謂觀爾情狀實係光蛋難保不竊物件旋據包探王榮培禀前日拘獲時盧將銀鈕扣包在布内藏放脇下另有耳環藏在棉袍夾褁中棉花内查伊所穿緑縐紗大脚棉褲實係婦女之物已將滾邉拆去明府離座親閱無悮復問此褲由何處竊來供稱出洋三角在護城河畔舊貨店購來明府以情節可疑判掌責八十下復問爾出外多日不致無鋪蓋行李究竟藏在何處盧仍執前言明府謂有贜有証豈可任爾抵頼著冉掌責四十下還押候禮拜二解案再訊○本月十五日有開西式饅頭店之楊阿寳控無錫人陳東生圖竊未成一案明府判令笞責一百板枷號七天示衆嗣因陳東生央到開義泰麫館主投案聲稱楊與陳素有仇隙以致揑造誣控明府立將陳東生帶案開枷問究因何事被楊阿寳扭送來案陳東生供稱小的與楊同鄉前在家鄉因姦情事挾怨此次實被伊陷害務求明鑒謂在家旣已有事自當改過自新何得一悮再悮喝令笞責當經麫店主一再叩求始得免責准將陳東生帶回管束○蘇金海行竊主婦馬王氏衣物經馬王氏送押明府判令笞責二百板從寛開釋昨晨責畢後據英捕房包探孔阿才遣夥役姚佈生投案禀稱蘇金海前在英租界屢竊東洋車中照會求請帶回查核明府准將蘇金海給英包探夥帶去○小東門外開花烟間之鴇婦王趙氏虧欠有恒洋行房租洋九元經收租人潘晉卿扭送公廨王趙氏供收租人肆意尋歡是以　租不付明府以該鴇婦藉詞圖賴租洋著押候掌頰二十下在案昨晨據有恒洋行西人金四美飭華夥黄輝持西函投案禀稱該鴇婦兇横異常請飭令遷移别處明府允如所請著將王趙氏帶案掌責畢諭令限三天遷往别處王趙氏遵諭而退○車夫張永卿日前黎明時在老閘浜北　得藍縐紗女皮襖及縐紗夾長衫各一件至法界四明公所前與同業江長寳商議謂此衣定係竊賊遺落恐有意牽累當將衣服送交大自鳴鐘捕房暫留候失主認領嗣爲失主孫炳奎所知卽飭家丁到案具呈失單稱係上月廿九日被竊明府卽將江長寳傳案詰問來由據稱係張永卿拾來小的不知其詳明府著退去限禮拜三邀同張永卿到案質問○沈新桂與董止和合夥結欠董洋銀二百五十元被董控告押追在案昨晨有公裕銅錫店主持本店保單將沈保去限日料理禀覆○李谷友李阿彩等在浦灘行竊物件被包深拿獲判令枷責在案昨因枷期已滿卽子開釋包探王榮培禀自將李等拿案管押後浦灘一帶不聞有失竊之事明府謂姑念枷號滿期判李谷友笞責四十板李阿彩笞責一百板釋放○王家友夾帶小錢一百零四千經包探拿獲解案明府判將小錢充公王枷責在案昨因枷期已滿卽行釋放 
[謹謝嘉貺]  
　　昨承屈臣氏大藥房以中西月份牌兩張香書二本見贈書則芬芳馥郁牌則鈎繪精工拜領之餘莫名欣感爰坿數語藉表私忱順　年安伏維雅照 
[積善餘慶]  
　　謹啓者敝堂接奉江西河口鎭太史第潘文軒大善士樂助熱河賑捐洋一百元祈保文郎尙炘長大平安嗣後每年照數助捐以培後福又奉漢鎭陳唐階大善士服符得男母子平安樂助東賑洋五十元又退安主人壽筵移賑洋三十元由電報局交來先後領到無任欽　積善必有餘慶種德勝於遺金多福多男操富貴延年之劵立功立德發芝蘭玉樹之祥謹代災黎臨風拜頌合登日報以告同綠上海六馬路　濟善堂籌賑公所施善昌謹誌 
[善捐種福]  
　　謹啓者敝堂奉到嘉禾大善士樂助施粥經費由絲業會館交來洋一百元又奉袁增剛大善士服符病愈完愿樂助敝堂經費洋五十元施粥洋十元又袁增毅大善士樂助施粥洋十元善無大小眼前之功德彌眞天降吉祥日後之平安永保力培心地廣種福田富貴延年請爲邉劵謹登報牘以誌心儀[  上海六馬路仁濟善堂董事施善昌謹啓]  
[漢分王恒豐烟袋老號]  
新張告白 
本號自載春公在漢口大街創立雲銅烟袋之初卽講究工精質美至今四遠馳名時載春公之兄雲錦公亦在武昌省立店有雲記二字以爲别本號五年　　　暫停門莊而作坊照　批發雲記乃漸次分設上洋漢口今本號見各埠賣贋鼎者日多故亦分　上洋四馬路至貨高價亷此有目所共賞　飾　可相欺小號自有勝人之處一任他人隱戤　不畏其魚目混珠也所以登報者因雲記先自聲明不得不普告　仕商須知所恃在貨色不在　牌貨苟高卽新牌亦可馳名貨苟低彼數百年老店一旦門前冷落　豈少也哉何必爭 
[徐梅卿葯殺人]  
予原籍紹興寄居滬南有年長子七歲讀書聰頴異常爲父母所鍾愛於正月初八晚忽起喉痛身熱初九卽延孫雲軒先生診之謂係喉痧藥已購來適有素識之徐梅卿到家診視之餘堅稱並非喉痧乃是肝陽惟孫醫之藥斷不可服予不識藥性由伊立方初九至十一日連服三劑服後内陷神色頓變十二日爰卽急請高張顧三醫並診皆稱喉痧比時纒染十餘人幸請他醫始痊惟小兒竟被徐梅卿凉藥所誤病人膏肓共爲束手諸醫聚商之時適徐梅卿又到令其登樓共商心怯不敢入迨諸醫去後又復强詞奪理但云病輕其半自稱應手反笑他醫全是謬言不期小兒延至十四日天明竟爾長逝以上皆有方可証非可以謊說者矣雖小兒修短有數究屬被其庸醫所誤今再佈告病家幸勿輕聽其言致蹈予轍則幸甚矣　　陳仲安告白 
[林桂芬逃避]  
鼎豐里底林桂芬女校書年甫十四爲常熟張氏良家女父殁母存奈人太　厚因此被人誘引來滬押在林阿金處計洋三百五十元以六年爲期今甫年半生意尙佳其母則另住正豐　小屋中苦不堪言雖許以月貼十元然亦殊難到手茲有　某自十月　　　至今實未會眞個銷魂然已　金擲去　憫其淪　　以金屋藏之桂亦心許商諸其母允其珠不離　　亦欣然及商之阿金乃頓生變計將桂藏避他往託詞赴蘇就醫噫是何病耶是病　因掯其從良之故似此惡龜　已押　爲娼　復阻娼從良居心如此天理難容凡有血氣者聞之　無不同聲憤恨爲此登報聲明倘有人能將林桂芬蹤跡覓着俾得送官公斷不致令荏弱女子終身沉墮子烟花中自當解囊重謝酬其德惠黄衫俠客學世應有其人臨頴不勝翹企之至　　　　惜花如命人白 
[正龜蒙]  
自登報聲明林桂芬逃避之次日卽經該惡龜林阿金自稱爲住鼎豐里人登　滬報妄肆誣汚謂呌局吃酒不過數次局帳不過數十元痴心妄想咆哮毁物等語並謂以洋廿元皮統一件送　母處拒而不納店夥跟索云云可發一笑夫悅妓脫籍亦事之常擇人而嫁亦情之正旣非上手之明珠則朱之亦何足惱此正名花之刧運未終歸諸　數不　人事耳憶余自十月始識桂芬迄今不過兩月餘計擺酒掽和十餘次呌局六十餘次除已付外尙欠誠不過數十元惟此香之皮　未收而前此之衣服金飾洋貨各物件則未嘗拒也金鐲金指　　　戒　物方九霞三益愼之帳鑿鑿可據數百元可查也及綢　卽　姨輩之衣料皮統皮　甲四件等萃豐安吉莊帳數百元歴歴可考也以上各件或係慷慨擲付或係情求　　或係贈作聘　誓不揑造至余向各衣　金鋪置貨一二千元未欠可証　余不惜此　擲之金錢亦不怪名花之背盟負約惟痛恨　龜作崇誣汚爲此正朦願來本埠涉花叢者　余爲殷鑒更願執董狐之筆者鑒余心跡之無他已　 
 
 

Page 5

 
 
[和春茶園]  
十二月十九夜演 
暫借和春茶園德商蜜士瑪而司 
全班到申合演 
外國戲 
[天仙茶園]  
十二月十九夜演 
蘆花蕩　玉堂春　雙包案　打齋飯　翠屏山　狀元譜　全本難中福善戲 
[天福茶園]  
十二月十九夜演 
花蝴蝶　失空斬　街城馬　亭計謖　人才附馬　海瑞潮頂　筋台設宴　新安驛　伐東吳　汴梁圖　是是非非 
[丹桂茶園]  
十二月十九夜演 
大賜全福　火燒棉山　楫打魚賛　掃雪打碗　八蜡大廟　鳳凰山　點將失街亭　空城計　斬馬謖　醉仙樓　迷人舘　畫春園 
[三雅園]  
十二月十九日演 
正本七賢眷 
十二月十九夜演 
齣頭　李奇嘆監　桂枝告狀 
四川販　馬中途　遇劫毒　婦害子　定計謀　夫監牢　自嘆靈　神托夢　告狀鳴　寃救父團圓 
[拍賣車糖]  
本行准於每逢禮拜一四早十點鐘在本行不限價拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
[欠租拍賣]  
仁濟堂北首第六百三十四號欠本行租金至今不理限於十九日二點鐘拍賣一切私債與房東不涉德和洋行告白 
[禮拜二拍賣]  
二十日兩點鐘拍賣和大雙工龍牌色小呢魚牌色羽毛　頭紅嘰等貨此佈此次拍賣限三個禮拜五天票出淸公平行啓 
[禮拜二拍賣]  
二十日十點鐘拍賣十一磅十磅　龍十一磅輪船市布八四藍龍輪船人馬藍大英七磅藍龍輪船二六二四銀龍輪船人馬七磅藍大英八四七四頭二三號金福標等貨此佈老太古啓 
[禮拜四拍賣]  
准於廿二日十點半鐘在泥城外跑馬廳南首第四號住宅内拍賣房間大菜間善樓廚房洋琴一應家用木器什物不計此佈瑞和行啓 
[禮拜三四拍賣]  
准於廿一二日每日十點鐘在英大馬路廿二號利昇號内拍賣金銀首飾月义茶壺鹽　水杯各色金銀器具象牙扇子彈子東洋漆匣茶色絲巾磁　等一應上等雜物繁多不計拍成當日現銀出淸此佈魯意師摩啓 
[拍賣展期禮拜四拍賣]  
啓者禮拜四卽本月廿二日十點半鐘拍賣路燈船牌九老羽毛人鎗小呢　嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人採蓮圖原布八磅彩三元花邊藍獅七磅紅三元紅彩人鎗花邊藍獅藍三元蔑人鎗挺　洋標八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅五星紅雙路燈六十四線烏金三元藍雙路燈藍房洋光毛市漂布此次拍賣限至明年正月十七日到期准用五天期票出淸凡拍定貨者叨付定銀此佈　　十二月十八日　　元芳洋行啓 
[遺失提單]  
今有烟台萬隆號由順和寄申第一百廿號信内有提單一　計Ｈ唛　　一只　已立保提銀該提單作爲廢紙無　特此聲明萬隆申號啓 
[讀易堂年减潤]  
三馬路西首富春里 
預批流年奉送大課細批終身减取七折　限已　再行寬限七十號逾限不批 
[張氏味蒓園告白]  
本園擴充增造自壬辰元旦爲始一槪不收游資並得乘車入園馳騁新式洋樓寛大高敞一應茶烟酒點憑人所欲燕賓亦可隨定照相更多取景仍招徠各行貨郎及賣藝者流度地開張務臻美備敢謂别開生面亦期饜游客之心云爾 
[拍賣值錢産業]  
啓者今准密斯格郎脫於本月廿三日卽禮拜五下午兩點鐘在四馬路第六號門牌本行内拍賣值錢產業坐落浦東名曰慕維亷地其地在大英總領事署掛號係第六百四十九　照契量見廿三畝五分並地上造好房子計洋房一所帳房四所其四至北至江海關地皮南至怡和洋行地皮東至一條河西至黄浦其地有許多已租與軋花有限公司至西歴一千九百零四年正月一號爲止每年租銀六百兩正現在拍賣買客仍遵此項租欵欲知詳細情形者請至本行面議可也此佈　　光緒十七年十二月十六日　　長利洋行啓 
[醫不同伍神符治病]  
祝由科白水神符專治諸般疑艱怪症内症符到病除外症不用刀針卽能移去當面奏效倘蒙惠顧到壇自帶香燭只取號金一百六十八文相邀到府醫金面議石路中三馬路南復順興棧 
[遺失信包]  
十一月廿一日交太古行之保定船帶申包封内信十封有潘松園寄申吳禮明　單均被該船遺失惟提單係雙興　赤糖三十包業經提歸其所失之提單作廢無用特此聲明汕頭太古成局啓 
[勝古齋上細磁器號告白]  
今有内窰上細磁器千餘種霽紅霽靑粉定各色俱備花色不及細詳貴紳商有珍玩收藏雅興者請移玉五馬路均益洋貨號東間壁小號賜顧定價劃一特此佈聞 
[楊樹浦大花園改名半淞園重啓]  
花園易主改名半淞現在重啓佈置精工遊資一角僕傭槪免看獸在内更堪消遣車夫尋客准其入園如遇天雨車進不言官紳宴　廳可預定　臺演　欲用者聽十二月十六日英商半淞園啓 
[燧昌局黑頭自來火]  
啓者本局製成黑頭自來火以便潮天所用是以與别種黑頭自來火大不相同劃之每根皆可燃着不致空費是以較别種自覺便宜目下天時潮濕請　貴客購取一試如不佳妙儘可退還此佈本局啓 
[上海各火險公司同啓]  
啓者上海所有各保火險公司今於辛卯年十二月十九日卽英一千八百九十二年正月十八號公同議定保費章程一律遵守庶無彼此軒輊之弊特此佈告以昭劃一計開各欵保費價目錄列於左一上等什貨洋棧除絲茶洋布不在其内每千兩一年計保費四兩二上等最好石庫房屋四面有墻者或二幢相連四面高圍墻者每千兩八兩三上等洋房號鋪堅固磚墻者每千兩八兩四石庫門堅固房屋前後磚墻兩邊三五家屋面有風火隔墻者每千兩十兩五市房門面仿洋式内係中國式者每千兩十兩六木架市房洋布字號每千兩十二兩七店號市房或住宅木架房屋每千兩十五兩烟舘每千兩另加二兩以上各保費均係各公司議定公道價目貴紳商賜顧者請移玉面保可也 
[揚名]  
具報今有吳松汪福堂世友徐姓之妻因雙目失明瞳人盡散請數醫調治萬分無效苦無良方幸蒙汪友荐到法界大馬路天成昌對門承買宋錦堂先生眼藥所點極稱靈騐門首並有　目兩方後卽請他門生叚璧臣先生醫治不數天而卽愈以致雙目復明其效如神有此眼科之妙手使我脫離苦海是眞無恩可報故特此登報以嗚謝焉　徐田靑拜贈 
[輪船往東洋等埠]  
啓者本行約各哈麥麥魯輪船船主名遜于禮拜五卽廿三下午三點半鐘開往長崎西門舍革神户潢濱等埠小包收至廿二正午十二點鐘爲止搭客票出至開船之日下午二點鐘爲止如各寳號欲裝貨搭客者請至本行訂定可也此佈日本公司啓 
[聲明廢票]  
茲有鄉友陳嗣兆　來皮衣數件向余轉消言明價洋一百十五元預付誠記莊十九期上票一支計九八元一百兩後因余支不合將原衣退還承陳兆兄當卽携去其票至今尚無歸還故特登報該票作爲廢紙望各寳號切勿收用　雲章主人白 
[電傳]  
本公司向售彩票有年大彩　出今查英正月份頭彩第二萬二千八　六十三號本行雙張分條　出合得洋二百五十號得　去　容號　利再　詳達先此佈聞成利源啓 
[福利公司]  
啓者本行各式鮮艷綢緞絲絨布疋禮拜一起格外减價以廣招徠一禮拜爲限祈請諸君光顧爲盼 
[ＧＵＹＯＴ，ＳＴａｒＳｏｌｕｉｏｏ歸育柏油藥水]  
啓者此種藥水能醫傷風咳嗽及肺家之病或咳嗽氣管不舒服等症如處極熱之地服此藥水亦甚有益因此種藥水能醫發燒霍亂時症且以少許放入日用之水内可除水毒法國有大醫院七所用此藥水其效如神聖羅意師病房前醫生巴生云各醫生應將此種藥水試用用之卽知其中益處望各處醫生俱用以治病惟用時須將瓶細視招帖上有西字查明巴黎斯雅各路第十九號門牌弗來累製此外各埠均有分售處上海則寄存大英醫院此佈 
[買票得彩圖]  
今售逐月吕宋票雙張十二元單張六元四開三元分條六角半庚辰於茲集成得彩圖供奉外埠買票諸君玩賞每信一本批發短價門市槪不敬送棋盤街北首必得 
[英華書館告白]  
本舘開設將届卅年矣其開崛起羣材陶鑄實繁卽如今秋海關考試與考者五十餘人惟本舘之學生王某獨占魁名進電報局者二人皆上選學測量等藝爲當軸所器識良材必遇良工方始有成非虚語也今定廿一日歇學新正十九日開舘明年略改舊章另延孝亷郭慶培先生爲漢敎習專課漢學每日一點鐘禮拜六全日餘皆英學俾諸生於英漢兩學各有所得束脩如前按月五元就學者向四馬路卅三號慕先生處報名可也 
[上海中西大藥房識]  
西來和緩 
夫醫不三世不能精語誠重也而泰西爲醫造詣未純不給文憑不可　道以其關人性命逾常鄭重麗季先生　在英國行醫航海來申又五載矣上春同人公請每日　一點半至半　鐘止在本　房開診以來俱中肯棨即　經難　莫不探本窮源不　起死人而肉白骨焉用是瘝爲懷爰再布告於遐邇 
 
 

Page 6

 
 
   
 
 

Page 7

 
 
   
 
 

Page 8

 
 
[告白]  
裕昌洋行經理火險公司 
本公司開創英京已有五十餘年現存英金三百九十七萬五千磅合上海規銀一千八百七十五萬兩零如蒙賜顧請至本行帳房面議可也　 
[粤東廣福林丸藥]  
龍涎哮喘丸 
哮喘症向稱難治過○咳嗽症以理氣用覇藥暫時稍止恐生也變此丸攻補兼施納氣歸腎搜痰降逆立能止喘漸服漸輕自然根株悉拔每瓶洋二角半另有自製洋金花拌烟吃食順氣定喘每盒一角順氣化痰止咳丸 
治痰爲主蓋氣不行則痰必滯痰愈　則咳愈多此丸調和血脉化痰順氣無論老少寒咳熱咳新咳久咳取效如神每瓶洋二角　上洋老巡捕房對門 
[雙龍洋行聲明]  
啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各式鏡表行船傢伙眼鏡凡各種明目之件其價格外公道現在新到鐘表眼鏡等極多此佈 
[得遂所求]  
余中年乏嗣頗以爲憂前閱申報有服梁愷悌堂乾健坤順丸而占蘭夢者遂各購數洋夫婦分服果一索而得男今已呱呱在抱矣登此以謝南市周慧川告白 
[杭州德記號]  
照申批發老德記各種藥水代拆呂宋大票中外信任只此一家並無公司分號帶理别業近有戤牌冐混賜顧函購指定大井巷元元銀樓間　石庫門内方免錯誤 
[英二月份大票出售]  
票額設三萬號頭彩可得洋五萬元二彩二萬元雙張價洋十二元單張四開照算分條七角卽華歴正月十二日開彩凡蒙遠客賜顧請早購取此佈老廣豐新廣豐萬福來萬寳來啓 
[分條五角六分]  
萬得利連連中 
英二月票雙張十一元一角單張四開照算信購上海四馬路 
[江寗藩署劉江代啓]  
敝友王在兄因酒濕而流白濁余到上海托買盆湯衖譚寳宦齋白濁丸一元依方服下不覺病愈托登報謝 
[吉林人參]  
盛京春和永號向在吉林選辦老山人參馳名久年現分售在上海另躉均照批發定價劃一寓寗波路永盛棧内便是 
[遺失棧單]  
今遺失公信行　１００，９９紅蝶市布一包係公和祥單已向前途說明作爲廢紙望各寳號切弗收用乾記啓 
[又新到鮮菓]  
茲有福桔靑菓甘蔗冬笋薯仔出售零沽亦可價値相宜格外克已欲買者請至法界新太古棧面議福記啓 
[招請夥友]  
本行現需一熟識茄門雜貨生之友須通英語能辦事而有保人者不吝破格請卽來行面晤謹佈義記洋行啓 
[貨眞價實]  
英二月吕宋大票雙張十一圓一角分條照算外埠賜顧申三馬路西認明各行號范財記錢運來大家有天寳　公啓 
[木輪往來蘇滬]  
啓者本局木輪船准期逢單日由滬往蘇雙日由蘇回滬均於午下兩點鐘開行風雨不改此佈利濟快船局謹白 
[應騐如神]  
保和堂止咳順氣化痰丸 
專治男婦老少痰涎咳嗽不論寒熱輕重或日久已成陰虚或氣喘儼如牽鋸或因脾胃受濕或因生冷積滯及老人遠年寒咳少年旣成癆傷漸至吐血身體贏瘦坐臥不安飲食漸少諸症皆能治之每服二錢淸茶送下藥到除痰順氣止渴　胃行滯袪寒寗神養血無不立時見效誠利人之妙藥靈效無比每瓶洋二角廣東保和堂分設上海河南路三馬路 
[趙同春堂馳名藥丸]  
順氣化痰丸 
夫咳嗽之病本由於痰故治痰者先順氣氣順則痰除矣本堂精究有年製煉此丸專治老痰頑痰哮喘咳嗽等症歴經屢騐務使元氣漸復客氣無權痰涎自解也每瓶洋二角鋪在上海老巡捕房對門開張○分設杭州蘇州鎭江無錫温州江西等處發售請認廣東同春堂招牌爲記 
[算經十書]  
係書戴東源先生校刻入孔戴遺書張香帥書目答問亦載明向無單行刻本今已覔到原板重刊算學家定係先覩爲快用白紙印訂十本價洋四元竹紙三元今寄上海蘇州埽葉山房各書坊京都榮錄堂天津文美齋文德堂漢口東璧垣就近購取便是愛古書屋啓 
[慶記瑞昌號啓]  
茲有寳善街中市開設鏡記瑞昌祥襪店於十一月廿五日出盤於慶記瑞昌號爲業收管倘有銀　往來一切之事向前途理直不管後主之事恐防跋涉故此告達 
[買票須憑信實]  
天來福源源來 
英二月票單張五元八角分條五角九分棋盤街中 
[鴻毛坭出售]  
啓者本行今有新到靑洲鴻毛坭有限公司之施門釘坭出售價格外公道各寳號合意者請至寫字房面議瑞記洋行告白 
[慶豐土棧批發]  
上洋打狗橋自運大小洋藥照箱批發精製淸膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
[美記大减價]  
今本行有新到金銀大英鐘表鍊條器皿玩耍各件花色繁多不及備載願比常格外减價售現望諸神商赶早賜顧遲將不及特此告白 
[召租]  
四馬路永康里隔壁洋房一所又中和里庫門三所計三樓三底兩廂灶披晒臺俱全如合意者請臨本行帳房面議可也此佈中和洋行啓 
[聲明]  
啓者茲有大花園内有樓房九幢并生財押與明記開設烟舘前已成交遂交付洋五百元當付卓堯峰收以作壓櫃之資特此告吳王氏啓 
[新開謹安吕宋票批發]  
本號自運吕宋大票定拆照市格外克已兼收兌十二月各色圖章紅票一槪現兌外埠定拆信顧寄上海棋盤街北吕商謹安票號 
[廣東趙同春堂蠟丸號]  
赤脚大仙丸 
此丸名曰赤脚大仙卽仙方種子丸也其方乃眞人憐雲南周姓老而無子授之使服十年後周姓連舉七子壽至百齡遂得奇方而藥肆中售此丸者固不乏人然訛傳者亦復不少本堂岐黃世業幸有眞傳求子者效如響應叨蒙遠近馳名屢服屢驗專治男子老少氣血兩虧先天不足後天失調病後欠補色慾過度下元虚冷陽事不舉或舉而卽洩夜夢遺精頭暈眼花腰酸足軟夜溺頻多受室多年不育皆腎冷精寒常服自能固精益髓滋腎壯陽種子廣育大補元氣壯體延年功難盡述也每兩洋八分加附桂洋一角廣東同春堂趙宗濟鋪在上洋老巡捕房對門開張○分設江西○温州○杭州○蘇州○鎭江○無錫○江陰等處發售 
[無價保眞丹]  
廣東保和堂無價保眞丹 
本堂精製無價保眞丹專治一切勞損諸症早晚每服三錢淡鹽湯送下無疾服之諸恙不生遇病服之奇功立見常服則面目光潤返老還童飲食加增陽堅腎足冬月手足不冷夏月身體不熱不燥不烈自可益陰以扶陽又能種子而保壽每兩洋一角分設上海河南路三馬路口 
[壽榮齋]  
風濕膏藥 
此膏追風逐濕消積滯和血脉壯元陽調筋活絡一切疼痛俱貼患處七日後立能除其害百發百中每貼一百文七折　　　上洋盆湯衖内 
[十二月十八日錢洋並匯銀票行情列左]  
新匯劃收市七錢二分三七五 
銀拆一錢 
洋找頭七錢二分四 
錢找頭一千文 
市錢一百三十九千五百文 
卡錢一百三十九千文 
衣牌一千零十文 
銀行電匯銀票四先令一辨士五八 
銀行現銀票四先令一辨士七八 
銀行三十天期票四先令二辨士 
銀行四個月期票四先令二辨士三八 
[十二月十八日進口船禮拜]  
重慶輪船由寗波太古公司 
大通又由長江太古公司 
益利又由長江廣豐行 
高陞又由寗波怡和行 
江永又由長江招商局 
海琛又由福州招商局 
[十九日出口船禮拜一]  
拱北輪船晚往汕頭厦門招商局 
普濟又晚往烟台招商局 
城都輪船晚往神户太古公司 
江永又晚往長江招商局 
重慶又下午往寗波太古公司 
益利又晚往長江廣豐行 
高陞又下午往寗波怡和行 
怡生又晚往汕頭香港省城怡和行 
駕時輪船晚往淡水基隆壳件行 
海琛又晚往福州招商局 
順和輪船晚往長崎怡和行 
桂陽又晚往烟台太古公司 
海口又晚往汕頭厦門太古公司 
[二十日出口船禮拜二]  
大通輪船晚往長江太古公司 
海昌又晚往寗波温州招商局 
江天又下午往寗波招商局 
萃利又　晚往長江麥邊行 
廿一日出口船禮拜三 
美富輪船晚往香港省城招商局 
德興又晚往長江廣豐行 
元和又晚往長江怡和行 
寗波輪船晚往香港省城禪臣行 
[廿三日出口船禮拜五]  
約各哈麥麥魯輪船下午三點半鐘往東洋等埠日本公司 
 
 

Page 9

 
 
[光緒十七年十二月初二日京報全錄]  
　　宫門抄○發抄硃批五道○大臣崑等奏遵旨查辦事件核實覆陳摺○十二月初二日禮部宗人府欽天監廂藍　值日吏部引見三十一名宗人府八名侍衛處二名刑部九名國子監一名廂曰滿七名○德隆等各謝調授缺恩○延茂假滿請安○察哈爾副都統吉陞阿到京請安○四川布政使龔照瑗到京請安○浙江按察使黄毓恩請訓○江南正考官金保泰到京請安○禮王續假十日○恩全請假十日○掌儀司奏初五初六日祭奉先殿親行禮節倫貝子行禮○吏部奏派揀選官缺派出恩中堂李鴻藻熙敬啓秀○召見軍機龔照瑗金保泰吉陞阿黄毓恩○發抄許振褘奏十六年分運河用欵仍請核銷奉硃批着照所請該部知道欽此○又大挑令戴綸喆呈請改教奉硃批着照所請吏部知道欽此○又酌保河運出力員弁奉硃批該部議奏單併發欽此○張之洞奏解還廣東槍價等銀奉硃批該衙門知道欽此○又宜昌闗收支稅數奉硃批該衙門知道單併發欽此○○臣宗室崑岡臣錢應漙跪奏爲遵旨查辦事件核實覆陳恭摺仰祈聖鑒事竊臣等奉命馳赴河南查辦事件跪聆聖訓後由軍機處領出原叅摺一件復於涿州途次承准軍機大臣字寄光緒十七年九月二十六日奉上諭有人奏河南尉氏武陟滑縣等縣刦案迭出巡撫裕寛毫無振作遂致各該縣任意隠飾唐縣袁潭鎭聚衆滋閙釐局延津縣知縣郭炳新仰樂殞命事出有因該撫均未查究復於署内容留馬賣婆子媳不知遠嫌親兵行剌審斃滅口及信任家人收受門包等情河防局委員秦培仍襲庫儲積弊道府州縣所養小隊並不拿賊請飭查辦等語着崑岡錢應漙按照所叅各節歸入前次交查案件一併確查具奏原摺着抄給閱看將此諭令知之欽此旋於十月十二日馳抵河南省城當將到省日期由驛馳陳十月二十七日准兵部火票遞回原摺奉硃批知道了欽此臣到省後按照兩次發交原叅摺内各欵分别咨相　齊各項案卷督同隨帶司員等逐一詳查併面訊布政使廖壽豐按察使長祿開封府知府吳重熹詳加叅考確切查明謹將原摺各節爲我皇上縷晰陳之如原叅所稱臨漳縣知縣連英揑報蝗災該管　府謝祖源委員查勘連英情虚驟瘋自殺其妻該撫疑該守有逼迫情事派員往查並有嚴拿該府委員及幕友之說以致謝祖源氣忿殞命一節臣等查此案因查辦蝗災而起自應從此根究現經調到案卷詳加查核並據該撫及藩臬兩司查覆本年五月間　德府知府謝祖源因聞内黄縣小屯村等處均有飛蝗臨漳與内黄相近該縣連英禀覆並無蝗蝻恐不確實兩次委員往查是連英並未揑報蝗災謝祖源因隣境有蝗確切查　實係分内應辦之事迨六月間連英自殺其妻該撫以連英瘋迷起於查蝗一事派委候補知府註葆連前往　查亦爲慎重公事起見　餘批發該府禀間有詰問之語並無嚴拿該府委員及幕友之說謝祖源於七月十八日病故調到該府家丁原禀係患搭手瘡症原叅所稱因氣忿殞命自係傳聞之過又原叅延津縣知縣郭　新仰樂殞命問係接前任虧完爲後任所逼勤事出有因不得僅爲畏罪自盡一節據該撫及藩司查覆並調到卷宗查核光緒十五年七月間郭炳新署理延津縣篆務　實任延津縣知縣郭古　調署商城　所遺之缺應接前任交代業據出具並無虧缺册結至十七年四月郭古　回任郭炳新缷事任内虧短　三千三百餘兩七月初八日在寓愁急自盡由汲縣騐明禀報並經衛輝府查訊並無别情由該撫奏報在案是郭炳新前後任係郭古　一人接受前任交代並無虧缺已據出有甘結接算後任交代查明實有虧短該撫原奏該故員因虧短交代銀兩愁急自盡係屬可信又　叅馬賣婆聲氣最大從前出入潘司及開歸陳許道兩署毫無顧忌曾爲前撫臣涂宗瀛驅逐今復與撫署樸婦葛姓結爲婚姻子媳俱留内者以致謡言四起親兵行剌亟應根究乃於次日審斃滅口恐有不實不盡一節據該撫覆稱前任河南藩司任内並無馬賣婆出入衙署檢查檔卷亦無前撫臣涂宗瀛驅逐馬賣婆之事上年到任後署内雇覔僕婦有葛氏其人並無馬賣婆之子媳俱留内署查詢葛氏亦無與馬賣婆結婚等語臣等復札查藩臬兩司亦據覆稱未聞有馬賣婆從前出入司道各署及現與撫署僕婦　婚之事至親兵行兇一事查閱案卷該親兵王永勝係因酒醉闌入内宅逞兇經開封府訊取供詞並提該犯同屋居住之什長辭占河等　行審訊並無别情旋於次日患　病斃經祥符縣騐明填格各在案核與該撫原奏相符是馬　婆從前出入衙署等事並無確據該撫亦未留有馬賣婆子媳在署親兵王永勝係患　身死並非番斃滅口亦有祥符縣騐報病斃　據可憑又原叅該撫信任家人屬僚委員謁見俱索雙門包四十八兩首縣供給至於僕婦皆有分規一節札飭藩臬兩司查覆據稱　撫衙門接見文武屬僚向古巡捕　傳遞銜版不經家人之手木聞有撫署家人需索門包及首縣供給僕婦分規情事復據開封府知府查覆相同　由該府傳詢署祥符縣知縣黄璟亦稱　無供給僕婦分規不敢揑飾等語是原叅索取門包分規並無其事又原叅唐縣之袁潭鎭創設厘局辦理不善聚衆將及萬人一方騷動一節據該撫及藩司查覆並調核案卷查袁潭鎭卽源澐鎭地居南陽縣之賒旗鎭上游光緒十六年三月賒旗鎭厘卡委員因收厘减色查由唐縣西闗及袁潭鎭陸運繞漏將賒旗鎭河下分卡移於該兩處稽查卽有袁潭鎭商民誘集脚夫阻撓南　府派員解散議請　緩移設本年三月間復據議准查照同治年間舊章將該處過載之石膏等三項寛免報厘其餘各貨仍赶賒旗鎭完厘派員設立稽查一卡以杜夾滯於六月初一日移卡開游復有脚夫等揚言閙卡疉經委員及唐縣知縣勸諭並查切該處向設　　八家内有三棧聽唆阻撓卽將該三棧封禁又查獲夫頭李玉林等訊明懲辦移卡照章設立不准脚夫私立行棧由各行號自行雇募管束各在案是袁潭鎭移卡一事上年議設時復有陽言閙卡之說原摺所指聚衆騷動不爲無因惟各省厘卡因地制宜係屬常有之事倘於設卡之地創立一局抽收厘金往往易於滋事旣據該撫等移稱袁潭鎭僅止移卡稽查並非創設厘局自此次妥立定章武辦兩月有餘商民均各相安應仍由該撫督飭該委員隨時體查輿隋妥慎辦理毋任再滋事端又原叅徐本華係列入計典之員採諸與論毫無足取秦　當黄河失事之時估挑引河任意欺誕如果起用實爲民蠧一節據該撫覆稱徐本華前任榮陽縣知縣頗有　　調署祥符縣知縣前撫臣涂宗瀛曾保荐卓異其在河内縣任内雖經言官論劾當時飭查均無確據秦培久任衛糧通判修防認眞因鄭工估挑引河前撫臣倪文蔚以欺誕等情奏叅革職採訪人言謂因同工委員意見不合致招浮議該二員雖挂彈章並無實在劣跡察其年力正强才堪任便適逢曠典奏乞棄瑕錄用等語是徐本華秦培之膺保荐據該撫註陳原委係屬援引恩詔奏請送部引見尙無　合又　叅傳聞徐本華秦培夤緣入河防局諸多主　並捐多金上年河督許振褘改定河工章程摺内痛詆庫儲之非而秦培卽係庫儲出身河工自改章以來甚有起色惟河防局所用秦培總司　事名非庫儲實則仍襲庫儲積弊現值霜清又請核實報銷用料若于存料　于購石若干存欵若干以期涓滴歸公名節據許振褘覆稱上年祗任後因秦培曾任運河廳是以委管運河文卷徐本華曾任河内縣辦過堤工是以委辦運河堤工俱係因事擇人初非夤緣入局去歳代辦直隸賑捐四萬餘兩秦培徐本華亦捐銀在内事屬捐賑並非無故捐金　培隨其叔山西知縣任内學習刑名略諳律例實未學習庫諸該二員業經河南巡撫保奏送部引見所以霜清奏明河工委員二十人該二員卽未嘗列保在内等語是徐本華秦尙無夤緣入河防局等事秦培並非庫儲出身亦未總司局務自無仍龔庫儲　　之事至報銷一事據河督覆稱河工報銷向务獘竇現在正以整頓報銷爲第一義兩岸修防日日有應監之工時時有　　之險　難　泥一格以報銷况目下中　正在塌灘廂　各　正在購石添壩霜清時不能如往年循例報銷反蹈懸空欺飾之咎應俟各　　七年工叚完固　　石方用定先查細帳次工程　爲列欵報銷等語臣等查該河督自河工改章以來其力任艱鉅之苦心久　聖　洞鑒報銷帑項與其虚循故例而欵多懸至誠不如綜核全工而事必徵實所陳現在整頓情形係爲實用實　起見應由河督認眞辦理[  此稿未完]  
 
 

Page 10

 
 
[光緒十七年十二月初三日東報全錄]  
　　宫門抄○諭旨二道錄前○接錄前稿○十二月初三日兵部太常寺太僕寺八旗兩翼值日户部引見十四名内務府十三名茶膳房十六名兩翼十三名○福中堂等磨勘試卷覆命○　德汪鳴鑾由東陵西陵回東請安○鳳秀安興阿各假滿請　安○倫貝子請假五日○施侯德壽各請假十日○烏拉喜崇阿續假五日○花尙阿續假十日○召見軍機裕德汪鳴鑾　洪鈞○接錄前稿又原叅南汝光虹朱壽　縱其小隊二百名赴鄉拿人激而成變互相殺傷光州一帶百姓紛紛逃避懮及湖北迨湖廣督臣函詢　行飭查至今尙未入奏一節據該撫覆稱本年六月中旬以後節據　汝光道汝寗府及信陽羅山固始正陽等州縣先後禀報鄉民因訛言驚擾紛紛遷避旋卽安靜各等情當經詳加諮訪委屬謡傳已息地方安堵如常是以未敢冒昧具奏惟因河南與卾皖俱係毘　分别函致湖廣總督湖北安徽巡撫一體查照並水接有湖廣總督函詢之件當各州縣禀報之後風聞有南汝光道朱壽鏞派出弁勇拿匪　事之說卽於七月初五日行司委員候補通判何桐青往查據該委員查覆各州縣居民誤聽訛言致有遷避之事並不因南汝光道拿案而起復恐所禀情節或未確實又委候補知府馬永修馳往詳查據覆南汝光一帶民情本多浮動本年入夏以來天氣稍形亢旱莠民乘機思逞因而造言煽惑希圖搶掠以致釀成羣相遷徙之事採訪人言有謂因卾有防軍適值有事調動風聲所播卾豫邉境之民互相驚惶遷避嗣知並無警信均各照常安業核與南汝光道飭據信陽正陽等州縣查覆均屬相符一再委查實無拿人激變互相殺傷之事惟查本年四月間南汝光道派出查拿審犯之武弁黄全文在汝陽縣地方誤拿案外之顧桂生等致顧桂生因傷身死據汝陽縣知縣盧煦春騐明詳報現在提省審辦尙未定案但於信陽等州縣因訛言遷避之事亦不相涉各等語續據藩臬兩司禀覆相同臣等將調到案卷悉心叅稽覆核光州一帶百姓紛紛逃避事在六月中旬由於訛言摇惑衆曰同聲該道朱壽　據該撫一再訪查實無小隊下鄉拿人互相殺傷之事自屬可信該撫於訛言初起卽派員查訪並告湖廣總督及湖北安徽巡撫是該撫有函告張之洞之事並非張之洞函　如何飭查亦有案卷可憑其武弁黄全文誤拿顧桂生因傷身死一案詳查該撫送到卷宗内該道朱壽鏞於武弁滋事後未經中報巡撫卽將黄全文發交汝陽縣審辦並無徇庇情事且查南汝光道派人查拿案犯係四月初間之事距六月中旬訛言逃避这時業已兩月有餘未便牽連應由該撫督飭臬司嚴訊確情按律定擬以成信讞又原叅小隊　地方之累咸豐同治年　道府州縣皆養小隊由二十名至五十名不等口糧皆派之商民　在盜案累累不聞有小隊拿賊之事不過遇事生風爲害閭閻卽應裁革一節據該撫及藩臬兩司覆稱河南省自咸豐同治年間髮捻變亂各屬募勇　剿　清以後均已裁撤惟民情强悍伏莽未清之處該州縣不得不雇勇丁多則三五十名少則一二十名曰小隊每遇强匪悍賊捕役不能得力亦　勇力　　此項口糧係地方官捐發並未派累商民體察目前地方情形各州縣自募小隊未便一律裁革惟各屬向無呈報册案未免漫無查考擬令按季造具花名清册以備稽查全道府問有自募小隊似可概行或革等語臣等查河南省各屬所募小隊良莠不齊誠難保無擾累閭閻之處惟該省伏莽未清盜案疉出亦藉勇力以　兵役之不足該撫等所稱祗有二十名並無二百名應令同其餘各道府所募池隊一概裁革外各州縣所募小隊旣不派累商民應准其酌留造册詳報仍責令該州縣嚴加鈐束儻有滋事卽　約束不嚴之州縣官叅處又原叅尉氏　搶刦衙署錢糧僅飭該縣將失欵賠補了事武陟縣毛姓被搶最重木欒店復連刼五家掠財殺人該縣賈　堂不敢追捕事後多所株連滑縣之周村等處連刦李姓六家一節臣等飭令臬司將各案全卷送閱詳加查核光緒十五年十一月尉氏縣衙署被盜刦去銀兩衣物一案獲犯周東興等及窩主陳萬幅等均已訊明正法首犯徐大官於圍拿時自用洋槍轟斃此案獲犯過半並斃盜首該縣倉庫俱未損失並無飭令賠補之事又查光緒十三年二月二十七日郾城縣書役解送　庫丁耗等銀經過尉氏縣該縣許文鏞點騐寄庫是夜三更被刦去銀三千三百餘兩報經前撫臣邉寳泉飭令照數賠解旋由許文鏞全數解清　摺所稱搶刦衙署錢糧飭將失欵賠補了事當係指此惟此案於題叅疏防案内該縣許文鏞業經部議革職並非僅以賠補了事且係前撫臣邉寳泉任内之案武陟縣上年閏二月間二鋪營毛羽豐家被賊强搶銀物本年二月間黄鼠村毛繸家被賊行竊拒傷毛繸堂兄毛良田身死案犯　未破獲三月間木欒店張景齋等兩鋪五家同時被刦拒傷多人各已平復尙無殺人之事惟正犯亦皆未獲該縣訪獲公來喜等十　名均係逃荒在外並有隨帶妻室子女旋卽訊明開釋資送回籍原摺所云事後多所株連當卽指此滑縣周道村李寳三等四家七月間被賊連刦據該縣禀報在鄆城縣獲有張居王明二犯供認夥同行刦該犯等旋已監斃又於鉅野荷澤等處獲有數犯業經該撫飭提解省審訊至原叅摺内有大河南北屢有刦案諱盜幾成錮習之語據該撫覆稱卽經嚴飭各屬整頓保甲認眞查緝如查出各牧　有諱盜情事立卽叅處斷不敢稍涉輕縱臬司長祿亦具覆相同又原叅光山縣知縣蔣斌以作壽爲名按畝科歛至一萬數千串之多並有濫刑斃命被控情事臨颕縣知縣孫寳璋貪酷異常民不聊生科罰鉅萬盡肥私囊遇有命案不使兩造傾家不止　上控者派役要截回縣非刑懲治一節臣等先經行文該撫將蔣斌孫寳璋二員撤任調省並札藩臬兩司迅派明幹妥員分往確查旋據呈報遴派候補知府文煥前往光山候補知府晏振恪前往臨颕當經臣等傳見該二員飭令嚴密確查不准稍有諱飾旋據文煥查稱本年四月間署光山縣知縣蔣斌延請紳董勸捐係爲修工籌欵並非作壽計共收捐三千餘串除發給城工椥工外餘錢二千六百餘串係於撤任後移交後任此項派捐並未禀過上司衙門有案至濫刑斃命上控之案查有秦熊氏呈訴徐心恩等串賣熊開福遺妻一案該署令於上年十二月十三日將原告秦熊氏責押於二十五日在押病斃該氏之子秦均全赴臬司衙門呈控查訊看役人等實係責押後因病身死並非濫刑斃命等情又據晏振恪查稱臨颕縣知縣孫寳璋任内所辦命案共有八起檢核各卷並無遷延拖累等弊採訪衆論亦未聞有派役要截上控非刑懲治之事惟修文廟修渚河等項及籌書院經費用欵一萬六百九十餘串無非派之民間並因漏稅勒罰雖非營私肥已未免不洽輿情又修理衙署派令書役捐辦物議沸騰難保無蠹役奸胥藉端擾累等情各開清摺呈閱並由藩臬兩司據禀具覆前來以上各節臣等詳加酌核所叅謝祖源因氣忿殞命郭炳新因逼勒自盡均經查明並無其事該撫亦無縱容馬賣婆信任家人之事袁潭鎭厘卡聚衆滋鬧事出有因言之過甚均請毋庸置議徐本華秦培查無夤缘入河防局情事前據裕寛奏准送部引見將來應否錄用出自聖裁南汝光道隊勇悮拿顧桂生一案核其時日距信陽等處因訛言驚徙之時已逾兩月毫不相涉惟該道僅飭汝陽縣審辦未卽報明巡撫未免疎忽應請旨將南汝光道朱壽　交部議處至所叅各屬盜案内武陟縣毛姓兩案及木欒店張姓等連刦之案該縣至今未獲一犯實屬捕務廢弛業經該撫札飭撤任勒緝應請旨將武陟縣知縣賈聮堂先行交部議處署光山縣知縣蔣斌審理案件將原告責押以致病斃已屬任性妄爲其修城修橋並未稟准有案輒卽派捐直至撤任後始將餘存之二千六百餘串移交後任顯有科歛欺飾情弊臨頴縣知縣孫寳璋迭次派捐兼以漏稅科罰已屬罔恤民艱其修理衙署一事派令書役捐錢元　糊塗荒謬應請旨將署光山縣知縣蔣斌臨頴縣知縣孫寳璋卽行革職臣等就調到各項卷宗内詳細推求該撫裕寛於應辦各事均無錯誤在信陽等處百姓祗因訛言驚徙並無拿人激變互相殺傷之事經兩次委員往查屬實惟查明後未卽具奏亦有不合應請旨將河南巡撫裕寛交部議處抑臣等更有請者河　盜風本熾加以游兵散勇到處皆是業據該撫覆稱整頓保甲　飭緝拿惟　前緝盜之策固須嚴飭地方官認眞捕拿尤應責成各防營竭力防範如遇裁撤勇丁時務當派員押送回籍不准沿途滋事相應請旨飭下該撫裕寛嚴申禁令督飭地方文武曁留防各營互相聮絡實力奉行如果稍有懈弛立卽撤叅庶幾仰副皇上除暴安良之至意至酌裁小隊整頓河工報銷各事由臣等分别咨明裕寛許振　切實辦理所有遵旨查辦事件據實覆陳緣由理合恭摺具陳伏乞皇上聖鑒再臣等拜摺後卽率同隨帶司員起程回京合併陳明謹奏奉硃批另有旨欽此 
 
