# 1921 - 165 - 4917360

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[米業執照之爭議（老圃）]  
　　米業執照事件米業中人皆反對之問其反對之原因非爲愛惜執照費實因營業受干涉失習慣上之自由此在商界中人固能表同情但議者或欲以停業爲抵制則穩健之商人皆不贊成停業之結果徒使租界食米之華人感受不便在主張執照者固不受其影響也 
　　米商集議或陟及洋涇浜章程其言亦未中肯此事並不生法律問題而純爲事實問題應由老於米業者直接向工部局陳說利害工部局於米業内情恐尙未悉一經切實研究或能豁然貫通也 
　　工部局已聲明給照之目的並不在限制存數然此與工部局所頒執照條例之辦法似有不相容之處恐不能袪米商之疑據總巡報告米店執照之裨益在緊要時能對於租界食米得正確之估量如僅執此論點恐亦未能使米商充分了解因關於生活必要之品其類尙多皆未得正確之估量豈能盡用執照即以糧食言麵粉業何以不須執照而獨求備於米業且至緊要時輸入米榖仍賴米業中人僅如其確數亦未必有實益也 
 
 

Page 5

 
 
   
 
 

Page 6

 
 
[命令]  
　　六月二十日大總統令傳閏成瞿鉞徐雲鵠均晉給四等嘉禾章此令 
　　又令詹寳模晋給四等嘉禾章此令 
　　六月十九日大總統令國務院存記潘毓桂著分發江西交該省長酌量任用此令 
　　又令外交總長顔惠慶呈特派吉林交涉員王嘉澤曠廢職守請予免職王嘉澤准免本職此令 
　　又令陸軍總長蔡成勳呈察哈爾暫編陸軍第一混成旅騎兵第一營營長黄璽因病懇請辭職應照准此令 
[專電]  
　　北京電閻相文巧（十）（八）皓（十）（九）日在潼召部下會議先令三十九旅追馮旅續進集中臨潼候令入省陳樹藩派代表樊鼎到洛謁吳佩孚請吳帮忙索所欠餉及編制吳答陳果卽日交卸則諸事均可商辦否則無法帮忙樊云不過將使命達到事無結果早已料定予亦不回陜遂於巧（十）（八）晚赴漢 
　　北京電蕭耀南張福來兩師長十八到洛陽十九回防川代表吳蓮熏傅某亦到洛陽表示劉存厚决不助陳樹藩俟陜事解决請吳爲劉設法吳皓（十）（九）晨宴吳傅兩代表後兩代表卽來京（二十一日下午一鐘） 
　　北京電馮玉祥來電陜軍已對直軍備戰請示機宜（二十一日下午二鐘） 
　　北京電陳樹藩主張以鳳翔爲根據故猛攻郭堅閻相文已派曹峻甫接濟郭（二十一日下午一鐘） 
　　北京電曹錕電陳樹藩拆潼西電線移置安康石泉一帶希圖退到漢中請迅電張寳麟曉以大義切勿附陳致陷漢中人民於水火 
　　北京電陳樹藩電前請六條迄未奉行現閻督已抵潼關交卸在卽如再無辦法勿謂陜軍無抵抗能力（二十一日下午二鐘） 
　　北京電趙恒惕電潮流所趨民法爲先試觀共和國家莫不首端注意浙盧督有鑒於此現特提倡於前川湘閩贛維之於後均從籌備省治爲基礎然後再謀眞正南北統一該項苦衷政府當予曲諒萬勿歧視恒惕知爲統一關鍵故敢冒眛直陳確非附盧請鑒察之民國幸甚自治前途幸甚 
　　北京電南京某領電告使館云有大批安福黨係執行重要事務者在此間被捕形勢甚爲重大首領爲一將軍亦被逮（二十一日下午一鐘） 
　　北京電京津鄂人今日會議後同赴府院請願罷王至新華門與警察衝突後由殷總監接見代表允轉遞請願書乃散（二十一日下午六鐘） 
　　北京電今晨鄂同鄕開會周樹糢主席一致主張撤王推周赴院請願不得請不出（二十一日下午二鐘） 
　　北京電學生聯會以内閣對六三事不負責呈徐請改組（二十一日下午二鐘） 
　　北京電鄒芬電滂北達里岡蓋俄蒙匪日見增加西烏珠旗亦時有蒙匪竄擾（二十一日下午二鐘） 
　　北京電新楊電俄新黨馬步砲兵二千餘人入塔城在洋街搜獲舊黨兵九百餘槍二百餘枝又在野外激戰舊黨敗向東山戈壁逃竄已飭塔文武令新黨出境 
　　北京電院准新甘兩省將俄黨戰馬五百匹變價爲將來遣送經費 
　　北京電吉黑江防司令署電伯利形勢險惡華僑迫切派艦救濟速滙餉項以便赴援（二十日下午七鐘） 
　　北京電濟南省議會十二團體電顧維鈞（一）反對直接交涉請速將魯案提出聯盟（二）英日續盟損我主權事項宜速抗爭魯人誓爲後盾（二十一日下午一鐘） 
　　北京電顧使電部英與阿富汗四月二十五通商條約成立英决不能妨碍中阿通商應請進行部令楊增新與阿代表局部接洽 
　　北京電部電嚴鶴齡魯案準備提出聯會（二十一日下午二鐘） 
　　北京電墨國政府讓步提出華工來墨條例兩條爲修約根據似尙中肯（二十一日下午一鐘） 
　　北京電前黔軍師長袁祖銘昨夕九時在萬隆店遇刺一彈中耳無性命虞（二十一日下午一鐘） 
　　北京電張壽鏞已接任財部總務廳長胡文藝回賦稅司會辦 
　　北京電航空署定七月一日舉行京濟通航典禮（二十一日下午二鐘） 
　　香港電陳炯明號（二）（十）日下午赴肇督師隨行有部卒數千飛機四架省署委由古應芬代拆代行司令部由鄧鏗暫代許崇智號（二）（十）亦赴肇據前方報告寒（十）（四）删（十）（五）桂軍分犯靈山廉江連山等縣均被粤軍擊退聞桂民軍與陳炳焜所部戰於懷集熊略所部昨赴高陳應權林安亦將駕飛機前往蔣尊簋爲贛軍總指揮（二十一日下午八鐘） 
　　滁州電皖十年預算省會已通過敎育預算較原案削八萬另增十八萬補助每縣三千元專辦義務敎育皓（十）（九）宣告閉會（二十一日下午十鐘） 
世界路透電 
[英國首相大會記]  
　　二十日倫敦電今日唐林街盯邸開帝國大會英相喬治氏致開會詞歡迎海外殖民地代表並縱論對外與帝國關係首述戰後歐洲諸國精疲力盡之情形謂因此情形致生擾攘不安之象但英國現有之困苦尙不若拿破侖戰後之甚雖失業人多勞工不寗然無實在窘狀此乃殷實社會自已犧牲所致也現信世界漸趨鎭靜國際大局中所可令人藥觀者即欲使世界繼續紛擾之人現漸不爲人容忍是已和局中最難辦之兩問題現已解决一爲德國之解除軍備雖巴伐里亞境内不規則之結合仍未就我範圍但此困難不久即可遏止之一爲賠償問題此事由財政專家討論兩年現已議定辦法爲歐洲各穩健人士所滿意即殖民地亦與此事有直接關係者亦以爲辦法尙善此外尙有波蘭畫界與土國議和兩事雖屬困難尙非無望俟此兩事解决後和平始可謂確定和平與建議之第一要素在遵守條約世界各國今較前更知互相維繫之義國際聯盟即其明證苟查覺條件太嚴而經各方面同意則條約未嘗不可通融但苟無各方面之同意則條約自必遵行也以言英國對外問題則最重要者爲英帝國對美與對日之關係吾人在世界各處維持國家間和平公道並阻免不軍備競爭之志願以在太平洋與遠東爲最深切英日盟約爲此方針中之有價値的要素日本爲忠摯之盟國曾於危迫之際予吾人以可貴之扶助當印度洋與太平洋仍有德艦踪跡時由澳洲與紐絲綸來歐之運兵船賴日艦護送而行此乃英帝國所未易忘却者也吾人欲保持試驗良好之友誼此項友誼已使吾人兩有裨益並欲施用此友誼以解决遠東各種間題日本在遠東有特别關係而吾人與美國在遠東皆欲有平等機會與開放門戶此項間題中之非最不重大者即爲中國前途中國現注望吾人與美國加以同情之特遇與公道焉世界禍患之最大者將無過於堅持依據人種區分世界之意見英帝國前已化除此畛域大有造於人類如亞洲人民之忠於英皇即其明證若棄此政策荒此責任則不獨大增國際戰爭之危險且將使英帝國自相分裂吾人對外政策决不可因東西人種文化之差異而歧異之果爾則有害於帝國也吾人甚望美國政府與人民對此表示同情而有諒解英美之友誼的合作乃吾人之根本原則此乃由性情理想與常識而發生者吾人願與美國共事於世界各處吾人與美國同亦欲根據自由與公道而得穩固與和平吾人欲免去太平洋等處軍備之擴張而美國輿論亦有此趨向吾人聞之欣慰吾人準備與美國執政者共商限制軍備之議（此處電文脫漏）首相續言曰余不欲詳言大會之討論事項吾人無豫先擬定之議事日程由吾人自相議定之可也英帝國在意政觀念點已有甚可滿意之進步首相述戰後所有之變遷言及加拿大另派駐美公使之議謂此乃甚重要之發展英内閣所願贊助者首相末稱殖民地與印度皆在戰中力爭自由其相互維持力可證明英帝國制度爲有史以來他國所不及世界承認英屬殖民地列入國家之林蓋嘉其成績也殖民地旣已造成完全國家之地位今乃與英國並肩共立同負維持英帝國之責設有方法可使此種地位更爲殖民地人民與世界所明瞭者吾人願提交大會討論之印席所成就之事業亦殊偉大故獲有參與大會之新地位云云首相言畢休會明日再議會塲在内閣議室首相與閣員如邱吉爾貝爾福張伯倫諸人坐於案之一邊而殖民地與印度代表坐於對面 
[英礦工與紡工近狀]  
　　二十日倫敦電諾汀漢夏與特比夏兩處礦工上工者頗衆惟他區傳來消息未述及工人上工事礦工領袖現勸工人勿於聯合會懇助其他職工會之舉未定成敗之前自相分離 
　　二十一日倫敦電首相預料礦工之上工者將受其餘工人之干涉曾允予以保護昨日頓諾克乞斯地方有工人萬名守候破約之工人二百五十名離礦爲警察一大隊馳至驅散他處礦工之欲上工者頗不乏人但爲工人所設之哨隊所阻隊中頗多女子 
　　二十日倫敦電棉紡工幹事部已在孟郤斯德發出通告書一致主張接受上星期商定之條件書内謂照目下商業狀况不能得更佳之條件 
[法德會議之樂觀]  
　　十五日巴黎電法國洛歇爾氏與德國賴齊諾夫不日將在巴黎重開會議交換關於賠償重要問題之意見法德兩國人士視最初之結果殊爲滿意法國政界幾一致贊成政府之行動謂足使白里安氏就總理任時所主張之政策見諸實行 
[法國軍事委員團東行]  
　　十六日巴黎電據各報載稱軍事委員團由霞飛上將爲主任者不日將啓程赴日沿途擬在英屬印度各處法屬印度支那及中國小駐該團日後擬取道美國回法 
[萬國商業大會]  
　　二十一日倫敦電萬國商會大會定六月二十七日在倫敦開會今日又到美國代表七十五人據美商會會長台佛里斯氏聲稱大會之目的乃在討論世界商業之整理及研究定萬國貸欠制可能性之方法大會之美國股代表一千五百商業團體萬國商會大會乃上年六月間由英美股英比股及意國股在巴黎組織成功此後加入該會者共有十五團云 
[各國近事記]  
　　二十日倫敦電英皇英后星期三日赴愛爾蘭貝加法斯執行北部國會開幕禮現已作特别戒備所過一路不許人民登屋面瞭望各公共場所均須閉門杜佛林與亞伐侯爵已被選爲愛爾蘭北部參議院議長 
　　二十日海牙電荷女皇星期六日召見第二議院右黨領袖與之討論改組内閣事 
　　二十日巴黎電日太子將於今晚抵此明日擬列席參衆兩院之會議星期三日赴斯脫拉斯堡星期五日由凡爾登赴美的下星期三日游覽松末河戰場七月八日將離土倫十一日可到羅馬 
　　二十日倫敦電外交次官哈姆斯韋士氏今日在下院答覆工黨議員斯溫氏之質問謂就政府所知駐君士坦丁日本高等委員並未發表關於調藍格爾將軍舊部至遠東事之宣言 
　　十九日仰光電現有人壟斷米市最次之米每百藍（量名）已張至五百八十羅比實爲前所未有人民大爲驚惶商家已停業至明日預料當道將出而維持 
　　二十日巴黎電今日巴黎交易所英金收盤價每鎊兌佛郎四六·一六 
太平洋路透電 
[南方戰事近信]  
　　二十日廣州電三日前桂軍攻擊靈山之粤軍廣州當道已下令於今日對桂軍施總攻擊飛機數架已飛往肇慶 
　　二十日香港電廣州政府禁止各報登載軍事消息並將對於戰情公報嚴守秘密聞靈山與英發（譯音）兩處已見大戰謠傳桂軍已占據靈山高州陳炯明命於本月十七日施行總攻擊 
[哈埠華兵與稅關]  
　　十八日哈爾濱電華兵曾槍擊哈埠附近中國稅關某江卡因鬍匪曾由江之對岸開槍華兵指爲槍彈由稅關屋中射出之故華兵見無人回擊即入稅關以非禮待遇屋内諸人並毆擊守衛者繼乃搶刧附近之漁戶數家當華兵槍擊之際卡上適有英俄職員各一幸未受傷惟至翌晨華兵與鬍匪復相大戰洋員乃委棄該卡稅務司對於此事已提出抗議 
[日本之水災]  
　　二十一日大阪電九州福岡境内久雨後發水其勢漸見惡劣今已死一百八十人房屋被淹者數千所被衝倒者數百所橋梁亦多衝坍九州電氣廠被淹致煤礦四十所内抽水機之電流供給皆絕若再停止抽水三日則諸礦將遭水淹而成廢地境内各村莊大受損失田中所種之物已有多處收成絕望缺乏食住者盈千纍百現已有人馳往當地振濟 
國内要聞 
[顧施兩使電中之英日續盟]  
　　我國駐英公使顧維鈞氏十六日由巴黎來電略云維鈞因英日續盟迭向英政府交涉初用口頭繼用書面要求取消妨礙中國之主權字樣迄由英啓行之時尚未得英政府正式答復然事關國家主權不能一任外人之侵害必須堅持到底以期達到無礙國家主權之目的除由維鈞仍就進行交涉外擬請將我國對於英日續盟之意見迅即提出覺書正式照會英日兩國政府以冀其正式答復憑作交涉之根據是否之處伏候鈞裁駐美公使施肇基氏亦於十五日由美京來電略云日昨訪晤美國國務卿許司氏其對於英日續約之談話略謂英日續盟問題英日兩國之主旨在相互提携共謀遠東之利益勢所必行絕非外人盡力所能阻止其約文中對華規定旣因其兩國之關係爲該約之要點深望華人自覺有以潛謀抵制之方訪約苟無礙於美人美人自不便出而加以干涉等語肇基聆聞之下深以爲憂務請轉布國人速自深省急謀統一俾有暇以對外否則内亂弗已國家主權一任外人之侵剥内外交訌國將不國臨電無任悚惶之至 
[日人要求遠東民國之條件]  
　　大陸報六月二十日北京電云中政府接駐赤塔觀察員報告日本曾向遠東民國政府提出條件八欵以爲承認基礎聞其要求與海參崴政府未倒前提交該政府者相同其條件如下（一）須許日船在遠東民國境内各水道航行（二）須許日本與聞遠東民國之交通制（三）日本應有開採森林無限制之機會（四）日本應有經營礦産無限之機會（五）遠東民國政府須承認日本在黑龍江區域享有特别權利（六）遠東民國須承認前俄日條約所擔保予日人之各項權利（七）遠東民國須賠償日人生命財産因西比利亞騷亂所受之損失（八）遠東民國須有滿意之擔保聲明將爲眞正民治國力能保護日人之生命財産 
[中俄商約簽訂尙無期]  
　　據外交部消息中俄商約四十七條日前已由優林帶回本國核議本定於七月中即由赤塔政府核竣派代表在北京與我國政府簽字約於八月内兩方即可批准派使近日赤塔政府因中俄一切交涉案件尙未核議竣事而我國政府對於俄國形勢不定亦有力謀審愼之處昨聞顔總長因迭接莫思科陳總領事赤塔沈領事崴埠范領事等報告遠東共和國政府因崴埠舊黨問題蘇維埃大會議之結果其國基將有極大變化（即指赤塔政府合併莫思科政府）對於該約認爲一時難以簽字而赤塔政府所派代表因此亦不能即時來華中俄簽字一事至是遂形停頓云云又一消息中俄商約以華僑待遇問題近日復歸停頓但赤塔政府之外交總長優林氏屢次要求頗爲懇切現並有請暫訂局部通商之議聞政府特爲此事於篠日致吉黑兩督一電略謂赤塔政府對於華僑之待遇尙未改善是中國條約仍不能適用頃據優林來電要求在中俄正式條約未經成立以前暫訂一局部通商之條件以便先行通商並請在滿洲里開議各等語查吉黑兩省均與俄地接近即希就近派員前往滿洲里與優林磋議局部通商辦法並將接洽之情形隨時具報以憑核奪爲要 
[滂江危急中之經略]  
　　連日内蒙各旗部落多被蒙匪攻陷且有大舉南下之說聞日昨政府接到滂江後路來電報告連日蒙匪大股南下分攻察熱各區茲已探明該蒙俄軍隊中僅有少數俄人及蒙兵其大部分全係招集三區及内蒙當地土匪刻下愈招愈多已達一萬五千人上下俄蒙軍隊利用之作爲嚮導軍其一切器械不足者多由蒙俄軍供給糧畜食料則掠之内蒙各旗此輩積匪喜騎精射熟於地理故邇來聲勢日大前防及三區防務日益吃緊乞即電張使及三區都統調集大軍來防追剿一切云云但張經略使現尙未就職日前並電政府及各軍稱未就職以前請仍直接與政府核辦政府方面當由靳氏致電張使請即就職以便維持蒙軍聞張使昨又來電稱征蒙手續尙未妥協故不能遽行就職一俟佈置完全即行就經略職務便向蒙古進行一切云云聞汲金純之第二十八師入關一事刻已着手預備張使已電交通部要車以備輸送軍隊矣 
[中央應付浙事之態度]  
　　政府自盧永祥豪電發表後迄無何等表示惟聞數日前齊耀珊赴津實與浙江事件有關蓋齊於豪電未發表前曾以内務總長名義電盧氏催辦選舉此電去而豪電適來靳閣遂謂豪電實由齊氏所激成齊乃赴津以避此風潮此數日前事也迨齊赴津適有浙省署秘書孫某北上與齊在津會晤談及浙局謂沈金鑑在浙頗受窘迫去志極堅齊乃勸孫速回浙江告沈不妨表示辭意但决不可去職只要沈能名退而實不退則中央對於浙局自有辦法云孫以爲當遂偕齊來京與各方有所接洽接洽後即遄返浙省同時齊又函勸沈氏辭職實則沈辭電已三上均不報聞齊致沈函中極力恭維 
 
 

Page 7

 
 
盧氏勸沈讓盧蓋預料此等函件必爲盧見故藉此表示中央對盧並無惡感盧苟歸向中央不妨將兼省長一席奉送也 
　　浙江事件政府方面已致電盧督空空洞洞加以慰藉惟語氣間頗含有勸盧勿受黨人利用之意聞盧前晚覆來一電表明態度大意謂豪歌兩電實本個人良心上之主張用敢貢諸中央敬俟採擇現在民治潮流日趨日激勢非設法順應納諸軌物則潰决可以立待區區之心惟以福利爲前提絕無私意攙雜其間亦並不爲人所利用云云 
　　在此浙潮澎湃聲中盛傳南京方面亦有重要會議昨據來自寗垣之蘇軍署某職員聲稱並無其事且謂齊督對於浙事純取冷觀態度僅以蘇浙密邇謠諑繁興難保無匪徒乘機竊發特行分飭各屬駐軍嚴加防範而已此外各師旅長官來省者均係商洽夏防布置問題並未涉及省外之事又各省委員由津浦路過寗者例至軍署請謁亦並非應召而來云云 
[陜局仍難樂觀]  
　　陜西形勢日來仍在混沌之中據某方面消息謂陳樹藩之抗命與不抗命完全以六條件爲前提頃張寳麟等鑒於中央之猶移不决直軍之節節進逼於删日發出激烈之通電後在華陰臨潼等處宣布特别戒嚴所有黨仲昭井岳秀劉世瓏張金印所統之各軍均分布於華陰道上恰與馮旅之第一第二第三梯隊針鋒相對興山白河商南各處張丹屛白戈仁之軍隊亦已陸續出動並據某方面西安電云陳樹藩於巧日曾在都署會議經大多數軍官議决以如下之三欵通電閻督（一）陜軍所要求之條件未妥協以前請閻督暫緩上任（二）直軍之駐紥地以潼關及興山迤南爲界不得再行前進（三）陜軍爲剿匪事件有時調動軍隊直軍不得妄行干涉云云依此以觀陜事仍未可遽抱樂觀但據另一消息則謂現時陳樹藩本人所希望者祇在拖延日期領得若干軍費到手而已其部下軍官則不一其趣近日如劉世瓏黨仲昭等態度均趨緩和漸漸軟化聞係陜省長劉鎭華斡旋之功政府方面已接劉電陳述劉旅志趣純正經與開誠接洽頗表服從中央之意應請查照陳督編師原電所有列保各師長迅賜明令簡任以安衆心云云 
[調停聲中之京敎潮]  
　　八校敎潮自張一麐再任調人以來曾與敎職員及政府兩方面各爲一度接洽昨日張氏復往法國醫院訪問馬叙倫徴求解决敎潮之意見馬氏答一切由敎職員聯席會負任個人刻在病中不便有所主張云云頗聞政府方面已擬有辦法交付調人將於日内通電各省大致係說此次敎潮竟至演出種種不幸之活劇槪係由誤會而起此後各省遇有敎育方面發生事項時當審愼研究勿蹈覆轍一面更以命令一道歷述敎育基金之關係重要並聲明此項暫作懸案一俟籌有的欵當首先劃出俾永遠獨立以盡維護敎育之意云云此項電文蓋欲表示一種似認錯似不認錯之態度以緩和一般人之反感一面再派人向各敎職員作口頭之道歉使盡忘前隙未知能如政府之願否也 
　　聞敎職員對於調停之意見約分兩部分一部分主張若政府對於六三事件有悔過之誠意對於敎育經費問題能確實履行四月三十日閣議辦法並容納敎職員前次所擬之保障方法則暫時不妨告一結束另一部分主張則以爲在現今政治黑暗軍閥横暴之下敎育决無發展希望敎育階級與武力階級根本上互相衝突决無調停之餘地與其爲保證之調停不如團結全國敎育階級與其他團體聯合以推倒軍閥謀政治社會根本上之刷新似此則敎職員方面願受調停與否現在尙爲未决之問題也學生方面自六三受軍警蹂躪後繼以皖省學生受軍警蹂躪連類而及異常憤懣連日派赴各地之代表已紛紛出發至其對調停之意見如何尙無具體表示其可以記述者則昨日北京公私立小學學生代表在某處開會當塲議决（一）推定代表數人擔任撰文申明小學罷課不得已之苦衷希望家長及親族免除誤會（二）發表宣言以引起社會同情及其援助又部立私立中學以上學生聯合會日昨發電云國立各校敎職員學生等請政府確定敎育基金歷久未决六三請願反遭毆辱同人等目擊心傷勢難緘默不得已乃相率輟課奔走呼號冀得政府之覺悟無如政府以摧殘敎育爲心質問調停均置不理夫敎育興廢係國運之盛衰諸公國事關懷寗甘坐視敢請各盡天責速起聲援一致力爭俾政府有所顧慮敎潮得以早平學界幸甚國家幸甚北京部立私立中等以上學生聯合會十八日發 
[北京各省區自治聯合會紀]  
　　討論皖學潮與鄂兵變兩事 
　　昨日各省區自治聯合會開會首由安徽代表王源瀚報告稱安徽帮辦馬聯甲鳳關監督倪道烺省議會副議長趙繼椿議員劉碩等兇毆學生斃命一事想見報載希望本會爲皖人後援並有安徽同鄕會來函表示同樣意思决定由該會通電全國並呈請府院主將馬等停職查辦最後認學生爲爭敎育經費而發生此項慘變追原由來實由於財絀兵多故請政府根本解决實行裁兵當時有人主張政府自身對於六三事件已犯刑事嫌疑今以安徽事件向政府訴告何異與虎謀皮似不必再呈府院但衆意仍主通電與呈請並行遂决定如上嗣張煊謂湖北兵變極爲重大本日鄂代表因此事奔走多數赴津故未能出席本會對此應表示態度云云結果亦决通電全國並呈府院請裁撤兩湖巡閱使湖北督軍兩缺並實行裁兵乃散 
[奉張要求重辦戕吳兇犯]  
　　全家處以死刑 
　　大陸報六月二十日北京電云張作霖屢次要求將戕害吳慶桐之兇手全家處以死刑事前徐總統曾應張氏之請簽定命令任吳爲第二十七師師長不意猶未發表而吳即於當晚遇害吳爲張之心腹其駐天津乃探聽直系之内情張之欲任吳爲第二十七師師長乃爲排除姜桂題計今姜仍爲張控制内蒙之障礙而使張不能逞其野心殺吳者爲吳之舊僕並無爲奉系敵人買通之證據而張則覺非施以慘酷之報復手段不足示其淫威聞兇手有老母等在豫豫人聞張之要求大爲憤懣而與張爲敵者今方從而煽動之按全家論罪之律匪特爲新刑律所無即在前清非犯大逆不道之罪亦不能施之也 
[武昌兵變善後與影響（漢口通信）]  
　　武昌兵變已經旬日所最高唱入雲之善後雖此一會議彼一會議而較有眉目可覩僅平糶一事定二十一日實行省城分爲十一區先儘財廳撥出軍米一二百石每升售價九十文由官廳派員會同各區善堂經理發售次則撥積榖倉陳榖碾米以繼其後省垣災民在此一二月期内或可免有錢無米買之慮至商塲盡付一炬迄今猶未開市估計建築房屋與開市資本非一二萬現金莫辦省議會十八日開茶話會擬提用存欵者（一）川粤漢鐵路協會餘欵本利約百萬（二）前清捐充鄂省賑欵剩餘二十餘萬擬截留賑欵者（一）華北救災會賑欵（二）鄂省郵電賑欵擬籌集賑欵者（一）延長義劵發行時期（二）電請各省代募急賑在以上各欵尙未到手以前則向官錢局商借巨欵後再撥還此種辦法若能一一辦到數百萬元不難籌集然存欵均在巨紳手中賑欵非完全鄂人捐助發行奬劵與請他省代募均非確有把握之的欵以此擔保品向官錢局商借巨欵微論該局刼後無力應命即勉强凑足若將來無法償還不將使賑救人民者而仍復取之於人民乎至武昌善後事務所昨雖討論籌欵設立公債局貸欵商民恢復商業然欵尙無養且借債須償還與賠償損失截然不同默察情形省垣開市之期尙非一二月事也 
　　鄂人經此次事變除省議會與武漢兩商會依然仰承官廳鼻息外其他稍具良心者無不懲前毖後以謀一根本改革之法近一星期内公私團體討論此事者時有所聞第鄂人處於積威之下民氣銷沉已非一日今雖鑒於過去痛苦與現在潮流欲乘機以圖振作而手段難趨一致亦爲不可免之事析其派别約分兩種（甲）緩進派此派鑒於政府軟弱驅王不易故於救災籌賑外另擬採取以下辦法（一）撤退鄂境客軍減少亂機（一）鄂省原規定每年省防團經費六十餘萬元以王督挪作國軍之餉致省防團不能成立擬請將此欵由省長照徴兵制度招編省防團數營擔任省垣及各商埠治安（一）各商埠按照中央頒定條例組織商團及保衛團均以商民充當協同省防團保護地方贊成此派者頗多其主張亦較有力現全省自治籌備處十一區參議股員等三十餘人電致政府即表示上項主張並通電各省請爲主持（電文錄後）（乙）急進派此派鑒於王占元督鄂成績知非撤王不能使鄂局安靜故積極爲倒王運動冀吳佩孚率軍來鄂繼王後任（外傳吳師已有一部來鄂全係謠傳）對於商民損失主張没收王之財産以爲抵償此派以各界聯合會與某某兩聯合會屬之尙有一派主張驅王廢督制定省憲法預爲聯省制度地步者以時機未熟贊成不多預測鄂局變亂後之結束必難出甲乙兩派之途徑也 
　　天津黎前總統鈞鑒北京周少璞田煥庭張乾若夏仲膺陳二庵李隱塵湯鑄卿傅芷香諸先生曁同鄕諸公均鑒本日致大總統國務總理各部總長長電一件文曰竊查此次兵變焚搶姦殺均臻極點政府旣無維持之力人民應有自衛之方敝處籌備自治早見及此因格於情勢末由發展迨事變發生徒喚奈何愧對人民夫復何言近覩大總統明令對於湖北兵變善後仍無辦法懲前毖後難安緘默茲有二事敬陳於大總統國務總理各部總長諸公之前者一爲湖北省防團此項經費載在地方預算因移作國軍之用致省防團未克實行編制現在遭此糜爛應請將前挪餉項還歸地方交由省長招編省防團以資保衛一爲商團及保衛團此項條例早經頒佈未經舉行應急按照條例飭令興辦幷懇酌量情勢發給械彈以安鄕里敝處明知救國之方自有根本辦法但爲目前乂安計不能不迫切陳詞伏懇乾綱立斷迅予施行否則浩刼之來正未有已臨電涕泣不知所云等語尙祈一致主張以救燃眉之急湖北全省自治籌備處第一區參議劉樳第二區參議楊會康第三區參議周從煊第四區參議陳培庚第五區參議李澤第六區參議時象晋第七區參議李紹烈第八區參議郭肇明第九區參議高佐國第十區參議王文贊第十一區參議周海門第一區股員胡瑞中夏道南第二區股員李宗唐楊瀚芳第三區股員滿耀奎張國恩第四區股員史直書劉明源第五區股員金煥模李培鑾第六區股員姚震業張蔚彬第七區股員王泰臨袁國紳第八區股員崔學詩鄧煥漢第九區股員陳文中孫紹箕第十區股員余貽㑺向天鐘第十一區股員傅雲龍陳君勝等叩篠 
[湘省政潮之觀察]  
　　湘省政潮迭作日昨駐湘鄂軍又有一部份謀變當經長官預先覺察隨即將其調離省城以武力解散始未發生事端然據密探報告知謀變者不僅鄂軍且非餉項關係實係受人運動即日前南門外駐軍之小變亦由受人運動而來使未預先察覺則長沙地方必至不堪設想而倒趙派之重要人物必已一躍登塲矣現倒趙派運動軍隊旣已失敗乃轉而他圖聞擬一面搖動人心一面以種種困難問題予趙一面再重新運動軍人爲之助力據聞近日饑民之滋擾及通商票之驟然低落皆爲倒趙派之所爲即所謂以種種困難問題予趙者是也當鄂軍一部份解散後趙氏已知其暫時無能爲力故已不住湘雅醫院而回其私宅乃在此政潮緩和之時又復謠風迭起或謂饑民將有暴動或謂軍隊將有變端其尤甚者竟謂趙氏業已出走云云實則種種謠傳皆羗無故實殆即造謠者搖動人心之計劃耳惟就目前形勢言之趙氏布置頗爲周密倒趙派恐難於短期内得以告厥成功也 
[皖省學潮中之法院譚]  
　　安慶各校學生於六月二日被軍隊殘殺後馬聯甲即派兵多人將各校圍住不許敎職員學生等外出比由第一師範學生用電話報告懷寗地檢廳請其前往議會及醫院驗看被殺傷各生是時爲夜間九點鐘該廳號房答稱劉檢察長已回公館安宿各檢察官不在廳内請明早再談云云學生無法祇得又打電話請高等檢察廳主持詎高檢廳亦答以夜間不能辦公云云次早（即六月三日）七時學界推代表數人到地檢廳催請驗傷坐候一時許竟無一人接見九時加派代表往催該廳長劉以茀雖已到廳不肯見客只囑法警對代表說此案學生未遞狀詞我們不便過問代表等請其先往相驗隨即補具訴狀劉仍不允比至上午十二時學生等已繕狀呈遞並催其速往驗看劉答以須請示省長再定辦法仍推宕不往下午一時受傷最重之姜高琦戴文秀接連暈厥數次該廳仍未往驗學生憤慨異常即往見該廳檢察官要求速急相驗錄取生供並請拘捕兇犯該廳檢察官答以劉廳長剛到省長及馬帮辦處請示須候劉廳長回來方能定奪云云學生責以貴廳是刑事原告官此等殺傷重案當然依法驗傷緝兇何以不負責任甚爲不解該檢察官語塞但仍不肯往驗直挨到下午四時始到醫院草草一看而劉以茀則連次奔候於倪道烺馬聯甲之行臺不知所忙何事也三日至五日學校及學生等連日派出代表請該廳拘傳兇犯劉檢察長不予接見亦不出票傳案六日下午始票傳被害之學生周自衡朱直棟張本國儲應時等到廳訊問七日至九日又分次傳集被傷學生訊問而對於被告之倪道烺馬聯甲趙繼椿劉碩等議員不傳不拘學界憤極乃連次具狀力請並聲言兇犯近在咫尺不予拘傳如有逃亡應由法院負其全責劉檢察長始於十五日票傳議會行兇衛警到庭一問次日始票傳趙繼椿到庭一問即令回去此時被告之要犯劉碩李傳濟等聞已先得劉之消息於十四十五等日潛逃離省學生等當庭追問劉廳長謂劉碩等皆有身家即便逃去可以行文傳案云云至此案重要正犯實爲倪道烺當七日傳訊學生時學生即請求傳倪到案該廳檢察官謂倪係簡任大員不能因學生一告就出傳票學生又呈請由廳轉呈中央將倪道烺停職歸案訊辦詎劉仍擱置迄今不批不理據深悉劉倪關係者云劉之胞兄劉以臧因投入倪道烺旗下方得到代理皖省印花稅處長之優差劉以茀此次又因乃兄謀實授故寗屈法以媚倪將來倪道烺歸案一層必難辦到也又聞劉以茀於六月三日上午因學界催請該廳驗傷該檢察長先謁聶省長請示聲稱此當歸軍事範圍職廳未便受理還請省長斟酌云云當是時適第一女師範校長在座聶云不問是不是軍事範圍你權且去驗看一次劉始無言退去嗚呼司法爲保障人權而設此案殺傷至四十餘人劉以茀所司何事乃竟延至半月之久誠可痛心聞皖省學界已呈請政府將劉以茀嚴加懲辦矣 
[浙省憲紀聞（二）] [  ＵＬ生]  
　　獨任制與合議制之討論 
　　二日來完全發見於湘憲中之大問題今乃發見於此地矣其問題維何即獨任制與合議制之討論是焉討論此制本有獨任制合議制與委員制之三種分别計會塲中之主張有絕對獨任制如美國之總統制者即大總統由人民選舉各國務員由大總統任命對大總統負責議會不能干涉者是也議者以此說爲王儒堂先生所生張可惜是日王儒堂先生告假在滬不在議塲以記者所知王博士固主張省務院制而以省長繼省務院長者也其第二說爲行政委員制取瑞士式之委員制度設行政委員七人再由議會就七人中推一人爲委員長或名之謂省長此說爲褚輔成君所主張據褚君自稱即所謂有省長之委員制者是也此外即第三說所謂有省長之合議者是此說爲大多數所主張然其派别亦甚多約可分爲四種（一）省長不兼省務院長另有省務院長完全與責任内閣之制相同之省務院制是也（二）省長兼任省務院長不盡與責任内閣之制相同之省務院制是也（三）設參事會略與各國上議院制相同而設參事會長作副省長者是也（四）參事會長即由省長兼任而不設副省長者是也表决結果第一二兩說皆遭否决第三說即所謂省長下之合議制者幾全體一致通過其後又表决另設省務院長制亦遭否决更以不另設省務院長即由省長兼任者付表决在塲四十二人起立者三十五人大多數通過於是第三第四二種即不付表决而浙江省憲中之一大問題即從此解决矣此後省行政之組織已經决定採用省長制而其下更採用省務院制併由省長兼任省務院長此已定之趨向也其與湘省憲法不同之點即湘憲多一省務院長而浙憲即由省長兼任是焉就學理講湘憲則取責任内閣制浙憲旣非總統制（即省長制）亦非内閣制無已謂之總統制與内閣制之折衷制可乎湘憲爲貫澈學理的浙憲爲偏重事實的此其大較也孰利孰害吾人固不敢驟下斷語然較之今日不自治之奴省政府一以形式上聽中央政府之命令實質上惟督軍之臣僕可爲者則固高出萬萬有可斷言也各省對之其將生若何感想乎 
[杭州快信]  
　　省垣各法團因討論省憲問題昨假律師公會開會計到省敎育會省農會杭總商會律師公會城北商會縣農會縣敎育會蕭山縣敎育會等團體周季倫主席公决本日爲籌備會准三十日開浙江全省各法團聯合會成立大會召集方法遠用電報近用快郵並推定各團臨時幹事 
　　臨海二十二區自治委員陶祝華陳澤南等昨電督軍省長浙省選舉調查失實人民共憤現當省自制憲乞電飭各屬緩辦第三屆選舉俟省憲制成依法進行 
　　建德各法團電省選舉調查不實各界早有煩言此次選民較前屆增數百萬若非僞造安有此數現省憲已着手起草自必求根本解决此種違法選民册斷不容使之存在務令澈底覆查以重民權而彰公道 
　　嵊縣匪黨錢竹安匿跡臨安縣境現又因嵊邑盜案牽涉經徐知事密拿就獲擬於日内解省訊辦 
　　尙有要聞二及地方通信轉入後頁 
雜評一 
[江西之敎育費與自治（默）]  
　　中國正當之問題每爲人借以攻擊敵黨故就事論事不足以明事實之眞相也 
　　江西人之爭敎育費者則斥彼破壞敎育者爲有意不出席使敎育費增加案無從提議其言未嘗不動聽也爭自治者則斥彼破壞自治者借增加敎育費以誘議員開會俾遂其一黨之隂謀謂自治果成將來敎育費之增加何止區區此數其言亦未嘗不動聽也然其實彼爭敎育費者果眞心爲敎育乎彼爭自治者果眞心爲自治乎則又無人能决言之矣 
　　此種情態非特江西之敎育費與自治然也凡中國今日之問題於表面相爭外莫不有裏面之相爭此所以是是非非各執一詞而無從解决而論事者徒就表面推測之無當於情實亦於此可見矣 
 
 

Page 8

 
 
國内要聞二 
[廣東合建公署計劃]  
　　變賣衙署之妙法圖書館亦將不免 
　　粤省財窮已達極點公産業已變賣殆盡近又從事於變賣衙署矣然苦無題目可借於是市政廳乃有合建行政公署中樞之消息各公署聚於一處則其他各地均可變賣連日已派人在各署測量地土容積廣狹以便着手最奇者圖書館亦劃入公署中則以圖書館爲原日廣雅書局爲南皮張之洞所建設地甚寛廣臺榭淸幽近自開闢馬路該地在馬路旁地價甚昻故一併劃入利該地之可以變賣也如果廣雅書局不保粤中又將少一名勝之地矣至合建行政公署一事已由工務局籌劃進行當市行政委員會第三十次會議時提出討論旋經議决照案執行昨已由市政廳令飭工務局查照辦理茲將所擬辦法錄下第一條現在於廣州全市各大行政公署應集中合建以利政務進行而省經費第二條本合署係臨時將省政公署與市政公署合併建築將來省政公署遷建他處則本合署專爲市政公署第三條應臨時合併建築之公署及其建築之次序如左（一）省長署（二）交涉署（三）財政廳（四）鹽運使署（五）市政廳（六）高等與地方審檢廳（七）南番兩縣（八）圖書館（九）大會堂第四條南番兩縣歸併合署係臨時辦法將來該兩署遷出本市範團外其樓宇移作别用第五條合署地址擇定第一公園之四周其中央仍留公園第六條合署建設後所有舊署地址上蓋分别投變或開闢第七條前條投變開闢所得之欵除移作建築合署外其餘羡餘撥作其他工務費用第八條各舊署地址上蓋未投變開闢前先將第一公園按揭四十萬元以爲建築省長公署俟省署建妥遷入後即將舊省署投變以淸償第一公園按欵及建築其他公署第九條合署預算需面積二千一百華井需工料銀一百五十餘萬元第十條本草案由委員會通過後由工務局酌量執行 
[南京快信]  
　　省議會議决之預算案昨已全部咨送省長 
　　鄂王占元劉承恩擬派員來蘇購米運鄂平糶電請免稅放行齊王兩長昨已復電拒絕 
　　學生聯合會昨日下午二時開各校敎職員學生聯席會議計到十四人芮少圃主席謂今日到會人數過少改爲聯席會議籌商會學生代表韓以權報告北京學校陷於破産之境請討論維持經衆議决用籌商會名義先通知各校當推學生代表韓以權盧光婁敎職員代表芮少圃張繹墨四人向各校接洽定星期三再開會討論四時散會 
　　段書雲由海州視察商埠事畢昨過寗赴徐 
　　王省長令江北各知事籌辦地方保安隊以淸匪患 
　　金陵大學及附屬中學高等模範小學三級學生一百二十二名昨（二十日）舉行畢業式各機關長官均於十二時相繼蒞校齊督王省長王正廷君均有演說二時散會王旋乘晚車返滬 
　　高師昨演用新購農耕機器參觀者五六百人 
　　警務處以各縣民人來處呈訴案件或用電報而事實不詳或以快郵代電或用信函實屬不合昨特佈告嗣後除緊要事件准用詳細電報外其餘須遵照公文程式並粘貼印花詳列姓名職業住址否則槪不批答 
　　王警廳長擬於廳内添設衛生科員二員並令各區署添衛生警士二三名每日分區巡查督速淸道夫淸潔街道 
　　財廳前委岑兆鴻充海門稅所長不辭不往乃將岑改爲盛澤稅所長而以下關商埠局長劉思鑑調辦海門現劉亦嫌海門差苦辭不願去財廳昨遂將劉調辦瓜泗以芮世第調海門 
　　齊督之父孟芳定今日（二十一）下午四時由津抵寗軍警政各機關長官均預備渡江赴浦口車站迎迓 
地方通信 
[蘇州]  
　　令飭劃釘漲灘界限江陰常熟兩縣交界之段山北夾一案前經省委蘇常道尹王可耕會同前淮揚道尹王曜沙田局屠總辦前往查勘後會擬辦法數條呈奉省長指令照准故昨由蘇常道尹訓令常熟縣知事略謂奉省長指令會呈遵令查明江常兩縣段山北夾漲灘糾爭一案擬具辦法請核示由奉令會呈已悉所擬辦法均屬周妥應准照辦除准如所請分令江常兩縣知事迅將縣界曁新舊案趕緊劃釘外仰即轉咨各該員等知照等因除分咨特派委員王道尹沙田局屠總辦查照幷會同函致廣業公司之代表將存交銀行之保灘補助費五萬元提繳來道發交該縣存儲俟劃釘界址後會同江陰縣布告各抄民公掣代表具領曁由道令行江陰縣遵照外合抄原呈令仰該知事遵照迅即咨會江陰縣趕將該處沙地縣界曁新舊案界會同局委從速依次分别劃釘淸楚具報察核 
　　醫藥局演影戲籌資古市巷貧民醫藥局主任吳喆成以時届夏令施茶給藥在在需欵且平橋南局亟宜修理故特呈准蘇常道尹假座長春巷全浙會館開演影戲一星期所得劵資即以補助經費昨日（二十日）爲開演之第一日往觀者頗形擁擠 
[常州]  
　　紀五中之音樂大會省立第五中學校於十九日下午開音樂大會各界中外男女來賓約達一二千人查該校游藝課崑曲部係校長童伯章君所主持軍樂國樂兩部由敎員劉天華君主持成績俱斐然可調是日所演中西古今音樂如軍樂西洋名曲七絃琴複音絲竹鑼鼓等無不精美聽者皆爲眉飛色舞中間校長董君演說痛論國樂之墮落並暢發今後改良音樂溝通中西曲調之意見復證明音樂在敎育上之價値語極精闢後由該校畢業生現在北大之吳幹斌君與劉敎員合奏提琴悠揚婉轉頗足動聽散會時已鐘鳴六下矣 
[無錫]  
　　夏蠶消息四鄕夏蠶日内已相繼收花因遇梅雨兼旬天時甚寒均告走失蠶家咸以爲慮桑葉因爲時尙早故無正式市面云 
　　麵粉缺貨提漲各處小麥大帮已告登塲市上亦有到貨本地麵粉廠家紛紛動辦不料霉雨連綿小麥不能凉晒故身骨甚潮不能上機市上所有現粉日内均已售罄間有一二家存積　價目非常提高每袋售至三元零至兩元八九角不等核與廠家定價每袋相差至二三角左右云 
[鎭江]  
　　米價昨日又漲霉雨連旬江潮氾濫進口米船均爲風雨所阻以致來源缺乏囤貨無多昨日開盤上白秈米每石已漲至十元零五角經紀小民呌苦不已 
　　基督敎聯會反對英日續盟電（一）致英國國會電倫敦國會議員諸君鑒自英日聯盟以來中國人民對於貴國人士之感情日漸疎遠倘此項盟約再予續訂則不但中英人士之感情愈趨險惡勢必影響於中英兩國間之商務深望貴國設法阻止此項盟約爲幸鎭江基督敎聯會叩馬（二）致北京外交部電北京外交部鑒英日續盟據理力爭國民願爲後盾除電英國國會外特此電聞鎭江基督敎聯會叩馬 
[揚州]  
　　各商繳納引捐通泰濟南各塲商上月份（五月）運鹽七萬一百六十一引内河外江各食商共運鹽九千三十引每引捐助江都修志四文計三百十六千七百六十四文鄂湘西三岸運商計運五萬四千一百四十四引二包按引繳訥江都警費六分計銀三千二百四十八兩六錢統經各承收機關解場運食商事務所分别轉解矣 
　　質問不貼印花辦法揚州各大商店之簿據發票不貼印花均於簿面加蓋免查戳記茲公民朱毓勛等未明嘹此種辦法特呈請縣署詢問根據何種條例是否經官廳法令許可抑成江都一縣之單行法均請明白宣布藉明眞相云 
　　委員監考江都王知事據商業校長陳懋森之請委縣視學蔣兆祺監督該校舉行畢業考試據第八高校長阮恪三之呈委學委王堯青往該校監考 
[南通]  
　　紗業樂觀說大生廠紗入夏以來價格日漲各紗商咸放膽定貨頗有足補去臁虧耗之希望因之市面頓現起色茲經確切調查魁星牌十四支紗每箱價値二百二十六元其十二支紗價爲二百二十二元久隆分廠之壽星牌價碼與之並無上下據云將來尙須看漲紗業中人均抱樂觀云 
　　漁團開辦後之成績民國初元九塲漁戶因常被海盜搶刦損失過鉅爰由諸漁民集合各紳董會議具呈軍民長官舉辦漁團以資衛旋奉核准設總局一所於南通縣城設分局五所於掘港豐利拼茶角斜呂四等塲每局編團士三十人專任巡查之責成立以來盜黨匿跡地方安寗矣 
[杭州]  
　　浙人贊成盧督主張電杭州盧督軍鈞鑒豪歌兩電痛快淋漓循誦再四欽佩無量竊念民國肇造於今十載政體名曰共和實則仍似專制項城無論矣即後之秉政者日以摧殘民氣爲事長此以往國將不國我公有鑒於此慨然奮發爰是提倡省憲力謀自治挽旣倒之狂瀾作中流之砥柱倘獲乘此時機銳意進行弗爲浮言所沮誠我全浙人民之大幸也迫切陳詞伏維亮察浙江旅滬公民張壽鈞程傑王昌照施肇煌等一百二十三人公叩 
[嘉興]  
　　醫院長講演衛生嘉興縣知事汪瑩延福音醫院院長美人海深德君於十八晚在城中敎育講演廳講演衛生由七時講起至十一時始畢由陳君譯述並用各種衛生影片以資考證往聽者約　千餘人 
來函 
[北京王兆榮來函]  
　　記者先生大鑒閱六月十三號貴報專電欄内載有學界對調停敎潮之修正條件及鄙人出席報界聯合會之談話殊與事實不符調停之說雖疊見於京内報紙然幷無何人正式向敎職員聯席會議接洽更未提出何種條件至鄙人之出席報界聯合會係因六三而後該會曾派代表赴敎職員聯席會議慰問故鄙人代表八校辭職敎職員同人向該會致謝非爲報告而去也談話中略謂同人此次行動原爲維持敎育雖不幸而有六三之慘劇而同人亟欲維持敎育之初衷固未少變特六三事件旣緣敎育運動而生則六三事件即爲敎育問題中之重要部分决不能析之於敎育問題以外政府揑造種種文電誣蔑同人已經同人駁斥其通電謂節前發清集欠經費并未履行尤足爲欺騙社會之左證謂爲有悔禍誠意其可得乎......云云傳聞失實殊多誤解用特函請更正以昭眞相至敎職員聯席會議所持方針本日另有宣言敬告國人專此佈臆即候大安王兆榮六月十六日 
[東陸銀行中孚銀行來函]  
　　逕啓者昨日貴報北京專電欄登載交部欠敝行等到期債五十萬無錢付展期三月等語查敝行等並無此種事實想係傳聞之誤合請更正以昭核實東陸銀行中孚銀行同啓 
[上海公衆閱報社徴求全國報紙啓]  
　　啓者本團附設公衆閱報社成立已屆二年矣閱報者頗形踴躍地方稱便獲益良多自愧限於經濟不能擴充深以爲憾茲經各界提議要求本團徴集全國報紙藉覩各地情形互換知識羅全國新聞於一室成爲宏大之閱報社惟是志有餘而力不足是以不得不懇商於全國新聞界賜以援助期達目的謹擬辦法如左（一）本社徴集全國各省各鄕出版日報週報月報均爲歡迎（二）本社因經費困難擬懇各新聞界長期送閱一份寄費由本社照繳（三）如蒙贈閱本團亦寄贈新少年報以爲交換（四）本社設上海法租界嵩山路四十七號少年宣講團附設公衆閱報社啓 
 
 

Page 9

 
 
   
 
 

Page 10

 
 
本埠新聞 
[中華職業敎育社徴求會開幕]  
　　上海二十五隊已成立每隊至少徴求二千圓 
　　張季直朱慶瀾二君爲名譽總隊長 
　　徴求通啓及徴求辦法之宣佈 
　　中華職業敎育社第五年度徴求會於昨晚七時半假座一枝香開幕並舉行宴會到者如王儒堂·朱慶瀾·許秋颿·穆抒齋·史量才·張竹平·沈信卿·歐彬·郭標·楊筱堂·田時霖·陸達權·鄭壽芝·趙晉卿·顧蔭亭·張叔良·朱叔源畢雲程·李孤帆·胡詠騏·沈卓吾·朱體仁·張伯初·黄警頑·王丕嘉·包達三·李鐵篴·諸君（一）王儒堂君主席致詞歡迎各隊隊長副隊長諸君並說明中華職業敎育社第五年度徴求會緣由謂職業敎育之重要不但爲上海社會所歡迎全國及各地華僑方面亦均歡迎之鄙人（王君自稱）前往湖南時某知事亦極表贊同願派人來滬入中華職業學校肄業王君並謂各隊長徴求會員宜有定數田時霖君謂以二千元爲徴求至少數衆均贊成王君復謂現有人常覺向人徴求似難爲情不知爲個人之利益向人徴求始覺忸怩若爲社會服務向人徴求則何可恥之有蓋社會係各個人集合而成社會之興替均應羣衆負責且凡有財者往往甚忙茲有人爲社會公益事向之募欵實等於代其盡服務社會之責方應感荷募欵者之不暇而募欵者復安用其忸怩哉本社種種事業所以有今日者實賴黄任之君與本社董事諸君及諸社員熱誠毅力辛苦經營有以致之此次徴求會開幕後益願各隊隊員熱心協助隊長諸君等從事徴求俾得圓滿之結果將來之中國職業敎育必益可發皇光大竊不勝馨香禱祝之（二）黄任之君報告職業敎育社一切情形謂極有良好之希望現社員日增社務得以維持兼可擴張所有中華職業學校中之校具現均供不應求各地學生紛紛來校且各地熱心者多來請本社派人往辦職業敎育事業現所辦職業敎育工商兩方面均已稍稍就緒尙有農業未辦但徐靜仁君在安徽當塗託辦之農業職業學校成績亦有可觀現各實業家已極贊助凡辦理職業敎育者宜如何力求成效以報其盛誼並如何培植人才以備將來之應用鄙意當廣設商業補習學校以應需要嘗游斐列賓羣島見其居民多每日工作入晚則補習學業其成效乃大著上海現將有商科大學此種實爲職業敎育之重要點如寗波同鄕會由於各商家之發達其會務極見增勝如辦職業敎育亦當具此同等之熱誠現交易所亦籌設商業學校歐彬君已創辦靈生學校等此種現象極佳希望各大商家等咸接踵而起廣辦職業補習學校之類幸甚幸甚夫職業學校之效力對於社會國家能增進經濟能力如裁兵一事只須職業敎育發展則廢兵皆可化爲有職業之良民眞不裁而裁矣鄙人現對於職業敎育事業願盡棉薄之力奮勵進行以副殷殷厚望者之意尤願同志諸君熱心惠助同謀遠大實不僅個人之幸也本届徴求會已經公請張季直君爲名譽總隊長現朱慶瀾君聞亦樂允爲名譽總隊長誠足欣慰衆均歡然贊同（三）上海方面分爲徴求隊二十五隊各隊隊長與副隊長名單已擬定僅有八隊副隊長尙未推出衆遂討論各隊分次序之方法有主張以千宇文之前數句依次用一字爲隊名者有主張以省名爲隊名者有主張僅以各隊長之姓名爲隊名者史量才君主張用拈䰗方法定用千字文前數句每字依次爲某隊之名衆贊同公推王儒堂君司拈出許秋颿君司檢視黄任之君則司先唱名於是有趣味之一事發生矣蓋該隊長副隊長名單本爲王儒堂君第一許秋颿君次之以次爲聶雲台諸君而黄君唱名時匆匆竟自許君唱起於是逐一拈出後屢不得第一隊之䰗衆均凝神盼候直至末名乃均竟不得衆大異之及再檢查始悟王君尚未拈着及其拈出竟適爲第一衆爲哄然失笑時已七時一刻遂散會茲將各隊隊長副隊長名單·及該社徴求通啓·徴求辦法分列於左 
　　各隊名單（一）正隊長王儒堂君副趙晋卿君（二）沈卓吾君（三）簡照南君副李鐵篴君（四）歐彬君副黄煥南君劉錫基君（五）謝蘅牕君副胡詠騏君（六）田時霖君（七）張季高君（八）郭標君副劉生初君（九）聶雲臺君副黄樸奇君（十）穆藕初君副畢雲程君（十一）錢新之君（十二）鄭壽芝君（十三）許秋颿君副楊筱堂君（十四）賈季英君副王丕嘉君（十五）史量才君副張竹平君（十六）沈信卿君副顧蔭亭君（十七）姚慕蓮君（十八）任筱珊君副朱體仁君（十九）穆抒齋君副陳子馨君（二十）陸達權君（二十一）包達三君（二十二）勞敬修君（二十三）張效良君副張伯初君（二十四）張叔良君副黄警頑君（二十五）朱叔源君副李孤帆君 
　　徴求社員通啓本社創設於民國六年專事提倡研究職業敎育冀以敎育之力發展社會實業救濟國民生計成立四年幸得同志贊助影響日以推廣宗旨日以昌明今値第五年度開始舉行徴求社員合將四年以來社務狀况撮要報告如左「社員」三千一百一十一人篇於本國各省·及英美法日諸國南洋羣島「出版」社務叢刊四册關於職業敎育之單行書籍十一册英文刊布一册圖表若干種敎育與職業雜誌二十六册「調查」一百二十三次七年赴東三者一帶調查八年十年兩赴南洋調查「講演」一百七十四次「通訊」往來函電二萬五千四百七十二次國内外特約通訊處十所申報本社通訊二百六十九次「附設中華職業學校·及機械工塲·木工塲·鈕扣工塲·琺瑯工塲」七年九月成立校分機械工科·木工科·鈕扣工科·琺瑯工科·商科職業敎員養成科及留法勤工儉學預備科先已畢業附屬職工養成科·工徒科·災孩班（招收北方災兒課以工作）工商補習學校·義務學校學生工徒共四百四十五人學生半日作工半日讀書工徒日間作工夜間讀書最近暹邏僑商雲竹亭君等捐置免費學額八名吳佩孚將軍派送學生三十名「附設職業指導部」九年五月成立設有職業指導委員會委員九人曾就上海方面調查工商界狀况·學徒服務條件·輯行職業實騐談一册「附設農業敎育研究會」九年一月成立設委員二十六人曾調查江蘇各乙種農業學校·向敎育行政當局條陳改革意見受各處委托·規畫農村職業學校數起「受托代辦事業」當塗靜仁職業學校·湖南旅滬職業學校·上海市立小學校·中央木工敎塲·其他代各地規畫男女各種職業學校數多不列計今爲擴充社務起見分隊徴求社員特將社章規定社員種類·與權利義務各條節錄如左「第六條」普通社員歳納社費兩圓特别社員歳納社費二十圓特别捐無定額「第七條」凡一次納特别捐二百圓以上者爲永久特别社員其一次納二千圓以上者並贈以永久特别社員金質徽章「第八條」凡社員皆有參與會集·研究·通信研究·並領受定期出版物·或本社特别贈與臨時出版物之權凡納特别捐費者於雜誌披露之其一次納至二百圓以上者並題名於建築物「第十一條」議事部議事員由特别社員互舉倘荷熱心同志慨允加入請即塡願書（舊社員無須塡寫通信處·職業介紹人）連同特别捐·或歲費交由各隊隊長或隊員·轉寄本社無任企幸中華民國十年六月中華職業敎育社敬啓名譽總隊長張謇朱慶瀾總隊長王正廷副總隊長許沅聶其杰穆湘玥總書記黄炎培 
　　徴求社員辦法本社成立以來嘗於第四年度徴求社員一次幸頼同志諸君之扶助得分數至八千餘分得社員至二千餘名以是本社影響益廣負責益重今者第五年度開始爲續圖推廣計仍采分隊比較方法從事大徴求冀得更優美之成績用擬辦法九條具如左方尙祈熱心贊助本社諸君慨賜提倡爲幸（一）上届徴求社員偏於江浙與西北各省本届除前地繼續進外行更注重南方諸省及南洋羣島新大陸等處（二）本屆徴求除延請名譽總隊長·正副總隊長·總幹事主持一切外各地分置隊長每隊隊員至多以十人爲限由總隊長延請擔任亦得由各隊長自擇相當人員商請擔任副隊長但請定後應依另表塡明寄交本社備查（三）徴得社員以繳到歲費或特别捐爲憑比較各隊分數以繳到歲費或特别捐之多少爲準每一元作爲一分其在本國繳費而所繳非上海通用之幣應就市價折算至國外幣制不同酌定劃一滙率如下（甲）美國以美幣一元合國幣二元（乙）小呂宋以斐銀二元合國幣二元（丙）新加坡以叻幣二元合國幣二元（丁）棉蘭以二盾半合國幣二元（四）本屆徴求社員固期加入新同志但如舊社員補繳歲費或先已繳納而願另繳特别捐者亦可作爲分數（五）各隊收費照收據簿面所開條件辦理由各隊隊長負全責至截止時如掣用有餘即請退還本社（六）本屆徴求社員期限分國内國外兩起如下（甲）國内六月二十一日徴求開始七月十五日徴求截止二十日報告及繳費截止二十一日揭曉分數（乙）國外七月十一日徴求開始三十一日徴求截止八月二十日報告及繳費截止二十一日揭曉分數各隊長報告及繳費應注意使於截止期前到逹（七）各隊徴到社員請隨時用本社另製表格塡明寄社至繳費或分起繳或一次繳悉聽各隊之便（八）名譽總隊長·正副總隊長·各隊隊長·副隊長·隊員台銜除在本社出版物及各報披露藉誌感謝外並以比較得分之多寡由本社附設中華職業學校分别製贈紀念品如下（甲）各隊隊員得一百分以上者贈仿古銅屛一座（乙）得五百分以上者贈仿古銅屛一座火畫一幅（丙）得一千分以上者贈仿古銅屛一座火畫一幅琺瑯製齋額一方隊員得以上三項贈品者該隊隊長副隊長並照贈一分（丁）比較得分最多者一人贈火畫屏四幅琺瑯製楹聯一副（戊）次多者二人各贈琺瑯製楹聯一副（己）又次多者三人各贈琺瑯畫一幅（九）各隊爲徴求社員所需郵費滙費均請於結束時開單寄社以憑繳還 
[耶松新船塢已售與日郵社]  
　　英文滬報云聞耶松老船塢現與日本郵船會社商定將新船塢産業售與該會社專作建造碼頭堆棧之用查新船塢産業乃在浦東方面（計地七十九畝臨江廣一千零九十六呎）自此項消息傳出後船塢之股票已由一百四十三兩漲至一百五十兩謠傳今日有出價一百六十兩收買者其售價傳說不一衆意其總數必有六位售賣消息已於今日午後由郵船會社徴實該會社之職員某氏曾曰吾人確已購此産業但建築計畫尙未議定今不能預言何時開工至於買價外間傳說爲六十萬兩余實未知且今不便述之也 
[航業消息零拾]  
　　昨日太古公司之吳淞號由漢口運來現銀三包計三千兩而怡和洋行之同升號本日裝赴汕頭有現洋十六箱計洋六萬四千元 
　　烟津班各輪自運費水脚減短後出口貨異常擁擠昨日太古之奉天號開往時滿載貨物至三萬餘件之多爲近年所僅見云 
　　調查昨日停泊滬港之各國巡洋艦共有二十一艘其中美艦十九艘此外爲日艦伏見號·與法艦蘭格里號兩艘至英艦則完全出巡在外滬港美艦之多當以昨日爲最云 
　　法國郵船公司本年因中法間郵船營業異常發達除已加添没收之德輪開拍愛爾卡乃號一輪外今又將大西洋號一船加人中國班内該輪較亞瑪森號爲大現定九月六日由馬賽開來大約十月十一日至申 
　　提督商輪公司之第二號郵船樞石邦號本定昨日（二十一）由西雅圖開來上海今因艙位尙未布置就緒故延期至八月一號開發並將銀邦號提前於本月十一日開來云 
　　英印郵船公司在中國行駛之船原有孟買至上海·與喀爾喀特至上海之兩路現該公司爲擴充航業起見又添闢歐洲南洋至中國日本一路已派定麥尼拉號Ｍanela於本月十一日開始由倫敦開出先赴星加坡次來上海下月内可以抵此該輪艙量有八千二百噸係該公司於去冬添造同等運量十一新輪之一聞共派新輪三艘航駛此線云 
　　東洋汽船會社現在三井造船廠定造一萬七千五百噸之大郵船一艘預備將來行駛南美航線者今已定名爲ＲakuyoＭaru 
[福建國貨陳列會徴集出品]  
　　上海總商會昨致本埠工商各團體函云逕啓者本月二十一日接福建保存國貨公會函稱竊以徴集國貨陳列比賽一事實爲開通商智奬進實業之要圖東西各國賽會之舉無論全城市鎭或每歲一行以資比賽或長年陳列以備參觀吾閩僻處海濱地域囿於方隅工商局於故步若非仿行各國陳賽之成例則工藝之智能無從啓發舶來之充斥愈難競爭本會前於己未庚申兩歲舉辦國貨陳列會首次各地應徴出品計達八百二十五種第二次應徴者則有一千一百三十七種年來國貨之發達於此可見其略兩歲陳列事竣審查出品評定等第後者常超軼於前又可覘工商業之進步殆有日新月異而歲不同惟是閩省交通不便内地風氣遲開一切天産人工各屬雖有發明而未經與會陳賽者當復不少自應先期從事徴求以免臨時以所罣漏本會現定本年陰曆七月初旬舉辦第三次國貨陳列會塲所仍在省會西湖公園陳列期間以一個月爲率閉幕之後賡續籌辦國貨標本室一所以爲永遠陳設而資隨時研究各地所有國貨物品無論天産機製手工均可出品陳賽務於陰曆六月十五以前送達福州南台大妙山本會由會掣給收證陳列事竣照件發還其有可以備具標本或製造模型規畫圖表者務即另備一份隨送到會以爲國貨標本室之陳覽所有各地應徴出品一俟陳列期滿呈請實業廳派員審查分别給奬以資鼓勸貴會提倡實業卓著成績請將製造或代徴國貨物品先期送達到會以便届時陳列等由幷附送出品目錄說明書各九紙前來查該會此次所送印刷品件數無多而滬閩交通不甚便捷往返函索又須時日恐轉瞬開會期届趕寄不及茲擬變通辦法附上出品目錄說明書各一份函請貴會轉知各會員如有願意運寄物品前往陳列者即於期内備妥逕自寄往以免後時至所禱企 
[中國絲産之外訊]  
　　字林報云本屆中國絲産之情形現頗爲衆注意收成不旺殆無可諱上海與蘇浙皖所産之絲至有關係而在財政與商務上除南方諸省外上海尤爲中國絲市之中心本届蘇浙皖三省産絲幾何現難逆料統計中國之絲供國内與出口銷途者平均約三十萬擔近年本國銷數逐漸增多就上海而言輸往外國之數殊堪注意茲錄最近三年出口數如下（單位爲擔） 
　　民國八年至九年至十年至 
　　九年十年十一年之預算 
　　繅絲三四四五二二五七○○一五○○○ 
　　白絲一九四九八一○二二五一五○○○ 
　　黄絲一六三三○一一○九五二二○○○ 
　　絲頭一四五一九九七○四 
預算出口之絲將較去年减少百分之四十而品質則不致懸殊今日本與意大利之蠶絲收成豐歉不悉故中國絲産之减少與世界之供給有何影響未可斷定如國内銷數更見增多則絲價必有影響但目前時局不能引起絲價漲起之望法國現僅收買少許聊濟急需但若中歐與俄國能恢復其舊有之絲業則世界供給定感不足矣此種事態以現狀言尙不知何日實現也上届絲廠與繭商曾請政府撥欵接濟但後來大半絲商經營尙順似無請求接濟之理由今後廠家遭遇若何尙難言之目前並不致虧本但若匯率高而以金計算之貨價不漲則絲商難保不損失也改良蠶桑之計畫頗有益於中國但農家設備不全一遇不利天氣則絲産終將受損失意國法國養蠶家設備頗善遇陰寒氣候則日夜生火烘乾桑葉若在中國則無此人爲的方法也 
[絲繭市之雜訊]  
　　昨日永慶絲廠購進溧陽某繭行春蠶乾繭一百八十擔價元一百八十五兩業已成交聞此項溧陽乾繭身骨甚高合計繅絲一擔祇須乾繭五百斤於本年春繭之中可推上乘云 
　　浙屬硤石鎭爲産絲繁盛之區所出細絲爲南京局緞各廠所購辦每年新絲必有四五百包裝往南京今歲因春繭蠶汛不佳各絲行放盤至每兩七角七分尙所收無多裝往南京僅一百四五十包祇及往年三分之一各絲行因無貨可購已有收秤者 
[昨日之油市]  
　　生油豆油市價近來平穩昨日南市新記茂興福昌聚源等各號之沙船共進口十二艘各由大連岐山牛莊靑口泊兒夾倉等處裝有大批生油豆油數千件致市面爲之一震采菽堂貿易所有愼茂茂興永記等開出夾倉生油二千件價八兩二錢又順記等開出泊兒生油四百件價七兩六錢市價較前盤跌去三錢豆油無成交此次大帮到來各貨雖有預先開出而市面仍有看鬆之象云 
[烟酒分棧加增認額消息]  
　　江蘇第二區烟酒事務分局所屬之各分棧均係認稅性質由烟酒兩業商擔任組織一二三四五六分棧分别認包收稅代征在案茲省局長令知分局長轉飭各分棧加增認額以裕公欵各該分棧主任僉以年來營業凋敝加以地方多故來貨阻滯銷路不暢平日迭受虧耗早已岌岌可危况現在認期未屆奉令加額勢難遵行據情陳請季局長轉詳省局長予以體恤暫行緩加去後省局長以各分棧認期將屆亟應預籌辦法妥議詳復以憑察奪等辭令飭照辦現聞各該分棧主任對於認稅手續因此均有退志不願續認故第二分棧（青條西烟）與第四分棧（皮絲）均决計引退幷須將押櫃欵項劃抵稅欵而第五分棧（烟葉）主任未願擔任暫由同業中人出爲維持故季分局長對於此舉頗覺左右爲難云 
[反對英日續盟之又一電]  
　　上海時間守約同志會昨致駐英公使顧維鈞電云顧公使鈞鑒請轉倫敦英國内閣總理外務大臣上下兩議院泰晤士報等鈞鑒國内人民驚悉英日繼續同盟皆抱極端反對敝會尤認爲違背時間因以此舉與國際聯盟精神背道而馳倘英國必欲續盟即請求約中不得稍有碍及中國主權否則吾國人方面不無遺憾難免惹起惡感用敢切實聲明無任頌禱上海時間守約同志會叩删 
[浙江省憲協進會今日開會]  
　　浙江省憲協進會評幹兩部職員業經成立大會投票選出茲定今日下午三時在勞合路四百零五號事務所開評幹聯席會議昨已通告各會員屆時到會列席矣 
[柏烈武與章太炎往來函]  
　　柏烈武致章太炎函太炎先生有道取地方分權制施行民治爲吾黨始終一貫主張讀先生致陜西陳樹藩寒電浙江省憲起草員删電極端主張自治語不離宗足資表率惟於未宣布自治之陳樹藩則策勵之於已宣布自治之盧永祥則拒絕之其故即以一爲本省人一爲非本省人竊以一切施設其主動自治出自民意則執行事務之公僕未必須限於本省人昔之程德全是也否則施行政務以官吏意思爲主動則自治之名非本省人固不得冒稱即本省人亦决不得僞託如張作霖倪嗣冲又何足道所以官吏當問賢否自治當問眞盧永祥憑藉武力不以之虐民而以之倡導自治制憲發動委之於省議會廣延浙省名流從事起草毫無包辦及干涉事跡似不應以非本省人薄之且軍人職在衛國駐在省分非其封邑於地方政治當然不能干與若浙省憲法成立後盧永祥果有據地毁法之事實其曲在彼不攻自倒今彼以提倡民治之道來先生亦宜宏不逆詐不億不信之度祈即命駕回浙領袖羣英完成憲典作全國楷模素承知愛敢貢芻蕘倘蒙嘉納曷勝榮寵之至專此即頌道安柏文蔚拜啓十七日 
　　章太炎覆柏烈武函烈武我兄鑒示悉盧子嘉果能進取則以浙省爲策源原無不可如昔日孫劉之借荆州已有成例唯觀其近日主張唯取退縮若以浙爲湯沐邑者吾輩廉恥尙存豈可爲浙之李完用耶删電所言本非極端排斥如彼能决志進取吾又何求若其濡滯不决欲以保守主義坐談西伯則浙境固非可得而變生肘腋正不可知彼旣自禍又禍浙人又焉能以身殉彼也僕之爲人兄所素悉平時唯論正義兼於利害觀察亦深初不以黨派感情而論事也此覆章炳麟頓首十八日 
[孫毓筠等請懲倪馬聶電]  
　　北京大總統國務院鈞鑒國家命官養兵原爲保護地方治安而設乃六月二日安慶學生爲十年度敎育預算案請願省議會鳳陽關監督倪道烺唆使軍務帮辦皖南鎭守使馬聯甲調集軍隊殺傷學生五十餘人疊經安徽學生及各團體公民電呈鈞座在案查學生請願何至以兵力相臨省議會地方釀此慘變皖人之痛亦國家之羞倪道烺馬聯甲固屬共同正犯聶憲藩爲一省長官比時身到省議會不但不制止横暴反宣言自身不能維持秩序只有請馬帮辦處分等語後坐視該省議員等與馬聯甲毆打各校長其有意黨惡濟兇破壞敎育罪安可逭除由被害學生向法庭起訴外聶憲瀋馬聯甲倪道烺皆係中央任命文武官吏倘鈞座不忍視皖省爲化外伏乞立予一併褫職分别交法庭懲辦以張國家法權而保皖人生命迫切陳辭不勝待命之至孫毓筠盧光誥薛毅方夢超等同叩 
[鮑貴卿回京]  
　　前吉林督軍鮑貴卿因公由京赴杭業已事畢於前日（二十日）晚乘滬寗路由滬十一點三十分鐘開行之夜班快車赴寗轉津浦路車北上矣 
[劉式訓南旋作罷]  
　　外交次長劉式訓由京來滬交涉員特派沈李兩署員到站迎迓已誌昨報昨聞交署署員到站迎接無着後悉劉次長曾電滬上某親戚本擬來滬養疴當此霉汛南地非宜現往湯山靜養所以南旋作罷大約秋間回籍 
[任筱珊由杭回滬]  
　　滬寗滬杭甬二路局長任筱珊日前會同洋總工程司克禮阿君赴杭查看莫干山建築工程（一說係奉浙督電召赴杭）茲已事畢於昨日（二十一日）乘車返滬並聞任局長此次回任尙有要事與部中接洽故定二十三日夜車赴寗轉車北上昨已飭車務處預備花車矣 
[交通大學滬校消息]  
　　滬西交通大學畢業各級定自十三日起舉行畢業試驗北京交通部特派育材科副科長李丹屛蒞校監試以示鄭重李君現寓振華旗館 
　　本屆畢業典禮定於本月三十日下午二時舉行該校同學會將開大會歡迎新同學入會此次畢業係第二十一屆人數頗多計土木科畢業者十六人電機科十九人中學四年級約百人 
　　機械科試驗室及工廠早由土木科長萬特克氏繪就圖樣送部核准此項房屋計佔地一百二十方丈用鐵筋水門汀建築構造頗新由聚豐洋行承包計建築費洋六萬餘元限三個月完工 
　　下半年該校土木一科將移併唐山唐山機械一科歸併上海唐校西敎師愛熊氏應滬校之聘將次來滬而滬校土木科長萬特克氏改任工程師暫不離滬土木敎師畢登氏已應唐校聘改赴唐山 
　　前日部派代表李丹屛·葉校長派代表孫燕翼·祝賀小學念周紀念會主任張劍心假座大東旅社欵宴二代表交部航政司長胡伯平·副科長周亮才·主事周少之（三君適有事在申）·滬寗杭鐵路局長任小山·前局長趙燧山·電報局長周翼雲·電話局長葉慕橘·租船監督薩福懋·交行行長錢新之·新華行長林康侯·及老同學張叔滋陸達權沈叔逵王永禮張叔良等均到席陪座 
　　前派電機科長謝而屯等四人赴京參與交通大學敎務會議該會於十一日開幕現已閉幕關於學歷·學科·學生成績·各科課程·及管理方法·辦事細則等均已决定不日即將發表四代表昨日出京定二十三日抵滬 
　　該校招考新生本定八月底舉行現經敎務會議議决改在七月中旬聞缺額不多正科初年級約招十名左右中學初二年級共爲六十名招考地點定爲京滬漢廣四處 
[各女校討論少女團之組織]  
　　不適用女童子軍等名稱 
　　一切辦法俟星期六再討論 
　　前日午後五時本埠各女校在崑山路十一號半女靑年會開特别會商議類於女童子軍性質之組織到會者 
 
 

Page 11

 
 
有萬竹·務本·中國女子體操·南洋女子師範·愛國·啓 
秀·女子體育師範等學校之代表女靑乍會學生部幹事湯藹琳·楊錫珍·郄安義·趙佩文體育部幹事袁寳珠女士·宋美琳女士等由趙佩文女士主席先報告開會宗旨次請中國女子體操學校代表報告該校女童子軍之組織聖馬利亞代表因事未到故該校女子嚮導團之内容及組織無人報告後經衆討論其大旨爲中國應否效法他國各少女團之組織或自行組織結果爲中國應自行組織因中國情形與中國女子之環境略與英美諸國不同故當採取他國之長能實行諸中國者以敎練中國女子如是則英國之女子嚮導團（ＴheＧirlＧuidles）·美國之女童子軍（ＧirlＳcouts）·及女子常備軍（ＧirlＲeserves）等名詞用於中國未免不適當因之經衆合意須另擇一名能適應中國自行組織者爲合宜嗣因時間侷促名稱未定尙有組織法·隊員數目·隊長·團長·團訓·志願·與原理等要題迨星期六午後五時第二次開會時繼續討論云 
[逆倫案訊結後所聞]  
　　張欣生殺父一案陽曆本月十八號已奉上海地方審判廳辯論終結聽候宣判在案茲悉此案當開庭辯論時朱潮生所邀之湯律師以爲朱辯護理由極多惟苦時間侷促不及伸辯要求終結後添補理由書當奉刑庭長田毓靈核准諭令從速補呈昨晨該律師已將辯護理由書到廳投遞奉諭候示判决再查此案當開棺蒸騐屍骨時所有一切應用物件悉由檢察廳派員採辦現在案旣終結以上各物業奉王訪渠檢察長諭飭科員分别檢點造册封固分别存候核示云 
[查獲大批川土案八誌]  
　　自稱軍界中人之徐建動帶同目兵趙泉由蜀來滬帶有皮箱八只内七只私藏烟土四百五十八斤爲海關扞巡洋員查獲拘送地檢廳訊辦在案茲悉此案迭經該廳檢察官提案研訊牽涉川省軍界要人甚多當因辦理棘手據情詳報高等廳轉詳司法部核示辦理現徐建勳在押又具詞要求交保出外候示業奉該廳批飭不准聽候部示辦理云 
[五誌新世界之兇劇]  
　　新世界游戲場於上星期五夜發現游客槍傷華印兩捕一事業經捕房先後提獲關係人徐志和（即徐子和）·湯子健·莊冠生·楊鎭·錢良功·五人解奉公共公廨奉飭楊錢二人各交二千元舖保徐湯莊三人押候訊究各情已四誌本報昨晨由朱斯芾律師偕與本案有關之陸紹坤投第一刑庭當據朱律師聲稱敝當事人因案内牽涉以故自行投案惟此案係由義領陪審應准交保展期研訊云云中西官得禀判陸交二千兩人銀並保着每日至捕房報告一次聽候傳訊 
[昨晚四馬路之越貨傷人案]  
　　昨晚九時半公共租界福州路五百二十號門牌福大押當店突來盜匪三人二人各執手槍一人執刀闖進櫃内嚇禁聲張刦取賬擡上現洋鈔票一百餘元圖逸店夥潮州人馬木容擬出門喚捕被盜用手槍柄擊傷腦後血出如注及盜去遠始喚得巡捕到來未能追獲常由一千三百二十七號華捕車送馬木容往仁濟醫院醫治一面歸報捕頭常經捕頭飭探捕一體嚴緝盜黨務獲懲究 
[友華銀行銀市報告]  
　　中美新聞社譯友華銀行二十一日報告云星期六日倫敦銀價近期漲半便士遠期漲三七五紐約銀價高至五九又八分之七倫敦紐約間滙率跌至三七七又二分之一今日金鎊定價漲至三先令五便士又半金洋六五又四分之一盧卜二六七又四分之三日洋跌至七三今晨開盤金鎊三先令六便士又半金洋六六又四分之三午後金鎊跌至三先令六便士金洋六六又四分之一收盤金鎊近期三先令六便士又四分之一遠期三先令六便士又八分之金洋近遠期俱爲六六又半昨日印度又在倫敦購銀中國亦有購意倘價稍跌則印度中國必俱將爲大主顧云 
[景昌公司絲市報告]  
　　中美新聞社譯景昌公司二十一日報告云上海自本月十四日後共運出山東七里及機器絲等一千一百九十五包共値銀二萬八千三百二十兩據八日横濱報告略謂蠶之初期雖天氣不正然以飼養得宜收穫之繭尙約有三·一三七·六二四包去年同季有三·一五九·一○二包僅較少二一·四七八包又據某紡織公司報告本月中旬生絲漸次活動而所售出者仍以老絲爲多自一九二○年七月一號至本月六月八日共裝出一六三·○○○包又據五月三十一日廣州報告在此二星期内共售出新牌絲二千二百包價格因之看漲據此間所得消息謂上海横濱絲之收成均不甚佳此間新絲存貨不多 
[關於省會初選投票之布告]  
　　上海縣知事兼省議會議員初選區初選監督沈寳昌昨發布告云爲布告事查省議會議員選舉法第三十二條載初選監督應於六月二十日頒發選舉通告等語茲將投票所開票所地址·投票方法·本區初選當選人名額·依法公布仰閤邑選舉人一體知悉務各尊重權利勿自放棄特此布告計開（一）「投票所及開票所地址」第一區投票所設救火聯合會第二區投票所設公共體育塲第三區投票所設引翔港鄕經董辦事處第四區投票所設閘北市經董辦事處第五區投票所設曹行鄕毓秀學校第六區投票所設東溝塘工善後局第七區投票所設三林鄕經董辦事處第八區投票所設北新涇關帝廟第九區投票所設北橋鄕經董辦事處第下區投票所設閔行鄕經董辦事處開票所設上海市凝和路也是園地方公欵公産經理處（二）「投票方法」投票人以列名本投票所之投票簿者爲限投票人屆選舉期應親赴投票所自行投票投票人於領投票紙時應先在投票簿所載本人姓名下簽字投票人每名祗領投票紙一張投票用無記名單記法每票祗書被選舉一名不得自書本人姓名投票人於投票所内除關於投票方法得與職員問答外不得與他人接談投票完畢後投票人應即退出投票人倘有冒替·及其他違背法令情事管理員及監察員得令退出（三）「本區初選當選人名額」計五十二名 
[北海路聯合會取締汽車意見]  
　　昨日北海路商界聯合會對於生命預防社取締汽車任意行駛免害生命一事提出四項意見函復該社以備採擇四條意見如下（一）司機人考取後須在捕房盡義務三月試騐確係合格者方可給照充當如已經考取者亦應盡義務一月以重生命而免慘斃（一）該司機考取試騐合格後須令該司機將年貌姓名籍貫箕斗及像片分呈工部局内地警察廳方准給照所有以前司機亦應補繳以備將來出事後查考（一）司機人如斃傷行人無論如何總以斃傷行人爲確實毋須對證（萬無途人自投於車底者苟覓證人對質試問該司機豈不可暗托親友或賄囑庇護總之若輩弊竇百出理宜杜絕其弊）應請公堂從重究辦西牢起碼二載期滿逐出租界如在内地則究辦後遞解回籍均永遠不准更名復充若是辦理稍慰死傷之寃（一）汽車行駛倘壓死行人以及撞傷情事者除該司機由公堂究辦外所有該車主亦應得相當處分或按月津貼死傷人之家屬以爲不察司機合格者戒 
[紗布交易所開幕有期]  
愛多亞路二十一號上海華商紗布交易所定於七月一日（舊曆五月二十六日）上午十時開幕昨已由該所柬邀各界屆時前往參觀矣 
[男子觸電身死]  
　　前晚十句餘鐘有年約二十七八歲·面麻·身材矮小·身穿藍布夾襖·内襯白布短衫·下穿單褲·足着皮靴·形似工人之無名男子途經北浙江路老垃圾橋北首電線忽然中斷一端垂及其背該男子黑暗中不知何物以手捫之頓時觸電倒地身死當經七百號七百二十七號兩華捕查見立即回稟捕頭除用電話通知該公司趕緊派匠將線接修並加派中西印捕馳往照料以免行人再有危險外復飭包探孔慶平往將尸體車送騐尸所昨晨報請公廨陸襄讞於上午十一句鐘會同美領奥君蒞所飭吏檢騐死者委係生前觸電致命遂塡明尸格升座公位訊據匯司捕房一百四十三號西捕稟明捕房得到報告分别派探往查情形因無尸屬到塲即諭着地保具結報堂給棺收殮暫行厝壇聽候招認 
[國貨游行演講團之發起]  
　　昨日午後二時北浙江路華興坊競勵商業學校開中華國貨游行演講團發起會蒞會討論者約二十餘人公推該校校長陳霽辰主席報告本團發起宗旨謂爲勸用國貨問題前次各界之對於抵制一時熱度頗覺沸騰目前觀察態度殊形退縮提倡國貨抵制外貨之聲浪漸低不得不亟亟組織是團急起直追須分提倡·改良·甄别·調查·四者相提並進抱定堅忍不回之决志以鼓勵社會云云决由杜椿蓀提議先由調查工廠入手或有外貨溷充婉言勸阻幷函知各工廠將樣本送至本團檢察俾得演講時鼓吹進行末由劉鐵提議演講方法一編輯勸用國貨傳單分佈文取淺近白話體二化裝演講他如補助演講擬用各種游藝以感觀聽者之耳目云云迨至散會已鐘鳴五下矣 
[中國廣告公會交誼大會預誌]  
　　中國廣告公會爲萬國廣告公會支部之一該會現訂於六月二十六日（即陰曆五月二十一日）星期日下午三時起至五時止假新閘路一百八十一號簡照南君花園開交誼大會該園佔地七十餘畝樓臺花木之勝爲上海各園之冠屆時並有競技戲法音樂等佐興此外尙有跳舞會中西男女賓客均可參與 
[報關公所選舉會紀]  
　　南北市報關公所日前在蓬萊路公所内開全體選舉會到會同業依法投票昨日揭曉徐菊如當選爲總董石芝坤得選爲協董並推高子嘉爲名譽董事餘如湯芝卿許元亮周靜齋朱子景何靜之王文孝嚴子松吳壽康陳益琴等均爲評議員朱炳生等四人爲幹事至評議長俟下星期推選云 
[耶敎徒之籌欵宴會]  
　　昨日（二十號）七時聖彼得堂爲籌集常年費開聚餐會於法租界鴻運樓秩序如下（一）鍾可託牧師領禱開會（二）主席蕭智吉因病未到由朱樹翹代理報告本年經常需欵預算二千八百五十八元分孝悌忠出信禮義廉恥特别九隊徴捐期以二星期爲限自六月二十一號起七月五號止（三）會餐（四）陜西浦化人會長演說西安聖公會情形並報告香港聖公會爲西安建築禮拜堂捐三千餘元（五）値年司庫朱樹翹演說徴捐辦法各隊長及隊員莫不奮勇擔任向各敎友處勸募是日宴會主人乃朱樹翹蕭智吉到會人數計男女敎友四十四人至十時散會 
[救火聯合會公祭已故會員預誌]  
　　上海救火聯合會總會以舊曆五月二十日爲常年公祭已故會員之期爰定是日上午十時舉行公祭即於中午便膳晚間正席仍由會中承辦並查照向例各區會員赴會者須各繳份資洋一元如有不敷由會貼補作正項開支業已通告各區分會主任請將各該區赴會會員人數於十七日前開明送會以憑備辦 
[浦東醫院定期開幕]  
　　浦東爛泥渡浦東醫院自落成後即經發起諸人推舉汪薇舟爲總務主任陳泉聲爲會計兼幹事楊玉階爲醫務主任定於陰曆六月初一日開幕現正佈置一切 
[中華信託公司之發起人會]  
　　中華信託股分有限公司爲姚慕蓮顧馨一等所發起現設事務所於公共租界南京路籌備一切進行事宜聞該公司營業内容决分爲十部（一）銀行（二）堆棧（三）保管（四）物産（五）證劵（六）競賣（七）地産（八）建築（九）保險（十）代理並擬另設編譯部撰譯信託書籍現己分電歐美各國聘請專家主任又設養成所以便造就信託業專門人材日昨各發起人因種種籌備手續亟待進行特在籌備處舉行發起人會磋商一切 
[証劵物品交易所消息]  
　　上海證劵物品交易所市塲揭示第三百零六號云第一百八十七號現期證劵經紀人張德賢君第一百六十一號現期證劵經紀人周仲華君來函請求廢業業經本所承認自六月二十二日起一百八十七號一百六十號現期證券經紀人均停止買賣 
[烟酒事務署復烟酒聯合會電]  
　　中國烟酒聯合會昨接北京全國烟酒事務署回電云（銜略）元代電悉浙紹分局取消支棧未據飭查特復全國烟酒事務署號署 
[印花稅繼續檢查]  
　　今届夏季印花稅大檢查前已開始實行從南市第一區警察署所轄境今各商舖分别檢查尙有未經查竣之店舖因連日霉雨暫緩履行前日始行繼續檢查計查出鴻順館賬簿四本協興肉莊三本雙成東料器店兩本怡厚德號一本正大成號兩本福源長申莊一本蘭記運莊一本新昌祥一本老同興醬園德隆彰西烟店均六本源利公柴炭行一本均一併帶回留候飭傳各該店執事到來照章處罰然後分别給予領回照貼 
[報關行自雇暗差巡丁]  
　　本埠太古昌等六家報關行因鑒於浦江竊匪橫行每逢長江輪船裝載洋紗洋布來滬時有失竊情事迭經報告官廳飭緝破獲殊鮮以故聯絡同行開會集議擬自雇暗差巡丁五六名分往招商太古怡和日淸四公司碼頭日夜梭巡遇有扭獲竊賊隨交水巡或陸路崗警解辦已於前日起實行開辦矣 
[小工跌碎頭顱殞命]  
　　北京路德羅洋行新造房屋四層樓工作之小工崇明人顧金夫昨日上午十時爲五層樓吊下重物所碰倒墜落於地腦漿迸流顱壳皆碎巾工頭舁送同仁醫院未及醫治即斃經其家屬備棺收殮 
[汽車傷人兩則]  
　　昨日上午十點時有一年約十四五歲之男孩身穿方格子布短衫袴和尙頭行經法租界黄浦灘外洋涇橋相近被某洋人所駕三千六百四十五號之汽車撞倒跌傷頭部不省人事當由八十二號華捕到來抄錄號碼將該孩車送仁濟醫院醫治聞所傷甚重命恐不保云又法租界黄浦灘昨晚七時許有通州人張文淸在路行走被某號汽車撞倒腿足受傷由小東門法捕房二百九十二號華捕前來送張文淸投仁濟醫院醫治一面帶汽車夫入捕房請究 
[男女孩迷路待領]  
　　女孩阿妺年七歲身穿拷綢衫螞蟻布袴子赤脚無鞋蓬頭無辮耳戴紅線圈又男孩阿華年六歲身穿螞蟻布衫袴赤脚着蒲鞋頭鞋子秃頭同時在法新租界辣斐德路地方迷路啼哭爲捕查見帶入捕房昨送法公堂請示詰據兩孩供詞含糊惟口音似潮州籍中西官判送堂留養聽候家屬到案認領 
[僞設慈善會騙錢之續訊]  
　　揚州人朱少甫（即朱伯滋又名朱兆松）與鎭江人朱了公在老閘橋北唐家弄源吉里一百三十五號門牌設立中華慈善協會並在新閘路一千一百四十五號半門牌分設中國聯合救濟會又冒用黎元洪·梁士詒·錢能訓·汪大燮諸人名義在美國舊金山中國公報登載勸募北方災振廣告騙取該處華僑振欵金洋二百五十一元茲經華洋義振會名譽書記李桂榮查悉報告捕房派探將兩朱一併拘解公共公廨訊供收押在案昨晨由廨復訊即據捕房代表費斯福氏與黎元洪等代表威金生帮辦梅吉言律師相繼上堂陳述案情並據見證楊正記投訴五月十二號由李桂榮囑往新閘路中國聯合救濟會調查見前項牌子已除當入内詢問據第二被告（指朱了公）聲稱該會已遷至他處即回報李桂榮是實而朱了公之代表費信惇律師到堂詰據朱了公供稱與第一被告朱少甫已相識八年去年十一月間聘伊至中華慈善協會辦理文牘新閘路之中國聯合救濟會亦朱少甫所設信由少甫親書所有滙滬之欵亦由少甫領取該信已交捕房此事實係被誣乞鑒又經捕房代表律師復向朱了公盤詰一過又據朱少甫之代表朱斯芾律師辯稱本案毫無充分理由應請將案註銷經關讞員核供商之美約副領事判兩朱仍帶回捕房候會商堂諭宣佈 
[拆梢行兇分别押儆]  
　　揚州人崔國順糾同海門人何小羅等至楊樹浦韜朋路四百十六號門牌正記肉莊勒索陋規不遂將莊主張三榮施文明毆傷被捕解由公共公廨訊押在案昨經中西官提審首由證人管長富上堂證明被告糾衆拆梢不遂行兇情形繼由張施二人投案訴稱被告旣來索取陋規當即允給十元詎其慾望甚奢非五十元不可因遂不給致被毆傷等語質之兩被告供均狡展中西官以其在捕房供認曾入靑帮糾衆拆梢等事豈容飾詞圖賴判瞿押西牢四月何押一月示儆 
[昨日公共公廨訊案記]  
　　昨日下午公共公廨民四庭由俞襄讞會同日林副領事訊理民事訟案兩宗（一）林魁記訴劉漢興貨欵糾葛案兩造律師以案有和解希望請求改期一禮拜再訊「結果」照准（二）周錫泉訴周老伯周三兄周佛生掯贖基地案「結果」本案旣已在外和解准予銷案兩造呈案之糧串契據分别發還 
[客棧容留寓客吸煙之科罰]  
　　福建路（即石路）六百九十九號門牌鼎升客棧内因備設烟具容留寓客吸食鴉片烟前日被老閘捕房包探汪竹生查見當將烟具帶入捕房稟明捕頭請廨出單於昨將該棧主史祥生傳至公堂經中西官訊實以史故違禁令判罰洋二十元充公烟具銷燬 
[客棧違背定章之科罰]  
　　虹口捕房查得菜市街（即虹口老街）三號門牌源泰客棧主通州人顧阿小及頭路八十二號門牌客棧主紹興人陸海興均不將寓客姓名來歷詳細登入循環簿内違背定章稟由公共公廨出單於昨將顧陸二人傳案經李襄讞會同美奥副領事質訊之下以顧前亦因此罰過一次尙不恪遵定章應科罰洋二十元陸姑念初犯着罰洋十元一併充公 
[誌謝]  
　　昨承銀行週報社惠贈二百零三號銀行週報一册謝謝 
雜評二 
[僞慈善與僞自治（訥）]  
　　僞慈善會借善之名以騙人錢僞自治借自治之名以騙人心其術雖異而用意則同 
　　慈善之名風行一時爲人人樂爲之舉故借此名義以羅致人財也易自治之名亦風行一時爲人人贊同之事故借此名義以號召人心也易然而苟非其人僞慈善終必爲人揭破僞自治亦必爲人揭破 
　　人民雖需要慈善然以地痞土棍而言慈善則人必不信人民雖需要自治然以官僚武夫而言自治則人亦不能無疑 
公布欄 
[上海地方審判廳]  
　　公示送達（全文在本廳揭示塲公布）第八十號（民二庭）一件朱錦榮與陳秋林因欠欵糾葛一案（判决主文）陳秋林應償還朱錦榮洋一千五百二十七元五角六分訟費歸陳秋林負擔右仰被告人陳秋林知照 
　　判决主文（民一庭）一件判决黄景春與謝阿四追租遷讓涉訟一案主文謝阿四租賃黄景春樓房一幢披屋一間着即遷讓並應償還黄景春租洋十八元本年舊曆四月二十日以後之租金照約計算付至執行終了之日爲止訟費歸謝阿四負擔▲一件判决徐紫峰與李桂生因執行異議一案主文本件控訴駁回本審訴訟費用歸控訴人負擔▲一件判决呂宏春與徐長因田地糾葛控訴一案主文原判撤銷被控訴人在第一審之請求駁回本案訟費歸被控訴人負擔▲一件决定張郭氏之子張木金與張志林因築笆糾葛一案主文本件窒礙之聲明照准▲一件判决張松林與張阿坤屋基糾葛控訴一案主文本件控訴駁回本審訟費歸控訴人負擔▲一件判决唐梅汀與張子贖田控訴一案主文本件控訴駁回本審訟費歸控訴人負擔控訴人多繳訟費洋一元二角發還（民二庭）一件决定季裕慶與劉明啓屋基涉訟控訴一案主文本件控訴狀准予註銷本審訟費歸控訴人負擔▲一件决定朱阿福與張錫昌等匿妻糾葛聲請假扣押一案主文本件聲請駁回 
　　批示一件沈子山狀請减少債額由狀悉候傳案訊明定奪此批▲一件邵光黼狀請銷案由狀悉准予銷案此批▲一件梁煥章狀請給領由狀悉被告業將案欵洋二百二十八元交廳准即來案繳證具領此批▲一件陳阿榮狀請寛限由狀悉准限十日將案欵交淸毋得藉詞狡展致滋訟累此批▲一件陶壽花狀領借據由准領此批▲一件周悅卿等狀交鑑定費由准交此批▲一件周悅卿等狀請銷案由狀悉准如所請辦理此批▲一件宦成忠狀請銷案由狀悉准予銷案此批▲一件賀寳珍狀領欵洋由准領此批▲一件邵光黼等狀領欵洋由准領此批▲一件梁煥章狀領欵洋由准領此批▲一件何桂榮聲請抄錄由准予抄錄此批▲一件馬愼齋狀請銷案由狀悉准如所請辦理此批▲一件陳友梅狀請執行由狀悉查該案判决尙未確定所請應從緩議此批▲一件莊阿華狀領房屋契據由准領此批▲一件周柏森狀請追繳由狀悉准予飭吏執行此批▲一件陶壽花狀交欵洋由准交此批▲一件陶壽花狀交訟費由准交此批▲一件郭晋英狀請銷案由狀悉准予銷案存案假扣押費餘洋六角六分着即來廳繳證具領此批以上六月二十日▲公示送達（全文在本廳揭示塲公布）第八一號（民二庭）一件趙泉生與樊寳松等因貨欵涉訟一案茲本廳定於本月二十八日上午十時爲公開審理日期仰該被傳人依期來廳候訊毋違特示右仰被告人樊寳松秦國安遵照 
　　判决主文（民一庭）一件判决倪徐氏與季金松因贖地糾葛控訴一案主文本件控訴駁回本審訟費歸控訴人負擔▲一件决定秦徐氏與龔柳匀典價涉訟聲請受理一案主文本件控訴准予受理▲一件决定徐振寰與馬震祥抵産窒礙一案主文本件窒礙之聲明照准▲一件决定楊春綠與沈寳昌等爲選舉涉訟聲明窒礙聲請轉請大理院解釋法律一案主文本件聲請駁回聲請費用歸聲請人負擔（民二庭）一件决定陸榮華與陸秋餘等爲田産涉訟聲請再審一案主文本件聲請照准▲一件决定黄福生等與錢王氏因佃田涉訟控訴一案主文本件控訴管轄錯誤應候本廳呈送高等審判廳核辦 
　　批示一件張順寳狀請執行由狀悉已函知第二分監矣應俟刑期届滿移送過廳時再予訊追此批▲一件徐勤安狀請減價拍賣由狀悉着速來案聽候訊奪此批▲一件趙寳生狀請銷案給領由狀悉准予發還借據完案此批▲一件殷正福狀請執行由狀悉業已當庭諭知矣此批▲一件張順寳等狀請拆工由狀悉着即從速設法淸償毋庸瑣凟此批▲一件陶阿林狀領保證金洋由准領此批▲一件周元康狀請給領由狀悉查本案卷宗尙未奉江蘇高等審判廳發回所請應從緩　此批▲一件姚金金狀交欵洋由已於另狀内批示矣此批▲一件姚金金狀請查封由狀悉候呈請江蘇高等審判廳將本案卷宗發回時再予核辦查封費存此批▲一件普愛堂狀請銷案由狀悉准予銷案此批▲一件陸伯鴻狀請執行由狀悉候傳案訊追此批▲一件宦成忠狀領借據由准領此批▲一件翁庸聲狀請勒追由狀悉候嚴追此批▲一件征慶瑞狀請按期分還由狀悉候傳同李朝陽到案訊奪此批▲一件沈陳氏狀請執行由狀悉准予飭吏照判執行此批以上六月二十一日 
[滬海道尹公署]  
　　批示靑浦縣民朱照根呈爲頑佃朱秀章欠吞巨額租米請求押追由呈悉該佃戶朱秀章欠吞租米旣經追租局拘押何以不即訊辦殊爲不解仰靑浦縣知事迅速查明依法嚴追具復此批▲一件崇明外沙東三鄕公民龔文祥等呈爲民無領袖羣心惶駭環叩准予挽留以慰衆齧由呈悉旣據逕呈仰候省長批示祇遵此批▲一件南匯縣民陶阿火呈爲寃案久擱請令飭南匯縣秉公訊判結案由呈悉所稱各節是否屬實仰南匯縣知事查案傳集人證依法訊結具報此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[上海閒話] [  孶何]  
　　假借名義欺詐取財之事滬上最多受愚者不可勝數致眞正辦事者進行諸多窒礙蓋社會之心理亦恐其欺詐取財遂生戒心吾謂彼假借名義者實社會之公敵其罪實無可恕 
　　戲劇之道最能感人有可歌者有可泣者故於風俗人心有莫大之關係蓋社會敎育之一種也滬上戲園林立佈景非不美也廣告上宣言非不正大也而欲求其眞能有益世道人心者渺不可得其廣告不過設詞欺人耳夫以迎合社會心理與營業性質之舞臺而曰改良社會其眞能負此責耶請以質諸公衆 
　　滬上商人所入似較他處爲豐然以滬地生活程度之高甲於全國百物之昻銷金窟之衆故每致於勤勞而無餘錢者嘗聞人云「滬上錢滬上用」良有以也他處人之爭誇上海好上海好∶∶而興深羡之心者豈洞悉上海社會情形者哉 
　　滬上多腐敗之游戲場（空氣旣不淸時間又不合而男女混雜種種不堪問之事時有所聞謂之曰腐敗過乎）少良好之公園（按公園地方設置空曠空氣新鮮雖無游藝而花木之美佈置之雅在在能引起人天然美感與樂趣能涵養有之性情且不取費任人游覽其益尤能普及）以滬地居民之衆不特社會之大缺點抑亦一大可悲事近雖聞精武體育會附辦公園矣然地處偏僻不足供全滬人民之游覽深望關心社會者再起而熱心提倡添設則公衆之望也滬上學校林立求完全華人自已經營稱完善者除南洋等一二學校外其餘絕少而於社會敎育機關更不多覯予謂是亦滬上敎育界之大缺點從不聞敎育界起而提倡噫亦奇矣（却酬） 
筆記 
[朱雲僧（上）] [  辛菴（知新室主）]  
　　近有所謂新文化大家者新文化而有家數已贓物聽跡其平生穢德章聞放言夸誕蒙羞自肥下筆輒以口頭話言矜尙剏格善屬文者偶一效尤轉覺費力濡時繁蕪而不達甚或嘔啞嘲晰非歌非調無聲無均自命爲詩其爲敎則廢德仇孝有百善首淫萬惡先孝之說信否不可知而徇鐸至於五羊都人羣謀斥之境外其必有所徴見矣若而人者其力不足自食塗附當世理想之論意在詭合無識靑年新奇之嗜好以自尸名利軍閥中適有學殖淺弱假武器地望以獵譽士林者遂得投機以起是殆欲犧牲天下之秩序以拯其一日之饑寒非果有移風易俗之志心乎公理人道者不與同中國或竟不與共戴履未爲過也非孝之說李君懷霜閒嘗論之以爲非絕不可能之事而必一新其環境例如育嬰堂也幼稚園也敎養院也人生所需罔或不備然後男女恣其所悅適然而有子女則託於公有之組織而鞠育之訖於成立如是則父子不相聞不相識微特孝敬一無所施即父子之名義淪於廢棄於心亦無所不安至男女愛悅雖純乎自由無所見迫亦有自然以貞爲貴之道初不以父子之倫廢遂率天下皆爲蕩子蕩婦此尤新文化大家所知可以無言若夫今之子女無一不託命於父母之懷抱劬勞之恩纒綿可念即不責之孝亦油然生其孺慕一旦詔之以倍親負恩誠有愧於烏鳥此李君環境不變孝無可非之說也顧亦有怵惕於名敎進退失所據依自戕厥生卒於以不孝爲孝者其志可哀其愚洵不可及（却酬） 
雜記 
[二樹居贅談] [  質庵]  
　　老天斧鉞來何暮權奸納賄通天路懸案不結幾千年不誅檜賊誅檜樹此孔志怡君詠岳墓前檜樹詩也意態雄傑必傳無疑君恬淡爲懷一氈自得以海上囂塵萬斛不可一朝居即因購書而至未嘗信宿以去朋輩堅留弗顧也爲詩多奇氣有溺壺七排十二韵云弗慚形穢入重帷袴下英雄暫伏雌號鱉一生藏器待伴龜百歲把牀支無情作妾難當夕餘熱因人得幾時白玉雕鎪誰弄巧丹砂吞吐太嫌私溺先援手權呼嫂醉後撑腸便想伊暗摸漆顱悲智伯借含辨舌笑張儀矛頭利鈍君胥受髀肉豐消爾豈知銅漏韻添五夜急瓦全臭怕萬年遺凝紅渾貯楊妃淚熨碧如親竹婢肌汨汨口懸原易竭皤皤腹滿要平持彭亨慣近雙鳧宿顚倒偏同匹馬騎寄語老妻休嫉妬推淵加膝總相宜弓燥手柔不爲題窘洵乎戞戞其難 
　　蔣劍人春感云春夢澹於蝴蝶影落花寒入杜鵑心一往情深百讀不厭 
　　楊東山先生輓高聾公聯云「道交投契垂四十年淸齋促坐話平生知我惟公知公惟我」「名蹟留傳定千百世當代斵輸推老手以書作畫以畫作書」一氣呵成語無泛設要惟高先生當之無愧耳 
劇本 
[歷史劇雙忠墓（十四）] [  沈心工]  
　　韓厥吾君疾病日久未瘳卜者之言說是有個先代功臣没有後人祭祀爲此作祟吾君便問先代羣臣功勞誰爲最大小弟心想機會來了便說先大夫趙盾的功勞最大可惜他的兒子一輩都被寃家害死了又問道盾可有孫兒小弟便將當日結怨於屠氏的始末以及道氏孤兒託付先生敎養的話一層一節完全說明了吾君非常歡喜便命小弟即日到山帶領趙孤前去並請先生同去一行 
　　程嬰吾好歡喜也當日大夫允許趙孟始終立孤的話如今做到了小弟也可以從此交卸了請大夫到隔壁房中暫時廻避待小弟說與他知道（取趙氏歷史圖畫一一張掛然後呼喚）吾兒吾兒 
　　趙武爹爹孩兒來了呀伯伯那裏去了 
　　程嬰伯伯去去便來吾兒你看壁間的圖畫可好麽 
　　趙武畫得好也 
　　程嬰這是伯伯送與你的 
小說 
[社會小說衆醉獨醒（三五三）] [  瞻廬]  
　　第五十五回探錦被背人求子息點明燈當衆報娘恩原來阿巧娘在門外舒頭探腦把廂房裏幾個人都已瞧得淸澈心頭暗暗歡喜今天依着老靑的計較做將出來包管十拿九穩跳不出我的掌心（葫蘆裏賣甚麽藥）裏面幾個人聽着大願和尙講佛門故典正聽得出神郤不覺得有人在門外窺探比及鬭雞脚跨進廂房婆媳倆趕快離座把趙仙人呌得怪響阿巧娘笑道好太太好奶奶你們都是活佛般的人物今天來踏着佛地眞呌做佛國有緣佛法相因翠娥道我們正聽着大和尙講佛門故典你又是佛天佛地滿口子都說些佛阿巧娘笑道我們都是靠着佛菩薩過日子的不說佛說甚麽這呌做隨口一句波羅密順手一個薩摩訶邦平娘子道趙仙人你莫非也來寺裏燒香阿巧娘道一來曉得太太奶奶在寺裏做功德理當伺候二來今天佛菩薩生日辦着一片至誠心在佛菩薩面前多燒幾炷香多磕幾個頭也好修修來生的福祿邦平娘子笑道你已做了仙人要修甚麽阿巧娘道太太倒會取笑休說我不是眞仙便是眞仙離着佛菩薩還有五百刧怎說不要修我願敲破五百個木魚坐破五百個蒲團到了來生也修得似太太奶奶這般福分我便一輩子歡喜不盡∶∶金兒坐得不耐煩拉着他嫂嫂要向四下裏游玩翠娥也是喜動不喜靜的便向婆婆道我和金弟弟散步一會子便來邦平娘子打發一個小丫頭陪去阿巧娘忙獻殷勤道今天寺院裏人多挨來擠去容易走散橫豎我閒着没事便陪着少奶奶小少爺同去也好照顧一二邦平娘子道有你趙仙人陪着同走我更放心託膽多少總有些照顧（大有照顧）小丫頭也不用去單是你們三個人往各處隨喜隨喜我只在這裏和當家和尙講話你們去去便來 
餘瀋[  瀟湘白蘋]  
　　天下事求全責備則失之於偏所謂是非美惡皆由比較得來初無定論世人能於此了解覺悟則恩讐愛憎煩惱都消固不必遁足空門方稱淸凈也 
　　顧不平之鳴到處皆是强權當道公理誰論吾願化作無量數天秤衡天下是非俾銖兩悉稱 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[司法精神之大試騐] [  覺]  
　　所貴有司法機關者貴其有獨立之精神也而精神之能否獨立則在司法機關之自爲之 
　　今有可以試騐司法之精神者三事一上海選舉訴訟一北京敎潮訴訟一安徽學潮訴訟此三事者今日司法機關之大難題也而其精神之能否獨立能否不爲行政之所牽掣不特國民於此屬耳目焉且外人亦於此屬耳目焉 
　　吾國民日盼外人之收回領事裁判權而外人日以我國法庭之未能改良爲藉口今則司法機關之能否獨立幸而同時得可以試騐之事三吾願司法機關勉之必先能滿國民之意而後可以滿外人之意任大責重蓋無有過於今日者矣吾國民當同時注意此三訴訟之結果 
法制 
[立省憲乃促進國憲之成] [  蔣竹賢]  
　　省憲法之剏議眞革新我國制度之良法亦世界法治進步之先聲蓋各省之風俗人情與天習慣以及經濟等等各省都不相同而欲先立國憲包括種種不亦難乎追憶日本法律上習慣之認可有東京之法不能行於北海島之特例可見定律意旨應先就地方情形而參酌之也惟欲立省憲法則省憲法之立法機關須本公利公益之主張而於人民之痛苦人民之負擔人民之安寗人民之權利面面計及處處平均勿使有偏重左袒之弊庶省憲之立可謂得實際上法制之改良矣而將來規定國憲亦不過執其綱總其成且可使國憲之起草以及一讀二讀通過之時無衝突反對黨見等各種之惡爭端發現此省憲之立實促進國憲之成並足爲成立國憲捷徑之法未始非治世之道未始非特剏良法之有識見解鄙說如斯邦人君子之講求法治者幸審察利害而研究之（乙種酬） 
衛生 
[凡脫名之功用] [  陳言譯]  
　　動物之食品莫良於植物因植物中含自凡脫名Ｖitamine此物發明甚近二十年前尙無知之者即今日醫學界及生物學界亦尙未能確定爲何物惟其功用甚巨有之則生無之則死近耶魯大學敎授惠遜博士及奥斯旁博士等驗得食蔬果之鼠壽命可倍於食豚肉及牛乳之鼠而同一牛乳及豚肉其滋養之優劣又視豚牛之食物而殊凡豚之養於圈内不得草食者其肉脂中含凡脫名甚少放在曠野者反是冬日之牛嚙乾草爲生乳中幾無凡脫名春夏草木蓊茂則所含之量大增博士等曾於冬日以鮮牛乳喂鼠四日即羸瘠不堪不十日而死又於夏日試之其結果適相反壽命甚加至五倍有餘可知凡脫名實爲動物生存之惟一要素也 
　　凡脫名又能治乾性眼炎Ｘerophthalmia此症爲多數動物所不免其害甚烈但不能傳染亦不能用殺蟲劑去之預杜及醫治之法惟有多食富有凡脫名之食物博士等曾由各地捕得數鼠而驗其目力其完全無恙者惟一穴居之野鼠而已 
　　此篇原文見美國衛生月刋余節譯之覺頗有貢獻於社會（一）舊時談食品向不齒蔬果富貴之家終歲膏粱珍錯而疾病綦多雖謂逸豫少勞要亦營養失當所致觀此篇可使稍改方針（二）我國畜牧不講豢豕者多圈錮之而食以糟糠此種肉質實非完美之滋養品觀此篇亦庶可起改良之念（三）自來園藝一門鮮有注意對於蔬菜從無以滋養品目之此後宜竭力講求視同五榖（四）食牛乳者冬多而夏少以爲夏日質地過熱而又易敗殊不知新鮮牛乳正宜夏食罐頭封固亦當以夏日捋取者爲佳也陳言附識（乙種酬） 
敎育常識 
[暑假中小學敎師的修養問題] [  太迂]  
　　「榴花照眼」没有幾多日子學校裏快要暑假了但是「漫漫長夏」一般做小學敎師的應該怎樣度這暑假呢倘使貪著閑暇白過日子豈不錯過了這修養的好機會呢所以在吾個人的意思小學敎師應該自已先考慮自已一下我的閱歷膚淺嗎就應該往各處旅行目的地方必須要預先斟酌妥當旣經到了對於這地方的沿革位置物産實業敎育和社會狀况等一一用精密的觀察幷且要做一種有系統的記錄以備檢閱和報告 
　　我的學識粗疏嗎就應該到各地著名學校設立的暑期學校（像南京高師上海美術二師蘇州一師和附小聯合會等都有）裏去聽講但是入校以前也必須要考查他們所講演的是什麽我所缺乏的是什麽抉擇必須精細不這樣那便「所學非所需」也是枉的 
　　小學敎育是敎育人的敎育人類是進化不絕的所以敎育方法也應該不絕的進化做小學敎師的一面敎育人一面也不能忘掉了自已的修養夏天暑假正是最好的修養機 
 
 

Page 18

 
 
會做小學敎師的千萬不要輕輕放過了啊（乙種酬） 
國民常識 
[國民亟宜研究體育以求自衞] [  楓隱]  
　　現在宜昌武昌相繼兵變商民被焚掠殺戮者不知凡幾看了這個情形就曉得吾民平日依賴政府以兵保民這件事是靠不住的了 
　　要免却這種禍難全在國民自衛國民自衛的方法莫若人人研究體育苟國民能研究體育則在無事的時候無論做何種事體自然精神活潑體魄堅强皆得極好的效果一旦有匪亂及外患發生振臂一呼勝兵百萬可以立集又怕什麽呢 
　　外國無人不研究體育所以庚子這年我國拳匪圍攻使館這時使館裏頭不過是些京津一帶的外商和使館辦事人然尙且堅守多日未被攻破又如美國並非全國皆兵的然而加入歐洲時不到數月就得數百萬兵卒能戰勝强德這非國民人人研究體育的效果麽 
　　我國向來有好男不當兵之諺至今這個風氣仍未改變所以國民對於體育素不研究不曉得兵可以不當體育不可不研究因爲國家設兵所以衛民現在這班兵不能衞民適以害民就使一旦遣散了難保其不流爲匪類貽害吾民倘使吾民人人能研究體育則縱有這等變兵和游勇來騷擾吾民立刻可齊集許多保衛團抵禦他不致任他署戮任他刦掠了 
　　所以體育這件事本是國民所當研究的而在我國今日國民求自衛的方法尤非此不可（乙種酬） 
經濟 
[交易所是對外的] [  洪瘦峯]  
　　近來新企業中之風捲雲擁層出不窮莫若交易所與信託公司信託公司本篇姑置不論茲單就交易所而言觀夫各業各帮之爭相設立酷似軍閥派之爭地盤隱然有搆成商閥之勢不知交易所之特色其唯一重要條件是對外的實商戰中之海陸軍大本營也查各國之設立交易所莫不以己國天然出産品及人工出産品爲利器而以運輸商出口商作精兵原料進口商躉售商爲糧臺於是所謂交易所者運籌幃幄以觀察世界的眼光加以詳細調查精密稽核而後實行其預賣預買權衡物價調劑市面使己國之生産者與消費者得以常相平準未聞有以他國人工出産品作標準而設立交易所者吾國商人目光如豆知私利而昩公害事屬新創率爾操觚不加研究近聞有設立某種舶來品交易所之提議爲虎作倀何異明末之借兵入關危險殊甚竊恐提議者未明各國設立交易所之本旨爰特大聲疾呼以告吾國人曰交易所是對外的實商戰時代之海陸軍大本營也立國者固不可無海陸軍然而善用之守則足以禦外侮於境内進則足以擴勢力於國外不善用之適如吾人最痛惡之丘八徒見其搆成内亂而已故吾甚願軍閥外不再有商閥之造就還請國人亟起公共研究而注意之免致喪失權利騰笑鄰邦不禁跂予望之（乙種酬） 
道德叢話 
[西方格言（一五三）] [  謝介子選譯]  
　　信於其言始克爲人（土耳其諺） 
　　令舌藏於齒内（美吉利諺） 
　　人衆心紛（意·丹諺） 
　　遷居兩次之損失幾似一次遇火（英吉利諺） 
　　船破而怨海愚矣（席勒斯）（Ｓyrus） 
　　奢靡爲失信之主因（洛克斯）（Ｋnok） 
　　悔不能追回損失（德意志諺） 
　　眞譽如有根而易發展（英吉利諺） 
　　暗火視明火爲尤可畏（德意志諺） 
　　用可致美備（英吉利諺） 
農業常識 
[養鷄家育雛之注意] [  張若谷]  
　　養鷄最困難之事莫過於育雛氣候之變遷飲食之調製塲所之廣狹均須一一注意偶一不愼必招失敗調查吾國農家飼養少數之雛鷄及長成平均不過僅得其半羽數愈多則管理愈難因之更無良好之結果畏難灰心於養鷄前途影響非淺茲將育雛要點分述於左從事斯業者幸注意焉（一）鷄性最惡濕冷以雛鷄爲尤甚故鷄舍及運動塲之建設均宜在高燥之地室溫以攝氏十七度以上二十度以下爲合宜天氣過寒或大風决不可令其外出室内可生暖爐惟須使空氣流通天氣炎熱則使在空氣流通之處於日光烈處置置凉棚以蔽之 
　　（二）始孵出之雛二十四小時以内不可給食給食時碎米最佳惟須加木炭末少許或　砂土多量以預防其下痢切碎之靑菜肉類等亦須時時喂之惟雛胃消化力薄弱肉食過多易誘起前胃炎之症此不可不愼 
　　（三）飲水不潔或過量爲患下痢之原此最宜注意者宜飲井水併於其内加番椒丁幾少許以健其胃（約水百瓦可加番椒丁幾一瓦） 
　　（四）雛鷄塲所不可過廣以得飲得食爲度因塲所廣大一則過於運動大感疲勞二則有互相衝撞之弊然亦不可甚狹致令擁擠（不受酬） 
識字捷法 
[應用字] [  濟滄]  
　　麤行超遠也从三鹿俗作麄又通觕粗又不精也又大也又疏也又略也又麤糲猶俗言糙米 
 
