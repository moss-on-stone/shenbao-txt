# 1888 - 15 - 4905299

 

Page 1

 
 
[小題觀止告曰] [  點石齋主人啓] 　　　　　　　　　　　　　　　　　　　　 
　　本齋大題觀海初二集之刻可謂綜制藝之精　集文　之大成矣面小題獨無美　之　　　　　夫　藝代聖賢　官　令　　　　　　才　學不能不俯就　　西小題尤爲發輙之始　敲門之　　年　代興文　日　故几掇　科　　　　　不　此　　致意　　　　　　時望　風氣必由此始豈客視爲不道哉本齋數年來博捄廣搜又　　藏稿意　　　文　　　　　　　　　　遴　　　　　　　　　　　不具　格不備無語不　無意不新不但備題巳也操觚之士挾兹一　足以藥　府區發　號　　人之　　亦巾　之　本共選得文一萬五千餘首　之曰小題觀止凖於明春出書先此　知 
[經策通纂告白] [  點石齋主人啓] 　　　　　　　　　　　　　　　　　　　　 
　　攷訂之編昉自皇覽掌故之書權興漢官逮乎三通六帖會要會　　　　　諸書卷積愈多流布益廣降至萬花谷合璧事類雖非雅馴識者猶　盖博學通材藉資叅索兼存軼事　文也國朝官撰之　無過　書集成然卷　繁重價　連　窮　僻壤旣限於耳目塞門素士又艱於搆未佗如學海彚函淵鑑函海或專爲調詁兩設或專收珍秘之　求其備舉怨博而兼要者甚非曷　此經策　地纂之輯所由不容巳也其書分前後二集前編仿通志堂例依經編次分爲九目　易曰書曰詩曰春秋奏秋分四類曰春秋總義曰左氏曰公羊曰穀梁曰禮禮分四類曰三禮曰儀禮曰屬官曰禮曰四書曰孝經曰爾雅曰說文解經先議字故說文附經漢儒抱幾守缺之功宋賢止誼明道之在門戶見泯並行不悖存其原文不如剛　以志愼也後編甲集說經自群經總義以及經籍沿革　玉函之古航　諸儒之偉論臚舉條分以佐前書之不及乙部攷史自正史總錄史法史評按部分卷以及通鑑編年綱目紀事古史别史雜史霸史載記聖訓實錄會興志乘譜牒　勿備　天算叅中西之法而西學卽階其後分野占騐　例以蓻術之類有關經濟兼爲時尙故不憚煩述輿地備方物之制而　邑封建疆域名勝風俗土産　　四　附焉歴代之沿革風士之窳良加　諸業官常見銓選攷課之詳而循吏名宦卽在其中學校詳貢舉取士之制而養老禮賢亦所宜究訂五禮以存制作之精藴攷六樂以明律吕之　流兵制詳累朝之得失而叅以山川之險要邊海之防　考食　之經詳刑政之法舉凡貢賦稅庫錢幣茶馬鹽　漕務河工水道尤爲當務之　　經蠶　詳於農政水旱凶災攷之荒禮金石選學掌故攸　文苑儒林道統所係帝德箸傳授之心法政治見王道之全謨目錄之學籍資搜羅氏　之譜亦裨實學諸子百家有儒墨兵刑法術之區分别集類嘗載漢魏唐宋元明之故實佗至文章嘗翰方技藝術紀事物之原始有作者之精神　不校核羅致務臻詳愼甄綜貫串纖芥靡遺引用書籍不下千餘種而以史志三通正續通禮會興爲折衷惟說經之書茫如煙海與其冗說不如　要故名之曰經學辑要面群經之涯涘諸家之師承巳約略具備後書條理編次引用採　必繫原書之名每條先撰子目以便省　次分　　　於尋檢顔之曰策學備纂而溯源竟委旣非若　林之簡略不詳　要剛繁亦不同漢雋之疏陋寡緒夫經籍散佚收轉爲難經住議　膠　　合　　所纂諸書各標部目而經籍門徑箸錄時代按次條陳前都明訓詁之體用而亦足以收證叅之益　都具對揚之考訂而未始不備經濟之責守　一編富擬百城雖名之曰經策通纂面本本元元苦心持擇翦裁區别悉力經營非盡爲經策起見也昔韓子蒼評六帖新書云孔侯之書如富家之儲材榱揀　拱雲　山積匠者得之廳手不窮其用豈小紀文選評類書云此體一興而操觚者易於檢　註書者利於剽竊轉輾裨販實學顧荒此書之出得子蒼之譽亦唯命得文　之訾亦唯命原我罪我蒙無與焉埋首於研都巳五閱寒暑今春又廣延名宿急於觀成削　汗靑期在明春又世攷質於師友折衷於大儒以期體製之言有益于世爾　其書合前後二部卷巳盈千本非名山之業巳成等身之覲布之梨棗致勞汗牛爰仿　復巾箱之本古香襃珍之式付諸石印取其舟車之便先覩爲快以　海内之隅　所慮改題　襲妄逞私臆　鬻僭竊難免　言區區之心所願當十有道君十共　焉臨楮悚惶敢布腹心 
[中西鎗砲說]  
　　古者戰陣之具皆用戈矛刀劍斧斨鞭鎚至弓矢弩箭鐵鏢已稱利器然當時兩軍相見車馬衝擊在百步之外不能殺　蓋無致遠之器雖有人力終亦無如之　按　原軒轅氏作砲吕尙父造铳魏馬鈞製　仗三百制　近古皆不甚　於軍中而制勝攻堅别有所恃戰國孫龐門　以火　筒示約似石砲之用當時猶未精熟惟范撥兵法以十二斤　爲機可發三百步王翦伐楚軍中以此爲戲漢甘延壽膂力絶倫可不用機括祗以手投之事物原始報　葛武侯圍　昭於陳倉作衝車昭以繩連石還擊之衝車半碎唐李密曾　廣雲砲三百具王世充疾東都以機發石名曰將軍砲由是觀之歴代砲法皆以機發石並無所謂鐵砲也宋延平三年唐福獻始製火球火鎗紹興中虞九文造霹靂吧以紙爲之　實以石灰硫磺火發時其聲如雷紙裂灰散涸霧睬目又魏勝創造砲車亦用硝磺皆因蜚石之製而增廣之金人守汴有震天雷狀如合碗頂一孔大僅如指楊淸制府雛錄云近年鎗砲不能致遠惟大將軍二將軍三將軍諸铳力大而猛元亦思司造砲重百五十斤機發聲震天地遂破襄陽號襄陽砲明永樂征交趾得神機鎗砲法置刘機習之大者用車次及小者用架樁用托制度至此漸有可觀其外如單梢砲則前後四柱施杭上施鹿耳四夾軸　上置板竿　下隨時虎蹲砲則前脚長後脚短轟時火勢四溢又有旋風砲于衝天柱上施軸置砲用以攻城此卽近時桅杆置砲之式也有名水底連天砲者先置銅鐵大砲於水底以葦管接長中藏藥線水戰時發之可破敵丹此乃水雷魚雷之權與又史載鐵罐盛藥以火爇之砲舉火發其聲如雷遇者鐵甲皆透間或有以磁缶爲之者細考其制卽開花砲地雷之濫觴他若佛郎機銃霹靂火球皆爲行陣中物惟配藥鑄鐵中國素不講求明天啓二年始有教士羅如望楊瑪諾龍華民羅雅谷在燕京監製銃砲崇禎十三年湯若望又指樣鎔鑄戰砲著有則克錄一書國朝康煕十九年南懷仁奉旨鑄砲三百二十尊然當時泰西雖有砲火之利猶未刻意經營考之西史火藥一物本中華所創在宋元之際從印度流人西洋元末順帝十一年西人初造戰砲可知有元以前並無是物降至今日精益求精所鑄錮鐵銅砲槍彈皆奇妙不可方喻砲中之名有望天開花前膛後膛烟砲等名最遠者爲德國克盧伯所鑄之鋼砲形細且長而曲折其中彈及二三十里英國阿姆斯脫郎砲碩大無朋鋼管外加熱鐵最巨者可容火藥二百餘磅砲彈兩墩霍斯蓋斯砲遠及三里以外皆連珠機器一放十餘彈有準頭可以推移一彈未中則將準頭移過無有不中亦不及抵禦并可穿破雷艇克虜伯廠又有車砲一種有六特生七特生八特生之名八特生者祇宜用於平原六行七特半口徑者山嶺平陽皆適於用又有烏拉秋斯戶營鋼砲銅砲内鋼管而以熟鐵裏之利　輕捷製造得宜連環砲除霍斯盖斯之外又有拿騰飛一種亦利於用其餘如法之阿婆西砲來耶礮絲礮英之西麗瓦登雷礮鎗之利者英國之林明頓鎗麥底包亨後膛鎗德之毛瑟鎗霍斯盖斯鎗美之黎意鎗日本之村田鎗及遠者惟林明敦頓格林二種若毛瑟鎗雖後膛機器力究不足且難及遠黎意鎗雖有五響十六響之便捷然亦不能遠攻惟敵人已近始利於用按黎意鎗遠於毛瑟十步六響霍斯蓋鎗近於毛瑟十步今西人軍中所用究以力大而遠者爲宜若後膛機器連珠之鎗亦祗廠中故造新奇爲牟利起見卽如法國拿破崙之敗祇因德兵所用火器遠於法人數尺故彈丸所及每向有功以是知西人之所重者固在彼而不在此也方今大治海軍講求兵事然堅利鎗砲仍不免購自外洋歲費鉅金恐或仍無實濟若令各省製局自行製造則修我器械厲我甲兵一朝變起　塲無事仰人眉睫豈非國家之幸亦何至貽笑於西人哉 
 
 

Page 2

 
 
[諭旨恭錄]  
　　十一月十五日奉旨尙昌懋現在穿孝正紅旗漢　副都統者淸安署　欽此同日奉上諭本年京帥人冬以來尙未得雪農田待澤孔殷實深寅盼朕於本月十九日親詣大高殿拈香時應官　派惇親土奕誴昭顯廟着派貝勒載漪宣仁廟着派貝勒載　凝和廟着派員勤載澍同於是日分詣拈香欽此○十六日奉上諭陳彝奏知縣虧短銀兩叅後延不完繳請旨拿問監追查抄一摺巳革安徽霍山縣知縣白毓崑任内虧短正雜各欵銀兩爲數甚鉅除已交外尙短銀一千七百四十餘兩迭經勒限追繳迄未完解實屬玩限白毓崑着卽拿問監追提集經手丁書人等嚴訊是侵是挪分别辦理並着山西巡撫將該革員原籍家産嚴密查封備批一面查明歴過任所寓所有無資財寄頓一律查抄以重庫欵該部知道欽此 
[火警彚登]  
　　京師前門外天樂戲園魚龍曼衍袍笏鮮妍每一登塲座無虚位上月中旬某日劇散後園主有事他出夜間僅留兩人看守後臺四鼓將闌其一出院小遺遥見櫃房内濃烟四出滿室火光炎炎上熾遂呼左右隣齊來解救幸是夜封家姨不甚肆虐潑之以水當卽火滅烟消聞櫃房所燬衣物約値白餘金　又前門外迤西大栅欄天鹿齋點心鋪樓上庋有火藥一包某夜無端火發其時諸夥皆已就枕鼾聲如牛聞警醒來旋卽潑滅越數日淸晨忽見滿地遍鋪火藥登梯四望則見所藏火藥旁遺下洋火百餘根鋪主大驚當卽禀報地面司坊及　營刻經南營守戎夜夜派兵巡察尙未聞有無弋獲也○十一月廿二日四更時江西惠民門外犁嘴街某米鋪遺火糠粃中致兆焚如延燒　鄰十五家當經城外保甲局水龍救熄洎南新二縣出城彈壓則已吳回避舍火勢漸衰翌日四更許城内蕭家巷不知如何火發焚燬藏廠半椂幸火燄尙微經工匠等人齊起救熄查火由外人皆謂廠側有數富室匪徒欲縱火以刼資財云是晚雞初鳴時德勝門外失慎延燒茅屋數家進賢門外失與延燒瓦屋數家澹臺門内經塘失慎迨水龍馳往則火已熄矣事後查悉有匪徒由戶限穴洞放人硝磺焚燬門口當卽追獲一犯送案訊究供出黨羽數人○人冬以來江北黄廣等縣屢有匪徒縱火圖刼人家某鄕拿獲數人送請廣濟縣究辦該匪直認不諱供稱同黨共有數百人上月望後九江城内馬巷口等處皆有匪徒用表芯紙浸以火油夜深射人窗櫺内幸均知覺蓋以被窩而息某烟舘被匪徒以火油紙橪揷人大門隙幸爲石墻所阻不致蔓延匪類之多洵乎徧地　棘也惟願地方官及冬防保甲各員設法嚴防密爲緝訪俾匪頽無從匿跡閭　得以高枕無憂也○上月廿九日蓮漏三下松江西門外長橋南堍某姓棺木店因工匠夜作不戒於火致兆焚如時適河水乾涸殊難灌救相持時許計上下岸焚去門面四座幸水龍十餘架從遠處買水竭力救護祝融氏始歛威而退當火熾時譚靑崖軍門恩詩農太守督率文武員弁臨塲彈壓故得免滋事之虞云 
[朝鮮近事]  
　　國王設立機局使華人教織朝人學之今朝人亦能自織華人四去其三將來朝地綢綾可不向中國購買矣○慶尙道一帶每有强暴之徒人夜暗投書信於富商巨室使其送金銀於某山下如爽約則以火焚其屋官亦不甚究○前月二十五日晨起大雨滂沱霹靂交作八點鐘時方止○　商某至外道賣貨人店店主待之甚優夜則以女伴寢招引售主經營帳目無不實心關照货將盡使商返運及商復去則室在而人已杳萬生他鄕操奇計贏竟作一塲春夢少年殷賈者尙慎旃哉○連日大雪自仁川赴漢城八十里樓臺玉琢世界銀裝三日始止○仁川海關道憲新修大門其形如中國之戲樓○日輪出口又有商人私販紅參皆被海關搜去其人幸得逃免○海關拍賣漏稅貨物甚多惟紅參不見○仁川海口多難潮退時往往横亘十餘　輪船出人頗多不便○松都至仁港二百餘里小兒婦女皆能辦運貨物從中取利蓋習俗使然也○朝地考試武舉各處赳赳者皆赴京應試考弓發箭大有可觀○寒雪滿天冷氣侵人肌骨鮮人猶衣葛衣持　扇行於街巿而伏中則反着綿襪好尙之不同如此○全羅道人心靈手敏凡朝鮮一切奇巧什物皆出自全羅聞該處近多搶刼之案○朝人自幼好習大字全羅有神童甫八歲書法酷似魯公中興頌尤擅勝境○朝地有黄花蛇價値甚昂土人得於溝壑人巿賣銀十七兩買主如獲至寳不知其何用也○日人善埀　仁港冬月尙有嘉吉等魚且價亦不甚昂○朝鮮苦力人甚多背負又棍時人卽以又棍呼之○漢城鐘樓大街曩被火災焚去二百餘間皆係國土之産今已興工建造矣○冬至日選放出使大臣　辦各色寳物以備來年貢獻○公州藥材大會華商往賣貨者頗得餘利○朝地皮貨價値甚廉公州尤甚華商回國大半販皮○漢城大街新開華商酒館釀成各色美酒甚佳○前有華商火斃三命鋪東巳來朝地控於宫批准照會朝官嚴拿放火之人○華商在朝生理多有收裝内渡者不知何故○秋間日本人在朝生理者不下七八十家今亦去其大半○十三日仁川領事洪君適漢城未知有何公務○釜山領事李君待人頗覺寛厚其下皆悅之惜華商無在釜山者蓋釜山雖係朝地而人心皆歸日本卽有華人在彼生理亦無售主○釜山靑魚甚多華人有往販者可獲厚利○道憲送國王名花二十餘盆餘皆平平惟佛手梅朝人無不稱羡○有華人爲王作角燈者王使人往學之亦如機局之事○日輪敦賀九年内只一次適中國下次擬換春暉輪船現已遍貼招紙矣○敦賀九到港所載海山威歸客甚多 
[撤差候訊]  
　　寧波訪事人云趙某以五品武職在四明候補屢易星霜未得一缺不得已改捐從九文職奉委帮辦某局事宜顧中饋無人尙煩内顧適有以冰上人自任者謂陳氏閨女頗具夫人相若得雀屏射中則並肩比翼真一對小鴛鴦也趙喜出望外諄託爲之說合議旣　具六禮　歸魚水諧和頗自得也旣而察知非陳氏閨女實係王姓之女嫁與陳潮海爲妻因陳出外身亡鵠寡鳬單不甘苦守以故琵琶别抱改嫁於趙趙至此悔之已晚惟有暗自咨嗟而已近忽有陳姓族人赴府控告胡練溪太守將趙撤差傳提人証集訊想堂上人高懸秦鏡不難洞燭隱情也 
[營口瑣聞]  
　　淨河時節天時和煖異常直至冬至前尙無冰凌凝結十一月十三日始有冰排從上河流下次日南風微動冰排倒湧齊集海關前河流遂霎時塞斷○封河後巿上沙布大賤以致與沙船贸易者咸有虧折之虞極大油坊因此半月中賠累至四五萬六七萬不等巿面幾因此大壞回憶今年自春至冬業沙布者無一不利巿三倍何以驟跌至此誠哉巿情變化非逆料者所可知也○海城縣奭人令任事三載道滿口碑今已捐升監司大約明春元宵前後卽當交缷縣篆晉京引見矣火神廟住持僧悟瑩係西大廟戒僧玅慶之徒年祇二十餘早在京師受戒俗家李姓具父祇此一子一旦遯歸象教將何以延似續而繼宗祧因懇其師釋還俾免抱鄧攸之戚師允之遂在五月二十八日蓄髮娶妻嗣經數人控諸廳署誣以師徒串合有玷佛門廳尊批駁不准繼復控諸縣署縣令准其詞飭差拘訊後卽完案想有人爲之調停也上月十一日淸晨突有縣差八名至火神廟將玅慶鎖拿而去所爲何案外人尙未聞知云 
[穗城紀事]  
　　委署潮州府方太守公惠陸豐縣田大令明曜前經統帶防營現奉憲檄各赴新任啓柱之日舊部各營均赴河干列隊恭送○賈大令芳曾任貴州貴谿縣頗著循聲現經吳淸帥奏請留於廣東差委藉資臂助○香山順德新會三縣土攘毗連素多盜匪前經大憲委員緝捕迄今一年仍未就緒現在張香帥改委補用直隷州曾藎臣剌史接辦○署理糧道閻觀察於上月十四日奉督撫兩院命往閱各砲臺觀察率同屬員二人乘坐廣甲輸船巡閱一周十九日始回○老城第一叚保甲委員王化成少尉一年期滿臬憲札委從九品梅君文圻瓜代已於前日到差○臬憲王廉訪之封翁於上月十九日壽辰省中將軍督撫以及府道州縣均詣臬轅稱觴祝嘏翎頂輝煌衣裳蹌濟洵煕朝之人瑞 
 
 

Page 3

 
 
亦宦海之張談也○河南某姓家日前有盗多人撞門而入搶去銀錢衣物當卽開單報縣請緝次日捕役在靖遠街某飯店獲盜二人起　　物一并送縣提訊時該盜供詞狡展邑宰喝責五百板收禁候解○廣西潯州協副將誠副戎慶月前到省禀見制軍飭令赴任以重戰守副戎　於十八日起程○聨濟兵船在閘波洋面拿獲私鹽船一艘鹽七萬餘斤管駕武永慶都戎卽日押解到省交局騐收○十八日有無賴多人手持兵刃到西門外某染坊尋釁坊主亦整備以待保甲局聞之立卽派勇彈壓开拘坊主到局懲責以爲聚衆逞兇者儆而無頼人等則置之不聞其中有無别情非局外人所能知矣 
[蘇臺小誌]  
　　前報紀蘇省遣員赴江西迎請銅觀音禱雨一則兹悉撫憲委員於上月二十六日差回禀知已經迎到舟泊胥門於是省中自崧中丞以下咸往接官廳碼頭排列香案各官跪接後旋以彩亭用八人抬之以行迎請人壇中丞率領司道府縣再行跪接如儀逐日仍在正誼書院降輿步行人壇朝夕虔求大士有靈或能以一滴楊枝水酒遍大千世界也○上月廿六日下午蘇城之東北隅虹亘天際歴半時許始漸沒按冬冷虹藏不見今忽於嚴寒時見之是改常也說者咸謂此實旱象今冬雨雪必少請以質之天文家 
[籌議河工]  
　　開濬吳淞港一事屢紀前報昨日承辦河工各官至英工部局與西董事仁記洋行主吳德君再議濬河事宜英會審員蔡太守亦與焉因飭差知照捕房停訊一日 
[請發官媒]  
　　妓女王巧林於前日下午奔投英公廨喊稱被鴇凌辱不堪其苦意欲從良乞恩超拔請發官媒不願回去値日差據情禀明蔡太守飭將訪將該妓暫發官媒著令明白具詞呈候訊供核辦 
[龜妓被押]  
　　丹陽人朱標在小東門外解二花烟館内將刀自戮一節業巳詳登前報捕房昨將花烟館主解二卽解錦堂及烟支李桂林解訊法包探將尖刀一把呈案并稱刀上痕跡有一寸餘據花烟館中謂朱自戮刀亦是朱携來而捕頭遣往仁濟醫館誨問朱標則稱被花烟館所戮王司馬着將解二帶出詰之李桂林據供年二十六歲揚州人丈夫李春林在滬做小生意度日晚間住客庽解二是本家夫婦兩人尙有一妓名金林雇男女傭各一人金林與我均做包帳金林句十五個月我包二年取過帶檔洋八十八元以十六个月爲一年要做三十二个月始滿二年之期朱標是上月二十二日始來住兩夜後無錢仍來我於二十八日晚向伊說我在此做包帳不是自巳身體凡事要問本家伊卽怏怏而去伊本是流氓次日忽來尋事從套褲中摸出剌刀自戳司馬傳解二到案詰其何事來滬作此生涯家内有妓女幾人答稱小女嫁某京貨店中現已去世我於去年二月間到滬家中祇桂林一人並無别妓司馬謂尙有金林何稱祇一人朱標如　身死卽是人命爾將如何於是中西官互相斟酌以朱標之傷究竟如何着將解二及烟妓李桂林暫押捕房姑視傷勢若何再爲核斷 
[暫行交保]  
　　昨報列僞造發票一節捕房將英包探拘送之葛華華葛阿毛父子兩人送案旋據通事稱有人僞造發票在外騙貨經英捕房將人拘到供出有人住在法界因恊法捕往拘押候虹口捕房來提因未來提故特解案王司馬詰訊之下葛華華供浦東人種田度日兒子葛阿毛在後新街擺設鞋店雇用夥計陸眞正一人亦是浦東人我本在鄕間到滬祇三天前日有外國人等到店搜查直到樓上樓上係房東所住伊家老嫗不知回事驚極從樓梯跌下西人去後老嫗謂是我店中閙出之事累伊受驚欲與我拚命後在抽屉内尋到空白發票一張業巳蓋印并有圖章四個因恐生事於燒飯時將印票一併燒毁土司馬謂爾纔到店因何知發票圖章碍事立卽燒毁葛華華仍照前供司馬着將葛華華帶出詰之葛阿毛據供在别店做工早出晚歸因店中有人家定做之貨用客司陸眞正不知伊如何串做此事未見圖章不知有何字樣父親到滬不過三日燒去印票時亦未知悉研詰至再矢口不移王司馬以虹口捕房未經來提着將葛華華父子一併父保 
[匪徒攫飾]  
　　前夜有寧波婦人乘坐東洋車行至大橋相近突被匪人從車後伸手攫去金壓髮該婦大聲呼喊急命停車車夫竭力追赶匪人已杳不知其所之俄　捕房請緝不知能否獲贜匪黨如此横行有緝捕之責者尙其加之意哉 
[刨棺疊見]  
　　新老兩閘以北及坭城外之山家園等處相木之暴露者不少近來時被匪人扒挖聞不下十餘具其中女棺多而男棺少以女棺有首傭也此等棺木多係貧苦之家告知地保地保置之不理則惟相與忍受而已嗚呼邑有賢父母而小民骸骨猶不免暴露是何故歟 
[古樹遭災]  
　　浦東二十四保七圖六里橋地方有榆樹焉大可合抱高欲叅天黛色霜皮頗形古峭百餘年物也上月二十七日火忽起於樹心毒燄炎炎灼　枝葉越兩晝夜之久樹盡烏焦樹節内有龜兩枚亦被池魚殃及誠奇已哉 
[上海縣署瑣案]  
　　老閘北首廿五保頭圖有陸姓祖遺地基三畝七分八厘邇由陸士吉陸台龍陸台金等售與葉成忠管業得銀三千八百兩族中陸張氏以此地係翁姑墳墓士吉不應擅自售人遂倩陸錫夫爲抱呈投縣控告井稱陸驛梅欲强將墳墓遷移裴邑尊准詞飭提研訊旋有陸頌和董闌卿向張氏理勸令士吉騰出墳地七分八厘隨由錫夫等投案求銷邑尊以案已飭提虚實總應根究乃於前日提集人証質訊情由斷令士吉將地一半讓與該氏其餘聽憑出售兩造遂各遵斷具結○前日有江灣鎭人王少華攔輿喊控裴邑尊怒其囉　飭先掌頰二十下然後詰訊情由王稱光緒九年由殷秋亭作伐聘定趙茂松之女爲妻諏吉本年十一月十三日迎娶時茂松早經病故上月二十八日原媒忽至小的處言茂妻女均已遁逃不知去向小的一時情急控請究追所有婚帖呈求鑒閱邑尊令暫行退去靜候提訊察奪 
[法界公堂瑣案]  
　　捕房昨解吳友泉請訊法包探將銅洋一元好洋一元呈案禀稱此人昨日向賣布人買布兩疋給洋一元賣布人看出銅洋向換吳卽奔逸適日巡捕見吳傾跌卽行拘住布已還鄕人將吳解案此事係由小東門捕房解來王司馬詰之吳友泉據供引翔港人賣水果鹹魚在上海小東門擺攤洋是收下來者不知有銅洋在内司馬詰其來買者是躉買抑零買答稱是零買司馬謂然則何來整洋吳支吾以對司馬謂現在賣布人已將布收回當從寛辦理下次再犯定行笞責着將銅洋一元銷毁好洋一元給還斥退○前報列四川人張仁山竊寳銀四隻被局賭人騙至棋盤街糊北妓院輸罄一案王司馬本擬將張笞實嗣因原告代求司馬着發電至籍詰問仁山之兄張守之願保與否昨得回電稱願保因此原告復投公堂將電咅呈案司馬閱畢准其保去物件發還○朱保慶控牛行主閔茂環欠牛洋六十六元一節昨日集訊朱呈摺一扣閔稱開恊源牛　朱載來牛四頭賣洋八十七元捐錢用錢均由我出牛賣在虹口怡順倒帳被欠洋一百數十元會向廣祥合算帳不允曾訴地保斷先還洋十元八仙橋鄧委員亦勸過伊尙不肯王司馬謂爾意列何還法答稱年内不及淸還明春如收到當一概付淸如收不到二月底先還一半餘俟秋後付淸王司馬謂此係貨洋並非夙欠着將閔茂環管押限十日繳洋否則比追 
[上海高易賑所紀要]  
　　此次河南鄭州决口本所蒙粤省愛育堂解過第十一批賑洋三萬三千元香港東華　院除頭二批賑銀四千兩解交文報局經收外本所收至第八批計銀一萬兩均經湊合各捐儘解災　去後頃又蒙愛育堂由同昌順寳號　到第十二批賑洋三千元伸規元二千一百六十兩正並蒙示悉以敝所前寄捐册不敷分送曾代刊印災圖捐啓敷萬張寄往各埠廣爲勸募等因具見樂善　誠不辭勞瘁感佩良深惟冬賑末了春撫方長尙望兩地痒堂諸君子極力持籌海内諸善士源源飲助以匡不　是所叩禱李朝覲謹記 
[虔求子息]  
　　禮紀弧懸頌四方之大志詩歌璋弄硯一室之休徴可見得子之時親朋燕賀有足以博歡娱而播佳話者今有寗渡慈谿 
 
 

Page 4

 
 
西河居士年逾三十求得子息俯助河南鄭州賑捐洋一百元委解振濟本日黎明叩門而人據述情形莫非至誠　充積亟憫鳩形行善唯虞其不足定符熊兆降祥自信其有憑想欹枕待漏時不知幾經審度而後得此良圖也以居士樂善　孳不求共曉較之錢江子藹吉餘生縷述情由可謂同聲相應矣上海北巿絲業會館　賑公所　弟少卿施善昌謹誌 
[賑務紀要]  
　　蔣逢史廉訪昔曾作宦豫州今則優游泉石俯念鄭州决口民嘆其魚特捐賑銀二日兩爲之倡復向同人中鼎力勸募共集汴紋五百兩託唐楓階先生轉匯先生另募銀三兩並由百川通寳號匯到伸規元五百四十一兩一錢四分當此賑欵支絀之際得荷仁應吾知豫州百姓咸誦前日之使君卽今日之生佛雖然人之欲善誰不如我想四海之内必有以廉訪之心爲心者○冬賑未已春撫方長核計解去之欵萬萬不敷散放書云爲山九仞功虧一簣歐陽子云爲善無不報而遲速有時尙望海内諸善士念彼鴻嗷源源飲助俾得接濟此則同人所日夜叩禱者也上海四馬路高易公館内壽賑所李朝覲　坪謹誌 
[施印賑册]  
　　嘗聞饑寒無告鄭俠繪流民之圖筆墨有靈魯公書乞米之帖一時賢者古稱之今自河災籌振以來蒙同又書局徐宏甫養長先後助印捐册二萬七千扣並承張子南鍾靜山郁庚菴諸先生好行其德樂賛厥成至於刷印迅速紙張精潔册　畫圖書啓工妙絶倫尤足動閱者之目而生其惻隱之心現仍分懇報舘諸公隨報分送惟願速集捐資早甦溝壑是則同文　册之施實爲災黎生機所繫也共戴二天厚德爭看萬紙風傳勝造七級浮屠定卜千祥雲集披圖拜貺登簡鳴忱上海三馬路與昌協賑公所竹坪陳煦元謹誌 
[絲業會館賑所雜言]  
　　魏塘郭少泉善士默叨神佑願寫蘭石册扇二百件每件取資一角悉數充人賑捐由　風閣扇號代收今因冬季扇册無多先繳鷹洋四元再添書對五十副大小不拘每副取資五角仍由四馬路憲風閣戯鴻堂二家代收五日取件以年度爲限○于君昌齡投書敝公所云金苕人觀察爲公子完姻寄送柯儀並代席等洋二十六元夙叨摯愛萬勿敢當惟遠道太使寄還謹體觀察好善之懷移送　賑公所捐充緜衣之用卽爲公子種田請列報章以告觀察 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年十一月十三日京報全錄]  
　　宫門抄○諭旨二道錄前○楚督裕奏遵旨查明蘇織造等被叅各欵摺○十一月十三日工部鴻臚寺廂紅旗値日無引見○山東叅將福昌阿謝恩○德慶續假十日○尙昌懋請假五日○召見軍機桂勛福昌阿童華淸安○○頭品頂戴湖廣總督奴才裕祿跪奏爲遵旨查明蘇州織造奉曾等被叅各欵據實具陳仰祈聖鑒事竊奴才前於陛辭出都後承准軍機大臣字寄光緒十三年七月二十一日奉上諭有人奏蘇州織造奉曾性情凶暴貪鄙不職等因欽此欽遵奴才行抵江寧接篆後遵卽一面遴委江蘇侯補道丁葆元候補知府羅章分往蘇州淮安江陰等處按欵確查並密加察訪嗣因奴才奉旨飭回湖廣總督本任該委員等尙未查明禀覆當經附片陳明應俟查覆到日再由奴才確核具奏在案兹據該委員丁葆元等逐欵查明先後禀覆並叅以奴才在寧察訪詳加確核如原叅蘇州織造奉曾性情兇暴貪鄙不職採辦貢物擅减材料倚廢員李桂林將瑛爲心腹勒索司庫銘佑銀兩並在署演戯狎妓聚賭各節查蘇州織造額設官機六百六十三張兵燹被燬同治四五年間僅由前織造錫祉慶林先後奏明置備官機九十張購買民房一所暫作織局以後各任皆因局屋淺狹未能續添每　大運及傳辦物件官機不敷不能不租僱民機民匠以供織辦該衙門奉傳活計採辦物料向由庫書承辦設有公所名曰西帳房奉曾到在後查知中多弊竇卽將西帳房奏明裁撤另派商人趙啓堂爲工頭董率其事該書吏等歴辦有年一經裁汰不免心生怨望嘖有繁言惟詳加訪查該織造實爲織務袪弊起見並非停止機戶改爲採辦亦無勒揹商人尅扣工匠確據貢物材料尺寸向有定式織辦倘不如式交納必干駁回更非該織造所能任意擅减李桂林蔣瑛均係奉曾延請幕友李桂林繕寫奏摺兼辦書啓蔣瑛辦理案牘該二人尙無招摇撞騙實迹惟蔣瑛與其父蔣壽松曾先後在歴任織造衙門充富幕友二十餘年嗣蔣瑛報捐江蘇知縣補授興化縣缺丁憂起復復以所保直隷州知州指分原省仍充織造幕友光緒十一年被人叅奏奉旨查辦經前江蘇撫臣衛榮光查明蔣瑛確係在蘇由幕而官復由官而幕違例朦混奏請革職有案蔣瑛被叅後並禾回籍仍在奉曾幕中辦理案牘是其父子相繼盤踞把持致滋物議寔出有因至奉曾倘遇喜慶等事在署演戱事所實有原奏所稱與李桂林等　奴聚賭及任令居民人署觀戲乘機逼脅民女幾釀人命各情衙署爲衆目觀瞻之地如果實有其事斷難掩人耳目密訪同城官紳均無聞見自屬並無其事司庫銘佑上年十月四次任滿業經奉曾循例請換該員本年三月交缷已於六月由蘇回京原奏所稱奉曾勒索銘佑五千金欲爲奏請保留銘佑不願因此挾嫌一節　查並無確據惟本年五月問有銘佑家丁周喜在織造衙門左近焚燒物件被奉曾家丁李瑞堂等毆打成傷扭至織造署中經奉曾送交長洲縣審辦旋周喜之母周蒯氏亦在臬司衙門控訴批飭蘇州府提訊該府魁元查騐周喜傷已平復提集訊明將李瑞堂按律擬杖折責發落查其肇釁之由係由銘佑曾爲奉曾代辦木兀數件因不適用奉曾將原物退還銘佑令家丁周喜前住搬取周喜因見木兀内有棕墊一件生虫甚多卽在署西隙地用火薰拿不科棕墊焚着奉曾怒其不應在署旁燒燬物件令家丁李瑞堂在銘佑寓所尋獲周喜查問李瑞堂等典周喜口角扭住將周喜拖毆致傷奉曾卽將周喜等送縣審訊是日實係奉曾家丁李瑞堂姜四汪畬三人同往銘佑寓所奉曾並無親乘小轎帶人導毆情事此案事在五月銘佑係於六月間起程取道上海回京查無因奉曾尋毆逃避上海之事此查明蘇州織造奉曾被叅各欵之實在情形也又原叅淮安府知府恩誠性情獧鄙微服冶遊上年府試幾至釀事各節查恩諴自光緒十年補授淮安府以來平日辦事尙無貽誤訪方該處紳民淮安府城向非商賈聚集之區地方儉僻妓館素少恩諴每遇冬防於夜分出署巡查間或有之並未見微服冶遊亦未　有爲棍徒綑縳訛索之事惟光緒十一年有在恩署内管帳之天津人侯仲文與一二家丁時常出署閒遊頗涉招摇經恩諴察覺旋卽一併驅逐或卽因此以致訛傳徧處查訪衆論僉同查郡城耳目甚衆知　體制較崇恩諴身任地方爲僚屬表率豈能屏絶輿從輕褻冶遊致播觀聽是所查移員並無微服冶遊之事尙屬可信上年四月淮安府舉行府試恩諴派委試用典史夏承宣隨栅照料自十六日開考起外縣各塲均屬安靜二十八日考試山陽縣生童正塲於懸示題牌時童生以試題先已有人傳播紛紛喧嚷經監場學官分别開導恩諴當堂另出題目各童生卽靜謐無譁事後查知係夏承宣於題牌未懸之時先行傳說以致考童不服當將夏承宣差事斥撤確查此次府試考童宣嚷實由於此並無有賣前十名先見全單情弊查詢是時署山陽縣知縣桂正華亦稱並無先見名單請恩諴扣除試卷之事此查明恩諴被叅各欵之實在情形也又原叅常熟縣知縣李福沂任性妄爲驕奢貧滑辦理案件種種乖謬各節查李福沂上年調任常熟縣該縣城外同樂園戱館係本年正月本地人倡設三月間因戲館滋事卽行閉歇並非李福沂招致亦無國　之日演　情事訪李福沂之子年甫十歲尙未成童原奏所稱招留優伶在署教習串戲自係訛傳錢錫紫係名錢錫之確係常熟戶族本年五月間因上海申報館刻有常境訪獲道士搜出僞文一條經江蘇撫臣　　飭拿造言惑與之人李福沂心疑錢錫之所爲於六月間會同昭文縣傳案責訊看管七月初三日錢錫之　間脫逃其母　　氏在縣其禀自願嚴加管宋求免懲治李福沂卽未深究此案是否李福沂别有懷嫌藉案洩忿事涉隱微無從查悉惟其訪拿錢錫之到案責押實有其事李福沂到任時招有壯勇二十餘名民間稱爲海勇工食係由李福祈自給尙查無向鋪戶勒索規費實據亦無在外開塲聚賭情事惟李福沂遇事任性舉動驕奢平日審斷案件每令海勇行杖用刑頗嚴及原奏所稱迎春之日服飾潛濫儀從煊赫各節紳民嘖有頰言實屬衆口一詞縣屬蕭家橋並無薛楊氏命案　查上年六月有薛周氏因傷身死一案與原叅情節相同查薛周氏係屬孀婦光緒十二年六月二十六日因與無服族人薛大口角死於縣屬綉經濵地方刃傷極重富時薛大逃避通州經地保及薛周氏之子薛昇報縣詣騐拿獲薛大到案李福沂訊據薛大供先與薛周氏通姦四年復因欲娶爲妻使薛周氏之弟周金棣探問薛周氏情願改嫁薛大當措財禮洋銀四十元交周金棣轉付薛周氏收用嗣薛周氏之子薛昇勸止其母不令再醮薛大卽向薛周氏索還財禮屢約未償因被薛大攔路逼索致薛周氏氣忿自刎身死將薛大審依威逼人致死律擬杖加枷具詳結案此案起首有無别故是否薛周氏自刎身死抑被薛大殺傷致斃訪諸輿論疑竇頗多又原叅王湯氏叔嫂爭訟一案查常熟城内太平巷有孀婦王胡氏非王湯氏因與夫弟王恩釗卽王信孚爭祖遺房屋及斛米口角在縣涉訟王胡氏倩其母舅湯錦榮作抱李福沂於本年二月三十日堂訊令海勇將抱告湯錦榮掌責王胡氏卽於三月初一日目盡身死輿論僉謂李福沂審斷不公致王胡氏含忿自盡是李福沂辦案粗率原叅不爲無因此外尙查無諱盜爲竊之案此查明常熟縣知縣李福沂被叅各欵之實在情形也又原叅前任昭文縣知縣王燦辦事糊塗任書吏把持作弊江陰縣訓導吳應生嗜好極深尤喜賭博需索陋規行同無頼各節查前任昭文縣知縣係名黄燦並非土燦前因辦事迂緩經江蘇巡撫臣崧駿奏叅開缺另補訪察該縣尙無别項劣跡縣書張雲梅卽張元恭確係雲騎尉世職加賞花翎都司銜　名充當查無私和人命包攬詞訟確據惟該縣總書王姓魯姓僅有卯名而總書公事仍由張雲梅暗中掌管原叅其把持公事在所不免該書現在被控有案已由江蘇臬司提省審辦其平日有無愚弄縣官魚肉鄕里情事自應併案究擬江陰縣訓導吳應生賦性迂謬身弱多病原叅嗜好極深性喜賭博並與在庠劣生及書差聚賭各情現經訪察尙無確據該縣之禮延書院向歸兩學教官分年輪管凡遇甄别收錄生童吳應生每向需索卷費洋銀一圓或錢千文實有其事江蘇新生人學向有謁見學官贄儀厚薄聽其自便吳應生視爲歸學官分所應有往往錙銖必較以致士林不服物議沸騰此又查明前任昭文縣知縣黄燦及江陰縣訓導吳應生被叅各欵之實在情形也以上各節均經按照原奏逐加確查不敢稍有徇隱伏查江蘇織造奉曾被叅採辦貢物擅减材料及與李桂林蔣瑛狎妓聚賭並因在署演戱逼脅民女幾釀人命各節現在逐一確查尙無其事原叅該織造兇暴貪鄙勒索銘佑銀兩各情訪查亦無確據惟該織造於銘佑家丁周喜在署旁焚燬物件細故輙令家丁李瑞堂等至銘佑寓所找尋查問致李瑞堂等將周喜毆傷已屬舉動任性毫無約束已革江蘇候補直隷州知州蔣瑛係曾經被叅兩次違例朦捐遊幕省分奏請革職廢員奉曾仍延請在署辦理案牘任用非人致招物議亦有不合應請旨將奉曾交部議處蔣瑛於被叅革職後並不回籍仍在織造署中充當幕友殊屬盤踞把持應卽驅逐回籍不准再在江蘇逗遛以息浮議李桂林充當織造衙門繕摺書啓幕友筆墨之外查無干預公事情事李瑞堂等毆傷周喜之案業經蘇州府審擬完結均毋庸議此稿未完 
 
 

Page 10

 
 
[光緒十三年十一月十四日京報全錄]  
　　宫門抄○諭旨二道錄前○接續前稿○奉天府丞兼學政延奏科試完竣摺○雲督岑等奏撲滅蠻匪擇尤保奬摺○又奏奬剿匪各員摺○文奏補用同知留營差遣片○直督李奏知縣廻避揀員對調摺○十一月十四日内務府國子監正藍旗値日無引見○絪貝勒六額駙長善煕敬啓泰連慶各假滿請安○松溎前往西陵請訓○富森布請假十日○掌儀司奏十五日祭奉先殿濂公行禮○吏部奏派考試漢謄錄之大臣派出閱卷孫詒經徐郙烏拉布○搜檢睿王豫王怡王莊王桂全續昌彈壓慶福○召見軍機煕敬景善盛昱連慶○接續前稿淮安府知府恩誠詳查並無微服冶游情事惟於上年舉行府試擬出試題未能愼密從事致被委員於未懸題目之時先行傳說幾致釀事關防不嚴實難辭咎應請旨交部議處常熟縣知縣李福沂雖查無招致優伶開設戱館及留優人在署教習伊子串戱並縱令縣屬勇丁需索規費開塲聚賭各情事維舉動驕奢遇事任性審斷粗率用刑過嚴以致绅民交怨不洽輿情旣經訪查明確未便稍涉姑容應請旨卽行革職以示懲儆其薛周氏一案是否該氏自刎身死抑被薛大殺斃輿論旣多疑竇罪名出人攸關自應詳加覆鞫方足以成信讞應由江蘇臬司再行提集人証確加嚴審以昭核實王胡氏一案並由江蘇臬司調集原卷查核李福沂如有偏徇枉斷情弊再行從重叅辦前任昭文縣知縣黄燦現查無别項劣跡惟於世職張雲梅卽張元恭違例更名濫充縣書在任漫無覺察亦屬咎所難辭該員業因辦事迂拘經江蘇撫臣奏請開缺另補應仍請旨交部議處張雲梅以世職違例監充縣書影射戀棧把持總書公事亟應照例嚴懲以儆衙蠧現因另案被控業已提省審辦應請將張雲梅卽張元恭革去雲騎尉世職並所捐花翎都司銜由江蘇撫臣督飭臬司併案究擬如有朦宫舞弊魚肉鄕里情事卽行從嚴懲辦江陰縣訓導吳應生查無沾染嗜好及與劣生書吏聚賭確據惟書院課試曁新生人學需索卷費贄儀致招士林非議查明實有其事操守平常難勝司鐸之任應請卽行革職以肅官方除咨兩江督臣江蘇撫臣查照外所有查明江蘇織造等員被叅各欵據實覆奏緣由理合恭摺具陳伏乞皇太后皇上聖鑒訓示謹奏奉硃批另有旨欽此○○奉天府府丞兼學政奴才延茂跪奏爲科試錦州府生童事畢東三省科試一律完竣恭摺奏報仰祈聖鑒事竊奴才於本年五月二十二日業將科試奉天府屬旗民生童完竣並聲明於秋間接臨錦州科試奏逹聖聰在案隨卽遵例會同内務府恭請文溯閣抖晾欽定四庫全書督同提調官等於十三日起程十九日行抵錦州府城隨飭提調官調齊卷册二十日詣學行禮講書二十一日扃門考試各屬生童經解詩賦以後分塲考試並文生請補歲考優生考到均照例舉行奴才每於試日約寅初點名隨時嚴察凡在科塲諸弊加意剔除士子亦皆安靜守分並無盤獲頂冒槍手至於各屬文風均相伯仲頗有可造之才悉心校閱文生擇其文理淸眞者拔之上等文童擇其文理順者取進如額於十月初三日一律完竣卽於是日奬賞發落並經奴才當面諄諄訓誡要以孝弟爲本原而輔之行已有恥但勉爲鄕里之正人則相與漸摩風俗自還樸茂並飭各教官平日加意訓誨莫憚勤勞總期仰副朝廷軫念根本重地敦俗明倫之至意奴才於拜摺後卽行回省所有奴才接考奉天錦州兩府事畢並東三省科試一律完竣緣由謹恭摺陳奏伏乞皇太后皇上聖鑒訓示謹奏奉硃批知道了欽此○○降二級留任雲貨總督臣岑毓　雲南巡撫臣譚鈞培跪奏爲官軍撲滅盞逹蠻夷各匪遵旨擇尤保奬恭摺仰祈聖鑒事竊臣毓英於上年十二月初二日會同提臣具奏雲南盞逹土司所屬蠻夷聚衆滋事當經官軍撲滅地方一律肅淸一摺奉旨覽奏剿辨情形尙　迅速着將善後事宜督飭妥辦以靖邊圉所有出力員弁准其　尤保奬毋許冒濫餘依議欽此欽遵在案臣等伏查盞逹地方係雲南騰越廳　士司地處極邊内襲南甸子崖土司連界外與緬甸之南坎士司接壤上年外洋兵到緬甸又値南坎一帶宫民爭戰　關多事人心惶惶騰越沿　布置防務正在吃緊該盞逹戶弄寨蠻夷匪首小胖輙敢乘釁蠢動潜結各寨蠻夷戶弄阮　聚衆　事始則攻破　逹夷塞繼竟　圍千崖南甸土司地方勢甚披猖　内地深爲可虞若不及時　滅竊恐勾結野夷煽惑日衆滋蔓難圖其爲邊界之患良非淺鮮臣毓英是以飛飭署騰越鎭總兵丁槐帶兵馳往巢辦幸仰伏天威尅日卽將盞逹夷寨一律奪回蠻首小胖戶弄𪽷等一併伏誅並斬獲匪黨首级二百八十餘顆附近從賊各寨蠻夷俱各梅罪投誠地方照常安靜此皆朝廷威福遠播殊方震孱首匪伏誅伏念該將士等深人蠻窟瘴鄕掃穴擒渠不留餘孽洵屬奮勉有爲未便沒其勤勞兹謹遵旨擇其尤爲出力文武員弁共一百二十員名謹繕具潘單恭呈御覽至該員弁等此次出師邊關核與内地尋常勞績不同可否仰懇天恩飭部照異常勞績核准之處出自逾恪鴻　除將請保千總把總並給虚銜　戴職名咨部註册曁各文員履歴咨部查核外所有查明官軍撲滅盞逹蠻夷出力員弁擇尤保奬緣由謹合詞恭摺具奏伏乞皇太后皇上聖鑒訓示謹奏奉原批該部議奏單併發欽此○○岑毓英片再四川西昌縣屬黑蠻屢次偷渡過江騷擾雲南之巧家廳屬地方燒殺搶擄經官軍團練於光緒十一年冬間擊破賊　殱除首匪簸箕力甫奏奉諭旨知道了着准其撲尤　奬毋許冒濫欽此光緒十二年春簸箕力甫之弟簸箕滋角復糾聚匪黨偷渡焚掠殺人迭被兵團擊退又經臣毓英先後附奏奉原批知道了着俟匪首簸箕滋角拿獲後再行請奬兹於本年五月二十七日經兵團　夜渡江攻破賊營奮力將匪首簸箕滋角斬首並殺斃匪黨三十餘名復經臣等會奏並聲明此次與前二次尤爲出力員弁及陣亡弁兵勇目一併彚案另行奏請分别奬卹於本年八月二十四日遞回原摺奉硃批知道了仍着督飭所屬將該處江防認眞整頓毋任餘匪竄擾餘依議各等因欵此臣等遵卽轉飭江防員弁加意防範以期地方安靖仰副宸厪伏查四川西昌縣屬黑蠻與雲南巧家應屬僅隔江頻年蠻匪偷渡滋擾皆由匪首簸箕力甫簸箕滋角糾黨横行計前後六七年間沿江村寨被焚掠者數百家大小男婦被掳去者數百人爲害邊氓已非一日今幸仰賴天威先後將黑蠻匪首簸箕力甫簸箕滋角一併殲除洵足以懾郡蠻而蜻邊境所有迭次在事出力員弁兵團不無微勞自應欽遵諭旨於匪首簸箕滋角拿獲後請奬除陣亡弁兵另奏請卹曁千把總職銜咨部註册及各文員履歴　部查核外謹將江防迭次尤爲出力文武員弁共六十二員名謹繕具淸單恭候聖恩優加奬叙以示鼓勵謹附片具陳伏乞聖鑒訓謹奏奉硃批該部議奏單併發欽此○○岑毓英等片再順寧府屬猓黑山夷爲患經臣等先後奏請剿辦營中一切需員辦理兹查有丁憂雲南補用同知直隷州知州儘先補用知縣史建中上年由營丁憂回籍兹於本年八月因公調滇該員久在軍中執悉猓黑情形擬卽將該員留營差遣以資得力謹會同雲南撫臣譚鈞培附片具陳伏乞聖鑒謹奏奉硃批吏部知道欽此○○大學士直隷總督一等伯臣李鴻章跪奏爲知縣廻避京旗五百里以内揀員對調恭摺仰祈聖鑒事竊據布政使松椿按察使陶模詳稱新城縣知縣兆琮年四十七歲正紅旗滿洲拔貢生由候補知縣題補今職尙未到任其任所距京旗在五百里以内前據禀請迴避當以平鄕縣知縣吳忻對調因吳忻有展叅處分經部議駁現查有新河縣知縣孔憲高堪以對調又容城縣知縣西拉布年五十六歲廂紅旂滿洲繙譯生員由候補知縣題補今職光緒十三年五月二十二日到任據該員查得任所至京在五百里以内於八月十八日禀司聲請廻避查有無極縣知縣原恩瀛堪以對調具　前來臣查新河縣知縣孔憲高年四十五歲山東曲阜縣舉人報捐知縣選授新河縣知縣十二年正月十七日到任該員穩練勤明堪以調補新城縣知縣所遺新河縣知縣卽以兆琮調補又無極縣知縣原恩瀛年三十二歳河南温縣附貢生報捐知縣選授無極縣知縣十二年七月二十一日到任該員等辦事勤奮堪以調補容城縣知縣所遺無極縣知縣卽以西拉布調補悉與定例相符該員等均係選缺知縣互相對調銜缺相當毋庸淺部引見至孔憲高原恩瀛任内並無承審積案承緝盜案經徴錢糧已起降革叅限越處分亦無罰俸案件除新城縣至京程途里數淸册前已送部並飭取容城縣至京里數淸册咨部外理合恭摺具呈伏乞皇太后皇上聖鑒飭部核覆謹奏奉硃批吏部議奏欽此 
 
 

Page 11

 
 
[光緒十三年十一月十五日京報全錄]  
　　宫門抄○諭旨三道錄前○陜督譚奏留期滿筆帖式摺○又奏已故將軍提督在陜立功請附祀多隆阿祠摺○直督李奏省城四關設廠放米片○江督曾奏俸滿知府展限引見片○又奏升補守備缺片○將軍慶奏補　茶人尙香人缺摺○都統榮奏補種回乾樹株摺○皖撫陳彚奏巳未完結各案片○十一月十五日理藩院鑾儀衛光祿寺廂藍旂値日無引見○定安前往東三省　訓○海英假滿請安○文琳謝放蘇州織造恩○吉恒續假五日○召見軍機定安綿宜徐承煜文琳○頭品頂戴陜廿總督臣譚鍾麟跪奏爲年滿筆帖式堪膺地方之選請援案奏留恭摺仰祈聖鑒事竊查定例各省督撫衙門筆帖式六年期滿如有才具優長堪膺地方之選者該督撫出具考語奏請送部引見候旨錄用等語兹查臣衙門筆帖式嵩恆年四十歲係正白旗蒙古德安佐領下人由監生考取繙譯筆帖式光緒七年九月初一日經欽派大臣考試揀選初六日奉旨陜廿總督衙門筆帖式着嵩恆補授欽此八年正月二十一日到任連閏扣至十三年十一月二十一日歴俸六年期滿業經咨部開缺在案應俟　替之員來廿卽行給咨回京臣查嵩恆年力富强才具明敏在甘六年平日留心吏治於地方情形亦甚熟悉否仰懇恩施俟該員引見後仍發回甘省補用俾資熟手之處出自聖裁理合恭摺具奏伏乞皇上聖鑒訓示謹奏奉硃批着照所請該衙門知道欽此○○頭品頂戴陜廿總督臣譚鍾麟跪奏爲已故將軍提督在陜立功最多擬請附祀陜西多隆阿專祠以彰忠藎恭摺仰祈聖鑒事竊臣據陜西乾州舉人王萬魁王秉彦吳綽候補知縣王夢棠州同上官昉經歴劉良淸等禀稱已故提　延榆綏鎭總兵譚仁芳自同治元年隨荆州將軍多降阿援陜攻克荆紫關剿滅西竄捻匪二年攻克王閣村羌白鎭等處世巢三年髮逆盤踞盩屋譚仁芳仰攻受傷幾殆多降阿親爲調藥嗣多降阿陣亡譚仁芳躬冒矢石首先登陴克復縣城殄滅逆黨旋由洛川移駐乾州分屯要隘晝夜巡防紀律嚴明秋毫無犯閭閻賴以安堵至於完葺廟字捐助賓興修　梁施藥餌濟孤貧各善政難以枚舉陜省士人至今德之若立祠以祀而力有難勝擬請附祀多隆阿祠以崇報享等情前來臣查提督譚仁芳本係多降阿舊部附祀專祠禮亦宜之又查巳故伊犁將軍金順同治初隨多隆阿率師人關内譚仁芳轉戰之地亦金順立功之地嗣多降阿穆圖善等分兵進剿田峪沙等處賊巢悉討平之厥後進扎銀條梁剿滅榆林米脂賊　陜北以安是金順之有功於陜亦士民所愛戴不忘者也伏讀十二年十二月二十一日上諭已故伊犁將軍金順歴在軍營帶兵剿賊轉戰直隸山東湖北安徽等省所向克捷嗣於陜甘關外剿辦回逆懋著勤勞着加恩准於立功省分建立專祠欽此臣維金順在陜廿戰績以寗夏爲尤多而祀典闕如於情未協查金順譚仁芳同爲多隆阿部合無仰懇天恩俯准將巳故伊犁將軍金順提督延輸綏鎭總兵譚仁芳一併附祀陜西多降阿祠以妥英靈而順輿情謹會同陜西撫臣葉伯英合詞恭摺其陳伏乞皇太后皇上聖鑒訓示施行謹奏奉原批着照所請該部知道欽此○○李鴻章片再省城四關每屇冬令設廠放米以赡窮黎今屆仍應照辦巳委員查核戶口極貧人口日給米三合小口减半其雖非極貧而口多業少實在困苦者亦量爲調劑大口日給米二合小口减半卽於十一月十五日起分關開廠按五日散放一次所需米石在於採買項下撥用其員役薪工边米等費由藩庫籌撥據藩司松椿詳請奏咨前來除飭嚴督委員核實妥辦並咨戶部查照外理合解片具陳伏乞聖鑒謹奏奉 
[硃批戶部知道欽此]  
　　曾國荃片再前准部咨徐州府知府桂中行歴俸已滿六年應　給咨赴部引見當經札司轉行遵照去後兹據江寧布政使許振褘詳據該知府桂中行禀稱大討案内薦舉卓異經部覆准六年俸滿奉部行文調取引見查卓異俸滿人員調取引見例限綦嚴請委員署理篆務俾得交缷等情本應照例委員署理以便該知府請咨赴部惟查徐州府地方界連豫皖現値河南鄭州漫口黄流人淮該府所屬　淮之宿遷睢寗等縣亟應豫籌防備以免明年桃汛漲發倒灌爲災且現屆冬令豫皖災民勢必東來就食徐屬素爲匪徒出沒之區尤恐勾煽爲患彈壓撫綏刻不可緩是該府河工地方事宜正關緊要該知府桂中行在任有年情形熟悉辦事認眞末便遽易生手所有卓　俸滿併案引見一案應請展限次重河工地方詳請具秦前來臣覆查無異合無仰懇天恩府念河工地方正當吃緊之際准俟各事辦有頭緒再行飭令該知府桂中行請咨赴部引見以符定制謹會同摺運總督臣盧士　江蘇巡撫臣崧駿附片陳請伏乞聖鑒訓示謹奏奉原批着照所請吏部知道欽此○○曾國荃片再准部咨光緒十　年九月初四日將升補長江水師大通營右哨都司周啓茂帶領引見奉硃律圈出着准其升補照例用欽此除註册外給奬札付限票飭令赴任所遺提標中軍前哨守備員缺由部另行辦理等因前來伏查提標中軍前哨守備周啓茂升補遺缺前經奏請以該　中哨一隊千總吳斌臣升補接准部覆以吳斌臣請升守備係周啓茂升補部司遺缺查周啓茂前請　補都司尙未赴部俟赴部引見出缺後再行奏明辦理等因飭遵在案前准部咨周啓茂旣已引見准升都司其所遺長江水師提標中軍前哨守備員缺合無仰懇天恩府准仍以該營中哨一隊千總吳斌臣升補以符原委如蒙俞允俟部覆至日卽行給咨送部引見恭候欽定除再飭取該員履歴咨部查核外謹會同安徽巡撫臣陳彝長江水師提督臣李成謀附片具奏伏乞聖鑒訓示謹奏奉硃批兵部議奏欽此○奴才慶裕跪奏爲尙茶人尙香人出缺揀選擬補恭摺具奏仰祈聖鑒事恭查嘉慶五年六月二十一日欽奉諭旨所有送京引見之茶膳香燈拜唐阿等俱係微末之差道路遥遠往返不無靡費嗣後遇有缺出着交該管大臣揀選奏補不必送京引見以示體恤等因欽此欽遵在案今福陵向茶人特克慎所出一缺奴才揀選得止黄旗依藍太管領下人食餉拜唐阿富昌阿平日當差尙稱勤愼堪以奏補昭陵尙香人俊保所出一缺揀選得正黄旗玉柱管領下食餉拜唐阿湯武哈平日當差勤愼堪以奏補理合恭摺奏聞伏乞皇太后皇上聖鑒謹奏奉硃批着照所請該衙門知道欽此○○奴才榮毓漙芸懷塔布跪奏爲循例查報回乾樹株照章伐除補種恭摺奏聞仰祈聖鑒事恭照陵寢樹株回乾應於每年冬初查明奏報歴經遵辦在案今屆查報之期據管樹司員等呈報泰陵泰東陵昌陵昌西陵慕陵幕東陵本年回乾儀行松柏等樹分晰限内限外開單呈遞前來奴才等復親詣查騐均屬相符其限内回乾者實令該司員等賠　限外回乾者卽令領價裁補謹將回乾樹株數目敬繕淸單恭呈御覽爲此恭摺具奏伏乞皇太后皇上聖鑒謹奏奉硃批該部知道單併發欽此○○陳彝片再京控奏咨交審各案每屆半年例應分别已未完結彚奏一次今屆光緒十三年上半年循例奏報之期查奉旨交審巳結項下有太和縣民人張廣仲以搶殺斃命朦詳案懸等情京控一案業已訊明完結現在奏咨其奉旨交審未結項下有建平縣寄民人舍運林京控李三俊等恃勢殃民毆斃二命等情一案又和州民人王大生以張明堂覇佔妻女等情赴京叩閽一案又歙縣民婦胡吳氏京控汪官本等揢傷伊夫咽喉斃命等情赴京叩閽一案又咨交已結項下有太潮縣民人余之翰京控余仁貴等毆斃伊父牽案並將伊母毆斃等情京控一案以上二案業已訊明併案咨結又霍邱縣監生王嘉福遣抱京控趙連舉等殺斃族兄等情一案又阜陽縣民人閔仲春京控王士懷等勾拐架黨等情一案又壽州民人李建邦以鎗傷斃命凶縱　懸等情京控一案又鳳陽縣文童馬錫環京控王悟等輪毆斃命等情一案又廣德州文生李修庸等京控蔣紹周等違例苛徴等情一案以上五案亦已先後訊明完案核明咨交未結項下有桐城縣民人王章福等京控王向發等栽誣綑剌等情一案又定遠縣民人江成周以舉斃二命賄串庇凶等情京控一案又宿州孀婦周李氏以挾嫌將伊子周紹心毆斃等情京控一案又太湖縣職員許鵬南京控雷經綸等藉災歛費等情案又六安州客民周多祐京控陳子蘭等毒害斃命等情一案又桐城縣民婦周謝氏遣抱周灼以謀佔糧河害命栽誣等情京控一案又合肥縣客婦陳史氏京控沈增璧雞姦其子等情一案以上除已結八案外未結十一起前撫臣曁臣先後發審或因犯供未確成因人証未齊犯供狡展或甫經行提人証致未審結除遵章摘錄案由註明交審月日及未結各案因何未能審結緣由詳細開單咨部並飭赶緊提訊詳辦分别督審核實奏咨外謹循例附片具陳伏乞聖鑒謹奏奉硃批刑部知道欽此 
 
 

Page 12

 
 
   
 
