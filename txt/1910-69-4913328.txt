# 1910 - 69 - 4913328

 

Page 1

 
 
   
 
 

Page 2

 
 
本館贈送月份牌預告 
本館今年所備月份牌係用金地五彩砂目石版曁雕刻銅版合印刻將告成定本月初十日先送本埠十一日續送外埠惟成本較鉅除隨報附送外餘不多備未能遍贈尚祈鑒諒上諭 
監國攝政王鈐章二月初八日内閣奉 
上諭陸軍部尚書廕昌現在尚未服滿着改爲署任欽此軍機大臣署名奕劻世續鹿傳霖那桐吳郁生 
交旨 
二月初三日軍機大臣欽奉 
諭旨都察院代奏法部主事吳本鈞等請將己故提督雷正綰戰功宣付國史館並集資建祠呈一件雷正綰著准其宣付國史館立傳並在立功省分捐建專祠該衙門知道欽此 
諭旨都察院代奏湖北試用道彭汶孫條陳調查礦產以興大利呈一件著農工商部知道欽此 
論說 
[論國會繼續請願之分道進行法（醒）]  
去。冬各省諮議局公舉代表馳赴京師請願速開國會旋奉明詔以民智未開爲慮。未予允准今各代表留京未歸將爲繼續請願之舉京津商學各界。又有國會請願同志會國會期成會之設并通告各省合力提倡互相聯絡。而各省商學各界亦先後開會集議辦法足見人心堅定百折不撓大有非達目的不甘罷休之勢開設國會關係國家之存亡倘能合全國人民竭誠而要求。之不可謂非我國前途一線之幸也雖。然辦事貴有秩序成效乃可預卜記者不敏敢就實行繼續請願之各圑體而略述其進行之方針。倘亦當事者所樂聞者乎 
各省諮議。局宜開臨時大會召集議員共同討論斷續請願之方法一俟全體議員議决後應再各舉代表員各。撰請願書分道進京陸續捧呈都察院代奏。不必爲同時聯合之舉具名者。亦僅諮議局之議員可耳不必混稱某。省代表云云今江蘇諮議局己蒙督撫批准定於三月間開臨時會矣。雖所提議者爲類甚多然繼續請願問題亦其中之一也尚望各省諮議局羣起而爲之 
各省紳界。中之有勢力者其言論舉動每足引起政府官吏之顧慮爲今之計。紳界亦宜别樹一幟另開大會討論繼續請願之方法撰就請願書陳述不得不速開國會之理由。公舉代表進京由都察院代奏以冀上回帝心具名者但屬己有官職之紳襟輩可也 
各省教育總會宜通告各屬勸學所教育會號召學界全體人士各開會議徵。集實行繼續請願之意見每省各舉代表撰就請願書由學界人士具名。賫赴京師陸續呈遞 
各省商務總會宜通告各屬商會聯絡商界全體人士開會集議辦法亦各撰就請願書。公舉代表由商界全體具名携赴都察院代奏 
各省宜由紳學商界熱心志士。分道倡設國會請願同志會國會期成會等。不論官紳商學農工諸界均可入會按期開會演講速開國會之益及 
 
 
 

Page 3

 
 
不開國會之害務以振起全國人民之精神爲主。此係公共圑體與上述之紳學商三界各自爲謀者有别亦宜公舉代表。進京隨同各圑體上書請願者也 
各省府。廳州縣不論　鎭鄉村均宜廣設宣講所聘請富於學識而有口才者演講開設國會之。理由務使一般人民曉然於不可不速開國會之故。以期開通愚氓之智識而融化其固塞之見解免致從中煽惑遇事阻撓。此於憲政前途大有關係尤宜及時實行者也 
各省商學界宜通告旅居海外之學生商人提倡國會期成會等鼓吹開設國會之主義并請公舉代表回國實行請願之舉以期内外聯絡而壯聲勢。又宜轉囑面謁駐留各國使臣請其會銜入告痛陳外患迫切不可不速開。國會之事故庶政府不致視此舉爲少數人之事業也 
各省諮議局以及紳。學商各界宜聯名呈請本省督撫會同各督撫專摺請開國。會在各督撫以國是民心爲重定必樂於贊成果能如願以償亦足。以壯民圑之聲勢是應由各省紳學商界及早提議而於諮議局開臨時會時亦應隨同議决者也 
在。京諸代表宜遍謁諫臺諸公請其聯銜籲懇速開國會。以示上下一心之。趨向自江御史被撤後凡身任言官者頗有彼此聯絡甘爲其難之勢倘以至誠惻怛之言痛切敷陳未有不感動於中慨然允諾者又宜頻謁樞府諸大臣。說以不得不速開國會之理由倘拒之不見宜以痛切之言而爲一再上書上舉雖不能望其贊成但求其不致阻撓亦己可矣此亦實行繼續請願以前所應提早而爲之者也 
凡人民有所要求於政府必以全體一致爲最要上年國會請願所以未邀允准者正以一部分人民之請願。而非全體人民之請願故朝廷以民智未開通教育未普及。爲推諉之辭耳今各圑體倘能分道而鼓其進行之氣陸續上書不至達我目的而不止。則朝廷鑒於民智之大開民氣之難遏。未有不翻然變計。俯順輿情者是在我人民好自爲之耳。風聞在京諸代表以及京外各圑體均有於三月間同。爲繼續請願之說韶光易逝轉瞬即届尚望全國人民共起而圖。之愼勿如國債會之聲息不聞也 
 [Ｌ專電） 
[電一（北京）]  
　　川藏邊防大臣趙爾豐電奏探悉達賴喇嘛確己行抵印度 
[電二（北京）]  
　　聞理藩部近接班禪喇嘛電痛陳逃印達賴之過失謂其蓄志謀叛己久 
[電三（北京）]  
　　趙爾巽趙爾豐聯豫奏擬招練新兵萬人懇請飭部撥欵奉旨著度支部迅速妥議 
[電四（北京）]  
　　陸尚一缺攝政王屬意濤貝勒貝勒力辭 
[電五（北京）]  
　　廕昌補授陸尚出於樞垣公議請簡 
[電六（北京）]  
　　出洋考察陸軍大臣濤貝勒己啓行共帶隨員十六人按此電與要聞欄所載互異　錄之 
[電七（東京）]  
　　紐約新聞紙愛佛寗皮斯度瓦再度散愛佛寗瑪爾赫拉爾度等批難紐約某報評論日本對付滿洲政策以爲讒謗的記事 
[電八（東京）]  
　　駐俄日本公使本野一郎男爵定於西二十一日由東京起程赴俄 
緊要新聞一 
[日本欲與美國同轄逺東]  
　　文滙報載初八日倫敦電云鈕約世界報載稱日本獻議於美國國務部謂美日兩國應消除前嫌和衷共濟則兩國可以同行管轄逺東維持開放門户主義及保各國商業均等利益路透消息則謂此事倫敦並未有所聞覺故世界報所載之說一時不能斷爲確實以意度之日本亦斷不致提出此議按一九零八年十一月美日兩國己承允維持現局及開放門户主義如今所述則後將與日本一再宣布之政策有所違背云據華盛頓海線電稱駐美日本大使内田男爵聲言彼於世界報所載日本倡議之舉並無所知 
[達賴喇嘛行蹤]  
　　文匯報載初八日倫敦電云達賴喇嘛己於今日由喀爾喀脫起程前赴大吉嶺彼駐是處印政府將以上賓之禮遇之 
[四國要求川粤漢借欵之照會北京]  
　　英法德美四國銀行借欵代表前見去年十二月二十日諭旨恐湘鄂借欵一事終成畫餅特各請駐京公使赶向外務部交涉各公使當即先後照會外務部兹探悉其照會之内容錄下爲照會事恭讀去年十二月二十日諭旨似中國政府有將該三銀行等照去年四月十九日合同所得相關築造湖廣境内粤漢川漢鐵路利權置諸不問之意本大臣查前數月貴國政府向該銀行等聲稱各節並不因上引諭旨而有更改之關係本國政府願請照覆將此節証明倘或諭旨所提人等有意執以爲據藉使利權與中國政府前定章程相反者則本國政府現在聲明不能承認按以 
 
 

Page 4

 
 
上所言英法德三國皆同惟美則用函略謂上年十二月二十日都察院代奏鄂境鐵路事業奉諭批郵傳部知道未悉此中情形與借欵有何關係本署大臣於中國内政原不願有所干預惟此項奏稿必須請詳細示知並希將前所屢允之借洋欵修鐵路美銀行與英法德三銀行皆當利益均分一節一併叙明於照覆英法德時亦將此情節叙清以免後来轇轕未知外部如何答復也 
[胡侍御嚴參各省府道北京]  
　　胡瘦堂侍御思敬日前遞一封奏係參劾近来各省用人之舛謬大致謂各省候補府道中往往 
[中國名畫]  
[惲壽平花卉畫之五]  
有乳臭小兒旣無學問復無經驗入京運動數日輙補勸業巡警以出其中情節不問可知長此不改將来新官制實行得補官缺者悉皆此輩國事復何所賴無怪外間謂我國變法愈變愈壞也奏入留中聞攝政王須細加推究 
[會議政務處將派提調北京]  
　　昨日軍機大臣吳郁生辦事後與世伯軒中堂提議謂會議政務處爲庶政總樞關係至爲重要所遺提調差缺應即遴員充補以專責成擬請以學士錫貞升補世中堂己經首肯俟商允慶邸即可定議又聞二月初八日政務處會議吳軍機入座次序己議定在議政各大臣座位之末各大臣則仍其舊座昨己由軍機處片交政務處遵照預備矣 
江春霖可以無憾 
[陸熙致江侍御電]  
　　江侍御春霖鑒曹錫寳之後公亦千古矣敬賀世弟陸熙按曹錫寳劾和坤之後蒙嘉慶帝破硌擢授副都御史賞一子蔭生 
[台南公社致江侍御電]  
　　江杏村侍御鑒言官職盡閩慶有人台南公社 
[大更督撫之消息北京]  
　　樞府以湘撫岑春冀人地不宜擬調往他處湘撫一缺議調陳昭常署理以陳在吉林頗能振作舉辦一切行政機關皆井井有條現又屢請開缺故有議放湘擺之消息 
雲貴總督李仲帥聞日前有電奏到京大致謂邊疆任重舊病觸發萬難持支懇請開缺調治并另簡大員前往等語樞府以李仲帥素負時望現在烟瘴地方觸發舊病自係實情擬將該督調回另行位置其滇督一席以湘撫岑中丞自幼隨任該省情形諒能熟悉故將其升署聞己會商妥協俟慶邸銷假即可發布 
粤督袁制軍自此次省垣兵變後樞府有將其更動之意以未得繼任之人是以迄未實行現因滇督李仲帥奏請開缺樞府以李年老多病不宜邊瘴擬將其調任兩廣以資治理 
[異哉復科舉於學堂之議北京]  
　　日前學部各堂在政務處會議嗣後京内外所有高等及中小學堂學生在各學堂畢業後祇給畢業文憑不給出身所有畢業各生應仿從前鄉會試辦法每年舉行一次考取後再給各項出身以免冒濫而拔眞才諸大老均贊成此提議不久當可實行惟此議若果實行於教充普及前途大有影響未識學部諸公何以出此議論也 
[幸壽無緣資政院北京]  
　　聞倫貝子因資政院開辦在卽擬奏調理藩部達侍郎入院襄辦滿蒙一切事宜壽子年尚書以現值整頓部務之際在在需人該侍郎若兼院差恐理藩部更表棘手未經允准故倫貝子現己不復作是想矣 
[晏參議將次赴粤北京]  
　　鹽政大臣澤公以粤省鹽務積弊甚深非派幹員詳細考察不可現己派定晏海臣京堂前往准於二月初五日起程先赴粤東調查隨同司員爲查鳳聲李思浩梁致廣等四人昨日特向澤尚書禀辭並面請訓示澤尚書諭以該省情形如何須隨時電京務必認眞查考勿負委任澤尚書現擬奏請將各省鹽運使改爲鹽運司仿照民政司章程參核辦理其鹽法道改爲鹽政使仿照巡警道章程參核辦理此議早經提出聞俟晏安瀾參堂回京後即繕摺入奏以 
 
 

Page 5

 
 
便釐定章程奏交憲政館核議 
[濤貝勒定期出洋續誌北京]  
　　濤貝勒出洋己定初六日請訓初十日午前十一時由正陽門出發直往塘沽在天津亦不逗留即行放洋聞濤貝勒於料理行裝之暇紆議軍諮處一切辦法均己就緖其附屬之測地局亦擬即日開辦實行測繪順天府屬及蒙古一帶地圖其局長以廳長兼攝股長則以軍諮處之專門人員任之須於濤貝勒起行前派定也又聞濤貝勒此次出洋所有禁衞軍軍諮官等各隨員一律均著軍服以表尚武精神 
[議編禁烟緝探隊之先聲北京]  
　　禁烟大臣以現在禁烟政令日漸綦嚴所有查緝私種私吸私販私賣等項在在均關緊要誠恐各省查緝不嚴有妨禁令擬即由禁烟大臣特行編設禁烟緝探隊分佈京外各省嚴行偵查以輔地方官之所不及惟所需經費甚鉅尚未籌定其嚴防蒙蔽勒詐各章程亦尚須詳細核訂故一時未能實行 
[葡請撤去局廠之無理北京]  
　　聞外部昨接粤督咨稱准葡國領事照會謂按照兩國所立條約第二欵内載前在大西洋國京都理斯波阿所訂預立節略内大西洋永居管理澳門之第二欵大清國仍允無異惟經商定俟兩國派員妥員會訂界址再行特立專約未經定界以前一切事宜俱照依現在情形勿動彼此不得有增减改變之事近經兩國專派大臣會議界務因未妥洽暫行停議旋經貴國與本國議定仍守不得增減改變之和約詎意現接澳門總督電謂五日前灣子地方忽設一廠名曰銷魚苗局係廣東善後局之分支專爲截漁船越爼保護而設者似此不應之舉碍雖認可以致奪我海權等因查灣仔地方向無此廠今忽分支一廠即属隨時改變不守約章務請貴部堂飭属速將灣仔之廠撤去以守不得增减改變之約庶免有傷兩國和好是爲至要等因外部據情後己飭嚴行駁覆矣 
[湯壽潛奏陳存亡大計（再續）]  
一急籌公債以縮賠欵之期論者謂賠欵過巨分年尚恐不支縮期更難周轉臣獨以爲不然緩償利重速償利輕且一舉而足增進目前之國勢庚子賠欵四百五十兆兩分三十九年攤還息上加息子幾過母除歷年己償及美國減讓外尚需八百兆有奇併計光緒二十四五年所借英德各欵分三十六年每年還九十二萬六千餘磅續借分四十五年每年還八十三萬五千餘磅除歷年己償外尚需三百九十五兆兩有奇就臣記憶所及約共外債一千二百兆兩還期均在宣統三十五年以内鐵路借欵猶不在列負此五嶽之重累即使海牙監督之議盡屬訛傳全國人人宜若何懸一巨大之賠欵於　　隨時隨事首求所以了當此事償限一日不清即重負一日不釋意朝廷每念及此不知焦灼何似而内外臣工迄未聞借箸一籌甚且爭撥磅餘以自濟此豈可聞之鄰國乎同治十年法敗於德未必其人民程度高出我上所賠二十二千萬磅合銀可九百兆兩何以法人上下一心不三年而畢償豈眞踢矮士具有神力不過政府提倡於上人民殫力於下雖經大創而頭等强國榮譽不墮中國可以愧矣可以興矣今誠不能如法之償德一氣呵成亦當舉庚子一役之賠欵付諮議局集議以一年併任兩年所償則至宣統十六年而己完乃可早脫於覊絆其辦法先求明詔責躬揭破前者昭信不信之誤而引法償德欵故事渙汗大號愈歉疾愈痛切斯愈感情有　奉天之詔讀者感泣更以文字與事實並行聞諸道路騰諸報章孝欽顯皇后遺有巨資可否請旨悉數提出以爲之倡令各省添籌公債專還此項賠欵議員均以國民自命料不致有所推諉以自貶其資格海軍不可不辦而似未可遽辦各省己各認定之經費不妨挹彼注兹先其所急籌措略定发即縮短償期布告各國以間執其監督之口有美國減讓之例各國或有興起更可騰出大宗而亦有二慮其一則公債均各認籌而現金止有此數市面保無掣動不知各國商戰斷非席卷而去什襲而藏不過一轉一輸盤剥子利我但銳興實業多出土貨正可與爲消息其一則布告己定而淅矛炊劍届限不敷重貽大戚不知前慮旣免即此層亦可無慮事急矣若瞠目束手無論歳併兩年所應償恐在屠門大嚼分年之償亦將有愆期之懼欲不監督而不能矣臣實見夫廣土衆民材料之多礦藏之富華僑之廣加意經營不難集事非僅託之空言以動一時之聽己也（未完） 
西報譯要 
[英員對於錦愛路事之公論]  
　　字林報載初七日僑敦電云此間接北京電音謂中國外務部因錦愛鐵路外交之壓力過重故迫不得己己停止續議現惟望外八援助云云英人聞之殊爲驚詫憤怒聯合黨議員桑浦森君致書質問外務部大臣葛雷君謂此事關係各國商業以英爲獨重而關係開放門户主義則各國如一不知貴大臣對於此事何以授機於駐華公使朱邇典君請明以見示以慰衆情又寳林君（有錦愛鐵路讓與權者之一）亦致書倫敦泰晤士報略謂日本竭其力之所能盡拒築錦愛鐵路其志堅不可移今俄國似亦步武日本之所爲日本在中國一舉一動英國不論其是否無不贊成彼美國對此大犯約章之舉動忿忿不平庸足異乎中國欲於自有疆士之内振興實業發達利源乃被阻止何也英國前曾以輔導中國爲己任今乃對於美國極力提倡之舉不 
 
 

Page 6

 
 
爲贊助而反從中破壞之是誠何心歟 
[東督宴待新聞記者]  
　　又載初七日東京電云東督錫良昨晚請奉天中日新聞記者在署宴飲 
[美國駐華新使啓程]  
　　又載同日東京電云新任美國駐華公使開爾抗君己由舊金山乘日本郵船天洋丸首途来東 
[京師近事]  
鄂路創辦股份己繳一百餘萬圓存大清交通兩銀行確可備查其餘股欵亦日形踴躍梁士詒素持官辦主義此次調查鄂欵恐將来不無挑剔及朦禀情事云 
農工商部除收入註册費外毫無入欵而位置冗員數十百人之多經費無着遂擬仿富籤票辦法先爲御史黄瑞麒所劾繼爲惲毓鼎嚴劾惲痛陳富籤票有百弊而無一利監國閱摺大加稱賞遂决計批飭緩辦於是該部無可如何乃向大清銀行借欵十八萬八釐行息開歳後將司員薪水减八成支付嗚呼商部經費支絀如此全國商業可知矣 
中國軍人所佩指揮刀現由天津陸軍部軍刀廠鑄造該廠近奉札恭鑄今上大元帥佩刀長一尺六寸又王公貝子貝勒所用軍刀數百把尅期造成解京以資應用 
外部曾據駐荷陸大臣電報下期保和會約在西歷一千九百十二年間（即宣統三年）開幕擬請預籌議案各堂官以此事關係國際至爲重要應將提議各案預行籌定故議定先行與樞府會商再行通咨京外各衙門即將應行籌辦之議案務於本年九十月間核訂報勏由部詳細叅酌彚成總案再行於明春送交陸大臣以備臨時提議 
弭兵會之約去年送交外務部計五月間畫押者五件九目間簽字者三件尚有六件因未認可故不畫押現聞外務部與陸軍部商定將各件譯出漢文並英法文一併印刷約二月即可出版候選道鄺佑昌以所著提煉金銀新編一書呈農工商部立案部以此書取法最新搜羅亦廣洵於礦務不無裨益所請給與版權之處應即照准仰候轉咨民政部備案 
前湖南監理財政官陳惟彥自奉旨革職後度支部仍即調其入京擬與以鹽務上之位置此去冬事也日昨該部奏陳廢員才具可用一片即陳明陳惟彥留部差遺之事 
郵傳部現以籌畫西藏善後事宜其應行舉辦要政甚多尤以交通爲最要川藏鐵路勢難再緩即擬籌措辦法尅日敷設革堂議以此路綿延甚長工程險隘不惟巨欵難籌且道途阻隔籌辦完全鐵路甚難急切圖功擬請仍徇上年之義暫行敷設軍用輕便鐵路以期簡而易行俟將来商礦振興再行逐漸改築聞此議己定不日即將施行矣 
度支部澤尚書現以各省財政清理漸具端倪其邊疆如庫倫綏逺西寗烏里雅蘇台伊犁科布等處財政亦極複雜不清且向来出入各欵每届祇依奏報核銷並無切實稽察其中積弊尤深現當清理全國財政整頓邊務之時亦須設法整頓擬奏請由部酌派相當人員分赴各處仿照監理官之例將一切財政詳細清查報部以便核定辦法 
海軍處洵薩兩大臣日前在海軍處會議現在中國開辦海軍以養成海軍人材爲第一要義擬飭沿海各省督撫從速開辦此項學堂己經設立者亦須次第擴充認眞整頓將於日内分别咨行各省遵照辦理 
日昨大學堂監督劉廷琛將以前在該堂各教員開單請奬會同學部具奏其教授己滿五年者照異常勞績未及五年者均按尋常勞績開保李福生魏易兩員均在異常之内 
時評 
[政府兩全之策]  
國以民爲。本今各御史之封奏各代表之請願縱不能使人民獲滿美之效果亦當稍有以慰藉之 
慰藉。之法奈何 
湯壽潛曰皇上縱不敢違先帝遺旨之限大可就外交至艱危之事件先召集一臨時國會 
某御史曰現今承平之際樞府之事并非非該樞臣不辦自可聽其乞休以稍慰民望 
如。此則旣不背先朝之遺旨而又可徇代表之請旣不失親王之體面。而又可平全台之氣。兩全之道也 
[修改章程之紛紛]  
憲政編查館章程議將修正。矣度支部清理財政章程議將改訂變矣。城鎭鄉自治章程議將變通矣夫以章程不善修改而變。通之誠是也然必俟實行後確知困難之處始可着手從事今。之欲修改而變通之者果能得其窒碍難行之眞相乎 
[敬告新陸尚]  
鐵尚書之辭職也。非盡由於意見之不合。亦由於經費之支絀辦事之棘手。夫經費支絀辦事誠難。然豈不可以置其緩而先其所急乎。今之所最急者莫若軍人教育無教育則雖極力練兵。按限成鎭而如粤省軍警之風潮一起則前功立可盡棄此最危險。之事也願廕尚書注意於此 
 
 

Page 7

 
 
   
 
 

Page 8

 
 
准於十一日十點鐘在虹口匯山路第二號住宅内拍賣書樓大菜間臥房廚房洋琴木器一應另星什物不計此佈 
[禮拜一拍賣奉公堂諭倍發洋行]  
准於十一日二點半鐘在西棋盤街金隆街六十五號門牌益記　内拍賣一應生財什物拍後再去東棋盤街念二號公記成衣店内拍賣一應生財什物不計當日現銀出清此佈 
[禮拜一拍賣]  
　　魯意師摩洋行始創自同治十三年即英一千八百七十四年准於十一日十下鐘在江西路第卅九號A拍賣書樓大菜間房間廚房一應木器洋琴脚踏車什物不計此佈魯意師摩洋行啓 
[禮拜一拍賣]  
魯意師摩洋行始創自同治十三年即英一千八百七十四年於十一日二點鐘在本棧拍賣乾興大觀樓黃邊泰西緞大回朝色泰西緞地亞士二美色花羽調金錢豹瓦文花緞瑞記糜夫人義眞令五虎平西日邊彩邊元羽綢五虎平西羅紋緞名妓勝景樂夫人元青泰西緞克魯森成金圖色泰西緞挑華車方錦花羽綢色享呢毛花呢緞裕昌灰印膠布學堂圖羅紋線緞　松圖泰西花　綢色花羽綢色素羽綢白花羽綢○特運大來花羽綢和記花羅等等貨此佈　魯意師摩洋行啓 
[禮拜二拍賣]  
魯意師摩洋行始創自同治十三年即英一千八百七十四年准於十二日十下鐘在圓明園路第十五號英署内打様西人住宅拍賣一應上等書樓大菜間臥房浴間廚房木器洋琴銀器油畫什物不計隔日可看此佈魯意師摩洋行啓 
[遺失收據聲明作廢]  
謝樹記於光緒三十三年四月初二日搭附華通水火保險公司股份五十股第一期當繳銀二百五十兩掣轉收據一帋第二期於光緒三十四年十月十二日繳銀二百五十兩又製轉收條一帋惟此兩紙收據均經遺失除銀明華通公司該據作爲廢紙外合再登報聲明謝謝記告白 
[禮拜二拍賣　家藏古玩亞洛洋行] 　 
得律風三千零十二號 
準於十二日上午十點鐘下午二點半鐘在本行拍賣歷代並本朝康熙雍正乾隆道光各窰古磁大明銅器花瓶香爐挿屏圍屏掛盆大碗神佛鼻烟瓶一應古玩以及古銅玉石等件以及古畫並細巧雕刻物件並一切另星古件不計貴客欲拍於初十十一二天先請小行一觀此佈亞洛洋行啓 
[（限期聲明）]  
啓者永源號是去臘閉歇後所該同和盛代水力元拾兩五分洋一百六十三元九角該元利柴洋四十三元該穗盛米洋二十八元四角今憑永源經手愿將生財抵償貨欵限今正月二十取贖至今尙未來贖三號公議限至二月十一爲止倘仍不取贖公同拍賣以償貸欵如數不敷再向原經手追還恐未週知特登申新二報聲明元利同和盛穗盛仝啓 
[（遺失派司）]  
啓者英一千九百零六年二月十六號ＡＬＣＩＮＯＵＳ船進口關號１１５·６２２２７計１９９９ＲＬ唛羽綢四箱第５９１６派司一紙又一千九百零六年三月八號ＡＧＡＭＥＭＮＯＮ船進口關號２１５·６２３３一計１９９８ＲＬ唛羽綢五箱第　９派司一紙又一千九百零六年四月二十四號ＨＥＯＴＯＲ船進口關號３８·６２６２９計１９９９ＲＬ唛羽綢十一箱１９９９ＲＬ唛羽綢五箱第６６７１又６６７３派司二紙計剩十五箱又一千九百零六年三月二十八號ＰＯＯＮＡ船進口關號２１９·　　５３７計１９９９ＲＬ唛羽綢五箱第６２８９派司一帋計剩四箱上所開派司共五紙業經遺失今已向海關聲明另補有案應將原派司作廢特此佈告　上海泰和洋行謹白 
[（失票聲明）]  
今遺失鹽城永茂興上楊州復新永兌第三號票一紙計銀二百兩係本月初三由鎭江道生莊寄揚州復茂莊代　不料中途遺失已向前途聲明如有中外官商人等拾得槪作廢紙無用鎭江老福興告白 
[（盜賣客貨）]  
啓者洋商東昌洋行承裝半出洋行棉花於正月廿三日裝日本公司新瀉丸忽被駁船人竊去棉花二袋富被該洋行出店查出旋將花衣吊至行内惟東昌减價兜攬生意以致船户不敷開銷于是盗賣各貨誠難事也船户謹白 
[（遺失支票）]  
今在途遺失義成新支庶康八號支票一紙十二期計元二百三十七兩五錢已向庶康莊說明作廢望各寳號切勿收用此聞三和新煤號告白 
[大法捕房諭]  
照得本捕房于西歷一千九百零八年十一月十八號起至一千九百零九年十二月卅一號止所有一切銅錫物件衣服等尙無失主前來認領者限於華二月初一至初十日爲止每日下午二點至四點鐘可至總巡捕房認領過限照例拍賣此諭 
[（遺失匯票）]  
今遺失蘇省謙益匯申生源兌付德記檯頭第十一號匯票一紙計二月十八期規元八百兩在電車上遺失今已掛失止付作廢望各寳行號等切勿收用特此聲明宏在董告白 
[（聲明作廢）]  
上年十月十三遺失純泰莊票一紙第一萬五千五百九十九號十月二十期洋一百元票被盗刦早向該莊說明作廢并登報章聲明今由保人致和莊將洋如數收到恐未周知特此聲明福記 
[汪福祥君鑒]  
前年向姚君所成烏烟除出過尙寄拾桶因敝號已經遷出無人看管今限月内出清如再不出乃係自誤厚泰啓 
[存貨賤售]  
啓者本行所存各種蘭來大小彈子檯哈乞開斯名廠所製各種大砲並今年所造之新式汽車以及青島花瓦其價較馬山花瓦更賤尙有洋布疋頭等類茲因存貨過多特爲減價賤售務請　紳商速即惠臨賜顧幸弗失之交臂　五馬路三十四號地亞士洋行告白 
[白濁一瓶斷根]  
鄙人患白濁醫藥俱窮今承友人指示購得河南路廣東彭壽堂立止白濁丸一瓶試服數次其患若夫所費少而奏效神眞不愧立止二字感極鳴謝花柳悔過生啓 
[吉林衞生人參出售]  
衛生人參四時宜服虚體速服起死回生無病常服延年益壽有口皆碑馳名中外頭號每兩十五元二號十元三號五元零躉發客此佈○上海老北門内馬裕德里天義參號主人啓 
 
 

Page 9

 
 
   
 
 

Page 10

 
 
緊要新聞二 
[湘省宣布納稅多額補選名數長沙]  
　　湘藩莊方伯前據各屬調查納稅多額核選二十人宣示在案嗣因宣示期滿應即照章確定查當選之陳善興陳毅係屬父子姚叙典侯昌銓均稅額較少應行更正以續到調查册内之納稅較多者復行確定互選人二十名揭榜曉諭凡榜列各人務於正月二十五日以前齊集省垣於二月初一日親赴商會互選投票昨又補選以前選之陳毅供職京曹應即取銷並據各屬申覆有因事逺出亦有服官他省不能趕回者届期投票恐不足額再補選數人召集来省免誤選政　計開　初選二十人　朱昌琳長沙　黄傳銓長沙　蕭紹渠湘潭　李壽熙武陵　蔣積文武陵　陳毅湘鄉　朱先寅湘鄉　郭開第常寗　席綬東安　魏敏修衡陽　黄隆襄湘隂　王室彪衡陽　周光棨平江　湯才裕龍陽　聶其杰衡山　陳先器臨武　黄少春寗鄉　劉能緝新寗　劉純武新寗　劉光才新寗　補選八人　李達璋善化　袁澤鴻興寗　歐陽喣衡山　童光嶽寗鄉　唐詩傑常寗　李鴻臯常寗　傳慶餘古丈坪　唐壬林桃源 
莊方伯昨又出示諭云爲曉諭事案照前奉撫憲岑札本年納稅多額人互選資政院議員飭即照章辦理等因奉此查章程第三條第一次互選於每届選舉年分二月初一日在各省城行之等語己將互選人資格姓名籍貫分别調查由管理員彚齊送司查明宣示在案兹届本年二月初一日舉行互選之期在於長沙府學宮明倫堂投票所有投票方法合行出示曉諭爲此示仰各納稅多額互選人遵照須知此項資政院議員名額乃朝廷破格優待之意爲從来未有之盛舉届期務各齊集投票所查照後開投票方法辦理愼勿懷疑觀望裏足不前致碍選政各互選人到省卽赴長沙府互選管理員處報到以憑届期投票母得自誤切切特示 
[商會被匪刦毁要電杭州]  
　　義烏佛堂鎭職商丁玉璋等以各處商會紛紛成立前經公舉魏世福爲總理由杭總商會禀請農工商部核准加札頒發圖記式樣在案各節己誌本報兹悉該會於初二日特開正式大會忽来匪徙多人突將會屋折毁乘機刦奪闔鎭驚慌異常由該會電請撫藩憲及杭商會主持其電文如下 
[致杭總會電]  
　　杭州商務總會鑒初二日分會成立匪藉滋閙拆毁會電乘機刧典闔鎭驚惶乞主持義邑佛鎭分會叩微醒 
[致撫藩憲電]  
　　義邑佛鎭初二未刻匪徒毁刦商務局四鐘斧門搶刧義隆當失贓甚巨現復藉端滋閙市面驚慌乞憲電府縣維持佛堂闔鎭支 
[顏方伯致金華府電]  
　　頃接義烏佛堂鎭電云云電未列名究何實情請速杳覆院 
[湖北留京學界對於川粤漢路之呼籲（續）]  
其尤甚者或且遷怒於我公轉爲文襄辯護謂文襄持借欵之說並非實欲借欵特利用此說以激發吾鄂人之愛路心而籌欵自辦耳不然何以與陳尚書力爭欲歸鄂人自辦也不然何以議借欵經年置合同不簽押也不然何以上遺摺曰籌欵而不曰借外債也然則文襄雖有借欵之說而無借欵之心我公實欲利用文襄之謀以收回扣之利是所謂背朝旨拂輿情而冒天下大不韙者非文襄實我公也嗚呼鄂人有生命財產之憂大有家國危亡之痛悲情所激自少和聲其口無擇言也亦奚足怪惟生等近處京畿耳目所及深知我公實大有處於困難之地者自鄂會長代表到京後雖不得謂之風波郤如春水一池被風吹皺銀行之代表恐局面之變也簽押之請求知必不免奔競之士夫爲差委之計也無形之運動知必不免旁觀之敝人藐吾鄂之貧而無氣也邳重之評論知必不免又况旁有賣路之元凶下有漁利之慣賊持其不存夜氣之死心發爲鞏固部權之謬論以求遂其無底之欲壑者知更不免羣隂連搆一瑟難調處此危境而我公猶復從容鎭定不以外物動其中特於接見會長代表之日矢以上下一氣盡其力之所能爲生等誦父母孔邇之詩不能不感激涕零也我公所以遲回審愼者特以外人之狡滑不易應付耳鄂人之欵項未必確實耳生等再三研究則以爲皆不足憂文襄與四國雖訂有草合同然此合同即借貸關係之契約契約乃私法上之關係於國際關係絶不相涉外國雖强我國雖弱豈有因借貸關係而相見以兵戎者即以契約言大部立有法理上之論據使此契約失其效力夫曰草合同則必俟訂有相對之正合同始得謂之契約成立正合同旣未訂結則草合同不過雙方之意思表示耳文襄所表見之意思表示與所接受之意思表示必待奏准必待度支部核議是文襄不得謂有完全之行爲能力依外國法律無完全能力者其所行之法律行爲當事可以取消又文襄即有完全行爲能力而此契約成立以正合同爲其要件要件旣未具備而文襄己死是當事者之一方失其主體其意思表示亦當然無效力雖文襄私事其子若孫尚且可不承認况吾全鄂人民之事乎且使契約即成立尚附有度支部核駁之解除條件苟欲使契約失其效力特費度支部一駁之勞耳是外人雖狡滑不足憂也（未完） 
[義國大學擬减費招收中國學生]  
　　義國商務學堂在歐洲各國所推許者爲波戈呢大學堂該堂研究之學爲政治爲理財爲征榷糧賦稅課之法爲國紀爲通商爲格物爲司出納儲蓄一切綱紀之規則爲法英德日斯巴尼亞各國之方言其課時每禮拜内得二十六點鐘堂内生徒去年共有一百四十人查醫學電學機器製造各 
 
 

Page 11

 
 
學堂均不乏華童肄習乃商學科竟無一人甚爲可惜又義國米蘭地方有實藝大學堂名望最著爲造就工程師人材之所内中畢業生頗有負大名者如鐵路之穿山通隧如著名之大碼頭在義國美國及他國各大製造廠之工程大都出自該堂之畢業生且米蘭乃義國一極大商埠并爲歐洲一大絲市綜核絲產義國每年可得地球上四分之一而製作絲貨出品胥萃於米蘭故其地絲廠稱極盛至各種學堂無所不有並有藏書樓有育蠶學堂亦頗著名其他一切研究之所不可勝紀旅斯土者日用居處所需較諸各國儉省甚多現中國留學西洋者雖多而於義國獨付闕如現該大學堂深願中國學生前往肄習如有往義留學者其學費擬定减收一半 
分類新聞 
政界 
[鎭海縣崇尚節儉之條陳杭州]  
　　寗波府鎭海縣知縣胡令鍾黔通禀上憲略云習尚奢侈于今爲烈推其原因一由於婚嫁之無度也一由於筵宴之過侈也一由於衣服之不衷也一由於消耗之日增也以上四端雖日用行常之細實人心風尚所關且習俗移人往往由漸而入潛移默化責在上流可否仰懇憲恩通飭各屬會商紳商各界將婚嫁之費從儉釐定宴客筵席以簋八碟爲率服飾則查例示禁母任踰越消耗則互相勸勉不宜沾染官紳行之於上鄉民效之於下侈奢之習或可稍革知縣爲祟尚節儉以厚民生起見是否有當伏乞憲裁 
[開辦審判廳之預備江西]  
　　贛臬陶廉訪以本年舉辦各級審判廳欽限綦嚴擬於今年下學期舉辦司法講習所養就人才以備任使惟贛省財政困難另建校舍無此能力擬即附設法政學堂之内添設大講堂一座又教員庶務室數間專就本省候補府廳州縣佐貳雜職中擇其文理通順者招足一百名於十月初一日上課學員不給津貼不備膳宿但俟學成即行委用業己詳准撫院備案矣 
[贛撫飭屬禁種罌粟之嚴厲江西]  
　　贛撫馮中丞訪聞永橷縣蓮花廳兩處尚有私種烟土情事爰即電致贛南道愈觀察嚴飭遵照前定辦法速將烟苗剷除凈盡並照章擇尤懲辦如有須兵鎭懾之處即會商吉安袁統領妥爲籌辦並責成該廳縣刻日明白電復 
[調查鄰省財政章制安徽]  
　　皖省財政局以清理財政事甚重大條目紛繁非考核精詳不足以臻周備所有上年春夏秋三季以及三十四年全年財政報告册雖經遵章造就詳奉奏咨究竟是否完備殊難自信查浙江財賦殷繁出入用欵倍於皖省該省財政局辦理一切頗極精詳爰擬由該局會辦陳師禮馳赴該省詳細調查以資仿辦業己具詳皖撫咨明浙撫札飭該司局隨時接洽 
交涉 
[洋員參觀軍隊學堂江西]  
　　贛撫馮中丞致九江文道台劉標統電云頃奉陸軍部電開准外務部咨英使館軍務參贊韋樂沛擬於二月初一抵九江初三抵南昌參觀陸軍軍隊及巡防遂並學堂等處請即飭知各堂隊届時妥爲照料等因希即遵照勿忽爲要 
軍界 
[粤贛會查邊匪之佈置]  
　　贛撫馮中丞接粤督電云頃接南韶連鎭戴慶有效電稱贛粤邊境山深林密紙棚煤廠奸宄易滋去冬疊次調隊搜捕地方較前安謐惟後路僅得巡防四營分駐五十餘處兵力不足己屬無米爲炊每遇有事往往移緩就急况現當曲屬鸑材等處將次開礦該處民情强悍必須調集大隊方資鎭懾鐵路工丁良菜混淆通盤籌畫深慮内地空虚然兩省邊防若非同時籌辦各清各界難期長治久安查雄仁兩屬各有勇隊一哨分紥縣境叛兵潰散下游較鬆應即責成祝管帶在英防堵飭調宋管帶將第一第三兩營勇隊移拔回韶抽出目勇四棚馳赴仁化並飭朱營官調撥四棚分往南雄各屬原有勇隊會同宋牧張令擇要扼守事派游騎約同鄰封營縣定期會哨合力窮搜事竣各回原防但雄仁邊境均屬山洞畸零渙散防不勝联與鄉市情形不同尤須土人辦圑清查方免枉縱否則老守一隅顧此失彼且恐兵到爲民兵去爲匪現經會商左道莫守飭行南雄州仁化縣曉諭附近各鄉紳耆趁此官軍雲集將圑保事宜實力舉辦母任疑畏如此互相稽查則贛粤邊匪可期速清辦理自臻成效其内地各屬旣經抽防程辦更覺地廣兵車職鎭惟有勉爲其難會商道府内外兼籌相機調度不敢疏忽並懇咨請贛撫飭行一體會辦等語查該鎭等所論尚是實情擬抽勇隊分撥應即照辦除責成該鎭道府務須内外兼籌嚴爲防範一面迅飭各鄉紳耆將圑保事宜合力妥辦並隨時兩相會哨督同各弁勇互相稽查認眞查搜辦理以期邊匪速清外合將情形電聞仍望飭屬一體隨時會哨並督飭舉辦圑保以助兵力之不逮望切施行 
學務 
[催查三年蓄艾之學堂杭州]  
　　日前浙撫增中丞札飭運司前據下沙二三塲大使鄧佩菘禀稱迭奉嚴飭興辦學堂推廣教育爲强國張本奈塲屬僻瘠籌欵爲難一再集商就地紳董擬請援照南沙等廳縣己辦成案於光緒三十三年上忙起帶收串票學費每張五文一俟積有成數即妥議章程會紳開辦等情到院當時曾行司轉飭迅速妥議禀辦勿得稍涉浮匿等由在案迄今事隔三年未據禀復究竟欵項集有若干學堂己未成立仰該司迅速澈查禀復 
[典舖存箱提充校費安徽]  
　　和州第四區小學堂成立之初所籌經費尚足敷用近以百物翔貴且又擴充學額以致出入不敷頃該堂校長沈廷琛禀懇將該州典舖存箱二文提撥該堂俾資挹注未識能達其目的否 
實業 
[駐杭出品協會展覽近誌杭州]  
　　昨日爲駐杭出品恊會之展覽會開幕第五日售出普通劵三千五百張有零收錢七十一千文有零自初七日起爲女賓第一次展覽之期該會以男女之防不可不嚴除己另請女招待外以發出之職員常用劵過多特定於女賓展覽時間常用劵 
 
 

Page 12

 
 
均暫作無效又以發出之職員徽章亦復不少現己另製新式徽章准於今日發給凡開幕初所發之徽章概作無效 
[催辦僻縣商會杭州]  
　　日前杭屬昌化縣黄令以迭奉憲飭並頒調查物產商情各表等情具詳勸業道略云查昌邑僻處山隅民風固陋鄉民於農隙之餘坐守蓋藏商務亦不繁盛迄未設立分會分所此項表格請免塡送當奉董觀察批示謂商會列入憲政籌備單内本年必須一律設齊該令當邀集明達紳商妥議設立商務分會速定辦法且開辦經費本屬無幾常年經費但集百餘金亦能敷用此舉係以保護商業開通商情爲宗旨不必過事鋪張仰即遵照辦理勿復畏難延緩 
[江督電請派員赴會安徽]  
　　南洋勸業會舉行開幕之期爲日甚促所有籌辦出品協會各省自應預先派員赴寗籌辦頃聞江督張制軍業己電請皖撫札飭勸業道童觀察迅速遵辦 
[部委農會總協理武昌]  
　　湖北籌辦農務總會前經會董公同舉定候補道黄祖徽爲總理内閣中書程蔭南爲協理開具銜名履歷呈由鄂督咨送農工商部核辦現聞部中核與定章相合除將關防另行發刋处刻己札行該總協理將所有應辦各事切實籌劃俾農業日有起色 
雜記 
[道員身後蕭條武昌]  
　　湖北候補道范溶到省後未得一差負債纍纍日前因病身故竟無以成殮嗣由籤捐局總辦王觀察元常念同鄉之誼慨然代借銀六百兩爲之棺殮一面出具知單請四川同鄉捐助搬柩回籍川資又禀懇楊護督援前故候補道歐陽鈞之例由公家酌給卹欵業蒙護院批准在藩庫善後局等處雜欵餘存項下撥銀一千元給該道家屬具領以示矜卹 
[平糶委員串奪民食湖北]  
　　鄂屬沔陽現辦平糴詎該州南區平糴局委員張某惟以串通本地紳董舞弊爲事日前省城籌振總局購有小麥二千石運沔平糶每石售錢四千五百文較市價約廉二千迨經運到張委員即令紳董盧某白某戈某等全數糴去另行設市抬價轉售所得之利照成均分現各飢民己舉代表到省禀控矣 
[此亦巡警之成效浙江]  
　　紹屬新嵊等縣行旅晉省必由水道過蒿壩至紹興府城别無繞避之路惟該處操舟者大半匪徒遯跡以舟爲餌商賈挾資往来稍一不愼每爲所算近来巡警擴充耳目較捷若輩己稍稍歛跡矣日前有天台某君由嵊結伴来省投考學堂初入船甘言誘餂故貶其值詎一至中途復施舊技藉端需索勒令加價稍與爭辯輒敢握拳露刃躍躍欲試同行者見機排解允償巨金幸其地密邇上虞縣城託詞購物奔告就近警察經巡長邱某到埠照約給以雇價逐之使去一面代覓妥舟易裝就道方得平安到杭 
[商會總董之好義松江]  
　　青浦縣治珠街閣鎭東市梢住户貧苦者多半皆茅屋本月初三日黄昏時突然起火致兆焚如幸救火者異常奮勇左近各殷户得未殃及然所有茅屋己一掃而空矣當火熾時婦孺之不及逃避者竟至葬身火穴呼號之慘耳不忍聞事後經該鎭商會總理席康伯君倡議集資撫卹席君先自捐銀五十元殷實行號亦遂爭相捐助除被災各户按名撫卹外更給搭蓋茅屋費每間洋銀五元死者并給棺木及葬殮之費又聞席君等以草屋易惹火災並議禀請縣令出示申禁以後與閙市毗連之處不准再蓋草房以杜後患 
雜著 
[國會借鏡錄（醒）（續）]  
時征韓之論大起其中以西鄉隆盛爲尤。甚彼豪邁雄。俊平日於颧區内治不甚留意常有耀武於海外之。志然大使自歐洲歸後絶力反對此議其餘在朝之人亦多附和之征韓之論遂罷而黨派之。爭端至是亦大起　征韓之論旣罷開設國會之議亦寢而物情益復囂囂是時適小室信夫古。澤滋二氏自英國歸目擊近。日之風潮而賛歎彼國議院政治之美。叩之於後藤板垣二氏大可其說更謀之於副島江藤二氏二氏亦賛成之於是草設立民。選議院之議將達諸朝廷復廣爲揄揚以激勵天下之輿論組織愛國公黨以固其根抵七年一月十八。日後藤氏自携建白書詣。左院呈之同時又載之新聞紙以供衆覽書中署名。者爲副島後藤板垣江藤由利小室罔本古澤八氏當時民間尚乏政治思。想不知國會之利害自此。書發播以来政治思想油然而生或賛成。之或痛駁之報館主筆亦各。執主義互相攻擊議論紛紜迄無一是 
設。立民選議院之議論者方紛然辯其可否得失而未。有定時木户參議正自歐洲歸以政治上之意見。書質於同僚諸氏世人購而讀之社會上又生一大影響 
同年五月。政府欲改良内治遂實行地方長官代議之制天皇下詔曰 
朕踐。祚之初禱祀神明誓約五條今漸圖擴充擬召集。全國人民之代議七採其公論以定法律。使上下協和國家振興自今而後爾有衆當各勉。其業庶可擔任重大之義務而弗。忝此朕所日夜期望者也兹先召集地方長官使之協同公議。以作人民之代。表所有議院憲法頒示如左爾各員其遵守毋違（未完） 
瀛談 
[俄國之政黨情勢]  
一千九百。六年（光緒三十二年）俄國以一歐洲之專制國仰立憲曙光開設國會嗣後日漸發達迄去年封印時情事大有變遷頃接俄都通信員報告俄國議會政黨情勢照錄於左 
[黨名員數]  
一政府黨四十九名 
一國民黨及穏和黨九十六名 
一十月黨一百二十五名 
一進步黨四十名 
一立憲民主黨五十四名 
一回回教黨九名 
一波闌黨十八名 
一勞働黨十五名 
一社會民主黨十七名 
一無所屬七名 
一政府黨中之十月黨十一名 
共計十一黨四百四十一名 
一千九百七。年初次開設國會以来黨勢變遷之最著者爲政府黨减少議員一名。而增添國民黨穏和黨各一名社會黨二名十月黨十八名進步黨十二名勞働黨二名回回教徒一名也 
[美國之女性奴隸]  
世界愈文明而道德愈墮落近接美國舊金山来函云。美國政储近爲肅清社會弊風起見。使移民委員造就女性奴隸（即妓女）統計表該委員己就紐育市加俄舊金山巴斯屯等各都著手查覈美國奴隸買賣機關有二處一爲法國。人一爲猶太人而其賣淫手段。有自薦與誘拐之别蓋奴隸社會惡習日甚一日識者須講求補。救之法也美國收買此類婦。人以法國人爲最多一人之價約值自一千元至二千。元若中日兩國淫業婦人則自四百元多至一千元不等故美國當軸欲。竭力以防遏此種惡習以救社會的墮落而。資世界風教之覺醒也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[始創第一每桶壹百斤眞正靛青]  
本行開設中國數十餘年自運德國ＢＡＳＦ拔地沙顏科名廠老牌眞正靛青運銷中國各省馳名皆其信用已久較廣靛勝如十倍價亷物美與衆不同色極鮮艷永不變色貴商賜顧認明桶上有愛禮司洋行獅馬老牌爲記庶不致誤總行天津愛禮司洋行分設上海愛禮司洋行寗波美益行 
[老太古告白]  
倫敦崙格西火險公司柯里仁火險公司 
叭喇火定險公司雙司勞其洽火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨丁面議可也特此佈聞 
[不愧毒門聖藥謝]  
今夏余道及上海蒙至友不棄終日酒地花天初走長三么二繼戀土娼野妓不意土妓之毒染則較易回里後小便稍有淋漓日久滿身紅斑陽物腫爛且淫毒過于妻子蔓延不休幸購二馬路京都天寳齋毒門聖藥八寳化毒丹一料珠黃下疳散二瓶内服外敷不半月夫婦全好刻予飲水思源有意普傳奉勸貴客若土娼野妓切莫久貪併謝天寳齋製藥果秘揚名萬里杭州服藥愈姚子氏敬錄 
[CPRDPMCOOLDTOMDHHOJERYLONOON]  
中國最佳之酒品及藥料大都以草木所製而在外國其成酒則以上好珠果所製此物形如小鳥梅戈登成酒善治内腎膀胱等病且能開胃其最佳者爲猪頭牌已著名有一百四十餘年矣若家行經售如此久遠人必知其因製造上等品物故也江西路廿五號嘉泰洋行特白 
[痰化咳止]  
僕患咳嗽痰飲之症已有八年屢購市上半夏服之迄無一效苦楚情形罄竹難書今春因公來申聞友人述及望平街大隆藥房化痰止咳半夏餅甚爲靈驗服此得愈者頗不乏人爰購一瓶試之果能名不虚傳尤妙者初服一次咳嗽即止連服六次痰飲掃除凈盡刻已數月未發不啻脫離苦海足見大隆藥房所製各藥實事求是較之徒有虚名者大相逕庭欣感之餘理合志謝浙西王仁基識 
[油布出售]  
本行獨家經理英國名廠所製上等黑油布蓬雨布等類存其多價廉物美賜顧者請來購買可也美最時洋行啓 
[請用廉價煤氣]  
本公司自西歷一千九百零十年正月一號起實行新章需用本公司煤氣者其費較前大减凡有欲用煤氣煖室煮炊或用煤氣氣力者其費茲減收如下　每月用二萬立方尺以下者每百立方尺費洋一元五角　每月用三萬立方尺以下者每百立方尺費洋一元四角七分五　每月用四萬立方尺以下者每百立方尺費洋一元四角五分　每月用五萬立方尺以下者每百立方尺費洋一元四角二分五　每月用五萬立方尺以上者每百立方尺費洋一元四角　如用數益大請函告本公司其價當格外從亷也西藏路上海自來火有限公司謹啟 
[秘製墨魯窩兒華譯鰵魚肝油精丸]  
墨魯窩兒者即華言鰵魚肝油精丸也此油之功用能治内傷瘰　吐血陰虚癆瘵肺痿咳喘肺管發炎童子身體軟弱肌肉不生等症無論老幼服之均能立著神效但其味腥厚胃弱之人或不能下咽而况詐僞日多每難辨别不但無益且有大害本藥房因詳加考究以化學提取此油之精秘製爲丸此丸之力實具二十五倍之功效凡平時服油一瓶者改服此丸不啻已服二十五瓶魚肝油矣價廉功倍莫過於此而且一經製丸不論胃强胃弱之人皆可吞服以小瓶裝之隨身皆可携帶年老者以之補血生精孕婦以之固胎滋乳小兒隨意與食尤以糖果無異易化易長疾病不生一切男婦服之開胃健脾身强力健服丸一個月能抵服油兩年之功真挽回造化培養後天之一大補劑也　維亞兒藥房謹啓 
服法每天服三次第次二丸　上海中西各藥房均有寄售 
（chinolishanghor） 
[鍊雲大藥房發兌眼科仙品瞽目頓明]  
經云五臓六腑之上氣精皆注於目瞳子屬腎黑眼屬肝白眼屬肺眼絡屬心眼肉屬脾故眼科有七拾二症之别本藥局外海得來奇方無論起點見膜瞳人障翳畏日羞明迎風流淚卷毛倒睫胬肉扳睛或痛或癢及痘後眼疾速將此藥臨臥點之從使遠年不愈亦能瞽目重明眞眼科之仙品瞽目之秘寳也每瓶大洋一元開設上海三馬路丹鳳戲園後石庫門内 
[上海同源洽記銀爐廣告]  
本號開設在北市盆湯弄通德里後衖專收各路原當金銀首飾雜紋等如蒙惠顧自當格外平允以廣招徠此佈 
[（空屋召租）]  
英界老垃圾橋南首厦門路口北德豐里店面數間石庫門數宅租金相宜自來水裝就如欲意者先送房金一月管門人在北德豐里門樓上隨時領看可也德和洋行啓 
[吉眞牌火油燈]  
此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照� 
二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也　五馬路口四號天祥洋行廣告 
[美國頂上等磅秤ＳＫＲＯＷＥＬＡＣＳＳＥＬＷＯＮＫ]  
本行常備各種大小磅秤且較市上所買之磅秤更好又便宜專經理上海江西路十八號怡昌洋行啓 
[鮮花已發惡果宜防]  
上海四馬路　中英大藥房緊要廣告 
此唐製清血解毒藥專治血液之汚濁而解除熱毒凡皮膚類病大而廱疽小而瘡疥初起服之即能消散已成容易出膿收口預服能免外症暑令不生痱子及熱癤以免痛苦及此春令發洩有患花枊積毒結成楊梅風以致攅筋透骨麻木酸疼者尤宜急服免其再發如或夜臥靑樓亦當取服以防染毒庶爲穩當售價每瓶大洋七角 
 
 

Page 17

 
 
   
 
 

Page 18

 
 
来稿 
[論大豆工藝爲中國製造之特長（二續）]  
豆油　將豆仁磨碎包于布中以極强之水力機壓之以取豆中之油豆油可製成一種油膏與乳油相似可充食品亦可充他種工藝之原料如胰燭顏料油等 
豆餅　即取油後之豆仁壓積而成餅故以名之油質雖己去多數而他料仍完全無失故能爲極佳之牲畜食品與肥料若加以製造且可以之爲人類之食品以及工藝之原料以豆餅製成之物品有三類一成爲豆餅麫其功用與豆麫略同惟含油質較少而價亦較廉一成爲豆餅漿略與豆漿所製者相類一成爲豆餅渣粉略與豆渣粉相同 
豆渣　將豆仁或豆餅浸入水中數鐘後磨而爲泥泥中之流質爲漿所餘之堅質則爲渣渣雖糟粕而含養料尚多故尚可充食品先使其乾再加以磨之羅之復可成極細之麫粉以製各種食物 
豆漿　將豆仁或豆餅浸入水中數鐘後磨而爲泥用布袋將豆泥淋出之汁即爲豆漿或豆戧漿其性質及功用與牛乳略相等惟豆餅漿含油質較少 
豆漿粉　用機器將豆漿或豆餅漿中之水提盡而成乾質研爲細末即爲豆漿粉或豆餅粉用水冲之復能成漿其漿之所長在便于收藏運寄西人養小牛恒以他物代乳豆漿粉等用之于此爲最宜因其性與乳同而價較廉矣 
罐頭漿　罐頭漿與罐頭牛乳製法略同性味亦略同惟價較廉故可代之罐頭牛乳近爲一西貨出口之大宗凡不產牛乳處皆取用之千九百零三年日本一處入口六百七十五萬法斗（約七百萬金）之罐頭牛乳中國入口者亦必更多惟數不可考若能以罐頭漿代得罐頭乳之一部分所益己非小矣 
酸豆漿　有幾種特别之兩生物具有酸性此豆漿能阻止腸胄中不良之微生物發酵故能預防多病如霍亂等病皆可不生此類微生物亦名曰延壽微生物 
將此微生物種入乳中則變而爲酸乳膏或酸乳汁合糖食之爲最有益於衞生之品酸漿與酸乳之性質作法用法皆略同惟其價較廉而純潔又不似牛乳之含有他種微生物此皆酸漿之優點 
豆精　將豆漿或豆餅漿凝結後盡去其餘漿與他雜質則爲豆精可以合入各種食品亦可以合他種化學藥料以製各種器具如烟袋傘柄之類且可以之爲膠及製紙之料今皆以乳質爲之近有新發明用乳質製綢此可見其用之廣矣豆精與乳質性同而價較廉故必爲將来一種極普通之工藝原料 
荳腐　中國向用鹽鹵或石膏汁點荳漿使凝結而爲荳腐吾改用化學純潔之質料點之荳腐性滋補過干肉其所含之蛋白質與鏻質等皆過之故大有益于食者由西人醫學家考驗証明肉毒之爲患故近今食植物之主義大興植物之缺點在含質不富體積較大惟荳腐能無植物料與血肉品之弊而兼有其功也故豆腐能爲植物食料進化之大助由醫學衞生學之進步而知肉食必日减肉食日减則荳腐之爲用益切此荳腐必將發達之原因也 
本埠新聞 
[諭飭滬道商辦禁烟政策]  
　　滬道蔡觀察前奉政府命令會辦禁烟事宜曾誌前報刻又奉諭以上海係華洋薈萃之區且爲各省禁烟之冠以後凡關於禁烟政策須與各領事互相商辦云云 
[供訴彩票舞弊情形]  
　　趙省三李瑞祺控萬鎰利彩票店主吳星槎私造僞票一案昨由閘北巡警局解縣審訊趙供去年向萬鎰利購買安徽副票數月以来從未得彩後與店主吳星槎熟識由吳起意云能以一票化作十票小的與李瑞祺趙瑞臣馮幹青等允從其計先囑李瑞祺趙瑞臣乘火車赴崑山刻一票面所用之琥珀圖章嗣因公司係橡皮圖章崑山所刻者無用復由小的與馮幹青至二馬路文寳齋刻一橡皮僞圖章後吳又稱可以作弊得中頭彩小的等以彩洋爲數頗巨遂與李瑞祺趙瑞臣馮幹青四人訂立合同得洋均分至十二月初八日安徽公司開彩中九個字者二十餘條應得頭彩吳星槎暗將中十個字之票根塞入箱内竟然獨得後由對票者查出小的等恐干罪戾到局出首合同抄呈察閱吳星槎供有弊惟在公司小的實被趙等揑誣至所中頭彩係周字第八條如果小的作弊願千重處虚亦反坐願與趙等具結判俱交差候再訊究 
[汽車碾斃女孩]  
　　昨日上午有义袋角何公館之汽車駛至麥根路盛公館附近將某姓女孩撞倒碾斃當由巡捕報告捕房飭將屍體車送驗屍所候傳家屬到案並著地保報縣請驗 
[縣令捐助鐘樓經費]  
　　本縣田大令照會救火聯合會文云查建築火警鐘樓事關消防係保衞閭閻起見苟有欵項自應撥濟惟目下經濟困難公欵奇絀再四籌劃實無可撥之欵現由敝縣先行墊捐洋一百元以資湊用明知杯水車薪無濟於事然現在財政支絀當爲貴會所共諒所望闔邑熱誠紳商資助以期集腋成裘成此要舉除照會城鄉各紳 
 
 

Page 19

 
 
董力爲勸募外合將墊捐洋元先行備文照送爲此照會煩爲查收濟用並將收到日期見復備查 
[示催華契註册]  
　　滬道蔡觀察出示云案准上海商務總會移華商置地請轉道契前准瑞升道擬仿洋商租地辦法由商會掛號註册按年收取年租當經敝會擬定註册章程繕送查核在案查擬章第七條華契旣歸商會註册各契年租應由道飭縣塡票送會令各商照繳兹將由會註册各號華契造册移請札縣照造租票送會代收彚解惟從前未向商會註册之户無從查悉應請另行核辦等因當經查開未向商會註册各契之户號圖保畝分及印給年月飭縣照造租票移會代收去後兹據上海縣申稱年租收票遵經擬刷加戳送會兹准商務總會函請查明各商住址以便往收並令持契来會註册俾資查考錄摺呈請核辦前来合行抄單示諭爲此示仰請領華契各商民知悉凡執有後開各號華契地畝以及執有别號華契未經商會註册者務即持契逕赴商務總會報明註册並將應繳年租一律清完其己經註册華契各地亦即赴會照完年租母得觀望自誤 
第一號給夏海廟董郁聚珊等計地五分七厘九毫第二號給厚福堂計地七分一厘七毫第八號給顧慶有堂計地三畝二分九厘第九號給金永年計地六畝八分五厘二毫第十五號給曾文質堂計地二畝二分九厘七毫第十七號給趙志堂計地十畝四分三厘七毫第十八九號給吳寳仁計也四畝一分七厘九毫第二十號給上海商業學會計地四畝正第三十五號給大昌公司計地一畝四分八厘二毫第三十六號給業成公司計地八分九厘五毫第三十八號給宋友蘭計地三畝三分一厘三毫第三十九號又計地三畝三厘九毫第四十號又計地五畝九分五厘三毫第四十一號又計地八畝三厘六毫第四十二號又計地十三畝五厘第五十四號給陳瀚清計地八分九厘五毫第五十五號給胡敦厚堂計地二畝五分六毫第六十八號給張雲記計地四畝八厘七毫 
[定買先令之虧損]  
　　華俄道勝銀行控勤昌絲廠經理湯沁源不理虧損銀五萬餘兩一案昨日午後由廨會訊原告延哈華托律師上堂譯稱此項虧銀由該廠内之吳姓托掮客洒意司洋人向原告定買先令共有六十萬餘兩當時往来信札均送至勤昌所有虧損應請飭追湯亦延律師威金生辯稱吳係該廠歇夥被告並未向該銀行定買先令且查成單上係掮客洋人簽宇被告不能承認請爲察奪寳讞員商之俄副領事判湯交保候原告邀掮客洋人到堂訂于下禮拜三再行訊核 
[中國青年會十週紀念會]  
　　中國青年會以提倡教育改良社會爲宗旨創立以来己及十載兹定於本月十四日開十週紀念會先於昨晚遍請寓滬中西紳商赴宴聞来賓約有百五十人席間首由會正演說青年會之宗旨并報告上年會務次由會中幹事演說青年會過去之歷史目下應如何推廣及將来之希望另有數西人相繼演說頗爲熱閙 
城内 
[逆子宜懲]  
　　浦東老婦徐曹氏昨至縣署　控其子鶴亭率同姘婦蔣氏先將田單攫去復被毆打逐出求請究辦田大令諭候提案嚴究 
[幸尚有母]  
　　漢口租界會審委員吳大守移解婦人張劉氏及小孩二人到縣訊據該婦供稱丈夫張阿裕寗波人在漢口營業因虧欠逃逸不回婦人母子無依蒙解来案今有母親投案求領判交其母劉徐氏領去 
[不認竊米]  
　　公共公廨因解裝運竊米划船户吳張氏周阿德到縣訊據供稱此米由不知姓名之福建人雇令裝載此人不知去向判分别押候再究 
[店夥自縊]  
　　四舖地甲周福昨偕合盛洋鐵店主婦竇朱氏投縣禀稱婦人在城隍廟二門口開設合盛洋鐵店用夥顧阿寳前晚不知如何在對門棧房樓上自縊求請蒞驗大令准即帶同刑仵書差前往驗明飭由該氏備棺收殮發壇召認 
[舊屋坍塌]  
　　艾家弄内向有舊屋數間前晚被風吹倒並將隣家小孩壓傷不知能保全性命否 
[小孩被拐]  
　　昨由蘇州某縣派差押解被拐小孩丁阿妹到縣即據該差禀稱該孩係上海顓橋鎭人請傳親屬認領田大令即飭值日差暫爲看管候親屬来縣具領 
[道批照錄]  
　　僧會司僧正生等禀批韋慶庵旣爲王姓購田獨力建造前被圖董李鴻謨等設法取去方單又經王姓同族禀縣飭書簽册查復有案何以該鎭董復有禀請縣示拆毁正殿將舊料移建祠堂之事仰上海縣刻即查明案卷一面詢明佛教公會紳董據實詳細具復以憑察核飭遵原禀抄發 
[官事]  
　　候選道章倬漢眙日到道拜會上海縣田寳榮禀知下鄉赴漕河涇勘驗蒲肇河工候選縣丞程霖禀謝奉委巡警總局電話差吳淞江厘局委員知縣王禮峘禀知由蘇回滬 
南市 
[妨礙公益]  
　　總工程局路政處查悉西門外余木涇浜沿河某姓所築之石駁岸佔及水道且動工時並未領照有違定章昨特知照西區飭傳該工頭詢明業主姓名以便照章究罰又查得老北門内九畝地某染坊之木架佔礙公路昨飭九舖地甲押令拆除以重路政 
[烟賭俱全]  
　　徽寗碼頭同生祥洋貨店前晚紏人賭博被九十四號巡士查知報告南區派令巡長巡士往查各人己聞信逃避僅獲賭徒成衣匠沈九和周之榮店夥趙子良學徒王桂興趙仁寳店司宋玉卿等數石連同烟賭各具解至該區詰明屬實諭飭趙子良罰洋五元沈周二人各罰洋兩元餘均從寛免罰斥退賭具烟具存候銷毁 
[船户行竊]  
　　愼餘花行前倩湯杏林代雇莊阿八之駁船承運花衣四十包送至滬北三菱公司裝赴日本旋因浪關仍由原船駁回現忽查出被該船户將花竊去換以石子等攙和花内當將湯莊二人扭控南區移解工程局請究旣又有源裕花行附控去年十一月間亦憑湯代雇該船裝送花衣五十包至三菱公司交納被其中途行竊請爲究追訊之該船户多方狡辯判戒責一百下押候擬辦船著扣留交湯看守並諭愼餘行夥張祥卿查明損失實數禀候察斷 
[貧病可憐]  
　　南翔人瞿榮生前將己子托趙鴻生爲中賣於干某家近瞿患病向干借錢被干送至工程局孫裁判以瞿貧病堪憐當堂賞給洋兩元限令回籍不准再向滋擾 
[扭控欠洋]  
　　王家碼頭公記鹹貨行執事袁利安昨將北市三興火腿店主姚東来扭至工程局控被欠洋十一元求請追還判姚交保出外措理 
閘北 
[屏棄淫婦]  
　　豆腐店主方毛毛控店夥王連生串同流氓蒯毛弟拐逃伊妻張氏一案昨經四路一區黄正巡官覆訊因方堅求離異判氏發棲流所留養再核 
[打放淫棍]  
　　陳松慶姦拐吕洪如之妻徐氏經四路一區黄正巡官訊明屬實責辦枷號在案昨己期滿判令加責二百板飭具改過結驅逐出境 
[被人愚弄]  
　　王慶生在四路一區控妻季氏私嫁於張阿保一案昨由張父阿福投案禀稱兒子被媒人所愚悞娶有夫之婦求恩省釋黄巡官判張交保開釋季氏還押候再訊辦 
[僅僅四元]  
　　孫長聚控妻父楊景高將女另許於田嘉模一案昨經四路一區黄正巡官覆訊田供當時曾付聘金洋四元餘供支吾判一併還押候再訊斷 
英租界 
[仍難脫累]  
　　美冏恆豐洋行控復一成號主馬仲堂定貨不出一案昨日午後復奉公廨李襄讞會同美海副兩事升訊詎馬避不 
 
 

Page 20

 
 
到案由差將保人謝荃傳案請訊謝供馬由歇夥石某所保曾奉復訊馬己另易人銀並保且商人曾經登報聲明請察判謝交保候分别傳提人証到案再訊 
[抛棄孩屍]  
　　北京路豆腐店主顧蘭生之三歳小孩因病夭亡令其夥沈江郎携往荒地掩埋詎沈即抛棄路上被捕查獲將沈拘入捕房昨晨由探將顧與其妻沈氏一併傳至公堂判顧等三人交保候驗明孩屍再核 
[鴇婦罰洋]  
　　百花里鴇婦葉駱氏與其姊莊駱氏販賣人口並容留幼女秀蘭一案昨由捕房將葉鴇與女解廨復訊據見証徐顧氏女孩龔阿三投供秀蘭係葉駱氏同院妓女張鶯鶯家親串之女惟葉鴇日必到院訊之葉鴇延律師上堂力爲辨護寳讞員商之英廓繙譯官以葉鴇不應串令張陸氏到案朦領判罰洋四十元充公秀蘭發濟良所留養張陸氏押女所兩禮拜 
[補提人証]  
　　陳萬永控夥陳春法串同陳桂生私收帳欵並竊火腿二百只昨由包探將陳春法查獲解廨請究陳供多推賴判押候補提人証再訊 
[女孩失散]  
　　迷路女孩平阿珠昨由捕房解廨據供常州人年十一歳隨親戚来滬游玩半途失散送棲流所留候縣牌判召領 
[伶人負欠]  
　　伶人趙春庭因欠印度人工洋被控昨由公廨飭差傳案交保候訊 
[銀行追欠] 　　 
　　大清銀行控李雲桂欠銀不理昨由差探將李傳至公堂判令交保過堂候訊 
[保人交保]  
　　粤商寳興洋行控沈佩林担保欠銀置之不理昨由包探將沈傳廨交保候訊 
[欠銀被控]  
　　董阿三因欠瞿阿寳銀兩被控昨由公廨傳案交保候訊 
[分别管押]  
　　虹口婦人張王氏王徐氏華陳氏因串拐孫阿毛之女孩毛狗由孫控奉工程局移廨提獲判送局訊明後仍歸公堂懲辦在案前日由局將三婦送至公堂請究判張王氏押一月徐陳兩氏各押兩禮拜 
[流氓狡賴]  
　　流氓劉和尚楊大毛趙金生因串搶金王氏之金押髮由探一併拘解公堂押候查辦在案昨由捕房將三人解廨　訊均不承認判仍一併押候　明於下禮拜三再訊 
[包探獲賊]  
　　陳掌法王阿海王紀友張阿福在亨寳公司瑞茂輪船上串竊芝蔴被探一併查獲昨解公堂請究判均還押候禮拜六訊辦 
[查吊賊贓]  
　　過犯傅生林竊取徐良記等衣物銷贓於閘北由探將傅查獲昨解公堂訊實判傳押西牢一年一面移請四路一區警局吊贓以便給予原告領回 
美租界 
[串竊黄砂]  
　　工部局石子馬車夫吳卿雲與小車夫姚堯錫串竊該局築路所用之黄砂昨被中西探查獲將吳姚解送捕房押候究辦 
[偷竊車子]  
　　王生記昨投捕房控被開車庽之石福如即石阿二竊去東洋車一輛今在伊庽認見原贓請爲究辦捕頭准即派探將石及其妻李氏拘案並起獲贓物分别收押候解公堂訊辦 
[貧病交迫]  
　　昨有丐者董福榮因病倒臥於百老匯路由五百七十號捕車入捕房轉送公廨請爲安插 
[故態復萌]  
　　積竊王阿增前押西牢開釋未久昨又闖入北四川路十八號洋房圖竊被捕拘獲押候究辦 
法租界 
[因何起火]  
　　法馬路寳興里口裕太祥洋貨店前夜不戒于火頓兆焚如毁去樓面一間樓下無恙事後由捕房查得該店保有火險銀三千王百兩起火情跡實在可疑且有隣人某棧主爲見証故飭包探將該店夥某甲等五人拘入押候解廨訊究 
[拐匪解縣]  
　　著名蟻棍陳渭桃夫婦誘拐小孩五口一案昨日由廨復訊仍不承認聶司馬以該拐匪不用嚴刑不有吐實遂即飭探將楊等一併移送上海縣讯辦並令原告自行投質 
[瘋婦胡閙]  
　　蘇婦張毛氏近患瘋症逃出沿街胡閙由捕拘入捕房轉送公堂請核判送善堂留養候認 
[結識犯人]  
　　王嘉山前因私將食物遞與押犯經公堂懲辦有案詎前日復將香烟遞給在途做工之犯人當由巡捕拘案請究判王枷號一月示儆 
 [P母子重叙> 
　　湖北婦人王李氏因五歳小孩被匪拐至上海禀請夏口廳備文来滬投廨求領兹由聶司馬將孩帶案令氏辨認無訛准予具領並賞給川資洋五元回藉 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[郵傳部奏勘明開徐海清路綫情形籌擬及時興辦摺]  
奏爲勘明開徐海清路綫情形籌擬及時興辦恭摺仰祈聖鑒事竊臣部前因開徐海清路線關繫重要於宣統元年三月十九日奏派臣部路政司郎中阮惟和鐵路總局顧問官沙海昻前往履勘奉旨允准在案兹據該員等禀稱開徐海清路線利賴宏多亟應興辦惟自開封達徐州其線有二一由陳留杞縣睢州寗陵歸德碭山循大道赴徐是爲南線一由開封攷城劉口循黄河故道赴徐是爲北線北線經行之地高曠平衍工費較省南線所經城市繁盛商貨較多且近傍城池於行政用軍均有裨益自徐州達海州其線有三一由徐州經邳州境以達海州是爲直綫一由徐州順黄河故道東南至宿遷折向東北以達海州是爲弧綫一由徐州經宿遷以抵清江折向北行以達海州是爲勾弦綫三綫互較直綫逕捷但清徐一叚業經奏准江蘇鐵路公司承築則爲聯絡該路起見自以徐清海一綫爲便等情前来查開海路綫經前商部尚書臣載振等建議籌辦臣部於上年閏二月十八日奏明俟勘定後奏辦在案該路大概以開封爲起點以自開商埠之海州爲尾閭西聯汴洛以達甘新爲中原東西一大緯綫陸路則與京漢津浦交通水道則與各洋航路相接據控制陸海之形便握操縱自我之機關經武興商胥旋實效即現築之汴洛洛潼等路亦必待此路接通始可免賠折而期獲利兹擬開徐一叚取道南綫以期近傍城市徐海一叚繞出清江以期與蘇路公司聯絡一氣綜計該路工欵開徐南綫五百六十里約需銀六百七十餘萬兩徐清海一線除徐清一叚歸蘇路公司籌欵修築外清海一叚二百六十里約需銀三百萬兩由海州通至海濱展築墅口一叚曁經營商埠挖深海河約需銀二百八十餘萬兩併連豫算一成意外用費約計共需銀一千四百萬兩左右所計用欵此各路爲省豫卜將来進欵可不亞於京漢京奉自應及時籌畫撥欵建築且去秋江北被水災區遼闊賑濟饑民猝難遍及臣等業經飭令津浦路局先將徐州路工尅日興築以收工賑並施之效而海贛沭清一帶災黎逺道就食猶恐弱者中道而踣强者嘯聚爲患是海清開工亦即可以工代賑臣等前與度支部商議僉謂該路亟應修築未便因巨欵難籌致令要政莫舉夙夜圖維祗有分叚分年辦法庶可源源接續惟臣部所恃京奉京漢兩路餘利挹注張綏吉長正太道清汴洛滬寗各路及一切指抵之欵時虞竭蹶現擬先由臣部斟酌緩急逐叚開辦次第集欵分年程工設有緩不濟急勢難停工待欵之際當再與度支部妥切籌商務使路政易於觀成而財政亦不致有所窒礙以仰副朝廷整飭交通之至意所有勘明開徐濤清路線籌擬及時興辦緣由是否有當謹恭摺具陳伏乞皇上聖鑒訓示謹奏宣統二年正月二十七日奉旨己錄 
[農工商部覆陳勸業富籤公債票辦法摺（續）]  
若用人經費則當設部之初一切官員公費皆有奏定章程不能因經費充足而將来憲政加增施行匀定官俸由度支部發給臣部自當一律亦不至因經費支絀而减少皆與此舉無甚關係至製票辦公之費臣部應得五十萬元然一千萬張印票價之成本己屬不資餘事亦在在需費即有盈餘仍是部欵與臣等何涉其餘五十萬元爲各處承銷此票之人所得更與臣部無關至收入公債之六百萬元如何支用在憲政成立以後有審計院之檢查有兩議會之監察臣部固無自便即現在收集之後舉國皆屬耳目如果稍有糜費人人皆得而指摘之臣部又豈能以一手掩盡天下目乎此皆原奏以爲可疑而其實無可疑者也至於本利均還一層爲債票與彩票分别之關鍵自應從長計議假使此項債欵果如原奏所云子母相生誠爲得計然以六百萬元之欵徒爲存放長年六釐應付債票九百萬元二釐息之用取彼與此别無餘欵可以辦事臣部又何必自生煩擾而多此舉乎且公債附以富籤即爲不能付與重利之故若旣給奬金又增厚息虚本實利盈虧誰任此用債欵生息而爲債票加息之說不能行也若用之於經營補助則凡商業之事皆屬有盈有虧不能有據無負即以開礦論中國名礦首推開平萍鄉而開平費欵鉅萬折耗數次乃始有贏萍鄉經畫己逾十載獲利尚祗見端其難如此臣部如果開礦卽得佳產如該兩處亦必無速效可收安所得盈餘之利與其甘辭厚幣終難踐言不若累寸積銖猶堪持久故即此二釐之利亦惟恐失信於人必先商之度支部允爲保息而後敢行今度支部旣己担承何原奏尚慮及利難領得也二釐之利誠薄然以六百萬元之債而還九百萬元之本息以一元之本兩角之利計算己須一千萬零八十萬元之鉅欵臣部之負担不爲不重將来如果舉辦其還本付利之法或可變通至二釐之數則恐難增益此爲債票與彩票性質區分之處理應從厚而無如有萬難加重之情形不能不切實陳明者也（未完） 
專件 
[奉天自治籌辦處覆法庫廳事務所學員等質問調查疑義文]  
查各國定住民資格之制度有二一爲户籍制度專以户籍簿登記之地爲主不論本人現住何地凡姓名登記於何地之册簿者即作爲何地之住民二爲住居制度專以其人所住居之地爲準不論其人曾否登記於何地户籍簿但使現住何地方即爲何地方住民此兩種制度互有取義我國向例所謂籍貫者其原意本與住所相同惟更改籍貫必須寄居二十年以上又須取具保証呈准地方官其未呈明者雖寄居己久仍不得入籍窒礙甚多查立憲各國住居遷移之自由權多載入憲法條文故凡人民得具本國國籍者即爲其國之人民至一國之内復分彼此籍貫惟聯邦各國容或有之我國大一統之制度久己昭揭所謂行省府廳州縣各地方不過行政上之區劃並無法理上廳行研究之價值現今舉辦新政全國一心尤應化去内部之畦町以增國家主義進行之助力上年諮議局章程因以省爲單位尚不能不斟酌慣例稍存本省非本省籍貫之區别而城鎭鄉自治章程規定居民選民則純取住居制度最爲妥協其第十五條云凡於城鎭鄉内現有住所或庽所者不論本籍京旗駐防及 
 
 

Page 27

 
 
流庽均爲城鎭鄉民居民居民有享受本地方公益之權利並有分任本地方負擔之義務第十六條規定選民資格第一欵指明本國國籍第三欵指明住居年限始終不提及籍貫一字是明明以國家爲本位盡除從前部落思想及一切之障礙誠可謂法律進化之見端本處籌辦地方自治事事以定章爲標準因該員等質問至此故詳論及之仍候將此節通飭各屬鈔登報章以闡揚朝廷實行立憲化除畛域之盛意庶幾疑義冰釋於講學辦事之前途裨益良非淺鮮也 
[浙江藩司擬籌辦全省地圖節略（三）（續）]  
第四期（自六月起至七月底止）　一續辦編纂圖說事　二調查派出之人員是否得力及有無滋擾應實行監督等事　三遇有難行測繪調查之處設法籌辦事　四札催各屬委託之勸學所自治事務所巡警局商會等處報告調查事　五督催派出之測繪員彚報圖稿調查表册限期報齊事　六增設工匠先行練習赶辦印刷事　七其他在本期以内應行籌備之事 
第五期（自八月起至十一月底止）　一續辦編纂圖說事　二合繪全省總圖事　三增設駐局測繪員事　四校正各處彚報之底圖遇有錯誤重往測繪事　五印刷地圖及圖說事 
第六期（自十二月起至月底止）一裝訂地圖事二裝訂圖說事　三造具報銷事　四預備奏咨地圖及分送事　五裁撤繪圖局事按此規定係就大端言之以爲籌辦之標準至詳細事項應于開局以後隨時議定惟印刷之工需日甚多以每廳州縣圖面須占石印三板計之七十八廳州縣需印二百四十餘板方成一分每圖五色每色又需印一板則每分地圖印完共需印一千二百餘板如印一千分則全圖印齊需經過一百二十萬板合全省一覽圖在内共需印一百七十餘萬板如用最大石印機器一日能印五千板合晝夜趕印能印一萬板則共需一百七十餘日自八月初一日起當至十二月底報竣至所編圖說則另用鉛字排印可交官紙局印刷不在此限 
[第十二籌辦經費]  
籌辦此項地圖自開辦日起至辦齊日止各項經費數目如左 
（甲）人員薪公費　一駐局管理員編纂員測纂員書記工匠公役薪餉全年約共需銀一萬三千兩　二派出測繪員一百六十人每人每月薪費銀三十兩以三個月計算内共需銀一萬四千餘兩以上共計銀二萬七千餘兩 
（乙）各項雜費　一石印機器及測板規矩并應用繪圖具約共需銀四千五百餘兩　二印刷圖說紙張須用洋紙三百連每連約合銀七兩共需銀二千一百兩并應用一切紙張在内共需銀二千五百兩三印刷圖說工料銀并草稿紙在内需銀二千兩四開辨費房租費并燈燭茶水煤炭凉棚及購置參考圖書銀并裝訂圖書費約共需銀二千兩以上共需銀一萬一千兩總計經費約需三萬八千兩能印成地圖及圖說各一千分查直隸繪製此圖之時亦印一千分共需銀四萬八千餘兩然共圖則有四色又有圖無說略有缺點本圖則有五色較直隸又加精細并有圖說在内較之直隸則尚省經費一萬餘兩如開辨以後撙節動用所省尚不在此（完） 
小說 
[官塲小說玉樹花（三十三）]  
第九回夏制專摺保大員吕觀察破格署武缺 
夏。制軍道近来外面狠有人講閒話你。知道不知道吕觀察見夏制軍竟對他直說出来。不覺呆了一呆躬身答道這個門生不知道夏制軍縐着眉頭道就爲柳弁署理關南千總的事情。傳得狠不好聽並且還有些曖昧的話在裡頭。吕觀察吃了一驚連忙立起身来道門生一向謹愼奉法不敢存一毫私見這些謡傳不知從那裡来的要求老師的明鑒說着請了一個安。夏制軍道我也知道你素日爲人謹愼料来不至如此但。是你我標下賦閒的人狠多。就是千總本班裡頭資格狠老没有差使的也不少。這個關南千總又是個著名優缺你把個歸標未久資格狠淺的柳弁委去署理自然他們大家都要羡慕妄想了據。我看来你還是把柳弁隨便調個。别的差使把我這督標裡的即補千總金弁騰虎去署理這個關南千總這。金弁在標多年資格很老以前署過一任關南千總尚無貽悞那。些外面的謡言雖然都是無根之談却畢竟總有些兒影響如令你委了金弁。去署理他們也冰没有話說了吕觀察聽了夏制軍這幾句話兒覺。得也有些疑惑他的意思不由面。上一紅只得諾諾連聲的答應不敢再說什麽一。會兒告辭出来立時立刻的把一個海清矣輪的管帶梁游擊撤回就把柳。禧調了海清兵輪的管帶這且按下不提只說胡大令自從得了吕觀察的憲眷一個人兼了好幾個差使登時闊綽起来他那位知己朋友對面鄰居的花祖。雲却依然還是没有差使窮得淌屎見胡大令這般得意自然免不得要問他借貸起来那裡知道世上的那班小人只。認得勢利的兩個字兒那裡認得什麽。朋友起先胡大令和花祖雲大家同病相憐所以覺得十分投契如今。胡大令飛上了高枝得了吕觀察的這船。恩寵那裡還有什麽化祖雲在眼晴裡頭覺得像自。己這樣的一個闊人和花祖雲這樣的一個窮候。補官来往己經是二十四分屈尊就卑的了。何况花祖雲又要三天兩日的問他借錢第一次第二次不好回報。只得勉强應酬到了第三四次便未免露出不願意的樣兒来 
國外新聞　 
 
 

Page 28

 
 
[英國滅魚雷艇互撞]  
　　初七日倫敦電云滅魚雷艇萊斯好司號及哇司特里巨號在皮乞海特灣外操演戰術之際彼此互撞受傷甚重現己拖至堤望樸脫 
[羅斯佛聲望之隆重]  
　　初七日倫敦電云前任美總統羅斯佛君行抵蘇丹首府卡脫姆地方該處歡迎之禮節或與帝皇相捋羅君曾偕蘇丹陸軍統帥史萊丁巴沙游覽戰塲紐約各報預料羅君游於歐洲各京城時亦將受同式之歡迎羅君與德皇之會各報咸頗注意 
[英員請廢貴族世襲權]  
　　初七日倫敦電云英國上議院今日己允研究羅斯培萊君所上改革上議院制度條陳並無異見按羅君之條陳共有三欵一二兩欵謂應設立有勢力之第二議院此舉可以改革上議院定下星期即將討論其第三欵則請廢去貴族世襲權此事須俟復活節後再行討議惟連日演說各員多不以廢去貴族世襲權爲然 
[德國君權之阽危]  
　　初七日倫敦電云德國社會黨議員李特巴君近在國會演說謂皇帝獨裁之權應自帝手收回聞者多爲傾動演說旣畢乃提議嗣後德皇所有政治上之舉動或政治上之愆失須責成首相擔其責任投票綵納此議者幾居多數 
[匈加利内閣定期解散]  
　　初六日柏靈電云匈加利内閣將於本月二十二號解散 
[布君己游抵土京]  
　　初六日柏靈電云布爾茄里亞國君費迪南己抵土京君士坦丁擬勾留七日之久並擬於第五日起作爲正式之遊 
[美國鐵路工人罷工可免]  
　　初六日柏靈電云美國鐵路工人聲言同盟罷工一舉現己可免（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
