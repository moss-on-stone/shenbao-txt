# 1896 - 207 - 4908321

 

Page 1

 
 
[校宋本黄帝内經靈樞王氷註告成[  圖書集成局代啓] ]  
　　内經素問爲醫家之祖卽秦越難經亦發明是書之旨皇甫攎甲乙經惟撮是盡之精要邇來岐黄家所讀馬元臺注素問厭其繁雜汪氏素靈狼籌惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷盡摳十二卷爲當時林億孫寄等奉救校正全部倩本罰數字排印用以潔白連泗裝訂六本碼洋一元存上海棋盤街文瑞樓蘇州圖門緣蔭堂書坊出售 
[論禁烟宜先革陋規]  
　　中國之害以鴉片烟爲最吸食鴉片之人何以如是之多則以有烟館故無論省會郡邑一鬨之市烟館林立若繁星　卽在鄕村荒僻之處他項買賣絶無所見而一二篷茅堊室中燈如漆火如豆必有藉此爲生計者可見中國四百兆人民半爲芙蓉城主誘入其有去之若浼自以不食人間烟火嚴持戒律者正所謂鐵中錚錚庸中矯矯如蓬萊山上仙人未易能數之覯也道咸年間鴉片懸爲厲禁偶有染此者必扃其室然後敢一呼一吸否則或爲無賴仇家所見卽可舊此挾制之訛取其財與帛故必膽小如鼷鼠從未聞有清膏陳膏燈喫零挑明目張膽大書特書一若不知此爲嚴禁之物者風會變遷人心頽敝殊令人搔首踟蹰不知於何時有所底止也論者謂近年以來海關洋藥之稅愈加愈重國家方欲藉此以補度支之不足故昔則以爲禁今則以爲利内地之不種禾稼而種鶯粟者亦愈多大吏以其旣與田同收科則而成土後又可得其土稅煮膏發售又可得其膏捐故蘇子由所謂與麥偕種與穄偕熟者一任其縱横於繡塍綺陌之中而略不顧問如是則巳視烟爲不必禁宜乎開設烟館者無所顧忌而有牧民之責者亦不爲嚴絶之也顧旣不禁之矣則亦與茶館酒館同爲廛肆之貿易商賈之生理而巳何以各屬地方小衙門於烟館則必收取其陋規在城則除邑令學師外若捕廳水利廳以及城守營在鄕鎭則所屬汛地官無有一人能清廉自守不取此種齷齪之錢者嘗見挨户分收官必使親信跟隨或偕里正或偕差役至各烟館家名之日收捐噫捐欵所入每於公事用之諸凡善舉非捐不可今乃捐之於衙門以爲官長之日用是可異矣按捐之法視生意之盛衰定捐錢之多寡按月認定至期索取無稍久缺偶少二三十文則所謂親信跟隨者必拍桌敲檯大聲呼喝甚至有取其烟燈烟筩以去者較之追捕國課尤爲嚴厲各烟館主以此本在令甲之内不敢與較蓋恐稍攖其鋒卽羅織其罪或稱以藏匪類或稱其匿賊贜一紙封條何患所求不得各烟館所業雖賤而廢時之虞則一也故皆隠忍順受敢怒而不敢言於是爲官者以此爲利藪飲食取資於此服用取資於此一切報効上司夤緣顯要亦無不取資於此故多一烟館卽多一利權特患其不開安望其能禁嗟乎朝廷設官不分大小而取及此項錢財諸業皆可謀生而必開烟館以爲陷人之阱二者厥罪惟均或日郡縣牧令衙門徴收錢糧每有羡餘可得教諭訓導則有贄儀學租惟諸佐雜人員廉俸無多非此幾無以養瞻妻子若併此而去之是不啻絶其生路恐抱關擊柝之吏無有顧而問之者矣是說也余不謂然當烟館未有以前豈諸佐雜人員皆上食脅壤下飲黄泉耶何前此廉介者之多而今兹貪汸者之衆也且不特此也更有陋規中之陋規如差保跟隨同往收錢必須略用小費苟稍存吝惜之心則生意本屬清淡必反稱其興旺聳使其主宜加捐錢故各烟館無不畏之剜肉補倉不如其願不能安枕也余嘗謂鴉片一物中國總宜禁絶而烟館爲尤宜禁譬如人家無論大小苟家中長上無一人吸此者則其子弟輩未有無端置備烟具以便不時之吸食卽使備之其家中人亦必不至任其吸食而不加約束也自有烟館則或與親串或與友朋興之所至時往染指初則但以爲狎玩繼則漸至於成癮且卽其家中長上果多吸烟之人在往不許子弟之亦吸故凡今之吸烟者大率由烟館上癮者居多我中國而不欲禁烟也則己果欲禁烟也必自禁烟館始欲禁烟館也必自革烟館陋規始 
[紅鷹寵錫]  
　　前日倫敦來電去李傅相行抵柏靈覲見德皇呈遞國書三鞠躬而言日邇者中德往來更爲輯睦去年日人占據遼東蒙貴邦約同俄法朝廷責令璧返皇上深銘大德特飭外臣代逹謝忱德皇日朕深望中德二國自今以後睦誼更勝於前庶無詐無虞彼此兩獲其益貴大臣回朝之後望代尚貴邦大皇帝起居并謝鹽隣修好之厚意傅相乃三鞠躬而退旣而德皇以頭等紅廌寳星賜傳相蓋寵異之也 
[日使赴德]  
　　前日倫敦來電云日本赴俄賀帥冕之删使山縣氏有朋者行抵柏靈於前日會晤德相德相以禮報謁傾談良久貌頗殷拳 
[重遣英員]  
　　西字報云答浪施華利一事前己紀諸報章兹悉英廷查得與聞此事之各員皆有不合是以　生等各人須解赴刑部訊問嚴定罪名 
[天街槐影]  
　　都門訪事人箋稱四喜菊部之唱靑衫某甲去冬在前門大街古玩鋪購買古玩言明價值令鋪夥送至下處付給銀兩須臾該鋪將物送到閽者如數收下言主人己出門該夥無法只得回鋪後連日往討奈甲置若罔聞上月廿二日鋪夥又往索謂無銀卽將原物取回亦無不可甲仍置之不理鋪夥情急在門首喊嚷不意有某乙突如其來扭該夥髮辮敬以老拳夥自以理直亦不稍讓與乙互扭滾作一圑嗣經魯仲連其人者再三排解令甲將欠欵分數次歸趙並向鋪夥負荆事始寢○前報太監尋釁砍斃練勇今悉奏送秋曹之日屍叔中城練勇局哨官趙永泰千户將趙雲起之柩暫厝於南下窪都城隍廟是日五城練勇中與千户相善者均排隊護送出鮮魚市口道經大栅欄甚爲威嚴觀者絡繹於途紛紛擁擠均歎爲死得其所不止後人得授蔭襲也○興隆街擺糖攤之某甲雞姦一案今己發落杖臀四十板荷校示衆二個月滿日再行責放噫某甲者眞不幸中之大幸也 
[續述德清風災]  
　　杭州友人來函云前月十七夜德清地方陡起風災掃蕩村落至百餘户己列前報兹悉註災者爲該邑西鄕土名六栅又名徐村十六夜雷聲輾轉終夜不絶加以驟雨狂風勢如潮湧次日街道之上水添數尺一片汪洋河岸莫辨晚間約三更時忽聞霹靂一聲宛如天崩地裂少頃狂風怒號竟將一村民居掃除幾盡巍然存者三户十八日由地保報縣邑尊親赴踏看屍骸徧地卽飭地保備棺盛殮其受傷而未死者約數十人卽在近村社廟中安插一面禀報到杭當奉藩憲龍方伯札委卽用縣邱大令炳萱前往查勘辦理撫卹似此奇災實所罕聞據該處友人來杭云是鄕居民率多兇悍現又收羅光蛋餘黨同惡相濟若非天理昭彰速除此害居民將受累無窮矣其幸存者悉係懦弱之人又云起災之由因該處山中素有大蜈蚣一條長約數丈是晚適與龍鬭蜈蚣口噴烟火高入雲察居民誤 
 
 

Page 2

 
 
爲火發鳴鑼警衆以致龍風頓起將其村落悉數捲去此雖言屬無稽然衡以有聞必錄之例要不妨姑妄言之姑妄聽之也 
[議徙練軍]  
　　兩江總督劉峴帥於自强軍教習格老司君被護軍營勇毆辱後擬將自强軍移至吳淞口俾免再生事端本館曾列諸報章而以遷地爲良標其目昨晨金陵采訪友人來書云省中聽鼓之某君謂欲計出兩全須將此軍移至吳淞左右擇地開操因上其議於峴帥峴帥頗以爲然擬檄飭總辦洋操管務處傳諭各洋員並馬步等隊十三營一體預爲料理限期六月初起程而外間風傳瑞茀候方伯建議以爲不可禀請峴帥酌奪施行以故目下行止猶未定也 
[陽和罷市]  
　　營口采訪友人云奉天東邊道所屬鳳凰廳轄岫巖境内大孤山海口俗呼之日陽和口地方官查核權衡斗石以致商民抗違禁令竟於四月二十日一律閉門有南船兩號無貨可裝放空赴山東轉運并聞安東縣境沙河口向歸山海關管轄今亦改隷東邊道忽爾同時罷市不知因何而觸怨商民也 
[大别山色]  
　　漢上訪事人題襟云四月廿九日在鎭上之太平會館第三次課士之期生題分人以財謂之惠教人以善謂之忠童題夫以百畝之不易詩同題麥氣迎秋得迎字五言六八韻○漢陽鐵政廠提調汪子雲太守洪霆果敢有爲實心任事前經兵部右堂吳侍郎廷芬遵旨保舉人材曾以太守應詔兹己接奉部文准其送部引見日前太守趨院禀謝並聞檢點行裝不日卽須北上云○鄂省保甲總局徐穉蓀太守家幹自任事以來惠澤及民現在德安府員缺藩憲王芍棠方伯牌示詳請太守署理○前任陜甘總督楊石泉制軍昌濬解組歸田道經漢渚舟繫集稼嘴北岸其瀛眷等另坐畫舫岸頭高搭綵棚極形熱閙連日武漢大小官員一一進謁制軍並無霸陵醉尉偶形疎淡云○連日某洋行某西商率其僕從人等手持英尺由英租界起至民街龍王廟止沿途測量不識作何舉動容俟詳悉再登○漢陽鐵政廠更員各情疉登本報兹悉所有工匠人等亦經盛杏蓀觀察挑剔手藝低弱之輩而多食手藝高强之祿者己盡屏辭並各給號衣號帽分别去留以便按名稽查免使濫竽混跡○在漢購茶西商開盤甚高使茶商聞風湧至由是藉端打板令人失望於所聞不如所見雖係西人之狡而亦茶商爭相求售自損其利也本年頭批南茶折本北茶平平二茶三茶價不如前存儲不少轉瞬子茶到塲勢必更形擁滯是以六帮茶商昨集本公所聚議子茶暫行停辦私賣者每箱罰銀一兩私買者每箱罰銀一百兩誠歴年來創見之事然第如此敷衍目前而不熟商挽留利權之策恐終難砥柱日下江湖耳 
[百花潭影]  
　　江西采訪友人云正任新建縣文芝塢明府補缺後卽經大吏檄令署理南昌及新喻寍都諸縣兹復署理南昌筮期四月二十五日接篆視事○省河創行小輪船拖帶貨船及官眷船司其事者己購到小輪船四艘下椗章江馬頭聞尚有　艘到齊後卽當行駛矣○本年大吏將友教書院童課裁撤攺課算學禮延胡君仰庚徐君敬星爲教習蓋以二君皆精於句股開方術數故聘請居講席俾得施時雨春風也不料有上舍生彭子安者平明詡詡然自衿推算之精至此以未邀延聘爲憾遂大張招帖凡請業者不圖𠌪贄并云僅足以啓蒙雖日自謙殆亦自道其實乎○江西學政黄吉棠宗師示期甄别經訓書院所有題目照列左方易經坤爲繩直說書經九江三江辨詩經四月秀蔞解春秋左傳王享有體薦解公羊瀐者何瀐積也攷榖梁日入至於星出謂之昔解禮記王瓜生解周禮疈辜說儀禮士舉鼎去鼎於外次說爾雅犩牛犣牛辨說文釋戈古文賈誼明申韓論駢文募修澹臺先賢墓啓賦聞雞起舞賦以此非惡聲聞之思奮爲韻試帖詩賦得書名玉杯得杯字五言八韻古近體詩諸葛銅鼓限銅字王濬樓船限樓字有能作一經解一賦三詩者方爲完卷其天文輿地算學時務古文駢文一切雜藝不作者聽是日宗師并備飯食二十一席以餉諸生及評定甲乙出榜曉示計正取三十名次取五十名備取八十八名示以列入備取者須移出書院扣除月課以符額内六十名額外二十名之數正取第一名獎錢六千文以下遞减至次取五十名亦獎錢一千文每千文折銀七錢 
[寍郡辨志精舍丙甲夏季題]  
　　漢學舉斝角攷釋中庸哀公問政章四一也義漢𣾢川荀爽與北海孫翺論仁義辨○宋學論清任和伊洛所得不由濓溪說虚者静之本說○史學兼掌故劉晏論班史古今人表不表今人說重設海軍議○天文兼算學問宣公十七年春秋書六月癸夘日食大衍授時皆云五月乙亥朔入食限六月癸夘朔不食而後之通秝者謂係宣公七年六月癸夘朔日食之錯簡試以時憲術推之果孰是歟賈公彦不通算術論割圓之法祖冲以容圓六邊起算趙友欽以容圓四邊起算皆能屢求句股而得圓周其法孰優○輿地漢志太末榖水攷地球繞日而行論管子度地篇故高其上領瓴之尺有十分之三里滿四十九者水可走也試詳解其義○詞章賦賦古體不限韻擬揚子雲解嘲擬韓昌黎薦士用原韻 
[鳩水餘閒]  
　　蕪湖采坊友人云此間各錢士店往年所售廣土皆赶申江購取由各輪船裝運低埠統計各店每月約共銷五百餘箱自豐碭潁亳各屬所産土漿暢消無滯歴四五載廣土逐漸减少近則每月進口者止二百餘箱較之往年减去十分之六桑田滄海時事無常中國數十年漏巵或可因之稍塞乎○年例五月初一日好事者舁城隍神偶象出游遍歴城之東南隅然後回廟會中儀仗華麗非常前者地方官恐肇事端出示禁止曾中人不敢弁髦禁令此會遂憂然中止不復舉行現在十大社首復興高采烈托稱此會能保田禾豐稔人口平安顓愚從而附之一唱白和先將行宫大加修葺改期七月初一日迎賽未審臨民上者届期果肯稍弛此禁否○諺有之云芒種水呵呵霉雨十八河蓋言是日如遇天陰必主陰雨連綿河流盛漲本年四月二十四日交芒種節赤日行空纎雲掃凈秧田新緑一望如烟加之月前雨水調匀旣霑旣足農民因走相告日今歲定卜有秋巳○上游徽寗各山鄕梅雨過多山洪驟下以致内河水勢澎湃奔騰幾疑萬斛銀濤一瀉千里江潮亦隨之加漲拍岸平堤三老長年咸不敢輕施篙楫矣 
[流氓站籠]  
　　姑蘇采訪友人云本月初一夜嚴某王某二流氓邀同甲乙等數人至都亭橋附近萬源徽麫館晚餐卽飽旣醉核計需錢一千四百餘文付以小洋銀十餘枚言每枚須照市價申錢二文酒保不依以致口角唇鎗舌劍各矜爾能旋復將酒保毆傷酒保勢不甘休偕地甲投吳縣署聲訴凌大令准詞飭差將嚴等四人拘獲研訊之下判令各責一千板并將嚴裝入站籠發犯事地方示衆餘三人押令遊行 
[核給地價]  
　　杭州訪事友人來函云浙省通商之事現己將租界地址一律丈量清楚民間田地及蕩分列三等蕩每畝六十千地五十千田四十千均憑户管糧契照數核給自四月十六日起經委員王大令朝俊會同仁和縣任邑尊當堂給發至廿四日將界内地價一律發清所有新立洋關房屋於二十七日破士興工應築馬路由西人營造司雇工經理王大令特派差役人等在彼彈壓以防閒有滋事 
[甬江夏汛]  
　　寍波友人來函云仁安公所近又增設無利借錢局其章程與天寍寺旁老局相彷彿定於每月初六廿一兩日出偕城廂内外之肩販貧民得此消息於五月初一日挽保人到該公所預先掛號者約有一百數十人户限幾穿聞該公所無善不行並不在外募捐可謂實事求是者矣○寍波翁姓搶案陸續緝獲要犯王信才卽小泥水蔣升前侯椿陽蔣添生蔣五雨六名又俞蔡馮三家搶案亦緝獲要犯張紀揚邱阿生卽野番生張蝠生三名經鄞縣楊大令訊實擬定斬决於初六日選派幹差並撥營勇由内河至省大令同日乘輪到滬再由滬晉省想大憲勘審後卽當明正典刑也○郡城百歲坊續蘭堂扇鋪開設有年内住眷屬前夜店主婦抱孩同臥樓工因捉蜰虫打翻火油燈床内適放有棉花一時燃著該婦意圖撲滅將身覆壓其上火雖熄而婦與子俱巳灼傷及樓下人聞有烟火氣登樓察視見婦己焦頭爛額僵臥床間返魂無術矣慘哉 
 
 

Page 3

 
 
[蘇臺近事]  
　　據訪事人云吳江縣李大令汾去年經上憲大計叅革所遺員缺現經藩憲鄧方伯於本月初一日牌示以候補知縣方明府道濟酌補○上月二十八夜五鼓時省中接到刑部釘封文書當以時交廿九是日適逢忌辰祗可遲至五月初一日行刑計初一輪應長洲縣監斬因係月杪收到仍歸吳縣凌大令當於清晨飭差由監中提出五十餘歲之振姓盜犯一名解至大堂大令略詰口供曷令劊子手如法綑綁會同守備夏守戎帶兵一哨押赴北寺大校塲號砲一聲該犯己身首異處大令循例回至關帝廟拈香迨回署時己交午矣○道前街臬轅西首傳事房對面某衣莊於上月廿九夜爲梁上君子所算由右邊告示棚中穴壁而入竊去單夾綢褲六七十條約值洋銀二百枚之譜翌日唤地甲繕失單赴西路總巡局報案請緝王明府詣勘屬實當以該地甲所司何事喝責二百板許爲跴緝但不知鴻飛溟溟弋人尙可得而慕否 
[天道好還]  
　　杭友來信云紹興某鄕有甲乙昆季者皆庠序中人甲素長厚乙性懦弱其妻小家女兇悍異常乙畏之如虎以致與允分析而居前年甲殁無子例以乙之長子爲嗣乙以成房婚配未得伯氏相助弗允經親友調處以次子爲請乙又不從謂須將甲之資財盡行歸已執掌方許過繼甲妻不忍令死者無喪主乃將所有田産什物和盤托出乙又祇顧查檢家産置喪不問直至終七之後始行成服甲妻亦依叔度日初尚相安繼則漸有不容之勢食以蔬食衣以敗絮待之如奴僕終日叔嬸皆以白眼相向乙妻又肆其鼓簧之舌誣陷嫂氏嫂不堪其苦歸於母家詎料天道好還報應不爽乙之兩孫於去冬忽患天花夭亡今年二三月間長次兩子亦相繼而逝其媳因爲悍姑所虐遂萌短見母家聞知大興問罪之師頗費周章始行了結乙自悔輕聽婦言抑鬱成疾而死乙妻亦染成心疾於上月某日投水自盡於是兩房家産均歸甲妻享用立一堂姪爲嗣以綿宗祧書此以爲欺凌骨肉者戒 
[書院課題]  
　　武林敷崇紫三書院於初二日考試五六兩月夾課敷文輪運憲惠菱舫都轉主試生題節用而愛人童題其爲人也孝弟詩題梅雨灑芳田得芳字崇文臬憲聶仲芳廉訪主試生題周公之封于魯二節賦得江城五月落梅花得花字童題如琴張賦得五月江深草閣寒得寒字紫陽撫憲廖榖似中丞主試生題夏后氏五十而貢一節童題叔夏季隨賦得陂塘五月秋得秋字 
[粤臬過申]  
　　升授廣東臬司魁文農廉訪一陛辭出都於前日傍晚時道經滬上以天后宫爲行轅昨日午前命駕入城遍赴各衙門拜客　縣署時黄大令飭家丁擋駕聞廉訪小作勾留尚須赴蘇省一行然後赴粤 
[南市瑣言]  
　　昨日天元酒店夥至十六鋪局中喊控水師營兵胡錦章金二人至店吃酒硬讓酒錢以致口角該兵吵閙不休禀局請究經李蘭史二尹訊係營兵命持片至該哨官處請爲管束○計三寳向久大碼頭小船户毛金壽索債英洋七元金壽不認以致口角扭至十六鋪局中著金壽還洋四元了事○昨日美界探夥張云亭金味清在會鋪弄内將張春山毆打據說爲因竊物起見後扭至十六鋪局中經祝翼雲二尹飭捕役陳金解往美捕房核辦 
[所犯脫逃]  
　　前者龍華汛陸弁獲送竊犯康阿良等兩名至縣黄大令訊責後發收改過所前晚康毁棄刑具越墻逃逸經管所委員揭明府函知縣署請卽飭捕緝拿 
[舊案移回]  
　　去年冬月葛張氏投法公堂控烟鴇吳桂貞將其妹李銀寳引誘爲娼經鄭大令迭次訊供責比著交李銀寳到案交夫族領回旋接新陽縣蘇大令來函知本夫屈某己在該衙門控訴大令著將卷案人証一并移歸新陽縣辦理昨日接到來函謂葛張氏央桂貞均有不合當堂各鞭背數百下備文移歸原籍李銀寳卽屈周氏交其夫屈某領回 
[步海巡局紀事]  
　　保甲總巡鍾守伯明府訪拿南市流氓頭日韓咸林新閘流氓趙阿桃懲辦之後永收攺過所中誓絶民間巨害南市及浦東一帶士民平日受其魚肉者無不感德懷仁爰公製德政匾一方其文日一隅保障媵以德政牌四扇大約髹工告蕆卽當送至局中惟聞韓在攺過所尚不能静中思改過擬囑同類化名朦保釋想明府秦鏡高懸决不任若輩譸張爲幻也○成衣匠朱阿勳訴稱沈吉甫糾同流氓楊紀云沈毛毛扭小的至太平街太平茶樓兇毆訛詐鍾明府提訊之下朱訴稱小的係陸家行人年三十一歲與沈同業因之相識四月十一日沈向小的借錢若干小的不允以致積恨在心時常尋釁後小的借給小洋銀一角及絲線兩包至端午節小的向伊索還伊忽糾人行兇叩求懲辦沈供稱小的係寳山縣高橋人年二十五歲不敢行兇楊及毛毛同供稱小的等亦皆高橋人與沈鄰居朱向沈索錢時小的等在旁啜茗不敢帮兇明府飭沈照數還朱惟不應糾黨行兇遂判令笞責一百板枷號一月發局前示衆楊及毛毛著具攺過切結交人保釋 
[會審案略]  
　　英商哈咪洋行控掮客沈杏泉定貨不出由薩副領事據情函致英界公堂請飭傳沈訊斷昨晨屠别駕將沈傳到與薩君升堂會鞫哈咪帶買辦某甲到案歴訴前情請飭逮沈將定貨出清以免虧耗言巳呈出李杏泉合同一紙沈供稱此項貸物並非職員所定實係哈咪自定之貨蓋當時哈咪與職員言及外洋定貨須由華人出面故暫借職員圖章一用詎料後來貨價大跌哈咪忽藉口合同指爲職員所定甲稱此貨雖係沈所定但與貨樣不符亦無怪沈之不肯出也中西官互商之下著沈赶速將貨出清如有虧本情事再向哈咪理償兩造均遵諭而退 
[美捕房瑣紀]  
　　包探施奎江放走惜竊捕頭以其跡近舞弊立卽帶至英捕房禀請麥總巡辦理此本月初三事己略紀報章兹緣總巡公事紛繁諭令禮拜二訊核前日下午好捕頭飭不准穿長衫令穿四百六十五號巡捕號衣飭五號門差華捕將施帶至英界老巡捕房麥總巡又因公未暇訊詰乃令副總巡詰其因何誤公等情詰問之餘姑念上差後初次誤事寛免斥革如再犯决弗寛恕○薙髮匠某甲賃屋下海浦梅家巷開設整容店邇因忽患瘋顚動輙逢人毆擊昨日上午在華順碼頭用武不分皂白見人痛擊旋經三百八十一四百六十三二華捕獲解捕房捕頭飭押候送廨訊核旋經甲妻得悉奔至捕房求請檡出捕頭頷之諭其以後瘋入不准放具出户如再獲案定于究辦○斐倫路茂和南貨店主李秋泉之子年七歲前日下午由塾中歸途經漢壁禮路適新興酒館學徒泡滾水一盆與孩相碰傾與孩身頓時遍體泡發李聞之赶至向該館理論詎一味恃蠻經旁人代抱不平唤三百七十三號華捕將館主拘送捕房捕頭飭將孩送至同仁醫院敷治館主釋放○流氓姚阿狗曾向本地人阿培拆梢洋銀若干經阿培控諸捕房捕頭於昨午遣包探石金榮將姚拘至捕房押候送廨訊究○陸德富傳金榮二偷兒串竊華記路一百另一號門牌李大發客寓衣服棉被等物昨午經包探倪順泉將二偷兒查獲押候吊贜送廨訊辦○昨晨五百號華捕巡至北蘇州路見有丐兒某甲因病倒臥路側卽喚小車載至捕房捕四立飭轉送英公堂請讞員安插 
[善與人同]  
　　昨日本館協賑所承同善記助廣西賑捐洋銀一百圓又懿德堂楊助五十圓時事艱難災祲迭告本館不敢屢爲發棠之請而旴衡世局實切吁嗟兹承二善士古道熱腸救民水火不惜羅雀掘鼠冀蘇涸鮒哀鴻善量充周福緣可卜矣除掣奉收劵外書此以逹謝忱 
[仁風翔洽]  
　　謹啓者敝堂循章施醫經費旣絀籌措尤艱兹蒙陳崇德堂助第一二期施醫藥洋十元九角三分陳張氏助第三四期洋十六元二角八分陳麗明善士助第五六期洋十五元五角八分黄張氏助第七八期洋十二元二角羅廖氏葉周氏仁盛號經募喜記三户各十元始平子五元郭煇庭善士二元鄒姓一元陳花仔陳花女助花洋五元又銅洋二元陳大姑花洋一元仗駿惠之頻頒沈疴悉起本鴻慈而獲報厚福齊膺除掣付收條外謹展謝忱奉揚盛德[  上海虹口元濟善堂董事唐廷桂嚴信厚等謹啓]  
 
 

Page 4

 
 
[江西有興蠶桑說下]  
　　難然江西興辦蠶桑固當取法於古如秦湛蠶書元時官纂之農桑輯要近人沈中丞秉成之蠶桑輯要方廉訪大湜之蠶桑提要等書皆當購置數部尤當删繁就簡擇要刊刷俾養蠶家各置一册以備講求至西人新出各法似亦不妨擇善而從請得而略述之一選種宜求新法也夫育蠶之道首在選種種若不佳則吐絲無力成繭亦輕蠶之病原或卽伏根於此法蘭西有巴斯陡者用顯微鏡精押無病之蠶察蠶病法詳第二條加意飼養令其變蛾及雌雄相對時用小木槅或小竹圈將每對分置於内編號爲記則每雌蛾所生之子各在一處次年乃歸一律名日分房做子法法意等國莫不師之此雖西法實本中法但西人用顯微鏡則較有把握耳又鍾天緯養蠶策云天下之物異類相合則其生愈繁同類相合則其生不盛故同姓爲婚古垂厲禁西人亦謂以血脈相通之人配合夫婦生子多患癲癇中國禁中表爲婚亦知此意以此推之可通其理於育蠶如取中國之蛾配以日本之蛾則生子必愈强吐絲必愈盛此則中國諸書所未及並爲西洋新法所未詳似可如法試之一察蠶病宜有定法也蠶有病瘟比户傳染生子尤蔓延不絶考西洋於三十餘年前産絲極旺之時蠶忽遘病幾於絶滅幸經格致家巴斯陡考得蠶病初起其背有微微黑點用顯微鏡照之始知蠶身有微黑粒形如椒末遂名之爲椒末瘟凡蠶患此病者或未繭而己殭或成繭而甚薄皆卽提開以免傳染至蠶病之起於後天者半緣於濕故養蠶之室宜清潔爽朗所飼之葉亦須晾乾設蠶身現有灰黑等點卽須提置别室另以勝濕等藥品拌置葉中多可漸愈此法蘇浙人頗有行之者而西人尤亟意講求前聞湖州人云以乾浮萍末拌置葉中可治蠶病試之頗效以類推之當更有法在一測寒熱宜用寒署表也蠶性不宜過寒不宜過熱凡寒熱宜有一定之度若天氣過寒則蠶室宜用微火過熱則須户牗齊開務使寒熱適中則蠶病自鮮蘇浙人養蠶亦有知此者但不如西　用寒暑表較有定準耳一宜造烘房以烘繭也烘繭之法有數善焉將繭内之蛹烘死則不致化蛾齧繭而山令好絲變爲亂絲矣且其繭烘乾則繭内之蛹雖殭不腐不致淨繭變爲爛繭矣若是　能久藏以待繅能販遠以售客能免爛以壞絲在局中固宜造一小烘房在鄕間亦宜合造一二烘房爲妙一宜漸用機器以繅絲也繅絲首重繅車創辦之始但能購江浙之繅車及仿造江浙之繅車似巳盡善然繅車缫絲甚緩不及機器之速且不及機器之精聞上海及外洋均用機器繅絲亦有用木機器者局中似宜先購數具况機器用木則其價必不昻貴將來推而廣之鄕間合購數具卽雇上海女工爲師傳教婦女所繅之絲經汽水繅治則色　而絲柔經女手繅絡則縷細而質凈絲旣佳則價自可稍昻卽銷塲亦因之　廣將見江西之絲不脛而自走矣南昌沈兆褘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前經差在虹口賭檯上拿獲賭徒楊阿寳鄧掌發等四名至縣將司馬升堂听訊判令楊鄧荷雙連枷發犯事地方　衆昨經二十五保二圖地保宋朱錢將兩犯帶回縣署禀稱小的查得伊等刻皆患病求駿明開枷司馬察得兩犯並無病狀查核枷期己將届滿謂宋保日枷犯旣己届期亟應禀請核示爲何朦稱患病實屬辦事乖張遂判令笞責一百板將楊鄧疎枷飭令具結開釋○前日薙髮匠錢三間扭王瑞夫李王氏至縣控訴前晚蔣司馬提訊之下錢訴稱有李卓貴者與小的同業借住小的店中樓上刻下李在碼頭上當小工許久不回工月十二日伊妻李王氏被王誘令同逃小的恐李來索人是以扭案請判李王氏供稱文夫因生意寥寥攺業小工出門許久小婦人不能過活　與王私姘王供稱小的係本邑人向業成衣李王氏自願隨小的過活並非小的拐帶司馬判令將王暫行收所李王氏交官媒看管錢交人保出俟飭差至各碼頭尋李到案再行訊辦○日前無錫縣移解鎭江人傳炎茂控沈雙保誘拐義子傳阿滎一案至縣前晚蔣司馬升坐花龐提訊阿榮供稱小的父親姓汪名佑祥原籍徽州死後母親陳氏貧苦無依跟隨炎茂己歴六年之久嗣又與沈姘識後母親病故小的己十一歲矣突發沈領至無錫炎茂訴稱小的係鎭江人向當薙髮匠阿榮之母汪陳氏因夫故無依醮與小的書有筆據其時阿榮年僅二歲洎陳氏死時阿榮巳十一歲被沈拐出當時查無蹤跡至去年五月二十五日小的因事赴無錫途與沈遇向之理論反與小的紛爭不得己控諸無錫縣署蒙縣主人老爺轉送案下沈供稱當時陳氏與小的姘識言明以阿榮爲義子因之帶回家内司馬判令將阿滎當堂給炎茂具領沈笞責二百五十板著凡攺適切結仍還押所候再核辦 
[英界公堂瑣案]  
　　時交夏令天日漸炎屠别駕擬移早一點鐘升堂訊案昨日升座後包探沈金隆卽禀稱前詭十二點鐘後小的與　包　出外查閱各烟館酒館見劉氏所開天愼昌及翁梅記翁阿寳張榮豐北誠信吳阿六陳大興曹操阿大許四福毛鳳高美和館周利和等　三家俱有人吸烟飲酒有違巡捕房定章故傳請判查陳大興前曾違犯曹操阿大許四福毛鳳高美和館周利和四家至今尙無人來案别駕商薩副領事然後判令王劉氏等六家各罰洋銀二圓陳大興罰六圓未到之五家客罰四圓○包探沈金陰解桂香樓華阿四應阿四李阿二　阿順等五龜奴至案禀稱伊等均在老旗昌開設粤東倡院端五日施放爆竹有違租界定章故小的傳案請訊華等各龜奴同供稱小的等以後决不敢再犯矣别駕判令各罰洋銀五角○包探黄四福解積竊陳錫奎至案禀稱此人迭犯竊案送請大老爺懲辦此次釋出未及三月又連竊粤東人夏月利等十餘家綢布衣服報時鐘古銅香爐古磁瓶等所值頗鉅兹由小的緝獲送請究懲夏等各失主紛紛投案請領失贜陳供稱小的係本邑南門人名贜與友人同竊今友己往松江矣小的雖冒賊名然只分用洋銀若干叩求恩鑒别駕判令笞責二百板管押一年所吊各贜分别給各失主領去○包探顧阿六禀稱賊犯袁道謙僑居某客棧某日乘間竊取同棧客陳翰卿所携衣服洋銀兹經小的緝獲人贜送請究辦陳投案領贜袁供稱小的係安徽某縣人陳曾向小的貸用洋銀迄未付還今者小的適有急需不得己而暫取其物與尋常犯竊者不同别駕著顧探帶回捕房遞解回籍贜給陳領去○包探孔阿才解積竊陳小旺至案禀稱此人専在各輪船上竊取搭客所携之物曾送請大老爺懲辦昨又在吉和輪船上竊取某客行李中綢布衣服水烟袋被褥正欲持赴某質庫質錢適爲小的所見拘送請懲陳供稱小的係湖北某邑人向在是營當差現巳裁撤流落此間無奈行竊别駕判令笞責二百板管押三月滿日遞解回籍○流棍周星時不知何許人専以混用銅質僞洋銀爲事昨日手持銅洋銀二圓至胡文州所開水果店購取枇杷意混用經胡覻破投報捕房捕頭令包探趙銀河往查在身畔搜出銅洋銀二圓遂卽同入捕房昨晨解至案下請訊周供稱小的向操洋貨業失就後無處謀生以故犯此不端之事别駕判令笞責二百板管押半年○前日流氓陸隆興向路人沈老弟藉端索詐經包探石金榮拘解公堂沈投案訴稱小的與張素不相識昨竟無端拆梢張供稱小的係本邑人不敢詐人叩求寛宥别駕判令枷號一禮拜○三百七十四號華捕禀稱昨日葛阿標挈妻某氏在虹口閒行忽有張茂林者肆行調戲小的見之解請究辦葛投案申訴前情張供稱小的與伊妻無心碰撞並非調戲别駕判令笞責一百板 
[法捕房瑣紀]  
　　小東門戲館街烟鴇陸陳氏卽阿珠生有一女早年許字於長洲縣鄕人薛某爲妻阿珠日令其女倚門賣笑薛某於去冬迎歸故里結褵一月卽被阿珠邀回仍理舊業薛不甘戴此绿頭巾來滬將其妻領出另賃房屋居住巳則倩人荐至城内某宅爲飯司其妻亦托人荐爲女傭薛本農家子上月某日辭主人并約其妻回鄕耕種不意前日阿珠偕其姘夫阿寳將女之鋪陳物件一并搬入花烟間女以羅敷自有夫不甘再辱泥塗昨日投捕房據情控訴捕頭謂爾與夫旣願同歸卽同歸可也麾之使出○玉工某甲手持翡翠兩塊深夜猶復蹀躞街頭爲巡街西捕所見將人贜一并拘送捕房翌日經捕頭詰問據稱玉器兩塊在城内茶會向馬老二買來捕頭命押侯飭傳賣主問明如果屬實准予交保領回○吉祥街吉如里口某老處灶容留匪類失去水烟筒一支將跑灘之某乙拘送捕房請究捕頭以指竊無憑未便准理爾亦不得再留匪類倘敢不遵重懲不貸 
[江督轅門抄]  
　　四月二十六日江西知府林介弼辭赴江西委代親軍右營遊擊周汝和禀知接事江寗縣胡禀知今日鳳池省院考課調署句容縣丞王澤存辭赴任並交缷上元縣丞事○二十七日江寗縣胡禀知考試奎光書亮上海製造局新鎗子廠委員倭選從九楊均到上海來奉齊司派關來寗督轅牌示通州營右哨都司員缺本部堂騐看　内洋水師補用都司福山左營守備彭定園堪以借補○二十八日孟河營還擊韓轉忠知州陸銑叩謝請補泰州璠轅牌示沛縣夏陽司巡檢殷汝駿病故遺缺查有試用　史高遠程堪以署理○二十九日提督宋聲平辭回籍澄波輪船王金相辭送籌防局提調赴象山看炮台並赴瓜州口拖軍　○五月初一日直隷候補道徐建寅由上海查辦亭件回○初二日長江提臺澎會辭○水雷輪船馬超羣到技長江提臺彭軍門來寗補昨日長江提臺彭到會督轅牌示江西袁州恊副將李榮發現經調省另有差委所遺副將員缺本部堂查有前江陰恊副將田明山堪以署理 
[江蘇官報]  
　　四月二十三日上海縣黄禀到謝保薦卓異並謝十九年分海運案内業保加鹽運使銜候補同知鄭述祖由江震絲捐局來禀謝飭知十七年分海運案内蒙保得知府後加三品銜唐與知縣楊錦江均禀謝奉委發審局帮審差從九莫琪禀謝委署金山縣衛城司巡檢事○二十四日鹽巡道胡辭行首府桐禀知本日再覆九縣文童候補知府羅道源禀知出巡各卡回委署蘇海防同知陳官樽禀辭赴任○二十五日常熱縣朱禀○縣丞楊悅瀾禀銷上海縣保甲差○二十七日通判許之珏禀知由南壓查案回藩轅牌示照得蘇太湖同知司獄婁品三告病開缺所遺員缺查有常熟縣典史陳　圻堪以罚詈 
[江西官報]  
　　三月十七日河南道御史謝希銓由崇仁藉來省補用縣黄傳義嚴收南　工程羅毓椿解漕折京回從九徐忠全鄱陽催道欵回江蘇縣丞雷河　缷辦將軍渡鹽局事調辦　江緝私卡指分從九藍康陞繳照係廣東人程祥藻往瑞昌辦保甲林品珊往顚州措貲○十八日卽用縣何敬釗往義寗催漕折叚紹缷辦黄江緝私卡回署鄱陽縣溤蘭森缷事清理交代回南昌府照朱建動候補縣余官濬俱估修育　堂工程朱兆麟解全省輿圖並驛補圖進京委署新違縣事吳城同知王儒楷請假回籍修墓所有　　印務以吉安通判劉朝墀署理○二十一日署窮喻縣文聚銓缷事清　交代回黎開湘解關餉京回左壽崇永置公幹回府經柳克莊由湖口來省同知許應銑回籍守制九江後營傳龍成缷事回 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十二年四月二十七日京報全錄]  
宫門抄○諭旨一道錄前○滇督崧奏全省輿圖告成先行送館查核摺○又奏請議卹片○總兵曹奏報出洋督緝日期摺○湘撫陳奏在籍己故提督遺捐巨欵片○晉撫胡奏揀員請補同知摺○又奏甄别知府片○四月二十七日户部通政司詹事府正藍旗值日無引見○溥善謝授正紅旗蒙古副都統恩○桂春謝授山東督糧道恩○明惠良培各請假十日○承候續假十五日○召見軍機桂春○○頭品頂戴雲貴總督兼署雲南巡撫奴才崧蕃跪奏爲全省輿國告成先行送館查核恭摺抑祈聖鑒事竊查光緒十五年准會典館頒發格式咨令測繪雲南全省輿圖十七年續頒表格及表格正誤均經前督撫臣行局委員辦理並通行各屬遵辦十八年各屬圖說漸齊復委通曉中西算法留心輿地之員入局辦理並因西南邊界今昔不同専派測繪員生前往勘辦又另派通曉夷文言語之人同往繙譯曁委善後局提調總理其事督率各員擬定纂輯凡例及測量布算諸例仍遵定章以李兆洛胡林翼所刊一統輿圖爲藍本叅以雲南舊志招募在籍候選人員及聰頴生監勷辦布算繪圖諸事俾三角八錢之法不致說　滇省前因開化臨安等府沿邊劃界購有西洋測量儀器今復另置中西象限紀限各儀先就省城測量太陽高弧之緯度推究月食時刻之經度迨中西儀器所測胳合然後推及各府廳州縣就地勢之高下方位之正斜幅員之廣狹疆界之交錯村落之大小一一測量較準再將職官之廢置山鎭之脈䅲水道之廻環太陽出入之時刻分杪畫夜之贏縮短長以及鳥里人里之錯出古名人之混淆一一鈍稽司事考核開方比例繪成圖說歴一年餘而總散草圖始成復分發各屬飭地方官督同紳耆書吏详加覆勘譌者正之漏者補之疑似者反覆以考騐之歧異者詳細以印證之折其衷而歸於是不泥於舊惟證以今往來駁詰又歴兩年餘而圖始定雲南通省凡十四府五直隷廳三直隷州七十四廳州縣遵照定章省圖以百里爲方府圖及直隷廳州圖以五十里爲方廳州縣與管理錢糧自有轄境之佐貳圖均以十里爲方共繪省圖一府圖一十有四直隷廳州圖八廳州縣圖七十有四州判圖一省府廳州圖之後綴以疆域沿革山鎭水花攷說各一篇廳州縣圖後亦以七格表式將沿革疆域天度山鎭水道鄕鎭職官立表纂輯此次校勘槪屬從详訛誤悉巳刊正其陳陳相因無稽之說槪從節删各土司則附見於該管府廳州縣不另設圖裝訂四函道以例言計二十六册己於光緒二十一年五月告放嗣因普洱府之思茅廳寗洱縣所轄猛烏烏得兩土司地奉旨讓歸法管議俟交割立界完竣如何定綫另繪圖說再　送現奉會典館迭次嚴催未便得兹將普洱府思茅廳寗洱縣等圖加簽聲明併同各圖先行咨送查核俟猛烏烏得立界事竣　行另繪咨送彚辦惟滇省地處西南極邊郡縣多設自雍正以後又經兵燹之餘旣無文獻足徴兼無案牘可考界連缅甸暹羅南堂　南等處山高嶺峻水土惡劣瘴癘尤毒言語文字不通中國測量考訂計里開方本非易事在雲南尤難其人辦理之難逈異腹地並固兩烏立界未竣以致咨送稍遲等情據善後局司道會同署布政使湯壽銘詳請奏咨前來奴才覆加確核委係實在情形辦理亦尚精密除輿圖専差咨送會典館查核外謹恭摺由驛具陳伏乞皇上聖鑒訓示再雲貴總督係奴才本任毋庸會銜合併陳明謹奏奉硃批該衙門知道欽此○○崧蕃片再記名總兵雲南鎭邊營叅將鄒位虔於光緒十七年六月到任適值猓夷復叛戕官滋事輕前督臣王文韶等派令兼帶順義左營防勇並督帶開花砲隊馳赴前敵進勦五佛房夷匪深入瘴地以致積勞成疾迨猓匪平後復不時親往夷地辦理安撫善後事宜數年以來染瘴愈深光緖二十一年夏間病益沉重請假回省就醫詎於交缷後行至新興州　次病故兹據雲南善後局司道易壽銘等查明核與軍營積勞病故請卹之例相符詳請奏咨前來奴才覆查無異相應請旨敕部准將記名總兵雲南鎭邊營叅將鄒位虔照例議給卹典以慰幽魂而彰忠藎除將履歴送部查核外謹附片具陳伏乞聖鑒訓示再雲南巡撫係奴才兼署毋庸會銜合併聲明謹奏奉硃批著照所請該部知道欽此○○記名提督福建福寗鎭總兵芬臣巴圖魯奴才曹志忠跪奏爲恭報奴才出洋督緝日期仰祈聖鑒事竊照道光二十四年二月間欽奉上諭嗣後水師提鎭著於每歲出洋時具奏一次俟巡洋往返事畢卽將洋面如何情形據實具奏等因欽此伏查福寗鎭總兵向於每年二月初一日出洋統巡至九月底撤巡回署歴經遵辦在案兹届光緒二十二年二月例應出洋統巡之期奴才遵卽依期由防營馳赴三河駕帶兵船督率將備在於南北各洋面周歴巡防如探有匪蹤卽當嚴密搜捕務獲解辦以期海宇澄清商漁樂業並將海防水師一切事宜認眞整頓隨時禀承督臣酌度辦理以仰副聖主綏靖海疆之至意所有奴才出洋督緝日期理合恭摺具陳伏乞皇上聖鑒謹奏奉硃批知道了欽此○○陳寳箴片再據己故前江南提督李朝斌之子二品廕生分發廣東候補通判賞用同知李逹璋呈稱職父生平　謹儉約在官廪祿從無糜費然事關義舉曾不少靳前順直晉豫等省災祲疉告罔弗傾資助賑上年疾篤時遺命以早歳從戎致位通顯節年積存廉俸萬金必當儲爲鄕黨周急之需庶仰體聖朝子惠之仁卽藉以上酬高厚兹值長衡等府被旱成災饑民待賑孔亟兄弟謹遵遺命呈繳湘平紋銀一萬兩以作鄕黨周急之需等情據此臣查己故前江南提督李朝斌秉性肺愨見義勇爲垂危之時猶遺命伊子儲欵待捐允足風勵末俗李逹璋兄弟克承先志報効維殷雖據稱不敢仰邀議叙何可壅於上聞除將所捐銀兩札飭籌賑局彈收備賑外謹會同湖廣總督臣張之洞附片具陳伏乞聖鑒訓示謹奏奉硃批户部覈議具奏欽此○○頭品頂載山西巡撫臣胡聘之跪奏爲揀員請補邊要同知以資治理恭摺仰祈聖鑒事竊照薩拉齊撫民同知閻繼宗據報於光緒二十一年十二月二十八日丁父憂應以丁憂本日作爲開缺日期業經臣恭疏具題並將截缺緣由咨部查照在案所遺係衝繁疲難兼四題調最要缺例應在外揀選請補該廳地處極邊輻員遼闊民蒙雜處訟獄滋繁且時有洋商往來民教交涉事件撫馭稽查在在胥關緊要非精明練逹之員難期勝任查定例道府同知直隷州知州通判知縣如係題調要缺准由該督撫酌量其題又題調要缺道府同　直隷州知州通判酌量以候補人員請補時該省如有截取記名分發人員應先儘酌量請補如果實係人地不宜始准聲叙以各項候補人員請補等語臣督同藩臬兩司在於應補應調各員中逐加遴選晉省雖有記名分發同知均與此缺人地不宜其實缺同知亦無堪調之員未便稍涉遷就惟查有在任候補同知長治縣知縣馬鑑現年五十五歲廣西臨桂縣進士山西卽用知縣光緒十七年題補永和縣知縣十三年調補洪洞縣十八年復調補長治縣知縣十九年十月到任因在署臨晋縣任内拿獲鄰境盜犯送部引見二十一年閏五月二十四日奉旨著以同知用欽此八月二十日回省作爲候補同知到省日期九月二十二日回任該員才具明練辦事精詳以之請補薩拉齊撫民同知實堪勝任與例亦符據布政使員凰林按察使劉　會詳請奏前來合無仰懇天恩俯念員缺緊要准以在任候補同知長治縣知縣馬鑑補授薩拉齊撫民同知洵於邊方治理有神如蒙俞允該員係因獲盜奉部調取引見奉旨以同知用人員請補同知銜缺相當毋庸再行送部引見該員任内並無己起降革叅限案件且請補要缺一切因公處分例免核計所遣長治縣員缺晉省現有應補人員應請扣留外補所有揀員請補邊要同知緣由理合恭摺具陳伏乞皇上聖鋻訓示謹奏奉硃批吏部議奏欽此○○胡聘之片再定例道府州縣凡勞績保舉候補班人員均於到省一年後由督撫嚴行甄别等因歴經遵辦在案兹查有候補知府豫臨自光緒十七年九月二十日奉文准補岢嵐州知州之日作爲知府到省日期起扣至十八年九月二十日一年期滿例應甄别據藩臬兩司會詳補請核辦前來臣查該員豫臨年壯才明辦事穏練考以律例亦能通曉堪以繁缺補用除將履歴咨送吏部外理合附片陳明伏乞聖鑒謹奏奉硃批吏部知道欽此 
 
