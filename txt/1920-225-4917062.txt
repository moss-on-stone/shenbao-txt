# 1920 - 225 - 4917062

 

Page 1

 
 
   
 
 

Page 2

 
 
   
 
 

Page 3

 
 
時評 
[醜態（冷）]  
　　國會議員至招伶設讌以謝曹張兩使之不解散可謂極盡國會之醜態者矣以如此人格而尚得謂之爲議員以如此議員而尚得稱之爲國會寗知世間尚有羞恥事耶　　罪魁雖曰可誅尚未見如是卑鄙其餘安福黨員雖曰無恥尚不至如是乞憐故我自此次戰變以後更上溯歷次政變以來作惡犯罪之人雖不知凡幾而其人格之卑下誠未有此議員若矣　　嗚呼若而人者若而事者我幾無以名之名之曰醜態醜態命令 
　　八月十八日大總統令特任張弧爲幣制局總裁此令　　又令任命潘復兼鹽務署長稽核總所總辦此令　　又令任命汪士元署財次長此令　　又令敎育次長傳嶽棻呈請辭職傅嶽棻准免本職此令　　又令任命王章祜署敎育次長此令　　又令外交部呈請任命吳克倬爲駐古巴總領事應照准此令　　又令外交部呈請任命李向憲爲駐順拿臘領事應照准此令　　又令郭葆貞晉給三等嘉禾章此令按是日尚有裁冗員令已由專電傳到錄登昨報專電 
[北京電]  
　　李盛鐸劉恩格假贛館宴曹張並召名伶演劇係代表兩院議員謝二使不解散新會恩（十九日下午二鐘） 
[北京電]  
　　京外軍隊决分兩期裁遣第一期計邊防一二師陸軍十五師西北一二四三混旅張敬堯兩師四旅吳光新六旅張敬堯兩師四旅吳光新六旅又邊防第二師之半部第二期每省區不論地方大小槪照報部現有額數裁去兩旅限一個月辦竣（十九日上午九鐘） 
[北京電]  
　　各路局長大更動京奉改孫多鈺株欽改何瑞章滬寗兼滬杭甬改趙慶華四洮改趙世瑄汴洛改李大受（十九日上午九鐘） 
[北京電]  
　　閣議王式通免職孟錫玨爲水利副總裁王來法制局長唐在章僑工事務局長于寳軒經濟調查局副總裁王之杰署直隸財政廳長馬鄰翼直敎育廳長羅開榜辭職照准魯賑三萬豫陜各二萬經界局裁撤（十九日下午六鐘） 
[北京電]  
　　李純電南北各派十五人主和議派定後南先取消自治此後往返協商南由岑陸林北由曹張李領銜（十九日下午五鐘） 
[北京電]  
　　和議由李純與西南電商數次决定法律事實同時解决現正就調件協商（十九日下午四鐘） 
[北京電]  
　　劉冠雄在京運動督閩出京改期現吳佩孚主讓南方以促和局（十九日下午二鐘） 
[北京電]  
　　敎長范源濓就職演説謂游歐美和歐戰成績卽敎育結果欲謀我國進步首在種因敎育至經費困難未到任前先向元首總揆聲明允代設法今後敎育新設施能否實行視經費有無着落爲斷予之去留亦將於此卜之（十九日下午六鐘） 
[北京電]  
　　四省經略使取消特任曹銀直魯豫三省巡閲使（十九日下午六鐘） 
[北京電]  
　　陸次已定金紹曾吳昭麟 
[北京電]  
　　本日令許寳蘅爲國務院參議派王迺斌兼糧食調查會長 
[北京電]  
　　李厚基復電和平之旨自當謹遵惟陳炯明本係閩省敵人因奉令停戰各守防線相安已久人遂疑爲有意聨絡實非事實陳是否窺粤未嘗告我亦無權可以制止陳濟餉彈尤屬無稽閩祗知維持地方决不啓衅請電西林辯明勿再有所誤會（十九日下午四鐘） 
[北京電]  
　　趙倜電豫自軍興對用人行政並無變更路欵歸直軍收管已飭財廳分别結束（十九日下午四鐘） 
[北京電]  
　　李純電京師缺米當購萬石惟蘇值米荒實無餘力外運（十九日下午四鐘） 
[北京電]  
　　劉存厚電告圖川得手所部已佔文雄關向劍門進發（十九日上午九鐘） 
[北京電]  
　　尼港事件外部議先派王鴻年會同日員前往調查後再與日使交涉（十九日下午四鐘） 
[北京電]  
　　滿站電謝軍三十餘輛開抵業經軍警解除武裝張天驥電謝氏銑（十六）日抵大烏里（十九日下午七鐘） 
[北京電]  
　　蘇李電保王瑚王克敏堪任疆圻（十九日上午九鐘） 
[天津電]  
　　美議員團定馬（二十一）日由京來津於當晚赴北戴河現該處美人已預備歡迎擧駐華海軍參贊何錦思美國牙醫博士艾大夫及北戴河石嶺會總管東伯理爲籌備幹事定養（二十二）日下午一鐘在南山艾大夫宅午宴以表歡迎（十九日下午十二鐘） 
[香港電]  
　　省汕電不通攻閩桂軍至銑（十六）日共七十三營聞陳炯明在前敵督師已佔大埔饒平居民逃汕極衆林葆懌抵汕後經各方勸告將守中立部下亦有不願攻陳者省報對戰事不敢載一字（十九日下午七鐘） 
[香港電]  
　　政學會有加入庚社説（十九日下午七鐘） 
[香港電]  
　　吳佩孚覆衆院謂國民大香非破壞約法如能速謀統一辦法如何不敢謬執成見（十九日下午七鐘）公電 
　　蘇議員劉伯昌朱紹文通電上海各報館轉各團體及全國國民公鑒本日致北京鄭州電曰北京大總統國務院鈞鑒鄭州吳師長公鑒舊國會任滿新國非法當此民意機關中斷之時組織國民大會解决時局自爲正當辦法惟畀予制憲職權顯違約法恐蹈四年國民會議之覆轍仍重爲護法各省所藉口觀於九年以來之政變約法未廢則癸丑之亂不三月而平乃一經破壞約法則南北分裂迄無已時西人法律神聖惡法亦法之格言實從許多患難經騐而成竊謂法律問題應依舊選舉法組織第二届國曾仍依約行使職權國民大會儘可恊定憲法草案依法請願如美國一七八七年各州委員協議制憲仍經聨邦議會通過各州立法部批准之先例旣不破壞法律之系統又可使護法者滿意務望分别主張無使政治法律併爲一談致滋分歧江蘇省議會議員劉伯昌朱紹文叩效等語乞共同研究爲幸 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[華沙危迫中之轉機]  
　　十八日巴黎電聞波蘭軍之狀况大有進步而尤以下列三地點爲最（一）桑恩境北面波蘭軍曾於該處反攻過激軍兩次（二）華沙之前該處第一道防線已爲波蘭軍反攻克復（三）南境該處紅軍現爲波蘭軍反攻所敗法國各報載稱波蘭總理達新斯基氏曾偕同閣員巡視陣線各部分據稱波蘭軍士氣頗壯波蘭議和代表已於星期四抵明斯克戰事通信員奉命探訪談判情形者今日將赴明斯克法報謂波蘭軍之勝利或可更變談判之性質德報亦注意及此如洛加爾報曾警告大衆曰吾人對俄國之態度必須嚴確　　十七日倫敦電波森協約國國際委員團昨日電稱波蘭軍第一道防線已經克復東南陣線之過激軍受波蘭軍反攻現正疾退　　十六日倫敦電泰晤士報載波森電稱駐華沙之協約國外交家已抵該處惟意國及丹麥兩國代表均接本國政府訓令無論如何不得離任　　十七日巴黎電據華沙電稱波蘭協約國軍官徴實華沙旦夕將陷之危險已過之説波蘭軍總司令譬爾魯特斯基將軍從事反攻後紅軍紛亂退走又據波蘭公報聲稱波蘭軍現沿北陣線之全部前進戰爭之特點爲雙方互奪華沙北面之拉特齊明鎭彼此得失數次星期一日午後卒爲波蘭軍克復 
[南俄之戰事]  
　　十六日君士坦丁電克里米亞大戰正在進行中過激軍得波蘭陣線之援兵後奮力進攻且以飛機抛擲炸彈助戰藍格爾將軍堅守不動其襲擊隊已渡桐河佔據康斯丹蒂諾夫斯加雅鎭截斷察里新至愛加特里諾達鐵路有使庫班哥薩克兵陷於困境之勢泊於黑海之法軍艦大約將援助藍格爾將軍作戰　　十六日倫敦電船舶經紀杜拉爾特美克洛特公司星期報告稱法國宣布輔助藍格爾將軍後即有人在波羅的交易社探問擬運輸戰品三十萬噸由馬賽至羅國口岸　　十七日倫敦電倫敦接波斯京城消息謂波軍與過激軍激戰六小時後已佔據孟吉爾與加斯文間過激軍之要防目下戰事仍在進行中 
[愛爾蘭之新暗殺案]  
　　十七日倫敦電愛爾蘭太泊萊里郡台姆泊爾摩亞鎭之地方警長維爾森氏昨爲人槍斃道中警察聞耗即携械四出焚殺該鎭已全被毁來復槍聲歷四小時之久 
[法美之借欵]  
　　十六日倫敦電法國財政總長代表巴孟蒂埃氏已抵此間與美銀行家商訂借欵美金洋一百四十七兆元　　十七日紐約電法國財政總長代表巴孟蒂埃氏聲稱十月十五日到期之英法借欵法國擬以其應付之部文交付美國 
[各國近事記]  
　　十六日墨京電墨國下開列福尼亞州知事康杜氏已允將知事職卸交墨總統代表故墨國革命之危險業已終止　　十八日巴黎電英相喬治氏將赴魯塞恩休假不日可過法境　　十七日巴黎電運輸工人聨合會會長戈斯林氏及今日同抵法國卽由當道命其出境如不遵從將加驅逐　　十七日倫敦電每日捷報探悉英美大員現正在倫敦非正式談判未决諸問題美國已聲明不欲與協約國背道而馳現信協約回將承認美參議院關於凡爾塞和約之保留案太平洋路透電 
[中東路日軍之交涉]  
　　十九日北京電中政府七日照會日使要求日軍從速退出中東路線日使覆稱日軍之駐於中東路線係依照協約國代表在海參崴所議定之公約日軍若退則在俄國濱海州之日軍定有被過激軍攻擊之虞但日本並無在中東路線永遠駐兵占據土地之意云云 
[裁兵計劃之進行]  
　　十八日北京電據當道宣稱邊防軍第一第三兩師已經完全遣散政府今所下令遣散者爲第十五師全師馬良所統邊防軍第二師之半數邊防混成旅五旅之三及吳光新所統之二師與四混成旅此爲第一期遣散軍隊事畢即將着手第二期各省須遣散所有軍隊百分之二十靳雲鵬於安福起變以前所所主張之計畫於是可以見諸實行 
[增加鹽税與各國]  
　　十九日北京電曹錕加重鹽商税欵天津人士大爲不悦鹽商雖可照常領鹽但須付額外税勢必使零售價因以漲高其結果將增貧民之擔負滅鹽斤之銷數並使鹽欵稽核所之入欵亦爲之減少也善後大借欵合同曾規定省憲不得擅加鹽税而二月間總統又有明令聲明此事並警告各省官吏勿加鹽税曹錕今乃藉口於亟須籌欵之理由竟加收鹽税曹銀之行動足以徴明中國抵押品之不足恃故將破壞中國之信用 
[更易總檢察長]  
　　十八日北京電不日將下令更易總檢察廳長及北京高等與地方檢察廳長人員並命新任諸員擬就現匿於日使署之安福黨魁罪狀以便要求日使交出諸犯 
[和議與敎育]  
　　十九日北京電李純主張南北議和地點設在南京聞廣州已贊同　　十九日北京電蔡元培不久將赴歐洲研究敎育辦法 
[太平洋運費問題]  
　　十九日東京電太平洋運貨價率所書記宣佈一文更正報紙所載關於太平洋運費爭論之消息略謂報傳消息完全失實近日開議討論僅及太平洋運費而未涉及日本船舶所到其他口岸之運費今運貨價格業由全會一致通過故此番會議不爲無功如美國航運部不發起競爭則不致有運費競爭之虞 
[海參崴之政局]  
　　十八日海參崴電海參崴政府駐伯力之代表因復古黨擬在伯力組織獨立政府故命民軍司令入城率其準備隊佔據各衙署並解散巿議會軍隊但日人出場干涉不許民兵準備隊入城並派日兵駐守要道海參崴代表遂取消前令日兵乃退此事經海參崴政府　此聞日員交涉後日員已電諭伯力日軍司令准民兵入城衆料伯力亂事不久可息 
[日韓近事]  
　　十八日漢城電著名朝鮮煽亂者楊某在此被捕楊前充高麗日報記者並在滿洲運動排日歷有年所上年在津就逮被逐至某島今春始被開釋　　十九日東京電陸軍省宣稱第五師後隊已於八月六日全離赤塔國外要聞 
[世界油源問題]  
　　新燃油機之關係兩公司之競爭中美新聞社紐約通信云美國之商人及政治家現對英美兩方之爭握世界油之供給權視爲極關重要一般公衆顯然亦甚爲注意蓋各日報之記者於此問題皆大書特書也近年有人發明一種燃油機此物於海上商業不啻造成一種革命影響極大蓋用此機後即最粗之油亦能用任何燃鍋燃燒之不必用煤因此商船中可省載客之艙位薪俸及食物（因燒煤火夫七十人可裁去六十人）可省載貨艙位（因可儲油於雙層艙底之間）可省時間（因裝燃料係由一管通過不必有袋及鏟以及人工且駛行可以更速）商船哀里索納號近曾以油代煤試行一次其結果則可獲之利增多百分之二十萬國商船公司曾將其最大之汽船二艘裝以新燃油機後查其結果乃知該公司倘於一九一三年份將全部汽船槪裝燃油機則所獲盈餘可達一千六百六十二萬七千元而是年確實所獲則僅八百五十二萬二千元耳紐約時報近載某氏一文云英國利益方面因覺悟油巿之大開現正到處佔領油源王家荷蘭顯爾公司於此競爭中最爲奮勇彼於盎格魯波斯公司中握有利權在美索波達米亞境内取得有價值之讓與權其在荷屬東印度亦佔有强固地位去年又將墨西哥鷹油公司之管理權買收數日前據海電訊盎格魯波斯公司已收買蘇格蘭美利堅油運輸公司此間大爲注意因如此則該公司股份之百分之六十已爲英國政府所得美孚煤油公司竟肯許此美人所組之公司移入外國所有權之下頗爲可異按蘇格蘭美利堅油運輸公司在巴諾科河區域内主有四十六方英里之油區如積極開採可成一極大之産油公司今又爲他人所有計今年英國方面大買墨西哥油産之舉此爲第二次矣王家荷蘭顯爾公司去年在委内瑞拉及科崙比亞取得讓予權甚多該兩處産油極富有人云如運輸便利委内瑞拉可成爲第二墨西哥云王家荷蘭顯爾公司兩年來在全世界大購油田顯有倫敦之政治勢力爲之贊助然如英國麥凱愛德加爵士所謂英國現已控制全世界將來油之供給數年以後英國將能出售美國式之油産物每年值價五萬元則不足信須知美國於産油一事現仍爲世界領袖其他各國合産之油其數量尚不敵吾美一國所産一九一八年美國産油三萬五千八百萬桶而全世界所産之數爲五萬一千四百萬桶即美國占百分之六十八也墨西哥之油爲美國所控制者亦不少麥凱愛德加爵士之言出後美國人大起評論而新任駐美英國大使蓋台斯氏到任後首先否認英國握有全世界油之控制權並韻世界産油之量英帝國祇占百分之五十英人旣必須用油故不得不在他國求取油之供給以圖（自衛）云云有人以英大使之言詢問美孚公司之要人佩特福氏佩特福氏云英帝國産油之量固不多但各産油國之油田連美國在内爲英國所控制者極多此亦事實也又謂美政府應提倡本國人自行出資採油不但採於本國并採於外國又杜希南氏謂此舉乃爲美政府應盡之責任云總之王家荷蘭顯爾公司與英政府控制之盎格魯波斯公司聨合其目的在取得全世界之油源然墨西哥之油迄今仍大半爲美國方面所控制在墨西哥産油之公司共有十家其中非美國控制者祇有兩家但近來王家荷蘭顯爾公司在墨國大爲活動企　買收各公司之控制權美孚公司向來對外國油田不甚用侵略政策今後或將改變其態度最近該公司曾在華爾街籌集欵項此爲向來所無蓋以該公司之優先股二萬萬元托由摩根公司售出又請求當局將該公司之註册條例修正以便開採粗油皆爲有意味之舉動美孚總公司所含之小公司共有三十八家其股本共值二十萬萬元該公司向來處理得人蒸蒸日上現已握世界汕業上之最高權　試問今後豈將受後進之王家荷蘭顯爾公司之競爭而喪失其地位乎 
國内要聞 
[曹張吳三要人之來去觀]  
　　吳氏再進京曹張將出京吳子玉將軍又於十五日到京是日午前十一時當京漢專軍開到西站之前軍警長官已先期派隊赴站迎護迄十一時五十分吳將軍始自鄭州防次來京赴站迎迓者步軍統領兼京師衛戍總司令王懷慶軍警督察長馬龍標警察總監殷鴻壽諸要人及各界協進會代表曁其他公民團體代表軍警歡迎保護儀式如前吳氏下車後即乘汽車馳赴帽兒胡同曹經略使行轅晋見曹使會談許久即赴皮庫胡同前十五師辦公處暫憇聞吳將軍此次到京並無若何舉動又一消息吳氏由長辛店來京後卽入帽兒胡同謁見曹使又赴舊刑部街謁見張使晤談收束洛陽軍隊問題及懲辦禍首問題軍界消息曹張兩使現因與府院接洽事件均有端倪故擬於星期三（即十八日）聨袂出京並决定於午前赴公府宴會時禀明總統但届時有無更改尚難斷定一説已改緩行期擬展至二十一日出京又直屬士紳定於十六日在下斜街畿輔先哲祠開會歡迎曹張兩使並吳佩孚將軍旅京奉人亦定於是日午間在奉天會館開歡迎大會歡迎張使有曹經略齊省長鮑督軍馮帮辦宋督辦及京内各要人作陪並招集都中伶界各名伶演劇助興可稱一時之盛 
[新閣開幕後消息]  
　　顔范周三總長仍未就職東海及靳氏頗爲關切院秘書唐在章奉派出京分向三總長敦促十四日回京報告謂周自齊滯跡津門乃係有所接洽顔范兩人仍表示不願就職之意即經政府去電敦勸結果顔惠慶已有電來稱目下外交問題關係重大以久閒之身深恐貽誤不願擔任並稱即日可以入京面陳苦衷云云此電到京後顔氏即於是日馳抵京中並已於前日早晨謁晤靳氏並致謝忱仍力言不能肩任之種種困難情形靳氏當面邀其勉爲其難共維時局諄諄敦勸其後顔氏已有允意但究於何日就職尚未聞悉又一消息周在天津接洽借欵情形頗爲順手其遲早到京與内閣問題不至發生影響但范源濓則以近兩年國内敎育行政輒因經費關係諸多停滯欲於允就之前先取得當局免除辦事牽掣之保證方可表示就任惟又據一面消息謂范已於前日下午到京就任之期亦當不遠　　次長問題據聞擬定之人物與連日外間所傳問有出入茲再誌如下外交陳籙暫留將來當屬之章祖申内務許寳蘅一説仍擬楊熊祥陸軍丁錦羅開榜一説李鍾嶽亦有希望司法張一鵬蟬聨敎育暫定湯中財政潘復兼鹽務署長其一原擬薩福懋惟薩已表示不就曲卓新亦尚在推辭前日又有李光啓陳介二人中擇一之説陳爲某系重要分子故呼聲較高如外財敎三長俟閣議時當再有一度之討論卽可完全發表周顔范三總長尚未就職視事致一切重要國務未能着手進行故近日正忙接洽至各部次長則農財兩次業見明令財次二缺一爲潘復一由汪士元調任亦已確定祗以上次閣議周財長未曾列席故未經議决預計與其他各部次長於國務會議通過後一律可見明令外傳政府擬將新閣員於日内咨行新國會通過一節近詢某當局據云新國會無法律上之根據况目下主張解散之聲浪方高政府决不肯出此以自討没趣且議員星散形同消減縱使提交同意案面能足法定人數與否大爲疑問政府决不出此無謂之舉故咨請國會同意案之説並非事實也靳氏當前任總理時曾擬議整理財政之計畫祗爲安福掣肘未能積極進行此次重組内閣鑒於財交兩部賬目虧空之巨與夫善後欵項籌措之急益感財政整理之必要擬先實行減政主義裁併無關緊要之駢枝機關取消陸軍部差遣並將府院各機關顧問諮議等閒員分别裁減俾支出經費逐漸減少對於裁兵一節俟籌有鉅欵亦决計分别遣散爲一勞永逸之計至於裁釐加税事宜前曾責成財次潘復辦理頗有端倪現更志在必行復令潘次長通盤籌畫迅向各國徴求同意以便早日實施所有各項詳細辦法俟日内周自齊到任即與面商進行 
[關於國民大會之京訊]  
國民會議之聲浪高唱入雲但近日各方面對於此事仍轉多懷疑態度即以政府方面而論亦有不便出而主持之勢蓋國民會議原爲最高機關無論何方不能加以干涉若一涉干預卽受操縱之嫌故此事祇有由國民自動的辦理聞政府决定暫置不問外傳此事將交閣議討論之説殊非確訊又聞此事雖發動於吳佩孚氏惟吳氏爲人謙抑深不願自行督促致受干政之嫌故國民會議之大事業恐非現在所能望其成功者當日前吳氏來京時有某君晤吳於帽兒胡同馮邸談及國民會議問題吳之態度亦非如外問所傳之甚蓋吳言如國民會議能辦得好則中國無論如何重要問題俱可由此解决惟召集手續上宜妥愼研究期以萬全但外間所談之解决時局方法比較國民會議總覺有偏枯之處故此事非不可辦也云云又據某要人云靳民十五日入府報告政務時東海即令與曹張兩使討論國民大會之手續并令通電各省疆吏轉向各公民團體徴集意見以便中央根據辦理聞東海之意以爲國民大會之空氣刻已造成過事遏抑又恐不便故决意從事召集以敷衍吳佩孚及各方面惟欲縮小範圍僅令議憲法不令議他事眞可謂煞費苦心矣又聞湖南國民大會已决定自動制成湖南地方憲法已有電致范源濓請其犧牲閣員俸給速回湖南從事地方憲法之起草等語范氏是否回湘尚無確實表示但聨邦之議雖有人創之於前其結果是否有益尚爲疑問湘人此舉頗堪注意也 
[美議員在京演説紀略]  
美議員團十四日抵京情形已略誌昨日本報北京通信茲悉留美同學會於前晚七時在中央公園開歡迎會時到會人數約近千人先由主席宣布開會宗旨畢隨由某君代表全體朗誦歡迎詞當有民主黨議員哈第氏及共和黨議員戴爾氏先後起立演説哈氏所述大旨首致謝歡迎之意次論山東問題大意謂中國此時欲圖挽救計惟有提出國際聨盟之一法日前美國因未簽德約尚未派定參預聨盟之代表將來派有代表時對於中國自當盡力爲友誼上之援助等語嗣爲戴氏之演説略謂美國前此加入歐戰犧牲多數金錢與民命無非爲破壞軍國主義起見現時仍抱此主義欲實行於東洋方面以維國際之平等及其和平美國此舉純出於正誼其代中國致力者尤無絲毫攘奪權利之意至中國人士須知目前並强權時代亟應振興敎育以伸張國力此尤所望於到到諸君之急起直追云云 
[天津各界聨合會上東海書]  
天津各界聨合會上東海書云徐大總統鈞鑒自新國會爲安福部所組織成安福部所據新國會爲剿穴種種罪惡由是而生似二而一婦孺皆曉乃安福部之名義業經取消而新國會之職權依然存在名亡實留養憲貽患此等政令索解無從據諸報章所載謂我公鑒於袁黎二氏之前車不肯再蹈其覆轍殊不知袁黎所解散之國會分子雖未盡良選舉尚屬合法約法旣無解散之規定總統卽無解散之特權若新國會組織旣已非法逆跡又復彰著以彼例此比擬豈倫况公於前清人民請開國會最力之時曾爲内閣協理袁政府解散舊國會之後復充國務卿當時旣未建速開國會之議更未陳恢復國會之謀是公對於國會初何嘗有眷顧之情耶公於合法國會漠然無關而於非法國會依戀不捨夫乃知公非愛惜其爲國會乃愛惜其爲非法也非法而藉口法律以保存之公於法律抑何前倨而後恭耶至於道路喧傳管窺蠡僉謂公本新國會所産生義當存亡之與共豈忍獨令其向隅是亦良心上之作用敝會不敢厚非然更願我公推是心而使之大俾知全國同胞大於一部分之私黨萬萬一家哭何如一路哭犧牲最少數之私交而畀大多數人之幸福孰得孰失想公尚能辨之伏請我公順從民意毅然進行將新國會從速解散將見令行之下輿論翕然且足使我公大公無私之心昭然若揭吾民擁護之心從此克堅不但國民之福抑亦我公之幸也敝會同人義憤塡胸立言無擇願公大度含容恕其愚戇敝會無任迫切待命之至 
[攻閩後之西南形勢]  
廣西通信云粤省軍政府自滇桂兩軍互相　鬭以來府中要政雖由岑西林王筦然議决各項大事均須廳命於莫榮新（莫爲陸武鳴代表）莫又以陸意爲從違故軍府大權近日已由粤省而移於桂省矣此次軍府及海軍將士提議攻閩亦須聽候龍州會議贊成方可實行發表聞龍州開會時陸武鳴會提出種種疑問交與蒞會諸要人互相討論嗣經各代表主張一致陸乃决議今攻閩之計劃已經宣布實行矣勝敗尚未能决定然西南各省護法團體對於攻閩一舉　竭力贊助者有不願與聞者有欲乘機謀事者均因宗旨不同舉動遂不一致據邕垣及龍州兩方面之消息觀察西南今日之形勢可分爲三方面（一）軍政府桂軍與湘軍及小部份之粤軍皆聽命於軍政府者以軍政府方面勢力言應以桂軍爲主腦故此次攻閩之勝敗亦以桂軍之利鈍爲决斷桂軍原爲擴充地盤始有攻閩之主張至湘省軍隊所以贊助桂軍者亦有二種原因一欲駐紥湘省各要隘之桂軍調回兩粤以免他日有衝突之虞二欲以此問題派出大批軍隊援助軍府藉以答謝桂軍昔日援湘之勞粤軍方面如申保藩劉達慶張錦芳魏邦平李福林輩亦贊助攻閩者多爲地位及權利問題其間亦有碍於面子不得不從衆而行者然粤軍之攻閩實乏意味也况粤軍援閩司令陳炯明　於閩粤之間早爲桂軍之芒刺桂軍所以竭力籌備將其精鋭隊伍交與方聲濤吕公望二人筦轄用爲前鋒者蓋對於陳氏作戰也（二）海軍海軍艦隊留粤已經四年未嘗有所發展凡關於軍餉軍械均仰人鼻息且欠餉數十萬至今亦不補領閩省原爲海軍之故鄉今旣不能求於人轉而求諸己勢所必然故此次攻閩會議林葆懌總裁特派代表至龍列席竭力恿慫陸氏據龍州會議之消息海軍將士現正預備進攻厦門并已得北洋軍艦之同意决不互相對敵且得桂軍之助力允以林氏爲督軍桂軍之所欲得於閩省者祗欲除盡陳氏之粤軍使其不能再行回粤以危桂軍耳（三）滇黔川方面滇黔川離閩甚遠與閩省關係甚淺桂省之攻閩軍隊又已數達六萬餘人無須求滇黔川各軍之援助但滇黔川三省别立政府召集國會形式上似已與粤省之軍府分離况滇桂惡感至今未消李協和回滇必懷報復之志故聞龍州會議攻閩滇黔二省軍隊忽又延緩援川茲　百色慶遠兩處軍事報告均謂剝隘富州荔波獨山等處每有滇黔軍隊發現桂督譚浩明昨特電令征苗司令韓彩鳳急回百色西隆歸順等處防守滇軍嗣又致電桂林鎭守李祥祿暫將由湘回省之桂軍三千餘人派往慶遠東蘭紅水河一帶會同中區巡防司令吕氏防堵黔軍此種軍情均由攻閩後而發生然西南日後之形勢亦必以攻閩之勝敗而定現時尚未能預料也 
[廣東之對閩出兵説]  
連日對閩出兵俱以陳炯明態度爲緊要問題茲聞陳氏當初原欲與此問一致繼以某軍紛紛開向閩邊故陳氏擬作相當防衛態度已决昨載陳氏來電嚴詞責問某方面者非虚也惟此中有一關係即北軍臧致平王永泉唐國謨三旅長之舉動某方面正在聨絡三旅長是否得手尚難有把握耳 
 
 

Page 7

 
 
自征閩總指揮派定後連日所部已紛紛出發昨日省河天字碼頭復見有步兵一團砲兵一營配足全副武裝分乘三桅民船六艘由江漢巡艦拖帶開赴黄埔轉乘海軍某艦向某方面出發此項軍隊並携帶七生的半開花大砲兩尊四生的半四尊劈山砲兩門機關槍一隊子彈數十箱聞係林虎所部之軍隊又昨日早七時有林虎所部混成旅第二營由長堤天字碼頭登陸列隊直至軍署前駐紥觀音山要地因某軍陸續開拔當道以省防空虚特商諸林使酌調兩營回省分防　　某鉅公近以征閩軍隊整備就緒不能不求速奏膚功聞經商定進行辦法數種惟暫不頒發明令僅倣照前次湘省討張敬堯辦法發一電報宣布李厚基罪狀並不牽動北方全部内部各軍則擬密下嚴厲之誥誡前日某鉅公親到某署商議者卽屬此也（一説第一步明令宣布李厚基罪狀第二步明令宣布陳烔明罪狀）　　某方消息厦門海軍總司令蔣拯通電討李與護法海軍同仇敵愾已誌　報茲聞海軍兵艦某號定於日内啓椗與厦門海軍兵艦會合於某處藉表和衷共濟之誠意將來會合時各升砲致賀舉行互見禮又聞此次閩粤風雲爲兩方存亡所關如果决裂必有惡戰現李厚基設行營於閩清擬親自督戰　　昨軍政府秘書廳公函警廳云查軍政府屢以省城各報登載有關於軍事旣應守秘密之紀錄疊經副官處函請貴廳轉令各區嚴禁各報登載在案茲查各報關於軍事秘密仍不免時有紀載摇惑人心遺憾甚鉅特再函請貴廳轉飭所屬對於各報館嚴加取締至紉公誼警廳接函後卽令各區署分署嚴加取締並轉飭該管各報館遵照又督軍署訓令警廳云查廣州巿各報館近日登載多稱本省出軍攻閩竟成事實一報揑稱各報遂紛紛轉載甚至一軍隊之調防即曰攻閩之設備一軍官之來謁即曰攻閩之動員似此任意揑造實屬淆惑聽聞易滋誤會自應嚴爲申禁爲此令仰該廳長卽便轉飭各報館嗣後不得再爲任意揑載攻閩情事致干查辦督署之訓令如此然則出兵攻閩究竟事實耶抑非事實耶異已 
[武穴通訊毛軍改編之經過]  
　　前自湘南戰起張軍敗潰退駐鄂境者幾於無處無之上月張部二毛之軍在陽邏奉王巡閲之令於七月十六號開駐武穴聽候改編是時武穴人民聞此消息無不驚慌失措其一種風聲鶴淚草木皆兵之槪殆非筆墨所能形容於是商會保安會即於下午趕開緊急聨席會議共籌善後方策並派員分頭辦理柴草器用特件在會各員無不異常忙碌均以大軍壓境在指顧間恐臨時不及措手十七號晚突有招商局江通快利小輪各船同時抵埠衆皆以爲張軍到來商會團員卽至輪渡碼頭炮竹歡迎備置饅首茶水以供軍士誰知會員上船歡迎者不是毛軍乃係湖北陸軍第三混成旅旅長盧金山計步兵一團砲兵一營機關槍一營蓋盧軍先張軍而來所以監視張軍防其反抗擾民亦以陽邏之前車爲鑒也至十八號上午張部二毛之兩旅王鑄人之一旅約有殘潰五混成旅人數共二萬餘到時毛兵均未起埠悉駐舟中江干一帶兵丁如蟻幾無立足地兵士大半狼狽不堪甚屬可憐兼之天氣異常炎逼數日未見水面且無衣可換無物可食罹病者不一而足聞餉之不發已數月矣當初武穴人民均以毛兵將至莫不遷徙異地幾至十室九空今見毛兵在此尚無越軌行動服從三旅分别改編遣散商民始各相安所有籌辦柴草米糧悉數仰給商會闔鎭捐募之欵共足二萬餘元此後尚須續爲籌措軍隊走盡始可終結近日毛兵遣散回籍者每日上下輪船均皆滿載而去解散時有槍者每名發給十二元無槍者八元所用之洋由王副官承辦向商會暫借至於改編者計有一旅已於前數日開往田家鎭駐紥兵士均發徽章前月陰曆十八夜所報毛兵一部譁變原因繳械解散有少數反抗以致是晚槍聲隆隆延至一句鐘之久始告就緒當時商民紛紛逃躱緊閉雙扉水陸各軍戒備森嚴戎裝待旦各街要口均有重兵荷戈駐巡海軍方面則有江利江鯤楚有楚觀各兵輪排列江干燒足馬力有警即發對江一帶碼頭黄沙各處有江西十二師之軍隊一團將山砲機關槍多尊架設山中口均對武以作助防之勢故縱有變亦無能爲力此次張軍來武能如此安然就範者未始非王督預先布置聨防迅速及武穴商會招待得法之所致也現毛兵在武者人數不多均開往廣濟各鄉駐紥毛鴻恩旅長（現已編爲第一旅長）亦能約束部下前有在武游勇多名爲毛軍執法隊查獲當場正法者十餘名今則游勇肅清地方平靜亦武穴不幸中之大幸焉 
[雲南大觀樓之慘劇]  
　　八月二日（卽陰曆六月十八日）開往觀音山之輪船因乘客擁擠在大觀樓地方全船覆没淹死九十餘人自來所未有之慘劇茲將當日情形略述如左　　肇禍原因昆明風俗每届陰曆六月十九日前後三天在觀音山例行觀音大會是數日間一般迷信家及無數青年婦女無不興高采烈前赴該處進香二日上午七時許大都乘輪前往一時爭先恐後船主因貪圖船資不顧危險加以該輪吃水太淺當甫行解纜人多擾亂時忽覺船身傾側頓時覆没司機人及水手等又但知各自顧命泅水而逃斯時乘客之呼救聲哭泣聲幾震撼天地令人慘不忍聞　　撈救情形當該輪翻掉之際適有民船兩艘在旁經船子竭力援救已救起三十餘人其時四面來船相助者亦紛紛而至是日計共救活一百餘人撈獲死者八十一人（其中婦人五十四女孩十三男子九男孩五（翌日又撈屍十三具不知下落者又若干人（聞是日乘客共有四百餘人）所有行李等物一槪付諸東流云　　外人熱心時有法國醫士亦來救治救起之百餘人中多奄奄待斃者均被醫愈其熱心誠不可多得　　兵警維持自上午八時至下午七時屍屬痛哭者沿途圍觀者一時人聲鼎沸秩序幾爲之一亂幸有該處憲兵及巡警等力爲維持得以安然無事惟有一般全無心肝之人見死者飾物冒認屍屬乘機攫取亦經巡警察出當場拿獲云　　事後餘聞是役救活百餘人多賴巡警消防隊及該處同鄉人之力中有十七八歲之女子數人亦奮不顧身前往援救可謂難得惟該輪司機人及水手等責任所在非但不思補救反多出險奔逃實屬罪大惡極聞目下已被拘留云 
[安徽旅寗同鄉去倪之通電]  
　　安徽旅京旅津旅滬同鄉諸公賜鑒頃上曹經略使張巡閲使吳孚威將軍一電文曰義師告捷薄海騰歡凱歌聲中汲汲焉以解散安福懲辦禍首爲先圖惡民所惡全國人心爲之大快顧我皖人猶有不能已於言者則以倪賊嗣冲萬惡之首衆亂之源而獨免於刑誅督皖如故天理國法其謂之何數載以還國家禍亂肇自督團督團稱兵倪爲戎首黄陂被脅國會解散南北以分大亂斯作於是張勳得問以復辟段氏乘勞以弄權而安福部亦即夤緣以生試窮其因誰階之厲倪賊之肉其足食乎跡其在皖所事師段故智具體而微段有安福倪則組其分部曰公益維持會段以安福部成其私人國會倪則以公益維持會成其私人省議會僞造民意政以賄成諮議顧問縣缺釐差功狗議員是豢是養四境礦産攫爲家私而與外人共營其業全省要津以畀族戚而使私黨朋分其財假節壽以開賭博等幕夜之進苞苴知事爲親民之官而任其敲民之骨吸民之髓莫之或恤軍民分治陽以爲言陰行干涉使省長不安於位甚且縱令軍人圍姦女校古今奇恥中外貽羞此其所爲視段何若段造安福爲爪牙耳倪則其靈魂也段去而皖猶有倪在安福解散面其分部猶有皖之公益維持會在皖爲安福産地本未拔而源未塞死灰復燃捷於轉瞬鈞使將軍救國救民寗忍恝置敢冒萬死瀝血陳詞倘蒙代呈在總統迅褫倪職而置之法收其礦産没其私財以充國用並解散安福分部之公益維持會以清餘孽而肅亂源實國之福非獨皖之幸也等語倪附段氏禍皖禍國實爲歷次變亂之中心國旣不容有段皖豈猶許有倪前見報載安徽旅滬同鄉救國團電拒張勳督皖復辟罪魁拒之誠是顧何以竟無一語及倪倪爲皖督挾其威力憑其權勢㗖人以金錢餌人以利禄欲使全皖之人喪其廉恥堕其人格相率而入於牛馬奴隸之途而後快以視張勳肆虐孰爲尤甚救國稱團知拒張而不知去倪鄉且不保國奚以救哀我皖人積威之下豈復有口公等身居異地心切桑邦敢祈同聲呼籲一致請求志願不償誓死不懈皖猶有人人猶有心救鄉救國盍興乎來臨電神馳佇看投袂 
[杭州快信]  
　　沈省長委任人員大致如下秘書長未定機　秘書主任吳憲奎又秘書顧尹圻趙士㑺何公旦財政秘書主任兼機要處辦事朱運昌又秘書錢墉鄭雲鵬司法秘書主任樓金鑑又秘書陶墉警　秘書王任彭彝　　沈省長今日（十九）午前特傳任用知事萬康葛泰林進署單獨接見并令面呈履歷即日將下差委　　警備隊第一區業已改編二師第五團現擬大加改組將台屬第四區裁併僅留三四五六四區（浙省向有六區）統帶職務改歸四道尹兼攝俟商妥後實行　　濟南田中玉電以德縣等處荒旱頻仍益以兵燹餓殍載道現經本省紳士起災區救濟會辦理急賑拯此災民而心餘力絀杯水車薪何濟於事爲此馳電奉凟將伯是呼尚祈慨解仁囊共襄善舉　　全國律師公會聨合會原定本月一日在天津召集舉行浙省推定代表許壬現來函通告因兵事停頓已展期至十月間　　司法部昨令高等廳以被告人凡擬處二等以上有期徒刑無力延聘律師辯護者應即爲之公選辯護人以昭愼事 
[南京快信]  
　　鄂王贛陳魯田豫趙復電李督贊成新舊國會同時解散依舊約法於六個月内選舉第二届合法國會　　省議會彈劾齊耀琳案院部迄未咨復昨有在省議會二十餘人聨名電京催詢　　省議會臨時會因未得多數議員同意已無形打消俞紀琦以各縣税所徴存未解各欵計有二百三十餘萬昨特嚴令催解　　俞紀琦二次提出辭呈兩長仍未批昨并派員慰留省署昨令借漕委員限三日内一律出發廳委撤回齊耀珊昨由京電乃兄耀琳謂奉諭轉勸勿堅辭寗垣各公團擬具籌辦巿政簡章呈省署咨部備案海屬各縣患匪屢出擄人勒贖重案省議員武同棨王發蒙楊東巖等昨特謁李督請飭白寳山速由徐拔隊回海州防次以靖地方　　馬玉仁電告軍民兩署卽日率大隊赴泗陽勦匪新榖登場米價未跌聞又有奸商屯積把持之故各界聨合會昨開職員會結果公推會長徐瀛赴滬接洽巴斗山造船廠改辦貧民大工廠已興工修葺此間時疫盛行小兒傳染更甚中西醫極爲忙碌李督腹瀉未愈昨仍未見客公牘派劉代參謀長代閲津浦路局長徐世章昨由滬轉車赴京就交通决長職地方通信 
[松江]  
　　西灣鹽厫被刦奉賢道院鄉西南三里許有地名西灣者十四日忽來扮臉盜匪數十人持槿捕至鹽厫内刦去現洋一千二百餘元曁皮衣雜物等損失約在二千餘金呼嘯而逸經該厫刦賬某開列失單呈報場署求謂緝究未識能弋獲否也水警盤查輪舶水警區長沈葆義昨奉該管趙廳長轉奉李督　郵代電以松江平望係屬本省邊境現值戒嚴期内亟應於各輪埠分配船隻派員稽查以重防務沈奉令後當令該區顧問兼砲艦巡官徐公庶前赴輪埠嚴密盤查矣巿鄉拒絶借漕省署息借冬漕一案松地輿論一致反對前日已由松金兩縣省議員電省陳明反對理由前日二十四巿鄉自治委員會亦因此案召集臨時會到會各委員一致主張反對當塲即擬稿電省聲明拒借聞前日省署派委員二人來松接洽借漕事宜因見松地輿論反對甚力遂索然而返緝私營長撤差兩浙緝私第四營閻營長因部屬第三隊長伍斌賄縱大帮私鹽出口奉令撤差遺缺委沈某接充已到營視事 
[蘇州]  
各學校開學期蘇州各學校暑假期間業將届滿現奉江蘇教育廳通知省立各校訂九月三四日開學縣立高小訂十八九日一律開學云 
[南通]  
規定收布時間總商會爲整頓布疋起見禁售潮布禁看火莊業已佈告周知邇商會特准布業公所公議規定上午五點鐘起爲各莊收布時間莊尸均不得違反此規定時刻致干處罰亦已通告矣 
[鎭江]  
通俗義務學校紀事姚一灣暑期通俗義務學校昨由該校校長黄鳳翔曁全體職員學生等百餘人在北固山開茶話會敎員學生演説畢即在山下攝影旋於凉亭開敎職員會議討論結束及考試事議决本星期一温課星期二三兩日考試星期六下午二時假城内堰頭街基督敎堂行散學禮 
[揚州]  
籌畫義務敎育經費江都勸學所籌辦義務敎育預算經費約須六千元特擬徴收各捐補助分爲三項辦法繕具意見書呈縣核奪（一）茶頭捐擬責成各茶社每碗徴收二文（二）登錄税捐按照税率收十分之二（三）中資捐按照原數四釐加收二釐未悉佟知事能予批准否也 
[南京]  
撤俞聲中之搜括齊省長訓令財政廳長俞紀琦云查各縣經徴錢糧考成綦嚴前於整頓賦税案内飭廳嚴禁各縣熟田民欠並訂立各縣徴收比較表按三個月塡送一次以憑考核在案乃近查各縣徴收分數能依限清完者固屬恒有而延宕列欠亦居多數甚有八年錢糧自開徴起至目下止徴起成數謹占三四分者似此拖延實屬不成事體於國省收入影響甚大合特訓令該廳長仰即認眞查核嚴令各縣一體加緊催收總期熟欠名目逐漸廓清山多而少由少而無一而再將本年秋勘認眞剔除弊端斯胥吏少一分中飽即公家多一分收入或由該廳另擬功過奬懲辦法期收實效本省長有厚望焉切切此令 
[湖州]  
監犯越獄不成吳興縣大監十七日上午有重要犯陳二寳紀寳和兩人先買通櫳内衆犯每人送肉麵一碗使不聲張紀陳二犯即踰垣登屋越出重圍正欲向外逃走不意爲方姓隣嫗瞥見趕報胡典獄官立派得力縣警將陳紀二犯追獲當送法庭各鞭籐條五百下並即釘鐐收入重禁閉櫳諭令獄卒永遠不許開放殺弟案開棺相騐織里談港村新近發現殺弟命案兄名潘金寳初因無苦主投報現該案爲司法科訪悉於十七日即經王承審帶同楊檢騐吏前往談港開棺相騐騐得已死潘阿虎今年四十三歲量見身長四尺六寸膀寛一尺三寸全身膚色皆變胸高六寸三分頂心有柴刀傷數處深抵骨骨損右額角有木傷一處圍圓三寸一分咽喉左邊有刀傷一處斜長八分寛二分深三分左臂有刀傷數處重疊不齊深抵骨骨未損右手心有勒傷一處斜長二寸半寛二分右脚腕與脚面各有刀傷一處直長均一寸三分寛二分左内踝有刀傷數處重疊難量現將兇首捉獲供出殺人時間在九日晨縣公署昨已將相騐情形電稟到省矣 
[嘉興]  
請求續辦平糶平糶已停新米未到故米價現仍售九元餘另售每升一百二十五文各區自治委員因於前日聨名請求官廳續撥積榖欵項三萬餘元繼續舉辦平糶以惠貧氏預計開糶期當在本月杪云 
[安慶]  
嚴防張部潰兵竄擾英霍兩縣前被張敬堯部毛鴻恩旅潰兵攔入搔擾已由史旅長兩次派兵前往防勦茲聞該潰兵尚有大股在上游邊境竊據零星小隊或一二十人或四五十人連成一股紛竄六安太湖宿松一帶四出滋擾甚有掠人勒贖情事如六安縣屬深溝埠日前有富紳某被該潰兵等掠去勒贖五萬元現聞已繳洋二萬七千元始行釋放經各該縣知事分電來省請求派兵前往助防聞已由聶省長商同馬帮辦立派得力軍隊分往各縣並飛飭前次出防各官長竭力防勦以免蔓延惟宿太各縣距省較近尤恐該潰兵等生心故軍警防範尤爲嚴密凡有携帶箱龍早晚出入城門者均加意檢查省城各客棧亦由警察認眞抽查以昭愼重因此巿面居民刻皆如常云來函 
[孫祺來函]  
敬啓者丁錦航空界之罪人也今政府不懲其罪反授其職令人難以索解茲將其黑幕稍揭一二以敬告國人敢乞主持公論并乞登載貴報俾全國人民知賣路鑛尚有賣空中航綫者專此拜懇順頌撰安孫祺原文如左航空界之罪人我國學生所共指爲賣國　曰陸宗輿曹汝霖章宗祥以此三者爲外交家之罪人也殊不知賣國行爲不獨出於外交家有時出於航空界今日航空界之領袖爲中央政府所倚重者豈非丁君慕韓乎以表表之人才處堂堂之位置宜如何愛身愛國公爾忘私而不意有大謬不然情有出人意外者茲特揭其黑幕以敬告我國民焉慕韓於去年春間因布置安福系之要需曁擴充空中軍預備反對者之作戰曾與某商訂飛行機借欵契約載中華民國此後購飛機及聘敎員均須某國同意不得向他國訂飛機等語若是則民國領空權已落與某國之手矣我國海綫航權之旁落尚未交涉爭回而領空權又被慕韓一紙書輕輕斷送此其罪一也且該欵到手以後一半報効小徐爲安福系黨費及招練西北邊防各軍之耗用一半爲航空事務處經常費實則未及兩稔報銷數十萬僅得小飛機四架尚不適用其肥己更何待言此其罪二也再者當日團河會議余在其側見慕韓告老段曰丁士源爲航空總司令我决爲副司令以助之云云嗣後余常到南苑操塲見其與丁士源並坐運籌各遣手下人輪流飛行偵探與抛炸彈慕韓又以軍令告誡手下人曰飛機去而復返須帶保險針爲炸彈己抛之證據如無保險針帶返則以漢奸論等語盡心段派爲國民之公敵此其罪三也售國肥己助逆皆由外債爲厲階本當將其借欵全文宣佈特因外交關係暫守秘密以俟其改過自新苟慕韓以吾爲虚言則請於報上聲明余定有確實之相當答復也 
[寗波忻子湘來函]  
貴報本月二十六日（即八月十日）新聞欄糖行夥虧欵追保一則事實殊多未符鄙人爲德源糖行股東之一並未與忻元偉忻文元二人作保忻元偉之爲協理由當時糾有六股股東且爲德源糖行老經理忻文元之爲正賬司亦係德源糖行老賬司與忻元偉同事有年由忻元偉聘用則鄙人旣未作保何有圖賴至陳明福等於本月二十三日請求商會開議鄙人時適因公在申早有函致副會長陳蘭生君定本月二十四日返甬迨後鄙人急至商會要求開會由會定二十七日召集届日不料陳明福等忽藉端展限今商會又定七月初一日開會究竟誰人規避眞相自明理合修函更正務希照登爲幸即頌頌安忻子湘啓舊曆六月二十八日雜評一 
[裁冗員（默）]  
冗員爲官場中之一種游民非特坐耗公費抑且有害公務裁之誠不可緩但裁冗員之令不知下若干次矣每裁一次而冗員增多一次至於今日冗員之數較清末何如亦可見裁冗員之效力矣人恒謂中國國是之壞壞於政府政令之不行然果因權力不及而不行者猶可言也若下令之初本無必行之心不過藉以敷衍一時之耳目則人又安肯奉令承敎哉中國凡百政令之不行大抵類此使今之裁員令而亦如前數次之裁員令者則裁員將有何望又使今之裁兵計劃而亦如裁員計劃者則裁兵更有何望故今次裁員與裁兵之能實行否足以卜政府對於凡百政務之能力與决心 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日人拘禁英商之英商會抗議]  
　　字林報云上海英人商會因會員安東英商喬冶夏氏被日人拘禁事昨以抗議書送交英總領署請代轉致駐京英使略謂英商會因等候日本當道發出文告釋明其拘禁夏氏之理由故遲遲無所舉動現查十日漢城與十三日東京所發表之文告解釋理由全不充足使人不能滿意英商會以爲如再沉默無言則直不忠於夏氏且不忠於英人在遠東全境之利益故不得不提出抗議日本當道解釋之言對於下述三問題不置一詞（一）日人果有證據表明夏氏贊助韓人仇日之謀則日人何不向英代表提出正式抗議乎（二）日人旣許夏氏不帶護照而入韓境何以於夏氏回安東時而拘禁之乎（三）夏氏擊獄之理由何在姑無論日人所稱夏氏干預韓人亂謀之説是否確實日本當道之行動未免高壓達於極點查日員對於南滿英人常有與此同樣之跋扈行爲英商會竊以爲此案如不十分嚴重交涉而獲完備公正之查考則在中國滿洲經營商業之英人將無一得免於日人之騷擾矣安東英商旣可無辜受日人之圈套横被拘禁置身囹圄而被加以莫須有之罪名則在中國他處之英人一旦入日本境何一不可被日人指爲參預仇視日人之運動而受同樣之待遇乎英商會積得種種證據可表日員對於英人之狂妄態度今者已至遠東各處英商團體必須抗議之時日敢請將此抗議書轉呈駐京英代理公使云 
[法飛行家抵滬紀]  
　　字林報云法人飛行家里古氏乘水上飛機Ａ十六號偕司機者一人機匠兩人於星期日午前七時從澳門飛出直向福州滿擬抵閩後添置石油繼續飛行庶是日午後可到上海奈中途氣候不利不能高飛但仍能准時抵閩約午時前後飛落福州旋因石油一時不能覓得且有他種阻力以致預時間不克遵守若仍飛起則抵滬之時必在黄昏之後故决計展緩一日星期一晨東北風大作且有雨但飛機不爲風雨所阻以二百英尺之高度向上海飛行迨至舟山附近飛機稍損勢須暫行落下後乃飛往寗波　鎭海附近江口停落　飛過杭州灣時因石油不易覓取及機械損毁頗費時問星期二日傍晚始到吳淞遂在機中過夜星期三晨乃至上海飛機現置於求新廠機中裝馬達兩具各具三百五十四馬力機翅展開及一百英尺此行目的係在測量航空路線俾可組織按時開行之航空營業因沿途未預有佈置故躭擱勢所不免但據里古氏云自香港至上海一日之内准可飛達里古氏擬用同樣飛機四架再行試騐港滬間之飛行里古氏並擬在上海漢口之間組織航空營業日内將溯江而上觀察一切然後返澳門以飛機七架運往上海計大機三架趙小者四架皆可載客裝運郵件自滬至漢擬設四站南京即其一也滬漢兩處皆午前出發庶漢口午前寄出之郵件當日即可到滬苟辦理得當其裨益商業實非淺鮮預料各種佈置一月之内可畢届時便可試飛飛行公司係法人發起但所集資本則不限於法人云 
[查明求新廠承修飛機眞相]  
　　本埠軍政當道因悉漳州司令陳炯明向美國購買最新式軍用飛機六架因中途損壞向上海求新廠求請修理曾經派員偵查等情已誌昨報昨探得求新廠承修之飛機一架係水上飛機法飛行家里古氏從粤駕駛至閩因機件微有損壞業駛滬向求新廠修理僑滬法人將開歡迎會實非受修陳炯明所購之飛機云云已將偵查情形報告上峯矣 
[國民大會策進會籌備會昨訊]  
　　推定成立會會場籌備備一人今日午後五時仍行集議國民大會策進會籌備員近日疊開會議已見本報昨日午後四時各團體代表如余日章袁履登盧煒昌沈仲華陳良玉馮少山霍守華鄭鷓鴣任矜蘋周劍雲等五十餘人仍在該會事務所（卽寗波路廣肇公所）開籌備談話會公推霍守華爲臨時主席司徒俠海爲臨時書記議决數端列下（一）公推盧煒昌（工界協進會）袁履登（寗波同鄉會）陳良玉（全國烟酒聨合會）霍守華（廣肇公所）馮少山（上海紙業聨合會）任矜蘋孫道勝（救國十人團聨合會）鄭鷓鴣（山東路商界聨合會）崔通約（武昌路商界聨合會）司徒俠海（崇明路商界聨合會）李澤源（百老滙路商界聨合會）十一人爲成立大會會場籌備員届時應提前到會（二）擬就成立大會秩序甲摇鈴開會乙公推臨時主席丙宣布開會宗旨丁報告經過情形戊宣讀本會草章己演説（余日章霍守華袁履登陳良玉等）庚散會（三）公推沈仲華金拜仁周劍雲爲成立大會之文牘員任矜蘋鄭鷓鴣袁履登孫道勝崔通約爲招待員馮少山陳良玉司徒俠海霍守華盧煒昌爲庶務員（四）開成立大會時僅規定本會明瞭宗旨一切者數人演説以免徒費時間（五）定在開成立大會後集會嚴密審查加入該會之各團體及其代表有懷疑者即行列出務期杜絶官僚政客等含有不良之意味者庶可成爲純潔之國民組織（六）定今日（二十）午後五時正再由各團體代表在事務所開會討論章程等等七時散會 
[加入國民大會策進會之團體]  
　　山東路聨合會山東路商界聨合會因討論國民大會問題於昨（十九日）上午十一時招集緊急會議出席職員三分之二公推鄭鷓鴣主席報告總會議决國民大會由各路自由單獨進行及國民大會策進會之發生本席應否加入請討論當由周劍雲提議國民大會之聲浪已彌漫全國本會旣爲純粹商民所組織之團體自不宜放棄責任本席主張應加入國民大會策進會閔望之附議主席付表决全體贊成通過主席又言加入國民大會策進會出席代表可由三人至十一人本會應舉若干人請討論周劍雲提議國民大會當公之多數國民本會應舉代表十一人以期容納各方意見童理璋附議主席付表决全體贊成通過當即推舉徐時隆閔望之鄭鷓鴣周劍雲錢龍章金介眉方曉初胡靜夫秦秉章謝廷燦童理璋十一人爲出席代表已備正式公函送達國民大會策進會該會代表等亦於下午四時前往矣　　廣東金銀器工業會廣東旅滬金銀器工業會爲籌備國民大會事特於昨日下午二時在崇明路三十八號會所開全體大會到者一百二十六人公推蒙曾文爲臨時主席宣佈開會理由略謂吾國自官僚武人政客紛爭眞正民意久已銷滅無餘自吳佩孚師長發起國民大會振起民心正吾民意伸張之時現廣肇公所寧波同鄉會等組織國民大會策進會本會應否加入經衆議决一致贊同並舉林寛庭蒙會文嚴春生嚴偉南關贊庭五人爲出席代表加入國民大會策進會討論一切籌備進行事宜　　包飯作聨合會包飯同業聨合會自本月十日開成立會後逐日由評議部討論會議進行現以國是阽危本民族自决之主旨特推朱定一并該會長孫瑞卿徐景賢三人爲代表加入國民大會策進會共同討論一切 
[電工會討論國民大會問題]  
　　電器工界聨合會昨晚七時爲國民大會問題開會討論當由會員趙金木張茂生汪學康華對寳馬家木陳巖鹿蘇祖圭等二十餘人提出議案數條其最重要者爲應否贊成國民大會問題討論再三議决與各團體取同一態度繼由執行部長李恒林演説略謂此次自吳子玉師長提倡國民大會後各界聞風興起鄙人以爲除安福餘孽外稍有人心斷無不贊成者吾電界工人不能放棄天職落他界之後至其組織法如何更須仔細研究此舉爲我中華民國四萬萬人生命財産所係切不可仍爲一般武人官僚政客黨派所利用大會未成立以前一切選舉更宜特别注意萬不可稍分階級失去國民二字本來面目本部擬日内刊發通告定於八月二十一日召集全體職會員聨席會議討論辦法務望諸君勿棄責任如時惠臨云云語畢一致贊成遂宣布散會 
[知學會開評議會紀]  
　　知學會昨晚開評議會沈甫霖主席蔣夢芸紀錄（一）討論國民大會案朱文欽提議謂國民大會凡屬國民無不贊成今滬上各團體發起策進會自屬要圖本會雖係研究學術機關然亦係平民結合團體之一理應加入與各界一致進行全體贊成通過當即推舉沈甫霖陳亮公蔣夢芸朱文欽敖文藻女士等五人爲本會代表（二）遷移會所案主席宣佈理由謂舊會所交通不便且設立義務學校及公衆閲書室等難期發達故擬遷至較爲繁盛之處蔣夢芸附議通過惟當未遷入新屋之前暫設事務所於梅白格路坤範女學内議畢散會 
[旅滬皖人組織皖事改進會]  
　　旅滬皖事改進會致北京函云旅京皖事改進會公鑒閲報得悉貴會之設立並議定進行條件毅力遠謨無任佩慰皖人日處水深火熱之中同人正切籲救忽得登高一呼疾聲振導益幸吾道不孤因不揣棉薄發起旅滬皖事改進會以爲貴會援應爰於本月十六日開成立會當議决辦法三條（一）廢除督軍在廢督尚未實現以前則合力驅除倪嗣冲並拒絶復辟派張勳姜桂題等作倪後繼（二）解散省城及各縣公益維持會該會會員一律剝奪公權（三）整頓敎育其入手辦法則撤換本省不稱職之敎育當局以有學識負人望者充之至各中學師範校長非在專門學校以上畢業者不得濫竽充數並限制名在公益維持會之人不得參與敎育以上各項特急則治標之計即擬分途積極進行並函知省城及各縣同時並起聨合一致冀收衆擎易舉之功尚望時錫南針用匡不逮特此奉聞敬頌公綏旅滬皖事改進會陳獨秀孫希文夏道沛郭成沛汪建剛盧光誥潘贊化常恒芳王哲民謝家鴻李宜吉張鴻鼎王慶雲管鵬光昇同啓 
[省議員反對俞紀琦之函電]  
　　黄炎培等致南京中國銀行行長許翰清交通銀行行長李耆卿函敬啓者俞紀琦爲省議會彈劾齊省長案内主要人全省人民同深痛恨乃未經中央任命輙調任爲財政廳長各屬紛紛通電反對借漕提欵迭載報章想荷察及同人等正在依法開臨時會提議對付方法並清查財政而報載俞紀琦爲取媚長官計有將各項省有産業四出抵借之説查從前省廳籌欵大都借重中交兩行代爲籌畫今特向台端鄭重聲明自八月六日俞紀琦到任後有以江蘇名義借取欵項江蘇人誓不承認台端同是蘇人當能顧念桑梓表示同情定不致爲非法官吏負無名之責也敬頌台安江蘇省議員黄炎培朱紹文蔡鈞樞朱祥紱黄申錫未毓賢黄守孚陳大猷劉伯昌陸以鈞同啓八月十九日　　宋銘勳等通電各報館轉省議會諸同人六十縣各公團及地方公民鈞鑒齊省長不顧民意以查辦未結之俞紀琦升調財廳倒行逆施無可爲諱胡議員允恭庚電拒却借漕提欵各節鄙人等深表同情務希諸公一致主張堅持到底吳縣省議員宋銘勳孔昭晋錢囗馮世治金樹芳叩篠 
[金銀最近巿况]  
　　邇來大條銀之來滬每星期内約二三千條前日東洋郵船進口又儎來本埠匯豐銀行之大條銀一千七百六十三條又麥加利銀利四百六十五條當即提岸由送貨汽車送至北巿秦亨源記等銀爐鎔化寳銀尚有道勝銀行七十九條已存儲該行銀庫以是近日銀拆不致步漲出口貨除少數絲茶及皮毛外餘者寥寥進口貨如機器疋頭等類漸見暢旺矣　　近日國外金洋與盎斯金來源甚稀存滬之金除裝赴日本外對内銷場頗呆惟金價因鎊價頻虧以致步步跌小前日中國交通兩銀行由東三省運到沙子金計中國一萬九千兩此項沙金已於上月中抛出價在二百三十兩左右係楊慶和秦亨源恒孚等購進解公單標金之需交通銀行到九千兩昨日售與與久記新記等號價係二百二十兩零七錢五至二百二十兩零一錢上午烚赤價因期金步跌最小到過二百十七兩二錢五至二百十八兩下午三點鐘時各銀行結價帶欵標金價跌而復漲三四兩於是烚是烚赤價稍好須二百二十兩方肯成交據云此次鎊價與大條銀價頻長金價逐跌係美國以金洋易進大條銀之故云 
[花旗洋松跌價]  
花旗洋松一項爲滬上建築家必需之原料今春至夏初因來源不多適值美金大縮巿價每千尺飛漲至八十五兩近匝月來到貨漸多銷數稍減美金價復長以是昨日售開同行拆價六十七兩據云直接向美定貨者其價爲四十四五元美（連水脚在内）惟到貨日期無定至滬地存貨除祥泰甚少外餘者甚多咸須受虧云 
[友華銀行銀巿報告]  
中美新聞社譯友華銀行十九日報告云昨日倫敦銀價當地漲三先令四便士紐約銀價九八倫敦紐約滙價跌至三元六角一分聞紐約出口交易甚多加以歐洲政局不靖故滙價跌落此間定價與昨日同巿面終日强固交易價金鎊約六先令三便士半金圓一一三元半日金四十六出口交易甚少巿面之强固大半由於投機家之售出又因各銀行鑒於出口季將到不甚買進所致印度及中國仍在紐約買銀故銀價一時不至遽跌云 
[各輪船進出口消息]  
國内輪船寗波招商局之江天輪船昨日開往甯波所裝出口貨有白米四百餘包玻璃一百餘箱罐頭食物七十餘箱其餘爲鉛絲白籐洋葱頭紙烟等各種雜貨長江招商局之江永輪船昨日裝往長江之出口貨有電料三十餘箱黄白糖二百餘包洋纸二十餘件玻璃三十餘箱棉紗三十餘包荔子乾五十餘箱籠米機一部檀香五十餘件肥皂二百餘箱瓜子二十餘包洋紙二十餘件餘爲錫箔水果牛豆油紅皮鉛皮洋布細紙鉛絲等各種雜貨太古公司之鄱陽輪船昨由長江開駛來滬所裝出口貨有水泥十餘桶汽鍋一只鹹魚乾二十餘包肥皂一百二十餘箱瓜子十餘包黄白糖二千餘包皮棍十一箱餘爲鐵絲鉛皮紙烟等各項雜貨該公司之聨益輪船昨由長江開駛到滬所裝之進口貨有白米四千餘包黄豆小麥八千餘包白苧蔴一千四百餘件機花七十餘包桐油二百餘桶木耳二百餘包麵粉一千餘包藥材五是餘件餘爲爲夏布榨菜礦砂等類昨日日清公司之鳳陽丸從長江開來裝來進口貨以麵粉及麩皮爲大宗兩共有一萬餘包又有鄧州烟葉一百餘件木片一千餘包白蔴二百數十件怡和洋行之聨和輪船從長江裝來黄豆數千包及黄絲頭雄黄等項當日裝出之貨有荷蘭水及蔴袋二十餘件鐵條鐵塊數百件南洋公司之香烟數十件該公司之瑞和輪船昨亦到滬裝來有白米小麥黄豆三項共一萬餘包麵粉二千餘袋及倍子二百餘件藍青布一千餘件油漆一百多桶其餘尚有青蔴生皮等項烟津招商局開駛烟台天津之新大輪船昨日進口貨裝有水果七千餘件胡桃二百餘包其餘爲紅棗藥材粉乾等各項雜貨該輪仍開烟台天津所裝出口貨有大批小麥七千餘包生鐵六百餘擔及各種雜貨福州招商局開駛福州之飛鯨輪船昨日所裝出口貨有黄豆麵粉豆餅等類六千餘包花衣五十餘包其餘爲牛皮紙烟洋布罐頭食物等各類温州招商局開駛温州之海晏輪船昨日所裝出口貨有黄豆二千餘包洋布二百七十餘件玻璃二十餘箱其餘爲紙烟洋釘木器黄白糖等各種雜貨 
[國外輪船]  
日本日本郵船會社之筑後丸昨自日本來滬裝來進口貨以洋布與洋紗爲多其次爲火柴包花維昌洋行之攝本號Ｎippon輪船昨自日本駛來於十二點三十五分進口並無貨物運來現泊公和祥碼頭外港留申三四日即須開往他處裝貨回國英火輪公司之日本號Japan昨由印度開駛來滬於十二時進口亦無貨物裝來搭該輪來者以印人爲多當時停泊於公和祥碼頭本日即須開往日本歐美怡泰洋行之格林森大號已開赴日本其格林厦門號則正在裝貨明日或星期日開還倫敦又格林阿里夫號刻正在卸貨一俟滬上各貨出清亦須開赴日本天祥洋行之孟曲爾斯號Montros從美國來滬後進口貨刻已卸清定明日開往香港又有烟士白乞號Innsbruck自奥國裝運機器等項赴日後現將回滬定本月三十號運貨還奥八月十七號（星期二）法蘭西火輪船公司Amazone號裝載出洋之生絲（白絲黄絲）計包德税特Portsaid三十九包屋倫Arau十二包馬賽Marseilles二十包里昻Tyons四百六十五包總計五百三十六包又亂絲九十五包裝赴馬賽昌興輪船公司之蒙抵格爾號Monteagle於八月十七號（星期二）午時離香港十九號晨六時抵台灣海口基隆由基隆來上海二十一號（星期六）上午六時抵吳淞同日午時離吳淞該船此次航程並不赴神户船中乘客共四十二人在上海登岸者九人 
[尼羅號輪船巨竊案續誌]  
大陸報云尼羅號輪船在由長崎至上海之途中失竊之金洋萬元昨雖由船員會同捕探搜查終日迄無端倪此船於十九日清晨開赴香港衆料此項巨資當仍藏於船上俟到香港卸除貨物時或可查獲也昨聞搜檢尼羅號中國夫役與中國乘客行李之際共搜見金洋八萬六千元此外尚有他種貨幣但失竊之欵是否在内則無從知之船上中國搭客大都爲由美返國之工人此輩返里時挾其若干年積蓄之資隨身而行固無足爲異之事也尼羅號之藏金室頗爲堅固盜竟能破室竊金則其手段之巧已可槪見想行竊時盜必遇有妨礙故未能多取僅竊出一箱查室中藏金約有二百萬元僅失去萬元至於船上華人所被搜出之金洋則由船上會計員代爲收存至船抵香港搜查後爲止 
[寗紹公司遷移]  
寗紹輪船總公司及進出口賬户原在福州路口外灘近因該處房屋不敷應用已遷移至法租界二洋涇橋天主堂街七十九號洋房内所有該公司之全部人員均於本星期一遷入新屋内辦事 
[滬寗路新購車頭已應用]  
滬寗路自六路聨運以來營業日見發達所有車頭不敷分配數年前由洋總管電致英國阿脱拉斯機廠定製皮字號及西字號二種車頭各六輛本可早日來滬因歐戰發生運輸滯礙不克如期運來自歐戰告終所定皮字號車頭六輛分裝四十餘箱於上月山英輪運送來滬至滬寗路吳淞機廠碼頭起卸後當由該廠長馬而爲君立派機匠日夜工作現已裝配完全陸續出廠故昨是起行駛於滬寗之間矣 
[駐津美兵來滬賽球]  
天津美國兵拍球隊十五名由津浦路南下轉乘滬寗路夜車將於今晨（二十日）七時到滬在上海跑馬廳比賽拍球云 
[組織棉業公會之會議]  
上海棉業同人因組織公會問題假座一江春開會討論共到六十三人議决組織上海棉業公會全體起立贊成并簽名於名簿嗣推舉籌備員二十一積極進行 
[商界總聨合會董事會紀]  
上海各路商界總聨合會昨晚八句鐘開三十六次董事會議到者新閘路胡鑑人河南路金復生金友生（代表祝志純）福建路鄔志豪王宗藩（代表曹吟才）陳韻生（代表徐泉卿）海寗路陸祺生宋誠彰天潼路福德路俞國珍蔡伯吉民國路吳亮生武昌路王漢禮西華德路何耐安唐家弄張振遠蔡增輝（代表周蓮翹）嘉興路金錦源北城張秉鑫漢口路吕靜齋沈承甫山東路徐時隆（代表童理章）鄭鷓鴣山西路許雲輝滬北六路成夑春四川路張鱣堂文監師路潘東林五馬路張炳臣百老滙路李澤源南京路陳則民浙江路孫鏡湖四馬路項松茂（代表徐衡一）當由副董俞國珍主席並公推宋誠彰記錄主席報告來函有山西路海寗路山東路提議租界印花税事鄔志豪云租界粘用印花華洋不一律自己權利假外人管理失主權喪人格亟應根本打銷童理章張鱣堂胡鑑人李澤源吕靜齋五人互有討論陸祺生主張一面函促前滬上各團體所推定代表辦理一面由本會發表再申取消印花税理由主席付表决通過當公推吕靜齋胡鑑人鄔志豪鄭鷓鴣宋誠彰爲起草員次報告國民大會策進會函邀本會入會事吕靜齋童理章金復生胡鑑人主張總會加入陸祺生包世傑張振遠王漢禮主張分路加入宋誠彰謂由總聨合會勸告各馬路自由加入多數贊同通過又福建路提出禁止各種彩票當由鄔志豪説明彩票之害竟如賭博受害者貧民爲多數云云吕靜齋主張電致南京督軍省長請其取消各種彩票多數附議通過當推吕靜齋胡鑑人包世傑三人爲起草員又北城來函提議爲日使庇護罪魁請本會集議對付吕靜齋謂徐樹錚等禍首侵蝕國帑勾結匪徒實屬刑事罪犯非政治犯可比自應致電各公使請主持公道督促日使引渡懲治以伸公理而全邦交全體贊成公推吕靜齋起草議畢遂散會 
[米客開會紀事]  
南帮米商公所各米客自本年端卽以來米貴貨缺歷較深者尚能有貨經售資格低淺者數月坐食毫無進益現新米已將次登場故昨日在事務所召集同業開會磋講營業上進行之法僉謂本年米價之貴達於極端米船裝貨攙水等病雖迭經整頓終難免去如此鉅價之時倘被攙水米貨受潮出入關係尤大應通函内地各埠將米樣盛儲樣桶愼重裝筒加蓋火漆印由郵局寄滬俾便妥穏此間再添樣筒二百只分送各埠以備敷用繼又商議新米登場後對於經售各事議畢已四時矣 
[公共公廨開審謀斃蓮英案]  
汽車夫陳瑞林見證朱子嘉供訴出事日前後情形謀斃妓女蓮英案内之閻瑞生（即閻老四混名閻羅王）及吳春芳即吳阿春由捕先後獲解公共公廨諭飭分别押候訂期禮拜四（即昨日）午後開審等情備詳本報迨至昨日又改爲上午審訊九時半由關正會審官會同英包副領事升座第四公堂研鞫死者之假父王長發假母王董氏所延代表律師朱斯芾費信惇兩氏及閻之義務代表某維羅律師並見證朱子嘉（卽商會長朱葆珊之第五子）代表柯理瑟律師駐滬特派交涉員之代表中國律師相繼到堂候示觀審男女甚爲擁擠半屬妓院中人關包兩君以捕房代表律師高易氏未到退入領事間憇息未幾高易氏到堂中西官卽行升座先由各律師分别向堂上聲明各爲當事人代表繼由捕房代表律師高易氏譯稱捕房指控本案被告兩人犯有巨大命案上海所未聞見第一被告（指閻瑞生）因虧空錢財向一 
 
 

Page 11

 
 
相識妓女（指題紅館）借得鑽戒一隻質洋六百元與死者本不相熟由友人介紹識面出事之前幾日一妓向索鑽戒甚急該鑽戒約值洋一千二百元被告無法贖還想出惡念乃冒友人金某名義箋召已死妓女蓮英侑酒死者前往見非本人閻即邀死者乘坐汽車死者初不應允後見被告堅請即與第二被告及在逃一人同車而去事前第一被告與同黨商議共作此事該同黨等起初不允後許以搶到後從重酬謝該同黨始允此事發生在西曆六月九號該汽車係被告向其友（指朱子嘉）所借當時由汽車夫陳瑞林開車被告以陳身上骯髒給予洋一元囑往理髮洗澡然第一被告頗有學識英法兩國文均極好曾在大學校畢業到過香港營業死者亦有名妓女素愛裝飾身上揷帶約有四五千金當被謀害時無人得知後在滬西徐家滙田内發現屍體身上飾物已經無着現有見證到堂證明被告與此案有關是時被告代表甘維羅律師起而譯稱查此事地點係在華界卽據高律師接稱被告之汽車由租界開駛或在租界動手惟其屍體乃在華界耳甘律師稱譬如一人在租界内開槍擊斃一人乃可稱在租界故其汽車雖由租界開行此事係發生在華界云云至此高律師　命老閘捕房西探目奎爾上堂詰據聲稱此事於西曆六月十號得信後即請出票捉獲閻瑞生旋與屍屬至出事地點察看其時屍體已由中國官廳移開在麥田内檢獲頭髮一蓬内有小金針一枝言至此將金針呈察並稱第二被告係第一被告供出查此事係三人同謀尚有一人在逃該髮在麥田内離開馬路約二十三碼左右等語又據甘律師詰問該探目所獲小金針及尸體是否經死者親屬認明該西探目答稱尸體已由中國官員騐過且已過六天尸體當亦腐爛言畢退下堂上命傳汽車夫陳瑞林至案其餘見證退出以便隔别研訊卽由高易律師詰據供稱在朱五少爺處爲汽車夫主人與閻是否好友不得而知曾見過二三次且均在路上夏曆四月二十三日（即六月九號）閻至福州路華興里向我借汽車我不允借詎閻去而復來持有主人開車執照我始允借給由我開車先至白克路居仁里口停車閻下車進弄車夫停妥閻卽出來囑令開至一品香番菜館閻下車入内當即出外給我洋一元轎飯票五張以我身上齷齪囑我自去洗浴剃頭彼自開車於是閻即上車扳動機關我就生旁側開至雲南路福裕里閻下車至弄内第二家樓上未幾有一傭婦到來囑我至其家内見閻睡在床上向我聲稱已命家内茶房往請友人車中人多不便囑我自去令於七句鐘至一品香門首等候隨同至弄口忽來雙目紅腫身穿竹布長衫一人口稱家内奶奶請少爺回去其時我即至理髮店剃旋至六時半至一品香門首候至九時閻始到來察看車子板與推坯均壞當向詰問彼言須爲修好囑我於一點鐘將車開至大東旅館門首等候直至四時許見閻與兩婦人同坐汽車而來彼即給我洋三十元作爲賠償汽油及修費迨至翌晨閻與一婦人即久安里之妓女在四川路福州路附近遇見同至主人行内談話聞説小花園蓮英被人誘匿之事主人即同閻等同坐汽車由主人自開至三馬路百多洋行門首閻稱至該洋行打電話遽跳下車主人與一婦人亦即下車候久不出入内找尋無着由主人知照自己行内之人至該洋行門首守候亦未得言至此經甘律師復向詰問一過而退即由朱子嘉上堂仍由捕房代表律師詰據供稱在愼裕洋行執業與閻瑞生同在震旦大學肄業相識已有七年約有二年不見出事之前一天係舊曆四月二十二日與閻同至先施公司買鞋後有友人在會樂里明夜家内酒叙閻亦在場席散後與友數人及閻同至蓮英家内至妓女題紅館係在明夜家内所見至二十三日閻一再向我借用汽車始允惟借給後不知何時開往當夜十一時卽得悉蓮英由金姓箋召一去不回迨至次日閻與題紅館同來我處當問以蓮英之事並令其同往對質三人即同坐汽車前往由我開車迨至三馬路百多洋行門首閻忽下車稱入該洋行内打電話豈知入内良久不出我亦入内找尋無着遂命人至該洋行門首我即到小花園與蓮英之母談論此事等語復由被告代表律師向朱逐層盤詰堂上以時已過午尚有見證李阿銀小林黛玉不及研訊遂宣諭退庭判被告兩人仍帶回捕房候今日下午續訊 
[東新橋堍之命案]  
　　混名小蓬頭者前晚十句餘鐘在公共租界東新橋堍元豐順燭紙店樓上小總會内被在逃之某某等四人用刀戳傷　際斃命由捕查悉報請老閘捕房派令中西包探協往將尸舁入虹口斐倫路騐尸所於昨報公共公廨俞襄讞會同美丁副領事蒞所騐明委係生前被人刀傷要害身死飭塡明尸格因無尸屬諭令地保報堂棺殮標封厝壇召認諭畢升座公案即據捕房將該總會茶房王阿四解案經中西官略訊一過判王暫留捕房候緝拿兇犯到案訊辦 
[私釋趙阿寗之共同犯定罪]  
　　上海地方檢察廳已革書記官在逃未獲之程冠吾前在服務期間得賄私縱盜犯多起中有詐騙販運烟土犯趙阿寗贖罪洋五百六十元一案牽涉利涉橋朱雲記賬簿店主朱景雲地方分監公役周福地檢廳法警王振元等一干人連同趙先後提案訊明除將趙阿甯仍照原判送監執行外其朱周王三犯判令還押候判在案昨午十一時許審檢廳周刑庭長會同堵陳魏推檢各官開庭飭提朱周王三犯至案略詰年歲當庭宣判朱景雲周福王振元等共同詐欺取財罪皆已成立判處三等有期徒刑着各監禁四年褫奪公權全部終身趙阿寗請追私訴洋五百六十元着朱景雲如數繳案給領如有不服之處准於十日内提出理由聲請上訴判畢着將三犯帶下還押候示 
[杜家行搶米案續紀]  
　　自賣船户關麟生由洙涇永豐行裝載白米來申銷售在杜家行相近被鄉民糾衆攔搶去白米二十餘石一案現聞有劉小三子吳某等當時搶得白米五六石逃往松江縣屬之葉榭圖賣被該處警察查獲昨日函致失主關麟生即赴葉榭指認俾追提同黨糾搶之人究辦昨日關乘小輪前往矣 
[學校消息併紀]  
　　動業女師校勤業女子師範學校今年下學期由鄭毓秀女士擔任校長除舊有文學專修科外新增法科係爲各女生將來留法之預備他時鄭女士並允代籌公費該校向來提倡義務敎育今鄭女士之意凡寒素女子若往學習法文且可免費以示優待聞日來報名者異當踴躍又該校向有之藝衛專修科今易名曰職業專修科昔本由日本美衛學校畢業生王瑞竹女士擔任敎授今又新增日本美衛學校畢業生唐見恭女士爲該校之敎授主任聞該校敎員除舊有外新增尚有南京民德女書院大學科畢業生陳秋娟女士擔任英算主任云　　滬北公學北四川路宜樂里滬北公學開辦已四載本學期起更注意適用敎材以應時勢之需求日來正在招考新生日校定於八月二十七日夜校九月一日開學　　思敬學校大東門内西姚家弄朱氏祠堂附　思敬小學校内分高等國民兩科高等科專收女生年幼之男生亦可附人國民科男女兼收定於舊層七月初十十一十二招考新生十三日開學　　毓賢夜校愛文義路毓賢高等小學期敎員除仍中應君親自主任外復添聘育才公學西文敎授李璧潤擔任文學讀法商算簿記等科提督輪船公司速記員張元甫擔任商學縮寫等科云　　萃英學校北浙江路華安坊二弄私立萃英學校英文敎員陳霞峯曾游學歐洲經該校長高紉秋請其携帶游歷所至地之影片有益於兒童者於陽曆八月二十二號在該校演講届時兒童往聽者必倍加興趣也　　中華公學北京路中華公學開辦半載下學期起擴充校舍添聘各科專門敎員并開辦中學班日來佈置甚爲忙碌已於昨日（十八日）正式開學學生來學報名者日夜校已達百餘人茲將開學式列後（一）振鈴開會（二）學生唱校歌（三）全體向國旗行三鞠躬禮（四）師生行相見禮一鞠躬（五）校長報告（六）敎員演説（七）唱署假始業歌（八）散會 
[小學校均將開學]  
　　縣巿鄉立各小學校寒暑兩假後開課時日向由各校自定致先後參差今届暑假時由勸學所李所長擬定統一辦法通告各校嗣後匯給假日須照本所規定舉行以歸一律現在秋季開課俱按所定本月二十五號（即舊曆十二日）一律始業各校現均遍揭招生廣告凡居户有學齡兒童者應由父兄就近覓校報名免致額滿見遺 
[職業敎育社介紹職業消息]  
　　中華職業敎育社對於介紹職業一層本爲社務之一部近來各處委託該社覔聘敎員者甚多經該社愼重物色相當人材一一介紹茲尚有數處位置未有人擔任特錄如下倘有自忖合格者可托人介紹往與該社（上海西門外方斜路）接洽檳榔嶼華僑中學托聘手工圖畫敎員一人（赴檳川資由校致送）杭州女子職業學校托聘敎務主任一人須於英文工業化學國文物理諸科中兼任一二門奉賢第二高等小學托聘籐工敎員一人某校托聘手工敎員一人某人大學托國文部主任一人又敎員二人某君托聘保姆一人某君托聘家庭敎師一人 
[武術會籌備一週紀念]  
　　中華路中華武衛會成立以來業經一載茲因籌備一周成立紀念大會特推吳志青朱介孫滕克勤金炳生馮杏生黄人傑羅督青詹芝軒阮華模周政夫擔任籌備頗形忙碌並聞本星期將選舉新會長云 
[法政府給予陳世光徽章]  
　　江蘇特派交涉員許沅昨准駐滬法總領事雷務來函云奉駐京公使飭知以貴署科長陳世光於歐戰期内會同本國官紳辦理上海法租界内公安事宣頗著勞績請准本國政府贈與學部一等徽章一座以示優異現已寄到飭即轉交並代道賀忱等因今將徽章執照送請貴交涉員查照轉給陳科長祗領佩帶云云聞許交涉員業已轉呈外交部核示祗遵矣 
[護軍使署參謀長辭職]  
　　松滬護軍使署一等參謀張毓鑑因别有差事具呈何使請予辭職昨已照准不日即當北上聞所遺之缺以二等參謀胡緒康升任日内當可發表 
[胡翔林接任金陵道尹令]  
　　胡翔林調署金陵道道尹接任令文云調署金陵道道尹正任江蘇財政廳廳長胡爲訓令事奉督軍省長會令查金陵道道尹俞紀琦現委署本省財政廳長遺缺椹委該廳長調署刻日到任等因奉此即准俞前道尹移交接印視事除呈報外令仰查照云 
[調查實業機關之廳令]  
　　上海縣沈知事昨接江蘇實業廳快郵代電云案查本省第一次實業行政會議議决各縣設立勸　所業經本廳呈奉省長指令開呈件均悉已通令各縣切實規畫呈復核辦仰即將各縣現有實業機關查明列表送核此令件存等因奉此合亟電仰該知事迅即將該縣現有實業機關查明呈復以憑列表彚送 
[縣商會明日歡宴税務官員]  
　　上海縣商會正副會長近以上海税務所長俞琢吾江蘇二區烟酒税局長季銘又均奉委到差視事爰訂期二十一日（陰曆七月初八日）午後在會設筵歡迎昨日巴具東相邀並請該會各會董届時赴會陪宴 
[飲片公所遷入法租界]  
　　藥業飲片公所係各店主所組織向在小南門日昨忽移至法租界李梅路福安里第二弄十號聞係因夥友加薪問題爲内地官廳所注目故遷地爲良云 
[呈請繼續發行塘工奬券]  
　　紹蕭塘工奬券現將發行期滿台　士紳楊定孚喻子韶章一山朱葆三王卓夫楊紹庭等呈請浙省軍民兩署以此次風水爲災温嶺寗海黄巖四邑受災尤重擬請將是項奬券於紹蕭期滿後賡續發行十期即以奬餘之欵修築台屬各縣海塘懇予會咨務部内提交國務會議議决施行云 
[達豐廠聘請英國技師]  
　　塘山路達豐染識廠聘有化學技師專製絲光綫蠟綫染色漂白種種紗綫近因推廣營業起見又復重金聘請英國染科專家來廠研究務求價廉物美較舶來品有過無不及以期杜塞漏巵聞該廠經理王啓字協理崔福莊主任楊杏堤均頗熱心實業云 
[會議中西區清潔捐投標辦法]  
　　滬南工巡捐局長姚石蓀因中西區清潔捐捐承辦人龐道宗認朝届滿奉松滬護軍使指令招商投標承認故訂期十九日在局開臨時會議昨已届期於午接三時半開會到者有名譽董事莫錫綸顧履　朱志堯姚曾級陸女　等山姚局長報告開會宗旨畢即與各董互相討論良久議决中西區清潔捐旣須投標應以前認商按月認繳九百五十元之數爲最低價格即由局中查照從前辦法定期布告 
[船長緝私販私]  
昨日清晨高昌廟西砲台則方有鹽梟從浦東販來私鹽二十餘擔被該處所居革警及流氓所見報知駐紥該處之緝私營船長李某立即派兵前往　私鹽如數查獲堆儲於附近空屋以内即託該革警等　鹽私行售去所得價洋各半均分事爲高昌廟警區張巡官偵悉以緝獲私鹽照章應解營部核辦該船長串同革警倫售功鹽實屬違背定章並將偷售私鹽之革警馬金山殷得勝張寳山等三名拿獲並傳李船長到區研訊不認私售功鹽祗稱以緝獲之私鹽送給該三　巡官以事關緝私販私當將一干人備文解送淞滬警察二區總署訊辦 
[法捕房招領緊要賬簿]  
本月十七號下午六點時有某甲山閘北僱坐黄包車至法租界打狗橋甲急欲下車將緊要賬簿一本遺忘在車旋山該車夫檢得送至法捕房經捕頭諭令暫留捕房候失主認領 
[汽車撞傷行人]  
靶子路一百四十號門牌唐紹儀宅所雇汽車夫蔡虎毛於昨日下午五時許奉主命開駛一百十五號汽車往徐家滙儎取盆花五時二十分行經愛多亞路三多里附近將寓居重慶路方家場責荳腐爲生之常熟人林金廷撞倒跌碎顱骨血流滿身昏暈不省人事出老閘捕房三百五十九號印度捕瞥見當即前來阻止汽車開行押令汽車夫袪受傷人入汽車載送仁濟醫院醫治旋復帶該汽車夫入捕房稟候捕頭發落聞林金廷所傷甚重恐有生命之虞云 
[塌車碾傷婦女]  
塌車夫南京人陳龍康昨日上午拖運重貨塌車由東往西經過漢壁禮路橋塊偶一不愼將東有恒路八百五十四號門牌居婦劉張氏撞倒碾傷由四百二十號華捕聞　赶至將陳與氏一併帶人捕房稟明捕頭將氏送院醫治陳押候解送公堂訊奪 
[吞煙得救]  
本地人張天狂因病不聊生於昨暮吞服生烟臥於中國花園爲老巡捕房五百五十二號華捕查見送入仁濟醫院救治經灌吐後得獲無恙由捕帶回捕房稟請捕頭核示 
[根究失瓜之兇劇]  
紹興人徐錦堂向在曹家渡浜北某姓祠堂内租田耕種迴來田中所種之瓜時被偷竊茲經查悉實係附近楊連連楊阿祥等所爲乃告知堂兄現在梵王渡絲廠爲工匠之徐在田糾合多人前去理諭以致互毆楊黨方面各備兇器將錦堂肩背一帶連砍數刀受傷在田頭面受扁擔傷又左脚骨被單刀砍斷旁人代抱不平喚警到來將爲首行兇之連連阿祥拘獲抄出單刀二把連同受傷人舁送四區四分所當因在田所傷最重先行發送仁濟醫院醫治兩揚及兇刀與錦堂併送地方檢察廳昨午由檢察官提案預審之下判錦堂回家自醫連連阿祥收押候察看在田傷勢若何再行核辦 
[汽車夫與本匠衝突]  
十六舖合興里施敏記木行昨晨用汽車送貨往北巿實隆路該汽車夫湯阿二吳發等不知如何與長林記木作場内工人李阿三楊木生相衝突互毆之下湯吳受傷當經該行夥陳發三爲證人控經五區二分所飭警將李楊拿獲立送地方廳吳發偕陳亦投廳候示湯因傷重不到經檢察官研飢一過判李楊分别收押吳所傷無礙與陳退去命自行醫治候再傳湯來廳騐明傷痕再行核辦 
[誣告路警獲烟舞弊之獲罪]  
偵探蔣開濤控鐵路警局副巡官彭春銓與徐正明等掉換烟臺土槳一案前經地方審檢廳訊明蔣開濤所控不實判令押候宣判在案昨午該廳陳郭推檢各官開庭飭提蔣開濤至案研訊一過當庭宣判蔣問濤誣告彭春銓之所爲應處四等有期徒刑監禁一年誣告徐正明之所爲亦應處徒刑一年應共執行刑期一年零二個月在案銀洋十元没收之判畢着還押聽條送監執行 
[冒名撞騙捐欵]  
蘇人王補生在閘北新民路仁康當舖束首立一普慈醫院施醫給藥所需經費由王個人擔負並未派人在外捐募詎一般善棍游民假冒該院及紳董錢貴三沈聨芳名義向梅園路各居户騙募捐欵事爲該院訪悉函請四區曁各分所錢董等注意查究前日有口操本地音之王俊卿任雲章二人又在楊家石橋一帶向各舖户勸募被該院中幹事員遇見詢其團體名稱即以仁康當舖隔壁醫院爲對當即喚警拘人四區警署經顔署長研訊據供係新民路興業里義仁慈善會所派之募捐員顔君立飭巡官李壽山週番吕沐之等前往調查查得該會　租屋一幢室内懸有前清光緒八年上海縣范所給養仁局之保護告示一道示中詳叙該局自備經費施行各項善舉恐有人假名冒騙情事是以請求備案保護云云至該會門前雖貼有施醫義學等種種名目察其内容毫無實際顔君以前清上海縣之告示於該會名稱宗旨均不符合顯係冒名撞騙諭令收押聽候澈查嚴辦 
[冒騙訟費律費之押儆]  
住居北京路七百三十一號門牌之紹興人吳振聲因冒用公共公廨檢察處繙譯鄭德鴻名義於八月八號向湖北路孟淵旅社寓客無錫婦人許韋氏騙去訟費及律師費銀七十五兩復於次日再函該氏需素銀五十兩氏乃將函託高業興持向鄭繙譯詢明並無其事遂稟山駐廨捕頭惠勒將吳拘解到廨經中西官訊據供稱欵已交與顧培生因判吳押候補提顧到案質證再核在案昨晨集訊即由滙司捕房八十四號西探目與華探孔慶平上堂稟稱前次奉諭飭提顧培生經往先施樂園等處調查並無其人特爲稟復次據原告許韋氏訴稱自吳誑稱控告許氏後我所耗旅費及騙欵已有六七百元顧姓雖曾會過但我之欵却係交與被告等語並由惠捕頭上堂將此案發生調查等情稟陳一過要求嚴辦質之吳供在天津路紅十字會充過醫生所取之欵係屬醫費至於訟事實係顧姓經手等詞張襄讞核供商之美約副領事以吳詐欺取財罪已成立判押西牢一年能將騙欵交還原告准予核減刑期 
[李壽生判押六月]  
林阿處指控甬人李壽生在福州路青蓮閣茶館内冒充捕房包探向伊拆梢銀一百兩一案經特别華探目陳雲忠將李拘解公共公廨訊供諭令交保候究等情屢誌本報昨由陸襄讞會同日領林出君升座續審有夏士茂者延律師到堂聲稱李於七月三號亦曾在一樂天茶館冒探向夏騙銀一百兩業已起訴經堂上出票緝拿今李旣另案捕獲應請訊究而李之律師則反對夏之律師不應於此時控告遂起爭辯嗣由堂上斷定夏控李案着李交二百元人洋捕保另再訊核於是此一問題解决乃開始訊問本案先由證人謝寳昌上堂證明李係伊所開之寳昌祥煤炭號夥此事發生係因夥友陸厚福行竊號中存於同春福棧房之煤察出後本案原被兩造爲陸擔保賠償煤價糾葛而起但七月十六號原告偕包探至青運閣伊亦在鄰坐惟聞原告包探謂李拆梢而李則否認致起爭吵云云又由張瑞生到堂證明是日伊亦在該茶館談論生意見原告與包探上樓指李拆梢餘事不知又由徐慶安上堂證明其時伊正與李閒談包探到來　掌李之頰一下與原告同指其拆梢即行捕去云云時西探目壳羅香即向徐盤駁而被告律師則起而反對又略有申辯旋山被告律師請求飭傳之兩證人孫仲熙施阿二上堂詎該兩人均供對於此事並不知情堂上因令退出遂由兩造律師辯護終結問官退入休息室磋商之下復升公座判决李壽生押西牢六個月 
[私收客賬之限還]  
王仁義昨延巴和律師代表投法公堂控稱前有劉長友介紹李金裕至原告處爲夥旋被李陸續向各主顧私收客賬洋三百八十元察悉向論李私行避匿至今始行尋見故此扭案除保人賠還洋一百元外尚少二百八十元請求訊追繼據保人劉長友上堂證明李實由商人介紹至原告處爲夥現由商人賠還洋一百元是實詰之李金裕供詞圖賴中西官判證明屬實豈容抵賴着交保出外限十四天内交還原告洋二百八十元 
[行李内抄獲烟土]  
蘇州人奚正棠由漢口附搭招商局江新輪船來滬昨日該輪到埠停泊金利源碼頭奚登岸時形色慌張被海關緝私隊在行李内抄獲烟土十餘兩當將烟土帶回海關存儲侯燬奚正棠解交水巡捕房轉解内地法庭訊辦 
[搶煙土押三月]  
無賴鄭五前日在四川路搶竊行人所携值洋五十元之烟土圖逃被一百零六號華捕查見將鄭追獲帶入捕房押至昨日解送公共公堂經中西官訊明判鄭押西牢三月示儆 
[攫取金挖耳]  
住居虹口蓬路五十八號門牌之婦女邱唐氏昨日因事僱乘差海清之黄包車途經派克林路被蘇州人俞炳生將車拖住拔取該氏髮鬂上所揷值價洋十元之金挖耳一支飛奔圖　經氏與車夫在後尾追並大聲喊捕由探蔣阿林與十六號日揷聞聲赶至帮同攔獲略詰數語將俞帶回捕房押候解廨請究 
[誌謝]  
昨承上海郵務局惠贈民國八年郵政事務總論一册又商務印書館惠贈第六卷八號婦女雜誌一册書此併謝來件 
[各路商界總聨合會對於國民大會之希望]  
解决時局只有二途一則恢復舊國會保存民國之法統一則開國民大會爲政治根本之解决本會前旣對於國會問題發表意見今請再就國民大會供其研究之愚（一）地點須在上海也今之謀國民大會地點問題者共有二種一主在天津一主在上海天津居勢力範圍之下歷次國民請願風潮天津當局縱容軍警毆辱我學生子弟拘捕我國民代表慘毒殘忍一與北京無異所謂報紙輿論監督之機關者其能力薄弱知識缺乏非上海之比交通不及上海之便地點不能如上海之適中民氣不如上海之發達紳董式之與論只有紳董而無國民若是半官僚輿論此則可懼者也（二）國民代表須由國民直接普選也複選制之大弊在國民選出初選常選人後人數旣少便於收買威逼利誘皆從此起我國民旣知痛駡一切國會之不良此則根奉大弊不能不除若改爲國民直接普選則一當選代表至少亦須在數十萬票左右雖欲收買亦無可收買雖欲威逼亦無從　逼且國民大會者新思潮之産見也以中國之地廣民衆固難言國民直接立法然使國民直接選而不能則所謂國民大會者不幾猶是紳董選舉之大會官僚指使之大會於國何有（一）候選人須預先提名公佈於社會也選舉舞弊固已人人知之而人人能言之然選舉之所以能舞弊者端在一般牛鬼蛇神官僚政客能憑藉金錢權力秘密運動暗中活躍今若以候補當選之人之姓名必須先提示於社會使其人而果大有名譽於全國也則數十百萬之國民同意票不難一蹴可得使其人而果爲大兇大惡也則一經提示於社會不待選期之至早已爲萬人所吐駡矣使其人而爲庸碌之人也則縱有阿私所好者惟舉其姓名於社會亦無何種效力至推出候選人之方法則國民集若干人以上皆屬有權推出候選人公佈於社會届選舉之日國民只就候選人題名錄面投票同意之此則簡而易明之一法也（四）國民須有撤回代表之權也中國今日人才之缺乏可謂極矣有完全信用名譽　德而爲一般國民所信仰者亦幾鮮不多覯矣而社會種種不良之環境皆足以使人變化氣質而致墮落故國人當有撤消其代表之權也論理言代表旣爲國民所舉國民當然可以撤回不過亦須與選時之票數相等然後始可撤回耳（五）國家根本大法國民須有覆决也國民直接之法雖非今日一蹴非今日一蹴所能言覆决之權則對於國家根本大法未嘗不可以行使之蓋非是不足以鞏固憲法之基礎而永國家立於不拔之基也此次國民大會必須議及憲法大綱國民權利自是無可疑議故國民覆决之權勿可不有也我人根據以上之理由議製一方案如下一國民大會之地點在上海二國民大會代表由國民用記名投票直接選舉之凡屬中華民國之國民不論男女年未成丁以上皆有選舉權每一夥得選國民大會代表一人以投票最多數者爲當選三每省縣選舉區每區内之各城鎭鄉各設一投票權於同一日期之内全國國民同時投票選舉之四縣選舉事務由各縣城鎭鄉國民團體會訂之其費用山各縣自籌之五候選人姓名必須先一個月提示於投票處所凡屬國民集一千人以上皆屬有權推舉一人爲候補當選人六國民代表如有違反國民願望者得以萬人之動議投票總數三分之二之同意時得撤回原舉代表七國民大會之權限專在解决一切政治重大問題八國民大會之期限至多不逾六個月雜評二 
[驅逐之新運動（訥）]  
前此湘人合全省之力運動逐張而卒不動者以政府爲安福把持極力反對民意當然無望也今之閩人運動逐李陜人運動逐陳魯人運動逐馬皖人運動逐倪情勢與湘人之逐張運動大異况乎李去則西南攻閩無名而戰事可免陳去則督軍之爭已而紛擾可免馬去則禍魯之根本除而人心可定倪去則皖人之怨憤洩而地方可安故以事實言之四省人之運動可謂時機成熟易達目的矣然而中國事有非意想所及者證以蘇人謁全力運動以去區區一廳長而尚未能達目的則彼四省人之運動又烏敢决其必成哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[七夕閒話] [  碧梧]  
　　七月七日相傳爲乞巧日是日也閨閣中頗多韻事如越宿藏清水一盂於靜處及晨哂之日中日亭午以繡針置水面日光臨其上水底即幻作奇形或鋭　曲至饒興味或指點浮雲認爲牛馬及山水樓臺狀頗類似是爲巧雲至若陳瓜菓向空乞巧斯則近乎迷信使巧果可乞則天地雖大尚安有騃男痴女者又傳是日爲牛郎織女相會之期銀河耿耿鵲橋塡渡自必有一番情話者矣而吾於此有所感焉南北失和分裂爲二珠江滾滾有似銀河南北要人望和之心固未必如天上二星望見之切蓋各有其樂不必相見後始有合歡之樂也然國事糾紛於今爲烈長此以往豈國家之福然則誰爲塡此鵲橋哉 
筆剳 
[通幽記] [  鴛雛]  
　　跋曰（此記以題跋叙事）右唐子畏七夕圖手卷絹本設色朱黛如新長六十二寸用筆工緻而不落纎巧丙長春得自都門携以南歸上吾婦壽嫦大悦謝吾以香吻無數吾每展卷與壽嫦各執一端懸之則並肩而觀然吾觀天孫必返觀壽嫦之面彼遽覺笑曰君天孫視吾耶果爲天孫當知今日之不知足矣嗟夫今日之今欲求年年一見而不可得壽嫦有知亦痛前言否耶卷中天孫之貌蒨絶牛郎亦俊爽銀漢瀼濃挾有秋意駕鵲於雲裏如欲生動雲亦朶朶凌空艷莫能言遠處露仙山樓閣衆仙隠隠其中雲下見宫牆殿角微顯花柳則人間也兩處如起絲管則觀者心上聞之神矣夫仙境本無此境子畏一心所運乃手成之今一半壞於烈火寗有完補之日吾昏眊毁及壽嫦心愛吾罪重矣然此仙境自後止貯吾寸心之間與壽嫦泉下之心常可證印更不能别求矣是年七夕吾與壽嫦張而並觀賭數駕橋之鵲初壽嫦得百零八吾得百十二重數之吾得百零五壽嫦得百十壽嫦謂錯心在吾以吾目短視也吾不服謂短視者清於視近壽嫦請更以穿針試之時則玦月睇於樓陰晚景幽凉吾取針穿屢不中壽嫦一穿即得於是吾心服且樂乞今思之眞在昨日也然今世間具若是之麗情者誰耶次年七夕前十日壽嫦攖署疾卒至七夕吾回念前景含痛設瓜菓哭之淚下時幾類狂易吾妒及牛女遽取卷就燭火烈及手爲家人所撲僅餘卷之一小半吾當時以爲天奪吾壽嫦無物足勾吾戀迨醒則自咎不應傷及遺愛大痛吾手創則不覺痛年來置不忍睹今歲偶翻箱簏得殘卷則見織女已及禍但餘牛郎然則吾壽嫦眞爲仙矣鵲剩四十一隻吾奈何忍心數之徒以追想前景重付裝池今夕重設瓜菓告我壽嫦陳此於遺象之前吾蓋已有大悟悟吾身無由即死宜立業爲報恩之道悼亡而委疲無成直負恩也今中國有强健之織吾其投身農業極力報國卽報吾愛焚餘之牛郎殆昭吾以微意也敢以瓣香通吾幽中之婦待吾老死焚此殘卷以殉仍與婦合吾爲婦故立業於世吾壽嫦其不壽乎子畏亦當勿吾怪也庚申七夕朱福貞抆淚書 
劇談 
[七夕劇話] [  天亶]  
　　今日應時戲劇惟長生殿崑劇中鵲橋一戲最爲合宜是折祇浪洵沙山桃紅兩支而又爲小生貼旦分唱頗省力小生去年郎貼旦去織女曲文異常雋麗如不啻楊柳岸頭唱柳屯田詞　惟崑班成例此折必連密誓蓋牛郎織女上場後須等要三郎楊玉環唱完尾聲下場方再弔場唱一支山桃紅後進塲而密誓爲六字調鵲橋則爲凡字調高低婉折處微有山入　　斗牛宫一劇不知出於何典滬上本無此戲自想九霄在老丹桂時編排後燈彩戲中遂占一席地年來演劇者不注重於唱念作工偏重背景於是每届七夕各舞臺必演斗牛宫或書天河配情節支離　句鄙陋與崑曲相較直有天壞之判惟鵲橋及天河之布景則爲從前所未有大舞臺與新舞臺之鵲橋最妙天河則不若天蟾舞臺其餘不過如是而已 
諧著 
[擲巧記] [  瞻廬]  
　　七日隔夕椀盛混合之鴛鴦水（謂河水井水也）露置中庭明發日出曝之生微膜拈細針擲之　浮以窺椀底針影藉騐巧拙吳人謂之𥓍巧（𥓍集韻音篤）鄰有某君喜作日戲丁已七夕試一擲焉針著水面微膜生皺一擲而首豐尾鋭其旁蓬蓬然名之曰辮再擲而下翕上張其柄摇摇然名之曰扇三擲面頸細腰組其腹膨膨然名之曰瓶忽忽三年又逢七夕某君重作是戲三擲而三復舊狀猶是蓬蓬然之辮也摇摇然之扇也膨膨然之瓶也一篇刻板文章前後無異某君呼巧而莫名其所以巧因就質於余　　余曰丁已之役與庚申之役事實本多巧合以言辮乎丁已戰敗者爲大辮庚申戰敗者爲曲辮大辮與曲辮同一辮也以言扇乎丁已列名禍首者爲蒲扇庚申列名禍首者爲小扇蒲扇小扇同一扇也以言瓶乎丁已逋逃藪爲荷蘭水瓶庚申逋逃藪爲太陽啤酒瓶荷蘭水瓶與大陽啤酒瓶同一瓶也今日之事恰抄三年前之舊文章然則子之三擲巧而三復舊狀復奚怪焉 
雜錄 
[七夕詩詞選] [  鵑]  
　　七夕詞水晶簾碧鮫綃寒銀雲櫛櫛明星灣曝衣樓區萬花夕西南迎出蛾眉月雲窗霧閣不成影一葉梧桐落金并針樓穿斷女紅絲露濕雲鬟不知冷羊燈燄碧愁奈何燕脂倦態嚬雙蛾象床一夜不成夢明朝乞巧知誰多（無錫杜季英作）　　如九天神女在五色雲中拈花微笑風姿絶世鵑　　七夕惆悵辭天上相恩有了時一年一度一佳期人間只有相看分也要迢迢遠别離（昭文孫長眞作）　　二十八字中有無窮酸淚在言愁吾始欲愁奈何鵑　　七夕（醉太平）銀河界天飛橋鵲塡一年一度纒綿算雙星可憐凉蟾影偏穿針未眠徘徊茉莉花前聽鄰家管弦（金壇王次回作）　　前半看後半聽意致均靜極似萬山深處忽聞花落鵑　　七夕過含芳妝閣（章台月）絳河當户仙娥遥妒秋眉嫵别來解得相思否分付蛛絲重與舊愁補杯殘笛冷空凝竚章台錯認凌波路人間一樣銷魂處風露都忘痴目看星度（虞山龐檗子作）　　曲中看雙星自覺百感交集天上鴛鴦將何以慰之鵑 
小説 
[滑稽小説今日之夕] [  張枕綠]  
　　且説包孚禪從去年七夕與好友陳華才同在新舞台看鵲橋相會遇識了程絮貞女士後彼此信札來往幾無虚日爭奈他每天要到柯得牛奶公司去九個鐘頭家中老母又嚴限時要歸家的絮貞是一個自由解放的女子在一家縫衣公司當敎習也没得閒兩下相識了一年連一個握手談心的機會也没有今天孚禪獨坐寫字間中閒着没事打開皮夾取出一大疉的信來從頭翻閲不消説是他意中人的手筆他一頭眉飛色舞的看一頭執筆打圈巧極這許多欵欵情話中共計圈着七百七十七個愛字看到末一紙是昨天收到的約他今晚七點鐘在新世界相會今天是七月初七他已經家中給假喜洋洋收拾了信箋他還打算將來天從人願在你唱我隨時將雙方情書集攏來編部言情小説博一個小説家的頭銜咧午後有一人來瞧他孚禪笑説道華才兄多天不見甚風兒吹你到此華才道無事不登三寳殿一來拜望二來有友約我今晚往天蟾去我還嫌寂寞特來招你同去孚禪道承你好意偏有人約我到别處去不能分身華才撲了個空敗興而去孚禪隨招理髮匠來大整其容髮上抹油臉上撲粉這一來把個年近三十的包孚禪頓時減輕了十歲他自己攬鏡一照快活非凡元自坐着等候時鐘上長短針的走動將近五時忽有人送來一封信拆開一看只有三句説道與友共赴天蟾恕爽前約絮貞孚禪心中不樂趕到天蟾去那邊月樓中正有一男一女坐着無意中掉轉頭來恰給他覷個眞切原來男的使是他好友陳華才女的便是他意中人程絮貞孚禪一聲長歎回轉家門獨自去消磨今日之夕　 
自由談之自由談[  鵑]  
雙星渡河之夕家家乞巧乞巧而能得之固佳事也然或弄巧成拙則乞亦徒然且世界一切罪惡往往有種因於巧者是巧又不祥物耳故吾不乞巧而乞拙願爲拙鳩以終吾身 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[人之力量] [  不冷]  
　　人之力量世間至大至久至堅之力量也能耐極寒能經極熱地球所不能生長植物或其他動物之處而人無一不能至之其耐力爲何如乎况乎一人之身無異一機器機器類以至堅之鋼製之然而試問有一機器能日夜不息用之數十年而不壞如人身者乎故人僅僅一七尺之軀而其力量君是偉偉大得再　用其智慧推而廣之誠爲萬能矣是故人旣有如是天賦之力量乃或不自愛惜自己無故推殘之或不知應用自己任意虚度之或用之不正非但無益於己或且有損於人人苟自思豈非有負於天之所賦而甚可惜耶故我謂人苟自知人力量之大自暴自棄之念無由生矣况乎我以上所云云者不過人類至平常之力量也 
法律常識 
[現行律上婚姻之條件] [  莘民]  
　　吾國民律僅成草案尚未公布前清現行刑律除關於刑罰部分失效外民事部分現尚繼續有效茲將其婚姻門所定之婚姻成立條件列舉於左甲實質上之條件　　（一）須達婚姻年齡男女婚姻條例第一男女婚姻各有其時按現行律關於適婚年齡雖無明文規定而民律親屬編草案則規定男未滿十八歲女未滿十六歲者不得成婚蓋採用荷蘭瑞士之制似尚不如古制之男子三十而娶女子二十而嫁足以防止早婚也　　（二）須一夫一妻妻妾失序條律有妻更娶妻者後娶之妻離異歸宗又逐壻嫁女條律凡逐壻嫁女或再招壻者其女斷歸前夫出居完聚　　（三）須異姓同姓爲婚條律凡同姓爲婚者離異兼妻妾言　　（四）須非親屬娶親屬妻妾條律凡同宗親屬之妻妾無論有服無服及其曾被出或已改嫁而娶爲妻妾者并離異又尊卑爲婚條律凡外姻有服尊卑爲婚者離異但無服亦有禁止其婚姻者　　（五）須常事人合意居喪嫁娶條例第二孀婦改嫁須自願按除孀婦外無須當事人合意之明文但大理院已有類推補充之解釋矣　　乙形式上之條件　　（一）定婚男女婚姻條律凡男女定婚之初須同媒妁寫立婚書或收受聘財又例第二嫁娶皆由祖父母父母主婚祖父母父母俱無者從餘親主婚　　（二）成婚亦婚姻成立形式條件之一但現行律未規定成婚之方式　　以上不過就現行律而言此後立法機關議决民法果能參酌國情於婚姻一章有適當之規定則改良風俗基於此矣（乙種酬） 
經濟 
[戒除烟酒爲民治精神之起點] [  知先]  
　　國弱民貧財空力竭非今日中華民國之現象乎軍閥政客借外債以肥私囊惡賈劣紳藉孽産以塡慾壑民生國計漠不關心而大多數國民猶茫茫然不能澈底覺悟速謀自救之策噫嘻長此因循國亡無日矣知先不敏謹有所貢獻於諸父老昆季前幸自今日始立卽實行下列兩大端以厚植經濟上自有之實力則民國前途庶有豸乎　　（二）戒烟烟毒流行於今爲烈鴉片未絶雪茄紙烟繼起交際場裏一若無此不歡竟成爲人面上之點綴品新儀式之必備物矣一霎那間化黄金爲灰燼勞工苦力亦不惜以汗血金錢爭相購吸不亦殆哉此種蠧財之物旣無裨於人生實有傷於經濟彼嗜吸者不但被烟草奴役且不啻爲烟草大王之順民歲納巨大苛税也爲人格計爲生計生理計速且力戒　　（二）戒酒酒之有害衛生盡人能道之洋酒之消耗尤甚而一般嗜酒者日以操巵執觚爲無上之消遣品醉後罔知尤易滋事最可笑者親友酬酢恒借此以行歡仔細思量實屬無謂已極支出項下爲數匪鮮此種戕伐精神斵喪道德之消耗品彼嗜飲者不但傷肺壞胃戕生促命且往往害及血統易犯夭折癲癎之禍爲身命計爲種族存亡計亟宜屏棄　　煙酒之有損而無益固不待智者而在之矣無如人人皆知之而人人尚沿用之此極細微之事而不能改革更何論其他重大之問題乎欲改革此惡習非得先覺之士躬自力行之不可　　吾人日常無益之消費本不止烟酒二端若雜食若冶游均有切膚之關係自當一一屏絶之而後可今試言戒除烟酒後經濟上之比較　　每人每日平均耗去烟酒費以大銀元一角計則月費三元年費三十六元以我全國國民十分之一計則四千萬人歲耗烟酒費十四萬四千萬元以之興敎育可也辦實業可也闢礦産植森林亦無往不可也又何患乎財政之竭厥哉政府不足恃吾國民力求振奮安可不培養實力以謀民治建設之張本乎願全國國民共勉之（乙種酬） 
道德叢話 
[西方格言（二五）] [  謝介子選鐸]  
　　知所以待成功之秘訣也（施瑪而斯）（SSmiles）　　與敵相狎者不啻令其殺己（英吉利諺）　　貧因爲死之一種變象（拉丁諺）　　還債爲錢之最良用途（名諺）　　多言非智能之謂（英吉利諺）　　有日光時人均當利用之（丹麥諺）　　粗品之價必不廉（法蘭西諺）　　憤怒者氣平之後每轉怒其所怒（席勒斯）（Syrus）　　槍不可以葦製（英吉利諺）　　縱使日日天雨粥乞丐亦無匙盛之（丹麥諺） 
衛生 
[理髮宜防染病] [  鳳賓]  
　　余嘗讀好華德氏衛生著作有忠告男兒之演稿中有一條謂理髮匠之器具設或不潔即可媒介皮膚病等故青年宜 
 
 

Page 18

 
 
留意云云余驟閲之初未覺其言之可貴　　一日有患梅毒者就余診病其喉中已潰爛髮間有　泡纍纍上有硬蓋作紫紅色宛如鮮果中之楊梅余即依法用注射藥治之隔二日其人復來而此纍纍楊梅已消去大半病者又津津樂道謂薙髮以後精神爲之一爽余聞其言沉思良久病者亦未覺余别有所注意時余頓念及理髮匠旣不知消寗之法患毒者薙畢之後其器具用於第二人即有膿槳沾及肌膚其爲危險至可怖也　　余於是憶及演稿中之言頗覺其言之有價值深望整容公所中日後集會議事發生自覺之心行消毒之法更望理髮匠之主顧亦有覺悟之心隨時留意若器具不行消毒則必於薙畢後自行洗沐一過以免染病之患也 
[消毒之方法] [  礎鶴]  
　　欲防秋日之疫癘必愼夏令之衛生然以國人之闕乏衛生智識而公衆衛生又素未講究故疫癘之發生無歲無之今各地又以發生時疫聞不能防患於未然亦當袪除於旣成則消毒之法尚矣請臚述如左　　（一）屍體當歛檮之時其衾服宜以昇汞水或石炭酸水充分撒布之或以浸漬昇汞水或石炭酸水之布包裏之且以石灰塡之　　（二）病人患者愈後宜全身沐浴更易衣服或以温濕布揩拭全身以代入浴　　（三）看護人病家之家人爲施行他項消毒法及搬運患者屍體排泄物等而觸接病毒者宜隨時隨事將其手足衣服消毒而使之入浴　　（四）搬運器搬運器如椅子臥轎棕棚床板等每回用昇汞水及石炭酸水揩拭之　　（五）居室患者之居室及其他有污染病毒之處以石炭酸水或昇汞水拭凈之消毒後又須注射日光流通空氣　　（六）厠所放眞患者之吐瀉物及其他排泄物之厠所及垃圾堆等以生石灰末或石灰水漂白粉水灌入而攪拌之用石灰酸水消毒之糞便須過七日後得用爲肥料　　（七）井污染病毒之井及水槽等投以水量五十分之一之生石灰使爲乳狀而攪拯之凡十二點鐘以上靜寘之方可用　　（八）衣服患者所用之衣服臥具並在病室中之諸器具可以加里石鹼（卽鉀石鹼肥皂也）或緑石鹼（須避毛皮）洗之消毒後可曝於日光或使在空氣中乾燥之（乙種酬） 
識字捷法 
[應用字] [  濟滄]  
　　羽鳥長毛也篆文作羽象兩翅形又蟲翅及有毛之物或謂之羽　　毛眉髮之屬及　毛也篆文作　殆象　形　　肉筋肉篆文　　象其柔韌委隨之形又蔬果去皮核亦曰肉　　角獸角也篆文作　上象其尖下象其體中象其理俗寫作角誤宜更正又額骨也又隅也又軍中吹器又競也又角色猶言脚色　　舟船也用以濟川篆文作　此字當斜看左艙右底上爲舟尾曲則容舵處也小説 
[模範商人（六二）] [  瘦鵑]  
　　嘉和慢慢的説道有時我或者瞧錯也説不定但是這一回我覺得自己瞧得很分明的决不會錯任你們信不信我自己心中已滿意了我料不多一會定還能聽得羅品生閙事的消息他這回出現對我們定然不懷好意你張眼　着好了嘉德笑道嘉和你未免太膽小了大約你病還没有完全復元神經衰弱所以動不動就想人家是來害我們的嘉和道算你的話不錯算我膽小没用只大家瞧着就知道咧一天的光陰貶眼兒已經過去傍晚天黑時嘉德又遇見巿長湯德湯德道這一個戴紅鬚穿紅襯衫的人可眞奥妙極了不知道是人呢還是一個鬼我幾乎把紅馬鎭翻了個身甚麽地方都已找到却總没有發見他一絲頭髮一個脚印嘉德道他或者已知道有人認出他的本來面目所以出了天香酒店就飛一般逃去咧湯德道但我四面探聽竟没有人瞧見他雛去紅馬鎭就是他從那裏來的也没人瞧見他簡直像了鬼影一會兒現形一會兒又隠去了嘉德道他此來定有甚麽惡計畫又不願給人　見因此這樣神出鬼没的湯德道山格爾也是這般説這幾天他不知道爲甚麽兀是悶悶不快我們須得想個法兒使他快樂起來這厮好奇怪動不動便抱悲觀呢這夜　近夜半嘉德正在編輯室中警察長山爾格來了嘉和也同着進來嘉德一　山爾格的臉便想起巿長湯德的話當眞是抱着悲觀悶悶不快以前山爾格本是一個很愉快的人從不曾有過這種嘴臉到此纔得信紅馬鎭江河日下去末日已近前途再也没有大希望了嘉德卽忙問道山爾格怎麽一回事我應你很不快樂呢山爾格悄然答道原没有甚麽快樂嘉德道你似乎還病着山爾格並不回答在椅中坐下把兩眼注在地板上這模樣兒委實和平日問完全不同眞使人又驚又疑這到底是甚麽意思呢嘉德又道山爾格你心中想甚麽快和我説來到底是那一件事使你這地不快呢山爾格道也並不爲甚麽旁的事總之這紅馬鎭已没有希望我們先前費了好多心力要把他抬舉起來如今眼見得白費這番心力了嘉和是一向想紅馬鎭日進無疆的聽了山爾格的話十分詫異忙問道你説甚麽這話可當眞的山爾格道自然當眞那小桃礦的黑幕破紅馬旅館的大火起這就是紅馬鎭一敗塗地的先兆嘉和道這不打緊除了小桃還有旁的礦在者紅馬大旅館燬了儘能從新造起來山爾格道你不要痴想了旁的礦正和小桃一樣不值錢那旅館也永遠是一片瓦礫再也没有造起來的日子嘉德插嘴問道這個你怎麽知道的昨天我還聽得沙伊士要買那鈴騾鑛呢山爾格道這是没有根據的話沙伊士不是傻子小桃礦旣失敗了他還肯出一個錢買鈴騾礦麽况且這鈴騾也多分是個不值錢的窖子罷咧嘉和道然而除了鈴騾還有旁的礦除了沙伊士也總有旁的人要買的山爾格道怕未必罷紅馬鎭中大半住着礦工他們原是希望開礦來的如今旣已失望他們還留着在　　做甚麽 
 
