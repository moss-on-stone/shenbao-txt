# 1910 - 233 - 4913492

 

Page 1

 
 
   
 
 

Page 2

 
 
 [Ｈ>第一張第二版 
上諭 
[監國攝政王鈐章七月二十五日内閣奉]  
上諭著派徐世昌充實録館總裁欽此 
上諭世續著充國史館總裁欽此 
上諭安徽皖南道員缺著趙上逹補授欽此軍機大臣署名奕劻毓朗那桐徐世昌 
宫門鈔七月二十五日召見軍機錫良瑞澂［Ｌ>論説嗟嗟大局日非。人心日死改革之方法愈多。政治之紊亂益甚一弊未革。一弊又生。扶東倒。西張皇失措此豈好景像哉。而一般之士夫。貪婪淫樂如故。一般之普通人民。醉生夢死如故。一若燕雀處堂。不知大厦將傾者。吾始而駭怪。繼而思索思索。之久始。悟造成此一種不死不生若明若昧之心理。不外兩種原因(甲)敎育之感化力(乙)社會之感化力卽據此兩端以爲本文之前提而系之以論 
自草。昧初開以至於今其間不知經幾許。遞嬗更變。始成今日之社會。是以社會之良。與不良其種因。其結果。皆非一朝一夕之功。所從來遠矣。顧無論造成何。種社會必有一種原料。原料者何。敎育是已。由是以言則敎育者因也。社會者果。也果之良否。一視乎因之良否。則今日社會之不良。必因由來敎育之不良。可斷言矣。 
吾嘗略覽載籍則知自古迄今。未嘗有正當之敎育。周秦以還。愈趨愈不正當。彼時號爲文人者。歌頌帝德。阿諛權要。是其專長。草茅之士。輒以上書游説公卿。爲進身之階。故當易姓鼎革。卽有一般文人。圍繞新帝左右定禮樂也。復朝儀也。改正朔也。獻謀劃策。爭先恐後。而目的所在。僅圖一已之榮。間有一二抱道自高之士。憤世道人心之凌夷。痛哭流涕於野。然而寡不敵衆。死於陽山。死於汨羅。卒不能有造於社會。迨至宋明則朱程顧高輩出焉。思以正心修身之學。以挽頽風。趨炎附勢之習。雖爲之一衰。而閉關絶俗之念又起。降至最近五十年間。則有新學之。輸入新舊相爭方酣。而摹倣形式之風漸熾。今日之敎育。乃攙合以上種種而成。有秦漢派勢利之敎育。有宋明派頑固之敎育。有泰東西派皮毛之敎育。嗚呼糅雜紛紜。不可究詰矣。 
吾旣略述敎育之不正當。請更言敎育之缺點渾括言之。則文字以外無敎育。政治與文字近。故文人好談政治。政治無專科。故文人即兼行政。以是國有。四民而惟士有敎育。若農若工若。商弗及焉。士之位置日益。隆重而農工商之學。愈鄙不屑道。謬種流傳。歷數千百年。以至於今。士遍天下。而農工商業乃日益不振。夫敎育之不正當如彼。敎育之不完備又如斯則種因無良。而生美果又烏可得乎。 
敎育與社會。雖截然兩事。而彼此之關係則甚密切且同具感化心理此。能力。以故敎育與社。會常相因緣。永無分離之日也。雖然敎育可以庆　社會。(社會兩字係泛指普通習俗而言。不必有社會之形式也。)而社會可以障礙敎育。(此如心理上明知烟酒爲害人之物。而爲習慣所蒙 
 
 
 

Page 3

 
 
 [Ｈ>第一張 
蔽烟酒終不能戒除)是兩者雖互相因。緣又而互相攻撃者也。惟其如是。當社會腐敗之際。必不能有美良之。敎育反是苟有美良之敎育。必無不良之社會。此優彼劣。則優勝而劣敗。劣者漸被感化以趨於優。而斷兩無勝負優劣同存之理。今者致育與。社會同居劣點。而社會之魔力較强。於此而不亟圖抵禦之策。則社會之毒。燄將愈高。而人心之趨向將愈下。迨降至與苗猺同等。則種族淪亡。爲期當不遠矣。 
社會之成成於。心理故必改良心理。而後可望社會之改良。吾前不云乎敎育與社會同具感化心理。的能力然前者每弱後者每强。蓋敎育之十分普及甚難。而社會遂。爲感化心理之唯一物。而况其人愈無敎育。受社會之感化愈易。(庚子之變拳匪足跡所至。良民即化爲拳匪。是明證也)即曾受完備敎育之人。而具美良之心理初入社會。覺腐敗難堪。久而久之。漸爲腐敗之所蒙蔽。及敎育之効力盡失。則合污同流。無所不至矣。吾見青年學生。每多抱負不凡之士。及學優而仕。品行高潔者殆寡。於以知社會之轉移人心。其力至爲强大。而决非區區敎育所能抵抗也。顧敎育終不可以勝社會乎。曰此與進化之例相反。决不然矣。蓋今日之敎育。不完備之敎育也。不正當之敎育也以與根深。柢固廣大無限之社會爭。能不失。敗者幾希。即新社會與舊社會爭。亦往往新敗而舊勝。而不能據此以爲最後之結果。也十九世。紀以前歐洲各國敎育之力甚薄弱。故彼時社會之黑闇。一如吾國。而以敎育之力竟能一變而爲光明燦爛。可見能力充滿之時。不特戰勝而已矣。並能挾而使之同化。試問今日内國之敎育。其能力果充滿否耶。 
吾今爲根本之論。則足以救四百兆之民之性命者惟敎育一端可恃。故當合全國國人。之精力財力。毅然决然行之。倘舍此不圖。而徒斤斤注意於治標。恐標未治而國先亡。嗚呼彼時之景象若何。非某所敢妄言。而亦有所不忍測度者矣。 
［Ｌ>專電電一(北京) 
鄂督瑞澂今日(二十五)召見奉攝政王諭爾在鄂府吏治力加整頓甚好現在時事艱難惟飭吏理財是爲先著又諭詢湘省亂事善後要事瑞督奏湘事因紳權太重所致已擇尤懲戒稍有起色又奏臣病軀難勝疆寄求賞閒差徐圖報稱 
電二(北京) 
德國皇太子到京准住南海聞太子欲見袁世凱政府已電袁速即來京 
電三(北京) 
近來攝政王出外必凈街兩邊設兵護衞電四(北京) 
胡御史以直督爲孫寳琦極力洗刷决計再參電五(杭州) 
浙江諮議局因湯壽濳獲譴事定八月初十日開臨時會决議對付 
電六(東京) 
陽歷八月二十九日午前十時日本政府以官報號外發表締結併合韓國規約之勅令 
公電(福州) 
各報舘鑒閩督奏禁鄰土入境部奏放行督復電奏昨又在南臺開會並選舉職員輿情大激動乞持論閩拒土會代表林長民鄭守馨等徑［Ｌ>緊要新聞一湯壽濳去職後種種彚聞 
　　杭州訪函云浙路總理湯壽濳獲譴後人心洶懼二十三日已由紳商學界傳知各府旅杭團體特開大會公電同鄉京官籲請代奏收回成命原稿已見昨報兹悉列名諸紳以事關重大措詞不厭詳愼漏夜傳觀酌量更改决於二十五日晨譯發改正電文如下十九日奉電旨浙民惶駭總理湯壽濳以言獲譴然於路實無罪壽濳去路易人甚難且商辦係奉旨遵行總理係地方公舉朝廷旣欲因利而利則各股東千餘萬血本必當保護而矜全之伏乞據情代奏以保全浙利權地方幸甚乞與政府郵部諸公迅商賜復 
又聞紹屬購地寗屬工程一律停工商農三界股東紛紛向招股處索還已繳股本人心汹惶二十四諮議局及旅杭各府同鄉會接到迫請維持電報數十起亦足見人心之恐慌矣又京師來函云自湯壽濳革職之旨宣佈後浙省同鄉京官之與湯交好者及駐京浙路公司各員莫不憤悶當日即開一會議擬定電稿分致浙省諮議局及各股東請即聯各省諮議局公電政府懇請收回成命并議政府如不見允嗣後凡關於振興實業各事政府須國民擔任者槪不承認該各商股此後如歸官辦各股東須將已繳之欵一律提出並要求政府賠償損失如下見允擬用最後之手叚以抵制政府破壞商辦之大局 
樞府諸公因湯壽濳屢次電咨郵傳部痛詆醜詈無所不至 
 
 

Page 4

 
 
 [Ｈ>第一張第四版 
謂湯過於跋扈立憲各國雖許國民彈劾官長然用舍大權仍操之君上若朝廷一味優容恐以後年少好事之徒借此爲刧制政府之計殊非國家之福遂將湯電呈請攝政王察閲王命徐協揆擬旨斥革 
十九日各樞臣下朝後在軍機處會議謂湯壽濳旣因無理取閙奉旨革職難保不暗中煽動江浙人士妄起風潮當即電致江督曁蘇浙兩撫倘有因此事開會集議鼓動風潮者應即解散 
郵傳部各堂以湯壽濳旣已革職浙路總理一席自應遵諭另行奏派當卽電致浙撫及浙路公司遵照辦理或暫時令盛炳緯太史代辦亦可 
又旅滬浙學會等爲此事文電交馳共籌對付兹彚録如下浙江旅滬學會致徐班侯電杭州兩級師範學堂徐班老諸鄉老鑒開會電禀浙路大局仰賴主持同聲感服敝會即舉代表來省面聆大敎並呈請撫憲代奏旅滬學會廷翰美翊等叩 
鎭江李善長等致浙路維持會電報載禁止開會實背商律股東血本不足惜其如先皇奬勵商業何 
盛京紹興同鄉會致浙江旅滬學會電蟄老去就關係浙路安危乞聯合各體團設法力爭 
浙路維持會復餘姚浙路集欵會電電悉同人力任維持貴處工程更當趕辦萬勿解體 
又致寗波浙路工程處電同人力任維持嵊黄兩帮小工請好爲撫定 
又致杭州浙路公司電同人籌有辦法遭此變局杭嘉營業更當共謀發逹萬勿驚惶 
又據浙路维持會報告云紹興友人接鄉電山隂陳發忠徒行北上擬叩閽爲路請命查陳君前次開保路會首先認股慷慨激昻當時稱爲無名之英雄熱忱如此誠可佩也 
[中外大員更調之先聲北京]  
　　自朗徐同入樞垣後政界風雲爲之一變内而尙侍外而督撫均將更調兹據所聞者如下 
直督陳制軍將調湖廣或歸内用鄂督瑞制軍將調北洋亦有内用之説唐紹怡將調外部盛宣懷升郵尙壽勳改調都統鄒嘉來澤公改任他差度尙將簡趙爾巽錫良仍督四川至端方袁世凱果有起用消息聞將畀端以農工商部袁世凱則派爲督練軍政大臣此外内如禮部榮尙書農工商部漙尙書法部廷尙書外如粤督袁樹勛閩督松壽甘督長庚黔撫龐鴻書贛撫馮汝騤晋撫丁寳銓均有開缺消悉 
[新疆兵變續誌北京]  
　　新疆兵變一案大略已紀前報兹聞該處省城被兵匪焚燒東街商號共一百數十户該街商店多係天津帮當事起時藩台王樹楠(本省新城縣人)不知下落縣署監獄拘押所等均爲匪放開犯人盡逸亂事甚熾目下勦撫異常棘手 
日前隆裕皇太后聞新疆兵變之耗特傳諭監國迅速派員勦撫以防外人從中煽惑致釀大禍監國學諭後當即飭令軍機處電探亂情究竟若何未平則迅速調兵勦捕已平則切實調查亂因以便將釀亂各官從嚴懲處一面另將聯撫開缺調京 
[留美學額礙難撥補女生北京]  
　　學部前准直督咨稱據北洋女子師範北洋高等女學北洋女子公學各堂敎員學生等聯名禀請將美國歸還賠欵派遣學生赴美留學名額酌撥什一兼收女生等語當經飭司查議現據查稱收還美國賠欵遣派學生赴美游學一案查係專案奏准每年由游美學務處分兩格考選設有定額所收學生均須在肄業館學習由館甄録合格方予咨送現在各省在美遊學之自費生已入高等以上學校肄習農工格致醫科者紛紛呈請撥給此項官費均限於原奏未經允准該女生等所請撥額十分之一兼派女生之處礙難照准已咨覆直督飭知矣 
[諮議局聯合會最近議事表一班北京]  
　　直省諮議局聯合會業已在京開會數次迭記前報兹將本月十六十八兩日議事日表補録於下十六日(一)改定官制提議案(安徽諮議局提 
出)(一)税法改革提議案(按徽諮議局提出)(三)修改度支部酌加契税試辦章程提議案(安徽諮議局提出)(四)鹽法改良提議案(安) 
徽諮議局提出)(五)新幣制辦法改正案(安徽諮議局提出)(六)請停止學堂奬勵明定學位以正敎育宗旨提議案(福建諮議局提出) 
十八日(一)請速開國會提議案(本會委任起草員張國溶提出)(二)請迅定官制提前施行提議案(本會委任起草員孟昭常楊廷棟提出) 
(三)請開國會公呈(安徽諮議局提出)(四)請按新幣制速定丁漕劃一徴收方法提議案(安徽諮議局提出)(五)諮議局章程變通詮釋提議案(會員高炳麟提出)(六)請變通諮議局章程提議案(會員張)光煒提出 
[學務公所人員准奬官職北京]  
　　學部具奏云竊臣部於光緒三十二年四月二十日具奏各省學務官制清單内稱學務云所科長副長省視學如無官者均給予職銜科長五品副長及省視學均六品等語奉旨依議欽此欽遵在案惟是各省學務公所開辦已逾三年在事各員經營創始贊助規畫較之學堂敎授管理各員其勤勞正復相 
 
 

Page 5

 
 
 [Ｈ>第一張第五版 
等顧原章僅給予職銜者亦第優其格於任事之初尙未酬其勩於報最之後也况科長等各員其中多係已有官階者即不便仍奬給職銜近來各省以學務公所人員辦事勤勞奏咨請奬者已有多處若不明定辦法誠恐漫無限制臣等公同商酌擬請將學務公所人員比照各省學堂敎員管理員辦學請奬成案其有實心任事不辭勞怨者届滿三年有職人員准其按照尋常保舉加銜無職人員參酌定章由臣部咨明吏部給予六七品職銜如供差又至五年之久不論有無官職一律均照異常勞績請奬至三年届滿未經按照尋常請奬者如五年届滿亦准一律按照異常辦理惟請奬人員年限應自學務公所成立以後起算不得牽算從前學務處年月並應於每學期由提學吏將供差及更調人員册報臣部一次以便稽核而杜冒濫如蒙俞允臣部即當遵奉施行七月十八日奉旨依議 
[外部酌擬簡任各省交涉司章程北京]  
　　外務部奏請設各省交涉使缺業已明奉諭旨分别簡用試署詳紀昨報兹悉該部原奏畧稱交涉一司旣經奉天等省次第創設頗稱利便擬請定爲通制除奉天吉林浙江雲南業已設立外直江蘇湖北廣東福建交涉均極繁要應先一律設立安徽江西湖南廣西四省均歸兼轄總督省分之交涉使兼辦此外如黑龍江山東山西河南陜西甘肅新疆四川貴州等省交涉較簡擬暫緩設將來如應行增置隨時由臣部察看情形奏請辦理謹擬各省交涉使章程十八條繕呈御覽六月十三日奉硃批依議章程録下(第一條)凡有交涉省分每省設交涉使司交涉使一員辦理全省交涉事務(第二條)現在安徽江西湖南廣西等省暫不專設交涉使所有各該省交涉事件除由本省巡撫督飭關道辦理外其應與兼轄總督會商者即由該總督所駐省分之交涉使禀承辦理(第三條)交涉使擬定爲正三品位在布政使之次提學使之前(第四條)交涉使任用之途擬以外務部所屬人員及各省曾任交涉之實缺道員由外務部揀選預保存記聽候簡放各督撫亦可將辦理得力著有成績之相當人員出具切實考語咨送外務部由部查核相符一體預保(第五條)外務部丞參及出使各國大臣等遇有交涉使缺出亦可因材簡任惟丞參使臣原係特簡大員擬無庸由部預保(第六條)交涉使由外部丞參出使大臣實缺道員簡放者作爲實授由出使大臣改任請仍留原銜其原官爲郎中候補道員者擬照從前編檢充提學使之例一律作爲以道員署任(第七條)交涉使照各省藩學臬三司例爲督撫屬官歸其節制考核一面由外務部隨時考查不得力者即行奏請撤換(第八條)交涉使所辦事件除隨時詳請督撫咨報外務部外仍於年終造册彚報外務部以備考核如遇重要事件一面禀報督撫一面報部(第九條)交涉使自到任之日起每三年作爲俸滿届時督撫將其平日所辦事項詳細咨部由部查核分别殿最臚列奏聞(第十條)交涉使就所駐地方設立交涉公所督率委員每日訂時入所辦事公所分設兩科曰秘書科曰繙譯科由交涉使酌擬辦事細則詳准督撫施行並報外務部立案(第十一)交涉司酌設委員分兩科其員數事繁省分不得逾七八員事簡省分不得逾四五員(第十二條)交涉司委員應用歷辦交涉及通曉各國語文人員以業經到省及由外務部發往差遣者爲合格由交涉使遴選詳請督撫札派亦可不拘原官品級酌量差委仍將各該員履歷詳報省撫咨部備案其應領薪水酌照該省舊時洋務人員薪水由交涉吏詳請督撫核定(第十三條)交涉使除例支俸銀外每年額支養廉公費及外交經費應由督撫酌擬奏定此外建修衙署公所及所屬員役薪工公所費用等項均由督撫酌籌的欵以規久遠(第十四條)交涉司委員之下應設書記生其人數視事之繁簡爲定皆開支工薪不作缺底公役亦宜限定人數(第十五條)各口岸交涉向歸關道辦理者本爲交涉分司職任一切仍舊惟所有上詳督撫之件均應分咨交涉使查核(第十六條)所有舊時由藩學臬三司會詳督撫之件交涉司應一體會詳並一切關於各司通例者均與各司一律(第十七條)各省俟交涉使簡放到任後所有原設之辦理洋務局所即行裁撤將一切案卷移送交涉司以其經費併入交涉同經費(第十八條)以上各條將來如有增添删改之處隨時察度情形請旨辦理 
[京師近事]  
度支部尙書澤公因海軍經費籌措不易擬勸諭王公大臣量力報効共濟時艱并聞澤公已首先提倡惟究竟捐資若干尙未知其底細 
此項考試法官其合格者文職至少七品而恩歳貢不與焉今届恩歳貢之求考法官者皆指捐直州判按經歷等官託金店向度支部捐納房賒取執照如得法官即行上兑不得則出小費繳還是又捐納房之極好生意而新翻花様者也 
民政部侍郎烏恪謹自奉上諭兼署步軍統領所有五營兩翼人員無不前往道賀大金吾接見後隨即面諭謂我出門時候母庸派街兵在車前打道頭上帶着纓帽身穿號坎手舉黑鞭子此等腐敗情形我必一律改革云云 
四川留學生劉某假寓外城法源寺同伴中有吳某香饒于貲劉某利 
 
 

Page 6

 
 
 [Ｈ第一章第> 
其所有以吳嗜酒暗置毒藥于酒中連瓶奉贈吳某飲後卽覺腹痛旋往醫院求治幸中毒尙淺有藥可救時劉某即乘間逸去噫嘻今日之留學生與尙無不秃不毒斯之謂歟 
近來學界中無論敎習學生每遇星期日必出城冶遊流連忘返現爲學部唐尙書所聞札飭督學局轉飭各學堂嚴行禁止以後如有此等情事一經查出立即斥退 
樞臣奉臨國嚴諭著將目前急須籌辦之政提前赶辦勿再敷衍故日昨各軍機召見後即退至樞垣會籌應行赶辦之要政分爲四項(一)補苴財政(二)櫎充軍政(三)推廣交通(四)振興實業以上諸事均須由樞垣會同各部設法辦理以期速收成效業已片交度支陸軍郵傳農工商等部查照矣 
陸軍部署尙書壽勳日前曾有外放之説蓋因壽係世相至戚壽久署尙書現以廕將回國不願再回本任故力言於世請爲設法世相允爲設法外放自世相出樞垣壽即怏怏連日並未到署聞樞府擬俟廕尙書到京後即將壽調補某旗都統 
朗貝勒此次入賛軍機朝廷實以慶邸年近古稀軍機大臣領班必須夙負朝野重望瞭然中外情勢及富有經騐者方克負此重任朗爲監國所夙知洵濤兩貝勒亦深器重其爲人故補授斯缺實爲將來繼繹慶邸之預備云 
新軍機郎貝勒日前召見後退至樞垣向各軍機晤談謂予現蒙朝廷特逹之恩擢入樞垣學問閲歷均甚淺薄深懼弗勝尙須時仰諸君之劻敎惟祗知實事求是泯除私心力求振作以期無負委任嗣後諸事倘有與諸君齟齬之處務求勿存意見各軍機聞語均同聲謙讓 
［Ｌ>時評[其一]  
政府日日言立憲。而實則日日醉專制。故於謇鶚有節槪之士。不肯苟同者。輒銜之若剌骨。湯壽濳之革職政府本處心積慮已久不過乘彈劾盛宣懷之機會而發露耳旣挾雷霆萬鈞之威以斥湯。而又慮浙人之不服。乃自藉其中樞之。權力厲行壓制。而嫁其怨於疆臣。其心術之險手叚之辣。誠堪自誇矣。雖然其如。東南人心之解體何哉。 
不寗唯是朝廷方招徠華僑。舉辦實業。責之以愛國之大義。誘之以爵賞之虚。榮華僑去國萬里猶未深知政府之虚實。而稍稍應。今則政符之虚實大白矣。商辦已有效之公司。蹂躝尙如是。則未辦及將辦者可知。狐死兎悲。殷鑒不遠。人縱大愚。亦奚肯以血汗之所入。擲之於虚牝耶。寄語政府。今後請勿言實業。勿憶華僑。 
[其二]  
痛哉郎貝勒之語監國曰。朝廷鋭意更新。而中外輿論。尙以私意妄測。謂現行各政均爲塗飾國民耳目之具。嗟乎貝勒入樞。日少。且望治過殷。猶未知政府之眞相耳。若吾民則久已了然。矣朝廷誠鋭意更新也。然而現行各政則何如。 
假使貝勒於樞垣優游數月。目撃中樞之種種情狀。吾不知於意云何。再使貝勒而處於吾民之地位。感觸種種之苦痛。吾更不知於意云何。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｈ>第一張第二版 
［Ｌ>緊要新聞二[鄂督入京陛見情形詳誌湖北]  
　　鄂督瑞制軍此次入京陛見電奏以藩司王乃徴護理學司高凌霨兼署藩篆業於十九日分别接篆制軍因交代清楚特於二十二日辰刻天微曙時由督轅起節乘馬車出文昌門時王聘三護院張虎臣提軍已率同司道鎭協各文武在紡紗局前站班恭送江岸兩旁則派有陸軍步隊一標鵠立擎槍致敬制軍在織布局門首卽下車與文武各員爲禮復與司道畧談數語即偕張提台馬臬台全鹽道黄警道鄧黎兩協統登楚材兵輪渡江往漢王護院遂率其餘司道文武回城七旬鐘時楚材兵輪抵漢口劉家廟碼頭漢關道漢陽府縣夏口廳漢陽鎭協各文武齊在碼頭迎接制軍登岸在車站官廳小憩各商董及各國領事洋商悉來祖餞直至八句鐘時始登路局特備花車汽笛一聲如飛北上送行各員始各返署至張提台馬臬台全鹽道黄警道等均隨車送出境外至信陽始行折回並聞制軍於未啓節前聞京漢鐵路綫在汴境西平遂平一叚被水冲毁交通阻滯當電詢京漢路局快車能否直逹如須用船盤駁則改期啓行嗣接復電已修支線可以暢行無阻制軍仍恐工料不堅致涉疏虞當派熟習路工之某員前往履勘回報可以通行無虞意外乃决於二十二日入都不再改期至瑞制軍隨節入京人員祗秘書員春錫基王篤基等五人及文武巡捕三員並督署敎練隊親兵一百餘名此外尙有某道等則已先日晋京矣 
[粤督札飭督練公所核報用欵廣州]  
　　袁督札飭督練公所云照得粤省新軍成鎭屢次愆期本年春初之變步隊一標曁砲工輜重各營全數解散僅存二標三營三標一營前據該叅議等會籌具詳規復成協漸次成鎭辦法當經批准照辦並分咨軍諮處陸軍部在案計畫旣定應即督飭軍界人員悉心籌備實力進行固非一手一足之力必籍羣策羣力之助惟目前所存祗此數營而一切用度開支迄未切實裁减現在留營官佐曁見習各官人浮於事公所科員亦多未派職事虚耗薪資殊非核實之道查練兵處訂定營制餉章原奏内開新定章制需餉較多原期事事核實人人得用凡各省新練之軍必派員考查確係如法訓練方准照章開銷若毫無實際坐糜鉅資斵不准援此造報等因今距成鎭之期甚遠且設立督練公所迄未咨報陸軍部來表廣東尙在未擬設公所之列而公所各項支銷並有出乎章制之外者若不趕速清釐裁併將來必至無可造銷况當此庫帑支絀之時尤應力求撙節以免虚糜並將設立公所原由詳請奏咨以符事實又前准陸軍部咨開辦陸軍調查財政局應先援照章程六門大網分類列欵開具明年實銷數目限五月報部爲預算案之依據目前開辦伊始欵目浩繁期限迫促不得不多派委員調查趕辦前據該局總辦王道等摺報薪水夫馬數目當經批飭核明月需局用開支具報此特一時權宜之計俟此項册籍依限造報完竣此項如須常年設立應即歸併兵備處兼辦並遵照部咨將常年辦公經費撙節支撥届時由原局核明造送預算表册再行員詳定案合就札飭札到該公所即便會同協統按照現在情形通盤籌劃詳細核議清釐裁併辦法移知調查財政局速將開辦用欵先行報明以便核定日後經常用欵所有指飭各節務於文到十日内分案會核詳辦 
[萊陽民變後之影響山東] 　 
　　曹州府濮州城東王家店一帶向爲會匪屯集之地官府屢次派兵剿除終未盡絶現在又聚集一千餘人皆藉口代曲詩文復仇到處煽惑被其愚者甚衆該處民團團長任鳳嶺見該匪四出誘脅恐無業貧民槪被牽引入黨養成勢力民間必被其害欲請兵勦辦又恐兵之騷擾更劇於匪日前乃率民兵一千餘名與該匪决戰終日互有死傷並約定於某日再行宣戰以决勝負 
[東三省近事]  
開鐵路綫之競爭開海鐵路前經錫督派員調查擬自鐵嶺爲起點目下開原商業代表來奉運動諮議局議員及各大憲反對前議並謂開海綫較鐵海綫近七十餘里且鐵海綫有清河沙河柴河等大橋需費頗鉅開海線則道路平坦便利殊多業由海龍西豐東安東平等處鐵路代表聯合會禀請锡督務期逹到目的 
○挽回利權之一斑奉天商務總會因近日外國麵粉銷售於奉省者日益增多恐將來製粉利權悉爲外人奪去擬設立公司購置新式製粉機器現正計畫一切又日本醬油銷路近亦異常暢旺現由習藝所造出醬油一種品質不亞於日貨且價格甚廉因之一般購買者莫不爭先恐後云 
輕鐵運輸局成立鐵嶺商務總會與清和公司合辦之華商鐵嶺輕鐵運輸局業經成立資本二萬兩每百兩爲一股設監督一名董事三名現擬即日敷設輕便鐵道以備運送行旅貨物 
司法官調查回國奉省高等審判廳管樂笙廳長檢察廳廖檢長推事劉季衍前日赴日本考查司法各事兹已完竣定於月之二十五六日起程回國 
[西報譯要]  
中國對於日韓合邦之觀念字林西報載二十四日北京電云據政界中人稱述謂當韓國獨立之時早已料及該國日後必爲日本附庸歸入日本版圖中國旣未反對於前故今日實行兼并雖爲抱痛亦不便起而抗議又謂中國因蒙古西藏並未因此受有影響深自滿意日本擬稱緩數年再行更改高麗商業現狀中國亦頗贊成此議云 
 
 

Page 11

 
 
 [Ｈ>第一張第三版 
蔭尙書抵京文滙報載二十五日北京電云缷任德使陸軍部尙書蔭昌已於今最八點鐘抵京陸軍部及外務部各大員均在車站迎接 
［Ｌ>分類新聞政界[部飭警道更正不符定章條欵廣東]  
　　民政部札行廣東巡警道云據呈宣統元年下半年表册表績不無可觀惟與定章尙有未符之處應即改正以符奏案爲此繕戰黏抄札知該道仰即遵昭單開各節從速辦理(一)奏章各省增設巡警道應將原設巡警等局歸併辦理按原奏之意是已設巡警道省分即不應再有巡警局名目今查廣東省會成績表册仍有巡警局及正局分局各名目與定章未合應改(二)表册内有馬巡局名目應改名馬巡隊(三)奏定逐年籌備事宜清單宣統元年廳州縣巡警限年内粗具規模今查廣東各廳州縣成績表册内開佛岡直隸廳及平遠信宜感恩三縣或尙未舉辦或籌辦未成均與期限不合應嚴飭籌辦迅速成立(四)奏章巡警不得槪以舊有弁勇胥役人等改編充數今查表内龍門廣寗兩局均係巡勇改辦古碌溯原兩局係團練及團防局改辦亦與定章不合(五)奏章區官以下所有巡官長巡警等階級名目均應按照民政部定章辦理今查表内附考所稱警視員及巡佐巡尉巡記諸名目均爲部章所無查巡官長警三項每項即可以等級分之若另設名目與定章不合應改 
[武陽城董事會成立常州]  
　　武陽城自治董事會職員業經選舉由兩監督呈報督撫現由撫憲核定總董札飭兩縣知照該公所於念三日上午九時在雙桂坊自治公所開成立會並將該會所提出之議案逐條研究以便交議事會討論 
[兩淮裁减經費情形揚州]  
　　兩淮增都轉日前赴寗禀見張督商酌裁减事件張督令淮運司逕與財政局商酌辦理現聞裁減情形大旨擬就運庫出支欵項酌量減折至各善堂局卡以及淮南局帮會辦學習等員一律酌裁惟育嬰堂立貞堂不在其列計共每年約裁减六萬兩日内即將據實報部矣 
[調查憲政專員赴鎭蘇州]  
　　奏派調查憲政專員劉太史福姚到蘇調查各項新政情形迭紀前報兹悉太史已於昨日赴各憲轅辭行乘汽車赴鎭江調查一切矣 
［Ｌ>軍界[飛划監軍改爲提調蘇州]  
　　蘇省飛划水師全軍司令部内有監軍名目現經蘇撫程中丞以此項名目不甚相宜特飭巡防營務處議定將監軍名目改爲提調已札飭前充監軍之賴楚枬改充提調並分行各營遵照 
[飛划營緝獲光蛋蘇州]  
　　飛划第二營何管帶探悉吳縣吳縣屬善人橋地方有外來大帮光蛋搭棚聚賭當卽率帶本部師船前往查拿緝獲光蛋李去峯孫得勝張扇明張耀發張桂亭張小山尹餘福苪中信汪光利崔克君周招利吳長元等十二名均係安徽人並搜獲賭具等件當將賭棚全行拆毁焚燒並將各犯一併解省禀由統領馮觀察轉送吳縣衙門訊辦 
[陸軍鎭協又將預備檢閲武昌]  
　　鄂軍第八鎭及第二十一混成協自成軍以來屢經練兵大臣陸軍部校閲在案兹因軍諮處爲新設海陸軍最高級機關有統籌國防之責所有軍隊良窳亦應考校精詳特定於八月内奏派人員來鄂再行檢閲鎭協全軍昨張統制及混成協黎協統得京電後特傳諭各協標勞趕卽預備並謂現在檢閲期近本統制等定於日内來營查看各項器械仰各營將操塲高地兵房漏蝕迅卽修整完好並將學科内務認眞經理萬勿延宕致損名譽 
［Ｌ>學務[府中學又向兩淮籌欵揚州]  
　　揚州紳士夏寅官等以部定章程每府應設中學堂一所其經費大率由書院撥充揚郡書院舊有之經費已由前運司趙設立儀董學堂所有府中學經費由揚屬八州縣分認常年三千兩近年各州縣久未報解堂中經費等項難以支應生徒星散擬請通飭將歷年捐欵迅速報解以濟急需前諮議局擬將兩淮中學歸併府中學誠以敎育經費分則見少合則見多即兩校合併而酌盈濟虚亦爲清理所應有况前運司程議建考棚由八屬紳富損集四千餘金寄存運庫明屬地方之欵至今未蒙撥還擬請飭由淮運司於學務雜欵項下每年酌撥數千元以資補助禀請江督俯念辦學匪易懇加維持等情當奉批云據呈已悉各州縣帶征串票捐欵原爲維持學務起見應將歷年所征實數分别報解新舊官交替之時列入交代辦理仰揚州府轉飭所屬一體遵照至擬請由運司於學務雜欵項下每年酌撥數千元一節是否可行候飭淮運司核議具復 
[海鹽敎育會業已批准浙江]  
　　海鹽敎育會昨已通詳成立於十七日開常會續認開辦費者甚爲踴躍現會員已逹百人而陸續入會者尙不少日前由該會陳賡笙等禀奉府批略調敎育爲立國之本查閲試辦簡章於應辦秩序中首以正人心改敝俗爲宗旨允宜實心任事虚心進行經費一節其籌劃方法雖有根據然該會成立伊始應先商明各校斟酌辦理如果各該校力所能及亦必能樂爲扶助惟不可操切勉强以行之斯得之矣廬許二紳名譽學問久所欽許將來鹽邑學務必能日樹成績應准立案並轉海鹽縣於未盡事宜妥爲規劃 
［Ｌ>實業[粤路電爭江門枝路廣州]  
　　粤路羅總理日前與寗陽鐵路公司力爭江門白石一叚路綫迭紀前報昨粤路總理因此事復致龍參議建章電云北京郵傳部參議龍伯揚鑒函諭敬悉寗路築至江門承示部已批定而佛山至江門留歸粤路此爲彌補幹路關係大局乞回堂憲立案以免又爲他人爭佔俟前禀奉部批再辦公牘感禱光廷叩 
[商業體育會選舉會長常州]  
　　武陽商業體育會成立以來已届一年該會定章各職員一年一選舉兹值任滿之期特於念三日午後二時在商會内改選正副會長曁各職員聞正會長當選者爲于瑾懷君副會長當選者爲敦次汾劉效勤兩君惟于君以事務過多不能兼任當力辭云 
 
 

Page 12

 
 
 [Ｈ>第一張第四版 
[勸業道調查義寗絲茶情形南昌]  
　　江西勸業道傳觀察春官查照部章本年舉行調查江省絲茶兩項出口情形移請商務總會查照填報現經該會派員查得義寗州養蠶之户共六百餘家收繭約計四百餘担所出之絲去年一年中一萬七千餘兩蠶繭每担可售銀六兩新絲每兩可售銀一錢五分至茶葉一項紅茶去年共出有三萬九千三百八十五擔每擔售價二十八兩花香産共出一萬四千八百六十五擔茶梗共有四千三百十五担毛茶出有三千五百五十二擔珠子共有一百四十三擔亦足見該州出産之豐富出 
[勸業道擬呈推廣工藝議案杭州]  
　　本届諮議局將次開幕全省主管衙門應提議案均須預先籌備兹悉勸業道董季友觀察於念一日具詳中座畧稱前呈議案理由内有推廣全省工藝及浙江商船公會兩案兹謹遵將辦法細則擬成列表依限詳送仰祈憲台察核俯賜發交審查會審定俾便提作議案等情到院本日奉增帥批迴頃據詳送推廣全省工藝議案及浙江商船公會施行細則兩項當交本署審查會審核現將推廣全省工藝改作三案一曰籌辦全省廳州縣簡易貧民手藝傳習所二曰籌辦全省廳州縣簡易工藝廠三曰籌辦全省廳州縣簡易勸工廠由審查員審定作爲提議案至商船公會施行細則可由官廳執行母庸提作議案其草案細則當交該道審查員賫回分别修正取消呈院核辦 
［Ｌ>雜記[開放閘壩之一再躊躇揚州]  
　　兩淮運司增都轉日前具禀督院以泰屬塲商公恒茂等禀運河隄壩工程關係下河水利等情當奉批云運河啓放閘壩前經江北提部堂會同本部堂奏請將堤誌照原定丈尺酌量加增一尺本係變通盡利之意嗣据江蘇諮議局函請飭屬查明於奏案之中稍留一斟酌兩全之標準尙以運河誌樁要在管理各員審察當時情形斟酌辦理咨明江北提部堂並分行淮揚道堤工局隨時體察情形權衡輕重禀承妥辦並據太州分會來禀又經明晰批示在案兹據前情塲鹽國課商本關係甚鉅兼之民命攸關斷無有不權輕重者仰候咨明江北提部堂並行淮揚道隄工局彚案察酌妥辦 
[寺僧譸張爲幻之顛末無錫]  
　　無錫惠山千手殿住持僧泉源不守清規經邑紳聯名呈縣發封由縣照送勸學所收管撥充興學之用忽有常州寺僧清海到錫干涉一節已誌前報兹又有白衣殿僧揑稱該殿係敕建惠山寺分支該殿所有田産爲高宗純皇帝南巡時御賜並揑造該殿有今上龍牌及歷年置備數百元之經典盡被焚毁聳動江蘇僧立敎育會咨請提學使查辦當由學使批飭該縣查明核覆等因該縣當即遍考錫金縣志錫山景物畧惠山記識小録等書均未載有千手殿名目其爲私庵無疑至所稱高宗純皇帝南巡時因寺僧供獻勿替奬之以田故名茶田尤爲誕妄查惠山記載明邵文莊公建二泉書院置茶田二十畝令寺僧承佃以歳租供夏月施茶之用歷年旣久田爲僧鬻天啓三年邑令劉公五緯重葺書院清釐茶田以現存遐字平田一十八畝追補爲茶田施茶如舊文莊元孫邵澄撰文爲記並附茶田細數原文載惠山記續編可見此項茶田始於前明中葉班班可考盡人皆知且此田並不免糧該僧何得任意揑稱爲高宗純皇帝御賜砌詞聳聽該所當於本年五月二十八日邀同秦紳瑞玠王紳鏡藻秦紳毓鎏等同往啓封檢點並無今上龍牌祗有佛像大小十四尊至歷年置備之經典詢之泉源據稱雖在庵中十餘年此種貴重經典從未寓目不知係何人置備向藏何處該僧所稱各節全屬虚誣該縣已據實禀覆矣 
[贛省警察獲訊僞造錢票匪犯南昌]  
　　贛省向有一般棍徒僞造假票散用城廂内外受害者不計其數此種僞造之人異常秘密前經警務公所偵探科在胡家山將首魁胡鐵頭拿獲到案訊供夥黨多人有同姓之胡茂祥亦屬同夥當經查拿未獲詎該犯於五月間邀同楊慶英等又赴漢口印刷塘堘上怡德昌錢票二千餘張吉安裕泰錢票三千餘張於七月十六日夜間私行到省即經偵探科查悉通知城外警局一體協緝適被上副區巡長朱建勳在途盤獲帶區訊供姓朱名友生當在身邊搜出僞票二千餘張經該區解送警務公所究辦隨有暗查認識此人謂即胡茂祥經司法科長訊供謂尙有夥黨楊慶英楊信福周希賢等數人擕帶僞票三千餘張前赴鄉間蓋印圖記編列號碼訊官得供後即會同行政科分派暗查長警十餘人於十八日出城前往該鄉胡姓村莊查拿詎該犯等胆敢拒捕紏集同族數十人將去警圍住兇毆並將某兩警辫髮割去現該警被難奔回報告道台請派防營馳往拿辦未識當道如何對付也 
[清談]  
[噫嘻鹿相]  
鹿相之死也。意必有輾然而笑者。其人爲誰。曰貽榖是。且必有泫然而悲者。其人爲誰。曰王憲章是。 
雖然二人之喜懼。俱不足爲鹿相定論也。而吾所尤惓惓不忘者。則在乎天語之褒嗟。鹿傳霖忠清亮直剛正不阿且又申言之曰。一事不苟一語不欺公而忘私始終如一若鹿相之爲人。駕乎並世諸臣之上。允足以繼。曾文正倭文端而無媿者。噫嘻鹿相。講誠意正心之學。紹溓閩關洛之傳。九重倚畀。知之有素。何吾儕小。民偏爾寂寂其不聞。耶 
或者曰天語於此。蓋别有所指也貽將軍之獄。自鹿相查實後。首尾迄今。已歷三年。將軍屢屢運動。意求自全。鹿相屢屢奏劾。請勿輕縱。法官憚其丰采朝。右爲之。動容。面將軍在獄。鹿相在病。一身之進退。若與此事相終始者。雖臨危遺言。尙兢兢以貽案未了爲憾。噫嘻鹿相。殆今之所謂力持正論者歟。蒲城尸諫。正色立朝。定興繼之。允無媿色。天語之褒嗟。或以此耳。 
果爾貽將軍於此。必難倖免。而王憲章之非鹿相私人。亦於以大白於天下。古人有言曰。一字之褒。榮於華袞。又曰士附驥尾而名益彰。今鹿相之爲人。自得天語而是非大定。噫嘻鹿相。九重之燭照。其愈於草茅之窺測者萬萬倍矣。 
[史乘 
[ 
[俄國之虚無黨（一）]  
楓葉蕭疎。蘆花縮瑟。朔風蹙栗。哀雁呼羣。魯爾江頭突來一少年披白縞之衣跨青髤之馬馳驅不定欲却還前時月光慘淡。徘徊斗牛之間。瞥見少年丰儀秀逸娟麗出塵。翩翩絶世佳公子也顧形容暗淡。顏色憔悴。據鞍高盼。澤畔呻吟。見者幾疑。爲三閭大夫。 
魯爾江上游。昔爲俄國繁盛都會其流奔放浩大蜿蜓數百里兩岸多種桃柳三春水長桃花怒開畫舫蘭舟絡繹於道頗有武陵勝槪自遭革命。内亂頻仍。漢代衣冠。變作坵墟。吳宫花草。化爲灰燼。過此數武。爲一極大高原。白楊蕭蕭。荒墳纍纍。蓋即昔年俄皇子故宫之遺址也。代遠年堙。人琴俱渺。惟見黍苗。離離荒烟漫野而已。 
少年撫髀自嘆若有重憂慘然曰嚴天集　。北風春凉。金屋少年。入温柔鄉許久矣。自惟薄命。跋涉風。塵白雪　波前途河届。嗚呼蒼天。曷其有極少年循。　艱息聲咽而哀。驄馬有情。亦爲之悲嘯。柔絲一展。落花去矣。 
 
 
] ] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｈ>第二張第二版 
［Ｌ>要摺[法律館法部會奏編輯秋審條欵告成摺]  
　　奏爲編輯秋審條欵告成繕具清單恭呈御覽恭摺會陳仰祈聖鑒事宣統元年八月二十九日臣家本等奏進現行刑律黄册附片聲明會同法部將秋審條欵按照現行刑律釐正等因軍機大臣欽奉諭旨沈家本等奏編輯秋審條欵一片著依議欽此欽遵咨行法部去後一面督飭館員分類編輯竊惟一定者法不定者情權衡於情法之間惟秋審舊制最足以劑其平查秋審條欵初定於乾隆三十二年爾時因各司定擬實緩每不畫一酌定比對條欵四十則刊刻分交各司並頒行各省以爲勘擬之用四十九年復加增辑厥後原任刑部侍郎阮葵生輯有秋讞志稿僅有傳鈔其刊行者有江蘇書局本蜀臬本京師活字本俱附成案於後以備互相印征各本小有同異俱分職官服圖八命姦搶竊雜犯矜缓比較五門都凡一百八十五條其書本與律例相輔而行律例旣改如條欵仍舊恐紛歧滋甚亭比無從此次修正大旨約分爲三一曰删約舊文條欵不過備擬勘之程並非官撰以故詞旨繁冗與律例不同歷久未修有列爲專條而案不經見者有迭奉新章原例罪名改定者有現行刑律業經節併或删除者亦間有前後歧出者凡此均依據新制更正以期一貫一曰纂集新事秋審之範圍專以監候爲主近年有因變通刑制改爲監候者如盜砍紅樁以内樹株是有因定章减科改爲監候者如供獲首夥各盗是其例有明文而條欵漏未輯訂歷年憑成案核擬實緩者如詐爲制書詐傳詔旨擅入御在所等類更不遑縷述凡此俱逐一酌定實缓藉昭賅備而資援引一曰折衷平恕刑爲範世之具惟　一良規斯能推諸久遠條欵於職官犯罪不問情節如何槪擬情實他若回民僧人等項亦較常人加嚴以人之品類强爲軒輊殊乖協中之意而於立憲國保護權利之説尤屬背馳凡此咸加校正一以平恕爲主亦可爲將來溝通新舊之資此外律例内著明實緩旣埀永制可備遵循又常年例實案内有情節可原於黄册内出語聲叙者然應否勾决出自聖裁似不宜豫爲擅定均請照定例定章辦理無庸列入惟服制人犯雖列情實向俱邀恩免勾以其情輕之故而原之也自光緒三十一年奉旨删除重刑絞决遞減絞候入實服制之案因是而獲量减者不乏其例秋讞衡情因不能濫厠情實常犯册内置尊卑名分於不顧如列服制册内一律同沐寛典又與原情量减者有霄壤之别自以特定從嚴聲叙一條以杜輕縱輯録旣竣仍倣刑律加具案語略釋要旨先由臣家本等逐條詳核覆咨交臣部細加推勘往復簽商剖析毫芒期歸至當共訂定爲一百六十五條謹繕具清單恭呈御覽伏祈欽定頒行以資遵守所有進呈編輯秋審條欵緣由謹恭摺會陳伏乞皇上聖鑒再此摺係法律館主稿會同法部辦理合併聲明謹奏宣統二年七月十六日奉上諭已録 
［Ｌ>本埠新聞[絲廠女工之風潮]  
　　昨日午後三時有繅絲女工一百餘人擁至公共公廨喊稱婦人等在西新橋堍裕康絲廠内做工今晨廠主王某無故將女工李阿二兇毆受傷反被扭送捕房控其唆衆罷工管押三天務求將李聞釋並提該廠主等到案究辦當奉内諭飭一併退去補禀候核 
[董事竟爲訟棍緩頰]  
　　閔行鎭著名訟棍錢昭榮由縣逮案監禁今年曾紀前報兹悉該訟棍近復托人在外運動該鎭某董事托詞錢昭榮家有喜葬等未了之事禀請田大令交保暫釋當奉批駁云積惡訟棍已由縣詳准各上憲監禁二十年無論家中有何事故不准暫予保釋所請應母庸議 
[閔行鎭又有土娼]  
　　西南鄉閔行鎭素有土娼烟妓聚賭賣淫曾爲李前故令嚴禁驅逐兹又日久玩生有南橋阿大新莊阿寳矮脚鷄冠緑牡丹何小妹悶酥蹄胖等土娼二十餘家均在該鎭冷僻街巷重整旗鼓私賣燈吃聚衆賭博無不利市三倍事爲田大令訪悉即飭幹差前往密拿解究 
[訊結迷藥害人案]  
　　嚴林金控王賢生殷錫全用迷藥害人一案昨由捕房將二人拘解公堂請究嚴供去年殷將田單一紙抵借洋五十元上月間殷約小的將單帶至盆湯弄延齡堂交洋取贖小的如期前往殷與王賢生已在該處詎伊等私將迷藥置於茶内小的飲之即不省人事所帶田單契據並金戒一只均被搜取逃逸後經人事送醫院醫愈控奉捕房先將王賢生拿獲殷被脱逃嗣由小的之戚陸銀新錢慶圓徐海濤周吉生因事經過寳山縣境殷家巷地方與殷撞見當由陸新根將殷扭住該處係殷之家鄉殷呼同族出塲攔阻仍被縱逃反將陸等綑送寳山縣由自稱董事之沈達甫串令殷之姑夫劉長福爲原告誣控陸等拔人勒詐現尙押在該縣請爲澈究訊之殷王二人均直認不諱孫襄讞與英康副領事以王起意圖謀判押西牢一年半殷押九月一面候函請寳山縣將無辜被累各一人併開釋 
[黄錫恩聲訴被累原因]  
　　泰隆有限公司虧欠乾德餘大等莊欵不理該莊等因該公司執事江松如司帳汪緒周均已逃避故將股東黄錫恩控奉縣署收押在案兹黄诉稱商人於本年三月間在泰隆公司内附設源興雜貨公號各做各業江松如旋因轉運不靈情懇商人向餘大莊擔保銀八百八十兩後因松如與兄椿如借單涉訟餘大莊即欲索還欠欵又經商人竭力周旋祗將該公司押租及生財雜物等抵歸餘大莊欵當嘱司帳汪緒周書立抵據尙有不敷另出本公司期票兩纸計銀四百兩詎松如乘商人赴杭之時即偕司帳携帶簿據逸去正在找尋間忽有江北乾德等莊夥四人以泰隆欠欵無着遂指商人爲股東密爲看守查商界通例凡合股立號必以合同議單爲憑今商人毫無入股憑據彼祗執一揑寫空信豈能作證况新定商律若稱有限公司即眞股東除蝕去股銀外再無另出餘銀了債之理此事實被妄攀求恩明鑒田大令諭候補提全案人證質訊再行核斷 
[復訊串騙存欵案]  
　　范吉甫與俞召棠趙久康李清甫陳玉堂戴國臣等在河南路虚設鼎餘錢莊串騙協泰祥森昌祥等十六户存欵一案昨經公堂復訊陳玉堂供爲出店該莊係范吉甫開設本係跑街載亦 
 
 

Page 19

 
 
 [Ｈ第二張第三版 
在店辦事該莊經理係在逃之俞趙兩人伊等曾否串騙實不知情戴國臣供認經收協泰祥一家掛紅存欵銀四百餘兩訊之范李供均推賴德襄讞商之英泮副領事判陳交原保范李戴三人一并押候提集人証於下禮拜一再訊 
[城内]  
限期繳欵○德大米店主曹杏林昨至一路巡局控被顧阿三拖欠米價洋五十六元求爲押追訊之顧供欠洋屬實惟一時無力請淮寛限判顧保釋限中秋節如數繳還如違提案押追 
道批三則○張子藩禀批此案現又派委前往一併守提應俟提解到日由廨質訊究追不必空言呈瀆朱春譁等禀批此案已據縣詳此准銷案所請摘除之處應毋庸議唐陳氏禀批該氏控情支離節經縣批明晣駁斥乃輙來轅率瀆殊屬健訟不准抄黏姑附 
[南市]  
補拿賊黨○閘北巡警總局張參事官日前乘輪赴寗公幹在途失竊皮篋一只内有信札及貴重物件已報該處巡警緝獲一犯供出尙有吳尹立楊大合子等兩名匿居上海南市某客棧内昨由該總局派探至工程局禀請查提去後由探在回如棧内將兩人一併拘獲連同行李及在吳處搜獲之當票十二張玉異等件解局經陳裁判研訊吳供南京人向亦當差楊供湖北人由杭州來滬並不爲非詰其行竊張參事官皮篋之事槪不承認判暫行拘留候巡暫總局備文提回究辦 
慘無人理○向爲某電局司事之王康順係嘉定人數年前在湖南長沙某妓院娶妓女某氏爲妾該妾有買女兩口洯同來滬僑庽大東門外朱家弄已將一女遣嫁尚留幼女寳寳因不差彈唱降爲婢女時被該氏鞭撻百般毒虐曰前又用燒紅烟扦剌燙該婢極聲呼救由近隣偵知密告工程局諭派巡員查明飭提其時婢已馮至城内由一路一區巡警分局查獲發堂留養因由裁判員函致該區查明派探回一面傳王到案實訊屍親吵閙○住居竹行馬頭船上之掮木小工江北人趙保臣前日因其妻季氏急痧身死被屍屬季童氏季長富季長壽等逼令從豐棺殮行兇滋閙當即扭控工程局訊明申斥判季等各罰洋一元充公免究 
貢生妄控○福建人附貢生傳位南至工程局控稱去年在貴州省購得楠木材料三副運滬後將兩副抵與王家碼頭葛福成靛行得洋二百餘元尙餘一副由同鄉人邱克成轉托作舗店主陸和尙在靛青公所配製不料被陸黑夜盜去求請追究當由湯裁判飭傳邱陸到案研訊邱供與傳兄等三人合買運至滬上已被傳私將材料兩副抵洋二百餘元小的因缺少用度故將一副抵於陸處得洋四十元並托陸配造除去工資洋廿二元外尙餘十九元裁判員以該附貢生不明事理抹情妄控殊屬不合當堂申斥一番判令出外自邀葛姓等公同理處毋遽興訟 
[閘北]  
串拐養媳○恆通里王余氏家養媳錢氏上月被吳阿七串同其姊陸吳氏拐往蘇州由余氏投控四路分局昨經黄正而官移提到案訊明屬實判阿七笞責三百板還押候辦陸吳氏掌責一百下具結保釋錢氏掌責一百下交其姑領回管束 
流氓逃逸○流氓而龍華(即賣花龍虎) 
姦拐應阿桂之女阿仁被應尋見扭局已紀昨報昨經黄正巡官提訊趙在逃未獲當據該女供稱因欲學習做絲借居趙處餘供支吾判將女先交其父領回管束一面仍着地保將趙緝獲解案嚴辦 
爭風肇禍○木匠胡阿昌前與婦人胡江氏姘識嗣因阿昌回甬該婦復與胡仁生私姘賃居華興坊口前日阿昌來滬尋至氏處與仁生衡突互扭並將該氏頭顱砍破當由崗巡將阿昌及氏解入四路一區黄正巡官以氏受傷甚重飭送仁濟醫院療治胡阿昌押候補提人証再行訊辦 
[英租界]  
女子私逃○姚阿金之女彩賣被姜阿卿誘匿至海門由姚控奉公廨飭派差探於昨日將女移提到廨中西官以彩寳不應背父私逃判押女所兩禮拜期滿交其父領回一面飭探提姜嚴辦 
尋獲逃妻○鄉婦陸王氏私逃來滬前日被本夫陸阿搭尋獲因囑令回家不允在途爭執由捕拘入捕房昨解公堂訊明判押女所五天期滿着陸來案具領 
藉端騙洋○夏春林控謝榮生以兑鈔票爲由騙取洋一百元昨由捕房解至公堂訊實判謝押三月以儆 
不認行竊○鄭阿曾應阿根串竊張明祥包車一輛銷贓於四馬路西薈芳妓院内被張偵悉報捕將二人拘解公堂請究因均不認竊判交保候查 
姦情敗露梅祥生與住居六馬路祝鐘鍾之妻俞氏姘識前晚被祝在姦所拿獲扭控捕房昨解公堂經中西官訊明男女均有不合判分别各押女所兩月氏期滿交其夫領回管束 
私押提單○陳泉芳將日本人片桐恆之提貨單私押於人謊稱遺失經該日人查悉控奉捕房派探將陳查獲昨解公堂請究原告偕見証楊靜山投訴前情訊之陳供詞推諉判陳押限七天繳洋一百五十元給原告具領並治以私押提單之罪 
私用帳洋○金裕興牛肉莊控夥陳金生金念記私用帳洋昨由包探將二人解至公堂訊明以金念記旣將所用之洋交還從寛着具改過結開釋陳交保限十天繳洋七十元給原告具領 
踐踏義塜○楊仁寳許阿榮張萬海深夜提燈至新衙門前義塜地内搜捕秋虫巡捕以其踐踏義塜一併拘入捕房昨解公堂訊明判各枷示三天一面繕示張貼以儆其餘不安於室○江灣人嚴祥和控粤人梁芬奸拐伊妻以氏由探將男女查獲昨解公堂訊明係沈氏自行逃出判梁開釋沈氏當堂交其夫領回完案 
女孩待認○女孩張阿六在路啼哭由捕帶入捕房轉送公廨盤詰女供住居王家庫地方判交捕房帶去傳其父母領回 
[美租界]  
相驗女屍○楊樹浦周阿小之妻王氏與姑口角吞烟斃命已紀昨報前日午後五點鐘上海縣田春霆大令帶同刑仵人等蒞驗屍所相驗據仵作喝報委係吞烟壽發身死大令親視無訛除照填屍格外即飭屍夫周阿小備棺收殮 
父子衝突○武昌路七百三十九號漆作主應祥源昨扭伊子全發至捕房報稱兒子不務正業請予送究捕頭飭探查明係因祥源不給工資以致父子衝突諭令退去 
拍賣抵欠○塘山路夏雲生周順泰朱林興三家前因積欠房租由房東禀廨發封事隔多月迄置不理昨由房東請廨知照捕房將該三户房屋啓封以便將所有什物拍賣抵欠 
[法租界]  
遇人不淑○警局巡士朱梅林前娶彭氏女爲妻該氏因時被凌虐遽於前日逃出投河覔死經人救起送捕解廨朱亦投案求領訊之該氏誓不回去司馬安慰再三命朱具領狀外並具不准虐待切結存查將氏領回塗改鈔票○費子香前日持一元鈔票塗改五元至某押店贖取當物經店夥張瑞永察破喚捕拘送捕房解廨究辦費供此票係友人付下餘語支吾判押捕房十四天票存案塗銷 
贓証鑿鑿○純章絲廠經理人王德馨控管機工匠朱阿毛串通匠人王福卿行竊機軸綢疋一案兹由七自赴湖州在有餘與當内贖回原贓綢疋送廨請示旋據見証姜金忠王仁喜禀稱該贓由朱囑令其兄朱阿六持往質當阿六現尙在湖州原藉判朱王還押令原告將阿六邀案核辦 
誘令爲娼○松江婦人梁王氏即揚王氏前被陸張氏以代薦帮傭爲名誘至上海在德順里賣娼後因該氏不願亙相口角由探拘廨判令發堂候領在案昨日氏夫楊影樓投案求領判令退去候下期將氏逮案核奪 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｈ>第二張第二版 
［Ｌ>要件[湖南省試辦公債章程]  
第一條湖南公債共募集銀一百二十萬兩 
第二條此項公債共分六期收銀如左宣統二年十月初一日第一期收銀二十萬兩宣統二年十一月初一日第二期收銀二十萬兩 
宣統二年十二月初一日第三期收銀二十萬兩宣統三年正月初一日第四期收銀二十萬兩宣統三年二月初一日第五期收銀二十萬兩宣統三年三月初一日第六期收銀二十萬兩 
第三條籌還公債本息年限如左第一期本银二十萬兩限一年歸還照付利息週年七釐第二期本銀二十萬兩限二年歸還照付第一年週息七釐第二年週息八釐第三期本銀二十萬兩限三年歸還照付第一年週息七釐第二年週息八釐第三年週息九釐第四期本銀二十萬兩限四年歸還照付第一年週息七釐第二年週息八釐第三年週息九釐第四年週息一分第五期本銀二十萬兩限五年歸還照付第一年週息七釐第二年週息八釐第三年週息九釐第四年週息一分第五年週息一分一釐第六期本銀二十萬兩限六年歸還照付第一年週息七釐第二年週息八釐第三年週息九釐第四年週息一分第五年週息一分一釐第六年週息一分二釐以上六年共還本銀一百二十萬息銀三十六萬四千兩每期應得息銀均須扣足一年方能付給 
第四條此項公債票每整票庫平足銀一百兩整每零票庫平足銀十兩整各註明取本付息期限每期字號按照甲乙丙丁戊已六字依次分填 
第五條由藩司官錢局官礦處蓋用印章 
第六條經理此項公債本省由長沙省城官錢總局曁湘潭衡州常德洪江各官錢分局外埠漢口上海兩處均由湖南官銀號收發撥兑平照長沙四兩庫平銀色以二七估實爲準 
第七條凡本省地丁錢漕關税釐捐鹽課曁一切交官之欵均可以庫平足色期滿之票交納並將本期内應得得息加算均由承收署局向官錢總局兑現 
第八條各地方官及經收統捐各分局員均得以此期滿票解本管庫局統由官錢總局兑現 
第九條此項公債票作爲現銀按本有平色兑收不許留難加索 
第十條此項公債期滿之票可向本省地方官衙門曁厘捐各分局取現該署局即用以抵丁漕税捐正欵解庫 
第十一條凡各票主到期即向官錢局領取本息 
第十二條此項公債票無論何人均准其轉售兑認票不認人 
第十三條各票主如有急需准其持票赴官錢局抵押銀兩但低押法臨時向官錢局面議 
第十四條收存公債票在五萬兩以上者准其每年十二月初一日赴官錢總局呈騐債票後許以調查存付欵項之權如收存不及五萬兩可約集各票主湊成五萬兩公舉一人亦准其赴局調查一切出入欵目 
第十五條此項公債票如經手大小官員差役不遵章程有留難侵蝕等弊一經查實官員參革差役監禁十年仍將侵蝕之欵加一倍追罰 
第十六條籌還公債本息每年需銀二十六萬五千兩指官礦處水口山鉛礦餘利項下如數提撥此項官礦餘利現旣經指還公債無論何項緊急用欵不准挪移動支每届應還本息之期官礦處並須提前兩個月將銀藥交官錢局存儲以免臨時貽誤致失信用 
小說 
［Ｌ>奇情小説鸚鵡禪七[第三章衆仙同日詠霓裳]  
翌日天氣清和彼都士女咸濃粧淡抹往禱於禮拜寺中。斐德蘭故多女友每於禮拜日雜諸姬中藉聖神。瞻禮之便。致兒女纒綿之。意是日斐德蘭珊珊而至。意緒蕭然以密司洛特綺勒斯泌之姱。容修鼻。骨相端嚴與密司亞逹班。布敦之臉如銀杏。暈若朝霞。向所謂未免有情者。若未足邀其一盻。他如密司楷蒂鄧慕麗星眸耀采。似秋水之微波。密司黎麗安亞布斯那秀色揚眉。似翠雲之出。岫密司綺。茜巴克爾丰。神俊俏。密司哲晳罕孟特豔冶無雙。咸驚謂衣香鬢影。似藐姑。神謪向綺羅叢者。而斐德。蘭則眼底心頭常存有意中人。覺餘子碌碌。皆武陵俗豓已耳。 
時琴宜方俯伏而誦賛美之詩詩曰 
　皇皇兮上帝臨下兮有赫乘祥雲其靉靆兮排九重之閶闔 
斐德蘭凝神聽之不少轉瞬辣特而從旁見之咨嗟太息不已謂琴宜妖。艷動人。果足以攝斐德蘭之魄矣。凝想間牧師已布示宣講之題。自上帝愛吾至帝子下臨止。因回眸注視宣講之几肅然聽講 
斐德蘭斯時亦穆然靜坐望之似逹士參禪胸無掛礙實則其所以目無他見耳無他聞者心中方兀自營營神馳於琴宜之左右以爲彼姝者子今日將與吾携手同歸耶。抑將一鞭斜。照雙爵微醺。與吾登酒。樓飲良醖作數刻之勾留耶。思之思之。又忽念已之丰采。或未能免俗不足邀粲者之一顧。則又蹙然若重有憂者蓋男于心中。苟有所傾注之人。往往意境紛馳。於若即若離之間。不知費幾許綢繆。甚至一顰一笑。及衣服儀。容亦惟恐有一之不當而必。求其工。情之所移。有如是者。 
旣而禱事將畢。牧師宣言曰全智全能之上帝。錫福於吾儕。斐德蘭乃如夢初覺。知瞻禮已終稍稍延佇。即自稠人中疾趨而出。顧衆人猶心香一瓣。持格蒼穹。匍伏禱告不已而琴宜亦未離聽講之席。斐德蘭端立堦下 
 
 

Page 27

 
 
俟琴宜出。偕之登琴樓遠眺平蕪遥吟法曲至觚輪日落暮靄横空乃相將下樓去 
［Ｌ>國外新聞[德國拘獲英國細作]  
　　二十三日倫敦電云有英人二名在北海巴克姆島攝取砲臺之影業已被拘德人對於此事大受戟剌成謂此係國家重在之案且責英國之有意偵探云 
[萬國水手决議罷工]  
　　二十三日倫敦電云康配哈干電稱萬國火夫水手大會代表斐滿君在會宣稱設爭戰萬不能免則船東必擔其責任惟如果宣戰則將以死爭之在會諸人必早爲預備俾一得信號即行停丄云云此議已經全會採納同日栢靈電云萬國水手會近在康配哈干開會决議終必宣布同盟罷工 
[英國市長之善行]  
　　二十三倫敦電云樸資茅市長特泊利君已發捐啓請捐資赡養巡洋艦比特佛特號遭難各軍士之家屬 
[英國海軍界近事]  
　　二十四日倫敦電云前爲土爾其整頓海軍之英將干白爾君已簡爲第六巡洋艦隊司令官 
[德皇因失言受謗]  
　　二十四日倫敦電云德皇在孔里格斯堡赴宴時所發之演説德國大爲討論德皇演説之結語曰朕自視爲上帝之器具故不顧一時之意見而行朕責以專爲祖國幸福及和平之發逹計惟朕尙望吾民輔助云云急進黨深憾皇之發言意在求國人之尊崇感戴即保守黨亦謂皇言似欠愼重伏華斯報(社會黨機關報)謂皇與　 
洛親王之約言已付諸流水今宜急行召集國會制定皇帝行政之權限云二十三日柏靈電云德皇在孔里格斯堡赴宴曾於席間演説論及百年前普魯士路易斯皇后之遺範謂攻治武德爲男子之責任轉睦家族爲女子之責任與筵蒞會均非應爲之事彼自視身爲上帝之器具故冥然盡其責守以爲祖國謀取幸福及和平之發逹云二十四日柏靈電云德皇在孔里格斯堡所發之演説大受自由黨社會黨之攻摯因其涉及國君神權之故保守黨中央黨自由保守黨各報對於此事均守和平之態度 
[德太子出游之流言]  
　　二十四日柏靈電云李治君在倫敦早報登载論説謂德國皇太子之赴日本蓋爲併吞荷蘭屬地起見德國各報無不指爲無稽之談 
[葡萄牙政界近聞]  
　　二十四日栢靈電云葡萄牙共和黨目下騷亂漸盛(以上譯字林報) 
[善治耳聾]  
上海河南路廣東彭壽堂眞正第一家始得異法即愈耳聾丸○立服立愈○假冒甚多○購者宜愼○順氣化痰止咳丸每瓶二角半大瓶一元 
凡患耳聾皆因腎水下虧相火上炎或鬱火傷肝以致耳聾目昏視聰不靈皆因陰虧陽僭而其病源尤在氣虛血脤不能流通呼吸不能靈動氣逆則虛火向上故有耳鳴耳脹耳聾耳痛言語不聞等症本堂起首創製異傳秘方加工精製是丸專治一切耳内之症無論男女老少两耳重聽雖一三十年老症服之立見奇效轉聾爲聰補眞陰生津液攝納浮陽退除虛熱重者二大盒斷根輕者一大盒全愈妙在神清氣爽身强體健永無復發之患眞乃天下治耳聾之第一奇藥也虛言欺人罪我惟天每盒四元中盒两元小盒一元雙料加倍取效更速如兩耳挖損受傷常流膿水另搽珠黃吹耳散即愈每瓶洋五角舖分上海抛球塲南首河南路三層樓七號洋房廣東彭壽堂内懸上海縣禁止假冒告示爲　 
記近多冒名仿售幸勿受愚各埠託辦必須由郵局另函通知爲禱 
[新開雅聚園酒館]  
開設上海英界三馬路大舞臺東坐北朝南石庫洋式門面高大洋樓屋宇清潔陳設雅座考究衛生並用銀檯牙箸電話瞬息通情聘請京蘇陵鎭名厨精製滿漢筵席京蘇大菜掛爐猪鴨鎭江餚蹄四時名點隨時小酌無不備齊特僱熟手堂倌以期應酬週到待修理工峻擇於八月初六日開張務乞　紳商學界諸君以及閨閣名媛惠臨嘗試方知言之不謬也　本園主人告白 
[客問天雨尅烟靈葯之專賣權]  
專利客問於天雨主人曰執事代理高製天雨尅烟靈藥發行未久各埠紛購受戒諸人恨相見晚靈藥之靈合受歡迎又何足怪不識靈藥騐准登錄商錄果聲明專賣若干年否主人漫應曰未也客曰利之所在人必趨之苟有無恥或照式加念補丸或僞稱加重補品欺彼無識招搖炫惑攘利猶小悞人實深高治先生亦曾計及否主人曰子不見先生之演說稿乎（見本月十五六七八等日申報）首表來歷次述作用是救世的非牟利的清國禁限三分去一海牙大會不久將開厥後進步斷不至仍前悠忽靈藥出現順天應時劣藥退化理數難逭藥商專賣𨽻於裁判維彼奸儈斂迹不遑焉敢仿冐故藥不靈則已旣靈矣一戒一斷百戒百斷肅清焑患尅日奏功專賣固然長期何用况此靈藥實地調查最新研究金丸殺蟲銀丸化癮黛色補丸善後聖藥遇毒消毒逢虧補虧合裝一聽美滿完全他藥無效專服補丸有斬釘截鐵之功無切藉　絲之弊詎若代烟抵癮諸品一服其藥欲罷不能專賣百年仍有交易耶客至是恍然大司曰微補丸禁煙前途不堪問矣乃鞫躬致敬而退客旣去筆其問答語登報以代廣告　附錄價目　天雨尅烟靈藥　善後黛色補丸　合裝一聽　烟癮一錢　購藥一聽　每聽一元　每打十元　單購補丸　大洋五角　藥不優美　加倍還洋　批發分銷　格外克已　清國代理販賣所　上海九江路十六號天雨洋行 
[遺失股票息單聲明]  
茲因本年四月半由申寄京在途遺失漢治萍煤鐵廠礦公司二等優先股票二十股並息單各壹張計洋一千元花名文記抬頭第肆千八百七十九號已向該公司說明照章補給新股票息單前失之件無論中外人等拾得均作廢紙並登申新中外報及漢口各報聲明特此佈告　程祐蓀白 
[上海廣泰祥各省大票批發廣告]  
啓者小號自做呂宋票至今開張三十餘年逐月批發各省大票比衆格外公道外埠函購原班回件無悞此佈　南市十六舖外灘新舞臺隔壁便是 
[浙路公司招包橋工投標展期廣告]  
本公司杭甬綫甬叚橋工現欲招人承辦定有兩種辦法一工料全包一包工不包料如有熟悉橋工確有經驗資本者原定本月十五日起可至上海才垃圾橋貽德里本公司看明圖樣章程限二十日截止投標今再殿期十日限至三十日爲止八初一日下午在本公司當衆開標如均不合意本公司有權全不包出也特此廣告 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[上海興利洋行告白]  
AJANOWITZER,VIENNA 
CONDENSEDMILK 
MADEINAUSTRIA 
BESTOUALITV 
HORNBRAND 
ReslatorecTrademark 
永年頂上牛奶犀牛老牌爲記 
肥壯力厚故採之奶與衆不同食料潔凈其奶味香力足本行定運犀牛牌禀准領事註册存案中外行商不得冐用恐　貴客未敢經售倘别行糾葛不涉　買客之事特登報白奥國分設上海興利洋行啓 
本行廠在奥國有年選製牛奶蒙貴客讚稱運消中外馳名已久定運異樣永年犀牛眞牌今已存案中外行商不得冐用混消貴客賜顧認明不誤奥國分此興利洋行犀牛牌牛奶聽頭比别家牌號分量加重 
此香水係德國德利名廠所出採取白蘭花精液釀成此水歐美兩州上等尊貴婦女均喜用此年計等香水每年計銷有二十五萬打之多亦可見該香水價値矣緣此香水少些酒之衣巾氣味能耐一禮拜之久兼避夏令不正之氣現在運銷中國風行一時凡賜顧者須認明江西路怡昌洋行經理德利白蘭花香水精方不致誤價亷物美一試便知再啓者此係香水之精如以少些香水精用火酒化即成一大瓶絶妙耐久香水　江西路怡昌洋行謹啓 
用兩足以行路則更速用兩手以做工則更妙故學者若用兩部字典則更易學習更易成功（布列地）所著之兩部華英字典係字典中最簡速之一種因不用獨部首之舊法惟用兩部首之新法發行所上海北京路十八號美華書館價二圓　 
[告白]  
啓者本館並分枝杭州清河坊蘇州閶門中市各貨俱由上海老店寄去發售如欲賣俱現銀交易並無餘欠分號司事人亦無担保之權倘有與人　借及肩認錢銀貨物一切來等等情惟經手是問一槪與分號無涉特此聲明廣東上海鹿芝館老店啓 
[（一瓶斷根）心肝胃氣痛]  
此散不論何種心肝胃氣痛痛極難忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小瓶半元　上海英大馬路盤錦里廣東杏濟堂啓 
ＧＥＮＥＲＡＬ　ＥＬＥＯＴＲＩＯＣoofNewYork 
[愼昌洋行告白]  
啓者小行現經理英國電器總公司一切事務奉天亦歸本行經理此佈　圓明園路五號 
[啟新洋灰有限公司告廣]  
啓者本公司係承受唐山洋灰公司老廠另購外洋最新式由器施窰等創設新廠自丁未臘月新廠開機以來出貨加增機銷愈廣灰質經本廠西洋化驗師悉心研究精益求精曾寄行德國國家栢林及日本關東都督府上海薛爾惠君各化驗所驗得灰質之細勁力之堅日增月加凝結之遲速合度超出英國各工程司於西一千九百另七年六月所定之成色單實與外洋最高等之洋灰相伯仲用能信用日廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之紅磚花磚洋灰瓦水溝管　子土等項無論零躉交易均可本公司總經理處設在天津海大道英租界並在北京奉天大通烟台牛莊青島上海漢口南京鎭江各埠均設有經售處如蒙　賜訂大批價値從亷交貨不悞期限所有洋灰及各種磚瓦等件重量式樣大槪用法另刋有華洋文廣告　賜顧諸君請向本公司面議可也 
[（遺失莊票）]  
今遺失裕祥莊五千九百七十九號八月初二期票元一百念五兩今已向該莊說明作爲廢紙望　各寳莊行號切勿收用特此聲明　馥記掛失 
[幼年即可用　你自已可剃]  
吉立保安剃刀　無湏皮布鐴利　無湏刀石磨利 
此圖吉立保安剃刀洋行專版 
本行寫字間與棧房皆設在四川路九十七號 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉吿　新旗昌洋和謹啓 
[上海四馬中英大藥房廣吿]  
外埠各本分舖均有發售 
快清時目片 
此唐製藥片功能蕩滌四時不正之氣使人身血分所受汚濁悉從清解而全體爽快故凡小有不適即服數片可保無虞若痧症發時用代痧藥尤爲隱便救危急於無形洵爲署令必備之品茲將主治效能略述於下●感冒頭痛●傷風●中暑●受寒●染毒●惡心●腹痛●吐瀉●水瀉●胃不消化●胸膈脤悶口苦●牙疼●一切毒蟲叮咬●各種時疫瘴氣　以上諸恚或内服或外敷皆宜用此片治之價金每匣洋每小包洋五分　此品居家行路皆宜預備以防不虞倘蒙購買施送價照躉　望各慈善界注意是荷 
 
 

Page 32

 
 
   
 
