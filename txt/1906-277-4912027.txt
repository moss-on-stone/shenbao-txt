# 1906 - 277 - 4912027

 

Page 1

 
 
   
 
 

Page 2

 
 
[電傳上諭]  
　　八月二十三日奉上諭江西廣信府知府員缺著關榕祚補授欽此 
電傳宮門抄 
　　二十三日召見軍機沈家本 
[立憲問答（再續）桐城孟陬甫來稿]  
　　客曰。國民資格之定。必限以納税乎。主人曰然。凡稱爲國民。必納税若干。不納税若干。即不得爲國。民此萬國通例也此舉行新政籌欵之妙用也。獨是吾國今日於納税之外。尤有一要。法則能辦一學堂創一實業興一公益之事。亦得爲國民是也。蓋天下事憑壓力以行者。其效遲而微。憑激力以行之者。其效速而大科舉未停以前之學務。上有作而下不應。或應之而不肯實行。科舉旣停以後之學務不待上之催促。而學堂之氣已陡增十倍。外洋留學亦陡增數倍。而曰。本一國。不數月而數至一萬三千餘人矣。彼知非學堂無以爲生活無以爲進身故也。今者旣宣示立憲之旨於天下。又注重於地方自治。將次第設局以提倡之。民有不豁然大悟者乎。夫旣知朝廷决意維新。非立憲斷不能保國非保國斷不能保身家。非有國民之資格又。斷不能有名譽有權利以保身而保國。而苟有國民資格朝廷又必與我以名譽以權力。以得遂其保身保國之願望。然則又何樂而不辦學堂創實業興公益乎此。又不必撥官欵不必派官員。而無數之學堂之實業之公益之辦之創之興自蒸蒸日上者也。且夫有非常之人。而後有非常之事。有非常之事。而後有非常之功。非常云者。非常人之所能測之斷之行之亦非非常人之所妄測之斷之行之者也蓋。必實見乎積弊之相仍。已漸入膏盲而不可救。故不得不一爲改絃而更張此官制之所以議改也又必實見乎五洲萬國。政體。之所崇民氣之所趨終。將馴至乎大同而不可獨異以自斃故不得不割讓其權。下與庶民共休戚此。憲法所以議立也而議者猶謂爲非計謂爲可緩。謂爲徒勞無益。吾實不知其居心何在。所欲全者何人所顧慮者何事。而漫然爲此言矣嗚呼。提綱挈領。專責分任進賢退不肖振憲政精神。以爲全國之表率是在中央集權理繁治劇。植本淸源普敎育而高民。格具憲政體質以成今世之文明。是在地方自治然則爲今日計。雖使孔孟管葛拿破崙俾士麥復生。亦無以易此。而立憲之有益不有益。可緩不可緩何待問。又何待辦。客於是唯唯而退主人迺援筆而記之。（
完） 
[俄報勸俄政府開放北滿洲]  
　　倫敦來函云俄國改進黨報章皆勸俄國速行開放北滿洲以便各國前往通商 
譯文滙報 
[中俄訂立開放北滿洲之辦法]  
　　東報北京訪事函稱開放北滿洲辦法已由中政府與俄公使訂定傳聞滿洲里一埠當茲先開放因其與俄接壤爲衝要之區故也譯文匯報 
[日本擬撤滿洲之戌兵]  
　　二十三日東京電云得確實可靠之信息謂日本擬將駐北滿洲高登之戌兵撤回一半 
譯字林報 
[東三省劃一幣制之先聲]  
　　二十三日倫敦電云東三省銀幣局將歸并爲一設局於奉天省城以期滿洲行用畵一幣制盛京將軍趙爾巽擬定於新幣未經通用以前先將舊鈔票全行收回譯字林報 
[英人請改專設領事之條約京師]  
　　前英國與俄訂滇緬通商條約時彼此得在滇緬各設領事他國不得援例後俄人於喀什噶爾設領事亦照此約近聞英使語外部謂俄人不許他國設領事於喀什噶爾實因英不許設領事於騰越而起今英擬改去此例而欲設領事於喀什噶爾聞外務部尚未應允（呂） 
[海參威華商催索戰爭時所失財物北京]  
　　海參威華商因日俄戰爭損失財物甚鉅前日曾由商部向俄索取賠欵延遲日久未交現該商特再電告商部卽請向俄使催案（冬） 
[金山中華會館致各埠函（爲巴拿馬河招]  
　　用華工事）列位大善長先生大人惠鑒敬啟者巴拿馬開河招雇各處工人均不合宜良以該處天氣異常炎熱衛生之法現尚未善履其地者幾於九死一生甚至如西印度海島之黑人體氣案號壯實亦不能受此酷暑萬不得已籲請雇用華工美總統鑒於美人疾視華旅深慮將來又生惡感情故諭以由各處人試辦如不成再議招募華工蓋冀人人得知非華工不能集事待遇或可稍寛此項工人將來必聨合公司與河工局訂立合同代爲招雇招工章程如在公使權力所能干涉者梁公使熱心愛民必能事事防維惟敝會館邇日風聞有人已雇定船隻將向津甬招工事機旣迫有不容已於言者當年美人開礦築路需用苦力工甚多以華人堅忍耐勞力爲招致迨夫路礦旣成遂有禁工之舉禁之不巳又復種種苛刻以待遇之試思美人今日之富厚何一非華人經營締造而成用之如牛馬遇之如寇仇爲大局計華工斷不値再應美人之募然而華人在國困苦一聞揭募恐未易阻使勿來無己惟有仿照南斐洲辦法設立領事以保護之另於出口處設立招工局查明并非拐賣誘騙者方許放行並 
 
 
　 
 
 

Page 3

 
 
　　爲之傳遞書信銀兩有事與領事直接辦理庶可稍淸流弊謹就聞見所及僭擬招工章程另紙錄呈大輅椎輪多未完備伏乞大善長先生斃加採擇陳諸當事切實辦理如有未盡事宜懇請酌增務期妥善澤被海隅僑民幸甚肅此祗請籌安金山中華會館公啟 
[計開]  
　　一分設招工局於各出口處仿照廣東北海洋務局辦法應募之工親携照片到局掛號每名酌收局費幾元每次開船由招工局員到船查明確係與照片相符並非拐賣誘騙者方許前來否則有權扣留　　一工人與招工者訂明每日工値不得在美金幾元之下（現各處粗工每日皆在五元以上華工極少每日亦須三元方可應募） 
能由招工者包飯食更妥 
　　一須訂明每日作工八小時禮拜六半日工仍按一日給値禮拜停工如本人在八小時以外願意作工者另加工値不願者不得脅勒（按美例苦力工每日不得逾八小時今聞欲省開河經費藉口巴拿馬非美國境土不能比例） 
　　一須訂明因意外致命者存恤銀若干重傷不能再充工役者贍撫銀若干由招工者備船價送回原出口處如因積勞致命者亦應定恤款若干 
　　一訂定雇工年期期滿應送回國不得强留充工如本人不願回國准其自行另議工値不得照訂期以骨之價責令作工 
　　一工人固不得懶惰誤工監工者亦不得加以非刑違者陳控領事議罰 
　　一招工局酌收工人費用應爲之轉遞家信銀兩等事（此欵或於領事收費内撥交招工局） 
　　一工値宜訂明按禮拜發給宜定爲在洋支幾成其餘幾成在華交付或由招工之公司代儲積存俟滿期交付如該人有意外之事此欵交由領事匯還該家屬收領此條務宜斟酌因工人在外手中錢多則賭博等事隨之而起流弊實多以上各條或有非招工局權力所能與招工之人訂者亦宜與各工人妥定爲要歲） 
[肅邸條陳蒙古事宜京師]  
　　肅王近來頗注重蒙古曾上一摺奏陳整頓蒙古宜因留中未發本月十六日復遞摺奏陳蒙古經略方法摺約萬餘言略云一學堂宜創辦也學科中必增漢文令蒙古兒童學習漢文敎化蒙民養成愛國思想莫急於此者也一喇嘛敎宜利導也現時喇嘛敎柔弱蒙民性質失進取敢爲之精神然蒙民崇信佛敎倉卒萬不可改宜先利導該敎改良其經典使爲利國益民之宗敎也一開墾宜奬勵也中國南省人口稠密蒙古則多曠漠無人之地應曉諭蒙古各部移植南省農民此講利用厚生之道也一練兵宜速實行也俄國自敗于滿洲急注重蒙古擬展南下之翼蒙古各部被俄國勢力之侵佔首當其衝故徵募蒙民訓練新式之軍隊以講抵制之策也其他尚有數節未得其詳聞肅王常語人曰日本經百戰後始與俄國訂立議和條約以爲中國收回滿洲中國今日得保持滿洲之主權者實日本之力也故將來滿洲善後事宜務應與日本和平共濟以期勿破壞大局收回北滿洲事宜現正棘手交涉萬一糾葛非藉日本之力無由措手蒙古邊防亦然今日俄國畏日本公然未侵入蒙古然或者中國與日本稍存意見則俄騎直壓蒙部要挾開礦築路等一切利權以償其滿洲之所失是在意計中矣因有日本旁視未猝發故今日之事唯宜與日本和衷同心共維持大局不然拘泥有名無實之體面局於一小部分之利害斷斷然與日本爭論南滿事宜使日本滋生中國不可親信之觀念非計之得者也等語閏） 
[議併將軍各缺辦法]  
　　近聞政府王大臣以將軍各缺多有可以歸并者擬以荆州將軍事歸鄂督兼管江寗將軍歸江督兼管福州將軍歸閩督兼管廣州將軍歸粤督兼管所有駐防旗兵統歸總督節制以一事權（呂） 
[部員仍用郎中員外主事名目京師]  
　　各部司員初議改爲總辦提調及一二三等書記官今議仍用左右丞左右叅議其郎中員外主事等各目仍從其舊（呂） 
[電飭巡緝東臺梟匪鎭江]  
　　駐鎭新勝水陸緝私營管帶徐寳山都戎於二十一日接奉省憲電飭以東臺裏下河一帶梟匪聚集飭卽從速防範云云都我接電後卽由鎭率兵馳往東台巡緝（要） 
[批駁寺僧請設僧侣學堂河南]  
　　日前河南海幢寺僧暢衷等以開辦僧侣學堂事具禀提學司現經提學憲剖析辦法批示如下據禀及章程均悉查奏定學堂章程并無僧侣學堂名目該各叢林受佈施者數百十年體釋迦慈悲之心以舍身救世爲宗旨發大願力爲衆生造福又豈區區僅爲僧侣計便足稱熱心公益耶該僧等如果志在興學應將各該寺産呈明實數若干足敷設小學堂若干間以其餘開設工藝實業學堂呈由本司派員畫定學區綜理一切敎授仍准該僧人等附學不分畛域似此辦法於該僧等熱心興學之誠方爲圓滿無憾而揆諸佛門普濟之旨尤爲忻合無閒者也該僧等應即遵批統籌辦法再行具禀聽候核奪所請設立僧侣學堂之處應母庸議（冬） 
[嚴斥開設百家姓彩票廣東]  
　　粤省小圍姓自岑督嚴禁後久已弊絶風淸詎有葉　芬者近復以開設百家姓彩票事具禀督院託名以籌欵報効爲辭其實卽小圍姓之變相現奉岑督批斥特錄如下粤省賭風極熾深爲民害前擬設法籌抵賭餉兩年以來迄無善策賭博一日不絶盜賊一日不止本都堂自慙凉德未能廓淸積弊每自歉然於懷惟賭博害人尤以小圍姓爲最甚蓋不必身登博塲在家亦可猜買婦孺均被累不淺是用深惡痛絶嚴行禁止在案現請開設百家姓彩票查擬開章程每日開收兩次猜買皆以八十字爲率中彩者以中十字至五字爲等差是與小圍姓名異實同耗損小民之資財並增添製造盜賊之具傷風敗俗孰甚於斯無論籌款如何爲難斷不宜有此貽害地方之舉該商以 
 
 

Page 4

 
 
　　報効自來水爲詞希圖嘗試居心狡獪所禀斷不准行仰廣東善後局傳到該商等嚴行申飭以爲圖利取巧者戒本部堂奉命移督滇黔行將去粤然惓懷此邦深願民俗進化賭博一端尤須父詔兄勉去得一分之害即得一分之益嗣後倘有痞劣賭棍藉詞籌欵似此巧立名目該局務當力加擯斥冀挽頽風本部堂實有厚望焉（冬） 
[日本警務學堂卒業名單]  
　　陽歷十月六日（中歷八月十九日）日本東京高等警務學堂行卒業禮文部省派員到堂授證書計學生卒業者一百三十一人修業者十二人落第者三十七人試騐期計兩禮拜之久茲將第一回卒業生名單錄左襲秉鈞呂輝嶽陳鵬聲林掖劉光沂徐嗣勉張鞭先袁演鄭俊卿錢學坤王嘉賓牟家芭包江呂及更汪寳珩陳壁昌羅藻李昌杰盧卓張紹良何國氾明嗣冕倪朝暹日明鏡高鑑衡楊正陸春元陳彝闞鐸葉崇榘邵又翰張栢莊劉植三尹聘莘石武壽劉蔚劉家馴周鐘濬俞登　羅昌明孫猶龍劉芳彬鄧春雲汪楙榮何宗敬王焜詹廷雲冷調陽劉紹昌陳靑州姚宗藩何光藻黃樹森趙以權劉文斗胡驤龍吳劍豐劉虞夏壽椿丁益壽王文錦喬文蔚段章吉黃國勳倪恩煥楊琬李廷玠朱樹聲安郁黃袁鴻瀌宋琳姜振華張景緖吉六鄒尊瑩翟其銘徐咸正張忠鎭羅奉璋尹先輅徐崇正殷鑒陶焱張藎臣袁百瓊孫業乾鄭林段鶴松董玉杯王家梓鄂繼支何燿榮李正鈞何奠邦龍拱辰黃鉞盧煌徐道立劉邦楨（以上補考及第者彭驥楊永李鴻年錢亞棟吳懷文陳靖華李英朱元勳樊鏡蘭淩漢騫鄢文蔚魯暟黃朝昌游嘉瑞李育仁（以上優等受賞品者）劉基漢魯曙孫鎭南畢同龔秉鈞嚴光漢楊瑞龍張洵淦侯伯藩徐嗣勉李焱章蘭蓀王明澍侯紹勳來肇榮趙爾震段兆龍王道煜陳壁昌王式一任效文許超魯燮理（以上尋常卒業者） 
[蘇撫電飭嚴拿范棍羽黨鎭江]  
　　巨棍范高頭在海門就獲後由凌沈二弁電禀蘇撫陳中丞以該犯羽黨在通州一帶爲最多急應電飭常鎭道轉飭通州恩直牧曁各營汛按名查拿以絶根株二十二日鎭道榮星莊觀察接電後業已遵照矣（再） 
[四訊巨棍范高頭案]  
　　海門人胡大郎昨投公共公廨控伊子善郎於數年前被范高頭戳斃求請伸冤讞員關司馬將胡轉送至道即奉道憲派探楊錦轉發上海縣王大令偕幇審洪明府提集研訊胡大郎供兒子善郎曾於數年前在滬北爲人拉包車不知因何結怨致被范高頭戳傷數十餘處而斃范棍久逃在外故此沈寃海底今聞范旣獲案是以投求申雪詰之范供稱並無其事并不識善郎爲何人顯係仇人誣陷胡大郎又供實係范出洋五百元買出兇手幇同戳斃大令判候查明再核（宜） 
　　道憲瑞觀察委上海縣王大令英讞員關司馬候補縣梁明府等到轅會審范高頭前在龍華鎗斃窰工趙素恩一案據十三圖地保宣連甫九圖地保湯紀仁供稱九圖開有磚窰廠一所土棍張關松忽與窑工鬭毆受虧後復紏人報復各持洋鎗開放擊斃窰工趙素恩一名小的等聞耗前往衆已散去據旁觀言有范高頭在内惟小的等未曾目覩窰工刻亦散去實難指實大令判退去候示（力） 
　　巨棍范高頭訊供三次均未認實英廨讞員關司馬以若無的實証據范必終始狡賴因思前者范將其夥陳阿妙騙去在崇明北沙開肚挖心卒將屍棄之於海前年由阿妙之妻倪氏與氏之父倪益三來廨控告經捕房將范之妻弟沈根福范夥林慶全拿獲訊實一案可以作証因於昨日特飭原辦此案之包探李星福至浦東將陳阿妙之妻倪氏與阿妙之岳父倪益三傳到送至公廨司馬着好爲看待俟訊供時帶案對質力） 
[禀請范棍仍發回上海嚴辦]  
　　道憲瑞觀察昨接蘇撫陳筱帥來電飭將范棍解蘇審訊因即札知上海縣仍派凌沈二哨弁押解赴蘇大令奉飭後即着兵房吏趕緊備文申解觀察又禀詳撫憲可否將范棍訊實後仍飭原解官解回上海嚴辦 
俾犯事地方得以共聞共見云（宜） 
[俄政府不悦於前國民院之會員]  
　　二十三日倫敦電云俄國英斯科舊京知事出示勸論謂英國派員至俄游歷以表尊崇前國民院會員之意惟彼等曾犯反抗國家之罪故俟英員抵俄時如欲歡迎亦不得鋪張　厲 
[德國礦工求增工資]  
　　二十三日倫敦電云德國煤斤産地之礦工茲議聨合罷工要求加增工資並求英國鑛工助之德國全域之工藝塲恐因此皆將有停工之患 
[英國試驗新艦]  
　　二十三日倫敦電云英國新造戰艦德來德諾晚號下水試騐汽機歷時八句鐘之久均匀計算該艦速率實得二十二海里零四分之一澞艦經試騐後察得艦身一切皆極完善並無　蕩之弊 
[古巴亂事平定之消息]  
　　神户西報載舊金山電云美國兵都大臣塔 
虎脱遵奉美總統之訓條管理古巴暫時政府報告美總統謂亂事已平各賞皆己害歸於好美總統當發一長電致塔虎脱賀之前任古巴總統己離古巴京城謠傳謂其將往美國美國兵隊現陸續在古巴登岸亂黨並不向之抵敵該兵士等皆派往各處駐防以保守太平哈佛那賓那德利歐两處之亂黨皆已星散矣譯字林報 
[法國將實行政敎分離之法律]  
　　二十三柏林電云法國内閣已允實行政敎分離之法律 
[俄波邊界問題]  
　　二十三日柏林電云俄國與波斯會商邊界事各不相讓恐無成議 
[駐德法公使辭職]  
　　二十三日柏林電云駐德法國公使畢賀德在任三年頗以與德修好爲宗旨業己辭職繼其任者當係魯伊斯即法國外部省總辦現爲政界之首領譯文匯報 
[英屬島民憤失魚業之權利]  
　　二十三日倫敦電云英屬紐芬蘭島之人民對於魚業問題橫議日甚各敎會之傳道師皆力勸政府極力設法廢去與美所立之條約巡洋艦两艘已奉命停泊於島之西海岸以備如有亂事即問往鎭壓云譯字林報二十四日倫敦電云英國外務部刊印與美國訂立紐芬蘭島捕捉靑魚之約文内開紐芬蘭島政府近時所定防限美國魚人獲利之法律英國允不實行且許美國魚人用大網此卽紐芬蘭島民所最反對者若美國則允逢禮拜日不出捕魚復承認該島所定之章程敎條並准凡美國船　除在該島界限外不用島民作工紐芬蘭島島民以英美漁業條約刊發益形忿激皆　英政府蔑視嚴地之權利該島决定設法牽掣美國漁人之肘云譯文匯報 
[勘誤記]  
　　昨日本報所載美總領事行抵奉天一則内駐奉天日總領事句日字誤作美字未經較正附誌於此 
[贈劵]  
　　民立中學堂於念七日下午七點鐘舉行孔子紀念會蒙贈入塲劵兩紙書此志謝 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[新藩到任期遠福州]  
　　山東提學使連甲已赴日本攷查學務日前奉命調補閩藩當卽電請陛見聞連方伯回華後尚須赴東料理一切再行履新（行） 
[臬司查視警局蘇州]  
　　署蘇臬陸申甫廉訪於本月十四日午刻至巡警總局查視乃該局委員司役人等皆不在局僅有門丁一人看守廉訪詳細詢問該門丁未明來歷出言挺撞廉訪立命發縣枷責回署後卽叙述詳情申報撫院請將該局各委員司事丁役人等分别輕重撤差責革業已奉陳筱帥札飭巡警總局查明辦理並另議辦事規則飭令認眞整頓矣（永） 
[閩省整頓鹽厘福州]  
　　福建鹽釐每年僅征二十八九萬兩刻經鹿都轉删減各路官運局浮冒各欵每年可多銀十餘萬兩茲又因兩粤鹽埕連年被風潮冲壞民間多食閩鹽各商船多改裝鹽觔赴粤閩鹽銷數頓增都轉因派幹員赴各塲征收鹽釐每船約收五六百金統託每年又多二十餘萬惟船户多强暴之徒往往乘風逃逸刻已商准船政局派安海官輪嚴密巡緝矣（行） 
[調查十藥産銷細數杭州]  
　　浙撫近奉政務處電咨查詢浙省産銷漿土係某某等縣種植寛廣若千里征税若干數運銷何地進口之外省土藥歲共若干數均詳細確查尅日咨覆云云業巳行司派員分赴各屬調查矣（荷） 
[續誌洪提督辦理械鬭之失策福州]  
　　廈門提督洪永安赴各屬淸鄉其意欲罰械鬭各村莊鉅欵以爲寓禁于罰之計是以帶兵携砲希圖嚇制鄉民聞此聲勢皆逃赴廣東饒平縣境并將村中大井用石塡塞小井灌以汚穢之物有不能遠行之老者幼者則竄入山谷將石塊樹枝堵塞山口現洪所謀不遂進退兩難擬俟找到各族長令　不再械鬭甘結後卽遷就回廈業已飭福安官輪前往聽候差遣矣（立） 
[留學生函請改良巡警紹興]  
　　越郡於夏初開辦警察己詳前報茲留學日本之紹興同鄉會專函到府籌議改良警察并舉蕭山籍之留日經緯學堂畢業生來紹昌回籍襄辦貴壽鋆太守卽以原函發交山會兩縣飭與紳商學界公同妥議禀復核奪（早） 
[創辦警察傳習所長沙]  
　　湘省各屬警察早己次第舉行惟熟悉警章者實鮮辦理未臻妥善現有紳士聶雋威觀察曁警察参議諸紳警官學堂畢業生多人在省垣創設警察傳習所招選學生二百人擬定章程禀准湘撫立案己於日前由警務總局假貢院扃試矣（佐） 
[商借廟屋設學未果蘇州]  
　　蘇垣學務公所紳董王同愈等以城内增設半日學堂四所均已開辦惟第四半日學堂校舍未甚合宜擬以糾察使廟内斗母閣房屋作爲學堂函請署臬陸申甫廉訪飭令該廟持住赶緊遷讓以便卽日遷移經陸廉訪函復以該廟早經臬署各科稿生禀准設立初等小學業己籌撥經費延聘敎員即日開辦是以半日學堂未能借用云（永） 
[司庫查騐傾鎔銀色杭州]  
　　浙省奉到户部行知前解之頭二批京餉石門桐鄉平湖等縣銀色較低應須如數補足浙撫卽行司飭知茲庫員璧叅軍因恐爐坊舞弊議雇騐匠估看禀奉藩司批示云旣稱銀號傾鎔銀色務使純足應具交庫一律純足甘結姑准責成暫行試辦三月如果各州縣解到正雜銀兩一律純足自當飭令照辦設或隨時察驗成色未能相符仍應另議辦法期臻妥善仰卽轉飭遵照再司庫現雇驗匠每年工食即在州縣所解傾耗銀兩内按月匀提解庫轉給均母違延（陳） 
[德化縣示平銀價九江]  
　　德化縣濮大令接奉藩憲沈糧憲錫官銀錢號憲税務總局憲會銜札文略謂江省市換銀錢自上年夏秋以後銀價繼漲增高現在每錢一串僅易銀六錢有奇雖因銀根短絀艱於來源然一年之内相去懸殊難保非奸商從中把持牟利近日州縣征收丁漕局口征收統税以錢易銀公私備受其累而商賈懋遷往來槪以銀洋交易及至售賣行銷自不能不按人貨之行情定銷貨之錢價以故百物昂貴市面因而滯銷商累民困至此已極本司職道等職司度支首以通商裕民爲急務財用爲四民生計尤應適得其平現復接准江蘇藩司來電通約東南各省一律平減銀價由官規定限制每銀一兩至貴以一千五百文爲率祇准於定數之内因時酌減不准於定數之外稍有加增附近鄰省同時并舉亦無畛域軒輊之異實於維持圜法體恤商民大有裨益江省爲東南腹地自應通力合作　聨絡一氣以杜趨就除詳請撫憲咨達商户部立案并通飭各府廳州縣曁各局口及照會江西商會查照辦理外合亟出示曉諭爲此示仰闔省軍民人等知悉爾等須知此次東南各省現定劃一錢價實已通籌全局斟酌盡善就江省情形而論以上年春間每錢一串易銀八錢八九分之多今年易銀六錢五六厘之少多寡相衡定以每銀一兩易錢一千五百文以内極得持平之道且毗連各省同此行市於官於商於民皆無苦累偏重之弊更足以保本省利權關係財政民生殊非淺鮮自示之後凡銀錢兑換務各一體遵照定價折扣不得任意低昂致蹈把持居奇之咎母違（本） 
[會稽多盜紹興]  
　　會邑鳥門山施某家於初十夜被盜破扉直入搶掠由施鳴鑼集衆追獲二盜連同刀械贓物一并送縣旋於十三日金口村某富户家又復被劫投縣報緝新任李大令瑞年方於初四日受　遽即刦案迭出深爲焦慮（目） 
[銀樓被騙蘇州]  
　　蘇垣閶門内護龍街寳成銀樓於本月十九日有甲乙二人向兑首飾先以金鐲一只及戒指押髮等物約値洋二百餘元由甲暫時帶去觀看乙手持銀洋包一個計有四百元之數直至傍晚甲仍不來該店始疑將乙所持之銀包解開見是鉛餅當卽鳴保送縣吳縣張大令研訊之下判責三百板押候訊究一面勒限捕役嚴行拿緝（且） 
　　今日尚有本埠及各省新聞均列入第 
　　三張閲者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[秋祭先賢揚州]  
　　兩淮鹽務整理多出自陶文毅曾文正兩 
公之力故淮南北皆建有專祠茲届秋祭四岸各商傳知各鹽號謹擇八月二十一日致祭鹽宗廟曾文正公祠陶文毅公祠預於二十日齊集演禮（引） 
[上海官事]  
　　浙江兵備處文案知縣强運開武備學堂畢業生馬志勛浙江提中營參將張連勝北洋洋務局員知府王承傳等昨日均至道轅禀謁○儘先守備楊隆淸前日護送江北提督蔭午樓至鎭江今己回滬到道禀知○貨捐局總辦鐵林到道請假赴蘇○新委貨捐局會辦志元由蘇回到道禀知○綢捐北局委員鮑德和禀辭赴甯公幹（宜） 
[札縣查覆吳淞警察]  
　　寳山舉人袁希濤日前具禀道轅擬欲於吳淞地方仿照滬南總工程局及閘北工巡局等章程開辦警察用巡士站崗梭巡其經費擬請在工埠局經費項下劃用等情瑞觀察閲禀後當卽札行寳山縣查核具覆（宜） 
[飭查浦東駐兵經費]  
　　浦東張江栅鎭係南匯縣所轄離城較遠時有匪徒搶刼故由該鎭董錢君商諸各店鋪籌集捐欵擬請滬道派委駐鎭以資彈壓已由錢董禀經南匯縣李大令轉禀滬道核示瑞觀察以該董所籌經費是否的實能否足敷開支昨己批飭該縣李令查復以便派委前往設局駐防云　宜） 
[飭查私梟姓名]  
　　新關税司好君昨日函致滬道謂十八日巡江吏在楊樹浦江面所獲私梟十二人請飭浦東總巡謝明府訊辦等因瑞觀察以該私梟是何姓名未據禀報故飭浦東總巡迅將私梟十二人赶速送縣訊　並飭將姓名錄送查核云（宜） 
[諭禁私售料土]  
　　縣尊王大令接奉道憲札開准總辦江皖土藥統税安徽候補道童移畧謂料土一項作僞害人毒烈勝於土藥嗣後不准販運私售如若不遵查出將貨充公罰辦飭令所屬一體出示曉諭禁止等因大令奉文之下立卽遵照辦理矣（宜） 
[上海格致書院東海關道季課案]  
　　超等十名姚文幹陳震徐敬熙都聞泰楊禮仁單毓元夏本立王介劉豫珏朱光華○首名奬十元二名八元三名六元四至十名各五元○特等念名陳延昌盛在慶安欽夏聨培諸維時焦成霖毓皋孫培周濂深張康齡單毓年陳文明金詠梧丁逢甲汪天麟唐樾董興業錢慶于長慶戈講武○一名二名各奬四元三至十名各奬二元十至二十各奬一元○一等念九名周御范宗文陸學章馮華第馬祖光丁堃生唐世才顧鳴鳳徐世澤朱楫臣程魁杞盛新趙嘉名李鍾爕徐兆麟張則光單肇惟潘世祥張師古李午堦樊鴻鼎邁種德程品李輔宰洪廷敭瞿文彬金潤章程錫騏徐郁○各奬洋五角（助） 
[加收鋪户月捐]  
　　總工程局現擬將應收地方鋪户月捐從本月起一律加捐己派司事向各店户知照矣尺 
[斥革巡船丁役]  
　　鑄餉貨捐局向有巡查船一艘專在浦江查察漏捐近日總辦鐵松巖太守訪悉該巡船丁役動輙滋詐商船隱匿不報當將卯名革去易人充補（尺 
[更易巡士]  
　　總工程局所設之警察學堂第三次續招警察生業將畢業局董擬將舊有各巡士查其不能稱職者一槪裁革另易以新畢業之警察生並推廣南區站崗處所（尺） 
[英界火警類誌]  
　　前夜一點鐘英界顧家弄志大茶棧内失火經棧中人取水灌息計焚去茶葉三包捕頭飭探查得火係有人以油紙燃着從外擲入而起○又二點半鐘垃圾橋貽德里第三弄許姓家廚房失火旋卽撲滅捕頭飭探查得因許姓病人還順在灶君前焚香遺火所致（力） 
[法界火警]  
　　前晚九下鐘永昌泰報關行失愼殃及比鄰源記烟葉棧復茂洋棧聚興泰字號成大蔴袋店等計焚毁房屋五六幢經三界洋龍馳往救息捕房查得該行保有火險卽將店主羅應佩帳房愈晋卿出店王應才三人一併拘入捕房交保候傳公堂研訊（深） 
[流氓逞兇釀命]  
　　柴船户陸金甫昨投捕房報稱近由松江運柴來滬銷售舟泊嘉興路橋畔前午後突來流氓小松江桂全阿堂等多人强借洋元不遂將姪惟生拖至岸上肆毆當卽給洋二元八角而去現在惟生業己因傷斃命請究等語捕頭得報飭探陳三林查明禀復再核（似） 
[蒞驗吞烟斃命]  
　　法租界菜市街順德里婦人夏沈氏前晚吞生鴉片烟翌晨斃命捕房查知將姘夫曹紀順卽曹金壽拘入捕房一面飭甲赴縣署報驗午後王大令蒞場相驗屍兄某甲投稱死者之夫管阿坤現在紹興求請免騐大令不准驗得委係服毒身死由曹備棺收騐令屍兄沈永和領棺同籍曹仍飭探帶回捕房候再移提訊辦（深） 
[小工跌斃]  
　　前午英界四川路南京路轉角新造洋房有小工某甲年十三歲從四層樓上墜下登時氣絶經巡捕告如捕頭飭三圖地甲唐全坤督同水木匠頭收殮（力） 
[爭論乘馬被罰]  
　　前日西區警員乘馬至南市駐防所卽命 
落差巡士某甲將馬送還西區行經城内𥲑笠橋被東局巡士指爲� 
違章將馬扣畱並將巡士帶局郁二尹判罰洋一元巡士不尤二尹卽將巡士及馬函送總工程局局董以本局巡長區長隨時乘馬出入違章一節並無發明示諭何得遽爾拘罰實非公道因卽據理函復並禀請道台瑞觀察核示（尺） 
[强攫鑽戒案定罪有期]  
　　英租界三馬路安康里全昌金鋼鑽戒號前被西人愛拉拜魯沙强攫鑽戒一案由西探馬克濤將兩西人拿獲解送英領署訊押嗣乂由馬西探續獲先期至全昌探視藏戒之所之某西人復解英領事署由按察司沙君提訊確實判一併收押現悉此案奉沙君定於于西歷十月念二號定罪（力） 
 
 

Page 18

 
 
[懲辦鷄姦]  
　　某法　前晚與李阿江在白老滙路某里内鷄姦爲七百九十八號捕巡見向拘當被該法人猛擊一下該捕急吹號叫召集他捕始得一併拘獲帶入捕房奉飭法人送法領事署訊辦李押候今晨解廨請懲（似） 
[會訊定購洋燈案]  
　　德商亨利洋行控榮章泰號定購洋燈逾期不出請爲追究等情德副領事師謀君據情照會讞員關司馬訂於前日午後會訊原告亨利洋東　上年七月該號各本行定買洋燈十四箱貨到己久至令不出請究被告榮章泰延陸古儒律師到堂聲稱被告向原告定買之貨訂有合同言明四個月到貨至今年華歷二月榮章泰持銀取貨亭利無貨可交三月曾向原告説過如若無貨只得向别家另買照合同是原告誤期並非被告延不取貨尚祈明察原告洋人稱貨物早到該號延不來取實是被告圖賴司馬以供詞各執遂商之師君着原告取出早到貨之証據呈案方可判斷傳諭原告訂於禮拜六將証據呈案如無証據將註銷（力） 
[上海縣案]  
　　成衣朱子林控夥陸桐昌拐妻張氏捲逃一案昨傅原告質訊朱供妻張氏被夥陸桐昌私姦捲取田單金戒隨陸逃匿别處現雖將方單交案求追飾物張氏供丈夫嗜賭愛酒欲將祖坟方單出售婦人不允打回母家反被誣控乞鑒大令判氏仍交媒着管朱退去查明何人虚妄復訊究懲（宜） 
[總工程局記事]  
　　崇明婦人黃陸氏同張阿四赴萬裕碼頭附搭航船有徐施氏隨送途遇黃雲生不知因何口角經巡士解局孫明府訊得徐施氏不合游蕩判戒責一百下發堂黃張氏戒責五十下勒令返家黃雲生事不干已嚴行申斥○范趙氏扭控車夫黃小權竊無銀婦人某氏衣服孫明府訊判押候失主到案復訊○駐防所近士余炳才在新馬頭被和祥米行工人奚阿春挑米碰撞余即扭奚毆傷並拘送到局明府判余斥革爲奚醫痊○九鋪淸道夫金鳳祥疲玩由淸道處拘送到局訊判戒責五十下○合順水菓行門前堆物巡士向阻不理拘店夥周子南到局罰洋一元又不服胡閙明府提訊判加罰两元（尺） 
[公共公廨早堂案]  
　　劉仲文之買女金妹前日被王阿江誘　來滬由周喜莊托媒人王宗氏説配與趙沈氏之子爲室經劉仲文追蹤來滬報探朱桂生解究趙沈氏投訴前情訊之劉供不願配趙子爲室求恩給領訊之王供係周王領來托媒是實訊之女供因父親劉仲文打罵難以度日前同王阿江周喜莊同來上海讞員關司馬商之美白副領事以劉不願將女配趙判女交劉具領王押西牢半年周押捕房三月仍各追罰洋三十元及王宗十元一併繳案給趙具領完案○郭子堂竊洋人家鈔票洋一百十二元報捕解究司馬判押三月○許炳榮竊陳金保等家衣物由　解究判押二月○李桂福在寳山縣境新靶子路掩入某洋行内　竊由捕解究司馬判押送寳山縣訊奪○朱順法昨到美界蓬路某浴堂内浴身浴罷袋内英洋九十八元不翼而飛疑堂倌胡安星所竊報探解追司馬以朱初來上海惟堂倌有經管之靑判交保查緝原贓如違未便○吳阿春與婦人陳朱氏口角踢傷小腹送醫昨解請究司馬判押候傷愈解訊○王浦卿控傭婦王朱氏竊金挖耳一案限一禮拜交贓在案昨解復訊王朱氏供執未偷司馬以所控無據判交保查訊○張阿三徐鰲福顧阿才先後行竊金少蕚處布七十餘疋報由捕房拿究司馬以若輩怙惡不悛判張徐各押西牢二年順押六月分别示儆○汪阿培身匿利刃深夜行走由捕解究司馬判押西牢半年○宏茂錩襪店放襪與女工李張氏由汪阿四經手缺少襪子五十雙向論避匿報探吊贓解究判押候過堂（力） 
[公共公廨晚堂案]  
　　顧愼夔前控華云飛圖賴担保銀两一案前晚堂由讞員關司馬復訊顧供茲奉諭將陳耀廷傳案請究訊之陳供圖章係萬愼號加盖留存伊店一禮拜始行取出求察訊之華供實係管賬加盖小的不知求察司馬以華己代繳洋銀判陳押候華交原保候示○葉洪濤等控劉連堂虧空銀两亦奉司馬傳訊葉供恊記行股本劉亦入股現查各賬虧欠甚鉅請爲核追訊之劉供職商係總經理開張以來因銀折甚大去冬邀齊股東將職商之方單等件抵在股東處作銀二萬两有契據爲憑現在外欠恊記賬銀有五萬两容職商陸續向收求鑒司馬以供詞各執判先將賬算明再核○姚瑞方控劣子串賣地基求究亦奉提訊姚供兒子連根私同地保徐連生將地一方賚去徐又加盖圖章請追訊之徐姚同供求恩司馬判一併管押限七天將契單交案再行核辦（力） 
[法租界捕房事]  
　　任阿寳竊某絲廠圖樣五張報探拘入捕房奉飭押候解辦○陳阿增誑騙板木二百五十塊報捕拘擭飭押候解廨嚴究○朱招生　鷄三頭爲探撞見拘入捕房押辦○王雲生竊皮帶上銅龍頭在某舊貨　銷售爲捕拘入捕房　飭押候解究○毛阿四昨在捕房門口喧閙經管門捕拘入捕房押候併究○黃阿土阿宰牲公司未盖印之猪肉在市混賣爲捕查見拘入捕房捕頭命交保出外候堂期傳訊（臨） 
[美租界捕房事]  
　　張順根昨持白皮箱一口投捕房聲稱此箱被人　在門首因此送呈奉飭留候失主認領○蔡阿毛竊火燒塲焦木由七百十一號捕拘入捕房奉飭發押丐牢一天○婦人陳顧氏夏汪氏陸趙氏錢陳氏昨投捕房同稱工部局所雇糞夫三日不來倒糞請究奉飭速傳冀頭核辦（似） 
 
