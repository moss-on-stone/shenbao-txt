# 1902 - 341 - 4910653

 

Page 1

 
 
[新印各書籍發售] [  圖書集成局啓]  
十朝東華錄實價洋十元○網鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華績錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報館帳房可也此佈 
[夫婦平權駁議]  
　　客有以夫婦平權之說語執筆人者執筆人曰嘻此特拾取康梁牙後慧耳婦人安得而有權且安得而與其夫平權哉客曰記云妻之爲言齊也謂與妻相齊也旣曰相齊則其權曷爲而不平抑不觀其親迎之始乎備六禮將百兩夫親授綏而御其輪揖而後入同牢合巹見舅姑以棗栗脯修進舅姑起而拜之苟非平權曷爲而敬之禮之竟若此則正告之曰此敵體也非平權也古云地道無成又云内言不出於閫又云婦人從人者也幼從父兄長從夫夫死從子是以女子之嫁也往送之門戒之曰往之汝家必敬必戒毋違夫子蓋婦人惟主中饋之職蘋繁滫　助夫持家從無有牝雞司晨凡事得獨行獨斷者違且不可而謂可平其權乎或者謂中庸言達道五君臣父子夫婦昆弟朋友皆並稱未聞謂夫可壓制其婦則婦亦烏得而無權至君爲臣綱父爲子綱夫爲妻綱特禮緯所云聖人原未嘗一言及之惡得定爲不刊之論則駁之曰道路也達道者天下古今共由之路也使夫而不得以綱正其妻則君亦不得以綱正其臣父亦不得以綱正其子必至臣欲與君平列而犯上作亂之事興子欲與父同倫而蔑禮越分之風熾道已廢矣尙望其能攸往咸宜耶辯之者曰今中國婦之不得持其權者以平日不讀書不明理故罔克與男子並駕齊驅耳若泰西則不然泰西婦女自幼入塾卽饜聞詩禮之教嫻於少長之儀其爲子也淹雅宏通無殊男子故有以婦人而爲醫士者矣有以婦人而爲技師者矣有以婦人而操會計者矣有以婦人而習行船者矣且有以婦人而爲報館主筆學校教師者矣其人旣學識俱優雖與男子平分其權亦何所害曰泰西婦女所習者學問耳藝衛耳實未嘗與男子爭主權雖如英如班如荷如葡間有以女子君臨其國者而從不聞拜婦人爲宰輔舉婦人充議員畀婦人握軍符任婦人綰疆寄卽工之局廠商之公司同人讌集之總會亦未有以婦女主之者蓋以婦女性慧而才弱性慧則藝術易於精進才弱則處事應物不足以見經猷也抑中國而必欲使女子得行其權當自盡弛名教綱常始泰西無男女避嫌之說赴讌則與男子同坐出遊則與男子偕行卽糼時就傅攻書亦得與男子同塾至親契友久别重逢則男女可行接吻禮彼惟男女之界不甚嚴肅以故女子可惟所欲爲若中國則有大異於是者孟子言男女授受不親戴記言姑姊妹女之子已嫁而返兄弟不與同席而坐同器而食小雅言無非無儀惟酒食是議若女子而操自主之權則授受之親不親非他人所能定其制兄弟之同席同器與否非他人所能立之程而酒食是議之餘且可代其夫與聞户外事矣有是理有是情乎矧泰西婦女亦未嘗盡有權也其女子雖得自擇其便然二十四歲以内仍須請命於父母夫死未十閱月例不得别嫁嫁時須赴禮拜堂内聽教士誥誡給以憑證始得成婚妻有遊蕩無忌者夫得控諸地方官禀請斷令離異而謂婦女有主權乎無主權乎要而言之婦女之學不可廢革也不學則無識無識則不知禮義之大防而蕩檢踰閑之事起婦女之權不可與夫平者也苟與夫平其權則驕縱恣肆之習成而夫亦無以制之使不得逞久之必不知操井曰不知持門户不知敬舅姑不知教子女而放恣黷亂靡所底止誠有如南皮宮保所謂中無此政西無此教非驢非馬爲天下萬國所衆惡而共棄之者可不懼哉可不懍哉 
[電傳宮門抄]  
　　昨日京師友人專電告知本館云十一月十一日皇上召見軍機大臣及袁世凱朱廷熙叚友蘭是日並無明發上諭 
[洋商計數]  
　　日本大阪日華新報云東西洋各國商人之僑寓中國各埠於西歴一千九百零一年歲杪計之共一萬九千一百一十九人其屯戍京津上海及其餘各口岸之兵丁不在此數較前年蓋已增多二千二百三十八人矣 
[俄興船業]  
　　日本日華新報云邇者俄國創興東清鐵路公司定於旅順口靑泥窪卽大連行駛輪船往返日之神户上月十二日第一次開行其船名曰滿洲并擬由上海取道旅順口大連灣仁川釜山長崎門司以達神户所用輪船名曰能尼載重一千七百墩每十八日往返一回尙有一船名曰白耳亞者自海參威經元山釜山長崎門司以達橫濱約載重八百墩每三禮拜往返一次 
[煤油旺產]  
　　日本大坡日華新報云近數年來世上各國所出煤油年盛一年現在每年均出一萬三千八百萬桶之譜通計一日中可出三十七萬八千桶每一桶即英量四十哥倫合而計之俄國出六千八百萬桶美國出五千八百萬桶荷蘭所屬爪哇島出三百萬桶奥國出二百五十萬桶羅馬尼亞國出二百萬桶其餘某某等三國共出四百五十萬桶 
[撙節經費]  
　　漢口訪事友人云正任湖北巡撫兼湖廣總督端午橋制軍以鄂省庫儲支絀籌措維艱飭將各局所及一切閒員乾俸名目一律革除以資撙節合計之爲數甚巨是亦於正供不無小補者也 
[江防嚴密]  
　　漢口訪事友人云鄂省下游黃州圻州武穴等處向爲會匪出沒淵藪當此冬令宵小繁興更恐 
 
 

Page 2

 
 
若輩乘機竊發上憲綢繆未雨因嚴諭各地駐守員弁一律認眞防範毋稍疎虞誠防患未然之道也 
[振興農務]  
　　聞之保定友人云本月某日直隷農務局總辦爲示曉諭曰照得本局禀蒙督憲批飭保定府通行所屬州縣招考農務學生先備師範之選等因查農務學堂建修有待先就試騐塲爲教習所延訂日本農學士爲教師現經本局定於十月二十五日借課吏館收考該學生等於前一日來局親投該縣文册報名届日黎明齊集携帶筆硯聽候點名試以論說擇其通順者取正額三十名副額三十名正取者十一月初二日入學肄業供給火食副取者聽候調取補額如有願入學聽講者應各自備資斧除詳院咨司並行該府縣外爲此示仰投考農務學生一體遵照毋得臨時自誤切切計考取學生章程一年在十七歲以上至二十歲確願從事農學者一品行端正者一身體强壯口齣淸楚者一無家事之累不致半途而廢者一文理通順者一考取後無諭正副額均取其該親友保狀同保人親送入學如在正額無故告退者勒令保人繳回食用等項滋事者亦惟保人是問一副取者早來晚歸食用自備一副取者授以速成法備作師範之選一補取者聽候調補副額内有情願先入學聽講者食用核橙自備 
[裁撤代書]  
　　南昌訪事人 
　　南昌訪事人云撫轅代書李自芬經柯中丞查知有需索情弊卽行斥革交南昌縣嚴訊核辦旋卽牌示頭門云嗣後不用代書凡本院出衙回轅時卽委妥員設公案於頭門親收攔輿呈詞問明是否本人抑係抱告查明有無鋪家具保在外聽候批示不得遠離保狀彚交本護院核批三八日告期亦如之均無分文花費倘有大班人等需索陋規准卽指控查究似此弊絶風清眞近年所罕有者也 
[膏捐另議]  
　　廣東訪事人云粤省舉辦推廣膏捐英公使因其章程與烟臺所訂專條相背請爲撤銷兹聞大憲接外務部電咨謂據英國薩公使照會烟土入口折包不能另議收捐等語飭令先興公司卽將該章程撤銷另行妥議牌費章程呈繳再行核辦現督撫兩院接准來電即會同札妥議詳覆核辦矣 
[英后萬壽]  
　　九江訪事人云本月初二日卽西歴十二月一號爲大英國皇后萬壽之期九江租界内及各兵輪商輪均懸旗慶賀 
[定期科試]  
　　揚州訪事人云江蘇督學部院李蔭墀大宗師於十月下浣行文揚州府署内開本部院試畢通州卽按臨揚郡著於本月初一日令所屬各邑生童一律取齊聽候示期考試府尊某太守因即飛飭所屬一體遵照揚郡貢院向在泰州以故志切奪標者刻已負笈擔簦爭赴六詠亭邊准備風簷白戰矣 
[紹試先聲]  
　　紹興訪事人云浙江提督學政張燮鈞大宗師試竣寗波卽須按臨紹郡日來地方官已將試院大加修飾各項供給亦均鋪設齊全各縣生童之磨厲以須者咸擔簦負笈而來靜候文塲鏖戰赶考店鋪如書籍骨董洋貨之類羅列滿市十色五光大約文旆遙臨卽在指顧間矣 
[　　松江訪事人云已革阜寗縣知縣王以寀及其子王畋狼狽爲奸恣情貪詐案發懼罪潜逃前經江蘇藩憲陸春江方伯札飭各屬一體緝拿旣而撫憲恩藝棠中丞臬憲效述堂廉訪先後用排單分遞各府廳州縣嚴催日前松江府許子原太守已遵卽轉札所屬各廳縣嚴行查緝矣 
[查禁影戤]  
　　杭州訪事友人云上月某日仁和錢塘二縣主接奉洋務局憲札文内開案准日本領事大灌隆函稱現聞城廂内外私售彩票名曰日商書彩票並聲稱禀請本領事批示准行在案又聞供宸橋地方有招股開設賭塲情事亦託名日商所爲本領事於彩票賭博等素所深悉我國亦例禁綦嚴斷無批准售賣之理卽詢諸各商僉云均無其事顯係匪徒混冐託名影射合行函請貴局查照飭屬嚴拿究辦以警效尤等因到局准此合照札飭該縣并巡防保甲等局一體嚴派差役訪查究辦等因兩邑宰卽遵照出示曉諭并飭差會同巡防保甲各局勇丁訪拿查禁 
[紹郡官塲紀事]  
　　紹興訪事人云紹郡釐局總辦胡渭川太守蔭森現届期滿交卸局務後卽須遄回省垣又督銷局員某君現亦屇瓜代之期已奉運憲黃幼農都轉札委候補運副沈副轉三成承乏惟副轉方由都中解餉回浙舟車勞頓稍有不豫大約須小憇旬日始能履差○正任紹興府熊再靑太守現已回任代理是缺之趙漁衫太守當卽交卸赴省邇聞上憲以趙太守在紹創辦酒捐頗著成效未便遽易生手仍令返紹辦理酒捐○餘姚縣中村巡檢員缺上憲定以鄭工例分間補用巡檢孫少尹郁峜詳請核補 
[潯郡官塲紀事]  
　　九江訪事人云九江關道瑞華儒觀察辦就上用磁器二百二十五桶委劉秋巖都戎附招商局輪船押運赴滬再行轉運北上○道憲瑞觀察因有要公於上月十九日乘坐長龍船晉省謁見上台面禀旋於二十九日返署○鎭憲王雲笙鎭軍昨因公至金陵於二十三日附鄱陽輪船遄返○代理德化縣汪芑孫明府於二十三日開櫃徵收下忙錢糧聞經經任呂恪符明府飭差裁劵後計徵錢一萬餘串云○統領續備前軍江蘇遇缺題奏道錢琴齋觀察整飭營伍後力辭交卸接統之蔣鎮軍於本月初一日到潯卽於初三日接事聞上台已委錢觀察辦理武備學堂矣○正任德化縣調署新昌縣呂恪符明府交卸後部署一切於初二日啓程晉省 
[鎭郡官塲紀事]  
　　鎭江訪事友人云本月初四日午後四點鐘時常鎭通海道兼鎭江關監督長久山觀察排導詣官碼頭登舟帶以小輪船溯江上駛逕赴白下謁見署兩江總督兼南洋通商大臣張香濤宮保禀陳要公瀕行時水陸總巡周錦堂游戎丹徒縣洪鷺汀大令以及文武各官咸往碼頭恭送○前者南洋續備新湘全軍統領陳宇山軍門命駕赴圌山校閱所部各營操演近已事畢月之初六日乘舟回潤麾下各營員弁咸往江干迎迓○調辦上海糖捐總局許東畬太守於月之初二日交卸鎭江下游釐務後初四日由鎭乘舟赴蘇垣謁見各大憲然後回鎭部署行裝赴申江差次○南洋常備右軍統領杜雲秋觀察現奉省中大吏札文内開邇來各處鹽梟充斥甚至持械拒捕戕殺官兵不法已極著卽嚴拿懲治以伸國法而快人心等因遵卽面諭麾下各營員弁實力查辦以靖地方 
[觚棱煥彩]  
　　聞之京師友人云此次考試教習發榜日期已定於十一月初四初五初六三日蓋算學一日輿地一日史經一日共分三日揭曉云○地安門刻已竣工尙未准車馬往來行人出入仍須繞道西豁口至景山後檔房則已煥然一新惟迤西瓦礫盈途尙未掃除淸潔○近日京師市上私錢頗多傳聞凡爐匪之積樌私鑄者以大錢化小錢一文可成三四文若輩常遣人在外收買大錢開爐鎔化倘非嚴加查辦恐將來圜法更敗壞不堪矣○前門外打磨廠原有南城吏目署現已裁去奉城憲諭令攺爲練勇分局添設哨弁督同勇丁畫夜梭巡以緝盜賊而衛居民 
 
 
] 

Page 3

 
 
[京江寒鯉]  
　　鎭江訪事友人云七濠口著名匪棍王三子於近日釀成重案經某防營哨弁督勇拘獲押解至鎭禀請地方官訊懲○本月初七日之夜三鼓時南門外某姓家突來壯漢十餘人各持利刃排闥直入將室中衣物搶劫一空揚長而去翌晨事主開列失單投丹徒縣署禀請勘緝 
[飭查水管]  
　　蘇松太兵備道袁海觀觀察准自來水公司楊唐兩觀察函開城廂内外自來水管龍頭時被歹人竊去請爲核辦袁觀察卽諭保甲總巡朱森庭明府查緝明府奉諭後前日飭傳齊各鋪地甲到局著令嚴查所失龍頭以後隨時留心照料如再有被竊嚴懲不宥各地甲唯唯遵諭而退 
[獲盜蒙賞]  
　　前者川沙廳境高家行鎭同豫典當被劫後由上海縣差役薛貴拘獲劉怡昌董老五李四良等犯解赴川沙廳訊辦兹悉廳尊陳桓士司馬迭次研訊劉董兩犯已供認聽從盜首高春山行劫不諱昨由司馬飭差持函並英洋一百五十元到申請縣主汪瑤庭大令給賞差役以示鼓勵大令已將此項洋銀發給薛貴具領矣 
[重懲流氓]  
　　日前船户陳榮華余阿虎駕舟至本邑西南鄉閔行鎮時已深夜突遇流氓多人躍登船上强借洋銀旋被潘坤生至艙内搜括洋銀六十七元携之而逸陳余等追之不及遂投浦東保甲總巡局喊控局員謝岳松明府卽飭差張斌曹慶楊九限拿一干人前日已拘獲張阿關張阿毛徐咸生三人解局研訊判將徐責三千板阿毛責二千板阿關責一千板各枷號一月以儆 
[英界火警]  
　　昨日十一點鐘時英租界山西路九十五號門牌某姓棉花店不戒於火致兆焚如經瞭望台鳴鐘報警救火會各西人各驅皮帶車及救火機器馳至灌救得卽熄滅僅焚去房屋一幢隔璧之恒春祥米店雖小有損傷尙不致大受虧耗也 
[上海縣署瑣案]  
　　浦東總巡謝岳松明府移送黃發源郝雲德兩名至縣請訊前晚縣主汪瑤庭大令升堂研詰黃供無錫縣人在浦東爛泥渡以鐵匠爲生上月十五日三更時突有匪徒三人從隔璧空屋中越牆而進小的聞聲而起有一人手執火紙將小的按住不許聲張又有一人將抽屉内首飾匣竊去内有無錫縣田單七紙房契一帋次日報局請緝今由包探查獲郝雲德解案求追郝供湖北某邑人年五十三歲向在爛泥渡開剃頭店與黃爲隣居上月十五日移遷至滬在各碼頭售賣牛肉藉以爲生黃發源家失竊後報由巡局飭探蔣姓查拿蔣於今年八月曾至小的家中竊取物件被小的當塲拘獲以致挾恨前日先將小的兒子誘至局中小的投局申訴蔣誣稱查得黃家之物係劉姓所竊劉是小的友人須勒令小的交出然小的與劉並不相識局員遂將小的移案求察大令判郝收押再核黃飭退候示○前有常熟人沈周氏投縣控被同鄉人沈七旺誘拐來滬經汪大令訊供判將沈收押氏發堂今傳到氏之本夫苗金榮前晚提案研訊苗供原籍江北前娶周氏爲妻於光緖二十六年偕至常熟居住生有小孩後周氏私行逃逸偵尋未獲今蒙移傳來案求恩給領周氏供向嫁與苗姓後因時遭凌虐故私行逃出與沈七旺同居今因沈陡起歹念故投案喊控小婦人不願隨本夫回去大令申斥數語判苗先行回去氏掌頰一百下卽交差候備文解赴常熟交地方官給苗領回管束○本城邑廟内陳如記織帶店主陳熙如因虧欠纍纍私行逃逸今被獲案前晚亦經汪大令訊究先據葉文波投案供稱南京人在滬開設織帶作與阳店往來被欠洋銀三百餘元迤今分文未還該店又欠洋商定貨之欵禀奉大老爺發封抵欠致小的之欵無着今求究追陳供與葉同鄉所欠貨欵求恩分期拔還大令判陳限於十二月初十日爲止分兩期還清飭具限結交人保出 
[馬路工程局瑣案]  
　　日前船户謝長林謝春泉串同謝金華等因與張阿二爭裝米包將船奪去解經工程局總辦翁子文太守倩襄讞黃二尹訊供以謝金華未獲限令交案復核前日提案復訊長林春泉俯首求恩二尹斷令具攺過結從寛斥釋○前者嘉定航船户汪錢守由原籍洪寄布號雇裝棉布一百二十疋抵滬後雇車夫趙成甫推運至毛家弄協順源布店被趙誤送至恊順乾布店汪察悉情形控經黃二尹訊供限令五日内將布交還前日帶案復訊趙仍一味含糊二尹斷限二日務將兩家店主傳到以便訊核 
[南市捕房紀事]  
　　前日南市增祥馬頭同和烟館主張子榮正在門前製烟適義記藥材行所雇小車夫施長桂載藥而來偶不留神竟將烟膏碰翻張遂扭交十號巡街捕送入捕房捕頭令押候解送馬路工程局禀請總辦翁子文太守訊究○日前南橋鎭婦人某氏附航來滬因赴北市探親乘某號東洋車而返中途失去皮領衣一件報由包探黃量海查係朱阿林所竊立卽拘入捕房捕頭令押候解送馬路工程局禀請訊究 
[續錄祝少瀛商董禀陳蘇州絲紗兩廠歴年辦理情形節略]  
　　一爲未能兼顧商情也現當庫藏空虚籌欵固極關緊要然專事損下以益上則商力卽不能支查兩廠開辦之初商務局詳定在靑陽地撥官地一百餘畝不給地價月繳銀一百五十兩作爲地租以建兩廠及男女工房其時馬路初開市面頗有振興之勢局中忽又劃還地六七十畝以致起造工房及稍留廠周並沿河隙地以防火患轉需照市價向局租取現在地少於原撥數十畝而租銀歲轉多出二千二百餘兩也又棉花有損卽無落地松滬照甯撥准捐章程以四成撥歸蘇局所以免重徵也乃蘇牙釐局又令歲出錢五千串名爲報効以爲馬路經費使廠獲贏餘而責以報効誰曰不宜乃不問盈虧而但責報効未免過於急公而不及兼顧商情矣其受虧者四也一爲辦理未照合同也職包辦所訂合同均經商務局核定後錄呈劉忠誠公核奏合同第十三欵載包辦期内倘遇兵險封口均不能照常包辦應由官紳臨時會同酌議等語庚子夏拳匪禍起九廟震驚東南半壁倘非宮保碩力回天幾於全無噍類蘇商務局文曰雖未封口甚於兵險洵能抉出當時情狀矣維時華洋各廠無不停工職亦查照合同函由總董轉呈商務局並面奉聶護院請仿各廠即日停工以保商本乃護院商局及總會董等均謂現正籌欵振貸機工二廠一停必致振動蘇省全局務必力籌開工以維市面等語職因官紳意見相同以爲必已查照合同會議妥洽矣因而勉力遵奉遂致虧此鉅資綜計仲夏起至年底止實虧折十八萬二千餘兩均有細帳及當時市情市價可以覆加稽核也此兵險期内遵奉憲諭紳屬勉力開辦後虧折之實在情形也此項虧折旣與合同所載情事相符自應由官認還以昭大信卽謂未經核明未能遽付亦宜先予撥還若干俾資償付莊款而兼作活本則去年絲廠固可自辦紗廠亦不致數開數停去今二年絲紗皆獲利息甚豐必可爲桑榆之收以償兵險時之折閱乃職之資財旣以盡充捐釐官利而利借莊號之欵又全虧於兵險之時夫盈虧亦商家之常使商務局能於接濟固不患其不能周轉卽不接濟而亦不逼迫亦未嘗不可周轉乃旣不發欵而反行提欵商人誰識官文書一紙飛來合市驚駭自去夏以至今日蘇市恒一日數驚曰商局將封廠矣商局將提貨矣羣相疑懼莫可如何孰肯以資財輕於一試耶以致厚利當前徒然坐失一蹶之餘竟難再振現在愈逼愈乾朝不保暮不特深負宮保前任兩江時設廠之心且灰天下商人之氣其受虧者五也[  仍未完]  
 
 

Page 4

 
 
   
 
 

Page 5

 
 
   
 
 

Page 6

 
 
　　　 
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　包探倪順泉解高福堂倪阿寶應茂茂湯掌全等到案禀稱伊等均係工部局小工乘𨻶竊取作塲内石子二十五車運至靶子路經小的查獲與收贓之陳錦山等一併解請訊究質之高福堂供石子係某西人囑令運送求察質之陳錦山不肯供認讞員張柄樞司馬商之英總領事署繙譯迪比南君判將情節較重之應湯一人笞責三百板枷號一月期滿押捕房半年高倪各笞責三百板枷號一月分别遞解回籍收贓之陳錦山罰洋銀一百元充公示儆○包探方長華解張阿林及婦人王三妹到案禀稱張開一小茶肆容留陳仁才與王三妹姦宿後由王另誘王張氏之女與陳信法私通經王張氏報由小的拘獲請究質之王三妹供陳仁才囑小女子與信法勾誘王張氏之女與之私識年輕無知尙乞恩典司馬判張阿林笞責五百板發押捕房三月二陳各笞責五百板王三妹掌責一百下分别示儆王張氏著自行尋獲女兒禀候究辦○英大馬路第三百十五號門牌博古齋古玩店樓上向爲賭徒聚集之所昨有楊少雲者入内賭博贏洋一百八十餘元嗣齋主汪笛如察知中有弊竇與之理論兩造互扭至捕房捕頭派探方長華送案請究汪楊各遞禀詞求請根究司馬以均有不是判汪罰洋銀二百元楊罰洋銀一百元示儆○包探孫阿星解夏法喜到案禀稱夏持上海縣所發之印單腰牌至大王廟河濱向陳王氏船上私收捐洋一元報由小的搜出腰牌獲案請究司馬判笞責五百板枷號三個月期滿再送上海縣訊辦○包探竇如海解張小牛到案禀稱張屢犯竊案今又行竊同孚洋行内什物報由小的拘獲解案請究司馬判笞張五百板枷號一月期滿押捕房三年遞解回籍○包探張天林解積竊包阿生到案禀稱此人行竊金阿二家衣飾報由小的獲案請究司馬判責五百板枷示一月期滿發押捕房二年 
[法租界公堂瑣案]  
　　陳寶光前控馬金榮馬炳元父子吞沒古銅器皿値洋銀三百七十元奉大令訊供押追在案昨日原告投案求追大令命提復訊金供此項銅器由小的賒出質洋一百五十元適因父親所開舊貨店貿易清淡資本不敷遂將此欵墊入店内求鑒大令著還押赶緊淸理延干比追○傅宜英前控船户榮厚舵工彭金湖盜賣米石値洋三百九十元奉前讞員杜枝園大令訊供判將厚甫交保理處金湖抗傳不到著押候嚴追迄今案懸日久挺押不理昨日命提復訊彭供小的在船爲掌舵盜賣一事並不干涉况小的亦被船主拖欠洋銀數百元求飭包探帶出覓保尋榮到案究追大令著還押限一禮拜内理楚如延干比○某洋貨店學徒帥連甫朱阿弟私收客帳在外花用被店主陸子芳扭控到案奉大令訊供判押候嚴追昨日命提復訊朱供小的祗用洋十二元帥供小的用虧銀一百餘兩現已托人在外向店主商懇求恩寛限大令著赶緊清理如再遲延定予嚴比○朱雲軒前控車夫邱正福串吞洋銀一百元經大令訊得邱自稱伊爲瞿阿福替工因復提瞿到案責令帮同淸理迄今日久尙無就緖昨日大令傳朱到案間曰爾知邱力能賠償否朱答稱此事現由瞿函追邱父來申大約月内可到求察大令著再限一禮拜從速理明如再遲延將邱　案責懲卽予開釋○竊犯蕭桂生前經大令訊供昨日提案著重責五百板發改過所監禁二個月○某烟館主孔阿桂前因窩留竊賊及竊犯孔照榮均經大令訊供日提案著照原斷阿桂枷號一月期滿責五百板遞解回籍照榮枷號一個月期滿責放 
[美租界捕房紀事]  
　　昨日小竊陳阿裕不知在何處竊得麻油若干斤行經西華德路適爲包探朱桂生所見向之盤詰言語支吾遂連贓帶入捕房捕頭令押候解送公堂禀請讞員張柄樞司馬訊辦○昨晨妙手空空兒張阿年潛入北河南路甬人某姓家行竊布被等物携之而出適爲包探顧福其查獲拘入捕房捕頭令押候解送公堂禀請懲辦○昨晨賊犯何阿多混入穿虹浜左近鄉民某姓家竊取布衣數件携至吳淞路某押鋪質錢適爲包探倪順泉查見連贓帶入捕房捕頭令押候解送公堂禀請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
