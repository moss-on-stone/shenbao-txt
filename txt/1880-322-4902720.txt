# 1880 - 322 - 4902720

 

Page 1

 
 
[書哥羅日報論俄取高麗寧]  
　　昨譯電音知俄皇令太平洋兵船提員將高麗各海口一律詳查迅速覆奏其欲取高麗意可知哥羅日報從而論之以為高麗向來為各國所輕近來法美各國均思沾其利俄若驟取高麗歐洲諸國必不肯置諸度外而日本尤必作梗故與其欲取高麗丕如悉銳以取中國邊隅之地各國必守局外之例無人敢為袒助收數以為較易云云本館照香港報錄而存之然竊謂作此議者其說不免於偏也夫高麗一小國耳向者僻處偏隅不與各國通商各國亦谫陋置之今則日本以兵脅迫割地以為口岸互相通商自是而英美法國亦皆覬覦其地然此正高麗之福也僅僅一日本通商恐日本必將乘隙肆其侵削得寸則日本之寸得尺則日本之尺高麗不敢誰何若既各國皆與通商則互相牽制不啻互相保護而高麗可弱而不可亡不至如琉球之不祀忽諸故該報言俄之取高麗不當於此時始有此舉是言殊為洞見利害不可謂非智者之言也惟中國之所與通商者固不特日本及英美法等國而已凡在合約之中者皆屬興國若以高麗相較則中國之與國既數倍於高麗所以牽制者亦數倍於美日諸國所以保護之者亦數倍於英法諸國何以取高麗則恐有各國環起而慮其不能取中國則決無他國之相助而以為較易也如以為兩國相爭他國當守局外之例則高麗之取各國何敢不守局外之例而恐與懷為難乎說者調高麗之地各國皆思各沾其利其地不啻與各國共之故俄人不能獨得中國邊隅之地則惟與俄接界而他國前無　連故俄人雖系說以攻而各國斷不過問然則所謂守局外之例者不以理言仍以利言有利則卽不守局外之例而可以爾臂而起無利則皆守局外之例而不難降心以從利之所在卽變焉是猶足為萬國公法而尚可共相遵守也乎該報之意蓋以俄國此時已與中國有搆　之勢若再欲取高麗則設或挑各國之怒俄必不支不若專意一邊倘得僥幸而勝則所得中國之地他人不能越國鄙遠俄人可以安享其利其意見亦是或一道而不意其說之不能通也謂取高麗則他國必爭取華地則各國袖手豈各國與中國皆有所蓄怨恨故莫不幸其災而樂其　乎仰真以利為作為之準也總之此時俄皇逞其長駕遠馭之意恣其狠瞻鶚之心以為投鞭可以斷流乘風不難破浪其意蓋日夜有所規書大有席捲囊括之謀故一波未平一波又起卽欲要挾乎中國又欲算計乎高麗推其心正無異秦皇之郡縣天下漢武之通西南殊不知天下之利無窮一人之力有限必欲逞已之欲快已之心則難以西楚霸王之拔山舉鼎七十二戰戰無不勝不免於烏江之敗而況俄國前與士戰亦時為所敗其兵力非足深恃加以黨人肆橫內變屢作不思內靖之策常馳域外之觀於中國則以要挾為能攘地不還猶復多方需索勇激中國之怒於高麗又欲以詭譎為智稽考海口測量水道一似可以運諸掌中探之讓內者　貪之甚愚之甚矣天下之事有一利必有一　蜂　有毒而況國乎俄國但知拓地開疆之為利而不知兵連禍結其害甚大但知陰謀詭計之為利而不知抽仇深怨積其害益多故此時欲為俄國計者惟有勸其息兵養民睦鄰勤政斯上策乃該報明知取高麗之害猶以取華地為利是猶教人抱薪以救火禍有不益烈者幾希矣余深惜該報亦有識見而所見未免於偏於是乎書 
[恭錄　論旨] 　○十月十四日奉　上論文煜穆騰阿奏棍徒糾夥販運私酒聚眾傷斃差役請飭嚴訊一摺棍徒孫太占等販運私酒經巡役王瑞等緝獲該夥犯膽敢中途欄奪並將巡役王瑞槍去復拒捕毀傷差役實屬目無法紀獲之孫太古孫春榮朱福禮趙二等犯著刑部嚴訊究辦至巡役王瑞被搶身死該城指揮何以先不相驗遽行掩埋遲延多日始行會驗難保不另有情弊著巡視西城南城御史查明據實恭辦欽此同日奉上論劉坤一奏特恭老病不能治事之運司請子勒休一摺兩淮鹽運使王溥精力已衰難資得力著勒令休致欽此 
[俄皇復豫] 　○前報言俄皇將付儲君以監國續哲后以宜家一時之禮未成二堅之侵忽起以致英皇待結和緩先徵近知效承擔侵年長松柏宿恙即平雄心知故矣所願以好大喜功之略作持盈保泰之謀　席登民瑟琴求女乃為俄民所厚望也耳 
[載兵北往] 　○招商局利運輸船聞於前禮拜六卽本月十八日由漢口載兵一營并軍械等物北上云 
[輪船兩傷] 　○招商局江永輪船於十九夜由漢抵滬報稱治和洋行之公和輪船麥邊洋行之漢陽輪船均遭沈沒事綠前禮拜五卽十七日早六點一刻漢陽船上駛至荻港地方適值公和船順流而下直撞漢陽船之腹其內適當水護護破水出司火人大半燙傷不滿十分時漢陽船卽已沈下其船上司機器西人之婦及其二子與中國之水手等均經公和船上水手等救起惟搭客皆在下艙恐一時逃避不及必皆與波臣為伍矣公和船首亦經受傷水卽滾入該船主急令望岸邊行駛詎離岸尚有二十碼之遠亦隨沈下當其將沈之際因搭客紛亂不能弊放小艇幸有內河小船紛紛赴救始得上岸兩輪船中之外國人均無所傷惟漢陽船有一　　火者被　　燙傷　　　至公和船邊經人援起臥於床架及公和船沈下時遂被溺死其餘華人之受傷者極多由江永輪船載來內有兩人一 
 
 

Page 2

 
 
則兩肋俱折額顱亦傷一則一足截斷僅有少許皮肉相連亦可慘已現聞中國炮船由近駛往照看又經蕪湖稅務局請關道憲發船前往察視該處百姓亦並無囉唣也 
[ ]憲節囘蘇] [雨愆水涸] 　○前報蘇郡各官憲虔誠祈雨已歷多日迄無應驗現在城中河道均見淤淺所有井泉大半就涸故望澤之心不惟農夫為然卽城市居民亦莫不引領仰盼也 
[孤貧宜恤] 　○夫呱呱索乳可憫者孤雛默默含悲最傷夫寡鵠所以善舉之興莫先於育嬰恤　者也無知如司其事者往往借勸募之明　削肥已不顯他人飢寒其公正廉明者又以瓜田李下之嫌不肯經理於是地方之善堂變為劣紳之孽障矣閔兩廣張振軒制軍批桂皓庭孝廉兩稟　嘆制軍之明察秋毫也特照錄之枇捐資設局勸論各屬舉行保存嬰孩性命稟云江西勸辦育嬰章程前准江西撫部院咨會業經前部堂通飭各屬遵照章程認真辦理在案據呈核舉人等情愿捐　設局仿照勸辦原屬善舉惟必須妥為勸導不可稍涉仰勒轉滋弊端應候行司核飭遵照至此事業經前部堂屢檄飭遵照所請通飭各屬援案開辦之處應毋容議本部堂抵任以來該舉人節次縣呈或聯名或自行建議幾於無月無之未免過於喜事非士人家居者所宜出此也並飭知之批因恤　呈訴云道光年間設立恤　原　善舉惟本部堂衙門無案可稽據呈夏秋兩季並無發給口糧亦屬湮沒善事仰督糧道查明何人司理有無乾沒之處至所呈條欵頗有可探該道酌核辦管理群覆觀於此而管理善舉之紳士茍能自愛其鼎則無告窮民有不鼓舞而欣德澤也哉 
[嚴禁小錢] 　○杭垣小錢之弊自經龔幼安太尊嚴禁後商賈各深額頌凡城廂大小各錢莊至今尚不敢以小錢出兌皆太守之力也無如日久弊生上城各店尚一律以制錢出入而自薦橋下則惟來店油行肉鋪南貨店等不能撬用小錢餘則皆以時錢出入矣至時錢之來或換白肩擔負販之流或兌自酒店茶坊之內其價較製錢每洋可多百餘文及二百文不等故貪小利者多超之如驚而龍斷之徒往往以賤價取入　和用之獲利三倍孫稼堂廉訪關心民事久悉此中弊賣爰札保甲局員出示嚴禁寔力稽查以絕其弊局員奉札后卽於十月十一日出示曉諭令一人肩負高腳牌前一人手　銅鑼口呼嚴禁小錢且喚且行偏諭城廂內外其牌示係六言者八句云小錢久干例禁私鑄厥罪匪輕小民無知貪利居然　和公行示後嚴查汞禁買賣一律公平倘敢私違故犯立提按法嚴懲自此示曉諭之後次日孫廉訪又刊發憲示偏貼城廂其大旨謂私鑄之罪例載十千以上為首者斬監候從者發配新疆給旗兵為奴定制森嚴罔不遵奉訪聞杭城市井多有私購小錢攪和行用以貪便宜即足以病　民而更足以害商賈以致諸弊業生大為市井之害本司現在飭差密訪查有私鑄奸民立卽按法治罪凡爾軍民人等幸弗貪目前之利致罹三尺之條云云按廉訪官逾年善政書觀此一示其於興利除弊之間亦可以畧見矣 
[委勘工程] 　○皖垣小南門內奎星閣相傳為通省文人風水所關奎星閣自下而上共有三層雖不十分巍峨頗足一寬眼界　屆重九之夕上二層四面懸掛五彩小琉璃燈百餘盞文人詩客等臨其間無不盡興南望長江北攬山西尋九龍逶迤之蹤東覘一塔崚嶒之勢四面遊覽皆足騁懷自兵焚後建修以來已歷有年所房屋多有朽壞處前月看守者赴縣稟知尹明府見係通省文風所關之地卽轉稟上憲日昨已委候補知府邊保桱與按照磨王之屏兩君會勘應修工程稟候　辦開工云 
[皖垣官報] 　○藩轅牌示蒙城縣知縣左　丁　遣缺委卽補縣李蔚署理 
[蓑衣取辱] 　○南昌之為妓家保護者俗呼之為披蓑衣大抵取其形似龜殻又可以庇體故也日前省城隍廟演劇有妓列坐而觀俄來甲乙兩人知其為妓而未曾相識直前平視口道而手指之復漸挨近其旁似乎欲一聞香澤者不意坐侯立一蓑衣遽以惡言相加甲乙尚未來與辯旁觀反為不平曰是自樂與人觀何干汝事世寍有披蓑衣而兼潑醋者乎甲乙亦憤然而起齊聲喝打一時臺下擁擠喧嘩而蓑衣撕破矣 
[馳馬傷人] 　○十月十一日黃昏揚州鈔關門外有一六十許老嫗攜一幼孩約四五齡手捧晚飯菜蔬等具傍城跟徐行突有一華服少年馳駿馬沖至馬卽無既無齡人亦不語老嫗退避不及登時仆地孩亦蹉跌入河千萬舟鱗集羣翹大　將小孩就出老嫗已昏不知人少年見此卽　馬加鞭迅馳而去又沖倒十餘人有重傷居人因公　本郡大紳據情聯各具稟督撫飭屬以後無論文武衙門及行營卡汛紳富之家凡騎騾馬驢必須帶鈴如不帶鈴准當地居民扣馬繳官懲辦云云此稟如蒙大府恩准施行則鋤強保弱剔除積弊實為德便從此金鈴宛轉玉勒馳驅兩耳非聾早有避身之處四蹄甚疾何妨疾足以行也 
[謀殺本夫] 　○直隸寍河于家浦謀死親夫一案已列前報先是該縣民婦邱黃氏亦有藥本夫者夫弟邱三向縣鳴冤總無確供故未便列入報章現悉已水落石出亟縷述之為眾告焉邱黃氏年二十餘芙蓉其面枳棘其心與夫邱永順積不相能邱亦不識不知　　之間絕不防微杜漸邱與木匠李二常相來往邱黃氏遂與通　野驚終勝家難彼此真如膠似漆然邱雖不自知而耳屬於垣者已言籍婦恐事機敗露勢難地久天長於是與李相商擬藥其夫與李偕　李卽懷紅馨以進紅髻者卽砒毒味　微甜李愛食飴糖氏取調　以進李食而死七竅流血婦以棉團拭盡謂為暴死舉哀用棺盛殮了事夫弟邱三一身死不明控縣令丁公為人忠厚研訊多日略無端倪夫姦妻淫婦 
 
 

Page 3

 
 
　　押差館一押官媒絕不似謀殺本夫案件邱三復赴順天府及都察院衙門控告上憲以案情重大特委候補縣朱令赴寍河訊鞫連審數日亦無確供及隔別推求審至五十餘堂始據將通姦謀斃各情吐出現已定案收監矣計此三兩年間寍河縣屬謀殺本夫案已三起書曰辟以止辟若非盡法懲治恐不足以儆將來也 
[鐵棍傷人] 　○上海美領事公廨近出以案凶手巳為巡捕拘矡案緣海珊輪船第二管機器之洋人與名索希納特者素來熟識前日往四馬路某家偶因口角遂致爭毆用鐵棍戳傷索希納特據虹口捕頭稟稱現在醫院傷重非一禮拜後不能上堂其棍亦經呈案棍長二尺五寸上皆血痕被告云海珊輪船卽欲開往福州須八日方可囘來問官着於西歷念九日覆訊被告取保着繳現洋二百五十元否則須的保兩人每人保洋二百五十元方准保出也 
[道憲驗工] 　○虹口至吳淞之已毀鐵路其起輪處路本二條前因工部局擬將是路築直會照會道憲劉觀察隨委謝刺史飭工將路築好現已工竣請道憲驗工至兩傍之餘地卽飭該處頭圖之保正謝春山照料不得被人堆積貨物云 
[叔斃姪女] 　○本城南門內藥局弄某甲與某氏女同居不啻伉儷二十日黎明時女之叔父名老八者係本地人陡然至女處稱有要言扣門進見問女爾其養老我否女謂養老力雖未能亦將代籌存項作養贍之計叔曰然則養老終無望矣言未已叔卽用刀向之劈去女甫聲喊求救已流血滿地登時氣絕某甲尚在睡鄉聞聲起視叔並未逃避卽將乃叔扭住報縣驗辦嗣後如何審辦容再搩聞 
[拒傷捕役] 　○川沙　捕役某勤幹多能取怨宵小近因本官整頓捕務辦事愈形認眞遂被誘至僻處毆傷殞命本官大怒將境內會經犯事之人悉拘而究責之而凶手尚未拿獲也 
[落旂誌哀] 　○法工部局收四季捐洋人白宜格者於昨日清晨因病身故昨日法巡捕房落半旗以誌哀思按白君前在中國帮辦軍務及管帶洋鎗隊歷多年所在外國時亦會帶領兵勇近聞李爵相欲聘請前往講求西法一旦仙游不得再受中國恩典亦可慨也 
[相騐無傷] 　○昨報列塘橋鎮之田間有女屍一口由堂報縣請騐茲悉邑尊騐得腿上傷痕實係瘡毒潰爛並無別情卽着該圖地保邱明若知照善堂收殮加封發壇云 
[硝案審結] 　○昨列私硝一案今已訊結陳阿榮已將子松茂交案邑尊訊究確實著將陳松茂責一百板陳阿榮龔桂全王四卽陳德明各責八十板其投案之高玉豐店主高甫麒實不知情及扛夫王天生均無干省釋王四嗣後不得再與拆梢等相結預管聞專硝斤若干悉充公云 
[控欠候審] 　○英商華太洋行控被阜昌申號結欠貨銀六百七十六兩三錢五分向索無付由賈幅領事照會陳司馬飭差傳訊昨晨傳到該號執事人聲稱會將金表六只洋紗一百三十六疋及衣鈎等件抵與華太行計押銀六百兩已付過銀一百五十兩矣陳司馬商之賈副領事以與原告所控情節不苻且原控人亦未投質隨訂期於禮拜三傳齊控被再訊 
[追查失妻] 　○年約二十餘歲之馬德寶至英公堂稱鄭谷甫時常與我尋衅謂欲向我交還其妻其實我並未誘匿不料伊於昨日竟手持鐵械前來傷我頭面是以訴捕拘究凶器呈閱鄭供年已五十餘向擺舊貨攤招留馬德寶在家豈被誘逃老妻會已尋見領歸不多幾日又走失無蹤顯見仍被藏匿向索抵賴故欲與之拼命是實馬則堅不承認陳司馬飭將馬鄭二人暫押俟備文送縣核辧 
[查獲失賊] 　○婦人劉氏至英公堂稱被賊挨門進來竊去單夾紬　馬甲四件夾襖一件當卽報捕中包搩陳阿九緝獲人賊是以投案情究給領陳阿九稟在路見此人手持衣服情節可疑是以拘至捕房盤問豈知卽是劉氏之失物竊犯徐士茂稱行竊該死伏求施恩陳司馬隨判押徐至年終斥釋賊交失主領去 
[王孝子碑銘] 　○國家教澤閎深奇傑輩出光緒五年春　穆宗毅皇帝山陵禮成之後前御史吳公可讀從容抗疏廼以身殉海內詫瞙目為奇忠逾年而四明乃又有王孝子殉交代母事其暇豫果決視死如歸與吳御史無二論者謂奇孝與奇忠殆相頡頒云孝子名繼榖前鄞縣教　會稽王君英瀾之第四子也補紹與府學弟子員讀書為文好深沈之思詩才高妙年未三十慨然有濟世利物之志性尤孝骨月無間言歲在己卯父病與其兄孝廉繼相禱於神爭死甚力父終不起瘞　殯所產靈芝焉是年冬孝子得噩夢憂母甚迫明年三月母果病且殆其兄方返會稽孝子為疏禱於神曰去年父病乞　以志行未堅未能感格今母抱疴日亟刲股割肝不免傷殘肢體曷著削兒紀算積母桑榆晨昏尚有諸昆似續已延弱息塵世名利況非本懷身後毀譽在所不計滿湛月湖寸心可鑒遂於庚辰四月五日頭湖以死其疏詞家人初不知也惟見遺札案上云去來有期此行甚樂處分身後事甚悉又題字於湖亭之柱曰潄六道人歸眞處道人隨父之鄞縣學任所父卒越百八十日入月湖以去時年二十九詞意幽隱一若委化也者又若祇為殉父計葢懼傷母心也洎其兄歸於敗簏中得禱神疏稿而事乃大明投湖之夕家人如其札中所言索之賀公祠畔果得屍植立水中冠服不亂守者夜夢湖中鼓吹迎神云是王孝子而是日其兄在里中亦夢其弟白馬渡江前導有金牌二大書孝子悌弟自孝子之歿母雖甚悲而病良愈嘻異矣夫忠孝節義非異事也然平居慷慨孰不義形於色若蹈白刃而無雖而臨事彷徨瞻顧計較充類至於行己忘恥出使辱命誤天下之大計貽家國之重憂而不恤者皆全驅一念中之也今孝子與吳御史皆處可以不死之地而至誠所注身命蔑如而又鎮定從容裕之有素非激於一時之意氣倉卒得名者可以比儗豈不偉哉豈不偉哉爰為之銘曰舜江之曹兮救父與俱沈慈水之董兮事母終其身父罔救而母罹患兮嗟嗟水濱乃有道人惟孝子之就隕兮父乃死而不死母且瀕 
 
 

Page 4

 
 
死而得生湖波湯兮孝子之心千載與之清湖月皎皎兮孝子之志終古與明月我為作銘兮此石可泐不可磨者孝子之名光緒六年夏六月三品衛浙江補用道寍波府知府宗源瀚謹譔 
[嘉禾荒田謠送許太守] 　○嘉禾嘉禾不應荒田多荒田奈太守何　太守來白骨猶遍地青苗無由栽太守去農民歲歲供租賦猶照官額不足數　大史疑有欺檄某來勘荒久瀦宜規除新墾宜丈量某旣捧檄不下鄉實令足額徵稅糧縣令請不報太守繼請乃云偶病涼百姓聞之走且僵扶老挈稚　瓣香某始命馬撾日撻跪者如牛羊旣作腐鼠嚇露刃耀寒芒上旣中邪下乃病狂瓣香瓦　擲滿堂華輿先脫輻某乃徒跣奔踉蹌太守聞之犯難出一呼卽止兩幸俱無傷此時太守如爺娘　某反訴大史怒兵役來駭行路太守趣民速對簿曰罪有在爾無懼幾人得釋脫桁楊幾人留繋拘鋃鐺此時大史如天神太守如姨娘　代者來太守去走相告駭行路百姓聞之走且僵扶老挈稚跪滿堂曰昔無太守誰餬子口今無太守或駢子首陳詞嗚咽涕淋浪牽衣頓足不得行此時百姓如孤離太守如爺娘　爺娘不得見兮百姓悲兮荒田幾時熟兮太守來兮嘉禾嘉禾不應荒田多荒田多奈太守何　仙李稿 
[光緒六年十月初八日京報全錄]  
　　宮門抄○旨兩道錄前○發抄　旨六道○陝督左　奏借補副將摺子○文　奏請更正縣丞底銜夾片○又　奏據咨奏　聞夾片○又奏恭革把總夾片○東撫周　奏審明京控按律定擬摺子○陝督左　奏甄別補用知縣摺子○十月初八日禮部宗人府欽天監侍衛處値日無引　見○富勒渾泰假滿請　安○內務府呈進三九盒○關防衙門奏十五日　大高殿拜表煙貝勒行禮○召見軍機　○發抄　慶裕補用知縣陳占長等留省補用奉　旨吏部知道欽此○又王家駿等　任奉　旨着照所請兵部知道欽此○又潘其淑革識審辦奉　旨着照所請該部知道欽此○又請仍以高銓試署薩楊令奉　旨吏部議奏欽此○又補用知縣謝請善期滿奉　旨吏部知道欽此○又試用知縣徐桂年期滿奉　旨吏部知道欽此　○○欽差大臣大學士督辦新疆軍務陝甘總督二等恪靖侯加一等輕車都尉臣左宗棠跪　奏為揀員借補要缺副將以禆管伍恭摺仰祈　聖鑒事竊臣接准陝西提臣雷正綰咨稱陝西商州協副將沈懋貴業經丁憂開缺回籍守制所遺員缺亟應揀員借補隨在於標防合例人員內逐加遴選查有舊帶威武新左旗記名遇缺簡放總兵拉利巴圖魯朱正借補陝西商州協副將員缺以裨舊伍如蒙　兪允應俟奉准部覆後再行給咨赴部引　見以　定制除將該員履歷隨摺咨送兵部查核外謹會同陝西提臣雷正綰合詞恭摺具奏伏乞　皇太后　皇上聖鑒訓示謹　奏軍餉大臣奉　旨兵部議奏欽此　○○左宗棠片　再臣前於彚保嵩武軍克復吐魯番城案內請將分發補用縣丞姜文治以知縣分省歸候補班補用奉　旨允准在案茲據該員稟稱係於同治八年由附生報捐指分湖北試用縣丞此次所保底銜係屬錯誤懇請具奏更正前來臣覆查無異合無仰墾　天恩　准將該員姜文治底銜攺正請以知縣仍留湖北省歸候補班補用　飭部註冊以昭核實除咨部外謹附片具陳伏乞　聖鑒訓示謹　奏車機大臣奉　旨吏部知道欽此　○○左宗棠片　再新疆色勒庫爾之南回部坎巨提向例進貢沙金該頭目俄則項前於光緒四年呈進　經臣奏奉　錄旨飭下理藩院議奏援案賞給大縀二疋飭由臣就近發給祇領在案茲准幫辦新疆車務通政使司通政使二等男臣劉錦堂咨稱光緒六年三月間復據該頭目俄則項循例呈進貢沙金一兩五錢咨請具奏前來臣覆核無異除將例賞大縀二疋，由臣發交轉給俄則項祗領前將所進沙金一兩五錢咨送內務府呈進外理合附片具陳伏乞　聖鑒谨　奏軍機大臣奉　旨該衙門知道欽此　○○左宗棠片　再據署甘肅肅州鎮總兵陳春萬呈稱着河州管属紅柳園夙把總藍　補用守備于三德查出回民私販烟土過境該弁有得　縱放情事當經檄委飭發肅州查訊去後茲據肅州保昌研訓屬實業將款追繳清楚呈詳核辦前來臣查該弁于三德於汛地盤獲囘民私販煙土過境並不稟明該管上司送交地方官究辦竟敢受賄縱放實屬胆玩應請　旨將署河州管属紅柳，園汛把總　翎補用守備于三德卽行革職不准投効軍管以示懲儆除咨部查照外謹附片陳明伏乞　聖鑒訓示謹　奏軍機大臣奉　旨于三德著卽行革職不准投効軍管兵部知道欽此　○○山東巡撫臣周恒祺跪　奏為審明京控按律定擬摺仰祈　聖鑒事竊照家陰縣民楊元忠遺　楊元文以栽私害民串隨逼和等情京控宋迷等一案經都察院於光緒四年九月三十日奏奉　論旨此案着交文格督同彔司親提人證卷宗　公嚴訊確律定擬具奏抱告民人楊元文該部照例解往備質欽此當經前撫臣文格欽遵行司飭提研訓由司委提應質人卷至省訊因兩造供詞各執催提要被郭勇等外出未到案難侬限審結　經文格咨部展限旋據楊元忠堂弟楊元泰復以串役屢橫更傷母命等詞控經都察院於光緒五年十二月十三日　奏奉　論旨前據都察院奏山東民人楊元忠簽抱以栽私害命等詞等因欽此經臣欽遵飭司勒限提集人證併案巖訊茲據臬　靈杰催提人證至省審明議擬解勘前來臣親提研鞫緣楊元忠楊元泰均籍　蒙陰縣與宋迷等　　素識無嫌宋迷宋紀朋石玉山俱在該縣充當巡役光緒四年二月二十八日楊元忠堂弟楊元泰胞兄楊元功在外販囘私鑒五十餘斤意欲洒賣漁利　宋迷等緝私走至撞遇連鑒拿獲押帶送縣行抵邵鳳成旅店門首楊元功陡患　症宋迷等當將楊元功扶進邵鳳成店內調理詎楊元功醫治罔效延至二十九日早因病身死宋迷　卽將起獲誷　 
 
 

Page 5

 
 
　　斤呈繳　經該縣喬有年驗明楊元功委係病斃集訊地鄰人等並無別故飭令楊元功之母楊莊氏領屍殮理填格取結通群立案楊莊氏旋因楊元功會與素識之王五口角有嫌且出門時聲言就使擬赴費縣境內販當疑為王五暗串巡役將克實宋迷等栽私逼害隨以前情令楊元功之妻楊李氏控府批縣集訊喬有年票差郭勇秦淑等查傳王五外貿未到楊李氏查明實情自知誤控當隨郭勇等赴縣具呈墾息喬有年訊供取結尚未群銷楊莊氏又憶及楊元功於三年秋間會與宋迷族人宋紀智卽宋吉智爭看義坡互相口角復疑楊元功被宋迷等拿獲係宋紀智勾串所致楊李氏赴縣具息亦疑聽信郭勇等調處復以前情令堂姪楊元忠出名遣抱楊元文具呈晋京控經都察院奏奉　　旨交審前撫臣文格欽遵行司委提人卷來省質訊五年正月二十九日楊莊氏經縣票差傳解與姪孫陽泰騎馬進城因山路崎嶇中途自行失跌墜馬在山石上搕傷頭面經傷泰扶送進城醫治無效延至二月初五日因傷身死報經喬有年驗訊並無別故填格錄供詳報並將其餘人證解司訊因兩造供詞各執催提要被郭勇等外出未到案難侬限審結詳經部咨展限楊元泰痛母情切悞聽傳言心疑楊莊氏被　總局高齠齡恨控串役途中逼害並知高齠齡與吏書王立功差役秦元考認識疑有賄串　弊情事又以前情由司控經臣批飭提審楊元泰並未在省侯質復查照歷控呈詞並圖准添砌墾騐不准嚴刑勒結各情具呈晉京控經都察院奏奉　嚴旨飭令衆公研訓確情以成信識經臣欽　行司催提要被郭勇等尚未回籍該司茲就現到被證審明議擬解勘提　供前情不諱詰非有心誣告亦無起衅別故應卽擬結查律載不應為而為事理重者杖八十等語此案楊元忠楊元泰先後京控宋迷等栽私害命各情訊係事出有因及懷疑圖准添砌所致尚非憑空誣告惟不查虛實輒行晉京呈瀆究屬不合自應酌量問擬楊元忠楊元泰均應酌照不應為而為事理重者杖八十折責發落巡役宋迷宋紀朋石玉山訊無賄串案將楊莊氏　斃各情事應與並無不合之陽李氏均毋庸議差役郭勇秦淑現經質明並無賄買和息情弊亦毋庸　楊元文聽從作抱業已罪坐原告應免置議除供冊審限咨部外理合恭摺具奏伏乞　皇太后　皇上聖鑒訓示謹　奏軍機大臣奉　旨刑部知道欽此　○○欽差大臣大學士督辦　　軍務陝甘總督二等恪靖侯加一等輕車都尉臣左宗棠跪　奏　循例甄別補用知縣恭摺仰祈　聖鑒事竊據署甘　布政使松昌濬按察使史念祖會詳稱前奉行知准吏部咨論奏嗣後道府州縣無論何項勞續保奏歸入候補班人員令各該督撫卽以此項人員到省之日起予　一年詳加察實認眞考核如　為守衆優堪膺民計之目出具切實考語查明分別煩簡補用如才具不能勝任尚　造就者酌量　補或係熟悉營伍亦准酌量改用武　至罷　　庸者卽行恭劾休致統俟以該員　省之日扣足一年挨次甄別後仍照舊倒補用以杜攪越擇缺之弊其尚未甄別之　准差委不准署缺倘逾一年之限並未考核將來甄別到都時查　遲延月日將該督撫照倒講處所有從前到省早過一年者接准部咨卽行甄別毋庸另扣一年之限以昭平允等因同治二年十二月十七日奉　旨依議欽此等因歷經過辦在案　查勞績分發甘倉補用知縣余重基現年三十一歲係江西南城縣人祖籍雲南昆明縣由後秀在甘省捐輪總局報捐監生加捐縣丞雙月選　禀請投効於克復狄道州渭源縣城池出力輕　署督臣穆圖善當保同治九年七月十五日奉　上論候選縣丞余重基着賞鐵藍翎欽此十年投効蜀軍當差嗣於關　盡清案內經臣窠保光緒二年二月初四日奉　上論候選縣丞余重基着免選木班以知縣歸都　先選用欽此四年請咨赴部在京遵　餉事例加捐指省分發是十一月引　見經　欽派王大臣驗放　往甘肅五年正月二十七日到省繳照騐寫履歷查封筆記相符准予留省補用在案今自該　於光緒五年正月二十七日到省繳照之日起連閏扣至十二月二十七日試看一年期滿　應騐看甄別該司等查該員余重基年壯才明留心吏事堪以原官留省以煩缺照例補用　情會詳呈請監核甄別具奏前來臣查該員余重基年富力強才亦明晰堪以知縣原官留省照例以繁缺補用除將該員履歷清冊咨送軍機處吏部查照外歸恭摺具奏伏乞　皇太后　皇上聖鑒訓示施行謹　奏軍機大臣奉　旨吏部知道欽此 
[省積事宜] 　○十月十五日補用縣石玉麒是知藩委甯郡差遣禀見　劉沛稟知藩委甯波差遣　布經歷常禀知藩司飭知　補縉雲縣禀見叩謝　補處州府經歷備或方禀謝海連津局　正任奉化縣丞莆恩禧禀辭赴都 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
