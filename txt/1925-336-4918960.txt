# 1925 - 336 - 4918960

 

Page 1

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *   
 
 

Page 2

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *   
 
 

Page 3

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *   
 
 

Page 4

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *時評 
[末着（冷）]  
　　末着者近人所謂最後手段也蓋無論何人或何國家苟有其他方法可想决不願用此末着故用此末着則無其他方法之可想可知矣 
　　馮玉祥對於直隸之用兵而交戰末着也苟可以避免此戰事馮玉祥必避免之何也以其與平時非内戰之宣言相反故也日本對於滿洲戰事之有所舉動末着也苟可以避免此舉動日本必避免之何也以其與平時不干涉中國内戰之宣言相反故也 
　　世之愚者每以末着爲最先之着故一開門而即見山其間全無藴蓄藏匿之地手段之拙劣者也智者則不然必以此最後之着并甚不願此策之實現然而爲勢所迫有時不能不出乎此者誠智之有時而窮也 
[國内專電一]  
　　北京　郭松齡庚（八）（日）晨赴錦州其司令部尙在興城須一二日後前移郭軍因須料量補充且修理被毁鐵道行軍甚緩並示進攻新民郭歌（五）（日）電報攻破連山以東陣地　　北京　外息張作霖通電三省本人卽下野可知張尙在瀋 
　　北京　外團對張作霖批評不一謂張背後仍有外交勢力不使其完全失墮云云（九日下午二鐘） 
　　北京　張之江魚（六）（日）夕宿豐台立興宜棧次日發陽電討李後進駐豐台該電内容除數李罪狀外有我軍爲上帝選民仰蒙福佑復何所畏等語過之綱旅陽（七）（日）夕開抵廊房前缐（八日下午七鐘） 
　　北京　庚（八）（日）張之江佔張莊鄧寳珊佔大城李景林在靜海（八日下午七鐘） 
　　北京　高碑店淶水來人云馮軍接戰該處人民甚安堵比諸奉軍與某軍判若天淵（九日下午二鐘） 
　　北京　直省士紳對孫岳督直甚歡迎望二軍於此戰後回陜以陜人治陜三軍移直不許招兵各得其所（九日下午二鐘） 
　　北京　京津車第七次到張莊爲某軍徵發其車頭又第三次至黄土坡爲某軍徵發其車頭故京津車不通今日使團提議按條約開國際列車每天一次（八日下午七鐘） 
　　北京　津保間並無正式接觸津發表與京發表許多戰報爲常識上明知不確者只好不採（九日下午二鐘） 
　　北京　國民軍息天津南青縣李軍與國民軍均在白楊橋南趙扶接戰李軍敗失槍甚多又息鹿鍾麟以使團抗議京津交通斷絕故與津方商議卽日通車雙方不得扣留赴津與來京各車皆在廊房換車免彼此扣留（九日下午二鐘） 
　　北京　府息内閣改組須奉直魯軍事稍有眉目再辦馮對左右亦如此說馮欲長江孫蕭說明肯定話方表示對中央改組意見現在取維持現狀進行戰事方針故陳錦濤再電辭財長（八日下午七鐘） 
　　北京　府要人曰張口以軍事無頭緒勸部下勿切功名故攝閣分子露逡巡之狀府以國民軍不出閣員十分之六七則許閣等于不組故亦决定停頓段近來每日起甚早秉燭下圍棋一局謂政策已失敗靜待交代之有人左右公子等進馮氏擁護極點話懇段再辦下去段謂馮對吾好但各方未必均如馮吾政策不行當然退你們年輕不一定仗吾望勿抝吾志云云段近屢問曾姚起居及梁李朱行蹤仍念念不捨段性孤耿生平熟人太少疑人不用故每一事件發生想來想去均是就這幾個人支配所以政敵側目今親信寥落頓感不便退志在此執政已一年雖財部收入七千萬府部要人均肥叚本人仍窮則可信者　　北京　府息段以修改報政府制馮原件退還且贊成設總理又而不出閣員昨草親筆函致馮謂新閣係本人交代階梯本人並非戀棧國民黨要人云國民軍有賴於段氏之事件正多此時段若退對國民軍不住（九日下午二鐘） 
　　北京　領袖公使對吾戰亂謂歷年内戰結果軍閥代興人民陪同損失今次内戰後倘眞有愛國者將全國軍人首領共商解决時局辦法化地域黨派不分南北共開會議莫以偏安之局爲滿足則政變犧牲爲不虚否則一次内戰又種下次内戰種子民生益艱 
　　北京　吳佩孚電國民軍始終貫澈討奉主張斷無與張李接洽之事（八日下午七鐘） 
　　北京　蕭耀南電府派代表胡龍驤到京代表接洽（九日下午二鐘） 
　　北京　漢電吳對直魯謂闖獻再出豈能姑息聯李說係挑撥作用 
　　天津　聞國軍方面决以三路攻直鄧寳珊任中路攻天津樊鍾秀任右路攻德州一軍任左路由京奉進取 
　　天津　日界行政委員會擬根據庚子條約天津二十里内不得駐兵向李要求（以上七日下午五鐘） 
　　天津　西路戰况直豫兩軍在馬厰西北姚馬渡大戰沿子牙河一帶甚劇李軍初敗旋有兩旅於虞（七）（日）曉反攻姚馬渡大戰六小時豫軍敗直軍第一師第一二兩旅將豫軍所佔之姚馬渡佔領奪獲大砲三尊機關槍五架俘兵數百名繳械者一營餘死傷甚多 
　　天津　李景林在馬廠督戰北路楊村方面尙未開戰（八日下午四鐘） 
　　天津　陽（七日）晨直李到馬廠督戰與豫軍戰於姚馬渡庚（八日）在大城激戰楊村尙無戰事直李奉郭相對防守尙無進攻意（八日下午五鐘） 
　　天津汲金純師降郭奉天動搖奉張父子欲出亡大連經王永江等勸止晉軍出娘子關向石家莊開進（八日下午五鐘） 
　　天津　保安警察第五·七·九·十九·二十一二十二等六隊陽（七日）晚開駐津浦北段京津客車庚（八日）全停（八日下午五鐘） 
　　天津　直軍將領曁舊直系在津軍官均有通電討馮又新舊直系在津將領魚（六日）晚在督署開重要會議 
　　天津　戒嚴司令部昨佈懸賞緝拿共産黨徒拿獲傳播過激實行煽惑者賞五百元指名送信因而捕獲訊實者賞一百元探明巢穴捕獲首領者賞一千元 
　　天津　張宗昌魚電李贊助討馮並聞張將退駐德州與直軍聯貫一氣 
　　天津　直軍現駐楊村者爲張憲所部約二萬人内有步兵六團迫撃砲機關槍騎砲二團輜工各二營另有飛機四架國方爲一軍張之江部一旅二軍樊鍾秀部兩團廊房方面直軍爲王賓之全部步騎砲飛電工均全國軍鄧寳珊部人數不到兩旅（八日下午五鐘） 
　　奉天江（三日）許蘭洲偕趙恩臻高維嶽裴春生齊恩銘常蔭槐及孫高二旅長由海道回奉趙等原被郭禁津許到津說直李仍歸奉始設法救出當晚趙等同赴前線招撫所部軍隊 
　　奉天　江晚張作相電話郭派來陳在新富雙英二旅全部投歸服裝俱全張令優賞母庸繳械 
　　奉天　張學良電職部軍持械歸者現達萬六千餘名即送奉改編張派于國漢携欵十萬西上奬賞歸軍 
　　奉天　李景林代表楊笙舞偕楊毓珣來奉有重要接洽（以上四日下午九鐘） 
　　開封　岳督電執政保李紀才督魯 
　　開封　孫岳由洛赴保（以上八日下午一鐘） 
　　蚌埠　齊（八日）戌刻蘇軍第四師十四團一二兩營營長郭福有陳九疇均率所部到蚌下車聞第四師全師將來均隨陳移皖佳日上午十一鐘陳調元在督署行就職禮畢即出署赴各處拜客（九日下午四鐘） 
　　漢口　蕭庚（八日）錄吳函布告謂軍需券爲軍事上一種準備現承吳總司令函示該劵不在漢市行使務各安心營業勿輕聽謠言自相驚擾 
　　漢口　有人向某建議公對時局宜發通電 
　　漢口　吳定眞（十一）在西園歡宴武漢各團領袖聯絡感情（以上九日下午四鐘） 
　　漢口　蕭派胡龍驤赴京列席最高會議胡陽（七日）晚快車北上 
　　漢口　李根源陽（七日）來漢爲黎活動 
　　漢口　蕭陽（七日）將軍需匯兌局董事長聘書璧還並附函謂服務鄉邦負有維持地方之責對於發行軍需券各界反對遂難贊同吳旋覆函此事初未考慮旣各界反對可不在漢行使惟此機關及印成券紙尙難遽予廢棄聞建此議者確爲某銀行長商界正商對付方法 
　　漢口　劉玉春部十五旅有將遄回宜昌原防消息 
　　漢口　吳陽（七日）午後六時在西園歡宴上級軍官蕭親到寇英傑自廣水趕回列席（以上八日下午四鐘） 
[國内專電二]  
　　北京　法政府訓令關會法代表中國現象日亂裁釐宣言必難實踐法國對關稅自主應以裁釐爲交換條件釐裁凈後仍須中外覆查方能施行關稅自定條例又某某等三國亦同此主張關會前途暗淡（九日下午八鐘） 
　　北京　今日銀公會開會議九六付息鹽業等反對結果官廳方面禁止後下午又開會决九六歸入整理案不付息九六風潮投機者破産不少且有欲得操縱者甘心又銀會議决函安格聯不得付息歸入整理案（八日下午七鐘） 
　　北京　昨晚經紀公會召集大會議决以本星期一後塲成交之二百餘萬收交與找色歸交易所負責辦理凡未清交易限今後八場内停拍了結俟買賣均衡後以後交易即買賣現貨今日交易所以八場停了結尙須理事會議决定故前塲又停市後塲會議無結果又停市今日警衛司令及警廳佈告九六公債一日之間價格奇漲顯有好徒暗中操縱傾萬衆之家産飽一已之私囊擾亂金融破壞治安茲派幹探多名務將操縱之徒查拿嚴辦以儆奸貪今日九六暗盤上午自四七開始交易漲至四八一折至四六八下午復漲至五零七（九日下午七鐘） 
　　北京　北大派人奪政府核准之華北大學校舍謂清室産業政府無支配權已由清室善後會賃與北大試騐學校之孔德用華北請報界主公道（八日下午七鐘） 
　　北京　庚（八日）閣議（一）議定海軍部司長高心源辭（二）贛方請撥海關附捐按分分交災區交内部賑署核（三）甘長請任沙明遠敎育廳交部核（四）鄧本殷保林惇燿兩廣運使交部核（八日下午七鐘） 
　　北京　安格聯建議淞滬港務局辦法說帖送外部（八日下午十一鐘） 
　　北京　日館息溥儀在津未患病 
　　北京　和使照會外部和政府派東印度漢務參贊鄂格林出席法權調查會 
　　北京　日使照會外部郵傳部借欵本息失信請交通部速定辦法 
　　北京　外沈乞假三星期段批不准 
　　哈爾濱　張煥相告各界謂東鐵中俄合辦路係營業軍警政權當然我主余惟順民心謀民利主公理保主權商民勿聽謠言如有非理相干我爲維護主權起見犧牲一切不計 
　　哈爾濱　東鐵要求工大易用蘇俄職敎員始允照撥補助費 
　　哈爾濱　松花江上糧車盛來 
　　哈爾濱　冬晚市會决建旱橋通電車工程費五十萬元東鐵市會各半担負德領通知西門子在哈設事務所電車材料已備即運華價二十五萬元（以上四日上午十鐘） 
　　鄭州　本埠市民因時局愈僵昨組市民會通電各大軍閥要求從速收拾救民痛苦到會者五千餘人（七日下午三鐘） 
　　開封　交涉員林實奉令晉京參與焦作福公司會議（八日下午一鐘） 
 
 

Page 5

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *[接國内專電二]  
　　長沙　政府以虞（七日）市民爭關稅自主游街有數點溢出範圍（一）搗毁報館（二）撃碎私車（三）奪取貨品（四）向軍人演說詞意離奇擬進行數項（一）訓令學生守秩序勿妄動貽外人口實（二）責成長郡第一師範校長交出搗毁報館之凶犯（三）向市民解釋從來湘政府與羣衆一致昨又允許游街不必因外交牽及内政以後如有運動望屏除不良份子 
　　長沙　川軍湯子模屍身昨始運抵洪江裝殮聞湯此次陣亡原因實以湘軍第五旅長劉重威與黔軍定計圍攻川軍根本解决所致 
　　長沙　省署參贊趙心筠由鄂返省 
　　長沙　軍財會議虞（七日）開幕惟葉開鑫回籍未到派旅長蔣鋤歐參謀長張雄輿代表列席趙述人民痛苦軍隊萬不能苛索故理財不可緩如仍自由提徵我何以對人民大家拿出良心湘事猶可爲否則願引退唐承緒（生智父）將表示願服從各軍官一致遂議决加設整理軍政委員會推唐生智爲會長又設軍需委員會從一月起兵餉發足各軍不再提稅官薪有折扣中國銀行借欵百八十萬由各軍官簽字成立（以上八日下午十鐘） 
　　成都　善後會六日開幕劉文輝夏首勳兩師長率隊到省並出席善會 
　　成都　田部師長段榮琮病故田委旅長孫震升任孫將來省一行 
　　成都　市政督辦羅澤洲有待城區馬路完工後再交新任說賴委市政會辦李劍鳴已表示不就 
　　成都　劉成勳擬於五日到雅準備赴邊劉將委宋學端任建昌道尹劉决定年内修築成都至新津馬路 
　　成都　劉湘賴心輝所演說收束川局辦法首在統一軍政停止兵廠造槍賴亦述用人重賢行政公開意（以上七日上午十二鐘） 
　　廣州　南征桂軍黄旭初部支佔欽州城 
　　廣州　港商視察團改期删（十五）來省 
　　廣州　當局令飭書店明年曆書内刋列國民黨黨綱三民主義五權憲法 
　　廣州　張貞部虞（七日）可到汕閩民黨宋淵源張蘭溪羣集汕頭待張貞至汕偕同入閩（以上七日下午十鐘） 
　　香港　民黨中央委員會齊（八日）電京同志嘉奬爲民衆運動受傷者謂北京革命民衆乃北方一切被壓迫民衆之領導望一致聚於民黨旗下爲民族解放而奮鬭本黨將悉力號召全國革命民衆爲後援　　香港　省罷工委員會魚宣言這次罷工純係求國家獨立及民族生存這次罷工之解决當視港政府能否容納條件爲定我們始終抱嚴陣而待的態度望各界團結努力擁護罷工條件 
　　香港　民政廳長古應芬仍堅辭庚（八日）省務會議僅陳公博一人出席各代廳長亦缺席流會 
　　香港　鄧本殷留黄志桓部守雷州城本人率大隊渡海回瓊昨省軍陳銘樞呂煥炎下令由遂溪安鋪兩路攻雷城城内商民多遷廣州灣暫避鄧决固守瓊崖以北洋艦駐守海口 
　　香港　前汕市長陳箇民被發覺舞弊逃滬汕當局下令通緝 
　　香港　蔣介石庚（八日）在潮開潮梅行政大會議聞王懋蕚部將移駐潮汕 
　　香港　楊西巖庚（八日）偕簡琴石抵港簡語予省政府希望港方派一政府負責代表與省政府之負責代表接洽欲於耶穌誕前解决工潮簡並謂省方此次提條件只限工人一方面利害問題至政治問題則移京辦理據楊之秘書言楊此次來港携有汪精衛覆港督函簡楊佳謁港督 
　　香港　當局委張鏡黎爲惠州財政處長 
　　香港　楊西巖佳謁港督後電省報告各事已諧至港代表上省期俟例局會議後定眞（十二）答覆（以上九日下午七鐘） 
　　廈門　張毅派代表三人來厦携文請海軍放還子彈參謀長林國賡謂事先未奉上方放行令現電請示再定另訊海軍擬必要時還半數現决與委蛇張代表一人返漳報告 
　　廈門　楊漢烈函張毅謂楊學良受廣東僞職已予槍决 
　　廈門　庚（八日）張軍克董奉溝葉定國率百人逃董奉山 
　　廈門　傳蔣軍再入閩但未證實　 
　　廈門　張貞部獨立團庚日可到汕 
　　廈門　鼓嶼華民公會向領團工部局董事會抗告工部局長失職請撤 
　　廈門　李芳池庚（八日）返同安將回防漳州同安由四十八團接防又張軍近多調平和（以上九日下午十鐘） 
特約路透電 
[外電所傳之中國近事]  
　　八日北京電郭松齡之軍徐徐前進主軍仍任錦州前鋒將抵遼河日憲兵現輔助奉天警察巡邏該處人心驚惶恐有刦掠情事國民軍已抵楊村李景林之軍退至北倉顯未有何戰鬥今日京漢未通車前門車站無機車聞李在馬廠附近親自指揮戰事謂已在子牙河撃敗第二國民軍之兵兩旅又在大城撃敗一旅 
　　九日東京電牛莊官電稱兩三日前張作霖之軍刦掠錦州城但郭軍已接管該城現正恢復秩序官場接奉天消息領事團曾請日總領事如有必要以日兵保護外僑日總領事已允照辦聞日政府力避增加關東戌軍蓋恐起華人之誤會也陸軍省以爲滿洲現有之兵已敷調用 
　　八日東京電據陸軍省所接今晨奉天電稱難民紛紛抵城城中安靜張作霖仍駐奉天現扼守遼河線以待大軍聚集一星期後數可達七八萬人云届時將决一死戰以定最後勝負 
　　八日青島電畢庶澄在高密濰縣撃敗變兵並在烟臺繳張懷斌之兵械後今日回抵此間畢現控制東魯白寳山之前鋒進抵何處現無所聞衆意漸近高密今晨有日水兵四百名携旗執械列隊過市致引起許多評論 
　　九日東京電據陸軍省消息日軍第十師司令部今晨已由遼陽移至奉天第六十三步兵聯隊旅順口砲兵一隊公主嶺騎兵一隊均屬該師現亦赴奉保護日僑及其他外人其兵力雖不甚厚但朝鮮與日本似不致派援前往 
[國際聯盟之解除軍備案]  
　　八日日内瓦電國際聯盟行政會議定組織解除軍備大會之籌備委員會擬請德美俄三國加入英國有保留條件内有决定各國軍備分配及一國平時軍備在職時實在價値之問題 
[美總統之國際主張]  
　　八日華盛頓電柯立芝總统致文國會重述其主張並略述辦理緊要内政與國際問題之立法程序總统言及外交謂洛迦諾之成功已證實美國聽令歐洲各國自行整理其問題之政策之正當美國可歡迎歐洲各國限制軍力之任何行動但美政府固贊同解除軍備然不願參加情勢或歸無效之會議目前裁减陸軍較裁减海軍尤關重要此爲世界最要問題如陸軍問題解决則海軍之限制自易考慮美國固贊成加入世界法庭但對於該法庭之組織則有保留條件柯立芝估計已議定之償還債欵在此後六十二年内共可得一萬五千兆元連未議定者計之共達二萬兆元較目前國債爲多查此債欵中有俄債一百九十二兆元今日俄國當局尙公然不承認之柯立芝總統又提議減稅等事 
[摩塞爾問題]  
　　八日日内瓦電西班牙烏魯圭與瑞典代表所組合辦理摩塞爾問題之股員會迄未能協定辦法聞瑞典代表恩登氏反對英國所提議之解决法國際聯盟行政會於討論良久並開密會後今日一致通過海牙法庭關於解决摩塞爾問題手續之意見即行政會有全權决定一切並有仲裁之權是土代表對於行政會此舉表示不滿英代表則已預先聲明英政府服從行政會决議土代表稱行政會之職權爲和解與調處一但非仲裁土代表團如未得本國國會之同意不能承認行政會有仲裁權云瑞典代表恩登氏稱行政會不欲放棄調處人之職權云 
[印茶歉收]  
　　八日倫敦電晨郵報稱印度茶歉收較去年少收約二千萬鎊故目前每磅售一先令六便士至一先令八便士之零售價格在數星期内將漲起每磅二先令 
　　八日倫敦電每日捷報得悉茶價將漲消息實無根據該報謂印度北部收成雖較上年少一千八百萬磅但十月杪之存貨有一萬八千一百七十五萬磅去年同時僅有一萬四千八百七十五萬磅 
[橡市交易情形]  
　　八日倫　電今日證劵交易橡反殷份稍欠活潑價已較前平穏惟無明白之弱勢或售出之壓迫 
[公電]  
　　興城郭松齡電各報館均鑒我軍於歌日將連山以東陣地攻破敵軍全部潰散虜獲步兵約二師砲十餘門馬匹子彈槍械無算現正在猛追中特聞郭松齡魚印 
　　連山郭松齡電各報館均鑒我軍前鋒已抵锦縣正向大凌河及義縣方面搜求殘敵痛撃中齡今晚移斾高橋郭松齡陽印 
　　盛京張作霖電北京各機關各省軍民長官各法團各報館均鑒民國肇造十有四年變亂相尋迄無寗歲軍閥肆其攻戰策士尚其縱横水旱連年萑苻遍地循環報復徒苦吾民孰公孰私何恩何怨推原禍始約有數端建國之初制定約法遵守及稔已顯尊嚴項城不德陰謀稱帝脫覊逸範蔑視典章伐異黨同放逐議士及身而見伏厥亂源乙卿丙辰天下鼎沸家亡身死貽笑寰中黄陂繼承始反其弊徒以變生諸鎭竟至大法凌夷國會於以播遷廢皇於以復辟是約法每失其效政局必亂其常綱紀失維攘竊是尙强藩割據篡统弄權海内洶洶戞亡無日陽防一潰人欲横流攘奪僭居甲僵乙起纘緒失墜貉出一邱誰生厲階至今爲梗毁法之弊此其一共和立國主權在民政治萬端當由正軌美法兩國已具良規洴澼術同豈僅餬口法旣失離上無道揆下無法守各省異趣風氣自爲緩急弛張錯综離互虚有政府號令不行度支仰空賣國借債飲酖止渴剜肉補瘡此其二是故壞法亂政旣造惡因特腐虫生叢脞遂孶及瓴今不圖噬臍何益頃之首都政變共産聲囂滄海汜濫將同淪溺國家蒙其禍害社會紊其綱常一潰藩籬萬刦莫復覆巢之下能不寒心内亂伸張至於此極防微杜漸是待臧謀吾華民主久載憲章民無尊卑節制資本則貧富無殊保障四民則勞逸均等共産主義（有脫字）人無智愚咸明是理何苦矯枉過正推波助瀾如水益深自絕國本况關東三省爲國邊障作霖服官桑梓責任匪輕愛國愚誠豈甘人後往歲爲籌統一曾假兵戎卒以願與心違良有覺悟每念常以三省之財力迭供救國之犧牲得地予人引咎歸已恤隣濟賑縻餉勞兵耿耿此心有如皦日而人不諒誣我野心比年以還我生何益故乘江浙厭亂旋我師徒倡導和平力求自治從此蓄精簡銳固國邊圉發揚民權漸趨法治奉此國家主義進與世界周旋孰意野心之徒縈相逼迫惑我部曲作亂反戈推其用心至爲陰很神州陸沉國勢阽危亂源所在義宜根本澄清首要之圖在復約法以國會非常會議暫代立法機關建設施政中樞付託臨時統治維持現狀限以時其庶絕續之交獨裁合議一唯民意依歸選徵護法之軍專負勘亂之責治標之策略具端倪再本約法精神速行國會選舉組織政府制定憲章護法之軍移爲護憲大法無凌夷之患政治則有軌可循永絕禍萌洊臻隆治普創國學講道明倫旣正人心復維綱紀以中和大同之道嚴共産過激之防默化潛移根本斯固至於裁兵屯墾築路籌邊庶政紛繁匪言可盡推行策勵則在有司語云國家興亡匹夫有責作霖不敏竊企好之掬誠電聞佇候明敎張作霖魚印 
　　青縣張憲等電各報館均鑒馮賊玉祥假托宗敎肆行殘暴把持政柄覆國本近復包藏禍心助長赤化唆使匪軍擾亂畿疆府院受其包圍元首被其監視人民遭其荼毒地方任其蹂躪破壞綱常摧殘同類實爲名敎之罪魁世界之公敵天地難容神人共憤昨經李督帥仗義誓師聲罪致討救國救民歡騰遐邇憲等志切同仇情殷靖難以身許國早具决心夙願追隨李督帥共建義旗肅清妖孽現已簡率部屬荷戈前騙殲彼凶頑光我華夏披瀝陳詞伏乞垂鑒直隸陸軍第一師師長張憲旅長趙寳山丁夢林張翼飛同叩陽印 
國内要聞 
[奉郭軍戰事恐入停頓]  
　　張作相返吉汲金純回奉 
　　奉軍在遼河左岸築堅固塹壕 
　　連山附近一役奉軍損失重大 
　　奉郭兩軍一時尙難决戰 
　　日本守備軍已集中奉天 
　　各國僑民治安維持委託日本 
　　東方社八日奉天電云張作相未參與八日之軍事會議於八日下午十時啓程回吉林豫定三四日再來奉天大凌河附近戰鬭後傳言失蹤之汲金純已取道營口於八日下午回奉天 
　　奉軍在遼河左岸築長約一英里之堅固塹壕於其後方另築一鐵路接連京奉鐵路而在該路上配置裝甲火車及貨車遼河已結冰人馬可以往來無礙但砲車過河尙覺危險張學良置司令部於火車中兵數以張學良爲中堅總計二萬五千人砲僅六十餘尊 
　　連山附近一役奉軍所受損害計死傷二千降郭軍者一師被俘一旅大砲數尊被奪 
　　九日奉天電云張作霖又向段執政以下各方面發討馮宣言列數馮玉祥罪狀謂其借外資宣傳赤化遂致煽惑奉軍内部 
　　白川關東軍司令官之警告於九日派菊池少將交與張作霖又另派專使從旅順乘軍艦交與郭松齡 
　　因鑑於時局之變動日本駐屯軍師團司令部已於九日晨由遼陽移至奉天依此後形勢之如何關東軍司令部不日亦將移至奉天駐公主嶺之日本騎兵之一部分爲防備不測起見已决定就奉天警備之任務日本驅逐艦「荻」九日由旅順開往秦皇島 
　　九日東京電云駐奉天各國領事於七日通告日本吉田總領事云此後關於維持治安之案件委託日本 
　　電通社八日奉天電云前日决心下野之張作霖以大凌河鐵橋破壞成功氣勢又振謂屈於部下郭松齡而下野心實不甘將集兵十萬於潦河而殲滅之言時意氣昻然 
　　奉軍將大凌河鐵橋破壞後更將所有交通機關付之一炬郭軍若步行至新兵屯須時二十日故兩軍决戰當在陽曆明年正月 
　　日本守備軍陸續集中奉天宛如戰時狀態奉天領事團將保護及其他一切事情任之日軍 
[豫直兩軍仍在偵察戰]  
　　李軍分三路布防馬廠方面李軍占優勢 
　　大戰將從九日開始李與舊直系合作說甚盛 
　　東方社八日天津電云新改編之直隸軍推李景林爲總司令李爽愷爲正司令馬瑞雲爲副司令總兵力共有七師三混成旅一衛隊旅约計八萬其配置如左「左翼」在馬廠附近爲張憲之第一師榮臻之第二師朱同勳之第七師外加二混成旅在獨流鎭附近爲王賓之第五師「中央」在北倉附近爲胡毓坤之第三師在楊村附近爲竇聯芳之第四師「右翼」以呂大棠（譯音）之警備隊十營守備之此外尙有總豫備隊在天津附近者一混成旅二補充旅在軍糧城者爲朱益清之第六師 
　　張之江軍更相接近現正在楊村前面盛行斥候戰尙未至主力之衝突李景林軍在此方面之指揮官爲第四師長竇聯芳豫期將於八日夜或九日戰鬭今已整理萬全之戰備李景林方面對於戰局之形勢比較的抱樂觀李景林擬於馬廠方面之戰鬭告一段落即歸天津指揮全軍目下李爽愷爲留守總司令在天津任指揮之職 
　　今已判明馮玉祥致李景林聲言從直隸撤兵之電報係屬僞電馮軍正在陸續增加兵力廊房豐台之間但見滿載兵士之火車綿亘不絕張之江在廊房設司令部於火車中 
　　馬廠方面之戰鬭從七日晨開始直繼續至八日正午止是役李景林軍占優勢已判明李景林目下移進陣營於姚碼頭將攻略大城 
　　李景林交還前所没收之陸錦等八禍首之財産近日正與彼等往來酬應竭力聯絡至昨日爲止潛匿各處之直隸派政客今日皆出現又得大施活動以天津爲其策源地此即李景林張宗昌吳佩孚等聯盟成立之結果同日北京電云八日晨楊村之李景林軍與國民軍均已下攻撃命令京津間火車忽然不通傳說已開始前線之戰鬭 
[北京通信（三原）]  
　　勢已瓦解之段政府國民派對時局之異趣 
　　段政府一年來之措施幾無是處識者固料其必蹈直系之覆轍據某要人所談「其致命之傷即（一）安福系以幾年來之變遷内部早不一致大别之可分爲安派與福派介於兩派間者又有太子派統安福系之策畫可以縱横捭闔四字包括惟以三派之鼎足而峙互相異趣甲主聯張乙主聯馮丙則又欲聯長江系以制張馮各行其是互相傾軋遂致於張於馮於長江系均不討好轉而結成惡感（二）直皖戰後安福系所謂要人以顚沛流離多窮不能自給姚震在去年段未入京前適某晚報經理王某以報社被封蟄伏天涑旣久願來飯店無以開發由蘇人張某貸與千元姚且向之轉借二百元爲入都之用其他窘况殆亦與姚相若以是　得位置後莫不拼命搜括新機關疊床架屋此輩無一不身兼數職甚至有一人兼至十餘之多一年來耗費之團帑達九千餘萬元其接濟奉方之軍費等尙不在内（三）金佛郎案之解决國庫受損極鉅段政府之斷然出此固由於奉方之需索而安福要人之垂涎餘潤亦其一大原因此案解决以後大部分之欵旣爲奉方提去 
 
 

Page 6

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *小部分則爲安福諸人所瓜分雖段宏業亦由李思浩持送十五萬元罪惡旣由此鑄成奉方更以所得之欵力修戰備以求貫澈其混一宇内計盡故此次戰事即謂之段政府促成亦無不可」其言似非深刻近自曾毓雋被捕後安福褚人人人自危皆圖三十六著之妙計無如吳光新由日人保護出京後國民軍於東交民巷極爲注意於安福諸要人之住宅附近更遍佈偵探故如梁鴻志李思浩等卒未能逃亡惟姚震以與岳維峻曾一度拜把對於河南姚遂多所計畫自詡能包辦一切前此一度宣傳政府將以李紀才查辦湖北亦即出自姚與梁曾等之策畫國民派對之已極注意近姚又於豫事别有陰謀適爲國民派所聞昨夜姚適在某要人宅雀戰爲岳代表李仲三偵悉即急電鹿鍾麟派兵將姚捕獲外間盛傳由李仲三所獲親送警衛司令部蓋誤傳也姚被捕後安福諸人更加危懼國民派亦更加注意蓋國民派於段之去留雖尚未確定而於段之左右則極不滿必一一廓而清之也 
　　安福縱横捭闔之策旣根本失敗民黨去年孫中由北上後勢力大澎漲一年來以見厄於段政府積憾甚深段政府於學潮依章士釗朱深之主張絕對高壓初未計及北京專門以上之學生大半均屬民黨份子以是民黨乘此大活躍連日示威不已毁屋放火紅旗蔽目而握北京警備權之國民軍亦一任其所爲國民軍之與民黨之接近固已昭昭在人耳目而所謂國民革命大會方面對於段側諸人已指出四凶十惡二十太保主張一一就逮所謂四凶即曾毓雋梁鴻志姚震朱深十惡即葉恭綽鄭洪年章士釗龔心湛光雲錦李思浩曾宗鑑沈瑞麟姚國楨段宏業二十太保即王政廷楊永泰林長民湯漪諸人此名登榜錄之三十四人事實上雖未受若輩之懲戒即章朱梁李諸人家宅之被毁損害究亦尙微而段氏則以連日所受激剌過深神經已失常度今日復召集特别會議决定即日通電下野矣 
　　段氏之亟亟求去固以大勢如此已無可戀棧祇有一走了事然國民派内部意見亦極不一致連日張垣會議均未得有解决時局之具體决定蓋國民軍派除軍人政客外尙有民黨在内軍人派不欲段下野其理由以馮旣不於此時上台段去後無第二適當之人黎元洪部下雖乘時活動究竟黎氏上年之走馮亦與有力焉今若再擁戴上台狐埋狐搰殊無以自解政客派則主張去段仍恢復黄郛之攝閣民黨派如李烈鈞等則力主根本改造實行委員制三派主張如此馮玉祥本人對於迎黎一層頗不謂然對於實行委員制則又恐近於赤化之嫌似側重恢復攝閣然此事之實行亦有許多困難故卒未解决馮之來京亦因此尙無確期而於段則暫時無論如何不能讓其出京段氏在此情勢之下已不減去年今時之曹鯤矣（十一月三十日） 
[北京新機關之蕭索]  
　　五機關人物多星散惟民會籌備處尙敷衍場面政變後北京各新機關均成凋落之象財政委員會委員長梁士詒已失所在聞早已赴津國憲起草委員會委員長林長民現避居東交民巷以上兩處均類倒閉參政院議長趙爾巽在家聲稱臥病副議長湯漪原尚活動一次在某處席上被國民軍人物訾責現已不見踪影參政亦大半出京軍事委員會之人物雖較妥當而上次開會只到十九人亦逞暮景國政商榷會原爲政客每夕聚會談話機關現則門前冷落車馬稀少惟國民會議籌備處因許世英關係尚有若干辦事人到署但有兩星期之久無一項文電其衰敗亦可想見回憶六機關公宴盧永祥時何等熱鬧不及百日便成如此情形當亦爲個中人所未及料者也 
[戰禍蔓延中之山東]  
　　全省幾無一安靖土孫鉢傳有陣亡說 
　　濟南通信據軍界某要人云二日省軍與豫軍泰安附近又有最激烈之戰爭勝負如何前方尙未有報告惟今日運來俄國傷兵多人轉搭膠濟車送往青島陸軍醫院醫治五十五旅旅長徐源泉護路司令祝祥本今日午後三點又帶兵一混成團赴泰安助戰昨有自泰安來者稱省軍日前退出泰安時俄國兵大肆搶掠焚燒豫軍到泰安肥城者有一師四旅之衆泰安附近百餘里内已鷄犬爲空膠東一帶亦頗紊亂蓋前烟台鎭守使張懷斌所部之第二旅僅有兩營在烟台被畢庶澄繳械現張氏已率其餘之四營會同膠東剿匪司令尹德山（尹有兵一團）佔領莒縣與白寳山遙通聲氣抵抗省軍前徐州鎭守使孫鉢傳所部之補充第一旅在徐州敗後尙有殘兵一千五百人前日由萊蕪退至博山向預備軍長王翰鳴索車一列開拔來濟詎行抵博山北之大崑崙站即與王翰鳴部預備軍發生衝突激戰結果大部分被王部繳械孫鉢傳有陣亡說大崑崙趙莊附近一帶搶掠極爲慘酷駐東昌張建功之第四旅已被四十四團團長杜鳳舉繳械張建功已押來濟南惟該旅一團團長時永勝帶兵二營竄往河南此外自軍興以後駐防各地軍隊多調往前敵土匪遂乘機而起尤以沂州府之紅槍會東臨曹州一帶之大刀會爲最猖獗焚殺虜掠官府無暇過問大兵之後繼以匪禍戰事若再延長魯民將靡有孑遺矣（十二月四日） 
[鄂商界反對軍需劵之激昂（蕭蕭）]  
　　商界五團體聯合向蕭請願 
　　全省商民誓以罷市爲後盾 
　　漢口通信總司令部設立軍需匯兌局發行軍需匯兌劵其發行條例與匯兌總局通告均詳前報愚以其發行劵額與準備基金均無定額而其發行條例與通告之要點又前後不符足見其本身尙多不可告人之問題即斷定其前途尙多暗礁今果激起商界反感已有實行反對之舉動矣昨五日午後五時半武陽夏三商會及湖北全省商會聯合會·漢口各團聯合會等五團體在漢商會開聯席會議討論軍需劵問題共到百餘人衆推漢商會長周星棠主席周即登臺謂聯軍總司令部進備發行軍需劵在軍需匯兌總局未通知以前漢商會絕未與聞其事至該劵背面印有發行條例八條其第三條四項所謂價値三千萬元國有不動産諸契據交與漢商會保管爲擔保品等語實則此種契據屬於交通部者在交通部屬於財政部者在財政部商會除收到該總局公函一通劵様三張外並未收到其他片紙請武昌商會吳會長發表對於該券應注意之要點再討論應付辦法吳幹丞繼登臺指陳利害極爲精闢且詞極激昻到會者皆爲感動吳氏報告畢仍由周氏登臺主席王森甫動議謂今日應先問到會諸君是否贊成此劵在鄂發行請主席提出徵詢大衆意見再付表决主席詢問大衆有無異議衆請付表决主席即高聲謂諸君如不贊成此劵在鄂發行即請起立全場一致起立王森甫又謂到會諸君旣一致反對軍需劵在鄂發行諸君爲全省商民代表倘諸君有一人因反對軍需劵而受若何影響全省商民即起爲後盾請主席提付表决主席即據以謂如諸君贊成王君動議者即起立全體起立丁舜欽動議谓漢口方面倘有一人因反對軍需券而發生若何影響武昌即首先罷市以爲後盾全場鼓掌贊成再次陳榮卿周允齋嚴芹初李定安徐榮庭任漢臣周韻宣徐世法等相繼發表意見决定到會各團體代表於六日同赴武昌向蕭耀南請願無論如何不許該券在鄂發行况杜鎭守使錫鈞上月二十七日在漢商會報告該劵决不在漢發行應請當局實踐前言如蕭不允負責再聯合向吳請願若吳不爲負責答覆則唯有出於最後之一途實行罷市期達到不能在鄂發行之目的而後已請願書即晚在漢商會繕就漢商會及各團聯合會代表六日午前十一時在漢商會集齊同赴武昌商會候漢陽商會代表到會即偕赴督辦公署遞呈請願聞省議會平維兩派議員日前集議擬聯合各團體爲大規模請願現商界自動反對省議會當然加入爲一致表示當屬稿時請願代表尙在督署未出其情形俟明日續誌（十二月六日） 
[豫省兵匪雜訊]  
　　李紀才在泰安失利洛寗土匪集衆蠢動 
　　項城民團撃退潰軍 
　　國聞社開封通信魯豫戰事近來報紙登載皆言國民軍次第進佔對於張宗昌之如何應敵均略而不詳第近數日中豫省軍隊之赴東路日有數起其在省靜坐之毅軍亦已紛紛開拔到歸德考城一帶塡防據軍界消息此次李紀才與王爲蔚部到泰安後已與畢庶澄部開仗多次無如豫軍地理生疏屢中奉軍之計十二月一日在茅家溝黄店開仗豫軍敗北是役共傷三千餘人（受傷者約佔十分之七）豫軍已退至泰安城内陳文釗之軍隊已無戰鬥能力所棄槍彈過多刻岳督以前方急需子彈已由鄂運到二百餘箱連夜用汽車分運前敵愚以上項消息係得諸傳聞恐不可靠又赴李紀才辦事處詢問據云李與王爲蔚現尙困守泰安急盼援軍之速往聞岳已電調駐陜州之國民三軍大約今日可以到汴 
　　又得交通界消息開封紅十字會掩埋隊早已出發至泰安昨日又由歸德調往多人復由漢口運到護傷藥品多箱連夜運往前敵其由前敵運回傷兵亦爲數甚多兼以陳文釗臨隊不前與李紀才意見不洽現雖有靳雲鶚赴前敵督戰恐未必能指揮如意耳 
　　洛寗土匪本較他縣爲多今日（七日）得洛陽來電本月一日洛寗北鄉又聚土匪一萬餘人軍火甚爲充足其向來匿居嵩縣迤西各山之小桿土匪亦紛紛由嵩到洛與之會合兼以憨玉崑舊部王長振率領馬步隊一千餘人由盧弋趕到入夥聲勢益張彼等仍戴張得勝爲魁首聞其所出佈告擬乘此時機與憨玉崑劉鎭華報仇並擬佔領洛陽抄襲國民軍之後路俾可與奉張聯合等語但省政府尙未得洛寗縣正式電報 
　　攻陷淮陽搶刦周口之土匪圍攻項城者已十餘日項城知事以城内糧足可支三月督同警察民團極力防禦該匪一再攻撲並未得利項城本爲袁世凱故里城内警察辦理甚佳民團亦人數甚足槍枝皆從前拱衛軍所用之軍械較土匪爲優前日各鄉民團紛紛到縣相援復與縣中約定時日其在城内居住之張鎭芳高仰之杜龍彬各家又選勇士一二百人會同民團開城互撃詎意該匪雖有汽車而子彈極爲缺乏一經開仗立時潰散目下項城業已解圍民團軍警一無損傷并得手槍快槍十餘枝追撃土匪三十餘里奪下男票五十餘人女票七人現該匪已竄赴商水其在沈邱所駐之匪亦次第東去據聞該匪出境後已重竪軍隊旗幟兵匪不分此豫人所以常苦匪患也 
[皖局前途之暗礁]  
　　蕪湖通信皖省自軍民兩長相繼去職後以適値戰事方酣之時亦無人過問迨東南戰事暫告段落善後問題即繼之以起鄧如琢督皖令下皖軍各將領又紛起反對致鄧不安而去皖局固幸可轉危而苟安然仍未澈底解决也孫傳芳委任陳調元王普爲軍民兩長後陳將到任就職王態度則甚冷淡財政問題困難不論矣皖南地盤則尤不忍放棄連日有向王氏道賀者皆拒而不見且不多談及此事意旨所在不易窺測此民政長官方面之情形也陳調元爲皖軍總司令不過爲督辦之變相而安慶方面已有反對之電文發出雖不能斷該電之效力如何然於軍長問題未盡妥協亦可概見且皖軍將領對於解决皖事早有策劃擬擁王普爲皖軍總司令馬祥斌爲皖南鎭守使倪朝榮爲皖北鎭守使蓋論成功而分權利早已有此存心也今南北西鎭守使有改爲皖南北防守司令委周鳳岐陳儀分任之說皖將領對此又未知其意見若何此外之欲分得一臠者尙大有人在鄧如琢之外如柏烈武馬聯甲等亦均有所活動七日下午皖南鎭守使署得毫縣知事急電報告該縣忽到有土匪千餘距城不滿百里是否爲某部之民軍現尙未可斷定更有一事足以擾亂皖局者即軍隊之特别增多是也試言其顯著者一皖軍之擴充二江西之第三師三陳調元所率來皖之軍隊四周陳若來亦必帶有軍隊綜上所述其軍隊之特别增多不問可知苟處置不善即爲將來皖局前途之暗礁此亦皖人不能免之杞憂也（十二月七日） 
[杭州快信]  
　　孫昨午返杭後酬酢頗忙已定十一日離杭赴寗過滬擬仍不勾留聞閩浙蘇皖贛五省先行廢督業經確定待返寗垣即發表閩浙贛各軍總司令 
　　浙省議會全體議員定十日午刻公讌孫氏並請夏省長孟守備徐總參議爲陪聞孫亦訂是日下午四時讌請省議員全體曁紳商各界 
　　前方奉軍投効軍官已奉孫總司令令發各軍司令部轉各支隊概充見習軍官至士兵人等命繳槍械給資兩三元遣散 
　　第五軍軍長周鳳岐現派副官吳有祥到杭察看新募在省訓練之新兵以備運寗補充 
　　第五軍司令部現裁撤冗員計高廷耀朱德垣宋少卿夏鏞城等十餘人已紛紛回浙 
　　内河水警廳長徐則恂原定十一日出巡嘉湖各屬因迎迓孫總司令接洽防務改期十六日出發 
　　浙江菸酒局杜局長昨委饒炯充第九區（嚴州）分局長周之鼎充第四區（寗波）分局長 
　　常山知事張蘭浮報軍需一案又經公民張書紳提出證據請求察核夏省長以此案據張知事呈報派定魯宗琛爲代表并由財廳委員沈作則隨往督署定期清算當令携帶證據投候會算明確後再行核辦現督署已定十日在署會算 
　　杭綢公共貿易場設王馬巷舊觀成堂内已於一日成立該場组織完備各機户肩銷綢貨日在五千元以上滬寗各帮亦派夥到塲收貨 
[廣大學潮始末記（毅廬）]  
　　學潮之遠因與政府辦理此案之經過 
　　廣東大學學潮自該校校長鄒魯北上後即大起波瀾學潮之遠因則原於國民黨左右派之齮齕校長鄒魯屬於右派與現政府左派人物久不合作當局近以東江戰事已平遂欲將該校改組乃由政府任命甘乃光等組織廣東大學調查委員會鄒魯以在粤不能立足乃藉北上外交團代表之名義飄然去粤鄒氏雖遠引然尙有鄒氏一派之敎授職員及一部份學生皆爲擁鄒者對於政府之調查廣大委員會遂持反對之態度於必要時或出於罷課罷學之舉謀消極的對付會政府所任之調查廣大委員甘乃光不懂公文程式與辦事手續曾致公函廣大將調查字様改爲查辦字様該校遂藉此以爲反對該調查委員會之資上書政府認甘氏有意悔辱該校要求將甘乃光懲辦但甘爲政府中人自未因此點而去職同時甘乃光又趕速致函該校更正前誤政府乃對於廣大敎授請罷免甘乃光之呈文久未批覆該校敎授三十八人以政府久未批示咸不滿意遂於前月二十七日下午二時召集會議磋商第二步進行辦法公推鄧植儀主席由鄧宣佈開會理由并徵求各人意見敎授曾濟寬周佛海等主張一致向鄒校長辭職未批准前聯同告假遂一致通過政府以鄒派敎授有此舉動遂持强硬態度對於該校敎授請罷免甘乃光之呈文批以「所請應母庸議」等句該校敎授等旋於二十九日下午一時開會討論應付到會敎職員共八十餘人由温德泰主席宣佈情形各人均不滿政府此批示由鄧植儀黄枯桐曾濟寬楊宇康等先後發言主張一致向校長辭職先行告假離校對於管理廣大委員會會議亦相率不出席舉出譚克敏謝瀛洲曾濟寬桂崇基伍英樹五人起草辭職宣言向政府及社會報告辭職理由自敎職員二十九日會議之後多有不上課者廣大學生方面以敎授辭職倘不設法挽留則該校無形停頓影響學生學業殊大該校學生遂召集全體學生二千餘人開會推黎某主席宣佈討論該校院長及敎授辭職問題旋由衆議决各案如下（一）請願政府撤甘乃光（二）保障該校敎育經費獨立（三）正式用函挽留各敎授（四）發宣言說明挽留各敎授本旨（五）開員生全體聯席會議（六）請政府清發該校欠薪（七）風潮未平息前請各敎授先行上課（八）全體學生定三十日往國民政府请願議畢遂散會三十日下午二時許廣大學生乃列隊到國民政府請願由汪精衛及陳公博接見汪氏對於學生請求懲辦甘乃光及維持經費獨立事均有解釋略謂甘氏事件已由本人致函廣大聲明更正道歉及自請國民政府處分手續已無不合至經費獨立一層政府始終負責保障云云學生請願團不得要領而散在政府方面初時猶欲維持廣大現况嗣見鄒魯晋京後對於政府調查廣大事發表各種文字詆謗政府與林森等承認北京執行委員會而否認廣州之中央執行委員會因此認鄒爲違反政府遂决議根本改組廣大學校任鄒系之敎職員自行辭職并由政治委員會下令任汪精衛伍朝樞譚延闓陳公博四人爲管理廣東大學委員會委員籌備改組廣大事宜延至本月一日由國民政府明令宣佈鄒魯之不正當行爲免去廣東校長本職同時任命北大敎授顧孟餘爲廣東國立大學校長顧未到粤前着陳公博兼代廣大校長於是累月之廣大學潮至此告一段落將來有無波瀾尙未可知然政府對於此事已算完全解决矣附錄政府免鄒魯廣大校長本職令如下月前廣東大學校長鄒魯呈請中央執行委員會將廣東大學改爲中山大學經表决通過政治委員會以名義已定不可不積極籌備以期名實相副故决議設調查委員會調查廣東大學一切狀况以爲實行改稱中山大學之準備乃鄒魯在北京突然發表文字措詞荒謬初猶以爲個人辯難之文辭不足計較不圖十一月二十七日廣東大學發表鄒魯致諸同事同學之函其措詞大略相類似此造謠惑衆實堪詫異今夏討平劉楊之役鄒魯始則託言調和繼則避居香港態度模稜事定之後始逡巡回省日與無聊政客失意軍人相勾結對於中央執行委員會政治委員會及政府所施行之政策往往藉端阻撓例如鄒魯此次函中所資爲抨撃者莫如謂政府破壞敎育經費獨立然按之實際鄒魯所斤斤致意者特爲敎育經費之分割然與敎育經費獨立渺不相涉數年以來驕兵悍將分割財政惟力是視以致政綱解紐民生憔悴稍有常識莫不痛心中上七校感於經費無着迫不得已乃分割財政收入之一部以資維持此事遠在鄒魯未任廣東大學校長以前鄒魯無從攘以爲功及鄒魯任廣東高等師範學校長以後提議合併法政農林兩校爲廣東大學一切收支數目從不呈報政府不特用途不明即對於收入之種類數目政府亦無從知悉遂得以廣植私人勢力前此大憝未除政府自無暇整頓及此及禍亂削平政府依據中央執行委員會統一財政之議决將從前之驕兵悍將分割財政之惡習悉予掃除特頒明令一切文武官吏皆不得截留財政違者以軍法從事令出惟行豈能於中上四校獨存例外且政府此舉固爲一切經費計亦即爲敎育經費計蓋必財政统一然後预算可以確定必預算確定然後用度始得不匱當推行財政统一之第一步中上四校向分割所得之經費驟被收回雖立形拮据然推行至第二步則政府收入較裕對於支出亦隨以較豐敎育經費爲國家敎育人才之根本中上四校更爲廣東全省高等敎育機關政府豈有恝然置之之理邇者全省將次底定財政整理亦已就緒政府對於敎育經費將度其力所能至日謀增加以視鄒魯之斤斤於把持一部分之收入旣不能充中上四校之用又不能使全省學校平均分配而徒割裂財政貽害無窮者其得失利害豈可同日而語鄒魯徒虞財政統一之後收支公開不復能如以前把持壟斷遂剽竊黨綱以文飾其私且藉以爲厚誣政府之具其用心實爲可鄙最近以調查委員會成立更慮陰私揭發遂不惜對於中央執行委員會政治委員會及政府架詞搆陷所謂共産云云乃帝國主義及軍閥所挾以爲謠諑中傷之資近來因事實不符此種聲響已歸沈寂鄒魯乃拾其唾餘用爲搆煽可謂心勞日拙鄒魯言論行動乖謬如此不足以儀型多士着即免去國立廣東大學校長本職此令（十二月二日） 
 
 

Page 7

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *   
 
 

Page 8

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *   
 
 

Page 9

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *國内要聞二 
[靳雲鶚已出師攻魯]  
　　此次豫軍攻魯因李紀才所部紀律不嚴反被魯張撃退靳雲鶚因督率王爲蔚等部尅日前進靳氏已就聯軍第一軍總司令眸發布通電如下雲鶚奉討賊聯軍總司令吳浙閩蘇皖贛聯軍總司令孫委任爲聯軍第一軍總司令並承孫帥頒發關防遵於本月八日就職現在山東戰事劇烈雲鶚即備出發馳赴前敵督戰仍祈隨時指示匡助共濟艱難特電馳陳靳云鶚叩齊 
[江蘇財政近狀]  
　　江蘇財政自民國五年後受軍事牽制民政紊亂財政虧累至十年水災後已積欠一千數百萬元上年兩次戰爭糜欵亦鉅先後鉼計國庫共負債三千三百零二萬元（詳數列後省庫負債五百八十二萬不在此内）此次軍事發生各路軍隊所需軍費及逕揚各縣局所稅欵共二百七十餘萬元其尙未報廳者不在其内約有三百萬元現在軍事粗定孫及地方人士對於江蘇財政異常注意聞財廳長李錫純業已陳明總司令部及省長公署訂有目前救急·維持現狀·治標辦法·治本辦法將於本月二十日召集本省士紳會議决定施行至前此軍興時代各處軍隊自由提欵現經孫氏通令規定財政统一辦法所有收欵一律解交金庫各縣局所業已遵令辦理矣附蘇省負債總數約計清單（一）善後債欵本息六百三十八萬四千元（二）增加債欵本息八十六萬五千元（三）中交借欵三百五十八萬七千三百五十七元（内有鹽餘押欵一百七十萬元）（四）中交臨時墊欵三百二十一萬二千元（五）其他各銀行借欵一百七十八萬八千九百元（六）各錢莊借欵十七萬八千二百元（七）各商會借欵四十七萬五千元（八）各洋行借欵四十萬元（九）各鹽商借欵一百四十九萬六千元（内有各軍經借六十二萬元）（十）各公欵三十一萬五千元（十）（一）兗換券七十萬元（十）（二）欠發軍政費約七百萬元（内有已發通知書未付欵者約三百萬元）以上屬於財廳直接負債约二千六百四十萬元零（十）（三）各縣軍用墊欵四百零三萬四千元（十）（四）各縣借欵二百五十八萬八千元以上屬於各縣六百六十二萬二千元總共三千三百零二萬元零 
[南京快信]  
　　孫傳芳赴杭後總司令行署内日行事件由參謀長劉宗紀代拆代行凡各處發來軍電及重要文書均隨時轉拍或封寄杭垣核辦 
　　陳調元所組織之江蘇總司令部赴蚌後即已撤銷部内人員隨帶赴皖者不多蘇軍第四師司令部營底並未開拔仍派專員留守 
　　沈思齊於陳陶遺就職之先宣言省署重要職務松屬人概不加入以矯從前大江北大南京主義之錯誤茲將顧問聘書并謝不就　　江蘇保安隊總參議冷遹辦事處處長吳晋均已由陳省長加委處内職員數十人亦未更動惟經費無着聞陳以該處冗員甚多將來擬大加裁減或改組故現時不易一人　 
　　頃有新自徐州來寗之某紳云聯軍蘇軍第一支隊司令陳光組在徐剿匪極稱得力本月一二兩日徐屬之楊莊發現悍匪千餘人陳率所屬之兵第三營及機關槍一連工兵第一營猛進撃剿撃斃僞連長一名餘衆潰散又於三日魯軍潘子和旅忽開至魯　交界處駐紥經陳光組令飭駐碭山之華營將該旅完全驅逐出境地方賴以敉安 
　　蘇州警察廳長袁季梅來寗謁陳面陳要公 
　　江寗鐵路局長吳頌華於九日赴滬公幹 
　　調查蘇省司法收入委員曾國霖刻已事竣回省 
　　中國濟生會江寗分會前往固鎭夾溝一帶散賑專員已於日昨回寗計散去麫粉二千包寒衣數千套並現欵兩萬元尙有沿鐡路鄉僻村落不日仍須派員往賑又該會以江浦橋林鎭被災最重擬於該處開辦粥廠以濟貧民並由丹陽滸墅關特備棉衣千套携往散放又徐州八屬兵災善後會昨函該會請求放賑已電清江分會就近查放 
[南潯路改選之形勢]  
　　南潯鐵路公司總理一職自胡恩義去後即由傳子清以恊理資格代理傳以始拆趙世瑄臺繼爭鐵路保息故爲當道所忌遂由省政府委潯陽道尹鄒日煃兼代刻下該路總理改選已定本月十九日爲期甚近外間盛傳競爭此席者有九人之多（謝遠涵歐陽武戴秉清鄒日煃黄紀清劉世均吳錡趙世塇劉鎬）據某方消息此九人中以黄紀清鄒日煃二人爲最有希望黄現充本省造幣廠總辦極爲方本仁所倚任鄒以道尹兼代總理自屬近水樓台且與省長李奪魁爲兒女親家故二人較有把握其餘謝與歐陽諸人似皆爲烘雲托月之背景恐無當選希望又有謂當道極屬意鈕傳善鈕較有把握未知是否總之南渴鐵路雖係商辦性質然近年改選總理其權確爲省當道所操縱若不得軍民兩省同意雖躍躍欲試亦恐終成畫餅也 
　　自省議會通過查辦文羣案後文知難以立足遂向方本仁告奮勇入京聯絡馮系外傳文氏此去即爲見機引退藉此下台其財政廳長一職將屬諸鄒日　而鄒之潯陽道尹即以實業廳長劉壽朋調任南昌縣知事劉增華有升任實廳希望劉增華爲江西太和縣人與方素有淵源不過鄒旣將升調財廳則將來潯路總理席不屬之黄紀清必屬之鈕傳善故日來該路總理爲黄爲鈕之說又傳之甚盛云 
地方通信 
[蘇州]  
　　刦典案獲盜之供詞蘇警廳偵探在上海捕獲搶刦城中蕭家巷濟泰典當案盜犯周仁生·張德林兩名解蘇一節已誌本報八日由蘇警廳偵探在滬押同該兩盜乘由滬開寗之十五號快車於下午二點三十八分抵蘇警廳派有騎巡隊與保安隊在車站提沿途由各警區加派警察護送一路觀者亦極擁擠到廳後先發督察處管押至夜問十時由司法科長安紹白會同偵探隊長潘秀清開庭將該兩盜提審據周仁生供二十五歲上海人向做皮鞋手藝張德林二十三歲無錫人向賣洋襪爲生以前同在錢萬里橋住過一年均拜馬芳林爲老頭子陰曆本月十四日曾由滬來蘇一次當即返滬旋又自滬來蘇住於蘇台旅館中至陰曆本月二十一日（即陽曆六日）偕同在逃之兩盜犯同在旅館中有友人南京人某甲到來商量謂因於數日前至濟泰典當質當褲子爲論價與朝奉衝突懷恨在心要想設法前往尋寡遂起搶刧該典當之意彼等即與在逃兩犯於是日下午騎仦驢進城至四點十分即至濟泰搶刧（搶刧情形已見前報）搶刦之後時已五點二十分携贓出濟泰之門適見南區第四崗警掉班彼等當隨於警察後面及警察去遠始與在逃兩犯分途在逃兩犯（姓名須守秘密）即行逃往南京彼等二人即於當晚六時出婁門至官凟里在該處乘上行火車於當夜到無錫在無錫飯店三層樓開一大房間與預先約定在無錫飯店聚會之蘇州么二妓女老七與小阿媛二人同吃夜飯嗣又出外爲兩妓購買新衣裳移時回棧房與妓同睡臨睡時知照客棧中茶房謂須趁三點五十三分夜快車赴上海届時須來喚醒因心中有事睡後不能成寐將近三點鐘時並未待茶房呼喚即借同兩妓乘車赴滬不料到滬即被拿獲云云問官訊以行刦時所用手槍現藏何處據供均在在逃兩犯身上問官以該兩盜獲案時搜獲之贓僅鈔票及現洋共五百三十三元金戒指一枚鋼表一只而濟泰被刦損失尙有首飾房中之大批金飾乃又訊二盜所有刧得金飾現藏何處據供首飾房係在逃之二盜犯所刦事後並未分得彼等二人僅刦银房故所獲均係現洋問官又訊以在逃二盜現在究逃何處避匿何處二盜均謂不知再向盤詰二盜即謂現已被獲預備殺頭其餘亦無如何大不了事訊畢即將該兩盜還押尙須發交偵探隊審訊一過並於昨日（九日）將供詞錄呈蘇常道尹公署核辦一面又派探追緝在逃之兩犯歸案並以與周張兩盜偕同之妓女老七與小阿媛身上難免亦留有贓物該兩妓當時未同被獲故亦派探往緝矣 
　　市民大會開會未成蘇州學生聯合會發起定於昨日（八日）下午二時在城中公共體育塲開市民大會警察廳於七日得悉後因届時或有妨碍治安情事特先召集各區隊長到廳會議議决禁止該會開會而昨日市民之赴會者亦絕無僅有且大多數學校學生又不願到會警察防止尤嚴以致該會開會未成 
[松江]  
　　電請冬防期内緩調警官松江純士以時局甫平冬防正在吃緊之際警務處遽將警佐另委曹敏勛繼任於六日到松等情已誌七日本報縣議長張芝·市代總董盛元音於九日再電警務處請收回成命未知能否達到目的電文如下南京警務處王處長鈞鑒松江縣一等警佐徐脆因病辭職經鈞處改委曹敏勛繼任松江各公團以徐警佐操守廉潔對於警政力圖改良地方人民實深利賴謹電鈞處收回成命在案値茲時局初定冬防緊要更不宜遽爾易人諸事隔膜特再申請務懇鈞座俯順輿情勿予更調以維警政至紉公誼松江縣議事會議長張芝·松江市代總董盛元音叩佳 
　　知事晋省松江縣知事楊鴻藩於九日下午晋省公幹 
[無錫]  
　　潛入内地宣傳共産被拘澄錫交界之顧山鎭於今年秋間到一曾游歷束瀛醉心共産之澄人周剛直在鎭發起組織佃户自救團以減納租籽革新農事爲宗旨以相號召該鎭附近農民之入團者不下千餘人即本邑懷上市與該鎭毘連之各圖農民亦均欣欣加入聲勢頗爲浩大於上月底該團曾開一大會决定從抗還租籽着手再逐漸擴張其主義事爲江陰縣王知事聞悉隨即派警下鄉將周拘押並將該佃户自救團立行解散惟一般愚民對於周之主張仍甚信仰日來各鄉倉廳雖已開倉然農民之赴倉完納者數極寥寥懷上市董事顧藴生君特於前日致函縣署請爲出示佈告嚴禁農民抗租楊知事准函後昨已出示佈告嚴禁矣 
　　市總董召集警官會議無錫市總董錢孫卿近爲整頓本市警務起見特定期本月十一日下午三時假市議會議場開警官會議討論辦法昨已分函縣警察所長宋靜廷·警佐侯錫丞·孫千里冬防游巡隊長高崇山及各區分駐所巡官請届期列席與議並隨附發開會時擬諮詢之各要點茲特照錄如下（甲）各分駐所有無勤務計劃及勤務且報（乙）巡長如何甄拔是否識字（丙）正警補拔如何手續是否考騐以何者爲及格標準（丁）正警拔補到差张平日有無敎育補充各分駐所之正副巡官何人任敎育訓練之責（戊）正警每日勤務如何分配官長是否實行考查（已）各分駐所現有備警若干名約佔正警名額幾分之幾（庚）各分駐所官長長警每年有無考績甄别 
　　捲烟稅局長更動確定蘇省捲烟特稅處處長自黄申錫接任後於各縣認捐局長决定分批更　另定比額增加稅率舊以整頓收入無錫認　局長孫復　早已在撤委之列案經委定薛　安接　原定比額爲每年五萬六千元現啬增加一萬元爲每年六萬六千元薛係與邑人孫濟汝及其親戚范薪之（現任北區分駐所巡官）等三人合資組織棠經在滬訂立正式合同以十一個月爲認包之期合同中并註定在限期之内不得增蛔比額及易人接辦等情薛君刻於蘭日赴滬至總辦事處商議接任手續不日返錫正式視事至其他各縣亦已更定嘉泰區捲烟稅局長爲錫人顧誼初比額四千六百元溧陽已定錫人鄒穀蓀每年比額三千元均已分别到差接事 
　　商借省校敎育經費江蘇敎育欵産經理處前委楊鼎復來錫商請縣署借撥第三師範九月份經費楊知事以地方財政支絀萬分無欵可撥因電省廳請示旋省令囑於借漕項下酌量籌撥業經楊知事措撥三千元並呈復省廳在案昨日敎育欵産經理處又派楊鼎復來錫晋見楊知事商借三師經費二千四百零三元又第一代中三百二十元水産學校經費三千元楊知事以木年忙漕及其他各項收入均已抵借無餘實已無可設法祇能與地方各公團接洽後再行確定 
　　黄埠墩重建有期無錫之黄埠墩爲蓉湖名勝之一數年前不戒於火僧房屋舍悉付一炬迭經邑人籌議捐資重建卒以費鉅工艱未成事實刻由九豐麵粉公司總理唐保謙倡捐一萬金籌備重建刻已擬具圖様僱工估價約在明春當可恢復舊觀 
[常州]  
　　縣議會開會紀武邑縣議會八日續開大會到議員二十六人討論審查敎育預算報告敎育局長劉荀八亦到會陳述意見所議各校預算標準城區各校學生每班三十人鄉區二十五人學生學費城區每人每月大洋九角鄉區六角每十校工業生五角商校六角敎職員月薪校長在三級以内者三十元四級以上者四十元六級以上者五十元敎員悉照敎育局之規定雜費城鄉各校每月每班六元伙食每人每月四元敎員每年以十個月計算校長及庶務會計以十二個月計算至東門之第十一小學及北門之第十二小學均經通過成立又柬横林之乙農亦通過改爲第十三分立小學 
　　日人兌欵發現僞票案續誌上海日商某洋行之泉龍夫偕同翻譯王斌持僞票三紙計洋一萬六千元向奔牛乾豐泰錢莊兌欵該莊經理汪春祥向縣署提起刑訴開庭時問官宣布須從偵查入手泉龍夫則謂上海行中日内當有人來常方悉此項票紙之來由退庭後日商及翻譯仍寓大成旅館八日午間曾有上海方面派來一人延至晚間日商泉龍夫及翻譯並派來之人忽然不見蓋已乘車離常矣原告汪春祥以僞票關係商塲者甚鉅今日人不待案情明瞭即行他去形同畏罪逃避當向縣署要求開庭以便追究縣署以尙在偵查時期未允所請 
[常熟]  
　　縣署提議改組習藝所莊知事以本縣貧民習藝所自民國五年曾奉省令續辦以來雖經歷任整理然該所成績殊鮮成效且流轉基金逐漸短少省欵補助亦未給領而本年預算因實業經費支絀復將所中經常費减少該所實領經費自七月份迄今統照上年預算開支將來决算更屬困難原有經費旣已不敷辦理成绩更無可言茲因本月十日參事會開會之期縣署特將改組貧民習藝所議案提交該會代議 
[江陰]  
　　水利研究會常會紀本邑水利研安會於七日下午二時補開秋季常會出席研究員四十一人由會長吳廷良主席首先報告本會曁工程局本年預算及十三年度决算畢次即討論工程局提出勘測運河工程土方及預算案開浚終點爲節省經費起見以青暘南新橋爲止力向縣署案追墊欵以便興工實行施浚時由會推舉祝廷瑞等九人爲監察員尙有朱明嚴平等提議開浚排門河及脫水港因開浚運河經費尙無着落支河非當務之急暫從緩議七時散會 
[鎭江]  
　　縣參兩會電請預借忙漕流抵新賦丹徒縣議事會參事會以本年徒邑受災深重故昨特公電省署請將預借忙漕銀兩流抵本年新賦茲將其電文照錄於下省長鈞鑒竊徒邑本年遭受旱災人民困苦已達極點前於上月徑日電乞鈞署准將預借忙漕銀兩流抵新賦使人民稍得喘息未邀俯准本不應再有凟陳惟四鄉人民室如懸馨待哺嗷嗷地方人士方爲乞振之呼籲本會何能坐視而不顧伏查此項預借忙漕銀兩迭奉鈞署令准流抵本年新賦固屬信用攸關而冬漕開徵在即更恐影響稅收爲再凟求鈞座雔念徒邑受災奇重具有特别情形准將預借忙漕流抵本年新賦則於顧全國計之中尙庽有衿恤民生之意不勝迫切待命之至丹徒縣議事會參會同叩齊 
　　第四師砲兵遇鎭赴皖江蘇陸軍第四師砲兵第四團第一營一連排長洪士達因奉陳總司令電令將在揚軍隊趕速完全開拔赴皖故昨晚七時許率領砲兵一營以及迫撃砲機關砲等先行開拔由揚來鎭即至車站當經軍事招待處人員與站長磋商調貨車五輛附掛二十七次慢車後開往南京轉赴安徽驻防 
[揚州]  
　　運使由寗旋揚兩淮運使丁乃揚前赴寗垣謁見孫傳芳請示機宜事畢於七日下晚旋揚 
　　鹽稅仍由分所收解江蘇前司令陳調元前遵吳孫兩帥電令截留兩淮鹽稅設立監收兩淮鹽欵事務處實行截稅在案茲孫傳芳氏鑒於各方面之情事及外團抗議加以商人呼籲遂將截稅之舉撤銷一面於七日電揚查照鹽稅仍由稽核分所照舊收解並悉此項辦法已於八日回復矣 
　　各團體歡迎揚旅長暫編陸軍第七混成旅長楊袖海率師接替陳防一節已詳前報此間各團體以楊於今日（八日）山寗起行下晚即可抵埠特在福之門外長途汽車站迎迓緝私及警察長官亦率隊伍在河干候接 
　　陳部開拔將竣陳調元部各隊伍已陸續開拔離揚其電務參謀·軍務各處亦於八日撤銷一面由陳電知各縣聲明彼已率師移皖所有派往各縣守提稅欵之委員着即一律回省銷差至提取未解之欵仍交各該稅所機關逕解省庫以清手續聞南京司令部亦同時撤销 
[六合]  
　　縣署火警誌聞縣署防務會後面爲更夫李傳安更房昨日（七日）午後二時許因灶下遺火失於檢點致肇焚如之禍一霎時茅　數橡悉成灰燼幸經多數差役極力撲救未致蔓延李母因奮力救火雙手被灼皮破内爛厥狀甚慘現已送人醫院施治矣 
　　警備隊誤中彈傷昨日（七日）上午十時警備隊新募隊士黄永勝在棚擦槍因新配彈簧不甚靈活抽撥之時用力過猛致將槍内遺彈突從槍口射出適中同排隊士馮得揚左臂立即昏倒流血不止當由該排方排長飭送醫院療治並將隊士黄永勝押送隊内聽候隊長處置 
[南京]  
　　江蘇防災會兼辦江北兵災之陳報南京孫聯帥陳省長均鑒此次淮徐海兵災屢厪仁懷通電合籌莫名感刻敝會責在防災義不容諉現已積極進行招延義紳分别地點凡四路淮一路淮陰泗陽漣水以王寳槐陳惠臣主之徐兩路上四縣豐沛蕭楊以方燕報主之下四縣銅邳宿睢以劉鍾瑑華希曾主之海一路主東海者朱孫蕃主灌雲者孟憲珊主沭陽者孫鶴卿此四路外尙有江浦一縣當兩軍之衝受災亦重以成靜生朱琪成主之正在分别出發唯敝會力薄前由陳總司令徐護省長商照十年水災十三年兵災之成案官籌義辦官任籌欵義任辦事蘇省財政萬分竭蹶恃爲辦振的欵只貨稅附加展限一年所收可資救濟而緩不濟急亦照去年兵災成案先向銀行團商借鉅欵以所收附稅二成逕解上海鹽業银行陸續歸借俟財廳到滬商訂仍恐不敷敢乞鼎力維持源源接濟吾蘇垂盡遺黎守荷更生之賜再敝會與省署時有奉商及進止之處現延下關路稅局長成靜生爲敝會駐寗辦事處以資接洽昨已專電奉聞並希鑒核其方燕報有八旗生計處差劉鍾瑑有武丹稅所差孟憲珊有丹徒清理田賦差成靜生有下關路稅差此次借調辦振並乞留原差原薪以資激勸實紉德便江蘇防災會兼辦乙丑兵災馮煦 
[徐州]  
　　籌募救濟災民本埠八縣兵災善後委員會業已正式成立對於各縣災民雖可指之欵已有十萬但以災情奇重究覺杯水車薪該會正副委員現擬另備哀懇文字分向各省求救將來收效必甚巨偉而城内失業貧民爲數亦多因陳總司令（士莪）陳道尹（公洽）昨在道署會議籌設施粥廠三所一在南關一在東關一在西北關適中地方並擬籌募棉衣分給領用惟欵項問題預計一萬串昨在會議時認有半數今午二時許縣商會長鄭心如及大彭市董邀集富紳在商會議商續募計到三十餘人當塲議决仍採分募辦法公同辦理 
[嘉興]  
　　南堰鎭籌設保衛團嘉興東門外之南堰鎭陸警尙未設置向來地方治安均由駐鎭水警擔負自今歲水警改編後駐紮南堰鎭之水警已奉令裁撤致該鎭治安秩序無人維護現届冬令各區都已成立防務公所藉保閭閻安寗該鎭商號亦爲自衛計擬成立保衛團招募園丁巡邏防護業由永裕油坊·陳同義米行·吳大成酒行·陞泰南貨號等二十餘商號公呈縣署備案並推定鎭紳吳劍寒爲團總主持一切刻已請縣核委團址即設於該鎭臯峯廟經費由各商號籌集以三個月爲期定於陰曆十一月初成立 
[平湖]  
　　第六旅營底已開拔聯軍第六混成旅彭德銓部現駐鎭江一帶所有該旅在平留守司令部及第二團各營營底均須移往八日彭旅長眷屬曁第二團趙國蔭團長等官佐眷屬均赴嘉興轉滬杭滬寗鐵路赴鎭江九日司令部各營留守人員及雜物子彈等項分裝民船運嘉轉車赴鎭江無錫一帶該旅駐地又據軍界消息彭旅長隨師北伐頗著勳勞將升任蘇常鎭守使 
[寗波]  
　　一師新兵過甬寗波江北岸外灘於本月八日上午九時由永川小輪載來新兵一百五十名後即赴火車站乘十點列車赴杭開是項新兵前係浙江第一師長陳儀特派部下朱微兵員往温州泰順縣徽募以補充缺額故是隊新兵即往一師營中分别補充　　外人遠章建築之交涉寗波警察廳昨據江北岸二分署呈報謂美人鮑羅在該區内浮石亭地方私行建築違犯警章曾飭警邀同翻譯員陳筱寳前往勸阻該美人非惟不承認違章反而要求賠償伊之損失等語并謂查該處地方係列三等街道照章單面讓五寸案關路政職所未便擅理除飭警暫將該工程停止外理合備文呈報故聞警廳今日特將該原呈并附函寗波交涉公署请去函詰問 
　　大批難民過白溪奉化白溪江葛岙前日（五日）到難民一百五十餘人（聞山江西饒州鄱陽陳家村等處而來）集住安山廟該難民到後特派代表陳毛根謁見就地士紳及山該處士紳分别兜米賑濟次日至排溪　昌廟午飯晚即住西岙翌日（七日）乃過石頭嶺赴連山而去矣 
[紹興]  
　　曹娥保衛團成立紹興曹娥爲寗紹交通要道車輪交接過客衆多市面亦頗敏盛每年均辦冬防由驻紮該處水警兼辦今年七月間水警撤防地方愈覺空虚籌辦冬防更爲要　現由朱兆　等發起籌辦保衛團招募團勇二十名向警察局借槍十枝以資捍衛昨已成立 
[九江]  
　　白鶴鄉發現綁票匪九江折鶴鄉地方近忽發現一股綁票悍匪該鄉周家村周觀籌家昨日（五日）侵晨八句　忽來悍匪百餘人口操北音手執快槍將該屋團團圍住當有二十餘匪衝門而進進門時向空中放槍一排霎時椽斷瓦落周家老糼十餘人從夢中驚醒不知所措衆匪即將周之一兄一弟及其六齡之糼子從被裏拖出綁　呼嘯而去晚間周家接到該匪首張富貴由德安縣寄來一信内云「周老板知悉本軍由此過往缺乏盤費今將汝小子帶去限於三日内籌備洋一萬二千元送磨盤嶺芭茅山交　如逾三日定必無情勿　言之不早也云云」下署連長張富貴該家接此信後即專是來城告急於周觀濤周爲前清進士做過幾任知縣薄有田産刻正充任鄧如琢秘書隨鄧由前敵歸來即禀告鄧鄧准派一連兵往　周以　恐撕票請緩派兵因即向各處移挪現洋二千元並簽期條若干張預備與　說情希圖減價贖票已於今日（六日）早間回家茲探聞該匪初佔　曁嶺時僅數十人以打家劫舍爲生活該嶺在德安縣境内與九江白鶴鄉接壞地處傷僻官廳莫可奈何今則聚至五六百人有快槍二百餘支大砲數尊沿嶺要口均架大砲由匪首張富貴派匪駐守以防官兵攻　若僅派一連近前往恐不易撲滅也 
 
 

Page 10

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *敎育消息 
[專電]  
　　漢口　武大附中解散學生被迫離校二中學潮尙在相持中全國學聯會特派代表趙緒一徐煥生來鄂調查武學聯會庚（八日）開緊急會協商解决學潮並議决時局主張（九日下午五鐘） 
　　成都　四川學聯第一届代表會明日假成大禮堂開幕（七日上午十二鐘） 
要聞 
[京國立學校經費奇窘北大狀况獨優]  
　　近日北京國立各校經費困難已達極點如現已届添置爐火之期而各校講堂猶以煤炭未備不能添設敎員學生相對呼寒至敎職員之因欠薪不發而典質衣物者尤時有所聞各校窘迫情形實爲數年來所僅見就中惟北京大學雖因宣告與敎育部脫離關係致經費停發然因該校代理校長蔣夢麟之奔走活動財政交通兩部當局之從旁帮忙故經濟狀况較他校獨優自中秋節後國立七校分文未發而北大因前日由銀行借欵四萬元敎職員皆暫得分潤月薪之三成五且近來該校敎員薪俸進級照常辦理修繕房屋購置圖書儀器亦未嘗較往昔稍減如十月份該校賬薄購置項下竟支出十萬零四百五十元修繕項下亦一千五百餘元聞該校經費來源除由財交當局與某銀行總理周某帮忙向銀行借欵或透支外尙有清宫開放售票收入亦由該校暫時借用藉資挹注如上月上旬清宫開放三日售票計五萬張得銀除開支外約二萬元皆暫爲該校借用蓋以現在保管清宫者爲清室善後委員會而該會中主要人物如李石曾等皆該校敎授也聞該校日内尙常發放敎職員薪俸四五成以視國立七校敎職員一再向政府當局呼籲然迄不得分文者其苦樂似有别矣（隠） 
[敎部通令遵辦外人設校認可辦法]  
　　浙江計敎育廳長昨奉夏省長訓令云案准敎育部咨開查本部規定外人捐資設立學校請求認可辦法六條業於本月十六日布告在案相應抄錄布告全文咨請貴公署轉飭所屬各縣詳細調查外人所設立之各等學校務將布告全文錄送一份俾得周知即希查照辦理等因並附布告一紙到署准此合行抄同布告令仰該廳查照通令遵辦 
[浙省長令蘭谿知事辦九中開除生]  
　　浙江敎育廳奉省長訓令云據第九中學校校長冬代電稱校中開除生在蘭谿迎賓旅館組織機關日在輪埠攔阻未開除學生返校並勒令每人出洋六元懇祈鈞長即電蘭谿警所驅散開除學生並設法保護返校學生免誤開學日期等倩據此除電蘭谿縣知事督飭警所查明辦理具復外合行令仰該廳查照 
[浙醫藥專校吳校長决定辭職]  
　　浙江公立醫藥專門學校代理校長吳粹昨復校務改進委員會代表函云頃接來函藉悉諸君熱心愛校無任悻佩粹自兼代校務以來感辦事之困難嘆校務之難振去志已非一日矣暑假曾向敎廳請示辦法但其時因代替無人而敎廳又因李校長尙未回國遽爾易長於事實上有所不能且五卅風潮後特班事待辦孔急此粹所以遲遲者非爲戀棧計實有不得已者在焉今事已就緒正息肩時也前月杪又向敎廳堅辭兼呈辭文雖未呈准但粹之去志已堅無論如何終以達到不幹二字爲止所以前次開校務會議非惟表示决去之意而且會商去後如何維持校務也旣承明問鞠誠以覆諸希鑒察又覓得該校長呈敎廳辭職文並錄於下呈爲舊病復發不勝繁劇懇准辭去代理兼職以資休養事竊粹於本年三月奉准鈞函充任屬校代理校長遵於是月十五日就職並即呈報在案受任以還深憂隕越幸承鈞長訓督並同事贊襄尙免叢睉唯粹向有哮喘之疾邇以校務殷繁偶一操勞哮喘更甚計非安靜療養不獲痊愈而校長資重尤斷非多病之軀所能勝任爲公私兩全計惟有據實瀝陳仰懇鈞長賜准辭去代理兼職一面迅簡賢能俾專責成母任感切云云又醫藥專校董樞來函謂主律筆先生鈞鑒今秋鄙人辭去鼓樹醫院醫務純出自動辭職此次敝校風潮學生方面並未涉及鄙人云 
[蘇省七專風潮告一段落]  
　　已宣佈上課 
　　蘇省工業專門學校此次發生之驅長風潮可望和平解决情形已誌昨報茲悉該校校長鄧邦逖於七日由寗返蘇後翌日即蒞校視事前日（八日）下午並召集全體敎職員會議前校長劉北禾君亦出席與議共商處置此次風潮之辦法費三小時之光陰作精細之討論結果各敎員咸以愛惜學生學業起見不欲爲過大之犧牲鄒校長亦表同情乃商定學生應退學者一人停學一年者七人記過留校者五人並宣布即日起照常上課該校風潮由此告一段落矣又工專來函云主筆先生大鑒頃閱十二月二日貴報所載遠東通訊社稿蘇工專校富長風潮之經過一則於事實不盡符合現述實情於下（一）劃前校長以經費困難辭戰繼任乏人一再商請紡織科鄧主任維持校務曾提出於敎職員全體會議經衆認可一面即薦鄧主任繼任校長事實昭然此足以破有所活動之說矣（二）雙十節開慶祝大會時校長適因公在省學生請鄧校長出席函並未見及於十一日始由寗蘇此足以破拒不出席之說矣（三）東吳大學校長文乃史來校演講在二十一日）星期六）學生先生陳明是晚與課業無關即予照准文先生之演講尤所歡迎是日毫無問題蕭楚女先生之演講則在二十三日（星期一）學生於事前旣未陳明臨時要求並未得管理處同意且妨自習時間故未允准學生蕭家點亦聲明即自行取消事在下午四時許並非在演講者已到之後學生於晚間忽自由開開蕭君仍來演講旋即發生風潮敎職員當事起後以爲青年一時衝動故先取勸告態度及二十七日上課後學生於敎職員勸告仍無澈底覺悟且時有一部或全體請假等事上課秩序礙難維持故於三十日宣布停課眞相如此敢請貴報登入來函一門爲禱專此祗頌著安江蘇公立蘇州工業專門學校敬啟十二月二日 
[蘇省八中拒長風潮之延宕不决]  
　　敎廳更委王蕃辦理 
　　江蘇省立第八中學拒長風潮遷延行將兩月解决仍未有期坐使數百負笈來學之莘莘學子將此大好光陰放過殊爲可惜茲悉該校因將絕糧推往晋省第六次學生請願之代表已於四日回揚據云省廳答以不日即有辦法學生在省並往唔被拒之鮑校長鮑謂我已電請江都趙知事設法維持伙食矣汝等先回對於同學可先爲我疏通疏通我即來揚云云詎料迄今又三日矣而該校長仍無來揚之訊傳聞省委曹元鼎須俟新省長加委後始肯陪鮑同來至廳方所派辦理此案之委員因一再變更其人直至五日始行委定王蕃云 
[參觀三省自然研究兒童圖書展覽會記（四）（知之）]  
　　（五）蘇五師小（甲）自然研究該校陳列者一·爲道制自然課程片二·自然補充讀物三·自然敎學概况四·自然作業室各種業品儀器（乙）兒童圖書該校陳列者共分拾類一·少年叢書類二·女學類三·通俗敎育叢書類四·農商業叢書類五·小說類六·童話類七·兒童理科叢書類八·故事類九·游藝類十·畫報類每類均有圖書數十種内自編坊間購買各半此外尙有文藝周刋及新法理科敎科書繪圖成績數册均係兒童作品頗多可取處 
　　（六）蘇六師小（甲）自然研究該校陳列者有一·兒童課外關於自然科的作業表二·自然科成績考查一覽表三·自然科畢業最低限度四·自然科敎學時間分配表（乙）兒童圖書該校陳列者爲一·蘇六師小圖書館概况一覧表二·大事記三·圖書選購部四·新到圖書登記簿五·雜誌登記一覽表六·兒童圖書目錄薄七·報誌目錄簿八·借書證底簿九·借書證十·兒童圖書借出薄十一·標簽十二·借書簽十三·圖書館器物簿十四·圖書館通訊簿十五·照片上述各種成績均爲該校兒童圖書館之實施狀况 
　　（七）蘇九師小（甲）自然研究該校陳列者有一蠶發育經過標本二該校自然研究會各種出品約數十種（乙）兒童圖書該校陳列者有一兒童圖書目錄二圖書統計表三兒童最喜閱讀的圖書統計表等 
　　（八）蘇一女師小（甲）自然研究該校陳列者有一種蠶豆的報告二園藝設計三低年級常識测騐四南京秀山公園的樹木統計五自然學習指導法六植物材料　微競實騐法七各種園藝實習報告八各種園藝實習攝影九各種自然設計報告十各種園藝實習筆記十一關於自然科學的各種公共演講（乙）兒童圖書該校陳列者有一圖書館概况二各種圖書目錄三各種研究室用圖書目錄等各種陳列品均頗新穎云 
　　（九）蘇二師小（甲）自然研究該校陳列者有一自然敎學報告二搜集所得各種棉花標本三美棉標本四中國棉業概况圖及世界著名産棉國棉産概况圖五棉的大設計報告（乙）兒童圖書該校陳列者該校陳列者爲一三四年兒童閱書部概况内发组織實設考騐三大項報告並陳列各種兒童閱書時的照片等等二閱書部閱書證三閱書現存圖書一覽表四兒童喜閱圖書統計表五課外閱讀概况 
[松江敎育界開會紀]  
　　松江縣敎育會於六日開職員會到二十三人楊純牙主席提講總務股長駐會給薪以資辦公討論結果以本會支出浩繁除延請之佐理員酌給薪資外並無餘欵可以支配事實上萬難照辦至社會敎育股股長俸給問題亦因上列困難暫時停給接開理算研究會改選職員事結果姜漢人當選爲正主任錢天聲副之仲太池等十六人爲編審員又開小學敎育研究會提議案三件如下（一）二師區國語委員會組織法推本會起草員案議决推定公立二九兩校草擬至下次常會時交會通過後再行發給二師區各團體决定之（二）二師區小學敎育研究大會議决調查各縣市鄉小學敎育研究會狀况案議决照大會現定表式由會印就後請各區敎育委員調查報會以便登載年刋（三）二師區小學敎育下届研究大會附開公民敎育展覽會本會應否先行預備案議决由會通知各校將現行方法報告本會以便决定徵集標準 
本埠 
[關於省敎育經費之要訊]  
　　敎費委員討論籌付辦法江蘇敎育經費委員黄伯雨黄任之沈信卿及省委陸規亮等昨在省敎育會開談話會决定此後籌敎方針及應付省敎育經費辦法 
　　陸委員滙解敎費江蘇敎育經費管理處委陸規亮君赴各縣催解屠牙漕附等稅金山方面借得漕附三千元業誌本報陸委員昨日已將借得之銀除去兩月子金曁匯費外如數託上海銀行滙解敎費管理處一面將借欵經過情形函告鍾處長滙銀手續辦了即乘車返松明日再來滬一俟省敎育會二十週紀念會舉行後擬即再赴各縣催欵云 
[全國國語之動消息]  
　　總籌備處全國國語運動大會總籌備處於昨日下午四時在西藏路平樂里九十八號開第五次職員會聞關於經費及宣傳進行事項第二期會刋日報特刋集稿等均有所討論云 
　　上寳全國國語運動大會上寳籌備會於昨日下午四時開各股主幹會議聞關於一月分之國語運動法經過詳細討論後大部分業已决定 
　　北京北京中國民國國語研究會議决十周紀念會與全國國語運動大會合辦現已决定本月九日在宣内絨線胡同公立第七小學開第二次籌備會 
　　潮汕廣東潮州汕頭合組全國國語運動大會潮汕籌備會對於國語運動積極進行並請該會發起人汕頭市立女子中學校校長吳滄粟女士來滬與總籌備處籌商一切進行事宜現已接洽完妥昨日業已乘輪回汕矣 
　　蕪湖蕪湖張牖青等七十四人發起之全國國語運動大會蕪湖籌備會已將宣言發出並於十二月六日下午一時在該在縣敎育會開成立大會云 
[中醫加入學校系統之力爭]  
　　松江醫藥衛生恊會昨致敎部代電云敎育部總長章電鑒竊我國醫學肇自軒歧開化較世界各國爲早保障生民厥功甚偉今貴部竟以不合敎育原理數字逕將全國敎聯合會議案不予照辦充其流弊人人趨於西醫西藥之一途而國粹之醫藥盡歸澌滅不特夫業者將影響於治安恐此後四萬萬同胞生殺之權悉聽命於外人之手勢必亡種而後已本會爲保障人種發揚國學計不得不據理力爭相因電達貴部請將原案鄭重復議允其所請不勝迫切待命之至松江醫藥衛生協會叩佳 
[中華籃球聯合會今日開始比賽]  
　　六時起充天文台路籃球房舉行 
　　本届上海中華藍球聯合會各團體加入者計有十四隊較去年多一倍以上各隊人材濟濟預料必有優良之成績組織方面亦較往年爲完善將來當有圓滿之結果也茲爲縮短比賽時期起見用抽　法分爲二組一組爲樂羣·大夏·南方·复旦·流星（即體育敎員隊）·光華·全黑七隊一組爲曁南·中公（中國公學）·持志·甲子·全籃·南洋·三育七隊每組採輪流比賽法即一隊須與本組中之六隊各賽一次計分採百分法共分二節第一節在本學期舉行第二節下學期舉行每組以得分最多者再行决賽以定最後之錦標總商會會長虞洽卿次子虞順懋君特贈大銀杯一只作爲奬品以示鼓勵自今日起正式開始比賽以後則每逢星期二四舉行地點在法租界天文台路籃球房本日下午六至一時爲樂羣與大夏大學請徐振東爲裁判員樂羣隊頗多健將如余志忠·陳啟東等皆係遠東代表身經百戰資格老練大夏隊雖屬後進聞亦不弱七至八時爲流星與光華裁判員張國勛流星隊隊員皆各大學體育敎授及各體育機關行政人員經騐豐富閱歷充足如沈嗣良·徐振東·彭三美等均數年前曾得華東錦標之宿將也光華亦爲健者二隊必有惡戰八至九時爲復且與全黑仍請張國勛爲裁判員復旦名震華東李在宸之衝鋒在國内手屈一指且爲上届遠東代表全黑隊亦以善戰稱届時相遇定屬可觀轟轟烈烈之籃球季將於今日開幕行見數百健兒各顯身手爲其團體效力爲我體育界生色甚盛事也 
[敎育局定期開縣市立校長會議]  
　　審查小學敎科書 
　　上海縣敎育會敎育局昨日會銜分致縣立各小學校及市立各小學校公函云敬啟者本月七日在縣敎育局舉行小學敎科書審查會籌備會當經議定於十二月十四日午後准三時開縣立小學校及上海市立小學校長會議决定分任審查小學敎科書辦法地點在尙文路縣敎育局因即函達即希貴校長准時蒞臨爲幸 
[廣東大學辭職敎授周活海等抵滬]  
　　將招學報兩界 
　　國立廣東大學敎授因廣東政府破壞廣東大學壓迫敎授學生故敎授聯席會於上月二十七議决全體辭職現敎授周活海等數人已於非自乘新華輪船抵滬聞俟其餘敎授抵滬即將發表宣言招待報學兩界申明全體辭職原因訴諸社會公判 
[海上商船學校之創辦]  
　　五洲互市寰海交通爭競海榷於今爲烈我華航學向逐專科多數人材悉資借著主權旁落國體攸關茲有富於學騐之航海專家數人集資置備堅固海輪一艘就艦設校定名爲海上商船專門學校在交通敎育兩部立案聞期航程定中國沿海各省日本台灣南洋羣島籌備處證閘北寳源路七十八號 
[復旦法科學生參觀地方廳]  
　　復旦大學社會學科敎授應成一率領學生二十餘人昨午後齊詣上海地方廳晋謁沈·孫·兩廳長要求參觀法庭及押所等規模當蒙允可由兩廳長親自引導該生等至各法庭候審處看守所等處參觀指導一番該生等乃興辭告别 
[中國公學大學部之狀况]  
　　中國公學大學部於每星期中請名人學者作課外演講而學生亦復注意意演說辯論之練習各級演說會多已先後成立該校爲奬勵學生起見决由敎務處於學期終了時考查學生到會次數及練習成績酌予半學分以示提倡該样於本學期仍請黄天錫君爲體育指導員近來足球籃球綱球各隊員分組練習並約校外球隊赴該校在大操塲比賽前昨兩日下午麥倫書院及廣東俱樂部足球隊赴吳淞與該校足球隊比賽又該校於本學期中發起期刋兩種（一）定名「中國」係季刋以研究學術發揚文化爲主旨由該校出版部編輯（二）定名「白虹」爲半月刋以發表學生研究並提倡學風爲宗旨由學生自治剣會辦理此二種期刋之第一期在本星期内均可出版又該校代理校長胡石青氏將於日内返校 
[大夏學生組織文學團體]  
　　大夏大學學生卜愈·徐民·唐佩·汪劍餘等係純粹之文學同志發起組織一永遠的文學團體於上星期日上午偕赴潘家花園討論良久决採用「天眞爛漫社」期以天眞的筆墨描寫人生聞該社社址暫設大夏大學不用簡章純係精神上之結合 
[美專將舉行國畫展覽會]  
　　上海美衛專門學校各科中素以西洋　科爲最發達成績亦以西洋畫爲最優良歷届開會展覽備受社會贊譽近數年來高等師範科及中國畫科學生人數日增對於我國固有之國粹畫一科尤爲注重茲定本月十九日起至二十四日止每日上午九時起至下午五時止假座法租界愛多亞路三洋涇橋安樂宫舉行大規模國畫展覽會六日並有該校校長劉海粟及敎授許醉侯諸聞韻潘天授等之國　近作陳列其間 
[中華職校之新訊]  
　　中華職業學校於前日舉行全體敎職員會組織全校國文競進會定於月底舉行於八日下午四時請曁南大學兼商科大學主任潘序倫博士演講先由代理校長潘仰堯致詞潘博士講演共産主義與國民生計問題 
[光華附中各級辯論之决賽]  
　　前日下午四時光華大學附屬中學舉行各級辯論末次比賽題爲今日中國子女婚姻宜由父母作主由施福昌主席王省三張詠霓傳若愚爲評判員此次參與比賽者爲歷次預賽得勝之高三高二兩隊該隊等之代表均多年久戰之將故雙方議論風生理由充足評判員於評判時幾致委决不下卒以高三主張之正囬略勝故本年度之　旗一方遂爲高三所得該隊代表爲楊瑞祥·曹荆川·楊子英三君 
[江蘇五中旅滬校友會定期成立]  
　　江蘇五中旅滬校友曾於前月八號在光華大學集會討論籌備組織事宜業誌前報日昨該會通告股發出通告云謹啟者前由旅滬校友蔣鞰·潘序倫·張浚·史乃康·張亦良·等發起旅滬校友會之組織曾於十一月八號借光華大學校舍開會當時因人數不多改爲籌備會分調查·通告·及章程·起草·三股分頭進行現已查得通信處者百餘人故謹訂於本月十三日禮拜日下午二時復假霞飛路杜美路口光華大學開成立大會除已登報召集外特專函通知届時務請駕臨共同討論會務藉聯情誼倘足下親知其他校友之在滬者還祈代爲通知聯袂偕來以圖本會之建設謀母校之幸福不勝盼禱此啟 
 
 

Page 11

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *常識 
[可恃不可恃（人生觀）] [  覺]  
　　人類普通之觀念對於先後易轍及心口不一之人必多所疑慮而以爲不可恃何也人之可恃不可恃以誠實與不誠實爲斷也然世之貎爲誠實者多矣此等人在閱歷較淺之人往往爲其所愚而久之亦必窺見其眞相若夫歷時未久而已有先後易轍心口不符之事實發現彼其人是否胸無主宰以致自相矛盾殊不可知而其令人不可捉摸則有無從以誠實不誠實之界說爲之判斷者要其不可恃則已無疑義 
　　近年以來軍人政客之紛紛失敗前仆後繼有如電影其大病則在不務誠實而好用譎詐翻手爲雲覆手爲雨常令人懸一不可恃之疑慮於心目中而轟轟烈烈之時已可揣知其烟銷火滅之景象矣其比較誠實者雖有時大失敗而人多以長厚厚之且尙覺其有幾分之可恃然則人亦何樂而不誠實哉 
[名價與實價之關係（經濟）] [  亞威]  
　　貨幣之價値有名價與實價之分名價者貨幣表面所標示之價額也如一圓銀幣上鑄字爲庫平銀七錢二分是實價者貨幣本質所固有之價値也如一圓銀幣内所含之純銀是故無論何種貨幣其名價每每過於實價軟貨（紙幣及證劵等）固無論矣即硬貨（銀元及銅元等）又何莫不然民國三年二月所頒之國幣條例其規定銀幣凡四種（一）一圓幣重七錢二分成色純銀九成凈銅一成（二）五角幣（即半元）（三）二角（四）一角此三種重量準第一種照推而其成色皆爲純銀七成凈銅三成又銅幣凡五種（一）二分（二）一分（三）五釐（四）二釐（五）一釐僅造（一）（二）兩種（一）重二錢八分（二）重一錢八分其成色皆爲銅百分之九五錫四鉛一故以實價計之則一圓幣僅純银六錢四分八釐五角幣更祗値銀二錢五分二釐而已二分銅幣及一分銅幣名價則以銀計而實價則僅爲銅一1 
二分之値耳各省所通行者爲當二十文及當十兩種銅幣究其實價亦無幾也我國本以銀爲本位前清光緒三十三年度支部以墨幣日幣皆爲七錢二分奏請改如其制宣统二年又更定之一圓幣純銀九成五角以下八成（即龍元）民國仍用其制而五角幣以下實價又更低矣（即袁頭银元）照幣制原則言之主幣（一圓銀幣）得自由鑄造而輔幣則限制鑄造亦以其實價太低防漁利也然各省反以有利可牟多濫鑄銅幣而尤以當二十銅元最多利較大也故致充斥市面而當十銅元在内地各處幾已絕跡幣制紊亂至此以故近日市價參差五角幣以下皆不能抵法定價額致一元可換銅元三千餘文此非銀元價漲實則銅元價値跌落殆亦因其實價本賤而又濫鑄無限之所致耳（未蓋章） 
[散步可愈腦病（衛生）] [  周漢良]  
　　晚飯後與同學吳君散步庭中清風徐來襲人衣袂心神爲之一爽吳君曰君亦知飯後散步之益乎飯後散步直接助胃腸之消化間接予身體以適當之調養其利甚大曩者余不知此飯後不稍休息即從事於功謀以致腦中昏沈記憶力驟減乃急延醫診治醫生謂此由於用腦過度所致宜一面服藥一面於每日飯後擇空氣新鮮處從事散步苟能行之有恒則腦病自愈矣余聆其言深然之乃於每日飯後實行散步不稍間斷至今已有年餘自覺記憶力日强腦中亦無痛苦飲水思源皆散步之功也（以上皆吳君言）以上之言乃吾所親聞於吳君者尙希諸君有鑒於吳君用腦過度之害而善自保養并以吳君之「實行散步不稍間斷」爲法也（乙種酬） 
[鄉下人的談話（道德）] [  燕孫]  
　　我從前常到溧陽去行路的時間總在一個安思橋鎭市上打尖吃飯這回又到該縣正在路上探望這個鎭市輿夫回頭道現在只有一個朱公橋鎭並没有什麽安思橋鎭心裡頭很覺得詫異一會兒到了該鎭便向土人問道怎麽把一個好好的橋名換掉了他說此地有一家姓朱的名叫麗軒因爲他父親在的時候曾徑提議過的要把這座安思橋重行修建免得行人危險那曉得經費還没有籌足他的父親就去世了後來麗軒生怕他父親有個未了的遺憾趕忙措齊了二千多塊錢僱些工匠買些石料把一座破壞的舊橋修得很堅固地方上的人感激他父親的好意就把這個橋名叫做朱公橋了 
　　但是麗軒這個人也有些顚倒錯亂辦理他父親的喪事簡直是一派敷衍不但不肯超度亡魂没有開給和尙道士們半文錢就是人家送的禮物什麽綢帳呀祭軸呀也不肯收受對於酬答賓客又隨便辦了些茶點蔬菜實在潦草得很你看像這等體面人家這様子算小豈不惹人笑話麽 
　　我聽了這番話倒有些感觸足見得鄉下人不明白大道理他旣然捨得花了好多的錢替父親買個紀念怎麽一面又慳吝起來呢這種辦事的法子就是會用錢和會盡孝的人呀現在世上的人都能夠照這個様兒辦喪事做善事那末社會上的公益事業還怕有什麽辦不好呢（乙種酬） 
[妾之身分及其權利義務（法制）] [  爵初]  
　　重男輕女我國自古已然故男子有有妻而復娶妾者比比皆是究其娶妾之目的有爲嗣續計者有爲娱樂計者不特娶者不以爲非嫁者不以爲也旁觀者且從而艶羨之法律亦從而許之社會旣有此習則妾對於一家之身分如何權利義務如何知者固多昧者亦未嘗無之茲就大理院歷來判决例總納言之如左 
　　甲妾之身分 
　　妾之身分係由契約成立或確曾經一定儀式而取得（但契約須無無效或撤銷之原因始可）若無契約又未經一定儀式僅男女有曖昧同居之關係自難認爲有妾之身分且妾於家長生存中旣未取得妻之身分其後縱有親屬等扶爲正妻之事亦不能發生效力妾之身分依然如故 
　　乙妾之權利及義務 
　　（一）妾旣取得身分則爲家屬之一員無論家長生存或死亡有與其他家屬同受相當待遇之權利（二）有受慰藉金之權利（三）有私有以自已名義所得之财産之權利（四）有承受家長贈與及遺贈之權利此關於權利方面者也 
　　然天下無絕對之權利亦無絕對之義務權利與義務每相倚伏故有權利即有義務義務不盡權利亦從而銷滅妾旣享有上述之權利則其義務爲何如乎 
　　（一）有受家長或正妻監督及對於夫家不爲義絕之事之義務（如犯姦之類是）否則家長或家長之尊親屬得與之斷絕關係（二）須盡誠實之義務即家長及該女有不得已之事由發生時因而解除契約銷滅關係而其不得已事由係因家長及其家人之故意或過失而發生者該女方得請求給與慰藉金反之則家長固不應有何責任若更於契約成立時可認該女一方爲有欺詐情節者則該女亦不能不負返還財禮之義務（三）須爲其已故家長守志否則不能繼續享有家長生前之贈與及遺贈此關於義務方面者也家長與妾之關係旣由契約而發生則其不能與夫妻婚姻之性質及效力同日而語明矣故關於此種契約之解除自不能適用離婚之規定應認爲無論何時如家長或該女有不得已事由發生即可解除契約也（乙種酬） 
[治螟之要法（科學）] [  吉]  
　　頃有人示余昆蟲局新編治螟方法數則語意明瞭於農家不無裨益特錄之以投常識廣爲傳播凡與農事有關係者不可不注意焉茲錄其治螟方法如下 
　　（一）犁去遺留稻根未掘稻根之田在春耕時可乘便翻起收集燒去近水之處更可灌水没田淹斃螟蟲 
　　（二）秧田採卵捕蛾立夏後化蛾飛出産卵　　 
苗葉尖端須檢出摘去並在早晚用薄紗製網靠近功尖兜捕螟蛾或入夜燃燈誘殺之（三）稻田採卵捕蛾挿秧後仍有螟蛾至稻田産卵故採卵捕蛾仍須續行如有枯折之稻概受螟害所致須從速拔去 
　　（四）採螟卵芸雜草小署後第二化之蛾又産卵於稻葉上端必須覓得採去並可用燈捕蛾田間雜草刈除宜勤以免螟蟲潛匿其中 
　　（五）採螟卵拔白穗八九月之間稻正抽穗倘受螟害即變白秀宜乘早拔去此時第化之蛾又出産卵仍宜兼行採卵捕蛾 
　　（六）改良刈割方法九月後時届收穫須注意割稻務使遺留地中之根株愈短愈妙 
　　（七）掘去殘留稻根稻收穫後所留之根株中匿蟲甚多須設法掘起待所附泥塊略乾然第敲去收集燃燒或埋入土中 
　　（八）注意堆積稻藳稻藳之中藏蟲亦多堆時宜使穗向外根向内至四月後更用稻薦包圍藳堆使其中螟蟲不能化蛾飛出倘在四月以前完全燒盡尤爲妥善 
　　（九）保護助人除螟之動物婧蜓螳螂蝙蝠蜘蛛蛙燕雀等均能捕食螟蟲助人除害宜加愛護不可戕害更有數種小蜂寄生螟蟲或螟卵中皆可制螟繁生極爲有益 
　　（十）秧田宜劃成四尺闊之長條中留尺餘大路以便入田採卵（乙種酬） 
[男子婚娶禁條（禮俗）] [  逸民]  
　　（一）有潔白如玉之兩手而其母手却因工作而粗糙之女郎不可娶蓋彼斷難爲爾之賢内助 
　　（二）每夕非挿足娱樂塲所不悅之女郎不可娶彼定非主持家政之才 
　　（三）業經與男子離婚之女郎不可娶蓋彼旣可棄人爾將來亦必爲彼所不顧 
　　（四）自慚其老大而不肯使汝覿面之女郎不可娶蓋彼絕非爾所需求之佳偶 
　　（五）只知服飾華麗而不能操家之女郎不可娶蓋彼定能致爾於破産地位 
　　（六）不顧財力之艱難而恣情揮霍之女郎不可娶因結婚後將置爾經濟狀况於不顧　　（七）故意著奇異裝束之女郎不可娶蓋彼必有特别之性情非浮華即怪僻　 
　　（八）言語尖酸刻薄之女郎不可娶蓋彼必將爲爾後日之累 
　　（九）與自已年齡相差過大之女郎不可姿蓋日後斷難得良好之結果 
　　（十）不愛兒童之女郎不可娶蓋彼將來必不能爲爾敎養子女（乙種酬） 
 
 

Page 12

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *   
 
 

Page 13

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *本埠新聞 
[京津間交通斷絕之滬聞]  
　　直豫兩軍戰事影響 
　　遠東通訊社云昨日（九日）據某方消息豫軍分路進攻天津連日來均不能得手李景林軍七日晚由北倉大舉進攻楊村與豫軍激戰數小時及至八日晨豫軍不支退回楊村京津間電話電報均被割　火車停駛交通完全斷絕馬廠方面李景林親出督戰以四旅之衆反攻馬廠及大城一帶之豫軍八日下午馬廠及大城已被李軍克復豫軍鄧徐兩部退河間一帶云 
[奉戰中之紅會電]  
　　復綏中分會電中國紅十字會總辦事處昨復绥中分會電云查會章並無醫兵隊名目救護隊有袖章旗幟爲憑毌庸附屬已電請郭總司令保護矣 
　　致郭總司令電中國紅十字會總辦事處昨復東北國民第四軍郭總司令電云敝會各分會正在出發救護請飭屬遇有分會及各救護機關隨時隨地一體保護至紉公誼紅十字會總辦事處庚 
[洪兆麟在公濟醫院傷重殞命]  
　　前潮梅粤軍副總指揮洪兆麟氏在比亞士總統號被西崽韋德行剌於八日上午入北蘇州路公濟醫院經該院醫生竭力施救無效於昨日（九日）下午七時十分斃命茲將詳情分述如下 
　　未死前形洪氏受傷雖甚重但昨日上午八時起至十一時止尙能言語知覺甚清惟其本人已知不克生存故在上午十時許即命其心腹繕寫遺書約十一時許由洪口述書記代寫遺書寫就後洪氏用左手簽字（因右手已受傷不克執管）至十二點鐘以後知覺已减少生命即已瀕危 
　　臨死時情形洪氏至下午一時以後即不能言語至四時許忽又發言對其夫人洪黄氏及其八歲糼子云「我已不好了爾等須謀報仇」言後即不能發言其夫人等以其已死乃痛哭當由醫生視察始知尙未氣絕并打一針又復蘇延至六點四十五分時忽然氣絕約二十分鐘之久又復蘇至七點十分始完全氣絕斃命不復再蘇臨死時除其夫人洪黄氏及糼子外尙有年約二十餘歲之少婦（係偕洪氏同船來滬身着孝服聞係洪氏家屬）及翻譯員劉副官等五人醫生DrMarsheIdrGaunteletteg兩人亦在房内洪氏絕氣後其夫人及子以及劉副官等均抱屍痛哭其八歲糼子在哭聲中有指名謀害者 
　　已死後情形洪氏絕氣後其家屬擬將屍首即時棺殮惟案關刑事須經合法手續始能棺殮當即報告虹口捕房該捕房即派包探頭目Det·S·J·Yorke會同華探目一人前往觀察一過即由包探報告美國領事請示辦法因洪氏所乘之比亞士總統號係美商大來公司之故又該院定例凡在該院斃命者須在房中再過兩小時後始能移動故至八點五十分時乃由該院院役將死屍舁至樓下太平房内置瑞士石上其家屬等先兩分鐘至太平房其夫人尙痛哭不已死屍舁入太平房後即覆以白布此時看護婦及院役等均退出僅留其家屬及劉副官等在房看守 
　　美領事今日驗屍秿房當局以此事係出美商大來公司之船應由美領事驗明後始能棺殮故美領事已定今日上午九點半鐘往該院測驗俟驗明後由其家屬領回辦理一切善後 
　　洪妻述受傷眞相當洪氏尙未斃命時有人詢及受傷情形於其夫人洪黄氏據云當該兇手進房時伊與洪氏並坐於沙發上該兇手行近洪氏身旁約距兩平步之際彼即出手槍向洪轟撃第一響中頭部洪即暈倒沙發上第二響中右手第三響中腹部彈由左邊射入余大聲呼救兇手即逃出房門并聞又響一槍即兇手自撃之槍聲洪氏受第一槍即倒并未還撃云云另據該院醫生云三顆子彈均未取出 
　　在船被剌時詳情昨日所得船公司消息謂洪兆麟由港來滬所乘之艙位係每二層之五十三號頭等室房間與一妻一子同居洪改名爲洪欣生子名洪才倫妻改名曰王素君同輪船客初不知有洪兆麟其人者兇手爲船中値房問侍役行兇剌洪係在七號下午七時四十餘分鐘維時洪氏方進晚膳坐在房内沙發之上而子與妻均不在側該侍役突然入室詢洪氏須用茶否一言甫出槍彈已隨聲而出洪未置答而已中兩彈一在鼻間一在頸項間洪中兩彈後以防身手槍適在臥牀枕底急從沙發上站起欲往床上取手槍而已不及蓋胃部已着第三彈不能復支倒身於牀前矣兇手韋德以事已畢向外潛逃而船員等已尋聲而來韋見不能脫逃即與手内之槍向自已喉管上開一槍昨傳兇手爲洪回放一槍者乃誤傳也事後洪妻及子趕到船主急命船醫速施止血急救手績故是夜洪氏生命尙得保全船到上海即送公濟醫院三號室施救兇手屍體已人驗屍所入殮而此輪因當時機器已有微損昨日已在修理臨時改遲一天出口 
　　美按署之訊問大陸報云南方要人洪兆麟在庇亞士總统輪被剌一案因發生在美籍船上故昨日（八日）下午由美按察使署魯敦推事同陪審員六人檢驗兇手韋德屍身並審問行剌情形據洪夫人陳述當七日晚間七時四十五分渠與渠夫坐於五十三號艙内韋德入艙未作一語即出手槍向渠夫開放第一彈撃中鼻下貫右耳後方而出渠夫即起立擬奪韋德手中槍但右臂復中一彈乃旋身向舖上取自已手槍詎未及取槍復中一彈據船上醫生檢視此彈入渠夫體内適過肝臟之上止於左方當時渠圖將兇手推出艙外而兇手亦圖移槍向伊問官詢行剌原因洪夫人答稱料兇手係屬赤黨人物夫人又稱兇手去後即聞走廊内𥒐然一聲當時頗慮兇手槍撃伊子云云嗣傳船員證明末次槍聲即係兇手自戕所爲又據船醫路得福氏述稱渠聞報後急往診視洪氏繼往走廊診兇手見其仰臥血泊内察得彈由頸入撃破大動脈管創口四周有火藥灼傷痕身旁遺有手槍一支亦在血泊中時其人已氣絕乃返醫洪氏又據大副司文生氏述稱在洪艙及走廊内共檢得空彈壳五枚皆三二口徑與兇手所遺之槍口吻合又據船中裝貨書記南思氏聲稱出事時渠在上甲板初疑爆竹聲迨往肇事處見洪氏偕其夫人步行過走廊洪氏流血被面時中西搭客均極驚惶但船上中國西崽安靖如常詢問各西崽亦皆不知最後詢大餐間内三號西崽始悉有行剌情事肇事後爲鎭定乘客並預防其他事變起見即派武裝人員站立洪氏艙口保護云云問官遂簽定尸格而退至兇手屍身即將移至驗屍所殯殮 
　　洪氏在粤之小史洪氏爲湖南寗鄉人出走廣東投入巡防營當兵以膂力過人之故得擢升什長哨官等職光復惠州時受民黨運動從中響應遂驟得要職討袁之役洪亦預列在洪被邏者所得龍濟光力謀引渡後因孫中山託某外人援救乃得脫險民國九年陳炯明入粤洪氏屢立戰功後因孫陳决裂洪與陳併合一氣得陳氏之倚重此次陳氏反攻洪任總指揮職 
　　洪氏來滬之原因洪氏局促港島見大勢已去滬上某公對於陳炯明等之舊嫌兩方均願冰釋即夏初甫經撲滅之劉震寰來滬後民黨亦甘與聯絡是以對於陳洪葉諸人均取不咎旣往之態度洪氏在港得此消息因帶同眷屬擇期登輪來滬 
　　兇手認識洪氏之起源兇手韋德爲比亞士總統輪船洋大班之侍役廣東嘉應州人該輪所用洋崽均爲惠州嘉應州之客籍所操言語概爲客話洪氏登輪之先因帶有衛士武器之故預將護照呈交輪船總大班查驗兇手爲該大班之侍役因以識洪氏之面目云 
　　兇手屍體在浦東新太古碼頭棺殮韋德尸體雖經帶滬但以此案發生地點係在海面故租界會審公堂未予檢驗仍將該尸運往浦東新太古碼頭備棺暫殮候船裝回汕頭 
[陳調元交卸蘇總司令之通電]  
　　皖軍總司令陳調元業於前日赴皖履新臨行時曾有通電致各縣知事各稅務所長轉各提欵委員文云本總司令奉令移皖所有江蘇總司令部内事務即日結束移交前派各屬提欵委員均着於電到日即回省銷差其已提之欵責由原經手機關逕解財廳核收以清手續爲要陳調元印 
[陳調元調兵赴皖]  
　　新任皖軍總司令陳調元八日晨由寗啓程赴蚌埠履新已紀昨報茲悉駐揚陳部騎兵隊及四師步兵兩團奉命酌調一部分赴皖經前日分批運鎭轉車北上茲因船隻缺乏是以運輸頗爲遲滯昨日（九號）上午九時二十三分由鎭江站開寗兵車一列掛車二十輛載騎兵一連戰馬一百餘匹旋於十一時許經由江邊渡江轉津浦車北上 
[徐樹錚今晨可到滬]  
　　徐樹錚由日來滬係搭提督公司之麥金萊總統號輪昨日提督公司接得該輪電告謂今日（十號）上午七時許可進吳淞口準備八時左右駛進白蓮涇至大來洋行碼頭停泊接客小火輪已經派定早七時由新關碼頭開第一班至八時三十分開第二班各旅客約在九時可以接到海關碼頭登岸聞徐到埠或將乘迎接者所備之小輪亦未可知本埠交涉公署已代備下榻處矣 
　　又訊我國派赴歐美各國考察實業專使徐樹錚於六日由日乘大來洋行之麥金蘭總統號回國定於今日（六日）在新關碼頭豆陸江蘇特派交涉員許沅·滬海道尹傳疆等均預備到埠迎迓惟各長官鑒於粤軍長洪兆麟爲、 
人槍撃不免有異黨爲仇之概故許交涉員特派交際科科長楊念祖通知英法兩界總巡捕房請派得力探捕沿途保護並由淞滬警廳嚴廳長特派軍樂隊一排詣新關碼頭歡迎聞徐專使到滬後假新西　交涉公署爲行署昨已打掃布置一切矣 
[許交涉員定今晚赴杭]  
　　滬交涉員許沅定於今日（十號）乘滬杭路夜快車赴杭晋謁孫總司令面商孫返寗過滬時拜訪駐滬各國領事禮儀云 
[馬聯甲來滬]  
　　馬聯甲此次赴漢吳佩孚因環境不佳心緒惡劣對之甚爲冷淡武漢旣無活動餘地回皖一層更覺毫無希望已於日前附輪來滬即返愛文義路六十號本寓形狀異常懊喪隨員有袁先杰等云 
[江政卿被拘續聞]  
　　江政卿被捕情形已紀昨報茲再將昨日所聞種種彙紀如次 
　　江氏被捕原因據聞聯軍總司令孫傳芳之意以常芝英在滬時曾有某案牽涉又以交代亦未清楚均須提詢以憑法辦至交通銀行常有存欵常旣以私人名義存放在未得明白訊供或確得證據以前他人自不能擅自提取按之銀行習慣與信用當然不能撥付乃江政卿事前未曾請示遽行釋放及常出走後又未呈報至上峯追究後有以五萬元爲贖罪之事孫氏以此爲有故縱嫌疑心尤不悅此次孫氏來滬警廳長嚴春陽奉召談話已畢孫傳傳道尹接見當時在座者并有運副秦中行·縣知事張受之·在座孫首詢傳近日上海秩序如何警察如何傳答秩序甚佳警察事自嚴廳長接任後頗加整頓至此孫忽起立召副官命嚴春陽再上車諭話是時嚴甫下車奉召即來孫即詢江政卿何在嚴謂彼現住租界孫謂如此彼已逃了非拿來不可并謂如拿不到江政卿惟爾是問言時態度頗爲嚴重嚴氏因此即照會租界當道緝捕之但有人以江初次做官未悉手續致有此疏忽孫氏應特予原諒云 
　　押所嚴密看守江政卿於前日押解到廳後即奉嚴廳長諭令暫押廳内（押處係徐故廳長停放靈柩之室）並飭派兵弁二排輪流看守惟迄未研訊昨日江之家屬及親友等紛詣該廳探望奉嚴廳長諭以案情重要無論何人一概不准接見 
　　電令解寗法辦聯軍方面消息江氏一時斷無釋放之望惟性命决可無憂聞嚴氏自將江氏引渡後即電南京總司令部報告旋得復電囑將江解寗法辦嚴因昨晚八時派趙副官長押解赴寗 
　　路局備車候解戒嚴司令王雅之將江解往南京發交軍法處訊問昨晨十時函知路局命備二等車一輛將於下午一時專車解寗惟截至今晨二時許未見起解路局專車仍停留北站升火候命聞滯解原因緣江氏家屬挽請有力官紳請求王戒嚴司令暫緩解寗之故並聞王已電禀孫總司令請示辦理 
　　三商會之援救電杭州孫馨帥崇鑒前代理淞滬廳廳長江聲因前廳長常之英案看管不力奉令議處查江聲疏忽之咎實屬難辭然在當時實有種種爲難情形不得不爲鈞座陳之查常之英初本已調赴魯省奉方另委于珍前來適以義旗初建各界人士恐于氏來此或生誤會致碍治安爲緩其接任計聯電保留常氏暫仍其舊無非爲維持地方起見嗣經奉委任江聲暫行代理警廳長職務並將常氏交其看管送至警廳中間幾費經營况値江聲奉委之初手無寸柄廳中上下泰半常氏舊人環境險迫未免百密一疏致失防範第念江聲代理月餘尙能維持秩序不無徽勞足錄此次因公獲譴似尙情有可原爲此合詞籲懇鈞座俯順輿情從寬置議不勝迫切待命之至上海總商會上海縣商會閘北商會叩庚 
[寗凱臣發交游巡隊看管之續聞]  
　　前閘北四區警察署長寗凱臣因前任淞滬警察廳長常之英案關係當被聯軍截獲看守於閘北地方現已提解淞滬警察廳奉飭發交該廳游巡隊隊長看管已紀昨報茲聞寗被拘時本由兵工廠保衛團看守茲奉孫總司令飭知後始由淞滬警察廳長提回該廳改發游巡隊看守因案關重要須待澈究聞寗被拘之原因實係擔任繳出之公欵若干迄未措繳故有嚴厲之看守 
[民黨要人電援熊克武]  
　　國民黨要人茲有援助熊克武之電文四則照錄如下（一）張靜江致汪精衛蔣介石電云精衛兄·介石弟·同鑒昨電計達報傳仍盛錦帆與傑初無深交但觀其平生事跡當不至反汗至是前年銜先生之命百戰川中力抗曹吳今春引兵湘西通電訐段退出善後會議均係事實旣不屈於段吳又不容於湘趙揆之事勢决無勾通陳林之理雖報傳確否未知萬一果有其事不可不深防敵計爲今之計處置其事須十分審愼似宜送之來滬以解羣疑是所至盼即請速覆張人傑青（二）任援道致廣州政府電云廣州國民政府汪蔣諸兄鑒靜江果夫兩電計達錦帆間關萬里來粤相依其心甚苦弟與鐵橋往還頗知川軍擁護先帥主義無有貳心幸勿中敵反間自殘手足縱有誤會亦宜宣佈眞相以告同志釋之赴滬以示寬大國事正艱决非一策一力所能奏功先帥容納衆流包涵萬荒致有此業望兄光而大之否則同志日少遠人裹足珠爲國危靜江與弟談極詫怪其事有來詢者輒答以斷無此理可見滬上同志之心理矣知兄光明正大恐一時誤會故不惜縷陳幸賜詳覆弟任援道叩（三）陳果夫致蔣介石電云報載錦帆被拘確否據鐵橋援道來述錦帆不容於湘趙即足證明與陳林不能相合靜江意如有誤會亦懇顧其多年爲革命奮鬭釋之赴滬濤祖（四）楊滄白致廣州朱益之等元電云急廣州朱軍長益之兄轉精衛·介石·組安·諸兄鑒報載锦帆被逮確否此君萬里來歸縱有他意或疑搆陷即令左證稍具亦宜念其前功曲予原宥蓋自同盟至今不獨討袁護國功勳炳然昔日廣州之役苦戰幸存返堪欽愛諸兄追念七二先烈若錦帆者似應十世宥之中雖小有異同卒能翻然而迎中山先生在日嘗深奬之以其能相終始此次變聞吾川同志函電紛馳均爲請命諸兄亦患難之餘當能俯鑒前情立予矜釋以策後效也庶堪元 
[湯子模在黔被殺之滬聞]  
　　王天申宣佈之湯氏罪狀 
　　本埠川要人昨接長沙快信謂湯子模由粤經湘退黔邊爲黔軍旅長王天申捕殺並宣佈其罪狀有云湯子模反復無常在粤對於熊錦公陽奉陰違曾在桂邊與滇唐及劉震寰陰相暗結謀與陳炯明會攻廣州旋懾於熊勢未即始願反向廣東政府讒熊通敵冀取熊而自代熊案發後湯自知亦難容於粤仍同熊部退湘至江華突下令改編川軍足見其危熊圖謀川軍之心始終未懈今領衆來黔騷擾地方姦淫擄掠無所不至似此見利忘義至危及其長官於圄囹之中尙靦然横行於世倘不及時懲治貽禍必無寗日等語 
[國際婦女聯合會致工部局函]  
　　促請英政府修正條約 
　　工部局公報云國際婦女聯合會於十月二十三日由倫敦致書上海工部局總辦謂十月十四日國際婦女聯合會開特别會議一致通過决議案如下國際婦女聯合會因鑒於國際聯盟議會第六届會議中國代表籲請以聯盟公約第十九條施諸中國案件故現促請英政府竭力於財政事務徇從中政府之願望並修正條約俾可得華人之同意再現因中國排英之情感甚有力量故英國應取表示好意之切實行動深望貴局注意及此云云 
[國際電政大會近訊]  
　　大會通過緩電得用中國四碼明語 
　　我國代表王景春已起程回國 
　　國際電政大會業在法京巴黎舉行我國方面已由交通部派王景春氏代表加入提案中如遲緩電報得用中國四碼明語又收報人姓名住址亦可用中國電碼等已一致通過按我國電碼在國際間素認爲密語是以代價昻貴且復時感困難本届正式參加尙屬首次有斯成績殊堪深慰又大會議决案中之最爲人所注目者爲承認世界語Esperanto在電報上爲明語文字一案世界語爲一種人造文字寰球風行歷届國際會議類多贊揚即國際聯盟亦予認可惟電報上仍作密語計算自此次决議承認後萬國電報通例第七條本爲各會員國之國文及拉丁文慨認爲明語等語今於拉丁文之下决添世界語三字將來斯語必益發達可以預卜又該會附設之技術委員會業由大會指定德國電政機關擔任辦理經費由加入國撥給並定明春召集該大會近已閉幕我國王代表及隨員等已起程返國 
[江海關新署定期舉行奠基禮]  
　　滬北江海關新署現方進行建築工程刻因舉行安奠基石禮訂於本月十五日上午十一時實行預由海關監督及稅務司柬請本埠各官紳並南北市兩商會會長與旅滬西商等届時同往該處觀禮 
[公共租界華人户口調查報告]  
　　共八十一萬零二百七十九人 
　　據工部局公報發表公共租界華人户口報告稱本年十月二十一日公共租界内中區北區東區西區共有男女長糼華人七十二萬二千零八十六人其中蘇籍者占三十萬八千零九十六人浙籍者占二十二萬九千零五十九人餘省自數萬人至數百人不等四區中以東區最多共二十五萬九千五百九十八人又是日在洋行工廠等處之華人共有六萬三千七百三十人在界内各鄉鎭與 
 
 

Page 14

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *茅房者共一萬零三百八十一人在船舶者共一萬四千零八十二人連租界内合計之共八十一萬零二百七十九人按一九二○年調查總數共七十五萬九千八百三十九人一九○○年僅三十四萬五千二百七十六人 
[商總聯會選舉揭曉]  
　　上海各路商界總聯合會於昨日下午七時開會選舉正副會長曁副議長到者三十餘人先推定俞國珍·丁朝奎·爲檢票謝三希·虞仲咸·胡鳳翔·爲唱票次即依法投票計三十五票結果鄔志豪以二十八票當選正會長余華龍得十四票王漢良得九票當選爲副會長嚴諤聲以十七票當選爲副議長揭曉後一致鼓掌歡迎并由呂靜齋·丁朝奎·朱保羅·謝惠廷·胡鳳翔·成燮春等相繼演說大致均陳述以前之締造艱難與本届選舉得人會務前途殊有希望及歡迎等語次并繼續開會新會長鄔志豪主席議决案如下（一）報告來函（二）反對普濟民生工廠發行奬劵案公决推定代表請願當局禁止并及推定鄔志豪·成燮春·胡鳳翔·潘冬林·謝三希·俞國珍等六人（三）會所問題鄔志豪提議以河南路上寳銀行行址一致贊成并推定胡鳳翔·王漢良·謝三希·俞國珍·前往看視議畢九時散會 
[國貨隊催促結束愛國募金]  
　　山東路市民大會對於愛國募金問題另以國貨會名義組織國貨隊疊經陳翊庭·孫道勝·王俠峯·等籌備進行陸續收入之欵已由陳翊庭彙繳總商會其餘已認而未缴到者業正分函催請茲錄其通告文云逕啓者愛國募金無非爲救濟目前及準備將來愛國運動之作用本會另組是隊早經諸同志先後擔認現在已繳者固屬多數而未繳者間或有之總商會疊次函催萬難再延尊處應繳之欵無論多少請於三日内惠下并將發給收據一併彙送以便核對而資結束無任盼切此頌公安 
[女青年會社會問題研究會昨訊]  
　　昨日女青年會借衛生敎育會之瘧疾肺疾影片專邀家庭中之主母及學校中之學生來觀希望觀此可怕之影片後能愼之於無形又今日演講題目爲「家庭敎養」及「工會之原理」 
[納稅會今日開全體理事會]  
　　歡迎新理事就任并討論互選理事長 
　　上海公共租界納稅華人會昨發通函分致全體理事云　　 
逕啓者茲本會定於十二月十日即舊曆十月二十五日下午四時開全體理事會歡迎新理事就任并討論互選手續爲此備函奉達届時務祈賁臨是爲至禱 
[縣議會臨時會繼續開會紀]  
　　昨日爲上海縣議事會本年度第三次臨時會開會之第三日各市鄉議員之到會者十九人由議長莫錫綸主席討論各項議案至五時散會所有議决案照錄如左一件法律審查會報告審查縣知事交覆議地方欵産管理處規程案議决交二讀會再行討論一件縣知事函催議復縣地方欵産管理處規程並請核議前舉處長副處長應否有效案議决俟規程通過後再行函復縣知事 
[市鄉行政聯合會之兩要函]  
　　上海市鄉行政聯合會昨致縣議會要函兩則照錄如左「請設各市鄉民事公斷處」逕啓者竊敝會第十二届常會由曹行鄉提議各市鄉擬設民事公斷處一案略謂鄉民每因細故各訴曲直評判得宜自能雙方折服消弭爭執於無形一經涉訟耗財廢時而又未必得直甚至各不相下架詞聳聽不免趨於健訟曾見報載鄞縣議會議决成立民事公斷處我各市鄉大可倣照辦理等語合行錄案奉達是否可行應請貴議事會核議是荷「請追加預算增添警額」逕啓者竊敝會第十二届常會由閔行等鄉提議增添縣警察以重防務而保治安一案略謂縣警察管轄地點共有十二鄉原額不敷分布况値冬防期内防務尤爲吃緊應請縣議會追加預算增添警額等情合行錄案奉達是否可行即請貴議事會核議是荷 
[縣商會昨宴滬官場紀]  
　　上海縣商會訂期昨日午刻請滬上各官廳飲讌已紀昨報茲聞到者淞滬警察廳長嚴春陽·聯軍駐滬辦公處處長宋雪琴·上海縣知事張受之等陪坐者上海總商會會長虞洽卿·閘北商會籌備處主任王彬彦·等席間由該會會長姚紫若·姚慕蓮·商榷各項要政直至兩時始行散席南市保衛團團丁並該管一區三分所署員巡官率同長警均在沿途保衛 
[公共租界地皮董事改選訊]  
　　定十二月二十三日選舉 
　　中國新聞社云公共租界工部局地皮董事披愛斯爵士現以離滬回國聲請辭職業經核准昨工部局董事已决定另行改選定十二月二十三日舉行并已徵求具有該項資格之候選人 
[改良船隻停泊會議開會之函知]  
　　上海總商會分函出席改良船隻停泊會議代表張延鍾張沛英郭慶儀三君謂接江海關監督公署來函據理船廳函稱此次改良船隻停泊會議定於十二月十六日上午十時在理財廳辦公處（福州路匯豐銀行二樓）舉行請台端届期代表出席與議爲荷 
[濬浦局請給高橋沙購地民契]  
　　濬浦總局在高橋沙新購在畝八十七畝三分四釐七毫茲據賣主聲稱該處管轄機關已將其地段及契紙察驗完畢並稱該機關現已允准發給絕賣官契其面積係依照圖様八十七畝三分四釐七毫該局以此地如可獲有不生枝節之所有權該局願爲購買并聞已據情轉請交署轉知上海縣知事對於該地面積之官契給予該局俾資結束而利執業 
[浚淞工程停頓之函詢]  
　　上海縣議會議員王燮功沈錫圭趙葆焜姚才等因聞浚淞工程有欵絀停工之說昨特聯名致函吳淞江水利恊會會長方椒伯李右之方惟一等公函云逕啓者吳淞江自浚開工閱時二年許矣本縣解欵已達二萬一千餘元乃聞已浚者僅自新閘橋至外白渡橋一帶下游五里許耳且有欵絀停頓之說至堪詫異查自浚之舉全係主權問題故經八縣曁滬上商界慨任六十萬鉅欵並由農田商業各半分認而八縣所認之三十萬均於忙漕帶徵今所浚僅租界範圍内之一部分且爲下流之一小段以邑境論西若虞姬墩周太僕廟游塞依然於農田無絲毫利益可沾是本縣農户所輸之資不將擲諸虚牝乎燮功等在縣議會爲議决浚江帶徵之一爲特備函奉詢擬請召集大會將工程事實及進行方法詳細報告公同討論以圖善後至爲禱切 
[航業近訊]  
　　日輪擱淺拖救日本輪大亨丸爲本埠日清公司之長江班輪現因長江水勢減退之際該輪在宜昌下游擱淺現日清公司已命該社之上江輪雲陽丸馳往拖救矣惟船員等均安靜無事云 
　　北洋貨輪銳减上海往北洋天津烟台各埠之商輪日來因北方已見嚴寒河道將封凍故上海出口輪之赴烟津等埠者已大減矣自李景林與國民軍宣戰發生戰事以來京津間交通已阻故自昨日起上海運往北洋之出口貨已一落千丈大爲銳减矣 
[東沙島工人慘死案近聞]  
　　東沙島慘死工人詳情已迭紀本報茲將昨日所得工人家屬哀告函及王疇記伸述此事經過情形併錄如下 
　　慘死工人家屬之哀告昨有東沙島慘死工人中之夏阿寳·盧阿福·二人之家屬夏元成·盧秉濂等二人致函本埠工商友誼會請予援助原函分誌如下（一）夏元成函云謹啟者頃見十一月六日報戴工商會援助東沙島工人一節仰見貴會尊重勞工生命扶持人道欽佩之至竊元成胞兄阿寳年四十六歲浙江鄞縣人向業泥水匠於本年陰曆閏四月上旬有王疇記工頭著人至甬招雇甬帮泥水匠胞兄阿寳亦在被雇之列當時論定工資每月十八元後爲該工頭每月扣去兩元凈得十六元於閏四月十二日起程來滬十七日趁輪赴港轉往東沙島工作不料於本月初五日突接小工頭家屬携來工賬一頁計附工資洋五十四元九角三分并稱阿寳已在厦門病院病故云云元成等聞信之下不勝駭異當即前往王疇記向其盤詰眞相據其女主云同往之泥水匠一律病疫即銅匠中亦有同時病故者惟木匠小工等幸獲無恙竊據其片面之詞已屬情節離奇按木匠小工同係爲人同等體質何得安然無恙而泥水匠中竟無一倖免此中情節顯屬遁詞且報載致死之由則謂所斷糧食慘遭餓斃是可見王疇記之誘驅勞工有意迫死正如貴會所云元成情關手足痛甚切膚業已請敝同鄉郭道貴先生代表具函報告寗波旅滬同鄉會在案胞兄阿寳遺下孤寡平素皆仗其一人赡養從此失其所恃生計斷絕何以爲生况屍骨在外又無力運回撫生痛死情實可憐除已報告寧波旅滬同鄉會外特再函請貴會援助嚴重交涉先着王疇記速將阿寳遺骸從速運回并予寬籌撫卹戴德上陳生死均感云云（二）慮秉濂函云敬哀告者竊秉濂緣於本年閏四月十九日有開設周家嘴路萬興鐵廠主毛金生代包工人王疇田招雇余子盧阿福誘往香港做鐵器工作工價每月四十八元允於兩月即可返滬豈知余子去後至今杳無音信迭向毛家催詢其妻答云約在八月底回滬不意直至十月初旬見報載有海關輪船救載東沙島工人來滬并該島勞工被困餓斃多人情形余當時驚駭萬狀隨赴毛家探詢並無切實答復後查該島載回工人内有阿根一名亦係毛原招之人云及民子阿福亦被困餓斃該島但不知子死眞相又不見其屍骨致死生不明無辜被害該包工人與招僱人以及承造負責諸人均皆置之不理實屬輕視人命蔑視工人余子年甫二十六歲遺下三歲糼孩寡婦孤兒全家老糼皆賴以生活今一旦被此工頭招僱香港做工遭此危險在該工頭招工之始旣未聲明該島四面汪洋之險象繼又不預防照料工人自知危險抛棄不救顯係有意迫死工人於非命茲民子死甚慘且工資又未付訖因工被害自應向招優人及包工人是問民子旣已死去應將屍骨還鄉歸葬亟負賠償人命生恤之責爲此全家老糼泣叩貴會貴總部諸大善士體好生之德請求援助伸雪下慰死者幽魂上卹生者活命實爲德便十月二十二日哀告人盧秉濂泣叩 
　　紹興同鄉會明日開會紹興同鄉會迭接被害工人之家屬來函請爲援助該會特定明日（十一）邀請寗台兩同鄉會各推代表舉行聯席會籌議援助辦法茲錄其通告於下逕啟者案據會員馬尙傑等函介餘姚彭　人·黄福燦胞兄阿燦·黄岳傳胞弟阿毛被本埠王疇記雇往東沙島　斃请提助交　等情一案當以事實未盡明瞭分别函詢調查去後茲據該會員等函復並淮袁理事雇登先生向王疇記詢明一切將該廠復函一件函送前來查此案報載寗紹台三屬工人慘斃數十人命至重情節可疑同鄉會爲維持鄉情保障人道計對於請求援助義不容辭顧關三府自應聯絡一致進行謀相當之辦法爲共同之解决茲擬函請寗波台州同鄉會推舉代表於十二月十一日下午三時在愛而近路本會事務所開聯席會議届時務請凖時駕臨是爲至盼除分函並通知當事人及生還工頭張生才届時來會以備查詢外特此通告紹興七縣旅滬同鄉會啟 
　　王疇記致餘姚同鄉會函會長先生大鑒逕啟者敝廠於陽曆六月間承包中國海道測量局東沙島觀象台及燈塔等項工程訂明六個月工竣應用材料及火食等約計一千餘噸工人一百零七名外工程司一名殹生一名共計一百零九名其作工工資自每月十二元起至一百五十元止以上材料及工人等由永平公司江平輪裝運於陰曆閏四月二十日由滬出發二十七日抵東沙中經擱淺不得已將船中淡水打出始將貨物起卸此時船中淡水已盡於五月初四日駛往香港裝淡水以作飲料十四日返東沙忽遇大風貨物不能起卸祗能暫避風浪數日不料燃料又盡二十五日又往香港裝煤以及添辦菜蔬等項計洋六百餘元以備不敷六月初五日再抵東沙起卸貨物工人亦相安工作此時測量局又派秋陽巡艦並裝木器食料及淡水機一部以備在島揀水該時在島工人有十五名患脚氣病則由秋陽送往香港轉輪返滬至七月底工程將次告竣忽有工人四名染病身故未病者遂有畏心至八月初三日相率全體罷工來電催船要求送還上海敝廠主當即往測量局求救復請巡防處派秋陽艦往島該艦因風浪過大顚覆於驚濤駭浪之中計歷二十四小時之久始終不能放下小船到島後由巡防處租派久德丸前往亦復爲風浪所阻該兩艦祗得駛回香港修理巡防處又請美國驅逐艦（生木遜號）前往亦因風巨無法抵島繼又往巡防處電商海關派令海清關船前往是時適値天氣放晴風浪亦息是時死者工人竟達六十餘名其未死者由海清輪如數救回厦門内有十八名騐入救世醫院十一名由原艦送回上海就醫據回滬工人報告起病之原因半由水土不服且値疫氣大盛罷工時即最關緊要之淡水機亦無人工作以致死亡如此之多尙儲有食米百餘袋（約計六七十擔）麵粉及鹹菜等若干至於發付薪工一節本於八月初三日全體罷工爲止此係出於各工人之自願敝廠姑念死者悽慘除早來十五名工人以外一例添加薪工一月至九月初三日爲止以示體恤所有各工人家屬要求將屍首運回上海敝廠當商請測量局於明春派船至島或可運回上海至於撫恤一事敝厰因此項工程虧本至四萬餘金事實上力所不能當轉懇測量局撫恤得能如願當將該項撫恤金送至貴會轉給各工人家屬待該島工程完工後敝廠擬設壇建醮超度亡魂聊表心願猶恐貴會不明眞相特將經過確實情形謹呈希請鑒察王疇記營造廠啟十月二十日 
[滬青海底電缐之阻斷]  
　　中國電報局上海至青島海底電線距離六百里外於前晚起忽然中斷昨日已派水線沈總管携帶工匠水缐報關出發前往修理所有經該線拍往各處之電報均須由大北轉遞 
[戒嚴司令嚴防工學集會]  
　　淞滬戒嚴司令部連日迭據探報本埠工學界受赤化者從中鼓煽日内仍欲在閘北各路空地開市民大會爲羣衆運動並游行華租界各大馬路且另組一部份人爲敢死隊向到塲彈壓之軍警衝鋒以達如現在北京之市民大會任意燬屋復仇之舉司令阅據報後以上海爲華洋商務總樞稍有軌外動起交涉際此内患未除何可再召外侮前此不逞之徒假借團體及學校名義集會號召致引起種種紛擾及後宣布戒嚴嚴禁集會兩月來地方治安頗現平靖人心亦較前安定證諸報章紀載可爲明證該部復據探報總工會有秘密復活消息及大罷工等種種運動查淞滬自五卅案後秩序紛亂迄今已漸復常態商業及工廠正謀恢復損失不堪再受影響欲弭隠憂自非嚴禁工學界藉名集會不可昨特傳令軍警保衛團嚴密防止查禁遇有形似集會式之羣衆在少數聚集即實行解散勿任集多人數致生反抗尤須注意該死黨拚命衝突致釀巨禍一面密派警探嚴拿主謀盡法懲治 
[瑞士商請查豆業之函轉]  
　　上海總商會接我國駐瑞士使館來函謂有瑞士商人面詢中國專營大豆出口之各商家牌號地址以便直接交易請煩調查等情茲悉虞方二會長以此事關係推銷國外貿易即應提倡故已分函出口公會曁雜糧同業公會請代查明以便轉答 
[葉祝仍飭原保交案]  
　　閘北國慶路興益里房客聯合會因房主湯習記以修理房屋爲由勒令租户加租該會推葉文貴祝山濤爲代表向審判廳起訴詎戒嚴司令部前日忽派兵士將葉祝二人拘去移送警廳閘北司法科訊辦昨奉竇科員研訊之下以反對加租不涉違禁範圍判令交保開釋乃司令忽又接得某方面之告密謂該房客聯合會犯有過激嫌疑令飭竇科着原保將葉祝交案押候查辦 
[呈請保釋劉華之不准]  
　　淞滬戒嚴司令部昨批上海大學學生四川同鄉會長張效翼陳伯華呈請保釋劉華由呈悉查此案係工部局與引渡本部訊辦之件該生等自應靜候軍法處訊明核辦所請保釋一節未便照准此批 
[漆業工人罷工風潮昨訊]  
　　甬同鄉會調解未成 
　　本埠漆業内作工人南北市共有一千五百餘人近因各作主另組漆業同業公會另訂規則工人方面因於陰曆十月十六日全體罷工要求作主取消條件並增加工資前月上海縣公署接到工人呈文後即批令同業公會董事蔡友卿等設法和平調解蔡董事等定前日假座寗波同鄉會開雙方代表談話會乃事前有北市某作主向工人威嚇因此工人代表不敢出席遂無從討論昨日下午二時工人代表蘇春生·楊錫卿·徐進三·朱榮生·陸柏生·洪巧林·陳森榮·闕阿榮·陳阿生·等八人又赴金隆街工商友誼會報告罷工原因及罷工後之經過由該會書記詳細紀錄據云工人祗有漆業公所爲工人機關曾經呈請官廳立案有縣公署之告示爲合法團體至罷工原因作主新組織一同業公會發佈同行規則十一條内有數條不利於工人因此激動全體公憤遂引起停工問題工人現提出辦法多種不達目的不止現工人頗守秩序並無吵閙情事惟作主則誣指工人搗亂並將工人送局究辦因無根據即出現在預備請工商友誼會調解茲錄木器漆業公會董事蔡友卿張福康致工人代表書如下逕啓者案奉上海縣知事公署訓令第九十四號内開案據上海漆業公所由漆作工代表蘇春生·朱榮生·闕阿榮·等呈稱（中略）令仰該領袖迅即邀集各店主及該代表等恢復解决辦法以期雙方妥洽而免爭執具復辦理勿延切切此令等因奉此本會遵令於本年十二月七日下午四時假座英租界西藏路寗波同鄉會開會恊議届時務祈貴代表駕臨妥議解决辦法爲荷此致蘇春生·闕阿榮·朱榮生·楊錫卿·陸柏生·洪巧林·陳森榮·陳阿生·君上海木器漆業公會總董蔡友卿·副董張福康 
[紗廠罷工風潮擴大]  
　　罷工男女工已達七千名 
　　東南通信社云據日人消息滬上紗廠工人因請加工資開始罷工者已達七千人罷工工場涉及數紗廠多在楊樹浦一帶僅前日一日中罷工者有四千名又蘇州路三十七號溥益紗廠工人之罷工者男女工共千五百名又怡和紗廠工人八百名於七日起開始罷工原因由於革退女工王某至前（八）日更有日班男女工千五百名加入罷工 
[香業工人罷工昨日解决]  
　　本埠華界南北市及浦東等處本客兩帮香工因洋價增漲百物昻貴要求各店東增加工資（原價每工洋三角）五成各店東不能各香工遂相約罷工迄已二十餘日未能解决由縣公署實業科定期昨日下午傳集雙方代表到縣訊問之下因念時下物力維艱折衷勸令店東照原價每工每日酌加洋五分工人初尚不允經張科長勸諭再三始允遵斷雙方具結即日開工所有罷工期内之飯資着各工頭自向店主情商辦理云 
[警廳嚴飭僞造債劵共犯]  
　　淞滬警察廳拘獲之僞造福字等債劵犯張鳳岐等到案迭次審訊供出行使批銷各埠之票店曁訂印之首要與共犯等曾經派探帶同張鳳岐等按户領捉詎若輩早已聞風避匿拘捕無着聞嚴廳長對於該案頗爲注意旣係擾亂官劵之信用無異僞造有價證劵貽害社會實堪痛恨現已飭科從嚴澈究務獲懲辦 
[運輸司令部及上海兵站均將撤銷]  
　　昨據運輸司令部云本司令部曁五省聯軍上海兵站（站長周然南陔）已奉孫總司令命令將於本月十五日撤銷其駐留北站貨棧内之警備隊經於昨午移駐嘉郡會館當將四·五·六·三號貨棧騰出歸還路局至北站所留守衛兵士十餘人路局另備蓬車一輛藉資留宿 
　　尙有本埠新聞轉入後頁 
 
 

Page 15

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *本埠新聞二 
[設立關欵保管專庫之又一應聲]  
　　華商紗廠聯合會 
　　華商紗廠聯合會昨呈北京段執政·外交部·財政部·農商部·關稅會議委員會·電云吾國關稅欵項存放匯豐銀行並由該行自定行市結價償債於吾國主權經濟面受侵損上海銀行公會及總商會等主張設立關欵保管專庫又結價一層應按照眞正行市结算與國計民生關係極巨本會極端贊成應請飭提關會採擇實行母任馨祝華商紗廠聯合會叩佳 
[路局布告軍用乘車規則]  
　　交通部直轄滬杭甬鐵路車務處T字第九號通告云爲通告軍人乘車持用軍用乘車證事自即日起本路上下行各列車特掛二三等車各一輛以備軍人乘坐凡軍人乘車按照下列規則持用軍用乘車證此項軍用乘車證實行之後所有以前使用之臨時軍用乘車證一概取消軍用車輛須附掛列車之前部其地位宜與載客之車輛隔離各關係人須注意此項軍用乘車證切實遵照規則使用如有違背規則情事發生應即報告本處茲附去軍用乘車證様張及中文軍用乘車規則各一份是項軍用乘車規則另用英文開列於通告内仰各關係人查照嚴切遵行爲要此佈車務總管啟中華民國十四年十二月八日 
　　軍用乘車規則（一）爲連絡徐杭間便利往返起見特在津浦滬寗滬杭各路附掛軍用車以供各軍官佐士兵因公或請假時往返之乘坐（二）每天於上下各行車上附掛二等車一輛三等車一輛車内貼有軍用車標記（三）各官佐得乘二等車士兵夫乘三等車不得踰越等次致亂秩序（四）乘坐時均須携帶乘車證並符號方得上車且士兵夫不得穿着便服其乘車證須交車站檢票員簽字於到達之站繳銷（五）士兵夫應用之乘車證由各國或獨立營長保管給發惟每天發出之數每團不能過十人每獨立營不能過三人（六）如有未帶乘軍證並符號或乘車證與符號之名不相符者由隨車憲兵查禁之 
[武定路破獲私造假鈔票機關]  
　　拘獲三人抄出五元假鈔票六千餘張··大機器一部 
　　總巡捕房特别機關探目蔣阿林前日得悉有私造假鈔票者匿跡北海路華興旅館當與中西探長鍾星南·壳羅香·探目白忠麒·包探張炳成·等密往在該旅館二號房内拘獲顧金春·趙順生·楊紀林三名帶回捕房詰據供出私造機關設於滬西武定路鄉開　當帶同該三人按址前往入一簡陋屋内抄出未曾印就某银行每張五元之假鈔票六千餘張並大機器一部以及印板顔料墨油等一切應用物品昨晨併解公共公廨請究經關廨長略訊破案情形一過以案關私造僞紙幣商之英領馬君判被告三名收押展期七天再核 
[吳淞昨到防軍兩連]  
　　駐紥龍華護軍使署及高昌廟新公所並砲四團二營内之浙軍謝鴻勳部警備隊第一團第二營（即現改第四師第十三團二營）營長郝雲亭所部全營軍隊奉令開往吳淞駐防故駐紥高昌廟之第六第七兩連於昨（九日）上午八時四十分由南站乘坐專車至老龍華車站集中並由南站備掛空廂車十輛持往龍華站以便會齊裝運遂於上午十時三十分專車由龍華開往北站轉淞滬鐵路支線運往吳淞下車 
　　又訊暫編陸軍第四師十三團三營奉嚴司令命調駐吳淞砲台灣接防於本月一日先開兩連到淞其餘兩連在滬俟第一軍陳儀部砲兵開拔後抵淞等情已紀本報茲悉第三營步兵兩連於昨（九日）晨十句餘鐘由滬開淞砲台灣專車一列拖掛三等客廂一節鐵篷車八節載運兵士兩連及軍用馬匹軍械軍實等抵砲台灣車站下車後即往北首前守備司令部駐防淞滬客車因加掛兵車一列致誤點五十分之久直至下午末三班始得準時而到 
[台州新兵昨日運杭]  
　　浙軍第三師師長周鳳岐所部第十團第三營第十連連長鄭壽豹奉令前往台州招募新兵一百四十名昨（九日）由台州乘坐海輪來滬轉杭上午八時十五分至南車站乘坐滬杭路鐵篷車二輛附掛上午八時十五分由滬開杭之四號特别快車運往筧橋下車編練補入第三師部下 
[閘北偵緝隊之冬防會議]  
　　警廳偵緝隊韋隊長前日上午傳集閘北偵緝隊員李虎臣·探員陳幹泉·毛忠間·及全體偵探到廳會議冬防事宜下午李隊員回隊後陳·毛·二探員商定每晚派偵探分班輪流出巡四區境内大統路·共和路·恒豐路·及鐵路北太陽廟等處歸陳探員負責五區境内寳山路·寳興路·天通庵·香山路·等處由毛探員負責李隊員亦不時親自出外查察以重防務而安閭開 
[昨夜城内方浜路之大火]  
　　萬竹小學一部分房屋亦被波及 
　　昨晚十時半左右城内九畝地方浜路萬竹路東某紙作不戒於火其時東南風正緊火勢甚爲猛烈延燒左右隣馬車行·銅匠作·水泥作·木作舖及四週貧户平房約四十餘家西區救火會聞警首先趕到其他若董家渡·南區·東區·各救火會亦相繼驅皮帶車到場灌救董家渡保衛團·南市保衛圍·及二區一分駐所亦派員警到場彈壓照料各救火員均奮勇權救無如風力過猛本料及紙張又極易燃燒以致火星落於萬竹路西一帶平房萬竹小學即在其後火勢愈猛不可向邇該校前進洋房四幢亦被延燒該屋爲該校敎室及敎職員宿舍其下爲雨中操塲火熾時該校員役極力搬運敎具故室内損失尙微又被火各難民均紛紛搶取貴重物品至萬竹操傷暫避一時男女號哭之聲甚形慘痛有某婦方游大世界不悉其家已被火焚及至返家則一物已不及取携見狀號哭尤覺可憐又當火熾時有七十二歲老翁孔士英者居峻德里南弄火起時猶在睡夢中及至驚覺則門首已爲火焚因即自窗口躍下適堕於一平房屋上屋前適爲一短牆又不敢躍下適有丁漢臣君經過瞥見有人招手呼救因即向救火員借取火梯奮勇上前將其救下時老翁已面如土色落地後已震懾不能言語矣至起火原因則言人人殊一時不易明瞭至有無灼斃人命等情亦未得知總計延燒二小時至一時許火勢始殺詳細情形容再探誌 
[韜朋路前日傍晚火警]  
　　玩具小手槍肇禍··燬屋三幢··焚斃一孩 
　　韜朋路一百五十六號門牌陳姓所開之雜貨店有七歲小孩於前日下午五時許將玩具小手槍裝配火柴頭玩弄火星突出焚着店堂内所懸之冥錠頓時火勢大熾不可收拾冒穿屋頂延燒至一百五十七號一百五十八號門牌房屋經各段救火會聞警各驅皮帶車到塲撲減計焚燬房屋三幢當火熾時玩弄玩具小手槍之小孩不及逃出葬身火窟事經楊樹浦捕房得悉派探到塲彈壓於昨晨飭將該屍從瓦礫扒出已焦頭爛額慘不忍睹遂舁送斐倫路騐屍所嗣經屍屬陳某投捕房請求免予相騐捕頭淮飭該屍屬領屍棺殮候呈報公堂備案 
[粤政府批准國民製糖公司免稅]  
　　期限十年 
　　中華國民製糖公司昨奉廣東國民政府第三一四號批示云中華國民製糖有限公司總理馬玉山等呈報該公司在滬設廠煉糖懇免關稅厘金雜捐以示維持由據呈該公司在滬設廠煉糖現已開始製造呈驗糖様尙屬精良應准該公司粗糖原料運入滬口時照完海關稅後免收落地捐製成精糖行銷國内一律免徵海常關稅及内地厘金雜捐自出品日起暫以十年爲限以示奬勵仰候令行財政部通令各關局一體按照向辦手續查驗放行可也附件存此批 
[捲烟特稅消息種種]  
　　全省捲菸業聯席會議記江蘇全省捲菸業總聯合會昨日下午二時在駐滬辦公處召集第六次定期會議各區代表出席者共三十八人首由總幹事劉吉平主席報告此次在寗接洽情形并擬定辦法十二條當衆宣讀經各代表互相討論担任分頭進行主席復稱本會現接各處同業來函聲稱承辦全省捲菸特稅總局所發各區憑證并未刷印區名似此混淆將來各地營業妨害匪淺且顯係違背省訂各區通則第六條之規定今此項憑證旣經本會收集應以本會名義向省署提起控告經全體通過次由南川代表報告該區南匯特稅前係承商派陳某自行徵收詎開辦不滿一月已虧蝕一千餘元可知此稅辦理不易亦决非業外人所能任意支配次吳縣代表報告該區稅務現由總承商另委鄉人周某接辦聞周某與總承商一部分感情頗厚故表面聲言并無一定比額對於同業似可通融辦理將來雖有損失亦屬有恃無恐等語但同業鑒於舊局仍在執行職務遂致從違莫决應由本會嚴函詰問經衆通過次由揚屬代表報告該區自兵燹之後營業頗感困難此次幸朱君來滬向總承商拍案力爭每月比額得以不敢稍增惟菸捲銷路銳減仍覺難維現狀末由張如之宣布總承商自十月十九日開辦以來迄今將近二月其間對於各區分包無不任意增加然查管理處月報第一期除借欵外應解稅欵洋四萬五千元迄未撥付分文殊屬違反原訂定合同現在此敎費竭蹶之問豈可任其拖欠本會旣有納稅義務自有過問之權當經全體議决由會正式函詰管理處一面通告省校以維敎費而重省稅議畢散會 
　　烟紙雜貨公會大會記上海烟紙雜貨同業公會於昨日下午二時在小折栅會所開各烟聯席大會楊夏正主席首先報告南北市捲烟同業近已聯絡一致對於特稅問題已有朱局長對衆烟商宣言容納各同業要求三項辦法惟尙無書而答復本會爲南市小同行之團體一切行動須從全體之公意現因認稅之期已至各同業尙有其他意見請衆討論（一）柴雅生提議朱局長能容納公意吾人自應前往照舊認稅但須由本會通告各同業聚齊前往如自願赴稅局認稅聽便（二）徐雲翔提議同業所領購烟運單頗感不便可否請局長取消（三）戴茂根提議應將此意提出上海捲烟業總聯合會討論通過（四）宋維榮·王奎元·等提議總處增額三千元實爲同業受害之根本問題應請總處减額三千元使從此同業不再受特稅之苛擾公决提出總聯合會討論（五）主席報告本會經費虧欠甚鉅各同業會員對本會應盡納捐之義務僉主按照本會章程徵收月捐議畢散會 
　　朱局長復南北市捲烟會函上寳區捲菸營業特稅徵收局朱筱梅局長昨復南北市卷菸業聯合會函云逕覆者頃接貴會函告南北捲菸同業對於特稅辦法集議情形除分函總商會曁特稅總局外請示復等因查來函所述滬地華洋雜處商况艱困自屬實倩敝局長接事之初即抱卦上服從對商和協稅收商情兼籌並願之主旨從未稍涉苛求事實其在當可相諒茲准函前出旣由貴會分函應候總局核辦可也 
　　朱少梅昨日宴請烟商上寳區捲烟特稅局長朱少梅昨日下午宴請南北市捲烟同業代表於四馬路倚虹樓席間朱氏宣佈徵稅意見謂各同業所要求之條件自願擇善而行並謂此次任局長實爲代烟商受苦而來對於一切微收辦法仍照舊章辨理當由烟商代表陳良玉等相繼發言散會 
[花旗大美兩公司烟稅照舊記賬]  
　　全國菸酒事務署捲菸稅務總局昨准花旗大美兩菸公司領取二五印花需付現欵一節請求通融辦理承認按月結算業已查照舊章仍行記賬並令飭各關卡一體遵照矣 
[男婦綁票匪徒之定罪]  
　　虹口新記浜路一千三百零五號門牌李連生家之六歲男孩李阿華於本年十月八號被匪架去勒贖五萬元經李報告捕房請緝在案日前總巡捕房特别機關探目王長根·包探蔣占英·偵悉匪窟在閘北中興路當與該處保衛團密往緝獲綁票匪男婦多名救出阿華惟該菲在華界犯案甚多而綁阿華者則係施壯青·錢董氏·蔣周氏·男婦三名口所爲前日將該三人連同肉票移向捕房昨晨解送公共公廨請究由阿華上堂證明被擄時該三犯均在場擄去之後每夜伊與兩婦同宿質之施供詞支吾而兩婦均稱此事係渠等之丈夫所爲關讞員核供商之英馬副領事判施押西牢三年期滿逐出租界華界另案送警察訊辦錢董氏·蔣周氏·各押女所二年期滿均驅逐出境小孩李阿華交其父領回 
[刦案盜匪分别押儆]  
　　江北盜匪李得標·潘二·辛長生·張錦標·先後糾黨持械搶刦康腦脫路四十三號公共汽車公司及一百零一號居户鄭文麟·麥根路順昌押店·戈登路七十五號居户袁和成·蔣家巷鄉民姚根囝·等五户値洋五千八百餘元之衣飾銀洋案發被捕連同嫌疑人馮世和·金文普·一併拘解公共公廨諭令押候訊究在案昨由戈登路捕房探目毛伊文·包探劉宗漢·汪竹生·等傳同各事主將李等解廨禀明偵查情形各事主亦相繼上堂證明被刦情狀詰之各被告除馮·金·兩人否認爲匪外餘皆無可推賴關讞員核供商之英貝副領事判决李押西牢五年期滿再核潘·辛·各押五年張押二年期滿一併逐出租界馮·金·兩人開釋惟李得標一名美領另判監禁十年 
[林蔭路盜匪圖刧未成]  
　　昨日上午三時四十五分鐘西門外林蔭路衛桂記宅突有口操北音持械之盜匪八九人碰門强欲入内衛桂記情知有異急電保衛團及警署告警該團西區夏區長以事關盜警且在本區轄境之内當即派第一排排長王海慈帶同班長朱子廉·團員劉鴻金銓等飛馳往途遇團本部李排長率同團丁一排飛乘汽車而至該匪等見勢不佳已各分投逸去當由王李二排長會同崗警至該宅察勘一週乃各回團呈報核奪 
[衣莊公所通告防盜辦法]  
　　上海衣莊公所致各同業通告文云逕啟者茲因同業源昌泰和兩莊先後被匪搶刦損失甚鉅該匪等均係於晚間收市後詐稱購衣敲門入店乘機行刦本公所爲此特於日前召集董事會討論爲愼重預防起見議定南市以晚間十一時北市以晚間十二時爲一律收市上門店内同事必須在此時間以前到店愼勿在外逗留是爲顧全店東資本及同事安全計不得不爾也收市後如再有人敲門必須先問明來歷方可啟門最好在門上開一小門長方二寸或五寸爲度以便向外查視專此馳告請各查照辦理爲要 
[梁新記電機製刷廠昨日開機]  
　　南京路一五二號雙十牌梁新記兄弟牙刷公司近增設新廠於本埠西門斜橋局門路所製各刷仍供不應求現又增設電機製造新廠業於昨日開機計梁新記在本埠有電機手工岖製刷　每天製刷極多堪與舶來品競爭又該公司昨日派出專員黎詠彬·謝星儔·兩君往漢口勸銷牙刷云 
[南蘇州路小火警]  
　　昨日下午二點餘鐘南蘇州路禮和洋行棧房不知如何夫愼幸該洋行職員時正紛紛到行辦公一聞火警即用該行自已經理之米立麥滅火機試救未成巨災及救火會場方始完全撲滅聞損失亦甚微云 
[江西會館董事會誌]  
　　本埠江西會館迭經二次會議茲探錄其議决案如下（一）嗣後會館内不得借住（二）靈柩進出須先至會館領取通知書以便稽核（三）殯舍内期滿籌人料理之柩統由會館於清明冬季二期安葬於義塜並須派人監督（四）殯舍内外藉靈柩統限十日内搬出（五）郎家橋市房翻造即日興工並聞定夏曆十月二十八日招待烟葉帮同鄉藉便進行捐欵云 
[印刷工人被拒後之糾葛]  
　　本埠報館工會於十一月八號被戒嚴司令查封並拿捕職員六人及至本月二號釋放該出獄工人即進商報館復工不料爲該館所拒全體工人爰派代表向館主要求館主仍不允許經印刷總工會派人調停現雙力尙在堅持中 
[指控出售冒牌香烟]  
　　英美烟公司洋人克羅司昨延黎旭律師代表投法公堂控稱原告日前查得有范阿奎在治下安納金路三百三十三號内設立四明烟草公司假冒原告公司内之香烟故此報捕前往抄出二百九十盒約有十餘萬支在市銷售以致原告受損甚巨况查被告前在英租界地方犯案辦過有案可證求請訊究外並請保留私訴權被告由巴和律師代辯稱此項香烟實係王啓安其人托被告代製並非被告所造被告每月不過得工資二十元而已至於原告所稱被告在英公堂辦過一節實屬並無其事求請查察中西官判限被告於十四天内尋交王啟安到案再行核奪 
[太陽廟火案之訊究]  
　　閘北太陽廟西孫中林家草屋起火延燒七八十家已誌昨報四區劉署長前日傳到孫中林及其妻陳氏研訊起火原因詎孫夫婦堅稱火係比隣戴成龍家所起因又補傳戴成龍·戴成眞·兄弟及同居吳振榮質訊之下均供孫業皮匠因做夜工煮粥遺火云云奉判一併轉解司法科訊辦 
[自縊圖盡之獲救]  
　　徽州人潘和尙於前日至法租界辭靜處解帶自縊圖盡事爲巡捕查見救下帶入捕房昨解法公堂請示先由捕頭禀明前情詰之潘供民人向以賣大餅爲生於今春餘積大洋八元寄在某姓不料被伊賭博輸去而逸故此憤恨自溢是實中西官判養送徽州同鄉會安挿 
[紅會發給閘北災户急賑]  
　　中國紅十字會總辦事處莊理事長爲閘北交通路火災特派職員　　沈金濤朱子京前往調查以備散放急賑沈君於昨晨會同四區第二派出所警士兩員前赴災區實地查勘計焚去草屋八十餘問當喚地主朱序到塲證明被災各户人口計大口二百餘人小口一百餘人隨由沈君給發賑票約今晨持票領賑云 
[玉佛寺財産糾葛之訟案]  
　　法新租界貝勒路玉佛寺住持僧通如昨延普萊梅律師代表投法公堂控稱原告向在奉化某寺内爲持僧治下玉佛寺向由其師父爲持僧因於今春被盜搶刦不遂遂將師父謀斃故由玉佛寺内之傭婦虞倪氏致函原告來申管理該寺不料由原告檢點之下該寺地産之方單被倪氏盜去故此投案求請訊追等語被告虞倪氏由巴和律師代辯稱該寺之産實係被告倪氏向施主處化緣得來並非原告師父之産原告來案具控後竟於前日擅自至被告房内將物件及杭州龍井寺之方單竊去求請堂上着令將所竊之物件交出並令原告於此案未曾判决之前該寺之物件不得擅自取出等語詰之通如供稱僧人祗在房内取出棉被及錫箔灰等物並無龍井寺方單之事僧人旣係該寺住持僧有權擅取物件請察倪氏稱前日原告實至婦人房内竊取方單等物聶钀員得供商之法副領事德君判以兩造所控盜竊案均無證據應即將案註銷該寺財産究係何人所有聽候移至民事公堂訊理案未開審之前玉佛寺之財産兩造均不能擅自移動 
[樂一世皮鞋行舉行减價]  
　　北四川路天　路北首樂一世皮鞋行爲北四川路著名皮鞋店之一茲以歷年存貨過多特於今日起舉行大減價二星期每雙價格最低者僅售兩元最高者只六七元貸身均堅牢可靠　 
[昨日之軍事運輸]  
　　昨日（九日）下午二時由長安站開出軍事專車一列計掛車輛十八輛聞係裝運第四旅某營營底及槍械軍用品等並步兵兩連於下午二時專車開往筧橋又浙軍第八旅第二團第一營裝運軍火一鐵篷附掛於上午九時四十分由杭開滬之五號慢車來滬轉運南京又聯軍韓委員在閘口裝運軍米二車附掛於下午三時十分由閘開拱之六十七號區間車運往拱宸橋下車又下午三時二十五分由南星橋車站裝運軍米及木柴各一輛附掛由杭開禾之九號區間車運往筧橋 
[拘獲鉅竊案犯]  
　　淞滬警察廳偵探印潤山茲查南市蘆席街三十二號門牌馬姓家被竊鉅贓一案迄今贓匪未獲因奉廳長催緝甚緊業已廣購賬缐分投偵查昨據報告南碼頭平安橋地方匿有是案人犯曹某等多名遂即往掌獲案訊辦 
[判速尋妹了案]  
　　江北老嫗陸周氏有女十八歲名小扣女每日與嫂同往絲廠做工日前忽然失踪昨該嫗扭其子陸扣寳至四區控稱我女被媳婦母家之鄰居拐逃媳犯串逃嫌疑兒子亦不肯認眞找尋請究經劉署長質訊之下判扣寳趕緊出外尋妹了案 
[無線電學專號出版]  
　　中國科學社發行之科學雜誌第十卷第七期係無線電學專號由朱其清君編輯現已出版聞内容極爲豐富 
[公共公廨訊案彙錄]  
　　昨日公共公廨訊理民事訟案併誌於下（一）作吳氏延合雜斯什師爲已故徐志堦遺産請求案堂諭十月十二日堂諭内之道契即一萬一千二百六十三號准過户與陳紹虞執業佑尼千律師請求十月二十七日請求取銷應予照准（一）道成紗號延海德禮律師訴華商紗布交易所怡隆·長豐·大孚·泰興·鼎興·將漢口棉花混充通州棉花出售請追損失案堂諭准原告代表海德禮律師前往該所閱看十月份簿據並准提前排訊請求狀内第二三兩欵駁回（一）葉劉氏爲已故葉昌邦遺産請求執管案堂諭給諭葉劉氏除去另案侯信圭訴案内已給禁諭之財産外其餘財産准予執管（一）恊隆公司訴莊謙欠貨欵案堂諭准被告莊謙補辯訴狀再核（一）振華公司訴莊謙欠貨洋案堂諭同上（一）恊亨木行延沈星俠律師訴馬如康欠貨洋案堂諭再傳被告到堂訊明核奪（一）桂榮春延克威律師訴蔣生發等欠米洋案堂諭原告具控在前聲請人熊洪泰盤店在後况牌不加記所請啟封未便照准仰遵前諭履行如逾定於拍賣生財作抵（一）陳士衡延楊國樞律師訴姜永康欠借洋案堂諭飭令被告於二十一天内償還原告洋六十元並負堂費姜永康交保（一）陳土根延戴繼恩律師訴陳了頭私移界石案堂諭展限原告七天將方單呈堂如違准予撤銷控訴（一）興業草織公司訴朱慶笙等欠洋案堂諭原被均不到將案撤銷（一）趙阿美訴張炳生不付期票洋案堂諭抗不遵繳飭張炳生到案執行（一）范旭初訴顧林華欠借洋案堂諭飭顧林華到案執行（一）臘豐米店訴和永興欠米洋案堂諭被告臨訊傳喚不到原告呈據證明應予缺席判令償還原告洋六十一元三角五分並堂費（一）裕新五金號訴頓記營造廠胡景祥欠借欵等項案堂諭 
改期仰兩造代表律師另呈訴狀再行訊奪（一）顧銀大訴朱鶴林欠會洋案堂諭本案註銷 
[誌謝]  
　　昨承中華書局惠贈「小朋友」一九二「英文週報」三三七各一册又承銀行週報惠贈第四百二十八號銀行週報一册又承大東書局惠贈十五年日曆四組書此併謝 
 
 

Page 16

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *商業市况 
[厘拆均疲]  
　　昨日洋厘市况晨初間盤已見軟勢至收盤價改爲七錢二分四厘一毫二忽五較上日回鬆二毫五午後又見疲弱收市改掛七錢二分四厘較上日共小去三毫七忽五銀拆市面初硬後軟午前收市價爲一錢九分較前高一分午後收盤回鬆改開一錢七分較上日回小一分江南小洋依然不動廣東小洋午前價頗爲堅硬收盤爲五錢七分一厘二毫五比前日價漲起七毫五午後市形見平收市改五錢七分○八七五較上日價尙高起三七五銅元仍爲三百三十八千文衣牌改爲二千四百四十七文較前回小一文角坯仍爲一百九十三文貼水則大一文價改五十三文云 
[國内匯兌市况]  
　　上海銀行國内匯兌十二月九日行市報告云今日漢滙銀市漲高五錢洋滙漲高一元津滙銀市未開暗盤高起二錢五分洋匯未動銀匯京公砝爲一千零五十一兩二錢五分津行化爲一千零五十九兩一錢五分漢洋例爲一千零三十五兩二錢五分洋滙津爲一千零零八元京爲一千零零十三元因京津車停調欵不易以致匯價驟高漢爲一千零零三元其他烟台爲一千零十四元宜昌爲一千零十元沙市爲一千零十四元福州爲一千零二十四元厦門爲一千零零八元長沙因現洋鈔票貼水見高滙價亦隨漲爲一千零零八元其餘均無甚上落云 
[神户英美匯市電訊]  
　　昨日神户滙兌市午前電日美賣價四十二元八角七分五較前日縮六分二厘五買價不動仍爲四十三元日英賣價一先令九辦士一八七五買價一先令九辦士二一八七五正午來電日美賣價不動買價回長六分二厘半改爲四十三元零六分二厘半日英賣價不動買價長○九三七五改爲一先令九辦士三一二五午後來電日美賣價初次開出不動仍爲四十二元八角七分五後改縮一角二分五計四十二元七角二分五買價未開出日英賣價一先令九辦士二五買價不動 
[日法掛賤港滙獨貴]  
　　昨日外匯掛牌揭曉法匯又長四十法郎改持一千九百九十五法郎港匯漲二五改爲規元七十六兩五錢東滙小二五改掛五十七兩餘各弗動計先令仍爲三先令一辦士二五印匯仍掛二百零四羅比半美匯仍爲七十五元五角荷匯仍爲一百八十五盾新加坡仍爲規元七十五兩七錢半 
[先令暗盤轉鬆二五交易見鮮]  
　　昨日先令掛牌仍爲三先令一辦士二五内盤市面因期金趨跌致價較硬元月份銀行賣價爲三先令一辦士六二五買價三先令一辦士七五後以十時許爲最鬆銀行結出三先令一辦士七五買價三先令一辦士九三七五惟收盤時略形見平元月份銀行賣價係三先令一辦士六八七五買價三先令一辦士八七五又三月份先令實較元月份爲高銀行賣出三先令一辦士五六二五買價三先令一辦士六二五交易約四萬鎊之譜賣買都有午後無市 
[美匯交清價定]  
　　昨日美滙仍掛七十五元半内盤市面亦無榮辱銀行元月份爲七十五元八角七分半買價七十六元一角二分半後有七十六元可結買價七十六元二角五成交二三十萬元三月份未曾做開午後休息 
[東匯價穏交暢投機商買進三四百萬元]  
　　昨日東滙掛牌小去二五計五錢七分其銀行結出之價亦以九時四十分許爲最鬆元月份銀行賣價五錢六分半買者五錢六分三七五又三月份賣價五錢六分六二五買價五錢六分半至十時後略見回緊元月份銀行結出五錢六分五六二五買價五錢六分四三七五後復回至五錢六分三七五然無正式成交嗣在十一時半至十二時間内盤之價益堅元月份銀行售出者自五錢六分五六二五至五錢六分六八七五由大通住友美豐正金等銀行賣出三四百萬元價自五錢六分半至五錢六分六八七五買進價五錢六分四三七五至五錢六分五六二五交易亦有數十萬元午後無市 
[標金微漲一錢全市相差祗一兩四錢]  
　　昨日大條均未更動近期掛三十二辦士○六二五遠期掛三十一辦士九三七五銀價仍掛六十九元二五滙兌開盤小三七五爲四十八元五角日英未動掛一先令九辦士三七五收盤小三七五掛四十八元四角八分七五日美四十三元標金開盤因匯兌趨小而跌一錢計二百七十七兩四錢旋則更疲毛盤價二百七十七兩先令揭曉東匯小二五故金價小去二錢爲二百七十六兩八錢嗣被東滙過鬆銀行結出只五錢六分半元月份金價最小曾跌至二百七十六兩五錢惟後東滙市面逐見緊張標金隨之增高曾到二百七十七兩九錢爲最高價較最小價高起一兩四錢收盤東滙尙平而金價反小至二百七十七兩二錢烚赤又跌七錢半計二百二十六兩二錢五登賬補水均係二百七十七兩午後標金開盤小去一錢計二百七十七兩一錢後高到二百七十七兩七錢俄稍跌落二錢又回高一錢計二百七十七兩六錢收盤時在三時有零較上日市價只好一錢 
[九六市價續仍狂漲]  
　　前市猛漲···後市停拍···暗盤已達五十三元半 
　　昨（九日）金融整六市况續仍平淡七長則祗開出十二月份期貨一種獨九六以市價勢續狂漲賣買人氣較前益爲激昻其一月份期貨在前市收盤即以上漲已達限定價格停拍十二月期亦於後市初開即行停止交易故九六在後市實已全部停拍僅各經紀人間之暗盤補帳數十萬元合計全日期貨成交總額達六百九十八萬元九六佔六百十五萬五千元（中有前日後市暗盤交易補帳一百四十餘萬元）整理六釐五十二萬五千元七年長期十七萬元金融公債十三萬元現貨交易共十三萬七千元中九六計十一萬六千元餘均寥寥至昨市各債市價金融七長整六等　動均屬微　惟一律爲九六帶高較前日各續漲半元以至七八角不等九六市價漲勢續極劇烈前市開盤曾有人圖爲壓低現貨市價僅在四十五六元間本月份期貨亦祗盤旋於四十七元左右迨開做下月份期貨價即上漲極烈收盤尤甚下月份期貨即因超過限價停市本月份期貨亦於後市初閒停拍在收市時九六期貨暗盤價格已達五十三元四五角現貨亦至五十三元外市價上漲之速誠可駭怪據聞上漲主要原因滬市傳有三說（一）摸票每票面百元換新票一百二十四元（二）提前付息（三）定民國十七年付息謠傳歟確訊歟有一於此則九六價漲因宜惟據昨日京市尙跌至四十四元許消息較靈如京市價漲祗此則上之所傳恐難認爲事實滬市之上漲似屬太過然觀最近數日來九六市價之歷程確係耐人尋味也茲錄昨市各債市况如左 
　　金融公債金融千元票現貨成交一盤價九十二元七角半比前日漲高二角半期貨十二月期九十三元八角比前市好起五角半較前日續漲六角一月期九十四元二角比前日亦續漲七角二月期無市 
　　整理六釐整六現貨八十元零七角較前市好四角比前日續漲六角期貨十二月期八十一元零五分比開盤好起半元較前日續漲四角半一月期八十一元九角比前市漲高五角較前日續漲八角二月期八十二元四角比前市好起六比前日亦續漲六角 
　　九六及其他九六現貨前市初開爲四十五元八角收盤漲至四十八元七角後市以超過限價未有揭示然比前已賤漲一元七角期貨十二月期後市初開即停價爲五十一元比前市漲三元零五分較前日大四元一月期前市收盤即以超過限價停拍其時價爲五十一元五角比開盤漲起二元一角較前日計大四元至期貨後市暗盤實已達五十三元三四角許比前日記帳價格實大六元餘矣七長仍惟十二月份期貨開出價七十四元五角較前日續好三角又整七現货亦比前日漲高九角計八十四元二角 
[紗花逐步跌小]  
　　期紗悉入一百五十二兩以内 
　　通標近月已近三十三兩關口 
　　昨日星期三美棉初因日商購進而漲繼因政府報告利於賣方而跌卒因空頭抵補又復回堅計期貨近月跌三磅音餘月漲三至二十一磅音現貨漲五磅音英棉期貨跌十至十一點現貨漲二點印棉因統計情形利於賣方市况疲弱計孟加拉跌一羅比奥娟辣跌二羅比白羅溪未動大阪現紗二十支藍魚跌二元二十支紅財神跌一元十六支福島及三馬未動本埠紗南初因美棉略堅人心尙佳旋見通標不振市氣又虚午後三品猛跌原棉步軟跌勢益加難制棉市因漢棉廉宜漢帮大批抛出同時到貨日有現需不佳致各月猛跌四錢五分至七錢五分就現狀以觀如無意外消息一時尙難看好茲將期現紗花市况分列於後 
　　期紗紗布人鐘標準前市開盤因美棉微堅市氣堅穏二盤以下因通標步跌又復回軟結果近遠月僅漲一錢至二錢後市因三品猛跌二三元原棉仍無起色人心益疲各月續跌九錢至一兩七錢全日共成交二萬七千包收盤價列左 
十二月期一五一·三○跌一·五○三月期一五一·六○跌一·○○一月期一五一·二○一·四○四月期一五一·六○·八○二月期一五一·五○一·○○五月期一五一·四○一·○○　　現紗客帮方面川帮進二十支地球·人鐘·等牌一百七十包廣帮進二十支宫女·立馬·十支大發·三十二支美人·四十二支鶴鹿·等牌二百五十包漢口帮進十六支水月·豐年·寳光·四十二支陽鶴·等牌一百包雲南帮進十支金城·大發·等牌一百零八包江西帮進十六支水月·文明·二牌六十包其餘蕪湖寗波威海衛汕頭内地野鷄等帮共進三四百包價跌五錢至七錢五分永安紗廠開出十支金城五十四包凈盤價一百五十兩二錢五分雲南帮進餘牌市價列左 
十六支大發一五六·二五二十支人鐘一六六·○○十支金城一五○·二五十六支藍鳳一五六·五○至一六五·○○十支大發一四六·二五十六支日光一五六·七五二十支鴻禧一六五·二五十支嘉禾一四○·○○十六支雙虎一五四·二五二十支水月一六八·○○十支帆船一四六·七五十六支藍金魚一五五·○○至一六七·五○十支豐年一四七·五○十六支文明一四七·○○二十支雲鵬一六五·二五十支大寳一四八·七五十六支豐年一五九·五○二十支宫女一六九·○○十四支雙喜一五七·○○十六支金貨一五八·七五二十支三星一六二·二五三十二支雙鹿二三六·二五十六支水月一五五·七五二十支立馬一七三·○○三十二支美人二一三·二五四十二支雙鹿二五一·○○二十支五福一六二·○○　　期棉通州標準前市因美棉估計大增本埠現需不佳漢帮大批售出近遠月均跌一錢至二錢五分後市因紗市無力多頭了結各月續跌三錢至五錢五分全日共成交七萬三千五百擔收盤價列左 
十二月期三三·二五跌·七五三月期三三·八○跌·四五一月期三三·四○·六○四月期三三·八五·四五二月期三三·七○·五五五月期三三·八○·五五　　現棉公會消息陜西花到一千八百包姚花到八百包通州花到六百包南市出五萬斤北市出三萬斤收價不動市上交易尙形暢逹市盤如左 
　　陜西花三三·二五鼎新進一○○件送車站 
　　陜西花三三·○○陳公茂進二○○件現貨棧交 
　　陜西花三三·二五陳公茂進二○○件現貨棧交 
　　陜西花三二·七五陳公茂進一○○件現貨棧交 
　　陜西花三四·二五公大進一○○件現貨送廠 
　　平加爾二九·五○申新進五○○包月底棧交 
　　本花三五·五○東方進五○○擔現貨送廠 
　　姚花三一·八○横濱帮進八○○包現貨棧交 
[美棉第十二次政府報告]  
　　較上次增三十萬五千包 
　　美國新棉第十二次政府報告已於八日發表總包額爲一五·六○三·○○○包較上次增三十萬五千包較去年同時增二百四十五萬包 
[美花已軋數之政府報告]  
　　截至十一月三十日止美花已軋者爲一三·八五八·○○○包較去年增一百六十三萬三千包茲將列年已軋數列左 
一九二五年一三·八五八·○○○包一九二一七·六四一·○○○包 
　　一九二四年一二·二二五·○○○包一九二○一○·一四四·○○○包　　一九二三年九·二二四·○○○包一九一九八·八四四·○○○○包　　一九二二年九·三一八·○○○包 
[美棉騰貴出於意外（九日大阪電）]  
　　美棉最終收獲估計爲一千五百六十萬八千包與民間估計之千五百三十七萬包大有增加而美棉行市反趨漲風昨電報漲二角事出意外市况因之頓趨混沌其實係日本帮一時進貨遇多所致但今後美棉行市轉呈軟勢爲當然之事故三品買氣無甚進步云 
[大阪紗布兩市不振（九日大阪電）]  
　　棉紗現货因期市疲軟内外需要均彤不振交易毫無進步　况混沌行情不動中等二十支二十月期爲二百八十四元一月期爲二百八十一元 
雙鹿十四支十二月期二七九·○○攝津十四支十二月期二七九·○○三馬二十支十二月期二八四·○○雙鹿三十二支十二月期三八六·○○　　棉布市况因紗市軟弱買方觀望三輻布跌去二角其餘均微有跌落 
[德國之棉業狀况]  
　　廠商營業尚稱滿意惟明歲夏季之定貨單甚少現因棉　日跌有若干買户擬取消前約原棉每英磅售美金二二·○四分上次（十一月九日）售二一·○六分存棉有二九三·七二四包較上次增九二·六七一包二十支紗每基羅售八六分較上次跌六分棉布每米脫售一六·五分較上次跌一分 
[洋莊絲市漸形活動]  
　　昨日洋莊絲市頗有動機緣美莊方面對於廠灰二　需胃已起惟昨値本埠絲滙突長故大示絲交尙在醖釀中昨惟元泰成交中等厰經十包行情平定信孚惇信二行共進中等七里干經三十包絲價回高二十餘兩獨黄絲經寂無談判交易停滯云 
[横濱絲市穏健（九日横濱電）]  
　　生絲現貨三井日本生絲江商等照前價陸續買進最優等貨爲一千九百七十元矢島牌爲一千九百五十元各維持原狀市况依然穏定絲屑市况成交一萬餘斤行情無大變化 
[洋莊茶市極趨沉靜]  
　　昨日星期三本埠洋莊茶市極趨沉靜英法等莊销路仍未見發動俄莊新泰洋行日來因該行大班已赴漢口亦無交易昨日全市僅由天祥福時兩行買進珍眉針眉兩項總計六十三箱珍眉售盤七十五兩針眉售盤五十二兩市價又較上星期見跌三四兩云 
[期粉晨漲午疲]  
　　昨日期粉市面晨漲而午疲查客帮攫耿現粉甚急廠方以麥價奇昻坎麥昨晨海外來電漲勢仍銳須二兩五六錢方允開出貨缺價漲自在意中昨日上午開盤後日商等在市收辦期粉而客帮現粉搜購甚股市氣堅挺收盤價本月份爲二兩三錢四分七厘五十一月份爲二兩三錢六分二厘五十二月份爲二兩三錢七分半正月份爲二兩三錢九分二厘五均有數厘之漲度午後多頭因見日商勳辦期粉遂反賣圖利粉價漸趨平疲收盤結果本月份仍爲二兩三錢四分半十一月份爲二兩三錢五分二厘五較前日收盤價計跌一分十二月份爲二兩三錢五分七厘五正月份爲二兩三錢七分七厘五均較跌一分二厘五期粉成交額上午三十五萬一千包下午二十四萬八千包收市十二萬七千包共計七十二萬六千包股票成交五股價爲六十五兩八錢云 
[糖市平穏]  
　　昨日糖市外洋電訊全無發展荷蘭價格已有三日不動本埠價情以東滙升沉遂亦平穏公會劃盤現貨大里八號爲六兩二錢五與前價同期貨本月份開六兩二錢五十一月份六兩三錢正月份六兩五錢五均未見改動碗青近來到貨甚缺現存亦將斷擋開盤已高至四兩五錢棉赤陳貨開五兩七錢及五兩六錢次貨則開五兩四錢及五兩三錢去胃尚有車糖南規售價如下 
兩兩兩東三二五六·一○東三七五六·二五東四二五六·四○三温半六·二○四温六·三○四温半六·五○ 
[五金市况尙佳]  
　　昨日五金市况如平白鐵黑鐵皮鋼板等類交易尚佳長江與　紹各帮均有採辦惟黑鐵皮售出之價與前週相同每擔仍開六兩七錢五分而門莊零星交易則尙可售至七兩以外平白鐵實被來源太旺價難報漲昨市四十八片美貨老人牌開十二兩二錢五最高價開十二兩五錢英貨開十一兩二錢五鋼板價格亦趨疲軟昨市二釐半開六兩半分開五兩二錢七釐半四兩一錢較上週俱跌小二錢有奇什鐵品中之洋元頭剪口鐵等因受外洋定價回鬆之激動暗市異常軟弱青鉛條自售價轉鬆後本埠及杭紹兩帮尙在採辦出口帮祇有零星談判耳 
[德國通用電氣公司發行債券]  
　　本埠紐約植業公司昨接紐約總行電告德國通用電氣公司六厘半公司債美金一千萬元刻已發行實收九四於一九四○年償清此次債券附有將來購買普通股之權利故利益極厘且以實收價格合算利息實有七厘二毫因此預料購者必衆 
 
 

Page 17

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *本埠增刋 
[天氣報告]  
　　徐家匯天文台昨日下午四時三十分氣象預報云天晴而較寒高　四週有旋風馬鞍島以北將有强烈之西風或西北風緊躡低壓而來南方有稍强之東北時令風又昨日下午三時前二十四小時内本埠氣温最高六五·三最低三八·六去年同日最高四六·四最低三三·二 
[毛紡工程學爲]  
　　毛絨線一物每年行銷國内幾達百萬兩之譜然皆係舶來吾國之能仿製者僅中國第一毛絨廠等二三家查毛紡工程並不如棉紡之複雜類同之處甚多茲將毛紡工程擇其要者述之 
　　原料吾國産羊較多之區爲西北諸省口外亦不少毛紡之原料即係羊身上之毛羊毛亦有柔硬長短之别一如棉紡之纖維然柔韌較長之毛可紡細毛絨線反是則紡粗絨線耳若極短之毛以之織呢最爲合用也 
　　工程毛紡之工程約可分爲八部（一）洗毛（二）梳毛（三）粗紡（四）精紡（五）條股（六）搖絞（七）染色（八）打包 
　　洗毛羊毛旣購入矣須有洗毛之工程蓋羊毛購辦之時難免攙入雜物及有不潔凈之毛故洗毛爲不可少之工程洗毛時均以機器爲之取其迅而潔其法以極大之圓鐵桶對徑約六尺高約四尺桶能自轉上裝平行之鐵剌二柄一如武藝中三股鋼剌該剌能上下伸縮悉以輪軸拖動速率甚緩當羊毛傾入鐵桶内並放入清水及其他化學藥料開動機器桶即旋轉不已而鐡剌鼓動將羊毛洗滌矣 
　　梳毛洗毛後取出待乾然後放入梳毛機内（Woolencard）其機「較梳棉機爲複雜轉動「道夫」（Doffer）與「錫林」（Cylinder）即做成一薄而且闊之毛卷將此毛卷復置於第二道梳毛機中又做極薄之小毛卷數十個矣 
　　粗紡小毛卷做成後置於粗紡機上漸漸紡成粗絨線其錠子速度甚快 
　　精紡精紡機與行動精紡紗機相同（按精紡紗機有二種普通四十支以下之紗係一種固定精紡機其錠子並不能前後進退英文名爲RingFrame我國各紗廠均用是項機器因我國各紗廠均紡四十支以下紗之故若紡四十支以上之紗則須用行動精紡機（Mule）係英國克勞頓（SamuelCrompton17531828）首先發明其錠子能前後行動也）將粗絨置於行動精紡機上其錠子即向前行動同時錠子亦轉動其速而粗絨線因此漸漸拉長紡成細絨缐及至定點錠子即後退還原處將已紡成之絨線捲入錠子上若需數股絨線者須經過條股車如市上所售之四股或六股毛絨缐是也 
　　搖絞搖絞者即將絨線搖成小絞也搖絞車與搖紗車相同悉以女工搖之 
　　染色染色工程亦爲毛紡之重要部份蓋毛絨線之顔色種類甚多如染得其清不特顔色顯明光彩耀目亦可使人引起購買之心故染色須聘專家主持一切也旣將毛絨缐染成各種顔色後即運入烘間烘乾之待乾即可打包矣 
　　打包打包亦係機器爲之外包麻布内裹厚紙 
　　上述毛紡工程係就普通廠家而言如須精製毛織品者必置備最新式之機器也 
[菜譜菊屏]  
　　園蔬品類大别有四食仁之豆食葉之菜食果之瓜食根之芋是也四者之中菜類最繁記者曾編豆譜已披之本欄茲續作菜譜初述家蔬次及野菜各以類聚不相混雜顧知識淺陋仍以土産爲準客菜雖佳勿與焉 
　　菘類（一）菘又曰白菜爲菜之正宗葉圓梗肥早秋嫰苗長三四寸名小白菜春問抽莖名菜劍胥可煑食嚴冬醃而生食其梗尤鬆脆鮮潔家常佐餐之要品也（二）蕓薹又名油菜葉多梗細柔軟適口入冬方始種植子可榨油農家故特多種（三）塌顆菜又名河豚菜黑葉多皺着地而生視其名亦可想見其味之優勝矣（四）黄芽菜狀似塌顆而色白　象牙淡而無味（五）甜菜有青紅兩種或謂此菜富含糖質云（六）萵苣又名香菜其尖葉者有莖名萵笋可以生食圖菜者則否菘類之中此最晚成 
　　芥類（一）雪裏蕻（音俸）葉繁梗細葉周作鋸齒形深冬醃之可食至季夏佐葷煑湯允推上乘（二）彌陀芥菜大而肥梗間有肉球突起即爲彌陀醃之生食酸而微辛美逾榨菜（三）銀絲芥其葉甚繁統體細如髮絲鮮時煑食名芥辣 
蔓菜類（一）金花菜俗名艸頭莖細如絲葉圓如豆食期甚久農家之常蔬也（二）翹搖狀略如金花菜清明時開小紅花團簇如球遠望之燦若雲錦（三）豌豆苗莖葉均大於翹搖肥嫰鮮美爲冬令諸菜之冠以上三品冬間播種田中來春可代肥料故農家多種之焉 
　　蒿類（一）蓬蒿菜與青蒿同科開黄花如萬壽菊清水淡煑去汁以蔴醬油拌食之（二）菊花菜形如菊苗有特殊之香氣本鄉鮮嗜此者 
　　雜菜類（自爲一種無從歸納者列此）（一）莧俗呼綿莧其狀大類青箱爲菜中佳品嫰時清鹽煑食珍錯不啻梗中有腦可醃食甬人最嗜之（二）波稜菜葉長根肥柔滑適口粤中人幾於每飯必須（三）蓊菜爲莧之别種味不甚美故種者亦鮮（四）芹菜有岸芹水芹兩種食者去其葉取梗和肉類同煑味尙不惡 
　　野菜類（生自田野不須人工種植者列此）（一）薺菜葉長有不正齊之齒狀其香頗烈宜與葷物合煑乃佳若單食殊不見美純爲餚饌之點缀品也（二）茂蘭葉如桃而肥食法一如蓬蒿（三）馬齒莧紅莖細葉着地而生農人多取以飼猪人無食者因呼之爲猪餐頭（四）蒲公英俗名黄花郎葉似薺而大開花後結實成絮其圓如球昔有曾氏取此製戒烟丸謂其質能克烟癮云 
　　木葉類（一）椿俗名香椿頭鮮者煑湯醃者可以乾食味皆鮮美（二）枸杞頭即枸杞之嫰芽清芳適口風味獨勝惟無植者僅取之於河沿墳畔之叢莾中殊難多得故其價亦特昻焉 
　　五葷類（有特殊之臭味道家忌之同於葷腥）（一）蒜有大小兩種葉長如劍根有芋奎自分多　上下俱可食（二）葱圓葉中空下連小芋名葱白别有胡葱苗粗而短其臭尤烈（三）韮如蒜而細團簇叢生大似盆蘭以瓦覆之其葉轉白而益肥嫰即爲韮芽臭氣遜於蒜葱（四）薤爲韮之别種此間無食者淮人則視爲良蔬（五）芫荽蔓本與金花菜近似祇可生食置數葉於魚鮮之中可以减殺腥氣本埠菜館莫不備之供客蓋亦爲不可或缺之品矣 
　　菜蔬風味豈遜蒓鱸惟滬埠巨公日饜珍羞而不能一嘗菜根之眞味此因滬市秤重種菜者上市之先必以水浸俾符秤口又以時鮮之物價値甚昻庖人洗菜不肯多棄老葉乃至入口塞喉不堪下咽更何美味之可言哉 
團體消息 
[兩江女體師之游藝會補紀]  
　　中國女子體育學校因募集經欵特於上星期六假新舞臺舉行游藝目次多舞蹈茲將是日所見略誌於后 
　　土風舞首爲惠羣女學高小部表演舞者髫齡稚女六劉别謙演新片重吻之一幕 
　　圖中男爲蒙脫勃留女爲曼麗馥斯均爲「循環夫妻」「世女爭寵」中之要角現該片定於本星期五映愛普廬影戲院　 
　　七一個個天眞未鑿嬌態可愛惟舞法稍嫌不精凌亂之象驀呈以致草草而終殆小女子齒稚難誨之故耳後爲該校生表演（TheOldmole）舞態靈活步驟則有條不紊聞土風舞係表演一國土風俗舞者須心領神會方得臻佳境否則稍有疎忽必致凌亂無紀任導師者亦以此較其他爲難授云 
　　優秀舞舞者先爲該校學生所舞名「月魂」後爲惠羣初中部學生姿勢俱至佳舞衫麗都嬌艶婀娜胥極活潑美好之致 
　　月明之夜月明之夜係一歌劇表演者惠羣生全場以飾月神者爲佳衣緋色薄羅衫頭部繋以乾電炬惜以所舞者咸齒稚歌聲細弱 
　　滑稽舞舞者八人亦屬該校生踏滑稽步登場至醉八仙終場姿勢婆娑開臉有麻面有歪嘴醜態百出實足引人發噱按滑稽舞創自精武體育會採集各派拳術之適合舞蹈者而成和以國樂則可謂特點也 
　　形意舞是日所舞爲「風花雪月」「兩對可憐的蝴蝶」編者爲該校敎授林韻笙女士「風花雪月」意述千嬌百媚之鮮葩經冷酷雪花之壓迫遭殘忍風姨之摧折歷盡苦楚後幸月兒之援護得復自由於是各自勉旃同氣連枝勿再遭苦雪凄風焉花妹妹衣鮮艶舞衫姿態步伐嬝嫋有致飾風姨者對擎綵帶迴舞諸花妹四週表示其行使無情職權飾雪姐者舞技純熟舞罷兀立舉一手上面白色紙屑即紛紛下神似雪花飾月姨者捧玉色汽球漫舞出忽左忽右徐疾有序舞時用粤樂節和之映以五色電光翩𦒘嬝娜「兩對可憐的蝴蝶」意述浪蝶戀花樂極生悲被迷去路雖至力盡精疲猶難闢去徑後幸爲花神姊姊之憐惜指引出團飾蝶飾花神姊姊者肢態均佳是時觀者舞者之面部俱現喜爽之色西俗謂舞事能洗濯人羣之煩悶與困疲殊有相當之信據也按形意舞係竊實事於動作中發揮個人之本性無論一舉手一蹺足其中俱含有情素故表面雖與優秀舞無甚分别實則判然二途迴然不同也（洪洪水） 
 
[但舞之一種] 此圖乃今在夏令配克獻藝之但妮向派跳舞之健將美國波士頓地方之蘇爾頓女士跳舞時姿勢也 
[公民敎育北區演講]  
　　男女青年會所發起公民敎育演講會今日午後四時一刻爲北區第二次演說題目爲（治外法權）主講者係持志大學校長何世楨博士地點仍在崑山路東吳第二中學往聽者無須入座券 
[無錫無線電話試騐記]  
　　霞飛路一七五號康福公司許仲賢君於本月七八兩日在通運橋無錫飯店試驗無線電話當日傳來開洛公司無線音樂談話報告等頗覺清晰晚間同時並收到由日本發來無線電話此次試驗成績甚佳聽者數百人 
[昌世與麥倫之籃球賽]  
　　昨日（星期二）下午四時昌世中學籃球隊與麥倫書院籃球隊作友誼之比賽地點在麥倫球場公正人爲朱君諳律雙方球員均鼓勇作戰麥倫以矯健勝而昌世則遞球敏捷結果爲四十二與四之比勝刎屬諸昌世茲將昌世球員列下馬糼鏞（隊長）黄道扶·樓方良·鄷鳳恩·方嘉稔·楊寳琤·陳維德·張永祿·徐紹之·葉傳華·許樹滋 
[明强丁卿級消息二則]  
　　明强中學丁卿級自今春奪該校級際田徑賽錦標後本學期該校體育會發起之級際各項珠類比賽錦標皆爲該級所得 
　　又該級定於本星期六（即陽曆十二號）晨赴崑山旅行同時並由該級幾何主任黄扆言君陪往順道測量以資實地練習云 
[雅歌集十六週紀念會]  
　　假西藏路寗波同鄉會舉行 
　　天津路顧家弄雅歌集爲滬上著名票房之一常年每有紀念會串之舉茲聞該會定於本月十三日星期日（即夏曆二十八日）假座西藏路寗波旅滬同鄉會舉行十六週紀念大會全體會員各串拿手好戲一日夜茲將日夜劇目詳錄於左 
　　「日戲」潘念蘇（程嬰）八義鬭王子春（黄天覇）盜御馬楊菊洲（太史慈）屠蘭亭（孫策）神亭嶺黄聞鈞（正德帝戎伯銘（李鳳姐）梅龍鎭唐伯寅（竇娥）徐亦樂（張呂氏）六月雪戎伯銘（寇承御）朱愁士（陳琳）楊菊洲（郭槐）抱裝盒九曲救主胡亦聴巢步郎陳景塘陸桐華（四飾四郎）張醉菊（楊宗保）夏市隠（楊六郎）黄聞鈞（太君）羅志隠（關官）全本四四郎探母 
　　「夜戲」王子春（黄天覇）落馬湖潘念蘇（田單）黄金台陸桐華（黄天覇）惡虎村張醉菊（趙素珍）一口劍陳景塘（伍雲召）楊菊洲（韓擒虎）全本南陽關夏市隠（藺相如）將相和黄聞鈞（黄忠）定軍山唐伯寅（白娘娘）狀元祭塔陸桐華（王貴）屠蘭亭（黄善）黄聞鈞（岳母）朱愁士（岳飛）胡亦聴（宗澤）楊菊洲（小梁王）巢步郎（牛臯）陶菊隠（宗方）沈國風（宗帝）全本槍挑小梁王 
[醫訊]  
　　李君霖齋籍吳興滬上糼科專家徐薪蓀入室弟子代師臨診於盆湯衖集益里已有十載餘茲因虹口閘北一帶病家一再要求分設診所以免跋踄爰於海寗路錫金公所西首南林里九衖懸壺應診貧病者更不較量診費 
商塲消息 
[上海商場减價之情况]  
　　南京路上海商場爲提倡國貨優待顧客起見於本月二十二日起特别大減價三星期所有冬令物品靡不應有盡有昨爲該場减價之第二日聞各界仕女往購國貨者極形踴躍云 
 
 

Page 18

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *[國貨合作商店暢銷久和襪]  
　　南京路國貨合作商店樓下久和襪廠門市部發售冬令毛羢襪製法精巧花色甚多如長統短统以及挑花等種種不同近日在减價聲中營業頗盛云 
[國貨無線電收音機之成績]  
　　奇清電音公司製造一種輕便無線電收音機極易携帶近由該公司工程師携往南翔·嘉定·閔行·南橋·等處試騐接收滬埠音樂成績頗佳全具僅售十餘元且隨地可以裝用無需電瓶中國工程學會近又加以考驗證實可用按南橋等處離滬約有八十餘里亦能接到滬埠音樂故在滬埠週圍八九十里以内各地均可裝用 
[國貨凍瘡藥之製售]  
　　虹口虬江橋二十三號中華國貨社製藥部主任友康氏最近發明國貨凍瘡藥分藥膏膏藥二種藥膏每匣大洋一角膏藥每袋五分本埠各烟紙店均有經售外埠顧客附郵即寄云 
[新到冬令補品]  
　　河南路種德園藥局每年自辦北鹿茸麋茸鹿尾鈀吉林人參等補品爲配合衛生丸再造丸等所用今特設門市零售取價便宜云 
[安樂園運到各種臘味]  
　　武昌路安樂園酒家臘味部日來自製貨品有醬油臘鴨·大中華百合公司新片「透明的上海」卡爾登舞場之一幕 
　　醬油臘腸·金銀肫·關刀肉·臘鴨餅·臘鴨臂·白油·蝦肉·蝶豉·鴨肫·各式臘腸等皆醃臘得法味頗鮮美大爲顧客讚許并由粤军到各種臘味不少亦極暢銷云 
[美富參號冬節减價]  
　　南京路五福衖口美富參號以冬節將近關於人參·鹿茸·官燕·银銀耳·以及罐頭參片均稱爲貴重之禮品爰將所售參燕銀耳·罐頭參片等品自夏歷十月二十六日起一律特别減價兩星期各貨現售一律九折云 
[第一台本星期六之客串戲]  
　　本月十二日（即舊曆二十七日星期六）四馬路丹桂第一台日戲將演客串戲預定劇目如后黄雍華（捉放曹）黄靜盦·何詠酒·李元龍·（黄鶴樓）丁雲鵬（葭萌關）費薇君·吳金鹿·王愼聲·（翠屏山）劉君（越虎城）朱嘯秋（玉堂春）周君（全本珠簾寨）以上票友俱係名敎師梁喜芳所授而周君（麒麟童之子）劉君（劉四立之弟）則係梁君之門徒云 
[原料高麗參廉售]  
　　南京路五福衖口大美公司開幕以來營業頗形發達茲由産地直接自運大批高麗人參大小一應俱全其價目來源雖已驟漲而該公司爲推廣營業計對於顧客方面仍照原訂之價發售 
[上海營業公司籌備近况]  
　　南京路逢吉里上海營業公司自秋初開始籌備以來各處函請組織分公司者甚爲踴躍現已確實認定者達三四十處資本計二十餘萬聞該公司主任黄怡青現正主張推廣印有各種章程如組織分公司章程·營業概要·營業要目等件以備各界索閱並聞該公司籌備期内經營當地代買代賣兩項營業招請跑街藉資接洽日來報名者亦甚踴躍云 
[一四公司擴充營業]  
　　二馬路一四公司自開幕以來營業頗爲發達尤以信箋信封銷路最廣上星期舉行廉價後購買者益形踴躍茲聞該公司已决定擴充營業範圍添設書籍文具兩部並擇定九江路中市門面房屋爲總發行所一俟裝修工竣即行遷入營業云 
[世界書局新出英文書]  
　　福州路世界書局新出英文書籍多種頗合實用如英漢商業文件大全售九角英文日用文件指南五角英文格言類編三角商業會話指南六角印刷精良售價亦廉云 
[有利銀公司今日開標]  
　　愛多亞路外灘有利銀公司爲華比兩國紳商合辦專營儲蓄事業其第十期開標定於今日下午三時舉行 
[贈送美女圖]  
　　美最時經理德國華發洋行散拿吐瑾垂二十年去歲爲優待樂用此補粉各主顧起見曾請徐詠青畫師繪成精美之春季美女圖按瓶奉送本届仍請徐君繪就夏季美女圖援去年贈送例以五萬張爲限自即日起凡向本外埠各大藥房購此補粉若干瓶贈圖亦如其數買一·瓶送一張 
出版界消息 
[謝文益發行丙寅日曆]  
　　山東路火鐘樓對面謝文益印刷所支店近印有丙寅日曆二十萬份上有名家所繪五彩二十四孝搤虎救親圖美觀而實用甲種每組洋二角五分乙種每組二角一律八折批發另議又該所備彩色賀年片三十餘種往購者甚衆云 
[大東書局之案頭日曆]  
　　大東書局新出十五年案頭日曆三種一種爲典故日曆宜於官署機關之用一種爲常識日曆宜於家庭商店之用一種爲愛情日曆宜於文人閨媛之用其座盤俱用最新發明之鋼鐘製造鋼鐘爲金屬品永不變色每份俱售一元云 
[紫羅蘭優先特價將截止]  
　　大東書局出版周瘦鵑君主幹之紫羅蘭半月刋於出版前發售優先特價預定全份原價六元特價減收四元八角第一期准下月初一日出版特價則於本月底截止云 
[日用國貨指南贈品辦法]  
　　日用國貨指南自出版以來深得社會之歡迎該社近以存書無多爲便於結束起見特定贈品辦法凡購一册給號碼一紙即有贈品希望贈品共計五十名第一名贈値洋十元之國貨絲襪及衛生衫第二名贈値洋六元之國貨物品第三名値洋三元第四名贈聯益箋三本第五名贈閱畫報二月自第六至第五十名各贈名家小說一部定十二月底截止抽籖此書定價每册實洋二角本埠由南京路聯益貿易公司經售其外埠方面可以郵票代現（九五計算）寄上海霞飛路尚賢坊四十五號該社購取再加寄費五分云 
[美術賀年片新出品]  
　　閘北虬江路公餘貿易公司近製美術賀年片多種裝璜雅麗每張内挿國内名勝原影片一幅批發零售均甚低廉分銷處北四川路微微公司總批發處虬江路龔家宅路公餘益學社内如向總批發處面洽須在下午八時云 
[文藝旬報出版有期]  
　　陸頌明主辦之文藝旬報定陽歷元旦出版爲晚醒羣衆促進文化爲宗旨函索附郵一分當即寄上並歡迎投稿館址在上海斜橋 
[徵報]  
　　鄙人缺十一月二十日本埠增刋一張如荷見賜願以小說一册爲酬後至者郵璧寓址上海斜橋局門路益豐第二廠沈廷凱收 
 
 

Page 19

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *藝術界 
[健撥撒民風影片之内容] [  雲]  
　　我人觀電影時必先審劇中之演員及導演用以標準劇之高下如葛雷菲士導演之影片或由麗琳甘熙主演者則電影院在映此片之先必以葛氏與麗琳之名爲廣告以號召觀衆但新大陸之電影聞人多如過江之鯽間有於我華人士從未聞見而在美國已赫有宏譽者殊不乏人其中曾有作品來華開映而未得觀衆之注意者亦不在少數如陶樂賽黛兒登（DorothyDalton）者即其一也 
　　陶樂賽爲美國派拉蒙影片公司最有名望之演員生於芝加哥其爲舞台之優伶也先於一另雇之歌劇團旣又獻演於某馬戲班越二年改入電影界其在（TheFlamelftheYukon）一片中著績頗佳得觀衆之讚譽亦獨多最近又爲該公司演一劇名「無法之法」（TheLawofLawless）内中演員除陶女士又有高斯洛夫TheodoreKosloff（俄人年十八習舞台劇嘗至倫敦巴黎紐約演劇其弟初次顯身銀幕上之作品即在名導演家西雪地密爾導演之「上帝所赦之婦人」一劇中也）却理斯洛克（CharlesdeRcche）屈蘭麥夏爾（TullyMarshall）等由佛蘭敏VictorFleming導演劇情係根據健撥撒Gypsy高加索一種無類流民原出於印度十四世紀時入歐洲現散處全歐流爲盜賊今歐人用以斥浮浪者之代名也）之文學家康萊特（KonradBercovici）氏之說部故内中所用之外景悉在羅馬呢亞Roumaniau城攝取因彼處多沙漠而健撥撒之民族留居於彼亦衆故此劇頗能表示健撥撒之風土人情聞此片不日將顯映於奥迪安大戲院 
　　其譯名爲「草莽英雄」茲將此片劇情譯述於下俾觀衆先得一覩其内容也 
　　距黑海匪遙有城曰穆斯奎居民皆韃靼族傲岸優游不事生産日中無事咸踞坐於市街唾吐穢物觸目皆是奥士門者其中之一也藉蓄牧爲生以惰于職牲蓄病亡相繼奥士門苦無恒産不能維持其生活乃舉債於隣人阿雷立借據甚苛凡奥士門所有一切事物胥爲抵押品阿雷宅心極險見奥士門之女賽恩蝶姿首美麗頗思染指苦無機緣今見奥士門舉家向彼抵借則賽恩蝶似在掌中矣 
　　一日奥士門造阿雷之門促膝閒談賽恩蝶忽駛騎過駒甚雄昻駛行如電掣奥士門欣然曰此我女賽恩蝶之良駒也阿雷不悅曰是何言此余之良駒也言次以借據示之奥士門見借據上書曰凡奥士門所有之一切事物皆抵押於阿雷者因蹙其額默然不作一語旣而徐徐起座整冠欲出阿雷止之曰余爲汝至友也汝苟以賽恩蝶妻我我當毁此借據奥士門怒曰汝已年邁焉可妻我愛女言訖憤然去阿雷見奥士門不允乃利誘賽恩蝶贈以珠寳賽恩蝶坦然受之阿雷見其不却誤爲有意俯首吻其脣賽恩蝶素以傲岸名城中男子皆不敢近今忽爲老污之阿雷調笑焉能甘心於是立擲其珠寳將桶水傾其面阿雷力弱不能敵任其凌辱市民聞聲麕集撃掌譁笑由此阿雷含恨奥士門父女入骨矣賽恩蝶有情人曰宋台音樂家也月明之夜輒携手琴歌奏於賽恩蝶之門前賽聞聲必出視宋台以艶曲動其心賽乃鍾情焉 
　　未幾奥士門之債臺益高債主圍而逼索奥不得已鬻身　之按泰太族法律凡不能償其債者則須鬻身爲奴而認償其債者爲其主但奥士門年高力衰無要之者當奥士門登臺拍賣時其女賽恩蝶忽至見狀大悲立躍至臺上代父鬻身以償債主阿雷在旁見之大樂急舉錢袋高呼求售宋台亦罄囊爭購但不能高出阿雷之代價賽恩蝶雖不欲然爲金錢勢力所縳不能吐其氣正憤恨間人叢中忽聞高聲曰余願出七千金購此女阿雷雖愛賽恩蝶但不能傾家易之見此人以巨金博賽之身自知不能敵乃垂首而去旣成交生客挈賽恩蝶去賽初不願宋台且阻之圍觀者告宋台曰汝可與客一戰以力爭之宋台懾於威推言俟日賽恩蝶黯然與乃父别隨生客而去生客曰高斯泰傑撥撒之首領也爲人頗忠直勇有武力見賽恩蝶美愛而售之歸至半途賽乘隙逸高斯泰遣警犬追之歸傑撥撒係一無法律之民族民皆游牧故無久居之地如有訴訟以高斯泰一言爲斷但高斯泰視民如已不稍自利民皆愛戴之自得賽恩蝶後族中婦女咸羨慕賽恩蝶多福賽以高斯泰以金錢購其身心終弗寗越數日高斯泰與賽恩蝶成婚禮畢賽恩蝶不願與高斯泰同枕約以十日蓋賽恩蝶尙盼宋台至以與高斯泰决勝負九日後賽恩蝶固見一騎自樹叢來視之則宋台所使之人也因怒曰我等明日將離此宋台胡遲遲忽至使者告以明日必至言時授以書賽怒撕之使者乃策馬去次日高斯泰部下皆移往他地高因賽恩蝶之約須俟宋台至故獨與民間婦女留待迨晚高斯泰方與一婦人閒談宋台忽領大隊人馬至高雖力强然以寡不敵衆卒被擒賽恩蝶怒宋台不以獨力勝高斯泰故憤怒而去宋台乃將高斯泰押至穆斯奎扃於高塔逼其供出賽恩蝶所在高不之理是晚穆斯奎城中燃巨燭設榮宴以慶戰勝之功宋台部下且歡爭刦得之物詎知賽恩蝶忽於此時領高斯泰之部下至先是賽恩蝶見宋台以衆敵寡心已不樂乃獨騎駛告高之部下舉兵來爭賽先入城以鳴槍爲號宋台部下以事出不備竟爲大敗時宋台見賽恩蝶駛登塔頂知係往放高斯泰因亦追蹤欲加非禮高斯泰二手雖被縳但能以二足戰宋台宋卒不敵墜於梯下時半樓已爲阿雷縱火勢至猛烈宋台被火而死賽恩蝶與高斯泰則由堵頂躍至鄰屋得免於火阿雷亦死於混戰後高斯泰挈奥士門父女返傑撥撒同享安樂之福云 
[城東書畫會參觀記] [  K女士]  
　　小春十月已作嚴塞閉户不外出幾二句星期日爲城東女學開古今書畫展覧會之第二日念不可不一往遂先至邑廟購物畢顧時計已指四時亟折往中華路會所畫會即設校内屋宇頗宏敞前廳所懸皆時人書畫後五楹爲唐宋以下作品 
 
 

Page 20

 
 
1;第一萬八千九百六十號;中華民國十四年 西曆一千九百二十五年十二月十號
星期四 * *　　古畫有唐周文矩仕女　本立輔屬價一千六百倉筆工孧織穠又宋趙大年雪霽圖山石樹木悉以粉襯塡價亦千元以上旁有南唐澄心堂古琴拓本字劃古厚楷法入黄庭筆意有翁覃溪題跋四邊皆滿惜琴不知何往矣餘明清諸家畫僅就心目間所及窺賞者如明徐青藤柳燕圖惲南田天池石壁圖布置雖工憎其呆弱錢南園松馬小立軸尙有追風奮鬣之妙高澹游簡論畫者謂其筆致清臞茲幅學高房山而小變於雨山樹屋稍梁赭綠夫濕筆最忌重濁粗獷澹游此作似爲高品新羅山人花鳥亦見二幀一寫風竹白菊花者新羅畫要非常人所能摹擬茲本雖微乏而尙不失神勉能欣賞汪玉書葑師法婁東魄力古厚壁間有其所畫命尉一角圖秦祖永（著桐陰論畫）人稱其能論畫而畫不著名猶善選詩者詩反不見傳也今觀其學雲林山水小軸乾筆枯皴但終嫌皴擦過渴姿韻不足楞伽山民爲吾吳同宗性狷潔峭冷求其畫恒不易得所畫山水人物花鳥咸得古法有栢蔭榴萱一幅中堂翁小海花鳥屏四幀鷺鶿貓蝶二幅較佳仕女有改七薌之昭君圖包子梁水墨觀音立幅湯祿名有設色仕女小幀至龔半千絹本山水墨滓未凈未敢贊同此君之筆曾見數幅率皆豪宕縱恣不拘繩墨唯沈雄中墨氣自古爾 
　　時日影已過五時室内殊黝黑於諸畫題記不復細覽重歷前廳四壁懸山水居多仕女有孫瓊華·汪仙蘭·二女士作品並娟秀不入俗筆山水以姚叔平畫屏四幅最佳聞叔平作山峯必先用朽筆圖形視之稍不愜目以帚拂去更作故其布景立意能自出機杼悉饒姿致四幀中以秋柳古渡爲彌得古逸之韻吳昌碩畫二幅一寫竹極神吳之書畫固無需我筆更爲讚詞也楊雪玖女士臨石濤上人卷無欵有「白龍山人長題」女士嘗從「山人」受業所寫古松泉石蓋能傳師衣鉢者汪仲山畫山水記有題坑屏一幀云「峯顚縹渺白雲多惹得詩人費吟哦欲識靈山眞面目隔江一抹照烟蘿「倒誠妙句已楊東山畫有墨梅中堂老筆紛披亦蒼勁有餘者覽至此天色益冥不可更留而怱怱參觀忘携紙筆度佳畫之未寓目者或尙多書則甚少亦無暇注意記有黄小松隸書立軸殊可愛 
　　余嘗謂吾國鑒藏家於搜羅之功則有之眞好賞鑒則未信蓋秘玩縱富傳不再世鮮有不遇盜竊災刦者終使淪爲灰燼故收藏家謂之藝術界信徒可謂之藝術界之罪人亦可唯畫會多標售價者又當别論茲會於近時之湯戴顧陸清初之四王諸大家略無陳列則又不能不引爲缺憾耳 
[評「她」] [  余心]  
　　「她」的本事已見於前本欄在此恕不再贅今天我要說的是「她」與歐洲民族思想 
　　統觀「她」之一劇其焦點不外擁護珍貴之愛情這一點也可說是西洋（希臘的）民族思想之代表如列亞之祖因與其婦之愛縱令女皇對他百般獻媚而終不能使他捐棄夫婦之愛移愛於她（女皇）及至女皇因羞　　　　　　不少　　　　生死不滄的　　　　我想誰也會爯善他吧但挾屍同眠的女皇在我們國人眼裡要目爲淫佚殘暴的悍婦了然而在歐洲民族看來尙要爲這沙樂美式的女皇引爲無限的憾事所以列亞的爲祖復仇一見女王的麗顔與甜蜜的傾愛就把他復仇之念抛入九霄雲外反受女王的甘美柔情了而女王狂熱求愛的宿願因之以償 
　　此劇的終結是彌補列亞之祖不見愛於女王的缺憾是圓滿的收場但在我們中國人看來或者有幾分不舒暢或者以爲列亞之不能報祖仇是一個極不中用的男子果爾我在此要咀咒我們民族摧殘愛情的根性 
[獨幕劇] [  瑋]  
　　獨幕劇爲現代戲劇界中之新趨勢亦一種新文學也 
　　沿革最初獨幕劇在美僅演於歌場在英京倫敦劇塲則以開演正劇時尙早觀客未滿以前用此獨幕劇以解早到者之焦急耳在巴黎球勞大劇塲（GrandGuiguolTheatre）已專演獨幕劇矣然首倡獨幕劇者世咸崇英國徘里（SirJamesFarrie）其人也 
　　結搆人謂「短篇小說是用最經濟的文學手段描寫事實中最精采的一段或一方面而能使人充分滿意的文章」今獨幕劇亦以最經濟的文學手段描寫事實中之最精采·一段或一方面而能使人充分滿意的會話文章無論何種獨幕劇僉有一「主要使命」如觀衆於閉幕後個個能明瞭此主要使命則此獨幕劇方可稱爲上乘也 
　　欲表白此「主要使命」固非易事然如編劇時能注意劇中人個性並分清劇情中起·極·終·三點庶可矣劇中主要人物尤貴乎能發揮此個性淋漓盡致劇情有起點（Beginning）極點（Climax）終點（end）起點爲極點之前因其詞簡極點爲起點之後果爲全劇最精采處亦爲全劇成敗所撃處也終點爲極點後之反動其詞更簡一二句即足了事有時僅表之以手勢而已　　獨幕劇旣以經濟有主故編劇者多注重與劇情有切實關係之背景用以補助表演說白之不足 
　　劇中說白貴字字精練句句得當不可增减不可塗飾此所謂「增之一分則太長减之一分則太短着粉則太白施朱則太赤」也獨幕劇之著名者有格蘭夫人（LadyGregory）之「月升」（TheRisingofthemoon）「新聞」（SpreadingtheNews）「旅客」（TheTravellingMan）鄧山（LordDunsany）之「專王之懲戒」（TheJoldenDoom）西琪（JohnSynge）之「海刦」（RiderstotheSea）徘里之「十二金鎊之代價」（TwlvePoundLook）等等 
[顧若孫之新青綠山水]  
　　顧若孫君擅山水精行草茲以得有大宗蝦蟆背石綠數十兩綠色特佳凡喜青綠畫件者堂幅三尺爲限屏幅四尺爲限一概照潤不加件滿仍照潤格加青綠例年底截正求者可逕寄至派克路益壽里顧宅或各扇莊云 
 
