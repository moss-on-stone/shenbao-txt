# 1923 - 175 - 4918085

 

Page 1

 
 
第一萬八千零八十五號;中華民國十二年 西曆一千九百二十三年七月二號
星期一 * *   
 
 

Page 2

 
 
第一萬八千零八十五號;中華民國十二年 西曆一千九百二十三年七月二號
星期一 * *   
 
 

Page 3

 
 
第一萬八千零八十五號;中華民國十二年 西曆一千九百二十三年七月二號
星期一 * *   
 
 

Page 4

 
 
第一萬八千零八十五號;中華民國十二年 西曆一千九百二十三年七月二號
星期一 * *時論（本館特約） 
[歡迎國會之心理] [  心史]  
　　巨室之主人並無親生子螟蛉襲產之法未定斯時吃白食覓零錢之族長房長與夫無賴之姑夫帮閒之母舅平時主家所視爲厭物者一時頓成奇貨或並無女主人婢妾數人各希扶正亦惟此類公親族長是頼中華民國之國民巨室之主人也政府其所納之婦或其所立之後也當時國民無意識之選舉則造成此吃白食覔零錢帮閒無賴之一班公親族長者也未政變時議員日日挨駡此視爲厭物之時也政變以後忽然有歡迎之聲一方抵死截留日日假議憲出席費之名義以作邀請之賄賂黄陂昔日所以抵制大選而借得之欵今日即借爲釣餌以鈎致此輩遊魂其餘由保解來之遊資節敬不與焉一方籌備招待亦不無金錢點綴因其手筆較小來者尙頭戴正義派三字爲半名譽半生計之行動幾若可以取得善良之公親族長徽號從此一洗其帮閒無賴之醜聲此亦滑稽之又一幕矣 
　　夫主人之厭棄此公親族長猶昔而其爲螟蛉爲婢妾者中於襲產扶正之慾又有權代主人行事又主人中亦各有所厚之螟蛉所親之婢妾於其間爲扶植之計則亦出其眞正主人之口吻若曰三黨六親分應敦睦不可因其帮閒無賴而忽之此固一種作用然返諸並無作用之主人心理旣無從别出一發號施令之法則亦不能舍此公親族長而别尋襲產扶正之證人於是聽此輩螟蛉婢妾及其所親所厚之一干人等恭維此無賴帮閒無從加以禁止其意亦曰螟蛉終須有襲產之人婢妾終須有扶正之事家族思想未能破除决不願聽街坊保正之主張以代其公親族長之判斷此亦爲主人者無嫡妻親子之苦况處於不得不然者也 
　　然吾欲以主人自處之地位自撫此心而自問焉今日招來此公親族長果有相定之螟蛉選中之婢妾但假此輩一席之聚會遂定我家事乎抑我尙茫無成見聽公親族長之來分投自與各螟蛉各婢妾浹洽從中大肆其帮閒無賴之手段吃無盡之白食覔無數之閒錢乎螟蛉婢妾不足道也主人爲家之治亂計豈可不先自打定主意然後以法律上之公證付之公親旅長吾願吾輩同爲主人者深念付產何人扶正誰某用何方法表示得何種贊成爲標準今以吾箇人意見提一條件於主人之間凡希望襲產者皆不可以受產凡希望扶正者皆不可以立正然有希望者乃可指目旣不願此有希望者則渾渾噩噩之四萬萬主人用何法抉擇之而授意於公親族長令其如我意以行事乎今但能定曹錕馮玉祥王承斌張紹曾等爲元惡定吳景濓以下數百豬仔高凌霨以下數十百無恥之文武官僚曹銳以下數十百首從兇犯指名聲討使不容於人類而環顧主人之中從前所冀其或有尺寸之效者今知賣才噉名獻策取巧滴滴皆爲禍水無論盤踞京師之死灰不可令其復燃即散在各處乘隙作政治活動者皆無心如止水之能即無謝絶此帮閒無賴之力一經襲產扶正便爲此公親族長所持同流合汚更成前日之局則又何所取而歡迎此輩爲哉我正式之主人勿徒徇螟蛉婢妾之竟先有自定之主張而後可 
國内專電 
　　北京電自馮玉祥主先開保定會議不取非常手段一班硬捧者大失望頓露消極且有怨望昨日申刻高選派决議謂現專籌欵欵多則吳景濓有勁曹向中行催籌二百萬王克敏因之法津生病 
（一日下午一鐘） 
　　北京電馮玉祥在外交團方面爲曹錕疏通謂如採委員制則中國有分裂現象外債將無從償還一切條約實施之責任頗費周折與列國不便并謂曹可控制多數省分等語（一日下午一鐘） 
　　北京電外息奇爾卜脫前爲主張撤消北京政府承認者因無第二相當政府故未成問題今有多數外人主張此事但使團多數以外債條約兩點向來習慣以北京辦理爲便不主更張并非北京政府足以信任（一日下午一鐘） 
　　北京電本月三號公使團會議日程已列者（一）上海碼頭擴充問題（二）北戴河保護外國僑民問題又臨城案賠償委員會報告尙未如期送至葡館因候英使簽字英使日内可回（一日下午一鐘） 
　　北京電外部二十九日正式照會日使要求速撤長沙日本領事并懲處拘學生逼供之責任者 
（一日下午一鐘） 
　　北京電財部與三井岩井商議補訂南京政府購械價欵合同計日金百五十萬五千二百五十一元息金五十九萬八千八百元該合同兩年還淸以直接收入烟酒牌照稅爲抵押由鹽餘分還（一日下午一鐘） 
　　北京電華義函財部奥欵展期合同六月三十日到期應付利息及所得稅共二十八萬三千零八十二鎊六先令請在京交付財部否認前項展期合同（一日下午一鐘） 
　　北京電顧維鈞腹疾已愈某派欲强顧就職顧仍请先列議事日程但提顧案係黎名義故國會勢難提議馬驤等因提意見書主外長不以政潮起伏爲進退益世報論評旣使議會失職總統出走内閣不完地方紛擾曹應卽日入都以維持政局先稱臨時總統今欲將破壞治安迫走元首脅取印信之責委之不知姓名之公民卸諸藉餉罷工之軍警而最後目的仍責國會依法進行此類矛盾的蹟象太不近理（一日下午一鐘） 
　　北京電東（一）（日）冬（二）（日）兩夕高凌霨等分宴議員於袁家花園發出請帖八百分（一日下午九鐘） 
　　北京電東（一）（日）夕王毓芝邊守靖劉夢庚由津趕回宴議員（一日下午九鐘） 
　　北京電安格聯有函致其秘書秋天回華并述對公債整理案務始終维持其順序卽暴力之來亦不許搖動（一日下午一鐘） 
　　北京電陷（三）（十）夜吳毓麟孫多鈺王毓芝邊守靖赴津（一日下午一鐘） 
　　北京電吳景濓微服赴津見曹銳商大選事（一日下午一鐘） 
　　北京電民治社消息孫洪伊密囑同人勿南下謂曹長厚可事將來本黨可作基本黨（一日下午一鐘） 
　　北京電張英華以三萬元倒得裕民行底由曹邊張高吳等集資五百萬重組今名裕民（一日下午一鐘） 
　　北京電財部印刷局趕不及由京華局代財部印銅元票五百萬紙每張五十枚（一日下午一鐘） 
　　北京電財部二十八日與中國實業銀行借十萬已簽合同（一日下午一鐘） 
　　北京電外息奉張下令師旅準備在錦洮一帶夏季演習（一日下午九鐘） 
　　北京電津黎怕事甚怪左右糾纒李根源四五天南下（一日下午九鐘） 
　　北京電津關督請援江海關例查騐進口船只（一日下午九鐘） 
　　北京電羅案檢案官不服上訴 
（一日下午一鐘） 
　　北京電褚輔成陷（三）（十）赴滬（一日下午九鐘） 
　　北京電王正廷陷（三）（十）夕出京 
（一日下午一鐘） 
　　濟南電東（一）（日）早張培榮赴兗州接鎭守使任何鋒鈺反抗說不確 
　　濟南電陷（三）（十）夜肥城議員尹祚藩謁田謂肥城匪亂田派兵馳往 
　　濟南電坊子快信膠濟第二十九次貨車艷（二）（十）（九）夜在丈領被匪刧但官廳無報告（一日下午六鐘） 
 
 

Page 5

 
 
第一萬八千零八十五號;中華民國十二年 西曆一千九百二十三年七月二號
星期一 * *   
 
 

Page 6

 
 
第一萬八千零八十五號;中華民國十二年 西曆一千九百二十三年七月二號
星期一 * *國内專電二 
　　濟南電兗區改選定七月五日原被告李慶施等陷（三）（十）夜前往各團體亦携欵往辦（一日下午六鐘） 
　　　濟南電省議員劉在勤等質問省長否認用公欵贖舊票及臨案用欵（三十日下午七鐘） 
　　濟南電誠社濟社民治社三團體代表會議主張將武裝警察劃歸全省警務處取消原案設立總分監理處（三十日下午七鐘） 
　　棗莊電吳今日赴濟係應田召瀕行語鄭成全孫美瑤語孫謂新軍第一須顧名譽孫旅已確定歸鄭節制改編定局卽須舉辦淸鄉 
（一日下午一鐘） 
　　天津電王正廷陷（三）（十）六時乘通車過津南下（一日下午九鐘） 
　　天津電曹銳陷晨九時至省署訪王承斌籌商要事（一日下午九鐘） 
　　天津電褚輔成東（一）（日）晨改乘海輪南下天津議員招待處完全由湯漪一人負責辦理（一日下午九鐘） 
　　天津電段仍持穩健態度惟部下極活躍已有組織（一）總務陳宦傅良佐（二）文書梁鴻志（三）政治姚震（四）財政曾毓隽其餘國會由鄭萬瞻奉張由劉恩格浙盧由鄧漢祥大孫由褚輔成等分頭接洽主持四十二號之王葆眞已來津張英華失去靈魂無法活動聞不日亦將出京（一日下午九鐘） 
　　天津電陷晚褚輔成赴滬隨行議員二十餘人（一日下午十一鐘） 
　　天津電陷晚養眞社開戒嫖賭討論會訂哿馬養三日開運動會 
（一日下午十一鐘） 
　　天津電顏惠慶陷（三）（十）午挈眷過津赴北戴河避暑（一日下午五鐘） 
　　天津電柏文蔚吳光新前日來津與徐樹錚等密商時局（一日下午五鐘） 
　　天津電奉張協濟孫中山二十萬元 
（一日下午五鐘） 
　　天津電南開大學暑假期内請梁啓超講演中國近三百年學說槪略梁對時局極憤慨但無具體表示（一日下午五鐘） 
　　天津電皖工商學界電段祺瑞等稱柏文蔚一方受孫文委任一方勾結北庭暮楚朝秦應請一致拒絶（一日下午五鐘） 
　　天津電周夢賢賫帶禮物昨晚掛專車一輛開赴榆關聞係赴瀋陽與張接洽（一日下午五鐘） 
　　天津電在京議員吳宗憲李肇甫張社華等四十餘人　陷（三）（十）早車來津分居德義樓中國旅館息遊别墅 
（一日下午五鐘） 
　　天津電陷（三）（十）晚十一點半高凌霨吳毓麟王毓芝等專車來津卽赴曹四私宅會議（一日下午五鐘） 
　　天津電美政府以遠東事務局歐洲股主任蒲樂比調任駐華總領事聞蒲君准十月内來華履新 
（一日下午五鐘） 
　　天津電保曹近派副官周夢賢來往津保間傳達時局消息又陷日（三）（十）顏惠慶來津轉赴北戴河顧維鈞亦有離京說（三十日下午十二鐘） 
　　天津電各小學校長因欠薪四月擬仿北京索薪團辦法爲團結的索薪不達目的不止（三十日下午十二鐘） 
　　天津電在京議員吳宗慈等四十餘人陷日（三）（十）早車來津（三十日下午十二鐘） 
　　天津電彭養光勸吳景濓從速南下函中有作聖作狂在此幾希何去何從惟兄自擇語（二十九日下午三鐘） 
　　吉林電東寗探報東海濱俄委員會巧日（十）（八）下令戒嚴斷絶國境交通赴華者須持崴俄總司令特許證入俄者須持駐綏芬俄代表吉希了弗簽證特許劵違者按軍法處置（三十日下午六鐘） 
　　蘭州電長平汽車路前以無本終止近陜督劉鎭華與張兆鉀會商募集災民重新開修（三十日下午八鐘） 
　　蘭州電農業全體敎職員學生赴青龍山實騐森林並採置標本 
（三十日下午八鐘） 
　　漢口電鄂敎育會通電主張維持法統（一日下午七鐘） 
　　漢口電顏德基在忠州獨立消息已證實鄂省接濟楊軍軍裝子彈由安康輪運渝被顏扣留楊春芳往援軍隊一團亦被顏繳械楊軍後路接濟斷重慶益危（一日下午七鐘） 
　　漢口電豫張派王翰卿到鄂協商時局（一日下午七鐘） 
　　長沙電國貨維持部定冬（二）（日）起實行檢查劣貨（一日下午二鐘） 
　　長沙電胡瑛仍未釋待遇甚平常 
（一日下午二鐘） 
　　長沙電北外部擬派參事施履本來湘專辦六一交涉東（一）（日）來電徵同意趙覆電歡迎（一日下午二鐘） 
　　長沙電日本長江艦隊司令小林昨忽委安宅艦長梅田爲在湘各艦總指揮伏見樫號俱受調遣按指揮爲戰時名義足見日方將以武力應付之一案說爲有因 
（一日下午二鐘） 
　　長沙電交楊再經挽留可打消辭意趙咨議會極力爲鄧科長出脫謂未便加以責難（一日下午二鐘） 
特約路透電 
[北方近事記]  
　　一日北京電本年八月丹麥京城舉行萬國國會大會丹政府請中政府派代表與會 
　　一日北京電聞褚輔成等已於星期四日由津赴滬擬在湖北會館設辦事處及國會議員報名處其同志之仍在津者已發表宣言書請各議員加入 
　　一日北京電直奉雖定六月一日撤除軍備但合同條件仍未實行雙方軍隊因政局之故至今未撤李際春將赴奉勸張作霖遵行條件 
[日俄薩島之賣買談]  
　　一日東京電購買薩哈連之價俄國索十萬萬金盧布日本允給一萬五千萬日幣現因相去懸殊故購買問題暫受頓挫雙方現正研究有無讓步之可能日本建議照旅順口租借辦法將全區租與日本俄國不贊成俄國建議組織俄日合資公司管理較小之讓與權或由俄人投資之日公司管理據俄代表云現仍以友好之精神覔取同意之基礎 
[魯爾區域之慘劇]  
　　三十日巴黎電比兵車一列甫由杜斯堡車站出發忽有炸彈爆裂比兵死九人傷二十五人 
　　三十日比京電午前二時兵車過來因河橋炸聲大作橋上巡兵一中鐵屑殞命比兵共死十人路軌略損炸彈顯置於車之厠室此車固破他車亦毁尙未拘獲置彈之人比國國防大臣已飭參謀長布瓜益將軍前赴杜斯堡並准其施行甚嚴峻方法聞出事地點在各國占領地之邊界現有關係各當道已允在杜斯堡橋端及克萊費爾與摩爾斯境採行防止方法行將極端限制居民之行動 
　　三十日杜塞爾道夫電杜斯堡出事處距英軍佔領地約五百碼英警已搜獲從巴伐利亞來此身帶炸藥數包之德人二 
　　三十日柯白倫斯電來因地協約國高等委員會因杜斯堡炸毁車事已决定嚴峻方法在半個月内不許德人越過佔領地與未佔領地間之疆界惟因食物接濟或有家庭重大事者不在禁例步行者不許於夜間繞行出事境内汽車自由車不許日間繞行該處咖啡館及娱樂場合皆須停閉官吏與重要人物皆須拘留凡水陸來往之人皆須受特别取締比京路透訪電稱比當道已拘二十德人爲質 
　　三十日杜塞爾道夫電昨日在梅恩斯判定死刑之七德人現已上訴 
[英法賠欵談判之繼續]  
　　三十日倫敦電比國政潮已息巴黎與倫敦間關於賠償問題之談判可復開始駐英法使一星期前奉法總理之訓令專俟比京政局寗靜後即將與英外相晤商倫敦方面以爲將書面答覆而法報則力主仍口頭磋商由法使代表法比致答詞查重組之比内閣包括以前辭職各閣員在内各部大臣仍舊故對外政策未有變更 
[法議院通過魯爾經費]  
　　三十日巴黎電魯爾經費案昨由參院一致通過法報論之指此爲戰後國會各政黨聯合之最大表示六月二十七日羅馬敎皇曾函致嘉斯巴立主敎論賠償問題希望一面德國盡力償付債欵一面協約國考慮是否必須以繼續占據魯爾爲保證此函公布未久而法參院即通過此案故法報尤重視之法報謂敎皇之函意在將德國付債能力移交無偏袒之團體决定之而不由賠償委員會判斷此種意思無異欲修正凡爾塞和約云今日法報謂參院之舉動可使敎廷自知其誤又謂國會之扶助普恩賚定可爲世界所欽佩云 
　　三十日巴黎電法報稱魯爾經費案由出席參議員二百九十八人一致通過普恩賚一篇演說與有力焉報載法總理最警闢之句曰吾人將如一八七○年德人之所爲撤兵將以付欵爲比例苟未得欵而遽還渡來因河德人不將以爲吾人屈服乎德之國民黨與軍閥不將因此趾高氣揚乎云云參議員聞此言大爲滿意 
[法國之預算案]  
　　三十日巴黎電參議院以二百九十二票對二票通過全部預算案已送交衆議院交財政委員會審查 
　　三十日巴黎電參議院以一百七十六票對一百十二票否决删除預算案中規定一九二三年可適用於一九二四年一條修正文之提議普恩賚反對此議以去就爭之　　三十日巴黎電海軍部長今日請衆院投票贊成改良海岸防務二千三百萬佛郎之經費案衆院海軍與財政委員會已贊同關於此項經費之報告該報告詳言以飛船聯絡法國與北斐之利益 
　　三十日巴黎電法國一九二三年預算案先後由參衆兩院通過按此案於今年一月間由衆院通過送達參院但收支不相抵約缺四十萬萬佛郎參院審查會以四個月之久修正預算案不獨毫無缺少且盈餘十萬萬佛郎上星期參院通過之送還衆院衆院審查會復將參院所删去之經費如飛行軍預算二萬一千二百萬佛郎等補入致無盈餘反缺六萬佛郎衆院於社會黨反對聲中通過之並承認政府所提一九二三年預算可適用於一九二四年之修正文參院現亦一致通過之此舉並非澄淸法國財政之現狀不過表示兩院决計於七月一日以前通過收支不相懸殊之預算案以便徒煩手續耳 
[東俄改變區域組織]  
　　三十日海參崴電阿穆爾·泊里摩里亞·堪察支三州現已合併其行政處由赤塔移至伯力裹貝加爾外貝加爾與倫斯克貝加爾區合併其行政處設伊庫斯克 
公電 
　　安慶來電申報轉萬國禁烟會萬國拒土會皖同鄉諸先生鈞鑒桐城東鄉烟禁民國八年推恩領全鄉紳士呈請軍民兩長設局剗除在案去冬面呈許前省長派委協同軍隊剗除亦在案新春補種魏知事親到東鄉正集士紳勘除忽奉電催到省遂致徘徊斯時推恩在滬回皖謁省長力主剗除省長詞意閃鑠及拒土會發起照片推恩等遂親到東鄉協同魏知事闞委自陰曆四月十二日起閱數日一律肅淸茲因省長賞罰不公是非不明民岩等報影射汚衊如推恩等有縣　收稅情事子子孫孫神明極之合再電貴報查明眞删兩電一並登載無任盼切桐城史推恩　臧方廷選安　詹堯臣叩 
　　蘭州來電頃致參衆兩院一電文曰元首辭職已及兼旬大位久懸中樞斷主雖有國務院攝行職權只足應一時之權宜究難策治安於永久矧言内政則統一待謀瞻外交則風雲正急存亡所繫一髮千鈞兩院代表國民維持法統務望迅速聯合同人依法組織人總統選舉會選舉正式總統以定人心而奠國本不勝迫切待命之至等語謹電奉聞敬希鑒察陸洪濤林錫光叩 
國内要聞 
[北京通信] [  一鳴]  
　　選總聲中之各方形勢 
　　大選問題在今日保方心目中實爲第一要事而就各方之形勢觀察則斷難抱樂觀茲將連日各方狀况披露於次以供留心此事者之參考 
　　津保布置此事由來已久惟因頭腦太多各人有各人之意見始終未歸於一致至近兩日則形勢益趨於複雜益覺難於着手在主張急進之張志潭力主抛棄法律手續而以政治手腕出之邊守靖則深慮政治手腕運用不得法益授反對者以口實且運用政治手腕必須有領銜擁戴者又難其人前數日在王毓芝宅中之集議即因此生出若干之爭執最後决議仍主並行不悖一面設法促進速選一面通電主張速選之各疆吏來電催促近日各省續續發表之通電皆係此種作用而今日各報所載之熊炳琦宥電胡景翼徑電閻治堂寢電皆係應聲蟲之一保津兩方亦復有見及此保特派其軍需處長李翰琴津特派海關監督劉某來京召集各關係人於袁家花園爲縝密之討論且解釋種種誤會以期取一致步驟亦可謂苦心經營矣 
　　大選之最要者首推經費保曹雖有催促制憲寛籌經費之說而實際則不願拿出一文曹銳雖以前有籌墊百萬之說而實在僅墊出三十萬此外即不肯再付日昨曹銳且有電致高吳程及吳景濓等謂大選爲國家大典斷無由私人出資籌辦之理當由國家代籌項城之時用去將近二千萬河間處順水推舟之勢亦用去公欵五百餘萬東海亦用去公欵千餘萬仲帥有大功於國家更應由國家籌辦有例可援並非額外且謂經費無着其錯在月笙一人月笙旣無籌欵能力不肯在仲帥前一力擔任致今日爲難云云其不願出其搜括之私囊供此項用費業已明白說出而各省所承認之擁戴費據保方某君所言謂用項至少須五百萬左右而各方口頭上之承認現只有半數此外一半則須由張英華潘復等設法籌措克利斯浦借欵雖有眉目阨於外人之要求非國會通過後不能撥墊能否算用尙未可知如何挪動須看張英華之能力何如且聞各方所承認之欵尙不盡可靠蘇齊爲擁護出力之一人所擔任之五十萬亦須俟大選有確定之日始能撥匯山東熊炳琦僅認籌助八萬田中玉則因位置動搖協助若干尙在未定而久賦閒居之王占元得此消息以有機可乘已願出五十萬元爲取得魯督之代價謀繼總理之靳雲鵬亦有願助百萬之風說此外若何均尙在觀望中是所謂已有半數者尙不盡可靠大選一層不能猛力進行此其一端也 
　　各方形勢日趨重大業已無可諱言而近日北京各報之接近保系者咸爲之粉飾太平甚有謂浙盧已向保方表示擁戴者證以某機關報所發表浙盧津段奉張之態度莫不言之成理其爲空氣作用不言可知以記者所聞則黎段盧張之間實有一種接洽已有具體之條件其最重要者約有數端（一）國會移地開會（一）浙奉擔任籌措經費如孫中山能合作當聯爲一致否則各自爲謀（一）承認黎之地位以十月十日爲止（一）保曹如以政治行動取得總統當一致反對（一）保曹如依法律手續繼任當别作主張並聞此項决議已由津方某要人探悉報告保曹並由阿附保曹之潘復密囑靳雲鵬探視段祺瑞之舉動其情形如此而猶謂奉浙及津段均取旁觀態度有是理乎洛陽之吳固自承爲効忠曹氏之一人微聞其所主張在制憲與選舉並行不悖憲法制定以後舉行大選則將來本憲法以發號施令足以間執反對者之口曾以此電告保曹謂此實爲正軌而津方急進派則視爲迂綏故吳亦有所顧忌而不敢和持蘇齊以轄境逼近浙盧且以張紹曾之故不慊於津派之所爲故亦不願爲鮮明之表示日昨各報所發表之哿電據其駐京某君所言謂此爲個人之私電吳毓麟詢蘇齊之態度某君出此以示之者而保派即據以發表以示擁戴者之多據此以言則齊之不願爲天下先亦可推測矣 
　　國會方面自吳景濓高居包辦之名形勢爲之一變附和者固大有其人拆臺者亦復不少褚輔成之赴津實令吳氏受重大打擊連日派人往津接洽尙未有若何之結果而日昨參院又發現吳景濓取去大總統選舉會印信預印選票之疑竇已提出公函向吳嚴厲質問今日外間且紛傳吳將於憲法會議開會時施其特别之作用其種種消息皆予吳氏以不利吳則仍肆其包辦之手段欲以金錢爲制勝之具且假制憲之美名以誘致赴津議員來京凑足人數將來一夠法數再演前此兩院會合會之故智加以金錢之引誘公民之脅迫軍警之包圍以冀一氣呵成日來張士才主張八月一日大選之提案李春榮七月十五日大選之提案皆爲臨時動議之預備但議員方面看透此把戲者亦復不少連日憲法會議之流會即其預防之手段據目前形勢而論東三省江浙之議員均已紛紛出京大孫安福政學諸系又各利用時機謀相當之活動將來大選有期欲求足法定人數恐爲不可能之事不得已時或仍出以非常之舉動或則以高額之票價收買凑數如吳景濓所謂重賞之下必有勇夫者事勢所至必有此一日耳（六月二十八日） 
[北京通信] [  樵夫]  
　　最高問題之趣聞 
　　最高問題發動以來將及兩旬此兩旬間之成績除將黎黄陂逼到天津可算最大成績外其餘一切進行成功少而笑詁多今略紀一二如下（一）大典籌備費當天津最高問題開議時即首先注重經費曹四謂此項用欵必須寛籌我們兄弟間事義不容辭我拿出一百萬其餘受三爺好處之各省應當協助長江某督許我一百萬某督四十萬某督二十萬單是長江方面即有百六十萬奉張尙許我四十萬合計已有三百萬况且山陜不能置之度外某督在任十幾年宦囊尤富非敲他一下不可若不有相當報効我先免他的職看他如何此說傳入某督耳中不能不趕緊許願聞已電許五十萬普許竭力擁戴又有張英華擔任借外債較有把握者大約有五百萬磅可以算用自此形勢言之經費已有一千萬左右以故議會有人包辦選舉京保津一班稍能接近曹氏之門者無不興高彩烈熱心捧塲不料開始籌 
 
 

Page 7

 
 
第一萬八千零八十五號;中華民國十二年 西曆一千九百二十三年七月二號
星期一 * *　備各事處處要錢開支捧塲者向曹四言所許之百萬請先交出以備應用曹謂當先電各省催交捧塲者謂曹家的事自已不拿錢提倡人家焉肯先交曹四謂請張英華先籌應付選舉大總統實在是國家的事何能謂爲曹家的事當日項城選舉用費一千五六百萬河間代理也用一六百萬東海選舉用費千一二百萬皆係用國家的那個肯自已拿出錢來輪到三爺辦選舉就要挖腰包我實不甘心捧塲者謂張英華借欵僅克利斯溥有所接洽現聞外銀團已有通知停止談判借欵已不成問題長江某督近有來電謂前許之百萬元請從中央協濟本省欵下扣除亦無現欵匯來你自已說的不算數别人焉肯拿錢來曹以另想辦灶含糊答之捧塲者不免垂頭喪氣而返（二）代部問題攝政内閣不像樣子中外皆知高五不知利害一意把持有一部分議員武人主張張紹曾復職徐圖救濟高竭力阻攔不許張回任張英華與紹曾本有關係故不願再幹幾次辭職及至前日再上辭呈高謂内閣僅四個半閣員尙要辭職是故意拆台預備批准六七號一派議員聞要批准英華辭職即集合九十餘人函告曹三謂内閣攝政已不成話再欲准張英華辭職而不恢復張敬輿内閣吾等選舉時誓不投同意票曹聞此信趕派李諮議到京極力慰留張英華楊壽枬聞張英華辭職將准即於二十六日呈文銷假以備代理部務及聞有專使留張楊又於二十七日上呈文續假一個代理部務大夢可謂空歡喜一場（三）選舉票價値選舉票近日盛傳每一票漲至六千元何以漲至如是之高因聞近日議員出京者不少藉以廣招來也據議員們言外債未借成各省協欵未到曹家又不肯挖腰包照法定人數每人以六千元計算單是選舉票一項即需三百幾十萬從何處來不得不防備受骗某議員謂非先拿錢後投票不可基麽支票恐怕都靠不住保系某人謂此次選舉議員先生心神不定如先付欵後投票殊屬危險倘拿了錢不投票又將奈何某議員謂兩方皆要愼重聞某智囊擬有最妥辦法選舉時預備現洋鈔票堆存票匭前議員寫票來投一面騐票一面交欵交好欵票即入匭兩方面皆可放心將來果眞如此辦法議員之人格與選出大總統之價値未嘗不是大笑話不過從近日各方面空氣看來最高問題離法律尙遠若用行政手段解决又無人肯首先出頭不知又將鬧出若干笑話也 
[北京通信] [  隨波]  
　　吳毓麟對於總統問題之談話 
　　曹錕之總統運動所恃者不過威脅利誘此等卑劣手段稍有政治常職者莫不心焉鄙之曹本妄人因狂熱而謀攫奪尙不足怪獨怪直系中人外而同袍疆吏内而帷幄謀士如受蠱毒臺意孤行無有一議其非者是誠大惑不解也雖然十室之邑必有忠信謂直系必無一明是非之人當無是理特以曹之熱衷非口舌所可勸阻故聽其息然耳昨遇一小孫派議員謂其本系某君曾於下午二時見吳毓麟於國務院吳對時局有如下之談話是可爲愚上述之言作一左證也 
　　其言曰曹使今日凖備登殿母庸諱言際此羣龍無首吾人固亦急望其成功但國會同人幸勿視此爲盛典吾人覺前途艱險直有不可以言喻者以今日國會同人之行動似欠缺統一之精神最高問題雖僅功虧一簣曹使之能否登殿尙有問題縱令如願而大局能否維持到中秋節亦係一大疑問何也今之第一難點即爲財政無辦法第二則爲南北之始終不得統一先就財政論唯一財源厥惟外債然非作重大之犧牲决不能借且漫無整理人亦不願投資如必孤注一擲則聽人財政共管耳内債基金及九六債問題今已惹起無限糾紛在内債信用未鞏固以前殊無募集新債之可能莽莽前途直不知何法度日至全國欠餉數達萬萬非有點金之術何能結淸中央各機關無一處不欠薪數月罷工索薪視爲恒事今之罷工者尙有數部如斯現狀直已不成爲政府况飢兵百萬方分佈四野乎即僅敝部每日索債平均恒達三十起舌敝唇乾不能擋債主之駕而債主亦甚爲難彼謂現在並不要還錢但問何時可以還錢以何物還錢且本旣不交利當按期允付否則債權人豈非白白擲黄金於虚牝然吾人對此實無答法因實在無還錢希望亦不能指定何日還錢試問此項債權人能終聽我延債不付乎財政之危險如此再就統一論曹使未嘗不盡力接洽但環顧西南殊有習亂成性之趨勢徒恃口舌調和終難接近且謠言蠭起人心惶惑操持不善則險象環生以後之政局步緊一步非任何黨系之成敗國家之命脈實繫乎此言念前途不寒而慄故弟對國會同人願盡其忠告相當諒解勿以大選爲盛典任意挑剔須知曹使當選後其艱鉅百倍也 
　　吳氏所言如此其意欲令一般猪仔早些爲曹捧場因故作憂時之論若曰做絶統無甚好處大家不可乘機敲詐然其所云各節自表面言固能見其大即對現在環境之惡劣尤有不便明言之苦衷秦非無人其言决不能入大典人物之耳然而曹錕在政治上之生命不大可預測乎（六月二十九日） 
[印鑄局索薪罷工詳情] [  慧]  
　　印鑄局自趙翰綸到局以來只知搜括金錢一切局務均形廢弛復派其親信張用夏爲總務科長張接事以來持有奥援睥睨一切局中欵項移歸他用員可啼飢號寒趙均置之不理二十六日局員請各主任面向趙翰綸訴苦懇其將所存欵項（聞該局存欵計大陸銀行九千元新懋銀行三千元發行課收入五千餘元出納課三千五百元流通劵四千元）發給薪俸趙答稱本局沒有錢局員中有激烈者不能復忍大呼趙翰綸祇知有已不知有人非要求發薪不可並要求查賬是時趙被包圍烟癮大發不得已下條發薪並允局員查賬此二十六日之詳情也二十七日下午局員預備領欵詎知銀行存欵不能提取賬内又有不盡不實之處局員大憤推代表質問張用夏張答詞傲慢且謂我要先發局長俸給衆大譁張又謂我要發六月份薪不論新舊局員皆得分潤衆謂趙局長到任之始何以不新舊同發今日何以忽有此說其中顯有弊竇兩方各走極端詬誶擊因之而起張大駡王八蛋衆憤激異常大呼打打享以巨靈之掌張即逃入室内大衆乃宣告罷工所有局中公文印信槪行封鎖各科均停止辦公前後門緊閉不許出入趙聞信趕到請各科長主任調停科長等轉述大衆提出之二條件（一）去張用夏（二）發薪否則無商量餘地趙再三懇請寛限三日以便籌措科長等婉勸大衆勿爲已甚乃由全局員司組織維持薪俸委員會推葉某爲委員長至五時餘始散今日（二十八）起所有命令文電均無法公布自稱攝政内閣之高凌霨等聞之大爲惶恐即召財政部印刷局長囑其將命令文電暫代印行據知印鑄局内幕者言該局欵項曾由趙某移作驅黎經費可知此中之黑幕重重矣 
　　另據神州通信社報告該局此次風潮實因全體局員受局長趙翰綸逼迫而起之反動趙氏信用總務科科長張用夏狼狽爲奸積欠員司薪俸至半載之久最近籌得現洋四萬元存儲局長手中經局員多方要求不肯發給薪俸謂留爲買紙之用其實節關已過紙店可以賒賬並用不了許多現欵趙與張用夏商量扣留該欵不發以便營放利息經局員再三哀求張用夏於前日下午六時始傳趙氏之命令謂『要發薪俸非發本年六月薪俸不可』其意蓋欲新舊人均分全體局員謂中央各部院無此辦法張謂『我要如此辦就如此辦看你們一君混蛋把我怎麽樣』大衆見張開口駡人紛起質問張逃往茶房室内打電話找趙翰綸來趙到局後大家申訴趙置之不理並爲張用夏多方袒護全體局員憤不可遏乃决定一致罷工當將印信工廠一律封鎖並發出停工緊急通告趙氏於昨日赴國務院會議請求閣員作主以軍警包圍印鑄局迫令開工各開員皆不贊成昨日全體局員亦假金魚胡同福壽堂開會討論對付方法並已由參事郭承緒領銜向國務院交涉 
[保方進行大選之形勢]  
　　連日憲法會議因人數不足屢不成會故昨晚各政團又有協商之舉查現時離京議員人數據某方調查所得大孫派約四十人安福派約二十人政學會約三十人褚輔成派約二十人東三省派約六十人江蘇派約三十人浙江派約二十人湖北派約二十人總計之約有二百四十人之譜其大部分業已由津陸續由海道南下小部分尙留京津兩處以便交代出席國會剌探消息萬一如遇憲法會議開成會時則凖備在内部妨害議事進行此說果確則憲會自難成會而選會更不待言矣憲會出席人數爲兩院總數（修正後）五分三計需五百二十二人而選會出席人數爲議員總數三分二計需五百八十人較憲會多五十八人此所以更覺困難也吳景濓等爲救濟起見有提議修改選會人數之說但依目下形勢言之憲會决難開成修改自無從說起現時人數問題實爲最大關鍵故日來津滬方面極力拉攏而京中某方亦設法阻止最後勝負仍看經濟力如何耳 
　　京中大選籌備處已由北池子移至南長街即張弧之舊宅而邊守靖新遷入者也以前因時機未至故有機關而無組織今則布置業已完妥分股辦事秩序井然據民生正誼各通信社會所報告謂其主要人員分類如左總主任張志潭副主任吳景濓·吳毓麟交際股正主任邊守靖副主任高凌霨股員劉彭壽·屈映光·劉夢庚·常朗齋外交股正主任顏惠慶副主任顧維鈞財政股正主任王毓芝副主任王克敏·潘復股員張英華文書股正主任張國淦副主任程克股員項致中籌備處旣組織成立現擬由籌備員高凌霨吳毓麟王毓芝邊守靖劉夢庚五人出名自昨日（二十八日）下午六時起分天宴請各省國會議員地址係假南長街邊宅昨晚所宴之議員爲東三省籍其餘各省挨次請讌於席問並向諸議員力爲解說謂「現在局面（一）非直隸問題（二）非曹使個人問題實屬中華民國大局問題希望國會諸公與實力派和衷共濟維持此時局面免致國家益陷於危險之境至於曹使本人對於總統選舉並不積極進行但對於促成憲法則誓拚全力以爲諸公後盾希望諸公共諒此意互謀維持大局之計」云云又聞曹錕因京中情形諸待商榷昨特電召王毓芝赴保面詢一切此行當與進行上頗有關係也 
[高凌霨等又開會議]  
　　二十八日下午三時十分高凌霨吳毓麟程克李鼎新四人仍在退思堂開會張英華未出席是否出於堅辭不得而知高吳二人先後報告自本日起讌請兩院議員商量解决時局情形内容甚秘次討論農敎兩部派人問題四人仍以無例可援未敢遽行派署暫以次長代部無次長者由首席參事代理次長維持部務次討論政費問題結果仍責成張英華籌措但張是否有此能力而四周情勢是否有欵可籌皆大有疑問次討論印鑄局罷工事件高吳以趙翰綸信用私人處置失當記過一次敷衍局員面子促其即日上工一面並飭財部速籌欵發放薪俸又自政變以前參衆兩院對種種問題提出質問書十餘起均經主管機關擬具答復文稿提交會議斟酌是否適當並研究該項咨文應用何種方式聞其結果皆照原稿通過并决定咨文末尾由高吳張程李五人署名 
[憲法會議改開談話會]  
　　吳景濓聲明並未盜印 
　　昨日（二十八日）憲法會議開會仍由吳景濓主席延長時間至三句鐘出席議員四百四十人再延長三十分鐘三時三十分簽到者尙祇四百七十七人距法定人數五百二十二人尙差四十五人竇應昌質問報載總統選舉會印信被議長盜竊事件秦楷發言謂今日見有請緩開憲法會議之印刷品列有本席之名查此種搗亂行爲本席素不敢贊同本席旣未預聞此事顯係匿名造謠除向大衆聲明外並請大家際此國家安危關頭務望每次出席憲法會議不爲㚥人利用云云主席謂今日相差法定人數尚遠憲法會議已不能開會現在宣告延會改開談話會報告事件頃聞寶君質問事件關係重大且可以公開應准許旁聽人旁聽藉使各方面知其眞相趙時欽仍主張旁聽人退席王伊文大怒幾至用武由衆勸阻主席遂報告謂今日報載景濓勾通參議院秘書盜竊總統選舉會印信蓋就總統選舉票即行投票等因查此種謠傳足以搖亂人心顚覆國家不得不鄭重報告自此次法統重光總統選舉會印信係由内務部造册送來由秘書黄輝經管始終在衆院保存未動應請推定數人至秘書廳將印箱打開檢查倘有錯誤景濓非僅受院法上之制裁並願受國法之處分如無此事則此種造謠生事之徒亦應嚴加追分至以前情形景濓前任議長之期不久應請參議院王前議長幼山先生報告王家襄登臺報告謂憲法會議及大總統選舉會印信在民二民五之年均歸參議院保管蓋因參議院議長爲憲法會議議長總統選舉會主席故也去年六月十二日國會自天津移京接收之後均在衆議院開會籌備參議院因第三届國會不肯移交交涉至一星期後僅交房屋器具文件印信均移交内務部轉由内務部送到參議院七月一日爲籌備時代八月一日兩院秘書廳組織成立文牘科檢查印信不見總統選舉會曁憲法會議印信據說已移交衆議院矣本來參議院即可備文取回照例保管是時因憲法會議尙未開會本員議長任期又將届滿擬自議長選出後再由次任議長辦理嗣因參議院議長迄未選出而總統選舉會印信遂至今由衆議院保管特此報告前後確實情形以明眞相主席遂復演說謂總統選舉會印信自由内務部接收下來至今原封未動現請推定數人察看王湘請仍移交參議院保管以避吳議長包辦之嫌王伊文趙世鈺主張嚴究造謠之人景耀月謂不必推人查看主席謂仍是察看一過爲是遂抽定張則川等八人前往衆議院秘書廳察看印信回報印信封固在印箱之内完全無恙遂宣告散會 
[離京議員之最近函電]  
　　請停憲法會議日來憲法會議迭開不成雙方暗鬭情形已可槪見昨有議員劉楚湘等一百三十二人函請停開憲法會議茲照錄原函如下逕啓者自六月十三日黎大總統元洪出京發生政變後現内閣能否復職及十六日兩院由談話會改爲會合會以過半出席人數所議决之事件於法律上已起重大爭執同人等認爲於此兩大問題若不依法有正當解决則國會之神聖信用實掃地以盡憲法爲國家百年根本大法在此法紀紊亂狀况之下制出何以垂永久而诏來茲同人等爲愛國會愛法律愛憲法計用特函請議長將憲法會議暫行緩開俟此兩大問題有正當解决國會神聖信用回復後再繼續開會即希查照並付分布同人是荷此上憲法會議吳副議長劉楚湘·董昆瀛·范熙壬·劉榮棠·王用賓·張善與·竇應昌·耿春晏·王樂平·阮毓崧·陸祺·張則川·王延弼·谷思愼·張華瀾·高仲和·葉蘭彬·汪噦鸞·盛時·袁榮　·焦易堂·王兆離·李文治·吕志伊·田桐·白逾桓·章士釗·韓玉辰·田美峯·劉可均·茅祖權·孫熾昌·陳士髦·吳曰法·王迪成·謝越石·汪秉忠·朱溥恩·丁善慶·張相文·賀廷桂·張振麟·王源瀚·李安陸·王紹鑿·姚文枬·王汝圻·胡應庚·李振均·陳光譜·王召蘭·褚輔成·楊永泰·蔣鳳梧·童杭時·趙學良·張光煒·劉興甲·邢麟章·黄雲鵬·徐蘭墅·蕭輝錦·高家驥·陳俊雲·李秉恕·楊振春·鄭萬瞻·沙彥楷·蔣曾燠·向乃祺·郭春森·續桐溪·齊耀瑄·劉振生·奉楷·黄元白·張鳴俊·馮自由·趙時欽·詹調元·李燮陽·熊兆渭·王斧·蒙民偉·黄伯耀·胡鈞·李臨陽·李正陽·楊肇基·程大璋·恩克阿穆爾·訥謨圖·陳邦爕·李恩陽·杭辛齋·姚桐豫·張浩·王宗堯·彭養光·覃振·于恩波·羅黼·曾銘·陸昌烺·田稔·趙舒·楊時傑·廖宗北·鍾才宏·陳廷颺·李克明·陳國壐·謝國欽·邵瑞彭·丁超五·吳崑·馮振驥·于洪起·景定成·余芹生·李肇甫 
　　勸吳景濓南下現在國會解體議員紛紛南下保派不惜鉅金收買猪存但大勢已去决難凑足法定人數然吳景濓猶拚命奔走盡忠保派昨彭養光特致函吳氏勸其南下原函云蓮伯先生惠鑒人欲横流冠冕毁裂每一念及五内俱焚諒我兄具有同情也値此大防潰决之餘將何術以善其後目前特趨訪數次有所商榷適値公出殊爲悵悵嗣擬約吳稚暉兄踵商電詢數次兄又微有不適不能接談區區之愚始終未獲一達乃者國人奔走呼號岌岌焉若大亂將至同人等亦多接浙而行以現在形勢觀測將來懷非分慾望者不過徒勞夢想以兄之明寗見不及此顧察兄近來情况頗乘平昔主旨相諒者謂兄爲别具苦衷以救時局紛擾不知者將謂兄利令智昏奬叛崇逆人言嘖嘖寗不可畏我輩患難舊好知無不言運用政略固政治家之恒情惟從井救人智者不爲况萬目睽睽衆怒難犯愛人以德竊爲兄惜兄領袖議席所關至鉅倘蒙容納狂言飄然引去爲國民爭人格爲國家肅紀綱爲乾坤存正氣則風聲所播匪特足以寒贼膽且將博中外無上之同情成敗得失不難逆覩弟違敎數日思兄甚切又恐兄終日爲壞境所迫以致搖奪神明隳喪志氣故據實凟陳即希采納即日束裝南行弟當倚裝以俟敎言少川太炎烈武諸公已函電交馳邀我同人正幟南中聲討國賊子嘉督軍亦派有代表在津速衆南下津浦之間冠蓋相望滬杭之地館驛宏開願兄毅然决然尅日首途代表兩院斗極羣倫國之福兄之榮也若再悍然不顧一意孤行永無自拔之心必遺終身之悔作聖作狂在此幾希何去何從惟兄自擇涕泣陳辭言盡於此敬候行安制弟彭養光拜啓 
　　宣布蘇齊密電褚輔成等日昨又發通電云前得吳佩孚致曹錕號電王承斌致高吳王簡電主張强迫選舉阻撓制憲經同人披露嚴加聲討諒已達覽雖吳王矢口否認而京津保洛各電局均有底號可查他人豈能僞造吳王否認尙屬天良未泯但該電是否眞實爲雙方人格所關凡經同人所發舉誓以人格保證其非誣茲更發現齊燮元致吳毓麟秋密漾電一通文曰北京吳總長秋舫兄鑒秋密並轉同人均鑒唐少川來滬調和孫陳到滬後曾派員與弟接洽彼主張在寗開一國民會議藉爲彼輩活動之基礎弟婉言謝絶日來與章太炎協商搗亂之策第一·先與滬上優秀分子結合一面發表攻擊北方言論第二·發電致外交系加駿人少川儒堂等詰責之外加以勸導意在令其到滬以絶我方之謀第三·發電致國會重要份子令其離京鄙意第一項弟已派員到滬與唐接洽並探唐意第二項請兄等務與駿人說明勿聽其煽惑第三願兄等在京設法注意爲幸齊燮元漾等語亟合披露足見彼方陰謀無所不至尤足證明前所披露之號箇兩電决非虚搆特再電聞離京國會議員褚輔成·王用賓·焦易堂·章士釗·楊永泰·韓玉辰·鄭萬瞻·丁惟汾·劉振生·烏澤聲·黄雲鵬·王紹鏊·劉恩格·邴克莊·徐蘭野·沙彥楷·彭養光·董昆瀛·白逾桓·蔣曾燠·余名銓等二百九十五人叩 
[高凌霨等又連發命令]  
　　高凌霨等二十九日發命令云署財政總長張英華呈請將廣西南寗關監督胡銘槃免去本職胡銘槃准免本職此令任命覃田銘爲廣西南寗關監督此令署財政總長張英華呈請將安徽蕪湖關監督馬振憲免去本職另候任用馬振憲准免本職此令調任何炳麟爲安徽蕪湖關監督此令簡任職存記李芳荷着分發察哈爾交該都統酌量任用此令政治善後討論會委員長張紹曾呈副委員長陳則民請免職另候任用陳則民准免本職此令署財政總長張英華呈請任命張榮驛爲僉事應照准此令又三十日發命令云派蔡廷幹兼關稅特别會議籌備處副處長此令署財政總長兼幣制局總裁張英華呈察哈爾興業銀行監理官劉彭翊另有任用請免本職應照准此令署財政總長兼幣制局總裁張英華呈請調任顧行爲察哈爾興業銀行監理官應照准此令司法總長程克呈署直隷高等審判廳書記官長徐瑞徵懇請辭職應照准此令司法總長程克呈請任命王志新署察哈爾都統署審判處書記官長應照准此令 
[孫中山對外宣言之内容]  
　　東方通信社三十日廣東電云二十九日外交部長伍朝樞以大元帥孫文署名之宣言書送與此間各國領事請轉達各該國政府宣言書内容如下中國國民永爲誘致内亂無政府狀態之軍閥所苦如彼臨城事件即不外軍閥跳梁之結果於過去一年間北京總統及内閣之交迭頻頻是亦軍閥之所爲中國國民固眞求和平及統一者也余向認裁兵及统一政府之樹立爲急務去年對於全國主要之政團其他各團體嘗係合意而爲評議裁兵·兵工政策·中央政府之確立·中央與地方政府之協調等諸問題提議關會矣然軍閥不但反對此等提議且出兵於粤川閩各省擾亂治安夫軍閥得出如斯之企圖者要爲有列國承認之中央政府故也雖然北就政府於法律上及事實上亦非眞正政府北京政府不行政府之職分亦不由中國國民所承認爲由列國承認之結果以列國管理下之諸種收入爲北京政府之財源故北京政府僅保其由外國承認之面目列國承認由國國民所不認之政府即爲干涉中國之内政也此甚違反華府會議决議中·所謂對於中國·因維持及樹立有力且安固之政府起見·而當與以最安全且無障害之機會之約定也又理國之承認北京政府於事實並不受何等利便何則蓋北京政府之威令以不及於地方列國不可不與地方官憲交涉也又中國苟無承認之中央政府對於列國在事實上亦並無何等不便何則淸朝退位後·至共和國之承認其間實二十個月無承認之政府也目下北京政府之實力已不存在而軍閥正汲汲爭奪政府之虚位故列國於今日實取消承認北京政府之好時機也列國宜取消北京政府之承認以俟代表中國而得全國各地方援助之政府之樹立中國國民對於列國唯希望此一事且此希望一考慮對於中國之政治不干涉主義國際約定之遵守及列國之利害關係等時誠爲至當之要求也 
[惠州未下之原因]  
　　廣州消息惠州城被聯軍包圍已達月餘而遲遲未下者此中亦有原因查東江自省城環繞石龍博羅惠州河源直達老隆而上惠州惠陽在大江下流之左峯兩城之間别有支流直通惠陽之平山三多祝等處惠陽復在支流之東岸惠州復在支流之東岸於是何源變成了字之形勢縣城在丁字之左府城在丁字之右而府城大江環繞東北西端枕湖畔南端靠飛鵝嶺該嶺距離城脚三四里許嶺麓毘連西子湖畔嶺巓五六百米突之高若向城内射擊步槍則不及大砲則有餘是以該嶺爲兩城之保障戰時必爭之要點者也惠陽縣城西南環水東端十餘里均係一派大山脈最高者爲雲頭嶺其高峯約四五千米突與羅浮山互相伯仲亦遙遙對峙也馬鞍嶺一帶高地即其山脈馬鞍距離縣城二十餘里均係平坦而中間突然凸起土山一座高約百餘米突圓形若饅頭故呼曰饅頭嶺該嶺控制惠陽之東端海豐三多祝平常等進兵惠城必經之要道丙辰之役龍濟光部將李嘉品黄業興據城頑抗當時陳炯明在汕頭與莫擎宇商借陳德春部隨帶數營進攻惠州繞道出奇兵先占領飛鵝嶺然未敢以大砲向城嘗試恐塗炭生靈卒之失敗遂棄飛鵝嶺復繞道占饅頭故與飛鵝抗攻結果因府城飛鵝高縣城饅頭低因高低而分優劣陳氏之失敗即此遠因苟飛鵝嶺落在一方面再能占領饅頭嶺必置敵於死地以戰術上度之必操勝劵庚申之役莫榮新部將馬濟進兵惠州亦以飛鵝饅頭馬鞍等嶺爲重要之防禦倍加工作嚴行部署以防陳炯明由三多祝平山進攻惠城然洪兆麟鄧本殷翁式亮等數輩統率大隊由新墟雷公嶺向惠城侵犯將及馬鞍嶺等卒不能衝過旋犯旋敗是故軍事家認飛鵝饅頭馬鞍等嶺爲作戰勝負之要點現在此數嶺均在聯軍掌握中所以遲遲不下者事因陳軍楊坤如等自博羅失敗立派人以利害煽惑鄉民遷徙入城以供其犧牲於是無智鄉民竟扶老携幼紛紛遷徙充滿惠城故連日聯軍以大砲向城内射擊均用實心彈不敢用子母广花彈更不敢多放誠恐塗炭生靈是故陳軍得延長殘喘即此原因孫中山對於惠城極爲關心親率警衛護士三百餘人并隨從副官黎公佽黄夢熊馬驤團長鄧演達等赴廣九車站同時第七軍派出諜查長余恭强率領諜查員沿途嚴密保護抵車站略休息一二十分鐘即乘車赴石龍轉輪向惠州進發此次親蒞飛鵝嶺指揮督戰形勢或爲之一變云 
[滕嶧代表電告臨案結束]  
　　魯省土匪無地蔑有抱犢崗者不過土匪之一部耳現孫美瑤等旣已改編成軍而各處土匪仍以刦掠爲事架票之案時有所聞魯人以孫等旣經招撫對於地方即不能不任治安之責孫等頗亦以此自任郭其才一團已完全下山駐紮孫美瑤旅部并於昨日下山周天松一團前未編齊者一因所部碼子皆有室家自臨案發後皆未歸家乘此改編之前抽暇回家一視一因各碼子以從前改編屢受官塲欺騙故皆託詞回家觀望形勢現信不致誘殺陸續回山故周團不日亦可編成下山駐紮至舊票一事熊炳琦日前電飭鷹嶧兩縣知事詳查尙有多少頃據滕縣知事趙策錄嶧縣知事辛葆鼎會覆僅剩四五十名臨案大部分已告結束地方對此已有通電發出電云國家多故臨案發生牽動外交全球注目幸經吳總長田督軍鄭帮辦曹巡閱代表王將軍用中先後親蒞棗莊指揮統兵大員地方文武恩威并用面授機宜熊省長亦盡力協助設法營救中外客票委曲求全不遺餘力炳章等雖能力薄弱亦追隨徐州陳鎭調元·帮辦處黄參謀德本·二十旅吳旅長長植後步蹀踱於山深箐密之中磋商招撫條件歷時三十餘日山中首領孫美瑤等始明大義漸就範圍至六月十二日經陳鎭使吳旅長黄參謀長偕同西人安德森·及滕嶧兩縣代表旅京同鄉代表入山簽訂收撫條件比將吳旅長留山改編及炳章等留山作質外人乃得完全出險而陳鎭及黄參謀長先後脫險西票旣出形格勢禁着手愈艱嗣經吳旅長反覆開導積誠感服於本月二十四日又將臨車被擄之華人無條件完全釋出是日炳章等亦隨從吳旅長出山孫美瑤等現已痛改前非俯首就撫不日即按册點點騐編制成伍臨案告一叚結束炳章等以先人廬墓之鄉利害關係密切事定思痛追念前勞自本年三月間吳旅長奉令圍攻抱犢崮紀律嚴明秋毫無犯兵士用命萬民感戴嗣以刦車發難牽及外交恃洋人爲護符來公牒之詰責我當轴投鼠忌器曲予優容竪子之志氣愈驕外人之生命可危幸經鄭帮辦相機應付主持正誼及吳旅長不避艱險開誠相示生公座下頑石點頭干羽階前有苗革面此次滕嶧數百萬生靈俱獲安全不罹鋒鏑悉出各級長官之厚賜也飲水思源敢忘所自掬誠電陳伏乞垂察滕嶧兩縣公民代表李炳章·陳正榮·高葆田·陳家斗·劉玉德·徐文湧·金方遠·劉毓楨·梁步海·田財五·黄以元·王化遠·曁山東督署特派員陳孝全·旅京山東同鄉代表管象坤·及滕嶧紳商農學全體人民同叩感 
[南京快信]  
　　贊成議員南下各公團聞多數議員今（一日）日由津首途擬各推代表明日赴站歡迎 
　　某要人接京電以制憲爲詞請就近設法婉商南下議員返京聞已派員赴滬分頭接洽 
　　齊韓兩長覆江蘇地自治協進會聯合會龐振乾電云有代電曁附件均誦悉碩畫藎籌至佩深遠日前接上海總商會電當將區區保境安民之旨先後佈覆此物此志同矢不渝更願與貴會共勉之 
　　岑西林代表溫宗堯昨由洛來謁齊住中西旅館 
　　三日爲再造共和紀念日兩長通令所屬放假一日 
　　院電各省請派員參預行政委員會 
　　紙烟營業特稅省當局因要求包辦者多迄今未决有人建議取公開投標辦法 
　　兩淮鹽運使署昨（三十）循往月例解到餉欵十餘萬元當即撥交各處發給 
　　英國海軍司令馬克倫定二日上午十二時半在下關英國兵艦公宴齊韓兩長 
　　高等審檢廳以各縣司法經費多感困難凡本省未設法院各縣在未籌有經費改組司法公署以前仍令縣知事兼理司法事務以維現狀 
　　部委安慶造幣廠長周自元被皖當局拒絶昨來寗請某要人維持 
　　黨人沈錫麒汪錦鑑由蘇解寗齊督發交軍事審判處研訊聞已審訊兩次尙無切實口供 
　　前常熟縣知事楊夢齡虧欠公帑案經文官高等懲戒委員會議决應受褫職停止用四年之處分並交法庭訊辦韓省長已令高檢廳依法辦理 
　　户籍畢業學員實習期滿照案應分發各縣服務聞省署原擬用抽籖法文配嗣有人主張按縣指派每縣派户籍主任二人其不敷之員額擇數小縣各派一人辦法日内可定 
　　溧陽縣紳學界昨電省署敎廳反對新委敎育局長王士楨務請收回成命另委賢能 
　　省署昨據通崇海泰總商會呈稱崇明商人和豐元普濟等行擾亂繭市請飭縣嚴辦韓省長當即電飭崇明縣知事查照辦理 
　　兩長定今（一日）晚七時在軍署公宴代銷蘇省善後債劵之各銀行家曁紳商界共發請柬三十餘份 
　　齊督訂定監印室規則七條校對規則七條秘書處管卷規則八條印訂成軼令行遵照 
　　省署昨委盧壽試赴江都高郵寶應三縣會縣勸募江蘇儲蓄會股份事宜 
　　崇明外沙行政委員陳保謨現受褫職處分韓省長委兪訓淵接充已赴任接事 
　　北京農業大學旅行團將來寗考察農務校長章行嚴電東南大學請予招待 
　　省警廳又擇定漢西門外舊有施粥廠爲乞焉收容所刻正向紳商關善家請求損募並擬在警費收入内酌撥開辦費 
 
 

Page 8

 
 
第一萬八千零八十五號;中華民國十二年 西曆一千九百二十三年七月二號
星期一 * *自由談 
[一知半解] [  韻香閣主]  
　　湘江發源於廣西桂林海陽山·流入洞庭共經一千五百四十七里· 
[夏帽考] [  許茸餘]  
　　暑天行烈日中使無蔭蔽則炎陽薰炙易致中署眩暈西人夏出必頂冠即以此故考吾國夏冠之制頗古惟以竹爲之厥名曰笠農人亦假以作雨蓋篇海云「簦笠以竹爲之無柄曰笠有柄曰簦」簦即今之雨傘也又傳曰「笠所以禦暑」可見笠之用與今之草帽同見之他種典籍者若詩小雅篇有「何簑何笠」句又史記高祖本紀載「高祖爲亭長乃以竹皮爲冠」可見夏帽之由來久矣 
　　箬草亦可作冠功用類竹笠考本草云「箬草一名遼葉生南方平澤根莖皆似小竹葉與籜似蘆荻葉面青背淡柔而韌新舊相代四時常青男人取葉作笠女人以襯鞋底」又張志和有句云「青箬笠綠簑衣斜風細雨不須歸」蓋後人用笠以禦雨爲主漸失辟暑之惜矣 
　　今世通行之夏帽有麥桿及龍鬚草帆布等細潔輕靈惜多舶來品我國直魯所產之草帽粗糙殊不雅觀國人不喜用之誠爲絶大之漏巵近年國人競起仿造成績殊可觀幾奪舶來品席未始非可喜事也 
[大火與大局] [  烟橋]  
　　北京政府正像七總管死爺的當兒紫禁城裹忽又走水起來了易經上說的離爲火爲了總統離了公府總理離了國務院下有所成上有所應自然有這樣大變了但是火象文明把幾千年洗滌不去掃除不及的專制腐敗付之一炬以後倒可以重橷建設換上一副好精神來呢只怕那個游離性的魏武子孫一心高高的築起銅雀台來弄得畿輔人民流離顛沛到底是衆叛親離不得不走還老　去那麽這次大火正對大選大典下大大的警告啊 
　　起火的所在是德日新殿德日新下文是萬邦紹寗如今殿燬了恐怕萬邦就不得安寗了延燒了中正殿後佛樓因此菩薩只得脚底揩油溜之大吉靜宜軒内的寶物眞的合了玉石俱焚的話實在也是狠痛快因爲大内的寶物陸續在那裹散失並且只有外國人買得起這些傳國之寶放在外國的博物院裹徒然令人觸目傷心倒不如燒一個乾凈 
　　最詫異的同時醇親王舊邸的民國大學和朝陽門外的巨刹也歡迎祝融氏光臨大學不過損失些故紙或者這一來把迂腐氣擴淸了巨刹被刦却殃及了遣老的壽木和巨公的遺骸死的活的都受着不安以前皇帝的尊嚴梓宫奉安要有殉葬的來西難道過時失風的皇宫也要大學巨刹去奉陪麽但是從字面上看起來民國着實危險呢譬如大内是政府大學是國會巨刹是軍閥這次大刦豈不是同歸於盡的一個預兆麽 
　　大内衛隊不許消防隊和救火會入内必須佩掛徽章誰知揖讓救火那句話竟有騐了不知道火息了還有不忘故君社忠臣進宫叩間聖安麽那維持治安的長吏居然拍電安慰全國逼宫索餉的紛擾却一句話也沒有說實在火災是平常的事情逼宫索餉却是非常的變故他們眞是直觀錯覺呢我想發一個狠横竪政府有南渡的建議索性把北京城保了一個火險然後大大的請火神和封姨開了一個大跳舞會頓時間拉拉雜雜眞的成了火樹燈花那時各機關拿了大批保險賠欵翩然南下省掉支支節節的向大帥討去使他肉痛呢 
[兩件小玩具] [  舍予]  
　　小影戲機與小收音片 
　　百代公司新出一種青年影戲機搆造頗爲靈巧用小燈泡發光明亮影片雖不甚長射入銀幕其醒目一如大者嘗見某國貨一種片上有紋路殊害眼光此種則完備之至惜羅克等滑稽片運到不多已早售聲片中有西文說明若更另譯中文當尤利便也 
　　昨得一種白色鉛錫質之小唱片其圓徑約居百代唱片十分之四雙面可用須用鋼針發音原片光潔係收音者發明牌號爲柯狄司克（Kodisk）旣非泥臘故碰跌不損予曾試唱戲曲一段發音不差累黍惜出音亦用同樣鋼針數次後有他音滲雜其間（放音時苟對嘴口有較大聲浪即亦加 
[薰蕕之異味] 入）似又不及臘筒者耐久預料必當改良倘得製如大唱片一式更可滅音重收便佳矣 
[兩隻面孔] [  何天言]  
　　僞善的耶穌敎徒走進敎堂翻開聖經是一隻面孔闔攏聖經走出敎堂又是一隻面孔 
　　中國政府對軍閥是一隻而孔對人民又是一隻面孔 
　　做官的人見了上司是一隻面孔見下屬時又是一隻面孔狗見了穿好衣裳的人是一隻面孔見了穿破衣裳的人又是一隻面孔 
　　窮人向人家借錢時是一隻面孔人家向他討錢時又是一隻面孔 
　　守財奴檢閱賬簿時檢到「收」字欄時是一隻面孔檢到「付」字欄時又是一隻面孔 
　　小學校長對付學生是一隻面孔對付視學又是一隻面孔和尙對了點大香燭的人是一隻面孔對了點小香燭的人又是一隻面孔 
　　戲子見臺下喝紅采時一隻面孔喝倒采時又是一隻面孔賭客贏了錢時是一隻面孔輸了錢時又是一隻面孔 
　　婊子接客時是一隻面孔送客時又是一隻面孔 
社會小說 
[人間地獄（一○六）] [  娑婆生]  
　　第五十一回千里　車寢臺偷綺夢層樓孤館角枕搵啼痕 
　　話說戈微塵到秋冰妓院裹來訪江浩源微塵將浩源拉到一邊附耳密語剛說到北邊來的那人怎樣打發你不能摜他在大行台一句話江浩源頓時便面如土色惟恐被秋冰聽見原來這其中即有一段秘密艷史江浩源諱莫如深戈微塵所說北邊來的那人不是别人却是戈微塵的舊歡也是江浩源的新寵是北京窰子裹的南邊姑娘名喚翠雲年紀已是二十左右面目尙還是中上人材輾轉飄流落在北京班子裹做那南北混的生涯恰巧戈微塵有公務到京無意在中央公園遇着了他一見傾心微塵留連多日翠雲在枕畔樽前也不知說了許多飄流在外欲歸不得的苦况戈微塵惻然傷之便問他是否是自已身體翠雲道是的戈微塵道旣是自已身體不願在北邊混可以趕緊回南翠雲凄然道身上背下債務脫身不得戈微塵問他共欠多少錢翠雲道大約只有三四百元那裹有一位仁慈老爺肯替我還掉這筆債還我自由那未走南到北赴湯蹈火情願跟着那位恩人老爺去免得將來屍骨暴露在異鄉無人收拾戈微塵見翠雲人尙老實所谷不奢决非敲竹槓主義加之微塵那一向所經營的事業十分順手也不在乎這三五百元當時便一口應允帶他回南可是討他不討他不算定規因爲微塵也有些懼内不敢造次至於帶着翠雲回南總算一件救人義舉任俠竹爲還不甚要緊翠雲見戈微塵旣肯替他還債又肯帶他回南眞是感激涕零認微塵是重生父母次日便向微塵取了錢還淸了債搬到徽塵所住的東方飯店來聽候同行恰恰微塵到了動身那一日忽然發生了一件事必須繞道奉天小住一二天微塵要帶翠雲到奉天又多周折要留他一人在天津又不妥事有凑巧剛剛江浩源也是那一日出京南下原來也是和微塵約定同伴車上不十分寂寞微塵忽發生遼瀋之行心生一計便和浩源商量翠雲的火車聯票已經買好若跟我遶道奉天狠爲不便不如奉託了你請你一路照應著他到上海替他安頓在一家旅館裹住下我兩三天後即到上海至於路上我本有包房車票也替翠雲買好零用錢我也給他了一切你儘點照應的責任江浩源本來曉得戈微塵帶著翠雲回南當時也便答應笑道出門出路萍水相逢尙且要互相照應何况你微翁厚託一切放心我路上加意照料便了翠雲在東方飯店也是見過江浩源的自然熟不拘禮沒有什麽不可以三個人同車出京到了天津戈微塵換車北出榆關江浩源和翠雲便南趨浦口三人分道揚鑣翠雲再三叮囑戈微塵事畢赶緊回上海不要扔我一個人在旅館裹寂寞微塵點首而别也叮屬翠雲道一路路上上車下車你跟著江老爺走便沒有錯 
三言兩語 
[黄金......白刃] [  徐絜]  
　　保派辦理最高問題不外兩種的手段一手捧了光輝燦爛的黄金一手拿了寒光作作的白刃這類猪仔議員見了黄金當然眼開見了白刃當然膽寒所以這些羅漢收受五百尊番佛的節敬居了多數據說這五百尊番佛是產生大總紈的預約金也是這些猪仔議員的賣身文契我想一個猪仔居然賣得五百元價格也算貴了聽說將來還有三千元的梳攏費他們的身價委實和淸倌差不多了但是要曉得大總統的黄金在前小百姓的白刃在後呢險些兒當心人格吓 
 
 

Page 9

 
 
第一萬八千零八十五號;中華民國十二年 西曆一千九百二十三年七月二號
星期一 * *   
 
 

Page 10

 
 
第一萬八千零八十五號;中華民國十二年 西曆一千九百二十三年七月二號
星期一 * *國内要聞二 
[中俄航務新交涉]  
　　華東通訊社消息本年松黑航務原由中俄雙方約定仍照上年辦理前者駐伯力裘領事由哈乘戊通公司上海輪船開往伯力業於六月二十三日上午九時行抵三江口詎被俄艦攔阻謂無駐俄代表簽字護照如欲駛往伯力彼等不能負責以致該船停阻於三江口專候交涉解决哈埠當局二十五日接毛司令敬電報告前情請朱長官速令濱江交涉員向駐哈俄代表據理交涉一面由裘領事致電俄伯力省長大致謂本年松黑航務仍照上年辦理雙方旣有約言乃今上海輪船因送本領事赴伯力回任詎三江口俄艦謂無駐哈俄代表簽字護照不負責任查上年航行無此辦法希速飭該艦迅即放行等語刻尙未知該省長作何答復至濱江交涉員方面已奉當局訓令立向駐哈俄代表根據上項理由提起交涉聞據俄代表答稱此事該代表無權解决容即電詢赤塔政府再行答復云云似此多方推諉故意延宕亦負該輪停阻中之重大損失否耶 
[抵貨聲中之湘鄂日僑行動（漢口通訊）]  
　　因二十一條約及旅大問題所激起之對日運動爲期雖甚短促而日人經濟上所受之打擊已足令其驚駭日本官民因此處心積慮圖打消對日之烈潮如最近漢口日領之種種抗議提案及其僑民過度之言論動作皆其高壓手段欲造成其挾制機會之最顯著者前所發起之日僑居留民大會即爲應付此項問題之總樞紐長沙日僑代表山本古川二氏二十二日來漢報告湘案近况於僑民方面極爲活動二十五日漢口日僑民團行政委員會·商業會議所·聯電日外務省請確定方針解决長沙事件即爲山本古川二氏與居留民會執行委員會接洽之成績並以日政府對中國排日軍動不早設法消弭爲失當决由該會推舉請願代表（日報稱爲陳情委員）三人回國請願速以適當手段打消中國排日舉動二十六晚執行委員會開會當推定小川愛次郎·茂木一郎·及阿部善三郎等三人爲代表並通過請願書由代表親賚回國分致各政黨及各報社略謂關於華人排日問題曾經請願外務省至今尙無具體應付辦法特再請願務請指導輿論督勵政府决定應付辦法俾早消除排日妄動云云又决即電津滬等處日僑請各推代表輔助進行聞天津已來電推定臼井氏長沙推定山木氏山木今日由沅江丸來漢定下月三日偕同漢口所推三代表由岳陽丸出發歸國日僑定二日在大正會館開全體僑民送别會以壯代表等之行色漢口商界外交後援會前因對日問題曾致覺書於漢口日商會並通告漢口各國商會（兩函均見前報）聞美國商會接得此項通告特譯成英文印發各僑商及商業各團體頗表同情於我商界之舉動日商會昨亦函覆商界外交後援會並無絲毫覺悟之意思可信中日間問題决不消弭也茲錄其覆函於下逕啓者自貴國因收回旅大撤消二十一條問題發生以來運動附和者日見其多對日經濟絶交風潮愈趨擴大遂致宜昌長沙常德相繼事變傷失感情莫此爲甚想此種絶交之意是否符合法理天下必有公論而交涉解决之權自有兩國政府主持勿持曉曉但國民爲政府外交之後援是國民愛國心之流露亦世界各國所有决無指摘之理然國民後援之進行程序務以國際商約及信義爲重决不能絲毫違背也近觀風潮所動皆背此種主義幾與自由宣布斷絶國交者無異殊爲吾人遺憾也素稔貴會愼重和平爲商務國體之樞紐不圖商界外交後援會忽然出現竟以經濟絶交爲不二法門致人民惡感愈趨愈深必至國交斷絶爲止誠令人大惑不解者也或有說者貴國商民欲以此舉使敝國商民感受激剌及商務影響必迫請敝政府撤消二十一條付還旅大等意思更爲大謬第思人類之作用必以感情爲前提敝國受有此種激剌感情必惡而欲以惡感情收好結果者鮮矣久仰貴團審愼周詳還祈分函勸告其他團體終宜和平從事母傷感情使彼此親善爲宗旨以重國交而敦商誼至要至盼特此佈達即希鑒察（六月二十九日） 
[湘議會力倡聯治戢亂]  
　　湖南省議會通電云各省督理省長總司令省議會敎育會農會商會工會律師公會各法團各公團各報館·北京熊秉三先生·天津梁任公先生·上海章太炎·孫伯蘭·張浦泉·汪精衛·聶雲台諸先生·濟南王儒堂先生·南通張 
季直先生·杭州蔣百里先生·廣州譚組安程頌雲先生均 
鑒湘省素以制憲自治保境安民聯治建國促進統一爲幟志懷此孤誼生死不渝非獨欲策一省之安全實欲進而謀全國之福利乃國步多艱事變紛乘或張皇武力以窮兵嗜亂或侈談法統以欺世岡民馴致川粤搆兵畿輔生變風起雲湧大亂將成凡茲禍變之來皆由於政失重心國無法守現在南北均陷於無政府地位集權萬能終成噩夢是在各省及時行使主人翁職責同心一德制憲自治黜虚僞之統一謀鞏　之建設夫武方之强集權之盛無逾項城當國之年匪惟未能宰制全國抑且凶國害家爲天下後世僇笑臨時約法雖舉制憲之　　之國會而國會溺職蹢跎十載卒無成效探洽亂之本源騐人心之向背非革新政制厲行民治决不足以扶危定傾幸免滅亡英政治學家　來士有言行聯邦式之各邦猶之單艙隔水之船遇有一艙發生危險則其餘各艙可保無虞我國歷年事變莫不由於執中樞者之攘權奪利妄自僣竊倘各省尙不知幡然憬悟努力於制憲自治之一途則此次所謂最高問題彼野心家暴力所及且不憚舉全國人生命財產而爲孤注一擲各省詎可自甘放棄任其斷送而供一姓一系之犧牲乎或者慮省憲制定不宜先於國憲不知各省制憲自應爲國憲預留地步即或少有抵觸將來國憲成立亦可加以一度修正一千七百八十七年北美國憲未成立以前十三州已各有州法一千九百年澳斯大利亞聯邑憲法未成立以前澳州各自治殖民地亦各有自治根本法先例具在效果已呈積縣成省積省成國由下而上理勢使然及此不圖噬臍何及况今外侮憑陵禍廹眉睫伊古未見於今尤烈二十一條未能廢棄旅大到期不能收回臨城匪案忽來共管之惡聲而宜昌長沙常德湘潭復迭演日兵槍殺市民毆辱學生之慘劇外艦紛來已成一千八百二十七年土耳其之形勢國權民命不絶如縷奇恥大辱曷勝痛憤如長此勇於私鬭萁豆相煎禦外實力盡消於無何有之鄉國際人格幾何不爲印波之續大浸稽天誰障横流神州陸沉可爲流涕諸公公忠體國志切匡時藎籌所及必饒勝算區區之愚竊以爲舍各軍棄怨言好同禦外侮各省尅期制憲共修内政實别無自衛衛國之策舍聯治建國亦别無和平統一之法至或倣法德先例由全國各界選派代表於適中地點開國民會議草議國憲或先由各省議會選派代表集會上海議决國民會議組織法或採美瑞先例於國憲未議决公布以前由國民會議議决臨時政府組織大綱用瑞俄委員制即組織聯省臨時政府俟國憲成立再依法組織國會解决一切之處出自公裁願安承敎當此非常之變總宜有濟藥之方事機迫切關係存亡幸望各省急起直追通力合作主權在民匹夫有責全民自决此其時矣敝會同人愴懷國難罔知死所泣涕陳詞惟諸公垂察共圖利之 
[贛寗雩盬商電請取消落地捐]  
　　贛南會昌興國門筠嶺等鹽商前以會昌知事抽收潮鹽落地捐電省呼籲昨寗都雩都鹽商亦來一電云督帥兼省長榷運局省議會總商會鈞鑒寗都雩民食潮鹽購自潮洲由筠嶺水陸交儎查雩監自民國二年更訂新章由產地完納統稅經過沿途關卡迭奉部令不准阻礙至舊年前督軍設立江西雩鹽軍事善後捐每担捐銀七角每斤合錢十四文以來比較上年之數減除十分之七商民勉力負担已覺不勝其苦乃會昌鄧知事藉名軍隊給養不顧潮鹽行銷民食艱苦議抽潮鹽落地稅朦電督座加抽重捐幸蒙督帥洞悉商艱交榷運局議復乃該會昌知事未經榷運局議復遽行先在筠嶺設卡扣留鹽船每簍抽洋四分每斤合錢八文商情憤激遠近惶駭查落地稅名目當指本地行銷者而言會昌不過爲經運之經過地所有經過潮鹽議抽落地稅意義相背又違定章會昌駐軍爲國家軍隊所需柴米給養自可作正開支其他供給不多各縣皆曾辦過給養就地竭力籌給未聞抽取商貨經過捐且近年筠嶺軍隊給養悉係商民負担贛雩軍事已將告終抽收重捐設局設卡耗費多而公益小現在寧都各縣所有駐軍俱係就地設法籌措努力負担此次會昌給養籌設經過鹽卡寗都人民難堪負此義務况潮鹽儎運首經會昌此次經過各縣援照抽收而寗雩人民食物鹽價無底止商人等誓難承認再查寗雩毘連閩汀建寗閩鹽向比潮鹽價廉潮鹽增價加重負担於是近來肩挑閩鹽絡繹不絶私鹽充斥兗鹽减銷似此不特兗鹽蒙害鹽商勢必歇業而軍事善後捐亦大受影響公私兩損除呈贛南鎭道外惟有臚陳苦狀電乞鈞座俯察民食攸關贛南商民飽受災情迅賜訓令會昌知事立時取銷潮鹽落地捐釋放扣留鹽船另籌地方相當公欵補助給養俾延鹽商一線之生機而免各縣人民加捐之痛苦不勝迫切待命之至寗都鹽商兪濬池雩都鹽商 
蕭綸全等一百十六名同叩有 
[私運麻醉性毒藥之詭秘]  
　　各貨多不貼商標 
　　上海泰晤士報二十八日北京通訊云此間美國拒土會頃發表一文略謂觀於六月十八日爲止之三個月内上海江海關抄獲私運麻醉性實藥報告足見該關人員辦事之認眞而麻醉性毒藥之私運入華亦毫無減少之象統計三個月内共抄出三千八百四十二盎斯試觀其查獲詳情則知各製造國家並未減少其產額而私運各貨今已多不貼商標令人無從根究其來源此次抄出之三千八百四十二盎斯中貼有商標者僅有嗎啡六十四盎斯餘則其製造之公司及出產國名均無可考而其中自高爾第埃及盎乾司兩法船抄出者竟有三二二六盎斯之鉅其是否爲法國製造之嗎啡與高根則以所貼商標爲拉丁文而排法亦復謬誤以此無從查考此種私運毒藥以關棧爲屯寄之所即東方所製之嗎啡亦運至歐洲關棧然後分運目的地若欲禁遏私運在國際聯盟所訂條例施行以前决難收效至於不貼商標與製造者姓名一層是否爲國家良心上之覺悟或出於私運者之畏罪俱不可知但希望其能如此耳英國前因三大製造嗎啡公司中有一家違犯條例即勒令停閉若其他數國俱能效法英國則所收效果必有可觀者矣吾人在江海關報告中可發見日本製造嗎啡者一家連前共有十四家此十四家者或即爲全世界製造毒藥之領袖云 
[拒土會證實皖省種烟]  
　　烟稅一部分供曹錕大選之用 
　　上海泰晤士報云上海萬國拒土會支部刻接安徽寄來烟田照片約六十張以示該省烟苗之廣按日前該會曾接報告稱皖省人民被迫種烟官廳徵收烟稅此項收入即有一部份用作曹錕大典籌備費等語當即電告該省某大吏嗣得覆電稱本省從未徵收烟稅境内亦無人種烟即僻壞窮鄉偶有一二株亦將前往剷除云云該會因此有攝影之舉以見皖境烟苗之廣而明官塲之諱飾聞業此者除原納烟稅外於產銷運輸時尙須繳付種種重稅或竟爲官廳所沒收然猶能獲厚利以故人民從事者益衆今皖境種烟若此而駐英公使輩於中國種烟一層猶力事諱飾若輩堅主國際協作遏阻麻醉性藥品之流毒固極正當但各國須誠意限制其產額俾適符合法需要之數中國近三年來合法之需要未必驟增若是之鉅致無數種植食料之地有改植罌粟之必要若不事力行徒否認事實掩飾外人耳目實非得計中國今日種烟日廣亦可謂其缺乏道德觀念之一證也 
[皖省國民救國會成立紀]  
　　皖垣各界人士蔡曉舟王蘭田等發起國民救國大會曾經開過一次籌備會議定即就省敎育會爲會址由籌備員起草會章俾有辦事規程定於六月二十七日開成立大會討論會章先期發出通告届時到會百餘人開會秩序（一）搖鈴開會（二）推舉臨時主席（三）報告開會宗旨（四）討論會章（五）推舉職員（六）臨時動議（七）搖鈴散會是日下午二時許開會公推竇谷聲爲臨時主席竇主席登臺報告開會宗旨畢宣讀籌備員起草會章衆無異議一致通過旋即推舉職員文牘股舉蔡曉舟張曜宣等七人擔任之幹事股推舉王蘭田石香亭等十二人擔任之推舉畢衆人以廖梓英前因禁烟事奔走京津道上對於此次政變皆親目所覩謂其報告廖梓英即登臺報告云梓英到京時適當政變目睹其事有非報章所盡載京中報紙處於暴力之下多爲軍閥收買故所載皆非眞象梓英爲禁烟事多不能行終日則探聽政變新聞此次政變主其事者仍爲安徽人主持社會方面有張超張漢舉二人主持軍人方面有馮玉祥聶憲藩是亦吾皖人之羞也警察罷崗受外人恐嚇而止十二晚本欲將黄陂硬行拖走黎在東廠胡同私宅持手槍一柄在手口稱誰人拖我我即自殺東交民巷各公使聞訊當由使團派來武官十餘人保護十三日見大勢已去乃决定移至天津行使職權黄陂去後京中十分恐慌城門常閉商店至電燈來火時即行閉門云云廖君說畢衆人因天熱散會甚早至於拍電諸事定於二十八日下午八句鐘開職員會討論進行 
　　此次國民救國大會之成立事爲蔡曉舟所發起蔡係安徽大學籌備員北京政變後蔡撰種種救國文字官廳方面則以革命黨視之日前竟有人密告馬聯甲開會前一日蚌埠來電令警廳監視蔡之行動是日開會頗有謠言謂官廳將逮捕蔡曉舟甚至不敢到會其實毫無逮捕影響蔡不過新文學之書生並無特殊勢力終日内首垢而文字上稍爲激烈今得馬聯中之一電又可增聲價也 
[皖潛山縣毆逐知事風潮]  
　　皖省各縣拒官風潮層出不窮巢縣東流兩縣甫經解决而潛山縣文以毆官聞綠新委知事張漢此次赴任携帶新娶爲妾之楊妓小寶寶白菊花兩人到潛履新臨行時該縣旅省學生多人前往省公署謁見吕省長謂張漢携帶妓女赴任有關風化請飭割愛云云吕省長聞悉極爲詫異允飭張不准有不規則行爲乃張已起行亦未追究迨張到潛地方人士亦無若何異動詎不數日該縣學生界忽發生風潮眞相未明據該知事張漢專差到太湖電省報告則謂「竊知事於本月十七日接印任事備受地方紳商及各法團歡迎接談極爲圓滿正擬部署一切忽有少數學生胡國石金鉉王正笏吳介唐等屢向知事無理取鬧并勒交還印信即日回省當以奉令而來自難冒味而去且因青年學生未使遽以武力制裁經以好言勸導不啻舌憋唇焦乃該生等不知省悟突於本月二十五日被惡棍熊星樵煽惑主唆召集無數亂徒蜂擁署内將二門及簽押各室俱已打毁不堪所有器具文卷等件行意碎失銀錢衣服亦被搜羅殆盡并將知事折出署外扭至南門外湖邊拳足交加意欲推淹水中衣體俱被撕裂毆傷幸商會聞警派團解救將知事截回會内暫住全城震動市民共忿不平即將搗亂學生拿獲十六名送縣看管全城動搖商家罷市人心惶恐異常實有岌岌不可終日之勢除分電外理合肅電呈乞鑒核俯賜護救并派委勘騐實爲德便潛山縣知事張漢叩徑印」吕省長接電即令委安慶道尹謝學霖前往查辦謝刻已動身該縣距省城旱道一百二十里一日可到頃得另一消息謂該縣學生聞各商店辦到大批日貨特組劣貨檢查所於二十五日赴各商店檢查因之發生衝突張知事出爲彈壓致被牽涉學生方面刻亦有電到省求救孰是孰非須俟謝道尹查辦回省方得肇事詳情也 
[蕪湖近訊]  
　　皖南鎭守使王普刻以時局紛擾亟應嚴密防範特在江口設立軍警盤查所委何光先爲所長專司盤查軍火及違禁物品擬訂規則二十四條業經呈請馬聯甲核准該所於二十八日成立對於上下水輪船旅客凡帶行李箱籃等件均須逐件檢查後方可放行 
　　安徽中南兩路釐金總分巡自上年設立以來對於貨船任意留難動輒苛罰商民怨聲載道前經蕪湖總商會電請省長財廳將釐金總分巡一律裁撤不意財廳僅將總巡段光融撤差改委單啓訓前往接充段以墊欵過鉅不肯移交經省委趙鏡涵來蕪調查後所有段墊支總分各巡三月至六經費計洋一萬一千七百五十元財廳令新任單啓訓分别籌還段已承認交替故單於二十九日由蕪赴和尙港接事矣 
　　日政府以我國長江一帶排貨運動其烈由外務省亞細亞局派水野氏來華調查水野於二十九日下午由滬來蕪庽馬路日商新田旅館即至領事館與日領事田中作晤談良久聞水野定於三十日乘日淸公司輪船赴漢調查又聞日本兵艦檜號准於七月一日由滬開駛來蕪至駐防此間之日艦柳號定於二日開回上海 
　　夥縣旅蕪同鄉協進會近接夥縣臨時食鹽拯濟會來電謂該縣發生鹽荒風潮請爲援助該會遂於二十九日上午十時召集同鄉開緊急會議到者甚衆由江履丞汪集祥舒俊丞等先後發言大致謂我夥食鹽向銷浙引年來迭遭缺乏因漁亭鹽商蘇德泰等短秤居奇致閙鹽荒加以劣紳姚某勾結贛屬鹽商將夥縣所派引銷暗中抽運贛屬毘連徽境各縣銷售所致若不設法維持將來民苦淡食恐釀巨變嘗經到者一致主張由曾電請北京鹽務署曁浙鹽運使迅速派員查辦以維民食 
　　蕪湖商團暑假大考業經總商會開會議决定於七月一日舉行商團長陸如珩現已通知各團員於是日上午六時一律武裝齊集團部以便整隊至赭山北廣濟寺左首靶塲正式考靶商會已函請各帮商董届時蒞塲參觀團員考靶給奬計分五等除由總商會發給奬章外各帮及各同鄉會均已預備致贈奬品以資鼓勵 
　　馬聯甲昨電蕪湖縣知事自七月一日起所有應解財廳各欵一律撥充軍費並將數目隨時呈報 
　　皖米在寗打包業經蘇議會議决禁止故此兩日間蕪埠出口米四千餘石均改運硤石等處出售 
　　盱眙縣屬蔣家壩高集等處近有土匪數千人勢頗猖獗日前竟綁去男女兩人並槍斃鄉婦一人蘇皖交界處亦有大股土匪出沒現由皖當局電商蘇當局各派兵往高郵·寶應協剿 
　　現届霉雨連綿濱河埂堤尤關緊要徐知事今（二十九）日親赴各圩堤視察 
　　蕪關監督兼交涉員交代問題久未解决頃經地方士绅邀集何炳麟馬振憲二氏在烟雨墩晤面雙方協商結束以署内人員暫不更動爲條件故有七月十日交卸說 
[川省戰區日益擴大（成都通信）]  
　　滇軍四路援川 
　　川省戰事近來進行仍烈楊賴熊鄧劉吳各軍先後傷亡總在二三萬人而各軍尙未厭亂眞屬空前之浩刧矣川東大路熊克武頼心輝兩軍自佔簡州資州後即追擊楊森於隆昌楊軍大部集中雙鳳驛（隆昌上遊内江下游）隆昌城一帶頑强抵抗熊軍血戰三晝夜方將楊軍擊潰熊軍中人宣傳此次戰略係取誘敵之計故引楊至雙鳳驛前夾擊惟據他方消息楊森之退隆昌亦係誘敵因隆昌地勢可攻可守且重慶方面接濟較使孰爲誘敵須俟勝負决後方可證明 
　　川北大路劉存厚駐在劍閣有援川陜軍王鴻恩羅玉山兩混成旅助之駐守梓潼各地使綿陽熊軍不敢窺同鄧錫俟刻已將其本師正式編制有改編爲國軍第二十四師之說鄧軍現在取道保寗經鹽亭以攻潼川據傳鹽亭已有戰事熊軍喻師通報言已將鄧軍擊退但聞鄧軍現僅以守爲攻且待楊森將來行動再作計較田頌堯亦曾派隊由保寗向潼川移動喻培棣師即派隊拒於保潼間之秋林驛田部有退去特各路進行再進之說北路戰事將來必分兩路一在潼川一在綿陽省中當局特派第一師彭遠耀部一縱隊到漢州駐防又派陳鳴謙率劉國孝之徐團張存孝之徐團到綿楊駐防又派川南軍藍世鉦之洪幼三旅藍文彬旅由東路轉赴北道增駐潼川藍世鉦現在成都有俟數日後即赴北道督戰說據傳北路戰事將來發動亦必劇烈劉存厚新近運到子彈百萬陜甘援川軍隊又增加二十營以上六七月間當有一塲惡戰川民之刧運不知何時方能免也聞唐繼堯亦下令援川（一）令唐繼禹由黔追周西成部隊即取道松坎綦江直攻重慶（二）令胡若愚由滇率兵八團取道永寗納溪以攻瀘洲（三）令吳學顯由安順出永寗（四）令已抵永寗之易旅爲援川先遣縱隊與駐永寗納溪之石青陽部湯子沐旅合攻潼縣瀘縣現有楊森之師長楊春芳駐防瀘城甚固有鐵打瀘州之語少數部隊殊不易攻但滇軍若果大隊出援亦非一戰可拒者川戰若再延長滇軍大隊即到將來瀘納又成爲丙辰時代之南北戰塲川南人民準定遭殃别無善法逃避也續訊東路戰事據石青陽之機關報謂日前石軍湯旅已估瀘縣瀘與隆昌接壞隆昌已屬賴軍瀘縣若入石軍之手則石賴熊唐（滇唐）可以通氣討賊旗幟即可揭出川軍一致聯合驅逐客軍甚易爲功但不知是否事實更不知能否一致也 
　　各界多擬推熊克武爲總司令惟其同派但懋辛由潼川來省主張重慶未下之前此事不宜宣布惟川軍素性不甚一致即其一軍亦不一致如何光烈主保境地不主北伐何與鄧田關係最深前此戰事何多暗助何與二軍亦有交好與李樹勛交情尤密何氏防地當東北要衝舉足重輕熊何感情尙好但何感情非常惡劣但知何氏不爲已助故勸熊氏不即發表免何生心且闻頼心輝對討賊軍事態度亦甚冷淡日前在隆有電詢熊是否本意熊氏回電亦甚取巧頼則半推熊則半就熊之出兵討賊計劃或須待重　下後方能發表 
　　楊森最近萬不能返重慶因吳佩孚見其屢敗有電命死 
守永川將有大批接濟運到重慶且重慶爲北軍根據地楊森旣奉吳命苟再失敗亦無面目回渝見北軍將領熊楊頼北各軍日來在榮永之間必有空前之激戰北路戰事聞雙方尙在相持中劉存厚計劃係以攻鹽亭爲正路攻梓潼爲右路即攻潼川爲正路便與楊森會師是路係鄧錫侯擔任劉存厚曾到保寗將此意宣布復返劍閣將來劉由劍閣直攻綿陽鄧即由鹽亭直攻潼川劉曾電保鄧錫侯陳國棟爲國軍第二十三四師師長藉此堅鄧陳之心然後乘時大舉會攻熊軍日來正在鹽亭潼川間相持勝負未分 
　　此間某報載稱鄧田反攻曾在保寗會議議定以駐保寗之鄧師李旅及駐儀隴之鄧師魏旅各率所部牽制順慶之熊軍部隊以田師爲先頭部隊向鹽亭取潼川其餘各部隨爲策應鄧田方面部隊計算鄧師尙有陳李兩步兵旅魏黄兩獨立旅田師則有孫羅兩步兵旅曾獨立旅此外陳國棟師有朱段兩步兵旅又一獨立旅（旅長係陳自兼）唐廷牧師有一步兵旅及援川陜軍劉寶善全旅然兵多槍少軍實有限尙待北方接濟方可大事發展云 
[浙省民大會因雨延期]  
　　浙盧不以即施省憲爲然 
　　一日上午八時浙江省民大會假公衆運動塲特開露天大會各界人士及學生多持民權運動促成省憲旗幟冒雨到會第二區警察署亦派長警蒞止維持秩序缘是日雨勢甚大不能露天開會遂移至省敎育會公推阮苟伯主席湯獻廷副主席議决大會天雨延期今天作爲預備會並由湖南外交後援會會長李濟民報告六月一日日人槍殺湘人情形及現在交涉凖備望各省一致援助次述湘憲實行客兵不能假道軍費減少敎育費已有增多商人且免勒捐受益良多故盼望浙憲早日施行俾組織聯省政府一致對外云云衆鼓掌贊成至十二時散會 
　　浙江軍務善後盧督辦曾據范軍務廳長而復各法團會議省自治情形尙無表示現寗波各法團亦電請實行省憲當於昨日復電云寗波總商會並轉各法團鑒艷電誦悉保衛治安職權所在勉副盛囑並冀良規至於尊崇民治以維國本循序進行亦當期時日誠以國勞民情均宜愼重考慮也盧永祥卅印 
[蘇議員督促省憲電]  
　　請求議長即日特開省憲起草員選舉會 
　　各報團省會徐議長曁同人公鑒中樞失效省憲爲亟本省制憲規程業經議决雖有提案修正而未經大會通過舊法當然有效本届會期因趕辦十二年度預算致省憲起草員仍未選舉旣乘蘇民喁喁之望亦非同入初意所願查制定省憲本不在省會法規定職權以内似亦不應在尋常會期之中應請議長即日特開選舉會並由同人將應舉起草員按照舊府十一屬平均支配先各屬自開協商會以備届期選舉不議他案亦不另支公旅費如有臨時缺席致不足法數者應即以破壞省憲論願與邦人君子共殛之謹候明敎江蘇省議員錢基厚華堂楊景煥華彥銓蔡君植東 
[杭州快信]  
　　某方消息張省長對於浙局主張維持現狀至實行省憲先訂自治網辦法尙持審愼態度未表贊同 
　　此間中國交通興業實業農工地方儲蓄等八銀行因辦理上半年决算今日起停止營業兩天又上海商業儲蓄銀行杭州分行今日開幕各界要人均往觀禮 
　　自衢防總指揮撤消後一旅旅長郝國璽即奉令調駐温州回省部署於今日率同副官都宗祁等起程赴温 
　　淳安縣議會議决征收柴炭木段附稅案經商民反對由財政廳令飭該處統捐局詳查每年運銷數目徵求衆商意餐呈復核辦現聞集議多次均不承認 
　　紹人樊翔庽新市塲惠通旅館化名陳松庭冒充憲兵稽查到處招搖詐欺取財現經派員在拱埠醒獅台茶館拿獲押解督辦處軍法課訊辦 
　　金華各屬火脮醃臘各出品由第二届省議員黄侗以每年」二萬一千餘元包認繳解蘭溪統捐比較驟減經過各局亦受影響現財廳對於他項認捐者一槪拒絶　　杭州造幣廠因洋釐低落鼓鑄日見虧耗已於今日起宣告停鑄俟秋節後再議開工 
　　淸河坊宓家昌烟號昨日停止營業淸理賬務東西各烟棧亦停工作該號夥友工人爲數頗多恐有滋擾已請商會轉函警廳派警保護 
　　籌備重修錢王祠事務所今日成立其工程計畫不事華麗但求樸實除修葺殿宇外另築宏大廳事及花園以爲公共讌會娱樂場所樓閣台榭一槪删除 
地方通信 
[蘇州]  
　　總商會特别會議紀三十日蘇州總商會根據會董產大圭建議對於國是應有表示一案召集全體會董舉行特别會議會董共到三十餘人下午三時振鈴開會首由副會長李小松主席報告開會宗旨繼將顏會董提案付衆討論僉以地位關係當然有所表示惟措詞須出諸鄭重當塲公推王各春起草致北京參衆兩院蘇籍議員之電稿付衆通過即日拍發旋即附議江蘇省敎育會徵求對於省憲意見經衆表决姑俟查閱省議會所定制憲規程後再議遂散會茲再將該會致北京參衆兩院蘇籍議員電文覔錄如下北京參衆兩院蘇籍議員諸公均鑒政局糾紛變端迭起元首遜野内閣不完法統號稱恢復國會黨見紛歧瞻望前途杞憂曷釋諸公夙本良心主張尙乞力循正軌勿受威脅勿爲利誘掬誠敬告惟希亮察蘇州總商會三十電 
　　佛學研究會之發起蘇垣大叢林數十敎徒數千然欲求互通聲氣研究佛學團體如上海南京等處之佛敎會此間尙付闕如茲悉本城倉米巷隆慶寺住持嵩峯氏有鑒及此現特集合同志發起組織蘇州佛學研究會以互通聲氣研究佛學爲宗旨近正起草會章一係　准官廳備案即須開籌備會實行徵求會員云 
　　縣署集議借漕吳縣知事公署現奉財政廳訓令略謂本年財政支絀倍於往昔惟有仍照歷届借漕辦法酌量籌備以濟要需所有借漕息率原係遞年一分計算現値金融緊迫市價日昻或恐各借户藉詞推諉用是最予增加改爲週年一分二釐以示優待並仍預扣仰該知事邀集各紳董·各殷户切實勸導詳細籌商按照單開數目一律凑足於陽曆七月十五日以前按中七交三全數解庫聽候撥用等因並將淸單簡章附發郭知事奉令後已於六月三十日邀同各紳董等在署集議矣 
　　贛蘇郵局長對調此間郵務一等局長怡賽福奉令調充九江一等郵局長遺缺以九江郵局長繼之 
　　肉業代表知難而退城市屠宰稅肉業代表徐允卿鑒於同業前次罷市雖承認附稅八分然征收殊多困難已向公所聲明現呈縣署辭職 
　　各界歡送陸幹事蘇州青年會幹事陸君幹臣爲該會倡辦人之一現以赴美留學放洋在即故各界特於昨日中午開會歡送到有紳商學各界百餘人秩序如下（一）主席張仲仁報告宗旨（二）蔣炳章致歡送詞並贈銀鼎二座（三）姚幹事陳述經過（四）龐天笙潘振霄許厚基先後演說（五）陸君答詞（六）聚餐（七）攝影散會時已三下矣 
[松江]  
　　救國會反對借漕松江救國同志會於七月一日召集職員會仍由仲會長主席以此次借漕用途因省敎育會及南下國會議員姚文柟等之質問松人頗滋疑義故即表决通函縣署及農商學欵產處市鄉委員會等各機關表示民意所在槪不應借一面再推仲會長等三人持函赴縣敎育會出席說明要求一致主張云 
 
 

Page 11

 
 
第一萬八千零八十五號;中華民國十二年 西曆一千九百二十三年七月二號
星期一 * *縣敎育會常會議案縣敎育會於一日上午開研究會副會長楊繩武主席報告書法範本刻已交齊惟陳念慈尹所編者未注字母是否請其添註議决仍將陳昌厚件交還請速添注並請原編人准下星期日交互審查旋開職員會仍由楊副會長主席議决（一）函覆江寗縣敎育會贊同向敎廳建議修改檢定章程（二）義敎期成會建議修改重檢條件之窒碍决議函駁並請該會取消前議（三）救國同志會請一致反對借漕决函縣商會縣欵產處及市鄉委員會設法拒絶（四）姜世綏提議由會通知松市各國民校速組校長會議决將原函轉請松市敎育會核辦（五）由會函請松江醫院候院長對於國民校貧苦學生患皮膚病者一經校長送院請診當爲義務醫治（六）函請省議會速製省憲 
　　長橋南發生暗殺案放印錢之北人張同星於六月三十日夜間被人戮斃於西外長橋南陳家牆門内三十四號郁姓門前當晚由其姘婦某氏奔訴警局縣署旋由西二區查得住居高家衖内之兪興和及游勇王占鷔胡玉林等與此案頗有關係乃由警探前往搜查獲住兪興和一名及烟具多付即解送警所預審據供是晚張同星係與胡玉林王占鰲同走出外等語現正緝拿胡王等澈究其屍身已由縣署派委尹祖鋆警佐於一日下午前往騐明委係被人用刀戮傷右胯致斃死者手中緊握鐵節软鞭合仆街上似係鬥毆所致惟詢諸附近鄰人則云夜深睡熟未聞聲息大約一經將胡玉林王占鰲緝獲當可水落石出云 
　　衛生會職員常會松市公共衛生會於七月一日下午二時開職員常會由朱會長主席茲將會議紀錄列左（一）朱子受會長辭職案議决會長職員悉由會衆誠意推選並經大會通過本會認爲無權允諾事關公共衛生應請勉爲其難母庸謙辭（二）本會初步進行應若何辦法案議决由本會宣傳股主任偕同若干人在熱閙地點從事講演會員中有熱心宣講者認定區域分往各校掛圖講演並用衛生影片表示種種關於衛生事宜以資勸化當即推定戴仰欽·步惠廉·鄭洪聲·陳其學·朱企新·朱季恂·翟健雄等爲學校宣講員一面即函至三中最賢女中縣立一二兩高女子第一高小校第约期預備至本會需用衛生影片器具請翟健雄向上海租借俾便擇熱鬧地方先行試演（三）議决設事務所於樂恩益德會（四）請縣撥助費用案議决尅日具呈縣署請撥一百元以資應用並將本會簡章呈縣立案（五）取締隨意小便案决議函請警所在地方公厠未設以前凡大小便者須就原有坑厠如隨意大小便者請宣示罰則飭令崗警從嚴處罰（六）督促淸道夫認眞淸道案議决函請警所轉行四區促令淸道夫每日灑掃一次垃圾馬糞尤須格外注意 
　　縣敎育局成立紀松江縣敎育局於七月一日上午由縣派委三科主任顧稼軒到局請張彬士局長接收前勸學所文卷器具當由張局長逐件點收呈報就職並於午刻筵宴省縣視學及縣校各校長等直至下午四時始盡歡而散至局董等人選問題俟張局長部署妥洽再行選擇呈聘云 
[無錫]  
　　大水爲災之調查錄無錫梅雨連宵河水暴漲四五尺城廂内外低窪之處均已淹沒開往宜興·溧陽·江陰·周莊周鐵橋等處之輪船昨日起均暫停駛交通頓絶商旅被阻郵件停遲江陰郵件祇可繞滬轉寄澄錫航線中如青暘月城橋等鎭之郵件報紙日内均不能達到際此國家政變之秋不能一日不閱報紙該處人民咸以爲苦而北門外三里橋沿河大街·以及蓉湖莊·龍船浜等處均已上水城廂内外平地積水者在在皆是天下市·八士橋等處之低田均已淹沒昨日已裝車戽水其他如青城市·楊家圩·芙蓉圩·東西華家圩·上中下三圩·南北·下祁兩圩等處之水量已與裹圩岸相通而外圩岸亦入於險境各圩甲長日夜在岸巡視以防不虞農民現正籌備車具定今日裝車戽水昨日調查各地圩岸尙未有潰决情事發生若天時立晴尙可用人力補救如繼隆不已則大水瀰漫將不堪設想矣 
[常州]  
　　兩廠劃區已解决震華電廠與武進電廠劃區一案前經商會市公所及各士紳調停武進電廠因劃界未淸捐失過巨未能承允二十八日盧紳錦堂·曾紳則先·惲紳禹九因此事利在速了月前雖有損失倘兩公司從此發達不難補救復相偕至武進電廠懇切相商該廠因調人如此誠摯當允服從公意惟其中有兩疑點須先聲明餘俟詳細條目協議時再决當經盧曾惲三君承認武進電廠亦允簽字茲探得該廠於二十九日致三君函稿如下錦堂則先禹九先生台鑒昨承枉駕感領敎言肫摯眞誠溢于詞表敝董事會諸君僉謂我公司原有營業損失固鉅惟重以尊命祇得勉遵以期不負雅意尙有懇乞主持公道者陳述如下（一）太平橋至定西鄉線路震華如有他徑可通務將敝廠區域内數桿隨時遷讓（二）敝廠讓出區域内原有桿綫等應請妥籌辦法以上兩端祈先鄭重聲明至於詳細條目尙待協商仍希隨時維護至爲感禱專肅奉達敬請台安諸維愛照不旣沈保宜薛宜憤謹啓 
[南通]  
　　催築港岸防潮災瞿鴻賓知事近據隄工事務所孫主任銓呈稱竊查港岸係補江隄之不足前經呈明令飭各圩總督率鄉民趕修但雖督催至再鄉民依舊觀望第以炎夏易過轉瞬秋潮内灌倘不及早籌修港岸加寛培高實不足資防堵理合函請核辦等情瞿知事特於三十日嚴飭各該圩總邀集鄉民及早修築並出示曉諭以防阻撓 
　　新南股東會紀略阜寗新南墾植公司於三十日舉行第三次股東會下午五時假城南别業開會先由張董事長季直報告經過情形繼由監察人郭履安報告帳略次公推江幹卿主席討論售地還債及舉辦大隄橋涵等項工程計劃並改選監察人散會聞該公司歷届虧耗計十三萬一千餘元又上年颶潮損失計二萬九千餘元負債計十四萬餘元現時修築北大隄及東西南三面加修大隄曁整理橋梁涵洞共約需銀八萬元之譜云 
[崇明]  
　　電商初級中學經費申報館轉五十九縣縣敎育局三科視學均鑒省立中學初級部·師範前期·甲種實業附中·均係初級中學應歸縣辦省議員已提議於先鑄等復電請省議會曁通函各縣一致主張於後茲見報載省預算二讀已過轉瞬三讀倘經費確定以後變更萬分爲難爲特轉電台端於省議會預算案三讀以前應電請各本縣省議員於預算大會時請將省立中學校初級部師範前期甲種實業附中經費除於去年試辦初中已招學生各校辦理完竣外餘應一律劃歸各縣以充初級中學經費各縣敎育幸甚蘇省敎育幸甚崇明縣敎育局三科縣視學代電陶鑄等寄 
[鎭江]  
　　八濠地陷紀聞鎭江一帶於二十九日又復大雨傾盆直至三十日晚並未稍止四鄉身苗得此勃興江潮亦𨺗漲三尺有餘詎三十日晨一時對江八濠江岸忽然下陷計崩坍一里之長並有草房十餘間均倒卸江中幸居民預避未受損傷云 
　　組織導淮協進會近有江北沿運河流域三十二縣人士發起組織導淮協進會不日即開會籌備並討論進行方法 
[揚州]  
　　女師可望設立揚屬旅寗同鄉及江都公民疊次呈省請於揚州設立第四女子師範茲江·寶·泰·儀·高·興·東·七縣旅寗學生同鄉會代表又晋謁省長面申前請當由吳敎育科長接見詳述增設女師經過情形刻已决定明年在江都設立先期派員籌備云云 
　　敎育局長已選定泰縣敎育局局長一職前經鄭知事推薦徐友萍張效曾張子雅三人呈請敎育廳簡派茲由廳選定徐君爲局長令縣轉知惟徐君現任八中敎員以泰縣敎育經費支絀異常就職與否尙在未定　　電燈公司開會紀江都振揚電燈公司於二十八日下午開股東大會到會股東共到一千七百八十餘權得全數三分之二公推胡顯伯爲臨時主席報告宗旨次由監察人錢祥保報告各種職務又次由經理王瑞裕報告營業狀况嗣即開始討論股理各懷意見鍾股東提出理由（甲）認該會爲少數主張不合法度要求繼續開去年末了之會議（乙）反對扣發紅利購機（丙）購機計畫未經通告全體（丁）警區各段路燈通夜綫可以取消由潘承鍔楊蔭杭等言制辯駁結果對於甲丁不生問題乙零股照發紅利躉股扣發丙補印購機計畫書公告當以時間已晚各人疲倦異常訂於次日繼續開會云二十九日繼續開會先祛意見嗣即公同討論（一）决定增加資本十二萬元先儘舊股東認繳不足再招新股以符報部三十二萬之原案（一）决定舊股東紅利連公積一律改給紅股四千股每股十元（一）决定採購新機計畫書之丙項以七萬購白煤機器（一）决定挽留監察人錢祥保籌繼續任職並悉該公司上午賬略共盈四萬七千餘元云 
　　鹽價罰充敎費海門縣議會去歲以通如食商大咸號未奉明令私加鹽價控經運使分所調查屬實分所主張將加增二萬餘串文撥充公益迭經運使令行泰屬總塲長飭將該欵解司保存該號延諉未遵茲悉此項罰欵經通如等屬各校開會議决撥充各地敎育經費一方面具呈運署請求銷案一方面呈報領到欵項即經丁司長函答分所查照矣 
　　勸學所長辭職江都勸學所長胡祁元本擬七月一日就任敎育局長刻以久病未痊碍難服務特於二十九日呈縣辭職派代一面呈報敎廳遴委賢員接充云 
[淸江]  
　　霉兩中運河水漲淮屬一帶連日大雨如注淮陰全邑頃已溝滿河平運河水勢比較兩三日前驟增五尺有餘推水内夾有黄沙重濁甚於往昔據河務中人云係山水將來位恐不止此現在裹下河一帶得此多量河水殊與稻身有益農民颇以爲幸云 
　　針口壩改用石料淮陰楊莊鎭之運河鉗口壩工前經邑紳與運河上游堤工坐辦萬筱庵公議决定今年擬改土工爲碎石並定口門丈尺呈請掦州督運核准嗣該局即委禹君承辦萬特赴揚懇辭未果頃聞萬君因伏秋汛期緊迫已於日前領欵興辦顧該工需欵不資（約萬餘千千）刻所領欵不及半數十分焦急除先分别派員前往購料進行外昨又呈揚催撥餘欵云 
[南京]  
　　錄取軍官之任用軍民兩長前爲安插蘇籍閑散軍官起見曾舉行考試一次茲已將錄取者開單分發各機關部隊見習計軍署參謀處一名第六師二名省署警備隊事務所十名省會警察廳十二名蘇州水警廳十五名淮揚游緝水師四名淮南緝私十名淮北緝私六名蘇州警廳五名蘇屬緝私七名警備第一第二團各十名淮陰淮安泗陽溧水阜寗鹽城江都儀徵東台興化高郵寶應鋼山豐沛蕭邳碭山宿遷睢寗東海灌雲沐陽等縣各二人贛榆一人淮海水上警察隊四名 
　　學生訴訟案二次判决上月金陵中學生劉文經控前南京學生聯合會會長楊嘉猷毁壞名譽曾經江寗地審廳開庭審理以所控理由並不充分判楊無罪劉不服原判繼續請求地檢廳檢察官何𪤕以原案再向同級審判廳提起公訴昨（二十八）日開庭楊仍延律師劉伯昌出庭辯護結果仍照原判宣告無罪將本件駁回劉依然敗訴云 
　　縣視學俸仍用地方敎育費敎育廳訓令各縣和事文云案據嘉定縣知事江鎭三號代電稱奉令開縣視學俸給公費不在縣敎育局經費内支給而縣行政經費奉減再三已屬異常支絀當三年問奉飭將縣視學俸公各費由地方敎育費内撥放是政費短絀情形早在洞鑒之中今若仍行責以就縣行政經費内支給委實無欵可撥乞仍准於地方敎育費项下動支以便應付等情據此查縣視學俸公各費前次呈准仍照從前成案辦理係指仍在地方敎育費項下動支而言並非改歸縣行政費内支給除指令並分行外合行令仰該知事知照此令 
 
 

Page 12

 
 
第一萬八千零八十五號;中華民國十二年 西曆一千九百二十三年七月二號
星期一 * *   
 
 

Page 13

 
 
第一萬八千零八十五號;中華民國十二年 西曆一千九百二十三年七月二號
星期一 * *本埠新聞 
[總商會民治委員會定期成立]  
　　上海總商會昨日分發通知單與各會董及新當選之民治委員請於七月四日到會以便開民治委員會成立會原文如下逕啓者民治委員會係合會董會員共同組織所有會員方面應選出之委員三十五人已於六月三十日照案選出茲訂於七月四日（即舊曆五月二十一日）星期三下午四時半開民治委員成立會專函奉達務祈大駕准時蒞會共策進行無任企禱附送名單並希台察爲荷 
　　總商會民治委員會當選委員人名已誌昨報茲悉常選委員中尙有周佩箴得九十七票因一時忽忙遺去至王曉籟則爲第一候補人云 
[五馬路商聯會致總商會函]  
　　五馬路商業聯合會因總商會民治委員業已產生尙未提及各團體能否加入問題特致函該會請求公决原函云逕啓者民治運動旣發生於各同鄉聯席會議大會允其要求起而作中流砥柱彙集名流鉅商產出民治委員對於人選問題敝會絶對欽仰但在辦事細則未定之前各團體用否參加尙屬懸而未决以敝會之主張國家大事似應任羣衆觀聽况此次之民治委員會尤爲我國生死存亡之舉更宜公開爲此特具公函要求於未在各團體代表加入之前能否容每團體派一二代表到席旁聽以免閡隔而生誤會是所盼禱候覆云云 
[國會移滬集會聲中之所聞]  
　　據旅滬議員消息連日在京議員南下者益多褚輔成等有乘即日到滬之新銘船南下之訊并由議會同人推定兩院議員移滬集會各省招待人名如下（直隸）李永聲·（奉天）羅永慶·（吉林）楊振春（黑龍江）姚翰卿·（江蘇）方潛·徐蘭墅·朱溥恩·（安微）常恒芳·王源瀚·賀廷桂·（江西）王有蘭·曾幹楨·蕭炳章·（浙江）杭辛齋·袁榮叟·（新疆）何海濤·（四川）唐珍·李肇甫·黄雲鵬·（廣西）郭椿森·蒙民偉·陳峻雲·（雲南）吕志伊·李華林·孫光庭·（貴州）杜成鎔·（蒙古）金永昌·烏澤聲·王葆眞·李載賡·（福建）朱騰芬·（湖北）董昆瀛·汪　鸞·（湖南）周澤苞·劉重·張宏銓·（山東）王樂平·張映竹·（河南）劉榮棠·丁騫·（山西）劉盝訓·劉祖堯·（陜西）楊銘源·竇應昌·寇遐·尙鎭圭·（甘肅）周之翰·李堯明·又關於兩院議員將來支給公費及補給旅費歲費辦法亦經公同釐定如下（一）每月公費三百元自七月分起實行支給（一）在七月十號以前到滬者支全月公費七月十號以後到滬者支半月公費二十號以後到滬者由八月分起支（一）在滬補發旅費自七月五號起隨到隨領至 
七月二十號停止補發（一）領取公費旅費均須親自署名蓋章不得代領（一）以前欠發嵗費俟到滬同人過半數正式開會後陸續籌發 
　　昨日赴國會移滬開會籌備處報到之議員計有彭介石蔣曾燠·王有蘭·唐寶鍔等四人又有議員王安富·徐可亭·張景純·閻容德·許鎭庚·孔紹堯·朱之洪等亦已到滬至招待處所聞已在民國路賃定議員到滬即可在彼寄宿籌備代表田桐定今晚六時在一品香邀宴各方人物以資聯絡又據議員中人云直系方面現因離京者逐漸增多開會欲足法數已極困難故現派有多人南下一面鼓吹否認國會使議員不敢到滬一面則設法使議員内部發生衝突俾京會足數聞議員王某胡某二人已携欵先後到滬進行云 
　　客有自漢口來者言及此次北京政變後議員紛紛出京鄂籍議員葉蘭斌等六人於日前由京漢車南下上月二十七日抵漢當即乘輪來滬云 
[同鄉會聯席會前昨之兩會議]  
　　前日之緊急會旅滬各省區同鄉會聯席會前日下午五時開緊急會議到十三團體霍守華主席宣讀安徽同鄉會籌備處來函並推王亞樵等三代表請求加入主席付衆討論林炎夫云本會加入之同鄉會及會館以曾開過成立會者爲限今安徽同鄉會乃籌備處名義能否加入應交審查會審查史家麟云國擊已急如待審查則已不及許伯龍附議曹慕管云本會前曾議决加入團體應先經過審查手續應照原案付審查李志雲陳良玉附議遂請三代表退入旁聽席三代表取回原函而去繼討論湖北會館設立國會移滬集會籌備處案結果（一）通過本會對於國會議員根本反對不過對於此次南下者置之不聞不問（二）派人口頭與湖北會館接洽勸其租滿一星期後勿再將會館租與議員作集會籌備處議畢散會 
　　昨日之交誼會昨日下午五時各省區同鄉會聯席會議假座寗波同鄉會四樓開交誼會公推沈田莘主席說明開會宗旨畢各代表自由演說陳良玉謂本會應固結精神協助總商會之進行勿以小憤敗大謀曹慕管謂國事須國民自决依賴軍閥議員必失敗民國十二年已受不少敎訓並主張組設國民大會未集之先須表示强有力之態度即抗稅是已張孟定謂民治運動應定辦法昭示國人顧惠民云凡事難得亦難失本會勿以外間激剌而灰心林炎夫陳翊庭江滸侯等各有演說其宗旨以聯絡感情·化除私見爲要務到會各代表交換意見感情融洽迨散會已鐘鳴七下矣 
[寗波同鄉會昨日之會董大會]  
　　討論時局問題 
　　昨日下午二時寗波同鄉會爲討論時局問題開會董大會事前應會員要求得許列席計會董會員之到者一百餘人公推魏伯楨主席開會詳情如下 
　　開會後先由主席報告開會宗旨謂自北京逼宫奪印案發生以後民心憤激咸起而爲自决之集議本會旣爲人民團體自應表示正義實力自决本日召集會董會議即本此義如何自决敬請到會議君鄭重討論云云徐建侯首先發言謂今日討論救國問題發言當不限於董事孫道勝請容納會員建議案並請召集會員大會陳蓉館謂本會會員人數衆多諸君所請召集會員大會因乏相當開會地點與充公時間故今日改開會董會而特許會員列席發言王東園問今日會董議决案是否有效抑須再開會員大會任矜蘋謂會董會决議案當然有效陳良玉謂一個團體對於國是之主張効力薄弱應與全國團體共同表示徐建侯謂陳君主張不敢贊同試問本會是獨立的機關抑附和的機關請主席聲明陳良玉謂本會已加入各省同鄉聯席會對於時局主張不能單獨而同鄉會聯席會已决議贊同總商會之民治委員會徐建侯謂總商會所組民治委員會無異弁髦臨時約法自認中國已無政府有起代之之嫌虞洽卿又起言前次總商會會員大會當時本議决另組民治運動委員會惟某會員對於運動二字外間恐多疑問要求將運動二字删去嗣議决俟委員舉出改爲民治委員會又是日商會對於國會議員絶無否認之表示其在京　力之下所議各案則絶對否認鄙人爲商會會員一分子今日特在諸君前鄭重聲明以免外界誤會云云至此金潤庠·陳家寶等均有主張袁履登起謂諸君旣以救國爲前提於此無關大體之主張爭論似覺無謂矧本日會董會事前已許會員列席而會員之到者亦未見十分踴躍可見會員大會之召集無論於地點·時間·手續·事實上均不可能即以今日情形而論請君似不宜堅 
執成見時全座拍掌贊成兪宗周請主席以會員之建議案是否接受付表决李固帆請以理事會建議案付討論金潤庠請以是否開會員大會付表决主席歸納衆意以本日會議以理事會建議案付討論决議案由本會立即實行無須開會員大會付表决全體起立通過主席即以第一案「電京同鄉議員離京」付討論衆無異議付表决一致照原案通過又以第二案「表示停發關餘鹽餘之主張」付討論錢有剛主於第二案下加議「電致各國公使及銀行團在合法政府未成立以前無論何項外債槪勿借給中國」童詩聞附議袁履登說明關餘不能提用之原因而鹽餘則尙有動用之可能並主將本案决議後提付各省區同鄉會聯席會通過又商會亦有此項同樣主張一俟民治委員會通過再向公使團交涉徐建侯不贊成袁議童诗聞對於第二案謂本會不必與他團體全作更不可直接電致公使團否則無異授權於人當電致總稅務司及嵇核處會辦停止支付衆拍當贊成主席即以童氏修正案「表示電致總稅務司及嵇核處請止付關餘鹽餘之主張」與第三案原文同付表决一致通過次討論第四案「贊同國會議員南下制憲」陳翊庭謂國會議員見利忘義試問十二年來之成績何在南下之後未必遷地爲良自應根本否認任矜蘋主國會議員之留北南來本會暫勿置議徐建侯謂國會之無成績鄙人認爲有之謂國會議員盡無天良則鄙人認爲確尙有一部份有天良者若一槪抹煞似非持平查國會議員十二年中幾經顚連袁世凱解散於前黎黄陂解散於後迄令則國會正擬於八月一日三讀會後公布憲法租去不過二月而又遭暴力壓迫諸君於此層亦當考慮及之至中華民國十二年來之所以得苟延殘喘者以有臨時約法在耳凡吾人民尤當尊重約法莫爲外人竊笑也陳翊庭仍主前議金潤庠謂國會議員因有一部份不良分子諸君否認國會未始不可試問諸君有代替國會之辦法否否則直陷於無政府地位其危險熟甚不若予議員以自新之路爲得也李徵五謂國會爲立法機關君主國尙有國會何况民主國如任矜蘋君主勿置議是何用意無論如何本會應加以研究陳良玉主國會議員兩下惟暫緩制憲徐建侯謂憲法係國家基礎人民保障吾人渴望已久萬不可緩議主席仍照原案付表决一致通過陳蓉館謂本日决議案除第一案其餘關係重大應由本會微求各團體意見一致表示如各團體不與同意則本會單獨表示任矜蘋贊同陳意主派代表先事接洽如不同意再開會覆議李徵五反對任議張靜廬主通告各同鄉會表示應季生主各案交理事會同時執行主席歸納衆意以「各案交理事會雙方同時進行」付表决通過至此徐建侯質問謂鄙人昨聞同鄉會聯席會通告各省同鄉會關於反對湖北會館假議員開會之通告本會代表事前是否知悉任矜蘋答謂鄙人之爲出席代表係受理事會委託一切行動均照理事範圍陳良玉聲明退席李徵五謂陳君與予私交果厚公事公論伊不明白答覆亟亟退席顯係情虚應撤銷其代表資格又代表應季生答謂此事予並不知悉惟昨日聯席會决議對於國會問題不置可否張靜廬起爲陳良玉解釋謂此事全怪陳君似欠允當國會問題自同鄉會聯席會成立以來向不討論此次因湖北會館之允假故有此議昨日聯席會會議情形陳良玉君係代理主席任矜蘋係提案人付表决時任君起立應君不起立故祇好算七權半任矜蘋謂昨日會議表决有十一權又謂代表受理事會委託會董會無撤銷權應交理事會核議衆贊成遂宣告散會 
　　該會散會後即發致在京甬籍議員電促其離京南下電文如下「北京參衆兩院寗波議員諸公鑒政局越軌大乘民意諸公素重人格祈即回南勿事廻翔以慰鄉望寗波旅滬同鄉會會董會主席魏伯楨等東」 
[昨日工界救亡大會開會紀]  
　　電催國會南遷 
　　監視議員行動 
　　組執行委員會 
　　昨日下午上海各工團發起之『全國工界救亡大會』假閘北全皖會館大廳開會到二十餘工團男女工友數百人開會結果認國會南遷爲解决現局之樞紐并議决組織『工界監視國會團』最後推選委員四十一人組織執行委員會以應付此後時局茲將開會情形詳誌如下 
　　到會團體安徽駐滬勞工會全國工人自救會中國工會上海紡織工會江蘇駐滬勞工會全浙駐滬勞慟聯合會湖南駐滬勞工會四川駐滬勞工會上海印刷工會中華印刷工界聯合會機器工人俱樂部安徽旅滬工界協進會安微旅滬工界進益會絲繭女子總工團中華勞慟聯合會全浙西式木器工會粤僑工界聯合會船務棧房工會中國勞工同盟會南洋烟草職工同志會中華海員工會温州旅滬木業工會等 
　　開會秩序（一）振鈴開會（二）公推主席（三）報告開會宗旨（四）宣讀宣言書（五）討論議案（六）演說（每人以五分鐘爲限）（七）攝影（八）搖鈴散會 
　　大會職員（主席）王亞樵（糾察員）歐陽笛漁穆志英王奠世陳國樑徐錫麟程新甫胡佩如張翼成張淞林王化民黎國良史觀 
濤（招待員）王伯英張濟有徐志山吕海青王啓厚鄭勞吾江　東王志卿袁文奎陳大裕王芷晨（庶務）　伯英鼎九張翼成王化民周修王胡佩如沈國人（紀錄）陳其熊王光輝 
　　會場規則（一）臨時主席有臨時一切指揮權（二）各工團代表有提案權工人有表决權（三）糾察員負維持會塲之責任（四）招待員負引導入場之責（五）庶務員布置會塲責任并携藥水爲臨時救護事宜（六）速記員負大會詳細紀錄（七）來賓演說先須報告詳細或團體代表各有資格須主席許可後方可登台（八）凡演說宗旨不合者得阻止其演說 
　　會塲佈置會塲門首交叉國旗兩面馬路兩旁懸掛「全團工界救亡大會」及「世界勞働者聯合起來呀」各旗幟自新閘橋至會塲逶迤約三里許沿途遍插導路小旗入會塲入門設有軍樂除并簽名處會塲設新聞記者席及速記席主席臺上懸「開會秩序」及大會議案到者由招待員分送宣言各印刷品會塲内外有憲兵并武裝警察百餘人維持秩序 
　　　開會情形鐘鳴三時搖鈴開會公推王亞樵爲主席報告開會宗旨云現因時局危急經各工團聯席會取决召集全體工界開此大會要知今日到會者俱係純潔國民份子以爭此生死存亡之危局自北京曹吳軍閥釀或政變全國正深痛憤乃上海團體中有受北洋軍閥利誘而持異論者我人爲自救救國計應一致反對云云次王奠世宣讀大會宣言二通（見昨報）次王化民報籌備救亡大會經過情形（一）赴中國官廳接洽經過（二）接洽各報館（三）籌備經費由楊草仙·黄晦菴·王亞樵個人籌擔徐錫麟宣讀大會提議案（見昨報）由主席解釋付表决衆拍掌通過張炳榮演說略謂北洋軍閥專横跋扈殘民禍國致釀此逼宫活劇我人應知我國爲四萬萬人之國不容曹吳數人誤國禍民應亟起挽救云云并當塲認捐五元次楊草仙云工人係創造世界主人對此危殆時局應速起自謀次秘子英·李恒林·黎國良·徐畏三·胡佩如·王輝·張松林·黄晦菴等對解决時局均有憤慨之演說次主席報告推選大會委員四十人以執行大會一切議决案（名單另錄）衆贊成次紡織工會臨時動議（一）防止商閥政客（二）監督各團體有作用之行動（三）組織工人監督國會團（四）調查曹家走狗姓名以便將來提交民意政府懲辦之（五）反對江浙聯保主席宣付表决全體通過議至此因軍警干涉主席報告定日開執行委員會執行議案遂振鈴散會 
　　執行委員奠世陳炳生王化民陳廣海黄晦菴楊草仙 
張松林史觀濤白傑之徐錫麟陳其熊張翼成歐陽笛漁陳國標歐陽桂生吳鼎九黎國良王光輝張文忠胡佩如陳鼎元穆志英高松林張炳榮曹子卿湯抱眞王志卿徐畏三胡新友章渭儀邵鼎三李恒林趙剛鄺公耀關民生周秀五王亞樵等四十人 
[蘇人請顏顧愼重出處]  
　　勿以畢生令譽供人犧牲 
　　蘇人許兆鸞等昨致顏惠慶·顧維鈞函云北京駿人先生·顧少川先生鑒吾國外交向多挫衂各界痛心國恥奔走呼號近年和會華會稍有挽救折衝壇坫深幸得賢薄海具瞻枌鄉增色惟執事德望旣重出處愈不可輕邇來四維不張紀綱廢墜倒行逆施貽笑鄰邦對外信用完全喪失識時之士潔身有待乃從者尙棲遲輦下觀望徘徊微聞道途傳言若輩方思假借名流藉資號召如果不加審察致汚元規之塵無異自投濁穢徒以畢生令譽供人犧牲素衣爲缁悔將何及同人等爲愛惜吾國外交人才起見謹以鄉里後進之誼爲先進效最後之忠告尙冀見幾而作早脫樊籠庶留淸白之躬用副寰瀛之望民國前途實嘉賴之江蘇後學許兆鸞王守成·龐祥麟·許兆鵬·潘志道·朱應軫·汪毓岷等同敬豔 
[王正廷南下訊]  
　　今日或可抵滬 
　　本館昨接包世傑君由京來電知王正廷君業於前午由京南下若中途無事勾留則今日可以抵滬茲錄原電如下儒公已乘今午快車南下知注特聞傑叩陷（卅日） 
[十人團聯合會大會紀]  
　　南陽橋中華救國十人團聯合會昨晚假三馬路慕爾堂 
開會員大會到會者頗衆八時振鈴開會首由主席蔣道勝致辭理事長唐豪報告一年來會務狀况繼來賓霍守華演說大意謂社會上有幾種害國人物一軍閥二政客三坐擁資產·自顧身家者十人團旣以救國爲主旨要去打倒此種害國人物方是再總商會組織之民治委員會鄙人希望十人團組織一監督民治委員會的委員會次曹慕管演說大意謂救國要自已去救人人云救不要希望别人去救以前國民的差誤就是希望有力出來救國目前救國的唯一方法就是罷稅人人自已起來担當國家責任次馮少山演說霍曹二君之意歸納說明末表演餘興如蘇常旅滬公學之游戲最高問題無蹈徐鏡湖之科學幻術陳恭夫之火球該會絲竹部 
之國樂市西公學武德會之拳術及西洋角力散會已十 
二時矣 
[市民大會評幹兩會記]  
　　昨日市民大會評議·幹事兩部開會情形如下 
　　（一）評議部於下午七時開會到十九團體公推周舞光爲臨時主席余瘦鶴起問今天因雨到會代表甚少對於選舉正副評議長應否暫爲保存主席答謂連函投票者約已超過去定數李澤源主張本會改組章程採川法定時間可以開票陳翊廷等三人附議主席以李說付表决全體通過經推定張孟定·陸家寶爲檢票員翁國助·徐翰亞爲寫票員開票結果當選正副評議睚者爲曹慕管·任矜蘋候補當選者爲馮少山·陳翊庭又幹事部於下午九時開會因正副幹事長投票未齊公决保存函催各幹事於星期三須一律投齊幹事陳春盈來函辭職公决去函挽留幹事曹慕管·任矜蘋旣常選爲評議部正副部長應由候補者陳伯男· 
申夢世二人遁補公决去函通知又對長沙案援助辦法公决光行電詢後再議召集各省區市民會代表來滬會議其進行方法准星期三下午八時開全體幹事會妥議又隆記號與蕪湖外交後援會交涉一案公决旣由科器公會來函證明應速向該地外交後援會代爲解紛並附抄原函並經推定張靜廬·周霽光二人爲修改辦事細則起草員云 
 
 

Page 14

 
 
第一萬八千零八十五號;中華民國十二年 西曆一千九百二十三年七月二號
星期一 * *[昨晨新閘路自來水管爆裂]  
　　坍屋···傷人···電車停···電話斷 
　　昨日上午六時十分本埠新閘路北成都路聚慶里口一開間之協茂祥烟紙店甫經開門門前地下自來水管忽然爆裂時該店爆裂之口約有二尺許三分鐘後口漸冲大約有桌面大水勢漸猛故首先將聚慶里之門口及過街樓冲塌聚慶里之房屋已有三十餘年不勝水力之冲刷未幾即將協茂祥冲坍各夥友均行逃出惟有木匠之妻某氏寄居該店樓上不及逃出致被壓傷其比隣榮記理髮店之後面亦完全冲壤祇餘門面店中之老者亦有一人受傷在協茂祥之後面亦冲去一家並未傷人水冲约有五分鐘乃有人往報自來水公司當將附近總門關住復至池浜橋將總機關關住故水勢遂停而附近一帶水已積至四尺許朝南各家均有水湧入最劇烈之協茂祥被水冲成一穴約有五尺餘深朝北之各家均未波及水勢東至祥和銀樓西至北成都路因成都路地低故水均轉灣新閘路所行之三路電車因之停止多時後水停後因地面柏油均鬆故祇行南邊之單軌刻已在派工修理附近之電桿亦受波及故電話亦多時不通云 
及訪函云本埠新閘路聚慶里口Ｂ字第四百四十八號門牌協茂祥烟紙雜貨店地下舖設之自來水管（該管計有三十英寸之大即通水塔之總管）忽於昨日淸晨六時二十分鐘爆裂六七尺水即噴射有五六尺之高汩汩不絶致將該店房屋完全冲坍其西隣四百四十九號榮記理髮店·及左面三百三十七號老虎灶·與後面四百四十號王阿炳所開之成衣舖等均遭波累嗣經廠中辦事者聞警立將總龍頭關閉並即派工匠數十名趕往帶同磅布（即抽水機）一架前往設法修理巡街捕亦據報告捕房捕頭立派中西探捕馳往出事地點照料並設法施救當時馬路積水二三尺故行駛麥根路東新橋三路電車在近處停頓一小時之久榮記理髮店伙某甲因駭極由樓窗躍出致跌傷背部腿骨等處業已赴醫院調治又據該隣居人云當水激冲之時被冲之屋内箱籠雜物均被水力噴射損失不計其數玻璃磁器更破碎無遺云 
[縣議會聯合會大會之第二日]  
　　昨日（一日）爲江蘇縣議會聯合會在也是園召集大會之第二日各縣代表到者爲（儀徵）何潤·賈長堪·（句容）孔憲功·（上海）李昧青·趙履信·莫錫綸·（金山）黄明璋·張良翔·（太倉）陸國彬（阜寗）郭玉森·武啓源·（泰興）劉啓文·（吳縣）姚元模·顧錫昌·（寶山）彭鳴甫邵涵蒼·兪惟珏（丹陽）黄自東·荆保宸·（嘉定）陳傳德·毛西璧（青浦）胾春韶·（常熟）狄恩霖·（崇明）徐不更·（松江）張芝·錢維桂·王文熙·（武進）傅遴·（吳·江）周家圻·周維新·（如臯）方家珍汪慶沅盧駿·（丹徒）梁鴻卓·朱兆芝·（江都）焦汝霖·（金壇）張寶箴虞廷銘·于 
潔夫·（海門）龔其偉（東臺）田嘉樹·（青浦）吳保華支頌堯·（東海）周秉燦（碭山）徐龍光·（南匯）傅恭弼·等數十人上午十一時開會仍推李昧青爲主席即由主席將聯合會簡章草案提出請衆修正通過當經逐條修正通過（簡章錄後）通過章程之後即由各代表照章投票選舉委員當選者爲李昧青方家珍陳傳德·孔昭晋·狄恩霖·兪惟珏·焦汝霖虞廷銘·周秉燦荆保宸傅遴十一人選舉竣事已交正午即在會塲午膳下午一時繼續開會討論各事當有儀徵縣代表何潤報告謂敝縣現有民一臨時議會從中搗亂請諸公討論究以何者爲正式公决該縣縣議會於民三一月依法選舉並得該縣行政官廳當選通知書適奉令停辦雖未行使職權然已取得法律上效力當然一體恢復應由該縣會向行政官廳依法進行次討論各縣開會問題公决各縣遵照本年六月二十三日省令並依據縣制第二十條於八月内一律開會次討論各縣補選問題公决依照修正縣制第八十六條辦理其選民册依照選舉章程第十條辦理其名額以補足各原名額爲限次主席提議由當選各委員互選委員長遂由各委員投票選舉李昧青當選至是委員會遂告成立即由李君通告訂於今日上午九時在小花園會所内開一委員會討論大會時一切未盡事宜云茲錄該會通過簡章如下 
　　簡章（一）定名本會由江蘇縣議會代表組織之定名爲江蘇縣議會聯合會（二）宗旨本會聯絡情誼交換意見共圖縣自治事業之發展（三）職員本會設委員十一人由各縣議會代表選舉之由委員互選委員長一人其辦事細則由委員會另訂之本會委員均名譽職遇有因公需用得給相當之公費本會委員以一年爲任期（四）會期本會於每年七月一日開常會一次遇有特别事項得開臨時會由委員會召集之（五）經費本會經費歸各縣平均擔任其預算决算須交由大會審核之（六）會所本會會所暫設上海（七）附則本簡章如有未盡事宜經六縣以上之提議交由大會公决修改之 
[日商會關於排貨之一函]  
　　東方通信社上海消息云在華日本商業所聯合會會長 
田邊輝雄氏致書於中國總商會聯合會會長云謹啓者此次貴國各地所行之排日貨運動明明蹂躪貴我兩國間所訂之通商航海條約而漠視國際信義之不法非禮行動即如各地諸團所聲明提倡之對日經濟絶交實爲重於戰爭之極端行爲其結果破壞中日國交前途洵不堪憂慮而以排日貨運動而所蒙之影響不獨敝國國民即貴國人亦所不免今對於此等運動貴國政府並地方官並不爲何等有效之取締一面如商工業者之公共機關且網羅賢明識者之各地貴聯合會會員中亦闻有助成此運動之行動誠不堪遺憾此間我等在留日本人迄今雖仍持隱忍自重之態度而一方神態尙繼續示險惡之趨勢以現狀推移之或有招致大事之虞於此貴聯合會宜於此時對各地總商會及其他一般商民力說此等行動究與貴國商民之眞利益所以背馳之故且就此種運動遽設法令其終熄不勝盼禱代表在華各地日本人商業會議所特白大正十二年六月三十日在華日本人商業會議所聯合會會長田邊輝雄致北京中國總商會聯合會會長鑒 
[中華識業校湖南同學會成立]  
　　爲長沙案通電全國 
　　中華職業學校兩年來學生頗爲發達籍貫已達十四省學生人數除江浙外次多則爲湖南先後來校者已有五十人之多（中有二十餘已畢業或已離校）茲聞該校湖南同學以校中湖南同學從無組織精神殊覺渙散月前有同學會之發起於前晚開成立會選舉職員到會者二十餘人選舉竟即討論最近進行事宜旋即通過關係長沙日人慘殺市民學生致各界電一案九時散會電文錄下 
　　全國各界公鑒日人强佔旅大拒絶我國照會國人本救國熱忱爲公理之擁護作各種愛國運動理正言順乃日人怙惡不悛反變本加厲到處發見毆殺市民學生事實先之以沙市繼之以長沙六一之役猶以不足又有二十二日逮捕學生强迫交涉員簽字似此蔑視公法侮辱國權是可忍孰不可忍吾湘三千萬人民一息尙存寗爲玉碎不爲瓦全當必有嚴重之對付特此電達望一致申援期達到最後目的中華職業學校湖南同學會叩 
[温州人赴日之困難]  
　　本日昌興之澳洲皇后號出口本有溫洲青田義鳥各縣之華僑三百五十餘名赴神户詎昨日該公司以船内統艙位有限在港已售出不少不能容納此多數華人遂臨時退票祇可乘一百六十人此項赴日之華工多住本埠永安街十號在此數日内共有六百餘人須往日本因乘日輪動身必須預存四五十元之現洋以防退歸中國時之扣抵旅費職是之故咸皆不願再搭日輪盡願在滬守候非日輪之班次而據代辦定船者此次赴東之華工雖以傘商居多而其他之工業人亦間有前往每人赴神户之旅費祇十五元有零云 
[臨案餘聞]  
　　抱犢崮之匪架人勒贖業已數年當地官兵視若無覩此次因擄及外人故中外注目茲據此次赴棗某君述及此次爲美國救濟會逐日赴山送信之張廷華年三十左右係嶧縣西北齊村人向開來安客棧因被匪擄去三次出資取贖以致家產蕩然現爲嶧縣差役之小夥矣某君在棗時曾面詢張廷華被擄情形據云第一次渠之叔父被擄在山十一天出錢六百餘吊而釋放第二次在台莊被刧拘禁山中二天又出錢六百餘吊而出險第三次在家被擄（齊村即在棗莊之西距抱犢崮僅數十里此次匪徒往臨城刧車即走此路）留山九天因產業已售罄故僅出資百餘吊言時尙有餘痛此人現深信基督敎某宕入山時與其在順湖孫桂枝司令部内又晤面渠偕七十餘歲之老翁入山傳道曾與某君暢談刻許 
[大同大學昨日之畢業式]  
　　南車站大同大學於昨日（即七月一號）上午九時半行畢業式受 
畢業證書者大學别科蔣德培·普通科萬册先·鍾仰麒·胡芷華（女生）·董藩·夏淸燕·曹立權·邱代聰·喬賡聲·毛振輦·英文專修科吳學敏（女生）·胡六英（女生）·張原變·羅錦雲·陳熙瑞數理專修科黄蒼麟·朱雲鎬等十七人來賓何護軍使代表李幹卿·韓省長代表上海縣沈知事·中國科學社社長任叔永等首由胡校長報告本年度添建女學舍大學部宿舍及牧用附近土地擴充校址情形現有基地約七十餘畝已得原定計畫三分之一並自下學年始於文理科外添設商科次校董馬湘伯演說謂求學所以濬發靈明非爲謀食有眞靈明方有眞道德方能有完全人格獨立精神次任叔永演說謂求學在提高人格求有益社會若施於社會者多受報酬於社會者少斯爲善人反是則爲惡人次校友會致頌詞畢業生答詞禮畢散會更攝影以爲紀念並聞先一日午後六時木届畢業生舉行友成典禮有各種游藝以助餘興云 
 
[大同大學本届畢業生攝影] （抛于塲心心照相館攝） 
[震旦大學畢業之續聞]  
　　前日（三十日）震旦大學授憑休假詳情已誌昨報茲又悉法科畢業生得法學博士學位者（槪以筆劃多少爲序）爲沈福順·李沂·蕭桐三君醫科畢業生得醫學博士學位者爲汪代璽·宋元愷·周盛賢·孫兆祥·願元皞五君聞此數君中有擬放洋者亦有已經爲人聘請者云 
[南洋中學體育會消息]  
　　乙丑級奪得籃球錦標 
　　龍華路南洋中學自去歲體育會成立以來成績斐然可觀各項運動均有錦標之賽運動員奮勉異常而各級中尤以乙丑級爲最卓絶該級去年得足球錦標近又與各級作籃球錦標之比賽上星期五與二年級球隊作最後之决賽結果爲三十分與分八之比錦標爲該級所得云茲將該級球員姓名列下徐震能·陳枚·吳馨桂·金樹鈞·周隆孝·（預備員）黄景標·張柏如·張彝 
[中國公學商科添招選科生]  
　　吳淞中國公學商科自遷滬後大事擴充下學期除添招二年級以上挿班生一年級及預科新生共一百二十名外又擬添招選科生選科生入學資格無限制凡銀行公司等之雇員皆得自由選讀一科或二科學額視講堂之大小而定學費選讀一科者每半年五元二科者十元三科者十五元多者以次類推聞該校此種辦法完全爲一般商界之有志求學者計每科畢業且能得有相當之學分如選科所得之學分積至一定之程度亦能取得年級之資格如是則家境艱難者皆得一面服務一面求學云 
[殷芝齡赴美考察敎育將返國]  
　　前上海英文學院院長殷楚蘭君於民國九年夏間赴美考察敎育抵美後即入紐約哥倫比亞大學師範院爲研究員於前年得該院學士（Ｂ·Ｓ·）學位後即專門研究敎育行政兼往各城敎育行政機關實地考察於去年得碩士（Ｍ·Ａ·）學位并兼得視學總監文憑去年夏間又考得爲該院候補博士秋間已將該院一切課程修竣故又往紐約大學師範院從該院長偉實博士（Dr·Wither）繼續研究敎育行政去冬又考得該院候補哲學博士現博士論文及辯護考試均已完畢已於六月十三日舉行畢業禮時接受哲學博士（Ph·D·）學位於十七日起行返國順道游歷各著名城市并將參與自六月二十八日起至七月八日止在加利福尼澳克蘭（Oakland　Califonia）舉行之世界敎育會議將於七月十二日由舊金山至温哥武乘昌興公司之俄國皇后號返國准於二十七日抵滬云 
[嘉榖堂請商會換領米店執照]  
　　嘉榖堂米業商會因米店換照昨特備具正式函件附以米店淸册及領照費請上海總商會代向工部局彙領原文即下逕啓者公共租界米店照章於每年一七兩月換領執照茲届七月換照之期英美兩租界共計米店三百四十五家另造淸册送請貴總商會代向工部局彙領交由敝會分發各店爲荷此致上海總商會另奉領照費洋三百四十五元 
[寶山脫逃監犯之省長指令]  
　　寶山縣馮知事前因監犯林阿榮越獄脫逃呈報省長請爲通緝昨接省長公署指令云呈表均悉該縣監獄旣輪派監犯將號桶搬到厠所何以看役譚松林並不隨同監視以致判處徒刑十個月人犯林阿榮乘隙脫逃其中有無故縱情弊應由該知事將該看役斥革澈底訊辦该知事曁管獄員疎於防範亦難辭咎除令高檢廳查明議處外仰即加派得力警隊勒限一月認眞跴緝並分咨隣封營縣一體查拿逃犯林阿榮務獲究報仍候通令協緝勿延此令表存 
[徐屬仍止外人游歷之省電]  
　　許交涉員前電省署請示徐屬停止外人游歷現在已否解除旋接省署代電云上海許交涉員鑒十九日代電悉徐屬一帶匪氛未靖現値夏防應仍暫停外人游歷仰即轉知爲要省長韓梗印 
[速定絲廠工作時間之指令]  
　　淞滬警察上海寶山縣知事前曾會呈省署以原訂保商惠工章程規定工作時間現據絲繭公所函稱暫難遵辦轉呈鑒核昨接省長指令云呈悉查此項章程前據該廳會同呈擬工作時間每日以十小時爲準等語核與部定工廠通則對於成年工每日工作除休息時間外至多不得過十小時一節亦屬相符仰再會商該公所規定實行工作時間迅即出示布告轉飭各絲廠一體遵守仍具報查核母得藉延切切此令 
[行將出國之留學生]  
　　暑假將届各校赴外留學者已陸續預備聞上海大學卒業生楊君秀濤對於藝術素有研究近因研究高深藝術起見特於本月放洋去法又南通趙吟秋·常熟范曼雲本亦定本月出國茲因護照未到故一時不克成行聞趙君係去瑞士研究文學哲學范君係到法研究雕刻又美專校唐君端鈺·林君培輿不日亦將留學日本云 
[縣敎育局長就職之呈報]  
　　新任上海縣敎育局局長李宗鄴（號頌唐）遵照省令於昨日上午改組成立正式任事所有舊勸學所文卷册籍以及敎育財產等項均經造具淸册呈報備查外即將勸學所裁撤所有勸學所之圖記照章截角呈繳銷燬自七月一日起關於敎育事宜對内對外一切手續均由敎育局名義負責其内部之組織尙未發表聞須全行改組李局長於任職後即行將任職及啓用圖記日期呈報上海縣知事·江蘇敎育廳備案矣 
[家庭日新會紀事]  
　　家庭日新會上届議决七月一日在職工敎育館開第二百三十週常會等情已誌前報後因會員徐牧湖君趙文珏女士是日假公共體育塲行結婚禮特改在公共體育塲開會參觀婚禮下午三時行結婚禮畢開會由値會章伯寅君主席先由主席報告今日討論廢除迷信問題略謂迷信之範圍甚廣而欲破除迷信以廢止陰曆爲最要因不用陰曆則一切星命占卜等皆可隨之而廢故鄙人主張兒女生日應用陽曆並以滿一週年爲一歲是否有當請諸君討論經衆討論結果凡民國以後所生兒女應用陽曆民國以前所生者如欲照陽曆計算亦不難查核繼討論上届議决請何克明女士起草之家事研究會會章議决由會印發各會員後俟下届開會時再行討論議畢散會 
[希望商總聯會合併之公函]  
　　南京路商聯會 
　　南京路商界聯合會自經職會議决繼續設法使新舊兩商總聯合會早日統一後進行頗力除推派職員陳百男·兪希稷等向各方接洽外昨日并發出公函云逕啓者國事如麻危亡無日凡我國民亟宜同心協力一致救國若意見分歧各立門户各行其是則精神渙散自身何不能團結奚能合力救國我上海各路商界總聯合會分裂迄今已有多時雖經調停多次然因少數人意見難以融洽迄今未能成功殊堪浩歎惟念總聯合會係各路商界聯合會所組織各路商聯合會又係各路商店所組織統一與否權在各路商人之自身决非少數人所能把持或利用凡我各路商人應乘此時機自動起而聯合統一其有故意阻碍者則與衆共棄之即有私人意見未除亦應以公爲重化除成見敝會向抱合併之宏願茲經職員會議决仍行按照歷來主張合力促成兩總會早日統一俾謀公衆之幸福素仰貴會主持正義聲譽隆重務望一致團結共圖進行至爲切禱云云 
[杜錫珪參謀投効林建章]  
　　海軍總司令杜錫珪自滬上海籌等四艦脫離中央關係後極力派人到滬向滬海軍領袖林建章接洽招致未能就範心甚懊喪而對於所屬職員猜疑頗深凡職員之行動暗中派人窺伺禁止與外界往來如有書札等件亦須加以檢查致職員中異常憤慨近聞杜民署中之參謀鄭耀恭·林煥銘等二人因此已棄職來滬投人滬海軍司令處已奉林建章傳見詢問一切留宿署中以備派充職務云 
[鈞和艦奉令監視俄船]  
　　吳淞口浦江一帶近有俄艦停泊曾由交涉使函致俄僑事務局轉致各俄艦禁阻登岸在案茲悉江蘇水警廳趙廳長接督軍·省長電令以現泊淞口之各俄艦防有移離指泊地點及俄人登岸情事亟應調艦監視等因特飭泊防本埠浦江之鈞和兵艦駛往淞口注意監察云 
[俄難民入美期限展緩]  
　　八月以後實行 
　　美總領事署前曾通告和地白俄難民美政府已允俄難民自由入境之消息一時購買船票渡美者人數頗衆昨美領事署忽接華盛頓外務部訓令謂前次准許俄難民自由入境之令現時暫行取消其有自願往美者須在八月以後方准自由入境否則當不准其登岸云云因之美領事昨又通知各郵船公司目前仍行停售船票 
　　尙有本埠新聞等轉入後頁 
 
 

Page 15

 
 
第一萬八千零八十五號;中華民國十二年 西曆一千九百二十三年七月二號
星期一 * *本埠新聞二 
[新任日公使將過滬赴任]  
　　本月六日由東京起程 
　　據日領署消息新任駐京日公使芳澤現已呈准該國外務省定本月六日由東京起程來滬轉道赴京履新云 
[軍署查調湯節之案内文件]  
　　席上珍案内之被告湯節之因有過激黨嫌疑業由軍署令飭地方廳將湯申送到署收押候訊在案前日又由軍署令飭地方廳將湯節之刑事部份前後一切案牘抄錄一份送署檢閱云 
[暗殺閘北二警案之昨訊]  
　　吳祥和避匿 
　　拘究其保人 
　　暗殺閘北五區巡警賈富明·張鳳嶺二命案内之野鷄阿大·麻皮阿新·苗金奎·管阿毛等四名此次已由淞滬警廳組設合議庭訊理仍判候補傳原報告線人等到案質證在案茲因交保暫釋之吳祥和畏懼牽累突然避匿致偵探王愼卿等飭傳未到爰於昨日將保吳出外之李阿毛傳廳着令迅將吳祥和交案候訊 
[機製麵粉公會之緊急會議]  
　　討論救濟小麥涨價辦法 
　　議决停辦小麥五天 
　　上海機製麵粉公會近因麥價步漲粉價低廉營業虧本特於前日午後一時開同業臨時緊急會議各同業到者計顧馨一榮宗敬王堯臣沈受天王禹卿丁梓仁金銘甫邱韶美蔡兼三曹鈺如曹廉遜陳枚肅陳幹庭等二十餘人由會長顧馨一主席宣布開會宗旨略謂小麥爲製粉原料際茲新麥上市而本外埠麥價逐步高漲本埠小麥價已漲至三兩七錢四分即内地高郵等處辦麥公會來函報告各該處麥價亦已漲至三兩五六錢現下洋紛充斥於市華粉價難上漲各廠營業虧本堪虞應請各同業討論救濟辦法當經各同業互相討論之下公决本埠各同業自即日起停辦小麥五天俟麥價稍平再行核議外埠各辦麥公會採辦麥價標準一律以三兩五錢爲度須連袋皮及一切用費在内如各該處麥價超越限度則暫停採辦云議畢除由書記照錄議决案分函本埠立大·申大·茂新·福新·阜豐·元豐·九豐·長豐·華豐·中華·等各粉廠查照外並分致各埠辦麥公會一體照辦旋即搖鈴散會 
[一週間之公債市况]  
　　上星期公債市况週初因届月底交割故市况頗好至交割之後市價即形回小一元左右惟就大體論之較數週前之暴漲暴落市面已較形平定矣以目下政局論之公債市况理應看小但某某兩銀行收藏現貨不肯出賣故市面得以站定報載七月一日浙盧等將有舉動公債市况或不免劇烈之變動上週最上落價格相差一元餘計金融千元票現貨最高「星期二」至六十九元五角六月期七十元七月期七十元零九角整理六厘六月期五十一元七角七月期五十二元零五分八月期五十二元一角最低「星期六」金融現貨六十八元三角五七月期六十八元六角八月期六十九元零五分整六現貨五十元七月期五十元零二角八月期五十元零一角半金融整六兩種趨勢以金融較疲整六較穩金融跌巨漲少而整六則上落平定也聞銀行業消息以目前市價苟以利息合之亦不在一分以下宜乎公債市而得以站定而銀行不願以低價出售也七年長期等票均稱穩定茲將週初及週末價列后 
　　週初市價週末市價 
金融公債現貨六八八四六八五○又七月期六九二五六八八五又八月期六九七五六九三○整理六厘現貨五○七○五○○五七月期五○八五五○四五八月期五一一五五○六五償還短期八厘二六三四二六二○ 
[一週間之内滙與外幣]  
　　内滙上週内匯市價結果跌多漲少北京銀匯較前週退去二兩週末價爲一千零四十八兩半洋匯計小三元週末價爲一千零三元天津行化週末價計一千零五十六兩半比前週縮去二兩洋滙疲去三元二角五分價爲一千零一元七角五分烟台烟估週末價爲一千零三十七兩二錢半計小三兩銀元週末計一千元比前週降去一元漢口洋例結果較前週大三錢七分半價爲一千零三十三兩三錢七分五錕元最高價到過一千零十元半週末疲至一千零八元二角五分比前週低一元七角五分宜昌宜平始終爲一千零三十五兩銀元星期六以前常爲一千零二十元週末忽好起五元價爲一千零二十五元九江安慶銀元週末價同爲一千零七元南昌一千零八元蚌埠蕪湖銀元令爲一千零六元較前週遜去一元福州銀元週初計一千零十五元比前週跌落二元嗣後毫無上落厦門銀元結果比前週大二元價計一千零十二元重慶九七平銀較前週末小五兩價計一千零二十五兩銀元同疲五元價計一千零二十五元其餘匯價一週間毫無增減云 
　　外幣上週各種現貨外幣銷胃雖不見十分活潑但標金逐日向上是以人心堅穩各票市價大致隨而增高英票週末價買九元零八分較前週大八分美票結果較前週好起三分週末買價爲一元九角五分日票買九角五分五計高九厘荷票週末買七角三分半坡票計一元零三分半比前週提高一分港票結果比前週末漲起二厘買價爲一元零一分八厘羅卜零票週末價爲五兩計高一兩五錢餘如一千元票及二百五十元票德票三種受主殊屬稀少且存碼充足故價略疲落德票週末買一元三角比前週末行情退去一角羅卜一千元新票低二錢買價計二兩二百五十元票週末買一兩計小二錢法票始終買一角二分三厘羅卜五百元老票買三兩較前週末市價均無上落目下金價漲勢尙熾各票市價縱交易淸淡决不致十分疲落云 
[一週間紗花槪况]  
　　上週紗花市價俱頗穩固各路客帮採購各紗甚多廠家又以支持艱難停止夜工减少出數以致存紗益見稀薄人心堅挺三品紗市仍在疲弱之中英之孟鳩斯德各紗廠凡使用美棉者七八二月仍須繼續減工半數统觀世界紗市困難情形一時未易革除也本埠棉市較之紗價尤爲堅挺一由於梅令天時不常棉田頗多妨害新棉之希望漸少陳花之價格斯增一由於美棉三次預計逐次減少由估計新花收獲一千二百零九萬五千包降至一千零八十五萬包以致人心傾向買方茲將上週紗花成交槪况分述於左 
　　（一）期紗上週現紗交易尙好而期紗買賣呆滯成交稀少政局之不靖謠言之繁興有以使然耳週間共成交四萬五千四百七十五包較前週減一萬五千三百七十五包計紗布交易所成交三萬九千九百五十包物品交易所成交一千零五十包取引所成交四千四百七十五包茲以上週中七月期爲標準而比較中日之期紗價格於下 
有日中國紗布交易所日本三品取引所東滙 
兩兩日元 
　　六月廿五日一四六·九一七一·一（二四八·○）六九六月廿六日一四六·八一七三·○（二四八·九）六九五六月廿七日一四七·五一七一·七（二四七·一）六九五六月廿八日一四七·二一七三·三（二四七·六）七六月廿九日一四七·一一七四·八（二五○·六）六九七五六月三十日交割停市交割停市 
　　六月份期紗交割紗布交易所共一千五百五十包交割品爲豐年交割價格爲一四七兩總値銀二十二萬七千八百五十兩 
　　（二）現紗川帮又復動辦各帮銷路亦起週間共做開九千二百包較前週增四千二百包以四川·天津·江西·青島·崴海衛·烟台·營口·野鷄·福建等帮交易爲多其次如廣東·漢口·長沙·蕪湖·汕頭·濟南等帮亦有零星交易本紗二十支價格以六月二十五日一百七十一兩五錢之砲台爲最高六月二十八日一百六十二兩二錢五分之雙象爲最低十六支價格以六月二十八日一百五十五兩之地球爲最高六月二十五日一百四十九兩七錢五分之紅團龍爲最低十四支價格以六月二十八日一百四十七兩之大中華爲最高六月二十八日一百四十六兩五錢之寶彝爲最低十二支價格以六月二十八日一百四十二兩五錢之大發爲最高六月二十七日一百三十九兩之電車爲最低十支價格以六月二十九日一百三十七兩二錢五分之鴻鶴爲最高六月二十七日一百三十二兩二錢五分之人鐘爲最低他若本埠英廠紗價以六月二十五日一百五十五兩五錢之二十支五福爲最高六月二十九日一百三十七兩之十二支天官爲最低本埠日廠紗價以六月三十日一百六十二兩之二十支水月爲最高六月二十五日百四十二兩五錢之十六支丹鳳爲最低週間各廠開出期現各牌 
紗共一萬六千包計二十支紗一萬一千包十六支紗四百二十五包十四支紗一百包十支紗六百五十包内溥益廠地球一百五十包怡和廠三羊五福牧羊一萬一千包東華廠鴻喜一千八百包東方廠文明聚寶盆八百五十包日華廠丹鳳五百包早新廠人鐘四百包寶成廠如意四百包大生廠魁星三百五十包鴻裕廠寶鼎一百包振泰廠雙象五十包茲以大阪現紗一週間成文價格錄之於左 
月日藍魚片紅財神牌福島牌三馬牌 
日元日元日元日元 
　　六月二十五日二六五二三三二三一二三○六月二十六日二六三二三○二二八二二八六月二十七日二六四二三二二三○二三○六月二十八日二六二二三一二二八二二八六月二十九日二六四二三三二三○二三○六月三十日二六四二三三二三○二三○ 
　　（三）期棉斯棉隨現棉而漲週間共成交七萬六千八百擔較前增一萬八千八百擔計棉業交易所成交六萬二各七百擔紗布交易所成交一萬四千一百擔茲上週中我國十月期棉價及英美印三國七月期棉價錄之於左 
月日中國棉業美國紐約英國利物浦印度孟加拉 
規元金洋辨士羅比 
　　六月二十三日三三·九○·二七七六一五·○六四四一六月二十五日三四·一五·二七二六一五·○一四三五六月二十六日三四·七○·二七○一一五·一二四四二六月二十七日三五·一○·二六九○一四·九七四四五六月二十八日三四·七五·二七三○一五·一五四四七六月二十九日交割停市·二七二五一五·二二四五二六月份期棉交割棉業交易所爲一千二百擔全係通州花交割價格爲四十二兩總値銀爲五萬零四百兩 
　　（四）現棉現棉因廠家已有需要現貨不多而上漲週間共做開三千一百二十四包較前週增一千七百二十七包計陜西花一千八百六十包最高價爲四十兩五錢（六月二十五日）最低價爲四十兩（六月二十六日）姚花六百四十包價三十五兩六錢（六月二十七日）通州花五百包價四十兩五錢（六月二十五日）新州花一百二十四包價三十七兩（六月二十五日）他若美國現棉最高價爲·二九一金洋（六月二十三日）最低價爲·二八二金洋（六月二十七日）英國現棉最高價爲一六·六五辨士（六月二十五日）最低價爲一六·二五辨士（六月二十六日）云 
[一週間之茶市]  
　　上週間本埠洋莊茶市祁寗等路之紅茶因俄商新泰洋行開辦市勢頓呈發展之象路莊珍眉珠茶週初雖仍靜寂然至上星期三四因英美市塲陳貨走銷各莊均有來電需要且婺源屯溪等處之高莊案又有大批到滬故市面亦爲之一振成交旣較前週增多成盤亦逐步提漲惟平水大帮美莊去路稍靜幸其中各種零碎貨英莊尙能暢銷市面暫穩茲將上週間各茶市况分别詳述於下 
　　祁門紅茶上週間祁門紅茶市面最佔優勢其原因實由於新泰洋行放價搜買英行遂不得不繼續搶辦故高莊之貨已由怡和錦隆兩行提高至七十五兩統計市價較前週增漲六七兩至十兩不等全週共計成交五千三百十七箱銷額較前週稍減然此實由於市上存貨缺乏挑選不靈之故並非銷路不暢也 
　　湘鄂紅茶上週間湘鄂兩省之紅茶仍無發展在上星期三四雖仍有大批小樣來申寄售然十之八九均爲漢莊捷足難以成交故近日恒豐等茶棧業已派員赴漢分莊經營藉以迎合現時趨勢而予湘鄂茶商以便利云 
　　贛省紅茶上週間贛省紅茶因祁茶存底缺乏市面大爲活動其中寗州紅茶因錦隆同孚等行需要甚殷其銷路較武寗等處之貨尤暢統計全週銷去三千六百八十四箱較前週增銷三千一百八十二箱售盤自三十四兩至四十二兩較前約漲二三兩日來各莊需要仍殷預料本星期市價仍有續漲之勢 
　　温州紅茶温州紅茶上週初尙靜寂週末因怡和洋行開辦甚爲活動但市上存貨不多故大半均由土莊毛茶製出售價二十七八兩較前週約漲三四兩日來土莊茶商雖對於所存之温州茶定期赶製然尙恐不敷洋莊需要云 
　　建德紅茶上週中建德紅茶市面已届落令蓋來源斷絶市上存底又稀全週僅由惠利洋行買進七十三箱售盤三十五兩殊無市面可言 
　　土莊紅茶上週間本埠土莊茶廠所製雜路之紅茶市面已趨活動英商大和保昌等行均已先後開辨人心安穩惟售開之價僅敷成本 
　　路莊綠茶上週間路莊綠案共成交八千四百八十箱其中珍眉佔十分之六售開之價婺源屯溪之高莊貨自六十兩至七十五兩較前週稍高遂安琛渡等處之貨自五十兩至五十七八兩較前仍無漲落惟玉山茶上週初次開盤售價四十七八兩較上週約高二三兩綜觀大勢路莊之珍眉其製法精良之貨尤得外人之歡迎普通貨市面能否堅持到底尙不可知蝦目珠茶較明週已見佳惟貢熙銷路因孟買方面無切實需要之電到來已趨減縮但售價則因華商態度仍堅並未挫跌秀眉針眉市面均較前週見佳英印各莊搜買不遺餘力良以此種細貨旣利運輸又合銷塲價格又不十分重大故上週銷去二千餘箱售盤較前週已漲二三兩屯溪德興兩處之大帮上週業由惠利怡和兩行開盤成交六百七十八箱屯溪貨成盤三十五六兩德興貨成盤二十六兩五錢至二十七兩市價較上年見高但本年山價太貴成本甚鉅尙未能認爲樂觀至婺源貨上週仍未見有到申故無市面惟聞旅滬茶商已有人電知内地催速趕運來滬以期早日止市云 
　　平水綠茶上週間湖州平水綠茶美莊銷塲依然沉寂大帮市面殊形冷淡全週僅上星期二由錦隆洋行買進一千六百三十八箱週末毫無交易售價自三十兩零五錢至三十六兩市盤尙未能認爲十分見佳但與前週平均比較亦殊不弱云 
　　土莊綠茶上週間本埠土莊綠茶去路已趨活動英莊怡和保昌等行逐日均有問價其中珍眉秀眉等項成交千餘箱珍眉售盤四十七八兩秀眉售盤十五六兩市價均頗不惡故土莊茶商人心復振茲將前上兩週輸出箱數及存底列表比較於下 
輸出比較表 
茶名前週輸出上週輸出茶名前週輸出數上週輸出箱數箱數箱數平水綠茶三一六三一六三八路莊大帮無市六七八 
祁門紅茶七七九一五三一七路莊珍眉七六一四六一一寗州紅茶五○二三六八四路莊秀眉一一四八一五五五温州紅茶九二一○九二路莊貢熙一五四八二一七二建德紅茶六二八七三路莊針眉三二九五七七武寗紅茶無市四八路莊娥眉二一一六九九煤紅茶無市三六二路莊鳳眉五二一四三土莊紅茶一○六一二○路莊蝦目二○二四七 
[存底表]  
　　茶名箱數茶名箱數 
路莊二六五一○工夫三六七○六平水三○一七六土莊七八四六 
[救火會改組後之所聞]  
　　二廣仍堅持獨立 
　　上海救火聯合會將各區改爲東·南·西·北·四區並投票選舉各區正副會長與主任等情已紀前報茲悉各區會原有領袖名目業已取消亦投票改選爲評議員與糾察員現在一切手續均已完備各區會長及主任亦先後接辦報告聯合會轉呈各官廳預先宣告退席迭經人排解不了所以二區全體會員現在獨立辦理火政云 
[南區救火會定期試騐新機]  
　　本月二十日 
　　南市滬杭甬車站車首南颧救火會曾於去年開始籌備募欵建築會所從事進行現聞會所工程將次告竣並向英京賚倫廠訂購每分鐘出水五百加倫之救火「馬特帮浦車」一架亦已由外洋運滬訂定於本月二十日（即分龍日）就滬軍營附近空地試演水力届期邀請當地紳商及各救火會蒞臨參觀云 
[小錢店兌價之參差]  
　　願當局加以取締 
　　本締烟紙小錢號之兌換銀洋價格極不一致上年公共租界工部局發給該業執照對於此點已在章程内嚴厲規定不得任意縮減且曾將故抑兌價者稟請會審公堂傳案科罰奈市僧牟利心重如四馬路某某數家烟紙小錢店連日兌價與規矩之店比較每洋一元况差七八十文之多蓋其每洋祇兌出小洋十一角·銅元八枚而普通行市每洋實可兌一角銅元十枚此已相差二十文再其小洋每角祇兌銅元十四枚又錢五文普通行市每角可兌銅元十五枚故以核大洋一元之小洋向此等店家掉換銅元須受損失五十五文連前兌大洋受損之二十文共計實已吃虧七十五文此種不能劃一之市面願當局設法加以取締也 
[監視屠宰昨未舉行]  
　　江蘇財政廳長因上海屠宰稅未明實數特委專員金元潤來滬每日上午兩時起在宰狸公作實行監視宰猪隻數以明眞確數目本訂昨日（即七月一日）開始實行茲聞該專員現在尙未來滬故昨日監視未及舉行云 
[扭控索欠被毆]  
　　住义袋角同新里之阜寗人崔起生前日扭同鄉易榮恩至四區二分所控稱前代易經手借印錢洋十元又被拖欠車租小洋八十八角均未歸還今向索討反被易之胞兄毆斷民之手臂迨民鳴警到來易自將小刀戳傷腿部其兄已逸請爲究辦當經倪署員質訊解科候辦 
[小茶館聚賭之傳訊]  
　　新閘路一千九百六十號·安南路二百二十八號兩小茶館均因容留茶客聚賭抽頭漁利被巡捕查見將賭具帶入捕房稟由捕頭轉請公堂出單飭傳店主時振富袁祥發到案候訊 
[身帶煙土暫押候查]  
　　任啓堂前日身帶烟土十餘兩行經中興路被四區警探謝啓華查獲解經劉署長研訊之下任供家有七旬餘之老母因患病吸食鴉片請求從寛發落等情奉諭暫押聽候查核 
[浦東船廠公所選舉職員]  
　　浦東船廠公所開辦以來第二届職員已期滿當由該公所評議部公同議决六月二十九日召集全體會員開選舉大會並待魯班先師會員到者三十餘人於下午六時投標結果黄順生得二十二票·陳福生得十九票兪春華得十五票·王雲生得十五票·顧家林得十四票·王掌榮得十三票·均當選爲評議員七時設宴赴席並聞各項職員此届均係連任云 
[神州女學畢業禮紀]  
　　神州女學於昨日下午二時行畢業禮其秩序爲（一）向國旗行禮（二）校歌（三）報告校長張默君敎務長謝六逸（四）中學畢業生唱英文歌（五）演說（六）演讀英文（七）給憑及給奬（八）畢業歌（九）同學戴克敦頌詞（十）畢業生劉師儀答詞（十一）翁元春·汪式如奏梵啞令（十二）展覽成績（十三）茶秙散會茲將各科畢業生人名錄下（大學文預科）楊若柟·陸劍羅·汪韻琴·葛敬熙·李仲昭·高君箴·鄭光穎·劉師儀·張啓榖·沙宗運·周企班·李聿新·王賢楨·修業生莫瑛（繪畫專科）唐藴玉·宋景祁·嚴玉潤·奚在葵（剌繡專科）廉紹華·任益琬·金嗣青·向靜華·修業生陳德輝·郭靜娟（中學科）忻愛華·崔祥楨·陳慧存·金通英·江華·修業生江月如（高級小學科）蔣啓民·李貽珠·張千秋·戴克莊·劉承懿·王歲寒·楊勤立·程學珍·程學寶·顧鳳英·張蘭安·鄔翠娥·周軼先·陳梅英·黄靜顏·李鍾瑛·陸亮珍 
[傭婦竊取珍珠案之追吊原贓]  
　　常熟婦人鄭阿大向在阿拉白司脫路四十六號門牌沈惺叔家爲梳頭傭婦因竊取主人珍珠被迭由捕房派探將鄭婦拘解公共公廨訊判押查在案茲經承辦此案之華探目金福壽·包探陸連奎·劉永茂·與西探勞勃生·調查得該傭婦係老垃圾橋范薦頭店薦在 
沈姓家爲梳頭已有數載上月二十七號天未黎明時該婦潛入主母房中盜竊藏置値價二萬餘金之金鋼飾手提袋一只圖逃被某老傭婦聞聲疑係竊賊急即呌喊乃該傭婦知已敗露抛棄贓飾而去當爲男女僕從所見被訴知其主報捕派探在其衣箱内抄出事前所竊珍珠一百三十一顆始發生此案尙有竊贓珍珠向寗波路萬昌當舖質洋數百元並有滴珠及狐皮等綢緞衣服各贓藏匿與范薦頭處故於昨晨該探目等帶同鄭阿大前往萬昌當舖及范薦頭等處吊到各贓帶回捕房傳同失主認明原贓稟明捕頭諭飭仍送回公廨管押候解堂訊辦 
[請領築笆執照之局批]  
　　滬北工巡捐局批民人董天涯請領築壩執照由據呈已悉查該處在新疆路口毘連租界將來籌築環界馬路適在路線以内勢在必讓本難照准旣據聲明以三個月爲限姑准來局領照可也此批 
[攫金挖耳之追獲]  
　　婦人陳鄭氏於前日傍晚時乘坐黄包車行經法新租界有無賴蔡學才從鄭氏背後上前將頭上所戴之金挖耳搶取而逸該氏大聲喊捕適有包探王毛　張惠泉巡緝到來上前將蔡追獲抄出原贓帶入捕房經捕頭詰據蔡供認搶飾不諱諭令管押聽候查明有無别案再行解堂訊辦 
[設榻賣烟之抄獲]  
　　吳榮春·張天林·吳仁元·王陸氏·馮朱氏等邇在法租界地方私設烟榻容人在内吸食洋烟事爲法捕房探目沈德福唐雲卿等偵悉以吳等有違禁令爰於前晚稟明西探同至各該處抄獲烟槍烟具等物甚夥連同烟客二房東一併帶入捕房諭令烟客薄罰斥退吳等交保出外聽候傳堂訊罰 
[旅館違章之訊罰]  
　　福州路一百三十九號門牌新蘇臺旅館内私設烟具寗波路一百三十四號門牌嘉賓旅館内容留雉妓賣淫西上林街八十九號門 
牌臨安旅館不將旅客姓名登入循　簿以上三家均屬違犯客棧章程業由老閘捕房稟請公共公廨出單將其經理人黄家榮·洪紀發·倪遠洲傳案訊罚矣 
[勒限拆讓房屋併紀]  
　　滬北工巡捐局昨發布告云查得華盛路接通光復路之綫歷年以碍路屋宇致阻工程迭經飭遷有案現除廣告牌及江北草屋先後撤除以利交通外爲此布告仰各該小屋居户知悉務於一星期内遵照路綫拆讓毋再觀望切切特此布告閘北淞滬四區警署接准滬北工巡捐局函略以大統路南首恒泰和醬園圍墻有碍路線前經函請貴署轉飭拆讓在案事延多日該園尙未照辦該處爲南北要衝且舖砌路面已至該處未便再任遷延用再函達請煩貴署長迅予派警嚴飭該園限一星期内照線拆除勿再違抗云 
[小南門外火警跌傷一人]  
　　昨日上午三時天未黎明時小南門外三和里對面陳順記成衣店後面披屋内忽然火起頃刻冐穿屋頂救火聯合會鳴鐘告警告區火會立驅車往救火已經衆鄰帮同撲滅僅焚去披屋一間餘未殃及當火起時陳妻某氏從夢中驚覺疑及樓梯燒斷倉卒抱幼孩從窗躍下以致跌傷脚骨昨晨已由卫舁送某醫院醫治旣而該管一區三分駐所（水佩宫）將陳傳到經焦署員問明飭罰洋三元以儆 
[沈祺泉下電車跌傷]  
　　昨有鎭江人沈祺泉者於午後三時搭六路法商電車由斜橋乘至小北門外四明公所後面地方與同伴二人互相躍下沈因用力 
過猛失足仆跌頭碰牆角血流滿面足亦折一受傷甚重當沈躍下時電車在急駛之際賣票人與司機者均未覺察幸有同伴在旁帮雇黄包車至某醫院醫治云 
[浦東爛泥渡大火之餘聞]  
　　浦東爛泥渡乾德豐烟紙店失愼延燒鄰户杏林春藥舖等四家曾誌前報茲悉被焚各户除協泰石灰店未保火險外其餘各户均各保有火險銀二三千兩不等連日經各保險行派員渡浦勘騐以便估價賠償惟内有順昌衣莊一家焚去樓面·衣箱貨物店堂内並未波及致保險行只允賠償水漬十元現該衣莊主孀婦連日向經手人奔走號哭情形極爲狼狽云 
[汽車撞傷行人]  
　　廣東人周貴生昨日下午四時在北京路行走遭汽車撞倒跌傷頭部經老巡捕房一百零八號印捕到來抄錄汽車號碼另雇車送受傷人往仁濟醫院治一面報告捕頭請究 
[誌謝]  
　　昨承大東書局惠贈第二卷第二十期「半月」一册謝謝又上海聯益善會送來神效救濟藥水八十瓶謹當代爲散給併此代謝 
 
 

Page 16

 
 
第一萬八千零八十五號;中華民國十二年 西曆一千九百二十三年七月二號
星期一 * *   
 
 

Page 17

 
 
第一萬八千零八十五號;中華民國十二年 西曆一千九百二十三年七月二號
星期一 * *本埠新聞三 
[鋁製國貨之新出品]  
　　北四川路妙機公司創製鉛質眼鏡盒茲又製出飯碗筷箸·匙羹·羹碟·等飱具每件零售由六分三角每套四件共售六角不日尙有香烟盒肥皀盒等出品歡迎外埠經理云 
[新鐘及火油爐到滬]  
　　南京路中德商店日昨由德國續到大批美術琺瑯小鐘數十種各式均有價自二元六角至十二元五角不等并新到黄銅打汽火油爐一種火力甚大用法簡便點油極省每只祇售洋四元五角云 
[馬百良增設各埠經理處]  
　　馬百良漢口總經理處在该埠法租界如壽里口京華公司開幕後營業頗盛現下該埠各大酒樓商店均有代售并在鄭州福壽里良濟藥房樓上北京西車站食堂及京漢鐵路沿途車站食堂飯店設立分銷處云 
[遠東書局開創立會]  
　　劉梅庵等發起之遠東書局業已組織成立於昨日下午二時在民國路方板橋總發行所召集創立會該局以印行各種新文化書籍爲主要業務刻正在棋盤街左近覓租房屋云 
[德裕減價祇餘四日]  
　　三馬路石路東首同安里·德裕參行行主爲徐君湘波前日曾應各顧客之請將廉價期展緩一星期前昨兩日售出應時各貨頗多而中以五年之陳參酒爲尤夥茲悉期廉價期於五日（星期四）截止過此不再屢期云 
[樂園電梯佈置已妥]  
　　先施公司前因擴充舖位故將原有樂園之大門遷至浙江路以便作爲商塲入口惟因原有地位之電梯一架建築極堅拆除不易故擴充之商塲開幕已久惟電梯尙未拆好因之不能通用現悉業已改裝完妥自屋頂至二層已可開通大約俟日内下層完工後即能通用云 
[廉價之夏令衣料]  
　　五馬路盧信隆號新到大帮善紗·拷綢·廣東銀絲夏布·洋廣雜貨·各欵疋頭等一律照原碼九折云 
[夏令綢緞之新貨]  
　　法租界小東門外之老景福綢緞局在各廠採辦華絲紗·藕絲紗·鐵機熟纡紗·緞紗·緞條紗等絲織品純以廠經製造色質均佳定價甚廉云 
[各色蔴紗之廉售]  
　　抛球塲有隆號新運到大批英國純白地柳條紋印花蔴紗顏色有印素色及彩色花樣計有十餘種現値該號舉行三十週紀念大減期内每尺售洋兩角現計廉價機會祇餘二百云 
[雲紗繼續運到]  
　　虹口廣東街恒興號前曾運到各種純絲鐵機雲紗拷綢等五百疋已銷售一空今又續到新貨一大批云 
[新業洋行連到湖藍]  
　　面京路日新里新業洋行開辦多年經銷各色染料頗受歡迎若蘇·杭兩處織綢緞廠·及内地各染織廠家多直接向之訂購近該行又新由美國運到大批鹽基性湖藍（Methylene　Blue　B　B）貨質精美以之染紗·或絲 
均極合宜售價甚廉云 
[第二批草帽出售]  
　　出東路南京路口元元帽莊第二批新草帽業於前日開箱出售色質較前更形精美故連日銷售甚夥云 
[廣衡隆製售食品]  
　　抛球塲廣衡隆選辦廣東香魚等及自製食品頗爲膾炙入口云 
[織物印花業籌組公會]  
　　近日綢緞印花·頗爲流行業此者日見增加該業中人發起組織公會昨在中華路文廟路口五十八號開第一次籌備會到者二十餘家公推陳香圃君爲主席沈畏三君爲紀錄當經全體通過公推職員如左 
　　李耀卿君爲籌備主任沈畏三·王季蘋·欽英齋·陳香圃·四君章程起草員奚平甫·姚其海·秦補樵·李振三·朱子敬·王國棟·葛盛甫·潘子蘭·沈子青·李也白·李善臣·雷寶康·錢連生·王春元·董沐君等爲籌備員至五時始散 
[泡力水業舉定會長]  
　　漆業公所泡力水同業永義會於前日開第二届選舉會投票結果沈振康當選爲正會長陳春泉王宗豪當選爲副會長以及各項職員云 
[「漢字改革號」趕印三版]  
　　國語研究會編輯而由中華書局發行之國語月刊「漢字改革號」時僅半月再版業已售罄該局已趕印三版不日亦可出書云 
[「經濟」雜誌已出創刊號]  
　　劉日慶應大學經濟科夏維海·詹汝嘉·孫同康·趙蘭坪·孫大可·顧寶衡·六君·組織經濟學社研究該門學術·並發刊「經濟」雜誌創刊號已出版内載「銀幣制國對於金幣制國之滙價低昻與其影響」及「對於梁啓超著墨子學案中之墨子之實利主義及其經濟學說的質疑」等篇發行所在日本東京青山南町六丁目四七番地喜久家内經濟學社云 
[生生公司「笑畫」出版]  
　　南京路生生美術公司最近出版笑畫一筕五彩石印篇幅甚大自七月一日至五日止贈送兩萬册並舉行暑假廉價所有美術書籍油書掛屏等較平時售價便宜三分之一亦有三分之二者云 
[「臨城刧案」影片映於新愛倫]  
　　海寗路新愛倫影戲院今晚開映臨城大刦案之全部四本此片之前二本曾在他院開映完全四本他院尙未映過想往觀者定必擁擠云 
 
 

Page 18

 
 
第一萬八千零八十五號;中華民國十二年 西曆一千九百二十三年七月二號
星期一 * *[大戲院將映「小英雄」]  
　　今晚上海大戲院將開映著名童伶惠斯擺蘭Wesley　Barry之傑作名"Heroes　of　the　Street；該院譯名「小英雄」計長七千尺演一十數齡之童子其父服務警署因公被黑影黨所害童子困苦異常後充任苦力仰事老母培養弟妹嗣因冒險探賊身陷水窟結果仍得爲故父雪仇置黑影黨於法且獲五千金賞格聞此片映至星期三爲止自星期四起將換映卓别麟前妻哈雷斯女士所演之「薄情郎」一劇云 
[滑稽片之大會映]  
　　虹口梧州路中國大戲院今日起開映趣劇「卓别麟游滬記」三本「勞工之愛情」三本「大鬧怪戲塲」三本「頑童」一本「上海新聞」一本其應映之冒險紫衣馬賊長片「紫金盜」長片九十集四本仍照常加入共計十五大本一次映完價目並不增加仍售一角二角連映三天交換劵則暫停云 
[卡爾登所換映新片之内容]  
　　著名導演家葛雷非士之「重見光明」一劇自在卡爾登影戲院開映以來已有一星期深得觀衆之歡迎惜此片演期僅定一星期故未曾得覩此片者殊屬不少聞今晚該院換映一愛情影片名「無意之一吻」原名 
爲"The　little　Fool"係根據名著作家倫敦所著之一小說造意極高頗能使人猛省茲將其情節略述於下此片開幕時爲劇中人迪克在書室中握管構思之時桌上函牘滿如山積華僕阿隆亦在旁爲其刷拭皮靴其妻愛蘭年方二八明姿皓齒豓如天使日常無事與三女友相與嬉戲或聚而跳舞或浴於冷泉天眞浩潑一無所憂迪克以公務纒身不克相伴故任其嬉戲十年於茲兩相愛好一日迪克之友伊文忽造其廬久年闊别把晤甚歡伊文者一年少翩翩之佳公子也生平恃買文爲活善著愛情說部先是爲革命軍事爲官軍所獲幾瀕於死幸爲迪克救護將官軍擊死伊文始得脫難故伊文與迪克實爲生死之交此事係伊文至迪克家後所說迪克雖有此俠腸曾救人於危難而自則未嘗爲人道之蓋雅不欲自誇其能迪克誠異常人也伊文自寓迪克家後置著作於不顧日常與迪克妻輩游嬉大好青光消磨於無謂之游但青年男女焉可常此聚首况伊文年少情深猶無家室以是未及數月伊文竟鍾情於愛蘭但迪克不知也一日迪克與伊文等結伴飲於郊各自遣興伊文與愛蘭持竿往釣詎知久久不得一魚後愛蘭忽釣得一魚大喜過望但因立河之中心而河中板橋忽傾墜水中愛蘭則仍危立於河心之石上乃乞伊文援手伊文即棄竿至河心抱愛蘭至岸不意偶一不愼二首幾欲接觸時伊文情不自禁意欲吻之顧惴惴不取乃相顧默然此後伊文神思恍惚痴思愛蘭之念尤甚於前不得已乃將鍾情愛蘭事一一告諸迪克又謂余必離此否則難以自制也迪克笑颔之且曰余與愛蘭已相處十年並無惡感故余亦甚愛之後迪克亦將伊文之言告愛蘭時愛蘭適對鏡梳髮聞之芳心欲動脈脈無語 
　　一日之侵晨迪克與其妻愛蘭及伊文並騎於郊外過一小鐵店店中鐵匠適在釘蹄馬因痛而躍致將鐵匠踢倒鐵匠大憤乃將燒熱之鐵蹄猛擊馬背馬大號迪克見而大怒下馬將鐵匠手中之鐵蹄奪下且擊其身並指之駡曰汝欺無助之蠢物余今賜諸汝身汝當覺其痛苦言訖即掉首縱騎而去時愛蘭在旁見之頗爲不安而伊文則仍坦然自若似無其舉也第二日愛蘭獨自在室中伊文即與之談並以愛渠之心告之愛蘭不語伊文以爲默允乃抱而吻之愛蘭即驰告迪克并謂伊文須離此迪克憤而不答愛蘭悲極奔往臥室後迪克似有悔意乃至臥室中語愛蘭曰余將釋疑且當護汝不使他人欺汝旣抱而欲吻不意愛蘭忽移首於是迪克大怒披其頰且曰伊文吻汝汝不之拒余吻汝汝反拒之次日迪克開宴會渠妻愛蘭自爲招待而迪克則深居室中不越雷池一步且扃户不許愛蘭入内但伊仍不以爲意宴舞時密告愛蘭謂少待當遇君於後院君如不却即去此也心甘愛蘭允之詎知爲迪克所見愛蘭大窘乃欲力辯但迪克至此已忍無可忍因怒曰十年後汝可嫁與伊文但余永遠不能娶汝矣旣又曰現在門外車已齊備請汝二人速離此言訖即逕向室内而去悶悶獨坐鬰抑無聊旣聞門聲汽車聲見壁上時鐘亦已指一時因自嘆息逆料此時正伊文與愛蘭淫奔之時也正疑思間室門忽闢愛蘭垂首而入蓋並未隨伊文去也且至迪克前跪下求其恕罪迪克本非鐵石至比心　意轉因與愛蘭言好云 
[記各校之畢業禮]  
　　昨日各校之行畢業禮及休業式者計有八校如下 
　　美術專門昨日本埠西門美術專門學校在林蔭路第二院禮堂舉行十三届西洋畫科·及第八届初師科畢業式韓省長特囑滬海王道尹蔣敎育廳長特囑上海縣沈知事蒞校給憑訓詞其秩序如下（一）行禮（二）鋼琴（三）校長報告（四）省長代表王道尹給西洋畫科畢業證書（五）蔣廳長代表沈知事給初級師範科畢業證書給畢王道尹代表訓词繼由沈知事代表訓詞校董章伯寅演說（六）西洋畫科畢業學生答辭（七）奏樂閉會 
　　國語專門上海國語專門學校昨在愛而近路二號尙賢英文商中學大禮堂舉行晨學部第二届畢業式畢業者爲　世鏞·程秉彝·麥錫泉·梁洪楷·簡季萓·方文瀾·鍾仕斌·等秩序爲（一）向國旗致敬禮（二）校歌（三）校長訓詞（四）主任報告（五）校長給憑（六）畢業生國語表演（七）來賓濵說（八）答謝來賓（九）茶點散會該校晨學部對於來學者無分男女老幼並不限日期一滿十二人便可隨時開班畢業期一個月云 
　　中國體育中國女子體育學校昨在倍開爾路精武總會舉行第十五届畢業式先向國旗行禮並唱國歌校歌畢由校長報告次發給畢業證書及各敎員奬品次由校長及敎員相繼訓勉次由精武總會盧煒昌演說是日畢業學生合贈母校紀念品一種並於晚間公宴職敎員餐間佐以遊戲詼諧百出云 
　　兩江女師虹口鄧脫路兩江女子體育師範昨假中央大會堂舉行第一届畢業學廳會節目數十種尤以滑稽跳舞·啞劇等爲最優美云 
　　尙賢中學愛而近路尙賢英文商業中學昨行畢業禮普通科畢業者有簡世鏞·杜炳昌·黄寅初·鍾燿歧·洗鹿江·五生發給証者秋季西人之在該校敎授者共有五人暑假專修科將於七月七號開學九號上課云 
　　南洋商業前日南洋高級商業學校假座寗波同鄉會舉行商科及銀行科第二届畢業式（一）奏樂開會（二）鄺富灼博士訓詞（三）校長訓詞（四）來賓演說（五）敎務長報告（六）給憑（七）畢業生答詞（八）餘興電影（九）茶點（十）奏樂散會六時散會後該校校友會亦假該處開第二次大會改選職員並歡迎本届新會員曁新職員正會長季樹華副會長陳承淇文牘朱錦笙會計院辛愛幹事賀性全湯玉泉樓維濤云 
　　中國商業北泥城橋中國商業公學昨已行休業禮並發給奬證云 
　　亞喬夜校西門亞喬夜校於昨晚七行行休業式先由校長報告畢旋各敎員及來賓相繼演說末請璧如女士給奬即散會下學期開學定於陽曆九月十號又該校昨開校友會籌備會下星期日開員會云 
　　民國路校民國路商業聯合會中西義務夜校前晚舉行第四民暑假休業禮現已定九月一號秋季開學云 
[學務僉載]  
　　昨得各校畢業及休業禮以外之消息彙誌如下 
　　城東女學開遊藝會前日南市城東女學假夏令配克開遊藝會來賓壬餘人吳若安女士報告繼黄任之君演說該校長演口琴·奏聲·跳舞等新劇「心之色」演時掌聲如雷歐陽予倩及露沙音樂團等均到塲奏技大受歡迎閉會已近七時該校現改新學制云 
　　女美術校將添班次法租界寶康里中華女子美術學校最近法國里昂大學校來函定製繡品多件下學期欲添加班次云 
　　寰球校友會之常會卡德路寰球學生會日校校友會昨開第一次常會選出朱鴻傑·王公權·劉敬魁·胡裕慶·夏振華·胡思永·吳步蟾等七人並議决請舊日敎師等爲名譽指導員該幹事會定陽曆七月八日下午二時開會云 
　　體育師範開學藝會前日下午三時中華武衛會體育師範在公共體育塲健身房開學藝會來賓觀者甚衆吳校長報告一切學生表演各種成績云 
　　約翰義校募捐結束約翰義校爲約翰大學校生所組織創辦已四載學生百四十人本年因經濟困難於今春開學時曾由校長楊德壽君召集董事會議决募捐一次募捐總隊長張君　及該大學八級所任之各隊長等均能熱心從事結果殊佳計共得銀八百零六元個人第一爲張君悅聯除由義校備赠金牌一方外另由馬崇淦君之夫人書贈立軸一幅第二爲聶君光墀得銀牌一團體第一爲約翰中學二班所獲奬品爲錦繡緞旗一方該大學青年會所擬設之夏令兒童學校亦將假義校校舍開辦云 
[劇塲應須改良之要點（三）]  
　　第一···「管理」 
　　案目制之不良當然非廢除不可惟同時尙須注意看客之預定座位劇塲中預定座位之方法本非相宜亦當在廢除之例然在初廢案目制之時不妨稍緩廢除定座惟亦應改良案目經手定座之方法當依號碼之多少作爲先後之分别設如甲首先定四座則劇塲當爲之留一號至四號之座位乙定一座則爲之留五號座位若甲第二次復定二座則此時祇得以五六兩號給甲無論如何不能使看客自已指定此種管理方法本非空談所能故劇場中當訓練管理員數人此項管理員至少須受過高小敎育品行端正其所負之責任即管理劇塲中之招待如有侮辱看客及不按定章辦事者當指示或訓誡管理員之下則設招待專爲招待看客如入塲領座等事與案目之職務不同亦須粗通文字品行端正買票有一定地點不必由招待代爲之秩序旣佳而於劇場方面之經濟亦决不發生妨碍也（待續） 
[歐陽予倩將在新舞台客串]  
　　四日晚間···尙有童伶加演 
　　歐陽予倩前因赴杭帮忙頗蒙該處各界歡迎刻已返 
滬於本月四五兩晚（二十一·二十二日）應九畝地新舞台之聘客串兩晚第一晚演予倩得意之劇「人面桃」第二晚演雙齣好戲一爲「饅頭菴」該台舞台極大飛舞必頗有可觀一爲三本「虹霓關」亦係予倩之傑作此外尙有神童蔡齡童之捉放曹代落店亦於第一日出演云 
[今日天色雲重]  
　　時雨間作 
　　徐家匯天文台昨日下午四時三十分氣象預報云天色雲重時雨間作此間沿海有薄霧低壓將過江西向蘇浙而來東海有旋風北方風向不定颶風將折向北北西由海南島之東以至粤省南部本埠温度在下午三時前之二十四小時内最高七○·五最低六五·○去年同日最高九五·三最低七七·七 
 
 

Page 19

 
 
第一萬八千零八十五號;中華民國十二年 西曆一千九百二十三年七月二號
星期一 * *常識 
常談 
[何必如此] [  箴]  
　　總統人所做也欲做總統而至於不能做人此大不上算之事也何必如此 
　　捧人做總統亦人所捧也因捧人做總統而至於自已不能做人此更不上算之事也何必如此 
　　或曰此必其人本身有人格而後可告以如此如此之不可若其人而本無人格也則人以何必如此嘲笑之而彼亦將以何必如此嘲笑人矣於是乎如此如此之人竟貿貿然爲如此如此之事而弄成如此如此大僵特僵之局面 
衛生 
[夏日不可露天睡眠] [  傑]  
　　余每深夜歸家見馬路兩旁之露天睡眠者所在皆是尤以中下等社會爲最赤膊露身厥狀百出又有一般車夫乞丐男女雜沓酣臥樹蔭下余每見此狀輙生感慨苦無法以進言至願當局力加取締今且言露天睡眠之害 
　　（一）夏日天氣炎熱夜間較涼人身溫度有定不能受劇烈之冷暖如經過酷暖之後復受劇涼易致疾病 
　　（二）圖一時之涼爽而於露天之下酣臥旣熟睡後必無知覺天明時之露水後於輕忽中攻人成伏邪之重症 
　　（三）夜間如遇大雨必致渾身浸濕易罹重病 
　　（五）酷熱之時午夜無縱在露天中睡眠非但不得涼爽且臭汗蒸人異常受害 
　　（五）男女雜沓傷風敗俗之事在所不免 
　　综上所言露天睡眠之害甚爲明瞭吾之此作必不能入於中下等人之目深願一般熱心者負指導之責向人演說其害最後之希望則尤盼當局者力加取締焉 
經濟 
[放養白蠟蟲法] [  陳偉觀]  
　　白蠟蟲爲一種寄生樹皮之昆蟲吸收樹液能分泌白蠟此归倘取而煑之其用頗廣凡製造蠟燭及洋燭者均用之而貴重之藥丸或光澤之紙張亦均用之以塗其表且其値甚昻繁殖又易苟能廣爲放養則獲益無窮是亦生利之一道也余兄務農多年對於昆蟲頗有研究茲將彼放養白蠟蟲法列之於左 
　　（一）白蠟蟲寄生之樹爲木犀科植物而以蠟樹女貞爲尤宜 
　　（二）白蠟虫之卵子色赤形圓存於樹上母體内至立夏而成熟仲夏而孵化故欲從他地採取蠟子者宜在成熟之期 
　　（三）於樹上採取母體法宜連枝切去復裁爲數叚（每叚約長寸餘）然後以細麻將母體之枝纏繞於他樹之枝幹上其數以樹之大小而定 
　　（四）放養後旬餘卵化爲幼蟲（雄幼蟲較遲）寄居葉上吸收葉汁至初秋時漸延幹而下吸飲露水約二三夜即上升於枝幹中部吸收樹液背上遂分泌白蠟（與蚜蟲之分泌甘汁同）漸次堆積至九月中旬約有半寸厚於是蟲化爲蛹則停止分泌矣此時將白蠟剥下（亦有人連樹斬下）入於釜中用水煑之至沸點蠟皆融化浮於水面取出置於模型中冷之則凝結爲蠟塊可售之於市而獲重利矣（每斤約售一元左右） 
　　（五）剥離白蠟時每樹宜留小許切勿完全取去使其成蟲有棲息之所秋末雄蟲與雌蟲交尾雌蟲即肥大生子至翌夏成熟又可移放於他樹矣（乙種酬） 
[個人借欵之處置] [  吳東初]  
　　各項欵中要以個人借欵之理由爲最不充足其所以不充足者乃在無抵償之資財也按借欵之可靠而得以成立者以有擔保品之可恃耳商家借欵以其營業未停資本猶存如不能按期還債尙可收沒其資財或變賣其生財以彌補欠額故損失不大也若在個人旣無恒產可資擔保或又無恒業則其人之不可恃可知因此個人借欵嚴格言之毫無理由而處置之道難矣 
　　夫個人借欵無非爲個人之衣食不足或敎育費無出及其他零星用度而欲維持必須借欵也吾人茲姑不論其個人用度之正當與否誠有如上述原由而借欵者不可謂非正當也抑知自放欵者方面觀之無論其個人之如何可靠但按之經濟學原理以其無資財可以擔保認爲最無理由之借欵也 
　　個人借欵其償還之方法不外取自本身能力所賺得者簡 
言之全恃其薪金也如其人不自暴棄所成地位不致動搖進項自可源源而來否則作事並無恒心而又時患疾病或不幸夭亡雖其存心不欺人而放主終未獲其償還豈非放主之損失乎設若大多數借欵同此結果社會經濟尙堪問乎 
道德 
[模範小學生] [  權]  
　　日昨夕陽西下偕友散步於吳淞之北車站河浜衆人圍繞趨而視之見有年約十三四齡之兩鄉童因捕捉蟚蟹而起爭端以致扭打一團圍觀者咸勸不休正在手揮足踢之際旋來一年齡相等之小學生手持書囊而過見之前往勸解並云吾儕青年勿以區區爲一蟹之爭而自相殘害偶或不愼毆傷身體皮肉受苦家中父母勢必擔憂語語動聽衆皆肅然兩鄉童始釋手憤憤而散繼聞附鄰諸人云勸解者係某校之學生也年纔十二父一商人社會亦信仰對於家庭敎育異常注重故其子在校讀書品性自良平時成績亦佳占全校之冠也 
　　噫同爲青年何兩鄉童如是野蠻該學生如是明白大義全由敎育上之關係耳余歸後誌之以告青年（乙種酬） 
法制 
[男女性犯罪之差異] [  蕭慕韓]  
　　人類有男女性之不同而所犯之罪亦因之有種種之差異除共犯外有非男子不能犯者亦有非女子不能犯者如强姦罪非田子不能犯如秘密賣淫罪非女子不能犯他如墮胎罪殺兒罪引誘良家婦女賣淫罪等多發生於女了如國事犯浮浪犯强盜罪竊盜罪放火罪詐欺取財罪等多發生於男子據歐美各國統計犯罪之總數觀察之男子犯罪之數往往超過女子數倍我國無統計可考故不能確知男女犯罪之數目然就普通所見所聞者論之亦能推定男子犯罪之數當過女子所犯之數之若干倍雖屬性有男女之不同實由於女子少有犯罪之機會也蓋現今一切事業多操諸男子手中女子獨立經營者至鮮將來女子之智識進步能力增長與男子同立於競爭之地位時其犯罪之數增加或亦預料中事也又據日本犯罪人之統計觀察男子犯罪獨身者常多結婚者常少女子季罪有夫者常少無夫者常多但有夫而爲怨偶者常多爲佳偶者常少故國家多曠夫怨女實爲增加犯罪之原因無疑吾人不欲减少犯罪則已如欲减少犯罪則男女之婚嫁問題豈可忽哉雖然當此男女經濟未獨立時妻之衣食住往往仰夫供給若男子結婚過早事業未成無俯蓄妻子之能力一旦饑寒交迫而爲違法之行爲者亦所難免也故學者多主張男子二十五歲以上爲結婚之適當年齡意在防早婚之弊耳（乙種酬） 
科學 
[化學常識] [  天夢]  
[（六○）釢之說明]  
　　（一）名稱釢 
　　（二）各種名稱拉丁和英國都叫做「Neodymiuin」德國叫做「Neodym」日本叫做「内哇地姆孑ォチム」吾國舊譯叫做「鋖」現在决定的名稱叫做「釢」讀做乃字音 
　　（三）符號bN取拉丁字一四兩字母來表明的 
　　（四）存在存在昔來得礦裹面沒有單獨游離的產量極少　　（五）性質係一種灰白色的金屬物有展薄成片延長成線的性質同鐠（後述）質狠相像的 
　　（六）舉例釢質在最初取出的時候顏色是淡黄的在空氣裹面經過了幾點鐘那顏色便變成灰白色這種原質是金屬物中的特例了 
　　（七）製取把他的　化物用電氣分析法便得 
　　（八）總結剛纔所說他的性質旣是狠像鐠質那是有什麽證據可以分别他們呢却有兩種證據可以辨别的一種是在空氣裹面經過幾點鐘後會變顏色一種是他的鹽類以及人的溶液和鐠的顏色是不同的（乙種酬） 
雜錄 
[我到上海之感想] [  趙綸]  
　　上海爲我國第一通商巨埠船舶麕集車馬如織工廠之衆多商務之繁盛均非他埠所能及他如學校林立敎育發達亦非他埠所能比肩然此僅就表面上觀之若細察社會之内容則其腐敗之點實覺甚多就余所見有下列之數種　　（一）赌博賭博爲法律明文所禁止惟上海則禁止徒成具文街頭巷尾無處無賭博聲婦孺老幼多能賭博甚至一家之中父子伯叔兄弟姊妹相聚而賭喪失體面極矣 
　　（二）吸捲烟上海捲烟之流行上自官僚下至役夫苦工不吸者竟如鳳毛麟角而時髦之女子亦多效尤上海數百萬之人民以每人每日一盒捲烟計算每日消耗之金錢不可勝算矣 
　　（三）多流氓上海素號文明然而流氓之多實出人意料之外此等無業流氓專以敲詐爲事無知鄉民偶來滬上受其毒者不少矣 
　　（四）尙奢侈富貴之家奢侈無論已即中人之家亦衣多綢綾食多膏梁風俗奢侈實冠全國 
　　他如妓院之多鴉片店未盡禁絶均足以墮落青年偶一不愼即爲不良惡習所染以上海號稱我國最文明之區而其中腐敗之情形若是亦可見人心日非道德之式微矣（乙種酬） 
 
 
 

Page 20

 
 
第一萬八千零八十五號;中華民國十二年 西曆一千九百二十三年七月二號
星期一 * *   
 
