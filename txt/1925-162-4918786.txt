# 1925 - 162 - 4918786

 

Page 1

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *   
 
 

Page 2

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *   
 
 

Page 3

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *   
 
 

Page 4

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *   
 
 

Page 5

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *時評 
[交涉停頓（冷）]  
　　名曰交涉原非一經談判所能成功故交涉而有停頓亦意中事也况以歷來中國之往事與外人所有之舊見又安能一蹴而幾哉 
　　雖然以此次滬案情形而論則停頓實非所宜停頓愈久則我中國人之損失愈大夫以不能不停頓之事與不宜停頓之勢是誠兩難也 
　　雖然處今之時勢與今日之中國人固無一而非難者或者不幸日後之難更有百倍於今日者矣 
國内專電 
　　北京電前電使團會議對疆吏通電認有鼓勵人民排外嫌疑嗣悉十五日英使照會外部專詰此事措詞稍嚴并非以使團名義出之（十八日下午一鐘） 
　　北京電使團息滬中外委員會協商十三條使團决分次决定先允五條後再修正四條其稍關利害四條則主何留於華會司法會議後討論（十八日下午六鐘） 
　　北京電滬蔡曾電部滬案以英人被殺一名委員團空氣欠佳只好就老閘案先交涉北京電外部電朱兆莘將滬案十三條向英政府交涉速飭駐華代使持平容納 
　　北京電外部駁覆英使及使團謂華人排英宣傳只要上海不幸事件得依公平人道原則從速解决則不戢自止（十八日下午九鐘） 
　　北京電施肇基急電部美國務卿招談中國各地不穩美人生命財産宜切實保護須知上次中國甚危險萬一再生意外恐列國援助中國關稅會議等利益將生反響等語（十八日下午九鐘） 
　　北京電外部巧（十八）答覆英使漢口案照會謂徒手華人罪不致死實英負責 
　　北京電外部駁覆英使漢口案照會今日申刻送英使館（十八日下午九鐘） 
　　北京電巧（十八）閣議商駁使團警告以滬案所激爲根據苟滬案捕房負責各地憤慨自减政府已一再明令維持秩序又决皖省長王揖唐迭次呈請因病辭本兼各職情詞懇摯應照准特任吳炳湘爲安徽省長又電催鄭士琦赴任先令鄭士琦未到任以前着吳炳湘暫行兼署即發表吳曾赴津見張作霖作霖頗稱吳穩練段認作霖已同意又議派司法次長王文豹赴滬會同辦理收回上海會審公廨案又决京警廳警吏養赡費條例通過又整頓鐵路免　　北京電北大敎職員電全國軍人速息内爭一致對英（十八日下午十鐘） 
　　北京電各校後援會决十三條有撤換鄂蕭撤回蔡曾滬案爲國家問題組暑期學生軍至馮玉祥處訓練電日英華僑回國示决心各校派二人赴京奉漢綏津浦等四路宣傳并派代表至内外蒙等處 
　　北京電張之江李鳴鐘請禁外人游察綏展期一月（十八日下午十鐘） 
　　北京電馮玉祥向美要人切實聲明决不贊成共産决不反對資本主義（十八日下午一鐘）北京電吳光新云有希圖借外交案推倒現政府者但段非戀棧者余亦非貪位者 
　　北京電日政府已訓令住華僑民對華人取和靄態度小事宜容忍謂在華商務不久可以回復日有識者建議日支關係親切中國人民有富於情感特性苟將二十一條及其他足以回復感情事項廢除之則今後中國巿場豈異人任云（十八日下午六鐘） 
　　北京電施肇基前日見美國務卿談滬案彼答美决自動撤退登陸海軍施問此事是否與各國協商過答曰並未不過美國自己如此辦（十八日下午一鐘） 
　　北京電外部覆法使江西吉安并無如貴照會所述之排外行動請勿輕信 
　　北京電昨夜外沈宴外交委員孫寶琦顔惠慶汪大燮王正廷等沈以委員長屬孫寶琦　　北京電外交委員長各方均有所戴府爲難某學者建議不設會長開會時推一主席則名流身分爲高若任一會長反非所以尊重也（十八日下午六鐘） 
　　北京電近日華俄電張大各地風潮 
　　北京電外日文秘書熊垓病故决沈覲鼎繼　　北京電使館界内並無罷工及被拘工警 
　　北京電加拉罕再提議調華警守使館門 
　　北京電港電楊希閔逃往花縣滇軍被解武裝佔十分之七（十八日下午一鐘） 
　　北京電交部决按附加賑欵法籌捐助失業工人（十八日下午一鐘） 
　　北京電張作霖約班禪會晤班覆本擬出京承約當俟之節後（十八日下午一鐘） 
　　北京電曹錕夫人請願張作霖解放伊夫可將塘沽房地出售作罷工接濟張答權不吾操（十八日下午一鐘） 
　　北京電財部與比館商辦法郎案援中法例可收回現欵百萬以上（十八日下午九鐘） 
　　北京電有法官控章士釗解釋法郎案有懷疑段派員明日赴財部再查賬 
　　北京電奉軍某要人言金案初决李思浩告奉代表馮軍索二百萬僅予百萬馮軍某要人告張謂馮軍分得金欵六百萬張作霖甚疑查賬原因在此與李不能氷釋亦在此（十八日下午一鐘） 
　　北京電法比義三使照會外部抗議隴海路仍不停止扣車須負責禁止（十八日下午九鐘）　　北京電朱兆莘電英皇第四子在華艦隊練習請示招待辦法（十八日下午九鐘） 
　　北京電國際法庭王竉惠十五抵海牙列席　　北京墨西哥新派駐京公使普義即日來華（十八日下午九鐘） 
　　北京電王揖唐辭本兼職皖省長吳炳湘繼鄭士琦未到前由吳暫兼督辦 
　　北京電西原借欵之西原已抵大連不日來京商續約問題（十八日下午六鐘） 
　　北京電皖長吳炳湘說爲盛俟奉張同意即發表（十八日下午六鐘） 
　　十四日本報北京專電漢交涉員電京眞日聚衆搗毁英商店八家電碼漏一界字合補正 
　　漢口電紳界外交後援會篠（十七）開會討論漢案决（一）電請政府嚴重交涉（二）對英日經濟絶交（三）募捐救濟滬工人 
　　漢口電英界戒備加緊大智門軍警森嚴晚間交通阻絶日界崗兵撤退義勇團設司令部於日本人俱樂部門首水兵一半在陸一半撤回兵艦休息 
　　漢口電蕭通令嚴防亂黨煽惑藉端滋事　　漢口電武昌學聯會已解體漢學聯會解散惟女師女中女職業學生仍沿街勸捐救濟滬工人（以上十八日下午六鐘） 
　　漢口電蕭篠（十七）召軍政商學紳聯席會議討論滬漢案及救濟工人蕭出席報告宗旨即退由陳嘉謨主席决組湖北滬漢案救濟會推蕭陳正副理事長理事無定額陳時饒鳳璜李繼膺王樹榮吕超伯起草會章定漾（二十三）開第二次會選舉理事 
　　漢口電學界外交研究會篠（十七）開會歡迎滬學生代表梁棟蕭伯容梁蕭報告來鄂任務一報告滬案經過二調查武漢對滬案運動近况三請募欵救濟滬工人 
　　天津電省會霰（十七）例會對收回電車案有華董趙劉出席報告含混無結果衆責瀆職咨請省署撤換惟省咨載稱收欵需二千二百萬元 
　　天津電唐山援助滬案與津步趨同 
　　天津電巧（十八）晨齊耀珊汪士元晉京俞人鳳潘毓來津 
　　天津電秦皇島日船禦影丸船員臺人欒君鑒滬慘案感亡國痛投海自殺 
　　天津電津霰（十七）爲庚子紀念日各國官民赴公墳致祭或詰滬五卅慘殺案較庚子如何試易地設想聞外人亦太息 
　　天津電前益世報經理劉守榮移押地檢廳失踪說不確（以上十八日下午五鐘） 
　　天津電吳俊陞霰（十七）接太夫人病故急電即向奉張請假辭行立備專車霰夜十點半返點奔喪汲金純隨吳同行 
　　天津電海州護軍使白寳山新編蘇軍一師旅長鄭紹虔等日前來津晋謁奉張昨并訪楊以德 
　　天津電鎭威第三軍軍械官王晋廷帶兵八十名押運槍彈六十萬粒連營底昨由小站過津赴京 
　　天津電奉輸送司令孔國漢霰日由津返奉　　天津電霰（十七）晚田中玉晉京王占元昨由濟來津（以上十八日下午五鐘） 
　　張家口電滬學生代表倪文亞王信吾到張口後援會特開大會到者近萬人 
　　張家口電孫岳派趙守鈺爲駐張代表西北邊防督辦公署參謀長劉驥改爲顧部原缺以敎導團團長熊斌調充 
　　張家口電馮派彭程萬携欵萬五千元赴滬慰勞學工（以上十七日下午三鐘） 
　　哈爾濱電吉黑議在松花江兩岸各駐軍謀會勦胡匪 
　　哈爾濱電青崗縣之三里三發現羣狼奔噬居民大駭陸軍保衛團射擊不退且傷兵一哈爾濱電皓（十九）軍界在陸軍義地追悼陣亡將士 
　　哈爾濱電格蘭德回哈（以上十八日下午一鐘） 
　　青島電奉軍執法司令尹實山來青 
　　青島電昨晚商會開各界聯席會學生代表 
極力主張實行英日經濟絶交門外學生工人聚集數千餘冒雨請願結果一致通過商會長隋石卿簽字蓋章各團體均簽字今日又在第四公園集數百人經警廳派警勸散（以上十八日下午七鐘） 
　　青島電駐濟英領派書記柏司入京向英使有所陳述並傳僑民到署密談 
　　青島電日商祥陽火柴公司工人全體罷工聲援滬案 
　　青島電奉一軍航空敎練所組織就緒擬以華北運動會舊址爲練習塲 
　　青島電財廳令曹屬與被旱各縣預徵下忙限期解省（以上十八日下午四鐘） 
　　宜昌電學生連日游行演講秩序甚佳並組滬案委員會募金接濟滬罷工者商會不主罷巿 
　　宜昌電前知事吳寶炬交代不清私走未成被看守（以上十七日下午六鐘） 
　　重慶電和平弭兵會定明日請各將領及省方代表蒞會表明能否弭兵如不得圓滿即自行召集國民大會以求實現和平 
　　重慶電渝棉紗疋頭蘇貨乾菜綢緞各帮均電申停購英日貨件英日商號之華員均已退出（以上十七日下午十鐘） 
　　長沙電趙篠（十七）布告誥誡學生愛國運動務須恪守秩序免貽外人口實 
　　長沙電保靖已無川蔡各軍踪跡知事電趙請示善後 
　　長沙電辰州各學校多因乏食提前放暑假　　長沙電趙以岳州鎭守使鄒序彬回籍治喪期滿特電促來省銷假視事 
　　長沙電援助青滬工人募捐處篠日發兩電一致衡州唐生智一致衡州縣議會請贊助募欵並派議員羅源來衡向各方勸募　　長沙電趙擬將水警廳裁撤歸併内務司兼辦以節經費 
　　長沙電賀龍寒（十四）由慈利桑植遄返澧州俟將署務佈置妥當即回前方 
　　長沙電工團聯合會致段及上海各法團電請堅持廢除列强對我不平等待遇 
　　長沙電湘趙以滬案未了漢案又來深恐工學界激憤開會演說越出軌外特令警廳加意預防（以上十八日下午五鐘） 
　　香港電魏邦平有任廣州巿長消息 
　　香港電帥令任鄧仕章爲兵工廠長着蔣中正吳鐵城掃除巿内招兵機關又令撤報紙檢查員 
　　香港電范石生部軍需處長删電胡漢民謂此次楊劉投北聯唐稱兵禍粤敝軍長呈先旣未聞知事後未能親屠叛逆負咎良多至敝軍參謀長李宗黄逞其私憤開罪政府此其私人動作與敝軍全體無關敝軍出發討賊人所共鑒今更南寗已下掃穴可期三民五權將惠滇土 
垠香港電廣州農工商學界篠（十七）午在廣大開援滬案會决漾（二十三）舉行示威大巡行并議决十五條（一）抵制兩國貨（二）拒用外幣（三）經濟絶濟（四）不賣用料糧食（五）常國主義下工人學生罷工罷學（六）粤農商學界休業一天巡遊示威巡行日起各界臂纏黑紗一星期下半旗一天（七）募捐（八）工人捐一天學生大學二元中一元小五毫商店分十元五元二元二元三等兵二毫農一毫政界捐俸一月（九）組宣傳隊（十）擴大統一民衆組織爲對外後盾（十）（一）請革命政府向英日抗議（十）（二）電全國全世界（十）（三）慰問滬漢被害者（十）（四）電全國組對滬代表統一機關（十）（五）示威大巡行 
　　香港電聞許崇智今晚可抵省將與胡漢民孫科等商支配粤局及大本營改組等問題　　香港電港皇仁中學學生今日大半罷課聞各生每人捐一元爲拍電用 
　　香港電粤路廣三路已修復定篠（十七）巧（十八）先後開車 
　　香港電林雲孩有理院長望 
　　香港電洪兆麟部銑（十六）抵意溪許軍在潮城架砲備戰經紳商調停洪部即退回留隍現擬請熊略部入駐潮城作緩衝 
　　香港電軍界訊范石生與滇唐言和妥協范唐聯合下粤范部作前驅梧州以上防務空虚范唐軍不難一鼓直下故西江防務驟緊鄭潤琦李濟琛等部趕回原防連日潮汕許軍仍陸續返省即爲對付范唐胡漢民并以朱培德滇軍恐不足靠擬調朱部遠離廣州（以上十八日下午八鐘） 
　　福州電各界後援會假商會召集各團體議决實行與英日經濟絶交並定篠（十七）開各界代表聯席會議請周薩蒞會商界募捐團亦已成立分三等募捐（十七日下午六鐘）　　厦門電許崇智擬巧（十八）赴廣州以張國楨留守汕頭張毅有派兵助洪兆麟回汕說同安陸團開赴泉州莆田接董子良旅之防因董旅已赴上游攻盧興邦（十八日下午九鐘）　　開封電三軍總參議耿毅來汴謁岳京訊奉張以滬潮擴大主與馮協力對外所有議及移防等議暫緩不日返奉 
　　開封電李烈鈞並其夫人頃由洛返汴 
　　開封電敎會英人以僱工罷工悉赴鷄公山岳督掛車派兵護送交涉員林實亦派員同往（以上十七日下午八鐘） 
　　阜寗電篠（十七）日滬案後援會游行示威各界到萬餘人沿途分段講演羣情憤激 
　　（十七日下午三鐘） 
　　温州電官紳籌欵辦理平糶並查獲私運食米出口林芎仁徐春甫楊和等三人游街示衆罰洋四千元米充公官紳勸諭商民全城各店業已開巿（十八日下午九鐘） 
[特約路透電]  
　　各方對於滬案之外電 
　　十八日北京電今日内閣會議討論有關係各國昨致外交部之牒文聞討論後已命外部擬稿反駁内閣决議派司法部次長王文豹赴滬參加疿關於會審公廨之磋商十八日北京電英代使願見學生代表團詳述英國對滬案之意見學生不允其請 
　　十八日香港電皇后學校年長之學生數人罷課贊助滬學生 
　　十八日香港電今晨皇后學生到校時多由父母護送以防爲人勸誘罷課英人甚以爲慰有銀行界商界某有名華代表語路透訪員曰吾人不欲罷巿 
　　十八日北京電陸長吳光新所統奉軍現有兩旅已抵北京附近聞將以之充執政衛兵張作霖已派兵一營在京擔任特别警察職務 
　　十八日東京電昨日商聯會開會通過决議案謂政府當與列强合作取必要方法以保中國治安早日恢復該會並議定致電滬·津·漢·華·商會請努力求工潮之適當解决及治安之早日復原 
　　十七日倫敦電外部薩繆爾今日在下院答工黨戴氏之問詳述所採行保護在華無武裝英人之計畫並謂上海登陸之兵即不全數撤退不久可望一部份撤退凡形似挑釁之計畫業已愼重避免之政府已訓令北京代使如渠以爲宜採行任何種特殊計畫須立即呈報云 
[葡國對於澳門行政]  
　　十七日葡京電葡萄牙衆議院今日對於澳門港行政案辯論終結否决前澳門總督羅德里巨氏主張澳門港資本葡居其六中英各居其二之動議 
[英國絲稅中之夾絲品]  
　　十七日倫敦電下院今夜通過政府所提之修正文規定進口絲夾織物之稅照全部織物之重量徵收而不根據其所含絲之重量財政大臣邱吉爾稱印度中國所來之較輕絲織物敷以粉漿此種貨品當通融辦理視同敷膠庶英國進口商得以購進東方輕量的絲織物云 
[意國對於保安公約之態度]  
　　十七日羅馬電半官消息稱法政府請意政府對於法國覆德保安公約提議之文予以同意意政府現已答覆希望最後可締結五强國公約但謂現擬之公約如何可成鎭定歐洲之穩固基礎今尙未悉故在公約條文中未切實稅明何種具體辦法可因此約而發生及意國在保障自己利益上處何地位時意政府保留其决議云 
[軍械大會之簽字國]  
　　十七日日内瓦電軍械大會今日閉幕出席者四十五國而簽字於公約者僅十八國各大國皆簽約簽字於戰時禁用化學品與黴菌之議定書者除十八國外尙有九國 
[比國新内閣]  
　　十七日比京電比國天主敎黨領袖波勒爾子爵已組成新混合政府以社會黨領袖樊德威長外交自由黨凱斯敎爲國防大臣 
 
 

Page 6

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *[各國近聞]  
　　十八日東京電日日新聞稱兹由可靠方面探悉日本某營造公司已於上月開始建造道齊鐵路預　十月杪可以竣工 
　　十八日東京電據頃方發表之公報稱日皇起居今日較昨日將覺不適但不危險 
　　十八日華盛頓電參議員拉福勒特氏現患氣喘症情勢嚴重 
　　十七日波士頓電麥克米蘭探險隊今日起程起北極計有船兩艘其一載飛機三架 
國内要聞 
[吉林各界繼續援助滬案（隱）]  
　　吉林通信此間各界對於滬案事件莫不義憤塡胸羣起呼籲中等學生於十日全體游行示威及請願之後即議决十一日分團講演以喚起商民之注意是日上午十時各校學生齊集公共運動場附中等校外復加入省立模範縣立高小等各小校人數較十日尤多當場議定劃分各校講演地段分頭出發計一師河南街一·中牛馬行街及通天街·法專江沿街·五中東關一帶·毓文糧米行街·女師商埠·女中白旗堆子藍旗堆子·同文西門外·縣師省模縣高分别在北山德勝街北大街等處當未發時天已隂雨但各生勇氣並未稍減仍冒雨而出聽者無不爲之動容午后雨勢漸大衣服都被淋透學生猶入商號講演及晚始散當學生在運動場時忽聞東西關日本火柴公司因華工罷工日人强制工作雙方發生衝突華工被傷多名一時道路傳言學生總會長立派自行車隊馳往實地調查如果實有其事即率大隊往援嗣據回報該兩公司華工因要求停工一天表示同情經日人婉勸並未釀成事端然已引起全國商民之注意敎界同人滬案後援會於十日正式成立後已將職員分别舉定正副會長馬天安張乃仁文書股沈立峯周夢非宣傳股武鳴周何致堂調查股孫贊侯胡天民交際股馬一忱趙雨琴庶務股賈玉芳張希平會計股張玉堂燕景堤評議員一區祝步唐趙秉國二區于躍東孫贊侯三區時熙軒趙雨琴四區武鳴周駱靜儀五區張瑞芬單豫軒並於十一晚開全體大會凡省城敎職員均參預馬天安提議商借省敎育會爲辦公處致電各縣当團一致力爭通過李禾村提議由會派代表分頭接洽省城各法團籌備巿民大會即經推定馬天安趙雨琴接洽省議會孫紹棠張乃仁接洽總工會武鳴周沈立峰接洽總商會趙雨琴吕佩之接洽省農會武鳴周杜迪之接洽省敎育會沈立峰孫贊侯接洽律師公會時熙軒劉松年接洽商聯會馬一忱戴秩榮接洽縣農會並擬臨時籌備大規模之追悼會由宣傳部印傳單及漫畫張貼要衢以資警醒並擬定發行不定期奮鬥刋物郵送外埠及邊遠區域一致奮起一面函請各報館廣爲宣傳商借通俗敎育館之各講演所爲本會講演地點每晚仍在省敎育會開會共謀進行惟當軸以吉省日僑衆多與内地情形不同學生講演不免饿有激烈論調誠恐發生衝突轉足爲此案交涉之障碍乃令敎育廳警察廳召集各校長勸令學生上課免荒學業第其救國熱忱亦至可嘉許其課後爲妥愼之進行學生遵命議决十二日各校一律照常上課實行募捐中學生自現洋一角起碼多多益善高小生自由捐助候集有成數即行匯滬商界對此事深表同情總商會已電京請嚴重交涉一面傳知省城各商於十一日一律懸掛半旗以表哀意而各商之售賣日貨者都願犧牲不再批進日人於滬案發生之後即由日本總領事館派遣密探四出偵查吉人舉動全體日僑十一日在居留民會開會對付辦法僉以現在華人意氣激昻未可相犯暫取沉默態度以消極方法和緩空氣並派代表晉謁熙參謀長鄭政廳長請求注意熙鄭兩氏答以决不礙及外僑生命財産毋庸過慮省議會受學生會之請求特召集農工商敎及律師五會開聯席會議議决代學生舉辦一切定於本月十四日假丹桂茶園開追悼滬案被害學生工人大會並以全體名義通電政府及各當局請對滬案嚴重交涉各校並以提倡國貨爲校訓以喚起學生之觀感而爲抵制劣貨之地步云（六月十一日） 
[湘人對青滬案之接厲]  
　　湘垣自政府宣布特别戒嚴後風潮逐漸平息惟於英美日三領事館附近仍依舊有兵放哨至各界之青滬慘案雪恥會已經議决實行改組定星期日（十四）下午一時召集各團體代表大會先期由雪恥會函知各公法團各派代表一人各校則每校三人（計敎職員一人學生二人）此次改組蓋根據於省署會議之結果現省署對於該會已發出補助費二百元並對該會職員表示政府有三種希望（一）宣傳時宜注意材料之統一（二）希望各界一致參加以爲政府後盾（三）希望該會對會務積極進行 
　　學生聯合會昨致函全省各校略謂兹經代表大會議决並加入執行委員之意見關於青滬案之宣傳應依照下面之條件（一）各校組織時事研究會暑假服務研究會等小團體一以團結内部一以作宣傳之准備（二）各校由同學輪流出發講演每日致少必有五組每組至少必有三人（三）各校由各縣同學組織暑期宣傳隊或暑期講演團預備分向各鄕村對一般民衆作廣大之宣傳此外各校同學無論是否在講演時間必需懸掛徽章以免一班人認識之錯誤切希同學依照執行特此通告 
　　現除長沙外所有永州衡州湘潭常德益陽湘隂岳陽各埠對於滬案均先後爲羣衆之遊行而其所採之途徑第一要事即爲經濟絶交問題云 
[汕學界積極援助滬案（居）]  
　　汕頭通信汕巿各校除加入嶺東學生會外未再有所聯合惟嶺東包括潮梅十五縣而言範圍甚大滬案發生後高商女中二校以汕巿各校有團結一致之必要即發起組織汕頭學聯合會十一日開代表大會到者有高商·同濟·旅汕·女職·巿二·友中·華中·震中·耀汕·迴中·職中·女中·等校·及全國學生會執行委員會主任郭壽華等即席推高商主席迴中速記討論事項（一）本會章程推舉女中高商二校爲起草員（二）組織採委員制（三）會務進行議决組一籌備委員會票舉五校爲委員（四）暫不加入嶺東學生會（五）援助上海被害同胞事議决（甲）罷課三天（乙）罷課期内組織宣傳隊以喚醒同胞組織募捐隊向各界募捐將欵全數捐助上海罷工同胞罷課日期由籌備委員會决定决定後通告各校一律照行（六月十三日） 
[梧州巿民援助滬案之運動（一鳴）]  
　　梧州通信梧巿自上海學生流血慘劇傳至後各界即召集會議討論對待辦法並組織梧州巿民對外林會昨爲梧巿人民團體大巡行之期計參加者各學校各團體工會等不下二千餘人手持小旗上書「打倒帝國主義」「永遠杯葛英日貨物」等字様旋到梧州善後處及廣西交涉署請願要求向英日兩國領事嚴重交涉並上請願書與善後處及交涉署其請願書云連日報載上海各界羣衆因援助日本紗廠工人慘遭英人屠殺噩耗傳來一巿巿民異常憤激爰有本會之組織本民族自决精神一致援助除通電上海同胞聲援外理合請願鈞署迅向本處日英領事本全巿人民公意提出抗議最低限度要求厚恤傷亡懲戒日紗廠資本家及肇事長官撤換上海英日領事及向我國謝罪嗣後不得有殘殺及苛待中國人民之行爲以免再蹈前轍國家幸甚梧州巿民對外大會謹呈云云該會並派李血涙赴滬慰問被害同胞家屬及致電上海中華民國學生聯合總會曁各界團體其電云本巿人民對於日英慘殺我國工學同胞事憤激異常一致議决誓策羣力爲諸君後盾昨日已集合巿民大會巡行示威及請願政府嚴重抗爭並派代表李血淚君來滬躬親慰問尙希努力奮鬥以雪國恥而謀吾人幸福毋稍屈撓務達勝利之目的爲禱梧州巿各界對外大會叩（六月十三日） 
[使團抗議對英日運動]  
　　其目的在諉卸滬案責任 
　　北京外交團十七日由領袖意使致抗議書於外交部譯文如下「余以余之同僚及余之名對於現在掩蔽中國全國且更有蔓延之徵之不安狀態將使外人之生命財産瀕於危殆有喚起中國政府愼重注意之光榮關於在上海之不幸事關係國外交代表者就於維持秩序對於中國政府所當負之重大責任前已喚起貴政府之注意其後帶重大性質之新事件又發生於其他地方在漢口則殺一外人後手執棍棒投擲石塊之羣衆大呼殺外國人而闖入英國租界該租界當局試用救火喞筒驅散闖入租界者起見遂不得已而用武器在出事之前一日中國地方官因接受將有發生事件之虞之預報於是商請外國官場謂當由中國方面負維持秩序之全責請阻止外國陸戰隊上岸當時外或官塲亦表同意然至事件發生之日租界方面屢次要求中國官場派出軍隊到場彈壓維持秩序如此亘三小時之久中國官場置若罔聞在鎭江方面排外運動達於極點因此之故外人乃不得不携其婦嬬附船送至上海又在上海在租界外有一外人被人用手槍擊斃其同伴一外國女子亦因此受傷上述各項僅爲外交代表者所知最悉之重大者其他在各地方屢有釀成排外思想及破壞風潮以使外人感大恐慌之事余之同僚及余專以欲圖除去將成爲消滅中國及諸外國政府間所存在之親善關係之惡果之一切原因爲念對現下時局之重大及講究其對付之策之爲急務欲再促政府愼重之注意」 
[漢案發生後之鄂蕭對外表示]  
　　國聞通信社漢口通信云漢案發生以後鄂蕭僅注意於保護外僑對於被殺民衆轉視若無關重要十四日午後特派參謀鄒燮斌渡江至漢口法租界國際新聞記者恊會慰問各外報記者並恐旅鄂各國外僑尙未明瞭中國當局瞧此特别要好之意特宣布保護外僑經過情形請各記者盡量披露鄒對外報聲稱蕭督辦自任職以來對於在鄂外僑之生命財産保護極爲周密對於各國邦交亦極親睦數年以來事實俱在其尤著者如奉直戰爭場子流域迄未轉入戰事漩渦不獨鄂省人民能安居樂業即旅鄂外僑商業亦受益不淺此種現象實張之洞去鄂以後所絶無而僅有者近自滬案發生此間思患預防之種種佈置歷歷可考如屢次勸告學生嚴申保護外僑之令均經懇切布告不意六月十一日事件變出倉猝蕭督辦對之甚爲惋惜因特實施以下四項辦法以期周密（一）英法日三國租界以及一二特别區與中國昆界地方已調湖北陸軍第二師四營兵力會同警察及鎭署巡緝營駐紥保護極爲周密至夜時戒備尤嚴（二）武漢華界無職業遊民取締最嚴如有不法情事决用軍律辦理（三）武漢學生已提前放假昨前兩日均已實行回籍（四）十三日通電湖北各縣知事及駐防長官對於各縣寄居外僑切實保護安全决無意外云云鄒氏此種表示極爲肉麻然彼竟大言大慚至可怪矣 
[關於滬案之要電]  
　　纽約來電申報館鑒請勸誡各處罷工者勿在租界外及内地施强暴行動海外華僑熱心贊助國民愛國運動但祈勿逾越軌外俾免重覩庚子之亂對外尤宜分别善惡不得混爲一體最要者宜以文明手段進行一切如麥肯齊案此間華僑殊爲扼腕幸勿再見紐約總領事張祥麟 
　　DJEMBER來電上海申報轉各界鑒英日恃强慘斃學生僑情憤激請嚴重交涉願爲後盾TBONTHEEHWEEKWONDJEMBER 
　　北京滬案救濟會電各報館鑒滬案發生舉國同憤比又延及潯漢若不策羣圖救不徒勝算難操或且益傷國體同人等用是組織滬案救濟會不揣棉薄輙以籌書滬案進行援助滬案失業同胞之責自任業於本月十三日正式成立公推熊秉三先生爲會長梁燕孫黄膺白李石曾許俊人四先生爲副會長所有同人意見另呈宣言奉敎再同人等現正力籌欵項不日派員携赴滬漢援濟失業同胞先此電聞熊希齡·梁士詒·王正廷·孫寳琦·李煜瀛·黄郛·汪大燮·顔惠慶·湯爾和·許世英·易培基焦易堂·鹿鍾麟·薛篤弼·鄭洪年·馬叙倫·景學鈐·羅文幹·周詒春·談荔孫·胡適·袁良·蔣夢麔·馬君武·屈映光·孫學仕·石青陽·劉汝賢·吕調元·江庸·譚熙鴻·王世杰·張耀曾·李書城·馬良·任可澄等甘肅省議會電申新兩報館轉上海各機關各團體鑒此次英捕日人慘殺同胞違背人道侮我國權警電遥傳全國憤駭是可忍也孰不可忍古人云國不競亦陵何國之爲計惟有力持正義禦兹横逆應請政府與我全國國民一致主張與該兩國先行經濟絶交並懇政府查明眞相嚴重交涉懲辦禍魁力圖善後以存公道而保主權甘雖僻遠誓以千萬人民公意爲政府後盾爲同胞援助臨電迫切無任憤激甘肅省議會諫印 
　　開封劉治洲電各報館均鑒滬濱殘殺正在抗爭漢口横屍又來慘報英人視我已如亡國此而可忍孰不可忍近日各方主張均極切當凡屬國人自當堅持到底惟尚有欲言者一宜請政府速開吳淞爲自由港以移轉上海商業中心二淞漢兩埠密邇租界宜合各界之力速籌鉅欵以罷工工人尅日興修俾租界住民商店得以遷居三促各派領袖各省當局念此奇恥相忍爲國勿購外械助長内爭同心恊力修明内政俾人民生命財産有所保障以免托庇租界受侮外人以上三端雖出常談實關到計國家存亡在此一舉謹貢愚忱幸垂察焉劉治洲銑印 
　　洛陽航空學校電各報館均鑒自滬案發生我同胞死傷逮捕日有所聞稍有人心能無髮指嗟我同胞誰無父母誰無妻子若不急起挽救則民氣淪亡國礶何在身家性命均將操諸英日之手願我資本家以經濟絶交爲前提實力派以連結雪恥作後盾各界同胞努力抵省貨捐欵以助滬人並僉以履行各處國民大會議决各條件爲己任一息尙存此志勿懈果能趨向一致堅持到底則公理可伸誰敢予侮敝校同仁各瀧熱血咸抱奮勇除每日在洛飛散傳單極力抵制劣貨外並捐洋一百六十元匯滬總商會俾轉救失業工人雖杯水車薪無濟於事然積腋成裘不無小補同胞同胞當仁不讓幸各慨解仁囊急起奮鬭民國幸甚同胞幸甚洛陽國立航空學校 
　　景德總商會電申報轉各界各團體均鑒五卅慘案噩耗傳來同深悲憤現當交涉吃緊務請一致聲援堅持到底同人不惜犧牲一切以爲後盾江西景德鎭總商會叩篠 
　　河口敎育會電申報轉各報各團體均鑒五卅慘案釁自彼開横逆頻加慘無人道嗟我同胞遭此荼毒驚聞噩耗悲憤同深除由學生游行講演外合電奉聞願同奮鬭江西河口鎭敎育會諫 
　　五卅慘案安徽後援會代電敎育會敎育局各學校商會各團體曁父老昆北姊妹均鑒上海自五卅起連日慘遭屠戮噩耗驚傳全國悲憤我皖省亦於六月七日假省敎育會開會召集五十餘團體成立五卅慘案安徽後援會會址駐省敎育會當場議决援助辦法兩條（一）急籌巨欵上海已罷巿罷工罷課應急速籌募巨欵匯滬接濟俾得堅持到底（二）經濟絶交商人不購進英日貨品國人不供給英日食用非與英日商場工廠密接關係之地不必罷巿罷工罷課以自殺會畢即游行街巿經過省公署當推代表哀籲官廳業於八日電執政外交部嚴厲與英日交涉復於十日各界集齊黄家操場舉行大游行示威運動旋分頭募捐此間民氣異常踴躍及對於兩國交易一槪斷絶關係團結堅固努力進行生死關頭稍縱即逝用特泣告國人組織分會全國一心并祈派出講演隊喚醒民衆除另電乞欵匯滬外謹將本會成立名稱宗旨及辦法各情形一并電達查照五卅慘案安徽後援會咸叩 
　　安徽旅潯同鄕會等三團體電上海各報館全國父老均鑒滬捕房慘殺學生工人凡有血氣莫不痛心疾首對待之法須舉國一致作政府後盾現在外交當局已提出三次抗議特派員蔡曾二公亦已到滬交涉步驟甚爲正當惟罷巿罷課罷工雖表示民氣激昻然不擇地擇時而施徒受損的於事無補敝會等主張暫候蔡曾二公搜查證據俾政府根據交涉誓不達到滬工商學聯會所提出條件完全承認不止且此次之禍乃英日兩國所肇其他各友邦均屬友好亟宜分别對待免授人口實俾該兩國藉資挑撥一面實行經濟絶交籌欵接濟服務該兩國罷工工人一面多推宣講員隨在演講抵制該兩國方法並指導分别認明國界爲文明有秩序之舉動堅持到底敝會廠同人義憤同深聊貢一得以供採擇安徽旅潯同鄕會·洪都九屬旅潯同鄕會普濟自來水廠等全體叩鹽　　 
　　安徽灣沚滬案後援會電上海各報館均鑒五卅惨案事出非常敝鎭人士悲憤之餘特組織安徽灣沚滬案後援會期與各方聯絡誓死力爭非達到圓滿解决目的不止謹此電達安徽灣沚滬案後援會寒 
　　安徽運漕鎭巿民外交後援會電各報館均鑒英捕慘殺學生曁工人侮衊國體弁髦人命於焉已極遠道聞知眥裂髮指爰於十三日罷巿罷工罷課並集合各界開巿民大會與會者數千人莫不義憤塡膺比即結隊游行作示威運動地雖蕞爾愛國舉動何敢後讓務希各地一致奮起爲外交後盾申我民氣而昭公理安徽運漕鎭巿民外交後援會叩寒 
　　鄧其源梅欽光等代電上海申報館轉全國父老兄弟諸姑姊妹均鑒我上海工學界同胞以愛國運動慘遭英捕嫉忌一再槍擊死傷至數百人之多漢口工人亦以罷工而遭槍殺者數人枕骸盈巿血肉横飛人道滅絶公理掃地瞻念前途欲哭無淚論者莫不切齒痛恨於英捕之强暴兇殘抑知亦我國十四年來干戈相尋内爭不已有以造其惡因而使我手無寸鐵之弱無可依窮無可告之同胞受其惡果物腐蟲生相因而至嚮使我國握有實力者以鬩牆之力蓄而爲禦侮之謀修其内政整其國防凡所措施悉循軌道我共和政府已成立十四年安見國勢不蒸蒸日上租界不早日收回何至刀爼魚肉任其宰割即不然外人以我國有不可輕犯者在當亦不敢蹂躪踐踏以至於此此吾之所敢斷言者也屠刀放下立地成佛孼海茫茫回頭是岸尙乞今日握有實力者化除黨見永息内爭同心戮力一致對外爲國民立保障爲外交作後盾庶幾我四萬萬同胞尙有一線生機之望是則其源等之所馨香祝禱想亦當道諸大君子之所樂聞而實踐者也臨電神馳無任百拜鄧其源梅欽光王之鶴魏道成何從義王鼎昌删　　泉州外交後援會電申報轉全國各團體機關英日凶殘請一致對付南安海都外匀後援會 
　　杭州江干柴炭公會代電滬漢慘劇除捐洋交杭州總商會彙解外務望舉國同胞抵死力爭 
　　餘姚中河鄕學界滬案後援會電各報鑒五卅慘案誓作後盾餘姚中河鄕學界滬案後援會 
　　蕭山東鄕滬案後援會代電工商學聯合會鑒五卅慘案同深憤慨此間業已聯合各團體成立蕭山東鄕各團體滬案後援會連日向附近各地募捐俟積有成數即當匯奉特電奉聞 
　　蕭山各界滬案後援會代電五卅慘案舉圖憤激（中略）本會主張各工廠並無英日兩國關係者不妨先行上工振興國貨俾實業機關不致停滯是否請察 
　　天台平鎭商學聯合會宣言五卅哭聲共起疾呼而所以謀正當解决之道俾我全民族生命財産得有所保障用是謹告全國同胞一方想法取消英國在中國所得一切不平等條約所賦與種種之權利一方則努力提倡國貨以抵制英國貨品之輸入俾抵抗英人經濟之侵略同人等依此兩種辦法着手進行並分組四出宣傳喚醒同胞以期萬衆一心同人等誓死不渝此志願同人君子共策進行實利賴焉天台平鎭商學聯合會啓 
 
 

Page 7

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *商業巿况 
　　北京專電（十八日下午六鐘） 
　　前場玖陸開盤三二一高至三二三低至三二收盤三二二五成交一百七十餘萬後場玖陸開盤三二三低至三一七收盤三一七二五成交一百九十餘萬 
　　皓（十九）哿（二十）兩日爲銀行半年結賬期公債無巿 
[神戶英美匯巿電訊]  
　　昨日神艉滙兌巿午前電日美賣價四十元零七角半較上日高一角二分半買價四十元零八角七分半較上日亦高一角二分半日英賣價一先令八辦士一二五較上日高○六二五買價一先令八辦士一八七五不變正午學午後來電巿價均與午前同 
[印港滙掛牌價改賤]  
　　昨日星期四各滙掛牌價印滙大二五改爲二百零六羅比二五港滙小一二五改掛七十三兩六二五餘滙完全未動計先令仍爲三先令一辦士二五法滙仍爲一千五百八十五法郎美匯仍爲七十五元五角東滙仍爲五錢四分荷匯仍掛一百八十六盾七五新滙仍掛七十五兩七錢五分 
[大條銀及各滙兌掛價]  
　　昨日大條銀近遠期增小一二五計近期改掛三十一辦士六八七五遠期改爲三十一辦士六二五美匯兌開盤小一二五改掛四十八元六角一二五收盤小○六二五改掛四十八元六角銀價小三七五改掛　六十八元七角五分日美日英均未改動計日美仍掛四十元零七角五分日英一先令八辦士一八七五 
[外滙銀行進胃甚旺]  
　　昨日銀行外滙交易進旺於出故價盤以買盤爲多兹將三滙巿價分述於後 
　　先令掛牌不動仍爲三先令一辦士二五上午銀行暗盤賣價爲三先令一辦士半買價初爲三先令一辦士六二五至三先令一辦士六八七五後回緊至三先令一辦士五六二五午後巿况又見轉疲計賣價仍爲三先令一辦士半買價三先令一辦士五六二五至三先令一辦士六二五 
　　美滙掛牌不動仍爲七十五元半賣價七十五元八七五買價七十六元一二五全日巿况清淡故價亦未有上落 
　　東匯掛牌未改仍掛五錢四分銀行暗盤賣出價初爲五錢四分一二五後至五錢四分買價五錢三分八七五至五錢三分八一二五收巿以五錢三分七五爲最緊下午開盤五錢四分賣出買進五錢三分七五至五錢三分八一二五云 
[紗花略堅]  
　　現紗成交六七百包賣價仍漲交易所繼續停巿 
　　昨日星期四美棉初因利物浦電訉不佳而跌繼因旱區缺雨而漲卒因多頭了結而再跌計期貨跌三十二至三十九磅音現貨跌三十五磅音英棉期貨跌七至十一點現貨漲十二點印棉初隨美棉消息上漲後因日商購進巿况益堅計孟加拉奥姆拉白羅溪均漲四羅比大阪現紗二十支藍魚漲二元二十支紅財神漲四元十六支福島及三馬漲二元本埠期紗花因交易所繼續停巿未有巿况現紗方面川帮進二十支寳鼎地球雙鹿一百餘包福建邦進一百五十包汕頭帮進一百五十包其餘江西寗波蕪湖内地等帮共進二三百包價漲二錢五分至五錢各牌巿價列左 
　　十六支孔雀一七○·○○二十支立馬一七八·○○二十支寳鼎一七五·○○ 
　　十六支人鐘一六七·五○二十支雙鹿一七七·○○二十支地球一七六·五○ 
　　十六支大發一六六·五○二十支三羊一八一·○○十二支孔雀一六二·○○ 
　　十六支地球一六七·七五二十支金城一八一·二五十二支人鐘一六一·○○ 
　　十六支汽球一六六·二五二十支雙喜一七七·五○十二支金鷄一五九·五○ 
　　十六支寳鼎一六八·五○二十支人鐘一七四·五○ 
　　公會現棉消息廠商略有購進巿價如左 
　　陜西花四○·○○鴻裕進一○○件現貨送廠 
　　陜五花三八·五○申報進三○○件現貨送廠 
　　三品又趨漲風（十八日大阪電） 
　　三品巿場前日因美印棉電均呈漲勢故人氣仍極堅俏今晨美棉雖跌而印棉報漲滙巿不動一大部分仍抱樂觀開巿雖微帶軟勢至第二盤巿况頓堅雖無大宗買戶出現然均料美國特基沙斯東南部降雨不足第二次美棉估計必更形减少兼以夏季生産減退故補充交易相當流動目下步調旣非常穩健此後或更有起色亦未可知 
　　大阪紗巿不動（十八日大阪電） 
　　原棉跌而三品期巿反趨漲風故現巿人氣尙稱良好惟交易無多行情不動成交三百包 
　　合同十二支六月期三○六·○○ 
　　福助二十支七月期三二○·○○ 
　　大阪布巿微漲（十八日大阪電） 
　　棉布况因三品現出新高價人氣堅俏行情微漲惟滙巿賤軟買氣不暢 
　　横濱絲巿略趨岑寂（十八日横濱電） 
　　生絲現貨僅有一二補充缺貨之家零星買進别無大宗交易行情亦無變化 
絲屑巿况買賣雙方又形觀望巿面存底稀薄交易亦極清淡 
[期紛交割不弱]  
　　空方因復業無期結價了結交割計有七十餘萬包 
　　麵粉交易所自二十六日開始交割後初甚寥落兹因復業無期空方均結價了結交割數尙不弱昨日一日中計有七十餘萬包巿上本月份期粉共計做開二百萬包左右今日益當較旺至烟津等實銷帮以銀根日緊滙兌不通對於現粉除現銀購辦外期粉進　轉淡加之現期交割價祗二兩二錢故人心看低粉價步趨跌勢紅成單（五月份）昨日交易甚微價稍疲跌雜牌價祇二兩一錢三分兵船現粉亦較跌數分麥根山鹿如意丹鳳雙馬等牌標凖祗開二兩一錢七分天字二兩一錢六分砲車二兩一錢九分云 
 
 

Page 8

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *   
 
 

Page 9

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *敎育消息 
[要聞粤戰開幕後之廣州敎育界星星]  
　　各校五年來所受政局影響之一斑 
　　廣州特約通訉粤局緊張時之各校狀况記者已先有報告北者珠海波興戰雲已展敎界消息亦有叙述之價值在未叙述之間請先言五年來敎育界所受政局之影響焉粤省敎育在民九粤軍回粤之後生氣蓬勃進步極速全省敎育委員會及巿立五十餘校（現下六十九校）俱於此時告成可稱全盛時代民十省立銀行紙幣以濫發而低者甚至僅值三成有奇後且無價各校所領經費實際上損失甚大因此進行停頓陷於退後民十一六月改道北伐政局一變各校俱停九月復課欠費甚鉅迄無發放曾罷課十餘日同年十二月聯軍東下政局再變各校復散民十二二月始行召集勉强上課卒以東江未下府庫空虚敎費無着屢行罷課現狀已難維持發展更無希望同年冬近郊之役又幾使各校停散民十三粤局稍定敎費亦漸趨獨立且迭有增加廣東大學亦於此時合辦成功此一年巾平安過去無風潮無罷課僅十月中旬商團之役曾受虚驚數日耳引期可稱中興時代今年（民十四）國省各校照常進行巿校則以欠費五六月不免有竭蹶之狀不料六月初旬又以戰事而使各校停頓亦不幸矣綜觀五年來情形受政局影響者實占多數所幸每次變亂發生多在將近寒暑假之期故學生課業尙不致受重大打擊也已往之事項已明兹進而言粤戰開幕後之敎界情况（一）巿校巿立六十九校日前要求一星期内發薪一月不達目的則於前日（八日）實行罷課不料此項要求提出後粤局日趨險惡學生父兄多不遣其子弟上學敎職員亦紛紛離校暫避於是八日之期未至事實上亦已演成罷課矣戰事發後留校者更少僅剩僕役數人看守而已（二）省校工專一中均在西村接近北江戰線學生敎員多往巿内避難女師因特别關係已於四號宣佈放假以上三校俱未舉行考試（三）國校國立廣東大學校址甚寛闊七日槍砲子彈紛飛時新建小學及圖書館前均落一開花彈幸未傷人其餘操場校園等處落槍彈尤多於是寄宿二三樓之員生相率搬下地下暫住女生十餘人亦由女宿舍遷至男宿舍之特闢二房晚間電燈提早兩小時滅熄次日（七日）搬物他往者甚多回家落港澳者亦不少驚慌之狀爲有學校以來民未覩（四）敎廳敎育廳左右前三方均爲滇桂軍營盤兵士戒備甚周令人望而生畏故廳内除號房及庶務科同人外其餘廳長·秘書·督學等均無到廳辦事（五）敎局巿敎育局與敎廳相連局内情形大略與敎廳相同兹從略尙有一事不可不述者即各校職敎員均因薪未到手多數不能他去是也巿立學校欠薪無發已如上述國省各校原定每月七日發薪本月因四日以後即入變亂時期拱九兩關關稅雖五日可向提取但至今尚未解發仍不敢冒險往領各敎職員遂大感受痛苦矣 
[厦門敎育會改組風潮之内幕（蜀生）]  
　　五十七校發表改組宣言 
　　敎會派與非敎會派之競爭 
　　厦門通信最近厦門敎育界以改組思明（即厦門）敎育會之運動致起風潮近則以種種牽制已成社會上之一大糾紛而囂然一時是不可不記先是厦門全埠學校八十餘而加入敎育會者僅二十餘前月杪此未加入敎育會之五十三校組織一敎育聯合改進會發表宣言略謂「地方之敎育會當具有」「銳」「聰」「智」三種之資格而負有「指導」「貢獻」兩種之責務我思明乃蕞爾一小島周圍不滿四十里而有大中小八十餘校然而隅一夷考内容實况則人自爲政校自爲風侏儒死飽臣朔死饑敎育會成爲告朔餼羊敎育會長幾爲半生連任所謂三種資格雨重責務者殊歉配稱連年累月曾未聞開一次之研究會對於敎育界有所指導曾未見出敎育刋印品對於敎育界有所貢獻泄泄沓沓坐糜經濟時光本聯會同人等對於敎育會認定有改組之必要」云云厦門學界夙分敎會與非敎會兩派學校大半爲會設立故敎會派之勢力絶溥敎育會爲非敎會派此五十三校（繼又加入四校）多敎會設立或敎會中人創辦爲敎會派與敎育會向水火敎育會對改進會之宣言亦有宣言致辯首謂敎育會之改組應依該會章程曾長不稱職應因由會員舉出之評議會提議勒令辭職評議會全體不合應由會員全體連署過半請開大會改組之五十三样中鮮爲該會會員仍得越俎次謂本縣學欵支配私立學校多怨不能關及而遷怒本會所謂改組者其名冀分學欵是實但支配學欵爲勸學所事與該會無涉末更詆敎會中人赴南洋捐欵辦學而毫無成績之藉名歛錢但亦自承認事不勇進行遲滯謂爲環境壓迫而然同時更組織非宗敎大同盟以爲攻擊之資改進會對之亦有二次之宣言力白其組織係公開的宗敎中人佔最少數而冀分學欵絶無其言亦絶無其事此次改組實爲革新運動並無私意存於其間云云又於此風潮澎湃中乃牽及厦門久懸不决之興興地皮公司案先是敎會派中諸人於前年减致平據厦時代合組該公司以廉價領厦巿郊外草仔鞍甕菜河破布山等大叚冢地建築巿屋掘塚時遭草仔人之反對曾起絶大之風潮竟未獲興工而草仔鞍方面之主事者則爲厦門厦南女學校主任莊希泉此次風潮起莊以與敎會派不恊乃助敎育會敎育會乃宣布興興公司黑幕而敎聯會及興興公司亦反唇相譏雙方現正筆戰最激期中　各謀所以應付之方也至此事之起因則以敎育會確爲少數非敎會派所把持敎會派久懷不滿而敎育會長盧乃沃副會長彭丙卿以追悼中山時盧有本會不應懸半旗之語及脫離追悼大會單獨追悼且對國民會議促成會下逐客令（該會假址敎育會）遭民黨之妒視彭丙卯且以毁中山被民黨中人毆傷雙方感情已處極端於是國民會議促成會及敎育派之隸國民黨者乃事謀爲改組敎育會之運動冀根本推翻盧彭二人之地位也惟與敎育會表面宣戰者則爲敎會之首領中華中學校長林仲稪及陳金芳周壽於等（均國民黨）國民會議促成對之則表同情而已至林等之目的又不盡在報復蓋欲乘機攫得敎育會之地盤耳此事結果尙未可知也（六月八日） 
[湘省平敎會召集大會紀（謙公）]  
　　長沙特約快訉湘省平敎會推行平敎甚力平民子弟沽惠孔多實爲兵戈擾攘中之一盛事最近該會異常積進除函請各校學生於暑期回鄕推行外昨（十二日）下午三時召集公私校長敎職員學生代表開聯席大會到會者三十餘人議决關於推行平敎辦法十四項照錄如下（一）各校已設平民學校者務求推廣未開辦者一律於暑假内籌設（二）請敎職員隨時隨地作平敎運動（三）函請各校組織平敎委員會辦理實施并宣傳平敎事宜（四）函請敎職員在其住宅組織平民讀書處先從男女工人及妻女敎起（五）函請各公團各慈善家捐印平民讀本及平民用書（六）聯絡通俗敎育館組織平民讀物编辑委員會將流行平民中之小調唱本思想謬誤者加以改訂并函請内務司警廳嚴加取締關於平民必需之常識敎本應用文字等書另行編訂（七）函請各校斟酌情形允許附近平民入校閱覽書報（八）聯絡通俗敎育館舉行巡廻文庫（九）請通俗敎育館訓練說書人使之往各地演說國恥并酌量津貼（十）請各校秋季開學時僱用工人須僱用已識字者（十一）呈請政府令行各軍隊各機關開辦平民學校（十二）呈請政府於敎育經費項下確定十分之二爲促進平敎之用（十三）呈請政府准予增加十四年度預算并核發十三年度議决之平敎經費（十四）請長沙總商會及各縣商會抽收洋貨捐及洋貨用戶公益捐作爲平敎之用（十三日） 
[浙江通俗敎育會臨時會紀]  
　　浙江通俗敎育研究會日前（十二）下午四時在崔家巷敎育廳開臨時會到范傚文·凌獨見·張佐時·蔡孟謀·尹志仁·張行簡·沈光烈·蔡寓仁·吳劍飛·錢墨卿等十人由張主任佐時報告本月份常會因到會幹事不足法定人數未開成會故有此次臨時會之召集首議本會調查證頒發日久間有破碎不堪者因之上星期五談話會中有人主張更換議决一體更換大小與名片等裡子用綢外面用皮次選定格言如下（一）治公事當如私事惜公物當如己物（二）空言要少實行要多（三）現在之勞苦未來之快樂（四）自知弱點是爲大智（五）智者恒留意於將來（六）濁富寗可清貧（七）獨力難持衆擎易舉（八）天下事不進則退（九）己所不欲勿施於人（十）登高山宜緩步（十）愛人者人恒愛之（十一）臨財毋苟得臨難毋苟免（十二）無財非貧無業爲貧（十三）留心忙裡錯愛惜有時錢（十四）健康生快樂快樂生健康（十五）傳名在事業不在子孫（十六）視國如家視國人如同胞（十七）貪財星萬惡根源（十八）金玉非寳勤儉是寳（十九）不自治即不能自由（二十）積財千萬不如薄技在身（二十一）爲無益事雖勤猶惰（二十二）不潔空氣足以殺人（二十三）病從口入禍從口出（二十四）賭博場是陷人坑次略議格言牌之形式顔色等因時已宴遂散會 
I 
[[蘇敎廳致國校及國欵協助機關函]  
　　請照善後委員會議定减費範圍内編造預算 
　　江蘇敎育廳致本省國立學校曁國欵恊助各機關函云逕啟者案奉省長訓令第九一八號内開本省財政枯窘已極負債總額旣在三千萬元以上十四年席國家收入除已抵押僅剩五百萬元有奇補救方法正在通籌撙節浮糜尤爲先務現經善後委員會議决將十四年度國家政費連同省防軍經費在内依照民八預算爲六百六十五萬元與十二年度八百三十八萬元數相比例約得百分之七十九此項議案不日公布所有十四年度國家政費應先由各機關就此範圍編造預算再由本署督同財政廳視職務之繁簡與情形之緩急量爲支配總期財力可以勉支而要政仍不致停滯除分行外合亟令仰該廳遵照務即共念時艱切實縮減按照議定範圍趕編预算並轉本省國立學校曁國欵協助各機關一體遵照辦理彙送財政廳轉呈察核切切此令等因奉此除分函外相應函達即希查照辦理云云 
[蘇敎廳等召集聯席席會議之通函]  
　　江蘇敎育廳江蘇敎育經費管理處江蘇捲菸營業特稅總處昨通告江蘇敎育行政委員會及江蘇敎育經費委員會各委員函云敬啟者案奉省令訓令第四九八六號内開查十四年會計年度將近開始本省敎育行政預算尙未公布現在庫空如洗十三年度各校應發經費積欠浩繁勢將斷炊毖後懲前非切實規盡量入爲出不足以資維持惟兹事體大徵思研討不厭求詳應由該廳長等迅即會同敎育經費管理處處長捲菸營業特稅處處長定期召集江蘇敎育經費委員會敎育行政委員會聯席會議先將收入支出大體决定由敎育廳長斟酌情形分别支配呈候核奪仰即遵照此令等因奉此兹定於本月二十二日上午九時在南京貢院敎育實業聯合會開聯席會議即請轉知貴會各委員届時出席公同討論爲盼專此布達並頌公綏江蘇敎育廳江蘇敎育經費管理處江蘇捲菸營業特稅總處啟 
[蘇省敎育行政委員會之提議案]  
　　江蘇敎育廳將於本月二十二日召集行政委員會議業誌昨報兹錄其致各委員函如下某某先生大鑒頃奉省令因審核十四年度敎育經費預算飭令召集省敎育行政委員會曁審核預算委員捲烟特稅總處處長省敎育經費理處處長開聯席會議並有其他重要問題皆待議决兹定於本月二十二日上午九時在敎實聯合會開會除呈報外用特函達務希台端屆時出席與議無任企禱專布順頌公綏又訉此次敎育行政會議議案甚多兹探錄於下（一）審核十四年度省敎育經費預算案（二）省立第四中學校應如何遷建案（三）省立各中學校對於本省現行學制之意見案（四）公立蘇州工業專門學校請議高中工業科辦理因難致十四年度預算分册暫難造送案（五）公立醫學專門學校請改組大學案（六）省立第一農業學校請辦專門案（七）省立水産學校改進計畫案（八）省立水産學校擬購置新式漁輪計畫書案（九）續議本省第二次改選歐美留學官費生需要何種科目案 
本埠 
[中華職敎社最近之進行]  
　　定期開會募集基金開會討論十年新計畫 
　　中華職業敎育社於本年第八屆大會議决　備特别基金一萬元公推黄伯雨朱琛甫等爲委員分任募集兹定於本月二十三日在南京開會討論進行辦法又該社下學年設施計畫爲求斟酌盡美起見由職敎社及該校兩方各推若干人並邀約專家合組委員會詳加研討聞昨日開第一次會議云 
[曁南校董又電促姜琦長校]  
　　曁南學校趙校長辭職後校董會及學生會均推姜琦（伯韓）接任日前由袁觀瀾君面晤鄭省長請其電部從速任命姜君接任各情已誌本報兹悉鄭省長除已電敎育部外並逕電姜君即行到校視事昨日校董會又有電催略謂全校望君如歲萬祈速駕并先電示期云云 
[上寳平敎促進會幹事會紀]  
　　上寳平民敎育促進會於昨日下午四時半在青年協會開會到者郁瘦梅·胡督異·鄒蕉甫·黄慕修·張文雅·顧靜一·馮蘭馨·王耀三·馬崇淦由郁瘦梅主席議决案件如下（一件）提議本會對於五卅慘案有何表示議决通電各省平民敎育會推顧靜一馬崇淦起草（一件）提議本會應否派人至各平校演講五卅慘案議决由各區幹協同各校敎員擔任演講　（一件）提議測騐方法議决測騐時由本會推舉測騐委員郁瘦梅胡叔異二君協同各區幹事及各校敎員辦理 
[理科會徵集實騐項目之給奬]  
　　江蘇省理科研究會爲促進本省理科敎育起見於去年曾發出表格懸奬徵集小學校自然科觀察實騐項目應徵稿件本定早日發表因去年戰爭推定之審查員未能會集討論又該會編審員鍾君衡臧爲審查員之一因病數月未能閱卷故稍稽時日近聞該項稿件已經該會審查員凌昌煥·潘志羣·吳和士·將儒珍四君審閱完竣各具意見書存會評定結果獲奬者爲太倉第四中學附屬小學敎員滑君秉忠奬金十元該會已通知滑君到會領取矣又聞該會因應徵稿件太少未能多選殊爲憾事云 
[四團體暑校請定職敎組講師]  
　　江蘇省敎育會中華職業敎育社東南大學中華圖書館恊會將於本年暑假在東南大學合組暑期學校各情迭誌前報兹悉該校職業敎育課程前定爲德美職業敎育之行政等均由職業敎育社擔任除該社主任黄任之副主任楊衛玉辦事員鄒恩潤三君分别講述外尙須請同濟大學敎授德國倍倫子博士清華學校莊澤宣擔任臨時講師云 
[傅若愚今晨赴青島]  
　　青年協會平民敎育科主任及上寳平民敎育促進會總幹事傅若愚君定於今晨八時由滬坐船赴青島爲聚山東全省學生夏令會事將演講「五卅慘案與基督敎會」並每日主領平民敎育討論班事約一星期之久嗣後由青島往烟台參與該處第三屆平敎畢業禮並將演講及籌劃推廣平敎返滬當在七月十日左右 
[協和大學外科部長來滬參觀醫院]  
　　北京協和醫科大學外科部長邰樂爾博士因赴各國考查醫學於前日來滬換輪十四日上午至南巿公立上海醫院參觀由醫務長周楚良外科主任朱道周二君迎入同至手術室診察室檢查室以及特等上等隔離精神各病房逐一視察博士頗爲滿意並謂此間醫院經常費不過恊和百分之一已有如此規模與成績大非容易當將觀察情形報告羅氏駐華醫社總辦格林君以示上海華人自辦醫院之能力云朱道周醫生對於前孫中山先生之病狀略有請益因邰樂爾博士即主持中山開腹手術者博士遂將中山經過病歷詳細說明移時而别 
[汪龍超提議恢復上海通俗敎育館]  
　　社會敎育促進會會長汪龍超昨致李總董函如下平書先生賜鑒敬啟者前吾滬南本有縣立通俗敎育館一所不知何故近忽取消是否吾滬已可無通俗敎育館之必需或有他種原因不得不取消之江蘇全省各縣現正設立將全獨上海已設而復取消實莫明其所以然要知在今日之中國學校敎育固屬重要社會敎育尤爲緊要不可重此輕彼致失敎育之作用素仰先生熱心敎育今且主持滬南巿政不揣冒昧擬懇提倡上海巿之社會敎育務欲設法恢復上海縣立通俗敎育館則地方幸甚敎育幸甚專此奉陳敬頌公安公民汪龍超謹啟六月十六日 
[華英郵務海關商業專門開設暑期班]  
　　提籃橋匯山路華英郵務海關商業專門學校自敎育家曹善祥膺任校長以來力事刷新提高學程近更開設暑期郵務速成班以爲有志投考郵務者之預備業聘北京交通部交通傳習所郵電高等科學士張夢周君並西人克來恩等主其事云 
[愛國女校體育科近訊]  
　　愛國女子體育科本年暑假决定開辦暑期學校一切章程及報名單等均已印就日來函索及前往報名者頗多該科主任朱君士方鑒於來學者之踴躍近又敦聘江蘇全省體育視察員張元柍爲指導員並講授各項重要功課又該二年級一切功課將次結束不日舉行測驗以覘成績聞此次畢業者有十七人大半已應聘國内有名各校地點以本省最多其次爲湖北·廣東·浙江·南洋等處 
 
 
] 

Page 10

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *國内要聞二 
　　沭陽敎育界電各報館鑒滬案發生舉國惶駭本縣敎育同人激於義憤一致主張誓爲後援除集資郵寄罷工工人以濟眉急外務合力抗爭以雪國恥沭陽縣敎育局曁學生全體 
　　泰縣白婁梁三鄕鄕民會電各報鑒五卅慘案敝鄕誓爲後盾泰縣白婁梁三鄕鄕民會篠 
　　江蘇法政大學學生李如瓚等代電申報館轉全國各學校同學公鑒自滬上五卅慘案發生後舉國悲憤各地愛國運動風起雲湧惟表示不與英日貿易可不做英日工可若對英日僑民野蠻則不可舉動務須文明免再别生枝節如漢潯鎭等地吾輩居智識界地位負指導社會之責任願諸君游行演講時本此微意一致主張宣傳而勸導之江蘇法政大學學生李如瓚梁鴻愷吳殿章丁鴻官王文俟王服堯楊汝蔭等寒 
　　江蘇省議員楊士香代電上海申報館轉全國父老昆弟鑒滬案未决漢案又生警耗疊傳憂憤曷極此皆我國頻年内亂國勢阽危致招外侮事已至此夫復何言爲今日計全賴我朝野上下翻然猛省一德一心力圖抗拒若因循遷就仍抱往年對外政策則國家衰微將永無振作之日惟鄙意有最要二事應請諸公注意一須堅持到底勿再使五分鐘熱度騰笑全球徒增外人之蔑視一須正當抵禦勿發生軌外行動致治絲愈棼益難收拾此雖老生常談實爲今日切要之點不憚辭贅用申警告全國同胞幸垂察焉江蘇省議員楊士香叩 
　　南京中華基督徒宣言上海日紗廠及英捕房連日捕殺中國學生巿民死傷至數十人之多此種慘劇爲世界所駭聞使我獨立自由之中華國民蒙此奇辱不獨中國人民大動公憤即愛崇公理之友邦人士亦莫不斥其殘暴（中略）本會與各界一致行動交涉入手先令其釋放被捕解除戒嚴撫卹傷亡懲兇謝罪以及保證永不發生此種暴行然後進而謀廢除一切國際不平等條約限期收回租界及割讓地爲正本清源方法此則一致對外之力爭者也至對内呼籲泣求各軍閥勿再互爭權利自相殘殺急宜抱「兄弟鬩牆外禦其侮」之心以自救而救國更求各政客各黨派蠲除成見融洽合作更望各富公實行經濟絶交將存儲外國銀行之欵項提作興辦實業之用謀根本救國方法勸各界人士竭力提倡國貨以塞漏巵此則本會向全國同胞所切望者也尤有進者此次交涉之是非曲直端赖無關係之友邦人士出而主持公道遏止兇燄我基督敎西方敎士素抱平等博愛之敎義不忍見彼一二國之强暴自撤其藩予人口實使平素所主張之人道正誼爲英捕之槍聲所毁盡此則本會所厚望於友邦人士者也最後則忠告我愛國同胞舉動務必文明凡一切横决取快之態度不獨無無補而有害本會願與各界一致愼戒取得交涉上正當之勝利並羣策羣力進而謀根本救國之道泣涕敬告不知所云伏惟郵鑒南京中華基督徒聯合會謹啓　 
　　鎭江錢業公會電上海各報館轉工商學聯合會鑒滬工因同胞受外人殘殺不得已犧牲一家之生活相率罷工凡在血氣之倫莫不感動敝會勉盡棉力備洋一千元由金城銀行逕解貴聯合會驗收爲救濟工人之用數甚微細聊表寸心夏歷端陽轉瞬已屆當此死者含寃生者失業尙慶何賀可言敝同業願將所有筵資移助工人另行送由鎭江商會彙解他埠一律贊同捐欵不無小補鎭江錢業公會叩霰 
　　崑山縣立師範學校電上海各報館轉工商學聯合會鑒本校自五卅慘案發生後全校師生同深憤慨除敎育實習各生照常實習外餘分三組出外演講喚醒羣衆共禦外侮注意秩序實行與英日經濟絶交促其覺悟作有代價之犧牲並組織募捐隊分會計文牘調查糾察四部實行分工合作主義計自十日起十四日止共募得紙幣二百二十七元銀洋二元福建角六十六角十一年角一百三十角另餘小洋十角銅元九百九十文即交上海華大銀行轉送貴會救濟罷工工人特此奉聞崑山縣立師範學校叩 
　　高郵界首第三小覺校電各報轉全國同胞鑒滬案未平漢案又起哀我同胞眞無死所同人以爲我輩愛國尤必須先愛愛國之人滬上一般勞工爲國事犧牲至於無從得食何等可敬可憫爰於逐日課後游行講演邀請地方各法團從事勸募截至昨日止計已募得大洋二百五十元匯寄上海寰球中國學生會朱少屏先生請其轉交上海學生聯合會會散給藉資接濟明知杯水車薪無補於事但敝鎭居民不滿一千戶面積不足一方里在全國中實爲千萬分之一諸公愛國誰不如我集腋旣可成裘一簣亦能爲山尙祈一致援助以作滬上同胞之氣且亦可以使外人知我國之團給力甚大未可輕侮或稍戢凶燄也江蘇高郵界首鎭縣立第三小學校同人叩銑 
[江浙各界對於滬案之援助]  
　　南京自滬案發生以來寗垣各界人士憤激異常力謀援助紛紛組織團體積極進行現此案已存滬開議本省軍民當局接執政府及外交部電宣布交涉經過并囑曉諭人民關於愛國運動勿逾常軌免爲外交障碍盧宣撫使恐各界尙未了解特於十七日下午三時召集全城軍警政紳商學報各界假韜團開會到二百餘人政務廳長鄧邦造報告滬案已由六國委員與蔡曾兩專使曁鄭省長於十六日就地開始商酌關於先决問題五項（一）取消戒嚴（二）撤退海軍陸戰隊（三）釋放被捕學生（四）懲辦兇捕（五）撫恤傷亡可望達到目的希望各界尊重中央意旨從軌道上進行援助云云並將執政電諭外交部電文當塲宣讀盧宣撫使謂上海此次發生不幸之事引動全國同胞公憤所受犧牲痛苦實多但總是中國人民已經睡醒從前外交由官主辦故失敗居多現在國民已以主人翁資格實行監督外交爲政府聲援亦算是一種好現象但運動如太操切主張或有過當則是援助國家及同胞者反而貽害國家貽害同胞以國際公法論設不幸兩國開戰對於被傷之俘虜居留之僑民亦尙須保護中國爲文化先進國勿因迫於一時義憤致失大國民之態度况此次各國輿論多主持以道對我表示同情可見强權難敵公理交涉不至失敗叚執政對於國權民意亦决不至漠視希望率循正軌作精神上表示免將來再生枝節云云警務處長王桂林述此次南京羣衆運動警察維持秩序情形並云前日發生謡言謂學生毆打人鼓動罷工學生與工人將有衝突情事詳細調查係有人利用時機希圖挑撥破壞學生對於外交知識已漸提高希望今後共同維持一切云云省議會議長徐果人謂先决問題五項中第一二二項爲彼方應糾正之　法舉動不得謂爲交涉成績和四五項懲兇賠償四字無論如何定要堅持到底不能放鬆希望鄧廳長將此點電達鄭省長務徇公意王春生徐瀛周寄高周澤青等先後演講不外「以精神援助外交惟運動須循正軌」之意並主張根本辦法必須撤銷領事裁判權抵制鴉片進口俾以後可免許多障害旋有華僑學生演述僑民受居留國壓迫之種種痛苦希望國人振奮精神充實國力以資保障時已六鐘遂散會 
　　又南京國民外交恊會十七日下午開會議决事項（一）推定執行部各組委員分任職務並擬訂辦事細則（二）由募捐主任趕即印製兩聯捐册分送各界勸募捐欵指定南京總商會曁下關商會爲經收及保管欵項機關（三）巿民游行一事召集五城公益聯合會會議决定 
　　鎭江鎭江外交後援會昨爲進行一切要務起見特於下午五時假南馬路商會開職員會議當到二十二人首由上海總學聯會代表黎恒燿君報告上海慘案經過實况嗣即討論一切議案兹將已經議决者錄下（一）請商會確定每日收欵時間派員與商會接洽（二）請學聯會催促各區會計詳抄捐欵人名單繳總會計處彙齊錄入清册以便將來發表另由鎭江各報加闢一欄特載認捐人姓名並錢數（三）先滙欵二千元至上海寳山路總工會由本埠鼎豐莊匯出（四）對漢案用快郵代電文字聲援（五）禁運貨物接濟西人並先由本會交涉員至各轉運公司接洽辦法後再定（六）徐師竹堅辭會長案公議一致挽留（七）抵制英日貨案議决請商會轉知商店實行（八）與滬上一致動作案議决（一）函致蔡廷幹曾宗鑑等促其順從民意會同商學工界進行交涉並請其明白表示（二）由此地商會函致滬總商會促其與學生一致（三）由本會直接致函滬總商會促其與學生一致行動旋即散會又鎭江學生聯合會昨日（十七）下午二時亦在城内萬壽宫開會首由上海學生聯合合代表孫伯池君及愛國女學項富春女士報告上海慘案一切經過情形頗爲詳細後孫又請到會者提出議案以便轉請上海總會酌量進行當有陳士俊提議請上海學聯會組織一極大工廠容納罷工工人盧兆祺提議請上海學聯會印一種慘象明信片以深印國民腦筋吳中俊提議請上海學聯會查民國十二年贖路儲金之大宗欵項存在何處究竟作何用項至三時散會又援助滬工之捐欵外交後援會方面昨已由鼎豐莊滙出二千元錢業公會昨亦逕寄上海一千元此外各處捐欵一俟彙成總數即行滙滬 
　　無錫無錫後援會前開委員會議决請巿總董錢孫卿邀集綢布業繼續抵制英日貨昨日（十八日）上午十時在巿公所開會到綢業公所董事唐水成·綢業范瀚卿（大豐）錢何稚（世泰盛）竇惠卿（時和）高子堅（達昌祥）等五人後援會方面到執行委員長許廣圻調查委員長周含茹審查顧問諸祖蔭魏光釗委員石清麟徐叔豪薛卓中等由錢總董主席首述開會旨趣繼提出抵制辦法仿照洋廣貨業先將各貨審查標明何物爲何國出品加貼審查手續之印花俾買客一望而知不致混亂現第一步辦法先開一同業會議討論進行手續免得種種隔膜次唐水成陳述本邑同業已停進英日貨極願追隨洋廣貨業之後云云錢總董又云最好請於日内開一同業緊急會議免得外界疑惑等語經唐君等討論定今日（十九日）下午二時在公所中開全體緊急會議討論入手辦法當場援會要求派代表到會旁聽當蒙唐董允許該會當即推定周含茹許廣圻孫德先石清麟等爲出席代表議畢散會已十二時矣 
　　松江松江各界滬漢慘案後援會於十七日下午四時開常會時議决定於端午節日假公共體育場爲滬漢殉難烈士開追悼大會秩序亦已擬定（一）振鈴開會（二）主席報告（三）奏樂（四）默靜（五）讀祭文（六）唱追悼歌（七）行禮（八）奏樂（九）演說（十）閉會游行松江縣商會爲調查劣貨召集業董開會推楊鏡心蔡仲瑜張季良張繼棠　四人爲調查員會同學生聯合會各界滬漢慘案後援會於二十一日起分組往各商店調查所存之英日貨以杜私進松江各界滬漢慘案援會頃接上海某會函稱兹有上海武昌路某米號主王某私與日人成交糙米五萬石現派採辦人徐某來松向各米行定購請到各米行探問如尙未出貨請加意阻止等語業經該會學工會會同密查防止偷運　　杭州杭州中等以上學生聯合會十八日下午一時爲滬案繼續開會方以矩主席上海大學敎授張秋仁演講慘案情形並謂吾人應自動的向外人反抗不必全靠廳並須聯絡各界一致合作次由文牘部報告籌募援助五卅慘案工人經費次宣傳部報告籌備游行事宜次調查部報告調查本城豐樂橋外人工廠情形謂係梅籐更之子與某商合辦次議暑期内駐杭代表經濟問題結果僉謂請交際部向軍民兩長要求補助費一千元公團聯合會補助一千元每校再負担二十元以資維持次討論組織學生軍問題討論結果願加入者由個人自向各部名一方起草章程一方而徵求各校加入次提議滬上罷業工人亟待接濟公决即日先匯六千元次討論再舉行游行事宜决定本星期日下午爲本會游行日期遂振鈴散會敎職員滬案援助會於七日下午四時在省敎育會開會到十九校二十八人推鐘駿丞主席席議項（一）各股派定值日人員案議决由各股自行派定每股二人輪值時間每日四時至六時（二）宣傳股添派人員案議决由各股協商後再行决定（三）捐欵接濟建議案議决由提案人鄭以眞出席公團聯合會提出（四）各校敎職員捐欵　存未　决由本會指定中行各校自行存儲但須於二十五日以前彙齊並函知本會（五）備戰建議案議决於五卅特刋上發表（六）宣傳股辦事細則交付審查案照原文通過（七）派代表追悼工專學生錢君案議决由交際組應三由吕一誠代表追悼（八）募股創辦工廠提倡國貨案議决由提案人羅明之擬具辦法向公團聯合會提出 
　　寗波寗波外交後援會昨開十一次委員會由王思成主席報告交涉署轉來駐甬英領事覆書其書略云開列各條請本領事切實主張惟各條所載有屬於滬案範團内者有屬於政府範圍内者皆非本領事權力所能及之事靜待京滬兩處公同解决可也次議决第二批捐欵准滙一萬二千元仍由寗波同鄕會烏崖琴君轉解又調查委員會昨在後樂園開會議决如下（一）上海何振揚來函報告各滬輪有私裝肉麫包接濟外人事議决公推代表王永生等持函分赴寗治公司等接洽查阻（二）四明中學代表報告昨日查獲某報關行有運申蠶荳二千五百包銷售日商已將該貨扣留請討論辦法議决由本會代電上海工商學聯合會查明日項蠶荳是否運銷日商俟電復再行核辦一面又由學生會函請商會查照又某蛋行擬運往上海之白蛋五十八箱亦被查獲扣留議决辦法同上又鎭海縣高小十五日晚九時電告學生聯會謂有日輪進口停泊在瀝江衢頭輪中日人已至甬等語該會聞訉後即召開緊急會議討論辦法當推陳荇蓀等十餘人連夜赴鎭調查 
　　湖州吳興城廂下北街一帶商號爲援助滬漢兩大慘案特組設聯合會恊力進行業已散登宣言書並遍貼警告以作最後之挽救至學界方面仍於課餘從事奔走誓死抗爭六中组織之聯合宣講團除女師一組（十五人）已先行分赴鄕村演講外其餘各校亦自昨日起陸續出發從事宣傳並鼓吹輸助捐欵又三中師小兩部指定自二十日起舉行聯合遊藝會兩天籌募捐欵移助滬上工人并悉縣立女子師範亦因募捐問題將於一星期内表演五卅慘劇現正積極進行 
　　壽昌該邑前由各公團組織上海五卅慘案浙江壽昌後援會於六月十一日假縣議會開成立大會到縣商會·農會·敎育會·縣議會·參事會·壽昌學會·小學敎員聯合會·講演所·敎育局·自治辦公處·保衛團等團體代表公推蔣永臨時主席通過簡則七條並當推翁家福任正會長吳澹如胡靖副之又文件股蔣灝曹誠修等宣傳股蔣潤諸葛岵等交際股葉誥書余友三等調查股朱峻岳翁寛等會計諸葛神朱嵩山充任云 
　　嘉興嘉興各界人士對於滬案仍主持穩重態度以待政府之解决一面堅持不用英日兩國貨物及紙幣等以作實力之抵制至敎職員滬案後援會已商請某公司於十七晚起在寄園映演影戲觀資小洋三角所得劇資悉數撥助滬上罷業工人又各校學生仍於每日散課後出外演講以喚醒羣衆鍾秀月洲等校學生亦連日散發關於此案之油印品多種藉盡國民義務 
　　海鹽海鹽自五卅案發生後即有後援會之組織推舉張樹屏張章甫爲正副會長分隊宣傳募欵日前已專人將募得洋五百元送交於上海總商會俾資接濟罷工工人餘欵尙待續繳復於十四日全縣各業休業一天以誌哀悼並於是日午後舉行各界聯合大遊行二時齊集於天寗寺工商學各界人士以及各機關各團體人員到者萬餘人滿場白旗飄動令人觸目生感攝影後即出發保衛團前導警士爲殿工商兩界一致加入全隊延長數里以「恊力同心」「堅持到底」八字爲口號呼聲悲壯聞者感動 
　　平湖平湖東城外西城城中三商聯會等十八日下午開會討論對於滬案之表示如午節罷巿不進英日貨募資援助工人等案縣敎育會組織宣講團由徐會長主持各校均推一人以上加入爲宣講員日内即當出發又縣商會自滬案發生迄今全無表示該會長陸某頗受社會責備現聞該會已印捐簿二十册十八日下午召集業董籌議辦法乍浦區敎育會發起組織乍浦各法團滬工後援會平湖稚川等小學校於每日散學後整隊游行作常期的示威行動警告巿民 
[粤聯軍克復廣州續聞（毅廬）]  
　　四路聯軍已會師圍剿滇桂軍殘部 
　　粤省東西北三路聯軍於十二日日大破滇軍旋即克復廣州其作戰情形已詳十二日通訊兹接各方消息間有爲前函所未述者續誌如下初粤政府自五日放棄廣州後滇軍即完全佔領廣州各機關其時政府實力祇能保河南一隅迨七日西江聯軍先後迫近石圍塘粤軍第十三旅梁鴻林守佛山卓仁機旅分駐石圍塘花地與對岸黄沙滇軍成對峙之勢而此時政府所轄各軍祇西江一路先到東江之許崇智蔣介石等部尙未齊集河南方面爲牽掣廣州滇軍計連夜派輪襲攻廣州滇軍防地故發生七日以後之省河一帶夜戰其實政府之聯軍并不注重即時渡河登陸聯作騷擾敵人後方計耳至九十兩日東江蔣介石之黨軍許崇智之粤軍吳鐵城之警衛軍完全到達石龍即與石灘之胡思舜部滇軍接觸兩軍在石灘激戰半天胡部第三軍滇軍大敗退回仙村立足未牢即被政府軍之林樹巍部在仙村埋伏向滇軍胡部襲攻同時胡思舜日前在惠州收編之駱鍾兩部又在增城方面倒戈會同林樹巍部向仙村滇軍前後夾擊滇軍胡部首尾受敵再退回石牌及近郊一帶石灘方面聯軍啣尾追擊十日午時到達仙村粤軍第四師許濟部進至東郊外龍眼洞東北二十里之龍門埔蔣介石之黨軍第二團進至仙村下之江頭棠頭歐陽駒之警衞軍進至火村粤軍第一旅陳銘樞部第六旅何彤部則進至烏涌而滇軍在廣州復繼續調第三軍第十一旅楊育涵部温繼盛之獨立旅又趙成樑之第一師胡思清之第六師由石牌佈防至廣州巿之東堤由東堤至西堤則由滇軍第二師廖行超部向石圍塘方面警戒由東郊沙河迤北又有滇軍警衛隊及敎導團扼駐白雲山瘦狗嶺實力約在一萬二千餘人計由石牌至東郊外連營十一里形勢尙佳詎前線滇軍胡思舜部自石灘敗後已成驚弓之鳥士氣盡喪稍戰輒退東江聯軍自佔仙村後即分兵繞過東北隅向滇軍截擊以蔣介石之黨軍第二團歐陽駒之警衛軍及粤軍第一旅陳銘樞部擔任出龍眼洞分三路進攻瘦狗嶺其餘許濟部何彤旅及蔣介石之第一團擔任正面向石牌進攻聯軍大本營復下令西南兩路聯軍定十一晚十一時向廣州滇軍總攻擊西南聯軍以魏邦平爲渡河攻城總指揮由魏氏在河南統率李福林部粤軍第三軍步兵六營（福軍六營分爲兩支隊以團長李林爲第一支隊長統領岑靜波爲第二支隊長團長趙承烈爲砲兵司令歸第十七旅旅長李羣統率由魏氏指揮）警衛軍二營黨軍三營鐵甲隊一營衛士隊一營共四千人由中山兵艦及海防艦掩護渡河飛機由空際擲彈助戰是時西路聯軍卓仁機旅又奉令由石四塘渡河抄出黄竹歧地方防禦北江之桂軍佈置已定於十一晚十二時東江各路戰事齊發石牌滇軍受三面壓迫極難支持然仍死力抗禦槍砲聲之密爲六日開戰以來所僅見戰至將天曉河南魏邦平之攻城軍遂於十二日上午五時揮隊由河南尾開始渡河向滇軍右側襲擊石牌滇軍急分一部抵禦雙方相持約三小時此數小時内兵艦所發之砲與滇軍之砲聲互相應和響澈遐邇然此時龍眼洞之右翼聯軍已分路攻至瘦狗嶺從滇軍左側攻出滇軍三面受敵勢漸不支直至十二日八時許魏部攻城軍之福軍卒獲登陸九時三十分全部攻城軍抵石牌佔領石牌一帶高地與仙村正面之東路聯軍聯絡一線同時側出龍眼洞之蔣部黨軍第一團等已將該地滇軍擊潰繳槍三百餘旋由東路軍右翼佔領瘦狗嶺石牌方面之胡思舜滇軍第五師曾曰㫿部已由前方敗退向太和巿（太和巿在東郊外沙河東北三十里）一帶溃散胡部滇軍第五師旣潰後方如趙成樑周自得楊育涵温繼盛胡思清各部相繼繢退雖經長官嚴厲制止亦無效於是萬餘滇軍遂一敗塗地紛紛退回東門一帶白雲山上之滇軍亦紛紛逃竄敗軍入廣州巿後時已上午十時分兩路横過巿區向北引退一由惠愛西路出西村一向西門出西關黄沙狼狽不堪當各部滇軍敗兵過巿時由河南繼續過來之警衛軍及粤軍亦入巿區彼此相遇發生小衝突者凡數處上午十一時許蔣部黨軍警衛軍粤軍第一旅沿惠東路而入此時敗退之滇軍尙未退盡彼此開火接觸在財廳前廣大路一帶激戰半小時滇軍退上觀音山抗禦至下午一時半即被粤軍擊退同時廣仁路滇軍殘部亦在此與粤聯軍作巷戰二時許滇軍旋亦隨大隊退走沿途抛棄軍裝槍械極多又有一小隊滇軍二三百人由東郊退至舊省議會前被粤軍迫繳槍械滇軍不允雙方又在該地開火約一時許始被粤軍繳去槍械同時由東堤退却之滇軍某部一小隊由長堤折入永漢路欲出惠愛西路逃往西村 
 
 

Page 11

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *　　當經過泰康路口南如茶樓前忽遇粤軍一大隊由文明路迎面而來截繳該漢軍槍械滇軍衝鋒而過直向惠福路且戰且走逃至西村收容當此處開火時附近廣安號砲竹店被火焚燒焚去該店及南如茶樓兩家是日又有桂軍一隊約百餘人從文德路轉向萬福西路遇小東門一大隊粤軍入城當被繳槍二三十桿後又有湘軍由惠愛路向該桂軍截擊至舊將軍署前卒被繳去槍械百餘桿至逃往黄沙之滇軍亦遇該處粤軍截擊有滇軍廖行超部數百人樹白旗投降粤軍獲軍械不少又滇軍周自得部數百人是日駐守維新路公安局被吳鐵城之駁壳槍隊圍攻滇軍還槍抵禦雙方戰一小時許始被粤軍攻入滇軍餘部星散是日　各處巷戰之結果斃滇軍約百餘人陳屍各馬路上後爲善院檢去是日下午二時三十分敗退之滇軍大隊已盡數逃至西村收容向北江退走但北江桂軍已先一日被西北江聯軍擊散現正由粤溚路分别南下想此次退走北光之滇軍當無去路也至西北江聯軍擊擊敗北江桂軍情形如何想爲閱者所欲知前帶叙如次先是當東路聯軍抵石灘時西北江聯軍已奉令於八日晚向北江新街之劉震寰桂軍總攻擊北江湘軍譚部及朱培德和潛部分路進攻九日晨北路聯軍已將新街佔領桂軍毫無戰鬭力節節敗退桂軍大部由郭塘站退回大朗小坪石井一帶同時西江粤軍第一師第二旅陳濟棠部第三師第五旅巫琦部由三水蘆苞抄出北江佔領高塘江村桂軍當退至小坪時已全部潰散粤軍卓仁機旅又由石圍塘渡河出黄竹歧截繳桂軍敗兵之槍械於是北江桂軍已七零八落現在北路湘軍復由鴉湖白塘向北部白雲山前進朱培德部在蚌湖渡河進逼白雲山程潛部由從化抄出羅崗太和巿與東路聯軍會合從事包圍敗退之滇桂軍於北郊外矣（六月十三日） 
[廣西柳桂戰訊（一鳴）]  
　　戰事行將結束 
　　梧州通信滇唐日前進兵桂境其目的固不僅廣西實欲東下併吞粤省行其聯治政策詎龍（雲）胡（若愚）兩部佔駐邕垣以來兩月於兹絶無絲毫之發展遂續遣唐繼虞吳學顯王修潔等部分途入桂聯合廣西失意軍人沈（鴻英）韓（彩鳳）二氏進攻柳州桂林以牽制李（宗仁）黄（紹雄）范（石生）聯軍圍攻龍胡冀龍胡兩軍得以沿河而下潯梧但進犯桂林方面之沈軍係屢敗殘兵不堪一擊故甫經接觸即被黄（紹雄）部白崇禧擊潰惟龍攻柳州方面之韓彩鳳係與滇唐所屬吳學顯唐繼虞王修潔等部聯合兵力原屬不弱乃一再進攻柳州均被黄紹雄所敗繳王修潔全軍械三千桿俘虜達三千餘名之衆唐繼虞等自知不敵即率殘部向黔邊而逃黄氏現仍令各軍跟踪追擊以期肅清而除後患兹將此間軍事機關頃接潯（州）柳（州）來電兩通分錄於下（一）潯州黄參謀旭初來電云滇匪吳學顯自上月二十九日在柳州大敗之後退駐於沙浦一帶依河死守以待後援五號黄會辦（紹雄）親率伍鍾林各部追到先以鍾部由正面攻擊佯退引敵渡河五日晚令伍林兩部由左右兩翼包圍鍾部由中央反逼接應僅一小時即將滇匪旅長王修潔全部繳械計獲步槍三千枝大砲三門子彈無算俘虜三千餘人現已押解來柳特聞黄旭初叩虞（七日）印（二）柳州黄紹雄來電云前次沈韓各逆勾引滇匪吳學顯等進犯柳州經被我軍殲滅殆盡所餘殘部奔竄長安一切情形經詳艶電乃唐賊繼虞不知警懼收集餘燼欲作背城借一乘我軍追擊未抵融長復遣王修潔及警衛團並沈逆殘部五千餘衆出攻長安欲圖再舉紹雄率師迎擊旨揮部曲密授機宜於魚日在柳城縣屬沙浦地方誘使渡河驟起奮擊斃匪數百俘虜三千餘名投水死者不計其數繳獲退管砲三門機關槍六挺殘槍三千枝該匪殘部數百連夜奔竄現仍令各軍迅予追剿以期肅清所有沙浦之役合電奉聞廣西全省綏靖會辦黄紹雄叩陽（七日）印綜此以觀滇唐攻桂之兵柳（州）桂（林）皆敗雲南又不能復派援兵而困守邕垣方面之龍胡兩部恐不待聯軍進攻亦將自潰則桂省戰事結束之期當不遠矣（六月十一日） 
[陜局日趨緊張]  
　　孫軍已有一團抵關楊麻現已停戰 
　　西安通信孫岳入陜消息宣傳已久陜督吳新田初則以爲孫之入陜或爲謡諑頗以聲色自娛及最近孫之部隊已節節西進先頭隊已有一團抵潼關最前隊亦有兩營抵華渭吳始知孫之來陜已成事實連日迭開軍事緊急會議結果持不抵抗主義遇必要時將第七師之在山外者暫先集中於盩邪一帶徐圖退守漢口惟駐咸陽之中央陸軍第二十二混成旅王鴻恩因與吳向日不睦早與陜軍接近并駐盩屋之中央三十混成旅何經緯團原係張仲仁部之陜軍改編與吳惡感甚深故吳對陜局東防孫軍之侵入西則慮王何之意外甚爲焦急現吳一面派人與孫岳接洽如能和平了結固屬幸事萬一戰事發生則第一步先保　　岐鳳等縣地盤與隴南鎭守使孔繁錦竭力合作如再不支則向漢南退却孔現駐省城中州會館已於日前趕回省西岐鳳一帶佈置不料行至虢鎭（鳳翔縣附近）有該軍兩連忽然譁變除有一小部竄入南山外餘仍固守虢鎭孔之眷屬并有已被駐興武扶醴之陜軍第五混成旅衛定一部扣留要求條件須孔軍將鳳翔岐山兩縣完全讓出始肯放回現吳已派專人往西路探詢眞相省東潼關自孫岳軍隊開進後駐軍李雲龍一旅即以制止楊彪與麻振武互戰爲名向大朝一帶進展李軍開至大荔者已有四營開至朝邑者一營楊彪因麻派耿團攻擊郃陽澄城之圍忽解駐大荔之麻振武因李軍由潼陸續開來遂亦將攻郃陽之耿團撤回澄邵戰事刻已停止惟吳以孫軍積極西進頗爲驚惶四門出入檢查甚嚴麥客槪不許宿城内據刻下觀察如吳抵抗孫軍恐陜西戰禍頓即發生也（六月九日） 
[湘西川軍反攻之經過]  
　　湘西川軍近復大舉反攻袁祖銘截斷熊克武等回川之路川軍退旣不可遂反旆而東其反攻部隊共分三路一路由楊子模統率攻取乾城二路由熊克武自行統率由馬朗㘭夾攻乾城三路由余際唐統率進攻鳳凰據聞其反攻目的祗在能取得一南行入桂之途徑並非與湘省若何不利當其進攻鎭筸時與陳渠珍部接觸鏖戰至五十四小時之久陳部終以勢孤遂率隊近麻陽再由麻陽退辰谿復由辰谿退浦巿鎭筸城内僅留其右翼游擊田新齋率兵四連駐守旋田亦退出趨浦巿謁陳渠珍請示辦法陳以乾城鳳凰一帶均爲川軍佔領而本部軍隊不惟人數過少槍彈均須補充即此久戰疲乏之餘亦不能遽摧大敵因特派田氏馳至辰州與湘西鎭守使田應詔總指揮葉開鑫承商反攻方略頃田氏業已抵辰分謁田葉呈報一切葉已密定計畫即日下令反攻日内駐紥辰州各軍隊已紛紛向沅酉兩河前進如第三師之十一旅第一師之十七旅岳陽鎭守使部之三十二團均已先後開拔預計沅酉兩流域日來必已發生激戰查川軍槍彈本極缺乏而此次反攻居然得手者則緣其官佐士兵均挾有破釜沈舟之决心前方雖彈如雨下而川軍直往前進前仆後起氣不稍衰但其士兵之死傷則動以千計辛亥以來之歷次戰事死傷未有如是之衆亦可嘅已現湘西之川湘軍隊已漸次由北而南永順龍山皆無川軍踪跡據各該處來電則龍山已爲鄂軍十八旅于學忠所部收復永順則爲澧州鎭守使賀龍部下之賀旅敦武所收復云 
[雲南之反共産運動（聖安）]  
　　民黨俱樂部取决方針 
　　雲南通信此間民黨俱樂部之組成其目的在團結國民黨右派分子整理黨務初擬對共産黨不取敵視態度現因滇唐志在窺粤故經宣傳委員會討論結果决計標榜反對共産其所持理由（一）民黨俱樂部同志爲國民黨之正統認共産黨爲簒據根本不承認其爲國民黨左派（二）反共産爲世界問題樹此顯明旗幟必能得國内外多數之贊同將來出兵名義不必用會師武漢北伐等種種名目即以反共産爲標識刻已推訂起草員從事起草宣言俟修正通過後即行發表記者昨向起草之某君探尋某君蓋黨部之中堅且有代表滇唐力量者所述頗關重要兹揭其允許發表之答問如次 
　　（問）此次組織民黨俱樂部之目的何在（答）民黨俱樂部在黨務方面謀黨員之大聯合在政治方面謀西南之大聯合蓋民黨自共産黨簒據後正統黨員已失所依據東奔西竄有如喪家此次組織俱樂部其目的不限於局部之雲南式西南凡民黨黨員自中興會起遞同盟會國民黨中華革命黨及現在之中國國民黨除簒據之共産黨外凡在歷史上有關係之國内外黨員皆宜作切實之大聯合至政治方面第一步在謀西南之聯合第二步乃及於全國非然者障礙種種寸步難行 
　　（部）此間黨部與國民黨俱樂部共同一趨否（答）此間黨部與京滬之國民黨俱樂部不謀而合黨然同趨一致不過觀近日報載該部爭持之最烈點在開代表大會與中央執行委員會兩地點問題該處進行是否以此爲第一步以後尙有其他辦法則未可知不過此間對於此事主張聯合正統黨員共籌辦法對於簒據之共産黨員須加以相當之對付不拘於地點問題即根本上不承認其開會及中央執行委員會爲國民黨行動只認爲共産黨員之所爲擬聯合與國民黨正統派之有力份子發表否認宣言屆時彼輩縱有滔天本領亦無如之何中外人士亦知國民黨正統黨員眞意之所在共産黨員偕據國民黨之專横云云 
　　（問）共産爲潮流所趨共産黨員後方有蘇俄之接濟旣宣言反對對外對内各問題事前有無考慮（答）同人等於此亦曾經數度之研究外交方面日法英美兩新締盟皆予中國以不利吾人欲免帝國主義者之侵略比較尙有俄德可携手不過此問題須分兩步說第一就西南現狀第二俟大局統一現時欲謀全國統一必先團結西南西南毘連英法爲日法英美帝國主義勢力所環逼各該國之於共産有如洪水猛獸吾人伿樹幟反對共産必能得英法日美之同情緣此舉非如光復護靖各役係國内問題局部問題此乃世界問題即推唐副元帥爲申討共産黨之前趨各國亦必予以盡量之擁護再吾人此舉並非反對蘇俄乃剷除國内借共産名義之敗類耳純爲内部問題故外交上於蘇俄未傷若何之感情於各國尙得多數之同情日昨張作霖代表李堅白來滇爲此事曾與唐副元帥有相當之接洽此間如申討國内之共産黨實力派方面除奉張外亦必有大多數之響應至國人方面之深惡痛絶更不待言第二步俟統一告成英法日美之帝國主義當然不予以贊同爾時再就環境需要（與俄德携手）不過條約上亦如中俄恊訂及各國與俄訂約之例限制其過激宣傳國交上仍無細毫之損傷也 
　　（部）如君所言反對共産不過反對國内假借名義之敗類於共産主義是否絶對反對（答）共産主義已如上述乃世界革命中國乃産業落武之國與俄德情形不同現時本無需要之可能只可視爲一種學理上之研究若潮流所趨世界已趨於大同爾時再斟酌情形以爲之俄之前車殷鑑不遠萬不能以元氣凋敝之中國來供彼輩犧牲之試驗今兹不除國已不國故爲國民黨之整理計爲中國之前途計不得不有以肅肖之本俱樂部發表宣言及將來修正黨綱之一部即以此爲根據云（六月四號） 
[江蘇省稅金庫之現狀]  
　　虧欠六百五十萬元催造十四年度預 
　　江蘇地方行政經費所有省稅收入專歸江蘇銀行爲省金庫每年預算案交由省議會議决本年四月雖曾召集省議會臨時會一月因省行政各機關未及將預算分册造報致省議會未能開議江蘇財政廳中原設有省欵經理處專管省金庫出入事宜王慕莊廳長特委楊年爲處長楊已接任現在十三年度即將終了七月一日爲十四年度開始之期楊處長業經通知省行政各機關趕造預算分册一面將省金庫澈底清算统計積欠上海一大銀公司中國交通東南大陸江豐各銀行息借債欵一百七十三萬六千六百九十三元餘又撥用各縣國庫公債募欵十萬六千九十一元又挪用國稅七十一萬一千五百二十三元餘各縣知事墊撥一百十二萬七千四百三十餘元江蘇銀行例墊十二萬八千二百七十三元以上總共欠債爲四百萬元更有敎育實業内務財務各機關積欠經臨兩項經費爲二百四十餘萬元總數積虧六百五十萬元省欵經理處呈准財政廳長對於息借債欵分别緩急分期償還其償還方法將十四年度省行政各機關支出大加核减以核减之數列入歲出項下爲償還舊債之欵至於核减方法已由財政廳發出公函規定實業經費由實業廳召集所管實業各機關按照十三年度預算核减三分之一其内務經費如警察各局酌减二成貧兒院醫院及各慈善機關酌减一成補助水利費酌减三成此外尙有欠發各機關經常費爲一百三十八萬六千五百二十四元餘又欠發各機關臨時費一百零八萬八千八百九十一元餘其臨時費一項本屬建設購置等欵尙可從緩辦理惟經常費爲省行政各機關所恃爲辦公費者其中欠薪居其多數自應如數補發此一百四十萬元中以敎育費所欠爲最多計所欠各學校及敎育機關共一百一十五萬餘元敎育費在省稅中本已劃爲敎育專欵預算案另列專册歸敎育廳特設敎育專欵管理處辦理敎育費積欠獨多之故在於歷年預算案虚收實支如十二年度預算案列入捲烟特稅百二十萬元實際只收入十餘萬元虚收十分之九而十三年度列入百二十萬元截至五月止實收不過四十餘萬元即再加六月收入要不過五萬餘元則虚收又爲十分之六歲入所列旣虚而歲出則指作用途勢不可少遂致欠發日日積月累终必有省金庫破産之日是以財政廳致敎育廳公函編造十四年度預算務請按照歲入切實列入收數不可再蹈虚收實支之弊致使官廳與學校雙方感受困難目前端節在邇省行政各機關欠薪少者二三月多者半年節關欠商店賬目需欵迫切而省金庫萬無周轉之餘力只有閘北水電廠營業權五十二萬五千元一欵四月間省政府曾向銀行抵押當時由實業廳長徐蘭墅嚴重力爭並與閘北水電公司直接交涉此欵專爲敎育實業基金除敎育實業外無論何人不得移轉債權曾經閘北水電公司覆電允許代敎育實業保管不聽任何方面指撥别用現在鄭省長王財政廳長以敎育實業欠發經常費急需應付特向閘北水電公司商請移轉債權抵借三十萬元爲救濟敎育實業之用省稅項下除此一欵外更無其他基金可爲挪用矣 
[杭州快信]  
　　杭總商會呈請農商部准將土布稅厘全免若干年以示提倡昨奉部批呈悉業據情轉咨財政部核辦 
　　國立武昌商科大學第七屆畢業生四十餘人現由敎職員陸琮等率領來杭參觀工廠調查商况昨由總商會派員導往袁震和綢廠武林鐵工廠瑞隆襪廠等處參觀一周 
　　省會各城垣定由一三兩師保管昨下午三時候潮門城垣忽坍塌數丈當由一區二分署瞿警佐電告三師司令部即派兵五十餘名馳往挑卸磚泥以便交通 
　　警務葉處長以各縣警務人員時有被人呈控不法情事特定派員分赴各道屬切實考察聞擬派李平阮品三等四員前往 
地方通信 
[無錫]  
　　四鄕夏蠶消息本年春蠶上簇時遲早相差甚遠因此夏蠶收花時間益形不齊日内四鄕夏蠶早帮已頭眠晚帮正在收花最早者且將近二眠蠶汎甚佳桑葉巿價做開每担葉片兩元二角但買客因時間尙早故不甚衆多 
[常州]  
　　電請以漕抵振武邑兵災會昨致振務處羅坐辦電云敝邑振欵五萬元奉准以不論何項稅欵指抵除已發一萬元外尙短四萬元前電請發印收以本年冬漕向地方銀行錢莊抵借散放一案奉到尊處電示以是否可行飭廳核議等因當以原案旣准以稅欵抵借請給印收備抵似無不合又經電請財廳迅予核准印發去後迄已多日尙未得若何辦法現值青黄不接之際蠶事雖稱豐收而葉價太昻繭價低落成本過重不惟無利可圖抑且工本盡廢哀鴻遍野待哺甚切亟盼印收到後即可向莊商借散放俾資救濟擬懇台端轉商財廳查照原案遠將請發印收核准給予十張以便塡用云却 
[揚州]  
　　請委騐收工程江蘇運河工程局近查運河之張成洞業經竣工特電報江北水利工程處處長王寳槐請示委員騐收以重工程 
[六合]  
　　防務委員會議紀十三日下午五時縣署開防務委員會　决事件如下（一）各堡民團爲自衛最要工具迭次　辦多未依限成立兹再令飭各堡堡攻尅期成立勿再延宕（二）本地土著人民如果通匪有據逃亡在外所有遺棄之田産應由各堡董事報明縣署轉呈省長核准没收以歸公有 
[太倉]  
　　壽儀助賑太倉周景之於本月二十六日爲其父母七十稱觴一時質客盈門十分熱閙聞其親友所贈壽儀悉助瀏河賑捐 
[嘉興]  
　　繭捐比較成績頗佳嘉南嘉北兩繭捐局對於春蠶繭捐已告結束木屆繭捐因四鄕各繭廠一律開齊所收繭額亦較向年爲多故此次繭捐比較竟遠八成以上（嘉南四萬餘元嘉北三萬餘元）尙少之一成餘轉瞬　繭登場徵收必能足額也 
　　絲價步跌本届新絲登場適值滬案發生巿上銀根因之加緊來禾採辦新絲之客商多成觀望新絲銷路頓形呆滯連日巿情因此步跌最近調查絲價上號每兩僅四角一二分鄕民均以時屆夏節急於應用只得忍痛出售然受虧已殊不少矣 
[嘉善]  
　　學捐風潮解决本邑北鄕各區立小學校經費半恃窰捐每燒一窰計捐錢五百文由學務委員徵收支付干區自春間戴補寳接任學委後擬將此項學捐改徵大洋三角五分（合錢七百七十文）日前呈准縣敎育局執行窰商以舊捐收入足敷各校經費現在旣未添設新校又不加增敎員薪水加捐實無理由羣起反對公推吳福基代表（北京律師）呈請敎育廳俯念商艱轉令制止兹悉改徵大洋一事縣敎育局恐風潮擴大業已自動撤銷戴亦引咎辭職繼戴行者將爲讓巷錢載彭 
[湖州]  
　　夏令衛生會之進行吳興夏令衛生會進行甚力今日在三餘學社舉行衛生展覽會陳設衛生圖畫數十幅均附簡短之說明又陳列病人模型一具以供研究並聞將於日内舉行大規模之衛生運動 
[蚌埠]  
　　盱眙匪患之猖獗年來肝眙匪患猖獗民不聊生前經團長局祥斌將通匪架贖之招案匪首屠漢香即屠癟嘴所帶之警備第三營繳械法辦人民無不稱快此後地方稍現平靖詎聞月前又在山上東門口將張姓妾所生一子抱去未幾又在南頭土街將林姓油坊母子架去現又在南頭小街將居民汪仲卿及小女父女二人於夜三更時分闖門入室架走臨行聲方索洋一萬二千元准許回贖汪姓一時無法籌措現經人說合於某日在某處會議磋商讓價究不知如何結果至鄕間搶刦之案幾無日無之該縣知事柯開雲本稱捕盜能手奈派警備第一營管帶辛凱臣三次下鄕剿匪均失敗而回又聞警備第二營管帶黄大發亦畏避他去該營暫由柯知事自兼尤駭人聽聞者馬團長前赴該縣時曾率所部蔡（文彬）營一營駐紮該縣之古城鎭所部基連近接匪信竟傳有勸令繳械之說否則將有不利云云某連得訊飛報蔡營長電禀來蚌倪旅長又派馬團長祥斌率隊往剿於昨夜十一時出發由車站代備敝車九九輛三等車一輛馬團長隨調補充一團二營營長倪朝英率領第五八兩連兵士武裝整齊並帶機關槍兩架大砲二尊馬氏赴站登車時有新任補充旅團長倪贊卿及第一旅官佐曁馬之舊部人員十餘人均到站恭送聞馬氏預定計畫由三界下車即向匪之窩穴哨探前進馬氏捕匪極有聲譽此去能爲地方除患否 
[開封]  
　　商界請疏車運洛陽孫總司令鈞鑒隴海疏運團及鄭州商務運輸恊進會代表趨謁鈞座請寛撥車輛以利商運蒙派王副官虎臣接見據云車輛刻下未能即放查各站屯積貨物甚多即陜州一站除雜貨外棉花積五萬餘包商民困苦萬狀請格外體卹撥空車百輛機車五輛交隴海疏運團運用以解倒懸河南總商會陜州商會鄭州商會彰德商會許昌商會汲縣商會鄭州商務運輸恊進會同叩删 
[蕭山]  
　　槍决盜匪蕭山西興警察所前經捕獲盜匪顧阿喜一名身邊搜出剌刀一柄手槍二支解縣嚴寍研訉供有同黨十餘人來往杭蕭係所前顧家灣人向充油車外夥經郭知事鞫訉屬實已於昨日（十四）將該犯鄕赴刑場執行槍决 
 
 

Page 12

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *   
 
 

Page 13

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *本埠新聞 
[南京路慘案交涉停頓]  
　　外委謂爲權限問題不允討論會審公廨等案已於昨晚全團返京我國委員將公布經過　　情形奉軍駐防横浜橋華界駁船工人　　加入罷工罷工工人發表宣言 
　　此次惨案中外委員就滬地開交涉會議至昨已第三日前二日雙方委員尙在條件上之討論惟僅及解嚴懲兇賠償道歉等數條對於第六條收回會審公廨以下之條件外委始終以權限問題不允討論迨至昨日開會後我國委員仍言提出之條件均須在滬解决而外委堅執不允交涉遂至停頓六國委員已於昨晚夜車加京我國委員除電京報告外將發表經過情形兹將昨日消息錄下 
[（一）正式交涉之第三日]  
　　因權限問題中途停頓 
　　昨日交涉會議之情形日昨爲正式交涉之第三日具禮條件已至第五條爲最重要之收回會審公廨案我方堅主須行開議外委則謂不在權限以内此次第一次開議時即鄭重申明爲專辦南京路血案範圍以内之事此外絶對不能討論因之彼此又避席討論者各一次又華界治安之責亦曾提及外委以爲上海自無高級官長以來頗於維護有關即如集會宣傳等事往往在華界醖釀而其結果乃致影響及於租界因請對於華官負責我方謂此次全爲租界範圍以内之事與華界絶不相干更何有於維護之責任彼此終以收回公廨一案不能繼續進行談判自須停頓彼此各請京中訓令因之今日始先行停止開議云 
　　又訊交涉停頓以後蔡曾特派員即往商張學良氏研究辦法總商會會董會亦於夜間九時開特别會議即晚將以所議報告蔡曾取决云 
　　又訊昨日爲討論交涉條件之第三日下午二時半開會到者祁畢業·斯嘉圖·顧爾霖·威禮克·重光葵·于蘭斯·蔡廷幹·曾宗鑒·鄭謙·許沅·唐文鳴·楊念祖·許篤周· 
等十三人會議情形仍無結果至下午四時三刻散會聞以權限上發生問題會議暫行擱置今日（十九日）已不再開會討論云 
　　國聞通信社云五卅案中外委員交涉已會議二次其第一次會議就中國提出條件大體討論六國委員雖以權限問題未肯接受然態度尙佳前日二次會議已於前五項逐項加以討論昨日下午二時半起舉行第三次會議中外委員俱到齊開議後六國委員態度似趨强硬首即表示謂本委員等此來係奉使團公同之使命而使團命令中所給予之權限爲中國外交部所提出之四項先决條件舍此以外别無可以接受討論之權而中國委員則答謂本委員等受政府之命實有磋議此十三項提案之全權而此十三項者實爲最低限度之要求無可讓步驟視之前五項似爲關於本案本身其餘似無如何直接之關係實則如印刷附律·碼頭捐·越界築路等案亦爲此次學生游行中反對標幟之一奚得謂爲無關係故本委員等爲根本消弭工部局與地方巿民之惡感計認爲非將此十三條完全達到不可否則即此案倖告解决不久亦必有同樣案件之發生使地方治安重復陷入危險中中國委員申說後六國委員仍持原議謂絶對無權承受嗣中國委員謂萬一貴委員等實無權承受可否於六項以下各項中先解决數項如收回會審公廨等六國委員謂會審公廨問題使團早已表示可以善意磋商然磋商之地當在北京亦非本委員等權限以内之事其措辭仍極决絶中國委員不得已乃謂旣然如此則請貴委員等重請示使團再行磋議至四時五十分散會交涉至此已告停頓今日將暫不開會中國委員蔡廷幹·曾宗鑒·鄭謙·許沅等散會後復集議甚久已電京報告云 
　　外委員團發表回京理由路透電上海消息云外交委員團今晚發表公報其英文稿交路透社送登各報兹譯漢文如下有關係各國駐京代表派至上海之委員團以便調查近今事端並力圖迅速解决因此事端直接發生之種種糾紛者今日在交涉員公署第三次與中國代表開會委員團在此會議中以具體建議提交中國代表團此項建議在委員團意見中以爲可作解决之公允基礎中國代表團則重以與近今可悲事端無直接關係之要求若干條提交委員團惟委員團於最初開會之始即鄭重聲明未曾奉命辦理此項事件中國代表團且言此次事件必須與本案同時辦理云云要知所授予委員團之訓令乃根據於外交部致各使署之牒文文内僅開列全與本案有直接關係之條件四項兹以雙方意見似屬完全歧異難有就地早日解决之希望故委員團决議於今夜啓程返京 
　　六國委員昨晚返京六國委員祁畢業等六員因交涉停頓於昨晚（十八）十一時半乘坐花車附掛滬寗夜快車赴寗轉道返京覆命花車之前并掛有三等車一輛内載張學良所派東北陸軍敎導團兵士五十人隨車保護 
　　外委北上後我國委員之會議六國委員北上後蔡曾鄭許謝諸外交官及各秘書昨晚十時集於滄洲别墅會商辦法至今晨二時猶未散至外交經過情形今日將由交涉使署公布 
　　南京路最近之戒備今晨一時後滬西一帶至南京路靜安寺路口海軍陸戰隊梭巡頗爲嚴密約二十餘人爲一隊每隔十五分鐘必見有一小隊水兵荷槍行過武裝義勇隊則不多見南京路浙江路口則僅有西捕二人印捕三名携槍駐立永安公司屋角 
[（二）關於交涉條件之意見]  
　　李祖虞收回公廨交涉意見李祖虞君昨發表關於收回公廨交涉之意見其言云會審公廨收回之交涉原屬多年懸案爲滬民所渴望即使團迭次表示亦承認條件的交還不過設詞延宕而已此次事變因與此項問題無直接關聯而釀成事變之遠因此項問題實居其上蓋旅華外人各受自國領事之裁判而華民居住租界轉須受外人審判實爲最不平等之待遇華民日常身受寗能無動於中是以有觸即發昔拳禍實釀成於民敎待遇之不平故自待遇平等以後民敎即相安至今可知華洋不平等之待遇斷不能消弭事變者此次事變初起無知細氓亦偶有仇洋之號召幸經學生商界極力勸諭始克靜鎭此中消息間不容髮兹承我國專使爲永弭事變起見將收回公廨作爲條件之一同時提出要求在滬開始交涉自屬正當兹聞六國委員認爲學此次事變無關拒未接受向使團请示使團復示如何雖難預測而我國專使似應速向外交部建議請部根據前案照會使團要求將此項問題移滬辦理以圖速决蓋（一）此項問題實爲此次事變之遠因爲永弭事變起見自應併案解决（二）關於此次事變所有懲辦賠償道歉釋放等條件縱令得直亦不足以平羣憤而饜衆望勢必因失望而更釀事端亟宜實有所得足以慰羣衆（三）使團關於收回公廨交涉歷來無非藉口徵領事團意見以圖延宕在我正宜據爲理由主張在滬交涉之便利以杜彼延宕之口實總之外人在我國領土内竟對於我國人民行使司法權不特顯違條約實爲無上恥辱號稱獨立之國家萬難容忍原非收回租界修改條約等高調可比使團及蒞滬委員自宜乘此機會謀上海租界現狀之改圖華洋待遇之平等就此問題誠意接受交涉以期速决旣非退讓亦非示弱純爲尊重條約之表示華洋親善之初步想各友邦人士不乏明達斷不以違約侵權爲正當據約要求爲過分也云云　　總商會復邵拙葊函逕啓者接誦台函以五卅案交涉條件第六條之收回會審公廨句擬請追加修正爲收回會審公廨管理權等因並申引事實法理詳晣靡遺崇論宏議極深欽佩惟查該條件第六條收回會審公廨下註明完全恢復條約上之原狀似已含有收回辛亥年所喪失管理權之意且該條件業經外交當局正式提出交涉亦正在進行誠恐追加修正反致周折辱承指示惟有面請許交涉員於本案進行談判時將該第六條意義加以申明以資補救專此函復即祈察照 
　　總商會覆總工會函上海總工會以總商會所提交涉條件中優待工人項下未將工商學聯合會前提之意義加入頗不滿意曾致函該會請即更正昨接總商商復函以所提條件原備交涉當局之採納如貴會以聯合會所提者爲是請逕函外交當局主持可也云 
[（三）重要團體之消息]  
　　工商學聯合會之會議昨日下午五時工商學聯合會開第十一次委員會林鈞主席議案如下（一）報告來函來電（二）通過宣言（三）將五卅慘案經過詳情印發各地以明眞相案通過（四）通電全國報告交涉經過并請援助案公决以快郵代電寄發（五）本會除出日刋外應注重傅單宣傳通過但傳單之用本會名義者必須經大會可决（六）勸各房主以半月房租接濟失業工人案公决登報勸告并請送交指定之四銀行（七）决定經濟部所收各欵三日登廣告一次（八）恊助交涉案分下列三項辦法（甲）函請商總聯會轉勸堅持（乙）電各國及英國工黨請主張公道（丙）請上海學生聯合會再派人演講并詰與張漢卿接洽一切議畢六時許散會 
　　工商學聯合會之電報工商學聯合委員會前（十七）日發電數通併錄如下（一）北京五卅慘案後援會鑒六卅距五卅一月本會决定是日全國一致舉行公祭并大罷巿罷工罷課一天以誌哀感祈貴會通電將前决二十五日期改爲六卅以期一致上海工商學聯合委員會叩篠（二）鎭江·廣州·武昌·九江·蕪湖·南京·北京·天津·福州·重慶·開封·西安·瀋陽·張家口·汕頭·漢口·商會轉工商學各界均鑒兹决六卅爲公祭五卅死難烈士日期全國一致舉行并罷巿罷工罷課誌哀此告（具名同上）（三）全國各團體各學校鑒此次慘死諸烈士爲國流血凡我國民均應哀悼以表崇功報德之意兹敝會决定於六月三十號爲全國各地公祭死難烈士之日是日全國各地各商店各工廠各學校各機關均休業一天並下半旗各界人士男子纒紗女子紥花舉行公祭及游行示威之種種儀式此舉不特哀悼我死難諸烈士並爲表示全國一致反抗帝國主義之勇氣特此奉聞即希查照上海工商學聯合會叩（四）全國各團體各學校鑒上海公共租界工部局越界築路强侵領土本爲釀成五卅慘案之一因今奇恥未雪而工部局在上海北新涇鎭之越界築路猶繼續進行敝會除函致交涉使嚴重抗議及函致警察廳保衞團實力制止外特行電聞希一致團結合力抵抗以抗國土上海工商學聯合委員會叩 
　　學生會法律委員會之進行上海學生聯合會法律委員會昨日開第八次執行會（一）楊兆龍孫祖基增輯受傷調查表（二）致函周耕記取陳寳聰血衣又致函南洋大學學生會取陳虞欽血衣（三）推唐豪接洽南京路商聯會調查當時目擊情形詳塡證人表（四）派朱裕璧·劉壞仁·赴地檢廳蒞視覆驗傅芳貴屍　體（五）該會所編輯之五卅血案實錄現已完竣本日先請該會顧問陳霆銳何世楨徐季龍等檢閱（六）公民周福元來函該會昨接周福元之復云查前卅七年左右法捕房亞沙泥警棍毆斃華人一案其時適陸春江君任上海縣知縣即將嚴厲手段對付拿亞沙泥帶至縣中審問明確判照大清律例治罪後經法國以人道主義判爲誤殺罪將亞沙泥監禁三年此案始結現在英捕慘殺學生比較亞沙泥罪更重大理當懲兇按法抵罪豈可默爾而息凡有血氣者宜如何研究辦理 
　　學生總會之通告全國學生總會昨發通告啓者近查有多數學校值此舉國震憤之際乘機提前放假藉和緩我學生一致團結之精神學熱狂之愛國運動本總會認此種舉措情同媚外跡類誤國除函知全國各校本期免放暑假外特此通告望我各地學生努力奮鬥堅持到底在此民族圖存運動中盡我應盡之責任務期達到最後之勝利爲止 
　　各學校敎職員聯合會開會上海各學校敎職員聯合會委員會昨日下午三時在江蘇省敎育會開會到會者潘仰堯·黄鎭磐·舒蕙楨·張君勱·曹梁厦·唐桐侯·徐佩璜·馬羣超·殷芝齡主席張君勱首由曾友豪馬羣超二君報告與張漢卿談話情形議决案如下（一）外埠學校訽問救濟工人捐欵匯寄何處議决函復請其匯寄上海總商會轉交濟安會分發（二）電請農商部將所頒工廠條例明令於上海區域内從速實行此後國内工廠一律遵守以便滬案條件中保護工人問題有所根據 
　　總工會設立五分辦事處總工會組織科昨有通告致各工會云我們爲辦事便利起見特設立了五個辦事處計高朗橋爲第一辦事處引翔港爲第二辦事處浦東爲第三辦事處小沙渡爲第四辦事處曹家渡爲第五辦事處除由本會派定負責人在該地辦事外並由每個工人會選定三人襄同辦理工會中對内對外一切事宜關於信札所使用之鈐記則俱爲上海總工會第幾辦事處字様將從前的某地罷工委員會一槪取消特此聲明尙乞鑒察各地負責人員應特别注意下列事項（一）各地負責人應即日將辦事機關正式成立（二）已罷工的工廠應即日組織工會没有罷工的工廠也應設法跟他們組織工會（三）每一工會應由本工會指定一負責人駐會辦事（四）每一工會所選定的職員每星期至少要召集一次會議訓練他們作事的能力（五）由本會指定的負責人要長駐在辦事處不得離開職守免至臨時發生事端無法應付（六）要特别注重組織其組織系統每十人爲一組設組長一人每三組以上應設一支部幹事會按人數之多寡三人或五人組織之如不滿三組者應設一支部書記幹事會之上特選委員會其組織法均依總會組織大綱組織之（七）各辦事處每星期應將各工會情形詳細報告本會 
　　各團體外交後援會電北京段執政外交部天津張雨帥張家口馮玉帥南京盧嘉帥醫各省督軍省長軍長各團體各報館均鑒滬案未結漢事又起凡屬國人莫不痛憤是若可忍孰不可忍長此苟延何以善後伏望諸公各盡天職爲國効力衆志成城努力奮鬭敝會同人誓願犧牲愛國愛家救人救己本此良心始終不渝則交涉結果勝利有望臨電悲憤不知所云上海各團體外交後援會叩巧　 
[（四）關於罷工及救濟工人消息]  
　　上海罷工工人宣言全國各界男女同胞公鑒此次五卅慘變遠因起於數十年一切不平等條約所施之積惡近因起於日廠摧殘工會壓迫罷工及工部局提出印刷附律禁止學生演講病因旣明救治之道惟租界當局承認一切居民咸有集會結社言論出版罷工之權利始可治標廢除一切不平等條約始可治本兹者工商學聯合會所提先决及正式條件十七條治本如十二十三兩條殊嫌不足治標如五六八等條尙屬略備本不台則無以杜民族間爲鬥之源彯不治則在在有以引起爭端且無以發展吾人與彼族爭鬭之實力徵諸近事人應共知上海較大之工商業幾全操外人之手中國人同盟罷工及組織工會皆屬犯罪行爲不爲法律所許長此忍受吾族將何以自存（中略）學生列隊公祭死者顧正紅竟遭捕房拘禁學生當衆講演竟遭扔房槍殺長此忍受吾族將何以自存統觀上列情由皆由工部局不承認租界華人有集會結社言論出版罷工之權利所致此正吾人今日所應誓死力爭者也廢約爲治本要圖吾人固當隨全國同胞爲全民族利益一致奮鬥租界華人集會結社言論出版罷工權利尤爲吾人目有切己之處倘有一不得無論外人如何强硬政府如何妥恊總商會如何讓步我二十萬餘罷工工人誓當固結團體堅持罷工以爲全上海租界巿民爭此一綫生機在民族爭鬥言政治絶交則軍備如此不充經濟絶交則又近於空想除工人團結罷工外尙有何者足爲抑制外族侵陵之武器在工人地位言商界有商會學界有敎育會與學生會獨至工界一結工會即屬違反禁令廠主得自由歇業各業雇傭得自由退職獨至工人一旦罷工即屬觸犯刑章此事豈得謂平爲此宣告全國同胞幸垂察焉上海總工會及所屬六十六工會二十萬罷工工人同啓六月十七日 
　　駁船工人罷工訊駁船水手自加入海員部一致罷工後截至昨日已達一千二百人并在浦東陸家嘴組織駁船水手部聞海員部曾於前日推派朱寳庭向濟安會代發給請維持費濟安會遂於十七日前往散放小洋三千角昨又發給二千四百角 
　　浦江貨駁輪罷工上海海員罷工以來迄今已達八日此間江海輪之交通已大受打擊至昨日浦江内英商會德豐公司之運駁輪上水手工亦加入罷工人該公司之貨駁小輪及拖船全部一百十二艘總運量達二萬一千五百噸共用中國水手工人等五百名昨日加入罷工者計二十三艘人數將達二百名該公司貨駁輪十部罷工後日商上海運輸公司即嚴行防範但昨聞日商貨駁輪中已有二十艘亦將有舉動矣 
　　碼頭棧房罷工棧務職工總聯合會十七日發出通告後浦東有其昌機藍烟囱華通新太古三菱新匯山海洋社開平浦西有新太古日本郵船會社大阪黄浦匯山等二十餘處碼頭即於昨日（十八日）一致罷工非至外交完滿結速後誓不復職招商局中棧北棧華棧大來碼頭亦於是日罷工一天誌哀 
　　怡昌製罐廠救濟工人閘北共和路怡昌製罐廠工人二百餘人爲五卅慘案於六月十日全體罷工已誌本報現悉工人停工多日糧食均將告罄要求該廠預借工資聲明復工時逐漸扣除經該經理張緒鄕君準其所請每人各給現洋三元勸令罷工期内須從節省靜待解决云 
　　浦東各廠昨日之消息浦東英日各廠棧相繼罷工總工會携欵救濟等情已迭誌本報兹將前昨兩日消息彙錄於下（一）前晚十時許隆茂棧工頭吳金桃張和尙二人因受該棧辦事西人囑託帶領小工數十人進棧做夜工旋被浦東碼頭工人聯合會得悉聚集二三百人前往勸阻西人深恐肇事飭將棧房門關閉並往駐泊浦江英兵艦請派武裝水兵十餘人登岸彈壓另用探海燈照耀工作直至夜半二時始行放工幸未發生事故（二）浦東十八間日商三井煤棧海洋社及洋涇港英商新太古藍烟囱碼頭其昌棧公和祥碼頭等共有槓棒小工五千餘人均於昨日同盟總罷工（三）浦東總工會昨日午後邀集各工廠代表在吳家廳開會討論進行辦法當經决定先由各工廠選定職員後再行合作（四）日華紗廠男女工人昨日午後在吳家廳劉公祠内選舉職員到者未足法定人數改今日繼續選舉 
　　電車路工會發給工人補助費英美電車路工會以該會苦工千餘人罷工已逾七日亟須救濟於昨日上午九時特推總幹潘志亮吳長年等六人赴總工會要求發給補助費以維工人生沽當由總工會劉少奇允於今日下午一時携欵會同工會職員分給罷工工友地點在閘北新民路一段救火會對面淮公所旁空地上 
　　商總聯會安置失業工人上海各路商界總聯合會爲設法安置失業工人事昨特推派謝惠廷周霽光程蘭亭陳芝壽四代表於上午十時晋謁淞滬巿政鄭督辦虞會辦條陳以失業工人赴吳淞築路鄭虞均表示贊成下午籌代表復興李平書姚　　接洽李姚亦極贊同嗣經該會代表議决仍推謝等四代表持函再與　浦局滬北工巡捐局吳淞江水利局南洋烟草公司等四處當面接洽請爲儘量安置云 
　　總工會發給工人維持費之昨訊總工會於昨日會同臨時濟會並引翔港等處發給工人生活維持費兹調查其詳情如下 
　　廠名發欵時間人數每人得資發放地點 
　　電車工會上午八時四百五十一元該工會 
　　同興紗廠上午九時三千一元馬玉山路工會 
　　三井運輸工人上午九時一百五十一元引翔港 
　　英商肥皂廠上午十時四百一元馬玉山路工會 
　　碼頭工人上午九時二千七百五十六角 
　　豐田紗廠上午九時三千一元胡家木橋　學會 
　　絹紗第一廠上午十一時八百一元 
　　印刷工人聯總會上午九時三百一元老西門翁家弄 
　　海員駁船水手部上午九時一元 
　　工部局總鐵廠下午一時三百三十一元兆豐路 
　　孫其美釘子廠上午五十四一元楊樹浦 
　　裕豐紗廠上午一千二百一元 
　　鷄毛廠工人上午十二角 
　　金銀工人互助會上午四十一元 
[（五）慘案交涉之證據]  
　　檢廳覆驗慘死之傅方貴屍體紀公共租界慘殺案内於六月三日在楊樹浦擊斃之傅方貴又名傅文新曾由租界驗屍所驗明經家屬收殮嗣爲學生聯合會查悉以此次英人一再慘殺巿民亟應請内地官廳覆驗以便將來交涉之確證是以前日由學生聯合會委派黄扆言侯健民孫祖基朱裕璧等偕同死者之親戚樂鳳翔詣地檢廳禀見孫檢察長要求覆驗孫檢察長照准命於次日同尸親將尸棺舁廳候請法醫檢驗昨日上午學生聯會又委劉懷仁王奉孫等協同尸兄傅方榮尸母傅柴氏死者嗣母傅張氏將棺抬至廳左德醫檢驗所投廳報到該廳委盧丹墀檢察官會同寳隆醫院西醫歐本海及助理員等檢驗即據尸兄傅方榮訴稱寗波人家居楊樹浦晋安里三百三十八號我弟傅方貴今年二十歲向在林發影片公司服務本年六月三日晨出門赴公司辦事不料出外數武即由該處捕房西捕等開槍狂擊行人我弟被擊中背背脊即奔逃避十餘家門面之遥該捕追上我弟即跪叩乞命詎該捕又向我弟頭頂射擊一槍以致登時斃命當由我趕出圖救已經不及後由捕房將尸送驗尸所檢驗後由我將尸棺殮兹因奉諭覆驗爲此同母及嬸母（即傅方貴之嗣母傅張氏）等將尸棺抬廳請驗餘人供詞類同（從略）盧君即命小工將棺蓋揭起將尸檢出已經腐爛遂命照相員將該尸所傷部位攝影備考嗣由歐醫生等驗得傅方貴尸體所受之傷係一槍從後背入彈未透出惟所放之槍係鳥槍一類故碎子甚多攻入心房腹部等處一彈係頭頂上入彈亦未透出此處槍彈似係排槍之彈委係槍傷要害身死歐醫生又將該屍剖腹檢出碎子彈數十粒檢驗完畢塡立傷格命尸屬重行棺殮 
　　南京路商聯會編製目睹慘案者之報告南京路商聯會於五卅事件曾集合目睹者之報告加以編製兹照錄原文如左「其一」南京路五卅慘案就鄙人目睹情形今爲詳晰陳之鄙人執業於南京路巡捕房西首第二家福和公洋酒食物號其事於五月三十號下午二時餘 
 
 

Page 14

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *鐘鄙人適在店門前站立見對面大慶里口有學生四五人女生二三人内有一人高立演講餘人在旁站立執有旗幟兩面旁衆圍聽者約百餘人約過數分鐘見巡捕房内有英捕二三人出來其勢洶洶將高立演講者揪下並旁立學生均施武力捉進捕房此時學生並不抵抗隨之進去以後祗見各處都有捉來十餘人二三人並幾十人不等且内有數人面有血液想被各捕打出所致此時馬路上看熱鬧者均住足而觀約幾百人以後愈聚愈衆至三時許巡捕房内放出學生約數十人放出來學生俱向東而去至同昌車行門首被東來衆人擠住致不能向前時巡捕房門首站有印捕兩排約十餘人華捕一排成半月形外有英捕數人均持手杖趕散衆人然趕趕即散不趕復聚至三時半左右視看同昌車行門首一英捕將手杖亂打衆人此時衆人因被後面之人擠住欲退不能此英捕見趕不散衆人遂退至捕房門首約數秒鐘後即奪印捕手中之槍向東連放於是各印捕亦照様向東南平放兩排槍華捕在後向天放一排槍此時衆人即四散逃奔鄙人亦避進店中待後槍聲平息復至門首探望見印捕一排横站馬路中面向西立舉槍作再擊狀華捕一排面向東亦然馬路交通亦斷行人绝跡祗見打傷及已死之人均睡馬路中及同昌車行門前雲南路口匯利木器店門前約共十餘人後約過十餘分鐘先來工部局之病車將受傷數人車送醫院後又有救護車一輛亦將受傷人車去尙有四人已死華捕將其扛進捕房門内暫放此是當日肇事之情形特此奉聞報告人李詠生年二十五歲通訊（南京路）福和公洋酒食特號「其二」五月三十號余在捕房西首第七間樓上二時半左右聽得馬路上有聲當開窗探視見西捕及印捕捉學生由西面而東或二人捉數人或一人捕一二人約有七八次至三點餘鐘該二三十被捕者當即出來向東而去離捕房門口約三十餘尺停止前進向東南站立因東方朝西來者約有千餘人内中看客居多當是時旣有如許來人故學生站住約停三五分鐘見一西捕向印捕奪槍開放迨槍聲停止路人漸漸走完祇見地上横臥十餘人五分鐘後來西探七八人具帶手槍見一商人在西對面惠豐號門口走過二西捕將商人拳打足踢捉進捕房又一商人路過又被三西探打進捕房報告人烏品瑞年四十八歲鎭海人通訊瑞泰號（南京路）又連署人新新公司李北容（同在一窗内觀望）「其三」吾店（競芳）在捕房西隔壁五月三十日下午一句鐘左右見東西兩面絡續有西捕拘人進捕房而去且見被捕者面部有血至三點餘鐘捕房將拘來之人放了出來朝東而走有西捕驅之到新新公司門前行人彼此擁塞見西捕當奪印捕之槍朝東南向衆人中開槍隨後齊開排槍幾十響當見倒地者十餘人片刻有紅十字會救護車馳來將傷而未絶氣者載去尙有立時斃命者四人由巡捕將屍移在捕房門内並立即用皮帶澆自來不將馬路上血跡多堆完全洗淨時吾心寒懼目不忍睹矣報告人魯茂源三十歲紹興人通訊競芳照相館（南京路）「其四」五月三十日下午三點鐘左右我在賬台上記賬見諸同事趨至店門口心知有異乃亦離席觀望見西捕拘有多人自巿政廳而來向捕房進去衆謂被捕者係演講學生遂置之約逾三十分鐘忽聞鼓掌之聲我又至店門觀望見捕房門首釋放前拘之人衆人鼓掌表示歡迎釋放者往東而走經過我店後面有西捕五六人揮手使其速去至新新公司附近被東來觀衆及車輛擠住不能前進旣而人聲鼎沸嘈雜不堪其時見前揮手之西捕自東面來路人隨甚衆至吾店左近似有一片文明國人毆打學生之聲浪即見形似學生者過我面前垂頭喪氣面部被人擊破鮮血自耳旁流出左右有人扶持此時見一西捕忽口吹警笛在捕房門口衆捕歸隊一處觀衆更擁至捕房左近忽聞槍聲一響接連排槍數十響即見有人應聲倒地觀衆驚慌不可名狀惟有亂竄亂逃吾店有二十餘人擁進吾亦被擠後退吾即囑店役速閉鐵門靜聽聲息環觀此二十餘人均戰慄已無人色中有一外人操華語甚速侃侃而談狀極鎭靜謂刻已無事不妨開門使吾等出去吾即呼店役開門使去當時吾在門口四望見同昌門前横屍多人血跡殷然彷彿戰後沙塲慘不忍睹平生所歷此爲第一傷心驚駭之餘神經錯亂惟有緊閉鐵門默無一語而諸同事靜坐片時驚魂始定吾店有學徒二人每晚至三馬路慕爾堂習英文夜課謂適來外人係該堂校長安迪生云舉此所述爲我目睹情形之一斑報告人黄鳳瑞通訊匯通電料公司（南京路） 
[（六）同鄕會爲死傷者請求伸雪函]  
　　常州旅滬同鄕會致總商會函逕啓者據敝同鄕鄒金富報告稱五卅慘案伊弟盤珊（即百山又名益甫）是日因公路過南京路日昇樓地方被英捕横暴槍擊洞穿兩膝骨車送仁濟醫院截斷左足已成殘廢無謀生能力表開受傷情形要求交涉賠償損失等情前來查英捕開槍慘殺無辜國人共憤鄒盤珊不幸會遭斯　報章亦經登載兹經敝會派員調　　實相應函達除犯罪人由政府交涉按律懲辦外特先具表提出務乞憫傷者無辜家屬無靠併案核辦交涉賠償以維人道而伸寃憤附表開（一）姓名鄒盤珊（二）籍貫江蘇常州（在）年齡二十一歲（四）職業上海麥家圈其昌棧廚司（五）歲入按月工金十元又旅客小賬約六元歲入計一百九十二元（六）住址二馬路石路惠商旅館鄒金富處（七）原來生活狀况家有老母去歲娶妻向無恒産全頼日入瞻養家屬（八）被傷情形是日因公路過南京路日昇樓地方被英捕横暴開槍洞穿兩膝骨車送仁濟醫院救治截斷左足（九）要求目的（甲）慰藉金因無端受此意外慘變家屬精神上感觸無限苦痛要求慰藉金三百元（乙）賠償金兩膝骨被槍左足截斷已成殘廢無謀生能力以最低限度謀生至五十歲止月入十六元十四年六月份起算二十九年七個月計損失銀五千六百八十元要求按數賠償（十）說明鄒盤珊兩手雖完善因職業廚司行使職務時須手足并用今一旦斷足無謀生能力當然在殘廢之列 
　　通如崇海同鄕會援助罹災同鄕通如崇海旅滬同鄕會對於此次南京路發生慘案以來查得有同鄕人陳金發顧林江（即定江）施華郎等三人亦先後被彈擊傷特於昨日召集全體職員開緊　急會議討論應付方法到五十餘人首由主席茅彙如君宣佈開會宗旨次由總務劉屏孫君報告派員調查受傷各同鄕之經過情形互相討論結果（一）對於三同鄕受傷一節應即函致滬交涉使請其并案交涉表示與各界取一致動作由到會各職員及同鄕捐集二百元又會中公欵項下撥出二百元共計洋四百元函送華大銀行代收轉交工商學聯合會聊爲救濟罷工工人之用兹錄該會致許交涉員函稿如下敬啓者英捕迭次開槍傷斃多人侮辱國體違背人道凡有血氣莫不痛心全賴使座嚴重交涉冀達最後目的各界同胞同深欽仰敝同鄕中遭難者計有三人（一）陳金發在南京路同昌車行爲夥於五月卅日英捕第一次開槍肇禍時被彈擊傷左膀骨當送仁濟醫院醫治（二）顧林江施華郎二人一業拉包車一業粉面夫於六月一日上午十一時左右因事過南京路亦先後被彈擊傷一投天津路中國紅會一送仁濟醫院療治敝會得悉之下除派員至各醫院調查並慰問該同鄕及受傷各同胞外嗣又驗得顧林江擊傷左足骨彈由離脚後根高二寸許穿過前脚施華郎彈傷右腿部其創口前大後小與顧林江同以上三人其姓氏職業並受傷情形早紅各報登載敝會於本月十六日連開緊急會議討論應付方法議决與各界取一致動作外應將該同鄕等被禍慘狀撮要報告應請鈞使并案交涉 
　　總商會覆紹興同鄕會函紹興同鄕會因此次五卅慘案同鄕中亦有死傷曾函請總商會轉函交涉署雪寃撫卹以重民命昨接總商會復函謂據情轉致去後已接交涉公署復函謂已彙案辦理矣知注特復請即查照轉知爲荷 
[（七）奉方之言動]  
　　張學良之布告軍長張學良昨發佈告云爲佈告事照得滬事發生以來各界人士本愛國精神爲外交後盾本軍長極爲欽佩現在交涉業經開始談判提出條件事前又經各界協商公理具在自應聽候當局持平解决如有假借團體名義破壞秩序危害外人生命財産爲大局之障礙招鄰國之責言者本軍長爲維持治安計不得不執法以繩特此怖告俾衆週知 
　　敎導隊尙未赴曹家渡前日路局奉張學良命特備專車一列計掛車二十輛預備載運敎導隊赴曹家渡惟截至昨晚十一時許猶未見兵士來站該專車仍停留北站尙未撤消 
　　奉軍駐防横浜橋國聞通信社云奉軍軍長張學良應日本駐滬當局之請在虹口一帶派兵若干以資保護該國旅滬僑民已得張氏之允許昨日下午張氏派員在北四川路横浜橋福德里中央大會堂内擇定駐兵地點當即派出敎導團學生一連前往駐防定於今日遷入云 
　　滬寗路軍隊調防消息昨據軍界消息駐防滬寗路線之三十一旅（王棟部）將開拔北上奉方另調蘇皖魯剿匪總司令姜登選部南下塡防聞姜部軍隊將於今晨（十九）由寗先運兩列專車東下分駐鎭·錫·蘇·滬·等站護路昨晚滬寗路麥根路車站有兩列空專車赴寗輸運惟駐防滬寗路線之三十一旅軍隊尙未聞撤防之訊又聞滬寗路南京車站因今日兵車疊疊故將睛行車各次貨物車停駛一天云 
　　駐閘北安徽會館之奉軍二十八旅衛捕一連及留守瀏河之補充旅一連奉命開拔北上路局備車載運已紀昨報兹悉該兵士等已於昨晚九時齊集麥根路站登車於十二時開車運寗轉道赴魯 
　　邵瑞彭之談話邵瑞彭氏此遭南下有晤見致詢者據云此次蓋銜張雨帥命以滬案發生特囑調查當滬案初起各方咸致憤慨張氏更以事關國權民命急須調查保護故一力即命漢卿軍長來滬而軍長事冗深恐各方尙有未暇討論之處至鄙人則舊游之地熟人甚多因又屬南來一行於此次外交事項之外並擬兼訪民隱及地方經濟社會之情形至正式交涉固有政府特派專員省中又有盧鄭二長故鄙人不爲參與至個人竟見則自主力爭蓋巿民旣犧牲而罷巿以求達到目的則交涉之勝利未可预期而開巿及開巿以後之辦法亦不能不顧慮周至庶幾獲最後之勝利云 
[（八）日兵入華界之交涉]  
　　保衛團函請交涉日兵擅入華界閘北保衛團昨爲日水兵武爿裝擅入華界特函交涉公署提出交涉云敬啓者案據敝屬第五支團呈稱於本月三日下午六時四十五分據出防天通庵車站團員徐德龍馬尙德等回團報稱頃間有日本武裝水兵二十餘名擅入轄境向北而去事關越境請示辦法等由經團長等電報鈞部請示機宜蒙飭查照具復以憑核辦當派裝械管理員張梓楣率同團員偵查該水兵等駐在地所旋據復稱該日本水兵係至顧家灣寳山路玻璃廠管理工人等至時該水兵等業已率隊出境嗣晤該廠日人詢以該水兵擅入華界是否應貴廠之請求抑係自由行動該日人支吾其詞四日晚八時團排長程鏡川巡邏出外路遇日海軍大尉山崎助一詢以昨率隊擅入華界是何用意并邀同該大尉至團坐談團長等亦以是詢答語含糊經團長等告以當此人心浮動之際嗣後萬勿再率隊伍擅入華界致啓誤會综觀前後偵查所得該日本水兵率隊擅入殊屬不合理合提出交涉以維國權等情到團本團爲鄭重起見即經派員調查兹據查復是日確有日本武裝水兵二十餘名擅入華界情事據此相應函請貴署查明提起交涉以維主權至紉公誼此致外交部特派江蘇交涉員許 
[（九）毆傷事件兩起]  
　　西捕被毆受傷楊樹浦同興第二紗廠之工會有一部份工人八十餘名於前日下午參與閘北巿民大會至下午五句五十分鐘各該工人向學生總聯合會領得工人補救費同回楊樹浦家經過虬港橋而沈家灣適該管哈爾濱捕房七十號三道頭西捕戤文（譯音）與三百四十一號華捕乘騎脚踏車巡邏至此查見該西捕即將衆工人驅逐至狄思威路沿浜嘉興路附近各工人不能再退且並不抗拒該西捕即命華捕飛報捕房一面持棍向衆工人亂擊各工人受此痛擊觸犯衆怒羣將該西捕所佩之實彈手槍奪下連同該捕停於道旁自由車抛棄狄思威路河浜内並將該西捕毆傷衆工人一哄而逃迨該管捕房派通班中西包探曁武裝巡捕萬國商團團員馳往各工人早已逸去一面將受傷之西捕戤文車送公濟醫院療治並經該捕房捕頭據情禀請麥警務長核示矣 
　　大陸報云昨晚五時五十分許哈爾濱捕房三道頭西捕甘文同一華捕乘脚踏車巡邏過東嘉興路遇罷工工人一羣一人手持旗幟甘文前攫其旗羣人即散走入弄内於是甘文上前追趕其領袖華捕即回報捕房乞援西捕頭堤氏聞報立率巡捕一隊趕往至則甘文已身受重傷蹣跚而前計頭頸背部等處共有傷痕六處顯似爲屠刀等所擊傷所携手槍亦失去但未受子彈傷脚踏車在附近尋得亦已毁壞當將甘文送往公濟醫院醫治 
　　大晚報云甘文傷勢不重大約二三日内可出醫院 
　　張炳生報告被毆遠東通信社云十八日張炳生到學生會報告稱十七晚七點半鐘時伊從新閘橋歸在新世界附近被穿黄色衣服之外國商團以手槍柄擊破頭部流血如注即就附近香烟店内將傷處用棉花裹好回家云 
[（十）端節展期結賬問題]  
　　國貨維持會之反對函中華國貨維持會昨函致上海總商會云逕啓者敝會於本月十六日特開全體國貨工廠在會到會國貨工廠幾占全數座爲之滿曾經議决於隂曆五月初六日下午一時起在南巿華界舉行國貨大游行在案議次有多數工廠代表發言謂頃聞上海總商會因公共租界復業無期擬將本屆端節延緩一月改至六月初五日或五月底者云經衆討論之下僉以爲此交公共租界罷巿爲上海之一小部份此種悠久歷史之商界習慣斷不能以一小部份而累及全國蓋全國各埠均以上海之舉動爲轉移應由貴會從連公函上海總商會勸告切須將本屆端節延緩至六月初五或五月底之舉完全打消衆工廠之意以爲一經開巿即爲端節之期不能延緩一月以免小資本者受損無窮云合亟據以奉聞千祈貴會長提出議席公决施行實深盼切禱切之至 
　　南京路商聯會之贊成函南京路商聯會對於端陽節商界結賬輾緩一月之說亦表同情昨特致函總商會云五卅迄今已屆二旬商界輟業金融停頓轉瞬端節結賬難能報載消息端陽將輾緩一月此種提議敝會亦期其實行俾稍蘇商人之因苦也專此函達務懇貴會付諸討論是荷　 
[（十一）文電與主張]  
　　陳天强對於開巿問題之意見商人陳天强君對於公共租界華商開巿問題發表一意見書兹照錄如下自五卅慘案發生後上海公共租界華商即於六月二日起一致罷巿以爲聲援意在促租界當局之反省使此案得有公下之解决其一種犧牲精神可謂得未曾有然迄今已逾二旬交涉尙未有切實解决而我華商則依然罷巿堅持不屈其間損失當以億兆計而是否能促對手方面覺悟是否能予對手方面一絶大痛苦殊屬疑問蓋此罷巿之結果滬埠商業金融幾完全停頓直接受其影響者爲我華人外人不過略受間接的影響並未感覺重大的痛苦况此次肇事英實負責與他國無涉而罷巿之舉似可影響及於其他各國則尤易另生枝節而惹起誤解也吾以爲商民欲爲當局之後盾求交涉之勝利自有方法自有武器不必採取自殺的罷巿手段所謂方法與武器者何則「經濟絶交」與「不合作」是已苟能實行「經濟絶交」與「不合作」則儘可開巿何所用其罷苟不能實行「經濟絶交」與「不合作」則雖長此罷巿甘受損失亦有害無益此何異作繭自縛徒爲外人竊笑耳今觀交涉形勢欲立時全部解决乃不可能若公共租界華商必待交涉全部解决而後開巿旣情理之難通或亦事實所難能故公衆要求租界當局履行四項先决問題爲開巿之條件誠不失爲一補救之策鄙意租界當局如肯恢復肇事前之租界狀况吾華商即可開巿此外關於交涉條件則督促政府努力辦理我商民儘可採取别種有意義有效力的方法爲其後盾即欲使對手方面感受絶大打擊亦非難事今之服役於對手方面之華工之罷工果能堅持不懈即爲一種最嚴厲的制人之法而與罷巿與否則並無關係也吾華商之有無自衛能力亦决不能在罷巿與否或罷巿期間之長短上可以判斷以此言之公共租界華商所要求之開巿先决問題苟得相當之解决即可實行開巿殊不必長此堅持也明矣又就實際上言罷巿與否旣與慘案交涉無甚關係故開巿一層儘可單獨解决而有過問此問題之權者亦不在交涉當局而在本省最高行政官廳之省長及滬埠之行政官廳今蘇省長兼淞滬督辦鄭謙氏旣在滬上又身當交涉之衝者則總商會方面宜與鄭氏就罷巿問題磋商一切實辦法也要之罷巿自罷巿交涉自交涉二者不能混爲一談以罷巿爲暫時的示威或對慘死者誌哀則可以罷巿爲交涉之後盾則手段未免錯誤矣吾爲此言所以使吾華商少受無謂的鉅大損失而於交涉前途並無妨害願商界諸君平心靜氣一考慮之 
　　汪于岡等免納房租補助工學建設大學之意見書此次南京路英捕慘殺同胞一案發生後工商學界茹苦含辛罷巿罷工罷課以示伸張公理發揮國權之决心然而半月以來各方經濟狀况已呈艱窘之象其間以工商爲尤甚夫以頻年國内不靖而凋敝之工商界更何堪經此挫折乃者工人之援助雖見實施而來日方長待哺者正嗷嗷未已若夫商店之隱痛學生之顚連猶未嘗顧及按滬上商店房租一項爲支出之大部自六一罷巿至今已逾半月支出依舊收入毫無日後痛定思痛應爲善後之謀爰策萬一求全之計援内地多數習慣法全免除本閏月全部房租即將此免除之半數作爲罷工工人及學生會有制限的補助金外所餘欵項創設六一大學容納此次風潮中退出外人學校之男女學生以垂紀念在房主一方（華人）當能念其事出非常共襄義舉是爲一舉三得之策因提出簡括意見書望各界一致贊同進行至其詳細辦法尙待集思討論之在未洽定辦法期内各戶本閏月租金暫行保留建議者汪于岡·張劍耀·金鐵軍·向警予·彭菊洲·蔣益生·楊剛·錢經伯·張心撫·陳鍾柔·黄奠華·姚淑孟 
　　許交涉員復浙江路商聯會函江蘇交涉員許秋颿氏昨日函復浙江路商界聯合會云南北浙江路商界聯合會鑒代電聆悉公共租界巡捕開槍傷斃多人已由中央特派大員與使團六委員開始交涉關於賠一節正在進行談判所有因此案直接所受之各項損失自應設法調查搜集以爲交涉根據貴會如有所知尙希見示藉資參證許沅六月十七日 
　　交署覆電車工會電江蘇特派交涉公署昨因五卅案覆公共租界電車工會代電云上海公共且界電車工會鑒來函聆悉查公共租界巡捕開槍傷斃多人一案關係極爲重大業經疊次向領團提出嚴重抗議並分别將先决問題四項及條件十三條送達領團自當竭力爭持期達圓滿之目的以平民憤而慰與情許沅銑印　　救濟工人中之築路建議上海總商會上海濟安會南巿巿公所滬北工巡捐局昨接姜懷素君函云逕啓者自五卅風潮以還罷業工人不下二十萬連日救濟欵項亦不下二十萬交涉雖在進行解决尙難計日竊念收回租界之目的未達越築之事實日多果能以作工爲救濟則罷業損失中不無收益足言前此滬人士倡議興築環租界馬路因限於經濟人工而中止此次罷業工人旣若此之多救濟欵項亦需用甚鉅各工人雖愛國有心然皆靜候解决不能有所事事即將來解决之後能否全體照舊復工尙難逆料用就個人主見爲交涉計國權計救濟工人計倘借此時會由此罷業工人興築環租界馬路事屬愛國必人人樂爲濟安會負募欵責任保衛團負監工義務工商學各團體羣力翼助成一可驚之維護國土主權絶大工作即定名曰「五卅路」永資紀念使此罷工對外之時於損失中建偉大事業列强各國有不正眼相看而重視吾華民氣者耶謹肅建議伏希羣公共討論之幸甚 
　　華僑實業協進總會來電上海華僑學生會鑒眞電敬悉此次上海慘案我華僑學生陳虞欽君爲國捐軀曷勝悼惜承示督促當局嚴重交涉一層自當照辦本會經派謝祖光君赴滬調查一切惟事關國權民命仍望我旅滬各僑商學生共同奮起團結一致爲殉難學生謀昭雪爲將來多數華僑學生策安全近日情形如何并望隨時賜示俾共謀對付爲幸北京華僑實業協進總會會長謝复初銑 
　　紐約華僑之來電美國紐約華僑昨有電到滬文云工學報界均鑒滬事不平僑實同憤組轉體籌鉅欵爲反帝國主義後盾紐約全體華僑大會篠 
　　華僑援助滬案之來電總商會昨接海外華僑來電數通各電照錄如下（一）總商會轉學生總會滬耗傳來僑衆激昻願籌欵作後盾望保重國權堅持到底宿務華僑聯合會銑（二）上海總商會轉各界公鑒聞暴殺請力抗願後援菜苑華僑團體叩（三）上海總商會轉北京段執政·外交部·全或各界鑒外人拘殺工學界案請速力爭南洋華僑誓爲後盾徹里濱中華商會福中（譯音）會館叩總商會昨並覆宿務華僑一電云宿務華僑聯合會鑒銑電悉輿情激奮誓必堅持承示籌欵援助感甚謹電謝上海總商會 
　　馮玉祥復工商學聯會電西北邊防督辦碼玉祥昨日復本埠工商學聯合會電云寒電敬悉滬漢慘劇迭現而九江又横生枝節我全國忍無可忍讓無可讓一致對外自具决心諸君卓識良謀尤深欽佩玉祥忝握軍符尙以公道爲前提以全力作後盾一息尙存未敢稍懈匆此佈復即希典察馮玉祥篠 
　　工商學聯會致張學良函本埠工商學聯合會爲奉天省長王永江干涉學生該會特函張學良軍長請轉電制止原函云漢卿軍長先生大鑒五卅慘變舉國憤激一致罷工罷巿罷課表示反抗並證我中華民氣尙未肖沉先生模範軍人亦中國進步青年領袖對於此次運動之熱烈同情尤使工商學各界益深景仰惟近日據報奉省長對於學生愛國運動嚴加干涉敝會聞之頗爲驚異必傳聞之誤後得各方來函證明始知實有其事願先生迅電勸阻不勝盼切并祈裁復恭頌動安工商學聯合會啓 
　　電車路工會致交署函英美電車路工會昨致交署函云逕啓者五卅慘案舉國震驚凡有人心莫不憤慨同人雖無識工人亦同具愛國心理已於月之十日一致罷工表示援助惟兹交涉重大務希明達對十三條件嚴重交涉而於罷工工人復職及罷工期間照給工資等問題尤希力爭爲工人澈底之救濟同人等誓不達到圓滿目的决不上工以爲後盾專此上陳謹請賜覆英美電車路工會千人哭啓 
　　實業維持會勸中國工廠勿罷工上海實業維持會會長陳海天昨發表勸告工人書云中國各工廠工友均鑒滬上自五卅慘案發生以來舉國悲憤罷工罷巿羣起對付惟勞工生計端賴工作罷業之舉實出不得已而爲之今商界罷巿已有多日夥友工人失業者不下二三十萬雖有各處捐欵與之接濟終非持久之策故有主張中國工廠工人不宜罷工以謀本國實業之發展日前楊樹浦恒豐紗廠工人罷而復上不意竟有上海某工會李某等唆令工人阻止上工此種舉動顯係别有作用尤爲工人之自絶生路近來全國工潮日趨嚴重凡爲工會領袖者應以和平穩健之態度爲工人謀眞正幸福今特勸告我工友同胞對於中國工廠千切勿予罷工並尤希望將所得之資酌景捐助國家幸甚（下略） 
　　濟南學生會致總工會電上海總工會鑒貴會會友不顧生計一致抵禦强暴實深感佩望努力堅持敝會會員除一而罷課採適當辦法抗爭外并已實行募欵爲貴會後援濟南學生會叩 
　　江西吉安商界後援會電江西旅滬同鄕會工商聯合會轉各莊均鑒滬案發生同深義憤事不解决萬勿購運仇貨江西吉安商界後援會銳 
　　上海印刷工人聯合總會之兩電上海印刷工會昨發兩電如下（一）北京段執政曁外交部鈞鑒五卅慘案全國共憤漢耗傳來羣情益駭曾蔡託詞違背民意長此以往伊於何底請速嚴重提起交涉若仍延遲我民自决迫切陳詞敬祈鑒察上海印刷工人聯合總會全體同人泣叩（二）張家口馮大帥玉祥先生鈞鑒滬埠慘案全國震動漢禍繼起羣情益憤曾蔡託詞伊於何底仰懇虎座俯從民意限止外交縮短時間若再稽延立請宣戰我民自决願隨驥尾揮淚陳詞維希鑒察上海印刷工人聯合總會全體同人泣叩 
[尙有本埠新聞轉入後頁]  
 
 

Page 15

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *[本埠新聞二]  
　　濟南莫亞鼎之主張濟南莫亞鼎致上海各學校敎職員聯合會函云（上略）（一）凡有學校之處均宜速自成立職敎員聯合會聯絡進行（一）凡是敎職員聯合會及學校均當附辦提倡國貨會共同提倡國貨並於入會之時必令其親自塡寫立誓書永遠不用外貨終身以提倡國貨爲職志若有中途食誓者得會中無論何人告發並登報毁壞其名譽爲全會之公敵（一）無論何校之職敎員必先入以上之二會方准其接任各學校之職務否則不准任事（一）凡大中高小學校均須添加國恥課在考試時亦得作爲重要功課之一門（一）商請各書局將國恥情形圖加印於各書之底面並印行各種國恥圖畫廉售於各種學校分貼校内及學生家中以便喚醒羣衆兹悉滬上職敎員聯合會成立鄙人不勝爲國家前途慶幸但願貴會推而廣之普遍全國使我國學校之職敎員務必盡入此會漸次本諸愛國之天責造就我國未來之强固國民誓雪國恥爲國爭光不至再受人之無理侮辱其職在於貴會矣謹將鄙意呈之於諸君之前是否有當祈酌量採用或當收效於來日也（下略） 
　　青州敎育界之來電總商會昨接山東青州各校敎職員來電云上海總商會鑒日人慘殺工人蔑視人道學生遊行演講爲同胞爭人格爲國家爭主權原屬義舉并非暴動乃英人助日爲虐唆捕開槍屠殺青年至再至三是可忍也孰不可忍此間各界於本月文日開巿民大會掬滿腔之熱血作外交之後盾誓不屈伏義無反顧惟是經濟絶交關係至鉅敢請貴會聯合全國商界一致進行無任盼禱山東青州各校敎職員聯合會叩　　工界同志會函旅滬廣東工界同志會勸告全國同胞書云全國同胞均鑒五卅慘案罷工已歷半月外交仍無具體辦法長此遷延以我工界處境爲最苦但今日竟能忍痛堅持靜待解决實出外人意料蓋外人正谷利用外交延緩以激成我國人之暴動彼得藉口有意排外旣可要求歐美列强援助又可以打消滬案慘殺罪名立心誠險矣今我工界已一致明白寗堅忍罷工靜待世界公斷仍望各界同胞幸毋過激至墮外人術中苦切陳詞尙希諒解 
　　發起雪恥十人團之公函江隂旅滬公民李滌塵章步成等發起雪恥十人團昨致各學校公函云五卅慘案神人共憤以號稱文明國之英捕竟在大庭廣衆間連開排槍死傷枕藉血流成渠我華人坐汽車偶傷一英人輒要求賠償數萬今英捕槍殺我無辜同胞若是之多我人要求懲兇撫卹並不爲過乃遷延至今交涉尙無端倪生者呼籲不竭死者含寃泉下設公理未泯人道猶存當不難獲圓滿之解决（中略）夫英捕所以敢如此欺我者一因我國政之腐敗一因我民心之渙散而不知我立國五千年之華夏根深蒂固實不易振撼五卅以來全國辱動罷巿罷工激昻慷慨爲死者雪寃爲生者圖存即平日祗知内爭之軍閥此時亦有憤激之表示足覘人心未死國尙可爲故吾人爲目前計宜堅持到底靜待解决爲永計國家旣遭此奇恥縱有滿意之解决亦不能驟滌已受之大辱國民果有愛國心者當日日圖雪恥之法自强之道人心離則事易敗人心聚則事易成然欲集合衆心實非易事則雪恥十人團之組織爲不可少焉無論各城各鄕各鎭皆可組織十人爲一團不啻十人合一心其應爲之事業如演講演劇提倡國貨振興平敎凡足以裨益人羣造福社會者皆可努力爲之如是而進行不疲實事求是則今日之奇恥大辱必有洗滌之一日也雖然兹事體大端賴有識者爲先導今者各學校將給暑假青年學子遄回梓里如能利用兩月光隂爲愛國之運動發起組織雪恥十人團并將此次滬地慘殺案據實報告家鄕人士實爲激起同胞愛國心之最好機會鄙人等審度再三敢貢蒭蕘如荷贊同幸速圖之不勝盼切之至 
　　商帮協會之通告旅滬商帮協會昨以五卅慘案延未解决特通告各客帮於交涉未結之前切勿購辦某某兩國貨件其文云敬通告者五卅慘案發現以後本會曾於六月二日决議停止購辦某某兩國貨件並通各在案兹交涉多日迄未解决且各省埠同抱此志甚堅務望各帮各號於交涉未解决之前切勿購辦該兩國貨件以示堅决是爲至幸等語 
　　吕靜齋致張立人函張立人先生鑒竊自五卅之慘案發生以來西報之論調徧袒黑白顚倒每以是誤非致令西商莫明釁自誰開之眞相不無雙方誤解遂置平日之邦交友誼感情於度外先生擬發行一英文報紙求純正之議論載翔實之新聞力關乖謬壯哉此志不才敢於贛商中代籌萬元贊勷其成專此載頌公綏贛商吕靜齋啓 
　　蘇兵災聯合會來電許交涉員轉鄭省長蔡曾專使總商會各馬路總聯合會學生聯合會中華總工會各報鑒此次英警敎傷赤手同胞多人不勝憤慨本會議决一致援助外公推陳則民米賡石赴滬慰問死傷家屬調查眞相藉謀業待特電奉聞蘇兵災聯合會叩銑 
　　興寗縣敎育會來電上海交涉署商會學生會報界公會敎育聯合會均鑒此次紗廠風潮日英等國慘殺我工人學生舉國公憤請嚴重交涉同人誓作後盾興寗縣敎育會叩寒 
[（十二）學界昨訊]  
　　許交涉員復江蘇省敎育會函敬復者接准大函以英捕開槍傷斃學生及工商人民一案交涉時有應特别注意者四點屬特别提出俾得其他各友邦之諒解以期從速解决云云循誦之餘具仰貺示精詳公私交感弟於日前向領袖領事提出第四次抗議時已將尊恉酌爲加入知關大注謹此裁復即頌公綏 
　　約翰大學之近狀約翰大學自全體學生宣告脫離後學校行政方面力持鎭靜態度下學期仍擬照常開學唯各系敎員更動頗多兹分紀如下（一）政治系政治系爲約翰大學最發達之一系下學期該系敎授之離校者有主任敎授麥格耐博士高囂爾博士及羅道納敎授麥高兩博士回國後擬不復來華羅敎授則託名請假亦擬今夏回國（二）英文系英文系敎授福塞特爲英國牛津大學碩士曾任美國南方大學英文敎授亦爲該校敎授中之有數人物下學期擬赴武昌任事不復來約翰矣（三）經濟系經濟系主任敎授雷麥博士本在請假期中此次風潮起後業已正式辭職在美國某大學任職不復來華他如潘予倫博士·薛迪靖君亦均辭職（四）新聞學系新聞學系本爲武道敎授獨力支持今下學期武道敎授亦定離校回國不復來華（五）自然科學各系中數學系之塔格敎授物理系之金敎授均請假回美華籍敎員數學系之于星海君亦已辭職（六）國文系國文系敎授自學生離校之日業已全體辭職詳情已見前報以上爲各系敎授之更動消息至校長卜舫濟博士本定於暑假中回美休息一年現在風潮旣起行止尙未能定卜校長如果回美所遺校長一席將由工學士伊利君代理云 
　　約翰離校學生消息約翰離校學生善後委員會連日爲籌設新大學事向各方接洽已有眉目現在進行步驟擬從三方着手（一）新校學生問題由留滬同學分頭通函外埠同學屬其不必轉入他校逕來新校報名同時各地敎會學校學生多有因校長壓迫而離校者如長沙之雅禮南京之博文匯文揚州之美漢寗波之斐迪三一等校皆與約翰處同等情形此種退學學生其已有來函請在新大學内容納者則復允之其尙未接洽者則函請加入故新校學生人數已有把握（二）新校校務問題現擬儘早尋覓適宜地點設一籌備處進行籌備新校事宜預計下星期一臨時籌備會即可將此舉辦成以後進行庶有負責主持之人（三）新校經濟問題現在同各方進行募欵事項已有端緒張詠霓·王省三·許秋颿·諸君皆允於自捐外廣爲勸募云 
　　南洋大學敎職員之熱心南洋大學在校敎職員以五卅慘案悲憤異常已集欵一百數十元爲追悼該校故生陳虞欽之用又發起捐薪一部分救濟此次失業國人聞此項捐薪亦已達二百數十元云 
　　商科大學消息商科大學學生鑒於上海民衆對五卅慘案及今後應採之方針多已明瞭而内地各省各縣民衆對此事尙我不明眞相昨由全體大會議决（一）請同學散歸鄕里竭力宣傳喚醒民衆并由學生會給予證書（二）改組學生會選舉職員十六人駐滬辦事（三）血鬥特刋改爲旬刋繼續出版（四）一週以内結束援助工人募捐事宜 
　　盧宣撫使致文治大學電上海文治大學敎職員覽代電誦悉滬案發生同深憤慨本使早經派員前往嚴重交涉並電奉中央派遣大員南下到滬恊同辦理此案自可有正當圓滿之解决尙希力持鎭靜以待解决爲要盧永祥銑印 
　　上海大學將自建校舍上海大學自被英兵佔領後即設臨時辦事處於西門方斜路東安里現該校除已决定自建校舍於閘北宋園逐日積極進行不遺餘力外並已登報開始招考新生及挿班生云 
　　上海法政大學消息五卅事件發生後該校敎員學生發行雪恥特刋藉以指導一切現第二期已出版鑒於宣傳重要特組織内地講演隊由學生回籍者負專責云　　廣大代表之滬案主張國立廣東大學駐滬代表曹任遠·周佛海·等昨函各團體云各報館轉全國各團體均鑒滬案發生已將兩旬國人罷巿罷工罷學損失已屬不少而交涉進行尙無頭緒上海總商會所提出之十三條即使彼方全部承認猶不足以償此次鉅大之犧牲乃對此不滿民意之最低要求猶復故意刁難　望前途大難未已望各團體一致進行堅持到底任遠佛海爲國立廣東大學敎授現由本校派爲滬代表協同各團體辦理一切廣州前因戰事發生致對於滬事旣無盛大之聲援復無經濟之接濟私心自問良用歉然今戰事已告結束粤中各界已分頭進行募捐及聲援廣東大學亦當盡力援助至任遠佛海對於滬案之主張自當陸續發表并與各界合力進行謹此電達 
　　學生聯合會所接之電文上海學生聯合會近得各方來電摘錄如下（一）奉天西豐縣中師學生聯合會電略謂同胞慘死舉國悲鳴敝同學者願爲後盾請據理力爭堅持到底並慰問問被傷諸同胞（二）坎拿大盎他利亞省韋拉拿樸資本中華總會來電云閱報髮指急喚國人堅志奮鬭僑爲後盾（三）福建協和大學全體學生電略謂諸君誓死力爭同人願爲後盾（四）多倫諾爾縣公民電略謂務乞堅持到底以救危亡（五）柳河縣各界滬案後援會電略謂從事募捐待有成數即行呈上（六）祁門縣臥薪團電略謂籌欵寄濟特電奉慰（七）興寗縣立中學學生會電略謂務望嚴重交涉同人誓作後盾（八）駐墨新省古力亞干全體華僑電云滬漢慘殺學工全僑憤激望奮鬭到底願爲後盾（九）美國積彩中國國民黨電云英警慘殺學生望奮鬭伸雪務廢不平等條約租地裁判權等僑等誓爲後盾 
　　上海學生聯合會消息上海學生聯合會十七日代表大會議决案件如下（一）選舉堅察委員會委員結果南方附中·招商局公學·水産學校·勤業女師·神州女校·清心中學·公立商專等七校當選（二）請求南北政府捐欵救濟工人（三）請工巡捐局利用罷工工人建築馬路（四）發表宣言警告破壞學生會欲繼續開課或考試之各學校當局（五）即日舉行大游行目的爲（甲）援助漢口案（乙）反對總商會所提條件（丙）監視外交當局又執行委員會辦呈細則業已議定籌欵部及總務部之會計科現請精於會計學者數人帮同辦理併將收支帳目按日登報以示公開所收各處捐欵悉送交總工會救濟工人十八日下午又送往該工會大洋六千元云 
　　中華工專學生至瀏河一帶講演中華工專演講隊第八隊得滬太公司捐助車資特於前日出發赴瀏河各鄕演講該處前此雖已有多校演講但鄕民此時仍聚而縷問上海漢口詳况經該校隊員解釋後無不感動至捐欵則因該處居民前此已屢次捐助不能多數負擔但仍有樂捐不倦者雖爲數僅十數元亦足見鄕民之熱忱矣至羅店各處亦經該隊隊員熱心演講多數感化至捐得之欵則擬在今日彙交學生總會散助工人云 
　　南巿商中演講消息南巿商科中學學生會因接學生聯合會通告繼續演講故加派乙組演講隊帮同出發宣傳昨日該甲乙兩組沿中華路面東至浦江沿路竭力宣傳並渡江至楊家渡沈家弄等處演講聞並將擇日至崑山南翔等處宣傳 
[（十）（三）各團體消息]  
　　聯華公司與總會董事之聯席會星期三日下午四句鐘聯華産業有限公司曁聯華總會在愛多亞路會所開公司與總會董事聯席會議通過議案如下（一）聯華總會曁聯華産業公司董事部對於五月卅日之不幸發生殊深惋惜又對於所提議雙方會同秉公查辦一舉擬極力贊襄進行（二）總會及公司之董事部并深願對於會員各國間之友誼合作加以培植以增進租界内之安全而保持歷來友誼關係是日會議出席諸君如下美孚泰和大班（均工部局董）怡和太古大來祥興公和各大班前德記大班大陸報主筆美人抱爾君·陳雪佳·謝芝庭·潘志銓·厲樹雄張　雲 
　　江浙皖絲廠繭業總公所開會昨日本埠江浙皖絲廠繭業總公所開同業會議各廠全體到會總理沈聯芳尙未回滬由恊理黄搢臣主席提議此次滬上發生五卅慘案各絲廠經理適赴内地辦繭現已各廠經理陸續回滬邀集開會討論組織上海絲廠同業五卅後援會公推沈聯芳先生黄搢臣先生爲主任全體議董爲職員即日開辦經收同業捐欵以便轉送云 
　　理敎聯合會定期遊行上海理敎聯合後援會爲五卅慘案定期遊行昨發通告云上海理門素屬慈善團體向不預聞外事兹爲五卅南京路慘案義憤塡膺同深悲忿特邀在理諸同胞設立後援會定期五月初二日下午二時游行以極文明之舉動作最後警醒之勸戒並分發永遠痛除烟酒節糜費募捐欵彙交總商會補助被難同胞家屬云該會先於昨日午後三時特開游行大會籌備會到者甚衆未開會之前警區派長警五名到場照料開會時公推張青雲爲主席報告五卅慘案各方交涉經過情形畢即由鄒德馨馮志仁報告游行籌備事宜及募捐情形繼由徐畏三提議推舉臨時職員當衆推定成牧爲文牘張麟書鄒子青等爲書記馮玉仁劉泗福濮毓生爲會計鄒德馨爲總務徐畏三蘇永春爲交際王成卿張玉霖爲庶務楊海棠張伯英費榮生等爲調查議畢即行散會又該會募得捐欵如下公義堂七元普善堂五元始悟堂十元遵善堂五元靜善堂十元普善堂十元 
　　棧務職工總聯合會消息上海碼頭棧務職工總聯合會前晚開臨時委員會互推鄧素躬爲總務主任俞仙亭爲外交主任簡思齊爲經濟及交際主任葉傳芳爲文牘主任胡冰青爲宣傳主任何頌魯爲調查主任陳旺爲庶務主任鄧裕家爲招待主任次由各主任組調查團宣傳圍並議决保障及接濟會員方法另有通電發出從略少年宣講團消息中華路少年宣講團定於本月二十一日（即星期日）下午二時舉行第二次「勸用國貨運動大會」除團員演講外並請名人演說詳述「提倡國貨之本旨」「採用舶來品即爲弱國之源」並由化裝講股表演愛國劇「商戰」入座劵分贈各界昨日函索面索者絡繹不絶再該團游行宣講股第三隊尹九謀陳賢賡葛仲高顧啓三翁福康等於十七晚八時出發赴小南門水神閣宣講講題爲「暴動之利害」「救濟罷工工人爲應盡之義務」講畢並合唱各種勸世小曲聽講者約六七百人無不感動掌聲如雷返團時已逾十一時矣 
　　普益社青年團消息南巿普益社青年團自組織以來對於服務社會事業向前進行不遺餘力自五卅案發生後所有愛國舉動如演講團之組織日夜演講極形奮發更於本月二十五二十六日特開游藝大會將所售劵資除開支外悉數充救濟工人約得銀百餘元之譜云 
　　馬橋滬案後援會宣傳部近訊該會宣傳部部長張孝達於十七日邀集該部部員討論進行事宜到會者六十餘人先由部長報告宗旨及討論進行事宜議决分爲十二隊男界由隊長張標·王益仁·楊一鳴·督率進行女界則由楊達時·唐定儀·葉秀珠·諸女士分别主持當場新會員加入者不少連舊部員已達百餘人云 
　　江北滬案後援會消息江北滬案後援會宣講團定於今日下午十一時半先分兩隊由滬寗車出發至海州·清江·一帶宣講其餘各隊陸續亦將出發聞於出發前由該會發給宣講證公函及募捐册等云 
　　刻字業組織友誼會本埠刻字店因罷巿後營業停閉生計爲難有望平街一帶各同業新世界新豐等發起組織上海金石鐫業友誼會推徐霽生爲發起人定期假山東路商界聯合會開籌備會 
[（十）（四）關於輸捐之消息]  
　　總商會電謝旅墨華僑助欵總商會昨以末巿中墨商業公司捐欵萬元特電鳴謝電云承捐欵萬元援助滬案感甚本會即轉交工學會分配謹電謝上海總商會　　寗波外交後援會續送捐欵寗波旅滬同鄕會昨接寗波外交後援會來函並鈔洋一萬二千元捐充救濟罷業工人及西崽之用當由該會主任烏崖琴送交總商會彙收該會匯滬捐欵連上次合計一萬八千六百元聞正在竭力勸募甬上多熱心紳商將來其數必有可觀云　　留英中國學生會之熱心捐助留英西蘇中國學生會（GLASGOWCBINESESTUDENTSUNION）會員雖極少而對於祖國事頗爲注意前聞儲金贖回膠濟路事即發起儲蓄節衣縮食合成洋二百元不幸贖路事中止故將該欵存入銀行此次滬上五卅慘案發生會員悲憤異常除在當地宣傳眞情求得英人諒解主持公理外特電回國之王桂孫·顧燿鎏兩君速將該欵接濟罷工工人王顧二君得電後已於昨日將該欵送至上海總工會矣如該會會員之不因求學海外而忘國恥者誠可風焉　　餘姚後援會二次匯欵來申餘姚旅滬同鄕會兹接餘姚滬案後援會電云兹託中行續匯洋一千元請交工商學聯合會 
　　宜興彭城中學郵匯捐欵江蘇省敎育會昨據得宜興彭城中學函云敬啓者敝校學生志願爲滬案後援分組出外募捐除已與五中學生合募洋百餘元由五中彙解到滬外兹又由敝校學生募得洋三百元用特交郵匯上務懇轉交學生會以濟罷工工人並請給發收據爲盼云云該會昨已送交學生會發放矣 
　　吳江絲業公學函送捐欵吳江震澤絲業公學創辦已十三年此次五卅事起該校校髭楊劍秋適在滬瀆星夜奔回召集職敎員會議决由職敎員率同學生四出募捐援助滬上工胞共募得大洋一百八十三元小洋七百零一角銅元四千○六十八枚昨已由該校校長函送上海總商會請其發放 
　　餅乾公司贈送餅乾上海餅乾糖果同業公會經上次會議以捐助餅乾等接濟罷業工人昨有冠生園·利康·中華·恊記·邁羅·德隆·南洋·振華·裕興·華豐·等九家合贈餅乾共六百五十磅由該會轉送工商學聯合會委員會轉發罷業工人以資接濟 
　　各界消息「南京路商聯會」南京路商聯會募捐成績已兩誌本報兹又收到永安公司職員同人大洋一千一百七十元小洋二百三十角銅元三十五枚大東旅社職員同人大洋八十五元青年會夜校文學研究會同人小洋一百三十六角當即轉送濟安會聞永安以司已捐鉅欵於總商會今復應南京路商聯會之勸募凑成千元以外足見關懷國事愛人如己也「内地青年會之捐欵」本埠青年協會曁全國各地青年會自滬案發生後函電來往主張一致並竭力援助工人頃聞安慶同仁醫院學生五卅滬案外交後援會捐得洋一百元寄交青年協會余日章君又長沙青年會學生會募集捐欵洋九十元寄由同會劉湛恩君均請爲轉交本埠臨時濟安會散放云「西華德路商聯會」西華德路商界聯合會於十四·十五·十六·三日計募到各會員捐數如下南洋兄弟烟草公司五百元葉天德慶福星老順昌祥各一百元廣昌五十元立大煤號同昌棧海一齋隆興各十元聚康莊蘭芳元盛乾泰良山華洋公司張祥泰各五元天一堂四元桂芳閣聯興呢號林和館各三元顧嶺夫俞吉齋董寳興趙文元同源祥義大豐德泰興北乾元鴻餘當豐裕裕生泰大慶永興記永寗當萬康成天豐同元寳興聚源戴萬茂正記仁棧永同昌大昌興萬通恒狀元樓廣同源協昌祥萬壽康同益各二元源成當翁福泰施德豐邵榮昌余天成同源原森同昌徐萬盛周長源同和祥廣裕大豐南貨號大豐醬園老萬春葉大生堂合利瑞興祥隆順興莊森泰職工商店狀元樓松記鼎昌當鴻源泰三記鄧萬隆森大唐祥興陳順興同裕師善里口稻香村順泰南貨號戴春林堂記萬生昌恊興木號恊和祥聚生榮豐元豐永豐皮油號李萬興麗芳照相號上林館萬和豐鴻康泰陸稿荐東桂芳鴻昌楊仁記義茂華商鴻裕英華照相號裕成園振祥昇德陞昌大和糖食號裕豐源大同和大同祥和福源耕盛德義樓萬興成源泰同源祥南貨號祥興同濟當德勝泰同春福恒泰號福泰興和順當義盛同茂和順元萬順同葆春衡泰力豐森記木號福和源記湯鼎隆三和新江協豐天華林駿記萬和館德泰愼昌協昌當永裕盛伊惠萊元館金源和同豐裕裕源戴春林立昌怡大民華樓信順當三益夏德興莊源大王德泰順泰當萬豐瞿陞記永豐烟紙號新鉅源曹德大廣又新永安祥葉慶和鴻元樓同生祥森記灰行協茂興久和箔莊乾源泰隆安順泰祥萬豐新裕豐泰萬陽春生泰蛋行萬和裕興蛋行戴順昌各一元同祿成康各半元恒興衣莊東興館各十四角錕興月中桂同壽康香山堂大德堂瑞茂周成記德和順泰裕昌祥源昌鴻興祥各六角大和樓陳鴻興志眞館仁源頣和祥晋錩萬成源裕祥惠和鴻大協大昌各四角守眞道院二角總共大洋一千一百三十元小洋一百四十六角已於十七日送交總聯合會轉送濟安會發結罷工工人云「漢璧禮路工商聯合會」漢璧禮路六路工商聯合會第二批接收各會員捐欵報告南洋兄弟烟草公司二百元森大錩二十元又同人十元胡虚齋胡冰一汪植庭張稚卿匯昌翻砂廠各五元順福昌宏興各四元李公館三元陳裕坤森大錩棧司姚順興盧永泉各二元長興館三元共計洋三百十二元 
　　「汽車司機樓隆賡君之熱心捐助」汽車司機樓隆賡君業於此次募捐非常熱心除個人慷慨捐銀六元外更於同業處募得七十三元六角現已全數送交尙文路第二師範學生會轉交上海學生聯合會以救濟罷業工人矣「燮昌公司」燮昌火柴公司鑒於罷工失業日多爲授助同胞表示同情起見特捐銀五百元昨已送交上海學生聯合會製取收據存查矣「信源行」江西路A字一號華商信源行春間由虹口遷移新址本擬今夏設筵宴客答謝各界伸賀之意適值五卅之變慨同胞罷工爲交涉後盾者熱忱愛國不不惜犧牲恐日久經濟不充難於維持特將筵資五百元送學生總會指定專供罷工同胞日食之用如該行之熱心可以風矣 
　　「佛興研究會同人致工商學聯合會函」敬啓者上海此次慘案發生凡屬國人莫不哀悼竊念失業工人日多饔飱之匱可慮現在各界踴躍解囊力謀援拯同人等服膺佛法悲愍同深勉節衣食之資冀作壞流之助共捐大洋二百元已照貴會在報上啓事所指送交上海商業銀行代收略資救濟專此奉布即希台察爲荷此致工商學聯合會佛典研究會丁桂樵·羅濟同·丁桂岑·歐陽石芝·敬啓「法租界義勇隊」法租界中華義勇隊對於此次慘案非常悲憤前日由隊員陸福元發起募捐補助此次罷工工人業已募集大洋二百元送交學生總會掣取收據矣「救亡同志會」該會爲募捐救濟失業工人事特派會員分頭勸募至昨日爲止共募到洋六百二十四元小洋七十二角一併解送總工會請轉給各工團云「元泰號魏廷榮君」法租界愛多亞路元泰呢絨號係魏廷榮君獨資創辦自五卅慘案發生後 
 
 

Page 16

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *公共租界商工全體罷巿罷工失業工人竟違二十餘萬故該號主先行捐助洋五十元以後每天認定捐助十元至開巿恢復原狀日爲止以盡國民一份子之天職云 
　　「花界游藝會本埠花界聯合會朱筱芳等發起救濟工人游藝會已誌昨報兹悉該會印就劵三千張二元者一千張一元者二千縬日間目下午一時開演至七時止晚間八時開演至一時止并有五洲藥房捐助該會化裝品南洋兄弟烟草公司捐助白金龍烟二百聽萬花樓樊發源捐助奇花二百餘朶共舉一百餘元云「滬江綢緞染業公所主任魏益君及同業助理員金四十等鑒於五卅慘案工商學各界罷巿罷工罷課以來業已旬餘特召集同業開會議决捐助洋二百元業將該欵即日送交上海學生總會矣 
　　各學校消息「啓秀女校」啟秀學生會因鑒於罷業工人生計窘迫亟須加以援助祗因校中同學均已由家族領回僅由在校十五人向學生聯合會領取捐册分隊出發募捐今日已告結束計三日之中共捐得大洋一千零十二元小洋五百二十角銅元七十枚業已儘數解交學生聯合會請爲撥助工人藉維生活云「嘉定縣公立第三小學」嘉定縣第三小學僻處嘉邑婁塘鎭自滬案發生該校學生憤激異常爲援助罷業工人特組募捐隊分投勸募兹已募得銀幣三十二元小洋四角銅元八枚彙交上海學生聯合會轉發矣 
　　「南潯中國體操學校」五卅慘案舉國同憤該校學生會連日出發演講藉以喚醒同胞并在南潯雙林烏鎭等處勸募捐欵救濟工界而校内師生亦呼量力認捐集得大洋三百元已於前日匯滬總商會請其轉致學生總會救濟罷工諸同胞矣「滬西公學」本埠英租界新大沽路滬西公學自五卅慘劇發生以來即組織學生募捐團專向各家族及親友處乞捐以補助罷工工人昨已募得大洋一百七十六元小洋四百二十七角銅元一百三十八枚交由學生聯合會轉放矣 
[漢口慘案之援助電]  
　　寗紹台工商會電爭漢口慘案武昌蕭督辦漢口胡交涉員鈞鑒上海五卅六一慘案交涉猶未結果而眞日英捕又膽敢槍敎工人多名驚耗入耳憤恨塡胸死者寃沉黑海生者危險萬狀我國交涉往往失於先着爲今之計應請鈞座迅派得力軍隊開列界線保護同胞勿失此機一面提出嚴重抗議毅力交涉俾逹目的時事已迫稍縱即逝無任涕泣待命之至旅滬寗紹台工商恊會叩 
　　滬南兩團體之特别會議滬财六路商界聯合會滬南烟紙商業聯合會兩團體昨日下午二時在南車站路文安里四號開特别會議到者六十餘人公推樂樹滋主席首由主席報告陷日南京路之慘案迄今仍未解决而漢口慘劇又於眞日繼起因此請衆討論援助方針經衆議决由會電請漢口當道嚴重交涉勿稍退讓本會當誓爲後盾并請樂樹滋起草電稿議畢遂散 
[日艦急赴大冶]  
　　大冶鋼鐵礦産生五金甚夥礦中所雇華工甚多今次滬上慘案發生後漢口又生槍殺工人之禍該礦及廠内之華工人全體主張罷工與上海工團取一致行動此事已爲日人偵悉故密電來滬調驅逐艦蘆號載該艦全部陸戰隊於昨日午後急由本埠開赴大冶即爲預防阻遏工潮起見該艦駛出後即將第一隊九號驅逐艦中之陸戰隊一百名抽調登陸聞昨日艦隊由日駛來上海學某華船互撞受傷與否現因尙未證實俟續查 
[交涉員派員調查暗殺案]  
　　英人麥根齊與西女鄧根乘汽車至大西路哥倫比亞俱樂部左近被人擊斃西女受傷當即舁往公濟醫院醫治等情已誌前報昨許交涉員特派洋文秘書王鏡舜詣英領事署由英領陪同該秘書至公濟醫院實地調查據該西女鄧根稱伊住麥特赫司脫路二十九號是日往該處學開汽車被華人六人都以手槍轟麥根齊飮彈而斃伊兩臂受槍傷數處云云王秘書欲再詳詢該西女不欲多言詢之醫生則稱一臂則重一臂稍輕云王秘書遂辭别英領回署報告 
[警察廳槍决八盜犯]  
　　昨日午刻淞滬警察廳長常之英將盜犯周阿章等七名及擄刦幼孩之匪徒謝柏榮一名飭科提案因該犯等均已詳奉上台核准各處死刑當即驗明正身無誤然後按名捆綁並派偵緝游巡保安等隊隊長督帶隊士押赴城内外各處游行一周於十二點五十分鐘時抵南巿大碼頭外灘早由該管一區警署米署長飭十六舖地甲在彼預備刑場佈置沙袋等物旋將解到各犯分别執行槍决所遺屍體由善堂給棺收殮標封後厝壇當收殮時内有謝柏榮一名之屍軀尙能牽動遂由監視行刑之一區總署李巡官命某巡長加發一槍始行氣絶兹將常廳長所頒各犯罪狀照錄如下 
　　江蘇淞滬警察廳爲布告事案於本年三月九日及四月三十日輔境蔓笠橋居民倪奎秀家曁寳山路萬年銀樓先後被盜夥刦據各該署所呈報通緝在案旋於本年四月間據廳屬偵緝隊飭探查獲兩案正犯周阿章·劉德（即竺士興）·張茂炳（即鄔升鶴）·王伯山（即王兆坤）李俊卿陳文桃龔桂寳等七名一併呈解前來飭提分别鞫訊均供爲盜得贓不諱反復訊究始終不渝又於本年五月十一日據廳屬第六區警察署呈解當塲追獲擄刦趙春泉家幼孩之匪徒謝柏榮一名到廳飭科訊據聽從在逃之王金發·杜傳林·等糾約前往擄刦意圖勒贖不諱綜上三案盜匪所供情形實屬罪大惡極值此萑苻不靖擄贖迭見之際亟應按照懲治盜匪第二四各條處以死刑業經呈奉江蘇省長鄭令飭均予槍决等因奉此除將該犯周阿章等八名驗明正身押赴大碼頭刑場並派員監視執行槍决以昭炯戒外合亟布告週知此布計開盜犯周阿章張茂炳（即鄔升鶴）·李俊卿·劉德（即竺士興）·王伯山（即王兆坤）·陳文桃·龔桂寳·擄匪謝柏榮一名 
　　當該犯等執行槍决時曾經公共租界捕房及法租界捕房均派中西探到場觀察並將各犯姓名記錄以待回報捕頭該管一區署米署長在場監視行刑外又由一區三分駐所（水仙宫）史巡官亦督率長警二十名荷槍實彈均在刑場左右加意彈壓一時觀者頗爲擁擠至一時餘始散 
[楊希閔偕馬素抵滬]  
　　大晚報云聞楊希閔與馬素昨乘傑克森總統號抵滬乃在吳淞口外乘吳淞砲臺所派小輪登岸據同船粤人言楊氏來滬志在請張學良助以軍費俾再圖粤云 
[厦門道尹覆泉漳會館電]  
　　本埠泉漳會館於文日曾致厦門吳道尹一電請其主張維持厦門敎育會現狀兹接吳道尹復電云上海泉漳會館公鑒文電诵悉諸君眷懷桑梓遠錫箴規殊深感紉敎育爲明治始基實關重要此次敎育會爭執一案自應照章辦理以昭公允知注特復吳山叩銑印 
[人力車商公會請免路上騐車]  
　　車務正巡之復函 
　　本埠公共租界人力車輛現經工部局議决改爲每二月驗車一次除驗車而外馬路巡捕尙不時有撬照情事華洋人力車商同業公會因旣受驗車之賠累復遭撬照之損失手續重複損失滋多特於前日推舉會長亨利公司代表劉繩武副會長陸雲青與會董蔡慶濤陸長順·蔡長根·奚應川·六人赴工部局車務處向正巡史賓林斐磋商要求於驗車撬照兩端擇一實行昨接車務處覆函稱希望以後人用人力車每二月至周家嘴路人力車檢驗處檢驗一次後路上驗車能天然逐漸减少惟不能允准將路上驗車完全取消嗣後路上驗車均歸西捕辦理並囑各車主於下星期二（即本月二十三號）之前將以後每次檢驗時可送名下若干成車輛之請求書送至寫字間聞車商方面認在此次驗車未畢之前固難拒絶路上驗車尙希望工部局車務處經此次驗車之後車輛各項旣已修整即實行廢止路上驗車以省手續云 
[法租界中華商團已另設軍械處]  
　　法租界中華義勇團共有團員一百數十餘名隊長爲團軍官充任團董係魏建榮君總事務所設在愛多亞路中法銀公司樓上聞於昨日在法租界霞飛路捕房隔壁另設義勇團軍械處云 
[高廳審檢長來滬]  
　　江蘇高等審檢兩廳朱獻文廳長·周詒柯檢察長因有要公來滬暫寓福州路振華旅館上海地方審檢兩廳沈廳長·孫檢察長於昨晨前往謁見後朱周兩廳長又詣地方廳與沈孫兩廳長晤談良久始告辭回寓 
[智利領事由法歸國]  
　　智利國駐上海之總領事奥西氏MRALEJANDROARCES現因以請假歸國但須先往法國故昨日已購定大來世界輪亞丹總統輪即於今日赴馬賽上海事務由副領事代理 
[閘北巿議會定期成立]  
　　閘北巿選事務所因巿議員執照已奉發轉各議員收執特於前晚八時召集茶話會到四十人巿選主任王彬彦主席並請寳山縣議會副議長俞葆邨指導進行方針議决定本月二十三日上午九時行第一屆閘北巿議事會式下午二時開第一次大會選舉正副議長會場均在閘北大統路慈善團内並呈請上寳兩縣知事及邀請官紳蒞會觀禮云 
[反對内地自來水加價之續聞]  
　　肇嘉路商業聯合會昨爲反對内地自來水公司加價案再致巿公所函云謹復者六月三日接奉大函查閱此次自來水公司加價修改章程曁啟事單係爲水價參差不齊仍照向章從事清查以歸一律與無端加價不同事關營業未便阻止應希切勸各舖戶照章補繳是爲至要等因敝會於十七日召集各舖戶切實勸告僉請自來水公司雖屬商業　質乃　公衆營業　　應受巿公所監督而該公司修改章程增加水價並示提交議會通過即藐視貴公所及巿議會巿民等爲尊　巿公所權限起見故此項章程未便顾認况該公司通告各裝戶願加者照常開用不願加者立即拆除龍頭竟無商量之餘地似此予取予求不啻壟斷尤爲可　惟有環懇貴公所函達該公司暫緩加價且不得任意拆除龍頭應加與否宜靜候秋季會議提出議案俾衆討論女方爲正當辦理等語用再呈請貴總董傭賜察核乞轉商該公司暫緩加價靜候下屆議會解决以順與情免生枝節至爲感荷云云 
[捲烟稅爭執案地方廳定期開審]  
　　華界捲烟特稅風潮大小兩行爭執日久自新局長張際昌到任後撤銷大同行認稅契約因此大同行方面迭次與張局長交涉未得要領由該業舉出代表沈維挺彭壽昌·陳恩祺·等遂請律師赴地方審判廳起訴捲烟特稅局長張際昌·副局長戚維新·會辦洪德疇等違背契約等情業由沈錫慶廳長核准委派吳推事審理現定於本月二十三日上午九時開庭辯論昨派承發吏前往原被告處傳知屆期投案質訊云 
[浦東捲烟認商致張戚二局長函]  
　　瀝陳認稅經過情形 
　　上寳區捲烟稅局更易局長否認前案致起風潮各情迭誌本報兹悉浦東方面於吳前局長任内亦由同業承包限期未滿張局長亦否認之逕自派員設局致起紛紛爭昨由認商黄繩祖致張戚二局長函云敬陳者竊浦東自捲烟特稅頒行以來風波迭起張前局長清澄鑒於浦東與租界僅隔一水顧念商艱呈准以七折啟征終張前局長之任月未有征逾二百元者洎自吳前局長蒞任派員稽征然最多數時亦僅四百元左右而同業之被拘受罰者比比皆是認商世居浦東鑒於商情之艱難敎費之重要征收之困頓爲顧全三方計承同業之公意勉力担任於本年二月間呈蒙吳前局長批准認辦浦東沿浦九處及上海縣屬之各鄕鎭并頒布告俾衆週知各在案當開征之初慘澹經營煞費苦心幾經辛艱方始略有頭緒費時三月之久虧本約一千餘元之巨方期以後辦理順手藉遂鞏固敎金之志月初鈞座奉委蒞任素仰政績今隸帡幪正深忻慰竊以爲新猷初頒必有良策鉅謀昭示大衆認商爲維護官廳威信尊重法令起見派員携欵趨謁繳稅領證未蒙賜示接見僅晤洪會辦曁凌總稽征詎意非但不收稅欵并否認前案當此政治昌明時代吾鈞座洞悉世艱當不致不顧商情隨意蹂躪乃浦東方面近有姚某在爛泥渡設立分局竟指認商爲自稱又指所發之憑證執照爲僞照羣情詫駭莫知適從伏念認商係奉上寳區捲烟特稅局正式批准今鈞座所長者亦爲上寳區捲烟特稅局查對鈞座所出布告上之鈐記與認商所受指令布告上之鈐記分毫無異據此以觀如果認商辦浦東烟稅之上寳區捲烟稅局爲僞則鈞座所長之局豈亦僞前局長係奉省處委任負責辦理如係僞局則吾鈞座所長之局豈能爲眞而浦東稽征分局之設立究竟是眞是僞使人如墮五里霧中鈞座清夜捫心當亦不能自安也認商敷陳大義情出至誠仰懇鈞座俯賜鑒核顧念認商効力稅務前功未能盡棄准予查照原案辦理以示大信而解紛爭實爲公德兩便再所有六月份應領之憑證請飭科預備通知認商俾便派人投局繳欵領證　合併陳明 
[烟紙雜貨公會致總商會函]  
　　本埠華界捲烟特稅問題因大行方面堅持繼續承包由上　捲烟業聯合會提出法律起訴後並致函總商會要求援助全體小同行聞訉羣起反對昨日雜貨同業公會亦致上海總商會一函聲明經過原函云敬啟者頃閱報載捲烟業聯合會致貴會公函一則閱之殊深詫異查上寳捲烟特稅前由該會承包祗圖利已舞弊營私欺凌小同業并非法徵收補助費種種不平情形曾由敝會擬具節略呈報貴會並呈請江蘇捲烟特稅總處請求查辦在案該承包人祗知把持壟斷并不人開公估其辦理認稅如與該會有密切關係者即營業宏大月繳不滿五元如屬會外烟商按月須認十元以上因其待遇不平以致引起爭端吳前局長又袒護該會不能持平辦理蔣處長派委陸總稽查到滬亦祗認票面推銷若干并無訂立合同字様亦無限以六個月爲期至繳納保證金已由蔣處長批示吳前局長據何章則收受保證金業經駁斥有案今蔣處長改委新局長重行整頓敝會同業共八百餘家咸以承包辦法徒利包辦之人小同業旣受壓迫稅收亦難發展敝業同人均願减折實貼以營業之大小分納稅之多寡實鎖實貼一視同仁南北同業一致贊成惟大同業則以喪失承包權利因其大利所在不特力持反對且提起訴訟希圖顾包辦法繼續有效殊不知承包特稅旣未由省處立案又復違反規章不公不平莫此爲甚敝會利害切身不得不將此中眞相呈明於大雅君子之前爲敢函請貴會鑒核勿爲該聯合會所朦則敝會之幸也此致上海總商會虞方兩會長公鑒 
[清丈局函請鐵路管理局劃定界限]  
　　上海縣表丈局昨致滬寗滬杭鐵路管理局局長沈成栻函云逕啟者敝縣辦理清丈事宜早於上年四月一日呈准設局開辦施行程序大别爲三其一等圖根（即三角）測量早經　事二等導線測量現亦次第告成三等戶地不日亦擬着手進行綜計三等起點均從新龍華開始一二等所施工程純取準方效用惟三等戶地對於屬戶經界異常繁密苟無確定界劃僅憑業戶地保任意、 
指認易滋流弊兹查貴局滬杭甬滬寗及接通南北各鐵道間無路溝界限路地民産奚從辨别敝局爲鄭重國産起見用特函陳情形狀希貴局先行派員勘視以上各叚路線將路地民産間之界限加開路溝或密訂格標庶敝局進行戶地藉資識别並希將准辦情形見復 
[總商會函請釋放陳志聖]  
　　上海總商會昨因萬國義勇隊中華隊棚長陳志聖被第一軍司令部疑其爲順記工廠股東以廠内所做之丸含有毒質拘往訉辦迄未釋放特致函李伯仁參謀長說明原委請即釋放以案商業 
[安南皇家肉桂定期拍賣]  
　　本年六月二十日午前爲安南清化省拍賣肉桂之期此舉甚爲鄭重屆時由公家委員經理對於顧客極可保證所售之肉桂當採取時曾由公家委員於每塊之上蓋有官戳有此戳者方係皇家之桂因該省所産肉桂尤以皇家桂爲最著名云 
[居士林開講圓覺經]  
　　本埠海寗路世界佛敎居士林每逢星期六及星期日下午三時至四時演講大科經典兹聞彌陀要解業已圓滿自本月三十日星期六起仍請授松法師開講大方廣圓覺經此經爲諸佛之所守護菩薩之所歸依十二部經之清凈眼目聞者當得清凈覺性各界善信幸弗失此機會云 
[中國旱烟改良會之紀聞]  
　　中國旱烟改良會連會召集全體會員討論决定組設「中國改良旱烟國貨有限公司」除由在會會員自動認定股份外不敷之數經該會擬就簡章招工商界入股連日各界人士至該會索取簡章願入股份者頗不乏人云 
[壽聖庵和尙齟齬之經過]  
　　北京路壽聖庵僧人於昨日全體罷課停止經懺其罷課原因爲該廟當家折减各僧工價原定每工錢二百五文洋價每元作錢一千二百五十文滿洋取洋不滿則以錢計昨日該廟當家諦松對衆宣佈　今後洋價每元須作一千五百文計算工資照舊願則留不願則立即出寺語甚堅决致動公憤結合全寺僧人五十餘人開會討論對付方法僉以吾廟工資相傳數十年迄未變更對外主顧迭此增加對内從未議加今百物昻貴之際無故突增洋價何異折减工資萬難承認當推定昌開·昌德·妙崑·定安·濟航等爲代表向諦松交涉無效祗得停止經懺全體罷課爲抵抗嗣後諦松央請倪學寛出任調解認任衆僧所提之（一）工資洋價仍照舊章（二）改良待遇（三）無故不准挾私報復斥革僧人等三條件後諦松完全承認定今日全體開課禮懺云 
[私藏槍彈押一年]  
　　山東人嚴松林前在何豐林部下當兵近住於華特路八百三十四號前日總巡捕房特别機關探目白忠麒恊同西探長壳羅香密往嚴家在其房内床下搜出手槍兩支子彈九粒連嚴帶回捕房昨解公共公廨據白探目禀稱當搜獲手槍時子彈均係裝在槍内此外並抄出皮夾兩隻藏有當票多張據嚴稱該項當票係去年在黄渡打敗時取來云云中西官即向被告質訊之下判押西牢一年期滿逐出租界槍彈等没收 
[汽車碾傷行人斃命之檢騐]  
　　滬閔南柘長途汽車公司九號汽車司機人王德元開車駛至南車站後路利涉橋畔撞傷行人吳世雲由警拘入二區警署諭將傷人送新普堂醫治將王解上海地檢廳訉供收押惟吳世雲自送該堂醫治無效延至今晨在堂斃命堂中函請法庭派員往騐當委盧檢察官蒞堂相騐由尸兄吳克準投案聲稱住在天后宫祥裕里十六號我弟世雲被該司機開駛玩怱以致死於非命請求伸雪等議盧君即命如法驗得該屍委係被事　傷要害而死塡格判令吳克準收殮候辦 
[私藏假鈔票模型押二月]  
　　新閘捕房包探馬家來韓華亭等前在派克路六百十一號屋内搜出僞造中國銀行假鈔票之模型兩具將私藏人王阿明拘解公共公廨押候訊究在案昨晨提審中國銀行副行長席頌平到堂聲請追究該假票模型之來歷質之王供此項模型係由在逃之陳某令我往取遂致被捕等語並延露雪臣律師代辯中西官核供以依照中國法律僞造貨幣罪極重大被告雖供係往取該僞票印板似有帮助之意姑照未遂罪處治着押西牢二月印板没收 
[恒泰昌倒欠案之傳訊]  
　　謝崇華王泮林曹鉅卿曹景福等前延農復律師代表投法公堂控恒泰昌主蔣子祥及股東胡錦榮李國珍周子明吕輔臣等倒欠巨欵等情各股東亦延律師代辯稱被告胡錦榮等不過墊欵性質並非正式股東求察等語奉判再核在案昨又傳訉原告律師稱原告等前將貨物送去後堂由被告蔣子祥在回單簿上蓋有恒泰昌恊記圖章按協記乃係共同一心足見該店確係合股開設各股東豈能抵賴請求堂上判令被告等共同負責等詞中西官令判聽候宣布堂諭飭遵 
[迷路男孩待領]  
　　日前由五區解科之迷路男孩李仁菊一口經竇科員訊問據供又名阿五年十一歲江灣人父已故母孫氏再醮開玉器作之朱錫卿（即朱阿虎）本月初荐往蘇州專諸巷同昌玉器店學業昨被不知姓名之人拐帶來滬云云奉判送交慈善團留養聽候出示招領 
[持斧尋仇押三月]  
　　張東狗於前日糾黨持斧至法租界東新橋街某飯店内向藍渭山尋仇適爲探目吳藝芳包探周秉澄巡緝到來查見上前將張拘獲當在身畔抄出利斧乙柄帶入捕房昨解法公堂請究先由吳探目禀明當時拘獲情形繼據藍渭山稱與被告在漢口地方相識屢次到來向民人索借洋五百元不遂竟於是日糾衆到來尋衅幸被包探查見拘案否則定遭毒手請求重究詰之張東拘供民人向在輪船上爲大司務因民人之姘婦被原告佔去故此懷恨持斧向其恐嚇有之不敢行兇餘供支吾聶讞員商之法副領事葛君判張押西牢三個月期滿永遠出境利斧充公 
[東台拐案之引渡]  
　　江北東台人許加旺前在原籍將姜孫氏之女穿針誘拐來滬匿居澳門路十九號門牌經該氏得悉控由東台縣公署備文派法警郭泉來申投靜安寺捕房請派包探孔慶平將男女一併拘獲昨解公共公廨請究經關讞員會同美貝副領事預審終結當庭將該男女兩名口發交來警帶去歸案訊辦 
[兩烟案科罰併誌]  
　　總巡捕房車務處史巡官前日在北蘇州路八十二號北山西路一千零零五號兩處屋内抄出烟土四磅烟具數副並拿獲案犯十六名昨解公共公廨經陸襄讞會同美海副領事逐一質訉之下判决奚耀祖梁天寳朱阿小劉實恩四名各押西牢二月李榮生押一月胡實何阿二何阿才三名各押十四天張銀飛具結開釋其餘李錢寳等七名各罰洋十元充公示儆烟土等均銷燬 
[公共公廨訊案彙錄]  
　　昨日公共公廨訉理民事訟案併誌於下（一）李朱氏訴李健秋不務正業請求離婚案堂諭被告登報傳達不到經原告證明准缺席判令離婚（一）李姚氏延羅傑律師訴李桂泉地皮糾葛案堂諭再函致會丈局請連馬房三間一併丈量又被告律師稱屋後小浜塡築馬路被工部局划入公路是否屬實請併案查明候復到再核（一）沈槐孫延楊國樞律師訴周春咸不理地皮押欵安堂諭展期七天着保人永裕祥趕速料理如違即將該保人産業發封備抵並將此地産拍賣此諭即給諭永裕祥遵照（一）趙引記盛丕華不理擔保地皮押欵案堂諭利率除已付三個月外其餘着按月八釐計算（一）寳昌聯號等訴朱金水等欠欵案被告朱金水延海恩克律師代辯堂諭展期續訉（一）梅祥泰號延朱樹楨律師訴華興皮箱號欠貨欵案堂諭被告之請求駁回應向順記起訴（一）心如和尙訴百寳公司張明欽不將所租房屋遷讓案堂諭候核供會商堂諭宣佈　 
來函 
[上寳區捲烟特稅局來函]  
　　逕啟者昨閱貴報登有反對捲烟稅新聞一則與事實不符查永泰豐號敝局稽徵員向其勸告實貼印花時即由該經理王如梓出而抗拒甚至唆使店夥用武一時拳足交加當由崗警將王拘送警廳辦理敝局稽徵員並無不許該號營業等事致請貴報登入來函欄内更正爲荷江蘇上寳區捲烟特稅總局啟六月十八號 
[淞滬巿民五卅後援會來函]  
　　報載閘北巿民大會代表邵次章等進謁張軍長云云與事實不符查十七日閘北巿民大會由到會各公團推舉代表邵如馨君等十五人請願與張軍長鄭省長談話内中並無邵次章其人相應函請更正爲荷淞滬巿民五卅後援會啟六月十八日 
[羣學會聾啞學校來函]  
　　逕啟者敝校接紗業認稅公所電話云昨日有年約二十餘歲之聾啞人名戴志誠（貌似某國人）借聾啞學校名義在該所兜售臭藥水謂本校每年例有一次售得之欵補助校中經常費等語查本校聾啞生逐日在校上課安心向學對於校中經濟向不與聞並無在外募捐情事其已畢業出校者亦無營此項職業藉慈善之美名而歛錢者且更無名戴志誠其人因此深恐各界人士受其詐騙事關本校名譽特此申明並請賜登入來函欄内爲荷羣學會聾啞學校謹啟六月十八日 
[强恕學校來函]  
　　逕啟者十六日貴報本埠新聞欄内載有馬橋鄕强恕演講紀事一則與事實不符敝校並未推派代表到學生總會領取捐册用特來函更正請即日登入來函欄内爲盼强恕學校柬啟六月十七日又張孝庭來函意同從略 
 
 

Page 17

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * *本埠增刋 
[天氣預報]  
　　徐家匯天文台昨日下 
　　午四時三十分氣象預 
　　報云天雨潮濕而有 
　　露因揚子流域發生 
　　低壓之故黄海以南 
　　微有東南風北方有 
　　不穩定之微風喀羅 
　　林斯及馬利亞納羣島 
　　之間有發生低壓或　 
　　風之朕兆又昨日下 
　　午三時前二十四小時 
　　内本埠氣温最高七 
　　七·○最低七一·八 
　　去年同日最高七八· 
　　六最低六六·四 
[汗衫談片] [  醉月]  
　　吾國人習慣於暑中盛熱時輒裸其上體以爲如此便足袪熱也殊不知裸體非特不雅且亦不能眞眞袪熱而於衛生尤有不合者吾人於熱度最高處裸其體覺肌膚若炙若服以輕薄之衫轉可稍减此其裸體不能袪熱之明證有時遍體汗出則以手揮之而食物時不留意汗液便附物食下因此往往發生嘔吐等疾甚危險也故若欲其旣雅觀且不增熱而又合衛生者則有汗衫 
　　汗衫中之短袖者宜於家居時服之綠隂蔽日移榻就廊下臥一覺夢回肌膚上可不生黏痛其以縐布製者則尤薄若蟬翼輕快異常且價甚廉一元可置四五襲商店小夥亦可不爲經濟所限而發生困難也 
　　長袖汗衫則宜襯於長衫之内佳者厚而收汗汗液之力量甚大即僕僕烈日下亦可免濕透而染及外衣惟價稍貴亦有數元一襲者尚有珠兒紗者則鄙意覺其較遜美觀 
　　絲汗則專尙美觀服之自覺漂亮婦女於内室服之更嬌艶無匹惟吸收汗液之力恐不如紗織者耳 
　　以上各種吾國都有出品則吾人除覺舒外尤不虞利源之外溢也 
[電車上之小火警] [  楊血鵑]  
　　十七日下午五時許記者自校返家乘三十四號華商電車當車開至民立女中學時忽見前一簇新之電車中烟霧重重搭客紛紛爭先恐後而躍下焉於是鼓起余之好奇心因下車前往探異焉即見該車中火光熊熊四周圍而觀者愈聚愈衆開車員及賣票員手忙足亂提水救熄幸時方天雨火性不烈一救即熄熄後記者登車察視見右旁之百頁窗被焚者凡三窗上玻璃因焚焦而碎者凡二其被焚未碎者一作黄黑枯焦色餘皆無毁因叩該車開駛者何以致遭此刧渠云係因觸電而焚該車係第三十二號新開駛油漆未久頗形美觀是時方由高昌廟開來因天雨故乘客較寡而被焚之百頁窗邊幸無人坐雖未傷一人然皆不免飽受驚慌矣一時街中往來驚相告曰電車失火者頗不乏人蓋以爲罕見之奇劇也 
[罷巿期中之足安公司]  
　　北四川路九號洋房足安有限公司自五卅發生慘案後全體職員激於義憤門巿即行休業迄今已逾半月有餘而一般愛穿五星牌絲襪之顧客仍接踵郵匯函購可見國人選用國貨之熱忱云 
[國貨面盆之暢銷]  
　　自五卅慘案發生以來舉國憤激羣情震駭愛國志士咸以提倡國貨爲唯一之救國方針閘北顧家灣鑄豐通記搪瓷公司設備完善專製各種搪瓷面盆口杯飯碗食籃及招牌等品質精良深得各界贊許近更精益求精以冀國貨暢銷而業於面盆一項尤爲注意與舶來品相較實有過之無不及云 
[亞細亞防疫臭藥水廠停工誌哀]  
　　閘北中興路華商創辦之亞細亞防疫臭藥水廠職工憤五卅西捕槍殺學生工人之舉特於日前停工一天以誌哀悼即日起照常工作與各華商工廠取一致態度云 
 
 

Page 18

 
 
1;第一萬八千七百八十六號;中華民國十四年 西曆一千九百二十五年六月十九號
星期五 * * 
[亭子間置備氣筒之我見] [  張餘]  
　　本埠樓房格式櫥房一間其上必爲亭子問再上則爲　台用意巧而立法周矣然以是故亭子問其式不能不矮矮則容積中之空氣對於居是屋者照開立方計之則空氣必不敷用一人且不可况二人以上者乎雖謂各有門窗可以外通但門窗豈能不分盡夜以盡開乎余謂宜傲輪船艙面置備氣筒之法每間置氣筒二於屋隅蓋其上旣爲囇台安置氣筒在建築則多費無幾在房客亦於事無妨而衛生上須大有益不然炎夏之際亭子間旣熱且悶將何術以善攝其生乎 
[廣洲襪廠發行所將遷移]  
　　廣東廣洲織襪廠分發行所開幕以來國内人士爭相購用其所出之老鷹鐘牌絲綫襪堅紉耐用目下各省均陸續添貨日必數十起以致發行所有應接不暇之勢近因原發行所不敷應用擬另行他遷云云 
[德泰號運到漂白粉]  
　　法且界紫來愼興里穗泰號新由美國運到一百磅鐵筒及五十磅鉛皮木箱漂白粉數百件身骨潔白度分高足故各實業廠家均向該號訂購 
[華南石棉製造廠之創辦]  
　　中國礦産石棉其原料形同石膏壓出絨子名爲石棉絨可以製造各種出品今聞趙安二君在閘北永興路創辦一華商石棉製造廠採辦原料并營一切石棉事業現已籌備就緒一俟本埠五卅風潮解决即可開工出貨其製造配合根諸化學實驗自屬比他家爲可靠云 
[道德學社閱書處成立]  
　　北京道德學社專以救正人心挽回世道爲已任主其事者無小儒門戶之見務以實心行實禮使得乎性命之正入社者皆能確守師承束身自好於性命之功各有心得兹在上海擬設分社先於文監師路唐家弄口一千一百八十九號設立閱書處凡有志研究道德者皆可隨時往閱如果志同道合即可同爲社友各項書籍該處均有出售印有詳細書目函索即寄 
[書報評論] [  仲頴]  
　　中南畫報 
　　中南畫報每逢星期六出版每期零售大洋二分定閱中南報全年者免費該畫報紙張細緻圖畫精美第七號所刋各圖尤見精采上海巿民大會攝影旌旗林立飛揚空際羣衆態度悲壯激昻六國（英美比日法意）委員下火車之照片兵士舉槍旁立華界警備圖巡士武裝實有赳赳武夫之象岳陽樓下吳佩孚像肩聳衣單似具英雄落魄之狀何能王蓮貞王漢倫三女士之照均盡善盡美何現充知本影片公司「愛爾妻」劇中之主要演員素服淡裝眉清目秀蓮貞女士係現時之畫家華服翩翩手執鮮花漢倫女士之像係演「摘星之女「劇時所照上衣下裙俱極艶麗面貌極風致圖畫以暮霞帆影二幅爲佳前者則樹木交蔭落霞片片後者則一溪平流孤帆中航閱之令人有出塵之想 
[集會表]  
　　時日地點召集者事由 
　　二十日下午一時浦東慶寗　上川交通股份公司股東會 
　　二十日下午一時假九畝地新舞台愉社樂林援工遊藝大會 
　　二十日下午二時少年宣講團少年宣講團臨時緊急大會 
　　七月一日下午一時　和路也是國江蘇縣議會聯合會當年大會 
　　七月一日午後一時假牯嶺路懲寗同鄕會蕪湖商辦安徽銀行創立會 
　　七月十二日下午二時江西路六十二號中國水泥公司股東會 
　　七月三日下午四時在江西路A字二十四號華洋德律風公司股東特别大會 
 
