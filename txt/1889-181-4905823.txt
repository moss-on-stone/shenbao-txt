# 1889 - 181 - 4905823

 

Page 1

 
 
[發兌家藏眞正殿板初印桃花紙各種精本開列於后] [  點石齋啓]  
　　眞殿本初印佩文韻府連拾遺一部一百零五本計規銀一伯五十兩○眞殿本初印文獻通考一部二箱九十本計規銀一伯廿兩眞正殿板初印桃花紙康熙字典兩部一計規銀一伯廿兩一計規銀八十兩白紙初印全唐文一部五伯零四本裝楠木箱子二十只計規銀二伯八十兩○白紙初印○○○硃批雍正上諭一部規銀一伯廿兩○何義門眞跡手批文選一部十二本規銀一伯世兩○白紙初印鮑刻太平御覽一部十二套一伯廿本實價規銀一伯兩○白紙初印眞殿版南巡盛典一部八函四十八本實價規銀六十兩○白紙初印錦裱萬壽盛典圖考一部實價規銀六十兩○白紙初印殿板圖畫聖諭像解一部十二本規銀廿兩○白紙初印廣板佩文韻府數部每部規銀五十兩○白紙初印眞殿版四庫提要一部一百卅本規銀八十兩○白紙初印阮刻十三經注疏幾部每部實價規銀四十兩○白紙初印局刻廿四史二部每部規銀二百兩○白紙初印古經解小學彚函部五十二本規銀二十兩○又五朝别裁四十本○又陶文毅公全集一部廿四本四函○國朝學案一部十二本○十駕齋養新錄一部○六書分類一部○十國春秋一部○左傳紀事本末一部○宜稼堂叢書一部○知不足齋業書一部○粤雅堂叢書一部○戴叚合刻一部○方輿紀要一部○容齋五筆一部○癸巳類槁一部○歴代史案一部○說文釋例一部○數理精藴一部○宋詩記事一部○何義門讀書記部○水經注釋一部○海道圖說一部○月令輯要一部○四六叢話一部○經傳釋義一部○山堂考索一部六十四本八套規銀七十兩○資治通鑑一部○宋元通鑑一部○通鑑全編一部○通鑑大目錄一部○胡通鑑一部一百本○五經集解一部四十本○曾文正全集一百廿本一部○郡國利病書一百本一部○朱子綱目一百六十本十套一部○武陵掌故叢書六十四本一部○梅氏叢書世二本一部○研經室文集一部○初印漢書評林一部計三十八本○遼金元三史語解一部計十本○明季南北略一部計廿二本○輿地紀勝校勘記一部計四十八本○海國圖志一部廿四本○海峰文集一部十本○海道圖說十本○經典釋文一部十六本○日知錄一部十二本○翠微山房數學一部廿四本○二十一史四譜一部廿本○古今攷一部廿本○玉海一部九十六本○西印文獻通攷一部一百廿本○禮記義疏三十二本○金石萃編一部八十本○說文句讀一部十六本○十六圖春秋一部廿本○佚存堂書一部三十二本○文選傍證一部十二本○曝書亭集一部十本○周官儀疏一部廿四本○儀禮義疏一部廿八本○正續儔人傳一部十六本○鮚埼亭全集一部三十二本○瀛奎律髓一部十二本○明儒學案廿本○江蘇海運全案一部十二本○六部則例一部廿本○壇環志略一部六本○行水金鑑一部五十二本○新舊五代史案四十本○金石三例一部四本○讀禮通攷一部卅二本○河防榷一部六本○史記評林一部廿六本○八史經籍志一部十七本○三省邊防備覽一部八本○新斠地理志一部六十本○遼史拾遺一部八本○駢雅一部八本○苗防備覽一部八本○說文校義一部五本○籌海圖編一部八本○文選一部廿四本○古事比一部四十八本○式訓堂叢書一部六本○花雨樓七種一部六本○四書羣經字詁一部卅二本○周易姚氏學一部六本○毛詩後箋一部廿本○十六國疆域志一部四本○四裔編年表一部四本○聖諭像解一部十二本○種類繁多不及備載如蒙仕商賜顧至抛球塲紅墻頭本分局看樣議價可也此佈 
[論禁馬車夜行之善]  
　　從來爲官者第一在乎仁民仁民而後愛物是以民之疾苦必廣咨博訪有以知之凡其便於民者則振而興焉有害於民者則禁而絶焉如是而後謂之仁民能仁民者自無不愛物試觀上海租界之禁止馬車夜行並禁止茶館之賣夜茶是已或者貢疑於余曰江浙内地舟楫往來官府煌煌告示諭令不准夜行一面設巡船砲勇以爲之防護盖恐夜行而遇盜與其事後而勒捕緝何如事前而善防維禁止船之夜行而越人于貨者無所施其伎倆此其爲益於民間者大也若上海馬車則所行者不過泥城外斜橋靜安寺一帶爲路無幾途中皆有巡捕地方亦甚平安卽有創爲中途遇鬼等事者妝點新奇描摹盡致要皆係無稽之談不足以爲據也然則履道坦坦卽使晝夜通行自宵逹旦亦何足爲慮如以爲恐民間耗費無益之資財故爲之禁則彼化費之處正不止馬車夜遊一端又安得而一一禁之殊不知官之所以禁之者正不僅爲西人之不能安枕實恐人之受病也昔齊桓公觴陳敬仲飲酒樂甚日旰請歸公曰焚膏以繼之敬仲辭曰臣卜其晝未卜其夜詩曰俾晝作夜可見夜以繼日卽是樂之極處李白春夜晏桃李園叙天倫之樂事偶一爲之文人好事一序流傳後世見之遂以爲古人秉燭夜遊爲後人最宜效法之事是則謬矣馬車夜行有害數端一則馬路擁擠爭先馳騁恐有碰撞之禍一則痴男怨女往往借此以爲野合之計其甚者竟借此以誘逃然此等處皆其小焉者也尤要者夏天盛暑終日在炎熇之中人人皆貪凉爽高坐馬車載馳載驅卽使全無風影亦覺颯颯然氣爲之舒體爲之快於是因其適意爭欲坐馬車彼開馬車行者見此數月之中生意最好則競相慕效愈開愈多而不知欲不可縱樂不可極晚間貪片刻之凉秋來受無窮之病或凉而瀉或濕而腫或鬱而瘧或洩而痢其害伊於胡底卽近來霍亂吐瀉等急症未嘗不由此而來盖以苦熱之身而犯宵行之露其受病也極易稍知自愛者不敢爲之而上海遊人每每挾妓揚鞭自鳴得意而初未嘗計及於此乃人不自愛而官爲之愛之而乃不以爲恩反以爲怨此則非遊人之意而開車行者之意也車行生意全在夏間夏間生意又全在晚上若一禁之則生機絶矣捐錢將何從出故碍於此而不能盡禁然而官府愛民之心則究以不能盡禁爲憾因而計及於禁茶館之賣夜茶以爲茶館晚間不開則乘車而來者皆無所憇足自然敗興而去是亦抽薪去火之法也顧有茶則乘車者尚可借此小憇以避風露設遇風雨亦尚有所托庇之處若茶館則禁之而彼坐馬車之客與妓乘興而來仍不肯興盡而返惟有駸駸然馳騁乎東西往來乎南北聞近日輪蹄之聲至天將明時尚轔轔不已則若而人者其犯風露釀疾病不且較之不禁茶館時而尢甚乎竊以爲與其不能禁馬車之夜行反不如弛茶館之禁猶足以嘉惠遊人俾不至於受病之速先生以爲然耶否耶余軒渠而起曰吾將與子言王道夫自天子以至於庶人壹是皆以修身爲本所謂修身者進德修業之謂非僅養生而已也然養生之道亦寓乎其中今上海之遊人猶是人也而獨不知自愛沈迷於花柳之塲留連於安樂之境雖以苦口婆心教之訓之勸之激之皆惘惘然不知自悔不知自悛此等人殊不足當官府之愛而官府乃猶欲愛之是則不能修身者而强之以修何異乎不欲食者而强之以食不欲衣者而勸之以衣彼其自甘於凍餒者固不可以人力挽回也故人以爲禁賣夜茶則馬車自絶此非確論然亦未始非官府之苦心其實則夜茶生意之淸否全視乎馬車之多少觀於風雨時茶館坐客寥寥卽可推類以知其餘矣彼不自愛而官則代爲愛之愛之而彼不以爲德反以爲怨何如令人人自爲愛而不煩他人代愛之爲愈乎古人有云順人情以出治道人情之順豈易言哉 
[倫敦電音]  
　　西歴七月一號倫敦路透可來電云阿非利加東統提拉哥埠爲大西洋卽葡萄牙之屬地近有英國　人在彼設立公司建造鐵路忽爲大西洋官塲將路充公聞因該路不能如限竣工故也旋又將鐵路拆去並拘 
 
 

Page 2

 
 
其做工之人駐紥該處之英領事以英人勢難安居業已致電阿洲南境英國屬地及印度境内各水師提督請其速發兵艦前往保護○七月二號電云英京外務大臣告衆云英國現已咨照葡萄牙國家略謂英人所有提拉哥鐵路之資本如或吃虧須向葡國理償又言葡國如此辦理殊不合理云云觀此則知目前英葡兩國將費一番唇舌矣其後若何請俟續電再登 
[太液凉波]  
　　兵部行文侍衛處稱現有都司二缺應歸部選按照銓選則例及奏准變通新章應以都司用之期滿漢藍翎侍衛之員銓補查有漢藍翎侍衛李廣學係山東范縣人癸未科武進士藍翎侍衛四年期滿引見奉硃筆圈出以都司用欽此又漢藍翎侍衛蕭元慶係直隸滄州人癸未科武進士藍翎侍衛四年期滿引見奉硃筆圈出以都司用欽此應將該二員均擬選補都司爲此行知貴翎侍衛内大臣處轉傳該侍衛於五月二十五日黎明赴天安門外朝房預備簽掣勿得違誤○洋人某甲至正陽門外天橋迤北某掛貨鋪有花毯一塊心甚愛之願以白金十三兩購買鋪中人以毯已有人看過價尚未定不便再售閱日甲於洋人某乙處見此毯詢乙購自何處乙以價買對又詢價值乙對以十二金甲聞而怒甚謂該鋪十三金不售反以十二金出售越思越忿謂此毯本係伊所失之物該鋪不令伊購回等語竟赴公庭控告當由地面官將該鋪堂櫃解送刑部分歸山東司訊辦經部移咨總署轉飭該洋人對質而該洋人業已出都矣我朝定例原告二月未到案卽出題銷完結此案以不能久待卽揆諸條約所載各按本國律例辦本國之人亦相符合也○庫倫所管蒙古地方襲封章嘉呼圖克圖例應躬諸山西代州五台山唪經熬茶現因蒙地歉荒一切費用難籌委實無力前往咨由庫倫辦事大臣轉咨理藩院請爲代奏懇請恩施等語諒大鴻臚卽當據情代奏也○神機營每歲春秋兩季分撥馬步隊伍一半赴南苑駐操近經管營各堂憲以本年恭遇大婚歸政崇上皇太后徽號各慶典曾將春季撥隊入苑駐操奏明停止在案所有本年秋季入苑駐操自應仍行奏請毋庸撥隊前往仍飭該馬步各隊專操管帶照章加操訓練不得因未入苑致涉因循禀明醇邸酌奪後再行繕摺入奏云○恩露圃相國於五月二十七日在内揀選所有天壇六品官一缺將軍功七品頂戴鳥槍護軍富亮擬正鳥槍護軍桂祥擬陪廂藍漢軍義學滿教習一缺將通政使司筆帖式崇勳擬正監生嵩福擬陪當將擬定正陪履歴咨由吏部帶領引見至騐看察哈爾驍騎校之擬正年滿筆帖式多緑擬陪委驍騎校景運二員歸於本旗于下次值日帶領引見○理藩院准新疆巡撫咨開所有吐魯番回子郡王瑪木特應補行年班入京朝賀擬爲變通辦理卽以光緖十五年作爲該郡王正班進京之年除另行附奏曁知照該郡王依限起程外相應咨明貴院查照可也○上月二十七日下午五點餘鐘内廷頒出大藏香五枝發由侍衛處分投齎交豫王鄭王瀅貝勒㴻貝勒謨貝子各府第以便齎往覺生寺等處拈香○宣武門後水泡子地方德某之子與比隣何某之子一處嬉游不知因何兩孩相毆各有損傷兩孩之母各護其子出與理論德妻謂何之子不應以大欺小而何妻謂德之子不應咬人兩相爭辯始而詈駡繼而揪打兩婦頭髮蓬鬆衣服撕破當經鄰婦勸開各回其家詎何妻乘間奔赴本管廂藍漢官廳控告復有多人爲之和解而何妻執意涉訟廳官已將德妻傳到欲送提署雀鼠相爭何時已乎○每年季春季夏季秋季冬演放水師砲位循常例也兹屆演放之期經兵部將侍衛處送銜名繕單題請欽派奉硃筆圈田御前侍衛廂黄旗蒙古都統德福乾淸門侍衛廂紅旗護軍統領芬車欽此得旨後兵部司員禀請德都統等訂期演放遂議定於二十八日晨在東直門外東褡連坡閱看卽由兵部行知水師官兵於是日預備演砲 
[營口紀聞]  
　　近聞上河水勢暴漲七八尺蓋自五月十三日下雨後半月之久霪雨不輟山水暴發有高屋建瓴之勢條河兩岸冲没田地不少所種麥苗初因久旱不肯發苗終被水淹悉數損壞食爲民天麥秋無望小民生計盡矣○廣寍界上河水漲發旣已淹没田地又聞沙嶺子一帶地方亦被水冲没田地刻下水勢尚未消退籌賑諸公正慮賑欵不繼不意災祲又見其將何以支持去秋水災惟牛莊一帶最重今年重罹水厄蒼蒼者何不愛我民耶營地近雖晴霽五六天而地氣潮潤螻蛄上攻識者謂是發水之象且河水味極甜淡說者營河水味一淡年成必然歉收也○營口市景雖甚艱窘而官商舉動眞似越人視秦人之肥瘠忽焉不加喜戚於其心四戲班每日登臺演唱毫無間斷半月以來兩班演廟臺神戲雖所費無幾每天必需二三十金連酒席費計之不下一二百金苟移此半月之費作爲賑欵豈非多活數萬人性命隔省之人及各國寓華之人閱新聞紙報災情狀無不惻然心動不但解囊捐助而且竭力勸賑而住居營口之人目覩奉天災荒毫不動念以此例彼其相去爲何如耶○前日有鄉人持現錢五吊裹冯口袋至營街糴米行至東營遇一窮漢見財起意將袋奪去往南飛奔鄉人飛步追赶勢將及矣搶者見勢不佳連袋擲還鄉人拾視少錢兩吊復上前追赶適值廳憲章司馬公出回來卽喝差役攔住訊得其情當將二人帶回立刻升堂先飭家丁取錢兩吊給償鄉人令速糴米回家鄉人叩謝而去嗣將搶錢者喝責四百板枷號一月以示懲儆 
[北通近聞]  
　　月餘不雨田畝龜坼經地方官設壇祈禱果至誠感神自五月二十一日至二十六日陰多晴少好雨連綿旣沾旣渥官民莫不額手稱慶○原任順天府尹周大京兆家楣政蹟昭然業蒙恩旨宣付史舘立傳復由郡紳禀請奏准建立專祠卽在西街擇基建造美輪美奐殿宇宏深五月二十四日爲賀祠之期排齊全副儀仗歴任官銜牌二十餘對誥封亭一座神牌亭一座官紳簇擁亭前恭送入祠安位從此爼豆馨香流芳萬古不禁爲周京兆頌之○周大宗師於五月二十六日由冀州按臨通州闔城文武均在東關東嶽廟預備茶座遠迓文旌宗師坐緑呢大轎拜門進院次日恭謁聖廟二十八日考試生童詩賦經解性理算學二十九日開棚生試香河覇州文安固安良鄉東安六處文童搜檢極嚴塲規甚肅宗師終日端坐暖閣東西兩號各設四高　監場者常川監視無論槍冒不能混跡卽片紙亦不能倫閱諸童各試所長當必有出人頭地者○有乞丐者蓬頭垢面狀似瘋癲伏於河沿橋旁前聚灰塵柴草一堆兩手捧而食之若津津有餘味然過者咸謂爲飢餓所致或子食物或擲靑蚨數枚彼則默無一言尚知崩角叩謝○時屆炎夏多患吐瀉轉筋等症雖係危急尚能針治醫生藥肆已市利三倍矣○江蘇　起船户前在小河口外偷米被巡查委員查知當將米石扣留聞船户已經逃遁○五月二十一日倉憲提騐浙江第二十七起漕粮山東粟米二十九票山東粟米掃數報竣一十二日提騐浙江第二十八起漕糧二十三日提騐江蘇第三十七起漕糧二十四日提騐江蘇第三十八起漕糧浙江第二十九起漕糧二十五日提騐江蘇第三十九起漕糧二十六日提騐江蘇第四十起漕糧浙江第三十起漕糧二十七日提騐江蘇第四十一起漕糧二十八日提騐江蘇第四十二起漕糧浙江第三十一起漕糧二十九日提騐浙江第三十二起漕糧 
[閙捐續聞]  
　　象山閙捐情形已詳前報兹聞象山西鄉橋河頭一帶共有三萬數千家烟灶刻已彚集紳者鄉老數十人議將此案每家各出錢文或百金或數十金極少亦出錢千文不等業已湊成鉅數以備上控之費意欲若得官民同辦方肯干休否則定必叩閽云云聞省憲已發電音到寍以此案道府縣曁厘局總辦等辦理不善均降三級未審此傳聞的確否兹先將該縣歲貢張某等禀道批示照錄於下以供衆覽俟有續聞再述察核該貢生等所禀與象山縣通禀情形廻異此案前據楊守面禀奉藩司轉奉撫憲札由司飭委該守會同寗波府並寍郡厘局錢守查辦候據情札飭楊守曁寍波府並錢守會同彚查候辦具復前經本道剴切出示曉諭以安民心並嚴行禁止毋得再滋事端札發象山縣實貼曉示據稱尚未張貼並候札飭象山縣查明卽行分發實貼曉諭具報此案滋事之犯祗據孔照才卽孔人萍到府投首由府訊供發鄞縣嚴究並經本道飭據前辦寍郡厘捐局務彭守往查將案内之蔣國治張阿生二名解送飭發鄞縣訊辦此外尚有滋事各要犯迄未到案務卽投到 
 
 

Page 3

 
 
或由地方官紳民公局交出數人自可俟訊明再行分别辦理該貢生等其各遵照至凡屬脅從之人從寛法外施恩概予罔治該處商民人等務須各安本分毋再煽惑滋事致干一併嚴辦亦毋庸稍事驚疑該貢生如回象邑轉諭商販鄉民人等一併知悉懍遵可也又聞王委員自拆毁捐卡後與鄒邑尊同在寍郡現在事未平定而該員面請府憲仍欲前往墻河捐卡胡練溪太守諭令暫緩當候大憲發落奈該員固請不已胡太守允之業已前往開辦何該員胆大如此耶 
[局員易人]  
　　寍波府厘捐局總辦業經省憲委候補府錢肅士太守接辦已於上月二十一日視事因彭總辦尚未遷讓現假察院爲公館云 
[白門夏景]  
　　金陵久不雨江西龍神應召而至不浹旬果甘霖迭沛溝洫成渠靑溪九曲亦盈盈添四五尺連日更一陣一陣補釀黄梅天氣到處蒸　異常礎潤尤甚想知時之好雨不至是不足尺上大好生之德與爲民請命之誠爲物不貳於此益見現在米價上熟每石售錢二千五百文以次遞降視十日前大相懸繕盖米市初疑旱象已成遂不覺驟漲至三千左右寒士數米而炊硯田之稅未增而瓦釜之羹將戞能不顧貪　而感慨係之○許家巷口源興茶館月初有人因啜茗打架不知何故竟斃一人次日江　縣卽登塲相騐現聞此案日經了結據稱死者某甲在某作爲銅匠生理年纔二十餘歲因潛携銅數兩售與某家爲其店主所察知卽向其薦頭理論此該行規條中所最禁忌者薦頭惡其犯規須當大衆申明其不是是日甲知理屈已俯首無言薦頭又令其向衆陪禮甲不覺忿形於色薦頭曰然則爾不向人陪禮難道要人向爾陪禮乎甲猶强項不已一躁急者上前揮之以拳繼又撻之以掌甲遂倒地其人謂其將圖頼也益怒不可遏又上前猛踢一脚經旁人捺開勸是詎甲已遺溺滿地色變而氣絶事關人命當經地甲據實是報次日陸大令臨騐後卽將兇手管押旋其同業確知怒者與甲並無嫌怨實係悞傷情願邀衆醵資爲之厚殮并以百數十元贍其家屬前日錢已付給遂由屍親具結呈懇息訟聞前日晚堂已經省釋矣○金陵蜰虫之多幾於無宅不有諛宅者恐拂主人之意美其名曰富貴蟲夫以可嫌可厭之物必矯其稱如是豈非違心之論乎哉三條巷有捉富貴蟲者謂其蟻結於帳之四隅以指撚之不如以火攻之乃以紙蘸油而燭之果如牛之奔豕之突方喜一網打盡不知帳外蛛塵之垂垂如纓絡者早已接灼霎時火透屋頂又城北一草屋頗修潔一老嫗掃地焚香見者幾疑其效優婆塞之持湼般若乃昨有借榻者其人爲一爲二實非所知夜過半忽火從房中起寢者早自毁其蓬壁携手同出嫗初思以一杯水救之也纔一往返而烟燄已不可邇乃呼於門外時夜靜無聞者遂不覺舉其巢而燼之說者謂前日牢洞巷之火亦猶是特該處人烟稠密一燎亦延及六家耳適有談指頭禪者謂禍兆於多殺遂造爲因果報應之說以愚庸夫庸婦曷不笑應之曰請捐踵頂爲放生福地夫天下之奇奇怪怪已令人不可思議第如此之想入非非則又捨身家之别開生面者矣宜其聞阿彌陀佛聲而不覺涕泗交頤也 
[臺北雜誌]  
　　臺北基隆煤務局前失去公欵銀五百三十餘元經撫轅差遣委員袁君筱亭獲到本局小工余南杞一名訊取口供已登前報兹又獲到本局司事跟丁余得勝一名敢行盤詰已於日前供認此案實係與余南杞同竊贓銀埋於地下尚未用去至案内牽涉之許茂戈得義兩名並無其事袁君當卽派勇解同余南杞前仕起贓二犯皆江西人在臺多年間其夥黨甚衆布散各處此案旣破想若輩聞風知懼地方當可略慶安謐矣○臺地營例向有存餉一欵業經劉省三宮保通行截止日前有某營官因事被撤見牧具禀請領旋奉宮保批云該副將以一差官卽委管帶剿番打仗分所應爲且有功卽賞不思奮勉上進屢次獲咎面無人色猶敢飾辭誇功殊屬胆玩本應叅革姑念從事日久從寛免究存餉業經本爵部院截止在案該副將因事撤委何得妄行請領所禀不准等語宮保之賞罰嚴明誠非尋常所可及已○去歲彰化之變在事殉難之朱文光車門靈櫬已由其公子盤連至郡暫存北門外之軍械所對門聞趁此飛捷兵輪運申擬卽扶之内渡按軍門以行伍出身歴保今職前隨劉省三宮保轉戰各省勳勞卓著一旦視死如歸奉旨於彰化建立專祠並由宮保捐銀一萬兩撫其家屬靈櫬至郡之日各官均設筵致祭語云生榮死哀軍門有焉○臺北旣立商務局駕時斯美兩快輪歸其差遣其飛捷一船原爲修補水線所用仍歸電報局節制日前中省開回已奉宮保面諭前赴花蓮港裝載遣散勇丁回至基隆裝煤卽須開往上海云 
[星使行期]  
　　出使美日秘等國大臣崔惠人宮允銜命出都聞於四月二十七日遄回珂里展視松楸聞六月杪可以抵滬約計星軺西指當在新秋時候也 
[馬戲述聞]  
　　車利尼馬戲今日晝夜開演兩次晚間所演之戲係戲士地威利一家人主持與班中各色人等各盡所長爭奇鬬巧戲篷中添設各種時新花草并挂各色彩旗燦爛輝煌異常悅目地威利者卽在空中飛舞之人也目後不再演晝戲在滬之時無多及時行樂者幸勿交臂失之也 
[幼童受傷]  
　　初七日係美利堅立國之期晚間十點鐘後有美國幼童五人乘坐杉板容與中流放火箭爲柴施放之時偶未得法延燒杉板中之火箭以致火星亂迸幼童等大受驚惶有眉髮燒損者有頭面焚壞者躍入浦中人呼救命後經人救起送入醫院據醫注言尚無大礙醫治數日卽可痊愈也 
[嫦娥奔月]  
　　有某甲者團扇輕衫翩翩影與同慶里某妓相識月下花前山盟海誓雖未題紅葉之詩却已訂曰頭之約前夜十二點鐘時炎威稍退清風徐來甲與妓及大姐三人同雇馬車往靜安寺至申園啜茗茗罷出園俯覽天下第六泉時則雞聲喔喔東方欲明游興漸闌遂相約俱歸風露滿衣曉寒侵骨三人皆沉沉睡去及至里口大姐黄粱夢醒不見小姐僅見某甲甲依然熟睡大姐大聲疾呼妓館中人咸出訊問四處找尋某妓已如竊藥嫦娥不知去向矣以後如何尚待續訪 
[限期再展]  
　　呵咖喇銀行控魏肯堂積欠地租銀兩由蔡太守會同賈副領事訊供勒限繳銀等情已列前報兹因逾限不繳又經原告投催如再延遲定須照租契辦理將房屋推作地租又經蔡太守差傳魏肯堂到案再求寛限并稱實因房租難收之故如再寛限七天定能如數繳銀太守謂姑念爾年老再寛限七天如仍延宕定當給諭准洋　管業毋貽後悔魏唯唯　退 
[控追訟費]  
　　西人渭而司代西訟師華克綏而司投英領事署控稱有前開立發號　馮敦仁向德商定買之酒與原樣不符請華克綏而司至德領事署控告馮應付訟費銀十兩延不給付故代控追現馮在昇寳洋行爲買辦等情賈副領事據情照會蔡太守飭傳馮敦仁於昨晨會訊渭而司申訴前情馮稱前曾請華克綏而司控告德商言明訟費當給酬銀及到德領事署訊過一堂仍要我出費再向華克綏而司理說則稱我已不管何以如今要我銀兩賈副領事商之太守謂馮旣請過華克綏而司到堂總須酌給訟費太守隨飭馮繳銀五兩給渭而司代領完結 
[縣案彚錄]  
　　張秦氏王咸榮控胡慶雲兇毆一案已紀昨報前晚復經裴邑尊升堂訊究秦氏稱小婦人被胡推墜河中幸有王咸榮救起叩求究辦王稱小的因見伊等爭毆上前理勸胡稱秦氏素號淫潑與土有曖昧事伊等三人毆小的一人以致受傷地保稱當日洋已掉換秦氏又辱駡不休致肇釁端邑尊以秦氏行兇可惡喝令掌頰一百四十下仍交官媒看管王插身多事飭令笞責一百板荷枷示衆胡斥退○蟻媒 
 
 

Page 4

 
 
張三姐阿昭姐及女孩汪二寳陶王氏等前晚經裴邑尊甘堂訊究張三姐稱小婦人因事到蘇起見李四將汪二寳賣與小婦人領至滬地寄養與昭姐處旋賣與陶王氏計身價洋二百廿元昭姐稱汪二寳是張三姐寄養在小婦人處餘不知情王氏稱前開妓館現已改行開設老虎灶度日汪二寳由張三姐賣與小婦人身價洋二百廿元早已付淸今奉查訊情願將身價洋着張二姐繳案充公邑尊以王氏旣不欲領取身價應令具結斥退餘交官媒看管候示○浦東人吳朝頂挈妻王氏投縣喊控同　人見甲覇種田地同論恃蠻叩求提究裴邑尊着候訊明核辦 
[英界公堂瑣案]  
　　汪仁香稱住於客餞被李雲卿竊去洋三元九角當獲人贓交捕送案李雲卿供鎭江人以後不敢犯竊巡捕頭禀李屢次犯竊蔡太守判李雲卿管押一月期滿遞籍洋交汪仁香領去○包探陳阿九秦少卿稱太古洋行雇駁船裝載牛皮失去二張報捕查緝旋獲船夥張叶甫邵萬裕王阿生沈明克王阿寳王阿生等詰得張邵二人起意行竊王阿生亦月分餘人不干當卽吊贓一併送案太古洋行執事人卓月庭申訴則情并稱牛皮值洋四元七角張叶甫邵萬裕俯首求恩王阿生供爲老大餘供支吾沈明克王阿寳王阿茂等同供均不與聞蔡太守判張叶甫邵萬裕各押一月王阿生押十四天沈明克等概行釋放贓父失主領去○李順立稱在京貨鋪爲夥有李松泉冒刻恒泰圖章寫字條來　洋傘二十四柄值洋十四元旋知被騙報捕拘獲人贓送案字條呈閱包探秦少卿禀稱已將冒刻之圖章搜到今特呈案李松泉供詞游移惟求施恩蔡太守判李松泉管押二月贓交李順立具領字條圖章存毁○羅杏卿稱開呂宋票行昨有張同和持中彩之條頭來取洋二十五元看　號碼字蹟係改寫者究問來源則稱有陳惠全交伊來收隨同指交陳惠全一併交捕送案改寫號碼之條頭票呈閱張供票由陳交我實不知其　清僞陳旣到案求請將我釋放陳供我托張取洋是實餘供支吾蔡太守判陳發捕房管押三月張無十釋放僞票銷毁○包探秦少卿稱竊犯朱阿二行竊陳扣金之衣物均已起到查朱尚有别案容再細查陳尚未到案朱認竊求恩蔡太守飭該包探將人贓帶回俟查明别案再行解候訊辦 
[法捕房瑣事]  
　　某甲在八仙橋畔開設成衣店曾用某乙爲夥前日乙忽將主顧托做短衫褲之黑生綢竊去一丈數尺經甲查悉將乙送入捕房捕頭着押候解訊○墨和里又名睦和里在八仙橋相近前日城中蔣姓失去金環一對疑係新雇傭婦所竊將婦送入捕房捕頭研訊之下婦稱在蔣姓家爲傭纔及一天金環在何處尚未知悉捕頭飭將婦傭押候解送公堂訊究○揚州人某姓向在鎭江開設玉器店有一孫年九歲在學讀書上月二十八日午後到學傍晚不歸四出尋覓杳無影響至廿九日有人言及有一優人領一孩子乘輪船來滬孩子狀貌與甲孫相彷彿十乃函托駐滬友人由友轉託法包探代爲查訪　孩面色不甚淸白左邊有黑痣身穿藍布短衫藍夏布褲脚穿緑皮雙梁靯乳名小連子學名寳初云 
[摺領屍棺]  
　　同仁輔元堂分局來信云前晚經法捕房飭四十七號華捕由太古碼頭送來急痧病人一名年約三十餘歲身穿藍布褲子至已氣絶據述曾經問其出處姓名只有餘姚二字尚能分明其餘俱模糊莫辨帶有印花布棉被一條衣包一个内有舊短衫褲子三付收頂布帽子一個氈帽一個白襪一雙本局察得果是急痧身死具棺收殮送義塜埋葬如有親族　老北門外同仁輔元堂分局認領可也 
[賑務紀要]  
　　頃蒙盤記棧内俗通祥寳號交來涇川吉祥氏善士助山東紋一百兩伸規元一百零五兩五錢五分唐芝芸翁交來問古堂善士助洋一百元協同慶寳號交來陝西藩憲陶大人募捐紋一百四十兩伸規元一百四十七兩製造局施曉邨翁交來砲廠德人柯尼士助洋二十元苕溪樂善子爲妻難産平安助洋十元厦門和記行辦房寄來楊高哲善士洋三十元另零募洋三十元瑞臻堂主人助銀二十兩萬安樓寳號黎輔臣翁助二十元唐蓉石善士助銀三十七兩二錢陳與昌交來章錦屏善士第七次助英七月份呂宋票全張第二萬九千二百五十七號杭省張錫福翁寄來隱名氏呂宋票獲彩移賑洋五元另七分五厘吉祥花放修德預獲休徵古道照人作善本由懿好勳業任屏藩之重仁聲仁聞惠及隣封製道具施濟之功一德一心頌傳華夏樂善不倦利益家人賢哲可欽財占大有門盈瑞氣大德可期鏡兆芙蓉掄元早卜四萬金果能獲彩固然造福蒼生三五元移作賑資具見關心民瘼叨承衆惠感激隆情敬用刊傳以垂不朽[  上海高易籌賑所詠南陳德薰等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　候補縣謝文彬稟謝拔委一次行知崇泰禀謝給咨從九衛銑委往九江湖口稽查灑買神私候補府宋廷樑委辦文闈外監試永豐縣鄧宣猷署高安縣張晋　缷事淸理交代回省署南安府經歴貴彬缷事回省指發卽用縣胡毓麒禀到浙江癸未進士試用巡檢蔣先實禀到安徽監生剛字營哨官申得祿萬占魁張得貴俱稟謝賞候補道朱臻祺委辦文闈提調署上猶縣郭俊缷事淸理交代回省都昌縣楊際澐請　回省就醫補用縣麻瑶署理瑞金縣鄭照良缷事淸理交代回省江蘇候補縣胡汝純採買賑榖回金陵縣丞高立昌住吉永辦保甲吳步蟾查廣潤門外保中指發補用府經歴蔡錦榮繳照浙江監生候補縣陳鼎昌由寗都州會審案件回省從九王復成查廣潤門内保甲張之銓查德勝門内保甲葉　芳查章江門内王洪逹查進賢門外俱保甲 
[馮川新樂府馮山水出新爲南昌西屬俗尚敦樸惟自惡習數端因仍不變民甚苦之淛東屠公蒞任斯邑慨然以鋤暴安良爲己任極法懲而積習頓革政治煥然一新爰作樂府數章以紀其事命之曰馮川新樂府云]  
　　裁門稿裁門稿衆稱好官得親民弊盡掃民間冤屈只怨官誰　欺壓官民皆　稿門稿奸法　吞金常倚書差作復心門稿如虎蹲書差作牙爪牙爪攫食虎腹飽門稿似奸狽書　爲貪狼狽善指揮狼勢張官雖覺察欲懲奸門稿乎叚可遮大不將私貨賄門稿民欲求伸總枉然官糊塗聽伊言公然骯法明要錢官精明不聽言迎機左禀亦沉冤反覆但憑三寸舌天靑日黑霎時懸古人之言非過激有理無錢莫見官君不見門稿家中禾不栽歲數千金何處來今得賢父母竟將門稿裁門稿裁去衆稱好只是書差增煩惱○差役苦差役苦差役苦差役雖苦民不左與其苦民不苦差何如苦差不苦民之賢召父往時鄉　　人命差役如狼並如虎先廠索規錢至少需日緡按户取未給照丁苛派不敢鎭官下鄉把格塡　人威勢愈漫天見物卽拏逢人便拘人　干證物謂官需可隣男婦走如飛田土荒蕪不敢婦家業蕩盡事未已父母號寒兒啼飢一村已罄欲未敷十里五年捉隣居不向差人囑私賄簽票紛紛暮夜呼吁嗟乎一室如遭故百室相連共失措差人槖飽笑語歸哭聲已載前村路官府雖知佯不聞任差騷擾不救護相沿旣久視　常百姓含寃向誰訴孰知肆惡有窮期忽來賢宰多明威殷心民疾苦嚴懲差刁疲釐奸剔弊如犀燭魍魎魑魅不敢窺常因人命下鄉墅不惜捐廉給部伍官吏到門前婦孺無驚沮差役不敢索分文口口聲聲惟呌苦苦苦苦昔日錢多事簡苟今偏事繁錢烏有此事恨伊誰但恨屠劊手屠劊手民父母柔不茹剛不吐但屠姦蠧不屠良善役之苦何嘗苦 
[奉題惜江生滬江鴻雪集大箸卽次題拙稿元韵錄請諸大吟壇指政]  
　　不施雕琢不爭妍掃盡浮黄悟妙詮萬丈詞源淸見底出山較勝在山泉吟出梅花月滿櫺扶行淸夢到西泠一枝爭美江郎筆秀毓湖山氣自靈囊琴海上訪良儔翰墨爭傳姓氏留風雨一編吟耐苦才著作定千秋自愧准敲句木工一聲長嘯　天風年來略解揮絃趣興寄流泉落照中方外侣琴仙史隴西王徙南求定草 
[上海四馬路文報局内恊賑公所經收山東奉天賑捐五月上旬淸單]  
　　初七日○○烟臺力不逮齋來東海隱名氏曹平銀二百兩申合規元二百十四兩二錢九分六厘蒙城縣陳大令庫平銀三百兩頴州彭壽臣觀察庫平銀二百兩阜陽縣秦明府庫平銀二百兩霍邱縣屈明府庫平銀二百兩毫州陳曉山翁庫平銀一百兩共申規元一千另九十六兩鎭江電局張廉泉明府墊募四批賑欵庫平銀四百兩申合規元四百三十七兩六錢潛山縣盛稷翁來不書名曹平銀三百兩申合規元三百廿二兩二分二厘揚州福和祥莊賑所募無名氏再求子病全愈鄧文洞兩户各一百元永壽堂七十元長康氏六十元又曹寶銀六兩五錢八分無名氏六十元貽厚軒十元隱名氏四十元無名氏壽筵移賑三十六元福記曹寶銀二十兩無名氏問梅閣兩户各二十元壽記鄧氏兩户十元順記芬記同安記三户各四元同福記錢四千四百文留記曹寶銀二兩七錢惠記曹寶銀二兩二錢崇文書屋合興堂閉户各三元莫記王道人張潤記禹潤記郭記五户各二元李記如記屈記揚記林記爲劉祥官資冥福無名氏不留名八户各一元長曰免力人求夫婦余張氏爲病速愈一元文錢二百文揚樹滋爲繼至沙氏分逸轉危爲安還愿一千文以上實收英洋六百十八元一角八分又規元三十三兩七分八厘任逢辛翁來宜興無名氏一百元○蘇城位育堂來李止卿翁十　文募寄鹿十元晝錦堂十二元粥飯增六元常樂氏四元許寶藩三元無漏氏二元求是生李蕭氏李俞氏三户各一元又來李少梅觀察二十元○源豐澗號來揚叔平許靜山兩君募薛務本十元薛誠伯薛通甫薛南溪錢念劬楊叔平許靜山六户各二元○甬江署募五柳居士飛鳬仙子兩户各四元版築後人二元蘇城位育堂又來張捷三軍門募陳耟雲五元明錢四元胡序記二元調署崑新總司陸文長記玉官胡仲尊無名氏王全記龔省記秦松林周慶禮九户各一元楊奚氏楊四知王錦昌李純貴四户各五百文楊潤生韋心田兩户各四百五官無名二户各三百文善官督拳氏鮑洪源包雲泉四户各二百文以上實收英洋廿三元錢八十文又張立三軍門助一元招商總局文案房諸君節省端節酒筵移賑五元○唐善士四元○恊成乾號來廣東和成行十元又來廣東四禧堂三元又四盛湧號三元○本埠朱馥堂小洋四角姜桂福應泉二户各二元○蘇省男普濟堂節省端節酒筵移賑五元江陰行營軍戒所募四户無名氏軍戒所南門盤查二户各一元營口德記西棧來雨峰氏秀亭氏兩君募雨峰宅秀亭宅二户各一元三角四箴堂堂敬愼堂二户各二角世昌湧東錢二吊順記石孚中侯邦楨阮秀芳吳和菴五户各東錢一吊作洋一元以上實收洋四元本埠朱季方翁二元杭泰岩翁二元杭泰石翁一元二户均送蔣挹之翁文郎儀移賑○崑山裕昌號來有心無力子募嘉會堂顧莪阡二户各一元太倉繆衡甫翁來汪少寅司馬募憶橘隱主人自怡主人慕遠堂三户各二元樂安二齡童子祈福保安資荃冥福一户各一元徽州休寗龍灣鎭廣隆號募半農山舘一元秀如氏秋香氏二户各五角○杭州凌木梳巷周　思故子一元陳古愚翁募謝佩亭一元六角樹德堂寶樹堂啓餘堂善念居稽古堂鄭顯堂六户各五角維志堂求病愈林雲山無力人秉記鄭幹百榮華堂邀月山房澹書屋韻香堂十户各二角詹紹謹三角謝作亭一角○○本日共收規元二千一百另三兩八錢九分六厘英洋九百十四元一角八分小洋四角錢八十文合併聲明 
[上海北市絲業會舘籌賑公所施少欽經收奉天山東賑捐五月十六七日第二千一百十五次淸單]  
　　杭州復昌土機募黄巖輪榆十五元統歸仁濟堂辦理敝所淸單不立也俞松林翁求子榮由晉泰土棧來洋一伯元又退補山人廿元無湖南記莊問心氏手公捐存欵助由陳效先翁來一伯元内銅一元陳祝封求子病愈廿元柴橋隱名士續助十元杭州洋公舘平陽氏病愈東海氏爲女病愈各十元怡靑氏爲妹病愈四元盛三房茶食號爲同業前捐本省之票售出資助五元洋廣局由長源泰來四元餘慶堂李由許公舘來四元顧章孩求病愈三元無名蘇州履康無名由嘉和莊三元蘇陸盛號三元本洋一元如臯隱名求母病愈二元葉松生祈身安二元無名求身安一元顧子眉求病愈一元常熟恊成養涵氏　龔　翁求家太平一元蘇省誠心氏募李氏一元又湯寶齋二伯祥源銅洋廿八元銅對開一元銅小洋三十九角普源公來香港安泰保險公司鄭嗣文洋銀一伯元鄭貴郎五十元林霎堂胡子春各廿元鄭新蘭鄭觀養李純玉陳丹山四户各十元陳天錫五元鄭潤淸鄭喜麟各二元以上十一户共二伯三十九元七二合規元一百七十二兩八分太倉横經顧蘭生馮仲蕃募福綠氏三元顧子儀施亮庭顧安雅唐友馮似齋趙毅甫隆茂大昌張東昇東昇店友無名朱潤卿十三户各一元顧星連菊生乙洋金玉如方義隆楊仲良三户各五角無名四伯八十陸恆泰四百李寶賢天一堂各三百沈少廖二百共廿三户合廿元錢一伯朱大全交無湖敬畏齋募念善士洋十二元五角梧生胡子逹無名三户各十元無名四元二樂堂逢吉居士各一元無名一元又五角共九人合五十元百川通交潮郡馬曾氏十五員方亮采十員陳梧軒四員黄傑風嚴劍池楊壽春林贊臣梁氏林氏張氏謝氏劉氏九户各二員林柱臣李澤如陳運生三户各員共十五户合規銀三十六兩梅里愼餘李聽怡各乙員如記五角不書名二户各三角呂記春方孫許等記無名六户各二角半無民二角免書人乙員二角共十三户合洋六員以上十七日 
[上海陳春記内恊助奉賑公所收解奉賑糧食第一單]  
　　謹啓者敝所近接奉省灾區電信云糧食昻貴飢民領得賑銀糴食維難正在焦灼籌思之際今承怡春茶棧各寶號善士購助高粱一千另九十二石計糧價下力共規銀乙千乙百四十八兩零七分六里交敝所轉解奉省散放施當於危灾黎被澤無涯功莫大焉亟應刋登報端以彰德惠此項賑糧仝熾順陳春記號辦運平糶白米乙千四百六十二石均於五月廿九日由開封輪船裝赴營口承太古公司捐免高粱水脚合特聲明　誌謝忱兹將各善士購助高粱價銀列左樹德堂葉成翁規銀二百十兩錦章號敬義堂丁存本堂陳三户各一百廿二兩八錢五分同春永吾省氏心愿人韓山羲衍覺子五人各五十二兩五錢裕記四十兩貴翁三十五兩邱玉恩三十一兩五錢無名二十六兩二錢五分廣利生祈衆友平安二十一兩馮鑑甫十六八錢仁德堂陳求病愈十五兩七錢五分愼餘寶號十二兩六錢周舊善求保平安崇德堂劉求太平莊繼乾三户各十兩零五錢王松年翁十兩陳丹林顧錫　二人各七兩三錢五存養書房六兩零零二厘丁傳經求安周昭桂二户各五兩二錢五分慰更堂柴廿員周桂泰酬謝喜筵賑十洋怡泰七洋蔣鶴齡堂衆友節食六洋春陽三員程開泰陳春和兩户各乙員以上連洋核銀共收規銀乙千乙百四十八兩零七份陸厘付糧價等兩訖陸月初七日抄 
[上海四馬路高易公舘内籌賑所陳詠南經收山東奉天五月十六至二十日第一百十三次賑欵淸單]  
　　十六日漢口茶公所寄來無名氏洋三十元蔡體榮求愈足疾并消洋十元在寄官洋一元謝蓉塘如願子韓蔣氏各洋半元保平安樂隱子余許氏張朱氏余敬義各一角共洋三元呂發記呂凌氏何余氏各洋半元張陳氏四角張福卿呂增貴各一角共洋二元一角黄葉村翁募楊蔭書王潤生楊松亭合助洋一元李炳源章楚藩各二角葛益甫一元合肥韓友徐助山東洋二十元隱名氏一元求安氏二元謝容記洋一元江西州府恊泰永號募萬卉春熊仰齋朱迪華熊樹亭各錢四百文龔蔭棠郭能四彭明融鄒同綸富潤玉喻敬修羅運宗蔣子才焉永新起潢吉各錢二百文共捐錢三千六百文伸洋三元十七日梁氏紋十兩伸規元十兩九錢八分元芳帳房銅洋三元興綢莊交來程安記洋四元森王堂無名氏各洋一元森記銅洋一元共洋六元銅洋一元十八日無力人洋十元不書名銅洋三元京口李少南翁寄來無名氏洋二元江西饒州鹽棧賀林集成錢各洋二元恆記本洋二元廣和洋一元五角吳筱山金養正方無名氏譚繡兆成錢汪茂卿詹鑑吾程無名氏譚松泉汪靜各洋一元朱培卿本洋一元共捐洋十五元五角換紋十兩六錢五分本洋三可換紋二兩五錢五分共紋十三兩二錢伸規元十三兩九錢二分九厘英舘交來廣順昌洋一元銅洋一元無名氏洋一元十九日乾恆泰洋一元隱名氏一元隱名氏一元陳殿論翁交到澤手洋十元伸規元七兩五錢杭州余艇生翁寄到休寗洪氏洋念七元隱名氏銅洋一元顧養和洋五十元上海無名洋二元嘉興薛李氏遠愿洋一元二十日經訓堂周洋一元江森昌錢一百文恊同慶寶號交貴州重濟亨號募邱仲甫紋十兩伸規元十兩五錢同善堂二元大有豫王廷蘭隱名氏劉樹泉高鏡泉徐瑞菴無名氏趙石麟姜贊卿萬曙亭各洋一元共捐十二元淸江淮揚道陳耀章善士寄到徐修養堂十三元吳三讓堂史蔚伯吳鑒平朱栢森張小山葉渭卿徐友三俞孩之王朋仙馮竹書各洋一元共捐洋廿三元○以上總共收規元四十二兩九錢零九厘英洋二百十二元六角銅洋九元錢一百 
[滬南德隆彰號湯少谷代文報局賑所經募山東濰縣賑捐五月十一至廿九止第二單]  
　　隱名氏章宅各助洋一百元合宅平安助洋九十五元延壽堂十元瑞記王第各五元竹報平安四元坤記三元鮑小亭爲孫奎寶求免時痧災悔德盛張不留名讀雪軒馮道甫五户各二元母健座安明德堂東海吉宇資餘隱名氏六户各一元嘉定隱名氏足對開一元周寄鹿助潤資四角顧何氏二角復順和王竹南助霉粒五十觔王靜波助純陽正氣丸五百六十服佩記助白籼米五斗○以上共收洋三百三十八西六角足對開一個霉粒五十斤白籼五斗正氣丸五百六十服計購辦元麥四百六十八石連繩袋等費付洋七百五十元零五角一分七厘并第一單收存白籼廿石米十一石又解餘五斗共合成五百石連正氣丸于五月二十日解交文報局出太古通州輪船裝運烟臺東海關驗收轉運災區散放所有水脚行用均蒙捐免○以上除付過滾連第一輩以錢合洋淨存洋念員零三角二分一厘銅洋四員虚足對開各一員霉粒五十斤合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
