# 1914 - 340 - 4914823

 

Page 1

 
 
遊記 
[羌海雜誌（一）（生入）]  
　　沖于役青海三易寒暑辛亥秋江漢戰事起遂入關返金城檢拾此行所記與副存地圖案牘之屬積盈篋矣時將馳赴前敵檄書星火鞍轡倥悤敝簏叢榰束置而已越明年返滬居一載文事少閒始得取向所存者稍稍删葺成編地廣物博遺漏孔多其所叙列則皆得之親歷庶少舛繆質諸達者爲理董之竊所願焉 
　　崑崙旁薄而東下至青海而歧爲三幹其中谷爲黄河大江兩巨川大江由川湖趨走吳越黄水挾沙漠衝突燕徐中華大勢遂分爲南北兩部而青海實握其樞紐青海古西海郡居中國全部之中央南連藏界西負回疆東南接蜀道東與北兩面則與隴右相依東西相距二千餘里南北相距千八百餘里巴顔拉哈刺山斜貫於中爲黄河揚子江上游之分水嶺北有噶達峯河源出焉南有木魯谷江水發焉青海位其東北周廻六百餘里瀦而不流中有海心山最高者二峯唐時所謂龍駒島不通舟楫惟嚴沍氷合可渡古有零海鮮水海皁禾羗海允吾鹽池等名西海其總名青海其俗稱也其餘山嶺川河之條縱横交錯蔚成大觀綜覽其全境形勢實分爲南北二境中以黄河爲界黄河以北又分爲左右二境下界海岸上界湟水環青海而居者皆蒙番族在古爲西戎地即禹貢所云織皮崑崙析支渠搜也秦漢時爲先零鮮水諸羗所居自東晉至唐中葉爲土谷渾土谷渾本遼東鮮卑種慕容氏别部分户七百自成部落今番子多半是其遺裔當時雄長疆大迭爲邊患梁大同六年遂稱可汗隋唐先後收復其地唐末其勢就衰遂併於土蕃旋隷於衛藏則爲佛敎所馴服也嗣後青海不復内附者二百餘年明初籍其衆領以番酋授以封號分屬於西甯河州諸衛以撫馭之終明世無西番患而在正德時番族亦見併於蒙古阿爾秃斯（卽套酋俺答）清初再併於衛拉特固實汗（即厄魯特固始汗）於是始變爲蒙古其後蒙番互相尋釁雍正間又有羅卜藏丹津一役内地發大兵征服之分蒙古五部爲二十九旗册封王公台吉等職合番子四十族爲八大族　以千百户等職劃分游牧地俾各世守其業官爵自相承襲不相統屬以殺厄魯特之勢統轄於西甯辦事大臣自是以後青海如爲近藩今仍沿其制置辦事長官於西甯總理蒙番事務焉青海區域面積二百四十萬方里地有新疆之半而其人丁如蒙古羗渾西番種族及華人土耳其人之遷居著籍者合計尚不及百萬遠不敵腹省一大縣之户口風俗南境似前藏北境似西蒙東與甘肅大邑交通又略同漢俗而人習諷經性耽佛敎事事學步刺麻則全境皆然也然其地山川雄阜發育含宏自成天然之産殖場鑛有金銀銅鐵珠玉寳石朱砂青鹽之類動物有犛牛驄駒駱駝山羊麝犀及鐄鯉魚鱉之類植物有松桦楊檉榆橡梧枏大黄枸杞紅花蒲萄之種工業有皮毛氈布氆氇及乳湩酥酪之製物産之隆生殖之富允宜推爲上腴特以風氣簡樸知識就湮治生道嗇土厚水深徒供游牧無有以耕稼爲生計者如植物類榖産一宗前有大麥青稞粟豆菜子（柞油之種）等種現惟近東一帶蒙番與漢民同化亦知屯田樹藝榖産頗繁北境與安肅新疆接壤處已不多覯自青海而西則無復寸苗發見獨恃牲畜鹽産轉輸東道以易布帛糧茶一衣一食動須仰給於邊邑否則畢生以肉酪爲糧以毳氈爲 
 
 

Page 2

 
 
　　衣終不肯治一寸之絲一粒之粟以益已而利人有膏腴數各里而棄爲石田同爲血氣之倫而擯諸化外悠悠終古將并其天然之利漸歸於淘汰不亦重可悲歟（未完） 
時評 
[表裏說（冷）]  
　　中國事無純一者必有表而有裏表者所以示人裏者所謂事之眞相也故中國之一切法律命令章程規則制度皆屬於表之方面於裏初不切合也 
　　臨時約法時代表面爲約法裏面豈如約法行事乎内閣制時代表面爲内閣制裏面豈内閣制乎前次國會議員之選舉表面有選舉法裏面豈依選舉法乎前次國會與政府之搗亂表面爲法律裏面豈爲法律乎此皆彰彰可據者也 
　　世人亦知表裏不一之不足以治其國家也於是政府與反對政府者均欲藉其武力以統一表裏政府旣勝乃修約法廢内閣改官制欲以前之屬亱裏者悉出而公之於表其意非不善也然而裏之裏又有裏焉有能出之裏以爲表仍有不能表之裏以爲裏也試觀今日官制之有駢枝卽他日表裏之所由分也 
命令 
[五月十五日大總統命令]  
　　兹制定鹽務署官制公布之此令 
又令姚致遠馬濂溥均給予三等文虎章劉學瀛給予四等文虎章此令 
又令沈鴻烈給予三等文虎章李如璋李右文均給予四等文虎章此令 
又令王　給予五等文虎章此令 
又令祝瀛元吳璲均給予四等嘉禾章孫廣明王同德楊恩凱均給予七等嘉禾章陶慶同張全齡均給予八等嘉禾章此令 
又令錢佑宸潘迎恩袁瓊林均給予七等文虎章此令 
又令徐樹錚授爲陸軍中將此令 
又令據署陜西民政長宋聯奎呈稱白匪竄陷商南等屬所過爲墟節經派員振撫謹將辦理情形呈請　核等語此次豫匪西　横肄兇　小民何辜遭此　毒披閱來呈　深憫痛仍　該民政長安輯流亡妥爲振撫母任災黎失所此令 
又令約法會議秘書長顧　呈稱　長劉克琛袁勵杰　請辭職等語劉克琛袁勵杰准免本官此令 
又令約法會議秘書長顧鰲呈請任命聶開基爲秘書江潘孫敬爲科長應照准此令 
又令司法總長章宗祥呈請任命高奮口陽　鄧廷桂署湖南高等審判廳推事單毓華何宗漲蕭培身署湖南高等檢察　檢察官應照准此令 
又令司法總長章宗祥呈請任命經家齡署浙江高等檢察廳檢察官應照准此令 
又令司法總長章宗祥呈稱擬請將籍隷本省例應廻避之署山東高等審判廳淮事周伯甲署河南高等檢察廳檢察　李振東秦永德曁人地不宜之署山東濟南地方審判廳推事王　耕一律開去署缺另候調用等語應照准此令 
又令司法總長章宗祥呈請任命馬壽華署河南高等檢察廳檢察官應照准此令 
又令督辦徐淮海清鄉事宜段書雲呈請辭職應照准此令 
又令外交總長孫寶琦呈稱駐仰光領事沈成鵠因病呈請辭職沈成鵠准免本官此令 
又令財政總長周自齊呈稱楚西掣騐局局長沈爾昌調京另候委用請免去本官等語沈爾昌准免本官此令 
又令内務總長朱啓鈐呈據順天府尹沈金鑑呈請將保荐免試審查合格之郭以保任命爲宛平縣知事李杜任命爲　縣知事應照准此令 
又令陸軍總長段祺瑞呈請將史佐澄劉得標阮霖張昭濬均授爲陸軍三等軍需正王金壽徐秀松均授爲陸軍一等軍需周英揚獻珍劉連祥均授爲陸軍二等軍需應照准此令 
又令據廣西民政長張鳴岐呈稱前署義甯縣知事黄恩幬違法溺職有玷官常業據澈查明確請予懲戒等語黄恩幬身　民社竟敢縱容伊壻陳堯藉名查賭將縣民收押刑　枉法徇私殊堪痛恨着交由文官高等懲戒委員會從嚴議處以儆官邪至陳堯身爲敎員不知檢束並有姦佔婦女情事案經法院起訴應由該管法院依法審訊嚴重辦理以爲倚仗言親擾羣害善者戒此令 
專電 
[北京電]  
　　政府將設奬勵留學基金其法以六百萬爲基金年息可三十萬凡畢業學生回國無職者年給三百元限千人聞係湯所條陳免失職者之怨望 
[北京電]  
　　現政事堂與政事堂公所並立前者設總統府後者設於舊國務院實嫌駢枝 
[北京電]  
　　政治討論會設於總統府阮忠樞爲會長會員爲凌福彭等 
[北京電]  
　　聞徐語人將以張耀曾王正廷谷鍾秀等爲參政院參政官 
[北京電]  
　　昨政事堂通電（一）令將每日軍費實數報呈（二）令用意擴張敎育實業（三）令按月解欵協濟中央（四）令急設普通文官懲戒委員會 
[北京電]  
　　鹽務署官制已發表督辦財政總長兼任署長仍張弧將更以特令發表 
[北京電]  
　　烟草將加稅現正籌議中 
[奉天電]  
　　張督屢次電請晉京陳述中央以該督職務重要批暫緩大約不晉京矣 
[哈爾濱電]  
　　朱護軍使以此次兵變自爲引咎特派府署一等參謀姜君晉京接洽一是 
[漢口電]  
　　聞白狼確派人在日本購買槍械所以狼之前敵時有精利之機關槍發現爲官軍所無並聞狼之别股在樊城方面四出搶掠 
[貴陽電]  
　　近接各處報告哥匪潛謀起事人心甚爲浮動其原因以紙幣價額日低之故 
[成都電]  
　　聞狼匪有入川消息胡督派一旅精兵出戍畧陽及陰平古道以資抵禦 
[廣州電]  
　　各屬匪黨隨起隨滅尚未有定龍督擬聯絡鄉董以爲根本之解决是否有效尚難預定 
[南京電]  
　　内務部電令省長謂各縣知事於行政方面每多敷衍且有私吞欵項情事務須派員密查電部核辦 
[南京電]  
　　通海鎭守使管雲臣昨謁都督省長籌商經費及設立鎭署事 
[南京電]  
　　省公署復派尹肇熙等赴各縣密查私種烟苗 
[南京電]  
　　司法改章後各縣署添設承審員聞當道擬將承審員一職列於科員之内 
[杭州電]  
　　日本山口高等學校派敎員二名帶學生四十名來杭游歷住宿第二旅館 
特約路透電 
[武昌電]  
　　捐局已定七月一日收捐並令紙烟酒店繳捐領照 
[武昌電]  
　　今日拘禁違烟禁者三人 
[武昌電]  
　　北京遠東運動會此間派出三十人今日乘車北上基督學堂學生實佔多數餘爲陸軍學校學生 
譯電 
[北京電]  
　　據北京日報載稱日本各報皆謂中美兩國不日將訂密約共二十六條内有美國願抒中國經濟之困中國將修沿海各船港中日如有戰事美國允以海軍歸中國遣調中國各船港當隨時開放以納美國海軍等條北京日報謂因梁敦彦得勢乃有是說 
[北京電]  
　　政府擬赦滿洲之宗社黨 
[鈕約電]  
　　晚世界報載維拉克羅慈訪電謂墨京比亞台特營之兵於本月十三日相約叛變擊斃軍官數員旣而他軍携機關鎗馳至叛兵始各逃亡 
[華盛頓電]  
　　調和計畫進行頗爲順手烏爾太將軍已派代表與會定五月十八日在加拿大里亞加大福爾斯開議威爾遜總統亦派代表兩員烏爾太將軍已與美國休戰惟仍與控制墨西哥南部之柴巴太接戰卡蘭柴將軍參與調和談判問題尚未作决（按此乃 
駐京美使所接國務部之官電） 
要聞一 
[古德諾博士將歸矣（五月十四日）（遠生）]  
　　昨北京某外國機關報著論標題爲外國顧問之待遇　政府宜重用客卿本報曾一再言之乃近聞政府所聘各外國顧問其中有大發牢騷者謂無論編定何種條例施行何項政治稍關緊要者概不得與聞有顧問之名無顧問之實故不免怏怏云此言信然耶抑有所爲而發耶 
他不具論若以政治方面論吾人無不以古德諾博士（美人）及有賀長雄博士（日人）爲在中國占重要之位置於中國政局之轉捩實爲有大關係者先事　發表政法上之意見其意往往蹤發表之後而歷歷實行實行之後此二博士者又必有相當之意見爲之解釋遠事不論即如最近參政院之組織近方在約法會議討議之中國無人不知爲脫胎於有賀氏之著書曰高等諮詢委員會之組織及其權限者約法方發表諸外報論調不能一致輙時有不滿意之言而古德諾氏近方著一長論曰新約法者遍登各報頗加詮解於吾國論大有力量竊以爲一外國學者而於人國政治方面占如許發言之實力學者遭際中所不多見者也 
有賀博士聘用期限本早已大總統辭職大總統皆力加挽留　見美國敖特魯克雜誌所載古氏將解職而任蒿布司金校長之職將於本年十月一日赴任則吾人送此名譽之學者出中國之日不遠矣該誌所載頗詳因囑社員譯出而稍潤色之如下 
　　古德諾博士原充哥倫比亞大學行政法講師現充中華民國憲法顧問今由蒿布司金大學推爲校長古君已允就職定於十一月一日實行到任此種可信之事實實包含與美國敎育有特别格外利益之原理 
凡敎育有一要義即實地經驗之所得較之僅以學校的學說爲重要是也 
蒿布斯金爲美國大學中最年幼而最有勢力者該校發起於一八六七年成立於一八八四年其經過之年期與意法英各大學比較僅在保嬰時期中之嬰兒而已 
當初該校不過有校長二名一爲地理家之吉雨滿博士一爲化學家之瑞滿森博士現繼二公之後者即我法學家公法家之古德諾博士也雖蒿布司金大學僅有四十年之久然論其勢力資格與價值頗享盛名歐洲各大學均以十倍年齡視之 
古德諾博士一如所擔任校長之學校比較的年幼者也生於一八五九年然古君實爲實際派之學者富於經世學問非空談學理者也一八七九年畢業於阿木伯一八八二年畢業於法律學堂研究學業於政治科學會及柏林大學一八八三年曾充克倫比亞大學之講師渠與柏來司博士共同編輯美洲民主政體博士老於事物經中國聘爲憲法顧問其地位不獨當有内國與國際之貫通知識且必須有實質之行政智識以古君之就聘可知其才望矣 
　　古君頗講體育有工作之能力凡曾於阿媽司特畢業時抛球會見之者必知其力量與健康與日俱進也 
　　現在古君所經營之事業即財政困難一問題也該校已届第三及新學期深　古君之友速招巨欵以濟該校因該校頗有獨立之資格者也 
[白狼蹂躏秦隴紀]  
英文楚報云白匪入秦後之事實殊難得其確聞以故吾曹新聞家評論此事枯窘獨　今幸得聞某君述及秦省匪亂近狀此君於一星期前始離西安故能言之最詳惟其中揄揚官軍不無過甚然以出於英人唇吻且爲熟諳中國語言民情之老游歷家故其言乃足重爾爰急録載以供讀者某君之言曰西安得悉白匪逼近省垣時余適在城人民大震外人亦爲惴惴畏匪固甚而畏官兵尤甚蓋秦軍皆招募本地痞徒會匪盜賊編練而成其軍官皆紈袴子弟多未受有軍事敎育恐白匪未至而若屬將先事劫掠矣旣而當道遣令出禦白匪人心始定白匪人數傳者往往大爲失實中國歷史號　百萬之師實僅十餘萬蓋華人有一稱十已成習慣所報匪數亦當以此例繩之白狼横行中原實則僅有心腹善戰之匪二千五百人耳而軍械齊備者居半數所用爲新式來福鎗僅知放響全不諳瞄準術也此外被擄服役及土匪逃兵從之者約　萬人輒隨匪之利鈍而聚散也至白狼所至披靡非匪果勇悍也實由官兵膽怯不敢面匪有以致之故遥尾匪後相距一日路程即不敢更進雖距匪若是之遠而兵士已不受約朿矣余友某統領嘗率兵二千開離西安旣而余於武功遇之則剩者僅四百名來福鎗二百枝餘皆逃矣彼雖跪留之亦莫之應兵旣無心作戰民又無力拒敵此所以白狼乃得長驅而入也余與克蒂斯醫士代表紅十字會面請當道准赴被難各城治療傷者　延七日乃邀准先赴鄠縣地　西安八十里城中居民爲匪搜括浄盡衙門被燬且殃及六商店死者至少五百人匪至輙索鴉片與銀鴉片價貴且便携帶故先索是物如答曰無則索銀如仍曰無則轟然一槍身倒爲屍且有一人初言無時匪斷其右臂而問曰今　有否是人仍曰無則左臂又落地矣因以流血而死此類之事 
 
 

Page 3

 
 
紀不勝紀吾　於鄠縣治療傷者百餘人繼聞盩厔人民受虐更甚預赴未准是時匪向西竄旋渡渭河北至武功其民獻銀萬兩請勿劫掠匪首允之取銀而去全隊於距城里許過境進窺乾州睡手而得大肆刧掠人民死傷甚衆惟未縱火僅衙門被焚匪乃東走醴泉而窺三原三原富甲諸縣陳伯生統領率秦軍駐守之匪數攻城輙爲擊敗乃知不可輕犯退走十五里陳率兵出攻其兵雖僅四營約二千人然皆勇武善戰相持三日匪卒敗退華人曾傳死者數千人且報告政府亦云如是余與克蒂斯君由乾州往游戰地僅見新墓十八及受傷者九人耳或言死屍均投井中或埋屋内然吾儕未之覩也白匪在三原敗退即復臨乾州西北至永壽城小民貧仍不能逃其　吻焉繼乃北趨邠州陳伯生統領率援軍追蹤而至與匪戰於城内外歷數日陳統領私幸白狼此次卒入于罕吾儕途遇邠州南下兵士數人亦津津樂道謂匪滅在即大功已成城中有内地敎　之講道者一人中彈斃命詎意白匪仍得突圍而出南陷麟遊官軍與戰未分勝負更南進至岐山再臨渭河之濱因趙倜統領之兵已至未及攻城即斜　鳳翔府城　有馬安良部下之馬隊駐守不得逞志趙軍接踵馳至攻匪之後城中馬隊啓城夾攻之匪爲驚亂西北竄汧陽進至隴州官軍緊追其後在距城十五里處接戰趙倜曾稱殺匪數千人大獲全勝此爲四月二十八日之事也　役官軍確曾獲勝蓋匪於是處分爲二股一股西南竄秦州一股西北竄平凉二地皆在隴省西南竄之一股曾與官軍數戰某山隘趙倜曾稱擒匪首一人此後匪蹤遂無所聞西北竄之一股本月五日西安府得悉已擊敗馬安良之軍據最近消息則已進抵涇州矣 
[政事堂中之治人治法的分析觀]  
　　東海態度從前國務院與總統府呈轉公事因中間多一階級辦事不免遲滯往往緊要事件非至午後命令不能公布兹聞徐國務卿現在每日於早七鐘謁見總統商定要政辦法後即飭機要局長速行繕擬命令呈國務卿後即轉請總統閱定蓋用鈐章以便提早公布又聞總統以國務卿之職雖生於約法而品級薪俸約法並未規定主計者亦無所適從特令主計處在本已交際費項下撥送四千元於徐東海暫充本月薪費東海始仍讓辭復之而後受云 
[兩丞情况]  
　　政事堂之設兩丞權限職任規定未盡明瞭刻聞國務卿逐日入值左右丞亦同時肩隨其後若遇總統有所諮問亦得隨事應答徐遇事多與商議或謂其地位比較前清時代頗似軍機上學習行走又據一函謂錢幹臣右丞夙爲東海契重此次贊輔尤爲忙碌大有日出而作日入始息之概楊杏城左丞於公餘之暇猶得與鐵路關局長等從事詩鐘之會雍容大雅令人想慕云云一勞一逸不免小有異同也 
[附屬人物]  
　　政事堂以向例各部請簡關於民政財政薦任以上人員均係由各部自行選員呈請總統　任故從前存記人員交由某部存記者僅由該部存記國務院并未與聞刻政事堂旣已成立其體制與國務院廻殊嗣後此項存記人員係由該部存記外仍應開單送堂以憑稽核昨特因此事分關各部聲明以上理由並飭令將以前存記人員卽日抄録名單送堂備考至此次政事堂留用舊國務院人員聞共三十三人其名次如下何煜聞瑞彝王杜楊寶森濮彦珪劉式程陳　汪彬陸恒修勞勤餘劉稱蔚阮永穉馬其則許家瀚江保傳秦樹忠黄彦鴻慮文明胡天樞馬永孚方旭升陸大湘陳亮清陳衝陽郭曾基魏彭崧蕭游恩綬吳應秫謝保元潘宗瑞顧允中閻毓善 
參政院組織法中之人的問題 
院長之揣測 
　　約法會議已將參政院組織法着手審查照官制應設正副院長二人爲特任官政界中議論應選之人約分四派（甲）李仲仙未入政界者已默許該院院　副以張乾若因張不願爲内務次長也（乙）李爲院長孫少侯副之因係同鄉而兼戚誼也（丙）副總統爲院長仿法之參院日之元老院成法孫少侯副之（丁）孫爲院長顧巨六副之各具理由姑並存之 
參議之人物 
　　日昨約法會議參政院組織法已交審查俟審查後即可提出大會過不日公布即可從事組織該院除院長副院長參政官外並由大總統簡任參議八人之手四址或六十之參政官不過一種傀儡機械的舉手贊成隨聲附和而已此頗類德意志聯邦參事會之情形由此推之則此參事之八人必純爲政事堂人物兼充或竟爲法制局中人所攖得亦未可知也 
都中政聞彚誌 
[改稱大使之討論]  
總理内閣制實施外交總長爲國務員之一各國駐京公使遇有交涉事項僅與外交部直接交涉亦有與國務總理交涉之時然中國閣制現在改爲總統制總統爲行政元首總攬國務局面旣較前大異遇有重大事件各國使臣卽可與總统直接交涉然據國際上之慣例與某國元首交涉事件之使臣須有代表該國元首之資格代表該國元首之資格唯大使有之公使僅係該國元首委任以處理外交事件而已各國駐京使臣概係公使因中國閣制變更之結果此中未免有窒礙之處前曾由中國政府提議各國駐京公使一律改稱大使以符慣例並置重兩國間之關係聞領袖公使朱爾典據此提議訂於明日在該使署邀集各國公使以討論辦法云 
[變通警務之辦法]  
　　内務部日前以各省辦理警察率以經費爲言因此籌議變通辦法緣各省組織警察凡省城大埠若照地方警察組織令施行則均須設廳置官用人旣衆經費甚多現在各省財政困難財力實有未逮如照各縣辦事所　制則規模狹隘權力交微殊不足以保衛商民現在部議决定之變通辦法　後凡各省辦理警察人員改爲由各該省民政長官委　辦理不設實官祇作爲警務差使似此變通辦理與组織令旣不相牴觸而地方　政亦不致廢弛事屬兩益决定實行業已由部通　各省遵照施　矣 
[振興糖業之部電]  
　　蔗糖一項爲日用之要品我國産糖之省分則以江西爲最惟該省業此者向不向不講求進步以致糖業日就衰落而　糖入口歳值約三千萬兩亟宜設法以　抵制而免除此項漏巵兹聞農商部對於此節極爲注意昨電令江西省長責成提倡振興並謂籌畫進行直賴聯絡紳商恊力舉辦若該省紳商如余鶴松吳鈁袁宗濓熊元　雷恒陳永懋袁璘毛兆麟龔士材徐鴻鈞　樹堂高巨瑗黄慕德等或富有資本信用夙孚或歷辦實　成效昭著即可會同該紳商等細心籌畫共圖振興 
[婚書證明之五等]  
　　財政部辦事員某君嗟國幣之支絀覩新稅之迂緩擬具條陳一件洋洋數千言以現在婚書專賣法實　於我國人民習慣惟習尚程式之不同印刷開辦之繁難請改用婚書證明劵黏貼於婚書之上分爲五等聰民擇購較之各項新稅鉅欵尤易於徵集聞已蒙上官嘉許不日將見實行矣 
雜評一（無名） 
[劉學基金]  
　　當撤銷留學生之後而忽有奬勵留學當經費無着裁减學堂之時而更有奬勵學生之基金此誠新敎育長之宏願哉雖然我恐其未必能果行 
[奬勵留學]  
　　奬勵留學蓋爲國家儲才也爲國家儲才　爲國家用也爲國家用者不特爲官即在民問事一職業亦爲國家用也故奬勵留學當使留學生畢業後無論官間民問以不使之失職爲至要方於國家與學生均有益處若失職而與以年給是國家多養此一種留學生之廢民豈奬勵留學之本意哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[水哉水哉（本報旅行記者抱一）]  
　　久一通書矣自贛東折而入皖南皆陸行盡日坐筍輿中無可下筆每夜寄宿率於塵穢之村舍陋室方丈居停主人男婦老幼牀竃　　一取混合制度斷無餘地容客回旋此則内地陸行之苦正不獨郵筒艱滯已也 
住余周歷長江下游嘗慨謂苦人可作第一吾起大禹誠見沿江城郭　於無地不水無年不水哀我生民處此膏腴地不獲自潤反彫　以投溝壑余游江西益用慘然 
江西各屬皆環彭蠡而居就府州舊制論其瀕湖者北爲九江南康其西及南爲南昌其東饒州入湖之大水西爲發源義甯境之脩水南爲發源贛南寧間之贛江經吉臨瑞南各屬會諸水與發源建昌撫州間之汝臨諸水俗稱撫江合流入湖其東則爲發源廣信之信江與饒州之昌江此其大幹也 
九江居鄱陽湖下流又瀕長江其被水不必論南康南昌惟迤西奉新安義靖安建昌四縣高地無水最爲樂土客　居南昌東距湖五十里村落者謂遇大水非登高阜莫能免也 
去年撫州水南昌廣饒問又莫旱饒之餘干居鄱湖東南岸歷年患水爲最瘠苦地聞之饒人其難民流散四方　伯爲羣嗷嗷索食一如江蘇之淮徐海安徽之鳳潁滁泗然饒之鄱陽亦瀕湖記者嘗至其地土人爲告水至則全巿可舟行焉 
乃若居贛江流域之贛南吉臨等屬又苦山洪暴發當其一瀉千里廬舍人畜杳不知其所之事所恒有惟被害雖劇而不數日卽流瀉以盡尚不至若瀕湖一帶之被淹經旬累月而未已也 
凡水不治易水亦易旱非無所蓄而苦旱即無所洩而苦水而又往往一水之長上流旱下流水臣朔侏儒交相　歎記者平日之理想以爲鄱陽亦湖也其爲一片汪洋澤國無疑不意吾舟自北而南而東環游周盡日行港間從未有一望無涯之景蓋水涸沙見洲民競築圩以取田人與水爭地水無所歸又安往而不爲厲者夫　沃土也山焙萬户之茶野穫再熟之稻農林礦産皆上上品而其民如此天乎人乎 
[南京拆城案之將來南京特約員]  
亂事平定绅商怵於閉城危險僉以當此軍事技術日進千里之際决非墨守故智以城爲守之時代一再呈請都督省長電達大總統請一將毗連下關儀鳳門至金川門一帶城垣拆卸以杜覬觎而興商業都督省長允准特電告中央二次請予照行嗣經國務院與參謀陸軍兩部會議以有關國防應從緩議而拆城案乃受一大頓挫 
拆城之舉理由充足固無間言而尤關緊要者則下關商埠隱受其福責非淺　現南京紳商金鼎等以拆城雖不能即日實行另擬一變通辦法由商會呈請都督省長核奪施行其呈文大要如左 
南京商業其出入要點全在下關雖經開通商場然自去歲焚燬以來敗壁頽　規復不易易以地勢卑下展拓維艱其自惠民橋之西南滬寧車站之東北各處城壕　塘所在皆是從事建築旣苦有所不能一律挑填又苦無從取土中略儀鳳門城内左右土山極多如能就近開挖取土並借用公家輕便鐵軌往來輪運旣可闢城内之坦途又可資商場之利用一舉兩利莫善於斯惟　鳳門係下關要道馬龍車水竟日喧闐若　以鐵軌安置要區於交通上殊形不便擬請准由下關商埠局就儀鳳門左右附近各闢城門以資取運按城之右隅取道稍遠闢門尚可從緩其左隅適在城外新造大石橋之對直線而城内適當海軍學堂後身該處土山　亙爲地甚廣若能闢一城門安設輕便鐵道取城内廢置之山土填城外有用之商場旣於建築工程深資裨益而於城内外之工商業尤能聯貫一氣以恢復前次之損失而關永遠發達之基云云 
拆城案之將來即如上之所云另闢城門以爲解决之方也 
[南京賠償案之將來南京特約員]  
賠償損失一事軍民仰望如大旱之於雲霓前領有二百萬元之公債票徒擁畫餅難以充飢可望而不可及數月以來内部焦灼異常盲從無識又常有鼓噪反對之舉當局者急欲將此難題解决一則韓省長以此爲一願心必還願方可告無罪於甯人一則绅士盡力於此案旣已半載必有一結朿方可卸責當覓現押金之時多所藉口謂此債票信用難昭外國銀行不願押貸曾有一二處每百萬押現三十萬息扣之重於此可見昨聞會議此案擬將五百以内損失之户按一成發給現銀五百元以上悉數按成折給債票如有畸零仍付現銀以上兩項約需現金三十萬元卽以二百萬債票兩期利金三十二萬元作抵其一千元整票難以散放則由江蘇省另發行一有期證劵其條件悉按公債票辦理以上議决情形尚須都督會銜電告中央方可解决賠償案之將來恐即如此 
[湯總長整頓敎育之呈文]  
　　敎育總長湯化龍日昨呈總統文一件其内容係對於海外留學之辦法及對内敎育方針兹録原呈於下爲呈請事案准大總統府前秘書廳函開駐日公使函稱在東官費生千八百餘人自費生近六千人各省拖欠學費糾葛不清敎育部亦復放任事皆叢集於使館雖職分所在無勞怨可言但敎育部對於内外一切敎育方針似應早爲定奪等語奉大總統諭應由廳函知敎育部注意等因理合遵達請貴總長查照辦理等因到部查留日學務自裁撤監督改爲經理制度後由中央曁各省分别派員駐日經理辦理迄今已歷一年有餘於事實上尚無窒碍並經本部修訂經理留學日本學生事務暫行規程三十四條曁管理留學日本自費生暫行規程十三條均登入第六百十一號政府公報公布在案此項規程均係本部汪前總長任内分别修訂汪前總長曾任駐使有年於留日學務之利獘洞悉無遺是以該規程等頒行以後迭據經理員等陸續報告遵章進行尚能措置裕如又近來湘粤等省以財力支絀擬裁汰留日自費學生等情先後呈部核定辦法分别執行至各省拖欠學費一節於事實上誠屬難免惟各省均派經理員常川駐日經理各本省之留學事務所有發費催費等事各該經理員固負專責即有時值本省匯費較遲電部轉催本部恒據電催匯以資應用至與日本官廳應行交涉事宜非經理員所能直接辦理者自應由該員呈請駐使酌辦此種對外事項凡有留學事務之國均由駐使核辦即去年本部發布留學歐美規程亦經分别規定其他若官費生之喊課缺席不守規則或由官立學校改入私立學校者均隨時飭令經理員停止官費其關於私費生者如資格之限制出發之程序以及調查格式管理方法等類亦經詳晣規定分行遵辦要之對於官費自費之留日學生本部無一不從嚴格主義義手從未敢稍形放任去年十二月並經本部擬定海外留學統一辦法提交國務會議嗣後函催將該案提前交議以利進行現已由院函交財政部核辦并由本部另訂留學經費支付規條函交財政部會核一俟核定當頒布執行此本部對於海外留學事宜之辦法情形也至對内敎育方針本部自成立以來歷次頒布之命令規程早經分别進行原案具在自可覆按嗣後本部自應隨時注意以仰副大總統殷殷誥誡之至意准函前因理合呈請大總統鑒核施行謹呈已於五月十一日奉批呈悉敎育關係緊要應由該部認眞整理用策進行其海外留學事宜併由該部與駐日公使隨時妥商辦理此批 
試驗知事之談片 
[一二兩屆試驗之比較]  
　　第一次之知事考試獘寶叢生外間頗有非議總統略有所聞故任命汪氏爲第二次知事考試委員長聞試騐委員等對於此事亦主張力矯前弊以知法律與否定取録與否之標準不論其在前清之資格及其家世如何一班法律畢業之學生皆喜形於色紛紛來京應考不意昨日揭曉後取録者仍以前清官僚居十分之七而自法律學校畢業未辦過行政事宜者仍多名落孫山云 
[三四兩屆試驗之變動]  
　　縣知事第三四次試騐之日期已由内務部呈定於九月及來年三月舉行其原呈已揭誌報端兹聞兩屆考取之知事將達一千餘人以供各省之需要已屬有餘且第一届分發人員各省多未録用設再舉行三四屆考試必致各省候補人員又復擁擠適足以長鑽營奔競之風現特定一變通辦法高等文官考試在邇即以縣知事試驗合併其内不再舉行縣知事試驗云 
[籌畫位置丙等之函請]  
　　地方行政講習所所長日昨函致内務總長略稱本所房　狹隘第一屆丙等知事正在講習所餘房屋無多請將本届丙等知事大概數目先期示知以便籌畫位置俾免臨時難以容納云 
[華俄交界處之免稅例通告廢止矣]  
[雙方之通告]  
　　昨外交界報告俄政府日昨通告我國政府自本年六月一日起中俄交界之俄境方面五十里内凡華貨之輸入該境者概由俄人徵稅又日昨外交部通示哈爾濱稅關署亦稱自本年六月一日日中俄交界之華境方面五十里内凡俄貨之輸入該境者概徵以入口稅 
[免稅之原委]  
　　舊訂中俄通商條約凡中俄交界之華俄境兩方面各五十里内無論華貨由華境輸入俄境或俄貨由俄境輸入華境概行免稅云云其意以中俄接境兩方五十里内荒廢異常倘華俄貨物之經其處須徵重稅則華俄商人皆將視爲畏途莫敢出於其途其荒廢將益甚免稅所以奬勵之也自免稅之例行兩方貿易較爲達昔之荒廢者多變爲繁盛之區免稅之規定收效頗大然俄人且有異辭矣 
[廢止之由來]  
　　我國商人頗耐苦其經商於内外蒙古以及東三省之沿俄境一帶者歲有所增華貨之由華境以入俄境者較俄貨之由俄境以入華境者相去恒數倍俄人見此情形以華貨免稅之較多於俄稅也以爲吃虧殊甚亟思所以抵制之於是廢止五十里免稅例之議以起 
[廢止之實行]  
　　廢止五十里免稅例之議起於年前俄京各報以及墨斯科各商團極端提倡俄政府採其說遂於年前正式通告我國政府謂華俄交界華俄兩方各五十里内免稅辦法獘端甚多萬難繼續實行請速會同兩方代表將該辦法磋商廢止云云斯時適值我國政府提議修改關稅以免稅之足以爲各國藉口也亦甚願廢止免稅例遂覆俄書允其所請嗣後即由兩方派人入手磋商不久即行就緒至最近而見之實行 
[廢止之影響]  
　　五十里免稅之例旣廢其影響如何吾人未敢妄測然有預言者則免稅例之廢其有利於我國者少而有利於俄人者多蓋自俄庫協約成立俄人於外蒙方面佔有商業上堅固之基礎俄人之經商者類多樂赴外蒙其俄貨之直接由俄境以輸入華境者或以减少而華貨除外蒙方面外其輸入俄境者或當如舊故征稅之制行俄人對華貨所徵之稅較多我國對俄貨所徵之稅較少俄庫協約未成立以前中俄通商爲一局面協約成立又爲一局面庫俄協約爲中俄商務之大關鍵免稅之例適廢於此時不得不謂俄人之有意於其間也 
[湘督整理校風之一斑]  
　　湘督兼民政長湯公近據益陽縣熊劉氏呈控張希良後以張希良曾在第一師範學校畢業現充龍州高等小學校職員並非毫無知識之人且有陶鑄國民之責乃竟挑誘女學生脅迫女家許娶謬託歐化口倡自由藉名兼祧重婚無忌實屬玷辱師資汚壞女學弁　國法侵犯親權不特敎育界之罪人抑亦社會中之蟊賊殊堪痛恨除批由本公署派員切查嚴行懲辦外並於日昨令行益陽縣知事卽行撤銷張希良高等小學校職務追繳師範學校文憑按照師範規程第六十一條責令繳還在學學費及給予各費共一百八十二元拿案盡法懲治並通令各學校以後不得任用爲敎職員以懲敗類而正風紀 
[湖北實業界之新氣象]  
[鄂城之鐵礦]  
　　漢冶萍公司漢陽鐵廠所煉冶鐵質美用廣馳名歐亞惟出品有限不敷銷售刻　廠已添置大化鐵爐一面在附近尋覓佳礦業於鄂城縣（即舊武昌縣）屬富貴山發現一種鐵礦由工程師白乃期前往勘採化騐與冶鐵無異該山係紀王等姓公産當經鐵廠派劉君子英前往商購開採各業主多已首肯昨特禀行政公署立案保護所擬定之辦法係先由該山修築鐵路與大冶運道局相接以便轉運計該山距大冶鐵山百二十英里刻正派員購買路線地叚隨時估計工欵標旗爲號不日興工 
[興國之煤礦]  
　　興國（今改名陽新縣）大冶兩縣礦産豐富前去兩年在該二縣組織公司開採各礦者計達七十四種因資本不充辦法不善無一種獲利虧折停辦者尤多惟興國童子包富源公司所採煤礦係前省長饒漢祥與前内務司長阮毓崧行政公署土木科長周孚等提倡合資開辦去歲已虧六萬元勢將不支幸各股東竭力維持添欵購辦車水皮機一架改良採挖刻已大爲發達按日出煤八百餘噸日前開股東大會由吕省長派員參觀舉定周孚爲總理故周現已辭去科長前往經營矣 
[武昌之鐵路]  
　　卾省造幣廠前清時曾修造輕便鐵路一條　廠東起循閱馬廠出賓陽門外沿繞忠孝武勝兩門外垣直至四馬路江干專爲起運該廠銅銅炭等項物料之用辛亥春因軋傷行人飭令停開去歲該廠呈請規復夏前省長以案關地方安甯特提交省議會核議該會以其有礙交通未允通過兹該廠文總理以廠務現更繁賾倘輸運稍有不靈即易生危險而糜費更重於前加之議會亦早銷滅遂又呈請民政長擬將路軌修理仍舊開車並搭載行人以增收入而資養路聞吕省長已允如所請矣 
[大冶之水泥]  
　　大冶水泥廠前因虧欠日商三菱借欵及吉林官欵日吉爭欲接辦相持莫决刻由天津法商保商銀行借欵維持代償債務業已清理就緒仍由舊延帛工師督同工匠藝徒整理機件於日前暫開小工一面急籌行手續定於六月一日全廠開辦所　倚以爲生活之人莫不喜形於色也 
[卾東觀察查辦蘆林湖案]  
湖北沔陽蘆林湖地極低窪該處分上下垸各有居民千餘户上垸因一堤之阻積水難消當陰雨即無立足之地故屢挖堤洩水以鄰爲壑下垸遭害羣起抗爭以致各備鎗砲頻年械鬭死者無算前清時曾有軍隊常駐該處彈壓並曾勒繳軍火一次然匿藏者猶多因其地多獵户也近卾當道爲消弭爭鬥起見籌欵委員開濬窰河狗頭河並修築大堤攔阻乃工未告成下垸劣紳劉某又嗾使鄉民聚衆千餘封械抵抗殺斃及戕傷工役至百餘人之多上垸各户及工程局俱被抄毁將委員翟某沉於河内日前省長已委科員龍清泰前往查辦並調鄰近軍隊一連彈壓兹上垸紳首袁邦和又飛禀首長云兩垸之民刻下各備槍礟軍火預備大鬪非派重兵不能鎭撫無事吕省長以該縣知事江元亮養癰貽患不善治理已將撤任改委韓某前往接署一面會商都督添派卾兵一營携帶子藥前往彈壓以武力勒　鎗枝惟叚都督以案關重大辦理不善即釀流血慘劇非專派委大員前往查勘情形妥慎籌畫不　絶其爭鬥消弭後患爰會同省長委派卾東觀察使范守佑尅日帶同警隊前往查辦究竟開濬兩河是否與下垸地方有礙詳細查勘據實呈復核奪 
接收在卽之浙路近事談 
[請開股東會]  
　　昨日（十六股東沈潮蔣抑　等致）浙路理事會函云理會諸公大鑒第九屆股東會經審議會審查選舉票上股份不及五分之一照章失其效力理應重行召集大會以解决各種問題查公司章程第二十四節本公司已集股份十分之一以上之股東有要求開會之權兹股東等聯合股份一百零伍萬元已達公司股本全數十分之一以上照章得要求開會部定接收之期在六月一日所有關於公司解散之各項重要事件自當於接收前正式解决時日已迫無從容召集餘地開會遲延一日即接收遲延一日接收不能如期則還本必致遲誤股東等血本所關斷難聽其延擱應請貴會務於五月三十一日以前酌定時期從速召集股東大會即日登報宣告並請聲明此次大會概憑股票到會藉别眞僞至敝股東等所有股票合共一百零伍萬元業經封交杭州中國銀行暫存請貴　派人前往會同查點取回該行收條以爲憑信專此佈告希即查照施行云云 
[部覆代表電]  
　　浙路虞蔣黄三代表致交通部青電已紀前報兹覓得交通部覆電特録如下浙路代表　蔣黄諸公鑒此次浙路國有對内對外困難備嘗顧全大局眞正股東直道在人有識者當能共諒悠悠之口毁出求全事實昭然並無辦白之價值務請寛懷善遣勿庸芥蒂爲禱交通部元聞虞代表已於前晚借湯前總理趁特别快事來杭 
[重測錢塘橋]  
　　浙路公司前爲杭甬通軌計曾由德商某洋行勘估錢塘江鐵橋自西興岸起迄杭州岸止共計九百餘英尺造價規元須五十萬兩以上嗣因經濟不裕遂不果行現在浙路收歸國有部派滬甯洋員克禮阿鄧思查勘全路工程以江拱錢曹兩線勢必接軌線界内之錢塘江造橋不容稍緩特約浙路濮工程司重行測繪圖樣云 
[改組貨釐捐]  
　　浙路貨　前清曾由釐餉局詳請浙撫核辦其原釐卡固照章一律巡察距離稍遠者均租借民房廟産常川稽核在案光復後改組統捐貨釐亦略有變通現在浙路公司收歸國有似不能不援照滬甯等處另組新章財政部現正與交通部磋商俟葉恭綽君來杭即可向國稅廳胡處長解决矣 
地方通信蘇州 
[第二師着手裁遣]  
　　　都前日派軍法課長　潤臣來蘇商議裁减第二師軍隊　君到蘇後即會晤第二師師長朱熙及鎭守使殷獻臣等會商裁减辦法議定陸續裁汰大約須至六月底方可事竣聞須將第二師中裁併爲一旅然後合之蘇防（台兵步兵一團及　來之禁衛軍一團併編仍爲一師今先將第五團 
 
 

Page 7

 
 
中三營内裁汰兵士六百數十人每人　五六兩月餉爲第一批先行派員送至火車啓程送回江北一帶已於十六號啓行此間　兵及馬步隊均前往歡送 
[復騐律師資格]  
　　蘇省高等檢察廳牌示云奉司法　　令律師甄别章程凡已登録之律師經復騐資格合格發還原証書者須納費洋四元其未登録之律師復騐合格發還原證書者納費二元此費應由廳解部其經本部復騐認爲不合格者原費發還仰卽遵照再嗣後該廳呈送律師復騐文憑須檢齊原領證書並聲明在何廳登録以憑核辦等因查此次呈請復騐各律師計有莊承彝俞惠民劉振權宋士鑲但燾慮尚同六人尚未遵繳復騐費洋合亟牌示該律師等遵照繳送來廳以便隨文解部並仰已未登録各律師一體遵照 
鎭江 
[鎭守使撫循軍警]  
　　施從濱鎭守使於日昨親蒞各軍警曁警務所召集軍警諄諄告誡謂保衛治安係我軍警專責務各共體此意云並即自捐俸銀數百元交由各營警長官分犒各軍警士 
[警長取締行車]  
　　鎭郡警察事務所張警長以近來各車往往　晝不掛鈴夜不置燈且更有不設號牌者亦在街中拉客特飭嗣後各車不准有以上情弊否則拘所懲罰 
[工商補習社成立]  
　　鎭地近有王某等在城内萬壽宮組織一工商公餘補習社學額暫定六十名每日上課時問下午七時至十時以使各工商公餘補習各種科學尚稱完備現聞已禀縣立案矣 
揚州 
[勘騐北鄉搶案]  
　　江都謝知事據北鄉公道橋西談家集地方鄉民李廣海報稱前夜有匪徒數十人銜開該鄉民家牆壁行劫并將其弟廣河用銷擊斃呈請緝匪并履勘等情當即委承審員黄鳳飛前在勘驗并派隊及法警分頭跴緝 
[請修揚子橋岸工]  
　　瓜洲一帶圩岸前纯謝知事奉省令勘估確數　准借　附加稅興修已誌前報兹揚子橋八里　等處董事劉養齋等以該處一帶圩岸亦有多處損　一經大水發生靠圩田廬岌岌可危瓜圩業旣興工該處事同一律特呈請照會瓜圩岸工董事沈廷銘劉懷德等一併勘估修築 
[定期加收驗契費]  
　　江都未經騐契各户省令着於五月一日起每紙加收二角二分經謝知事請免加徵以示體恤昨復奉令不准以故謝君特定於五月十六起遵照省令收取并諭各業户知照矣 
[吕泗場長赴任]  
　　兩淮運署收發課員申廣熙前經運司姚司長文甫委爲吕泗塢長兹聞申場長已於昨日（十四）至署呈報起程日期并携帶隨員十餘人即日馳赴新任矣 
杭州 
[浙垣查緝暗殺隊之通令]  
　　省城警察廳訓令各屬云本年五月十號奉都督府訓令頃准大總統府會議軍事處函開頃據探報戴天仇前赴大連勾結馬賊爲孫文所利用力主武力解决近又組織一種暗殺隊分風雷迅疾字樣爲四路風雷兩路以運動軍隊聯絡土匪爲目的迅疾兩路均係實行暗殺軍火皆仰日人混充東洋雜貨田大阪運往上海或大連轉裝火車運入内地其暗殺隊往南方者由何海鳴指揮北方尚未探悉南方一路直至上海分往長江内地北方一路由門司乘聯絡船到釜山搭乘火車　奉天再換京奉車直達京津已有四十餘人陽曆五月二十七八日陸續内渡惟到上海時因檢查甚嚴故多空身而往其北方者田朝鮮直入國境甚易混迹隨身暗藏危險物亦未可知等　用特函告卽希密飭所部嚴密查防偵緝以保公安等因除分行外仰即遵照轉飭一體嚴密防拿爲要此令等因奉此除分令外合函令仰即便遵照轉飭所屬一體嚴密防拿母稍疏縱云 
長沙 
[日少將來湘調查]  
　　日政府派陸軍少將西乾李冶郎來華調查該國旅華人民對於黨人有無關係已經外交部轉電湘沿途保護並電　該少將現已到漢不日來湘故湯督已通電沿途各屬遵照保護矣 
[比技師來湘勘礦]  
　　漢陽鐵廠劉總辦因粤漠路線將開大工需用煤鐵較前更夥　冶各礦恐難接濟特派高等技師比人托爾沙氏來湘分赴各屬考查煤鐵各礦以備購定開採已於本月七號電知湯督請爲通飭保護矣 
雜評二（默） 
[政府不偏新舊之宣言]  
　　政府之所以不滿人意者以事事舍新而復舊也然而今日政府已發表意見謂少年新進偏於理相持重老成短於遠圖欲冶新舊於一爐須庽穩重於進取斯言可謂適得新舊之中矣惟政府於此時植此標凖吾知論世者必將有兩種之揣度一謂以政府近今之舉動及所發現之趨勢証之殊與斯言不符恐仍爲一篇空文章也一謂政府旣有此宣言此後必將登庸一二新人物以爲行必踐言之徵然政府之意不過備此一格以作點綴如近日以湯化龍長敎育而又將以王家襄任巡按孫毓筠長參政院之說是也斯二說未免逆臆過甚而責人亦太苛矣政府而固欲福我國利我民也則此所標之宗旨安知其不誠心以赴之耶記者將有以觀其後 
[學生再受騙矣]  
　　第一届知事試騐發表後留學資格多落第於是落第之學生譁然謂受政府之騙也并通告留學界此後勿應試勿再受政府之騙然而第二屆之考試則以政府曾有改變方針之說故學生之應考者仍紛紛及發表而學生之落第仍多數是再受政府之騙矣夫明知其騙而仍羣焉赴之是學生自甘受騙於政府何尤哉雖然亦可見考試一物之魔力大矣將來三屆四届之考試而不廢者受騙又豈無人耶嫖也賭也諺所謂識得破忍弗過者也而不謂今日之考亦然 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[查獲大帮黨人三誌]  
　　上海鎭守使會間法捕房於十四號晚在法租界福開森路拘獲黨人七十餘名詳將兩誌本報兹又將續訪情形録下 
[羽黨之續獲]  
　　當十四日晚滬南警察二區第四分署余炳文署員接崔分廳長緊急命令後黨督率通班偵探長警人等在管轄區域内巡查堵截亦緝獲形迹可疑者兩名訊悉一名姚小遥一名趙阿福餘供支吾遂送經滬南分廳於前日飭解鎭守使署收訊核辦 
[鎭守使之電報]  
　　此案發現後聞鄭鎭守使報告中央及江蘇馮都督電文略謂有□□□□口勾結匪徒潛行來滬膽敢招誘愚民藉開研究會爲名聚集荒僻之處希圖一逞汝成聞報迅卽商之法領轉飭捕房復派幹員會同馳往法租界之福開森路空地掩捕當場拘獲七十五人又續獲三名分别暫押法新捕房俟轉商訊明辦理另文呈報此次赴機迅速地方安靜如常恐遠道傳聞失實謹電馳聞云云 
[獲犯供詞之支離]  
　　又鄭鎭守使以此案人數衆多類皆無知之徒恐有人設局誘騙輾轉做成圖賞邀功情事故對於此案辦法頗極鄭重昨晨（十七號）曾親提警廳解送之姚小鶴曹阿保研詰以此次究係何人招爾等打仗機關究在何處爾與何人接洽詎知該二人茫無所答經鄭君反復訊詰始稱有人約我們到一到會場每人就有兩塊錢故有多人往該處等錢後見有人來捉我等即往西奔逃因被警察拘獲等語鄭君因此案情節支離且察核法捕房研訊各人所供各不相同頗滋疑惑當與軍法科王君研商良久以此案非嚴緝招兵之人澈究無由訊其眞相昨已令飭各屬勒限三日如能破獲案首立予重賞云 
[悮拘鄉農之省釋]  
　　此案拘獲之七十六人曾由法捕房藍總巡先將陳開銀吳子卿朱海卿張漢卿李和全王喜寛王安泰王根生高如玉毛和尚李敬軒曹阿新等十二人提至大自鳴鐘總巡捕房訊供在案兹聞藍君以曹阿新形似鄉農當即詳細詰訊據供係西鄉虹橋鎭人有田坐落福開森路畔是晚恐有竊賊偷摘田中植物故至田中巡視適該黨人亦匿田中包探來拘時悮爲同黨致被拘案實與若輩毫不相識求請查察等語藍君飭探調查屬實將曹阿新送交伊家族收管諭以如公堂提訊時須投案候訊並諭將陳開銀等十一人嚴行管押定於今日連同押在嵩山路捕房内之六十四人一併解送法公堂禀請中西讞員訊辦 
[滬濱近日之戒備]  
　　本月十四號夜上海鄭鎭守使飭派軍隊協同法捕房探捕在福開森路等處破獲大帮黨人之後當道咸有戒心兹將各方面近日戒備情形再録於後 
[軍隊非常戒嚴]  
　　第七旅臧旅長前晚（即十號仍令周團長責任所部三營各派士兵一連前往斜橋路龍華路至外日暉橋一帶巡邏所有各局門安設之機關槍炮着令備彈防禦局沿浦灘地方由第三營派兵撥巡以防水路混入日來製造局方面防備實非常戒嚴 
[派兵防守監獄]  
　　上海鄭鎭守使以上海縣地方監獄禁錮之軍事各犯人數衆多值此黨人思　之際亟應加派軍警嚴重防守以免疎虞故於十六號晚間除飭令崔警廳長撥警前往保護外並飭十三團周團長選派精壯兵三排亦往地方監獄四圍會同警察協同防守以昭慎重 
[浦東之偵緝]  
　　駐浦步兵第一營營長廖守忠前日接上海鄭鎭守使函開現在本埠英法租界黨人衆多勾結白狼之黨羽向海潛徧布機關部圖謀不軌曾據偵探報告法租界福開森路有黨人總機關部一處即於十四日晚飭派軍警協同捕房探捕前往拘獲黨徒數十名尚待研訊又聞徐家匯及浦東沿浦華洋混雜地點均有機關多處乘某國商輪裝運軍火秘密存儲預分給黨人舉事之用爲特函請貴營長嚴密偵緝妥爲防範並隨時函告等因昨經廖營長遵即派得力官長前往密查矣 
[公共租界之搜查]  
　　拘獲大帮黨人之事經英美總巡麥君得悉後以該黨人等圖謀起事擾害本埠大局而公共租界五方雜處良莠不齊難免無此等黨人匿迹故於前日通飭各捕房中西探捕各就管轄區域凡茶坊酒店妓院劇場大小各旅館以及公共游息之所嚴行搜查有無形迹可疑及身帶危險物品之人潛匿並飭靜安寺戈登路楊樹浦三捕房捕頭於即日起加派得力中西印各捕晝夜分班分往邊界巡邏以保公安 
慶安里破獲黨人機關三誌 
[嫌疑人之保釋西門外慶安里四十四號]  
　　門牌破獲黨人機關捕獲胡靈貴周炳興羅晉士三名並搜獲槍械子彈軍刀等件解由滬南警察分廳已於十六號午後四時將胡周二名連同起獲軍火轉解鎭守使署訊究在案兹悉崔廳長於前日（即十六號）訊得併獲嫌疑之羅晉士曾在東三省充任學堂敎員雖與胡靈貴周炳興居一屋實無黨人証據且據胡周二人供明實與此案無關故卽判令覔保省釋昨已飭知第二警署金署長傳諭該家屬覔具保結投廳保釋矣 
[出力人員之呈報]  
　　第七旅臧旅長以查破慶安里黨人機關一案當據鎭守使署巡查長朱長奎等報告時即飭旅部崔護兵偕同前赴現駐三十七團基址之本旅十三團第三營十一連請派兵士同往協緝卽經該連王同德連長帶同連附率領副官殷玉山王國賢張得勝等併往慶安里會同巡警捕獲胡靈貴等三名當時甚爲出力自應呈報故於昨日已將十一連連長官兵恊緝黨人出力情形呈請鄭鎭守使備考矣 
[緝獲蕭啓明解皖]  
　　上海鎭守使前接皖省倪都督電謂黨入蕭啓明又名蕭啓泉號克亭曾充柏文蔚部下團長上年該省獨立時派駐臨淮關率衆攻擊定遠縣搶劫庫銀二萬餘兩擊斃縣科員一名携欵潛逃未獲請通飭軍警查緝云云當經鄭君照辦在案兹經滬南警察分廳軍事偵探查得該黨人蕭啓明現在匿跡滬上遂購線偵緝已於本月九號在西門内大街將蕭緝獲解經滬南分廳飭發司法科提訊管押一面禀請鄭鎭守使電詢倪都督應否解皖昨接覆電囑將該黨人解皖歸案訊辦當由鄭君令知崔分廳長日内即當遵解起程赴皖矣 
[游龍尚得游乎]  
　　十五號晚十一時由長江巡閱使偵探沈佩蘭朱志昌張怡芳等在滬甯火車站查獲黨人游龍一名解經閘北警廳司法科密訊一過交該探解回南京核辦 
[龔淡如仍須偵緝]  
　　皖人龔淡如被鎭守使署偵探陳文泰及前在蕪湖水師砲艇爲艙長之陳玉山指爲黨魁龔振　報請捕房將龔　案迭經公共公廨訊供確非龔振鵬本人復經中央政府代表高易律師因其另有犯案聲請暫留候調查証據奉判交保如避匿不到責令保人賠洋五百元嗣經安徽都督調查証據派員來滬質証於本月十五號由廨開庭預審詎龔淡如於交保出外後卽挈眷東渡故由捕房將龔之保人高紀春傳案經關讞員會同英領康君以龔旣逃避判將保洋五百元交案應否發交原告候再核奪各情迭誌本報兹悉原告代表高易律師以龔淡如雖非黨人中之重要人物然皖省糾搶定遠縣公署公欵賑欵拒斃科長科員多人並槍斃民人胡慎行之叔胡杏渠已據其同黨蔡三傑供明証據確鑿僅由保人賠洋五百元不足以蔽其辜復於前日禀請公廨關讞員補出牌票送請值年領辜署簽字以便發交捕房隨時偵緝 
[商會行文程式之確定]  
　　全國商會聯合會前在上海開議各項議案内有商會對於官廳行文程式問題爭持甚力當時未能解决昨日上海總商會接上海觀察使公函云案奉江蘇省公署訓令内開實業司案呈奉農商部令開據上海全國商會聯合會呈稱商會對於官廳行文程式自奉部令改後全國商會僉以階級過嚴轉多隔　函電力爭現經大會决議商會係法定團體與人民個人不同部長省長以上用呈其餘京外各級行政官廳凡不相統屬者一律用函祈核准施行等情到部查本部前次所定農工商總分各會對於各級官廳一律用呈官廳對於各該會一律用批用令以前農林部於農會即如此辦法商會等亦應一律是以於本年一月間通行飭遵在案以期辦法劃一本無壓抑商情之意嗣據各處商會紛紛以爲不便請仍舊例兹復據該商會聯合會會議呈請變通前來自應准如所請酌予修改以順輿情當經本部擬定各商會對於縣知事關於設立解散應立案註册一律用呈用批用令其餘陳述商情及官署之諮詢與商會之答復一切普通言事之文則彼此用函但一事之終結存案備查者仍用呈用批用令及關於公斷事項有特定章程者仍依公斷處章程辦理惟各官署公文程序均由法制局擬訂似此通融有無牴觸函請法制局審定見復去後兹准復稱所開官廳對於商會文書程序通融辦理各節除陳述商情及官署之諮詢與商會之答復一切普通言事之文彼此用函外一律用呈用批用令甚爲妥當與公文書程式令並無牴觸函復查照等因除通行並批示該商會聯合會知照外合行令仰觀察使轉知所屬各商務總會一體遵照此令等因奉此相應函達貴商務總會卽希查照云云 
[交通部對於滬甯路局之訓勉]  
　　前此滬甯鐵路洋員濫出免票滋弊被斥會誌本報兹於五月七日交通部路政局又訓令滬甯鐵路管理局鍾局長其意蓋應省儉適宜原文云照得滬甯鐵路資本較他路爲鉅而一切設備亦較他路爲周近年以來以國民生活程度之日高普通知識之增進前此之不滿於該路者已漸改而爲稱贊然此僅係乘客一方面心理之變遷至管理人員應有之責仍不應自此减輊蓋該地沿線本國中繁富之區前此政府竭力維持舉釐金等項之窒碍力從消減又以附近工商業自然之發達致該路近五年來每年進欵由一百七十餘萬漸增至三百餘萬每年虧累亦由一百餘萬漸減至三十餘萬然果使内部外部阻礙悉除上下員司和衷共濟其效果當不止此本局責成所在自不敢遽認爲滿足現樸前總管業經去職應責成該局長督同新任總管克禮阿從今以始力圖刷新毖後懲前悉心籌畫將該路歷年進行上阻礙之點彼此開誠相見痛與屏除一面將全路一切應興應革事宜妥籌辦理仍以省儉適宜爲主並將已送本局之三年度預算重加核酌另行擬報附加說明以覘該局長總管等辦事之方針任事之精神並處事之識力倘三年度營業收支能設法蘄於適合則該局長總管於職任庶爲不負本局長將轉呈政府特予褒嘉幸各勉旃無任切企此令 
[救火聯合會覆工巡捐局函]  
　　說明租借官驛廢基之原因上海救火聯合會昨覆工巡捐局函云接奉台函開（原函見本月十四日本報兹從略）等因到會查此項基地在邑廟牆西裏面向不通路極形汚穢南首弄口祇寛四尺五寸當時因預防火患兼以進出邑廟人多擁擠而廟西菜巿街又無地可容是以請巿政廳就該弄闢作古驛路直達廟園以利交通該地本屬空閒卽由敝會承租於民國元年五月間與巿政廳訂立租地合同年納地租銀一百五十元敝會曾將租地借欵建屋情形呈報縣公署立案所有合同租摺亦即由巿政廳移送縣公署收管地租交在縣特别會計處列入縣地方費預决算册該地原額雖有三畝一分六釐二毫本不足數前清上海縣田令以官驛廢基應歸縣有曾經查丈所缺甚多故敝會租借時除道路外實地祇有一畝五分有奇而當築路之際南口徐姓收狹房屋讓寛道路由敝會永遠承認其租息北首通道處貼償移建之費以及收買民房排設自來水管龍頭等費共計銀一千八百餘元亦由敝會出貲兹奉垂詢相應函復 
[物産會今日閉幕]  
　　上海産會開幕以來曾經展延會期三天到會觀覽者仍多擁擠兹因閉幕在即故各國西商實業團領事團等訂於今日午後兩時蒞會參觀特由該會預備西式茗點並由貧兒院學生軍樂隊到場歡迎并由洪知事會同各職事員舉行閉幕禮將會種種規模及陳列品與職員等共同留影以示紀念仍將各出品裝箱移送蘇省出品協會展覽會收儲陳列 
[國稅廳派員會商加認稅捐之辦法]  
　　江蘇國稅廳前經委任嚴汲青君來滬密查滬上各業認稅數目並核明能否酌量加稅曾與上海稅務所長及南商會總協理各業領袖籌商辦法呈明在案兹又復查稅務所稽征實數將應加各業稅商開列清册商明該會總協理請卽轉商各認商竭力籌維酌加稅金以補公家之不足連日會議加稅手續刻已稍有端倪矣 
[西探目離滬偵兇]  
　　爲謀斃西婦案虹口禮路德商南門牛肉莊主婦密雪司南門被人謀斃並被盜去值洋三萬五千元之現洋鑽石金珠飾物一案迄未破獲正兇惟此案關係頗巨中西人士亦多注意以故總巡捕房五十號西探總目安姆斯脫郎君研究此案煞費苦心無如毫無把握鴻飛冥冥至今難得要領安君以自通商以來從未演此慘劇如不設法破獲殊與僑商生命財産攸關因此禀准麥總巡給假遍遊各國以及通商各口岸留心緝訪是案兇徒務冀破獲而後已業於前星期附輪離滬先往暹邏等處密訪兇犯行蹤而外間又有一說謂正兇某西人已由滬逮捕安君此行係訪拿供出同謀之某國人兩名因事關重大捕房嚴守秘密殊難探其眞相也 
[紅十字會代抱不平]  
楊樹浦西效積里一百九十號門牌所寓之鎭江女子李美英李鳳英李秀英姊妹因父母相繼逝世後遭其舅父韓仲藩欺負並被吞没存欵洋三千元訴怨無門遽萌短志同時自縊身死業經中西廨員驗明諭飭尸表兄韓紫佩棺殮候核各情並將該女生前函懇集成紗廠陶總辦夫人之原函覓登本報兹悉此案爲中國紅十字會聞知以案關吞没巨欵致斃三命殊與人道主義及社會以理攸關自應查究以挽澆風聞於前日以該會名義函致公共公廨調查該女等親書冤單聲請秉公澈究俾雪三女沉冤而重人道 
[吳浩徐濤免予通緝之通令]  
　　江蘇省行政公署訓令各縣知事云内務司案呈准總檢察廳公函開本廳起訴南方内亂一案前經開列名單函請貴民政長飭屬通緝其撤回公訴各名迭經函知在案兹由江蘇都督查明案内吳浩徐濤二名並非甘心從逆呈請大總统　免業奉批准交由司法部令飭知照當經本廳向大理院聲請撤回公訴相應函知查照銷案可也等因准此合亟訓令該知事仰卽知照此令 
[第一初級廳交代完畢]  
　　南巿第一初級審檢兩廳奉令歸併上海地方廳辦理曾經汪檢察長委任李檢察官於十五號先行將所有卷宗文牘器具人犯等收併在案兹悉該初級審判廳於昨日（卽十七號）實行交代由地方審判廳長袁君委任推事鄭文楷録事賀樂吾主簿王振南等三君詣廳查點一切公牘文卷器具銀洋等分别接收經該廳監督推事俞奠蓀君督同録事官承發吏等一一點交後俞君即詣地方廳與袁廳長陳明交代矣 
[消燬海運局内軍隊遺物]  
　　滬城江蘇海運局舊址業由上海縣洪知事奉到省長訓令將該産歸入國有曾經遵令將該局房屋連同基地出示競賣在案惟該局内部前經六十一團軍士在内駐紮多時臨去遺下破舊軍服及軍用廢棄各物爲數殊多曾經洪知事查明封閉飭二十三舖地甲看守兹聞洪君以該産當競賣之際自應一律出清故於前日特派科員至該局啓封進内將前項查存各種廢物悉行火化然後仍飭地甲防護 
[承發吏車資無着]  
　　審判廳受理民事訴訟按照定章必經種種手續如（繕本）决定（傳票）（通知）（命令）（判詞）等等均由承發吏送達各當事人以路之遠近定費之多寡極近者每項徵收費用銅元三十三枚遠者至九十三枚爲止以上各項每項除去公費銅元十三枚之外其餘作承發吏車資歷來照此辦理在案兹聞閘北初級廳共有承發吏三人此項車資每人按月可得六千文左右自本年二月份起至五月十五止所收之前項車資迄未發出雖經該承發吏等屢次請領未經給發前日歸併時該吏復同至蔣念祖録事處算取此項車資詎據蔣云已解地方廳充作公用以故昨日該吏等在某茶肆集議咸以現在失就度日維艱擬具呈地方廳長請求照章給發以示體恤 
[偵緝西婦自牀案内之嫌疑人]  
　　寓居外大橋北首禮查西飯店一百二十一號房間内之美國婦人密雪司潑來不知因何日前用鎗自牀殞命業經捕房會同西醫騐明棺殮並傳值房西崽至美按察使署研訊候核在案兹經捕房查得該西婦自牀於隔壁一百二十三號房内該房内本爲無業西人某甲所居自該西婦自戕後甲卽出外不歸頗涉嫌疑故於昨日禀經麥總巡通飭各捕房捕頭轉飭中西探捕一體留心偵緝冀得此案之眞相云 
[捕房緝拿逸犯之條示]  
　　英美總巡捕房刑事科前日發出條示云爲訪拏事照得夏雪生一名年廿八歲浦東人於上月二十八號下午七句鐘由哈爾濱捕房脫逃又王考山一名年三十四歲江北人於本月七號在南京路二十八號竊取值洋一千元之洋布等物逃逸又許桂林一名年三十四歲廣東人身高英尺五尺八寸於上月二號携帶手鎗在白克路祥康里搶取金鐲由城内警局拏獲在所脫逃均經公堂出票拘拏未獲合亟出示仰一體知悉如有人知該犯等下落或拏獲者請即報告總巡捕房總巡可也 
[縣公署保護宰猪公作之布告]  
　　上海縣知事公署昨發布告云案據滬甯蘇肉莊公所代表香雪堂誠仁堂永義堂司董崇樹森黄常倫榮聽和等呈稱竊商鮮肉莊同業早在滬南商會註册入曾切磋討論已歷有年當光緒三十三年秋有朱鼎臣等巧立名目托詞改良騐宰意圖罔利即經禀蒙道縣批准示禁繼而同業等接奉縣諭飭即速邀同業自行創辦爰即於滬南薛家浜地方集欵創建改良宰猪公作由三幫全體合力維持詎有少數之五家輒藉西區遼遠分設小北門一處意在爭持分裂當經分禀前蘇撫滬道迭蒙批飭合併不准分設並蒙照會南商會查議决定應即歸併與商等统一承辦聲明自後無論何人不得再有添設及私宰情事簽列議案牒復道縣轉詳給示曉諭　辦至今同業悉力進行相安已久乃近有人屢至公作中聲言即將此地拆造重建又稱另行糾股添開或云禀請設立騐宰公司圖併商等已成之局其詞旣甚閃爍其情尤爲叵測似此横加干涉摇惑無知侵擾商等營業未免駭人聽聞蓋凡倣辦一事必由其利害關係之同業羣策羣力合力經營猶虞難以發逹維持永久若任托名煽惑竊恐徒滋紛擾無裨於實事有害於地方不求聲明保護恐妨營業而釀事端爲亟抄黏謹呈鈞鑒俯予查案察核頒給公布以資保護而免紛　等情並准南商會函同前情請爲核准施行等情到署據此除批查該同業因慎重　生起見於前清光緒三十四年分集欵創辦改良公作禀准道縣官廳給示曉諭並請商會註册有案辦理多年旣有成效所請布告保護應予照准等因外合行布告保護仰商民人等一體知悉須知滬甯蘇三幫肉業前爲慎重衛生起見設立改良公作辦理多年已有成效嗣後各該業務當聯絡進行恪守範圍不得意存破壞有妨營業特此布告 
[整頓房捐之諭單]  
　　上海縣知事公署經辦房捐處昨發諭單云查征收房捐爲辦理縣巿鄉警察之需關係最爲重要現當整頓之際調查各舖各　漏捐者竟有千百餘户之多非捐户隱匿即胥役朦混已屬有干咎戾姑寛旣往囑令補報依舊逾限不復殊屬膽玩已極若不嚴加懲處其何以儆爲此令仰催征更傳同各舖圖甲來處候究勿延 
[通令禁止寺濫唱淫詞]  
　　上海縣洪知事接江蘇省行政公署訓令云内務司案呈奉内務部訓令開據佛敎青年會　長王綺呈稱近年佛化陵夷人心邪 
 
 

Page 11

 
 
僻各寺僧侣常於誦經禮懺時夾唱淫詞小曲請通行禁止等情到部查釋氏立敎本以清淨寂滅爲　覺之正宗迨迦葉談經流傳東土緇徒迻譯寖墮聲聞爰假輪廻超度之言爲　善覺迷之導凡在僧侣宜如何恪守宗風共澄妙果核閱所呈各節實屬有玷傳燈致迷覺岸亟應嚴行禁止以肅僧規而維風化合行抄録原呈令知該民政長通令所屬一體飭禁等因並抄發原呈到署奉此合亟抄黏原呈訓令該知事仰即遵照辦理此令計抄原呈爲僧衆唪經夾唱淫詞實屬有傷風化懇祈出示禁止以維佛敎事竊維我佛敎以懺悔爲第一義故瑜伽憫世力拯沈淪阿難傳經普除煩惱此燄口之所由肇也乃近來佛化陵夷人心邪僻無修僧侣常有放燄口時夾唱淫詞　雜小曲由來日久相習成風在顯則傷風化在幽則衊佛慈誠爲我衆敎之汚點也本會前已諄誠再四仍未盡革除仍由本會嚴定戒條通知在會僧衆一體奉守以肅清規外擬請大部出示佈告嚴行禁止並請通令各省民政長轉飭地方官署若遇各寺僧侣爲人誦經禮懺時再有汚衊清規濫唱淫詞者應按違警律嚴行懲治以維佛法而澄風化如蒙俞允實不勝虔祈默禱之至謹呈具呈人佛敎青年會會長王綺 
[紀寰球學生會交誼會之盛况]  
　　寰球中國學生會於前晚八時舉行交誼會男女來賓百餘人首由李登輝君報告開會秩序次請葛女士湯女士合奏洋琴次　逹程君奏廣東琴次李松泉君演試新戲術觀者無不嘆爲神奇次鍾桂丹君鼓四絃琴一時鼓掌聲雷動合座歡然洵爲聯絡交誼之盛舉也茶點散會已鐘鳴十下矣 
[民國女子工藝學校校董會紀事]  
　　本埠法租界愷自邇路民國女子工藝學校昨日下午二句鐘爲下學期校務進行問題特開校董會先由王君養吾報告該校宗旨及開辦情形繼由到會校董吳君世榮楊君漢初莊君希泉邵君南棠謝君華徐君子逸尚君錫卿等十餘人詳加討論議决下學期擴充規模添招新生其經費一切除由校董擔任外另行籌備基金並推定吳君世榮任校長張君人傑莫君雲璞任經理會計吳君以中國工藝正在幼稚時代非竭力倡導不可對於女子敎育尤宜急謀進步爰允勉爲任事直至五句鐘始散會 
[訊問電車撞斃人命案]  
　　華商電車公司司機人姚再生前因駕駛不慎撞斃行人當經尸屬控由地方審檢廳傳姚並該公司總稽查朱少沂等到案經審判廳訊明判决罰洋五百元嗣因朱等不服據情上訴在案前日地方廳汪檢察長奉高等廳命令於當日飭警往傳朱少沂姚再生並賢大米行汪立賢等來順訊問 
[汽車傷人]  
趙善章前晚八時行經北河南路橋畔被二十二號汽車撞跌手足頭部均被撞傷當由一千一百二十七號巡捕查見送入捕房飭送同仁醫院醫治候核 
[途遇拐女匪徒]  
　　揚州婦人李傳氏投法公堂控稱今年三月間携帶二十一歲之女兒來申帮傭途遇湖北人周紀山允爲代荐生意當即同附輪船至大連灣周將女兒押在大連萬聚家後又同婦人到遼北地方因見周情形可疑旋即喊救周即逸去該處巡警念婦人流落可憐湊咨搭火車來申於前日在馬路與周相遇交捕解究質之周供傳氏自願到大連帮傭實無將他女兒押售情事聶讞員以原控諒非無因判周管押候查明實情再核 
[拐案二起]  
　　住居華安坊之尹希曾借証人樂富定控方鼎勛拐帶四歲之子乘脚踏車逃逸又胡家有控于阿二誘拐女孩小胖子前日經閘北警廳司法科預訊屬實判移地方檢察廳按律嚴辦 
[原告臨訊不到]  
　　王陳氏投法捕房控稱女孩小英子被人誘拐今在解榮州處尋見求究等情由捕房將解等一千人解訊解供憑張石氏張李氏爲中並由女母吳楊氏簽字收價故敢買下爲女是實石氏等同供實係吳楊氏領來說是甥女因家貧售賣故敢作中是實中西官以原告臨訊不到必係另有别情判石氏等管押另傳原告到案再行訊斷 
[散兵强借川資]  
　　張鳳杰投法公堂控稱寓居新租界時有已散軍隊中人前來硬借錢洋多次前日又有認識之陸德林楊鳳山紏同陳德生朱褡新等來家强借不允出言恐嚇情急交捕解究訊之陸楊同供向借川資不敢强索求察判陸等一併逐出租界 
[車夫與華捕互毆]  
　　前日下午有一千零八十八號落差華捕在途與人力車夫某甲不知因何起衅口角爭毆由一千一百九十一號巡街捕查見向阻不服併送捕房經捕頭詢明情由以該華捕不應逞兇毆人暫行斥釋候禀總巡請示核辦 
[車上遺失飾物]  
　　前日下午有一千零八十八號落差華捕在途與人力車夫某甲不知因何起衅口角爭毆由一千一百九十一號巡街捕查見向阻不服併送捕房經捕頭詢明情由以該華捕不應逞兇毆人暫行斥釋候禀總巡請示核辦 
[車上遺失飾物]  
住居天津路一百四十三號門牌之婦人顧吳氏前日由滬西曹家渡雇乘黄包車至北京路下車將所携值洋二千九百元之金珠飾物遺於車上迨及覺察該車已不知去向當卽報請捕房飭探查緝 
[茶舘聚賭]  
　　新閘路一千二百十七號茶館主朱秋江糾合賭徒王九金周賓生等聚賭抽頭前日經捕房查悉派探將朱等連同賭具一併帶入捕房准各存洋交保聽候公堂傳訊 
[解送烟犯]  
　　前日閘北警廳司法科將各區署解到煙犯劉得之朱錦堂于太清等三名研訊一過連搜出之土大小十二包解送地方檢察廳究辦 
[葉江六因貧圖盡]  
　　湖北人葉江六因貧不聊生前日投松江路浜内圖盡當經二百 
三十五號華捕查見救起帶入捕房經捕頭詢悉禀由中西廨員諭令函送湖北會館安插 
[鴇婦虐妓]  
　　廣西路二百三十七號雉妓院鴇婦陳李氏凌虐妓女並令該妓等深夜至馬路拉客經老閘捕房捕頭訪悉於昨請廨出單飭傳該鴇到案訊究 
[拔升華捕]  
　　麥總巡查得英美捕房六百九十六號八百八十六號二百九十四號四百二十二號等四華捕均辦公得力諭各升爲試用包探着分赴新老閘及虹口捕房堂差 
雜評三（訥） 
[上海之物産會]  
　　賽會者將以比較各國物質文明之程度而工藝爲其主要故赴賽之物必注意於特長之工藝而足爲一地代表者此恒例也上海之物産會網羅宏富燦然可觀然心焉默數求其足以代表上海工藝之物則殊寥寥未免爲美中之憾也蓋上海雖無如景德之磁天津之布蘇甯杭之綢素所著名之特産然苟降而求其較次者亦未始無之今雖閉幕不妨再事搜羅主其事者亦有意乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[名以類聚說] [  井水]  
程德全應德閎江蘇之二德也馮國　韓國鈞江蘇之二國也 
徐世昌與世續所謂前清之二世者也徐世昌與袁世凱其亦可謂民國之二世歟 
　　不有二德何來二國天不誕二世於前清安復生　世於民國乎二德之下有二傑龔傑馬士杰俗借作傑是也二國之下有二謙江謙徐謙是也然則二世之下誰歟（二） 
[吹毛日記] [  鈍根]  
　　蘇人某君携其夫人游三馬路登春興樓酒館歷頓飯時始出夫人頰紅猶未退也某君又至多勢洋行購物大人仰視店額逡巡不敢入 
　　上海紳士壽萊西君出殯儀從極盛行經三馬路禪悅樓陽台上有客二十一人凭欄俯視中有和尚頭十九個映日光作青碧色詩人饕公好狹邪遊每眷一妓必折齒以贈謂留紀念未幾齒盡擬倩牙醫徐景明銀假齒每個須十二元因借費歎息而罷饕公所眷妓名覽荷别墅者以饕公所贈齒　于愛犬阿黑之上腭饕公聞之大悅 
[警務長批女界請建厠呈] [  天顒]  
據禀已悉添設女厠在女界誠爲方便但民國財政困難建　費何從壽措所請着母庸議况共和時代男女之界限漸除　婦女等偶遇尿急之時儘可就男厠排泄縱　浮薄兒從旁窺伺不過徒飽眼福於該婦女何傷倘彼見色生心混行滋閙一經鳴警拿究卽取該婦女所出之尿罰令飮乾以誡男界而肅厠　即着該代表傳諭女界遵照可也此批（三） 
[笤帚怨畚箕詞] [  揚州小杜]  
　　我生長田間櫛風沐雨吃多少酸辛苦我雖是草本却於一般榛棘不相謀我曾羞迎春桃李工狐媚我當初盈得身閒似白　我只爲秋風秋雨難消受我纔肯改頭換面上街游我自從賣身投靠朱門裹我妄替朱門作馬牛我因感幾多鴉婢扶持我我不得不敷衍門面略應酬我豈知堂前故作周旋際便與爾相逢結侣　我只緣愛君大腹便便樣我只緣羡你身材一葉舟我於是費盡平生力我於是任意去搜求我括盡地皮都爲你我每得　毫　芥都向你口中投我只說你是我的聚錢斗我纔允我做你的釣魚鈎我早知你的漏巵兒大我早知你是個没來由我亦何必苦搜求我亦何必苦搜求我問你你與那個灰坑兒究有何關係你何必爲他作遞鄞我半生精力都爲你消磨盡我問你那個坑兒究竟填滿不我一朝殘　將何用我只得化作飄　付水流我與你前生結下甚麽緣和孽我與你前生緒下甚麽　與仇我願與你從今好好　分丰我旣與你說破含糊　去休（四） 
[丢拿馬賽會出品續記] [  參觀出品人]  
　　（安徽出品）大舅子吃鴨子頭矗唔格哀姐抄你的祖宗巴江底短命鬼短棺材足你媽的海皮你媽的水桶皮水合子搗你八代（以上皖南）抄你姐老丈人小舅子撈雄撈種奶奶雄（以上皖北） 
（淮安出品）抄醋打醬油由天囱判官頭 
（湖北出品）紹雜種抄你婆婆 
（鎭江出品）大保子二爷子（不受酬） 
[又續] [  鏡影]  
（天津出品）媽啦個皮抄你妹子的怎麽做讀作縐的 
（河南出品）日你娘小舅子老丈人王八看的 
（保定府出品）嘿吸的 
（北京出品）猴宰子混君混賬東西姑（讀作歸）女生的小忘八蛋 
[又續] [  戆]  
（安徽懷南出品）倒你媽 
（太湖出品）俾姨的 
（合肥出品）什娘倒姊姊（讀如剪濟）倒妹妹（讀如迷去聲） 
（壽州出品）什臘姑娘 
（頴州出品）老丈人小舅子 
（江陰出品）表漿格苟什格什你家十七八代祖宗格牌位（靖江出品）黑矢空 
[又續] [  陸明逹]  
（江陰出品）下作物事表蛋兒狗賊 
（紹興出品）一（讀作曷）個東西（讀作希）哼個桃生 
[又續] [  馬四言]  
（如臯）討漢（讀换土音）偷人精關孤老　婊子倒馬义 
（鎭江）下流東西扒柴鬼路倒屍不長進賤貨 
[共和博覽會開幕記] [  覺迷]  
　　美國巴拿馬河工告竣乃有巴拿馬博覽會之舉日本改元大正乃有大正博覧會之舉民國光復政體共和政府財政竭蹶無睱提議舉行博覽會者實於國體有關乃有一般熱心共和之士徵集物品組織共和博覧會會惁在共和省共和縣之共和鄉業於前日開幕兹將　内陳列各品略記如下 
上海李味青編輯之共和時代大文章大共和報館開辦以來之報紙民國共和西報館開辦以來之月報中華書局商務印書館及各書局編輯之共和讀本及共和敎科書商務印書館發行之共和人物肖　法蘭西美利堅共和史 
上海共和路模型共和中舞臺模型 
生命共和攝影卽各處暗殺明殺之圖）財産共和攝影（即各處兵變匪盜刧掠之　各等人物之共和妻　影（即各處長三么二野　及人家姨太太肖像）姨太太等之共和夫攝影（即上海拆白黨及滑頭碼子肖像） 
　　上海共和春番菜館烹製之各種共和菜共和樓茶肆所用之各種茶葉及茶碗 
　　各大衣莊所製之各式共和制服台基及夜花園内所製造之各式共和國民 
凡關於共和物品該會無不極力搜求云 
海外奇談 
[印度風俗瑣記] [  警衆]  
　　錫蘭島乃釋尊揑般之　故至今佛牙寺猶存寺用灰土築成藏有一匣内貯佛牙然不經易示人各國皇族貴人至方能一啓聞佛牙長寸餘匣上記有千年來之閱歷其匣由印度王及英之印度總督保管印度旣爲佛國僧侣勢亦煊　今猶未衰凡佛刹必有跪台對僧語者不准立談必須三跪九叩跪台之設正爲此也印度之一部落哇其甫愛夷族自酋長以至平民早間睡起須唱一種特别之歌謡直至夜寢爲止每逢舉行冠婚塟祭運時均以音樂爲不可缺少之事其酋長必選以聲音最美者充之當酋長傳訓令於部下之際亦用歌曲爲之誠可謂罕見之奇習矣 
印度加拉吉打埠敷逹列河於每早天未明時其土人依宗敎上例爲水浴凡在水浴以後以耶油之類滿塗擦於全身蓋守宗敎儀式也但旣塗油於身再逢其身出汗兩方混合嘖其臭氣有令人不堪者矣 
印人之於父子兄弟雖有生前不在死後故生則父子兄弟死則木石無異毫無愛情可言至於慎終追遠之禮毫無所知甚有不解祖先爲何物者與中國佛敎徒之主張同 
佛說謂人出於地水及風雨死則復其原耳新恒河上遊近波斯之地行風塟水葬者多人死置之高台上使羣鳥集食此謂風塟其水葬則投之恒河故恒河常有浮尸而上流人多行之印人以水塟爲貴余深入内地異聞不可勝舉如某地有夫死妻妾爭殉之習往往有相誣者英政府皆置之不理聞此地係行火塟夫死積薪一丈二尺置棺其上妻妾之從殉者生殮棺中亦置其旁灌煤油二桶發火燒燃妻妾有懼其勢而破棺逃出者會塟人每有持鎗以擊之雖斃不論也 
　　又印人習成早婚此世界所通知也然絲毫無法律之規定多爲男子所逼或有女變男者作神怪狀登場跳躍以博金錢當狂熱時熾火於臂不知痛癢隨帶奏樂之人以合節拍跳之疾徐與樂之高下相唱答頗爲嫻熟又有善鳴者能作百獸音嘗插入隊中偕之同舞且號且跳狀若癲狂此俗以亞立三德京中爲最多也印度人種之不能振興以早婚爲一大原因據最近調查之報告八歲以下交婚者多至一百五十萬名十四歲以下交婚者多至八十萬名近又有一七十歲之老人與九歲女子交婚者人道悖亂至此極矣 
　　印人又喜自戕以爲捨身即得大解脫者往往黑衣横臥當路使御者不覺而甘爲車輪所軋斃者亦有投身於恒河中令鱷魚吞食者如是者年以數百人也 
印人　崇拜牛其故因牛之性極爲柔　牛之力助人耕種代人運輸而牝牛實視爲大自在天之聖使又以其給人以乳甚至以爲大地恃牛而成蓋因牛能背負人類人類之衣食悉惟牛是賴故印人大崇拜而尊敬之如瀉伊烏瓦宗派每於大自在天派之寺堂内必有牛之石像凡至該寺參拜佛像者必拜此石牛或供之以花撫之以手以表敬意然最奇者石牛之上懸一風扇蓋以牛常　暑氣故時時以扇扇此石牛也 
　　此外又有用吉祥草煑水混入牛糞牛尿食之翌日即絶食大率印度敎徒專行此種習慣以爲如此可以獲得最大之功德矣 
小說 
[哀情小說滿園花（五）] [  天虚我生]  
　　是夜夢中猶在山洞間屏息狙伏卒爲兇人所見捉予力搥且擲予於花牆之外予乃疾叫而醒明日乃大病而呻墨兒至吾母斥之謂渠不應導予作冒險游予恐墨兒竟吐其實窘乃萬狀然墨兒殊不置辨但唯唯而已予在病中深悔前舉爲孟浪予乃請於吾母許予入塾讀書迨予病起則予書聲已不在吾母繡几之側而在吾父書案之前矣讀吾書者殆以爲吾與漱花必已樂共晨夕而乃不然蓋漱花方患天然痘症深居不出吾入塾幾半月之久終不獲與一面惟渠之書案則猶臨窗虚設案頭陳設楚楚一書一卷亦復整潔有致可以想見其人乃兄案頭則雜亂有如鷄　書城年齒最長而人乃最鈍每讀一課期期終日艱苦有如墾荒抑且面目可憎言語無味頰上麻斑纍纍不可勝數故予不樂與之親近其弟書紳則貌頗姣好性亦聰慧膚色膩白眉目朗然特惜頰間亦有微瘢當喜笑時頗弗覺若逢其怒則瘢痕立顯狀至可憎予初以爲天然之疵後乃知爲痘所累耳予因思漱花假使亦一變而如乃兄者則吾眼福大不幸矣白公與吾父閒談亦謂漱花弗受保護平時以帛束兩手迨至睡眠之際釋之以舒血脈而一轉瞬間已復爬搔爲之奈何先生當知吾女非凡女也吾人希望於此女者正復不淺萬一竟毁其容則吾素日之希望不將付之流水其奈之何吾父躊躇久之亦無以對惟吾心中頗以白公之語爲弗倫嗣聞吾父對吾母言乃知滿庭時有選女之制白公以爲有女如此俟其長成苟獲選者足以光彩門户而骨肉乖離非所計及吾在髫年亦不以白公此意爲謬方且引爲幻想以爲漱花果入宮中選者其榮譽想不亞於楊貴妃耳吾母則謂女子入宮爲人生大不幸事縱使渥承恩寵冠絶六宮而駐容無術轉瞬即爲秋風之扇又意中事也故爲漱花一身計母甯毁容之爲得然吾之意殊不以吾母之說爲然心頗竊竊爲漱花憂特予初無婚姻之念但以天然愛好之心乃有屬望於漱花至漱花之顔色果何如者吾亦未嘗一見惟於心目中則已虚擬一種花嬌柳媚之態殆無可以言語形容（二） 
　　徵求游戲文章自由談徵求游戲文章篇幅務求簡短詞意務求詼諙頭等每千字奉酬五元二等四元三等三元四等二元五等一元原稿概不奉還不受酬者請於稿未注明小說不收 
 
 

Page 15

 
 
   
 
 

Page 16

 
 
   
 
