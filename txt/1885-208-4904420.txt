# 1885 - 208 - 4904420

 

Page 1

 
 
[四十六號畫報出售] [  點石齋主人啓]  
　　京師永定門外地勢平坦芳草一色每當春秋佳日人多約伴跨馬以遨遊張開齋軍門現駐兵於此而其部下弁兵恆於此處彎弓盤馬各獻神通　方健兒好身手圖之以供聚覧報者畫譜兩圖則一獅一鹿俱係任君草長所繪筆墨之妙已詳前報無俟贅言准於十六日出售後附淞隱漫錄　　一則閱者鑒之此佈 
[論暹王使其子出洋學業]  
　　前聞暹羅國王遣其子四人偕西醫及隨從人等前赴英國學習西法其隨從諸人亦令一同學習俟學成而後回國本館旣將此事錄以入報而又綴以一言謂暹王於此可謂知先務之急適有西友見而問余曰子何以言暹王此舉爲知所先務也余曰暹羅壤地褊小僻處南邊與緬甸安南諸國相接壤安南刻下旣歸法人保護緬甸亦半屬英國暹羅之勢實爲孤立平時本無政教地瘠民貧至今日而尚不知振作則其國必不能以久安暹羅王盖慮之深矣欲圖振作之方非步武西法不可旣欲步武四法則必使國中親貴之臣精通洋務熟諳西法而後可以得所倚任而後可以認眞講求今乃奮然知所變計乘西醫回國之便使其王子四人偕之以去并隨從之人亦均令學習西法務期學有成效而後已苟數年之後學有實獲爰賦歸與卽出其所學者以教國人隨其質之所宜用之所便而盡心教授則國中諸人知西法者自必日增月盛用是以舍已之短用人之長雖蕞爾之國亦未始不可以有爲此等舉動安南緬甸皆未之有聞而暹王獨毅然决然以行之謂非知先務之急者乎其所以必使王子四人聨袂俱去者盖亦以爲上有好者下必尤甚以王子之親貴而尚且不憚遼遠之程途不畏風濤之險阻貴焉而自忘其貴親焉而自忘其親必以勤求西學爲要則下此爲臣爲民當必有聞風興起競相慕效者則此一舉也殆以王子爲先路之導而步其後塵當不乏人焉暹土此舉謂非用心之深且遠哉西友曰子論暹王則善矣然學習西法之事小國可爲而大國不可爲也余曰此何以故西友曰以中國視暹羅暹羅渺乎小矣以暹羅視中國中國誠龎然大矣然而中國之人則决不欲精習西法且不願有人精於西十此非有激之談也前者中國有出洋學習之學徒在資遣出洋之初固欲其學成而後返也迨該學徒等出洋數年學業雖有始基尚未窮其究竟忽一旦召之使歸雖聞係因學徒在外洋有不妥等事故令召回而從此卽因噎廢食不復再有學徒出洋之舉是召回之舉不啻阻學徒之精進也夫前此出洋之學徒其學業之成就若何固末由知其詳然觀於馬江之戰法人乘中國之不備預先布置猝然發難爾時管帶各船之兵官莫不手足無措紛紛潰散幾幾乎無一人還砲乃有由美國回華之學徒數人奮勇開炮擊中法船斃其引港西人湯姆生等六人風傳孤拔亦因此受傷然則兹數學徒其胆量勇力已非尋常可比倘使再留數年克竟其學則功業當更有可觀而中國竟召之使回不得卒業記不大可惜哉且中國所遣使出洋之學徒大都鄉閭寒峻之子弟居多其中大員子弟則絶無一人焉此其用心亦與暹羅王大相逕庭矣中國大員子弟嬌養性成不耐勞苦倘欲令其出洋習業莫不視爲畏途於星舍富貴之子而謀諸貧賤貧賤之子無論其無力出洋末由學習也卽使幸而會逢其適如前此之資遣出洋而習業則半途而廢卽或幸而又幸學之竟有實獲如美國回華之數人無權無位雖有絶藝無由自見殊足灰壯士之心向使此數人者而爲親貴之人則回國之後有此材藝其有不爲統帶大員者乎旣有權位卽可以其所學者遍教其下使各有所得而盡其用中國之强其有不可翹足而待哉夫現在中國所用之人管駕諸弁或不知駕駛之法水師諸軍或不慣風濤之險强不知以爲知强不能以爲能此最足以誤事而中國則竟無一人焉計及於此何其智出暹羅王下哉近有西報述及津沽西人來信謂中法戰事奏報頗有不盡實在之處朝廷已有所聞心滋不悅現已嚴降諭旨飭各省督撫大員務當殫思竭慮妥籌自强之策何者可以禦强敵何者可以固疆圉限以時日令各覆奏正不知各督撫若何陳秦竊以爲無論何事苟非其所素習而輕身嘗試未有不僨事者而况兵凶戰危其可以不教之人而使之涉足行間也乎以中國之大而反不能認眞講求西法以暹羅之小而反能使王子出洋學業豈非小國可學大國不可學之明徵耶余曰子之言雖不免有過當處然亦不可謂非見微知著者也請筆而存之以告中國之有志振興者 
[本館接奉電音]  
　　昨日上午本舘駐京訪事人專電飛傳本月二十一二十二日諭旨三道敬謹譯登○六月二十一日奉旨陳秉和轉補左春坊左中允慕榮幹補授右春坊右中允欽此○廿二日奉旨江南正考官著馮爾昌去副考官着戴彬元去欽此同日奉旨陜西正考官着黄羣杰去副考官着趙鳬熙去欽此 
[大閧梨園]  
　　鎭江西門大街榮華戲園係粤人郭錦泉所開定價正桌人各收洋二角惟衙者旗營中人僅半其值近來貨捐電報洋藥招商等局亦援此例園主恃爲護身符不敢與較本月初五日有旂營中二人到園觀劇越半點鐘時又有素識之漆店夥三人入座看座者向收戲資旂人卽寫給票洋五角看座者以漆店人不在此例不之允旗人大怒欲出看座者婉言此刻已看過二三齣必須如數給資漆店人擲以英洋一元旗人奪回不付盛怒而去習日竟紏集旗人數十名蜂擁入園每桌分坐二三人戯值分文不與看座者向之索取初則口舌相爭繼更互相毆擊桌椅亂擲杯盞紛飛彼此均有所傷始各罷手郭以旗人有意尋釁卽令伶人赴都統衙門訴寃守門丁役謂其閧閙衙者禀明都憲拿住八伶交縣収押各旗員亦以部下觀劇被毆面禀都憲馮邑尊赴園查騐卽有旗兵隨同出城聲言捉拿郭錦泉愈聚愈衆擾擾紛紛園内物件盡被般去邑尊在場莫能彈壓祇得將郭曁潮州人五名拘拿至署晚上堂訊邑尊以兩造爭毆擬從輕辦旗員則謂無辜被辱閧閙官衙務必嚴究初七日都憲委海防分府騐傷復訊將郭重責一千七百板釘鐐收禁八伶各責二百板當堂釋出事後房主有源洋行西人具禀領事照會道憲索賠被毁之桌椅等物正不知如何了結也 
[閩事彚述]  
　　茶巿興旺各稅卡查緝甚嚴雖有慣於偷漏之徒因屢經罰鍰充公亦不敢十分放胆惟數日前有某商販茶四千餘箱分載兩船由洪山直抵南臺所越關津均被朦混事聞於總辦司徒伯芬觀察飭下稽查始繳稅銀若干觀察以所繳尚不足數因卽通詳各憲查辦矣○閩中素禁煤油防火患也日前西醫屈臣氏大藥房分設郎官 
 
 

Page 2

 
 
巷口裝潢丹堊煥然一新夜間遍點火油燈無異琉璃世界一夜祁邑尊道經其處見而惡之著差將火油燈悉數抓落諭以此後毋得故違禁令自貽伊戚店中人默然遠近咸以爲快○城臺城内錢價不同甚有每圓相去至二百文者兹有米商某職員具禀各憲懇請飭下城臺城内錢價一律公平祁邑尊隨出示着各錢鋪毋得高下其手云云然痼疾已深恐依舊空文無補耳○閩邑逃犯蕭芝甫尚未弋獲閩邑尊請展限三月大憲已俯充其請○穆軍憲於本月十六日晉省都人士結隊成羣爭望顏色○南臺上渡道頭爲陳姓舊業前曾賃與林甥扁舟載渡迄今已數十星霜所得賃資悉充陳姓祠中公用兹陳以該渡每年客載可抽錢二三百千遂欲向林索回林不允謬謂該道頭係從别處賃來與陳實不干涉但兩家悉有字據現遂呈控縣中想祁司馬明鏡高懸自不難水落石出也 
[靈櫬回都]  
　　前杭州織造連鏡汀尚衣於本年二月間疾終任所靈柩暫停内署本擬五七後扶櫬回京奈尚衣身後宦槖蕭然歸裝莫措兼以藩庫尚有領欵未發益覺拮据萬分以致濡滯至今靈輭未返現經劉仲良中丞厚贈賻儀司道各憲以下亦皆各捐廉俸慨助喪資古軍憲亦於八旗中湊集巨欵俾壓歸裝於是一家眷屬始得起身遂于本月十六日開弔十七日發引是日靈輿出西轅門由新宫橋轉清河坊大街直出武林門至下碼頭登舟喪儀極爲省儉僅旂鑼傘扇執事等約三十餘人惟靈轝則仍用大緑呢罩龍頭高槓以三十二人舁之而行盖以尊體制也城中並然路祭送殯者尤覺寥寥猶憶前年尚衣蒞任時旌旂飛舞輿馬喧闐屬下迎接各員如入山陰道上乃曾幾何時而生榮没已之情形殊令人不堪回首已嘻 
[挾刃拒捕]  
　　杭垣上城鬪富二橋地方有某甲者夫婦居室别無一人家中微有積蓄久爲宵小所垂涎數日前晚上有一偷兒穴壁而入直至内房方在席捲一切甲遽化蝶而回忽聲覓火不得卽於暗中飛步而出將賊從後抱定賊盡力掙札甲亦捨命不放且高聲喚呼禽拿賊愈急遂出懷中利刃直剌甲臂甲在暗中不知是刀且慌急之時亦不知痛依然死不放手賊心愈慌忿亦愈甚遂在暗中亂砍亂戳亦不知傷其幾處甲以血流漂杵身遂倒地而手猶扭賊未放甲妻方携火奔出見夫已受傷亟來相助時賊方將甲手挣脫又爲其妻扭定卽拔刀剌傷其臂捨命逃去迨隣右聞喚出視賊已杳如黄鶴甲妻惟左臂兩傷僅在皮膚甲則傷痕甚重通身上下共十三處小腹下一傷尤甚恐不免有性命之憂矣但凶手業已漏網卽經報官尚不知能弋獲否 
[慈谿盜案]  
　　本月十八日夜半寗之慈東白米灣陳姓家突來游勇百餘人毁門而入口操湖南音身穿楚軍逹字營號衣大肆刼掠搜括一空計贓約值萬餘金並刃傷主婦一工人一事主連夜開單報縣邑尊於五更時親往踏勘後飭捕四路跴緝並移請隣封一體恊拿云 
[劇盜正法]  
　　月之二十日早晨甯波南門外法場决囚九名聞係年前搶刼象山銀樓之盜犯監斬者爲城守松筠峯叅戎及鄞邑程稻村明府正法後將首級解往犯事地方示衆 
[鐵艦將來]  
　　傳聞總統北洋水師丁禹廷軍門所統之超勇揚威兩鐵艦不日來滬至高昌廟製造局大加修理所有船主幕友兵丁等咸附之而來俟入塢後均暫給假俾稍休息盖此兩艦平日除操防外終歲出没洪濤今年往返高麗日本又經數次故急須修葺以臻堅固也 
[嚴拿烟妓]  
　　蘇垣烟館妓家自奉譚方伯嚴禁後雖未能弊絶風清究不敢明目張胆乃月之十七日觀前施相公弄内渾名小二宫住家内突有憲委率領幹捕多名前往掩捉果見烟客數人設榻數張公然開燈售吸委員遂喝令拿人于是將烟館主烟館夥以及吸烟之客裝烟之具盡行搜捕以去所有烟客數人均貿易中人衣衫整潔而沿路結辮偕行觀者駭爲僅見拘去後卽發待質公所管押一宵次日薄責釋放其烟館主小二宫則重責之下判發改過局房屋封没充公完結不謂事無獨而有偶越日傍晚憲委復督同局差幹捕至吳趨坊小弄中張姓妓舘拘獲妓女三口遊客四人及鴇母等簇擁而去沿途觀者尤詫爲奇觀盖妓則綺羅被體蓮步輕移客則鵰扇摇風墨晶遮眼其差捕等則赳赳隨行同至待質公所上焉次日上午經發審委員陳莘麓明府判落四客則掌頰戒責而釋之鴇母批頰二百妓亦重責發捙交官媒召賣完案日來吳中具烟霞之癖而耽花月之遊者逖聽風聲輒爲股慓說者謂方伯此舉爲地方端風尚爲蕩子絶隐阱懲一以儆百其造福三吳曷有極哉 
[潯陽近事]  
　　九江被水後自大關至招商局洋關一帶均不能行到關完稅之人及輪船上下搭客必須喚船以渡殊多不便嵩觀察捐廉數百金在江岸設立木架上鋪跳板約長里許不日卽可竣工此後南北往來必當口碑哉道矣○天久不雨禾稻米棉均有枯槁之慮各鄉民歛貲請法官設壇誦經法官又率士民頭戴楊柳篐身穿夏布衫赤脚草履以旗鑼徧行境内復隨法官登高臺頂禮烈日下以祝甘霖之下沛不識蒼蒼者其亦隣之否○北岸潘興圩迤東各圩壩因江湖水溢岌岌堪虞朱鎭軍飭調新勁兩營兵分紥各要隘遇有險處奮力搶築但天熱地蒸營勇患病者頗多朱鎭軍又捐廉製藥以爲卻疫計軍士無不感奮○西人愛廬山之秀選得佳境搭蓋洋樓以爲銷夏之處德司馬恐鄉人少見多怪也於十四日乘輿往蓮花洞馬尾水等處與諸西人唱酬爲樂公子調氷佳人雪藕頗有清凉意味旋將該處鄉保傳到飭令曉諭各鄉民須知中外輯睦之意毋得滋生事端鄉保唯唯奉行○九江關道嵩觀察本擬於十一日晉省因石尤所阻至十五日始坐紅船晉省用紫電官輪拖帶 
[鳩江碎錄]  
　　天時不正疾疫滋多卑田院中人日則卓立街頭夜則寄人簷下尤易受病死者相繼善堂施棺爲之應接不暇○鄒雋之明府王枵岡叅戎出示禁賭雷厲風行凡僻靜之處不復聞呼盧喝雉聲然蕪湖賭風素盛有所謂水屯牌旱屯牌者神通廣大一擲千金其害更非小賭可比禁賭者似宜從此等處下手方有把握○近有無賴之徒冒充洋藥局巡丁在僻靜處訛詐鄉愚洋藥局員聞之卽製腰牌發給巡丁以杜混冒之弊○郭善臣軍門統領卓勝全軍八營駐紥東西梁山刻以和局大定陸續撤回壽州現駐梁山及蕪湖者祗有兩營○江北被水災民紛紛南下乞食無　欲歸不得甚有賣妻鬻子者其爲人傭工每月祗需二三百文尚苦無插足處流離困苦竟至此乎○北岸之水陸續退去惟南岸地勢較低尚未退出也 
[雲間瑣語]  
　　西門外長壽橋年久失修橋身將壞經各店舖集資修建方將橋面卸落適有淞南營某炮船行過碰觸木樁橋卽坍下壓損砲船某紳向在橋旁建屋數椽收租取息亦卽立時坍去誠可謂城門失火殃及池魚矣○十三日决斬盜犯周祝山等四名查係南匯縣搶布拒捕傷人之案是日酉刻時太守升坐大堂親自判斬隨請城守營鄭遊戎帶同副營勇丁五十名押赴西門外東嶽廟該盜嬉笑怒駡絶無觳觫情形沿途更高唱二簧自鳴得意屆行刑時華亭縣楊邑尊亦到場監斬云○前報育嬰堂司事由府收押等情兹聞時太尊飭將堂中歴年虧空實情繕成清册計節目最巨者莫如抵借升元乾大豐等莊錢三千餘串太守謂該堂果屬經費不支當同人妥議或禀請官長另壽今竟自行抵借明係戕私債攙入公項希圖蒙混遂諭令該莊向經手人索歸不得干與善堂○城内正營兵前由王幼山叅戎移駐豆腐浜以固吳淞門户今和局大定防軍將次撤回城内營址已預使兵勇繕修篷帳俱改爲瓦屋去年撥往城頭守禦之兵除正餉外尚加給若干今亦一槪裁撤以節餉 
 
 

Page 3

 
 
需矣 
[貨捐局示]  
　　總辦上海籌餉貨捐局爲出示曉諭啑照得上海爲通商總匯地雜華洋浦江遼闊奸商繞漏防不勝防前經禀奉憲飭設立巡船以杜偷漏在案兹查有等奸商往往載貨直駛無照呈騐一經盤詰輒以捐票未經隨帶爲詞希圖矇混殊于厘務大有妨碍除飭嚴密稽查外合亟出示曉諭爲此示仰各商販船户人等知悉自示之後凡載貨往來務須隨帶捐票聽候查騐如查無捐票呈騐及票貨不符者槪照漏捐例從重科罰决不姑寛其各凛遵毋違特示光緒十一年六月一十日 
[衆怒已平]  
　　衆怒難犯一事前日由縣差拘提主僧智叅到縣等因已登前報兹悉尚有僧人志敦當亦一并提到前日下午莫邑尊復帶同書役人等赴新閘西首金家宅紫竹林下院履勘當駕臨時有滬軍營親兵四名在彼督工旋皆兎脫遺下號褂四件邑尊飭卽帶回至晚提兩僧至案研訊先據智叅供稱小僧前在普陀山紫竹林出家前年來滬蒙各施主集資建立紫竹林下院邑尊謂本縣已諭令停上爲何尚敢藐法興作答稱不敢實因蒙各施主資助建寺倘逕停止深恐施主不依邑尊問爾寺中所設佛像并物件等從保得來答稱均係募得又問爾現在尚思起造乎答稱不敢隨詰志敦所供略同邑尊飭傳原差至案將起造該寺之水木料等盡數檢交該屬地保着令變價撥充賑欵並出示禁止建造如違嚴究該二僧遞回鹽城原籍二僧再三求免情願自行回去邑尊俯如所請着具勿再起造切結並限二日内赶緊回里 
[研訊香火]  
　　本邑新閘北首井亭地方刨棺賊錢照林遭衆毆斃及莫邑尊相驗提訊各情已詳昨報前晚邑尊飭提汲靜菴香火管福南至案問錢遭人毆斃是否因刨棺而起抑有别情答稱實在不知又問將錢吊打之多人其中尚有相識者否答稱黑暗中實難辨認惟毆打時聞人聲均由南而來事後向北而去盤詰至再堅執前供邑尊飭差將管暫行看守候覆訊核辦 
[粤妓喊寃]  
　　粤妓李阿玉投英公廨喊稱因欲從良被鴇掯阻請爲超豁葛大令於前晚訊供李阿玉稱父母早故被人轉輾售賣十六歲時到同鄉洪氏處爲娼迄今十載現年二十六歲爲鴇賺錢不少現欲嫁士姓爲妾王係作夥之人工資無幾亦無家産鴇索價甚昻有心掯阻爲特投案喊控大令謂爾有志從良殊屬可嘉惟王姓究屬可靠與否爾當三思答稱王姓在船廠爲夥誠實可靠斷無後悔正在問供之際卽據該鴇洪氏奔案喊訴大令命將該妓帶下卽問該鴇李阿玉是爾買女否答稱確是買女從良原屬美事然恐其受人愚弄後仍爲娼大令間賣契帶否該鴇卽呈閱大令閱得價買迄今已有十載推身價洋載有千元詢之該鴇答稱實價五百元凡粤妓賣買皆加倍立據大令謂該妓帮爾十載賺錢不少今欲從良只好聽其自便不能酌償身價且須有的實人保其不再爲娼方准斷領爾可不必過慮飭　又帶妓上堂問有人作保否王姓能到案具領否該妓答稱有的保王姓亦能到案大令隨飭將該妓暫發官媒矣王投案再行察奪 
[召認屍棺]  
　　前日有某甲雇車送病人某乙至虹口同仁醫院甲去後乙因病重身死當報捕房傳二圖地保馮錫昌查得某乙並無親屬當卽報堂棺殮發壇召認 
[騐屍續聞]  
　　昨報邑尊騐屍一節兹聞事主沈春山尚有盜棺人所遺之撬棺鐵器一把雙刀二把交地保徐仁照卽徐人倬呈案至受傷之鄉民沈老炳周梅郎譚永生等三人亦均投案請騐賣筆之徐桂山販柴之某甲賣糖之某乙均不承認盜棺莫邑尊揆度情形以盜棺者斷無成羣結隊西行至鄉民受傷或者黑夜之間自相踐踏所致盜棺之罪律有明條斷不容妄牽無辜務須撤底根究故事主沈春山亦交差看管候訊聞邇來該鄉浮厝棺木被賊撬開盜取衣飭者共有十餘具故鄉民格外留心云 
[張燈紀]  
　　前晚工部局所懸各式明燈於八點半鐘時一律點齊大門鐵欄上所裝蛛網燈并大白鳴鐘石梯前所裝西字煤氣燈亦皆光明照耀如開不夜之城六角亭上有兵船西水手作樂音韵悠揚頗堪入耳時則大自鳴鐘大門外早已遊人如蟻至九點時馬車絡繹而來工部局各董事并在滬各法人及法水師提督李士卑士在滬各國西官先後咸臨捕頭備德祿督率三道頭及中西各捕迎於大門之外藉以彈壓閒人衆西官咸脫帽相迎齊登石梯轉入客座亭上西樂又作移宫換羽音節各殊水龍房前隙地設一小桌陳列花果酒巵旁設各色酒瓶樹上遍綴紙燈并有酒帘飄蕩如杏花村沽酒處各西人先後至桌邊立飲轉瞬寶月東昇與燈光互相輝映酒闌興盡亭上樂止惟聞拍手道賀聲各西人隨紛紛辭出各駕飛車分頭散去時已十二點鐘矣 
[法界捕房瑣案]  
　　昨報列元和縣差周炳請提蘭芳里妓女王桂林一節當經派捕協差帶同戴順前去指提該妓暫押捕房阼晨翁太守赴捕房時上海縣差李元遞呈信票并禀明關提之事太守閱票後飭將王妓提案詰訊據供小女子本名鳳英年十六歲江北人太守詰其父母名姓在家可曾訂姻因何到蘇父母現俱在否答稱並未訂姻母張氏詰其父名該妓竟一時說不出太守謂父名豈有不知之理該妓沈思良久始稱父名王錦本住江北開設小烟館因家無恒産陸續向人借洋四十元後其人硬欲母親將小女子許伊爲妻因此到蘇遇見陳阿炳其人專以販賣人口爲生遭其拐騙墮入烟花太守謂業今有人控諸元和縣到滬關提汝有所言前去伸訴可也隨着來差將王帶回縣署○洋人大立多及恒德錢莊沈瑞卿控追董茂衡欠銀一案前後訊理情由均經列諸本報此案控自去年九月間迄今已址閱月董遷延頑宕一味游移前日傳案仍以無用之空票呈案并稱託人移借商懇及糾會等錢均已登明手摺立刻可以照收太守飭包探派探夥偕往收取詎仍空手而回太守謂爾一味搪塞不想了事明日如無銀繳案當卽比道隨交捕帶回管押昨晨太守臨捕房又將董提案董仍以摺子可収等語塞貢太守謂昨已派人同爾出外收過安有銀洋惟一味游移延宕而已着責手心四十下如再逞刁當先詳革監生嚴行追比 
[籌募巨欵]  
　　文報局來函云福州軍署范季韓先生篤行君子也前次交到軍憲捐欵千兩兹又蒙募到長門凱字九營及四炮臺樂助規銀一千廿五兩八錢八分由協同慶票號交到函代災民叩謝等語敝舘奉揚仁風樂得而書之 
[上海文報局籌賑叢謵四]  
　　比年來恊賑鄰省自丙子東賑始司山東賑捐者潘仲溪徐子春謝佩孜三君力也合粤閩江浙蘇滬揚鎭爲通籌分解之局者自丁丑豫賑始爲豫賑先路之導者宋珊室嚴保之孫嶼芝三君力也宋嚴孫君現治蘇州柴河頭太湖救生局事潘君現治蘇州長元吳醬業公所事徐君現治蘇州安節局事謝君現治蘇州電局事垂憫粤災廣爲籌賑老成復起我輩傾心願輸財粟者就便父之○知非欲客助洋五元并來書勸賑云一宜當作自已受災望人賑濟二要想人生只有一口氣多積金銀無用三要想子孫賢積財無用不賢積財反是禍根四要想别人肯出捐錢我何必讓他獨做好人言簡意深非菩薩化身不能道隻字○塵舫主人來函云各典賣包時例有酒席以享包客現蒙震澤恒豐典捐洋兩元倡首移賑若江浙兩省城鄉五百餘典盡發婆心可成鉅欵更能將中秋席費移賑爲欵更巨當仁不讓敬以望請各寶號諸執事○白下先生函云喜慶筵席動費巨金倘能移賑當成巨欵至於追薦亡魂欲邀佛天超度耳與其懴禮空土何如賑災救命世豈有子爲其親助賑祈福而佛天必欲佞佛諷經方許超度者乎奉勸孝子慈孫各將姓名及移賑數目追薦何人焚疏神廟必獲佛佑等詣名言至理確鑿可憑 
 
 

Page 4

 
 
[來書照登]  
　　謹啓者廿一日晨承裘天寶古先生交來大東門内衆姓節省火神誕懸燈費洋據言向例每逢誕辰懸燈數夕以答神庥今悉兩粤奇災司會公議各鋪户仍懸燈綵不事奢華兼助賑洋悉隨願力此眞上可以邀默佑下可以拯餘生洵屬設心周謺敬述顚末以質諸君子邇來節省移助者已指不勝屈可稱有美畢臻無微不至誌之以伸欽慕之誠焉祈登貴執爲感[  竹坪陳煦元拜懇]  
[來信照登]  
　　粤東西數十州縣慘遇水災嗷嗷遍野待哺良殷上海賑局飛電來告如有善士慨捐賑欵者城外請交莫裕昌洋行城内請交登俊里王宅安民里曾宅恊賑普安堂代收均付收票爲憑轉匯上海賑局不悞[  福州恊賑裕昌行普安堂合拜啓]  
[鉅欵助賑]  
　　謹啓者吳郡不留姓繼成大善士奉先太夫人遺命一切喪禮事宜胥從儉約悉兩粤迭遭水刼並將逮存所積共湊銀一千兩交敝公所匯解賑濟體高堂之隱惻善念相推憫災壤之流離倒懸可解生蒭一束其人如玉郭林宗之賢母不得專美於前矣上海籌賑公所施善昌少欽氏謹誌六月二十二日 
[上海陳與昌起解第三次廣東賑米并交梁紳第一次賑捐啓]  
　　啓者念四日託禪臣詳行機士倫輪船裝運白米四百十担交廣東愛育堂紳董查收又解交梁資卿諸君規銀一千兩帶粤親自散賑亦乘機士倫輪船於念四日啓行以外銀兩俟嚴佑之諸兄動身赴粤再行續交但需欵甚鉅務祈諸善士迅賜捐募以應急需爲禱[  竹坪陳煦元拜啓]  
[上海三馬路與昌絲棧陳竹坪經收廣東廣西賑捐六月念一日第十九次清單]  
　　與字四十册蘇州募來仁壽室洋一百元趙徐氏洋一百元蔣王氏洋一百元又誦芬堂洋五十元勝蓮花室常慊慊室各洋四十元無名氏洋三十五元恆記洋十五元樹德堂詒燕堂二户各洋十元○大東門内衆姓交來火神誕折燈移助裘天寶祥泰二户各洋四元入章綢莊洋三元寶成樓同昌恆茂恆和四户各洋二元蔡泳興泰山堂公估局金恆隆太和汪乾泰德昌鳳祥洽隆萬豐嚴大生九霞允大恊豐人和種德堂費文元胡長泰晋昌祥源念户各洋一元萬順萬泰順義隆義泰義盛五户共來足洋一元五角虚對洋二元張義豐小洋三角萬隆源相胡萬盛森和老同椿湯懋昌六户各小洋二角○錫山留蔭書屋洋五十元張植記經募衆善士洋五十元○與字三十二册恆興申募來詠勤洋貨公所洋念四元○常熟王義暹求慶兒平安洋五元恆興申洋十元安裕莊芹碧軒二户各洋四元鮑挺傑武穴中孚二户各洋三元洪良朋大隆南北號莊松林鴻運樓燒酒公所謙吉堂王六皆堂七户各洋二元恆益祥泰號相茂力不足延齡堂松記無力氏翁克成南永泰匯記萬華樓聚星堂恭興姚姓洞庭隱名氏祈祖母康健十四户各洋一元公和洋五角嚴大小姐小洋二角○杳燭移助新安清河子洋五角安定子梁溪頴川子二户各洋二角江夏子洋一角○恊源局由松江寄來吳興子洋四元劉任二氏順昌壽二户各洋二元○共收洋七百三十一元虚對洋二元小洋十七角合并聲明 
[江督轅門抄]  
　　六月十四日通判唐錫齡禀知將磺解火藥局收清儲銷差○十五日謝元福謝委文闈外簾監試甘恕禀知奉委解京餉差分缺間用府宣課大使戴錫恩禀到服闋回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京江談助]  
　　署理鎭江稅務司司君性格和平善持榷政中西商民及本衙書役皆景仰而愛戴之近以那稅務司仍回本任司君照例交卸當啓行時西國男婦三四十人並華商書役人等咸鵠候江干臨歧送别自公廨至旗昌碼頭一路燃放鞭砲聲若迅雷亦可謂榮矣聞司君擬乘輪到滬然後再定行蹤云○少年某甲與其妻年相若瑟好琴耽本無嫌隙近喜出外遨游以致兎黨狐羣時時煽誘沉湎酒色不顧天倫床頭人巽言相勸甲非但不意轉心回反時以怒目相向婦自念遇人不淑實命不猶終日默坐深閨惟以洎珠洗面而已日前自怨薄命紅顏竟爾仰藥殞命母弟等聞信前來欲以威逼控甲甲自知理屈央親友出爲理處從厚飾終並多延僧道超度事遂寢息 
[甯郡近聞]  
　　浙江提督歐陽軍門因病咨商撫憲轉請開缺撫憲未允已登前報刻聞軍門病仍未痊急欲乞退業經牌示大閏云仰署中巡捕人等知悉本軍門現當服藥調養之際一切公事應行照常辦理所有外來親戚及投効人等一槪婉辭不見○甯郡自交中伏後連日清凉恍若新秋氣候故民間雜症頗多以霍亂吐瀉爲最倉猝間每不及醫治也○府憲陳潄山太守與程稻村明府深念民多疾病特延名醫設局于本署之土也祠以便貧而無力者赴局診視是亦好行其德也 
[江寗試題]  
　　童經古篳路藍縷以啓山林賦以箴國人曰民生在勤爲韻賦得柱上題橋客姓蘇得亭字生經古漢成帝召揚雄頌趙充國圖畫賦以營平守節屢奏封章爲韻賦得我屋公墩在眼中得公字生正場駐防大哉堯之爲君也府學文王我師也上元周公弟也管叔兄也江甯子思臣也微也江浦献子之與此五人者友也通塲詩題賦得山如浮玉一峯立得浮字策題問漢諸王經學 
[節西瓜資移賑兩廣]  
　　間讀詩至豳風七月食瓜可知物其有矣維其時矣味之甘旨願以適口沁脾焉廼瓜時已屆不敢强人不食也而有不能常食者殊有不忍下咽耳非不欲滌其塵煩解其炎熱一自爲賑所需人孰無心不妨分其一勺挹彼注兹撙節四元此事甚微但聚少成多於兩廣災壤亦霑餘潤用敢告諸當暑者酌量撥助否則恃瓜田爲生活雖欲覓蠅頭薄利而不可得亦不免顧此失彼矣王道不外乎人情勸仁者準情審處步釐局同人後塵可也諒閱報諸君子不以往歲已行竊笑言之瑣凟爲招凉者亟進一籌其殆許賡同調也乎霅溪青藜閣主人謹誌 
[潤資助賑]  
　　昔年晉豫及直省告災吾虞書畫社曾捐潤助賑今聞粤省水災擬卽仍聨舊社减潤寄交以助毫末季君梅行楷陸雲孫行楷翁菉卿花卉陳芝軒花卉程伯隅山水陳仲芳山水殷伯唐篆隷宗幼谷篆隸花鳥石雨之花卉蔡樸庵行楷隷書錢志尹山水花卉宗亦洲工筆花卉倪墨耕花卉書潤册頁紈摺扇每件二百文畫同三尺屏條二百文每尺遞加一百文堂額每字半洋齋額每字三百文畫潤三尺屏條三百文每尺遞加一百文堂軸照屏加倍横幅手卷每尺二百文書畫同如有書畫件隨帶潤資寄至常熟城内寺前大街王變盛扇鋪編號給票十日來取[  虞書畫舊社啓]  
　　廣西水災竹禪大和尚詢悉該省瘠苦送來墨寶松竹石人物鳥獸中堂條片横披各件計價洋一百元託古香室主人代售其洋交少欽 
[先生彚解災區祈諸君子從速請繪洵一舉兩得也賦呈霧裏看花客縷馨仙史大吟壇郢政]  
　　迴超塵俗企竹禪晤談良久仁人前蒲 
圑半偈無罣礙粤西浩刧也垂憐託鉢碌碌安能賑自問還是耘硯田揮臺瀟灑總如意落紙丰神到處傳積少成多有裨益莫笑池水滳涓涓清凉世界平生樂畫中有詩步輞川縱然不求聖賢學默參造化悟魚鳶劇羡若心此孤詣鵠面顦顇荷周全哀鳴鴻雁奚思繪中澤未集太顚連俯仰胥寛本知足朝暮詎罄粥與饘歉歲孰無籌拯意踵門往請休遲延铜松怪石具摹仿人物翎毛下筆便剴勸聰頴嫺藝者莫嫌羞涇囊　　片念肺誠可濟世世或曲諒寓微權對客贏得楊枝灑髣　讓水兼廉泉較量聲價非爲已羅致英蚨共百圓日長岑寂且消受一舉兩得示集詮試問資財倘富厚奮興應亦慷慨捐選韻工拙所弗計但期有感於斯篇[  霅溪清藜閣主人待定草]  
 
 

Page 11

 
 
[題藜床舊主悼紅吟大集]  
　　花滿西窓月滿檐焚香默坐客愁添久聞閨閣賢聲播夫壻清才不我嫌四載方深伉儷清分題拈韻到殘更誰知一夜西風起玉殞香銷夢不成彩鸞歸去了前因環珮猶期入夢頻虚訂來生空有約蝶魂何處覓殘春白頭偕老總難期秋雨蕭齋悵别離世首詩成腸欲斷教郎何以慰相思[  鶴沙碧羅女史淑貞盛世婉稿]  
　　日本并上陳子德政遊學西湖受業曲園之門嘗以彼國櫻花移植孤山兪樓下今春作花羣夸創見曲園叟首唱四詩嗣心雲孝廉和至 
[十又八首余亦繼作得十二絶句錄請大吟壇郢政]  
　　僊根夙世傍槫桑底事來觀上國光想見彼都誇秀出恃從蓺苑覲花王絶世風神比玉環有名楊妃櫻者花光如海照嵐山夕陽世里櫻祠路寶馬香車日往還彼國櫻花最盛處曰嵐山曰墨隄又墨江有櫻祠花時長三十里游冶尤多嬌雲二字見東人櫻花詩爛漫醉春風女伴丹青鬥技工東國士女多能給事好是小欄花韻午苔陰吮筆寫芳叢井上詞人上漢槎多情載豓到中華憑誰補入羣芳譜此是東來第一花彼國推此花爲第一卻疑龍女渡涇川綽約凌波望若仙不憚重洋經萬里亭亭素面獨朝天櫻花白者曰白如婆尤幽秀秀骨曾叨仙露滋穠華不受颶風欺是誰收拾珊瑚屑綴上玲瓏碧玉枝花多紅色萼緑盈盈最可人間以縹緑色者異種也託根恰近聖湖濱一時桃李無顏色占斷愈樓三月春宛轉埀絲産墨隄又有埀絲櫻一種蹁躚移植鶴亭西孤山若準梅花例合與逋仙作小妻靜姬紫史皆東國美人名東人詠櫻花者每以此相况試評量更帶龍涎别様香回睇墨江波渺渺海霞紅染白霓裳三字亦見東人詩踰淮化枳終嗤繘向日傾枝卻似葵應識天家饒雨露奇葩一例許栽培粉本何煩譜趙昌若教此樹生西土應入趙昌畫裏傳東人詩句也騷人矜寵賦催妝倘教傳　旗亭伎櫻口歌來字字香蠻椾滑笏寫新詞價重雞林比舊時料得東瀛小兒女買絲爭繡漢宫詩[  乙酉夏五下浣會稽王繼香子献初稿]  
[和畢玉洲登樓原韵]  
　　閒倚樓忘小登臨客喜多遣懷憑酒賞得意伴詩哦江遠天無際風輕水不波檣帆望中滿壯志半消磨小樓 
[  主人聽濤初稿]  
[上海四馬路浦灘文報局經收廣東廣西賑捐六月中旬清單]  
　　十九日柯橋楚寶十元○謝筠亭翁交來鎭江吳養臣募滬宇一百六十一號册金錫舊五元嚴麗六十一號册金錫舊五元嚴麗生三元丁春翹裕通恆各二元鎭昌晉昌各一元共十四元○四川醉心齋主四十元江陰葛湖氏求平安五元吳季旃四元王子舟小洋五角維揚無名子足對開一個○公信行募電字一百十號册程養儀十元公信行七元顧長興程炳初各六元大道號五元汪幹臣金芝壽繼善森無名氏四户各四元復源鉎三元無名氏錢記隆盛行天泰號四户各二元無名氏四户各一元陳聽齋遇緣氏各一元共七十元○無錫知仁莊募孫集善三十元○紹郡山曾兩邑備荒經費移欵二千元○織簾室銅洋五元英公堂交來華福堂因輕事重報罰洋七元○溧鴻湯少泉翁募申字九十九號單盡心子十四元勉力子五百九十文黄森茂王狄氏各一元允源坤大義泰坊同大祥四户各五角宋積善堂鄒德馨鼎成王秀元敬德堂蔣恆興行信裕祥義昌祥王永泰王震太太陳霸春十一户各五百文宋熙橋四百文不留名五百十五文方因可堂受三翼經堂陳逸卿無名氏五户各三百文無名氏同和存興史洽茂立成王高治潤興德昌義乾泰一正齋鶴令堂同慶裕潘復盛蔣豐太黄庭吉孫振其不書名萬成坊無名氏十八户各二百文同泰豐銀五錢乾昌正新各二百十五文量入主人一百九十文芝香書屋一百廿五文張信盛邱恆太各一百四十文無名氏怡豐坊榮大恆盛發順成春和堂懷古堂曹榮盛臨春豫九户各一百文廣大八十文朱元林五十文共合洋三十二元○常州豐裕行代不書名八元無錫黄彚廷念元蘇州王文濓翁募洋八元虚對開二個○福州將軍穆庫平番銀一千兩合規銀一千零廿五兩八錢八分○劉佑之十元天津振裕號十元○蘇城王經募殷玉尺堂十元沈香記六元無名氏五元仲善士無名氏各三元吳種德堂二元無名氏三户綠蔭書屋各一元共三十三元○嘉定銘新書屋五十元内銅洋一元○　溪誦芬生五百元○隱名葛氏念元又銅洋三元蘇州陳慶濤求病痊愈十元○保安堂交來常熟高筠溪翁募滬字二百三十三號册曾澤康五元王清驛四元錢萼輝葉懷澤銀教尊李靜補蔡純錫王春德章敦仁君翰氏碧芙蓉舘非昔軒春風樓錢厚植閏和氏屈家鈺金粟山房十五户各二元謝詒燕一元共四十元○保安堂募滬字二百卅二號楊雲記黄永祺各十元發記明經堂各四元瑞生三元凌銘竹洪鑒眞白鹿堂自自廬朱嗚鼓五户各二元保誨堂魯介鼓王曉蒼吳鑒光雲德堂胡五户各一元湯馬黄浦四户錢一千文虹廟桶捐初一三十八錢四百六十九文共合洋四十七元錢三百三十九文○泉江無力子募申字一百號單大有庄森泰裕大庄乾泰恆昌庄祈親健六户各一元奕茂恆茂各半元宗江無力子三日十文力不足銷災各三百文不留名二百文共八元○天水保眷平安十元○松江李聘三募滬字三百零一號册品記念元龍記杏記各四元拜經書屋隱名氏各二元錢伴琴阿曼陀室叔記寶記四户各一元清酣室漱石軒各對開一個錢祺甫愛古居不留名錢彬雅不留名義泰六户各四百文錢蕉鹿雷大經周大林不留名雷湯氏德茂六户各三百文不留名公順不留名義隆楊少卿柳文春不留名七户各二百文恊昌天成各一百文共合洋四十一元虚對開二个錢二百文○本日共敢規銀一千零廿五兩八錢八分英洋三千零廿六元銅洋九元小洋五角虚對開四个錢五百三十九文 
 
 

Page 12

 
 
[光緒十一年六月十五日京報全錄]  
　　宫門抄○諭旨五道錄前○發抄旨三道○尚書福等奏爲遵旨議奏摺子○湘撫卞奏爲恭報回任接印日期摺子○川泉崧奏恭報兼署臬篆日期摺子○署楚督裕等奏請升補副將摺子○前湘撫龎奏爲酌擬核辦善舉夾片○楚督裕奏爲起解第五批銀兩片○湘撫卞奏報蛟水被災並撫卹情形片○前湘撫龎奏爲甄别知縣片○六月十五日内務府國子監正黄旗值日無引見○延照假滿請安○潘霨謝署貴州巡撫恩○李元度謝授貴州按察使恩○儘先副將何迪華謝恩○八額駙續假五日○内閣奏派騐放之大臣派出六額駙烏拉布徐桐徐樹銘○内務府奏派致祭昭顯廟派出福錕○召見軍機潘霨李元度何迪華○發抄盧士杰奏六安州大雨山洪被災情形奉旨覧奏殊深軫念卽着督飭印委各員分别查勘妥爲撫恤毋任一夫失所並將堤壩一律修築以慰民生欽此○裕祿奏請將擅責生員藉案科罰之前署鄖西令議處奉旨李澤芳着交部照例議處欽此○奎斌奏候補直隷州許涵度補忻州牧奉旨吏部議奏欽此○○工部尚書臣宗室福錕等謹奏爲遵旨議奏事光緒十一年五月十四日臣部議覆御史方汝紹陳奏城濠歲久失絳亟宜疏濬一摺本日奉旨着一律興修其一切應辦事宜並是否應用勇營着工部妥議具奏欽此欽遵到部臣等復飭臣部司員沿河履勘將一切應辦事宜妥爲詳查認眞核計據查得内外城護城河共湊長一萬四千餘丈節節淤墊工叚綿長非特挑挖之工所費不資其間橋梁閘壩亦多傾圯情形綦重臣等於撙節之中妥籌次第辦法現值庫帑支絀若能藉資勇力酌給犒賞毋庸另籌工作之費節省錢糧實屬不少且正當農忙之時較之雇募民夫易於集事查勇營之在近畿者現有善慶所部步隊六營張曜所部步隊十營皆可就近調派應請明降諭旨飭下何營興辦俟命下之日由臣部將河面寛窄河淤淺深以及培培護城基酌增泊岸各節開具簡明清單咨送該營查照其有未盡事宜及臨時必須變通之處統由該營隨時隨地相度情形咨商臣部妥爲辦理至挖河器具是否應須添置亦由該營自行咨部領價辦買以歸簡易而昭核實其餘橋壩磚石等工俟挑挖漸有端倪再由臣部擇其尤要者另行奏明請旨辦理所有臣部遵議緣由理合恭摺具陳伏乞聖鑒訓示遵行謹奏請旨奉旨已錄○○頭品頂戴湖南巡撫臣卞寶第跪奏爲恭報微臣回任日期叩謝天恩仰祈聖鑒事竊臣欽奉諭旨着回湖南巡撫本任遵俟新任署督臣裕祿抵鄂接受督篆於本年四月二十一日交卸業經恭摺奏報在案臣當卽起程赴湘三十日抵長沙省城兹於五月初一日准署撫臣隴際雲飭委署長沙府知府劉燡署撫標中軍叅將崧煜將湖南巡撫開防並王命旗牌文卷書籍等項齎送前來臣望闕叩頭祗領任事伏念臣渥叨恩遇未答涓埃兩蒞湘垣敢謂駕輕面就孰四持疆節殊慚任重而材輇查湖南會匪素多各省營勇逃歸者近亦不少省外甯鄉縣境連出搶刼重案亟須嚴緝懲辦以靖地方整頓防營實爲目前急務臣惟有隨時隨事實意講求兾答高厚鴻慈於萬一所有微臣回任接印日期除恭疏題報外理合綰槢叩謝天恩伏乞皇太后皇上聖鑒謹奏軍機大臣奉旨知道了欽此○○二品頂戴兼署四川按察使鹽茶道奴才崧蕃跪奏爲恭報奴才兼署臬篆日期恭摺具奏叩謝天恩仰祈聖鑒事竊奴才接奉督臣丁寶楨行知奉上諭游智開著　授四川按察使如山著來京另候簡用欽此札飭奴才兼署臬司篆務旋於四月十五日准卸任臬司如山將印信文卷移交前來奴才當卽恭設香案望闕叩頭祇領任事　念奴才滿洲世僕銓署俻員六稔監司慚無報稱三權臬篆稍習民情兹復臬事兼權益覺悚惶倍至查四川地居邊要臬司總匯刑名自顧樗庸本乏兼人之技重膺檄委期殫一已之誠凡遇兩署公事惟有隨時禀承督臣悉心經理力求兼顧斷不敢以暫時攝篆稍涉疏虞上負高厚生成之德所有奴才兼署臬篆日期並感懔下忱謹恭摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴署湖廣總督臣裕祿長江水師提督臣李成謀跪奏爲長江水師湖廣所轄副將因事出缺棟員升補照章聲明請旨定奪恭摺仰祈聖鑒事竊查長江水師員弁出缺向係會奏請補在案兹續有奏補荆州營副將左光培病故遺缺經臣成謀遴選久歴戎行資格較深之總兵銜儘先副將簰洲營叅將王裕春遵照奏定章程升補咨商前署督臣卞寶策未及核辦移交臣裕祿伏查王裕春係由儘先副將漢陽營遊擊升補簰洲營叅將今請升補副將該員係由已經升補官階遞請升補可否准其升補恭候欽定如蒙兪允俟接准部覆給咨送引見以符定制除飭取教員履歴咨部外謹會同兩江總督臣曾國基恭摺具奏伏乞皇太后皇上聖鑒訓示謹奏軍機大臣奉旨兵部　奏欽此○○羅輅雲片再湖南紳士喜爲善舉由來已久相安者仍之惟有二事不能不詳加酌核一曰謹家法湘省多聚族而居族有祠堂設立規條所以禁子弟子爲匪防其漸也大抵匪人之路不過賭博穿窬官不知之而其族人必知之族長傅至祠堂治以家法小懲大誡族中少一不肖卽地方多一良民法至善也惟遇賦性愚頑怙惡不悛者族長懲治間有過當論其人則毫不足惜凖諸法則亦未得平臣權其重輕家法嚴而失於不肖之一二人其患小家法廢而羣焉縱恣其患大每於接見牧令諄諄使傳諭各族所犯輕者准隨時傳全祠堂訓戒令其自新如所犯重者仍當送官究懲俾國憲之用彰而家法之所全仍不少也一曰捐學田讀書入學執贄謁見學官禮也而寒士多苦之於是有捐學田之舉學官旣可束修無缺而新進寒畯亦不至爲所窘準情度理法亦似善惟初捐之時出資者多非所願而不逞之徒未捐分文倡論阻撓謂此捐不抗賦且日增此詅一勝賦亦可减其意不過藉以斂費而其弊遂至煽惑愚民上控京控訐訟不休其勸辦首事賢愚不一流弊亦所不免前閱邸抄署督臣卞寶第已將湖北捐辦學田奏請停止臣當信照通飭各屬從前已成之局仍循其舊以恤寒儒惟諄飭各首事妥爲經理出入必須公平勿爲他人藉口其餘未辦地方有富户好善樂輸者聽之嗣後一槪不准藉辦學田爲名按畝派捐致同加賦以上二事皆利害參半臣因時因地酌核辦理存家法以善其始謹家法以防其偏留已捐學田以安學校之心禁勤捐學田以安閭閻之業是否有當謹附片具陳伏乞聖鑒訓示謹奏軍機大臣奉旨知道了欽此○○裕祿等片再迭准户部咨奏撥光緒十一年分京餉案内先後共撥湖北鹽厘銀十五萬兩又奉電旨廣西軍餉着鄂湘兩省截留京餉無論何欵迅速籌解等因欽此又奉上諭光緒十一年内務府經費撥湖北鹽厘銀五萬兩陸續徑解内務府交納等因欽此業經前署督臣卞寶第督同司道欽遵本年第一批说餉鹽厘銀一萬兩截留湊解廣西軍餉並籌撥第二批至四批京餉鹽厘共銀四萬兩第一批内務府經費鹽厘銀一萬兩委解赴京交納附片奏報在案兹復據湖北布政使蒯德標署鹽法武昌道瞿廷韶籌撥第五批京餉鹽厘銀二萬兩飭委試用同知章嘉謀試用通判杜煥章又籌撥第六批京餉鹽厘銀一萬兩第二批内務府經費銀一萬兩隨解平餘抬費布袋劈鞘等項銀三百三十兩均飭委試用同知汪念份卽用知縣劉詡先後會同管解赴京交納等情詳請奏啓前來除分咨外理合會同湖北撫臣彭祖賢附片具陳伏乞聖鑒謹奏軍機大臣奉旨該衙門知道欽此○○卞寶弟征再臣到任後卷查據辰系沅靖道何樞等禀報鎭筸地方於本年四月初十日卯時起至午時止大雨滂沱雷電競作距城數十里之長㘭山勾腦洞兩處起蛟水勢陡漲城外一片汪洋城内亦水深丈餘及八九尺不等衙署民居悉遭淹浸幸雨止後水旋退涸且時在白畫尚易奔避不致名傷人口沿河田畝間有冲壓亦不甚寛惟倒塌房屋甚多常平倉榖俱被浸濕窮黎棲身無所待哺嗷嗷當經該道會同鎭筸鎭總兵唐瑞廷先行捐廉撫恤並將水濕倉榖一千餘石散放災民暫資糊口禀請籌欵接濟等情前來臣查鎭筸地屬苗疆素稱貧瘠一旦遭此巨浸生計益艱亟當妥爲賑撫現已飭司設法籌欵撥交該道督率鳳凰廳同知查明實在被災户口及損壞田地房屋各若干分别等第按户給賑並酌予修　以示體恤而免失所現在該處被水之後民情均屬安靜足以仰紓宸厪理合附片具陳伏乞聖鑒謹奏軍機大臣奉旨着該撫督飭地方官妥爲賑撫毋令一夫失所欽此○○龎際雲片再查定例道府州縣保歸候補班人員予限一年察看甄别等因歴經遵辦在案兹查有候補班前補用知縣聶家遂年三十二歲江西清江縣人於光緒九年十二月十二日到省扣至十年十一月十二日一年期滿例應甄别據署藩臬兩司會詳前來臣詳加察看該員聶家遂安詳明白堪以留省照例補用除將詳細履歴咨送吏部查照外謹會同署湖廣督臣卞寶第附片具陳伏乞聖鑒謹奏軍機大臣奉旨吏部知道欽此 
 
