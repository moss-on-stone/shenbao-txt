# 1905 - 124 - 4911515

 

Page 1

 
 
[論美禁華工新約]  
當美人設立華工禁約之初其賤視我華人而違萬國通商之公約者久爲國民所公憤乃不料禁約愈修愈苛至今日所定之約有令人不忍言不忍聞者（其禁約苛毒情形詳載今日本報故不贅述）其意非但欲禁工人并欲禁非工人非但欲未来之工人禁之不来并欲己来之工人禁之使去今美以如此慘酷不合公理之約强梁星使以畫押星使不允則强政府以偪迫之關係至大此吾國民所當出全力以爭之者也記者略言其不能不爭之故我國士商旅居於美者不下數萬處此暗無天日之文明世界受此慘無人理之野蠻虐待我國民坐視而不一援手也忍乎不忍此其不可不爭者一非但己往者之可慮也即未往者尤不可不慮今旣訂約通商我民亦斷不能因此而不往然則以後之接踵而往者必遭此同一 
 
 
 

Page 2

 
 
之苛待其不能不力爭者二地球文明之國無論待平等之國斷無此厲禁即其待屬國待半主王國亦未聞有此苛例今美獨毅然施之於我國辱國體而貽笑外人正不堪設想此其不可不爭者三使漠視而不設法抵制也則他國必以爲中國可欺相率而效之羣起而懸此禁約我中國商民旅居各國者不可以數計將必盡受其害國幾不國人幾不人此其不可不爭者四使隱忍而不設法抗拒也則彼必以我國爲無用暴虐之手叚必愈出愈毒其以此施之於工人者特賤視我華人之見端而藉以嘗試耳今日施之於其國内者安保他日不出其種種之手叚侵入於吾國也此其不可不爭者五且以此等苛刻之約强迫我星使强迫我政府此而不能爭則何事不可以强迫我政府將有何權力以保我民有何權力以存其國我中國尚堪問耶此其不可不力爭者六他國之殘害我同胞我國民所最驚心而深痛者也此而不能力爭則何事可以挽回何法可以自保此其不可不力爭者七嗚呼彼美人者第欲我華人絶迹於其國中而又不能明言其意顯違通商之約故特創此華工之禁約以冀華人之裹足迨華人接踵而往美者仍復不絶乃愈厫愈酷必使不能稍留而後己不顧天下之公理不惜各國之公論雖然獨不懼我民之公憤耶彼豈無民旅居我中國爲工爲商而不反己以思耶即以其人之道還治其人之身古有明訓我國民豈不知此理耶凡我人民苟痛旅美者之慘遭苛虐憤國體之喪失熟計不可不爭之七端吾知必奮然而起也力爭之法有二一集合同志聯名電致政府再議舉代表人赴京要求政府勿令梁星使畫押一聯名公電致各省督撫要求轉電政府令美國廢約 
[籌拒美國華工禁約公啓]  
美設苛例名爲限制華工實則禁絶一切華人入境今舉其苛例之重要者如左 
一往美經商初時原屬不禁乃美國近日立例(惟店鋪之股東始得謂之商其餘店中所雇用之人若總辦若管帳若司買買人等又凡開酒樓飯館開雪茄香烟工廠開製靴帽廠開裁縫店者均不得有商人資格）是名不禁商而實則禁矣 
一往美游學初時亦屬不禁乃美國近日立例（惟學習高等或專門學業因在故國無從學習者又必能繳騐學至卒業回國之費用者方爲合格）是名不禁游學而實則禁矣 
一據梁震東星使駁黑脫所定苛例第五欵有云(查一千八百八十八年九月十三日所擬續禁華人例第二欵准中國官員教習遊學經商遊歴五項人来美例内聲明與條約並行其餘各例木見言及教習遊歴兩項之人而一千九百零二年四月二十九日定例並未將一千八百八十八年九月十三日定例第二欵包入將来教習遊歴必均入禁例之内）云云是並教習遊歴而亦禁矣按定約本載明唯准官員教習遊學經商遊歴五項人入美其界限本己極窄今據上文所述則並此五項人而去其四所餘者唯官員一項耳况於此外又復有下文所列之種種苛例以爲不禁之禁乎）甲（　雖携有合式之護照倘塡寫稍有不合即不准入境 
）乙（　護照合式矣尚必須關吏反覆盤詰倘有一語不合即不准入境 
）丙（　甲乙兩項均合式矣而醫生若指爲有病即不准入境此外尚有不著於法律之苛例 
）子（　華人到美者無論合例不合例一概先行拘入木屋候審）丑（　未審問以前不許親友探問虐待甚於囚徒 
）寅（　入木屋者常候至數十日始行開審 
）卯（　審問時無陪審人又不許旁聽又不許將口供錄布其判斷一任關吏之意 
）辰（　旣經註册及假道之華工須用機器量身此法係歐洲用以待囚犯者無罪受辱可恨至極 
）己（　如遇香港等處有疫時症華人欲往美者均須到一痘房裸體用硫磺水薰浴張蔭桓賀英皇加冕時一切參贊隨員曾受此辱 
其他種種苛刻煩擾之處不勝枚舉又彼從前禁例上載有期與定約不相違背一語於其續增苛例猶不無有所限制乃至去年美議院併將此語删去以爲將来愈禁愈嚴之地步總而言之此等苟例實皆緣約而行蓋因禁約第二欵有遵現時之例及嗣後所定之例一語第三欵有遵守美國政府隨時酌定章程一語以階之厲故無論彼設何等苛例待我而我不得不受也夫約當以彼此合意而成今我不肯畫押而彼欲迫我則此約之有利於彼而有害於我可知是此約我國萬無可畫押之理今請言此約之有害於我者 
一　害國家之尊榮古今各國均無此等禁約即日本朝鮮人亦得自由往美而我獨蒙苛禁辱國莫其焉 
二玷辱國民之人格種種横逆幾不以人類待我我豈能堪 
三失兩獨立國彼此同等相待之權利彼来受我保護我往乃受彼苛禁虐待天下不平事孰有踰此 
四失萬國通商應享之利益據美人加孫氏調查謂華人於四年半之間以美金五千餘萬）合華銀一萬萬有奇（寄回中國若禁例行則我國失此一大利源矣 
由上所談此約有百害而無一利我理當拒而弗納而今美政府旣强我政府畫押矣危棧一髮稍縱卽逝急則治標徐圖善後事關全國之榮辱人人有切膚之痛合羣策羣力以謀抵制是所望於愛國諸公光緒二十一年四月同人公啓 
[滬道催覆磋商賠欵銀價]  
　　上海道派員與華俄道勝錫省磋商賠欵銀價一事己紀初三日本報兹悉初四日滬道又奉外部密諭商議銀價事務即切催俄銀行從速作復道憲奉諭後當又派員向道勝切催速復）家（ 
[道勝銀行開送賠欵銀價清單]  
　　上海道自上月底及本月初四日疉奉外部速向道勝銀行商定銀價之命迭 
 
 

Page 3

 
 
經派員向該銀行切實催辦兹聞道勝銀行己將商定銀價開送上海道轅袁觀察除於初四日飛報外部查核外又將該銀行所送銀價清單通盤詳核以便密報大部轉商俄使飭遵（家） 
[德水兵在寗垣租借操塲江南]  
　　前者德國派水師提督来省向江督索借小校塲地爲德艦水兵操塲周玉帥當與司道籌商以其地偪近督轅且距市廛亦不甚逺婉辭拒絶而德提督必欲於省垣得一隙地操練水兵玉帥不能堅拒即以儀鳳門内　子山下曠地一區借與操兵德人現於其地竭力經營己將四周編竹爲籬不許華人入内遊演矣（豫） 
[密請阻止洋商在湘垣設行武昌]  
　　英商貝統賜前在湖南省垣開設亨泰洋行迭經湘撫電請外部與英使駁阻未見效果兹聞鄂中官塲得湘中消息謂上月底除由湘撫電告京師瞿尚書外又於上月廿七日密請鄂督與駐漢英領事婉商阻止（明） 
[電飭實行新定營制蘇州]  
　　欽定陸軍營制業經練兵處於上年咨行各直省將軍督撫飭遵在案兹據蘇友来函云本月初四撫轅又奏練兵處来電飭將欽定營制一體從速實行以免紛歧並將現辦情形電復以憑查核（歸） 
[湘撫招練旗丁衞隊荆州]  
　　湘撫端陶齋中丞思想文明頗爲他督撫不及蒞湘後整軍興學不遺餘力日前又委千總赫成額專赴荆州八旗駐防招募旗人一百三十名赴湘練作親軍衞隊千戎己抵荆州開招應募者甚爲踴躍（履） 
[以漕督署爲江督行轅江寗]  
　　署督周玉帥節抵清江漕轅書吏差役聚衆約千人齊集馬頭跪香僉稱漕轅旣裁憮轅又不復設吾儕小人闔家生機己絶叩恩設法挽回玉帥初諭每名按照其平日薪水工食之數賞給三個月薪工俾資另謀專業衆稱向在漕轅執役並無别項營生且薪工爲數甚微平時實不僅恃此養贍三月薪水銀兩尚不敷一月之用仍環籲格外矜全玉帥温諭遣散旣思清江爲南北往来衝要倘遇海疆有事徵兵調餉必由此以通南北之郵故當圑匪倡亂時前督劉忠誠曾有出守清江之議又查直隸衙署在保定府天津則另設行轅北洋大臣兩地皆可駐節以便辦理要公因擬仿照成例以漕督衙署改爲江督行轅其舊在漕轅當差諸人一律留用漕標營伍悉令改隸督標仍駐紥原駐要隘之地以資扼守（豫） 
[柯中丞抵鄂武昌]  
　　欽派統辦八省土膏統捐柯遜菴中丞於三月初二日折回武昌張香濤宮保得悉派人迎迓并約夜間至署面商一切（履） 
[紀盛宮保在鄂議商各事武昌]  
　　盛杏蓀宮保由漢移節武昌紡紗局所帶一切人等兩地分往前日又謁見張宮保間粤漢廢約事己議有頭緒湘省現己籌欵設局購地岳州一帶並己委員彈壓漢陽鐵廠之事亦商量妥洽不日即可開鑄所欠錳料擬委吕德龢二尹前往興國州采辦所議事竣即於初三日乘火車北上順道赴黄河查勘橋工（履） 
[商部咨查道清鐵路全案京師]  
　　日前商部行咨河南巡撫請將道清鐵路全案應按部頒路表照式詳細塡列一併送部以資稽核（訟） 
[派員赴印度研究製土製茶江寗]  
　　茶葉暢行各國洋土專銷於華邇年各國多購印茶而吾華之茶利失中國各省雖有本土而銷塲曾不逮印土十之三坐失大宗利權何以處商業競爭之世界商務局劉聚卿觀察有鑒於此特商請南洋顧問官賴發洛君携同精明西學二員前往印度詳攷其製茶製土良法以資仿效己於月之某日由寗首途矣（豫） 
[製瓷公司不准收洋股京師]  
　　閩省擬設華寳製瓷公司曾經閩浙總督咨請商部先行立案日前商部行查該公司現在曾否集事并請該督轉飭該公司勿得附搭洋股現在辦理如何情形即希聲復以便立案（訟） 
[無錫請開商會京師]  
　　常州無錫縣商務近来日有起色非開設商會不足以聯絡商情以故該縣紳商楊宗濂等日前公禀商部舉周廷弼爲商會總經理井請頒發關防札飭遵辦（訟） 
[調營防堵述聞漢口]  
　　日來官塲傳述謂四川與湖南接壤之處近有匪黨滋閙勢甚猖獗湘撫端午帥深恐竄入湘境己電請張宮保調營前往擇要防守以資保衞矣（泰） 
[浙營調防沙蠏嶺寗波]  
　　浙提吕道生軍門接外務部電稱俄艦東来沿海口岸宜一律謹守中立軍門於分飭各營外特調遣常備營勇丁二哨由哨弁帶領前赴鎭海駐紥沙蟹嶺藉資防守（坎） 
[德荷安設海底電綫]  
　　德文日報云德荷兩國電報公司前在北德意志某電線製造廠定購各種海底電綫共重四千一百墩長三千五百啓羅密突（一千個密突爲一個啓羅密突）己於今年正月間以海綫船司梯文號載之由諾爾登漢起程聞其路程須經由梅拉多沿西利柏司島至集潑島而入德屬之卡羅林羣島再山此而北美利加屬之師安母島與美國太平洋之電綫相接今年此處果能竣工則明年即可由集潑島再設一綫直達中國之吳淞矣（露） 
[德商擴充航路烟台]  
　　青島德公司之輪船向只往来於上涨烟台天津及日本各埠其他小口俱未通行現有捷成洋行租一輪船載重一千餘墩專走青口海州鹽城潮河各小口客貨亦尚不少（露） 
[日兵行兇被拘京師]  
　　三月十七日有一武衞右軍兵丁某甲在天橋迤西遇兩日兵於路不知何故忽然口角爭持之 
 
 

Page 4

 
 
下一日兵突出利刃刺之傷甲之首血溢如流昏倒於地中城練勇見之畏其兇横不敢攔阻密約三人尾隨日兵之後復沿途糾集紳勇數十名行至崇文門外興隆街藥行會館前圍捕其一行兇者揮刃逸出追至打磨廠竄入某鋪幸一練勇奮身躍入奪日兵其所持之刀始行拘住解回中城禀請城憲轉交外務部照會日本公使辦理（容） 
[直督奏加府尹養廉天津]  
　　順天府府尹一缺表率二十四屬政務極爲繁重而每歳應支養廉銀祗有四百兩較之所屬之大興宛平等縣轉不及半現由直督袁宮保奏請照直隸布政使例每年支給養廉九千兩以資辦公奉硃批户部知道欽此（露） 
[豫撫陳奏試鑄銅圓開封]  
　　豫省前因制錢短絀官民均困由豫撫陳中丞於去年八月奏請仿照湖北山東等省設局鑄造銅圓以資補放經部議准本旨侬議嗣因訂購鑄幣機器運汴甚需時日新建廠屋亦未能尅期竣工爰先就機器局舊有鍋爐引擎配購印花各機酌修廠屋共印花機器兩部每日出銅圓五萬枚現己鑄成若干將錢樣進呈御覽矣（露） 
[准以鈔票完稅鎭江]  
　　江寗裕寗官錢局行用鈔票禀由署江督周玉帥札　鎭江各關及各釐局員遇有以此項票紙赴關報稅者一律照用以冀取信商人通行無礙未識各局員能否遵照辦理也（觀） 
[皖省籌設商業學堂安慶]  
　　日前商務局移文學務處略謂奉撫憲誠札開照得時局艱難商務關繫重要自應認眞講求因時興革期收成效兹查上年准商部咨釐剔官荒民荒飭塡表册造報又咨農工商各項局廠學堂公司刊頒表式飭令照塡又咨江蘇補用同知余顯謨擬在休寗屯溪創設織布機廠有無窒碍又咨各屬貨種數確查按表塡註又咨美國煤油採製得法應參考試驗又咨辦理路礦情形按照表示塡報又咨左叅議王清穆請設商業學堂妥籌興辦又咨晉康煤礦公司應查地界畝數完稅情形以上各案均經先後行飭遵辦由局核詳在案迄今積有歳時未據一案禀詳合亟札催等因到局奉此查上年十一月間奉准商部咨左參議王清穆請設商務學堂妥籌興辦一案當經鈔單備文移請貴處主持籌辦在案迄今尚未准移覆奉飭前因除分别移行並申復撫憲外合再備文移會旣而得學務處覆文云查前據省城衆绅呈請創辦農工學堂聲明商醫學堂暫徒緩議現此農工學堂甫據衆紳公舉江西候補道周學銘經理該道現將到皖尚未議定章程前項商業學堂勢恐一時不及開辦（咸） 
[交民巷牌樓工程迅速之由京師]  
　　京師東交民巷牌樓工程三四日内司以告竣該工程自開辦以来未及二星期較之正陽門城樓修造二年尚未完工者其速率不可以比例蓋因各國公使相繼至外部請將該工程從速完工故也（乾） 
[日總領事致上海道函（爲購運銅餅事）]  
啓者查禁私運銅餅一事前准貴道華歴九月二十七日来函當卽禀達本國外務省核辦並函復在案兹奉外務大臣男爵小村札開此項銅餅出售一事迭與清國楊大臣商定辦法所有田商出口銅餅非帶有清國官府護照概照禁例以昭清國政府殷殷囑商之意清國政府亦當體諒木國政府格外通融之意以後清國官府需用銅餅必須專向日商定購並致滬道嚴防華商與别國私購令日商向隅並將文件抄送等因奉此相應函布卽希貴道查照施行（金） 
[漢口後湖堤工案續初五日稿]  
鄂督飭司案據德國駐漢倫署領事本國商人德和包公局禀稱漢口後湖修隄永保水患以便耕種札並原呈節略底稿一件 
造隄工程節略 
在京漢鐵路之向北地方第一號鐵路車站起至十五號站止造隄一坐（照上現在送呈之圖樣該處現處灄口） 
一造隄之宗旨係保全地方並可造屋耕田成爲有用市面若在現在情形毫無用處 
二其隄之座處照第一號圖樣情形其工程則照第二號圖樣情形首尾均與鐵路相連 
三造堤應須之泥土應專在一處掘取所掘空之地造小河一道以便行駛土船該隄將来造成之後不但保護水患且成一美觀之河岸該小河應與漢河即現在之小河灄口相接以便河水吃入而减少漢河口之洶流駕船者常視爲險地也 
四該隄外面之斜坡用紅砂石起成共高華尺四十二尺卽四丈二尺半一丈四尺半惟應展寛至四十三尺半爲止此種展寛工程應責成隄内附近業户於欲造房時將應用地基塡足符限否則不准起造或過四十三尺方可塡隄所需之土應平所擬掘小河地方取用如挖河通道又放大多多矣未完 
[俄波艦將與第三艦隊合軍]  
　　四月初五日東京電云俄艦隊羅提督現己覔得一地用無線電通知第三艦隊尼卡白他夫提督准初六日晚於彼處會晤　 
[俄第三艦隊己過西貢]  
　　四月初五日香港電云俄第三艦隊於初三日經過西貢 
[俄人强刦俘囚]  
　　四月初五日北京電盛京將軍電致外務部稱數日前有俄兵至同輝縣求釋前爲日人捕獲交中國獄官監禁之俄俘囚獄官未允俄兵遂强劫囚徒及獄官家屬挾以北行請外務部電商俄政府速將獄官釋放 
[俄魚雷艇己回海参崴]  
　　四月初五日東京電云日本政府報告本國商人沿境各海港内行船己極平靜因前有俄魚雷艇在霍開圖地方今己一律駛回海參灣 
 
 

Page 5

 
 
[俄以學生爲兵官]  
　　四月初五日倫敦電云俄皇將水陸軍學堂學生升授兵官北平時學程尚早四月因此次滿洲兵事傷失兵官無數故學生得承其乏也 
[福建紳商議立省會銀行]  
　　四月初五日北京電云得福建消息該省紳士及商人擬設立一省會銀行需資本四百萬業己由該省大富户林氏簽字擔保集有成數即經辦路礦以冀抵制法人在該省之經營譯泰晤士報 
[俄派員統率第四艦隊]  
　　四月初六日倫敦電云俄提督豈康司蘆現日奉政府之命爲第四艦隊海軍提督 
[英侯爵陳說法國當守中立]  
　　四月初六日倫敦電云英藍司當侯陳說於法政府法國對於日俄戰事當嚴守中立地位 
[法政府令越南當守中立]  
　　四月初六日倫敦電云法京巴黎發一政令與越南地方官令於俄艦来境時悉照中立規則辦理譯德文報 
[日使會晤法外部]  
　　四月初六日倫敦電云駐法日欽使木土納君於初　日　外部大臣笛爾卡會晤議事良久 
[俄國民黨要請政府察視民情]  
　　四月初五日倫敦路透軍云俄國紳士要請總督將五月一號民黨激變之事詳爲查察使民情得以上達則民黨仇視總督之心皆可消釋譯文匯報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[德使又請禁止清議]  
　　四月初五日北京電云德欽使於初三日又電致中國外務部謂中國各報謡傳德人有經營山東政策之說盡屬虗妄應請設法禁止並須使各該報知所儆戒中國政府亦當隨時查察不得令其妄肆譏評同日又電云德欽使電吉日本某大臣謂中國各報所稱德人注意山東之經營皆屬影響實無其事譯泰唔士　　 
[澎湖島左近安設水雷]  
　　四月初五日東京電云福州澎湖島左近有無數行船危險之物安設水底凡駛船皆須謹愼 
[郵船遇霧觸礁]  
　　四月初五日東京電云日本門司港於前夜大霧時有四船觸礁内有郵船名培恩卡次日得出險駛往神户英國船一艘則曳至門司修理譯字林報 
[俄皇允許宗教平和]  
　　泰晤士報稱俄國前　議宗教改革事關全國治安現由俄國郵驛報稱俄皇應許各事列爲五欵一有違背希臘教崇信耶穌教者不加責罰二不信希臘教人應分等級得許其享特别利益三政府應將宗教中犯事刑罰一律减輕四凡天主教及囘回教亦得享應有權利但不注册籍五關係於宗教衝突各事皆自此廢棄 
[日本擴張郵便]  
　　近来日本政府於郵便事業日圖擴張在韓國之郵便局共二十所内有六所己安設電報電話又鴨緑江一帶亦設立軍事郵便局六十所（露） 
[韓國新幣種類]  
　　韓國政府决計改革幣制現由大藏省與日本大阪造幣局簽訂合同定造新式貨幣其種類如左二十元金貨五萬元半元銀貨五十萬元二角銀貨五十萬元五分白銅幣二百萬元一分銅幣二百萬元（露） 
[禀請留營防堵蘇州]  
　　常州府屬靖江陽湖兩縣紳董繆塏等以兩邑交界之後梅鎭一帶前因梟匪麕集爲害地方禀由前督憲魏制軍前提憲李軍門飭派合字營勇分駐鎭上以資防堵現合字管將分併於南字二三兩營深恐撤防梟匪乘隙而至擾累閭閻因聯名来省投撫署禀請留管駐防撫憲陸春帥批示云據禀該陽江兩邑臨江濱河港㲼紛冰私梟帮匪出没其間聚賭搶掠横行無忌自奉魏前督部堂李前軍門飭令合字管酌派營勇駐紥二邑交界之後梅鎭巡緝以来匪徒稍知歛跡迄今因原駐該處之合字後營右哨分併南字二三兩營行將撤遣恐地方空虚匪卽乘隙而入似屬實在情形惟現在改編營制合字營究竟曾否分併及分併南字二三營之後能否照舊派勇駐紥曁此外有無防軍可派以資巡緝之處候咨請督部堂分飭該二營統領查明察酌辦理具復（陸） 
[城門失火杭州]  
　　省垣之錢塘門地甚僻靜傍晚卽無行人上月二十四日忽然失火焚去左門互相駭異因適上夜雷雨交作乃以觸電呈報以免失察之咎或謂係避棲城下之丐夜炊遺火理或然歟（復） 
[搭輪宜愼松江]  
　　前日自滬開松之某小輪道經閔行左近因輪機有損停泊興修越一時許復行至得勝港忽聞巨物落水搭客相率驚呼疑爲有客墮浦水手反怒目厲聲謂係洋紗何足計較並禁搭客喧嚷究竟是人是紗至今尚未得悉客談其禁猶爲色變故不能無疑也（賞） 
[委解貢木蘇州]  
　　本年蘇省應解貢木業經備齊經上憲札委正任按經歴候補知縣劉大令敬煥運解京師大令奉札後卽於三月二十七日詣各憲轅禀辭就道（隨） 
[出示招告松江]  
　　西鄉李秀卿前經飛划營拿獲解送上海轉解婁縣收禁近自黎子橷大令奉府憲札飭繕列李犯擄勒各案出示招告（賁） 
[商部電催解銀鎭江]  
　　常鎭春季認解商部經費銀一千兩延未照解頃山商部電催矣（井） 
[西員調赴長沙蕪湖]  
　　蕪湖新關副總巡卜頓君於三月二十日奉到總稅務司赫来電調陞湘省長沙關正總巡差當卽部署一切於念二日附招商局輪船上駛（恆） 
[加惠孤老松江]  
　　西門外普濟善堂收養孤老殘廢之人約一百三十餘名近日婁邑尊黎子新大令與經董張孝廉籌商擬購機器數部教導各人學習手藝使各自食其力冀免盧糜廪祿也（賁） 
[私收地租蘇州]  
　　齊門外興造鐵路需用地叚凡民户造有屋者槩給官價限日拆卸遷移幸齊城内空地尚多各户現均就彼房處搭蓋小屋聞其地基類屬城守營守備管轄每屋一聞言定地租錢每年若干方許建造從此城守守備又多一利藪矣（蠱） 
 
 

Page 10

 
 
[米船遇盜松江]  
　　南橋附近某小鎭吳甲所開之糟坊近以南橋塘築堤開浚坊中需用釀酒米糧不便載運備貲至松郡西灘糴米數十石運回道出閔行浦江忽遇盜匪攔舟肆劫船夥抗拒均被戮斃抛屍浦中棄船而去閔行鹽捕營勇偶見漂船帶繫河干越日吳家人待船不歸尋蹤至　灘米行詢悉一切歸經閔行復悉米船被盜遂雇人撈獲乙丙兩屍甲則未有下落聞己赴上海縣報請勘驗矣（賁） 
[釣船認捐]  
　　吳淞沙釣船捐按年可征收二萬金近有牟利者紏合局束集股向淞滬釐捐總局及吳淞沙釣船捐局以六千金承包認繳不日卽可下札開辦淞口沙釣各報稅行深忌認捐攘利會議抵抗煽唆各船户值乘洋汛船衆時合衆罷工一面挽求有力者向上台關說未知當事者如何辦理也（旅） 
[添建火車碼頭]  
　　吳淞張華浜現經鐵路公司起造運貨碼頭一座並由張華浜造一枝路直通碼頭以便火車運貨現因外洋工料己陸續運到故碼頭工程赶造極速月内卽可竣丄（族） 
[吳淞防守情形]  
　　吳淞口現在並無别國兵輪船祇有中國海圻海籌及北洋調到之逐魚雷艇二艘會同砲台防守前因俄艦將潛逃出口晚間各艦皆燃深海燈周圍照耀旬日以来未嘗稍懈（旅） 
[聽候會操]  
　　江南提督楊軍門日前咨會蘇松鎭陳總戎狼山鎭吳鎭軍福山鎭徐鎭軍檄調本標外内洋十一管水師砲艇於上月底齊集吳淞聽候會操己紀前報兹聞各營將領先於本月初二日請内洋領袖許定明恊戎外洋領袖張正甫叅戎在六營公所大校塲預試弁勇槍靶註册呈送各鎭軍聽候提憲蒞淞校閱故曰来蘇狼福三鎭臺均在淞口舟次等候大約二三日内軍麾當可蒞止也（旅） 
[購機織布]  
　　寳邑袁觀瀾王醉雲二孝廉等近在本城學海書院創設裕生織布廠購辦東洋織布木機就近招集婦女雇日木織布教習指授經織各樣柳條標布己於上月二十七日開廠工作日前己織成諸色布疋數十種由經理王教廉函請各鄉紳董轉託各洋貨鋪試銷其價頗廉每疋五十尺祗售洋三元（旅） 
[撤併防營]  
　　吳淞盛字前後中左右步砲五營現己併裁四營改編第八標常備軍所裁撤之石營劉總戎左營江游戎曁諸弁等八員由統領戴總戎飭具履歴備文送至督轅聽候督帥驗看歸標差遣己於昨午叩辭統領起程矣（旅） 
[魚汎近聞]  
　　本年吳淞黄花魚汛初汛放洋下網爲颶風所阻每船祗獲一二艙現逢二汛各魚船連日進口四五十艘悉獲豐滿漁户秤行均沾厚利莫不喜形於色（旅） 
[上忙開辦]  
　　上涨縣汪瑶庭大令昨日諭令各糧書預備一切定於今日開徵上忙（金） 
[俄領事借屋駐兵]  
　　近由俄領事署在新閘北首租得高大洋棧一所以備駐兵之用庖丁傭人均己雇定聞日内約到俄兵一千餘名（木） 
[飭量魚架]  
　　前有無名男屍在西門外菜市自縊斃命當經報請上海縣詣騐屬實出示招認迄今無人認領汪大令將情詳請上臺示遵在案兹悉前日奉到臬司批回以該尸吊斃在魚架未據將高低尺寸報禀於例不符著速照章查報等語是以昨又飭差前往將該魚架帶縣量明尺寸報縣核示（金） 
[命案可疑續誌]  
　　福建人某甲僑居法界菜市街本月初二夜身死身有刀傷數處經同鄉人棺殮事爲捕房訪聞飭探查明將二房東某氏婦拘入捕房押交收殮人到案澈究兹查得死者何姓名道贊其弟名道英在寗波道贊死後由某氏姘夫英界華捕張新咨照死者之同鄉陳子巖吳阿炳何清水三人前来收殮死者有金戒指一枚洋銀四元現存吳處屍旁有兇刀一柄交某氏婦收藏昨日包探將陳等三人一併拘入捕房經捕頭研訊著分别管押函致英捕房將張阿新移送前来解堂訊究（水） 
[僞造竹籌被控]  
　　西商賽馬期内有中西人在賽馬塲開設賭局西人賭局向用竹籌每籌數元不等有華人顧阿根僞造竹籌四十餘根爲洋人察出投捕房控究捕頭飭探查明提究（木） 
[上海官事]  
　　昨日候補道施子英觀察則敬曾少卿觀察鑄均詣馬路工程局拜會翁子文太守飭丁擋駕○候補知府沈賡虞太守鳳韶候補知縣范明府鴻蔭均詣馬路工程局拜會翁子文太守延入晤談片時○請補江蘇陽湖縣知縣陸清臣明府因公来滬暫寓招商局前日詣馬路工程局投刺○道轅英文繙譯候補同知關絅之司馬昨日禀請病假三天○本城警察總巡朱森庭明府璜昨又飭丁至道禀請再假五天○前總辦清道局委員陳紹亭明府宗雍昨日因公赴蘇投道禀請假五天○新關洋藥驗貨委員周振恭别駕昨奉關道憲袁海觀觀察傳赴道轅○上海道袁海觀觀察定於今日午後假滬北洋務局設席特請前陜西學台沈洪泉文宗及李季臯京卿徐莘伯觀察楊翼卿觀察朱惟三觀察等飲晏○江蘇試用巡檢孟少尉梅昨日因赴寗投道票辭○甲午科翰林前廣西學台吳敬修文宗寳山縣主簿應正祥二尹昨均因公来滬到縣拜謁（金） 
[上海縣案]  
　　梅家弄巡防局委員查得錢漕廟於三月二十八日香訊深恐人衆滋事派勇前往彈壓詎有身穿滬軍營號掛四人手持廟僧捐票向廟場各售物攤勒捐錢洋復在茶館開賭局勇拘拿一人解局訊得廟僧林新松勾串勒索等情後經龍管帶將該勇索去局員將僧並捐票函解至縣前晚奉汪大令訊究林新松供是日香訊有四勇持龍管帶名片前来彈壓僧人留膳後在小和尚手内分取捐票向各攤收錢四勇雖有每人酧洋五元之說尚未交付名片呈電大令判交保在署守候傳訊地保核辦○劫匪嚴老么獲解到縣奉汪大令釘鐐收西前晚亦經訊究嚴初狡賴大令喝令鞭背四十下始供蕪湖人本年正月間張得川爲首糾集小的等二十餘人分乘兩船至嘉定境内搶劫某典當小的分得洋一百餘元 
 
 

Page 11

 
 
三月間又搶丹徒縣當鋪亦張得川與楊某爲首大令判押候復審○王愛生控曹金寳串詐撑船奉大令提訊供去年與曹金寳各裝某行黄荳至某處交卸小的並無短少曹船短少十餘石賠洋二十元今曹串同夫頭勒令小的償伊賠欵理斥被毆駁船亦被撑去求究大令飭差查理船先交還○丁陸氏喊求騐傷奉大令訊問供夫名濟良去世六載有祖遺田五十餘畝故夫兄弟三人尚未折產夫故後婦人自種十餘畝去冬婆婆病故夫兄濟臣將田十畝分給婦人其餘四十餘畝據爲己產婦人曾訴圖董並舅翁理處濟臣恃蠻不從反遭兇毆大令判候諭飭原勸圖董親長查明禀復○喬星元借王炳生方單不還去歳九月控案至今單仍未繳提喬訊比求再寛限大令判交原保再限十天繳單違干嚴比（金） 
[浦東保甲總巡局紀事]  
　　浦東二十四圖洋涇廟附近時有匪徒狙伏路隅劫奪行人財物經保甲總巡謝岳松明府得悉飭捕頭陳金從嚴查緝務獲究辦○浦東都臺浦河道目去年開工挑浚以来己將川沙上海兩處竣工其南邑境内自上月接續開工亦己將次竣事保甲總巡謝明府己定期前往察看工程（金） 
[會訊裕泰追定貨不出案]  
　　英商裕泰洋行前控楊潤記趙蘭生定貨不出前日午後英副領事德君臨廨會同孫耳三明府會訊楊潤記供開洋貨行代客買賣每千兩提用銀十兩與裕泰往来己久去夏向定洋布十箱每箱五十疋講定三尺六寸門面每疋價銀十三先零立有成票約期十二月二十日迨届期出貨門面較原樣狹華尺一寸餘商人卽將比貨寄对山東買客見貨樣不符隨即退回至華三月初裕泰来條言又到之貨照前所定相符商人卽付回信言一到貨之日己遲二前貨不符買客早經回絶三定貨向有章程訂定牌號洋商不能私自另賣爾乃使行内式老夫沿街售賣二十箱並照定價更賤有碍行規今將大小布樣及合同等據呈驗明府商之德君諭候函知洋貨公所董事查明定貨章程著將楊潤記仍交原保限明日將裕泰所給字條回書底稿呈案再核裕泰行主又稱趙蘭生定貨一千二百餘兩照價賣出虧銀二百兩應加息銀一百數十兩請追趙蘭生供因銀兩掣肘以致躭延現在照價出賣母疋虧銀六錢核共虧銀一百餘兩前日經人勸過令賠銀二百兩因受虧未允可否寛限三月照前定價付銀出貨明府商之德君斷趙償銀二百三十兩趙一再苦求减償寛限明府似可原宥德君堅執不允著將趙暫押限明日早堂先繳銀二百兩開釋餘銀三十兩限二禮拜繳清（木） 
[公共租界早堂案]  
　　昨晨美副領事安立德君臨廨會同襄讞孫耳三明府訊案包探朱桂生解熊阿忠並受傷之朱祥法賈洪福陳康二等至案朱祥法供同居二房東王氏邀衆来家摇會熊阿忠欲奪會錢小的等上前攔阻被其刀搠面土賈陳兩人供亦被熊戮傷熊不認行兇明府商之安君判責三百板押二禮拜○婦人孫秀鳳與王毛毛口角毆傷額角由捕解案王毛毛供因建一閣樓在壁上拆一小洞孫卽尋釁毆駡孫秀鳳供與王毛毛貼鄰王在壁上屢次拆洞因此口角並未毆打司馬以各有不合斥釋不究○王順太控被陳少松竊去帳簿九十三本由探解案判押二禮拜○王小木控被馬萬蘇毆打受傷由捕解案判責馬二百板○曹增福控葉開燕竊去晒衣繩數紥葉供在曹洗衣作帮夥少工洋九元二角向索不付故此取繩曹供因葉看管不週失去西衣累小的賠洋十元故不給工資判曹給還葉工資洋四元葉戒責一百板○律師侯魯公乘馬車至河南路被四輪馬車撞壞車上器件計修費銀一百四十兩當將該車夫王榮法交捕請提馬車行主陳福追賠助府商之美副領事將王榮法責二百板候傳陳福到案照賠○王福林張寳生控周瑞卿訛詐賴婚一案業經屠司馬訊王誣告懲其反坐己登前報昨晨覆訊王福林供小的被周誣稱唆訟邀至小茶館借洋五十元兩川後周又寫信来借小的恐其吵擾故至捕房控告周瑞卿供張寳生於十五歳時經併叔張坤元爲媒過繼小的爲子習業紅帮裁縫初尚有錢寄家自至王福林處不但無錢寄回且終年不歸小的於本年正月嫁女王福林糾領邢和尚唐老發等帮同張寳生来家搶親竟在房内搶去皮衣兩件英洋八元絨靴一雙王福林復唆張至上海縣將小的誣告賴婚奉批不准三月初續控小的亦赴縣剖訴王無計可施揑書假信再至捕房誣告訛詐洋五十元小的實是過繼長爲螟蛉並未將女許伊前後事端皆王福林指便張寳生供爲縫工人贅周處因伊賴婚曾至上海縣呈控批斥不准明府訊其爲何不准張稱因未帶婚帖之故又問王教爾涉訟否答稱不與王事迨至三月初三日檢呈婚帖詎上海縣仍舊批斥安立德君問王福林爾知上海縣訟事否王稱聞張實生說及與小的無涉張寳生己薦於四人處作工不在小的處求鑒安立德以尚有証人未齊飭將周瑞卿帶所捕房俟傳齊人証再訊明府以周瑞卿並無過處母庸管押安屈不允於是互爭良久明府請示於屠可馬並再三商酌著將王福林張寳生交保周瑞卿候提齊人証於禮拜四再訊○金隆由旅館侍者王阿仁控同行沈阿章行竊金戒指沈延祁德隆律師投案聲稱王控竊金戒並無憑証碍難准理明府商之安君判沈交保候查明再訊包探倪順泉解江元章到案禀稱江係拐犯前判押西牢期滿解案請遞解回籍明储判加押半年免行遞解（木） 
[法租界捕房事]  
　　某甲至某烟館開燈身畔藏有僞烟槍一支乘間調換爲值堂人所見扭送捕房捕頭命押候解堂訊突○甲乙二偷兒在新租界圖竊爲包探拘獲抄出當票數張送人捕房捕頭命押候由到原贓解堂訊辦（水） 
[美租界捕房事]  
　　甬人沈某僑居再老匯路昨日走失五歳男孩一名乳名阿德山沈投捕房請爲查緝捕頭允之○陳奎林至提籃橋捕房探侯犯周瑞卿爲捕頭瞥見拘獲姑念與周尚未交言從寛押乞丐牢半日○昨日馬夫陸金生駕車至靶子路將林金靈撞倒碾傷石足由巡捕一併帶入捕房捕頭以林受傷屬實送同仁醫院醫治陸罰養傷費若干從寛釋出（火） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
