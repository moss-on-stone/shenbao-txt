# 1915 - 287 - 4915336

 

Page 1

 
 
譯述 
[歐西報業舉要（四十三）]  
　　（譯輯者朱世溱）　　斯坦達報爲保守黨之報章以議論激烈著一八二六年惠靈吞公爵等亟欲得一猛悍之黨報以攻擊敵黨商之白爾文氏白謂得金一萬五千鎊者當爲圖之斯議未得要領而散又十二月保守黨之内閣以解放舊敎問題失敗情勢益急乃以是事復商之於白氏白氏仍持前議惠公許之而後斯坦達報遂以出現在一八六八年以前則爲晚報至後始爲朝報世有論是報爲過於陳舊過於沉重過於嚴厲過於悻悻然以意氣從事者非無見也展郵報之創設在一七七二年爲倫敦諸日報中歷時最久者其報往史約分二期首期則以文學上之名譽顯詩人如顧理烈韋思偉蘇雪皆在其中其再盛時則當包思惟父子治職之際一八五○年包入社後斯報於政治上之名譽始振又二年而包氏殁其子方遊學巴黎問乃回倫敦繼其父業法國拿破崙第三稱帝時包與其使臣相交甚密故有疑其爲法人利用者爵主梅某甚至稱爲斯報見攻乃出於法帝之嗾使究不辨其是非也自包氏後該報以大陸消息與世界新聞著名於今不衰　　自由黨之報紙旗幟最明發源最久者必推日日新聞創自一八四六年而一代之文學家狄更司氏實主編輯之事狄氏之宣言曰日日新聞之主義進步之主義也於敎育於政治於議會於宗敎等等問題皆以此主義貫徹之至社會上之改革亦於本報占重要之位置然吾人之天職非取工主工人之間漸積漸甚之惡感而益大之也在使兩者知相互之關係相依相助以增進其樂利者也其宗旨可以見矣然狄氏才力有餘而治事之能不足出版初十七號即稱病引退而十萬鎊之資本亦以其善於揮霍數月之後頓形告竭其後乃卒自附於自由黨爲之黨報今五十年於此矣斯報於普法戰役中以戰事通信最有名　　日知報者初本爲一地方上之報章營業頗形發達至一八七七年始進而論及國家事於自由黨中獨持温和一説南斐戰起張伯倫氏於内閣中大張帝國主義之燄斯報記者馬幸漢氏屢挫其鋒張氏之説告勝馬遂以之出社至斯報之特性則在能扶助弱者以禦强者如一八八九年之大罷工則右夫役一八九三年煤鑛罷工則爲工人以爭工資創工人協助會積金萬三千鎊以左右之巴爾幹之戰爭則力助希臘以撻伐土耳其等皆此類也一一九○四年以來與日日新聞同時減價爲半辦士　　於新聞業中特放異彩者則於一八九六年有日日郵報者起未出版時具内部試驗之時所耗已及三月試驗之費所耗亦四萬鎊故第一日之消數即形勝利得四十萬今且百萬上矣斯報議論一以常人欲言欲聞者爲斷其稍涉陳腐或過事艱深不切於民意者咸屏之而弗載故倫敦市中中流社會以降之人所讀皆日日郵報也其於政治雖稱爲統一黨然亦不爲黨見所囿正以偏於一端非營業之良規而報章一物非政治奴隸故也與斯報氣息相近者則有民意日報DailyEipress消數亦廣勞動黨人則有公民日報DaiIyCitizen先知日報DailyHerald兩種後者以戰事之影響近改爲週報矣此外則尚有畫報如日鑑報DailyMirror等三種每份價半辦士消數亦每日百數十萬　　前章有云英國國小而交通便倫敦之報印就而後可於斯日早晨遍逹各省且京師爲一國觀聽所繫政府議院商賈百業皆集於此故得消息獨便報事之集中倫敦以此故也然此就國家觀念言之若自地方觀念立論則外省之報章其長有二　　其一外省報章銷數限於一區斯於該區　聞所載獨詳而地方小商規模不遠故其廣告亦僅載之當地之報讀者以故與之倍覺親稔其次一國總選　事操之外省故一時政黨於外省報章經營不遺餘力誠以讀者旣與之親稔所受之影響大也　　是以倫敦各報多於外省都會所在别立支社如日日郵報日日新聞日知報之於滿吉斯德其顯例也由此推之報業現象可得二例　　（一）報業集中倫敦　　（二）復由倫敦總社於大都會别設支社至外省當地之報則富於地方觀念無足稱矣若其落落大者則英格蘭得其三曰滿吉斯德監衛報ManohesterGnatdian約克郵報Yorkshirepost蒲明罕郵報DailyPostBirningham蘇格蘭得其二曰額丁白拉之蘇人報SootsmanEdinburgh格拉司高之先知報HeraldGlasgow愛爾蘭得其二曰達伯林之民意日報DailyExpressDublio與自由報FreemansJournal等至於報業中心所在則倫敦外英格蘭有蒲明罕（日報五種）白來敦Brighton四種勃里速Ｂristol（四種）李慈Leeds（六種）立物浦Liverpool（六種）滿吉斯德（七種）牛家沙Newoastle（六種）諾庭恒Nottingham（五種）葉佛特Sheffield（五種）於衛爾斯有卡狄夫Uardfff（五種）於蘇格蘭有扼北淀Eberdeen（四種）額丁拉伯（三種）格拉司高（五種）於愛爾蘭有勃爾法特Belfast（六種）達伯林（十一種）等此其大槪矣　　第十六章晚報晚報發達於英最盛蓋一國之風氣然也今以倫敦計之晨報出者七八晚報亦且五六而其出版之數每報日六七次甚至時在上午亦有晚報出售者而兩大政黨强有力之機關皆非晨報而爲晚報故其勢力日甚駸且俯視一切矣　　晚報頁數皆較晨報爲減價值一辨士者每份率在八頁半辨士者則在四頁或八頁間且其紙料尺幅僅當晨報四分之三故以材料計之則與晨報爲二與一之比例然晨報發印旣在夜間則至次午便有記載失時之慨而晚報則能於一日間事記載無遺兩相比較而晚報之價值見矣 
 
 
 

Page 2

 
 
時評 
[成事不説（冷）]  
　　今之反對君主而維持共和者類皆捫口勿言其良心之表見不過不加功於贊成君主之例而已探其所以然則曰成事不説也夫今日之改共和爲君主者果已成事未耶就其外表觀之則固當付國民大會者也國民大會之代表尚在選舉也選舉之結果不知何人代表之投票不知贊成與反對何屬假使代表而良心未泯投票之結果反對君主者多則又安得爲成事耶然而探其所以然則必又曰大勢已成無可如何也嗚呼大勢何由來亦人力使然也然則今日之眞心反對者正宜盡人力以提醒國人之良心以希冀萬一耳奈何可以不説也命令 
　　十月十八日大總統策令特授田文烈以勳三位此令　　又令劉振玉給予四等文虎章此令　　又令特任龍覲光暫兼代理廣東巡按使此令　　又令任命林紹斐爲將軍府參軍此令　　又令派周學煇督辦華新紡績有限公司事宜此令　　又令參謀本部呈請任命崔承熾爲局長應照准此令　　又令陸軍部呈請將陳繼袒授爲陸軍步兵中校易振與授爲陸軍步兵少校應照准此令　　十月十八日大總統申令廣東巡按使張鳴岐電呈親死哀毁懇准交卸歸籍喪葬等語據該巡按使呈報丁憂業經給假百日在署持服茲復一再陳請孝思純篤未便過拂其情着給假兩月回籍營葬假滿即行回任用副倚畀此令　　又令國家財政困於積債甚鉅不得已而取於民有經微之責者自應共體時艱統籌兼顧上則整理歲入爲國用紓不足下則權衡物力爲民間留有餘酌盈劑虚與時消息惟賴精心擘畫迺能裕國而不病民所慮經徴官吏貪圖利便不守規章妄行攤派甚或假手吏胥額外婪索須知小民胼手胝足終歲勤劬商人利折秋毫殫竭心力艱難辛苦所獲幾何出其脂膏良堪憫念雖人知愛國各具急公奉上之心而設官爲民實盡撫字噢咻之義且官吏亦來自田間設身處地當知疾苦前已明申禁令剴切誥誡恐日久生玩陽奉陰違各省監督長官財政廳長負完全責任應各振精神認眞督察如有前項情弊一經發覺立予盡法隨時禀陳長官用資考證總期民隠上達毋使不肖官吏於額收以外有所擾累以副本總統申儆貪墨視民如傷之至意此令　　又令直隸巡按使朱家寳等呈稱前直隸雄縣知事丁綸恩因公獲罪籲懇特敎等語丁綸恩旣據該巡按使等　陳事實　係因公獲罪情有可原本大總統依約法第二十八條特赦丁綸恩免其執行以示　典交内務司法兩部查照此令　　十月十日大總統策令敎育次長梁善濟因病懇免本職梁善濟准免本職此　　又令任命袁希濤爲敎育次長此令　　十月十日大總統申令前據都肅政史莊藴寛等以津浦鐵路積弊多端亟應整頓呈經特派王瑚等調查報告當交平政院依法審理茲據審明裁决呈覆察核所擬尚屬允當已撤該路局長趙慶華雖無用比公司侵吞路款實據惟爲商人詳訂合同於公司運貨賬款遲不照繳脚力收支全數及南叚軍事報銷均任意久延且用人太濫賞罰不公廢弛路政濫發免票均屬咎有應得已撤南叚處長葉道繩於路員聚賭狎妓不知約束亦屬不合趙慶華葉道繩均著付文官高等懲戒委員會懲戒洪少圃事涉行賄著交法庭訊辦該部次長葉恭綽被劾各節旣查無實據准免置議並銷去停職處分匯通公司利益特優有妨路政原訂合同著即取銷餘責成交通部分别辦理路政關係重要嗣後該部務須破除　面認眞整頓員司舞弊一經察出有犯必懲以裨國計而息人言並交司法部查照此令專電 
[北京電]  
　　參政院昨議决國體投票標題以君主立憲四字印票投票人用記名法書贊成反對字樣違警罰法案審查申告土地收用法三讀通過 
[北京電]  
　　徐相向住公所擬不日遷回本寓休養 
[北京電]  
　　朱家寳昨入覲商談良久 
[北京電]  
　　孟左將軍恩遠將調熱河都統 
[北京電]  
　　機要局員徐兆熊將調任敎育部秘書 
[北京電]  
　　東三省以新官制實行後需款頗鉅决定發行公債 
[松江電]  
　　松江初選舉當選者爲薛維熊（夢周）謝葆鈞（宰平）張汝礪（廉侯）葉理封（桐叔）閔瓛（瑞芝）譯電 
[北京電]  
　　間島問題仍在談判中日本警告中國謂苟非承認其司法權恐將發生非所願之衝突中政府堅謂間島韓人享有自由居住及耕種置地之權不能與其他日民相提並論不入滿洲條約範圍日本報皆謂該問題如不能滿意解决則日本擬於間島設一特别機關以保護其司法權云（十八日） 
[北京電]  
　　周學熙梁士詒袁克文以資本五百萬元組織一純粹華股實業公司已在商部立案且擬在上海設立分公司（十九日）特約路透電 
[北京電]  
　　周學熙李士偉及其他官商合辦華新紡織公司定資本洋一千六百萬元政府出十分之四餘由商籌已舉周學熙之弟周學潢（譯音）爲總理此事周學熙發起據謂俟調查各處棉紗廠後以新法從事紡織必在中國一種可以獲利之實業尤以北方爲宜蓋北方從未有人辦此故也政府已准該公司在直隸山東河南享專利權三十年凡欲於此三省興辦紡織實業者必與華新公司訂定合同或每年付欵若干與該公司華新公司所辦之機器及生料均免納釐金税項聞周學熙及李士偉且辦一通匯實業公司以振興中國實業爲宗旨總公司設北京分公司設上海廣州漢口葉恭綽之弟津浦鐵路南叚總辦葉道繩已由平政院解放但因吸食鴉片犯禁故將付文官懲戒梁士詒擬勸葉恭綽就職京奉滬甯兩路參案交通部已得傳派調查員之報告事已解决兩路督辦奉謹愼辦公之諭（二十日） 
戰電 
　　其一（英人路透電） 
[雅典電]  
　　二十四時前駐希英俄公使往晤希臘首相薩米斯告英俄政府不以希臘解釋希塞條約之言爲然但以後交涉情形迄今尚無所聞（十九日） 
[亞姆斯特丹電]  
　　柏林公報謂德軍已在布加利亞南面及西面稍得進步布軍已抵佛拉尼亞東南三十英里之愛格里巴蘭加（十九日） 
[巴黎電]  
　　時報謂里虚至烏斯庫白鐵路在拉尼亞附近截斷之説尚未徴實僅該路線附近木橋一座被毁而已（十九日） 
[巴黎電]  
　　東方法軍總司令薩拉伊將軍已由薩洛尼加赴塞據最近消息謂塞國諸陣地現均在鏖戰中貝爾格勒附近之塞軍因敵軍砲火猛不可當已退至稍南鞏固之陣線其棄離波茄里伐資之大軍因防爲敵抄攻起見向東北續退布軍人數雖衆未能逞志敵軍虐待居民不堪盡述聞奥德布軍均未獲有俘虜（十九日） 
[倫敦電]  
　　路透電社得悉輿情對於巴爾幹時局稍見安定雅典傳來消息紀聨軍占據布國斯特魯尼柴前之戰情謂布軍以四萬人進攻初曾力逼杜伊蘭東北及伐蘭社伏附近之塞軍幸聨軍及時馳柢乃轉危爲安且將布軍逐出界外布軍大受損失伐蘭杜伏距邊界五英里該處戰事最烈布國步兵大隊有全隊爲聨軍截斷歸路者（十九日） 
[倫敦電]  
　　意國已向布國宣戰（十九日） 
[倫敦電]  
　　今日午後下議院軍械部大臣喬治氏代表首相宣告意國最能援助塞國之方法刻方由協約國討論衆聞言皆大歡呼（十九日） 
[倫敦電]  
　　每日郵報雅典訪員電稱某軍事要津聲稱達達納爾撤兵停戰之説實無根據協約國不獨未曾撤兵停戰且加增加里波里半島之軍隊（十九日） 
[倫敦電]  
　　英首相愛士葵刻患腸胃炎症須靜養數日（十九日） 
[倫敦電]  
　　各報謂下議院議員今持非難政府之態度力迫政府宣布達達納爾及巴爾幹戰局詳情並募兵問題之前途大約首相愛士葵君不致依從此項要求而開討論云（十九日） 
[倫敦電]  
　　萊德芒在杜白林演説續謂愛爾蘭不負危及政府之責任愛爾蘭境内無罷工之事亦不逾派兵出戰之範圍並願依據吉青納之需求而扶助政府云云（十九日） 
[倫敦電]  
　　德國漁船三十六艘已押入格里姆拜哀内有新汽船多艘德國軍艦數艘護送漁船一隊途中瞭見美國巡哨艦諸艦即駛逃北海英艦隊於前兩星期内襲擊三次頗獲勝利（十九日） 
[開浦鎭電]  
　　南斐明日舉行大選舉競爭甚烈國民黨竭全力以敵首相波薩將軍（十九日） 
[倫敦電]  
　　英潛艇於近數日内在波羅的海擊沉德國大商船四艘（十九日） 
[倫敦電]  
　　英帥費蘭巨戰報謂雙方砲戰甚爲活動敵軍炸彈進攻但被擊退德公報所稱凡爾美萊東北英軍失利一節不確（十九日） 
[彼得格勒電]  
　　今日公報謂俄軍續獲勝利占據前敵數地點之村莊多所共俘敵兵三千三百人獲機關鎗多枝維爾拉東面台滿湖與特里斯維亞蒂湖之間有惡戰德軍大受損失已退出特里斯維亞蒂河南岸諸陣地俄軍且攻擊其他數村一在尼們河一在泊里貝河南一在斯蒂爾河（十八日） 
[巴黎電]  
　　今日下午公報謂德軍在沙歇東北面乘夜猛攻數次皆爲法軍步砲隊擊退殊不費力香巴業有炸彈戰事德軍猛轟愛巴爾巨爲法砲所止法飛機一隊以炸彈擲擊白里盎柯爾德軍飛機處（十九日） 
其二（德人德文報專電） 
[柏林電（由塞維爾轉）]  
　　十月十八日德軍大本營公報云凡爾美萊北面之英軍以大隊攻擊未得利法軍圖在太胡爾附近進攻失敗而止法軍屢圖奪回蘭特里南面之陣地輒大受損失德軍俘軍官三員下士官十七員來福鎗兵七十三人德飛艇攻擊貝爾福追擊敵飛機擲下炸彈三十枚起火多處（西境戰况）興登堡元帥之軍在里加南面伊魯克斯特西面得有進步俘軍官四員兵四百五十五人里哇波爾特元帥麾下之巴伐里亞兵在由拉恰維斯奇至巴拉洛維斯奇鐵路西面擊退進攻之俄軍（東境戰况）德軍現向貝爾格勒南面維特柯夫格龍及維爾新進發且占據波柴里伐克東南之美士尼齊及波齊伐克布軍已占據末斯林波新及巴平塞浦高地布軍更向南進越過愛格里巴蘭加河（巴爾幹戰况）（十八日） 
[華盛頓電]  
駐美奥國大使署宣布十月十八日維也納公報云俄意軍進攻者均被擊退奥軍現正於亞伐亞境追擊塞軍（十九日） 
[柏林電]  
　　柏林日報載有布國陸軍參謀總長學伊土夫之談片學於十月十六日曾謂塞軍突然攻擊邊界布軍陣地而占據之但即爲布軍回攻逐退布軍已入塞境四基洛邁當至十五基洛邁當不等希羅兩國顯已確知布國之志僅求於馬其頓塞境實行其國家企圖耳日内瓦報巴黎訪員謂法國外相台爾加塞之辭職其故因希臘首相維尼齊辭職時駐希法使自主命聨軍暫停登岸旣而台氏因病請假由法首相維維亞尼攝任維氏即命聨軍照常登岸台氏致維氏書自述其辭職理由如此（十八日） 
東方通信社電 
（日本人組織） 
[東京電]  
　　關於中國帝政日本之態度近將表現惟其内容刻尚不能明悉聞將警告中國改變國體勿得妨害日本利權若果害及日本利權則日本當以相當之處置云（二十日） 
[東京電]  
　　蔣士立之被狙擊係爲反對帝政之故兇手名陳定一（譯音）爲年二十四歲之青年現已書明該犯年貌形容分布各處從事搜索又其證據物件及連累者似已全部判明云（二十日 
要聞一 
[德報論英美之國交]  
　　華德日報云方潛艇作戰正酣而德美間之煩言頻興英美之交懽固結曾幾何時美人之眞相畢露前之於英最稱莫逆之威爾遜總統亦遂不見諒於英人矣前英之大有厚望於美者以爲供我軍火借我鉅欵行將起而助我爾乃時過勢遷近日發生之事實竟有大出英人意料之外者美商接濟協約國以軍火固也英法向美貸有五百兆金圓之鉅欵固也然購買軍火出價至昻所貸之五百兆金圓除存於美國以備支付購買軍需品之欠項曾無分文現欵運來英法此外於通常貨物之往來求一平價且不可得而美人之得寸進尺乘此佳機竭力推廣其商務侵奪英人之商場開闢自己之航路者復有一日千里之勢英倫人士今已洞見及之嘖有煩言隠恨滋甚焉德國過海電載有自署爲遠觀人者投函英國航海平凖報發其不平之慨曰吾人執海上牛耳得其利權曾未稍施威勢利用他國以遂其經營之私有如日前之德國商務繁盛日有壓迫吾人之勢然吾人仍准其經商獲利故彼能養成氣力足與我抗現美國者欲求海上同等之權利令吾人坐以承諾嗚呼美入何渴作斯想美國以今日之中立詎能坐獲吾人四十年來之經營所致哉使美國而能此者則吾人慘淡經營始得成立之海軍藉以控制海上之商務而遂掌天下經濟之中心者眞成廢具矣吾有以知美人之必不能也假一旦彼有嘗試之機竟作覬觎之想時則吾人自當竭盡所能加以限制經今之戰吾人於商務上應走之步驟亦自明瞭吾人與美人均立於同等之地位彼之所以待我者我即還以待彼質直言之有利則相與而用之利盡則弁髦棄之而已英國輿情之不滿於美人有如此者然則英美間之國交蓋各戴一副假面具爲彼此牢籠 
 
 
 

Page 3

 
 
　　中華民國四年十月二十一日星期四（申報）舊曆乙卯九月十三日之計耳安得誠心相與共圖協濟耶抑尤有進者英人之不滿於美國者不獨在本國爲然即在國外亦何莫不然日昨字林報曾著一論茲節譯如左美總統威爾遜之言曰吾等置身戰局之外非第以免競嚷且可立定將來恢復和平之基礎蓋我美國須始終維持人道也有人於此曰我欲置身局外以免競攘則誠爲得當而丈夫其行也有人於此曰我欲置身局外將俟其佳者而助之則亦得當而丈夫其行也惟有人於此其所以置身局外者乃坐以視其好友之財竭力盡則旣不得當而亦不丈夫者也美人於今之戰所得於四協約國者以數十百兆計矣美總統果欲藉其所得以恢復和平乎則吾四協約國且有同情之感曰汝助我實業供我軍火我則感荷之矣然而我有不容已於言者則汝假藉仁義以圖自利之道迄今已完汝數致通牒於吾敵其後皆附有説明書通牒中之所主張者説明書即以取銷之有勸其嚴守中立者則信而有之説其不爲中立則牢不可入甚且對於區區一土耳其猶不敢斷絶外交上之關係則彼所謂人道主義者仍讓吾等交戰國爭之主持之可也安用談虎色變聞戰股慄者之蹀躞其間爲哉　　上論之意不解自明吾人於此亦可窺知英美國交之内幕矣 
[青島馬賊之大秘密]  
　　（東京通信社社員飄萍）　　捕獲一百六十四名内有女將白郁前月東京地方搜捕馬賊巨魁天鬼及白龍皆護解青島由青島日軍軍法會議巖重審問已誌本報茲有日人近自青島歸東京者述青島搜捕馬賊之情形如下　　青島軍法會議據白龍天鬼之自白又命憲兵隊大出活動九月十七日以來至十月九日止潛伏青島市内之馬賊乾兒一百六十名一槪就縛當天鬼初自東京解到青島時對於自己犯罪之事以外緘口不言謂其餘黨於青島攻陷之時已命解散大部分皆往四川山奥之中比被監在軍法會議之監倉内自懼罹罪寤寐不安時有夢囈有一夜忽夢中大呼（藤野速逃）又大呼（日華亭）監視者聞之即以報告立時呼之醒爲深夜臨時之審問藤野何人日華亭之地有何事故故天鬼以爲已被偵悉遂一一自白謂有乾兒一百六十名濳伏青島立即派憲兵往日華亭大决鬭之下捕獲自稱金劉文者一名女將中國人名白郁年約二十三四者一名其外尚有中國人四名由憲兵隊審問所謂金劉文乃日本茨城縣人藤野德太郎（年三十五）故天鬼夜夢呼藤呼也此君爲天鬼之第一參謀當天鬼赴東京之際部下之名册均在彼所云云乃將日華亭家宅搜索詳細檢查可驚彼等在青島之大秘密皆在帳簿之中知彼變裝良民凡醫師西洋家用器具店雜貨店皆馬賊也遂更爲非常召集憲兵一百五十名襲捕醫師陳熊周曹尚明西洋家用器具商覃年桐雜貨商青島洋行外之三十五個商館及飲食店捕獲一百二十餘名再追亡逐北至十月九日止共捕一百六十四名所謂天鬼者（日本人）知其多年在滿洲山東大肆殺掠有巨萬之資財此次與諸部下潛伏青島大家略分資本經營商業以掩人耳目俟有時機即擬起而發揮其在滿洲山東之生涯（殺掠）又日本人於藤野之外尚有和歌山縣人山崎豐藏（三十八歲）及靜岡縣人大野平右衛門（三十二）餘皆爲中國人云 
[帝制聲中之各省現狀]  
　　字林報十五日北京訪函云各省官場以地方情形報告政府茲撮其大意略述於左直魯豫晋四省民情安堵將來之國體變更彼等懵然視若無睹以實情言之北方人民除少數東西洋留學生外餘皆不反對帝制前參議院議長張繼及其他北方革黨雖有運動起事甚爲活動之説然據官場報告云此方面實未嘗有暴動今文武官僚已大張曉諭囑人民照常安分營業靜待國民代表關於國體問題之最後解决矣湘鄂兩省却有土匪之小小亂事數起旋經官兵剿滅上海傳來大亂之説殊不確實目下張錫鑾已抵武昌而湯薌銘已奉維持湘省治安之特諭武昌長沙傳來之消息稱謡諑紛紜爭謂黨人起事尤以湖南爲甚湘省爲黄興等偉人之出産地宜其有此謡言也惟多數人民鑒於民國元二年南京之失敗不信任國民黨或同盟會之政治能力且切望和平故革黨苟在揚子中央流域起事亦徒歸失敗而已蘇贛皖三省有馮國璋李純倪嗣冲坐鎭馮李倪皆贊成帝制者且有北軍分駐各要城治兵者率爲北方軍官故李烈鈞輩未有下手謀變之機會近數星期中黨人之略經研訊或未經研訊而被處决者已有多人三省報章除在租界者外皆被箝口結舌凡反對帝制之新聞俱不容登載也上海各華字報除亞細亞報外仍持反對籌安會之態度並登載中外人士駁斥恢復帝制之言論所可玩味者上海各報僅對於籌安會之不法行爲發表公正之批評而對於政府及行政元首則未嘗有肆無忌諱之詬詈三省因螟蝗爲災今歲收成頗爲不佳且水患又作民食維艱將來或因此而釀成地方之變亂未可知也昔年革命時代之都督今得爲將軍者僅有三人浙江朱瑞即其一也朱因浙省有黨人活動之説故已復行視事浙省有此鐵手腕之將軍秩序得以無擾兩廣謡言亦熾惟迄今廣州等處尚能保持治安張鳴岐日内將至北京云 
[喜劇歟滑稽劇歟]  
　　字林報昨著社論題爲喜劇歟抑滑稽劇歟茲譯其大旨如下文曰（上略）袁總統前有幼年即傾向共和之宣言又有不贊成帝制之命令今忽對於帝制運動不復有不贊成之表示袁總統前解散國會手叚急切無異克林威爾仿忽盼望國民代表大會之成立情極殷摯不啻漢勃登（十七世紀英國政治家）前後態度判若兩人世人安得而不竊笑於其旁耶茲上海商務已受其影響矣吾外人所欲知者政治舞臺所發現之劇情而演於吾人之前者果爲喜劇歟抑滑稽劇歟喜劇者如人生事蹟以實在境遇串綴悲歡離合而成者也滑稽劇者則隨意所之譸張爲幻者也兩者極不相同若此劇情自始至終悉依據眞正事蹟而演之則吾外人及多數華人極願坐觀其劇以至曲終且願於落幕之際鼓掌歡呼並召袁氏至幕前而向之叫好不置焉但若離奇詭幻一幕復一幕層出不窮則非觀劇者所能忍也今連篇累牘之命令與夫所謂公民團者請願書者果爲眞耶果表示若何目禁耶果表示達此目標之一定步趨耶抑吾人所注視者不爲他物而爲騙局而爲巧行佈置以掩其支離情節荒謬顚倒之劇本耶中政府向以（不要緊）三字處置公事今得無實行不要緊主義旣漠視其方法復漠視其結果耶果爾則記者敢警告袁氏曰爾之最後一幕必爲有間斷且有苦惱之一幕也使帝制運動而爲元首及武人攫取大權以快私欲之具也則將來結果必不利於當事者之個人且害及全國此爲事勢所必至無可倖免者也本報北京訪函詳論各省輿情謂反對帝制最力者僅爲湘鄂粤桂四省蓋多數國民僅求政府之良善而不斤斤於民主君主之間也然必有良善之政府則國民方可無言若廢去民主制而無眞意以組織良善之政府則帝制運動將獲中國從未演過之最不幸的滑稽劇之報酬矣雜評一 
[勗當選人（無名）]  
　　人皆謂此次之選舉爲不過粉飾之作用其結果但爲君主黨利用而已嗚呼何以不肖之心度諸公也人之欲善誰不如我此古人之言也奈何今而反之夫人各有心心各有天良之發現所謂人類者如是也諸公勉之哉諸公之名宣布公衆矣人類不可外也 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國四年十月二十一日星期四（申報）舊曆乙卯九月十三日要聞二 
[關於國體問題之京訊]  
　　政務會議之所聞公府消息總統於昨（十五）在懷仁堂召集政務會議時有某要人在議頃提出以此次國民代表大會國體投票員自應遵照特頒法令於國民會議初選當選人由公舉而投票後對於國民會議是否繼續複選抑俟新政體之憲法頒行另定國民代表機關法另行選舉之問題討論良久聞有請總統先向代行立法院提出諮詢之議如何决定尚未探悉又據公府人員云刻下設立國體委員會一節政界重要諸公確有斯種意見至於呈請設會之文件業已草就外間報紙亦有登載委員會日内即行設立者然據聞總統之意見現時尚未認定斯會設立之必要云云　　籌備要政之傳説國體投票約十一月十五日可以彚齊宣布至宣布之後其進行之要政據個中人云政府已略爲籌備者數端一舉行大赦除犯强盜殺人罪外餘犯槪行赦免二恢復爵制按功行賞分别封以公侯伯子男之五爵其原有勳位者則酌量改封爵位三定期舉行高等文官普通文官及省道兩試以安定人心拔取才能四一切大員名稱分别更改并槪行重新下令任用文武各員　　東安飯店之將來據聞籌安會特於昨日（十六在東安飯店招各省代表人員開茶話會當時在座問報告籌安會之名義自今以後改爲憲政協進會復言該會場因庭室稍狹之故從來與各代表諸君會面握　甚覺諸多不便將來即以東安飯店定爲接洽之所又言自各省代表遠臨京師本會迄今猶未特設歡迎之席以榮洗塵擬於兩三日間定開歡迎諸君大會務祈勿吝高軒等語聞當日各代表等來會者約六十餘名下午二鐘開會至散會時已三鐘半矣　　請願代表之内幕順天時報近載一投稿詳述敎育界請願會内幕原文云自變更國體之説發動以來遂惹起一般之官迷涎埀唇外望眼欲穿措手頓足千思萬想不知以何方法始露頭角於舞台用何手叚始收功名於將來智力幾乎用盡腦筋幾乎折斷忽然妙想天開或運動某機關或私約二三人函電籌安會曰某機關代表也曰某某界代表也於是洋洋得意鬨鬨烈烈坐馬車吃花酒大有恢復國會時代之景况然猶恐不能與楊孫諸公齊名也另組機關别立團體全國請願聨合會全國商界請願會相繼産出而劉師培梅寳璣等受此潮流所激亦欲别樹一幟以求名揚一世遂借敎育界代表名義組織一全國敎育界請願會然當彼等提議之始每苦該會降生太晚又苦敎育界人少且係無名之士遂東拉西扯如士不士商不商之楊纘緒（曾見全國商界請願會列有名銜）等他如雲南高等檢察廳檢察長法學士謝光宗陸軍少校河南將軍參謀顧憲曾等亦皆加入敎育界中掛號署名者雖有三十餘人而開會報到者不過十餘人耳名爲全國敎育界請願會而眞正敎育界之人不與焉雖名爲全國敎育界請願會而發起人等尚且認題不清當討論會章時竟有主張將二十二省之將軍巡按使舉爲名譽會長者又有主張舉爲名譽理事者以將軍加入敎育界實屬罕聞以全國敎育界請願會而竟有四五十人之名譽會長更爲聞所未聞會長及理事均經表决忽焉私將會長取消以如此之人組織全國敎育界請願會實足爲全國敎育界羞然全國敎育界人人有請願權何必請願會而爲彼等所愚弄反被不潔之名云云又有自署冷眼旁觀人投稿題曰各代表的好下場謂國體問題發生以來各省商會敎育會紛舉代表到京請願犧牲生命財産來求富貴可謂醉心君主滿望指日冠帶上朝去投皇帝票得擁戴大功回去可以封妻蔭子殊不料强中還有强中手尖頭更有尖頭人近 
日大肆運動不日揭曉此百餘投帝票者另有一班人物所有商學兩代表白跑斷兩條狗腿一場歡喜一場空請願事了投票事用不着他到底孔夫子力量鬭不過財神爺的本領聞今日商學各代表商議無法羣恐落魄京華兩三日内都將捲旗息鼓而回我替他想想當初出門對他夫人誇了多少大口現在檢點歸裝將籌安會請客帖好好寳存回去裱將起來當做封誥罷不罔你們代表吃了一場辛苦有此好下場也果爾各代表可謂乘興而來掃興而歸也云云　　石室三老之關係自設立石室金匱之制後候補總統三人名姓之投入者迄未宣布固無人確知其盡爲誰氏惟以大意揣度似已盡人能得梗槪也然最近國體問題旣風動潮湧轟徧全國其結果亦正盡人可知則是石室金匱之名姓早已不成問題矣然而京中君憲派報館則又以此爲與國體問題中之人物問題大有關係爰於某日特爲記述其文曰自選舉大總統修定以後石室金匱中應有候補總統三人之名其三人爲誰雖莫由見其姓名但世人猜度大約不出於某某某某自國體問題發生以來二三大老頗有引退之風説果如所聞其姓名定在石室之内儻國人心目中以諸公爲果足以統治中國則總統接替有人必不更生國體改革之問題否則人心之所向在彼而不在此已可槪見諸公等若猶抱定非此不爲之宗旨與時勢相背而馳中智以上者必不出此而謂諸公果若是耶且三人中將來只有一人當選其落選之二人又仍抱定非此不爲之宗旨其爭端豈可思議耶共和政體不適用於中國於此尤可斷言云云不知其所謂國人心目云云人心之所向云云抱定非此不爲之宗旨云云果從何處證明一時喧傳之行將引退諸大老未必因此而遽以爲有若何疑隙也亦徒以自表示其熱衷於帝制問題之運動而已矣 
[籌備國民代表大會之請示]  
　　法制局局長顧巨六氏已將籌備情形呈請總統鑒核昨報已誌梗槪茲錄其呈文如下查國民代表大會組織法第十五條内載依本法所定關於選舉投票之籌備事宜由辦理國民會議事務局辦理等語本局竊以國家根本問題茲事體大旣經全國公民各團代表繼續請願力求迅速解决之方足見全國人心對於國家長治久安之計已有一致主張而代行立法院特立正大之機關實求眞確之民意是將循法律政治之正軌宏福民利國之遠模薄海同欽法良意美本局職局籌備責任匪輕稍有疏虞即誤大計加以法稱各省各特别行政區域最高級長官之將軍巡按使都統各官忠誠謀國素具同情國家之治忽安危於各該長官尤有利害休戚之關係諭執行之權責固視本局爲獨專而本局深維内外相維之義自應格外愼重襄贊大猷第國民代表大會經緯萬端非有提綱挈領之方不無百密一疏之慮本局自奉公布國民代表大會組織法後即遵於本月九日起開始籌備現於辦理國民會議事務局内特設籌備國民代表大會事務處遴派本局兼任評議邵從恩朱德裳于寳軒王　煒林步隨聶開基周先登等秘書蒲蕃昌周彦威科長張世經唐運漢等由本局局長督同兼辦籌備國民代表大會事務以專責成而免貽誤統由局長策勵在事人員各矢精心共肩重任以期仰副大總統鞏固國基尊重民意之至意現在籌備伊始誠恐立法精意因條文簡括之故或有義解歧異之嫌已由局將本法各條悉心解釋通電各監督在案其本法第三條之第六款至第九欵各項選舉投票事宜現已由局商明内務總長一面商同國民會議中央特别選舉資格調查會長京師警察廳總監吳炳湘率同該會調查員先行鄭重以圖其投票開票檢票等項仍援照國民會議中央特别選舉會之例辦理第上項國民代表之選舉人即國民會議中央特别選舉會之單選選舉人此項選舉程序早經開始調查此次籌辦本法第三條第六款至第九款國民代表選舉事項自能互相銜接至籌備國民代表大會係由本局設處派員兼辦所有在事人員自應毋庸支津貼等費惟各項辦公經費及調查開會並一切必要費用應由本局先行酌就呈准本局預算經費匀撥動支如有不敷再行核實隨時呈明大總統核准飭由財政部分别撥用以期事有實濟欵不虚糜除此後籌備情形仍應隨時呈報並分别電咨各監督查照辦理外所有國民代表大會關係國家根本大計謹將開始籌備情形曁一應通行辦法恭呈具報各情由是否有當理合呈請鑒核訓示施行當奉批令呈悉矣 
[津浦路案之結果]  
　　津浦案發生後遷延至數月之久預審亦數次之多傳提證人車量斗載檢舉證物纍篋盈箱昨日（十六日）上午九時十分平政院民二庭開庭已將是案完全裁决首由庭長飭庭丁喚洪少圃趙慶華關瑞麟高節周錦潼陸洪開張謙益七人到庭到庭後由首席書記官報告今日開庭係關於津浦路案宣告裁决庭長於是起立宣告裁决隨將裁决書付與次席書記官令其朗讀全文甚長茲姑從略由九時二十分讀起讀至九時五十四分始將全文讀畢其全文之内容計分十大欵各欵之中另附細目而各欵内容中均含有三種性質一肅政廳如何之彈劾二各機關及巡按使之查覆覆文三全案人證之答辯全文讀畢之後復由首席書記官宣讀裁决處分各人之理由（因理由甚繁不及備錄）大致謂交通次長葉恭綽於匯通公司旣無何等關係即其對於農商部之催詢註册及梁總長之主張取消遲遲不辦似乎尚非故意應請免予置議津浦局長趙慶華被參各節大抵事出有因查無實據惟任令匯通公司欠欵雖據供稱每月開送帳單係屬洋賬房之事然局長不能不負其責應請交高等文官懲戒委員會議處津浦南叚處長葉道繩驗無烟癮原參聚賭挾妓等節雖無實據事所難免亦請交付懲戒其餘諸人有請免議者有請飭部不准在路局當差者有請飭部留局察看者惟商人洪少圃以令人致送銀洋五十元與高節高雖不受然已犯刑律行求賄賂之條應請交付普通司法審判並請交通部將洪少圃所組織之通滙公司合同取消至十時由庭長宣告閉庭又聞日下午該院即將裁決情形呈報總統矣茲聞政府一方面以交通次長一缺關係重要未便久懸仍擬請葉君復職聞葉君對於宦情甚形冷淡復職之後仍擬呈請辭職又聞肅政廳全體肅政對於此案之結果昨曾特開會議結果如何尚未探悉 
[日本議員團來華視察消息]  
　　日本衆議院議員組織中國視察團業經由日起程已見日本各報茲悉該議員團共十三名於本月十三日附乘榊丸由日本經大連於十六日午前九時抵青島正午赴青島防備隊廣瀨司令官署午餐下午七時赴大谷司令署晚餐會是日午後由香椎參謀導視各砲台及日德戰跡堪山仲家窪等處德國防禦線戰略計劃又經吉村軍政長官導往徧遊大碼頭東南端及台西鎭新設市街青島包島巿街以及屠獸場膠濟管理部等處翌晨拂曉乘早快車抵濟南分庽芝迺館金水旅館等處計該議員團議員名姓如下團長村松龜一郎理事黑須龍太郎議員三輪小太郎辻寳武藤金吉小山谷莊石橋爲之助高橋覺太郎今村七平多木条次郎本田親清衆議院書記官津久利行同屬細川正等十三名外尚有東京商業會議所副會長製糖社社長籐山雷太及該社監查役代議士僑田義雄大阪每日新聞社長本山彦一及有名記者多名結伴同行至魯之後聞須徧遊直魯入京至京津鐵路歷長江而至上海然後歸國茲將北京外交部函送參政院日本議員團行程單錄下　　外交部函云逕啓者茲有日本衆議院議員團來華遊歷定於十月十九日到京勾留四日並擬到貴院參觀查前次日本各議員團來京均經貴院款宴招待此次該議員團來京似仍應款宴以資聨絡相應將議員團行程單刷印函送貴院查照請即日派員來部商定以便先期與日本使館接洽　　該議員團由濟南起程十月十八日禮拜一午前六鐘三十分開車到天津十月十八日禮拜一午後一鐘三十七分到天津起程十月十九日禮拜二午後開車到北京十月十九日禮拜二午後到（住京四天住張家口遊歷一天）北京起程十月二十三日禮拜六午前十一鐘三十分開車到漢口十月二十四日禮拜日午後二鐘二十五分到（住二天）漢口起程十月二十六日禮拜二乘日清汽船途中遊大冶鐵山到南京十日二十八日禮拜四南京起程十月二十九日禮拜五午後一鐘二十分開車到上海十月二十九日禮拜五午後七鐘三十五分到十月十九日晚到京八鐘日本使館請宴二十日午前九鐘游頤和園午後兩鐘半游覽景山曁古物陳列所二十一日午前九鐘游國貨展覽會午後三鐘參觀參政院午後八鐘外交部請宴二十二日午前九鐘游天壇午後三鐘半謁見總統午後八鐘參政院請宴二十三日午前十一鐘半出京 
[新約履行時之滿蒙觀]  
（十一）（化險）　　間島問題愈呈險象　　畢竟誰是蹂躪法權　　間島問題我中央政府已與日使起嚴重之交涉吾人方冀兩國外交當局和解於壇坫之間而無碍於國交也今據北京方面消息窺交涉之談判尚不至有何等之危險而間島之近狀據余所見日報記載頗呈種種險象謂間島日本領事鈴木氏出其恐嚇手段加之我國延吉官吏而無效等語又謂該領事收理韓民訴訟等事此均係日人自述之實事極可證間島地方近狀之危險矣又謂我延邊官吏極力迫壓韓人致起地方之紛擾等語此實日人一面之詞未可徴信近九日滿洲日日新聞復載有中國官憲蹂躪我法權（指日本法權）一則讀之令人不解畢竟誰爲蹂躪法權閲者當能明判也茲特將該報記載原文譯錄於下（原文内稱）自中日條約締結兩國親交已經復舊不虞今日無故中惹出間島之新題上月二十三日北京政府曾有長文之嚴電致中國當局遂使巡警傳諭一般韓人謂間島協約今尚有效若有投訴於日領館者處罰不赦一面更增置巡警凡韓人出入日領館者物色殊嚴日前頭道溝領事分館傳提民事訴訟原被告兩韓人均携該分館公文向龍井村總領館投到中國巡警突將被告拉去又某處領館巡查二持票勾提住居太拉子地方之韓人巡警數人竟庇使竄逃而迫害原告人是人家族三名走訴領館中國巡警又拘禁其妻遁去之韓人則處於中國官廳保護之下食宿於警局又汪清縣春華社鳳五洞韓人金某　日總領館拘留翌日縣中乃以何故不將此事告知爲詞而拘押其父以此情形凡因訴訟寓居龍井村之韓人畏懼中國官之態度不能返家大有無處棲身之窮狀刻中國官急變其手段極力迫壓韓人無論出於北京政府之命一般無識之巡警遂敢蔑視我官憲擅施其暴狀特我國權侵害已多早知空談交涉之無益祗有藉强力以行使我法權之一途不幸間島地方我無武力故中國巡警之威嚇與官吏之横暴次第紛來而滋茲侮弄此時再不執斷乎處置則恐愈召彼等之互蔑誠不堪痛嘆云云　　此日人之口吻謂我官吏迫壓韓民爲蹂躪日本法權固一面之詞難以徴信而文中日人自稱彼領事館之傳提民事訴訟原被告各韓民携帶領館公文等語則日領事儼然收理韓民訴訟得不蹂躪我國法權耶况吾國延吉等處地方官阿時待遇韓人一以寛柔爲主故韓人之受慶斯土者樂我之優容偕來安集今以吾國勢之中微而一般韓人尚安心内嚮殷殷依戀亦由斯道耳現在新舊約存廢問題吾延邊官吏惟維持現狀引爲亟務何致一朝異樣虐及無辜且事果爲吾國法確之所不當干涉即盡執投訴於日領館之韓人日徇通衢置之重典在事實上容有裨益此理人孰不知而謂吾官吏出斯愚陋之下策固事勢所必無者也雖然以韓人遠離鄉井負耒北來遠者已三十餘年殖産業長子孫蒙庇我邦曲加保護主客相安久無畛域今因新約實施日本一派之主張竟欲 
竟欲將中韓界約無端撤廢在韓人羣相疑駭固屬意料之中但此咎非吾能任受也吾國官吏此時仍須竭力鎭撫保衛治安以冀日本當局鑒於事實之難行法理之抵觸若能將廢除舊約之説漸轉圜則實爲韓人謀樂利也 
[華僑航務公司成立記]  
　　東京時事報載十月十三日舊金山電云美國華僑組織之航務公司業已成立購定太平洋郵船公司之中國號該船將於十月十五日懸中國旗開行按中國號輪船載重一萬零二百噸該船來往太平洋已三十餘年駛行幾二百五十次 
[四省聨合清邊之政策]  
　　湘省南路一帶與廣東廣西貴州等省界地毗連歷年以來匪氛不靖蓋因此剿彼竄軍隊不便越擊匪源即不能肅清近由粤桂兩省將軍巡按使會商辦法以此項積匪如欲凈絶根株非由粤桂湘黔四省同時舉行清邊聨合會剿不足以收實效爰特擬定四省聨合清邊政策咨商湘黔兩省當道如表贊同或别有計畫請速電復湘省湯嚴兩當道對於此種政策極表同意當即電復粤桂軍巡署及黔省護軍使查照聞其議定辦法如下 
　　清邊之定議每省應派司令一人會辦一切清剿事宜復於四司令中公舉一人爲總司令統籌全局以一事權湘省應派之司令經湯嚴兩當道商定以零陵鎭守使望雲亭君熟悉湘南一帶情形堪以派委斯職已電告三省查照矣　　各司令駐紥地業由四省商定其總司令部設在最適中之廣西全縣第一司令駐湖南永明第二司令駐廣東韶州第三司令駐貴州銅仁現由廣西當道派員在全縣壽備一切並電致三省當道趕飭各司令於十月二十日在全縣齊集妥籌進行方法及公舉總司令期速　辦總司令爲統籌全局之人各省司令俱應受總司令之指揮監督辦理一切清邊事宜其清邊軍隊無論隷屬何省俱有越境剿匪之權各縣知事過有關於清邊剿匪事項亦應受各司令之指揮倘遇緊急時知事須供給司令之軍用品如兩 
 
 
 

Page 7

 
 
　　中華民國四年十月二十一日星期四（申報）舊曆乙卯九月 
司令會剿匪巢時則以官階較崇之一人爲之長以便隨時指揮凡關於清邊等事四省司令同負責任所有清剿情形由總司令於每旬分詳四省一次以資考核　　各司令於十月二十日會齊後即於十一月一號實行分途清勦限以三個月完全竣事遇有必要情形再酌量展限一月期滿即將司令部撤銷由總司令將經辦各情詳細造報以憑查照成績分别奬懲　　所需經費應分别匪害情形區域大小酌量分攤計湘桂兩省各擔三成粤黔兩省各擔二成預算清邊費用總額爲七千二百元暫由桂省先行墊用事竣後再歸各省攤還湘省應擔之二千一百六十元已核定在軍政輔助費項下開支矣　　清邊軍隊原定每省派兵二營軍餉仍由各省照常支發湘省應派之軍隊經湯嚴兩當道會議以望鎭守使所部之守備隊雖有五營俱已分駐各要地現届各防吃緊斷難有所移調昨特電請岳州曹司令琨派兵二營赶永屬替駐各地即由守備隊中抽調二營爲清邊軍隊以資剿擊　　舉行清邊之防剿各事在在與邊境各縣知事有直接之關係特議定將邊境各知事派爲清邊會辦以資協助湘省邊境與此次清邊有關者有鳳凰晃縣麻陽會同靖縣通道芷江黔陽新寗東安道縣永明江華臨武宜章桂陽等十六縣昨已由巡按通令各知事查照兼任清邊會辦職務矣地方通信 
[蘇州]  
　　蘇垣屠宰税近狀（猪税）吳縣猪税前經孫知事核定按照警廳所收清潔捐城内外各肉舖每天共二百十七隻每隻徴税洋三角由肉業公所給照徴收彚解縣署數月以來各肉店藉口生意清淡未能照繳縣公署則責成公所催追該公所頗覺爲難茲經該公所理事倪某等禀請派委韓國楨爲催追屠宰税專員常川到所杳明欠繳各店分别催追以免延欠經孫知事核准下委韓君已於前日到差矣吳縣各巿鄉亦經孫知事飭行各鄉警察區長區員會同各董按舖　查開明宰猪隻數造册報縣由縣詳定即以各市鄉警察署爲分徴所其滸關唯亭横涇木瀆光福東西山一帶均於十月一號起徴十月上旬應收之税已經照繳其餘如角直周莊陳墓一帶亦已陸續調查册報大率均於十月内一律開辦惟黄埭鎭調查之後即有屠户王明發等十月欲圖包認具禀縣署經孫知事批示以屠宰税本無認捐之可言况黄埭警區旣由本署認爲分徴收所嗣後給照收税應由該區直接辦理所稱輕重不匀之處候飭黄埭區秉公查復云云日内該區員吳子相正在復行調查一俟查竣册報即當開微　　（羊税）現届冬令羊肉上市蘇城各羊肉店均已開張昨經孫少川知事派委韓國積帶同署警分赴城内外各處逐一調查茲聞已經查竣册報計已開之店大小四十家每天共宰羊四十餘隻惟是否由縣署派員徴收抑或招人包認尚未發表尚有香山西山等各鄉民挑擔來蘇沿路售賣者大約須責成各該鄉警區調查徴收十一月一號可以一律開徴 
　　（牛税）蘇垣前經宗知事詳定止准開設宰牛公司兩家（鎔林義記）現僅存鎔林一家牛税一項業由該公司於五月間至縣知事署認定每年納税洋八百元現孫知事以宰牛一頭除牛肉之外皮毛骨脛各項又可售銀三十餘兩日近來銷數異常發達該公司每天可宰牛三十頭每隻納税一元每天須納税三十元與原認之數相懸過甚故又派員前往詳細調查實數俟禀復核奪 
　　吳縣初選舉投票十月二十號爲國民會議議員初選舉投票之期吳縣投票所設在舊元和縣署即公益事務所内管理員已由孫知事委定趙振鷺劉宗灝沈敬德申彤藻樓光照馬樹森劉傳鈞李如魁陸雲程湯炳鴻十員各巿鄉董事二十八員均派爲監察員二十一號在吳縣知事署大堂舉行開票聞管理監察各員仍委投票時各員云 
[杭州]  
　　檢查全省警隊茲聞屈勳使以保護治安全賴地方警察保衛團之力前次出巡各屬檢閲各警隊及保衛團訓練有方者固屬不少而萎靡不振者亦屬不鮮故擬切實整頓現已派委專員分赴各屬實行檢查並探得委員姓名如下錢塘道屬委員金麒隨員施行澤會稽道屬委員吳文淵隨員吳璿金華道屬委員張伯歧隨員黄文欽甌海道屬委員常榮清隨員徐璋 
　　麻車江爭議之查勘諸曁堵塞麻車江激成風潮情形已迭誌本報茲悉該縣吳知事自奉省憲電飭後當將辦理該江情形於昨日詳復察核聞省憲已派前測繪紹上交界遼江委員何杲前往麻車江察勘形勢並定疏濬之方針大約日内可抵曁陽與吳德耀知事及地方公正士紳開會協議辦法 
[四川]  
　　軍警聨合會紀事九月一號四川省城陸軍各師旅團營長及警察廳長署長督察長等在成都陸軍借行社開軍警聨合會到會者有六七十人是日將軍因事未至派張參謀張代表赴會並致有訓詞詞畢茶話撮影散會該會之宗旨係維持軍警之紀律警界方面由稽廳長派定四督察長與五署長每星期輪番常駐辦事並無會長由將軍監督其事聞該會係軍警界各官佐所發起茲將公啓錄下大政刷新羣情望治賢良幅凑庶事以康措國安磐尤資軍警同心同德相繫相維亟應脉絡貫通以期艱難宏濟蓋機關作用軍警未必全同而併力以保安謐以衛國家其致一也蜀自改革以還屢經多故軍警草創未遑遠圖指臂相聨事誠有待邇者一新壁壘武備增修大庇閭閻警綱斯肅省會繁要觀聽所傾軍巡憲提挈綱維謂當融合軍警倍昭契洽藎謨宏深期規久大同人等或側身行武或奉職修閭奮矢協恭益當黽勉因就省設軍警聨合辦事處藉以維持紀律翊贊高深庶奉指揮彌堅循守宫鳴徽應意見略同大輅推輪規條　具觀成有日進行可期凡我同人素殷康濟町畦早化水乳必孚秩序共維至所跂切此後力策進步端緒宏多百川歸海當道正擴虚懷千腋成裘補闕尤資偉盡合修短啓用代喤聲附列簡章并希英譽發起人張聨芬王炳坤劉存厚伍祥禎楊志澄范福增馬昌期張際清鍾志鴻黄鵠舉雷颷鎭體道喻毓西吳光耀黄樹成吕筠倪文翰杜文泳劉弼張成孝梁文忠劉澤葉松塏寗紹武劉柏心孔繁錦沈冠球嵇祖佑江紹沅鄧漢祥 
雜評二 
[共和與國會（步陶）]  
　　以共和國號稱於世而無國會存在且時更兩載矣今並此虚有其表之共和名稱而亦飄摇風雨不知其命運之將在何日則草創共和時代之國會其景象如何如何事復足以一繫國人懷思然而北京最流行之新名詞中則獨有所謂國會時代之一語將都人士猶未盡忘情共和與而其地固君憲出産之名區也抑彼請願代表等猶有所謂代議士者形似之一斑與而品流雜沓笑柄時聞固與正式選出之議員絶不相類也切而按之其所以眷眷於懷者蓋非在國會而在國會時代之景况且非僅在國會時代之景况而在最近興波逐浪以助彼一力推翻共和國體者所最心暢神怡之一境地也再質言之即最普通之坐馬車吃花酒以爭尋快樂之行徑已耳嗚呼國會嗚呼共和時代之國會汝之靈魂果惟是坐馬車吃花酒之兩事足以貽人感想耶汝何無口以自表白其優良之質點以爲汝患難與同之共和國體一吐厥氣也 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國四年十月二十一日星期四（申報）舊曆乙卯九月十三日本埠新聞 
[上海之初選舉]  
　　國民會議兼立法院議員初選舉規定於昨日投票上海以也是園爲選舉場所各選舉人陸續而至依法投票至下午六點鐘投竣六點五分在該園内清遠堂開票八點半竣事照覆選監督配定上海縣應出初選當選人十四名惟檢閲票數滿額者僅得十二人尚缺二人由初選監督定於今日仍在原處舉行二次投票茲將當選人十二名之姓名市鄉票額及未滿額者三人之姓名票數與初選監督之通告二則分别錢後 
[當選人十二名]  
　　沈寳寅號肇綱蒲淞市三十五票　　顧鏡清號小嚴蒲淞市三十五票　　奚佐湯馬橋三十二票　　楊心正三十一票　　錢允利號貴三閘北二十九票　　周澂塘灣二十六票　　梅宗泰號玉書漕河涇二十六票　　姚文枬號子讓上海二十三票　　喬世治號念椿閔行十九票　　朱則誠漕河涇十九票　　王銓運號際亨引翔鄉十一票　　毛經疇號子堅上海十票 
[票額未滿者三名]  
　　姚洪淦九票　　蘇筠尚七票　　劉志濤七票 
[通告一（於投票後所發者）]  
　　上海縣知事兼初選監督沈通告查選舉法六十二條載監選票額初選以本區應出當選人名額除投票人總數以得數三分之一爲當選票額非得票滿額者不得爲初選當選人等語茲奉覆選監督電開國民會議初選當選人名額業經按照本法六十七條分配該縣應出初選當選人十四名仰即知照等因奉此查本區投票人總數計四百零七人依法計算應以得十票爲當選票額非得票滿額者不得爲初選當選人合亟通告仰各知照特此通告 
[通告二（於開票後送登各報者）]  
　　上海縣知事兼初選監督通告查本初選區國民會議議員初選舉開票滿當選票額者僅得十二名致當選人不足定額自應依法舉行二次投票以期足額茲定於十月二十一日上午八時起至下午六時爲止仍在也是園原投票所投票不得逾限合亟通告仰各選舉人一體知悉特此通告 
[又有約期起事之謡言]  
　　駐滬軍敬各機關近奉江蘇將軍行署通飭以近據探報黨首孫文黄興等現又派遣黨徒在長江各埠勾串帮匪希圖擾亂並有定於本月二十七號即舊曆九月十九夜集合起事之謡應由各該地方駐防軍警嚴密防範等因聞本埠軍警各機關昨已飭知所部兵警務於二十七號夜間一律嚴防各軍隊兵士須荷槍實彈通宵梭巡所有警察各區署巡士亦須於是夜佩械分赴各街道嚴密巡邏以保治安云 
[木板内夾帶手鎗四誌]  
　　虹口哈爾濱捕房二十號華探薛正昌於十六號午後因據線人告密票明捕頭協同包探蔣榮生及一百八十九號西探塘山路查見小車夫徐土寳薛良甫所車板木及木箱内藏有子彈手鎗遂將該車夫等帶入捕房繼至武昌路八百零四號屋内搜獲軍火一大箱共四十五小箱二十二匣併計手鎗一百二十九枝子彈二萬零八百三十粒並將囑令車送之甬人董贄塘與吳士品吳文興叔姪併解公共公廨經中西官訊供收押並經捕房向董等秘密研詰各情已三誌本報茲悉董等在捕房所供情形與其代表律師在公堂上之辯論大致相同故昨晨復由捕房派令中西捕將董等五人運同抄獲之手鎗子彈押解公廨請究先由捕房刑事科代表牛門律師上堂譯稱此案手續尚未完備而檢察處排訊之案亦多紛繁應請展期開訊且查被告等係屬串同舞弊偷漏關税自應澈究繼由穆安素律師代表董贄塘到堂聲稱敝律師請求堂上飭傳見證西人牛爾生到堂作證即知此案底藴至牛門律師請求展期一層敝律師亦表同意云云又據吳士品之代表担文帮辦好卜魯律師譯稱被告與此案並無關係前堂曾向堂上聲明且吳開有米舖其同股友人願爲擔保應請准予交保如奉傳訊即令投質復據牛門律師聲稱好律師聲請准吳士品交保一節現經捕房查得吳與此案無緊要關係故敝律師亦不反對請堂上察核又據吳文興之代表恩格利律師投稱牛門律師聲請展期研訊敝律師亦不反對且被告與此案並不知情狠願帮助捕房云云俞代襄讞商之陪審西官英卓副領事判准吳士品交五百元人洋並保餘人還押候禮拜五（二十二號）午後二時半研訊並聞此案因牽涉德商故昨晨駐滬德副領事師謀君特至公共公廨與關讞員曁英副領事卓乃爾君在領事憇息所會商陪審問題師君以旣稱牽涉德商理應到堂陪審而卓君則以此項軍火據説交由印度人運德某國殖民地與英國大有關係應歸英領陪審磋商良久未决故此案已改期研訊又聞關讞員已將此問題禀詳上台請示矣 
[吳淞鎭大火六誌]  
　　吳淞火災幾遍全鎭已迭誌本報茲覔得寳山縣張知事報告江蘇齊巡按使詳文於當時情形尤爲詳晣而齊巡按使則以該鎭猝遭浩劫昨日（二十號）特委專員來滬調查爰再分誌於下 
　　知事報告竊於本月十五日下午一句鐘遥見吳淞方面火光燭天諒有火警比即督同長警飛馳前往查係外馬路長勝樓碼頭剃頭店與繩索店之間樓上起火維時南風甚猛轉進中市大街移時火勢益烈查該處大街面向東西其東面恐吳淞長會不敷分布是以率警往來唐家弄前後兩岸協救一面拆屋一面撲滅雙方兼施以絶火源並有就近商人救火會及農民人等輔助奮力將火道拆斷始將德和當舖及左邊居民商店貨棧保全然此役計燒六時之久延及五百餘家東至德和典爲止南至外馬路長勝樓碼頭剃頭店爲止西至劉仁順藥店爲止北至源豐鹹貨店爲止所有剃頭店店主洪老四及繩索店店主丁阿成船櫓店店主萬長河均經寳山張縣警佐元爕吳淞第六分署張署長鼓臣傳訊起火情　解縣核辦有無别情再行訊明呈核至失愼時凡駐在及附近水陸軍隊均在場彈壓維持秩序伏念淞鎭市塵方興猝遭浩劫流離失所慘不忍聞救濟之方亟應籌及除善後事宜協同竭力籌辦外所有此次淞鎭失愼情形理合詳報使盧 
　　省委調查江蘇齊巡按使以此次吳淞大火災情奇重自非遴委調查籌欵賑恤不足以拯災黎故特委候補知事倪和甫於昨日來滬至鎭道兩署查詢火災情形並協商賑撫事宜旋即隨帶賑欵馳往吳淞會同道委吳董兩君及寳山縣知事張允高辦理善後賑恤災民 
[法公廨實行遷移]  
　　法工部局前在法新租界薛華立路新建法會審公廨已經落成本定於九月十五號遷入新廨會審嗣因部署未竣改期遷移已迭誌前報邇由聶讞員與法副領事德君會商准定於禮拜四（即今日）遷入新廨應訊各案均在新廨審理惟法公廨向章禮拜一五兩期訊理刑事及捕房瑣案禮拜三專訊民事案件現中西官以地方遼闊事務殷繁若仍照向章辦理恐有積壓故議自遷至新廨爲始禮拜一三五三期上午十點半起訊理刑事瑣案禮拜二四下午三點起訊理錢債民事等案除飭知各捕房遵辦外並已照會楊交涉員查照矣 
[查禁私種烟苗]  
　　上海縣公署現奉齊巡按使通飭略謂現届秋令又值毒苗下種之時現方銷行印花土保無偏僻鄉民滋生誤會各該縣知事身任地方禁烟乃其專責非再接再厲切實查禁不足以竟全功仍應責成各該知事預先嚴申禁令毋令無知愚民再行嘗試如果來春復勘實已一律肅清再由使署按照各該知事辦理禁烟情形擇其出力者連同本届成續併案核奬其本年私種最多之處若來春並無發現烟苗除將前次記過取消外仍准量予給奬以示鼓勵云云沈知事奉飭後業已轉飭四鄉各警區隨時查禁矣 
[浦江巡緝隊復活]  
　　蘇五屬鹽商公會以上海租界食鹽自浙鹽棧封閉淞滬巡緝隊撤銷後私鹽充斥妨碍鹽課爲數甚巨業已禀准浙運使創辦租界食鹽官銷事務所凡在租界以内各户之食鹽一律作爲官銷惟恐鹽梟仍將浦東一帶所産私鹽運入租界銷售致與鹽課有損亦經禀奉胡運使曁孫副運使飭歸上南川鹽捕左營第一隊隊長張良臣君另行添募緝私弁兵一百餘名分配巡船十二艘專在浦江一帶查緝私鹽現已於昨日編制成軍矣 
　　又聞該巡緝隊昨日午後因須點名各槍船均駛至南市停泊内有第十二號槍船由北駛南在陸家嘴浦面見有金永順猪船揚帆疾馳該船兵士即用竹篙挽住拖帶於後距因潮浪衝激該槍船竟爾覆没幸卽施救將船人一併救起然已損失不貲矣 
[吳團長注意防務]  
　　駐紥龍華步兵十五團吳團長查得日暉港以西新築之斜徐斜土兩幹路及各支路路面現已一律告成惟地處荒野行人稀少恐有匪人在該處出没值此謡言蠭起之際且斜徐路與法界毘連又有敎堂適在該處所有徐家滙以南華界之防務自應格外嚴愼昨特飭知所部各營長務於夜問督飭各該官兵排隊持槍馳往新築各馬路加意巡邏以資防範云 
[調查自首黨人之預備]  
　　自赦免自首黨人命令頒布之後具禀請求給發免罪證書者人數甚衆茲聞統率辦事處因須稽查赦免黨人已給免罪憑證者共有若干以便行文原籍地方官查究已未回籍是否安分業於前日由馮上將軍轉行上海鄭鎭守使查復矣 
[舊縣署基地分區召賣]  
　　本邑舊縣署標賣變價一事已奉省吏指歸清理上實兩邑官産處承辦現該清理處因新縣公署已經落成沈知事遷移有日應將舊署基地標賣辦法早日規定惟查舊署基地共有四五十畝之多若併作一起變賣其價甚鉅恐急切無有力者出而購置故除前已劃定開關南北直路外擬於適中之處添開東西横路一條將該地基址劃爲四區以便分區召變昨已將勘明情形繪圖貼説核實估價呈請財政廳曁省清理處核示遵辦矣 
[改訂火鐘樓報警鐘點]  
　　上海救火聨合會鐘樓前經規定鳴鐘點數自滬城肇家浜南鳴鐘一下浜北鳴鐘二下其南市十六舖至董家渡碼頭鳴鐘三下迤遑往南火車站西至陸家浜放生局鳴鐘四下西門外一帶鳴鐘五下茲由該會查得肇家浜業已塡平且各火會皆已合併組織自第一區至第七區次第成立現在若照原定鐘點告警不無抵觸之處故於前日邀請各會員到會改訂鳴鐘點數聞已議妥不日即可發表云 
[頒發第二批印花税證]  
　　江蘇財政廳現又頒發第二批印花税證來滬歸上海縣公署轉發各機關及南北商會等處以備商家就近購貼所有縣公署應扣九五折辦公費現改九折以示津貼等因昨沈知事已遵照分勸南商會等照常領取發賣如有躉數承購者自五元起均收九折云 
[公益税不能幸免]  
　　工巡捐局長朱壽丞君以新闢之民國路一帶前因商舖日多市面繁盛曾經由局派員編釘門牌挨户徴收地方公益税以充公用在案詎邇來收捐司員前往收取地方税各行號頗多藉口任意留難殊非顧全地方公益之道故已飭知税務科長嗣後如有抗繳税欵者許即開呈名表移請警廳轉飭該管警署就近傳提追繳以重税欵 
[挽囘華界商業之請求]  
　　滬北胡家木橋附近與公共租界毗連租界中之營業日見發達而該處華界内之商業則異常衰敗一隅之間相去甚遠前經華界各圖董以振興市面須將胡家木橋小河旁一帶房屋拆除推廣馬路方可與租界營業並駕齊驅當時禀准上海縣知事公署等處正欲實行因業主出爲反對事遂中止茲因租界内在該處添造菜場所有華界居民咸往租界交易商業尤無轉移之望華界各圖董並該處各商董有鑒於斯一再會商已於日前復投上海縣署等處禀請重申前議以便實行拆屋推廣馬路改建市場沈知事諭候查案辦理 
[再紀承租日暉廠之周折]  
　　日暉織呢廠前經齊巡按使批准由商人郭建侯承租修理改紡毛絨線嗣因財政部與省公署因債權關係中途停止進行郭商一再禀請歷紀本報茲悉郭商昨又奉到省公署一四一五號批示云禀悉日暉呢廠房屋吹折已由該廠保管員王植善詳准會同上海縣知事墊款修理至該廠此時未便租與該商營業前據來稟已明白批示所請仍難照准此批 
[文明書局棧房失愼]  
　　美租界甘肅路文明書局印刷所忽於前日下午五句半鐘走電失火後經救火會西人駕車馳往竭力灌救直至八句鐘方始熄滅計焚去樓房六幢賬房亦遭波及惟機器房無恙所有賬簿稿件均行携出現查有工匠三人失蹤恐已罹及於難餘俟續報 
[澈查鉛質小洋之來歷]  
　　住居虹口末克登路一百號門牌之婦人朱湯氏與隣婦潘王氏因私販鉛質小洋被美捕房包探偵悉禀明捕頭前日將兩氏拘獲搜出僞四開二百九十枚八開二百五十四枚昨解公共公廨經中西官研訊一過判均押候查明來歷再行訊核 
[混用僞洋之結果]  
　　閩人張阿道粤人大李翁記因與同黨張明福混用鉛質小洋由捕查獲解送公共公堂訊實判張李各押西牢半年期滿帶堂再核在案昨届期滿由捕房將二人解案請示判均押候函送上海縣知事署分别遞回原籍 
[工人肇禍逃逸續誌]  
　　在西門外推蔞車之賀江春被唐和尚家工人阿七兇毆倒斃由尸弟賀江全禀報地方檢察廳驗無傷痕諭候拘到阿五訊辦等情已記昨報茲悉警廳已據二區警署將阿五之主唐和尚康馬弟並阿五之薦頭阿元等傳解到廳由司法科訊間一過判令一併交保出外限日將阿五尋獲交案以便解送檢廳歸案訊辦 
[證明自覔死路之不足信]  
　　新閘永順里隆興雕花作夥吳伯全於八月二十八號在新閘醬園弄被二十八號電車撞傷斃命當經捕房將尸車送斐倫路驗尸所報請公共公廨中西官驗明棺殮惟據司機人劉阿富稱死者奔至車前稱不要命臥於軌道當時因停機不及所致嗣由死者之母吳陳氏投廨聲明伊子在隆興雕花作爲業已有十餘年素無不端行爲亦無神經病不致覔死諭候傳到作主證明再核在案昨由捕房將隆興作主顧庚新傳案請示即據顧稱死者在作内學徒出身已有十餘年人素誠實並不負債亦無神經病諒不致自臥軌道覔死會審員王肇之君商之英領康君諭順退去候商電車公司從優撫恤 
[讞員奬譽見證]  
　　英美電車公司賣票人華阿金控乘客王春山過站不允賣票向論行兇擊碎玻璃等情昨由捕房將王傳至公共公廨請究原告投訴前情訊之被告供不承認並由見證陳錦卿上堂證明實由賣票人用手猛擊被告以致擊碎玻璃等語中西官判被告開釋並以陳能到堂證明實情當堂奬譽數語而退 
[鷄斃貓死人受傷]  
　　西門内康家弄湯阿全家所蓄之鷄前日被鄰居丁阿二家之猫咬斃湯向之理説丁即糾人以伊所蓄之猫被湯擊死軋住毆傷後由巡警到來拘拿丁阿二等已乘間逸去當將丁父丁萬珍拘獲由二區三分駐所於昨日送請地方檢察廳訊辦湯阿全亦偕乃父湯阿生到廳候質 
[破獲武昌路賭場]  
　　粤人某甲在武昌路某號屋内私設賭場抽頭漁利昨被美捕房一百九十號西探偵悉禀明捕頭前往拘獲賭徒陳阿根等十餘名及賭具多件一併解入捕房押候解廨究辦 
[法捕房焚燒烟具]  
　　法租界自禁閉燈吸烟間之後陽奉陰違者仍不能免故由各捕房嚴密查察有犯必懲陸續起獲烟具不計其數均由公堂寫字間捕頭維大君登册備查現因存積太多故由維君稟明石總巡將烟銷剖開烟具擊毁堆放大自鳴鐘捕房後面空地上澆灑火油焚毁並由石維兩君親自監視以昭鄭重 
[閘北之烟禁]  
　　閘北檢察分庭前日將訊實烟土案十五起提起公訴經審判分庭陳推事分别判决朱相榮私吸洋烟罰洋四十元陳子銓帶膏少許罰洋三十元周阿五帶泡一個罰洋二十元馬阿尺帶泡一個罰洋三十元徐子生帶泡五錢罰洋三十元曹臣卿帶灰錢半罰洋十元李福生帶泡二錢罰洋三十元黄順清帶烟灰土皮三兩九錢罰洋四十元馬志鴻帶烟四錢罰洋六十元高金祥帶烟一兩罰洋一百二十元李是發帶烟一兩七錢罰洋五十元劉萬榮帶烟六兩二錢罰洋六十元陳萬仁帶灰三兩無印花土九錢槍一支罰洋四十元萬安福帶無印花土十二兩罰洋一百二十元翁富生帶土五錢灰六錢罰洋二十元一併押候繳金釋放　　前日五區探警又在滬寗車站查獲私帶烟土之楊繡章陳喜珍張振生王子青潘海如王永祺等六名抄獲膏土糖漿共計三十餘兩一併移送檢察分庭預訊還押聽候起訴公判 
[買地糾葛案又訊一堂]  
　　英商勒夫士因華人鄭其廷買地悔議禀經該管領事照請公共公廨飭傳訊追損失銀兩業經傳案一再訊判交保候再復訊在案前日午後英領康君蒞廨經正會審官關綱之君會同復訊原告仍由代表律師上堂請追因被告悔議原告所受損失銀兩訊之被告亦延律師到堂代辯並向原告西人勒夫士將前次所供伊代西人哈味勒姆司（均譯音）等經手價賣坐落楊樹浦海寗路等處地皮房産以及被告允許打樣並建築等利益各情盤詰良久中西官訊至傍晚會判被告仍交原保候再訂訊核奪 
[英敎士由杭來滬]  
　　駐杭耶穌敎士英人韋倫君前日因事來滬聞勾留數日即須返杭云 
[蘇州女孩迷路]  
　　蘇州女子李根英年十二歲因在途迷路由警查見帶至第一區警署由董警正詰問住址不知所對惟云在家誤碎碗盞懼母　責是以逃出等語諭飭留候家屬認領 
[强姦行兇案秘密研訊]  
　　浦東爛泥渡小工高鳳山之妻胡氏被同居樓上亦爲小工之張小泉即張小犬子强姦不遂將氏毆傷經該氏偕證張桂生投地方檢察廳禀控由警將張拘案預審明確起訴審判廳訊判在案昨經堵鍾推檢各官開庭辯論當以案關風化禁止旁聽訊畢判張還押候判高胡氏張桂生退去候示 
[緝獲男女竊賊]  
　　竊犯白得銀先後行竊徐小猪子徐大賓子於九大等之衣物又李魏氏竊方榮卿家衣物均由閘北偵緝隊破獲前日由司法科移送檢察分庭訊實候辦 
[巡捕拘獲竊賊]  
　　王阿陳昨晨在湖北路清和坊撬門圖竊當被一千零三十四號華捕拘獲連同跡涉嫌疑之董根泉併解公共公廨經中西官研訊之下判王阿東押西牢年半董押候查明再訊 
[流氓攫取金挖耳]  
　　流氓陳阿福前日午後在三馬路攫取老婦郭王氏金挖耳圖逃經途人李炳全與包探邵和鈞帮同追獲昨解公共公廨請究原告偕其姪王仲如等上堂證明前情訊之陳供認不諱判陳押西牢半年期滿帶堂再核又張福財前日午後在滬寗車站附　華洋交界處搶取沈王氏金挖耳圖逃被捕追獲昨解公共公廨經中西官訊供屬實判張押西牢半年贓交原告領回 
[夏闌與秋菊爭艷]  
　　西門内市立西成小學校校長凌子屏性喜藝蘭去夏豫園蘭集曾奪錦標以是加意栽培日來蘭圃中忽有蕙蘭一株含蕊玉立莖高逾尺凌君異之已移植盆内昨竟吐豓揚芬查蕙本夏開今乃開放秋葩羣驚爲異現已陳列校内大禮堂供人快覩云 
[縣知事公署批示二則]  
　　北京大學文科生沈仁蕭連裳函請繼續照撥捕助銀元由批來牘閲悉該等應循案各撥銀一百元以資津貼候飭知縣敎育款産經理處給領可也仰即知縣照此批 
　　蒲淞市圖董蔣泳深等禀捐資興學環求查卷轉請給奬由批據禀閲悉查捐資興學請奬期限照章應由民國元年起算顧紳鏡清捐助安國小學經費究竟共有若干應由該董等查照第一百七十一期江蘇公報載部定捐資興學褒奬條例開具事實表册送候核辦仰即知照此批 
[工巡捐局批示]  
　　船户朱左清禀請給照擺渡由批據禀已悉查該船户在叉袋角裕源紗廠左近私行擺渡已有月餘現因水巡隊干涉始據來局禀請給照殊屬取巧姑念該處添設渡船尚無妨碍准如所請暂行試辦仰即來局遵章繳費具結以憑核明給照毋得違延自誤切切此批 
　　更正十九日報載江南船塢總辦易人一則係訪員誤報其中姓名舛誤事實不符現該所陳所長尚未交卸王所長亦未履新合行更正 
氣候報告 
　　（上海徐家滙天文臺天氣測候報告）　　十月十九日中國低度經過上海之南後有自北至西北之風隨之約在東緯第三十之北上海天暖温度折中較累年平均多八度北來之風晚至鎭江 
　　二十日上海氣壓上升頗速風向轉往西北及北方晚有大驟雨 
　　二十日下午四時三十分豫測中國與日本間有風雨上海有細雨驟雨及狂風南部有時令風甚烈 
　　二十日下午時前二十四小時内上海氣候温度至高七一·四至低六四去年同日至高六五四至低五二·二 
 
 
 

Page 11

 
 
　　中華民國四雜評三（字） 
[選舉之今昔觀]  
　　上海初還投票昨已舉行尚未足額其所缺者亦僅祗二人矣夫自我國　行選政以來此爲第三次一爲前清時之資政院諮議局二爲民國成立後之衆議院省議會今之投票則爲選舉國民會議兼立法院議員其大旨固相同也顧前二次之投票當選者無不層飛色舞人之視當選者亦無不忻慕而尊重此無他以其在民意機關得占權勢也而今之當選者如何今之人視當選者又如何 
來函 
[投票人來函]  
　　今日爲國民代表會議議員初選日期予旣具有選舉及被選舉資格不欲放棄其權利乃往也是園親投一票於被選舉人四字之下大書張民憲三字夫所謂張民憲者即主張民主立憲之謂也明知他日被選舉人中主張民主立憲者必無其人故書張民憲三字以驗吾言明知他日國民代表會議主張民主立憲者必作廢票故書張民憲一票以冀無效嗟夫選舉投票何等鄭重今乃以兒戲出之於吾心亦有所不忍所以爲此者知官場此舉亦不過出諸兒戲故亦以兒戲應之耳 
[鍾玉田來函]  
　　啓者鄙人月前因事離滬昨日始歸見及友人告知旅滬公民請願團中曾列賤名聞之實深駭詫鄙人對於滬上各項團體向不參預敢請貴報登入來函一門藉代更正爲荷鍾王田謹啓 
[胡祥鈞等來函]  
　　敬啓者當提倡儲金時原冀救國初議六個月不達五千萬元加息退還現下限期已滿例應退還各儲户　論紛紛何以儲金　總事務所置若罔聞外面人言嘖嘖令人可疑發起儲金之初貴報提倡不遺餘力今亦當玉成於後倡議速行退還各儲户以全信用祈貴報登入來函一門以待各儲户公同籌謀對付之策儲户胡祥鈞胡祥運汪正堃張立順胡雲芝上 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[華盛頓贊仿史記孔子世家贊] [  炎炎]  
　　炎炎子曰詩有之高山仰止景行行止雖不能至然心嚮往之余讀美國獨立史想見華氏之爲人游美觀美國民情國政俗尚咸守華氏大公之旨余低回留之不能去云古今中外爲皇帝者衆矣當時則榮没則已焉華氏布衣身至總統不私其國自法國繼起各國言共和者推原於華氏可謂盛德矣（四） 
[擬僧界組織請願團啓] [  吳悔初]  
　　啓者共和建設政尚平權我輩僧人同爲圓顱方趾理應遍灑楊枝君沾雨露奈人心險詐議論蠭起以佛敎爲異端以諷經爲迷信甚至目僧人爲米蛀蟲信口雌黄多方蹂躪或興學無地則改寺院爲學堂或籌欵無門則索寺産爲公款遂使我僧人餐風飲露敲破木魚化來之辛苦錢一轉瞬而入於無何有之鄉嗟我僧人其何以堪所謂政治革命者乃革我僧人之命耳一念及君主時代敕建敕封之光榮已邈不可得恐長此遷延將入於天然淘汰之例矣幸我佛有靈籌安會設有志攀龍附鳳之儔同時并起力謀恢復如蟻附羶如蠅逐臭官界則請願於先軍界則請願於後近則知機之士亦紛紛競起以圖捷足先得之利况我僧人素具普濟之心此舉尤關切己之事自應從速組織推舉代表同心仍力推倒共和捨命忘身翊戴專制將來論功行賞或可得一護國禪師之封號亦足爲我僧界生色嗚呼生公説法頑石點頭雲光講經天花飛墜具此妙舌請願京華自必較各界占優勝設不見納則向國門長宣佛號如昔日强化手段自可仗我佛慈悲暗中默佑也時機急迫宜在速行毋稍遲緩自誤謹啓 
海外奇談 
[瘋人院中之大文學家（續）] [  甦]  
　　此事設非鑿鑿有據人且疑吾爲誕奇姆斯勳爵編輯此辭源搜集至富每一成句必詳其出處原原本本纎悉無遺故每一成句必佔去數頁奇姆斯勳爵之習慣每輯一成句必先廣徴投稿然後着手編制旣成始另輯一字勳爵乃復發信各投稿家搜集關於此成句中之資料而所投投各稿中最有價值者厥爲麥伊耐博士博士住址爲培光縣之克羅桑小村落奇姆斯勳爵視其人於方言之學殊博自歎弗如故每成一句必寄克羅桑請其校訂迨麥伊耐博士寄還其中必有增删而增删之處無不至精且當如是者數月奇姆斯勳爵與沃斯福大學中人深爲感激勳爵因請校長發柬招博士至徘徊一星期優加欵待藉用報酬并得與此大文學家握手校長許之柬往博士即有覆書至略爲承蒙寵召至爲感紉惟不能應命殊覺抱歉云云奇姆斯勳爵乃大失望旣而思之博士之不能至或因寒素缺乏資斧之故勳爵復去信謂資斧一層毋庸顧慮所有來往一切費用槪已措置而博士亦即覆書謂所以不能應命者其原因非在經　蓋因身體之關係耳末謂勳爵不妨屈駕一至其處届時恕不能親至車站逆迓但備馬車至站迎接云云勳爵得書數日之後即應其謂而往培克縣焉旣抵惠靈敦車站即有穿制服之一人向勳爵曰君即奇姆斯莫爾勳爵乎予奉麥伊耐博士命特來迎君者言次即導勳爵乘轎式馬車向克羅桑村而去俄抵一高大之屋氣象森嚴車亦戞然止即引勳爵入穿甬道至一扶梯復引勳爵登樓入一室陳設至華麗一顯者方高坐案側見勳爵即起而迎迓款待至殷勤勳爵乃向其人曰君殆麥伊耐博士乎其人曰否但麥伊耐博士固居此間君抑知此間爲何地乎想君决弗能知之矣此間蓋犯刑事之瘋人院而予則院長也勳爵聞之愕然院長復曰君抑知麥伊耐博士爲何如人乎其人嘗犯殺人之案經法庭制裁錮禁於此蓋博士實瘋人也勳爵聞之益詫院長則曰麥伊耐博士學問殊淵博君固知之者博士初入院時發瘋如故迨後神經稍清則請於予許其在院中閲書予許之博士爲美國人且爲富家子故於院中購得精美書籍至富博士好研究方言之學今君編輯大辭源博士極願爲君襄助博士居院迄已多年而予亦頗優待不視爲平常之囚犯焉今日博士亟欲接見勳爵勳爵願見博士者予固能爲勳爵導也但予當先告勳爵以博士犯罪之歷史 
詩選 
[望雲有感] [  興化黄敬熙默庵]  
　　人生實多故乃如雲在天藹藹見明霽初日呈其間廻飈驅重陰對面成峰巒出没在斯須變態何無端嘗讀老氏書感彼厭恥篇大患吾有身已矣何所嘆 
[古硯詞并序]  
　　余家藏石硯爲明代周文襄故物文襄撫吳奏請減賦乃爲銘曰觸石生雲膏澤下土爲民請命用汝作霖雨康熙初湯文正撫吳復題曰周文襄公撫吳最久其請減蘇松重賦尤有功德於民此銘作於宣德七年蓋得請復刻硯以紀其事也康熙甲子崑山徐健庵先生以予將赴蘇撫之任出此硯贈行置諸座右以誌良友勉勗之盛意焉敬自慚非此硯之主徒使其湮没草澤間豈不可惜感而作詩 
　　美石藴精華良工善磨磋偉茲彝鼎器宜屬伊吕佐文正繼文襄撫吳功德大天成此完璞兩入中丞座濡翰陳謨猷惠民輕賦課手澤并流傳仁風廣宣播前賢已長往貞質無殘破展轉歸海濱甘受塵沙涴湔滌光愈瑩摩挲日數過爾胡久湮没余亦悲轗軻願言求善賈寗自居奇貨賞識苟無人入山且高臥 
自由談之自由談 
[團] [  覺迷]  
　　嗚呼孰謂吾中國人無團結力哉全國請願團也公民請願團也婦女請願團也此也一團彼也一團轟轟烈烈者今日之團也外人每謂吾中國人無團結力無團結力豈不寃哉 
小説 
[家庭小説嫣紅刦] [  常覺小蝶合譯天虚我生潤文]  
　　第六十八章理痕自受派雷之診視後且得配新司之調護病乃漸愈惟體質弱耳安西來與理痕本莫逆以理痕病新痊不宜視事致勞神思乃差之往法蘭西視有廉價皮件則購而收之以備廠中不需之用名雖如此實則欲理痕因此得赴外國一吸新鮮之空氣耳理痕亦知其意深爲感激乃謀挈安娜及配新司俱往時鎭上之人已不甚議安娜待之一如曩日此事實不得不歸功哈勃克初哈勃克被釋而出游於倫敦者多日藉避衆議迨歸則見衆人乃不己護而議安孀哈勃克於是大怒謂安娜之所以冒不韙爲己白畢於公堂者無非替上帝行好生之德其意蓋至善也今衆乃敢加以誹語是直不啻悖天之旨罪又歇極此後議己可議安娜不可有敢犯者寗以性命與之相拼蓋安娜因上帝而救我吾安能令安娜因我而受辱此語出衆始信哈勃克與安娜之無他而誹語亦漸息天下唯理能奪人觀此信然特是海兒斯東人物好談已成天性至是遂又另入一題談理痕赴法之事爭謂密斯特安西來之廠發達殆已極點否則理痕方歸自法國未久何致又令作第二次之行而同業之妬者甚且謂理痕此行實將分廠於外國否則何必挈眷而行安西來聞語亦一笑置之豈知此無根之談本不足輕重也唯理痕則以遠行有日慮室中無人行且荒敗乃另以賃之於人言明自法歸時即當讓出其人允諾理痕乃行行之明日哈勃克忽亦有洛斯丹之行先是哈勃克有友曰珀地瑟商於荷蘭與哈勃克時復通信後哈勃克自獄中出不欲更居海兒斯東致遭人訾議乃貽書珀地瑟囑謀一事視可糊口者至是乃得復書云洛斯丹某商店中方缺一英文書記哈勃克果肯就者則薪資自當從豐哈勃克大喜顧倉卒不得旅費乃請於其父時特雅方面窗立其外有繁花一叢作淡紅色此花當數年之前寗告司好禮倍登來見特雅時猶是蓓蕾而今則逐漸增長行且焦萎亦猶特雅之家日就衰敗也渠自安東尼被殺哈勃克入獄以來首尾且兩月餘而事務所中竟門可羅雀除三數小事外更無過問之人故特雅乃不禁有仰屋之歎聞哈勃克語不禁詫曰哈勃克汝乃能爲書記乎哈勃克惘然曰吾豈得已者唯是小安東尼生前負欠纍纍半皆由予擔保今渠死債主乃唯予自逼故予不得不謀他還且吾父亦嘗憎予以爲 
[奇情小説秘密汽車] [  東埜譯]  
　　第十章（續） 
　　勃立南道現在我們第一件事將從何處做起柳仙道第一件事便是我們兩個人結伴　程直回倫敦今天下午兩點鐘有急行火車自佛魯林司出發我們可搭趁這一次火車明天日中時可抵巴黎迨到傍晚七點燈火萬家又在倫敦巿上了長途旅行中我可以把黨人的隠謀舉凡可驚可愕可笑可恨之事替你説一個詳盡到倫敦以後上帝垂憐我們就可以打破黨人的奸計救出茉莉兒來勃立南道據茉莉兒信中所説他們的奸計是在謀害英倫許多政客那謀害的方法究竟如何英倫政治界中人多於鯽他們豈能一網打盡柳仙道現在距火車開行爲時不久你行李還需預備我來不及詳細告訴你總説一句他們的陰謀都在那一輛汽車上面就是你們滕肯公司裏替挨周達而登一班人承造的噫你看對面十字路口米南佛旅館門前立着兩個形跡可疑的人身穿黑色衣服口啣雪茄據我猜測定是他們黨裏的走狗見我們聚在一處密談心懷疑忌又不便闖然直入所以立在遠處探頭探腦的子爵我們留在這裏步步都是荆棘若非出如脱兎乘二點鐘開行的火車回去與他一個猝不及防只恐再遲一刻他們網羅密佈要走也走不脱了他們在倫敦使展毒計没有人告發没有人提防可以暢所欲爲了 
　　勘誤十九日游戲文章第一行才字下漏抛字又昨日海外奇談第十二行第十六字家誤界均此更正 
 
 
 

Page 15

 
 
   
 
 

Page 16

 
 
   
 
