# 1913 - 204 - 4914522

 

Page 1

 
 
來稿 
[讀組織債務專律有感（二）]  
　　（馮守之） 
光緒二十二年秋鄙人見奸商逐漸發生不敢明言故在蘇報登論前告白勸官紳先立各種工商業之專門學校以造人才而免受騙其時閱申報者不及萬閱新聞及蘇報者不及數千能留心實業救國者有幾人耶若資本家及商家以日報爲游戲物相戒不許子孫學徒夥友閱覽故鄙人爲各業司帳時私買報紙貯於帳檯抽屜内得暇偷看明知富户商家决不注意但望官紳或能提倡耳豈知官紳醉翁之意本不在酒雖有見者付之一笑日富商稍有思想即以子孫入科舉爲抵制官紳作護産之符此時鄙人閱歷尚少血氣未退故不自量而登報廣告自揣經歷商工業已十餘種在一身計不愁無養生之業惟爲同邦計知他日商戰時代吾工商家無實在專門學以抵制則必入淘汰之旋渦然業滅則種滅種滅則雖有穏健强固之政府皮之不存毛將焉附國政失敗尚易挽回財源枯涸國體必難立於商戰之地球故鄙人不顧人微言輕之譏每以重實業保富户爲救國第一要義鐵血革命徒造梟雄金泉革命可制英雄與激烈輩諄諄言之而不信惜幼未習文不能握管僅不過見人輒勸而士太夫鄙爲巿井之言或以爲痴談故十餘年來鄙人祗顧獨善其身不敢昌言也迨至源豐潤等大破産相繼而出鄙人感觸又發擬一審計會說及簡章登於宣統末年夏間上海時事新報而無應者知犯大奸商所忌也見頒發不完全之商律知有大奸商在部運動也今趙君之說鄙見亦蓄之已久然每欲創逹目的之舉必先有輔助機關如審計會偵信所爲濟司法之窮理化檢騐所爲濟司法之惑諸如此類若不完備則雖有鐵面無私之司法家刑期無刑之暫專律亦難得確情而判决斬禍根於永久今後各種輔助機關雖設立完全或恐司法家狥情舞文得賄别解則資本家又將因噎廢食而 
 
 
 

Page 2

 
 
　　裹足也故必先造鐵司法招考富家子弟爲司法學生則得賄可少防也惟狥情則最難斬除因吾國素重家族主義親族之情難却則執法之功難效不如先請外國司法家代理待十年後鐵司法人才已出庶可逐漸改用本國人質諸趙君以爲如何（未完） 
時評 
[江西之亂音（無名）]  
　　最先反抗中央者江西也自宋案借欵起而江西益激烈李督免官人僉以爲江西有亂然而江西竟無事 
李督免官之後諸事略平靜人又以爲江西可無事矣然而江西將有亂之言出諸陳司信於是人又以爲江西又有亂矣於是北軍到贛以事鎭壓然而歐陽武與賀國昌相繼辯正以爲流言於是黎都督力行補救飭北軍離贛然而北軍尚未離贛而去官之李都督忽又宣言於江西於是江西有亂之言復起 
江西之有亂無亂其勢已三翻四覆此次亂事雖曰由北軍到贛而來但是北軍可來亦可去况黎督已宣言補救矣苟有亂也特借端耳苟爲借端則今日即不亂終至有亂之一日也 
專電 
北京電俄使日前向外交部提議四項（一）（二）海參威及齊齊哈爾華官擅捕俄報記者要索賠欵共三千盧布（三）華軍在張家口阻止俄商販賣牲口者索償一萬盧布（四）華軍在張家口拆閱庫倫送該口之俄郵須罷免此項官吏外交部初三答覆一二三三事尚未得報告俟緩覆至檢閱書信因外蒙巳定爲交戰地域曾頒有一律查驗之令俄藉口我外交延宕遂逕派兵四千至齊齊哈爾俄使館員語人華兵在彼處巳萬人俄兵尚嫌不足云云 
北京電德使昨訪外交部表示反對俄約中所訂不准一切外人在蒙殖民營業云云有違機會均等傳稱該使曾藉以要求山東之經濟利益但此說傳播已久確否待考 
北京電歐陽武確定辭職藉口黎不應聽信陳廷訓派兵赴潯寗調元熊越山已引渡此間外人頗以鄂潯一帶不日將有小變之說爲可信 
南昌電旅長林虎等灰日由德安急電致護軍使云奉電持鎭靖態度探聞北軍騎兵已至南康屬靑石橋其節節逼進用意誠深若由本旅防地經過則鎭無可鎭靖無可靖是否阻止抑或放行急盼電示護軍使及各機關十一日夜又接李烈鈞名義在湖口電意云烈鈞免官赴滬養疴忽聞北軍入贛憤不欲生現巳回贛効力等語由護軍使飭查係水巡總監部蓋章發遞南昌電黎副總統覆歐陽武電云現據報告九江無重要變端經已電飭李總司令即日調回鄂防以固吾圉但船隻未到軍隊未回以前仍希督飭潯軍併地方商民無徒輕信謠言致涉誤會此事雖誤於陳司令之一言惟有速圖補救方法元洪信公有素决不令其爲難愼勿輕於辭職致駭聽聞云云 
南昌電駐潯第二師長劉世均赴鄂陳述潯贛近情賀國昌定十五日召集臨時會議國稅警費及南潯鐵路收歸公有接辦手續三問題 
南京電財政部來電大借欵僅支持至九月底籌措無策惟騐換契紙輕而易舉請切實進行定期速辦聞省長已照部電籌備一切 
南京電國務院來電大總統令沿鐵路附設之各稅分局凡有蠧路病商者一律停免現豐台張家口等分局已實行裁撤請查察所屬各稅局如有上項情弊者即予撤銷 
南京電韓國鈞不日返寗因政府有薦韓充任吉林民政長之耗擬速來甯料理經手事件即辭差北行 
南京電甯屬裁釐改稅省長擬將貨稅地點改爲二十四區連上新河蕪湖兩釐局共爲二十六區並將各區分别等級恐八月一號尚不能實行 
南京電此次部令各署裁减經費各縣知事均反對詰難電請省長規写民政府以朝令夕改殊非政策已受意各縣全權自行維持其反對激烈者一律更換 
特約路透電 
　　北京電據確實消息參議院因衆議院已通過中俄蒙約故亦有通過之意一俟通過卽將簽約俾結束未了諸問題及免中蒙戰爭否則雖俄國從而妨碍難以取勝亦不得不一戰也北京電據俄公使聲稱俄國爲北滿爭端發兵赴齊齊哈爾一事巳完全了結惟黑龍江華員得悉俄軍之舉動後卽在齊齊哈爾屯集大軍萬名内有若干忽於昨日譁變故聞日本領事曾與俄領事會商繼由俄領事致電哈爾濱俄軍統領請增領事署衛隊蓋　來僅存二十五人也今日已有哥薩克兵百名拔隊開往齊齊哈爾 
成都電胡都督仍寓北門外之寺内不肯從省議會之請以印信交尹省議會開議時議員到者槿六十二人現胡力主從北京政府之命令 
成都電據瀘州第一師團團長趙某電稱全省盛傳兩都督失和消息殊駭聽聞今當從北京之命令以爲解决成都人民對於大局極爲鎭靜 
北京電漢林森君所率之隊日來消息全無北京大爲驚詫且信格蘭特君必已遭害 
東京電有栖川親王爲留學英國海軍之第一人及爲日本新式海軍之創始人患肺勞已久實於星期六晚九點半鐘逝世其靈櫬由火車運至東京之際禮之如生時一般抵新橋車站時迎之者異常擁擠靈櫬舁入邸内後乃刊布特别官報宣布該親王於今日逝世 
譯電 
　　北京電北京各界之意俄國仍將拒絶國務院修改及衆議院通過之蒙古條約查修改各節内規定俄國承認蒙古爲純粹中國之土地外人概不得在該地舉辦移民事宜卽俄人亦然約内雖除已准俄國享有之特别權利十六欵外尚許俄人自由貿易及自由離境居留之權並不徵收捐稅惟規定蒙古行政制度等事嗣後如有更動則當豫由中政府允可 
九江電湖口已發現激烈之亂事聞該地已入叛黨之手有知李烈鈞之蹤跡者謂李近已回潯此行或與亂事有關惟不能確實斷定此次亂事之發生殆因鄂軍入贛所致 
柏林電據庫倫消息華軍現向蒙古南部邊界進發 
柏林電聖彼德堡電社接庫倫消息華軍已於古柯曲圖（譯音）擊敗蒙軍 
北京電衆議院多數議員力主議員公費以每年四千圓爲率 
北京電袁總統現正與各政治家及各政黨領袖磋商組織新内閣事宜 
北京電袁總統疑令各省派代表聚集北京報告本省已借及將借之外債情形 
塞京電距布京四十英里之克斯丹地爾現正在大戰據抵此之傷兵聲稱近今諸戰劇烈不堪言喻戰地死屍死馬瓦礫亂石皆成巨堆爬救傷兵極形困難 
柏林電羅馬尼亞致布國之愛的美敦書將於本月十二日遞發 
倫敦電土耳其決意卽行佔據自愛洛斯至米地亞界線以南各地軍隊現已行動馬切輜重均已全備外問所傳布政府通告奥俄兩國政府謂願承認媾和一節尚未確實惟據巴黎宣稱法國駐布公使奉命嚴詞儆戒布人與敵媾和他國公使亦同有此舉布國所傳之戰勝消息與希塞所傳者全相矛盾惟歐洲人士皆信希塞兩軍確已戰勝據最近消息希軍已佔據斯特納米柴峽道布軍巳全行向配特里區退走委棄大砲多尊卡伐拉亦爲希軍佔據布軍爲希臘海軍猛轟後業已退走 
柏林電布軍激戰之後現已漸由戰線退下 
布政府致文列强請開新談判希塞兩國揚言擬併吞所爭馬其頓土地及將布人全行逐出巴爾幹新戰事迄今死者共有十萬人戰地疫氣日甚俄國應布國之請商諸希臘請卽休戰聖彼德堡巴爾幹大會現有成立之望將來或由列强出而公斷希軍已佔據卡伐拉及斯特納米柴流域全境塞軍已佔據拉杜維區 
倫敦電傷兵運抵塞京者已過土耳其戰爭時之總數 
布京電據官場宣稱布軍於星期三日復在戰線一帶大勝塞軍殺敵甚衆塞軍後併力拒敵仍爲布軍擊潰布軍現正向愛格里派蘭卡逐北柯乞拉附近現正在血戰塞軍大受損失而退進攻杜蘭北部之希軍亦爲布軍擊退大受挫衂 
塞京電塞維亞邊界一帶之布軍全爲塞軍擊退受創甚巨 
土京電布國全權大臣賴其維區巳抵此間討論土政府要求撤退自愛洛斯至米堤拉界線内各地戍軍事宜土京主戰之興奮大有昔日塞拉斯戰時之氣象 
公電 
　　湘都督公電大總統國務院陸軍部黎副總統各省都督民政長并轉都統將軍護軍使上海民立報轉各報館均鑒湘省城北荷花池軍裝局突於本日午後六時暴發失愼焚燬子彈庫房三間當經督飭軍警搶護約四小時之久始經撲熄附近民户幸未延燒巿面安謐如常恐傳聞失實特此電布譚延間虞 
川都督電大總統參議院衆議院國務院黎副總統各省都督民政長省議會並請轉各法團各報館均鑒景伊前奉大總統任命四川都督疊經電懇收回成命未蒙遽允仍力肩責任不敢稍懈邇因舊疾觸肇親理行政恐涉疏虞暫委參謀長張毅内務司長尹昌齡分别代行代拆重要事件仍由景伊親裁並經剴切通告以期共喻省議會突於休會期間召集開會到會議員僅六十二人不足法定過半人數請伊張二員到便質問經當場據實答復已共釋然卽夕接省會來咨忽稱景伊確已去位政局無主請速將都督民政長印交尹經略使接管並稱已由該會通電中央及各省等語景伊力綿任重正深懍惕如獲卸肩極愜素願惟省會無任免官吏之權景伊未奉中央命令亦不能率將印信交出致同干違法之咎誠恐未明確情致勞厪念謹此電陳統祈鑒察胡景伊叩魚 
川邊經略使電大總統國務院黎副總統各省都督民政長鑒本月五日接川省議會來咨稱案據中央任胡景伊爲四川都督堅辭不就近忽不知去向可見胡督避賢之語爲不虚而所託代行代拆之參謀長内務司長到會面稱不負責任川省政局不可一日無主已由各議員表决電請中央速簡賢員接任惟目前安寜秩序應請大使力予維持蓋大使原係前任都督且屬桑梓之義當不以本曾爲非分請求卽大使亦不得以不在其位不謀其政謝絶而不過顧問都督及民政長所有事宜請出爲擔任以維持現狀經多數議員表决除電中央並通告各省及備文知會胡都督外應咨大使查照迅予卽日蒞任以安人心而衛地方等語昌稀歸卽咨復除原文不贅外復稱查本使此次回省係大總統命令與胡督商榷邊事關於川中内政應不預聞兹准大咨所稱各節本使誼關桑梓又曾奉國務院江電稱據大總統命令本使與胡督共同維持地方秩序等語自應勉盡義務以副貴會及全省父老子弟之厚意至都督民政長一切職權自有胡都督擔負完全責任大咨暫請出爲擔任之說未敢聞命尚希鑒原等語竊昌衡與胡督投分素深此次回川於七月三日抵省胡督遠迎三十里握手道故極盡權情時因各界歡迎者衆周旋甚久入城甚遲至晚始聞胡督已於午後一時出城避居昭覺寺並出告示因病請假委員代拆代行昌衡次日卽偕參謀長内務司長到寺敦請入城再三苦口堅執不從然彼此心懷毫無間隔乃於五號接國務院江電有尹胡交惡之說當是傳聞之誤兹省議會復有此舉誠恐流長飛短淆亂聽聞致勞中央厪慮昌衡不得不將到省情形及答復議會事宜臚列以聞免再傳悮是所盼禱尹昌衡印 
要聞一　 
[倉皇中之中俄條約問題]  
　　中俄蒙古協約一事自兩星期前由外交陸總長抱病出席之後卽行擱置直至昨日衆議院開會叚總理曁政府委員出席爲最後之報告兹將關於此事之消息詳紀如下 
（一）俄公使强硬之態度俄公使對於此次中 
 
 
 

Page 3

 
 
　　俄締結條約問題始終持强硬態度最初尚允協商自政府將衆議院建議案提出之後俄使卽有拒絶交涉之意雖經陸總長迭次前往交涉俄公使竟拒而不納其態度異常强硬並責陸總長辦理外交太不誠信等語陸總長自始至終吞聲忍泣與之磋商俄使方面竟致不理且並前此已磋商就緒之事亦將一併反悔陸總長乃致電駐俄劉代表請向俄外部直接探聽意見聞劉代表已有覆電來京其大致情形與俄使同一口吻據此以觀則交涉之轉圜當非易易也 
（二）俄政府恫嚇之宣言俄政府深知中國實力空虚不足言戰故於此項交涉堅持强硬手叚不肯絲毫遷就兹據外交團傳出消息謂俄政府方面對於此事已經决議一面預備戰事計畫一面卽請俄皇頒發勅諭認外蒙爲俄國保護國驅逐中國各項官吏及中國人並將新疆黑龍江一帶與俄境毗連者一律納入外蒙範圍之内此事曾經俄國報紙一再揭載並竭力鼓吹此種輿論以促政府之進行俄人之不顧公理恃强逞暴此亦可見一斑矣（三）俄公使無理之要求自中俄條約問題發生之後俄公使對於外交部卽屢次提出種種無理之要求兹經詳細調查俄使此種辦法純係有意爲難不惜小題大作以示恫嚇聞俄使最近又有正式公文致外交部其内容係因新疆黑龍江一帶貿易上之交涉大致皆係瑣碎之事但俄使宣言謂各項交涉如不速爲解决俄國卽自由行動其無理要求一至於此最可異者卽俄使來文要求撤換黑龍江都督不知政府對於俄使此種要求如何回答以上消息皆得自外交團或見之洋文報紙衆口同聲當非無稽核之說也 
（四）陸總長最後之主張據政界人云陸總長對於此事前後與俄使交涉倍經艱苦忍痛含辛始得今日六條之協約名義上尚可稍有挽回庫倫之獨立亦可冀以取消如中國政府能以奮發有爲未始不可補救此亦一種最良好之機會今國人不諒苦衷交相責難坐使良好之機會不能利用巳成之交涉復陷於破裂不可收拾之地位故日來異常懊喪並有以身殉國之思想其悲憤可想而知矣兹聞陸總長之意見以爲此項交涉如能按照原文由國會逐條通過俄使方面無論如何反悔尚有可以交涉餘地陸總長卽願擔此責任與俄使再行交涉無論如何困難必不敢辭若國會始終不諒此衷俄使又毫不遷就則交涉惟有停止之一法以後如何對付則絶非外交上所能解决外交總長奉職無狀當然辭職以謝天下並聞陸總長已决定方針專候國會之表示可否以定行止云云 
（五）交涉困難之實情風傳俄政府對於此事開國務會議决定上項之方針曾乘機攫取外蒙之土地此時如與俄使按照原文交涉俄政府尚未必即肯取消其侵略政策因時機巳經錯過挽回更不易易也惟陸總長在外交舞台上歷有年所信用尚孚故自信能照原文再與俄國交涉俄人雖狡亦不能卽全行反汗然巳不似從前交涉之易辦也若再舍此不爲雖以東西各國之外交家當此責任亦必束手無策蓋因國勢如此交涉如彼豈僅恃三寸之舌所能取勝哉 
（六）各國對於此事之態度外交上之援助除武力外卽恃第三國之干涉外交之成例班班可攷今中華民國尚未正式加入國際團體若求援於第三國直等於緣木求魚全然無望卽就此事而言自俄人嗾使外蒙獨立之後各國嚴守中立之態度卽此次俄國欲實行吞併外蒙亦不聞各國之中有一國出而仗義者更就各國之報紙觀之對於此事之態度非常冷淡前次交涉開始之時德美公使尚勸陸總長早日了結此案今因延宕日久各國公使知交涉將有破裂之勢反皆嘿無一語此又可見各國對於此事之態度内力不充外援無望當局者將何以圖之 
（七）陸總長病勢之情形陸總長自兩星期以前卽患疹疾滿身紅點據醫云此病甚畏寒適前次抱病出席已出之疹受風之後卽皆退回病勢遂因之轉劇現在陸總長搬入法國醫院居住病勢尚不見愈又因中俄交涉日益棘手憂病交加日昨曾有自殺之意並草書遺言一篇交其西洋夫人處分身後各事其夫人驚惶萬狀並聞陸總長所草之遺言係用英文寫出洋洋　千言痛論中俄交涉始末情形解釋各方面種種之誤會並囑其夫人如一旦身殁之後卽將此遺言遍登中外各報以明此事之眞是非並揭出俄人强暴之實狀云 
（八）昨日衆議院之秘密會昨日衆議院開議後叚代理總理及政府委員出席報告此事正值彈劾案因人數不足不能提出討論故即由政府報告此項交涉情形要求爲最後之表决當時議員中議論甚多仍不外一派空論雖經延會一點鐘仍然以無結果而散至其會議詳情因關係外交秘密本報無從探悉 
（九）蒙古王公之主張蒙古王公對於此事本極端主張承認中俄條約以冀取消庫倫獨立用解内蒙倒懸之危曾數次發表意見忠告政府及國會現在事機益迫在前蒙古王公聯合會昨又開會决議如此案經國會否决即用蒙古王公全體名義呈請政府仍應與俄使訂立此項條約一切責任蒙古王公自行擔負若併此不能辦到所有在京蒙人同時一律回旗與中國斷絶關係並以此意通電全國徵求公論聞政府對於蒙古王公此種辦法異常焦急恐外蒙旣失内蒙又去中華民國從此將有破裂之現象仍擬設法婉勸在京各蒙人勿爲過激烈之舉動反失贊成共和之初意云云 
（十）忠告議員之要電南京程都督應民政長昨有電致兩院議員其文如下參議院衆議院諸先生同鑒我國外交失敗自前淸政府以迄今兹莫不誤於延宕二字俄庫問題發生遷延貽誤又幾一年比復邊警日亟延無可延蒙人之呼籲友邦之警告凡有耳目靡不見聞廼據函電所報告報章所紀載往往怵於邊事之危而歸咎於議院之不速解决坐誤事機近則蒙古王公密訴竟謂議員意存破壞以全蒙爲犧牲受强鄰之運動蒙古不見棄於滿清而亡於民國之國會等語以上種種傳言德全終不敢遽信何也議員爲人民代表爲全國所託命必能周知國内之情勢並具有世界之眼光我國兵力如何財力如何社會狀况如何各國之趨勢如何俄庫之舉動如何滿蒙之關係如何諸君子於此種常識自能完備無待德全之贅言矣此次中俄協約亟待解决萬不可蹈政府延宕之覆轍議院議决修改自屬應盡之天職至修改之條欵德全雖不得而知惟德全所願联者厥有三事（一）修改之處俄人須能遵從（一）不遵從時當有以爲之後盾（一）我於院内空言討論彼於實地著著進行將來結果能否勝於今日以上三事想諸君子必已籌悉甚熟確有把握如其不然則無甯審權輕重速爲解决無再多延時日致生意外波折德全職司軍事本不應越爼陳詞惟自念在關外多年於蒙邊情事粗知一二德閎近於蒙務機關人員晤詢概略亦頗悉其危狀願以個人資格貢其愚忱出位之言良非得已幸維諒察程德全應德閎魚 
（十）（一）看今日之結果何如衆議院昨日秘密會以無結果而散探聞叚代總理當時曾要求該院於今日繼續開議表决此案聞昨日散會之前决定今日下午一時繼續開秘密會表决此事至今日開會之結果雖不可知然議員中之稍顧大局者大抵皆主張忍痛承認其一般别有用意之人則甯忍犧牲外蒙及附近外蒙之一帶土地以實行其反對政府之主張今日之表决係各從良心上之主張以表示可否無論孰勝孰負必有一最後之結果云云 
雜評一 
　　（無名） 
衆議院之四千元參議院議員薪俸年給六千元今衆議院議决年給四千元是衆議院視參議院尚能顧全大局也若謂議員俸薄恐爲政府收買則好金錢之議員我謂必較不好金錢之議員收買更易也 
開放蒙古俄約旣受内外攻肇俄又强硬不易就範參議院雖有通過之言尚未能必俄約訂後蒙事如何了結尚未可知今德使又表示反對禁他國殖民營業之條我謂不如宣布開放蒙古爲萬國自由公共地由萬國保護之尚可以紓北方後患也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浦信鐵路先决之建議案]  
　　浦信鐵路借欵合同業由政府提交衆　院合同全文具登前報昨日衆議院開會議及此案政府委員說明後卽付審　惟此案現尚有先决問題卽（一）該路究爲應否急修之路而條約之權利問題尚爲其次研究之點衆議院議員羅永紹對於此事特提出建議案如左甲對於浦信路應否急修之問題中國交通不便觸處阻礙然以全國地勢比較北部中部天然平衍南部山水起伏畦封甚多故建築鐵路南部實較北部爲急淸末交通政策重於北顧緩於南圖實有畛域之私見民國成立亟應通　籌算因地勢需要之緩急以興工浦信路係中部之短路線本員以爲尚非亟應修築之路其理由如左一　路最忌之點爲並行線所以防競業之均敗也往者唐紹儀在奉天謀築新法路（新民府至法庫廳）錫良謀築錦洮路錦州至洮南日本人均以與南滿路有並綫之嫌多方抗議卒以不成浦信路與現修之海蘭路全體並線距離不過二百里查世界鐵路先例並行綫應以短綫避　線海蘭浦信兩路乃三百五十里與八千里之比例揆諸路例浦信綫　無成立之理由也二政府說帖主張亟修之理由有二一聯絡津浦京漢二皖豫兩省物産富饒藉資　運兹逐次駁正如左（子）路線聯絡問題鐵路轉運之利益莫如聯接但聯接之處宜在中點若起點終點之聯接與不聯接等浦信路西逹信陽於京漢誠爲有利然京漢與津浦旣有天津聯點信陽地方實無聯絡之必要至於東面聯絡津浦係兩路始點終點徒見其犯並線之忌而不能收聯線之利也况說帖曾云浦口一處不宜設兩大站又云連絡津浦爲大利豈非自相矛盾耶（丑）出産問題說帖所稱皖豫兩省物産豐饒乃概括無標準之言小心致辯卽如其說該路經過之地北有海蘭長路南有江輪運　皖豫物産雖富不患無出銷之地又皖省有安正鐵路正在借欵開築豫省如京漢汴洛洛潼等路不一而足故以全國土地面積比較已修路綫長短推豫省最占優勢浦信路在現時甯無急應修築之理由 
乙對於浦信路條約權利之問題（一）我　從前路債不過九扣京奉滬寜汴洛津浦均九扣京漢九扣贖回後借欵九五扣廣九路九四扣自政府今年四月善　借欵凈收減至八四喪失權利爲古今中外所　有此次浦信借欵條約第十三欵聲明援照善後借款合同所定之七十云云已足令人驚悸又云公司應繳中國政府應收之票價係按照售出之實數交付中國一國政府究竟票價售出凈收可得若干毫無標準票價跌　實收不得减至若干毫無限制將來巿面驟落外人多方操　喪失權利何有窮期遍查從前路債各約無如此籠統者　内外鐵路條約第十二條防票價跌落且明定八八之限制此約毫不提及實不可解至於每百磅扣除用費五磅半（見第十三欵）去百分之五五購料每百磅扣除經理費五磅（見　十八欵）又去百分之五還本付利扣經　費千分之二（見第七條）又去百分之零二餘利先提欵十二萬磅（見廿二款）又去百分之四層層剥削吃虧甚巨就中尤以十三欵二十二欵所載爲各路約所無之特例二（二）此次條約於用人及購料各項大權旁落殆盡查十四及十六兩欵之規定所有修路總工程師路欵總核算行車總管養路工程師均限定英國人夫總工程師總核算勢不能不用外人行車總管養路工程師亦定派外人我國巳無路權活動之餘地至十八欵所載全路造竣後鐵路局購買外洋材料應儘向工司購買殆所謂無期限之拘束也總之我國建設鐵路現當通盤籌算分别緩急後先浦信路當然不在急修之例如有特别原因不能不從此路着手則借欵條約亦應嚴重交涉以圖保存利權若事事讓寛一任外人之剥削竊恐鐵路之成立無期而破産之宣告在即所謂輪軌交通者不過增加舶來品之注射機器而已於國利民福何有哉又按政府交出此案係根據光緒二十四年與英人所訂草約惟鐵路草約當然有時效之規定此項草約經過已十餘年何以不因時效消滅本員未見草約不敢臆說應請審查員諸君首先調取草約看明再議别項云云 
[浦信借欵合同提交院議（續）]  
　　第十四欵借欵進項在倫敦交付匯豐銀行收存歸入浦信官鐵路項下至交付此欵係按照購票章程内所載購票人交付銀兩之日期辯理其在倫敦所存之鐵路欵項按常年三釐給發利息匯至中國各欵按銀行常例取息借欵進項並生發之利息除造路期内交付借欵利息并經手用費外銀行將此欵存放聽候督辦提用督辦提用欵項若過二萬磅之數應於用欵前十日知照銀行備欵進項按照建造鐵路工程所需隨時提用由中國鐵路總辦或其代辦曁總核算出支取憑單向匯豐銀行支取並該將所提用之欵另單聲明緣由及給發工程所需之價值在中國所須之欵項足敷每月造路預算表所定之數目由督辦隨時知會匯豐銀行匯至上海所匯之欵存放該銀行聽候爲鐵路事提用鐵路帳目用中英文字按照妥善新法登記由督辦愼選一幹練之英國籍人充當總核算預先商明公司同意由督辦任用並訂立聘用合用所有核算處應用之人員由總核算開一額缺數目淸單呈請督辦核准由督辦選任借欵期内該總核算承督辦及總辦或其代辦命令專司該路一切收支各欵並關於用欵各單據同中國總辦簽字鐵路局每年年終結帳將鐵路收支帳目及行車進欵用中英文刊印以便任人取閱第十五欵設若建造鐵路時借欵進項並生發之利息除付借欵利息外不敷修造鐵路以及裝配所需其不敷之數先由中國欵項提付以免延誤建造工程如仍有不敷之數則向公司續借欵項其利息並條欵仍按本合同辦理若鐵路造成後鐵路項下尚有存欵將此未用之欵移入後詳第十七欵内載借欵利息公積項下以備中國政府撥還此合同承認應還之欵第十六欵此鐵路建造工程以及管理一切之權全歸中國政府辦理由中國政府簡派督辦一員常川駐在工所並代表中國政府有全權執行本合同範圍内之事由督辦選用一幹練之英國籍人充當總工程師預先商明公司同意由督辦任用並訂立聘用合同該總工程師應聽督辦及總辦或其代辦指揮細勘路線及繪圖預算管理一切工程遵督辦總辦或其代辦命令訂購材料等事所有工程應用之華洋員令其開一額缺數目淸單呈請督辦核准由督辦選用交總工程師調遣至鐵路上派用專用華洋人員分派各該員應辦各事以及辭退各該員應由督辦及總辦或其代辦交由該總工程師辦理待此路分叚告成每段卽由工程師交與督辦隨時酌量情形通車營業以收利益並由督辦愼選一幹練之英國籍人充當行車總管遵照督辦曁總辦或其代辦指揮命令辦理行車事宜全路工程告竣後卽母庸再行用總工程司由督辦愼選一幹練之英國籍人充當養路工程司遵照督辦總辦或其代辦指揮命令辦理養路事宜以上二員均預先商明公司同意由督辦任用並訂立聘用合同第十七欵所有鐵路進欵隨時交匯豐銀行收入鐵路項下或長存或短存其利息隨時會同銀行商訂所有行車養路各員均由進欵項下支付如有盈餘則用以付還借欵本息倘進欵於支付前項各費曁備付常年利息與附表内所列到期應還之本金外仍有盈餘未經動支之欵聽憑中國政府主持由督辦撥用但路成開車營業之後倘有前項盈餘應將付借欵本息照數劃出於到期六個月前交匯豐銀行如遇鐵路進項並無盈餘足敷付還本息之欵應即按本合同第八欵另行籌備第十八欵此鐵路於造路期内公司作爲經理購買須由外洋運來各材料機器什物之人所有購買此項緊要材料由督辦招人投標若所購之材料貨物須購自外洋者該經理須以鐵路最合宜之價購買按照原買實價每百分取經理費五分惟定購材料及支取費用總工程司呈督辦核准如未核准不能照行公司旣得上文所詳之經理費自應代爲監購鐵路所需建造裝配各外洋材料此等材料須在於公共巿場擇價值最廉而質料最佳者購買若材料運至中國有與原單不符者鐵路局有權退收英國所裂貨物若質料及價值與他國所製者相同應先儘由英國購買所有買貨單及騐單均呈督辦查核所有各項回用扣頭均歸還入鐵路項下所有經理人購買各材料須有製造廠原賣單並騐單爲據該經理人除得上文所詳經理費外不再給用費惟遇有聘用工程顧問人員鐵路局須由鐵路項下提給薪水中國材料及經在中國製造之貨物若質料價值與英國或他外洋材料相同自應先儘購買以鼓勵中國工藝購買中國材料不給公司經理費用全路造竣後鐵路局購買外洋材料應先儘向公司經理購買其辦法章程嗣後彼此商酌辦理第十九欵本合同内之鐵路中國政府將來或以爲有益或以爲必需擬建造聯屬本路之枝路或展長本路應由中國政府以中國欵項自行修造如須用外國資本則先儘公司商辦其里數長短由中國政府自定之第二十欵公司卽作爲執掌僨票人之受託人此後該路鐵路局與公司有借欵交涉之事及有關涉借欵别事者公司卽算爲執掌債票人之代理人並有權代彼等行事第二十一欵此借欵合同簽字後招帖未發之先如有關係大局或銀巿格外之事致中國政府現在巿面之債票價值有碍以致此次借欵未能按章辦理准公司展期緩辦惟所展之限期届時彼此商定若訂明之期限内仍不能辦卽將合同作廢中國政府除按照本合同第三欵應交還墊欵及其應有之息外不給他項酬費第二十二欵一各八百九十九年正月六號卽光緒二十四年十一月二十五日前清所定本借欵草合同内載本借款正合同條欵係按照滬寗鐵路借欵正合同條欵訂定按滬寗鐵路借欵合同第十二欵載明除支付年利還本及各項行車等經費外鐵路所得餘利以五分之一歸公司應得卽照鐵路成本之總數五分之一發給餘利憑票交與承辦借欵之公司兹因公司應允讓還此項權利卽准公司由發售此借欵債票項内提留十二萬磅其提留之法按照借欵招帖所登買票人交付欵數日期照攤核算辦理此借欵倘有續借欵不再給予抵換餘利之欵第二十三欵公司可將本合同應有之權利及責任全行或分别交與他英國公司接辦或再交代理人代辦其接辦代辦應商請督辦核准第二十四欵本合同係中華民國二年月日卽西曆一千九百十三年月日經由國會通過後又遵大總統命令簽定由外交部用公文照會英國駐北京公使第二十五欵本合同繕寫華英文各四份中國政府存三份公司存一份如有文義可疑之處以英文爲準 
[荆天棘地之鄂江潮]  
　　討賊團餘孽陸續破獲此次討賊團亂鄂後黨首領詹大悲季雨霖楊子鬯温仲珩何海鳴張秉文之徒已由某國軍隊獲送赴滬而不甚著名之小頭目尚匿鄂渚相機而動連日破獲者甚不乏人（一）四號偵探長周珊茂又在漢陽門中華棧獲匪王啓隆等五人有紅綾製徽章二箱上印公民炸彈團關防及炸彈四布袋其團首係季雨霖之弟季子常已早逃逸當將王等解府訊究（二）四號下午軍警稽查又在百壽巷破獲匪首蕭繩武楊斌二人藏匿上級官軍服數套及手槍佩刀徽章等物押至都督府交軍法處訊問數次五號復由黎公親提復訊楊斌供認係海湖會總指揮此次討賊團招有江湖會開山堂者二十餘黨至武漢助亂彼係其一是晚八時特頒令在軍法處内處决（三）亂黨機關之在租界内者現不過稍爲歛跡仍有捲土重來之計偵探長劉有才於五號偵悉德界壽春里内有一機關卽請公文知會德捕房夁同往查於床下搜出皮包三個文書箱一口内有手槍子彈照會文件函電種種証物該宅内男婦均已他適只一少年男子與一僕人該男子在捕房供係屋主人楊某之戚楊某夫婦一家數日前巳往上海僅留一僕在家特請彼看屋並不知其造反德捕房因証物確實遂將交劉偵探帶交官廳法辦當時鎭守使巡警廳備極愼重特派軍警至租界交界之後花樓迎候押解二犯渡江或云該少年卽漢口國民黨交通部總務科幹事長楊子鬯未知確否（四）五號京漢車到漢有粤人某携皮箱四只經稽查員搜騐於磁瓶之中查出炸彈多個信件五封手槍一枝卽由稽查員報明鐵路局監督轉解警察廳押送渡江 
叛兵紛紛四應天門縣岳口皂巿之三十一團第二營潰變經沙洋駐軍與仙桃鎭驻軍派軍堵擊轉戰至多實灣始將擊散就獲匪首甚多其著名者有劉福永黄鶴齡（俱湘人）係上海總機關派來專以聯絡襄河各埠軍隊爲職及專辦籌欵之李子綬與叛兵連長胡興漢排長李靑黄覇劉亞東劉順臣等人當仙桃鎭戰敗時該叛兵棄械投降者後隊一連共一百十三人沿途亂兵繳械投降者又三十餘人至張家港一戰擒獲與投降者亦有五十四人之多迨至多寶灣亂黨遂不能成軍而散矣現在收集叛兵之鎗共一百二十餘支馬鎗五支子彈不計其數惟首禍之營長章裕昆與附從連長排長十餘人因搜索商民金錢皆已遠逸由上海總機關派來之聯絡員畢血杜汝奎黄鐵武及漢口機關派去之籌劃員田占元柳方城胡維華亦在逃未獲綜計是役亂兵土匪被殺與擊死者共七八十名陸軍陣亡者亦有七名但亂黨餘孽刻竄擾京天潛各邑雖已派寗軍北兵往勦又聞襄陽附近之蔡家湖劉家溝二處日前突有土匪樹討賊團之旗聚衆千餘殺搶商富擾害地方襄樊大爲震動經三師長王安瀾派十三團分途圍勦匪勢不敵望風潰散襄樊幸未受害昨王師長已電呈黎公查核矣又鄖陽府城駐防步兵二連上月二十八同時告變有連長與二什長不從被害叛兵以討賊團爲幟把守四城門盤查人民出入搶掠商民開放監獄姦淫燒殺毫無人理附和之匪甚衆與房保之匪連成一氣刻老河口之兵已馳往剿撫矣 
[陳廷訓引導北兵來潯之恐慌]  
　　贛省會前聞駐卾北兵將行抵贛電詢黎副總統有無其事比得覆電北兵駐鄂鎭壓内地與贛無涉可保不入贛境一步由歐陽護軍使遵電布告宣慰地方人心在案現九江要塞司令官陳廷訓忽稱偵探報告謂有亂黨麕集上游勾結兵匪起事堪虞密電黎副總統派兵來潯會同防範當經鄂派李純督率三營官兵一千五百多員名由瑞昌縣入潯此間政府接到德安旅長林虎報告謂北軍已抵潯陽人心惶恐當由歐陽護軍使與賀護民政長會銜電鄂詢問黎副總統忽又派兵來潯原因嗣得覆電謂李純統兵紀律嚴明此次到潯當能整肅軍紀秋毫無犯務卽傳諭各將士母生誤會等因即由護軍使轉諭各軍隊並電覆林旅長宣布黎副總統之來意惟賀護民政長仍邀集各司公電副總統請將北軍調回以安人心而免疑慮贛省審計分處長高巨瑗於七月六號電致參衆兩院江西議員文謂歐陽護軍使蒞贛後各界安堵謳歌載途其治軍夙著能聲卽如近日電令解用第三旅之新兵約束湖口潯陽一帶軍隊等事其心跡明白無他尤彰彰在人耳目不意黎副總統以陳司令一言（廷訓）遽令李軍入贛雖經歐陽護軍使嚴約所部確守紀律然居民皇懼不解中央用意何在諸公關懷桑梓務懇設法保全總以調回北軍不令地方稍有誤會爲主至歐陽護軍使始終以維持秩序保國衛民爲念爲巨瑗所深信亦公等所稔知公威（卽宋育德）到京尤能縷述諸希鑒納臨電迫切竚盼急覆云 
地方通信 
[蘇州]  
　　各縣知事會議行政經費蘇省各縣知事因部定行政經費一事特於七月七日齊集閶門外馬路惠中旅館會商辦法到會得爲吳縣宗能述上海吳馨常熟蘇高鼎吳江丁祖蔭武進楊楝寶山錢淦餘如崑山無錫江陰丹徒丹陽金壇溧陽太倉嘉定崇明華亭奉賢南匯各縣均派代表蒞會當場議决辦法三條（一）聯合各縣將爲難情形呈請省長電部維持（二）定於二十二號齊集寗垣謁見省長請示辦法（三）如不得請則裁減自裁開銷自開銷全體贊成旋卽散會 
嚴懲冒充偵探之通告蘇垣近有一般流氓冒充軍警各界偵探在外招搖撞騙藉端索詐等情兹經陸軍第二師章狄秋師長出示通告略云近因蘇滬謠言甚多恐有匪徒混迹故密派偵探嚴查乃聞有棍徒冒充本軍偵探在外招搖情事特此通告嗣後如有此等情事無論其是否偵探許卽扭住本就近鳴警解廳或送本司令部按律嚴懲又水警總廳長盧鹿萍君及警察廳長石軼羣君亦各出示通告略云本廳所派各偵探均有印照爲憑隨身携帶如有行使職務時均須出示印照嗣後如有並無此項印照者卽　假冒許卽隨時扭交崗警解廳懲辦 
牙户均須換照省行政公署通令蘇省各縣知事略云各牙户代客買賣向應納稅領帖方准營業核計從前所領藩帖或五六十年或百餘年致有冒名頂替移遷他埠改營他業等情現當整頓稅欵之際自應從嚴取締兹酌定各縣牙户所執藩帖如確係父兄遺授子孫承頂並未移遷他埠改營他業者准予照納半稅如或姓名不符及移遷他埠或改營他業者均須按照等則完納正稅換領省發証書方准營業均限一月内檢齊藩帖繳納稅銀換領省照如敢違抗一經查實定卽從嚴懲辦云云吳縣知事宗君接到通令後已於日昨出示布告矣 
[鎭江]  
　　議懲不到會議員丹徒巿議會於九號午後二時開會蒞會者祇十五人尚未足法定人數不能開議及至四時再到二人始過半數開會當經衆提議謂自夏季開會以來常有議員僅有到一二次甚或有一次未到者殊屬放棄天職吾等當先擇其一星期内僅到一二次或一次未到各議員具書質問一面再嚴定懲罰章程以期各盡天職經衆贊成表决多數 
人力車碍難添置鎭郡謝祖恒剏立雲飛人力車公司呈請警察廳立案昨日奉批略謂查馬路行駛車章前歸縣知事核辦兹調閱卷宗有民國二年三月商人李錫齋禀請開設利源人力車公司當由縣知事批示前經廣利安平兩公司行車百輛尚慮供多於求何能再予添置所禀碍難照准等因在案今該商請設雲飛公司事同一律本廳長雖欲勉予贊同而碍於前案已難移易云云 
嚴查臂膊剌旗近來寜滬等處發現一種臂膊上針剌五色旗七星旗式加以顔色配染鮮明事經都督省長會議以爲必係匪黨所爲曾通令密探連日捕殺甚多兹聞鎭郡沿江一帶亦有此等人並聞其中始則爲匪引誘繼則效尤剌刊詡爲新奇今聞上官通令捕斬始悔欲去不能愚民好奇竟至殺身不悟哀哉 
[安慶]  
　　前淸行單作廢擬陽厘員頃以牙户執前淸籌議行單開張應否認爲有效請示辦法當奉民政長批以此項行單應取消作廢飭令遵照前淸牙帖定章繳本造册具結赴省領岾方准開張至新開各行應照章征收牙稅卽前清老行如未繳捐者亦應一併征收彚解云 
籌辦救荒政策桐城縣南鄉自治前以各區迭被水災不忍 
 
 
 

Page 7

 
 
坐視飢民慘斃特召集各議員籌議救荒政策當經各議員公同表决將自治公款移作買米之用暫解災黎倒懸之困復咨請知事給予護照以便騐放刻聞已在蕪湖等處購米若干船運抵樅陽該自治公所巳依各區及各保境域大小人口幾何量予平糶從此一般　民咸有再生之慶矣 
[長沙]  
　　黄忠績之進退維谷湖南礦務總局局長黄忠績爲湘政府向日本旭公司借欵事迫令簽字黄意以將全省礦産作抵恐湘人　駡不敢負此責任而又迫於主張借欵者之威脅不得已堅請辭職其辭職書中並未涉及借欵一事不過以普通退讓之詞敷衍成文蓋不欲稍着痕跡致雙方各有指摘不意湖南公報登載湖南政府與日本旭公司借欵一事竟將實情揭出謂該借欵近日復活以全省礦産作抵壓迫礦務局長簽字該局長以此項借欵條件嚴酷誓不承認等語黄局長閱之以爲此事登入報章其對於金體湘人一方面固可因此卸責免致睡駡惟對於政府一方面殊覺爲難且恐暴烈分子見之益復生氣祇得投函湖南公報館請其更正並將函稿再送長沙日報館囑爲登出函中大意謂前閱貴報載有湖南政府與日本旭公司借欵一千萬元壓迫礦務局長簽字局長以條件嚴酷誓不承認等語查借欵一事必須經議會通過方能簽字此時議會尚未通過决無簽字之理由所謂壓迫一層並無其事至忠績辭職别有原因非因借欵之關係恐傳聞失實特此函逹希卽更正爲荷云云 
雜評二 
　　（萍） 
陳廷訓與江西嗚呼陳廷訓今又爲贛人所藉口矣前次江西扣留軍械之風潮也曰以戈克安鎭守九江故此次江西調駐北軍之恐慌也曰以陳廷訓鎭守九江故彼戈陳者果何惡於江西而必欲見好他人以禍贛耶抑潯之與贛勢不兩立章門之人心巳震懾於馬毓實開府九江故事而戈陳繼武如芒在背也耶 
雖然戈事往矣今日者歐陽武重任新膺陳廷訓司令潯塞同負捍衛士地之責各懷維持大局之心宜以輔車相倚爲前提果何必互致猜疑而以引導北兵爲口實耶 
黄忠績與湖南自湘政府向日本旭公司借欵千萬後政府與公民絶端立於反對之地位然而政府自政府公民自公民各抱目的各有希望而左右此問題者又自有人湘政府不過爲之傀儡焉耳 
所難者黄忠績身居礦務局長旣不欲見惡政府又偏擬結好公民以旅進旅退之一身而適中此潮流之旋渦彼所謂不智不勇而横當其衝者非耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中日工商競進之紹介]  
　　日本商工社員淸水嘉七村上義久二君近擬蒐集中日兩國商工兩界之資料合刊商工人名錄備載發賣品之名目曁發行所之地址使同文同種之邦商業工業同臻發逹此舉實有益於東亞現二君已航海來滬寓居西華德路東洋旅館專待與吾國商工兩界接洽一切他日尚須赴各大埠廣爲搜羅務求完備上海總商會諸君莫不贊成斯舉業已通函商界逕與二君接洽矣兹將總商會致各行號公函照錄於下啓者接大阪中華商務總會函開兹有日本商工社友清水嘉七村上義久二君前往申杭蕪潯鄂粤及福州厦門香港汕頭各口岸蒐集資料爲編輯商工人名錄之預備此錄系與華商合刊無非聯絡雅意欲使同文同種之邦凡商工大家羅列兹錄以便一覽周知他時貴處有來日調查之件該社大可資助淸水嘉七村上義久二君檢送商工人名錄登錄式樣見本一紙到會查是項登錄載有發賣品之名目發行所之地址以及經理人之姓氏大致與我國各報所登之廣告同一性質推其用意旣可爲營業家互相考察亦可爲營業家代爲招徠我華商以其有益商業亦樂於登載准函前因特此通布應如保登錄之處務希各執事先生逕與該二君接洽可也本總會爲推廣各業營業起見尚祈亮察爲荷 
[徐案嫌疑犯不止三人]  
　　揚州徐寶山軍長被害案内牽涉之管復初尤小溪李文淸三人在滬就獲迭紀前報兹悉此案嫌疑犯逃逸來滬者尚不止管等三人上海地方檢察廳長蔡季平君已於昨日委任司法巡官俞幼伯君趕赴鎭江江寗等處調查確情以便再行查緝 
[再誌續訊宋案之預備]  
　　宋案要犯應桂馨等由地方審判廳定期七月十六日續開公判早誌本報兹悉張淸樾廳長對於此案開庭手續均已籌備所有應發觀審劵已照前發劵式分列三等飭印完備按照前次表列數目於今日分送各團體機關以及中西各報館查收届時蒞庭旁聽至前次所叢之劵一律作廢 
地方審判應長因恐績開審判時人衆混雜曾經函請水警第二廳届時派兵到廳彈壓在案兹悉李廳長以派兵彈壓等事係是步兵專責近已移交應向前在第三旅之一團第二營楊錦堂營長商借昨已函復張廳長查照矣 
[金署員注意兇犯屍棺]  
　　南巿第一區第一分署署員金大均前日奉穆警廳長委任後已於十號到差視事照章查點長警名册及所存軍械警裝實數並查勘所轄各段崗警路線旋在葛家灘地方見有宋案兇犯武士英之屍棺在彼浮厝本由六十一團派兵會同騎巡隊駐紥看守現已撤回金君以案未結束關係重要自應妥爲防守遂卽傳令各崗警每逢夜差經過該段須留心查看勿稍怠忽 
[再紀巿議會改選議員]  
　　上海巿廳議事會今屆照巿鄉制選舉半數議員定於今日由乙級選舉人先行投票故由巿總董預先委定各職事員届時到場監察一切昨巳布置完備所有留任半數議員三十人姓名亦巳開列布告無須再舉計開議長王引才（照章任期二年未滿任）副議長賈豐臻（照章任期二年未滿任）議員汪茂培葛黼恩趙鴻藻童鎭海胡方　蔣調元錢崇德江異干城葉逵顧學謙許模姚鴻朱炯沈錫齡王樹功陳仲舒錢福田吳炳熊龔楧王爕功 
袁肇燡朱鳳章瞿慶善朱雲望江確生臧清揚吳寶地 
[司法科長改駐南巿]  
　　閘北淞滬警察總廳内司法科科長凌公銳於本月六號因病出缺刻經廳長穆杼齋君查得南巿司法科一等科員潘維藩堪以升爲科長旋因南巿一部尤爲事機薈萃之所是以將科長改駐南巿司法科内辦公昨已下札委任至閘北司法科内公事由該科員余子虚君常駐辦理 
[楊樹浦發現鼠疫]  
　　本埠楊樹浦下游自七月以來發生鼠疫今據公共衛生處報告染此疫者巳有八人其中有七人致命染者均是華人聞該處居民日來甚爲皇恐頗有遷地爲良之意云 
[安揷被拐小孩]  
　　前淸時代公共公廨定章凡捕房所解被拐婦女以及迷途男女小孩如訊無家屬者均發棲流所留養自被前讞員實子觀吞没指撥該所經費後公廨送往婦孺概行退回邇來捕房解案訊無家屬之婦孺或送濟良分所或暫留公廨惟該分所定額無多公廨在押人犯尤衆均多不便以故捕房解案婦孺現無一定留養之所近有被拐之江北男孩瞿小三仔由廨諭令暫留因無留養處所曾經函詢貧兒孤兒兩院如能留養愿助經費俟復到再核在案昨由孤兒院長將該院助捐留養各章程函送到廨卽經王襄讞與英領康君展閱來函略云來示允補助院欵以資送養拐孩與敝院收兒新章適合惟以常例論凡捐募年捐三十元以上之善士得保眞正貧兒一名以特例論如法公廨年有四百金補助卽爲照額十餘名陸續收養貴廨送兒辦法照常例抑照特例尚希示一成例俾以後送兒兩方便利也云云中西官閱畢會商之下愿各助洋十五元命將瞿孩帶案按照該院章程塡明該孩年歲籍貫諭送孤兒院留養 
[收留殘廢乞丐]  
　　上海巿政廳巿議會於今届夏季議事會議決將殘廢乞丐拘送新普育堂醫治以重人道一案業已移交董事會總董陸君轉送上海縣吳知事函致淞滬警察廳長穆杼齋君訓令南北各警察署署長及分署各署員轉飭各該長警於站崗時遇有殘廢丐兒着即拘送該堂妥爲醫醫治矣 
[擾亂招商局股東曾之結束]  
　　招商局各股東公舉代表李徵五孫鐵舟王和卿控自稱股東談福堂代表之王芝軒在張園開股東大會時擾亂會場一案前日午後由公共公廨復訊先由李徵五及孫王二人上堂証明六月二十二號招商局股東假張園開股東大會演說時忽有一少年在演說檯上大駡招商局董事王子展爲賣國奴之奴隷以致在場之人羣相詰責乃該被告遽肆野蠻舉動將演說檯及投票筒推倒於地行兇毆辱在場之人惟被毆者爲誰因當時人多秩序已亂故不能辨認又據招商局書記沈松茂投稱招商局股東名簿内並無談福堂之名卽據被告代表律師詰稱招商局股票有無輾轉售賣未將户名更天者沈答稱事或有之惟此次開會所分入場劵係憑各股息摺發給質之被告王芝軒供稱當時駡王子展爲奴隷之人似是姓蔣繼因羣相詰問會場秩序紊亂伊卽逸去我祇從旁解勸並無时蠻舉動至演說檯及投票筒係人多擠倒並非由我推翻並據見証廖德輝沈硯卿王杏仁相繼上堂供稱我等均係股東亦曾在場祇因有少年之人駡王子展爲奴隷因此檯上下羣相詰問秩序紊亂致將演說檯擠倒並非被告推翻被告亦無野蠻舉動實被巡捕悮拘旋據被告代表律師聲稱此案起點甚微且經見証証明被告實無行兇情事是原告所控不特並無確証其理由亦未充足應請將案註銷復據原告代表律師譯稱此案曾有捕頭及中西探在場目覩已經到堂証明故被告實犯擾亂會場秩序之刑律須請核辦聶襄讞商之英哲副領事以原告所控証據不足遂判將案註消被告開釋 
[王銓運憤憤不平]  
　　上海縣議員王銓運呈審檢廳文云爲寃未伸雪反遭汚衊請求澈底根究以尊法律而保名譽事竊銓運訴閘北騎巡員李華田巡士叚瓊等私擅逮捕毆辱拘押一案業蒙預審證據確鑿批候集訊在案祇以人未提案遷延半載尚未公判六月廿七日經穆警廳長將行兇巡士段瓊陳志岡二名查出送案銓運以爲人証旣齊寃抑可伸詎意貴廳不加研訊遽將解送之巡士當卽釋放本月四日原告到庭不傳被告且以人證物証不足憑祇憑法警串揑之言廟僧汚衊之語指銓運爲賄賭以銓運爲多事殊出意料之外夫李華田之種種不法行爲巳另案受戮其人若何其隊下之巡士若何旣非銓運所能毁亦非貴廳所能譽也惟法律乃保障人民之具而法官又爲保障人民之表率今原告旣到而被告可置之不問受寃者反責多事了案乎抑犯法者竟可逍遙法外乎不解者一不待對質不待公判决定被告無罪遽爾釋放不解者二銓運賄賭實據何在凶證何在任意誣衊虚實不辨不解者三受寃起訴時隔多日反謂多事是人民藉法律爲保護反被法律所損害不解者四銓運不才未諳法律然事無兩可罪必有歸以銓運之賄賭爲實則法警之調查非虚宜治銓運以設賭營利之罪以銓運之賄賭不實則法警之調查是虚宜治法警以虚僞報告之罪是非豈可模棱虚實均應澈究貴廳長處司法之地位爲人民之保障職權所在卽責任所在旣不能因虚而作實亦未便含糊以了案銓運身體旣受毆辱名譽又遭毁壞情不能甘法有難寛除粘呈報紙外爲再具狀請求察核秉公澈究以保名譽而重法紀實爲德便謹狀 
 [P神像亦入校肄業耶> 
　　陳行鄉鄉董呈縣知事文云竊本鄉二十九圖塘口鎭之關帝廟改建鄉立第二初等小學校舍業經胡前鄉董呈報當蒙批准並諭飭該圖地保妥爲照料在案查二月間一面將廟中神像遷往河南靑龍庵内一面招匠興工建築將竣乃有該鎭陳桂如爲首紏同徐小和尚父子及任晋山孫根發等多人驀於六月二十七日將大小神像抬入新建校舍當此民國肇造破除迷信注重敎之時竟敢藉端强佔實屬目無法紀蠻横已極况此係呈准育辦理事關學校欵提附稅尤非尋常可比若不切實整頓則鄉公所視同虚設無望進行一鄉腐敗尚不足惜第恐此風一長四鄉效尤影響及於縣巿大局何堪設想防微杜漸古有明訓合亟備文呈請縣長派警押遷拘案嚴辦以儆刁風而維學務 
附批詞呈悉候飭吏立傳爲首之陳桂如及徐小和尚等來案候訊核辦仰卽知照此批 
[江橋演戲開賭]  
　　本邑西北鄉江橋一帶近日至有江湖戲班擬在該處搭檯演戲並有賭棍附和開場聚賭該處鄉董以現值農忙之際豈容作此無益之事出而拒却詎該戲班與各賭徒堅執不允必欲一施其技該董等恐肇巨禍昨已報告縣知事請卽設法驅逐 
[婦人不肯認虧]  
　　駐滬德副領事裴君昨晨十時至公共公廨會同關讞員升座特别公堂復訊新閘梅白克路八百四十一號住户孫楊氏控陸阿大陳錫根陳阿四等串竊值洋七千餘元之珠飾各物消贓與寗波寶豐五鳳兩銀樓一案先由捕房將陸等三竊賊與寶豐内之毛永倫五鳳内之陳祥林一併解案原告與寶豐均延律師上堂代表互辯良久旋經中西官向該竊等逐一研訊明晰以陳錫根陳阿四均係過犯判各押西牢九月期滿仍逐出租界陸阿大押半年毛等係由寗波移傳到案且非有意收贜姑寛一併省釋吊案贓物暫存檢察處令原告備價取回判畢原告以受虧太多似乎不愿堂上諭曰如不甘服准予再行起訴 
[巡警吞没賊贜]  
　　竊賊王阿二在金克生家竊得銅錫器及牙筷等物行至半途爲南巿第二警署巡警王永錡查獲當將贜賊解署惟牙筷等物已被該巡警吞没旋經署長傳到失主併送司法科經科員訊知確情卽將王永錡警服剥下昨送地方檢察廳請辦 
[移提被拐婦女]  
　　上海婦人陳氏被匪拐至吉林長春地方威逼爲娼該氏不從赴該處審判廳控訴經該廳審判長訊悉該氏世居上海移由江蘇同鄉會函請上海婦孺救濟會並上海地方檢察廳請派員警前往俾將該氏帶滬交給家屬在案昨地方廳長蔡季平君已委司法巡警朱渠峯會同該會會員於當晚乘輪赴吉矣 
[巿政廳開標之口實]  
　　西門外肇家浜河道自城濠塡平以來潮水不能暢流淤塞汚穢日甚一日近由巿政廳議决自老西門水關起迤西由萬生橋下一直至敎育路口爲止計長九十丈一律塡平改築馬路曾經招工投標在案兹有工頭金桂記江正記朱裕興曹裕記譚坤記興記等六人遵章投標即於本月七號齊集各工頭當場揭曉朱曹等四人所開之賬均在一萬元以外惟金桂記開價九千餘元江正記開價八千四百三十元若果秉公開標應由江正記承包塡築乃巿政廳工程司忽於開標之際遞給紙筆復令金桂記另開價單較江更小遂將此項工程歸金桂記承包以致江正記心不甘服立時閧閙並邀集同業訂期集議須令金桂記照例認罰一面將該廳工程司假公舞弊各情呈明巿總董陸松侯請爲澈究 
[檢察廳撥用罰金之聲復]  
　　上海地方檢察廳復司法籌備處公函略云准貴處函開宋案報銷因中央與省庫同一爲難不如仍就罰金項下抵補較爲有着惟罰金曁易科罰金兩項除歸墊舊官不敷外據稱業已無存而察核來函又有以罰金歸還縣知事看守兩所墊欵外尚不敷洋二百四十元有零是積存罰金尚不止一千三百五十二元有零究竟截至五月底止共收若干未准分欵開報有案併請查明見復等因准此查五月份報銷册内所列收罰金折贖金洋一千三百五十二元四角八分五厘五毫一項係從罰金項下撥歸經常費用此非罰金收入之總數乃經常費中收入之一種至於截止五月底止共收罰金數目業經本廳分欵開報高等檢察廳有案請卽查照 
[章師長佈置步兵]  
　　陸軍第二師章駕時師長以混成第三旅業已取消所有該旅步兵一團二營及二團第一營第二營應卽編入本師第四旅第七團駐滬防護仍以楊勵身爲第七團第一營營長師德貴爲第二營營長劉義華爲第三營營長現已將三營長之委任狀於前日頒發到滬矣 
[水警廳長之改作]  
　　水警第二廳李廳長現將滬防水師鈞和兵艦改爲鈞和游巡艦飭令該輪管帶董仲發在蘇松常鎭太五屬内河游巡又將滬防探訪隊隊長劉彬曁所部各探員編爲第二廳偵探隊均於前日分别編定仍由本廳直接管轄 
[城内]  
　　地方審判廳民庭批○（傅金氏呈訴覇阻再嫁懇准備案批）狀悉據稱寡居已逾十八年冰霜節凛殊堪嘉尚靑年守貞尤屬可欽何意惑於流俗遽欲變改節操豈竟靡不有初鮮克有終耶卽使爾翁承諾要非得已之事爾夫弟旣愿貼資補助則爾嗣後之仰事俯蓄不難有所依託母庸鰓鰓過慮也且爾年未四十何得稱謂年力漸衰藉詞請求尤屬不合尚期勿萌異志克成完節本廳實有厚望焉（凌仲仙呈訴聲請批）案經判决確定爾應繳之欵迄未呈案猶復案外請求殊屬不合着卽速行繳廳給領母得藉詞遲滯致妨執行（車采章呈訴請求移送案卷批）查爾案卷宗早經函送第二初級廳執行爾可逕向執行衙門申請可也（陳德琳呈訴聲請批）查案經上年十二月間闕席判决自應照章執行惟爾並未正式委任徐律師在案何以該律師出爲聲請核與法定程序不符仰卽知照 
地方檢察廳批○（賈姜氏爲伊子被毆請求驗究批）狀悉爾子與賈春發本屬同宗自宜式好無尤以敦族誼今偶因細故遽爾兇毆兩人均無是處候查明起衅情由定當雙方懲辦以爲同族相殘者戒（殷阿毛訴朱氏等誘女捲逃請求傳追批狀悉爾妻席捲私逃有無被拐之人實難臆揣爾之岳母朱氏縱係不端此次尚無誘匿證據何得憑空妄指着自查明的犯舉證呈核兹狀不准婚據發還 
孀婦累人○萬潤泰號執事葉瀾生昨投地方審判廳禀稱有專做杭州客帮生理之張鴻基於去年在滬病殁當時乏資料理且虧欠各債由伊妻張盛氏向商人處借去銀一千餘兩言明年終收下貨欵歸還不料屆時該氏頓食前言置借欵於不問本號主以商人擅借巨欵情同作弊勒令如數賠償因此情急來案禀請提究張廳長以該氏形同謊騙候飭吏傳案訊究 
[南巿]  
　　冐名勒索○南巿水巡巡長訪得向在前淸貨捐局爲野鷄巡丁之楊阿虎近日冒稱海關司巡向浦江内各船户遇事勒索私收陋規昨巳派警拘獲移送司法科由汪科員預審得實拘留候究 
[閘北]  
　　印人索債○印人搿拉生在閘北第二初級審判廳具訴楊永秀等借洋圓賴避匿不見一案當經董推事批准飭傳中人王勝發於昨日下午一時開庭審理原告供稱去年四月間有素識工頭王勝發代楊永秀借洋五十元立有字據言明每月一人起息迄今年餘向索本利無着楊姓又復藏匿請求堂上責成保人償還王勝發供稱借欸是實惟楊某現往湖北做生意須待六個月後方能歸楚董君察核案情判令王勝發於一星期内將楊某交出否則保人代爲履行債務兩造均無異詞遂命閉庭 
不應謊告○李中貴控其弟中有與弟媳沙氏毆傷伊妻馮氏一案曾由四區警署解送司法科移交檢察廳騐得馮氏並未受傷口角相毆係是違警由廳送回司法科昨經余科員提訊判中有沙氏各押半月中貴不合謊告判押一月以儆 
尋獲匪黨○江北人趙順發借葉根生控田幹臣拐賣伊女經司法科移送檢察廳轉解地方察廳究辦在案昨趙又在义袋角尋獲田犯同黨王春榮王徐氏田李氏三人一併扭送初級檢察廳許檢察官准予收押聽候預訊核辦 
毆傷頭顱○夏五扭張六才袁之望至三區警署控被毆傷頭顱等情經趙署長預訊一過解送司法科昨移檢察廳騐傷核辦星星之火○新閘橋西光復路沿河新建三層樓洋房一所開設福新公司麫粉廠昨晨該廠之機器引擎内忽然走電火星亂射燒斷皮帶四區警署崗巡急鳴警笛救火會聞警驅車到場立時救熄幸未成災張署長飭傳該廠司帳趙學詩到署訊究 
[公共租界]  
　　同族滋擾○北京路鴻興里住户俞聯增控族弟俞振逹攔路滋詐等情昨由捕房將被告拘解公堂訊明以其屢向原告訛詐判押一月期滿交保開釋 
遁入空門○婦人吳彩娥（卽葛趙氏）前因捲取舉洋二千餘元之衣飾背夫私逃由夫葛純忠報捕請緝日久未獲兹悉該氏巳削髮爲尼雲遊四方近又回滬匿居法租界被葛偵悉控奉公廨於昨派探將氏移傳到案經中西官略訊一過判氏交保候訊屢戒不悛○顧李氏控陳阿根在南京路攫取鑲金翠鐲等情昨由捕房將陳拘解公堂訊係八次過犯判陳逐出租界因恐復來諭送寗波同鄉會回原籍 
西婦索賠○西婦侃克控牛莊路一號馬房内馬夫趙阿全撞壞脚踏車請追損失洋三百三十元等情昨由捕房將該馬房經理楊子全傳至公堂據稱該馬夫業已病故馬房主趙阿炎現在鄉下判令退去候傳該馬房主到案再核 
出外料理○刑裕周因不理人壽公司抵欵由廨訊供押追在案兹巳在押日久昨由捕房將刑解案請示判交保出外料理淫棍畏避○女子袁阿鳳偕見証隣人倪錫成控被謝浩林攔路調戲等情謝由捕房飭令存洋保出昨經公堂傳訊因謝情虚不到判將保洋充公 
物歸原主○陸金山謝裕生等同控成衣匠陳生發私將衣料質洋昨由捕房將陳拘解公堂訊供不諱判陳押三月吊案各贓交原主認領 
放浪形骸○蘇州間門外山塘街公順興魚行主陳安心控夥陸仲謀私取龍洋三百元來滬狎施昨由捕房將陸拘解公堂經孫襄讞會同英哲副領事訊明以事出内地判黄押候函致蘇州檢察廳派警來廨移提歸案訊辦 
小工兇狠○人力車夫周阿生前日被小工王順福李德昌等拖至麥搿禮路某木作内將周兇毆受傷由捕查見當將王李二人拘入捕房昨解公堂經中西官訊供屬實判王李各押兩月並飭補提帮兇各人到案訊究 
被告待審○宋桂元控孟慶祥孟三囝不理抵洋二千餘元又唐樹良控董慶記董阿慶圖賴工資又陸祥淸控俞介明欠洋等案昨由捕房將被告各人傳至公堂分别交保候訊 
工人觸電○電燈公司工匠張鴻泉前日下午在斐倫路中虹橋畔修理電桿忽然觸電當經救下車送同仁醫院不及救治而死屍送驗屍所昨經中西廨員蒞所驗明並傳見証陸阿金王阿二顧尤全等訊問一過由該公司給資購棺飭屍妻張席氏具結收殮 
走失女孩○住居西華得路三百零五號之奚詩恩昨投捕房報稱前晚走失十三歲女孩一口捕頭准予訪查 
不名一錢○昨有楊小林趙麻子等　在吳淞路美福樓飯店午膳不名一錢致起口角被該店夥嗚捕拘送捕房捕頭諭候核辦 
[法租界]  
　　體恤巡捕○法捕房藍總巡以天氣漸熱中西各捕於下午出差時問過久難免受暑業已傳諭各捕於前日起凡出差四時者祇須出差二時回至捕房休息由别班出巡輪流休息以資體恤云是被誣○江西人袁龍冒充江西會館董事招搖撞騙被人報告捕房由探在新民旅館内拘獲解廨訊究據供實係南京江西同鄉會會長此次有病來申就醫並不干預他事實被仇人挾嫌誣指求察聶讞員判驅逐出界 
專事謊騙○楊鳳生持洋三元出外購物與朱仁生在途遇見朱出鈔票洋十元托楊往兌並索楊所帶之三元作抵楊信以爲眞將洋交朱鈔票持往錢蔣兌換距係僞造報捕拘獲解廨請究旋又有李善卿亦控被朱用僞票騙去短衫一件訊之朱供認誑騙不諱判押二月以儆 
言語不符○野鷄妓女陳徐氏在途拉客由捕送廨請究旋有陳某突然上堂控稱徐氏由其夫售與商人爲妻私自逃逸今在案下求恩給領徐氏供拉客有之陳並非丈夫實係叔公中西官以原被所供不符將陳斥退不理拉客違章罰洋三元充公 
展限理償○某號主吳金之前控司帳王榮之私取黄荳棧單抵押追到後查察帳上被王舞弊洋一千三百餘元由廨交保限理在案迄今尚未保出昨吳又投稱保人雖面允料理至今尚未理處王又挺押不保求請嚴追訊之王供求恩寛限托人料理判展限七天交洋如違照律究辦 
借債還債○志大烟膏店主蔡志鈞不還戚鳳山土價銀三千餘兩經公堂交保不理抗傳不到將保人傳案限交昨日蔡始到案供已向親友借貸將次了結判改交人銀兩保限十四天交銀雜評三 
　　（字） 
楊樹浦又發生鼠疫矣水火盜賊人已知所防範矣獨疫癘之爲患人非不知而平日竟毫無防範及至發生則又相顧失色不知設法遏止何懵懵若是耶今楊樹浦下游又發生鼠疫矣華人患者八人已死其七該處居民莫不戚戚然憂之惟聞其所恐者不盡在疫氣之流傳而在檢查之騷擾是豈公家坐視不救若輩卽願死於疫耶嗚呼可歎 
來件 
[商務書館編輯小學敎科書商榷書]  
　　本館同人從事敎科書之編輯歷時十餘年就平日經驗之所得謹將種種問題應加研究者特爲揭出願與海内同志相商榷如承指敎不特本館同人之幸敎育前途實受其賜想熱心者必不我靳也 
 [P一宗旨問題> 
　　國體旣變萬事革新敎育宗旨自當以養成共和國民之人格爲惟一目的雖然一事之起必有數方面顧此一方面又不能不兼顧地方面是宜熟審其輕重緩急以定取舍而相維繫就今日之國情當以積極的進取爲主義平等也自由也獨立也合羣也尚武精神也實利主義也皆共和國民所宜有事不可不加以提倡未定偶一縱任卽不免軼出常軌之外區區之見新道德必宜提倡以刷新國民之耳目舊道德仍不可盡廢以保存固有之國粹即如忠之一事或以國體變更應歸淘汰實則所謂忠者不專指忠君也對於職業對於國家亦至重要又如儉樸清廉或以易啓自足之心致妨生計之發逹然奢侈妄費亦足以傷民財耗國力則又不得不以儉德相勗又如女子敎育吾國本以賢母良妻爲主而時人或有病其範圍稍隘者歐美女子敎育容有趨於實業政治之途而施之吾國於現在情勢似未適宜故編輯女子敎科用書不敢率爾倡導究之敎育宗旨必如何調和新舊而後能由過渡時代而入於刷新時代此不可不研究者一也 
[一程度問題]  
　　本館所編敎科書初成最新一種頗承學界許可流行一時嗣經擔任敎務實地試騐覺其材料過於豐富文字過於典雅因更編簡明敎科書較之最新一種程度稍淺分量稍少又從實地試驗 
 
 
 

Page 11

 
 
敎授上仍有時間不足之弊因更編共和國敎科書較之簡明一種程度又稍淺分量又稍少應用似較適宜惟外問有謂共和國敎科書過於簡單不如最新簡明之合用查厥美及日本各國小學讀本大抵以簡單爲主與同人所編共和國敎科書程度相等或猶不及焉彼都人士歷數十百年之研究其所得之結果如此而已誠以小學爲國民敎育全國兒童無男女無貧富皆有就學之義務卒業而後爲農工商者居大多數食力之民但使能知通常之德義能有通常之智識能作通常之書信賬目斯亦足矣若夫所謂學問者將以待之中學以上爲少數之人才敎育非小學所當有事苟必務求高遠苛以所難則敎育普及之目的終無由得逹同人反覆熟思參以十年來編輯上敎授上之經驗竟無以易其說編輯共和國敎科書時所以務求簡單者卽以此也惟是我國敎育初萌小學生徒年齡不一而家庭之素養又各不相同大抵年齡較長曾受家庭敎育者宜用較高深之書年齡較幼未受家庭敎育者宜用淺易之書未可一概而論此不可不研究者又其一也（未完） 
來函 
[製造局來函]  
　　敬啓者本日各報載海軍警衢隊與原駐本局六十一團借住房屋陡生意見縣議長來局作調人又載局中辭退局外巿房租户限二日讓出住兵又載兵士强買菜蔬踢傷買菜之人各節均屬毫無影響查海軍警衛隊及六十一團駐紥房屋皆由局籌定商請兩團長支配人數分别居住并不由兩團自行經理且兩軍極爲和衷約束兵丁甚嚴素仰貴報愼重發言此後如再有此等關係較重新聞務請調查詳實再行登載以免誤會仍請先將本日登載不實各節代爲更正至爲感禱此請撰安陸軍部上海製造局謹啓七月十一日 
按辭退租户强買菜蔬兩事本報均未登載 
 
 
 

Page 12

 
 
   
 
 

Page 13

 
 
自由談 
游戲文章 
[名稱辨] [  了靑]  
　　共和成立階級消除大人老爺之稱久已廢止乃何以滬上妓女之對於狎客則依然某大人也某大少也某老也商女不知民國例逢人猶作滿淸稱豈習慣使然乎改口不易乎豈果受者所樂聞乎抑不敢以稱已者稱人乎擬議之餘莫得其故或有解之者曰民國多偉人大者偉之别名也世間惟婦女最愛一偉字亦惟婦女最諱一偉字故以大字代之猶古之名雉爲野雞今之呼龜爲忘八也若大而係之以少者言器旣大而年又少此一說也言其大爲世所少有此又一說也然則獨何解於老字不知天下事豈能盡如人意故有滑頭卽有曲辫有恩各卽有瘟生設客而盡爲大者少者不幾美不勝收乎况老亦未可盡非也老驥伏櫪烈士之雄心老漢推車秘辛之妙喻他若史所謂老當益壯諺所謂某蔗老頭甜生薑老愈辣者不皆越老越好之明徵乎倘必如民國之令不論何種人物一律稱爲先生則設有父子同　者將稱其父爲老先生乎抑稱其子爲小先生與後生乎是皆跡涉嫌疑而非盡人所願受者也因作名稱辨（二） 
[滑稽賞格]  
　　日前小子在某會場被某某揪落花白鬍鬚一根長四寸三分而曲曾派人四出找尋杳無下落如有仁人君子拾得捻送前來者酬以九八規元一千兩知風報信因而尋獲者減半相酬空手以待决必食言倘有不法之徒以某偉人剃落之鬚前來冒戤者一經查出立卽拘送捕房從嚴懲辦勿謂本妨隸言之早也奴隷坊奴隸之奴隷啓（二） 
 
[投稿者文瑞] 趙坤寶别號夢年二一歲吳人庽黄埭鎭永大當 
海外叢談 
[墨西歌皇太后之可憐] [  鈍根]  
　　前墨西歌皇曼西米甯於一千八百六十七年在塊利托辣地方被殺其后卡洛脫應得之産業由比奥兩國政府會商多年始於去年商定辦法而后已得瘋疾現居於比京附近之抱旭脫别墅后爲比王廖撲爾弟二之姊自比王死後奥政府代爲處置其産業每年派代表檢查一次后於一八六五年其父廖撲爾第一死時得遺産二百萬元因有病無用費之登記簿現其産業已增至一千二百五十萬大半投資於英倫后今年七十三歲身體甚健蓋常倩醫生調護故瘋疾不易發作其弟待之甚厚后曾居於脫魯倫宫數年然當時瘋疾常發屢欲放火焚宫後其病稍愈然未嘗出游於園今其親戚或往探望贈以花卉后亦接見歡話不似從前發瘋時見物奔奪矣后常彈批挨那然祇能彈童時所習之曲試授以新曲則漠然不能領會矣或於晚間與侍女輩鬥牌爲戲默然無聲侍女必讓后獲勝否則后卽不樂后平居仍自尊貴以爲其身在今日仍爲墨國皇后（其實墨國革命後巳無君主后不知也）后所居之室無鏡昔日曾於鏡中一見其貌驚而大呼曰否否此非我相蓋后當與墨皇新婚時丰姿絶艶及寡居後形容日槁年亦漸長一見鏡中皴面曲背之老嫗幾駭愕不自信故從此不願窺鏡云（按我國自革命後滿人多有不知民主爲何物者清室瑾妃閉居宫中仍爲帝制一日偶因細故輒欲傳喚袁世凱訓斥人多匿笑之正與墨后相類） 
自由談話會 
　　參議院議員湯漪他無所知惟以增加年俸爲目的甘冒不韙屢次提議一加再加貪慾無饜國民吐駡外人駭笑謂中國議員年俸將見一倍于英四倍于德三倍于日本夫中國生計程度遠不及英德諸國而議員之取費于國民乃數倍之鳴呼湯漪抑何喪心病狂一至于此哀我國民自今以後勿忘湯漪莫湯潛庵先生爲清巡撫日食蔬腐未嘗虚糜公家一文錢至今稱廉吏者必曰湯潛庵先生何意數世之後乃有湯漪出現爲民之蠧是亦湯氏之不幸也[  鈍根]  
鄭板橋題竹曰衙齋臥聽蕭蕭竹疑是民間疾苦聲些小吾曹州縣吏一枝一葉總關情今之居政界者讀板橋此詩能無愧乎[  浮生]  
小說 
寫情小說 
[黄金祟（十六）] [  天虛我生]  
是日我家姊妹亦聚飲於香楠之室吾嫂已得一女方四歲以雄黄書王字於額衣綉虎之衣婉轉肘下吾母愛之彌甚吾姊妹各以五色線製續命絲時予頗憶仲姊蓋仲姊手工之巧爲諸人所弗能及倘其在座則予必得佳製因憶仲姊遠在吳門不可得見一念縈廻轉而及於箏兒方凝思恍惚間吾母詔予飲予乃弗覺母曰癡兒又作何癡念耶予弗能答時庭中有炙艾薰風南來蓬蓬然直撲於座予遂托故出席逡巡至門首徜徉則見横煙斜霧繞繚於箏樓之角彷彿仙人樓閣在五雲之間俄見樓中有人憑欄出視以手招予視之蘭也蘭作手語竪一拇又搖其首復回指身後展手相招予足欲舉而心躊蹰念我果往者亦不過相對忸怩别無善狀何必時其阿母之亡而往見之徒令旁人滋疑乃搖首却之蘭則力颺其帕作憤恨狀俄見箏兒出蘭之後捉蘭之手似有怒意復向予搖首呈其懇摯之色如將有言予側耳承其音吐則呀然有聲樓窓闔矣讀我書者當知予愛箏兒如愛名園之花但乞容我飽餐秀色未嘗存有採擷之心而園主人惟恐我之採擷我若乘主人不在潛入園次雖不採擷亦必疑我懷有盜心則我將何以自白日園主人方與我稔漸已弛其猜疑之心我若復啟其疑則將杜門以絶我之足跡故我自爲防閑實較彼母之防閑我者爲尤甚箏兒則譬其母爲懷寳之匹夫非不欲求善價而沽特以予爲窮波斯且有魔術能以磁電吸致寳物故防之甚深若其寶物復躍躍於櫝中則必深藏隠匿不容波斯一見然如波斯果見此寳　不以爲奇出其磁電而寳物亦無感覺則必自笑其防爲多事矣故當日者吾兩人之愛情愈密而形迹轉若愈疎 
端陽後五日梅姐遲予不至反以爲怪乃使予家蒼頭來挈予往時已向晚至則華燈巳明粲若繁星中堂列絲竹賓客雜沓類弗相識而蘭已招予乃入後堂則箏兒皎如一鶴已先躍入於我眼簾乃與梅姐爲禮次及箏兒梅姐笑曰姊弟不相見近十稔矣乃不誤認予應之曰惟兒時與姊相處久雖聲影亦能辨之况乎覿面爰問箏兒曰吾妹懷想阿姊幾無一日忘阿姊亦念我妹否且吾妹與姊並蓄之指爪近且長與予等每見予爪必思阿姊今姊之爪亦長如予否言次出予左手以示箏兒箏兒亦不覺自出其纖纖之指顧而笑曰我殊不如耳旁立諸姊妹亦圍而觀互相嘖嘖中有粲者且忘形以手握予復引箏兒之手與予相較箏兒歛手笑曰我安能如珊哥殆珊哥之心較予爲靜君家小妹何如哉我之思彼大致亦無殊於彼之思我阿兄得便願偕之來予唯唯此時予更滿腹搜索欲與之言而殊無一言（二） 
哀情小說 
[畫中人（八）] [  東埜]  
　　生閱至此不禁怒眦欲裂切齒言曰世上乃有此人頭畜鳴者異日回京當繞道津門一事緝訪苟能爲社會除去一害亦佳乃復繼讀曰 
余經劇病之後驟聞是耗羞憤交集急氣攻心忽然暈去比醒則埀髫婢伏余身畔淚珠被面低聲言曰姑娘何作是態令余急死是間黑暗非他處可比王嬷手段嚴酷稍不如意刑卽隨之彼久擬遷居海上以姑娘病劇遲遲未得成行關護之責一委于余姑娘有變故者余其無死所矣言旣袒其背示余血痕纍纍創鉅痛深含涕謂余曰何如余旣身歷是境復目擊是狀余書至此余心碎矣 
婢名桂秋姓氏里居均不可考自幼爲匪徒掠賣王嬷於五年前得之漢上者彼爲予言王嬷年五十餘津人也家畜二妓一翠蘭一金寶住無定所京津滬漢足跡殆徧桂秋年十五性頗慧貌亦娟秀事余極忠誠從未作謊語余病稍可王嬷乃迫脅余等附汽船逹上海一如其言 
洋場十里華屋三楹乃爲予等待命之場覊禁之所其中之黑暗之殘酷固屬罄竹難書雖然余不忍言亦不屑言也 
翻閱至此書乃戞然而止下留空白想係待續者生斜倚沙發出神移時喟然嘆曰秋雲漫比佳人命命比秋雲薄幾分文姑身世庶幾似之雖然吾將何如文姑所言當不虚謬然而靑天碧海此恨難忘巿虎杯弓人言可畏非特家聲門第高堂之選擇綦嚴即李下瓜田自已亦有不能釋然之處余雖能諒其心而究不能略其迹則將如之何而可哉惟明日之約余不當食言届時審情度理察言觀色再定行止未爲晚也今夕晏矣且作睡鄉遊耳（三） 
文字因緣 
[玉田恨史題詞] [  悔予]  
　　人間一叚好因緣天妬因緣不見憐凄絶江郎一枝筆代傳幽恨補情天 
何來一部死纒綿竟作儂家讖緯萹蔓草荒煙一坏土年年飲恨在重泉 
一篇花月暗招魂魂不歸來饜淚痕花月不知人意苦旋開旋滿幾黄昏 
間好事見多磨天上雙星果若何畢竟人間遜天上夢魂終不渡銀河 
相思兩地印心心一曲新歌一曲琴死别生離多少恨至今有鬼唱秋憤 
今生美滿巳無成痴願來生訂後盟最是不堪回首處蕭肅白髮喚兒名 
[讀玉出恨史題詞] [  逸民]  
　　吁嗟李夫人殉郎死同穴郎兮無處尋海枯魂不滅 
生死兒女情慘淡文人筆此恨何緜緜籲天天亦泣 
搆思積精誠應與痴魂遇想見落筆時森森毛髮竪 
我抱奉倩憂神傷已十載恨史讀玉田悔不先尸解 
蘇公說鬼原多妄劉徹招魂劇可驚祇有玉田新恨史言魂言鬼不離情 
傷心自古情難說底事如君筆有神一字一珠彈一淚可憐儂亦悼亡人 
諸君惠題玉田恨史曾寄由蝶仙重錄一通倘有字句不符之處須行更正儘請示知當於刊行單本時校正 
 
 
 

Page 14

 
 
   
 
