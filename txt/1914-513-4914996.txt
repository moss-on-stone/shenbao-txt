# 1914 - 513 - 4914996

 

Page 1

 
 
   
 
 

Page 2

 
 
時評 
[誠實不欺]  
[  冷]  
　　以忠孝節義爲立國精神我以爲不如以誠實不欺爲立國精神之尤爲要也 
　　夫今日世風之澆薄者爲僞口說忠孝節義之言而行不忠不孝不節不義之事其次者爲虚有忠孝節義之名而無忠孝節義之行是忠孝節義實無益於國也非忠孝節義之無益於國以不誠實故忠孝節義皆爲欺人之談矣是故無論提倡何種道德非以誠實不欺爲之根本道德皆無用也 
　　世人有於此國脈人心而留意者乎則請先以誠實不欺身體而力行則豈但忠孝節義一切新舊道德皆能行之有效矣 
命令 
[十一月五日大總統策令]  
　　段爾源給予三等文虎章李文富納順洪均給予四等文虎间此令 
[又令]  
　　姚傳駒給予四等嘉禾章此令 
[又令]  
　　方壽椿陳文先陳明德均給予四等嘉禾章此令 
[又令]  
　　上月二十六日明保覲見之余則達趙國琛强運開陳邦爕許耀袁世猷胡家鈺倪煥奎均著交政事堂存記此令 
[又令]  
　　本日交政事堂存記之趙國琛着發往直隸袁世猷着發往江蘇由各該巡按使酌量任用陳邦爕着交司法部許耀著交陸軍部胡家鈺着交財政部由各該部酌量任用此令 
[又令]  
　　參謀本部呈准開武將軍唐繼堯咨稱雲南陸軍測量局局長馮家驄另有委請免本職等語馮家驄准免本職此令 
[又令]  
　　參謀本部呈請任命李沛爲雲南陸軍測量局局長應照准此令 
[又令]  
　　京兆尹沈金鑑呈請任命陳懋咸朱錦朱運昌樓思誥爲本署科長應照准此令 
戰事要電 
[其一（本館特電）]  
○北京電胡惟德自法新都致函某氏稱遷都前留法官費生七十人本擬發二百法郎一月而劣生吳文潞煽動婪索騷擾使館不得已用法警干涉彼等乃責問公使濫借外權之罪形同審判正言折服乃允人給六百法郎回國私費學生百人每月百法郎交蔡元培代辦難民百六十人擬人給五十法郎吳又煽動謂須與私費生同數致釀敺打法警情事幸敎育部所滙欵到畧資周轉現暫由中法實業銀行挪借望急匯並稱英日皆派兵艦帶現銀遣撫其僑法遷都全由防避西伯林飛行機等語 
○北京電陸宗輿電在東黨人與浪人互相欺諞所傳種種難信 
[其二（英人路透電）]  
○巴黎官電據今日下午公報宣稱左翼戰局仍無變動伊塞爾河右岸之敵軍已退我軍已克復龍巴恩特鎭左岸之德軍僅據家狄克斯末特與尼曷濮爾間一橋之端德軍委棄沉於水中之軍需品及槍砲甚多狄克斯末特與里斯河間之大戰仍在進行互有進退惟據全局而論聯軍巳得有顯著之進步里斯河與亞拉間兩軍仍在發砲互轟我軍已在亞拉及瓦斯河間向開斯洛瓦東面進發至巴里列愛爾之高地爲止敵軍仍在伐伊萊境内進攻我軍中央我軍已克復所失之地一部分敵軍曾猛力轟擊歇滿台達姆及萊姆周圍高地均受挫而退萊姆與末斯河間及華愛佛勞蘭諸處無重要之戰情（四日） 
○巴黎電據今晚十一時公報宣稱戰局巳有顯著之變象我軍在北方曼西恩附近稍得進步且有數地點砲火甚烈尤以蘭斯之西松姆河與安克河之間亞貢山亞泊勒芒森林數處爲最但均無甚效果（四日） 
○巴黎官電聯軍已在伊塞爾河右岸尼曷濮爾之東稍得進步德軍於四日復在狄克斯末特與里斯河之間進攻惟已不若前之劇烈聯軍取攻勢者已得有顯著之進步尤以洛瓦葉與開斯洛瓦之間安持希一方面爲最聯軍現能於該處守住地位德國在瓦斯河與摩塞爾之間進攻益猛惟未得利（五日） 
○北京電英外部四日來電如下十月三十日德軍猛攻英國第一軍團及英轼馬隊之地位敵軍顯巳以大批援軍增厚該處陣地之兵力英軍重創之第一軍團司令自謂能守其地位今果如其言英騎兵或在馬上或在壕中從戰極勇大爲全軍欽佩印兵已入陣地故英軍戰線更爲强固三十夜敵軍猛撲曼西恩旋被擊退敵軍恃其人衆深入英軍陣地英軍以槍刺迎擊之遂將敵逐退由英國新來之兵聞左翼爲敵所迫即馳來援助法軍亦派豫備隊相助故英軍左翼兵力頗壯蘇格蘭之義勇隊乃在陣地交戰之第一領土軍禦敵甚勇該隊司令接費蘭巨元帥之電謂星期六日蘇格蘭義勇隊之戰功實可令人歡賀感謝並可爲在法境内領土軍之表率云十一月一日敵軍沿戰地全線進攻英軍但悉被擊退敵軍受創頗重英軍榴彈炮轟毁敵軍八寸口徑砲兩尊各處報告咸謂英軍砲隊殺敵極衆英軍保守戰線屢敗進攻之敵軍自不能無所死傷聯軍地位防衛極爲堅固各處援軍業巳調赴前敵以備敵軍 
○北京電英外交部六日來電如下比國公報所布德軍在伊塞爾河左岸退走消息德國公報局業已承認德國公報局所布英艦在地中海擊沉希臘魚雷艇一艘之說全無根據德國報章對於德政府不速頒定糧食最高之價格及交配糧食之供給頗多訾議謂政府遲遲不注意於此將使糧食之價更爲騰貴佛蘭克佛登報謂目下糧食之價並不便宜已達於兩月前人所不肯聲張之高度德報極力聲明德國經濟及工業之實力非外間所臆度者可比德國工業之戰時委員會近發表荒謬報告謂德國在工業方面上較諸三協約國爲强佛凡資報謂開戰之開戰之前失業者巳爲不少今且大增埃及之戒嚴人民並不因以驚惶埃及自由黨領袖穆哈默德答德首相在丹麥報上宣布關于埃及忠忱之文謂埃及受英國之保護得不爲德軍蹂躪免遭洛文及萊姆之厄彼殊感謝上帝阿拉伯人民之代表均向曼克斯維爾將軍表示忠忱顯効馳驅巴凡利議會一議員發表有趣味之言論謂普魯斯軍黨以外交上之利益宜依附於軍事上之利益殊爲非是並謂侵略比國實爲大誤德將大遭損失云南斐叛事刻將完全消滅梅里資之兵業已四散比耶爾業巳逃避南斐荷人大會咸斥叛軍之不忠卜里土里亞官場消息謂愛爾培資大佐已奪回前被叛軍於二十九日擄去之兵一百十人德國兵隊進攻南斐聯邦境者刻巳倉促同德屬西南斐境退走梅里資於未受傷之前徒威嚇兵士迫其服從今兵士已自行來降（六日） 
○北京電俄使署接五日電如下俄軍仍在東普魯斯省進發德軍現沿全線退走僅佔守凡爾巴倫境内之要地一處俄軍在維斯土拉河之西奮力進攻敵軍俄軍巳渡過桑河奥軍現亦由該處退走黑海今無戰情（六日） 
○倫敦電海軍部由德國方面接得伐巴萊索海戰消息海軍部未得官報徵實此說據德人聲稱德艦沙恩化斯特號格萊塞洛號萊浦齊號特萊斯登號倫堡號聚集伐巴萊索附近與英國海軍大將克萊杜克所率艦隊之一部分於星期日開戰擊沉英艦芒蒂資號又英艦格拉斯哥號哇特萊土號均逃逸云云海軍部不能承認此爲確報蓋海軍部近曾特派戰艦開洛泊斯號（一萬二千九百五十噸）增厚克萊杜克大將所率艦隊之戰鬥力德人戰報内並未云及且德艦五艘入伐巴萊索者僅三艘故詳 
 
 
 

Page 3

 
 
細報告或將與德人所傳者大相逕庭海軍部今已實行防範此種事端之方法矣（五日） 
○亞姆斯特丹電據柏林官電宣稱德國巡洋艦約克號（九千五百噸）觸封鎖茄特灣（德國北海濱）之水雷一排登時沉没迄今救起者三百八十二人已逾全數之半（五日） 
○倫敦電英皇今日在樞密院會議簽定因英土巳入交戰狀態應有之公文（五日） 
○倫敦電政府公報宣布兼併塞普洛斯（地中海内大島屬土）（五日） 
○北京電英外務部官電謂英政府因德軍官所率之土軍對於英國及其協約國有仇視之舉動英土兩國因以入於交戰狀態故巳請英皇宣布自今日起以塞普洛島加入英國版圖且已通告駐倫敦各國代表（注一八七八年六月四日英土條約以該島歸英員管理）（六日） 
○倫敦電公報局宣稱外間所傳英國巡洋快艦米納伐號轟擊紅海桀達口岸（由此達向敎聖城麥加約八英里）之說絶對子虚米納伐號並未駛距該口岸五百英里之内（五日） 
○倫敦電駐英土耳其大使巳收到出境護照定明日離英英國續募國庫英金一千五百萬鎊常年平均利率爲百分之三另十六之十一（四日） 
[其三（德人德文報專電）]  
○柏林電德外交部發表十一月四日大本營報告如下我軍進攻伊泊爾．亞拉北面蘇瓦松東面者進步雖緩惟均已得手法軍在凡爾登之南及伏斯巨進攻者均經擊敗東部戰地無重要之戰情（五日） 
○柏林電據君士坦丁消息謂英國艦隊於本月三日拂曉轟擊達達納爾各炮台約十五分鐘之久各艦不敢逼近故砲火不能損及砲台英國巡洋艦曾向土耳其巴萊斯汀之桀法口岸（地中海濱）發炮數響旋於土軍砲火之下退走英艦於本月一日轟擊埃及邊界之愛爾亞加巴且圖派兵登岸旋復回艦失去四人據奥國消息謂波蘭大軍迫令俄軍展開陣線後巳停止里蕯戈拉山之戰事接續退至前擇定之新地位戰局仍無變動塞軍今在曼克伐境内忽遽急退奥軍曾在該處奪得大批軍需及火車數輛亞姆斯特丹接得南斐消息謂叛兵集衆在萬人以上携有快砲機關槍利器開浦殖民地英軍之鎗砲等物殊不敷用丹麥京城來電謂駐俄波斯公使要求俄政府即撤波斯戍軍（四日） 
○柏林電英國不顧倫敦宣言書（卽關於戰時違禁品物者）之條件大約德國亦將繼这柯爾尼斯其報載有一論謂各報所載英國舉動之消息尙未見官中明文如果確實則德國亦將以同一手段對付之此論顯由德政府授意德國各報對於英國封鎖北海及對於英國因戰時違禁品問題與中立國齟龉等事均沉默不加評論惟謂英國封鎖北海及置水雷與海峽似非純出於軍畧目的蓋重在干涉與德國接界各中立國之非違禁品商務云德國英僑紛紛致電本國政府請取消拘捕英國德僑之計畫並請照德國待遇英僑之方法遇待若輩某德人由英倫俘虜營歸國堅稱營中起居飲食無不惡劣致一星期内死德國平民之被拘禁者十七人（四日） 
○柏林電據官中宣稱俄國近來未獲俘虜傷兵德軍並未失有機關鎗瑞典航業會理事宣稱英國以水雷封鎖北海大礙中立國之航業尤以瑞典挪威爲最丹麥政府機關報載稱政府之决議將令英國航業受極重之打擊（按此條不知所指何事）（五日） 
[其四（英人字林報專電）]  
○北京電駐京日使署昨照會外交部謂德國魚雷艇Ｓ九十號問題日政府擬聽令中政府自行解决該艇之日旗業巳除去云 
[其五（日本領事館電）]  
○上海消息日本陸軍公報云圍攻靑島日軍飛機十一月五日早晨在靑島市街之空際飛行將關於保全建造物其他之警告文擲下散放又在德軍本防禦線上抛擲炸彈開戰之後以至十一月五日之間日本陸軍陣亡者二百人傷者八百七十八人英國陸軍陣亡者二人傷者八人（六日 
譯電 
○北京電國權報載稱外交總長孫賓琦與日使日置易現正討論在濟南設立會審公署事宜凡中日人民有犯軍規者歸該公署秉公判决（六日） 
○北京電英文京報評論日本首相大隈伯關於擴張軍備維持遠東和平而尤注重維持中國完全之演說謂其中遺漏中國獨立數字該報深望非故意遺漏者（六日） 
○北京電外交部繳付各國賠償革命損失之欵共洋三千二百二十萬元德九百七十八萬九千元日九百七十萬四千元法七百十八萬元一俄二百十七萬九千元美一百二十九萬元比　十八萬九千元丹四十六萬一千元意二十一萬元荷六萬九千元奥三萬八千元瑞典西班牙三萬元（六日） 
專電 
○北京電今日參政院汪有齡王家襄等建議謂海軍部處罰學生謂適用刑律百六五條而此條並不能適用於在國外之犯罪又其施行程序亦不合海部今日所能爲者何事培植學生尤恐不及乃與學成囘國之士以非法之審判杜撰之法律不惜摧殘之是何居心請飭該總長虚衷反省勿持先入主見 
○杭州電警備隊徐司令由處州電報朱將軍屈使謂匪徒經此次剿辦業巳潰散倘各縣知事能不時赴鄉無復慌報匪情則兵心壯民心安匪殆無隙而起現東陽永康縉雲各屬甚屬安靜云云 
○杭州電裘美根案軍署因往返不便聞巳電復鄭鎭守使不解浙即由浙派員在滬會訊 
東方通信社電（日本人組織） 
○濟南電戰地來電云攻圍靑島日軍現旣占領一四．五高地及澎浦街（譯音）之堡壘與敵相距僅三百米突乃至七百米突日軍刻正從事開鑿坑道接近敵壘並以距離旣近爲迫擊砲（該砲内裝爆彈最適近處射擊日俄之役日軍曾在旅順使用後復改良）最好射程乃將該砲置於最前地點裝以强烈爆彈集注敵壘日軍士氣爲之大振（六日） 
○東京電某處接到公電云日軍艦隊及攻圍軍之炮兵連日擊攘敵軍並加猛烈砲擊日軍步兵線利用交通壕隨時前進至四日之晨巳將由海泊河右岸起至浮山所西方高地一帶之線確實占領（六日） 
○東京電南滿洲鐵道會社運動管理山東鐵道甚力日本政府决定戰時暫委該會社管理山東鐵道（六日） 
○東京電南滿洲鐵道會社管理山東鐵道日本人士以山東與滿洲情形不同國家永遠之策恐爲該會社所誤故起而反對（六日） 
○東京電山東鐵道目下係由軍隊鐵道員運轉（六日） 
○東京電山東鐵道俟靑島陷落後即開放 
（六日） 
○東京電神户德商間諜一案巳在伊里斯商會搜獲與靑島通信之證據駐神户美國領事曾向神户裁判所檢事探詢此事件之内容（六日） 
○東京電日本内務大臣一缺（現由總理兼任）聞巳擬定以同志會領袖之大石正已氏補授（六日） 
○東京電日本傳染病研究所改隸問題政界視爲重大事件今日政府巳將北里博士以下北品．志賀．宮島．梅野．照内．草野．泰博士等八員撤任即由文部次民福原君兼任所長横手．林長與．石林等．博士兼任該所技帥西澤．柳澤．白井等軍醫二木博士羽賀某等任事務囑託（六日） 
○東京電明年二三月期限之鐵道短期債劵四千萬元可於倫敦發行（六日） 
要聞一 
[歐戰中之死傷俘虜記]  
　　華德日報云德國民新醫學週報近十年來醫學之進步若就因傷而亡之數論較諸往昔大有一日千里之勢如在克里姆英法助土戰俄一役法人傷者百名計死二十四人又十分之九義大利一役傷者百人計死十七人又十分之三一千八百六十四年一役德人傷者百名計死十一人又十分之一西班牙與美國一役傷者百人計死七人又十分之六及至日俄一役日人傷者百人計死六人及十分之八而俄人則傷百名死者三人又十分之二於是可見醫學巳有進步洎夫今日因傷而亡者其數更少矣惟戰事未已今尙不能定百分之幾耳 
　　德國紅十字會擬於十月初旬用德皇之演說詞製造明信片出售以資津貼即於明信片上由德皇親書其出席國會時所言今朕不知有黨派只知有德人兩句下署其名維廉二字旁即其肖像是此美麗之明信片届時不但人人樂購深有裨益於紅十字會且亦足能振作士氣鼓舞人心也 
　　現在柏林曹森地方之俘虜院大有人滿之患如法人比人以及俄人均在其地先前英人亦在其中嗣因英法俘虜不睦遂將英人他徙矣而今其中多備有金錢用購淡巴菰吸食惟法比之人今又失和屢屢鬭毆是爲可憂緣比人謂法所棄詆毁法人甚形激烈也 
[糧食與戰局關係說]  
大陸報云據赫特氏論戰事與糧食之關係略言此次歐戰期間大家以爲與糧食之供給大有關係交戰國中一方面盡之時爲戰局結束之日惟徵諸歷史似不盡然且　餉漸缺按口給食之時往往抵死相抗軍心益壯試取巴黎前此被圍之故事而觀之可以槪見矣 
　　論現時糧食問题處於最困難地位者莫如德奥海運不通輸進極難英國除内國出產一小部分外尙有海權在握儘可仰給於他地有一日金錢有一日信用即有一日糧食品也俄國龐大力足自給法人亦能自食其力世人或未之悉即就麥產面論除俄美外要當首推法國每歲所出不下三萬一千五百萬英斗產麥之地其最爲肥沃者係在堡斯平原一帶由巴黎之南直至奥利恩其面積約有三十英里見方當爲九百万英里凡此方圍之内處處皆麥歲出極豐且地點僻遠敵軍不到尤爲可貴此外西北之地歲出大麥亦不下三萬萬英斗餘如山羊約有一千七百萬頭其他牲畜及山薯菜菓之類統計當足以養四千萬人民所不幸者動員開戰之時適值農民收穫之季或者不無影響惟少壯從軍婦女代勞（法婦素習農事）加以老幼相助亦可繼續進行查那孟地中有一村落中伊杜爾塔者户口共一千九百人男子應募之後所餘者不過十九人然一切農事進行如故也法國即有缺糧之患近則有殖民地由北非洲過地中海爲之供應遠則有美國可資接濟是法人枵腹之虞似可無慮也 
　　德國歲出當亦不尠未戰之前且已輸進大宗藉作准備麥產每歲平均可出一萬五千萬英斗（現時收穫之事已委諸婦孺及斑白老翁之手）加以每歲輸進約六千七百萬英斗糖亦佳品德國每歲可產三百萬噸牛羊約二千萬頭惟戰事不巳歐洲各地人民無論婦孺士兵不久必難享受飽食之幸福似可預卜或本歲之中業已忍受飢饉之苦者實繁有徒亦未可知然謂戰局將因此而作結束是又未見其然也 
雜評一 
[戰事盲談（六十一）]  
[  無名]  
　　戰事仍無緊要之變動所云勝負各謂其敵負我勝而已今日戰報中所可記者唯英人收一土耳其之屬島而巳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[魯事拾聞]  
[中央之致電籌防]  
　　政學堂昨日致電山東秦武靳將軍云頃奉大總統令開日德兩軍在靑島已接近開戰據探報靑島德軍現雇有中國民船預備駛入中立地界事之有無固不可必惟仰該將軍於中立警備地點嚴爲防範阻其去路以免中立界内再被擾及至中國民船爲交戰國所用有背中立條規現已另行查探是否確實云云又聞中立處昨會議後曾電令蔡靳兩長官以諸城日照兩縣迫近靑島海線倘一旦靑島攻破德人必由此處逃生居民不免驚恐土匪乘機擾亂堪慮應即酌派軍隊前往駐防以保治安而防意外 
[日人之同文公所]  
　　日人之同文會乃專門研究中國事業之特及機關日前派高橋由太郎鈴木信雄來濟在濟南二馬路租賃房屋設立事務所其主任大間知芳之助亦巳到濟茲覔得該公所章程原文譯錄於次對於支那誘導機關綱要（一）誘導機關名曰（東亞同文會對支那貿易誘導部）現先設於中國山東濟南商埠故便宜上稍之爲同文商務公所（二）公所受東亞同文會本部之監督在山東省内關於我（日人自稱）商權之發展貿易之擴張介紹或代辦計各種之便宜並開拓本邦商品之市場（三）東亞同文會本部置監督一名以監督誘導部（四）公所設立主任一名所員若干名以處理内外之事務（五）公所之經營分常設部及巡回部之二種常設部現設於濟南巡回部撥於津浦沿線各地隨時巡回開催至所内之收支計算預出公所主任呈明監督經任可後施行之（六）常設部經營之事業如左（甲）通譯繙譯調查商况介紹買賣承攬廣告各種委托事項（乙）代買賣各種商品代辦其他各種之商事（丙）設小規模之商品陳列所供人閱覽或由出品人之希望亦可即行出賣（七）乙丙二項全然以委扥者之計算所有關於物品買賣之損益誘導部不負責任（八）常設部所收之手數料及報酬之數目如左（但公所主任之意見得决定其適宜之額或由事之難易而增减之）通譯費一件一元至五元繙譯費一件二元至二十元調查商况一件十五元至二十五元介紹買賣每百元五元承攬廣告三元乃至七元（但以上各種費用由委托者負擔之）代辦各種買賣每百元至五元（九）巡回部經費之事業如左（甲）陳列各種貸樣（乙）代辦商品之販賣及廣告（十）對於巡回部之出品欲開催之時先規定其限度及各種之費用至委托販賣之手數料則按照常設部之規定但貨物如需運送費時須歸出品者之負擔（十一）以上各項这外新經營之事業隨時參酌施行之（十二）出品之手續及其他之細則特别規定之 
[海軍部學生案之近聞]  
　　海軍部學生案之經過情形巳迭誌本報茲復據續得消息云此案原動力全係許司長繼祥一人劉總長頗不贊成但以軍法司權限所在未便任意干涉故警謂許司長云你此案究竟合法律麽許力言我一切避法律辦去及軍法司案稿初定原擬以無期徒刑劉總長摇首斟酌以爲不妥許司長等乃改爲有期徒刑十二年案上各參事司長大　劉總長又詢許究竟合律麽何以他們說不對許答云他們是日本派法律只曉得一個法字不曉得軍字於是案遂大定雖全部參事司長無如之何然許對人言猶謂劉總長原意欲槍斃三人彼之十二年徒刑猶是特别從寛此則各執一詞眞令人難測高深夋又聞該部司長參事亦極謀懂不敢輕舉妄言懼蹈越職之嫌故於未上詳之前先請吳學監同究　情形吳到會議廳後對衆宣言我初意不過欲略加儆戒並無興大獄之心於是衆知此案非吳學監之意也　　此案旣交高等軍事審判處自必有公正之研鞫唯許司長以爲肅政史太多事頗欲一意貫澈其主張許君在滬時曾被滬軍都督認爲律師又經隴秦豫海路聘爲法律辯護人自負不淺日前竟請將海軍部原派往高等軍事裁判處人員撤回改派許君本身前往接充然肅政史原參之主體係軍法司長此案交軍事裁判處復審而許君乃竟往軍事處兼充裁判員此種前例求之法律中似唯被告人兼審判官方可另派亦創聞也但此情事頗難深信姑誌之以俟後聞 
[北京政法界之談片]  
[籌備立法事務之著手]  
　　顧君鼇於奉令兼辦籌備立法院事局事宜後對之似頗注意刻巳著手組織設局事宜其地點設於何處現正在從事選擇應用關防及經費等巳分另向部局請領發給備用並决計俟籌備事務局成立之後通電各省趕速預備務於明年春間即將選舉告竣以便秋後即可完全成立 
[地方自治制度之審查]  
　　臨時政府之自治制巳奉總統明令取消旋復奉令飭内務部另行調查釐訂適宜之制度以符立憲政體現在立法院業經從事籌備轉瞬即可依限成立此後應有手續若起草憲法組織國民會均須逐漸推行而地方自治制亦爲不可緩之要　故政事堂巳將此項草案交由法制局審查矣聞該局尙須詳細斟酌方能呈請大總統公布 
[肅政史提倡忠孝之呈請]  
　　肅政史夏寅官等日前具呈大總統以世風澆薄非提但忠孝不足以正人心而端風化請飭敎育部延聘海内賢宿編纂敎科書於敎忠敎孝特加注意聞其解釋忠字非必對於君主爲忠凡對於所事之人克盡厥職如歷史上臧洪之事傳爲千古美談即謂之忠云云 
[第一期儲蓄票之發行]  
　　新華儲蓄銀行自開幕以來巳將第一期儲蓄票印就并定期發行昨財政部業經准予照辦并將擬定抽籤償本各日期呈報大總統其文如下爲呈報定期發行第一期儲蓄票并定抽籤償本各日期恭呈仰祈鈞鑒事竊本部前擬特准新華儲蓄銀行發行儲蓄票以利儲蓄而裕國計業經呈請鈞鑒並於十月十一日奉損令准如所擬辦理單存此批等因奉此遵即督飭該銀行籌辦一切茲據該銀行禀稱第一期儲蓄票業已印就現定於本年十二月一日發行四年四月二十五日在北京當衆開籤五年四月二十五日第二次開籤六年四月二十五日第三次開籤七年四月二十六日給還本銀　語前來本部詳查該銀行所擬各節尙屬妥協應准予照辦除批示外所有新華儲蓄銀行定期發行第一期儲蓄票各緣由理会呈報謹乞大總統鈞鑒謹呈 
[北京周行宣講社之新發起]  
　　北京近有汪立元康士鐸章桂陞諸君發起周行宣講社以增進人民智識改良社會習慣爲宗旨其本社設於北京派員巡行各地方以普及全國爲標準先派一班至北五省宣講章桂陞即爲第一班主任督率進行該社經官廳預爲贊成特於日前開成立會並發給各宣講員聘書日内即定期出發北京報界同人日昨在報界同志會開會對於該社均表同情現巳禀准立宁 
　　其章程二十一條茲特錄之如下第一條本社定名爲周行宣講社第二條本社以增進人民智識改良社會習慣爲宗旨第三條本社設於北京派員巡行各地方以普及全國爲標凖第四條本社設主任幹事二人處理一切社務凡對外所發布之文件得以主任幹事名義行之第五條本社派出之宣講員暫以十人分爲一班每班設一主任主持全班事務對於本社而負责任第六條本社依第三條之標準派出之宣講員無定額第七條凡本社特聘之宣講員於應聘之後應具志願書聲明於一定期間之内不得半途中輟但有婚喪大　由主任報明本社認可者不在此限第八條本社社員除派出各地方之宣講主任及宣講員酌支薪水膳宿費其餘俱爲名譽職槪不支薪第九條凡有熱心贊成本社宗旨或輔助本社進行者得由本社認可推爲名譽贊成員第十條本社編輯各種宣講書籍及一切演稿其目錄及其旨趣皆須先由本社審定如未經本社審定或爲公議否决者各宣講員不得宣講第十一條本社社員皆負有編輯宣講書籍及供給宣講材料之義務但個人提出之意見須先經本社審定第十二條本社派出各班之宣講主任有督率該班全體宣講員之職責如宣講員中有不受其指揮或其他違反社章之舉動主任得暫停其職務一面報告北京本社其情節重大者由本社公决除名第十三條本社派出之宣講員每至處應將該處情形及宣講之旨趣隨時報告北京本社第十四條本社派出之宣講員每至一處應先赴該管地方官署報明請求監臨保護並將宣講旨趣擇要報告該管地方官署第十五條本社派出之宣講員不得有違反本社宗旨及法律以外之言論違者得由本社公决除名第十六條本社會計北京本社由主任幹事經理在外由各班主任經理但各班旅費應由各主任按月造具清册報告本社第十七條本社開辦伊始志宏力薄如有贊成本社宗旨樂捐經費者須由本社公决認可惟本社並不募捐　不派人在外經收捐欵第十八條本社派出各宣講員其一切公費旅費俱由本社擔任所有各宣講員在外不得有捐欵等情事第十九條本社每届三月特派調查員週行各處一次以便考察各班宣講員之成績第二十條本社各項辦事細則另行分别定之第二十一條本社章如有應行修改之處須經本社公决方能改訂 
[戰禍影響之漢口觀]  
[美華艦鎭守租界]  
　　漢口英俄法德日各租界江岸從前均有各該國軍艦停泊每界至少有一二艘常川寄　自歐戰發生皆紛紛調回本國現惟英界有拆卸武裝之空砲艦三隻（一名金沙一名斯勒甫一名鳥得克）而辛亥革命調戍租界之各國陸軍亦經調遣回國各西商組織之商團義軍近因歐戰日劇其合續後備軍資格者亦行將徵發聞各領事以租界空虚恐有中國亂匪擾害現除請美國於開戰後派來之兵艦艘（一名希蘭納一名弗勒維博）常泊勿離本埠外並請段將軍轉飭海軍部飭前泊漢口下游劉家廟之中國砲艦楚同楚預二艦移泊租界江岸駐防並准該艦水兵不時上岸列隊巡游與美艦水兵一律看待惟美艦兵可在租界演習陸戰操法華艦則當在中國界操演並聞美艦逢星期日即於江心放空礮示威此亦領事稱鎭攝亂匪之意也前日並有一美兵上岸演操失足落水溺斃領事　巳厚卹之 
[日人募集勞軍金]  
　　近來法比旅漢官商因該國人民懷遭兵禍均在募捐金錢匯往法國巴黎以資救濟昨聞漢口日總領事瀨川淺这助氏及漢口和文日報主任岡幸君亦傳告旅漢日僑略以日軍攻擊靑島開始進戰軍人辛苦異常乃爲國家力爭名譽現在中國各埠本國僑民均有募集金錢慰勞在戰軍士之譽同人　便使他人專美於前茲自本月一日起至十日止募金前往犒軍以漢口日報社爲收欵機關其　送及慰勞方法均由該報社擔任聞三日間巳募得四千餘元 
[蔴業停滯大恐慌]  
　　鄂屬產苧蔴極富爲中外織業家所歡迎故漢口蔴業近年異常發達交易極大歷來頭二三蔴進欵據調查總計豐收之年在三千萬元以上少亦千五六百萬以漢口爲匯兌總樞上海爲改捆轉口定點至賣買一項則全在武穴故武穴蔴業之盛衰與漢上金融有密切關係也自歐戰開端正頭二蔴停盤之際各蔴行以金融吃緊運貨出口已停遂收束巨欵保金營業且逆料歐戰無持久之理洋商復有續運出口消息兼之三蔴上市收成歉薄故又大批爭購囤積詎久之洋商仍無辦運者乃將市價日跌三四次現聞原以每斤二百八十五文買來者求以二百四十文賣出猶無人願購照此計算每担連運費棧租巳實虧銀三兩　瑞記太古三井日信武林各洋行雖派有華洋執事往武穴皆係探聽市價並未設莊收買各蔴商恐日久　爭相接洽求售然半月間尙未落盤一次聞武穴管道成鼎　等九家蔴行存棧之蔴已有萬餘捆堆棧爲之擁塞至通山大冶鄂城嘉魚蒲圻等縣運武之蔴竟無起卸之地有於船上受潮濕者有押於武漢錢莊者其恐慌爲向來所未有而武穴稅局之收數全恃蔴捐受此影　稅收遂大減色 
[粤東戒嚴續述（二）]  
[娛樂場中之悲觀]  
　　當炸彈爆發時各酒樓妓院正開筵坐花之候各飲客多在騎樓又麻雀詎轟然一聲全檯掀起麻雀紛飛看竹客皆耳聾目眩良久始定當時上海酒樓左右數十丈地方但見一陣霞霧濃　藥氣剌鼻出局之妓女獵艶之游客行人車夫等皆東奔西竄如失魂魄有多數之妓女紛紛僱艇開駛一若大禍之將及者時則在馬路上倒斃者七八人在騎樓下倒斃者數人并有行遠數十丈後始行倒斃者馬路上有斷體屍身一具僅餘腰部以下及兩足聞爲附近居民某甲每晚必携籠雀往怡心東棧茶樓唱燈花邁由該樓出遂及於難其母聞報往查認識其褲知爲某甲痛不欲生此外有兩屍身着藍布長衫類似學界中人事起後約逾半時軍隊紛集即入酒樓妓院廳内將各飲客搜檢各飲客多掃興而散妓女有驚極不敢回院者多偕其恩客往西堤各旅館暫寓餘則昨日均已遷至陳塘或遷回佛山及香港以徵歌載酒之場忽生此怵目驚心之事亦太惡作劇矣 
[嫌疑犯捕獲之狀况]  
　　當夜事發之後龍將軍即嚴電水陸警廳曁各營軍隊派隊搜索四城及珠江河南一帶至四鼓後各路軍警陸續拿獲可疑之犯九名漏夜解交將軍署發落計開陸軍總查部在東市街及五仙門口拿獲可疑之區某等二名水上警廳　車陂獵德河面捕小艇一艘内有長衣客胡義寛及蛋户郭某等二名南門駐守軍隊拿獲西裝客一名警察游擊隊在東關戲院涉頭拿獲身穿短衣狀類苦力者一名駐紥東堤警衛軍亦獲三名以上九名捉獲後均連夜押解進城現聞今日提訊内多悮拿之人惟有一犯當夜身穿長衣三件並有金表一枚西紙二十元情雖略爲可異現巳嚴密研訊又聞昨晚十二點鐘時候五仙門附近之炎記沙艇内有二客談該炸彈情事被探者聞見以其形迹可疑即帶軍隊前往將其拿獲解營仍俟審查明白分别究釋又聞二十六夕十時許有將軍署偵探前　警察第九區署會同警察數名往該　轄内新塡地全安寨捕去妓女一名返　後隨即帶之回署聞該妓女前曾充當女偵探者 
[槍决要犯之所聞]  
[  聞]  
　　開新三縣總機關大頭目劉省吾即劉參陳方功等先經水警廳偵悉密派一等偵探陳法於二十三日前赴公益埠知會福軍統領李雍飭派林營長會同獲搜出革命方略中華革命黨總章委任狀并字粒等件救國小印救國誓詞及招集各黨人信件種種證據經李統領查訊實爲恩一新總機關大頭目以案關緊要特派林營長解省交水警廳即晚夜堂審訊迨翌日晚而廳後二馬路之炸彈發作或疑其炸彈因　案而來昨蔡廳長巳將該犯等供詞親自携帶晋謁巡按使　將軍面呈收核聞其消息　惡連日城中戒嚴即因此故二十五晚事出後即獲犯兩名連夜解將軍署審訊五更時先押一犯出北門鎗决翌晨九點鐘又見軍隊押一年約二十餘歲身穿藍紡綢　胸衫者出北郊鎗决該少年面不改色十打　時復見有軍隊押解犯人兩名均乘坐没頂轎至將軍署經軍法課訊明隨即押往鎗决時方午刻聞該四犯均係第一次炸彈案有關巳供認此次同來共三十人各人身上均有銅徽章爲憑以手戴金戒指爲暗記云云 
[江西學界之三害]  
　　戚巡按使對於近來學校謂有三害（一）則備辦學之名把持公欵侵蝕肥己大爲學校之蠧（一）則遇學務細故勤輒纒訟不休抛荒本業譸張爲幻幾與訟棍無異（一）則干預校外地方公事甚至司法行政及控告官吏等項凡有地方公呈無不列名蓋章舍其田而耘人之田而平日結黨營私徵逐奔走不專心於學務自可槪見有此三者若任其謬　流傳學校凌夷伊於胡底現特通飭所屬此後侵蝕學欵從嚴押追永不准管理學務至因校中細故纒訟曁干預校外公事應先斥退職務另行遴員接替免致誤人子弟各道尹習同各縣知事隨時查察毋稍　徇其　砥行立品循循善誘無愧爲人師者亦應留心詳請嘉奬藉以崇道德而轉風氣云云 
[鄉城兵變續聞]  
　　川邊鄉城防兵譁變屢述前函茲聞九月十九日夜間營長陳步三軍衆因索餉不遂嘖嘖不休旅長嵇廉乃集合該兵士等大開演說時該士兵等皆徒手也嵇氏持一手鎗演說時手舞足蹈言語固不和平尤時以手鎗指各兵士雖無開放之意而各兵士已大爲不悅有某兵獨潛回舍持出一九子快鎗向嵇突發一彈當即擊斃嵇陳兩軍大譁當即格鬭互有殺傷陳營長嵇氏同私人及眷屬慘死一處兩軍乃散是役也嵇妻一人得免蓋前往鄉城至雅因車而旋故也川邊鎭守使張毅聞變一面密電成都一面率隊赴鄉辦理善後現巳設法招安兩面軍隊成都警察廳長嵇租佑聞之往間胡將軍終未得實嵇之姻弟曾某者華陽中　場人同嵇慘死其護兵祁某逃出日昨回家嵇廳長始得確耗然爲嚴守秘密及安慰其母計亦不敢告其母日昨（十月十八）嵇在成都會府内密與其弟嵇　成服舉哀然民口如川防之不易近日知其事之大槪者雖不乏　惟因秘密而啓猜疑反造出種種謡言云云 
[陳繩被害案審訊終結詳情（再續）]  
　　董升又呌其弟董珍跪正審判長不許仍令站立於是董升乃說道我董　今天在堂上將我領罪的話說將出來請報館的調查員給登在報紙上我亦就不上訴啦這件坎肩地方廳旣許黃曾緒拿在家裹認去你就不許我穿着無奈我穿着這坎肩與我最有利益就是我的護身符免罪牌一樣我想他們拿去這坎肩在家裹看不過瞧個表面裹頭的皮子甚麽尺寸他們萬不能瞧我故此要追問這層到底是他們的不是再者這并是經您親自調查明白的是怎麽情形您亦知道怎麽您竟向我身上追求這件坎肩怎麽您就不追求他們這許多的嫌疑呢就是上回我供出陳璧掏井顯然他有殺人 
 
 
 

Page 7

 
 
的實情您那時候亦認可說這是一件嫌疑您又問我第二件我又說陳伯台失蹤第二天他們搭箱子我跟五姨奶奶在堂上對證過五姨奶奶說這事你問二太太跟三太太去那時候您亦認可說是第二件旣有第一件第二件的嫌疑您怎麽捨不得問他們呢我那時候就問您他們有嫌疑您怎麽不看押起來您說這案我一人不能做主據我想來莫非您是因爲勢力所壓嗎可是一樣您是世家您的程度比他們高即就估衣舖人劉慶州說過買衣裳的像我以後我當堂證問他劉慶州供並没說是像我就說這坎肩罷起初黃曾緒他們說是在福州買的後來又說是在北京買的皮子帶到南邊做成的以後又說是皮袍子改的您想想他們還有凖話没有後來陳璧的辯護人得了陳璧的十萬塊洋錢分給張蘭一多半就將我判了殺人的罪那天我的辯護人呌我脫坎肩我亦没脫不是我不聽指揮因這坎肩是我最大的一個辯護况且這坎肩在地方廳時張明認領地方廳不讓他認將他敗在二所氣得張明兩三天没吃飯總而言之審判長要跟我作對這件坎肩是我的免罪牌我才不肯脫的就按大人那天說這案我一人不能作主如要是被勢力所轄不能審清了這案我就當堂畫供領罪我這條命就盡義務（未完） 
地方通信 
　　蘇州 
[蘇垣車捐交涉詳記]  
　　蘇州馬路人力車騐車挑剔釀成交涉一節巳略記前報茲探錄此事詳情於後 
　　警察廳原定人力車每部每月收捐洋一元六角給照一紙僅可通行馬路至錢萬里橋爲止由橋由北至滬寗車部尙有數百碼之馬路凡人力車欲通過此數百碼地至車站載客者必得由火車警務處加給紙卡（譯音）一張另收月捐每部洋五角此欵亦由警廳收捐員代收轉解（當時不知如何議定）凡二捐全納者爲公司車規定三百部若僅捐一元六角者即爲野雞車其實僅可稱爲半野雞也 
　　有自稱保險公司經理之朱幼山欲創設華章人力車公司邀約水警某分署長及宋某等六七人合股商定後朱即赴滬在同昌車行先行購買黃包車五十五部該行將車運蘇並派杜順身來蘇向朱幼山收取車價乃各股東等恐朱係馬扁一流人故須領到公司車捐照開始營業方可各繳股欵朱頗爲受擠乃不數日後警廳收捐主任員孫君及閶胥門外警署董士珍署長忽接到滬甯車站警務長陳君公函略謂人力車破舊者多載送行李等物頗覺危險務請查騐别舊換新云云孫董二君接函後即出示定期十月二十六七八等日騐看各車届時查騐故意挑剔有和記公司經理某甲向收捐員云此次騐車旣稱防危險只須堅固爲是徒使外觀華麗亦屬無益孫君以某甲抗騐遂將甲掌擊一下董署長即命警將甲拘署收押候訊迨後騐看洽記公司之車竟剔去四十餘輛該公司經理丁某憤甚當將各車收回報告駐蘇日領事當經領事池永林一君派本署警務長某君帶同繙譯至警署詢問經董署長及孫收捐員以此事發起於滬寗火車警一處之公函等詞含糊答復旋日領事復向蘇常道尹質問以人力車捐事旣稱滬寗火車警務處管理究竟滬寗火車之主權屬於何國請明示以便逕向交涉道尹答以飭警廳查明辦理云云迨後即經日領事自赴火車站說明並給照飭令洽記公司各車照常營業而收捐員孫君與董署長聞日領出場知事將閙大遂即先將管押之和記公司經理某甲釋放（不敢判罰矣）一面即續行出示展長騐車之期限至十一月八日爲滿如有未騐之車即速送來查騐云云示出數天無一應者聞警廳孫廳長巳查騐此次之事實乃董署長孫收捐員辦事操切之故擬將該二員撤差以謝日領未知確否 
　　松江 
[寃再押]  
　　姚壽田初爲縣署跟丁周縣長以其行止不端令驅逐出境詎某職員與姚有特别關係暗派赴看守所充管役姚遂恣其威福以前清時管所家丁自待有某案嫌疑犯某甲巳判定釋放奈不實行甲托其弟關說饋開釋費十六元鵠俟多日仍未開釋甲喃喃有怨言事爲收發處所聞以名譽收關密禀周縣長飭范承審員提甲審問謂其妄造黑白幾欲釘鐐旋判不准保釋 
[碾斃巳和]  
　　南外恒義米廠學徒周士林擅入機房慘遭碾斃屍屬多方要索廠東禀請派警押殮等情曾誌前報現悉經人雙方調停饋洋四百元爲收殮撫卹之費事遂冰釋 
[傷斃請騐]  
　　西鄉黃橋地方顧掌生因田土被控不能遵判履行經原訴人禀催縣署遂派法警王正元偕夥徐文泉下鄉顧避而不面由地保指令拘顧这母互扭之下顧嫗頭部受傷鮮血被頰激怒鄉衆謂徐警夥携有手銬擊傷徐則稱該嫗自用碎磚攢傷當時徐被阻截由周縣長派他警傳回管押待查詎嫗竟於本日因傷身故報案後定明晨委范承審嗣馳往相騐 
　　南京 
[省立學校聯合運動會續紀]  
　　茲將成續錄下一百二十碼跳欄賽跑最優勝者（第一次）第一南洋中學陳琮第二代用師範張人傑第三第一農業周圻第四第一商業李撫辰（第二次）第一第四中學黃廷梓第二第一師範王慶才第三第二農校費德基第四第一中學王之衛（第三次）第一第八中學鄧志鈞第二第五師範王廷楝第三第三中學朱世璋（第四次）第一第六中學史清源第二第九中學戴大震第三第二中學呂爕齡（第五次）第一浦東中學秦玉墀第二第一工業童琅第三法政專門王範　至此次各校赴會學生據會前各校函報之數其一千八百九十八人 
[周夫人鼓勵女生]  
　　此次省立各學校運動會後各女學校原定於三日舉行旋以陰雨改期宣武上將軍之夫人周女士因二日親臨會場見男界各種運動精神異常活　恐女界難以競爭特於昨日下午四時讌請各女學校敎員職員齊至將軍署内討論運動時之種種預備並聞備有各項奬品以資鼓勵 
[同慶開演之確期]  
　　登隆巷同慶戲園前因警廳逮捕女伶張竹君一案暫行停演嗣經查明因同名之誤擬於上月三十一日繼續開演旋以更換經理擴充股本修理臺座等事致又遷延數日茲聞業已改組就緒准本月七日開演 
　　　安慶 
[歡迎韓巡按之預備]  
　　江蘇旅皖同鄉會以新任韓巡按不日可到擬就江蘇會館開會歡迎日來巳預備一切 
　　江西 
[當案萬難寛免]  
　　江西軍事裁判所業於上月底停辦所有承審案件均經擬定罪名詳請出示執行而省議員南昌燕世經湖口楊秉笙定罪監禁尙未執行押在南昌縣署禀求寛免茲將戚使批銢錄下燕世經禀批云案經會訊應俟奉到批令遵照碍難先行保釋批楊秉笙之母楊洪氏禀云查氏子楊秉笙即定海巳由軍事裁判所提訊據供附逆不諱判定三等有期徒刑四年六個月褫奪其公權全部十年送交南昌監獄執行在案應俟刑期届滿再行察釋毋膺執詞混瀆 
[餘干煤礦之悲觀]  
　　江西餘干煤礦自前勸業道傳春官擬訂章程投入鉅欵收歸官辦之後日見發達每日出煤已達一百噸左右迨光復後辦理非人獘端百出以致公欵損失甚鉅現經中日實業公司派洋人十餘名抵餘勘礦禀准監督預備接收巳由戚巡按使電部力爭雙方交涉頗爲激烈而該礦總辦徐應繩任内侵蝕公欵吞沿餘炭爲數頗多現經戚巡按使密委解鳴珂於十一月一號起程馳往查辦矣 
　　武昌 
[段將軍遽萌退志]  
　　彰武上將軍督理鄂軍條巳經年近日不知因何感觸忽萌退志聞昨巳囑秘書王松如爲草電稿擬即呈請辭職惟確否未敢必也 
雜評二 
[法與本]  
[  默]  
　　近來中央所注意者一爲治國之法一爲治國之本 
　　何謂法若立法院之組織巳着手國民會議巳起草自治制亦巳交審議凡從前推翻之一切機關今將復動 
　　何謂本若參政嚴復輩之立國精神案注重忠孝廉節肅政夏寅官等之請飭内務敎育兩部盡力於敎忠敎孝凡從前鄙棄之爲人要道今將復明 
　　且今所謂法採各國最新之學說者也（見前命令）今所謂本採我國最古之學說者也然採新學說而不會其通則法仍無用採古學說而僅得一偏則本仍不立蓋治國之道無論言法言本均非一端所能賅其全體又非矯揉造作與假借傳會所能有成嗚呼豈易言哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[部飭審查日人所受之損失]  
　　旅滬各國商家對於上年製造局戰事索償損失爲數頗鉅疉經楊交涉員照章審查分别清理茲查有日商日清公司東亞同文書院愛光社等賠償案内單列各款要索太多因特併案呈報外交部請示核辦近奉部電飭仍就近審查辦理劉楊君巳委本署交際科長陳震東會商減讓以便解决矣 
[中立處調查員過滬]  
　　中央政府自靑島日德交鬨後因江北靑口實爲軍事重要之區已在淮徐海一帶調派陸軍兩師扼要駐紥並在靑口飭設中立事務所籌辦交涉事宜現又遴委京師中立處調查員劉國棟沈庭瑞等六員前往該處調查一切業己自京來滬即於前晚趁招商局江華輪船前往淮徐海一帶調查 
[内地自來水公司股東大會記要]  
　　内地自來水公司於前日（五日）三時特開股東大會由吳懷疚君主席先由該公司總理莫子經君報告該公司營業狀况及債務訟事略謂地方審判廳判决書所列債欵數目有六萬二千餘兩之差誤因是由公司向高等廳提起控訴以期更正惟財政部已派王君到廠監督定翌日蒞廠股東方面應先知照諸君有何高見請爲公决當經議决通融允許部員監賬目並公推陸伯鴻君爲代表會同部員協商辦理至六時散會茲將决案照錄如下本公司於前清宣統元年由滬道作主承認前公司債欵致負大清銀行四十萬兩義善源交通銀行各二十萬兩又承認劃撥前公司商部生息欵二十萬兩未及履行由大清銀行清理處等相繼起訴於上海地方審判廳旋因判决書計算錯誤由公司提起控訴案乃繫屬於江蘇高等法院依訴訟通例兩造均應受訴訟拘束靜候判决再議執行現在債權人尙未至實行監督地位但爲官商聯絡感情起見准許債權人派員監查帳目一面由股東會推舉代表會同債權人協商辦理總以保全股東權利爲目的推舉陸伯鴻先生爲股東代表 
[鋪蓋内夾帶炸彈之結果]  
　　九月二十號晨法捕房一百六十和號華捕曾在新租界善鐘路查見趙紀春卽曹金源肩掮鋪蓋一個形跡可欵拘住開看内有花洋鐵瓶十個瓶内各藏炸彈一枚後又獲到班光貴一名解經法公堂兩次研訊因守秘密故未宜佈現由捕房查明曹等實非爲首之人復解公堂請爲發落曹金源供是日由班大亮交來鋪蓋一個班言此乃汪海泉之物汪巳往南京囑我將鋪蓋送至南京汪之寓處允給酬勞我不知内藏炸彈故允代送至炸彈究從何處得來實不得知班光貴供小民向爲木匠前被族姪班大亮借去衣服三件質當故至伊家内索取質票不料班大亮巳經逃逸探捕誤爲同黨致被拘案至炸彈之事小民毫無干涉聶讞員商之法副領事德君判班光貴無干開釋曹金源不應代送危險品物着押半年期滿逐出租界 
[闞鈞逐往外洋]  
　　滬海道尹楊小川君訪知與上年朱祖謙暗殺案内有關係之闞鈞現匿法新租界故函告法領事轉飭捕房將闞拘解法公堂訊供不認押候澈查在案昨又提訊闞供朱祖謙被殺之日我正在日本與毫無關係聶讞員再三駁詰矢口不移遂商之法副領事德君以闞雖訊無暗殺實據究非安分之人着即逐往外洋不准逗留租界 
[浙軍督請緝黨人]  
　　浙省興武將軍近據探報查得此次在浙謀亂未成案内尙有黨魁莫某徐某等現匿上海租界某處仍在招聚黨徒密謀起事應請嚴緝等情業經朱將軍飭探來滬密拿一面電致上海鎭守使請商滬道尹轉行公共公廨函致各捕房派探協緝解浙究辦 
[夏嗚臯不願爲怨府]  
　　陸軍部前因各省所派偵探時有不規則之行動特師憲兵法意遴委夏嗚臯（即夏月恒）爲偵緝稽查員曾誌前報茲悉夏嗚臯自奉陸軍部委任後因各省偵探大都素識之人若據實紏繩於已身殊多不利而隨波逐流尸位素餐又負大部遴委之美意現巳具禀陸軍部請予收回成命矣 
[破獲常熟盜案續誌]  
　　劇盜李德明孫文才紏同大帮匪徒持械夥刧常熟縣境東塘鎭永春源大兩當舖衣飾巨贜並拒傷兵警擊斃團勇三名分贜逃至滬上匿居公共租界西藏路十八號屋内業經該縣知事偵悉派警持文來滬報請捕房飭探恊同前往將李孫兩盜並盜婦王陳氏邊王氏裘桂法等男女五口一併拘解公共公廨諭着分别押候訊究在案茲悉捕房前日向該兩匪詢知其同黨唐玉才王長洪匿居平橋路地方尙有韓四（即黃德友）匿居老閘唐家弄二百七十八號門牌當即密飭中西包探先將唐王兩匪緝獲繼至唐家弄拘拿韓四適韓出洋一百零三元價買九江路八號妓院雉妓王劉氏爲妻正在結婚該院龜奴許士章亦送親到彼即經該探等將韓許與王劉氏一併帶入捕房分别拘留昨晨押解公共公廨請究先由中西包探上堂禀明前情並請將盜案從緩研訊即經兪代襄讞會同英領卓君向韓四與許士章先將價買王劉氏一案訊明判許開釋着將所得身價洋繳案充公王劉氏發濟良所留養韓唐王三匪押候帶同李孫兩盜併案訊究 
[譚家宅盜案又獲三人]  
　　本邑東北鄉江灣鎭附近譚家宅鄉民姚炳金家前月間被盜行刧失贜甚鉅由事主開明失單投報該管警區請緝盜贜嗣經警署飭探先後拘獲盜匪許千里艾成鑑馬良亭等搜出贜物併解地方檢察廳訊辦一面飭緝逸匪贜物在案茲經徐廳長查明行刧各盜均係當地土匪爰飭偵緝隊各隊士留心查緝並飭該管警署一體恊拿昨日該探警等在引翔港相近拿獲是案盜犯王四元楊玉祥羅得勝等三名抄得贜衣一大包一併解送警廳司法科由李科長提案分别研詰之下傳到事主姚炳金之子姚林階及姚嚴氏等立即備文將王等三犯連同贜衣原告等移送地方檢察廳請爲併案懲辦汪廳長飭將王四元等先行分别收押原告着候質訊贜物暫存 
[移提人證之口實]  
　　公共公廨與内地官廳移提人證辦法自民國成立後即經中西官會商妥洽彼此隨到隨辦茲悉前日由城内審判廳法警郝雲在虹口遇見在閘北毆傷李松山之蔡何生以蔡由廳保出逃逸巳久即鳴捕帮同拘入捕房禀明捕頭諭令將蔡收押昨晨解送公共公堂請究該法警上堂禀明前情請爲帶回訊辦詎忽有牌票間西探惠白投稱前有印度人控被欠洋之兩華人因居城内曾偕華探携帶傳單至該廳聲請派警協傳詎該廳長不允今該廳法警至租界内移提人證亦應拒絶復據該法警禀稱審判章程分刑民二項該西探所稱印度人控告者係屬民事應歸承發吏經辦與司法警察毫無關係今蔡所犯者係屬刑事應請給予帶回歸案訊辦是時英領卓君堅持不允商之兪代襄讞判蔡開釋復諭令來警至牌票間詢明印度人所控華人姓名先行提至本公堂再行帮同拘拿蔡何生歸案訊究該警唯唯而退 
[考騐倉庫積存之軍火]  
　　海軍司令部李總司令以劉總長此次南來校閱各艦會操業巳分投預備惟查海軍軍械庫内及各艦庫倉存儲各項砲彈子藥信管等件恐有年久受潮之弊昨日特飭管庫員司曁各艦艦長預爲考騐無論關於操防所用與否所有各項軍火均應悉心查騐如有不堪使用及零件不全等情立即呈執具領以重操防云 
[運送軍艦操演之魚雷]  
　　駐滬海軍司令部李總司令以所轄南洋各軍艦曾奉部文飭赴湖口舉行會操當經通飭駐泊長江各軍艦一律駛赴湖口會同操演在案茲查魚雷爲軍艦水操必要之品特將魚雷十枚裝入木箱於前日發交建康新魚雷艇運往湖口以资試放 
[採購軍米委員之行蹤]  
　　陸軍部因駐紥近畿陸軍缺乏軍糧特派侯盛兩君爲採辦委員發給護照至江浙兩省採購白米四十萬石運直散放以濟軍糧現聞該採辦員侯君等巳乘津浦火車至南京謁見馮上將軍齊巡按使禀明一切日内即當來滬云 
[沙船携帶銅元之原因]  
　　本埠利興利源天成等商號均有自備沙船往來靑口上海專運土貨及醃猪等類刻因靑島戰事匯票不通均須携帶現銀前往交易現該號等各沙船除備帶現銀外復帶有銅元一百箱計共一百萬枚前日正由滬江出口突被海關查獲因挾帶躉數銅元有干例禁立即扣留各該號主當具禀稅關聲明此項銅元係爲購買土貨所用並非私販昨巳批飭商會調查眞相復候核奪矣 
[電車撞斃婦人]  
　　昨晨八時許有年逾五旬之婦人行至西門外方浜橋南首被某號電車撞倒立時殞命當由崗警報告警察第二區知照輔元堂備棺收殮並即函至上海地方檢察廳示招尸周認領一面又派稽查員舒某前赴法電車公司報請車務總官酌給撫卹 
[工頭被人毆傷]  
　　浦東人楊春狗又名小春狗向在滬上某船廠爲工頭家住東溝附近前日因事歸家離家袛二里許忽被多人扭住指爲行竊田中白花楊向之力辯反遭混名曹操者喝衆兇毆致受重傷當時昏暈倒地不知人事若輩疑巳毆斃即一鬨而逸楊有父在家聞耗趕往將子拾回昨送滬上某醫院求治一面至地方檢察廳禀控請爲查究 
[終非安分之徒]  
　　張瑞英家被盜搶刧並砍斃三命案内之　盜殷金祥朱友梅等六犯巳由鄭鎭守使發科訊實一律鎗斃惟陳掌生沈掌生二人訊無爲匪實據交保省釋詎陳沈二人保釋後即將當時知　報信之眼線何某毆打受傷事爲駐防塘工局陸軍楊寳書連長訪聞飭查並查悉有陳某者向陳沈二人哄騙銀洋情事因即據情詳報並函請淞滬警廳徐廳長於前日轉飭該处警局派探四出緝拿陳掌生等各人到案究辦 
[小孩肇禍]  
　　十二歲小陔邵金生昨與十一歲小孩施阿福在小東門内益慶橋地方因爭奪食物口角扭毆邵孩用石塊將施擊破鼻梁流血滿面當由守望巡警到場將兩孩一併帶至一區二分署由署員略詰之下傳到施母施方氏連同兩孩併送地方檢察廳訊辦 
[收束驗契手續之文告]  
　　上海縣知事公署昨出示諭云照得本年開辦騐契凡無契紙呈騐用單串證明者三月以前槪塡官給證據給執此項證據原係倒換新契之用茲查該項新契早巳按號塡齊而來署倒換者尙屬寥寥合行示諭爲此示仰各業户知悉前項證據僅憑倒換新契各户執業均以新契爲憑如有前項證據未經倒換者仰即檢明來署倒換並無絲毫費用隨換隨給毋得自誤恐未周知特此示諭 
　　又出示諭云本月一日奉江蘇財政廳第一千三百二十二號飭開照得前奉財政部飭開驗契免稅期内之白契應於呈騐時查照印花稅法第二類累進稅率按照價值責令業户粘貼印花等因當經本廳酌定稅率通飭遵辦在案茲查並無契據祗驗單串各户亦應粘花以歸一律並據嘉定縣知事請示前來除此示外合將業户呈騐單串粘貼印花稅率開單飭知該縣遵照辦理並先出示曉諭毋稍違延此飭等因並開單到署奉此合行抄單示諭爲此示仰合邑業户人等一體遵照辦理毋違切切特示計開五畝以下者貼印花三分五畝以上十畝以下者貼印花六分十畝以上三十畝以下者貼印花一角三十畝以上一百畝以下者貼印花三角一百畝以上二百五十畝以下貼印花七角二百五十畝以上五百畝以下者貼印花一元五百畝以上者貼印花二元 
[新知事接任]  
　　新任署理上海縣知事沈寳昌君定於本月六號履新曾紀前報昨已届期地方警察長景毓華君於午前九時許飭派全班巡警持械會同各偵探赴西門外斜橋伺候（蓋以沈君所居地點係屬租界不便持鎗前往故也）未幾沈君身穿禮服乘坐馬車由法新租界呂班路寓所啓行經斜橋由各巡警迎接進城入署景君會同署中各科員降階脫帽歡迎沈君晋署與洪伯賢知事茗談片刻洪君即將印信文牘分别移交洪君即行告辭乘坐馬車返寓署中辦公員役紛紛送行沈君在署則命各科員並催征吏及各舖地甲等分别傳見諭令照常辦公事畢沈君詣地方審檢兩廳拜會袁汪兩廳長復詣英法兩廨答拜 
[愛國女學校赴甯運動記]  
　　天保里愛國女校各學生日前赴寗參預省立各校聯合運動會聞其操演木環及游技等精神煥發態度從容見者無不贊歎會畢並游覽雨花台莫愁湖諸名勝昨搭火車返滬各學生仍整隊歸校並無絲毫倦容云 
[學堂催緝竊賊]  
　　徐家滙某學校於上月二十八號失竊學生操衣便服等物當經該校報請淞滬警察二區三分署查緝在案前日該校因案延多日尙未破獲復由理事員馬某前詣警廳謁見徐廳長面請派探查緝當奉允准飭由偵緝隊長翟世清選派隊士李鴻强宋鳳鳴王子卿金殿臣王順卿范春發吳錫生徐榮福等八名限一星期務將贜賊破獲解究云 
[續獲攔路刦洋之匪黨]  
　　浦東三林塘恒源軋花廠司賬日前收得帳洋而歸行經周家渡地方被匪攔住刧去洋銀三百餘元巳由水巡隊派探拘獲匪徒李阿發等四人供認搶刧分贜不諱曾經解由警廳司法科審明拘留候再補提同黨併究在案昨日又經水偵探陳榮華在南馬頭獲到趙小和子一名恊同該處崗警解至第一分署詰問趙供江北人淮車餬口此次曾分得贜洋十七元等語繼由水巡隊提回解送警廳歸案訊辦 
[偵緝隊帶賊吊賊]  
　　警廳偵緝隊士金殿臣胡錫生徐榮福范春發戎仁生等由徐廳長派在南市各處馬頭偵緝搶竊各案曾經該隊士等查獲朱小庚子趙老一子二名解送警廳司法科訊問朱趙二人認竊閘北東海火腿店主徐森橋家之火腿錫燭台衣服等贜並供出收贜之王道生窩贜之朱恒林旋又供出竊過寳山路恊秦染坊白光布六十七疋及棉紗等贜亦由王道生收贜又竊寳山路永裕米店小鐘一架銅燭台一副又竊城内太平街永康京貨店内錫茶壺銅燭台毛巾肥皂衣服等贜另又獲到徐玉山陳雲發兩竊犯認竊西門外泰亨里十號門牌陳諸琛家衣服陳又認竊南市新馬頭沈子英家衣服錫燭台等贜昨巳將該犯等帶出另齊原贜以便復訊擬究 
[偷竊公物之懲儆]  
　　製造局總工務處昨日牌示云爲通造事案據龍華分局報告工匠丁村寳私竊銅皮一圈約重一磅除先行革退外解請懲辦等情據此當經禀奉鎭守使兼總辦諭飭發交軍法處訊明該工匠丁村寳竊銅屬實判發檢廳拘押一月以示懲儆合亟通告各廠工匠人等一體知悉如蹈前轍定干嚴辦不貸 
[禁阻客民騷擾]  
　　上邑二十五保十五圖龍華路一帶各鄉民所種之花菓菜蔬近被他處逃荒來滬之婦女私行偷竊並時常藉端强索硬討騷擾不堪現爲縣知事查悉以該鄉户等去年巳遭兵災瘡痍未復今又突遭客民騷擾亟應嚴禁除函至淞滬警廳派警保護一面查拿流民懲辦外並於前日出示禁止外路流民不得再行騷擾如違定干嚴辦云云 
[串竊線針之懲罰]  
　　匯德豐駁船公堂控葉德發串竊值洋一千三百元之引線針十箱托南市裕成水菓行夥蔣秉元轉托寳和拍賣行夥金仲賢向江西路某日商兜售等情業經捕房將葉蔣與金傳至公共公廨一再訊供判蔣交五百元人洋並保金退去葉押候訊究在案昨晨由廨復訊明晣判葉押西牢三月蔣罰洋一百元充公無洋改押兩月金從寛斥釋 
[唆使捲逃之判斷]  
　　美國兵輪火夫頭目粤人姚東卿（即姚棟才）控張仁山唆使伊妻陳氏（即陳阿素）捲逃等情迭經公共公廨會訊明晰判候宜佈堂論在案昨晨兩造代表律師均到堂候示即由堂上宣諭以陳阿素捲逃屬實着押女所四月示儆張仁山罰洋一百元充公其餘人證開釋完案 
[拐案一虚一實]  
　　住居唐家弄二百四十八號之杭州人周少卿控附近炒麺店主王福春與夥劉恒照串拐伊家七歲女孩順金藏匿於法租界打鐵浜葉少卿家昨由捕房將各人與女一併拘解公共公堂訊實判王押西牢九月劉葉各押三月女交周領回完案 
[勒限交出女子]  
　　鄭廣文在閘北檢察分庭控被靳春輝串同蟻媒張大歪戴氏誘拐其妹蓮增與春輝之弟春芝私姘匿居租界經李檢察官提到春輝張戴等訊押候辦在案前日鄭邀同友人伊永三將春芝尋獲正欲扭送到庭忽有王錫炳張谷正王世泰三人在途攔截並以鐵棍擊傷伊永三之腿骨當由四區崗警一併逮獲移送檢庭預訊之下判帮兇之王張等三人暫交妥保春芝收押限五天内交出鄭蓮增解送地方廳核辦 
[承發吏索賄]  
　　上海地方審判廳長袁麟伯君查悉承發吏唐治有向某當事人勒索賄洋情事於昨日函請汪檢察長將唐傳案預審屬實判令收押聽候核辦 
[美租界火警]  
　　美租界梧州路五百八十號等市房十餘鐘於前夜二時半起火焚燬並延燒左右鄰居及某烟紙店舊貨店等共計樓房二十七幢又殃及後面江夏里六百五號黃協記木作住宅五間事後捕房即派中西探往查起火情形以憑核辦 
[公廨無暇辦公]  
　　本月九號至十一號三天爲旅滬西商秋季賽馬之期公共公廨於此三天期内午後停止辦公昨　讞員巳逾令檢察　通告本廨辦公人役及當事人等一體知悉矣 
[租户聲訴被控原因]  
　　亨利公司經租人趙炳南在閘北審判分庭控訴租户丁貴英欠租不付前日經孫推事開庭辯論據丁供稱趙爲同業嫉妒起見故意抛租不收民曾親自將租洋送交收租人諉稱未帶房票不肯接受茲忽來庭誣訴求鑒判着原告讓去房租四月半於判後限二十天令被告遷移出屋惟丁堅不遵判尙擬赴地方廳上控云 
[掘毁墳墓之控訴]  
　　商人林炳生至地方檢察廳禀控周鶴生　毁祖墳意　盜賣等情業經汪檢察長核准於昨日飭警將周提案派員預審之下判周鶴生交保候調查明白再行訊核原告着令退去候示 
[破產人請求開釋]  
　　英商彼得史控朱孔揚不理欠銀一案因於判决後朱避匿不理即經公共公堂將保人徐順卿拘押迄今巳有四年之久嗣於本年陽曆八月間經同押之王楷廷探知徐順卿實係陳恒甫冒名頂替由廨將朱移提到案訊非冒頂遂判保人開釋朱押追在案茲朱於昨晨延担文帮辦好卜魯律師代表投廨聲稱被告前巳破產料理今巳拘押兩月求請從寛開釋原告亦延律師上堂請追中西官會商之下判朱仍還押候再訊核 
[復訊私收客賬案]  
　　日商隆記洋行式拉夫陳國明私收同昌等九户往來帳欵共計洋一千五百五十餘元經該行日人稅田隆卜查悉控由捕房拘解公共公廨訊判交一千六百元人洋並保候訊嗣因無人具保帶回捕房收押候核在案前日午後日本副領事西田君蒞廨由聶襄讞會同復訊先由原告代表東洋律師上堂聲訴案情並經原告日人稅田隆卜將被告私收之同昌等九户帳欵逐户證明求請究追訊之被告亦延中國律師到堂代辯並稱原告旣欲追繳所收之欵能否將所控刑事法銷改歸民事訊理蓋查中國及東洋律法均有此通融辦理之條云云聶君商之西田君以私收客帳係屬刑事性質且被告前堂業巳供認所請改歸民事未便照准判仍押候訂期復訊再核 
[毆人搶土之懲治]  
　　謝懹記前購烟土價洋四百餘元行經法租界菜市街寳裕里被流氓朱伯元糾黨江小弟即趙小弟攔阻行兇將土搶去後由包探拘獲昨解法公堂請究謝投稱朱不問情由將商人兜心一拳打倒地上復由趙小弟等帮兇致被毆傷肋骨刻尙未痊求請騐究訊之朱供認爲首行凶搶土不諱趙亦供認帮兇判朱押十四個月趙押一年期滿一併逐出租界 
[痰壅氣絶]  
　　昨有住居閘北新民路順徵里九號門牌之莊海帆投檢察分庭報稱其友吳子良現在哈華托律師處當庶務前晚至民家閒談忽然痰塞絶氣請往相騐等情當奉李檢察官傳諭因分庭並無檢驗員吏着赴地方廳報告請騐 
[公共公廨瑣案]  
　　胡玉峰控葉斗丞不付股銀八千兩又福來電燈公司控孟淵旅館股東顧壽卿欠洋三百餘元又譚礎卿控張志良王寳善違背合同又賈金林控徐桐春不理擔保欠洋一千三百元又匯利號控龍飛汽車公司内之陳阿根不付修費洋七十六元等案昨由捕房將被告各人傳案分别交保候訊 
　　袁芝章至徐家匯紅十字會醫院冒取檯子鉛皮等物又陳連發行竊河南路九章綢號内花緞一疋均經包探查獲昨解公堂分别訊明判袁押三月陳押一月期滿帶堂再核 
　　過犯徐榮生因行竊日人雨衣皮鞋等件由捕查獲解送公堂訊判押候函致日領訂訊在案前日午後由捕解請復訊經聶襄讞與日領西田君訊供認竊不諱判押西牢一年 
　　乍浦路二百五十八號粤婦黃阿彩偕證余氏尤元芳等控蓬路六百零四號住户唐張氏誘拐伊家十三歲婢女秀英昨由捕房將被告拘解公共公堂質訊之下因無實據遂判將案註銷被告開釋 
　　湖北人查金生前日在新閘大王廟摸竊鮑錫卿袋内銀表由捕拘獲昨解公堂訊知查係遇犯判押西牢半年期滿帶堂再核 
 
 
 

Page 11

 
 
雜評三 
[官商之特别感情]  
[  訥]  
　　官爲官商爲商不相接近而官商間之惡感以起官　　官權利而與商爭商祗　商權利而與官爭而官商間之衝突以成疏通之法惟在官與商各以公平之理應付之初非可專以感情聯絡之也蓋感情用於公平之理之中則感情無盡感情用於公平之理之外則感情易窮今自來水公司之糾葛但當問債權人理應監督與否若不應監督僅爲聯絡感情故而允許之謂爲特别之讓步則可豈可謂之常法耶 
來件 
[新華儲蓄票總發行所宣言書]  
　　今有一言可掬以示我四萬萬國人者曰本銀行發行儲蓄票無一絲一毫圖利之心也本銀行鑒於國内金融之呆滯人民儲蓄之無方因特製此種儲蓄票以流轉國内之金融喚起人民之儲蓄此則本銀行之職志也圖利云乎哉論者不察謂儲蓄票之形式與彩票相似其性質近於賭博此不可以不辨也天下賭博之通例博負則蚨飛不返彩票不中彩則廢紙不值一錢謂之賭博誡賭博也儲蓄票則不然三次不得奬其本銀猶完全無損試問自有賭博以來有勝則赢錢負則還本之賭博乎曰無有也然則儲蓄票之與彩票其性質之截然不同固不待　者而後明矣蓋其根本上之所以異者一則因彩票以母金作彩儲蓄票以子金作奬一則因彩票爲完全牟利之營業儲蓄票無絲毫圖利之思想也 
　　本銀行無絲毫圖利之心將於何者證明之曰儲蓄票之收入　支出固人人所能預算者也今試與我國人約略言之儲蓄票收入之本金一千萬三年之後仍須金數還諸購票人斷無活動之餘地然則所恃以爲每次奬金之支出及發行儲蓄票各種之費用者僅區區之子金耳照銀行之存欵週年利率不過六釐一千萬子金之所入每年不過六十萬而奬金一宗巳去五十五萬元千九百十元所餘僅四萬元耳此外各種費用如印刷票紙費印刷章程費印刷號單費承售人經手費總發行所之員司俸給費郵電費每届開籤費各省各縣代理所之紙張郵電費無項不需巨欵以所餘之四萬元而支配以上如許之費用猶杯水之一勺是每年收入與支出之對照其爲有絀無盈固盡人所共曉此本銀行並無絲毫圖利之心可以告無罪於我國人者也 
　　况本銀行無利可圖之中猶恐有損失存焉何謂損失曰儲蓄票當此發行之初試問一千萬元之票額果有全數售罄之把握手果有第一届開籤以前全數售罄之把握乎儲蓄票章程第十八條之所規定第一年届抽籤時如儲蓄票尙未全數售罄儘巳售出之號數當衆抽籖仍按照章程第十條所列各等全數給奬是儲蓄票之能否全數售罄尙無一定之把握而奬金之必須全數抽給巳有規定之明文倘有一百元未經售罄即受一百元子金上之損失一千元未經售罄即受一千元子金上之損失推而至於萬元十萬元百萬元其未經售罄之數愈多則危險愈大彼發售彩票者以本金作彩　須售足彩銀之額其餘即爲　利斷無損失之發生儲蓄票則以子金作奬必須票紙全數售出子金全數收足方可保無損失之虞故彩票之辦法購票者有損失而發行者無損失儲蓄票之辦法購票者無損失而發行者有損失此又本銀行並無絲毫圖利之心可告無罪於我國人者也 
　　本銀行之無利可圖旣如此售票與子金之無一定之把握又如彼故支出之預算不得不嚴辦事人之俸給不得不儉所願各辦事人咸體本銀行不圖利之心不以俸給之厚薄爲前提而以義務爲前提惟承售人有墊欵包銷之責各代理所有給奬還本之勞本銀行對於承售人其經手之用費旣未能格外從優對於各代理所於紙張郵電費之外又未能有所津貼特準情酌理仿照歐洲各國發行有奬債票之前例製爲紅奬之辦法凡中八等以上各奬者其奬金之額旣巨代理所得酌提一百分中之五分以爲紅奬盈虚調劑至爲折衷此五分之紅奬如承售人墊付奬金者得三分發行地之代理所仍可得二分其九等以下各奬及到期還本之本銀則一律不折不扣如此乃兩得其平此本銀行區區之苦心當爲衆所共諒者也圖利云利哉圖利云乎哉 
來函 
[上海孤兒院來函]  
　　敝院借座愛而近路紗業公所開菊花大會曁急濟劵開會迭誌前報所有彩物承滬上熱心大善干踴躍捐助頗覺豐富即重價物件亦復不鮮茲又蒙南京王善之君朱良材君松江吳柏庚君唐賡颺君捐來名人書畫數十件亦足徵吾國人之熱心慈善也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲答愛樓書] [  東堃]  
　　愛樓先生惠鑒僥不自虔德代人捉刀致先生大施詰責誠惶誠恐借爲題目或者有之至云阿私所好則無此意蓋僕與靳曾素如鳳馬牛也先生謂他人文字非不可鈔惟須待之身後馬遷不坡即其先例若是則先生言外之意隠然可見矣然僕竊爲靳曾盧焉人生壽命至有不同彭祖遐齡顏回短命使先生研究術生壽臻耄耋甚至如前清官僚祝頌皇帝所謂萬歲萬歲萬萬歲者則彼靳曾者舒筆伸紙延頸企踵不幾比之河清難俟哉且僕固巳言之　家小品文字車載斗量彼置不睬獨於先生大著手不停鈔豈非以先生主盟騷壤吉光片羽極意摹倣竊比於點竄堯典塗改生民之意耶若而人者春跡可疑其心尙可原也僕班門弄斧結習未忘非不塗鴉滿紙一旦爲朋儕持去非糊紙窗即覆酒甕又誰肯一效顰一學步者是先生所不愜於心者僕且求之而不　也間有一二拙著混入自由談则以鈍根别有妙用牛溲馬勃兼收並蓄而巳昔太冲三都賦成洛賜紙貴以擬先生差足媲美文字縱被鈔襲而大名則巳不脛而走矣又何必介介爲（不受酬） 
[筆舞臺戲單] [  句踐]  
　　西門外京江公所後面相者某風鑑占算之外兼爲人草禀帖作書札生涯頗不寂寞惟其自號曰筆舞臺匪夷所思且字跡甚大直徑可尺許懸之幕上數百武外均望見之亦海上一奇觀也戲爲排一戲單如左 
　　商辦筆舞臺（每日開演）開設京江公所後面牆脚下 
　　小賬分文不取香茗香烟自備 
　　毛錐子禳星 
　　鼠鬚公靑縷生尖頭奴堂樓詳夢 
　　管城子（凌雲雞距兔豪）舌戰羣儒 
　　中書君翠羽中山狼告御狀 
　　夢花酬簡 
　　著名新劇家烹色兒烹恩潑婁姆克來洋烹花團翻善烹史底烹 
　　女巫騙人劇中眞巫弄法鄉民受愚總　瞎三話四講經說法曲曲演來無不維妙維肖表情之佳布景之妙可稱獨一無二 
[徐大姑娘傳] [  召愚]  
　　前日報載緝拿徐三大姑娘事戲爲之傳 
　　徐三大姑娘徐大老爺之女也或曰諺有之鄉下大姑娘有吃嘸看相故大姑娘者鄉下女兒之代名詞也然則徐三大姑娘者其鄉下人歟顧徐三大姑娘驍勇善戰無女兒羞澀態長江南北足跡殆邁則鄉下女兒似又不如是也吾又聞徐三大姑娘能通人所不　　專爲　　　消息以是長江南北之匪類無不通之則所　有吃　看相者殆亦以此歟或曰不然徐三大姑娘無是人也偵探以生事爲能故揑造之耳其言近是故兩存之 
　　贊曰徐氏自老虎死後式微久矣自有徐三大姑娘而徐氏賴以不着雄老虎死雌老虎繼徐氏誠老虎之窟也香山詩云遂令天下父母心不重生男重生女徐三大姑娘之謂矣 
詩選 
[病中偕沈半峯九日登吳山值雨] [  漱巖]  
　　秋深扶病强登高短　蕭蕭　二毛開徑黃花經雨幾横江白馬挾風號關心戒酒能調性刻意題餻或解嘲舊日小山憶招隠共君重讀反離騷 
[湖心亭卽事用半峯韻]  
　　征衫一濯廿年塵招手呼船向水濱萬頃湖光天上客四圍山色畫中人亭臺到處皆新主魚鳥忘機尙性眞翻笑明粧換西子黛痕艶賽捧心顰 
[次韻答半峯]  
　　吟儕離亂無消息江上靑山夢皖公名在廬陽三怪後稿藏詩史一　中（半峯著有壼中吟）典裘來買餘杭酒挂席同揚東海風若問師門舊時事揚亭今巳證玄通（謂家子裳師） 
筆記 
[荷倩] [  賓梅]  
　　濟南校書王荷倩蘇產也祖父業儒女生而聰慧美豔絶倫幼從父讀即明大義十二歲時父母接蹤逝世孤離無依乃爲鄉鄰無賴誘拐至魯省濟南作賣笑業女知巳落陷阱難保　潔遂順鴇意接客芳名噪一郡尋花者皆以一見爲榮女心欲於　客中擇善而從奈多淨華少年俗氣逼人無當意者歷四五年願終未遂有秦生者金陵人幼孤賴老母撫成瀟洒不羣篇性好學弱冠猶未婚聞京師某大學名遂邀邑友顏生共赴京都道經濟南顏有葭莩親某居城中遂居停其家居停主於閒言中道及荷倩名顏素有花癖即强生往訪及　面幾疑嫦娥下降後聆其言詞則多大雅且含有悔恨意逈非凡妓所可望其項背生於是心醉女見生舉止温柔吐　誠篤爲目所稀見遂亦傾心兩情愛慕言語益親顏固解人乃爲撮合强生留宿數日後感情愈深女盡吐胸中事誓以身侍生生亦愛女即共結盟約爲未來之夫婦生戀女幾不忍别頻經女促方偕顏啓程月餘後顏忽返獨詣女所女詢生近况顏則唏嘘曰秦君好學恒終日不釋卷致脑部受重傷方抵京脑病忽發醫藥罔治十日前竟與余輩長别余此時方舁柩回寗于尙問乎言巳泣下女聞言驚曰君言果眞乎顏曰此何事豈誑汝盍偕余一視其柩以稍酬前日愛汝之情女知生死非謬不覺涕涙横陳幾欲失聲顏曰子旣情眞盍往棺前一哭女乃拭涙偕顏往至逆旅果有一棺女見棺乃放聲若喪所天久之始哽咽向顏曰妾　與秦郎巳結盟誓今秦郎不幸身逝妾實爲秦氏婦自當爲秦郎歸侍老母晨昏以娛晚景妾五六年來私蓄有資乞爲妾贖身以與君回寗君與秦郎素契諒必不辭言訖涙復涔涔下顏見其意誠摯知非僞乃諾之事畢遂共扶柩啓行一路哀泣實有如陳後主之日以眼涙洗面者及抵秦宅顏乃一一白之秦母秦母悲聲謝女曰寒門不幸殃及小子承爲扶柩回里巳屬不當老嫗龍鐘豈敢復勞君駕且君方在靑年豈可守誓言而累終身乎女曰不然妾生不　墮落花業　秦公子　靑相約百　　　公子遽逝妾之命薄於此可知且妾五六年間巳蓄　　入滋味若再　　至珠黃人老之時恐求如今日之境地者亦不可得母其母辭秦母以其言近乎理且有顏生　贊遂亦不過　女侍秦母若生母晨昏定省無時或缺秦母頗安樂之越四五年不幸二次革命軍興殃及金陵秦母受驚過甚因而物故女大殮成禮喪事畢後乃招鄰人與顏生至謂顏曰秦郎生時契友惟君是以家事屢瀆君神今尙有一事相累希勿辭妾姑巳逝妾之職務巳完妾生亦無所事事今將往九泉之下覓秦郎矣死後屍身累君收殮言訖袖出白刃向項下一勒及顏與諸鄰急救時巳不及噫如斯女者可謂情義俱盡智孝皆備矣 
談話會 
　　莫行心上過不去之事莫萌事上行不去之心存知足去妒忌心方寸中何等安閒自在 
　　凡一事而關人終身雖實見實聞不可矢口凡一語而傷吾長厚雖閒談閒謔切須謹言 
　　遇沈沈不語之士切莫輸心見悻悻自逞之徒急須訪口 
　　君子有三惜此生學一可惜此日閒過二可惜经身一敗三可惜 
　　富貴如傳舍惟謹愼可得久居 
　　無病之身不知其樂也病生始知無病之樂矣無事之家不知其福也事至始知無事之福矣 
　　人欺不是辱人怕不是福 
　　禍莫大於縱己之欲惡莫大於言人之非病莫大於不知己之失登天難求人更難黃連苦貧窮更苦春氷薄人情更江江湖險人心更險知其雞甘其苦耐其薄測其險可以處世矣可以應變矣口體之欲何窮每加節儉則無憂不足矣八珍在前不過一飽粗糲旣飽視八珍亦無味矣狐貉在御不過一暖敝　旣暖視狐貉亦無華矣 
　　對失意人莫談得意事處得意時常想失意事 
　　凡事只可罪己不可尤薛文清云不忮不求何用不臧是守身常法爲人不可不三思[  劍鳴述前賢語]  
劇談 
[時事新劇佛動心] [  鈍根未是稿]  
　　第四幕毒計（再續） 
　　（廖爲曲麥介紹）這就是曲作直先生○○○○這就是麥儷昭女士　　（曲麥握手各道欽仰） 
　　（麥）曲先生和曲卓新先生莫非是昆仲麽 
　　（曲）哪哪非也非也曲阜新的旧是董卓的卓敝律師的作是法律作用的作當然不同絶對非昆仲 
　　（廖）密史透曲我們請你來有一件事和你商量這麥女士與順德縣的賴　本是不自由婚的夫婦麥女士狠不願意 
　　（曲）哦哦這就該起訴請求離婚纔是 
　　（廖）麥女士却爲身在賴家妨礙起訴手續不得巳先行走出現在想要寫信給賴　呌他賠償離婚費還要交出兩個孩子你看該怎麽辦 
　　（曲）顏司顏司這離婚費當然要他賠償不過這兩個孩子是男的還是女的呢 
　　（麥）一個是男一個是女 
　　（曲）唔女的固然該歸女士這男的就該歸賴　了 
　　（麥）這是甚麽道理兩個孩子通通是我養出來的爲甚麽該把男的歸他呢 
　　（曲）我也不曉得甚麽道理我們該講法律不講道理法律上定的男歸夫女歸婦這是不　違背的（又作　　狀）　吓這離婚費倒也有些拿不　 
　　（廖）曲先生你不是自己說過的麽活人用法律法律就是活的死人用法律法律就是死的你如今爲甚麽也要守起死法律來呢 
　　（曲用鬼臉捻鬚摇膝）人没有錢就活不成人活不成法律也就死了哇 
　　（廖笑駡）你這刁鑽東西我跟你的交情難道你還信不過我麽 
　　（曲）不行不行交情管交情生意管生意 
　　（廖）好好我也曉得你們律師的規矩替人家爭得了財產要扣用百分之五難道麥女士就吝惜這一些回扣麽 
　　（曲）哪哪還不止此與律師談話每小時須費十兩銀子託律師寫一封信須費四十兩銀子你們這件事要是眞心請我代辦便該塡寫委任書繳納保證金我自有法子替你們辦否則敝律師公事忙得狠恕不奉陪告辭了（作起立忽忽欲行狀） 
　　（廖起扯住）慢走慢走你好性急我們一切遵命便了 
小說 
[滑稽小說魔玉（十四續）] [  卓呆]  
　　十五 
　　等到睡着方始暫時忘却自己的身體那知眞眞僅有一會兒及至窗上現出白光高頑公就再入苦痛之境第一個醒的就是頑公室内冷得令人發　那些孩子們睡在牀上也有軋牙的也有　語的一個也没有好相頑公起了身洗了臉校役刚纔摇鈴驚破一羣頑童的好夢自習室内地還没有掃齷龊不堪狠難坐立只得到庭中去　踱幾棵松樹之下有許多枯葉散着頑公佇立樹下心中忽覺悲傷一想我若永久困在此地還是死的好正在亂想突然背後有人用手按没頑公之目頑公取去他的手回頭一看却是個十四五歲的小姑娘穿着玄色衣袴長辫革履頭上一個紅結胸口一只蝶形的襟針面目生得甚美嬌滴滴的說道定一我等了你好久了我是曉得你天天很早的起身特來會我的諸君無論這姑娘是錯認了人與否他如此歡迎人家决没有不喜歡的但是頑公是個老人了并且目下正在患難之中那裹有什麽别的心思不過當他一個可厭的女子罷了即答道小姐是校長先生的女兒麽長得很長了那春江姑娘將眉頭一皺道定一你怎麽裝得如此頑公道我何曾裝出什麽來春江姑娘道我和你一向的交情如何你怎麽今天變成陌路人一般年假以前我們二人巳交換紀念品難道你忘了不成頑公胸中暗道不好了原來定一倒在這裹做那不端的事口中答道姑娘年紀還小講不到什麽男女交情的事咧我看還是好好的隨你母親去做做鞋子罷春江姑娘聽了頓時蛾眉倒竪說道很好很好你到今朝忽然嫌我小了想不到你的心竟變得如此快的頑公道心是没有變變的是身體我與你說你也不明白你還是上那邊去拍拍球罷春江姑娘含着涙道照你的樣子看來一定是你另外愛了别人了頑公道胡說我不是你所認識的那生高的春江姑娘道怎麽不是說時握着頑公之手又道要你快變成以前那麽的高定一纔好頑公拂去了他的手說道我本來很願變成以前的樣子 
[菊花大會贈劵誌謝]  
　　今日上海孤兒院假愛而近路紗業公所開菊花大會寓慈善於游覽誠盛事也蒙贈入場劵三紙專此道謝 
 
 
 

Page 15

 
 
   
 
 

Page 16

 
 
   
 
