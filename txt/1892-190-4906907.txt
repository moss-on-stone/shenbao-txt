# 1892 - 190 - 4906907

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模湖兹本局代鏡古書屋用新式鉛字排成印以上品洋墨紙則精選雪白連史校　諦當裝釘精工盛以木箱式亦古雅兹已告竣因將股票停售每部四十本連箱核定實價洋銀七元正由申報館帳房出售所有從前人股　再向申報館繳洋銀三元卽可取書一箱特此布陳伏維雅鑒 
[論重申禁令]  
　　滬北之爲繁華世界固不自今日始矣茶室烟寮裝潢華麗歌臺舞榭絃管通宵以言乎酒饌則滿漢筵席而外且有酷嗜西國奇珍東瀛異味者正不僅高樓一席之資動費中人數家之産而已也以言乎服飾則窮工極巧日事新奇不但舍布帛而尚綾綺且有叅用西式以爲絶時花樣者以爲不如此不足以標新而領異也古人所謂服妖當亦不能過是若推而言之以及乎游玩則更有浪擲金貲流連忘返者滬瀆一隅本係彈丸黑子素無崇山峻嶺茂林修竹白石清泉名園勝地足以供逸士之閒游引騷人之清興於是巿儈之工心計者闢地數弓築屋數椽以金碧爲塗飾以烟酒爲招羅以勾引游蜂浪蝶爲獲利之劵而浮華子弟輕薄少年銅臭薰人肆意揮霍無明無夜相與呼朋挈侣策馬驅車流連徵逐於其中若以爲行樂之地舍此不足以自遣也者每當夕陽西下雕輪畫轂接尾連鑣細碾香塵並驅繡陌雖臨淄七萬户轂擊肓摩當亦無此盛景而馬車聲價遂爲之大漲溯自滬濵初開商埠時曩者樸陋之風未能盡革無如謂馬龍車水也洋塲十里苟欲南北往來其有場面素闊貲財素裕者或生肩輿否則徒步而已未幾而東洋車盛行於是出門者苟不惜杖頭錢便可無煩跋涉又其後始漸漸有馬車夫西人之所以坐馬車者其以經商爲事者或住宅歟行鋪相距較遠朝出而暮歸未便僕僕往來不得不乘車以代步其列名宦籍中者則身分旣高尤爲體統之所關繫其出也必以馬車亦猶中國官憲之出必乘轎也是固情事之常今華人之坐馬車則不以爲代步之資而以爲飾觀之具不以爲體制所繫而以爲游玩之用顧名思義誠有不可解者甚有家非素豐人非豪貴而見獵心喜之餘亦且時時旣　腰纒馳驅大道流覽園林以博半日歡　者此其心豈不自以爲欲作空心大老官固不得不作無謂之舉動也耶夫勾欄妙選每當長晝無聊往往雇覓香車靚妝艶服而出一鞭殘照得得行來徜佯於碧沼之旁徙倚於柳隂之下甚有旣去復來效磨蟻之旋轉不已者彼豈以此爲行樂計耶盖以安坐曲房䆳室中則墮鞭公子挾彈王孫未必訪豐平康履綦雜遝計惟有現身說法載馳載驅庶幾陌上相逢可訂賞音於邂逅此其中盖自有苦心焉而彼無賴少年旣非欲於風塵中訪求知已胡亦僕僕爲此態耶試撫衷自問當亦有啞然失笑者矣一至夏問則輪聲馬跡徹夜不停倡樓蕩婦里巷狂且肩背相望笑語相逐稅駕乎林麓涉跡乎園林或茗話三更樂而忘倦或燈明一榻甘之如飴直至斗轉滲横尚未肯驅車言返售烟茶者咸於此卜一年利巿焉西人住宅自泥城橋迤西以至靜安寺一帶林木隂翳傑閣巍峨自夜馬車盛行喧譁逹旦清夢爲之不成往年曾由脯房大加整頓令各馬車不准經過此處改道而馳以免喧聒又令各處售烟茶者至十一點鐘立卽熄滅燈火不准招攬游客凡若此者無非爲防微杜漸之計盖烟寮茶室旣已息燈則游客亦將望望然去之不待禁而自絶矣無如以烟茶爲生計者往往利慾熏心藐視禁令公堂雖有罰鍰之例而苦輩每不憚一再嘗試此副捕頭所以禀請重申禁令也吾謂售烟茶者以牟利之故輕於犯法不足深責但得捕房時派暗捕往來偵察見有犯者立卽解赴公堂從重制罰自不難弊絶風清而彼坐夜馬車者亦當計及於保身之道盖當熱氣熏蒸時乘車疾馳凉風颯颯其來固覺爽心適體不知露氣侵股凉颸砭骨卽易釀成疫癘體壯者一時尚不虞其猝發一至秋凉則瘧痢因此而生然則人亦何必貪長夜之欽娱致伏後日之病根哉行樂須及時此爲逹者之言然行樂之方亦有不可不擇善而從者書此爲紅塵十丈中人作清凉一服可乎 
[得雨喜電]  
　　昨接平遥來電云該處得雨二陣約三寸許○又接續電云該處於十九日又得雨約一寸許甘澍頻霑豐年有兆矣故樂得而誌之 
[京華日札]  
　　國史館示傳吏部送到漢謄錄官趙晉臣陶明澧聶棨昌金還袁國興劉鍾琳主重慶限六月十五日親身赴館騐到○吏部示傳所有光緒十八年五月分發直隸州州判胡襄銓等七十四員本部定於六月十一日卯刻給發執照相應示傳該各員務於是日親赴本部承領○禮部爲曉諭事恭照光緒十八年六月十四日小暑起至閏六月十五日立秋止禁止砍伐青樹及上墳焚化紙錢爲此示仰軍民人等一體凛遵○琉璃廠榮　堂縉紳錄當創設時由山西人葛彭劉三姓出貲嗣因生意清寥連年賠折葛因與彭劉商議如不願閉歇則須各出銀三百兩以濟然眉否則將貲本銀三百兩收回此後　不于涉彭劉不允遂由曷獨自開張然彼時葛亦兩手空空是以祇彭劉各銀百餘兩言明容俟償楚然後收取合同現在榮錄堂生意甚佳較音時不啻人間天上彭業已辭世膝下無人一日忽有劉子名薈秀者攔步軍統領之輿訴稱榮錄堂係小的之先父與曷湊貲開設立有合同字據今葛霸持生意不容小的入鋪懇恩究斷並聲明某年會在北城司署控告判令葛回家取合同迄今尚未訊結提署卽將此案咨移北城批司歸原　訊辦○甲乙皆部吏也某日偶約往永定門内順馬道緣登樓櫓俯視一切見其下茅檐鱗次小家女子往往袒裼乘凉時或往茅厠小遺無不歴歴在目並以輕薄狎褻語互相譏嘲守城兵見之勸令速下甲乙嗔其多事辱詈不休兵忿無可宣以違禁登城不遵約束等詞禀請守城官送交步軍統領衙門懲責現尚覊諸囹圄未卜何時得出樊籠也書此以爲輕薄少年戒○呆日某木廠雇工匠某甲在正陽門迤西城下修砌基址脫下布小褂置諸身畔不知何時化翼飛去惟見旁有某乙衣衫藍縷兩目灼灼然疑其爲翦綹賊也不分皁曰扭而袒索見身外並無長物復疑其遞贓與 
 
 

Page 2

 
 
同黨忿而批其左右頰頰破血流經人勸解再三始得釋手不料乙乃某縣茂才無端遭此奇辱誓不肯休求得某當道名簡交令步軍統領衙門派出番役多名向木廠索取滋事之匠未悉木廠主如何調度也○驘馬巿大街南首某領帽鋪不知因何虧累突於某日閉門逃逸京官某君有一舊貂冠曾送往修製未經取回遂倩西珠巿右哨巡緝弁兵追還原物弁以鋪中人閉門逃逸業已躭受失察之愆遂出資購一貂冠呈送某君宅内○某宦僑寓西草廠胡同某日昏黃時有撲燈花者掩入門房將司閽人某甲之被褥衣衫席捲一空而去甲奔往坊中呈報並將本地捕頭馬四扭交務上責令追贓緝賊按撲燈花係賊之切口謂乘昏黃時掩入人家行竊也 
[佛門醋海]  
　　福州來信云偶過南臺花月之塲時聞人談和尚佚事竊以爲必精修梵行悟澈眞如否則亦惟如和樣和宕和撞之流日遨游酒肉林中借混俗爲漁獵之地耳不謂竟不花其貌柳其腰蕙其心椒其氣娉娉嬝嬝整整齊齊而亦冐釋子之名令人疑爲秃鶖再世者斯亦奇已某龜鴇家有摇錢之樹不知因何以和尚稱之年雖已過二十四番風信而徐娘風韻猶是勝人舉凡走馬土孫墜鞭公子無不揮金如土爭以識一面接一語爲榮有某甲者生性風流時向花之蘭若閒尋香訪翠其被摩登女攝入媱舍媱躬撫摩者非一日矣一日與宦家子某乙閒來隨喜冀參歡喜之禪正在會啓無遮同証諸天絮果適有某丙者扶醉而至東倒西歪和尚厭之延入空房呼女僕代爲酬應丙琳宫久坐未見散花人姗姗而來不覺忿火中燒遷怒於甲甲笑謂之曰佛法平等大家各有因緣爾旣不能地盡布金其能博天女之拈花一笑耶内怒益甚不顧焚琴煮鶴竟將蘭房陳設搗毁一空甲出而禦之丙舉棍擊其顱有類當頭棒喝皮開血溢紅染衣襦幸甲弟到來幾如杜將軍解普救之圍使孫飛虎兒而避舍然和尚已魂飛魄散幾乎戒體不完矣猶憶嘉慶朝某省有一僧徒被誘於其師致成斷袖泣魚之事後竟約爲夫婦改作女妝一則掠鬢掃眉一則留髭畜髮歡諧魚水幾度春秋始經人訐諸訟庭科以繯自兹則名雖和尚實異僧人意者其色心濃處見眞禪耶抑如梵筴所云維摩居士現天女身而說法耶爲之合十頂禮曰南無救命王菩薩 
[嶺上相思]  
　　福州南臺閩安稅課二關分轄七口所征釐稅以橋頭恭口橋尾三處爲最多督辦張子和司馬兹已滿期上游另委賴沛霖司馬恩銓接任已於本月十一日到局視事矣○某日福州义洲某油燭店夥某甲偶動尋芳之興偕二三儕輩薄游賽元珵悮叩某乙家之門乙縫工也時正抱恙在牀其妻某氏獨坐庭前見甲等突如其來卽告以我家不是私娼君等莫錯認桃源路徑耶甲遂廢然偕友而去少頃復大踏步至氏忿甚厲聲斥之甲等恐遭詈辱飛步出門適有多人在門外納凉忿忿不平扭甲毆擊同行者見甲受傷深重扶返乙門前則已氣息如絲移時卽殞坊保聞知其事卽令屍親報官○南臺巷霞州一帶爲木商囤木之藪某日有排夫撑木排過橋下突有洪流倒瀉而下致將木排衝斷漂矢數千株一時浮家泛宅之流爭先撈拾有某排夫之婦因思救護失足墜入波心吁可憐也木商遭兹耗失呆若木雞祗得將撈得者酌量給值贖回然合浦珠還不過十之三四矣○總辦南臺保甲局平星丞司馬現奉大憲札委辦理福甯府稅厘事務所遺保甲一差另委鄧明府聯恩辦理○南臺地方遼闊良莠不齊有一種匪徒暗藏小剪刀專在三又路中剪取行人辮線以博蠅頭一日有某甲者行至新橋忽覺有人自後扯具辮一回首見綹手正將下剪乃奮力扭住贈以老拳一時見者快之謂所惜未送諸官禀請枷責以昭炯戒也 
[楚語]  
　　湖北漢陽縣南鄕螺螄崗高灣村人張某年已不惑素業販猪一日有豕毁苙而逃踐壞比鄰陳某之物陳操挺逐之張婦見而忿甚日夕張歸甫入門婦卽大聲曰我家剛　被陳所欺汝速興問罪師毋長他人之志氣張曰腹餒矣請飽食而後往婦不允張素有季常之癖祗得枵腹出門遇陳於途稍稍口角旋致棄文用武各奮老拳陳力不能敵遂呼其子相助張婦從門中望見亦何鋤奔至奮力擊陳不隄防傷及其夫倒地欲絶舁歸調治越日而亡婦諉罪於陳向之索命後經紳耆竭力排解命陳出青蚨一百數十貫爲之辦理棺衾婦允之紳耆恐有人作浪掀波令張弟立並不興訟字據事據訪事人函報確否不敢知也○廖桂英校書於仙人解佩之鄕開神女行雲之窟螺添十斛有黛皆香麝屑一丸無書不妙記曲而櫻桃花底譜按雙聲問年而荳蔲梢頭春將二月夙與河南號客某甲善禽號鶼鶼久甘並命魚名鰈鰈誓不孤生六曲回闌遍畫同心之字十重錦帳時聞嚙臂之盟竊以爲可地久天長齊眉偕老矣不料良緣易斷好事多磨望帝村遥低喚不如歸去坤靈扇杳徒嗟我末如何適有某乙者以南都華胄作北里清游突從翡翠屏間得逢碧玉便向鴛鴦社裏欲繫紅絲苟一諾之可求卽千金而不吝鴇婦首爲之肯校書遂雪涕登輿嗟乎春去秋來芳姿易老海枯石爛恨事常留除非俠客黃衫爲結相思之局深恐美人青眼終成未了之緣我惜校書我不能不恨甲之薄倖矣 
[吳下人言]  
　　姑蘇葑門内黃鸝坊橋畔鶴鳴樓茶肆主某甲年未而立性喜狎邪一日有友語之曰我聞上海爲花月作塲萬紫千紅濃春如海君盍辦腰纒十萬一賞此美滿風光乎甲欣然曰諾遂摒擋洋蚨二百翼偕友附舟而至一見某娼婦卽疑爲天上神仙朝斯夕斯流連忘返未及匝月不動尊已盡入龜公之槖且復欠夜度資若干一日鴇兒搴簾而入笑謂之曰廚中柴米罄矣　君固揮金如土者母令老身急類然眉也甲雙頰紅霏默無以應鴇兒索之急乃令龜奴隨回吳下竭力籌謀及至而兩手空空依然如故龜奴語銛於刃面冷如冰朝夕喧譁不堪其擾無奈以年未及笄之胞妹央媒字於某乙童養過門收得聘禮洋銀六十元以償嫖倆不料乙亦以緑頭巾世其業者見小嬌生媌條婉麗丰致可人不覺欣然色喜曰但得蠅頭可獲我何惜别締良緣哉遂轉託某蟻媒將甲妹售入某娼家得番佛一百八十尊旋有人向甲告知甲勃然大怒糾合無賴二三十　蜂擁至娼寮將妹刦歸龜子謂我家錢樹實以重資購來爾何人斯竟敢根株盡拔耶遂糾合龜奴龜樸龜子龜孫統計二百餘人擁至鶴鳴樓將女重復刦去甲勢如騎虎進退兩難驀思玉器帮中人夙多莫逆遂前往作秦庭之泣籲求黨類半路奪回噫甲惟溺志於嫖耳而禍患連綿幾致葛藤難解忍令閨中弱妹墮入火坑清夜自思尚得靦然爲人類乎君子曰禍實由其友始○元妙觀前柴河頭有虔婆以譚紫蓮之孽胄襲王鳳姐之艶名平生專以開設臺基誘人敗名失節跡其罪惡實已彌天近經元和縣李大令訪聞於本月十五夜三鼓時飭差連姘夫某甲拘拿到案翌日午堂提訊鳳姐堅不承認甲更出言挺撞大肆咆哮大合怒謂爾係著名臺基尚能任爾抵賴乎喝令喝甲笞臂四百板押候再訊鳳姐發交官　看管俟飭差查明照例懲辦說者謂臺基之惡　更甚於娼寮拘而懲之實足令人稱快滬上爲通商大埠臺基之盛且十倍於蘇垣而昔年惟松江老太婆案發在獄中瘐斃後官亦虎頭蛇尾致諸淫徒仍得事外逍遥迄今事隔二年淫窟如林更無有發其覆而施以刑戮者吁可慨也 
[鸞噦聲和]  
　　松江府及華亭婁縣三學文武新生經恩詩農太守示諭本月十七日迎送入學屇期適太守因公赴省所有府學新生預委華亭縣吳堇邨大令在府署大堂點名行飲酒插花之禮諸新貴以次叅謁大令卽排齊太守儀仗送往府學文廟率諸生在大成殿階下三跪九叩然後送入明倫堂謁見汪廣文禮成而退其時報時鐘万鳴三下折回本署會同新任婁縣夏大令各蒞黌宫行禮如前是日也天氣晴和風輕雲淡諸新貴所過之處婦女輩咸從簾隙微窺樂聽鸞聲噦噦也 
[安慶官塲紀事]  
　　本月初十日申刻安徽巡撫沈仲帥接到天津電報謂李傅相之德配趙爵夫人於是日午刻仙逝遂專發覆電慰唁安爵夫人籍隸安徽太湖縣爲修撰文楷之孫女太史畇之女江蘇候補道繼元之胞妹太史曾重之胞姑母○署鳳潁六泗道本任安廬池和道 
 
 

Page 3

 
 
丁濳生觀察交卸篆務後卽束裝就道過巢湖出裕溪口至鳩江於本月十四日乘江裕船行抵皖省途中偶有小極飭戈什哈持手版赴撫院請假三天○會辦保甲局候補道陳子元觀察爲江蘇臬司陳舫仙廉訪之長公子兹聞廉訪奉劉峴帥札調至金陵訊辦廬江縣楊訒菴大令一案遂謁見沈仲帥請假就近省親中丞允之觀察遂乘舟往曰下小住二三日卽於十一日遄返皖垣 
[鴛湖風月]  
　　嘉興南門外某號礟船哨官擅用非刑經統領官摘去頂戴飭責軍棍三十下閱日復派親兵四名押送嘉興府請辦宗太守升堂研訊哨官逞刁狡賴太守怒謂爾不擅責傷痕從何而來哨官遂一再籲恩太守謂須待被責者告痊然後發落遂派差押發秀水縣劉邑尊卽交朱捕廉收管○護理浙江巡撫劉大中丞親詣海寧一帶勘視海塘宗太守聞之立卽前往恭迓○北門内大街仲益酒肆執事人某甲家在天寧寺街本月十四日忽回至家中濳購洋烟吞服至傍晚毒發其妻知覺飛報肆主延醫設法救之據醫者云恐年齒已衰不能治云 
[鄂垣官報]  
　　王月二十五日本任宜昌府存奉委督催大冶鐵山等路工程差赴兩院禀見知新海防分發試用典史胡長翰由京來省赴兩院禀知二十七日管帶閱津輪船署督標中營都司張彪赴兩院禀辭赴湖南卽用縣周垣奉糧憲委閱江漢書院課打戳收卷差候補巡檢唐含章奉臬憲委查崇文五鋪邦辦差各赴兩院禀知候補州判周興邦禀辭赴東路稽查河口土藥局二十八日候補通判魏慶昭奉委接辦來鳳土樂經費局禀謝候補縣丞吕懋愷奉委辦小河溪釐金分局赴兩院禀知管帶楚强輪船儘先補用把總張其銓禀辭赴黃石港公幹候補典史羅鑒奉委辦天門釐局禀謝二十九日調辦漢鎭石馬頭上釐局候補州判徐文詔給予委署優缺一次馬鞍山煤礦委員候補典史戴慶霖學習俱禀見奉鐵政局委赴上海製造織布兩局事宜赴兩院禀謝六月初一日准補隨州高城總巡檢張鳴岐禀辭赴任准補江陵縣典史范錫祺卸辦鮎魚溝厘局調辦鮎魚溝厘局候補典史沈雲駰到局接辦俱赴兩院禀知初二日張鳴岐赴任禀辭在任候補縣漢陽縣縣丞黃新鍔赴兩院禀知初一日赴漢陽江堤丁家地永清寺等處督工開辦種桑事宜候補府札勒哈哩唐樹滋俱禀見奉藩憲委赴石首等縣會同各地方遵照院繳指飭事宜查明會赴兩院禀知安徽候補府黃國璸奉憲台咨調委充漢陽鐵敞提調事禀見謝崇陽縣桂口巡檢趙慶頤禀辭赴任 
[法界張燈]  
　　昨爲法蘭西改爲民主之期循例張燈慶賀本埠道營廳縣以及兩廨讞員亦皆鳴騶往賀以伸地主之誼而結與國之歡工部局打樣西人白郎騰預飭工人在花園内外打掃潔凈石扶梯上挂旂結綵光怪陸離中間懸設一匾繕成西文無非吉祥文字藉寓頌禱之意兩旁客以盆盎陳設奇景奇葩異卉五色繽紛微風吹之香氣冉冉襲人衣袂如入衆香國裏大廳上鋪設五彩地毯中置一桌以備宣誦頌詞四圍懸掛國徽光輝奪目如覩赤城霞起並有地火燈琉璃燈十色五光直使光摇銀海清晨九點半鐘捕頭備德祿飭西捕數十人咸穿號衣肩荷洋鎗在捕房同候其時副捕頭謝德諾及三處捕房中之三道頭皆戎服佩刀帶同西捕至花園内站隊俄聞口號一聲諸捅聯步而上石梯分立兩旁行分鵷鷺陣若鸛鵝廳前有西樂一班約二十餘人及鐘鳴十下法總領事微席葉君身穿金線衣服腰掛單刀佩帶寶星副領事及工部局董事寓滬法商法國公司船主法兵艦兵官及主教神父等或乘肩輿或駕輕車先後涖至將上石梯樂工奏迎賓之曲悠揚不絶總領事步出廳前與衆人脫帽握手殷勤欵接延入廳中寒暄片時將頌詞朗朗宣誦衆人皆拍手稱賀聲若春雷庭前樂聲復作衆人向總領事道賀領事欣然遜謝各敬香冰酒一杯又邀樂工入内各賜酒一杯謝副捕頭督同通班西捕齊入廳中聽宣祝詞祝畢各西捕點首道賀領事賜欽如前樂工奏送賓之曲由是衆皆辭出副捕頭立卽帶同各捕至花園内操演一回紛然而散大門以外車馬隆隆真有如水如雲之盛至於燈景之盛往年自大自嗚鐘起以至公館馬路浦灘一帶均竪木桿遍懸燈彩今年則於鋪張揚厲之中稍寓撙節儉約之意大自鳴鐘及公館馬路不設燈彩而浦灘一帶則仍舊北自外洋涇橋堍南至天后宫橋止徧挂各色明燈大小不一有用中國式者有用日本式者所搭牌樓高聳雲漢上與雲齊萬盞琉璃雜以彩幟迎風飛舞如長蛇之煥彩自來火鐵管紥成西字燭龍吐焰蠟鳳騰輝馬路之旁緑樹成隂綴以明燈足使園林生色馬路中間搭成八角亭子一座龍蛇影動上下輝騰迨至踆烏西下顧兎東昇來往遊人幾如梭織捕房中預飭包探王榮培郁庭湘督同中西巡捕在各處竭力彈壓法廨讞員葛蕃甫同轉亦親自帶同會捕局包探嚴頌眉線勇孫寶生陶子卿顧阿榮王琴伯鄭光成顧紀生等數人足踏快靴身穿號褂手執藤條往來稽察帮辦總巡朱森庭明府帶同局勇雄赳赳氣昻昻驅逐匪類保護良民時則凉風徐扇水波不興試望浦江帆檣林立星火熒然與岸上燈光遥相掩映誠良宵之佳景海國之勝游也 
[逸犯已獲]  
　　某甲不知何許人因犯案管押南匯縣監中近被遁逃出外匿跡申江被眼線尋見報知法捕房卽飭包探協同拿獲管押捕房聽候解訊 
[催繳糟]  
　　光緒十八年上海縣上忙錢漕當袁海觀大令在任時先行開徵迄今爲時已久而繳者尚屬寥寥前晚由代理上海縣竇奠高明府升堂飭傳各差至案諭曰本縣今奉憲札代理篆務署中公事仍照舊章爾等總須奉公守法不得胡作妄爲現在本縣查得上忙錢糧廿二保等欠繳甚鉅現著爾等赶緊往催限於月内一律繳清違十未便各差皆遵諭而退 
[縣署紀事]  
　　代理上海縣竇明府於昨日謁廟已紀本報昨晨明府排齊全副儀仗往龍神風神火神並城隍廟等處拈香事畢回署俄而懸牌定於今日閱視城池查點獄囚廿三日考取代書並查點書差 
[縣案彚錄]  
　　前日法公堂解送竊賊王德春及其子王扣子王貴春並百千卽卜篤謙至上海縣晚堂由帮審委員宋二尹研訊德春供稱係丹徒縣人在家耕種餬口此次欲尋親戚於三月十六日携同兩子來滬旋以尋親不遇度日無貲不得已而犯竊小的現患疾病求從寛典王貴春王扣子同供德春係小的之父二尹曰犯竊本應究辦姑念現旣患病子尚年幼從寛免責著押候備文遞籍二尹又提卜至案訊問供稱係蕭山縣人父親係知府銜昔年在山西候補目下小的來滬謀業被包探誣指爲竊求恩鑒察二尹見卜人尚誠實諒不犯竊著賞洋一元令其赶緊回籍卜稱謝而退○劉竹春悮踏吳仁林之足吴糾人將劉毆傷互扭至巡防總局轉解到縣已紀報章前晚宋二尹升堂研訊劉供稱係湖州人素以駕船爲事現泊十六鋪外灘前晚小的登岸游玩見有新開茶葉店雇清音一班笙管迭奏駐足觀看偶一不慎悮踏吳足吳竟大聲辱駡小的欲向伊店主訴明卽被糾同張得水等將小的毆傷求請騐究朱永全江桂芳王子海同供係湖州人與劉同業是晚小的等聞劉被人毆傷前去看視亦被毆擊叩求明察吳張同供係徽州人現在十六鋪漆店爲學徒劉踏痛小的之足因向理論不敢行兇二尹得供飭仵騐得劉竹春並未受傷以兩造均非安分之人本應一併懲責姑念初犯從寛發落著各具安分切結呈案備查卽行釋放 
[英界公堂瑣案]  
　　二百二十四號華捕禀稱小的在某處巡邏見陳阿榮韓春芳等互相打架因之拘案請懲陳供稱小的係紹興人年二十三歲曾在治下韓所開信春記客棧當輿夫是日向韓索取工資韓非惟不付反將竹扁擔擊損頭顱左腿韓供稱小的亦紹興人在治下開信春記客棧雇陳當輿夫因時時向棧客勒索酒資是以辭歇陳懷恨尋釁小的不敢行兇蔡力守諭令陳投某醫院請醫生敷治韓交人保出候陳傷痊訊斷○包探陳阿九禀稱積竊徐福生經小的緝獲詰知近又竊取各洋行金對時表等物是以解案請大老爺訊究蔡太守將徐交陳探帶回查明祥泰洋行所失金表再行訊斷起案各贓先給各洋行領去此前報所已登者也昨日陳探禀稱小的向徐盤詰祥泰所失之表堅不肯 
 
 

Page 4

 
 
承至大餐刀义則已被王阿生取去無從吊贓矣徐供稱　的浙江鄞縣人年二十三歲屢作犯法之事自知罪無可寛如今各贓俱已吊齊實未竊取金表至大餐刀义等物前已贈王現在王竟不知去向蔡太守判令管押三年并責令繳出金表如不能繳則期滿俊冉笞臀二百板備文遞解回籍○隆茂軋花廠工頭俞雙喜訴稱有洪阿三者前在廠中工作後因病自行辭歇現在又思入廠無奈並無缺出祗得婉語辭之不料糾集多人前來尋釁是以報捕拘案請卽訊懲洪及楊九華吳長發李春生應大發任阿祥劉三同供稱小的等皆係湖北人被洪辭歇因之同往怏求决不逞蠻叩求明察蔡太守從寛開釋諭以嗣後不得再往騷擾諸人皆唯唯而退陳士榮訴稱小的係江蘇海門廳人向偕妻兄施大榮在治下當小工得錢餬口女兒年祇四歲本年三月二十八日被施抱去竟不回來當時並不留神後施亦避匿無蹤不得已挈妻回籍訪尋及到而施尚未回家復至吳淞見施另犯事端遞回原籍在船會晤扭至上海交與捕房蒙捕頭追到女兒送案求訊陳施氏供稱施係小婦人之胞兄小婦人生有女兒被施誘去施供稱小的又名時休原籍海門陳女係小的之外甥實被同鄕人金秀文拐賣小的惟知情而已如今只乞施因粤婦梁氏供稱小婦人曾隨外國人爲室陳女由施挈來價賣小婦人出身價洋銀二十七元今已將女交案請大老爺追還身價包探顧阿六禀稱此女在梁氏處吊出施先因受傷投醫院求治難免非與金俵分身價不均以致毆鬥容小的再出外細查蔡太守飭將施交包探帶回候緝金訊明送縣究辦　女給陳夫婦領回管束梁氏叱令退去○包探黃四福禀稱王海林至惡鴇何紀氏花烟館滋擾不堪意圖索詐小的聞知而往拘案請懲何紀氏供稱小婦人原籍蘇州現開烟館於治下家蓄三五小妮子以皮肉作生涯王等結伴吸烟不給烟資反將烟槍折斷肆行撒澄訛去洋銀兩元有名阿榮者與之同黨土供稱小的係上海人當時滋閙原由阿榮起釁如今只乞恩寛蔡太守飭黃探將王帶回捕房俟查獲阿榮再行訊辦○包探王阿二禀稱廣東潮陽縣人劉阿紀曾在伊同鄕人所設某烟館中薙髮同業周世明等以爲紊亂行規與之爭閙忙亂中擊毁物件送請追償劉供稱小的向以薙髮爲生祗在同鄕人所設某烟館中操刀並不出外兠攬主顧不料周等群向霸阻致被毆擊且更毁壞烟館什物失去烟鎗兩枝周及朱阿六鄒春亭同供稱小的等俱係鎭江人各在治下開薙髮店同業中訂有行規几距店十家之内不許爲人薙髮劉不遵照故向理論並不滋閙實由伊先逞蠻　將同業行規單呈求台閱蔡太守飭將兩造俱交人保釋諭以不得藉端肇釁違干咎戾行規單發還○吳金氏訴稱小婦人原籍蘇州現在治下傭工度日昨夜行至某處棍徒周阿福拔取頭大銀針某號捕竭力窮追周卽將銀針抛諸路上一百八十五號華捕禀稱當時小的巡行至此聞有咸追聲是以帮同拉在偶不留意被周推跌街心周供稱小的係山東人曾在蘇垣總捕府當緝捕差後經裁汰現住法租界内决不敢搶簪是夜道出此間題有巡　追搶簪人致被悮拘到案况拘時簪並不在小的之手顯係寃誣如今可央法租界某饅首店主人來此具保蔡大守飭押令覓妥實人保釋否則備文遞解回籍贓給氏　去○王阿三訴稱小的係江北人兹來治下與王聚法鄰居某日偶爾忿爭被王刃傷右腿因之呼押拘拿送案并請騐傷沈王氏訴稱小婦人因與阿三同居故往勸解不料亦被聚法戳傷三百九十三號華捕禀稱小的曾送受傷人至某醫院醫生　得並非刀傷閱一禮拜卽可全愈聚法供稱小的亦江北人彼此爭扭以致碰傷小的並不揮刃逞兇乞恩明鑒蔡太守判合管押十日 
[法廨停訊]  
　　昨禮拜四係法公廨　　之期因係法國慶辰是以停訊 
[法捕房瑣事]  
　　法租界全埃泮行被賊挖破玻璃窓陸續竊去洋酒四十餘瓶當卽報捕查緝旋由捕房查得該賊所竊洋酒無路銷售惟洋涇浜一帶小洋貢店專買來歴不明之物遂飭包探前往守候前晚有積竊王桂生唐松濤張桂生等三人手携洋酒往祥泰洋貨店求售當被包探拘獲人贓送入捕房昨晨又在洋涇浜第四十三號門牌之長源五十號之永興等家吊取洋酒二十四瓶捕頭遂將諸賊管押聽候解案請究○某甲自幼學習鹹貨業向因懶惰性成遂致失業無聊愈趨愈下作三隻手生涯前日混入太古碼頭安慶輪船行竊搭客衣包一個欲乘北京輪船往寧波當經捕房包探所見拘獲人贓送入捕房管押○某甲前日在小東門外向收租人手中攫取錢洋當被拘獲送押捕房以待解案請究 
[隱名好善]  
　　敬啓者六月二十一日承本埠小東門外洋行街某東滚莊交來隱名氏慨助敝所經費洋二十元除謹敬拜登掣奉收條訖竊惟善面未窺何大名之豹隱仁心可見徵德業之鷹揚用誌因緣藉伸感激錄求登報順頌暑祺[  滬北棲流公所司董謹錄]  
[閙事餘聞]  
　　前日川沙衙署激動衆怒一則略據傳聞並見各報繼有西字報譯出似稍詳晰然猶神龍見首不見尾莫悉其起釁之底藴也故不憚一再紀之按該處地雖海濱民頗敦厚兹聞地方衆論爲緣倪司馬誤聽讒言立將總書葉馨芝下諸縲絏其竇非其罪也葉本洞庭山籍生意中人素秉忠厚昔賦閒時經親友荐至糧櫃爲司事倪司馬知其誠實諭作總書第前書李蓮夫訟　松郡逋負甚多内署囑葉書代李書措繳公欵二千餘金自葉接手後官發經費亦不足額葉固清介持亷别無出息歴年賠利貼費貧苦益甚又被帮書邱杏林擅自挪借數百餘金致謂其有四千千之虧也實則非葉自欠皆爲人累耳邱係虎而冠者夙攬衙事常懷奪總之心堅以女許字葉子爲室葉以邱爲同事而不防邱以葉爲良儒而可制於是僞進讒言謂葉匿銀假欠官乃不遑察問立卽拘葉釘鐐收禁翌日官自外回署親至監中押出追比喊站堂而諸役不前喝行刑而家丁莫應遂自褪長衣縳葉於柱親執點錘擊之致葉頂踵皆傷呼寃幾絶外而紳董代求内則少爺籲懇官太太亦惻然憫之婉辭告免謂葉書實在清貧幸毋人言爲信官亦不准葉之妻女惶急趨衙哀叩代責官尤厲聲呼斥葉妻驚慘氣閉遂悶絶二堂之下葉女素稱純孝弱質可憐目覩父母皆危情形悲痛只得奔出投河兾殉親難斯時觀看鄕民奚至千計僉謂葉書爲人端謹何當罹此奇寃邱某朦官官竟墮其奸計於是咸抱不平哄至二堂致將德政牌等擠碎内署并紳士囑葉求退葉無奈身帶刑具向衆叩頭而散内役將葉妻舁四越日蘇甦葉女經人救此官因知帮書邱杏林蛇蠧性成凶殘叵測立予斥革衆望皆孚邱自知衊言誣害致干衆怒情愿修整毁物求了其事按邱平日昧理喪良甚於狼虎故人皆側目視之忘女兒之親其心已見陷全家之命厥害匪輕此次肇釁實起於邱某一人倪司馬始悔終明不致釀成鉅禍亦云幸　然而邱某之肉其足食耶若夫世之輕聽發言人之締婣不愼者盍鑑乎此 
 
江西臨川李春湖侍郎以書法名海内其鑒藏名人碑版旣精且富而尤著名者莫如靜娛室四寳四寳者唐榻虞世南廟堂碑隋丁道護啓法寺碑褚遂良孟法師碑宋搨魏棲梧善才寺碑也皆楷法之極則爲海内孤本臨池家思一見而不可得者自元以來數百年閒諸鉅公題跋如林　國朝翁覃谿閣學詳爲攷證宜曾文正公日記歎爲希世之　也侍梧嘗刻銘其篋有珍同拱璧不出户庭之語故李氏子孫世世守之未嘗輕以示人昨者張季直孝亷薄遊　章造侍郎之令孫博孫水部倖獲一見詫爲眼福慫恿石印流布當世水部以銘語爲辭孝亷言覓精於石印者赴章門印照於先訓亦自無違水部許諾惟工本浩繁不得不爲邀股之舉今已議定由鴻文局辦理用此奉白想海内博雅工書之士讀文正之書慕侍郎之雅必將爭先快覩不使希世之寳長什襲於放家縹帙中而末由共賞也○石印四寳邀股章程　一印照字體與原帖不爽累黍精神畢肖裝潢精雅所有原帖題跋一字 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　六月十四日前辦海門厘捐通判王彦澂到銷差回十五日知縣王之全叩謝飭知請補沐陽縣事張貴誠誘委調辦北河口木厘分卡差廖倬清禀知奉籌防局委天洑洲砲臺監工差十六日知縣倉永榖禀知銷沛碭寺縣催硝差卽補知縣俞德炤本月十四日病故督轅牌示六月二十八日皇上萬壽是日正值齋戒之期於六月二十六日行慶賀禮所有二十六日五鼓應穿朝服齊集萬壽宫拜牌二十五日至初一日俱穿蟒袍補褂 
[放生局延壽册清單]  
　　本局於放生之外兼辦卹嫠義塾施棺施醫藥諸善舉前有延壽捐啓附報分送蒙諸善長陸續概捐現截至五月廿九日止先將收數清單登報以供衆覽仍望海内仁人君子隨緣捐助源源接濟不勝厚幸○金宏康樂助施棺捐錢廿千文蓬州隱名氏等學耕堂二户各捐洋十元胡祝記八元五角五分求安堂六元樂差居士無名氏居安堂不書名無名氏帮牛子愼記以上七户各五元唐善士無名氏武水病人無名氏錢氏無名氏以上六户各四元浦上無名氏三江公所二户各三元隱名善士俞聚星堂聞犀香實詔蘭萃堂陳無名氏附冀尾人永記劉尚徊張笠記太原氏祥發元致遠堂顧雲峰求安氏以上十四户各二元無名氏張福旺松記祝萱壽陳長齡不留名照了子仲山今俊金匀馬冀日勿氏氷寶中基　國壽丙承業祖大氏李貞固堂古希人問心書屋式詁堂和同源南濟順研經堂書帶草堂敬業堂敬其事居信昌當且靜坐室主人夏史青廖景程劉合氏盧懷氏鄭書翔蔡高氏無名氏施邵氏無名氏陳記隱名士不留名隱名善士綠隱居士李貴猷劉崇德堂心餘子同孚號公善堂汪秋濤余詠棠張祥增張潤榮山西頡宅不留名無名氏不求知士以上五十十三户各捐一元餘慶堂二元五角無名氏坤琴葉畫章五孩有心無力人滌新敬民望麟氏忙碌氏孫正和正記趙佐成以上九户各五角芷記太原女氏不留名李清如方人也慶祥小子劉尚本李鼎發吳憲之庚安善堂楊石雲葉世興二酉主人百忍堂無力人以上十五户各二角汝南女氏悔遲生赤貧子來來子保平安勉力子寒木春華舘知足齋徐蔚伯安禮堂求是居石畫樓浙東漁隱葺城寄鶴麗澤堂青溪樵子李相洲夏雙福俞秋林王曹坤戴茗壽浦介生隱名氏王順發錢配銓隴西氏靖嫻氏靖貞氏二男張安心聞珍寶佛生菊生汗汝霖范錦泳映雲高元第文蘭質甫振尖鐘鐘喜林紹堂桂記以上四十四户各一角惠蔭堂銀五伐徐仲汗英蘭敦耳堂江鳳儀茅江客進德堂松鈴堂不書名以上八户合銀壹兩零四分候正耀周子中李雲程來榮奎四户合二角前來子錢允生徐連記余餘記陸祟德徐茂方夢來子七户合一元知悔子李六角浩渺鄕悮炅子亦善齊主人半隱居士求名童子不留名人半痴道人學勤生七户合一元錢二百五十又德星美利懷德序種樂道向心步梯仁德世德樸玉福謙育麟堂十二堂户合錢一千三百文容膝居耕德堂友竹居三户合一元友記平安瀾記閬記玉記少記鍾記泰記克記鐵記紹記渭記占記抑記魯記敦記謨記鏡記武海記以上十九户合三元戴兆興陸進才朱福初王守恆章錦盛朱廷長陸發寶吳美林姚臘寶尹昌高劉菊春朱裕隆丁家傑馮順元劉健尚訐孝先張德榮無名氏以上十八户合錢二千四百文施榮氏錢五百文四知堂楊四角玉成堂華銅洋四元衡心齋銅洋一元應善老人銅洋一元石林書屋銅洋一元金宏康樂捐施藥大錢廿七千文以上各善士統共樂捐英洋二百另四元一角五分大錢五拾壹千七百五拾文紋銀一兩五錢四分銅洋七元正合併聲明滬南放生局董事謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
