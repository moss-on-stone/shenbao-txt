# 1894 - 156 - 4907591

 

Page 1

 
 
[新印繪圖續今古奇觀出售] [  圖書集成局代啓]  
　　續今古　觀一書取古往今來奇聞軼事　爲一編覩新奇於平淡之中寓褒貶於語言之表有功名敎可佐清談以視别種稗官或失之蕪穢或失之鄙陋不可同日而語復倩名手繒圖傳神阿堵一展卷而如見其人山某書坊託本局用潔白紙張代印訂成六本外加套子每部碼洋八角賜顧者請至各書坊及三馬路中昌書畫室購取可也此佈 
[重印合肥相國七十賜壽圖壽言全集告成每部實價洋一元單購賜壽圖二角圖書集成局代啓]  
　　合肥李傅相七旬壽辰　　皇太后　皇上宸翰頻頒珍物陳庭實爲非常之隆遇王公督撫以次陳言祝嘏序文聯額詩詞歌賦各體具備京都同德堂藥局主人由都門覓得原稿照式繒圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印駢四驪六宋艶斑香色色俱足不特蔚爲大　兼可　長學問無論士農工商皆當各置一編兹用潔白連史釘爲四本外加錦套裝潢精妙大堪悅目賞心每部收回工本洋一元不　不扣欲先覩爲快者請至上海五福衖口京都同德堂藥局三馬路申昌書畫室購取并索發票仿單附送藥品爲憑○是書初印二千部遠近爭購業巳書　今重印齊精益求精閱知鑒之 
[論韶州南雄等處剿匪事]  
　　甚矣哉近來匪徒之出没何若是其多也沿江　帶哥老會匪其勢蠢蠢然伺隙而動防之不勝其防北方馬賊明目張膽刦殺行客而廣東之盜匪黑夜借錢白　搶物其勢尤爲披猖此等匪徒必有渠魁必有巢穴昨觀於韶州南雄等處剿匪信息而後知匪徒藏身之處乃在彼不在此也韶州南雄等處匪徒滋事尙在上年冬間起事於英德縣之羅坑山内因南韶連鎭　方總戎調度失宜匪徒愈形狂熾嘯聚益多傾巢出擾粤督李筱帥乃特派鄭遊戎帶領營勇督同劉守戎查辦督剿當該匪出擾之時卽於曲江縣之白土村與鎭標隊伍突然相遇公然抗拒兩陣對圓彼此攻擊互有殺傷哨官李壽定竟以陣亡而匪勢遂更鴟張並思勾結英德縣青塘土匪相與連爲一氣成唇齒之倚鄭遊戎督隊急急馳往要擊匪中要目如吳觀就等多名皆巳成禽而匪黨李佑順等乃抱頭鼠竄至乳源地方亦被該縣　獲此路匪首名曰蕭單眼又曰蕭金煌見官兵勢大各縣　防之勇又四面圍逼青塘之匪所欲恃爲外援者又被官兵截住來路不能接應其得力夥黨又多被獲乃　而走險獨率死黨數十人竄至乳源縣所屬之牛背嶺蓋此時脅從多人見其勢蹙早已各鳥獸散故所常止此數十人也然猶攻奪李姓團僂據爲巢穴向外施放槍砲以拒官軍扣留事主挾坐同住說者以爲此一舉也不過匪黨刦人勒贖之故智耳何必張皇如許而不知賊有賊智彼刦人以勒贖者不過得錢今乃刦人以拒官兵官兵見事主被扣恐有所傷自不忍以火器猛攻匪之計亦狡矣而官兵乃築栅掘濛以困之一日匪黨乘天寒陰雨之際奮出樸　毁　而出幸鄭遊戎先已料定親督所部於風雨泥淖之中衝冐槍砲不避矢石四面兠拿立將匪首擊斃士氣爲之　振能黨塲　斃黨匪十一名生擒匪犯葉維春等二名指認已死各匪始得識其姓名面貌一一戮屍梟示其餘匪黨有乘夜逃散者復拿獲　塘來作外援之匪徒王三槐等二名而該匪亦不能復振全數悉平此則韶州匪黨之情形也南雄州與江西交界又有匪徒遊弋其間其勢又復狼突豕奔居民不勝擾累鄭　戎復奉檄就近移得勝之師赴彼剿捕酌留數營查拿餘匪共餘營頭拔隊俱起馳赴南雄州先聲可以奪人匪徒果聞風歛跡獲到黄逢林張永周二名交該州審明正法蓋匪黨向在南雄始興二州聚則爲盜散則爲民出没無常積案　算雖此時畏兵潛避終恐死　復燃更恐羅坑　塘餘　濳避其間合而爲一則其燄必將復熾乃與鎭道府州各官　同籌商挨次查辦南雄之　坪村常有庇匪抗官之事遂先帶兵至此村駐紥諭令交匪詎竟恃强違抗各持槍砲　　而出競向營　轟擊營官揮兵奮擊格殺兩名拿獲十四名内有譚辛才等三名係在江西大庾縣行刼之犯當卽解交歸案審辦此外各匪則統交南雄州收審仍勒令紳耆查明如有未獲著匪則分别　送指拿俟瀝坪村事竣冉赴始興縣查辦或者謂此等所謂匪徒者　不過刦盜大都爲緑林之豪初非若紅羊之刼也苟能於平日整頓捕務則責之捕　汛兵已足了事何必鋪張揚　至於此極不知涓涓不息流爲江河星星不滅勢將燎原此等匪徒雖其先不過緑林之雄而養　不治將來潰改决裂必且貽患於國家故不得不出之以鄭重初非故爲鋪張也况論捕務於今日更復誰爲講　有捕之名無捕之實雖以京師之地有步軍統領左右翼前鋒護軍五城御史指揮與順天府等所費捕役捕兵　　不可勝記尙且時有刦掠之事甚至宫中府中時有被竊者則各直省州縣營汛其捕務更不必言矣尋常任其廢弛而　事尙能發縱指示以平醜類共勞固不可没也 
[本館接奉電音]  
　　昨由京友電傳　上諭一道敬謹譯登○五月初五日奉上諭李鴻章奏知縣虧短銀米等項請飭查抄等語已革直隷署赤城縣知縣石承武虧短銀兩米豆爲數甚鉅勒限追交迄未完繳該革員任所寓所資財業經李鴻章查封備抵其原籍家産卽著安徽巡撫一併查抄以重庫欵餘著照所議辦理該部知道欽此 
[天戈遙指]  
　　高麗東學黨作亂前已屢紀報章兹聞李傅相見高兵孱弱無能特調兵二千名分乘海晏海定圖南三輪船前往并擬續調一萬名以爲之助日本亦擬調兵保衞以免旅高之人遭其荼毒目下中英日本皆有兵船停泊想跳梁小醜不難尅日殲除也 
[港電報疫]  
　　昨日香港來電云新得病者六十三人死者九十一人留住醫院醫船者二百三十人英官辦理辟疫之事漸漸得手以故病者稍稀云 
[澳門防疫]  
　　大西洋特命駐紥中國邏羅欽差便宜行事大臣澳門地捫曁屬地總督高爲札諭事照得兹查鄰埠香港地方雖經官憲悉心竭力整飭潔凈俾免疔瘡疫癘流傅無如迄今尤烈以此本省尤須加意愼防免至流行滋蔓於本西洋屬地致妨生命用是特與本省養生醫局官醫酌定辟疫章和條分縷晣詳錄於左一所有　船及搖槳各船艘如係日間駛入澳埠抑或下椗有貨物搭客登岸者只准在南灣上魚碼頭埋岸若在内河惟准在康公廟前地卽美基街前碼頭埋岸二至於火輪渡船并小火船仍准其在原舊埔頭埋岸三如夜晚之時除　有實據不測之事外無論何項船隻概行嚴禁與岸上人往來　四所有由關　路徑來澳者無論何人均須經官醫　　方准入澳五自下午六點鐘起至翌晨六點鐘止無論何人俱嚴禁由關閘陸路入澳六其青洲路徑不拘何人概不准經 
 
 

Page 2

 
 
過惟該青洲教長或紅模泥公司督理人請有輔政使司所發之執照聲明係何處工人方得過澳向七水師巡捕應分别指使小火輪船并巡河三板自媽閣至新橋涌往來遊巡俾得示知除上欵經定登岸處所外其餘一帶海邊概不准人登岸八澳門緑營巡捕統領須派委巡捕亦行料理上欵之事且由新橋涌至關閘又轉至雀仔室一帶均須設立巡捕之便阻禁各人入澳九其養生醫局須委官醫一員司病者二名飭赴氹仔又委官醫一員司病者一名前往關閘并另委官醫二員以赴船政廳其派往氹仔之醫員及司病者一經前往須俟有人替代或係撤委始可回澳其官醫及司病者應由日出至日入之時在關閘守候騐視進關之人至晚方可回澳其派往船政廳之官醫乃係輪流値辦但日間須常有一官醫在該處守候以便看騐登岸各客所有各醫院與及各兵營等處之醫務統歸養生醫局總官醫料理十四政務廳曁華政務廳所管理之坊約宜按照本月十一日第十九號之第二頁附報所刊之告示將本澳街道并住户統行督治潔凈　十一氹仔過路灣政務廳亦須按照本札諭第一三七八十等欵所關涉澳門各件一應照欵辦理爲此合札本澳各官員軍民諸色人等一體知悉須至札者 
[暹日防疫]  
　　濵角來信言暹羅官塲以近日廣州香港時疫流行凡由中國香港到埠之船均須寄椗柏南河口聽候醫生登船騐明始准攏岸並循例照會駐暹英領事官請其派醫往騐旋接英領事官覆電謂柏南河相距遙遠特請美國醫生代查等語上月十九日魯肅火輸船由香港迎埠載有工人數百名船主遵例在柏南河停泊歴半日之久不見醫生到來始敢進口奥順里然火輪船於上月十九日行抵日本之神户埠有一水手中途患病迨到埠送往醫院施治或以奥順里然由香港啓行因疑及水手沾染疫病但此船並不在港搭客落貨未必遽沾疫癘想亦局外人之過慮耳又聞神户華商於上月十八日建保安醮緣大坂埠近出一症與粤省時症相類抱病而死已有三人是以人心愈爲惶惑也嗣由大坂日本官電達神户謂三人並非染疫而死衆心始漸安 
[胥臺佚事]  
　　蘇州召磨針巷木梳作主某甲年四十餘常州人也四月二十八日下午工作之餘獨自至元妙觀前訪友行至司相公弄忽然倒地手足亂顫不休旁人見其面如土色口流白沫知爲急病急奔告其家迨家屬到來已魂歸地府矣○著名流氓某甲藉端索詐遇事生風近爲總捕府劉司馬訪知飭差在閭門内某茶肆中拘獲提訊之下飭重責數百板交差看管候再訊懲 
[凶犯解省]  
　　前報紀常熟鄉間之徐莊人錢福森與叔母錢丁氏挾仇通同　桶匠某甲於三月十四夜三鼓時裝作强盜模樣越入叔母臥房刃斃三人氏身無完膚腹破腸流常熟縣朱大令詣騐之下飭拿兇手旋於四月下旬在本鎭某烟館内將兇手拘獲云云兹悉此案已由朱大令訊實於四月三十日下午親自將福森及甲解至省垣臬憲陳廉訪飭按經廳騐視一周發吳縣收禁想兇惡之徒不久當駢首西郊矣 
[姦案解省]  
　　連日蘇州府發審局提訊泰興解來男女犯各一女犯某氏年僅二十左右丰姿綽約雖在縲絏之中仍露輕狂之態本夫某甲係生意中人女犯舍家雞而貪野鶩海誓山盟情同膠漆一日野鴛鴦正在雙飛雙宿適甲自外歸驀地闖入瞥見之下不勝羞忿當將妻申斥一番令其痛改前非女犯不肯撇下意中人仍復夜去明來嗣又被甲撞見甲忿極謂有婦如此何以爲人竟購阿芙蓉膏數錢吞服斷送殘生事經族中人告發由泰興縣將姦夫姦婦訊實備文解省但不知如何定讞耳 
[雲間耳食]  
　　松江西門外秀南橋南三里許之神渡橋係婁縣金山交界之處有沈姓叟以務農爲業年逾耳順兒孫繞膝含飴擲果樂也雍雍去月某日其子沈乙逕從田間歸轆轆飢腸迫不及待　其婦某氏尙未作餐詰責之餘雜以詬詈婦不自引咎反唇相稽叟謂區區細故奚用嘵嘵婦誤以爲老牛䑛犢也以惡語相抵叟忿火中燒奮袂而起不期年老氣衰偶一欹側頽然倒地頭顱適觸於布機脚鮮血淋漓奄奄一息逾時寒熱交作神識模糊延至次夜溘然長逝乙以父之死激於氣忿半係婦所致遂將婦鎖繫屍足以洩其恨棺殮之日遠近聞風來觀皆直乙而不直婦可見公道之在人心也○七寳西南一二里有朱某者向在泗鎭某米行爲經紀作嫁多年腰纒充裕娶某姓女爲婦琴躭瑟好伉儷情深生有女孩已五六齡邇者朱飽暖思淫又有外好月下花前暗訂白頭之約憐新棄舊遂與婦積不相能向之所謂佳耦者今則變爲怨耦矣一夕朱飽灌黄湯又與婦爻占反目涕泣之餘解衣就寢詎意婦甫入黑甜朱竟悄然而起將三尺白綾繫婦頸用力扼斃天未破曉女孩思起小遺喚母不應撫之亦不動放聲大哭震徹街衢朱止之女號泣如故犬怒以處婦者處女女遂逕從其母投枉死城中翌晨婦之母族聞耗前來怨痛欲絶將室中物件搗毁一空其孔武有力者更猱升屋頂拆毁磚瓦　欲踏爲平地旋有某武生竭力調停爲其婦若女從豐棺殮當可免雀鼠爭也○花鼓淫戲本干例禁邇來松郡東南鄉華亭十七圖並鹽二圖以及婁縣十五圖三處毗連之界自去月初旬至今竟有游手好閒之徒支搭高臺演唱花鼓戲雲情雨意描繪逼眞暮暮朝朝酣歌不絶村中男女老少挈伴來觀笑語喧譁毫無顧忌是處汛弁擬禀請華婁兩縣嚴密協拿以免此逃彼竄今者農務方興若能一律禁絶保全地方當非淺　 
[廬山眞面]  
　　前署九江總鎭簡放贑南總鎭何采臣軍門請旨陛見於四月初三日交卸鎭篆申軍門道發卽於是日接事連日閱城點名殊形忙碌○距潯城六十里之通遠驛爲陸路晉省門户兩山排關　翠凝眸總鎭周德泉軍門飭新勁營分撥兵勇數棚駐紥是處以衞行旅○德安縣城年久未修不無傾塌艾少棠明府捐廉鳩工缺者補之塌者修之現已一律完竣并於城外荒塚培土塡高暴露駭骨施材掩埋民皆德之○彭澤縣馬當分司周少尹郁文因丁憂遺缺經郡伯邵太守札委義渡局委員方茂齋少尉沛霖代理○裝茶撫船上之甲乙二人與義渡局舵工某丙因牽纜口角竟將内毆傷巡查義渡北岸委員林輔臣少尹將甲乙丙送縣究辦薛明府騐明丙受傷屬實飭令醫治甲乙各笞四百板收押俟内傷愈釋放○安慶班伶人某甲尋花問柳偶至龍池寺張大脚家尋歡一言不合動輒用武彼此互有損傷適捕廳朱明齋少尉巡查過此若輩始各鳥獸散○上月二十九日己刻有鄉人某甲肩負石磨一副在龍開河喚渡因上扇磨墮入水中甲下水撈取水流甚急立足不穩隨波逐流而去良久始經人救起則已氣息全無矣置之岸側吐水甚多漸漸蘇醒出死入生亦云幸矣 
[精藍小刼]  
　　杭州錢塘門外天竺山之麓相近靈隱山有某僧支搭茅屋三楹供奉觀音大士暮鼓晨鐘梵修清苦上月二十九日魚更初躍佛座前琉璃燈火燄猝發一座蓮臺竟成焦土此時僧方入定迨倦眼初開火已不可收拾惟有奮足狂奔大呼我佛無靈而已是處山深徑僻四居無鄰惟松栢枝葉焦灼而已 
[博士褫衣]  
　　杭州服色之奇無過於今日往往短衣狹袖排扣缺襟甚至領袖闊鑲初則游手好閒之徒俗稱爲么六者作　以爲新奇漸至紈袴子弟以及紅閨少婦繡閣嬌娃亦皆服此錢塘縣束大令復任後見此惡習嚴行禁止某日至九曲巷口見茶博士某甲手執銅銚身穿藍白縐布緊身小衣領袖元色闊鑲挖嵌如意半截大辫大令卽停輿飭差拿問謂爾果店主乎抑店夥乎甲驚懼之下緘口不敢出聲其妻赶至輿前代答夫主係店主大令謂此種衣服安分者必不穿着卽剥去如敢再犯從重懲辦揮之使去 
[杭城絲價]  
　　武林蠶絲今年不過二三成四月十八日新絲開秤每兩定價二百三十文越兩日已加至二百五十文近日頂高之貨每兩須三百左右而來路不旺購絲者往往空手而回所望二蠶收成豐厚則今年絲巿或尙有起色也 
[軍門抵]  
　　總理兩江營務處統領蘇州練軍馬步各營郭善臣軍門寳昌於初一日午後一點鐘行抵安慶命輿晉城拜會沈仲帥並司道又拜水陸總領宋佩珍軍門米海秋叅戎劉煥章　戎齊遊戎鄒都戎朱守戎樽俎周旋雍容揖　卽在宋軍門公館小住各官咸往答拜聞 
 
 

Page 3

 
 
軍門此次來皖因有要公與仲帥面商小作勾留卽回白下 
[菜子歉收]  
　　皖垣距城一帶農田所種菜子早己登塲聞今歲收成較昔年約减一半收穫時又逢陰雨以致霖　色淡而味劣　　不甚光明 
[東報彚譯]  
　　香港疫症流行日本政府接駐港領事通報卽　北里青山兩醫學博士前往查看實在情形二博士奉命後定於六月二號搭郵船或四號搭美郵船以去又恐船之來自香港者人貨有疫氣沾染當由内務衞生局保健課長柳下士興往長崎及口之赤間開門司神户横濵各港察看所設檢疫事務兼協議此病傳入若何辦法○二十九號正午十二點法國公使埃地滿君爲其國大統領大婚滿廿五年之期應奉書以賀并欲參列太尼愛蒲會議請假回國因進内延參謁日皇同時召有栖川熾仁閑院載仁兩親王進宫午餐卽賜法公使及各大臣等宴法公使擬不日言旋○上月廿八號爲皇后設帨良辰午前八點鐘東宫出青宫門趨内廷朝賀十點鐘還駕是日華族女學校舉行奉祝　生徒職員參集講堂向后眞影拜賀生徒唱歌奏洋琴宣祝詞又幼雅園生徒俟校長臨醫幼童合奏祝詞唱歌禮畢賜職員生徒以茶菓后則賜宫内省各官酒饌耳金 
[委署差缺]  
　　淮北永豐壩雖係差缺而政務殷繁責任綦重署篆之吳分轉瓜期已滿亟應派員更替以均勞逸刻經運憲江都轉遵委候補運判楊分轉永錫署理已奉督鹽憲批准於四月三十日下委業已牌示園門聞分轉擬俟蒲觴泛罷卽行起程履新 
[科名佳話]  
　　新科傳臚吳竹樓太史筠孫乃現任寗紹台道福茨觀察之介弟日前吉語遙傳親族無不懽忭按太史幼年讀書卽能過目成誦未及成童十三經卽已讀完下筆成篇僉謂具有夙慧而書法尤蒼秀絶倫近年更師法鍾王頗能得其神髓前應北闈獲雋後卽寄寫京師各當道閱其文字咸嘆爲兄先弟後稱二難焉蓋福茨觀察在都時文章書法亦見重當時也或曰儀徵雖僻處江濵然近數十年文風極盛自陳六舟大京兆喬梓傳臚後今得吳太史可稱鼎足而三矣說者謂邑中自重濬泮池以來文風卽蒸蒸日上青烏家言果有騐歟又聞新殿　張君謇以耕讀傳家其先世由如皋遷居通州才氣横溢弱冠卽食餼舉優里中無論相識與否皆知其能文已丑科中式北關南元擬隨某星使出洋未果卽設帳都門肄業書院考課屢列超等因之文名大震今果大魁天下龍頭屬老成豈虚語哉 
[中江水嬉]  
　　蕪湖道袁爽秋觀察前隨撫憲赴寗郡閱兵於四月廿七日還轅屬下員弁均赴道轅禀安○安徽土藥稅厘經籌憲　章後皖南北兩總卡均添文案大票銀錢稽核各員以資治理蕪湖總卡文案委員朱萬青叅軍近因另有要公向提調請假他往當蒙轉詳批准札委候補巡檢莊喜笙少尹接辦於上月下浣進局接事○泥汊金柱兩關均爲蕪湖常關分關該處稅務委員刻下均屆瓜期袁觀察查核收數以金柱錢少尹振家考成尙優詳請賞予聯差二月泥汊另委何人接辦尙未見有明文○光緒十九年分皖南二十三州縣錢糧徵信册刻已由藩轅刊造齊竣頒發來蕪袁觀察卽委佐雜十餘員分縣齎解巳於日内次第首途○蕪湖南岸來遠鋪保甲巡員馬蓮琯少尹因丁内艱禀報交卸經道憲查有候補藩經劉仲爽叅軍勤敏練達堪以接辦已於上月某日視事和州直隷州一缺前經省憲題請以候補直隷州朱笏堂直剌補投兹奉部覆飭赴新任直剌遂在省禀辭　舟赴任聞於四月二十四日接篆 
[麻衣如雪]  
　　甘泉縣汪明府每屆三八告期卽高坐堂皇收受呈詞查閱詞中情事應准應駁無不當堂立判　　異常沁民感頌無旣前日告期忽有衣齊衰者二人驀然闖入擊鼓鳴寃爲値堂差役所阻迨查詢是何寃枉據稱因爭繼故來喊控明府諭曰爭繼非迫不可待之事何孟浪如此著卽退去遵式具詞時堂上下見者莫不稱異嗣聞其人籍隷皖北寄寓揚郡左衞大街亦係簪纓華胄聞者咸曰爭繼者無非爲爭産耳因爭奪財産之故而蔑禮背義如此實足令人齒冷世風不古良可慨已 
[照例查船]  
　　上海辟疫規例刻已施行前日禪臣洋行鯉門輪船來自香港旣抵吳淞口外河泊司卽遣人上船告以高揚黄旗禁止入口鯉門遂泊於浦口外二里許旣而河泊司偕哲醫生上船查察見無疫氣始准進傍馬頭 
[五馬將來]  
　　松江府恩太守將次來滬謁見蘇松太道黄觀察恭賀任喜上海縣黄大令飭差在大馬頭部署一切以備恭迎 
[會勘界址]  
　　本邑虹口租界爲前美總領事西華德所　故目下新劃之界卽名爲西華線路志弗忘也昨日上海縣黄大令與各國董先後至英公廨俄而美副領士易君與工部局打樣西人相約齊集會同讞員宋通剌至界内履勘一周諭以俟備齊執照分給　主收受 
[蒐軍志略]  
　　昨晨本邑城守營李采臣千戎督領提右營勇丁若干名赴南門外大校塲操演各陣至午始事畢而回 
[歇浦漁歌]  
　　昨晨有一無名男子倒斃南巿徽州會館北首馬路橋邊行人見而告知地甲報請善堂爲之棺殮○王氏婦　困無聊爲人糊自來火匣以餬厥口前日將晚將糊就之匣送往某處自來火廠行經西門外河沿突被無賴小妹郎攫去銀挖耳簪銀臂釧各一昨日氏將情告知其夫遂糾合友人往西門外找尋小妹郎言欲送官究辦 
[過涉滅頂]  
　　崇明縣某甲不詳姓氏賃居虹口已有年矣四月之晦聞外舅噩耗遂挈其妻女附舟往弔中途忽遇狂風舵工偶不經心船爲之覆甲及子女紛紛墮入水中素不善泅悉皆溺斃惟一舵工經虹口明記碎石行所雇釣船救出得慶更生刻已載回滬上矣 
[黑夜墮浦]  
　　太古洋行之重慶輪船前晚將次開行適有某甲送其子至天津某宦處爲長隨以碼頭上並無火光暗中摸　倉質失足墮入浦江撈救不及隨波逐浪而去至今屍身尙未撈獲所望經管馬頭之各執事妥籌善法大放光明俾登舟者不致顚仆喪生則幸甚矣 
[窮途短見]  
　　有某甲者年二十餘藍縷如乞丐貧病交迫無以爲生昨日亭午時行至美租界斐倫路投河自盡岸上人見而呼救某號巡街華捕聞聲赶至令船户持篙援起解赴捕房捕頭略問數言立遣人解送英公堂請宋通剌安插 
[縣訊船局肇禍案讞詞]  
　　詹太守鴻謨領憑出京自蘇州携眷來申返杭州省墓上月三十日分乘官舫三號啓行雇虹口戴生　小火輪船拖帶夜間一點鐘時駛至南巿楊家渡官舫被某木行木排所撞水滿艙中幾致將人淹斃幸划船户聞聲駛救將眷　接過划船檢　衣物約失千餘金太守以小輪船坐視不救回至戴生昌　論置之不睬反大肆鴟張言欲投捕房聲訴太守忿甚飭家丁赴上海縣禀訴并　列失單請提訊究追黄大令准之飭差赴戴生昌將司帳人陳　德經手人朱錦山舵工王賢鴻提案前晚升坐花順先提陳研訊供稱小的係　波人年六十一歲在戴生昌司帳大令曰爾所用舵工甚不小心木排非停在湳之中間何得貿然　撞且旣已撞損何以坐視不救幸遇划船　　而時已深夜少爺小姐大受虚驚欲至爾處小憇片時爾竟閉門不納翌日天明向爾理論爾自恃托身租界言欲　　捕房如此作事尙在　　之中乎陳供稱小的本欲將舵工送案請辦是夜詹大人旣回至戴生昌小的卽迎入客座并請某醫院醫生爲小姐診治再　向詹大人賠罪　　　失物應偕失主赴捕房禀報並非欲赴訴捕房小的所操之業專門迎送客商自應接待　至况詹大人係江蘇知府小的烏敢　　本　　　大令曰詹大人决不寃枉爾爾亦不必狡辯轉詰之朱供稱小的在戴生昌爲夥當晚見詹大人動怒卽再四叩求詹大人不依說已飭丁赴大老　案下禀報王供稱小的亦寍波人在戴生昌某輪船上當舵工是夜一點鐘時暮潮濤激小的向詹大人禀明夜深潮　難以　行詹大人喝令　開小的祗得遵命及開至楊家渡此處本排甚多以致悮與　撞然官舫未損並未有水入艙小的卽送詹大人之眷屬至局大令曰詹大人問爾 
 
 

Page 4

 
 
何時可開爾答稱卽刻可開以致肇此巨禍今旣到案尙敢一派游供乎喝令重笞一百板收入待質公所飭差帶程朱至詹大人處叩求寛有所失之物减　賠償是否允從再行核奪 
[人犯發回]  
　　寗波人陳阿林去年在　界携帶洋鎗被巡街捕拘解英公堂送上海縣訊明詳奉各大憲批飭於正月解赴省垣勘訊勘畢發回於前晚由嘉定縣解至上海來差投文禀明　大令飭收外監候示 
[解歸原縣]  
　　南匯人殷春和將同鄉李朱　之女秀咸　至滬土匿　老闕唐家弄已歴四載今春被李朱氏尋　訴明縣　將投春和李秀咸解至上海縣請辦黄大令研訊之下飭將秀咸　該氏領回南匯原籍殷春和重　管押嗣以人証均在南匯經應解歸南匯照例　辦　於昨日派差解赴南匯 
[研訊司巡]  
　　柴船户朱桃根之妻弟王阿炳在嚴家橋巡卡墮河身死朱赴上海縣請騐並指巡丁上船看艙揭開平基將籖子向王恐嚇驚避墮河當經黄大令臨塲檢騐王之母舅范泉觀求請免騐供稱死身委無傷痕惟代妹求賞撫卹銀大令惟之案已了矣事爲　捐總局朱觀察所聞以朱桃根旣控巡丁恐嚇致王阿炳驚避墮河關繫巡卡聲名應將司事巡丁傳案訊明虚實以重民命遂飭上海縣傳人訊鞫黄大令立卽飭差赴卡將司事王集安巡丁周升搖栘板船之陸阿虎傭人胡祥於前晚帶至上海縣署禀明黄大令升坐花廳先傳王集安至案供福建人去年十二月到嚴家橋巡卡爲司事共有五人各輪一日看艙上月廿九夜適　員輪値是夜十點鐘有航船十餘　　治卡　守　看　朱桃根之柴船泊於航船之側職員挨次將航船看畢後見柴船無棚遮蓋况　柴船人回明空船所以職員　在航　上携燈　　　　定上　船其時未聞有人墮水並呼救命聲職員卽回局中大令飭退又提胡祥至案供浙江海寍州人在巡卡跟王師爺當差是夜十點鐘　　投柴船停泊航船邊小的執燈照王師爺到航船寫票見朱桃根柴船並無船棚卽就航船上將燈高照見是空船故未上船看艙况巡卡定　　船向不看艙朱桃根船開行並未聞有人墮水直至小的所携燈燭點盡一枝始據朱桃根至航船說伊妻弟王阿炳墮水并託航友帶信回去又向航船上信燈至小的處討取蠟燭至王阿炳之墮水有言搖櫓傾仆者有言磕睡偶跌者與巡卡實無干涉求大老爺明察大令曰據爾所供是夜兩借燈辦與伊朱應感德不置何以反到案下控告訴明其時潮水甚急巡卡喝令停搖朱桃根答稱水急不能停搖巡卡卽駕杉板　追及上船看艙欲揭平基王阿炳身坐其上爾卽將扦子亂打王阿炳驚避墮河身死今據爾供大相逕庭胡供朱桃根借燈燭時拱謝而去以後赴　　告小的實不知其原委實無杉板船追急情事况柴船本無看艙之理故不追赶大令曰時在黑夜難辯何船用杉板追赶此在意料之中不必　　况此案朱桃根現已具結了案傳爾等到案不過問明確情况爾等上船看艙亦屬分内之事究竟爾等如何上朱桃根船看艙　動　　王阿　　　　死儘可實供且屍身無傷本縣决不深究胡執定前詞大令又提周升陸阿虎至案周供廣東人去年到巡卡爲巡丁陸供蘇州人在是卡　　板船三人供詞如出一轍大令曰爾等商同推賴故供詞如一惟有傳到朱桃根質對三人唯唯大令判將王集安發水利磨看管　　發　　　　　升陸阿虎飭收待質所聽候傳到朱桃根質訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[兇毆送縣]  
　　　有蘇人陸鳴其携同妻女赴上海縣控被王卓安毆傷求請騐究黄大令騐明受傷屬實飭令自行醫治一面栘請英公廨　提王卓安到案訊究前晚由英公廨將王移送至縣原差禀明大令飭暫看管聽候訊辦 
[英界公堂瑣案]  
　　某律師聲稱西婦嗶嘰曾將對時表一枚質與榮興押店得洋銀二十元後榮興被火以致此表無從贖取本律師查榮興曾保火險事後有翁梅　者代向保險行收取賠銀此表應由翁賠出翁遞禀聲稱原籍廣東現在治下永興押店爲夥榮興之事與小的無于且榮興主人吳阿全已回廣東信息難通求爲明鑒通剌謂爾禀内言榮興主人已於去年回粤此事難與商議何以今年所收保險銀爾可與經手顯見爾有心推誘此表理應向爾追賠遂著將翁交人保出赶緊函催榮興主人來滬料理此事毋許延緩違則惟爾是問翁唯唯遵諭而退○包探張阿五禀稱沈順金竊取沈掌全家衣物小的拘獲人贓送請訊究順金認竊不諱泥首籲恩通剌判令管押二日贓給掌全具領○一百九十五號華捕禀稱某西人失去東洋車上藉足之絨毯小的查係陳洪寳所竊送請訊追陳供稱小的在地上拾得並非行竊尙乞施恩通剌著將贓給還西人陳卽行開釋○包探竇如海禀稱女傭王阿巧控被周阿六攫取銀挖耳簪及絞絲銀針各一小的前往稽查並無實在憑証阿巧則堅稱被周攫去周堅不肯承　今特送請老爺明斷通剌著將周交人保出如查明實有其事再行究辦○包探秦少卿禀稱杜阿順杜阿狗二人醉態酕醄沿途滋擾適被小的所見是以拘請罰鍰通剌判令各罰小洋銀五角○某號華捕禀稱張阿方竊取李少卿布衣三件經小的拘案請訊通剌判令管押五日贓給失主具領○包探秦少卿禀稱有五舉子春闈報罷相携南返僑居某客棧某日在棧門外小溲四百五十三號巡捕見而欲拘忽有王得昌張得寳二人强行阻止致巡捕失去號呌今特解案請懲王張同偀稱小的等不敢强阻巡捕拘人惟向之言此皆舉入老爺不可將其摧辱至失去號呌之事小的實不知情通剌判令各賠洋銀半元再各罰一元○包探唐清山禀稱小的查得朱得記收買贓鐵約四百餘斤是以拘請判罰通剌判罰洋銀二十元贓鐵一併充公○包探秦少卿禀稱前者趙雲卿投捕房報稱眷口至某戲園觀劇及回查得家中失去一首飾匣中有金珠等物約値洋銀六千餘元小的查得金子林金子明二人時出入其家情有可疑是以拘請研究宋通剌著將二金押候過堂覆訊○包探江阿三禀稱王阿三卽王阿元闖入寍波婦人施阿熊施有利家任情調戲是以拘請訊懲王供稱小的前曾與二婦私姘現在失業頻年二婦時時加以白眼叩求明察通剌著一併押候過堂覆訊○四百四十號華捕禀稱東洋車夫王雙將小孩徐阿三擊傷頭額送至仁濟醫舘醫生騐得閱二日卽可告痊今特將王送訊通剌判令出洋銀一元給孩爲養傷費再管押三日○一百八十八號華捕拘陸少璜到案禀稱小的查得伊在某處車寓中賭錢有違租界章程請老爺訊辦陸供稱小的下次决不再犯矣通剌著卽開釋○二十七號西捕禀稱龔丹生李阿清　阿七孟阿紙四人皆以賣牛肉湯爲生爭奪攤某奮毆不止請卽訊懲通剌著各管押一日如以後再有爭閙情事一概逐出租界○包探黄四福禀稱田雪奎屢次犯事曾送經蔡大老爺解回蘇州原籍今又來滬竊取某姓家木鐘一架小的是以拘請懲辦通剌判令笞責一百板仍解回蘇州原籍○包探黄四福解陳金福到案禀稱此人曾因事發遞解蘇州通剌判令笞責二百板仍解回蘇州原籍○四百十七號華捕偕某戲園守門西人式白度至案禀稱昨被馬夫王阿生所毆王供稱是日小的停車戲園前見式白度驅一小孩出外勢將與馬相撞不得已將式曰度惟開式白度卽指爲毆擊通剌著卽開釋 
[法界公堂瑣案]  
　　前報紀購表起釁一則昨禮拜大堂期葛同轉會同魯繙譯升坐包探將原被解案請訊張阿狗訴稱在吉祥街開設瑞生冷店李叔榮來店購表以論價不合反被擊碎玻璃匣失去對時表五枚求恩追究李叔榮供原籍金陵前月來滬寓某客棧本月初五日在護城河經過見冷店掛有舊表詢問價値索洋廿四元職員不知底藴未便還價囑該店遣夥同往棧内倩熟悉者估値如其不合原物歸還伊等强欲職員還價卽被辱駡繼而四人同來攢毆當被割傷手臂血溢淋漓同轉騐明傷痕問别處尙受傷否供腰際被踢一下旋有西捕上堂操西語禀稱見有四人毆打李督榮並不行兇同轉以護城河畔各冷店向有此風遂謂張曰本委素知爾等不法每遇遠客購物强逼還價不遂所欲唾駡立至動輒行兇若不嚴辦不足以儆刁風李又供被打碎眼鏡一副翡翠班指一隻同轉命將冷店主張阿狗管押捕房飭探帶李至醫院療治待傷痊投案候核○扒竊劉寳光在江寛輪船竊取衣包爲法包探拘入捕房昨將劉寳光及供出之同黨楊大發胡長清趙增池一并解案劉寳光供在浴堂洗澡將衣換下包探又禀胡長清去年犯案曾到公堂楊大發供向爲薙髮匠安分守己同轉謂爾等在捕房供認明確何以又欲翻供劉稱在捕房吊打受刑不過隨口供認胡供向跟劉大人前日有事來滬包探禀此人向在輪船來往慣做扒竊趙供向在瓜州營爲兵丁今擬往福山尋友小的與伊等素不認識同轉命將劉等三人帶出謂趙曰爾若供明便可開釋趙仍以當勇爲詞一味支吾包探呈騐衣包禀稱西人實係同黨胡長清供現住虹口林太和客棧小的拘入捕房經捕頭詳加訊問小的均對以不知同轉命將衣包檢視帶劉詰問衣從何處竊來劉供均係自已所穿在浴堂換下同轉以所供不實命一併押候覆訊○黄寳順投案禀稱在新街開設成興小客棧上月三十日蔣金發至棧借宿臥至日中未起小的將伊喚出進内午餐卽被竊去對時鐘一架小的偵知尋獲扭案請究蔣供在十六鋪源興押店押洋一元一角同轉命押候吊到原贓再行復訊○呌化客寓主張福卿窩留匪類竊取李雲卿衣服經葛同轉訊供將張押候交到竊賊辦理昨日包探將王標解案並傳同原告李雲卿投案候示王標供實由徐阿福起意糾同乍浦阿四及小的等竊縐紗皮棉等衣及自鳴鐘銅燭扦等物先至松江繼至蘇州震澤等處向各當鋪質錢共計當本洋廿四元由徐一人經手小的與阿四二人分用八元同轉問徐等現在何處供在蘇州二人同住一處不久卽來上海同轉得供著將王標押候笞責一百板俟獲到餘黨再核○無錫人林金培控温福生賴婚一案葛同轉准詞出票拘提温福生到案以林回無錫由其子德軒投案代質昨日林金培偕原媒之兄王月三投案伸訴温亦偕無錫人華阿三上堂聲稱亦是原媒同轉以其擅自插身干預卽命逐出汪月三供由胞弟琴三與高鶴平二人爲媒去年四月初八日以琴三别有要事倩小的代送聘儀洋四十元繼付十元均係小的經手過付以後所付之洋由琴三經手小的不知問共付若干供前後共付一百元擇於上月領媳回家揀選吉期完姻原被各將婚帖呈電同轉閱視之下謂爾等旣爲姻婭不應涉訟温供並不賴婚只受聘儀三十五元同轉謂初次已有四十元何得狡展問林付洋時有見証否供在清芬堂茶館啜茗堂倌目見茶罷卽送入温福生家内至六月内付過十元八月間又付十五元又顧阿壽手付洋十元至十月又同原媒交付温供王月三並非媒人向在小的棧内爲傭問王琴三因何不到林供向在上海候訊嗣因接家中急信追回且最後之二十元係温夥金生目見小的如有虚言願甘重辦求提温女到案便知虚實同轉諭原告速邀原媒到案林供王琴三以其子急病回去吉凶未卜求提温女質對伊在小的衣袋親手取出温供尙有胡姓亦是原媒小的前後共收洋四十二元前者胡姓曾許再送三十三元同轉著原告遵諭寄信至無錫令王琴三來案備質温交保林等斥退候訊　水販孫四在江北鹽城誘拐女孩陳仔小來滬售入花烟館爲娼由會捕局綫勇頭目嚴頌眉拘獲解經葛同轉屢次研訊尙未定讞昨將一于人帶候談三挈同其妻談胡氏並王二投案同轉命提在押之孫四陳孫氏陳仔小到案據談胡氏供由姨表着王二領陳孫氏等三人來家借住樓面上月十三日前來至二十日卽去十五日有劉嫗來以小婦人有病特來看視因見陳孫氏同鄉伊有女孩卽欲字人須財禮洋六七十元以後無人問過同轉又問談三爾前堂供姓楊何以又改劉姓究竟如何拐販不必隱諱談供請詰王二同轉命提王二及孫四到案孫供姊先與王姓姘識後嫁陳姓仔小實係陳姓所生同轉謂爾爲親戚尙不知其名顯見不實王二供小的不敢說謊同轉以此案尙難定讞命將王二孫四陳孫氏陳仔小四人移送上海縣辦理談三交原保嚴升保出○孫楊氏控馬繁苞騙取首飾并託言開銷捕房通探騙去洋銀一百廿元經葛同轉迭次研訊嗣因案懸日久將馬交保出外著依限繳洋二月廿五日堂期呈繳洋五十元准予保出限一月分作三期依限繳清迄今延宕兩月分文不繳昨日同轉著保交案旋據馬葉氏投案呈到四八開洋合成二十元同轉檢查原卷以其有意玩延仍命押繳馬葉氏叩首求恩求限二十日同轉不准著交保限至初十日將未繳之一百三十元一併交案延于追比○卑利洋行收租人孫厚　控鴇婦錢　氏卽横涇阿三積欠房租洋十九元八角逃逸之後在途遇見扭入捕房解經葛同轉訊供押候繳清釋放昨日孫又投案求追同轉命提在押之錢孫氏供尙有物件可抵今被孫盡行取去同轉謂孫曰卽欲拍賣亦須眼同估見不得擅自作主錢孫氏求恩保釋限十日内一併歸清　將錢孫氏還押命包探傳到其子再核○錦名洋行收租人控戚凝泉積欠房租洋十七元八角求請比追同轉命提戚到案問因何挺押不交　據　　投案求恩寛限同轉謂旣不付錢戚仍還押飭探帶同收租人至屋内看明將生財拍賣以抵欠欵收租人遵諭而退○包探禀　金竊在新　　船　取拷皮袴一條係該船水手之物同轉著押候掌頰八十下贓存捕房待領○倪金當至黄振隆烟館竊取烟槍當塲拘獲經捕房解案　念同轉著押候掌頰四十下○車寓主嚴有德同車夫沈四投案禀稱初三日失去　洋車一輛曾報捕房現在查知在褚家　徐芳蘭車寓内以　已被拆毁求請提究同轉飭探持片　嚴等至八仙橋巡防局恊伺　甲查明禀覆 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年四月二十九日京報全錄]  
　　宫門抄○諭旨兩道錄前○江督劉奏恭報兩淮各場癸已綱應徵正帶折價奏銷未完一分以上各員摺○又奏揀員借補陸路都司摺○又奏揀員請補陸路守備摺○又奏請議卹片○又奏揀員調補知縣摺○陜撫鹿奏甄别知縣片○又奏知縣暫緩赴任緣由片○四月二十九日理藩院鑾儀衞光祿寺廂白旗値日無引見○恭王慶王等謝賞紗葛恩○麟中堂等謝教　庶吉士恩○王懿榮謝授侍讀恩○顧璜因伊弟授編修謝恩○謙光奕功稽察中左右門覆命○福中堂請假五日文紳常山預備召見○召見軍機文紳文琳常山○閱卷大臣派出徐中堂翁　龢孫毓汶徐郙陳學棻志銳王文錦龍湛霖　鳴鑾徐會澧長萃楊頤○順天府奏忠義局第一百四十五次請卹○○頭品頂戴兩江總督管理兩淮鹽政臣劉坤一跪奏爲恭報兩淮各塲光緒十九年分癸已綱應徵正帶折價奏銷案内未完一分以上各員遵章開單恭摺仰祈聖鑒事竊准部咨嗣後奏　屆限務須遵照奏章一面具題一面先將未完一分以上各員依限奏報等因遵經報至壬辰綱在案兹據兩淮鹽運使江人鏡詳稱光緒二十年二月兩淮應辦癸已綱各塲應徵光緒十八年分計考折價奏銷自光緒十九年三月起扣至二十年二月止分司塲官經徵督徵接徵各員除將全完人員剔除外遵將未完考成分數開單詳請具奏前來臣覆覈無異除奏銷各案另行覈明具題外所有兩淮各場癸已綱應徵正帶折價奏銷案内未完一分以上各員謹繕清單恭摺具奏伏乞皇上聖鑒敕部查覈施行謹奏奉 
硃批户部議奏單併發欽此○○頭品頂戴兩江總督臣劉坤一跪奏爲揀員借補陸路都司員缺恭摺仰祈聖鑒事竊江西永鎭營都司羅洪標病故遺缺接准部咨係陸路部推之缺旣據扣留外補應令迅卽揀員請補等因臣查該營都司駐紥瑞金縣閩疆接壤山徑紛歧彈壓巡防最關緊要非精明幹練熟悉營伍之員難期得力謹在於儘先各員内逐加遴選查有叅將銜儘先補用遊擊　國揚年五十四歲江西龍泉縣入由武童投効軍營轉戰安徽河南山西等省疉著戰功洊保花翎儘先補用都司嗣於保固河防同期擊賊獲勝案内出力保奏同治六年九月二十六日奉上諭著免補都司以遊擊儘先補用並加叅將銜欽此同治九年經臣於江西撫臣任内查明保案考騐歸　續因前在軍營攻勦受傷不便弓馬經護理江西撫臣方汝翼會同　奏免騎射光緒十九年六月初一日奉硃批著照所請兵部知道欽此欽遵各在案該員郭國揚年力正强巡防得力以之借補永鎭營都司員缺海堪　任核與借補新章亦屬相符合無仰懇天恩俯念員缺緊要准以叅將銜儘先補用遊擊郭國揚借補江西永鎭管都司員缺實於營伍地方均有裨益如蒙俞允俟部覆至日再行給咨送部引見以符定制除將該員履歴咨部查核外謹會同巡撫兼提督銜臣德馨恭摺具奏伏乞皇上聖鑒訓示再遵照新章查明該員並無叅革朦保情弊合併聲明謹奏奉硃批兵部議奏欽此○○頭品頂戴兩江總督臣劉坤一跪奏爲揀員請補陸路守備員缺恭摺仰祈聖鑒事竊安徽壽春鎭標右營守備王登壹調補該標中營守備遺缺接准部咨應用儘先人員行令迅揀儘先合例人員請補等因伏查是缺守備駐紥鳳陽府城有經手錢糧督率操防之責非精明幹練熟悉地方情形之員難期勝任臣於候補儘先守備各員内詳加遴選查有都司銜儘先守備謝啓才年四十八歲江蘇上元縣人於咸豐十一年投効軍營隨勦出力洊保以千總儘先補用續於克復江浦浦口等處案内經前漕運總督臣袁甲三奏保同治元年五月二十五日奉上諭千總謝啓才著以守備儘先補用並加都司銜欽此光緒十二年四月到標咨部覆准各在案該員年力正强營務熟習以之請補是缺守備洵堪勝任雖所保守備名次稍後但在二十名之内請補是缺核與部章相符謹將儘先守備一班名次在該員之前者十三員未便遷就請補緣由繕具清單恭呈御覽合無仰懇天恩俯念員缺緊要准以儘先守備謝啓才補授壽春鎭標右營守備員缺於營伍地方均有裨益如蒙俞允俟部覆至日卽行給咨送部引見以符定制除將該員履歴及臆在他省實無叅革朦保印結送部查核外理合會同安徽巡撫臣沈秉成恭摺具陳伏乞皇上聖鑒訓示謹奏奉硃批兵部議奏單併發欽此○○劉坤一片再恊濟甘肅新餉依限解清藩運司道歴邀奬叙而委解之員勞瘁不辭因病身故者情殊可憫兹准陜甘總督臣楊昌濬咨兩淮候補鹽大使鮑瘟憲管解兩淮恊濟甘肅餉銀四萬兩於光緒十九年六月二十六日自揚州起程沿途感受暑熱風寒致患疾病猶以餉項緊要帶病前進十月初三日馳抵甘肅省城投解藩司衙門兌收無誤初十日　　回淮路經陸盤山加受風霜嚴寒病更增重二十七日行至涇州病殁旅次由該家屬禀經涇州知州賈勛騐明詳請咨會　奏卹前來臣查騐該故大使管解甘餉冐暑遄征恐誤要公有失醫治卒至積勞成疾殁於中途實堪憫惻合無仰懇天恩俯准照因公身故之例飭部議卹以　　　理合附片具陳伏乞聖鑒訓示謹奏奉硃批着照所請該部知道欽此○○頭品頂戴兩江總督臣劉坤一頭品頂戴江蘇　撫臣奎俊跪奏爲揀員調補沿河要缺知縣以裨地方仰祈聖鑒事竊山陽縣知縣特秀於光緒十九年九月初十日　訃丁母　開缺歸九月分截缺所遺山陽縣知縣係衝繁疲難四項兼全沿河要缺例應在外揀員謝補該縣地當孔道兩北　衢且　淮安　　　首邑政務殷繁巡緝撫綏均關緊要非精明幹練之員不足以資治理兹於通省現任知縣内逐加遴選　存江　　知縣程錢年五十五歲係浙江錢塘縣人原籍安徽婺源縣由附貢生遵例報捐巡檢指分湖北補用光緒元年到省五年准補廣濟縣　坪　　檢　　年捐升知縣候選復加捐新班卽用赴部投供九月選江浦縣知縣十月初五日蒙欽派王大臣　放覆奏　以補授奉旨依　　此領憑起程十二年二月十八日到省三月二十四日到任於山東賑捐案内奬叙同知陞銜試俸期滿准銷試俸　　十八年三月　署山陽縣事四月二十七日交卸江浦縣事六月初九日到山陽任復遵例加捐知府雙月在任候選並捐　離　　案覆查該員求吏治熟習河工現署斯缺辦理裕如以之調補山陽要缺人地相宜洵堪勝任且歴俸久已屆滿與請調之例相符據藩臬兩司會　　　奏前來臣等往返函商意見相同合無仰懇天恩俯念員缺緊要准以江浦縣知縣程　調補山陽縣知縣　於地方河工均有裨益如蒙　俞允該員係由現任知縣請調要缺知縣任内一切因公處分例免核計銜缺相當毋庸送部引見至該員本任内並無積案未清及欠解錢糧承審案件承緝盜案已起降調革職限叅情事謹會同漕運總督臣松偆春詞恭摺具陳伏乞　皇上聖鑒訓示再所遺江浦縣知縣員缺江蘇現有應補人員應請扣留外補合併聲明謹奏奉硃批吏部議奏欽此○○鹿傳霖片再准部咨道府州縣無論何項勞績保奏歸入候補班人員到省一年予限一年察看才具分别補用等因兹查有候補知縣丁偉於光緒十九年四月二十一日到省試看一年期滿例應照章甄别據藩臬兩司具詳前來臣查該員丁偉勤愼安詳堪以本班照例補用謹　同陜甘督臣楊昌濬附片具陳伏乞聖鑒謹奏奉硃批吏部知道欽此○○鹿傳霖片再部選人員領憑到省或留省察看或派委各項差使例應奏咨立案兹查新選保安縣知縣丁秉乾於光緒十九年五月分選授今職領憑起程十二月十六日具報到省例應　赴新任惟查保安縣地處北山連年灾祲當此青黄不接之時現署該縣屈壽昌正在籌辦賑撫未便遽易生手業已檄委該員丁秉　辦理善後局文案事件應請暫緩赴任又新選雒南縣知縣王世　於光緒十九年七月分選授今職領憑起程十二月二十三日具報到省自應飭赴新任惟查雒南縣地處南山五方雜處詞訟繁多該員甫經抵陜地方情形未能熟悉未便遽令赴任致滋貽誤現已委赴西安府讞局幫審案件以資學習如能稱職再飭赴任等情據藩臬兩同會詳前來臣覆核無異相應奏明請旨飭部立案謹附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十年四月三十日京報全錄]  
　　宫門抄○諭旨兩道錄前○江督劉等奏揀員請補知縣摺○黔撫崧奏知縣自縊緣由片○江撫德奏新海防第四十二次捐輸請奬摺○又奏籌解第六批海軍經費片○又奏籌解第二批地丁京餉片○又奏辦理十八年分餘租兵加奏銷未完一分以上各員名摺○新撫掏奏飭知府赴任片○陜撫鹿奏飭臬司赴任片○四月三十日吏部翰林院廂紅旗値日無引見○禮王等謝賞紗莫恩○榮廷榮科預備召見○召見軍機崇禮壽蔭榮廷榮科○○頭品頂戴兩江總督臣劉坤一頭品頂戴江蘇巡撫臣奎俊跪奏爲揀員請補沿河要缺知縣恭摺仰祈聖鑒事竊桃源縣知縣五懋琨調補甘泉縣知縣於光緒十九年十月二十九日奉旨應以後五日行文按江蘇省照限减半計算扣至十一月二十九日作爲開缺日期歸十一月分截缺查桃源縣知縣係衝繁難兼三沿河要缺例應在外揀員調補該縣地當孔道政務殷繁必得精明練達之員方足以資治理臣等於通省現任知縣内逐加遴選非現居要缺卽人地未宜一時實無合例堪調之員惟查有儘先卽補知縣沈佺年三十八歲浙江歸安縣監生報捐府經歴投効新疆嵩武軍營於南北兩路肅清案内奉上諭著免補本班以知縣分省補用欽此九年離營十三年赴部呈請分發指省江蘇於四月初九日引見奉上諭著照例發往欽此領照起程十一月十八日到省照章考試取列一等試用期滿甄别以繁缺補用辦理蘇皖賑捐出力保俟補缺後以直隷州知州用光緒十七年八月初二日奉旨依議欽此十八年在長洲縣署任經前江蘇撫臣剛毅明保奉硃批著吏部帶領引見欽此七月交卸署篆給咨赴部十月二十六日由吏部帶領引見奉旨著以知縣儘先卽補欽此領照起程八月二十九日回省覆查該員辦事勘明講求河務以之請補桃源縣知縣實屬人地相宜洵堪勝任與例亦屬相符據藩臬兩司會詳請奏前來臣等往返函商意見相同合無仰懇天恩俯念員缺緊要准以沈佺補授桃源縣知縣實於河工地方兩有裨益如蒙俞允該員係特旨儘先卽補知縣今請補知縣銜缺相當毋庸送部引見亦無須查造叅罰謹會同漕運總督臣松椿合詞恭摺具陳伏乞皇上聖鑒訓示謹奏奉硃批吏部議奏欽此○○崧蕃片再查定例文職自知縣以上如有自盡之案該督撫專摺奏聞等語兹據藩司嵩崑臬司唐樹森詳稱印江縣知縣喬化南申光緒十九年十二月十七日據候補通判賴謙家丁朱升呈稱竊家長年五十一歲四川太平縣監生遵例報捐通判指分貴州光緒三年七月到省前於十八年委署印江縣事交卸後尙未晉省卽在城内賃屋暫住旋患寒症心神恍惚語言顚倒醫治無效於十九年十二月十六日夜　家主母倦臥用腰帶於挨床櫃前横樍上自縊迨家主母驚覺喊同解救業己氣絶殞命呈乞勘騐轉報當經該縣親詣查騐明確委係因病自縊身死　無别故飭令該家屬妥爲安殮具文轉報等情現據該司等詳請奏報前來奴才覆查無異除咨吏部查照外謹附片具陳伏乞聖鑒謹奏奉硃批吏部知道欽此○○頭品頂戴江西巡無臣德馨跪奏爲江西勸辦新海防捐輸第四十二次開單懇恩奬叙以昭激勸恭摺仰祈聖鑒事竊照案准户部咨具奏停止鄭工捐輪接辦新海防事例仍由部庫及各省藩庫收捐一摺光緒十五年十月十八日奏奉旨依議欽此計原奏内開此次之捐改爲新海防事例所收捐數仍由各省按次報部請奬銀兩另欵存儲按次知照海軍衙門聽候提解又十九年十二月二十二日接准户部咨海防新例捐輸於三次展限期滿再行接展一年各等因行司遵照業將光緒十五年十二月十二開局收捐之日起至二十年二月十一日止先後四十一次開單奏請奬叙各在案今據藩司方汝翼詳稱自光緒二十年二月十二日起至三月十一日止計收報捐實官貢監共十一名按照定章分别減成共折收實銀二千八十八兩八錢除將前項捐銀悉數積存藩庫聽候撥用外合將各捐生年　籍貫履歴三代造　清册列爲第四十二次詳請奏咨奬叙並請將副實收咨送户部並咨吏部國子監塡發執照來江轉給等情前來臣覆加查覈所捐銀數及請叙實官與例章均屬相符合無仰懇天恩俯准分别奬叙以昭激勸除將清册副實收送部曁咨海軍衙門查照外理合恭摺具陳並繕清單敬呈御覽伏乞皇上聖鑒敕部覈覆施行謹奏奉硃批户部議奏單併發欽此○○德馨片再查光緒十九年正月内承准總理海軍事務衙門咨光緒十九年海軍經費撥江西厘金銀三十萬兩按八成解足分批徑解北洋大臣兌收限十二月内掃數解齊等因經臣轉行遵照籌解兹據藩司方汝翼詳稱查江西省每年撥南北洋經費銀三十萬兩按八成飭解光緒十二年奉將前項經費改爲海軍經費計是年分共解銀二十萬兩十三年共解銀二十四萬兩十四年分共解銀十一萬六千五百兩十五年分共解銀二十一萬兩十六年分共解銀十九萬兩十七年分共解銀十九萬兩十八年分共解銀十九萬兩所有十九年分海軍經費徑解北洋銀二十四萬兩前已解過銀十一萬兩實因庫欵支絀入難敷出能否解足幾成未敢豫擬疉於報解案内先後詳　奏各在案兹查北洋待用孔殷自應盡力籌解現於司庫厘金項下設法騰挪銀二萬兩爲十九年分海軍經費徑解北洋第六批銀兩於二十年三月二十八日動放發交新泰厚商號限四十日匯赴北洋大臣直隷督臣李鴻章天津行署投兌以昭妥速並照章敢給該商匯費銀二百兩等情詳請具奏前來臣覆覈無異除飭續籌撥解並咨户部曁總理海軍事務衙門及北洋大臣查照外所有籌撥十九年海軍經費徑解北洋第六批銀兩交商匯兌緣由理合附片陳明伏乞聖鑒謹奏奉硃批該衙門知道欽此○○德馨片再查光緒二十年分京餉撥江西地丁銀三十五萬兩厘金銀十萬兩行據藩司籌撥第一批地丁銀五萬兩飭委試用知縣羅毓椿領解赴部交收詳經臣附片奏報在案兹據藩司方汝翼詳稱於甫據各屬解到光緒十九年地丁項下動放銀五萬兩隨解飯銀三百五十兩遴委試用知縣應衷領解作爲第二批地丁京餉於二十年三月二十三日起行由陸路前赴户部交收詳請具奏等情前來臣覆覈無異除飭續籌委解外所有委解二十年第二批地丁京餉銀兩起程日期緣由理合附片陳明伏乞聖鑒謹奏奉硃批户部知道欽此○○頭品頂戴江西巡撫臣德馨跪　奏爲江西省辦理光緒十八年分餘租兵加奏銷將經散　　未完一分以上各員名遵照析章開列清單恭摺仰祈聖鑒事竊查光緒六年二月内接准户部咨具奏籌備餉需條欵内問所有　糧奏銷各依定限令各督撫一面具題一面先將未完一分以上各員名開具簡明清單專摺奏報由部核定處分先行覆奏其有奏後續完者准其續行奏請歸本案開復此外鹽課漕項凡經手錢糧各報銷有關處分者一律照此辦理又於光緒十二年七月内接准户部咨具奏各省錢糧分數奏報稽遲請照例限明定處分將各項具題之限作爲奏報未完分數之限如奏報逾限係司道府州縣衞等官承辦遲延所致應令督撫於摺内據實聲明由部奏請議處又於十三年二月内接准户部咨議覆江西奏餘租奏銷請定爲隔年六月詳題實與例章不符暫准寛限一次嗣後每年仍應遵照奏案於隔年三月具題勿得率請寛限其未完一分以上職名亦卽遵章開單奏報各等因轉行遵照在案兹據署督糧道裕昆會同布政使方汝翼將光緒十八年分餘租兵加奏銷案内經徵接徵未完一分以上各員名查照新章開列揭帖詳請具奏前來臣覆核無異除將揭帖咨送户部核議外理合恭摺奏報並將未完一分以上各員名謹繕清單敬呈御覽伏乞皇上聖鑒再此案據司道於光緒二十年三月二十七日出奏合併陳明謹奏奉硃批户部議奏單併發欽此○○陶模片再卸署伊犁府知府准補迪化府知府潘效蘇已回省在伊犁府任内並無經手未完事件應卽飭赴本任以專責成據新疆布政使饒應祺鎭迪道兼按察使銜丁振鐸會詳前來除批飭給委外謹會　陜甘總督臣楊昌濬附片具陳伏乞聖鑒謹奏奉硃批吏部知道欽此○○鹿傳霖片再新授甘肅按察使曾鉌於四月初六日到省自應飭赴新任以專責成其兼署臬司之督糧道松壽應卽交卸臬篆仍專供本職除分檄飭遵外謹附片具陳伏乞聖鑒謹奏奉硃批知道了欽此 
 
