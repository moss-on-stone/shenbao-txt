# 1920 - 157 - 4916994

 

Page 1

 
 
   
 
 

Page 2

 
 
   
 
 

Page 3

 
 
時評 
[張敬堯棄長沙（冷）]  
　　且勿論戰事之有無價値以若是輕易之交綏遽棄城而走若張敬堯者其尚有絲毫軍人之資格乎 
　　且勿爲全中國之利害計以若是無用之軍人平時竟恃爲手足爪牙若張敬堯者能勿爲彼一方一系羞且憐乎 
　　嗟乎軍人强横而中國弱且衰今觀彼軍人之張敬堯　怯蓋如此然則平時之横則有之强何有焉 
　　冷曰若今日之張敬堯者可謂顯盡中國軍人之眞相者矣 
[專電]  
　　北京電湘訊張敬堯昨夜離長沙逃往岳州（十二日下午三鐘） 
　　北京電張敬堯褫職留任吳光新爲湖南檢閱使令將下 
（十二日下午八鐘） 
　　北京電院得張敬堯李奎元棄株退萍棄長退岳電付閣議决定以王占元爲湘鄂巡閱使吳光新爲副責先保岳後復湘（十二日下午四鐘） 
　　北京電湘張蒸電客軍觀望堯孤掌難鳴仍請撥援以保省城並請速頒討伐令俾客軍不敢觀望 
（十二日上午十一鐘） 
　　北京電參陸處奉諭電復湘張責令尅期恢復防地客軍如不用命准以軍法從事倘曠日持久一籌莫展不能再爲該督寛也 
（十二日下午三鐘） 
　　北京電李奎元電奉諭誥誡悚懼萬分查職部駐地均由湘督指定當南軍進攻初元卽擬赴前線督戰繼又請以集中湘西崎角制敵均經張督阻止並非觀望現衡寳失利土匪肆擾兵士紛紛索餉仍懇迅撥欠餉以維軍心 
（十一日下午一鐘） 
　　北京電范國璋電敵軍前隊已抵湘潭南十七里之湘河口又易俗河敵軍與我軍正在激戰中湘鄉亦發現敵三千餘（十二日上午十一鐘） 
　　北京電張宗昌佳電昨午有敵軍四五營在泗汾一帶進攻飭郭團率部抵禦現正激戰又電告敵軍進攻湘東已飭嚴防（十一日下午一鐘） 
　　北京電贛陳電阻湘張假道退兵詞極决絶（十二日下午三鐘） 
　　北京電陳光遠電據贛西方使報四日有南軍三團·及砲兵機槍各一營開抵茶陵國軍退守株州湘潭一帶安攸方面之國軍已退守皇圖嶺（十一日下午一鐘） 
　　北京電日來政局漸見緩和安系對靳閣有不復堅持之表示 
（十二日下午三鐘） 
　　北京電滬王昨來兩電（一）謂温係岑私人今充總代萬難承認請卽通電拒絶（一）謂近與少川接洽已有端緒唐意祗要北方不與岑陸言和無論如何條件均可相商（十二日下午三鐘） 
　　北京電財李商准烟酒署發行公債三百萬（十二日下午三鐘） 
　　北京電吉林電五日有鮮人由南陽洞率衆持械侵入笨城向日軍攻擊經日軍越江擊退查日軍侵入中境有違公法已向日總領交涉撤退（十一日下午一鐘） 
　　天津電吳光新今日過津南下因吳佩孚軍滿佈京漢路故由此赴湘（十一日下午十一鐘） 
　　天津電天津春季賽馬已於五月艶日舉行今賽馬會復議决仿滬賽馬辦法定於六月皓日及馬日再次賽馬（十一日下午十一鐘） 
　　天津電開灤礦罷工終止今日下午全部開工（十一日下午十一鐘） 
　　香港電衡州陽電趙恒惕本日由護湘關前取長沙南軍魚日得湘鄉寳慶衡山戰線已聯絡譚延闓卽日移衡以彭剛直祠爲行營衡紳認餉三十萬卽繳（十二日下午三鐘） 
　　香港電趙恒惕派姚藩昨抵粤報告湘南防務與吳師撤防眞相 
（十二日下午二鐘） 
　　香港電軍府因唐繼堯聯絡孫等在滬宣言顯脫關係擬由國會提議除唐總裁職日内將集兩院會議並擬以譚延闓承乏 
（十二日下午三鐘） 
　　香港電温宗堯表面雖言尅日赴滬實際尚無定期南不認王北未認温恐赴滬無與接議望 
（十二日下午三鐘） 
　　香港電軍府派温秉忠代外次長（十二日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[英俄通貨問題]  
　　八日倫敦電與俄通商問題仍多困難巴黎集議之高等經濟議會尚未將過激黨所予之保證商得同意英國頗欲接受任何保證並關於俄國現存可供交換諸物品之質言法國則抱疑慮謂勞農民國乃聯邦制故一邦運出之物能否不爲他邦所扣留殊不可必過激黨迄今不能提出免除國内擾亂之保證而高等經濟議會必欲得船舶貨物抵俄國口岸時可保不爲俄人没收之質言加以法國力主不能收俄國現金以充貨物代價因此項現金乃屬俄國債權者所有也凡此數端皆屬難題况克拉新氏已證明其無依據交換制覔得通商基礎之能力俄國各邦是否承認克拉新氏爲受託人亦屬疑問今商務委員團中僅克拉新氏爲有學之人餘子碌碌不足稱道團中且有專家二十人並非過激黨多屬舊官僚蓋迫於生計而爲勞農政府服務耳 
　　九日倫敦電高等經濟議會之委員會中有英法意比代表曾主張先開討論會俾便與克拉新氏會議聞此項談判現正在進行中預料委員會非至與英國閣員之談話得滿意結果後不致與克拉新氏會晤 
　　九日倫敦電每日電聞載稱財政部决議除非承認勞農政府不能與過激黨以現金貿易 
[世界戰事彙報]  
　　十日倫敦電陸軍部昨日發表各地戰情公報云北俄波蘭軍之攻擊今方順利進行已抵特里薩日耳曼維資比里西拉陣線其進行甚速今已克復五月間失地之半紅軍在數處退走狀若潰敗叙利亞法軍進剿部落獲有佳果阿刺伯人在英軍區域内之襲擊次數漸減美索波太米亞全境仍稍不靖英飛機在幼發拉底河上游以炸彈擲擊集於邉界之阿刺伯人四百人波斯方面俄人陸續遣援其赴安齊里港里希英兵支隊已於六月四日退抵孟吉爾過激黨三百人旋由安齊里進占里希 
[英國議員質問記]  
　　十日倫敦電今日下院開會有議員問及藍格爾將軍對過激軍取攻勢一事首相答稱政府已明白通告藍格爾將軍謂彼如取攻勢英國對於其軍不負責任首相又答覆質問謂巴黎大使大會嘗注意波蘭與捷克斯拉夫關於台斯成之爭端會與兩共和國之代表電商諸問題捷克斯拉夫政府亦請國際聯盟會注意該問題首相又稱今正籌有力之方法使該問題和平解决殊有希望云首相答覆自由黨議員彭氏之質問謂政府曾接中國關於英日賡續聯盟事之公文今尚不能發表 
[美國共和黨之候選總統]  
　　十一日芝加哥電共和黨全國大會今日開始選舉候選總統人第一次投票之結果如下胡德將軍二八七票洛登總督二一一票約翰森參議員一三三票斯洛羅爾總督八四票哈定參議員六五票第二次投票之結果如下胡德將軍二八九票洛登總督二五九票約翰森參議員一四六票第三第四次投票無大變動後仍宣告於明日繼續投票 
[意國麵包問題]  
　　九日羅馬電意内閣已辭職 
　　九日倫敦電意國各處發生麵包暴動加以陸軍中革命黨日見活動預料時局將有重要發展騷亂之主要原因乃在政府有進止廣購外國穀實供給麵包司之意因於一月中曾損失里爾（意幣）四萬萬枚也國會社會黨議員宣稱擬竭力反對政府須至政府取消麵包增價之令而後已 
[太平洋路透電]  
　　十一日海參崴電新臨時議會之選舉將于星期日舉行星期六作爲休假日以便公民填寫選票持舊紙幣易新紙幣者人數不多此間外人現請各本國領事設法展長交換期限據目擊尼古拉夫斯克日兵作戰情形者聲稱五月十四日日兵封鎖海濱用飛機監視俄黨之行動至五月杪開始圍攻尼古拉夫斯克鎭俄黨似無逃脫之機州議會現派救濟船載糧食藥品開往尼古拉夫斯克 
　　十二日大阪電昨夜此間有抱急進主義之青年多人自稱爲自由黨聯合會在某處開會演說聽者五百人當某青年演說之際爲警察干涉後復有數人繼起演說但卒由警吏下令解散演說者含怒而退而聽者不服要求警察解釋理由於是有伏匿演說堂後之警察數百人一擁而入將領袖拘去從乃散走 
　　十二日東京電海軍省今日發表公報云現因長沙騷亂見嚴重故日本駐外分艦隊司令吉里海軍中將已派軍艦福清號由岳州開往長沙會同原泊該處之二軍艦保護日僑嵯峨號仍泊岳州俾與長沙諸軍艦互通消息聞重慶亦發生騷亂 
　　十二日香港電香港商務總會發表兩星期來物價報告云棉紗市况乃平易僅有人購買有限好牌之粗紗以供急用每包復減價約五元印度稍細之紗因有日紗滬沙與廉價競爭無人過問市價十支者一百九十元至二百三十元十二支者二百零五元至二百三十元十六支者二百四十元至二百七十元二十支者二百五十五元至三百零五元到貨五千七百包售出一千五百包無運出者（未售者九千包定貨一萬二千包印棉每担價三十七元至四十元華棉四十元至四十五元 
　　十一日北京電交通部否認滄州石家莊鐵路公司與意公司訂定合同建造該路之說謂該路乃歸部直接管理今並無此鐵路公司存在交通部亦未與意人簽定此項合同 
　　十二日北京電長沙陷落張敬堯逃至岳州政局因以益形複雜其影響若何重大今尚未便豫言安福部乘機力主宜重與南方開戰穩健派則信任吳佩孚爲湘督後風雲可全消没聞安福部已告知總統如政府贊助王揖唐則安福部不再與靳雲鵬爲難 
　　十二日北京電聞政府已請日使署注意中國已批准奥約協約軍已退出西比利亞此可爲中日軍事協定不應復再存在之理由魯省議會電懇政府維持各國和局俾免妨害以魯案提交國際聯盟計畫 
　　五日成都電五月二十二日川軍成都附近會同驅逐滇軍黔軍滇軍黔軍匆遽委棄資州自流井退至富順省長已逃聞乃赴滬川省軍民現均贊助督軍川軍現方進攻冀自黔軍之手奪回重慶雙方戰鬥頗烈川軍自信可獲勝利 
　　十二日上海消息路透電社得悉北京政府奉總統之命致電岑春煊責其不應免唐紹儀議和總代表職而以温宗堯爲代此事殊關重要據此可見外間所傳北京政府與廣州直接議和大有進步而不贊助王揖唐承認唐紹儀之政策諸說殊不足恃又滬上有責任方面皆謂議和之舉仍無頭緒 
國外要聞 
[莫斯科反革命的之無稽]  
　　大陸報云昨日東京電稱朝日新聞海參崴訪員謂海參崴政府領袖米維狄夫氏接莫斯科無線電據云莫斯科發生反革命特羅斯基遇害列寗出亡新政府已成立元首爲白魯細洛夫將軍云云大陸報以此電質諸本埠俄人通信社據該社經理言此電完全虛僞日人以西比利亞事情漸趨平穩不利於己故又造謡以惑人聽聞耳查無線電信由莫斯科傳至海參崴沿途須經過阿穆斯克伊爾庫次克等處如果有此電則北京同時亦當接到此電何致海參崴獨得此電况莫斯科有英美日各大報訪員如莫斯科果發生政變則英美亦當接此消息矣白魯細洛夫將軍係自願投入勞農政府効力者現率兵拒禦波蘭决不致於籌畫將波蘭人逐出俄境之時而竟愚昧若此施行政變再米維狄夫氏不獨爲海參崴政府領袖且係外交總長如果宣佈消息何致獨厚朝日訪員而遺英美等報訪員乎由此推想足見東京電之虛僞日人屢傳僞電此次仍爲其造謡之故智耳 
[美人鼓吹對華貿易]  
　　中美新聞社譯密勒評論報威特氏文云余近游歷遠東澳洲·爪哇·海峽殖民地·中國及日本歷七閱月覺美國擴展對外貿易之機會甚多而最大之機會則爲中國斯眞可謂美國在太平洋之勝注也而在吾美國内之人士種知此大機會者尚屬甚鮮吾且略言若干事實爲每一小學生所應知者中國之土地約較美國大三倍人口則多四倍中國人性質清明而勤勞幸而勤勞始能生存因其大部分皆極愚昧也中國無普通敎育據可靠之計算中國四萬萬人中不知此次世界大戰者居三萬九千九百萬然後其人種實甚奇妙吾人以爲華人在體育上十分軟弱其嬰兒夭亡者居百分之七十然此皆由無識之故苟其嬰兒而能長大而爲擔夫則每日可負百斤重之物而行一百里即一百三十三磅行三十英里其强健耐久之力實屬可驚華人之技術又極精妙其出口之絲綢·繡工·雕刻·皆非有極大之技巧及忍耐不爲功余曾參觀一上海電燈廠由美國人管理工匠員役則盡爲華人據廠主告我出品之數量與品質與任何美國工廠不相上下且華人每日作工十二小時星期亦不放假工資尤廉有人謂華人不善組織此說或亦有理然華人能造萬里長城爲世界最大之人工城之長不亞於由美國之波士頓而至舊金山具如此之魄力决非全乏組織之能者也至於華人之經營商業其能力非任何其他民族所能及且有超越猶太人之說凡外國貨物之新商標者其始在華行銷恒不能暢迨第二第三年則商人旣經試驗知頗有主顧則定單乃陸續而來其不苟且鹵莽如此漢口爲揚子江航行要道距上海約六百英里漢口迤西則爲極富之四川省全省地域大於希臘及意大利之聯合幅𢄙因交通未便利小麥價僅一角一斗而外來貨物之價則甚貴煤油每箱在漢口售三元四角至成都則售十元三角但將來鐵路一通則該省經濟上必大變動其八千萬之人民必棄其舊式織機而産生原料以供世界市場之用再以所獲盈利購買外貨其購買力之發展將爲今日吾人夢想所不到四川不過舉其一例實則全中國皆同一情形由此可見中國實爲吾美太平洋商業上之最大勝注但須急起直追俾入吾手勿爲他人所操縱吾人當效法在華英商積極從事華人最樂與美國貿易往來因華人視吾美在各國中最爲公道經商手段亦正大此最爲美國人佔便宜處兹再將余謂中國爲美國在太平洋最大勝注之理由列舉於下（一）中國對外貿易已甚大（二）國内交通便後對外貿易必拓二三倍（三）華人樂與美國交易（四）賒賬亦無危險（五）可得相當之船舶運輸（六）美國大銀行預備贊助商業（七）美國商人今亦漸知對華貿易之要而孶孶從事 
國内要聞 
[張敬堯退出長沙之消息]  
　　長沙消息截至昨日止尚未證實有若何之舉動惟自前晚起府院雙方均未接長沙來電形勢自屬可危但就大勢言之長沙客軍尚多南軍曾聲明專與張督爲難故其結果張部縱即向後即却而省垣似不至落於南軍之手或由李奎元爲暫維秩序亦未可知又據私人來信謂南軍此次佔領衡耒等處均係利用便衣軍隊密携軍器先行混入城内俟外間攻逼甚急時卽起爲内應故迭占勝利日來長沙城内已發現此類便衣南軍甚多居民因此恐慌異常逆料日内必有有巷戰矣大陸報十一日北京專電云譚延闓兵抵湘潭之說現已徵實湘潭距省不足二十英里故長沙已危北軍自行退出湘潭反戈以逐張敬堯恐譚軍未到長沙時北軍已與張部衝突矣長沙居民現紛紛出城避難 
　　頃據外通信社載本日（十二）北京電云張敬堯長沙十一日失守之電報於今日逹政府略謂第十一師不戰而退范國璋亦不戰而棄湘潭堯不得已率全軍退至岳州云云是張逃之說已確實矣 
[北京政局與三督]  
　　北京益世報云政局情形南與南爭北與北爭前數日非常危險自前日下午已有轉圜機會因安福方面略爲讓步對於政府主張亦可容納一部分一面東海亦反覆聲明本人就任之宗旨在息事寗人予以愛北洋系之故推而愛全國百姓惟願國家多留些元氣即所以　　海斯博士演講後之紀念攝影 
　　自右至左 
　　羅家倫君（第三） 
　　海斯博士秘書（第五） 
　　蔣夢麟博士（第六） 
　　海斯博士（第七） 
　　英文導報主筆卜思君（第八）中央寫眞通信社攝 
多培些國脈云云故前日曾毓雋朱深傅良佐張懷芝羅開榜等奉傳見時徐卽表示本人願和正與近畿軍官之宗旨相同湘事已嚴詰西南轉令譚延闓退出防地萬一再不聽從惟有以武力相見云云又聞徐特派童煥文中將於昨日起程赴湘與張敬堯接洽方略 
　　政府電召曹張李三督來京解决時局上重要問題據政界傳說公府電報發出之後迄昨日（十日）下午五時爲止公府尚未接到曹張李三督承允來京與否之覆電聞覆電所以遲遲到京之故係因三督須先互商意見一致之後方能答覆昨日外間所傳曹張兩督已有允諾來京之意云云係屬一種推測之辭 
　　政界消息東海以湘亂日急和議停頓内憂外患紛至沓來而靳迄今不肯銷假視事内閣無人負責因又派某秘書持手翰赴靳宅懇勸迅速銷假聞靳仍言病未見愈實難理事俟病痊後再行定奪以答總統之厚意湘南軍界張敬堯等昨亦有通電抵京請靳力疾銷假大爲可異其文云北京大總統國務院參衆兩院參陸辦公處段督辦鈞鑒湘軍發難變故猝至敬堯等分屬軍人職在驅敵豈敢妄有論列致冒干政之嫌惟釁端一開戰雲四起事機如何應付餉糈如何設籌在在均關緊要靳總理夙於軍政財政經騐甚著値兹湍回流急定能操縱自如伏乞俯念時艱竭力敦勸靳總理力疾銷假照常視事鞏固中樞匡扶大局時機緊迫緘默難安敬堯等身在前線於實地觀察所及不得不痛切陳之扶危定傾實所利賴特貢愚忱伏乞鑒裁湖南督軍張敬堯督辦防務李奎元師長范國璋張宗昌吳新田田樹勲旅長馮玉祥潘鴻鈞張克瑶張敬湯顧琢塘劉朝臣等率全體軍官同叩庚印 
[京中之一片議和聲]  
　　自滬上總裁團宣言謀和後王揖唐以時機已至萬不可失曾電中央報告情形並請示進行方針惟中央迄未明白宣示難資遵循特派分代表江紹杰入京面詢辦法兹聞江氏業於日昨（十日）午前七時入府面謁東海陳述滬上情形并王氏主張認唐少川爲西南軍政府全體委任之總代表岑陸通電取消殊不合法若承認温代益滋時局之上糾紛權衡取舍應請主持等語東海謂此事業交閣議討論日内當有解决辦法余爲主持和議之一人倘於大局有益必力圖進行云云又聞自南方岑陸林温四總裁魚電到後政府對於覆電措詞躊躇兩日之久始於前晚確定拍發原文略稱魚電悉總代表王揖唐早經派定萬無更易之理唐改爲温事屬南中範圍中央未便干涉惟尊處反對孫唐伍唐等所爲而據孫唐伍唐等來電亦聲言否認粤軍府兩相牴牾殊苦應接値此外交緊急中原有陸沉之憂何堪再啓鬩牆致摇國本究應如何疏解接近迅圖和議進行之處尚祈從速决定以挽危機 
　　奉天張作霖接王揖繼續和議來電後昨復一電云議局久停全國殷盼果能再接敦槃重謀妥協豈不甚善惟西南内訌互有詆侮彼拒此迎是非各執較之初次會議更爲棘手耳我公熱心國是振導和平此次重開議席必能力任疏通速謀統一也張作霖魚 
　　安福部昨亦發表態度其致各省電文略云時局俶擾綿亘歳時今幸天心悔禍西南四總裁宣言促和唐王兩總代表迭次會晤推誠相與同人等昨開全體大會議决電請王總代表迅與唐總代表定期開會尚祈邦人君子重念國危一致電促雙方代表尅日進行又致王揖唐電略謂毫電誦悉滬上和會指顧重開孫唐伍唐諸公聯電宣言昭示天下我公堅志毅力宏濟時艱同人等深爲敬佩昨開全體大會均主張電請我公迅與唐總代表定期開議以奠國基而抒民困謹電奉聞竚候佳音不勝跂盼之至安福俱樂部同人佳 
[我國之對外各問題]  
　　日俄商組緩衝國詳情迭誌前報兹據齊齊哈爾電俄已對日聲明願以色棱格河以東作爲緩衝地域並將中東路用地劃歸在内此舉妨礙我國主權黑省當局業經據情轉報政府請速核議應付方法又聞某方面昨接黑督孫烈臣庚日來電略謂頃據稽領事電稱伯利方面確已實行停戰聯邦和議各委員近日絡繹到黑俄日雙方漸見接近吾國與西彼利亞關係密切允宜亟起直追免致坐失時機落人後塵等語該領事所陳各節極有見地應請核示遵行 
　　哈爾濱電俄軍官數十人連日在道外俱樂部開會以東路警權自中國接收後迭次發生匪警足徵能力之不充足應向中國官廳嚴重交涉仍將警權交還俄人自辦云云并聞此事係有人從中播弄確否未知 
　　波斯與中國訂立通好條約由駐意王廣圻與波斯國代表伊薩剛商訂吾國主張撒除領事裁判權一條及兩國各服從所在國法律一條用明文加入條約中經雙方磋商結果聞已悉照我國主張明文規定規定業於本月一日在意京簽字吾國對外撤除領事裁判權之聲明實以此爲嚆矢云 
　　匈約業於四日簽字顧專使本擬卽日回美因施使迄今猶未到法不克成行昨日顧專便續有一電抵京謂已確定十二日遄返美京惟巴黎和會未了之事尚多不可無人主持切懇由部電催施使務於十二日以前抵法俾將經手事件接洽齊楚如期啓程等語聞外部接據來電業爲轉電施使囑其尅日赴法矣 
　　新銀團成立後當局前據確報曾電駐外各公使籌議對付方法最近先後覆到均以四國協議已成此時挽救無及計惟有根本不借欵以爲消極之抵制蓋一與銀團接洽則監有督財政問題即隨之發生在我實無從逃避最好能設法籌募内債以杜外債之借入庶可免諸種危害云云 
[北京東安市塲之大火]  
　　北京交夏令後火警頻聞昨日東安市場又遭巨災當昨日上午三時頃該場舗戶均已閉門就寢突由西門内發生火警轉瞬烈燄騰空火隨風轉頃刻間西門内迤南各舗家多付焚如惟居北面者幸未波及當火燄正盛時消防隊水會陸續趕到施救器具俱備惟苦水之來源不暢以致束手無策遂致演成此災損失之數　　捷克公使海斯博士在北京大學第一院露天講演之情形 
（中央寫眞通信社攝） 
不下百數十萬起火之家爲東安市場内眞光電影園對門之某雜貨店由二時起火直燒至天明六時始熄該場内之大部分已全付一炬未被焚燒者僅吉祥園及東北隅之小部分商舗而已被火情形極爲慘淡另一消息昨夜二時餘東安市場三道街景興玉耍舗忽將油燈碰倒當時火勢甚爲猛烈片時延燒數十家吳總監到場囑各隊長拆火道但因地廣火大所有各隊不敷分用施水如油牆壁接聯風烟朦自無法拆斷後至四時有意國美國二兵營水機趕到報就近各井水吸絶乃紛電北海放水東安門内河沿水長將意美二處水機放入始行敷用至九時餘始行熄滅是夕火災除由正門往柬西北一角未燒外其餘全行燒去南至帥府園保安隊後房燒去二排共燒商家各舗約一百二十餘戶損失房屋貨物傢具等共計一百五十餘萬元之譜據云金星三井二家保險賠償約三十餘萬元美國愼昌八萬餘元英國禪臣四十餘萬元又一報告此次火災南北各舗戶計共燒失一百五十餘家浮灘又燒失百九十餘處市場外王府井大街亦燒失十二家東安市全場僅賸東北角五十餘家其餘盡付一炬聞燒傷人口亦復不少日内當有調查確數按東安市場爲游觀買物之場所建於光緒三十年由政府核定地點專供此用各商家分段營業從前已遭火兩次光復時完全焚燬復辟時又遭燒刧上次蓋造多用木材而加以洋鐵屋頂云 
 
 
 

Page 7

 
 
[京華短簡]  
　　聞昨政府接曹使來電謂吳佩孚已安抵保定並謂所有在湖北殘留軍隊當即陸續輸送北上外間種種謡傳請勿置信等語 
　　昨日星期四國　例會重要議案如下（一）和會重開問題薩代揆將近日所接關於此項電告彙齊傳觀僉謂西南省領内訌甚烈此時改派代表恐難得各方面信任討論結果擬電軍府否認温宗堯爲總代但以關係重大須再經一度續密之討論始能拍發（二）維持端節財政問題邇來積欠軍政各費爲數頗鉅非籌有六七百萬元之譜不足以渡節關討論良久無結果（三）保護中東路權限問題結果責成交通部會同中東路督辦及護路總司令詳核具覆（四）交通部提出國有鐵路佔用官地免稅問題結果照原案通過咨交財政部查照此外例案略加討論散議由薩入府報告 
府院消息政府昨日（十日）接福建李厚某來電略云陳炯明所部軍隊已與桂軍開始戰鬭上杭永定等處均被桂軍佔據林葆懌將統率全體海軍進逼閩濱此時厦門人心不靖當經職署嚴飭各屬防備特此奉聞 
　　魯籍參議院議員莊陔蘭尹宏慶衆議員張揀銘及山東省議會代表共十餘人於昨日上午十一時赴府院求見總統曁薩代理當面質問政府對於魯省議會提出彈屈案何以至今尚無若何表示並謂代表等此次來京定有最後辦法請政府對於免屈一事從速明白宣示云云 
[天津被拘代表將送公判]  
　　天津被拘各界代表送交法庭後又已兩月聞開庭偵查情形共分三項（一）萬德成案該商在警廳控訴請追還去歳所罰之三萬元並未訴及刑事問題地檢廳接收卷宗傳集兩造偵查均供如前並函詢商會經過情形據該會函復確悉該商自願捐助（二）魁發成案該商當庭供稱與本案有關係之裴潭溪已經回籍現未回津别人並不追究等語（三）省署請願案學生在省署請願故有越出常軌之處而軍警摧殘證據確鑿實無提出公訴之必要司法當局對此頗費躊躇故仍擬仿北京辦法以妨害安全擾亂秩序提起公訴科以極短之徒刑將被押日期折算即行開釋爲一種轉圜辦法然此說係據傳聞究其内容如何未得公開無從探悉昨據某方面報告地檢廳現已預備提起公訴五檢察官（二十一代表分五庭偵查故五檢察官）已加具意見書送交地審廳公判其開庭日期約在一星期左右 
[吳佩孚由漢北上]  
　　吳佩孚師長本定七日上午八時起程以軍機作用遂改至下午始乘專車北上王督軍聞信當於十點鐘乘兵輪至劉家廟送行談叙約一點鐘始興辭回署又吳氏此次到鄂因半年之久未關軍餉經濟因難無從設法除由武漢商會擔任之欵外不敷尚多聞王督以前者岳州之役吳氏對於湖北之功不小已另外籌助十五萬元河南趙督亦曾來電擔任之允代籌七萬元吳氏此次北上直抵鄭州駐節司令部亦决設在鄭州尚途並不勾留所有在鄂之軍限定四日内一律開拔完竣惟劉家廟尚須設三師駐鄂辦事處以便隨時採辦一切 
　　吳師長七日搭京漢車北上時山王督派孫旅長傳芳隨往護送聞吳此次北上在河南稍有勾留與趙督有軍事之商磋直軍各旅長除張福表留鄂辦理後方軍事外其餘董治國王承斌閻相文蕭耀南四旅長同吳氏一併北上吳於起行之日上午來省至督軍公署與王督晤談良久始興辭渡江上燈時王督亦乘車出文昌門乘楚信巡防艦至劉家廟會吳送行據軍界傳說吳因近接曹經略使來電囑其先赴保定故遂於是夜專車北上直軍北上已經政府催促再三現由吳司令將武漢各處駐紥之直軍一律集中劉家廟地方分次北上兹聞頭站已到鄭州二站已抵確山三站亦到信陽約一星期可以輸運殆盡現漢陽市面所設之直軍臨時兌換處業由該知事電令停止云 
[廣東方面之湘戰與和議談（平）]  
　　自西南内訌而後駐滬之軍府總裁與議員對於留粤之軍府總裁與議員立於反對地位局外者猶望其互讓重歸於好也乃近來滬上孫文唐紹儀伍廷芳李烈鈞四總裁及正副議長已有宣言不承認廣東軍府國會矣於是粤中軍府亦急謀抵制政務會議昨日開臨時緊急會議其議决事件首爲開去唐紹儀南北議和總代表職務特派温宗堯爲南北議和總代表次卽通告南北和議仍繼續速開並通告北庭對於上海孫唐伍等會議宣言及一切行動認爲無效軍府此舉質言之仍是黨爭之關係而已從前久欲廢唐紹儀之議和總代表但尚在秘密運動中而未敢公然發表今則北方直皖系之交爭已處處實現南亦不能無所表示故毅然犧牲唐紹儀之代表而不疑然破壞和議爲中外所屬目此責斷不肯自承故特派温宗堯以承其乏温宗堯非他卽長江某督之代秀銜某督之密命而南來者也故軍政府之所謂南北和議仍繼續速開者乃承認與直派議和可知也上海之總裁不承認廣東軍政府存在者正欲破其計畫而與皖派表同情也於是軍政府又不承認孫唐伍等之會議宣言則又欲破壞所謂法律派之計畫可知也但紛紛擾擾其解决仍視乎實力今湘南戰事亦是實力派之一種作用當事之初起南軍着着進取大有發展之勢軍府要人莫不色然以喜然近二日來又似略有停頓在報中所譯外電則謂北軍已收復衡陽而粤中各報則簡直不敢登載此事蓋軍政府副官處早已一再禁止粤報登載軍事倘有登載須由其所派之員查閱後方許揭出故所派之員絡繹不絶檢查各報極爲認眞各報乃不得不緘默矣以故湘南戰務如何撲朔迷離令人莫明其究竟所可知者援湘事務近來實非常緊急聞軍署某日曾開軍事會議一次議决由馬濟派軍隊往湘援助馬部軍隊原日駐在坪石者不少今再率以赴湘甚爲便捷但聞開拔費至少須三十萬元故日來粤中籌欵甚爲急迫當局責之財政廳而財政竭蹶除借債度日外亦實在無法初財政廳長龔政以庫帑奇絀萬難應付乃特面諭廳屬各員自錄事以上條陳籌欵新法一經採納即可專案予以特殊奬賞破格錄用此亦無聊之極思矣然省會議員不諒當局心事猶一致通過禁賭案冀以略蘇民因惟當局正欲藉此賭餉以發展其黷武之隂謀則禁賭案恐終不能實施也 
[和議活動中之桂訊]  
　　陸武鳴態度不明 
　　桂省陸幹卿昨接徐東海電後即在龍州與各軍官會議僉謂本省代表丁乃揚已與東海接洽妥當局部謀和行將决定不宜聽候軍府解决至滬上和會繼續開會一節本省不宜表示意見應由代表曾其衡就近應付并謂北方總代表王揖唐旣未經本省承認亦未經本省反對昔日之對人問題乃係政黨關係此次南方總代表唐少川與王揖唐接晤似屬個人行動因唐氏事前未有來電報告昨日接曾代表來電始悉其詳今日南北分裂廣東國會又分裂爲二滬上近亦有第二軍府將成之說此皆由於和議難成不能統一之過云云陸氏以各軍官意見頗與已意脗合故一面由龍致電上海曾代表囑與唐少川一同行動并不可贊同撤換總代表之議至軍政府欲以温宗堯繼唐任乃粤中要人一面之主張陸氏以與岑有舊不便聲明反對然亦不願負此重責陸氏又對各軍官宣言謂倘滬上不能速開和議仍電懇丁代表就近與東徐訂立局部和議之條件俾湘南戰務可以早息西粤隱患亦可肅清言畢又擬電致北京東海謂滬上和會祗聽兩方自主榮廷不敢預聞望尊處與丁君商量一切并將各情轉致曹李二督云云現　邕垣政界消息僉謂滬上和會開議及軍府撤換代表二則均非桂省當局樂聞蓋南北兩方有力人物尚有所商榷恐此種進行尚須日時也 
[福州圍捕隂謀機關案]  
　　福建自清鄉督辦處撤消後清鄉軍隊之黃炳武歐陽春等首領先後叛變兹黃炳武雖歸降於李厚基而内中仍暗設機關於南台蒼霞洲若潮厝邊日本人古澤氏住宅製造炸彈屯精槍械江蘇人徐長亭者亦機關中人近因與該黨意見不合於五月二十八號向王莊警察分駐所報告中該所以電話告知警察第四署即由署長電告警務處史廷颺處長一面電告李厚基一面電喻該分駐所將報告人扣留當派武裝警察會同軍隊數十將古澤氏住宅及左右鄰之廣資樓酒館若潮厝妓館四面圍住並派水警將該宅後臨江一帶切實布滿李厚基令交涉員王壽昌照會日本領事請派警協捕日領答以此屬國事犯性質關於重大須電請駐京公使訓令李厚基即直接外交部請向小幡公使商議三十日下午外部覆電到閩准會同日本警宫前往協捕福州之日本領事亦接到小幡公使來電訓示廣資樓若潮厝隣及近各商店均禀請軍官准其遷徙以免殃及是夜李督令王憲臣團長率憲兵及陸軍數百人史廷颺處長督率武裝警察百餘人日本領事亦派警察會同到地一時軍警如雲遮斷交通並有軍警站於瓦上安設臨時水月燈以期燭照無遺是夜三句鐘始入宅内搜索見有穿和服者五人由日本警官保出又有十餘人衝門而來軍隊以其抵抗隨即開槍轟擊當場擊斃五人尚有一人重傷未死由汽車押回至水部門兜氣絶生擒者八人亦由汽車押回尚有四人由後門躍入江中被水警開槍擊斃宅内搜出製造炸彈器械及材料並短槍手杖之刀計數百枝其捕獲八人業於六月一日在東門外槍斃五人餘三人認爲盲從尚在拘押兹錄宣布罪狀文告如下前次黃炳武叛變及省公署發現炸彈内有退伍軍官朱元嶽及逃兵郭際通等潛伏南台蒼霞洲設立機關希圖復舉兹經復派軍警前往拿辦當場格殺六人自行投水身死四人計捕獲朱元嶽郭際通蕭炳南潘信成晏石東劉宗文花汝泉趙凱八名經提交軍法課審理内有花汝泉蕭炳南晏石東三名委係無知盲從應候另行發落春朱元嶽一名據供勾結逃兵謀逆不諱郭際通潘信成劉宗文趙凱四名亦經供認受朱元嶽等運動帮助叛亂屬實自應均予判處極刑以昭炯戒聞朱元嶽係安徽人前在江蘇充團長來閩後曾在厦門充副官退伍後即與黃炳武聯絡而有此舉云 
[蘇議會紀事]  
　　蘇議會自月初連開大會三日之後自三日起又開預算審查會均以上午十時開會至八日而審查終了九日又開大會天氣甚熱寒暑表升至九十餘度然出席者仍有一百十五人之多錢議長主席於下午二時四十五分開議五時散會計議决十二案（一）省長交議查案迅予議决吳縣等十縣繼續帶徵水利經費案付審查（二）省長交議補助鎭江焦山救生局經費請追加列入九年度預算案付預算審查（三）蔡議員鈞樞等提議糾正省長公署公布八年度預算緊急動議案决由秘書修正文字逕咨省長（四）劉議員伯昌等提議省長屢次違法撤銷本會議决要案亟應由會提起行政訴訟以資救濟緊急動議案頗有討論有主改爲彈劾案者卒以組織特别審查會審查表决並定審查員爲六十人（五）預算審查會審查金議員其源提議漕糧特稅擴展省辦事業案報告與錢鼎提議之漕糧特稅仍應查照歷届成案列入省册案合併討論以列爲特别册表决（六）教育審查會審查朱議員積祺等提議補助江寗小學經費案否决（七）朱議員積祺等提議江寗省會應劃分省縣地方經費俾敎育及實業各事便於進行案（八）宋議員銘勲等提出預算總册歳入經常門第二欵應删除蘇州各項雜捐修正案兩案討論表决自九年度起即行劃分（九）請議審查會提出宿遷陸文椿請議移撥貧兒工廠經費擴充孤兒教養院之附設工場爲代用案（十）請議審查會提出吳江費攬澄請議吳江縣立中學改歸省立案（十一）請議審查會提出沛縣張若臣等請議設立第四農業學校加入九年度預算案均付審查 
　　十日上午又開預算審查會因九日議决之（二）（七）（八）（九）案均與預算有關連之故下午開大會大雨傾盆而出席者却有一百二十四人爲從來未有之盛由錢議長主席第（一）案爲省長交議農業研究所案衆以該案並無切實計畫明明因農林總分場案否决故意開頑笑之舉一致反對表决時竟無一人起立第（二）案爲預算審查會審查九年度省地方預算報告由秘長朗讀至歳入門終了時已六時乃散會其中有討論者凡三點兹先錄歳入總册於左更述討論點以供讀者諸君之研究（未完） 
[南京快信]  
　　院電李督粤軍府歌電已駁復和議應積極進行希派員赴滬照料聞李督態度冷靜 
　　吳佩孚電督三師司令部設鄭州暫不北上 
　　曹錕張作霖電告李督奉召赴京已復電婉辭 
　　倪嗣冲因張敬堯迭電乞援乃促德修赴湘陳昨由蚌來寗今（十二）晨乘江輪上駛 
　　最近新舊安武軍暗潮甚烈雙方戒備極嚴王郅隆請李知璋到徐蚌疏解 
　　省議會昨日下午二開大會到一百十二人因審查報告補助各縣貧兒院案衆不滿意羣起攻擊審查長無結果散會 
　　駐三牌樓之第二補充旅兵士五人五日晚入龔宅殺斃事主龔石雲正兇史未獲李督昨傳該旅參謀長到署嚴責限十日獲兇懲辦 
[杭州快信]  
　　彈劾省長案昨開談話會决定先照原文併列八欵約一千七百餘字電致府院簽名者許祖謙等六十六人今日（十二）此間發現一種農商學各界傳單宣布浙江省議會長周繼瀠罪狀指謂彈劾省長案該議長於十日夜間受財政某要人賄洋五萬元允代打銷該案 
　　財部眞日電浙報告三年公債第三次抽籖還本中籖號碼計第零九號第十七號·第二十二號·第三十七號·第五十號·第五十二號·第五十九號·第六十八號·第七十六號·第九十號·第九十五號·共還本銀二百七十四萬一千六百十五元定本月三十日起開始還本無論何地一律支付現洋 
　　省敎育會今日（十二）敦請杜威博士午讌并於二時講演詎昨夜該會房屋坍塌臨時改借律師公會舉行 
地方通信 
[蘇州]  
　　蘇垣新絲市况據蘇垣絲業中人消息謂本届浙絲出産甚佳新絲開秤每百兩僅四十餘元較諸去年收盤市價大相懸殊蘇市絲行亦將次開秤開盤約在五十元左右惟聞該業上年積貨尚多而新絲價又低落故均抱悲觀云 
　　籌設國語研究會蘇垣國民學校教員楊冰裳吳頌堯程惜麟等數人前由縣知事派送教育部國語講習所聽講現已畢業回蘇近與各國民學校敎員議定在蘇組織國語研究會專事研究國語現定於六月十二號在海紅坊巷西區一校開會籌商組織各事昨已遍發通告矣 
　　蘇經廠女工罷工盤門外蘇經絲廠近因新繭上市做工緊要之際臨工人不免嚴厲各女工早有煩言最近又因米價奇昻正擬要求加工適十日下午有某女工做絲疏忽被監工人當塲察出隨即痛駡又復將該女工掌頰數下其時各女工羣抱不平即與監工人大起爭論一時憤不可遏羣呼停工各携竹籃歸去臨行時并有不增工價决不上工之宣言遂各拍掌而散次日無一女工到廠該廠司賬管工人等驚慌異常經理某適赶無錫收繭廠中乏人主持隨即電致無錫催其早日來蘇商酌辦理云 
　　普益社之同樂會蘇州基督教普益社前日在義慈巷屈厚伯處開第三届同樂會社員及男女教友各界領袖　蒞會者頗衆塲中高懸中美國旗頗熱閙云秩序如下（一）國歌（二）祈禱劉彦和長老（三）鋼琴獨奏（四）報告開會諸重華（五）演說蔣文逹（六）國樂晏成中學（七）催眠術吳本生（八）奏樂萃英中學（九）魔術柳逢春（十）演說方少純（十一）祝福海牧師（十二）餘興（十三）茶點（十四）留聲機（十五）游戲童子軍（十六）國樂萃英中學 
　　蘇人請祀陸鍾琦前清山西巡撫陸鍾琦於民國光復之歳因抵抗民軍與其妻唐氏次子光熙曁協統譚振德管帶熊國斌及僕役等殉身故主雖逆世界潮流尚合忠君古訓前由吳縣士紳潘祖謙等議於虎邱蒲庵設位奉祀呈省咨部備案兹經内部核准咨復省長層轉到縣當經温知事轉致各士紳知照並給示保護矣 
[揚州]  
　　請發護照購米江都新洲各鎭食米向賴宜陵邵伯各米商販往銷售近因禁運出境致新洲各行戶無米可售居民將有斷炊之勢現由該鎭紳董陳煥章等集欵赴裏下河一帶購運食米回洲平價出售特具情呈准佟知事給發護照以免關卡留難云 
[鎭江]  
　　農田已得雨澤天久亢旱鎭鄉農田所挿新煥枯象已垷農民正在焦灼之際十日午後二時天忽大雨約得二寸許農民莫不額手稱慶 
[湖州]  
　　私運浙米赴蘇吳興米價飛漲各米商昨集同業議决規定九元三角暫維現狀詎十一日晨北門外有某某兩米行竟私運熟白米一千五百擔裝一無錫快船五烏山船運往江蘇出售已有人電知南潯囑爲截留並聞南潯已先有米船獲該鎭紳商各界業已電禀省長及總商會請示核辦矣 
[杭州]  
　　杜威博士抵杭紀杜威博士已於十日下午偕其夫人及兩女公子曁通譯鄭曉滄事務員楊英父等由禾乘特别快車到杭省敎育會阮荀伯一師姜伯韓法校壽毅成等均到站歡迎寄寓清泰第二旅館十一日午前由楊梭夫導游葛嶺玉泉靈隱紫雲洞各處午後即至法政學校講演社會問題之研究云 
　　天台大火之電訊天台來電云省長財政廳省議會鈞鑒敝村三千餘家昨日被火三分有二焚死男女各一雞犬無算焦頭爛額不計其數哭聲震天耳不忍聞惡刧至此其如萬千之生命何抑祈鈞長垂憐急籌捕救災民幸甚天台福溪莊公叩 
[安慶]  
　　風人确傷尊親鄰右多人皖垣薰風巷居民龍某年約三十素患瘋病時發時愈家貧以教讀餬口日前由宿松解館歸來因心緒煩惱瘋病復發隨持菜刀將其父母曁其兩妹全行砍傷鄰右來救亦被砍傷輕重不等時有對隣某裁縫店藝徒曁裁縫妻某氏正在門首亦被确傷藝徒并被劈破肚腹大腸已露命在旦夕某氏削去髮鬚砍破頭皮崗警因距離太遠救護不及時該瘋人仍遇人即砍幸水警署近在咫尺聞信即派警多人用棍將該瘋人打倒用繩綁綑連同受傷者十餘人一併抬送檢察廳騐傷檢廳長判瘋人暫行收押隨將各受傷人舁送同人醫院診治未悉重傷者能保全性命否 
雜評一 
[驅張說（默）]  
　　觀湘中情勢張敬堯他往之說業已徵實矣據西南意見此次湘事以驅張易督爲解决之條件吾於此卽有疑問焉南方將但求驅張而不問所易之督爲何人乎抑易督之中尚有繼任之爭乎以湘督予皖派乎直派乎抑必南方之人物乎如仍予皖派當然爲直派與南方所反對予直派之吳佩孚又恐皖派不承認卽南方亦未必承認也若予南方人物如所謂譚延闓者問北之皖直兩派果皆絶不抗爭乎故湘之戰事縱能因張去而止而此易督一問題必不能卽順遂解决今日和議而不開也則必增一糾紛問題於和議之外和議而果開也則又將增一糾紛問題於和議之中豈眞張敬堯一去而湘事即能解决哉 
[挽利權吃人丹]  
欲挽利權　須用國貨　人丹雖小　曾禀大部註册發行　通銷各埠　愛國諸君　共請賜顧龍虎商標國貨人丹主治四時感冒等疾於夏秋間最爲要藥禀由　内務部化騐批准　農商部註册給照　税務處批准祇完正税茲因有並非龍虎商標之冒牌人丹發生又有龍獅商標之戤牌出現故特禀准上海縣出示禁止以杜混冒惟賜購者務請詳認爲禱 
（價格）小包洋五分　中包洋 
一角　大包洋五角　大大包洋一元　玻璃洋二角總發行所上海三馬路中法大藥房分售處各埠大藥房各京廣貨號 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各路商界總聯合會開會紀]  
　　華顧問問題米貴問題匯水大跌問題 
　　昨日下午三時各路商界總聯合會開第三十次董事會陳惠農主席報告「第一」議題爲選舉華顧問問題宣讀總商會復函（已登前報）並四川崇明路·山西路·唐家弄等路先後來函反對已見各報廣肇公所及寗波同鄉會亦均開會反對亦見各報究竟如何進行請公决鄔志豪主張由本會召集各團體組織納稅華人會實行選舉張鱣堂主張市民權問題爲本會成立之主要目的現在總商會要想包辦壟斷各路對於此事無不憤憤不平我們亟應主張公道辦法請大家注意宋誠彰主張由本會趕緊組織納稅人會積極進行童理璋主張此事由本會審愼太過所致主席提議選舉華顧問問題本會同人意見以事關市成全體對於調查資格邀集公團正在進行中蓋此次顧問爲市民權之初步必須選擇有學識有魄力而乂長於外交者方可副中外之望旣不願私爲已有又不願鹵莽從事致爲外人所輕視故邀集公團組織納稅人會公開選舉實爲目前切要之圖翁國勛贊成主席意見並請各路從速調查報會張鱣堂吕靜齋相繼發言對於總商會來函逐層批駁翁國勛主張我們應從和平方面入手不必取攻擊態度貽笑外人總之人以私我以公誰是誰非大家自有公論主席以邀集團體組織納稅人會付表决全體贊成朱賡石請推選數人負責主席以人數詢大衆略有討論結果先推宋誠彰·鄔志豪·吕靜齋·童理璋·王亨利五君「第二」維持米貴方法翁國勛主張根本解决須從杜絶去路入手鄔志豪主張捐欵平糶吕靜齋報告前承公推調查米糧嗣赴各處查詢竟有公然謂販米出洋奉有部照何云私運你們有何權力可以調查故此事實屬無法調查主席謂米價日貴一日於租界治安大有關係現在專向腐敗官廳說話不如將治安兩字向工部局說話請其嚴杜偷運以平米價或可得一辦法張鱣堂主張一面嚴查私運一面向官廳要求明定賞罰翁國勛贊成主席先與工部局接洽辦法再向官廳要求雙方進行朱賡石主張依項鄔吕三君提議聯合各團體對於若何杜絶去路若何接濟來源公决一種切實辦法函知地方官廳照辦主席以朱說付表决多數接洽各團體除原提議人項鄔吕三君外再推出費良衡「第三」議題匯價大跌先令低落設法救濟市面事由南京路余化龍說明提議理由時會董中尚有未明滙價先令跌落與市面有何種關係紛起辯論經張鱣堂將目前進口貨關係市面與夫恐慌之現狀虧折之實數一一說明鄔志豪謂此事不獨關係華商影響且及各國行家本會爲商業團體論理應出爲維持惟最好由各業團體具函到會本會出爲交涉方有根據陳勵青謂本會立於第三者地位應從鼓吹及勸導入手如能向英美商會磋商一種救濟辦法使市面不至動摇各業不至破産於忠告之中庽限制投機之意庶中外交受其益朱賡石贊成鄔君提議並力言本會對於此項重要問題决無坐視之理且本會成立之原因欲爲商界切身利害上有所補救値此市面震動豈能作壁上觀李澤源主張此事應先與九業公團交換意見方可對外交涉至此會衆又略有辯論主席以應否先赴九業公團調查再定辦法付表决多數主席又報告會計董事張慕曾與南京路出席董事王才運兩君來函辭職張鱣堂謂王才運爲發起本會第一熱心之人斷難聽其辭職本路前經函請總會挽留在案至張君慕曾亦爲最初發起之人擔任會計一席衆望交孚豈可中途告退本席主張以本會全體名義堅决挽留衆贊成至此已鐘鳴七下遂宣告散會 
[西報紀中國米荒之原因]  
　　字林報載一投稿論中國米荒略謂米荒現狀久在預料之中蓋在隂曆新年時危機已伏矣是時中政府與日人議定合同日人允立借日幣九百萬元而北京允日本有在中國隨時隨地買米之權利以作交換條件此說當時曾傳聞於外北京從未否認之亦未公佈此項借欵合同猶憶去年十月張作霖呈請運米赴日以濟鄰荒聞北京准其運米赴日以一年爲限張作霖又以内蒙可耕之地售與日人地點大都在洮南購者爲大倉男爵專種稻麥等糧運日之米其鐵路等運費一概減收同時復有滿洲朝鮮麵粉廠之組織又憶今年二月旅京閩人警告政府謂閩米赴日妨及民食將釀巨禍聞王旅長買米出洋請即查禁但政府置之不理一月前蘇省議會以米荒漸成向省長進言同時米業公所亦上書省長請求四事（一）通飭員禁米出口（二）撥欵購買贛湘食米（三）蠲除五角米捐（四）派員調查米出洋事然各省消息皆以食米運往日本爲言徐樹錚得政府許可採購長江食米名爲供給其軍隊實已輸至日本又曹汝霖至戚某向在領署供職其名不甚著聞者奉命赴蕪設局購米由運河裝至天津然後運日本張敬堯亦與聞販米事去年十月旅京湘人由熊希齡領銜向政府陳訴張敬堯擬購米一百萬石運銷日本事張敬堯之辦法係依照地方情形勒令每縣供給食米三千石至七萬石而以不値一文之軍用票代償其値官場如此行爲奪民之食而售與外人日人之購買中國食米原無足責蓋緬甸接濟業已不來而馬尼刺供給又復中止安南亦然統計亞洲各處戶口日增民食漸形不足日本去年已遭缺米之風潮故設法預防乃向中國購米日當道爲其國民謀可謂忠矣中國當道亦曾關心民瘼乎彼自號愛國之流設和會組新黨演内訌言護法者亦曾如日本當道之顧念民食乎試問有一以民生爲念者乎各處政府有一以國民幸福爲懷者乎凡此問題吾人不必答之試質諸途人即可得其答語矣日本知食米與國家福利之關係及食米與國内安寗之關係故二月十六日日本某報大唱日本交還青島而中國撤除米禁之論調其言曰中國果極注重青島解决之問題則日本可不附任何條件交還青島日本所有設立專獨的或公共的青島租界之權利未嘗不可廢除但中國能取銷禁米輸至日本之令以爲日本交還青島之報酬乎使中國而果注意青島問題並稍知經濟原理也則當能贊成吾議云云未幾五百萬鎊借欵爭持未成日人九百萬元借欵乃克成立而日本需求最亟之米遂不愁缺乏矣吾人皆注重國内和局以爲國家幸福以和爲貴實則和局者果何謂乎是不過欲徐樹錚唐繼堯李純岑春煊輩聯合分贓而已吾人乃繼又進言曰爾宜解散爾軍隊以兵爲工修治道路等事吾人此舉直未顧及中國人民之需用蓋吾人常以中國芸芸衆生爲不足介意也唐紹儀前不允與王揖唐接洽以爲國人權利已被北方賣去故要求公佈賣據爲議和之第一步而賣米合同即在唐氏要求公佈之列苟此合同果經宣佈則中國何致有今日之米荒但北京堅不允從自世人視之唐紹儀可謂爲民盡力而北京政府則　頇可憎然在今日情勢逈異唐王交結吾人不復聞種種秘密約據之公佈矣政客軍人已協定其私人條件秘密條件而不便世人稍悉永遠被賣者之爲何物矣俄國農兵工之推翻克倫斯基夏府也記者適在俄京記者確知俄國人民之傾向過激黨者是時實不足四分之一俄國農夫素不知過激主義之爲何物但返觀過去三年中俄羅斯歷史可一言以蔽之曰俄亂由於麵包之缺乏無他故也中國烏可不以俄國爲鑒在華外人又烏可不以俄事爲鑒人能果其腹則不思亂但若碗無粒米則人將不暇思索挺而走險人爲飢驅無所忌憚拚命爲之如慈母之捍衛幼子中國戶口平均計之每家每月需米一石有半依照今日市價需洋十六元五角試問中國能月食十六元五角之米者有幾家乎若不食米而以他物代之則亦無此代替物也中國國内事固與外人無關然若發生眞正内亂暴民充塞通衢搗毁店舗焚燬衙署歐人毁物無所不至則無分中外凡居於中國者無不有關係焉惟一負責者則北京政府也苟不早圖悔將無及届時雖欲歸罪於日本之購米然不爲世人所恕何則賣米者中國故負責者中國而非日本也中國三四政府今對於國内之現狀仍將如瞽者之無所見乎抑於國民患飢之時仍將演其喜劇乎抑於四萬萬男女老少食不入咽之時仍將弄兵以逞乎 
[民食問題之昨訊]  
　　縣商會開始發給運米護照上海各米行至無錫等産米鄉區購運米石經江蘇齊省長核准惟令上海縣沈知事派員至縣商會監視發給護照以免流弊一面由省令飭沿途各處稅務所長轉飭各卡如遇有照米船運米過境驗明放行昨日已由沈知事飭科將護照手續佈置完備已派科員徐顯庭赴縣商會實行發給即由米業董事知照各行家備具領狀到會領取運米護照然後赴内地各路採運米石 
　　定期添設平價分局南市方面開辦平價局兩處以來貧民之前往購買平米者日多一日現由上海縣沈知事商之各市鄉董事在浦東閘北楊樹浦等處設立平價分局其手續已經完備聞西門關帝廟及下海浦下海廟等處之平價分局訂定隂曆五月初一日實行開辦 
　　充公米已運交平價局公益轉運公司私運出口之米石自經截留充公後撥入平價局爲平價之用已由上海縣沈知事派員會同平價局員司前往滬杭車站將前項糙白兩種食米計四百五十四石點明數目俾交該局運回嗣因該車站追交運費棧租等費二百餘元致當時尚未出棧現經沈知事商之路局長准予通融將運費米七五折計算昨日已由局照付故將是項充公白米悉數運回平價局分撥各分局攤派惟糙米一項已發往信昌碾米公司碾白後再行運回 
　　米廠主自辦平糶之推廣公共租界鄭家木橋裕盛米廠兼米店主黃和卿近將湘米在門莊平價出售以濟平民每日銷二百餘石之多現該廠主以所售湘米有官辦之平糶局米比較故每石雖售八元二角而米亦須較彼爲高故特向湖南購辦四千石即在該廠日夜趕緊碾白以供應求並須另在民國路華法交界處代覔房屋分設專售平價米處以便平民就近購買 
　　常帮米船途中被搶常帮米船戶顧阿和·沈小五·王三男等於前日由常熟承裝狄恒興等行家白米三船共三四百擔駛至崑青交界之四港口突來本地貧苦鄉民客民等五六十人攔往搶刦嗣有内河水上警察巡船聞警到來驅散計搶失白米二十餘石餘無損失該船等旋至黃渡即由巡船護送至申昨日該船戶等赴公所報告貨主轉請官廳追究 
　　水警護送米船來滬昨日南市浦江有南帮米船于富泉·周二官·孫春生等十六艘由蘇州同里青浦角里等處裝載白米糙粳等貨來滬售銷因聞四港口及野鷄墩等處中途有游民結隊聚衆攔刦情事故特請水上警察第二廳飭派水警巡船二艘護送至龍華灣浦江始得安抵上海云 
　　搶米案牽涉教員浦東三林塘公協泰當舗焚燬日久迄今尚未賠償以致日前附近貧苦當戶聚集數百人紛紛至股東張萬興米舗爲難當時搶去米四十餘擔業由該處警區呈報縣長派兵下鄉彈壓昨日警區派警多名至該鎭貞固學校將教員沈善琴拘去指爲唆使各貧民與該當舗爲難之爲首人犯並將王文炳康國良周桂泉康阿木等一併拘去押解至縣署訊究該校校長朱孔長以及地方人民咸以公協泰焚燬已久延不賠償反將餘燼首飾及銅器等件先行運滬脫售至動公憤貧民與該當爲難後乃指沈教員等爲唆使之人均大不滿意業已邀集地方紳商討論對付方法聞預備呈請省道兩署秉公澈究云 
　　俄船扣米已放行日前江海北關洋扦巡在俄船聖白司　號查獲白米九千包驗係長江所産當卽扣留曾經姚監督將情函致松滬護軍使署曁照復江蘇特派交涉公署查照而俄領方面以此米實係洋米係由港運往日本雙方爭持各執兹聞此事業經松滬護軍使曁交涉公署特函總商會遴派熟悉米麥素有經驗之員驗看前項扣留之米是否洋米抑華米以憑核辦當經商會委派米業董事張嘉年會同海關員司扦騐得在俄船之米均係安南所産並非華米以故由商會函復交涉公署轉函海關監督將扣留俄船之米九千包放行聞昨已全數放行矣 
　　運杭食米無人提取滬杭甬鐵路嘉興車站日前有該處兵士託運至杭州食米十餘包並無運米護照經站長向其索騐則稱隨後再補候騐該米運至杭站已一星期迄未有人到站提取現由該站長呈請該管局長核示辦理 
　　浙人再請還米紹興旅滬同鄉會致南京電云南京齊省長鈞鑒浙江運皖贛米石經過楓涇突被扣留指爲蘇米意圖充公撥作松縣平糶殊該聽聞查此項米石經上海鑒定確係皖屬三河盱眙等處及贛省所産並非蘇米况上海平糶旅滬浙商以事關民食不分畛域竭力籌欵昭昭在人耳目浙省現値米荒蘇人倘明互助之義理應接濟詎反截浙商運米情同攘奪人道何在公理何存影響所及恐起兩省惡感軫念前途不寒而慄爲此電懇鈞座主持公道迅予飭屬放行無任公感並盼電復紹興七邑旅滬同鄉會叩尤 
[呢絨業集議滙水驟縮後辦法]  
　　上海呢絨一業現因先令匯水驟縮幾如迅雷之不及掩耳影響所及吃虧甚鉅所有與各洋行訂定之貨核算將來到滬損失不資照目下滙水大者須虧數十萬小者亦須萬金不得不思補救之法乃於前日在公會邀集同業開會議定辦法數則（一）一千九百十九年冬季向洋行所定之貨或已裝出在途中皆延長六個月期限出清（二）在一千九百二十年份正月起所有定貨請各洋行電致歐美廠家取銷前議作罷（三）所有已經到滬催出之貨則於一星期内出清以上三種辦法經衆公决即請各洋行通融辦理想各洋行鑒於時世之變遷當能允從也 
[五馬路商界關心時局之公函]  
　　五馬路商界聯合會日昨對於米價騰貴滙價日落等事特開會議僉謂此種情形若不設法挽救將來必至不堪設想爲此公共討論旋經議决致函總聯合會促其從速召集各路聯合會籌商至當之辦法兹錄原函如次逕啓者昨日下午三時特開會議由朱會長提議略謂國家改革以來迄今九載南北互爭不已百貨騰貴商業受虧大有日落千丈之勢現時米糧麥麵價又陡漲社會恐慌時勢艱難至此已極最近情形滙價大跌百貨停滯凡關洋貨營業者莫不預早定價受此先令抵落之害關於市面不堪設想若任延長時日再不預再設法維持補救大局則有無窮之累關係重要用特來函務懇總聯合會從速召集各路提議辦法以善其後實爲感激之至 
[伍傅士赴日休養]  
　　英文滬報云伍廷芳博士在杭稍有盤桓返滬後卽於十二日午前赴日本休養大約須住數月之多伍赴杭赴日皆無政治關係蓋伍以四總裁已將與北方議和之事託諸唐紹儀故無留滬之必要大可乘此出外休息也 
[重開和議之籌備]  
　　本埠日來重關和議之呼聲甚高昨聞王揖唐與唐紹儀雙方關於和議上之一切進行已磋商就範决計開議並聞由雙方各派秘書兩員籌備一切現王所派者爲賈果伯曹省之唐所派者爲鍾文耀·易次乾而雙方秘書業已接洽從事籌備云 
[湘民避災來滬]  
　　日清公司大福丸輪船前日由漢口開駛來滬停泊浦東張家浜内載湖南省議員十餘名行李一百餘件及搭客男婦老幼三百餘人當即雇舟向滬北一帶而去據云因湖南戰事緊迫省城動摇以故紛紛避難來滬云 
[請願修改荷約代表之談話]  
　　中荷商約本届期滿前由旅居南洋巴城·三寳瓏·泗水·華僑公推代表赴京請願修改曾經外部正式知照駐京荷使已誌前報昨日講願代表熊衡三語人曰余（熊君自稱）與韓君旡悶在京多月外交當局雖在多事之際而於余等之請願尚算盡力但中荷商約通知修改係第一步而修改之約文係第二步現在修改之草案外部尚未擬定吾人極盼早日完稿先爲研究俾期完善因約文往往因一二字之關係而影響極巨非設身處地鮮有知其利害此吾人所昕夕焦思不置者也吾人此舉雖云係謀自衛實則關係中荷親善相互利益尤爲重大也余與韓君擬明日赴浙一遊返滬後俟至粤省一行即行南歸報告一切云 
[海軍司令請餉與辭職]  
　　海軍總司令藍建樞前以中央積欠海軍各艦餉項及公署經常費·造船所修理費·不下數十萬元迭經各艦隊催索無以應付爰將困難情形備文派本署軍需課長羅序和到京面謁海軍總長請爲核撥當由海部撥到現洋十餘萬元惟積欠過巨杯水車薪仍屬無濟於事故藍總司令頗爲焦灼昨又呈請海軍部速予續撥免誤軍機一面提出辭職書呈請辭職 
[水木工匠一部分罷工紀]  
　　水木二帮工匠以近日米價奇貴每日所賺不敷所出前曾有定期罷工之傳說昨日北市少數水木工匠首先發起罷工要求各作頭加增工資否則决不開工於是遣派同業中人分投調查但南市與城中一帶水木工匠仍照舊工作經罷工帮查見上前勒令停工並强取工具因此衝突者昨日發現多起値此米價昻貴深望負地方責者速善其後也 
[潮漲沉没米船]  
　　南市荳市街振興米行雇小和尚之駁船裝載秈米七十二包運往北市卸於某米店駛至六十舗浦江中適値潮水大漲駁船不能支持遂致傾覆米皆漂泊沉没昨日該行另雇划船兩隻在失事處打撈沉米聞此項濕米撈獲後祗能售與糖坊作製糖之用云 
[冒名欺騙米販案續誌]  
　　冒充王揖唐秘書之聶少卿揚言王欲購米十萬石騙取米販歐某趙霜運動費洋一千八百元等情曾誌前日本報兹悉此案業已破獲訊辦爰再將始末詳情錄下寓居公共租界南香粉弄六十號門牌之湖南人聶少卿與寄寓福建路惠商旅館内之宜興人邵澤棠及在逃之某某等三人在外揚言北方議和總你表王揖唐願出善價購米十萬石一般米販信以爲眞百計營謀冀獲厚利遂有宜興人歐漢雄者訪得聶之寓所求爲介紹聶見其入彀要索運動費而後始肯爲之先容歐於五月三號及二十七號兩次在孟淵旅社曁滬江第一臺客棧付聶運動費洋一千八百元聶遂導歐至某處高大洋房内指一白鬚老叟向歐謂此卽王揖唐已與言及定洋明日來取迨至翌日歐往領取定洋聶已不見所謂王揖唐者亦不知去向四處訪問始悉受騙惟無從偵查徒呼負負而已豈知此事傳入眞王揖唐耳内以平空受此販米之名遭萬人唾駡大爲震怒因即函請中西各辦公機關澈查嚴究前日經老閘捕房華探陳阿根·與西探搿勃脫將聶邵兩人查獲搜出銀洋一百十五元一併帶入捕房押至昨晨解送公共公廨先由中西包探上堂禀明前情並將在捕房所錄被告口供之中西文供單呈案請察繼由武官婁子雲投訴自此冒騙案發生後王總代表得悉憤懣異常現旣將該騙子等獲案奉命請公堂嚴懲並據被騙人歐漢雄偕證徐立根相繼上堂證明被騙情形訊之聶少卿供詞推諉邵澤棠亦供不承認經張譂讞核供商之義副領事羅君以聶冒名撞騙罪已成立判押西牢三年示儆邵雖無同謀證據然亦知情着具結出外候示應俟補提在逃同黨到案質證抄獲之銀洋交歐漢雄具領 
[漁業改良之希望]  
　　江浙海面捕大小黃魚向來多用對網惟帆船進退不甚自由故漁獲物之豐歉毫無把握本年吳淞水産學校在馬蹟山附近以石油發動機漁船二艘特製大對網捕促大黃魚每網可獲二千餘尾兼以來往迅速售價較高吾國漁業或因此有改良之希望聞二船中其一係新近造成名海豐云 
[滬商赴鄭參觀豫豐紗廠開幕]  
　　年來本埠資本家鑒於内地原料豐富工値低廉企業之念勃然奮進始初頗多懷疑自豫豐紗廠在鄭州建築成功初步試騐已具基礎該廠主任穆君耦初利用該廠開幕之時機邀請海上資本家前往實地參觀藉以引起内地投資之觀念堅其信心并預向路局購定團體票特派范柏生吳鶴琴林味三招待一切計昨晨前往者公和來吳善卿·瑞昶華霽光·晉安陸葆潤·益昌樓耿如·敦餘樓恂如·益大陳青來·怡大何升如·元慶黃定齋·滋康沈少村鴻祥黃蓮生·紗廠聯合會張則民·工商研究會馬樹周·棉業聯合會葉泰峯·王清泉·吳樂生·潘玉龍·董驊卿·陳伯定·方少雲·陳子畬·林舉北·楊習賢·陳厚哉·穆嘉莊·寳興長劉仲融諸君除參觀豫豐紗廠外并實地調查一切以冀將來之實施閘北救火會及濟生醫院主席徐芹香并於車站備茶點歡送此外商界到站親送者不下數十人 
[一週間之金融調查]  
　　進出口細數此一星期間（七日至昨日止）國外並無金銀洋曁大條銀進口惟裝往國外（神戶）本標金（同豐永永豐餘泰亨源大豐永等牌）總計三千六百七十五條（每條十兩）國幣裝赴香港去四十五萬元又横濱去美金洋二十五萬元又美國去批沙洋二十七萬八千元國内裝赴厦門者洋六十萬元又長春去三十五萬元餘如南京·天津·漢口·蘇·杭等埠去銀來洋各有一百數十萬市面除銀行錢莊金舗甚爲穩健外業進口疋頭呢絨與出口絲茶花紗者十之七八咸受國外滙兌大縮之影響兹將逐日進出銀洋細數列下「七日」滙豐銀行裝漢口去寳銀二十萬兩交通銀行裝南京去銀五萬兩本街繭商裝無錫去洋三十萬元又蘇州去洋二十萬元「八日」交通銀行從南京來洋七萬元又裝去銀五萬兩又裝長春去洋十萬元中國銀行裝南京去銀八萬兩本街裝天津去洋三十萬元「九日」交通銀行由南京來洋七萬元又裝去銀五萬兩中國銀行亦去銀八萬兩滙豐銀行裝香港去洋四十五萬元「十日」中國銀行從南京來洋十一萬元又裝去銀八萬兩又無錫來洋五萬元交通銀行由漢口來洋十萬元又裝南京去銀五萬兩本街土商裝厦門去洋三十萬元道勝銀行裝日本横濱去美金洋二十五萬元又裝往美國去批沙洋二十七萬八千元「十一日」交通銀行從南京來洋七萬元中國銀行亦由南京來洋十二萬元又裝長春去洋二十五萬元又南京去銀八萬兩又交通銀行亦去銀五萬兩正金裝神戶去標金二千八百三十五條台灣亦裝去標金八百四十條本街又裝厦門去洋十萬元「十二日」各莊從無錫運來收關所餘之洋四十萬元又中國銀行來洋八萬元又南京來洋十一萬元交通銀行亦由南京來洋七萬元本街由南通州來洋五萬元又裝赴厦門去洋二十萬元中國銀行報南京去銀十六萬兩又交通銀行亦去銀五萬兩又鹽業銀行去銀七萬銀金城銀行亦去銀八萬兩 
　　洋釐自江浙皖三省繭市需川國幣二千餘萬後現華商方面所存現洋仍有一千三四百萬元於是洋釐有減無增且近日土貨之對外貿易異常呆滯現洋之用途更屬不多以故昨日下午收盤爲七錢二分六釐七五苟無躉數出口恐難升提也 
　　銀拆近日國外滙率陡縮於是一般有進口定貨者咸籌措無方各存觀望蓋定貨時鎊價在八先令之外東滙三錢有零美滙一百四十元今則相去三分之一至五分之三向售四角之貨價今須七角不能下手日日邀集同業密議營業停頓者十之七八 
 
 
 

Page 11

 
 
故錢莊等無大宗解欵銀拆已小至七分 
　　國外滙兌上届（五日）劃查時鎊價爲五先令七辦士近期大條銀五六八七五遠期五六三七五東滙四錢六分半美國金洋一百十元新加坡滙水四錢一分至昨日除大條銀近期由四八二七五長至五一二五遠期四八二五長至五○七五之外鎊價初揭曉時亦長至五先令一辦士俄而兩次改縮仍與前日相等爲四先令九辦士羅比改爲二百二十八元新加坡四錢七分法郎改爲一千二百三十元此六天中滙率之大變遷商業中人均爲之大恐慌據聞恐今日（十三日）大條銀價尚有大變更云 
　　期貨驟金及現貨烚金此兩天日内市價之忽漲忽落每條上下約二十兩（詳細情形觀金市攔） 
　　查倉數昨日星期六調查中外各銀行所存銀計三千七百十萬兩洋一千八百零四萬元大條銀一千一百二十一條美銀幣一百萬元較（五日）少存銀一百零二萬兩洋亦少存一百零六萬元大條銀美銀幣均無升降兹將各銀行之細數列下麥加利破銀一百六十五萬洋九十萬元滙豐存銀一千一百三十萬洋一百二十四萬元道勝存銀二百十八萬洋五十二萬大條一百四十條東方存銀二百八十萬洋二十六萬美洋一百萬花旗存銀六十四萬洋七十萬大條銀二百九十四條華比存銀六十萬洋四十萬和蘭存銀三十八萬洋六十五萬中法存銀九十八萬洋九十萬通商存銀四十萬洋五十萬中國存銀一百七十八萬洋三百九十八萬各錢莊存銀二百九十萬洋二百十五萬交通存銀二百十萬洋三百五十萬有利破銀四十五萬洋三十五萬菲律濱破銀四十六萬洋八萬友華破銀四十萬洋四十萬滙業存銀十萬洋十五萬滙萬存銀三十二萬洋十六萬惟某國銀行七家之細數不刊其餘華商儲蓄商業等銀行之存銀存洋均不在内 
[各公司輪船消息]  
　　太古公司之盛京輪船定禮拜一開赴漢口其出口貨裝有德泰成之桂圓及皮蛋并有大宗之台灣牛肉均包裝於木箱之中係運至宜昌沙市者此外如興業公司之紙烟廣生行之化妝品及大批鐵桿等係裝至漢口起卸尚有商務印書館及中華書局之書籍數十箱亦係運至漢口云至進口貨則爲漢口福聚號裝申之大批機器白米約有數百石更有酒千餘罎 
　　吳淞輪船之進口貨係茶葉·南瓜子·並各類雜貨 
　　英國火輪公司之（Nellor）今日由日本來申已至吳淞大抵定十四號（卽禮拜一）即須開放至哥倫堡 
　　福來公司（Hathaway）及（Canibas）兩輪因在日本香港各處裝貨稽遲不能如期抵申 
　　昌興輪船公司之蒙蒂格爾號已於昨日離吳淞開往日本而至温哥武 
　　英國輪船公司經理英印公司之麥特拉號自印度開來星期六上午六時離香港約十五日（星期三）抵申 
[再誌羅馬尼亞太子來華消息]  
　　羅馬尼亞太子來華游歷由仰光乘輪來滬前經外交部函致交涉公署以皇太子例接待等情已誌前報兹聞該國太子約於十四號抵滬聞須先往日本游歷云 
[四明公所北廠募捐紀事]  
　　四明公所募集北廠捐昨由朱葆三邀請各同鄉在一枝香晚餐到者數十人當筵由朱葆三委託袁履登宣布募捐辦法以二百元爲一願十願爲一團以寗波名山爲團名衆皆贊成兹將募捐章程及當場認定各團長姓名·團名·願數·照錄如下普陀山團朱葆三長命山團葛虞臣鄮山團周湘雲驃騎山團嚴子均望春山團陳蓉問題雪竇山團王儒堂衆仰山團方椒伯育王山團謝蘅牕白雲王團長李欽揚大涵山團周宗良太白山團陳學堅曹蘭彬合認天童山團劉星耀金峨山團孫梅堂姜山團石運乾陶公山團蘇心田蘇經田蘇壽田合認開明山團袁履登招寳山團長生會洪賢鈁蛟門山團戴耕莘虎蹲山團陳韻泉靈峯山團方葭生瑞岩山團陳瑞海福泉山團張延鍾澥浦山團陳良玉龍頭山團均安會徐忠信同谷山團黃和卿鮚埼山團張讓三張雲江五几山團何楳軒秀峯山團包鳳笙香山團邵聲濤沙嶺山團李詠裳赤堇山團吳廷範月波山團陳文槐鳳凰山團葛吉卿梓蔭山團薛文泰茂嶼山團周茂蘭鼓吹山團厲汝雄浮碧山團秦潤卿鷄鳴山團孫衡甫石柱山團嚴漁三四明山團本公所 
　　四明公所募集北廠捐章程一定額最少數銀元二十萬元二期限以一個月爲限自隂曆六月初一日起至六月二十九日止爲募集捐欵之時期三辦法分二十萬元爲一千願每願定洋二百元請同鄉擔任勸募每人至少認定一願個月内繳足四敦勸設立募捐敦勸團公推總團長一位副團長二位團正二位分團長無定額以寗波名勝爲團名能承認敦勸十願以上者卽成爲一團以承認者爲團長自行選定團名並負組織認願及收繳捐欵之義務五酬贈募捐閉幕日下午七時爲止由總團長核計願數分别酬贈其辦法分爲四種（甲）敦勸團長經競爭之結果其所得願數最多在前列五位者分贈大小銀爵凡超逾二十願以上者各贈銀盾以誌勞勩（乙）認願人無論自捐代募均得照定章永遠供奉甲乙丙級長生祿位及專樹豐碑題名泐石以垂不朽另附章程（丙）凡捐洋一元另送酬贈劵一紙附酬贈章程（丁）凡捐洋一元以上者用石碑捐角洋者用木榜永勒善名豎立北廠以誌紀念（戊）凡自捐一百元以上代募三百以上者均推爲公議聯合會會員有選舉及被選舉權六繳欵捐欵應於期限内隨時繳到掣付收照爲憑並定爲每五日總核一次（即逢五逢十）知照各敦勸團長分别催繳以冀踴躍 
[續誌紹興同鄉會徵求團消息]  
　　紹興旅滬同鄉會徵求團定今日下午二時借前德國總會開隊長隊員聯席會開會秩序已誌昨報各隊長隊員因今日開會昨日格外競争分數昨晚六時結算分數計浙江隊第一（隊長田祁原副隊長沈景樑）得分數二千八百五十分吉林隊第二（隊長袁近初副隊長董體芳）得分數一千四百分甘肅隊第三（隊長裴雲卿副隊長金佐臣）得分數一千二百四十六分個人分數袁近初第一計一千分傳德予第二計八百四十一分裴雲卿第三計五百二十五分總分數已逾一萬三千餘分矣今日會場諒更踴躍爭先預料到期結束必可超出定額也 
[吳淞童子軍會操記]  
　　寳山縣童子軍聯合會昨日（十二）召集全邑童子軍團在吳淞公共體育場舉行第二次會操并請教育廳視察員沈同一到場視察各團童子軍到者爲縣立一二三高小·市立城中·城西·鄉立江灣·虬江·吳淞第一二等國民學校計八團約一百五十餘人寳邑歐縣知事吕警佐印勸學所長·會長王縣視學等均到場學校之到會參觀者爲縣立師範講習所·吳淞民國女學·省立水産學校並送贈罐頭食物上海來賓兼評判員如沈同一·姚麟書·潘競民·戴企留·黃驥良·嘉穗童子軍亦由教練員俞元爵率領到場下午二時開會由啓邑總教練顧拯來指揮一切所演各節較前次會操頗見進步兹錄其順序如下一開會（奏樂）二集合三升旗（奏樂）四國歌五歡呼六校閱（奏樂）七訓詞八攝影九音樂十旗語十一工程十二救護十三結繩十四炊事十五技藝十六體操十七潛伏十八集合十八演說二十願詞二十一落旗（奏樂）二十二散會（奏樂） 
[龍華孤兒院運動會紀]  
　　龍華兒院開運動會其秩序節目預誌本報昨日下午二時至五時各生於烈日之下表演各技皆精神活潑其運動員號數姓名錄之如下（一）劉授生（二）黃昌生（三）王福貽（四）羅松貴（五）嚴忠祿（六）朱洪根（七）陸本全（八）吳建熙（九）蔣金生（十）周光耀（十一）張德祿（十二）陳榮生（十三）王蘭生（十四）沈根全（十五）陳錫卿（十六）徐復寳（十七）徐復生（十八）張龍全（十九）周德瑞（二十）傅伯榮（廿一）劉正銓（廿二）方希榮（廿三）吳光熙（廿四）徐師鴻（廿五）馮惠甫（廿六）馬定法（廿七）慶品之（廿八）王世祿（廿九）朱小毛（三十）曾龍寳（三十一）瞿金官（三十二）陸志仁（三十三）沈逹文來賓到者有元殿元張桂雲臧凌雲唐志熙周舜卿俞國楨方菊影等千餘人滬杭車站特加掛車輛接送二時開會按預定順序逐節運動至五時許竣事分數以張龍全沈根全黃昌生爲最多運動畢由招待導領來賓參觀成績如漆工部木工部旗工部黃草工場等皆優美可觀而尤以籐工皮革製造品爲特優他如國文字畫亦頗佳秀是日運動會場主席係院長顧念劬司令有王叔賢評判爲張孝安顧光實李樹本劉用臧等聞該院此次運動會爲開院以來第一次至該院工藝所尚須大加擴充其預算基金支配之大概已發表如下房屋一萬元完全之金工部五萬元完全之木工部一萬元完全之籐竹工部五千元其餘實用工藝若干部五千元統用流動金二萬元惟需欵浩繁尚須熱心善士慷慨輸將始克舉辦云 
[青年會音樂大會紀]  
　　昨晚八時四川路青年會舉行音樂大會收入劵資悉充殉道堂添置器具經費來賓逹三百餘人由鈕立卿費吳生·郝伯揚·駱維廉等招待徐可陞主席先收汪昱廷奏琵琶兩曲（一）「淮隂平楚」（二）「夕陽簫鼓」前曲之鼓號戰鬭聲與後曲之風聲·水聲·漁舟唱晚聲無不歷歷可辨洵奇技已中西女塾音樂主任豪立夫（MyraB.Olive女士繼唱三歌並皆佳妙工部局軍樂隊以樂器三十二件合奏六曲（一）「春游樂」音韻天然閒逸無似（二）「好事近」新聲縷縷裊若晴絲加鼓時尤覺入妙（三）「閨中怨」忽疾忽徐吞吐無定（四）「生别離」哀音促節收尾最足動人（五）「望夫歸」凄惋環曲乍振乍落（六）「想思引」一起如狂潮澎湃繼稍紆徐餘音裊裊中·尚有激楚之韻也休息五分鐘後旅滬福建榕廬音樂社社員合奏十錦先爲促節後多紆曲一轉如駿馬落坂尤多美感次鄭覲文奏古琴「平沙落雁」六段繼復與其子玉蓀合奏琴瑟「鷗鷺忘機」一曲與前所奏均係微音靜韻但形物之聲籟盎然有古趣也末由廣東羣賢音樂部奏粤樂「柳如金」曲音韻活潑乃復纒綿微有靡曼意繼奏兩曲時某君曼聲而歌來賓鼓掌甚劇似特表示欣美者然十時許主席致謝詞散會 
[浦東電氣公司函約丈量灘地]  
　　浦東塘工局前呈上海縣知事謂浦東電氣公司佔用灘地按照管業地畝似溢多數等語已迭誌前報兹悉浦東電氣公司已函約塘工局董朱日宣來廠丈量略　頃閱報載貴局董呈復上海縣知事文於敝公司所請先向上海地方審判調查案卷一節不置一詞獨佔駁灘地之罪加諸敝公司不知是何用意惟廠基是否駁佔可丈量而知無庸嘵嘵多辯兹請貴局董於六月十九日下午五時届駕求廠會同丈量再行酌辦可也并聞塘橋鄉警察分署宋署員國瑞亦有正式公函約其先從丈量入手再議辦法云 
[指控妾與友唆使行兇三誌]  
　　寓居法新租界首安里一百十二號立牌内之鄧文炳控妾金鐘仙串通姦夫王桂林唆使匪徒圖害未成金即私行逃逸請爲訊究經法公堂將金及王拘案訊據王供民人實由向居西藏路之牙醫生劉天開（即劉景春）指使逃往蘇州等語判候傳劉景春及王新寳到案再核等情迭誌前報昨又傳訊先據王新寳稱民人以唱灘簧爲生每至晚間六點時即至永安公司彈唱故鄧文炳被搶之晚民人不在家中豈有阻止王桂林等開門之事劉景春供商人雖與鄧王兩人相識實未指使逃逸被告律師稱此案聞原被意欲和解云云原告稱並未應允和解中西讞員判王還押展期於禮拜一復訊奪核 
[槍决盜犯張丕清]  
　　圖刦法租界告祥街蔡老三烟紙店並開槍擊斃行人顧春榮之盜匪張丕清·王錫壽二名由法分堂引渡内理務業經地方審檢廳訊判張處死刑王處無期徒刑詳情均紀前報兹悉此案經地方廳判决後呈報高等廳轉禀督軍省長核准諭令將張槍斃土海地方廳梅檢察長乃詳請松滬何護軍使委派軍官目兵到廳執行槍决當經何使委派一等差弁王培恩·陸軍監獄長何登鰲·率同陸軍四名各持洋槍於昨午同詣檢廳迨鐘鳴二下梅廳長委派郭檢察官特開第二法庭命提在押之張丕清上堂驗明無訛問官謂曰今日奉令將爾槍决爾有無意見陳述張供民人係江北吕泗場永灘地方人家有父母與妻並無子女餘無他語惟押所中尚有大洋三元與衣服等物可否易購錠帛焚化則我死九泉亦瞑目矣問官得供卽將陳列庭上之酒肉饅首予以吃食畢然後如法捆綁由郭王何三君督同司法警長梅南枝與法警八名共乘汽車兩輛駛往高昌廟西砲台刑場當經陸軍如法將張執行槍决斃命之後復經郭君騐明諭令該處二十五保十四圖地保計安國報明善堂給棺收殮發封郭君偕同梅警長等返廳禀復王何兩君亦往軍署禀復銷差兹將上海地方檢察廳佈告錄下爲佈告事案查盜犯張丕清率同王錫壽及在逃之陳歪嘴等七人於八年十二月二十一日在法租界寗波會館地方公坑内聚謀即於翌日下午七時各持手槍往法租界吉祥街地方蔡老三之烟紙店行刦當時張丕清首先闖入店中卽被蔡柳榮抱住張丕清遂開槍打入牆壁而蔡柳榮仍抱住不放致同跌倒門首張丕清復開手槍適中過路行人顧春榮左脇斃命經二百七十一號華捕將張丕清捉獲其王錫壽跑至法大馬路亦被一百七十七號華捕捉獲由上海法租界會審公廨將張丕清王錫壽並手槍等件一併解送過廳經本廳偵查屬實並據張丕清等供認結夥行刦不諱當經提起公訴由同級審判廳於今四月十五日判决張丕清依照懲治盜匪法第三條第二欵處死刑並依刑律第九條第三百八十條第四十六條褫奪公權全部終身並由同級審判廳依懲治盜匪法第五條第一欵呈報江蘇高等審判廳轉奉督軍省長核准死刑執行槍斃由江蘇高等審判廳指令同級審判廳函請本廳執行卽於本年六月十二日下午二時提出該盜犯張丕清一名驗明正身押解行刑場執行槍斃除王錫壽經同級審判廳判處無期徒刑曁在逃其犯陳丕嘴等查緝到案懲辦外合行佈告居民人等一體知悉特此佈告 
[貧兒院之紀念式]  
　　上海貧兒院昨値創辦人曾少卿第十二周紀念日期由該院全體致祭如儀並請囑托醫王立才演講曾公事蹟及外國成功家軼事聽者感奮又聞該院擬於大麗花盛開時再柬邀各界另開懇親會云 
[船棧工會義務學校成立]  
　　上海船務機房工界聯合會籌辦義務學校兹已成立定於六月十四晚開課每晚八時至十時爲教授時間科目暫定國文·算術地理·國語·英文五科·每逢星期六·星期晚·休息凡該會會員·及外界得會員一人之介紹者均得隨時入校一切費用均不收受云 
[亞林化學廠之藥品]  
　　亞林化學廠所製之臭藥水蚊蟲香以及潮　眼藥水·安全水皆爲防疫要品久已風行全國爲各界所歡迎今又從事擴張營業必更發逹也 
[滬寗路查獲煙土牽涉路警之經過]  
　　本月六日滬寗路據上海北站副巡彭春銓報稱午後十時許至第四號月台上瞥見一人由西而來形跡可疑向其盤詰言語含糊當令醫士李筱安會同車務處偵探徐正明檢查身畔搜獲烟盒計五百五十小盒土漿一包計重十兩除將該烟犯李夢生連同搜獲之烟膏土漿一併函送寳山縣懲辦外理合呈報等語八日復據路探蔣開濤報稱前晚十時許彭副巡在車上抓獲烟犯李夢珍身帶烟膏土漿又生土一包昨日車務偵探徐阜之向彭說情彭得賄洋一百六十元下午兩點鐘徐阜之送洋十元囑我不要對人講亦不要反對等語并呈騐賄洋十元任局長以串關行賄虛實皆應澈究當傳彭春銓面詰堅稱並無其事並要求當面對質以明心跡因天時已晚遂於九日傳同蔣開濤彭春銓徐正明來局當經内務科長嘗各科長會同研詰蔣開濤堅稱確實不虛彭春銓堅稱并無其事矢口不移徐阜之亦堅不承認因事涉刑事嫌疑當將全案移交上海地方檢察廳核辦並將各該員探一律暫停職務飭令投案備質此六日所獲烟案經過之情形也 
[救生局召認溺斃尸骸]  
　　南方救生局四號巡船前日在陸家嘴浦面撈獲無名男溺尸一具帶回南碼頭由該局查無家屬當即照章給棺收殮厝壇召其屬人認領聞該尸年約三十餘歳身穿元縐夾衫白柳條布大衿短衫黑羽綢小脚褲内襯藍竹布褲黑絲帶紥脚黑洋襪黑色圓頭緞鞋身繫灰縐小腰兜頭髮蓬鬆昨已由該局牌示召認矣 
[被拐甬婦之獲救]  
　　本月八日救濟婦孺會接奉天輪船買辦沈雨章君自天津來函云敝輪於舊歷四月十五日由滬開往天津中途查獲寗波婦人徐氏一口詢係被本輪茶房陳熙林串同其姊老大及小姊妹王老三誘拐上輪由陳熙林帶往天津圖賣爲妓現已扣留准於二十三日原輪帶回請届時派員守提該辦等因是日該輪抵埠救濟會派調查員余杏鏞偵探王偉文前往該輪守提並詢明該被拐婦人邱桂林即邱徐氏年十九歳寗波舟山人住上海馬立師泰山里一千零十六號係大舞台案目邱金生之媳邱茂卿之妻被同居五年之房客婦人王老三即陳徐氏串同奉天輪船茶房陳熙林及其姊老大所誘拐當將拐婦王老三緝獲連同拐匪陳熙林及被拐婦人邱桂林一併解送地方檢察廳按法懲究其老大一犯尚在偵緝聞邱金生之長媳於三年前被拐失踪迄無下落想亦爲該拐婦王老三等所拐賣現已具呈請追不知能殊還合浦否 
[串誘婢女捲逃之押儆]  
　　公共租界北海路（即六馬路）六十六號門牌張廷高家二十一歳婢女張小林於本年四月二十號捲取値洋一萬六千元鈔票銀洋金珠飾物偕鄰婦陸錢　潛至黃渡鎭與陳月芳同處曾由事主報告捕房並願出賞洋一千五百元請緝兹被該處警署探悉其情將陳與張婢一併拘押並吊出原贓事爲老閘捕房捕頭得悉以此案發生在租界禀請公共公廨備文飭探陸根生與一百二十號西探協往將全案人贓於昨移提來滬解送公共公堂即據中西包探上堂禀明前情並稱尚有値價二千金之飾物已被變價化用故未吊齊等語並據張廷高偕其妻投案訴明該婢捲逃情形訊之張小林供認捲物隨同錢陸氏逃往黃渡與陳月芳私識不諱訊之錢陸氏俯首無詞據陳月芳供與張女私識後始知其事我正擬將物件送還其主云云經中西官核供判張小林押女所一年錢陸氏押九月陳月芳押西牢九月分别示儆吊案贓物交事主領回 
[毆妓汽車夫反控華捕]  
　　汽車夫劉富生夏效榮兩人於前晚一時許行經法租界東新橋街因毆打雉妓翠雅故被二百八十號華捕拘入捕房昨由劉夏兩人延律師具控法公堂聲稱該捕將劉夏兩人毆打以致受傷求究劉富生夏效榮兩人同稱是日民人等吃點心後即行回家行經東新橋街即有妓女强欲拖入狎游民人等拒却詎該妓口出不遜以致互相爭執旋有該捕到來將民人等扭住毆打並吹警笛號召多人到來帮同兇毆所有身畔之執照因被毆打遺失請求訊究二百八十號華捕王玉山稱是晚因劉將妓女猛踢一脚彼此吵閙當由巡捕聞悉上前解勸詎劉聲稱汝身穿老虎衣有何希奇故巡捕將劉等拘入捕房實未毆打請察見證趙桂華沈福堂兩人稱是晚商人等與劉等同館吃酒劉等先行出外即見劉將妓女猛踢一脚以致吵閙後由巡捕上前解勸劉等將捕辱駡故由該捕將劉等拘入捕房並未毆打是實妓女翠雅稱女子是晚至粥店内駡粥回家行經東新橋街與劉遇見即被辱駡旋被猛踢一脚後由巡捕到來將劉等拘入捕房是實中西讞員會商之下判各退去聽候捕房切實查明再行核辦 
[閘北火警]  
　　前晚四時半閘北大統路永祥里三弄第一家朱生記木作不知如何起火延燒左右鄰樓房共五幢嗣由各段救火會到場救熄事後經四區顔署長傳到該作夥陳林生張阿台二名押候訊辦 
[私售煙膏罰三十元]  
　　本邑人石同忠在白克路四百八十九號屋内私售烟膏前日被捕查悉搜獲烟膏數十盒連石一併帶入捕房昨解公共公堂經中西官訊供違禁屬實判石罰洋三十元充公烟膏銷燬 
[汽車撞傷行人]  
　　昨日上午有某號汽車駛經公共租界南京路撞倒寗波人施但仁跌傷腿足等處當由老閘捕房七百二十一號華捕到來雇人力車送受傷人往仁濟醫院醫治一面抄錄汽車號數歸禀捕頭請究 
[積竊分别押儆]  
　　寗波人陸阿大·通州人沈三甫·崇明人史小根·范巧郎前在北河南路瓜分來歷不明之衣物被匯司捕房中西包探查見若輩即向該探行賄大洋九元·小洋十三角·僞金戒一枚致第一併拘解公共公廨諭令押候查明衣物來歷再核在案兹悉此項衣物若輩均係竊自百頓路·斐倫路·密勒路·東唐家弄·界路·北河南路·靶子路·狄思威路·北蘇州路等處居人魏頌庭·季阿海·金榮根·秦家賢·顧兆林·毛阿大·黃國珍·羅瑞雲·湯秋汀·畢兆餘各家昨晨捕房傳齊失主將四被告解請陸襄讞會同日副領事林出賢次郎逐一訊明屬實判决陸押西牢三年沈二年史范兩人各一年期滿一併逐出租界贓交失主認領其有無主失贓暫存捕房賄洋充公 
[道尹公署批示二則]  
　　松江縣民鍾永顯等呈爲抗違鈞令依舊袒護官紳徇情擱置不理非仍求派員蒞松會同前後原告赴堂撤底清查曷以明眞相而清積弊堪援嬰命由呈悉仰新任松江縣郭知事迅速澈底查復以憑核辦 
　　南滙縣民婦倪胡氏呈爲不由辯訴連押脅迫　求令飭公處由所呈是否屬實仰南滙縣知事查案集訊秉公核判具報 
[誌謝]  
　　建設雜誌第二卷第五號業已出版明承該社惠贈一册又中華書局贈第六十一册英文週報一册書此併謝 
專件 
[中華民國八年通商海關合口全年貿易總論（錄海關貿易册）]  
　　竊查本年貿易情形政商兩界種種現狀異乎尋常之興味仍未見少溯自上年十一月歐洲休戰四載以還干戈擾攘兹幸告終人皆以爲泰來之機轉瞬即至行見世界和平凡足以副國家之期望者正從此始不意所期望之事論理雖可必其實現而竟寥寥無幾到處皆然故和平之於中國帶來觖望亦屬幻景銷沉方之他國初無少異（中略）但中國貿易自去年十一月歐洲休戰以來所享有國外和平之幸福自無間言當歐洲大局不定踟蹰未决之時期過後則饑饉頻仍生料缺乏需求於中國市面者殊覺急不容緩本年外洋貿易貨價較七年份增漲二萬五千七百萬兩較二年份增漲三萬三千七百萬兩其出口貿易貨價以下船時計算自有關册以來能與進口貨價相頡頏者此爲初次僅有之事况滙兌低落每鎊約値銀三萬完納進口稅係以此爲標準但關稅仍不爲其所礙由七年份之三千六百萬兩二年份之四千四百萬兩增至四千六百萬兩糧食與某種生料需求者往往不論價之高低故商人囊槖豐盈農工利賴匪淺財源充足精神爲之抖擻昔之專恃外國製造品今已漸能仿製實業發逹殆遍國中此皆資本家與商人眞正宏願有以成之（未完） 
來函 
[平民義務學校來函]  
　　敝校任矜蘋先生遺失學校第七十三號捐册一本深恐被他人拾去發生冒捐情事務請將此項遺失捐册號數列載貴報來函中聲明作廢爲感 
雜評二 
[米與金融（訥）]  
　　米貴之恐慌一般貧民受苦痛最甚金融變動之恐慌一般商人受苦痛最甚此皆今日所應亟謀補救者也然金融之變動由於金融界大勢之所趨商人雖受先令跌落滙水吃虧之苦痛而亦無可奈何不能委其咎於誰何之人若夫米價之暴漲則自有負其咎者在縱米出洋者何人私運謀利者何人其所以釀成此恐慌之結果今日之外報且痛言之矣國人其覺之否耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[吾之家庭瑣述（一）] [  張枕綠]  
　　吾當握管草稿時不禁感痛使吾雙親而猶健在得見新婦則素願獲償老懷彌適寗不大佳然已先後溘逝矣壁間遺像徒賸笑容爲人子者偶一涉思恨將奚若 
　　吾於今歳花朝後一日有婦即組成一小家庭吾有兄二分宅而居有姊三長姊嫁已故二姊病廢與長兄居三姊則居於我又一六齡之幼女爲長姊所遺以其父作客津門亦來依我女甥貌酷肖吾長姊而嬌憨如小羊吾不能忘長姊之惠愛之乃篤有一壯年婦供役吾遇之若家人以其克盡厥職 
　　吾家太羅陽以先父營業故來居歇浦之左凡十二載於兹吾所賃居之宅前爲街市後爲郊野需物尚便空氣亦鮮 
　　晨鐘六鳴合家起於牀集於庭作五分間之深呼吸備婦體胖每苦悶煩吾必强之久而漸習問何所獲則謂一日無此但覺口臭甚烈耳 
　　繼共事灑掃務使室無織塵而後已吾有潔癖視塵垢如大敵 
　　盥漱畢各就坐於樓閉目凝思時或無思但養吾氣妻姊互易冶裝傭婦提筐入市 
　　八時旣迨羣集於餐室居停主人不備時計聞鈴聲作則力抵其足於被若欲踢去其晚間之噩夢然一躍而興習聞習興頗有定晷鈴聲善發於吾家餐室中用以喚傭者有時吾儕無需乎傭而居停主人苦矣食桌上人各人者二事時需刀义亦長備焉晨啜粥而午晚二餐以飯初無異於大衆而人或以爲奇爲學洋派滋可笑也 
筆剳 
[紫羅蘭菴隨筆] [  瘦鵑]  
　　李合肥姪孫某女士肄業海上某女校性婉篤能敬其師平居頗愛貓有小狸奴一曰小花色類玳瑁尾蒙茸若狐女士絶愛憐之紅閨繡幰問撫之如弱妹也人有以貓與𨰦石比者謂貓賤𨰦石貴也女士聞而大愠必反言之愠始解而貓亦解意依女士如小鳥見他人恒歛避去日者忽遘難産雛久久弗下女士皇然不能安亟召獸醫數人爲施手術雛未下而小花死矣女士哭之慟盛殮之卜地半淞園外葬焉碣其墓曰愛貓小花之墓并延僧侣諷經三日而罷貓死而有知當可瞑目矣女士師某君與予善屬存其事因記之如此 
雜錄 
[不忘溝壑齋聯話] [  楓隱]  
　　本年四月二十五日蘇城各團體爲日人槍傷之胡宗漢開追悼會余友朱君稼秋作一輓　云弱國無强兵一彈飛來不幸短命死矣寃禽填恨海九原飲泣可以人如鳥乎雖似滑稽實含悲憤（日人所用之槍實係獵槍） 
　　吳縣許蓮士玉庭甫里鎭人也好滑稽嘗有友人暱一冶葉蟬名大塊頭阿翠另築香巢居之倩許作一房聯許即集少陵青蓮語與之曰香葉曾經宿鸞鳳大塊假我以文章友固富而騤者得之竟狂喜 
　　盤門外青陽地初闢租界其二馬路一帶多雉妓所居有小黃金子者山東産粗有姿色一米店商暱之倩許作房聯許亦爲作集句一聯云黃金堪作屋桅子結同心却頗雅切 
新聞拾遺 
　　沙檀香山屬翁依奥島有沙漠其沙極奇風吹其上發聲如唱歌然置手中擦之則變爲梟鳴聲更置衣袋中動摇又變爲犬吠之聲或振鈴聲博物家細加考察見沙粒皆球形觸之即迴旋作聲蓋此沙漠中有特别氣體覆沙粒上成薄皮故能發聲若持沙出沙漠外其聲卽止云[  光宇]  
　　割耳南京南門外香火橋昨有一少年狂奔後有大漢持菜刀追趕至三藏殿下少年忽狂呌倒地一耳已被割鮮血淋漓大漢猶怒嗣經旁人排解始憤憤去據識者謂大漢王姓妻與少年通爲王所見擬送之官少年哀求願出二十元了事詎爲地保等分去十餘元王得無幾大忿故出此云[  隱厂]  
　　替出嫁杭垣鳳山門外吳某因欠巨紳施某多金無力償還會施某女將嫁因有外遇恐被婿家窺破因思吳某女與己女同年貌亦相似商之吳某欲以吳女暫代待翌日歸寗時更換若從則債可取銷吳無法允之及期彩輿臨門至婿家交拜後送入洞房吳女竟盡吐實情新郎恨甚以爲施女旣不貞不願更換即以吳女爲妻施某人悔恨亦無如何[  筆花]  
　　頭上愛情余昨偕同學二人薄遊某游戲場入新劇場時見一女郎裝束入時黑髮上有一白銀夾上刻西字Love（愛）一字識者莫不相顧微笑謂爲頭上愛情去[  一靜]  
　　龍華塔之蛇客有自龍華來者述及前日第六營軍官二人登塔觀覽至四層上忽見佛座内有一大蛇盤踞呼呼有聲二人各以棒擊之蛇忽躍起口吻大張二人駭極逃去由樓梯上墜下跌傷膝骨腰部現已請軍醫療治云[  聲]  
劇本 
[新婚夫婦（二三）] [  瑙威名家皮琴生著一圭譯]  
　　母親你竟這様待那把百物送給你的恩人你還有甚麽話兒回答他 
　　阿克塞這件事直使我心中甚是悲痛要是我當初知道這事糟到這般田地我也决不敢輕意嘗試如今大家的感情中間已有了罅兒倘不把這事趕快解决以後再也合不上來這是我敢說得定的所以我們明知彼此捱受痛苦却也不得不看破一些把他安排好了 
　　父親我們眞是可憐的傻子竟輕意去信託人家 
　　母親你可能在時日上寛限我們好給我們把一切事兒靜靜的想一想像這様簡直是硬巴巴的要拆散我們呢 
　　阿克塞寛限了時日直是延長你們的痛苦解决得快也就使你們不再恨我所以在這個當兒須把這事立時解决不然怕永遠不能解决了 
　　母親咳親愛的咳親愛的（坐下去） 
　　父親阿克塞你聽我們的話你所說的話或者没有錯得也未可知我就爲了這個要懇求你我是從來不求人的此刻却要懇求你求你發一些慈悲心我是個老頭兒吃不起這種挖苦丨他（向他老婆瞧）他更比我吃不起了 
小說 
[社會小說衆醉獨醒（七十）] [  瞻廬]  
　　第十三回重色彩文人結習悔鹵莽道士通疏 
　　慧姑出門後子才笑向朱氏娘了道慧兒的跑路眞似風一般快方才眨得眨眼他早已跨出了大門似這般的跑路休說王媽趕他不上便是我與他賽跑只怕跑一次輸一次跑十次輸十一次（子才且落第何况鵝行鴨步之青巖）朱氏道這妮子的兩條腿操練得好了學堂裏開運動會他考過賽路第一你呌王媽陪他同走宛比龜兒同兎兒競走他乍肯依從子才點頭道這便是婦女解放的好處了朱氏道昨天錦心在這裏也是議論些解放不解放這解放兩字的眞意我可不大理會得大約總是說婦女合該脫離束縛自由行動的意思據你看來畢竟婦女該解放不該解放子才道束縛兩字現在已不成了說話婦女旣不該束縛當然要談到解放問題然而家庭的束縛是容易解放的社會的束縛是不容易解放的家庭的解放無非是限止婦女出門限止男女公開社交這兩個問題倘要解放家長開通一些便可辦到有什麽煩難最難辦到的便是社會的束縛社會上牢不可破的習慣便是把女子當做玩物看待現在有程度的女子果然不甘以玩物自待然而在男子眼光裏看來只怕依然逃不脫這個玩物觀念原來這個觀念根深蒂固不是一朝一夕可以産除凈盡 
文藝俱樂部 
[第一課點題短篇小說]  
　　點題『夢裏』區爲十類舍自撰外特請諸同志分任之瘦鵑喜言哀情結習難除作哀情小說天虛我生老於社會世故飽經作社會小說程瞻廬善寫家庭瑣事作家庭小說朱鴛雛方主學校教席作敎育小說陳小蝶富理想作理想小說徐半梅工滑稽作滑稽小說程小青好談偵探作偵探小說張舍我昌言愛國作愛國小說張碧梧時念庭闈之恩作倫理小說張枕綠方享新婚之樂作艷情小說題曰夢裏而十人之夢各不同讀者作痴人說夢觀可也瘦鵑談於拿聞　 
[夢裏（哀情）] [  周瘦鵑]  
　　五月芳時玫瑰花正開得紅簇簇香噴噴的十分可愛一羣一羣的遊蜂浪蝶在萬花中往來飛舞消受他們的妙香飽餐他們的秀色那時已是傍晚六點鐘光景斜陽映看玫瑰更紅得像血一般一處園子裏有一座六角凉亭亭子裏有一個少年斜靠着卍字式的竹闌干呆呆的對那些玫瑰花瞧瞧得那些嫣紅的花容似乎都變做了人面當下便放聲說道玫瑰啊玫瑰這一個半月來我天天來瞧你已瞧得厭了你若是識趣的可能把你的葉兒瓣兒一起變做了那人的嬌臉天天供我飽看那纔百看不厭咧正說看恍恍惚惚聽得背後嬌叱一聲道你在這裏說甚麽呆話花能變了人可不是成了妖麽那少年立時回過身去帶笑說道咦你來了我已等了你好久因爲時時刻刻想念你纔說那種呆話這時亭後便轉出一個長身玉立的女子來輕雲出岫般走入亭中向少年道想念可也没用你還是不必想罷少年正色道誰能禁我不想上天給了我這顆心實是專爲想念你用的女子道你總是說呆話我原並不是不許你想念我就我也未嘗不想念你呢然而越是想念越多痛苦不見我們彼此想念已六年了六年中間無非咽着眼淚懷着碎心活受情愛地獄中的苦楚那裏有一件快意事啊少年微歎道怎麽不是我的心也爲你碎盡了事到如今還有甚麽法兒想彼此抱着這片赤誠一輩子厮守着罷說到這裏忽從衣袋中掏出一個約指來授給那女子道這一個約指我此刻當着天和上帝給你算是我們兩口兒精神上的結婚約指上帝和天便是證婚人從此你是我精神上的妻了那女子低應了一聲緋紅着臉套在左手的第四指上接着柔聲說道天長地久我决不脫去這個約指且慢我也給一個約指你當下便也在纎掌中托出個約指來少年正要伸手去接猛可的被一個胡蜂刺了一下這一刺不打緊可就把他的好夢刺醒了張眼四瞧那裏見他的心上人但見玫瑰花又香又紅在晚風中摇曳着他便自言自語道我原來在夢裏愁悶中的光隂眨眼兒已過了十年那少年和那女子彼此依舊想念着他們的心是過了一百年一千年也不會變的叵耐他們還不能自由兩方面的牽累也没有去接着又過了三十年死的都已死了再也不能生甚麽阻力然而他們都已到了老年頭上也着了霜雪咧一天那四十年前的少年正苦苦的想念着那個女子這時正在五月園子裏的玫瑰依舊開得又香又紅驀地裏那女子來了笑着向他說道我們都已自由快一塊兒結婚去兩人便到了一個所在都裝束得像新郎新娘模様坐着花馬車同上禮拜堂照常行結婚禮禮成了並肩出門那女子又笑着說道我們須去蜜月旅行到世界盡頭處去那少年仰天狂笑道好好你今天纔是我眞的妻咧這一笑不打緊却笑破了他的好夢他的氣也就在這一笑中斷中 
　　他依舊在夢裏但他不知道是夢還當是眞的事他這夢永永不醒他也永永快樂幽恨酸淚都埋在這長夢裏頭（完） 
[自由談之自由談] [  鵑]  
　　人有夢一樂也夢雖有噩夢好夢之别然夢中所經往往有陸離光怪非吾人醒時可得者天堂地獄一一現於幻夢别有佳趣吾願入夢中之天堂亦願入夢中之地獄 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大事撮要［］]  
　　英俄通貨談判俄國商務委員團主任克拉新氏上月杪抵英與英國當局談判通商問題已誌上期增刋據本週間所得消息此項談判方在進行中英相已兩度接見俄代表法國恐英國接受俄之現金致妨其對俄要求因有表示不安之意國際經濟議會之法代表被派赴英時總理囑令不得與聞對俄現金貿易事蓋法之於俄原爲債權人而俄國國家銀行存金則皆爲過激黨所没收也美國則將俟俄代表與高等經濟議會代表在倫敦開會時派遣非正式代表與會又其商會亦欲派員赴俄調查通商問題據英相喬治答覆下院質問之詞氣則謂對俄通商之决議實發軔於巴黎之高等議會而告成於桑里摩首相議會是其先得協約國之同意而非單獨擅更對俄方針也明矣又謂英國當先查明交還俘虜及文字鼓吹諸問題獲得確實之保證然後開始通商之談判英國之所以亟欲與俄通商者蓋以英國缺少糧食及工業原料最足釀成經濟上之恐慌俄國農産獨富近年烏克蘭西比利亞一帶存麥極多亟待輸出以換得他國之製成貨品兩國有餘與不足適相反背於是通商之形勢成矣故英國之急切計謀者爲交換貨物之商業而非利其多金也 
　　俄波戰事俄波戰事自紅軍渡過特維拉河Dwina南攻比里西拉Beressina河陣線佔波里索夫Borissov鎭後北陣線上形勢轉重蓋自北方攻入可以捬波蘭之背而扼烏克蘭之吭也而在上月杪本月初之間波蘭反攻之勢亦頗不弱紅土非徒不能前進且爲波蘭軍所逐退委棄俘虜軍械無算共在東陣線上（卽尼泊河Dnieper一帶）攻擊基夫Kiev者亦無功而退 
　　和會近聞對匈和約或稱紐易和約以在巴黎之紐易Nenilly地方授與匈代表而得名亦猶德約之稱凡爾賽和約奥約之稱聖石門和約也自本年一月十四日匈牙利代表接受和約後幾經往還磋商至本月四日方克簽字告成匈牙利疆域之縮小附圖表明 
　　新舊匈牙利疆域比較圖 
　　虛綫爲匈牙利舊界粗綫爲匈牙利新界 
繼桑里摩和會而開之斯巴和會原定五月杪開會邀請德國當局蒞會面商一切未了問題（賠欵軍備等）後以德之要求而展期於六月二十一日今據巴黎倫敦電傳恐又將展期七月初旬開會而英法首揆又須在開會之前先行集議一次云 
　　愛爾蘭拒絶運械問題英政府運兵入愛維持秩序遏平新芬黨遂遭反動已迭誌本刋現在愛爾蘭之新芬黨勢力益熾西南柯克Cork商港已完全入新芬黨手中昆斯登Queenfown海軍港（在柯克東南海邊）之船港機關亦與黨人沆瀣一氣鐵路工人船港工人之爲黨人後盾拒絶搬運軍械煤斤不駛裝有兵士之火車無論已即愛爾蘭地方自治選舉之結果除東北部之烏爾斯特Ulster倫敦特里Londerry諸郡外亦皆爲新芬黨獲勝郡議會與縣議會泰半全屬新芬黨是可見其勢力之偉大矣然英國之兵士仍由運兵艦驅逐艦或戰艦陸續運往愛爾蘭海濱各埠又英國路工代表團往見首相現雙方談話之語氣英倫職工聯合會對於愛爾蘭工人之行爲似亦不無微辭領袖代表且謂扶助愛爾蘭罷工者無異對政府宣戰云 
政事 
[英日同盟與美人之意見（二）（圓）]  
　　C.F.Remer原著 
　　一九○五年之二次英日同盟日本對俄政生以日俄戰爭而告一結束日俄之戰開始於一九○四年二月翌年八月締結樸資茅斯條約而戰爭告終吾人回憶當時美國羣衆報章官吏等所取之態度即知美國全國對於日本所施對俄政策之性質確曾表示贊可之意見也日俄戰事方在進行中日本卽與英國締結新同盟是爲一九○五年八月十二日之二次英日同盟新同盟爲對美國保證英國亦已信任日本處置遠東事件之政策其得美國之贊成亦猶一九○二年之第一次同盟也 
　　一九○二年之同盟雙方約定苟或締約國之一方對外戰爭則彼方應保持中立又或他國或數國對締盟國之一方施行敵對之攻擊則彼方應出力扶助同盟之用意卽在第一節中叙述詳明其文曰『英日兩政府志願維持極東之原狀及和平又極關切於保證中國高麗兩帝國之獨立及領土完全穩固各國在該兩國内之工商業均等機會是以贊......云云 
　　一九○五年之二次英日同盟對於一九○五年一次英日同盟之異點可得而言之第一二次英日盟約實爲一種攻守同盟蓋雙方互約苟或遇有他國對於締約國之任何一方施行未經挑動之攻擊或侵略行動時則彼方應出力扶助之第二二次英日盟約締約國雙方政府之用意即在叙文中宣述之此項意旨在一九一一年之三次盟約仍不少更故卽引述於此其文曰 
　　（甲）鞏固並維持東亞及印度地方之普遍和平 
　　（乙）保障中國之獨立及領土完全承認各國在華工商業之均等機會以圖維持列强在華之公共利益 
　　（丙）維持兩締約國在東亞及印度地方之土地利權并保衛兩國在該處之特殊利益 
　　第三異點則一九○二年盟約之叙文中有維持高麗獨立及領土完全之字様而第二次盟約則無之日本實行其指導管轄并保護高麗之志願蓋彼爲鞏固自國利益起見自以爲適合時宜而必不可少也英國則在印度邊界左近自以爲有採取種種行動之權利蓋彼爲保衛印度屬地起見亦以此舉爲必要也陶格拉斯Douglas謂日本有第一次英日盟約中聲明尊重高麗之獨立與領土完全今二次盟約則在許其高麗可以自由行動矣日本天皇對俄宣戰之勑諭亦曾聲言「高麗之單獨行存在於帝國領土之安全實有莫大之關係」云美國輿論以此第三異點而不勝其懷疑雖有日皇之聲明以及一九○八年伊藤氏之宣言謂日本並未蓄意併合高麗而美人反對之意思終未能消釋也美人蒲魯克Sidney　Brooks者觀察遠東事件素稱精神曾在一九○五年著文論二次英日盟約締經時美人所處之地位略謂「或者猜度日本並無何種野心亦無爲王之政策此實至愚者之言也日本之野心其形式是否將使膠　　美國加利福尼亞省風景之二 
　　拉生火山　　Lassen 
　　一九一一年之三次英國同盟一九一一年英日同盟又加修訂是爲第三次英日同盟今猶發生效力亦即現在所欲討論者也其約文略與一九○五年之二次盟約不同關於日俄戰爭之約文當然删去惟提及印度邊境謂在此事件日本並無接受磋商之權 
　　三次同盟之於以前兩約有重要之變異二端第一變異盟約中有一條文謂締約國兩方互認苟其一方曾與某第三國締結仲裁條約者則本約不得强制締盟國之彼方對此第三國開戰有此變更而美國對日之態度亦開始轉移矣在一九○五年一九一一年之間日僑移居美國之問題日趨劇烈觀于一九○八年日本訂結所謂君子契約Gentlemen 's　Agreement者承認管理日本遷居美國之舉可以知矣然此移民問題雖極重大而美國對待日本遠東政策之態度所以大變者其原因非獨在此也撼當時美國國際法公報指述一九一一年之英日同盟與英國所訂其他國際條約之異點即英國之爲此乃用全體大不列顚帝國之名義且先與諸自治殖民地磋商而得其同意者也英之自治殖民地無不排斥日僑移殖於其境内者則自不能望其以已所勿欲者强他國爲之也夫此英美間之仲裁條約美國及英領自治殖民地之日僑移殖問題皆足以解釋三次英日同盟之第一重大變異也日本之棄置對華自由政策當時固無此感想當時之日本報紙猶謂將有英美日三國州灣安南及菲列賓三地之主人翁德法美三國發生疑慮著者固未能信其必然在未來之數年中英日同盟將爲亞洲内部環境保全原狀之保障物此吾人所知者也吾人所尤應知者在後此數年中日本以戰勝結果而造成之廣大帝國將益擴充矣日本在中國之利益將益臻鞏固矣其貨物益將貶價賤售以排斥競爭者而攫得中國商業上有力之專利權矣苟在將來不生此種景象固爲歐美所樂覩然而即使減抑亦必爲侵略政策之景象也 
　　日本之在商業方面與美國竭力競爭固美國所希冀者也日本當俄國問題極臻艱難之時竟能表示博大無私之精神以使政治上之侵略行爲不發生於事實是亦美國所敢信任者也今日本又與英國締結同盟矣美國之視此盟約更以爲其能保障日本博大無私之政策而使之賡續進行也 
　　同盟之疑議而美人之態度則在美國國際法公報中述明之其言曰「法俄二國歐洲强國之最與英國接近者也皆對英日同盟及英美仲裁條約表示同意苟或法日兩國亦各與美國訂結仲裁條約有此事實則三國協約將擴充而爲五國協約聯歐美亞三洲而爲一大體矣」苟在當時覺察英美二國之間對於日本之遠東政策將有根本異點之發生則二國之中必皆不作此種言論也 
　　三次英日同盟與一九○二年一九○五年兩次盟約之第二異點即在本約中並不提及高麗地位也蓋高麗已併於日英國人士對此合併事件大都視以爲無足輕重之問題而當時之評論皆若表示美國國内人士之態度無不深信高麗之確係不能自治而收坐待日本治韓之成績也者 
工商業 
[戰時戰後之糖業概觀（祖蘭）]  
　　現在糖價飛漲了吾國的商人或者也有幾個人知道這糖價飛漲是歐戰的結果但是歐戰的結果何以能令糖價飛漲這個問題恐怕一百個商人之中没有一二個人能彀回答出來所以我把這篇文章從日本報紙裏摘譯出來請我們商界裏的人看看商界諸君呀做現在的商人第一要有世界的眼光就是這篇文章正惟有了世界的觀察才能做得出來諸君看了之後諒可知道糖價飛漲的一件事是關於全世界的並不是僅關於我們一國的其餘商業上的事情也大都如此所以我說要有世界的眼光 
　　歐戰以前全世界之産糖額爲一千八百餘萬噸其中甘蔗糖約九百八十萬噸甜菜糖約八百四十萬噸兩種之産額幾在伯仲之間至一千九百十四年歐戰勃發德奥俄法意諸國之土地向爲甜菜糖之主産地者一變而爲戎馬蹂躪之區糖廠亦爲礮彈所毁其幸而獲免者亦均改造軍需品今若以一千九百十四年度之世界産糖額表示世界平時之砂糖需給狀態則依右表之數字知世界産糖額對於消費數量實不足二百餘萬噸歐戰中産額減少之最甚者爲中歐交戰國其中尤以法國爲烈觀右表幾減少八分之七俄德奥意比等國亦均見其逐步減少德奥二國之甜菜糖産額在歐戰之前佔歐洲金産額之大半除供給本國之需要外尚能每年以二百萬噸輸往英國及其他諸國以與甘蔗糖抗衡及受大戰之影響遂致較戰前減少半數然以本國生産尚能敷本國之消費也反之英法俄意諸國之砂糖界則大現饑饉之象其中尤以英國爲甚蓋英國平時仰給於德奥之輸入戰端旣啓輸入停止糖界遂入窘境與其他諸國合計實不足四百八十萬噸遂不能不求諸歐洲以外諸國無如開戰以來船舶減少未能鬯所欲運於是不能不講求節省消費一方面以法令限制國内砂糖之最高價（歐戰前英國人民一人一年間之消費量約七十斤歐戰中限制每月僅能用二斤美法及其他諸國之限制亦大都如此）他方面商請美國倍量輸入政府專派官吏管理之並力講分配之方費盡種種手段方得調節國内之需給而糖價亦賴以維持 
　　次觀産糖額增多諸邦之中尤以古巴爲最著較之戰前增收一百十餘萬噸除供給美國之消費外尚具有一百五十萬噸之輸出餘力此蓋以美國政府對於歐洲聯合國立於供給砂糖之責任　位故舉其全力從事於古巴糖之樹藝加之壯丁被徵肥料不足收穫痛受打擊産額遂致驟減如去年甜菜糖之産額僅爲三百六十餘萬噸較之戰前實減少四百八十萬噸亦去烈矣反之甘蔗糖之産地因開戰以來力謀奬勵耕作法加之天氣良好之故至一千九百十八年産額增加二百五十萬噸竟逹一千二百三十餘萬噸之多故兩種糖之産額至是遂失其平衡兹將兩種糖之産額列表於後 
　　戰時甘蔗糖之産額（單位千噸） 
　　　　　一九一四年　　一九一五年　　一九一六年　　一九一七年　　一九一八年　　一九一九年 
古巴　　　二·五九八　　二·五九三　　三·○○八　　三·○二四　　三·四四六　　三·六○○ 
英領印度　二·二九一　　二·四六一　　二·六三四　　二·七二八　　三·二二九　　二·三三七 
爪哇　　　一·三四五　　一·三○三　　一·一九九　　一·五九六　　一·七九三　　一·六七○ 
合衆國　　一·一五○　　一·一一○　　一·一○○　　一·三○九　　一·一四五　　一·二○○ 
南美　　　　　七八○　　　　八七四　　　　七五一　　　　六五三　　　　六八六　　　　八七八 
非洲　　　　　四七五　　　　五二四　　　　五一二　　　　五二三　　　　五四五　　　　六七八 
澳洲　　　　　三五五　　　　三四八　　　　二五○　　　　二八九　　　　三九七　　　　三○六 
中美西印度　　二五八　　　　二四○　　　　二二六　　　　二○五　　　　二一○　　　　二六三 
菲列賓　　　　二二五　　　　二四三　　　　三三二　　　　二○三　　　　二一六　　　　一六○ 
日本　　　　　二○四　　　　二六二　　　　四○五　　　　四三六　　　　三九八　　　　三七五 
英領西印度　　一二○　　　　一二一　　　　一八○　　　　一九九　　　　一八○　　　　二一六 
法領印度　　　　七八　　　　　八○　　　　　七三　　　　　七○　　　　　四九　　　　　六○ 
西班牙　　　　　一三　　　　　　七　　　　　　四　　　　　　五　　　　　　六　　　　　　六 
總計　　　九·八九四　一○·一六六　一○·六七四　一一·二四○　一二·三○○　一一·六四九 
　　附 
合衆國甜菜　　六五五　　　　六四六　　　　七八○　　　　七三五　　　　六八三　　　　六七五 
坎拿大甜菜　　　一二　　　　　一四　　　　　一八　　　　　一三　　　　　一一　　　　　二二 
　　戰時歐洲甜菜糖之産額（單位千噸） 
　　　　　一九一四年　　一九一五年　　一九一六年　　一九一七年　　一九一八年　　一九一九年 
德國　　　三·七二○　　二·五○○　　一·四○○　　一·四五○　　一·二○○　　一·四一二 
俄國　　　一·六八八　　一·九九三　　一·四六七　　一·三一六　　　　九○○　　　　八○○ 
奥匈國　　一·七○三　　一·六○二　　一·○一一　　　　九四○　　　　七○○　　　　七○○ 
法國　　　　　八○五　　　　三○三　　　　一三六　　　　一八四　　　　二一○　　　　一一○ 
意大利　　　　三二八　　　　一六七　　　　二三○　　　　一四○ 
比利時　　　　二二九　　　　二○五　　　　一一三　　　　一三五　　　　一二五　　　　　七五 
其他　　　　　五○一　　　　五一一　　　　四七八　　　　四二二　　　　四一九　　　　　七三 
總計　　　八·二○四　　七·五八三　　五·○七八　　四·八五六　　三·七六四　　三·六七○ 
　　全世界糖産地圖 
　　黑色者爲産糖地域 
 
 
 

Page 19

 
 
也爪哇在歐戰中亦增加産額三十萬噸但該島産額之大部分不能不輸往外邦及聯合國封鎖德國之政策奏效以後爪哇糖輸出之途爲之梗塞蓋以爪哇爲荷蘭之領土而荷蘭爲德國對外之唯一門戶聯合國封鎖荷蘭尤不能不格外嚴重因之領土之爪哇亦大受其影響糖價低落當時幾不知伊於胡底糖商之破産及糖舗之閉歇接踵而起爪哇經濟界之恐慌不可名狀荷蘭不忍默視竭力救濟公定價目禁止私賣然亦僅能維持糖價之暴落仍未入於樂境也 
　　觀以上所述知大戰之結果此方苦於砂糖之不足彼則窮於多量産品之輸送致惹起不能以有餘補不足之怪現象洎乎大戰告終和平恢復船舶增多運輸如意交戰各國或弛廢其限制消費之公令交戰中大受束縛之人民一旦得恢復其消費之自由於是需要之度亦遂倍蓰於往昔　勝而驕因驕而奢凡百需要之增　要亦爲自然之結果加之美國自去年七月一日實行禁酒令以來茶與咖啡及其他飲品之銷路廣大因之砂糖之需要亦隨之而　高 
　　由是觀之五年間慘淡辛酸之大戰實令世界之糖　　生一劇變之時期各國糖量之消費不僅復戰前之　　且行見其逐日增進而决無減縮之憂慮者可斷言也歐洲諸國以僅及戰前産額之半數之産品决　供此劇烈之需要供少求多又生不足而此不足自不能不以甘蔗糖補充之則甘蔗糖市價之飛騰又必在意料之中矣 
　　歐洲大戰之影響及於世界砂糖需給之概况又因戰後消費之澎漲致糖價飛騰之　因旣如前述矣但欲研究對此劇烈增進之世界的消費究應如何調劑則又不能不考查世界産糖之能力換言之即不能不探究甘菜而糖之生産狀態究起如何之變化也 
　　對此研究當首先矚目者爲古巴此島之産糖額國美國政府努力之結果一躍而逹四百萬噸之多就其地質論將來尚可望其增收無如該島人工缺乏運輸不便富源開發未免美中不足就現在之狀態而言今後果能發展至如何之地步尚不能無疑即如本年度之預計約能産三百二三十萬噸今姑以去年産額三百六十萬額算之其中除去本島之消費十五萬噸餘則悉數運往美國精製除供美國人民之需要外更將餘額運往歐洲諸國但在美國自禁酒令實施以來消費日漸增加去年五六兩月已逹四十萬噸之多本年之消費預計約在五百萬噸内外今姑假定爲四百五十萬噸然美國本土産出之甜菜糖爲七十五萬噸露伊西納Louisiana産出之甜菜糖爲二十五萬噸樸篤利壳PortoRico檀香山及其他各處産出之甜菜糖爲八十萬噸合計之知可供美國消費者僅爲一百七十五萬噸從四百五十萬噸中減去此數則知美國對於國内消費量尚少二百七十五萬噸也此不足之量自不能不仰給於古巴糖之輸入故知古巴糖對歐之輸出能力僅爲八十五萬噸左右 
　　其次之當注目者爲爪哇是島每年産額爲一百六十萬噸但島中米糧不足若不仰仰光及西貢之輸入則該島所産實不敷本島之用去春以來法國政府禁止西貢米之輸往爪哇於是爪哇甘蔗園之一部不能不改樹禾稻加之歐戰之結果勞働階級往往有社會主義之傳染所謂民族自决　　自給之論調甚盛此等過激思想傳播於蒙昧之士人以後遂成爲實際之運動故甘蔗耕地之擴張亦受限制調查去年實情知已有將耕地三分之二改爲樹藝禾稻之計畫矣故爪哇糖將來之收獲决難超過近時也本年度之産額據調查知爲一百二十萬噸其輸往印度方面者爲三十五萬噸輸往日本者爲二十萬噸輸入中國者亦爲二十萬噸輸往澳洲者爲十萬噸本島内之消費爲十五萬噸合計爲一萬萬噸故對於歐洲之輸出能力僅爲二十萬噸英領印度雖由英國政府竭力奬勵種糖自給之方然一時尚未能如願年産額雖爲二百三十萬噸内外然國内之消費實占三百五十萬噸而此不足之數正有待於爪哇糖之輸入也台灣雖亦爲産糖之地然無海外輸出之能力又如菲列賓雖能産糖十六七萬噸然爲吾國及南洋羣島所吸收此外産糖之地雖多然僅能供本土之消費對於世界砂糖之分布並無何等之影響也（未完） 
　　美國加利福尼亞省風景之三 
　　撒克雷曼佗Baoramonto河上源之石灘 
[日本内外糖價之大勢]  
三月中分蜜糖因外國糖銷塲不振金融梗塞内地（日本自稱）存貨過多之故五六月期之價常在三十八元（日幣下同）左右逾月後因古巴糖與爪哇糖突然爲循環的飛漲内地商人（日本自稱下同）所有之爪哇糖在産地轉賣者其數實逹二十五萬噸之巨此外内地現貨之爲歐洲加奈大美國所約定者亦逹五萬噸以上於是去臘以來因存貨囤積壓迫内地市場之暗雲爲之一掃而盡而一方面出納之通融資金向以爲懸念者亦直接得日本銀行（日本國家銀行）之諒解特支出三千萬元以爲之助於是形勢一變雖他方面若股票生絲棉絲米及其他重要商品暴跌不已而糖之市面獨超然强硬及至下旬比三月中之低價漲起六元五六月期貨遂爲四十四元大振買者之氣然各地因適逢財界突發之混亂皆持傍觀態度而同時又接爪哇糖因反動跌價之報於是囤積者漸有急於脫手求利之狀市面因之又起混亂比之前日之高價反跌下四圓而爲四十圓收盤時又漲起一圓而買進者因價低氣勢甚盛也 
　　古巴糖　一月以來在市面呆滯之中常保定十元之中價及三月上自以來四歐美　價之恢復漸有騰漲之勢而同時又得强材料之出現卽當初維廉脫格來所發表之本季古巴糖之産額原爲四百三十萬噸而三月之終忽又報告收成減少三十萬噸訂正産額爲四百萬噸而一方面玖馬氏更聲明預想當再減十萬噸爲三百九十萬噸然該糖於去年向歐洲方面早已訂定出售一百五十萬噸之成約其後雖因今春來歐洲滙價不佳之故一時有交易中斷之狀然近日滙價恢復買進之氣勢再趨於旺盛乃忽接此大歉收之報告而最爲之驚駭者爲美國精糖公司方面彼等自去年來皆預料糖價前途必跌故暫作傍觀不急於買進及接此報乃急急　始收買而市面遂因之大漲如四月以降之活躍大有可以注目者卽十五日現　價爲十八元八分之一遠期　爲十八元四分之一比之前二月中之低價竟一漲至於八元也 
　　爪哇糖亦因古巴飛漲之刺載歐美方面買進之氣勢甚熾三月下旬六月期價三十八盾（荷幣Duild）之白雙回逾月後托辣斯售貨遂至全然枯竭因之消化日本方面之巨額之轉賣貨而市面騰高竟突破五十盾之大關門漲起五盾後盤跌二盾忽又反漲四盾形勢甚强硬也 
　　試就本年份全世界糖之需用與供給之狀况觀之則去年末所預想之全産額爲一千六百二十一萬八千噸而消費額爲一千五百八十萬六千噸扣除後尚有供給餘剩額四十一萬噸而一方面與糖價至有關係之運費亦因世界的船艙空餘異常低減同時又將起世界的金融之逼迫故糖價之將來皆預料其必然軟弱也 
　　然三月之終　　糖收成之減少突然發表而歐洲甜　糖亦四天時及其他之原因亦有大歉收之報故最近預想之産額遂降至一千五百四十八萬一千噸比之去年末之預想實減七十四萬噸若前述預想之消費額而無差誤也則向之以世界的供給餘剩爲念者今將慮近三十三萬噸之不足矣而世界之糖産額降至一千六百萬噸以下者爲過去十年間未有之奇事是實最近内外糖價飛漲之主因也今將至要各國之需用供給狀况分别表示於左 
　　本季全世界糖之生産額 
　　甘蔗糖之部（以千噸爲單位） 
　　北美路易其亞那州Louisiana一○三千噸 
　　勃羅脫利古Porto　Rico四三六 
　　檀香山五○○ 
　　古巴四·○○○ 
　　聖德民格 
　　秘魯二五○ 
　　亞爾然丁二六○ 
　　勃勒其爾一八七 
　　其他西印度中美南美各地五二一 
　　英領印度二·八○○ 
　　爪哇一·三三六 
　　日本三○○ 
　　非律賓二二五 
　　澳洲一七五 
　　非其島六○ 
　　亞非利加五八二 
　　西班牙六 
　　合計一一·九二一 
　　甜菜糖之部千噸 
　　德國七五○ 
　　捷克及奥匈七○○ 
　　俄國烏克蘭波蘭三五○ 
　　比利時一二五 
　　荷　蘭二○○ 
　　瑞典一五○ 
　　丹麥一六○ 
　　伊大利一五○ 
　　西班牙一二○ 
　　瑞士四 
　　勃牙利一五 
　　美國六五○ 
　　加奈大一六 
　　合計三·五六○ 
　　兩總計一五·四八一 
　　本季全世界糖之消費額千噸 
　　德國一·○九二 
　　捷克奥匈五四九 
　　法國七○○ 
　　比利時七○ 
　　荷蘭一四○ 
　　瑞典一三七 
　　丹麥一○四 
　　伊大利一五四 
　　西班牙一二六 
　　瑞士二六 
　　挪威五九 
　　英國一·二○○ 
　　布加利亞一五 
　　其他歐洲各地三六四 
　　美國四·八八○ 
　　加拿大三○○ 
　　古巴一三○ 
　　南美五○○ 
　　爪哇二○○ 
　　日本四○○ 
　　中國五二○ 
　　英領印度三·五○○ 
　　其他各地五五○ 
　　總計一五·八○六 
　　次將内地市場本季預想之需用供給狀况分别錄之 
　　本季預想供給額（以千擔爲單位）千擔 
　　去年末存貨二·四七四 
　　臺灣糖移入額三·一○○ 
　　冲繩及内地産額一·○○○ 
　　海外糖輸入額三·四○○ 
　　合計九·九七四 
　　本季預想消費額 
　　内地消費額六·八○○千担 
　　中國朝鮮關東州輸出額一·三○○ 
　　其他輸出額一·○○○ 
　　合計九·一○○ 
　　相除預想剩餘額八七四 
　　由此觀之本季内地市場雖尚得近九十萬担之餘利額然有一極可注意之事卽内外糖價之聞隔相懸過甚今試以最近四月二十七日之爪哇糖與内地分蜜糖之市價比較觀之則 
　　爪哇黃雙目六月期四十八盾 
　　運入内地以日幣換算四十八圓八十錢 
　　分蜜糖舊糖四月期三十四圓 
　　同新糖六月期四十一圓 
　　即爪哇黃雙目比之内地分蜜新糖實漲起七圓若比之舊糖即將此後二個月間之利息棧房費扣除而計算之亦尚漲起十三圓則今後内地糖商於生意上必益將高價之爪哇糖期貨在産地轉賣而換買抵價之内地分蜜糖此爲至明之理前述供給額中預想之本季海外糖之輸入額卽減算爲二十萬噸然因此換買關係之結果輸入額當再減五六萬噸此勢所必至若是本季内地之需用供給或適相抵無過與不足倘此内外糖價之間隔聽其自然則一方面將益促進内地存貨之輸出海外而他方面爪哇糖期貨之産地轉賣亦必與之俱盛則本季末之前或發生非常之供給不足亦未可知也 
　　總之自内地財界之現狀觀之因金融梗塞實需不振糖價獨超然保持其高價之希望雖甚薄弱然糖與他種對内的商品不同旣有世界的供給不足之强材料而其市場又爲世界的共通遍普者則内地糖價當有增高之望一旦財界安定必可實現似無可疑之餘地也 
[英美二國造船事業之比較（亞漁）]  
　　美國上議院商務委員會主席瓊斯氏提出擴充美國航業議案預料至一千九百二十年年終美國所有船之艘數以及載重噸位幾可與英國者相等其意即謂美國商船隊至一千九百二十年年終可逹一八·○○○·○○○噸瓊氏又謂商船從事於海外貿易者實佔一二·○○○·○○○噸其中八·○○○·○○○以上均爲國有政府之所以經營偌大航業者實因國内民有之輪船公司無經營之能力難與外人競爭也故商務航業會社之設立爲必不可緩之舉也 
　　近有利物浦小輪三艘以在途中拯救葡萄牙商船之故赴海軍裁判所控訴院投訴葡國商船保托亞立山大號Porto　Alexandre此案懸擱至今未得圓滿之結果因葡政府以船爲國有無可控訴之理故將訴狀擱置不問由此觀之國有之船能不受法律於束縛則船爲國有之利益洵甚大矣 
　　世界最大之商船 
　　德國之大商船依姆派來托Imperater號載重五萬噸今歸英國之克納特公司CnnardCo攝影時正在利物浦船塢修理觀其船尾高大可知 
國名　　　　　　　一九一四年六月　　　　一九一九年六月 
　　　　　　　　　　　　　　　噸　　　　　　　　　　噸 
英國　　　　　　一八·八九二·○○○　　一六·三四五·○○○ 
英領屬地　　　　　一·六三二·○○○　　　一·八六三·○○○ 
美國海行者　　　　二·○二七·○○○　　　九·七七三·○○○ 
美國湖行者　　　　二·二六○·○○○　　　二·一六○·○○○ 
五年相差 
　　　　　　　　　　　　　　噸　　　　位　　　　　　百分　　　　 
英國　　　　　　减　　二·五四七·○○○　　　　　二三·五 
英領屬地　　　　增　　　　二三一·○○○　　　　　一四·一 
美國海行者　　　增　　七·七四六·○○○　　　　三八二·一 
美國湖行者　　　減　　　　一○○·○○○　　　　　　四·四 
美國航行湖上船隻之減少其故在移用於海上也至於德國船隻之損失占其總數百分之三六·八共約一·八八八·○○○噸且該國之船大半爲協約各國所奪去故各國商船噸數較原有者爲多查奪獲德船之多美國爲最當勞合社刋佈上表時協約國没收德國之船尚未分派就緒故美國船數之增加尚不止此觀於其他各國之情形亦復相侔也一千九百十四年吾國船隻佔全世界總噸數百分三四一·六至一千九百十九年一跌而爲三四·一而戰前美國僅占全世界海行船百分之四·四六迨於戰後一躍而爲二四·九且其間二○·四爲航行海上者也 
　　大戰時代美國造成本製汽船爲數不少特其結果不甚佳據勞合航務社所公佈之船政統計表一千九百十四年七月份世界各國所有汽船約共計四五·四○四·○○○噸帆船約共計三·六八六·○○○噸至大戰告終後統計損失約在百萬噸以上迨至一千九百十九年七月中旬商船之數竟爲四七·八九七·○○○噸較之戰前增加幾逹二百五十萬噸左右惟證之戰爭之各國所受之損失以及近今運費之飛漲則商船噸數似應減少今反增加此事似不足信然稍加考慮則其增加之理由自能明瞭矣夫各國稍具財力者無不爭先恐後製造新船冀趁此運費日漲之時可獲無窮之利益而英國反較沿海諸國爲遜推究其故厥有二端一因增造兵艦俾獲大戰最後之勝利一因戰時所損傷之船亟需修理也 
　　夫全世界船隻噸位旣已增加矣而運費迄未稍减何也曰戰爭未了之事皆需商船運用也 
　　兹據勞合航務社所載各國船政統計表比較英美兩國之消長如下 
　　耳據勞合社所稱述木製汽船本可置之不論若將木將汽船不計則美國海行船必由九七七三○○○噸降至八四二六○○○噸矣 
　　再就未竣工之船隻而言美國一千九百十九年九月三十日止在建造中而猶未完工之船共計三四七○七四八噸其中帆船一六○○○噸木製船二一一○九○噸鋼船船底三○九○三四噸如將三者暫置不可計則其實數當如本表 
　　一千九百十九年九月三十日美國未竣工之船 
　　航綫　　　　　　　　　　艘數　　噸位 
　　駛行於大西洋各口岸者　　二八三　一·七三八·八五八　　 
　　駛行於太平洋沿岸者　　　一四一　　　八四三·七○四 
　　駛行於墨西哥灣各岸者　　　三九　　　一八三·六七○ 
　　　　　　　　　　共計　四六三　　二·七六六·二三二 
　　同時英國在建造中之船共七百三十九艘計載重二八○○九二九噸 
　　兹就兩國未造成之船比較之英國似較美國爲多美國在戰爭中雖竭全力製造船舶而其結果竟不及英國（是篇爲英人之言譯自曼哲斯德導報） 
[本刋啓事]  
　　嗣後外問轉載本刋文字者應註明『轉錄申報星期增刋』字様 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
