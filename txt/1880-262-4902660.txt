# 1880 - 262 - 4902660

 

Page 1

 
 
[海防餘議]  
　　自中俄索地之議不成兩相虞詐各　兵機俄則行事張皇動以炫人耳目為先務故調遣兵船儲備餉械使人皆知其志在中國而中國則守軍機秘密之常絕不聲張而陰為防備半年以來俄人之意早經顯揭而中國之事未有端倪不知者方謂中國不知設備也然至今日而兩國用兵之具固不啻陳於目前矣以德度之事理之曲直口說之是非行為之公私中國固無不勝於俄以力衡之則觀於今日辦防一切舉動中國又未嘗遽出俄下而必曰不可相抗也天津之防早極嚴密南洋各口如廣州福州厦門温州寗波上海崇明海門福山江陰擇其重輕分遣戍卒有船炮之精利則足以禦敵恃地勢之生成則足以自守禾始不能固吾疆圉其向未設防而今與俄人啓　實為重地較各海口尤係安危者則如山海關之偪近京師勢成後蔽已　特命大員調集各路精軍前赴守禦矣如山東所屬烟臺一埠慮為敵軍接濟資糧與南北聯絡為進退樞紐者則又聞山東大吏籌辦軍火次苐布置矣若夫琿春黑龍江水陸皆通接連滿蒙各部者則屢見豐岐兩憲奏報防堵情形知彼處營制正當嚴加整飭之時而况新疆一路諸軍久駐關外習上戰場苟有驅策無不奮勇所為兵精糧足者正在此地是西北一隅又無可憂也然則備俄之道亦約略盡於是矣昨報俄將沙司鴿前赴日本之後湏往琿春由琿春至黑龍江繞東三省而向蓋奉俄廷之命來觀中國軍力之強弱與防務之疏密庶免將來交兵時為中國所詐可知今日中國舉動俄廷聞之亦深自顧慮不敢輕舉妄動矣俄人既有所慮則中國備俄之策大抵無有遺矣雖然東海岸綿長其間大口為敵所必爭固宜設重兵泊大船以為之備苐無兵之處猶多也敵來以大戰艦入各大口設我軍禦而敗之彼明知未可遽登海岸或者以海中小船句結土匪乘虛以入小口則處處皆可登岸卽不久居亦多擾累沿海之民大受其害而且砲臺不能移動兵船不敷分勦苟棄海口而　腹地奈何鄙意竊有取夫戈君之言謂中國之於敵人利在沿海固守而不必出海挑戰敵既登岸利在速與追擊而不可待其安排繹此二意葢莫妙於辦民團民團人皆土著就地以為生活者某處敵可登岸某處沿岸有礁某處坍漲不定地勢先已洞悉若設團練大臣以綜理之各按海岸之長短練人數之多寡設團練團長團甲使自統率而器械則無須購置散給亦不必逐處捐辦以民自有之器不拘舟中所用捕魚種棉所用但可擊人卽足殺敵敵未登岸各事其事而無兵之名敵既登岸人自為戰而有兵之實敵之來也非若昔年捻髪有烏合之眾愈聚愈多也但令登岸卽被梃擊自不敢來遇要口則為官兵所阻而不能進至沿海各岸則為民團所侮而不得入敵已備矣夫事有言之難而為之轉易者如此民團是也以其不必出海面而僅於岸上也海面則彼操其勝岸上則彼失其恃緣沿海之處不盡為大兵船所能泊以小舟傍之船中砲械不能携至岸上卽携亦不適用敵人雖強與操杖負鋤者等耳故足以當之誠用此法自遼海以至粵海除大口外竟無可以登岸之處其能助大口防軍以補所不及者事舉而功卽見焉矣此鄙人所急欲為當道告者也此法既用則海防乃無毫髪之憾竊謂布置已定而俄人志向未必卽以中國為無而遽爾釋兵講好也必且盛陳其兵益精其械以來然我東北南三面海口之兵終不可輕出海面以與之戰也方今兵精糧足厥惟新疆將皆有謀士皆習戰於此時也以關外之軍直攻其西南境上十飽馬騰長驅直入克其堅城拔其要隘浸假而逼其國都吾知東南各海口之俄船俄兵將盡數檄囘卽琿春黑龍江之問亦各奉赴援之命而海防自此可已然後仗西北全勝之威得其侵地而正其疆界以歸可也鄙見如此言非近夸統全局以籌之固有可操券者今俄人未嘗見及於此耳苟見及此應亦引以為憂矣 
[軍械出口] ○虹口怡和碼頭所泊之北藉利輪船載有重砲及機器等內有一砲極精於昨日出口往北矣 
[失愼鬧事] ○粵省新城內賣蔴街法國天主教禮拜堂建於同治三年迄今十有七載工仍未竟其石廠設於對門搭蓋棚寮以蔽風雨工匠食宿均在於此八月十一日午時工匠不戒於火遂致燎原各街水龍均到而秋燥水涸汲引維艱遂叩附近教中住眷之門意思取水更欲入禮拜堂挑運井泉乃住眷既閉門推却而看守禮拜堂人役又嚴拒不容衆人救火者覩此景况憤氣塡胸更有選事者拋擲瓦石藉勢喧鬧聲同鼎沸教堂內洋人聞聲趨出欲為排解而閒雜人等愈聚愈衆洋人據取洋鎗向空燃放致傷一人復喝滋事者使散見者皆謂洋人恃勢欺凌華人無辜罹害揚臂一呼意欲尋仇南番二縣及四營將官聞信急帶兵勇馳往彈壓并入禮拜堂查看無如華人議論沸騰皆謂曾被捉去數人倘遭毒手性命堪虞幸各官力為剖白至薄暮然後漸散不料夜間七點鐘是處又復燃燒附近舖店紛紛遷徙各水龍雖到而無水可取人力難施並有搶火匪徒肆意橫行希圖攫物有一人在白米巷口被人用刀洞穿其腹血流如注身上白衣盡為血染橫臥街中聞係某店工伴因搬運貨物為匪徒攔搶遂被所傷也幸雨師繼至遍灑街衢火勢漸就熄滅時已二更五點矣 
[逼婦自裁] ○有鹽山人而旅居於天津之楊柳靑者談者諱其姓氏一家數口並室而居其閨閣瑣事殆有 
 
 

Page 2

 
 
　　不足為外人道者其行四之婦九為姣媚或謂與佃戶私四一夜醉歸解衣磅礴方將就枕猝有撞其寢室墻者聲隆隆然謂彼何人斯何剝啄聲喧扣墻而不由戶婦謂想係隣家兒戲請度外置之四亦謂然上炕欠伸響聲又作四謂何混乃公淸睡一至如斯必起闢門一觀清白婦知其不可復挽謂如需啓戶請結束停當以備弗虞毋披衣曳履致遭不測四認為愛已果整衣納履緩步而前婦之命意蓋濡滯其行欲牆外人之遠遁也不圖四蹑足拔關彼悞會為彼美相招戶半開而遽入與四正撞滿懷出其不意一往後而跌交一向前而逃走四知關曖昧急向前追時已二更秋爽天高星光燦爛四有兒女親家王某固開招商旅店而以拳勇名家者時方授徒聞戶外有追逐聲趕出窺覘其氣喘汗流者四之佃戶後之追奔逐北者四也王叩以彼此何為一呼救命一喝拏人間不容髪之時王放佃八阻四於門叩其原委四以不便形諸齒頰嗫嚅不言王以四欲吐仍茹以為緊要無關更不聽其入室四與王力不能勝事不能瞞遂以實告王恍然悟亟同四入縛佃懲治而彼已踰牆而逸以為時既久去已無蹤四怏怏歸夏楚治婦逼婦自裁婦不特不畏抑亦不羞謂此何等爭至以性命視同兒戲如不應爾謂犯者當死則一家大小犯者不止於我也妯娌聞言如芒在背深恐底裏和盤託出均不干休於是日勸其死以冀滅口婦初無死意嗣被強嬲不已始出津蚨一串往購阿芙蓉　為就死計婦女無烟盒拭以盛烟者盖粉甌也烟館主村人李勇覩購烟者既非煙客而盛煙具知係為尋短見姑子糖飴以給之婦以為眞烟也具衣衾飾簪弭抱持兒女告別妯娌大哭服之而嚴粧以待越一　夜而毒不發人亦不死再勸以死彼自謂為天子不該絕不之允矣一時村人咸傳為笑柄云 
[成衣失婦] ○蟻媒花賊之流向以滬上為最多乃今日杭垣之內亦竟有層見疊出者上城城隍牌樓地方成衣店某甲家有一母一妻共助操作妻美而賢隣里羡之今春忽來一老嫗衣飾整潔舉動大方手携綢料令某甲製衣數件工價亦不較論自後時相往來自言為瑞石亭某公館之乳媼近緣小姐長成惟在閨房作伴身無他役也某甲等咸信重之而成衣之妻尤與莫逆自夏徂秋已逾半載日前嫗又至笑謂母曰汝媳擅針神之妙我家小姐聞而慕之欲延之往繡針黹數事其工資必重且自此出入巨家必另有機會可圖勝於日作嫁衣也母聞而喜甚亟許之嫗期以明日先往某　中進香後再赴公館應小姐之招至次早嫗携衣裙數件新鮮奪目幷首飾數件將甲妻裝束一新辭母命與偕往抵　後卽將輿金付訖令其先回踰時別有兩輿到　云係某公館來接者嫗卽向老尼婉告曰我領其同至小姐處今晚必不能歸且恐小姐留其刺繡數日未可預訂懇汝往成衣店轉致其姑且囑放心言罷携婦等輿而去尼從其言遂卽往告某母子聞之亦坦然不疑不期一去數日絕無蹤跡乃尋至瑞石亭某公館內訪問主人聞甚詫異謂我處既無小姐亦安有所謂乳媼而况於汝婦乎某甲聞之大驚失色卽至尼　理論尼曰此嫗在我處燒香已及半年彼自云為某公館乳媼想必無誤彼託我代寄一信我等出家人亦情所難却至其來蹤去跡貧尼亦何能細悉也某甲無奈回家告知其母相與槌胸大哭央人四路追尋迄無蹤跡現聞事已控官飭提尼姑訊問矣 
[拐騙婦女] ○杭垣下城白井亭徐某素習扇業娶婦某氏會稽人得西子之遺澤風貌嫣然徐有煙霞之癖輙不在家家事　婦主持焉半月之前突來一人問姓而入見婦極道殷勤自謂與婦同鄉向甚密邇鄉誼之外兼敘親誼且道其母家事甚悉然婦固不之識也祗以難郤其情姑漫應之婦每早必携籃入市買取蔬菜之屬每遇其人必殷殷聞訊且或子婦餅餌瓜果婦力却之則投諸藍中而去初十日其人又突然而至請婦同往聚談一事婦力辭不獲始與偕往其人直引至祖廟巷口一茶室中烹茗對坐細談衷曲自云家住上城室惟一母家中房屋寬廠食用饒足現擬向下路一行須兩三日往返欲請婦一臨其家與母相見以便他日往來常得照看婦以家中乏人力却其請其人更再三邀致之不料茶室中有與徐某相知者見其婦與一面生之人對坐深談其言雖不甚了了大約係勸其他往遂卽奔告徐臬徐飛速奔至且有隣近五六人相隨同來其人見其夫邀集多人而至勢不甚佳遽欲脫身先遁有旁觀者突出拖住徐急詢妻曰汝何為而至此婦因備述始末之情幷現在欲強其同往云云衆聞言盡謂是拐子無疑斷難輕縱遂共將其人髪辮穿繩扭交地保收營至經官與否尚未能預定也 
[小賣行竊] ○江西挑担售物者俗呼之為小賣類皆以低貨售賤值居家人手少者只好向其購買取便當也惟其人多非善類行竊者十之八九一入人家或剪脫小孩裝飾或廳堂錫器茶碗煙袋等件稍失檢點卽墮其計日前繋馬樁某家有小賣者以雙棗易其三歲小孩之手上銀匙旋為家人發覺追之獎及小賣者亟蹲地而置匙於溝　其身不得反肆強梁適某家男子相遇復扭之欲綑以送捕始軟語乞哀認竊是實從溝底取而還之伏地磕頭有聲某家得原物亦遂聽之又有賣糖者竊人燭台置筐內及搜出乃謂由他處換糖來者指天誓日極肆潑賴失物者竟無奈之何揮之使去噫偷竊一途變幻百出亦已不勝其防至更以買賣售其技是眞莫可究詰矣 
[上海求志書院庚辰秋季題目] ○經學題　七十杖於朝八十杖於朝兩義不同解　巫為女巫亦為男巫兩義不同解　廣平之邢河內之邢是否一國考　王良伯樂是否一人考○史學題　漢以太守專制一方說　陳太邱密持教還於外白署辨　蘇綽六條詔書解　張江陵當國論○掌故題　長江水師管轄考　備豫不虞古之善教也議海道用師　　時募勇法　十室之邑必有忠信通都大邑不乏人才其有材能　衆可任事者各以所知對○算學題　凡有兩數相减售可變為兩數相乘法以兩數之平方根相加减而以加减所得之兩數相乘卽得試言其理　有明句育虛股法以虛股减倍明句為一率以明句减虛股為二率明句自乘二率除之得數以加明句為三率求得四率為半城徑又法以虛股减倍明句為法明句虛股相乘為實法除實亦得試一一識別其名義　問明句與虛股或　股與虛句孰大試論其大小之限　取正切級數自乘以半徑自乘加之乃以加得之級數開平方得正割級數試演細草○輿地題　霍山為南嶽攷　魯有二費辨　間冒頓不以甌脫地畀東胡　君以左氏邑易胥靡果皆是歟　近人以古名稱今地按之多不合其府　州縣等不必繋舉矣試就各直省 
 
 

Page 3

 
 
　　名訂之○詞章題　南極老人旦見賦　以南極老人旦見於丙為韻　詠早桂晚桂　各七律一首　續潘邠老滿城風雨近重陽詩　擬孫盛嘲孟嘉落帽文 
[縱火科罪] ○前日上海德領事署提訊虹口西人縱火一案審得實有一箱預行移出被告不認縱火情由問官宜謂所毀各物清單內有數物已在箱中查該箱業由巡捕查出拾至公堂問官遂不再問惟詰尚有說否供稱尚有被燒物件未曾開載大約足以相抵問官不理科以監禁三个月六个月之罪并謂如已向報險行所得賠銀須監禁一年或十月也 
[海船被撞] ○美兵船毛奴開哀昨晨駛進吳淞口與一海船相撞海船尚無大害也 
[西醫辟穀] ○上海前有西醫生退納與人戲約能不食至四十日遂自絕粒日惟飲水少許神色洋洋如平時今已期滿仍食肉飲酒權其身則輕數十磅亦 
[誣控泰山] ○張海泉昨帶一四歲男孩投法公堂禀稱妻室趙氏被妻父偕同來滬送人花烟館今尋到送案旋據張趙氏禀稱實係丈夫帶至漢口後復來滬今我父尋到上海悉被夫取去帶擋洋五十元故回揚湊資來贖耳張司馬卽自領來上海反來誣控着將張趙氏交保張海泉前曾到過公堂恐有別情着為管押待　交到時再行具領 
[西人控欠] ○有前充法捕之某西人控管姚氏欠洋一百十元請法公堂代追借票呈閱管姚氏供稱向該西人商借印子洋及常利洋購買馬車出租度日約算只欠百元左右一車一馬已被取去剩馬一匹聊資　口現在無力歸償請卽將車馬抵過該西人訴稱車馬不過值洋數十元卽使稍讓亦須找洋二十元張司馬着管姚氏於兩個月內還楚管姚氏復稱有馬無車亦難生理白繙譯卽謂爾初稱尚有一馬留以度日今何又變詞管姚氏願將尚留一馬亦歸西人惟馬車照會請着歸還以便繳還工部局中外官遂着該西人將馬收歸抵淸照會着繳巡捕房待領所呈借據　存公堂俟下期着管具領完案 
[私刑可惡] ○昨據車夫李三元至法公堂訴稱　朱春山車輛前日車輪忽壞因喚小車欲裝囘修理詎一轉瞬壞車被人竊去朱春山謂我私賣刑吊一夜兩臂俱有繩痕後幸捕來始放捕房今將朱傳到請騐繩痕朱稱東洋車被其遺失喚伊着賠竟欲私逃是以綁縛並未吊起張司馬與白繙譯騐得李三元傷痕屬實遂着將朱春山枷示兩个月枷滿之日再責二百板李三元兩臂受傷不能工作再罰朱春山洋三元給李養傷尚有供出帮凶之桂生着立傳到捕房待訊 
[再訊賭案] ○局賭害人一案屢經陳司馬會同美譒譯哲君訊供昨午前又傳到二十五保三圖之副保馮昌司馬問汝與胡老三曾相識否答稱胡前開金桂軒戲院時常在松風閣茶館飲茶小的亦逐日清早到此茶館淪茗故與胡識面也哲譒譯問汝曾與胡同在松風閣汝替胡到家代取馬褂此事有否答稱前月底胡夫婦淘氣胡來知照我去勸解我固辭却當因胡病畏寒自不能囘曾與代取馬褂是實又問汝為地保何與賭棍為伍且取馬褂究係何人指使汝可直說答稱實胡自己所訐隨飭退再候集訊 
[贈李桂卿校書幷序] ○紅榴噴火綠艾舒霞柍擺針拈梅飄笛譜悵羈愁之莫遺望良友兮不來適有歌姬李桂卿者麗爭舊院豔門新粧摧田鳥墩藉登黃浦家問枇杷門巷譽滿春申舟停楊柳池塘節逢夏午借蒲觴而買醉按檀板兮徵歌曲奏鸞凰喉調鸚鵡腔諧十種唱來玉潤珠圓弦撥四條彈出銀瓶鐵騎幾人側耳一座傾心板拍紅牙鑒邀靑眼是以愛蓮周子特賦名花懷橘陸郎為題香草沈約　賞音之侶鐘期亦識曲之交固已名噪梧鄉豔傳蓉浦矣乃復携燈顧我倒屣迎卿契結三生緣深一面猶剩徐娘之丰韻難刪宋玉之情懷但白髮宮人飄零難免而靑袗太傅淪落同嗟諸君加月旦之評鄙人誌風塵之感一言草敘四絕蕪詞 
　　蓬萊小謫感華年未結雙成夙世緣紅粉飄零紅燭燼半生心事四條絃　新歌唱徹杜韋娘一曲春風繞畵梁絃索從來增感慨秦淮簫管已滄桑　卿是紅妝柳敬亭芳蹤淪落滯鳥靑雙溪月是　陽月一樣琵琶兩樣聽　纖手調弦面本遮一般飄泊此天涯靑娥老去青衫舊莫向離人訴落花　庚辰蒲夏蓬萊謪叟稿 
[光緒六年八月初十日京報全錄]  
　　宮門抄○論旨三道錄前○發抄　旨五道○黔撫琴　奏請議卹摺子○大臣定　奏為奏　聞摺子○又　奏援案請將太監圈禁夾片○又　奏為調派之員現已先後到省夾片○黔撫琴　奏遴委防務夾片○大臣定　奏據情代奏夾片○閩浙督何　奏據詳恭革審辦夾片 
 
 

Page 4

 
 
　　○大臣定　奏恭革恩騎尉夾片○八月初十日戶部通政司詹事府正白旗值日無引　見○內閣奏派騐放之大臣○派田靈桂潘祖蔭鐘泰王之輪○火器營奏派監放砲位之大臣　派出劻貝勒○掌儀司奏十三日祭　奉先殿惠王行禮○召見軍機○○發抄　崇綺奏署平泉牧湯華袞請實授奉　旨吏部知道欽此○張樹聲　奏請以劉承漢補守俻奉　旨兵部議奏欽此○又請以黃增勝補授龍門協右營都司奉　旨兵部議奏欽此○又赤溪協左營仔城千總區天佑等革職奉　旨着照所請該部知道欽此○譚鐘麟奏在籍花翎候選同知崔煊革職奉　旨着照所請該部知道欽此　○○貴州巡撫臣岑毓英跪　奏為道員蕭德揆記名提督黃開運等積勞受瘴先後在營身故　懇　天恩勅部照例議卹以昭激勸恭摺仰祈　聖鑒事竊查鹽運使銜貴州補用道蕭德揆先年隨同前督臣劉嶽昭轉戰川楚滇黔著卓勤勞　保今職本年四月奏委統帶黎平朗洞下江等營練軍馳往黎平府屬之白水中潮換札湖南防營該員到防後布置嚴密邊境又安嗣臣到梵凈山搜剿逆匪後飭其扼要防賊逃竄該員於深山煙瘴之中不避艱辛周歷巡緝致　瘴毒五月二十五日卒於防營又記名提督黃開運前在湖南江西陝西等省及貴州地方屢立戰功本年正月委統銅仁思南石阡等營練軍巡防周密時湖南薰倒寨苗頭滋事該員馳往會勦旋卽蕩平業經奏明在案苗匪蠢動其時正陰雨連綿該員夙夜傾淋已受烟瘴迨平後仍在防力疾從公而瘴毒已深醫藥罔效竟於五月十七日身故又　黔補用恭將李寬雄前在江浙等省隨勦髪逆迭著勞績身受多傷嗣到黔援勦節次克復城池尤為出力本年隨勦梵凈山逆匪不辭勞瘁亦深受瘴毒引動舊傷復發於本年四月二十四日在營身故據營務處貴東道易佩紳等先後禀懇奏請議卹前來臣查黔省為煙瘴之區而下遊苗疆煙瘴尤甚道員蕭德揆提督黃開運恭將李寬雄皆久歷戎行堪資指臂今在苗疆防勦兩月之間相繼瘴故深堪悼惜核其情節實與在軍營立功後績勞病故者相同可否仰懇　天恩勅部照例議卹以昭激勸之處出自　逾格鴻慈除將該故員等履歷　冊咨部查核外謹會同雲貴督臣劉長佑恭摺具陳伏乞　皇太后　皇上聖鑒訓示謹　奏軍機大臣奉　旨蕭德揆等均着交部照例議卹欽此○○奴才定安奴才祿彭跪　奏為發遺宗室在配棄妻逃走恭摺附驛奏　聞仰祈　聖鑒事竊查發遺宗室惠齡前在京攔截庫兵詐財控經刑部審實奏明於同治十二年間連眷口發往盛京嚴加管束復因賭博滋事強搶衣物作抵賭債案內奉　旨宗室惠齡並伊巷口一併發往黑龍江交該將軍嚴加管束欽此欽遵於光緒二年四月到配經前任將軍豐紳分撥齊齊哈爾正藍旗嚴加管束在案茲據該旗協領克西克札普呈報發　宗室惠齡於光緒六年四月二十六日隻身出外日久未歸傳詢伊妻霍拉氏據稱伊夫夙患恍惚之症時發時好到江後經人療治已經痊愈第因配所窮苦日不聊生伊夫向諳外科醫道於今年四月間攜帶藥材前往四鄉行醫兩月有餘並未回來恐是舊病復發胡行奔跑等情餘由奴才等飭撥官兵分路尋緝並行文宗人府刑部盛京吉林將軍奉天府尹一體嚴緝務獲解究外其惠齡之妻霍拉氏應否飭令回京之處咨報宗人府核辦所有宗室惠齡在配棄妻逃走緣由理合恭摺附驛奏　聞伏乞　皇太后　皇上聖鑒謹　奏軍機大臣奉旨該衙門知道欽此　○○安定等片　再查本年六月三十日據布特哈副都統銜總管諾們德勒格爾報稱分撥該處為奴才監沈鳳鳴於六月　十四日單身脫逃當派該官家主佐領文升追捕一面聲請通緝當卽分飭所屬一體訪拿去後旋據省城管理街道廳佐領海昌會同佐領文升捕獲脫逃太監沈鳳鳴解案奴才等飭司提訊該太監供因配所窮困不能受苦是以脫走等情頗露驕蹇情態　查沈鳳鳴曾發遺打牲烏拉由配脫逃回京被獲照五次逃走例責一百板發黑龍江給官兵為奴四年期滿釋回等因於本年五月二十七日到配詎該太監沈鳳鳴到配未久罔思守法仍敢起意逃走殊屬藐玩成性始終不悛若不從嚴懲辦其餘發遺為奴太監尚多誠恐相率効尤肆無忌憚將來難以管束查光緒四年三月間內務府奏太監楊文玉五次由配潛逃照例改發黑龍江給官兵為奴復因由配脫逃照例仍發黑龍江永遠監禁等因奉　旨依議欽此欽遵在案今太監沈鳳鳴六次由配脫逃與永遠監禁之太監楊文玉事同一律相應援案請　旨將太監沈鳳鳴圈禁黑龍江省城外監使知國法森嚴洗心向善庶可懲一儆自俟屆四年期滿由奴才等查看是否悔罪守法再行核辦理合附具奏伏乞　聖鑒訓示謹奏軍機大臣奉　旨着照所請該衙門知道欽此　○○安定片　再奴才安定前經調派差遣之記名副都統多隆阿等七員現已先後到省自應分派差使以期各有專司查記名副都統多隆阿隨同奴才定安歷在軍營辦事深資得力茲擬將該員派充行營文案　長二品頂戴副護軍恭領瑞福四品頂戴護軍校噶嚕岱三品頂戴儘先卽補委鳥槍護軍恭領鳥爾根布松祿儘先補用內營領安立候選訓導任樹琳等六員均派為行營委員所有應支薪水均照神機營章程核發　長每月給銀四十六兩委員每月各給銀二十三兩理合附片具陳伏乞　聖鑒謹　奏軍機大臣奉　旨知道了欽此　○○岑毓英片　再　平府屬之中潮白水等處防務前經奏明遴委　員蕭德揆統帶黎平朗洞下江等營練軍前往布置在案今蕭德揆已在營瘴故所遺防務緊要必須委　接管臣查有　記名提督鄧廷忠熱習情形現引　見回黔堪以派委統帶黎平　　下江等營練軍棧營中潮白水等　防務　邀委外理合會同雲貴督臣劉長佑附片具陳伏乞　聖鑒訓示謹奏軍機大臣奉　皆知道了欽此　○○定安　片　再奴才　據　　　滿　婦　統安德於去　在京具　除去往返程途懇　恩嘗　六個月回旗省墓當蒙　允　遵卽起程於是年十二月底　至布特哈原籍當卽趨塋祭　畢惟因安德　　年久塋墓失於照料　水沖刷以至邱隴荒蕪目覩之下五內如焚當因天寒地冷工力　施迨至本年春融　始行興工修理然安德居處窮鄉僻壤一切物料皆由省城購運往返有需　日安德赶緊　條尚未完全　而假限又滿再四思維　惟有呈請代奏顯懇　天恩請自　月初一日起再行　當假兩個月俾資赶緊修理完竣稍　鳥私一俟矣假滿卽行起程回京供聽　不敢延遲　誤等情據此　合附片代奏伏乞　聖鑒訓示謹奏請　旨軍機大臣奉　旨安德着再賞　　　月欽此　○○何境等片　再據浙江溫　道溫忠翰詳稱樂淸縣民婦　張氏經指　　義為竊致　長　自縊身死一　前因　記大　營把總陽　昂　有擅受情弊牽涉都司趙珍　當經詳請將把總咨革都司解任在案茲集全案人証質訊死者盛長　確係良民緣盛張氏　留賊贓被把總陶儒昂拘護訊　經指盛長義為竊都司趙珍國行　復訊飭拿　盛長義查封房　盛長　義問知畏累自盡傳訊　珍國堅不承認難保非恃符狡　請　該都司趙　國先行奏恭革職查辦前來查都　趙珍　國當營汛拿獲窩贓之婦卽應送縣究辦乃敢擅自提訊又不究明虛實遽飭查拿封屋以之無辜之盛長義畏　　盡實屬　倒妄為相　請　旨醫浙江大荊營都司趙珍　卽行　革職審辦以肅營政除批　溫處道傳集　案內人証提問趙珍國等確訊詳辨外所遺都司係陸路題補之缺容 
 
 

Page 5

 
 
　　另按照定章　員請補所有據　　　　　緣由臣　會同浙江　　臣譚鐘　　　浙江提督臣喻俊明合　附片具奏伏乞　聖鑒　士　　奏軍機大臣奉　旨着照所請　　知道欽此　○○定安導片　再據呼蘭副都統依克專　　幫恩騎尉文升奉　在　獄　班看守因與詐索斃命罪應擬斬人犯孟久長相　見　　楚　忍　　孟久長刑　　卽希盡一　　友情　意讓犯乘官　睡　　　　　逃走文升等驚覺追捕無　等因咨補恭辦前來查恩　尉文　身　管　獄重差宜如何小心看守乃因與孟　長　　竟敢　刑致　犯　　實屬　　　　相應請　旨　　騎尉文升　　　　提　禁　　　歸案審辦如有　縱情弊再行照例　罪理合附片具奏伏乞　聖鑒訓示謹　奏軍機大臣奉　旨着　所請該　知道欽此 
[省事宜] ○八月十七日試用　判　鈞由　　　　　　分　江　軍功　前先　　知縣凌焯四川人　　分江　試用巡檢　本忠安徽人均禀到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
