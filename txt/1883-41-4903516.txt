# 1883 - 41 - 4903516

 

Page 1

 
 
[增刻紅樓夢圖詠出售] [  點石齋主人啓]  
　　紅樓夢一書膾炙人口自昔人才輩出競爲踵事增華靑山山農爲之評論題詠著爲廣義華亭改七薌居士分繪爲圖筆墨積妙海内珍之兵燹後傳本絕少澄江王蕓階先生爰將書中諸美分給百二十圖各系以事視七薌本幾倍之益足珍賞本齋取其原本用照相石印法縮印成書刻已工竣訂成兩本綢面錦套裝潢精雅卽日出售每部收回工本洋八角舊處仍照囊例諸君幸卽賜顧爲盼 
[固藩三策上篇]  
　　根深則枝榮枝葉靡而根亦就萎堂高則藩峻藩籬撤而堂亦可窺國家之有國部猶木之有枝葉堂之有藩籬也我中國開闢最先見諸紀載者已五千有餘歲其爲治也淑之以仁義道德率之以衣冠禮樂神靈首出固萬國所瞻仰者也我　朝龍興奄有中士光被四表威播遐荒文德武功震鑠今古東西南朔罔不臣服自海禁日開西洋通市中國藩屬之濵海者漸被蠶食英於　甸先肆其鋒制以兵力割其海疆以布國里計之失地四萬方里　之全境共十二萬方里盍損三分之一也布里每一當英之四英里每一當中國之三三與四相乘數爲十二推知每一布里得中國十二里有奇云　之海疆旣失遂退處於内地國勢懨懨不可復振其命固懸於英人之手矣夫有國者以陸地爲肢體以水道爲氣血舍肢體則氣血無所附舍氣血則肢體無所養割其海疆則尾閭塞矣氣血不暢其能久存乎說者謂英人之取　也意不在　而在保全印度今　據其海疆矣徵其貨稅足資軍實如探驪者已得其頷下珠餘則鱗甲耳夫復何求是以二十年來屢搆兵端并未越雷池半步况乎主客相安分畫疆場久假不歸已成往事置之不論不議可也若夫法人之於越南則不然法之國於歐羅巴也雖以覇力相尚拏破侖第一恃其兵力幾致混一歐洲乃屢勝而驕進不知止伐俄深入天寒失道狼狽奔還精銳盡喪諸國之以師從者皆反擊之破軍殺將身爲降虜英與諸侯王共暴其窮兵黷武侮衆勤民削弱隣國之罪放之於南洋當斯時也國熱危於纍卵易君變法倖獲僅存數十年間法之聲靈不出於本境支疆屬地更無聞焉迨拏破侖第三以首領攬重權復王號修其祖業慨然有繩武之志與英意連兵擊俄羅斯耀師於波的海直搗克龍斯達地礮臺臺距俄都僅三十餘里俄人懼而行成定和議於法都是爲巴黎斯約未幾以兵下亞非里加西岸巴巴達里回邦八部之地自負兵力天下莫强且以英之属部徧於諸洲又擅有奥大利亞四州可五印度諸邦悉爲臣僕錫蘭名島亦列版圖萬里重洋可通呼吸自視蔑如也同治初與越南尋釁兵鋒旣交戰皆克捷旣而許越人議和欲求割地而難於言以責償軍費爲辭需索百端誅求無巳遂以四百萬許之諗知越南貧弱倉卒無以應故迫其期越人墮其術中請以九龍江上嘉定省曁毗連之二省之租賦加息抵之署券十年法人又言須自取之始足徵信然收民租賦而無統御土著之權則百姓不親附安能家諭戶曉收其租賦以取盈哉越人不得已聽其署官治事洎乎光緒紀元償租期洲責踐夙諾竟敗前盟復以東京多盜越俎代庖將據爲已有東京古占城國襟帶交廣水陸之都會也臥榻之側豈容他人鼾睡他如日本雖小地險而民强於我中國久成輔車相依之勢乃惑于遠交近攻之說窺伺我東藩侵奪我南服藉覘中國之動靜以爲强弱夫朝鮮也越南也琉球也論其形勢固有遠近大小之殊而以體制言之皆在藩服也藩服之得失卽中國之得失或謂朝鮮越南繫我中朝名實俱重蕞爾琉球則有名無實余以爲名重於實耳實之不存名將焉附無箸可借有策能籌爰猷芻蕘用希一得留心時事者或欲一觀其後乎 
[美國近信]  
　　○美國因有禁止華傭之舉去年曾有華人由古巴回華道經美國亦被阻止比巳列報兹悉此事美國已於去年十一月二十八日行文於中國駐美欽使鄭玉軒京卿處大畧言美國之所以禁止華傭者實因華傭至美者太多有數處地方滋生事端故有禁止之舉但亦非一槪禁絕惟限以人數定以時日且所禁者正在傭工之人其他則不在禁例至於他處經由美國則更不能阻止今美國已經議定世事故特知照中國云 
[德國水災]  
　　○外國新聞紙言德國近以藍陰河水暴漲兩岸漫溢居民顚沛流離德皇發出國庫銀六十萬麥克以賬灾民美國亦以一萬五千麥克慨助施濟英法各國亦捐集銀兩擬往施賑諸國救災恤隣不分軫域是可嘉也 
[蘇垣時令]  
　　○吳門初五日東南風大作下午陰霾四布天又和暖異常晚間卽浙瀝下雨初六日鎭日簷溜如繩而濕雲蔽野恐雨師稅駕後尚有數日勾留觀前一帶茶肆酒帘未免相顧咨嗟矣 
[申禁串客示]  
　　○寍郡四鄕向有串客曾經宗太守拿辦在案現屆新正太守恐其故智復萌重出告示徧貼城鄕兹將告示錄左寍波府正堂示串客淫戯備極醜態引誘男婦敗壞風格一概嚴禁有犯者無論地保圖差宗房幹首村民仍准捆送有連同戯具獲送府縣衙門者每獲一名賞給一千文能獲十名卽賞十千文以次遞加其藉廟會開睹之賭棍連賭具捆送一名亦賞錢一千十名賞錢十千以次遞加務各官民齊心嚴禁獲拿爲地方除害如地保屋主地主等通同狗隠者一併拿辦毋違特示 
[寍郡官報]  
　　○前任寍紹台道瑞觀察交卸後於去臘二十五日奉上憲調省委署運使新任温觀察卽於次日進署旋於新正初四日晉省恭賀各大憲新禧云 
[皖垣官報]  
　　○去臘十二日藩司盧牌示無爲州一缺檄委候補直隸州余適中署理又十四日示舒城縣一缺檄委候補知縣吳雲濤署理又靑陽縣一缺激委鳳陽縣謝永泰調署又二十三日示夥縣典史一缺檄委試用按司獄浦琦署理又二十六日示懷寍縣典史陳加謨奉部覆准補應卽飭赴新任又二十八日示懷寍縣長楓巡檢一缺檄委試用按照磨胡誦瑨署理 
[防兵互闘]  
　　○營口友人來信云調駐旅順口之毅軍宋營在該處防堵兼築砲台等工該處另有蘇勒旂兵幾隊兵輪三艘去臘宋軍門因公回營口公館工料毅軍營中勇丁不知因何事與蘇勒旗兵打仗蘇勒兵死傷三四十名之多初九日宋軍門聞信卽會同翼長楊軍門馳往旅順口查辦矣 
[爲民請命]  
　　○去冬金陵南門粥廠　毆斃雖婦一事曾列於報當經死者之夫詣縣請騐旋由旁人調停令局 
 
 

Page 2

 
 
員出銀千五百兩將千兩給死者之夫五百兩給死者之母家以寢其事局中更委幹役邏察聞有語此事者立責數人而不知人言因此藉藉矣據聞該局員待難民之刻有不及畜犬豕者天寒雨雪棚廠僅蓋以蘆扉棚内則空空洞洞無寸卉尺梗雖民鵠立泥水中自頂至踵絲縷盡濕每閱一夜滿棚皆無人氣往往有倒地而僵者司事之稍有人心者婉向局員代求盧扉加蓋其棚使無滲漏局員怒其多事呵之使出此務遂無饒舌者夫粥廠之設所以養民而非所以殃民今董其事者乃茶毒至此何不顧名而思義耶且是非之心人皆有之密泒幹役邏察途人其將行監謗之故智乎鳴呼噫嘻可慨也巳 
[春聨口角]  
　　○五張利紙翻花樣兩幅春聨帶草書此卽宜春帖子之新式也金陵有一種人以代寫春聨爲事所得潤筆亦頗不菲去臘距城十五里之某鄕董遣工來城治歲具具單上開有春聨因卽就墻角揮之悮將一槽白米飯兩個黑團頭十字書在大門聨上其工持歸鄕董見之大怒謂其有意誚辱擬太不倫卽跨白衛得得而來邀在義和茶坐内對衆理論衆爲解釋其人亦以素少識字降心服罪鄕董始去此可爲任意塗鴉者戒 
[得金棄婦]  
　　○六合縣城南有河河上架巨橋以通行旅實市　勝處也有某甲面城而居茆茨三間竹籬四繞頗似天然圖畫甲婦年二十許明眸而皓齒與甲伉儷素篤然甲終帶稚氣不能久踞温柔鄕花晨月夕輒有少年過之每顧而動色婦卽與之目成未幾而野鴛鴦居然入室矣某媼者嘗任來於靑溪北里因爲婦其道秦淮風月珠簾畫舫嫋嫋婷婷見者無不詫爲神仙中人婦瞿然問曰爾視我何如媼曰娘子若去可令解珮之漢女羞顏凌波之浴神减色婦遂與媼謀所以取道廣寒者媼力任之居有頃甲忽失婦所花徧尋年餘形影自弔尚不知其自奔月窟便入章台也去夏忽聞其在金陵乃急貨其居渡江探婦旣至則蹤跡難尋資斧埀盡欲歸不得去冬適在鳳皇台一帶遇舊友某乙乙適在某園司灑掃之役卽呼四詣園相與一拓眼界是夕適某碩腹賈設讌園中招侑觴者數輩笙歌已聒耳矣乙引甲伏窗下但見琉璃光中珠圍翠繞舃錯　交甲凝神注視見一東向者貌豐而豔酷肖其妻又念荊市裙　何以有此　服猜疑不定乙見其痴若木雞因戯詰之甲爲道其實乙卽以盤　使捧而入内對婦側立婦方爭妍獻媚旁若無人初不料誰當卿唧者乃竟當塲現相宛轉睹之面色慘沮賈撫問之婦搖頭不語賈知事有異乃令某乙勸甲出外再作商量然婦雖在坐終不能安坐芒剌呼甲俱去甲　隨至勾欄中婦僞廢粧易服泥首投甲甲已被院中人再三勸慰又自念積棘非鸞鳳所棲不如將計就計院中規例未婦不得就院宿婦不願假榻於外甲亦不强婦以外也甲先索婦千金聽其自便至是婦涕泣付以二百金甲卽昻然竟去噫棄故夫而入妓院此婦亦太薄情矣然如某甲之得金棄婦則豈所謂達觀者耶 
[潯陽近信]  
　　○九江西門外離城里許之湓浦港爲江洲名蹟載在府乘傳之詠歌赭宼未擾以前港水通龍開河兩岸列廛而居小艇往來如織樓臺倒影歌管時聞騷人逸士每當三三九九之期無不訪湓浦風月選勝敵詩也兵燹以後是處盖造洋樓侵蝕日久陸多水少近日附近洋行又招兵役數百名日事挑塡昔日淸波今則變爲平地矣欲訪湓浦故蹟者其能無滄桑之感耶○府治東關外周家嶺甘姓家於光緒四年買一小猪喂養其家老嫗甚鍾愛之喂養之物必躬親料理家人屢欲烹宰老嫗不肯前歲有屠人欲購之出票錢四十千文老嫗仍不肯去年嫗已物故臘且初家主遂將此猪宰作年肉計共喂養五年肥大如牛重七百餘斤洵豕類中之傑出者矣○災黎之就食於城市者三五成羣沿門托鉢啼饑號寒苦態　憐奈潯城市并褊小非若各省會有官紳捐廉施粥施衣俾災民得免凍餒也且潯市限定每月初二十立兩日準給乞丐砂錢一文平日則分文不與而城内居民殷實者又屬寥寥大街小巷惟聞求乞之聲胞與爲懷者其亦有所聞耶○九江鎭標三營兵弁雖按給粮餉毫無虧欠而每逢歲暮有家室之累者不免告匱之虞朱春山總戎深悉下情爰於容臘飭差往江南辦米數艘凡標下兵弁有缺米者準其報名每人給米五斗其價照時扣算其錢俟今年口粮到時扣收兵弁等無不舉手加額也 
[增修街道]  
　　○漢口街道經張司馬一再修砌凡在鎭者莫不稱善去年正街上砌至五顯廟下砌至花樓口並草紙街蘆蓆街大碼頭河街小夾街皆一律竣工惟米廠下首河街現夫戲事諸紳又復具禀關道憲請轉飭張司馬再爲推廣修砌半邊街花市街長盛街緯子街等處而張司馬復出示曉諭以各街店戶不巨當格外體恤减省修價辦理云云果如此則通鎭各街次第將爲康莊矣但不知堤街與襪子衣服兩街能否同沾視履之福耳告示附錄欽加三品銜補用道候補府漢陽督捕淸軍府分防水利事務加三級隨帶加二級紀錄十次張爲出示曉諭事案奉巡道憲惲札據舉人鄭道遠夏黃琛職員葉志仁梅兆楷朱國祥何學古李占魁貢生聶鴻鈞附生馬祚等聨名禀請修花布緯子半邊等街并請疏通出水溝道等情飭卽籌修等因奉此除由太平會舘起循長盛閣福建菴大道觀送嘉墩至下閘口西流溝路二百八十餘丈動用公欵疏濬外其緯子半邊花布長盛等處街溝仍照前章按丈派捐以冀衆擎易舉共履康衢惟該處半多小本舖戶非大街殷寶可比派捐經費自應量爲變通以示體恤本分府昨經集商紳耆撙節核估省益求省每丈酌泒工料磚石錢十二千文仍令兩街　主住戶照門面之寛狹四股勻攤俾昭平允合行出示曉諭爲此示仰軍民人等知悉爾等須知漢鎭正夾等街自經本府督修以後道途平坦氣脈流通旣少火災日無水患其明效大騐當爲衆所共知况此次修理後街所派工料錢文無幾益多費少應共樂從着俟本段修竣丈量後務將所泒錢文如數繳局接濟工用具房主應出之錢先由住戶墊繳再在房租項下劃扣以歸簡便如有觀望拖延及違抗不遵者卽行拘追不貸其各遵照毋違特示 
[貞烈可嘉]  
　　○柏舟矢志彤管揚芬每讀列女傳未嘗不爲之肅然起敬然求苦節於閥閱之家勵貞操於搢紳之女猶不足爲難所難者里女村姬生長鄕曲而能激發天性視死如歸斯足嘉已如永嘉三十二都張寶地方有林某者操斷輪之老手也生一女年及笄矣許字同業徐某之子歲月蹉跎未賦于歸而徐子倏患喉症不數日而遽卒林女聞訃僻踴悲號誓不欲生林某去婦以女一時哀痛不遽　以防閑而女立志已堅竟於去臘十二晚懸梁自縊嗟乎林女雖許字徐子猶未共牢而食也卽使改字他姓亦奚不可者而乃貞烈如是書之以告世之探風者 
[邑尊囘滬]  
　　○本埠關道憲邵觀察自蘇回滬已列昨報玆悉上海縣黎邑尊亦已返署云 
[續到妙藥]  
　　○晉隆洋行所寄售之弗羅斯貢邦藥水屢登本館告白前亦曾述其隹處目下通行頗爲廣遠天下莫不用之其藥醫治喉肺等症咳嗽哮喘應手卽愈名醫見此藥水皆不勝贊美自來中國之後中國人買者甚多凡晚間有氣喘嗽逆諸症服之卽得安臥用之愈廣銷售愈衆近來續到之藥水在晉隆行寄銷者甘益衆是誠濟世之妙藥也故本舘復樂爲之書 
[訊鞫沈船]  
　　○太古公司之蕪湖輪船沈溺一節初八日由英副領事邀同英國兵船革里亞巴德拉船主裝電線之賽勒亞斯朋船主英公司北京輪船主在署審問該船之船主引水大副二副均巳錄有口供至如何判斷則俟覆訉判定後再行登錄 
[調員監工]  
　　○本埠舊鐵路旁餘地起造天后行宮並出使大臣行轅去歲已曾死報今悉關道憲邵觀察札調現任蘇州府海防分府王司馬來滬總理是項工程業已集匠購料報明關道衙門擇於今初十日破土興工盖司馬熟諳工程是以觀察特爲札調也 
 
 

Page 3

 
 
[重禁洋拆]  
　　○本埠錢業中前以有買空賣空之弊貽害無窮奉撫憲特行道憲查禁後由縣核議以爲買空一層實因洋拆之有高下起１見原以向來錢市祗有銀拆而無洋拆欲禁買空必先杜絕洋拆是以詳請將洋拆名目永遠禁止曾由道委泒候補之馮明府專可查禁去年歲底馮明府禀報自十一月二十八日起錢業洋拆實已禁絕惟恐日久玩生故現又由道逐家給發告示一道以期永遠遵守想從此市面當可少一椿壞事矣 
[火不成災]  
　　○裏虹口之北基姓鄕人家於前晚八點鐘時正在炊飯不料遺火于蘆柴堆中一時烟燄飛騰滿屋皆火幸經衆隣帮同灌救遂得撲滅不致成災亦云幸矣 
[凌虐養媳]  
　　○前日有十五六歲之少女身穿藍舊棉襖躑躅於途且行且泣若悵帳乎其靡所之者巡街捕見而詢之女自言母家姓洪寍波人也現在阜康里張姓家爲養媳因遭翁姑毆打不堪其苦又令我出外買炭結遂乘間而逃該捕卽將女帶到捕房由捕頭詢悉情形隨解送英會審公廨陳太守飭將該女暫衣官媒諭差關照其家投案具領夫以及笄之女卽使有過亦當訓誨之以冀其改而不當捶楚之以速其亡方其在途哭位之時若不爲巡捕所見則飛絮落花不知入誰人之手矣彼爲翁姑者其亦念及此否 
[看管營勇]  
　　○去臘本埠列有日暉橋營勇唐吉太薜廷渭兩人在法租界鮮肉店買猪肝二十文起釁毆傷法西捕等情前日經該西捕到堂訴稱胸口等處受傷甚重尚未痊愈當時幸有某西人路經該處方將行兇之人獲住翁太守詢及該西人可無虞否答稱可保無虞惟尚不能復元等語聞該營官已將該營勇斥革惟唐吉太係世襲雲騎尉未便核辦又因西捕傷未痊愈故翁太守着將該兩人仍行看管候再核斷云 
[英界公堂瑣案]  
　　○張定懷投英公堂稱出賃馬車按月領照詎被歇夥姚阿全竊去照會報由捕房緝獲人贓請爲究辦結領姚阿全則稱擅取張之照會該死只求施恩陳太守隨判姚阿全枷號一月發頭門示衆贓交張領去○華捕稱姚阿生同陶阿全拖木料車碍路有違工部局章程特一併拘案請辦姚阿生供木料車雇陶阿全相帮在路暫歇是實以後不敢再違陶阿全供與姚同陳太守隨判姚押十天陶則减押五天以示薄懲○薛捕頭稱開蔑作鋪之張協昌雇用葉秀華及小孩三名拖竹料車裝載甚重拖過老大橋時葉與三孩不能爲力東撞西歪慮有碰得情事由捕將葉等帶至捕房問明係張協昌使伊推車原爲貪圖便宜以致不肯多雇工人特傳張送案請辦葉則禀訴前因張供嗣後當多用工人拖事再示敢貪便宜陳太守隨判押張恊昌半月以儆葉秀華開釋 
[客述七錄]  
　　○赴宴歸後船主曰彼類欵賓之禮巳盡午後當來亙易然其選擇甚苛不少假借凡菓有微點小斑則以爲腐壞數菓僅易一魚而例有犒勞之賜諸客可先選菓　岸上無斑點者堆以備市其斑點形殘者另置爲犒可耳於是衆皆從事挑選余携菓無幾故不大在意倩舟子代連上岸余隨濵河游覽信步至一處見林中有地方廣畝許土無雜草旁有菓殼山花數業映日吐艷知必有猿猴居但不見其巢穴瞻顧之間忽聞如人愁而長嘆者聲自石後出因潛往察之見大石後地面斜開一洞去洞　步樹枝茭草堆厚五六只嘆聲出於中因思是處安得有人耶方一注念忘却灒聲足蹈頑石叮然作響急回身欲遁早有一物自洞尋聲而至知不得脫乃立脚不行物己遶至前面視余而鳴聲如哀作定睛視之乃一黃毛山人也余知其非噬人者心始稍定望彼高與人等毛長尺餘終不能無怖言至此朱乃低聲告曰山人熟視余良久乃遽前以爪揭余所衣之　裙探捫私處而嗅余始知其爲雌也摸弄半晌忽伸長臂抱余入洞見内中光亮不亞人之居宅蓋光自其蓋草處留孔透入也山人置余地上卽取甘蔗一叚如煙鎗式授余令食是時余心頭鹿撞不知將何以應命又慮無来援之者恨不生異飛去深悔獨出而遇此惡姻緣擬思之間彼已就草犬伏以爪扯余求歡態極淫狎有刻不可緩之勢余恐其行强乃蹲撫其背彼則伸足吁氣喉中啞啞作響不防忽暴西按余仲臥於地一爪扯去裙褲見物不舉乃伏以舌舐之余慮甚恐終不能免也正在驚迫不可罔交之際忽聞洞外嘯聲大作羣猴數十疾馳入洞余更皇然以爲一旣無可對再易生力軍至是更無生還之望矣然亦無法可施只好靜以待之但見羣猴至前向山人怒嘶不已若斥其無禮也彼求燕好者蹲伏不動若不甚其愧懼余覩其態頗覺堪憐知來猴無惡意乃起立整衣而出衆猴隨余簇擁而行將至舟見猴王高踞岸邊一大石上猴猿之類萬千如蟻多不可數同人皆迎問余何久往不歸恐受野猿之窘故船主祈於王遣偵騎而覔余告以所遇聞者無不捧腹並嘲余曰遇此隹境無怪朱兄之不旋也調笑間聞王引頸長嘯卽有多猴上前選菓約一時之久挑選已畢卽有運之歸者各捧一菓鄭重而行若懼墜跌者回時各首戴一魚大小不等到卽置魚於菓旁如是去者來者猴運猿搬聨絡不絕歴二詩許菓盡而魚堆如山矣諸猴停運王躍下扯船主衣偕行魚堆一周如交兌狀船主又指選出有班點之菓作手勢請分於衆王會意乃顧衆猿啼數聲運物者按部前取各得一枚仍　餘者王再嘯有老猿傴僂而前及小猴長不盈尺者同至拾取其他觀者皆不與焉日將西沉王率類喜跳而去船主卽命衆收魚入艙並檢點帆桅預備翌晨戒行夜索聞岸有悲鳴之聲衆竊視之乃日間予所遇之山人也葢一縷情絲不肯遽斷者惜非同類不禁爲之憮然又恐其登舟相干悵惕終夜天方明則猴王率衆而至來送客行矣猿猴千百各手鮮花一枝升桅登篷插花而下頃刻之間舟之桅艙四面無處不花燦爛如錦王則手花一握登船遍簪諸人之首又抱頸而嗅然後蹤身躍下錨起船開適値潮退張帆順流而下猴王立岸上遙視子舟去遠始曳尾而旋朱言訖進麵菓等類子等以醉飽興辭朱親送至舟並訂約明日不行再來導游内山此稿俟續選錄阞報 
[春間曾有報散花禪綺懷之作未盡欲言復得十二律卽請散花禪曁諸大吟壇法正]  
　　○彩筆重拈達隱衷瀟瀟風雨一燈紅靑鸞莫寄纏綿意緑螘難澆磊塊胸奇遇忽教成斷梗浮生眞個等飛蓬雲箋幅幅從頭寫不道鬚眉薄命同　層樓高閣擬仙居插架牙籖　異書緑漲一池新雨後紅搖四壁　燈初綺窗畫靜裁　錦紫陌香塵走鈿車秀色可餐還可玩春風十里有誰如不須顧影已成雙奢願癡情一例　賭韻罰依金谷酒嬉春泛共木蘭艭幕張窓啓招新燕竹密花深吠小厖月色昏黃天入暮滿牢古寺幾聲撞畫燭雙輝敞綺筵深深作禮慶華年合歡酒祝人長壽並蒂花開月正圓情到濃時能默會意當愜處易求全芳心畢竟聰明甚一默靈犀暗裏傳深閨狎呢最相親笑語能生一室春異世　爲同命烏此生怕作負心人滿腔熱而原殊衆萬種柔情不厭頻鴛枕雙　消夜永跟缸花發也含嚬見慣無煩媟語挑深情却不减紅綃棗花香裏塞珠箔杏子陰中整翠翹愛我情懷同　芥憐卿意氣薄雲霄別當三口勞相盼慧婢時過折柬招折得名花試比卿果然花也遜傾城焚香爲鼓湘妃瑟對月閑調玉女箏畏熱嬌嫌蟬翼軍凝神漫點鳳頭輕柳陰曲曲荷亭畔衣袂飄揚倚畫楹碧梧庭院正新秋半捲珠簾上玉鈎浴罷蘭湯重靧面匀来翠黛裕梳頭自憐鏡影嬌無比常對花枝語不休除却江南憔悴客問誰堪與匹良儔撲蝶經過響屐廊環聲瑟瑟佩鏘鏘何期與子逢斯地願　將身老是鄕曲院風淸消睡鴨瑤階露重聽啼螀莫言宋玉荒唐賦夢醒陽臺最斷腸奔馳朝夕走雙丸春老秋殘感百端忍死尚存希冀想此身久作等閑看得沾鬢澤惟叙鳳日對眉痕羨鏡鸞滾滾愛河精衛少况教一霎起波瀾紅牙按拍　新歌去 
 
 

Page 4

 
 
日歡情可奈何鬢影衣香增卷戀蘭盟蕙約已蹉跎雲山萬疉愁無限潭水千尋恨比多悵望遙天人悄悄漫嘲牛女阻銀河　無聊旅館　偏深簷鐵聲凄玉漏沉夜月鞭蓉應似昔秋風蟋蟀又而今幾行瓊札勞　手一曲瑤琴誤道心說封當年由海誓不禁淸淚濕衣襟 
　　揖竹詞人初草 
[壬午暮春懼攝禾郡教授鐵闌卸篆述懷感並留別諸同人]  
　　○畢竟儒冠誤此身先生依舊廣文貧　坡翁句　忍來南浦俄驚別蹟溯東山倍愴神　亡友謝杏川同年曾攝此篆　苕霅但留鴻爪雪蘆溝枉踏馬諦塵　甲戌報罷南旋越三載署歸安司訓　怕窺明鏡朱顏改憚指年華五十春○宦隠荒齋太寂寥閒身祗合溷魚樵嗜茶陸羽多成癖　夙有荼癖　種菊陶濽懶折腰　註銷知縣改就教職　漫說蛾眉曾見妒劇憐蠟淚未全消賓朋聚散如萍梗烟雨屢前撥短橈○冷　逐隊索枯腸最仰良醫肘後方　謂諸同寅各擅絕藝王君筤圃精歧黃濟世　晉帖雙鈎摹緑字　莊君子明工書法　魯論半部繼靑箱　趙君子芸枕葄功深　神馳筆底煙雲幻　王君湘崖善繪山水　影落壺中日月長　查君香牒喜豪飲談文娓娓不倦　更　風流何水部蕭蕭白髪伴紅妝　新任何冶甫學博甫納雛姬故調之○官潮自慰互頻仍坐對寒氈健筆凌子舍偕行甘理筴　大兒恭吉入泮後與次兒恭憶俱囊鹺務　壻鄕遙隔悟傳燈　今秋鍾壻零鼐自江右來　試倖獲魁選儘饒澹味盤傾蓿强學衰顏杖倚籐　因患足疾　難得　裝詩數卷比携琴鹤價元增 
　　西泠超伯樊兆恩未定草 
[蘇省撫轅抄]  
　　○正月初七日候補府吳道中禀辭奉委赴無錫公幹　候補同知金彭禀辭赴昭文海塘工次　○初八日候補通判金鴻治銷解京餉差並騐放回省　直州判童寶善禀到並奉裁閔行厘局差回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
