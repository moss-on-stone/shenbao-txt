# 1915 - 259 - 4915308

 

Page 1

 
 
專件 
[民國實業銀行章程第一章總則]  
　　第一條本銀行以輔助實業發逹或改良爲宗旨定名曰民國實業銀行 
　　第二條本銀行爲股分有限公司 
　　第三條本銀行先經財政部核准註册給照並請農商部備案　　第四條本銀行設董事局於北京分設分行分號於實業重要地方 
　　分號隷於附近之分行分行直隷於董事局設立分行分號時應禀報財政部核准 
　　第五條本銀行營業年限　開業之日起滿六十年爲限期滿後經股東會議决禀請財政部核准得延長之 
　　第二章資本 
　　第六條本銀行資本總額爲二千萬圓分作二十萬股每股百圓公股商股各半 
　　第七條本銀行公股由中國銀行擔任商股由商股創辦人擔任籌募以本國人爲限 
　　第八條本銀行如有增加資本之必要時經股東會議决禀請財政部核准後再行添招 
　　第九條本銀行股票爲記名式分一股五股十股五十股百股五種凡買賣讓與另以細則定之 
　　第十條本銀行股分爲二人以上共有者應推一人爲股東 
　　第十一條本銀行股分爲公司行號所有者應推定一人執行股東權利 
　　第十二條本銀行股票除記載左列事項外應蓋本銀行圖記並由總董署名蓋章（一）本銀行名稱（二）股票編號及發行年月日（三）資本總額及每股銀圓數（四）股東姓名 
　　第三章營業 
　　第十三條本銀行得於左列範圍内從事營業（一）左列各項關於種植墾牧水利　產工廠鐵路鹽業等事之放欵（甲）以不動產爲抵押十年以内分期拔還者（乙）以不動產爲抵押五年以内定期償還者（丙）以出產物爲抵押一年以内定期償還者（二）以工廠機械爲抵押之放欵（三）保證辦貨放欵（四）經理特别營業區域之滙兌貼現其區域另定之（五）代理或介紹買賣商品（六）代理發行國家及公共團體之債票（七）代理發行公立私立各種實業公司之股票及債票（八）附設公共查賬會延訂會計專家代公立私立各種實業公司檢查賬目清理財產另訂會章禀請財政部核准（九）建設貨棧爲客商存儲貨物兼做押欵棧章另定之（十）買賣生金生銀及外國貨幣（十一）代理保管有價證劵及貴重物品（十二）經收各種票據（十三）購買地方實業銀行債票（十四）收受各種存欵 
　　第十四條作抵押之不動產時以有永續確實收益者爲限如曾經保險者並須附加保險合同 
　　第十五條以不動產作抵押之放欵其總額至多以本銀行估定價值總額三分之二爲限 
　　第十六條如以房屋機械作抵押時並須於估價内減去至滿期日之綃耗數目若干方可作準 
　　第十七條債務者償還放款至五分之一以上時得按照償還之數要求本銀行解除抵押品之一部對於其殘額亦同 
　　第十八條債務者不能履行分年償還之義務時本銀行得隨時要求全部之償還 
　　第十九條本銀行於抵押價格低賤時得要求增加抵押償務者不應要求時本銀行得隨時要求全部之償還 
　　第二十條債務者不應第十八條第十九條之要求時本銀行有自由處分其抵押品之權利將所欠本息如數扣清其處分之結果仍有不足應要求債務者補繳如有餘欵應即給還 
（未完） 
 
 
 

Page 2

 
 
時評 
[機不可動（冷）]  
　　自籌安會之君主說起而希榮固寵之請願團即以正面應之藉口乘間之反對黨又以反面應之此一正一反之起應固在人意中而不足怪也 
　　今乃又有所謂復清滅洋之哥老會起燬教堂殺教徒（見譯電）以旁應之矣蓋有君主之說而後有所謂復清有復清之思想而後有所謂滅洋有復清滅洋之思想而後乃有毁教堂殺教徒之事實蓋其相因而致斷非偶然所謂旁應也 
　　或曰是乃民愚所致非關君主說也曰然則革命當時何以不聞曾有此等舉動者共和以後至於君主說未起以前何以不聞有此等舉動者是則我言非誣而機不可以妄動也 
[命令]  
　　九月二十日大總統策令任命王桂芳爲正藍旗蒙古都統此令 
　　又令派宋聯奎督辦雲南全省鑛務事宜此令 
　　又令宋聯奎授爲上大夫並加少卿銜此令 
　　又令朱照授爲上大夫劉文鳳朱新謨均授爲中大夫此令 
　　又令任命張錫元爲將軍府參軍此令 
　　又令財政部呈江蘇職商郭輝管祥麟認購公債援案請給奬勵等語郭輝管祥麟認購鉅額公債均應照章給奬管祥麟著晉給四等嘉禾章郭輝著給予等嘉禾章以昭激勸此令 
　　又令財政總長兼鹽務署督辦周學熙呈請任命兪家駒署廣東湘橋運副應照准此令 
　　又令内務部呈京師警察廳警正黄兆芝保薦知事請免去本職等語黄兆芝准免本職此令 
　　又令平政院呈書記官王彭回籍祭掃詳請辭職王彭准免本職此令 
　　又令平政院呈請任命楊熊祥爲書記官應照准此令 
　　又令陸軍部呈請將文凱加陸軍步兵上校銜劉長春加陸軍騎兵上校銜沈彬許口璋尤長福均改爲陸軍步兵中校朱桂森授爲陸軍步兵少校並加中校銜張雲梯趙得賢恩祥張鳳山楊文治均授爲陸軍步兵少校郜汝藩涭爲陸軍騎兵少校王弼卿授爲陸軍砲兵少校應照准此令 
　　又令蒙藏院呈據京城喇嘛印務處詳請以烏爾吉桑補熱河佈逹拉廟逹拉喇嘛應照准此令 
　　九月二十日大總統申令兹制定立法院議員選舉法第五章覆選舉施行細則公布之此令 
　　又令兹制定立法院議員選舉法第八章單選舉施行細則公布之此令 
　　又令兹制定立法院議員選舉法第九章選舉確定第十章選舉變更施行細則公布之此令 
　　又令兹制定立法院議員選舉法第十一章選舉罰則施行細則公布之此令 
　　又令兹制定選舉資格審查會辦事規則公布之此令 
　　又令兹制定國民會議曁立法院議員覆選調查施行令公布之此令 
　　又令兹制定國民會議議員選舉資格審查施行令公布之此令 
　　又令兹制定國民會議議員覆選舉單選舉施行令公布之此令 
　　又令兹制定國民會議議員互選舉施行令公布之此令 
　　又令兹制定國民會議議員選舉確定施行令公布之此令 
　　九月二十一日大總統策令陸軍第七師步兵第十三旅旅長張松柏着開去旅長員缺另候簡用此令 
　　又令任命夏文榮爲陸軍第七師步兵第三旅旅長此令 
　　又令陸軍部呈請將任濟授爲陸軍三等軍需正應照准此令 
　　又令陸軍部呈請將李應洪授爲陸軍步兵上校黄朝忠授爲陸軍步兵中校王得慶授爲陸軍輜重兵中校宋聯元陳文謙梁義納忠喜陸廷舉五樹棠羅恭禮陳天忠李應科蕭景春李桂芳馬成麟楊盛奇均授爲陸軍步兵少校應照准此令 
[專電]  
　　北京電代立法院昨開常會所議修正中國銀行則例付審查人户籍法以各地方自治尚未成立緩講修正會計法通過著作權法審查報告國民會議審查長湘派張官劭贛派李鐘駿 
　　北京電有張元奇調鄂巡按叚書雲調政事堂某丞之說 
　　北京電朱家寶將請假葬親許世英辭職政事堂電留 
[特約路透電]  
　　北京電星期一日參政院通過建議案大爲衆人所重視其建議文中有或另籌徵求國民意見之法一句極關重要數界人士謂政府將以國民會議之權授與參政院以决國體問題或選集京中所謂各省代表者組織機關以代國民會議籌安會並不主張從速召集國民會議今日籌安會會員决議上書參政院促請實行第二議（二十二日） 
[譯電]  
　　漢口電哥老會一大隊持復清滅洋旗幟進抵甘肅涇陽擬竄入陜西已燬教堂二殺死奉基督教之華人五（二十二日） 
　　北京電農商部决議設立模範場四處以振興内國農業㈠棉花設孝感㈡甜菜設江西㈢畜牧設鳳陽㈣森林設江西五鳳山（譯音）共需經費十五萬元財政部允撥十萬元（二十二日） 
[戰電]  
　　其一（英人路透電） 
　　彼得格勒電今日公報承認維爾拉境之俄軍力爭維爾拉之淺瀨後已稍向東退兩軍今仍在力爭其他數淺瀨公報曰俄軍回攻者雖處極困難之地位而鎭靜如常里加南面復見激戰敵軍砲火更爲猛烈德軍圖於米托西北ＡＡ河駕一浮橋爲俄軍炸毁特文斯克西南湖境亦見惡戰俄軍獲勝曾於某地點奪回所失之戰壕檢獲敵軍來福鎗及子彈甚夥俄軍在魯克北面持鎗剌進攻又以馬隊衝鋒痛創奥軍俘敵七百餘人獲輜重甚夥内有戰灶多具俄馬隊追擊三英里之遙殺敵甚衆（二十日） 
　　倫敦電泰晤士報特文斯克訪員十八日電稱前三日内留居前敵見戰事進行甚爲慘烈絶少停頓一處止攻則他處登時發作現最近之陣線僅距鎭十二英里各街道行人絶跡惟聞重砲隆隆之聲俄軍迄今據壕而守壕深三尺敵軍雖以二三倍之衆携優勢之砲隊猛力攻擊而仍屢遭挫衂由此觀之德軍須以極大之犧牲攻取該城據俘虜聲稱德軍雖得進步而士氣沮喪皆謂當局前曾約定俄境戰事以攻陷華沙爲止不意竟成謊言云德軍之損失顯必倍於俄軍俄軍戰鬭之勇不減於前且毫無消極之觀念冬令將届敵軍於寒季决難逹其重要目的敵軍心中頗以俄軍蹈險如夷爲懼（二十一日） 
　　莫斯科電此間人士所謂莫斯科節日者今已開始連日政界中人紛開大會皆以合全國之力續行作戰爲目的其中人物以莫斯科巿長奇爾洛柯夫君最爲得衆且受工界中人之信任各大會領袖日者曾集議於巿長邸通過議決案擬促請政府重行召集國會組織混合内閣保皇黨大會亦以此事籲請俄皇且謂今苟有希圖散播内亂細微之種子者即爲叛逆云（二十日） 
　　倫敦電財政大臣麥堅萊君今日下午在下議院提出財政年度第二次戰費豫算案且宣言曰余請全院贊成此空前之大擔負余信全院對於提出之新稅如能表示同意則全國必無異議財政年度之數目現已變動入稅共英金二百七十二兆鎊出費共一千五百九十兆鎊是爲超過豫算二百五十七兆鎊也英國於財政年度結束時所負之債共二千二百兆鎊今豫計海軍費須一百九十兆鎊陸軍費須七百十五兆鎊假與外國之欵須四百二十三兆鎊該大臣又謂彼擬增加所得稅百分之四十凡每年入欵不滿一百三十鎊者准免繳稅且擬規定將所得稅分期繳付各種受雇者則均按期納稅照此辦法則今財政年度内尚可籌得英金一千一百二十七萬四千鎊如以全年而論則可籌得三千七百四十萬鎊每年所得在英金三千鎊以上者可加增附稅至三先令六本士此項今年可籌二百十五萬鎊各項營業在戰局中獲利較多者可收特别稅如今年紅利逾過去年則徵收餘利百分之五十此項全年可籌三千萬鎊但今年因種種原因僅能收六百萬鎊耳糖稅每磅加稅半本士此項全年可籌一千一百七十萬鎊茶烟咖啡等可加稅百分之五十柯柯亦加稅百分之五十皮酒酒精暫不加稅惟馬逹酒精每加倫加稅三本士專利藥品加倍收稅他如馬逹車鐘表樂器等玩品亦須照值徵收百分之三十三又三分之一半本士郵費須取銷凡郵寄包裹費報館電報費皆須加收今年預算之稅項爲三百零五兆鎊而一九一六年至一九一七年財政年度之預算稅項爲三百八十七兆鎊於是國家有三倍之債欵而有兩倍之稅項若戰局再延長則此種辦法尚非爲最後之一着國民願共盡天職此爲國家最後之依賴云 
（二十一日） 
　　倫敦電下議院討論豫算案時殊有贊成財政大臣提議之現象且視爲裨益全國審愼之計畫續電云豫算案各條已成立 
（二十一日） 
　　倫敦電俄國財政大臣巴克氏復至巴黎明日將抵倫敦（二十日） 
　　倫敦電布國頒行戒嚴令檢查綦嚴故不能測知該國目下困難時局之眞狀惟據意京及羅京電報觀之覲見布皇之五反對黨代表其勢力實較布京傳來電報所云爲重聞諸黨主張與協約國協商一切而斯台布洛夫克黨之多數黨員亦贊助之故已可在國會占有大多數覲見歷時甚久布皇曾言布國應持之態度自當商諸國會後再行作决云政府已召集官僚黨議員討論時局布京及全國各處之人民於星期日布國统一紀念日曾有愛國之表示軍界中人亦多參與此舉（二十一日） 
　　倫敦電德人謂希斯泊里安號之沉失與潛艇無關因是日並無潛艇駛至該船失事之處且就英人報告觀之該船顯係觸水雷而沉非由魚雷攻擊所致云云英人發表文告辯明此事謂希斯泊里安號沉失處南北兩方面皆有潛艇擊沉船隻情事再爆裂情形確爲魚雷且希斯泊里安號未沉之前船上檢得魚雷碎片一塊（二十日） 
　　倫敦電巴拿馬地陷運河又全被堵塞 
（二十日） 
　　其二（德人德文報專電） 
　　柏林電（由倫敦轉）九月二十日德軍大本營公報云敵艦轟擊韋斯丹特及米台爾扣克者未獲效果旋於德軍砲火前退走内有數艦曾中彈西境前敵無特别戰事可紀（西境戰况）杜拉堡附近橋端要塞之敵軍由新亞力山特洛夫斯克退至稍後之陣地德軍俘敵五百五十人敵軍圖破斯摩岡德軍陣線受挫而退德軍仍在攻擊由維爾拉退走之敵軍稍南之德軍追逐敗軍已抵尼們河陣線敵軍曾於數地點略事抵禦（興登堡軍團戰况）里哇波爾特親王之軍已抵特伏萊士之摩洛士查特境及該地之東南境其右翼現抵米斯長加境（里哇波爾特軍團戰况）敵軍處處敗退德軍於小戰之際俘敵百人（麥剛森軍團戰况）多瑙河北岸之德軍砲隊已從事攻擊塞軍陣地塞滿特里亞附近之塞軍已破逐走塞軍砲隊曾被擊至無聲（塞境戰况） 
　　華盛頓電駐美奥國大使署宣布九月二十日維也納公報如下俄軍大隊昨日屢攻魯士克東面奥軍陣地處處失利俄縱隊進撲克里滿士附近伊克伐河陣線曾於數處渡過該河但已爲奥國預備軍之馳援者逐走敵軍大受損失而被砲火創尤大奥軍俘敵千餘人東加里西亞諸均安靜（奥俄軍戰况）意軍在阿爾伯山境進攻失利意國攻軍所餘者已由佛里區退至原陣地奥飛行家以炸彈擲擊意軍飛機營（奥意軍戰况）奥德排砲昨日轟擊騷河多瑙河南岸之塞軍陣地及貝爾格勒特砲台奥兵於特里拉河口附近襲擊塞哨兵一枝隊而殲之（奥塞軍戰况）（二十一日） 
[東方通信社電（日本人組織）]  
　　北京電國體變更請願聯合會今日又向參政院呈遞第三次請願書聞袁總統對此等之運動似甚滿足惟因外國贊成者少故其方針仍未决定云（二十二日） 
　　東京電法國政府特别專使羅雷氏近由美國乘坐東洋汽船公司之春洋丸來日努力喚起各地輿論擬在日本勾留二星期後赴中國（二十二日） 
　　東京電凟職事件預審已經終了林田（前衆議院書記官）以下十九名均决有罪（二十二日） 
　　東京電日本軍艦淺間號（前在墨西哥附近海面擱淺）預定十一月十七日歸抵日本 
（二十二日） 
　　東京電石井新外務大臣幣原新外務次官松井新駐法大使落合新駐瑞典公使將於來月十三日任命（二十二日） 
　　東京電日皇即位大典之際休假日期業已公布如下十一月十日十四十六日等三日 
（二十二日） 
　　東京電文部内務兩省對於地方青年團兵式教練曾發訓令兹更發布詳細注意訓示 
（二十二日） 
　　東京電前中國中部駐屯軍司令官白川少將本日回抵東京（二十二日） 
　　東京電九月中旬日本對外之貿易計輸出超過一千二百萬元（二十二日） 
　　濟南電山東鐵道管理部長藤田氏爲赴濟南正式訪問於昨二十一日午後六時乘坐專車抵省中日官民歡迎甚盛藤田氏是夜卽赴當地日本人俱樂部之歡迎會今日訪問中國官憲並赴其歡迎宴二十三四兩日前往曲阜泰山觀光（二十二日） 
　　濟南電山東濟寗縣地方之南陽湖及大連河浚渫工事係前山東實業司長於去年發起計畫近由北京全國水利局派遣和 
 
 
 

Page 3

 
 
蘭技師前赴該處實地查勘（二十二日） 
要聞一 
[維爾拉之陷落談]  
　　華德日報曰德軍自攻陷華沙以來在政治上所得最關重大之勝利可謂當首推昨日路透電所報告今日德國官電所證實維爾拉之佔領蓋維爾拉者里　恩之首府也不特其宗教教育經濟等生活視此爲中心爲樞要今者德軍旣於除去波一切政權亦以此爲樞要今者德軍旣於除去波蘭人數十年來所苦之壓制又使里陶恩族亦有自由之日則　來其地之前途必有一番新氣象可斷言也然其地不惟與政治有關卽在軍事上亦殊關重要請觀俄人於柯夫洛陷後又力守此一帶原已無所遮掩之地至一月之久以便其軍需官乘間運輸各種糧糈軍火軍械及一切作戰品至俄國内地已可想見 
　　維爾拉者若專就軍事上之關係論乃異常重要之地也原爲俄國第三軍團駐防之地嗣因對於東普鱬斯起見又特設一大軍司令部於此俄國著名之騎兵大將倫恩卡普夫氏即去歲開戰伊始侵佔東普魯斯以致德軍統率處不得不大變其初所定戰略上之計畫者曾在此任總司令一職當西歷一千九百零九年奥併波斯尼恩及郝兹溝維納二州俄之感情輿論沸騰逹於極點時倫恩卡普夫將軍旣陳請俄皇開戰苟俾其以所必需之重砲隊征服德國邊防炮台彼當卽率其部下長驅而入東普魯斯惟彼時俄政府自信其力尚有不足故其議遂息詎知五年以後維爾拉軍區總司令之騎兵卒得交識東普魯斯也哉若就功罪論則去年東普俄軍之敗不能歸咎於倫恩卡普夫將軍而其過乃在尼古拉大公另有計畫以救克尼斯貝格與其西至維斯土拉河之地也 
　　維爾拉軍區不惟包括里陶恩全部即蘇哇爾奇庫爾蘭等州里加巿以及杜納流域杜納河口曁杜納堡等要塞亦均隷其屬下故該區司令官一職極關重要而所統軍隊幾佔俄軍之半其機關部之中心點在維爾拉有司令本部及各種專門軍隊惟有馬兵出防至邊境密邇之處 
　　維爾拉本巿在山峽之中地勢卑凹一有山水暴發巿内居民如猶太人等即須與衆同葬身魚腹而維爾拉車站設在巿外所佔地勢甚高然舉目一望維爾拉本巿仍杳不得見也由車站入巿陡然而下先經夾道而立之矮房猶太人居其中屢遭水患嗣經一城門上刻有神像極其尊貴御者過其前須脫帽敬禮而坐客亦然否則警士必上前干涉惟老巿内生意雖頗興旺而隘陋不堪及至新巿内方見有高樓大厦沿街而立即馬路亦寛闊至於巿外周圍則頗雅緻可觀而此次德將愛區杭到其地後先暫停進攻者亦以山峽過甚必須先俟其北面環攻之縱隊得有勝利然後方可入城也其地防軍自德軍抵赴杜納堡之路線後惟有赴冺斯克一路尚可交通然俄軍苟不欲被敵截斷其去路亦惟有迅速退兵而已若據俄報稱則所有軍需皆可運走而十餘萬居民亦去有大半 
　　此外凡維爾拉軍區所轄其餘各地之命運自德軍北來日向東進亦可謂已决定不久必亡而尤以杜納堡首當衝要焉查杜納堡最堅固之要塞在杜納河南岸立於庫爾蘭上部陡起之山崗其地防軍苟被逐出堡前野外之陣地則要塞必陷而其次爲里加即波羅的海省舊都是將來河北岸之杜納堡一入德人手中則俄人亦須退出里加及杜納河口之海防要塞也 
[德國之財力譯德文新報]  
　　德文報云巴黎十四日路透電論德募第三次公債事此等言語斷無人信之該電先謂德政府侵奪外人寄託產業之入欵等語查閱德報德政府曾用許多巨欵在比境與波蘭等處設立學堂以廣教育并設法賑濟人民路透電亦謂各該處百姓貧窮異常夫人民旣如此貧乏又何有金錢爲德政府所取乎德電曾謂德之第一第二兩次公債德民甚願購買無乃路透電現在忽又謂所有承辦軍火工廠德政府均勒令承受新債劵以作軍火價值此言不可信也如德政府强令工廠勉受新債劵則工廠於第一日承受債劵必於次日將該債劵另行他售也况德政府若不付工廠以現欵而付以債劵非惟僅付債劵尚須付每年五釐之利息有是理乎該電又謂有數處工廠以債劵付給股東紅利查前者該電曾謂德國貿易均已倒閉矣夫旣貿易倒閉如何又能得有紅利乎該電又謂德國官吏均須以一年薪俸購買債劵此種言論更屬揑造無疑蓋按德之法律政府與私人均無是項權利若夫官員以各人名義購買債劵是爲愛國之誠亦爲德富有之故也但德之財力充盈在未戰以前知之者無幾世人所知者均謂英法富足迨至開戰後其僅向國内借債者惟德一國耳夫戰爭之國必用極巨欵項購買軍火明矣但英法俄所用巨欵以購軍火者皆在美國故英法俄大多數之金錢流入於美也若德所購者悉爲德所製之軍火其所購軍火之欵均爲德民所得故德政府向德民借債德民實有餘貲借與政府况德軍又日日戰勝德民更信任政府而樂借之也現在製造軍火出售而盈餘巨欵者美也倘不能得極大之利益美定不爲此可斷言也回憶開戰伊始協約國均謂不久將至柏林其後按俄所言其軍力如碾路機者然今亦無力前往柏林矣且回碾向西伯里亞而去嗣又謂將在西歐戰敗德軍但一年以來德兵依然在法未退一步也以後又謂英之海軍將出戰矣不意德潛行艇忽然出現英海軍出戰之聲又寂寂無人道之矣後又謂意大利將攻奥矣而意之出戰竟無成功之望故不得不另尋他故以詆毁德國即今所述德第三次公債是也惟是戰事刻已年餘德政府第三次向民借債民亦信任政府極端樂從且較前爲數更多若協約國方面俄早向英借債法亦向英借债意又向英法借債刻下美之儲金鐵箱已空故派代表前赴英國商借英金一百兆鎊焉於此可見德國不尚空言惟已之實力是恃故諸事莫不成就彼夫協約方面凡百事件皆與意料相左迄難成功故不得不以口舌是尚然究有何益哉 
雜評一 
[反感（無名）]  
　　余於中日交涉時嘗歎近時人所用之名詞無一不使人生反感者今乃其言益足徵矣何則蓋民意民意之聲日聒於耳鼓也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之請願觀]  
　　審查會之態度國體請願書自經參政院代行立法院審定一次决定辦法後定於今日先開茶話會公同討論歷誌本報惟審查會所决定之辦法係建議政府召集國民會議解决不過以代行立法院爲請願團與國民會議之一承轉機關至該院自身並未表示若何之意見此審查會預定今日（二十）提出報告之内容也兹覔載審查報告原文如左據本院先後交下第一次第二次各省人民國體請願書共計六十七件經本審查會一再討論僉謂國體所關事端重大綜其主旨實爲鞏固國基振興國勢起見將來憲法起草當能體大總統宣言之意本全國國民期望久安長治之心詳議妥籌垂爲令典惟解决憲法上重要問題其權實在於國民會議應由本院根據約法第三十一條第七欵建議政府請政府提前於年内召集國民會議爲根本上之解决以定大局而安人心並將請願書全份咨送政府是否有當應俟大會公决（已略見前報專電）統觀報告全文審查會對於本問題所具之意見不過曰國體所關事端重大而已其他固一辭莫贊也惟微聞今日大會參政中有一部分人對於審查會所表態度一層尚將有所討論然爲審查會解說者則謂該院對於尋常事件固有向政府發表意見而爲建議之處但本問題非尋常事件可比該院即發表何等意見政府亦無從採擇施行政府所能爲之事止於召集國民會議將請願書咨送解决故代行立法院所能爲之事亦止於建議政府請召集國民會議將請願書咨送解决也該院向政府建議而苟發表政府所不能自决之意見欲藉以輾轉表示於國民會議無論其支離而迂廻也且直以機關性質而爲請願之事矣請願者人民之事而今機關爲之有是理乎立法院雖云代表民意然所代表之民意固非絶無制限即限於新約法第三十一條所規定之各項是也然則該院之審查報告雖止於據情建議自身無明確之主張誰復能議其非者云云究竟結果如何開會後再爲續聞 
　　籌安派之心理代行立法院審查國體請願書之報告籌安派對之尚有不滿意之表示其所希望於代行立法院者蓋欲於可决此審查案之外另有一種明確之主張表示於外爲此問題進行之助行力其心理之作用蓋有數端第一以國體問題爲國家之重大問題而代行立法院又爲類似代表民意之機關有以切實發揮之則彼所謂民意者愈有根據第二請願書中多有以鞏固國基振興國勢爲詞者蓋係根據於總統在該院之宣言故該院對於政府與彼所謂請願者之兩方面均有表示之便宜與必要第三國民會議有解决此事之權而解决之結果尚不可知代行立法院若不於今日表示其明確之主張於彼請願者之勢力尚覺未能爲之增厚第四國民會議雖召集極速亦當有待時日在此時日之中因一般熱衷者希望過切之故或致焦慮苦神費時失業代行立法院若先表示其明確之主張則彼輩心可早安而不致對於此問題多所疑慮云 
　　聯合會之成立昨日（十九）各省請願團假順治門大街江西會館開茶話會午後三鐘入席到會者僅六十餘人公推沈雲沛君爲臨時主席先由沈君演說其大意謂本會開會宗旨不尚浮文諸同志皆以鞏固國基振興國勢爲主旨今日此聚皆當内外一致始終一致務期貫逹此請願之目的而後已全體鼓掌贊成次由起草員宣讀會章草案共十二條除第三條全體請取消第四條略有文字改動外餘均完全通過會章通過後有人提議謂今日雖係茶話會然會章旣經成立會務重要亟待有人主持今日請卽改爲成立會公舉正副會長衆贊成當席公推沈雲沛爲正會長那彥圖張錦芳爲副會長全體一致贊成正副會長卽時就席時已四鐘半宣告散會 
　　附錄全國請願聯合會章程第一條本會以一致進行逹到請願目的爲宗旨第二條凡已署名請願者皆得爲本會會員第三條本會設職員如左一會長一人副會長二人由會員中公舉之二理事若干人由會員公推之但各團體請願領銜者當然爲本會理事三參議若士人由會長及全體職員會公推之四幹事分爲文牘會計庶務交際四科各科主任幹事一人幹事若干人由會長副會長合議推任之第四條會長代表本會主持辦理本會一切事務第五條副會長輔助會長辦理本會一切事務會長有事故時副會長申代理之第六條理事隨時會商會長辦理本本特别要務第七條參議隨時建議本會贊理一切會務第八條幹事商承會長分科執行本會一切事務其各科辦事細則另定之第五條本會開會分爲兩種（一）職員會得由會長隨時召集之（二）全體大會遇有特别事故時由會長召集之第十條本會設事務所於安福胡同第十一條本會章程如有認爲不適當時得開大會以過半數之議决修改之 
[司法教育兩總長之繼任人物]  
　　司法教育本中央政界中之冷部閒曹自司法獨立之精神日漸萎退之後法官皆灰心短氣高颺遠引故司法部之實際較諸教育部又遜一籌日前湯教育總長因病辭職據外間懸揣均謂湯氏有特别感觸故掛冠而去湯氏旣請假養疴其遺缺已令司法總長章宗祥兼理章氏已於日前到部視事聞湯濟氏决計東遊擬假期滿後再向政府辭職當可邀准章氏身兼兩任職務繁重而一月假滿之後兩者不可得兼亦擬提出辭職聞政府未來之計畫將准湯氏開缺以章氏補實并開去司法總長原任其遺缺將在大理院院長董康補充至董氏遺缺即由三庭長中擇一資望卓著者擢任而張一鵬氏最有希望云 
[北京各機關之會多]  
　　現在北京各機關團體有討論會委員會研究會種種名目不計其數試舉之以備一覧總統府政事堂統率處有行政委員會財政討論會國務研究會蒙藏研究會八旗生計委員會軍事研究所條約討論會地方長官甄别委員會徵兵研究會國防委員會生計委員會外交部有外交討論會外務研究會各種條約調查委員會財政部有財政討論會預算編制委員會新稅調查委員會田賦稅調查委員會關稅調查委員會雜稅整理所幣制委員會釐金調查委員會官產整理委員會各種統計委員會經界評議委員會紙幣收回委員會稅務調查委員會鹽務調查會交通部及教育部有電政委員會無線電信研究會鐵路擴張委員會教育委員會國民教育普及討論會其他司法内務農商三部有司法改良委員會司法獨立委員會禁烟調查會水利委員會法制研究會警察討論會實業振興研究會户籍法調查委員會鑛政調查委員會等此外則有參政院之憲法起草委員會故京中人語云民國二年以前北京之黨多民國二年以後北京之會多誠不誣也 
[農商部之畜牧事業]  
　　畜牧一項廼實業中之要圖除種馬關於軍事上之要需外所有毛革品之原料率皆由此而出惟中國牧業衰落日甚一日以致軍學商界所用之革製品毛織品無不仰給於外來者農商部有鑒於此除將張家口外東牛羣前清所設之模範牧場改爲第一種畜試驗場推廣整頓外本年四月内復於京師附近之西山靜宜園設立第二種畜試驗場其牛羊各舍及辦事雜用等屋均已築成并派員前往澳洲購買美利奴羊該場原已有外國種牛若干隻現復擬添購中國牛羊爲改良種畜之計又於安徽鳳陽石門山設立第三種畜試驗場現亦墾地數百畝種植牧草及飼料用之作物備飼澳洲新購之美利奴羊及添買北口之绵羊按期交配實行改良蕃殖他如黑龍江新設之牧場五處及河套新設之西通公司規模均極宏大將來牧業發逹尤未可量其餘各省官立之牧廠私立之畜牧公司亦正分别督促進行云 
[吉林日僑之新調查]  
　　僑吉日人近來對於各種進行原取積極主義分頭營謀忙碌異常兹再調查其種種狀况如左 
　　近有多數日人分在各店雇用各項騾馬駝子又恐不樂爲彼使役更以重金作爲賃費並預存欵項於代雇駝子之商店以堅駝主及介紹商人之信用駝店主詢其目的地則言實無定所大槪以吉省東北各縣凡交通滯塞舟車不通之地如延吉杉松崗三岔口等處爲此去旅行之範圍駝主應隨余等行止爲轉移如有熟悉地理風土情形者尤願以最優之金爲酬云云外間傳聞本月兩星期間此項日僑由吉出發者不下三四夥每夥十餘人身著短服足裏腿布革鞋槖槖與軍隊無殊駝負物中有測量器及採礦諸用品云 
　　又聞僑吉日商高瀨三郎等原在上江開採各項木材歷經數年獲利甚多然現經查考此項木材經多年砍伐出料漸少人工又昻現擬兌給某日人接理高瀨於近數年調查得京大臘東山地方發現極優礦產經數次考驗礦苗之旺無有倫比故採木方針一變現經來省聯絡夙有礦務學之經驗者多人以便前往開採并再加考驗俾早着手開工 
　　貿易公司内部組織計銀行木材轉運車票洋貨煤炭數部嗣以洋貨木材等項銷路頗滯曾於本年夏令即行停止其内部以賣南滿車票及轉運兩事爲主要之營業近來該公司副經理新羅君以日商方面及普通僑民日漸增加應謀進行當與各主幹集議謀營業上之改良取急進之主義仍將木材等數部乘冬令前趕速添設以應時需至火鋸一項刻正預備一切聞其安設場所係在東團山西岸云 
[天津維持國權國土大會紀]  
　　天津紳商於十九日下午三鐘在河北安徽會館開維持國權國土大會各界到會者一千三四百人首由臨時主席卞月庭報告開會宗旨繼由西開代表上書人盧劍秋報告法人侵佔中國領土情形並引確證八條有同志三十餘人業經上書本會作爲對待材料云云又經卞月庭當場宣讀是書略謂查前清光緒二十七年因庚子之變各國推廣租界法租界至牆子下所有牆子及牆子河外均屬中國領土條約俱在此一證也民國二年法傳教士在牆子河外購地蓋房皆於中國交涉司稅契領照有案可稽此二證也　子河外濱河有華洋合辦之冰窖曾在天津縣署立案並有法人布惹黎函請中國稅務處收捐現每月納捐三元七角此三證也華人由天主堂洋帳房李司鐸批購地者李司鐸一再聲明此處係中國之地與法人無涉李司鐸久著信義必不致作欺人之語此四證也該處牆子河上有木橋一架係老西開小校募修此次法與中國交涉情知理曲乃於橋上蓋以薄板藉圖掩飾此五證也該處牆子河上有將成之新式橋梁河外有已成之馬路係儀品公司私產法工部局藉爲影射出款修築此六證也老西開教堂學校醫院去年購置電燈由電車公司承辦若果地歸租界法人必不放棄此等權利此七證也該處有張姓在牆子河外購也築屋二十餘間已十餘年近日法人始行逼迫納捐張姓不應若果地歸法界何以遲至今日此八證也此書讀畢即討論進行辦法全體到會會員僉謂應立時上書官府力爭事關國土絲毫不讓又有劉俊卿趙君可楊曉林王卓忱劉瑞亭諸君相繼演說大致不外土地人民統治權爲國家之大要素若稍退讓羣相效尤竊恐瓜分現象慘在眉睫繼又推定代表人卞月庭趙君逹孫子文劉俊卿靜齋五人以卞君爲會長以趙孫二君爲副會長推定起草員四人爲劉子鶴劉俊卿宋則久杜小琴復推定幹事十人爲楊曉林英實夫劉瑞亭李渭占孫俊卿李鶴鳴張蔭棠張松團王松樵張升甫等時至五鐘乃振鈴閉會 
[記皖省解蘇犯官中途脫逃事]  
　　前霍邱縣知事高驤即高夢龍係本省無爲縣人任内經人向倪前兼使控其有受賄情事其時適高晉省倪兼使即飭懷寗縣知事將高收押委本署某料長嚴訊同時被告者尚有高任内科員王人洪王係霍邱人即現署秋浦縣王人鵬之胞弟某科長審理此案後即各擬監禁數月業已完案不知如何爲司法部查知以此案在懷寗轄境係有審判廳地方若某科長判决不能認爲有效咨由倪兼使飭交懷寗地方廳更爲審理此係民國三年春間之事在懷寗地方廳審理此案時記者適因事來省曾旁聽一次廳崔檢察長對於此案頗爲注意惟最初主張擬專罪王人洪高驤爲無罪其後審判結果高驤仍宣告有罪高乃上訴於高等廳高等廳仍判决有罪高復上訴於大理院然高等廳判决高驤係二罪并合其一爲濫殺監犯一則受賄一案也大理院對於濫殺監犯認爲成立若受賄案因谷保審判之公平特移轉於高等審判廳袁廳長奉文後例應將該案人犯一併解送江蘇訊辦不謂王人洪業已逃匿無蹤僅將高驤一名派警長及法警二人由省搭輪押解赴蘇 
　　高驤由省看守所起行搭輪時曾給同押諸犯每人洋一元高旣會署阜陽霍山兩縣之知事且此次係上訴案件押解之法警於是特加優待不施刑具迨輪抵大通高卽向法警婉稱川資告罄到蘇後尚有他項用途須回無爲原籍措資數百元方可濟用曾許法警特别酬金法警允之遂由大通登岸改乘小輪赴劉家渡回無爲高到家後即令僕婢設筵欵待法警高即託言進内更衣而由後門兎脫高旣得脫逃乃弄其鬼蜮伎倆逕赴無爲縣署以名剌投謁某科長寒暄數語而去法警等久不見高始知逃脫四出尋覓莫知蹤跡該警長畏罪亦立時潛逃而法警以長官人犯兩無蹤跡乃即回省報告袁廳長訊悉原委除將法警各責二千釘鐐收禁外詳請巡按使咨請各省一體通緝 
　　查高驤於光緒丙午年曾與范鴻仙肄業蕪湖皖江中學因糾衆鬧學革斥到滬在某報館充當校對繼入民呼報館該報停版後在滬運動得皖路津貼於宣統元年在蕪組織中江日報未及一年即停辛亥光復蕪湖軍政分府吳振黄亦無爲人高得充軍械採辦員曾携欵四千金往滬購辦鎗械未及兩月其欵揮霍淨盡柏文蔚督皖時高得署阜陽縣知事後調署霍邱縣知事此其歷史之大略也高因控案被押懷寗縣看守所挾土娼入内住宿種種不法行皖報記載甚詳省城袁廳長對於此案前日特派本廳檢察官汪少卿來蕪會同何檢察長飭派法警多名四出偵緝並密告軍警各偵探如能聞風報告因而就獲者即奬賞洋五百元云 
[皖財政廳長之辭職說]  
　　安徽財政廳長鄭鴻瑞本出前巡按使韓國鈞之推薦韓在任時卽於某方面不甚接洽深感苦痛韓去勢難獨留故日前外間已有鄭將辭職之說至繼鄭之人或傳爲前浙江財政廳長莊楙熙或傳爲鳳陽關監督陶鎔或傳爲准安關監督耿守恩但莊亦韓國鈞所賞識之人最初即有調皖之說未必至今日而反成事實陶則雖爲武進八陶之一然現在鳳陽關任内比較太短財部正病其成績不良未必反與以廳長以故所擬數人中尚以耿守恩爲最有希望也 
[滇財廳長賣差案之告發]  
　　雲南前財政廳廳長陳价在前清時爲貴州知縣反正後任雲南財政司後又改任個舊錫公司協理至去年因前財政廳袁家普去任得軍巡密保乃奉中央令接署雲南財政廳廳長到任以來外間多有賄賣釐差等傳說而科員黄梅陳某二人多指爲渠爪牙有出外招攬賄賣等情事但事機甚秘尚無破綻一時固不能判其事之有無也前月經中央另簡藉忠寅爲廳長到滇陳氏交卸亦無告發者惟聞其於翠海之旁大動土木建築新屋見者益以滋疑適有前任鹽井渡釐員（在滇川交界處爲滇省第一釐差）李臨陽前被陳价撤任心甚不服力圖報怨而苦無證據不能下手乃大用心機不惜金錢探知有開福興祥棧房女主人素名周媽者向與陳价眷屬多往來即設計與周媽聯合並許其重金私將陳价之三姨太接來店中互相見而陳之三姨太素有烟癖而陳价又素甚刻待每月只給與用費十二元實不能敷李知其情形乃百般奉承漸與感情日深其實三姨太初不知李是何居心以爲其悅已也而李旣與三姨太旣無所不可遂囑三姨太回家暗盜陳价素來賄賣釐金之證據未幾果得其賣差之手形乃往見任巡按使面呈陳价之賣差憑據懇乞嚴辦任巡按使以事關重大一經舉發拖累甚多乃將此據轉送唐將軍正在籌畫之中而李君又往見巡按使並力催此事任巡按乃密飭檢察廳派法警數十人於星期五夜前往圍捕陳价而陳价已於日間聞風逃匿當捕獲三姨及及周媽及過付賣差之黄梅陳某二人禁於模範監獄並於陳价住居内抄出紙幣二大箱烟土二千餘兩其他賣差證據運動信件甚多其家中物件聞約值銀十九萬有奇而某銀行及某商號尚存有私欵數十萬云 
地方通信 
[蘇州]  
　　兩艦長之衝突蘇滬航線前因迭次被盜由日商大東戴生昌招商局老公茂等輪船公司在水警第二廳呈請撥派兵輪師划各船常川遊弋保護航路在案各公司並另助燈油費若干現下大東公司停辦戴生昌招商老公茂三家合爲蘇申小三公司又復呈請援照前案派船保護水警趙廳長查本廳帥船紥防各屬不敷分配特令仁勇倍戎招武振威靜平靖湖鴻平江安等八小淺水兵艦輪流梭巡日前鴻平艦長吳某被某處鄉人誣指敲詐數十元一節訴諸倍戎艦長閻某閻於前日至廳告之李庶務員李允將正式報告代遞廳長及李接報告後又送與吳某閱看吳見之大發咆哮立時欲與報告人交涉又聞閻天津人吳南京人言語不通不知如何牽及司法科長王某近日内部暗潮甚烈惟已由某某等邀集仁勇葛艦長出爲排解矣 
　　竊石判罰釋放蘇鄉觀音山距離城漕十里左右著名古蹟甚多宋時范文正公古墓俗稱爲范墳山此山石質頗堅又異常豐富屢被近山鄉民私採售賣日前范氏後裔范端信聯合城紳 
 
 
 

Page 7

 
 
吳蔭培汪荃台等具禀省暑請爲禁止經前韓巡按飭吳縣知事及警廳保守古蹟一面將開採之石宕封閉並派騎巡隊一排常川駐紥看守詎近日有應雲山王福山萬日昌孫大弟等四人將山石竊取盜賣昨被騎巡隊查悉將該犯一律拿獲解廳究辦由司法科提訊各犯供認不諱判罰洋二十元具結取保釋放 
[松江]  
　　選舉調查紀事松江縣初選區調查名册於本月十日完竣十一至十七日開會决定十八日宣示計全縣原調查總數得四百五十三名照章由調查員三分一以上决定除不合格九人外共得四百四十四名均已蓋印入册嗣初選監督檢閱第一區工商資本以印刷品爲證明手續簡單慮干駁詰飭知調查會所有前項一百二十八人勿庸入册經調查會聲明决定純取多數同意未便變更而初選監督以責任所在不能不嚴格對付因之宣示名册僅得三百十六人内分高等官吏三十二人學校畢業六人畢業相當五十四人不動產一百七十八人工商實業四十六人其有被選資格者高等官吏三十二人學校畢業三人畢業相當二十二人不動產二十八人工商實業十九人 
　　軍隊將來楊鎭守便蒞任後所部軍隊並未全數隨來兹聞日内將有馬隊等來松已飭材官擇寺院廟宇以便屯駐大約三數日後即到也 
　　音樂大會松江孤兒院向由熱心慈善家擔任經費兹因金融竭蹶大受影響幸賴中西音樂大家允俯於本月十七日下午假西林寺登壇奏技即以所得售劵資撥充經費誠善舉也 
[鎭江]  
　　覆選委嗣蒞鎭丹徒初選調查已經竣事齊使以覆選調查須即入手即特委趙保泰蒞鎭辦理丹徒金壇兩縣覆選事務現已抵鎭寓大觀樓旅館 
　　盜案疉出丹徒圖濱鄉大帝廟旁有縣公署糧役王貞祿家於本月二十夜三更時突有盜匪二十餘人各執刀棍衝開大門蜂擁而進四處抄擄將銀洋衣飾搶刦一空幸姚家橋警區巡士巡邏聞鑼聲趕至始各向北方逃去現已由調任區長詳請警所通飭各區協緝矣西南鄉高資鎭左近紀德寛家於十九號夜三句鐘被匪三十餘人以石衝破大門蜂擁入内先至事主臥房將事主當頭鋤擊幸躱避迅速未被擊傷旋又被該匪將事主夫婦綑綁拷逼並將紀婦之母打傷搜索銀洋搶刧米稻帳被等物迨由隣人驚覺趕救已呼嘯而去刻由縣派王警長蒞鄉勘驗聞事主受傷雖重尚不致有性命之虞南鄉王家莊農民王有富家前夜被匪三十餘人塗面持械擁入搶搶銀洋及飾等物並將伊弟及子拒傷王由後門逃出嗚鑼呼救經團練往捕已携贓逃去王昨來城禀報縣署章知事即時帶隊前往勘抽矣 
[揚州]  
　　不准私收串費江甘兩縣上下忙銀廂米印串每張向例收錢五文爲經征櫃書紙張筆墨辦公費用光復後各屬征收書吏均改征手數料而本邑仍然照收周知事蒞任查知其情以各書吏旣領征收公費不應再取串張錢文曾示諭革除現因本年上下忙銀已經開征恐各農民仍未週知故又飭各櫃書在串上加蓋不收五文一張串費戳記並出示宣布 
　　香火會仍舊熱鬧揚城舊俗有香火一種專替人家酬神驅疫前數年其風最熾七八月間各街巷均湊資招彼設壞酧神名曰太平會乃愈行愈甚竟至高搭板台扮演小戲時常肇事近年爲官府嚴禁拿辦各香火不敢在城内演唱避在鄉間不知歛跡仍然搭台扮演小說淫戲城内無識婦女紛紛趕往觀看如近日雙橋二十四橋等處演唱香火會城内婦女乘車往觀者竟絡繹不絶偏僻之西門街宛如巿口云 
　　鄉民被盜擊傷東鄉湯家莊鄉民湯德悅家前夜被盜搶去洋錢衣飾二百餘金湯妻並遭盜匪拷傷日昨來城報告已奉周知事批准勘辦矣 
[杭州]  
　　開會抽償愛國公債浙省第三次抽償愛國公債（還本五萬元）業經財政廳吳君定於今日（二十三號）下午舉　仍偕用杭總商會會場已函致該會接洽聞會片已發通函邀各業董届時到會觀看當場抽籖用彰大信並預　苟點以資欵待並聞屈使昨日省委顧君松慶（商會總理）爲監視以昭愼重 
　　典業代表返杭全浙典業公會推舉赴京請求十元以下質票免貼印花之代表王湘泉謝虎臣兩君寓京多日探得財政部據各省典業紛紛禀請並准各部咨商已有轉圜之希望惟未奉明文而浙中事冗未能久作寓公聞王謝兩君前日已附京浦車南旋今明二日必可回杭矣 
[濟南]  
　　覆選調查開會覆選區調查會長業經覆選監督委定潘馨航等充任兹聞覆選事務所已於本日（二十日）開成立會凡各調查員均於本日午後一點鐘蒞會接洽 
　　駐濟日領讌會十八號晚七時駐濟日領事林久治郎君邀集濟南官商讌會以示聯絡自楊道尹宫廳長及銀行各報館並旅居商埠之日人某某君均列座九時許始散 
[天津]  
　　儲金分團之組織直隷救國儲金總團事務所函請各縣商會組織救國儲金分團兹將成立分團各縣商會詳錄如下邢台縣商會張家口商會泊鎭東昌源臨榆縣山海關商會正定縣商會唐山縣商會黎水縣商會安平縣商會朝陽縣熱河商會寗河縣蘆台商會安國縣商會肅寗縣商會束鹿縣商商廣宗縣勸學所東光縣高小學校晉縣樵鎭商會獲鹿縣石家莊商會易縣商會武强縣商會玉田縣商會大名縣商會饒陽縣商會深澤縣商會永年縣商商盧龍縣商會安次縣商會滄縣商商宣化縣商會邯鄲縣商商威縣商會平泉縣商商豐潤縣商會房山縣商會樂亭縣商會河間縣商會 
[福建]  
　　陳璧爲代表之輿論閩侯人陳璧滿清爲郵傳部聲名狼藉褫職後擁有巨資在京津兩處住眷不敢回閩入民國後正欲出而運動又以謀殺其姪之嫌疑案阻礙至本年方始判决無事前月因大參案發生陣有謀爲交通總長之運動後又不果此次聞已充爲旋京閩人之代表向參政院上請願書閩人與論謂此等人而爲閩人代表閩人羞之然此等事又宜以此等人爲代表稍有天良者皆不肯爲吾閩人有何憾焉云云 
雜評二（默） 
[另籌徵求民意之法]  
　　據今日京訊謂籌安諸人以參政院爲類似民意機關自身宜有明確之主張故對於該院報告大不滿意論者方爲該阮辨護謂參政立言之範圍祇應止此不能更有所表示而不謂　院已曲徇其意復有建議案之表决於請年内召集國民會議下且　抑或另籌組織徵求民意辦法一語西報懸揣其意以爲該院或將代國民會議行事而於是輿論遂駭然於該院之舉動矣 
　　吾以爲此不足怪參政院旣代立法院行事又何不可再代國民會議行事參政院如藥中甘草固隨處可用也 
　　再今日旣有不三不四之公民請願自應有此不三不四之民意機關以解决請願叄政院如應聲之蟲固當乘時而應也 
　　或謂國民會議旣請於年内召集則解决之期不遠何必再另籌徵求民意之法不知國民會議之選舉制限雖嚴然暗中摸索將來所選出代表民意之議員究難必其盡入彀中而强其同意故爲籌安會代籌自以另籌辦法爲速而且妥嗚呼計誠得矣然其如眞正之民意何哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[偵探越界拘人]  
　　前夜（二十一號）十一點鐘時有浙省偵探張之德身穿白熟羅長衫帶同探夥十餘人均身穿號衣腰束皮帶外披雨衣因聞黨人程士圃近日將家遷往白爾路四百七十二號前往拘人不料程已往日本該屋内所居者係是張連衡是夜適聚义麻雀張之德叩門入内冒稱捕房捉賭即將張連衡拖出門外撳上黄包車希圖拔入華界致張　急大聲呼救其貼鄰係法商臘都之住宅該法商聞之立即起身携帶手槍出外見有多人正將張連衡揿入車上當卽拘住張之德一人餘人見事不佳紛紛逃逸旋將兩張送入嵩山路捕房將張連衡當場釋出張之德則押解總巡捕房經石總巡詰問張之德供認係是浙探諭飭押候澈究 
[再誌鎔化舊鐵之奇禍]  
　　美租界昆明路後空地上有鐵匠宋慶忠因鎔化舊鐵忽然炸裂致遭炸斃並斃陸毛囝一名又傷其夥王咸華沈雲祥二人已記昨報兹悉此項舊鐵並非砲彈係嗬囒水機器上之冷汽罐可容冷汽十餘羅克（約百數十磅）上有螺絲旋蓋是日宋不知欲將此罐改造何物先將冷汽罐在火中燒紅另外包一鐵壳正在用錘敲擊之際不料砰然一聲罐中冷汽經熱炸裂致釀巨禍昨由捕房傳到見證陸炳泉禀請公廨中西官王康二君蒞所驗明宋陸二屍委係炸傷斃命據陸炳泉供死者宋慶忠是伊姑丈陸毛　是伊胞弟當炸裂時伊亦在旁帮同工作手背等處亦受微傷又稱此罐於月前由姑丈在某鐵行作爛鐵買下云云又據滙山捕房西探目壳羅香嘉明當時所見及事後調食各情形奉諭着該家屬分别具結收殮候受傷之王沈二夥醫愈後再行送廨訊核 
[振興滬南巿面之計畫]  
　　南巿推放岸線建築輪船碼頭業已次第興工兹聞本埠官商以將來路岸推廣輪埠築成後設無多數輪舶交通仍無以振興巿面當經官商提議擬除原有輪船外添置大號商輪數艘現正規畫航線集議合股並繪具國様擬向求新廠先行定造一俟碼頭工程告竣即可開行各埠以興商埠云 
[巡兵擊鬭餘聞]  
　　淞滬巡緝隊巡勇因奉遣散要求發給恩餉旋被上南川緝私隊隊長張占忠部下之兵士開槍擊傷兵士及艙長等多人並有兵士吳福連因傷重殞命　爲江蘇齊巡按使及馮上將軍等得悉特電知上海鄭鎭守使轉飭淞滬警察廳長查復起釁實情在案兹聞松江鹽運副使亦已派員來申赴上海醫院及紅十字會分醫院調查受傷各人名姓及當日因何衝突一一記錄禀復核辦一面由蔡統額將當日在場並未阻止致肇釁端之營長朱大斌撤差其隊長張占忠先記大過兩次聰候處分尚有中營營長馬棟臣及蔡統領處副官方某等亦均因彈壓不力聽候議處至已遣散之總領哨趙正方仍　迅行來署俾將受傷醫治各兵士花名呈候請示辦理 
[救國儲金近聞]  
　　致北京政事堂電稿北京政事堂轉呈大總統鈞鑒救國儲金一事荷蒙大總統提倡維持和德等辦理以來已經五月儲存者除官薪外全國共八百餘萬元而現繳者祇居半數然適當數省偏災金融緊急力與願違自在意中兹於九月九日在上海開各省代表聯合會到者二十省共計六十九人雖遠如華僑各埠亦派代表到會公同籌議均以爲事關救國凡屬國民均應負責决議一　進行不逹目的不止足見人民愛國具有向心非我大總統德化所感曷克臻此惟和德等前懇舉辦官商各界月薪儲金一案已蒙兪允令飭照辦數月以來各將軍巡按使電致本所已經照辦者固居多數未卽實行者亦間有之現經各省代表公懇由和德等再電大總統俯准令飭内財兩部轉咨各部曁各省將軍巡按使轉飭各機關於月薪儲金一事各以國民資格切實進行其已認者速即照繳其未辦者趕即舉行勿再視爲緩圖以速成功而固國本除商民等由各事務所敦勸實行並將全國聯合會議定緊要議案另具詳函清摺公舉代表　呈請願外理合據情轉呈伏乞大總統鑒准令飭遵行無任惶悚迫切之至謹呈中華民國全國救國儲金聯合會虞和德等謹叩 
　　茶話會紀事日昨（二十二號）午後三時中華民國全國救國儲金團聯合會邀集報界記者開茶話會於紗業公所宣告聯合會連日所議表决大要並請一致鼓吹進行是日到到滿座首由該會正副會長述告旬日以來聯合會所議决各項進行重要原由並致謝各報提携鼓倡之毅力熱忱直歷五月如一日現在全國一致進行尤賴各報記者始終同心協助民國前途無量報福云云當有某報主筆答謂主張進行凡屬國人無不同意惟須明白宣布庶不令人懸擬而人心可以興起等語頗爲在座諸君所稱是卽由正會長虞洽卿君副會長王伯辰君曁吉林代表李蔭棠君先後逐層凱切申明末謂救國苦衷難盡言喻今略陳之下承諸君子所體會者上海方面根據信用不爲無見惟内中少數之少數實受某國人運動離間之處究其眞相亦有深恐如孤注之一擲者並欲藉以游剌趨促穩健的主張甚非無爲而然故聯合會數方兼顧以自行處分四字括其重要而羣疑得以銷融即公信於以委曲保存者也語至此全座翕然以時鐘嗚六下遂振鈴而散並聞一切詳情俟聯合會閉會後全案發表布告大衆云（按此係上海儲金事務所來稿） 
　　昨日之收入昨日（二十二號星期三）爲中國銀行收受儲金之第一百二十六計收銀元四十四元連前共計已收儲金銀元七十三萬二千二百十一元銀五千六百二十五兩零五分四釐 
[水巡隊檢查印花稅]  
　　各業簿據加貼印花自經警界實行檢查以來各商家業已遵章購貼兹聞浦江各船户及沙衛各船應用之簿據亦已由本巡隊率同長警分赴各船勸諭購貼如有遺漏及貼不足數者一經查獲即由水巡隊照章處罰惟印花貼後照章應加蓋圖記乃船家未備圖記者爲多故已責令當場簽字以免移用云 
[檢查烟酒兩業之存貨]  
　　江蘇第二區烟酒公賣分局開征以來所有烟酒兩業之存貨尚未實行檢查補征兹據該兩業商一再禀懇求免未准刻奉江蘇財政廳長飭催上海縣境内烟酒業所認組織之各分棧應將各商號存貨遂一開明呈報以憑飭速補征聞謝分局長將於日内派遣員司發赴各商號實行檢查云 
[調查洋商行棧]  
　　牙行登錄稅内地華商大致已照章完納惟間有一二洋商在内地開設行棧未能遵章登錄兹聞楊交涉員昨特飭行所屬各縣知事調查境内有無洋商開設行棧以及影射情事着即查明具復以憑核辦云 
[沈次長蒞滬續紀]  
　　内務次長沈銘昌君由京來滬已誌前報兹悉沈君昨晨特在鎭守使署訪晤鄭君苟談良久移時由鄭君約同場道尹前往沈君庽次回謁同僚互訪相晤甚歡云 
[四明公所開會補誌]  
　　陽曆九月十九日下午三時本埠四明公所曾爲選舉聯合會會長及管理銀錢產業董事開公義聯合會大會　者各業代表計百餘人之多董事會到者爲沈仲禮朱葆三葛虞臣方式如諸君周金箴君因病請朱葆三君代表虞協卿君因事屬其子順懋代表當時投票選舉共七十二票内有八票不合格作廢計共六十四票唐菊生君得二十三票最多數公舉爲聯合會會長陳文鑑君得十二票公舉爲銀錢董事陳良玉君得十一票公舉爲產業董事會至董事會應推管理產業銀錢董事各一人亦由董事會自行投票選舉方式如君得五票公舉爲董事會銀錢董事周湘雲君得四票公舉爲董事會產業董事及散會時已夕陽西下矣 
[羣學會定期開會]  
　　本邑羣學會向分四季各開常會一次集議會中一切事務兹定於陽曆九月二十四日即陰曆八月十六日下午五時開秋季常會並補行夏季常會是晚七時在俱樂部内舉行聚餐會昨已由該會會長蘇本炎王宗毅通告各會員一體知照矣 
[查禁私售彩票]  
　　江蘇齊巡按使訪聞上海城廂内外之小錢莊烟紙店有私售廣東集益票厦門大有票湖南裕興公司彩票江門昌興公司票情事業於前日行文本邑警界嚴行查禁矣 
[艒艒船之取厭]  
　　工巡捐局朱局長查得沿浦所泊各客民之各艒艒船前因濬浦局開工挖泥一律趕逐在案不料現又重行擠泊於已經開挖之各馬頭殊碍工程昨特飭知巿舶所承辦人連錦堂從速協同水巡隊前往各馬頭及狹隘各港趕令移開如違定干未便云 
[分派奬金之商酌]  
　　本邑西鄉蒲淞巿境内北新涇鎭附近之關廟前經該巿副經董潘紫綬等在廟中設立學校已有多年嗣由各紳董以潘等將該廟基地並餘產等據爲已有聯名控經上海縣公署禀詳上台諭飭將關廟改爲公產出示召變所有在事辦公各人聽候提奬給賞在案兹有沈寶宗並婦人沈李氏等先後投縣公署具禀請求將應給奬金作爲五份分派沈知事據禀後以此案本公署未便擅專須候詳請滬海道尹核示辦理業已明晣批示矣 
[鄉民報告被盜之底裏]  
　　本邑西南鄉塘灣鎭鄉民宋昌榮日前至地方警察第三區警局報告舊曆本月初八夜有盜匪多人破門入室當被刼去現洋五十元並綢布衣服等物該區湯警佐親往宋家勘明臥室箱籠等物雖有損壞痕迹然案情甚爲支離回局後立派長警四出拘拿旋拘獲嫌疑人陳青台金鑑堂楊蘭生李全生等四名皆附近農民惟李全生則在鄉間爲太保立時押解到局訊問陳等同稱被誣並無行刧之事並據陳青台訴稱宋昌榮生有一女今年二十七歲名英珍曾招贅彭阿生爲婿成婚後夫婦不睦辛亥年間英珍與小民私識到今邇來英珍又與松江葉榭鎭馬元宰私姘置小民於不顧本月初七日馬與英珍在田畔絮語爲小民撞見當時氣仇交加糾合金鑑堂等前去尋釁迨到該處馬與英珍已經走散不料越日英珍之父宋昌榮即以被盜行劫等詞到局禀控致被拘案湯警佐以事涉噯昧飭將陳青台等四人　昨日解送縣警察所轉送上海地方檢察廳由林檢察長諭飭分别收押候傳宋昌榮到案預審核辦 
[法警消釋嫌疑]  
　　婦人汪張氏因被隣居雍錦慶欺侮六歲幼女招弟控經閘北檢察分庭由施推事判處徒刑四十天越數日李檢察官接得該氏由郵局遞呈函禀謂有閔某平某代被告行賄法警周洪勝在三泰茶園過付等語李君卽一再派員偵查並無影響前日又傳汪張氏及三泰園主戴寶卿詳細研詰該氏供稱並無禀控法警情事實係他人揑名又間三泰園主有無閔某二茶客代人行賄事實戴供茶客衆多大都不知姓氏亦未見有行賄過付等事李君一再嚴鞫均執前供奉諭一併退去候查揑名具禀之人再行侒辦 
[誘逃與價娶之辯論]  
　　王雲仁之妾王夏氏於本年舊曆二月間捲取值洋八百餘元之衣飾潛逃當經報捕查　未獲至舊曆七月間經王偵悉夏氏在醫生丁甘仁處即以丁誘逃等詞呈控公共公廨而丁以憑媒出洋三百元價娶夏氏爲妾立有筆據亦投廨呈訴當經傳案候訊在案前日午後由廨訊問先由原告上堂訴明伊妾捲逃情形繼由原告之堂兄王國良投訴當時代報捕房各節並由禮明律師代表原告譯訴案　被告示延穆安素律師到堂先向原告及見證逐層鑿詰繼與原去律師互辯矣久並以夏氏有病請求公堂下次復訊　氏免子到堂王襄　商之美節郭君以夏氏旣有疾病下次能否准免到堂候商再核訊至此時已傍晚堂上宣諭退庭候再復訊 
[略誘罪已經成立]  
　　嘉興女子王阿二年二十一歲又蔣阿三年二十二歲同在嘉興北門外布廠爲工陽曆七月十五日兩女相約乘火車來申擬到紗廠做工行至南碼頭附近被流氓徐咬臍設計勾引到家並代借房屋同居徐欲將該女等姦污兩女不允出外鳴警將徐連同兩女拘送地方廳昨經堵樓推檢兩官開庭辯論之下以徐略誘罪已經成立判令還押候判兩女押候家屬來案具領 
[請驗已斃二年之小孩]  
　　英美捕房刑事檢查科代表牛門律師昨晨至公共公廨聲稱有一奥國人與一英國婦人雖同處多年並非正式結婚生有一孩已於西曆一千九百十三年八月十九號猝斃早經埋葬現風聞該孩生死不明故將該孩尸掘起經西醫察驗其生前所居屋内似有毒物且有許多證據譬如一英國人與德國人在法國所產之孩該孩應視爲法國人現該孩父母異籍且生於中國應視爲中國人請堂上前往會驗云云即由俞代襄讞商之英領卓君諭候會商再核 
[誑騙押櫃之懲儆]  
　　皖人吳耳似因冒充新永順輪船買辦串同在逃之查連卿以代薦輪船賬房茶房爲由先後向同鄉人草左原王濟明等十五人騙取押櫃洋一百六十元及甬人劉榮王桂卿等洋三十元被控拘案迭經訊供押候核辦在案昨經公共公廨復訊據孟淵旅館司賬李子樂投訴遍查循環簿舊曆四月間並無庽客張定侯其人即將循環簿呈案請察訊之被告仍供由庽居孟淵旅館内之張定侯介紹爲輪船買辦王襄讞商之英領康君以吳所供不實且經各原告證明欺騙屬實遂判吳押西牢二年示儆 
[又一誑騙押櫃案]  
　　王學書王新豐偕證王學明任阿炳同控閩人陳振康以代薦海關生意爲由騙去押櫃洋三百九十五元昨由捕房將陳拘解公共公廨經中西官訊供一過以尚有同黨某甲在逃判陳押候補提人證於下禮拜三再訊 
[不認冒名索詐]  
　　王金福前日冒充工部局衛生處用人在江西路向小販于小洪以調查照會爲由索詐銅元二十一枚旋被于察知假冒報捕將王拘入捕房昨解公共公堂經中西官研訊不認判王押候原告邀到見證於下禮拜一再訊 
[擔保租車之糾葛]  
　　諸景湖至法公堂控稱前爲查阿福向有寗公司擔保租車事宜詎查虧空千餘元逃逸被該公司西人控奉堂上照數斷賠今已將查尋獲送入捕房解案請究並聲明此案先經民人在英公廨禀控已奉批准傳訊等語質之查供民人亦已在英公堂控朱尚未傳訊判諸先將英廨控案禀銷查着交一千元人銀並保候訊 
[房產恐難保全]  
　　楊兆康前控朱雲齋諉賴土地價洋一百五十元經法公堂訊供屬實判令交保嗣因無保管押在案後有老祥豐土棧附追土價洋五十四元着交人洋並保限七天照繳兹已逾限解請復訊楊等投案請究並稱被告有房產不肯　國還欠請爲嚴追訊之朱供求寛限料理聶讞員判着各原告於十四天内查產禀復核奪 
[婦人承認借債]  
　　黄李氏前控宏茂昌襪店主固潤泉因有需用借去洋二百五十元立有憑據請追等情因周不認借洋稱係妻子王氏所借字亦妻子所簽判令交保着交伊妻到案訊追在案昨又提訊黄李氏稱周妻已到請究周王氏供祇借洋一百五十元丈夫實不知情現在無力歸還求恩寛限訊之周供此項欠款民人實不知情求察聶讞員以周王氏供認欠洋屬實判交人洋並保限七天如數繳還周潤泉開釋 
[買客乘間行竊]  
　　王玉良陳洪青二人前日至小東門内某綢莊以買物爲由乘間竊取雲紗一疋當被店夥察破鳴警將王陳拘送地方廳昨日午後經趙褚推檢兩官訊供之下判五陳兩犯各押二個月以儆 
[西崽不認偷竊]  
　　黄浦灘某號洋房西崽李富根私取值洋一百元之皮壳時鐘向晉順押店質洋五元前日被探邵仁初查悉將李拘獲於昨日吊到原贓併解公共公廨經中西官訊供不認判李押候查明於下禮拜三再訊 
[竊取浴堂毛巾]  
　　楊福泉竊取九江路洗清池浴堂内毛巾十餘條圖逃被探查獲昨解公共公廨經中西官訊實判押西牢四月 
[婦人唆使行竊]  
　　海寗路三千一百十號門牌理髮店主婦魏趙氏因逼令十三歲養媳張金妹行竊比鄰傅王氏衣服不遂將女凌虐致女逃至爲媒之顧姓家内由顧送至百老滙路女之親屬戚王氏處通知趙氏領回不允當於前日將女送入捕房經捕頭詰悉前情以趙氏前曾令女竊取傅王氏家皮衣飭探將氏拘押昨解公共公廨經中西官訊據趙氏共認唆使行竊不諱判氏押女所半年女孩張金妹開釋 
[過犯又圖行竊]  
　　周天榮至梧州路六百零一號門牌王海春家挖洞圖竊被捕查獲昨解公共公廨經中西官訊知周係過犯判押西牢年半期滿帶堂再核 
[拐賣湖州小孩]  
　　拐匪李竹清近在湖州南門外誘拐五歳小孩陳阿寶來滬匿居山西路維新旅館内希圖販賣總被巡捕房包探王松濤查獲昨解公共公堂經兪代襄讞會同英卓副領事略詰一過判陳孩暫留救濟會李押候查明於下禮拜三再訊 
[被訴人候訊]  
　　張雲龍控陳鳳輝私收賬洋又齊學敏控李傅氏欠洋二百十五元不還又顧志明控朱雲亭不理擔保談小毛抵借洋六百元又楊子卿控許有昆不理欠款又奚薛氏控顧曾林不還本利洋六十四元又倪樹聲控薛鶴年欠洋六百十九元等案昨由捕房將被告各人傳至公共公廨分别交保過堂候訊 
[關讞員銷假]  
　　公共公廨正會審官關絅之君日前請假伴送其姊靜之女士至鄂省與其未婚夫宋君行廟見禮曾誌本報兹悉關君業已事畢於前日返滬即赴道尹公署禀見昨日蒞廨視事 
[英領署醫官囘滬]  
　　駐滬英領事署醫官英人麥克營君前曾請假赴日本神户避署業已假滿於前日乘輪回滬照常供職 
[棲流所興辦工藝之成績]  
　　新閘棲流公所留養之男女老幼爲數甚多而年來經費之支絀則已逹極點頗難爲繼幸該所主任陸崧侯瞿仲餘兩君曾就該所設一工藝廠俾留養者學成一藝於期滿出所後得以自食其力業已大著成效所中經費亦賴以稍資挹注現其所製各種皮件及布疋缐網等物均花様翻新層出不窮銷場頗爲廣闊而留養該所者得其教養兼施尤莫不勤愼耐勞一變而爲循良之工人矣 
[閘北檢察分庭批示四則]  
　　王月祥爲判處徒刑四月之竊犯黄紀才禀請寛免由批案經判决所請從寛免究之處應母庸議 
　　黄步清即黄阿二禀請殿限交出拐賣女孩由批仰仍依限交案母再延誤干咎 
　　夏德才訴陸榮弟誘拐由批據訴各節並非誘拐確據姑候傳集質訊可也 
　　饒紹標訴陳晉卿盜騙銀洋由批陳晉卿爲爾店夥其盜騙行爲有無確據足以證明如僅係欠欵不交請求追償應向審判廳民庭禀控仰即知照 
[紹介新書]  
　　昨承商務印書館惠贈英華日用字典一册披覧之餘覺其種種特色爲近頃通行各字典所無例如所採之字皆切合實用凡流行之新字新語常見之外國字外國語等莫不備列而科學名詞搜羅尤富譯註亦精確字音拼法異常注意冠首縮寫等字均按字母次序列入不復另編末附英譯中國重要地名表無論校用自修或閱報等得此允稱良助爲綴數言藉資紹介 
[氣候報告]  
（上海徐家滙天文臺天氣測候報告） 
　　九月二十一日日本海天氣沉壓琉球南面太平行中晴雨計下降中國晴雨計上升上海北面海濱有季候風南面有方向不定之和風 
　　二十二日上午上海天有雲霧惟尚晴明氣壓仍升已至平均度 
　　二十二日下午三十分豫測數處將有霧雨或雷雨北方有緩弱之季候風南方有方向不定之和風 
　　二十二日下午四時前二十四小時内上海氣候温度至高八九二至低六七八去年同日至高七一六至低六二二 
雜評三 
[告地方之辦事者（訥）]  
　　凡辦大事者每易受人責備吾謂責備亦無傷也苟其責備之事而爲已發現者則事實具在其爲誣與否爲誤會與否自有人公平之判斷其責備之事而爲未發現於外者則他日事實發表人自釋然於心今日逆臆之論初不必與之計較總之責人者固當秉公心以論事而被人責者亦宜以光明磊落之態度處之不可槪目責人者爲小人而謂其存有惡意或别有用心能如是則此後口舌之爭自少且於事業亦大有裨益也 
來函 
[開新社來函]  
　　敬啓者前在貴報登載廣告徵集月份牌畫稿承海内畫家紛紛投稿當於十九二十等日將各畫稿陳列日本人俱樂部樓上延請美術家品評投票昨日開票計一等一名村井君二十六號二等二名徐詠青君十八九號三等三名周柏生君四十一號胡伯翔君二十八號俞滌煩君十一號現此項選中畫稿陳列日本人俱樂部樓上任人參觀察登廣告外並登入來函門爲荷上海蓬路開新社石印局 
[陸胡雄飛女士來函]  
　　謹啓者雄飛雖巾幗女流粗知大義因慨海上雖學堂林立而貧家子女失學者多女界沉沉仍復黑暗遂不揣棉薄於三年秋在法界麥賽而蒂羅路鴻儀里三號創辦中華女子同義義務學校專收貧　子女無力就學者來此讀書教養兼施學藝並授所需一切經費除雄飛個人解囊變產外并蒙西國各善長贊成襄助得以支持如美儒李佳白博士惠假尚賢堂操場法公堂之贊助石維也先生特准房捐免收伏思泰西名人對於此等義務教育尚不惜破格優待以惠我華凡我男女同胞自應一體贊成共襄義舉雄飛雖非積學而抱志甚堅對於已成之義務基礎誓不稍懈不惜精神不辭營瘁區區此心當可告無罪於天下耳中華女子同義義務學校校長陸胡雄飛謹啓 
[倪樹聲來函]  
　　鄙人在普惠西藥公司作洋文書記有年向來束身自愛從無非分之事頃見貴報載爲檢廳拘留殊爲詫異當係傳聞之誤名譽 
 
 
 

Page 11

 
 
攸　應請更正倪樹聲謹啓 
　　按昨報所紀者爲公與小押店主倪樹聲本與普惠公司之倪樹聲無涉同姓同名事所恒有無所用其詫異也 
[姚德鎭來函]  
　　敬啓者商人姚德鎭在地方廳控蟻棍朱妙發朱小妹朱薛氏朱亮甫朱許氏等共同串騙將生女大心誘拐領出交與蟻黨方坤全移匿於漢口武昌等處希圖販賣幸蒙審檢兩廳迭次嚴訊究追已於陽曆八月二十六日訊明串拐屬實將朱妙發等釘鐐還押諭限十日將大心交案當時朱妙發朱小妹朱薛氏三犯一向收押在案朱許氏朱亮甫交的實保人如是嚴究此於陰曆七月底由許氏朱亮甫特遣蟻棍黨類前赴武昌將姚大心仍由串黨拐犯方坤全原手携回於八月初七日抵滬並不卽時交美被朱許氏朱亮甫等又將大心藏匿小北門外文元坊隆興小客棧内二日一夜並遭朱許氏糾集蕩婦副南等及朱亮甫買給大心衣服三件串用詐術或軟騙或脅迫教唆口供之下而後將大心交案有買給衣服證據爲憑豈可騙人佯爲自首投案耶此於初十日奉訊庭諭將被害女子姚太心給原告領回以全骨肉姚大心並非有還押之事拐犯朱妙發朱小妹朱薛氏方坤全仍還押朱亮甫等暫避不敢到案現蒙正在着保交案及至十二日旁晚聞朱妙發等三犯是否呈繳相當之保證金而忽然保出聽候公判惟此案自荷檢察廳早經調查明白該拐犯等確有誘拐屬實今何得反以訊明實遭誣控被押之謊詞而該拐犯等串拐證據歷歷確實在案共犯略誘罪成立一罪未判又已發生私擅監禁之附帶犯罪行爲亦有證據豈有反訴之理由乎此中情節核於陰曆八月初十日及八月十三兩次貴報登載與案情事實庭判不符此乃訪事人抄送之獘應請更正（下略）商人姚德鎭上言 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬嫦娥乞歸疏] [  醒厂魏頌予]  
　　爲房幃細故暫遯蟾宫顧神傷思歸故里懇乞仁慈恩准事竊臣妾玉闕神仙瑶池譜系曾奉后异之箕帚爰竊五母之靈丹於是足御清風彷彿飛鳧之舄身奔明月安排駐鶴之巢遁跡廣寒宫信難享人間艷福覊蹤清虚府那堪耐天上淒涼對菱鏡以自窺瘦體無殊飛燕棄梅妝而不整怨心弗減婕妤歎今朝别鵠離鸞嘉耦翻成怨耦問何日求凰卜鳳佳期不誤妾期是以内緼愁懷不如意事常八九外消積鬱可與人言無二三妾每觀江蘇上海之繁華夜花園中之景况痴男怨女暗訂星期今夕良辰何須月老有情人都成眷屬燕燕鶯鶯自由學不外婚姻朝朝暮暮雖異日成妙耦也爲路　良緣每覩情天輙增恨海况值秋中佳節雲開世界三千天上清光月照山河百二張風燈於四座處處兒童供月餅於一堂家家伉儷或把臂而觀皓魄或朶頣而酌金樽或义手而賦詩歌或信口而吹筆管璇閨中之取樂豈徒然哉金星内之藏嬌良有以也臣妾忝爲玉女見慍金夫本爲瓜葛之親難遂絲蘿之願琴瑟友而鐘鼓樂羡煞周文妻鋤後而夫耕前願帥靖節爲此懇乞玉帝降恩體恤逾格栽培憐薄命之紅顏得諧情於白首不勝迫切待命之至謹疏 
[戲擬鄭恒控崔老夫人賴婚狀] [  語溪蠖屈]  
　　爲强詞奪理悔約賴婚狀乞秉公訊辦以重婚姻而維風化事竊恒自幼訂定崔相國之女公子鶯鶯爲妻本應早日完姻以冀白頭偕老嗣因相國逝世喪服未除恒不敢以兒女之私亂天下之大禮以故暫緩時日未咏好逑乃不圖崔老夫人昏憒糊塗竟以閨閣千金寄居普救寺裏使一般光頭和尚目灼灼其如賊欲攫鼎　而嘗之惟尚無證據故不敢據此事實作爲訴訟之資料然另有縱女偷情圖賴婚姻之鐵證在不得不爲我廳長約略陳之查未婚妻鶯鶯寄居普救寺西廂而爲之伴者惟一婢曰紅娘時有洛陽張珙本拆白黨之流亞一見鶯鶯頓使其弔膀之手叚而鶯鶯初不爲動乃復敢誘約紅娘百計挑逗無知小婢不悟其奸墮其圈套遂允爲撮合於是乎白璧無瑕之崔鶯鶯一變而爲烏衣巷口之沈佩蘭此應請訊辦者一也當時天下承平匪徒絶跡伏無白日强盜領兵團寺搶刦婦女之舉動何物孫飛虎瞻敢横行無忌身犯刑章乎顯係張珙串通假裝威嚇乃以一紙書借兵選敵然後可藉此爲有功於崔氏而攘奪其女其居心之奸詐罕有倫比此應請訊辦者二也迨恒得悉未婚妻之劣跡種種後本擬提起離婚訴狀以保多譽復思男子之名譽縱然尊貴而女子之名譽尤宜保全賈寶玉有言男兒是泥做的骨肉女兒是水做的骨肉恒故不惜犧牲一已之名譽而寗受辱於綠巾此恒之爲崔氏計者至矣盡矣蔑以加矣而孰知彼崔老夫人反發生悔約賴婚之大交涉天下寗有是理乎此應請訊辦者三也以上理由不過撮其大略可取六才子一書爲證故不贅述爲此狀請審判廳長鑒核訊辦以重婚姻而維風化感德不朽謹狀 
譯著 
[間諜生涯] [  天虚我生]  
（十）間諜生涯之失敗（續） 
　　行之日諜報部中復以一册示予其中所記英國軍隊營港糧餉一一瞭如指掌令予熟憶俾有成竹予亦與部中約定通信之處凡三一在巴黎一爲科本海本一則勃羅瑟而也三者之中尤以勃羅瑟而爲主傳信者爲梵理斯街之密斯露易絲予有信則由彼轉逹柏林而柏林之信則由彼轉寄倫敦之烟草店中更由烟草店寄蘇格蘭授予事至密也其後予被逮時蘇格蘭警察於六點鐘内往捕烟草店主人及露易絲竟已查如黄鶴其人蓋矯矯如神龍也科本海根之通信者則爲國家旅館主人蓋受德意志之賄賂而甘爲牢籠者巴黎則一婦人曰馬利亞佛郎西居鐵錨兒路亦間諜也予旣赴蘇格蘭乃不取道倫敦而繞出荷蘭河岸由孟區而抵愛丁堡（蘇格蘭京城）所以如此者亦有故蓋英倫爲五方雜聚之處偵探尤嚴每一火車中必有此輩一二窺伺其間一般旅行家恒於車中見有頒白之叟高冠革履氣宇昻藏如退職軍官而雙眸烱烱又如神有者即偵探中之頭目也唯此故予繞道而往不敢逕取捷徑旣至蘇格蘭初寓親王街浮德福旅館復予名曰葛賚武醫生繼因旅館嘈雜乃易居於密昔司麥克羅之家一禮拜凡十五金銀居旣定乃稍休息僞爲臥病實則預備偵探時一切所用器具兩禮拜後始出遊散常至茀司河次察其形勢河上有環洞大橋建築極壯適介於露易司軍港及北海之間爲軍艦出入所必由故予特加注意久之乃與守橋人相識其人健談無意中輒露軍情秘密予亦樂與之近且貢諛言守者悅復引予見其諸友友蓋爲水巡知軍中事尤審予因愈益貢諛乃得知其艦隊組織及其他内容過半蓋予雅熟蘇格蘭故典言之歷歷且善飲酒彼等固以蘇格蘭人視予遂乃傾其肺肝初不知予之爲間諜也 
詩選 
[蘇臺紀遊] [  鳴]  
　　十載看花不賦詩豈無綽約好花枝天涯淪落同心少人自相思我不知 
　　春遊忽遇出山雲妙相莊嚴思不君話到此身同是客卻彈青涙溼羅裙 
　　梧影高撑百尺樓碧天如水綠雲稠十年香夢營巢穩不是鸞凰不結儔 
　　已解耘田與績麻舊居門巷掩批把蘆　無路通芳訊自關家園學種花 
　　然箕煑豆泣同根空有捲桮口澤存燕子不來春晝靜暗牽翠袖搵啼痕 
　　一舸羅溪逐水忙倚艙重理舊時妝也如我輩詩生澀喚取貧奴檢錦囊 
　　春波浴絮化新萍垂柳條條眼尚青不羡天邊參與昴秋河會渡女牛星 
　　風月無權自立張郎當舞袖再登場青蓮本是淤泥種花底同參辟署方 
　　小鳥無名任意呼春郊何處覓提壺阿誰爲訂羣芳譜綵筆新題金井梧 
　　流連詩酒已兼旬臨别依依證夙因他日申江重話雨不妨蘇小認鄉親 
[觀荷] [  秦粤生]  
　　池塘清淺水悠悠乘興閒來作浪游多少紅蓮渾一色萬花叢裏蕩輕舟 
　　好景流連日已斜烟波深處且浮家此來心與遊人異人愛看花我惜花 
詞選 
[渡江雲西風畫角] [  鏡湄]  
　　庭深窗户淺峭寒乍透天氣變新霜隔簾啼凍鳥病味懨懨多負好晴光牆陰老菊想如今褪了殘黄爭奈我重衾單枕夢醒又斜陽宵長西風捲地嗚嗚向三更悲壯似那日邊聲警夢中夜徬徨孤燈如豆鳴蛩歇只藥鑪伴我藤牀眠未穩沈思往事心傷 
[前調暮秋懷伯先]  
　　天空人意渺素秋萬里南望暮雲長别時門外路種種春華帶眼變風霜新鴻去盡想如今聲到衡陽不是有稻粱謀急何苦下瀟湘他鄉宵燈楚雨曉帳蠻烟助覊壞悽愴應念我登高影隻望遠神傷元知不負明年約把茱萸無限思量須報與庭前種菊初黄 
小說 
[家庭小說嫣紅刦] [  天虚我生潤文常覺小蝶合譯]  
第六十章（續） 
　　勃替太本已有三子密昔司克洛斯因其婿方病乃携之去勃替太雖病而茉莉芬尚不致忙碌時方倚牆默坐見威廉至乃立起迓之威廉亟曰勃替太病狀奚若茉莉芬泫然曰現臥樓上恐不救矣威廉曰服藥乎則有一人代答曰否惟藥肆已不肯賒奈何威廉曰密昔司勃替太試以藥方見示茉莉芬諾乃出方威廉於醫學本亦曾涉獵視之尚可用因即從日記册中撕一白紙略書數字并方摺之以授一人其人去威廉顧茉莉芬曰病人在樓上乎茉莉芬點首威廉乃上樓臥室至低乃不能昻首有廠中小工數人伴病者而坐威廉略與衆人爲禮即趣勃替太則奄奄一息骨瘦已不盈把呼吸至争見威廉乃伸其兩手曰嗟乎吾死矣吾今死矣密斯特好禮倍登威廉亟按之令母動曰勃替太汝母若是稍藥愈矣勃替太悲聲曰顧安所得藥者然吾亦不望再生蓋吾生作惡不知禮上帝獲罪於天無所禱矣威廉曰然則天心甚慈汝今已知悔天心亦眷汝矣勃替太曰嗟乎吾安望天眷省頃之間吾且受鞫於上帝生平過失纍纍誠不知如何受罰密斯特好禮倍登汝將何以慰吾哉威廉附其耳曰汝但自禱於上帝上帝亦恕爾矣勃替太悲鳴曰無用矣其聲哀厲威廉不禁悚然時藥適至威廉乃歸去中心轆轤唯望勃替太或能得愈而孰知其願竟虚明日威廉復至勃替太之家而病者竟已死矣茉莉芬則已往哭訴於密昔司克洛斯故家中除臨唁之客數人外竟寂寂一無聲息諸人爲威廉言謂勃替太臨死之頃厥狀至慘雖牧師爲之懺侮亦無以慰其心亦可憐矣威廉乃蹙額曰然則吾願諸人以是爲殷鑒母悖上帝有則改之無則加勉不其佳歟衆聞語默然時與威廉同立者凡有五人而此五人者其爲生活實無一不如勃替太平生旣不知有所謂上帝亦不知有所謂殷鑒故聞威廉之語乃抗辨曰吾聞宗教一事實至沉悶苟信之者令人生趣索然威廉曰此仍不善信宗教者耳苟能一心皈依則其中自有光明導人於樂境又烏至於沉悶 
[奇情小說秘密汽車] [  東埜譯]  
第八章（續） 
　　那駕車的少年把轉輪機授給身旁的車夫自車上一躍而下和勃立南握手道我親愛的勃里今日甚風吹你到此勃立南想了一想笑答道我因爲近來身體不大舒服奉醫生命令到這裏換吸新鮮空氣的亞勤今日又甚風吹你到此那少年答道我近來侍奉家慈赴柳加去參觀各禮拜堂以及許多古蹟家慈愛那地方山水清幽在一所旅館裏住下想多盤桓幾天我不耐岑寂現成帶得一輛汽車像没籠頭的馬今日往東明日向西昨天早上纔到佛魯林司今晚就和你撞着可見人生遇合自有一定的勃里我們自在奥斯佛大學分袂以後有許多年不曾聚首了今天難得萍水相逢班荆道故這裏距意門羅街不遠我們同赴酒店裏痛飲一番好麽勃立南笑道好是甚好怎奈我今夜有些俗務未能奉陪實在對不住那少年道你的事情要緊麽勃立南道是要緊的那少年呆一了呆說道那麽我明天早晨奉候你寓在那裏勃立南道在維勒旅館那少年道狠好我明天一清早就過來這幾天天氣狠熱夜間稍覺清凉我方纔驅車向郊外馳驟了一回身體頗覺舒服再過十分鐘就想回寓了勃里你何不和我同車享十分鐘清閒之福據你自述你只爲換吸新鮮空氣來的我現　用汽車載你沿龍安江岸一直駛去過了一座橋梁直到那邊小山麓下包管有世界上第一等新鮮的空氣級你吸一個暢懷然後回轉勃里這不過十分鐘的事情請你再不要推却了 
[應時小說游月宫記] [  泗濱野鶴]  
　　松濤響秋庭空似洗斯何時乎非中秋之夕乎時余方凭儿假寐忽聞叩扉聲納之則一老者童顏鶴髮道貎清癯揖余而言曰子無事盍從余一遊乎余曰將安往老者曰自有佳境余乃頓起好奇之心遂隨之往第覺寒風習習吹衣袂足底所履乃爲浮雲余亦不自知何以致此未幾老者謂余曰至矣余翹首望之則畫棟飛雲瑶臺貯月欄干九曲盡爲白玉琢成室中陳設尤精美無倫余平生殊不喜考古搜奇則亦置之第見簾鈎動處一女子棒茶出媚眼流盼若甚殷勤也者余私詢老者果何地老者曰子誠愚今夕中秋佳節月府特開宴會須臾當有衆賓至今余始知世所謂寒廣宫者今竟身入之矣未幾賓客果紛至青驄寶蓋絡繹不絶無何諸婢奉餚饌出賓客均就坐余亦入座燭影摇紅　波泛綠余私心竊喜今夕何夕乃得有如此勝遊忽聞鼓樂洋洋則見一美人盈盈出隨珠之冠白玉之帶赤鳳之鞋盤龍之髻楊柳纎腰櫻桃素口蓋即嫦娥也余與賓客均起肅嫦娥親自行觴及余余謝不能嫦娥乃嗤然笑余大　亟欲起去迥視余身則余固猶在茅蘆蓬事中也 
　　勘誤昨日筆記第二行復加以三字衍特此更正 
 
 
 

Page 15

 
 
   
 
 

Page 16

 
 
   
 
