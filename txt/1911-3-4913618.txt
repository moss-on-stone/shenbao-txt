# 1911 - 3 - 4913618

 

Page 1

 
 
   
 
 

Page 2

 
 
交旨 
[十一月二十五日軍機大臣欽奉]  
　　諭旨軍諮處奏請派大臣會同考試留學日本第四期測繪畢業生一摺着派載潤譚學衡會同考試又奏擬派襄校官一片着依議欽此 
[二十六日軍機大臣欽奉]  
　　諭旨翰林院奏官制新訂翰林院職掌亟宜擴充人材未可閒置一摺又片奏釐定職掌爲政治之筦籥等語均着憲政編查館會議政務處知道欽此 
[二十七日軍機大臣欽奉]  
　　諭旨都察院奏代遞山東京官學部丞參上行走柯劭忞等呈稱已故記名提督陜西河州鎭總兵王德勝戰功卓著懇恩將該故員事蹟宣付國史館立傳等語着所請該衙門知道單併發欽此 
論說 
[論簡字與漢字漢語之關係（續）]  
　　二十。四紀之世界。學戰之世界也。學之優劣以腦决之。腦之所得。以字表。之是故文字者。學戰之利器也。工欲善事。必先利器。况文字所以傳導世界。之眞理。代表一國之。學術者哉。是故漢文之當改與否又當以適用於學戰與否爲。斷今世界文字。大別爲三。曰音標文字。僅以。其國。語中根。本的原素之音而有文字。如泰西之所謂字母是。其母多者二十七八。少者二十五六。苟識此者已識全國之音而靡遺。音外無義。義統於音。則雖爲識盡全國之字可也。曰綴音文字。僅以其所能綴之音而有文。字如日本之假名是。其假名凡五十。加濁音而爲七十五。苟識此者。亦已識全。國之音而靡遺。音外無義。義統於音。則雖謂識盡全國之字亦可也。曰意義文字。義不統音。字不宗母。繁冗而𤨏碎。廣漠而無垠。則惟我漢字而已。國有若干音。即有若干字。國有若干字。即有若干義。故非舉其國中之音。一一習之。舉其國中之字。一一讀之。舉其國中之。義一一辨之。無遺。不足以云識字。嗟乎識字母。識假名。一二日之功也。識漢字。畢業之業也求其少通。亦十年五年之。事也。夫持長槍大戟。以與砲火爭勁。駕敝車駑馬。以與王良爭。道三尺童子知其不可。今我乃以十。年五年之長。僅僅值人。一日兩日之功。是何異持長槍大。戟而欲比勝砲火。乘敝車駑馬。而欲追駕王良也。而主之者猶曰。必無改漢字。漢字優美。萬國莫敵也。此其智何出三尺童子下哉。且吾言取證。正不在遠。吾國立國泰東。埀數千年。名儒碩彥。代有聞人。而考其學問。類多顯者。世俗之人。幾以學問二字爲上流社會之專稱。所謂平民學問。寂然不聞於支那之大陸。此豈吾民之智力。果不人若哉。文字艱深。習之者非十年二十年。無以通其用。小民貧弱。衣食是謀。雖有嚮學之忱。其何以自達。泰西則自宗敎解錮以來。學問之統。散在。平民。文字簡易。喩於老嫗。求學不難。而致力有由是以草野小民。往往蔚爲 
 
 
 

Page 3

 
 
大儒。學術昌明。國家陰受其福。中西學術之盛衰。其不以文字難易。階之。厲歟。然則今日之漢字。爲果適於。國際的學。戰乎抑不。適於國。際的學戰乎。讀吾說者自知之。而當改與否亦不必論也。 
　　於是吾所謂漢字當改。與否之問題。乃得兩證。第一。曰證之國內敎育而决其當改。第二曰證之國際學戰而决其當改。而難者意猶未足。以爲漢字之興。歷數千年。意象優。美造峯及巓雖。曰小有不便乎。亦何忍外道之是由。此亦憂心國粹。睪然忠。愛之音也。鄙人何敢厚非。雖然。論文字之美惡。當以。其用不當以其體。體所。謂字形也。用所。謂媒介思想也。文字而。便於媒介思想者。斯爲。美文字而不便於媒介思想者。斯爲惡耳。昔者惠子謂莊子曰。魏王貽我大瓠之種。我樹之成。而實五石。以盛水漿。其堅不自舉也。剖之以爲。瓢則瓠落無所用。非不呺然大也。吾爲其無用而掊之。此體用之辨也。今漢字不便。逾於五石。而文字之用。不止一瓢。雖欲不掊。烏得而不掊。（未完） 
要件 
[編制局勞提學新刑律說帖駁議]  
干名犯義。謹案唐律。鬪訟。立告祖父母父母及告期親尊長緦麻卑幼治罪之法。明律。删略卑幼一層。併爲一條。正其名曰干名犯義。國朝因之。唐律尊卑並舉。俱以得相容隱爲限。猶不失平恕之意。改定之律。僅就尊長一面言之。已涉偏重。然細繹律義。所謂干犯者。實指祖父母等。對於他人有犯而言。故律註有祖父母等自首者免罪一語。其子孫之爲被害之人。不在此例。可以類推。現在設立審判。並附設檢察官。職掌起公訴。如尊長對於他人有犯。除親告罪外。悉由檢察起訴。本無待子孫卑幼干犯。若子孫爲被害之人。則立憲之國。應以保護人之權利爲主不能聽尊長之倚法專橫略寛呼籲之途揆諸禮敎未爲背馳本草案之不設干犯之例。並非遺漏。至有犯僞證。或誣告之罪。固不妨因係子孫卑。幼之故。酌處以本條最重之刑也。 
存留養親。謹按親老丁單留養之例。本我國敎孝之特典。第應否查辦。限制綦嚴。例如死罪之案。鬪毆共毆。必須理直傷輕。死者並非獨子。若謀故殺拒捕。即不在查辦之列。竊贓逾貫。必須並非游蕩忘親徒流之案。仍以情節輕重爲衡。軍流之案。雖無不准留養明文。然歷年查辦者。百不一見。是留養曠例。初非盡人可得而邀。現在改良監獄。採用敎誨主義。除死罪曁流遣罪常赦所不原。外俱收本地習藝工作。則爲之子者。正可藉工作所入。以供養贍之需。爲之親者。亦可得。獄官之許可。隨時探視。以事實而論。留養本在可删之列。至新刑律所定刑罰。一以核實爲主。其應擬死刑。及無期徒刑。在舊律本不准其留養。其一等以下徒刑。旣不移鄉遠戍。更無待於留養。且假釋之例。過刑期四分之三。可由獄官酌予釋放。與從前之長年幽繫不同。草案未經採入。似非漏義。又按新定刑事訴訟律草案第四百八十七條。受徒刑拘役之囚。現有事故。致發生於處刑之目的外。重大不利益時。得因其請求於豫定期間內。停止執行。是徒刑之囚。如遇有父母疾病危殆。無人侍奉。亦可援刑訴訟一定之期限內。暫時回家奉養。特不能徑作爲無罪之人。較舊律限制稍嚴耳。 
親屬相姦。謹案此條草案無文。蓋欲賅於姦罪之內。議者增立條文。並定其刑爲死刑。殊於法理未協。查親屬相姦。惟德意志刑法有之。（第一百七十三條血族之間。尊長與卑幼姦者。尊長處五年以下懲役。卑幼處二年以下禁錮姻族之間尊長與卑幼及兄弟與姊妹相姦者處二年以下禁錮。）其刑僅止懲役禁錮。竊謂此罪之不宜處死刑。其理由有三。一私生子列入戶籍。各國皆同。即現行律亦有責付姦夫收養之例。私生子雖未能等於齊民。而對於姦夫姦婦。父母之義固在也。假令親屬之間。因姦而孕。則姦婦必援例。待產後百日行刑可知。旣產之。後私生之子。不能因親屬相姦之故。撲殺之。殄滅之。必援例責付姦夫之家屬收養又可知乃留其子而戮其父若母將來此子成立終於渾渾噩噩榛榛狉狉無人類之知識則已若稍有人類之知識回省已之身體成立之繇即伊父母被誅之日試問何地自容在朝廷尙有生成之德而法律必欲使其跼天蹐地長爲哀哀無告之民忍乎否乎二姦罪親告乃坐此中外通例刑事訴訟律親告罪許其臨時撤銷以其異於非親告罪也從一方面觀之旣許其撤銷易一方而觀之又須處之極典其中寛嚴相距不可以道里計揆之各國實無如此自相矛盾之立法例三舊律沿自隨唐與現今之風俗人情不盡吻合條目雖多半屬徒法親屬相姦亦其一也立憲以後一切法律應以實行爲主如仍蹈故轍多立死罪條文故令不能實行非唯法律之威信掃地將何以煥發立憲之精神以上三端親屬相姦之不應處以死刑有斷然者昔漢高祖入關與民約法三章殺人者死傷人及盜抵罪此數語最爲簡要同光間長安薛大司寇官秋曹治獄有聲海內奉爲圭臬居恒與人言姦罪究與謀故殺不同不宜科以死刑持論多與泰西學者合此可見法律乃專門科目祗能與知者道也。　　　（未完） 
專電 
[電一（北京）]  
 
 

Page 4

 
 
資政院議員因劉廷琛疊次上奏意在陷害已議有對付辦法昨先叩問倫議長意見論擬因劉辭職議員中有以收回迭次預備立憲成命爲請者議長歎息不答 
[電二（北京）]  
　　京師學界中之已剪髪辮者聞劉廷琛奏請懲禁萬分驚懼辭職退學者已有四五十人 
[電三（北京）]  
　　慶邸尙未銷假攝政王昨復親詣慶王府温詞婉勸 
[電四（北京）]  
　　某督因受內外參劾頗不自安密電某樞臣乞援 
[電五（北京）]  
　　日使晤商樞臣請速議結維持津埠中日事遲將自辦 
緊要新聞一 
[資政院彈劾案之倏起倏落北京]  
　　十一月二十五日下午二時半資政院開第二十八次會議入席後倫議長起言彈劾軍機案昨日已有上諭飭憲政館速定內閣官制此案可否不上籍忠寅謂旣有此諭之後自與前日情形略有不同可以修正再行上奏且彈劾案已上過一次此爲本院對於軍機未解决之問題此種衝突旣起不得不求解决彈劾軍機萬萬不可取消以全國託命於此二三人之手彼等旣不負責任其危險安可言喩劉景烈主張仍用第一次起草方還大反對之主張不必再上搖首曳尾情狀可鄙易宗䕫謂雖有此次上諭而彈劾軍機一面并不足以取消今若中止彈劾而以現在軍機組織責任內閣可决其必無効果邵羲以此語無根據主張不必彈劾議長謂籍說頗有理由宜討論于邦華請畧事修正仍行上奏許鼎霖謂本院作事宜求實際不務虛名此次上諭雖非爲本院具奏案而發然亦可謂此次之彈劾間接加有力量今旣促成責任內閣此後彈劾之機會甚多不必定在此時吳賜齡謂前日驅逐代表上諭實足爲亡國表徵彼等此次請願無論如何亦因於東三省危亡在卽故哀痛迫切以致如此政府直視之爲匪類此種舉動足爲立憲羞如以彼等當總理大臣其不負責任必與今日無異方還仍嘵嘵不已謂上奏目的在責任內閣現在旣有昨日之上諭此摺可以不上籍忠寅謂昨日上諭此具奏案可以不上是何理由憲政館編定此種章程非今日始知之知之而可中止是前日可不議决議决之事無效本院地位殊爲危險以彼等决不足當總理大臣之任故此彈劾案實未可取消只宜略爲修正此時有主張再表决者易宗䕫主張只宜修正不必再表决謂軍機不負責任若不彈劾本院議决之事决無效果籍忠寅謂本員向持保全主義不主張破壞如謂昨日上諭證明軍機已負責任此案即可取消如未証明此案仍須繼續進行决不能因此中止陳懋鼎謂籍議員之主張與前日背馳前日是在責任內閣今有此諭可謂目的已達取消亦無不可籍忠寅謂具奏案末尾雖注重責任內閣然通篇文字是否仍在彈劾軍機不可混看且昨日之諭是編定內閣官制即使今日官制即刻頒布其何日成立尙不可知此本爲兩種事件修正具奏案尙是通融辦法總之此具奏案因軍機不負責任始生出此問題故此案决不可取消也陳懋鼎謂此摺未上而上諭已下與本院所希望者相同故此案可取消邵羲請付表决而胡栢年反對之嚴復謂本朝制度軍機只對於君主負責任以不負責任而彈劾軍機實屬不通汪榮寶主張再付表决吳賜齡主張不必付表决于邦華謂此案不上是默認其可以不負責任吳賜齡謂據院章表决之後不得再表决院章是否應當遵守籍忠寅謂上奏而達目的與未上奏而達目的本爲一樣但昨日上諭并非與具奏案針鋒相對本院是請設責任內閣上諭是編定內閣官制極不相聯貫者何能取消此案陳懋鼎謂此爲設立內閣手續本員之意是注重籌備淸單汪龍光謂一面不再彈劾一面主張再彈劾均有理由實則主張彈劾者不過爲體面上爲名譽上好看而已但决不能以一面犧牲一面故須表决此時議塲秩序大亂閔荷生大呼可作廠籍忠寅始終堅持謂前日表决大衆應俱有自信力目的未達何以公然取消此事如不能决將來本院頗極危險對於軍機負責任無論如何均須求有結果此事旣認爲與政府有價值之衝突必不可遽然中止邵羲謂籍議員今日主張與前日不合惝恍游移毫無宗旨籍忠寅謂本員宗旨本來一貫并未惝恍游移高凌霄謂彈劾宗旨是令軍機負責任現在責任內閣不久成立軍機已爲將消滅機關軍機大臣又爲將退位人物何必再明定責任議長以取消奏稿付表决贊成者竟有八十九人復又申明上奏事一併取消而一月來所注目之彈劾案遂歸烏有矣於是李素于邦華等數人皆憤然而出 
　　二十七日下午二時資政院又開會議李素首先倡議謂前日彈劾軍機 
 
 

Page 5

 
 
案是取消奏稿并非取消彈劾軍機若以前日上諭藉口取消此問題如此敷衍實與本院前途大有妨害邵羲謂並非取消問題請仍指定起草員羅傑謂本院若無對待機關則議决之事毫無效果宜再行彈劾黎尙雯主張相同于邦華謂此問題若不解决議决各事俱無從着手前日應爲兩次表决以當時須報告預算案故怱怱通過且此彈劾案因雲南廣西兩案入奏無效發生彼時旣有上諭何以皆贊成上奏彈劾至二十四日上諭是編定內閣官制而內閣何日成立尙不可知故此彈劾决難中止若旣經表决無故取消是本院全無意識此非面子問題實與本院前途大有關係也籍忠寅謂前日並非取消問題請議長指定起草員議長詢全院尙須討論否衆答謂毋庸討論即可指定起草員隨由議長指定六人李文熙陳敬第江謙陳善同陳寶琛儼忠江謙謂雖指定六人將來仍須全院聯合會議議長首肯而彈劾案又活矣 
　　聞此次彈劾案倏起倏落之原因蓋緣倫議長近日對於樞府處於積欵叢謗之地位故此奏遲遲不上日惟窺探政府之動靜欲以敷衍手叚揉消此事而一派官議員到處運動取消故二十五日堅持取消最力之人非官議員而民選議員即其運動之結果官議員乘民議員之倡議極力附和之如陳𢡟鼎汪榮寶陸宗輿輩是也前日晨慶邸遞一辭職封奏蓋知資政院彈劾案亦於是日上奏預爲地步倫議長本將彈章遞上嗣見慰留慶邸之諭已下恐碰大釘子又復取回至開會前倫議長召知名之議員十餘人商議此事謂朝廷旣催促速定內閣官制此奏似可不上其意頗主調停而所謂知名之議員如許鼎霖方還邵羲等皆極力主張不上並云彈劾之機會甚多何必汲汲是以演成會議時之現象當表决取消時不贊成者不過十餘人而已迨此案决議取消一時京師輿論大爲挾擊而各報紙痛詆尤力各議員羞之次日上午十時即在全獨會館開研究會到者三十餘人首由主席李文熙報告彈劾軍機不能中止當力圖繼續進行之理由次由籍忠寅羅傑牟琳陳敬第等先後討論决議本日在議會續行提出上奏故是日議塲士彈劾案又活云 
[慶邸一再引退之措詞北京]  
　　慶親王奕劻日前奏請開去軍機大臣及總理外務部事務要差當奉明諭慰留業見前報茲探得其原奏云竊臣於本月十七日與軍機大臣毓朗等具奏懇恩開去要差一摺奉硃諭該大臣等旣屬受恩深重不應凟請等因欽此跪聆之下感悚益深自應凜遵聖訓勉竭庸愚何敢屢凟宸聰希圖安逸惟臣年力就衰萬難勝任情形有不得不再瀝陳於皇上之前者竊維時艱孔亟國務日繁內政外交均關重要臣才本平庸毫無補救年來節適偶違則竟日困備思慮少過則徹夜不眠近復畏風惡寒頭暈痰喘種種衰象日甚一日往往極力支持勉强趨值而精神不能貫注遇事心思擾亂似此衰邁之年何能當此內政外交領袖之重任故如會議政務處外務部一切行政交涉事宜均未能時常前往躬與討論雖賴同官之協恭實多職務之曠廢凡此竭蹶情形必難逃聖明之洞鑒徒以臣歷任逮於四朝從政達於數載不忍遽加督責固屬逾分之優容儻復再事遲徊恐益將來之貽誤此乃國家大局所關非僅爲臣一人之計况臣忝附宗支夙承恩遇值此時會艱危之日敢存潔身引退之心事苟有裨於朝廷臣决不辭獻替是以再四思維惟有據實瀝陳仰懇天恩准予開去要差俾得從容調攝保其餘年儻有諮詢仍當竭盡愚忠力圖報答毋任惶恐待命之至聞慶邸自奉温諭慰留後雖遵旨不敢固辭而撫心轉多自疚故於次日復請假十日其請假摺有云臣肝胃舊疾根深偶觸感冒便即发动平日失其調和入冬遂成痛患致使頭暈脚軟四支麻木虛弱現象難期速效醫家診視咸云要在靜養調理不可動作勞頓在朝廷優禮有加皆出自恩施之高厚而微臣奉職無狀萬難圖報稱於涓埃况復病體難支益虞竭蹶云云說者謂慶邸殆將借此機會引退矣 
[京內外新官制內容紀要北京]  
　　京內外新官制迭奉明諭督促速訂刻聞憲政館已將此項新官制擬就草案聞於京內各衙門官制大約以李柳溪侍郎條陳爲原本所有各部尙書侍郎丞參各堂一律在裁撤之列改爲大臣副大臣其郎員主名目亦均改爲一二三等科員其京外官制參酌東滇兩督電文惟總督及各司道均在裁撤之列至武職人員各省設一統制不再簡放提鎭各缺其現設之提鎭等自明年起一律裁撤如立有戰功酌量位置否則或賞食全俸或賞食半俸一律散遣回籍 
[湘人其肯使湘鑛攙入外股耶北京]  
　　黃侍御瑞琪上月間呈遞封奏一件探係條陳湘省開礦辦法略謂湘省礦產豐富爲各省所不及已開辦者及辦而中止者不具論其未開採者金銀銻各礦尙有數十餘處天然之利久棄於地殊屬可惜臣擬有開礦辦法三端一培植礦學人材以免延聘外國礦師致損權利二分化礦質勘看礦地以作將來籌備開採之標本三指定官礦作爲保益經費湘人資本素弱向來又用土法開採往往行之未久遞爾中止故總覺未見其利先見其害目前惟有採取新法集募鉅資以期同時並舉倘果欵項不足誠如明諭所謂股本不足可募外股再能以兩處官礦指定作爲保益經費則利之所在人無不趨投貲自必踴躍約計每年可出銀三百餘萬兩金三 
 
 

Page 6

 
 
千餘兩臣生長湘鄉見聞較確應請飭下湖南撫臣通籌辦法以收大利云云摺上監國深韙其議當即交諭農工商部妥核具奏 
[錫督請裁直督北京]  
　　東三省總督錫淸帥昨有摺奏到京探係請裁各省督撫以各司道應辦事宜直接中央各部藉省文牘之繁摺中並謂京津密邇如先裁直隸總督試行一年行之無弊然後推行於各省云云疏入聞已留中因政府不甚贊成也 
[奉天代表最後出京之狀况北京]  
　　奉天代表因奉嚴諭後已有十人乘車回奉其餘劉煥文廣輪孫鶴齡支壽銘四君堅不肯歸已誌前報頃聞四君由巡警自張相公廟庽所護送至警廳再三勸慰令歸堅不承認嗣由外城廳丞王仲薌向之演說謂諸君皆抱以身殉之之目的而來原不懼死但恐諸君旣死之後東省人民聞之必致暴動現在外交非常棘手若一旦暴動外人之干涉隨之恐東省非吾所有亦非諸君子之素願於是諸人皆感其言始允回奉但要求警廳致電奉天諮議局警廳許之前日早八鐘同至車站劉君煥文在車站演說謂東省如此危急東省亡則全國牽動而救亡之法舍開國會無他法同人等此來原爲要求即開國會以救東省之亡今朝廷如此嚴厲對待實可爲痛哭云云聞該代表等尙有意見書一件託由外城總廳代呈肅邸惟內容未詳 
[京師近事]  
　　昨日召見學部尙書唐景崇係爲限制學生干預國事聞唐尙奏稱必有匪黨鼓惑請爲重懲並將剪髪事入告幸監國未允所請飭用和平手叚勸導謂學生年幼無知雖有激烈處然亦係愛國熱誠尙無他意宜開誠布公切實開導如果一再不服再懲不遲唐尙退出後即發電通飭各提學使並面囑督學局一體欽遵辦理 
　　政務處昨日會議以中國保舉實屬虛名並非所以獎勵人才之道且易滋流弊故擬此後將學生畢業及敎員義務河工陵工並國史館京城水會保舉一律停止惟軍功則仍其舊已由憲政館飭員擬摺總在月底出奏明正即可實行 
　　東督錫淸帥因政躬違和奉旨實假十五日瞬已届滿昨又有專摺到京稱病仍未痊懇請開缺奉監國硃批著再賞假十五日毋庸開缺東三省地方重要正當提前籌備憲政之時該督自應力任其難毋得諉卸 
　　資政院議員文龢江西人以道中改郵部候補郎中到部未久卽丁艱回籍今以民選議員到京忽於二十五日派充該司規畫科科長聞該科科長自設部置司以來從未派人司員中積營數載俱未得派主席以議員資格居然得之一朝闔署無不驚異據聞此次點派該司司長毫無知覺堂官亦不知其人爲何皆由梁士詒一人所主持司長雖憤懣不平亦徒喚奈何而已 
　　阿王潤貝勒日前會商以十營參領等發放兵丁錢糧巧立名目任意尅扣該堂官等亦多有從中收受月規者欲除此種弊端非發放紙幣不可刻已與十營統領會商妥協不日入奏 
　　禁衞軍協統良賚臣將有第一鎭統制官之望惟聞此事廟議早已决定所以遲遲未發表者因德諸來京之際擬閱看禁衞軍操練所有一切指揮事宜非良協統不能勝任是以此事必待德皇儲出京後始能發表　　二十四日憲政研究會（即維持憲政會）借地八旗先賢祠開正式大會到會者二百餘人一鐘開會首由主席班君吉本報告開會宗旨及進行手續次會員肇君鴻演說次鐵君成宣布會章草案多數贊成通過次投票選舉正副總幹事二人評議員六人各項幹事二十六人正總幹事爲班吉本副總幹事爲鴻志評議員爲肇鴻文華鐵錚容濬恒通鐵成時至六鐘遂散會 
時評 
[其一]  
那中堂之撫慰奉天代表也。一則曰交來會議時。必爲盡力。再則曰吾心最誠。必爲代奏。三則曰此事無論如何。吾必力爲贊成。如有消息。吾必爲諸君送信。其言如此。一若對於請開國會一事。固極表同意。而與諸代表爲。息壤之盟者。乃越日而驅逐代表之上諭降矣。那且。與於草制署名之列矣。而所。謂送信。者至於今尙杳無一信也。政府大老之善。謊竟一至於。此 
[其二]  
旗人生計之窘迫。固由於旗制束縛所致。然亦數百年來。衣租食稅。不事生產。有以階之厲也。 
變通旗制處設立三年矣。其於旗人之生計。初未嘗一爲之謀溺職之咎。該處王大臣誠不能辭。然吾人生計。貴自助。而不。必求人。之助使八。旗而不知自助也。則旗制。處雖日日。籌嘉惠於旗。民猶無益耳。 
然而旗人且欲以血。改造旗制。而購買幸福矣。彼於小小之旗。制問題且然。吾因而思各省之請開國會。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[晉撫不嫌凟請之卓見太原]  
　　晋撫丁中丞日前電致滇督李制軍力言國會不可緩開之理由於政府諸人之用心抉發無遺語極痛快略謂有國會方可言籌備無國會則無籌備之可言政府於兩次電奏實未淸晰此事萬不可不逐層聲明初非再三之凟譬如人父兄有病其子弟求醫求藥理也其父兄反叱醫斥藥不得因父兄之叱斥子弟遂可不求醫藥以絕父兄之命也今日之事何以異此近中央無一事不與督撫爲難今日海軍費明日印花稅今日鹽斤加價明日稅契加成而上諭則曰不准擾民百姓聞此不擾之諭也一遇加捐無不聚衆反抗試問又有何法加增稅欵乎憲政預備今年查戶明年查口而各項表册又曰戶口並計此尙謂之有條理乎是政府於各項要政不獨未經設想亦且未嘗過目若外省稍稍詰問則老羞變怒擾旨督過如十一之旨如各省禁烟之諭皆此類也似此情形其何能國公與淸莘諸帥淸剛忠藎婦孺均知刻仍宜詳陳力爭且言不有國會憲政即無可進行亦無從籌備政府旣明示不負責任督撫自無奉行索性衝突或可醒司於萬一如謂各疆吏謬執定見則請即予罷斥由政府速易妥人俾可內外一心早謀善策以救危亡免誤大計弟近亦甚病思慮不周諸祈敎正爲幸 
[閩議局呈控松督預算違法福州]  
　　閩諮議局昨呈資政院文云查諮議局章程第二十七條本省督撫如有侵奪諮議局權限或違背法律等事諮議局得呈請資政院核辦今年本局議决預算遵照局章應議决歲出入豫算事件九月初六初七等日由松督部堂劄交福建省宣統三年地方行政經費預算總册一本分册十二本交由本局議决只列歲出不列歲入經本局屢次呈請劃定歲入以便議决松督部堂迄無確實劄覆至十月初十日本局提出關於議决豫算應先行解决事件一案經三讀會議决呈請施行原案大旨依據宣統元年十二月度支部奏案量入爲出主義謂旣量入以爲出必先有入而後有出旣先有入而後有出則其出數即其入數督撫編製預算案時本應如此辦理計福建省宣統三年地方行政經費預算歲出之額由松督部堂提交本局議决者一百一十四萬二千一百九十一兩二錢六釐卽爲福建宣統三年地方行政經費歲入之額計一百一十四萬二千一百九十一兩二錢六釐此案呈送之後十月十四日奉到松督部堂劄覆謂全省經費入不敷出所短甚鉅所列地方行政經費一百一十四萬餘兩乃各主管衙門試辦預算擬議進行所用之數不能量入爲出又安能據出爲入奉劄之後經本局覆議仍執前議于十月十七日呈覆其時適奉貴院咸電開全國預算出入不敷至五千餘萬之鉅本院正議節减冗煩以資彌補各省本年預算歲入旣未劃分則議决歲出宜以督撫現交之數爲準此中移緩就急酌盈劑虛自屬諮議局分內之事若於現交豫算案外另議增加某項支出應先由諮議局議定籌集該項專欵之法庶不至與全國預算有所抵觸等因本局特鈔電呈送松督部堂在案貴院主持旣與本局原案相合松督部堂自應遵照辦理乃覆議案呈督之後二十餘日間不蒙劄覆本局則於十月念六日將議决豫算案呈請施行預算案內容悉遵照貴院咸電辦理計地方　出一百一十四萬五千八百一十九兩二錢二分八釐與松督部堂現交之數一百一十四萬二千一百九十一兩二錢零六釐相抵之外增加三千六百二十八兩零二分二釐聲明遵照院電由本局議籌專欵以求適合時常年會會期已滿本局特呈請召集臨時會專以覆議豫算自十月念四日開會照章二十日至本月十三日止應　閉會于初九夜忽奉松督部堂劄謂諮議局議决豫算應但就歲出之數酌核討論不能議及歲入之額且曰本年試辦預算係由各主管衙門酌擬新政進行用欵兩次造册咨報度支部旣未奉部核准則豫算額不爲確定其劄覆預算各册只有各學堂册九本巡警公所册一本工藝傳習所册一本居全案之少部分發交本局查核餘則或准或否槪置不理本局于十一日電請貴院主持一面呈覆松督部堂并繳還學堂巡警公所工藝所各册在案　　　　　　　　　　　　（未完） 
[三京官逼退黎總理之小報復漢口]  
　　鄂路公司總理黎大鈞近爲鄂籍京官公舉來鄂之萬際軒王會釐等三代表私自逼迫辭職詳情已紀本報聞黎氏因股欵難集已抱定脫卸主義故雖呈請取銷辭職之文已達督署存案而黎則堅謂才力不勝旣辭即不便復職以免人視公司總理如兒勸現股東熊煥章等鐵路協會劉會長心源等以公司一日無總理商辦之局一日不進行况郵部耽耽其旁四國窺覦於外前途危險不堪設想連日在帝主宮四官殿等處開維持會討論辦法當日所决者如下一責成王會釐等三京官求黎復職二公舉代表股東十人至黎宅住宿哭泣勸駕不達復職目的不出三公司之設未經咨部立案現由協會及公司事局禀求鄂督批准咨部立案以昭信用而便進行四總理辭職實札鳳池公子文子和爲之禍首應以激烈手叚勒令措銀一百五十萬於年內備騐一面由各股東各會員各議員担任籌借鉅欵必達五百萬元之額俾於明春動工此連日會議維持方法之大槪也惟三京官因被李子梅陶勳臣等監守一舉一動不能自由而陶勳臣爲人又素激烈動輒指名痛罵且執白刃一柄常曰竇刀先嘗路賊血汚吾刃矣蓋陶意以路事如果因此敗壞即先殺三京官 
 
 

Page 11

 
 
而後自裁俾成以身徇路之美名而三京官則利慾薰心今受此窘辱實在氣憤然欲歸不得欲逃不能祗好忍辱含羞親詣黎庽跪地不起哀懇黎氏復出詎黎竟漠然視之二十八日諮議局全體議員（鄂省於臘月初一開諮議局臨時會故現在各議員均齊集省垣）邀同鐵路協會諸會員公司各董事股東曁王會釐等三京官共八百餘人親詣黎寓所哭求其復出情辭極爲懇摯黎初不允繼由各議員責以大義無辭自解當遂隨衆復到公司辦事矣三京官此際正如死囚獲赦叩頭若搗蒜連呼黎先生不絕聞指日卽須乘車北旋以免在鄂受人笑罵云 
分類新聞 
[政界]  
[江督不准米糧開禁之堅决鎭江]  
　　江南一帶米糧昂貴皆歸咎於光緒三十年米糧開禁元氣一洩戶鮮蓋藏之故加之近年荒歉頻仍故恐慌之象至今愈現茲聞有裡下河米販又復運動開禁禀請江督具奏辦理其旨不外商農俱困危言聳聽張制軍以現在嚴禁偸運出洋保全民食誥誡時申該商販豈無所聞安有不察時勢貿然開禁之理特批斥不准 
[皖撫籌振之新政策安慶]  
　　皖撫朱中丞日前札飭藩司文云照得本年皖省水患災重欵絀除經本部院先後奏請頒發帑銀截留京餉並籲懇各省協助飭就司庫挪移總計所集不過四十萬左右固已心力交瘁羅掘俱窮今擬自本部院起下迄州縣爲止無論實缺署事人員槪各提捐養廉按實領之數照扣五成自本年十二月起至明年五月止各局所委員薪工按現領之數提扣二成以三個月爲限其三十兩以下者免扣其欵卽由司局按月攤扣另欵存儲以濟振需明知車薪杯水何能濟此浩災惟是心無窮而力有盡韋蘇州詩云邑有流亡愧俸錢本部院與各僚屬同此抱歉而已合行札飭札到該司即便擬定攤扣簡章分別移行轉飭各屬一體遵照 
[鄂藩飭訂籌辦積穀章程湖北]  
　　鄂藩馬方伯據松滋縣張令汝猗禀稱該縣議員劉定瑗會同區董黃文等籌議抽收積穀辦法請示立案等情當奉批云據禀該縣社倉顆粒無存經議員區董等會同籌議社倉辦法擬分上中下三則按稞收穀等情事屬可行應即迅速督飭紳董妥議章程詳晰禀候核奪至籌補常年倉穀前經由司詳定章程札飭遵照在案並應赶緊督紳妥籌辦理事關備荒要政勿稍延宕貽誤是爲至要 
[鄂藩對於孝廉方正之政見湖北]  
　　本年所辦孝廉方正雖不乏名實相符者然濫竽者實繁有徒其攻訐鑽營等事皆有所聞邇來全省自治學員公舉代表饒維藩君在馬積生方伯處禀請袪除積弊舉辦孝廉必須認眞通飭各屬遵辦馬方伯閱後卽批示曰查各屬舉辦孝廉方正遵奉諭旨務須從嚴甄取業經高前司將本年考後各屬賚到册結發還另辦嚴飭各廳州縣毋許濫保及鑽營賄賂加具切實甘結層遞詳送過司以憑實辦並一面詳請立案各在案茲據該學員等所請通飭之處應毋庸議 
外交 
[發落違約貿易之洋商廣州]  
　　粵督昨據瓊山縣禀稱現有德商那威林都士帶有珍珠前往廣西內地販賣經卑縣查悉勒令呈出護照係由該國外部塡給內有沿途貿易字樣惟照約只准外人入內地游歷並無准外人入內地貿易明文况沿途貿易更屬毫無限制有違約章現已將該商及行李一併扣留并解來粵查照辦理督院准此當即將該商交回駐廣州口德領事發落矣 
[札飭會禀復地汛情形廣州]  
　　粵督准廣州口法領事照稱准越督咨開查越南匪風雖暫平靜惟法官仍極力經營不日即將白沙對汛復設應請札飭邊防華官協力預爲佈置以便經營而固邊圉等因准此當卽行東西鎭道遵照辦理并飭該鎭道將彼此復設日期及駐紥兵隊情形會禀察核 
軍界 
[編設各路扒船之計畫廣東]  
　　粵督日前以各路巡防扒船舢板原以輔兵輪之不逮關係匪輕近來各江盜風猖獗特移會李水提派員詳查整頓以期完善現經派員分路詳查籌議擬將各路扒船一律改編增設計北江一路尤爲重要擬共改編作爲四營其英德樂昌連陽一帶均屬要區擬揀發堅固迅速之船派叚梭巡其朽壞者一律裁去另置東江一路改編三營而沿江盜蹤飄忽尤在援應迅速并置二號扒船安設車輪遇有警報兼載弁勇以資得力西江一路編作兩營而萍石各隘亦添設扒船分駐防守以免疎懈均已將布置情形具禀察核矣 
[鐵將軍赴鎭閱操紀聞鎭江]  
　　新任江寗將軍鐵寳臣留守由寗抵鎭查閱營伍各事已於上月三十日早九時命駕至大校塲簡閱八旗精鏡練軍各營合操各種陣式步伐整齊精神活潑其內容亦頗完全各陣操畢接閱八旗佐領防禦及練軍各哨弁等洋鎗打靶直至五時始竣其事初一日留守查勘象山焦山各處砲台午後復詣八旗中小各學堂及工藝廠查察一周而去 
學務 
[私立法政學堂添招新生杭州]  
　　杭垣私立法政學堂定宣統三年添招新生分正別兩科不論本省外省均准入校肄業定期三年畢業報名期限自明年正月初十日起至二十日止聞正科須由中學堂畢業報名時呈騐交憑經該堂騙明合格毋庸考試別科僅考試國文正科每月學費三元別科每月二元每學期均繳講義費三元第一期另納入學學費二元云 
[札發部頒新式學表杭州]  
　　浙提學司日昨通飭各州縣文云案奉學部札開普通司案呈前因各省中學堂畢業請獎之案報部表册多與定章不合曾由本部訂定中學堂學生履歷分數表格並歷經修正頒發各在案現值中學改章所有添列覆試一格及核算分數辦法亟應釐定頒行以昭劃一爲此酌定中學堂學生履歷分數表格並刷印式樣札知該提學司即便遵照勿違奉此即經由司仿照頒式重行擬定高等小學堂畢業分數表式連同此項所頒中學堂畢業分數表式樣一併飭匠刊刻刷印去後茲據刊成印送前來合行札發札到該縣即移行中小各 
 
 

Page 12

 
 
學堂一體遵照 
[袁州中學堂風潮始末江西]  
　　袁州中學堂英文算學敎員陳某因省視學官查視上課當面指其錯失並爲全體學生所不容曾於上月初旬請病假回籍所任學科經陳監學商之地理歷史敎員廖君暫代論者多謂陳敎員此次歸里即係辭職詎將及一月陳又突於日前回堂照常上課有萍邑學生某某等出謂本邑敎員程度本淺實無以對鄰邑旣已出堂月餘决不承認爲師遂團結全體學生大肆詬詈以故輪班到該敎員上課時迭搖號鐘無人上課該敎員變羞成怒商之陳監學開列姓名面禀郡守請其斥革探聞所開學生名單合計全堂祗有四名不在反對之列旋經各學生等查明陳監學所指之四名其一爲子婿一爲表弟其二則爲舊日門徒究亦未知該四人是否服從然前次軍學兩界衝突聞亦此四人肇釁陳監學旣迴護於前將分宜生林某斥革其私徇同鄉早令人不能無疑此次進府署禀見袁太守見其開列學生名單僅有四人不在淘汰之列遂謂陳監學曰據此情形豈竟將全體學生斥革乎意蓋不以此舉爲然也有學生某某等得知其情遂面禀省視學李君作舟請入府署代爲解釋李視學亦以該敎員戀棧太甚監學反爲袒護是其過不盡在學生即於是日午後與袁太守面述其事請卽出一牌示申飭敎員學生均有不合之處敎員無庸去而復就學生亦不必斥革但須訓飭記過而已聞郡守深以李視學之言爲然於日昨懸牌該堂照李視學所言辦理而風潮亦遂寢息 
實業 
[鄂督催辦貧民大工廠湖北]  
　　鄂督瑞莘帥因鄂省連年水災失業游民最多飭將漢鎭勸工院改爲貧民大工廠勸諭商紳各界公同籌欵協助冀圖擴充並委高松如觀察淸查舊弊訂立科目開辦在案茲已事經數月尙未辦有頭緒由莘帥行文至勸業道署催促從速舉辦毋稍延遲致負期望 
[開海鐵路兩端業已開工河南]  
　　汴省開徐鐵路現已購地招工日前總辦阮部郎到汴視察擬於兩面興工西以開封爲入手首叚東以徐州爲入手首叚兩路同時並築程功之速可以預計現並派人在𣏌縣唯州一帶分途購地矣 
[詹天佑整頓路事先聲廣州]  
　　粵路公司總協理前經郵傳部奏派詹天佑黃仲良二人充當業由羅總理光廷前後電匯川資俾得從速來粵接事各情茲聞詹總理囑黃協理代帶學生數名先行返粵預爲整頓大約月底即可到省而詹總理則須來月初間始能起程聞詹此次第一着入手辦法以釐定全路預算表宣布股東俾免疑慮其次則收支處購料處貨倉三部份因現時辦法規則頗多不善擬接事後須大加整頓以期路事日有起色並聞各叚工程司均改用華人充當云 
雜記 
[管帶竟有助盜誣良者鎭江]  
　　東台縣屬白駒鎭有李春山開設元太和布店日前遣弟李麗山赴窰港地方收帳事畢而回船抵大港突有侉漢數人上船强查麗山驚呼各侉漢見勢不佳棄鎗遁去詎該處某防營劉管帶不問情由隨派兵將李麗山捉去誣以奪鎗重情鎖閉在營私刑毒打受傷甚重現春山得此信息已於日昨赴揚詣兩淮運轅喊控增都轉閱禀之下大爲震怒當札行王統領馳往查辦矣 
[師生竟有依依不舍者湖北]  
　　梁節庵廉訪於十三日由鄂還鄉過滬赴粵近日有致湖北學界函電兩通用誌於下（函）書堂酒別意美情親臨別匆匆不及縷縷十六日將燈乃到滬在棧小住日請東醫按摩三次頗好病體可以支持侍奉督母二十年敬謹送歸住家三日即往南皮會葬寒天江海形勞而心安必不加病也今日美富行卽電告一切縷布（電）兩湖劉鑒海浪甚大病軀苦極請分致芬 
[淸談]  
劉廷琛之嚴禁剪髪也何居 
異哉劉。廷琛彈劾。資政院後。今乃又有嚴禁剪髪之封奏。 
以實事論之剪髪易服。固非根本上維新要道。然剪髪易服。亦何至遂即大干例禁。况近日所主張剪髪者。非皆以不易服爲宗旨乎。然則劉廷琛之奏請嚴懲也何居。 
或曰。是蓋以其有違祖制耳。然今之世果何一爲恪遵祖制。者祖宗之治。以獨斷。而今則易之以徵集公論。祖宗之武以弓矢。而今則易之以鎗礮祖宗之官制以六部。以滿漢並重。而今則易之。以十二部。以消融滿漢之階級。彼劉氏者。何獨不於此一一奏請紏正而獨於其細已甚之辮髪。若不憚其紏參之勞果何謂者。 
或曰是蓋以其形式不雅耳。然今之世界。尙統一。主大同。言服用則喜歐風。語起居則尚洋式。吾人心理。何莫不然。况世界頭式。今皆從。同我乃以一國而獨異。微特自衛生上言之。有種種窒礙。即禮文交際之間。冠裳樽俎。之地果何一不以異式。被姗笑於人者。彼劉氏者乃獨於此而矯矯立異也又何謂者。 
記者曰噫嘻。劉廷琛殆以此奏趨承唐尙書意旨耳。大學堂監督爲學部　官。唐景崇旣有嚴禁剪髪之明示。劉廷琛何得不有嚴禁剪髪之封奏記曰。上有好者。下必有甚焉者矣。劉廷琛殆深得此旨。以實行其升階晉級之政策耳。故昔旣。以一奏迎合軍機處今又以一奏迎合學部尙書。 
[雜錄]  
日本漢學之中興熱 
日本近年以來。熱心歐化文明。而主張廢去漢字。者幾全國一致。自昨年文學博士服部宇吉由北京。大學堂滿期歸國。竭力提倡。振興漢學之議。組織東亞學術研究會。紏合全國中學校之漢文敎習五百。餘人。爲該會。會員。每月設題講演。漢學并月刊漢學雜誌一種。一時漢學風化爲之大振。近來各處設立漢學研究會。今彙錄之以見日本漢學復興之一斑。 
　　京都大學之支那學會十二月一日文科第九敎室開會。由渡淸敎授演說支那漫游談。濱田講師演說滿洲之古蹟。內藤敎授演。北京自遼至明之變遷。狩野敎授演支那之禮法民情。聽者五百餘人。 
　　金石會十二月六日在上野開會。由著名漢學家河井高田河合林後藤　口小金澤岡本岡村等輪讀　古齋之鐘鼎彝器欵識五卷。並講究漢字之蘊奧。與夏殷周三代之古文等。會者七百餘人。 
　　漢文學會十二月六日在日比谷府立中學開會。由市村服部出席。講演關於漢文敎授之方法并選舉幹事 
　　說文會例會十二月十三日。在上野開會。到者百餘人。演說說文種種。 
　　文字研究會十二月五日。大學構內山上御殿開會。演懷聖寺塔之記東坡之詩。 
　　仙台國語漢文會十二月十三日在第二高等學校開會。 
　　研經會十一月三十日在牛　西五軒畔淸風亭開會。演題爲并田私說。孝本說。主席者服部宇之吉。 
　　記者案以上各會均定每月開會一次亦足以見日本人之熱心漢學矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十一月二十三日第二十七次議事（續）]  
　　邵羲謂本員亦爲起草員之一故有意見發表人民不能與君主相對待前日硃諭是軍機已逃於不負責任之地今宜再拉出來使負責任責任內閣之設立已見前月初三日上諭朝廷早有預算何待我等多言至責任內閣未成立前而軍機不明定責任此爲本員所不敢苟同者也江辛謂我等目的在內閣而以彈劾爲達此目的之手叚目的果達則於軍機一面放寬一步亦無不可陳懋鼎主張此具奏案贊成大意而引用硃諭則似未妥易宗䕫對於此有一解釋語主聖臣直歷史引爲美談何用此等避諱汪龍光請付表决隨由議長付表决得多數 
　　羅傑謂剪髪案只修正數字即可上奏請起草喁從速報告若再遲延無再可待之日矣今關於本院各種緊要議案遲疑太甚外間攻擊頗力外國新聞亦然每日觀西字報可知此言之非謬也江辛主張亦請以剪髪案明日與彈劾軍機案一同上奏此時秩序頗爲複雜多有請從速具奏者而議長即宣告開議謂今日若有機會再行宣讀不遲倫議長遲延不决誠不知是何用意 
　　次爲禁烟辦法劉矅垣報告審查大意李文熙于報告書中删去嗣後二字陳敬第反對之謂與前次之表决之主旨衝突李文熙又駁之爭論頗烈易宗䕫倡議討論修正即付表决遂將李文熙之修正案付表决贊成多數全案亦省略朗讀多數賛成通過于邦華請將此案從速具奏議長允之林炳章請于具奏案中必須加入一叚即將禁運禁種禁吸之期限明降諭旨以曉示天下云陸宗輿請卽議預算案汪榮寶大呼贊成易宗䕫亦主張先提議全國預算不得先議各省之事邵羲余鏡淸均反對之許鼎霖謂預算案甚重要宜先將此後之二三案報告後再議不遲衆贊成 
　　次爲浙江鐵路公司適用商律案孟昭常代理報告大略謂郵部以命令變更法律故不適用公司律之七十七條文云方還亦歷數郵部之不法王佐良謂此事爲郵傳部有意破壞商辦鐵路大背先皇帝之初意蓋部中不欲商辦者必歸官辦始得借欵旣可得回扣餘潤又可運動爲總辦位置私人以圖中飽今部中變更法律即宜着實嚴劾之云云郵傳部特派員力辯謂本部遵照奏案毫無錯處奏案不錯本部何以能錯方還王佐良邵羲等力攻擊之特派員嘵嘵不已吳賜齡謂此事宜以公司律爲前提不宜以奏案爲前提云當時議塲秩序頗譁俱力攻特派員之謬論議長遂將此報告書付表决得多數贊成通過復次爲廣東禁賭議案牟琳代爲報告審查大意劉述堯等有修正案由秘書官朗讀後劉述堯說明修正理由言殊冗長周廷勱亦對於報告書稍有駁論劉曜垣登台謂報告書但汲汲於籌抵賭捐此事屬之行政衙門資政院可不必過問云遂將報告書及修正案同付表决得多數贊成乃暫行休息 
　　六時復入塲議長病由副議長代理邵羲倡議將修正自治章程不會議先付法典股審查衆贊成李文熙謂川路倒欵事關係東南大局屢列議事表而終未能提議今日必須會議云副議長謂在塲人數不足三分之二不能開議遂散會　　　　　　　　　　　　　（完） 
本埠新聞 
[檢定敎員之通融辦法]  
　　蘇提學使樊文宗照會江蘇敎育總會文云本年十一月二十七日奉撫憲程批本司詳請檢定敎員事宜准江蘇敎育總會咨呈先從無試驗檢定辦起續辦試驗檢定擬請照准以順輿情請示祗遵並咨部備案由奉批據詳請將無試驗檢定於年內先行實行以符定限其試騐檢定展期至無試驗檢定辦理就緒接續辦理以順輿表旣經詳加討論詢謀僉同自可照准辦理仰候咨明學部查照備案可也仍候督部堂批示繳等因到司奉此查此案前准貴總會咨呈到司即經抄詳照復在案今奉前因除通飭外合將原詳排印照送爲此照會貴總會煩爲查照 
[洋商對付房客辦法之難行]  
　　英美租界各商民請减房租迄無效果近又由劉保昌等遍發傳單擬將租金緩付俟官塲出有减租告示然後付淸洋商各房主聞之以此事有礙權利爰即聯合十九家議定對付辦法嗣後凡欠租一月者即禀請公共公廨飭傳追繳祗限二點鐘措交如不將租金淸理即行發封業已禀准英總領事於前日照會公共公廨轉飭准行寶讞員接閱之下以租界內向章欠租三月始行請追至應行發封之日尙寛限五點鐘然後封釘現在市面凋疲年關在邇理應格外從寛以恤商艱乃反急迫從事殊礙大局刻已據理駁復矣 
[查詢要求减租之舉動]  
　　西四區喬副巡官聞悉西城一帶商民近假西門內關帝廟集議請减房租一事某甲登台演說謂不减房租則宜罷市某乙謂罷市一節攸關大局不如要求紳董公禀道憲請爲核示等語喬副巡官恐肇事端昨特派人至該廟內查詢一切以便禀明上官請示核辦 
[流氓亂倫逆倫續誌]  
　　鄉民顧阿華被妻江氏（即姜氏）與堂姪著名流氓顧生泉通姦謀害已詳昨報茲悉此事當晚由閘北四路四區巡士查見報局後即經張副巡官前往勘視詎至翌日未見該圖地保及屍屬等到局報告爰復餘派長警往傳始知該保張桂香已勸兇手出洋一百元給付屍屬令勿報局因死者之嫂顧李氏不允尙未議妥張巡官聞報大怒立即勒令該保報縣請騐前日傍晚寶山縣胡大令蒞塲相騐時張巡官即述明情節飭將在押之淫婦江氏及兇手之子桂生一併解案鞫訊江氏供婦人並不知情旋又傳死者之兄嫂至案略詰數語當飭仵作騐明死者身受刀傷七處均在兩腿之間且似有移屍痕迹大令飭塡屍格諭令屍兄顧桂全先行具結備棺收殮江氏及桂生仍押警局候緝正兇歸案訊辦大令於驗畢後至死者家中察勘一週而返 
 
 

Page 19

 
 
[騙子僞造銀票]  
　　英租界河南路祥慶公棧寓客某甲前日僞造瑞祥號支元亨莊銀票數紙持向廣東路羣記洋貨號騙取值洋三十餘元之線襪二十打又至東棋盤待恒成同號騙取值銀三十餘兩之洋燭嗣又騙取南市裕昌潤蒲包店值洋五十餘元之蒲包一千五百只又騙取城內四牌樓東大昌帶作內值洋五十餘元之緞帶濳行逃逸昨日該號等持票取洋始知受愚當即同至總巡捕房禀明前情請爲查緝 
[承襄讞誠欠斟酌]  
　　鎭江造紙公司各股東與已倒信義銀行經理尹克昌涉訟一案邇由滬道札飭上海縣田大令倩帮審承明府訊無頭緒將司帳吳秀伯改押自新所尹仍發廳看管候禀滬道核辦在案茲尹以吳是商家司帳且係監生現值預備立憲時代豈可與流氓盜賊拐匪賭棍等同押自新所中爰即函禀田大令諭將吳秀伯改押待質所候再傳訊 
[禀追倒欠銀兩]  
　　立豐錢莊執事左子榮前被裕蘇官銀號等禀控倒欠銀兩由縣提案訊明判發水利廳看管限期料理在案詎左挺押日久仍置不理茲原告以年關將届不堪受累復於日昨遞禀請爲嚴追未知田大令若何處置也 
[何可再予領回]  
　　東二區昨日函送幼女蕭桂仙至一路分局經德正巡官審訊女供四川人年十四歲父母俱故留養善堂於去年四月內由開書莊之孫姓帶來上海轉送於商務印書館夥兪熾炎家爲婢時被主母凌虐昨日下午誤損洋燈竟被用鐵扦燒紅刺燙任意痛打兩手俱腫是以逃出供畢伏地大哭巡官惻然憫之諭候飭傳主人兪熾炎到案領回向妻開導勿許再行虐待如違提究 
[萬琛醬園發封原因]  
　　南市高昌廟萬琛醬園前因購買私鹽被緝私營查出贓據禀明松江府戚太守札飭上海縣將該園先行發封聽候查辦在案茲悉該園總理陳侃如陸續向租界復新鹽棧購鹽已不計其數日前又購私鹽雇車裝運回南當被緝私營弁勇查見人贓並獲陳侃如旋復乘隙逃逸祗將押送私鹽之店夥池金甫拘解府署奉戚太守訊取供詞發交華亭縣暫時管押聽候札飭上海縣提陳到案再行訊究迨田大令奉到札文飭捕往提陳已聞風逃避矣 
[嫌疑犯解縣訊究]  
　　榮記報關行主金琴孫於九月二十六夜在南平安里遇仇被害一案業由公共捕房偵探李星福在杭州拿獲馬阿毛與馬妻瞿氏及瞿小林等男婦三人皆操蘇音帶回捕房解送公共公廨密訊收押在案茲經讞員寳大令於昨日下午六時半派差會同包探將馬等三人押解到縣奉田大令諭令小心看管候訊 
[中等商校舉行畢業考試]  
　　中等商業學堂本科第一班預科第二班現届修業年滿於昨日起遵章分別舉行畢業考試由滬道特委海防廳查司馬本縣田大令到堂會考 
[三育學堂舉行畢業考試]  
　　新閘三育學堂開辦五年去年冬舉行第一次高等小學畢業茲届第二次畢業於初二日特請上海縣田大令蒞堂監試以昭愼重 
城內 
[怨憤出家]  
　　夏華氏與夫不睦逃至松江某尼菴截髪出家由該菴住持尼送至華亭縣訊明該氏係川沙人因即備文遞解日昨道經上海由差投文到縣奉田大令諭將夏華氏收押聽候起解 
[預備起解]  
　　大通輪船管艙張阿本曾與葉槎子揪扭致葉誤跌斃命經上海縣驗明將張收禁申詳上憲擬辦在案茲奉批飭解府覆勘即經田大令委捕廳趙少尉提張至案驗明面貌箕斗判仍還押候備又解府過勘 
[禀請驗屍]  
　　二十五保二圖地保張兆岐昨至上海縣署報稱毛老茭日前行經租界因病倒臥當由巡街捕查見車送捕房轉送仁濟醫院醫治不及在院身死已將屍身車送驗屍所求請相驗大令諭候蒞驗 
[巡警上差]  
　　上海巡警學堂第八班警察學生刻已畢業茲奉江蘇巡警道汪觀察諭飭上海四路巡警各局區各巡弁於今日到堂領至各局區分派上差所有第九班學生亦已上課惟該學堂已改爲巡警敎練所矣 
[承認行竊]  
　　西四區巡邏隊前晚在凈土菴浜拘獲形跡可疑之張桂園經喬副巡官盤詰張認竊取西倉橋堍李海帆家壽衣銅錫等件諭飭解送一路分局訊供究辦 
[道批三則]  
　　職商黃馥禀批該職商前赴美屬檀香山貿易究領有本國何處官員執照爲憑何以來禀並未聲叙着即明白具復並將前照黏呈再行核辦執照相片暫存 
　　商人范竹卿禀批此案黏貼印花假土由關在利康小輪船查獲先接稅司函告經本道復以亟應究辦未便徇該商人之請率行發還並請由關傳集利康水手曁該商等以便由道派員赴關查訊核辦在案着即知照並候示期傳訊可也傳德盛禀批此案前據德總領事來函即經本道查復並札飭該廨遵照前後批行秉公訊結詳銷茲據具呈前情仰會審官寳令核案辦理具報毋任再延 
[縣批三則] 孫勝忠禀批該商民擬將故督孫仁田及其子根全之柩營葬於贖回自業地上如果確守界址毗隣孫炳全等何得持風水無憑之謬說出面霸阻惟兩造旣係同姓當必共族着邀董保族長自向理導不必涉訟軍串發還蔣　記等禀批該職商等股開源興米棧以殳龍三爲經理如果帳目舞弊亟應邀集股東調集帳薄憑同業查軋方爲正辦今上冬漕務已届多時先不具報忽請提究而帳簿又不呈驗試問憑何察核不准淸單發還金子蓮禀批該民人與故督金學成房屋基地旣係各執方單有戶名畝分可查金學成因無出路借爾家牆門出入已盡族誼何得硬將菜地作爲走路業已紏葛應檢單契呈請丈量非備案所能了事 
[官事]  
　　委辦浚浦養工善後局庶務員通判李景軾昨日到道謝委洋務局註局武弁拔補千總鎛鼎禀請銷差回粵新委洋務局駐局員縣丞母瑤光到道謝委北洋法律畢業學員籤分雲南試用直隸州州判華鄂浙江海運滬局總辦候補知府黃融恩均到道禀見 
南市 
[突如其來]  
　　僑居南馬頭之潘奚氏前日傍晚時行至大南門外桑園附近突被無賴邢金發上前批頰乘機攫去金挖耳一支旋由十九號巡士追獲解至南區認供不諱惟稱贓已失去區長以日前臭水浜某姓婦被攫金簪一案亦未破獲解送總工程局詳詰究辦 
[請緝贓賊]  
　　祥記馬頭大順水菓行前晚被賊竊去大洋一百零三元小洋五十角銅元二十千及衣服等物昨日報知工程局請爲查緝 
[又獲一人]  
　　浦東中學敎員黃紉之前在划船上被流氓三人攫去洋銀報由工程局派探拘獲形跡可疑之划船戶范小順子蘇鳳翔兩名訊供抵賴收押在案昨又續獲石小庚子一名解至局中與蘇范二人質訊均不承認判一併收押俟失主來案認明再究 
[截獲拐匪]  
　　拐匪龔浦金等三人前在漠口誘拐湖北女子萬鑫寳賣於漢口鴇婦孫氏所開之妓院內嗣因該女不願爲娼由孫氏之姘夫陳長三與龔等挈女來滬仍圖賣 
 
 

Page 20

 
 
入娼院昨在馬頭起岸時被閘北巡警總局偵探查獲即交自治公所水巡隊解至工程局訊究龔等認拐不諱萬女稱年十七歲於本年五月間被拐判分別拘留候飭該探回禀巡警局備文移提訊究 
[逐漸拔還]  
　　寗波人劉豐穗昨至工程局控被賣鹹菜之錢蘭生於光緒三十四年借去洋五十元又代還帳洋九元連利息合共欠去七十餘元久不歸楚請爲追繳經湯裁判訊明判錢交保限明正起至六月止每月拔還洋十元 
閘北 
[冒領馬匹]  
　　巡警總局騎巡隊前日有馬一頭逃往租界推生路八十三號某西人家嗣被馬夫永仙夏掌全二人串同領去昨由偵捕隊查悉將夏逮案經黃正巡官訊明屬實判夏收押勒令將馬交出再行核辦 
[懲治竊賊]  
　　李元福前晚行竊某油坊之衣服被崗巡查見拘至四路分局經黃正巡官訊明判笞責二百板枷號十在示衆 
英租界 
[押店失愼]  
　　前晚兩句餘鐘福建路十七號門版信隆押舖起火殃及天裕押店及某舊貨店共燬樓房十間捕房恐有別情昨飭探目張寳榮與九號西探前往查勘又聞當信隆押店火熾時有流氓陳阿六乘間搶取皮衣當被老閘捕房包探錢壽生拘獲帶入捕房押候解廨究辦 
[匪徒攫帽]  
　　住居靖遠街二十一號之陳炳章前日傍晚挈領其子阿興出外遊玩旋在南京路方九霞銀樓門首被匪將阿興所帶緞帽攫去窮追未獲陳以帽上釘有金飾及寶石一方當卽投報捕房請爲查緝 
[搶取金飾]  
　　流氓孫阿林前晚在福建路搶取尤許氏之金挖耳適有包探曹錦珊經過拿獲拘押捕房候究 
[買良爲娼]  
　　搗婦王陳氏價買有夫婦人楊殷氏爲娼前日被氏母殷丁氏查悉報請老閘捕房派探錢壽生將王鴇與殷氏查獲併送公廨押候訊究 
[兜銷淫畫]  
　　劉德富專在租界內兜售淫畫昨在南京路被捕查見拘入捕房押候懲辦 
[查獲原贓]  
　　某銀行買辦王某前日失竊值洋三百元之干尖皮馬褂一件昨由包探張天林在虹口某當鋪查獲原贓　存捕房候認 
美租界 
[女孩待認]  
　　昨有十二歲女孩名順弟在閔行路迷路啼哭由捕送入捕房留候家屬認領 
[借重流氓]  
　　蔡阿淸昨同流氓綽號壞猪者向唐山路潘阿林索債扭毆由捕併送捕房押候查辦 
[沿途鬥毆]  
　　閔連德楊根寶王阿福吳小和等昨日不知因何在途互毆由捕併送捕房押候究辦 
[新年豪興]  
　　前晚有日本人多名乘醉在吳淞路一帶滋閙不休由捕拘獲三人解送日領事署訊辦 
[手鎗何用]  
　　某西人昨携手鎗至禮查飯館飲酒被八號英捕查見拘入捕房存洋開釋 
[西人攫食]  
　　某西人昨在漢璧禮路搶取某茶食店之餅菓大嚼一百六十一號西捕向阻不服反敢逞兇因即拘送捕房押候核辦 
法租界 
[存欵紏葛]  
　　倪星桂控已閉義豐莊王何錦章圖賴存欵一案前日由法公堂讞員傳訊倪供商人前有銀二千兩存於義豐莊有存摺爲憑現何已將莊倒閉向之索討初則游約繼竟圖賴請爲追繳質之何供本莊於四月十九日收歇所有各戶存欵均已理淸倪控追之欵係代人經手經摺是寳記戶名原存二千五百兩除支過外祇須還銀一千五百兩惟現已劃去一千八百兩照算倪已透支况倪所執之田單係樊順田之物被倪攫去即有紏葛應由樊與之理處判何交保候查明帳據再核 
[追獲贓賊]  
　　彭阿桂即彭桂生掩入大通輪船大飱間內竊取絨毯一條被細崽王阿瑞覺察追獲人贓送捕解廨訊究判枷示七天原贓給主領回 
[放小鴿子]  
　　紀成福前憑成衣匠洪鴻喜及林項氏爲媒聘某姓十二歲之女子爲童養媳曾出聘禮洋一百五十元詎過門未幾該女忽於上月二十八日逃逸紀遍尋無着知係串放白鴿因即將林洪二媒扭至捕房解廨請究判一併交保將女尋還 
[欠租圖逃]  
　　看管房屋人陳阿三昨至公堂控稱房客王阿茂虧欠房金數月遽於前日私搬物件意圖逃逸幸即覺察報捕拘案請追訊之王供並不逃走求鑒判交保限七天理楚 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[湖北敎育會代表楊霆垣等陳請資政院修正敎育會章程書]  
　　爲陳請修正敎育會章程事竊讀光緒三十二年學部奏酌擬敎育會章程摺內載藉紳之方以補官之不足地方學務乃能發達等語不獨立言能探其本其屬望於地方紳民之意亦良厚然推而行之有時爲地方官吏所制而紳民轉無所用其力者則以章程未能盡善之故也今試舉其犖犖大者數端爲貴院陳之原章第一條敎育會設立之宗旨期於補助敎育行政圖敎育之普及應與學務公所及勸學所聯絡一氣蓋亦即原奏所稱上下相維官紳相通之意也然易令人誤會其旨何也大凡兩機關存在非立於對待之地位者必不能互促進益所謂相反而後能相成也今直謂敎育會應與學務公所聯絡一氣設有徒以私意相聯絡而仰公所之鼻息者尙復何益至第五第八等條並有敎育會對學司用禀用呈字樣是其性質幾同學司之𨽻屬矣而猶謂其於地方敎育行政得盡補助之實乎此其富修正者一敎育會較之農商會其關係爲大此盡人所能知者也然查農工商部奏定之農會商會章程皆准用關防由部奏頒其總協理旨經舉定後禀部核派而敎育會原章第五條總會許用鈐記分會許用圖章第八條會長副會長須禀請學司審查確能勝任方可允准選充是較農商會體制爲卑範圍爲狹也且凡會長副會長例以選舉定之選舉之制率從多數敎育會會長必多數敎育中人所選舉者也今以爲不足爲憑而准否予奪之權一委諸學司之審查又何貴有此選舉耶夫選舉公權也凡公權非受刑事上之處罰者不得無端受他人之剝奪茲若經衆會員舉定之會長學司可以審查而不允准不亦蔑視公權太甚乎又會長名譽職也有積年之辛勞無分毫之報酬若此純然義務而猶時爲官界所把持有品學聲望者誰甘爲之此其當修正者二農會商會章程皆予總協理以代人伸訴及訟不得直或權力不及者由農商會禀部核辦之權敎育會對於關涉學務案件倘有地方官吏處置不當者尤宜仿行此法乃原章所載祗有條陳學司之文而無禀部核辦之文如何能望敎育事業完全發達不生障礙耶雖學務中不必時有訴訟之事而要不可不予敎育會以直接禀部核辦之權也此其當修正者三農會商會章程總協理有舞弊營私者但准人舉發由部核辦並無將該會解散之文誠以事涉個人者不得因之牽動法定機關也乃敎育會原章第十三條載有解散文字是較農商會章程爲尤刻矣且以所列五項爲解散條件語多騎牆無一定界說而又畀其權於學司則會中諸人慮動輒得咎將惟有仰學司之意旨趨承已耳尙何能期其有萬一之補助哉此其當修正者四據此四種理由因特陳請貴院提議修正並將擬訂各條附列於後是否有當則維貴院核議是賴須至陳請者 
來　 
[擬設八旗生計公會廣興實業自謀生計議　　　　　　　　　　　　　　　　　（金梁）]  
　　今議變通旗制先應籌辦生計事關全局非上下合力協謀共計不足以期成效而實行今京師變通旗制處開辦三年以事體重大苦無着手不敢冒率從事遂致諸未籌備其誤人固甚大也然吾旗人以利害切已生死逼迫之事不知自謀仍沿數百年來待人而食之積習唯知責難於人其自誤亦非淺也竊意此事非從根本上解决不可旗制生計當畫而爲二事變通旗制之事唯在上者任之籌辦生計之事則吾人自謀之仍上下協議互爲補助相輔而行急或五年緩或十年此事庶有一律辦定之日夫變通旗制者不過改營制裁官兵撤俸餉諸大端而已生計之事必以實業爲本興學勸農惠工通商兼營並進務養成八旗人人綿有自謀生業之能力其效始完則生計果能辦妥旗制蓋不待變通而自變通矣至於着手方法擬先創辦八旂生計公會由京外旂人公請奏明創設凡關於八旂生計事宜統歸籌畫經營振興實業淸理官產以八旗現有之欵爲八旗生計之用并擬實行遷旗實邊策以爲安旗籌邊之計（梁前擬遷旗實邊策詳變通旗制三上書中）今將辦法大綱略陳如左（甲）總綱應由外八旗同人公請奏設八旗生計公會於京師并就東三省及各省八旗駐防地方徧設分會專任籌辦八旗生計事宜（乙）辦事公會係爲籌辦八旗生計而設凡關於八旗生計應辦一切事宜統歸籌辦應以振興實業爲本即農工商業等項亟應同時並舉而京外八旗向有官產如牧地屯田隨缺伍田各地及官房官業等項係奉恩旨特賞均屬八旗公產並應由公會淸查經理茲擬辦事大略如左（子）籌辦實業之法一設公司公司一以助辦生計爲主則爲八旗生計公會輔助機關一以振興實業爲主則仿蒙古實業公司辦法辦理應考察京外八旗各省情形分別籌設總分公司或興農務或創工藝或營商業及其他實業事項均可籌辦實爲生計公會營業部之總機關二設銀行銀行一以振興實業爲主則有興業銀行性質一以經理欵項爲主則取普通銀行辦法應考察京外八旗各省情形分別籌辦總分銀行並附設營業貸本處有旗人願爲小本營生藉資糊口者得向該處酌借資本尤應兼辦儲蓄事業以誘起旗人儲蓄之心而挽其不事生產之習三設墾塲墾塲一以振興農業爲主則行大農主義一以舉辦屯墾爲主則照移民辦法應考察京外八旗各省情形分別籌辦擬先就東三省辦起其餘各省均可仿行四設工廠工廠一以振興工業爲主則辦製造廠一以傳習工藝爲主則辦工藝廠應考察京外八旗各省情形分別籌設唯工藝廠每防至少應設一處招集旗丁傳習工藝尤應廣設女工廠五設商號商號一以振興商業爲主則在通商謀利一以實習商學爲主則在集衆經商應考察京外八旗各省情形分別籌辦不必拘定一業唯在因地制宜六其他關於實業事宜此項一以生利事業爲主則經營森林礦產等是一以敎育事項爲主則辦理實業學堂等是應考察京外八旗各省情形隨時隨處分別籌辦　（未完） 
小說 
 
 

Page 27

 
 
[軍情小說湘纍怨]  
[第一回發淸言强權限公理論地勢險阻扼長江]  
　　如今的世界。什麼呌做公理。强權就是公理的代表。什麼呌做道德。勢力便是道德的模型。所以到了今日這般時代。那些古聖先賢的什麼禮義廉耻的浮談。仁民愛物的迂論。一些兒也用他不著。只有練兵理財的四個字兒。便是强種保國天字第一號的要著。那一個國度的兵力强盛。經濟充足。便是地球上的大國。那一個國度的兵力軟弱。經濟困難。便是地球上的孱邦。眞是優。勝劣敗。弱肉强食。各國競爭的劇烈。已經達於極點。得步進步。得寸進寸。大家都是針鋒相對。沒有一個肯退讓一步的。幾個有名的歐美强國。一個個者高高興興的。練兵經武。積餉屯財。拷著拳頭。瞪著眼睛。磨拳察掌的。專等豐蠶食支那。瓜分中國。到了如今的這般時候。世界的大勢這樣的變遷。歐美的風潮。這般的激盪。我們中國的那班政府中人。却還像睡在夢裡的一般。旣沒有一些兒振作的心腸。又沒有一些兒改革的思想。眞個是燕巢幕上。不知大厦之將傾。魚游釜中。不知生命之已殆。當國的大臣。方在拚命的納賄招權。封疆的大吏。又是一味的尸居餘氣。咳呌。在下做書的從何處說起呢。如今只就著我們中國的兵備上說起來。已經是腐敗到不堪說想的了。甲午以前的海軍。經王爺大人竭意經營。盡心辦理。也不知糜費了許多巨欵。糟塌了無限金錢。甲午海中一戰。那位海軍提督丁尙書。輕輕的把數十年經營辛苦的海軍兵艦。雙手奉送了外國人。送得個乾乾淨淨。連蚊子船者不曾留下一只。這便是我們中國海軍的結果了。再講起中國的陸軍來。更覺得十分可笑。平常的時候。全國的額兵。都是些不經訓練的市井無賴。不諳行陣的老弱殘兵。到得國家有事的時候。明知道綠營的額兵無用。一時無可如何。只得募兵應敵。那些應募的兵。平日間也都是不諳戰陣。沒有胆勇的。倉卒之間。要呌他去臨陣殺敵。那裡有什麼用處。大抵養軍千日。用在一朝。國家的所以有綠營額兵。原是預備戰事的。如今平日之間。不去認眞訓練那些兵士。到得有了戰事的時候。郤去招募新兵應敵。這和那綠營額兵。有什麼分別呢。 
振務 
[華洋義賑會經募江皖義振]  
本會因皖北之靈宿渦蒙亳州曁蘇省之邳州睢寗等處均患水災亟待振救經江皖督撫奏准仿丙午淮徐海辦法重行組織除飛電歐美日本各國分頭勸募外本埠收捐處由正金銀行鈴木君四馬路愼裕號朱葆三君經收敬祈中西大善長普發慈悲廣拯飢溺曷勝禱盻事務所在三馬路新聞報館樓上電話三三七九幹事部長福開森沈仲禮謹啟 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
