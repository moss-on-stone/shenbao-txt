# 1891 - 333 - 4906692

 

Page 1

 
 
[恭印秋季諭旨告成]  
　　本舘逐日接奉電傳諭旨恭列報端俾薄海人民共仰王言綸綍又每閱一季棠印成編庶乎月久年深依舊可敬謹披讀兹已將本年秋季諭旨排印告成每本收回碼洋四分寄存本埠申昌書室及各外埠申昌并經理申報人處 
[二百八十二號畫報告白] [  點石齋啓]  
　　滬上有東洋車夫胡阿庸向爲西人馬爾生御包車嗣以該西人失業流落無依胡因念舊主情深多方賜恤至該西人病殁無怨言是亦晚近來之古道可風者也至若盜棺之奇案賺聘之奸謀牛女報夙世之寃降頭有化身之術良吏則軼事堪紀痴人則雋語忽生捕蛇者自斫其肱遇虎者竟斷其尾汲新附乘龍佳話一書自此期起當將圖曲陸續印登並山水人物各册頁與輿地圖等准于初六田出售此佈 
[論中國物產甚富宜倣行西製并講求製造之法以開利源]  
　　中國地大物博風氣之開獨先於泰西各國人民約三四百兆需用之物甚多冋由華人手造制樸而用宏物堅而耐久自中西互市以來開關揖客航海梯山絡繹而至通商訂約各國以英吉利爲首屈一指其於行商之道專事講求近年以來除洋布大宗而外無論用物食物藥材色料粗而瓶盎小而針鈕皆體華人之心仿華工之製由通商大埠販運内地窮鄉僻壤各處靡不通行華人喜其製造精　用合其宜價不昂貴於是爭相購買如自來火肥皂手巾馬口鐵器等物視若日用間必不可少之需一有缺乏卽須羅致由是貨物日見其多銷路日見其廣英人因大爲得計心思更日出而不窮其物皆以機器爲之工省而料精價廉而利溥每年統計洋布洋藥以至日用細微玩戲各物如光緒十六年竟獲盈餘六千零八十餘萬兩之多商利之宏實爲亘古以來得未曾有中國工價雖賤仍不敵機製之廉致華人工作無利可圖不得不舍本業而事他工且竟有輟業嬉遊流落無事者弱者轉於溝壑或爲街子强者汉爲盜賊比之匪人今各省哥老會盛行暗結巨魁蠢然思動安知無百工失業無可餬口者混迹其間乎且無業流民或有家室生計旣絶必不能養其妻子一家數口待哺嗷嗷冬暖而兒號寒年豐而妻啼飢一遇災歉更覺難堪撫恤不得其方巨禍可以立致此實操教養之權者不得辭其咎也夫以中國之大民人之多爲泰西各國不能及乃民風浮靡日趨於貧幾有財竭民窮之勢雖留心時務者仿效西學開設同文方言諸舘以期培育人才然專心致志講求實學者百無二三泥古不通者所在皆是嘗見鄉僻之地父老談天偶有述及西學非鄙夷不屑卽詫爲神奇若而人者非絶無聰明不受教誨也特囿於習俗其識拘而不能廣其心昧而不能通驟以素不見聞之法冐味相加自然扞格而不能入坐使西國之人操奇計贏獨享其利中國之工於製造之方漫無把握財日以竭民日以窮有工而不能精有富而不能致有利而不能開嗚呼上下偷安因循習慣市多廢業國有惰民風氣遷流將何所底止哉夫日本印度本亞洲屆小邦耳近年以來於泰西新法事事講求不遺餘力目今日本所製各物幾可並舊西人銷運來華生涯廣遠其奪西人之利實覺不少以故國富而兵强藝成而民樂振興之速如日之上如雲之蒸革故鼎新浡然而不可遏找中國素稱文教人號多才何反智出他人下耶大抵天下之事拘方不如通方泥古不如化古西國之人所以得成富强者無成見耳無容心耳在能師效人之長技進而益上耳今中國欲裕利源皆成富足宜仿照泰西之法製造貨物先設學堂而後設廠局由省而郡由郡而府州縣以及村鎭大處萬一不能多設可先就南北洋兩處首先開辦延請製造教習招取聰明子弟别類分門入内肄業或明敏智巧之虎匠其收效尤速所有經賈或由官撥或向民捐或卽向肄習子弟酌取若干辦理數年自然著有成效中國製造材料如蠶絲棉花五金各物不勝枚舉藝成之後卽招習學子弟開廠作工或事紡織或事縫紉或製造日用器血以便民生安見中國人技巧心思不若泰西諸國耶况文明風教中國最先卽如火藥鎗礮之倫中國先創其法西人踵而行之今西人火器利於中華反在我國之上惟其實事求是精益求精故靑出於藍而勝於藍也時事日非財源漸匱若復委靡不振雖與各　國交接勢必外强中乾一蹶難振夫天地生材必有以成其材者而其材可用是宜教民以固國盡人以合天此則臥榻病夫所馨香禱祝者也 
[本館接奉電音]  
　　昨由京友電傳上諭十二道敬謹譯登○十一月初四日奉上諭王文韶等奏特叅庸 
劣不職各員一摺雲南省武定直隷州知州候補同知任湘縱容滋擾物議沸騰明陽州知州蘇忠廷徴收含混揑禀請緩霑益州知州彭繼志性情鹵莽辦事粗疏前署寗州知州南寗縣知縣陳淸昌諱盜不緝師詞强辦均着一併革職高明州知州楊炳霖庸懦無能難膺民社署麗江縣知縣候補知縣劉宇元才具平庸辦事率忽惟文理尚優均着以教職歸部銓選以肅官方餘着照所議辦理該部知道欽此同日奉上諭右翼總兵着崇禮補授欽此同日奉旨着派晉祺管理健銳管事務欽此同日奉旨着派文秀管理火器營事務欽此同日奉旨鑾儀衛掌衛事大臣着奕劻補授欽此同日奉旨載瀅着總理行營事務大臣欽此同日奉旨福錕着補授閱兵大臣欽此同日奉旨着派載漪管理上虞備用處事務欽此同日奉旨嚮導處事務着派恩全管理欽此同日奉旨着派巴克坦布管理圓明園八旂包衣三旂官兵並鳥槍營事務欽此同日奉旨廂黃旗滿洲副都統着敬信調補廂曰旂滿洲副都統着賡者布調補廂黃旗蒙古副都統着文興補授欽此同日奉旨武備院事務着派奕劻管理欽此 
[指授戎機]  
　　朝陽縣境小醜跳梁御覽德都統馳報各情後卽由軍機處密繕廷寄一道發由兵部馳遞大津合肥相國處交收諒係諭令籌辦也 
[敉匪喜電]  
　　字林西字報載初四日下午三點鐘天津來電云朝陽叛賊經官兵剿洗餘孽遁入山中縣城遂得克復官兵並無大損云至晚又接牛庄來電云叛賊刻巳遠遁若此則王師所指小醜潛蹤捷書夜到甘泉宮當不煩廟堂籌畫矣 
[電告風災]  
　　香港來電云初三晚港中忽起大風至初四晨尚未息岸上海中壞物不少招商局富順輪船與他船相撞現須修理閱七八天始可回申云 
[巴西近耗]  
　　巴西本爲君主之國後民人不服攺爲民主公舉正副兩總統職掌國事甫閱二年民人又以民 
 
 

Page 2

 
 
主爲不便羣起滋閙正總統無奈將權授之副總統而民人仍滋閙未休至前之君主春秋已六十有六讓位後游歴歐洲諸國以滌塵襟有知者謂民人如尚睠念舊君則仍可歸而任事云 
[會匪正法]  
　　安慶省垣來信云上月某日由廣安境内拿獲著名哥老會匪首王金標一名地方官飭上刑具會同營汛派撥兵勇於廿五日押解安慶省垣廿六日沈仲帥札飭臬憲嵩書農廉訪總理營務處安廬道丁濳生觀察以及童次山蕭小虞二觀察統領宋佩珍軍門安慶恊劉煥章恊戎中軍米海秋叅戎在節署箭道演武廰中會訊王知不能免遂將歴來所犯不法之事一一供招訊畢下諸獄中旋同詣撫轅面禀一切並將口供呈閱仲帥以此案事關重大未便姑容遂於廿八日已刻飭中軍持令箭赴監將王提出綁押至北門外斬决懸首藁街聞王出獄門時猶喜形於色一路高謌諸曲並無畏死情形嘻是眞厲氣所鍾鍾人異禀者歟 
[閬苑淸談]  
　　管理太常寺事務禮部尚書臣宗室崑岡等謹奏爲題請旨遣事恭照十一月十三日　聖祖仁皇帝忌辰應行遣官恭詣景陵讀文致祭謹案臣寺祀典則例應由陵上守護公等中請遣一人就近恭往致祭臣寺謹將守護公等銜名疏入題本進呈御覺恭候欽遣一人俟命下之日卽由臣等知照屆期往祭謹此題奏請旨十月二十日奉硃旨遣奉恩輔國公光裕行禮欽此○廂藍旗恩護軍統領普定於十月二十四日寅刻在地安閂内五龍亭正黃旗侍衛校塲揀選副護軍叅領一缺委護軍叅領空銜花翎各二缺並挑補頭三五六七甲護軍缺除傳知應揀應挑人等前往預備外並咨請右翼四旗護軍統領曁稽察御史屆期赴校塲會同揀挑○兵部爲咨行事職方司案呈本部議覆察哈爾都統奎題以察哈爾廂藍旗驍騎校三音吉雅老病准其原品休致惟所稱從前出征各省奮勇殺賊可否給俸請旨遵行一本十月十七日具題奉旨三音吉雅曾經出兵打仗殺賊捉生着以原品休致加恩賞食全傣以養餘年餘依議欽此欽遵到部相應黏抄咨行察哈爾都統查照辦理○明春舉行壬辰科會試所有闈中一切事宜均須次第預爲傳辦會試提調例由禮部漢司員　擬正陪帶領引見恭候欽簡兹聞禮部各堂憲正提調一缺遴得主客司掌印員外郎李正郎士瓚擬正俞正郎培元擬陪副提調一缺遴得儀制司主事趙主政賡麟擬正王主政集擬陪下班値日卽可帶領引見矣○管理樂部事務多羅貝勒載澍爲咨行事案查光緒十七年上元等日前經預備喜起舞大臣侍衛德銘等二十四員現在有無各項事故並應否攺派更換之處應由貴領侍衛内大臣處查明卽日咨覆本部以備繕摺入奏事關大典幸勿遲延○吏部爲咨行事騐封司案呈本部於永定河安瀾案内遵旨將大學士直隷總督李鴻章議叙一本於十月十八日具題奉旨李鴻章著加一級紀錄二次餘依議欽此欽遵到部相應咨行直隷總督查照○宣武門内大街慶勝軒雜要舘後院鄭黑子烟館開設有年近因緝捕甚嚴地方官迭令閉歇鄭雖諾而未遽行也某日黃昏時右翼海捕官兵潛往查抄將烟客夥友七人禽住鄭捨命越墻逃入某宅官兵遂將烟犯烟具解赴左翼公所訊錄口供並飭地方緝鄭到案以便詳送提署究懲○吏部爲曉諭事所有光緒十七年十月分月選知縣黃佑麟朱贊廷明經一魏正儒四員按察司經歴張德森一員相應出叙傳令十月二十四日黎明赴部過堂二十五日齊集天安門外朝房聽候掌簽如是日不到定行指名題叅勿違○兵部示傳所有本科新中式武舉巴世淸等本部現定於十月二十六日五鼓在南箭亭覆試爲此示傳該武舉等限於　日取具同考五人連名互結親身赴部核對履歴換給收照如無互結照例扣除勿得自悞功名○吏部爲咨行事騐封司案呈本部議覆山東巡撫福題以山東博平縣教諭高中誠五年俸滿堪贈保薦送京引見等因核與俸滿薦保例案相符應准保薦　咨送部引見一本十月十六日具題奉旨依議欽此欽遵到部合將原題黏抄咨行山東巡撫查照辦理 
[高國商情]  
　　駐紥高麗漢陽之英領事七月二十八日報章内開高麗商務釜山一埠生意頗形暢旺窺蕨形勢儘堪開設外國庄口探聞近有美商將在該處創設一行云復有一英商遲日又到開張等語查該處商務之難實因日本人畏忌所致日本人欲獨憻其利故每盡其所能竭力殫精以防外國商人前來攬奪現寓該處之日人共有四千之譜駐劄已久且與高人交易亦多是以外國人前來懋遷殊難取　按出口生意華人亦被其分奪至入口生意以英國爲多商家本錢裕如者頗有佳趣華人亦有獲微利者探聞近日地方官欲新設稅則於和約例内更爲略增凡貨物過其港口卽抽收焉至於氈山商務則殊屬不佳該處洋行數家均無利息云 
[洲嘴火警]  
　　火警之耗在在堪虞現際風高物燥尤宜加意戒懼庶不至被回禄君騷擾上月二十一日晚更魚三躍廣東河南洲頭嘴地面突然紅燄上騰光芒萬丈四處望樓報警河南地面各水龍羣皆前往潑救而城廂内外各街坊亦牽車渡江設法灌溉直矣黎明火勢始殺查起事之由實因信昌興店不戒於火以致成災當時附近鋪户遷移貨物被宵小乘機搶奪不勝其數後得纜路尾營弁曁保甲局員督率兵丁彈壓搶匪始行歛迹是役焚去鋪屋約六七十間之譜云祝融氏之威洵令耳聞者亦爲之心寒胆戰况彼躬親遇難者遭此刦耗時當必魂飛魄散也 
[東粤呈圖]  
　　粤省督撫憲有奉諭繪畫廣東全省輿圖進呈隨委王太守在廣雅書局設局總辦併委候補縣數員恊理兹聞繪畫全省地圖業經完竣大憲特派許司馬督解京進呈日前司馬已附輪北上併聞粤西通省地圖亦在羊城司後街設局辦理惟粤西地面諸多糜爛一俟經理後始行繪畫焉 
[遭風迭紀]  
　　和平火船於上月十九早到香港據船中人稱初八日由新嘉城啓行尚覺一帆風順海不揚波至初十日忽然東北風大作波濤洶湧至十四晚愈覺猛烈勢成颶颱雪浪銀濤翻江倒海一連數日箕伯始捲斾而去船上物件多所損壞舢板三艘亦付東流有華客一名被衝落海葬身魚腹慘哉○益得火船日前由海防至香港言上月十五六兩日東京海灣遭封姨之虐屋宇船艇多有所傷○鴨加火船前數日由加剌吉打及新嘉坡等處到港亦言自開行後迭次遭風海水湧上船面岌岌可危云 
[會經目擊]  
　　西客某聞日本地震之耗特往岐阜縣觀覧風景據云地震時有三奇事其一則澳加基之砲臺大門遷離約八碼之遠而墻壁全然無傷其二則棉露與勒高也相隔之河其岸原屬低下者今則升高若經工人修築者然其三則勒高也附近有一竹林由原處遷移約二百碼之遥云又屋宇傾覆者一千零五十二間人之死於難者一百七十一名傷者二百七十人云 
[文旌指粤]  
　　新任粤東學憲徐文宗前月寵荷綸音簡發廣東提督學政之缺隨卽陛見謝恩業經奉命出京啓程南下現據學轅友人來函言文駕約十一月中旬始能抵省想此際文斾遥臨各大憲聨班迎接肅肅威儀之下有令人欣望丰釆者矣 
[軍門履新]  
　　新任廣東水師提督鄭心泉軍門定期在虎門衙署接印已登前報迨上月二十三早軍門由省乘坐兵輪言　虎門有輪舶四號隨行護送省中文武齊赴天字碼頭拜送行旌憲駕所至水師各船升砲迎迓行色爲之頓壯焉 
[津沽寒色]  
　　新任天河兵備道周子瑜觀察乘豐順輪船赴任於上月廿四日抵天津是日並未久口直至廿六日始由小輪船迎迓至碼頭觀察於今夏出京曾假紫竹林春元棧暫駐襜帷此次地方有司已備行轅而觀察不欲重煩屬吏供張仍於春元棧小駐卽日謁見李傅相並拜會各寅僚○大沽海關委員盧雲裳都戎前奉卸任海關道劉献夫觀察札飭查緝輪船以免夾帶軍火都戎爰卽張大其事擬遴派海巡以 
 
 

Page 3

 
 
資臂助適觀察以禮去官此舉遂未得行現經同僚禀訐上月廿四日奉現任關道李勉林觀察札諭撤差○第十叚守望局委員朱小村省尉辦事過於操切致爲衆怨所歸大憲札合與十五叚委員互調○上月卜旬某日去津數十里新城迤南路斃無名男子一人身被　傷衣褲不完似被謀財害命者地方報經海防廰詣騐備棺成殮待認並飭緝拿兇手移縣究辦○北方無賴少年喬作女妝登臺度曲謂之男落子前曾奉憲　逐耳目爲之一淸詎日久玩生現復逋逃於法租界第一茶樓早晚登塲引人入勝荼樓地居偏僻爲領事所不見不聞而地方官又以地在租界中不便爲之庖代遂任若輩撲朔迷離誨淫無忌嚴而禁之仍望於中西之南面者 
[火災斃命]  
　　金陵城東紅石磯周孝侯讀書處也有王姓者世居於此前將平屋一進賃與郁方二姓上月二十九日之夜四鼓時堂前煖茶火桶中忽然火起燃着木桶延及板壁俄而濃烟四塞烈焰上騰主人從黑甜鄉驚起見已無從施救卽進臥室呼諸兒女逃命肩舁一六齡幼孩剛出房門倉皇間足踏一物顚而仆旋躍起所穿衣袂已燃未及抱孩而火勢已有封門之狀隻身獨奔鬚髮盡　一炬但　赤燄中連呼救命並未知罹難者尚有何人也方與郁僅隔一墻方妻懐抱幼子欲出無門急踰窓而逸此時居鄰業經酣寢及欲奔救已無力挽回直至五更祝融氏之威稍歛水龍來者甚多只能潑滅餘火保護上風完好諸房屋而已是役計焚去上房五間方郁二家寸絲尺布均未携出天明諸眷屬畢集查核人數知焚斃者三口一十五歲之女一十二歲之男一六歲之男旋於瓦礫堆中尋得枯骸三具備舘裝殮嗚呼慘已 
[鶯遷遇禍]  
　　長沙某公館由金陵上浮橋移住烏衣巷雕墻峻宇煥然一新擇吉十一月朔日爲鶯遷之期是日張燈結綺廣集賓朋外則冠盖紛紜内則珠翠環繞主人恭請福祿兼全者四人於眷屬進宅時執畫燭以迎謂之接火午後鐘鳴四下一僕奔入曰至矣至矣於是鼓吹聲爆竹聲喧笑聲與門外車轂聲馬蹄聲相應答俄而閨秀二三人聨袂而入繼則美少年偕少婦香肩並亞姗姗來遲如蝴蝶成雙如鴦鴛作對後隨四十許美髯丈夫與一半老佳人各穿公服氣度雍容僕婦三四輩簇擁而至盖前行者爲小姐隨行者爲少爺奶奶後行者卽老爺太太也諸人鵠立檐前若有所伺忽見四人舁藍呢轎一乘簾外立健婦以雙手攔之似恐其跌出者聞人呼曰請老太太下輿連呼寂然又有數人洞敞轎簾見一白髮老嫗端坐其中不言不動主人近前視之大駭喚家人急取開水徐徐灌之亦不下咽疑係氣閉令人輕按其臉良外鼻息仍無呼吸遂着健僕將香輿緩緩舁至後屋取一籐榻共扶臥於其上一時已四肢堅冷轉動不靈一面請附近某和緩診視據云六脈俱無已登西方極樂世界矣盖太夫人年近八旬近又喘咳日啜雙弓米一小杯悞信術士讕言云上浮橋舊第不佳急欲遷徙以避之故有是舉子若孫恐其不堪勞頓囑輿夫緩步並令從人小心伺候初不料喬木未遷而已夜臺獨返舉室號哭聲達外庭觀者爲之塞途吾不知賀者易而爲弔者其何以爲情也 
[縣庭試士]  
　　今日爲上海舉行縣試之期袁大令先於昨日飭各差預備一切仍在敬業書院扃門考試想大令玉尺親操冰壺朗抱披榛以采自當頌起文林矣 
[輪船返滬]  
　　北地冰膠輪船不能行駛日前太古公司牛庄輪船由滬裝貨往北不能入口遂卽折回昨已到申遍發知單布告諸客仍將各貨提回 
[制憲賞銀]  
　　上海縣捕役趙金等拿獲會匪頭目陳金龍解由劉制憲訊供斬决賞二捕役六品功牌兹又賞銀五百兩發交海關道轉發上海縣給二捕役具領 
[出示獵紙]  
　　寓滬各西商每於冬令有獵紙之戲今屆由値年首領事法總領事照會道憲札飭上海縣及英公廨一體出示曉諭鄉民如逢西人獵紙之時踏壞田園菜圃理合照償不得藉端滋擾聶觀察業已據情札行縣廨出示矣 
[病斃旅舍]  
　　前日有崇明人王某年約四十左右在小東門外戲館街第四十八號門牌朱阿坤所開乾茂和客寓内借宿至次日黎明時依然高臥不起撫而視之體已僵矣寓主急報捕房查無屍親遂報明同仁輔元堂給棺收殮發壇埋葬 
[上海縣署瑣案]  
　　西人美生所用細崽徐春亭徐春山避匿福州由謝都戎押解來申袁大令諭令釘鐐收禁此巳詳紀報章矣前晚升坐内花廰研訊至再仍着還禁關防嚴密無從探悉供詞○王姚氏訴稱丈夫阿狗現在某輪船執役小婦人賃住馮阿餘家後樓前日丈夫尚未回家至夜半馮胆敢毁小婦人房門希圖强姦小婦人不從大聲呼救馮卽逃逸至次日丈夫自外歸途次遇馮妄向丈夫言小婦人與黃毛頭私識丈夫信以爲實回家不問情由卽將小婦人毒毆並欲置之死地小婦人受此寃枉無奈來案控訴叩乞伸寃大令着退去聽候傳地保到案再核○前由法公廨送朱明山控沈幼三誘拐伊女一案前晚袁大令升堂研訊朱訴稱女兒年十八歲早已字人在萬航渡沈幼三處讀書往領不見求恩訊究沈供稱朱女聞在西門外西方菴内大令諭候飭差往查再訊○張吳氏倩夫弟張慶吉爲抱呈控陸漢文陸漢章圖吞股分袁大令准詞飭提到案於前日升堂集訊張吳氏訴稱小婦人原籍寍波丈夫張慶豐于光緒元年與漢章之父蓉江在治下股開通裕蘇申信局至十二年丈夫病殁局務由夫弟慶吉經理嗣因蓉江亦去世漢章漢文遂到局執持一切反將慶吉逐出旣而小婦人查得局中弊端百出向理帳目反被行兇不得已而來案控陳叩求訊斷慶吉供與略同漢章漢文同供稱父親蓉江在時確與慶豐合開通裕信局父親共有廿五股慶豐五股其餘廿六股係各夥友出資現在局中帳目均被張吳氏藏匿求恩鑒察大令謂兩造供詞各執碍難判斷飭差帶赴信業董事處述明原委秉公理處冉行訊辦 
[英界公堂瑣案]  
　　包探禀稱小的見毛阿寳在西人會皮師推家擊破窗上玻璃伸手行竊當塲獲住搜出西式房屋門上鈕璇一枚想從别處拆下今特送請究懲毛供稱小的係江灣人今蒙訊明叩求恩宥宋二尹以其敢向西人家竊物判令管押兩禮拜贓存捕房俟失主認領○包探禀稱朱幅生前曾犯竊今又在北鄉周小弟家竊取棉被衣物携入租界圖質經小的拿獲人贓送罙周投案請領失贓朱供稱小的係上海人連次犯竊死有餘辜尚求老爺開一線之恩俾得另尋生路宋二尹以其屢次犯竊判令發捕房管押一月贓給周領去 
[法界公堂瑣案]  
　　鼎仁隆糖行客人蕭鹤亭向萬利廣貨店徐壽榮定買火油轇轕曾詳前報昨晨兩造投案候質朱明府問爾等曾否請洋貨董事理處蕭稱拳諭後徐請德大號主小的請如和祥内應姓出塲料理令徐照帳結算着小的出洋五元撥充賑濟兩下應允限於今日來案禀覆不料徐臨時翻悔務求恩鑒明府問照帳算結尚錯若干蕭稱照小的核算徐應找出銀十餘兩現徐所開淸單小的尚欠銀十餘兩問旣有理處之人何不邀同來案徐稱蕭所言悉屬揑造伊等商議之事監生並未應允蕭卽將理勸中人陳翔邀到明府曰爾顧念交情代爲理勸何不玉成其事答稱與蕭本係同業此案因蕭向徐定買南花旂牌子火油定貨後該牌子火油未見來滬當經小的從中理勸明白令徐貼還蕭鹤亭每箱洋五分尚有轇轕由公所董事斷令蕭出洋五元可以了事不料徐中途翻悔明府謂徐曰爾等均係體面人區區欵項不應涉訟致傷和氣目下祗能認虧了事徐答稱蕭定貨後遷延兩個月尚未出貨棧租拆息等欵爲數不少現蒙恩斷監生豈敢不遵惟蕭所請料理之人素不認識未便當面理說明府謂旣要熟人着將蕭仍交原保本委當再飭爾業董事當面核議可也○劉闌芳方瑞初趁船失洋將舟子柴福生徐阿 
 
 

Page 4

 
 
仁等控押一案屢列前報昨晨船埠頭張春生偕兩舟子投案劉方兩人亦到案禀追當據張春生禀稱柴方兩舟子無力賠償爲此送案請核柴福生稱此事實係寃枉小的終日背負寃單求天拜地寃單呈鑒明府謂船旣抵埠爾何不將物件交還反令搭客登岸啜茗致失洋銀情節不無可疑理應賠償若不賠洋當送縣究辦劉方兩人禀稱拖累日久請速斷結或令柴方出立期票明府問張福生如何張稱不必出票小的願貼賠洋五元明府着再賠洋十元限兩日呈交了案○洪鳳泉前控趙永春欠洋五十元逃逸將中人杜榮春扭案明府訊明杜榮春不認爲中着出外尋追趙永泉在案昨晨洪杜兩人投案依舊各執一詞明府着杜當堂簽押騐視筆跡杜簽押後在身畔取出舊借票一張請與花押比對明府閱視之下謂筆跡不符叱退不理○宏茂昌土店夥袁澤章喬士卿等控開同福昌客棧之夏蔡氏與棧客串騙大土一案已紀前報昨晨原被告投案禀稱棧客去後杳無蹤跡是以來案禀覆並將用下之晉和僞莊票一紙呈案明府問袁曰大土八隻値洋幾何供稱照市價値洋一百三十七元明府謂袁曰凡錢莊所出票紙非常講究此紙甚粗糙本屬不妥爾誤行收下亦難辭疏忽之咎喬稱是日客來買土由出店及小的等送往客棧當經棧主婦檢付莊舉小的見票不甚妥當先與棧主婦言明須待對過方能作數嗣往對門錢莊請看據言此處並無晋和莊皮回棧查問該客已携土逃逸故將棧主婦夏蔡氏扭案請追夏蔡氏稱客來借宿將莊票寄存不知其意存誑騙現旣騙貨脫逃小婦人亦無計可施尚求明鑒明府謂此事實由夏蔡氏不暗世務所致姑念婦女無知著退去找尋掃騙之人限五日禀覆○唐錢氏控宋金茂借洋不還一節昨晨據原中朱張氏偕宋金茂之兄宋朝春及轉借方單之王恩狗等投案禀稱奉諭飭查采金茂之故母向王恩狗之故母商借方單一切情形屢查數日尚無頭緒爲此投案禀覆明府謂若無見証未便斷結著退去再行查覆○江北人趙育成偕妻趙王氏投案訴稱有推東洋車之安徽人陳春林日前在烟館言及有粤人某甲欲買女防勸令小的將親生女出售可得洋三十元小的答以不能作主須問妻氏方可定見在後小的回家未向妻說知不料陳春林私自至家向小的之妻詢間被妻辱薦一番而去不出數日陳又來家以食物給與女孩至下午女孩不知去向明係陳誘拐爲此扭陳來案務求追究明府諸問之下陳春林一味推諉明府着押候查核○包探稱王錦生在某洋貨店門首竊收洋傘一項富被巡捕拿獲送案請究明府訊究之下王供認不諱着押候笞責四十下釋放 
[錄潘振聲先生來信]  
　　子眉仁兄大人閣下春間趨謁快領教談回憶德輝時勞夢想辰維潭祺安燕升祉吉羊爲慰頌私弟於直賑完後因守候咨文直至六月廿九始由家起身由舟而陸前月十八始抵省垣廿六禀到自揣本非吏才亦未知何日得視民事一官維整補缺無期私衷常形惴惴昨至臥牛山捧讀瑶章藉悉承代募之欵僅二百餘元擬先由尊處墊寄五百元具徴救人心切感戴莫名計牛山賑局自去歲迄今計用去賑餘外又借用官欵九千金現在欵項早已告罄惟恃苕翁寄來之款及局中所買布價勉强支持刻下有不能終局之勢兹因欵項太拙擇其路近者稍爲遣散又多涕泣而不肯行蓋緣此輩田地盡入河中房屋已成墟落欲歸無所去此幾别無生計至於寡婦孤兒旣無產業之留又無親朋可靠情形尤苦若驟然散去勢必盡流爲乞丐北地早寒更恐飢寒父迫餓死道旁現在孤兒大者不過十來歲小者則僅五六歲非養以七八年斷不能成立閣下知交素廣務祈廣爲設法集腋成裘多多益善倘有成數祈逕交文報局經蓮珊先生諸君請其匯解山東賑撫局託其轉交則無告窮黎得安生業造福何可限量冨不　弟之感激已也肅泐布明敬請善安諸維雅照并侯玉覆愚小弟番民表頓首十七日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十月廿六日舘　程尹士傑陳鹺尉若珪均委冬防會巡差廿七日葉鹺尹康安委南鹽廰帮辦廿八日新任三江營守備張守戎文傑禀到廿九日章鹺尹寅淸范鹺尹世鑾均委押蓮北鹽起程 
 
 
 

Page 10

 
 
   
 
 

Page 11

 
 
[光緒十七年十月廿三日京報全錄]  
　　宮門抄○發抄硃批四道○粤督李等奏廣東省查辦匪鄉續獲積匪訊明正法摺○雲督王奏揀派副將隨同校閱論闡片○又奏揀補都司員缺摺○將軍定奏揀員請補各缺摺○粤督李等奏委解銀兩起程日期片○大臣升奏校閱前藏漢番官兵秋操情形摺○粤督李等奏委署總兵片○十月二十三日刑部都察院大理寺侍衛處値日無引見○徐中堂等磨勘武舉試卷覆命○松森假滿請安○孫楫謝署左副都御史恩○瀾公續假二十日○嵩申請假五日○都察院奏派專司稽查　派出奕杕○召見軍機貴恒鳳秀周德潤○發抄善聨奏接授奉錦山海道謝恩奉硃批知道了欽此○張煦奏水師防營勇數駐紥處所奉硃批兵部知道單併發欽此○又前陜安鎭余虎恩等接統振字等營奉硃批兵部知道欽此○楊昌濬奏請將甘肅兵丁朋合銀兩晉行免報奉硃批着照所請該部知道欽此○○頭品頂戴兩廣總督臣李瀚章廣東巡撫臣劉瑞芬跪　奏爲廣東省查辦匪鄉續獲積匪訊明正法恭摺其陳仰祈聖鑒事竊照粤東三水等縣盜風素　經前督　張之洞奏明調派文武大員分路督營查辦其廣州府屬之三水淸遠花縣及韶州肇慶兩府附近廣屬之英德上會各縣由陸路提督　紹忠查辦欽廉等虛由提督馮子材查辦自光緒十三年六月起至十五年八月止將查辦情形奏報在案臣抵任後復經迭次咨會各提臣認眞拿辦並隨時通飭地方文武一體緝拿兹查自光緒十五年九月起至十七年五月止迭據三水淸遠花縣英德四會欽州合浦各州縣會同安勇營弁督飭紳耆拿獲著名積匪朱長腰卽朱术先等六十九名或據供認行刦多次或拒斃事主兵勇或迭刦放火拒捕傷人焚燒房屋及打彈勒 
詐得贓各不諱均係兇暴衆著法無可寛督衍隨營審案委員覆訊明確先後咨經臣核飭尊照在行營就地正法以昭炯戒由臬司彚案詳請具奏前來臣等伏查該文武等所獲三水等縣積匪皆係罪惡昭著訊供確鑿業經照章就地懲辦該各州縣地面盜匪歛跡附近各屬盜風亦覺少息閭閻藉以乂安尚屬辦有成效除仍督飭認眞巡緝並以後續辦請形隨時奏報外所有查辦三氷淸遠花縣英德四會欽州台浦各州縣續獲正法各犯謹繕列淸單台詞恭摺其陳伏乞皇上聖鑒謹奏奉硃批刑部知道單併發欽此　○○王文韶片再查武闈鄉試定例巡撫主試總督監臨各督撫俱係漢員考試外塲時應咨調提鎭公同校閱車務以後亦有因提鎭未便離營攺調副將襄事者本年滇省舉行辛卯正科武闈鄉試臣文韶與撫臣譚鈞培均屬漢員例應咨調提鎭校閱　射除合例應調之署提督蔡標曁騰越鎭張松林調署開花鎭覃修綱署普洱鎭屈洪泰或因邊防重要或因傈黑現在用兵均未使調省外共昭通鎭控扼金江處處與四川夷疆接壤東昭兩府民情浮動本年秋收稍歉彈壓撫綏均關緊要該總兵何雄輝威整素著深得人心亦未可遠離營次據布政使史念祖提調調署糧儲道湯壽銘詳請核辦前來臣查有記名總兵調署臣標中軍副將李運韻籍隷廣東熟習騎射堪以隨同校閱除檄飭遵照外謹會同雲南巡撫臣譚鈞培附片陳明伏乞聖鑒謹奏奉硃批知道了欽此○○雲貴總督臣王文韶跪奏爲揀員請補都司員缺以實營營恭摺仰祈聖鑒事竊雲南騰越鎭左營都司員缺前經臣請以儘先都司金桂蠻補授經兵部議覆金桂林係貴州人並未奏留雲南核與定章不符應另揀合例人員請補等因查雲南騰越鎭左營都司員缺係題補第二輪第五缺按照部章應用儘先人員臣於應補人員内逐加遴選查有花翎　擊銜儘先補用都司盛昌年四十七歳雲南昆明縣人由行伍出師本省富民昆陽等處著績同治七年拔補臣標左營右哨頭司把總祇　劄付在案於力解省圍案内荐保守備又於出師昭通進攻苗匪在事出力保奏同治九年十二月初十日奉上諭着以都司儘先補用並賞戴藍翎欽此又於出師河西縣屬之大小東溝在事出力保奏十一年四月二十六日奉上諭着賞換花翎並加遊擊銜欽此現在臣標左營右哨頭司把總本任查該員年强才練資格甚深以之請補雲南騰越鎭左營都司洵堪勝任合無仰懇癸恩准以儘先宝用都司盛昌補授騰越鎭左營都司實於營伍地方兩有裨益如蒙俞允俟接准部覆再行給咨送部引見以符定制所有揀員請補都司員缺緣由理合會同雲南巡撫臣譚鈞培署雲南提督臣蔡標恭摺具奏伏乞皇上聖鑒勅部核覆施行謹奏奉硃批兵部議奏欽此○○奴才定安跪　奏爲遵章揀員請補護軍叅領並遞遺各缺恭摺具陳仰祈聖鑒事竊照帶兵員弁在營出缺例應由軍營大臣揀員奏請補放歴經遵辦在案奴才前因盛字營正白旗步隊營官副都統銜廂紅旂護軍叅領勒恒額在營積勞病故奏懇恩施賜卹並聲明所遺員缺軍營現有合例應補人員應請扣留外補等因奉硃批依議欽此自應欽遵遴員升補以重職守兹在於隨帶護軍營人員内逐加遴選查有廂黃旂滿洲崇岳佐領下儘先卽補護軍叅領補缺後加二品頂戴副護軍叅領彬英於光緒十二年經原任大臣穆圖善奏帶來營派在盛字營差遣嗣委充該營文案總辦營務精詳廂紅旂護軍叅領一缺擬請以該員彬英補放洵堪勝任其所遺副護軍叅領一缺查有廂白旂蒙古哈達布佐領下副護軍叅領銜委護軍叅領常安亦係十二年奏調前來派委總理黑龍江齊字營營務處辦事樸誠堪以升補常安遞遺之委護軍叅領查有正紅旗蒙古松芳佐領下空花翎豐伸泰勤奮耐勞目曾經保以委護軍叅領補用以之升補亦屬稱職遺出空花翎一缺查有正黃旂滿洲明通佐領下補用空花翎護軍校恒林當差勤愼堪以補放並請卽以正黃旗滿洲明桂佐領下補用護軍校藍翎長護軍惠昌升補恒林護軍校之缺俾得各專責成如蒙俞允俟該員等差竣回京後再由各該旗補行帶領引見其遞出藍翎長護軍各缺軍營亦有應補之人除另行揀選咨補並分咨部旗外所有揀員請補各缺緣由理合恭摺具陳伏乞皇上聖鑒謹奏奉硃批該衙門知道欽此○○李瀚章等片再前准户部咨各省應解西片洋欵攺爲加復俸餉一欵應仍令遵照奏案自光緒十五年起將每年應解銀二十萬兩按年如數解淸以濟俸餉要需等因當經行司遵照辦理在案兹據廣東布政使覺羅成允詳稱查此項銀兩先經詳奉奏明由藩運兩庫各半籌解並將光緒十五十六年分應解銀兩如數解淸所有光緒十七年分應解銀兩先經籌銀十二萬兩分作兩批飭委補用同知楊士鈞等並卽用知縣李滋然領解赴京投納業經奏明在案兹復在藩庫厘金項内籌銀一萬兩又由運庫課銀項内籌銀一萬兩共銀二萬兩作爲光緒十七年分第三批加復俸餉照案發交商號百川通日昇昌蔚長厚蔚泰厚新泰厚匯兌至京飭委補用直隷州知州嚴開第試用同知沈秉模領齎文批於光緒十七年七月十六日起程由海道進京支取銀兩赴部投納等因詳請奏咨前來臣等覆核無異除咨明户部外謹合詞附片具陳伏乞聖鑒謹奏奉硃批户部知道欽此○○奴才升泰跪奏爲校閱前藏漢番官兵秋練情形恭摺奏聞仰祈聖鑒事竊查前藏漢番官兵例應春秋二季操演其達木官兵祇於秋間行調來藏附入緑營演試兹屆秋操奴才預飭漢營將備及達木恊領番營戴琫等調集漢番官兵一體操練卽於八月十六十七兩日前赴較塲親加校閱漢營陣式今達木官兵入伍行走分合進退均屬嚴整番營所演陣圖亦屬整齊漢番兩營連環排槍聲勢聨絡籐牌刀矛各技以及行陣攻山奪卡均爲趫捷各官兵馬步騎射鳥槍中靶之數雖强弱不等合計七成有餘且校閱時擇其技藝嫻熟者優賞記名拔補次者賞給綢縀銀牌荷包小刀等物以示鼓勵問有技藝生疎未能合式者分别降責用昭懲戒仍嚴飭將備戴琫等隨時勤加訓練實力操防務欺一律精强咸成勁旅仰副我聖主整飭戎行修明武備之至意所有校閱前藏漢番官兵秋操情形理合恭摺其陳伏乞皇上聖鑒謹奏奉硃批知道了欽此○○李瀚章等片　再署廣西柳慶鎭總兵新太恊副將謝讚飭回本任所遺篆務應卽委員接署該鎭駐劄柳州界與貴州省古州接壤彈壓巡防均關緊要查有現署廣西撫標中軍叅將記名提督雷震雲老成練達紀律嚴明堪以署理除檄飭遵照外謹附片具陳伏乞聖鑒謹奏奉硃批兵部知道欽此 
 
 

Page 12

 
 
[光緒十七年十月廿四日京報全錄]  
　　宮門抄○諭旨一道錄前○發抄硃批五道○雲督王等奏官軍剿辦猓黑夷匪連日獲勝情形摺○閩浙督卞等奏揀員調補知縣摺○護新撫魏奏委署知州同知各員缺片○十月二十四日工部鴻臚寺鑲黃旗値日工部引見九名正紅漢二名○八額駙麟書長萃各假滿請安○阿勒楚喀副都統富和請訓○絪貝勒續假二十日○熙貝勒續假十日○工部奏派承修上駟院工程　派出敬信廖壽恒○又奏派點騐火藥派出濓貝勒德銘○景運門奏派紫禁城内値年派出崇禮○召見軍機熙敬續昌富和○發抄　卞寳第奏請將閩省茶捐照章開奬奉硃批户部議奏欽此○又都司李廷彪開缺留閩補用奉硃批着照所請兵部知道欽此○張煦奏解京餉等銀奉　硃批户部知道欽此○沈秉成奏阜陽令蕭先鎬捐賑請爲故父母建坊奉硃批着照所請禮部知道欽此○又儘先直隷州李家㴻期滿甄别奉硃批吏部知道欽此○○雲貴總督臣王文韶雲南巡撫臣譚鈞培跪奏爲秋高瘴退進剿猓黑夷匪迭克堅壘連獲勝仗謹將辦理大槪情形恭摺馳陳仰祈聖鑒事竊臣等前因鎭邊文武會同勘界猝被夷匪聚衆攔截叅將傷亡當籌剿辦情形由驛奏報在案旋於八月十六日承准軍機大臣字寄光緒十七年七月二十一日奉上諭此項夷匪被游勇漢奸煽惑胆敢抗拒官兵傷及大員實屬愍不畏法亟應大加懲創以安邊徼等因欽此遵旨寄信前來當卽札飭護理迤南道劉春霖欽遵辦理迭次據該護道禀報叅將楊宗墀等陸續馳抵鎭邊招募新軍於八月初一日點騐取齊糧餉軍火次第解到秋氣已深瘴癘漸退因分兵三路派委權帶順義左營留營効力已革守備刁煥彩管帶順義前營楊宗墀副後營楊盛新由蠻童山一路進兵而以管帶順義右營總兵謝景春及留營効力已革叅將賀聨陞率兵斷後又派委管帶順義副前營李雲後營李春陽權帶普定中營屈洪德由錫海南對河一路進兵鎭邊營叅將鄒位虔督同開花砲隊繼進又派委土都司李芝隆統率所部土勇獨當一路由大雅口進兵陣亡叅將尉遲東曉之子尉遲念賓痛父被戕復仇志切招集舊部二百人隨營報効挑選精壯派赴前敵布置旣定卽於八月十九日一律開報楊宗墀等於二十一日馳抵蠻童山會同原紥黑河之刁煥彩察看河道水深灘險正欲設計搭橋而猓逆乘我軍新到大隊出寨沿河迎拒力難爭渡因以楊盛新刁煥彩更番迎敵楊宗墀帶同諳習水性弁兵百餘人潛往上流河身窄處砍伐竹木連夜編成小筏於次日黎明齊抵河邊賊仍率衆抵禦相持竟日將近黃昏刁煥彩親帶泅水軍士暗覓平水偷渡繞入賊後前後攻擊賊衆驚覺回救楊宗墀等卽督率敢死弁兵奮勇撐筏直登彼岸槍砲箭彈一齊施放賊始敗退我軍乘勢畢濟跟蹤追剿奪獲老炭山賊營三座並派哨弁蕭玉春等攻克賊中先鋒營三座賊竄呵噠寨復乘勝平之斃賊無數餘衆四散奔竄此楊宗墀各軍由蠻童山進剿獲勝之情形也其南對河一路李雲於二十日先抵河邊李春陽屈洪德亦於二十一日繼至賊衆隔河抵拒竟不得渡乃挑選精銳泅水之士一百五十人許以重賞遂於是日五更潛渡過河堵賊來路二十二日黎明李雲等親督各軍乘筏全渡賊衆爭出拒敵被伏兵阻截鏖戰移時殺傷甚夥賊遂不支我軍趁勢追殺勇氣百倍遂將河　大寨攻破一面赶搭木橋以通接濟旋探知賊聚雲藍城恃險負嵎二十四日該管帶等一路迎擊將附近雲藍之緬繫屋你老八等寨次第平燬賊遁入雲藍我軍合力圍攻頗有傷亡次日黎明李雲等親督各軍環攻益力賊中弩矢如雨我軍勇往向前遂攻克雲藍城移營分紥要隘並就近調撥黃草嶺土練一百二十人分布遣用此李雲等各軍由南對河進剿獲勝之情形也土都司李芝隆一軍由大雅口進兵該處路徑紛歧非土勇不能熟悉該土司於二十日由景章布老進攻蒼房及蜜蜂巖賊寨一鼓克之遂督兵進紥湖廣館一俟三路會合卽進取義宋東主兩佛房以期掃穴擒渠此又李芝隆一軍進剿獲勝之情形也現在飭令各軍將攻獲緊要各隘移營固守以防猓逆回竄並將後路糧餉布置妥貼卽行合兵進剿直搗巢穴等情飛禀前來臣等查此次猓黑夷匪叛亂實阻黑河爲險要當炎暑瘴盛時我軍亦憑黑河以拒守是進兵伊始當以搶渡黑河爲要自經劉春霖統率各軍力戰渡河數日之内迭克堅壘十餘處兇悍賊目陣斬不少洵足以寒賊胆而快人心現在鼓勇長驅軍勢甚順竣事之期當可計日而待臣等伊會飭劉春霖凡倡亂叛夷必應悉數殲除其並未隨同附和者仍須一體收撫一面聨絡軍心激勵士卒乘此銳氣迅奏膚功除將嗣後進剿情形隨時奏報外所有官軍剿辦猓黑夷匪連日獲勝情形謹合詞恭摺由驛馳陳伏乞皇上聖鑒謹奏奉硃批覽奏均悉卽着飭令派出各軍實力剿辦迅速蕆事欽此○○頭品頂戴閩浙總督兼管福建巡撫事臣卞寳第頭品頂戴護理福建台　巡撫布政使臣沈應奎跪奏爲揀員請調海疆要缺知縣恭摺仰祈聖鑒事竊案查光緒十二年六月二十九日據署侯官縣知縣陳慶家申報彰化縣知縣陽成章因病請假在省於光緒十二年六月十四日在閩省寓次病故當經由閩詳題開缺照例以病故本日作爲出缺日期應歸十二年六月分截缺詳咨因閩台分省揀員未定由閩詳咨展限在案所遺彰化縣知縣係海外要缺民情獷悍政事殷煩必須精明幹練熟悉海疆風土情形之員方足以資治理臣等督同台灣司道於閩省現任繁簡知縣内逐加遴選非現居要缺卽人地未宜惟查有調台差遣現署斯缺之泰寗縣知縣羅東之年六十歲浙江黃巖縣人由貢生捐伺知職銜同治元年報　鹽大使指分福建儘先補用三年十二月初十日蒙欽派王大臣騐放二十日領照出京四年三月十九日到省歴署浦南惠安等塲大使五年十一月間聞訃丁兼祧本生母憂回籍守制服滿回閩　署莆田塲調署西河關大使旋以辦理三五兩屆票運出力奏奬俟補缺後以知縣補用十一年八月初三日奉旨依議欽此是年題補福淸塲大使八月二十日奉旨依議欽此十二年復以辦理六七兩屆票運出力奏奬俟補知縣缺後以同知補用八月初二日奉旨依議欽此十二年十二月十五日到福淸塲任十三年六月初一日卸福淸塲事奉委管解京餉順差請咨十月十六日赴部引見以知縣留閩補用奉　旨依議欽此是月十九日領照出京光緒元年二月初三日到省七月閒聞訃丁兼祧大宗嗣母憂回籍守制服滿四年三月初七日回閩五年請補寗洋縣知縣五月十六日奉旨依議欽此六年四月初一日到任七年八月奏調補泰寗縣知縣八年二月十七日奉　旨依議欽此八月十六日到任九年試俸期滿光緒十二年大計案内奏保卓異奉旨依議欽此十四年八月調台委署彰化縣知縣十五年正月十二日到任十六年以淸丈給單出力彚案奏奬俟補同知缺後以知府補用奉部行文十年俸滿調取引見十六年三月初七日卸事併　請咨引見十六年十一月初二日經吏部帶領引見本日奉旨羅東之著回任仍卓異加一級註册候升欽此十一月十四日奉部給照十七年五月十三日回台繳照由司詳咨在案本年八月復委署理彰化縣知縣臣等會查得該員羅東之勤求吏治悃愊無華在閩年久先後委署彰化篆於該處海疆風土民情深爲熟悉本任内並無承緝盜案有關降調以及未完錢糧分數處分於海外要缺人地實在相需今請補彰化縣知縣爲地擇人與例亦符合無仰懇天恩俯念海疆員缺緊要准以泰寗縣知縣羅東之調補彰化縣知縣實於地方有裨如蒙俞允該員係現任簡缺知縣請調繁缺知縣銜缺相當毋庸送部引見併免核計叅罰據台灣司道會詳前來臣等謹合詞恭摺具奏伏乞皇上聖鑒勅部核覆施行至所遺泰寗縣係選缺閩省現有應補人員應請留閩俟准部覆由閩吳行遴員請補合併陳明謹奏奉硃批吏部議奏欽此○○魏光燾片再温宿直隷州知州陳希洛撤任遺缺查有英吉沙爾直隷廰同知李慶崇堪以調署所遺員缺查有奏留新疆補用同知王毓芬堪以委署喀喇沙爾直隷廰同知江遇璞撤任遺缺查有留甘補用同知劉金藩堪以委署據署新疆布政使饒應祺署鎭迪道兼按察使銜陳名鈺會詳前來除由臣批飭分别給委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此 
 
