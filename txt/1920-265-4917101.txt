# 1920 - 265 - 4917101

 

Page 1

 
 
   
 
 

Page 2

 
 
   
 
 

Page 3

 
 
時評 
[今之治世（冷）]  
　　古人有謂一治一亂者其間必閱數十年或數百年而一變也且所謂亂者必幾經血戰所謂治者必實現太平也今則不然或一二年而一變或數月而一變亂之起也紛紛擾擾若羣蝇之爭逐及其治也倦息而已非有他故也故今北方雖有災荒之大難然而就政局以言則此數星期以來固又在所謂治世之期矣 
　　治世之期若何且賀節也且讌飮也且發例行公事而得過且過也雖然如斯治世其能久乎 
命令 
　　九月二十六日大總統令　本年直魯豫晋陜等省災情甚重疉經令飭各主管部曁各省民政長迅速籌集鉅欵於賑撫各要政切實舉辦未盡事宜仍著妥籌速議呈請施行務期饑不爲民害民不失所惟是籌畫監督責在大吏督率奉行全賴各道尹與各縣知事必須得廉勤仁明之員方能實惠及民應責成内務部各省省長京兆尹多方考察勿任有貪劣玩惰者濫厠其間重苦吾民如查有侵蝕賑欵因緣爲奸之員應卽盡法從嚴劾辦其奉行不力取巧延玩者輕則立予撤換重則嚴行懲戒至從前匿災不報及報不以實之各知事與夫玩視民瘼扶同欺飾之各道尹均應詳察嚴劾以昭炯戒如有實心愛民實力辦賑之員准由各該長官陳明政續破格請奬以昭激勸並著國務院飭局迅定辦賑懲奬暫行條例侯令頒行總欺親民之吏知所勸戒救荒之欵不至侵漁庶沉災可澹而民命可保用副本大總統軫念災黎之至意此令 
　　又令　署内務總長張志潭呈請察哈爾都統咨請任命董玉書試署興和縣知事應照准此令 
九月二十五日大總統令　任命洪楨爲科布多參贊阿育爾札那爲科布多副參贊此令 
　　又令　任命路邦道爲恰克圖民政員索諾木多爾濟爲恰克圖副民政員此令 
　　又令　署内務總長張志潭呈代理安微全省警務處處長兼省會警察廳廳長劉道章請予免職劉道章著即免職此令 
　　又令　任命程炎動署安徽全省警務處處長此令 
　　又令　署内務總長張志潭呈請任命程炎勳兼安徽省會警察廳廳長應照准此令 
　　九月二十三日大總統令　任命傳紹武爲陸軍第八師步兵第三十一團團長此令 
　　又令　署司法總長董康呈請任命萬宗周署山西太原地方檢察廳檢察長聞人植署陜西高等審判廳推事胡絜署安徽懷寧地方檢察廳檢察官孫瑋署安徽蕪湖地方審判廳推事陳步高署安徽蕪湖地方檢察廳檢察官沈豫喜袁潢署浙江杭縣地方審判廳推事朱道融署江西第一高等檢察分廳監督檢察官王崧策署湖北夏口地方檢察廳首席檢察官李世恩署湖北夏口檢察廳檢察官均照准此令　　又令　署司法總長董康呈請任命章鍾祚署江西高等審判廳書記官長應照准此令 
專電 
　　北京電靳將各西報攻擊軍閥社說送重要各督軍閱看並召各督駐京代表囑電本省注意民治約束軍人（二十七日下午四鐘） 
　　北京電日來和議方面專與滇黔進行惟法律問題意見相去尚遠 
（二十七日下午四鐘） 
　　北京電外交當局口頭駁俄使所指七項詞極嚴重並告各使勿爲所惑（二十七日下午四鐘） 
　　北京電外團對粤桂戰事恐影響商務將進忠告勸互息爭 
（二十七日下午四鐘） 
　　北京電本日各機關學校銀行均以本屆秋節適值星期補放假一天各報亦循例休刊（二十七日下午四鐘） 
　　北京電將派内務總長或次長赴災區查勘災情撫慰災民 
（二十七日下午三鐘） 
　　北京電齊耀琳電請催新任速來以便交缷寗徐堃錫等電拒王瑚來蘇（二十七日下午三鐘） 
　　北京電蘇社代表由張一麐介紹與王瑚會面交換意見 
（二十七日下午三鐘） 
　　北京電蘇社四代表昨由莊藴寛介紹謁王瑚接洽妥協 
　　北京電川鹽鄂五屬開放原定九月朔實行川商迭求緩均批駁現以五十萬運動財鹽兩署恢復包商已有成議潘派吳景夔赴鄂與王督秘密接洽（二十七日下午四鐘） 
　　北京電蘆運使擬張仁輔 
（二十七日下午四鐘） 
北京電張景惠所遺奉省第一師長以葉樹德升任（二十七日下午三鐘） 
北京電西南代表接軍府宥（二十六） 
電林虎進攻海豐李根源收復龍門進薄河源（二十七日下午三鐘） 
北京電粤軍占領惠州說莫榮新 
二十日電仍否認（二十七日下午四鐘） 
北京電賴心輝報告入成都詳情北京電電俄京召張斯麐回國 
（二十七日下午四鐘） 
北京電奉張催發表張勲督甘 
北京電義國地震成災元首恤金一千（二十七日下午四鐘） 
北京電吳佩孚督陜說不確 
（二十七日下午四鐘） 
北京電靳定今晚回京 
（二十七日下午三鐘） 
天津電曹銳電報直省災區計六十八縣又北京學生組旱災調查團分十組每組四人第八組今日來津赴直省各縣實地調查（二十七日下午十鐘） 
天津電　内部派僉事尚秉和沈學范韓世鈖沿京綏漢津浦線調查災况（二十七日下午十鐘） 
天津電宥（二十六）開國民大會辯論會分正派反派正派李仲吟王卓忱時子周反派馬千里劉清揚劉激清以二人爲一組互相辯論會蒞者約四千人（二十七日下午十鐘） 
香港電駐省李福林軍宥（二十六）議决歡迎粤軍已在省河南北懸白旗獨立廣三車與各鄕渡均停聞江門鶴山高明均有戰事 
（二十七日下午九鐘） 
公電 
重慶黄復生通電民國肇造於今九年禍亂相尋迄無甯日復者西南倡義厥以護法救國爲職志旌旗赫曜義光煥然而南北武人一邱之貉大功未竟派别復興黨同伐異各便私圖僉壬政客乘機鼓煽國會星散軍府瓦解護法大義響絕音沉民國命脈不絕如縷言念及此甯不寒心頃奉蓂如兩公宥日宣言通電對於時局以法律外交兩頃國本所關仍主張由和會正當解决對於刷新政治根本救國問題則主張廢督裁兵實行民治思深慮遠義正詞嚴復生之愚以謂前者所以解現在之糾紛後者所以杜將來之禍亂欲以消弭爭端奠定國本非此莫由復生不才誓願遵守此旨率履罔愆諸公明逹德必不孤特電奉聞伏希垂察黄復生叩文印 
北京錢崇固來電申報曁各報鑒貴報載錢崇固等到京王瑚拒絕不見又蘇長有派徐鼎康護理說全非事實固等並未往見一瑚現各方面正促王迅赴蘇任請更正以免淆聞錢崇固等沁 
世界路透電 
[俄波和戰近記]  
　二十五日芬蘭京城電俄勞農政府現正組織紅軍以特羅斯基氏爲總司令以波特伏伊斯氏爲副 
二十五日倫敦電波蘭軍刻仍在泊里貝河南岸追擊過激軍里加議和大會昨日開會時俄總代表約菲氏宣 
稱勞農政府願取消減少波蘭陸軍解除軍備　停止戰爭工業及取道波蘭之鐵路權利諸項要求且謂勞農政府願與波蘭訂休戰條約而在克松貴族所畫界線之東畫一兩軍駐紥線使波蘭軍佔有東加里西亞但須規定該地之政體日後應由公民大會表决勞農政府所要求於波蘭者爲承認烏克蘭立陶宛白俄羅斯之獨立 
[赴英俄專使之歷史]  
　　二十五日倫敦電里亞薩諾夫博士繼加米尼夫氏爲赴英俄國專使之一昨夜巳抵倫敦渠爲著名共産黨素業藥劑師克倫斯基政府之傾覆多出於其策畫按英政府近嘗拒絕加米尼夫氏回英 
[美報之愛爾蘭問題調查]  
　　二十四日倫敦電紐約電稱星期出版之國民報宣稱百人委員會調查愛爾蘭問題之是非現巳告竣該報又謂一國之内務往往與他國大有影響舉人調查誠非無因惟美人亦自有人種問題如黑人事迄未解决是也且海地與聖杜明哥兩處之前事亦頗有帝國主義之惡氣味三千無辜海地人實被置諸死地　此當歡迎美人前來調查者也 
[愛爾蘭之新行剌案]  
　　二十五日倫敦電據官場消息有人行剌駐愛爾蘭柯克地方之陸軍少將斯鐵克倫氏不果聞該將並未受傷且開槍繫中兇手 
[英國飛機廠失火]  
　　二十五日倫敦電今日午後瑵丁賽愛特飛機廠失火聞焚燬飛機一百二十七架火猶未熄 
[法議院之信任案]  
　　二十五日巴黎電衆議院以五百零七票對八十票通過信任政府案國會特别會議即此閉幕 
[英美物價之平價]  
　　二十五日倫敦電聞銀行利率不久將漲聞目前貨物堆存甚多衆信利率一加存貨將售諸巿場面物價自平財政部現擬嚴密設法限制投機家之活動並强迫商家出售其囤積之物目下銀行利率係七釐 
二十五日紐約電呢絨品衣鞋食物均有落價之勢大衣店數家口減價百分之二十五減輕絕昻生活代價之行動已蔓延於美國全部 
太平洋路透電 
[海叅崴近事記]  
　　三十六日海參嵗電海參崴政府領袖米夫第夫氏 
函致内閣總理言報紙批評事（一）海參崴與上烏定斯克雙方代表間關於上烏定斯克與外國談判之關係（二）海參崴議會對於此項談判之注意米氏聲明海參崴迄 
今未改其五月三十日所宣布對於上烏定斯克之態度（卽宣佈西比利亞東部民治派組合遠東統一政府之議）此後並未通過議案可使上烏定斯克自認有代表俄屬遠東與外國談判之權自國務院舉定後海參崴政府並未施行單獨之談判 
[駐日德使之演說]  
　　二十七日東京電德使索爾夫博士在經濟會社發極 
長之演說謂德日兩國必須携手經營工商業並稱讚日本商業之彭脹且不以驚恐目下經濟之墮落爲然又謂目下日本不能希望德國有多數貨品出口但彼此交換以力之後此種希望自可發現云此爲德使抵日後第一次當衆演說足徴德人現正力圖恢復在日所失之地位 
[萬國星期學校大會]  
　　二十七日大阪電萬國星期學校大會这主要代表 
今日來游大阪此間巳組織大阪歡迎會以知事巿長商會會長爲職員所有招待經費由巿政局供給　來游者共一百二十五人内有大會主席瑵克拉倫氏與英國總代表浦爾博士今夜巿政廳宴會時浦爾爵士擬發演說 
[朝鮮之暴動]  
　　二十七日東京電日日新聞載朝鮮仁山消息警察乘摩托車追捕參與暴動之人共巳拘獲六百人暴動發生原因乃由學生一隊高呼萬歲於是羣衆四集卒乃大呼殺日人並從事搗毁房屋當道否認外人與此事有關之說 
[日軍中之騙案]  
　　二十七日東京電七月七日夜半有人衣軍官服裝 
入西比利亞比斯成加日軍第二十二聯隊營内命司管項之下士以錢袋一個付之内有日洋四萬七千元該下士卽向行禮遵命付之此案今巳得有線索可望逮獲行騙之人 
[日人賑災之計劃]  
　　二十七日東京電中日商業會社討論助賑中國災民辦法議决請政府將存於農商部倉庫之米四十萬柯庫（日本量名）運至中國明日董事部將開會討論其他辦法 
[南北近事記]  
　　二十六日北京電俄國柯逹吉夫氏二十二日致文外交部謂高梅闊夫氏由吉林押解至京時尚有俄人兩名爲中國衛兵所殺外交部覆文雖謂華兵此舉不爲犯罪但允派員調查 
二十六日北京電蘇紳請政府任張一麐爲蘇省長 
以代王瑚 
二十六日北京電今日下午發表命令命各省官吏竭力助辦賑務北京巳有數團體籌辦賑務但尚未協同辦事而外人所組織之委員會殊願協力進行一切 
二十四日廣州電海軍向軍政府索欠餉六十萬元 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[英國特約通信（蓮魂八月十七日倫敦）]  
　　最近之留學生活 
同學初抵英倫時皆必經過一種困難階級則尋覔住屋之不易是也其三要原因自在居民增加之驟雖吾人披閱太晤士（ＴＪＭＥＳ）或每日電聞（ＤＡＪＬＹＴＥＬＥＧＲＡＰＨ）報必可得二版有餘之房屋招租廣告但若一經試騐則結果必將去理想甚遠蓋吾人之覔住屋大槪至少必有二種條件第一卽關於經濟者就處於官費生地位每月有二十鎊費用者言苟其人欲稍多購應用書籍學校方面稍事選擇則其所餘以供住食費者每月不過僅十一二鎊卽祇可得寄住於每週住食費在三鎊以内之中下等人家此等人家在今日中國學生生活爲最適宜同學中寄住此類人家者其數當在全體十分之七八以上能住每週住食費三鎊以外之中等以上人家者爲數殊少此類中下等人家旣僅能佔登廣告中之一小部分而吾人所求大都尚有第二種條件在卽倫敦居人稠密之程度遠在北京上海上空氣自不適宜吾人爲保全健康計不得不求一附近公園或多樹木草場空氣較佳地方雖英倫巿政甚佳公園散步場甚多但中下等人家之附近之者要亦僅可得其半數且此少數中猶有爲其處况便利計祗供晨餐或必供全餐者而吾人爲個人便利計復有不需全餐或僅而晨餐者（距較遠者即然）以此種種原因其適宜於吾人者良尠且客擇主人主人亦復擇客此亦一難題也 
生活程度近來無甚增加不利於留英同學者厥唯英鎊巿價增高一事今日欲求一廉價住食費人家以每週二鎊零二三先令猶可尋得故若於各項費用皆力事節儉則每月得十五鎊之資亦可入倫教大學肄業此外猶有一可更稍儉省之法則自炊是巳今日實行於英國者當不下十人雖此十人中有徒欲求適其口腹原非爲儉省起見其所費反較普運所費者爲多但若以自炊與非自炊較得食同樣物品要亦可每月得儉省二鎊以上無疑蓋記者即實行者之一凡此皆經騐語也國外自炊之風趣甚多惜此篇限於範圍不能詳及一言蔽之則非第不耗費求學之時間抑且可從此博得種種樂趣但固僅能爲一部分人語耳食品中肉類及黄油自客冬後已不復有購買之限制現惟購糖尚需糖卷此卷於國家食物局領取凡初移住人家必被其屋主請索此卷非若此彼將無從得糖以饗客外國人索卷須呈騐護照但其手續亦絕不麻煩凡倫敦各郵務支局皆由食物局備有巳貼郵票之信封索卷者可卽於其住所附近郵局取用此種不需費而得掛號寄遞之信封食物局驗視其護照後隨卽發給此項糖卷且非僅糖卷其肉卷及黄油卷即與糖卷可分析而聯爲一張者其印刷之精美一如銀行紙幣今黄油卷及肉卷旣可不復用吾人正可留作一九一四年歐戰中之紀念品也購糖之限制每人每週爲半磅此種限制量非第於中國人平素食糖甚少者絕無所苦卽在歐人之嗜糖如命者亦可多購其他糖製食物以饜其口慾蓋純糖外之糖製物初無限制而此制之實施其影響僅能防止出口聞今冬尚可得較充分之糖限制量將由逐漸增高而至於不復用其限制矣米價每磅六辦士以今日巿價每鎊值華幣五元計算則每米百六十斤（上海一石）其值爲華幣二十四五元麵包每磅三辨士其價反較上海爲廉英人用作每日食品如中國南人之於飯者有二種其一色白即日前此間某報所指爲曾　圖厚利之製造家用化學方法使其分量增加者其一色黄質粗麥麩之較細部分即混在此中頗不美觀其售價與白者同但記者現時之居停主人曾以好意同時呈二種於吾而言曰此二種一則外觀甚美但其補益於吾人之身體則遠不醜者若故記者今巳改食後種麥麩製成之麵包矣科學進步之成績文明世界中之特産此亦其一也蔬菜價值現在上海四五倍外吾人之不覺其昻者蓋 
其全部費用固在上海四五倍外也理髮店中之花樣甚多同學某君曾以一次理髮所費爲二鎊零八仙令是中國僻鄕窮人全年之全部生活費也其實小店中之理髮與修雉二事亦祇需一仙令初不較上海遠昻洗衣襯子每件一辨士街車票價數月來亦無增加吾人費七八辨士即可搭車一小時久往距離三四十里外地方但居　倫者此項費用必較居上海爲多蓋地方較大吾人一度訪友每需搭車一二小時久故也英倫人家多有浴室吾人浴費即包括於每週之住食費内有外算者其費每次亦不凯裤七辨士至多不能超一仙令從此亦可推想特别浴堂中巿價之大略矣郵費常信每件國外二辨士半國内二辨士掛號不分内外每件加二辨士電報費亦甚廉在倫敦城内發十二字以内之電報祇需九辨士在歐洲各國内吾人出二三仙令即可發一簡單電報新聞紙如太晤士每日出六大張者每份售價三辨士其他如每日電聞報晨郵電每日郵報等日出三大張以至四五大張者每份售價二辨士日刊二大張以内者皆售價一辨士週刊月刊可由此推想矣 
倫敦衣服鞋帽以及襯衫等物數月前其價較在中國爲廉今雖以銀價低落英鎊巿價增高故若用華幣計算其價亦隨之增高但猶未增至較中國爲昻地位英倫氣侯温和秋服（就在中國言）可馬虎穿四季冬服用時絕少單白色之嗶嘰服及山東虎綢服除運動外無時可用故在今日而來英國除必需者外以少備爲合算也 
英國之中國同學頗少組織學生結社雖有四五其二屬於耶穌教徒其會名亦冠有「耶穌的」之形容字人數甚少其人數最多者爲留英中央學生會即月前曾刊告白於本報者是也是會每年由中國駐英公使館輔助八十鎊租有辦事室一間（每年租金五十鎊）聞會中對於新來同學之招待同學疾病等事之照顧今尚未有規定之辦法日前有一美國留學生作夏季旅行來此述留美中國學生會情形似比留英者組織較完美此蓋由英國同學遠不如美國之多散居各處不易會集有志者多欲潛心學業曩時在國中之熱心團體事務且時於社會中露頭角者在今日之留英中央學生會中亦少見蹤跡就吾人求學方面言固一好現象也但此留英中央學會對外亦時有印刷物爲中國說話者發表最近有梁龍君所著之英日聯盟論文一篇約一二萬言印二千份由學會分寄英倫政學報界此外尚有英國敎士曾游華者所發起之中英友誼會者施肇基爲其副會長駐英領事羅昌爲其會計雖其會之意趣書以聯絡中國留英學生爲要事之一（該會書記英人威格模（BWIGHAM）對於今年之留英中國學生夏季會亦曾參與）而其實際上與中國留英同學亦無甚關係也現值夏季各學校三月久之長假期内同學之移住海濱者頗多濱海生活自饒風趣唯寄住濱海人家爲費較住倫敦爲昻頗有官費生亦徒望而空羨者但英倫樹木種植甚密公園及散步塲亦甚多城巿生活之苦遠不北京上海若是亦窮措大之幸也（完） 
國内要聞　 
[北京通信（吹萬）]  
　　各界聯合會籌備國民大會紀 
　　各界聯合會於前星期開會决定請各團體於五日内選派代表三人組織各界聯合會評議會各派幹事五人組織幹事會各團體代表舉出後該會遂於今日召集開會北京敎育會代表因赴滬未到農會代表亦因事請假到會者律師公會傳柏山袁超（評議）基督敎救國團徐巽李蘭芳（評議）劉錫廉陳振源（幹事）女界聯合會王孝英韓淑秀（評議）韋瓊英劉玉釵徐志清劉保玲（幹事）報界聯合會朱淇學生聯合會魯士毅林寳慈張大陶（評議）鍾少梅（幹事）下午二時許開會公推林寳慈爲主席韋瓊英爲臨時書記因前次會議主發宣言故先以發宣言提出討論（報代）宣言必速發否則對外無所表見（基代）現本會職員尚未選定宣言之發似可從緩惟本會聚會非易欲於集會時公擬宣言書勢實難能宜先行起草（學代）宣言宜先發現因集會非易不若先起草待選定職員後再發表（主席）以今次决定起草下次開選舉職員會時付討論發佈付表决全體贊成（基代）先當舉定起草委員然後討論内容（主席）舉定起草委員人數若干選舉法如何請各代表發表意見（基代）本團體主張推定三人起草（一）學生聯合會（二）律師公會（三）報界聯合會舉定三人之後聽其自主起草（學代）三人可改爲三團體因一團體中各代表不難召集能得其一即不難得其他也而又可集思廣益（主席）三團體似太多（女代）本代表亦以爲無三團體聯合起草这必要蓋起草非决定固不必多團體草成後尚須付大會通過或修改之也惟責成一團體起草則又未免太少故本代表主張二團體共同起草（主席）以三團體或二團體起草付表决贊成女代主張者大多數次討論選舉方法主席以爲但付表决卽可解决以選舉或推定二事付表决通過推定（基代）復主推學生會與律師公會付表决多數通過迺討論宣言内容（基代）宗旨與目的宜表明（報代）宣言宜含混始有活動餘地（主席）使宣言不說明宗旨則何以表示我等所以組織此會之意且宣而不明胡庸宣爲（基代）吾儕所以組織各界聯合會者原爲籌備國民大會故此事至光明磊落爲何不於宣言書中明白表示於是議决内容三項（一）名稱各界聯合會（二）宗旨本協進之精神以發展民治主義（三）目的籌備國民大會議案而第一議案迺告終結 
第二案即爲派代表邀請商會加入團體（主席報告）學生會前曾派代表邀請商會加入團體奔走數次迄無結果據云商會非不贊成國民大會因本會（商會自言）旣無知識又屬渙散故惟有師法他處商會津漢滬寧所組織之國民大會商會均未加入故本會亦不敢遵命（報代）吾儕爲籌備國民大會者與他會性質不同苟再請人疏通商會當可加入（主席）報界處商學兩界間請報界聯合會疏通商會當易爲力結果决請益世報經理杜竹軒與商會接洽要求加入聞杜氏刻巳允許矣 
第三議案卽爲邀請其他各公正團體加入未加入而擬請加入之團體凡六（一）北京六公會聯合會（卽中華聖公會美以美會等教會之聯合會）（二）回教俱進會（三）公教會（四）京兆敎育會（五）滿族同進會（六）蒙古王公聯合會六公會聯合會與公敎會由基督敎救國會接洽滿族同進會由律師公會之傳栢山君擔任接洽並調查其章程回敎俱進會請彰儀門大街糖房胡同之孫繩武君接洽 
餘歸學生會接洽與各團體接洽時即請各選代表三人幹事五人於下星期四到會而發表宣言及關於國民大會一切重要問題則將於該日付議以時巳六時遂散會 
[停止俄使領待遇後之消息]  
　　天津俄租界之接收華俄道勝銀行之請求　　東三省之領署問題 
英文泰晤士報云中央政府頒發明命停止待遇俄使問題各國公使皆各拍電至本國政府報告一切並請指示方針以便遵循應付至現時各國公使意見紛歧因中國此次接收俄界實爲將來恢復主權之先聲有提議者謂將各處俄界及中東路權由萬國管轄中政府當必極端反對夫接收俄界於各國不無影響則將來廢除治外法權有成事實之一日而各國業巳承認將來與中國之邦交以廢除不台外法權爲根據之理由也 
天津泰晤士報云本埠俄國租界自河東老龍頭直至大直沽面積有數十里之廣爲天津各國租界中之地勢最大者我國無管轄權者巳二十年矣兹因勞農政府以停付庚子賠欵撤廢租　爲要求通商條件我國外交部特委交涉員黄榮良辦理接收事宜故於昨日（二十五）爲實行收回租界之期是日午刻警察廳長楊以德交涉員黄榮良帶同隨員到俄界工部局接收一切卷宗帳簿等項是日因俄總領事臥病於法國醫院中由副領事移交一切至下午一鐘升中國國旗該局鐘樓上原有之俄旗撤廢而易以中華國旗隨風飄揚矣一時圍觀者甚衆遂又同攝一影以作紀念並由特别區管理局長楊以德委丁振芝兼該界巿政局局長由保安隊長閻永派保安隊長警前往替換巡捕又天津益世報云俄國租界此次奉令接收業經曹省長委派黄交涉員接洽辦理並由天津特别區巿政管理局長楊以德委派丁振芝爲俄界第三區管理局主任巳於昨（二十五）下午十二鐘前往該局接收又一消息直隸特派交涉員黄榮良巳於昨日午前由京返津黄氏此次晋京除向外交部接洽駐奥公使事宜外並對於俄界收回問題關於俄人之商業現狀居住之情形及歷辦華俄訴訟事宜作詳細之陳述並奉顔總長諭以俄界收回業巳决定但與德奥界之收回情形不同無成案之可援外人於利害關係上多所反對辦理手續不得不詳加審愼收回後須斟酌情形辦理遇有關外人事項隨時報部以憑查核 
自中政府宣告取消俄使領資格華俄道勝銀行深恐中政府對於駐華俄民依照無約國人民待遇取消領事裁判權因行中存有法比人之資本現巳請求法國保護將總行設於巴黎現中政府對於該行法律上之地位如何待遇現尚未探悉 
英文華北明星報云自中央政府頒發明令停止待遇俄使後張作霖遂派員將吉林黑河兩處俄領事署全行封閉至處置哈爾濱俄領事問題甚爲重要張使巳與鮑督磋商此事現時俄人在滿蒙各處沿中東路線共計二十萬人故取消領事機關關係重大須愼重從事免肇亂端也張使宣布云中國對待俄舊黨用此激烈手段實因謝米諾夫及吉林俄領事兩次發生事件被迫所致而滿洲地勢特殊取消俄領事權純屬余個人之本意云云 
[救災聲中之運河借欵]  
　　此次五省旱荒爲災外人方面熱心提倡賑濟之策並擬募集捐欵實行以工代賑之法曾設種種方法以期促成義舉運河修濬亦其一端聞修濬運河一事着手籌備巳歷歲時但以美資本家未允投資以致經費無着未能實行舉辦近者美公使已電請美國政府設法勸導資本家令其慨允借欵以期舉辦運河工程並言此項工程可以教濟災民三千五百萬人並聞美政府對於此舉巳表同情但資本團方面以投資鉅大尚懷觀望我國方面當熊秉三督辦運河工程時代亦僅能喚起美國官家之同情而未能得美資本家之協助此次斡旋最力厥惟潘馨航氏不識究能得人贊助而成立此項運河借欵否也 
[北五省災區協濟會近訊（續）]  
　　熊希齡致北五省粛區協濟會函云本會諸公同鑒今日開會齡因病尚未痊氣弱神疲未得赴會至爲歉仄謹以所見口授書記錄呈公鑒議决施行此次北五省大災赤地數千里饑民兩行萬决非零星捐欵及一二慈善團體之力足以救濟必須多方設法同時並舉方可稍拯孑遺論其大綱人人均謂平糶及以工代賑爲當務之急但平糶接濟糧食便於中等之家若失業貧民身無一文何能購食故必興辦種種工程使之因工得錢然後可以購食其老弱婦孺無力就工者或爲收容或設粥廠或放冬賑以補工賑之所不及此救濟大綱之次序也惟北方早寒若興工程必須於八九十三個月迅速關辦遲則冰凍無可施工矣故本會成立後宜速注重於急籌巨欵催促政府趕緊辦理早一日多救一命不可稍緩須臾也今將應辦之工及可籌之欵略陳一二乞賜採擇治河固爲工賑之最要政策以其一舉而兩得也然苟非平時預爲測量預有計劃冐昧興工亦爲河道異日之患齡查現在直魯河道可以立辦者共有四處（一）山東運河工程此頂測量計劃均已完畢可以立刻興工惟關於美國借欵之廣益公司因美國現時巿面利息巳至八釐而運河借欵美金六百萬元合同利息只有七釐債票决難發行是以遲遲未决今爲救濟難民起見可要求政府與美使商量電催廣益公司迅速墊欵立即開工所有一釐損失均由我政府擔任扣補則廣益公司當可允諾此道工程由山東德州至黄河北岸之土工約二百餘里足以容納無數災民（二）北運河牛木屯工程此項測量計劃亦巳完畢因人民無理抗議致未興工倘政府决意興工順直水北秋收尚好可以移招京南之災民就工於此（三）馬廠新河工程此項測量計劃变已完畢惟工程不大齡昨巳屬順直水利委員會立即興工可以救濟滄州靜海兩縣少數之饑民（四）滹沱河堤岸工程此處由正定以至河間約數百里之長兩岸無堤每遇夏秋水發河性湍急四處奔竄安平各縣無年不受此害今若於正定以東築堤以至河間使水有所束則安平各屬之水患可免雖此處未經測量計劃然用舊法堵築亦無妨也此項經費可商於順直水利委員會將牛木屯欵移緩就急借撥五十萬元要求財政部於明年鹽關餘項下分月扣還想銀團及外交團當可允許也以上爲直魯兩省内地之工賑計旣有可籌之法至於河南省及直南所連之各縣雖無河工可辦亦須兼籌並顧則莫如建築馬路以工代賑擬籌之欵亦有兩端（一）聞總統府尚有前馮大總統任内所餘之上海專賣鴉片餘欵二百萬元存於中日滙業銀行似可要求政府將此欵暫行借用爲需（二）聞段芝泉於復辟討逆後存有餘欵七十餘萬元移育賑欵拙見如此果能逹到目的則一切工賑可有千三四百萬元之欵或可稍資補救應請公同議决分别轉向政府要求進行不勝迫禱 
[鄂人治鄂運動之效果]  
　夏壽康自被任湖北省長後各方面雖曾函電交馳紛紛勸勉然夏氏鑒於前途有種種之困難遂一再向政府與鄕人堅申辭意前晚又特赴津謁見黎黄陂周少樸兩氏黎初語某君謂仲膺此次如不就任余當與之絕交繼而夏往求見黄陂聞其係來津說明不能就任之理由即拒絕面會並傳語夏云如係相對的辭職余尚有勸勉之義務旣抱絕對辭職之意而來縱會面亦無話可談不如不會云云夏迫不得巳乃言無論去不去總須面商辦法黄陂始允接見並電約周少樸及旅京同鄕會代表孔庚吕逹先等協同勸勉當時黄陂少樸再三敦勸並云吾鄂人反對孫振家雖有結果然急宜注意者尚有三事（一）自治章程宜參照湘蘇先例從速起草（二）宜全體一致勸夏火速就任（三）我鄂人此次廢督之主張雖係應世界潮流而起之運動然果能實行軍民分治之精神則比較空唱廢督之論調爲尤切實緊要王占元果能聽吾鄂人實行比軍民分治之政治則全體鄂人當以維持夏省長者維持王占元在座者無不贊成此意夏碍於黄陂少樸之諄諄勸勉及及兩代表力述北京同鄕敦勸之意加以武漢各界連日歡迎之電報紛紛馳至因之就職之意稍爲活動至王占元方面前雖表示反對之意而今鑒於鄂人之聲勢洶湧亦巳密令其秘書金世和來電歡迎矣兹錄其電文於下新任湖北省長夏鈞鑒恭賀鴻诘敬請崇安督軍署秘書廳秘書金世和叩至湖北敎育廳長公私專門學校敎職員及省議會武漢商會等亦皆有電來京表示歡迎之意其措詞大略相同 
[旅京皖人將爲張文生開會]  
　　旅京皖人通啓云逕啓者頃中央任命張文生督皖皖人反對函電交馳政府仍視若無覩其意蓋以皖人易與故不爲所動以待其五分鐘之熱度過去自行冰消瓦解耳噫我皖人果若是耶則此民治發皇之際實以遺甘爲奴隸之羞吾皖前途其有豸乎近者孫振家長鄂鄂人反對之莫榮新在粤粤人驅逐之大雲南主義不能見容於四川省定自治法業巳造端於湘省其他如蘇人治蘇痋人治閩省境不駐客軍督軍實行廢去或巳見諸實事或正大聲疾呼風起雲湧勢不可遏當此之時政府乃以張勲之黨張文生督皖其不顧輿論甚矣夫張勲前據徐州一爲皖督潛蓄異謀背叛民國辮兵殃民猶其餘事今文生爲督實張勲之變形其有不軌之謀與否姑不具論辮兵野蠻舊劇復見於安徽舞臺可斷言矣吾人及此不圖後悔何及且與愛鄕愛國之鄂粤川浙諸省人民同生存认中華民國能無愧乎某等爲安徽分子難安緘默用特縷布區區伏望尅日發布傳單召集在洋同鄕全體大會以便公同討論並推舉代表向政府力請收成命安徽督軍一缺卽從此撤廢想我愛鄕心切之皖人當無不贊成此舉而踴躍從事也再聞有少數不肖皖人爲張所收買假借名羲函電歡迎或抑壓公意不使伸張實屬喪心病狂此種蟊賊决不承認其爲皖籍亦須公同研究對付之方法專此敬上安徽旅说同鄕會執事先生鑒皖人黄世璋金硯尊彭雪塵王警吾李一鳴等公啓 
[内國公債之調查（續）]  
　　民國四年内國公債（四年公債）定額三千四百萬元利率六釐付息期四月十二十月十二還本二年以内祇付利息第三年起每年還本抽還六分之一至第八年還清抽籤於每年二月十五日行之擔保全國未經抵押之常關稅欵及張家口等徴收局並山西全省釐金價　扣案四年公債全數發行其付息還本擔保槪與三年公債同現巳抽籤還本二次（八年二月九年三月）因還本只有四期故價值較三年爲更高現值七六 
五年产釐内國公債（五年公債）定額二千萬元利率六釐付息期三月三十一九月三十還本一年以内祇付利息第二年起分三年六期抽籤償還抽籤於三月三十一九月三十日行之擔保全國烟酒公賣收入售價九五條例五年三月十一日公布案五年公倆照條例規定應於九年三月完全還清迨至八年底迄尚未經抽籤由財政部呈准展期仍分三年還清並於九年二月抽第一次籤並一律換發新票從此發行總額本只七百七十餘萬現在儲蓄票還本無欵可籌由財政部呈准即以此項未售餘欵償換計又須發九百數十萬還本擔保雖條例指定烟酒公賣收入惟僅託空言除息欵由財政部隨時籌發外本金則仍無着落未可與三四年公債相提並論也現價六扣 
七年短期公債（短期公債）定額四千八百萬元利率六釐付息期六月三十十二月三十一還本分五年十期還清抽籤於六月十日十二月十日行之中籤票還本於六月三十十二月三十一開始擔保延期賠欵條例七年四月二十七日公布案短期人公債原爲整理鈔票之用售收说鈔與長期搭購此票經安總稅司簽字即由關稅項下提撥應付各國賠欵欵項以供還本付息之用擔保最爲確實現巳抽籤還本五次再有二年半即可完全償清各種公債能准期抽籤准期還本者只此一種耳現價八九 
七年六厘公債（長期公債）定額四千五百萬元利率六厘付息期六月三十十二月三十一還本十年内祗付利息第十一年起分十年二十期抽籤償還抽籤於六月三十十二月三十一日行之擔保五十里以外之各常關收入爲第二次擔保條例七年四月二十七日公布按 
 
 
 

Page 7

 
 
　　長期公債專爲與短　公債配售而發現在利息均如期照付還本之期則尚早現價三六 
八年七厘公債「八年公債」定額五千六百萬利率七厘付息期二月二十八八月三十一還本五年内祇付利息第六年起用抽籤法每年償還總額十五分之一至第二十年爲止抽籤於八月底行之擔保以全國未經抵押之貨物稅爲擔保售價九扣條例九年二月十九日公布案八年公債巳發行者約二千萬左右第二期息巳有九年八月三十一日起照付現價二三未發行之額大約尚須陸續發行也 
[京聞紀要]  
　　吳子玉督陜之陳請日前陜西公民代表陳永祥符應期等來京請政府簡任吳佩孚督陜加秦隴晉三省巡閱使巳呈請靳雲鵬旣曹錕轉呈公府矣據聞其意見謂陜中軍匪蹂躪民不聊生吳至則各軍受其支配土匪自然歛跡且西聯隴晉東衛燕豫可爲曹帥右臂之助南接川鄂水陸交通可保長江之安謐又滇黔當道親信吳氏必表同情易於統一滇軍在川逐劉逐熊劉熊由陜聯合與之反鬭吳將罼必能調處未知政府意見與吳將軍意見何如耳 
最近之閣議昨日爲星期六閣議例會靳及各閣員均於上午十一時先後蒞院旋卽開議重要議案計有五起（一）内務外交等部提出請取銷禁止與敵通商條例案結果通過（二）覆議庫烏科唐等處官制案結果前設佐理員名稱一律取消改爲參贊或民政員即日呈請明令發表（三）海軍部提出江蘇魚雷槍砲學校及福州海軍學校舉行畢業典禮請派李鼎新前往參預代頒訓詞結果照准（四）財政部提出請任新疆伊犁道尹許國楨兼充伊犁關監督結果照准（五）財政部提出請任王嵩僑爲鄂岸榷運局局長結果照准此外尚有例案數起議至下午一時散會由周自齊薩鎭冰入府報告 
孫振家辭職之措詞孫振家兩電辭職意極堅决並謂振家服官荆南道時在原籍匯欵以濟政費此乃官吏中所不多者荆南士紳俱可覆按今以三數同鄕京官之反對降任京尹振家報國原無選擇之必要而中央明令朝出暮改殊非行政之道應請將京兆尹一職兼行免去等語政府得電後欲以丁乃揚調京兆尹而以張仁輔補長蘆鹽運使 
新銀團成立之通告外交團確訊四國新銀團業經組織成立英日法三國仍舊以滙豐正金中法實業各銀行經理其事至新加入之美國則由花旗銀行經理之故該銀團現正從事起草將成立經過情形及辦理借欵目的正式通知於我國其日期决不出本月底或下月初也 
各國反對附加征收財政當局前因籌集賑欵起見曾有提議擬於海關稅及印花稅施行附加征收專供賑災之用兹聞海關稅以有條約關係各有約國對於施行附加征收巳表示反對之態度其理由係謂賑災事項係　慈善性質不能因之牽及商約附定之稅則云云 
農商部向實業界乞賑今年北方旱災之重爲數十年來所未有官府與社會兩方設會籌振後先繼起日前農商總長王迺斌在國務院提議擬通函全國各有名之公司請其量力捐助嗣以僅由個人出名恐不足以引起實業界之注意特約定内務總長張志潭財政總長周自齊交通總長葉恭綽三人公同具名所有捐欵悉交山農商部收轉原函已發出矣又該部産業調查會近亦發出通函請在會各員對於救荒方法發表意見限最近十日内將計畫書提出以便公同討論 
[天津通訊（若冰）]  
　　中央調動疆吏之各方牽掣 
自中央任命孫振家長鄂張文生督皖後兩省人士奔走駭汗通電力爭張文生之結果如何尚不可知孫振家亦巳被京兆拒絕中央　動之處處棘手可見一斑矣此外尚有一察哈爾都統問題前都統王廷楨本聯盟中一份子自中央突然免職任命張景惠後蘇李督巳拍來萬急電報其文云察哈爾都統突然免職并同時奪其兵權現正外蒙多事之秋似不宜有此無味之調動云云頗露不滿之意中央接電後左右爲難然巳徇奉軍之請無可如何且更動一疆吏亦復談何容易李督此電當亦無甚影響矣惟向例舊任去位時所有積欠軍餉雖不能如數結清而無論如何勢必設法彌補當此節關緊迫中央財政巳枯窘萬分聞王廷楨奉令免職後昨有電到京略謂奉令免職當即遵令交缷惟察區軍隊欠餉數月約共百萬請訊撥五十萬來察稍清欠餉以資結朿云云中央復電云電悉甚慰主座調執事來京另有借用迅希將各事結朿俾清交代欵項巳飭財部酌撥交新任携往發放云云察哈爾旣入張作霖勢力範圍而綏遠蔡成勲亦恐不久於位聞蔡確有準備本擬謀升陜督藉以讓出此缺近觀事急時迫更爲積極進行據云蔡情願由綏遠烟捐項下報效一百萬現金補助中央修張綏鐵路此舉果能逹到目的綏遠都統一席即可讓出由曹錕保天津鎭守使趙玉珂接任而綏遠地盤即可入曹之範圍矣惟有人云陜督陳樹藩早决意無論何人來接决不輕易撒手相讓非至力盡不離陜任日來奉軍入關相傳有開駐陜境消息蓋卽爲之聲援也又聞將來陜督另有一人總之蔡成勲能否督陜爲另一問題而綏遠都統一席巳爲主顧家之指定貨品則事實也又聞曹錕有關係之某會長運動長蘆鹽運使甚力托曹之至戚李某說合已蒙曹允許（在某會人人喧傳曹已具呈保荐中央大約不久卽提出國務會議）然長蘆運使丁乃揚得此警耗亦百計托人向曹緩頰奈曹以事巳成熟無可挽回惟以丁於此次戰事亦頗有功亦未便遽投閑散乃向中央爲丁疏通求畀以京兆尹而中央方面確屬意於孟憲彝（孫振家早料必不能到任）不知將來鹿死誰手也 
[奉天使署大會議之餘聞]  
　　奉天某外報消息云據外間傳說張巡閱使由京回奉後屢開軍事會議擬定以奉督一席讓與二十七師師長張作相業經向政府保荐大約可成事實然據有識者之觀測張使此時决不能放棄軍事上之實權上項傳說恐不足信 
奉軍副司令張景惠謀出任熱河吉林不獲轉面謀察哈爾聞二十二日軍署巳接到任張景惠爲察哈爾都統兼第十六師師長之命令至奉軍第一師聞仍歸張氏管轄並有兼任京師衛戍總司令之說以一人而任疆圻都統復兼師長京畿司令是眞千手佛之化身矣 
張使昨日午後六鐘在使署設席宴會孫烈臣鮑貴卿兩督軍並邀請吳俊降張叙五張作相汲金純四師長陪宴又聞孫烈臣原擬十八日去奉因事延擱遂改期於二十五日旋返乃昨據軍界消息黑省近因發生某項事件頗形吃緊孫督巳奉張使之命擬於今晚（二十三日）搭乘南滿火車去奉返黑矣 
[東三省通訊（隠）]  
　　中東路合同修改訊 
　　中東鐵路即前清之所謂東清鐵路原訂合同中俄合辦詎清政府對此重要之鐵路漠不注意以致損失復損失此合辦之鐵路幾變爲一種俄國獨有之鐵路沿路主權喪失殆盡識者早認此爲不平不公之事我政府應行力爭者自民國六年冬設立督辦公所後稍稍注意今年鮑督軍兼督辦時代又將路界内一切政權之被侵害者一一爲之取消誠一極痛快事現在宋小濓氏兼任督辦勢力薄弱見識有限就中東一路之前途觀之尚未許樂觀宋氏就職即將從前之制度加以變更並提出組織銀行等各種條陳月前宋氏晋京復有所磋商結果未知如何據聞交通部對於此事巳與俄道勝銀數經商議於原訂合同擬酌加修改在俄國方面現因無相當對手人物故由道勝銀行代表商榷我政府亦以事實上該銀行有代表之資格因與之切商聞共議訂六條草案第一條公司應將路成開車之日應繳中國政府之庫平銀五百萬兩並其利息共約一千餘萬兩一併交付債票以爲抵押而保信用第二條總公司董事額定九名須使中華民國國籍之董事占有四名其督辦亦爲董事之一第三條該公司所設稽查局計五員局設局長一稽查員應以華籍人二人充之局長亦以華籍人爲限第四條該路及公司中無論高級及普通人員華俄人一律並用不分畛域惟此節須俟道勝銀行之巴黎總行覆電照准方能定奪第五條公司所有權利及職務應以純粹商業爲限不得涉及政治致碍所在國之主權如有踰越此項行爲及與此規定違背者中國政府得從嚴取締以昭公允第六條原訂合同與此次商議各節不牴觸者仍繼續有效此項條件聞巳得外交部之同意一俟準備妥洽即行宣布云云惟難保無人因恐中東路照合同辦理則合同以外之便利不能占取起而謀破壞之者故政府宜堅持初志亟速進行毌稍觀望徘徊致貽優柔寡斷之譏也 
[鄂省長問題之轉機]  
　　夏壽康可安然蒞任 
鄂督王占元與鄂軍界反對新任省長夏壽就氏詳情巳紀本報聞内中主持最力者爲孫振家之姪孫某某及某師長二人餘皆隨聲附和而巳王督本無一定成見先是魯籍要人在某師長公館密議時羣以保持同鄕局面爲言惟政務廳長韓光祚力持大體奈彼輩槪置不顧致有王之號電及某師長領銜軍界全體之個電先後發出事後王亦悔之而孫某猶未之知入署謁王謂督軍號電詞過委婉恐中央不得要領請再發一電以申前意王沉思良久始曰中央不能奈何孫答督軍可以去就爭王曰若中央遽准我辭將又奈何孫答詞甫出口即被王痛斥謂我若如此豈不身敗名裂立逐孫出署反對派受此打擊形勢頓和緩王日來憤恨之狀每形顔色逢人便怒詈孫氏不巳人亦因是無敢再進其反對之說者漢口各團體以此問題爲鄂人利害榮辱之關鍵昨晚在某處商議决定無論如何須以全力作夏氏之後盾今日復電京同鄕速商承政府確定軍民分治辦法敦促夏氏迅卽就任並電總統總理感謝其能尊崇鄂人之公意是此問題之形勢已有轉機夏氏或可於秋節後安然南下矣 
[劉熊軍入成都後之渝聞]  
　　唐繼堯在重慶組織聯軍政府刻正積極進行李烈鈞昨巳至渝暫住城外李家花園今日舊國會議員約二十餘人午後五鐘抵渝楊省長黄道尹曁全少各界假商會開歡迎大會國會秘書廳設在商會内但成都巳被劉存厚用靖川軍總司令名義同熊克武於初一日將省城攻陷吕超同顧品珍趙又新退住資陽刻下戰事異常激烈渝中郵局巳六日未接成都信件（吕超家屋巳在省被查封）將來川中變化正未知何如也 
[蚌埠快信]  
　　皖督張文生巳於二十五日寅刻在蚌埠行署接篆山徐偕來者有秘書顧賜書今日秋節軍政兩界職員均往署賀節張訂於下午在署公讌軍界要人聞軍署各職員暫不更動至駐節省垣問題尚未决定據傳說恐不成事實 
鳳陽關倪炳文監督聞昨日赴甯有要事與李督接洽淮泗道尹李維源前日赴徐磋商倪督交代事現因局勢巳定聞於今日早車返鳳陽實業廳高文伯昨亦由省來蚌 
第五旅史星珊旅長前日來蚌晤馬帮辦兹馬帮辦巳令其速回省垣維持治安業於昨日回省矣 
近日乘車來蚌謀差者甚多旅館有人滿之　 
[皖省近事]  
　省城前因直皖戰爭謡言繁興宣布戒嚴兹馬帮辦以地方安靖如常巳電令於前日（二十二日）省蕪兩處一律解嚴所有駐防各城軍隊巳令撤回 
新編陸軍混成第五旅史旅長俊玉前日奉馬帮辦電召赴蚌會議業巳朿裝就道 
安武軍欠餉六十萬元政府電令在八年公債項下撥付業經財廳令行各縣遵照辦理兹聞旅京同鄕來電反對甚力並函逹各縣財政局一律否認 
本省各縣知事曁各釐金局差據某要人云將有大批更動並聞太平知事鄔某現被該縣人民控告其貪贓枉法列舉十大罪狀未識省長如何辦理也 
外傳財廳陶文泉將有更調兹據調查不確 
省議會晋席珍議長昨乘招商江華輪來省擬定於十月一日開第三届常會現已通函各縣召集以便開議 
[南京快信]  
　　外傳蘇省加入川湘閩滇黔皖七省同盟聞李督否認 
李督昨日壽辰各處均派代表來寗祝壽府代表李馨院代表米良棟直代表周郁文鄂代表鄧琦奉代表石連城豫代表載熹魯代表潘瑶浙代表何佩文皖代表倪炳文皖北鎭守使殷恭先李督因政躬不豫一一婉謝不見定今（二十七）日六時在署公宴各代表由齊帮辦陪席 
王子明宋千里等在寗組織秘密機關擬於中秋日舉事被軍警偵獲即交軍事審判處嚴訊供稱快槍五百桿招募二千餘人在句容小丹陽駐紥直認不諱 
金山寳山兩縣各團電齊挽留馮歐兩知事齊不允 
無錫縣紳唐文治等以新榖登場米價尚繼漲增高昨特函請軍民兩長重申米禁以維民食置不答覆 
齊省長昨令財政廳徐海道尹轉飭所屬隨時騐放魯紳盛際烈等在徐所採購辦理平糶雜糧 
[杭州快信]  
　　陳財廳長昨將内部職員王克誠紀清泰毛作孚范唐等十七員一律裁汰并須將舊有工役悉予更換現該工役等巳全體辭謝紛紛出署聞各員役九月份薪資向章以中秋節前頒發本届尚未給領 
財政廳昨又添委鄭文鈺爲本署秘書許實樸爲總務科員并會計張某庶務余某監印諸某等十餘人 
裁撤紹興統捐局案財廳長昨委本署科員胡嗣彬馳往密查詳情呈覆核辦 
本日戊祭盧督率陳潘張三師長曁在省各上級軍官詣水亭趾舊錢塘學宫行禮沈省長亦派警備隊總司令部秘書陸鍾渭本署警政秘書彭彝陪祭 
杭總商會會長衆議員王錫榮昨由京旋省 
省署各工役要求省長加薪巳交總務科核明辦理 
省垣米價昨又跌減每石四角 
地方通信 
[松江]  
　　警所奉令改編本邑警所舊有一等警佐一人二等警佐三人三等警佐一人與警務處城區警所僅有一等警佐一人之制不符爰山省警廳令飭改編當由該所裁去二等警佐一人並將裁編情形呈報省警廳仍因不合定制批令重編聞警所奉令後巳改編爲一二三等警佐各一人其餘二三等警佐一律改爲學習警佐至鄕區分所及分駐所仍照舊制云 
小販自殺堪憐西外青松石小販某甲有母病臥甲因服侍湯藥之故負債累累前日其母病勢增重甲削股以進詎仍不救甲怨恨無告即於母死之日懸梁自殺聞甲尚有年逾古希之祖母倚甲爲活甲自殺後恐亦不免一死云 
[蘇州]  
興修馬路橋樑　蘇州警察廳每年經收各項捐欵可得六萬元之譜然於馬路工程不甚注意以致凹凸不平橋梁傾頽一遇天雨行人甚苦現蘇州工巡捐局接管後聞於前日巳着工程師蔣伯年先將錢萬里橋廣濟橋一段路橋梁撥欵興修其他各處道路亦須依次修理以利交通 
學界中秋演講省立以上各校教職員聯合會於中秋節晚特約集在蘇會員數十人在公共體育塲該會事務所内設宴賞月會長彭敏伯以徒事宴飮毫無意思因發起藉此聚餐機會邀請名人演講以得切磋之益遂邀請新從歐美調查戰後工業化學變遷之陳調甫君於昨日下午四時許演講調查所得最新之化學智識講畢聚餐 
[無錫]  
　　米巿近訊近日新客秈到貨　　故價目漸跌本地晚秈稱亦將次登塲兹將二十六日之巿價錄下陳白米每石十元（貨缺）新白米八元五角新糙梗六元八角至六元二角新糙鷄秈五元五角至五元二角新糙埠秈五元七角五分至五元四角新糙羊秈五元九角至五元六角新秈稻三元至兩元八角高小麥一百五十斤重五元九角 
[鎭江]  
　　道德會呈請立案永年人壽保險公司鎭江經理童偉與童晟蔣懷仁諸君提倡世界道德會擬具簡章呈請縣署轉呈各上級官廳立案俾垂久遠兹將原呈錄下竊維國家存亡視人民心理之邪正而人心趨向視社會風氣爲轉移小則影響於一方大則影響於全國甚則影響於全世界以故社會之習尚亟宜以道德爲前提偉用是於民國六年春三月間在鎭江組織世界道德會冀以助社會之維步明知力薄於棉不克負千鈞之鼎第念心堅似石或能爲九仞之山憶是會開幕伊始即蒙本省及外省各縣機關紛紛來函來電極力贊成足見人之欲善誰不如我今擬趁此時機努力前進所有會中要務業己粗具端倪顧事屬創行範圍至廣倘不呈請立案恐不足以孚衆望而饜人心除抄呈簡章外爲此呈請鈞鑒俯准轉呈省長咨請内務部立案以示鄭重而昭信用實爲公便 
[揚州]  
　中秋筵資助賑中秋筵資助賑本埠業己舉行計大生裕烟號移助十元德餘錢莊二十元寳豐布號三元華隆錢莊二十元聞其他各商店亦巳相率繼起矣 
派員查勘秋災財廳以各縣秋禾次第刈穫本年秋勘分數自應趕速舉辦特委專員馳往各縣查勘派來本縣之查勘員王垚業己由寗起程來揚 
巡官破獲盜案眞武廟顧家鄕民人談琯家日前被盜刦去現洋五十餘元衣服百餘件並戳傷談次子腿部事後事主赴警察分駐所報告當經巡官沈繼佺派警四出緝拿旋在蘆溝頭地方拿獲劉貴卿戴大順滕三許小貴周金榜等五名預審屬實押解縣署訊究按劉前曾任邵伯警區巡長爲該處著名積匪 
拘獲揑名誣控有包筱伯者與何鍾陳等不睦私造黄旅長致何等籌辦順直水災之委任狀揑名投函旅部冀辦何等之罪旅部以事太離奇令警察第二分駐所調查得實函縣拘包經縣派警備隊唐排長法警房煥等在寗將包拘獲交軍事機關收押返揚報告行文派員往寗迎提歸案審理 
雜評一 
[饑溺爲懷（默）]  
　　觀今日政府與官吏籌賑之文電無一不慈祥愷惻悲天憫人藹然仁人之言然試問其用心果能如言以出之否也對於人民之有誠意與無誠意即於此判之矣吾見文電每有所謂饑溺爲懷者以此四字意義言之視人之饑溺猶己使之饑溺舉饑溺之責任盡歸罪於一人之身非有一夫不獲是予之辜之覺悟而能之乎又視人之饑溺猶己之饑溺舉災民所受饑溺之苦痛無異親嘗於一人之身非有民吾同胞物吾與也之懷抱而能之乎試問今日之政府與官吏能有此覺悟與懷抱否能躬行實踐此四字否如曰能之則今日之救荒無異救己必不諉缷於人歸咎於人而將竭誠盡力以救之矣吾持此說以觀於其後 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[停止待遇後之俄領事署]  
　　上海泰晤士報云昨在俄總領署探悉俄領署於中政府與俄使庫逹攝夫停止待遇後應如何變更上海領事團於星期日尚未以意見通告俄領事星期日俄領署仍懸俄旗 
[花世界昨晚之慘劇]  
　　踏斃二人重傷十三人 
公共租界湖北路福州路轉角花世界游戲場游資較别家爲賤祇須銅元六枚故游客甚爲擁擠往遊者大半工界中人前日中秋游人較往日增多數倍竟無揷足之地詎至昨晚七點四十五分鐘四層樓上正在開演影戲開機人偶不經心致影片着火霎時炸裂轟然一聲滿屋通紅一時男女游客紛紛往下奔逃婦女小孩啼哭之聲不堪聽聞致將扶梯鐵欄杆軋斷約有一二百人從梯上跌下跌傷游客小廣東即孫文王記和洪清和鄭炳甫李炳記吳春秀婦人章陳氏尚有三男一女傷重不能開口當時踏斃年的五十餘歲鬚髮花白之男子一人上身赤體下穿白布褲足穿線襪並年約十五六歲之男孩一口身穿白洋布衫褲黑洋襪尚有一孩自稱在城内侯家浜順昌銀樓店小主者傷勢最輕雖均車送仁濟醫院醫治彼即出院當老閘捕房二號捕頭開立根聞警即通知救火會馳往灌息並親率中西探捕至該游戲場詳察一週復向該游戲塲經理及開演影戲之人逐一盤問一過而返所有老幼兩尸體巳由捕舁入斐倫路騐尸所報請公共公廨中西官騐明再核另一報告云昨晚七時五十分四馬路湖北路口花世界游戲場五層樓影戲機間忽然走電火光四射勢將焚燒一時游客紛紛逃避樓梯擁擠不堪羣趨鐵扶梯逃走梯係螺旋形前擁後擠梯遂阻塞其旁鐵欄植被擠斷折梯上人頓往下墜致傷斃人命頗衆失履遺物者更不計其數哭喊之聲震聞甚遠該游戲場趕即將電門關閉得未焚燬房屋該管老閘捕房得報卽飭全班中西探捕馳往維持秩序救火會亦驅皮帶車至一時該處交通斷絕俶擾半時游客始完全逃出該游戲塲之門交通亦卽恢復其受傷者即由探捕用病車送往仁濟醫院醫治其姓名住址抄錄如下男姚蘭生上海人住小南門外石街五十一號門牌洪青公甯波人法大馬路元大鐵車行夥李炳記甯波人浜北恒通路興隆園茶館夥鄭炳福寗波人卡德路張新康染坊夥吳儒軒海門人城内侯家浜順昌銀匠店夥王炳華鎭江人住新垃圾橋蒙古路一百十二號門牌孫問一老閘橋唐家弄張恒興學徒女莊陳氏及不省人事之女子一人尚有四男人抵院時巳氣存一息不能開口内有年約六十許赤膊下穿藍布袴短髭髮巳花白之脇骨踏斷老人一名及身穿白洋布短衫袴十六歲男童一名旋卽氣絕身死另有住居長圓路一千二百五十四號門牌之鎭海人十七歲男童趙榮根則自投北京路紅十字會醫院醫治仁濟醫院門前當晚家人前來找認受傷人者甚衆捕房特派探捕在門前照料一面將二死屍車送斐倫路騐屍所并傳該游戲場主訊侯核辦聞不省人事之二男一女亦命在旦夕餘有斷手折足者即經西醫蔣明卿君等用手術療治云 
[滬杭路今日開駛觀潮專車]  
　　滬　　　路海寗觀潮專車今日爲第一日連日各站售出之觀潮劵在本日有效者約二百張惟送劵不限日期在此三天内皆可通用過期無效由車務處派定隨車辦事員除騐票車守各二人外並派招待員三人稽查二人以及餐車臨時加僱工役人等計三百人左右該路爲愼重起見特派大號龍頭二輛聯接開駛所用頭二等客車共計十輛於上午五時三十分由北站出發除龍華梵王渡徐家滙等站稍停以便觀客上車外其餘各站皆不停留回程約在八時後云惟觀潮專車雖限開三日然數日來搭客之乘車前往長安斜橋者巳異常衆多故該路往來之特别快車及早快車均覺擁擠巳極而尤以頭二等客人爲最多故該路在潮汛期内除開專車外并於往來早快車及下午之特别快車均加掛三等車一輛以免擠軋致生危險想該路本月份 
[紅十字會時疫醫院定期閉幕]  
　　中國紅十字會天津路時疫醫院將於三十日閉幕今年患疫投院求診者男女共計三千三百餘名住院者七百八十九名内有病巳垂危經割開血管用鹽水注射而得愈者二百二十一名其餘尚屬輕症院中理事鮑康寗及醫生徐兆蓉等皆夙夜從公不辭勞瘁該院同人并以災民待賑孔亟將例有節宴二桌折資移作賑欵閉 
[函請解釋調查俄幣之表式]  
　　上海總商會昨致縣公署函云逕啓者准大函以奉令調查華商所存俄幣應照附送表式塡註送縣彚轉等由當經登報通告廣爲調查兹據華安合羣保壽公司函稱調查俄幣預備交涉原爲俄幣價跌報此者損失不貲欲其按照票面兌現取償今表式内列俄幣現在價值一欄查俄幣現價跌落至極若據以開報旣互有參差以此圖償反不如按巿出售此欄究竟因何而設函請轉懇詳加解釋前來合即備函奉逹惟祈查照迅予詳加解釋尅日見復以便轉咨實紉公誼云云 
[平價局减價脫售]  
　　本埠米價因内地各貨踴到價亦日低一日昨日米巿開盤每石僅十元以内東新粳每石九元六七角蘇同米九元左右秈米八元以内聞滬上食米平價局主任陸崧侯與上海縣沈知事會商以現在新米上巿到貨頗旺米價大爲鬆動貧民生計可無憂慮惟南巿閘北兩處平價局應趕將所存之米售罄以憑撤局故與縣商會會長等商榷准於十月一日即陰曆八月二十日爲始將售出之平米每升减收錢十文計需價九十文一升聞存米約計尚有數千石邇來發售之米均甚潔白故購者頗形擁擠云 
[催理殖邊債權之呼籲]  
　　本埠西姚家衖思敬學校内催兌殖邊商困事務所鑒於中交兩銀行京鈔業蒙發行短期公債限四個月如數清理而殖邊停兌已久獨抱向隅除函懇該行總管處曁財政農商兩部迅與中交京鈔同時清理外昨復函致國務院靳總理略謂近見各報專電大總統令發短期公債整理金融及清理各項借欵對於中交兩銀行京鈔以四個月爲限如數收回此後不得再有不兌現之鈔票流行於巿仰見整飭金融力維信用之至意竊查中國交通殖邊爲吾國家三大銀行中交京鈔停兌業蒙財政部提議大總統允准發行短期公債以收回之獨於殖邊鈔票無人顧問今後中交不兌現京鈔可不再見於巿而殖邊不兌現京鈔將何以處况該殖邊總債額僅一百餘萬數屬甚微當此三千六百萬京鈔尚在清理何至區區百數萬殖邊債額反置不理於事實於情理亦欠公允且敝事務所迭承前財部曁總管理處與衆債權敷衍搪塞業經四載有餘今清理中交京鈔又未及殖邊債權使敝事務所將何詞以對萬乞總理迅咨財政部一視同仁務賜於六千萬債額内將殖邊債務同時清理俾千百無告債權亦有實償之日則吾公之德淪肌浹髓咸感頌不置也是否可行惟希電覆云云 
[軍署調取蓮英被害之證物]  
　　謀斃蓮英兇犯之閻瑞生吳春芳等經護軍使署鄧軍法課長一再訊供類皆避重就輕而軍署前接上海地方檢察廳移文謂查得蓮英被害後棄屍虹橋鎭麥田中屍旁所遺各物由檢驗吏帶回該廳存儲目下本案正在偵查該證物應即吊案查驗以憑嚴辦故軍署昨巳備文函請檢廳將關於蓮英案内各證物一并解送來署以便訊辦云 
[基督敎救國會週年大會紀]  
　　中華基督敎救國會於本月二十六日午後假本埠北四川路懷恩堂舉行週年大會并選舉職員當時與會之中外男女會員百餘人由該會會長徐季龍君主席開會秩序（一）全體唱歌（二）主席禱告夏奇峯記錄（三）主席報告開會宗旨略謂今日開會職員每一禮拜或兩禮拜在北四川路本會事務所開會一次本會所辦之事雖尚未能如願然巳實行者有二（一）基督敎文化運動（二）事實上主張按第一種運動常於文化上着手即如數日前俄國勞農政府所致我國人民通牒本會曾經徴求全國各敎會各界同意答復俄國政府表示同情此外凡關於文字上鼓吹者均巳在各報彼露至第二種運動即本會與各種團體交際連絡歡迎美議員團等事最近會員陳家鼐君至湖南開辦分會及鄙人兩禮拜前經馮玉祥旅長邀往該旅向伊自己及全體軍官軍佐目兵等演講基督敎救國主義共有五日馮旅長捐助本會印刷費二百元該旅全體官兵聽講均大感動又爲漢口基督敎領袖在青年會由胡厚齋會長招集請鄙人演講同一主義衆皆贊成並有在漢組織團體之意至成立分會及宗旨同一國體之各地如廣東福州温州河南北京山西陜西黑龍江各省此外將來當可逐漸普及全國以慰事人之望（二）鄙人所欲陳述者即前因北京大學聘請英國哲學家羅素博士不日來華鄙人巳爲本會擬就一函請羅博士爲本會演講并與之討論本會宗旨羅博士於歐戰起後社會改造原理（ＰＲＩＮＣＩＰＬＥＳＯＦＳＯＯＩＡＬＲＥＣＯＮＳＴＲＵＣＴＩＣＮ）其宗旨在反對世界戰爭羅氏認爲世界上重要問題有四（一）財産（二）敎育（三）婚姻（四）宗教與教會而本會之宗旨即認定羅氏四宗旨問題中之一爲主體者也又本埠青年會演講部主任僥白生教授ＰＲＯＦＲＥＢＥＲＴＳＯＮ所主張救國問題有十然鄙人嘗以爲世界問題雖多根本唯一若以十而論其中各科學與宗教二者赫克爾之一元哲學嘗極力反對基督敎而宗敎家如托爾斯太之學說又極力反對科學殊不知科學愈進步則宗敎之觀念愈顯明蓋科學爲物質上的宗教則爲精神的更進一步言則此次歐洲大戰之結果科學的作用乃反增世界殺人之具耳是故科學的作用實不足以解决世界問題也世界上睢一問題乃人生問題即生活與生命問題是也本會宗旨乃專研究如何能將人生問題解决而思有以致世界於和平之域也羅素氏主張世界和平之希望在於國際間組織一最高勢力機關如今之國際聯盟會其實國際聯盟會之生張僅一夢境而己基督敎救國會所主張者在人生問題解决後則世界當然無爭欲求世界無爭必先反對强權主義以解决世界上國家問題云云次大衆推舉檢票員三人周亮亭爲監察張炳榮楊枕谿爲查票員包世傑報告略謂本會自民國七年牯嶺會議後經過情形約可分三時期（一）盲從時期蓋向來基督敎徒頗爲士大夫所輕視自救國會成立而基督敎徒乃有所表示其愛國的意思然會員每多悮會本會宗旨蓋常人眼光以爲能使中國之富强如某某國則吾人愛國之心遠殊不知基督敎救國宗旨實欲致國家於平和也（二）悮會時期本會根據上帝本意聖經傳說反對私有制度而於是世人又疑本會爲過激派是又誤會本會宗旨者也（三））反對時期頗有人謂本會救人之能力尚不可得安能救國蓋敎會大都以救人爲主而於救國救世兩層尚未十分著意本會現竭力研究各種解决一切政治社會經濟各問題之方法現在頗有人視敎會幾如廟宇毫無建樹故本會爲解釋世人之反對乃從文化運動入手以討論種種問題云經濟部正主任歐譚惠然因事未到由賴綬臣君代表報告上次籌備會餘欵三元三角三十文新收入零星捐欵四百五十九元二角共用六百六十五元除收實墊二百零二元尚有巳認未收捐欵四百數十元冲抵尚存二百數十元又徐季龍先生另墊印刷費十八元歡迎美使美議員團共二十六元又各會員捐助印費洋六元八角不在内次主席報告昨日籌備會因本會組織之必要提議會員每人每年應交會費一元但本會决不以金錢爲本位凡會員無力繳費或不能全繳者可酌量减免於其會員資格毫無得喪之關係今日應請大衆討論大衆無討論請付表决主席遂請大衆表决全體起立通過其條文由職員會將會章依表决修改次曹亞伯君演說略謂鄙人自十五歲奉教後即深信教徒應當救國大都基督徒常以救靈魂爲要不知國家如亡則靈魂亦將墮落所謂皮之不存毛將焉附故前清時在湘與同志創設日知書會以新智識之輸入并鼓吹革命以與滿人爭一面演講革命此蓋本諸良心的作用即根諸靈魂的作用而發也故基督敎徒固當以救靈魂爲主而尤當以救國家爲救靈魂之初基而應視彼皇帝總統總長政客爲魔鬼也云云次韓鏡湖君演講國民自决之要義（一）世界上之大勢（二）先進國之經過（三）國民自决之需要并將所繪歐戰前後之解種地圖陳列說明歐戰之結果乃爲民權戰勝之確證其餘圖說甚多因時間匆促未能詳演次包世傑君提議聶雲臺君與歐譚惠然女士爲本會出力甚多應請今日大會表决贈送紀念文字大衆贊成次由主席報告選舉之結果並請周亭亮祈禱祝福散會略用茶點而散兹將該會公選職員錄下正會長徐季龍八十二票副會長周亮亭四十五票女會長聶曾紀芬六十七票會員部正主任張炳榮六十一票副主任吕運亨四十四票傳道部正主任蔡式之五十一票副主任李耀邦三十八票交際部正主任李登輝五十四票副主任陳三十九票審議部正主任包世傑六十一票副主任郭雲觀五十四票實業部正主任聶雲臺七十一票副主任鮑咸昌五十四票文書部正主任趙子謙五十票副主任陳漢明五十四票經濟部正主任歐譚惠然六十八票副主任鈕鐵生夫人五十六票調查部正主任馮釗光五十票副主任朱保羅四十四票學務部正主任范子美六十八票副主任俞公驩五十一票庶務部正主任鍾文川六十票副主任楊枕溪四十六票 
[全國工界協進會演講紀]  
　　西武昌路全國工界協進會二十六日下午八時請張溥泉司徒俠海兩君演講聽講者約四百人張君所講皆對於工人方面發揮兹節錄於下余方由歐回國即應貴會之請到此演說幸甚用將見聞所得略談槪要現在世界的問題當以工人問題爲最重要工人所處地位之高貴當爲吾人所承認不侫希望於諸君者乃以工人这力做成一新中國并對於諸君有四勸望諸君注意（一）工界當養成社會的親愛性中國人離五倫之關係無親愛在庭院同偿失爲温厚有禮之君子一出街巿頗多凶惡態度以多損人爲能事工界同胞如欲組織工界之公同利益首當養成社損人爲能事工界同胞如欲組織工界之公同利益首當養成社會同情性遇無血族朋友之關係者亦須存親愛與不侵犯之意此種親愛乃自然生物所本有擴充之用之不竭無待外求也（二）工人當養成勇武剛正之精神中國士人受儒釋道三教日趨文弱消極千餘年來屢被外族侵略雖今日新文化之青年亦不免柔弱淺薄虚驕之風同胞受内政外交之種種己逹極點志士仁人之善行不過三五度之痛哭斷指婦女行爲之滑稽劇而巳比法戰塲之少女問及四萬萬人健在否使我愧不能對願我工界日以鋼鐵爲友力改女性變爲剛性保護共和中流階級不足恃全視工界組織力如何今春德國葛布復辟事件發生中流階級非助長凶燄即袖手旁觀迨柏林工人全體大罷工三日葛布方狼狽逃去瑞典（三）工人先須脫離家族主義或淫蕩的個人主義提倡同胞相愛爲祖國犧牲近聞一般志氣懦弱者流曰「中國的國是弄不好了我們來主張世界主義以期共登大同之堂」殊 
不知社會進化自有順序非可躐等而奔即世界主義之可能行者非統一的世界主義乃聯國的世界主義也就事實而言方今之世美澳人正盛倡種族主義歐洲社會主義除百分之一二者外皆帶祖國彩色中國人只知三五百十之家族親戚小團體之可愛對於同風俗同歷史同利害同言語之億萬同胞不感痛癢不能組織使之痛癢相關如此麻木散漫自私自利之羣假使世界主義實現恐仍不免中國之大患即是家族反對國家盜國盜羣仍可不失爲孝子賢孫日以無後不孝爲大戒爲口實以致孩滿巷人滿街茫茫錦繡山河衣冠文物智識皆衰退只見人骸生死輪廻而已（四）工人當主張合於實際之社會改革勿徒以相隔千里遠之理想社會主義藉口此吹國際同盟旣定萬國共同待遇工人方法我國旣加入同盟不能自甘居例外關於禮拜休息問題八點鐘作工問題童男女作工問題當由工界自己提起引起社會及政府注意設法實行不逹目的可訴諸世界公論并伸明不是主張過激主義以免外人誤會今日中國之工業大部分皆在外人手外人之正義人道雖向以歐美爲限然全視吾人自己之正義人道觀念誠實否以觀將來云次司徒俠海君演講題爲「國民爲甚麽要自决」語極動聽惜限於篇幅兹不細錄司徒君講畢隨分送國民大會策進會勸告同胞文各一册後由本會音樂部奏演滬粤音樂數闋盡興而散時己鐘鳴十一下矣 
[兩聯合會常會紀]  
　　福建路聯合會福建路商界聯合會昨日下午八時開第五十八次常會到者二十餘人公推鄔志豪主席報告南北災區被害災民之慘狀並謂總聯合會已組織上海籌賑協會本路諸君應盡力争囊救災云云次由孫安法報告奉化溪口水災亦甚重大求會内同鄕酌派捐助次由陳韻生提議前次會議由總會籌賑會囑爲賑災一節小號將中秋筵資二十元移助賑災又由馬名驥報告本路各商號將中秋筵資移助賑災來函計勛記洋二十元鄧仁泰洋二十元鄧元廷十元萃豐莊聯號四家共助洋五十元當函致總商會及籌賑會請示指定收欵處以便彚解又由柳行喬報告火險進行調查册己將造竣本路各商號認股約巳逹二萬餘元因時屆秋節暫行擱置節後擬積極進行以便結束云云遂由主席宣告散會 
法租界商業聯合會法租界商業聯合會昨日下午八時開當會葉岲辰提議租界行使印花稅問題業向總商會三次上書懇轉政府原情寛免不知總商會究竟作何應付由衆討論良久僉以值以商業萬難時代力所不逮應請商會堅持到底務逹蠲免而後己又報告本會義務夜校爲整頓起見特於上月加聘敎員一位分班敎授再報告平糶徴信錄刻審查將竣俟印就即行分送次汪醒齋提議雙十節刻又將届比時游行如欲另行燈彩等點綴之物非旦夕所能辦到應早預爲籌備衆皆贊成諸事議畢紙廠係劣貨本會因常受匿名信之痛苦須俟邵郡君指示地址或親自來會接洽再派人審查表决通過（三）丁訓錄提議某洋貨號有極大之「東西洋貨招牌」本會去函勸告表决通過（四）繆稽陰君報告發出全國各地組織抵制劣貨會函件遂卽散會 
[人力車公會開會紀]  
　　白克路華洋人力車公會昨晿上午開全體大會到會者全體之七當由華洋會長宣佈開會宗旨提議事項（一）議員徐文濤誤會出會事項（一）議放照事項（一）議路祭楊會員逝世事項（一）報告九月份賬略次由華曾長代表劉繩武向各會員報稱本會會員徐文濤對於公會有所誤會委托禮明律師函致本會要求出會現由會董蔣海青等到會從中調解照舊入會等情嗣由洋會長代表謝金鏞譯洋會長富源主復據議定仍主張無論入會與否應由徐會員函致公會並禮明律師方爲正當辦法復由蔣海青起言事經雙方調停擬俟下次開會再行解决（一）由董事陸德泰等提議本月營業巿面稍好主張本月份准期放出照會衆皆贊成次由華洋會長代表稱楊會員杏生逝世應公同致祭至九月份賬略報告畢均無反對議畢散會 
[各方面之籌賑聲]  
　　華洋義振會華洋義振會昨接嘉善錢幹臣電云華洋義振會公鑒宥電敬悉八省巨災至堪憫惻諸公饑溺爲懷發起斯會擔任救濟欽佩莫名猥承公推鄙人爲名譽會長才輕任重深懼勿勝惟有勉竭心力襄助義舉以從諸公之後俟掃墓事竣即當來滬奉敬也錢能訓沁又該會致直魯豫長官電云直隸曹巡閱使曹省長山東田督軍齊省長河商趙督軍張省長公鑒本會正在推舉查放員以備即日出發散放急賑貴省災情何縣最重何縣次重請分别急電示復俾得擬定路程刻日進行若再遲延恐饑民無孑遺矣華洋義賑會沁該會昨又接寳應馮夢花電云文電敬悉北災慘重極佩仁籌弟諫行再奉教葆三澤承諸君並侯煦覃 
紅十字會紅十字會昨接棣州同鄕會函云紅十字會諸位先生賜鑑敬啟者武定十縣原屬貧苦之區自去年冬雪未降今歲自春徂夏寸雨未滴赤地千里井泉乾涸来珠薪桂餓殍載途流離之苦慘不認覩其受災最甚者又莫過於無棣霑化樂陵陽信四縣旱災旣成飛蝗復起樹梢萌芽倐即淨净盡饑民剥樹皮以爲生而樹皮能有幾何　子女以餬口而子女亦乏主顧壯者散之四方老弱轉於溝壑土匪四起搶架時出勒贖旣難如願人命直等弁髦加之時疫流行死亡相斷其慘苦情形凡過斯境者無不髮上指而淚沾襟也惟死者已矣固足脫此巨刼而生者來日方長又將何以卒歲現一牛值洋兩元一馬賣錢十串甚至以一牛一驢并七齡幼女始得易洋七元者他如逃往滿洲半途餓死饑食樹葉中毒斃命者又不知凡幾似此慘狀何忍卒言素仰貴會諸君子慈善爲懷博愛爲心鑒兹災苦情形早有悲憫拯救之意敬懇大展德力速籌救濟俾一方災民得慶更生則感德無極矣云云又接濟南紅十字分會來函云敬復者巧電敬悉兹查得山東東臨區中臨清館陶武城夏津邱縣恩縣德縣平原陵縣德平禹城十一縣及濟南區之無棣霑化樂陵陽信四縣自客冬以至今秋寸雨未滴二麥旣楷枯死楷粒未得秋禾並未播種收穫何望酷災經年赤地行千里樹皮草根覓食殆盡鬻妻棄子相習不諱兼之戰事發生土匪四起天災人禍相繼而來哀鴻遍野嗷嗷待哺死亡枕藉慘不忍覩此即東省災區中較重之詳細情形也謹就調查所得肅函　呈外有棣州同鄕會致分會公函一并奉上統希亮照敬頌善安謹上中國紅十字總會總辦事處濟南分會會董成書動 
大昌烟公司大昌烟公司總理黄楚九君因鑒直豫魯三省災民有食無着論斤計值鬻其子女特派人至災區出資收撫業巳呈請災區長官批准所有收撫之災孩至申之後即分發各埠孤貧苦兒等院留養或入工場習藝均由黄君按月給予每名四五元之用費現聞一切辦法及簡章等均己擬就定於十月二日在該公司樓上開會邀集本埠各團體各慈善家及名人至會討論一切進行手續此項鉅大之善舉實足令人欽仰想届時濟濟多士萃集一堂盡心擘劃必能爲災孩造無窮之幸福也 
衣業同志會北巿衣業同志會今因上海各路商界聯合會爲各省水旱災荒起見特組織上海南界籌賑協會並聞南洋兄弟烟草公司慨助十萬元該會有感於斯遂於昨日邀集同志議决先將所存月捐一百八十元如數助賑交上海商界籌賑協會轉賑災區兹錄該會致上海商界籌賑協會原函云上海商界籌賑協會公鑒敬啓者南北荒災蔓延徧地承荷諸君熱心振濟組織災賑會等集議敝會先將所存月捐如數移助務請台收並祈轉賑不腆之數殊少補救聊表微忱云云 
寗波同鄕會寗波同鄕會自前昨兩日叠接虹口元昌五金號鴻順五金號折筵助振後兹又有滋康錢莊將中秋筵資折洋三十元繳到該會囑爲滙解災區云 
粤僑商業聯合會粤僑商業聯合會近來迭接廣東鶴山縣闔邑水災籌振公所曁同善堂等來電以鶴山縣屬古都一帶突於上月十六晚（即陰曆七月三十一日）狂風暴雨洪水爲災崩决數十圍塌屋數千戸除人口傷斃不計外被災者有六七萬人之多同人目覩慘狀故特飛電求救等因並據肇慶旅滬同鄕會函同前情該聯合會接到函電後當即開會推定勸捐員多人向旅滬各該同鄕分投勸募現已集捐欵大洋三千一百四十一元伸合廣毫三千六百三十元昨己如數彚交巨昌和號滙解粤省沙基美昌盛號代收分發災區賑濟矣 
台屬水災急賑會台屬水災籌辦急賑大宗賑欵惟中央先後撥發洋二萬元沈省長兩次發洋二萬元該便以災重欵微不得不奔走呼號冀各方之急救兹將續得函電照錄於后（一）浙省長電云新閘路九十一號沈培老諸公鑒准内務部來電以公等續請加撥台屬水災賑欵業經國務會議决加撥一萬元希轉知照等因餘俟欵到電逹外希查照沈金鑑宥（二）浙省長電云上海旅滬台屬水災急賑會鑒前准貴會電稱購運贛米請轉電免稅一案當於巧日分電財政廳稅務處援例免稅兹准稅務處箇電開此次台屬兩被水災自與尋常不同所請援案免稅亟應照准仍將來數隨時知照本處以便飭放並令關騐憑貴省長護照放行除分行外特復等因除將貴會另呈採運米數三萬石分别電咨稅務處贛省長查照並俟護照刊印就緒另行發寄外希查照沈金鑑梗（三）黄岩災民劉天澤等函云此次水災實情自七月二十二三四五等日颶風大雨狂飄直瀉三四兩日最劇平地水深三丈早禾將要登塲盡爲淹没飄散高處未被漂流者亦化爲芽粒不可爲炊矣晚禾正在放花遭此掩浸難成實榖十一日水雖退去而慘狀不可形容寗海受水忠固不等言且繼以蝗蟲禾桿被嚙徧野枯槁富者恐嗷嗷不得飽貧者更無論矣至可痛者低窪之處值山水驟下一時泛濫二三丈高衝破塘隄房衝破不少嗟彼災黎罹此浩刼非有鉅欵撥賑勢必至匪氛充斥餓殍載途未悉當道垂憐否（四）台州商學界公函云七月十八九數日颶風突然起自台州洋面台屬各縣受害最巨者温臨寗黄四縣以致向有塘隄十崩八九縱横數十里均成澤國淹斃生民數萬漂没田廬數十萬露宿待盡有三十餘萬口此次受災之慘且久爲從來所未聞災情旣重災區又廣雖有省道救濟奈爲數有限不能蘇困於萬一台地旣僻台民又窮兩遭巨災後患無巳伏願上海大慈善家慨解仁囊速救災困盛德厚恩生沒兩感時迫事急不勝盼禱謹代台屬數十萬災民百叩以聞 
[省令革除不正當之開支]  
　　本埠行政各機關近奉江蘇齊省長令准審計院函近因附屬各機關每月决算我有將讌會餽贈助捐與馬隊等費開支公欵究屬不正當之支出亟應革除以資撙節自此次聲明後如再有前項開支本院决難准銷相應通函希卽查照轉函所屬各機關一體遵照云 
[雜糧業組織交易所之别報]  
 
 
 

Page 11

 
 
本埠南北巿雜糧一業向在公共租界福州路東首杏花樓廣東酒菜館樓上設有雜糧公會聚集同業評論交易巳歷多年自今夏上海證劵物品交易所成立後該公便遂有一部份人加入該交易所經紀人地位但該所定章每日各種營業進出價目須早晚統扯會算其用意係爲免除偏枯起見雜糧賣客以是殊感不使乃由蔡裕錕顧士章蔣國琴陳壽生等二十人發起另組雜糧交易所商由雜糧業每家先墊銀三百兩租　民國路地皮自建房屋現在將次落成其股本原定五萬股每股洋五十元刻因他業亦有願加入者故又增添一萬股至所墊租地造屋之欵亦巳决定將來或改作股本或仍撥還則在墊欵者自擇云 
[新式封屋禀帖發行後情形]  
　　公共公廨前因鑒於房主以房客欠租請求發封房屋之事日多而禀詞又係華文所言除原被告姓名請封房屋地址欠租若干外餘皆一式故爲免除繙譯之勞及便利請求人起見特製中西文合璧之請封房屋禀帖每紙取值大洋五分購者二十紙起碼乃自發行以來不諳英文之房主頗感不便因該項禀帖上端之英文内亦須塡寫原被告姓名所封房屋地點欠租數目始可呈遞否則不收勢必請人繙譯所耗譯費頗多是以房主一方面現惟望公廨旣具體恤之意於先尤盼准照民事訴訟一律待遇於後（民事訴訟原告如無律師則所呈係華文禀詞由廨内譯員轉譯英文）俾沾實惠云 
[公共租界重定地價表（西段）（五續）]  
地籍號數每畝地價地籍號數每畝地價地籍號數每畝地價 
三○一四六·五○○二○一九九·五○○二○二○七·○○○二○二三六·○○○二○二四四·五○○二○二五四·○○○二○四九五·○○○二○五○四·五○○二○五四四·○○○二○五六四·五○○二○六二四·○○○二○六三五·五○○二○六四四·○○○二○六五五·五○○二○六八六·○○○二○七○七·○○○二○七三六·五○○二○七六六·五○○二○八○六·○○○二○八五六·○○○二○九○六·五○○二○九五一○·○○○二○九九九·○○○二一○一九·○○○二一○二七·○○○二一○三九·○○○二一○四八·五○○二一一六六·五○○二一一九五·○○○二一二○四·○○○二一三六五·七○○二一四七三·○○○二一四八四·三○○二一五五五·五○○二一六○四·五○○二一六一三·八○○二一六二三·二○○二一六三三·二○○二一六四三·六○○二一六五四·○○○二一六六四·二○○二一七八四·○○○二一九○四·○○○二一九一七·五○○二一九四八·○○○二一九七五·三○○二二○五四·○○○二二○六四·○○○二二○七四·○○○二二○八四·○○○二二○九四·○○○二二一○四·五○○二二一一四·三○○二二一二四·○○○二二一三四·○○○二二一四五·○○○二二一五四·七○○二二一六六·五○○二二一九四·二○○二二二○四·○○○二二三○五·○○○二二四○四·五○○二二四四四·○○○二二六○三·八○○二二七○五·○○○二二八四四·○○○二二八五三·八○○二二八六三·八○○二二八八三·六○○二二八九四·五○○二二九○三·六○○二二九一三·八○○二二九二三·七○○二二九三四·○○○二二九四三·○○○二二九五四·○○○二二九六三·三○○二二九七四·○○○二三○三四·○○○二三○四四·○○○二三○六三·○○○二三○七三·二○○二三○八三·○○○二三一○四·○○○二三一五三·八○○二三二一四·五○○二三二二四·○○○二三二三三·○○○二三二四三·○○○二三二五三·八○○二三三○三·○○○二三三一三·○○○二三三二三·八○○二三四○三·八○○二三五○三·八○○二三七四三·八○○二三七九三·八○○二三八○三·三○○二三八六四·八○○二三九○五·二○○二三九四四·三○○二三九五四·○○○二三九七四·○○○二三九八四·○○○二三九九三·七○○二四○○三·八○○二四○一三·○○○二四一一四·○○○二四一四三·八○○二四一五三·三○○二四二○四·三○○二四二九四·八○○二四三○四·五○○二四三一三·三○○二四三七三·五○○二四五八四·○○○二四六○四·○○○二四六三三·八○○二四六四二·三○○二四六五三·八○○二四六六二·五○○二四六八三·七○○二四七○四·○○○二四七一四·○○○二四七二三·六○○二四七三四·○○○二四七七二·八○○二四七八二·○○○二四七九二·○○○二四八○二·○○○二四八一二·二○○二四八二二·○○○二四八三二·○○○二四八四三·五○○二五四○三·三○○二五四一三·七○○二五四七三·三○○二五五六二·六○○ 
二五六三三·三○○二五七一三·○○○二五八○二·八○○二五八八二·五○○二五九○二·五○○二六○一二·三○○二六三六二·○○○二六三九二·○○○二六四五一·○○○ 
[各輪船進出口消息]  
寗波太古公司昨日開往寗波之新北京輪船昨日該輪裝去之貨有白米二千餘包以及桂元烟絲等類及石料十餘塊又寗紹公司之新寗紹輪船昨日開往寗波此次開往寗波並無雜貨裝往寗波祇裝水菓數十件云 
長江招商局由長江開滬之江永輪船該輪所裝之進口貨共五千一百○十件有白米五百六十包黄豆五十包小麥三百五十七包包米一百二十包紙頭二千○三十五件毛茶五十九件皮蛋一百件皮油八十附紅茶三十一箱金菜四十一件蛋四十件黄絲二十五件縀子二件烟葉五十件桐油五百件水靛四百六十八桶皮貨十二件點銅錫二十二塊花菓五十件牛油三件苧蔴二百五十九件磁器四百三十四件綠茶七十三件水菸五十九件紅棗一百二十八件其餘爲雜貨一百五十件云又有怡和洋行之隆和號昨日亦從長江各埠開來所裝來之進口貨有漢口裝申轉運美國西雅圖之大桶油六百餘桶其餘爲小麥黄米與黄荳等三項約七千餘包又有打包花衣及棉花兩項約六百件並黄蘭頭百餘件青蔴數百件又有湖北水泥三百餘桶麵粉三千餘裝前昨兩日因中秋及星期日封關故各輪船之出　貨均不裝運祗有進口貨起缷云 
烟津怡和洋行之景星輪船昨自天津烟臺及汕頭來申該輪裝來之貨爲上海東昇隆文成永利元興公升等水菓店向汕津杜利源榮合昌和元等行購進之大宗水梨共有四五千件之多此外則爲轉運至英國倫敦及盎凡爾斯等處之花生皮貨猪鬟及打包苧蔴 
[滬寗路轉運來滬貨物]  
　　昨日（二十七日）滬寗路運來之貨物如下協茂由南京裝來新米七百五十五包由鎭江裝來小麥二百二十五包華盛義由南京裝來新米六百八十五包小麥二百三十五包由鎭江裝來小麥二百四十五包由奔牛裝來小麥一百八十二包公益由南京裝來小麥一百八十三包新米五百三十五包清記由南京裝來小麥三百九十二包悅來由南京裝來新米一百八十三包茂新由無錫裝來兵船牌麫粉五千六百包同興由南京裝來新米五百八十五包由鎭江裝來新米二百三十五包運繭處由南京裝來新米四百七十五包由常州裝來小麥六百九十包由無錫裝來新米一百八十三包永泰隆由南京裝來新米一百九十六包由無錫裝來九豐之山鹿牌麫粉三千八百五十包新米二百五十包中國運輸公司由南京裝來新米二百七十二包翔茂由南京裝來新米七百六十五包生梨三百二十五件恒泰由南京裝來新米二百四十五包由鎭江裝來小麥二百五十包滙通由南京裝來新米三百三十五包恒大由南京裝來生梨七百二十五件新米二百四十五包瑞泰恒由南京裝來新米七百八十五包 
[上海專科師範女生之調查]  
　　上海專科師範自實行男女同學後女生逐漸增多兹調查該校本學期之女生如下李廷慧江蘇上海人上海務本女學出身 
現入高等師範科（選習圖畫）王國英湖北孝感人湖北省立女師範出身徐維明出束寗國人出東省立女師範出身李樹梅山東膠縣人山東省立女師範出身許竹叢山東定陶人山東省立女師範出身以上均入高等師範科王鍾蘭江蘇上海人上海愛羣女學出身潘藴玉江蘇常熟人常熟第一女高小出身姚掌珠浙江餘姚人上海女子藝術師範出身姚若瑾江蘇無錫人無錫榮氏女學出身馮護雯江蘇無錫人無錫榮氏女學出身以上均入普通師範科 
[精武會籌備游藝會]  
　提籃橋精武體育會去年新闢精武公　現己完成定於十月十六十七兩日關游藝會聞該公園布置頗佳此次行開幕禮并補行該會十週年紀念即在公園内舉行有男女各學校本外埠總分會加入除挍擊及無蹈外尚有京劇白話戲女子白話戲云 
[少年宣講團中秋宣講紀]  
（一）定所宣講該團於是日午後四時在嵩山路該總部宣講（愛人如己節糜費助賑）戒貪心勿賭傳）聽者座滿並雜以各項通俗游藝尤能博人歡迎散時己落暮矣（二）游行宣講該團游行宣講隊午發出發往本埠陸家浜宣講聽者百數十人首講（愛國之眞精神）（米珠薪桂之由來）次唱通俗勸導歌謡末講（勢力主義爲平民事業進行之障碍）（勸戒紙烟）至六時方散並分勸導印品云 
[青年會消息二則]  
　　四川路青年會爲培植青年之道德特設聖經學校每星期之授課一次歷年旣久造就極宏蓋學者不獨鞏固其德育且於中西文學上亦得無量進步以故每逢學期之始報名者無不踵趾相接今届校章復加修改課程亦大加釐訂所選課本適合時勢之需要中西教員皆一時之選現定本禮拜三即九月二十九號爲新舊學生報名登册凡有志研求者均可准時前往報名槪不收取學費云又青年會海寗觀潮團准定今日午後乘特别快車出發聞尚有餘額數名今晨尚可加入據云此次壽備一切較上屆更爲舒齊云 
[救國十人團聯合會交誼會預聞]  
　　南陽橋中華救國十人團聯合會徴求大會自開幕以來會員入會者甚爲踴躍現聞該會交際科主任孫斯飛君爲聯絡新舊會員感情起見提議開一交誼會全體職員贊同遂即着手進刻巳借定三馬路慕爾堂爲會場於十八日（星期三）晚舉行想屆時必有一畨盛况也兹錄其通告如下敬啓者本會爲聯絡新舊會員感情團結精神起見特定於二十九號（星期三）晚七時半在三馬路慕爾堂舉行第一届交誼大會秩序有中國國樂　名人演說童星門君滑稽談少年宣講團化裝演講及餘興茶點等凡吾同志届時務希早光共睹盛舉另備入劵場函索面取均可（下略） 
[三相社出品被扣之函商]  
　　本城九畝地三和工藝社出品頗精銷路漸廣曾由中華國貨維持會代呈農商部注册核准免稅在案前月該社因運銷閩省貨物被釐卡扣留指爲漏稅即經函請國貨縱持會轉函福建實業廳聲明免稅之品應請放行去後兹悉該社昨接國貨維持會轉來實業廳公函内云接據函稱上海三和工藝社所製仙女牌牙粉運銷福州各局卡依舊重徴等語業經本應咨請福建財政廳查明飭照定章辦理矣 
[調查蝗害委員抵滬]  
　　江蘇齊省長近委調查各應蝗害委員葉樹華業巳到滬擬即分赴各縣查勘云 
[浙軍請領山砲子彈]  
　　駐杭州筧橋之第四師軍隊因需用山砲子彈特由師長陳樂山派遣專員前來滬兵工廠請領當經謝廠長照撥山砲二尊子彈二十五箱（計二百枚）並由該專員將護照等呈請滬杭雨路局長照准並電飭上海南車站備車裝運大約一二日内即可起運赴杭之筧橋矣 
[舉行戊祭典禮]  
　　昨日爲本埠軍警政界領袖　戊致祭關岳之日晨間六時起自西門儀鳳路西以逹關帝廟前俱有武裝憲兵警察等分任巡察阻止行人交通至六時五十分松滬護軍使何豐林上海防守司令榮道一縣知事沈實昌淞滬警察廳長徐國樑英會審公廨讞員俞應望並各執事人員相繼到廟稍息即互更禮服魚貫上殿致祭主祭官何護軍使分獻榮司令徐廳長糾儀沈知事俞襄讞陪祭某旅長等三人其他執事人員通贊王稚眉正引曹頌孚分引賈叔香金松南讀祝范麟書司帛司爵朱伯華李頌唐甘廷玉曹幹臣林善初等十餘人分任興祭極爲嚴肅迨祭畢時己七句半鐘各長官與各執事員均退息更衣分道而散 
[菸酒稅局近事]  
　　江蘇二區菸酒稅局長季銘又現將所屬各分棧認稅商人逐一商榷期爲增加稅額之進行又將菸酒牌照稅於認商期滿後照例加額續忍已分别飭知遵照在案聞各分棧主任僉云昔與前局長訂立期限迄今尚未期滿中途未便更易多有堅持之勢惟牌照稅認商陳傑於期滿後另再加增稅額四千元請爲准予繼續等情聞季局長以增額未足尚難邀准云 
[軍隊預備校閱]  
　　現屆秋季軍隊將舉行校閱故由陸軍第四師第十師兩師長前日通令各該所部旅團營官長迅速預備並將該管部下官兵花名及駐防地點造册送核以便派員定期親蒞校閱云 
[函請外人暫弗往鄕遊獵]  
　　松滬何護軍使查得四鄕禾稻現正收成之際鄕間男婦皆在田園工作洋人游獵鳥槍子彈設或誤傷民命深恐無知鄕民釀成巨禍現爲預防起見應勸令本埠各國洋人暫勿往鄕出獵爰特函致交涉使署照會本埠各國領事飭知各洋人遵照矣 
[水警隊保衛航商]  
　　駐滬水警第三隊王隊長以白蓮涇以西至閘港一帶浦而素爲水盗出没之區故於昨日特派師船四艘以二艘於退潮時游弋下水再以二艘於漲潮時乘潮游巡上水藉以保護航商云 
[組設民新銀]  
　　滬商李雲書洪益之李志芳薛文泰鮑味純馮芝汀等近集合巨資發起一民新銀行股份有限公司爲完全華股已定於十月三號假上海總商會議事廳開創立大會推選職員故滬上又有一華商銀行出現云 
[滬寗路慢車昨日遲到原因]  
　　昨日（二十七日）滬寗路由寗開滬三四等慢車在各站上交車等慢並無别故車到滬上己慢四點三十餘分鐘矣 
[寳山縣知事之更迭]  
　　寳山縣知事歐暑春奉令調任常熟現正預備一切交缷手續新任寳山縣知事業奉省令委派馮成繼任未到任以前暫着孫鳳一代理聞十月一日馮知事即可到任接事矣 
[請阻外人入内地收棉]  
　　上海西北鄕上嘉青三縣交界之區如江橋一帶日來輒有某國人三五成羣各執現洋鈔票向該處鄕民廣收棉花多或數百斤少亦數十斤即十斤八斤亦願收買各鄕民以善價難得極願與之交易事爲警局查知稟明長官照會該管領事諭知該商等切勿輕入内貿易以防不測 
[郇光學校茶話會]  
　　北四川路横浜橋北廣東郇光學校己於九月一日開課聞該校本學期增多學生數十人該校校董鄺富灼劉錫基黄澤生等爲籌畫校務起見特於昨日蛼時邀請全校職敎員在校内開茶話會首由校董黄澤生宣佈開會理由次由前任校長歐彬夫人述該校經過歷史曁經濟狀况次由現任校長馬祖星夫人述該校以後進行計畫繼由校務主任鄭劍雲報告學生人數及校内情形六時許散會 
[均益决志會徴求會員]  
　　文監師路均益决志會自組織以來業經半載對於社會服務頗能積極進行現該會又擬徴求會員業由職員會議决定十月一日起以一月爲限云 
[証劵物品交易所巿場揭示三則]  
　　證劵物品交易所巿塲揭示（一）第一百十三號定期買賣之競爭方法早規定於定期買賣每巿分次辦理細目中曾於本年七月二日第八號巿塲揭示在案其第六條第三項之拍板名曰處分拍板處分拍板者雙方表示之價格未能一致爭持莫决時拍板者依規定之精神於未拍之前高呼處分價格俾不願者得在此一瞬間爲抵銷之轉賣或買回凡己呼處分拍板之後經紀人即不能再表示别種價格做新賣買此爲處分拍板之軌而亦競爭中之救濟辦法否則處分之後復加競爭競爭之後還求處分循環相生永無止境矣近來各代理人對於己呼處分價格之後往往再表示别種價格以行其競爭在拍板者旣大感困難巿塲價格亦逾越軌範而無從救濟爲此再行揭示自九月二十四日起所有定期買賣雙方表示價格未能一致爭持莫决時拍板者高呼處分價格以後不得再表示别種價格表示時本所終以所呼萬一於己呼處分價格之後猶有别種價格表示時本所終以所呼處分之價格登入塲帳幸勿自誤是爲至盼（二）第一百十四號第六十二號證劵部經紀人孫梅堂因另營他業不克兼顧提出廢業理由書請求將商號讓渡與張柏蔭業經本所承認自即日起所有第六十二號經紀人孫梅堂應即停止定期買賣張柏蔭准其補入第六十二號經紀人專做證劵交易特此通告（三）第一百十五號第七十七號經紀人朱志龍兼做棉花交易業經本所承認特此通告 
[麵粉運北之增多]  
　　本埠自米糧漲價以來迄今數月影響所及麫粉一項價亦增高其由上海無錫至北路者爲數頗鉅兹聞滬寗鐵路對於此項車運麫粉向與津浦鐵路訂有聯運專價自民國六年四月間實行以來至本年六月間止計山上海無錫兩站運至天津總站者寥寥無幾惟近數月稍覺比較增多云 
[嚴查來滬之烟販]  
　淞滬警察廳長徐國樑昨據探報有大帮烟土私販近從北洋販運大宗烟土裝入某貨箱中由津浦火車轉滬寗火車即日可到請爲查拿云云徐廳長據報後立飭五區警局多派長警協同鐵路長警蒞站嚴查務獲解究云 
[各被告交保侯訊]  
鄧子林陳藴山陳李氏陳鄭氏等在公共公廨同控陳梓南不付存欵及本利銀四萬餘兩又朱子英控周奎五不交棉布及在蘇後將原告逮捕拘留請追損失銀四千一百七十五兩又陳靜山控胡世江私用財洋一千一百餘元又凌祥鳳控凌雲生吳琴蘭串賣地畝又同康運大兩錢莊清理處陳鴻烈控沈筱村不理往來銀兩等案業巳由廨將被告各人先後傳到諭令分别交保過堂侯訊 
[擅動營造機器之危險]  
　　黄浦灌大北電報局工程處小工沈月明前日因擅動營造機器不明奥妙致觸動機關頓時爆裂幸同伴帮同撲滅雖未路肇然機器巳損經作頭江裕記報告總巡捕房派探將沈拘押於今日解送公堂訊奪 
[划船不願領照之藉口]  
　　松滬護軍使何豐林前曾令飭滬南工巡捐局長速將浦江内自爛泥渡至南黄浦龍華嘴等處東西兩岸所有之江北盪槳船查明船主姓氏並須編號領牌分别釘列以憑稽攷一案當經該局姚局長飭知巿舶所承辦人錢寳如迅行查明船隻實數限即造册呈報然後編號釘牌在案兹聞此項划船其計有六百餘艘分泊東西兩岸各碼頭計巳領照者約有三百餘號尚有大多數船戸均意存觀望延不領取迭經該所承辦人往催之下聞係照上所註均係爛泥渡碼頭字樣僉云如領得後祗能在爛泥　營業不能再在别處渡客頗爲疑慮云云該承辦人因辦理多方爲難聲請改換以便普及編釘云 
[永安街巨竊案結果]  
　　住居法租界永安街地方之吳街華家上月十一日被學徒王同根竊去珠飾現洋鈔票等物共計五千餘元之譜而逸當經原告報告捕房請緝在案現爲包探韓邦逹程子卿偵悉前往將王及串黨之顧月生普收贓之喬峻良等一併拘獲吊出珠飾等物鈔票現洋均被用盡故此無從吊案帶入捕房押候訊究在案詎串黨之顧月生因畏罪在押自縊身死經中西官騐明由堂棺殮各情己誌前報昨將王喬兩人解送法公堂請究先由韓程兩探上堂稟明前情繼據原告吳指華投訴被竊情形求究詰之王同根供實係死者顧月生唆使民人行竊後偕同乘輪至香港游玩於是月二十九日將洋用盡後復又來滬所竊洋銀大都輸去最多餘均在妓院内　去是實喬峻良供前由死者顧月生持有珠花質票前來由商人出洋三十二元收下當由商人向詢此物從何而來顧稱係伊妻子之物故憨上下旋即備本一百七十五元贖出後售與某姓計洋二百十五元實不知係竊贓求宥中西讞員會商之下判王押西牢二年以儆喬峻良不應收買來歷不明之物着罰洋五十元外再賠償原告珠價洋二百十五元抄案之贓交原告領去 
[因細故踢傷睪丸]  
　　住閘北义袋角之楊懷寳鹽城人前日扭山東人邱漢廷至四區二分所控稱因民弟與邱姪均係小孩互栩扭敺邱袒護其姪連批民弟之頰民上前解勸邱又糾集多人將民痛毆致被踢傷睪丸疼痛難禁請爲究辦當經倪署員諭將楊懷寳送交南洋醫院騐得傷勢甚重因判邱轉解司法科核辦 
[迷路女孩待領]  
　　淞滬警察第四區第二分駐所昨據黄包車夫送來迷路女孩一口到所請核當經詢據該女孩聲稱名周小六子年十歲阜寗人住嘉興路家有一母一妹因母親拾煤未歸出外找尋因此迷失歸途等語該孩身穿藍底白花舊衣褲赤足現已暫送閘北慈善團留養矣 
[送回被拐女子]  
　　長安路仁濟里十四號婦人孫儼氏之女名小狗子今年十九歲曾經許字與人迎娶有日不料今歲舊曆八月初六日忽然不見該氏各處找尋訪悉實遭蔡桂生誘出託其同黨陸友仁藏匿遂將蔡陸扭控四區中二分所警局當因案關誘拐命送上海地方檢察廳訊辦嗣奉檢察官訊供之下判將蔡陸二犯分别收押着將小狗子交案再訊在案兹悉蔡等巳於昨日暗使人將小狗子送到該氏家中該氏一見女回不敢擅專當即携女投到檢廳稟明有人將女送回等情奉諭飭將小狗子暫行收押侯次日提同在押之蔡陸二犯到案質訊核辦 
[稻柴漲價之原因]  
　　日來本埠稻柴一項價日增漲每洋一元祗購稻柴百斤餘尚無貨可得推原其故蓋因稻柴來自浙省及松江等處沿途遭軍隊攔阻偶有一二柴販得能載柴到申亦遭碼頭匪類之累所以業此者皆改營他業連日城内外商民居戸大半購買硬柴應用矣 
[虹口小菜場内之凶劇]  
　　住居虹口西華德路一千四百零八號門眚牌向在漢壁禮路八百六十九號門牌某日本人家爲大司務之雨在西華德路老人沈福來於前晚九時許在西華德路老小菜場裏面被仇人某甲糾黨六七人持刀戳傷肩背等處甚重頓時倒地暈去迨巡街捕聞警赶來行凶人巳四散逸去該捕遂雇車將沈車送醫院療治外據情回稟捕頭立飭通班中西包探分往調查起畔情並將帮凶兩人拘入捕房略結口供一過押候解廳請究 
[混用僞銀幣之拘押]  
　　無錫人丁根生前日身藏僞小洋多枚至西楊樹浦路三百四十六號門牌陳李氏所開之小雜貨店内以購買香烟爲山混用僞小洋一角後復將鉛質四開四枚八開三枚向掉大洋一元經該氏之子陳阿大常場察出鳴山一百七十九號印捕到來將丁拘入捕房經捕頭詰問口供一過又在丁之身畔搜出四開一枚八開四枚因飭押侯解送公堂訊究 
[查獲燕子窠]  
　　許增卿因在公共租界北京路保康里六百五十一號屋内間設燕子窠被老閘捕房捕頭偵悉於前日派令中西包探協往查明當將許與吃烟人王阿良洪阿林連同烟具一併帶入捕房奉飭王洪兩人存洋保出許押候解送公共公廨訊究 
[歇夥冒名竊物之拘究]  
　　新閘大沽路顧文記電燈店巳歇學徒李青華因用顧文記名義向華洋各商號及居戸以代修電燈爲山乘間行竊衣物質洋化用被控捕房前日被老閘捕房包探馮兆蘭將李緝獲搜出當票數十張並查悉李曾在法租界犯冒騙案經法公堂訊明判押西牢四月據情稟明捕頭諭李押侯吊贓於禮拜二解送公堂訊辦 
[誌謝]  
　　昨承新青年社專贈「勞動界」第七册一册謝謝 
雜評二 
[花世界之慘劇（訥）]  
　　常人對於顯著之危機知所以避之而對於隠伏之危機則每不知避及其發也則曰不測之禍其實禍固有不測者然亦有事前每可以測之而人自不之測耳凡娱樂游戲設備不周之場所當人多擁擠時在在皆伏危機且因此而肇禍者亦時有所聞然而人終莫知所以自避豈其慮患遠禍之心終不敵其貪圖一時快樂之念耶抑亦可謂無常識者矣 
如此次花世界之慘劇縱不身受其禍而虚驚亦不少豈不可憐也哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　自第八櫃口經後關役忽囑受領者在外靜座侯物不知其中又有若何轉折一侯又在一小時以上屢催方以原物送第二櫃口於副件　科長署名之下方重註件數一次並署名訖送第三櫃口櫃上關員復於科長署名之副件背面署名乃詢受領者能如何證明其確爲受領之人於此證明時最好有官署憑照等物在身證明後更須加貼極重之印花稅於通知書書面由受領者於末行空白中署名此時副件一紙巳由第二櫃口收去其原有之通知書卽持至第一櫃口交付關役作爲取包件之憑證區區一梱舊報乃由八九次轉手費半日光陰經一個月上下之擱置眞無謂也以記南美洲之長安水邊麗人圖中實 
者所目覩包件處各郵包縱横滿地堆積如山其無秩序上之精神巳可推想而知至其浮文之多辦理之迂緩尤屬餘事倘寄物往巴西包紥不甚堅者拆損遺失更不足怪巴西人辦事與北美洲人相較眞天淵之别也惟其長於我者本國國勢强盛辦事人等决不至媚外欺鄕愚喪盡天良耳巴西人之大病在﹃迂緩﹄頗與我華相似而其國勢之蒸蒸日上乃彼此逈不相侔其中原因雖甚複雜不能一語而盡然就其國青年之所好尚從而加以觀察亦足以愧我華卑陋惡濁之社會也 
筆剳 
[餅宴記（下）] [  舍我]  
　　予急曰妹猶言我屬意於彼耶彼在千里外吾又未嘗與彼一晤卽吾欲負妹亦何術以愛彼吾愛妹之誠出之靈魂妹豈不之覺耶彼曰母高聲母來矣時老人巳率諸童入園諸童呼姊食月餅彼應聲往予仍痴立池旁目注水中月念彼愛我不爲不摯何今夕乃不我信思至此彼之三弟巳來牽我衣行時衆人已就亭前置桌椅環坐食餅菓彼母曰黄先生何所思予曰無之彼曰思家耳老人曰相處旣久不啻一家吾家即先生家幸勿再妄想自損樂意予但唯唯就座同食巳而老人行謂少選卽返諸童子亦離塵就草地嬉予乃低聲語彼曰妹豈不復愛我耶吾誠自慚不克使君信我彼曰否吾何嘗不信哥但恐哥不我信耳言時以餅劈二份半以饗我半自食且食且言曰今晨家父自燕寄書來謂某廳長爲某局長公子求婚於妹因徴母同意母以問我我謂雖死不能承母意似無忤然亦不言書中並云哥父在彼爲哥求婚將有成議言至此聲漸低啞成議二字幾不能聞予審彼芳心中𨺗起無限感想矣苦不能作慰詞但曰吾知妹厚愛我我寗非人而不知所以報妹者予起立近前執其玉腕柔聲曰吾妹吾愛爾爲吾之靈魂吾命宫中之安琪兒吾不得汝者寗終身爲鰥魚决不以吾愛情施之他女郎也彼忽香肩聳動予知其將哭則俯而吻其明眸忽有人大聲斥責曰狂生何得乃爾黄生驚而夢醒則此身猶在斗室中矍然曰吾思此事乃至入夢耶舉頭見窗外明月團圜圓滿無减三年之前（終） 
雜錄 
[傳聞之月與科學之月（二）] [  半梅]  
　　月圓時可見的月球面中央的德萊米山就是取的二世紀時唱地球中心說的埃及天文學家之名他的火口直徑有二百里東北方的夸班爾尼卡司山乃取十六世紀唱地動說的德國天文學家之名火口直徑一百里深逺一萬二千尺火口内還有高二千尺的中央火山聳着月球面南部的智化山乃取十六世紀觀測行星二十年作精密記錄的瑞典天文學家之名火口直徑一百三十二里深一萬六千尺這火山的頂到山脚上有百條以上的放射綫長的逹二千四百里非常好看這火口内吏有六千尺高的中央火山 
新聞拾遺 
[特别賞格] [  湯受武]  
　　揚城某紳子翩翩年少不務正業留連妓院樂不思歸家人與之斷絕關係彼則東扯西補盡意揮霍北里名妓某與之相交最深曾假以英餅五百番言明中秋節子母一併歸還詎某子床頭金盡不得巳星夜出走事爲某妓所聞自知不了乃妙想天開招集一班素與某子相諗者許以特别賞格如能將某子就獲者准予一宿聞風通信者准予堂差十次云 
[新奇騙術] [  隠厂]  
南京某女學敎員姜女士江陰人年方三七品學兼優女學界中頗有聲望不料前日午後忽有一不相識之少年口操江陰音求見女士姜出見訝其素昧平生少年曰寒舍距尊府不過百武豈女士忘之耶此來但求借洋若干元以度節姜以無錢答之少年怒曰汝若不借莫怪鄙人不義决將汝之噯昧事宣布名譽攸關其三思之姜自思並無何等醜事然終恐其寃誣有口難辯不得已乃以番佛十尊爲壽少年始去姜自受騙怏怏不樂同事等窮詰之始白其事聞者咸笑其無用云 
[奇童眞奇] [  悟空]  
本埠威海衛路左近某里庽一江西人許某者其五齡之子雙耳重輪見者讚許其天生異相咸呼之爲重耳奇童若而人者爲未來之偉人歟抑仍爲蚩蚩之愚氓歟頗難揣測姑誌之以覘其後 
[闊少不闊] [  立德]  
中秋夜十二時許行經清和坊陡聞弄内人聲喧譁入内觀之見一闊少年在某妓院門口被一般龜奴拳打足踢後出一惡相之七十烏謂少年曰爾欲登樓見吾家阿媛者非以番餅來不可時已夜半余忽忽引去未知後事如何了結也 
小說 
[社會小說衆醉獨醒（一五二）] [  瞻廬]  
　　第二十六回出風頭談論未婚壻覓戒指寃誣苦學生翠娥冷笑道他們不偷我東西因甚要遮遮掩掩不把衣襟解開你們舊學生只帮着舊學生翠娥没說完郤被慧姑剪住道翠娥姐我們說話都憑着良心上的主張休說新舊成見一律破除便是貧富階級也都看做一樣並非强詞飾理專替他姊妹倆辯護不過就我們的眼光裏看來他姊妹倆一定不幹這事多分是你的一時誤會你要搜檢他們倆的贓證不如先在你自己腦　裏搜檢一下子究竟你洗手的當兒可曾脫下戒指可曾放在桌子上可曾瞧出他們倆攫物的破綻不妨搜腸索肚詳細考察一下子常言道事不三思必有後悔這個賊名兒怎可輕易出口翠娥聽着惡很很的瞅了慧姑一眼便說好好做賊的不錯倒是做失主的擔受不是做賊的不該搜檢倒呌做失主的搜檢一下子反了反了這世界眞反了聽你們的口風好像我自己藏起了戒指寃人家做賊敲人家的竹槓這姓林的兩個是著名的窮鬼窮得狗肝都出我貪圖着甚麽要向他們去敲詐自從生了耳朶不曾廳得千金小姐去敲乞食婆的竹槓况且眞贓現在只要搜檢一下子包管立時破案翠娥說到這裏把手拍着胸脯彷彿這事巳有十分把握誰知放下手來無意間在自己衣袋上一碰暗暗吃了一驚赶把手在衣袋裏摸時原來這隻戒指好好的在衣袋裏藏着猛然想着天天洗手時常把戒指脫放在桌子上今天忽忙隨手在衣袋裏一塞比及洗畢了手一時恍惚郤向桌子上覓戒指覓不得時了悄細細思索才閘出這場笑話 
自由談之自由談[  鵑]  
　　人間令節殆專爲富人而設耳貧者無與也即如中秋一日彼富家飛觴醉月歡笑若狂而蓽門圭竇中且有以淚眼望月思一簞食一瓢飮而不可得者明月有知其將何以爲情 
 
 
 

Page 15

 
 
   
 
 

Page 16

 
 
常識 
常評 
[迷信與眞信] [  不冷]  
　　近人每以世俗務虚之習稱之曰迷信以其不求諸實在而求諸虚無縹緲之神鬼也雖然余謂此不能但爲世俗咎因無可眞實信仰者在則彼可憐之羣衆雖欲不迷信而不得也 
譬如疾病無良好之醫生所治之道彷彿而不可靠信之醫生與信之鬼神無異譬之如訟獄無公正之法所斷之獄顚倒而不可測信彼法律與信彼鬼神亦無異蓋信鬼神而謂之迷信者以其虚無縹緲而難徴實也今中國之實事其虚無縹緲而難徴實也一如鬼神則人又安能去彼而就此哉故余謂苟欲使人眞袪迷信者必當於使人可信之處著力若僅駡他人之迷信以爲無識無用也 
道德叢話 
[減食助振] [  徐忍寒]  
　　丁君文瀾與予弟雄萬均本埠江蘇省立第二師範生也昨來視予談次述及該校全體同學近有減食助振之舉蓋法先賢范文正公食不兼肉之儉德乃減葷一肴者月終集所節之欵悉捐信用素著之籌振機關代濟北方五省二千萬之災黎夫以已飢已溺之仁心行解衣推食之義舉雖爲數僅百元有奇然較富商逹宦之動振鉅欵别有作用者似屬難能而可貴况復出於全體學生之自願自動赤誠可掬尤非意在釣名沽譽者所可同日而語也深望全國各公團竭力提倡各機關切實仿行各員司暫制老饕俾集腋成裘源源滙濟拯民水火同登袵席則是災黎再造之幸福悉出諸君減食之苦心互助博愛一舉俱備美哉幸毌觀望 
[慈善家應具之鑑别力] [  頑石]  
　　自民國成立以來社會上差强人意之事惟慈善事業之日見發逹耳遜清之季雖各處　均有慈善機關之設然較之現况未免相懸逕庭此則我國社會中之一好現象也顧同爲兹善事業亦頗有輕重虚實之分兹特略舉如下以爲諸大慈善家告焉 
（甲）設立工廠環顧我國人民貧苦者實居多數慈善家欲籌根本解决之方則莫如多設工廠蓋此種慈善事業非特不耗金錢倘辦理得法且可藉以生利兼之提倡實業亦爲救國之良圖總之社會上多一所工廠食力者即多一噉飯地亦卽國中多一生利機關一舉而數善備計莫善於此矣 
（乙）捐資興學推廣敎育似與慈善無涉試一推其究竟實爲慈善中之根本要圖也覘國之强弱全視乎人民之良否人民之基礎端賴乎敎育故推廣學校實爲當務之急諸慈善家切勿以其遠而忽之也 
（丙）賑濟災荒如决堤如火警如水旱饑饉此皆急待賑濟者也蓋災區人民要皆命懸呼吸迫不及待凡我同胞咸當速爲設法義無反顧若待從容籌備則災民將塡入溝壑矣所賴辦賑務者切勿好整以暇視爲無關緊要也 
（丁）各種善舉若醫　也孤兒院也清節堂也濟良所也棲留所也施米也施粥也施棉衣也施材也施藥也修築橋樑也平治道路也種種善舉不一而足要皆與＝社會人民有直接之利益餘如助愿建立廟宇也施捨僧道女尼也放燄口也打公醮也侫神也吃齋也媚鬼也誦經也此種妄誕之事亦目爲慈舉鄙意實不敢贊同蓋此種事實非徒無益且有害也總之救死且不如救生而况於侫神媚鬼乎人生於世猶之樹也植樹者須於其生時加以培壅方能欣欣向榮日見其盛若至枯槁之後雖加培壅亦無益矣人亦猶是當世之慈善家其亦以鄙見爲然乎「邇來有以奬劵之羨餘充賑欵者是亦飮酖止渴之政策也」（頑石附誌）（乙種酬） 
衛生 
[便秘之起原及治療法] [  陳言]  
　　人身之構造猶機器焉食物煤也腸胃鍋爐也糞便灰燼也灰燼積則鍋爐壞糞便積則腸胃壞故便秘恒爲百病之母便秘之起原最普通者不外下數種 
一少運動食物經胃入腸養分逐漸減少所餘渣滓全賴腸之蠕動以輸送出外常勞動者肌肉强腸之蠕動力亦强少勞動者反是故便秘之症恒見諸文人學士 
二食物不良腸中有一種津液蠕動時用以潤腸壁能將廢物逐漸滑過而無礙膩性或燥性之食物恒足使此種津液失其功用如炒落花生炒米粉以及過熟之蛋等物多食之必致便秘 
三過食腸之蠕動力有限倘飮食過量則一部分之廢物勢必不能排除淨盡積而久之分量愈多質地愈燥輸送愈艱而腸亦愈疲於是乎便秘 
就上觀之可知便秘皆由不愼於徴而起故療治之法亦以不藥爲上簡言之約有數端 
一多運動多運動則腸内肌肉堅强蠕動力增進剩餘廢物自能按時排洩而無鬱滯之患 
二節飮食 
三食時細嚼細嚼則消化較易可以節省腸力不致疲乏四按摩腹部每晨起夜眠以兩手周圍腹部輕輕摩擦之約四五十轉以腸内覺熱爲度此亦健腸之一妙法也 
五日飮鹽湯每晨起飮淡鹽湯一杯以蕩滌胃腹積垢此理與家常刮鑊去灰無異 
六愼擇食物患者宜食清潤疎爽易於消化之食物如粥飯麵包牛乳豆漿等均無不可肉類卽不甚宜以其難消化且性多膩也糖食及炒食均宜暫忌 
七多食水菓水菓質類清凉且助消化常食之可以潤腹通便 
以上數者皆簡而易守所謂從根本上着手也若或便秘過烈一時不能獲效則可暫服瀉劑自余經驗所得以硫酸化鈉爲最良此物性温和服之稍久亦無害用法甚簡單但將該藥一匙加開水飮之即可此外萆蔴油尚佳惟不宜久服至巿肆所售補丸等則宜切忌蓋該丸係大黄製成服之易起炎症且能使人成癮也 
灌腸亦爲便秘之安全療法惟宜愼重爲之否則反此害菌入内矣（不受酬） 
政治常識 
[内務行政之變遷及近世之分類] [  李芬]  
　　古之國家以保持國家存立爲其目的或儲兵備以禦外侮或蓄財貨以防軍興或講縱横之策以制他國當時之外交軍務財政　漸發逹至國民之利害如何社會之現象如何如秦人視越人之肥瘠漠然無動於心斯時之内務行政尚未發逹也當十五世紀時法國有所謂警察一語以别於財務軍務司法及寺政而内務行政全體歸之警察蓋其時内務行政之範圍僅以維持公共安寗秩序爲限也至近世文明諸國知國家之存立與人民之幸福均有保護之必要於防社會危害之消極行政以外更進而爲積極行政以期增進人民之幸福於是内務行政之範圍逐漸擴張然猶統謂之警察行政殊嫌不當以故近世各國之内務行政分爲二類 
（一）警察行政以維持公共之安寗秩序爲目的内務行政中之消極作用也凡各種保安警察及行政警察之作用屬之 
（二）助長行政以增進公共之福利爲目的内務行政中之積極作用也凡人事衛生經濟敎育宗敎救恤等行政皆屬之 
以上二者均屬内務行政之範圍惟我國政治不良官僚腐敗於助長行政至今尚未發逹虐民之官吏無論矣卽素稱爲良吏者亦不過能維持地方之安寗秩序而巳欲求其興辦公益以增進人民之幸福者幾如鱗角鳳毛之不可多得縱有抱此志者亦苦於本地紳士之不助或從而反對之無怪乎事業之難成也他日地方自治成立當能力矯斯弊也夫（乙種酬） 
經濟 
[組織農民銀行的提議] [  河濟]  
　　現在中國的言論界對於各種改造運動提倡得很高但是對於農民經濟問題雖然有了幾篇文章却不見得十分發逹我以爲各種改造問題雖是緊要比較起來農民經濟問題還是重要得許多呢因爲現在中國農民的生活困苦萬狀我恐怕不久就要發生危險了爲什麽呢因爲農民没有資本的緣故往往不能如顯儆去譬如明明知道農具不好因爲缺乏資本没法改良肥料不足没有增加的能力只好仍舊若是向號莊銀行借些背了很重的利錢還是不夠往往還要把土地房屋當作抵押品三年五年以後把本利計算起來把土地房屋吃没還要找出些唉這種農民的生活可憐不可憐呢所以上海浦東一帶和我們浙東的地方有許多農民情願投向資本家的工廠裏去作工不情願去種田地如果長久這樣下去中國的農業簡直是要破産了 
我們要救濟那般辛辛苦苦的農民照我的觀察只有組織農民銀行的一法現在我把辦法略略地說幾句 
（一）股本由農民自己擔負現在我假定一個例譬如一個村落有五百個農家每家出銀十元那末所組織的農民銀行就有五千元的資本了 
（二）借欵凡農民有必需的時侯可以向銀行貸借所取的利息應該很低至多每月不得過五釐并且可以攤還 
（三）職員由各股東公舉之以信用素著并熟悉帳目者充之 
（四）限止借欵祗限於股東借時須立借據并須保証一人上面所寫的四條不過是大槪的辦法如果能夠實行非但農民自己不吃苦頭就是中國的農業也有振興的希望了（乙種酬） 
商業常識 
[辯秉陶舊式簿記之缺點] [  塵隠]  
　　予畢業商業專門即自行經商於簿記學稍有研究新式簿記固佳但舊式簿記亦必流水往來貨物錢總四宗一線穿珠始足徴信居常解决商家銀錢糾葛多端調賬細勘無不隠微畢露秉陶君抹煞錢總一項致生種種訛誤兹照原條辯之如左 
（一）流水逐日詳細登記爲往來貨物錢總根源但每日售現諸欵實隨手丢人錢櫃（非賣一文即記一文）傍晚經管理人啓鑰查數收入　水隨入錢總滚結至本日付出之欵均係昨日巳入錢總之欵虚收則錢總不符妄付則不能指實所謂因收付項數多寡之不齊因空白而生誑賬者余未之見也 
（二）流水循次謄入往來貨物錢總外别無所謂總清簿也原議慮於清賬及流水上雙方虚收不知錢總具在惡能遁形又奚用細結流水爲耶 
（三）清賬必根據流水記明姓名住址借貸原由間有僅寫某記二字非店東或股東及本店中人斷不容此秃頭記就令可以影戲係筆墨上舞弊文豈賬簿項目齊備之所能防耶 
（四）進貨銷貨賬簿各店寫法固參差不齊一店中實無不條分縷晰一目了然至慮經手進出貨物之人上下其手自係用人不實於賬簿奚尤耶 
要之單式簿記雖格式不齊亦未至惡劣如彼現值提倡進步之時恐投資家以爲中國商店有如許弊端望而裹足於商業前途影響極大故有是辯至普及商學改良簿記予實與秉陶有同心也（乙種酬） 
識字捷法 
[應用字] [  濟滄]  
　　率捕鳥罔也篆文作　　象絲罔上露竿尖下其柄也又遵也循也又領也又用也又輕遽也又皆也大略也又表的也又同帥又音律一定之限制也曲受物之器也篆文本作　象其形一說蠶薄也又屈也直之反又委曲又一偏也又僻也又樂曲也女陰也篆文作　古文作　或曰古匜字沃盥器也皆象其形又語之餘决詞也又發語詞略含亦字意 
 
 
