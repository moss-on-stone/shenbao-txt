# 1882 - 6 - 4903122

 

Page 1

 
 
[曾俟日記出售] [  本舘謹啓]  
　　言侯以元動哲嗣具華國鴻才奉　命出使英法兩國并以俄國議和之事畀之不踚年而和　克成中俄好合卽此可見經濟之燄有遠　乎前　者巳前於友人秦頭見侯手錄日記一卷自戊寅九月初一日起至己卯二月二十六日止皆記奉　命出使諸事而於外國之政教風俗尤爲留意不　以筆墨見長爰爲之排印成書以供共賞茲巳告竣訂成一本收回工本洋一角正於本月十五日發賣售處仍照　例恕諸君必以先　爲快也 
[灾出售] [  申報館間壁申昌書畵堂啓]  
　　本號有票好紅頭自來火出售與外洋之虎牌　牌無異一括卽燃並無着而旋滅等弊如蒙賜顧乞移五來本號議價此貨包退包換意叟無欺　　均可發兌　補 
[飭堂官愼重京察　諭言後]  
　　古者三載考續之典所以行黜陟之權其法至公唐虞三代皆行之特其舉廢之數書缺有間無可深考後世考課百官必推虞書爲古今用人之定法而制有詳略不能一準　同我　朝酌損益之中官人之途旣較寬於前代而察吏之法較備於歷朝京官之有京察也其意與外省之督撫舉劾屬吏從同然外吏除三年計典之外又可隨時甄別其才之優者卽密保超權亦不爲過若平庸貪墨者則專案奏叅與年終劾罷名任督撫之意以行之一則叙列事蹟不啻數罪而攻一則加之考語不必實舉其事似一詳一畧不足以服屬吏之心而朝廷旣假督撫以權卽不聽被叅者之辯白此外隨時奏請者薦與劾大率類是而京員無此章程京察之外未之聞也蓋京員委蛇供職無有重任其賢否不易知而外省屬史則往往地方公務卽非實缺一署一差皆民生利弊所繫功過不可掩也故待外官者嚴而京員特寬也然所以寬京員者非謂京員大抵如此無甚賢否之殊也其資歷紳而養才望者誠有過於外官是以京察一事不可以疏忽也京察之示各部寺院堂官察其僚屬以各爲薦劾乃近來堂官僅以資格之深淺別等第之上下而衰庸之員皆置諸不升不降之地甚至有舉無劾豈不與京察二字之本意相左乎昨日恭讀十另二十六日諭旨　聖意諄諄訓誡豈非以各堂官視若具文虛應故事耶可知近來京察之典不足恃爲儲才之法以收得人之效矣從前京察一等之員簡放外往若道若府皆一時之人材且其時捐章未減仕途未濫外省候補者每省道一二人府二三人而巳或竟無候補道府故列入一等之員皆不數年而簡任實缺非從前之人材果勝今日無愧於實缺也然放缺之後或循資格而升或膺超攉而上倏而兩司倐而督撫皆堪勝任誠以到入一等該堂官必細加考察試以吏治然後能不負所薦也今則薦者較多而用者實少其由道府而兩司而督撫位愈尊才亦愈大者更覺具少豈世運爲之也蓋捐班旣多得缺日難各堂官亦知列入一等之員雖經引　見記名而簡放無期卽有自請分發到省者亦止隨班逐隊仰上憲之聲色或輪值某局總辦某局提調等差冀分薪木以自瞻而已若而人者　特旨記名之官階尚不可得則亦能有幾人越數年而藩臬越數年而督撫者是以潦草開列務足額而不肯懸空也然仕途之擁擠固由捐務之减成而京察人員究與捐班有別不得因其不能盡用視若無足重輕而奉行故事也軍興以來外省督撫藩臬十九皆統軍之帥與參謀之士由京中部堂院卿貳特擢外任與資格最深循例遷補者財十不待一二人初以爲兵燹之餘宜　善後休兵息民其事相因非熟於外省情形者不辦也乃自同治初間至於今日亦閱二十年矣而每見簡放督撫兩司猶不出乎軍務人員而外此可知舍軍功一途而人才之難得也獨是閱年旣遠老成凋謝向來著名各員漸覺不敷　使用才爲今日儲才爲將來　朝廷能不先事籌之耶近來撫出缺已不勝遲回審顧之思而况於此後之人才　諭旨所以嚴責堂官令其愼重京察者職是故也雖然才不擇地而生京員之中固有堪爲督撫兩司之才在於儲之以持用卽外省候補之中亦有堪爲督撫兩司之才又在於試之以見長今則道員二三十位知府五六十位有情面有聲名然後常得局差優支薪水仕途茍不疏通則亦藉此無足重輕之事聊以自娛而終身無見才之地也豈不可惜哉吾故謂以愼重京察責堂官所以收京察中之人才而以疏通補署責督撫正所以識候補中之人才安得居上位者皆住以人事君之心而愛才如命也耶 
[電音彚錄]  
　　○本月十四日倫敦發來電報言俄國格郎司達脫地方突遭囘祿傳聞係尼希利士黨人放火所致云又言法兵與多尼思土匪搆戰一事刻下已將土匪追至馬祿哥地方尚在互相爭持也又言利墨利克及見思多韋兩處搜獲軍械甚多均爲官軍收去又言有地名尼麥固倫亂黨滋事其爲首之人刻旦獲到身上搜出一紙言凡有輸祖於國家者皆當殺之亦可見其橫而無禮矣 
[紐約火警]  
　　○美國新聞紙言紐約地方有大碼頭於華九月十五日失愼是日適有貨一船甫行搬運上岸又有多貨欲裝船而尚未裝人悉以付之一炬其被焚之貨則皆係棉花及鐵路云 
[曉諭鄉民]  
　　○有西人至鄉間打獵而囘者述及前次有兩西人至高　縣屬鄉間打獵鎗機猝發誤斃小孩現在官憲出有告示曉諭該處鄉民人等凡有西人至此必須各自安分不得滋生事端如有小孩等擅自玩弄西人物仵以至有所損傷咎由自取皆不于西人之事云云故刻下西人之往該處者土人絕無滋擾卽小孩等有尾隨其後者揮之使去卽從命如響惟經過卡子等處必索護照騐視西人亦出照聽騐云 
[盜劫米店]  
　　○杭垣錢塘門外之昭慶寺前爲一分聚落是處有茶酒店兩三家其餘則米店熟食店及經房等約共不及四十餘家有某號小床店資本無多惟仗米行中轉運稍沾微利店中亦僅三四人不意本月初一日夜間突來匪　十餘人打門直入各人手中持有利刃洋鎗等件入門後先放洋砲數聲以示威一面滿店搜尋僅尋得錢四千五百文餘則零米而已緣店中人皆臥樓上而樓梯之上有闔門關住匪等爭先上樓爲闔門阻住而身在梯上不能用力挺撞且其門自上而下渾成無縫故無技可施店主急令兩夥齊立於闔門之上手中各自鳴鑼羣盜旣不能上屢而又聞羅聲　耳始共驚懼散去店中僅被搶去錢四千五自文是以不去報官云 
 
 

Page 2

 
 
[皖垣官報]  
　　○藩司盧示太千縣宏潭巡檢缺委試用從九吳會祖署理 
[接錄貓耳山命案供詞]  
　　○　鮑洪卽潘洪供年三十五歲河河縣人家有母親餘沒別屬小的先在下關胡天森豆腐店爲夥那時開花營向未裁徹時常挑担到三牌樓一帶生意因此與那開豆腐店的李祥興相識他隣人曹春高妻周氏小的也認識的那阜甯縣人朱彪常在外賭錢並與李大鳳同夥行竊小的也與他認識光緒三年四月裹小的辭退生意在外挑賣水果朱彪邀約小的到淸江時值會期朱彪在會上扮判官小的就回家探望十月裹小的由家動身搭船到仙女廟因水小不能行船上岸拉縴先會見朱彪帶同他妻子高氏並一小男孩還有這到案的許篾匠夫婦帶着三個女兒同坐一船攏岸停泊後在那裹會見周五帶一十八九歲的女人這劉奶奶卽劉高氏坐一小船彼此會見周五因缺少盤川朱彪當衣兩元替周五付淸船錢周五們就過船上開到六合開娼的林三子家住下許篾匠長女在興化卽與朱彪有姦因此他纔帶許篾匠下來同住那時朱彪與他妻高氏一房周五同劉高氏並王姓女人一床歇宿小的一人在堂屋住宿後來王姓年輕女人與周五日夜吵鬧因此移到朱彪房內去住就與朱彪有姦十一月十五日朱彪把那土姓女人私自拐走不知何往周五欲要追找因朱彪身帶洋砲恐被受害不敢找尋過了幾夫朱彪把那女人帶囘六合經劉高氏替朱彪在東門外那邱姓菜園租房屋居住其時朱彪起意想賣許篾匠的女兒後見他把二女翠珍送到張四家當娼朱彪心裹頗不願意許篾匠見他情形不好多給朱彪洋錢了事後聽說過允給朱彪洋錢二十餘元許篾匠當把張四付的洋錢給了朱彪二十餘元其實許篾匠將女爲娼亦是怕朱彪出於無奈那時周五因朱彪兇橫不敢向討女人就求他跟那婊子金林相好的老爺把朱彪辦過死罪那老爺說不能行到十二月初間下大雪天朱彪又把王姓女人拐走周五心懷不甘就與小的商議說現在下雪天氣他身並無棉衣禦寒如一人往我朱彪慮恐弄不過他情急約小的同到江南找朱彪如找着他肯還人便罷如不還人向他要錢倘人錢均不肯給就把他弄掉囑託小的相帮小的因見朱彪不與他妻高氏同住就乘間向高氏調戲成姦亦恐他知道必要害我是以周五一經囑託卽允從帮忙其時沈高氏在家弄飯劉高氏在旁勸周五說朱彪曾在營裹吃糧學會拳棒總要柔軟與他商說不可動手先吃他苦後劉高氏走了周五卽於初七日中午同小的一陣動身在通江集住宿走在半路小的問周五可帶東西他說帶了小的並沒拏着初八日過江進城在評事街會見朱彪在攤上買鐵鑿喊同到茶館喫茶朱彪見周五到了朱彪說王姓女人巳有人看過要娶不知他與周五私下如何說法小的未曾聽見是日下午朱彪同他乾娘將王姓女人送到南門外繆瘸子家次日一早朱彪邀了周五同小的一共三人到繆　子家約在左近茶館吃茶朱彪說王姓女人是周五的妻子當日說明女人身價洋一百零八元是五出名用周五寬名字託測字人在茶館後面小房內寫立婚書念與周五聽過畫了十字繆　子轉交買主余姓收去繆　子因周五要先回家是以拿出金戒指交給小的轉交周五拿去當本洋八元錢五百文其時周五並當着繆　子面說女人身價交小的代收朱彪乘周五不在面前私對小的告說所有王姓女人身價洋錢不可付給周五等他到六合把許篾匠三个女兒帶來拿錢以作盤川到上海去的話他就假說囘浦口營裹及周五當錢回來小的告知前情周五說呵他還有這等惡話麽當卽招呼小的晚間到北門橋飯店內背話商量隨在茶舘拿了洋錢八元先行走了順買十二文石灰帶在身邊至晚小的到北門橋飯店會見周五朱彪同桌吃飯朱彪說他現在無錢回家起意到三牌樓施中和香燭店做案得贓作川資回六合去帶許篾匠女兒他不知小的與周五商同殺他所以小的同周五被糾卽允入夥朱彪隨卽出門買蒲鞋三雙大缽一个表心紙兩張那時朱彪身穿紫棕色舊川綢棉袍一把掩住並未鈕扣外繫腰帶足穿蒲鞋把布襪鞋同鐵鑿用藍布打成小包背着夜深三人由店動身同到三牌樓竹園旁空地蹲下烘火有三四更時分大雪後地下雪亮夜靜無人朱彪打開包袱捲煤小的乘他不防在背後用兩手緊揪朱彪髪辮不放朱彪一奔被雪滑倒仰臥小的亦被滑倒兩人同趺地下周五趕來抓了一把石灰洒在朱彪臉上隨拏身帶篾刀在朱彪頭面上身亂砍他喊呌小的兩聲後就不能動了小的鬆手卽在朱彪裹腿布裹拔出藍布裹把的皮鞘兩邊口一面平一面魚背式兩合小尖刀兩把在朱彪肚腹下身亂戳了幾刀因夜問看不淸楚不知傷何部位並沒拏周五篾刀砍殺的事隨把　布裹腿布解下因布上濺有血跡是以連同小刀在過街亭邊均各撩棄周五拾起篾刀把朱彪髪辮砍下將辮線拆下頭髪棄在土橋溝邊篾刀據在屍旁小的並沒把朱彪單褲脫下及把褲帶解下自繫的事屍旁艸繩一根是蒲鞋上的隨卽一陣走開周五先囘六合小的於初十日出南門外過了兩天仝繆　子送王姓女人到大勝關上船買主余姓付給身價洋八十五元回到六合如數交給周五分給小的二十五元小的就把周五同小的殺死朱彪情形向沈高氏劉高氏告知的現巳多牟當日所說的話記不淸了後來許篾匠因茶壺被小的家煨化想起他的篾刀遺失要小的賠償小的當說就算是我把你刀失落共賠還五百文是在欠小的棉被價錢洋一元內扣還的四年正月小的到邵旧把高氏母舅任名喜帶到六合接出高氏到揚州居住任名喜作主把高氏許配小的爲室巳三四年了生有一女前年冬月廿女日小的因家鄉荒年帶妻子到此地南門外拏老米牌度日並沒到過城北前日被拿至保甲局小的已實供了後來保甲局兩位老爺帶小的仝周五去看當日殺人的地方小的到場看明並將當日如何設法比與仝去兩位老爺着旁邊有人說這地方就是尚屠戶移屍地方小的道實在寃枉其實這命案只有小的仝周五做的並無同謀加功的人起案兇器篾刀已經周五仝許篾匠認明實係周五帶的小雙刀撩樂無存那日朱彪被殺時年約三十餘歲身矮面瘦頭髪甚多有些花白髪辮上打黑辮線至小的右面拐字是光緒四年間在興花犯案被刺的今蒙會審小的情愿抵朱彪的命並無寃屈的事所供是實 
　　此稿未完 
[華亭緝盜賞格]  
　　○華亭縣正堂楊爲懸賞緝拿事案據柘林四圖事主顧姓禀稱於十月二十六夜三更後被匪用石撞開後門進內至樓上臥房搜　錢洋衣飾等物喊被嚇禁報求勘緝等情當經會營勘訊差緝迄今　匪未獲誠恐遠颺合行懸賞緝拿爲此格仰諸色人等知悉爾等如能拿獲此案眞贓正盜者首犯賞洋二百元從犯每名賞洋一百元此係本縣捐　給發决不食言須至賞格者 
[覆訊拆梢]  
　　○昨報拘訊柝稍一案法公堂據捕房將曹子蓮瞿阿二王阿大三人解訊花烟館鴇洪徐氏訴稱上半年有一鄉人經我家門首被彼等陸七人痛打不知何故我家見而不忍出爲解勸彼卽遷怒向我家尋仇當爲鳴捕彼始逸去夜間丟進穢物一包口稱貽爾物件及至查看則桌椅器皿均被沾染臭氣不堪當亦禀過捕房等語又據周楊氏稱在花烟館帮傭主人現往鄉間大約二十後可囘前日我等尚未起身聞得街上喧鬧始知有火藥包爆裂此等人並未到過我家不知因何爲此太守令周楊氏洪徐氏先行退去乃詰曹子蓮瞿阿二王阿大謂爾等不認藥包之事而擲穢一節曾供知曉又前尚有人於洪悅來客寓中用鐵　圈打傷其夥亦是爾等否王阿大供稱我不姓王乃姓錢洪悅來事彼已認明非我至擲穢亦曾供明爲瞿桂寶之子慶林其人現在虹口太守見下邊尚跪一人詢間何事答稱名張寶在老閘開銅踢店與瞿阿二爲表兄弟彼父母雙亡其父母曾將伊託我照顧兹伊新買去田地得價後私自携至新街花費入彼之黨奠人實係好人翁 
 
 

Page 3

 
 
太守謂作此等事尚稱好人汝縱令若是負其父母之託矣着令退去并飭捕將該三人仍行帶回管押再候核斷 
[欠案復訊]  
　　○龔華氏揑欠一案除謝巧雲兩次繳過洋二百五十元外尚少一百五十元龔華氏屢次投催謝巧雲呈稱有徐李氏欠伊所買妓女除富林身價請追抵還疉經傳訊各情均登前報惟徐李氏堅稱買富林之洋乃向朱姓借得並未欠謝巧雲之洋昨謝巧雲復投公堂徐李氏亦偕嚴胡氏到案嚴胡氏遞禀并呈借據翁太守略致詰問將禀據暫存公堂仍諭徐李氏趕緊設法淸理再將富林發還擇配云 
[索帳被傷]  
　　○昨日法公堂有寍人袁心洪由其兄袁心昌其妻袁張氏攙扶到案稱在太古洋行東棧包作堆裝係本年六月十八日包起從前爲胡增祥經手七月後彼乃不做帳上彼欠我錢八十一千二百文除收過拾八千伍百六拾文外尚欠六拾二千有零前日向其催索詎伊不講情理致相歐扭竟被踢傷左邊睪丸正在爲難得袁心昌到來解散翁太守詰其上貨堆裝如何算法可有手摺及帳簿等據答稱大件每七文小者每一文陸毫今共上洋布八千件馬口鐵箱等三千陸百件此均作爲大件太守詰之胡增祥據供經手太古堆裝並無大小分別每件祗有一文祟毫由帳房算出袁心洪之帳早巳算結誠恐糾纏故於拾月弍拾三日遣人偕伊親到帳房算淸詎伊前日忽來毆我帳據呈閱太守謂袁心洪之傷巳往仁濟醫館看過實係被踢爾傷在何處亦可往騐胡稱胸前被伊打傷至今尚痛翁太守閱胡呈之帳見載有一百餘千文乃問袁心洪何以錢數不符答稱禀中所列均係大件至小件雜貨不在內官謂然則應有荐頭乃是何人袁稱有中人朱錦堂現在金方東碼頭大守將胡增祥申斥謂旣稱帳巳算淸彼來索討儘可呈控何得遽爾逞兇着令交保俟下期傳到作中之朱錦堂再爲核斷 
[開釋被告]  
　　○十五日報列控竊限查一案本訂期于禮拜四覆訊昨晨朱學氏投案請追王杏生仍稱被誣王之兄嫂王東生于張氏遞禀求釋王杏生陳大守以該氏指竊仍無証據碍難准理姑令王杏生交保開釋諭該氏如查有實據再行控究云 
[控竊辯誣]  
　　○昨晨有一人投英公堂衣服華麗稱名文豐階兄由甯來滬卽日赴都暫膚泰安棧昨一安徽人以尋人爲名竊我翡翠搬指當卽知覺追至門口獲住搜其身畔搬指落地斯時華捕適至一同目覩故將其人交捕解案搬指呈閱又一人亦華服到堂自稱爲寶某係文豐之兄謂甯紹太道瑞觀察係我親戚來滬時給有護照今寓泰安棧弟被賊竊翡翠搬指當場獲住是實護照呈閱方阿乾供爲泰安棧主聞文客呌喊捉賊由茶房等帮獲其人姓王名仲山遞禀辯認稱係安徽貴池縣人同治十三年十一月間在皖省候稱縣令德愷處當長隨旋主人得太湖縣缺有主人親信家丁王少亭向我借洋三百元我指望優差是以如數付彼執有借據另一僕人王國賓爲中言明二分起息嗣因王少亭在署權勢甚大敢作妄爲被該邑耆民投撫轅控告十欵裕中丞委員嚴提王匿上房未獲繼中丞出懸賞格能獲王少亨者賞銀三百兩王遂夤夜胃雨逃至境外此係光緒元年八九月間事後主人卸事我亦停歇尋王未遇惟聞其已攺姓楊今我住本城廣福寺左近王公舘中昨在全桂軒戲園門首撞見王少亭當卽招呼向索前欵伊滿口許還隨邀我同至泰安棧坐未片刻忽反面稱我竊其搬指交捕送究心實難甘並知伊又攺姓文名裕今到案却又稱文豐矣禀中並無揑飾如有虛情願甘從重坐誣借據呈閱陳大守閱得瑞道台之護照載明兵部車駕司寶前住京都所過關卡望勿阻查等字樣并閱王仲山禀詞則情節大相逕庭殊爲駭異問華捕曾否目覩搜賍答稱未見惟伊等爭揖故爲拘執又問文前借王洋否答稱並不相識如何向借乃着王仲山交保翡翠搬指交捕房俟細查實在情形再辦護照借據存堂 
[請騐工程]  
　　○滬北新閘西棲流公所添造房屋以便放額收養流民各情疉經列報兹悉其屋業已造成陳寶渠太守恭請關道憲於十九日騐看工程并爲設筵請晏云 
[光緒七年十月二十五日京報全錄]  
　　宮門抄○選單○都察院烏等　奏爲請　旨摺子○　撫岑　奏審明按擬摺子○內閣學士宗室寶　奏請收回　恩命摺子○大臣恩等　奏秋季會哨緣由摺子○又　奏爲奏　聞夾片○閩督何　奏請　頒賜匾額夾片○十月二十五日內務府國子監正黃旗值日無引　見○直　布政使崧駿請　訓○怡王假滿請　安○古城領隊大臣滕安請　訓○阿公請假十日○掌儀司奏二十九日祭　奉先殿謨公行禮○內開奏派騐放之大臣　派出為中堂穆騰阿徐桐祁世長○吏部奏派騐看月官之大臣　派出董恂奎潤寶廷敬信邵亨豫許應　耀年徐用儀○兵部奏派查齋之大臣　泒出嵩山海英銓林鐵祺長春德福八額駙錫祉○召見軍機　崧駿　勝安○○緒七年十月分選單　小京官太常寺博士尹肇熙江蘇監　知縣貴州普安江勳和廣東附河南鞏縣羅振嶹湖南附雲南河西李元淸湖北禀安徽貴池鹿上理直　優　縣丞江西永豐杜恩榮山東供　吏目安徽滁州駱炳燦浙江監　巡檢廣西蒼梧許大霖江蘇吏　典史雲南彌勒程榮緒湖北監浙江象山彭鳳蘭江西監　○○都察院左都御史臣烏拉喜崇阿等跪　奏爲奏　聞請　旨事據按察使銜浙江候補道王蔭樾遺抱告王升以貪吏挾恨唆衆毆官等詞赴臣衙門呈遞臣等公同訊同據王升供年三十九歲杭州府錢塘縣人王蔭樾寫呈遺遞求閱便悉查原呈內稱緣光緒六年三月間巡撫譚鍾麟飭職帶領縣丞鄒增雋等赴嘉興縣勘查荒田職僅調各庄書淸册取供俻查突有數百人鬨至職寓將職並隨員毆辱該府縣許瑤光寥安之並不彈壓拿人明係意欲吞荒暗中主使職禀譚鍾麟具奏在案譚鍾麟僅將許瑤光寥安之撤任嗣經後任嘉興縣施振成解到數犯張茂卿等臬司孫家穀含糊釋放迄未將職昭雪等語臣等查該道員王蔭樾遺抱王升控稱究緒六年三月該撫譚鍾麟飭伊帶領各員赴嘉興縣查荒突有衆人將伊並隨員毆辱該府縣許瑤光寥安之並不彈壓拿人該撫奏明後僅將許瑤光寥安之撤任嗣經嘉興縣後任解到數犯張茂卿等臬司孫家穀含糊釋放迄未將伊昭雪等情控關監司大員因公受辱謹抄錄原呈恭呈　御覽伏乞　聖鑒訓示再據該抱告結稱王蔭樾在何衙門控告伊不知悉合伊聲明謹　奏奉　旨已錄　○○福建巡撫臣岑毓英跪　奏爲審明職官將已故勇丁寄存僞造牌札押錢未成案擬恭摺具奏仰祈　聖鑒事竊查案據安徽民人陳福禀控匪棍張玉田僞造功牌保札一案當飭拿獲張玉田訊據供稱牌札係候補通判魏聨芳交給轉賣傳質魏聨芳恃符狡賴由藩臬兩司詳經前撫臣李明墀會同督臣何璟恭摺奏叅奉　旨魏聨另着先行革職歸案嚴訊欽此欽遵行司提集人証訊辦去後兹據署臬司葉永元會同藩司陳士杰督同福州府知府查騐已故勇丁陳英貴寄存千總功牌保札郵封印信筆畫粗細不同確係僞造訊明議擬奏咨前來臣覆加查核緣魏聨芳籍　江蘇甘泉縣於咸豐八九年間隨其姻親林宜華在江南大營投効保舉藍翎把總五品頂戴同治七年又隨在延平管帶砲船派充哨官十年在浙江捐局捐升通判攺發福建補用由台州府騐明捐照轉詳給咨來閩經福建藩司扎飭仍回原省或由本籍請咨引　見該革員隨由本籍江蘇給咨於十三年四月二十一日抵京將咨文捐照等件呈繳吏部騐收未經引　見在部告假回南措資于光緒二年復回閩省與張玉田鄭姓隆彼此素識魏聨芳借欠鄭隆隆銅錢十三千文屢索無還先是魏聨芳在延平帶勇時有湖南人陳英貴在船作砲手後因陳英貴告假欲赴台灣投奔姊夫毛副將臨行缺乏資斧向魏聨芳借番銀十圓將竹簍一隻內存破衣數件棉花被胎一條功牌一張保札二道塡有干總陳英貴姓 
 
 

Page 4

 
 
名寄存魏聨芳處約俟到台灣後寄銀來取詎陳英貴去無音信光緒三年十二月間毛副將內渡魏聨芳往查陳英貴下落方知巳在台灣病故所有陳英貴欠項毛副將允爲設籌代還旋因毛副將病故欵無着落光緒四年七月不記日期鄭隆隆復向催索前欠魏聨芳應許轉向譚尾街長美棧內借錢歸還慮及長美棧不允將陳英貴牌札帶在身邊藉可抵押富與鄭隆隆同往棧內適陳姓棧夥外出遂邀鄭隆隆到洲邊荼館維時張玉田亦在該處館內吃茶魏聨芳因無錢還欠一時被逼無奈欲將已故陳英貴寄存牌札暫行押錢十數千淸還鄭隆隆欠項俟赴厦門措資回省再行取贖並說明行息二分半年爲期央懇張玉田代爲作保說定押價交還鄭隆隆欠欵當各走散八月十四日張玉田遇素識之陳福談及前情並向代借番銀將牌札作押言明行息二分半年內取贖陳福當允押借番銀十四圓仍俟託人看明牌札眞假再行付價張玉田不信陳福先付身帶番銀四元作爲定錢而散時魏聨芳巳先期赴厦措资未回陳福因託人看出牌札係屬僞造屢尋張玉田討還前付番銀不遇卽將牌札粘呈告發檄飭拿獲張玉田到案傳同魏聨芳質訊而魏聨芳恃符狡賴經前撫巨李明墀會同督臣何璟奏奉　諭旨魏聨芳着元行革職歸案嚴訊欽此欽遵行司訊辦去後茲據藩臬兩司會督福州府收騐功牌保札實係僞造提集研鞫據各供認前情無異再三究詰該革員魏聨芳委因被鄭隆隆逼欠無償不得已將巳故陳英貴寄存牌札託張玉田作保暫行押錢還欠實不知陳英貴寄存牌札係是僞造有心串同誆騙按擬詳請奏咨前來臣覆核無異應卽擬結查此案巳革通判魏聨芳因被逼欠帳無償輒將已故勇丁陳英貴寄存僞造功牌保札押錢未成雖不知牌札僞造來歷亦無串同誆騙情事究屬不應魏聨芳請照不應重律擬杖八十事犯在光緒七年五月十四日恩詔以前係職官營私應請不准援免相應請　旨將該員魏聨芳開復革職處分仍照不應爲而爲私罪例降三級調用張玉田聽囑轉押卽係爲從應减一等擬杖七十鄭隆隆目擊魏聨芳等商押牌札因欲收回欠項並不阻止反行慫恿亦屬不合應請照不應輕律笞四十該犯等事犯在　恩詔以前所得杖罪請免發落張玉田仍飭籍管束陳福以他人牌札輒行受押本屬不應已據自行首告律得免罪應毋庸議陳英貴功牌保札是否係本人僞造抑係得自他人僞造究在何處地方假造陳英貴業已病故無從查究所有失察職名邀免查開張玉田所得陳福定押番銀四元追繳入官册報牌札案結銷毁魏聨芳所欠鄭隆隆錢文仍令照數淸還是否有當除將全案供招咨部外謹會同閩浙總督臣何理恭摺具奏伏乞　皇太后　皇上聖鑒敕部核覆施行謹　奏軍機大臣奉　旨該部議奏欽此○內閣學士兼禮部侍郎銜奴才宗室寶廷跪　奏爲瀝陳愚悃仰祈　聖鑒事竊奴才昨日蒙　恩補授禮部右侍郎聞命之下感愧難名奴才學淺才疏徒以愚直多言幸值　聖朝大開言路喜聞直諫屢荷　天恩逾外拔擢而自維歷練未深恐難勝卿貳之職伏乞　俯鑒微忱收回　恩命俾得勤加學習俟故實精熟再受　鴻施昔宋臣司馬光除樞密副使辭曰陛下所以用臣蓋察其狂直庶有補於國家若徒以祿位榮之而不取其言臣徒以祿位自榮而不能救生民之患是盜竊名器以私其身也陛下誠能罷制置條例司追還提舉官不行靑苗助役法雖不用臣臣受賜多矣奴才以多言受　朝廷知遇伏願　皇太后　皇上於奴才平日所言多加　采擇則奴才終身不遷一官亦感激無盡矣冒昧上陳不勝戰兢恐懼之至伏乞　皇太后　上聖鑒謹奏奉　旨巳錄　○○奴才恩福富陞跪　奏爲本年秋季統　城守尉與朝鮮會哨緣由恭摺奏祈　聖鑒事竊查邊外遊民佔墾地畝與朝鮮僅一江之隔當經奏朋循照舊章按四季派員出邊統巡夏秋二季與朝鮮國地方官公司會哨稽查等因在　本年七月派委城守尉奕　作爲秋季統巡前住巡查並照章咨行　盛京禮部先期知照朝鮮國王飭令該國地方官會哨夫後兹據該員申稱馳抵邊外巡查八月二十日與朝鮮官金鳳求公同會哨該使臣親迆邊境靜肅印結一紙由該城守尉呈遞前來除存查外奴才等復嚴飭冬季統巡之員認眞稽查以肅邊境所有秋季會哨緣由理合恭摺具　奏伏乞　皇太后　皇上聖鑒謹　奏軍機大臣奉　旨知道了欽什○○恩福片再前因　永陵龍岡關繫綦重原練馬隊四十名派員管帶僅足守護　龍岡不能兼顧地方由該處旗兵內挑選精壯添練馬隊六十名認眞訓練以專責成曾經前任將軍岐元附片具奏於光緒七年七月十八日奉到廻片軍機大臣奉　旨知道了欽此欽遵轉飭遵照在案兹准興京副都統同吉據該城協領奇車布詳稱添練馬隊緝捕巡防必須遴員管帶方可約束等情覆查該副都統等所稱係爲管束兵丁起見擬請仿照開原等四城添練馬隊章程每兵五十名揀派營總一員以資管帶應加口分照旗營練軍章程由捷勝營截留船規項下動文入練兵口分册內核銷理合附片其陳伏乞　聖鑒謹　奏車機大臣奉　旨該部知道欽此　○○何璟等片　再臣渡台時據淡水基隆等處紳耆禀稱台灣各屬均建有　天后神廟每遇風雨爲災　誠祈禱輒著靈應本年六月十九日暨閏七月初一二三等日台灣沿海地方疉遭颶風狂雨勢甚危急紳耆等隨同地方官禱於　天后神廟幸蒙　神靈顯應風雨頓止海濵居民田廬不致大有傷損禀懇奏請　頒賜匾額以答神庥等情並據該府縣禀同前由臣等查廟祀正神能禦災捍患有功德於民者例得請頒匾額今台灣各屬　天后神廟祈禱輒應功德在民合無仰懇　皇恩頒賜匾額一方敬謹刊刻分送懸挂以昭崇報謹附片具陳伏乞　聖鑒訓示謹　奏奉　旨已錄 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
