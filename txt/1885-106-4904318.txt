# 1885 - 106 - 4904318

 

Page 1

 
 
[三六號畵報出售] [  申報舘主人謹啓]  
　　本年二月間内廷挑選宫女以備　上用曾於去臘見諸日報茲倩名手撫繪 
輕倩宜古宜今列人此次三十六號畵報之首准於初六日出售畵報仍然九 
[縮印精選大題文彚告白] [  點石齋主人啓]  
　　本齋去年敦請諸名家精選四書大題文彚業已登諸報章現已選竣共得佳文一萬五千篇製局則無縫天衣設色則翻新花樣典麗商皇精華畢集可謂無題不備無美不臻近今罕有其四習舉業者若家置一編朝夕揣摩何患不破飛壁飛去現於四月虽出書分訂十二本外加來板其價格外從亷如有躉售者速來面議遲則恐捷足者先得也此布 
[請繳第二批古今圖書集成股銀]  
　　本齋於前年覆介議紏聚一千五百股信印古今圖書集成每股規銀一百五十兩分三次繳足此議早邀公鑒嗣卽購地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器大工均覽生澀故每日出書無多兹則鉛字業經鑄齊人手亦日臻𡢃熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三朋廿九日以前一律交清切勿遲延悞工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見市面欠隹且此書亦身本重大遂仍印一件千五百部以符原議合併附聞 
[綜論本報近日和議情形]  
　　平安火船由厦赴臺途中突遇法艦被其截擄此滬上初二日西人所聞之信息也時則謂該火船裝載兵丁七百名將弁十七員均被法人羈住竊嘗疑之盖載兵之船雖非戰艦而船上亦有數炮况兵至七百名之多則隨帶軍械如洋鎗等物亦應不少法船游奕臺洋阻截商船民船屢見諸報不過一二艘升旗示意待船已停駛然後放小艇登船搜查或迫脅隨行至其大兵艦之旁請兵官之示以定去留卽纛驅逐其人擄掠其貨焚燬其船從無大帮兵船困截于海面之事平安旣載多兵法船人數决難相較此七百餘人何竟束手待其連船擄去乎縱被船堅固炮彈精利不能拒敵顧以船擄船兩相倚傍之時何不鬨登彼船羣起鬥殺苟鎗彈不多卽持梃桀石亦可斃其百十人而况楊厚庵宫保甫到臺防此路兵丁必係宫保所部勤奮耐戰大抵舊伍店多又何至一遇法船癡立而不能動哉電音簡略莫知其詳正費揣測忽於次日傳聞該船在路爲法人所截船上止有三十餘人法船查問歴四點鐘之久旋卽放行人船俱獲　恙不禁轉憂爲喜深咎前信傳說之誣乃前日又得續信則云此船被擄之後船上諸人紛紛投水法人開鎗擊之當斃三人其十人鳬水遁去尚有十二人復被法人拿獲開鎗擊斃然則船中共止二十五人法人戕其十五或者投水諸人之外猶有在船者合計實係三十餘人參觀各信則後之說似是的確而其人之爲兵爲民尚未可知總之法人殘忍之性行同海盜於此益可徵信矣目前和議正在將成未成之際鄙意以爲法人行爲如此無賴則今日之肯和安知不别有意向以懈中國之軍心而籌彼船之軍實故爲紆徐曲折之致乎盖和約大略未鑡明文而前日電音有定期停戰撤兵入邊之　諭彼國兵船亦於三月初一日弛其所封口岸陸續撤回京師雖未張揚其事而各國使者得信最早法軍中豈猶不知乃三月初一日應撤之兵船而二十六日尚可肆行凶暴寃戮無辜此豈言和之景象乎自法船圍臺以至侵及江浙洋面被擄被毁被殺被燒商民之遭難者船則十餘艘人則百十命價則數十萬律以兩國交兵無與商民之意法人之罪何可勝誅吾知和局復成此等背天理逆人情之事中國不應置而勿較賠償撫卹誰曰不宜條欵之中自是列入法我詎不計及於此而於相去停戰弛封四五日之間公然逞暴絶不顧忌從可知和局本非法人之所願矣抑法人以爲一至停戰卽難復逞故乘此間隙以示餘砘歟本報前日法提督利士卑士與歐陽軍門往來書札足徴和議之確然京友來函謂此次中法議和除重定詳細條約外兩國尚須簡派大臣會勘界址是和雖定議戰已暫停兵亦盡撤而勘界之時尚有意見異同之處卽詳約之内更有彼此允否之端反復離合其機甚微而其禍亦伏而滇粤邊外設使再整戍軍勢常處於不及彼之兵艦則自遵約撤退之後有西貢爲其舊部海防爲其新屬艤集於此以待動靜一旦齟齬展輪東向不過信宿布滿南洋此固當軸者所宜經心不可不計萬全也法船來華由西貢而臺灣由臺灣而大戰而鎭海而普陀而蛇山然通計自去臘廿六日入新正初旬或遠或近見於江浙洋面者無過六七艘初一以前向未停戰具船可自南而北初一以後旣應撤回其船宜自北而南　爲初五下午本埠邵道臺所派出口巡查接濟之洋人忽駕小火船回稱有法船十三艘駛泊銅沙今晚欲進吳淞口也不停戰而法船見少旣停戰而法船轉多且欲進口雖事不果行而其意向究竟何苦不可不知夫法人曾乘滬上議和之隙駛船入馬江安知不乘今日重議條約而駛船入淞口耶鄙意前已陳逹謂和未可恃今以法人之暴遇平安火船與前廿十三船之忽焉至止默爲窺測竊恐此次之和其中必有狡謀　聖朝寛大之恩懔柔遠人無微不至如此背理蔑義之法人乃猶欲戰則戰欲和則和雖使法人貪詐以戰激我者更思以和紿我而我於此寗爲所紿不一報之并不一防之是非曲直之公順逆誠僞之理自昭然於天下後世而中國之體統亦振古而如斯然亦思馬江之役爲何如事而顴可如事而顴可以再見之歟 
[鎭口述要]  
　　日來鎭海口外有法兵船四艘仍泊遊山洋面初二日法提督李士卑士又致書求見歐陽軍門軍門卽命超武船主鄧君曼雲往辭後法督固請不已軍門始領之且囑其來見時須坐杉板船愼勿高駕兵輪以致民人驚恐至次日上午法督仍坐大兵艦鼓浪前來駛至虎蹲山下各砲臺皆竪紅旗以示鬥志法艦遂停並竪白旗求以免戰延至下午五點鐘法人見我軍不動聲色仍退回遊山洋面○錢統領部下楚軍前駐小港　廟本月初四日移駐 [ 
 
 

Page 2

 
 
梅墟○鎭海災黎飢寒交迫前經好善士在晏公廟汧廠施粥後以粥多狼藉遂易之以米已於上月念四日開辦矣日内助者寥寥無幾僅元凱超式南琛南瑞開濟五兵船各輸米二十石杭州無名氏輸米一百石江邑尊鄭叅戎及前任叅將某君各輪米二十石此外殷實之家皆運延觀望竊恐此舉或有始無終也 
[京江火患]  
　　京口二馬路昭君廟側隙地頗多大半被小本營生及逃荒男婦支搭草舍蟄處其中本月初四夜銅龍三下萬籟無聲居民化蝶而游頗得甜鄉樂趣忽聞聲如鼎沸報警鉦鳴出户視之火光熊熊已燭霄漢角聲起處寳蓋山督標營勇各執撓鈎水桶風馳電掣而來先將火道撥開免致池魚殃及不多時各街水龍亦聞警畢集極力澆灌陽侯遂得霽威然已焚去七十餘户矣事後災黎正蹀躞火塲無從棲息忽又銀河倒瀉大雨傾盆以致衣服淋漓愈形狼狽聞此次火災實係匪人所縱無賴奸民忍心害理國法或可倖免天譴必不能逃也 
[嚴查濟法｀]  
　　南匯縣人三品銜知府張志鈞被本地生監四人聨名首告暗中接濟法人牛羊麵包等物蘇松太道邵觀察以事關重大未便姑容前日遂將張解省由臬憲當堂騐收發交長洲縣看学土大令禀稱該職案情虚實未定款經奏革縣中飯歇均係籠禁應否發交休質公所以全體面而愼必閑臬憲准如所請卽行改發數日前原告二人亦已投到禀請交保卢訊臬憲不准亦發代質公所隔别管押聞已密委幹員赴南匯上海一帶訪查確實情形再行核辦君子曰是殆所謂爲法受惡 
[輪船已釋]  
　　晉源言傳聞法人業於四日前將平安火船釋放該船現已駛到厦門云 
[江撫新政]  
　　德曉峯中丞傳見各員及月課武弁皆極認眞近聞中丞關防亦極嚴密每夜二鼓後必親自封鎖宅門不准有人出入然後入簽押　閲視公事其飭吏繕寫委牌時稿條上空出姓名迨　就過硃始由内署塡寫卽刻交值日差懸掛轅門書吏不能先知消息云 
[鳩江近事]  
　　徐頌閣宗師科試太平府屬錄取拔貢生業已揭曉計太平府學周詒忠蕪湖人湯金鏞當塗人當塗縣學王金波蕪湖縣學汪人元繁昌縣學姚愷聞汪君年僅十九其尊人遊幕皖江早作古人母亦相繼逝世於時汪君尚在孩提孤苦無依謝培初刺史爲之撫育教誨見其天資秀發知爲遠到才爰以女妻之未機而採芹泮水食餼上庠今又膺拔萃之選刺史可謂能知人矣而汪君之拔幟名塲有以副知已之望盖亦有足多者焉○郭善臣軍門於上月二十八日乘小火輪往梁山聞有將往金陵之　○新任渦陽縣符明府兆鵬於上月杪過蕪小住二日旋卽乘舟赴任○上月十八日後連日下雨山水驟發有排山倒海之勢船隻俱不敢行駛米價磊漲菜價亦昻○上月二十七日係督銷淮鹽總局楊子通觀察六旬榮誕特至蕪湖雇福喜班往大通藉以稱觴祝嘏○囊年蕪湖縣經辦晉豫賑捐案内請獎各捐生所領俱是藩印實收付捐生收執而部照頒到已久倒換者實屬寥寥現經鄒明府出示招換想捐生聞之當必卽來掉換也○某甲失業有年家徒四壁因念坐以待斃不如逐什一之利或可稍博蠅頭乃搜括各物向長生庫押洋二十十復向各親友告貸得洋三十元以爲資本往内河辦竹放運來蕪不意山水遽發致將竹筏衝斷隨波逐流不可收拾甲惟有臨江洒淚而已 
[温郡雜聞]  
　　新任樂清縣捕廳吳君於上月二十日抵甌叅謁道府憲旋於廿七日履新○統帶援浙各軍劉觀察現因張軍門與温觀察詳請省憲駐留一營分紥磬石以守温郡海口現尚未接回文故劉觀察未能遽爾就道也○温州府李太守接奉明文内開温郡所有酒坊烟店均須請領稅帖方准開張並限六月内一律領齊故執是業者聞之莫不皺眉按此卽開源節流之新章也○東門外池合記紅燭店上月十八夜突來一賊用長梯扒墻而進遂將店内錢斗撬開竊取散錢適一澆燭司務聞聲知覺大呼有賊合店夥友齊起竟將該賊趕至店樓無人敢上惟店東赤膞上樓將賊抱住賊不能脫逃遂以小尖刀向店東肩背連戳兩刀並傷一指店東拚死不放始將賊捆住次日送縣並請騐傷湯邑尊將賊笞責千板發押南攏諺云賊可赶不可追信然○湯邑尊於上月十五日點夘書差誤夘者共有一百餘人十七日將誤夘書辦數十名差役數十名臚列一榜概行斥革並將各翼房管押之犯人姓名登記一牌懸掛大門以便衆覽帝　硃諭如牌内無名卽係私押准其喊寃嚴行懲辦等語可見湯邑尊之認眞公事○各衙門大轎班紅黑帽及各役等往往需索曆包稍不遂意動輙紏衆逞凶雖經官府示禁而若輩仍毫無顧忌近有生員鄭寳璜南紹衣等遞呈公禀籲請嚴辦李太守飭差將控告有名之欽華等六人帶案詎知六人等奉提後竟將鄭寳璜擅行吊打並在南紹衣家大肆詈駡兩人不堪其辱赴府喊寃李太守立卽坐堂訊問將各役從重笞責並將是案堂諭書一粉牌俾衆咸知嗣後各人役不准在　 
外需索磿包如　抗違或被告發或被扭送定干從嚴究辦至生員鄭寳璜等各其自愛勿爲鄉里所鄙勿爲官長所輕等諭故連日府署大門圍看堂諭者莫不交口稱頌也○乾通錢莊倒閉虧欠坙一萬七八千之多早列前報兹聞債主曾某禀請提該店主押追湯邑尊遂飭將崇某帶案訊問交差看管○湯邑尊勤於視事每逢三八告期必親自坐堂收呈遇有詞訟案件隨到隨辦其或收呈之時有被告在城者立飭值日差傳訊當時斷結故闔署差役竟不能片刻離也 
[揚城官報]  
　　本月初二日二等侍衞賀文田過揚○徐仁山觀察之介弟仙遊後於本月初一日領帖初二日發引自程都轉公次咸往執紼致送靈櫬暫厝天甯寺中○慧祥甫鹺尹奉委揚河催漕差○聞初三日張屺堂儲憲已由省開抵運河日内卽可互揚矣 
[松江近信]  
　　新任時蕚卿太守聞於月之十三日履新紅諭尚未頒到并傳得接印後卽欲擇日觀風云○楊邑尊近奉上憲之命嚴禁烟燈已傳諭城廂内外地保確工查明勿得虚應故事 
[津沽雜誌]  
　　操江輪火爐已瓌現用小輪船揓出大沽作爲練船以備操練之師用其管駕黄君掌吉則調往鎭中鎭中之林君調往康濟康濟之馬君復恒調往海鏡海鏡之粤人某以年老回籍矣至操江管駕則卽以該船大副何質玉充之○天津各行勸捐助餉經列前報現在中法停戰府尊出示　諭如已經認捐进毋需繳案其未捐者不必再籌以體商艱而顧大局○戰事一停米價立跌前日每石價銀三兩者現在驟跌至二兩六錢矣此後運米之船又當連檣而至貨多必賤理之自然龍斷居奇得當亦後悔莫及 
[厦事彚錄]  
　　厦門洋藥稅厘極重偷漏者實繁有徒近更議加厘稅致走私者較前尤衆上月二十八夜半時忽聞海中鎗砲之聲隆隆然詢之係洋藥局巡哨船與販私土之稻頭鄉快槳船互相轟擊走私船業已兎脫而某洋行之有盖大駁船接送洋藥五箱已爲巡哨船查獲間洋藥局湏禀請上憲究罰懲辦云○厦門自聞和議已成臺灣開港商買無不購辦貨物以備過臺售賣至歴年辦茶巨商及做茶小工亦皆紛紛然附舟渡臺是以船價陡漲每人四元而茶客向例兩元者亦收取四元○上月二十八日粤東大憲委派某二尹運解林明敦鎗三千桿　瑟鎗二千桿子彈洋藥銅帽數十担載運到厦轉運臺陽交劉爵撫楊欽帥營中應用 
[柳巷火警]  
　　漢皋來信云上月二十五日晚八點鐘時突聞河街龍王廟下首柳家巷衊器店失火憑高望之但見烟燄迷漫而水龍已魚貫而去幸取水甚便當經分頭圍救登時滅止焚該店一家而已但左右鄰雖未殃及而受驚已不漢矣 
 
 

Page 3

 
 
[學憲告示]  
　　聞廣東葉學憲在惠州考試因士子嘖有煩言卽再爲招覆扣除文彭二名旋於上月廿二日抵省出有告示云爲曉諭事照得本院蒞粤以來巡試各棚無不嚴拿槍冒俾絶弊端掄子一秉大公取士惟憑文藝近聞闈姓一事外間竟有謠言除嚴密訪查所有無弊者無論署外署中一體嚴拿究辦外合亟出示曉諭爲此示諭闔省軍民人等知悉爾等須知本院盟心似水執法如山凡屬作僞之徒秘不使辛脫法綱爾等如有知其姓名確據者卽密禀或將其人扭送赴轅以憑澈底根究盡法懲辦决不寛貸各宜凛遵毋稍觀望特示 
[垣近事]  
　　前報南門内担干巷某屋中有女屍一具兹悉死者係　會縣人吳某之妻吳於去年十月由賣蔴街遷至此處日前又怱怱遷去將屋交回業主未幾有别客看屋定租令人用水洗地見水流注陛下揭磚視之卽見妇屍一手駭極告知業主驚動鄰里禀官相騐騐得脛有繩痕手有刀痕卽追究其担租人乃一米店并前在賣蔴街之房主人經番禺縣押令交出吳姓并出賞格緝拿云○前日有二人衣冠翎頂名乘肩輿帶有勇丁數名往西關三角市大巷口某娼竂欲效古押衙之所爲龜鳱知覺卽紏多人上前拒敵勇丁以衆寡不敵大受厥創狼狽而逃以堂堂旗鼓而竟不能敵蝦兵蟹將是可異矣○新城天平街元盛鈕店聚集多人製造軍火爲街隣所知密禀分局委員於上月二十晚往拿黄玉生等四名并火箭三枝交南海縣審訊據供係方軍門飭令製造者夫製造軍火設有專局豈待假手於市店其爲狡供無疑也○上月二十一日午後城北三十里各鄉落忽遇暴風壞毁房屋無算有十餘人是日掃墓爲風吹去迄今未回使列禦宼見之必將曰御風而行泠然善也○鄭軍門之太夫人年登大耋上年　皇太后萬壽錫類推恩賞賜珍物上月二十二日用彩亭鼓樂　至寳華坊府第文武各官均來道賀輿馬喧闐路爲之塞可謂極人世之竉榮○日前有營官由惠州公幹回船泊東鬼基被油務抽厘公所查出生油數提卽搬去一提其時營官適他出少頃回船聞知其事不禁大怒查點各物失去小皮箱一口鏡箱一個内有肉桂虎膠朝珠金匣翡翠珍珠等物卽開一失單往南海縣控追恐該公所不能置身事外也 
[水師操演]  
　　初四日黎明泊守黄田港兵船升砲二十餘門聲如雷震未及片刻卽聞笳聲嗚嗚然鴿瀛州龍驤霆策電等船先行起椗靖遠次之虎威又次之均至君山前會齊操演西法陣圖計勇二百四十名有尖角大紅綢白鑲邊贵旗一律鮮明由各管帶官喝令開演均持來福洋鎗先演一字長蛇陣次　四排再次八排又次化爲十六排忽進忽退忽伏忽起渍畢仍還原陣步伐整齊毫無錯亂至十一點鐘始各整隊前返其飛霆登瀛洲二船之勇午後尚至操埸演習打靶頗多命中觀者甚形擁擠云 
[嚴禁烟館示]  
　　欽加同知銜陞用直隷州署江蘇太倉州寳山縣正堂吳爲出示嚴禁事奉布政使司譚排單札開照得地主開設烟館其害不可勝言是以屢經札飭嚴禁在案近聞地方官查察稍鬆難保無私行開設亟應重申禁令以期永絶根株合再飭於城鄉市鎭各處一律認眞查察如有私開烟館卽予封閉照章從嚴懲辦毋稍寛縱總期有犯必懲永遠一律禁盡等因到縣奉此查私開煙舘歴經示禁拏辦在案兹奉前因恐有棍徒日久玩生除隨時密訪嚴拏外合再出示嚴禁爲此示仰闔邑軍民有等知悉自示之後務各凛遵如敢違禁私開或將房屋租給開燈一經訪獲定卽查辦並將房屋發封充公地保容隱包庇察出併究均勿稍貸愼勿嘗試致貽後　切切特示　光緒十一年三月初五發 
[淞口近聞]  
　　淞鎭各烟館自經寳山縣出示嚴禁後紛紛閉歇不敢如前此之公然開設矣○測海兵船稍有損傷昨晨赴上海機器掣造局修理○西市某甲向業篾匠娶一妻布裙荊釵了無姿色因鄉居窵遠在鎭管屋一椽比翼雙棲尚稱和睦甲方願與林頭人長相厮守而不料婦已别有所歡前日竟隨某乙偕遁甲四處訪尋查無蹤跡旋訪得被乙拐至羅店鎭及赶往該處而婦竟不念香火情欲以匕首刺甲之胸衆人咸抱不平帮同捆縛送回淞鎭褫其衣而痛毆之婦始涕泣求饒甲雖憤氣塡膺至此亦爲醋娘子所醉不忍再有苛求而乙則先已聞風遠竄幸未遇問罪之師也 
[扶櫬回國]  
　　英國已故欽使巴夏禮靈輀抵滬暫厝外國墳山已列前報兹悉昨午十二點鐘英兵船派水手約有三十人將柩送上太古公司之思鉛西斯輪船載回英國云 
[滬濵瑣事]  
　　襌臣洋行之厦門輪船稍有損壞前日駛至虹口耶松老船塢修理矣○前夜有某西人至英界大馬路五雲日昇樓前大新街口其姓小飯店中用膳因事紛爭竟將店中盆盌打毁巡捕見之拘入捕房管押想解送公堂不難訊明其中曲折也○前日午後有鄉婦某氏坐東洋車至興聖街甫至車夫遽將車扛用力抛下致該婦從車中跌出手臂受傷倒地不起經人將車夫獲住交捕解至捕房捕頭飭將該婦送入仁濟醫館醫士騐　臂骨已斷必須留院醫治該車夫管押捕房諒今日當解歸公堂訊理矣 
[牛屠逮案]  
　　前經省憲委員至滬坐提私濟法人之張五莫邑尊訪得張住董家渡左近卽向爲牛屠之牛肉老五當卽飭差拘提適張不在滬因之遲延未獲前日經十六二十三二十七各鋪巡防局員偵知張已回家遂於清晨跴門而拘解縣中卽日解省歸案訊究云 
[米行發封]  
　　前日上海縣莫邑尊奉王魯薌儲憲札開森泰潤米行承辦漕米久不解交致被短付糧米一千五百餘石之多著卽封閉嚴追等因邑尊卽飭差至該處十六舗恒舁碼將該米行發封矣 
[捲逃就獲]  
　　江北婦阿四借居南巿小普陀橋左近日夫于上年病故阿四卽不守婦道畫眉掠鬢日相羊於茗寮烟館之中野騖生涯頗不寂寞其姑見其行爲不正遂將其轉　於外郎家橋如意園茶肆主瞿某之弟爲室上月十三日迎娶完姻至十六日晚阿四忽席捲而逃四路找尋臺無蹤跡日前瞿某訪聞被向爲布業之某甲誘至浦左三林塘藏匿因于前日糾集多人前赴該處尋見阿四及甲遂將兩人捆送至二十七舗巡防局請究局員張君詰訊之餘飭將阿四掌頰四十下交瞿領回管束甲發押候辦 
[監生受責]  
　　恒德錢莊董茂衡一案去歲至今遷延莫結昨晨翁太守蒞捕房時以董逞刁着卽提案再詰董稱求再寛限五天太守謂去年至今不謂不寛爾自不要好今日不得不予薄懲董稱是監生太守詰以三代履歴答稱寗波鎮海縣人年三十八歲曾祖世道曾祖母氏已遺訳忘祖鳴楊祖母林氏父大勳母嚴氏太守謂爾自恃監生處處刁猾著責手心二十下謂今日尙薄施夏楚汝當趕緊清釐倘再躭延則不似今日之輕實矣隨限于三日内將第一期銀先行繳案 
[瑣案彚登]  
　　初五日本報列施秀章控聘媳王金寳圖遁拘獲翁太守將犯姦之劉子培懲釋後着施回鄉取到婚帖并邀媒人到案業今三日施已來滬昨晨翁太守臨捕房時施將婚帖年庚呈案其妻沈氏挈子五觀并邀媒人施銀德媳父王三福投到聲請領媳回害太守問三福從何處來申答稱來自横涇太守問爾之妻女因何在滬爾可知道答稱妻小在滬傭工風聞借有小房子現在會面太守着將鑫寳傳案該女稱王是父親太守着施等五人於今日同到公堂候領○昨報列原告朱福根控老虎灶主劉阿四霸阻汲水一案是晨朱又至捕房呈遞藥方稱啞傭之傷尙不致命惟妻氏昨晚睡後滿身疼痛手足拳曲欲請傷科無奈家寒力薄翁太守謂旣之醫資着下午到來飭人送入仁濟醫舘可也 
 
 

Page 4

 
 
旋據劉妻携　水桶一隻遞禀聲稱亦被彼等毆傷太守問傷在何處劉妻不能指出太守大怒着裳頰二十下諭令出外賠償水桶兠帽劉押候受傷人無恙再行核辦○眞如鎭擔夫管阿根呈報失洋一案已將訊理情由錄登前報明晨米店主江文遠訴稱管已挽親戚出爲調處稱房屋田地一時無從　價因將契據田單交來暫抵業已收受故特偕伊親串投案訴明翁太守謂旣已清理可於明日遞禀公堂准于銷案 
[英界公堂瑣案]  
　　兆豐洋知控大觀戱園主黄月山曾將行頭抵銀一案前報早已錄登昨兆豐洋東又投案聲稱奉斷限繳之銀仍未照付蒙傅黄徐到案爲此投質然黄已一再躭延理合將行頭拍賣以償本利黄遺抱某甲上堂禀稱主人現往廣東措辦銀兩以了此欵大約月底月初卽可返迴求寛限期徐供據稱黄已他去措銀務請寛限太守商之翟副領事謂此項銀兩原議按月拔付本利今再寛限一月着黄如數繳還如再延遲定予拍賣○唐顧氏訴稱我兒在街玩耍突被楊連生毆傷爲此報捕拘案請究唐阿九稱見楊毆該氏之子爲特喝阻楊供因此孩吵閙喝阻不依所以略毆幾下黄太守以楊不應毆孩受傷判枷號七天期滿笞責百板以儆○華捕禀稱林包芝何子雲曾因案奉發捕房管押詎在押所毆扭不休爲特送案請辦林供吃飯之時何竟硬覇不許我吃致與爭毆何供因林多吃致我無着故與爭論黄太守判各笞白板仍交巡捕帶回○華捕解送爭毆之張阿三陸子良請訊張供平空被毆與論胡言爲特訴捕拘案陸供伊與婦人調戱我見而不服故毆伊一下黄太守謂兩造均有不是惟衅起細微姑免深究一併斥退○二百二十六號華捕禀稱昨見楊桂芳掮舖盖至押鋪質錢情狀慌張阻住盤詰一面打開查騐見内有火腿兩只顯係竊贓帶至捕房後有婦人來認火腿言語不符因令投案候示潘阿金供是胡姓女傭昨晚失去火腿三只聞捕獲住竊賊搜出火腿因特往認豈知不是原贓楊供朱家角人鋪盖火腿係從西鄉紫地鎭上竊　黄太守隨判營押一月贓存捕房候領○施子皆禀稱被竊自鳴鐘一具報由捕房緝獲人贓送案爲此投案請領竊犯王三塘承認行竊叩乞施恩捕禀王係積賊請卽重懲黄太守隨判發捕房管押三月贓交施領 
[招領屍棺]  
　　昨接本埠同仁輔元堂來信云初六日巡船在下海浦撈起男浮屍一具年歲糢糊身穿藍布長衫藍贓白夾裏棉襖白布短衫褲藍洋布套褲藍布腰帶白布襪六根頭扁辮線當經本堂殮埋義塚如有親屬來堂認領可也 
[乙酉春仲余將有遠行姚君蘭洲設餞搉署卽席口占留别嗚謝卽請郢正并呈同席諸君子粲削]  
　　姚君意氣古人侔酒緑燈紅洗客愁豈是郊超堪入幕祗緣王粲慣登樓行裝笑比秋雲薄别涙奈如江水流間有友幾至下涙故人情重致可感也此會不知何日再吟成俚句相酬[  鑑胡漁隱筱艇氏呈稿]  
[輪船來滬日期]  
　　太古公司飛龍輪船昨日由汕頭繞灣厦門怡和洋行南陞輪船昨日由香港開行來滬 
[蘇省撫轅抄]  
　　初六日候補同知李慶恩銷上海糖捐局差胡裕燕禀知奉委鎭江下游厘局差李秀鍾上海來禀知奉藩憲札飭咨送松滬厘局差遣蔣一桂禀知奉委接辦中路總巡本日到差並銷海運差縣丞甘燿森解飛金赴都回分發江蘇試用縣丞方炳安徽人禀到 
[江督轅門抄]  
　　三月初一日知縣曹鑾禀知奉司委解銀赴上海 
 
 
 

Page 5

 
 
   
 
 

Page 6

 
 
   
 
 

Page 7

 
 
［G>　　英五月票　呂商豐和 
　　本行連年經售呂宋票頭二三四大彩不勝枚舉已蒙遠近什商賜顧惟本行條頭着頭彩者亦是巧遇也　今售五月票開彩三月廿七日請早購票 
　　頭彩四萬元　泳記 
　　英五月票章程仍照四月份全張半張條頭價亦照舊本行收兌紅票比衆加申來信指明四馬路三點老泳記 
　　英五月呂宋票　廣豐行 
　　全張六元分售亦可遠客函購祈騐明信封有洋房圖記不悞○四馬路老廣豐棋盤街新廣豐仝啓 
　　三彩喜報 
　　接電報英四月份三彩第二萬七千三百五十號經本行售出其得主待對單到申再當聲明查前月三彩亦由本行所售兩月壘逢可稱得彩旺相也特此誌喜 
　　同得利洋行啓 
　　英五月票已到　英商大有恒 
　　每張價洋六元分半均可條頭足洋七角如蒙賜顧請認明上洋拋球塲南首石庫門內便是 
　　英五月份發財票出售　大得利 
　　本行向在香港自運呂宋票發售遐邇馳名現特分設上海棋盤街北照市分裁均可凡蒙四海仕商惠顧請認明牌號將見得利定可源源而來大獲裨益云 
　　本行謹啓 
　　刻八代文稡啓 
　　本局聘請簡慕州孝亷陳元額廣文搜正史及群書彙成此編區流別爲總目次時代爲子目最爲耽玩之便且八代諭議禮樂天文律歴及諸典章之文概已收人不惟詞翰華苑亦考訂之津逮矣現已開雕書成發寄各省出售四川富順書局 
　　告白 
　　今年賽設花會在於何地現未定奪大約英國五月十五號定淤何處何日何價等屆時再行聲明一時遠近誠恐未及周知故今先行布告 
　　會德豐女主人啓 
　　上海同文書局石印各種書帖發兌價目 
　　本局招印圖書集成廿四史兩書已印就廿四史內廣書史記前後漢書而圖書集成已印就目錄所有取書換單等由迭次登報謝附股諸君均經鑒及但兩書部數仍未滿額如合意者請早前來定印可也現在續印三國志及藝術典不日亦可次第告成此佈 
　　碧血錄分裝五本每部洋一元　蕭選韻系二本布匣計洋一元 
　　爾雅圖分裝二本每部洋六角　新編峴偉說詩一本價洋三角 
　　毛詩稽古編八本木夾洋二元　聖廟典蹟圖考四木布匣一元 
　　加批四書味根錄四本洋二元　孫鳳居篆書百體千字文三角 
　　宋版唐人合集八本一元四角　凌姻閣功臣圖像一本洋三角 
　　殿本篆文六經四書十本二元　陸操新義二本布匣價洋一元 
　　殿本康熙字典六本夾版三元　莤窻小品畫譜兩本布匣兩元 
　　佩文書畫譜十六本兩匣七元　快雪堂法帖五本布匣洋二元 
　　說文解字雙聲壘韻譜二角半　舊拓皇甫君碑綾面計洋一元 
　　宋本切韵指掌圖一本洋三角　趙文敏墨蹟洋八角未裱五角 
　　通　輯覽放大二十本洋七元　劉文淸墨蹟洋八角未裱五角 
　　合肥李光祿愚荃詩集洋三角　成親王墨蹟洋八角未裱五角 
　　廿四史內陳書六本布匣二元　何太史墨蹟洋五角未裱三角 
　　史記二十六本四匣計洋十元　鐵將軍墨蹟洋四角未裱三角 
　　前漢書卅二本四匣洋十二元　管夫人小楷金剛經墨蹟五角 
　　圖書集成目錄念本兩匣十元　戴文節臨顏魯公墨睛洋二角 
　　殿本子史精華八本木夾四元　馮展雲中丞摺楷千字文六角 
　　蜀本孔子家語五本布匣一元　張文敏臨九成宮二角裱三角 
　　聶本三禮圖二本布匣洋一元　王整樓墨蹟洋四角未裱三角 
　　鍾刻韵史讀本一本計洋三角　汪巢林墨蹟洋三角未裱二角 
　　詩句題解彙編四本二元六角　官靜夫墨蹟洋六角未裱四角 
　　漢書蒙拾分裝兩本價洋四角　易筋經圖附八假錦圖洋一角 
　　洗寃寶鑑裝一本洋一角五分　文章潤色裝訂一本計洋四角 
　　文選課虛裝訂一本計洋三角　典林瑯環四本綾匣一元六角 
　　大悲神呪绫匣每部計洋二元　試帖玉芙蓉四本每部洋三元 
　　花甲閒談四本每部計洋八角　幽究雪鴻圖每部計價洋一元 
　　後漢書廿八本四匣價洋十元　九歌圖每冊洋五角未裱三角 
　　何太史楹聯洋五角未裱二角　錢十蘭篆聯洋五角未裱二角 
　　玉堂楷則每冊七角未裱四角　樂毅論每冊洋二角未裱一角 
　　四書典林四本綾匣一元六角　四書題鏡四本每部一元二角 
　　五經類典囊括六本一元六角　四庫全書簡明目錄四本一元 
　　制藝精華二本每部價洋五角　俞蔭甫太史註金剛經洋四角 
　　袁翔甫輯談瀛錄二本洋三角　張子羽繒水滸圖每部洋三角 
　　蘭閨清玩圖說每部價洋一角　董文恪畫冊裱五角未裱三魚 
　　本局設在上海虹口西華路開張各種書籍在英大馬路畊餘樓書局銷售其外埠寄售處一在京都前門外蝎子廟路北慶隆店一在四川成都皇華舘天福棧內一在重慶府城魚市口廣泰棧內均由張肇庭翁經手一在廣東省城廣百宋齊其餘各省皆由畊餘樓分局發售　同文書局啓 
　　卽見利大跑馬票出售 
　　本行茲有股份會跑馬票出售每條收洋足伍角照頭日馬跑六轉馬七十弍號內任客自買號頭十二個作票一條第二日照七十二號任從貴客搖開小童拈出馬名十八號照號得彩票內全中號頭十二個每條得洋六百元中十一個洋三百元十個一百元九個五十元八個十五元七個五元起碼九扣付洋貴客欲買者請至大馬路亨達利洋行對門華萬利彈子房內未士英隆啓 
　　詹誠德堂再聲明 
　　本堂積刻各種良方加入仿單書後隨藥分送已列前報今於三月初七日起加書一頁連前共十四頁此頁識俱婦科什症並牙痛治法等方○再外埠凡買三香戒姻膏發四戒姻膏參茸戒煙丸等藥者須寄信與滬上親友代辦如由本堂籌妥善法方可寄信局代買除以上藥三種其餘膏丹丸散俱可託信局來買此佈 
　　上洋中相里內詹誠德堂告白 
　　輪船往東洋等埠 
　　啓者本行納格約麥魯翰船於禮拜四卽三月初九天亮開往長崎西門舍革神戶橫濱等埠小包收至初八正午十二點鐘爲止搭客票出至初八下午七點鐘爲止在船買票須照定價加十分之一如　各寶號欲裝貨搭客者請至本行訂定可也此佈三月初三日三菱公司啓 
　　東洋芙蓉粉桃花散 
　　此粉以東洋極品名香製成能容顏秀嫩而香美異常時搽能治班刺與別售不同每瓶二百文〇桃花散治面上酒漬粉刺油光黑氣等症以藥如法擦之日後定見奇效每瓶八十四在上洋打狗橋堍恆泰布號寶善街順泰義鞋店出售 
　　日本吟香室 
　　上洋董天頤堂 
　　秘製鼈魚膠○此膠耑治男婦老所足腫之最靈騐也近年以來多有患脚腫者或因病後營血未納或三陰瘧久不癒或發似流火或無名腫痛皆由氣血失和往往歸於兩足雖常劑丹藥多難療功本堂得秘宣精方用全鼈製修成膠是脚腫者屢試屢騐每服三四錢用陳酒化下重則多服數兩無不奇效如神每兩寔洋二角五分本堂在北市大橋下西首廣東街 
　　諸葛武侯奇書六種 
　　一兵書二政事三尺積四用人五制器六遺事武侯全身之本事悉載於是書價三角〇西湖紀遊一角四馬路文海堂城內寶順堂啓 
　　保德蘭四門町坭出售 
　　才培齊利惠脫唵勃勤特四之四門町較別種均高久已馳名今運銷中國如欲購或定辨者請移玉來行面議可也 
　　經手中國各處義記洋行啓 
　　除無影之患 
　　久聞寶堂靈方妙藥名振寰區凡服寶堂之樂得早脫離苦海者皆寶堂大善士主人之賜也其功之無量僕爲大善人頌之僕也不才昔時亦以病故曾假鴉片以當醫自投死路者淤今已十餘年矣每思戒脫寔怕吃苦幸閱申報得悉詹誠德寶堂精製三香發四等兩項藥膏其法裝館上呼吸且靈且便除癮消病毫無趽苦僕初聞名尚半疑信今滴有友購試眼見其效菲凡故耳立志購歸如法用之一月始終自能將煙減凈僕初尚慮心癮難除可喜斷癮至今兩月之久見煙不思可見該堂主人濟世爲懷後嗣必大昌貴向登壽域可操劵而待也僕感該堂妙藥立起沉疴無可報德惟依世例登報特此揚名專此敬請德安　寓溧陽西門外愚弟謝古香頓首拜 
　　輪船往琿春釜山元山仁川 
　　啓者納格約麥魯輪船於禮拜四卽三月初九天亮開往長崎埠另換快捷輪船開往環春高麗之釜山元山仁川等埠如　各寶號欲附載搭客者請至本行面議可也此佈 
　　三月初三日 
　　三菱公司啓 
　　寄售野叟曝言 
　　野叟曝言一書向祇抄本然皆殘缺近在蜀中覓得原稿爲集鉛字活板縮成小帙而仍分其原編之字爲二十卷合訂十冊託申昌主人售焉並請於各外埠代銷每部收回寶價洋銀一元正 
　　瀛海詞人謹啓 
　　始創調經種子坤順丸 
　　竊謂乾以健行坤以順受天施地生陰陽自然之道也本齋承有祖傳秘方先經製就幹健丸喘補男子之元陽茲復制成坤順丸並濟婦人之不孕二者交資為用相助有成人事可以奪天功勿謂人無子嗣遂安之於命已也此丸藥品純和藥每一味動經數製耑治婦人多年不孕子宮寒冷月經不認臨經復痛赤白帶下七情鬱結四肢困倦頭暈眼花面黃肌瘦胃弱　吐甚至經閉咳嗽成勞谷等危重之症服之立見奇效未孕之前可以調經種子將產之際可以安胎寗神催生保產臨盆以後又可以去瘀生新扶元養血倘或迫於求嗣丸宜男服乾健女服坤順並行交濟奏效更神此誠廣嗣之具方家傳之秘寶也每丸實價洋一角雙料兩角半並有治各症單另呈 
　　廣東邇遐齋蠟丸號分設上洋英老巡捕房對門 
　　始創龍涎斷根哮喘丸 
　　凡患哮喘每服十四粒喘則立止再發再服數不斷根每瓶錢三百文並有雙料哮喘洋金花裝在姻筒作姻呼吸喘則立止每包錢一百文一分寄九江廣泰源洋貨店○江西省城磨子巷羅春臺發兌 
　　棋盤街北首梁愷悌啓 
　　呂宋姻出售　福利 
　　本行新到呂宋姻每箱一百枝每箱價洋七角五分其貨價　味好貴客光顧早日請來此佈 
 

Page 8

 
 
［G>　　英五月票出售　萬勝祥 
　　全張六元半張三元如蒙○賜顧祈認明本號招牌并有招財童子爲記庶免沿街拆信者魚目混珠也萬勝祥啓 
　　萬利票行發財票　一本萬利 
　　本行自運逐月呂宋票出售全張洋六元半張分條照市遠客函購祈指明棋盤街北首原局寄奉不悞 
　　發財票　大吉昌 
　　本行運售英五月票全張半張分條照市各埠賜頭請至上洋棋盤街北首購取不悞 
　　大吉昌啓 
　　二彩上附彩誌喜　立發 
　　頃接電報二彩上附彩第一萬一千二百零九號由本行售出得主○臺銜待對號單到申登明現售五月票價照大市賜顧者認明本行無悞 
　　英五月份票 
　　呂宋票出售每張洋六元分半均可紳商函購原局奉上請認圖章無悞大馬路老旗昌斜對過南首福利行帳房啓 
　　旣見利跑馬票聲明 
　　六跑馬章程繙譯華字主明大告白開法明通分毫無次跑馬第二日華三月十四日兩點鐘在本行開號照號登報遠買者照報對號領彩開期將近請速來買亨達利行 
　　對面英隆行啟 
　　撫卹福星船難員及家人 
　　福星碰船案斷澳順船撫卹一欵前已匯存上海銀行候各家属親自來領具呈領紙由本局代向英領事署騐紛業經登報尚有未來領者本已滿限茲商准英領事展限三個月再不來領卽行註銷用特佈告毋自遲悞 
　　十五日招商總局啓 
　　梁四遠婦科種子蠡斯丸　婦科種子薪丸 
　　竊以至仁昌後施報之常寡慾多男嘉言足式夫世間每每艱於後嗣者固關乎男子之色慾過度而半因婦人之禀賦薄弱子宮虛冷月信不調赤白帶下以致久不受孕或孕而半產等症深爲可憫今本堂得有奇方精選地道上藥不惜重資遵照配製服之自能生育取效甚速名之曰螽斯丸是方係粤西楊大宗師霽巡試樂平錄示導香書院鄙人於差次得之方後註明緣起云前金城太守范公羅德以是方備著神效恭錄奏進疏陳服後四十日無姙愿甘　罪並稱臣妻年逾四十尙無體姙僅數日即孕以其餘餽字文妻李氏亦逾十三日而孕神效迭見用以進呈世有喜貽燕之　切毓麟之望者倘祈三致意焉不以愚言爲河漠此則鄙人所厚望敢以　諸君先額手也每兩半員○另有馳名白蜀丸○白帶閉經丸出售每兩三角寄售拋球塲萬勝祥號發兌 
　　梁四遠再說蠡斯丸妙品 
　　螽期丸一方本堂揀選地道淸花玉桂及高麗人參配合温補之藥資本極重此方不獨婦人艱於受孕者固能立見奇效卽產育多而體質弱者服之亦可再咏麟趾之章也願海內君子幸勿輕視而忽之焉 
　　輕史問答 
　　是書統論十三經廿四史之大旨每部八角〇四書五經字考卽講求四書五經中字義音韻之源流洋二角〇國朝名人傳略乃文人學士豪傑英雄之政　事業每部四角〇歴代職官表六角四書對聯彙編一角詩法舉要二角 
　　四馬路文海堂啓 
　　鳴謝 
　　白濁一症最易損人倘若過服攻伐之劑日久遂成珠滴身體由是空矣僕身歴是境術乏回春友人以梁愷悌堂乾健丸見贈據云輕騐多人卽照方吞服半月遂瘥佩德不忘作此致謝 
　　浙紹施秉南啓 
　　大呂宋公司英五月票加號增彩新章 
　　英五月份呂宋票新定增號章程加設五千張共計三萬號全張六元半張三元頭彩四萬元二彩一萬五千元三彩五千元其餘彩額未便繁錄另刊仿單隨票附送開期華歴三月廿七日在呂宋開彩卽晚三大彩有電音到申遠處局寄指明牌號投送並祈騐明各號回件信式圖記是幸大呂宋公司分設各洋行列左 
　　天　祥 
　　立　發 
　　盈　利 
　　廣　和 
　　天　成 
　　必　得 
　　協　記 
　　萬有利 
　　同得利 
　　着彩斷不登報　發記 
　　貿易一道切忌招謠而況運售呂宋票更宜愼密各行不識利害一經着彩輙將姓名住趾顯登報章以圖招徠其害何可勝言本行現定新章凡得巨彩者除密電通知後所有臺篆以及寓居悉皆隱去受實惠而免物議此本行眞重之至意識者鍳焉惟願得彩諸君電知後速來本行照彩兌現格外公道今售五月份票分裁均可價照大市　紳商賜願信至上洋棋盤街北首立速回件　發記行啟 
　　PUSTAU&CO 
　　啓者本行向在四馬路老巡捕房之側開張今遷至五馬路二洋經橋爲改換外國牌子名曰布士兜公司行在香港開設有年專辨各種花色棉線羽緞布疋顏料雜貨運銷中國各處碼頭久已馳名謹請改換外國牌子字樣以供眾覽如　各寶號欲購或定辨者請至本帳房面議可也 
　　二洋涇橋福隆洋行告白 
　　軍械出售 
　　本行專辦泰西各國馳名如砲鐲鐵戰船水雷快船藥戰硝礦飼帽電線水雷並製造濬河開礦一切機噐本行選器惟精取價從亷祈　貴紳商賜顧焉 
　　上海五馬路新派利洋行啓 
　　五四三温火車糖發售 
　　如貴客欲買者或幾十包或零拆亦可價錢與別家格外公道請到本行帳房看樣議價可也大橋花園對門老太古帳房謹啓 
　　屈臣氏存心濟世 
　　售藥貨眞價實 
　　茲將各欵靈騐膏丹丸散藥油藥酒藥水藥餅藥氷香油香水次第登報諸　尊光顧請認每藥封口有龍麟伴塔爲記別人不得冒效庶免有誤各省各埠　貴客信購必託原班回件得以了事斷無延誤躉賣務照價簾讓可見存心濟世也　計開 
　　極品鮮花露水　瘰癧藥水　生髪香水　香口化酒糖　週身骨痛藥水　百補固精丸　肥兒　積餅　止咳藥餅　神效風濕搽藥　狐臭藥水　淸涼消熱散　急救誤食洋烟並各毒物藥水　玫瑰香油膏　雙料薄荷餅　還瑰藥氷　搽汗　藥水　搽　子藥水　鷄眼脚枕藥水　氣痛散　目疾各症藥水　寗神安眠藥水　塗面花露水粉　花柳搜毒藥水　延年益壽玉心酒　十全大補鐵精丸　固本寗神丸　煬傷燒傷藥水　耳聾藥水　面生　　　點藥水桂濁藥水藥油藥丸藥散藥膏　小兒咳嗽　　和粉修容香水　立止牙痛藥水　婦科調經丸白玫瑰白粉水　靈效清補丸　壯陽廣嗣丸　培補婦人產後藥水　固齒擦牙香粉　羊吊癲　藥水　安胎藥水　色思病花癲藥水　傷風鼻煙　烏鬚髪藥水　玫瑰甘水　止痛藥水　鮮艷胭脂香水　癬藥水　　藥膏　倘有無數藥料容後續登　上海英大馬路屈臣氏大藥房謹啟 
　　電氣燈公司告白 
　　啓者本公司定於西歴四月廿三號禮拜四卽華歴三月初九日下午兩點半鐘在漢口路第八號豐泰洋行議事屆時請各股友齊來會議自今日起至會議之日不得在股票簿內換名此布 
　　電氣燈公司經理人立德具 
　　寄售秘製止痛药水 
　　啟者本行所有大美國百里得啓者本行現有大美國百里德宋司醫生寄售秘製止痛藥水兼治瘧疾傷寒筋骨疼痛湯火刀傷蛇蟲咬刺各等症已蒙外埠諸君爭先購試無不應用如神立時見効當此時屆酷暑如一時腹痛絞腸吊腳霍亂肚瀉服藥勢難立能見効惟此止痛藥水治之百不失一仍恐未及週知用特登報俾得遠近咸知此藥水之眞妙 
　　上洋大馬路晋隆洋行啓 
　　上海電氣公司告白 
　　本公司中局開在虹口乍浦路四十一號門牌現可出售百刺思電氣機器大小各種電器燈幷可定包城鄕碼頭各處裝設雷燈無論大小房屋亦均可來定如有欲知一切情形請向本公司經理人立德面議可也 
　　招押產業 
　　啓者今有銀一萬兩以做中國產業押欵如欲將產業祇銀者請至北蘇州路第五號門牌向經理人卦爾亭面議可也 
　　三月初八日錢洋並匯銀票行情列左 
　　新會劃收市　七錢三分七厘三七五 
　　本洋　七錢七分零五厘 
　　銀拆　三分 
　　洋找頭　七錢三分八厘 
　　錢找頭　一千零五十文 
　　卡錢　一百五十一千文 
　　衣　牌　一千一百四十文 
　　銀行現現銀票四先令九辨五八 
　　六個月期票四先令寸一辨士三八 
　　又四個月期票四先令十一辨士 
　　商人票六個月期四先令十一辨士一四 
　　又四個月期票四先令十辨士半 
　　三月初八日進口船禮拜三 
　　宜昌　船輪　由寗波　太古公司 
　　芝罘　又　由汕頭　太古公司 
　　新盛　又　由汕頭　太古公司 
　　寗波　又　由香港　福臣行 
　　新南陞　又　由福州　怡和行 
　　豐順　又　由天津　旗昌行 
　　初九日出口船禮拜四 
　　納格約麥魯翰船　天亮往東洋琿春釜山仁川元山等三菱公司 
　　匯利　又　往天津　福記啓 
　　江寬　又　晚往長江　旗昌啓 
　　日新　又　晚往福州　旗昌啓 
　　豐順　又　晚往燕臺天津　旗昌啟 
　　宜昌　又下午三點半往寧波太古公司 
　　芝罘　又　晚往烟台牛庄　太古公司 
　　乃士頓　又　晚往牛庄　太古公司 
　　初十日出口船禮拜五 
　　新南陞　輪船　晚往香港省城　怡和啓 
　　高陞　又　晚往姻台天津　怡和啓 
　　萃利　又往長江　麥邊啓 
　　寗波　又　晚往香港省城　禪臣啓 
　　安慶　又　晚往長江　太古公司 
　　保大　又　晚往姻台天津　旗昌啓 
　　十一日出口船禮拜六 
　　燕溪些士輪船　早往厦門香港埠　老太古 
　　福和　又　晚往長江　怡和啓 
　　十七日出口船禮拜五 
　　希魯西麥魯輪船　上午十一點半鐘往東洋等埠三菱公司 
　　本月日間出口船列左 
　　唏化　輪船　往長崎仁川釜山　禪臣啓 
 

Page 9

 
 
[豫章宫報]  
　　二月二十三日户部江南司主政陶福祖由新建籍起程晉京辭行二十四日藩轅牌示新喻縣祥安禀請迥避所有該縣印務以瑞金縣文聚奎調署所遣瑞金縣印務以龍泉縣劉昌嶽調署所遺龍泉縣印務以卽用縣李用曾酌委署理 
[雷殛貍奴]  
　　温郡東山之　向有積榖亭一座近日亭頂有光熊熊然見者以爲乞兒在亭中炊飯所致也及上月十五夜二鼓後風雨大作俄而霹靂一聲當將亭頂擊碎並將泗永堂巷林某樓房屋脊并窓邊磚牆擊一大沿聞林某家向蓄一猫已十二年是夜被雷擊斃於灶窩内而灶無損遠近傳爲異事 
[揚城雷異]  
　　上月二十六夜風雨驟至雷電交加忽而霹靂一聲山崩地裂樓房大厦皆震震作響須臾天霽聞揚城缺口門外回教中之禮拜堂正殿堦石下殛斃巨蛇一條身長二丈餘傳聞遐邇觀者紛紜嗣經該堂執事雇集十餘人合力扛出座於空地又左衞街某姓家建造新屋尚未蓋瓦正梁亦被雷擊燬或謂此必雙心木故阿香見而擊之也蓋諺有是說云 
[諭繳地租]  
　　揚城内校場等處向有地租歸叅府征解近由曾鏡亭叅戎訪悉各租户串同差弁藐抗隱瞞以多報少積習相沿殊堪痛　 
恨現擬設法整頓並出示曉諭略謂以上各弊旣往个咎自示之後務各照數完繳倘再有隱抗等情定卽加倍照罰從重究治云云此令一下各租户無不爭先完繳者咸服其恩威並用故能感發人心也 
[漢皋賽馬]  
　　漢皋各西商本擬於二月二十二三等日賽馬嗣因風雨連朝香泥滑　遂改於二十九日開賽時則積雨初晴和風乍拂漢陽城外歴歴晴川鸚鵡洲前荽荽芳草玉勒迎風而齊控錦韀映日以爭輝西商乃挈眷偕來登塲角技其時賽馬亭前高掛彩旗圍塲一帶捕役羅列華人作璧上觀者奚止一二萬人城頭一帶幾無隙處華官則有漢陽協都閫府及仁義禮智兩分司三府趙别駕洋街委員董二尹並城頭升字營官約十餘員皆來彈厭第一日得彩者爲波樓館俄商順豐行華記行福州西人太平行等人第二日得彩者爲某醫生太平行波樓館等人是日遇雨不若第一日之興高采烈至第三日如何比賽容俟續述此漢皇賽馬之大略也按本埠春季賽馬定於十三四五等日而漢皋己於上月杪開賽則已先我着鞭矣合誌其略以爲滬濵賽馬之先聲 
[七律二章送陳儀廷親家歸里錄呈卽布賜正]  
　　海角相逢又值春臨歧握别倍傷神漸無薪水留君子難得少塲共苦辛落日大旂開萬幕長江巨浪鼓雙輪此行不用歌黄鳥更有天涯淪落人　行期已定莫留連架有詩書郭有田芳草寸心知愛日故林回首瞬經年舟沿近海三溝水帆掛重湖萬頃烟游子平安煩寄語家山遙在白雲天[  愚弟未式雲稿拜稿]  
[五十初度荷同袍同幕諸君干飽山先生作文以贈感而賦此因誌謝院卽祈賜正]  
　　錦瑟年　感逝波光隂百歲半蹉跎崎嶇　鞍馬身猶健閲歴泥鴻迹尚多南服未標新息柱西飛欲挽魯陽戈暮年烈士懷知遇把斬樓蘭劍又磨　駐馬長堤日幾回無邊生意滿春臺朝霞捧日鷗波淨宿霧隨風蜃氣開遠樹青含烟靉靆芳洲緑漲水瀠洄韶華占得昇平景游子斑衣愧老來　十幅金箋四壁光知君規勸寓揄揚觀棋遠著閒中眼借箸還縈熱裏腸海捍風雷馳將士庭懸日月燦文章明珠百斛醜無價一挹清芬一舉觴[  愚弟未式雲稿拜稿]  
[秋千索傷春寄紫仙]  
　　脂期粉約怱怱去遍天涯緑蕪處處斷腸人遠落花多更誰訴傷春緒　臨流盼斷雙魚素卜燈花苦無憑據除非夢裏一逢君同訴出傷心語 
[上海北市杏記茶棧經募浙寗鎭海饑民粥厰三月初四至初七日第四批清單]  
　　藥業喻義堂助洋一百元東箴堂五十元善記三十元無名氏三十元唐翹卿二十元元享木行二十元恆德當張德成銜昇悳高樹鶴成木行大豐號履泰帳房泰隆帳房陳德記同春號施紫記徐枚記十二户各助洋十元怡和棧房六元五春庭存耕堂張徐嘉聲留耕堂朱恊隆帳房仁記帳房義記帳房恆興申號恆豐瑞號萃昌順號成德堂號吉記號益記號忻采堂十四户各助洋五元馬世浩無名氏兩户各助四元桂子芬隱名氏巽森三友氏法租堂孔王靜波五户各助三元楊錦春承啓堂潘新發三户各助兩元愛盧軒遂初堂敬德堂守拙軒蕩法子養心居恊昌號太原氏時兆記無名氏沈榛記無名氏張子瑜鄭秀堂無名氏　五户各助一元徐德盛助洋五角○以上共收洋四百九十元五角○初七日又托愼享庄匯解鎭海施粥厰第六批賑捐洋六百元○前第二批清單内刋泰享源二十元係代募敬　堂十元今托更正合併奉聞 
 
 
 

Page 10

 
 
[光緒十一年月初一日京報全錄]  
宫門抄○上諭道錄前○發抄旨四道○皖撫盧奏爲叅追各員欠欵摺○閩撫張奏籌解津貼銀兩片○東撫陳奏查明起運漕粮米　摺○提督孫奏刊刻關防開用日期片○陜督譚奏游擊病請開缺片○直督李奏請將知縣改教歸部銓選片○大臣謙奏知縣試署期滿請實授片○東撫陳奏借補守備摺○將軍希奏委署同知夾片○三月初一日吏部翰林院侍衞處值日吏部引見二十名○誠端致祭明陵回京請安○啓秀由盛京到京請安○榮公續假十五日○尚宗瑞假滿請安○吏部呈進月官卷○内閣奏派騐放之王大臣派出惇王烏拉喜崇阿徐桐童華○奎　高梧預俻召見○召見軍機醇王啓秀奎順高悟○發抄鹿溥霖奏審明鄧州民婦田祁氏因拒姦致傷马父田萬喜身死案定擬奉旨刑部議奏欽此○又請將仰藥殉節之己故歸德鎭中營游擊虞清元之妾楊氏旌表奉旨虞楊氏着准其旌表　部知道欽此○彭賢奏　用用道徐铛英期滿甄别奉旨吏部知道欽此○又漢陽府同知張開運署漢陽守奉旨吏部知道欽此○○頭　頂戴暫署安徽巡撫布政使臣盧士杰跪奏爲查明交代案内短交銀兩延不繳解各員分别叅追恭摺仰祈聖鑒事竊照安省交代前經議　分别新舊由司嚴催依限清結其有欠交銀欵屢催不繳各員均經前撫臣先後奏叅在案兹據署布政合張端卿詳查有　故前任望江縣知縣黄煒章係廣西賀縣人前在望江縣任内交代除收實短交經徵接徴並前任移交光緒七八九等年丁漕契稅魚　課漕南兵孤等米折正耗正雜　儲等欵共銀五千九十八兩零又已故候補知縣黄士沅係湖北松滋縣人前署盱眙縣任内交代除收實短交經徴光緒八年地丁契稅漕粮米折正雜正耗附儲等欵共銀一千九百九十九兩零又已革前任宿松縣知縣雷恩棠係四川井　縣人前任宿松縣任内交代除收實短交經徴並前任移交光緒八九等年存留驛部契稅魚課正耗正雜附儲等欵共銀一千一百七十三兩零均經由司屢催各本員及各該家屬延不繳解據各該現任查明欠數詳由該營府州道詳揭到司會同臬司具詳請叅前來臣查州縣交代錢糧絲毫均關國帑不容稍有蒂欠乃各該員在任時旣不歸數解司缷事後又復任催罔應實屬大干功令亟應從嚴懲辦以儆效尤而重庫欵相應請旨將前任宿松縣另案革職知縣雷恩棠拿問監追提集經手丁書人等嚴　審訊究明是侵是挪按　擬辦其已故望江縣知縣黄煒章已故前署旴眙縣事候補知縣黄士沅一併請旨革職提傳各該家屬分别嚴訊勒追完繳各該胡籍嚴密查封家產俻抵一面飭查各該員歴過任所寓所有無資財寄頓一律查抄外謹會同兩江督臣曾國荃恭摺具陳伏乞皇太后皇上聖鑒訓示謹奏奉旨己錄○○張兆棟片再部撥閩省京官津貼銀萬兩自光緒九年起在百貨餘剩及鹽務盈餘項下匀籌按七月十月報解奏明辦理在案查光緒十年分銀兩先已匯解一半現復籌銀五千兩發交號商蔚長厚匯兌進京投納俾資辦公據藩司沈保靖鹽法道解煜會詳前來除咨部外臣等謹附片陳明伏乞聖鑒謹奏軍機大臣奉旨户部知道欽此○○山東巡撫臣陳士杰跪奏爲查明東省本年起運光緒十年分漕粮米數恭摺仰祈聖鑒事竊臣准户部咨開令將光緒十一年起運十年分新漕除緩應徴米數迅速奏報等因當經轉飭遵辦去後兹據督粮粮福潤詳稱光緒十年分漕糧除因災蠲緩並截留賑米實應起運大漕及薊糧改運京倉米共一十八萬四千五百九石三斗五升六合五勺等情詳請具奏前來臣　查無異除將細數清册咨部查照並催令趕緊飭帮兌運開行外所有東省本年起運十年分漕糧米數理合恭摺具陳伏乞皇太后皇上聖鑒謹奏軍機大臣奉旨户部知道欽此○○孫開華片再奴才開華欽奉諭旨飭令帮辦豪灣軍務所有提督衙門公事仍用提督印信其行營公牘各件自應另行刊刻關防以昭信守兹謹刊就木質關防一顆其文曰帮辦台灣軍務署福建陸路提督行營之關防卽於本年十二月二十日開用理合附片陳明伏乞聖鑒謹奏軍機大臣奉旨知道了欽此○○譚鍾麟片再臣據署甯夏鎭總兵李泰山呈稱鎭標前營遊擊何大發前因患病請假離任調養迄今日久延醫調治尚未痊愈當卽委員查騐實係音啞不能言語出具印結呈請核辦前來臣查何大發久病不愈　能辦公自應請旨開缺其所遺遊擊員缺陜甘現有儘先合例人員容俟臣揀員請補除查取該員原領札付功札有無未清錢粮印甘各結另咨送部外理合附片陳胆伏乞聖鑒訓示謹奏軍機大臣奉旨着照所請兵部知道欽此○○李鴻章片再據藩司崧駿臬司松椿詳稱前選南宫縣知縣李謹儀年六十三歲四川遂甯縣舉人由截取知縣選授今職於上年三月到直奏明留省學習在案察看該員精力漸衰難膺民社未便稍事始容應請改教等情前來臣覆查無異應改以教職歸部銓選所遺南宫縣知縣選缺直隷現有應補人員並請留歸外補理合附片具陳伏乞聖鑒勅部查照謹奏軍機大臣奉旨着照所請該部知道欽此○○奴才宗室謙禧跪奏爲要缺知州試署一年期滿遵照定章擬請實授恭摺具奏仰祈聖鑒事竊查前次平泉州出缺經前都統繼格會同前署直隷督臣李鴻章以揀發知州張繼良試署聲明俟該員一年期滿果能辦理裕如再請實授等因具奏由吏部議准覆奏奉旨依議欽此當經轉行遵照在案北據署平泉州知州張繼良詳報該員自光緒十年三月初九日奉文試署之日起連閏扣至十一年二月初九日試署一年期滿造具履歴清册送由護理承德府該護府文卜年到任未及三月例不出考詳係獲理熱河道嵩林加考詳請前來奴才查該員張繼良現年三十五歲崇湖北漢陽府黄陂縣附生應同治癸酉科本省鄉試中式舉人光緒丁丑科會試中式貢士殿試三甲引見奉旨着以主事用籖分户部四川司行走三年五月到部五年四月遵例改知州加捐分缺先選用經升任熱河都統崇綺奏請揀發十月初五日欽泒王大臣揀選十五日欽派大臣騐看十六日奉硃筆圈出張繼良着以知州發往熱河差遣委用欽此十一月十二日到郡十九日札派理刑司　辦給予遇缺拔署一次六年七月派往平泉州會訊積案回郡給予記大功一次並派發審局審理案件八年六月委署朝陽縣知縣　月二十五日接印任事十月二十五日交缷回郡派總辦礦局事務旋經奏請試署平泉州知州印務計自光緒十年三月初九日奉文試署之日起連閏扣至十一年二月初九日止試署一年期滿該員老成練逹辦事勤能試署平泉州缺一年於地方公事均能辦理裕如以之實授洵堪勝任與定章亦屬相符謹會同大學士直未總督臣李鴻章合詞具奏伏乞皇太后皇上聖鑒謹奏軍機大臣奉旨殒部議奏欽此○○山東巡撫臣陳士杰跪奏爲揀員借補陸路守備蘬摺具奏仰祈聖鑒事竊照德州營中軍守備張夢祥因病出缺業經臣恭疏題報聲明遺缺容另揀員請補在案伏查德州營守備一缺係陸路題補第一輪第二缺應用儘先借補人員臣於東省儘先守備及副叅遊都内逐加遴選兹查有花翎儘先遊擊陳雍剛現年三十五歲山東濟南府臨邑縣人由世襲雲騎尉學習期滿於同治十二年二月經兵部帶領引見奉旨發回本省以守備補用嗣因荷澤縣質莊河工合龍出力於光緒二年經升任撫臣丁寳楨奏保以都司升用並戴花翎旋隨丁寳楨趈川隨同勦辦馬邊夷匪出力八年正月復經丁寳楨奏保免補都司以游擊儘先補用經兵部改爲候補守備後再以游擊歸班序補又因堵築利津十四户河工出力經臣奏保免補守備以游擊儘先補用經兵部議准於光緒十年八月七八日覆奏奉旨依議欽此該員明幹有爲以之借補德州營中軍守備洵堪勝任核與借補章程亦屬相符合無仰懇天恩俯次以儘先遊擊陳雍剛借補德州營中軍守備惟該員臨邑縣與德州係屬同府例應廻避如蒙俞允俟接准部覆再行揀員對調給咨送部引見以符定制理合會同曹州鎭臣趙鴻舉恭摺具奏伏乞皇太后皇上聖鑒謹奏軍機大臣奉旨兵部議奏欽此○○希元片再署伯都訥廰同知委用知府同勳調省另有差委所遺之缺應卽遴員按署查有揀發委用同知王鳴珂留心吏治辦事勤愼堪以委令署理據分巡道顧肇煕詳請具奏前來除飭分檄遵照外理合附片具陳伏乞聖鑒謹奏軍機大臣奉旨知道了欽此 
 
