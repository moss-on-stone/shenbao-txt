# 1895 - 231 - 4908025

 

Page 1

 
 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[教案問答]  
　　新雨乍歇凉飇徐吹澄觀居士方偃息一室之中棲神萬仞之表忽有憤時客造廬而謁其色若甚有憂者卒然問曰今何時乎子尚泰然自處怡然自得乎近數月來各省教案疉出始發端於蜀之成都繼接踵於粤之佛山閩之古田等處此外如長江上下亦有岌岌欲動之勢各處蔓延口甚一日身任地方者旣不能杜患於平時又不能保護於臨事坐使無辜教士横被摧殘堂舍被焚器物不保呼號莫救慘怛徒傷此教中人之所共憤卽教外人亦誰不代爲隱憂憫時事之日非慮在變之將作乎吾子盱衡時局當有說以處此居士曰何爲其然也子但見民教滋閙之時聲勢洶洶幾使玉石爲之不分山川爲之變色而不知與教爲難者莠民也若良民則各有身家各顧性命且素與教中人如風馬牛之不相及誰肯平地生波輕蹈不測之罪乎此種莠民所在皆有其中種類不一有所謂齋匪者名爲吃素誦經實則無惡不作與在禮教大被教糍團等教不類而類比年以來游兵散勇流入哥老會匪者根深蒂固每思伺隙而動昔年長江一帶教案疉出幾與近日情形先後一轍當時雖從嚴懲辦然根株未絶不但閙教可慮卽伏莽滋多大足爲中國之隱患况又有白蓮教諸邪匪暗通消息廣結邪緣後患方長此深識遠慮之士所以懲前毖後而爲之惕然以驚忿然而作也止不獨教案之爲中國隱患已也客曰是則然矣然厝火積薪之下豈能旦夕苟安中國之能自振作斬草除根不留餘孽與否非局外人所敢與聞第以鬧教一事言之初發於蜀之成都不過一星之火尺澤之水撲之甚易涸之亦非難事旋以州縣官狃於積習畏葸不前臨其上者又未嘗迅派明幹之員驍健之將迅速查辦遂致星火燎原尺水横决曾幾何時而教案蔓延幾有不可收拾之勢浸假而延及各省勢更披猖銅山西傾洛鐘東應糜爛至此尚忍言哉西國之視傳教與通商並重倘各國見中國之不能代爲保護而急撥艦調兵爲自行保護之計合各國之力以與之從事中國與日本戰後喪師賠費元氣大傷豈尚有餘力以與諸國抗衡乎居士曰唯唯否否不然也中國近年以來輯睦邦交無微不至故於商路則漸行推廣教士入内地傳教蹝跡所至不以故步自封時有新地推廣朝廷之於西教一視同仁未嘗稍分畛域也民教之常有齟齬者其原由於匪黨之幸災樂禍借此以圖利且冀中外邦交因教案而决裂則曩時哥老會匪便可乘隙舉事以逞其不軌之計卽此觀之教案之關繋中國安危與夫關繋教士安危孰輕孰重必有能辨之者安有西國爲保護教士計動以全力持之而中國爲一國自愈計乃反漠然置之耶此次教案初起樞臣密奏皇上立霈綸音電飭各省將軍督撫從嚴辦理拿獲匪黨立時正法教士之已被難者從優撫卹未被難者善爲保護一時雷厲風行各省將軍督撫等無不嚴飭屬吏核實辦理不待西國調兵而嚴旨已電傳各行省重視教務俾固邦交 
聖主如天之仁亦可大白於中外矣客曰敬聞命聖主之仁固自無分畛域將軍督撫之實心辦理亦未嘗不令人翕服所未能盡善者則在州縣各官之恇怯無能以致誤事如惠州鬧教之役州縣官率兵前往保護教士見匪黨麕集則相率退去以避其鋒匪人斂跡始敢放瞻前來向教士殷勤撫慰詞氣雖極謙恭然叩以果能保護性命財産否則一味以巧語花言相掩飾而實則不肯任保護之責教士見其僕僕往來徒飾虚文無裨實事乃不求人而責已搜羅軍器激勵教中人一鼓作氣俟匪黨來時同心合力運用鎗械屢遇兇鋒匪黨始不敢正眼相覷由是觀之官兵之代爲保護固不如教士之自爲保護若以此請於中朝籲准教士自備鎗械遇有緩急便可自行保護不再借助於官兵未知此法之果可行否居士曰以情理言有何不可蓋言乎情則携帶軍械祗爲防身計中國旣已准其傳教卽准其帶械以防身此爲情之所應有言乎理則地方官旣不能實力保護若再不准教士携帶鎗械爲自衛計豈非置之絶地耶况教士以行教爲心苟非時值艱危亦斷不肯輕用軍械此亦理之有可信者客曰善哉誠如是非特教士蒙福且從此匪黨有所儆懼教案可以永息其有利於邦國者洵非淺尠子盍著於篇以質通達時務者居士乃展赫蹏操不律記問答語如此 
[本館接奉電音]  
　　昨日京師飛電傳來上諭三道敬謹譯登○六月二十七日奉上諭奎俊奏特叅疎防連刦之知縣營汛請交部議處一摺本年四月初三日震澤縣召家圩地方連出刦案經該撫勒限嚴拿限滿贓盜仍未破獲捕務實屬廢弛震澤縣知縣費鴻年震澤汛把總江澤卿均著先行交部議處以示懲儆餘著照所議辦理該部知道欽此同日奉上諭麟書著授爲文淵閣大學士欽此○二十八日奉上諭陳金鰲著調補貴州威遠鎭總兵四川松潘鎭總兵員缺著夏毓秀補授欽此 
[俄人防疫]  
　　日本友人來信云俄屬海山崴防疫甚嚴某日㗑喀爾輪船由烟臺出口載客四五百名行近海山崴有山東客某姓死於船内關上遂禁不許進口并令將船中客悉數載回嗣由經理之俄人再三設法將客轉載至口外夾板船上命暫待一禮拜再行登岸旣而夾板船中又死數人亦云慘矣駐紥長崎之俄領事官照會地方官令商人不得運西瓜葱菜郁李及一切腥羶之物前往海山崴 
[蘭臺佳話]  
　　京師訪事人云户部前者議裁甲米折銀雖經各旗都統議駁而緑營米折一項外省各督撫尚未覆到將來能行與否須俟覆到後再行酌核也○户部堂諭催辦光緒二十年歳出歳入各欵限八月二十日報齊由北檔房彚總回堂并揀派各司員互爲稽查以符定例○六月十九日琉璃廠各市肆公議賽會以送瘟神在廠甸土地祠進香此處係屬北城所轄城憲聞知其事立刻示諭禁止蓋因北城人烟輻湊恐致滋生事端也會首預期訂定戲耍各會遣人卽日回覆只延僧人諷經一壇至送駕時僧人而外另有本街鋪户自排之十番鑼鼓一班亦復喧闐聒耳云 
[北通賸語]  
　　通州訪事人云游汛郝千戎奉委前往西陵監兌山東各帮撥交兵米○順天府府丞定於六月二十四日在京師本署考試大興宛平兩縣文武童約七月下旬按試通州○近日州境疫氣流行人多患吐瀉霍亂腹痛瘧疾諸症醫治稍遲卽難救活州城之内死亡者日以數十計鄉間更不知凡幾云 
 
 

Page 2

 
 
[古田閙教續聞]  
　　福建省垣訪事人曰古田齋匪戕斃西教士多命西官聞報親臨肇事處勘視情形上憲委朱副戎必成等員弁督勇 
[閩中火警]  
　　福建省垣訪事人云城外南臺番船浦天保洋行於上月十九日忽兆焚如經第七團勇丁爲之救護幸得撲滅不至蔓延事後行主以爲匪人放火行中以致禍端遂照會地方官請爲查辦旋經保甲局委員查明似非外人放火或者行中人焙茶失愼不敢直說故以放火朦聳主人也 
[疫仍未已]  
　　福州省垣訪事人云時疫日盛一日死亡者相屬於途官憲以雨澤太稀鬱成疹戾連日赴于山大士殿祈雨并山示禁屠某日大沛甘霖士民無不歡慰而疫氣仍不稍减城内外人多患吐瀉發痧等症朝發夕斃樂石無功尚幹劉崎等鄉一日必死數十人以致早稻已黄無人刈割吁可憐也 
[憲節入轅]  
　　新任江蘇巡撫趙展如中丞於上月二十二日卯時在滄浪亭行轅接篆一切公務悉在行轅辦理至二十四日奎樂峯中丞起節後撫轅内外髹飾一新趙中丞旋筮期本月初二日卯時遷入署臬司胡廉訪亦於是日鶯遷 
[盜案彚登]  
　　有客自平望至蘇州語於本館訪事人云上月中旬某夜突有盜匪二十餘人擁至平望西鄉某姓家肆行刼掠家人駭而蝟伏一任若輩翻箱倒篋肆意横行鄰人聞聲而出見前後門皆有匪黨把守急四出鳴鉦號召衆鄉人兠圍拘捕盜黨見捕者多至百餘人各執器械自知勢不能敵呼哨奔逃衆鄉人併力窮追得以獲住二盜正在用麻繩綑縳不虞刺斜裏突出三盜將被獲者刼之以去衆鄉人飛步追上一人中盜長槍痛而倒地盜復持槍戳破腎囊衆鄉人聞呼救聲齊來援救而盜黨已如數脫逃矣是役也雖不得生獲諸盜然被衆鄉人撃傷者已不乏其人鄉人中受傷者亦有二人惟一人傷勢沈重一息奄奄連夜延傷科以藥敷治之恐尚未能保全性命也○前報紀上月十八夜平望鎭某醬園被盜所刼經駐紥是處之營勇出而追捕適有某炭商烏山船二號小泊是處船户某甲聞岸上呼捕盜聲解纜駛避營勇誤以爲盜也將甲等七人獲送營縣訊知確係被誣當堂開釋甲等以失去炭價洋銀五百十九圓及錢物若干赴蘇州府署直控桐太守准詞批飭震澤縣詳細查覆兹悉炭商姓周是日在府署遞禀後復投控臬轅署臬司胡廉訪批仰原縣將一干人解省候親提訊鞫一面移請水陸統領李質廷軍門詳細查察上月二十九日軍門接奉移文立飭幹弁至平望詳查以期水落石出 
[天南錦字]  
　　廣州訪事人曰省城西門外錦龍中約謝姓由絲業起家積資巨萬上月二十一日晨起突來暴客多人手執刀槍多方恐嚇室中男女皆畏縮如蝟不敢作聲盜遂倒篋傾筐肆情搜索慾壑旣滿呼哨出門事後檢之計被刼去各物約值二千餘金卽日投報各憲衙門請爲追緝上憲以西關汛弁近在咫尺一若不見不聞因記大過一次○寳麟坊某姓爱有一女郎二八芳年尚在閨中待字某日忽有匪類蜂擁入室强刼之去路上見者皆畏其兇狠不敢窮追行至河基適與某營勇相遇勇遂將女截回並獲三匪徒解請縣官訊辦○某甲年約四旬偶抱小恙往廣濟醫院求治醫生謂其感受風寒當無大害爲之開列藥方付之而去甫出院不數武卽倒臥於路氣息奄奄旁觀者餉以痧氣丸紅靈丹施救多時終無效騐未及半晌一命嗚呼噫生死之不可測如此脉理果有憑乎哉○上月二十一日午刻隂雲四合紅日韜光風伯雨師並駕而至江中波浪洶湧如山有某貨艇行至白鵝潭舵工無力把持遂致沈没所有貨物盡付東流幸艇内並無客人篙工等皆熟諳水性得以鳬登彼岸不致傷人亦不幸中之大幸也 
[甌東零拾]  
　　温州訪事人云陞署海寗都司布兼山都閫國材奉飭回任已於上月二十五日午刻附招商局廣濟輪船至温郡筮吉某日接任○平陽縣屬蕭家渡閙教之案已由沈庚明大令調停了事聞須酌賠鷹餅四千枚俾梅教士得以建復教堂照常敷教○永嘉縣所轄柟溪楓林巖頭等處民間聚族而居頗稱强悍近因教中人將新舊約等書在宗祠中宣講以致與之齟齬一言不合卽糾同族衆拆毁教中人房屋不容教民雜處教中人訴諸教士照會温海關道宗觀察飭縣嚴辦迄無一人到案觀察遂札委某員前往稽查旋由楓林衿耆出爲調處然仍不肯將首先滋事之人交案未知委員如何禀覆也○永靖小火輪船於上月二十一日進甌江就雙門馬頭下椗張奎垣軍門乘之而至旋於二十四日未刻鼓輪出口○富海小火輪船於上月二十三日來甌風聞防勇已奉裁撤練軍亦不日調回分派各城門稽查游勇○入秋而後天時不正疫癘流行朝發夕亡莫可救藥西郭浦橋有阿松者開設烟寮呑雲吐霧者流踵趾交錯上月二十日午餐後方欲入城觀劇不期轉瞬間陡患霍亂症吐瀉交作延至亥刻遽爾西歸瓦市殿巷有雙鼻頭者午餐後携杖頭錢至康樂坊王氏宗祠聽講隋唐演義偶覺腹疼洞泄不止急倩人扶掖回家早已不省人事延至夜半奄長逝何蒼蒼者不恤我民若此耶 
[武林雜誌]  
　　辦理義橋厘局譚大令汝玉現因捐造救生船數膄交錢江義渡局備用刻奉臬憲委黄大令在申騐收忚○本年浙省海運漕糧以四成解京六成折色現已掃數解赴通州故津局總辦題補寍波府程稻村太守雲俶已於六月十九日回省銷差也○江南徐州一帶亦產硝磺之處故省城防軍局憲特委候補縣林大令志仁前往查探○東鄉一帶現在疫癘流行該處居民擬舁温元帥神像巡行各處以禳惟該處向無賽會之事一切儀仗置辦爲難故向城中元帥廟借用擇於上月卄六日舉行先請神恭祝萬壽然後遊行各社斯會之舉定行熱閙也○杭垣自中伏以來連日晴霽火傘騰空鄉人望澤甚殷而城内居民患急痧者亦復不少至十七日上城大雨如注下城尚少甘霖迨十八日交秋後連日雨師徧灑天氣驟凉晚間可蓋薄棉被不特農人大慰所望而疫癘流行亦可以漸弭矣○俗傳六月十九日爲觀音大士誕辰杭人佞佛之流先期赴上天竺宿山者不知凡幾故十八夜湧金錢塘兩城終夜不閉任人出入而富厚之家往往有遊夜湖之舉是日船價甚昻其大號船隻必須早日雇定湖上茶坊酒樓以及擺攤塲者無不占利市三倍也本年十八日酉刻風伯雨師並駕而來湖中浪高數尺船不能開停於湖畔遊湖者齊伏艙中不敢出視并有雇輿入城回家安睡者直至三更時分風雨漸息月色微明船始開行遊歴未徧而東方已發曰矣不特各項生意俱形清淡而秉燭夜游者亦未免掃興也 
[津橋題柱]  
　　天津訪事人云六月中大雨時行途間積潦一連十日長安道上幾無馬足車塵沿路電竿有被烈風摧折者現在天已睛霽電報局員飭匠沿途修理俾得通電如恒○旅順失機革職拿問之黄仕林懼罪脫逃旋在粤東拘獲訊明屬實委候補府某太守候補副將某恊戎押解至天津六月某日轉解到京送交刑部聞諸押解之員云黄在粤時供稱曾收受倭贓因之不戰而遁如果屬實則黄死有餘辜矣○已革侍御鍾德祥容縱家人收受贓私被叅革職發往軍臺効力贖罪此事前已見諸邸抄按鍾號西耘粤東人前曾彈劾川督某制軍嗣又讑奏某宗室遇事敢言不甘作寒蟬仗馬虽以人多切齒其家人熊姓又遇事招摇是案得賄百金旋被賄者告發旣歸案訊究初尚擬設詞諉卸後以付與往來米鋪有據可查鍾始不敢諱飾上月初十日爰書旣定發往軍臺十二日由刑部解交兵部轉送順天府起争家人婦子均在城外送行而風憲遂與解差向張家口進發矣或謂鍾所受暮夜之金不止一次中有一欵係收四川匯兌銀一萬兩云云聞鍾年已六十有餘豈眞老而愈貪乎抑係讕言無據乎未見奏牘本館固不敢信以爲眞也○每歳渾河水漲多挾沙石而流以致海河淤積難通輪船不便入口暫就塘沽停泊起卸貨物周折不堪今届閏五月中渾河水已泙湃而來輪船遂於是月下旬在塘沽寄椗現在時逾匝月海河之水稍見澄清大約再延半月之期 
 
 

Page 3

 
 
水刷沙淤輪船當可駛入津沽以免往來運駁矣○英租界内向有西國花園稍具亭臺饒有花木爲西國官商游憇之所每日午衫兩點鐘起至四點鐘止任華人涉躐其間在租界附近華人熟視無睹固有經年過門不入者而城廂内外之宦家子弟繡閣名姝景仰名園每駕寳馬香車以登臨爲樂夏秋之際來者愈多不知因何忽以閉門羹餉客凡中國官商如欲到園游覽者需前一日函致英工部局書明人數領給執照方得入園不復任人來看四時花矣○鐵路公司向分官商兩軌自天津至古治爲向日所已開者謂之商路其自灤州至山海關後開者謂之官路商路係集股而成官路則領官欵開築以便調兵軍餉不特便商且爲國家計也但官路費用浩繁不似商路之握算持籌細針密縷現當節流之際大憲已將鐵路製造廠歸入商路以省度支○林西煤礦附開平而續開者礦苗旣旺礦質復佳但出煤需由陸路運至古冶始上輪車轉運至唐山不似開平煤礦之便捷去歳倭人犯順曾擬停工但停工後水卽大來竊恐異日開工殊形棘手當事者遂擬從廉開採者省經費現在煤頗滯銷又有暫停之議然開平礦務蒸蒸日上正不難挹彼注此不必顯分畛域也 
[告示照錄]  
　　金陵訪事人云天氣炎熱人家每喜食瓜往往棄擲瓜皮閱時腐爛街頭巷口穢氣薰蒸府檢廳聞之卽出簡明告示曰時當夏令瘟疫遍行大街小巷理宜潔清瓜皮穢物不准留存打掃乾凈以免濁腥沿街店口各宜凛遵飭諭丐甲時刻梭巡自示之後毋得因循倘敢違犯嚴加責懲○每當夏令無賴子弟多喜在文德橋下水嬉袒裼裸裎以游以泳見有婦女行經岸上卽故意植立水際惡語譏嘲茶引河泊廳金少尹惡之繕發簡明告示分貼河之兩岸其文曰奏淮河畔居民兩岸夏日納凉婦女無限近有愚男不顧體面下河沐浴赤身可憾况復水深沈溺有患似此惡習早禁在案倘敢再犯立拿重辦 
[四絃秋意]  
　　九江訪事人云新簡建昌府何太守剛德陛辭出都由上海附招商局江寛輪船泝江而上上月二十三日行抵潯陽乘輿登岸謁見道鎭各官拜會本府旋卽移舟赴省俟謁見撫藩各憲然後履新○署理九江鎭總兵宋頌臣鎭軍之瀛眷於上月二十五日行抵九江標下將弁及德化縣縣主俱赴江干迎迓○辦理二套口厘卡事宜趙直剌朗元瓜期已届經督理牙厘總局江西藩司札委候補縣張振之明府善鐸前往接辦○長江水師龍開河守備王采亭守戎交卸營務請咨入都引見遺缺經宋鎭軍札委何月槎千戎爲之署理 
[方伯接印]  
　　升任安徽藩憲王方伯廉前赴都陛見出京抵皖均紀報章兹悉方伯諏吉前月二十三日酉刻接印暫以龍門爲行臺屬下文武印委各員均詣龍門恭賀一時冠蓋如雲頗爲熱鬧 
[上海官塲紀事]  
　　蘇松太兵備道黄幼農觀察蒞任後於前日鳴騶至南北海關致祭關神開辦公事昨日又赴各衙門謝步○江蘇候補知縣竇明府奉上憲札飭總理巡防局務定於本月初五日接鈐○前臺灣後路糧臺總辦賴耘芝觀察鶴年將往四川候補昨日命駕入城赴各衙門辭别○前日賜進士出身籖分江蘇卽用知縣藍韻軒明府鏞李季平明府樂善潘緯堂明府宜經偕來滬上命駕入城拜謁各當道至上海縣署時黄大令延入花廳茗話良久○前日黄幼農觀察之太夫人恭請調任陝西巡撫奎大中丞之太夫人臨署在仙花廳讌飲并召天福戯園諸妙伶登臺演劇盃盤羅列袍笏鮮妍直至晚上二點鐘時始撤席而散○升授廣州將軍保頤庵軍帥入都陛見事畢出都由天津附招商局新豐輪船南下昨日午前十一點二刻時抵埠假法租界名利棧爲行轅文武各官均往呈遞手版○江海關道黄幼農觀察偕英法兩譯員胡君體元孫君鼎鍾於昨日午前十一點鐘時排道至公館馬路法總領事署拜會吕班君旣降輿由副領事兼繙譯官祁理恒君迎入内廳叙談良久法讞員鄭大令先期咨照捕房請捕頭派各包探帶同通班夥役爲之照料○新簡河南巡撫德大中丞壽由京南下昨日午前十一點二刻時乘招商局新豐輪船抵埠上海縣簧大令預飭辦差家丁在金利源碼頭伺候印委各員親詣舟次恭迎中丞登岸後假泰來洋行暫駐 
[膏捐續述]  
　　兩江總督張香帥札委葉臨恭司馬來滬辦理烟膏捐因事甚繁瑣難以稽查商之各土行主代收捐銀核定每箱大土四十只加捐銀十二兩設局在滬南潮惠會館此已列報本定於本月初一日爲始一律加捐因沙遜洋行以此次加捐與前定稅項章程不符禀請英領事核辦一面各土行函問鎭江蕪湖等埠之各土行旋悉並未加捐於是本埠各土霆以爲大土銷路究屬客路多而本地少如果鎭江蕪湖並未加捐則客貨均往彼處本埠土行將無人顧問矣遂將情形禀明道憲黄觀察上海縣黄大令及辦理土捐之葉司馬請示前日忽由道憲黄觀察札飭上海縣黄大令英會審員屠别駕以有龍某石某鄭某等三人在前任海關道劉觀察案下遞禀列有昌園一層樓論校樓綺園等九家烟膏鋪舉三人爲董事設立查膏公所每年願繳公欵銀五千兩劉觀察批准後卽行交卸黄觀察檢閱接管卷准予照辦飭給董事諭單後經黄大令閱見諭交樓列名飭傳該鋪股東柴樛雲詢問烟膏捐由土行代收及龍某等爲烟膏董事各情柴禀稱烟膏捐由土行代收一節詢之同業中相識之人皆不推諉惟不知大衆意見如何至設立公所報効公欵之事則未之聞也且與龍某石某鄭某等並不相識大令問爾鋪旣列名何謂不知柴稱實在不知况同業公議之事凡欲上凟官聽列名其間者須在議單上簽允字爲憑此事從未干涉如何列名在内請爲安問便知虚實大令然之飭退 
[滬北小火]  
　　昨晨六點鐘時曉夢初回忽聞捕房蒲牢怒吼急起推窓四望並不見火光半點及出探訪知火起於英大馬路老旗昌轉角之福利公司後屋一時烟霧迷漫幸救火西人聞聲畢集竭力灌救不至成災僅焚燬廚房門窓什物等件房屋則依然無恙至其起火之由據言因隔夜在内妙咖啡未將火灰收拾凈盡致有此事 
[警鐘疉報]  
　　昨晚十點二刻鐘美界北河南路西首順慶里某姓家忽然火起捕房卽鳴鐘報警租界火會西人以及各皮帶車先後馳至黎捕頭督率中西探捕臨塲彈壓至於被焚房屋若干及起火原由容今日探明再錄○十二點鐘時捕房警鐘又響旋分三下急出訪探皮帶車已去而復回知爲人家焚化錠帛火光過甚致蒲牢誤吼云 
[醫院述聞]  
　　美界蜜勒路永平街有安徽人某甲居焉前日午後夫婦忽然反目其妻暗購阿芙蓉膏呑服至晚毒發呻吟甲誤爲患痧急倩挑痧匠爲之針治旣而口吐白沬始雇人舁至同仁醫院求治曹仇二醫生騐得服毒雖深尚可旋救旋服吐藥得將毒物吐出轉危爲安亦云幸矣○粤東人梁阿祖木工也在下海浦某木行爲夥前日午後正在搬運木料適一木從空下墜撃中頭顱鮮血淋漓昏暈於地經他夥舁至同仁醫院療治想不致性命之虞也 
[絶處逢生]  
　　蘇人某甲携其梅鶴來滬作小本生涯僑居老閘南首之中新街克勤克儉以故一家數口尚堪温飽不料前日在外貿易時忽覺頭暈眼花指上螺紋亦已凹縮自知傳染㿜螺痧卽醫治亦無濟於事回家後僵臥在牀默然不語蓋自料患此症萬無生理故靜以待斃耳未幾果閉目而逝家人等正在忙亂之際事爲捕房查知恐其疫氣傳染飭令赴爲棺殮遂卽備辦衣衾爲之穿著停妥正擬入殮不料身忽展動家人見而大譁甲大呼憊甚索飲凉茶家人初疑其走尸旋見其神色無異方知復活現已自能行動矣語云出死入生其甲之謂乎 
[收殮浮屍]  
　　前日下午大橋外德公館左近浦中浮起無名男屍一具年約四十餘身穿元色生綢短衫白竹布紥脚褲經水巡捕報請救生局爲之收殮 
[捉賭未獲]  
　　裏虹口每有無業流氓在租界外搭棚聚賭事爲總巡夏芝蓀明府所聞札飭圓通寺巡防局員隨時拿辦前日午後王壽華二尹督帶巡勇一餘名恊同地保徐如二赶住兠拿若輩耳目甚靈迨二尹巡至早已匿跡銷聲矣 
 
 

Page 4

 
 
[積竊被獲]  
　　崇明人張阿三胠篋中老手也前年案發經前法讞員葛同轉懲辦嗣後卽蹝蹝跡杳然昨日午前八點鐘時忽手持包内紡綢官紗等衣至小東門外寳泰質鋪質錢鋪夥問以衣服若干甲不能對適包探夥役某甲所見將人贓帶入捕房捕頭令押候堂期解請問官究訊 
[上海縣署瑣案]  
　　本邑鄉民唐達夫扭費成山馬東東到縣請究昨日黄大令升坐三堂提訊唐訴稱小的家住十六圖在八仙橋開設羊行内姪徐寳之與小的不睦糾合費馬驀至小的家强搬了衣箱四口並零星諸物當塲拿獲送請究追費馬同供稱小的等皆寳山縣境周山渡人由徐雇令拉運物件事小的等等無干大令立出硃籖飭差提徐訊明空辦費馬交差看管○山西人李阿林子本年閏五月二十三日被人砍死黄大令嚴飭差甲訪緝兇犯迄令尚無下落昨日懸貼賞格大旨謂如能訪獲正兇者賞洋銀二百圓知風報信因而拿獲乾半之○昨日下午黄大令公出回署孫阿茂挈妻在大堂上攔輿訴稱某日至南市龍德橋長興泰烟館訪友被值堂人指爲偷兒毆傷頭顱肚腹等處大令見孫血跡淋漓飭候訊明騐核 
[拜客停訊]  
　　江海關道憲黄幼農觀察回任後定於昨今兩日赴各國領事署拜會英廨讞員例應隨同前往遂將捕房各案停訊兩日 
[法廨停訊]  
　　昨禮拜四讞員鄭大令接得江海關道黄觀察公文内開訂於本日午前十一點鐘時拜會法總領事等因因飭家丁持名片咨照捕房暫停訊案 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[避署糾葛]  
　　安慶金寳門外有大觀亭　係皖城之古跡毁自兵求復興於彭剛直公重修建立臺角　峨傍水臨山浮雲映日大有可觀故曰大觀亭上書江城一覽時當酷熱避暑納凉者往來不絶月前有某甲命僕携瓜果數只邀二三知已爲消暑之計及至亭中案上先有人安置衣服等件甲呼從者移置先是水師營某乙丙丁等解衣於此往亭外　　玩畢返亭見甲　滿座視已物槪置於地不禁忿火中燒謂此亭及是公地人人可遊豈無先後之别彼此出言不遜幾至動武幸亭與太平局相近該局董惯作　仲連者遂兩相勸慰謂甲文乙武皆屬塲面中人且納凉避暑宜靜不宜動何動何苦勞神汗流浹背再三勸慰而散 
[搶親糾葛]  
　　安慶東關城根某氏有女及　曾許某甲之子爲室目許之後氏夫去世甲子亦亡母女無依只得重婚再　氏已招某乙爲夫光隂迅速女年已二十矣遂央媒將繼女與某丙結爲秦晉事聞於甲再三阻止謂理宜相商不應擅自作主得人財物决不干休乙見勢不佳暗商於丙興師搶刦卽前月十五日之良辰被甲侦知預集多人攔路奪搶甲衆丙寡毁輿奪人暫交地保處雖有魯仲連出首爲排解但事多糾葛恐難免訴諸琴堂也 
[美界捕房紀事]  
　　本邑木工潘榮華曩時曾娶醮婦某氏爲室氏本有子小名阿福甫九齡隨至潘處卽俗所謂拖油瓶也刻已二十一歳矣　稍有積儲賃民武昌路第二百七十一號屋内開設潘仁記本器店阿竊不務正業日與流氓爲伍潘略加訓責羽福非但不聽反敢與之爲難前晚復大動千戈阿福一味蠻横手特鐵斧亂撢燔駭極奔訴捕頭捕頭諭令扭案懲辦潘稱我年已邁恐非所敵捕頭卽　某包探赶緊拘拿○天潼路第六十四號門牌某姓炒麫館有一女郎前日下午偶至比鄰某水果店取食香蕉店主惡其無禮向麫館主理論經一百八十號華捕拘送捕房捕頭念事起細微不予深究○前有某鄉民掉船各某紗廠購得横器紗數十包駛至虹橋之畔忽然傾　紗浮水面密波人朱三金見之撈取一包經鄉民報知捕房昨日午後包探倪　泉將朱查獲解入捕房捕頭令押候傳到夫主解送英公堂請　 
[金陵官報]  
　　六月二十六日統領廣保軍林保大人到浙　雲　　江府通判劉金榜到由京來通判趙廷采展假三天委　江都縣　　清劇委知縣羅遵祖假福安輪船潘錫疇辭赴鎭江○二十七日釐捐　候補道　展假五天同文舘候補道楊大人禀知二十七八九等日開考學生候補道羅嘉杰購假三天又剿彚楨　同宴同知陳祖煊均銷假安徽聲何光福辭威靖兵船徐九成到由上海解軍械餉梟　知縣貴裳治又汪如　銷　　　興　洲　統領滿字營金滿到太平回銷假　安輪船潘鍚疇臺壺輪船威國祥均如赴鎭江回蘇省牙釐局候補道朱之　奉調來　淞洲　　局　調知府余慶　由蔡　俯來晉　購縣胡保聯三位均到升補太　院隸州潦　署江都縣葛毓清缷暑安徽懷遠縣吕耀軫一位均辭各位大人均見同知周澄潰銷假又鎭祥　展假三天通判李士者　個十天知縣張蓬銷假○二十九日　額忠字零　王心忠大人叩謝辭准　蕪湖營遊繋彭源洽大人請咨引見前營帶湖北鳳字步陳右　湖　遊撃李鴻章大人到山前散來知府沈教和大人禀知七月初一日開者至初十日止分部主事冷沛霖辭進京同知曹榮　展假數天知州章邦直知瓜埠緝私差睛假數　又與武改辭起蘇見撫憲通判趙調采額選豐縣王得庚均銷假卽用縣黎永縣到由京來知縣顔濟　銷期服假從九丁均平安缷興化縣典史回壹壺輪船周祥辭途支應　向銀赴清江普陀輪船曷銷　辭赴崇明上海一代 
 
 
 

Page 10

 
 
   
 
 

Page 11

 
 
   
 
 

Page 12

 
 
[光绪二十一年六月二十三日京報全録]  
　　宫門抄○刑部徐等奏風憲官收受不枉法贓按律都等定擬　○將軍依奏統領營官銜名等分别繕單片○降留東撫李奏遴署臬篆片○直臬朱奏報接印日期摺○御史　奏請將前員受賄一節歸入原案審辦片○六月二十三日刑部都察院大理寺侍衛處值日無引見○卓公假滿請安○廣求總兵余處恩到京請安○又熙請假十日○吏部奏派騐看月官派出熙敬汪鳴鑾陳學棻李文田榮禄裕德壽昌清銳張嘉禄富光恩　易俊曹鎔王鵬運楊晨高爕曾○召見軍機張蔭桓余虎恩○○臣徐桐臣剛毅等跪奏爲風憲官收受不枉法　按徫加等定擬恭摺奏祈聖鑒事竊臣等奉○旨會同宗人府刑部審訊宗室錫鈞呈告御史鍾德祥家丁熊翼臣等訛詐銀兩一案訊明鍾德祥因事受財已有証據於光緒二十一年閏五月二十日奏請將鍾德祥革職歸案審辦奉上諭前據宗人府刑部會奏宗室錫鈞呈告御史鍾德祥家丁熊翼臣等訛詐銀兩牽涉本官當派徐桐劉毅會同審訊兹據訊明具奏鍾德祥雖無訛詐銀兩清事惟於鍚鈞之賄求免叅該御史收受贓私訊據熊翼臣供詞業已衆証確鑿乃猶希圖狡卸揑稱郭松亭赴津情弊顯然亟應確切根究以期水落石出鍾德祥著先行革職歸案審辦欽此遵卽行知都察院派員　鍾德祥押送刑部收禁臣等查錫鈞原控熊翼臣等先因强買伊驘頭未妥復揚言鍾德祥欲行叅劾勒令出銀五百兩撤名經人調說始先出給銀票百兩熊翼臣則供稱錫鈞因聞鍾德祥欲叅小壩王崇岳綽號央張五轉找伊等打聽嗣聞鍾德祥並未欲叅心中感激情願先給銀一百兩作爲謝敬細核兩造供詞彼此各執飭令章京司員詳加推究並提訊鍾德祥飭具親供據稱本年五月間家丁熊升熊翼臣自說有宗室崇岳自願送銀一百兩求免叅劾伊告以並無欲叅崇岳之事飭令將銀退還嗣熊升復向說崇姓因未叅効自願盡情送銀票一百兩央求再三始行收下屬實核與熊翼臣所供大致相同復訊錫鈞據稱伊因聞鍾德祥欲叅綽號又知宗室凱辛國存業經被叅心中畏懼託張五轉找熊翼臣等向鍾德祥打聽因聞並無欲叅之事思及原有送銀之說遂出給銀票一百兩欲藉以聨絡鍾宅係屬實情委無熊翼臣等强買驘頭及揚言勒索銀兩情事復飭提問各犯嚴行研鞫緣熊翼臣卽熊升係順天通州人錫鈞原名崇岳係廂黄旗鐵山佐領下閒散宗室熊升在教塲四條胡同鍾宅跟班錫鈞因聽人傳說鍾德祥叅過宗室凱辛國存現又有奏叅綽號摺子内有小壩王崇岳卽宗室二扇之名心中害怕打聽得熊翼臣等常在教塲胡同義勝居飯館吃飯五月初六日往向義勝居跑堂人張五說明情由並令找熊翼臣等前來以便央託張五往向熊翼臣告知約期相見初七日熊翼臣郭松亭至義勝居錫鈞先已到彼張五代爲指引彼此見面錫鈞聲稱鍾德祥欲叅伊綽號託熊翼臣等打聽如能不叅情願送銀五百兩熊翼臣應允復約期在義勝居候信熊翼臣回宅向鍾德祥回明緣由鍾德祥告稱並未欲叅崇岳飭令無庸給銀十一日錫鈞與熊翼臣等仍在義勝居見面熊翼臣等告知並無欲叅情事錫鈞因從前本有綽號且有許銀之說自願先送銀一百兩作爲盡情並冀藉此與鍾宅聨絡當同張五交給熊翼臣等萬利興票二張共一百兩並稱一餘銀四百兩陸續緩付彼此各散熊翼臣等持票回宅轉交鍾德祥仍令退還熊翼臣等聲稱崇岳實因未經叅他心中感激務求收受鍾德祥始行收下令熊翼臣轉交素常交易之興茂永米鋪由該鋪夥初文廷轉令珠寳市恒盛鑪房王致溥持票前往萬利興兌銀詎錫鈞因張五屢向逼索前許鋃四百兩籌措無著情急赴步軍統領荷門呈控嗣因承審官追要送銀憑據隨於十七日往萬利興等候將原票扣留報經地面宫將初文廷傳案錫鈞旋復具呈在都察院控告咨由步軍統領衙門連人犯一併解送到部會同審悉前情再三研詰供各如前質之初文廷等供俱相符郭松亭張五弋獲無期應卽先行擬結查律載官吏受財計贓科斷不枉法贓者折半科罰又風憲官吏受財各加其餘官吏罪二等又例載凡以財行求及說事過錢者計所與贓與受財人同科無祿人各减一等各等語此案鍾德祥因宗室錫鈞恐以綽號被叅賄求邀免該革員並未欲叅輒收受錫鈞餽送銀票一百兩雖係因事受財而於法並無出入核與受有事人財枉斷是非者不同按不枉法贓一百兩折半科算罪應杖六十徒一年惟風憲官律應加等定擬鍾德祥應於官吏受不枉法贓五十兩杖六十徒一年罪上加二等擬以杖八十徒二年係職官照例發往軍台効力贖罪仍恭候欽定宗室錫鈞卽崇岳因本有綽號央人向鍾德祥賄求免叅迨聞並未欲叅復餽送鍾德祥銀票一百兩自應按以財行求計所與贓與受財人同科係無祿人例應减一等問擬宗室錫鈞卽祟岳應於杖六十徒一年罪上减一等擬以杖一百惟著有綽號應仍盡本法加枷號一個月係宗室宗人府例載凡宗室犯杖一百罪名折罰養贍錢糧一年如有審係不安本分者按其應得罪各實行責打不准折罰錢糧又例載應枷罪者以日計算折圈禁空房二日抵免枷號一日加責二十板各等語今宗室錫鈞所犯杖一百罪名審係不安本分應照例實行責打不准折罰錢糧其所犯枷號一個月罪名折圈禁兩個月圈滿後加責二十板熊翼臣卽熊升於錫鈞用財行求從申說事過錢亦應按爲首論與受財人同科係無禄人亦照例减擬熊翼臣卽熊升應於杖六十徒一年罪上减一等擬以杖一百折責發落初文廷王致溥均訊不知情應卽省釋在逃之郭松亭張五獲日另結銀票一百兩係彼此俱罪之贓照例入官再此摺係刑部主稿合併聲明所有臣等審擬縁由是否有當謹恭摺具奏請旨十一日奉旨已錄○○奴才依克庸阿跪 
奏爲鎭邊敵愾各軍先後揀派統領官並各局處員弁分别繕單恭摺具陳仰祈聖鋻事竊奴才於光緒二十年七月間奉旨東徵隨帶黑龍江鎭邊軍馬步八營嗣又奏旨添募敵愾新舊各軍以及獵户砲隊計共四十一營並設立前敵翼長後路督理曁文案營務糧餉轉運軍械卹賞各局處曾經先後奏明在案惟查各軍開拔前敵　值戰事倥偬以致札派统領管帶等員及傷亡差病隨時更換未遑馳奏兹軍務稍鬆除撤二營不計外自應將現在三十九營統領營官銜名曁奴才辦公銀兩偵探差官戈什並各局處員弁額數薪水心紅夫役等項分晰繕單恭呈御覽嗣後遇有更換管帶仍嘗隨時奏明以符定章除咨部查照外所有統領營官銜名並各局處員弁分别繕單各緣由謹恭摺具陳伏乞皇上聖鍳謹奏奉硃批該部知道單二件併發欽此○○降二級留任又降二級留任山東巡撫臣李秉衡跪奏爲司道各缺分别遴員署理飭赴新任以專責成恭　仰祈聖鑒撃竊准吏部咨疉奉上諭奉天府府尹著松林補授山東按察使着松壽補授陝西督糧道著姚恊贊調補毓賢著補授山東兗沂晉濟道各等因欽此欽遵知照分行在案臣查新授按察使松壽到東尚需時日自應遴員按署臬篆以便松林交卸北上果有候補道沈廷札遇事講求能任勞怨堪以署理新授兗沂曹濟道毓賢應卽飭令赴任供職以便姚恊贊交卸前赴調任除分檄飭遵並咨部查照餐謹恭摺具奏伏乞皇上聖鑒謹奏奉硃批吏部知道欽此○○二品頂戴直隸按察使臣朱靖旬跪奏爲恭報微臣接印日期叩謝天恩仰祈 
聖鑒事竊臣欽承簡命擢授直隸按察使本年閏五月到京先後召見二次仰蒙訓誨周詳飭以整頓吏治嚴杜夤綠奔競之風跪聆之下欽悚莫名陛辭出都順道天津奉署督臣王文　檄飭赴任六月初六日抵省經署臬司候補道朱臻　將印信文卷移交前來當卽恭設香案望闕叩頭謝恩祗領任事伏念爲政首在得人行已必先有恥大臣崇尚風節則　營之習不開公事素切講求則智能之士自出誠先國家之急敢徇情面之私臣猥以迂庸渥蒙寵眷查臬司有察吏明刑之責直隸乃地廣民悍之區檮昧如臣深懼弗克勝任惟有殫竭血誠遇事禀商署督臣王文韶與潘司陳寳箴和衷共濟斷不敢激切以沽直聲亦不甘依阿而違素志以期仰答高厚鴻慈於萬一所有微臣到任接印日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○御更熙麟片再平宣氏一案日來外間紛傳刑部司員　有受賄威逼情事而欽派承審各員未經訊及贓欵人言嘖嘖不爲無因夫威逼之情極重受賄之律極嚴設或别經發覺勢必復興大獄應請旨飭將受賄一節歸入原案一併澈底根究訊息物議而昭信　是否有當附片陳明伏乞聖鑒謹奏奉旨已錄 
 
