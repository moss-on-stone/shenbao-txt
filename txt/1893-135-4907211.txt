# 1893 - 135 - 4907211

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濡遲無不延頸跤足是以本館特倩妥友每日在内城赶緊抄寄印入報章卽几邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則　爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事　悉靡遺綴錄　端多至倍蓗是以將公堂案牘及一切巷語街談酌量列入附張以冀多多益善敬告閲報諸君尚其俯　鑿蔡爲幸此啓 
[論朝鮮拐賣事]  
　　昨報載辰韓拾錦一則内云有李某失去九齡幼子遣人覓得向之索回則以洋銀二十圓買得對贖以原價不許增之一百圓仍不許乃控之於官未知若何定讞夫朝鮮之例吾不得而知然定律者不外乎情理二字以理言之我有子而售之於人且不得爲無罪况其買人之子乎以情言之謂他人父謂他人母聞者且爲之酸鼻見者且謂之傷心而乃竟敢同於豪奪强取乎嘗謂中國閩廣帮中往往有購買他人之子以爲子養之教之使之成家立業待之者殊厚無異於已之子其有無子者則卽以之承祧而繼宗祀其有有子者或日久所購之子不得親之歡心則亦授之事業析而出之若此者則在被鬻之子亦可謂之得所矣而說者終以日後忘其本生不得歸宗俾抱終天之恨以是爲有傷乎陰　余亦屢著論說勸彼中人勿復萌其故智專買螟蛉雖言之諄諄聽之藐藐而論者亦頗以余言爲然盖家有子女無論其將來智愚賢不肖而當提携保抱之時未有不珍同拱璧者一旦而失此掌珍父則四出偵尋母則一澄隱泣顧影徘徊痴若木偶或竟有因此而成疾甚且有因此而身殉者其慘怛之狀目不忍覩其悲悼之聲耳不忍聞似此情形雖鐵石心腸亦未有不爲之動者而猶幸有官法以處之也凡拐賣人口者厥罪殊重其中買主則分知情不知情果非知情尚可稍從末减若係知情則所謂與受同科盖防其有串謀情事也乃李某八九齡之幼子明明爲人所拐賣遂偵騎四出以尋之尋之而旣得之喜可知已而乃謂爲二十元所買得照情理而論則受買拐來子女方且逃罪之不遑而乃公然自恃其出錢買得一若理直氣壯也者則彼國中之官法可想而知矣李某初不被之以罪願以原價贖回則不特於理無虧抑亦於情無欠矣而受買者竟悍然不許則彼國之人情亦可知矣乃李某不知何所愛於彼而不敢逕訟諸官情願增價向贖增至一百元而仍不許則其人之蠻横更可知已夫此八九齡之幼孩固李某親生之子也無端而被匪人拐出自必求合浦之珠還而彼買孩之人則固買自匪人之手而非買自李某之手也倘前此李某或有要需無可設法所見短而以子售之於人旋而李某備價贖回則亦斷無有不許其贖回之理卽非格外增價仍照原價向贖亦决無不聽其贖回之情况此孩由匪人拐出得之於匪人之手爲李某者設於一經尋獲之後不動聲色立卽控官責以串同拐誘彼又將何以自解而乃一再增價婉言向贖而竟不之許此其人尚得謂之有人必乎哉吾鄭李某控之於官必有能昭此覆盆者爲之執理衡情使秦廷之璧指日而返於趙國也朝鮮爲中朝藩屬旣在同洲又係同文卽其國中政教號令非中朝所監制然情理二字究亦不甚懸殊中國倘遇此等事情彼買孩之人先已心虚斷不敢公然對簿而官按律懲辦定將治以與受向科之罪試　買賊贓者或經捕役吊贓無不瑟縮如鼠其典質者每多不繳質本何則以其所受者爲賊贓故也夫贓物不過身外者耳較之於人其輕重爲何如今明明爲購自匪人之孩而猶敢公然抗贖毫無忌憚一至於此竊恐彼國之例未必如中國之嚴然而天下之惡一也我之所惡未必非彼之所惡中國此時拐匪亦時有所見然拐孩以去鴻飛冥冥無從弋獲則亦已耳若旣尋有端倪知其寄頓之所或訪悉其所售之處則官符一紙立卽傳來斷未能抗顏與爭　勒不放此則猶見中國之官法若彼朝鮮者直以兒戱視之抑何謬耶買賣人口之禁泰西更甚於中國而朝朝鮮以最爾之國乃竟不能自振修其政教效法中華以至於國人譸張爲幻絶無忌憚是將何以爲國乎夫拐孩之事其小焉者也然而由小以見大朝鮮南面諸君當未必悉自安於波靡則聞余是言或亦有瞿然警覺者歟 
[諭旨恭錄]  
　　三月二十八日奉上諭昨日道旁叩閽之旗人文祿民人馬升堂均著交刑部嚴行審訊欽此 
[本館接奉電音]  
　　昨由京友電傳上諭二道敬謹譯登○四月初四日奉上諭貴恒奏假滿病尚未痊懇請續假並請簡員署理一摺貴恒著賞假一個月刑部尚書著懷塔布兼者欽此同日奉上諭貴恒現在請假廂白旗蒙古都統著麟書署理其所署正藍旗蒙古都統著瀅暫行署理欽此 
[西電譯要]  
　　初二日倫敦發來電報云新金山又有銀行一家倒閉又云美國律政司已允將限制華人到美之例照辦如華人不遵新例掛號納稅者概行送回中國兹因無從籌此巨資遂不照新例辦理 
[暹羅消息]  
　　暹法齟齬不已暹不每見法人不啻草木皆兵網咯城内三平街居民一夜忽然驚嗓言法國駐暹之吕珍戰艦預備開砲轟擊暹京一時衆情擾動嗣查知係附近德國使館有人施放西國烟火　致羣情悞擾也至内地民心亦頗震動緣暹法若有戰務則暹廷必抽丁當兵男丁旣多征調僅存婦女則田圡必致荒蕪　恐來歲米糧空乏遂禁止米石出口暹米之出口者頓稀南洋米價爲之略昻之聞暹廷已向英倫某商籌借欵項以備鞏固邉防之用但未知厥數若干耳 
[芝加哥風警]  
　　接美國芝加哥來信云該處於前月間忽起颶風有大酒店二家　巨屋多間被其吹毁并有大書院一間其中陳設甚爲華麗以備會塲之助今被風災竟至全間傾塌其餘所毁物件亦甚多是亦罕聞之事也 
[歐洲民數]  
　　國報云有某西人曾將歐洲各國近年註册人民綜核其數通計各國共有老糼男女三萬六十兆零二十萬名口内計男丁一百六十七兆四十萬名婦女一百九十二兆六十萬口休　生息則生齒日繁有國者正當加意培護也 
[地震紀數]  
　　各國地震時有所聞蓋坤輿之氣鬱而必發亦屬事理之常但其勢凛冽　能爲害耳兹閲西字報歴查地震一事其詳於紀載者普天下共有一千七百零三次傷斃人命一十九萬名口而其災象最慘者　爲日本 
 
 

Page 2

 
 
嶧蘇地方損壞人物田土屋宇實爲向來所未見殊令人談之而色變也 
[高亂續述]  
　　朝鮮東學黨在京肇亂到處貼榜聲言與東西人爲難一時風聲鶴唳草木皆兵各國政府均派遣軍艦前往保護本國寓韓商民其略已紀前報兹查悉該黨混儒釋道爲一教禍首崔福述名曰開祖率弟子數百名隱於山中傳授呵風喚雨飛刀諸術距今三十年前國家　禁邪教處崔以死刑而其徒衆仍遁迹於全羅忠清江原慶尚四道轉輾傳授十數年來蔓延日甚聚黨四千餘名號稱二十萬乘機竊發上書要求全羅監可書中三事第一攘斥外國耶穌教等宣教師及商第二欲朝廷昭雪開祖之寃追賞功德旌表建祠並日後准傳其教第三黜免暴歛横征之官吏監司畏其兇燄懇切諭勸散去先是忠清道監司趙秉式虐民苛稅該黨憤不能平糾衆數萬人約期會於　江咸手携學庸目　遵孔孟教者趙氏禁囚我輩是廢孔孟之教也恃衆詰責趙氏大怖卽還所歛金錢并放免囚犯給以酒食所請三事亦許代爲襄助該黨益肆無忌憚至此全羅監司又畏而厚待之遂選定首領二十餘名赴京城伏闕上疏韓廷見其舉動不端令捕盜廳拘留十七人該黨聞之益佈告四方所在蜂起　值世子誕期舉行慶典該黨雜於官吏儒生中混入京城者不下二萬人又擇首領數十人在光化門用包　一疏必欲韓廷下敕准行三事掃逐在京外國人并揭示術　籍爲恫喝卽經高廷查禁得漸敉平云 
[獲匪續聞]  
　　金陵拘獲哥老會匪三人繫諸犴狴已紀前報兹聞三匪中二曾姓一蔣姓在蕪湖鎭江一帶就擒蓋卽匡是明供稱所與共事者也連日阮水三太守陸春江大令上元縣陶仲彝大令齊集江寗縣署會同藍雲峯大令嚴密訊供門外漢不得擅入故一切　詞無從探悉俟有所聞再行登錄 
[中江麥浪]  
　　三月廿二晨元和輪船抵蕪甫傍躉船尚未繫纜有廬州人某甲見接客棧夥聳身一躍捷足先登遂亦撩衣而過不料足力不濟跌落兩船檔内同伴方取繩援之一轉瞬已堕入江心與三閭大夫爲伍打撈終日尚未得其屍身慘哉○又聞某輪船由漢口行抵青陽左近江面忽見艙底濃烟縷縷船中司事急在察視見旁有火藥一小桶立卽告知船主加意防範得保無虞誠幸事也○江口勝鳳梨園丁歌甲舞久已見賞於時園主不惜重貲又從三晉燕趙間招致名優數輩登臺獻技花旦如柴金鳳之風流曼靡絶世無雙老生如楊文玉之天風海濤　心動魄小生如夜裏香之豪情跌蕩卓爾不羣皆足獨步一時邇日生涯如唐宫擊鼓催花芳菲滿眼遲到者不免立錐無地而豪横公子又羣以點戱爲榮甫一上塲卽見纒頭錦如雨飛擲蓋無地黑子彈丸於此等伶人絶未一覩故矜賞若此然在滬上則誠數見不鮮矣○保甲總辦吳春農太守前因土藥改章事宜晉省謁見各大憲兹已於上月二十日乘江寛輪船回蕪矣○余某者以織篾簾爲生素有烟霞癖每晚必至陡門巷口清香樓烟館過癮一經呼吸頓覺氣宇軒昻與烟夥謔浪笑傲習以爲常十九日銀缸乍明余已逐逐登樓方欲短笛横吹烟夥突從後笑拍其肩曰烟鬼又來皈依三寳乎時余正烟癮大發滿腹牢愁鬱而不暢聞言大怒突飛一足踢之不料正中烟夥腎囊登時暈倒血流如注余畏罪逸去不知所之館主遂令人將夥舁置余家擾嚷之聲聞於户外旋經魯仲連爲之排難解紛勸余家急延傷科敷以刀圭未幾痛止轉危爲安余　摇擺歸家然所費已不貲矣○候補典史張學臣少尉康遜需次蕪湖歴辦要差爲上游所器重近因二豎爲災於上月某日遽賦仙遊噩耗遥傳寅僚戚串無不同聲悼嘆○四月十五日俗傳爲火德星君誕辰好事之徒歛貲賽會幾如淮陰將兵多多益善日内已命儔嘯侣手携黄紙簿　長街各店鋪挨户派捐爭多論寡逈不猶人廿二日寫至徽州碼頭某土莊櫃夥大書二百文若輩慾壑難塡令再倍之櫃夥不允以致唇鎗舌　大肆雄風欲以老拳從事幸街鄰出爲解勸若輩始悻悻而去○皖北廬州六安等處滴雨未霑田疇龜坼鄉民喁喁仰望謂倘再一月不雨今秋又將饑饉碧翁翁盍喚起痴龍大施甘雨灑徧芳郊耶 
[命案三則]  
　　湯家溝在蕪湖上游五十里兩岸俱係蘆洲葦蕩每當秋老江關荻花楓枼搖曳風前倚舷遥望如披一幅秋江圖畫附近有茯苓洲蘆荻尤盛係吳劉李三姓管業吳劉族大而人衆李則以財力自雄素與吳劉積不相能近日洲邊野艸暢茂遠近農民皆倩人刈割以爲壅田之用吳劉獨不謂然屢次越界强割上月初九夜又聚村民一二百人腰鐮以往李知之令傭工五名出塲喝阻不聽則以干戈從事吳劉初以藐兹醜類何足勞我雄帥僅撥三十餘人應之餘人薙刈如故不料該傭工俱係男兒好身手所撥之人甫一對疉卽已望風潰遁抱頭鼠竄於是在後者只得上前助陣無何棍棒如雨招架不住亦復敗北而逃檢點殘兵皆已破頭傷額血　沙塲且有二人因中棍傷當夜魂歸地府吳劉不勝憤恨卽赴無爲州喊控章幹臣直刺親詣勘騐傳齊兩造訊問啓釁緣由遂令李先出養傷費若干如何結案尚待續聞○蕪湖南鄉大楊村與繁昌犬牙交錯其土著悉以耕種爲事現正從事東郊各需　汁灌溉秧田有劉某竟於三五之夕荷擔往前村竊糞被事主知覺　杖掩捕劉駭極狂奔適有巨溝在前不暇繞道卽效燕子掠波而過無如足力已疲鳬至波心竟占滅頂次晨家人遍尋蹤跡駋得其屍誣指事主某姓毆斃棄屍河中入城喊控時縣宰方考試文童閲卷廻避由捕廳下鄉勘騐塡明屍格存案尚未知如何了局也○三月二十日清晨蕪湖三街姚家弄内有無名男屍一具遍體鱗傷厥狀甚慘居民驚相走告地保聞信前來方謂何處兇徒夤夜　屍至此旋見一人踉蹌而來一見　云此童姓乃吾金蘭譜中人也何爲而斃於此是必在温柔鄉被人妬害奔至縣署喊寃邑尊正在考試由河口巡檢吕少尹前往相騐候訪拿兇手辦理至廿二日忽傳此案已有人排解令兇手出洋蚨若干翼爲死者衣衾棺木及各項使費從此斬斷訟藤至禍水發源於何處傳者皆指爲悶葫蘆無從悉其原委云 
[太守接篆]  
　　署理九江府邵傳巖太守夢善於三月廿五日抵潯在貢院暫駐襜帷廿七日午時接印届時書差等擺設香案太守朝服望闕行三跪九叩禮接印任事同城文武各員均往道賀輿馬盈門按太守係山東招遠縣人以廪貢生襲正二品廕生騎都尉兼雲騎尉世職特旨郎中用旋補刑部雲南司户部江南司正郎截取記名繁缺知府光緒十五年分發到江上憲委以善後軍火保甲各差均能措置裕如此次一麾出守可以大展長才矣 
[軍麾抵揚]  
　　新間瓜洲總鎭謝鎭軍濬畬因有要公於上月二十八日節抵維揚自彭叅戎以次曁駐防各營汛均至河干迎迓鎭軍謙遜一回卽命輿入城一一答拜瓜洲遊府李游戎華貴亦隨憲節同來聞小作逗留卽行返斾云 
[軍門抵滬]  
　　江南提督譚青崖軍門由五茸城畔乘坐官防隨帶砲艇西搜於昨日上午行抵滬濱暫泊小東門外吳淞馬頭本邑程守戎聞信卽與城汛李千戎及千百把總至江干恭迓午後二點鐘軍門坐緑呢大轎前導有頂馬一員親兵十六名入城赴文武各衙門答拜旋回舟次提右營廖叅戎因赴澱山湖閲視水　故未　迓聞軍門小住一二日卽須換舟出口巡閲洋面 
[准備閲操]  
　　新任提右營廖楚才叅戎不日將閲滬上各營操演城汛李千戎每日督同兵丁在小南門外大校塲訓練每當曉夢初回輙聞槍砲聲隆然震耳至亭午始寂此與秀才之臨考抱佛脚將毋同 
[滬北走水] 　　 
　　昨日下午五點鐘時捕房警鐘又吼中西巡捕包探及英法美洋龍風馳而出至英租界之大馬路北首北京路中萬祥碼頭朝北門面火焚處取水灌救旋卽息滅其起火之由因有丁培生者租賃一千一百十三及一千一百十四號兩幢房屋開設洋瓶舊鐵等　之店 
 
 

Page 3

 
 
因童養媳失去銀飾點火油手照尋覓急遽之中誤行碰碎烈焰飛騰勢同拉朽頃刻冐穿屋頂延及東間壁第一千一百十二號阿五所開長興棺材店及一千一百十一號之郭萬興舊鐵店等四幢樓房惟樓板尚未全焚兀立如故郭於近日娶媳昨正大開筵宴欵待賓朋忽被回祿神收拾一空賀者未散弔者踵至此時此景眞有難乎爲情者再向東之舊賀店幸保無碍西間壁之糖坊墻壁稍有損壞諸洋龍澆灌餘燼至六點半鐘始各散去 
[冰廠被焚續述]  
　　虹口北三里光景陸道生之冰廠火焚已列昨報兹悉陸道生住居老閘北首唐家弄北係上海縣二十五保頭圖地方陸道生現輪頭圖地保向在再北三里舊江浜之北係寳山縣境之頭圖地方造有草冰廠二所前夜火熾時陸道生奔往察看間有一鬎　人年未成丁手持銅釣奔跑無定因卽拉住盤問言語支吾一再盤詰言有某某等四人前幾日請伊吃飯飲酒囑來點火的等語問其姓名則曰人皆呌我小鬎鬁當將小鬎鬁暫送虹口巡防局行將會同同業具禀英公廨及上海縣寳山縣請爲提究至陸道生之兩所冰廠係毗連者現已焚燬無遺矣旋聞巡防局員陸二尹將小鬎鬁略加詰問供爲劉洪子本邑人尚有兄長劉高乾推車度日當時見有賣五香荳之人跑進籬笆中劃自來火燃點局員因卽差傳其兄到來一併於昨日下午三點半鐘移送英公廨蔡太守飭押候訊 
[刑司訊案續述]  
　　英正刑司連日升堂訊問文章綢莊向元亨興隆瑞記等三家所保火險銀三萬兩一案疉列前報兹悉前日下午二點半鐘接訊時威金生律師駁斥哈華托律師所言各節之非哈華托律師　斥威金生律師所言各節之不是互相辯論至再刑司諭謂毋庸互辯照本刑司連日訊供情由哈律師所言略有不合今姑暫退以待本刑司細查存貨價值再行集同判斷 
[養媳輕生]  
　　寡婦周氏居於滬南陸家浜義弄生一子在滬北白渡橋某錢莊學業自糼文定朱姓女爲童養媳氏侍媳甚虐偶一拂意菙楚隨之女因此鬱鬱不自得前晚偶因小忿以致口角女自念生不逢辰竟拚一死卽於當晚食鹽　延至昨晨溘然長逝周氏遣人報知女之家屬女父向在沙船上爲夥此次適往天津尚未回家故由女之母舅江某及姑母錢氏同來看視見女身有青紫痕恐生前尚有凌虐情事斷不能含糊過去卽同廿七鋪地甲陶小弟赴縣投報想今日卽當蒞騐也 
[騙子被擒]  
　　江阿六卽賣珠寳阿六住城内九鋪獅子弄專以販賣珠寳爲業出入豪門神通廣大某甲有朝珠一串值銀三千兩被阿六騙去甲乃向法公堂控告正欲提訊阿六偵知消息擬乘輪逃赴金陵某甲遂訴知該鋪地甲密往擒獲用棕轎擡送法公廨葛同轉命收入捕房候解公堂質訊 
[典股糾葛]  
　　何安祥扭汪少愚至縣控告欠銀黄大令飭差帶候集訊已紀報章前晚大令升堂提訊何訴稱職員係湖北人友人汪守愚卽少愚之父在日與職員在英租界大馬路後合開慶豐典資本八萬兩分作八股職員得六股共六萬兩汪得二股計二萬兩卽用汪爲執事於光緒九十間開張十年間汪接開滬城公益典十三年汪又獨開慶餘典職員名下共有七户合銀四萬兩存在慶餘近來慶餘已收歇職員向索存銀無著不得已扭案請追存摺等件呈案汪訴稱職員係安徽人父親在日爲典業經事旋與何合股開慶豐典父親共得二股何得六股於光緒九年四月間開張生意甚佳十年父親接開城内彩衣街公益典十三年六月又與何合股開慶餘典所有章程均與慶豐相同且領慶餘部帖係何及汪福興出名父親與何素稱莫逆深信不疑查何之銀兩係恭將軍之款未幾將軍仙逝由其公子二爺三爺接手先後在慶豐内取去利息四萬八千餘兩慶豐歴年有盈無絀職員父子亦有勤勞近來慶餘公益生意不佳去年公益先收慶餘於今春收歇有存本銀四萬兩以二萬兩歸官欵餘則付還外欠詎何但顧盈餘之慶豐不管虧本之慶餘呈案之摺並非存摺係公益收閉後將帳轉入慶餘慶餘歇後轉入慶豐之記數經摺慶豐現亦盤與他人况合股開設慶餘曲直難逃公論大令以兩造供詞各執著將汪收所限三日算明帳目再訊一面查明家產呈案再核 
[詳鞠誣良]  
　　去年九月間浦東三林塘人王阿莫控姚子卿姚仁卿昆季誣良爲竊私刑吊打身受重傷叩求騐究黄大令騐明屬究飭將兩姚提案尚未訊供王忽於上月十八日身故王母金氏王妻黄氏投縣請騐經大令騐明阿莫因病身死惟子卿等不應誣良爲竊仍著提候訊究其詳已紀前報前日該差袁慶將被告及應訊之湯學釗一併解案晚間三鼓時大令升坐花廳傳湯問曰爾有何功名答稱州同銜問爾知阿莫之事究竟如何湯供職員係本邑人現住廿四保天一圖在家耕讀去年係陸南香輪充梱首今年由喬秀如充當鄉人王阿莫與職員住處相離七里其人向來誠實去年九月初四日將棉花挑往高家行出售是晚姚子卿之族嫂姚傳氏家失竊疑係阿莫行竊姚傳氏奔至阿莫門前辱駡阿莫不以無端被誣忿恨難平於初六日赴子卿處欲令伊等同往三官堂賭誓不料子卿等早存惡念喝令工人將阿莫拖至三官堂用繩將雙手反縛私刑吊打王金氏央職員前去說情因事無暇令司帳沈雪江協同圖董喬永修之子喬洪仙前往喝散姚子卿昆季二人在鄉無惡不作此係實情大令命提王金氏至案由其外甥孫蔡阿松扶掖上堂大令謂曰阿莫於去年九月間受傷已由本縣騐明迄今夙傷已愈實係因病身死與人無尤惟姚子卿等總不應誣爾子爲竊肆行吊打本縣自當深究初四日爾子買去之花共有若干每擔售洋叵干供稱棉共共有四包共計二百五十九斤每擔售洋三元八角售在高家行阿鍚家中姚傳氏於初四晚被竊次日卽至我家辱駡阿莫向之理論被字卿喝令傭人倒拖至三官堂内吊打小婦人聞信前往見兒子吊在半空旋有莊阿貴附和行兇將繩拉斷兒子從空堕下面目頭額均受損傷昏迷不醒姚等尚不干休復將兒子吊起一面帶領多人在家中搜尋贓物杳無所見小婦人痛子情切訴明湯喬二董轉派沈及喬子等前往關說始得放下至初十日兒子投案具控已蒙騐傷上月十八日兒子死於非命小婦人年已八十素倚此子度日求恩伸寃王黄氏供丈夫被吊時小婦人前往懇求亦被伊等綑綁毆打蔡阿松供母舅王阿莫被姚子卿等拉去卽經外祖母通知小的前去說清姚等言如將阿莫毆斃情願償命大令著退去提兩姚至案子卿等金頂煌煌大令問是何功名答稱是監生問今年幾歲子卿供年四十六歲仁卿供年四十三歲係同胞兄弟族嫂姚傳氏在家守寡與監生等分住相離二里許族嫂於九月初三晚失去棉花二包約計一百四十斤布衫一件布裙二條當時聞聲奔出將阿莫拘獲布衫等尚在阿莫手中惟棉花已不見問花在何處曥稱與蔡阿松同來花由阿松挑去族嫂遂命兒子及傭人等將阿莫送交湯學釗收管湯自言明日清理此以上情形係初四日清晨族嫂前來告訴監生等勸族嫂所失甚微不必揚人之惡痥二三日湯來勸監生等令族嫂出洋三直元給與王金氏否則王金氏將圖自盡監生等置之不理湯卽唆使阿莫裝傷朦控至九月底王金氏兩次至監生門前投河覓死經隣人救起換去濕衣此衣早經呈案大令曰現據王金氏等供九月初六日爾等將阿莫私刑吊打可有其事供實無其事大令謂爾等於初六日晨聚集多人在三官堂議事否答稱並未議事大令曰爾等不必抵賴本縣已訪問明白總之此事王阿莫如果犯竊當塲被爾嫂拿獲應送交本縣處治爾等不但不送反將伊私刑吊打此乃爾等之不是子卿等又稱族嫂被竊與監生等無干何致將王吊打大令曰姚傳氏失竊旣與爾等無涉爾等何以於十月廿三日十一月初三日互案投詞言王犯竊指竊無贓卽是誣良子卿又稱因湯學釗向監生等拆梢是以來案投訴湯聞言向姚子卿辱駡大令拍案怒曰本縣以爾爲衣冠中人爾在堂上尚敢如此在外之事不問可知湯俯首求恩大令一再駁詰各執前詞大令以爲時已晚判將子卿仁 
 
 

Page 4

 
 
　發捕廳看管王金氏等斥退聽候補提喬永修沈雪江喬秀如等到案再訊子卿等堅稱監生家寒求恩交保大令曰本縣將爾等發廳已屬格外體卹何竟不知自愛如再倔强定當收所子卿等始唯唯而退 
[幸未成災]  
　　小東門時新樓街有烟鴇名包三奶奶者以買俏生涯日形寞昨日備香燭紙馬虔燒路頭不料火延蚊帳一時問轟轟烈烈幾兆焚如之禍幸爲對門炒麫店所見帮同撲救迨巡捕來查時早已烟消火滅矣 
[調停欠欵]  
　　開鶴陽樓之朱鴻禧曾向徐良全借洋六十元莊雨生借洋二十元嗣因生涯寥落店遂閉歇徐莊屢索欠欵終無以應遂向廿七鋪巡防局控告昨由李二尹訊問著交保調處 
[分發人員騐看名單]  
　　新海防例掣籖分發主事李燮藩湖南方崇仁安徽胡承諫江西光祿寺署正周守忠浙江内閣中　張蔭棠廣東李湘順天顧思義江蘇○籌餉例掣籤分發光祿寺署正沈爾襄江蘇○新海防例掣籤分發道花領王鵬九浙江府經歴何景潮江西巡檢丁述堯山東○新海防例指省分發道葉元琦安徽直隷花翎張慶煥陜西甘肅文鐍順天江西知府　銘旂山東陜西同知吳世欽雲南浙江知州蔣金生湖南江蘇通判馮斆典江蘇浙江知縣江鋈華廣東浙江楊炳奎福建江蘇陳汝豫山東直隷文緯湖南四川常桂馥湖南江蘇朱同江蘇浙江譚其文江西廣東潛夢熊江西廣東何紹聞浙江江蘇方鳳苞浙江直隷江若樑浙江福建朝葆聨浙江江蘇果有銑浙江江蘇丁燮江蘇福建夏樹欽河南陜西查維楨浙江直隷鄒光照江西湖南鹽大使異以勤江西廣東布政司理問吳同潞浙江江蘇鹽運司經歴徐榮鎭浙江兩淮府經歴朱其祐江蘇浙江朱啓鈐貴州四川劉夢弼山西四川縣丞詹顯榮廣東江蘇常家縉湖南江西何明政湖南廣東王光晉湖南福建申苮之山西東河袁國鈞湖南江蘇余文　安徽浙江周傳炘江蘇浙江佘榮清江蘇直隷曹兆熺安徽四川張明兆安徽北河梅馥羹貴州四川王遐齡浙江江西吳保裕江蘇北河盧金章江蘇浙江湖　椿浙江北河縣主簿王光第安徽北河江應銓江蘇浙江李祿棠順天東河州吏目劉樹謙河南貴州彭錫書四川陜西府照磨胡廷柏江蘇四川鹽巡檢徐受麌安徽廣東巡檢倭什洪額廂黄漢江蘇何烺順天山西蘇鴻光山西陜西李裕褀湖北江西徐鑾貴州四川許夢林安徽江西李兆松奉天直隷從九品何德藻順天江西林錫康順天福建林錫爾順天福建甘焯湖南山西陳葆昌浙江北河胡　清浙江江蘇姜卓然河南山西任煥枝浙江湖南典史秦玉琳直隷山西熊毓藻湖南陜西彭銳湖北浙江吕鑑湖南甘肅袁毓泰山東直隷楊學淵江蘇福建文華廂曰滿山西婁沅浙江福建孫璋浙江福建周烜河南四川嵇臻河南四川劉銘薪浙江江蘇李杰浙江四川劉煥文貴州四川王俊清奉天直隷驛丞鄒培恩湖北江西汪承謙江蘇浙江未入流叚良璧順天四川陳葆和順天江蘇程昌辰安徽山西汪壽椿江蘇四川○海防例指省分發知縣薛翼運江蘇直隷○籌餉例指省分發典史李恩霖江蘇廣東張育松陜西甘肅○勞績掣籖分發道花翎二品頂戴曾邦柱湖南○勞績指省分發知縣韓沐之江蘇福建袁寳璐江蘇廣西王之翰浙江廣東五品銜許溎　浙江江蘇州同藍翎劉廷椿貴州雲南府經歴吳鴻翥江蘇四川巡檢方鑑鈞安徽廣東○截取指省分發直隷州知州花翎蔣體梅江西江蘇○進士掣籖分發知縣劉貞江西○教習掣籖分發知縣檀鳳翽安徽○應補呈請分發通判四品銜宗振正藍漢廣東縣丞謝浦湖南山西徐德彰江西浙江從九品張心田江蘇湖北未入流杜觀保浙江江西 
[正名]  
　　昨報載同仁永善堂總董王承緒等控司事侵吞云云兹悉葉昌期金宗林均係董事徐家徴樓曉滄均係被告合亟更正 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬北瑣言]  
　　某姓傭婦手抱小孩行至大自鳴鐘從馬路中穿過適東洋車自西往東避讓不及將該傭婦撞倒在地一時暈眩不省人事適門差捕見之將東洋車夫及傭婦一并拘入捕房克總巡命將藥水灌入傭婦口中始漸漸蘇醒卽送仁濟醫館施治車夫押候訊究○王阿榮在老北門外沿城脚開設猪作因有外遇遂置結髮妻沈氏於不顧昨晚因失去棉被一條其母誣指該氏竊去慫使阿榮將妻毆打該氏拘屈難伸潜購阿芙蓉膏吞服及毒發則已無從施救該氏之母到申探望其女見女已死卽往上海縣衙門喊寃請騐○小東門外東山同樂樓之後街有名小弟者鴇子也與天福茶園跑龍套之小鬼子結爲異姓兄弟異常莫逆日前偶因細故互相口角一言不合卽肆咆哮經旁人勸散後小弟邀同安清道友數十人向小鬼子評理小鬼子亦邀假天津數十人相聚於同樂樓中唇槍舌劍旗鼓相當館主以吃講茶有違租界章程卽時報知捕房迨巡捕來則已走散矣 
[同適朱林]  
　　著名地棍一隻眼敖子在滬南陸家浜西弄開設小烟館其母蘭姑娘曾與某甲姘識甲時至烟館敖子卽奮拳毆之如是者亦有年矣嗣因甲在租界中某包探處爲夥久不至蘭姑娘處近聞蘭姑娘患病臥牀欲往探望又恐力不能敵敖子遂於昨日紏約推包車之乙丙等五六人同往以供指臂之助及至該烟館適敖子他出甲遂直入臥闥挑燈訴舊相對悠然迨興盡而返尚有餘膏未盡令乙獨留呼吸務使滴滴歸原不料乙方嘯傲烟霞敖子亦翩然而至見乙詫曰爾何人斯胆敢入此室處之見其人吵一目知係敖子不發一語攘臂直前與敖子扭作一團後經人排解始至陸家浜小茶館評理舌戰一番未分曲直聞尚須往巡防局控告云 
[蠻觸相爭]  
　　劉阿狗與桂榮皆係浦東人向爲荳腐店夥近日劉稍有積蓄居然設肆爲主人翁前日桂榮至劉處探望以爲劉必念舊日同袍殷殷相待不料劉竟如南越尉佗龎然自大桂榮以其輕已也銜之紏合無賴欲拔劉至浦東奉以老拳不料人手過多悞將劉之夥福壽拔去大受損傷劉倩人邀桂榮等至雙龍泉啜茗負荆請罪倍致殷勤桂榮不肯干休務欲得而甘心劉於昨晨亦約同黨數十人在泰和樓齊集與桂榮一决雌雄蠅頭薄利蝸角徴名營營擾擾何時了乎 
[因賭逞凶]  
　　朱寳山住虹口華記路第二百零一號門牌内日在碼頭當小工以餬其口素不安分每於深夜時呼朋引類聚賭抽頭凡有花骨頭之癖者無不趨之若鶩前日又因賭博與張小富口角繼而扭結不解將賭具錢文抛擲滿地同鄉人鈕嘉生因貪小俯首拾取被朱所見捨張而毆鈕突取板凳作當頭棒喝擊成一孔血湧如潮鈕痛極聲嘶被巡街華捕所聞疾趨而至將朱張鈕三人一併送入美捕房值班三道頭西捕將朱張二人管押著鈕自行醫治候解公堂訊究 
[縣署瑣案]  
　　前日英公堂解送拐匪劉三韓金標施金標王亭裕及王任氏至縣黄大令飭令收所候訊○昨日午後沈王氏控稱女兒嫁與西門外開設猪作之王姓家時遭伊等凌虐身死不明叩求伸寃黄大令著候核示 
[英公堂瑣案]  
　　包探沈金隆稱别發洋行西人未士惠司報被出店袁阿春竊去皮鞋二雙褲子一條拿獲人贓且袁前曾犯窮懲辦今將人贓送案西人未士惠司申訴前情袁供松江人行竊該死求乞施恩蔡太守判發捕房管押六個月以儆贓交西人領去○二十二號西捕稱 
瞿阿五在廣昌土船上做工行竊小土一包值洋五元藏在箱裏查獲人贓送案西人投案請領瞿阿五供貪小犯竊求恩蔡太守判瞿阿五管押一月贓交失主領去○包探黄四福稱陳阿堂雇用王吳氏爲傭被竊女帽一頂上有翡翠蝙蝠銀飾值洋十餘元寄在人家拿獲送案陳阿堂申訴前情請爲領贓王吳氏俯首求恩蔡太守判王吳氏發官媒管押一月贓交陳阿堂領去○包探王阿二稱鎭江人陳萬高前因犯竊遞籍今又來滬拘案陳供現在情願改過不再犯竊蔡太守援案判笞一百板押候仍行備文遞籍○包探秦少卿李錦堂稱韋阿元同吳文卿二人到王阿大花烟館内要王阿大登會不允韋等以王阿大爲侮慢要罰酒十席每席洋四元一再饒舌報捕拘案王阿大申訴前情並稱因怕事已先給洋四元尚不滿意無奈報捕韋阿元吳文卿同供不敢訛詐如今只乞施恩蔡太守判韋阿元笞責二百板吳文卿减責一百板以儆○四百十一號華捕稱曹林生等在妓院尋釁毁壞傢伙爲此拘案王小弟稱在妓院爲傭昨有客人擺酒豈知有包車夫王仁初吳阿桂二人進來要酒飯錢小的以該車夫之主並不在此飲酒不給酒飯錢伊等不依吵閙間突有曹林生闖來帮同逞兇打碎燈盞拍壞檯椅值洋十元光景爲此報捕拘案王仁初吳阿桂同供因認錯妓院門户致有此事惟求恩典曹林生供以後不敢多事尚求恩恕蔡太守判多事之曹林生罰洋五元王仁初吳阿桂各罰洋二元併償毁物○三百七十三號華捕稱小工曹華天等爭奪挑運打架一併拘案王文浩稱在招商局碼頭爲工頭用工人挑運貨物豈知公和祥碼頭工人曹華天等來爭奪與論逞蠻由捕拘案曹華天王啓發周德卿彭元紀等同供已在彼扛運多時忽稱他自有工作爲與理論以致口角如今只求恩宥蔡太守判曹華天等四人各押三天以示薄懲○一百三十四號華捕同包探王阿二稱公和祥碼頭工人金阿青等與招商局碼頭工人沈阿福打架沈阿福受傷爲將金阿青等拘案沈阿福供因到棧房見公和祥碼頭有許多工人阻路喝讓不依反遭毆打受傷報捕拘案金阿青等同供我等在棧房門口分派工錢沈阿福硬要小的等走開起釁沈楊同供曾見沈阿福被金阿青等毆打是實傳寳之供爲公和祥碼頭工頭因金華天等伏在地下发錢沈阿福硬要讓路以致毆打蔡太守騐得沈阿福受傷屬實飭投西醫院醫傷金阿青等押俟沈阿福醫治傷痊再行覆訊辦核○水巡捕頭稱昨日下午見垃圾船户張阿裕朱阿弟陳才發等擅將垃圾傾倒浦江干違定章當卽拘拿據言垃圾頭目徐兆環囑他傾倒今特送案張等同供以後不敢擅倒尚乞施恩蔡太守判張阿裕等各枷七天以儆并飭補傳垃圾頭目徐兆環到案訊究○軋棉紗局西人稱陳全福與徐邦才口角爭閙陳將糞潑於徐身上由捕拘陳送案華捕稱陳全福同徐邦才索欠無著忿恨潑糞陳供被徐邦才欠洋一元一再向索無著是以吵閙並無潑糞之事蔡太守以徐邦才旣未到案姑飭陳全福保釋 
[勝造浮圖]  
　　謹啓者昨蒙陳君樨坪駕臨敝堂見起造工程告竣惟經費未敷復蒙如助經費英洋八十五員合前數共一百員又蒙鄭君程先佽助規銀一百兩鴻施迭　雀忭奚如夫助成一所善堂勝造七層寳塔非特一方被澤而且萬姓蒙庥凡立不朽之功必獲非常之報肅薰蕪啓恭頌蕃釐[  上海虹口元濟堂同人等謹啓]  
[助振類志]  
　　謹啓者敝堂接奉仁術堂大善士樂助賑銀五十兩又培德堂大善士樂助洋一百元又酬愿子大善士樂助洋三十元又天津廣善堂大善士樂助洋二十元又合肥隱名氏大善士樂助洋二十元又龍眠隱名氏大善士求母氏福壽康寍樂助紋銀十兩另五錢三分又洋十元均是山西急賑先後祗領仰見大君子憫念億萬生靈嗷嗷待哺存亡呼吸情狀更急於倒懸報施循環功德倍深於造塔福緣善慶頂福無涯敬代災黎望雲拜謝[  上海六馬路仁濟善堂籌賑公所施善昌等謹誌]  
[助賑摭要]  
　　災屢苦於洊臻資必期乎接濟行善而機緣各判扶危而意見相侔其妙於維持者其工於擘畫也苕溪不留名善士祈身體健旺合家平安由錢葆卿兄交來規元一百九十八兩揚州李許氏爲夫病求速愈由立大莊來揚平銀一百兩合規元一百零七兩三錢湖南永州储署菊隱廬主人續助鐲金計重三兩兌見規元七十六兩五錢又湘平足銀二十七兩燕市閒有規元一百兩福山周子新善士續助完願洋一百元陳善士求病愈洋一百元高平求免災子完願由寳和莊來洋一百元裕厚堂席善士爲尊堂姚氏正月十四日壽終蒙親友厚惠祭禮并湊足移助洋一百元古巴總領事署由文報局王心翁交來規元五十兩方泉子善士爲令祖母禫服誦經資移助以求冥福洋五十元四知堂楊善士爲尊閫小產求保平安洋五十元陳亦德堂善士洋五十元蘇州徐思泉仁丈前爲對鄰失愼許賑幸獲平安完願洋三十元委解散放資汰誦經爲祖慈而種福惠移伸奠嫺子職以培仁匡時不必留名身家集慶無事亦諳拯急溝壑銜恩婦道克循濟世則歡臚鼓瑟官箴聿懔回天必慶叶弄璋定免其災廼修厥德蔓延燄弭平安尤憫流離菊隱誠輸慷慨何須點綴縱居異域猶恤荒區還願可嘉療疴綦捷藉增則傚用特表彰[  上海北市絲業會館籌賑公所善昌謹誌]  
[邗江官報]  
　　廿三日湖北胡叅戎兆有江西周守戎志華均解鹽課銀來○廿四日陳分轉維翰由高實差次來揚陳鹺尹景琦委解南京餉經知大巡共廿員均委運北鹽○廿五日文正書院鄧山長輔倫到揚分發巡檢嚴鹺尉澐禀到 
[金陵官報]  
　　三月二十八新授安徽鳳陽府曾樹椿到謝飭知赴任○二十九日前署海門同知劉文澈交缷回並謝飭知同北捕通判本任○三十日候補道陶森甲謝委會辦文應局並到差新授安徽鳳陽府曾樹椿禀辭委署江寗府檢校巡劉壽蘭禀知明日任事○四月初一口同知慶錫壬禀知缷署北捕通判事知州汪紹賢奉司委曾勘通州沙灘 
[浙省官報]  
　　三月廿五日截取補用府彭獻庚河南人由籍來省禀到新選衢州府經歴鍾漣由籍領憑來省禀么安吉縣丞孫太賡禀謝委禀見禀辭赴任按經相程思謨禀知聞訃丁　　　隆服憂延昭禀奉臬司委　金湧金門稽查差禀見叩謝吳鴻儒禀見叩辭赴湖郡差遣典史蔣啓棻禀知臬司委下五叚分巡辭甲差叩謝○廿六日運副王維 
 
 

Page 10

 
 
　禀知運司委餘姚鹽局差叩謝正任於潛縣文玉禀知藩司委署理事同知禀見叩謝正任仙居縣王壽頤禀奉委台　會辦賑捐差禀見叩謝卽用縣紀　禀　　知詳記大功一次禀見叩謝大挑謝縣樂桂榮禀知臬司飭知記大功三次拔委優缺一次叩謝檢游方剛山　起服來省禀到叩見楊寳仁捐免騐看來省禀　○廿七日杭都統常拜會大姚　葉級蘭禀知臬司飭知記大功一次叩謝候補縣熊志方禀奉委臨安公幹禀見叩辭史恩緯禀知臬司飭知記大功三次首先拔委優缺　發審局　予儘先拔委一次禀見叩　試用縣丞秦銳捐免騐看來省禀到○廿八日胡晉甡袁學彬徐士霖俱禀知藩臬兩司會詳蒙准拔委優缺差叩謝鄭維翰禀見禀辭解餉赴都候補縣張芳培禀知杭府飭知記大功一次李光益禀知臬司杭府飭知蒙記大功三次宋熾曾禀知臬司飭知蒙記大功二次張卓人服滿由京起復來省前署處州府經歴陳之　交缷回省禀到候補　煕磨　家　　　臬司委望江門外分巡保甲差 
[粤省官報]  
　　三月二十二日缷海豐縣鄧禀知任内各欵解清候補直隷州海禹棋禀知解蠟貢起程○二十三日候補縣燓淙禀知委東關保甲差從几品程錦慈禀知委八叚保甲差本日到叚從九品章潤禀銷八叚保甲差缷東安典史孫禀到缷事回候補縣丞託翰禀辭解白蠟貢進京○二十四日缷海豐縣鄧景臨禀知交代正　各欵全　解清禀見卽用縣姚鍾璜禀知委讞局審案本日進局候補縣譚作霖禀知過人知縣班沙灣司禀樑勳禀謝委禀辭赴任○二十五日候補同知章廷綸禀到由潮橋回禀知委解京餉海由塲王禀謝委禀辭赴任 
　　增選經蓻淵海○陳勾山周犢山管韞山三家全稿○賦每統編大全○重訂時務新策○升官圖新增洋務○小題一字文準 
　　御製耕織圖○繪事津梁畫譜○翎毛花卉百鳥畫譜○小搭珠華○增廣賦海統編是書將新出近科館賦各書院小課歳科兩試賦近時名人窻作諸賦悉行選入誠賦學之巨門○増廣玉芙容試帖初二三集計詩四萬首○海上名人重繪芥子園畫譜初二三集○正續分類典　新樣○新選小試利器巧搭各法○四書五經典林後附易例大全易漢學易經文捷訣漢易臨文捷徑○小題一字文準係一字之題聚而成帙者向所罕見惟所印無多欲購從速○四書五經類聨○少嵒賦鈔江解元子笙賦鈔○重訂時務橷策與前出之書大不相同而其海防輪船車炮機器電學算學以及各種西學概行選入誠不愧時務之名矣○經蓺淵海一書風行已久惟早年所印無多銷缺三載兹已重印且更重加校對甚有未聞難題復請名宿搆蓺補足與他種經文各書並無一篇雷同識者鍳之以上各書均係石印欲購者請向四馬路江左書林購取可也躉購從亷 
　　石印剿逆圖考發售 
　　平長毛書並非髮逆圖記購者留心是書得自曾營幕友自廣西起事竄兩湖擾江西陷安慶踞金陵犯蘇杭竊寗紹攻嘉湖下閩廣窺上海直至李曾左彭諸大帥次第蕩平於某處斬某僞王某地敗某逆酋七次圍金陵二次復杭州生擒各逆訊供正法等情均爲他書所未詳者並請吳君友如繪成金田結叛圖向帥困賊圖三王相　圖安慶大捷圖炮轟金陵圖生擒忠逆圖諸逆梟首圖各省奏凱圖維妙維肖有圖有說另載各僞酋封號名姓籍貫以彰逆跡每部實洋三角分文不减托上海四馬路文宜書局京都福建點石齋天津分司南大街立元號文美齋烟台天合棧汴梁文苑山房廣東雙門底瑞文永香港文裕堂江西國川古香閣沙市江左漢記漢口大英醫院漢報館蕪湖同泰厚布號文苑山房盧州大啓堂鎭江文萃書局南京茹古齋蘇州觀前儀古堂閶門來青關常州宛委山莊常熟抱芳閣湖南各書坊湖州醉六堂嘉興湖海樓已上均有寄售 
　　上海醉六堂發兌精本書籍 
　　國朝湖州名人叢書十一種五元陸氏十萬卷樓叢書初二三編二十四元正續皕宋樓藏書志八元儀顧堂題跋記一元四宋本爾雅單疏一元二葉石林奏議二元唐魏徵原板样醫治要八元朔方備乘三元恭叔耘四國日記八角許竹篔師船圖表三元王子裳游歴日記五角繆抽岑俄游彚編一元半心矩齋叢書六種五元恭叔耘籌洋芻議三角何義門讀書記二元洪氏讀書叢錄二元讀書脞錄一元李氏算學十一種二元翠薇山房數學三元於越先賢高士傳像賛三元歴代職官表八角白紙鐵橋漫稿二元松陵文錄一元六康輪紀行二元元遺山詩註一元四月河精舍叢鈔一元二傷寒活人書八角景岳發揮六角咽喉脉證二角石印宋本胡刻文選二元四洋板曾文正公全集十二元此外名目繁多不反細載所有各家登報之書及石印錫板銅板等書並皆齊備賞鍳者請至棋盤街北首青運坊口便是 
　　上海中華匯理銀行告白 
　　本銀行現備股本銀五十萬磅日後可增至一百萬磅本銀行以香港爲總行香港董事未士機利士未士希士未士活頓陳傑臣翁周東生翁關愷川翁總司理人未士卑厘非上海首董末士韜本司理人未士高魯威本銀行分設英京倫敦日本横濱中國上海福州厦門及各通商口岸外洋新加　榔嶼印度新金山美國各口售金山等處本銀行專做各種押欵存棧穏妥貨物按揭銀兩各口匯票以及各項銀行生意諸君如有銀兩欲存放本銀行者以十二個月長年給息按每百兩計銀五兩六個月長年給息按每百兩四兩三個月長年給息按每百兩三兩此佈英一千八百九十二年四月廿七號謹啓 
　　王恒豐雲記煙袋號 
　　本號向設上洋法大馬路紫來街口今春因店房翻造故暫移吉祥街口現新建落成先於四月初三日仍遷原處交易另行擇吉開市兹恐仕商未能週悉特此布聞 
　　上海堂慶同聲明貨真價實 
　　上海陸家石橋南外鹹瓜街口同慶堂戒烟吉祥參片○分售四馬路鴻福来票行 
　　本堂首創戒烟吉祥參片用上等貴重藥料和眞正老山人參剔選精良務使功歸實效以故風行各省天下馳名如食烟一錢服藥兩片法以五日一减戒至一月心癮盡去再不喜食洋烟因不用土皮烟灰諸種有害之品與大言不慚有虚名而無實濟者判若天淵兹有忘八匪徒以買藥爲名乘計竊云仿單冐效式樣往各埠兜消有壞本堂聲名而悮諸君貴體故特於本年四月朔日爲始更加圖記以别眞僞什商賜顧請騐以式樣併色香味三者俱佳以及盒外漆印爲憑方是正藥否則旣受其欺不得其眞大失本堂匡濟之誠所厚望也大盒百六十片一元中盒七十二片價五角小盒二角半分售湖南○金陵○常熟○通州○常州○江陰○海門○崇明○寗波○嘉善○硤石○新塲○上虞○無錫○天津○廣東○漢口○武昌○牛莊倘蒙函購當班回件逢三逢七門售九扣批發公道賜顧者請指明陸家石橋南巡防局對面便是 
　　原稿復印芥子園畫譜全集○瀛環志略 
　　是書風行已久初集山水人物二集梅蘭竹菊三集翎毛花卉係張子祥先生家藏秘本而其高弟巢君子餘一手臨摹不憚勤勞竭數年之心力始臻神妙邇今加增數幅又不惜重資偏乞海上近人名繪合而訂之兹付點石齋復印畫善盡美以供藝林珍賞近有翻印其筆法脫誤甚多况畫譜非他書可比全在用筆失之毫釐謬以千里賞覽諸君請别魚珠須認明原稿復印簡玉山房發兌圖記庶不致誤每集裝潢錦套每部實洋二元○瀛環志略是書徐中丞松龕著中丞自道光間于厦門得泰西人地圖於地球國土形勢知其涯略復搜採叢書閱數寒暑成書十卷先繪總圖次分圖考據論斷凡舟車所至人力所通無不畢備嘹如指堂洵可補南懷仁坤輿之不足後有作者莫不出此書之範圍也談洋務允宜家置一編按圖考索每部四本洋一元賜顧者請至二馬路千頃堂及各書坊購取簡玉山房啓 
　　耳聾神效復明丸 
　　本堂不惜工資揀選正藥家藏秘方虔誠配合近有匪賊以本局字别音同說眞賣假奸刁利滑閙亂各眞市面貴客購者或信局或便友切祈示明爲妥以免玉石難分本堂仿單内刊暗字另有色單爲憑本堂丸散膏丹天下馳名費度財利以途永遠此丸專治腎經氣汚肝心火旺炎於上焦故有耳聾鳴鑼無聲或閉氣痛脹兼之耳内鳴響初起二合年久四合包可除根每合三兩五錢一元○耳中或流濃水另吹西黄吹耳散每瓶四角○參茸種子毓麟丸每合四兩二元○補血調經種子膏每管一元○調經白帶坤順丸每合一元○順氣止嗽化痰丸每瓶一角半粤省分設上洋盆湯衖橋北太貴里第一石庫門者大德堂大藥局啓 
　　屈臣氏蜡丸 
　　跌打　峒丸此丸善能散瘀止痛活血舒筋及破骨斷筋婦科三達丸此丸調和血脉滋益眞陰調經種子等症琥珀抱龍丸專治小兒實熱受驚痰涎壅塞等症淸心牛黄丸專治痰喘氣逆哮暇咳嗽痰迷心　等症舒筋活絡丸專治風濕傷筋以致經絡拘攣骨節酸痛人參三貴丸專治氣血兩虚身體瘦弱腎冷精寒等症 
　　名醫來申 
　　平江范湘齡係呂仁甫吳召棠呂藹人先生之高弟也精内外科凡救治者無不應手奏效現寓三馬路大新街時和里介等相知有素用敢登報揚名魯介彭袁仲蔚謹白 
　　召租 
　　啓者今有地基一方計十畝餘可造房屋坐落跑馬塲之西馬福里地方旁有馬路兩條可通静安寺及墳山路現欲常租與人租金格外公道特此布聞北京路道達洋行啓 
　　白濁第一藥 
　　久聞上海盆湯衖壽榮齋白濁丸靈騐余患白濁服市上藥丸終未獲效後往購藥一元立除斯病因此鳴謝王健如 
　　高太凝書畫 
　　團摺扇行書三角花鳥四角楷山水五角士女一元仍附贈詩文集寓滬寳和五里口同義盛内寄力自給餘照舊例 
　　捷法七日斷烟癮 
　　法捷戒煙人参丸 
　　此丸得外國秘傳眞方捷法包戒洋烟老癮易如反堂复癮一錢吞丸三烂如癮重者照數遞加食丸之後精神爽快七日斷癮不寒不燥種子延年諸君凡染烟癮者請請粒試之每粒大錢六文廣東延春閣蠟丸號分設上洋棋盤街北首開張 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年三月二十七日京報全錄]  
　　宫門抄○粤督李奏救護外洋遭風船隻出力員紳請給奬叙片○又奏甄别鹽大使片○滇摭譚奏調署府州各缺片○又奏甄别知州片○直督李奏嚴懲匪犯酌擬監禁章程摺○又奏永定河凌汛搶護平穏摺○又奏請准知州爲其生母建坊片○三月二十七日户部通政司詹事府廂曰旗值日無引見○松森因伊子授侍講學士謝恩○崇年等謝署備察壇廟恩○興伯承侯各請假十日○裕德續假五日○太常寺奏派分獻之大臣派出德壽恩慶○吏部奏派騐看月官派出麟中堂崑岡洪鈞裕德汪鳴鑾徐會灃良培會章鄭嵩齡張元普榮陞聨　訥清阿吳光奎德蔭謝希銓○召見軍機○○李澣章片再光緒十八年正月間先後據廣東潮州府潮陽縣知縣何福海逹濠營守備鄭麟功禀稱光緒十七年十一月十五日夜英國雲南輪船行經該縣屬百畝礁外洋面遭風觸礁十六日早英商東山輪船駛至該處嘹見往救亦因遭風擱礁危險呼救該縣營等聞報命卽會督兵役曁救生局紳董水勇多雇船隻馳往維時雲南輪船身已全沈祗烟筒桅杆未没船上人等均已度過東山輪船該東山船頭雖擱礁尾已浸水風浪撼播勢甚可危該員弁等督飭兵役水勇冐險救出該兩船洋人水手及大小男女搭客共四百餘名口籍貫分别資遣復恐該處漁船打撈貨物滋事派令兵勇守護彈壓旋經洋人雇艇陸續撈回等情臣查前准總理各國事務衙門咨行續定保護中外船隻遇險章程内開嗣後文武汛官及外海水師管駕人等遇有中外船隻在洋面遭風觸礁瞬將沈没者果能奮身冐險救出至三十人以上准其比照異常勞績奏獎等語今該員弁等在洋冐險救出英國雲南東山兩輪船洋人水手及搭客四百餘人之多實屬異常出力當經批行廣東海防善後局司道會同廣東布政司移行確查照章辦理去後兹據該司道等查核明確擇其尤爲出力之文武局紳等五員名造具履歴清册詳請奏獎前來臣等覆覈所擬獎叙及擬保人數均與定章相符委無冐濫合無仰懇天恩俯准照異常勞績將同知銜補用直隷州知州正任潮陽縣知縣何福海在任以知府選用潮陽縣招寍司巡檢錢文瀚在任以縣丞歸候補班前先補用局紳從九品職銜黄授書准以從九品遇缺前先選用逹濠營守備鄭麟功准免補都司以遊擊留粤儘先補用五品軍功文童王斌准以鹽知事歸部選用俾昭激勸出自鴻施除將該員紳等出身履歴分别咨送查核其隨同救護出力稍次之局紳員弁兵勇人等由臣另行酌給外獎以資鼓勵外理合會同廣東巡撫臣剛毅附片具陳伏乞聖鑒謹奏奉硃批着照所請該部知道欽此○○李瀚章等片再前准部咨曲後佐貳雜職等官無論何項出身凡係補缺後應行具題者試用期滿由該督撫甄别具奏等因歴經遵照辦理在案兹據兩廣鹽運使英啓會同廣東布政使覺羅成允詳稱查有試用鹽大使曾庸煕湖南邵陽縣人由監生報捐鹽大使銜考取國史館漢謄錄光緒十一年臣工列傅告成照銜議叙以本項應得之缺歸於正班輪用二班後選有復遵新海防例報捐鹽大使指分廣東仍歸議叙班補用並捐免保舉十七年二月十九日由史部帶領引見奉旨議叙分發廣東試用鹽大使曾庸煕著照例發往欽此是月二十六日由吏部給發執照起程十七年七月初六日到省又試用鹽大使了保瑩江蘇鎭洋縣人由恩貢生報捐鹽大使職銜充國史館漢縢錄因纂辦大臣年表告成議叙以鹽大使選用復遵新海防例報捐分發指省廣東試用六月十三日由吏部帶領引見奉旨著照例發往欽此是月二十日由吏部給發執照起程十七年九月初九日到省以上二員均試用已滿一年詳加考察具詳請奏前來臣等查曾庸煕年富才穏李保瑩年力强壯均堪以本班留省照章補用除咨部外理事附片具奏伏祈聖鑒謹奏奉硃批吏部知道欽此○○譚鈞培片再署昭通府知府蔣實英調省遺缺查有新授臨安府知府胡泰福堪以調署甯州知州黄如鈺撤省遺缺查有現署思茅同知白鹽井提舉丁恩榮堪以調署遞遺思茅同知缺查有准升該同知陳守淑堪以委令先署現署嵩明州知州准補河陽縣知縣桂林調省遺缺查有新選該州知州馬玉麟應飭赴任以重職守據藩臬兩司先後會詳前來除分檄飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○譚鈞培片再道府同通州縣等官到省試用一年期滿例應督撫察看才具奏明甄别以肅官方兹查有在任補用同知直隷州知州通海縣知縣舍亮標在任試用一年期滿例應甄别據藩臬兩司會詳前來臣查該員何亮標才識明練堪以同知直隷州知州在任補用除清册咨部查照外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○大學士直隷總督一等伯臣李鴻章跪奏爲嚴穂匪犯援案酌擬監禁章程恭摺仰祈聖鑒事竊據永平府知府福謙詳稱近來各省咨緝遣軍流戍及本省報逃各犯層見迭出稽其原案多係賊犯棍徒若輩狡黠性成犯事之初旣已多方避就結案之後又復隨處脫逃卽幸而拿獲加等調發往往未及到配又報途逃至再至三毫無顧忌甚或挾嫌報復傷害捕人流毒閭閻較前更烈核其逃罪並逃後復犯之罪加不至死情雖可惡而法有所窮請援照京城棍徒並天津鍋匪章程於審明咨結後監禁十年再行發配等情臣查光緒九年刑部奏定京城棍徒擾害章程拿獲軍流徒逃各犯如係積慣竊賊案情較重或係著名匪棍以及迭次脫逃者由刑部定案時解交直隷轉發府縣嚴行禁銦毋任復出滋事又光緒十二年議覆天津鍋匪發配潛逃章程嗣後天津鍋匪聚衆擾害罪應軍徒各犯於審明咨結後分撥直屬州縣嚴行禁銦俟數年後果知改悔仍行發配等因先後奏准遵行各在案直隷爲畿輔重地例不准安插軍流立法至善惟本省發往外省之賊犯棍徒紛紛潛逃回籍復滋事端若不設法嚴懲勢必愈聚愈多地方因以不靖且難保不竄入京城乘間擾害該匪等原犯情罪本爲常赦所不原况復蓄意逋逃重罹法網較之天津鍋匪僅止一時鬥很者情理難容該府所擬監禁章程實爲力懲梗頑起見臣督同臬司周馥悉心核議應請嗣後拿獲强竊搶奪及兇惡棍徒案内在配在途脫逃遣軍流犯除拿獲例應正法及逃後另犯死罪仍照定例辦理外其罪止加等調發及枷號鞭責仍發原配者無論脫逃次數由獲犯審辦之州縣自咨准部覆之日起監禁十年俟限滿再按原擬罪名詳請定地給文發配此項人犯如一縣監禁已有三名或有同案人犯准予禀請分覊鄰封州縣將來監限禁限滿除質人犯仍俟咨准部覆再行發配外其餘各犯一俟限滿卽行定地解配以小文牘仍將起解日期同定發省分專案報部查核至拿獲别項遣軍流犯悉照定例辦理無庸監禁庶於變通之中仍有限制所有酌擬嚴懲匪犯章程恭摺具陳伏乞皇上聖鑒敕部核覆謹奏奉硃批刑部議奏欽此○○大學士直隷總督一等伯臣李鴻章跪奏爲永定河凌汛搶護平穩恭摺仰祈聖鑒事竊臣前因永定河凌汛居期令該河道萬培因督飭文武員弁駐工妥愼防守兹拋該河道禀稱正月二十一日以後冰凌逐漸融化河水迭次增長自七八尺至一丈二三尺勢甚洶湧南上之二號新大壩十二十三十四十五十六號南下之十一號南二之十一六號南三之七八九號南四之十二三號南五之四號十五六號二十二號南六之十八號南七之二十六號南八上之十一十三號北中之十四號北下之五號北二上之四五六號北二下之五六號北四上之二三號北四四下之十六七號北五之十號北六之七號或河流坐灣頂衝坍坎或溜勢側注埽叚平蟄或陡蟄入水壩土後潰甚有隨鑲隨蟄埽靠塌陷並别坍隄脚之處情形危險經該河道督率員弁多集兵夫動用料物不分晝夜設法搶鑲並用麻袋裝土沈壓添埽捲回竭力保護始得化險爲平二月二十三日全河冰凌化盡水勢漸落蘆溝橋現存底水八尺五寸具報前來飭將修防事宜認眞赶辦以禦伏秋汛漲外所有永定河凌汛搶護平穩緣由謹繕摺具奏伏乞皇上聖鑒謹奏奉硃批知道了欽此○○李鴻章片再據四川藩司龔照瑗詳稱署灌縣知縣鍾鋆之母曾氏苦節三十餘年聞上年順直水災甚重待賑孔殷將歴年節省銀一千兩捐助賑需匯解天津籌賑局分撥散放洵屬深明大義有禆時艱所捐銀兩覈與建坊之例相符應請旨俯准鍾鋆之母曾氏在於原籍自行建坊給予樂善好施字樣以示旌獎理合附片具陳伏乞聖鑒訓示謹奏奉硃批著照所請禮部知道欽此 
 
 

Page 14

 
 
[光緒十九年三月二十八日京報全錄]  
　　宫門抄○諭旨一道錄前○浙撫崧奏恭報海運漕船全數放洋日期摺○大臣惪等奏廢員効力期滿無力完繳臺費摺○湖督張等奏湖北本年癸已恩科鄉試請依限題派考官摺○蘇撫奎奏提撥癸已恩科文闈鄉試經費摺○東撫福奏桃汛水漲黄河兩岸工程防護平穏摺○又奏請准職員爲其父母建坊片○粤撫剛奏請勒追已革通判知縣欠解交代銀兩片○又奏叅革知縣請勒追欠解征存銀米片○三月二十八日禮部宗人府欽天監廂紅旗值日無引見○志顏假滿請安○海緒請假五日○召見軍機崑岡張蔭桓李端棻○○頭品頂戴浙江巡撫奴才崧駿跪奏爲恭報海運漕船全數兌竣放洋日期恭摺仰祈聖鑒事竊照浙江省光緒十九年起運十八年漕白交倉正耗等米三十九萬九千六百餘石已由滬局委員禀報頭批米二十三萬一千一百餘石於二月初八日放洋業經奏報在案又截至二月二十二日將二批米八萬八千餘石内輪船裝運米三萬三千三百餘石商船裝運米五萬四千六百餘石配船二十二隻陸續開放今於三月初十日將三批輪數米八萬三百餘石内輪船裝運米一萬五千七百餘石商船裝運米六萬四千六百餘石配船二十四隻陸續開至崇明十滧地方候風放洋赴津交缷總共正耗米三十九萬九千六百餘石分裝輪船商船全數起運據滬局委員禀報前來奴才復核無異除咨飭沿海水師實力迎護外合將本届海運漕船全數兌竣放洋日期循案恭摺由驛馳陳伏乞皇上聖鑒謹奏奉硃批户部知道欽此○○奴才惪銘吉陞阿跪奏爲廢員効力期滿無力完繳台費循例具奏仰祈聖鑒事竊據張家口管站候補主事凱音布詳報廢員周元慶係陜西西安府咸寗縣人前總兵銜儘衔即補副將伊犁瞻德城營都司緣事革職發往軍臺効力贖罪指派第九臺當差計自光緒十五年六月二十日到臺之日起扣至十八年六月二十日三年期滿時因該廢員周元慶呈報無力完繳臺費銀兩曾經咨報兵部查行原籍住所有無資財隱寄嗣准部咨據伊犂將軍咨覆查明該廢員前在伊犁所有俸廉官報領清無存一切財物均作行囊携載在身伊犁毫無瓜葛寄頓又據陜西巡撫兩次咨覆查明該廢員原籍縣屬東鄉長東坡並無自幼失落出外投營周元慶其人等因當經札飭管站部員再行詳細查明該廢員周元慶究係原籍住址何省何縣取據確實甘結詳細聲明以憑咨部去後旋據管站部員詳報廢員周元慶遣丁呈稱實係陜西西安府咸寗縣東鄉長東坡住址並加具確實甘結及前在伊犂瞻德營都司任内報過出身履歴可考呈覆前來查廢員周元慶旣經兵部行查原籍並無其人或俟八年期滿循案奏請釋回抑或如何辦理之處咨請兵部元覆以憑遵辦今准兵部咨稱查明廢員周元慶任所旣無資財隱寄原籍又查無其人該部統取有該廢員周元慶加具確實甘結自應查照定例奏明辦理等因咨覆前來查定例坐臺廢員三年期滿武職都司以上之員不能完繳臺費者兵部行文該籍及歴過任所查明守係赤貧無力完繳臺費取具確實甘結咨送兵部行文軍臺都統該廢員三年期滿時應再留臺五年始准釋回等語今廢員周元慶旣經查明實係無力完繳臺費銀兩自應遵照部咨奏明辦理應請照例再留五年始准釋回惟查該廢員周元慶自光緒十五年六月二十日到臺之日起扣至十八年六月二十日在臺効力已滿三年因兩次咨部行查往返遲延扣至本年六月二十日又届一年謹摘叙該廢員緣事案由恭呈　御覽自本年六月二十一日起再留四年始准釋回之處出自天恩所有廢員効力期滿無力完繳台費緣由理合恭摺具奏伏乞皇上聖鑒訓示遵行謹奏奉硃批著照所請兵部知道單併發欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北省本年癸已恩科鄉試請依限題派考官恭摺具奏仰祈聖鑒事竊准禮部咨光緒十九年正月初一日奉上諭明歲恭逢慈禧端佑康頤昭豫莊誠壽恭欽獻皇太后六旬萬壽仰維懿德普被寰區慶洽敷天歡臚率土允宜硃恩特沛加惠藝林著於本年舉行癸已恩科鄉試二十年舉行甲午恩科會試俾資多士忭舞觀光用副朕錫類延釐壽世作人至意該部卽遵諭行欽此欽遵到部查定例如恭逢恩科各省不及全行科考郡縣准以歲作科起送入闈如歲試未週准將上次科考定案姓名起送鄉試應一併遵照辦理等因當經行司查辦去後兹據湖北布政使王之春查明詳請具奏前來臣等查湖北省光緒十九年癸已恩科鄉試應請依限題派考官按期舉行以宏作育而廣登進其荆州駐防繙譯鄉試併請照案另塲辦理除咨明禮兵二部並飭將科塲應辦事宜次第赶辦外謹會同湖北學政臣孔祥霖恭摺具奏伏乞皇上聖鑒訓示謹奏奉硃批該部知道欽此○○頭品頂戴江蘇巡撫奴才奎俊跪奏爲提撥光緒十九年癸已恩科文闈鄉試經費以供支用恭摺仰祈聖鑒事竊照江南省文闈鄉試向分上下兩江輪流值科所需經費每逢正科之年額撥江寍安徽蘇州三藩庫解存各屬編徵文塲銀三千餘兩又由值科之藩司提撥耗羡銀七千兩如遇恩科無編徴之欵卽統撥耗羡銀一萬兩照例按欵支用事竣報部核銷不敷之欵由外籌補歴經循辦在案今届光緒十九年癸已恩科文闈鄉試輪應下江承值應照案撥江寗藩庫耗羡銀一萬兩以資支用據江寍布政使瑞璋詳請具奏前來奴才覆查無異除咨明户禮二部查照外謹會同兩江總督臣劉坤一恭摺具奏伏乞皇上聖鑒謹　奏奉硃批該部知道欽此○○尚書銜山東巡撫奴才福潤跪奏爲桃汛水漲黄河兩岸工程一律防護平穏恭摺仰祈聖鑒事竊山東黄河本年自交春後凌汛盛漲險要迭出奴才督同文武各員搶護平穩後隨卽赶辦料物布置春厢月餘以來未敢稍停工作一面催提准撥海防捐欵將應培堤埝派委道員馬開玉葉潤含知府楊傳書等分叚承修認眞辦理節届清明桃汛應時而至二月十九二十兩日共長水八寸二十一日陡長三尺奴才出赴工次相機督率防守據報上游陽榖縣之靳莊壽張縣之孫樓中游長清縣之黄陡崖楊四道口韓家道口齊河縣之五里堡李家岸邱家岸歴城縣之倪莊桃園王家黎行史家隝霍家溜下游濟陽縣之葛家店惠民縣之五楊家小崔家濵州之謝家河窩蒲台縣之韓家莊三合莊馬家窪東王家院小辛莊王旺莊薛家坊利津縣之東鹽窩等處或溜逼埝根或冲刷埽壩均經各總辦激勵弁勇隨時加料壓土分别搶廂幸水勢漸卽消落現在汛期已過工程悉臻穏固堪以仰慰宸厪至兩岸應修堤埝業已闪第動工惟值東作方興之際人夫不甚踴躍准撥欵項由津海關道盛宣懷湊解亦尚未能齊集恐伏汛以前難期一律告竣奴才惟有設法嚴催上緊辦理不准稍涉遲延所有桃汛期内兩岸工程防護平穏緣由謹恭摺具陳伏乞　皇上聖鑒謹奏奉硃批知道了欽此○○福潤片再據清厘山東義賑捐奬事宜直隷津海關道盛宣懷禀稱浙江建德縣人知府用候選同知胡念修遵其故父一品封職前江蘇候補知府胡裕燕及現存母一品命婦胡惲氏之命捐助賑銀一千兩業經兌收轉解災區散放核與建坊定例相符懇請具奏前來相應仰懇天恩俯准該員胡念修爲其父母在於原籍自行建坊給予樂善好施字樣以示旌獎謹附片具陳伏乞聖鑒訓示謹奏奉硃批著照所請禮部知道欽此○○剛毅片　再據廣東布政使覺羅成允督糧道韓文鈞會同交代總局司道詳稱前署崖州知州候補通判陳虞書欠解徴存正欵銀二百八十餘兩米二十餘石又前署徐聞縣海豐縣知縣魯其昭欠解徴存雜欵銀四百四十兩零均經迭次飭催未據該員等完解分毫查該員等已經另案奏叅革職详請具奏勒追前來相應請旨將前署崖州知州已革候補通判陳虞書前署徐聞縣已革海豐縣知縣魯其昭勒限四個月將欠解銀米掃數全完倘逾限不完或完不足數再行照例從嚴叅辦所有已革通判知縣欠解交代銀兩請勒追緣由謹會同兩廣總督臣李瀚章附片具陳伏祈聖鑒訓示謹奏奉硃批着照所請該部知道欽此○○剛毅片再據廣東布政使覺羅成允督糧道韓文鈞會同交代總局司道詳稱前任花縣知縣李其巂欠解征存正雜欵銀四千七百八十八兩五錢七分二厘八毫米七百四十三石七斗四升六合九勺迭次飭催未據完解分毫查該員已經另案奏叅休致詳請具奏勒追前來相應請旨將前任花縣休致知縣李其巂卽行革職勒限四個月將欠解征存銀米掃數全完倘逾限不完或完不足數再行照例從嚴叅辦所有休致知縣欠解征存銀米請勒追緣由臣謹會同兩廣總督臣李瀚章附片具陳伏乞聖鑒訓示謹奏奉硃批著照所請該部知道欽此 
 
