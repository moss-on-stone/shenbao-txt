# 1910 - 179 - 4913438

 

Page 1

 
 
   
 
 

Page 2

 
 
論說 
[論今日提倡實業之必要（塞）（續）]  
　　所謂培養之方者何也。通國各小學校。宜增設機械製木二科。多儲萬物縮型。爲之講解其構造之理。復似小木小機。令兒童仿造之。分合轉動。引機牽綫。習之極熟。長而别具匠心。自能精思日出。特創新器。美國各小學卽有此二科。吾國似宜從速仿行之。此外則多設實業學校。訪求專門名匠。擇其上者。出重資聘之。若美之電。德英之槍砲船艦等。集思廣益。務採其長。我國現在所設之實業學堂。大都有名無實。皆爲預科。施之五六年前。尚無不合。今則畢業於高等學堂者不乏其人。有習工業之資格者。所在而有。不應專設預科。急當實地練習也。所謂攷察之法者何也。通都大邑。宜多設勸工塲。以資一般人民之研究。舉行賽會。宜注重一切機械。以及仿造西洋各日用必需之物。凡虛美之裝飾物。與各種贋品。不宜褒奬以張詐僞之風。此次南洋勸業會佳品。皆出現於教育館美術館。甚非記者所期望也。夫教育未始非工藝之基礎。美術亦屬工藝的之一部。苟有佳品。豈無裨補。無如所出各品。旣多臨時造作。又皆不切於日用。於堵塞漏巵之目的。相去尚遠。竊謂審查人於所以設會之目的。持之宜堅。勿徒炫於光怪陸離。五花八門。贊賞不置。即爲畢乃事也。又博物院型圖館宜急開也。歐美機械層出不窮。日事改良。我國工人不能人人遊歷歐美而遍行考察之。也有博物院型圖館。滿藏實物或模型。任人恣意研習。何患不追蹤歐美創製新法哉。國之强弱。視蒸汽機之馬力漲縮爲比例。英之汽機力最大。故最强。法德次之。美則汽機力不讓英。故亦雄視一方。近者日本以累載之後。元氣耗傷亟亟焉與物質的文明。百般仿造。謀所以富國而擴充其汽機力。夫力增則勢增。吾國之見弱於歐美。見辱於歐美。力 
 
 
 

Page 3

 
 
之多寡爲之。非幸致也。我國人作功之勤。不息之苦。各國所共稱。而所入反少。則以徒手與假於物之異也。人能假於物。則富逸而樂。我專待手足。則勞苦而儉貧。强弱之數不待蓍蔡而决矣。且無汽機以代力。則無暇裕以養生。吾人身體黃弱。枯瘠愚闇。見笑於外人者。皆由於物質學之不明也。田野之夫世世業。農僅給衣食。不聞有因農業。而發迹者。鄉里之中。士人之家。世世業儒。子孫不能自立。一二傳而爲窶人。僿野庸愚。丁口亦因之漸微矣。惟以工商業致富者。漸教其子弟。讀書登第。一再傳而子弟秀發豐好。翩翩知禮。丁口漸多。稱盛門矣。然則工商之關係豈淺鮮哉。今當預備立憲。各種新政。在在需財。而民生凋弊。加以農業歳荒。偏災時告。司農仰屋。羅掘俱窮。迫而爲外債之借。愈窮愈借。愈借愈窮。循環相引。譬之病者。藥與病日尋。不至不救不止。不亦大可哀哉。則何如稍留餘力。以振興實業。藉蘇民困之爲愈也。（完） 
專電 
[電一（北京）]  
　　松花江行輪問題外部與俄公使商妥展限至西歷八月一號爲議結期 
[電二（北京）]  
　　黃祖詒事發現後吏部大不滿於人口有儘年内裁撤之說 
[電三（北京）]  
　　開徐海清鐵路建築無欵政府仍擬向英德兩國分借 
[電四（北京）]  
　　粤督袁樹勛决計引退屢次電懇某大臣爲之設法代奏 
[電五（長沙）]  
　　沅江匪徒經官兵擊散拿獲數名 
[電六（東京）]  
　　陸軍中將白瀨往探南極之事已於陽歷七月五日午後在錦輝館公表大隈伯爵海軍中將肘付及其他知名之士均相繼演說到者甚衆 
[電七（東京）]  
　　日本内務省决定建築一館爲伊古利羅馬萬國美術博覽會日本部該館爲桃山時代佛寺之一又聞該博覽會將於明年西三月内開幕 
緊要新聞一 
[國會請願不死北京]  
　　留京代表圑於二十一日上諭發表後接到各省來電甚多昨又接漢口同志會來電云小沙土崑新館孫洪伊諸公鑒二次請願已得旨惟請願本旨非騖國會虛名誠以國會不開决無實效若財政能整理籌備一切能完全則國會永遠不開已足强國何須冒犯請凟况各國國會均係立法機關國家諸事何一不當有法律即何一非國會所當參預財政困難民不聊生前途阻礙正坐無國會爲宵旰分憂故資政院雖爲預備基礎實無議院精神外强益促人心不靖遵旨不言殊負國國擬請通電各省徵合全國人民意思爲三續請願苟裨國是他靡所惜同人謹當執鞭以從鄂漢同志會養代表圑覆電云養電悉已决議爲三次准備誓死不懈伊等叩又另有一電通告各省諮議局及各圑體已載前報公電欄 
[劉殿撰其何說之辭北京]  
　　直隸請願國會會領銜劉春霖私向政府禀揭謂係揑名等情曾紀本報兹悉留京代表圑以此事有關信用已函致直隸紳民詰問函云貴省紳民請願簽名册上領銜者劉殿撰春霖聞向政府聲明不認簽名衆相駭偔咸來詰責此何等事如是辦理不惟貴省紳民信用全失抑且牽涉代秀情詞俱窮語其以殿撰之名並未知會殿撰緣綴塗附以爲體面則鹵莽滅裂負罪天下其何以自解若曾經知會殿撰而殿撰自食其言則欺僞狡詐得罪邦人殿撰其何說之詞二者無一而可有一於此皆應貴省担其責任鵠候示復以告公衆若殿撰並無取消之說亦應將殿撰確實證種間執讒口使國内羣疑一朝而釋曷勝欣幸語云名譽者人生第二之性命敬爲貴省誦之臨穎皇悚祇請台鑒 
[吳重憙未蒙召見北京]  
　　開缺河南巡撫吳重憙已到京多日前日赴宮門請安以爲可蒙召見不料遞牌之後攝政王傳諭該員奉旨開缺並無來京字様何得冒昧請安遂將膳牌發下並未呌起吳重憙以許涵度（開缺陜藩）丁乃揚（開缺粤運使）同係開缺人員均得召見獨伊向隅自知已無起用之望故决計赴南京就養 
[政府與粤督之惡感北京]  
　　粤督袁制軍上月曾　封奏痛論中英集權之誤謬并條陳責任政府宜及早成立合節（原摺登前報）兹聞樞廷某鉅公對於此摺大不請然意謂如袁所言勢必使政府處於無權之地而各省督撫可以爲所欲爲今新政初行於各督撫稍加限制往往肆意詆馰如如所言將來政府之使令將何以推行并謂袁某作官本無長處不過憑幾篇好文章苟要時譽而已故近來樞廷對於袁之感情大不如前 
 
 

Page 4

 
 
[南洋設立交涉使之磋議北京]  
　　各省督撫均預保交涉使惟江督聲請緩設各情已誌前將兹聞政府以南洋爲通商要地縱江西安徽酌量情形暫時免設而三省之大共設一員宜無不可况浙江湖北外交均不敵南洋之多尚先後奏請各添交涉使一員江省何爲獨異已由政府將前情電致江督查照辦理惟江西安徽兩省應設與否均聽其主持不加干涉 
　　又聞政府續接江督蘇撫來電畧謂兩江情形確與各省情形不同即以蘇省而論上海一處爲交涉最煩之地若一設專司關道卽可卸責且交涉司例設在省垣蘇滬雖通火車然一切交涉勢不能舍此從彼亦難强人就我若將該司設在上海則與省垣又覺不靈故仍請緩設云云此電由樞府代奏請旨當奉監國諭交外務部核議 
[四國銀行代表來京北京]  
　　英美德法四國均分粤漢鐵路借欵利益一節早經議妥現聞四國銀行代秀俱已來京共所以尚未向外部交涉者蓋因湖南亂事初平又値湖北謡言四起誠恐此時交涉民心惶惑易於激成他變是以暫緩須臾俟兩湖稍爲平靜再行交涉 
[吏部司員得賄三誌北京]  
　　黃祖貽賄買改選班知縣一案昨日民政部已將黃拿獲旨交法部研訊供出（山東人）任某（河南人）許某（安徽人）胡某（浙江人）蔣某（河南人）祝某受賄最多惟此五人業已聞風逃遁現文選司中已無一人蹤跡民部通飭各處一體嚴拿 
[民部派員調查各省民政北京]  
　　民政部肅邸與左右侍郎商定派員分赴各省調查民政查宜已載前報兹經派定五人候補道陶仁榮赴東三省阿拉金阿赴江寗其他三人分赴廣東貴州湖北等省不日卽將起程出京聞該部派員調查之事項一名警局保護地方現在情形二巡官長警勤怠成蹟三各警局拘留人犯規則四清查戶口辦理情形五警局監視各種營業舗戶事宜以上各節能否完善皆須詳細調查限三個月查竣回京 
[繁要州縣須由現任調補北京]  
　　聞民政部近有文咨各省略謂現値籌備立憲各州縣事體殷繁共繁要各缺非幹練人員難期得力嗣後所有外用繁要各缺應先於現任人員内揀選調補惟任内有承審案件承緝盗案欠解錢糧及降調革職參限者概不准其請調如因該缺實在需才爲地擇人者應由各督撫據實陳明查無别項不合例事故亦可議准此外一切因公處分毋庸計算 
[魯省行政官酌定公費北京]  
　　山東巡撫孫寳琦奏稱去年九月檄令各司道將各缺歲入欵目無論鉅細悉數澈查藩司朱其煊深明大義首將本缺作有稅契規費五萬兩誠効充公藉資提倡臣復與司道等會同酌定司道公費確數除歲領官俸養廉及例支役食照舊辦理外兹擬藩司月支銀二千兩比較尚有正雜加重漕食解折等費每年節省三千三百餘兩提學司月支銀一千兩比較原定公費津貼每年節省三千五百餘兩臬司月支銀一千兩又審判廳現未成立另支發審局經費及津貼刑幕比較原有歲入各項並無懸殊應請俟改設提法司缺後再行釐定鹽運司月支銀一千二百兩比較原支公費雜項每年節省六千九百餘兩巡警勸業兩道月各支銀一千兩比較原領公費每年各節省三千餘兩濟東泰武臨道月支銀一千兩比較原領公費津貼每年節省五千二百餘兩兗沂曹濟道月支銀一千兩另支津貼幕友全年一千兩比較原領公費年每節省二千六百兩登萊青膠道兼管關稅比照藩司月支銀二千兩其本缺向有歲入各項屢經派員調查尚恐未盡確實應請另案核咨又查光緒二十八年前撫臣周馥改定道府公費原案東昌沂州兩府各歲支九千兩泰安兗州曹州登州萊州五府各歲支七千二百兩青州府歲支七千兩武定府歲支六千二百兩均飭分别繁簡酌中規定應照舊接支惟濟南府雖首領要缺原定歲支一萬八千兩未免過鉅擬比照各道例月支銀一千兩又因審判廳現未成立另支發審經費及津貼刑幕比較原有歲入各項每年節省六千二百餘兩以上所定公費統以月計並删除扣建均閏等例以期簡捷如遇閏月之年仍應按月照加均自宣統二年正月爲始一體實行其各缺原有歲入半屬規費概令自正月爲始全數解歸藩庫存儲備用至廳州縣正佐等公費現正調查各項規費一係查明確數即當次第籌定接續辦理五月二十二日奉硃批該部知道 
　　又片奏督撫公費照章應由會議政務處議籌第念庫藏奇絀東省艱窘情形逈非昔日可比臣受恩深重忝長同僚苟不大法小廉躬自刻厲無以示公允而昭激勸因將臣署歲領養廉公費及一切常年出入欵目核實裁汰自本年正月爲始除廉俸仍照章减扣支領外暫爲限定每月實支公費銀二千五百兩又臣署歲修各項實需及電釘紙張等七項雜支向由善後局開支每年約需銀一萬五千餘兩現議自四月起每月限定支銀一千兩均由藩司照解其各署局一切向解臣署公費銀兩均令悉數彙解司庫存儲通盤核計每年所省約有二萬餘兩仍俟會議政務處議定督撫公費數目咨行到日再行一體遵辦同日奉硃批該衙門知道 
[魯撫奏參關道吞欵嗜烟北京]  
　　魯撫孫中丞抵任後即飭令各府署將本缺出入各欵和盤托出以憑厘定公費詎登萊青膠道徐撫辰屢次延玩及奉嚴札飭催而造報各欵多有不實不盡當經中丞將該道先行開缺一面特派道員熙臣前往調集卷宗澈底清查當 
 
 

Page 5

 
 
查得該關冐銷公欵任意濫支其數頗巨前月中丞出巡行抵烟台又訪知該員在任專知縣利嗜好甚深日暮方起公事廢弛臨行並將各項底薄焚燬且有宕支公欵情事因於前日專摺奏參請將開缺登萊青膠道徐撫辰卽行革職其宕支之欵並請飭下湖廣總督嚴行追繳昨已奉到批迴著照所請。 
[舉貢錄用主事小京官掣籤名單]  
主事陳命官法部陶恩章法部唐瀚波外務部沈聰訓外務部汪涵川郵傳部陳耀嬀吏部杜芝亭大理院李樹芳度支部帥培英吏部張捄農工商部劉志清禮部馬繼禎農工商部彭蔭堂度支部王錫鑾禮部嚴士濬民政部劉登瀛外務部翟福謙度支部方汾玉郵傳部張之基禮部向一中法部張采薇郵傳部張熏年農工商部宋煥奎度支部何積祜民政部鄭景僑陸軍部周殿薰吏部姜崇恩學部程量書郵傳部陳永鑫陸軍部吳台外務部高孝聰法部張度法部嚴紹曾陸軍部陸鍾渭郵傳部賀紹章陸軍部錢葆田法部夏敬愷農工商部荆致中學部堂遠昉民政部王楚喬外務部崔崑郵傳部江辛大理院孫振麒民政部張宗祥大理院葉在廷度支部張孔瑛外部部王荃濬郵傳部徐步聯度支部張象雍民政部胡宗虞大理院陳錫玉農工商部蔡鎭蕃郵傳部詹聯芳農工商部張鳳翔陸軍部李景澔度支部黃永筠郵傳部王盛春陸軍部祥康吏部莫永成席支部俞玉書法部黃肇河民政部曹驥觀陸軍部周克恭郵傳部楊式震法部程鉤善法部陽景新郵傳部賀長治民政部王維楨外務部陳同熙度支部劉燮梅郵傳部王新銘郵傳部李萬鍾吏部馮登賢陸軍部王繼林陸軍部趙芝雲度支部范晋卿禮部鄭有璍民政部張曰睿大理部臧增慶郵傳部王訥民政部何增崙大理部劉熾昌學部危尚志郵傳部吕嘉寳吏部劉宗本學部李煦東郵傳部李洪鈞禮部余銘芝度支部蘭鴻著陸軍部高慶題法部劉樹鑫外務部張繼祖禮部富春陸軍部普懃郵傳部張坤度支部本善法部聞韶民政部金萬川學部師善外務部 
　　小京官唐際虞民政部國治法部劉蔭第外務部黃衍袁法部郭錫炬度支部劉明昭陸軍部李伯驥法部汪國傑郵傳部黃維周民政部余其貞吏部邱嘉謨禮部劉民安大理院志鈺外務部蔣元慶學部熊勝民政部陳元璧禮部陳鑑藻陸軍部蔣祖庚陸軍部張嘉德農工商部施茂華大理部孔憲榮吏部余嶽霖陸軍部朱啓瀾吏部陸炳章法部周謹庠陸軍部王鳴珂度支部陳範吏部施藻章學部張慶韶郵傳部黃鵬禮部祁錫蕃學部韓鎭鼎外務部陳德昌農工商部恩格度支部劉榮第度支部劉鴻書農工商部王嗣鋆禮部張鳳會度支部伊人鏡農工商部廣熒民政部周紀武學部樊致榮學部劉有璧民政部羅獻修郵傳部張培鼎外務部黃華禮部黃惠郵傳部傳國雄外務部王希曾郵傳部鄔繩準大理院孫錫彤法部劉錦龍農工商部顔之樂吏部 
[西報譯要]  
　　俄日新約内容三紀文匯報載三十日倫敦電云俄日新約業已調印兩國政府已將約内條欵通告英法政府惟迄今仍未宣布聞該約係保證維持滿洲之現局一切仍留前此俄日條約進行且經聲明如該約各欵或與中國所訂各約有爲他國妨礙等情則俄日兩國應合謀辦法保衞利益 
　　考察陸軍大臣之行蹤又載同日倫敦電云中國軍諮大臣濤貝勒已偕各隨員行抵意京羅馬擬在該處小住三日意皇以上賓之禮待之　　粤漢路債問題進行大　　報載二十三日鈕約電云美國國務大臣諾克司君已電飭駐京美　開倫君與中政府開議粤漢鐵路合同以便簽押實行英國外務部大臣葛雷君近在下議院宣布之言與此不謀而合現惟望中政府能即决定意見頒諭阻止鄂省紳商自行籌欵興築此路云 
　　中政府擬聘英將練兵倫敦支那報載中國官塲近曾訪求英將擬請訓練陸軍惟並未公然明言但謂欲得大將一人英國著名將士數員 
[京師近事]  
　　資政院轉瞬開院京中各部院衙門紛紛商議派遣政府委員出受資政院議員之問難兹農工商部已指定四員一周學熙自來水公司總辦一魏震農工商部丞參上行定一單鎭農部員外郎一邵福瀛農部郎中　　度支部澤尚書與左右侍郎會商中國設立銀行較外國各銀行事業發逹較遲查其内容組織多有未能適宜之處兹議挑選財政銀行兩學堂學生或將部内司員揀派數員前赴美國大銀行見習滙兌積儲貸金及各項規則等事俟熟悉後卽行回國分派各銀行整理一切此議不日入奏 
　　俄國因關於滿洲各項交涉特召駐京公使回國早紀本報兹悉同時被命者除東清鐵道總理外尚有庫倫烏里雅蘇臺伊犁等處之領事一律召還大約俟諸問題商議就緒即可返任 
 
 

Page 6

 
 
　　魯省膠州灣鹽田境界問題曩由德國堅持租界之說中國亦據理駁詰在案兹聞日前已將鹽田一部份認爲德國租借地界故此事已和平辦結 
　　理藩部各堂因聞有某國人在蒙古西歳地方測繪地圖當由壽尚書會商軍諮處派員前往調查朗貝勒以此事須責成蒙古王公曁駐藏大臣嚴密調查非派員所能了事壽尚書因於日前咨行各旗蒙古王公曁駐藏大臣查復有無前項情事以便會同外務部與該國交涉 
　　洵薩兩大臣連日在海軍處議設立海軍大學一事貝勒初意擬在北京設立薩軍門以海軍學生與陸軍不同重在實地練習此項學堂須設在近海之地軍門初議擬在天津嗣因塘沽地方入冬必凍不如改就秦王島該處天氣四時皆宜且附近山海關地勢亦爲扼要貝勒深韙其議擬於日内奏請定奪 
　　製造軍械局廠關係頗重而局廠人員往往品類濫雜弊竇百出現陸軍部特派司長丁士源會同軍諮處廳長溤耿光先往北洋製造廠調查 
　　二十日陳御史善同呈遞封奏一件聞與津浦路頗有密切關係内容如何俟探續誌 
　　向例選拔朝考欽派閱卷大臣五員禮部榮尚書以此次選拔係加倍考取試卷較多校閱匪易奏請加多簡派八員業由該部咨取三品以上進士出身人員開單請派 
來稿 
[明末陳臥子先生傳（五）（金山高爕譔）]  
　　足下自閩中奉諱歸。見世難交作。卜築山阿。慨然有終焉之志。及聞都門失守。先帝升遐。痛深裂眦。顧領僕若。一旦詔下郡國當。以學宫之壁水爲汨羅。前輩。有出語稍不倫者。足下庭叱之。幾於怒罵。足下生平温雅。不失色於僕隸。而臨義壯烈如此。固知死志决矣。北兵渡江。列郡茅靡。舊交故帥。受旨移書。逞其詭詞。妄爲招誘。僕作逋臣。莫能躡跡。而足下則見其裨將。答書數百言。責以大義。矢以靡他。各郡義兵起。同志之士。紛紛建旗鼓。足下斷其不可恃。次第得徐冢宰徐詹事侯納言諸公死問。語僕曰。事勢不可爲。惟有守正不屈。以從諸君子而已。嗟乎。事當横流。以身殉難者多矣。或迫於勢。地計無復之。又或激發乘一時之氣。豈若足下素所蓄積。舍命不渝。如履常蹈和者哉。上報九廟。下存三綱。太史公以屈子與日月爭光。又云死有重於泰山。若足下可當之矣。更復何恨。足下臨没。移書於僕。勉以棄家全身。庶幾得一當。足下死不忘忠。欵欵之意。豈獨爲鄙人存亡。計耶今荏苒數月矣。上之不能伏歐刀。赴清流。速自引决留皎皎之身。以上先人邱隴。次之不能重胝跋涉。南走閩越。西走滇蜀。痛哭於囗囗之庭。以幾幸宗廟之復血食。下之不能客遊下邳。結納滄海。持長挾短以懷縱横之計。而乃竄處菰蘆之下。栖伏枋榆之間。往來緇羽。混迹屠沽若全無肺腑者。僕即大不肖。靦然面目如禽獸焉。而異日固有一死。其何以見足。下庶幾足下知我心矣。僕門祚衰薄。五世一子。少失怙恃。育於大母。報劉之志。已非一日。奉詔歸養。計終親年嬰難以來。驚悸憂虞老病侵尋。日以益甚。欲扶携遠遁崎嶇山海之間。勢不能也。絶裾而行乎。孑然靡依。自非豺狼。其能忍之。所以徘徊君親之間。交戰而不能自决也。（未完） 
時評 
[其一]  
　　中國今日。政以賄成已明目張膽而無所恤。 
　　改選班知縣可賄賣也。處分可賄免也。督撫司道之調動可賄行也。全國路權礦權可賄送也。大都腰纒十萬貫。無事不可。滿其欲望而去。 
　　記者曰。我以是知國會請願之失敗。蓋有由矣。 
[其二]  
　　歐西國會。以流血求之。　　　　　筆墨請之。此中國之文明。勝於西人者也． 
　　然歐西以流。血求之。而效。中國以筆墨請之。而屢屢不效。此最足惹起世人之注目。熒惑中國之觀聽者也。 
　　記者敢以一言解之曰。干戈乃不祥之物。誠至則金石爲開。昔聞某代表宣言。國會一日不開。則請願一日不止。今苟逐年進行。自三四五次而至於九次。必有逹到目的之一日。届時歐西流血諸前輩。必腭胎相顧曰。此古代文明國。洵非我輩所能幾及也。 
[其三]  
　　自秋徂春。迭遭水災。而又加以兵戈殺戮之禍。此湘省之不幸。我全國之人所共吊者也。 
　　雖然。今日者。辦義振糶倉穀。猶恐公欵不足。擬開實官捐以繼之。政府之爲湘民謀者無弗至。則湘省之不幸。或可自此邀免。而全國之不幸。乃隱伏於其中。 
　　化一萬金購得。一道台。便可爲政界萬能之人物。此皆釀亂之名手也。而我不暇爲湘人吊矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[山東亦將禁止外士入境山東]  
　　魯撫孫中丞片奏山東辦理禁煙自光緒三十三年起分年减種至宣統元年春實已全省一律禁淨查本省各屬歷年存土雖未便逐戶搜查然疊飭各州縣密查暗訪約計尚屬不少果能實力辦理公行則私賣私買之風自絶吸戶無憑照即無從購吸但就公行出入之數稽查綜核責令分年遞减吃戶自可不禁漸除所慮者内地存土日少土價日昻萬一外土蠭踴而至貽害殊無底止近年東膠兩海關土藥進口之數業已年增一年漏巵不塞後患何窮再四籌維禁吃須先禁運擬請援照晋閩各省辦法自本年秋季起一律禁止外省土藥入境如蒙俞允即行分飭東膠兩海關曁邊界各州縣遵照辦理五月二十二日奉硃批該部議奏 
[萊陽縣激變始末山東]  
　　山東萊陽縣苛捐激變風潮畧誌本報兹聞此事已漸就平靜其前後詳細情形調查錄下酷吏之肉不足食矣 
　　慘無人理之新刑具先是該縣有僧道尼姑等聚會多人於上月中旬滋閙官署旋被朱令拿獲僧人二十一名道士七名尼姑五名嚴刑拷訊當刑斃僧人一名朱令又恨若輩乘民暴動之際膽敢與已反抗餘忿未消乃製杏花雨（用鐵造成形如熨斗底有小孔密如散星以炭屑熾其中懸之空際使犯人赤身仰臥其下以棒擊之使炭火點點墜落犯人身上名曰杏花雨）連環計（將犯人之髮數人結於一處懸之空中名曰連環計）火燒箭船（使犯人俯臥懸之空際以洋油權於脊溝引火焚之名曰火燒箭船）連生貴子（以猪膀胱塞尼姑之私處再以氣管吹其氣俟氣已盈自外曳之名曰連生貴子）新式婚禮（用磁屑敷於地使僧尼拜跪於其上名曰新式婚禮）等各種慘無人理之刑具以施其身每一堂訊鬼哭神號聲徹街巷四鄉僧道聞之悲憤交集遂紛紛密議爲殺官刑庫之舉 
　　斷絶報館之通信朱令又恐所用刑具傳登報端於已不便遂諭郵局凡與報館交通函件一概阻寄庶可任所欲爲 
　　初六日之變端初民間要求减賦裁捐各事該令口雖應允卒未實行故催科之里止勒捐之惡役仍恣意騷擾致又激成初六日之變端事起後該令閉門不出一任民間滋閙而巡警局總董王景嶽等劣跡素著衆民遂將王宅拆毁木器則移置城外付之一炬翌口又赴魚池頭村焚燒高玉峯宅初八日民聚愈衆不下十數萬人擬入城將諸劣紳宅一律焚毁旣見城門緊閉遂駐紥城西十里許九里河 
　　官民議和之條件事後城内商界及城守王鳳苞等極力解勸民衆要求八事（前報已載不再錄）初十日議妥朱令出示曉諭一一照准民亦解散惟各鄉民仍夜聚書散蓋恐朱令乘其不備借端報復云 
　　縣令反覆之肇禍烟台道委福山縣劉令勸止去後朱令以各校學生解散自治局牌匾俱無各局所寂無一人而警官又請辭退門丁惡役逃亡殆盡被焚紳士王景獄等七家憤朱令空言嫁禍擬赴省上控因之朱令四面楚歌竟欲挺而走險以爲功名總是不保遂將允准民間要求者悉予反覆並調古忿河二鎭兵入城一面防禦民變一面仍前苛勒民愈憤恨十五日又聚數萬人聲言非殺不可云云未知如何調處 
　　附譯文滙報載二十九日青島電云萊陽近起亂事今晨濟南有專車一輛連載官軍二百名馬九十匹開往城陽（譯音）車站再由該處拔隊前往萊城三十日青島電云昨日復有援軍由濟南啓程前往萊陽按據此以觀亂事正未艾也 
[革黨投函某大臣紀聞南京]  
　　聞南洋勸業會開幕之初有革命黨徒致函某大臣與某待郎語極怪謬不値一哂近日又由郵局寄某大臣一函啓封則係一照會前署彼黨之僞銜中謂貴大臣忠厚和平深所嘉佩本黨决不於勸業會開會期間起事致使貴大臣無以辭咎儘可放心不必憂慮至前函聲稱某日起事者係他黨假名所爲非本黨所爲云云 
　　按此節係錄自北京某報而南省初無所聞恐有訛傳探確續報 
[勸業會塲之見聞錄]  
　　臨時病院之成效二十七日第四次賽馬有韋錫璋君因馬陷入泥中復猛力前進以致蹶倒同時致劉雲峯君亦跌下人馬俱壓韋身救護所當卽遣輸送車往救二君已勉强起行因扶至救護所棚中先用消毒藥水洗淨創口外擦止血藥并各飲以白蘭地酒少許神色始復轉送至臨時病院爲之施治次日午後二君仍赴賽馬塲顧盻自雄云 
　　山陜館古磁之價値山陜館在會塲之東部規模雖不如湖北廣東兩館之雄偉然所陳列者除兩省特産各色皮貨曁出口大宗之羊毛外中有古磁花瓶六個其五係國初所製値價各數千元其一爲成化年製之烏金黝瓶定價五萬元識者見之莫不交口稱讚以爲稀世之寳 
　　浙江館西湖十景杭州西湖爲中國第一名勝浙江館中所陳某小學堂學生鉛筆所繪西湖十景神閒意遠觀者皆流連不置倘該館能就會塲製成全湖模型如湖北館之竹樓赤壁則更可引人入勝矣 
　　教育館標本之特色無錫宿號名區特産素著競志女校將其著名土産繪圖帖說用彰錫邑之生産力命名曰動植物標本圖（一）蓮種春蠢日本東京博物陳列館有無錫蓮心種蠶繭標本日人言中國蠶繭以江蘇之無錫浙江之湖州爲産地最佳處所謂蓮心種者其繭圓長而細如蓮子然故有此名産於邑之西北各鄉者居多（一）雪浪茶葉環太湖皆山也有雪浪山者山之陽多茶樹味清香而葉稚嫩勝於龍圑雀舌多矣（一）楊園蓮實烟波五里之中有楊園者多蓮花迨花落而蓮實成蓮房子多剖而食之味頗香美（一）黃蕩西瓜北鄉黃土塘所産西瓜甘 
 
 

Page 11

 
 
　異常色綠而皮薄　白而味甘俗名三白瓜（一）保安薄荷南門外保安寺産薄荷名馳爾遐且爲貢品 
　　續誌湖北館盛况湖北館中佳品指不勝屈其最增吾國之異彩者莫如興商公司所製之米茶磚用機壓成長方珠質細而紋鮮盛銷於張家口及俄國全境其他則漢陽針釘官廠所製之鐵針松鶴如畫如生此外復有應昌公司蔴織張文襄公肖像面容鬚眉靡不逼眞較之顧繡所刺有過之無不及更有武侯隆中模型係就隂沈木根畧加修治而成中有武侯廟三顧堂幼像亭竹廬隱身菴古柏亭抱膝亭臥龍處大虹橋等勝境 
分類新聞政界 
[票商反抗奏案無效杭州]  
　　浙省禁售彩票奉旨於六月朔一律停市業由撫憲分電各省各屬欽遵辦理在案詎杭垣票商協謀反抗一再開會協議藉詞禀求並恃有皖鄂總局强硬之電復愈形恣肆昨日聯合跪香當時撫院宴各出轅由兩首縣飾詞代求先令解散續赴巡警道署諭亦相同以致全體歐呼詎念九晨忽奉增帥嚴詞拒斥謂本省售賣彩票各業限令六月朔一律停止斷難稍事延緩前據該票業等來呈當經明晰批示該商等並不遵照辦理輙復飾詞混凟實屬謬妄仰巡警道傳諭該商等欽遵奏案依限停閉如敢抗違卽行嚴拿究辦毋稍寛貸云云從此該票商等當無所施其伎倆矣 
[汴巡道預算全省警費河南]  
　　河南巡警道舉辦宣統三年預算計分警務公所省垣巡警鐵路巡警及巡警學堂四項歲出總數計庫平銀十九萬七千六百二十七兩七錢一分五釐而歲入僅有庫平十五萬四千四百八十一兩九錢八分七釐不敷銀四萬三千餘兩之多惟查鐵路巡警歲出庫平銀四萬三千零三十五兩七錢零四釐而歲入僅八百九十一兩八錢不敷四萬二千餘全局不敷者全在鐵路巡警一項而該警隊日前尚不敷用將來鐵路日增更須擴充實屬無計可施因擬由部支撥此欵卽由各路擔住已詳請撫院咨商民郵兩部矣 
[松郡鄉自治會開幕松江]  
　　本月二十日松郡東北鄉新橋十字陳家行沙莊四庄士紳假座新鎭又新學堂開籌備自治會到者八十餘人公推譚翼珪君爲臨時主席先由華亭張大令蒞會將自治大要詳細演說嗣由公衆推定譚翼珪君爲正所長錢慶斌陳鎔經君爲副所長朱邦釣秦中龢等十四爲參議員朱佩清等二十人爲調查員該處車二十一圖劃併新十區與仍歸車梵區問題頗爲衝突是日由朱鳳微君請大令親往勘察大令細勘一過亦以併入新十區爲便利諭令和平解决遂議自吳尚德堂後新浜塘溝爲界南歸車梵區北併新十區 
[鄂藩截止保孝廉方正武昌]  
　　鄂藩高方伯以吏部奏定各省孝廉方正新章向例八年限期今酌定爲四年按年五月以前彚齊詳請考試以便核實給咨七月人文到部八月考試等因查湖北各屬選送孝廉方正有因無親供試卷或册結尚缺幾套以致未能騐看送考現在試期伊邇亟應變通辦理一面示期騐看由司備卷鈐印造册送考一面札飭各該州縣補造親供册結詳賚核定惟限期已届爰定於五月三十日截止驗看所有截止以後續到申送各員生册結試卷須俟考試事竣再行分期騐看即歸明年彚齊詳送赴考以符部章 
交涉 
[教士價買民房之調停安慶]  
　　滁州天主堂教士價買林姓房屋聽人播弄多方挾制林姓頗爲不服擬赴省交涉日前具禀州署備案左直牧當以兩造各執情形頗形棘手擬議和平了結辦法先行上禀撫憲俟奉准批示後卽予以秉公訊斷了結云 
[四國坟園交涉索償賠欵漢口]  
　　漢口英德法俄四國商人新在德租界下購就京漢鐵路餘地修建坟瑩因與該處附近居民出路有礙由職商陳啓明等禀請鄂督江漢關道各官照會駐漢英總領事商議遷讓此案交涉經年日前始議定以該地附近之京漢路餘地與之交換英德各領顧全邦交均有尤意惟四國商人以前購之地已經填土須以三方地換其一方乃不吃虧並要索賠償築墻購料等費用二萬元否則不能拆遷目拆遷之議以本年西歷六月底爲限逾限不能辦妥此議卽歸無效有此渡瀾故此事仍未了結現在西六月已過彼愈有所藉口矣 
軍界 
[札飭妥議考試軍官勤惰武昌]  
　　鄂督瑞莘帥以軍官爲目兵之表率若不嚴加振作則目兵無所則效乃近日各下級軍官往往任意遊行曠其職守於軍隊前途實大有妨碍日昨特飭叅謀處電調各協標營督　官會議考勤軍官事宜以杜弊端而重軍實兹將所議一切事宜錄下（一）各官長有事宜呈號牌於標本署請號無得擅自離營（二）號牌（長十生的寛三十生的）正面書銜名反面書事由（三）二十四點鐘以内由管帶允准二十四點鐘以外由統帶允准（四）標營値日官及衛兵司令官概由協値日呈名標本署（五）曠課比較表（六）病患比較表 
[湘省圑防不能遽撤原因長沙]  
　　長沙縣沈大令善化縣陶大令日昨會銜出示略謂省城地方前因匪徒藉荒滋事辦理圑防一月嗣因謡言未息人心未定又經展辦一月現在倏又限滿查近來迭據益陽武陵湘潭瀏陽湘隂等處先後禀報匪徒起事分派軍隊前往防剿雖經擊散獲犯懲辦而省城時有謡言揭帖四處傳佈人心仍未大定刻下存城軍隊無多不敷巡緝圑防仍未便遽撤業經禀明撫憲將城廂内外圑防再行展辦一月爲此出示以便週知 
學務 
[留學生赴部考試期限武昌]  
　　鄂督近准學部電咨本年考騐游學畢業生於八月初舉行七月中旬甄錄應行送考各生務飭於七月前到京當經轉行李子申學使傳諭游學畢業各生務於六月十五日以前將文憑呈司騐明隨呈手摺開具履歷以便轉詳給咨赴京投考 
[核准小學畢業奬勵安徽]  
　　皖撫頃准學部咨復以皖屬霍山等縣初等小學堂現届畢業據稱攷核該堂學生何治德等科學程度尚稱完備自應准予照章核奬以資鼓勵等因朱撫准咨後卽轉行學司遵照 
[吳提學組織皖省圖書館安慶]  
　　皖省吳提學現以開辦圖書館爲保全國粹而設各省均已次第開辦皖省未便久付缺如兹經該司擇定地所預籌開辦常年兩項經費詳請撫台札飭藩司籌撥的欵俾資開辦而免貽誤 
 
 

Page 12

 
 
[法政願學班禀請給憑長沙]  
　　湘省法政官校願學班學員鄧府經承浚等具禀該校監督略謂學員等於光緒三十四年法政官校開學之始陸續禀請入校聽講並請一體試騐給憑當蒙前監督朱會同三司先後批准遵卽入堂分科聽講凡月終學期試騐均已一律與考其在講習科聽講已滿三學期者於去年冬並蒙憲台准與畢業試騐評定分數平均成績另案宣示各在案惟未蒙發給畢業修業文憑竊願學一班係曾在警察學堂畢業及現任實缺歸入考騐班人員係由自修員自願入校聽講者伏查去年湘省奉到憲政編查館補咨章程内開推廣法政人才一條凡歸考騐班人員均須一律自修若有自願入校聽講者准其一體畢業給憑援照士紳學校章程酌予奬勵等因學員等奉此知願學一班其資格學程與此項補咨章程適相符合爲此不揣冐昧禀懇俯賜察核賞准援照館章錄案詳院請予一律頒發畢業修業文憑以明成績 
實業 
[湯總理定期赴京爭廢借約杭州]  
　　浙路公司全體股東以郵部前與公司所訂滬杭甬借疑一約業已逾期四月應即作廢曾於本届股東年會聲請總理向部力爭湯總理亦竭力擔任原擬年會事竣即行前往嗣因浙贛接軌事宜正待協商萬雖遽離是以遲遲兹悉此事業已商妥准由浙路公司墊欵開辦湯總理以借欵之約一日不廢各處認繳之股必不踴躍現擬準期本月初四日起程北上所有總理事宜已函請協理盛薪傳太史來杭暫代 
[咨請保護鐵路軌道辦法安慶]  
　　郵傳部以鐵路爲交通機關上關國計下利民生近年以來各省鐵路軌道往往被匪徒任意竊毁不獨妨礙交通而危險關繫尤爲重要嗣後應飭該各地方有司嚴行捕獲照例懲辦以維路政至鐵路查道之人巡邏緝捕如需用鎗枝不得擅行裝子開放以免疏虞刻已有咨到皖遵照轉飭矣 
[壽州商務分會成立安徽]  
　　壽州城内原設有商務公會所訂規則殊於部章不符且未經報部註册現經該州商董遵照部章公議訂定規則改爲商務分會並公舉總理呈由該州馬牧詳禀皖撫咨部立案並請發給圖記式様加札委充該總理任事俾資開辦而維商務 
雜記 
[三忠入祠大典志盛杭州]  
　　許文肅公袁忠節公徐忠愍公以忠諫遭殺身之禍爲中外所景仰其神位本附祀西湖詁經精舍去午之春經杭紳陸春江中丞等發起公呈撫院轉行奏請設立專祠當奉愈允復經紳學界同人集議勘定詁經書院廢址爲祠基籌欵修建鳩工庇材將及一年業已告竣擇于上月二十八日奉主入祠先期由善堂各紳董函致三公家屬來杭觀禮並柬請各當道舉行入祠大典官界則撫院增中丞將軍瑞留守率同各員親臨致祭紳界如陸紳藍洲潘紳鳳洲邵紳伯綗孫紳厲才丁紳和甫楊紳見心孫紳和叔等亦均到塲先由官界行禮紳界次之由三公哲嗣從旁回禮增中丞曁陸紳藍洲邵紳伯綗高紳白叔均有板聯懸掛祠宇語句悲壯沈育足爲湖山生色 
[科員溺水斃命可憫武昌]  
　　湖北勸業公所科員周子光大令熾因鄂省百物昻貴差况不佳特將其眷屬送回貴州原籍十八日至漢口搭平安輪船往湘擬由常德取道入黔是夜船泊未開該輪驟被大火延燒勢甚兇猛該令卽率妻女及子同投于水當經划船將其妻女子三人均救起惟該令則與波臣爲伍至今屍身未獲家屬人等則孑然一身百無所有狀極可憫勸業道高佑諸觀察特首先倡捐銀五十兩卹之並諭各科員一律量力佽助又爲之撰就哀詞向各同寅募捐俾得集腋成裘令其家屬還鄉以免流離異地 
[諮議局歡迎愛國華僑漢口]  
　　華僑陳炳農廣東香山人卒業機械化學科因熱心祖國特歸赴南洋勸業會目覩第一張入塲劵西人欲出六千元購買陳君以各國賽馬規則第一張入塲劵次無外人買去之理殊與國體大有關礙於是以一萬元捷足先得愛國之心已逹極點日前來漢住迎賓江館數日隨赴汴省遨遊不日遄返現諮議局國會團曁兩廣旅漢同鄉均擬特開歡迎大會以表感情 
清談 
[鹽政處之小是非]  
　　天下無是非。惟取其便於我者以爲是非。斯已耳。或者不察。而悮受其愚。斯天下。之是非。遂愈以混淆而莫辯。 
　　浙鹽之加價也。自鹽商視之。則必以加價爲是。而以反對加價爲非。蘆鹽之借外債也。自蘆商視之。則又以借外債爲是。而以反對外債爲非。 
　　鹽政處之開辦。曾幾何時。而所謂極端之是非。已一再發現於鹽政大臣之前。其在鹽政大臣。果是此而非彼乎。抑亦是彼而非。此乎。在浙商。在蘆商。固皆有不得已之苦衷。然　人之爭執。豫人之抗議。初亦非得已而不已也。諒澤尚書必有以燭照而數計矣。 
　　識時者曰。與其便商。毋寗便民。與其借洋債毋寗集新股。今浙商加價。不過以商本之攸關耳。然究之虧商本者。不必在於鹽價之高下。而在官吏之蠹蝕。營隊之耗縻。即蘆商之借欵。亦藉口鹽綱之耗弊耳。然究之救鹽綱者。不必沾沾借洋欵也。能集新股以爲後援。則其利其害。自有不可以道里計。 
然而浙商不知也。蘆商不悟也。惟一财献策於鹽政大臣之前以熒惑清聽。斯可異矣。 
　　記者曰。吾以是知聽言之難。 
時乘 
[列國軍事上之新發明]  
　　列國軍事上之進步。研究最新兵器。一息不懈。就中最近爲交通上之機關。惹起世人之注目者。有二。 
　　甲陸軍與單軌鐵路 
　　單軌鐵路於軍事社會之研究日本土兵少佐福井氏。留德有年。頃有報告至日。謂日下歐洲各國。認此鐵路爲最有效果者。首推德國之西愛爾式。及英國之璞來南式兩單軌鐵路。其搆造屬於科學上之事項者。今姑略而不述。惟其應用之途。現已由研究時代。進入實用時代矣。 
實用時代之單軌鐵路德國之西愛爾式。前已屢經試驗　有最良之結果。現在渡航美國。盡务於籌集資金。英國之璞來南式。亦已於實際可期應用。曾經屢次實驗。證明其效果非虛。（按璞來南式單軌鐵路。本年英京之日英博覽會第二會塲中。已有陳列品。）故此後單軌鐵路。必至普及於世界各國。釀起鐵路界之大革命無疑矣。 
　　單軌鐵路與陸軍之關係原來戰爭之效果。第一依於其後方勤務中交通機關之整否如何而卜運命。因爲兵家所常言所謂交通機關者。原有馬車人力車自働車等。而最有效力者。惟核路。然鐵路頗費材料。且建築需時。非可以猝成。故應乎軍隊之前進。欲延長其兵站線。頗非易易。日俄戰役之際就實地上觀察之。不便殊甚。次乎此者。爲兵站鐵路。亦關緊要。然爲運搬鐵路自身之建築材料。卽不得不大减軍需品之輸送力。亦屬不便。今後用單軌鐵路於戰　之際。即不僅軌道之材料可以减少。且其建築亦易。經濟上之利益更多。洵可爲有力的一武器。我日本軍人。宜急起而研究之云云。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
　　江蘇（上海） 
[上海城董事會報告宣統二年春季議事會移交執行事件（續）]  
　　一件阻止居民尚街焚燒死者衣服及草庫草甏等物案已由董事會按照議决案與前件呈請併案示禁（已由縣併案出示） 
　　一件處置公産案已由董事會按照議决案辦理 
　　一件清查吸鴉片烟案已由董事會按照議决案飭警探隨時稽查 
　　一件請接收地丁漕糧帶徵錢文案已由董事會按照議决案呈請上海縣分配數目交收 
　　一件酌定特捐名目案烟酒茶捐擬從緩議戲捐城外如新舞臺各書塲影戲等類均因有捐城内居家店舗起捐後如書塲等類應一律另行納捐經懺捐亦請從緩惟城外庵觀寺院向不納地方捐者亦應一律征收以昭平允 
[報告上期議事會議交董事會實行事件]  
　　一設改良坑厠 
　　一通浚小便處 
　　一糞夫傾倒便桶限定時刻 
　　以上三條俟招設清潔所次第辦理 
　　一破舊車輛勿給執照已交捐務處查照辦理 
　　一維持工藝巡士需用皮鞋業照原案向棲流所工藝廠購辦 
　　一九畝地應留公用之地方俟將該地清釐再行辦理 
　　一沿街房屋一律裝設水漏 
　　一拆除市房披水板 
　　一新闢道路不得擺列路攤 
　　一禁止沿街堆放物件 
　　一破舊房屋應令翻造 
　　以上五條已交路政處隨時酌辦 
[又道路橋梁工程報告]  
　　九畝地排溝築路上年八月開工本年四月内工竣惟梨園公所朝西至小九畝地一叚因有房屋阻碍尚未接通 
　　肇周路北與法租界毗連處地形太低重行加高正月開工二月工竣 
　　裡十六舗橋梁橋面砌石片兩旁做水門汀走廊二月開工本月内即完工 
　　翻砌外馬路自十六舗朝南六百二十八尺二月開工三月完工 
　　修理新碼頭換木板九十塊四月内開工即完工 
　　翻造小南門吊橋四月内開工未完工 
　　南碼頭至滬軍營一叚築石沙路四月内開工未完工 
本埠新聞 
[且看袁隊官能否質對]  
　　先鋒營隊官副將銜袁某因公來申前日行至小東門内有自稱捕夥某甲將袁攔住指稱竊賊後經地捕勸散袁即於當晚偕同本城守備到縣請爲查究田大令准即諭飭捕頭往緝昨日獲到張阿木一名解案審訊阿木供紹興人月初與鄰居口角被拘至英捕房解廨訊判管押三天袁某因偷竊衣物被經亦由英廨訊判管押十天其時與小的押在同號袁烟癮大發向小的哀告懇爲設法謂釋出之後定當重報小的信以爲眞遂向他人私買烟泡給伊過癮昨日遇見向索酬謝伊亦一口承認求鑒大令諭將張阿木交與捕役暫行看管一天候袁來案質對如明日不到即將阿木開釋 
[族弟親友果亦爲盗乎]  
　　漕河涇山發昌米店主山老妹報告被盗搶去米石已紀前報前晚由縣傳訊山老妹供五月念五日九十點鐘有匪徒多人到店搶去白米十四石菜子四石麥六石及火油銅鑼洋銀等物田大令詢問各匪中有無熟人回稱内有族弟山阿鑒及親友等數人大令遂飭山老妹退去諭令該圖地保協差速提山阿鑒等到案再訊 
[帶徵三林塘河工經費]  
　　本縣田大令出示云案據職監朱孔長等禀以現議疏浚三林塘河工查該河長三千丈約六萬餘七方每方以二百八十文計需欵約一萬六千八百千文係二十四保二十五個圖分頂浚請於本年上下兩忙每畝各帶徵錢十五文本年冬漕每畝帶徵錢六十文以濟工用倘若下敷俟明年續帶等情業經通詳在案兹奉道憲曁府憲批示准行除諭戶書遵辦外合行出示曉諭爲此仰二十四保二十五個圖各該農業保甲人等知悉爾等須知請浚河工與農田水利大有利益應各照章於本年上忙内每畝先行帶捐錢十五文餘俟下忙冬漕分收以紓民力務各踴躍輸完俾濟工用毋得觀望各宜遵照計開南二十四保天一圖一區方一圖一區方二圖二區三圖三區三圖一區劉四圖一區黃二圖三區四圖一區五圖三區五圖二區六圖三區六圖二區七區三區七圖二區正八圖一區九圖二區九圖二區副八圖二區十併十一圖一區方十二圖一區蓋十二圖二區十三圖二區十四圖二區正十五圖三區三十一圖 
[匪徒騙取金錠]  
　　無錫大通轉運公司經理人文炳如庽居鐵大橋附近六十二號天益客棧内前日囑令店司錢祥根車送十兩重之金錠兩只鈔票洋一百元莊票銀六百兩至小東門内東來昇金舗詎錢並不坐車行至法租界被匪用擲包術將金錠兩只騙取逃逸報請法捕房查緝未獲文以錢爲伊兄錢培之替工旣令車送不應步行被騙控由總巡捕房派探將錢拘獲昨解公共公堂經德襄讞會同英雅繙譯官訊悉前情判錢押候伊兄及保人到案於禮拜五再訊 
[土棍盗掘墳樹]  
　　曹河涇土棍張玉峯曾於光緒三十二年冒充道署探夥向潘舜華等藉端訛詐控奉李前縣懲辦有案上年又騙吞王桂明地價近復盗掘陳姓墳樹經龍華保甲局查辦知必能盡法懲治也 
[謝贈]  
　　昨承果育善堂送來蟾酥丸臥龍丹各一百瓶藥茶一百包謹當代爲分送書此誌謝 
 
 

Page 19

 
 
[城内]  
　　各有不是○齊鳴琴前日與東洋車夫甘祖基論價口角將甘毆傷當由崗巡賀子卿拘至一种巡局訊究裁判課員孫明府以齊兇横行兇甘破口辱罵均有不是姑念哀求從寛斥退崗巡賀子卿不應拉人髮辫著記非常過一次 
　　事涉嫌疑○徐沈氏同女阿金姪良清將陳焕卿扭至一路巡局喊控氏供女兒阿金向在登雲橋謝承卿所開紙店内爲女工前晚該店學徒陳煥卿送貨到家時已昏夜適因家中無人陳在房内坐守迨氏回家始去翌晨查得房内失去洋銀二元銀簪一支遂到店中訴知謝承卿詎謝帮助學徒斥氏誣指陳煥卿爲賊並紏同伊弟謝雲泉及陳之薦頭張少亭保人戴月波與不識姓名多人向氏拆梢應請究辦訊之謝承卿謝雲泉陳煥卿張少亭戴月波等供詞含糊判陳罰洋兩元該女所做工資如數算清以後不准往來兩造遵斷而退 
　　道批三則○山鎭基禀批前禀批縣移提迄已三月有餘仍未解縣訊辦所稱廨差賄縱藐抗等情不爲無因仰會審官寳令立卽勒限提解訊辦如仍玩延卽將該差吳德等從嚴革究具報抄黏並發沈元愷禀批顧慶澄抵欵不贖中保原難卸責然顧爲的被更無任其置身事外之理仰公共租界會審官迅速提案訊追仍責成該中保帮同理處以免藉延爲要黏抄並發黃吳氏禀批察閱抄黏縣諭此案似因搶婚起畔該縣旣以供証未確諭候訪察訊斷現在爲日已久應已訪察明確仰南匯縣迅予集訊秉公斷結具報毌任訟延抄黏並發 
　　官事○委署寳應縣知縣董繩壽巡防營管帶都司章豹文本縣田寳榮昨均到道禀見 
[南市]  
　　羞憤自盡○崇明婦人混名阿金嫂前由其夫送至小南門外倉橋堍顧阿木所開之荳腐店爲傭及至歇出後仍往投宿前日因被顧妻斥責羞憤交併吞烟圖盡顧將義婦舁送上海醫院救治不及在院斃命當由顧報知南區飭令地甲報縣委派捕廳趙少尉驗明死者年約三十餘歳委係服毒身死因其夫查無下落遂即報堂棺殮厝壇召認顧帶回縣署候訊 
　　體恤押犯○總工程局各董事以邇來天氣炎熱局中禁室逼窄人犯擁擠恐釀疫癘因即知照裁判員查明情罪較輕者交保釋出至應訊人証亦即集訊結案開釋所有關涉錢債者即差原告帶出理勸以示體恤 
　　移提賊黨○小工張方標前日在招商局碼頭竊取茶葉被探查獲詰知尚有林良庚袁阿瑞二人與之同竊昨由該探將張帶至工程局禀請移提局中准即一併提獲留候法公堂移提歸案 
　　累及無辜○日暉織泥廠司帳周子純前將茶房戴阿友（卽劉阿友）送至工程局控請究追該廠失竊泥料及洋銀六百七十四元迭經研訊供有洋一百六十元寄在虹口衍慶里葉阿祥之妻李氏處判押候移提質訊在案兹李氏自行投稱阿友前託租借房屋並未寄洋迨提阿友質訊一味抵賴稱由寄宿之銅匠王錦康所竊判再責二百下與李氏一併送縣訊究 
[閘北]  
　　巡警總局批詞○職商孫錫齋禀批察閱抄據韓正和黃阿三雙才三戶所欠之數不過三百餘元其餘各戶欠欵究被何人天没必湏按戶查對明白取有確實証據方准追理乃所禀含混不明輒以毆辱行兇等情飾詞聳聽來禀復由律師函送希圖干預特斥不准 
　　怙惡不悛○積竊陳阿四前日竊得衣服一包行經北四川路華界被巡警總局偵捕緝獲解局昨奉孫裁判訊得陳迭經公廨判禁西牢有案判責二百板發押改過局一年 
　　姦拐宜懲○陸少蘭控萬通雜貨店主趙槐卿姦拐伊妻陸解氏並被捲失衣飾一案昨趙情願繳洋廿元賠償陸姓失物四路一區黃巡官以趙姦拐有夫之婦斷難寛宥諭將繳案之洋給陸具領趙仍還押聽候嚴辦 
[英租界]  
　　領回逃妻○常州人薛榮春之妻許氏於正月二十三日逃至上海在廣西路某妓院内賣娼前日被薛來滬引偵知喚同王韋之葉文田任新發陳阿六到院囑氏回家以致在途爭執由捕將各人與妓傭徐老二一併拘入捕房分别收押昨解公堂請究中西官以王等四人不應插身多事判各押三天徐老二無干開釋薛許氏交其夫領回原籍 
　　流氓敲詐○流氓胡阿龍徐阿狗前日與張阿發在大馬路某茶館内向甬人王秀堂拆梢洋三十五元被探沈阿岳一併查獲昨解公堂訊明判胡徐兩人各押兩禮拜期滿再行逐出張押一禮拜洋交原告領回 
　　强搶金飾○流記陳阿毛前晚在北京路口搶取王顧氏耳上金環被捕追獲昨解公堂訊實判陳押四月期滿逐出租界贓交原告領回 
　　竊取鈔票○西人蓬司瑪控徐阿寳竊取外國鈔票持向虹口源泰洋貨店冐騙洋一百零二元昨由捕房派探將知情之張潮甫盛桂昇盛張氏羅徐氏與徐一併查獲解廨訊明判徐押候飭令張潮甫赶將徐家中什物變價抵償候禮拜五再訊盛桂昇等無干開釋 
　　傭婦被疑○斐倫路三路西人失竊鈔票一百五十元疑係傭婦薛管氏所竊控由捕房昨解公堂訊供不認判氏押候查明再訊 
　　拿獲逃犯○閘北四路一區逃犯郭松松匿跡租界前日被楊樹浦捕房包探將郭拿獲昨解公堂請究判交該局來差帶回歸案訊辦 
　　圖賴存欵○德商王駿生控瑞泰米店主邱稼蓀父子圖賴存欵洋一千元昨帽包探將邱傳至公堂交保候訊 
　　馬夫淫惡○信昌絲廠延威金生律師控告靜安寺附近兆豐花園之馬夫金吉順專在廠前調戲女工並紏衆將廠内用人沈順生高林川兩人毆傷由探將金查獲昨解公堂請究判金押候提齊人証於禮拜五訊究 
　　賠償庽客○黃成和寓居江西路永安客棧二十五號房内前日失竊日本洋二百六十元紗票洋三十九元及英洋衣物黃向該棧理論不睬控由捕房於昨日派探將茶房許德壽姚德勝王阿　一併解送公堂請究該棧帳房祁志安與各茶房語多推諉判祁帶回捕房存洋二百元交保限三天賠洋二百元許姚　三茶房押限合賠洋一百元如違押辦 
　　鑽戒來路○徐子秋因收買來歷不明之鑽戒被控昨經公堂傳案復訊徐供戒向日商津山質舗内買來出價洋二百元應請追本還戒判徐交原保候再訊核 
　　學徒跌傷○川沙小孩王阿海在滬學習泥水匠前日在四川路廣東路轉角三層樓上工作忽然失足跌至二層樓上不省人事當由巡街捕查悉將王車送捕房轉送仁濟醫院醫治 
[美租界]  
　　咎由自取○無賴吳世先前與蕩婦王顧氏姘識賃居伯頓路七百九十號近因該氏復與某甲有染吳於昨日至該氏處尋釁並欲覓死由氏報捕將吳拘入捕房捕頭以吳咎由自取並令退去不准再往吵閙 
　　拆梢宜究○曹四標在北四川路開設剃頭店昨至捕房控被流氓小祥茂拆梢行兇請爲究辦捕頭准之 
　　自不經心○王餘貴昨向百老匯路晉和錢店兌換銅元正同檢點被扒竊乘間竊去銅元二百枚王向該店索賠店主不允扭至捕房控訴捕頭以王自不經心斥退不理 
　　口角爭鬥○顧阿全昨在西華得路向小販陳松林購買食物論價口角互相扭毆由捕一併拘入捕房經捕頭詢得兩造各有不合分别斥釋 
法租界 
　　追償車租○車夫趙大前向雲飛包車公司租車一輛非但車租無著且將車輛抛棄途中人即避匿當由該公司將車尋回所有零物均已失去前日經管車人蔣毛頭在池 
 
 

Page 20

 
 
浜橋將趙尋獲向論被毆旋由二百五十八號七十八號印捕拘入捕房派探移解法廨訊辦判趙押三天償還失物及車租洋八元如違改押八天 
　　撞傷小孩○鄉人金王秀投廨控稱家有十歲男孩前日在寳昌路戲耍適有某號電車馳來並不揚鈴致被撞傷現在醫院療治求請查究聶司馬准卽飭提該車司機人劉炳正到案詰訊據供確已照章踏鈴而該孩等在途跑跳不顧故卽收機復打倒車不然已有性命之憂矣聶司馬商之顧副領事判候該孩醫愈再行訊奪 
　　馬車違章○范仁甫前日在慶大馬車行雇坐兩輪馬車自行拉韁在途疾馳旋被巡捕拘住將馬夫王阿昆一併送入扶房查明該車未領工部局執照隨即解請公堂嚴究范遣賈龍海代行投案判王補捐車照再罰洋十元范罰洋二十元一併充公 
　　車夫兇横○陸阿三在某行爲包車夫前日停車違章由某號安南捕上前喝阻陸不惟不服反敢行兇後由十五號華捕邦同獲住送廨請辦判押捕房二月以儆 
　　妨礙衛生○福記牛奶棚所售之牛乳瓶等物俱不收拾清潔因由衞生處禀明公堂飭傳棚主蔡有富抗不到案復出提票逮案判罰洋二十元充公 
　　來函○前閱貴報投函欄中載有人冐稱敝會會員於深夜喚開城門閱之殊深詫異查敝會會員均束身自好决不出此顯係無恥之徒冐名招摇實堪痛恨事關本學會名譽用特聲明敬乞登入貴報以昭核實 
[  商餘學會啓]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要聞 
[浙撫增韞奏釐餉局欵業於財政册内造報請免再造摺]  
　　奏爲浙江省厘謂局光緒三十三年以前舊案業已按年分造册戰其向不報部之欵已遵新章於調查統計財政册内造報應請免再查造以省繁牘恭摺仰祈聖鑒事竊准度支部咨本部具奏各省舊案擬請截清年分勒限開單報銷一摺奉旨依議欽此欽遵咨行飭屬遵照清理財政章程第五條凡光緒三十三年以前未經報部之案分年開造清單陸續送部核銷勿庸開造細册以期速蕆其歷年奉部駁查未經完結各案將何項必須變通何項漏未立案何項尚可酌量核减何項礙難遵照删除各情由限文到三月内一律查明報部由部分别銷結等因當經轉行欽遵依限詳辦去後兹據釐餉局司道詳稱查牘捐項下應支防餉洋欵警費學費局用以及織造養廉採辦料工添派綢緞科塲經費改充京師學務經費等項凡有關内銷收支欵目截至光緒三十三年年底止業已按年分造册單詳經奏咨核銷尚無久未造報之案惟外銷各欵如善後善舉儲備滬餘六成罰捐蘇代浙捐絲繭諭單派提歸公節省局用認捐公費茶糖烟酒加成等項或湊撥餉需或津貼各署局辦公或籌備地方善舉或協撥内銷不敷欵均實用實銷向未造銷逹部若遵照此次部定清理財政章程第五條載各省出入欵項截至光緒三十三年止概作爲舊案分年開列清單併案銷結等語是向由外收外支並不報部之欵亦在一律開單銷結之列第以各欵緣起相沿至今歷數十年一旦分案造報簿據册卷轇轕雜糅欵目套搭紛如亂絲實屬無從措手且其間　以防軍局未歸併以前所支欵項事隔多年更易多手册卷散失不齊更難稽其實在兹奉諭旨飭部行查已遵新章於光緒三十三年調查統計案内截結列序并於三十四年現行財政報告册内歸併正欵列收造報業經逹部有案應請免再查造以省繁牘等情詳請奏咨前來臣覆核無異除咨度支部查照外謹恭摺貝陳伏乞皇上聖鑒敕部查照施行再歷年經部駁查未經完結各案業已遵照部章詳加稽核分欵開戰於本年三月間咨部查核在案合併陳明謹奏宣統二年五月二十日奉硃批度支部知道欽此 
[又奏裁撤釐餉收支等局歸併藩司接管摺]  
　　奏爲浙江省釐餉收支局並附隸各局現已一律裁撤歸併藩司接收經管恭摺仰祈聖鑒事竊准度支部咨各省財政統歸藩司以資標核一摺宣統元年四月初六日奏奉上諭各省財政頭緒紛繁自非統一事權不足以資整理嗣後各省出納欵目除鹽糧關各司道經管各項按月造册送藩司或度支部查核外其餘關涉財政一切局所著該督撫體察情形予限一年次第裁撤統歸藩司或度支使經管所有欵項由司庫有儲分别支領即由各督撫飭該藩司等將全省財政通盤籌劃認眞整頓仍著度支部隨時考核分别勸懲等因欽此欽遵咨行到浙即經轉行欽遵去後兹據布政使顔鍾驥詳稱查浙省經管財政局所迭經裁併祇存釐餉收支局係經管釐捐之收入與防餉等欵之支出其酒捐膏捐及代辦各省賑捐均附隸該局並不另設前因奉文之後正値清理財政辦理各種報告兼舊案報銷須資原辦經手之員未便遽行改革現查該局舊案報銷以次清理現行各案報告並試辦預算册表亦均造送遂於本年四月十五日將該局裁撤歸併藩司經管先期由司委員會同該局將文卷票照册薄銀錢欵目與夫局房器具等件逐一盤查經該局造具各項清册連同現存庫平銀一萬二千六十五兩一錢九分三釐零洋七千九百四十四元銅洋七元小洋八百十六角錢二百二十五千八十六文並關防文卷等件逐一移交藩司點收分别存儲惟局務甫經歸併分科治事稍需時日現暫將原設提調改爲釐餉總文案並酌留其餘得力人員照常辦事至該局關防業已截留繳司此後行文往來均蓋用藩司印信惟釐捐聯票及其餘酒捐等票照需用甚繁向係另刋票照關防印用現在擬請循舊另刋木質關防專印各項票照之用其票照一律換用藩司坐銜按照清理財政章程多備一聯截繳送局備查又屬卡批解捐欵歷係隨到隨收其支欵如防軍薪餉等項尤屬急不容緩一經收儲司庫縱不拘定卯期而出入必憑印文終恐有所阻滯擬與浙江銀行商訂代存代付之法以期出納便利統容詳酌妥議等情詳請奏咨前來臣復核無異除飭將分科治事章程曁收放各欵辦法迅速斟酌妥議並咨度支部查照外所有浙江省釐餉收支局並附隸各局現已裁撤歸併藩司接收經管緣由謹恭摺具陳伏乞皇上聖鑒敕部查照施行謹奏宣統二年五月二十一日奉硃批度支部知道欽此 
小說 
[中國貞探小說繡衣盗（三十九）]  
　　第十回八十板小人作威福一席話名捕肆高談 
　　姚嘉祖道。句句都是眞的。李司馬道。難道官塲裡頭。竟有這様的小人麽。姚嘉祖道。你不信只把我小妾提上堂來。問他這幾件東西。可有没有。李司馬聽了。點一點頭便立刻把那位姚姨太太提上堂來問時。姚姨太太便把這些東西都在赫心泉那裡的話。說了一遍。姚嘉祖聽了。知道又上了赫心泉的當。非但把借據帖子書信一古腦兒都騙了去。連那張同知官照。都到他手裡去了。一時怒氣攻心。瘡痕迸裂。驀地裡往後便倒。李司馬倒吃了一驚。連忙指揮差役。把他救醒回來。長嘆一聲。口中說道。罷了罷了。我一生結交朋友。如今竟結交出這様的朋友來。李司馬見了。知道他受騙是眞。也覺得有些替他氣忿。便又問道。你行竊多年。究竟偷過幾家人家。犯過案没有。你一一的直說。姚嘉祖摇頭道。這個我那裡記得清楚。况且如今事已如此。只要有失主控訴的竊案。我一概都承認就是了。 
 
 

Page 27

 
 
李司馬也知道。没有失主的竊案。不必再來多事。便又對他說道。你這件事情。只要有個官照。罪名還可輕些。無奈你的官照。又給人騙了去。又没有個憑據。只好按律定罪的了。姚嘉祖嘆一口氣道。總是我瞎了眼睛。如今也没有法兒的了。說罷。李司馬便叫人把他帶了下去。後來這個姚嘉祖。定了個十年監禁的罪。也多半是他那位要好盟兄。赫大老爺的功勞。那位姨太太也不知流落何處。那一匣子被赫大老爺騙去的金珠首飾。自然可想而知一定不肯還他的了。只說陸雄捉到了姚嘉祖。大功告成。那班捕役。大家都請教他爲什麽就會知道姚嘉祖是個積竊。一定要問他是什麽道理。陸雄道。這様的事情。究竟算不得什麽。只要隨時隨地。處處留心就是了。你們平常的時候。都不肯用一點心。那裡會緝防得出什麽盗賊。只好緝訪個把蒼蠅罷了。自從那一天雲家出了這件竊案。我就疑心他一定是個没有同黨的獨脚賊。後來到雲家去看了一看。屋上竟没有一些形迹。只有進去和出來的地方。略略的有些脚蹤。我又知道這個賊。一定本事高强。技藝出衆。後來我在那一間失竊的房内。查檢一番。見箱蓋上印著一件東西。說着。便從衣袋裡頭取出一張白紙來。叫大家看。大家都細細看時。只見那張紙上。印着糢糢糊糊非黑非黃的。一個指印。大家看了。都道憑著這一個指印。那裡就會知道竊犯。是那一個。難道好見一個人。就去對他的指印。看他的手指不成。陸雄道。你們不要猜想。我自然有個道理在裡頭。講給你們聽就是了。 
國外新聞 
[德員往探北極之豫備]  
　　二十九日倫敦電云德國齊泊林伯爵及亨利親王已一同啓程前往斯闢資培千之北查察可否在冰帶之地安置飛船以便於一九一二年出探北極 
[俄皇批准芬蘭議案]  
　　二十九日倫敦電云俄政府芬蘭議案已經俄皇批准現已作爲定律 
[美國火車失事]  
　　二十九日倫敦電云美國二十世紀鐵路公司專車駛至哇哈愛哇省台登附近與一貨車互撞貨車之車頭與客車相觸致客車脫軌而覆車中滿載婦孺因而斃命者三十一人受傷者三十七人 
[土國首相擬游各國京城]  
　　二十八日柏靈電云土爾其内閣總理大臣擬赴歐洲各國京城游歷 
[德奥對於居留島問題之態度]  
　　二十八日柏靈電云土爾其已接德奥兩國覆文謂居留島如有排土等情則允同助土國辦理此事故土政府目下已將召集列强公會之議作罷（以上譯字林報） 
[上海保裕洋行廣告]  
本行開設中國數十餘年矣分設上海江西路Ｂ字六號紅磚洋房專辦進出口貨今兼經理塔勒司派的克火險有限公司計資本充足專保華洋房屋廠棧行號店舖貨物家俱器皿等項如遇意外賠欵異常迅速現分設内地各埠開列于后　○杭州大井巷自立分公司經理陳寳泉君○杭州清河坊裕昌莊分經理孟寳隆君○塘西義記莊沈祝三君○蘇州閶門外自立分公司經理傅照昌君○無錫分公司錢均石君○常州城内局前街新羣書社王鴻年君○鎭江鎭屏街乾大參號鄭靜安君○温州府前中法藥房席善甫君○揚州○蕪湖○九江○南京下關自立分公司又城内評事街和大銀行分經理兪世臣君並轉分三牌樓勸業外和記錢莊○丹陽等埠均分經理蒙紳商賜顧者惠臨各分公司接洽可也洋總經理白達司麥干而驗員亨生戤此　華總經理嚴漢章協理朱献廷 
 
 

Page 28

 
 
   
 
 

Page 29

 
 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
[佛蘭哥鉄精丸　每瓶價洋一元]  
凡患陰陽不均水火不濟身弱形瘦潮熱惡寒乏力盜汗吐痰咯血腰痛背强夜不眠晝减食臨事神擾驚悸無定腫瘡瘰癧及楊梅潰久不愈肢體困於風濕腫痛麻木時發時止遇寒益劇婦女經事一切不和之症鐵精丸爲立刻奏效之 
神藥屢試屢騐天下知名良以此也 
[纈草安神汁　每瓶價洋三元]  
凡患神經各症如癲瘋　驚癎　中風　中惡　中邪憂鬱此外如婦人因憂鬱傷神經期不癲準或臨期腹部作痛等症購服是劑無不立見奇驗 
[薄荷香酒精　每瓶價洋一元]  
順氣却痧香酒精此已聞四海者有七十年之久係保身良品專治各種痧症效騐神速其於夏令傳染時疫霍亂吐瀉危急重症此能立刻轉危就安此外傷食氣閉感冒風寒神志困乏之時有安胃除熱醒神之妙尙多用處俱詳仿單 
[糓阿清血丸　每價洋一元七角半]  
此爲除濁血增鮮血補益人身功用甚大如肺癆症已成將成者血衰症面白氣損者便數症尿多味甘者皮膚症血燥兼風癢虫疹癤者此清血丸爲特異神效之藥幸勿錯過 
本埠中法中西中英五洲南洋美華大英科發普濟等各大藥房俱 
有經售再倘於内地無從購買請向本公司函求當速即寄呈不悞　上海英界龍東公司四川路四拾四號總經理批發處啓 
[自来血功同再造松江府署周卿君之保證書]  
五洲大藥房諸翁台覽敬啓者鄙人於四年前入陸軍學堂肄業其宗旨係尙武而鄙人賦性好勝運動過劇以致氣血損傷咳嗽咯血因而身體憔悴中醫棘手咸謂已入癆瘵之險途非藥石所能濟事且鄙人亦自以爲病入膏盲已置生命於度外矣適吾友趙鵬君自金陵返松道經滬上購得○貴藥房自來血數打來送於余服至數日頓覺神清氣爽至三瓶告罄轉昔日形容憔悴之軀已爲康健之體矣鄙人感○貴藥房自來血之恩同再造特修函上達伏希刋登報端以鳴謝忱且以告諸同病者幸勿交臂失之也此請○○壺安四月二十一日鄙人周卿頓自來血價目大小瓶二元一元二角每打十二元二十元　託局函購原班回件海内諸君子如蒙○惠購請認明全球商標每瓶附有五彩認眞劵一張値洋一角方不致誤　總發行所上海四馬路老巡捕房對門五洲大藥房抄登 
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[江蘇教育總會附設單級教授練習所全體畢業聽講員答詞]  
　　教育普及爲立憲之基礎此義殆爲識者所共知然欲求教育普及非廣籌經濟不可顧以中國現時力量與人民程度而欲大興教育廣設小學恐無此無量數之經濟亦無此無量數之教員會長及諸先生慨焉憂之以爲欲植憲政之基不得不行謀地方自治欲謀地方自治不得不先謀教育普及欲謀教育普及不得不先謀經費節省所以組織此單級教授練習所也去歲開辦一届畢業回里者或辦短期講習會或設模範小學地方頗受其幸福會長及諸先生以爲僅傳布一省不足以流行全國於是續辦一届以資普徧同學等入所練習欣欣然遠隔數千里亦連袂偕來者無非欲節省經濟以謀教育之普及使學齡兒童盡受義務教育以養成完全之國民耳入所以來承諸先生殷殷訓誨半年於兹實地之練習得益良多今届畢業之期蒙會長及諸先生諄諄期勉以逹普及教育之目的惟目部才學簡陋恐回里後未能如願然當盡其心力振其精神勇往直前或可爲地方上盡一分之義務也伏祈會長及諸先生時賜嘉言匡正不逮則教育前途幸甚憲政前途幸甚 
[又閩浙豫湘贛桂皖等省學員答詞]  
　　宣統二年五月二十九日江蘇教育總會附設單級練習所舉行第二期畢業式同志五十餘人學員等忝附驥尾幸何如之蓋貴省提倡教育洵足爲各省先導而各省教育會仰慕貴會文明之進步亦竭力預備欲與貴會同研究我國教育普及之法是以各派學員親赴貴會聽受講解數月以來蒙諸先生殷勤指導各出其平日所研究所考察所經驗者舉以講授學員等獲益匪淺今届學期告終諸先生又錫以箴言策勵前進學員等雖不敏旣已厠身學界教育乃其天職何敢妄自匪薄放棄其義務乎惟各省之風氣之地勢之經濟各有不同而單級教法之傳布時期或不免有先後學員等惟有謹誌諸先生之言實事求是冀逹其目的而後已他日各省教育聯合會成立學員等再報告成績以慰諸先生之厚望 
短篇小說 
[花蛺蝶（二）（黔南炎嗣劉炎著）]  
　　第二節小屋旁之女屍 
　　天甫明。售麵包者經其地。見離小屋半里許横臥一婦人。呼之不應。卽之已僵。棄其擔驚走。口中大呼曰死人死人。 
　　行道者驚相視。小屋中母子亦驚起趨視。見死者爲一二十一二歲之美婦。散髮面頳如桃花。衣浴衣。絹製也。帶旣解。褻服已褪。去屍不數武。有銀表一。肥子一。盒一。手巾一。象牙梳具一。小洋二角一角銅元數十枚。零星滿地下。 
　　老嫗驚定審視。顫言曰。天乎慘哉。此前面醫士松道三郎之妻。山梨愛子也。愛子仁惠慈善。嘗周我。胡爲死於是。又胡以如此死。天乎慘哉。賊眞胆大極矣。言之貌若甚戚者。 
老嫗坐地上泣失聲。觀者發言曰。此女必不貞。爲其夫所扼死。有一人曰惡。是何言。子不見地上之物。不聞老嫗之言乎。是蓋從浴室來。驟遇强暴。又一人曰。無論如何。此女必死於非命。吾輩當速警察來。一面報告死者家族。俾爲死者伸理。事關人命。又不干已。呶呶何爲者。 
於是有好事者分途去。不移時。警察來。老嫗母子述所聞所見。警察皆誌之。又呼來一警察。使守死者。已乃周視各處。得死者之屐於小屋後。搜死者身中。尚有拾。圓紙幣十五張。腿部有沾濡痕迹。决殺人者非爲財也。乃盡驅閑人。招醫士來檢驗。復向浴室主人詢昨夜情形。誌於手帳。返屍所。死者之夫亦尋至。 
　　松田氏至。咽不成聲。謂已昨日以事之品川。使婦坐守。不意竟遇此意外慘變。并言夫婦至相得。結婚五年。從未口角。遺一二歲女孩。死者今年僅二十二歲。身中復有三月姙。務望警察速爲偵捕人犯。以抵死者之命。 
　　醫士檢騐畢。作鑑定證書。决死者爲被人以濕巾蒙其口。扼其吭。强欲汙之。死者掙命。致傷其頸。濕巾解地下。各物亦同時散落。故皆未沾泥也。 
　　檢證事竣。松田氏益悲不可仰。直同涙人。醫士與警察力勸之。命殮死者屍。勿速葬。恐尚有未見到處。警察旋返小石川本署報告。呈醫士檢證。 
　　東京市内各新聞。皆大書特書曰小石川區之淫賊殺人案。并印死者肖相及其歷史。不半日而播全市。 
 
 
 

Page 35

 
 
   
 
 

Page 36

 
 
   
 
