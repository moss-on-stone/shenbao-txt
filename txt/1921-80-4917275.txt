# 1921 - 80 - 4917275

 

Page 1

 
 
   
 
 

Page 2

 
 
   
 
 

Page 3

 
 
時評 
[奉直問題（冷）]  
　　譬之於人全體皆健而有一部分患病者則可用有力之藥攻其病而去之若全體皆病則攻此而有妨於彼攻彼而有妨於此不但病不能去亦且無下藥之方也今聞有援庫之策因恐引起奉直問題之説其殆類於是耶　　以我論之援庫問題决勿與奉直問題相關也奉直均爲國軍援庫皆其責任苟利於事奉直皆當爲之有何問題之可生哉今執政者處此幾若以援庫之任付奉恐直怨其勞而奉又妬直專其利如是而援庫之中奉直問題遂夾雜其間焉　　古語有云畏首畏尾身其餘幾 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國十年三月二十九日星期二（申報第二張）舊曆辛酉二月二十日（六） 
命令 
　　三月二十七日大總統令葉濟給予二等大綬寳光嘉禾章楊葆元薛爾安均晉給二等大綬嘉禾章楊承澤陳善同均晋給二等嘉禾章范壽銘給予三等寳光嘉禾章張之鋭楊炤均晉給三等嘉禾章此令　　又令蔡運升鄭謙均給予二等寳光嘉禾章周玉柄顧次英均給予三等寳光嘉禾章鍾廣生羅廷棟鄭頤王英敏王莘均給予四等嘉禾章此令　　三月二十四日大總統令國務院存記之楊建勳着分發江西魏埴着分發吉林交各該省長酌量任用此令　　又令任命王會棠爲吉林陸軍第二混成旅步兵第一團團長趙振綱爲吉林陸軍第三混成旅步兵第二團團長白鉅爲吉林陸軍第四混成旅步兵第一團團長路永才爲第二團團長王隆邊爲吉林陸軍第五混成旅步兵第一團團長蔣魁英爲第二團團長傅符爲吉林陸軍第六混成旅步兵第一團團長徐士臣第二團團長王俊臣爲吉林陸軍第二混成旅騎兵團團長徐嘉瑞爲吉林陸軍第五混成旅骑兵團團長梁克明爲吉林陸軍第六混成旅騎兵團團長此令　　又令兼署陸軍總長靳雲鵬呈請任命劉繼武爲吉林憲兵營營長應照准此令　　又令兼署陸軍總長靳雲鵬呈陸軍第一師步兵第四團第三營營長戴延續請免本職應照准此令國外專電 
[倫敦電]  
　　每日捷報自十一月起鼓吹廢除民食管理部稱中國麵粉有毒顧公使晤外相交涉外相乃請衛生大臣在國會正式佈告中國麵粉無毒品質良好適合衛生因是中國麵粉銷場愈佳商人今日在唐人街中華樓歡迎顧使 
[倫敦電]  
　　顧使磋議庚子賠欵事現甚忙冗敎育部已接洽惟財政部尚待疏通（二十六日）國内專電 
[北京電]  
　　鄒芬電參陸處滂江駐有重兵足資防守報載退出造謡生事請查究（二十八日下午一鐘） 
[北京電]  
　　探報哲佛在庫會議决定（一）與中央脱離關係卽時宣佈獨立（二）擴充軍隊積有實力以備抵禦國軍（三）向來應解中央各欵全部截留并有日人山田氏代向日商購備大宗槍彈以資應敵又陸軍大臣陶什陶參謀長巴龍内務大臣車林多爾濟已就任（二十七日下午一鐘） 
[北京電]  
　　據局中消息吳佩孚對援庫有四項要求（一）政府撥飛機四架（二）發餉二百萬（三）旣敗之軍一律退出本道以免傳染（四）應調新鋭部隊由援庫總司令指定政府因此事足以掀起奉直問題故將吳之援軍問題中止矣 
[北京電]  
　　京奉局電花車已到奉張使尚游移（二十八日下午一鐘） 
[北京電]  
　　宋小濓電請以中東路收入作抵向中交行借三百萬 
[北京電]  
　　外部咨交部速派郵員赴張家口接收俄郵該俄郵局已奉優林訓令郵局財産一律點交中國接管（二十八日下午一鐘） 
[北京電]  
　　京漢路在漢陽立碼頭與兵工廠基有碍交涉無效互訐到京將提閣議解决（二十八日下午一鐘） 
[北京電]  
　　京綏募集綏包公債簡章十三條額五百萬分百千萬元三種利息七厘五另有純益金百分之五擔保品本年七月起京綏營業進欵項下按月撥十四萬不足交部擔任債票實收九五民國十五年六月底滿期四月一日起募六月三十五日止（二十八日下午一鐘） 
[北京電]  
　　財部成立小借欵數宗共百二十萬今日已將警餉旗餉先發半月（二十八日下午六鐘） 
[北京電]  
　　財部本日接各省催餉電多至十餘起尤以直曹新楊詞最急切（二十八日下午七鐘） 
[北京電]  
　　中央政費無着財周請自本月起委任職減薪一成薦任減二成簡任減三成凡兼差者津貼槪停（二十八日下午七鐘） 
[北京電]  
　　政府答復外交團抗議端王回京理由（一）前清王公每兼管部務故重視王公國體變更王公管部已消滅載漪來京外交上不生關係（二）同案之輔國公載瀾上年回京報紙遍傳外交團并未提及（二十八日下午一鐘） 
[北京電]  
　　外部員司向例有交際費本月削除改爲每科二十元 
[北京電]  
　　比使函部比京設立商學院刊國際商報請示進出口貨及存儲中央銀行現金與發行紙幣數目按期電比彚刊（二十八日下午一鐘） 
[北京電]  
　　贛浙士紳籌股本六十萬立裕民輕便鐵路公司由玉山至常山呈請立案（二十八日下午一鐘） 
[北京電]  
　　京警廳佈告自學會俱樂部及會館旅店下至娼寮大小賭一體嚴禁（二十八日下午六鐘） 
[北京電]  
　　趙恒惕電湘省軍界統系複雜前曾宣言籌備自治不過冀將人心安慰俾順最新潮流乃爲日不久選出省長現今林支宇他適李烈鈞未停佔據湘境政軍公民各界愈形傾軋前途併極危險請卽設法與王鄂督電商派兵應援（二十八日下午七鐘） 
[北京電]  
　　施使電謁美總統謂駐華公使雖未確定擬議者有蔣宛氏維羅氏脱麥斜沙蒙斯氏羅門慈氏等至北京美使館將升爲大使館（二十八日下午十鐘） 
[北京電]  
　　現駐南苑團河之奉軍第三十師及步兵二旅已全部開駐張口預備轉赴滂江（二十八日下午一鐘） 
[北京電]  
　　中阿商約電令顧使援智利約本在英京協定（二十八日下午一鐘） 
[北京電]  
　　海部設漁業委員會討論整頓江海漁業及征收漁税法農財部派員會同組織確係漁業借欵關係某要人建議中國海軍毫無國防性不如改作漁輪大興漁業以增收入何必藉漁業名借外債發餉（二十八日下午一鐘） 
[香港電]  
　　報載唐繼堯覆孫中山允日返内粤 
[香港電]  
　　陳烱明擬六月朔實行民選知事已籌辦法令各縣舉行 
[香港電]  
　　兩院寢（二十六）日聨合會議决電賀美總統哈定及電美國會解釋關餘并决定革除陸林總裁舉五議員起草宣佈罪狀末議關餘交京案外部派伍朝樞報告經過謂已電總税務司責問 
[香港電]  
　　黄明堂報告廉江桂軍已退 
[香港電]  
　　九善堂徇各軍請函省會請逐陳獨秀日内將向陳省長請願 
[香港電]  
　　湘趙代表言湘省財竭自顧不暇無會師援桂事 
[香港電]  
　　懐集鄉紳昨見該縣測量生誤爲粤軍到境報縣電陸陸卽派沈鴻英率師七千馳駐 
[香港電]  
　　洪兆麟所部到財廳催餉極急廖卽派催糧員到處坐索 
[香港電]  
　　翻攤有開禁説俟陳出發乃行 
[香港電]  
　　伍朝樞許崇智徐紹楨有省長希望（以上二十八日下午七鐘） 
[南京電]  
　　趙從蕃頃過寗北上（二十八日下午一鐘）公電 
　　旅滇貴州同鄉會來電各報館均鑒頃致黔盧代司令任省長曁各界一電文曰電傳王電輪司令在滬遇剌斃命聞之感悼第此惡耗傳來關係黔局甚大外而對南對北難悮事機内而馭兵不無變動且游陸兩隊半在隣省難保不聞風遄歸内地伏莽尚多猶恐其乘機竊發以吾黔之貧瘠何堪再遭禍亂因是鄉人等集會籌商欲紓桑梓之禍宜有徙薪之謀現在劉公如周雖就總裁仍寓滇垣對於陸游兩軍皆有舊屬恩誼即公等平日共事有相好而無相尤處此燃眉時機若有來電敦請回黔共謀綏輯定可各方融洽兵戎相安爲今之計莫善於此鄉人等旅滇已久德怨兩無徒以惓懷黔局共進讜言公等平日福利爲懷知必共表同情也臨電神馳鵠候明敎等語尚祈諸公一致主張俾黔局早定曷勝拜禱旅滇貴州同鄉會全體同叩世界路透電 
[德國共産黨亂耗]  
　　二十八日巴黎電據柏林消息亂黨炸毁沙洛登堡鎭之著名懸橋此橋爲柏林與數省往來火車所必經者估計損失約數百萬馬克共産黨之騷亂在柏林境内現愈加甚兵警一萬六千人刻集中柏林以防事變他處防兵亦皆準備隨時出發 
[英倫之火警與新芬黨]  
　　二十七日倫敦電昨日太英河南北兩岸之鄉間起火不下四十處係新芬黨所爲所受損失頗巨毁榖與乾草數百噸 
[美國救濟愛爾蘭]  
　　二十七日華盛頓電四月三日美人開愛爾蘭救濟會哈定總統馳書勉之略謂凡賑救愛爾蘭婦孺困苦之義舉余祝其完全成功美國對於救濟受苦人民之召喚從不漠視故愛爾蘭災狀之消息使吾人怦然心動吾國人民與碧島固多有血統之關係也 
[瑙瑞工黨與莫斯科大會]  
　　二十七日瑙威京城電瑙威工黨開全國大會决議加入莫斯科萬國職工大會　　二十七日瑞典京城電瑞典左社會黨開大會以一百七十三票對三十四票通過無條件加入莫斯科萬國職工大會决議案占少數之社會黨决議另組獨立社會黨 
[法土之交誼]  
　　二十七日巴黎電參與倫敦近東大會之土耳其總代表比克薩米氏於離法之際致電法總理白里安氏謝其優待及迅速恢復法土間舊交之厚意 
[國際財政股討論奥事]  
　　二十七日巴黎電國際聨盟財政股員會將於五月二十八日在巴黎開會討論如何可以依據倫敦大會之决議妥善管理奥國某某數種入税以爲協約國所將貸與奥國債欵之擔保品 
[日太子之游程]  
　　二十八日可倫布電日太子今晨八時三十分抵可倫布（錫蘭首府）總督於十時登船謁見一小時後日太子登岸大受歡迎官塲關於日太子之行蹤現守秘密聞日太子擬於明日一游康地而於星期五日離埠　　二十八日可倫布電日太子於正午回船總督旋登船參與茶會晚間七時日太子復登岸赴總督之宴會 
[各國近事紀]  
　　二十七日巴黎電巴黎事政局已撥地一大方建造回教學院内有禮拜堂藏書室會議廳以供回教徒公用　　二十七日紐約電發明銃質之克里夫人現由美國社會科學院贈以金徽章以誌敬慕　　二十六日美國加州白克萊電查理巴道克氏代表南加州大學在此間運動會賽跑於二十杪又五分之四時間内跑二百二十碼此爲世界之新紀錄　　二十七日華盛頓電前總統威爾遜患劇烈食滯病今日午後臥牀未起據醫士云兩日内可以痊愈　　二十七日芝加哥電伊里諾伊斯州亞哥之榖品煉製公司因商業疲滯自今夜起停閉一星期該公司雇用之人共有二千名太平洋路透電 
二十八日北京電日前遠東民國代表優林氏函請美使與赤塔通商謂此舉與兩國有利兩國政府宜各派商業委員團協議一切聞赤塔政府不承認英物商約得施於赤塔政府管轄境内並希望英與遠東民國另訂商約國外要聞 
[倫敦通信（紀鴻）]  
世界棉織業中心之英國巿况英國自領有印茺埃及以來收羅豐富之棉花力圖機織之改良窮色染精品質内則工廠林立外則航船通世界究其主要之事物直可謂爲棉織業之運動英之本國地土狹小農産稀甚顧人口日繁乃變其農業之生活而爲工商之活動此所以先世界而起工業之革命也蒸汽發明遂變家庭工業而爲工廠組合然乏製作之原料終不可以轉易世界之金融乃掘煤鐵製航船乘桴浮海收羅物材其對印度埃及首先注意棉花旣有棉花輸入國内紡爲紗織爲布再加色染運輸於世界各國得世界消費者之酬償始取適應生活之所需來復之間商業於斯增盛英人得天富之煤鐵棉産致成世界棉布供給之重心世界需要日傾於重心即英人之工商業愈益增盛而英人普通之生活技能益趨於棉織業之一途幾若有化世界爲鄉村聚英國爲都巿之慨英人從事於棉織業之生涯者在五百萬人以上滿卡斯特Manchester與利物浦Liverpool之工廠大者有工徒數十萬人之衆織工廠多在滿卡斯特色染工廠多在利物浦）蓋吾吾之罕聞者也雖然英人工商之重心旣在棉織業則設有不時之遇銷場困阻則影響亦甚大矣去年（一千九百二十年）八月後棉紗布疋價值俱日就下在去年八月每磅值二十二又百分之九十一辨士之棉在九月則值二十又百分之九十辨士十月則十八又百分之五辨士十一月則十一又百分之五十六辨士十二月則九又百分之九十辨士今年（一九二一年）一月則九又百分之四十辨士較去年低下一半餘棉紗與布疋亦同一比例之傾斜最近巿面仍寂然無聲據英人云自棉織業發達以來未有如斯冷淡之現象也資本家欲在新年恢復其營業之希望仍未能達滿卡斯特利物浦各商場交易極爲蕭條買賣兩方同感苦痛蓋其交易間皆恐有損失之危險計每二千疋之大包（去年春間預定之約）損失約在三千磅左右一週前利物浦運出棉五萬包往紐約巿塲有稍利之色彩然其爲生棉則影響又不在英國且此大批運美後又不知在紐約巿面生若何之影響或能以此使巿面稍爲活躍亦未可知也歐洲大陸則以財政之紊亂貿易上皆極吃虧如馬克佛郎之低落亦自然減少入口之貨品至於印度銷巿亦疲顧巿價之傾斜不已多不敢放手訂貨但只求營業之不倒而已至於東洋則因銀根之低落恐上海香港間棉布貿易之冷淡與英國有同然之事此皆間接影響於英商者也就目前情形觀察支配存貨已極棘手低劣品質似稍可活動較高等者則少顧客矣然就中亦有願犧牲存貨者但爲經濟之壓迫不得不我其資本本不鉅故影響於巿坦者亦小（未完） 
[駐法公使陳籙到任紀（譯馬賽省報）]  
一月廿一日法國馬賽小省報載稱智利郵船於昨日抵埠中國駐法陳公使及其眷屬附之而至記者得至旅館晤談片刻陳公使於一九○三年至一九○七年留學巴黎操純粹之法語謂記者曰（此第一次中國遣留學法國學生爲駐法公合也此舉頗堪注意我國對法感情大佳皆知中法兩國公共利益之所在兩國間宜彼此共知共解余此次在法當徧游各省多觀工廠以廣見聞余在中國起行之前曾數謁貴國駐華公使保白所有談論於余之駐留貴國甚有益處）陳公使并談及中國民智上與法國之切近謂（當余留學巴黎時中國同學殆不及十人今則增至二千與余同舟而至者亦數百人此種舉動乃完全少年國民之自動非由政府指使而然今之欲求學於法國各大學者比比是也）記者提及班樂衛氏陳陳公使謂（班樂衛氏之到北京也余實招待之）次又及中國社會情形與經濟狀况陳公使言（今大有進步歐美報紙所言不免過於其實）復喜色相告曰（余今日所得奉告者中法兩國前途非常佳善耳）陳公使今晚六時三十五分離此赴巴黎矣 
 
 

Page 7

 
 
　　中華民國十年三月二十九日星期二（申報第二張）舊曆辛酉二月二十日（七） 
國内要聞 
[赤塔出兵之交涉政府將何以自處]  
　　自庫叨失陷後外間即喧傳俄國赤塔政府有派后赴恰克圖消息日昨又有通知我國聲稱願即出兵助平庫亂如不贊成對於逃俄僑民及援軍假道各節即不允通融云云此實爲庫事發生後之第一外交問題據聞赤塔開往蒙古之軍隊確已開抵恰克圖連日雙方已經接仗其原因實由於此次攻陷庫倫實爲謝氏舊黨又因近日謝米諾夫與其黨徒五千餘人陸續由滿洲海參崴一帶改裝入蒙與活佛俄黨勾結以圖大舉赤塔政府憂及於此故有合平庫亂迫不及待之請求政府自接到此項要求之後即速會議磋商茲聞各要人之主張約分三派（甲）派主張直接拒絶以免啓外人干涉之漸（乙）派主張允從赤塔政府之要求合力進攻易於見效（丙）派主張不以公文答復但令外交黨局口頭許爲赤塔政府之贊助進兵 
[一無辦法之蒙亂]  
　　叨烏相繼失陷滂江又復吃緊影響所及張垣頗形恐惶察哈爾警察廳長何止敬昨特召集處廳職員會議以此次援軍南退本爲軍略上作用與張垣初無關係惟人心不定難免匪徒乘機擾亂若遽施行戒嚴未免滋人疑懼因議定實行無形戒嚴添募臨時警察一百三十名以資維持并擬外縣聨防章程令行各縣警局限於即日實行以期呼應靈便防患未然　　滂江失守之説當局完全否認據云援庫司令部前晚尚來一電大意以各支隊由烏得陸續退出現在後隊已抵猴頭廟沿途安謐並未發現匪蹤僅於二十二日後隊載運傷兵之汽車與敵匪偵探所乘之汽車一輛在某處相遇當經我軍開槍迎擊該汽車即向北方逃竄刻下我軍分駐三面在滂北者爲猴頭廟水泉等處在滂西者爲八青布拉克等處另於滂東北之紅果爾一帶屯駐四營成一三角形以相策應連日副司令鄒芬往返各地查點人數檢驗軍裝極爲忙碌其第一防線仍在滂北之猴頭廟足證滂防迄今尚安然無恙云云某君曾以此事詢之政府某要人謂截至昨日（二十六）下午五時止確未接有失守電報恐係外間謡傳記者固亦希望滂江失守説之不確也惟據最近報告云中央接援庫總司令部來電謂據滂江防軍報告該處西北州餘里等處現已發現大部俄黨在該處籌備作戰而各支隊因子彈缺乏退却時軍需多受損失已無再戰能力務請中央從速撥發大部軍隊來蒙接濟中央又接鄒芬來電云俄黨蒙匪日漸南犯國軍爲數極少不足應敵然敵匪旣至叨烏其滂江一區更屢無險可守請暫由綏遠境界設立大本營以滂江作爲前線其東西各盟防務責成三特别區聨絡固守俾使國軍專待後援　　庫倫不守叨烏繼陷影響所及内蒙各盟旗均有摇動之勢聞院部連日籌議應付辦法僉以目前急務允宜設法安輯内蒙必藩籬鞏固然後可謀規復現在各盟旗趨向不定難保不受人勾煽逼於威勢而有反抗之舉尤應早事防維因此决定即日遴派熟悉蒙情人員分赴各盟旗宣布德意切實撫慰俾堅内向之心此項人員昨已由陸部商同蒙藏院開單請派日内即可揭曉一面並分電奉吉黑熱察綏六省區長官囑令對於蒙衆隨時曉以利害動以感情其各該省區凡與蒙境毗連之處尤應預調營隊嚴密布防藉資鎭攝此項電文業於昨日分别拍發　　改援庫爲征庫問題刻已决定並聞其進行手續亦有更變第一仍須籌欵（此項有向京内外最高官吏墊借捐助之説）第二則爲維持交通（内有修築張烏輕便鐵路另編非機汽車隊之議）第三如直奉派兵艱難即由北方混合組織征蒙軍隊日内准可正式核决　　黨匪佔據庫倫之後迭由活佛與謝米諾夫召開聨席會議討論進行方針蓋活佛熱中皇帝僅願统一全蒙不願窮兵黷武四出侵佔惟謝氏别有懷抱大不謂然故活佛亦無可如何茲據某方面確訊活拂現在已納謝米諾夫及巴龍之請擬分四路進兵南達張家口北圖俄蒙交界各境東至奉吉黑西侵新疆云云政府以黨匪節節南犯逐漸逼近内蒙若不設法預防益將不易收拾昨特决定除令貢桑諾爾布迅電内蒙各盟詳細開導外並擬派遣專員前往勸慰　　庫亂蔓延已至車臣汗黑省首當其衝近聞舊黨蒙匪浪人等麕集呼倫貝爾希圖重樹呼倫貝爾獨立旗幟幸貴福（勝福之子）擁護政府未爲所動然蒙民腦筋單簡難保受人煽惑政府因於昨日電致張作霖迅派重兵赴呼倫不賚一帶以資鎭懾 
[史蒂芬招宴報界紀（玉）]  
　　今（二十六）午美銀團代表史蒂芬招宴京滬報界記者當未就席時先與各記者談上海報界情形計是日列席者二十八人一爲鐵爾福（史之秘書）一爲王文柏（譯員兼華秘書）一爲稽核處洋員巴爾穆（即救災會名譽司庫及採運主任）又日人順天時報渡邊餘二十三人爲華新聞記者史氏演説先述本人之歷史與新聞記者最有關係均以滑稽口調出之繼述新銀團絶不爲政治性質之投資惟京中報紙載及五千萬大借欵草合同予却未見予欲時時刻刻與新聞記者會晤諸君如有遇此類新聞謹請隨時詢問鄙人决不厭煩並云四月一日遷至小羊儀賓胡同五號隨時聽候見敎云云當由記者答辭云新銀團之政策是與中國有利者於迭次史君聲明上證之新銀團不投資於政治借欵同人亦甚明白以史君去年八月二十被任爲新銀團美國駐華代表以來各方情形亦甚透澈無待再述以史君之和靄可親議論風生吾報界同人甚願時常會晤裨益不少况史於一千八百七十八年即入報界可稱爲報界先覺者也願史君在華任務之成功云云賓主酬酢盡歡而散 
[各國停付之賠欵問題]  
　　外交團連日會議庚子賠欵問題對於退還一層殆無可望當參戰時停付五年之議明年即届滿期英法兩使主張從明年起將五年内停付之欵匀攤於每年應還欵額之内至一千九百四十年止日意主張期限不必太促即匀攤至一千九百四十五年亦無不可但此五年内停付之欵應由中政府將利息併算攤還如何决定現尚未悉如外間所傳退還賠欵辦學之説在事實上適得其反也按當歐戰正酣之際金鎊價格甚低與現在相差在一倍以上當時各國允許我國停付今此停付所剩下之欵已爲政府中人揮霍殆盡而於此金鎊價格飛漲之際不特須將前未停付之數補償又須附加利息出入相去甚遠也 
[羅素病勢甚重]  
　　英國哲學大家羅素自去年到中國迄今不及半年各種演講中國人極爲歡迎日前患肺炎病在寓中延醫診治迄無效果前日（二十五）遷入德國醫院就醫勃拉克女士及趙元任隨同到院侍病不料入院後病勢日趨危急至昨晚九時氣息漸弱精神彷彿幾至不能認識親友據醫生言羅素病已絶望今晚或將與吾人永訣矣聞杜威博士及某英人等聞訊昨夜九時親到德國醫院爲羅素辦理遺囑書並親自署名作證預將一切身後事宜交與勃拉克女士辦理至十二時某報向德國醫院打電話據接電話人言所有醫生及羅素之親友皆已外出羅素住室業已關閉醫生囑咐無論何人不許向羅素住室呌人云云查羅素生於一千八百七十二年五月十八現年四十九歲生平著書極富此次應聘來中國講演遊歷各省與我國人士感情極厚現在在北京各種講演尚未完畢而忽有此不起之症京人對此甚爲皇皇也 
[張勳最近在津之活動]  
　　復辟首犯張勳自任命熱河林墾督辦後因經各方面反對迄今未能實現張氏頗怏怏不自得近有任某者以新劇家之天然派自居久居上海漢口經天津大羅天游園邀來演新劇頗以英雄氣慨自豪出大羅天後居於河北某姓家坐吃山空實在有窮不得已之勢乃異想天開自稱爲新自美國歸來之留學生經朋友吹嘘要求見張大帥大帥歡然應允任某又大吹法螺用其手腕以籠絡張甥張勳氏言談間每有國人不該駡他之語任某擬就一個大同敎學會之簡章求張勳帮助辦理張氏已慨然答應並給前德租界内張氏所有之一所樓房作會所但不知大同教學會是怎麽個辦法也張氏不能赴熱河其野心尚未死部下走卒亦每日爲其奔走運動最近他們訪得一熱河人曾充毅軍營長現居天津演新劇爲生對於熱河情形頗爲熟悉張氏部下即勸上書大帥陳述治理熱河之意見並要求親自去見張氏惟部下人多不願意現此人正在預備作一治理熱河之計劃書呈於張氏並將在北方招兵之方法亦詳細説明可見張勳之欲活動及其部耻之奔走矣 
[疫勢尚未全滅之消息]  
　　魯省内務部防疫委員俞樹棻昨奉派到德縣視察防疫情形偶然不愼致被傳染當即乘專車返京開至桑園被美國醫士拘入該國所設隔離所越二小時殞命亦云慘矣代理警務處長高煥章誠恐省垣各界有染百斯篤者特通令省城内外各中西藥店將每日到店取藥者之姓氏住址及藥方開送就近各該區警察署彚案備查田督又據中西醫院分院長德縣防疫處處長刁大夫報告津浦路北段停止賣票後軍人仍在各站隨意上下不受檢察田督當即通令各軍事機關嗣後在不會票之站一槪不得違抗倘有要公亦須受防疫員檢察以昭愼重而免傳染　　内務部檢疫官鮑自桑園發電云北京軍醫學校全希伯校長楊懷德·長春蔡道尹嚴院長·天津北洋防疫處鑒俞醫官於十九日在防疫醫院查看將死之病人傳染疫症於二十二日上午十時許覺有不適其時尚自德州往濟南夜十二時吐痰但尚在安陵鎭醫務車内與羅彬大夫會同展緩開車事務翌晨回桑園是時確切證明係受疫即電德大夫請其來援注射鹽水二十四辰俞醫官逝世所有隨同之醫生俱在應受隔離之列一面電内務部請示辦法並請加派醫官尚未得有覆電依俞醫官命將其尸骸即在此間埋葬至於醫員等已否染疫一時不得而知五日隔離期滿如無患者便大幸矣當即返京山東地方昨日隔離人中死去二人除俞醫官外疫盡已九日矣醫員等現正單獨隔離中（俞醫官之永訣書）俞醫官樹棻二十四日書云北京内務部總次長津浦路局長鑒勇於檢疫偶一不愼接觸太多以致罹病爲民而死夫復何言家有寡妻無子尚祈撫恤魯境疫事大致無礙務希派員接辦民命所關陳祀邦全紹清楊懷德諸公亦善於防疫敬代推薦棻死尸體深埋於桑園一二年後可否遷葬浙江鄉里以正首邱所有防疫人員請優予津貼臨去不知所云俞樹棻叩　　東省奉天消息二十日午後接公主嶺警務支署報告謂居住該埠商務會胡同張恩家現有同住者五人内已死亡四人潛逃一人據華官調查結果謂先是十日有戴姓夫婦與其弟自哈爾濱來嶺投宿張姓家詎至十三日午後戴妻患病死亡戴兄弟即向鐵嶺急遽逃去後至十四日張恩之子張煥突然死亡十九日張恩亦繼續死去張恩之妻某氏及其子張永德二人亦於二十二日午前同時殞命此等屍骸業已僱人運葬邦里東方之八里橋矣中國張交涉員及日醫警等前往檢驗屍體結果即發見百斯篤於是嚴重消毒且遮斷與鄰家之交通竭力防範中日防疫各員等關於此事乃擬定於二十一日在中國交涉局開會審議防疫之方針矣又據哈爾濱消息云聞哈埠防疫隔離所逸出五百餘人省署恐疫散布已電令長春曁各縣嚴防 
[豫財政廳長之繼任問題]  
　　鄭州快函云河南財政廳長陳善同因事辭職業誌前報頃聞陳氏去志已决一面上辭呈一面將廳中自備應用器具搬至雙龍巷本寓並令各科趕辦交代連日面謁督軍省長要求早日覓人接替以便交卸此種消息傳出一般熱中官吏欲攫得斯席者亦奔走運動不遺餘力茲將運動最力者數人略誌如下（一）孫世偉在豫政務廳任已六七年歷田趙王張四省長經省議會之彈劾各黨會之攻擊而孫之位置迄未動摇此次陳氏辭職接替乏人孫遂乘機欲攫得豫省財權事爲外間所聞羣起反對暗潮甚烈孫見風勢不順已收帆轉舵絶口不談矣（二）王宗祐字少安與趙督爲至交曾任陜西某道道尹前年來汴携烟土數萬道出潼關被某軍扣留並電政府將其道尹撤差王遂匿居開封寓三聖廟後街趙督篤念舊交聘充軍署顧問王於今春曾榜其門曰（大將軍前一揖客分巡道後半閒身）以自見其志此次財廳長出缺趙擬即以王繼王辭以好恬靜不耐繁難未表同意（三）楊承澤現任汝陽道尹去歲迭請辭職未准日前因辦理國會選舉來省請示適陳善同辭職之聲浪甚囂塵上楊乘機謀内調軍省兩長業經默允但未明白表示（四）王光第字鰲峰扶溝人在本省歷宰劇邑有能名推爲四大金剛之一爲鄭縣知事數年極得上峰歡心去歲辭職旋蒙委充京漢路一帶查禁毒品總辦此次運動接陳氏任軍省兩長以其資望淺初不認可後以孫王楊等皆非豫籍乃擬暫以此人代理已於今日（二十六）接篆視事矣據政界某言陳氏去職决以楊承澤調升財政廳長以王宗祐署汝陽道尹王光第特一過渡人物耳究竟鹿死誰手尚未可知 
[廣州通信（平）]  
選舉總統之聲浪愈高選舉總統聲浪沈寂久矣其故由於陳總司令素不主張故昨歲事將實現時忽然中止而外面則云國會審查附逆議員尚未完了故未得開會特託詞而已然近日形勢又有變化連日華僑請舉總統之電紛如雪片或英屬或美屬或荷屬皆以國民黨名義拍電聲言正名定分速舉總統其詞若出一律蓋欲藉此以見旅外國人之公意也其在國内則以國民大會爲表示日前曾開國民大會一次該會代表黄朗正謝德臣陳步賢等向國會請願力爭關餘並速舉總統兩事國會接受請願書後謂此兩事皆不容緩辦但院法凡對於國民請願之件須組織請願委員會以行之稍緩時日俟請願委員會成立時再行辦理現聞辦理國民大會人物業已籌備請願委員會大有呼之欲出之勢而國會自身亦已有所準備即借政府組織法案開會公决爲第一步此法案成立而第節上借國民大會代表之請願爲名大總統即乘時産出此中步伐籌備業經完全故議員張秋白之選舉總統談即係將此事進行之方法輕輕發現以徴驗一般人之意思如何也而孫中山以主席總裁之資格一轉而爲被選之在總統當無疑義故孫中山近日亦有兩種舉動（一）二十日在敎育會演講五權憲法之要義此爲宣布政見欲一般人民皆能瞭解次日又於軍府政務會議親將五權法之意見提出討論並將圖表三幅懸出口講指畫謂此種憲法關係國家立國之根本甚爲重要不日即當見諸事實也（一）爲在北郊閲兵孫自重興軍府而後即首注意自編軍隊成一有力之政府今第一路司令黄大偉所部軍隊已編練完備二十二號孫中山親往北較塲舉行閲兵式張繼何克夫等多人均隨之而往全軍均已檢閲傳語嘉奬始行回府此又爲一種之表示也觀此情形總統選舉之事今日確有急切進行之趨勢至於粤中某要人雖期期以爲不可然軍府中人則以爲應國内外人情勢之要求實以此爲當今急務就使中間發生阻力亦當以快刀斬亂絲手段行之而無所顧惜究竟將來變化如何則須驗之日後矣 
[廣東之拆濠問題]  
三月二十二日商會九善堂清濠公所自來水公司各派代表表研究社集議陳勉畬李芝畦主席李聘臣宣讀巿政廳批省長佈告畢均謂連日濠口障碍物尚未移去穢水尚積新潮未入應聨請巿廳先開濠口派員收路飭興華公司即日停工規復西濠原狀并舉人於二十五日面謁孫廳長衆贊成又提議廻瀾橋至濠口闊一百英尺若照西濠舊址開復僅五十英尺兩旁行路尚餘二十五英尺手車左上右落從容有餘至電車則長堤路窄萬不能行似此雖拆西濠亦無庸改易路綫衆議將此議叙入呈末候官廳采擇又提議拆濠之欵由商會研究社九善堂切實擔任衆認可研究社員復辨明呈軍政府請塞濠口實無是事除登報外特當衆表明四時散會（廣州巿政廳批）呈悉所擬規畫全濠辦法不爲無見已令飭工務局先將濠口障碍物遷去以洩穢水至工程上應如何計畫仰候工務局派員測勘妥籌一切再行核三月十七日（廣東省長公署佈告）爲佈告事照得現據廣州巿政廳長孫科呈稱案據自治研究社廣州總商會九善堂院開濬濠潛河道公所清濠公所商善平糶公所等具呈請規復西濠等情並附書二本繳呈前來當經由廳核明大致尚有可採應擇施行業經明白批示令行工務局派員測勘妥籌辦法具覆核辦令行在案理合謹將本案緣由轉呈察核是否有當仍候指令祇遵等情到署據此查核該廳轉據該商董等所呈各節如果確屬妥協自應照准如呈辦理除令行巿政廳遵照辦理仍將妥辦情形具報察核外合行佈告仰自治研究社廣州總商會九善堂院開濬濠溶河道公所清濠公所商善平糶公所等一體知悉此佈三月十九日 
[杭州快信]  
浙省衆議員選舉一再展期前定四月十一現又决議再展十日惟據某方消息謂在未統一以前浙省選舉勢難實現本月份軍政警各費經財政陳廳長勉力凑集昨已動放惟各機關補助費須延至下月發給臨平商會新篁商會及塘栖絲業公所昨分别來電請免加絲斤一成賑捐以維絲業江蘇省教育會上海總商會等七團體爲救濟留法勤工儉學生案前日在滬會除電教育部積極主持外並恐回國各生資斧缺乏麕集滬地無力回鄉昨特電浙各機關請設法預籌俾届期資助回籍以便貫澈救濟宗旨上海華洋義賑會函送北方災民圖三千張經杭州分會錢塘張道尹發交杭縣派本署巡官樓開周率警赴通衢實貼詎各區巡警狃於警章取締招貼每起衝突省會警廳昨通令一體保護不得干涉禁止食米攙和石粉各米商羣起反對現有陸上驤等請取締省垣製售石粉塲不得售給米舖已令各區查明塲所多寡限五日内具報以憑核辦　　　 
許引之交卸代運篆後請假一月現已北上高審廳長陳福民喪假已滿昨來電今日（二十八）晚車返署 
[尚有要聞二及地方通信轉入後頁]  
雜評一 
[今之總統熱（默）]  
昔有海大魚網不能止鈎不能牽洋洋自得也羡龍王之宫而欲居之者三年一日蕩而失水蟻螻得意焉嗟夫海大魚之在海也掀風作浪吞食百魚亦足以自豪矣乃猶以爲未足美龍宫之美而不自安結果乃至爲蟻螻所笑向之龐然自大者安在哉今北方之曹張方作副總統夢南方又欲選舉總統其有異於大魚者幾希 
 
 

Page 8

 
 
　　中華民國十年三月二十九日星期二 
國内要聞二 
[粤當道籌欵之方法]  
　　日前當道有組織財政委員會之議曾派員與港商劉鑄伯劉學詢陳直如陳庚如四人商議組織章程及籌欵辦法初擬集合殷商三百人每人擔任借欵一萬元此議若成立時可得借欵三百萬元大足供粤政府之用惟劉等以爲能擔任一萬元之殷商極不易得擬别組織一商業維持會預定徴求會員三萬人每人擔任一百元亦可籌足三百萬元之數已將此項章程印成分佈惟仍未有如何效果據民黨方面商家所談此種方法亦窒礙難行因提倡者旣充行政委員則必須每人自身至少擔任數十萬元以爲衆倡始足啓社會上之信仰否則以人之裙掩己之足何能令他人樂於投資乎民國元年廣東政府因聞南洋富商陸祐有投資千萬開設銀行之議乃用其壻關景新爲實業廳長以促進行詎關之做官目的達了而千萬之銀行乃絶無其事即其對於實業亦毫無成績可言此實前事之殷鑒深望當局加以特别注意云云此言亦頗有理也 
[廣東雷屬之慘刼]  
　　雷匪首領李福隆於前月二十五日第二次率黨焚洗雷州茲據該處通訊詳述各地焚刦情形如下（一）遂溪海康兩縣交界之樂民區被焚屋宇七百餘間男婦死者一千八百餘人被擄一千五百餘人（二）河頭區亦係遂海兩縣交界被焚屋宇四百餘間男婦死者九百餘人被擄五百餘人（三）田頭村二月二十八日被刦焚屋五百間男婦死者六百人刦後檢得屍首者祇一百七十具（四）雷城西北至烏泥塘巿被焚村落計六十餘處男婦死者約三千人（五）遂溪城東至新橋被焚村落計五十餘處男婦死者約三千人其餘被焚殺之小村落死者一二百人均不計入數内可見當時匪黨殺戮之慘故雷人無不呼李匪爲第二張獻忠又聞滇軍離瓊之後被雷屬土匪李福隆率衆截擊該軍與之决鬭沿途追剿以茅洞三角山一役爲最劇烈交戰至八小時之久始將股匪擊散而當時第二梯團長何福昌親行督剿勇敢異常卒被流彈傷及足部其勢頗重屢醫未痊故昨已搭輪來省就進醫院以便調理矣 
[南京快信]  
　　隴海鐵路現已動工上海紳商方面要求通車至海門聞定四月一日在滬開會　　津浦路運輸異常發達近一星期内運出積貨二萬九千一百餘噸新到貨又有五萬四千餘噸云　　瓜清汽車迄未開工輪船因水淺不通行人咸稱不便發起人盧殿虎陳廷謨等現擬改換方針積極進行先由四十發起人每人擔任募股五千元再由官紳方面凑集後即行動工　　連日運警特别戒嚴至晚十一時警察加派雙崗槍上剌刀騎巡隊梭巡不絶　　嚴財廳長因魯省舊契減税收數因之大旺現擬改訂簡章參酌仿行　　第一區衆院覆選票價漸跌至六百五十元組織者寗屬有朱某陶某揚屬有佘某王某于某鍾某等十餘人聞第三區組織者頗多競爭極烈　　青年會昨日下午三時開體育會演講會首由會長温世珍曁體育部主任斐士報告開會宗旨次由全國協會體育主任葛雷博士萬國青年協會體育主任勃蘭相繼演説畢即由高師教員學生曁青年會幹事學生全體演習體操至六時散會　　秦縣公民李俊華以乃弟光華被人挾嫌誣指爲匪經地方軍警執行槍斃昨呈軍民兩署懇求昭雪兩長批令秦縣知事將此案始末情由詳細呈復核辦　　新任兩淮運使丁乃揚明日赴揚定四月一日接事金陵道尹蔡寳善政務廳長朱文劭定今日上午十時接事淮揚道尹胡翔林因清江輪船不通緩期至五月一日接事交通部僉事吳簡來寗調查路政昨乘車返京航空署廳長陳虹由京來轉車赴滬農商部僉事李徴主事高列爵來寗公幹地方通信 
[蘇州]  
　　籌備春振游藝會蘇州華洋義振分會籌備春振游藝會業經兩次在總商會苦兒院開會議决舊曆本月二十三四五三日在留園舉行現以分配職務及預備布置一切故於十九日下午邀集各慈善家仍在苦兒院會商進行　　童子軍加入運動會吳縣童子軍聨合會日前接到江蘇童子軍聨合會函邀加入本届遠東運動會及四月五六兩日之江蘇省立運動會當由校臨時費項下支撥旋各校以經費關係僅確定三十六人已函覆省童子軍聨合會矣　　禁止非法團體拍電蘇州電報局接奉交通部電令云國家設立電報原爲交通便利乃近查各處往往有非法團體任意拍電致碍公務殊屬不合嗣後凡有非法團拍電内中含有鼓動之情詞者各局應一律嚴禁勿任拍發云云　　青年會擬辦乞丐工廠蘇州青年會華洋各幹事對於地方公益各事頗爲熱心茲因蘇地老幼殘廢乞丐甚多擬由該會中發起組設乞丐工廠無論乞丐之年老年幼及殘廢者皆可入廠習藝作工日内正在籌劃一俟商酌定妥即當發表着手進行　　道自治講習所將次開辦蘇常道自治講習分所已由王道尹組織成立地點即在道署前而肄國内惟各縣保送學員尚未送齊一俟送到即將定期開所肆業吳縣温知事保送學員十八名照錄名單如下李振零金起鳳陳敭王騤龍顔英焯錢澤民鄭孝善徐良夏鼎瑞凌祥彬陸元亮張一鳳姚元模戈文炳吳兆烈孔憲高施肇麟范森權 
[無錫]  
　　籌備聨合運動會錫邑公私立男女各高小學校定於四月十五日在公共體育塲開聨合運動會一事前日（二十七）由縣署三科主任錢孫卿勸學所長秦頌石召集各校校長於下午三時在縣圖書館開會錢孫卿主席首將運動節目逐條討論議决各校表演以三節爲度先一日爲田徑賽運動預賽後一日童子軍會操十五日團體運動各校田徑賽運動决賽至來賓運動届時如有餘時再行定奪評判主任議競技運動請罌公會牧師楊四箴團體運動請蘇州陸佩萱女子團體運動請女子體操學校畢業生二名一評舞蹈一評普通操評判員由各主任延請總司令擬請陸小槎擔任如不得陸君同意則由三科主任兼理至五時散會　　廠絲將改船運錫地各絲廠近因由鐵路運滬之廠絲往往不能隨時運出致洋行因時晚不收經濟上大受影響各絲廠咸大不滿意前日（二十六）下午某廠經理程某以絲繭事務所名義邀集各廠經理在馬路上大新樓叙餐商議改由船運辦法在座者爲許稻蓀繆少卿程炳茹劉幼庭孫子才陳子卿等十餘人議由各廠酌出若干經費組織廠絲船運公司購置輪船一艘專任裝絲之用每年於紅利内酌提若干以資補助惟間有數家反對然程許等不欲仰轉運公司之鼻息期在必成云　　鄉人創辦養魚場縣屬北鄉青城巿六一圖高家尖地方地本低窪且近水澤近有附近前洲鎭之唐彬度與該處之高閏泉發起創辦養魚塲暫定資本額洋五百元照股份公司條例招人投股現已推定唐爲主任高爲經理刻已先開成魚池四所作爲試養待後擴充一俟魚樣到鄉即可開辦 
[揚州]  
　　五師運動之成績揚州第五師範運動會業經結束跳欄賽跑各分數以三年級最多個人平均總第一亦爲三年級許以翔　　二高演國語機片江都第二高校長俞錫榮恐敎授國語乖訛特購國語留聲機片來揚面請各校敎職員於二十六日在校内開演以資矯正發音　　請改學校爲官有江都第五區南荀學校籌辦人張善之以經費困難具呈縣署請將該校改爲官立藉以擴充敎育王知事已訓令勸學所酌量辦理　　控警所縱賊吞贓江都東鄉嚴家橋税務分所被賊偷竊衣物值價三百餘金曾報經該管警察分駐所緝賊在案現疑警所有賄縱吞贓情事赴縣控告王知事已委警佐調查核辦　　獲解沭陽縣盜首沭陽縣刦案内之盜首六人乘舟南下經白寳山鎭守使軍隊追踪於二十六日晚在東關城外破獲祗捕得一名已解回訊究　　初選人赴寗選舉江都縣衆院初當選人七十七名已於二十七日早由運動覆選人派人招待赴寗從事選舉江都之鍾某佘某高郵之王某泰州之于某聞均運動成熟于之選票每張以六百元收入 
[鎭江]  
　　選舉購票喑潮常州陳某等在鎭地設立機關收買選票經手人因欲廉價購入相約其他經手代辦選舉者限定五百元價額不准私自放價詎無錫蔡某昨日來鎭放價至六百元外票價因以加昻各購主羣起質問因之暗潮横生尚未知如何了結　　江北米價近訊近聞江北高寳汜等處各米行存貨山積因運河水涸未能南運據業米者云春季糧食價格有减無增現在上白秈米每石已跌至七元二角　　銀洋日漸昻貴鎭郡銀洋今歲因鋼幣充斥日漸昻貴現銀洋每元可兌錢一千四百六十文小洋每角一百三十文故各項交易凡以錢碼計算者均暗受虧折 
[清江]  
　　縣農會開常年會淮陰縣農會自去歲改組後所有職員多新農學界份子茲悉二十日該會在本域洪濟祠開常年會其主要議案如下（一）設法維持縣有各農塲（二）會費如何支配（三）派專員調查縣境農産物收置價格列表統計（四）正副會長公費照前酌减（原正會長月八千文副會長月三千文）誠淮陰農學界之好現象也　　第四區之運動覆選者本届衆院覆選運動當選最力者有鹽城陶某阜寗陳某楊某沭陽程某東海沈某葛某謝某楊某泗陽李某唯寗夏某馮某銅山張某段某等十三人畢竟誰爲捷足現尚不敢預卜也　　郵局招考揀信生揭曉清江郵政局前奉南京總局令在該局内招考揀信生數人自通告發出後計前往報名投考者約數十人茲悉試卷（中文英文翻譯）業由總局評定昨在該局發表其合格錄取者僅陸和張錚兩人 
[廣東]  
　　孫中山快婿之履歷孫中山女公子與戴恩賽於十九日在澳門結婚查戴爲梅縣人游美多年曾得法政博士銜歸國後歷任遠東政治評論社社員軍政府外交部外交司長前李參謀部長烈鈞秘書孫女士曾畢業於美國高等學校中文甚佳人品尤高尚向隨孫中山奔走國事同游各國昨舉行婚禮後兩人即夕來省謁見孫中山十九日往澳證婚兼觀禮者有孫科及郭尚賢等非常慶閙 
 
 

Page 9

 
 
   
 
 

Page 10

 
 
　　中華民國十年三月二十九日星期二（申報第三張）舊曆辛酉二月二十日（十） 
本埠新聞 
[烟酒公賣帶征敎育特捐先聲]  
　　寳山縣知事署接江蘇省長公署訓令云查烟酒公賣帶征教育特捐一案節經本公署咨由財政部轉咨全國烟酒專賣事務署核未照准業經通行在案茲據教育廳長轉據上海縣知事呈籌畫施行義務教育經費條舉辦法附呈清摺請鑒核示遵等情前來察閲摺開第三項有烟酒公賣帶徴敎育特捐一案擬仍請省長咨商財政部轉咨核准照辦等語除已咨請財政部轉商全國烟酒公賣事務署查照迭案准予試辦飭令蘇省各局於烟酒正税外帶徴教育特捐三分之一撥予各該縣應用並請核復施行外合先訓令該縣知事知照此令 
[華商銀行業自定洋價説續聞]  
　　本埠華商銀行業擬於四月一號起自定洋價自開行巿之傳説業誌前報茲聞此事實係一種提議尚未得全體同意因中有諸多問題尚難就緒昨有該兩業中人謂譬如銀行向存莊銀如銀行巿與錢行巿有上下將聽何方面爲準此不過問題之一其他尚有許多難點如果實行必須公訂辦法界限如何劃分手續如何支配頭緒紛繁現方由提議者擬議能否合用得公衆同意尚未可知故此議有展緩實行之説云 
[昨日滬寗車由錫運來之絲繭]  
　　昨日（二十八日）滬寗路車由無錫裝來瑞康頂號絲二擔乾豐頭號絲八擔振藝頂號絲七擔乾甡頂號絲五擔運繭處裝來乾繭四千二百包 
[乾繭巿價已轉定勢]  
　　邇來無錫常州乾繭之存貨已不多惟浙省蕭山嘉善嘉興楓涇等處尚有陳繭連日紛紛運申待售然巿價因絲價已定勢故繭價亦平定昨日協源絲廠向蕭山正和繭行購定一百二十擔價一百三十五兩繅折約七百四五十斤做絲一擔又裕和絲廠買進蕭山同源繭行之存繭二百擔價一百四十六兩五錢繅折在六百斤左右並調查浙省之存繭尚有五千餘擔所以巿價不致再增云 
[紗廠需用物料之漲價]  
　　本外埠各紡織公司近來因原料（棉花）價廉紗價堅穏表面似可獲利但各廠需用之物料如包紗紙·小羊皮·鋼絲圈鋼絲布·蝦米羅絲·皮帶等品皆求於國外今正以還先令縮至三先令上下而進口物品價日見堅固據各洋商云戰後之原料與工價均增蓓蓰尚有水脚保險等費亦較昔年爲高是以各廠亦難獲厚利茲將紗廠各項需要物價列下　　包紗紙此貨來自各國歐戰以前每令價在二兩四錢之譜嗣因我國亦有寳源紙廠與湖北財政部紙廠先後開辦仿造價稍回小一二錢迨戰後迄今步步增高緣出貨供不應求原料飛騰所以自去冬至今每令漲至三兩四五錢矣　　鋼絲圈亦係紗廠物料中必需之品邇來巿上％５一種甚爲缺貨故昨日價已漲至一兩四錢零惟普通貨仍在一兩二錢上下　　蝦米羅絲是物爲摇紗車必需應用向用鐵鈎今則大半改爲塘磁蝦米羅絲矣因鐵鈎紡出之紗變色且粗細不匀今用塘磁蝦羅絲旣無變色之虞又可匀潔現巿每枚銀一分八釐这之譜　　小羊皮各廠所用者皆係怡和三帽牌爲多雖有人在杭州仿造然較三帽牌相去懸殊故巿上之價難小二十二至二十六吋現售銀四十八兩較去冬十一月間漲起銀二十兩左右　　鋼絲布以英美所來者爲最適用惟巿上現存不多價亦飛漲現售銀二百四十五兩 
[最近糖北雜貨之巿况]  
邇值夏歷清明各種糖貨本係落巿之際所以交易清淡但各糖行手中有貨者亦不肯淺就主顧貶價脱售以故青赤車糖建冰等價均無升降惟四川之榨菜日來上江水漲來源漸旺巿價稍鬆昨日售開高貨每擔洋十七元五角普通貨十六元白政洋菜銷塲非其時致價跌銀二兩每擔售開銀九十八兩木耳巿價亦看鬆動因河口新苗頗旺將有新貨到滬之故 
[一週中米麥雜糧油餅巿况]  
　　米價繼長增高麥巿稍鬆雜糧平平豆油轉疲餅巿大有起色米本週中米價步見漲高粳元俱屬高昻其原因由於銷塲旣暢而滬南閘北常錫等處到船甚少聞無錫有人訂購大宗粳米揑不肯放且本週中天氣陰雨寒冷以致到貨開斛者亦絶稀也粳米已漲至九元以外較上週高出一元中關貨亦漲至八元七八角元米來源亦稀而釀酒等需頗屬暢旺以是價亦見高至昨日滬南米巿仍無升降而閘北因河下續有到船三十餘只來源較旺是以價見平鬆在九元之譜白元秈米亦均平穏最近北巿主價白粳最高九元最低亦須八元五角較之星期一最高不過八元二角最低七元六角相差一元内外早粳八元七角滬南巿略鬆白粳計近價八元二角五至八元一角五白元八元七角至八元六角現在米巿暫看定局惟常錫到貨苟能漸踴則或可稍望回鬆　　麥本星期中麥巿初甚堅定嗣因粉價稍疲且到貨甚踴故價略回鬆計本週中徐州明光懷遠等各種小麥粉廠俱有購去最近價計懷遠三兩七錢五分明光三兩七錢八分寳應三兩七錢六分黄橋三兩八錢較上週加鬆三錢惟粉銷當令麥巿大致不至疲軟　　雜糧本星期表黄荳洋莊稍有購去客帮成交寥落且大連荳價稍已回鬆故價格略爲鬆動較之上週約跌二錢之譜據大連最近電訊荳價計四月期四元二角五月期四元二角二分六月期四元二角三分本埠綜本週中黄荳成交亦少看勢一時尚難坐定生仁本週中成交尚旺如徐州河南山東碭山等貨均續有成交一週中售出四千餘包最近價計宿遷貨四兩二錢徐州貨四兩三錢五分山東貨四兩二錢二分碭山貨四兩五錢河南貨四兩五錢價已較上週疲去二錢許其他寗波黄荳銷塲較旺浦口莞荳東莊稍有辦去漠口黄荳南京菉荳等亦均有交易價較上週相差無幾黑白芝蔴則本週中除星期一洋莊購去徐州白芝蔴五百包價五兩七錢三外餘竟一無開出價略回疲據西商消息云目下歐美巿面仍少起色華商縱能抑價求售亦恐少人過問也　　油餅本週中荳油巿况又見平疲據大連電報近價計現貨八元四角四月期八元八角五月期九元二角六分六日期九元五角價較上週跌落其原因由於荳價旣屬不鮮銷路又見衰落也生油廣帮去路甚少亦難立定餅巿銷場甚旺適當銷令故巿面大有升色云 
[最近日本運華之紗布]  
　　日本紡續會社最近在大阪發表日本紗布輸入中國各埠之統計（三月上旬）其數如下　　棉紗棉布上海九四八擔五四五二○○○碼天津二六二擔一五五五○○○碼烟台無無青島一八○擔二六三○○○碼牛莊無無大連五九四擔五六七○○○碼漢口三四擔二四○○○碼安東八一擔五四四○○○碼其餘别埠二○九擔九五○○○碼共計二四○八擔八五○○○○○碼 
[航業消息零拾]  
　　昨日太古公司之四川輪船開往香港廣東在申裝往有現洋十五萬五千元　　澳大利亞向無直航中國之商船至去年始闢中澳路線且設立中澳郵船公司於上海ChinaAustraliamailＳ·Ｓ·Line歸南京路之永安公司經理其往來航路係從南澳之苦因士蘭開出經西特尼·取道維多利亞之美爾伯羅復往香港·小吕宋·至上海爲止數月以來尚未派輪行駛現該公司始派有華平號ＨwahＰing一輪由澳來華業於上星期六進口抵申現定四月二號由申還澳　　開灤煤礦公司之貨輪同安號前本租於元一專裝秦皇島運滬之煤貨今因租期已届由三北公司收歸經理暫時派駛大連亦以轉裝客貨爲主　　提督輪船公司所經理之美國巴勃輪船去冬本議添造新輪四艘加入太平洋航路行駛中美南洋各地各新輪原訂四月内到上海現聞該四新輪均已建就行將陸續出廠但因中國至美國之出口貨缺乏一時無貨可運故添航中亞之舉暫時從緩須待需要之際再行開駛來華云　　怡和洋行經理之葡萄牙新郵船葵里門號自一月六號在烈斯奔開出後本定上月月底抵上海今逾其已及一月該輪迄未來滬現在進口期仍無確訊云　　怡和洋行今年添闢之漢堡班已有威古號及乾得加號兩輪來滬係分駛由美至華·再往德國·及由德來滬·再還美國之兩路今又有第一次來華之第三船名基奥吐號Kioto已由紐約波士登開抵上海正在浦東之怡和碼頭卸貨四月初旬該輪尚須開往南洋各處故此船當在下月杪開往德國云 
[吳淞商埠局之近訊]  
　　規定營建許可證飭警保護新栽樹木吳淞商埠局前發布告凡人民在該埠界内興修溝渠道路及一切建築之有關交通者均須先具圖案經該局核定方得動工當經咨請江蘇省長松滬護軍使分别行知在案茲恐無知愚民或任意建築有礙交通彼此無從證明因規定營建許可證式此後在該界内如有建築事項須經該局核定給發許可證者方可動工否則一槪阻止聞已函知淞滬警察廳及寳山縣知事飭知各該區巡警及各該圖總甲查照辦理矣　　吳淞商埠局函飭淞滬警察廳爲防護局署四週及馬路兩旁所栽樹木其文曰敝局現於局署四周及新築馬路兩旁栽種榆桃等樹藉資點綴而固路身恐有無知之徒任意攀折毁損樹株用特函請貴廳令行本管警署飭警隨時注意防護云 
[白龍港私運米販之供認]  
　　江蘇水警第一區第三隊派駐川沙之第一分隊查獲船户楊阿容裝米一百餘擔擬由白龍港海口私運出口業經第三隊函致川沙縣知事訊辦在案茲悉川沙縣公署接函後立派法警會同海差胡才生至海灘白龍港口查驗所儎食米共計一百石而楊阿容並非船户乃係專運白米出洋之私販除責成該海差妥爲看守並將船米發封外一面已將楊阿容提縣研訊業據供認此項白米一百石係由無錫運來爲避淞口查騐起見故運至浦東擬從白龍港出口云云惟現應如何懲辦業經呈請省公署核示遵行昨並將查封船米實數及訊供情形咨復水警第三隊主隊長查照矣 
[水警在崇明又獲私運米船]  
　　亦係楊阿容託裝江蘇外海水警第三區派駐崇明之巡洋艦隊日前查獲米船一艘計裝白米六百石黨將該船舵工提案訊據供稱食米六百石係由楊阿容託裝運往某處以冀售與某國聞其每石可得餘利洋三四元不等惟販米之楊姓商人聞亦因販米事已爲川沙縣獲辦等語業由該區長除將所獲米船並舵工一名移送崇明縣訊辦外昨將查獲私販白米擔數曁訊供各節呈報水警趙廳長轉請省長核示逕令崇明縣依法訊辦矣 
[各商擔任春賑認額]  
滬商反對附加貨物税賑捐一事經部員陸濚會同何護軍使上海縣沈知事俞税所長及南北商會會長等切實籌勸結果由各商籌募春賑九萬元一面電呈省部請將附加名義准予取消然後由滬商會組織籌賑機關實行籌募在案茲聞此案現已奉江蘇財政廳令開已奉督軍省長將以上事實情形轉呈北京部處請示施行矣惟春賑認數各業代表認定者僅及半數現因紗業爲滬地認商之冠已按照認税年額之數擔任賑捐各業俱仿照辦理向章認商僅認半税者依照二成擔任各認商均可照此類推均預繳南北商會存儲以俟足數後實行支配以救災黎云 
[蘇人力爭廢巡閲使電]  
江蘇省敎育會昨接江蘇旅京同鄉會電云江蘇省敎育會轉本省各公團鑒報載王士珍將蒞蘇皖贛巡閲使任事非無因本會夙主廢巡閲使現仍繼續進行務希京外一致協囗爲禱江蘇旅京同鄉會勘 
[趙從蕃赴寗]  
新任江西省長趙從蕃於前日（二十七日）晚乘滬寗路十一點三十分開行之夜班快車赴寗淞滬警察廳游巡隊等均到站歡送 
[美公使由京來滬]  
駐京美國公使克蘭氏於昨日（二十八日）由京南下乘津浦車轉乘滬寗路特别快車將於今日（二十九日）十時來滬 
[請配新添松黑江防艦之砲械]  
駐防吉黑之江防司令王崇文因松黑兩江地連邊境區域廣　所有部派江防軍艦五艘不敷派防除在吉黑兩處擇要設立砲台以資鎭守外並請海軍部籌欵添購商輪兩艘改作砲艦以便派防保護航業當奉海部核准向黑省戊通公司購得商輪兩艘駛至大沽造船所改造裝設砲位現已完工定名江平江安於日前開至哈爾濱經王司令派員驗收所有該兩艦應派官佐員兵及砲彈槍械等件由王司令呈請本埠海軍總司令公署照利捷艦額配置以歸一律何代總司令准電後當即轉呈海軍部核示矣 
[敎育部取締女學生之通令]  
敎育部以全國女校林立女生之純謹靜穆者固不乏人而務外趨時怠弛學業者亦復不少特嚴定取締辦法五條通令各敎育廳查照辦理其辦法大略如下（一）不准剪髮違者斥退（二）不准纏足違者斥退（三）不准自由結婚違者斥退罰及校長（四）不准無故請假結伴遊玩違者記過二次（五）凡男女同校女生不准過十四歲如有隠匿冒混者校長應受處罰 
[閘北發生暗殺案]  
杭縣人關子餘去冬在閘北新疆路股開昇平歌舞台紹興戲園關自爲經理前晚（二十七日）十時許關在該園樓上包廂門口突有人從樓梯登樓在關背後連開手槍數響擊中關之腰肋等處立時倒地兇手仍由樓梯而下逃逸無蹤當由園中人周麟芝投報四區一分所劉署員聞報立往察勘命將受傷人車送醫院療治因傷勢沉重中途即氣絶身死昨日劉署員已飭二十七保十圓地保赴地檢廳報請檢騐一面詳報徐廳長通令各區隊緝兇究辦矣另一訪員云閘北新疆路紹興戲班昇平歌舞台經理杭縣人關子餘今年三十二歲前晚十時許該舞台正在演劇之際突有兇手某甲混入開放手槍數響適中關之腰肋當塲受傷倒地一時塲中秩序大亂男女看客紛紛奪門而出當由該台執事人等出外嗚警到來拘拿兇手早已逸去立將傷者舁送仁濟醫院求治惟因受傷過重甫到院門即已氣絶遂將屍體舁回歌舞台一面由屍妻某氏投報四區一分署請求查緝兇犯到案究懲昨晨該警署令飭二十七保十圖地保沈岐山報請地檢廳相騐下午譚檢察長委派鄭檢察官會同沈檢騐員等前往相騐旣抵屍塲即據屍妻投案禀訴前情請求伸雪復據該劇塲茶房人等禀訴一切問官得供即命沈檢騐員將該屍如法檢騐當據報告關子餘委係槍傷腰肋洞穿後背因傷致斃鄭君親視無訛塡明屍格判令屍屬自行棺殮允候返廳稟明譚廳長緝兇究辦又聞此案發生後據關之友人云關與人並無仇隙惟前數月中拘獲之紹興巨匪金錫林係由某紹興伶人報告警局且某伶已曾接到恐嚇信或者因此誤會云云 
[文監師路殺人越貨案三誌]  
公共租界蓬路（文監師路）德永里六百七十號門牌居户徐和尚家二十六晚邀請親友聚飲清明節酒突被五匪持械闖入搶去王唐氏徐唐氏金手鐲各一副並開槍繫傷王唐氏周寳大要害送院醫治不及先後因傷身死由探將尸舁入斐倫路騐尸所候禀請公廨中西官定於星期二（因星期一在西國節期内）相騐已紀報端茲悉公廨得到捕房報告後因唐氏死已兩日深恐屍體變動故於昨晨稟明張副會審宫會同英包副領事蒞所飭吏檢騐死者王唐氏周寳大委係生前被槍擊傷身死遂塡明尸格升座公位先由虹口捕房一百零九號西探康仇稟稱捕房得到蓬路六百七十號門牌搶刦之報告我即率同華探目王四福等前往出事地點查勘迨至該處見有男女二人扛上傷車並有多人在彼觀看我即向二房東徐樵生詢據聲稱出事時先有一人入内囑我妻徐唐氏將金鐲脱下其時唐氏坐在外面桌上徐即上前問故匪即兩手各執手槍相向禁阻聲張死者周毛大與徐同坐一桌聞聲即起立將匪搿住並將一手之槍奪下致被該匪用另一手槍將周擊傷倒地脱身逸去該匪等入内時先放空槍三響迨將王唐氏與周擊傷倒地搶取金鐲兩副之外又開數響示威共放十餘響之多我在夾弄内尋獲子彈壳五粒王唐氏受傷後在途即行氣絶周毛大送至同仁醫院在手術間内身死有所錄供單及周奪下之手槍呈鑒繼據二房東徐樵生偕妻徐唐氏見證田金山分别上堂證明前情又據尸屬唐阿洪投稱王唐氏係伊之妹年祇二十七歲其夫現在寗波已函追來滬明日可到又據尸屬周阿二供稱死者係伊之姪年亦二十七歲向在電燈廠作工求請伸雪云云張包二君得供即在騐訊單上簽判曰騐得已死王唐氏周毛大委係生前被槍擊傷身死聽候捕房緝兇解究着尸屬唐阿洪周阿二分别具結領尸棺殮 
[俄人自戕]  
英文滬報云星期日清晨匯山捕房接到報告謂有一少年俄人自戕其地點在西華德路某中國式屋内死者年僅二十一向充新聞記者當捕房查騐時該俄人雖頭部受傷四處尚知人事屋内搜見繕好之信件係擬寄彼得格勒致其父母者當由捕房抬送公濟醫院療治開割兩次卒無術挽回其生命延至二十八日午後斃命云 
[華商電氣公司趕修電燈機]  
華商電氣公司因電燈部份之交流電機葉子板損壞不能照常通電曾經該公司將各爐户之最要者暫以電車機借用發電遂於下午五時起將各路電車一律停駛以待從事修整各情已紀昨報茲聞該公司現已查看所損葉子板大約最速須在一星期後方可完竣故已擬將北廠（紫霞殿）内所陳之舊機器設法借用以助電力而使燈光充足云 
[浦東電氣公司股東會紀]  
浦東電氣公司於前日午後三點鐘在上海香港路二號銀行公會開股東會到會股東共一千五百五十八權公推趙晋卿爲主席即由總經理童世亨報告開辦經過形及營業狀况略謂去年今日廠房方動工興築第一部機器尚未完全到滬第二部機器方始訂立合同電線桿木尚木興工架立故投資者不免心存觀望致股欵收未及半今年今日廠房落成已久第一部機器已裝齊試用開燈三個月並無障碍運轉純熟用煤極省第二部機器除交流機配電板等尚未交貨外煤汽爐等已運到廠中並繼續裝接矣桿線自董家渡起經老白渡•楊家渡爛泥渡•蓼家嘴•其昌棧•而達洋涇鎭現已完全竣工該鎭線路距張家浜發電所曲折有二十餘里之遠而燈光明亮與近處無異故股額十萬元已早完全收足並溢出二萬餘元無以應付此可爲股東諸君告慰者一也去年今日美滙大漲鄙人因早結美金曾受股東之質問然至交貨付欵時美金已逐漸低落較購進時已有盈餘後又將所收股欵改匯美金計前後共購美金四萬元扯合國幣四萬六千餘以目前滙價計之此四萬美金可值國幣九萬二千餘元以此調付機價便宜洋四萬六千餘元又乘匯價極低之時購進一萬數千磅以目前巿價計之無形中又便宜千餘兩故同此設備本廠成本十二萬元使在今年開辦至少洋十八萬元成本减輕獲利較易此可爲股東諸君慰者二也至營業方面去年九月後除裝費收入略有盈餘外通電放光實始於十二月二十一日故無電費收入之可言就今春三個月言之則燈數已增至二十五燭光三千餘盞報裝者尚絡繹不絶收支相抵已有盈餘並有各小工廠要求裝接馬達開送盡電營業頗有發達之象此可爲股東諸君告慰者三也並歷述建廠架線裝機時所遇之種種困難謂譬如行路踰山越嶺備嘗險阻今已達康莊大道矣繼又將所發財産目錄貸借對照表開辦費計算書裝燈損益計算書等詳加説明各股東對於匯兌盈餘一項曾畧有討論會計童受民據會計學原理反覆申説遂照原案通過報告旣畢主席趙君詢問各股東有無提議事件童經理起謂本公司股本總額原定國幣二十萬元先招十萬元今已全數招足尚餘十萬元童程規定俟營業發達再行續招現在燈數漸多電力營業亦有希望勢少得不添備機件材料並添地基以資擴充擬請本届股東會决定添招十萬元分兩次繳足之議案俟將來需用時由董事會分期徴收較爲便利各股東均起立贊成惟要求先儘舊股東認購主席趙君謂按照公司條例股東有此優先權提議旣畢投票選舉童季通張蟾芬趙晉卿單允公黄允之吳藴齋何靜之汪捷三葉惠鈞俱當選爲董事次多數潘作臣錢新之爲候補董事潘志文江政卿當選爲監察人遂用茶點散會 
[外洋輪船進出口行程紀]  
法國郵船公司之阿姆瑞號自法國馬賽開出後據昨日電告已於二十三日行抵哥倫布現向星加坡方面開駛將於下月之十日進口到申船上有本月二號以前之法國郵件云又有中國郵船公司之尼羅號此次由舊金山三藩巿開還業於二十六日從横濱開來三十一日晨可到上海停泊招商局中棧該輪此次到滬後即須開往香港星加坡又有好時洋行經理之荷蘭商輪愛爾廷明號此次到華後原定四月二日由滬還赴德荷茲因赴日之後不及如期返申故臨時改緩兩禮拜展至出月十五日出發又有提督公司之貨輪十字埠號由美國西雅圖開來業於二十三號行抵横濱即在本週内可來上海船上裝有五金鋼鐵一千五百噸該輪抵申後尚須開往小吕宋香港故其還美期當在下月二十六日 
[國内輪船運貨進出口之調查]  
進口貨（長江）太古公司之大通輪船昨由長江運來之貨有礦砂二百件牛羊皮一百三十二件桐油八百十九桶生地一百六十四件皮油一百零四桶鮮蛋二百二十四擔烟葉一百件棉花一百三十二包棓子一百件黄豆六十四包土酒三十壜砲竹八件杮餅十八件雜貨二百二十二件又招商局之江華輪船裝來靛青一千二百零四桶白米一千包皮桐油三百五十五桶磁器三百九十七件夏布三百零五件紙頭二百三十七件芝蔴一百零一包茶葉一百零三件棕片竹蓆一百二十九件青蔴四十件白元八十件土酒十八壜牛皮十五件出口貨（寗波）太古公司之新北京輪船昨日裝往寗波之貨有白米二千六百三十四包麵粉二千七百包葵扇四百五十三件苧蔴一百五十三件藥材一百三十五件土酒一百壜洋釘四十桶烟絲梗四十七件水泥二十桶鐵器七十件雜貨七十五件又寗紹公司之新寗紹輪船裝去之貨有白米一千九百七十包豆餅一千塊點銅五百四塊棉花三百包肥皂二百十箱洋布一百七十八箱蚶子一百二十六件香爐一百三十二件洋釘四十八桶甘蔗七十二件桐油二十桶鹹魚五十三包雜貨四千九百三十五件（福州）招商局之飛鯨輪船昨日裝往福州之貨有黄豆二千零二十六包苧蔴一千八百四十五件洋布五百五十五箱肥皂五百三十箱麩皮四百八十包土酒二百壜生梨二百九十件洋燭二百箱生仁一百包白糖一百五十包茶葉八十件石羔五十件棉花十包雜貨二千六百六十四件（天津）招商局之新康輪船昨日裝赴天津各貨有乳腐二千六百四十八　麵粉二萬三千九百九十包白米一千七百十包紙頭一千三百八 
 
 

Page 11

 
 
　　中華民國十年三月二十九日星期二（申報第三張）舊曆辛酉二月二十日（十一） 
十六件白糖九百四十五包水菓七百零九件洋布二百五十八箱竹頭三百五十件檀木二百二十五件海帶二百件洋紙一百件草蓆六十八件藥材十四件鐵器八百三十八件雜貨一千六百三十四件（港粤）太古公司之四川輪船昨日裝往香港之貨有生油七百簍猪油五百五十簍黄豆四百六十二包白果蓮子八十件紅棗芡　六十六包土布綢子五十四件木耳金菜八十八件雜貨七十件裝往廣東之貨有麵粉七千包生仁一千九百九十六包黄豆五百十九包洋紗五百七十件茶葉三百三十五件皮蛋八十缸花子三十包糖三十包雜貨九十件 
[華界酌加車捐之布告]  
　　滬南工巡捐局姚局長昨日會同滬北工巡捐局汪局長特發布告云爲布告事案查本局徴收自用人力車捐每季兩元自用馬車捐每季三元六角比較租界捐率僅及半數現在道路日廣亟應酌加以資養路之費業由兩局董事會議公同議决自本年夏季起改定捐率自用人力車捐每季三元自用馬車捐每季五元於本年四月一日實行特此布告云云 
[征收所得税之預備]  
　　上海縣警察所昨接江蘇全省警務處第三一九號訓令内開本年三月十二日准財政廳咨開奉財政部訓令開查所得税疊經閣議並奉大總統令定於十年一月實行在案現在守行時期已届各該省自應查照本部前訂之所得税分别征收税目切實奉行至各商會雖間有誤會呈請緩辦者均經本部開白解釋現據江蘇省上海總商會呈請於裁釐後實行此項良税當經本部指定作爲敎育實業經費自不能與其他税項混爲一致裁釐一節業經組織委員會開會討論積極進行等語批答遵照該省區如有此等情形亦應一律開曉以免疑阻京師現惢开辦各省亟待進行合行令仰該廳遵照辦理等因奉此查部定所得税先後征收税目業經分别詳咨在案茲查先行征收之五項内第一項官署公吏之所得係用溯源法於交領時扣收簡要易行其第二項至五項係就商界征税必須於征收以前分别查明乃能定本其納税之數此係第一種法人之所得所有條例上調查審查兩委員會公吏之所得係用溯源法於交領時扣收簡要易行其第二項至五項係就商界征税必須於征收以前分别查明乃能定本其納税之數此係第一種法人之所得所有條例上調查審查兩委員會專爲第二種之所得而設現旣無庸設立自應責成各該知事恊同商會警察將該縣境内列入税目第二三四五項之公司銀行工廠行棧商店分别調查其在民國十年營業之所得按户記數以憑依率征税如該商等尚有疑阻即行剴切勸導限文到一月查明列表呈核奉令前因除分行外咨請查照飭屬遵辦等因准此合行令仰該兼所長遵照等因沈所長奉令後當已轉行所屬一體遵照矣 
[通俗敎育館巡廻文庫簡則]  
　　上海縣知事接省長公署訓令云案據省立通俗敎育館館長濮祁呈稱竊查屬館九年度預算案内本有巡廻文庫一欵數月以來經館長率同各職員從事規畫祗以經費限制未能完全設備又以事屬創始不得不先立基礎以資試辦現已購得通俗書籍四百二十五種圖畫四種每種分備兩份擬即先行成立巡廻文庫兩組查原案規定該項文庫係爲輔助巡廻講演之用茲即乘巡廻講演團員出發講演之便携帶至各縣巡廻陳列以供衆覽惟講演團向來分組較多巡廻文庫方成立兩組自當不敷分配現擬就講演團各組中擇定兩組先行携出巡廻將來逐漸添置再行另訂辦法此事在本省係屬創辦謹先擬具簡則七條呈請鈞示俾有遵循此項文庫每年之内除有短少時間由館收回整理外常年均應在外週行陳列每至一地關於陳列管理等事宜端賴地方人士贊助指導擬請鈞座先將屬館巡廻文庫成立緣由通令六十縣查照庶將來實行巡廻時各事接洽較爲便利是否有當理合繕附簡則具文呈請鑒核示遵等情並附呈簡則一份到署據此除指令並分行外合將該項簡則令發該縣查照此令　　附江蘇省立通俗敎育館巡廻文庫簡則一本館巡廻文庫暫設兩組由巡廻講演團隨帶至各縣巡廻陳列之二巡廻文庫巡廻區域暫定江南爲一區江北爲一區每一區期以一年巡廻一週三巡廻文庫每至一縣應由講演團員商借公共塲所陳列亦得由講演團員商請本地敎育界人士恊助管理四巡廻文庫内分圖書兩種供衆閲覽其閲覽規則另訂之五巡廻文庫每經一地其陳列方法及期間由講演團員臨時酌定但應將陳列情形及閲覽人數按表塡報本館備查（表式另訂之）六巡廻文庫在外巡廻陳列時應山講演團員負責保管回館時應由圖書部保管負責均應於交接時逐細點收以專責成七本簡則呈奉省長核定施行如有未盡事宜亦得修改呈請核定 
[提倡小圖書館之公函]  
　　上海勸學所所長李宗鄴昨致各巿鄉經董公函云敬啓者案准江蘇敎育會函開第六次全國敎育會聨合會議决案内提倡小圖書館案由各縣勸學所共謀進行合即抄錄原案函送貴所即請察閲辦理等因查提倡小圖書館辦法案輕而易擊本所曾提出於敎育行政人員談話會商議辦法僉以知照各巿鄉經董分别舉辦爲宜爲特抄送原案即希查照附原案如下　　提倡小圖書館案我國自五四運動以還社會氣象燃然一新國民覺悟頗有端倪惟鄉僻各處未受教育者猶居絶大多數欲圖迅速普及似當提倡小圖書館以補學校敎育之不足蓋小圖書館優點至多創辦維持集事較易一也能普及於鄉僻各處勞工各界二也養成創辦新事業之共同精神三也引起國民學術上之嗜好而戒除其舊時之不良習慣四也各種圖書可互相交換輪流閲覽得以最經濟之方法求最有益之智識五也現時基礎雖小而隨時改良擴充不難漸臻美備六也凡茲所舉皆小圖書館最顯著之優點所以歐美日本均竭力提倡而日本每遇特種事業告城之際尤莫不借創設小圖書以留紀念如日韓合併紀念圖書館日露戰役紀念圖書館戰勝紀念圖書館大正即位紀念圖書館等等縣立者有之府立者有之村立町立者有之私人所創立者尤所在多有今日全國小圖書館之衆多實受此提倡鼓舞之賜我國近來發生事件如文化運動抵制劣貨運動地方自治運動等可資紀念者亦復不少苟借以鼓勵國民殆亦根本改革之一法也茲擬辦法如左一此項圖書館規模務從簡易以期普及一機關一團體各附設一所而一巿一街之内倘能聨合商店工廠等組織之俾一般人隨時有閲覽之所尤爲有益二由各省區教育會勸學所組織圖書館委員會以負指導推廣之責三每一小圖書館内必附設閲報所選擇各種日報雜誌俾資閲覽四每年各省區教育會縣教育會調查本地所有圖書館總數藏書卷數閲覽人數詳細公布以資比較而較改進 
[爭執舊松屬敎育欵産近聞]  
　　上海縣公署昨接川沙縣周知事來函云案奉江蘇省長公署第一九七七號訓令開復奉江蘇教育廳第五一三號訓令開（見前報從略）各等因到署查舊松屬教育慈善欵産爭執日久各走極端致發生拉租激動松江學潮枝簡叢生殊可憾喟敝署先後奉令前因遵照分别函請黄紳炎培張紳志鶴就便在滬會同各縣士紳妥籌根本解决方法以息爭端而維敎育除分行外相應函請貴縣查照並希轉行貴縣在滬籌議士紳知悉以便接洽爲荷 
[葉澄衷捐資辦學之榮譽]  
　　澄衷中學校由鎭海故商葉澄衷捐貲開辦前經審計院長孫寳琦等呈請立傳建像經政府批准在興學地方自行捐貲建像各校董飲水思源遂爲之捐貲範銅鑄像閲今五年始告匭成茲因銅像開幕之日適爲念週紀念之期特訂於四月十六日開會慶祝藉以示學校之狀况而勵社會之人心故各校董公推項如松曹慕管爲代表呈請王省長派員觀禮錫以榮典王省長以該故商葉澄衷創辦澄衷中學校歷二十年學生共有二千餘名有功敎育深堪敬佩應准給予（作育英才）區額一方昭激勸並委上海縣知事沈藴石届時前往觀禮昨已將區額一方頒發上海縣公署令飭轉給具領矣 
[催查積榖及備荒欵産之省令]  
　　滬海道尹接江蘇省長公署訓令云准内務部咨開案查調倉榖及備荒欵産一案本部曾於上年六月間訂定表式咨行貴省長飭屬查塡彚齊報部在案迄今已閲半載有餘未准查報事關荒政相應咨請查照飭行各屬尅日查塡迅速彚齊報部至爲切盼並希見復等因查此案前准内務部來咨並説明及表式當即訓令該道尹轉飭所屬一體遵照去後迄今未據彚報茲准咨催除咨復外合亟訓令該道尹轉飭所屬尅日查塡呈候核轉毋再延宕切切此令 
[閘北自治研究會開會紀]  
　　閘北地方自治研究會於昨日（二十七日）下午三時在閘北華興路事務所開會歡迎該會正會長王正廷博士到者約二百餘人首由主席徐春榮報告開會宗旨次由會長王博士演説自治精義及各級自治制度頗詳嗣由副會長俞宗周徐琢仙聲説閳北經過自治情形繼由正議長徐乾麟演説將來自治之希望並聲請告辭議長職經全體挽留嗣由周心梅提議修改章程討論良久當即推定起草員徐春榮周心梅等五人遂攝影散會時已五旬半鐘矣 
[華僑聨合會董事會紀]  
　　昨日午後三時華僑聨合會開董事會李登輝陳炳謙馬玉山謝復初梁創曹讓之等均到首由文牘報告所收函件及本月份經過情形畢即行開議議决各案如下（一）暹羅通使關係吾僑利害非得外交經騐而素有聲望者不能勝任政府擬派于冲漢並無外交聲望極端反對（二）北京設立僑務局虚糜公欵無裨吾僑應請政府即行取銷（三）豐茂輪船在汕觸礁事至不顧華僑生命事後不加撫恤毫無人道即行通訊海外查明被難姓名一致向該輪公司交涉（四）菲律賓强制僑商出入賬目槪用西文無異驅我華僑歇業出境請政府即與美公使交涉（五）本會募捐建築費人員舉定簡照南陳炳謙歐彬郭標馬玉山謝復初吳應培胡道南諸君即行開募並舉馬玉山前往南洋各埠勸捐（六）本會設交際幹事以胡道南擔任（七）江寗寗興煤礦公司送來章程及説明書即代發海外礦業專家以資提倡議畢馬玉山報告此次經過香港福州厦門各處會晤各實業家對於煉糖廠均極贊成踴躍認股擬日間前往漢口北京與各方面接洽俟返滬後即赴南洋羣島云云已六時遂散會 
[國貨維持會代煙商呼籲]  
　　中華國貨維持會昨電安徽省長財政廳長烟酒事務局長云據本會會員南洋兄弟烟草公司報稱皖省合肥馬家渡釐局分卡違反定章於設有烟酒分所地方越權徴收且復不給專票而以百貨大票朦混抵塞致烟酒分指爲違章飭令雙倍補税迨該分所繳税領票運經該卡竟謂專票無效硬將香烟扣留七十餘箱之多迭經請求合肥商會轉函放行迄未答覆等語查烟酒税入爲國課之大宗條文明晣詎容淆混今該分卡旣違第四條之規定妄於設有烟酒分所地方繳收烟税復於抽收落税之後發百貨大票致商人無端受累損失不資似此非法苛微横行暴歛弁髦法令魚肉商賈馴至商運裏足國税歉收於國於商兩俱不利用敢專電呼籲伏懇鈞長立電轉飭該分卡迅予放行以維商困而資保護實爲德便中華國貨維持會叩勘 
[商界聨合會開會併紀]  
　　山西路山西路商界聨合會昨日下午八時開緊急會議到者正副會長曁各職員二十餘人由王少庵主席報告納税華人會會員資格有全年房租金五百兩以上即爲合格調查本路確有五十家今投函往納税華人會領取入場券五十份届期公决討論惟此事關係緊要望吾華人切勿輕棄云云時十一句鐘乃散會　　法租界法租界商業聨合會於昨日下午八時開星期當會因到會人數不足改開茶話會由葉貺辰主席（一）報告代募聨合急賑經過情形並賑欵送至法公董局取有收據一紙計洋六百二十七元（一）報告劉屏山由漢口來函提議爲庫叨連次失陷并合組正順公司請討論救濟方法衆以事關重大應轉致各團體共同研究俾資挽救（一）江錦春報告本日出席糧食維持會以日來米價復漲難保無私運屯積情事已派定會員分向各官廳要求取締以平米價（一）主席擬將本年會計處一切開支報告大衆設法節省嗣因人數不多未及討論并請各區徴求會員隊領袖如寗興街之祥順衣莊陳惠德協豐祥凌君湘水萬豐水祥桂及協大行朱聲茂等從速進行以符議案遂散會 
[桐油價已低跌]  
桐油一項上月間銷路甚多存底頗少來源因長江水小運輸艱難致巿價陡高近一星期招商太古各輪船均有裝到積貨漸多巿價跌落昨本支油開十兩零九錢桶白油十兩零二錢比上月間跌去一兩之外云 
[雜糧斛手請加斛力]  
雜糧油荳餅業各斛手鑒於時勢艱難籌議斛力改用洋碼函請萃秀堂公所照允即經該公所邀集同業議定通告各同業云茲接同業各行斛司函稱近年以來百物昻貴生計艱難且司力向章均以錢碼計算值此錢價賤尤形恐慌要求自本月爲始一律改給洋碼藉維生活等情本公所據此於是月初四日邀集同業開會討論僉謂該斛司等所稱自屬實情因即准如所請以示體恤定於本月望日起實行茲將公决各條錄後（一）凡用廟斛所斛各貨及洋棧雜糧補包力向章錢碼今議改扣洋碼碼（一）客船裝運豆子應扣斛方向章錢碼今議改扣洋碼（一）各客棧用嘲斛所斛各貨應給斛力向章錢碼今議請改給洋碼云云嗣聞尚有數家同業不肯照允結算尚未能一致實行 
[紅木雕刻工人要求加價續誌]  
紅木作雕刻業温台州籍之各工人日前在葆花池山景園茶肆集議要求作主增加工資每人各出小洋四角或二角以爲籌備進行之欵已誌前報茲悉該工人等所得工資均係按件論資並非常月辛工每人工藝優良者一月可得十餘元至九十元不等現經陳春三代表諸人赴作主方面商懇酌加作主以前年業已加過際此營業艱難材料進本均增售出難以加價亦難支撑是以拒却不允昨日各工人又復會議限作主以一星期爲限如不見允即以停工對付未知能否和平解决也 
[調查災况之報告]  
昨有某慈善機關派往北省調查災况某君回滬據其報告謂連日北方天氣奇冷爲從來春令所未有惟災區則有幸有不幸幸者當兩旬前天方和暖之際發生無數蝗蝻人心大恐日來因天冷均已凍斃如無春雪或將從此絶滅不幸者則爲愁慘無告之災民連日因凍餓死亡載道其慘有不堪言狀者因特回南報告勸同胞趕辦急振否則災民將死盡矣云云 
[警廳將實行發餉新章]  
淞滬警察廳長徐國樑現奉江蘇省公署訓令内開所有各屬警察官佐每逢月終領餉時應行親自點名察看後面加發給以昭鄭重而杜流弊等因徐廳長奉令後以淞滬警察所轄區域較爲遠闊非一即能竣事以故議訂新章歸各區按月輪流排隊到廳以便親加點騐發餉惟未經輪及者仍由本廳委任科長科員前往代點發給聞所訂新章即於本月實行 
[濬浦工程之進行]  
濬浦局近在南黄浦一帶以海龍機器船開挖淤泥由大碼頭起迤南開濬至董家渡賴泥碼頭浦灘日内即將濬至商船會館碼頭及徽寗碼頭等處惟該處浦灘尚有本排躉船等障碍各物停泊其間實與濬浦工程有碍昨由工巡捐局函由淞滬水巡隊趕緊勒令遷泊他處以便工作 
[高昌廟警區注意清潔]  
高昌廟地方邇來沿街售賣鮮魚蔬菓各攤甚多因此垃圾堆積尤多茲爲該管警區張巡官查見昨特親出傳諭各攤基勿將污爛穢物隨地抛棄各備竹筐一只積儲垃圾如違干究一面責令清道夫勤加掃除云 
[拐匪拒捕擊傷巡警]  
浦東大團鎭福音堂收師在下頭甲地方佈道演講有婦人鍾王氏投請救援交地保留養通知家屬領回等情曾誌本報茲悉該婦至地保家即陳訴被拐情形拐匪爲王虎江張銀樓吳金奎等三名即經報告大團警局派警在瞿瑞生家内查獲正欲上前拘拿詎該另匪等各執兇械拒捕將某警頭顱擊破乘間脱逃僅獲王虎江一名連同瞿瑞生一併解局轉解南滙縣公署訊辦 
[賭徒拒傷華捕]  
近有一班流氓馬夫在公共租界梅白克路（即舊時張家浜）一千二百八十四號屋内日夜聚賭抽頭前日下午爲該管捕房八百九十四號華捕得悉入内調查致與該流氓等爭毆當被撕碎警服擊破頭顱一時流血不止二房東主婦人見已肇事即投新閘捕報告捕頭准飭中西包探協往查明即將受傷華捕送請醫院醫治並將與此案有關之馬夫方洪卿帶入捕房奉飭押候解送公共公廨訊究 
[翻砂廠内之兇劇]  
顧家宅大效翻砂廠翻砂匠及銅匠不知因何起釁前日雙方各糾多人手持兇器互相格關因翻砂匠人數過多致銅匠工頭陳永發身受刀傷三處銅匠黄永良胸背亦受刀傷二處吳阿小亦遭毆傷而以周玉生身受刀傷四處爲尤重當塲經人報告巡警分投拘拿當獲翻砂匠汪文發朱坤白朱金發等三人並起獲鐵棍一根餘均逃逸無蹤當將汪文發等連同受傷各人并送五區警署訊究當奉署長訊得此案全由該廠司賬陸逸春所引起當命巡警往傳詎陸抗不投質一而察得陳黄吳周四人受傷屬實惟周之傷勢較重先命發送灣生醫院醫治於昨午備文飭警將汪文發朱坤白朱金發等連同兇器押送地檢廳請辦陳永發等着自投該廳候質下午奉檢察官提案審問並騐明陳永發等受傷屬實惟尚無大碍諭着回去自醫汪文發等着分别收押候詣濟生醫院察看周玉生傷勢若何再行核辦鐵棍一根諭着存案 
[汽車傷人兩則]  
法租界愛多亞路於前夜一時許有蘇州一時許有蘇州人陶阿毛在路行走遇五百六十二號汽車駛來一時不及退避致遭撞倒受傷當由大自鳴鐘法捕房房三百六十一號華捕到來連同汽車帶入捕房由捕頭向汽車夫詰訊一過斥令取保退去候飭捕送受傷人往仁濟醫院醫痊所傷再核又昨日下午二時許有某號汽車駛經北四川路虬江路口撞倒婦人張宋氏跌傷頭部等處經北四川路捕房四百七十一號華捕前來抄錄汽車號碼另雇車送張宋氏往同仁醫院醫治一面歸報捕頭請究 
[揑名押産之請究]  
王省齋投上海地方廳具狀訴稱查滬城太平街地方前天生堂藥店房屋爲商人之産該店主葉星如前因虧欠倒閉人亦避匿無蹤查葉星如於該店未倒以前忽有洪緝熙王祖壽等將葉星如慈谿縣原籍房契二紙並上海二十八保三圖谷字圩二百七十三號户名姚耀春計則田一畝二分八釐田單一張冒揑商人之名向王文炳處抵借洋一百五十元所得之欵由彼等瓜分茲爲商人察破爲此來案稟控請求提究等情廳長據稟後即派警往傳各被告於本月三十一號到案候訊 
[類似酒排間者均不准開設]  
閘北虬江路一帶外國酒排間因營業不正當曾經中外士紳稟請松滬護軍使嚴重取締經何護軍吏迭次嚴令淞滬警察廳轉飭該管區署將各該酒排間一律禁閉嗣後永遠不准開設迭紀前報茲聞何護軍使近來接到閘北境内中外商人稟請開設茶館與番菜館跳舞場當以此等塲所表面均謂與酒排間性質不同實則類似酒排間之營業前已令行警廳詳查故續令警廳凡關於飯店番菜館跳舞塲等係酒排間變相者均不准開設云 
[冒取漆貨押一月]  
陳瑞昌號主陳東興昨投法公堂控歇夥湯阿慶於上月間至商人店中游玩爲由乘隙竊去摺子一扣後即至張同秦漆店冒取價值二十元零四角之生漆若干斤旋由該漆店主到來收欵始知冒取當經報告捕房飭緝未獲今始被商人遇見故特扭案請追又據張同泰主上堂證明實係湯阿慶到來取去等語詰之湯供民人祗向原告索取工資有之不敢竊摺冒取貨物餘供支吾中西官判以證明屬實豈能低賴着押西牢一個月以儆 
[羊顚瘋誤疑病斃]  
乞丐某叩前晚十一點時忽發羊顚瘋倒臥於法界前新街同富二弄口好事者疑已氣絶報告捕房電話通知同仁輔元堂飭夫拾送棺木到來收殮丐已更醒向東興里弄内飛奔逃逸仍將空材扛回堂中並由巡捕據情稟復捕房云 
[請緝捲逃婢女]  
愛多亞路四百七十八號門牌住户張王氏家前日走失婢女一口並被捲去衣飾昨由該氏投請老閘捕捕房飭探查緝矣 
[追獲攫取珠花之匪徒]  
廣西路福致里六十六號門牌妓院鴇婦李王氏前晚在笑舞臺觀劇回家約一時許行至馬路突來匪徒兩人將氏所揷珠花一朶攫取飛逃經氏嗚捕追獲二人一併帶入捕房經捕頭詰悉一名張干生一名毛申藩諭均押候禮拜二（即今日）解送公堂訊究 
[摸竊電車上搭客財物]  
王金全前晚在法商某號電車上摸竊搭客某甲衣袋内之皮夾一只内藏洋銀若干元適爲包探查見將王拘獲連同原贓一併帶入捕房昨送法公堂請究先由捕頭稟明前清並稱查得被告前曾犯案押逐出境有案可稽請爲核辦詰之王供認摸竊不諱中西官判王押西牢三個月以儆期滿仍永逐出租界 
[鉅值銀器被竊]  
前晚大沽路墳山路轉角一千二百七十四號門牌江逢治家被賊撬門入内竊去值洋三百餘元之銀器具等物昨晨察悉即開單報請老閘捕房飭探查緝矣 
[蘭路水龍間竣工]  
公共工部局在蘭路巡捕房隔壁建造水龍間瞭望臺一所已於上月初竣工所購皮帶龍頭以及抽水拆屋等汽車馬車亦均先後運到經救火會會長華特君配置妥貼添招中西救火隊員逐日操演純熟俾遇火警得以就近施救云 
[黄浦灘路搭蓋停車所]  
公共租界黄浦灘路自將路線展闊後該路中心點由工部局車務處雇匠搭蓋專停黄包車之所南起洋涇浜北訖白渡橋計有四五處之多其棚均係長形凡有空黄包車皆須魚貫停置棚内非遇雇主使喚不得擅拉空車沿途兜攬生意違則拘究按此舉本係車務處向來定章因黄包車夫拖拉空車在途行走例所不許必須遵照指定地點停止云 
[携帶烟豪之罰儆]  
梁仁芝日前手携料子烟膏一大罐行經法租界愛多亞路爲一百二十七號華捕查見以其形跡可疑當即上前查看實屬帶入捕房諭令交保出外候訊昨日傳至法公堂請究先由一百二十七號華捕上堂稟明前情詰之梁仁芝供此項料子烟膏實係送至正廣昌號餘供支吾中西官判梁罰洋三十元充公抄案之烟膏一併銷毁 
[小販未領捐照]  
王阿根前日在靜安寺路沿途喊賣食物被一百七十五號西捕查見以其未向工部局領取捐照將王帶入捕房稟明捕頭諭王存洋保出着赴公堂候示 
[誌謝]  
林修梅氏在湘中統軍多年近甫卸職鑒於現代軍事組織的謬誤欲從根本上加以救濟爰著（精神講話一斑）現已出版昨承惠贈一册又太倉唐忍菴君見北省奇災　成小説出售命名（苦命鴛鴦）所售書資悉以助賑書中叙途炎民之苦並附有災民慘狀圖意在動人惻隠之心昨亦承贈一册又商務書館贈第二百二十六期英語週刊及第七卷第三號婦女雜誌各一册又勸辦實業專使總公所贈勸業叢報第二期第三期各一册誌此併謝來函 
[永裕泰來函]  
昨閲貴報本埠新聞載有永裕泰洋貨號倒閉一則並東夥棄店避匿等云殊爲詫異竊敝號於前月中旬遷移至積福里内已經匝月况舊屋門首亦粘有遷移告白今貴報訪員傳聞之誤殊多失實於敝號名譽攸關故特馳函上達務希即爲更正並望登入來函欄内以明眞相是荷永裕泰啓十年三月二十九號 
[公福隆茶棧來函]  
閲本月二十七日報載旅滬徽屬茶商胡哲明洪仲煌洪有泉等發起組織公福隆新茶棧一節查此棧組織乃洪友泉合他友創辦與胡洪二君無涉合請將此信登來函欄内爲禱公福隆叩二月十九日 
[洪仲煌來函]  
昨閲報載新開公福隆茶棧一則内有嘿人合資組織之言公福隆之事鄙人始終未曾與聞報載實與事實不符用特專函聲明請即登入來函門内更正洪仲煌謹啓陽歷三月二十八日雜評二 
[三種之殺（訥）]  
近數日來可悲觀之事有三一曰自殺二曰暗殺三曰盜殺皆與國家社會至有關係者也周維新之自殺無論其爲病爲國事其身世大可悲也王文華之被暗殺有政治關係者也關子餘之被暗殺無政治關係而爲個人之怨也均爲近日罕見之事此外若文監師路之越貨殺人案霞飛路之攫鐲殺人案則見財起意皆爲尋常之盜案而已總之今日之中國政治則紊亂擾攘愈趨黑暗社會則民窮財盡賊民朋興此種種之殺乃爲必有之現象也吾故爲國家社會悲公布欄 
[上海地方審判廳]  
公示送達（全文在本屬揭示塲公布）第五三號（民一庭）一件吳盛發與李章生爲損壞私訴一案現本廳續定於四月五日上午十時爲審理日期仰原告人吳盛發依期到案候訊毋違特示有仰被傳人吳盛發准此第五四號一件林阿呌與馬張氏爲衣物控訴一案（决定主文）本件訴狀准予註銷本審訴訟費用歸探訴人負擔右仰受送達人馬張氏准此第五五號（民二庭）一件鄔炳琨與張才因欠租糾葛聲明發給支付命令一案（支付命令）被告張士才將所欠租洋十五元又訟費洋九角限令到五日内如數繳案給領倘逾限不繳又不來廳聲明異　定即依法執行仰即遵照毋違特此命令右命令被告張士才准此第五六號一件詹松山與詹文才因葬柩糾葛一案茲本廳復定於四月七日下午二時爲辯論日期仰受送逹人嚴守上開日時來廳候訊毋再延誤特此公示右仰被告詹文才知悉判决主文（民一庭）一件判决沈菊生與程裕林地蓮控訴一案主文本件控訴駁回本審訟費歸控訴人負擔（民二庭）一件判决陳鳳仙訴楊瑞馨因離婚涉訟一案主文原告人之請求駁回原告人應與被告人同居訟費歸原告人負擔一件判决周友珊與沈炎泞等因何復合同原狀涉訟一案主文原告人之請求駁回訟費歸原告人負擔一件决定周張氏與張陸氏因抛棺糾葛控訴一案主文本件控訴視爲撤回即予註銷批示一件錢阿華狀請飭傳由狀悉候傳朱雲慶來　訊奪此批一件唐王氏狀交欵洋由准交此批一件諸晋剛狀請函縣執行由狀悉候函請嘉定縣知事協助執行此批一件蔡舖臣狀交扣押費洋由准交此批一件陸祥生狀請交保由狀悉已於阮裕生保狀内批示矣仰即遵購此批一件顧鑑湯聲請抄錄由准抄此批一件吳善餘狀請執行並撤銷一部分由狀悉李水金應償部分准予註銷毛秋濤欠欵候傳案訊追此批一件賈長年狀請批示由狀悉本案已經判决確定賈松才自應遵判賠償勿庸多瀆此批一件王文炳狀請押追由狀悉准即傳案訊追此批一件魯　源狀領單據由准領此批一件李俞氏呈爲贅婿六生不法請示求備案由查閲來呈無須備案所請不准仰即知照此批一件戴　有狀保張鐘修由准保此批以上三月二十八日 
[上海地方檢察廳]  
批示盡　賓等狀悉候查明眞相再行核辦所請　雖照准此批倪寳榮狀悉案在偵查所讀保釋之處廳毋庸議此批孫志明狀悉案已判决仰即知照此批小李四狀悉候送控訴密核辦所請保釋之處應毋庸議此批聴昭禮狀悉此批孫福生狀悉案係互毆所請不准此批錢林氏狀悉候核辦此批榮錦棠狀悉此批宋羅氏狀悉迅即覓具妥保來廳將爾夫保外候訊此批沈　　悉所訴如果屬實仰即帶同爾女并檢齊被損各物來廳投騐聽候核辦此批曹伯賢所請不准此批以上三月二十八日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[破浪記（三）] [  天放]  
　　六日上午船過長崎自此以後船傍日本海岸而行時見遥山蒼翠烟霧籠罩風景殊佳人言長崎港内島嶼羅列若即若離如三神山之虚無縹緲風景尤勝惜此船不入港不得一見之矣　　八日晨五時半船中即鳴鑼催乘客起備海關醫生來查驗也余連日起甚遲是日不得不早起時天甫拂曉登甲板吸清晨空氣爽潔異常且得觀海上日出之景麗絶以攝影機攝二影時霧重甚船行絶慢時時鳴汽笛防來船相撞也八時後霧始漸散船停於港口有小汽艇鼓輪而來則日醫生至矣先至三等艙視察一週畢乃集頭等艙客於艙面分兩行相向而立醫生與船中執事從中步過應故事而已其人甚矮小蓄鬚形狀甚奇服裝又襤褸令人失笑船中西人雖羣立俟其查點而皆露一種輕蔑之色日本在政治上以其海陸軍之强英美諸國固不得不以平等待之至社會上交際上白人以天之驕子自居固未嘗以平等待日人也　　查騐畢十時船始傍岸因有王公使在船故中國駐日領事館遣人來接余輩一行凡二十人内西人二先乘人力車至領事館略坐片刻即乘汽車至車站赴東京日本交通機關殊完備東京横濱間有火車有電車每十數分鐘輒開一次余輩下車後即往昆谷公園是日正值開賽菊會及運動會均得一觀運動會無甚奇菊花則種類甚繁形狀色澤均佳絶有大如七寸徑盤者有小如豆者上海菊花會遠不及繼在松本樓午餐用日本菜價昻而味不佳餐畢乘汽車游行東京巿三小時至帝國旅館飲茶少息隨乘車返横濱回船七時矣筆記 
[醜女記] [  汪珠]  
　　有醜女者傳者不詳其姓氏因其醜甚故以醜女稱余循以醜女記焉其醜維何容不失其皓皓之白而瘰癧瘢滿眇一目兩耳大者比如葆蓋小者如附木之菌足跛背隆起若駝峰綜其一身位置罔不失宜直敎醜絶之亮妻涎女望而却步宜其待字閨中不計年矣惟女髫齡之初論事動關天下人益醜之然庸知醜其貌不醜其志哉會有好奇者委禽娶之壯膽揭巾亦不覺旋其踵曰以新婦容合王夜叉國女顔怍襲許婦語曰婦所缺者容内德顧未爽也噫女此言寗知壻醜女者安得盡如許允片言立折久之女廉得夫意强顔着粉朱竭盡人工終虧天質不得已言於夫曰夫花容以悦目鶯聲以怡耳然與宜家宜室之道奚補敢問婦德醜何損也夫狂笑曰醜之極偏語之奇遂去溺情聲色寖至破家亡身女痛極欲殉則桐棺誰買欲葬則竹簣難求泫然曰叔世下孤零安托不如鬻身葬夫傭而活有老媪貸微資瘞其夫載之歸至則一片花香兩行紅粉心知墮落惟飲泣媪已手鞭至女急陳曰役於母心甘之儘力承炊汲之煩弗辭顧浪作風流態是不習耳媪尚無言已聞笑聲作於屏間曰拚得大好容顔還道不慣風流縱儘肆風流也須俟盲眸子恰是嘉偶到耳媪失笑鞭指之入一室眞若待沾於盲者第選色來者肯以嫫醜當施研哉 
劇談 
[梨園拾聞（三）] [  毅]  
　　樊本兜攬人壽保險之掮客聞戚自受樊調停之後已保三千元壽險綠則保一千元樊於正月底復收綠爲寄子并爲綠料量身材贈以花緞棉馬褂棉袍各一襲作寄父覿面資報聲明謂綠於坐科時代并無寄父在外此事倘徴實雖近於滑稽而樊則誠難爲情矣或云樊之强爲人父實爲保護綠後日金錢起見因綠父現在借債度日已逹二萬金綠出科時將一一取償於綠樊届時當代抱不平云　　綠入大劇場陸爲之搜集名人之作爲之刊專集不日即苟能始終如一綠之爲綠誠未可限量也　　友人醒民爲捧白（白牡丹）捧翠（于翠花）二黨中健將對於綠亦嘗表示歡迎後因綠黨中因捧綠故論調中時時中傷白翠醒民遂亦反唇相譏甚謂綠實無喫戲飯之資格陸大恚揚言將效戚之掌黄面頰之故事施之於醒民醒民聞而大懼偶遇陸即遠避之此亦捧角家趣史也　　綠之呌座戲如寳蟾送酒嫦娥奔月紡棉花小放牛梅龍鎭花田錯等外尤以重編全本琵琶記及全部箱屍案兩劇爲傑作凡排演日莫不買滿座觀者均歎賞不置 
新聞拾遺 
[惜玉] [  鏡]  
　　淮陰王營地方昨（二十一日）有江湖賣藝女子年華二八姿首可人方其奏演馬術之際有好事者擲洋一元女就馬上三取而後得其父以女兒技疎鞭責觀客大不謂然中有鄉間團丁某甲尤動惜玉憐香之意趨前願以身代時有兵士王某者見之大怒某甲見勢不佳逃去嗣王詢知某爲團丁遂邀夥友多人羣至大共和茶社將王營保衛團總杜君痛打一頓並責令杜君交人聲勢洶洶百口莫辨刻杜君因頭部受傷最重口眼均腫起云 
[遺臭] [  筆花]  
　　閘北寳山路鴻興坊某宅昨晨被小竊偷去馬桶一個圖逃適被娘姨瞥見追趕上前將賊捉住某宅主人恨甚將賊兩手反綁跪在門外遂以所偷馬桶戴在頭上賊大呼求恕一時觀者如堵鼓掌大笑旋經旁人勸解約歷十餘分鐘始將馬桶除下而賊頭已污穢不堪亦可謂惡作劇矣 
小説 
[社會小説衆醉獨醒（二九九）] [  瞻廬]  
　　第四十六回曹詩翁痴想文苑傳賈太史謬附逸民篇這位劉邦平先生還在那裏候選候補正是棺材出了還在那裏討挽歌郎錢多分是一塲痴夢（同夢者大有人在）公館裏管家僕役雁行般的站立簇新的民國頭顱卻戴上一頂滿清的紅纓大帽主人劉邦平也不管人家當面奚落背後唾駡竟硬着頭皮老着臉蛋盡把甚麽紅頂花翖朝珠補掛没人顧問的關店底貨一古腦兒都穿戴起來牆壁上的喜幛密密層層張掛得不留罅縫四字標題無奇不有有的是（人天嘉偶）有的是（生死因緣）有的是（異路同心）有的是（相攸隔世）這些話頭都在可解不可解之間更有荒謬的竟把（陰鳳陽凰）（死鴛生鴦）的不通名詞也都凑合起來中間一副泥金堂對是前清太史公的手筆上聨（簫管齊鳴陰陽合律）下聨（人天異路和合同參）這位太史公又是省議會的議員兩項出身都不忍抛撇竟把死的資格活的資格一齊寫在上面道（賜進士出身翰林院編修浙江省議會議員山陰逸民賈夷齊拜譔）（陰陽結婚不可無此陰陽銜條之堂對）這天的結婚禮節男家主張用舊法女家主張用新法經那冰上人伍老夫子往來磋議才定了新舊合參的禮節好在今天的婚式本來是半陰半陽半生半死當然適用那半古半今半新半舊的禮節大媒伍青巖迎合主人翁的心理也向冷攤上覓得一個黄銅頂兒高高　起在幃帽上面大摇大擺在花廳上往來打轉地方紳士陸續前來賀喜他們强半都是科舉出身腦袋裏面滿滿的裝着許多天經地義聖經賢傳劉貢生一壁嗅鼻烟一壁大發議論道已嫁守寡易未嫁守貞難一部列女傳冰霜節操的寡婦吾見其人矣冰霜節操的貞婦未見其人也若柳女劉貞婦者有婦之名無婦之實劉郎死後别訂絲蘿此人情之常吾輩亦不得議其非而不圖立志堅决一至於斯也難矣難矣 
[餘瀋] [  紓]  
　　春風至春愁疊排之不能去苟蠢如鹿豕便少棖觸繼念人生枯菀原同一夢欣戚之念立時釋然顧雖氷釋而哀感之思旋復潮上於心因憶西哲有言人有生命即有煩惱蟬固能蜕人又烏能蜕者嗟乎人之軀殻直一深藏煩惱之皮囊耳 
 
 
 

Page 15

 
 
   
 
 

Page 16

 
 
常識 
[本增刊三次修正投稿簡則]  
（一）投稿本增刊者其材料除衛生道德法制經濟四項外持增雜錄一項仍以有關常識者爲限其有語涉攻計個人者恕不登載（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標願下（但署名不蓋章以不願取酬論）如登載一月後無人指摘其轉綠他稿者至隔月一日（陽曆）可即向本館取酬其取酬時之署名蓋章須與投稿時同　　（一）投稿者如不願取酬或不願將所署之名發表者請于原稿註明附函恕不作答　　（一）投稿登載時本增刊得酌量增删其字句　　（一）投稿不登載者原稿恕不發還　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　沈有乾君成功百訣茲經本館五版每册仍收回印本銀五分合銅元七枚外埠函購加費一分售書處本館營業部處寄售中華職業敎育社 
常評 
[説儉] [  老圃]  
　　昔孟德斯鳩論共和國民之道德三致意於儉非故作老生當談也誠以共和國之精神在平等有不可以示奢者奢則力求超越於衆乃君主政體貴族政體之精神非共和之精神也今人於喪事喜事必有鹵簿誇多鬭靡道爲之塞且大書基生前所得之榮典及乃祖乃父前朝所得之榮典此不啻自號於衆不願作共和之民藉曰爲共和之民固不願有此虚榮也世人皆言文明增進生活之程度亦增高此説似也然欲求生活程度之增高當先求人格之增高與其生活程度高而人格卑不如生活程度卑而人格高以言民國之官吏其生活之程度誠高於前然人格未能雀是或因所入不足以應生活之程度而大喪其人格官吏喪其人格於是乎有侵牟於是乎有賄賂於是乎納税愈多而國愈貧借債愈多而國愈貧卒爲破産之國乃知儉雖私德而影響於公德影響於國家孟德斯鳩之所言可謂老生者見不生常談者見不談矣而心醉歐風者猶不覺悟歐其衣歐其食歐其宫室歐其玩好且以此敎其子弟炫其親友萬物仰給於人而以中華之膏血易之以此言生活程度高則高矣然自殺之道也 
衛生 
[家庭衛生之維持] [  天鳥]  
　　吾友某君厭居室不潔構屋如西式起居悉倣歐美人一日余詣訪之謂余曰試觀余之室只有不如西人所居之潔凈其故實在於僕從蓋傭於西人則勤操工作傭於吾人則懶於打掃同事其主而服從之性有異良可歎息 
　　越數年余應西人李卻氏之招爲其子診疾旁晚踵其第見一西婦白巾纒首圍裙束腰方事灑掃一手持帚一手執布以拭物見余至則遽釋其所手持之物迓余入室李卻君出而介紹曰此即拙荆性喜躬親灑掃請勿視爲女僕余始與之爲禮果見其居室不染一塵贊美無已 
　　猶憶昔在美洲訪史底瓦君時其夫人盛服而坐而史君則努力整理斗室謂余曰余因佳賓將至不憚一身兼僕務絶塵埃試觀此室合於衛生否余心佩而稱謝之 
　　李卻治商積貲纍纍其夫人尚勤勞不惓史底瓦者巿政廳之衛生顧問亦絶無驕奢氣象宜乎居室之整潔矣因此憶某君責備僕役之言實爲未得其當家庭衛生之實施在於主婦與主人之協力不當專責僕役况近今德謨克西拉主義方在推行人人俱宜服務安得以主僕階級之見横梗胸中不務自治乎 
　　屋宇固無論西式與中式俱可使之潔凈居室亦無論廣狹與精粗俱可使之合於衛生但須居室者勤於自治毋憚操勞耳若謂屋小而不能使潔凈試觀矮人所居房屋低小如棚舉手可及其椽而明窗凈几儼然不染塵垢是在維持衛生者之日習勤勞也 
　　家庭衛生所包括之事不僅打掃而已然維持方法在在須躬自踐行庶乎有效故述打掃以見一斑 
道德叢話 
[我所希望之少年] [  蔡俊夫]  
　　（一）活潑潑之少年暮氣深沉之中國須有活潑潑之少年以救之少年如龍如飛龍少年如虎如活虎少年如朝霞五光十色照遍寰區少年如春之花燦爛堆錦泻染自由世界迂腐守舊者老成暮氣者皆當退避三舍 
　　（二）清清白白之少年昏天黑地之中國須有清清白白之少年以救之不染何種色采不犯何種惡習不植黨以營私不爭權而奪利不蠅營狗苟以取祿位不爲虎作倀以賣國權不爲一人一黨作走狗以助桀爲虐不爲傖父惡奴作轎夫以率獸食人保持清清白白之躬如仙露发明珠以光潤於大地彼腥臭之惡魔見之當自慚形穢　　　（三）堅强不屈之少年少年中國全仗少年撑勵其精神鼓其熱力以與國内國外之惡魔戰能奮門能犧牲不爲魔力所誘惑不爲惡空氣所軟化百鍊鋼不作繞指柔我心匪石不可轉我心匪蓆不可卷富貴不淫貧賤不移威武不屈耿耿如明星堅强如鐵石歷久不渝之死靡他蠢彼惡魔終當降伏於麾下（乙種酬）經濟 
[如何籌劃兒女敎育費] [  曹聚仁]  
　　中國人根據（不孝有三無後爲大）八個大字急急忙忙在未成熟時期完了婚嫁年滿二十便已兒女成行這些孱弱兒女出世以後他的父母養他都不夠怎能教他好好兒的青年都因未受教育墮落不堪好好兒的社會也因份子腐敗糟得不成樣我們對於青年這些應引爲前車以後須想到怎樣做父母也須想起怎樣籌劃兒女教育費 
　　兒女教育費底籌劃照我個人底意見有下列幾種 
　　（一）月積法 
　　（甲）小家庭青年一到能夠獨立生活每月從薪俸項下劃出二十分之一作兒女教育費這費或存儲銀行或購買股票總須生利多而提取便 
　　（乙）大家族嬰兒墮地做家長的就把他教育費列入預計表每月存儲二元十年以後便可得三百元左右 
　　（二）置産法 
　　（甲）林木松杉用度日廣他底生長也很快做父母的能夠於兒童生出後植起一千株松杉滿十五年至少值千元以上 
　　（乙）田地山谷中人便於植林巿鎭中人却須從田地着想據我預算起來每家能給二畝田作一兒或一女的教育費便已夠了（乙種酬） 
社會常識 
[改造社會要從科學上起] [  孫驤霆]  
　　現在我們談到（社會問題）就是要（改造）諸位要知道（改造社會）究竟從什麽地方入手呢就是要從（科學）上入手因爲社會上的人包括士農工商而士農工商之不發達實在由於（科學）上的知識没有普及的緣故譬如爲士的人終日埋頭窗下拿住一枝秃筆在那裏裝模作樣研究那一種無價值的死文章什麽農業呀工業呀商業呀他是絶不屑於談論的近來學校擴充了這些少數的讀書人才知道（科學）是重要的功課是人人必具的常識又如農工商三者互有連帶的關係農業不興製造就乏原料了商業不興物品就無銷路了所以現在的實業家和敎育家竭力提倡（科學主義）以爲（改造社會的第一步）這眞正是救國的唯一妙法　　照中國現在的社會情形看來除了那少數的讀書人得到（科學）知識而外其餘的農工商都是没有（科學）知識的這就是農工商業不發達的原因諸位同胞呀可知道農工商業都是根據（科學）的嗎若是不根據（科學）怎麽樣能夠發展呢大慨農工商業就是（科學）上的應用其實（科學）就是發展農工商業的根基所以學習農工商業的人必定先要研究（科學）科學一天不發達農工商業是不能發展的社會也是不能改造的所以這個（科學主義）可算是（改造社會）的利器打破（神權）的急先鋒　　我盼望我們中國的人但是學習農工商業的人應當研究（科學）就是凡爲國民的人無論男女老少都應當有（科學）的常識然後農工商業就可以發達了社會也就可以改造了還怕我們中國不能夠同歐美並稱嗎（乙種酬） 
家庭常識 
[體温計之用法] [  玄甫]  
　　體温計乃是檢查吾人體温高下的一種儀器如醫生如看護婦是都應人手一具的但我以爲吾人居家亦不可不各備一具因爲有了體温計明白了他的用法那末譬如家人一旦有病在未曾請醫以先要知道這病人有寒熱無寒熱熱度利害不利害便可把體温計來檢查了體温計通常用的爲攝氏華氏二種英美派的醫生用華氏的居多日本派德國派皆用攝氏人身的體温無冬無夏常在攝氏三十七度華氏九十八度的光景過此便有寒熱了量體温的法兒可把體温計有水銀柱的一端放在舌底下面將唇閉住不可咬緊過少許時候取出（按體温計因感熱有遲速的不同故有半分鐘一分鐘等的區别半分鐘體温計即是放在口内半分鐘熱度已經可以確定餘可類推）看那水銀線升至何度便可證明有熱無熱倘使過了攝氏三十八度或華氏百度那末熱度甚高恐成大病延醫診治是萬不可緩的量時宜先察體温計中的水銀線指在何處假使超過體温雖量亦不準確可握住其一端向空處數揮待度數降下然後再量量過後宜用棉花等蘸酒精或石炭酸水將病人含在口中的一部份輕輕揩過後再藏好這是防病人不潔的吐涎要傳染别人故不可不如此消毒的又神志糢糊的病人尚在襁褓的嬰兒檢查體温只可放在腋窩下較爲穏妥若含在口内恐有咬斷水銀柱的危險這亦不可不注意的（乙種酬） 
農業常識 
[天然水車之新發明] [  仲安]  
　　邇來榖價騰昻幾有米珠之象其原因雖由奸商之舞弊實以農民蒔榖太艱有以致之嘗見東原桔橰西畝傴僂炎炙肌膚汗滴禾土苦何如之鄙人有鑒於此茲據虹汲之理製成一種水車不藉機械不用人力安置河畔而田水盈盈矣　　一定名天然水車以其利用天然也　　二構造等容長桶二個高三尺徑一尺五寸此二桶聨以　　二管管長一尺徑四寸其位置上下相距一尺一桶桶側之最上部通長一丈二尺之管下達河中其徑亦四寸他桶之最低部亦闢徑四寸之管通田中其長可任意每桶之頂各開一口徑三寸　　三試用密閉兩端管口從桶頂注水逮滿然後緊塞桶頂之孔勿使稍有孔隙而啓管端之閉則水自河流入長客而由桶流出滔滔不絶矣　　四説明設桶與長管相接處爲最高此處所受長管内之壓力爲大氣壓力减長管内液柱之得（大氣壓力雖施於水面然據巴司開之原理液體一部分受壓力不變其大小傳達於各部）其所受桶内之壓力爲大氣壓力减二桶内液柱之重之和但長管内液柱之重爲１２×丌×１＝４８丌而兩桶内液柱之重之和爲２（３×１５丌×１）＝９０丌則長管内之壓力大於桶内之壓力故能使水由河流入田中此車構造甚簡所費甚微而使用極便於農民之蒔榖不無小補今呈鄉咸仿此實行恐未偏知故特述之如此（乙種酬） 
 
