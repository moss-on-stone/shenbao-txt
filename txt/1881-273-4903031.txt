# 1881 - 273 - 4903031

 

Page 1

 
 
[知法犯法解]  
　　知法犯法常言也當言則何必復爲之解所以復爲之解者　　常言而　　新解故也然則新解安在乎余　因見昨報有法官遞解一則而忽若有　焉曰法官知法者也至於私雕假印摘騙得財分　不均忿爭於官長之前以自取遞解之辱則犯法矣是卽知法犯法之新解也顧法官之所如者道法也法官之所犯者王法也道法與王法法有不同則雖知法而仍與不知者等又何怪其犯法乎不知惟其但知道法而不知王法所以易於犯法法雖有異而理　無異固不得因其知法而恕其犯法也道教之與佛教皆爲儒教之蠧然自古及今數千年二數之屢興屢廢而卒不能絕者以其時有高人托跡其中深通二教之法而又凛遵王法初不敢恃異教而犯王章故雖有聖主賢臣深惡二氏而亦優容之不與屏絕而延至今日則愈趨愈下佛教之壞法亂正已不待言卽道教之中其能祖清淨無爲之教守黃庭道德之經者更不復見卽如江西龍虎山張眞人爲道教之正宗受歴代之封號世世相傳迄今已數十代其手下法官亦復不少而究之其所守者何道其所　者何術終亦不得而知憶昔在蘇時曾與眞人之徒晤詢以眞人之修持若何則亦不殊於常人詢以符太之靈騐則云道家之符猶官府之告示民間或苦於惡丐强索硬討則請官府給一告示以資彈壓其告示底稿則由書辦錄送而實以印盖之見者乃有所畏惲而不敢肆眞人之符亦猶是也鎭宅之符猶彈壓之告示也符則法官書之猶書辦之送稿也印則眞人盖之犹官府之印示也其有孱弱之辈　官府出有告示望望然去之不敢復　其狡而頑者以爲此不过嚇人之故智官府之具文仍復蠢然肆擾　無所是懼則必將稟請官府出差捉人其尤橫者更復拒插則必将会營捕捉而後已此正如眞人之符或有不靈則將再爲請命　神將以捉之幽明雖殊其理一也余聞其語亦似近理但其所請遣神將以捉怪之說則究未之信也今揚州遞解之法官其亦知此理也乎前者本埠亦有羽士投控公堂與花烟館中妓女互訐一事以方外道流而擊情花柳已屬可異又復不知韜匿而靦然自言於公堂之上一似不足爲異也彼其人不獨不知王法並且不知道法矣道家以清淨爲宗近乎楊子爲我之說符水治病遣神驅怪巳非道教之正而况公然狎妓則自沈於慾海又豈能超出於紅塵耶今揚州之法官則以　印冒託箕斂得錢分拆不勻以至互相攻訐其情節似與上海之羽士不同抑知一則以誆騙而得財一則以被騙而失財而其控訴於官之心則皆爲財也以清淨爲宗者而顧臨財汲汲若是乎說者福法官之缺其值頗易有費至數千金而始得缺者彼既耗財於前安得不取償於後其設法箕斂以　飛蚨之返固亦無足深怪惟合謀行騙而以一時之不忿遽自傾囊倒篋直貢於官府之前又何大胆若是豈自恃爲方外之人王法所不能　耶夫教雖自異而同在　中朝覆幬之中斷不能自外生成顯然玩法苟當搜出假印盡得眞情之後卽執法從事竟以王法繩之吾恐有法者亦必至於無法幸而府縣相商綱　三面以爲不便刑訊隨與遞解聽天師及江西地方官辦理而法官猶得返其故里或可於中途再施妙法以期倖免於國法然而其不法之實情則已有不可掩飾者未識天師及江西地方官又將何法以處之也 
[恭錄　諭旨]  
　　○八月初七日奉　旨巡視東城事務着阿彥泰去欽此同日奉　旨巡視西城事務着莫　　額去欽此同日奉　旨舒璧補授禮科掌印給事中欽此 
[温郡戒嚴]  
　　○晉源報言接到十二日甯波來信云台匪黃金滿擾亂一節刻下温州官憲均有戒心恐衙役等衆不可深恃故有小呂宋人五名乘坐招商局永寍輪船前往温處道衙門充當兵丁以資保衛據云聞温处道曾有公文至上海日斯巴尼亚領事官處請此五人領事官覆稱此五人者用以保护道憲亦無不可惟不得令具出職道憲允之故五人前往温州以作道署之護衛云入中又言因温州亂信故寗郡刻又發兵輪船一艘前往勦辦該船至舟山停泊俟兩小輪船到來卽當前進水師兵弁均在船內更有中國砲船數隻一同前往或可大申天討　宵小無從抗拒也又云葉遊戎陣亡之後其妾　在寍郡得　之下痛不欲生卽吞阿芙蓉膏欲以身殉後經諸人知覺趕緊灌救將　膏吐出不致斃命然其志之烈亦可概見矣 
[淡水地震]  
　　○本月初三日早上八點鐘廈門地農西報載之亦未言情形若何又得淡水信息言淡水地方向來常有地震居人習以爲常亦不爲意至本月初三日之震殊異尋當據云惟十四年以前曾經大震此次情形頗與相同是日天色昏暗雨勢滂沱恐有暴風之患無何海水簸　不定地忽大震約有二分時屋宇軋軋作響勢極危險人皆爭奔而出相顧無色聞淡水內地房屋倒坍不少居民遭壓斃命者甚多盖非常之灾也 
[宜昌閱武]  
　　○初七日宜昌來信云初四日兩湖督憲李小荃制軍前赴宜昌閱兵其官船用小輪船三艘前引文武官弁均在碼頭恭迂宜昌城內極形熱鬧初五印閱橾至初六卽啓節言旋其開操之時旗幟鮮明璀璨奪目惟兵丁所用仍屬中國鳥　並無洋鎗又有刀矛弓矢等物恐此時此種兵器未必適用也以上由晉源報譯出 
[進香紀盛]  
　　○江垣許眞君廟香火甚盛靈應奉著而其俗例進香則以八月爲大汎外府縣不遠千百里而至者自中元後日有數起其人數多者一起至一二百人舟車並進男婦偕來不憚跋涉之勞遑計花銷之大蓋其沿途一應用度皆較常人倍貴咸目之曰仙客而萬壽宮內食物香燭及各貨攤價亦比常時懸絕實惟於此卜收成焉玆於日前巳見陸績而至行李不絕於途聞今歲天既晴　就近又皆　稔成象富更異常熱鬧惟本城之進香者則又舍近求遠以離省四十里之西山爲仙靈發跡之所羣趨而就之故該處香火竟不亞於省垣云 
[防患宜早]  
　　○南昌數月來雨少晴多茲更風燥物乾火燭之警已見其漸計自上月二十後至今據聞貢院後樟樹下輕訓書院側有數處幾致燎原幸俱隨時撲滅惟端倪巳露所宜先事預防按去歲被災各街市事後莫不踴躍添置清平水桶口夕不遺餘力灌注盈滿本報卽巳慮其不能持久蓋人情始勤終惰安則忘危大抵然也刻下 
 
 

Page 2

 
 
果乾涸破敗十存三四而已然必待事後始爲無益之張皇奚如及時籌備之有益耶當事者其亦思及此乎 
[姦犯絞决]  
　　○江右於前月十九日早七點鐘時絞决犯人兩名於飛沙洲上一男子年四旬餘而目　黑短髪蓬鬆宛如地獄變相一婦人較少惟監禁日久亦覺摧殘不堪至所犯則卽秋審案內之彭澤張氏姊妹事茲所决者乃姦夫與該姊其妹則以害死親夫罪尚不止於絞故未一同行刑云 
[被拐計脫]  
　　○蘇齊門外某姓女年十四五歲雖生長蓬門而秀骨姍姍頗饒姿至一日入城買線不歸尋無蹤跡越數日始由其母舅送還則已人在舟中不　將任他所矣初女之被拐也以街市二又肩摩轂擊迷途惘惘不知所向有老嫗見而扶之且曰女孩兒家不宜踽踽獨行幸遇老身不然無賴可畏也女感　謝並乞指迷嫗曰子家不遠今巳薄瞑暫宿　宵明日送汝歸亦何不可女諾之至則嫗引女入室扃門鍵戶不令揚聲女始知已受牢籠卽亦不驚及睡嫗謂女曰子觀汝絕世風姿抑屈蓬蒿嫁得販夫牧豎豈不骯髒一生盍從吾遊五陵年少支取由心也女故嗟嘆曰儂固命薄幼爲童媳婿既蠢陋翁姑尤暴戾舍此他謀固其所願第恐不合時妝效顰見誚若得徐恢眼界揣摩眉樣應不至桃李笑人嫗大喜曰此眞奇貨可居者女曰不然子有表姊姿色十倍於子亦以所適非人久欲昆琶別抱密約多時未得其便盍偕子說而出之子亦有伴汝爲傭嫗譌稱其母病也者只須一葉扁舟西施可載矣嫗信不疑詢其任址果搭舟偕女同往登岸入門則不見佳人乃見男子肩闊身頎鬚髯如戟蓋女之母舅也女歴訴緣由舅怒詈嫗立時縛起以鄉人不願見官毆而逐之日來拐騙水販之類似此完璧而歸者實所難得茍非智慧過人善於應變其不墮入籓溷者幾希惟該嫗得脫法網深爲惜之 
[地根復多]  
　　○蘇郡各處地棍前經譚護撫飭令保甲各局嚴拿懲辦此風巳　乃日來淤手好閒之輩仍在茶坊酒肆三五成羣雖城內末敢肆無忌憚而城外各處往往遇事生風欺侮鄉愚訛食訛錢不一而足若不早與懲創恐莠民互相效尤而良民不勝受累矣 
[施醫送藥]  
　　○寍波近有紳董陳廷然等因見貧苦編氓偶一抱病醫藥無資情實可憫因集同人商議就景賢義舉內創立醫堂名曰敬脩延內外科及兒科等名醫兾收厥效一切膏藥丸散及飲片皆可施送輪派紳董一人每日到堂監督按候限時認眞診治所需經費現當試辦之初由該董籌撥湊集俟有成效再行呈請勸捐巳擇於八月初十日開辦又恐赴診者擁擠爭先藉端滋事仿照省據同善堂施醫章程酌擬規條開摺禀縣請示以垂久遠此亦向所未有之善舉也 
[派董脩示]  
　　○寍波府正堂宗爲示諭趕脩梅墟塘事照得梅墟塘屏障鹹潮爲東鄉田禾命脉攸關年久失修坍塌過甚前經本府委張縣丞等詣勘除暫可緩修之外計有急應赶修者四十五六段按照刊碑縣志某段歸某都某圖承修向有定章計一圖所管不過數丈若不赶緊修整設有鹹潮灌人所關非細其已札縣諭飭各圖董事赶緊備辦已報開工及詣看興工者原已不少而尚未能一律赶辦本府查各董遠在各鄕而塘在梅墟官在郡城必須各有聯絡公事力能順手應卽以向住梅墟之孫薇坪王勳南爲駐塘總董凡各鄉董之赴梅墟量工興匠者均責成該二董照料會商又以向在江東經營之監生王丙南卽永煊陳允平爲駐郡總董凡各鄉董或須來郡禀報開工或須見官請示諸事均責成該二董照料指引至於各圖董事先就本府所知者諭飭趕辦其本府所未及知者或由總董舉保或本人來郡禀報開工再行補諭除札委鄞縣張縣丞時常赴工催辦外令將應修工叚開列出示曉諭爲此示仰後開各都　殷耆紳董知悉速赴梅墟塘看明碑刻將應修叚落卽速詣塘看量照定章集貲興辦梅墟各事卽與孫　坪于勸南會商來郡禀報各事卽赴王內南陳允平處指赴或徑赴縣丞衙門商辦請示亦可切毋遲誤特示 
[商民感德]  
　　○昨接烟台來信知本年七巧日山東福山縣紳耆等公備萬各旗傘　送總統海防各營王靜海軍門鈴轅盖以自去秋以來所有防海馬步各營駐紥烟台等處與華洋商賈從無衅端是以鄉鎭民人相安無事特藉是以申感謝耳是日紳耆約有數百人皆衣冠排列軍門卽犒以酒食人皆醉飽而歸云 
[枷犯遊街]  
　　○搶火之犯罪律甚嚴杭州上城大街本月初三日有枷犯遊街由地保捐牌嗚鐘且行且喚後則數巡丁隨之聞係祠堂巷搶火之犯緣其槍取玉器店皮箱一只計值數千寄諸打鋼巷某姓家箱中有翠簪一支價值百餘金後以洋三十元賣與過軍橋某公館遂致爲保甲局所知當卽飭役及巡兵等拿人起贓於是照例重辦遊街示衆云 
[得雨驟凉]  
　　皖垣疉求雨澤已列前報前月念三日起連日陰雨田原沾足晚稻雜糧等皆可無碍惟天氣從此日漸寒凉居民易萬而棉未免轉變太驟猶恐植物受傷云 
[佳節停公]  
　　○今日係中秋令節會審公堂循例知照捕房停辦公事一日云 
[銷待查]  
　　○英公堂據包探陳阿九禀稱汪晉白家失竊白　二包並衣帽等件緝獲竊犯王阿福搜得原贓小帽　其白　據云巳托婦人劉張氏售去伊祗得徉八元因到該氏家盤間不認當在其房中搜得白蠟包上所繫之牌號帋條今爲一併送案請究汪供與同並稱被賊穴壁行竊其白蠟值洋四十元此織條的係原物竊犯王阿福則稱行竊是實至白蠟確交劉張氏變賣伊祗給我洋八元劉張氏供與王阿福固係相識曾向我借洋半元不允故今挾嫌誣扳實未代爲銷贓伊同包探到來不知如何搜出字條求賜明察陳太守得供之下飭將王阿福劉張氏分別管押俟查明是否劉張氏銷贓再行究辦 
[減償賈價]  
　　○前報列失表查得一節昨英公堂據美商沙司投案禀稱去年夏間在虹口河中泅水失去金表當報捕房查緝無蹤茲在法租界蔡乾豐舊貨灘上認見原表卽將表及蔡一併交法捕房移送到案此表上有我名字請察蔡則仍執如前並稱同昌當夥陸老四現在蘇州探得節後便來容俟邀同投質陳太守商之哲旙譯以沙司因疎忽致失而蔡則出洋二十五元買之衡情酌斷令沙司減償祭洋十元表給沙司領去沙避開斷卽繳洋十元蔡又稱奉斷減償不敢有違然我有來歴可憑根究俟陸老四來滬尙求爲追出吃虧之洋太守謂陸姓到時司向理說如理說不明准子投訢云 
[拐案俟究]  
　　○七月初五日所列控被拐女一案嗣經法公堂傳到見證人等疉次審訊亦均隨時登錄被告等因無實據彼此推諉雖原告李張氏供稱訪由沈富林船戶送往而其詩該船戶亦未返申故翁太守諭恃船戶到申邀同投質再爲訊理飭將被告陸陳氏卽阿二交保在案事懸兩月餘矣前日沈富林船抵申經原告李張氏偵知往尋得見同至茶肆盤詰沈富林謂我爲船戶無論何人雇船祗要有錢各處俱往並無不合詰其六月間有婦人及一十四五歲之女孩載往伺處並何人喚船沈答稱此次係兩婦三男及女郞一人雇到蘇州下船之後 
 
 

Page 3

 
 
一肥胖婦人復行上岸謂伊不往蘇城此婦住於八仙橋左近烟館中於是李張民鳴報捕房同　帶船戶至八仙橋烟館拘得該婦土周氏昨解公堂訊究翁太守詰之船戶沈富林船夥胡得林據供我船停於本埠城河浜紫來街口六月初六日有一人名阿二者不知其姓仝王周氏至來喚船稱往蘇州我因素不認識詰其住址則稱　八仙橋卽同之到家故知其所當晚開船三日到蘇停泊一日復出滸關開往無錫住有三天重回蘇州再住於船三天彼等方始上岸太守詰其同去之男人司知名姓到蘇後在何處上岸同知到何等人家沈富杯稱同去三人一名阿二一名小紅一姓朱在黃　坊橋上岸至玄妙觀前王周氏親串唐姓家內翁太守又問可知其家作何生意答稱不知我不過向王周氏索舟資故去翁太守問畢調王周氏彼等之言聽明否王周氏供稱我向在八仙橋開煙館祗因虧本將店盤與他人自行回蘇實情　癮在蘇典質一空無奈復來上海去時不過趁彼船隻一切均不知情亦無唐姓親戚不能誣扳他人太守間女郞現在何處答稱　沈富林船送去詰沈當有下落太守謂爾自供趁其船隻則同船曾否見有女子且同船係何等人王周氏答稱阿二　亦在船太守飭將王周氏管押沈實林　得林兩人案尙未定亦要緊之人着交船埠頭作保以便臨審傳質待下期將阿二等提至再訊 
[光緒七年八月初三日京報全錄]  
　　宮門抄○發抄　旨五道○恭親王等　奏爲遵　旨　議嚴肅門禁緣由覆陳摺子○八月初三日理藩院　儀　光祿寺正白旗值日無引　見○西安將軍恒訓假滿請　安並請　訓○果公恩公各謝桃乾清門　恩○誠端致祭明陵請　訓○前任粵海關監督俊啓到京請　安○邵亨　因伊子以內用謝　恩○塵麟請假十日○召見軍機○發抄　　鐘麟奏謂准捐建陣亡訓導彭兆梨等專祠奉　旨着照所請該部知道欽此○又六年春夏季收支釐捐數目奉　旨戶部知道單併發欽此○又　襲世職奉　旨兵部議奏片併發欽此○又候選　金福曾兼襲世職奉　旨覧欽此○又試用道魏汝弼等期滿甄別奉　旨吏部知道欽此○○臣奕訢等謹　奏爲遵　旨會議覆陳仰祈　聖鑒事光緒七年七月十六日內閣抄出奉　上諭內閣學士寶廷奏門禁宜嚴詳稽舊例酌議章程一摺另片奏蹕路經由未能嚴肅等語着御前大巨軍機大臣內務府大臣前鋒統領護軍統領會同安議具奏欽此欽遵臣等公同會議查原奏內稱由於俸餉不足不能整頓前鋒護軍官兵困苦已極費用不敷值班遂難免侵吞缺額方今庫欵固屬支絀而前鋒護軍額不甚多似可量加不能合　徧加當於海日值班官兵酌加公費務使足數值班用度不許絲毫减扣　天子禁兵非他謍可比獨優不嫌偏也費用　足乃可整頓矣一節查前鋒護軍官兵　紫禁城內係廂黃正黃正白三旗官兵輪流值班均由　景運門進班之統領督率印務章京司鑰長按照報單不時嚴察其　紫禁城外圜係正紅廂白廂紅正藍廂監五旗宮兵輪流值班均由出班之統領於合門後率領　闕左門值班之司鑰長按照報單嚴查不准一名空悮倘有空悮立卽懲辦不貨其前鋒護軍官兵等雖形困苦尚無侵吞缺額等弊查　紫禁城內各門值班官每員每日例領口分銀四分兵每名每日例領口分銀三分以作鹽　之需每月由內務府廣儲司支領官兵每員名每日領米八合係由內務府官三倉支領此定例也嗣於咸豐三年十一月內務府因庫存銀兩不敷按照每銀一兩折入錢四千以致不數用度復於同治七年七月恭奉　恩旨仍放實銀並將外圍值班之官兵一體添給口分實銀由戶部支領毋庸添給米石等因欽此欽遵在案茲據寶姓奏請酌加公費自係爲體恤兵艱起見應如何酌量加增之處請　飭下戶郃內務府妥議具奏　一原奏內稱由於事權不一不能整頓前鋒護軍統領十人每日輪值內務府復有護車統領位均權分無所統屬互相推諉安能實力整頓且官僅　職二品末甚尊崇禁門山入外而王公內而太監多所瞻顧詎敢嚴察擬請　特簡親信公忠王大臣一二人總司門禁諸事一節出自　聖明　鑒非臣下所敢擬請查內務府護軍營值班官兵均歸　景運門進班之統領統轄且內務府護軍統領係三品職　並不位均懽分無所統屬　一原奏內稱例載　國初定　紫禁城門密邇　宮殿百官執事人等不得擅行出入等語又凡內閣及各部院衙門堂司官以至內務府官員等均將姓名所隸旂分佐領內管領造具細冊咨送登於版籍工匠夫役人等由本管衙門給火印腰牌書寫姓名持爲符騐又每門設紅杖各二有不報名擅人者撻之又其鬥籍無名及不帶腰牌溷入者送刑部治罪各等語一節應卽照該學士所奏再行嚴申臣等酌擬所有　禁城內各衙門各等處均有蘇拉廚役若干名及太監所管各等處他坦蘇拉廚役若干名均擬請由該管各衙門名等處速卽造具　貫年親姓名細册咨行內務府全行一體發給添給腰牌並知照　景運門以歸一律嚴察如有更蘇拉廚役隨時知照以杜借帶腰牌冒充等弊其腰牌仍由內務府按照例限更換以憑察核　一原奏內稱例又載　禁城以內凡用夫匠人等面印圖記帶領出入又民夫亦不准太監人等擅行帶入各處交網銀兩恭進　貢物祗准抬至　禁門以內掃雪步甲一體給與腰牌各等語應由內務府步軍統領衙門嚴飭所屬一體稟遵　一原奏內稱嘉慶十六年軍機大臣等會議門禁所奉　聖諭尤當敬謹遵守各條一節自當恪遵　成憲各盡厥職惟因年分較遠間有未能深悉者此後惟當剴切嚴申遵守　一原奏內稱各衙門引　見人員值日加班一切富差人員應由本衙門前一二日咨行值班護軍統領開明銜名數目以便察核除堂官外每員給印文一紙入門時隨本身職名交納值班章京收執察騐放入出時自取在京請訓請　安謝　恩各員均於前一日由本衙門咨明值班護軍統領上封事者亦當自帶職名到門交納併外來請　安請　訓謝　恩人員亦當俻帶印文到門交納各條查　來各衙門遇有帶領引　見及值日加班　事之期當差官員俱隨帶各該衙門印片一張　明　　奏事件及引　見人排數目呈遞奏事處各門盤察時卽以此照騐其尋常進內當差人員並未每員均給印文其京外請　安誚　訓謝　恩之員亦均未備帶印文到門交納今該學十所奏係因嚴密起見詳加酌核凡進內奏事以及請　安謝　恩各員緩急不一以有難以預定者若皆非持有印文不准擅入恐致貽悮擬請除各項引　見值日加班一切當差人員仍按向章飭令隨帶該衙門印片註明銜名人數察騐放入外其餘奏事以及請　安請　訓謝　恩人員均令自帶職名到門交納由值班章京察騐放入出時仍令自行取回以免牽洇　一原奏內稱王公官員等各有應出入之門近年則皆由　景連門　隆宗門出入一旦使依舊例不但人情不便且天未明時門多亦難稽查似可變通仍准由　景運門　隆宗門出入以便稽查臣等酌擬應照該學士所奏以歸簡易　一原奏內稱是年所議隨帶人數乃隨入　景運門　隆宗門當差者僕從未爲指明查舊例太嚴後又未免太寬文職七品竟准隨帶二人擬酌中定爲除王公外一二品許帶四人文職京堂武職三品許帶二人其餘止許帶一人入　禁城門時將所帶人名開單報門隨身帶入各依例准至之　停止如有違者照例責處一節查所　進內當差者除王公外其餘文武大臣官員僕從人等向來皆准隨至　景連門　隆宗門以外卽行停止其文武大員向准於所管衙門隨帶筆帖式驍騎校前鋒校護軍校藍翎長等官一二人進內聽差擬請此後文武大員進內有差者卽將所帶官弁均令開寫職名到門　　以便盤察　一原奏內稱太監原不准私出近來未免隨意出入甚或隨意將親屬帶入並聞各有僕役隨意出入護軍統領因太監係 
 
 

Page 4

 
 
宮中當差之人遂任其往來不敢稽察從此流弊滋多不堪設想嘉慶十八年之事可爲鑒戒欲嚴門禁必先嚴查太監否則斷不能嚴擬請嚴飭內務府嗣後太需無故不准私出　禁城其奉有差使而出者必須給與執照以免假託令內務府添造有印執照上書有差外出四字若于張分交各　宮如有差使付與執照到門騐明放出將姓名登藉婦時騐明放入不准多帶一人無執照者卽係私出拿交內務府其告假外出者則由內務府轉行　景運門傳知各門放出歸時騐明放入不准多帶一人如有徇隱私放者官叅處兵責革其告假則由總管太監將姓名緣由限期行知內務府仍富敬遵乾隆四年　聖諭不得過一日兩日免至在外生事　宮中遇有零星沽計放匠修整當敬道嘉慶十年　聖諭毋許太監任意傳喚以照嚴肅此輩多莠少良擅作威福時有　嚴旨飭禁護軍統　尚恐多所顧忌否則將任其擅出擅人招引外人矣一節查太監係歸總管內務府大臣專管應由內務府大臣卽將例載並乾隆四年嘉慶　年　聖諭敬謹謄錄傳示太監等一體凜遵其太監告假外出應責成總管太監嚴查如逾期不歸由總管太監秦明懲辦並令前鋒統領讓軍統領嚴飭各門值班官兵凡遇太監出入認眞查騐如有携帶外人抗違定制等情卽行拿獲奏明從嚴治罪倘值班官兵慢無覺察卽將值班官兵一體叅辦其進匠若干名向係內務府司員帶領出入均查舊章辦理並知照　景運門以憑查核每月由內務府其秦月摺毋庸另議　一原奏內稱　禁城各門首當嚴查外門不嚴內門無從而嚴　蒼震門僻在東夾道易於私行出入尤當嚴查　春華門內通　中正殿出入尤易滋弊且於　長春宮相近尤當愼重似當添泒章京護軍實力稽察喇嘛出入亦當一體嚴察不准閑雜人溷人一節查　蒼震門向有章京一員護軍校二員護軍二十名值班看守　春華門內係　中止殿其喇嘛等當差出入應由管理　中正殿大臣嚴加管束酌核辦理　一原奏內稱門禁癈弛已久各處噐械未必堅利當一律添換務求適用勿徒壯觀例有鳥槍之處可否添給洋槍一節臣等詳查　紫禁城四門均設有鳥槍足資利噐洋槍不合舊制未便添設其餘器機隨時查騐如有殘傷之處咨　武備院立卽更換惟將鳥槍什物鉛丸火藥等項儲備齊全以資守衛　一原奏內稱六庭王公及文武大臣責任本重近日已成具文進六班與補進王公皆有看守合符之責當掙老成持重與年雖少而精明幹練者以照愼重並令　景連門每日將各處值班官員銜名兵丁旗分額數開單行知值班王公文武大臣以憑核辦一節臣等詳查王公皆有看守合符之責其任本　文武大臣皆有查更之例足資愼重其禁城值班等事均應遵照舊例辦理　一原奏內稱例又載造辦處及內務府衙門人役衆多總管內務府大臣每日各派司員二人稽察立法甚善近亦成具文富申明凜遵一節臣等酌擬仍令內務府每日選泒妥實司員二人認眞稽察再附片內稱例載　聖駕出入及　陞殿上　朝官員隨從人役有喧嘩擁擠者拿交治罪又凡遇　壇　廟　祭禮及　陞　之日各執事官兵人等各令該管官員等統率而進告知人數一併放入各等語近來每逢前期　太廟行禮　午門外閑雜人等甚多殊不成事體請嚴飭護軍統領嗣後凡遇　聖駕　宮務當督率官兵清蹕不准閑錐人等攪溷潛藏一節臣等酌擬令該護軍統領等加泒官兵督率管轄以照愼重至所稱執持儀　人等因費用不足多有替代請飭所司嚴查不可輕招閑雜人等替代　天顏咫尺諸當愼重費用不足亦當少加一節應由該管衙門酌核辦理所有臣等遵　嚴肅門禁緣由是否有當謹合詞恭摺具奏伏乞　皇太后　皇上聖鑒訓示遵行爲此謹　奏請　旨奉　旨已錄　 
[浙省撫轅抄]  
　　○接續八月初八日前兵部左侍郞大理事　徐樹銘　湖南籍來浙親拜戶部主事載輔道差人謝步辭行進京　縉雲縣常禀辭赴任　補用縣葉　練辭赴安昌　辦厘局　○初九日布理問陸　賢銷津局差　縣丞害濟清禀知糧委覆催杭屬仁海臨昌四州縣漕項差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
