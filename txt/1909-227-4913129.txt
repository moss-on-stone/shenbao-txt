# 1909 - 227 - 4913129

 

Page 1

 
 
   
 
 

Page 2

 
 
　　 
[宮門抄]  
七月初七日　召見軍機　劉廷琛論說 
　　 
[小學國文讀本須添國語說] （瀚）吾國自科舉之制廢。不數年間而學堂林立。徧於二十二行省。窮鄉僻壞。亦知籌集經費。廣興教育。外人遊內地者。莫不驚歎改良進步之神速。然進究學堂之內容。則科學之不完備。教法之不盡善。管理之不精密。種種缺點不可以指屈。然此猶過渡時代。決不可免之階級。今日所稱文明各國。亦非一蹶而臻完善之域。不足爲吾國咎。所足異者。小學之設五六年矣。卒業而升至中學者。實繁有從矣。而國語。讀本。尚未臻完美之域是也。夫中國言文不一致。文則合全國而從同。語則省自爲語。府自爲語。甚且縣自爲語。近坊間所行國語讀本。文多而語少。不足以達言語統一之目的。率此不變。其結果必有種種之弊。一講師之難延聘也。　小學講師。程度尚淺。聘請猶易。若中學堂。則程度稍高。勢必取材異地。不能以本府廳州縣爲限。然無論爲講師者。不必能說普通官話。即能矣。而由小學升入中學之學生。年齒尚幼。交際未廣。仍茫然不解。故雖有良師。不能爲隔省隔府之教習。雖有經費。只能請本省本府之。講師其延聘之難也有如此。一學生之難記憶也。英德學校。得益全在講堂上。日本則中學校以上。退課後尚須自習。然學生必爭此數點鐘時間。而日日到學者。非盡因義理解釋之難。有待講解。抑以使教習之語。一一入腦使。便於記憶。茍聽受之際。言語稍有。齟齬。則腦中之印象。必淺而易於忘。一講義之難抄錄也。　吾國各地俗語。無文可記。又無字母可拼。與歐洲日本廻乎不同。教習所講。只能記之於腦。而不能筆之於書。退課後。雖欲自習。其道無由。若國文教科書。用普通俗語。紀以文字。則講義易於抄錄。以上所述。其弊如是。而欲教育進步之速。成績之良。不可得已。德國方言曰。迭阿來克脫。普通語。則曰音迭阿來克脫。授教科書時。發音皆用音迭阿來克脫日本雖唱言文一致之說。而差異猶遠。然尋常國語讀本。用東京。所用普通語教授。小兒學話。既已成理即。得其功之半。入學已後。如順水行舟。只須認字寫字。而尋常書信。及普通應用文字。俯拾即是。何其易 
 
 
 

Page 3

 
 
也。是由而生輔助小兒增進知識之法。一普通語短篇小說。　夫新奇之說。詭異之談。文人學士所視爲不經者。兒童見識淺薄。腦力活潑。一經誦讀。且手舞足蹈而不能已。其記憶出於自然。其智力因之增進。故外國類皆用普通語編成短篇小說。日本謂之伽噺。德國曰買而希。兒童隨父兄入市。乞購此等小說。如吾國兒童乞購玩物者然。一卷入手。披讀之下。毫無阻滯。未嘗不歎開發兒童之覺悟者易且廣也。二戲劇。　夫兒童最喜觀劇。亦以幼年腦筋活動之故。而今日北京上海戲館。所用語言。官話方音。混雜無次。父老聽之。且茫然不解。無論兒童。外國。則戲本爲文學之書。用最普通語。既爲劇場之腳本。亦即爲文科中教科書。如元人詞曲然。兒童聽之。最易興起其好善惡惡之心。論世知人之識者也。然國語究以何者爲標準。是又至難之問題。而吾輩所亟宜研究者也竊謂不探原於小學。則濫用俗字。其弊也爲不典。不博考諸方言。則仍用文語。其弊也爲不適。不典與不適。均不足爲今日國語之標準。夫語固有存於今而原於古者。吳越之間謂物之楛窳者曰行貨。而周禮司市注害害於民謂物行苦者。卽行貨之行是也。亦有存於今而大背於古者。如人代名詞。古只稱已曰我。而今日北京官話則曰喒是也。存雅而通俗。宜今而不背於古。是所望於編輯教科書者。　　 
[專電]  
○電一（北京）郵傳部奏接修張綏鐵路由張家口過大同出得勝口豐鎭至歸化城長七百里需欵千六百萬撥京奉餘利限八年造成○電二（北京）東督錫吉撫陳奏請以王瑚署伊蘭東勳道奉旨着照所請○電三（北京）農工商部奏派周學熙前赴東省查中興煤礦○電四（杭州）寶石山案英領藉詞杭州係屬通商口岸堅不允還○電五（杭州）浙撫增改十一日赴甬迎洵勒會勘象山軍港緊要新聞一 
　　 
[錫良電奏東省交涉棘手] 北京　　○東省交涉異常棘手旬日以來。錫清帥屢有電奏。如前月二十六七日兩電。均有七八百字之多。且甚秘密非軍機大臣莫悉其詳惟聞大旨有兵艦連檣而至。勢在必啟釁端。民情萬分惶急交涉亦萬分棘手或將此案提歸外部。與該國公使直接磋商。或可免於戰事云云。果爾則東海風雲變幻莫定聞者皆抱圯人之憂矣　　 
[政府議准三司專摺奏事] 北京　　○政府因前任甘督升允匿荒不報致釀奇災藩臬兩司互相推諉實由藩學藩三司例無專摺言事這權。遇有賢明大吏尚不致貽悮事機倘督撫意存延匿各司遂以權限所關任意推諉殊屬非是現擬變通辦理嗣後各省如有緊要事宜。准藩學臬三司專摺入。奏或電請軍機處代奏。以免阻隔而重要政（此節略見前報專電）　　 
[外部訂定第二次平和會議案] 北京　　○外部連日討論第二次平和會應行提議事項現已訂定議案清單。呈交樞府。以憑奏訂聞其中最關切要者有二一爲拒回領事裁判權。一爲增加關稅此皆攝政王注意之問題故外務部列入議單預備臨時提議公請成國裁可以副平和之實　　 
[外部咨　行查禁私連軍火協約] 北京　　○查禁私運軍火一節自去歲稅務處將限制中國官商私運軍火出入各口及限制外國官商携帶鎗枝兩事與各國公使商允後至外國商船代運軍火來華及外商私售鎗枝均未定有成約因之外部又與各公使磋商並電致派駐各國公使。與各國政府婉商協禁辦法。其所定協禁條欵（一）凡外國來往中國各處輪船。均請禁止代華人私運軍火至。各處卸載（一）凡外國製造鎗炮軍火各廠。如非由中國政府購辦一切華人私購代運之事。均請協禁（一）各租界地方均請禁止華人私運軍火。出入該處（一）請杳禁各國商人因包攬私運夾帶軍火入中國各口。（一）各國商廠運送呈樣鎗砲軍火平華必須遵照中國限制定章先行呈明聽候中國照章查騐聞至近今始與英法德俄美西荷義奧瑞典日　　。使商允卽訂協禁成約。轉電各本國政府通行照辦約內聲明洋英屬各埠及香港租界威海租界上海天津租界法屬之馬塞軍港越南各埠廣州灣租界津滬租界德屬之膠州及各處租界美屬之小呂宋及各處租界荷屬之爪哇各埠日本屬之臺灣朝鮮旅順租界各處租界均行照議刻由外部按准照覆彙集協議禁約一併咨　行各省查照　　 
[攝政王面諭整頓津浦鐵路] 北京　　○新簡津浦督 
 
 

Page 4

 
 
辦徐世昌前日召見會將接收津浦情形詳晣面奏並陳整頓辦法。擬卽查照合同減用洋人。以免糜費把持之弊。攝政王頗爲嘉許。面諭總要竭力整頓。路係借欵修造切不可生出枝節致貽後患　　 
[魯撫豫算諮議局常年經費] 北京　　○魯撫孫寶琦具奏略稱本年九月初一日爲諮議局成立之期現在各屬複選已畢舉定議員。定於七月初十日一委齊集省會。豫備屆期開局。所有各項常年應需經費自應豫爲籌定迭經司道公同會核遵章擬訂計旅費一項按山東全省議員額數連同旗籍共一百零三名。除議長副議長常駐議員外應給旅費者八十三名照章常年會每年召集一次並豫備臨時會通常均算酌中核定每人祗給旅費一百九十兩每年共應需銀一萬五千七百七十兩。至公費一項議長。總理全局事務職務繁重自應從優酌給每月擬定一百五十兩副議長。有協理全局事務責任公費亦宜稍優每月一百二十兩。均不另兼他事常駐議員。除地方官廳內各項職務概不能兼外如向有學務差使仍准兼任每月各五十兩。綜計議長一人副議長二人常駐議員十七人每年共應需銀一萬四千八百八十兩。薪金一項書記長一名擬定月薪五十兩書記四名月薪各二十兩並局員膳費書役工食以及各項雜費每年約共需銀五千零七十八兩。以上各項連同常年臨時會費及豫備費。合計每年約共需銀四萬兩。皆係核實豫算無可再省應在藩庫照章指撥專欵作正開銷以備諮議局成立之後由該局分季支領備用至諮議局建築房屋經費一節前經估定銀四萬兩現在撙節動用約計尚有贏餘擬即撥作該局開辦之費六月三十日奉硃批該衙門知道　　 
[奏撥海軍軍諮兩處經費] 北京　　○海軍處所擬職掌權限並遴員派充各節已經奏奉　諭旨依議其經費因尚未籌有辦法。暫由陸軍部借撥應用。軍諮處經費。亦經奏明仍由陸軍部撥給。查近數月來政府辦事均守秘密稍關緊要即不發抄而以海陸軍事務爲尤甚凡關軍界之事。無論是否緊要。一律概不發抄。軍諮處海軍處雖已略具規模其內容則非個中人不能詳知（此節略見前報專電）　　 
[川督奏報寗遠夷務一律肅清] 北京　（續昨０查白母子一支佔地寬長約五六十里至七八十里不等有夷堡五十座夷衆千餘人並能號召各山戰手正月初二日出刦禮州大堡子等處兵團得信往救被該夷圍困力戰兩小時致防營陣亡二人傷亡一人頭等傷四人二三等傷十五人被擄五人團丁受傷十餘人被擄六人共失後膛鎗七枝前膛鎗五枝亦可見其強悍難制且是日有小廟鍋蓋樑等處會集團丁七八百人遇匪十餘人不戰自潰被殺二十人團紳二人死之民氣積弱尤爲可慮該鎭道等見此情形誓圖進剿於十一日夜三鼓親督巡防三營潛師進襲行四五十里天明抵白母子夷堡已爲所覺伏匿四山邀我歸路我軍一面以火藥噴筒焚燒夷　一面整隊回軍該夷從對面山梁突出三百餘人尾追我軍自辰至午。力戰數時。鎗斃夷匪十餘名。下午四時。始得全軍退歸。陣亡勇丁一人。傷一人此十二日進剿之情形也。十五日該鎭府等復督隊入山分路進剿巡防第二營由小廟先進入山二十餘里遇匪接戰鎗斃悍匪二十餘名正在危急適巡防第三營亦經趕到抄入匪後奮力夾擊過匪悉入溝中我軍從高下擊鎗無虛發斃匪一百餘人。而白母子之弟。最著驍悍。亦斃其中。餘匪亡命竄匿。此十五日進剿獲勝之情形也。自有此戰附近各支夷。如鷄租五支別牛支租租支。均乞清繳難民投誠保路。而睜咱支夷。最稱強大。亦來求撫。爰飭守備楊枝茂開具撫欵勒繳難民鎗枝並令認地保路始准投撫二十三日該鎭府等復分道督隊進攻拉施夷堡分路包抄遇夷匪百餘人竄匿不戰當經追擊斃匪十餘名進燒夷堡二十餘座夷房三百餘間燒斃夷匪三名擒獲婦女二名鎧甲刀矛多件大鎗四桿此二十四日進剿拉施之情形也。旋據楊枝茂覆稱睜咱支夷願聽約束於二十八日繳難民十人後膛鎗二枝前膛鎗五枝認保禮州一帶東西二十里地段挿血就撫白母子等支逆夷見黨援已失亦有乞撫之請該鎭府等却之不受三月初二日又拔隊進剿嗎噠白母子等支該夷不敢接戰焚堡而還十一日復派各營各帶五成隊連營進紥白母子嗎噠拉施各堡爲久踞計一面入山搜探遇匪接戰擊斃十餘人獲牛羊百餘該夷等窮竄深山。無所歸命遂先繳難民二十九人兇夷二人。哀懇睜咱支代爲乞撫。該鎭府等開與撫欵九條。一賠難民命價銀七百兩二賠屋價銀三百兩三賠物價銀二百兩四繳還前次兵團所失鎗枝五清繳新舊各案難民六每年認納防隘守碉銀一百兩七分保郡城西至禮州一帶大路八每支各設一初等小學堂擔認常年經費以便派員教育漸滋文化九查造戶口清冊以憑約束該夷等創鉅痛深均願遵欵惟窮困無力懇減賠欵一半每年認納蕎麥一百籮上哀求該鎭府等念其窮蹙始行允准遂於三月初九日在近志小西山挿血投誠。由土司嶺鎭榮帶領白母子嗎噠拉施三合等支黑夷二十餘人。夷姓百餘人。前來呈繳賠欵銀六百兩九響快鎗二支單響快鎗二支前膛鎗十二支並呈戶口清冊由睜咱夷出具保結匍匐請降經該鎭府等加以責飭准予自新並告以寬典不能再邀如再滋事決不宥該夷等設誓自矢不敢復叛。此收撫淺山睜咱鷄租五支別牛租租等寬支。及剿辦白母子嗎噠拉施三合等支之始末情形也。自白母子等支投誠後。其餘淺山大小支夷。如施母等支素稱頑梗。均各投誠乞撫淺山一帶。一律肅清。而深山如拉加支夷亦呈繳難民十五人兇夷四人並投報緝獲魚水著名兇夷余子安送案懲辦以贖前愆認保進兵一帶大路此仰賴朝廷德威遠播遂使頑梗野夷革心向化相率歸誠非奴才始慮所能計及俟今秋再移得勝之師相機勦辦深山各夷。以免邊隅 
 
 

Page 5

 
 
地方長留甌脫致啟窺伺　　 
[浙撫會勘象山軍港續誌] 寗波　　○浙撫接北京籌辦海軍事務處電稱本爵大臣擬於七月初十日出京前赴象山闢港該管地方官務於七月十六日以前齊集該港等跟已誌前報茲悉增中丞致浙提昌道生軍門電云韞擬頂期前往隨同閱視所有接待事宜。委桑道爲總辦。洵貝勒薩軍門到象港時會宿處所以何處爲宜。應預爲佈置。需欵准由關稅暫撥。應用不得絲毫擾及民間並祈速邀吳吉人鎭軍。到甬籌商妥洽。即賜電復。至寗鎭定海砲台營隊艇輪暨各處巡警一切軍容操法尤須整齊以昭愼重　　 
[湘省路事最近消息]  
　共濟會之發起　湘省路事近由譚紳延闓龍紳璋陳紳文瑋湯紳魯璠等發起股東共濟會。已於上月二十八日。在商務總會集議。到者三十餘人僉以。挽回借欵責在股東此共清會之刻不容緩者查歷年以來交到股欵已逾百萬股東不下數千百人自應合力圖維共同研究現在暫假商務總會爲事務所凡股東自一股以上。均可先向事務所報明所入股數。及姓名籍貫住址。如以堂名入股冊者即註明代表人姓名住址以便開會時通知已經撰有公啟登報廣告　拒欵會之餘聞　湘省於六月十九日在地方自治研究所開拒欵大會已誌前報茲悉是日開會由龍君璋易君宗夔譚君延闓等先後演說後忽有學生裝束者兩人。豋台厲聲言曰借欵影響半誤於總理余肇康之半如欲集股拒欵。必先推倒余肇康。另舉總協理接辦。方有成效。余肇康貽誤之事甚多今日我等須共往余宅算賬。言時以手擊案。意氣甚雄。台下亦有學生多人。皆拍掌稱。是時台上人尚欲有言該會發起諭君恐起衝突逐卽搖鈴閉會各學生又大爲鼓譟謂我等甫言推倒余總理即欲搖鈴散會是何緣故是時人聲鼎沸不可遏抑譚君延闓遂豋台向衆解說謂今日開會宗旨專以集股自辦爲急務至於另舉總協理係屬內部事件尚在拒欵後之第二層且該總理將自行辭職我等亦會議及將來接辦之人或仍舉朱鞠尊京卿或舉袁伯夔叅議或舉郭調白都統惟目前尚無成見今日天氣炎熱諸君暫請退休即有卓識閎議且俟第二次開會時再行提議云云衆始無言而散　美國人之深意　此次粵川漢借欵美得叅預四分之一聞由美總統逕電政府陳請一節會記前報現經控悉此電尚係五月二十七日所發內有兩國夙稱輯睦。此次粵漢借欵。竟致阻隔。殊損邦交。等語旋經電復略謂兩國交好異常篤厚頃承關注已飭外務部妥籌辦理矣並聞美公使。亦在外部倡言。法人權力已突過雲貴英人權力已突過揚子江中間不過阻隔湖南一省今路欵已向英法定議。萬一貴國有變則我美人將無立足之地。云云所聞如是詳探再報　　 
[粵省路事最近消息]  
○政府之意見　近日報政府對於粵漢鐵路頗爲注意現已電致袁督以粵漢鐵路貫通南北延長二千餘里乃籌辦數年之久紳商意見叅差迄無成效亟應酌度情形。再行確定年限。擬定辦法。統籌督飭以免貽誤全局應即責成該督。分別體察通籌。隨時電商督辦大臣。主持裁定。○前粵督之意見　前粵督張人駿卸任時電請軍機處代奏。條陳粵路辦法之失當。略謂粵路現時辦法近於偏私典周馥當日設局查賬之辦法無甚差異卒之羣情洶湧大起風潮全局牽動不可收拾路事稽延實由於此務請飭行統籌全局情形。細察商情所在。確定和平辦法。方足以折服人心并述粵路股東之黨派及所持之意見頗爲中肯隨奉硃批所陳澈中緊要透悉情形着併交袁樹。勛詳查妥議具覆。　　 
[京師近事]  
　九月二十七日　孝欽顯皇后梓宮奉移已奉隆裕皇太後懿旨皇帝不幾同往聞　攝政王因朝事重要亦不同往其各部院大臣未奉特旨者。亦無庸前往。一倣　德宗景皇帝奉移之例不日即通飭各衙門遵照　上月二十六日軍機處交諭憲政館飭將內廷一切應用。欵目適中擬訂。常年需欵若乾。即爲年欵定則併飭該館速向內務府調取供用單件以便迅即訂定　西陵守護大臣潤貝勒等刻有專摺入奏略謂西陵之各陵皆有專設工部其勢甚屬散渙徒滋糜費請仿照東陵統一工部之。例一律歸併以一事權而節經費聞已交政務處議奏　聞憲政館擬俟全國戶籍編查妥協即實行徵兵法。現已擬訂罰例人民及歲身無殘疾不入兵。籍者每月每人罰洋若干元。其罰限即按照兵籍年限爲期　京中各衙門自經前月又奉禁烟嚴旨辦理頗見認眞聞近日咨送禁煙公所人員有數十員之多。云　樞府因現值新政緊要之時各部議覆各省文件向皆於行發之後方始知照軍機處以致無從查核擬改訂新章嗣。後議覆各省文件。於定稿之後。即行知照軍機處查核准駁。再行咨覆。以昭洋愼　近來大理院管理之關係宗室各項案件異常繁多然與宗人府及各該旗權限未清遇事每多掣肘現聞定正卿擬與法部堂憲妥商。明定章程。具奏請　旨以重司法而便遵循　呂鏡宇尚書前將津浦京局委員二十餘人移送新設津浦鐵路公所 
 
 

Page 6

 
 
聽候錄用現聞督辦徐尚書擬將此項人員。分別位置總公所。或南北段局中。以示體恤二日內即可發表　郵傳部日前電飭各省郵電鐵路各總局及商辦之鐵路公司。迅將所有華洋各員詳細　歷。現任職務。及薪額。並工程師聘用合同。分別造冊抄案限期報部。以憑查核聞此舉係徐尚書到部以來注意實行之事將爲裁員節費之預備云　外部前會聲明嗣後各蒙藩如有息借外欵情事　經本部簽字者作爲無效已經各國公使承認在案茲又提議誠恐以後或有倒換年月等弊。致滋糾葛。　再向各國公使聲明所有以前未清之欵。均於三個月內聲覆本部。逾期卽行作廢。　外部前會通致各省轉飭所屬由光緒三十四年起。將全年外交事宜詳細陳報。以便編定外交大事表現各省或尚未報或報而不詳無從核訂擬再電催各省。速即詳細陳報。　農工商部溥尚書以商務爵賞奏定有年至今尚未實行現特通咨各駐使詳查華僑商業。有能合資格者。卽時電聞。分別給獎。　農工商部將京師陳列所舊址改建京師第一勸業塲。所有工程係照陳列所式樣大加改良現在大工告竣。聞該部擬定八月初間。即行開辦 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[澳門勘界談]  
○劃　大臣晉省　劃界大臣高而謙第四次與葡使會議後葡使堅執已見一切仍無頭緒高大臣以兩方徒事爭執。無益於事。擬與胡護督商定切實辦法。然後再行開議較有把握現高大臣已於上月三十日乘寶璧兵輪到省。○旅美華僑彙電　旅美華僑以澳門劃界一事如稍退讓不但關繋中國主權并與將來界務大有影響前日電致高大臣云。租有定界。餘地非屬。葡人越佔國民公憤乞力拒劃回。勿稍讓。旅美香山僑民公叩又致各　體云。澳界事懇合高使竭力堅拒。并分電外部胡督旅美香山同胞叩　　 
[西報譯要]  
○寶林公司致泰晤士報書　文匯報載初五日倫敦電云泰晤士報載有寶林公司（卽承造新法鐵路者）來函云本月十二號報所載特別訪事之文件。危辭隱意令人驚心動魄推求其實。大足引起國際之轇轕。吾政府嘗慘淡經營力避之。不暇而貴報訪事獨欲慫恿。成此其居心亦可異已。玩其全篇之語意無非曰日本管理滿洲及東蒙古各鐵路並在其地施行行政權。名義甚正。或易其辭曰此文蓋明認日本唯一之政策。其政策爲何曰併吞而已。此尚不足而貴報訪事語意尚含蓄欲以協助日本旅行政策之重任加之於英政府。其於議論錦州至齊哈爾擬築之一路則謂將成南滿洲鐵路之勁敵此路既成歐洲之運輸將盡爲所攬云云鳴呼貴報特別訪事何不學無術之甚耶須知此路路綫。迂遠取費必昂繞道西伯利亞赴歐之輸運。決不致有被碍。此路之輸運全賴乎開墾荒地。移民佃種。貴報特別訪事文中。涉及軍略政治兩事。立論支離。不值駁詰。且復借南滿洲利盈有碍一端。以扶持其說。見解孱弱。識者無不知其虛妄。貴報以如此文件。公布於世實不得不負重大之責任。貴報特別訪事對於中國不可剝奪之主權。故意緘默不道一詞。而於妄助日本達其政策一事。亦貿然不計其禍害之如何。雖泰晤士報之閱者多有能自知該問題之關係。其闕而不言者。反足堅其意。志對於中國設法抵制日本在滿蒙擴張勢力之潮流。表示同情。然爲貴報妄說所欺者亦必大有人在貴報特別訪事復盛諛日本恢復滿洲之勇。敢謂其擲無數之血肉耗無數之金錢始克臻此欲藉此放棄條約義務拒知各國之不能任爾狂爲耶。首出千涉者必爲美國吾儕惟望貴報訪事爲一時驚人之觀念所拘祇自行其個人政策詎意日本則並不屬意於此乎設一千九百零五年十二月間所訂之北京秘約係爲修改撲資茅之和平條約中日條約及英日聯盟協約而使日本獲有反對蒙古築路之權利則日本併吞東蒙一事始爲今日所應討論之問題也　譯者按泰晤士報特別訪事所撰之原件。雖未讀悉。第據寶林公司致　泰晤士報舊則知其必盛道日本蹂躙滿洲蒙古中國主權之正當而　寶林公司獨能伸公論。以糾正其失。於以見世界之公道尚未盡滅也○牛莊患疫近聞　同日東京電云牛莊患疫以來華人死者已有四十名。日人死者兩名。分類新聞 
政界 
　　 
[自治公所會議辦法] 鎭江　　○丹徒自治公所於日昨在安仁堂續行開會提議一切進行方法是日午後王緯辰大令亦蒞止紳商學界到會者實繁有徒當經公同議定先劃分區域設立宣講所次派員調查城內外人民戶口限期九月底竣事又決定每月初八二十三兩日爲常會之期遇有要事則開特別會議所需經費概由各界擔任捐助　　 
[清查局署規費] 武昌　　○湖北監理財政官以部章第二十七條有調查各衙門情形編訂各衙門局所公費等級表並各項規費多寡表送部查核各等語特在局會議應將各局署所入各項規費先行調查明白爲釐定公費地步至於何項爲有定之費何項爲無定之費於例收規費之外復有何項名目某項歲收若干及各項如何取給情形均須和盤托出無庸諱飾其應支各項用欵亦據實詳細開報不得籠統僅開約數致干部詰當此釐定公費之時不外酌盈清虛辦法亟應逐欵豋出據實揭報俾便勻給津貼次第舉行昨特札飭各局署務將常年所入規費及因公用欵銀兩核實造報　　 
[浙江河道淤塞之一斑]  
　湖州　湖州府夏桐孫太守前日通禀省台以疊奉憲飭勘明湖水退遲原因及擬秋後設法濬治爲將來補救地步並附呈河勢清摺各節茲奉顏方伯復札略謂該郡碧浪湖屢經修濬溇港復有歲修之舉糜欵頗鉅未及十年復遭淤淺未免前功盡棄北塘河爲分洩溇港入湖要道光緒三十二年間經楊前守會紳勘估籌辦工賑究因有何窒碍半途終止原擬之欵歸於何處來禀漏未議及本年偶遭水患論者咸歸咎溇港不治要亦無可諱言該守既已查勘明確仰即會督地方官紳分別妥籌辦理農田水利攸關毌任再事因循是爲至要　杭州　仁錢兩縣屬本年被災較重疊經各鄉區紛紛赴各憲署呈報 
 
 

Page 11

 
 
業經派員會勘日前又有十八都等區農民梅保壽等聯合被災各鄉二次禀求撫藩各憲咸以艮山門外自赤岸以達筧橋臨平等處支河淤塞以致旱潦無備災荒頻仍民不聊生環請設法開浚俾蘇民困等語當奉藩憲批示謂前據該耆及陳茂松等分詞呈請業經批府飭縣查勘議辦迄未復到河道淤塞旱潦無備自是實情亟應查勘修濬仰杭州府速飭仁和縣遵照前批指飭處所並按照現存繪圖刻日分別詳細查勘將未濬河道及失修埧閘會紳妥議繪圖說貼禀辦並由府查明高如蘭等前禀移助轉存各欵究何實情先行禀復事關農田水利毌再延緩　　 
[宣講所添聘講員] 寧波　　○定海宣講所係上月十三日開辦時講員吳賡輝君適患目疾因倩袁梯雲君代庖茲丁紳紫垣以該所分有六處每逢三六九日宣講未免週轉太寬因再添丁一員即以袁君充之學務 
　　 
[府中學經費有着] 安慶　　○安慶府中學堂前以經濟困難會由該堂具禀撫憲籌撥在案茲賑捐局撥銀四千兩請將該堂提撥廟產抵作局產刻已呈報皖撫查核矣　　 
[警察畢業生之失望] 長沙　　○留學日本警察學生尹德基等現在畢業回籍日前具禀巡警道以生等留學日本學習警察畢業回國例應送部考試懇予詳請照章咨送等情昨經賴觀察批示謂本道未奉此項明文無憑核辦等語各畢業生奉到此批不知所措擬再具禀大憲倘果不予咨送則不免大失所望云　　 
[師範女學總理有人] 江西　　○贛省林提學會商議紳擬遵照定章設立官辦女子師範學堂一所所有籌辦一切事宜亟應妥籌完備以便暑假後擇期招生開辦聞已照會學務公所議紳文法和觀察爲總理軍界 
　　 
[新委工程營提隊官] 湖南　　○湘省常備新軍工程營係由去歲添募所有兵丁尚須學習編練成伍故未派委督隊官現在成軍已久教練需人昨由楊協統禀准兵備處以該營義務教員李任係由日本陸軍工科畢業堪以派充工程營督隊官已經札委到差視事矣實業 
　　 
[米價飛漲] 鎭江　　○鎭郡近來天氣異常亢旱囤米之戶值此青黃不接災歉迭聞均掯而不售故所到米船甚稀未敷應市致價值節次加漲現在上白米每石需洋七元六角民心異常惶懼云　　 
[愼重私售礦地] 安慶　　○皖南一帶礦山久爲外人覬覦現經該署鎭于道德楙曉諭居民不准私賣尺寸之地與人將來糾股開辦亦得酌給地價無所虧損雜記 
　　 
[禀報商會坐辦爲難情形] 寗波　　○奉邑王令禀甬府文云有商會僕人與巡士口角赴局喧擾經巡官將其暫置拘留所即有商會坐辦王禹甸等來署請將人釋放知縣允其查明情由即行開釋王禹甸等退出未及一時聞有商家數十人在巡局滋擾隨即親詣彈壓當商民聚赴巡局時適有香店夥在路便溺巡士向阻店夥不服巡士拘送至局該店夥因見商民吵鬧亦出言狂妄時值巡官他出巡長吳紳基將該店夥掌責迨知縣到局該商民等已將局前警燈敲破操塲栽種樹木盡行拔去知縣深恐別生事端當卽片邀王禹甸來局將商會僕人交其帶回香店夥亦同時釋放人衆始散事後由巡官查明擅責之巡長吳紳基斥革另充六月十三夜又有香山堂藥店主張德明因與巡士口角張德明即率令多人至局吵擾知縣立往查訊張德明雖稱止伊一人赴局理論而隨同附和及在塲觀看者已不下百餘人經知縣切實開導始各散去茲據正董蕭湘以當時舉伊爲巡董有商會坐辦附生王禹甸意頗不悅旋又會議王禹甸又以商家捐欵欲歸商會辦理此次接連鬧局未始非王禹甸唆令所致請將警察改歸商會兼理繳送委札叩乞轉請退董等情具禀並據副董周日宣亦以警局因商捐齟齬枝節橫生蕭董店退伊等獨力難支禀請退董前來知縣伏查巡士不遵警章固應嚴辦商會坐辦王禹甸因非商民信服不令收捐輙煽惑商民與巡警屢起衝突實屬非是前據蕭紳以商捐不歸商會諸事掣肘節次來縣告退知縣以該紳老成諳練鄉望素孕未便以一二人之反對遽行退董一再慰留今復與副董周日宣先後具禀乞退應否准如所請另行舉董接辦抑仍令蕭紳等照常辦理以資熟手之處仰祈察核示遵　　 
[汴員被控斥逐回籍] 湖北　　○湖北安陸籍河南試用知府趙某汴省官界中能吏也歷辦軍裝牙釐等司提調籌劃周詳頗爲上峯推重近因民呼報揭載汴中官塲種種怪象疑係趙所寄稿致啟同僚猜忌藩臬兩司丁方伯志廉訪亦甚疑之會詳吳仲帥嚴詞斥責撤去差使勒令離出汴境業於日昨乘車回籍矣　　 
[鄂督不允電桿移設堤上] 武昌　　○鄂督陳小帥准郵傳部電開據電政局禀沙市局禀稱該轄桿綫由茅家塲至袁江口被水沖去一百六七十根擬將該綫移設堤上以避水患惟查該處堤上均是居民房屋樹木相望立桿掛綫必須剪去碍綫樹枝恐有阻撓情事請電咨鄂督憲轉飭沔陽州派差彈壓等語查沙市電桿移設堤上該局請派差彈壓係爲愼重工程起見卽希轉飭該州遵照當經小帥電復謂沔州現遭水災一片汪洋小民被患遷移堤上蕩析離居已深憫惻若再任電局立桿掛綫勢必損壞堤身萬一因此滲漏出險爲患何堪設想亟應從長計議以重堤防請將該綫電報暫由他綫傳遞一俟水退再行補竪　　 
[委員察勘災區] 鎭江　　○揚屬高郵開放兩壩下河州縣全被淹沒江督張安帥特派委袁仲青觀察星夜前往高郵一帶察勘寗藩司樊方伯亦論飭潘升南大令隨行將受災州縣輕重情形詳細禀復以便籌欵賑濟日昨該委員同乘官舫道出瓜洲並未停留逕往高郵　　 
[湖南自治報出版] 長沙　　○長沙賀君振雄唐君啓運等組織一湖南自治報館暫假省垣新安巷某宅爲事事務所每月以朔望兩期出版已定於七月初一日爲第一次發行 
 
 

Page 12

 
 
　　 
[互爭基地之糾葛] 蘇州　　○蘇州大隆板木業公所此次因地基與汪紳涉訟一案汪以該地木行並無與板木業設立公所案據四址亦與汪契不甚符合故縣中勘斷僅令汪讓地一方以爲了案計並貼補歷年挑除瓦礫及桑樹費用洋四百元由縣向汪再三勸諭始作捐助名目兩造具結而散今春汪紳將地讓出並先繳洋二百元適縣中所丈弓口深闊有誤以致糾葛更多王泳順等遂又赴院上控謂汪抗不遵斷汪亦禀奉撫憲批飭兩造自行熟商完案前月該木行豋有板木同業廣告謂控案即日查明辦結與廣告之語稍異汪遂以其揑改部批且案已斷結該木商何以如此健訟究竟板木之於木業公所有何關繋案據將請地方官覆丈澈查以便詳請咨覆　　 
[澈查統計員爭風釀禍] 杭州　　○臬署統計員蔡某向與運司河下某蕩婦姘識前日公餘前往續舊不料臥榻之帝另有新歡以致互相扭毆並將此人頭部觸傷流血被面當由崗巡一併拘住經上四區陳副官訊悉內容謂此事有碍官聲極力爲之調停除將傷人斥釋外令蔡繳洋二十元罰修運司河北岸石磡案亦取銷詎爲警道楊觀察訪聞大爲震怒立飭總局將該區巡官陳炎先行撤差一面移行李廉訪查明該統計昌銜名尅日會詳撫憲從嚴參辦以肅官方　　 
[督銷委員禀陳開設子店] 揚州　　○通知督銷委員楊葆鈞禀吳都轉云竊據通如食岸商人大咸禀稱竊奉憲諭添設通境川港金沙兩鎭子店禀奉前憲趙批開據江甘岸商公寶豐禀請毗連引岸移退三十里外開設子店案內當經本司諭飭該新商凡官棧業經設店之所准其照舊設店以便民食其未經設店地方不准添設在案所請添設子店二處與案不符未便照准仰即諭商遵照等因奉諭之下應遵何凟惟思商既認定引地凡在所認引地之內應銷商店之鹽詎店較遠處所亦未便遂聽私梟盤踞而不顧查川港金沙兩處局廠林立販私賣私毫無顧忌商擬於此二　開設子店以杜私路他如江甘岸商所禀毗連引岸移退三十里外開設子店此係江甘岸商防興泰等岸侵其銷路起見通如與江甘相隔遙遠而川港金沙兩鎭於三十里外更無毗連引岸開設子店於例並無不合用敢禀陳轉詳立案在大憲上籌國課下顧岸銷定邀俯准實爲公便等情伏查川港金沙兩鎭向爲私梟出入之所三十里外並無毗連引岸現據該商禀請添設子店係爲開通銷路以便民食尚無窒碍可否准如所請禀乞示遵　　 
[飭追劣董私吞公欵] 安徽　　○六安州劣董趙慶初黃裕齡等盤踞州城把持要公已十餘年每於地方應興應革之事利於彼者則設法維持不利於彼者則出而陰撓前經奉飭改良由該州方牧諭令該董等經理捐欵分爲上中下三保上保派捐本洋二十二元中保十八元下保十六元綜計州境一百五十八保統計得捐本洋二千七八百元左右現在監獄依然如舊此欵盡入該董私囊刻經該州董事高仰山呈控省憲飭州嚴行追繳以重公欵　　 
[張堰大火] 松江　　○張堰爲金山首鎭市廛繁盛前月底王正茂南貨店因夜熱不睡聚夥件作葉子戲局終爭論輸贏起釁擊翻洋燈致肇巨災該處去板橋不遠爲菁華所聚一時火勢蔓延焚燬至二十七八家之多清談 
　　 
[今日之尷尬人物]  
尷尬何謂也。謂左右爲難。進退失據。不能決擇也。曷爲而不能決擇。謂顧彼彼失此。顧此則失彼。以名利言。既求名。又求利。而難兼者便尷尬。以得失言。既求得。又患失。而難全者便尷尬。以對付官民言。既怕得罪官場。又要顧全鄉望。而一條線。兩面光。線不可接。光不能通。便尷尬。以自問職守言。欲盡職。則左牽右掣。欲溺職則衾愧影慚。而既不能盡。又不可溺。便尷尬。吾乃數今日尷尬之人物。　　 
[清理財政之監理官]  
官場之予取予攜。一筆糊塗帳。從何查起。彼賣差賣缺。東揮西霍。種種不可告人之鉅欵出入姑不論。即就上官衙門之太太姨太太大少爺二少爺表老爺舅老爺。一切不三不四之雜種老爺。所取給於屬員之孝敬。來路去路。已難窮詰。欲眞心調查。則大夷之面子。不可不顧。欲咨取卷宗。則照送之帳目。半多揑造。欲糊塗伴食。則朝廷之付託甚重。人民之責。望更深。村託雖不足念。責望雖不暇顧。而稍有天良者。問心寗能無愧。然則今日之監理。庸非大尷尬。　　 
[轉瞬開會之新議員]  
議員中不無費。盡心　。求而得之者。試問開會。在即。彼威　自尋。牢不可破之督撫。民氣素弱。威勢易刦之人民。一旦處對待之地位。官防其嚴正。民恐其失望。列席決議之際。對於官民之間。必有種種困難問題。顧民則觸怒宮。顧宮則觸怒民。而究不能不議決。而即此議決之時。將何術以處此。然則今日之新議員。庸非大尷尬。　　 
[總理浙路之湯濤潛]  
浙人以重湯故。而留任總理。政府以惡湯故而飭赴滇任。赴滇乎。何以慰浙父老之心。留任乎。何以謝玩朝旨之罪。不辦路。不赴滇庶幾上不忤政府不可對浙人乎。無論懇辭滇臬之措辭難圓。即浙省人民。亦安肯以浙路存亡。極有關係之湯總理。而聽其辭職乎。然則今日之湯總理。赴滇不能也。辭職不可也。即不赴滇亦不能。不辦路亦不可。庸非大尷尬　　 
[左右爲難之各報界]  
今日政界之困難。莫如外交。今日報界之宜有所。警告於上下。莫如外交。今日外交之最危急最險象。莫如安奉鐵路之交涉。然而欲警告。則民政部嘗禁載此事。行政官之命令。報界所不敢不遵守者也。欲緘默。則安奉之交涉甚亟。國民之睡夢方酣。身任言責者。如　在喉而不能吐。矢在弦而不能發。不忍不言。而相戒不敢言。此境此情。凡吾報界。何以遣此。然則今日之執筆者。庸非大尷尬。　　 
[坐擁致席之優拔貢]  
孤始願。不及此。今及此。其預備朝考乎。此今日新得優拔貢之心理也。然而優拔貢中有現任教員者則大難。何也欲朝考。不能不習字。欲習字不。能不捐棄各事。一日之間。所可佃事者。多不過七八時耳。而每日上課三小時。處理一切俗務一二時。兼在管理者。更必有上課前後之事務。所除無幾時。則字難精進。字不精進。則小京官不能　。求名之　何欲得小京官。不能不習。字欲習字。不能不辭職。二三百之修金。衣於是。　於是。　家立業出於是。放債盤利基於是老婆脂粉　線仰於是。課餘酒　徵逐花柳陶情賴於是。一旦捐棄。運掉不靈。求利之謂何。要之京官我所欲也。修金亦我所欲也。二者不可得兼。而習字。難而辭職亦雖。然則今日教員而最新得意之優拔貢備非大福　。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　複選舉開票　湖南（常德）常德府複選舉於六月二十三日開票茲將當選人姓名籍貫錄下　鍾逢優（桃源）唐右楨（武陵）丁沅（武陵）皇甫天成（桃源）　又（沅州）沅州府複選亦於二十三日開票茲將當選人及候補議員姓名籍貫如下　李永瀚（芷江）姚炳麟（晃州）鄭鼎（麻陽）以上均確定議員張學健（芷江）楊樹屏（晃州）以上均候補議員　　複選重行投票　湖南（長沙）長沙府複選舉開票所有當選人姓名已誌前報現因候補當選人尚未足額應再投票補舉已由複選監督汪太守定於七月初一日仍在府學宮明倫堂投票儘上半日完畢下半日即行開票　　 
[選舉訴訟]  
　浙江浙江諮議局籌辦處具詳撫轅以奉批擴新昌縣選舉人石潤金等禀新昌劉令玩視選舉判批違法等由仰籌辦處查核具報茲又據紹興府叅議王紳佐函稱新昌初選缺額五人知縣劉令誤開次多數十一人又將初次當選人張懷甫列入候補事後經人呈訴紹興府蕭守判以第二次當選之末一人退歸候補仍將張懷甫列入當選惟查該縣次多數末後同票二人爲俞伯棠梁葆成再選均經當選而第二次當選之末一人則爲陳福棠照蕭守判詞則應以陳福棠退歸候補及查該縣確定人數名冊則將梁葆成逕行刪去等語當經電飭紹興府轉飭該縣舉行改選嗣據復電新昌改選足額至六月初一日紹府複選新昌先後選出額定十一名之初選當選人亦均同時到府與選幸於全局尚無貽誤惟該縣劉令於開列次多數再選時輒行違背定章多開一名實屬異常疏忽應如何懲儆之處並統核各屬辦理選舉情形彙案詳請核奪等情到院除批據詳已悉新昌縣劉令於開列次多數再選時輒多開一名殊屬有違定章應將該令先記大過三次札飭藩司註冊以爲玩視新政者戒　又福建候補通判宗能達前以紹屬選舉調查舞弊請予查辦救正等情均未經各憲核准日前續又具呈撫轅謂紳等前以山陰選舉調查員趙多祝等受使行私知情作僞各情弊業已禀奉初選江監督批示等情前禀業已聲明寗自放棄並非僅爲收回以前名譽此後公權特慮若輩樹黨傾陷有害世道人心更思禁煙實行有須調省查騐者況已蒙縣通禀更正選冊受誣亦已昭雪何敢再負江令勸諭釋然之意上凟憲聽惟事關憲政不得不陳請明定法律爲之限制雖法律固不道德之一部然亦有時足濟道德之窮查該調查員廁身山會公益社之前素行既不可道謀得多方調查固不能公素仰憲台振扶新政會於前月據情具禀今尚未奉鈞批用再凟陳俯賜核准咨部及憲政館查訂專則通飭全國庶不獨一郡一邑知所遵循愼重也本垖新聞 
　　 
[武弁憑文領取鎗彈]  
　　○武弁薛絅錫瓚擬往張家口購馬在全安客棧被滙四捕房包探查獲所帶鎗彈一併解送總巡捕房一案茲由薛等將所執公文送請滬道及駐滬值年領袖處簽字畢即於昨日持向捕房領取鎗彈等件以便就道奉捕頭諭候騐明給領　　 
[照送秋季免捐執照]  
　　○南市總工程局應送各領事及海關洋員需用馬車東洋車經過南市馬路秋季免捐執照三十六份昨已備齊送請道憲代爲分送　　 
[加撥巡警經費]  
　　○閘北巡警總局因警費不敷會由督撫兩憲奏准每月仍在滬關徵收稅銀項下再行加支庫銀六千兩連前每月應放庫銀一萬六千兩現聞滬道蔡觀察遵飭已於本年前月起按月移送巡警總局核放　　 
[司巡被押之交涉]  
　　○貨捐局碼頭司巡丁彬臣在北公所門首查見沅通棧之羅葡干五十件因未完納釐捐當提二件擬卽送局飭傳究罰詎沅通棧夥行至十六舖橋地方強將捐局司巡丁彬臣硬拉過橋扭控法捕房誣指越界查捐以致該司巡管押捕房現由貨捐局金太守禀請滬道迅卽照會法總領事飭將該司巡立即釋回辦公並將沅通棧夥送交法廨照章懲辦　　 
[日人開設硝皮廠之糾葛]  
　　○日本人曲培在大南門外馬路橋華界開設萬森硝皮廠有違約章迭經總工程局傳訊房主沈關六之子桂山及經手租房之徐士金並該廠封閉予限遷移等情迭紀前報茲悉此案現經孫裁判調查卷宗始知徐汝金逮案後卽由沈關六之子桂山保出有意庇護玩延不成事體爰已派探飭提保人候究當將沈關六提獲解案候訊　　 
[十六誌寗紹人之團力]  
　　○書業商會爲寗紹商輪事集衆會議議決各條如左　一凡我同業往來滬寗及裝貨物等均應歸寗紹輪船搭裝　二我同業諸君咸應擔任勸導之責　三本同業如有無力購票之友均歸各家擔任　四以上之條照此辦理倘有不依此法察出議罰到會五六十人均准簽字時已五點餘鐘搖鈴散會　又聞磚灰一業經邵壬生林錫允發起邀集同行決議日後無論爲主爲賓爲棧司人等往來寗紹須趁寗紹商輪不得更趁別輪以壞利權致信各處當預爲備票給發倘不由寗紹商輪來往一概拒絕　北貨行同業經合豐陳秀堂君坤沅裘仰之君發起邀集公議凡本業所有貨客均准裝搭寗紹商輪一律簽允爲憑又木鳥業亦由賀信富君發起開會同業裝貨搭客均認定寗紹商輪亦各允洽　　 
[衛生法之布告]  
　　○醫學研究所佈告本所研究衛生有竭誠報告之職務查今年夏秋疾病瀉痢爲多考厥由來或夜臥受涼或貪嗜瓜 
 
 

Page 19

 
 
桃及一切生冷之物而食湯淘飯茶淘飯者亦居其半夫以湯茶淘飯爲我國人民之習慣不知食物消化在口中全賴涎沬在胃中全賴鹽酸在腸中全賴胆汗此皆爲消化食物之質若以湯茶淘飯將一切消化質沖淡失其功用使所食之飯均不消化而病作矣故食不下不如少食之爲愈也　　 
[飭查負欠晉益升巨欵之人]  
　　○晉益升號虧欠鉅欵案內有施一峯王子仲二人結欠晉益升號銀二萬四千九百二十二兩有零故由滬道札飭上海縣查提施王二人到案追繳欠銀以便歸抵晉益升虧負各欵茲悉本縣田大令飭差查得王子仲現赴漢口迄未回申應俟到申再行提案訊追惟施一峯早經逃避無從查提業已禀復道憲查核矣　　 
[中國醫學會夏課揭曉]  
　　○中國醫學會夏季課題會誌本報茲聞已收課藝二百三十二卷由該會坐辦王問樵君評定甲乙於上月三十日揭曉計每題各取十名　首藝張麟盧鑫吳漢南陳樾喬僧達理嚴國政姚尚勤衛松年周漢舫丁紹慶　次藝林大夔邵士杰廬鑫周漢舫吳漢南僧達理李惟藩唐守經陳濬任養和　三藝周服聖僧達理錢祖繩張麟李宗陶華金昆王有忠嚴國政蔣逢春韋經　末藝林大夔周服聖僧達理接文镕邵士杰凌慶餘張麟李惟藩嚴國政陳賡飏　　 
[謝贈]  
　　○本月初六七八三日張園開乞巧會蒙贈入塲劵四紙特此鳴謝　　 
[城內]  
　是否誘騙○前報記葉阿金誘騙張菊生之弟媳張趙氏捲逃田單衣飾等物由西區轉解到局一案前晚奉游正巡官審訊張供弟媳趙氏與弟反目致被葉阿金誘頜捲逃到申荐至楊姓家爲乳傭楊覇阻不放蒙恩提案求請訊究葉阿金供詞支吾張趙氏供家住華亭縣與葉阿金隣居葉向在上海爲鋸木匠在長橋鎭遇見托葉領至上海幫傭並不姦拐夫兄所控田單飾物均在家內並不攜出求鑒荐頭章顧氏施戴氏同供薦往楊家爲乳傭得過荐洋四元今願還楊求鑒別駕判葉阿金笞責三百板收押俟張菊生與張趙氏回家查明田單飾物是否捲逃再核其張趙氏飭張菊生具頜回藉兩氏斥退　欠欵拔還○顧才元扭控朱福生欠洋園賴昨奉游正巡官審訊顧才元從去年朱托小的代借英洋二十元至今本利無着求追朱供欠洋屬實現下一時無力償還求請寬限游正巡官判朱福生交保着按月拔還洋一元了案　打狗起釁○住居唐家弄之成衣匠王阿仁前日與對隣張華氏因打狗起釁互相口角爭毆致該氏胸部受傷由崗巡將王阿仁張華氏拘至一路巡局游正巡官察得該氏傷痕尚輕王阿仁自知理屈願償傷費求請免辦別駕准詞從寬判王出洋一元給該氏爲養傷費兩造遵斷而退　露宿有因○黑夜露宿街頭之王有生王洪氏經官訊押候查在案刻由探查得王有生本姓薛向在上海俞某家住宿前日騙得王洪氏進城仍領至俞姓處被俞拒而不納以致露宿其婦人王洪氏向住平湖今被薛誘騙來申別駕判薛重責五百板王洪氏發堂俟洪氏之母到案再行發落　縣批○大達公司禀批此案當時未據該駁船報縣究係如何碰撞無從查考惟既摣該公司錄有該船戶在新關口供並將碰撞情形繪　圖片姑　轉詳道悉並移新關理船廳拿辦圖片抄禀仍候補呈兩套以便轉送濟鋐典禀批私開押當顯干例禁報稱高昌講九號門牌內開設廣益私押情事實屬違禁漏捐候飭差押閉一面出示嚴禁廣益押票一帋附　道批○諸吳氏禀批查閱正副兩禀係爲分控本轅及公廨之件乃竟一併夾遞殊屬冒昧惟所控竊單圖賣等情既稱禀廨備案在先究係如何情形仰公共租界會審官查明秉公辦理仍具復察奪　侯阿炳禀批據禀該差保朋串朦提等情是否屬實仰寶山縣查明分別究報黏串三帋並發　薛王氏禀批控欠既有劵據何以一任諉延仰法租界會審官迅即傳集訊追具報　民婦瞿徐氏禀批此案飭據工程局裁判官禀復送堂保存一節該氏願遵結寢事在案何得再行翻控特斥　官事○前講武學堂帮辦教練處叅將薛尊　昨日到遣拜會　巡警總局內收掌課員徐鵬飛現奉調辦正俗課員所遺之內收掌課員委通判任起　接辦昨均到道謝委　　 
[南市]  
　驅逐艒船○大碼頭洪生碼頭一帶水菓行煤炭業米業油蔴醃臘業各商近因該處沿浦岸畔有種江北艒艒船鱗次櫛比並大碼頭以北泊有挖泥船在彼浚泥致各處客販駁貨各船反無泊處爰特聯名公禀總工程局及水利總局請派探丁協同管帮押逐外請出示懸禁以保客商　女子淫奔○崇明婦人某氏年約二十餘歲向在西門外隨某車夫過活前晚被呌賣餅餌之阿憨勾引至南市生義碼頭尋問客棧賃宿被巡士查見形迹可疑上前結問阿憨乘機逃逸當將氏帶局詰得被誘至此飢腸轆轆自悔受愚奉飭留候夫屬具領　取締洋車○南市馬路一帶東洋車定章不准破車載客及用未成年之車夫拉車不意仍有違禁將破車載客令十餘歲童子拉車疾馳現經局董知會警務處轉知各段崗巡遇有破車及年輕人拉車者許即拘罰外將破車充公責令改換新車倘有抗違不服立即拘懲　失足落水○鹽碼頭三和米行內車夫崇明人某甲前因深夜運送米石至招商局碼頭某輪船失足墜浦溺斃屍身日久未獲現由家屬聞耗來滬雇人四處打撈　男孩迷途○男孩顧大林子年十三歲父亡母嫁無以生活因隨隣居人王步高由清江原籍來申習業中途失散由巡士帶至工程局留候認領　女孩迷途○前晚一百四十九號巡士在小東門外北城腳查見迷路女子一口年十餘幾湖北口音詢其姓名居址呆不能語帶局留　召認　　 
[閘北]  
　警局易人○巡警總司警事課員張桂榮二路四區副巡官管笛前日奉蘇撫瑞中丞調往省垣另候差遣遺缺由總辦汪觀察遴員接充　未認收贓○昨日靜安寺捕房特派中西探帶同竊賊陳新南投四路一區禀稱該犯去年行竊大王廟錫器值洋八十元據供　物銷於閘北錫近沈壽祥處等情當經黃正巡官提沈訊供不認判押候公廨歸案究辦　形似竊賊○開充老虎灶之費仲洲昨扭宰立本葛廣義至四路一區控稱伊等闖入內室形似圖竊質之宰葛二人供在鐵路當小工官判押候查辦　　 
[新租界]  
　跌傷頭面○王文林昨乘某號電車至愛文義路不待車停先行跳下以致跌傷頭面由捕車送同仁醫院醫治　無賴拔人○靜安寺捕房三百七十一號華捕昨日禀報捕頭聲稱上午有十餘人突來租界將不知姓名之某甲拔人叉袋角下船向北而去捕頭立派中西探查明復核　　 
[英租界]  
　騙押櫃洋○王于培以保荐生意爲由向陳敬甫騙取押櫃洋一百八十元昨王在福州路被陳遇見扭入總巡捕房控告經捕頭略詰數語飭陳自赴公廨控追　騙電氣帶○昨由騙子某甲至江西路長明洋行購取值洋五十二元之電帶一條當付現洋十二元並裕源長之四十元莊票一帋當將電帶取去旋由該行夥張某持票至裕源長收取經該莊察出是僞張知受愚即 
 
 

Page 20

 
 
投總巡捕房報告捕頭允爲飭探查緝　騙頭髪又獲兩人○薛根全等控王子興串騙頭髪價洋一千五百元一案由廨將王訊押其同黨龔阿根薛阿根前日復由探張全林赴蘇將二人一併移提來滬解入捕房奉飭押候解究　快馬車碾傷左足○十四歲孩子王阿大昨在四川路被某洋人馬車撞倒碾傷左足該馬車當被逃逸由捕將孩帶入捕房捕頭飭送仁濟醬院醫治　遞　票匪○票匪陳金生由上海縣捕役拿獲解奉訊實判定遞解吳江縣原籍昨奉縣主田大令派差將該犯起解因途經租界該解差持片至總巡捕房聲明過境捕頭即飭九百六十一號華捕護送至火車站　脫逃婢女○福州路七號林成記號內昨日逃去十六歲婢女蘭花九歲幼婢雪華二名投報捕房請緝捕頭准爲派探往查　持衣包形跡可疑○福建路義順押店夥張阿毛前晚持衣一包在寧波路行走由六十六號印捕查見以其形跡可疑當即拘押捕房捕頭飭探何正喜查明旋即開釋　　牙扇希圖逃逸○流氓張秀卿昨在五馬路搶取顧仁伯之牙扇一把圖逃當被包探沈阿岳追獲將張解至捕房押候解究　薛根泉失鈔票○西上林街月桂里長春小客棧庽客薛根泉失竊鈔票洋二百五十元昨投捕房請緝捕頭飭探張全林往查　王老大拉客人○英華街四十七號雉妓王老大前晚在南京路拉客由捕查獲拘入捕房經捕頭詰明住址開釋昨晨派探查明請廨飭傳　燭檯查獲○愛而近路一千另二十四號居人失竊錫燭檯等物報經捕房昨日由探在大沽路十七號押店內查獲原贜帶回捕房奉飭存候失主認領　馬夫違章○馬夫高國寗五阿狗均將病馬駕車日昨由捕查獲一併拘入捕房經捕頭詰明開釋業已請廨出單傳訊矣　　 
[美租界]  
　演淫戲○海寧路粵班高陞戲園前晚排演新戲名尼姑養兒子捕頭因事涉淫穢禀請公廨傳究　踢工人○木匠馬老萬王金生殷杏生吳慶三等昨向漢碧禮路某西人鷄毛棧索討工資三十餘元無著反被踢傷因投捕房報告捕頭飭赴領事署控告　傷老婦○馬夫王阿雲駕車至西華得路撞倒某姓老婦傷勢甚重詢問已不能答由捕車送同仁院醫治王拘押候辦　聚賭徒○茂海路楊學海杜子福二茶舘因聚賭違章被捕查見歸禀捕頭請廨傳罰　失金飾○住居有恆路之瞿姚氏失去金飾疑其戚邱林林瞿來發所竊昨報捕房飭探將二人拘押候查　　 
[法租界]  
　竊珠寶押繳銀洋○京江棧莊客買寶元被達培元竊去水晶珠寶件頭報經捕房吊出各贓尚少翡翠表墜十餘件值價洋一百零五元由聶司馬判消贓之顧梅生罰認十元達陳合湊九十五元歸償失主迄今分文不交前日逮案咸稱在押無從搢繳司馬判顧再押十天免交達陳仍還押著交洋釋放　販小孩從寬省　○福建人陳金華馮業順陳阿大前因帶有來路不明小孩數口乘輪赴閩爲探獲案判將各孩發堂陳等押捕查辦在案前日復經提訊判陳等不應販賣小孩姑念在押日久從寬一併省釋　鄉婦受愚○袁會海王阿狗串將僞銀眼鏡在途騙錢鄉歸王吳氏信以爲眞竟被騙去洋四元迨至覺察人已遠去當即投報捕房由探緝獲解訊判押候各枷兩禮拜　剪綹破獲○剪綹周榮生摸竊途人顧順卿皮夾內銀幣十元小洋數角報經包探拘獲並弔出銀表洋傘各件一併解訊聶司馬判枷一月押捕房兩月贓分別給領　口角用武○前日朱某在途與趙阿全　毛毛等口角繼復用武致被趙陸打傷由捕送往醫院醫治陸趙押候於前日解訊中西官會判候傷人醫愈再行解辦　捕房用人之一斑○法新租界地方遼闊巡士不敷關遣上年由麥總巡在西貢調來越南巡士五十餘名派往差遣茲因新添副總巡在西貢帶來安南巡士五十名交替在即故於前日由麥總巡派繙譯曹君前往考察中國語言情形間有甲乙丙三巡士考得最優特給每名洋五元以示獎勵　捕房近由西貢賞調來某君一員充當副總巡之職前日抵滬帶有二道金線法捕頭一員及海南人一道金線華捕頭一名安南捕五十名已於前日發給號衣由該捕頭教練綞熟即當上差站崗原有之安南捕万可交替回國賑務 
　　 
[盛宮保致蘭州毛護督電]  
奉巧電仰承俯納芻蕘辦法切實懇摯即已抄送各處五月電奏及致部電擘書精詳均登各報使閱者一目了然上海僅匯十萬五千已經赶放杯水不足助公猥蒙一再齒及同人愧汗現因湖廣水灾尤重海州等處亦有偏灾在滬紳商具有熱心又須兼籌並顧尊電不欲以一隅竭東南之力仁人之言其利溥哉得雨後補種秋糧尤爲要着隴中水利有無辦法能否繋井開渠爲斯民防永遠之患灾後議辦紳民或不畏難也宣麻 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[憲政編查館會奏議覆桂撫張鳴岐奏議裁]  
　　 
[冗員摺]  
奏爲遵　旨議奏恭摺會陳仰祈聖鑒事三月十九日准軍機處鈔交廣西巡撫張鳴岐奏籌辦新定官制議裁從前冗員一摺奉硃批該衙門議奏單併發欽此原奏內稱今欲增有用之官以專責成宜先去無用之官以節浮費督同三司詳加體察查有柳州府通判鬰林州州判布按經歷各府經歷知事各土州土縣所設之州同州判吏目典史龍勝廳之龍勝司巡檢等三十缺均屬閒曹一無責任擬先行裁撤此外佐貳雜職等缺目下府州縣佐治官猝難照章徧設該佐貳雜職等或任分防或典監獄與請裁各缺之毫無責任者不同擬俟設立佐治員時再行逐漸裁改等語查現在推行新政重在核實設一官須得一官之用自不容有閒冗者厠列其間原奏所稱欲增有用之官先去無用之官者洵不爲無見查閱原奏擬裁冗員約分爲兩項一爲同城之首領佐雜等缺該員等原有職掌久屬名存實亡不獨通判州判等佐治虛有其文即布按府經歷各省向未議裁者其應辦之事非另延幕友襄理即改派委員分司以致事多膈膜官等贅旒即難以歷練人材且不免染成惰廢是以光緒三十三年五月總司核定官制王大臣有汰舊設新之奏近年廣東湖南請裁同知以下佐貳等缺均經奉准有案該省擬裁各缺情事正屬相符此裁撤同城閒冗首領佐雜各缺之屬可行者也一爲土州縣之州同州判等官定例土官多設漢員佐治當時固別有深意惟查光緒三十三年十一月該撫奏酌擬造就土宮辦法摺內聲明各屬土官以就學畢業優等承襲其已病故及因案撤任之土忠州知州等二十三員缺均分別停止承襲不准回任暫由漢員彈壓等語是現在該省土州縣既有漢員彈壓與舊日情形不同原設佐貳等官之閒冗無事亦與柳州通判等相等去之無損於絲毫留之或轉多牽掣且原奏本擬裁汰舊官改設新官將來土州佐治漢員自須體察情形及時設立以資維繋亦不致有偏重土官之慮此擬裁土州縣佐貳等缺之屬可行者也臣等公同商酌原單請裁之廣西布政司經歷按察司經歷柳州府通判鬰林直隸州州判桂林平樂梧州潯州南寗柳州慶遠泗城八府經歷太平鎭安兩府知事龍勝廳龍勝司巡檢忠州再丹江州萬承龍英太平思州七土州州同憑詳向武兩土州州判思陵結倫都結都康下雷五土州吏目忻城土縣典史共三址缺擬准一律裁撤此外該省佐貳雜職等缺應如原奏所請俟將來議設佐治員時再行逐漸裁撤以期官無閒冗事有責成原奏又稱裁缺人員內有升階者擬准分別請咨引見驗看歸入升斑補用及願補還官職與無升階各員一併歸裁缺補用孤缺並准借補各節吏部查此次廣西所請裁撤布政司經歷等共三十缺既經憲政編查館議准所有裁缺各員內如有捐保各項升階應令該撫給咨赴部分別辦理其仍願補還官職暨並無升階者各以對品相當缺分歸於裁缺即用班內照例請補至裁撤孤缺人員亦應以對品之缺即行借補俾免向隅原奏又稱裁缺節存廉俸等費請儘數留充籌辦審判廳之用一節度支部查此次該省裁撤各缺既經憲政編查館吏部議准所有節存廉俸等費據稱儘數留充籌辦審判廳之用自應准如所奏辦理惟每年節存廉俸等費若干審判廳應用若干均未聲叙應令廣西巡撫迅即查明專案報部以憑稽考所有臣等遵　旨議覆張鳴岐奏請裁冗各員緣由謹繕摺會陳再此摺係憲政編查館主稿會同吏部度支部辦理合併聲明伏乞聖鑒謹奏宣統元年五月十二日奉　旨已錄　　 
[吏部奏學治館法政班學員初次畢業續]  
　　 
[行招考摺]  
奏爲臣部學治館法政班學員初次畢業續行招考恭摺具陳仰祈聖鑒事竊臣部於光緒三十三年十二月奏請擴充學治館添設法政新班定爲三學期畢業奉旨允准欽遵在案嗣於三十四年二月由臣等將報名人員擇尤錄取八十名分爲甲乙兩班入館肄習該學員等自入學以來尚能恪守學規各圖精進至本年暑假前三學期期滿經各教習等分科試騐復由臣等當堂考試評定分數除緣事退學各員未及畢業又插班考入十五員飭令補習期滿再行考試畢業外計取　最優等十六員優等三十三員中等十員次等一員分別發給文憑伏查臣部辦公經費比年以來日形支絀而此項費用尤屬不資惟法政爲入仕所必需自應力求撙節接續辦理仍由臣等督飭承辦司員加意整頓日臻完善以期仰副朝廷作育人材整飭吏治之主意至臣部舊設學治館係專爲考試分發月選人員分別留館肄業其有志向學呈請入館肄業者亦日見增加自應照舊辦理合併聲明所有臣部學治館法政班學員初次畢業續行招考緣由理合恭摺具陳伏祈　皇上聖鑒謹奏宣統元年六月二十八日奉　旨知道了欽此　　 
[又奏法政班畢業學員查照法政學堂講]  
　　 
[習科章程辦理片]  
再查學部奏定法政學堂講習科畢業獎勵章程內開凡年半以上講習科學生畢業考試列最優等優等中等者如係有職人員京官咨明本衙門儘先派委差事外官咨明本省督撫照考騐外官新章免其再入法政學堂仍儘先差委如係舉人五貢咨明本省儘先保送考職係生員咨明本省儘先保送考選優拔及考職係監生給予八品職銜又凡在法政講習科畢業學員考列最優等優等中等者均由本學堂造冊彙咨各該管衙門分咨巡警審判各局所聽候委用各等語查臣部治治館法政班學員係一年半畢業與法政講習科學期相同此項章程既經學部奏准通咨京外各衙門一律遵照所有臣部學治館法政班畢業人員自應查照辦理以符定章理合附片陳明謹奏宣統元年六月二十八日奉　旨知道了欽此小說 
　　 
[美人虹] [  英勞敦斯著] 瘦狷譯意（四十） 
 
 

Page 27

 
 
葛蘭崖曰。君休矣。讕語諜諜。誰復耐聽者。梅黛嶺曰。使吾言而眞者。又將若何曰。眞耶。則既感君惠。復銘君德。且恨吾愚。梅黛嶺曰。得母有不能忘情於彼者乎曰。何爲。吾乃與彼誑人亞棍同處耶。果爾。則與毒蛇猛獸同處何異。梅黛嶺。吾知君爲此語之意矣。君之爲此語也。必因思及埒根之事而然。梅黛嶺曰。否否。吾爲此語。深有益於爾我兩人。且有益於雅麗芙。葛蘭崖曰。奇哉君言。吾益滋疑慮矣。梅黛嶺曰。君今日非會見愛特華伴雪乎。葛蘭崖急馳至梅黛嶺足旁問曰。君何由知此。彼來復干君底事者。梅黛嶺曰。吾之來此也。見伴雪亦附車入城。故知之。至彼之來城。吾以意度之。必且與君有秘密之交涉。葛蘭崖嬌嗔曰。信乎。梅黛嶺曰。君怒我矣。抑君於非力魄寒蕾之歷史。寗遂忘之。葛蘭崖冷然曰。吾何嘗忘曰。然則君亦知寒蕾之人獄。非因埒根及他人證明其罪之故乎曰然。梅黛嶺復問曰。彼等證明其罪。非爲其會擊傷一人乎。彼受傷之人何名。君當尚印腦際。梅黛嶺言未已。葛蘭崖呼曰。吾知汝來此之意矣。君此時腦中。必且含一奇闢之思想。謂寒蕾所擊傷之伴雪。卽吾意中人愛特華伴雪。君茍抱此意以判事者。吾敢爲北轍南轅。君之謬誤。實達極點。梅黛嶺曰。何爲曰。此甚易明。當寒蕾創禍之日。愛特華伴雪。安能適逢其會。亦與彼等相遇歟。梅黛嶺曰。君怒甚矣。吾將以一詳盡之事實告君。且更有一速行解決此問題之法。君盍不以往日示我之愛特華伴雪攝影畀我。吾將持問雅麗芙。問其會識此人否。葛蘭崖聞之。怒甚頳顏沉思。謂梅黛嶺何心。乃必欲誣我意中人爲匪類。旋謂梅黛嶺曰。君言吾已盡悉。非力魄寒蕾。慘遭無妄之災。待罪獄廷。諒可嘆息。顧謂愛特華伴雪。實驅彼入獄。吾實不敢聞命。惟彼擊傷之伴雪。其人想正與埒根相同耳。梅黛嶺曰。君亦見埒根乎。其爲人也。驅幹若軍人。容態若。顯僚。顧靈臺方寸。則貪狼封豕。秦鏡不能照其奸。燃犀　難燭其隱。吾恐愛特華伴雪。正如埒根之標本耳。葛蘭崖曰。人心不同。各如其面。吾亦何能掬伴雪之心以與埒根較。顧竊有不解者。伴雪縱於五年前。爲一不知名之人所傷害。今亦何必更爲此欺詐之舉。梅黛嶺曰。愛特華伴雪欺人之事。寗止於此昔欺寒蕾。今更欺君且。言至此。葛蘭崖擬儳其說。梅黛嶺急止之曰。待吾畢其說。則君將知此語之非無因。因將已往之事。一一告葛蘭崖。自覩伴雪攝影之日起。至梅黛嶺自倍梨樹來城之日而止。來件 
　　 
[勸木噐業] [  生生社]  
世界上百樣事業都是生活的道路都包括在吃的穿的用的裹面有了吃的穿的用的纔好活命這三項畢業不必都去做到只須專門做看一種供着世人的求應着世人的急就好賺錢就好活命了吃的穿的事業狠多且纔放下請先把用的講起來請先把人家器用裡邊爲數最多的講起來器用裡邊爲數最多的不是木器嗎人家起房造屋要用着木料人家養了兒孫睏桶立窼要用着木料人家嫁女娶婦贈嫁裝奩要用着木料少婦擣衣的杵老人行步的杖生前托身的牀榻死後埋骨的棺槨那一樣不靠着了木料木料的用場固然狠廣木器的門類到也不少有的叫做方作有的叫做圓作方的叫做本國木器有的叫做外國木器奪門做鳥木噐的呌做鳥木作專門做紅木噐的呌紅木作也有專門豫備人家埋骨用的叫做舖子店也有專門豫備人家拆探用的叫做　噐店他處不必說單單把我們上海的木噐店算起來已經有三百零五家本國木噐業有一百零七家外國木噐業有五十五家貰器店有九家紅木作有五十三家鳥木作有七家圓作有二十六家舖子店有四十八家總共算起來有三百零五家平勻算起來每家約五個人靠着這行業賺錢養家便有一千五百二十五個門頭靠著這業開起來每戶平勻約四口便有六千一百人靠著木噐活命這項事業也不好算小了這項事業裡人數也不好算少了事業既不小人數既不少極應趁早結個木業會社打破舊時界限廣通木噐業聲氣你提醒我我勉勵你大家放出力量精神把一面牌子做出去使本國內人人愛著用著再不要去買甚麼西洋木噐木噐業同人到了這時仍舊日思夜想考究再考究靈便再靈便精巧再精巧使外國人見了也都愛著用著價錢並不昂貴物件實在出色果然這樣消塲自然狠廣脫手自然狠快得利自然狠多大凡名園勝境花亭月榭把他點綴點綴也狠用得著不妨做幾個樣子預備買客指定至於木質的堅密油漆的雅緻色色考究都是推廣銷路的要廖此外檯腳要急急改良四腳又出既占地方又多關碍若能把重心力講究講究做幾種獨腳檯出來獨腳檯做成了還要考究進去在檯腳上做個機關使得他要高便高要低便低這種新式檯子我們上海木工自己能彀做得自然使我國人民格外歡喜買去使用了檯子要趕快改良椅子凳子也要趕快改良溫州椅子要曳開便好曳開要摺攏便好摺攏世人已十分歡愛若再拚命考究進去做得萬分可靠放得平用得起有毛病的不靈活不牢固的自己先把他剔去運到市面上隻隻都沒嫌使買客不消揀得不是更加要暢消嗎椅子凳子式子狠多或者把舊式的椅子凳子推敲推敲尋出他幾個不靈便不適用的去處改造改造使他靈便使他適用或者買幾隻西洋來的椅子凳子仿造仿造一面還要尋出他的不適用處先比西洋木工改良這項生意一定出人頭地了（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
