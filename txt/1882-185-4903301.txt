# 1882 - 185 - 4903301

 

Page 1

 
 
[新印縮本增選多寳船時文發售] [  六合堂謹啓]  
　　是書選自學東名　　宇久爲士林所貢購惜乎則刻有屬　帝虎之　兼之篇幅錯悮股叚脫落面錯字則無篇不有甚至文與題不相符者又有題　文者不可勝數誠傶事也今點石齋主人不惜重聘延請名彦　一校　莫不釐訂而更正之并其中之有題無文者悉加　入且增選入時鄉曾聞墨及名人課作倩能書者加意抄正用縮本法將原文一百本計文章七千餘篇縮成八小本名之曰增選多寳船至於字法之端莊　　之淸晰猶具餘事更妙在置之巾箱中甚易携帶出入勝前書之繁疊眞有天壤之别今六合堂主人已向點石齋承受槪歸本堂分售各省每套收回工本銀四兩五錢計有七千餘文之多所費銀一錢可購百餘篇文章亦可謂便宜之至今是書旣成所有代本堂寄售之處開列於後賜顧者請向購閱至於各書坊有與本堂代售者用錢一體奉酧再此書所印無多海内知之祈及早往購可也此佈京都生和泰南京品永街愼益莊福州同茂茶棧廣東西營巷同愼長沙基大街同安麥欄上海太古碼頭同愼長永安街長源泰棋盤街萃泰豐茶號香港同愼長漢口怡和行沙包街長源泰黃坡街 
[論高麗結習未能盡除]  
　　高麗向爲自守之國不與外國往來惟於中國則向稱恭順故其視他國人皆有所疑忌而不敢與之親近亦習俗使然無足怪者然近年以來先與日本通商稍變其閉關却客之初見嗣以日本之待高人或不以禮用是幡然變計欲聯絡泰西各大國以資托庇而請中國爲之介紹美國首先訂立和約英國繼之雖近聞英高所立和約内有數欵未能允洽然將來斟酌損益必能盡善盡　英高之好度必可以終合德法等國又從而繼之竊意高人自此必將眼界日新胸襟日擴大反乎從前之積習矣而執意積習仍不能盡除也昨報載高麗消息言高麗人近見各國兵船至高者共有十一艘高人見之不勝惴惴紛紛奔避有挈眷移入深山者是可怪矣夫各國兵船之往高初非則有他意不過爲訂立和約起見而中國則又以高麗爲其屬國今與各國通商自當前往監視不啻如春秋時王臣之涖盟此固高麗所請於中國者卽使各國兵船高人未曾見過不免有所疑慮而中國之船又何疑慮之有而乃亦復人心惶惶殊不可解且高麗京城向例不准外國人出入而中國人則不在此例可見高麗之於中國不啻視爲一家與外國大有區别今以兵船之至而忽疑中國亦有外心是誠不諒之甚矣觀東洋報所載高麗釜山出口之貨去年計有一百十五萬八千餘元其進口之貨産自日本者計十五萬五千餘元産自外洋者計一百零七萬七千餘元此時高麗通商之局尚係草創曠土中煤鐵等礦尚未開辦而其所出之貨與進口者兩相比較頗覺不相上下將來規模愈推愈廣出産愈出愈多出口之貨將多於進口而高麗致富之道於是乎在度此意高人必有知之者旣知此意則必日望外國人之紛至其國以期商務之日有起色又何疑忌之有乎或者以兵船之威可畏高人素所未見今忽覩此荼火軍容連檣接軸而至不得不爲之恇怯如中國初見西國兵艦之來亦未嘗不惴惴以懼今則習見而不覺耳顧西國兵艦初至中國揚威耀武其勢可畏故華人心有所懾若此次各國兵船之至高則並未耀兵於高境且又有中國使臣先爲介紹特爲通和起見高人應早已知之則卽各國兵船再增一倍亦不妨憑軾以觀之而顧若是其恐懼耶因而知高人之結習固有不能盡徐者也夫在窮鄉僻壤從未預聞外事耕田鑿井自適其天一旦忽見有異服異言之人銜艫接軸而至不禁因驚生疑因疑生畏亦屬常事卽如中國近來與泰西各國通商其在通商碼頭與夫通都大邑時見西人往來固已習不爲怪若住鄉村之間或有一二西人或因游歴或因行教偶焉戾止則黃童白叟亦將引避之不遑蓋少見多怪無足爲異若高麗之釜山元山等處則久已開埠雖所見者僅有日人而日人近亦西裝應亦數見不鮮中國人則又時有所見且得以出入都城更不足爲怪何以兵船抵仁川而高人震懼若此此以知高麗之治法尚有未能盡善者也中國内地凡有西人前往則官府必先出示曉諭使民間早有所聞不至生意外之懼故民間見西人之來雖或有所驚異而不至倉皇奔走今各國兵船至高高官亦必先爲示諭使人人知各國意嚮之所在雖有兵舶之來初無容其驚恐如此則民心旣安而不致有驚擾之變草野雖愚見官府煌煌示諭亦必知其所適從卽有驚疑恇怯之情可以冰銷雪化乃高官計不出此明知各國訂和必有兵船戾止而不先期出示以安民情卒致少壯奔逃婦孺避匿以貽外人之笑不亦疎而失於計歟或者曰高人初未見過西人其懼而思避亦屬常事如必以爲高官未曾先期出示曉諭則亦不過臆度之詞安知其果然出此者而乃以意逆志作此無稽之談耶余曰誠如君言則高人結習之不能盡除於此可見一斑矣安得爲之解此痼習也哉 
[諭旨恭錄]  
　　五月十七日奉旨寶璋李長源陳春輝俞忠恒吕申趙業南王翔麟晁振翮俱着以知縣用劉元度景鴻藻吉守善黃麟元趙志杰石作瑗馬步瀛俱着以直隸州州同直隷州州判用蕭茂乾吳純靑吳乘風丁枚徐東璧張金鑑蕭柄揆蔣岐昌伊焕章王　林彚芳賀壽同李顯春王殿甲沈芝任長祿劉尚文李植田戴淸誥俱着以教職用周安冕郝炳麟劉致潔薛華序陳槤丁友韓劉進賢陳錫周王受豫朱純熙常如棟俱着以佐雜等官用欽此 
[本館自己接到電音]  
　　本館於昨日接到在津友人專發電音到本館有五月二十一二十二兩日諭旨共四道敬謹䛭登○五月二十一日奉旨錢桂森轉補翰林院侍讀輝彦彬補授翰林院侍講欽此○二十二日奉旨湖南正考官着葉大焯去副考官着楊文瑩去欽此同日奉旨四川正考官着烏拉布去副考官着張人駿去此同日奉旨甘肅正考官着楊頣去副考官着江樹畇去欽此 
　　謹按本年夏季爵秩全書知今科鄉試欽簡湖南正考官葉現官翰官院侍讀學士福建閩縣人戊辰副考官楊現官翰林院編修廣東茂名縣人乙丑四川正考官烏現官左春坊左庶子滿洲廂黃旗人甲戍副考官張現官翰林院編修直隷豐潤縣人戊辰甘肅正考官楊現官翰林院編修浙江錢塘縣人丁丑副考官江現官翰林院編修安徽旌德縣人丁丑[  本館附識]  
[津郡得雨]  
　　昨報天津待雨甚殷麥秋收成不及中稔高粱玉米與及豆糧黍稷等恐亦告歉詎天心仁愛已於十七日午刻沛然大雨直至傍晚始止及交四鼓時急點翻盆一畦霑足於是四野歡欣均稱好雨知時不難轉歉爲豐也 
 
 

Page 2

 
 
[冿門近信]  
　　析津來信云金苕人觀察所辦之東淀河工刻已將次告蕆聞銷差後當接辦籌賑局事務蓋賑局本係盛杏蓀方伯總辦現以方伯暫行請假南歸而賑務善後事宜尚未妥協需員接替也至李傅相回籍穿孝約須秋仲始可莅津又言津地今年麥秋雖有五六分年歲而四鄉貧民因屢遭歉歲仍未能稍復元氣也 
[兇犯獲案]  
　　天津三月間河東地方有刼騾害命一案經列前報兇手得騾棄刀而逸現已就獲該兇手姓程行三本河東人居於子廠與犯事地方相離不過里許也犯案後卽趨雙井擬售騾得價投奔關東爲避禍計雙井離城三十里以無市集故騾乏受主妙手空空逃旣無貲回又懼罪遂從小道投河西務地方該處係京津來往通衢耳較多不能留駐旋又去而之他時騾已出售盤纒亦隨手用盡意爲案隔數旬當可無害乃仍舊回津詎捕役載途罪人姓名早已杳悉特以天涯海角尋覔爲難而撲火燈蛾貿貿然來方在野茶舘中少拂征塵已爲捕人獲住解案並未用刑便供認不諱兇刀稱已丢棄與原案果相苻合現已畫供收禁聽候解府矣 
[扒荒可惡]  
　　金陵有名扒荒者掘賣碎石斷磚本報前曾論及自工程開辦以來除廢壘營墻拆毁盡凈外其附近民基無不大受厥累緣扒荒者大都無業客民恃其人衆往往成羣結隊向城北一帶民房基地基地上任意挖掘其浮面磚石自必掘取無遺卽土中深至三四尺之老墻脚無不搜取甚有居民早年買置舊磚硬行搬去地主畏其人多皆側目而視不敢阻攔墻脚旣失界址不分將來轇轕成訟勢必較前更甚尤可恨者莫如該處官溝前因兵燹窒塞不通每逢雨後積水街衢泥濘難行甫於去春禀蒙各營發隊疏濬一律修整完善民皆稱便感頌難名詎若輩近將溝面石板掘取運去又將溝邊之磚挖盡並將溝用土填塞是積潦之患又將如前矣該處居民同深怨恨今聞工程有停止之信想此後斷磚碎石銷售不易或可不如前之搜括也 
[學徒溺斃]  
　　金陵機匠黃某近收某姓爲學徒徒極頑疲年已十三四終日嬉游不肯習業屢加訓責不悛居近東城脚下近因扒城跌 
傷其足甫經養愈月之初三日午後潛行出外不知所往至翌晨尚未見歸四處訪尋迄無影響旋聞附近之石觀音庵側潭内有一屍浮起卽視果該徒好但不知何失足或因在潭洗澡戲學鳬水所致亦未可知黃卽知照其母爲之備棺收殮云 
[拐女卽獲]  
　　蘇城養育巷燈店内有一女年十三歲於十二日忽然不見嗣訪得爲開鞋店之王某拐去王南京人前與該燈店爲隣曾犯拐案現住白善橋當即密尋知此女已爲轉匿於伊友處牽衆破扉而入搜出其女問明原由卽擒王某送西路巡局總巡審過卽移縣署現將王某管押勢必從嚴懲辦也 
[久雨乍晴P ] 
　　蘇州本年梅雨眞可謂興會淋漓自四月下旬至小暑節前一日止屈指晴霽之日約略可數四鄉秧田一望瀰漫農人方喜免桔橰之而卒不免於是役蓋田中蓄水太多又須戽之使出俾免淹浸傷禾於是冒雨從事烟蓑雨笠較之火繖銅鉦勞瘁尤倍至於居家者户闥之内莫不蠣牆汗出鴛被潮生羅襦乍解隔宿卽不堪着體鬱悶不舒易致疾病幸二十二日放大光驕陽竟日四民皆喜動顔色謂自此可望暢晴矣 
[醫局善舉]  
　　揚人本好善舉最實惠者莫如官醫商醫局官局由揚州營朱參戎主之商局由許秋查明府主之而李韻亭及介弟惟之兩觀察則獨開一局特聘内外科名手六人每日分號挨診贈以醫藥並按名給錢五十文局外設一篷專爲遠鄉人就醫無力買食者而設每早兩觀察分雙單日輪流監診以覘諸醫之勤惰至於所施丸散膏丹尤事事認眞務令道地如斯行善可謂寔力實心矣 
[捐銀産子]  
　　揚州某翁年近五旬尚虚嗣續娶簉室爲育子計幸兆卜夢蘭約於四月上旬分娩先數日腹中蠢動數似臨盆晝夜無眠痛莫能忍催生諸方徧試罔驗家人束手無策某忽發心愿聞近有禀辦長江義渡之舉經費在在需籌因特焚香告天叩祝倡助英洋一千元以襄善舉禱甫畢而女僕奔告已舉一男某喜不自勝益爲善之報實有如響斯應者某之友深知其事爰來本館面述亟照錄之 
[鄂垣决囚]  
　　鄂垣於四月二十八日在武勝門外處决男犯一名係并夏東北鄉人據見者言其年未及四旬體甚瘦弱案因去年秋間該鄉油坊林地方有姑嫂兩人皆未及笄在田間拔黃荳嫂係童養媳亦未成親其田靠山坡不意山坳突出兩男子口唱花鼓戲行至田間陡然拉住其嫂用强輪姦其姑幸脫逃歸將情告知家人立時馳往將兩男子獲住鳴保送官經江夏邑侯審實通詳辦理現於是日奉到部文將爲首之莘姓斬决另一人係斬監候云 
[疉决斬犯]  
　　杭垣自前月二十五日至端陽節日連接部文三次且每次皆有一女犯在内亦以見奸案之不下於盗案也查四月二十五日接到第一次釘封正法者計共九名先斬者爲臨海縣之女犯以奸而致死其夫并禍及其姑故該婦擬以凌遲奸夫斬决不期部文未轉而男犯已監斃得保首領以没亦幸矣哉其餘之男犯八名係台屬五人處屬三人皆爲盜案中積犯均已經過兩次秋審矣念九日接到第二次釘封正法者爲一男一女男犯爲台郡女犯則杭州之良渚人係父女同謀砍死其夫一案蓋父憎壻貧而欲轉嫁其女遂與女同謀於黑夜中砍殺之該處四面無隣無人知覺不料有同村某某四人方從賭塲中散歸時已四更聞有呼救聲息遂叩門而入致爲撞破遂鳴保送官現其父定以監斃之罪而女則爲斬立决也至本月初三日所斬男婦各一名係因奸謀死本夫者該婦年只十七而奸夫已將届半白矣男女面目皆極醜陋而粗惡可稱嘉耦相傅該婦早經出典於人不知何故而下此毒手想其中定别有情節也計旬日之内斬决者已十有三名傳聞續到者出有數起云 
[節會述]  
　　南昌端節前連日大雨初四日稍霽迫節日又復淋漓各坊神會盡因阻雨不出未及午刻鋪户卽皆杜門賞節路上已少人行走售賣食物耍貨等攤及担亦早收拾一空落寞殊甚初六日天雖放晴然街市仍覺泥濘乍經日炙臭氣尤不可嚮邇及晚月朗星煇薰風習習耳目爲之一舒會上火砲之聲如百道鳴雷聨絡震發直至東方旣白始止則衆情之歡喜可知矣自是烈日懸空神會競出觀者填街塞巷而鞭爆尢爲聒耳初八日火神廟之會經過牙釐總局亦迓以鞭爆自早八點鐘起至日落西山始止聞共放過六十餘萬炮自謂豪舉識者頗笑其徒費無益也初九夜爲貢院側關趙廟收會之期該會之精緻爲通城首屈一指者通宵馳逐無停然亦不過略加紙紥及玻璃燈稍多耳而是夕該廟油燭及脯餟之費聞須開銷至五百餘千文豫章素稱儉約而觀其出會何奢靡若是哉 
[皖垣雜事]  
　　皖垣自本月朔起連日霪雨江水大漲江面見牲畜用物隨水流下不計其數羣深詫異嗣遂閧傳太湖縣西鄉出蚊水從潜山懷寍内河直瀉長江淹没人口無數省中官憲飭勘情形知水尚未退急籌賑濟之法沈　閣太守先捐廉百元飭各　坊赶做大餅妥派差役運往分散災户尹明府亦捐廉施餅西門外某善局雇划船打撈江面死屍棺木撈獲無數並雇匠於棺上打眼放水尹明府聞報惻然親至江干察勘詢知欵資雖已捐募而尚未齊繳現則由局籌給隨捐廉百緡諭以盡力打撈勿使有漏棺木暫堆汪家山旁埋費再籌所傷人口以太湖 
 
 
] 

Page 3

 
 
縣西鄉爲最多云○廣德圩埂自省城東門外起有百餘里之長與桐邑毗連圩内悉屬膏腴每歲應完國課有銀數千兩道光間因隄埂失修該處變成澤國一片汪洋自此修葺時加兼入夏雨水尚不過多是以久慶安堵今尹明府因江水泛漲先事預防親往踏勘兩次令紳耆以身家關係曉諭閭閻着各保各叚同爲脩築勤獎惰懲並飭地保掮牌鳴鑼警衆至午節明府聞江水漲至數尺頗厪隱憂又冒雨親赴圩堤勸勉民間無分毫破捐頌聲載道又以天氣燠悶深恐淫雨未已卽於初九日禁屠祈晴似此保赤心殷可謂賢父母矣○沈雲閣太守調任首郡各情疉經列報近悉太守出題考代書題係息訟論見某書諳練公牘堪以充當卽爲錄取諭以嗣後每張呈詞祗准取錢數百文不得多索十一日放告太守詢之遞詞之人知該代書多取錢文隨飭傳到詰責問其愿罰愿責答以願罰乃令將本日所得進詞之錢當堂點繳以爲賞給他人之用該代書遵諭繳案旋又奉示將該代書斥革於是合署差役皆相儆戒云○初十邊西門外小新橋渡船載客念餘名開向西去是日風平浪靜乃離岸甫數丈因篷索未曾理淸以致誤事立時覆溺搭客祗救起三四人一舟子抱槳兩把順流數里遇救一舟子抱船板得救餘客　尚有舟子二名俱伍波臣矣○城内四牌樓西街某姓年二十餘世代書香父早逝事母以孝稱母年近花甲今春染疾某親侍湯藥衣不解帶者月餘足跡未嘗出户限嗣母病瘥而某以辛勞致疾至入夏後稍得痊愈而母病復作數日竟亡屬纊之餘甲一痛樂絶有殉母意其家人知進勸不易姑作缓兵之策因婉言曰汝志已堅固不相强但窀穸未安遽爾輕生曷以全送死之道某始泫然應命於是助其兄治喪盡禮盡哀旣殯厝於北關外離城數里某每日暮必往厝所夜卽藉草而臥于旁數十日來風雨無間一日謂妻曰劬勞未報何以生爲吾將奉晨昏於地下子若女汝善撫之訓誨成人書香克繼則祖父皆感汝力匪特我之銘心也言畢涙下如雨妻亦含涙答曰汝能行孝我自守節各行其是形隔心通有渝此言神明共殛越日午後某仍赴厝所翌午地主見某尚偃臥柩旁異而卽視見神色大變呼之不應略摇其手急招其家人前往將某舁回至城門爲委員攔阻某兄辨以人尚未死懇商片時某己氣絶於是合家與委員計論委員無奈面禀沈太守當卽傳問各情諭以委員攔阻係分内事不得向論某旣有孝行着邀親族隣里公舉本府當爲辦理並捐廉贈以賻儀某家屬感謝而退夫立身揚名乃爲大孝若徒以一死畢事則孝經所訓正多抱憾者矣然而世風不古儘有詩書望族禮節繁重而天性漠然者則某之所爲正不得以愚孝輕之所願綽楔褒榮藉風薄俗也 
[閩事瑣聞]  
　　閩省南台之各茶商近年頗多折閱今歲頭春茶開盤頗覺熱閙并聞茶色亦佳故各茶行無不延頸企踵以期茶務之日有起色略補前兩年之虧耗至海關每日茶稅多則司收五六萬金少亦有三四萬金此又歴届所罕遇也○台澎等處連年籌賑而採辦賑米者往往名利兼收復得優差優缺若認眞報效能將米石　出斤數短少及米質朽壞者轉遭不白之寃故告病者有人撤差者亦有人現徑新藩沈方伯查出擬澈底持平辦理不使從公者抱向隅之憾卽此一端足見沈方伯整飭吏治體恤屬員矣○台彎道劉蘭洲觀察於四月十二日由永保船内渡因與大憲商辦台北煤務及台防事宜念七日復乘琛航輪船渡臺聞台北煤務自去年歸福州船局承辦後至今毫無起色委員鄭玉山司馬尚須籌墊各欵而許小亭承辦之碾煤粉機器係外洋廢件雖能轉動而不能轉製煤磚只可作玩器而已查此煤磚機器價約三千金現在劉觀察已禀知各大憲矣○西門外之西湖風景頗佳每當夏日多向其中游玩或浴堂　濯或茶舍評量無不各適其適至於時近端節游客更多緣附近龍舟多來此地競賽故觀競渡者無不於湖邊游目近聞初二日午刻有龍舟十餘艘奪標鼓聲冬冬觀者如堵而柳樹下之小艇忽觸浪沈去二隻淹死數人見者無不興敗而返噫殆天數歟 
[燃燈攺期]  
　　前報載本月二十九日爲法國定爲民主之期年例是日法人共相慶賀本埠法租界日則徧懸彩旗夜則大放燈極爲熱閙兹因二十九日爲公司船開行之期西人恐無暇晷故擬攺於六月初三日刻下已早爲預備矣 
[戲篷吹裂]  
　　本埠連日風雨大作虹口西鄉之田已成澤國外國戲班布篷巍巍本易招風前日蜚廉逞威竟將戲篷布激破亟需修理該班到滬屢逢陰雨今又布篷被裂何所遭之不幸也至前報所載該戲班飼虎西人被虎抓出眼珠兹悉抓傷之後急舁送醫院經醫生爲之納珠於眶敷以藥而包之近日已漸輕可諒不至於喪明西醫之技神矣哉 
[風雨壤屋]  
　　前日淸晨新閘地方坍倒房屋三間幸係停租空閉者不致傷人壞物同日十點鐘大雨傾盆之際老北門城内東首沿城脚地方壓坍平屋二間幸人俱逃出惟家具盡壓壤矣 
[舢板覆没]  
　　前日午後風雨大作時外虹橋口琼記碼頭相近有一寍波猪船被浪捲没其猪悉鳬入小港舟中人由麻雀舢板救起幸沈船適在輪舶之旁卽經輪船上人抛繩入水將船縳住拉起於是猪船上人卽往已船將艙中水　出駛入小港以追放豚而去復有麻雀舢板三隻乘潮漲風狂浪高雨大之時駛至該碼頭竟未覩輪船之錨纜一失手時三船俱被絆翻人皆落水幸各諳水性三人鳬水而出輪船上亦將舢板用繩拉起又有舢板亦行至該處把櫓人被風雨所困隨浪浮沉順流而行詎至碼頭浪忽抑下其船卽隨勢入於木碼頭之下浪再起而船被板所壓不能上矣幸近　灘舟人卽從灘邊扒起然後將船拖出而去以上二事俱在琼記碼頭人口均各無恙亦大幸也 
[狎邪受累]  
　　有松江人徐亭標在本埠某戲班作帮夥私識一婦同居已久昨日徐赴煙舘過癮該婦串通前夫將徐存洋念七元並衣服等件席捲而逃徐回見寓室空空知婦所爲而無從追究只得含忍仍至烟館解悶該婦蹿尋而至稱此事係伊本夫所爲阻之不得今特來剖訴原委以明此心徐揮手而謂之曰子休矣我自悔昏迷噬臍無及今區區養命之源已被爾取去何必更勞枉顧乎婦聞言無可回答因將盤内阿芙蓉半盒吞服傍禢煙客大驚徐亦深悔卽共尋藥救之烟乃吐出店主將二人一併揮之門外云 
[氣忿自盡]  
　　本城小東門外有冰鮮行夥某甲係司帳而兼爲秤手者故辛俸較昻嗣因執事人辭甲司帳惟令過秤俸亦核减甲因不願自請停歇辭出後紏集股份欲在斜對面另開一行事垂成而中止中知被舊店執事人從中阻撓所致忿不欲生竟自吞服洋煙到某行執事人之床臥以待死及行中人以甲上樓久而不下往看之則已奄奄將斃堅叩之知爲吞煙急請陳君竹坪往救已無及矣中係寍人年約四十餘妻亦在滬其子則卽在是行習業旋經人調處由行佫棺成殮外再給甲妻扶柩回籍費若干在行之子三載爲期歲與以甲俸之半事隨寢息矣 
[殺姦未成]  
　　前日午後住居北泥城橋四首之江北人某甲袖一刀悻悻歸家或詢之據云欲殺一奸夫與兩妹並及已身因長妹與近隣同鄉人有私小妹隱秘其事母親已故父年老聾瞶欲行此舉耳繼聞其到家奸夫在妹房中伊卽持刀砍去傷其頭臂及腿隣因聞呼救聲俱至甲卽將門反扃而孎鄰人看守不得釋放並謂我有弟在南市充巡丁欲往唤回同辦此事隣人俟其去卽將奸夫放走不知如何了結也 
[酗酒管押]  
　　昨報載醉後舞刀一則兹悉該吕宋人於禮拜六由捕房泒三十六號巡捕解往白渡橋堍吕宋公舘訊後斷發捕房管押兩禮拜以儆 
[寒夜不寐率成七古一章旣志同盟之喜兼抒暌隔之懐言多逞殊乖大雅錄呈淡隱子夢凡道人吟壇誨政]  
　　北風冽冽穿老屋寒 
 
 

Page 4

 
 
宵夢破窓前竹衾鐵不温爐火凉一鴈飛嗚謀食宿鴈聲何事入枕邊坐使孤客心茫然十年蕭瑟寄冷硯古劍沉光薶寒煙烟雲變滅不彈指往日朱顔凋鏡裏丈夫樹立本無才南北萍蹤合知己去歲北飲袁浦樓酣歌脫帽輕王侯今年南玩珠湖月落落晨星幾舊遊星月招邀入斗室三雅論交忘形跡霜天尊酒故情長雨夕詩壇新知密道誼何分故與新弟兄四海遥相親不循世故汩眞宰但堅至契袪浮塵塵寰袞袞高車滿聲華逐逐失誠欵嗟嗟翻覆不異時誰是同心堅金斷堅金斷兮輕黃金瑶琴三疉相知音浮生共是苔岑契濁世惟存管鮑心我心皎皎情惻惻寒氈困阨愁填臆蠶縳難偷半日閒鵬搏欲附三霄翼霄漢迢遥不易翔殘燈寂寂搜呤腸願同湖月明星影長照容輝共一堂射陽百一居士稿 
[浙省撫轅抄]  
　　五月十七日知府俞紹增禀知十六日接辦洋貨局差唐濟禀知藩司委赴台州辦理保甲何兆愷禀知藩司委解第三批京餉差叩辭○十八日候　同知陳春曦禀辭解餉赴都典史楊桂芬禀知藩司委催提蕭山縣欠解收租差叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖八年五月十五日京報全錄]  
　　宫門抄○諭旨三道錄前○發抄旨四道○皖學政孫奏查明撫臣被叅各欵覆陳摺○黔撫林奏夥衆刼案未便遽停就地正法摺○都統恭奏接帶馬隊委員防務認眞緣由片○五月十五日理藩院變儀衛光禄寺鑲黃旗值日無引見○禮王等盤查銀庫覆命○　銘續假十五日○内閣奏派驗放之王大臣泒出肅王瑞聯祁世長夏家鎬○倉塲奏漕船五日回空○召見軍機○發抄陳士杰奏大年分修築西中東三塘埽坦各工銀數奉旨該部知旨該部知道單併發欽此○又甌海關第八十五結徵收洋稅數目奉旨該衙門知道單二件併發欽此○又請將絶粒殉夫之已故府經歴秦鼐銘之妻烈婦陳氏旌表奉旨着准其旌表禮部知道欽此○又請將湖南節婦彭黃氏周朱氏等旌表奉旨均着准其旌表禮部知道欽此○○安徽學政臣孫毓汶跪奏爲遵旨查明撫臣被叅各欵據實覆陳仰祈聖鑒事竊臣於三月二十一日恭奉寄諭有人奏安徽巡撫裕祿信任劣幕陳應璈余靑照盤踞把持物議沸騰等因欽此臣跪讀之下仰見我皇上整飭官方嚴防弊混之至意當卽備錄原叅各節密札布政使盧士态按察使胡玉坦　據見聞詳稽檔册縷晰聲覆以憑核辦兹據該司等會銜禀覆並開具按欵詳查清摺並來據稱查陳應璈年六十四歲浙江紹興府人向在安徽遊幕多年經前藩司吳坤修於署理巡撫任内延請入幕辦理錢榖事宜裕撫院並非與其有舊因聞其人品學尚優素不與人交接是以照舊延請並非盤踞把持亦無聲名狼籍情事余青照係俞靑照年五十歲浙江山　縣人前任廣東巡撫張任皖　時延辦錢榖裕撫院由藩司升任遂　撫署仍辦刑錢事宜撫院事必躬親緊要事件皆與司道公同定議或手書密商審擇而行幕友不過　辦　行公事校對檔案至加盖圖章係各處幕友向來如此無關輕重而畫禍定案皆係自行裁决並未聞有憚幕不憚官之說如果幕友肆行賄賂物議沸騰則在省司道以下各官亦豈毫無聞見原奏所謂信任納賄各節實無確據又查已革道員裕庚本係安徽候補人員光緖元年隨英前　赴粤因案革職回京經直隸總督李委辦賑務平糶出力奏奉諭旨賞還布政使銜五年冬間來皖裕撫院因慮江防有事該員久在皖營情形熟悉是以留於防營藉資　遣七年飭委會辦報銷事件該員勤慎自守絶不與聞地方公事卽司道亦並未時常見面原奏所謂交結州縣能無　　而不通聲氣等語原係　議之詞不能指有實據至報銷事宜均係循照例章辦理其截　造向由藩司核明蒂印詳咨裕　院日内報銷之　由歴任藩司會督局五案均已奉到部覆核准其一切用欵迭經奏咨栽併如各營良夫馬夫委員雜項等欵均經分别裁减確有案據可憑垷在用欵幾如數米而炊銷數亦如畫地自限旣無濫支濫應之弊則報銷之案一切實用實銘無所用且彌縫且該員亦止於查造册籍勾稽數目並不經手銀錢所有原奏彌縫銷欵各節實無其事又查彭祿本係安徽候補同知於同治九年到省籌辦協餉出力經欽差大臣左奏保補缺後以知府用同治十三年委辦轉連局光緖二年調辦捐輸局五年過知府班請咨引見十月二十七日回省六年正月初五日委署甯國府事因新疆軍務平定籌餉出力案内經欽差大臣左奏保補缺後以道員用其委署寍國府事係在引見回省以後　奏所稱未經回省泒委署事等語實無其事又卷杳皖省捐輸前經部議只准在本省設局收捐收數本亦無多旋於光緖五年停捐局捐欵皆係　收隨解有撑可憑捐生繳捐例有定數無從侵漁何能陡致巨富至候補知縣沈鑑現在皖省厘局當差光緖元年因開辦蕪湖關務派令赴部鈔錄册案章程二年泒充無湖關委員五年十二月委署巢縣六年八月　卸因新疆　定籌餉出力經欽差大臣左奏保補缺後以直隷州用七年九月始委辦鹽河厘局其先後奉委差缺年月均有間斷並非絡繹而委解稅册委解吉林餉銀皆非優差尤爲人所共悉原奏所謂紛紛傅說幕中有人好年官等語委無其事其彭祿沈鑑二員所得西路獎案欽差大臣左因新疆底定奏明查取歴年各省關籌辦西征協餉各員擇其尤爲出力者准子保獎由陜西撫院咨皖查開彚案保奏　二員歴辦厘稅轉運捐輸實係歴年籌餉尤爲出力人員是以由前署藩司王思沂開單呈請裕撫院咨送保獎俱有案登可查實無徇私冒濫情弊各等語以上各條臣詳加覆核該司等所稱尚屬實在情形伏念臣自到皖以來兩周通省再至省垣每遇接見地方官吏命稱撫臣廉正持躬勤明率屬三年之久並無異詞比與撫臣閒晤談及各屬民風吏治曲折周知其並非專任幕僚毫不加　自難逃聖明洞鑒至原叅陳應璈欵内之盤踞挹持聲名狼籍余青照欵内之肆行賄賂物議沸騰裕庚欵内之交結州縣聲氣招摇彭祿款内之辦捐致富豫委署事沈鑑欵内之紛紛傳說幕中有人據該司等確查均無其事臣亦未有所聞其裕庚辦理銷案並無彌縫該彭祿沈鑑　解甘餉實有勞績皆按籍可稽不容虚揑至於督撫衙門不無一二親信舊幕襄辦稿案其得力屬員　理委較多亦係事理之常但無偏縱弊端均可毋庸置議惟查報銷一局爲皖省軍需銷欵出入總　之地劇要甲於各局今裕庚以離省已革之員在局辦事雖據查並無原叅劣蹟而外論易啓猜嫌可否請旨飭下撫臣將裕庚開去報銷局差仰或飭令回籍以息浮議之處恭候聖裁所有臣奉旨查辦綠由謹據實縷晰覆陳是否有當伏乞皇太后皇上聖鑒訓示遵行謹奏奉旨已錄○○頭品頂戴貴州巡撫臣林肇元跪奏爲黔省夥衆持械强刼案件未便遽停就地正法恭摺覆陳仰祈聖鑒事竊照御史胡隆洵以軍務肅淸已久各省興養立敎諸政次第舉行請將盗刼案内法所難宥情有可原者仍照分别首從舊例辦理奏奉諭旨　交刑部議奏旋經部臣　以法貴去其太甚事必急所當先必欲復情有可原舊例莫若將就地正地法章程先行停止請旨飭下各省督撫將軍都統　尹體察地方情　將夥衆持械强刼案件仍照成例解由該管上司覆勘分别題奏請旨不得先行正法迅速妥　具奏等因光緖七年閏七月二十五日奏本日奉旨依議欽此欽遵咨會到黔臣督同臬司易佩紳體察地方情形悉心酌議伏思政與之寛嚴與刑章之缓急每連　而相因若果盜風稍息則能復情有可停就地正法之新章蓋難　之法旣宥以可原之情則大辟無多卽一律覆勘不難開制若可原之情亦不能不斷以難宥之法則紛紛報解者皆駢誅之殘魄卽嘖嘖多故者是鋌險之累囚黔省積亂雖平伏莽未靖半屬無歸之游勇半爲結會之匪徒夥衆持械强　各案層見迭出原之則受害者旣不平効尤者更不能警不原之而一一解省覆勘此等必死之罪誰不求生或翻供以圖遷延或結然以肆邀奪震驚道路被累閭閻變不勝防害將滋甚部議謂復情有可原之例宜先停就地下法之章復審時度勢似難遽變權宜之計查前准部議嗣後拿獲馬賊土匪並夥衆持械强却案件如實係距省窵遠解犯堪虞就近解歸該管府道覆審明確免其解省由該管府道核明情罪禀候督撫札飭就地正法按季彚案具奏其餘距省較近州縣獲有前項案犯該地方官務須申詳該管上司解省審勘由督撫題奏俟奉旨後再行處决等因黔省行之兩年尚無寃濫仍應查照前准部議辦理一俟盜風稍息卽當遵復舊制以副朝廷明慎用刑之至意是否有當應請勅部核覆施行所有黔省夥衆持械强却案件未使遽停就地正法緣由謹恭摺覆奏伏乞皇太后皇上聖鑒謹奏軍機大臣奉旨刑部知道欽此○○恭鏜片再管帶振字營馬隊副將銜補用叅將田錫禮積勞病故現已遴委遊撃銜留甘補用都司高祿接帶用資整頓查該營自田錫禮管帶以來巡防緝捕尚属認眞南山一帶地方近亦頗臻安茲仍責成該都司高祿督率所部嚴拿盜賊並飭勤加訓練不得因邊務漸鬆稍形玩懈仍由奴才不時親赴抽操以重營伍而收實效理合附片具陳伏乞聖鑒訓示謹奏軍機大臣奉旨知道了欽此 
 
 
