# 1902 - 190 - 4910502

 

Page 1

 
 
[勸募江皖等處急振] [  本館協振所啓]  
　　去年江西各屬始則洪水成災繼又旱魃爲虐高原下隰顆粒無收千萬哀鴻嗷嗷待哺雖蒙深宫軫念頒給帑金大憲推恩發施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬牲畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶敝振所得以接濟源源百萬窮黎或不至盡塡溝壑作善降祥之說古有明徵他日福佑之來當可爲諸善士操劵卜也肅此禱求諸維德鑒 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考釘就若干部先行運赴川省蓋因楚蜀之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[籌捐芻議]  
　　拳匪亂後和議雖成而賠償各國兵費多至四百五十兆一時不能清償分期歸楚遲至三十九年之久連利總算共需銀九百兆論分期則時日寛舒不致一時無可措手是分償之易於併償也而論多寡則時日雖寛而究多至一倍在外人似乎和平辦理而利溢於外中國吃虧更甚是併償雖難於分償而究便宜於分償也說者謂當時議和諸臣夫豈不知此中出人大抵中國庫欵旣空民捐非易亦不得不爲此耳卽籌分償之欵己覺羅雀掘鼠雖各省情形不同而膏捐酒捐房捐畝捐鋪捐等幾如水銀瀉地無孔不入民之被擾己苦不勝言若籌併償則擾民之事恐尚不止此且擾民而亦未必能集成此數也曰凡捐於民無不擾民鄙意與其取民少而民累至三四十年之久何如取民多而一朝畢乃事乎與其分捐而頭緒繁多取雖寡而民惟見官之相擾何如均取之民而民反無所推諉也均取之奈何曰是則仍不外丁捐也中國人數四百兆幾於無人不知然此數尚是十餘年前所核滋生繁息現斷不止此數卽以四百兆而論每人一兩則己得四百兆兩所少不過五十兆國家易於湊集果能如此辦理則一年可了卽减其半則二年可了分爲三年則三年必了豈非直捷痛快或者又謂一人所捐一金似不爲多然中國貧苦之人何止居其半旣無人不捐則婦孺亦在其列貧苦之人一家有五六口七八口多至十餘口者欲一時而俾出十餘金恐積之數年尚不能有此數也推之乞丐亦屬踐土食毛之輩其亦能令捐之乎曰此不過以人核數非眞按人而捐之也固有一人而不能捐百文十文者然儘有一人而能捐數千數萬者以羡補不足祇求足此總數耳按人均捐旣苦不均之弊若定以等級又多推諉規避其法當責成州縣各省各縣皆有丁册州縣須分飭保甲里正清查核對必使無一遺漏合縣共丁若干則責成該州縣激銀若干經費一切在内開支若以每一人兩而論一縣若一百萬人則可捐銀百萬五十萬人則捐銀五十萬州縣爲親民之官雖民之貧富不能一一週知而大概情形總不難訪察如富户能捐數萬者己代數萬窮民分其任矣能捐數千者可代數千窮民分其任降至數百數十亦無不可以此之有餘補彼之不足損益得宜雖曰擾民而尚不致大擾若慮吏胥保長有抑勒之弊則傳諭各鄉親自赴縣繳捐曉以大義最少每人以五十文爲率如併五十文而不能捐者則一概開除抑又有說焉捐數雖按人數分縣核定而地方貧富不同或一縣之中富户居多儘可溢於人數以補贫乏州縣之不足惟州縣須實心辦理不擾民不負國則此事無有不成民亦斷無有怨謗者旣行丁捐則普中國無一人不捐各項捐輸自當一律停止照此行之一年則賠欵可清二年則洋債可了且國用可充矣閱昨報捐及女問事豈娼家尚有報効之懷而爲士農工商者反昧此大義乎率筆書此以質籌國是者能不河漢斯言否也 
[本館接奉電音]  
　　昨日午後京師飛電傳来旨一道敬謹譯登○六月初九日内閣抄奉旨西安將軍著成都副都統長春補授欽此 
[宮門抄]  
　　五月二十七日理藩院鑾儀衞光祿寺廂黄旗值日無引見錫公等前往口外賜奠請訓橚貝子恩佑各續假十日召見軍機及孕琦二十八日外務部正黄旂值日無引見延康假滿請安恩公續假二十日松鶴續假五日召見軍機及張翼 
[詳紀張家口鐵路里程]  
　　俄人興築鐵路直達張家口一事曾於今春列入報章兹有人親履張家口詳紀鐵路里程譯而登之當亦留心時事者所先覩爲快也其言曰此項榦路自蘆溝橋附近起直至張家口共一百三十五英里就中有平路有山路有險峻之谿谷有荒寒之沙漠或宜建橋梁或宜開隧道予履勘數四分此路爲四區其中各區之里程及工作之難易互有異同試詳陳之第一區目蘆溝橋至長城共三十五英里此區定有二線一經沙河城龍虎臺抵南口鎭更沿居庸關豁谷而達八達嶺一沿黄河北上抵洪鐘山以達長城前者自蘆溝橋至南口鎭一路概屬平坦僅建明橋三四座暗橋數十座過南口直至八達嶺所謂居庸關者北門鎖鑰也溪流分歧峯巒層疉彈琴峽一路峽谷如壁地勢隆起至八達嶺則己高出海面二千四百尺此處須開鑿隧道數十八達嶺及急阪各道其地相離最逺較日本條井隧道尚過之此後尚河岸平里經洪鐘山下横斷長城一路無大險阻亦不須開隧道比之居庸關安全多矣特沿道市街村落及產物較居庸關爲遜且由居庸關僅三十五英里由此路須四十四英里有奇聞工程師洛雅爾君頗思取道居庸關而舍洪鐘山誠不爲無見也第二區起於八達嶺下坌道驛經懷来城至砂城驛共三十四英里此路沙漠彌天一望無際偶有楊榆繁茂處亦祇數十户之小村落一路城壁聳立皆喧囂污穢之市街如山灣子砂骨山 
 
 

Page 2

 
 
寳山五里堡燕家鋪狼山堡太平溝等村市少僅二十户多亦百餘户而止至榆林堡土木城等則更數百户之小市街懷来城人口共五千餘爲沿途第一大都會貨物薈聚旅客往来亦極繁盛沙城驛約七百餘户雖爲商賈之地而居民多從事耕農沙城附近一帶緑疇彌望眼界一新自岔道驛至榆林堡十英里間概皆沙漠宜設明橋暗橋各一自榆林堡至土木堡七英里自土木堡至懷来城九英里有溪流有邱阜自懷来至沙城驛八英里爲平坦之沙漠旅客車馬往来頗有行不得也哥哥之歎要之第二區除架數橋外無甚險要工事誠極好之路也 
[庫倫紀事]  
　　天津大公報云俄人於庫倫租界銳意整頓入其境者儼然歐西都會不復知爲蒙古游牧塲也前年藉口拳亂調可薩克兵一大隊駐紥租界之旁以華官公署爲行營責令駐防兵丁供苦役辦事大臣以下咸俯首聽命莫敢誰何迄今和議己成而所屯俄兵反有增無减豐大帥曾電請全權大臣與俄使商議事閱兩月尚無佳音誠不知其何故也 
[還津佚事]  
　　天津大公報云簡升山東巡撫周玉山中丞面奉諭旨暫留京師會同全權大臣向各國索還天津然後前赴新任因即親詣各使署反覆陳說各使允電致本國政府請示遵行中國亦分别電致出使大臣商諸各政府當中丞與各使會商時言合肥李文忠公與貴國交際若何庚子和議委曲若何固貴使所深知某侍文忠四十年隨辦交涉事宜亦垂三十載貴使與文忠交際某所深知文忠因屢與貴使議和致受羣疑衆謗然始終堅定其志以底於成前歳旣拜全權之命卽苦心孤詣旋乾轉坤猶憶其彌留時某趨近榻前面承遺訓文忠執某手鳴唈而言曰天津如何以後卽口噤不能語某悟其意對之曰大事皆己由中堂辦了僅此天津一事各國當不再爲難中堂此心某必曲成毋多慮也于是釋手而逝嗟乎文忠骨肉未寒貴使與文忠生死之交忍令地下留此遺憾乎某文忠僚吏也某不言無以對文忠然貴使苟不曲從亦何以對此數十年老友耶各使聞言有感於心發電之議始定 
[日興新電]  
　　日本長崎訪事友人云邇者日本創興無線電報以便海軍省傳消遞息先於本年令技師就相距一百五十海里甲乙二島嶼試其靈騐與否騐然後再由各車艦傳電至相距二百海里之鎭守講求西法誠可謂精益求精矣 
[三續閩省奏設學堂章程]  
　　一學生見總教習總辦監督中西學各教習均執弟子禮除上學放學到班行禮外十日接見亦必肅然起敬以昭師範之重一學生禁止酗酒賭博吸洋烟並嚴禁喧囂爭詈鬥毆等事違者輕則記過重則扣除一堂内火燭最宜小心夜間一律十點鐘熄燈届時由監院帶同司事遍行巡視嘗其熄燈就寢學生不得以應課未畢爲辭閱半點鐘再行巡視一遍違者回明記過堂内燈火概行禁用洋油一堂中用膳最關規矩八人共食教習首座學生七人以齒爲序位次旣定以後不得移易一學堂早午晚用膳時應由監院先行巡視如有米色粗糙膳品菲薄以及暑天魚鮮變味者立時卽傳廚户飭令更换設巡視偶有未周許卽告知監院惟不得摔毁器皿喧譁詈罵以端舉止一講堂及旁室牆壁不得塗抺字跡各學舍由聽差每日打掃兩次不得堆積污穢致釀疾病一堂規務須嚴肅整齊除由監督商承總辦總教習認眞督察外中西各教習均須帮同照料約束其所教本班學生分住房屋每日務須輪流稽查一次如有干犯堂規沾染習氣者應即量子斥責立時回明總辦總教習以便查明整頓一學生有違犯堂規不敦品行不守禮法及頑梗不率教未能完其課程者或量予懲責或降　等次或酌額罰辦或開除名額應由監督及教習商承總辦總教習秉公查核辦理一委員司事均須按照章程認眞辦事如有違犯堂規不勤其職不愼其事者應由總辦查明情節輕重分别撤罰書吏夫役人寺有違犯堂規懶惰悞公應由監院查明卽行分别撤换斥逐一教習常年督課各有專責不得時常請假致悞課程如有緊要事故須具假單俟總教習總辦核准並於單内聲明假限以便另派教習代爲督課假限屇滿卽行回堂如逾限不回按日照扣薪俸逾限在兩個月以外卽將員額開除如平時偶因要事請假亦須於前一日呈候總教習監督核准不得隨時任便離堂一學堂未建藏書樓以前先擇一室儲藏經史並諸子百家古今人著述有用之書以及新譯中外政學藝學各種書籍並置辦几案派人經理以便學生前往查閱所藏之書均分兩類一爲查考之書祇准學生赴藏書處查閱不准携借一爲誦習之書准學生借歸私室摘抄惟須向經理人言明限期繳還逾限卽由經理人前往查取如有損失應歸借閱之學生照全部書價賠償此等書所並不准吸烟談笑躭悞他人閱書　一學生於藏書之外另釋一室存儲各種學問報月報旬報日報派人經理均准學生於功課之暇前往披覽以廣見聞惟不得携入私室又凡議論不甚純正紀載類多失實之報概不存儲所有閱報選報詳細章程另行訂定條例懸掛閱報所一學堂購置書籍圖書儀器等項係備學生講習考騐之用不得携出學堂外亦不得向學堂私借違者議罰一常中尚未設有醫所樂心現聘教習不乏通達醫理之人可以暫行兼攝學生如有感冐本班教習告知應卽前往診視如應歸家調治卽由該教習報明准其給假病愈仍銷假肄業一附齋學生火食之費每月定期派司事收取彚繳收發處不得遲悞齋規一士以品行爲先文藝爲次學生如有不遵規條及舉止輕浮言語不遜者由本教習禀承總教習議罰輕則扣分重則記過三次者扣　一學堂本以培植人才自不容劣鈍濫厠學生日間功過分數月終統計不滿五成者卽行剔退倘該生有志上進願加奮勉准再留堂一個月以觀後效如仍不合格無從造就卽行扣名一學生日間分數卽季考名次高下所繫應於星期中各教習將各生六日積分錄送總教習處存記以防臨時增改之敝一學堂旣仿積分之法則教習記分各有關防學生無事不得私到教習房中以避嫌疑違者記過[  章程仍未畢明日再賡續]  
[鋪捐改章]  
　　安慶訪事人云皖省開辦鋪捐分爲上中下三則自去臘建議以来迭經委員會同紳耆按户查覈日前某某等鋪户聯名具禀籲恩撫憲聶仲芳大中丞援筆批其牘尾曰籌捐出於萬不得己當爲紳商士庶所共諒也揆其聯名具禀大抵因委員寫捐之時但看門面堂皇未能細察或因他人得有便宜希冀藉端减少閱禀内有不爭先報効等語足見各鋪民急公好義非盡商力未逮於此而籌持平辦法或分地叚或按行業各舉各董帮同經理則買賣盈餘見聞較委員司事爲確分别派認自不致有欺朦偏抑之慮或叅前辦圑練捐章按成加增以符現定等則似亦足昭公允仰籌議公所安妥議詳覆飭知遵辦務在一秉大公卽日定案使捐户出於樂輸旁觀無可藉口等刻己由籌議公所酌定章程錄批出示矣 
[蘇垣望雨]  
　　蘇州訪事友人云江蘇撫憲恩藝棠大中丞前以雨澤稀少疫癘盛行特飭府縣各官就郡城隍廟建醮祈禳日来疫鬼雖稍潛蹤雨帥仍未稅駕中丞因傳諭禁止屠宰一面飭各官在關帝廟設立醮壇延僧道各十餘人諷經禮懴每日率同所屬親詣拈香未知蒼蒼者天果肯宏施甘澍否 
 
 

Page 3

 
 
[絲價復昂]  
　　杭州訪事人云今歳新絲於四月十六日開盤每兩值錢四百三十文嗣因銷路甚微價遂漸貶未幾卽每兩减至三百八十文近日二蠶收成了無起色因是價又日漸昻貴上月下浣每兩己加至四百四十文馬頭孃聲價何若如之忽低忽昂耶 
[瘋人釀命]  
　　京師訪事友人云崇文門外三條胡同某甲近患癲狂之症五月二十一日其友某乙以醫生董姓善治此疾邀往診之適董因事出門令其子庖代比至甲家甲堅不欲其療治乙無奈拉董同来方診畢開方甲忽自牀上躍起手執利刃向董猛斫傷厥頭顱乙及侍疾之人亦俱被斫惟所傷之處較董略輕當經家人奪去其刀推令偃臥時董己奄奄一息未幾卽魂返重泉乃報諸官廳拘甲窮治甲旣到案病即霍然嘻亦異己 
[贑省官塲紀事]  
　　南昌訪事友人云江西撫憲李勉林大中丞因合省花户應納錢糧諸多疲玩奏請實力整頓杜絶弊端月初特設清賦局札委文芝塢觀察總理其事以專責成○農工商局現又添委礦務人員辦理開礦諸事以興利利而濬財源惟礦學素未講求一旦驟然爲之民民未免茫無頭緒李勉林中丞再三籌畫擬奏調毛實君觀察来江總理以期早收成效無任故事虚行 
[之近事]  
　　烟臺訪事友人云崆峒島畔所泊日本兵船管帶每日督兵登岸操演陣圖恐村民妄起猜疑函請地方官出示曉諭○署理巡檢崔少尹己於上月二十六日交卸所遺篆務東海關道檄委保甲局員金少尹代理○東海關稅務司近以碼頭亟須修築商諸公會董事招集工人從事畚挶刻己由關前竪立小旗以分界限矣○甲乙一拐匪日在附近夾河村肆其騙術近被護軍營邏獲解送巡檢署署巡檢金少尹訊明口供分别枷責游街起案之贓給各失主具領○東海關稅務司前因時疫流行遇有各口輪船到来必派醫生查騐無如邪氣所感市中患霍亂者依然實繁有徒且多係食力之人殆因起居不愼飲食不潔所致歟 
[螢苑延凉]  
　　揚州訪事人云仙女廟等處邇来糧價飛騰地方官民膜關心禀准上游暫禁出口上月下旬某日某米行私售小麥若干石與客商運至他郡事爲鎭上巡丁查悉將行主扭交萬壽司巡檢署巡檢屠少尉以該行牟營行私顯違禁令申請江都縣署訊究罰鍰○暢晴日久炎熇逼人居民之患爛喉痧者幾不可以數計而其中貧苦食力者尤多醫治稍遲即名登鬼籙棲流所務本堂等處所存槥具刻己施捨一空岐黄家肩輿飛馳自朝以至昏黄迄無暇晷養生者可不格外加之意哉○上月下旬某日蔣家橋南首横街朱姓家午炊失火勢若燎原幸得本街旣缺口街各水龍飛馳援救未致成災 
[吳中圑扇]  
　　蘇州訪事友人云土妓沈岫雲係鴇兒沈阿二養女性狡猾善逢迎與鐵瓶巷某姓子訂白頭約某姓子惑之未及三月揮去五六千金嗣悉岫雲夙與無賴某甲有染遂絶往来嗣是沈鴇卽時與甲串回何某姓子索詐所費早己不貲上月杪岫雲以產厄殞沈鴇遂復往某姓家滋擾旋經衆鄰人環禀長洲縣署縣主蘇大令飭差將沈鴇及甲拘獲押候訊懲○本月初五日上燈時有某甲者至道前街章森泰鐘表鋪選購銀質對時表二枚囑送至金獅巷王宦家取值鋪主章某允之偕其夥某乙隨之而往及抵王宦門外甲驀向乙手中攫表而逸乙竭力窮追得以獲交地甲解送吳縣署請懲 
[上海官斱紀事]  
　　新委籌餉貨捐局總辦文太守己於前日由省乘舟来滬涓吉本月十一日接鈐視至前辦局務之勞厚菴太守定期十三日赴蘇垣充當牙釐局提調○日前南市二十三七鋪巡防局員姚榖蓀二尹偶沾清恙飭丁投蘇松太兵備道轅禀請給假四日昨己期滿特詣道轅銷假 
[飭查用水]  
　　本邑内地自来水公司安設水管現己一律竣工附近居民紛紛前往購水惟境内各浴堂茶肆購者尚屬寥寥經理人楊某爰於前日禀請上海縣汪瑶庭大令飭差至各茶肆浴堂逐一查明每日需水若干開摺禀候核奪 
[勒限緝匪]  
　　前者本邑某信局划船行至西門外日暉港被盜所刼迄今尚未破獲前晚上海縣主汪瑶庭大令飭傳捕役至案限於三日内緝獲贓犯不得再延 
[連劫四家]  
　　前晚十二點鐘時本邑東北鄉引翔港鎭忽来盜匪廿餘人均執有槍械蜂擁至祥裕京貨店萬生槽坊及朱姓張姓等四家共被劫去銀洋及雜物約計一千餘金各事主畏其凶燄不敢聲張任其搜括而去昨日下午始各開具人單投縣署禀報縣主汪大令允爲緝盜追贓 
[慶賀停公]  
　　西歴七月十四號爲法國改立民主之期滬上法租界中向例懸燈志慶此次因所屬西印度火山崩裂傷斃多人哀悼之餘將此舉作爲罷論法總領事巨籟達君以爲是日雖不懸　而署中仍當稱設西筵邀請旅滬各紳商讌飲且中國文武各官亦必鳴騶往賀因於昨日高冠盛服以欵嘉賓并聞顧家宅所駐法兵營内依舊遍綴燈彩高揭國徽總捕頭克賴美則於清晨赴總領事署躬親道賀並令各捕　停辦公事一天 
[美界火警]  
　　前夜二點鐘越二刻時美租界百老匯路第九號洋房某西人所設酒肆忽肇火災警鐘旣鳴救火會各西人急驅皮帶車往救未幾卽熄祗焚去樓面一間 
[售票振飢]  
　　豫章各屬飢饉洊臻餓殍盈途幾令鐵人下涙諸善士于解囊佽助之外有慨捐金翠諸飾物者有樂輸骨董書畫圖書者某君更以福公司股票五百股請變價以活蒸黎籌辦長江振務之施子英觀察及諸同人恐問價無人未免有孤雅意爰擬製售彩票六十號俾諸君旣能得物又得廣結善緣誠可謂苦心孤詣矣傳聞開彩之地在仁濟善堂開彩之期爲六月二十日寄語存心濟世者速携貲往購以代饋貧之糧乎 
[貞節流芳]  
　　啓者丹徒縣彚案請旌節孝由道光三十年至光緒六年共計七次己建總坊於祠前光緒一十五年彚請一案於二十七年十二月十四日奉旨旌表目下又擬彚請一次凡孝貞烈節婦女己合旌例而無力專請者開明節略儘中秋節前送交鎭江城内第一樓街顏祠内顏玠臣處校對入册寄居外路之苦節幽貞未經舉報者必多仰祈樂善君子留心採訪無論逺近代但能與例相符卽請代爲開報亦積德之一端也節孝後裔公啓採訪條例一孝婦孝女在翁姑父母前眞心實力見諸行事者例合請旌一貞女未婚夫殁誓不再字或過門苦守者例合請旌一烈婦烈女臨難捐軀或因夫故畏逼自盡者例合請旌一節婦三十歳以内夫故守至五十歳以上或守過十年而身故者例合請旌新例守過六年而身故果其孝義兼全阨窮堪憫一體請旌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[月湖凉月]  
　　寗波訪事人云某日之夜郡治西北鄉洪江道頭某姓家不戒於火延燒七十餘家亦巨災也○郡治絲捐向由絲行彚繳上憲並未委員設局抽收兹有鎭海禀生金某等人認繳洋銀一千元請得道憲告示承辦此項捐輸各絲行不依集衆與金理說以致互相口角拆毁局屋并將金某辱侮不堪放利多怨此之謂歟 
[潯江摘要]  
　　九江訪事人云江西藩憲柯遜菴方伯在湖口設立保商局統徵各貨釐金一經報捐則沿途皆騐票放行毫無阻滯以故商人皆悅而願出其塗焉○湖口釐局帮辦委員石勁臣二尹近奉藩憲柯方伯委辦湖口水路稽查差其九江旱路稽查另委育嬰堂委員許仲碩叅軍兼辦 
[獨秀晴雲]  
　　安慶訪事人云老婦某氏以其子某甲不務正業略加訓斥竟被凶毆因於某日奔投保甲總局泣訴情由總辦馮鏡人觀察聞而大怒六飭將甲提案重責千板然後押人勸工所責令習藝○學憲按臨土子雲集上月某日桐城縣文童發案後凡名落孫山者紛紛附舟旋里有甲乙丙三船行至半途陡起狂風同時傾覆幸得救生船及衆漁船援救將甲乙兩船中人全數援起惟内一船僅救起船户一名餘均葬身魚腹矣 
[上海縣署瑣案]  
　　本年四月初九日吳阿榮等人將諸生全傷斃報經縣主汪瑶庭大令飭捕拘獲吳阿榮及謝阿田阮錫堂吳阿弟四犯研訊明確分别禁押獄中兹由縣差在婁縣境内拘獲從犯吳阿桂徐阿海兩名押解到案大令研訊之下英阿桂供小的於是日至蟠龍鎭糴米歸時己晚見吳阿弟等四人各執刀械叉棍將諸生全致死小的並不帮毆叩求明察大令曰吳阿弟等均供爾係帮兇迄今尚思狡賴耶喝令鞭背八十下掌頰六十下始稱此事雖由謝阿田糾往帮助小的手無兇械故未肆毆徐阿海供小的並不在塲大令喝令笞臀二百板鞭背四十下供稱是日謝阿田来稱阮錫堂被諸生全扭住請往救援並給小的木欓一柄及到彼處己由吳阿榮阮錫堂等人刀砍槍戳小的隨用木欓猛擊其背諸卽倒地復被衆人戳傷腿足等處叩求施恩大令飭各釘鐐收禁○本邑西門外羅家灣土棍王和尚因往李姓家攫物經大令訪拿到案訊責枷號兹者枷期己滿因飭帶到案發落王供小的以後當改過自新如再犯事自甘重辦大令飭交的實人保出如敢再犯　案重懲○長春客棧夥方阿四及某烟店夥洪阿四均係還俗僧人曾串同遊方僧拐得某姓家男孩賣與老僧慈善帶往他埠旋經英界包探查獲解送公堂移送至縣前晚大令升堂研訊同求交保出外尋到慈善交還小孩大令准交的實人保去 
[馬路工程局紀事]  
　　前日趙阿三張桃桃兩人至大東門外巫國隆所開整容店内向其夥巫春生索詐不遂行兇肆毆某號巡待捕見之一并拘至捕房捕頭轉解馬路工程局總辦翁子文太守倩襄讞委員黄衡堂二尹研訊之下知趙爲首滋事遂判令掌頰四十下取具改過切結然後交人保去○某氏婦雇坐彭六開所御小車至某處下車時遺下油紙扇一柄旣而憶及向之索取匿不交出遂扭至工程局控陳襄讞委員黄二尹研訊之下諭令押候將原物交還○萬言莊持鐵釘一包售與豐記馬頭某姓家汛捕見之疑係竊贓拘解工程局黄二尹向之研訊令押候查明復訊 
[英租界捕房紀事]  
　　流氓陳阿亨偕羽黨某甲藉端向某乙訛詐洋銀十五元被包探顧阿六拘入捕房捕頭令押候解送公堂禀請讞員張柄樞司馬訊究○流娼謝金玉　袁氏徘徊福州路中强曳行客適爲五百七十三號巡捕所見拘入捕房捕頭著解送公堂禀請押候訊究○余禮夫與周来生在厦門路因賭錢口角用刀將周戳傷事爲包探張寳成查知拘入捕房捕頭令押候解送公堂禀請訊究○小竊陳阿榮竊取某姓船上衣物甫登岸卽被包探劉光震拘入捕房捕頭令押候解送公堂禀請訊究○鄔茂生竊取某洋人家零星物件經包探石錦榮拘入捕房捕頭令押候解送公堂禀請訊究○馬夫王阿大驅車至南京路追風逐電飛駛絶塵不虞爲某號西捕所見拘入捕房王留存洋銀若干捕頭因暫行釋出著自投公堂候訊 
[美租界捕房紀事]  
　　有某甲者可在百老匯老街某姓所開小烟館内爲夥昨晨忽將烟館中所有席捲而逃適爲包探劉阿炳所見連贓帶入捕房捕頭著押候轉解公堂禀請讞員張柄樞司馬訊辦○昨晨鄉民張阿狗投捕房訴稱行經提籃橋左近突被衆流氓索詐并揮拳兇毆請爲緝捕捕頭允之 
[蘇垣官報]  
　　六月初五日江寗派辦處駐滬隨辦商約候補道潘學祖辭行直隸州文林卽辭赴滬同知王秉璋禀知到調辦中路總巡並銷婁齊葑門外總巡差閃國賢禀知到婁齊葑門外總巡差知縣許溎祥禀謝奉委代理昭文縣事郭曾程禀謝奉委文闈簾差王毓江請假赴清江卽辭江錫珪由木瀆釐局專丁来省禀謝奉飭半年期滿比較有　照章留辦初六日江鄂編譯官書局委員同知銜試用知縣史式珍福建人由寗来指分江蘇試用直隸州州判黄元吉雲南人由籍領咨来省禀到管帶撫標續　前營補用都司徐誠檀由宜興来初七日知府宋學周禀辭赴皖北借資花翎指分江蘇試用知府張人傑浙江人由京引見来省禀到正任無錫縣孫贊元禀知交卸任事回省縣丞黄基由籍起服領咨回省禀到巡檢韓國銓禀知由寗分蘇差委 
[邗官報]  
　　五月二十一日任分轉文瀾辭回王擺渡卡二十二日沈分轉元龍辭回孔涵卡二十三日陳鹺尉壽仁委解南京餉二十四日王分轉繩祖由省公幹回嚴鹺尹毅銷北鹽孫鹺尹樹勛辭運北鹽分發運判徐芬轉寛嚴浙江人禀到二十九日姜鹺尹祖勳銷周莊卡委五河聽差分發知事漆尹如椿江西人禀到六月初一日分發安徽補用道卞觀察緒昌由京引見回揚徐分轉寛嚴禀知晉省唐分轉彭年新選餘東塲唐鹺尹雨公均由省公幹回虎字營管帶李副戎曰邦到揚公幹 
[江西官報]  
　　指分知府胡光煜繳照縣丞何葆英禀到傅鍾麟禀謝擬補袁州府知府行知張雲錦委辦軍裝所知縣周景祁黄作元俱清江監修堤工回賈壽頤卸辦昌山卡回王丞選起服来江縣丞兪明豐儘先酌委首領優缺一次胡宗成課吏館二等記功一次王得懷委帶續借右軍左營刑部浙江司主事陳日新湖日鎭李全彪俱　曾記名提督李惟羲委帶續備左軍左營文聚奎奉委商務局改爲厘務統捐局提調曹鈞辦通省收發公文所徐象藩往湖口監修砲台侯青照辦洋務局文案楊家駁辦膏捐徐寛濟查貼土藥印花俱廣信府回指分知縣何宗杰禀到胡嘉銓禀謝遇缺先　知沈繼臨辦安　土藥執照緝私卡孫熾昌騐看吕承祖王德昭就近禀到贑縣丞葛聘廷請假就醫以黄盛標署理署廬陵典史榻傳芬期滿更替以媽瑶芬署理委署建昌觍史周曾興無力赴任以劉春溶署理指分巡檢周銘新禀到姚肇樞謝咨進京濮員懋謝分缺先行知黄作元謝酌委二次揷委釐卡一次周家衡解籌備軍餉進京鍾元賛解匣餉進京引見孫熾昌辦保甲文案李麟鈞辦保甲隨員 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
