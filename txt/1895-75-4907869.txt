# 1895 - 75 - 4907869

 

Page 1

 
 
[新印鉛板黄氏醫書八種告成] [  圖書集成局代啓]  
　　坤載黄元御先生醫學超絶治稱神術手著醫書八種曰四聖心源曰東靈微藴曰四聖懸樞曰傷寒　解曰傷寒說意曰金　懸解曰長沙藥解曰玉　藥解爲軒岐家要書幾於家弦户誦不脛而走惜坊本舛錯之處閱者生憾兹由飛鴻閣倩本局重加　訂用大號新鉛字　板印以潔白　紙每部十二本碼洋二元請向上海三馬路望平街飛鴻閣書坊購取 
[新印大東海全圖出售] [  三馬路申昌書室啓]  
　　是圖摹繪中國高麗日本沿海地形縷析條分無微不至其于航海路電綫路尤覺羅羅清疏附以地毬全圖大清一統圖北京及上海圖日本東西二京圖更足以供輿地家攷證之助方今二國兵連禍結地圖爲軍營中要需故特詳細鈎稽付諸石印章施五色鮮艶絶倫計綾裱者每幅五角五分摺式者每副四角五分未裱者每張三角 
[論用兵之事與地勢有關繫]  
　　凡欲定一省或數省行軍之事必得一詳準之地圖若圖之比例過大則山林水道等不能遂件詳列地面各物不能詳載於圖若比例過小而圖中物件過多者亦足令閱者不能清晰假如觀北意大里之地圖卽知該處四面皆山山閒之水流至平地所有各處之水流入中閒大河而入海卽波河也觀此地形知法國如與奥國交兵一則自西向東一則自東向西必須屢次過河其支河係南北之向其波河爲東西之向波河之北有大平原内有大路甚多波河之南有亞卑尼山相離不遠亞卑尼山與波河之閒祗有一條大路在皮挨稱薩與夫蓋刺之閒海邊有熱那亞城昔時法人在該處設大軍料局此爲大埠對面有山峽可過山嶺而至波河左右之平原東海邊有浮尼司城設與奥國相敵之軍屯紥於此則奥軍之糧道設於民起河邊頗爲不便又如觀西班牙之地圖卽如該處用兵之事與北意大里不同該處地勢自海岸向内地漸高且有分水脊自西南安達盧西亞起至北在比里牛斯山之西而止又有數帶山似爲分水脊之脇骨其閒有大河水流分向東而入海如法國之軍攻入西班牙卽自北向南必過山河已過之後卽以山河爲護界而拒自南而來之敵兵然葡萄牙之軍向内地前往其事不同因方向各别山河俱在左右也此在西班牙行軍之要理也美國行軍之地有押罷拉旣俺山分隔南方之各邦一爲東南之邦一爲西南之邦其東邊之河水入大西洋西邊之河水入米西悉比江北方之軍從波多墨河向南行必須過河且押罷拉旣俺山在北軍之旁已過河之軍欲繞敵軍之旁其前往時所成軍面與河流方向成正角所以其離河較遠處無保護之法惟旣敗之後不致有滅軍之禍因其軍常守過河之數處便於退兵此時防守之將應用其兵之全力擊過河攻軍離河較遠處之旁凡統兵之將能詳知山河之攔阻軍行或直過之或循行之卽可預定移兵交戰之事勝則若何進攻敗則若何退守法無定而理有定也閱更詳更細之地圖卽可又明諸事卽如觀北意大里之詳圖可知在某處過嶺至北意大里之平原又可知城堡防護山嶺之法並某處之大路如何鐵路如何且悉某處有橋可過大河其攔阻之物與軍行之路有何關繋若略觀西班牙海圖再觀詳細之圖卽知比里牛斯山分隔法國與西班牙國山之東西近海岸處有大路自法國通入西班牙國可運軍料又可知西班牙國内之大河非順大路而流左右俱有高石岸人不易到且知稻田面積與全面積相比甚少又觀葡萄牙與西班牙之交界祗有二路可自西班牙都城至葡萄牙都城旣明此事卽知法國運軍料至西班牙祗有二大路且知法國之軍面若向葡萄牙卽有山河分隔其軍西班牙之糧食不足須自本國運餉接濟分隔之軍人數太少聚會頗難西班牙山閒有民團法軍不易過山而合兵又可知伯達由司與西何達陸得里撾二城爲西班牙通葡萄牙之門户而不爾厄斯城能護法軍運糧之大道故統兵大員欲定交戰之策須細閱地圖而悉其事之難易須預防之設有便利之處卽當藉以攻敵不可棄之英國地面多田或爲畜牧之場田之周圍俱以籬笆護之故在英國行軍以用路爲妙不便在田中往來能列陣而交鋒之地面不多有之若在歐羅巴大洲畜牧之處另設棚廠且大路之闊較之英國大路多三倍若非下雨地氣甚乾馬軍步軍在田中可成大軍面似列陣而交鋒其礮與車從大路前往比利時與法國之東邊地面不平除河蕩外並無别種攔阻之物匈牙利與西班牙有寛曠地爲種草以供畜牧之用該處攔阻之物不多北意大里田多耕種江河之外灌田之溪甚多泥土軟而難行又多橄欖樹林中有葡萄籐不易成長軍面而移兵之事必藉寛路其路較田稍高凡統兵之帥詳考行軍之地圖卽可預知打仗之法非惟能預定移兵之策若何前往在某處與敵交鋒尚能定多用何種兵如礮兵馬兵步兵工兵等假如法軍過亞卑尼山在離伏力打仗則不多用馬兵因與地勢不合也在厄克密羅巴勞弟拿里泥三處則多用馬兵因與地勢相宜也法軍在比利時交戰多用礮兵幾擊敗英兵於華得路因該處路頗平坦礮軍之移動不難若在西班牙交戰則不能多用礮因其路窄小也除定用何種兵若干外卽當定何種軍料宜多運何種軍料宜少運少運者卽在交戰處得之以上各事俱藉地圖與地志而得之用兵之事隨詩變易處處不同一勝一敗俱與地勢有關繫有統兵之責者富深味乎斯言 
[相節抵倭]  
　　昨日東倭來電云中國出使議和大臣李傅相已於是日早行抵馬歧地方日本　務大臣先往拜會未幾傅相率同西員福斯透君答拜外務大臣 
[西信譯登]  
　　西字報載有北方消息云天津大憲發電至武昌請卾撫招集湘勇五萬名赴北　蓋因李傅相雖赴倭議和成否尚不可知故爲豫備不虞之計也○天津山東兩處皆募漁户艇户人等勒以軍法編成隊伍爲防守海口之用 
[神京紀要]  
　　去年王侍御鵬運泰海氛不靖請將光緒二十一年南漕改由河運赴通一摺經户部行知漕帥酌辦嗣漕帥覆稱除德國今年已經包連三成仍由海運赴通外所餘七成漕米按向章河運二十萬石外酌加一二十萬石其餘改爲折色　部現經部議照辦惟折色銀兩須由商號分批匯兌仍交倉憲存通濟庫俟年終報部以備指撥而歸畫一不日卽飛咨行知漕帥矣○海防吃緊時事維艱經户部議准將新海防大八成捐量减一成改爲大七成與原捐大八成者一例輪　已於今正奏明奉旨准行刻又議開孝廉捐百名須由附生報捐准其一體會試捐生每名正欵銀二萬兩額滿停　不日卽具　　聞如蒙俞允施行眞不世之際遇也有志顯揚者當以早解腰纒爲快○李爵相於二月初八日陛辭請訓初九日出京聞召對時面奉皇太后懿旨出使東洋殆有經手未完事故非 
 
 

Page 2

 
 
和議也爵相力任其事故得賞還頂戴翎枝黄馬褂云○韓邊外者山東人韓其姓渾號邊外自幼貧困無依流蕩遼東年十七入大東溝金廠溷迹金匪久之而爲廠中巨魁盖匪而傑者也廠接吉林界倭宼屢犯而屢數於韓恭邸聞而招撫之刻韓已入都寓南城打磨廠客邸中見者謂韓已六旬而英氣勃勃相傳謂宋祝三宮保密保令其來謁恭邸如果棄瑕録用當膺不次之賞○京師糧行多山左右人刻下東省人心惶惶故各鋪商有歇業者其未歇業者自新正以來交易概不賒欠煤行亦皆如是長安居大不易今尤甚於昔矣 
[劍閣晴雲]  
　　去歲裕廖二欽使由川回京路經巴縣其隨帶某司員之坐船行至木洞插人坑難失事嗣經欽使回京奏明以灘兇水險請飭下該省設法開掘化險爲夷巴縣陳一山大令遵於正月初旬帶同石匠前往勘騐聞此灘盡係礦石難於開掘非兼用炸藥轟擊不爲功○府試業於正月二十日開棚王太尊飭書預將考童名次注於牌燈上派巡捕三員稽查由巴縣提調在儀門外唱名復進在大尊處應　　卷雖人數多至二三千名然皆魚貫而入並不擁擠○四川鶯粟之盛幾於無地不有去冬雨水稀少田土乾燥烟苗不甚暢茂未卜能如去歲之　成否也○周義春前因欠債與藥材乾菜二帮滋訟各帮相約暫行停貿以致厘金短少黎觀察乃委局員曁經捕廳等四員出爲　停兹各帮已照常開巿交易矣 
[挾仇縱火]  
　　有某甲者年未而立向在鎭江堰頭街擺設磁器攤以博蠅頭微利前年憑冰上人娶某氏女爲室遂在彌　寺巷賃某佐領瓦房居焉婦年約三八稍有姿色浪蝶狂蜂趨之若鶩近與某乙有染兩情如漆甲本闒茸無能之輩任其獨往獨來一日婦濃裝艶裹徙倚門前有某寺秃奴翩然而至向婦曰吾給洋蚨一圖未識女菩薩肯大發慈悲佈施方便與貧僧結歡喜緣乎婦允之事爲隣婦張大娘覷破遂告知某乙乙聞之不覺忿火中燒邀集無賴多人入室捉姦僧叩頭如搗蒜無賴等欲捉將官裏去後有魯仲連其人出爲排解僧願出佛餅二十尊爲解穢資無賴等始釋去僧受辱後潛至婦處商量報復婦曰今日晚間縱火將　屋燒　張大娘家相隨不　伊　亦必延及吾忿洩矣婦遂於定更時將室中所有物件携之而　然後潑洋油於積薪中取火焚之頃刻　烈燄飛騰濃烟密佈麟人見之　　　　告　　而各書堂水龍聞信各舁水龍至竭力施救得以卽時澆滅僅焚去瓦屋三椽事爲旗營佐領蔭都戎所知卽在八旗馬棚擺設公案立傳該婦至都戎升座訊問婦直認自已放火略不諱飾都戎拍案大怒飭掌頰數百下驅逐出境不准逗留 
[京江小録]  
　　漕糧爲天府正供凡食毛踐土者皆宜踴躍輸將乃光緒二十年分冬漕自去歲開徵以來完者寥寥無幾是以日前丹徒縣王伯芳大令飭令糧差傳齊各圖地保諭令卽日開辦限三月初一日爲止務須一律完清不得蒂欠故邇來催科之吏絡繹於途○鎭郡各賭徒自奉府尊彦太守查禁後類皆匿跡銷聲不敢復萌故智詎料前日有愍不畏法之流氓在牌灣西首私設露天賭檯誘人入賭事爲西津坊保甲局員所知立卽派差前往拘拿無如風聲漏洩諸賭徒已效黄鶴之高翔不知所之矣○瓜洲居民每屆二月間例紥各色燈彩迎賽觀音燈會遊行於大街小巷間鬥勝爭奇絡繹不絶今春瓜洲鎭及遊擊各官以海氛不靖防務戒嚴兼之各省大軍紛紛過境恐有匪徒乘機滋事特於日前會銜出示嚴禁足見各大憲杜漸防微無所不至也 
[鹿苑清談]  
　　歐陽老四者不知何許人家住蘇州葑門外性喜賭博入春以䘮恒糾無賴輩誘人聚賭彼乃以假骰攙入使他人之財盡入已囊受其愚者不可勝數前夜又在家中聚賭大家子數入負欠良多當被長隨覷出破綻當塲喝破歐猶力辨其誣旋經某子攫取其骰用力咬開始知内藏水銀歐乃無言當被衆縶而痛毆之歐自願將所贏之資悉數賞還衆始釋手旋核計歐共贏洋蚨二千數百元當倩人擔保約日歸償衆乃悻悻而散○閶門内某顧繡莊前日喪其子入殮時親朋畢集正在砲鼓喧闐之際忽一偷兒混入内室撬開箱籠選取輕裘數件裹於内而將已之救衣披於外并竊取貴重之物數件懷之而出衆見之謂戚友中並無其人是必匪類無疑遂飛步窮追不料未及數武倐忽不見衆乃尋覓逾時相率而返行經錦雲祥烟館門首聞之隣人云此人何内鮮明而外鄙陋也不覺大疑當卽上前細詢曰頃見一人怱怱入烟館所穿衣服甚是奇異衆乃不俟其言畢卽返身奔入覓至樓上果見一年約二十餘之某甲横臥烟榻上吞雲吐霧細視其衣不謬遂拘回莊内將衣服脫下罰令扮作孝子素冠麻服擗踊靈前至報殮畢賞以黑布綿襔一件酒飯一餐然後麾之門外○胥門内吳姓家於前夜四鼓後被宵小穴堅而入竊去銀飾銅器等約值錢四五十千翌日正擬繕單報案忽海防營委員某君於晨光熹微時查夜回至觀前獲住一賊贓物甚多該賊自稱在戚串吳姓家竊來某君遂將其送至西路總巡局由局員飭差向吳詢問吳謂來差曰無論是戚與否贓物旣獲請大老爺輕辦可也該差唯唯而退 
[南屏曉鍾]  
　　署杭府學教授徐廣文鳳苞業已部選餘姚教諭現奉藩憲札知飭赴新任所遺員缺委大挑教諭張承煒署理○正任仁和縣高卓如明府積勳前經調署鎭海現因政體違和請假調理遺缺以准補是缺之殷樹藩赴任○新選江西建昌縣丞徐二尹步恭係原任紹興府訓導徐藹卿廣文紳之公子也幼入庠序工吟詠善書畫兼好音律名士風流無意進取援納粟例選授斯職現已禀請騐看將赴任所二尹以名儒而作循吏異日化佐弦歌文教之興定卜蒸蒸日上將爲斯民幸焉○徐花農太史琪視學粤東所取之士類皆翩翩年少此次回杭有得意門生四人與之偕來年俱在弱冠以内聰頴非凡將帶往京都令其習學翰苑書法以備詞館之選所用僕隷亦多俊俏太史出門有少僕二人年約十四五乘馬跟隨衣服華麗裝束勝常道旁觀者甲知爲太史來也杭人少見多怪故街談巷議無不爲之稱羡云○十五日爲仲丁吉日例應致祭朱子由杭府陳六笙太守委府教授徐廣文詣文公祠主祭祠中早將羊豕籩豆之屬預備執事生十餘人由三學生員内派充自上香進爵奠帛以至徹饌堂下樂器齊作類皆古音古節并歌朱子詩章以娱神聽與祭者係朱氏後裔祭畢飮福受胙徐廣文卽命駕回署同人乃在殿側設筵暢飮然後各分胙肉而散○杭城現由滬上購得各種後膛洋砲并製造局新製各式鎗砲及開花子彈於十四日由防軍局委員徐别駕光瑩督率人夫運至鳳山門外金龍橋地方試演是日黎明省防李統領排隊出城候撫憲及營務處各大憲篤臨卽命軍士如法演習先將大砲施放然後取開花彈打靶一時聲震山谷居民觀者甚衆自辰至午始得竣事各憲均排導回衙統領亦振隊而歸○廣信督銷鹽局現由運司委候補運副王副轉瑞年會辦○十六日爲廖榖似中丞六十壽辰各僚屬擬傳班演劇以祝壽誕中丞再三辭謝并諭令巡捕及門丁人等無論官塲紳士以及年家故舊致送禮物者一概不受并嚴禁收受門包如敢故違一經察出立予重辦○自倭奴犯順以來省垣製造局日夜工作製成車械及各種鎗砲彈藥現擇於某日在鳳山門外饅頭山演放後膛洋砲開花彈隆隆然聲震數十里無知小民聞聲驚懼誤爲倭奴從錢塘江進犯以致砲聲不絶有遷避不遑之意及偵知演放砲彈莫不啞然失笑○仁錢商小試日期早列報章兹聞十七日魚更四轉次第開點惟考試商籍嘉松者均歸寍紹分司會考○錢塘門外離城四五里松术塲地方每逢春日融和下鄉各路以及江蘇等省進香大竺者均泊船於此而醫卜星相之赶香巿者亦皆蠅集焉其中不免有匪徒混跡易於兹事現奉臬司聶廉訪預委按司獄顧二尹至該處彈壓務使閭閻安堵　吠無驚○垃圾開捐收付均歸各叚地　經手肆意敲詐清河坊巷口各店由地保派捐每鋪每日十文五日一收鋪主均不允洽雖經仁錢兩邑尊復行牌　諄勸諭而各鋪仍聽之藐藐也○杭有銅匠阿六者住居梅花碑不務正業遂習下流日與匪徒爲伍前年在鬥富三橋飯店强賒硬欠店主不　將其盤碗打碎多件店中將其捆送到保甲局枷責示衆釋放後又在太平坊地方酗酒滋事適道署幕友經過被其辱駡因喚地保送入縣署 
 
 

Page 3

 
 
重辦旋卽拘至遷善所禁押一年去冬釋放後本月十二日復在宗宮橋某酒店强用小錢不遂又將櫃上什物打毁適總巡德大令經過卽飭差役帶回重責二百板枷號保甲局門前似此怙惡不悛若不嚴加懲辦終不能除巿廛之患故該處居民鋪户無不頌大令之德也○武林紫陽書院甄别係聶仲芳廉訪考試因正途人員先爲撫藩二憲委閱課卷是以未曾校閱至十一日各員均已銷差廉訪卽委十二入分　親自督率當晚閱畢次日評定甲乙十四發案計生員取三百四十名童生一百六十名其用紅條請託者當亦無所用之也 
[籌濟餉需]  
　　督辦江西鹽局李觀察維翰去臘奉張香帥札諭江南奉調征軍五十餘營所有糧餉軍火曁一切轉運等費均由江南籌備供支需欵甚鉅加以南洋防務江海兼籌水陸募補增營購械支用尤繁全賴海防捐輸得以接濟且南洋爲長江門户江皖川楚恃爲屏蔽鎖鑰旣固庭户自安當此大軍北上捍衛根本之區欽奉諭旨籌濟餉項各直省志切同仇誼關大局自必通力合作共濟時艱應卽剴切勸諭紳富踴躍輸將除遵照部議按海防捐例核奬外如有捐輸鉅欵者應由勸捐委員隨時禀報奏請破格優奬札局妥爲勸辦務須向各紳富剴切勸諭曉以大義激發其同仇敵愾之忱早日集成鉅欵一有成數分批速解江甯以供要需所需填用實收卽由江甯總局分發等因觀察已大張告示剴切勸諭按江西紳富頗不乏人衣服之華器具之精一家動逾十萬宮室之美妻妾之奉一家動逾數十萬其人要不外鹽票商而已觀察督辦鹽局勸捐自易集事當必移家用以資國用　捐鉅欵仰邀破格優奬者香帥委任得人辦理得法豈非籌餉上策南洋幸事哉 
[章門瑣語]  
　　本年乙未會試正科江右各孝廉去冬多觀望不前甚至上屆留京者亦聞警南旋欲俟倭事稍平始克公車北上近聞山東不靖直隷戒嚴各孝廉再四躊躇當者多不作京華之夢貧者亦多乘輪至滬聽候消息再定行止○江省豫章書院自沈文肅公定期二月二十一日甄别而後相沿不改者迄三十年可見名賢一舉一動皆爲後人所法守也本年鹽憲裕竹邨觀察詳奉德曉峯中丞批准仍照沈前部院定章二月二十一日甄别豫章已出示曉諭旣遵照其期復指明其人都人士見之有思慕雒殷者甚有欷歔歎想者亦有心人哉○江撫德曉帥添委候補道蔣茂齋觀察星馳北上接辦江軍剛字吉字　營後路糧臺前經列報兹復以觀察係監司大員轅下不可無人差委　派湖南候補府經歷周叅軍文路爲糧臺隨員又恐士卒或有枵腹荷戈爰派候補縣楊明府廷爕管解軍餉往天津并恐京都餉項缺乏再委李明府鏡銘管解籌備固本銀進京羅明府培鈞管解輕齎銀往北通州軍事轉瞬千變偵探消息關繫重要復委倪明府北上坐探曉帥可謂慮周藻密矣○江西糧憲劉毅吉觀察鼒爲忠武公哲嗣毅齋中丞之介弟兹奉陞授山西按察使聞者皆爲三晉得人賀部咨旣到賀者盈門應俟新任糧憲到江交卸迎摺北上引見始克履新 
[巴山黛色]  
　　宜昌鎭劉鎭軍鶴齡交卸鎭篆由謝鎭軍得龍接署劉鎭軍本欲往歸巴地方招兵帶往江南因偶抱清恙由謝鎭軍代往上月杪登舟往巴東歸州等處一俟招齊卽回宜昌俾劉鎭軍統領就道○北門外某富室在某姓家邀人作牧豬奴戲一夜之間三戰三北竟輪去現銀八九百兩不以爲意現當倭奴肇釁需餉孔急坐擁厚貲者談及捐輸則悍然不顧獨於嫖賭之事則揮霍貲財曾無吝色眞不知是何肺腸也○初三日午後快利輪船抵宜一時槍砲聲如連珠知水師營邱統帶俊鳳乘之而至城外操防兵勇燃槍站隊水師砲艇又嗚砲致迎極形嚴肅 
[火未成災]  
　　金陵夫子廟王姓於十五日十二點鐘時因午炊失於檢點火自灶中延出焚及灶前積薪炎炎直上烟霧四塞執炊者乃十二齡之養媳當時狂呼求救鄰衆聞聲奔至竭力搶救得以轉危爲安誠大幸也 
[氣焰逼人]  
　　松郡每當考試之時各縣文童之擔　負笈而來不啻蜂屯蟻聚考棚一帶無論何項人民苟與考童稍有龃龉便爾結隊成羣多方呼喝必盡洩其胸中之怒而後已此童天王之目所由來也今屆府試時中營兵某甲偶在烟寮領略雲霞佳趣適有奉賢縣童某乙等由醉鄉長驅而至叱甲他徙甲退讓較遲乙等以其忤已也遂與爲難甲自揣卵非石敵卑詞請罪以避其鋒詎乙輩餘怒未平復於次日遇甲茶肆中一擁而前掖至中參營署張鎭戎以童子軍整隊前來固已異常兇悍若必待窮究竟恐人多勢盛譁噪難堪不得已升坐花廳咯詰數語將甲棍責三百暫并示革卯糧以抒其忿文童之勢燄如此不可見世教之日倫哉 
[戎旌回滬]  
　　提右營廖楚材叅戎日前赴松郡謁見提憲譚青崖軍門敬賀御賜珍物之喜現已事畢於前晚返棹滬江標下各弁兵均在小東門恭迓如儀 
[稽查寺院]  
　　本縣黄大令以本境菴觀寺院往往容留匪類故於昨日飭傳新充陰陽學訓術司張汝玉諭令將鄉間各寺院菴觀嚴密稽查以杜匪類至師巫邪術妖言惑衆久千例禁亦宜一併禁止如有違抗准卽禀提究辦張訓術奉飭後已往各處查禁矣 
[妓寮糾葛]  
　　妓女蘇雲蘭在尚仁里小築香巢前晚忽有鴇母朱素蘭向索前欠並問其何故逃逸妓與慵婦及妓父周尚文不暇分辨將朱横拖倒拽欲扭至四馬路某烟館評理朱駭極狂呼經巡街印捕將一千人拘入捕房旋卽轉送英公廨值日差向詢情節朱素蘭言蘇妓向名囝囝係我之買女曾經賣娼去年有客　娶爲妾被傭婦胡錢氏龜奴王阿春等藏匿現忽在尚仁里依舊賣娼故向理論不料被其兇毆被告周尚文則稱雖將女兒賣絶與朱素蘭但現在實係窮苦故欲略借錢文胡錢氏等則言曾　帶擋洋銀九百餘元等語當卽入禀宋通刺著一併暫押候核 
[法界公堂瑣案]  
　　去年十二月十五日錢祖德控陳范氏圖賴婚姻吞没全金六禮一案經葛同轉提訊着選定吉期成婚各具遵斷切結嗣因錢子不務正業甘與匪類爲伍陳因此復有悔意昨禮拜二堂期同轉會同祁繙譯升堂錢祖德偕媒人陳益章投案禀稱奉諭選定吉期本年正月初六日完姻先期由陳媒報信詎陳介甫所望甚奢欲男女家各出洋五百元爲其妹日後養贍之費監生力薄不能如願以償陳益章供去年十二月奉諭選定吉期卽往伊家報信陳介甫供並未來過且錢子不堪造就恐成婚之後難以度日陳益章供錢子現在硝横局爲司事每月俸銀十兩同轉謂陳介甫曰爾慮妹婿不堪造就妹子難以度日旣願各出洋二百五十元爾將此欵先行交案本委令錢祖德亦如數湊齊陳供願大老爺公斷可也同轉着錢祖德再出茶禮洋四十元各具遵斷　結准於三月初六日完姻兩造及媒人各遵諭而退○仁昌魚行主孫德成控孫掌才積欠往來帳項洋三百餘元一案經同轉訊供着孫掌才具結先措洋二百元其餘分作三年拔還嗣因孫掌才投縣歧控復又赴府上控案懸莫結昨原告偕孫惠福到案同轉問孫於去年具限出外何以至今延不投案孫惠福供伊等在公堂釋出卽行翻變且我與大福等並未一面同轉着將孫惠福交孫德成帶回行内候傳案訊問孫德成又禀縣差屢催到案職員不願至縣署涉訟同轉諭以在行靜候可也○翁雲卿禀稱在治下開設酒店去年九月間章生元同諸木匠來店飮酒所有帳項言明大小月底付清旋被積欠四千五百餘文除收過外尚欠二千餘文一味延約不還求請究追同轉謂如此細事何致涉訟著章生元付錢釋出○黄寳順禀稱前日下雪作塲内將門關閉被毛坤榮張阿二撬門而入竊去斧頭鑿子等共四件當塲拘獲人贓解案請辦毛坤榮供與張阿二兩人同竊張阿二供至作塲内拾取木柴偶然拾得並非有意行竊問轉謂爾等屢次犯竊著驅逐出境不准逗留毛坤榮押候責手心一百下送縣遞回川沙原籍張阿二押候掌頰一百下贓交失主○丁玉昌控馮俊祥掩入店内竊去大小洋四十八元及碭山川土等物經葛同轉訊供押候嚴比並飭傳窩贓之花烟間龜奴王美觀到案研究已紀前 
 
 

Page 4

 
 
報昨禮拜二堂期丁玉昌投案求追同轉先訊王美觀爾與馮俊祥出外是否銷贓現在未齊之碭山川土等物藏於何處丁玉昌呈遞發票同轉諭王曰贓在爾處吊出惟爾是問命提馮俊祥到案復詰仍供如前同轉著將王馮一併押候交到計贓估價洋廿四元又謂丁曰爾贓是否失竊惟爾自知着將賠元一半充公其餘給還失主○包探禀稱去年護城河一帶屢次失竊自來水鐵盖案未破獲前日夫明時張阿全又在興聖街行竊自來水蓋爲西捕所見當場拘獲人贓解案請追張阿全供在蘇州來滬初次犯竊同轉著押候笞責一百板先行荷校嚴比○松江烟妓姚周氏卽德仙爲朱志南控告經葛同轉訊供押候致信其家投案具領兹因無從寄至飭送上海縣備文移解松江東門外車墩交其翁姚二領回管束不准爲娼 
[美捕房紀事]  
　　寍波人沈寅生賃居美界北四川路前日午後手持衣包一箇在蓬路某押店求質包探張阿根見其可疑上前盤詰沈一味支吾當卽送入捕房押至昨晨捕頭遣張探往查失主兹查知天潼路仁智里楊姓家被竊最夥共失衣服數十件值洋一百餘元沈供認與此處掃街夫役祝裕生串竊每乘楊姓出外卽向祝處取竹梯從後窓而入故行竊數次並未破獲贓物現在家中張探往沈屋吊取原贓沈母非但不認子竊而且一味逞蠻張探遂將沈母並串竊祝裕生一併拘入捕房捕頭命押候解送英公廨究辦○四川人某甲素喜摴捕前日未知由何處輸欠巨欵以爲難見江東父老晚間行近美界蘇州河畔四顧徘徊數聲長嘆聳身躍入浦江經一百七十九號華捕瞥見卽喚舟援救得以誕登彼岸送入捕房捕頭好行其德命將濕衣解下用火烘燥小住一宵至昨晨釋出○甯人王福堂素爲木匠住居美租界吳　路以披屋一間轉租與某西人居住此西人蓋亦流落窮途故甘向窮檐　屈也近日天降大雪披屋竟致壓穿積雪消融沾及西人臥榻西人與王爲難飽贈老拳王卽赴捕房控訴捕頭詢悉原由謂爾乃二房東如有不合可將西人辭　可必多事麾之使出 
[正誤]  
　　昨報登南　王家碼頭莊協盛土行　閉虧欠寳善街鄭同成土棧貨銀若干兹悉此事實係訛傳合亟更正 
[惠書鳴謝]  
　　昨承有浦徐伯揆先生以所著心源匙錘卽太極理醫解見贈展閱一過但見繪圖貼說縷析條分三折肱知爲良醫先生殆足以當之而無愧矣拜賜之餘合書數語以鳴謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[理勸爭地]  
　　陳谷成於光緒十八年具控周錦齋侵佔基地一案兩造屢不遵斷遷延至今前晚經翁明府提訊陳供小的基地一方計一畝一分割三分之一售與周錦齋爲業周應得地三分三厘契劵載明憑中王杏卿郭謂卿議妥後周起造房屋竟用四分二厘佔地九釐小的經中勸伊償洋四百元當時應允後又翻悔求請恩斷周供小的多用九釐地皮係别姓售與小的之地不在陳業之中况言明價銀二百八十兩小的已付三百六十兩陳多收八十兩憑大老爺公斷中人王杏卿郭渭卿同供周佔陳地九厘確有其事小的等勸周償還銀兩免得拆屋致多周折周許過償還四百元陳索五百元因而理勸不明明府衡情酌斷令周再出銀二百廿兩連前多出入十兩共成三百兩周一時不决難以允遵明府飭一併退去著中人再爲調處俟允洽後來案禀銷 
[誘賭傾資]  
　　王朱氏扭控陳張氏誘賭撞騙求請究辦黄大令准詞訊理前晚經翁明府訊問王朱氏供鎭江人丈夫在日開烟間度日逝世以來瞬逾十載頗有遺資張陳氏素爲剃面傭時常來家熟悉陳住英租界光緒十八年間伊說有富翁某甲在伊家賭錢勾引小婦人入局以博輸贏小婦人一時失計致受伊愚弄當帶洋二百元泥金鐲一副前往角賭不料屢戰屢北所帶諸物盡被某甲贏去後又連賭數次致將丈夫故後所遺度日之資賭負一空難以度日又經伊說合勸令轉嫁周步雲詭言係作宦之家資財充裕一生吃著不盡小婦人因被伊誘賭以致資財輸罄無以爲計祗得從命適嫁周爲後妻又被伊佈散謡言說周與小婦人諸多不端致經巡捕聞之將周與小婦人獲解英公堂請訊究懲後來遞回鎭江原籍周以無計度日因往通州開設香店運途多舛生意虧折又將香店收歇周先行來滬謀業小婦人在後來申又不見周之下落適與陳張氏途遇因思小婦人素有丈夫遺資不致受苦皆被伊騙賭輸盡以致今日潦倒若此愈思愈忿是以來案請究伊丈夫陳子卿亦專爲蟻媒不法之徒務請一併提懲前日陳張氏押在官媒處伊夫子卿到伊處探望小婦人撞見正欲扭伊來案伊卽狂步飛奔而去明府謂爾供各節語甚支離照爾所供爾自先有不是丈夫旣有遺資理應苦守何得聽從入賭况英公堂已將周與爾遞解回籍何得又來反多生事爾總有違犯致被巡捕解案爾之不守婦道已可概見陳張氏供南京人丈夫陳子卿向做機坊生意小婦人與伊剃面認識惟知伊素係淫蕩姘人過度並無積蓄小婦人不敢誘賭實無勾誘之事王朱氏又供當時輸負之後查知伊是串賭害人卽與理論伊許陸續拔還不令小婦人吃虧刻下反悔推賴求大老爺嚴追明府謂陳張氏曰觀爾情形頗似女棍所控並非無因喝令掌頰二百下交官媒收押限交爾夫陳子卿到案一面諭飭王朱氏赶尋周步雲到案一併集訊核辦 
[嚴辦巡丁]  
　　新關巡丁唐永發前經正豐米行主曹東林控伊私受賄洋十四圓由稅務司移請道憲劉觀察提案委保甲總巡翁明府在道轅審訊已詳前報訊後發縣嚴行訊辦黄大令飭差暫行看管於前晚仍由發審委員翁明府提訊唐供小的收到罰欵洋十四元已交呈稅務司不敢私自受賄小的在關當差多年從無過犯明府曰稅務司查明爾之劣跡道憲劉大人知爾實不安分飭縣從嚴究辦喝笞三百板收自新所限三日内將賄洋十四元如數繳案如違再比 
[英界公堂瑣案]  
　　昨日禮拜二美副領事易孟士君另有要公不及蒞廨會訊所有捕房各案由宋莘藥通刺獨判○一百十四號華捕拘解周金財至案禀稱昨日小的出外巡邏至三和里地方見周掩入張阿四家竊取枕箱一個爲此解案請爲訊辦張阿四投案申訴前情請領失贓周金財供因落魄無聊不得已而行竊惟求恩典通刺判將周金財管押一禮拜贓還失主○龔金坤前因貧病交迫某西醫憫其窮苦收入醫院代爲醫治近日病已痊可龔忽欲竊取院中布被而逸適爲院中執事丁寳山瞥見當卽扭交三百八十六號巡街華捕昨晨解案丁投案申訴情由龔金坤供崇明人實因窮苦不得已而竊物欲作川資回籍耳通刺姑念龔窮苦屬實判令管押三天押送　明○三百三十二號華　禀稱金道成與劉大亮不知因何口角在途互毆金之手指被劉咬傷爲此解案請訊通刺略加研詰以兩造各有不合姑念金道成受有微傷判將劉大亮交巡捕房管押五天示儆○十七號西捕禀稱馬夫費阿永駕車不慎以致撞壞洋人土羣之馬車但今日該洋人因事未到可否於明日訊究通刺准如所請判令押候訊核 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年二月初十日京報全録]  
　　宮門抄○順天府孫等奏叅知縣緝捕不力摺○川督劉奏辦理官運鹽局道員文天駿愁急自盡並彚列兩次禀情及絶命詞摺○又奏委辦官運局務片○東撫李奏添撥機器局經費片○蘇撫奎奏收支厘金數目摺○將軍沙奏收到馬匹日期片○二月初十日○刑部都察院大理寺侍衛處值日無引見○良培假滿請安○信侯請假十日○巴克坦布續假十日○景　門奏派專操之大臣派出長麟○都察院奏派專司稽察派出裕德○召見軍機阿克丹長萃○○臣孫家鼐臣陳彝跪奏爲知縣緝捕不力請旨先行摘去頂戴恭摺仰祈聖鑒事竊於正月二十四日接據順義縣禀報正月十七日唐子頭村民人胡通家被刦鎗傷事主身死一案二十八日又接該縣禀報十八日西王路村民人薛發家被匪徒十餘人用刀殺死薛李氏李薛氏一案兩案相連均未破獲捕務實屬廢弛相應請旨將順義縣知縣周兆簧先行摘去頂戴勒限嚴緝以示懲儆所有知縣缉捕不力請旨懲處綠由謹會同署直隷總督臣王文韶恭摺具陳伏乞皇上聖鑒訓示謹奏奉旨已録○○開缺四川總督臣劉秉璋跪奏爲辦理官運鹽局道員文天駿愁急自盡謹將兩次禀情及絶命詞彚列清單恭摺奏聞仰祈聖鑒事竊查前總辦官運局道員夏旹革職經臣以該局會辦之試用道文天駿檄令暫行代理總辦事務後委候補道王季寅赴局會辦業經附片奏陳在案旋據文天駿一再辭差意謂局案經欽差查辦不得復以黔引濟楚黔引滯銷則課厘驟减額餉無著又部提運本銀一百萬兩慮此後不敷周轉又自前督臣丁寳楨開辦官運利權歸公紳商無不仇視前總辦道員夏旹因此革職奸商得志梟販生心皆有藐玩該局之意此後風波事所必有因此三端諄諄求退臣查該局欵目爲數甚鉅而頭緒又極紛繁總辦要差必須廉正熟悉之人未便遽易牛手文天駿素行謹飭自丁寳楨委令入局會辦迄今十有餘年是以此次該道迭禀辭差臣仍令其暫代總辦俟新任譚鍾麟到任後察核定奪豈意文天駿始終危慮又適因其長子病故哀傷莫釋公私交迫愁急輕生於十二月二十一日潛服烟膏並自書絶命詞六句迨其家屬察知灌救無及是時會辦局務之王季寅尚未到局據該局委員等鈔呈絶命詞六句禀報前來除已檄飭藩司委員前往瀘局確查禀復立案另鈔司詳咨送軍機處備查外案關道員自盡理合據實附驛奏陳並照録兩次辭差原禀及絶命詞彚繕清單恭呈御覽伏乞皇上聖鑒訓示再川省有差道員薪水以鹽局總辦爲最優該故員如此畏避則操行廉潔可想而知愁急自盡殊堪憫惜合併陳明謹奏奉硃批該部知道欽此○謹將檄委暫代鹽局總辦試用道文天駿兩次辭差原禀並絶命詞六句繕具清單恭呈御覽初禀敬禀者竊職道於十一月二十日奉憲檄暫署總辦官運局務等因奉此伏念職道一介庸愚渥蒙恩植先後在官運局會辦有年兹復檄委署理總辦局務雖人皆視爲畏途亦屬義不容辭惟自審迂疎駑鈍卽會辦已覺濫竽况總辦責任尤重又當萬難措手之時何敢冒昧承乏貽誤大局兼以職道新喪長子百念俱灰氣體素弱復遭慘變向患失眠頭暈怔忡痰結等証同時並發痛苦難言兩月來醫藥迄未見效此在事各委員所共見聞因鹽局有查辦案件尚未完結不敢具禀求退頃聞艱鉅猝加直令驚魂靡定本擬進省叩謁面訴苦衷恭繳憲檄近更感冒風寒舊疾益加沈重不能力疾就道焦灼莫名以垂暮之年抱喪明之慟其致病斷非藥餌所能速痊惟有籲懇宏慈另揀幹員署理總辦並求開去職道現在會辦差使俾得安心調理庶保餘年並不敢希冀别項差使貽譏趨避所有病體難勝總辦重任並求開去會辦差使緣由理合禀請俯賜察核示遵爲此具禀須至禀者十一月二十八日到計呈繳委札一件續禀敬禀者月前紙奉憲札暫以職道署理官運局總辦自審病體難勝重任當卽據實陳明恭繳憲札並求開去會辦差使在案頃　本月初三日奉到批示該道總辦局務原係暫行代理仰卽遵照至應否開去差使應候譚新任莅川後核辦此繳原札仍發還等因奉此捧讀之下惶悚莫名伏思我憲台以官運責任重大欵目紛繁風波險惡候補道員中皆懲於夏道之被叅不免人有難色於是不得已議以職道暫署總辦職道具有天良能無感奮惟現在局務經欽差查辦不無更易章程濟楚一停全局掣動每綱能否銷足額引尚不可知歲約短收正雜欵二十八萬有奇滇黔等省餉項及滇黔稅厘安定營餉局費公費不敷甚鉅憑何支應十數年來積存副本所以防荒歉滯銷及商號倒閉者又已提解設有意外之虞必致虧及正本誰能當此重咎川省人情好訟私梟充斥近因奸商謡諑得肆益長刁風動輒糾衆毁店誣控宦商如瀘州綦江巴縣富順等處巨案疉出其餘匪徒與商號爲難者無岸不有地方官懲於前之被叅人員半由得罪豪强率多畏避鹽務愈形棘手加以井廠火患鹽價日昂行銷日滯倉積益多周轉益難各局委員靡不疾首蹙額胥萌退志有識者同聲太息竟不知伊於胡底此皆實在情形職道所目擊而心愓者也厄運如此雖以精明强幹之員猶難支持矧駑劣如職道何能一刻安然使此身不病或病不深且久暫行代理亦後何辭無如自聞長子訃音悲鬱稍過卽成痰結遂至終夜目不交睫忡怔頭暈相因而起病在神志醫藥無靈已歷兩月有餘日漸深沈身非金石豈能禁此反覆思維與其獲戾於後毫無補於時艱不如請罪於前冀稍裨於局事職道原與夏道共事夏道因公被議職道本擬上禀自請處分因嫌迹涉近名是以中止抱疚於心匪伊朝夕兹願借畏難退怯固執辭差自甘懇叅處以遂初心且俾主持國計者恍然省悟共知外省辦事之難嗣後不再爲浮言所動亦未嘗非挽回補救之一助竊以人生讀書筮仕豈願如斯結局事到無可如何卽不得不出於此伏祈垂鑒苦衷彌當永矢銜結所有職道病益深沈實難勝暫行代理鹽務總辦之任仍恭繳鈞札另委幹員代理並自請叅處冀以感悟當事緣由理合禀乞察核施行爲此具禀須至禀者十二月初六日發十二月十一日到計呈繳原札一件絶命詞六句孤立危局龜病體難支無可如何以身殉之一室婦孺終古傷悲○○劉秉璋片再暫代官運局總辦試用道文天駿自盡業經另摺奏報惟總辦不可無人因卽檄令前請代理會辦之候補道王季寅暫充總辦另委候補道殷李堯暫行代理會辦仍俟譚鍾麟到任後酌奪奏委以昭慎重理合附片具陳伏乞聖鑒謹奏奉硃批知道了欽此○○李秉衡片再山東機器局向章月領經費銀三千兩遇有不敷隨時奏明添撥自上年秋間各廠工匠卽加至一倍工食因而倍之從前月造槍子五萬粒今則月造十萬餘粒鉛丸鉛帽白藥等項皆數倍於平日硝磺煤炭以及一切雜料亦加倍於平時兼之修理各營大宗槍砲動輙添募數十人尚不在各廠加工之内力求撙節通盤核計每月實需經費銀五千兩除月領銀三千兩外自本年正月爲始再由藩庫按月添撥銀二千兩方足以濟要需而宏製造一俟軍務平定卽行裁减據總理機器局務司道詳請奏咨立案前來除分咨查照外謹附片陳明伏乞聖鑒謹奏奉硃批該部知道欽此○○頭品頂戴江蘇巡撫臣奎俊跪奏爲江蘇省蘇州松滬兩厘局光緒二十年上半年收支厘金數目分繕清　恭摺具陳仰祈聖鑒事竊各省抽收厘金欽奉上諭飭令查照兩淮鹽厘章程按半年奏報一次等因業將蘇州松滬兩厘局同治八年上半年起至光緒十九年下半年止出入各欵先後開單奏報在案兹抿督辦報銷署蘇州布政使黄祖絡等將蘇州松滬兩厘局光緒二十年上半年收支厘金欵目逐卡開列細數同各卡委員銜名分别造具清册詳請具奏並聲明本屆蘇州厘局所收土藥捐銀遵照新章扣支一成局用其餘九成銀兩照案儘數提存聽候撥解其松滬厘局並未收有土藥捐欵等情前來奴才復核無異除飭將二十年下半年出入數目依限截清造報並將所送清册咨送户部外理合會同署兩江總督臣張之洞分繕收支清單恭摺具陳伏乞皇上聖鑒謹奏奉硃批户部知道單二件併發欽此○○沙克都林札布片再察哈爾都統惪銘遵奉諭旨撥　奴才營中官馬五百匹派委驍　校圖麟等於光緒二十年十二月初四初五初六等日分起解到錦州奴才行營伏查此次補解馬匹口旣較輕　亦稍壯當經照數騐收况值冰凍草枯長途跋涉均能全數解到辦理尚屬妥恊除將解到馬匹全數發給選留之兵丁等乘騎並嚴飭管帶營總等官訓飭認眞餧養外其疲瘦馬匹已交護理錦州副都統協領文楷轉飭大凌河馬羣牧長收訖妥爲牧放所有奴才收到馬匹日期理合附片陳明伏乞聖鑒謹奏奉硃批知道了欽此 
 
