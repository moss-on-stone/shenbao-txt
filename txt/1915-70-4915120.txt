# 1915 - 70 - 4915120

 

Page 1

 
 
   
 
 

Page 2

 
 
時評 
[助弱與助強（冷）]  
　　世界斷無助弱之理所謂功弱者世界之愚人也故望人助弱者亦世界之不肖人也夫強與強有兩利之道我能助彼而彼亦能助我此自然之道也若助弱則我旣助彼而彼不能助我且為他強者所敵視是自累而已故曰學此愚人也 
　　然而強者未必望人助而弱者望人助每愈殷望人助愈殷者此即所以弱之原因也弱之原因俞顯而人愈不敢助故曰非世界之不肖人不至此也 
　　國人乎試觀歐戰之中誰非以已國之力爭存於世乎有望人之助而拱手以待者乎即有相助者亦誰非各盡其力以互相為助乎明乎此義則望存立其國家者可以恍然也其功不待外救也外救無益也 
命令 
　　三月十七日大總統策令 
　　夏鳴臬給予四等文虎章此令 
　　又令 
　　署貴州巡按使龍建章呈稱政務顯應長何麟書因病辭職何麟書準免本職此令 
　　又令 
　　任命陳官韶署貴州政務廰廰長此令 
　　又令 
　　外交部呈稱駐斐利濱總領事何毅請予免職等悟何毅著卽免本職此令 
　　又令 
　　外交部呈請任命施紹常為駐斐利濱總領事應照準此令 
　　又令 
　　外交部呈請任命夏詒　為參事應照準此令 
　　又令 
　　署財政總長兼鹽務署督辦周學熙呈擬將秘書章思壽沈爾番敘列三等等語應照準此令 
　　又令 
　　文本巡接使張鳴岐呈請任命張明善試署上思縣知事應照準此令 
　　三月十七日大總統申令 
　　內務部呈準文官高等懲戒委員會議決四川巡按使陳廷桀舉劾周史交附懲戒一案依知事懲戒條例前署羅江縣知事李昌言應受褫職處分前署巴中縣知事張孔修應受免官處分等語李昌言著照所議即行褫職張孔修著照所議即行免官餘如所議辦理此令 
專電 
　　北京電 
　　聞英使得本國訓令勸我讓步 
　　北京電 
　　日使日置氏昨騎馬游覽行至安定門馬驚跌傷頭脚約須一星期調治交涉將暫停議 
　　北京電 
　　本日日報載東京電參謀本部十七日開秘密會議陸軍省軍務局長亦與議其第十七師團長已到東京受參謀本部令後暫回岡山本任卽向滿山發 
譯電 
　　北京電 
　　報知報載稱日首相大隈伯對於中日交涉曾發言論日日政府雖欲信中政府對於交涉必能體悉日本誠意妥為解決然中政府如仍一味因循不以誠意辦理交涉則日政府將逼實行決斷之計畫日本陸軍為防衛此項事故起見決計利用提早瓜代之機會增加滿洲北省青島之戌軍 
　　北京電 
　　日使日置易昨在安定門大街墜馬傷及頭部足部舁回使署大約一星期內可以痊愈袁總統派黃開文曹汝霖前往慰問今料交涉或將殿緩八日開議（十八日） 
　　北京電 
　　中日代表昨復開會討論滿洲問題中國願於內蒙南滿開商埠若干處以代日本要求之居往權貿易權旅行權日本已允此議惟仍促迫中國承認其原條件中國且允於籌募外債時儘先借用日欵聘用外國顧問及警察教練官時儘先延請日員聞美政府曾照會日本請遵守關於中國之各條約維持中國土地之完全開放門戶政策均等機會主義 
特約路透電 
　　北京電 
　　中日交涉因日使日置易昨墜馬受傷今日未開會據華人消息謂中政府曾告日政府擬聘用日本警政專門家整頓南滿內蒙警政自由居住貿易置地權之要求大約將以擴張南滿安奉兩路線一帶之區域了了或開商埠數處日人得於此設立租界云（十八日） 
　　北京電 
　　聞奉天吉林黑龍江三省將軍電政大總統謂德署隨員巴本海姆遊歷一事毫無所知已派兵至滿洲蒙古邊界及他處搜捕拘留並通告內蒙古親王襄助華員辦理（十八日） 
　　倫敦電 
　　本日下議院質問日本要求讓與權之鐵路是否由中國管理抑全為純粹外國性質外交次長泊里姆羅斯答稱中日交涉之結果未能預料惟信日本要求關於揚子者不與揚子條約抵觸云（十六日） 
戰電 
　　其一（英人路透電） 
　　巴黎電 
　　據今日下午公報宣稱比軍得有新進步且擊退回政之敵軍英軍陣前砲火甚厲德軍回政洛萊特聖母院山脊復未得手敵軍轟擊蘇瓦松萊姆天主教堂中砲彈兩枚我軍在曼斯尼爾北面廣五四邁當之陣線奪得一優越地點德軍曾在波蘭特與福爾特巴里間進攻數次法國飛行家擲炸彈以擊德國柯爾瑪營房 
　　據今日晚間公報宣稱亞拉及亞爾倍爾德軍回擊希圖奪回失地受失傳而退香巴業我軍續在貝爾台與索間叢林得有進步敵軍因我軍在曼斯尼爾北面山脊所 
 
 
 

Page 3

 
 
奪之地位殊關重要今晨奮力回擊以國民軍一聯除助以禁衛軍當先為我軍霰彈炮擊退得回戰濠者寥寥無幾我軍在亞貫及伏柯瓦所得之地已經鞏固（十七日） 
　　彼得格勒電 
　　今晚公報謂哇希士河兩岸俄軍攻勢刻向前進行德軍抵抗甚力不能阻之俄軍已奪獲砲十七尊陣地數處德軍現用舊子彈及一八七三年之舊炮德新兵擊射無一定目標常有投降者今冰雪已融化澤地不能行過維斯土拉河左岸之河流水勢甚大敵軍轟擊哇沙維資瓦砲台之砲力刻已薄弱 
　　彼得格勒電（由北京轉） 
　　卡加西安拉倍境內俄軍繼續前進德奧軍隊在斯特里桀與孟加克斯方面進攻又被擊退十五日高加索戰地俄軍奪獲阿加維村並占據茀洛夫與阿里底（十七日） 
　　哈爾濱電 
　　羅京來電謂羅國財政大臣柯斯汀斯古已撤銷辭職書（十九日） 
　　瑪斯魯斯（荷蘭）電 
　　德潛艇Ｕ字二十八號在距瑪斯燈船四英里處擊沉英商船里華特號（九九○噸）船員皆遇救（十七日） 
　　倫敦電 
　　英外相葛雷與駐英美使往來文件刻已發表葛雷答復美使關於海戰之質問謂英法僅欲以艦隊對鎖德國口岸以報復德國阻止貨品直抵英法之謀德國所行之方法有乖人道為從來所未有故英法之計畫乃其天然之結果云 
　　海軍部宣稱英國商船哇蘭台號（五一九噸）十四日在伊尼虛特克外為魚雷所擊船員已在格爾威海濱外伊尼虛特克島登岸該船現在海港內英商船芬格爾號（一五六二噸）十五日在諾桑伯蘭海濱外為魚雷擊沉船員二十二人已在北希爾資登岸聞溺死二人（十七日） 
　　倫敦電 
　　每日郵報四班牙京城訪員來電稱英國某巡艦拘獲亨美公司郵船馬其頓號（四三一二噸）（十八日） 
　　倫敦電 
　　海軍部宣布達達納爾戰事英軍最近之損失英國巡洋快艦亞米西斯特號死二十三人內有火夫十三人傷三十七人掃除水雷船死三人傷二人（十八日） 
　　其二（德人德文報專電） 
　　柏林電 
　　德國外交部宣布本日大本營公報如下亞拉西北洛萊特聖母院高地南坡峻阪之戰事德軍獲勝香巴業法軍昨在曼斯尼爾西面進攻數次均未得利曼斯尼爾北面亦有勁旅進攻兩軍正在接戰亞貢大戰未畢占據亞拉東面伏柯瓦西南坡之法軍已為德軍逐走法軍於邦太摩松西北泊里斯特森林進攻兩次均失敗伏斯巨僅有砲戰俄軍進攻托洛琴及洛柴琴均敗退俄軍圖破斯克伐河及哇希士河間德軍之陣線失利布止維斯土拉河南面戰局未變（十七日） 
　　柏林電 
　　彼得格勒郵報謂俄人皆贊成首相外相之意見主張達達納爾必屬俄有白旭雅維杜摩斯蒂報亦望協約國體恤俄國竭忠與國之意明白承認俄國之要求里區報謂俄國人民對於該問題意見一致云云惟據德國各報所載羅馬電報則謂加里達爾地將軍回國之後曾言英外相與法總統均已宣布擬將黑海亞德里亞海紅海地中海悉作為中立區哉前荷蘭陸軍大臣希萊特君曾在海牙新郵報宣稱此次戰爭竟有希國俄斃全國者其用計之毒實亙古所未有云柏林地方報載稱今據確實消息謂三月十三日英海軍部公報所稱自開戰至今英國共失商船八十七艘一節其數不確實則連漁船五十七艘共有一百七十一艘之多該報且載雅典訪電謂土軍在克母加里以新式重砲回擊法艦隊頗有效果受重創之英巡艦兩艘已拖至馬爾太內有一艦中彈二十次之多軍事評論俄國第十軍第二次退退一舉視為德軍重要之勝利匪特因俄軍死亡之眾且因俄軍士氣之挫據謂俄軍退走得免被截僅賴天時之利耳洛特丹消息謂自開戰至今荷蘭海濱共覔獲水雷三百九十七枚英製居多德製者僅二十二枚雅典尼哇拉斯蒂報載稱達達納爾土軍現用馬達快砲拒敵且頗節省子彈而聯軍艦隊所發之砲已耗費法郎一百五十兆有奇俄軍總司令開除大將十二員皆瑪蘇里亞各戰失利者也雅典消息謂英艦五艘轟擊達達納爾內砲台巡艦亞米西斯特號受創甚重死將士二十八人傷數亦與相埒奧國駐羅馬教皇處之教士復通告教皇謂加里西亞俄軍拘捕教士四人且迫令村民改入俄國正教奧軍棄布哥維拉首府成洛維資之說已由當道否認據法蘭西銀行最近報告謂曾以法郎四千五百兆枚付與國家而以值法郎三千兆之商業契據為抵三月一日巴黎簽定財政條約規定嗣後俄國於戰時在英法購買戰品之價金俄國公債之利息比塞孟所借三協約國之欵俄國應出之部分均由英法為其代付法國財政大臣里波君在預算股員會宣稱本年元二月法國所用兵費共法郎二九五○兆其中一四五○兆乃出諸倫敦國債券一五○○券乃出諸法蘭西銀行（十六日） 
東方通信社電（日本人組織） 
　　東京電北京電云日置公使因墜馬受有微傷故本日第十二次之會議延至明日並定以後移在日本公使館會議（十八日） 
　　東京電 
　　中日交涉因日置公使受傷故今日應行之會議暫行停止延至後日即二十日續行開議（十八日） 
　　東京電 
　　袁大總統電諭各省將軍約束軍人務持愼重之熊度（十八日） 
　　東京電 
　　日本交替中國北省軍隊二大隊昨日夕刻安抵天津（十八日） 
　　東京電 
　　大隈伯爵前赴大阪各地游說茲已事畢定於十九日回京（十八日） 
要聞一 
[俄奧軍進退原委紀]  
　　大陸報云鈕約世界報在德奧軍陣線觀戰之訪員曾於一月二十日發出東歐戰紀而於俄奧軍進退之原委紀載頗詳爰特錄戴於下世人注意歐載之目光自八月之後咸集於法比戰場耶蘇誕日將屆之前而又移於波蘭平原俄奧軍之輾轉苦戰以為歐戰勝負或決於此延至今日德奧聯軍方於起自華沙西面蘇恰資而達布哥維拉南部廣闊之陣線以拒俄國勢如洪水之大軍迫令向波蘭維斯土拉河逐步退走且圖於加里西亞西部越卡巴西安山隘而前進焉新年之初俄軍所處之境必令俄京當道大為沮喪蓋若輩於開戰之始嘗公然宣布以元旦日為戰爭之末日屆時俄旗可招飐柏林城中也奧軍與戰之後戰局大變俄人初不以奧軍與戰為虛俄國主將所定之計畫以為奧軍者數星期內可以殱之至多不過兩月耳德國則有西歐之牽製兵力旣分攻入甚易詎意所料皆非大遭失敗而奧軍之失利亦正坐奧國陸軍參謀部料敵之誤其意以為俄國鐵路制甚不完備俄中央大軍一時必不能開抵西陲且俄國實行動員未久不致即有偉大之事續匪特奧國邊圉可免被攻而奧國攻勢必可重創敵軍奧軍秉此精神馳抵克拉斯尼克及柴摩斯克方斯戰爭中最重要之鐵路交接點魯白林與乞爾姆二處可以唾手而得顧俄國動員早已秘蜜進行較之奧國未為落後是時匪特有大軍越過加里西亞邊界圖攻其首府萊姆堡且有勁旅迎拒進窺魯白林與乞爾姆之奧軍故奧國參謀部乃幡然變計改取純粹之守勢且棄萊姆堡以免為敵摧殘旣而奧軍反守為攻遂有萊姆堡第二大戰奧軍雖獲一部分之勝利然以俄軍人數遠出其上故不得不集結兵力更向西退此為十日杪之事俄奧戰爭第一幕乃終於是俄將逐以為敵軍力弱不能為抗實則奧軍之退乃避走非潰逃也且奧軍進退極能自如而俄軍不能奮力追擊亦足徵其兵力之有限矣俄軍旣占據加里西亞東部布哥維拉北部快然自足按兵不動且分兵圍攻泊里齊米塞爾砲台俄軍死於此者為數甚眾維時興登堡將軍告捷於北德軍乃得與奧軍聯合進攻東歐戰爭之第二幕於是開始波蘭維斯土拉河西面之一部分防務空虛德奧軍竟得乘隙長驅直入進抵華沙城下奧軍則且占據波蘭南部驅走渡過桑河之俄軍及解泊里齊米塞爾之圍眾方以為德奧聯軍此番當能取華沙而占伊凡哥洛伊凡哥洛者俄國該部分最重要之砲台也俄國賴其兵數之眾復以若干聯隊渡維斯土拉河迎拒德奧聯軍聯軍以眾寡懸殊整軍而退秩序井然俄軍未敢輕犯聯軍退時且全毀波蘭西部之交通此俄國公報所引為憾事者也（未完） 
[德奧工商界之近狀]  
　　柏林之勞動界維也納之經濟界 
　　歐洲諸國以工商立國戰事旣起工商界乃首受其影響法以國境作戰聲者勿論英俄諸國亦皆以徵集動員之紛繁工商等業為之俶擾不安德奧之竭全力以投於戰事者尤可見矣其情況如左 
　　（一）德國 
　　德國之情狀於上年十二月七日比魯理那他凱布拉脫新聞曾揭載關於柏林市並與柏林接近諸市鎭之勞動界一則有可徵者其言曰勞動界之狀況比之前年頗佳就中各種低級勞動不須加以特別之學習而能之者其狀況比之前星期而尤佳焉關於軍用品製造之業務日見起色者實有多種就中金屬工業需要極大之勞動力今據柏林金屬工業組合之報告則本星期（十二月初旬）需要千九百六十四人供給人數僅四百十三電氣工業勞力之供給較平時為少化學工業相與急戰有間接之關係者亦頗佳例如藥劑及照相用品雖辦理入外國之途全絕然國內之銷路極暢土木建筑業繼續不振僅僅見大宗之契約而已低級勞動力之需要極為強大有一證佐即土木業雖甚不振然往往訴補助勞動力之不足畢敦（譯音）及鐵骨畢敦（譯章）建築業萎扉之態依然無所變動土木業迄今尚無起色之望惟指物工人稍勝勞動者之數供不足救　者上星期為五千五百十二名本星期則減為五千百四十六名食品業餘釀酒業外一切皆佳就中吉格雷脫（譯音加非之類）製造業尤茂染色業洗濯等無甚變動道路建築不甚佳就中石工夫阿斯福魯脫（譯音）工夫皆不良惟輪送業獨蒸蒸日上婦人就業者一時休止於蒸汽洗濯業並書籍印刷業為最著惟各種縫工熟練之鞾皮女工紙擲烟草女工等則需要極多苦無以應勞動市況之良好其證佐之可見者在大柏林（柏林鄰近各市鎭皆在內）公設勞動紹介所其紹介之數更見增加在該紹介所經理之人數在前星期為男六千五十五件女二千三百七十五件本星期稍見增加男為六千七百五十件女為二千六百三十九件 
　　（二）奧國 
　　奧國經濟界維也納發行諾伊愛夫拉伊愛不倫塞新聞曾詳述其大略云此次大戰役奧國經濟抵抗力之強大實可驚嗼從來大爭戰每易迫於困窮又苦於無職業之可就此次戰爭開始之時或不免懼此然迄於今日竟未現之實際據各市鎭長報告國內各地勞動界轉有反對之現象即維也納無職業者之數比之去年之秋其數反減退當此降雪之際募集掃尋人夫四千我卒之應募者不過千九百人而已家用之煤　告不足此非燃料不足所致實係搬運馬匹及人夫一時驟缺土木建築業全然停止隨而土木勞動者歸鄉里而轉為農業者不可枚舉因多數少壯者為軍隊所召集而勞動之力減退甚大因之各種工場不得已而縮小工作者不少至近來則狀熊漸佳新職業亦漸有所增金屬工業界因當初購訂之途絕甚見窮迫其後軍需品之需要日亟羣向定購營業逐以活潑及乎戰爭之進展及戰局之擴大軍需品隨之而增進共在今日軍務部乃為金屬工業之最大定購主顧焉衣服及各種裝束之正場有特異之成績在織物工業因軍用品之定購年來之悲況為之蛻化即毛織物業亦因近時定購為軍用品者其數頗多及於冬季於厚織物厚口肌衣床用布帛等之製造尤為繁忙各種慈善團體之寄贈出征者家屬之補助耶穌降誕祭贈品戰地慰勞品之發送等自維也納為始以迄於各都市於多數之刺繡女工及縫紉女工有亙數星期之久業務皆絡繹不絕者皮革業於靴革紐及其他製品之製造最房展春餘屬於皮革業者因顧客之減少而多轉業於與軍用有關係之業務例如前專製上等婦人靴或精美之皮革細工品者至是而悉從事於軍用靴鞋及其他製造焉受最大擊挫者為專製造泰侈品及其輸出業者製糖業玻璃工業航海業亦然至於金融市場之抵抗力其強大尤可徵銀行公定利息為五釐半較前年悉為六釐者實低廉五毫市場之金融頗豐潤利潤三釐半若農產品價值亦最高農地資力之增進大見政府因購買食料品武裝用品彈藥鎗砲及其他軍用品須支付巨金固不待言惟頗反於從前之慣例而皆以現金支付以故此種商工業者政對之雖有種種之徵發誅求然猶不以為苦而易以應命云 
雜評 
[戰事盲談（一七八）（無名）]  
　　今日最多之戰報不過捕獲商輪耳從沉商輪耳一若其所謂商戰而非兵戰矣蓋兵力旣各不能取勝則思斷其財源與糧食欲斷財源與糧食而商輪反成戰事之目的物矣鳴乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大陸報紀中日交涉近情]  
　　大陸報十四日北京通訊云日本報紙從東京大阪傳來者皆滿紙危詞謂中日談判如不能便日本滿意則日本第一分艦隊將由佐世保軍港出發而南滿山東之日軍亦將準備行事中國官場沉默頹喪仍如前狀旣不討論交涉之最後結局亦不介意日報威嚇之言陸總長與日使開戰時抱定方針不允磋妨害中國主權獨立之條件日人方面則謂日本國會選舉於二十五日舉行屆時交涉當有結果否則日本於本月前將有非常之舉動換言之即日本如於本月底不能滿願以償則東京政府將施行在中國自由行動之政策是也從表面察之華官辦事未失常度談判進行未得續報但其結果不久可見昨日午後中日代表開第十次正式會議討論關於南滿警察權及東內蒙獨有利益之條件日政府不允撤回違背維持中國完全與獨立及開放門戶諸大主義之條件僅允將此項條件展緩開議以避衛突　已中政府熊度亦甚堅決凡可以損害其獨立國尊嚴及主權者概不承認無論日本用何種壓力加於中國也日本今已經正式照會中國謂日本要求刻無修改餘地日本盼望兩星期內交涉可以解決否則中國當食其果照會中文謂日政府提出要求二十一條純嶙增進中日友誼保全遠東永遠和平計奈中國不了解日本之誠意云云推測日人言外之意似謂非至中國為第二朝鮮與西方諸國開放門戶政策變為銷閉門戶政策之時則遠東終無和平可言也日使雖不承認日本海陸軍之行動然山東奉天新近消息則謂日本籍瓜代為名意在青島及南滿鐵路一帶加增軍隊中國官場謂中日交涉純由中日兩國自行辦理未有第三國之干涉即使他國願出而調停中國亦不欲受人干涉也今嚴袁總統召各大員密議關於日本要求南滿警察權居住權置地權及東蒙古獨有利益之問題 
[京訊中之中日交涉近況]  
　　南滿問題 
　　前次解決南滿問題時安奉鐵道完全讓與惟於將來贖回一節並未議及按安奉鐵道條約成於一千九百零五年其原文第一條（中國政府允將安奉軍用鐵道仍由日本政府繼續改為各國商工業鐵道之用自此路改良竣工之日起以十五年為限即至光緒四十九年為止）依照原文則民國十一年可以收回今次讓與日本贖回又未聲明不知何以若此恐其中有未確也據某方面採索稱當第八次談判時日使欲以揚子江等處條件予以討論我外交當局拒之不得乃將一千八百九十九年中英條約之第一條揚子江沿岸各省之土地不得租借割讓與他國一節抄與日使並謂英可取消前條則中國又何必與日本為難云云惟日使之承認與否尚不可知 
　　各方情形 
　　中日交涉自前日會議後據某當局言兩方面情形又因之稍變系日使之服度實以我外交當局之迎拒為轉移承認之則變強硬為和平不承認之變和平為強硬一會議之數小時中且數易其態度故現在外交團無不以日使為外交能手云 
　　前日（十三日）上午總統府接駐美夏偕復公使電報略謂美人近來對於中日交涉頗為注意外相愛特氏力主維持已經預備通告各國之條件大致謂合眾國政府為欲除去各國將來衛突諸原因與謀各國商工業同等之利益希望對於中國所獲之利益範轉或租借地流域或別項旣得權利互相不干涉並盼各國勿以嚴酷的條件與中國云云聞總統披閱後即交外部矣 
　　前日政務會議時某總長提議以中日交涉發生後舉國若狂函電紛起要以愛國思想所致近聞廣東等處男女助餉忠義奪發其志可嘉惟現在正在交涉究至如何程度尚未可知若聽人民自由行動深恐惹起交涉應請通電各種靜候中央解決徐相國等極然其說當由機要局電致各省覔照 
[政局更迭中之所聞]  
　　內務總長 
　　直隸巡按使朱家寶日前來京親謁總統已聞有準假三個月不開本缺消息朱巡按遂於昨晚回津靜候交替其繼任之人當屬朱啓鈐氏此事發端甚遠總統早會令人向朱示意並詢其願否外任朱答若在直隸亦無不願已得其同意矣至繼任內務之人確定錢能訓氏所遺石丞勢難兼理因此一二局長中必有一番推動 
　　農商次長 
　　農商部次長之繼任者據外間所傳前後共有三人一曲卓新二薩福楙三金邦平曲為周子廙總長所親信薩為同派所公推周氏無所軒輊於其間確曾將二人開單與政事堂商量未幾即傳出消息曲將外簡山海關監督（昨已有命令）次長一說無形銷減薩之能否如願尚在不可知之數同時外間又有金邦平之說金垸人現在外洋必非周總長所推薦有謂係張季直總長臨行推薦者亦不足信因張氏此行詞氣雖未決絕然亦未必臨行時布置次長也總之現在有次長希望者實金薩兩人而已薩旣為周總長所提出則能通過與否可卜周氏之在農商將來得行其志與否各項重要人員有無更易將由此定亦一最可注目之點也至現在已更易者僅秘書二人留者為惲晵孫范罕聞周總長於去留之間頗費斟酌 
　　監務署長 
　　監務署長張弧在財政總長未發表以前預料第一步變動彼之地位當可不致動搖不意周總長一經視事所傳種種消息皆是令張不安於位於是張遂決意辭職繼其任者以楊壽枬氏為最有望楊在前監政處任南監股長又曾任長蘆運使其監務經驗當能取信於外人但楊現任山東財政離場長雖經電招來京未知有無他種窐礙暢若不肯繼任則此席必屬諸安微財政廰長眞心湛矣 
[陳宦出京之壯觀]  
　　中外通信社云會辦四川軍務陳宦於十二號出京其時在車站之壯觀為從來各大員出京時所未有茲群記如左陳會辦此次赴川關係極為重要且因日前已有陰謀之發覺故此次出京之警備極為嚴密由前門以至車站警察游緝隊參謀部差遣隊警察偵探隊密佈於道並有各隊高等偵探多人在車站內防謢一切其送行之人計軍警政界各要人均到站送行車站附近之汽車有四五十輛馬車有二三百輛而其送行之重要者總統代表陸軍上將王揖唐代理參謀部次長唐在禮刷總統代表秘書長饒漢祥副官長唐仲寅國務卿代表吳某四咱同鄉京官代表法制局局長顧龞約法會議副議長施愚湖北同鄉京官代表陸軍上將藍天蔚義威將軍孫武此外統率辦事處辦事員王士珍內務總長朱啟鈐陸軍總長段禮花瑞次長蔣作賓徐樹錚海軍總長劉冠雄京師警察總監吳業內湘步軍統領江朝宗其餘夏壽康李開侁等及統率處參謀部全部人員合計不下千人送行各員之招待室除車站頭二三等之各室外並車站特別客室均無隙地陳會辦所派之臨時招待之招待員為總統府政治諮議官鄭萬瞻武招待員為參謀部第一局局長劉一清其所帶之文武隨員計參謀部第一局長劉一清第三局長張聯芬模範圍編制官呂鈞副官長熊祥生機要局帮辦馮學書總統府政治諮議胡鄂公等約有百餘人除所帶軍隊約三混成旅已由陜西湖北先期啓程在川會齊外而其此次出京之際隨帶技術營兩支術營兵士是日之裝束頗為特殊著正式之軍服前胸斜掛子彈袋脇下懸掛手鎗而其身後各斜背金把鋼鞘之短刀兩端以紅紬緊束結于胸前在電燈之下非常壯麗且極靈繁嚴整洵壯觀也陳會辦是日五鐘半到站身著痰盂通紅裹之軍服精神頗煥發到站後對於送行各人員一一握手周旋臨行時又向各送行人員握手道謝而總統府步軍統領警察廰之三部樂隊齊秦軍樂陳會辦乃緩步登車計開車時已六鐘十分矣其所乘之專車計花車二輛頭二等車十餘輛三等車及行李車二十餘輛 
[江皖慈善會開彩紀]  
　　本月七號江皖義賑慈善會在中央公園舉行第二日遊覽大會適值狂風大作歷沙蔽日不獨游人較少且奪彩券之開彩亦未能辦理該會特於昨日（十四號）仍在該園補行遊覽會一日並於是日午後開彩是日天氣清朗中外男女來賓之多不獨非七號之日所能比且較六號之日游覽會第一日）更加一倍日間各種曲藝與六號大致相同均甚精采觀者頗形攤擠前在殿內演藝之韓敬文戲法是日移在一空場容多人觀覽夜間電影亦移在殿外午後四時餘在社稷壇上開彩公推江步軍統領吳警察總監夏孟兩肅政史孟德顧問諸群為監視員彩券共一萬五千號中彩者共一千五百號其開彩手續係令貧兒院童子二人逐次同時抽出紅籤一支白籤一支白籤號數與券上號數符合紅籤號數與彩品號數符合開彩之結果頭彩係一萬四千二百零一號晚間電影焰火旁各極其勝 
[檢察官注意三弊]  
　　昨司法部飭總檢察廰云為佈知事檢察官代國家行使公訴權舉丸犯罪行為除親告罪外無一不包檢舉顧念時弊所在有發生最易禁遏宜先者數端揭　如下轉飭各該員等注意及之一日選舉之弊前年國紀未隸暴民專橫選舉之初昌言運動利誘威　無所不至故其結果蓋無可觀茲者選舉立法院議員行將屆期所有選舉及被選興趣資格以及辦理選舉種種手續較前嚴密即政常及社會程度大致亦較前增進選舉流弊自當較少惟百密或有一疏仍恐有妨害選舉罪發生全賴該檢察官等懲前毖後社漸防微茍非偵察加嚴竊懼前轍再覆稽前史如其公行賄賂上下相蒙四維不張亡可立待改革之初政尚寬大流品旣雜苞苴時聞政府應時勢之必要特分布專法予以重型然而婪職巨案由於檢察官舉發者尚不多見永大懦而民狎綱雖密而奚裨深慮治罪專條將日久而生玩該檢察官等耳目所及具有見聞固無敢察察為明亦不容故為寬縱此宜注意者又一也一日賭博之弊賭博科罪載在弄章查禁嚴懲迭奉明令乃者大小博具名目百出連錯達曉幾成風氣豪家一擲巨萬習為尋常細民與窩子女以求僥倖故賭博一事除法律所許以供人暫時娛樂之物為賭者不計外其他財物賭青無一非傷風敗欲失業廢時非予嚴懲曷從燈正該檢察官等當官而行法行自近母畏強禦有犯必懲上之則拔本而搴源次之亦懲一而微百此宜注意者又其一也以上數端最關治亂目前興革尤所宜先犯罪方法旣日出而不窮檢舉困難本有時而束手然政者因人而舉法者待人而行各該檢察官及兼理司法之縣知事等職權所在責任匪輕上開各端務宜注意實心殺力銳意排除裨益國家誠非淺鮮仰該檢察長即便轉節京外所屬檢察廰一體遵照 
[日顧問醉後之趣聞]  
　　京報載前蔴線胡同某姓住宅忽有一東洋人醉步踉蹌直入內室口操日語旣為人所不解神色倉皇尤為可怪某宅人口不多止有一夫一婦並一男僕極力陰之不得當即呼喚警察進內攔抵該日人始尚抗拒繼則無則解脫當由警兵帶入區同時代由區官詳詢始知為財政部之顧問不知因何夤夜倚醉闖入不相識之居戶且直入某內室以致演出此等可笑之行為聞區某當即將其名片留下令警察將其送回並飭其僕隨時攔陰不得再出生事一面報知總廰聞吳總監已轉咨財政部請其將該員儆戒矣 
[匯兌與貿易之改進談]  
　　規定匯兌之辦法 
　　中國金融向不活潑幣制又不劃一如銀則有庫平漕平京平市平之別又有公砝規元行化之分銀元則各省重量不同成色互異又因市情之變動時而七錢外時爾七錢內再加各稱外貨幣致兌換上遂虧耗百端再因交通機關不便銀行設立不完市　情形紛歧不一於是運匯上遂非常煩難即以國家收入論因此二故已受無窮之損失刻財政部對於各處征收稅疑匯我國庫者或運用欵項須往來匯兌均規定劃一章程如兌換則令各省國庫預將本日市價報部凡有用欵均照本日市價尅算以免有抬價蒙混之弊如運匯則酌定一種法價如有輪船火車之處每百里聯運贅每一千匯費若干交通不便之處亦然凡有匯欵均依此法價為標準以免有參差不齊之獘此兩種辦法已經部與銀行商妥不日實行 
　　對外貿易之救濟 
　　政府近以欲建普通國民經濟之基礎以發達對外貿易為第一要旨查中國對外貿易極其衰弱其原因厥有四端（一）因中國出口貨皆原料而外國進口貨皆製造品（二）外國進口物不問其種類如何皆優於中國內地之物產（三）出口稅徵收太重（四）內地都市尚有落地稅及通過稅政府知有此四種窒礙原因於是擬有救濟政策三項（一）稅目從簡而為一二種重要單稅法（二）僅征稅原產地并減輕出口稅（三）改良內地製造品以上三種政策聞已確定刻正從事籌擬一切進行手續及其方法 
[沔陽土匪焚署刦獄續記]  
　　湖北沔陽土匪刦獄滋事昨已略述天槪茲悉該縣碧所存公欵四萬餘串亦被匪刧去該署頭門均放火焚燬警備隊及縣城警察被匪擊斃七人受傷者尤多聞警隊不敵土匪原因由於匪眾驟擁入署奪去鎗械而縣知事覃兆鵾則因免試送覲正辦交代期突出命案已赴鄉勘驗新知事李佑元是日下午到縣甫卸行裝未曾接印無人督飭勦捕警隊等遂皆坐視其焚署搶抄掠商民全城紳富所有錢財盡被搜括一空當時城門緊閉電線砍斷消息不通外援斷絕至九號天將明匪眾始呼嘯四散而城內各處且貼有偽安民告示語皆指摘政府似出黨人手筆然跡其行徑又非黨人次日覃知事聞報趕回見城中糜亂不堪亦無術救濟午間駐紥該縣仙桃鎭清匪司令部朱兆熊旅長始派兵到城於是軍警藉搜索餘匪賊物復大肆騷擾所捕獲之人並非案內正犯而覃知事於軍隊到後即匆匆將印交於李知事自行來省面稟將車巡按自請懲處并有警備隊通匪之語現兩署已委員前往查辦自可得其眞像又聞該匪黨首要諸人於擾亂後各分銀錢潛逃至漢匪居漢口法租界後第一賓館十一號已經武漢繼稽查處長劉友才部下偵採查悉派隊前往捕獲劉建業羅石相王殿香李平山羅青山張尚桀等十餘人皆挾有重資當解至省垣軍法處訊究審明該匪稱係季兩霖張國荃餘黨其擾亂沔城並無政治關係純為刧取金錢主義所擔庫中錢票為數太巨攜帶不及有多數藏於蘆柴之中得供後已電令沔陽縣起獲幸未損失至該匪等如何擬辦則尚在研訊中 
[南京之貢院]  
　　南京貢院改建商場辦法迭誌前報茲總方針　蘇齊巡按咨皖巡按原文錄下據委員蘆殿虎祥稱竊奉飭關查甯省貢院係蘇皖兩省公產經議決將該處房屋開闢商場所需欵項約計十萬元照蘇六皖四攤派現皖省已派俞道喧來甯辦理合行飭委該員為蘇省代表先將本公署案卷檢閱再與皖代表會商辦法並將原有材料確實估計現值價若干詳候核實等因奉此遵照檢閱舊卷一面會同皖代表前往逐段勘視由龍門越明遠樓達於至公堂衡鑑堂中間各正屋雖殘破較之他部已屬完整其至公堂衡鑑堂兩旁各項辦公廰室則已傾圮過半蓬蒿沒脛瓦碟塞途彌望皆是再至各段察勘號舍則西文場一帶塌卸凈盡東邊姚家巷亦倒去數條其他各段破爛縱不如此之甚然亦岌岌乎有傾覆之勢矣以至單且備之矮屋無過問者十數寒署中間又遇軍事蹂躪宜破壞之竟至於斯也竊謂貢院地址四通八達帶關連園以關市場最為適用從前蘇皖士紳協議組織自是利用舊物促成新業之良圖此年以來履經磋議迄未解決則一由於兩省之事權不專一由於兩省之財力皆絀也為今之計宜照前議速聞市場不必用前者合貲分地種種之計畫材料地皮一以招商承買為便所售價值按照蘇六皖四分成均攤在公家可免籌貲之困難在地方已享興商之利益此項售得之值並可充興辦他項公益之貲所謂一舉而三善備也惟此項基地若不為之開關馬路區畫界址將來旣有礙設施眼前或竟無受主茲就貢院全部審度地勢中間自明遠樓以至衡鑑堂一路正屋母字拆毀東西並須寬留若干丈俾成矩形周圍繚以鐵欄加之點綴藉副保存古物之心兼為市民游息之所此外擬闢馬路數條東西經路凡四南北緯路凡六經路宜寬緯路可窄寬以四丈六尺為限窄以二丈為限路線旣定便可著手編定地皮號數次則訂定地價等級按照投標制度招商承領躉售非易零售亦可地面原有材料隨地出售旣免拆卸之勞更省轉輸之費其路旁應闢小弄但須略事規畫不必預為施工依此進行至遲無過朞年便已成一完好之市場矣至築路費用殿虎前曾面詢馬路工程處仇處長據云籌欵萬元當可擇要興工兩省財政固甚竭蹶然以萬元之墊欵按照四六成數分籌此於事實上尚非不可能者且此萬元墊用後市場成立非遠所得何止萬元反是則頹雨量敗瓦澌減以盡所失又何止萬元殿虎與皖代表往返磋商意見大致相同用特繪具市場略圖三紙詳請察閱如蒙俯賜採納即乞檢取前項略國迅予咨商安徽巡按便一面行知馬路工程處故照圖內馬路尺寸並參酌該處地勢擬具詳細估冊以資籌備而利進行再原有材料零碎異常是否可就變買亦未確定計畫頗值時價一時尚難估計合並聲明等情並附關前來除批所擬將貢院改建市場　辦法規畫甚善所費無多候咨商安徽巡按使核辦仰即知照此批印發外合亟照送原圖咨請貴巡按使查核辦理咨復施行 
地方通信 
 
 
 

Page 7

 
 
[蘇州]  
　　齊巡按到蘇續聞 
　　齊巡按使十四號到蘇即於十五號單乘輪赴太湖巡閱等情已記前報茲番齊使出巡太湖後至十六號晚十句鐘回蘇未及進城仍駐淺水兵船次展登岸答拜各官員順道至省立師範等學校及第二工　察看情形後分竭各紳士潘濟之鄭福保曹智安劉傳福孔昭晉等十餘家逐一會晤詢問地方各事後又至葑門前清蘇提學使毛實君處拜會至榜晚進奉直會館休憇陰曆二月初二日（卽十七號）係齊使壽誕之期此間各官員自道尹以次公備壽禮特赴行轅祝賀齊使逐一擋駕各禮均行壁遠各官員特備酒筵即於是晚在奉直會館公宴藉以稱觴聞齊使俟宴畢後卽於是晚十二時乘火車至崑山後再行赴滬 
　　祭孔 
　　二月初二日為上丁祀孔之期先經吳縣孫知事飭派庶務員備辦各項祭品並由教育會商請學務人員擔任各執事及樂舞生事屆時（初一夜三時）殷道尹榻關道孫知事及高等廰警察願各廰長等齊赴府學遵照部分布禮謂祭禮俟祭畢時已天明矣 
[南京]  
　　請保縣佐之拒却 
　　近來仕途擁擠齊巡按已將合格人員保用縣佐酌量委用任案現因請保縣佐者綠至沓來殊違保免人才之定例昨特令使署收呈人員嗣後如有此項呈請一槪不準收受以杜倖進 
　　頒發茶業須知書 
　　茶乃我國出口貨之大宗近來日漸衰頹輸出頓減中央為提介計業經通飭減稅保護獎勵在案現因業茶者多守舊法栽製不知改良農商部特頒發茶葉須知書以便茶商研究齊巡按接到昨已發交農商兩會照印若干冊勸遵傳覽矣 
[南通]  
　　張總長旋里 
　　農商總長張季直氏告假南旋先到南京現已於十六號抵通矣 
　　遣散靖江防軍 
　　駐防靖江之江蘇陸軍第二師步兵第八團第一營官兵兩排奉將軍府飭令管鎭守使轉飭康營長即將該處駐軍一律遣散自中士以下每名槪給川資三元已於五號實行 
　　縣署職員更定 
　　慮知事接任後所有內部各員已經更定第一科忱實倫（每人第二科忱維金（東台）第三科于忱）南通人）收發李潩（南通人）助理員沈耀（東台人）技士孫知夏（南通人）麻務黃聯桂（東台人） 
　　捐資購米平耀 
　　通城實業公司見去歲荒　米價至今未減貧民購食維艱特捐鉅資向江南採辦白米三千石設局於南門適中地方定每人每日所購不得逾五千以五十日為限 
[杭州]  
　　新運使查出舞弊 
　　案姚運使前日適因檢查擋冊見本年一月份運商聯單參差不齊稽核總數又欵項不符遂澈底跟究乃得空白二十張於是大怒立傳辦事員逐一研訊聞供認有已有四人先行看管惟案情重大關防嚴密故未得詳情也 
　　春丁祀孔紀聞 
　　陰曆二月二日為春丁釋奠之期規定夜間二時齊膳四時致祭除例懸紅燈然燭外廠下增設煤氣燈一盞光耀上下前辦丁祭人員如王耀山林廉甫諸老輩羣集於局參觀者亦復不少甡牢酒祝帛等件陳設完備初二日味爽屈巡按使至親塡祝版姓名各官隨屈使與祭由第一中校校長方於笥先祭崇聖祠及釋奠孔子時天已平旦一照大演禮節謹敬將事六時各官散訖各執事員生均酬以興金四角昨肉一斤禮器圖五幀藉為紀念 
[安慶]  
　　請收船費不准 
　　皖省東門外大湖閘地方有內河一道向有船隻夜間往來近聞長江水警廰為防範匪徒起見於船隻開泊時派員藉查以防宵小混跡惟所需沒燭執照等費擬每船按月抽收錢一百五十文以資補助刻已詳陳省憲當奉批云所需之疑即在該廰所收漁船執照費內撙節動支毋庸抽收船費以免煩據 
　　咨查新學人才 
　　陸軍部來咨謂各省從前有官費或自費出洋學習專門製造者現曾否回國即或未經出洋而於各項學術研究素深確能見諸實用者凡屬有用之才均未便置之閒散顯請飭查列表報部云云韓巡按準咨後當即通節三道尹轉飭各縣一全遵辦矣 
[天津]  
　　再誌息謠之告示 
　　楊警察廰長出示云照得現在謠言是已經沒有了警察的信用是大家知道了而市面上生意可就吃虧不小問其原因這都是一班無知人民及那做小買賣的自作聰明好說過耳新聞也不曉得利害隨便便信口開合其實造這種新聞都是的連一點兒影響都沒有我看大家從此以後也該長點經騐把心放下安居樂業外面辦貨的客人也就來了市面上銀錢也就自然活動了齊心努力一個勁兒維持萬不要大家再擠大家自己再害自己這不但為本埠的市面就是全國的根本中外的交易也就從此顧住了本廰長今開誠布公編成白話示諭你們大家可不要當作一紙具文啦此示 
[吉林]  
　　豆市之活動 
　　吉長路營城子下九台各站客商收買大豆其價值高低往往以長春每日行市為標準惟自陰曆正月燈節後長埠銀市開行各種現貨異常暴漲大豆價值亦逐漸高抬故吉長路各站買豆客商每遇到有到站出售者即加價爭購是以初八九等日長春豆價每石百二十吊各站客商則加錢十吊初十十一等日長春豆價每石落至白一十三四吊各站仍加錢十餘吊故近數日鄉間存豆各戶皆拉運至走街串巷站就近出售以致飲馬河下九台營城子各站豆袋皆堆各如山雖每日掛車向長春裝載而賣者踴躍大有載運不暇之勢 
[四川]  
　　清提哥會底金 
　　榮昌縣前詳報該縣哥會底金僅有錢一千二百三十八串隆昌縣所報亦僅銀八十元錢二百三十六串房二間土一塊陳巡按此次巡行風聞各處哥會底金所有甚厚斷不止此數節該兩縣再行切實清提尅日報解以應開辦工廠之需 
　　請禁夾層瓦罈 
　　陳巡按由行轅電甘省云蘭州張巡按使鑒貴省階文等縣及碧口地方陶製小口夾層瓦罈專供烟販之用其內管徑與口等盛以酥油管之外周滿貯槽鴉片由罈外整孔裝入仍用瓦質嵌合貼以商標關卡鐵簽採視只及酥沒小管作好至巧現據三台縣破獲藥商夾帶此罈甚多起出鴉片五百餘兩請飭屬嚴禁各陶戶製造此項瓦器以遏流毒實糿公誼陳廷傑叩巧印 
雜評二 
[不了解（默）]  
大陸報紀日已照會政府謂奈何中國不了解日本之誠意意殆以種種消息傳來而中國人之不介意如故外交之熊度如故此所以謂為不了解歟夫日本之誠意中國固宜了解而中國應付日本之誠意日本亦宜了解之奈何今日竟兩不了解也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[齊巡按使蒞滬記]  
　　山蘇齊巡按使奉令出巡準期蒞滬已選詳前報茲必齊使已於昨日（十八日）一時四十分由滬寗快車特掛專車自崑山啓節於下午抵滬茲將種種情形備述於下 
　　抵站之情形 
　　火車於二時五十二分抵站上海鄭鎭守使楊道尹均已預派馬車在站恭候而上海縣沈知事淞遞警廰徐廰長前兩日即奉楊道尹委派赴蘇迎迓旋因十七日為上丁祝孔之期於是夜夜車趕回黎明與祭復於午後赴崐故昨日齊使蒞滬亦隨同而至車未抵站留聲響卽使節蒞臨往站照料人員如鎭守使署軍官威致平副官某及地方景警佐淞滬警察隊卽率同軍警兩隊在車站上分列兩排其餘各機關人員均恭立而候車既至站齊使從特掛之專車上下來卽由滬寧鍾局長延入招待室備有茶點稍事体　 
　　熊度之和藹 
　　是日齊使著便衣小帽和譪可親當下專時軍警行舉槍禮均以鞠躬禮答之旋入招待室與在站人員會晤移時卽登預備之雙馬車向南而去 
　　沿途之照料 
　　英法捕房因奉領事官知照故於使節經過租界時均派印度安南馬巡擎槍巡邏沿余照料 
　　護衛之森嚴 
　　番使臨帶衛隊一排文武為前導形式極為整肅 
　　行轅之確定 
　　齊使本擬以洋務局為行轅嗣因抵滬後尚須巡閱通海崇寶等縣必由海道前往於洋務局登輪上落落若製造局碼頭為便故行轅確定在鈞和巡艦並以製造局為接見賓客之所 
　　巡艦之伺候 
　　鈞和游巡艦艦長曾奉馮上將軍飭照駕艦駛滬聽候齊使乘坐出巡該艦長董仲發當於十七晚乘車赴蘇請示當奉齊同諭準定十八號午前八時由蘇乘坐專車先至崑山考察午後二由崑山起程約在三點鐘抵滬卽在該艦上暫駐岸上不設行轅飭即駛往製造局浦江停泊候禾等因董艦長昨晨返滬後即將鈞和巡艦於午後二時駛至製造局碼頭停泊候駕 
　　軍隊之歡迎 
　　齊使駕臨製造局西棚時已由第七旅旅長臧致平飭派步兵一連軍樂隊全隊均舉鎗奏樂歡迎旋由鄭鎭守使設筵欵待席散後即登多和巡艦憇息 
　　謁見之員名 
　　齊使旣抵製造局謁見者紛紛而至所有會見員名如下上海鎭守使鄭汝成駐滬海軍總司令李鼎新滬海道道尹楊晟淞滬魯察廰廰長徐國樑上海縣知事沈寶昌上海地方審檢廰袁林兩廰長英法兩會審公廨讞員關炯聶宗義貨物稅所長韓雲駿餘如本邑士紳及各團體代表亦均分別延見 
[張園開會紀要]  
　　前日有人分發傅軍定於昨日午後一時假泥城外張氏昧莼園開會討論中日交涉問題迨至昨日午後留東學界代表與中結國民請願會對日同志會進步黨及各界人士齊集張國約有數萬人之多捕房派中西包探前往察看至鐵暢一下搖給開會前由詹天民登躉報告開會奉旨中西探因涉及中日交涉卽上前勸令散會並將眾人擺至張國門首惟仍聚而不散因此據頭立用電話稟知麥總巡乘坐汽車親自到揚察得開會宗旨與租界治安無關準予開會討論是以至鐘鳴三下仍復在張國開會登臺演說者甚多大旨不離以和平熊度為對付手段並有兩人　　血書勸用中國貨直至五句鐘始行搖鈴閍會分途南放附錄電稿如下 
　　北京政事堂呈大總統鈞鑒日人無理要求增師威膏一敵得志均勞破裂列強復起何以為謀國家存亡在此一舉十八日開會張園至者三萬人畢願毀家捐軀以紓國難怒中止談判宣示條件籌備一切詹天民等公叩 
　　北京政事堂呈大總統鈞鑒日人無故要求本應置之不理復以兵威迫脊交涉當然中農民寗為戰敗忠魂不作亡國媽隸務乞速作戰備捍衛國家人民誓死以赴國難國民對日同志會方夢超黃毅等公叩 
　　各省將軍巡按使徐州張巡閱商會教育會各報館公鑒日人增兵勢在必戰和平絕望無衛國存急宜萬眾同仇枕戈待命生死存亡在此一舉乞電政府以示決心國民對日同志會方夢超黃毅等公 
[便利交通之大議案]  
　　滬甯津浦京漢京張京奉五路在上海開第二次聯合運輸大會借滬甯車站為會所散集五路職員會議一切已迭誌前報茲悉此屆開會原因其所提議案內有推廣國際交通問題最為首要緣往來華俄各旅客自中國前往戰國或自俄國前來中國所有運爰行李貨物等件均須按段購票上下起卸諸多不便交通部因徇外人之請求故特飭令該五路第二次聯運大會籌議便利交通辦法俾各旅客得在華俄兩地自由購買長票如是則滬寧路至俄境西比利亞火車可以直達一切行裝貨物於登車時一經交明即可於指定地點憑票檢取以免按路購票照顧行李等種種困難現已經五路所派議員議定聯合辦法呈請交通部選派委員來滬開正式會議通過實行矣 
[老北門兩大案已破其]  
　　老北門內薩珠弄王克記古董店被刦寶銀等物一案迭祥前報茲悉此案發生後會由鄭鎭守使嚴飭淞滬警察廰限期破獲故徐廰長督同偵緝隊查緝極為嚴密前日有線人密報案內盜犯有匿跡法租界情事當派隊士戎順生赫四林金殿臣願升吳雪生等帶同眼線前往法捕房報請加派探捕於昨晨十時半同赴自來火行街第九十號門牌老虎灶捕獲陳楊劉施吳等姓五盜帶至大自鳴鐘捕房詰悉案由前在事主王振慶家當過三天飯司替工之張阿二即阿四所紳刧現張尚在西新橋升和里第四十號屋內窩藏因復前往將張阿二張春江張某三名並白朗林帶珠手鎗兩支鎗彈九十粒一併緝獲解入捕房飭傳事主指認無誤詎盜首張阿二陡然斃命遂將尸身移送同仁輔元分堂報請地方檢察廰蒞覽一而將獲犯押候起同贓物解請法廨訊明再核 
[盜黨照章引渡]  
　　盜匪王福生因與已經伏誅之盜首葉阿龍還在浦東及龍華浦江等處糾黨搶刧得臟逃匿公共租界勞合路恆和里四百十一號屋內業經上海縣公署司法警察偵悉稟奉沈縣知事移請公共公廨轉飭老閘捕房派探協往將王拘解公廨言提供收押在案昨晨由廨復訊據來警投訴前情並將葉阿龍等之供詞呈案請察中西官察閱案卷以王旣係葉阿龍等同黨自應照章引渡判交來警帶回歸案訊辦 
[尋獲阜甯逃犯之嫌疑]  
　　江北人顧立與楊如田前日在虹口華特路互扭申捕查見以其不應在途打架逐將二人帶入捕房當經捕房詰據顧供楊係盜匪因在阜甯糾黨搶刧曾經阜寗縣知事署偵探顧林即伊兄拿獲拘押旋被越獄脫逃是以來申尋緝咋適在途遇見欲將楊扭至捕房故在途爭執捕頭以顧所供是否實任且未帶公文著一併收押昨晨解送公共公廨請究顧卽稟明前情訊之楊供向在上海為小本經紀並不為匪與顧產不相識乞悉王襄讞商之美領柏君判顧交保楊押候函致阜甯縣知事查明是否已獲脫逃之盜犯如果屬實請即備文派警來案證明再行移提歸案訊辦 
[破獲太倉盜案]  
　　盜匪許福卿王順生范炳森曾於舊曆正月二十七日在太倉地方糾黨持械夥刧陳雲坡家衣飾巨臟並槍傷事主婦人陳銀寶分臟逃至滬上匿居公共租界業經該處警察廰長偵悉派警持文投請公共公廨轉飭總巡捕房於前日派令中西包探前往將許等三盜緝獲押至昨晨併解公廨公廨經聶葨讞會同美領畢君略詰一過判仍還押聽候正式開庭預審再核 
[浴堂內發見贓盜]  
　　咨匪某甲在某處搶刧分得金鐲金戒金圈各物藏在身畔至法租界西新橋街浴堂洗澡為華探目沈德祖包探顧三寶潘瑞福等查見拘拿該匪即飛奔逃出後由該探等追獲解人捕房捕頭諭令管押聽候詳細盤問再行核辦 
[于家浜盜案之結果]  
　　盜匪楊德甫曾於本年一月六號夜半糾黨左福堂劉雙喜等持械夥刦楊樹浦丁家浜居戶楊王氏家值洋一百餘元之衣物由捕先將左劉兩匪查獲解送公共公堂訊實判令各押西牢三年期滿逐出租界嗣經戈登路捕房包探陳永康將楊與黨李龍喜一併拘獲解送公堂訊供收押候查在案昨由捕房將左劉兩盜帶案並傳同事主與楊李二匪併解公堂質究先由楊王氏偕媳楊周氏上堂稟明當時被刦情形並由左劉兩盜證明楊德甫確係同往行刧訊之楊供認不諱李供雖與為友不知盜黨乞鑒中西官以李與匪為伍亦非安分之徒著即逐出租界楊德甫亦押西牢三年期滿出境左劉兩匪仍照原斷還押 
[鎭守使宣布盜匪罪狀]  
　　上海鄭鎭守使於昨日午後二點二十五分時飭將判處死刑之盜犯施順山一名派令銅兵趕赴西砲台鎗斃茲將罪狀錄下上海鎭守使鄭為示諭罪案據公共公廨詳解拿獲行刧寶興路民婦周張氏家金鐲之盜犯施順山一名夥盜陳連生　疑顏阿慶施趙氏等解諸訊辦前來當飭軍法處研訊據該盜施順山供稱民國三年十月十四日伊同在逃之富實起意糾約未獲之王福林阿毛及已獲之陳連生等持刀侵入周張氏家行刧金鐲一對兌洋表分等語又訊據陳連生供稱從前確　值竊唐姓絨毯李姓棉被朱姓銅壺陳姓火鍋等物所有原贓均經吊在捕房已交失主領去此次因係聽從施順山富實等糾約夥同王福林阿毛等行搶周張氏家金鐲一　等情供認不諱如顏阿慶施趙氏訊與盜案實氣關涉再三研詰各供不移查該盜施順山陳連生結夥五人持刀侵入周張氏家強搶金鐲得贓表分實犯刑律第三百七十三條第一二兩疑之罪　盜施順山起意糾約係為首惡罪無可恕應照懲治盜匪法第一條處以死刑以照炯戒而陳連生積慣竊盜此次復敢聽從強刧亦屬怙惡不悛應照刊律第三百七十三條處以無期徒刑發遣黑龍江配置惟顏阿慶施趙氏訊無共同為盜關係罪成立應予免究業經詳奉馮上將軍核準照辦應將該盜施順山一犯依軍法執行鎗斃為此示仰軍民人等一體知悉此示 
[南商會分送選舉票]  
　　上海南商會致各業領袖函云商會改組法一案迭奉縣署函催趕速籌辦本會訂於陽曆三月二十三號為選舉會董之期準是日午後二時開筒茲附上選舉票曁會員名單各一紙即希台察照額互選限三月二十三號以前塡途到會幸勿延誤屆期並請　委員暨各代表蒞會公同監視以符法令 
[神州醫藥總會開會紀事]  
　　本月十六號晚七時神州醫藥總會在事務所開常會會員到者甚眾首由余伯　君演說略謂中醫中藥前途危險日甚非從學衛上　爭別無救濟之方學堂醫院刻方從事規畫惟籌欵建校非旦夕所能觀成況學校耑為培植醫藥界將來之人才計而對於現在醫藥學識已具　底之各同志欲求學術之進步不可不急立一傳習所庶足以應時勢之需要而免天演之洵汰課程應中西並立擇西法之長以補我之短若生理衛生救傷等科當擇善而從至於章程辦法京師已開其先例本會即可仿照惟有數條　　改當仲表決全場一致贊成次由包識生君演說籌辦傳　所之必要並　議章程訂定後應呈請政府暨官廰立案開辦經費擬請各同志將應繳之常年費預先繳納即可不事另籌次海門部張始生君演說總會為全國之表率內地各分會期望甚切請同志努力進行次各會員互相討論籌辦學校醫院進行之法當由徐小團君宣言建築校舍時打樣繪圖有友人王君允盡義務並謂建校立院視之固若甚難然茍同志人人能盡責任能盡職務則集事亦易眾鼓掌稱善及散會已十一句鐘矣 
[貧民學校之尊孔會]  
　　南市大南門外中道橋南貧民學校係穆杼齊君等所創辦前日為春丁紀孔之期午後在校開尊孔會該校代表顧翁周君及學生又知新明新兩校生徒僧界印培和尚均齊集校內二時開會先由主任教員袁公布豐君報告次行禮請俞君元爵為司儀員繼由戈朋雲梁天柱葛雲韶葛敬業諸君演說孔學正宗其間由該校全體生徒唱尊孔歌至五時散會 
[催辦牙帖登錄稅]  
　　牙帖登錄稅一事現聞上海縣沈知事又奉蘇省財政廰蔣廰長飭催以此案限期已逾未據實行致與稅務前途不無陰礙著即趕速催查辦理等因沈知事即函請南商會總協理轉知各業領袖迅行勸諭各該同業從速換領母再觀望並於昨日開談話 
[侵佔營產者勿再隠匿]  
　　上海縣沈知事昨接江蘇馮上將軍發下示諭數道當即飭史分貼通衛其文云為示諭畢照得江蘇全省水陸　產自　制改編之後一切空曠房屋以及各項地畝為數甚多乃因經理不得其人又復迭遭變亂致使公家產業半為民間侵佔經界混論本上將軍蒞任以來節經飭由台營官地局派員調查認眞清理歷時將及一載雖已具有端倪而隠匿不報者仍居多數在各該戶　圖小利祇計目前不知民產當以契據為證并負有完納租稅義務若據官物為已有則法律具有明文是味輕重之權衡自取經岡之答戾況整頓稅契條例纂改國家之經界局亦已成立將來清丈實行豈能再容朦混現經本上將軍督飭台營官地局於揚州蘇松徐州舉證安鎭江各處分設調查機關限於一年之內清查竣事并飭委各道尹各縣知事會同辦理在案為此曉諭士紳商民人等知悉此後所有侵佔營產各戶應即趕緊自赴就近局所衙署詳細報告聽候官地局酌照部定召領召租召變章程詳由本上將軍核辦其從前侵佔之罪槪免究追倘承辦人員有藉勢欺壓勒索擾累情事唯其指控查懲如各該戶始終執迷不顧大局一經調查得實定行從嚴罰辦勿謂言之不預也各宜凜遵特示 
　　又清理江蘇全省水陸台營官地總局局長孔慶塘亦發示諭云為示諭事二月十九日奉上將軍批開詳悉應候通飭各縣知事遵照辦理示諭隨批印發仰即轉發分別張貼并由該局長查照本上將軍示文要意飭行出示蹺諭以利進行此批等因奉此查本局長到差任事以來督飭調查員悉心調查現已時踰一年清理已有端倪前經詳請上將國核準分設揚州蘇松徐州事務所並於準海鎭江兩處設立調查總機關限於一年之內清查完竣並請飭委各道尹各縣知事會同辦理在案惟營產過多已查出者固屬不少而未查出者所在皆有大抵為人民所侵佔因狃於目前小利任意隠匿不知人民產業非得國家法律之承認不得韋固其所有權況便利自圖翖為得計其實已甘蹈於侵佔之罪現在國家已設經界局將來實行清文試問再得朦混否若至彼時發覺情罪更重除將上將軍所分布示諭轉發分別張貼並分行各縣知事遵照辦理外為此示諭士紳商民人等知悉務須遵照上將軍示諭如有侵佔營產各戶應即趕緊自赴就近局所衙署詳細報請轉報聽候本局酌照部定招粗招變章程詳請上將軍核辦非特寬　從前侵佔之罪且產業所有之權得以鞏固倘有藉勢欺壓勒索擾累情事準其指名控懲如有始終執迷仍前隠匿一經查出定行送縣從嚴罰辦其各遵照特示 
[拆卸縣署大堂]  
　　上海縣公墨香大堂房屋年久失修勢將坍倒兩旁早以木柱支撐近來傾欹滲漏益甚大有不可終日之勢地方審檢兩廰長以該大堂在前清時代以體制攸關固為公署之要區現在國體改更已無出處不如拆卸彼此互議意見相同商諸沈知事亦表同情故昨日已　工從事拆除矣 
[鄰人被災之憤憤]  
　　老北內穿心街潘家弄張涵霖家於本月十號上午失火延燒左右鄰居損失在二萬金之外嗣經鄰人察得形跡可疑且聞張保有火險乃共同集議　具公信遊張出面理處惟張姓自肇禍後卽避居法租界永安街前日城內被災各家派人送信前往被張將送信人何駿發送入捕房旋卽保出各粦人卽投警廰請求訊理顏科長命原保人將張涵霖並尚張氏等一併交案略訊過即於咋日下午備文解送地方檢察廰收押候示 
[婦人在途生產]  
　　丹陽婦人朱陸氏昨大縣後盛家弄空地上蜷臥詢悉係由原籍來申找尋丈夫朱兆榮遍訪不得伊於正月十八日來滬寓虹口客棧今因進城尋夫行經此處忽然在路產下男女小孩各一口不能行動後經好事者出資數角代記雇人力車送往虹口 
[關係人言詞閃爍]  
　　律師盧尚同前被江蘇高等廰向北京司法部舉發詐欺取財等情奉飭將盧交上海地方廰辦理一面屢傳盛許氏到案對質迄未解決茲悉上海地方檢察廰林廰長以要案久懸實非所宜該關係人盛許氏既不到案未便任其延宕故委檢察官詣蘇至盛宅詳詢一切乃盛許氏仍閃爍語甚支吾該檢察官回滬後卽據情稟復林廰長電達江蘇高等廰博稟北京司法部請示辦理 
[逃媳忽然出現]  
　　婦人周杜氏之子向為客棧生稟其媳周陳氏於十三歲時過門童　完婚已久不料於上午十月間被本棧住客浙人胡某姦拐捲逃一再尋訪並報捕存案嗣知該媳逃回母家正欲設法往尋忽於昨日探得胡與該媳母某氏潛行來滬意圖價賣隨至某客棧內將其媳周陳氏尋獲而女母及姦夫已聞風逃逃業由其子赴英怯兩公廨稟請查究矣 
[逆媳之毒口]  
　　住居胡家木橋之彭大彩　妻陳氏素性潑將姑彭任民百般忤逆犬彩　　不敢與較前日雙因家庭細故陳氏竟敢嚙斷其姑左手之將指血流如注由小姑徐彭氏借母投報五區三分署張署員立飭長警將大彩夫婦一併逮索預訊一遇移送檢察分庭經李檢察官騐明受傷屬實諭令任氏自行醫治大彩夫婦解送地方檢察廰按律究辦 
[兩妓併發濟良所]  
　　法租界瑞福里四十三號門牌雉妓院妓女張洪喜與附近某烟婚店夥謝小弟訂嚙臂盟前日偕投老閘捕房聲請成全捕頭以結婚一事未便作主惟旣不愿為娼飭即送留濟良所昨解公共公堂訊悉前情判張妓仍發濟良所留養又妓女出月仙亦因不愿為娼由捕解案請示判併發濟良所照單擇配 
[爭奪祖產之辯論]  
　　江北人胡三住居又袋角向為小工頭近患瘋癱臥牀不起日前遣其妻胡姜氏投審判分庭訴夫弟胡邦友即胡四姪胡錦春乘其夫臥病來家逼索祖產地契等情前日經孫推事傳集兩造開庭辯論據被告供稱姜氏係兄之妍婦其本夫尚在此項地契若歸該氏經管斷不可靠判被告交保限三天將地契繳案聽候核辦 
[債務人承認簽字]  
　　唐立記至法公堂控稱前有孟根記與商人交易貨物結欠洋二百五十元一時乏洋交付出立期票為憑詎到期向索一味延約至今分文不理求請訊追孟供與唐往來實欠洋五十元並無二百五十元之多實被誣告聶讞員問據上之字是否係汝所簽答稱字雖商人所簽惟商人向不識字此據係別人代筆故此受愚聶讞員以憑據確實豈容抵賴著交人銀兩保限十四天理遠 
[追索商標印刷費]  
　　商務書館代表吳桐軒至法公堂控稱前有姜英天來館定印織襪機器商標牌子二萬張計洋二百二十五元當收定洋六十七元言明七天取貨及至印就後祇來出去一千張尚餘一萬九千張延不來取所少價洋一百五十八元亦置之不理求請訊追聶讞員準即飭探往傳姜不到案諭吳退去候改出提票訊追 
[共和客棧之不共和]  
　　鄭旭初控已閉共和客棧股東吳清永不遠股洋三百元昨經公共公堂將吳傳案訊明判交人洋並保限兩禮拜理清 
[損失終須償還]  
　　周尚文前將基地一方租於錢金福開設花園立有合同尚有兩年年期未滿現周將地售於周良鄉向錢收地不允控經法公堂判由扔房查明損失若干稟覆候斷後錢開明細賬呈案斷將一切花卉如歸原告遷去著周尚文貼還損失洋六百元如歸被告取去須貼原告洋一千二百元交保限交在案迄已逾限昨又由錢稟稱周尚有地一方與售去之地吡連價值甚巨並非無力實判周管押限七天交洋 
[電車撞翻脚踏車]  
　　陳根囝昨乘脚踏車經過老靶子路被某號電車撞翻袿傷頭面由五百二十七號印捕帶入捕房捕頭飭送同仁醫院療治再核 
[流氓吵鬧酒店]  
　　流氓仇阿榮王阿根前日糾黨十餘人同至北西藏路一百八十七號門牌新開酒店內沽飲既醉不名一錢反向店主沈小紅沈阿紅兄弟索取陋規不遂所欲復糾黨多人前往尋睘擊毀碗盞並將兩沈行兇當被鳴捕將仇王兩人拘獲昨解公共公堂訊明判仇王各押三禮拜示儆 
[聲訴在途爭執之原因]  
　　江北人張似海前日與陸安才衛康法張裕秋張小山等在虹口老朱　宅　　由捕查見一併拘押昨解公共公堂請究據張似海　稱因民不聊生託由陸等將妻價賣與人詎所得身價被伊等吞沒向之　取是以爭執訊之陸等均供不承認中西官以不　在途打架　　警章判各割洋一元充公 
 
 
 

Page 11

 
 
[復訊串擭烟土案]  
　　粵人　如福日前代其友人向虹口天　路協　土店購得值洋五百八十八元之烟土八十四兩分作三包藏於身畔擬送夜其輪船帶往外埠詎為同鄉人盧阿瑞偶阿三偵知俟屈行經兆豐路馬蹿串同在逃未獲之二人出其不意扭倒在地將藏於大衣袋內之烟土三包擢取逃逸迨屈扒起迫捕業已不及因即投報滬山捕房派令華探目劉森堂包採余炳炎協司西探目壳羅香將盧馮二人緝獲解送公共公堂訊押繼又判交一千元人洋並保候另行訂期訊核在案前日午後由捕著保交案經關讞員會間美柏副領事復訊先由原告代表律師上堂譯訴案情又令原告上堂供明前情並稱向為古畫生意在武昌路剛設古玩店復經被告代表律師向原告盤詰多時中西官以為時已晚餘證及被告不及研訊遂判被告交人洋原保伙再復訊核奪 
[侵佔與不侵佔之爭執]  
　　王士剛投地方審判廰狀告卞軼今侵佔地皮一案昨午由該廰曹推事官開第二庭辯論飭傳兩造到案並有原告所延之律師等同時出庭先據王士剛供稱有祖遺地基六畝六分三釐今卞軼今佔去三分餘請求公判被告卞軼今供稱原告有地六畝六分三釐內中售出三分餘而民人之三分餘升科地係向倪仁甫購買原告律師亦陳述一切問富以兩造供詞各執論候查明續開辯論 
[破獲竊案之迅速]  
　　南市王家馬頭洽陸里沈順寶家前晚被賊進內竊去棉被十三條及錫燭台衣服等物報告第一分署請為查緝旋由巡官安義秦據眼線報告即在關馬頭某小客棧內拘獲錢阿仁即小寗波及何阿五等兩名供認夥竊不諱即在某押店內吊獲原賊解送警廰司法科一面補緝同黨併究 
[行竊與消贓之懲治]  
　　積竊謝才云王四張九小馮連生楊小三仔王長生因串竊日本人　木森田準入　瑣星等十條戶衣飾巨贓託由趙喜坤及婦人王李氏消贓被捕查獲昨將各人併解公共公廨復訊明嘶判　與王四各押西牢五年張馮各押三年趙興王李氏各押半年楊興王長生各押一月期滿均逐出租界起案各贓交各失主認領 
[竊賊且違烟禁]  
　　竊賊陳永生前晚在西門內小桃園行竊宋毛氏家棉被一條棉背心一件經氏覺察賊追被警人賊並獲又在該竊身畔抄出烟灰半盒空烟盒二尺併拘到區解送警廰司法　　請一遇於昨日傳到失主移送地方檢察廰預審收押候辦贓由失主具領烟盒存案 
[探襄取物之懲儆]  
　　王阿三前日在新閘路某號借車上摸竊顥金裕袋內現洋九元被順覺察鳴　將王拘押昨解公共公堂請究原告　查票西人及見證沈杏生上堂說明訊之王供嗣支吾判押西牢四月示儆 
[美商控追欠欵]  
　　美商公利洋行控長泰號主張竹山及江啓發不理欠銀等情昨由捕房將張江兩被告傳至公共公堂分別交保候訊 
[收殮路斃]  
　　昨晨三時許有年約四旬之無名男子身斃元布棉舊夾褲倒斃於唐家弄內由巡捕查見報告捕頭　送　倫路　屍所由西醫驗得因病身死查無家屬即傳該圖地保報堂收殮發壇候認 
[新簡巴領蒞任]  
　　巴商茂和行西人雷詩君現奉該國政府簡任為駐滬總領事業已履任視事 
[粥店聚賭抽頭]  
　　張九九在嘉興路一百六十一號屋內開設粥店聚賭抽頭被捕房查悉昨將張獲至公其公堂訊明判罰洋三元充公賭具銷燬 
[婦人跌傷眼目]  
　　住居　　　婦人夏金氏昨晨雇沈長林之黃包車前往邑廟前某醫生處求醫車至中途流偶不經心將車翻倒該氏由車中跌出致傷右眼流血滿面當由守望巡警將一千人拘入二區一分署午後轉送地方檢察廰經林廰長派員預審並騐明該氏受傷屬實諭令回家自醫沈長林收押候示 
[閘北之烟禁]  
　　閘北檢察分庭前日將訊賣烟土犯提起公訴經審判分庭孫推事分別判決　王氏私賣烟吸抄獲烟膏七錢罰洋七十元施寶康帶膏土九錢罰洋六十元浦阿大帶烟　十枚烟灰少許罰洋五十元一併還押聽候繳洋開釋 
[誌謝]  
　　萬國足球會聯合會　期　期日即陽曆二十一日三時在盧家灣震旦公學操場比賽昨承備　邀往參觀苔此誌謝 
雜　三 
[選舉]  
　　立法院　　已將三　矣江蘇各縣初選所長於巡按使出巡時已發表矣在理正舉手進行時也而我國人則曰今日交涉若此向　言選舉日本今亦將選舉矣而其國人之對於選舉則日交涉必須於國會選舉前滿意解決茍中國不解決者將如何如何鳴副科眮果中國人之輕視選舉而日人之重視選舉耶亦惟國勢強弱權利得喪之間最為切已而已選舉何與哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[  馮妉貞] [  陸士譯]  
　　咸豐庚申歲英法聯軍自海入侵乘輿播遷京邑騷然一時三齊每至之雄燕趙悲歌之士走檄泣血築砦辦園義聲所照風雲色變乃有纎纎弱女子特起異軍倉頭中操弓挾彈日與碧眼兒相搏戰卒能以少擊眾以奇破正使強敵倉皇夜遁鳴呼豪矣離園明園十里有邨曰謝莊環邨居者均獵戶中有馮三保者魯人素精技擊僑此已再世馮有女曰婉貞年十九委容妙曼而自幼好武術馮之技女無不習習無不精是年謝莊辦園以三保勇而多藝推為長築石砦土堡於要隘樹幟曰謝莊園練馮一日晌午謀者飛報敵騎至旋聞洋號鳴鳴登砦瞭望見一白酋督印度卒約百人　洋鎗騎駿馬馳而前步伐整齊勢頗盛三保戒團眾裝藥實彈母妄發曰此勁敵也度不中而輕發徒糜彈藥無益吾事勉獎愼之時敵軍已近砦距離約百步鎗聲隆然連發者三子彈劈空氣蚩然作怪響砦中人鶩伏不少動旣而敵行益邇駐騎瞠視一似竊怪砦中若無人也者三保見敵勢可乘急揮幟曰開伙開伙者軍中發鎗之號也於是眾鎗齊發敵人紛墮如落葉及敵鎗回擊砦中人又騖伏矣蓋藉砦牆為蔽也攻約一時敵以傷多退去園莊額手三保亦沾沾自喜婉貞獨戚然曰小敵去大敵來矣設彼以砲至吾邨不虀粉乎願吾你老尚其留意三保瞿然曰子言不為無見雖然何以為計婉貞曰吾聞西人長火器而短技擊火器利襲遠技擊利巷戰吾邨十里皆平原而與之競火器其何能勝為今計莫如以吾所長攻敵所短操刀挾盾猱進驚擊徼天之倖或能免乎三保曰悉吾邨之眾精技擊者不過百人以區區白人投身大敵與之撲關何異以孤羊投羣狼吾不知死所矣小女子罔知軍旅閉口母多談婉貞知父性執拗非口舌所能爭淚皆瑩然旣而徵歎曰嗟乎吾邨亡無日矣吾必盡吾力以拯吾邨拯吾邨即所以衛吾父於是集謝莊少年之精技擊者而詔之曰諸君亦知吾邨之危如累卵吾儕之不壽如朝露乎與其坐而待亡執若起而拯之吾旣言於吾父惜吾父不悟然吾終不忍吾邨吾將萬死不顧以求一當諸君無意則已諸君而有意請瞻予馬首眾皆威奮諾聲如雷僉曰妹一女子且奮不顧身吾儕而畏死鬚眉巾帽矣寗不愧死今日之事願斷脰決腹一瞑不視婉貞喜曰得諸君如此吾村免矣自古無可亡之國可破之家所謂亡國破家相隨屬者必其家國先有亡破之道也於是率諸少年結束而出皆玄衣白刃剽疾如猿猴去村四里有森林陰翳蔽日伏焉未幾西兵畀砲至馬歸聲如擂鼓佐以軍樂洋洋盈耳振旅而過者至五六百人也婉貞挾刃奮起率眾裴之猛如虎豹疾若應準西兵出不意大驚擾用鎗上刺刀相搏擊而便捷猛驚終究遠婉貞擇刀奮斫縱橫跳蕩所當無不披靡西兵乃紛退婉貞大呼曰諸君敵人遠吾欲以火器困吾也急逐弗失於是眾人竭力撓之彼此錯雜綠紜怒開西兵鎗終不得發日暮所斃殺無盧百什人百將知不敵眾砲倉臯遁於是謝莊遂安 
　　陸士跨曰救亡之道舍武力又有奚策謝莊一區區小村落婉貞一纎纎弱女子投袂奮起而抗歐洲兩大國雄師竟得無恙粌什百於謝莊什百於婉貞者乎鳴呼可以興矣 
[切麺匠]  
　　切麺匠佚其姓氏於崇禎十五年携一妻子子來居羅店之蔣家巷以農為業有詢其姓氏者則笑而不答或固固詢終不對其為人也旣謙且和故人多樂就之　崇禎殉國滿人人福遂稟　而為麺匠然終日除切麺外惟以磨刀為事至光可鑒人或有關之者輒曰殺賊人以其狂也相與笑置之或竟張目叱曰奴才議得天地間何事而來干預我事耶一日匠痛飲於市酒半忽放聲大哭自批其頰曰汝何人今何時尚以飲酒為樂耶言畢以頭　往見者咸駭走宏光乙酉六月滿人授降將李成梀江南總督鎭吳淞下令薙髪更衣冠不從者死於是士民憤怒而嘉定之義兵起矣未幾羅店諸鄉亦相率盧義兵以抗之匠乃投袂奮起曰今可以行吾志矣於是日則製麺以餐眾夜則集眾以巡邏一日夜半成梀以精兵數十騎星夜來製至羅店之曹巷時匠方率眾巡邏見有燈火幾點忽隠忽現閃爍不定由遠而近匠知敵人之來製也即開榗誘之騎兵遂入匠關門集眾死戰騎兵大亂自相蹂躪死傷大半正酣戰時忽鼓聲大作入棚而來蓋成梀恐騎兵數少雖勝不足以寒羅之人心故繼發步兵以示威匠乃分眾為二隊一以截騎兵之遁者一以率之迎敵且下令曰眾無譯無卻顧茍能戰力賊易與也今可設伏道旁俟賊兵過以刀砍其足勿起立與閧閧必敗蓋賊眾我寡須出不意以破之否則殲焉於是率眾而前與成梀步遇於羅店東南之馬橋眾伏道旁爭以刀砍之成梀兵出不意果潰匠直前植立橋上以麺刀猛砍潰兵死者甚眾天明匠視所執刀則喬之光可鑒人者已為血痕所蔽乃大笑曰我今即不幸而死亦殊值得矣又數日成梀兵圍之數重羅店且破匠立巷口見兵即殺以頭投井井為之　蓋成梀兵以為羅店旣破必空無矣故不携武具遂即入市不料匠之植立巷口也於是後之入市者相捋携武具而匠猶能擊殺十數人終以力不能支自屠出腸以死鳴呼勇矣 
時選 
[渡江] [  合肥張承治少將]  
　　風利布帆輕局舟向石城看出疑地轉到岸覺潮生笳鼓秋聲厲樓臺夕照明狂泗如可挽拭目俟澄清 
[夜泊]  
　　夜泊知何處蘆花淺水邊村荒人悟少帆落客心懸江暗月沉水星寒霜滿天一燈伴永夕誰問孝廉船 
[曉發]  
　　遠寺晨鐘動揚帆趁順風雲凝兩岸白霞暈半天紅山色蒼茫裹星光隠約中須臾初日上宿霧散空隙 
筆記 
[西戍途中日記（再續）] [  桐城劉兩沛]  
　　四月二十九日早七時出望都南門向定州進發經十里舖二十里到清風店（計共三十里）市民富麻又二十里清水河亦名老唐河河幅約五十米突原出北首六十里許山下河　三十里即定州此三十里中一望平沙車行　滯行二小時始遂州城城方圓四十里雉堞土築城外堆沙高興城齊可以由外走馬登城城北宋黎高低荒涼滿目定州晉為中山郡蒸慕容經常都此州之西山嶺蟠曲為北墩恒山之支脹予下車住三吉棧飯畢到澡堂沐浴購詩嶺兩本歸庽 
　　五月朔出定州南門折而西行六十里達新樂縣定州距新樂名為六十里實祇四十餘里故未午即到在路亦未休息縣城荒涼衙署茅次連日所經各州縣地俱乾早晨民於麥畦掘并撫字斯民者所當注意也是日寄家大人稟一件途中口占七絕四章有萬金實創藏秋水國難家憂喚奈何之句 
　　五月初二日出新樂南門數十武過沙河河幅五里餘兩岸綠柳陰垂鐵橋橫其北河底皆沙晴久則無水惟源出近山墨兩驟洪來如瀑布行者不及避人畜多有逐波而去者若設長橋可免此患其如地方官視而不見何過河即五里舖又十五里小宅舖又五里　長店又五里馬頭舖又十里富城驛又二十五里郭家舖此二十里中皆沙地無人烟一又二十五里正定府正定在順天西南即古常山為趙陀趙雲之故里地當太行恒山之彚有龍泉倒馬井陘黑水諸開之險沱　滋河諸水斜貫其間山川險陰歷代倚為雄鎭府城方圓四十里城北亦禾委高低人烟廖落予口占一絕云拱衛神京若拱辰龍泉倒馬險無倫常山自古多名將繼起而今有幾人五月初三日出正定西門向獲鹿進發行十里達滬沱河關漢光武戰敗渡兵處河之旁有麥飯亭河流迅疾深淺不常適因水小車馬衛波而渡水不及馬腹渡時沛口占一絕云曾聞光武厄滬沱我亦途窮渡此河謫戍邊城君莫笑從來豪傑折磨多又十里到趙陵舖下車飲水小坐片時又十里達田家村囑護送之馬巡登車予乘其馬以行樹陰夾道殘照一鞭本可破人愁團奈不事鞍馬已近一年上下不若平時之矯捷此漢昭烈所以拊髀興嘆也又行二十里陡覺層巒疊嶂漸觸眼簾車夫告予曰山下炊烟即獲鹿城也自順天良鄉至此計十站始見山餘俱平地由此至井陘七十里而山徑廻復愈轉愈高地勢險陰車馬難行古人謂車不得方軌騎不得成列即此處也須坐火車前往以免車中頻披之勢 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十四章（續） 
　　威廉乃語其母曰阿母汝視阿父若何嫣紅不語威廉急曰阿母豈不以阿父之現狀為然乎然阿父為我語更數日者必全愈矣阿母又何憂慮之深嫣紅日成廉吾但願其如此耳言次乃但是議與羣雛為歷史上之問答之竟今日之樂羣雛亦復樂從於是室中之聲浪乃轉靜久之忽聞有人語日吾身在何所耶眾聞語盡愕回首以視則好禮倍登已離枕而起復日吾身在何所耶茀來克曰阿父吾人非在客堂中首好禮倍登凝神良久始曰是矣吾夢耳茀來克曰阿父何夢好禮倍登復閉目不言若甚憊者羣雛則均無語目耽耽以視好禮倍登少頃好禮倍登乃曰嫣紅吾夢一大路廣圍乃無垠遠望不見其極行人無數咸向此路之一端而趨狀至擁擠予亦其中之一人且時復傾仆小嫣紅曰阿父途不良於步耶好禮倍登曰然其中咸為泥涔之屬豐草被膝步履乃不能開長天之末則有極大之亮光射入眸睫其光線實較太陽為列然吾人視之則殊未當刺目至其距離之遠則較馬耳文山之去予居可數倍也小愛克至此乃屬言曰阿你得母人家所放之焰火耳好禮倍登聞言亦不之理但自續其語曰吾人遵此光線而行不知凡歷幾時萬目耽耽咸射一的故其道路雖黑暗然予亦無所苦特是吾人之目茍一息不注此光線者路途立塞傾仆亦隨之叫號之聲乃震天末雖亦有人永遠注其目光而不移者當什百中不得一也汝輩當知此光明之處實為世界上最高之樂土而此光明即為引導故人但能刻刻注其視線者則雖有無限之阻　亦都弗懼蓋汝目茍不離光線者則此光線亦必不忍離汝之目而去也 
文字因緣 
[為壽依韻奉祝二首] [  芝瑛女士]  
　　十年偕隠逃名姓一代能詩周弟兄笑摘黃花驚短髪醉歌白雪帶邊聲（夢難時客遼陽）堂前學種先生柳廚下香分內史羹（辟畫現官內史）揮手滄溟成獨往好談任俠是荊卿 
　　萬刧荒荒未有涯狂心暫歇似僧家坐看白髪催人老何處青山為我賒詩夢欲仙春晼晚流慶如電影交加蕭閑便是人間福昨日是非胡自嗟 
[送李囂囂君入都]  
　　燕臺一去三千里江海同游六七年（余識君始於清光緒乙酉）編紵論交成舊兩錦囊諸句敝兩賢他鄉望月應相憶離緒逢春總黯然名士南中多似鯽羨君先著祖生鞭 
儉德會　　 
[儉德會規則]  
一不狎邪二不賭博三不必以酒食結交四不必華服五不輕寒素（五條規則外別無他項章程） 
[入會者]  
吳縣王蔭槐鎭海董報年 
[參茸珠术海狗腎汁壯陽廣嗣金丹]  
本發行所竭盡心血秘製壯陽種子廣嗣金丹方用大山吉林人參血片鹿茸虎筋海狗腎汁等品先將老年陽萎少年精竭之人一一試驗無不回天再造乃敢出而問世蓋本廬之名譽關係甚大不得不愼重至再也此丹專治老年陽萎少年陰虚以及精竅不固見色流精或少年洩犯手淫或後天戕伐太過以致腰酸腿軟耳目昏眩神思恍惚等症服之壯陽暖腎固精補陰益命門之眞火療氣血之虛寒腎經旣固諸恙自平冬不畏寒夏不畏熱鬚髮轉黑視暗若明且儘可保險身體轉弱爲强各省治愈謝函一百餘件皆有民局郵局圖章爲證以表神驗鐵據更有比衆不同者如服無功效情願原銀奉壁每兩二元每料一斤收工本洋念八元老年陽痿鹿茸用法不同另製雙料廣嗣金丹每盒五元如欲試用每服一元○上海盆湯絲業會館北○首寗波路口五開間門面崔氏瓣香廬藥室啓本廬分設杭州陳列所●南京花牌樓●天津北門獅子胡同忠成棧内●無錫北門外江陰巷内 
[申報館代售梁溪酒丐賸稿四種]  
酒丐爲同光名宿是書詩詞駢體尺牘無美不臻爲同人刋成每部洋三角 
[香艷名著枕亞浪墨滑稽名著双熱嚼墨同時出版]  
枕亞雙熱二君之著作久爲海内人士歡迎茲二書係集二君新舊佳作彙輯而成新作實占十之六七焉　浪墨共分六劵（一）說蠡（二）藝苑（三（艷藪（四）談薈（五）諧叢（六）雜纂全書用五號字精印厚册計二十萬言嚼墨分五劵（一）翰墨林（二）春秋筆（三（小說彙（四）遊戲文（五）零星話雙熱君兩年來所著文字精華所萃胥在是編合之浪墨可稱雙璧愛閱二君文字者幸勿交臂失之也　浪墨定價七角　嚼墨定價五角 
總發行所在上海四馬路大新街口四百四十三號小說叢報社 
[續嗣聖藥男子九醜丸]  
何爲九醜如陽痿不起夜夢遺精逢場不舉舉而不堅臨陣退縮入門即洩精散無珠見色流精腎虧滑精此則是也患者非獨子艱更防夭壽惟此丸統能治之屢試屢騐近多假冒賜顧注意每瓶一元雙料二元雙料取效更速另有秘傅婦科調經種子丸立止白帶丸每匣一元　上海二馬路畫錦里北首廣東保太和啓 
[一星期書法成大家]  
字無百日功此先哲警惕後學之謂其實非十年牕下終不能學成大器非一朝一日之功可以造成也滃水林蔭先生書法清秀筆力雄健其天姿聰頴過于常人爰保國粹起見發明一種奇術傳授同志只費一星期之功手腕便能靈敏書法立致勁健即可酬應問世聯對屏條從心所欲不特此也且能摹仿古今名筆如前朝之顏柳歐蘇近代之翁劉梁王及各大家書法皆能體貼入微心領神悟不爽毫髮謂予不信請嘗試之至如何學法如何入手請于每日上午至馬立師小菜場南首孟納拉路復新里六十五號面訂介紹人董血血陶天演同啓 
[繁華雜誌]  
第五期現已出版内容特别　 
本雜誌内容豐富筆墨新穎早爲閱者所嘉許茲出第五期適値陰曆新正加增頁數二份之一搜采關合新年五花八門新奇奪目多至二十萬言卷首并刋岳忠武王眞像此像舊爲棲霞嶺岳氏宗祠供奉仁和坊觀察墉曾倩名工鈎勒歸嘉興金陀祠岳王二十四世裔孫鴻逵珍藏逮前清咸豐辛酉杭州眞像遺失嘉興遺像幸存螺螄山創建忠顯廟落成鴻逵之孫彤移像有祀古歙汪昌裕汪兆楡爲之傳繪壽石光緒戊申丹徒吳兆元於姑蘇程氏獲觀敬謹上石以埀不朽客歲大部訪求王之眞像即敬謹賚呈本局乞將原搨眞像一紙爰以照相法製成銅版恭刋首頁與原像不爽毫厘千載下猶英氣勃勃凡景慕岳王忠烈者允宜人購一編以資瞻仰至通卷中諸文豪之各種耐人尋味之作亦更愈出愈奇極墨飽筆酣之妙每册仍售大洋四角 
總發行所上海棋盤街五馬路口錦章圖書局申報館及各大書坊均有出售 
[文献樷徵]  
本社搜羅有濟一代先賢著作及遺像傳誌等彙刋叢書凡欲表揚先德刋入本集者請寄銀兩元（書費不得以郵票作代）郵票二角預約訂購第一集卽可將欲刋之件依照手續郵寄本社選刋出版時當將該書奉寄或寄郵票四分即將章程様本奉寄除半價購本書外不費刻資得以刋行遺稿及傳誌等且無須自行印送自然流播久遠寒素之士即得藉以表彰潛德即富家自刋專集亦不若此之流傳廣遠也本社擬於各省各縣及鎭市分設代派處如各地報處閱報社學校商會宗祠各團體殷實店舖及留心文献同志願爲代派者請函示住址當將章程等郵奉代派　上海英大馬路文献叢徵社啓 
[救貧雜誌]  
切實應用之 
望平街申報館　寄售處四馬路廣智書局各大書房 
每册二角總發行所文監師路二二三三號 
第一期 
國度孱匱民生疲離哀我人斯罔克拔灈沉昏顚倒自速滅亡天假之緣歐禍未已正宜張皇大業宏我漢京若猶不爾酣自淪胥則馬放西洋轅迴東陸疾風暴雨摧此新芽其何能國本同人竊爲是懼著爲斯編介紹新型發揮正義俾人人有自立之道即事事有可轉之機旣合精神物質共爲一爐即舉士農工商各宜一册邦人君子盍試觀焉　 
[女子平權　分類尺牘]  
尺牘之用等於布帛板粟爲人生日用不可少之書固由來尚矣惟坊間獨多男子之所需而無女子尺牘以應其求即偶有一二種亦大都不甚適用非三從四德摭拾陳腐之談即待月迎風提倡自由之作惟是編斟情酌理兼收並採旣無一編之弊亦無陳舊之思最爲當行出色現在法律上旣視男女爲同等之國民則我女子自已處于平權之地位是編主指一本乎此而分類處不落常套尤爲絶無而僅有誠最新最合用之女子尺牘每部四册定價六角七折實售四角二分總發行處　上海棋盤街中華圖書館　外埠各書坊均有分售 
[京都致和堂]  
戒烟茶葉香片 
本堂之戒烟茶葉香片久已馳名遐邇皆知無論老癮新癮包可戒斷妙在戒時絶無辛苦胃口加增無他皆因泡製得法故耳近日烟禁森嚴時機已迫不趁早戒脫更待何時本主人爲便利購戒諸君起見特托上海大馬路畫錦里橘香閣廣東藥丸號代理賜顧者請向該號購辦可也大盒一元小盒半元批發公道用詳仿單 
[小説新報]  
第一期出版露佈 
小說爲藝文之一蒙叟成書寓言是尚虞初著目說部入篇此風旣開垂三千年俗尚所趨於今尤甚顧册籍旣多品類遂雜求一盡善盡美者幾如魯靈光之不可多得本局爰集海内文學家小說家組織斯報由毘陵李定夷主任定夷以文學蜚聲海内尤最長於小說著作等身藝林咸知其餘譔述員皆一時知名之士月出一册第一期刻已出版全書足十五萬字披露如下 
内容（一）揷畫共五頁名人眞蹟名妓小影及風景游戲等畫一不備（二）說林短篇小說十二篇民國豔史玉金娃（指嚴）華僑慘史第一則吧城雁語（定夷）秘清秘史宦兒碧血記（軼池）明季佚聞夏令尹外傳（山淵）革命外史崇拜英雄）競存）餘如哀情豔情滑稽偵探各小說名不備載長篇小說五篇歐美名家小說天作之緣（之楝）豔情小說伉儷福（定夷）餘有易時之偵探小說英蜚之哀情小說等（三）傳奇金鳳釵傳奇（瀨江濁物）星劍俠傳奇（東園）（四）彈詞芙蓉淚（醒獨）（五）野乘容菴識小錄食古齋史補（六）談屑四種（七）文苑文十篇詩詞俱有（八）歌譜六種（九）時調六種（十）諧藪文十篇諧談藪十則（十一）譯叢三種（十二（劇話三種（十三）花史二種（十四）豔情尺牘四種特色（一）古畫多海内孤本極有價値名妓小影亦極美麗（二）說林各篇實事爲多皆有裨於世道人心者指嚴山淵軼池易時醒獨俱斵輪老手（三）天作之緣一篇共五十萬言泰西小說家奉爲圭臬雖吾國紅樓夢金瓶不是過定夷之伉儷福尤佳（四）歌譜時調爲本報所獨闢（五）野乘紀清代史事皆　幽發秘之作（六）譯叢美洲一篇爲伍延芳博士原著經杜逢一姚鵷雛譯出寫美國人情風俗織微畢至（七）花史專紀已往花事滬蘇各地之沿革無不有之（八）艷情尺牘詞藻繽紛尤見香艷（九）印刷精良（十）裝製美觀贈彩本局爲答觀迎者之盛意特請當今名畫家鄭曼陀先生繪雙美花間問字畫及雙美紅窻絮語畫兩種精製水彩石印長二尺半闊一尺八寸凡定本報全年（十二册）者贈二種定半年者（六期）贈一種零買一册附贈彩劵一張積劵十期可換畫一種又凡定報三期以上贈本局出版鄭曼陀所繪美女月份牌一張零售本報之彩劵附黏報内如有遺漏可向賣書人索取本外埠一律本報每册定價大洋四角預定價全年四元半年二元二角郵費零加　總發行所上海四馬路中市國華書局分銷處各省各埠大書局 
[現銀專收精圓各種珍珠特别放盤]  
三馬路中東鼎新里對門英商安昌洋行經理告白 
[交通銀行廣吿]  
本銀行資本庫平足銀一千萬兩開辦多年信用昭著專辦銀行一切交易各項存欵無論定期活期一律收儲承辦　滙信滙滙票押欵押滙無不簡捷公道素承各界推許現在籌畫推廣國内外分行爲客商謀種種便利之法以助交通事業之進行尙祈　惠顧是　總行北京分行東三省營口　奉天　長春　吉林　孫家台　躉平　鐵嶺　哈爾濱　遼陽　錦縣　新民屯直隷省北京　天津　張家口　保定　海甸　順德　北通州　唐山　豐鎭山西省石家莊　大同　錫高山東省濟南　濟寗　棗莊　德州　烟台河南省開封　焦作　周家口　漯河　道口　彰德　鄭州　信陽　洛陽江蘇省上海　無錫　浦口　揚州　徐州　鎭江湖南省長沙湖北省漢口江西省　海外香港　星加坡 
[上海綸華恒杭省履安和記二公司經銷嘉興精勤厰各種線襪天孫行鷹球牌粗細襪機廣告]  
本公司創設以來專爲推銷中國自製 
 
 

Page 15

 
 
   
 
 

Page 16

 
 
   
 
