# 1885 - 244 - 4904456

 

Page 1

 
 
[五十號畫報出售] [  申報舘主人啓]  
　　本埠月之十二日午後陣雲四合有龍下埀吸黄湖水水卽激射而上少頃雲色翻白卽有一物在雲中屈曲夭嬌入黑雲深處而没大是奇觀亟圖之以供衆覧報首畫譜兩圖係任君伯年所繪名人手笨比衆不同後附淞隱漫錄圖說一則准於二十六日出售此佈 
[揚州分設申昌書畫室啓] [  申報館主人告白]  
　　本館自剏設以來四海風行早已不脛而走兹又于揚州城内多子大街汪啓源銅錫店東間壁開設申昌書畫室專售逐日申報及銳板石印書畫碑聨書畫等件□諸君賜顧者請卽移玉惠臨可也此布 
[仂印古今圖書集成様本告曰] [  申報館點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尚擬再添排手以求迅速竣事惟諸君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆畫之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知此書之姓並擬將印成之書無論多少於明年正月間先行分給嗣後擬分期交書俾得先睹爲快惟是書板様放大成本較多本齋所收之銀核計吃虧尚鉅而諸君得此實爲價廉物美其有未曾續繳第二次股銀者展於八月内一律繳齋連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據收回幸勿自悞此布 
[眉語]  
　　客有好奇者造廬而問曰僕有所疑敢以質諸吾子人身之有五官何爲者也余曰官之爲言司也各有所司故以官名客曰目司視鼻司臭耳司聽口司味固各有所司矣而眉則何所司乃列於五官之次而且高踞於五官之上此何爲也哉余曰此其中有道焉居吾語汝子不見夫動靜之理乎昔人言文房四寶筆最動壽以日計墨稍靜壽以月計硯最靜壽以年計紙則可以靜可以動動則易敝靜則當完此雖游戯之論然其中有至理也耳之於聲也必辨其美與惡美者聽之娓娓而不倦惡者卽不願入耳矣目之於色也必辨其華與樸華者觀之耽耽而不厭樸者卽不欲寓目矣鼻之於臭口之於味莫不皆然惟其各有所司故各有所好目不視惡色耳不聽惡聲鼻不聞惡臭口不嘗惡味情也亦性也然其所以有所好則以其有所容目能容色則凡色之足以悅目者畢集於目耳能容聲則凡聲之足以兌下者畢集於耳口能容味則凡味之足以悅口者畢集於口鼻能容臭則凡臭之足以悅鼻者畢集於鼻以故目有時而瞽鼻有時而齆口有時而啞耳有時而龔有所容者卒至於不能容而後已且人之一身有此四官有此嗜好卽有投其所好而誘之者試觀上海一隅花天酒地其右肆筵設席以宴客者其意不過在適口而已然僅有以適口似尚有所不愜也乃招妓女以侑酒而悅目者至矣妓則薰香摘艷芬芳礱人是不徒與目謀而且與鼻謀又加之輕攏慢撚新聲高唱是并有以與耳謀四官皆各適其適所謂物交物則引之而已矣四官雖各有所司而人之受累於四官者殊不少焉况人身有可容之處靡不皆淫目淫於色耳淫於聲鼻淫於馨香口淫於廿脆淫之爲害夫人而知之而以四官之故雖知之而終不能絶之卒至淫禍旣作而四官胥受其害一身旋被其殁是彼四官者皆足以害身者也欲不受其害則亦當持之以正守之以嚴非禮勿視非禮勿聽臭與味亦莫不皆有以制之而後得免於害然則人之有此四官也不啻防之如盜賊一或不愼立受其殁特以缺一官卽不成其爲人故不得不忍而容之耳至於眉則初無所好也初無所容也初無所淫也初無所害也有容乃大故四官之爲用也廣無欲則剛故眉之爲體也尊子乃若有所甚不滿於眉不亦唐突低眉之菩薩乎客曰否否子謂眉獨無欲則言之過矣夫人之喜動顏色也眉亦能飛人之私情潜逗也眉亦能傳閨房中樂事則有甚于畫眉者甚至大瘋起兮眉飛揚則眉先爲池魚之殁及安得一槪抺殺而以無欲一言蔽之且眉之異者如堯眉之八彩如馬氏之白眉眉旣有異則安知其欲之必無春山眉黛千古傳爲美談則眉之足以惑人亦甚矣烏在其不淫乎余曰子之言誠辯矣然眉之足以動人者乃人爲眉所動而非眉之能動人人爲眉之害而非眉之能害人人之淫視乎眉而非眉之能淫人隋焬帝賜宫人螺子黛人日一斛使之畫眉眉固不求人之畫之也虢國夫人淡掃蛾眉眉又不求人之掃之也詩三百篇亦有螓首蛾眉之咏但言其眉之有可觀而非謂眉之何所欲也曰揚且之顏了曰清揚婉兮註云揚眉上廣也是則更就其額言之非專言眉也目不能無所見鼻不能無所聞耳不能無所聽口不能無所嗜皆可以外物交引而去眉則何物可以引之卽如子之所言亦見眉之能引物而不爲物引故自少而壯自壯而老四官或有變動之時而眉則不動亦不變靜而有常故也天下之人俱竭其精神材力以供耳目口鼻之所欲而於眉乎曾無所分潤眉白若也竊以爲惟有道者乃能無欲眉其有道者乎惟成德者乃能完貞眉其德成者乎子何疑耶客不復辯但曰今而後子其可以揚眉吐氣矣相與一笑而罷因錄其言作眉語 
[本接奉電音]  
　　昨日下午本館駐京訪事人飛電傅來本月二十七日□諭旨一道敬謹譯登○七月二十七日奉□旨杭州將軍着恭壽署理欽此 
[片奏照錄]  
　　欽差大臣兵部尚書臣彭玉麟兩廣總督臣張之洞廣東巡撫臣倪文蔚附片再馮子材三次出關討平越亂恩威並著此次統軍赴龍桂越軍民聞其至若得慈母稱爲馮青天其軍紀律最好凡關外越人懼法匪游勇之害者關内民人懼各軍騷擾之害者咸來赴訴馮子材亦視若子弟惻然矜憫爲之撫恤示禁告戒諸車越官越民爭爲耳曰敵人舉動常來報知近自北甯遠至西貢皆通消息其軍出關後扶老携幼簞食壺漿來相探問願供辦軍木嚮導先驅助官軍剿除法人長爲□天朝赤子馮子材毅然自任致書臣等謂若假以事權期以一年肅清全越由今視之全越則未可知若乘勝進兵滇軍東下劉圑横出數月之内必可掃盪北圻其撤兵之日越民攬轡乞留痛哭不捨隨 
 
 

Page 2

 
 
之入邊者甚多師還以後尚有越官紳阮文庭等數十人到龍具禀請馮軍往剿免遭法人報復殘戲願糾各省義民以爲内應其凱旋龍州商民香燈砲竹　迓者三十里不絶當聞□旨罷兵之日馬子材以兵機方利敵患方長機會可惜力持不願電函並至忠憤塡膺請上奏阻止謂必須責法人以越地還之越王方可班師嗣經傳示屢次續奉電□旨知成約難改始肯還師在身爲邊將者志滅强湧自是職分當然如該帮辦之忠勇廉惠决機料敵戢軍愛民考之古來名將殆無過此乃□文宗顯皇帝拔擢任用之人留備今日邊關緩急之用到防之日卽奉□特旨帮辦軍務士氣爲之一振故得成功至李秉衡素有清望爲臬司時吏民久已翕然禱願及到龍州辦後路卽值大局將潰之時屹然不動收集吏民嚴禁逃潰前撫臣潘鼎新平日撫馭將吏軍民諸多不洽屢次挫退民怨軍離威令久已不行該護撫臣惟以致誠至公激勵將士楊玉科戰没輿尸通衢無入過問乃親迎其喪痛哭厚殮諸軍咸涕創醫藥局治軍士之陣傷者每日必兩三次察視痊後亦日往一次多賴全活於主客各軍將領苦心調和視同一家糧餉軍火不分東局西局但擇其急者便宜應之在軍自奉刻苦濫費冒支方持不予於戰卹功賞則搜括騰挪力從具厚一無吝惜護撫□命下之日歡聲雷動桂省官吏軍民若慶更生無論桂軍卽慶軍楚軍諸大將無不虚心相聽願爲盡力大抵馮子材李秉衡兩臣其忠誠廉直皆同而其得人心亦同一戰之功不足喜而邊疆文武大臣能得人心爲有足恃此後邊防不論有事無事當可措置得法該兩臣均膺重任克振大局臣等旣確有所知不敢不據實上□聞其應如何復如藵賞之處出自□宸裁理合附片詳陳仰祈□聖鑒謹奏奉□旨留中欽此 
[德日續聞]  
　　前報述德國與日斯巴尼亞將有啓釁情事昨閱文匯報載有本日倫敦電音謂德日可以不至搆釁蓋日國詰問德人而德人并不知有南洋海島爲已國所佔殆係兵船游奕時所爲現在查問此事故與日斯巴尼亞可不至棄好尋仇也 
[越事續聞]  
　　前錄越南順化京城土兵執戈而出直逼法哥思將軍幕府後爲法兵擊退一節兹閱法京西報得悉哥思曾於西歴七月三十日以電音馳奏法廷謂越南土兵作亂現已彈壓將次肅清矣當日亂黨之道實爲逹密之父今已就獲繫於獄中因卽拘逹密至罰其補償所傷軍項逹密業已交出銀二百五十萬元云 
[龍州要信]  
　　粤報云本館龍州訪事人報稱目前關外游通統計不下五六千人搶掠爲生蹂躪安南無虚日始則分爲十餘股不相統屬現聞併爲五大股歸越南勦撫使梁俊秀管理在高平太原一帶統領景軍吏部主事唐主政景崧在越日久越官及游勇皆佈威懷德并通聲氣昨越官南定提督謝現諒山巡撫吕春葳以及游勇頭目何慶生劉翰華等皆至下凍行營謁見唐主事勸以正義并飭不得擾及中國當卽俯首聽命似此人心向服邊防坐鎭當不至有他虞矣 
[英俄近信]  
　　前聞英俄兩國爲阿富汗一事致啓齟齬近已可言歸于好均經列報兹閱香港西字報知英國前此定雇商輪以備裝連軍火等用者刻下所雇之船業均漸次退去由是言之英俄和局行將大定矣 
[小吕宋信息]  
　　小吕宋傳來消息言該處蝗蟲爲災頗形繁盛至其損傷幾何則尚未悉其詳也又云六月二十八晚有美國帆船泊於該處船中載麻值價洋十四萬元是晚忽然失愼比及无明滿船皆着無可施救直焚至次日晚間經他兵船將該船拖至他處始行撲滅其船壳及未成灰燼之物悉數拍賣得價洋九千五百元其所失亦鉅矣 
[與船俱碎]  
　　本月十八日有英國所雇之商輪名格楞倭革爾裝齊軍火等件將次開往高麗之巨文島其時有小船至該輪船出取煤灰因尚水取出令其稍待該小船乃繫纜於輪船尾後暗輪上船上兩人吸烟坐俟月則輪船業已生火司機器人先應試轉以覘機力何如一經轉動該小船隨輪旋轉碾成虀粉輪船上人聞船尾呼救聲一面停輪一面急放小艇當將一人救起幸尚無傷一人則不知去向大約與船俱碎矣慘哉然輪間豈纜船之地該小船亦咎由自取操舟楫者幸以此爲前車也可 
[臺事述聞]  
　　臺灣之打狗地方疫症頗多西人亦有一名斃命近日臺灣各士子之赴省應試者已雇一輪船渡重洋快乘風破浪之志日前有英國帆船至打狗海面遭風失事該處地方文武官督飭兵役赶卽授救人口悉幸無恙嗣英刑司審得咎在船主罰令六個月之内不准就船主之業而厚酬該處地方官以謝其救患之情云以上見西人來信 
[寶星酬勞]  
　　華安輪船前在中法開釁時往來各口載運軍火等件未經失事故□中朝嘉其功榮賞給該船主二等第二寶星以榮之 
[通州近聞]  
　　七月初九日倉憲提騐江蘇二十三起二十四起漕糧江蘇六起白糧十二號至二十五號初十日提騐江北頭起漕糧江蘇六起白糧二十六號至四十二號十一日提騐江北二起漕糧江蘇六起白糧四十三號至五十號又七起白糧一號至十二號十二日提騐江北第三起第四起漕糧江蘇七起白粮十三號至三十二號十三日提騐江北五起漕糧六起漕糧前半起江蘇七起白糧三十四號至五十號十四日提騐江北六起漕糧後半起又江北七起漕粮江蘇七起白糧五十一號至六十二號江蘇白粮埽數交竣十五日提騐江北八起漕粮十六日提騐江北九起漕糧前半起十七日提騐江北九起漕糧後半起十八日提騐江北十起漕糧江北漕糧掃數交竣十九日提騐江蘇二十五起漕糧○前夜京都東例門外二閘閘板被水衝傷河水登時洩盡運京漕粮頗形遲滯刻已修補如常惟閘官摘去頂戴聽候奏叅○七月初十日浙江督糧道廖觀察由通回津○十二日江蘇督糧道王觀察由通回津○江廣海運向例俟江浙海運交竣方能到壩交兌歴辦在案盛杏蓀觀察因今屆江浙海運到壩比往年較遲須待重陽前後方可竣事江廣米石存儲招商局久待誠恐有糜爛情事故禀請李傅相咨商倉帥揷帮辦理兹倉帥業經奏准先行行知招商局遵照開兌陸續北上想不日卽可抵壩也 
[憲節起程]  
　　新任安徽巡撫吳大中丞抵揚後小泊二日於廿五晨起掟開行自都轉以次均至河干恭送揚營及五台山營咸排隊廾炮直送至寶塔灣而回傳聞有八月初八接篆之信云 
[臨雨雹]  
　　直隷三河縣所屬北務村距夏店鎭西北十二里六月初九日三點鐘時忽見黑雲蔽空遥天似墨少選雲色變緑風雨大作冰雹雜下大如核桃地上深至半尺許二百餘里内樹木悉數摧殘房屋田禾受傷不計其數 
[履新誌喜]  
　　昨晨新任英廨會審員羅少耕司馬乘舟抵滬暫泊大東門外大碼頭書役人等次第投遞手版司馬槪予免見定於申時登岸進署亥時接印各員之至署叩昝履新者車馬衣冠絡繹如織亦有赴舟次晤談者聞司馬之恙實係寒症天相吉人定可早占勿藥也屆時執事軍健轎夫差役人等齊集碼頭司馬登岸乘輿呵導到署時卽放霸王鞭高升書吏皆衣冠楚楚及各班差役均各站班恭迎及欲叩見司馬命免俟接印後點夘至司馬年約五旬病容可掬聞接印後尚須請假第不知果否并見銜牌繁多□欽加三品銜江蘇升用道候補府正堂内閣中書科中書戊午科順天武鄉試收掌試卷□特授江防船政府川沙撫民府南匯縣正堂奉賢縣正堂調辦租界會審事宜并有萬名傘四頂德政牌九對曰心誠保赤首創恤嫠曰恩溥海甸績懋江防曰除莠安民抑强扶弱曰民安物阜政簡刑清曰安良除暴卹寡存孤曰德同夏雨明察秋毫曰政被春風夢回秋雨曰廉潔爲懷寛恕以濟曰鐵面無私氷心在抱此皆歴任紳商士民所公送可見司馬之深得民心說者謂英會審署設立以來會審之官更調已有數次未有如司馬履新之顯赫者也 
 
 

Page 3

 
 
[嚴懲匪顙]  
　　葛蕃甫大令訪得老閘及唐家弄一帶有著各流氓楊春混名牛皋陸阿金混名翠毛桃訛詐拆梢無惡不作閭閻畏之如虎無敢偶攖其鋒遂飭幹差張福前往拘拿詎該差至時楊胆敢扭毆抗拒旋由該處巡防局勇帮同擒獲陸亦束手就擒首日太令升堂推鞫二人均不承認爲非大令謂爾等所爲本分府早經訪悉楊尤目無法紀拒捕思逃遂喝各笞二百版楊判押一年半陸押一年如此懲一儆白想若輩羽黨或當稍戢兇鋒矣 
[控妾送縣]  
　　威靖兵船統帶徐君九成函致英會審公廨言妾司徒氏常偕父司徒會至子媳處尋衅毁物請爲傳案訊懲葛大令飭差傳提二人到案庭訊之際徐君遣家丁王喜申訴前因并稱家主子媳寓居治下乏人照料遂納司徒氏爲側室不料入門後卽與子媳不和以故分居兩處主人出洋日多内顧堪虞因又娶竇氏爲妾令與子媳同居司徒氏偕父屢往尋釁家中什物毁壞一空刻家主因公他去命小的投案備質司徒氏一聞家丁供詞卽欲直批其頰大令急爲喝阻旋供稱小婦人原籍南京嫁徐後相安無異豈知徐又娶竇氏留連不返每一禮拜始來一次家中日用全無爲特往尋理論並無毆打子媳毁壤什物等情今旣奉傳務請傳徐對質司徒會供稱女兒嫁時徐言明將小的養育送終不料後又納妾視小的及女兒如陌路一般向論則一味逞蠻反被妄控傳案大令以交卸在卽飭將一干人送歸上海縣署核辦 
[忤逆免懲]  
　　本埠南巿振記米行小主人陳介田結識土妓張趙氏致該妓到行訛詐由陳母顧氏扭控忤逆等情早已詳登前報前日下午幫審委員王雁臣司馬升堂提訊顧氏投案伸訴請將兒子嚴懲旋有陳之戚長等向顧氏勸明投案求免司馬俯如所請諭令介田嗣後不准再與該妓往來並具改過安業切結介田遵諭叩謝而出 
[誣控受責]  
　　日前有引翔港人孫周氏投上海縣控稱趙咸元積欠房租十二千有奇向索遷延分文不付前日又向索取因之口角胆敢糾人前來將家中物件打毁一空不得已備情投案叩求訊究莫邑尊准詞飭提去後前日由帮審委員王司馬升堂研訊孫周氏伸訴前因趙供確曾積欠租金已向婉言商緩詎該氏不問情由糾同私夫南京老四等擁至小的家中將檯凳什物擊毁無遺反誣小的毁伊物件并悉事由南京老四從中唆使以致揑控琴堂求請明察司馬飭傳地保姚旭生至案問伊等毁物毆人情事爾曾知悉否答稱孫周氏向趙索欠房租無付由私夫南京老四等前往吵閙并將趙物擊壞旋由趙來知照小的前往理勸尚未停妥至以後趙糾人還毆情事實未及知司馬復訊該氏謂趙旣欠爾房租理應善言向索何致糾人毁物毆人事後反誣他人毁物究聽何人唆使竟敢胆大妾爲該氏支吾莫答司馬飭掌頰二十下着姚保理償趙姓毁物一面補提帮兇人再行覆訊並着原被分别交保 
[急症愈多]  
　　滬北時疫流行一染痧氣三四點時卽可斃命以致施救不及雖間有治痊不過十之一二昨前兩日天氣復熱犯此症者更多法租界孫家弄中某甲前晚尚在春園烟館高談闊論吐霧吞雲至半夜起病黎明氣絶五弄中某氏亦起病不多時斃命昨晨火輪磨坊街有兩家棺木擱於門咸德里某姓於昨午出喪據同仁輔元分局司事稱昨晨八點鐘時洋涇浜一帶收拾六口四明公所殯房之門竟接踵而開最慘者聞褚家橋相近有某姓婦身懷六甲呱呱在腹七閱月發痧死後將殮時腹中尚亂跳合家覩之惻然此外尚有殁於東洋車中者總之猝然而起惟在人之隨時留心身子稍有不舒立卽施治庶幾不致自誤也 
[賭徒狡猾]  
　　法租界打狗橋起迤西沿洋涇浜一帶至新造新橋止賭徒擺設賭攤無日無之捕房非不嚴捉公堂非不嚴辦無如辦者自辦犯者仍犯賭徒所擺之攤與橋相近佈設望風四處見有包探巡捕到來立卽報信卽逃過橋以爲越界不能拘捉地步也鄭家木橋南堍教堂底子自經某宦建造以來該處時有官塲出入無如大門首被擺賭檯賭徒雍擠甚至不能出入因之某宦於前日函致法巡捕頭備德祿請派捕嚴捉法捕頭卽轉飭包探中西捕往拘無如去時彼等早已得信散開以致未曾拘到前日下午三道頭捕頭帶落班西捕不穿號衣兠捉亦未拘到至傍晚時有西捕至彼梭巡該賭徒竟敢在英界隔河擲石眞愍不畏法哉現聞當籌善法拘拿使之無可漏網云 
[浴堂已閉]  
　　上海縣署東首小弄名新弄去年初夏有某姓買地造屋欲開浴堂在某以爲開浴堂亦在三百六十行之業本無犯禁詎鄰人未洽事聞於松滬厘捐總局謂庫房重地近在咫尺恐有意外之虞札縣轉飭不准開設前縣尊黎壺山明府傳到業主諭禁某稱離總局尚遠因委水利廳勘騐過後詳覆嗣終不洽輿情復申前禁某亦以開浴堂並非掘金隨將浴池拆毁烟囱拆去并具切結備案事本完結近聞縣署又出牌簽差轉提不知爲何事起見容俟探明再錄 
[形跡可疑]  
　　會捕局勇陳桂荃等於前日下午在四馬路閬苑第一樓啜茗見有外路口音五人聚飲交頭接耳形跡可疑陳桂荃卽留心察探而五人亦似知覺旋有兩人起身下樓陳桂荃等亦隨後覘之詎兩人繞至望平街二馬路口外國坆山角嘴欲思兎脫陳桂荃愈疑隨相盤詰該兩人初稱我等均都司銜從福州下來問我何爲陳亦老於公事隨謂有何憑據兩人語塞一人託稱小遺隨在兠肚之中摸出一物放於褲當之中被陳瞥見搜出白洋布一方上盖一硃印信字跡模糊不能辨别是何印信紅印上有黑字上邊横寫龍華山三字下面直寫公義堂三字兩旁各寫八個字如乾坎坤震等暗號下面又寫内口號外口號等字不知是何取義此等白布計有五塊係一式其字似木板所印非墨筆所寫者陳桂荃搜到之後詰其名字據稱名張祖順湖北人尚有一人稱瞿三安徽人詰其頃間同桌吃茶三人是何名姓答稱不知况且素不認識詢其旣不熟識爲何同在吃茶稱偶然搭桌再詰其究竟作何事則又誆稱在南頭當勇哨官彭姓可以作保陳桂荃以哨官肯保隨同至法租界倩人看管立卽禀明翁太守訴知一切是以太守給片着將該兩人送法捕房管押諒必今日解歸公堂訊理也 
[客死可憐]  
　　吳君炳樟湖北麻城縣人捐有官職向在滇省當差近由雲貴總督保舉州同銜給咨北上到部投供路經滬上抱病不能起程延醫調治病益加增嚴伯雅太守錫康向與相識見而憐之雇人送至棲流公所前日竟一命嗚呼盍同朝露經公所司事爲之置辦衣棺按照職員體制殯殮以俟家屬領回噫宦海浮沈未入春明之夢病魔纏擾竟離客路之魂死者有知能無痛哭於九原之下耶 
[正悞]  
　　前報登變通鼓鑄一疏係從香港報錄出當時卽疑黔省之事何至由廣督出奏然疑以傳疑不敢妄叅未見及昨閱該報始稱此疏實前任雲貴總督張石卿制軍亮基所奏非現任廣督張香帥也姓同名異合亟更正 
[上海三馬路與昌經棧陳竹坪經募賑捐七月念七日第五十四次清單]  
　　鄭榮記寶行經募辦理江西河口釐金局前署建昌府正堂但助規銀一百零六兩七錢三分鄭餘慶堂規銀六兩二錢八分張孝友堂規銀五兩八錢二分劉彩廷記規銀一兩一錢七分以上四户共來規銀一百念兩○温州兪式如藥資移助洋十元義盛祥指捐廣西洋十元羅記祈身子平安洋五元○與字四十九册劉湧泉善士經募袁介眉洋念元盈記銅洋四元○與字二百七十九册三墩泰順典求各友平安洋四元又經募莫釐山人求消灾洋三元補過子求免家晦洋二元隱名氏保安康洋一元以上四户共來洋十元○昌字三百念七册嘉郡塘匯鼎源典助兩粤洋五元又助沙州洋五元又經募張沙賈助兩粤洋十元又助沙州洋十元祈椿安助兩粤洋五元又助沙州洋五元槑小補助沙州洋一元槑小補秀色居錦芳閣素行樂石室山人五户均助兩粤各洋一元虚心子昇霞氏二户助兩粤各洋二元以　十四户共來洋五十元内有助沙州洋念一元○本日共收規銀一百念兩洋一百零五元銅洋四元合并聲明 
[蘇省撫轅抄]  
　　一十五日藩轅牌示照得南匯縣訓導李揚撤任察看遺缺查有前因同府廻避扣委之趙性禾堪以補委署理○試用巡檢陳壽眉服闋回省禀到○二十六日金山縣劉禀到○二十七日護理撫憲譚定於二十八日卯時拜本後卽於是日赴金陵 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十一年七月二十二日京報全錄]  
　　宫門抄○大臣左□奏爲病請開去差使回籍調理摺○川督丁□奏請加收肉厘片○又□奏爲循例具奏片○西撫李□奏爲叅劾各員片○河督成□奏爲循例陳報黄河水勢工程情形摺○又□奏報全漕渡黄入運緣由片○又□奏報河水接續陡長情形片○閩督楊等□奏報春季匪犯審明正法緣由摺○七月二十二日理藩院鑾儀衛光祿寺廂白旗值日無引□見○恩全因伊子授侍衛班領謝□恩○秀吉假滿請□安○陳才芳謝授甘肅凉州府知府□恩○截取知府張人駿預備□召見○岳林續假五日○召見軍機□張人駿陳才芳○○欽差大臣督辦福建軍務太子太保軍機大臣大學士二等恪靖侯臣左宗棠跪□奏爲恭謝□天恩並懇□俯鑒下情□准予交卸差使展假回籍恭摺仰祈□聖鑒事竊臣前因衰病日劇陳請開缺回籍調理昨於六月十五日遞回原摺後開軍機大臣奉□旨覧奏殊深厪系着賞假一個月安心調理毋庸開缺欽此跪讀之下感激涕零伏念微臣衰朽殘年謬膺重寄成功未奏方切疚心廼以多病之軀上煩□宸厪仰荷□聖恩優渥□賞予假期敢不恪遵□諭旨就地醫治倘能勉强支持何敢再三凟請奈六月初九日夜陡患痰湧氣喘諸症手足瘛𤸭神志昏迷赶緊進藥逾時始甦嗣後反覆靡常病勢較前加劇醫者云實因心血過虧風邪入裏兼以水土不服所致萬難尅日就痊微臣自顧藐躬有負重任耄老旣覺其無爲異地終難於調攝惟有籲懇□天恩寛予假期俾得回籍調理倘獲病體漸愈斷不敢稍耽安逸自外□生成至若□欽差大臣關防及隨帶恪靖各營應如何交卸之處未敢擅便伏候□諭旨遵行所有恭謝□天恩並懇□俯准交卸差使展假回籍緣由謹再專弁齎摺上陳伏乞□皇太后□皇上聖鑒訓示謹□奏奉　旨已錄○○丁寶楨片□再歴來國賦所入取之商民爲多是商民之力固可取而商民之情尤可恤卽如川省民力錢粮之外年中尚供億津捐銀一百數十萬兩商人挾本求利年中納厘亦一百餘萬兩輸將不可謂不力臣現籌辦開源節流等事闔省現在情形通盤切實核計似覺取之商民者實已不遺餘力惟查其中只有各州縣從前抽收猪厘一欵尚可酌量辦理緣川省地方民盜各案極多民間恐隱受拖累因各相與議抽肉厘以爲相騐招解緝捕之用名曰三費或有地方州縣抽收肉厘不及者百姓皆公捐置産以資辦理歴來已久民心甚願毫無異言查其抽收猪肉厘金辦法係定每買肉一斤准屠户多賣錢一文卽出自買肉之家並不取之於屠户兩不相妨又得以濟公用是以民心樂辦歴年以來習爲固然臣初到川時查知此項深怪名目不經當經飭禁而民間極以爲苦因所收甚微所辦尚公民皆稱便只得聽其自然兹查此項肉厘地方旣日久相安若於中上之州縣稍令每肉一斤再酌加錢一文爲數並不見多而川省民情多喜食肉辦理必易因與司道等籌議飭令現收肉厘之州縣斟酌妥辦廣爲勸諭現據各屬禀報此事係就其從前辦理成案稍爲加增毫無多取察看民情頗覺相安當令查照舉辦約計通省向收肉厘之州縣合計共可得錢十萬串之譜以之津貼軍餉似不無小補且於地方商民毫不相擾行之尚無窒碍所有現議加收舊日收取猪肉每斤厘錢一文稍資餉項緣由除咨部查照外謹附片具□奏伏乞□聖鑒謹□奏軍機大臣奉□旨户部知道欽此□○○丁寶楨片□再查道光九年禮部議覆御史牛鑑條□奏各省鄉試如實缺人員不敷考選内簾准於卽用分發人員中擇其文理優長者一體充當等因歴經遵照在案本年乙酉科川省文闈鄉試所有堪調内簾實缺人員或因久歴簿書稍涉荒疏或因地方緊要未便更易今計所調實缺各員不敷考選十二成之額隨卽遵照部議在於卽用大挑分發人員中擇其文理優長者與實缺人員一體選充以重校閱理合循例具奏伏乞□聖鑒謹□奏軍機大臣奉□旨知道了欽此□○○李秉衡片□再廣西伏莽未盡邊事方殷全在文武各官立品勵行力圖振作方可消弭隱患安靖地方然疲鄙貪邪者不劾而去之則實力奉公之人必無以自奮更何以濟艱難致治理乎查補用道劉作循輕浮濫交難資表率湖南同知奏留廣西候補知府李必昌去夏委辦龍州營務收放等差逢迎把持極攬勢權人言藉藉候補直隷州張秉詮趨附干求廉隅罔恤曾經給事中秦鍾簡奏叅有案補用通判邵文楨最善鑽營聲名甚劣補用知縣首成坤居心狡詐操守平常候補叅將翁長春疲弱取巧嗜好甚深劉作循請以同知降補李必昌請以通判降補張秉銓邵文楨首成坤翁長春均請卽行革職以肅官方而示懲戒此外查有應舉應劾人員臣惟當隨時據實□上聞不敢以暫護撫篆稍事敷衍謹附片具陳伏乞□聖鑒訓示謹□奏奉□旨已錄□○○頭品頂戴河東河道總督奴才覺羅成孚跪□奏爲節交庚伏謹陳黄河兩岸水勢工程情形並督飭籌防大汎恭摺仰祈□聖鑒事竊照河工修守首重伏秋必先防患未然庶免臨時貽悞查本年大河來源長發較早迭據陜州呈報萬錦灘黄河於五月初三十四二十三二十九並六月初四等日五次共長水一丈五尺五寸先後接續下注勢甚浩瀚各廳水勢紛紛報長迎溜掃石工程間多匯蟄塌卸俱經該管道督飭擇要廂修得資抵禦南岸上南廳鄭下汛十六七堡本係無工處所入夏以後河忽坐灣南趨存灘屢塌漸近堤根情勢吃重奴才親詣履勘後曾將預籌修守情形奏明在案月餘以來督同該道廳等購備料石培築土工大致均有端緒乃新舊壩工搶築甫就溜已圈至二道舊土壩前匯及壩坦異常湍猛該壩爲下游堤防保障倘有閃失則河愈下卸沿堤生工費益浩大維時料石已辦有成數當飭開歸道先行騐收赶於該壩頭挑護磚石壩身廂做埽叚俾資捍衛而免疏虞其餘壩工距河遠近不一仍隨時審度機宜緩急妥籌辦理迤上五八堡及石家橋來童寨一帶河旣節節圈矮應加之埽亦在次第跟廂其有出水稍高尚可從緩者仍飭得守則守不任稍涉滋糜中河廳中牟下汛三堡及八九堡河勢水長略見外移水落仍形裏臥八堡下首空檔坐灣處原估添做磚石壩兩道連日集夫趕築節已將次完竣經水長溜注深得挑蓋之益其餘南北五廳臨黄工叚遇有河溜逼刷情形較重者俱飭隨宜撙節廂護妥愼籌防長堤另案土工尚未據呈報一律完竣現仍勒催尅日完報聽候查騐伏汛甫屇正河源旺盛之時不論有工無工處所均應一體認眞防範照章酌泒候補人員分赴各廳恊同助守俾昭周密奴才拜摺後卽周歴兩岸收工騐料駐紮適中之地督率道廳營委等往來梭織巡查並稽核錢糧力杜浮費總期用省得當無悞無糜以仰副□聖主節帑重工之至意所有節交庚伏黄河兩岸水勢工程並督防大汛緣由理合恭摺具陳伏乞□皇太后□皇上聖鑒謹□奏軍機大臣奉□旨工部知道欽此□○○成孚片□再奴才前將江北漕粮全帮挽過天井閘日期附片陳□奏在案查本年春夏之交雨澤稀少汶源微弱重船入境幾有淺阻之虞節經飛飭道廳汎閘各員多集人夫相機按閘啓閉灌塘套送兼放湖水源源接濟一面嚴催晝夜儧挽不任片刻少停兹據運河道等禀報五月初十後連次大雨汶河漲發運水充盈趁勢加緊催提於五月二十日全帮挽抵十里舖維時黄流已迭次見長察看壩外水勢高下相平足敷浮送卽於二十三日未時開壩將首帮催放出運後船依次跟進至二十五日辰時全漕十起一律入黄北渡迫抵陶城埠河水落而復長可敷應甲當商同江安粮道等於二十七日卯時啓除攔黄壩放船入運至二十九日卯時悉數入運魚貫北上等情查歴來漕船出運渡黄由黄進運必須守待汛漲多稽時日本屆轉運至此恰值來源增長□經渡黄旋卽進運較之歴屆尤爲迅速除仍督令司漕文武等不分雨夜併力催提上駛以期早出臨口迅抵通倉外所有全漕渡黄入運緣由理合附片具陳伏乞□聖鑒謹□奏軍機大臣奉□旨知道了欽此□○○成孚片□再正在繕摺間據黄沁廳呈報武陟沁河於六月初五日亥時陡長水一尺五寸申刻接長一尺三寸來源勤旺滔滔下駛兩岸緊要工程益形吃重當督飭加意防護以昭慎重理合附片陳明謹□奏軍機大臣奉□旨知道了欽此□○○頭品頂戴閩浙總督臣楊昌濬革職暫緩交卸福建巡撫臣張兆棟跪□奏爲本年春季分情重匪犯審明正法恭摺具陳仰祈□聖鑒事竊照閩省内地就地正法各犯向係年終彚□奏嗣准部咨行令按季具□奏等因遵辦在案兹查光緒十一年春季分據營縣報獲陳桂桂蔡運蔡藏蔡輝蔡治桂蔡土福朱汶行朱阿美八名或匪徒伙衆擒奪傷人携帶火器出海行却或迭次擄搶糾衆械鬥均属情罪重大未便稽誅當於審明後欽遵前奉□諭旨卽行正法以照炯戒據署臬司劉瑞祺曾同藩司糧鹽二道核祥請□奏前來除咨部外臣等謹合詞恭摺具陳伏乞□皇太后□皇上聖鑒謹□奏軍機大臣奉□旨刑部知道欽此 
 
 

Page 12

 
 
[來信照登]  
　　浙湖名醫凌君蘇生來書嘱爲登報云天行危急時疫嘔惡暴仆汗泄肢冷及爲心痛谷名子午痧速服諸葛行軍散二三分開水調下取其芳香宣竅逐穢清暑並用臥龍丹搐鼻忌飲米湯卽内經謂少陰在泉二火用事之旨若寒邪鬱結氣閉嘔泄手足搐搦心腹絞痛急用藿香木香木瓜辣蓼草車前草濃煎進服治俱有效登此以備延醫不及者告 
　　有感題乞巧詞後□七夕後數日閱申左夢畹生乞巧說有海虞汪瘦香校書卽事二絶云悵望明河玉漏催畫屏銀燭暫徘徊痴心要問□□□天孫巧先向誰家乞得來掃罷長眉慘不歡輕羅小扇獨憑欄年年枉乞多般巧無米爲炊總覺難清婉絶倫得未曾有而次章命意復與□□□予作略同知亦懷才不偶者青衫紅粉共此心期棖觸黯然遂成一律乞申左夢畹生粲政卽希袖交瘦香女史清覧○人間天上重黄金乞巧詞成寄意深不信青樓有同調還如緑綺遇知音蛾眉莫贖風塵誤駿骨將衰歲月侵一様江州淪落恨何殊織女負靈心淮海青衫客初稿 
[上海四馬路高易公舘内上海保險公司協理兩廣賑捐所經收七月賑欵清單]  
　　廿四日黄榆村翁募四百零六號册黄榆村再助吳頤齋二户各十元古子聰四元史廷芳吳耐齋無名氏盧幹稠黄子禎古華冬蘇栢崖劉芝亭無名氏力與心違子求安韋矅堂黄栢村徐吉雲十三户各一元容祥初蔡六階林星河黄記黄九如堂無力爲六户各半元以上廿二户洋四十大元内花洋十四元○高平寸草春暉生不赴省試奉母命移考費四元雲記祈暑　消除一元靜之氏一元庸記一元清漪女史祈暑癤消除一元留耕書屋保人口平安二元以上六户洋十元無力子求長孫病痊一元○同興募九十五號册鄧洪秀求合家平安五元梁恩俊一元孔協榮招錫雨鍾潤之李祥麟無名氏五户各半元李惠常無名氏二户各二角五分以上九户洋九元○鄭程先翁募三十二號册阜昌打包店節省秋節送禮由陸寶生交來廿元鄭程先節省送各友中秋禮十五元○廣興祥募一百零一號册廣聚源奏和石沅昌生大儀泰衡張漢卿祥和祥鑫八户各一元安記公記二户各半元以上十户洋九元○蔣雲翁壽誕節省清音四元○寶和齋募三百八十四號册林海籌二元李歴二百五十文方氏三百文王氏無力氏二户各二百文無力子一百五十文以上六户洋二元錢一千一百文○林松翁募五百十五號册陳就好周轉有無名字無名字唐氏李有禧毛帶喜黎宅何氏韓氏張氏楊細個李阿滿楊氏范氏十五户各一元何氏二元邱阿五李袁二人楊李氏何有喜洗氏陳氏譚阿細阿連李氏洪氏陳東彩袁氏十二户各半元林瑞意何亞妹趙氏亞細黄氏五户各二角以上三十三户洋廿四元○適隴西陳氏五十元○祥茂募七百零九號册謝廣逹鶴山曾經水灾人二户各一元劉德昌周忠記梅溪人三户各半元劉康勝二角嚴慶錢二百文以上七户洋三元七角錢二百文以上總共英洋一百八十七元七角錢一千三百文 
[上海四馬路浦灘文報局内恊賑公所經收賑捐七月下旬清單]  
　　廿一日收陳樸卿先生王姓醫金錢一百文宋葆昌翁節省鄉試費祈求父母康泰二元安康庄送南戲鴻堂賀儀一元無名氏送南戲鴻堂賀儀五角田亞卿翁送南戲鴻堂費儀五角○清江敬敷氏募袁江金庄鎭隱名氏節省瓜費三元劉景辰代乃兄揚鄉塲川資一元朱祥保合宅平安一元餘裕堂四元四户共洋九元○安徽合肥縣署募申字二百零三號單海道人待月山房積善堂耕道堂寄鷗僊舘王硯蓀德邵堂袁汀洲劉尹臣吳瑞卿錢成章無名氏白鹿堂遺安堂敦本堂無名氏荒謬糊塗子李光齋臥雪居十九户各一元未了願謙益堂又謙益堂仁愛堂崇本堂五户各二元太原氏十元太原氏三元太原氏一元錢八百文古月氏銀一兩四錢二分梁學熙吳毓麒敦本堂朱居易堂知足齋念慈人譚金伯七户各錢六百文郁文堂錢一千文孝友堂銀二錢九分楊春榮銀二錢九分三十八户共收本洋三十三元英洋十五元銀二兩○安亭鎭恆泰典經募金字九十六號册恆泰典中秋節酒費三元石禮瑾姚叔亷方善卿朱維墓席傳田沈同興六户各一元耕野居銅洋一元胡春　陳錫周二户各錢五百文不留名無名氏石心耕盛愼成四户各錢四百文朱彦堂石履玉張楚珩永盛庄四户各錢三百文方伯堅無名氏莫釐居紫陽山房林厚堂五户各錢二百文誦蘭居小洋二角王堃記錢二百五十文無名氏錢一百四十文二十六户共收洋十四元銅洋一元小洋二角○常熟趙杏氏十元李梅生五元○張堰張雲門翁募申字二百零四號單周月槎不留名不留名陸爲妻病平原館主爲母病周西務本周東務本不留名吳李同和殷不留名益昌不留名仙手傅庭槐張隱名節香燭資十三户各一元楊叙欽張守初問心堂周恆茂萬祥陸志仁湯天泰顧萬昇許泰和黄德茂不留名陸不留名周高洪泰陸寶蟾十四户各五角廿七户共收洋二十元○蘇州救生局募一經堂張四元又募邵太太一元○張堰盧省吾翁募滬字三百十六號册協和典朱文記程子叔無名氏盧戚氏黄陳氏祈病患速痊盧黄氏祈消灾陳竹書爲内子消灾養和堂節省西瓜楊成泰兪全壽張溪樵子十二户各一元益泰典無名氏二户各二元盧張氏爲咳滄聲啞惟冀速痊五元朱周氏王楊氏合助一元靜養子董風子合助一元不留名移雷祖社分不留名移雷祖香分克岐子徐錦高不留名陳敬善堂六户各五角不留名不留名不留名不留名王恂卿汪海林不名留各力竭子邱雲溪厚德堂二齡子下一户錢各四百文四齡童子開記不留名不留名四户錢各三百文不留名姚移雷祖香不留名姓移雷祖社分不留名姚移雷祖社分不留名周龔燕亭五户錢各六百文不留姚節省西瓜錢五百廿文盧方□保安二千六百文不留名三百六十文邵本立二百四十文共四十七户共收洋卅六元虚對開二箇○縣署交來穗祥荳行漏捐罰欵洋一百元○鍾吾同善堂募申字二百另五號單王仲立十千文無名氏八千文葉心齋五千文張仲山四千文黄伯兩三千文德慶堂朱搢卿陳石卿張效渠四户各二千文四和堂張瑞豐汝南郡周永德堂葉亷舫强恕齋嚴泰記陸佩卿張韻南王茂堂鮑雲鶴十一户錢各一千文隆源長九百七十文世德堂鮸一千二百文陸藍各三槐堂理記怡怡堂周永仁堂吳至德堂陳景虞張子洲沈光甫八户各五百文陳子循韓壽臣二户各一元以上九九錢十二千九七錢四十三千一百七十合見洋四十八元卅二户共收洋五十元○蘇州劉正泰號及各友洋三元○曁陽兪松記經募滬字八百零四號册山陰仁安堂平三元山陰福山堂何二元梅城凝瑞堂程常州許心田常州趙祿之武林陸錦州雉城徐灶榮五户各一元皖桐松雲軒陳梅城嘉樹堂汪二户各五角九户共洋十一元○太倉運蹇生十元○杭垣秦樂平二元錢二百文○杭電局第八次募申字二百零陸號單徐明之求神佑寒熱速痊廿元熊泳舟四元樊銘航二元清愼堂蔣項奎元沈向漁立本堂楊厲堂三槐堂遺愛堂金郡毓麟氏八户各一元思本堂五角十二户共洋三十四元虚對開一個山陽鎭不留名五元○本日共收英洋三百三十三元本洋三十三元銅洋一元虚對開三個小洋二角現銀二兩錢三百文 
 
