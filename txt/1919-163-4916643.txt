# 1919 - 163 - 4916643

 

Page 1

 
 
   
 
 

Page 2

 
 
   
 
 

Page 3

 
 
時評 
[簽字不簽字（冷）]  
　　對德和約爲青島問題故其簽字不簽字於中國大有關係也而安福派乃借爲政爭之用其始主張簽字其繼爲欲倒錢主張不簽字今以同派之龔代理又主張簽字一事而三變重派而不重國家何至若是之甚耶雖然曹陸章之所以動國民之怒若是之甚者其原因亦爲簽字也安福派忽出忽入之主張其竟對於國人而敢負此莫大之重責乎 
命令 
　　六月十八日大總統令吾國爲文物之邦禮敎攸尙往昔賢哲徵考損益輯爲專籍非以掞揚鉅制固期切於民生日用也民國以來草創經營典章未備雖經前禮制館規擬草案亦多議而不行因思婚姻爲人倫之始喪葬爲人事之終若不釐析禮則昭示崇模海内士民靡所適從臆爲規行益乖禮意將何以範圍羣倫納於軌物應由内務部考鏡成制參酌時俗迅將婚喪禮案妥愼擬訂呈候提議頒行此令 
　　又令任官惟賢載在古訓考績之典往籍尙焉比歲國家多難吏治不修惰劣者每得優容勤能者或嗟淹滯非所以澄清仕路激勵人才也着自本年爲始每届年終由京外各該管長官將所屬薦任以上各員分别成績優劣密具切實考語呈候呈核奬懲其委任各職即由該管長官於年終考績時嚴行甄别呈報察核其一切詳細辦法即由國務院飭法制銓叙兩局妥擬呈辦京外長官各有察屬之責耳目所寄指臂之助實有賴於百爾庶僚其各隨時考察悉心整頓務期激濁揚清弼成郅治勿得視同具文稍涉徇隠此令 
　　又令特任李思浩爲幣制局總裁此令 
　　又令多爾濟色令晋封輔國公此令 
　　又令諾勒格爾封爲輔國公此令 
　　又令任命李炳之爲將軍府參軍此令 
　　又令任命李有田爲陸軍第二十九師砲兵第二十九團團長此令 
　　又令陸軍總長靳雲鵬呈請任命韓慶緩受陜西督軍公署副官長楊鶴慶爲軍醫課課長均照准此令 
　　又令陸軍總長靳雲鵬呈請任命哈致祥爲陸軍第二十九師騎兵第二十九團第三營營長應照准此令 
　　又令陸軍總長靳雲鵬呈請任命宋景舜爲陸軍第十七混成旅步兵第一團第一營營長劉青蓮爲陸軍第十七混成旅少校副官均照准此令 
　　六月十五日大總統令内務部呈准江蘇省長齊耀琳咨請任命鄭耀烈爲六合縣知事杜福堃爲川沙縣知事連德英爲靖江縣知事王元章爲泰興縣知事王佐良爲贛榆縣知事均照准此令 
　　又令内務部呈准安徽省長吕調元咨請任命甯毓南爲安徽蕪湖警察廳警正應照准此令 
專電 
　　北京電膠澳問題安福部經段疏通現不反對政府簽字院己於巧日電陸專使酌辦 
（十九日下午二鐘） 
　　北京電本日閣議（一）籌邊使官制通過提出國會（二）陸大坊調京徐華清任多倫監督（三）承認沃木斯克俄政府案與各國取同一步調（四）繼續進行和議 
（十九日下午四鐘） 
　　北京電田周辭組閣安系難卽出允減條件令周出山周託田 
 
 

Page 4

 
 
磋商條件龔亦託田勸周卽出（十九日下午四鐘） 
　　北京電龔以公函聘徐徐錚每日午前到院一次襄助政務（十九日下午二鐘） 
　　北京電各商埠反對復中行則例紛電政府交院覆議否則退還商股（十九日下午二鐘） 
　　北京電滬寗皖魯各中行股東反對恢復二年則例（十九日下午四鐘） 
　　北京電李思浩今日到局財次以吳鼎昌回任（十九日下午二鐘） 
　　北京電今日下午三點院約代表開會商進行方法（十九日下午四鐘） 
　　北京電徐擬派方樞先赴滬接洽和局（十九日下午三鐘） 
　　北京電今日四時龔召各代表茶會仍勸汪江二人先赴滬吳鼎昌未到（十九日下午九鐘） 
　　北京電張弧將長農商（十九日下午三鐘） 
　　北京電英使十一點見龔留徐（十九日下午四鐘） 
　　北京電安系議員提出查辦于寳軒案罪狀共分五欵以在烟酒署提欵營私一欵最力蓋指己未黨費言並聞己未將改組（十九日下午三鐘） 
　　北京電内蒙伊克昭盟旗在阿金河老地方借集廟爲名開内蒙聨合會議各旗到者甚多恐與俄蒙獨立問題有關係（十九日下午二鐘） 
　　北京電郌省議會電院孟督有更動息關係吉省大局甚鉅請暫緩發表推劉副議長來京面陳（十九日下午二鐘） 
　　北京電薩鎭冰李厚基等電福州學生與商會衝突迫令閉巿删諫兩日未開業現正勸導（十九日下午四鐘） 
　　香港電陸榮廷威武軍司令部設於龍州潭浩明家祠（十九日下午三鐘） 
　　香港電福州商店因李厚基拘捕學生數百人昨全體罷巿（十九日下午三鐘） 
各通信社電 
　　廣州電梧州患水有數街水深十二英尺（十八日）路透電 
　　北京電徐世昌派吳笈孫訪汪有齡江紹杰囑赴滬伹安福派阻江前來（十八日） 
　　北京電某方面請由朱啓鈐商之南代表修改八條 
　　北京電汪有齡己赴天津與朱啓鈐夁商南下事 
　　北京電安福派要求薦任閣員及重要機關數十人爲將來擴充勢力計（以上十九日） 
以上平和通信社電 
　　北京電總統函岑春煊稱粤桂傳將衝突實可危懼千萬設法疏通甯讓勿鬭 
　　北京電龔聘徐樹錚曾毓雋吳笈孫常川到院接洽和議事宜（以上十八日） 
　　北京電陸專使電修改關稅定可辦到收回裁判權恐難收效 
　　北京電擬任胡維德爲日使俟到京得同意即發表 
　　北京電總統又催汪有齡代表起程汪意須得一人同行有派方樞消息（以上十九日） 
以上中華通信社電 
　　北京電錢　訓力避政潮將聲明脫離己未俱樂部關係 
　　北京電當局納段合肥說電各督薦賢組閣交國會同意即發表以免新閣遲滯難產 
　　北京電己未系與安福系現極端反對安福决與新交合併組黨己未有附入舊交系說 
　　北京電龔心湛以暫時無人組閣聲言擔任兩月 
　　北京電龔代閣主速和擬先派方樞南下商條件并電朱即日回京（以上十八日） 
　　北京電財部擬訂發行定期有利庫劵章程奉准施行 
　　北京電中行則例易恢復爲修改并徵股東意見後再决行 
　　北京電内部通電各省闢食品置毒之謡并查逮造謡之人嚴辦 
　　北京電港員報告廣東省長繼任問題將由莫督暫攝 
　　北京電庫倫恰克圖間形勢日亟參戰第一師預備尅日赴防己派員前往佈置 
　　北京電學界消息蔡孑民以學生舉動不合自己平日倡新學術之宗旨無意來京復任 
　　香港電肇軍奉令解散祗留四營改組省長衛隊今己實行（以上十九日） 
　　以上中孚通信社電 
法國無線電 
　　十八日里昻電星期一日德國全權大使啓行時忽有意外事發生德大使被人嘘氣作聲並以石投之勒斯南氏提出抗議後法國内閣總理克勒滿沙氏致書德國代表團道歉賽納府尹及政府特派員均罷職 
　　十八日里昻電萬歲里消息前土耳其内閣總理杜菲克氏參謀長魯意裴氏行政事務局長兼外交總長奇菲克裴氏於星期三日晨八時三十分乘馬賽快車行抵聖喬治新城土耳其代表等下車時由亨利大佐偕同英軍勃拉克中佐意軍加斯蒂中佐招待之該代表等卽登摩德車駛往喬里前晚行抵此間而寓居孟德克倫古堡之土爾其代表當即出而迎迓杜菲克氏及其從者現居該堡之左部 
　　十八日里昻電威爾遜總統由巴黎起程赴比京時致比國人民文告如下「威爾遜總統於起程赴比之前深喜得表示愉快之忱行將觀光於盡力防衛文化之國家此國家者自一九一四年八月遭德軍侵入後雖在强敵壓境最危急之秋而力抗敵軍者也威爾遜總統更喜由一帶之地所謂聖地者入比此地爲比利時四年來僅餘之自由土地歷次在戰比王曾身先士卒而勇敢防衛之威總統甚願厠身於比國人民之中與瑪爾西爾主敎麥克斯巿長勒孟將軍晤談親向比人申述比國所受之損失其唯一原因厥爲尊崇國家之榮譽及謹守約言耳」威爾遜總統於星期三日晨八時三十分行抵比國受比王等之歡迎威總統及比王一行人衆己啓程巡游比境 
　　十八日里昻電都隆消息中國海軍上將吳君偕同參謀一員晋謁都隆沿海鎭守使拉加斯海軍中將吳君參觀兵工廠及海軍工廠 
美國電 
　　華盛頓電今悉新銀行團中美國銀行共計三十家前紐約四大銀行亦在其中此次新銀團之目的在取共同主義不致再有勢力範圍之事云 
　　華盛頓電美國又借與英國八千萬元連前共計四十三億一千三百萬元又借與比一百三十九萬連前共三億四千五百萬元總計美國借與協約之債逹九十三億七千二十一萬九千元云 
　　紐約電美國棉花製造家近組一委員會前往歐洲留二閱月調查紡織情形如法比俄三國紗廠布廠己大受戰事影響獨日本之紡織業大發逹云 
　　紐約電美國商務爲推廣國外貿易並欲恢復原奬特派出專家九十人往歐洲分别調查各種工商業情况云 
　　舊金山電伍廷芳之親戚陳重運在加里福尼亞大學法課畢業今己開始實行律師事業事務所設美意銀行中國人在美充律師陳實第一人云 
　　大西洋城電美工黨今日開聨合大曾由工黨首領工伯宣布和會一切贊成和約認爲自由戰勝之結果 
　　巴黎電奥總代表亦提出抗議四國特此開會討論對待方法 
　　白路格電匈加利與捷克己停戰各退至中立地如協約所規定者 
　　丹京電波蘭政府致通牒與德要求撤退駐波邊境之德兵云 
　　巴黎電協約答覆德抗議文中未　明賠償之款究爲若干今美總统主張立一數目法總理不贊成 
　　巴黎電七日五國會議時威爾遜提出一簡便方法許德代表面議一切條件以免久延時日聞英相贊成之 
　　華盛頓電進步黨擬舉前任加里福尼亞州長强生爲候補總统之一强氏曾與盧斯福爭此席云 
　　倫敦電據俄無線電報云俄國白路司克路附近十五城之猶太人皆遭慘殺死者數千人云 
　　東京電日報載稱派千代田等五艦駐上海之舉並不有干涉中國事之意乃希望中國自行取締云云 
路透電 
[歐洲和會近記]  
　　十四日巴黎電德國如拒絶簽定和約則協約國將於星期日開始進兵並即施行封鎖條例 
　　十二日柏林電德意志日報載稱德内閣均赴韋瑪俟藍超氏到後國會卽將討論協約國之覆文 
　　十七日倫敦電伯林路透訪員電稱德國内閣贊成簽約者七員反對者六員 
　　十七日紐約電共同新聞社巴黎訪員電稱現擬准德國保留其商船百分之三十以兩年爲限並准處置其預備金購買鎔鐵必要之鑛質 
　　十七日巴黎電土耳其代表團懇請和會維持土國之安全克勒滿沙氏許稍緩答覆 
　　十四日紐約電美國之中國協會發表一電據謂巴黎和會中國代表電致美國參議院懇其通過議案聲明山東之處置與美國榮譽及利害皆相剌謬但參議院以格於議院規則故未接受此電 
　　十二日巴黎電高等經濟會議今日開會籌商繼續供給奥國糧食辦法 
[歐洲過激戰記]  
　　十二日倫敦電今晨瑞典京城消息謂英軍己赴伏洛格逹餘向彼得格勒進發云云己由陸軍部否認 
　　十二日倫敦電路透電社得確實消息匈軍對捷克軍取所之攻勢現正在進行中捷克軍己在自拉白對面之多瑙河起至加巴西安山麓至廣二百哩之陣線敗退泊萊斯堡鎭淪於危境捷克軍缺乏子彈多逃降匈軍 
　　六日哇姆斯克電西比利亞軍己佔據格拉查夫過激軍沿配姆鐵路北面全陣線南至加桑境止退走烏拉爾哥薩克軍己在布蘇魯克南面擊敗過激軍俘虜二千人 
　　十二日倫敦電過激軍無線電報稱過激軍血戰三日後己於九日佔據烏發鎭即乘勝前進配姆境戰事正在進行過激軍雖遭頑拒仍得有進步 
　　十二日柏林電委棄波羅的各州之舉刻在進行中 
　　十二日柏林電國防總長諾克斯氏在社會黨大會發表切實驚人之宣言謂獨立社會黨圖藉志願兵之助推倒政府普魯士内務總長希圖駁擊諾氏宣言不果 
　　十三日巴黎電協約國與柯爾恰克海軍大將往來之公文業己正式宣布協約國答五月二十六日柯爾恰克大將之覆文謂覆文中載有關於俄國人民自由自治和平及關於鄰邦之滿意質言故協約國擬續以子彈糧食等物輔助彼之政府 
　　十二日倫敦電瑪爾太最近消息己有佳象現信亂事己平 
[各國近事記]  
　　十二日倫敦電發行兩種公債之說明書業己發出兩種債額皆無限定年息四釐執劵者如非英國居民得免各種稅項一種係勝戰公債八五發行自一九二○年起每年抽籖實足償還一種貯係儲蓄公債八十發行政府有權於一九九○年五月一日一律償清執劵者如於六個月後逝世則上述兩種公債之任何一種皆可抵充死稅照面值計算 
　　十三日倫敦電各處巿尹定於明日宣布開募公債星期一日午時敎堂將鳴鐘報告勸募公債之開始波拉勞氏與張伯倫氏將在巿政廳演說募債員將挨戸勸募己購者可於窗前貼一業己購債之證單内閣諸員將乘花車赴各處宣講勸導飛機將從空中擲下募債之廣告單 
　　十二日巴黎電國會昨通過鑛工每日工作八小時議案但鑛工會議仍不滿意决定於十六日起全體罷工水夫聨合會亦决計於十六日罷工工人聨合會言及生活代價謂斐洲亞爾基里亞各口岸堆麥千百噸聽其燬爛各埠存貨如山輪隻車輛多閒置無事政府宜速廢止消耗欺騙壟斷等事 
　　十二日芝加哥電各電報公司報告謂電報司員罷工未成 
　　十二日大西洋城電勞慟聨合會以大多數通過决議案反對繼續實行戰時所施之禁酒律 
　　十二日倫敦電路透電社由可靠方面探悉上星期所傳阿富汗休戰條件迄今未接阿王覆文現有種種證據可信阿王己與俄匣過激黨握手過激黨視阿富汗起事爲騷擾英國該部分之無上機會英軍仍從事會集以備不虞 
　　十五日愛爾巴沙電墨西哥美軍司令稱美軍現越過邊界但此並非侵略舉動墨總統加蘭柴之軍隊皆知美軍入境之目的 
　　十五日愛爾巴沙電墨西哥政府兵舉革黨維拉氏之兵互相轟擊槍彈飛入愛爾巴沙境故美軍二千六百人己於星期晚入蜀萊斯 
　　十六日愛爾巴沙電美軍己入墨西哥境以驅散維拉之兵蜀萊斯己被佔據美軍司令稱無辜人民及美兵數人受傷故美軍己開始攻擊維拉黨徒俟維拉兵散後美軍將仍退回邊界星期一晨美軍開砲轟擊蜀萊斯賽馬場附近之叛兵後以騎隊圍攻之美砲隊現方施放重砲 
　　十七日華盛頓電墨西哥駐華盛頓公使發表宣言謂美兵越界由愛爾巴沙入蜀萊斯乃破壞墨西哥主權之行動 
公電 
　　陳家鼐請協爭和約簽字電廣州參衆兩院各省督軍省長各師旅團長各省議會敎育會商會農會工會各團體各報館均鑒亡中國者中日一切密約青島問題不過一端而己救國之道在取消一切密約拒絶歐約簽字面晨曹陸章去職便可謂己盡救國之能事也慨自僉壬秉政媚外賣國喪失權利不可數計舉其著者前之如二十一條之中日協約近之如民國七年之軍事協定中國軍隊由日本人敎練指揮軍用地圖由日本人任意取用各兵工廠由日本人派員管理警察制度由日本人另行編制此足以亡國者一也鐵路爲交通之命脈立國之要素而自膠州至濟南之膠濟鐵路自高密至徐州之高徐鐵路自濟南至順德之濟順鐵路自洮南至熱河之洮熱鐵路自洮南至長春之長洮鐵路自吉林至開原之吉開鐵路自熱洮鐵路之一地點至某海港之鐵路建築管理諸權一切賣與日人矣更有京綏鐵路之借欵四鄭鐵路之借欵南潯鐵路之延長吉會鐵路之無限延長計以上諸線南至閩贛北迄滿蒙西通隴海他日路線告成其鐵軌之所經卽日人勢力之所及是中國三分有二之土地不啻己入日本之勢力範圍矣此足以亡國者二也其他如軍務借欵屈指難以盡計計兩年之中借入日債竟逹三萬萬九千萬有奇所訂各約無一不喪失主權斷送權利此足以亡國者三也凡此三者非一一根本取消中國斷無存在之望此吾人所以不得不誓死力爭也乃於舉國誓死力爭之際北京政府對於取消密約問題不聞有一語道及惟速電促令歐會陸王各使簽字對德和約承認日人繼承德人於山東之一切權利是惟恐亡國之不速而更欲促進之也人之無良至斯極矣案前據王君正廷電稱我國專使對於山東三條均主保留不能保留則拒絶簽字誠以簽字則表示承認日人之要求永遠不得恢復不簽字則表示拒絶日人之要求尙有收回之餘地於此二者孰利孰害婦孺能知乃北京政府竟一再促令簽字對於國内並發布通電以去就相要挾此可證北政府於此實甘心斷送有可挽回而不欲挽回者也一端如此其他各約可知己或謂我不簽約不以維持國際地位者案國際同盟與巴黎和會本屬二事一爲暫時機關一爲永久性質現據陸徵祥電稱我國己經加入國際同盟是國際地位之說不攻自破或謂我不簽約有傷英法感情者不知救國事大感情事小况英法與日利害本不相蒙我不簽字乃係對日問題與英法無關凡此諸說無非媚外賣國者故作讕言以惑國人觀聽不足置信者也要而言之中華民國者四萬萬人共有之民國而非少數人之私產也其存其亡吾四萬萬人共負莫大之責任當此存亡呼吸千鈞一髮之時吾全國各機關各團體無論軍政農工商學各界惟有一致奮起誓死力爭一面拒絶簽字一面取消密約不逹目的不止幸速圖之陳家鼐叩皓 
　　留美國防會來電申報館轉徐大總統國務院各省督軍省長農工商學各團體各報館均鑒膠州交涉我國完全失敗痛深恥切萬乞嚴重抗議設法轉圜方今公理未彰强權是尙非講求實力振興國防不足以自立尤非早息内訌一致對外不足以圖存務宜促成南北和議爲根本救國計劃不勝迫切禱祝之至留美國防會 
　　衡州吳佩孚電北京國務總理鈞鑒卅電敬悉仰見救國苦衷溢於言表遠戍將士感泣實深際茲内政旣未統一外交又將失敗舉國惶惑致起内潮罷課罷巿罷工愈演愈烈日人狡險恐不免借題發揮虛言恫嚇最後通牒威逼而來果出於此萬懇我總理堅决鎭定勿受其欺蓋以我國陸軍雖不盡精良然分别簡選對日尙能敷用即以駐湘雙方軍隊論之官兵屢經戰事實騐頗深以之敵日縱不敢云劵操必勝亦絶不至如甲午庚子之失敗此差堪自信者况近閱報章及東瀛通訊日本過激派欲實行社會革命主義風潮甚惡果爾則區區三島秩序一亂對外之實力必減仰乞我總理轉請大總統速令我國駐巴黎專使趁日本内外不能兼顧之時機對於山東問題據理力爭以逹交還目的倘中日交涉至萬不得己而訴諸武力兩相比較勝敗未知誰屬也師長忝列戎行對於國家有捍衛之責届時敢請聨合湘桂粤滇黔各軍力加整頓備効前驅國事日迫急不擇言臨電不勝屏勞待命之至師長吳佩孚叩佳 
　　縉雲公電各報館各團體均鑒敝中師校累接國警公憤勃發於六月十日罷課勸講十二日曁商會查焚日貨以示决心現組救國會爲大學後盾特此奉聞浙江十一中師校學生同叩 
 
 

Page 5

 
 
   
 
 

Page 6

 
 
   
 
 

Page 7

 
 
國外要聞 
[橫貫斐洲之飛行]  
　　法國無線電社云英國軍官數人將有斐洲之行實地規劃開普敦及開羅間之飛行計盡其後繼起者當得多人斐洲尙未完全開闢大部份爲草昧之區故橫貫斐洲之飛行較之飛渡大西洋更有興味所經者盡屬曠野之區景緻奇特猛獸出没其問故飛行時頗爲危險且在此黑暗荒野之世界糧食不易獲得更難得有燃料迨至卡登飛行較易一切風景漸入常境由此可循尼羅河而進現有人提議擬用水上飛機者矣惟自柯加起尼羅河中滿浮萍藻約蜿蜒數百啓羅邁當之遥水上飛機至是大受障碍如行船然乃不得不出於停駛飛機行於尼羅河之上自過河流和緩之區復經湍激之處約長數百啓羅邁當 
　　橫貫斐洲之飛機大約每飛行一千八百啓羅邁當需油一千五百利脫爾故在飛機出發之前應先遣工師工匠等前往預定之路線沿途接濟油料及糧食要之堶 
橫貫斐洲之飛行其危險之程度莫由預測一旦飛行家自空際墜入河中則將膏魚腹幸而墜於沙漠之中則豺狼虎豹巨獅毒蛇又將羣起而噬人也 
國内要聞 
[北京通信（靜觀）十七日九時發]  
　　學潮平靜後之餘聞 
　　北京學界自曹章陸黜免天津上海相繼開巿錢内閣實行改組而後對於政府之積憤己消除大半所以仍在積極進行中者則爲固結團體與提倡國貨兩事日前北京各校學生聨合會屢次開會均有復行上課之提議贊成斯說者不乏其人究以北大校長問題未能得圓滿解决乃至遷延未定但各校己多有考試畢業者旣考試則必入敎室實質己與上課無異惟天氣漸熱夏令將至暑期己近各校雖無放假之明文表示而遠路學生己有遄歸故鄉者再過數日歸者逾多則完全上課之事以時與勢之所阻恐難於實現矣 
　　學生固結團體一事在上海己早有全國學生聨合會之籌備今日聞有電到京云己正式成立嗣後學生行動必取一致此事在今日之中國在今日政治未入軌道民意無由發現之中國實可認爲必要蓋由此等團體於過渡期間以内可以代表眞正民意以鳴其不平可以積極的方法提倡一般人民愛國思想可以矯正政黨不正當之行爲可以促進和平使國内統一早日實現可以改善學風振作士氣至若慮其有出軌行爲未免近於干政則殊不然須知政治果能入於正軌社會無不平之事發生國家無危險之事可慮則學生自可安心讀書無暇顧及外事脫令不然則國事且不堪問尙何有於學且今日之所以鳴其不平者舉動甚屬文明若遏之過甚其他一切社會同時爆發則現象更何如此則甚願當國之人放開眼光以一覽此世界潮流之趨勢一衡國内之實情速變施政之方針毋再栽培禍國之根庶幾國家之幸而亦吾民之幸也 
　　近數日北京一方面學生講演雖日有多起較之以前己大爲減少其故一因講演之材料不易得其新頴者二因天氣大熱游行炎日之下不免困苦太甚至游行賣貨則照常進行且有十三四歲之涉學生提盒游行見人則表示溫和之狀態眞令人可敬可愛 
　　學生被捕時所有一切用欵有由各校捐助者有由個人捐助者事過均有簡明表登報宣示有此則外間一切無理由無根據之謡言可以盡釋惟此後聨合會進行各事尙有需欵之處因由北大高師農業三校組織新劇團於十九二十二十一三日借第一舞臺大演新戲如新村正波蘭亡國慘狀等劇可以鼓舞民氣届時往觀之人當必不少 
　　前有鄧某繆某等五人以北京大學畢業生名義上禀敎育部號稱三百餘人痛詆學生拒胡留蔡之非且謂該校敎員敎授不善禀文登入安福派所屬之新民報蓋禀内具名之繆某前曾一度任大學預科敎員爲蔡氏辭退現正任正志中學敎員且兼充新民報編輯旅京北大畢業生見之大譁駭一面上呈敎育部請宣示禀中具名之人一面致書繆某嚴詞詰質現尙在交涉之中聞此次具呈領銜者爲顧某江蘇泰州人現在又新報館任事此亦可謂學潮中之一種餘波矣 
　　前北大文科學長陳獨秀氏前爲警察捕去本預備移前北大文科學長陳獨秀氏前爲警察捕去本預備移送檢察廳起訴陳之友人多方爲之營救并聞吳炳湘氏頗爲帮忙一因同鄉關係一因愛惜士子之心理王懷慶徐樹錚亦不以懲辦過嚴爲是面段芝貴則獨有特異之主張現聞因各方面之反對己令釋放矣 
　　胡仁源之長北大恐己不成問題日前由部令調回任事藉此使其下台一方面派員赴浙敦請蔡氏回校現尙無確實之信到京至將來内閣改組敎長確有提出范靜生之說范雖爲安派所深惡而段芝泉對之尙有感情或者可以通過於新國會也 
[内閣問題]  
　　錢辭龔代爲安福己未消長之機龔所聲言之暫代期瞬將届滿後繼無人勢將由暫代而成久代己未系决不甘心該系議員乃謂錢下野而龔兼代與責任内閣聨帶負責之旨相背日昨提出質問書其要點謂總理旣負責下野閣員當全體辭職此次如以錢内閣爲失職何以錢内閣之龔總長兼代總理如以錢内閣爲稱職何以准其下野云云此書己提出於國會而組閣不容緩矣 
　　現時在野方面有組閣資格聲望而無黨籍者僅三數人（一）周樹模（二）田文烈（三）孫寳琦周之組閣條件難諧田己堅决謝絶孫則某派反對東海於此殊無辦法曾語某君云各方面如不顧念大局協力維持使正式内閣早日成立則余獨力難支各方面縱殷勤慰留余依然無法云云似此則内閣問題之阻滯可想而見 
　　東海之請田出任斯艱也自前日至昨日（十七日）曾三次派員勸說田始終不允最後派員向田敦勸時田謂如元首迫令余爲總理余當並總長而辭職即時離京以避煩擾故日昨各方面盛傳田總長業己離京下午四時某君以電話詢問江競菴次長據云田煥老昨尙照常到部則出京之說係故意表示决心不出組閣之意耳昨晚又有商提某系某要人之說東海鑒於風波未息不輕允諾 
　　據苛政客云周樹模組閣閣題按最近趨勢確己逹到十分之七八某派雖有特别條件己有某某要人代向疏通亦可望將過奢者删除倘無他項問題發生三兩日内當能正式確定惟另一消息謂有訪周少樸於護國寺後街者詢其是否組閣周云組閣有五難（一）夙病未瘳（二）力避卾系名稱（三）務矯金錢收買惡習（四）拒絶交換條件（五）殘破之局不易收拾末謂東海如必以此相强予惟以個人暫時盡力之所及而己昨晨湖北籍議員某訪周談及組閣問題周謂非絶對希望組閣亦非絶對不願組閣但若須以條件或有所交換則絶對不幹另一消息云政府以安福不願組閣而又不肯放鬆一步故採用某顧問之政策將總理任周樹模就現閣中缺席人補以新任昨某系以條件未能貫澈必須索一保證故周氏又露不就之意所謂條件者即三閣員一次長以黃某爲中行總裁與四十個薦任官耳某外報云閣員配補現正朝三暮四尙未到决定時期周樹模與王揖唐非有十分的接洽則支配閣員與及閣員之正式發表恐在一個月後大有緩不濟急之勢周本爲總統所提出且經合肥往勸出山但周明示謝絶則將提出王揖唐王本久己宣言不任總理近且往避西山田文烈在政界有年聲望素著且與各方面均甚接近此時出任最爲適合但田紙承認充一閣員不肯出爲總理周王旣均不肯就而田又復力辭所謂後繼内閣人物一時頗難其選昨日又有靳翼卿組閣之傳說聞靳亦不肯承擔據以上消息一觀之内閣繼任問題可謂完全未决定某通信社所謂内閣將來之人物有陸海財三部不動外交暫由陳籙代理内務張元奇敎育蔡儒楷農商張國淦司法朱深之擬議恐未確陸徵祥氏最近有電辭外交總長并請開去全權委員長名義迅予派員接替昨日國務院覆電略云現在和局垂成决不能中途引退動摇外交根本内閣改組外長辭職不成問題蓋執事以外長資格領袖和會云云又内務總長朱博淵昨午晋見面陳謂司法部務本極殷繁今再兼任内長確有顧此失彼之慮旣蒙簡命勉擔兩星期責任並請速定繼任人員以免貽誤 
[歐和會之簽約聲]  
　　最近外交界消息此次歐洲和會延期十五日實即爲將次簽字之預備七日巴黎東京等處電報俱稱一星期中中日必將青島交涉及山東問題簽字又據政界中人云在龔代理十日期内必可簽字蓋以簽字問題至今己萬難再緩如不簽字則併參戰以來之利益及萬國和會之條項而均打消故不如竟簽字其損失尙小云云此爲政界人之傳說然即此可徵簽字之期當即在目前至共内容據外交界言（一）中日兩國簽結中日山東條約中國方面提出保留事項條文日本同時提出一種附帶條約（一）由英法兩國保證之（一）交還青島膠澳主權於中國但以有限度的留駐一部分軍隊（一）日本協助中國在歐會收回主權各項及獲得參戰之利益以上係外交界所得之電訊其原文甚長另一消息云外交界消息最近亦有兩說其一謂中國不簽字不獨對德應有利益全失且亦不生何等效力其二謂中國簽字己無索還青島把握將來僅可收有權利於德國云云某高級機關接駐法專使陸徵祥來電略謂媾和總約簽字問題大致己定（一）無論德國承認與否英法美日意五國亦先簽字（一）其餘各國如與德國有直接關係者亦先簽字以示戰勝得享優先權利之區别（一）與德有間接關係者更應提前與繼承德國事業者先將一切糾葛解釋其餘中立諸國無甚重要問題云云 
[北京學生事件攝影（二）]  
天安門出發曹宅火起 
曹宅焚燬學生回校會議 
詰問賣國 
[山東問題與美國輿論]  
　　華北明星報五月八日華盛頓通訊云夕陽報及抱斯盾紀錄等皆載有海電消息謂美國代表團對於山東問題意見歧異國務卿藍辛氏將因此辭職遠東事務顧問維廉氏則己提出辭呈云云此項消息未便遽信蓋維廉氏數星期前早己宣布擬回國故也惟美國代表團曁威爾遜總統對於山東事務之解决辦法大不滿意則殊有可信之理由茲悉威爾遜總統曾望籌一調停方法俾可保全中國之權利日本則於諸務紛糾之中表示願發以山東省歸還中國之莊嚴質言藉以逹其目的不知日本他日可以踐此約言而不失其開拓之實利蓋俟固佔山東鐵路青島口岸礦務權利種種之後不難自留其果而以空殼還諸中國也日本先借種族平等問題揚言擬脫離和會繼乃展其手腕以山東問題爲交換則能如願以償日本固有日後交還山東之質言但亦無人過問蓋實行其義務乃關於日本體面之事須由日本自行處置也美國各報對於此事皆有批評足證多數美人皆爲中國鳴其不平蓋割讓中國之土地與權利衡以國際同盟　揭藥之主義毫不符合雖竭力贊助政府者亦不　認此爲正當一般參議員如共和黨領袖洛志氏等皆謂山東問題之解决大背公道擬起而力爭之此聞日人無他辯護但謂此僅屬外交手腕獲取勝利結果之事件蓋在口人觀之和會此舉乃所以擁護遠東國際時局所施之黷武主義與强權耳 
　　中美通信社消息云頃接美國華盛頓五月八日通信云據巴黎報告美國議和專使對於中國山東問題之處置頗不滿意威爾遜總統亦有此種意思蘭莘氏及遠東問題顧問惠廉氏己辭職（二人均在巴黎）據威爾遜總統意見日本旣有青示讓步之意則以後定可退讓青島交還中國惟中本若僅退還青島而仍保留路礦等權則山東權利依然在其囊中且竊交還青島之美名此尤不平之甚者也美國現在輿論對於山東問題處置之不當攻擊極力尤以民主黨爲甚云 
[北京學生事件餘聞]  
　　北京學生於七日在大學校開會高等師範主張即日上課大學校法政學校匯文大學則有一部仍主張激切進行非逹到目的不止爭執未决有要求中學校全體起而反抗者匯文大學大學校等聲言如高等師範及十中學主張上課則即日脫離學界聨合會單獨進行另行組織三校聨合會計主張上課之學堂逹十三四校各校俱各有會議云 
　　政府通電各省經略使巡閱使督軍省長都統護軍使都護使云此次各校學生激於愛國熱誠不得己而有罷課請願之舉固爲國人所共諒現己由政府開誠披示務在曲順輿情力維大局自茲以後各學生應各安心向學属守學規但使行動不越範圍國家注重敎育自當加意維護以副興學育才之意云云此電由府交國務院發出 
　　駐日留學生監督江庸致政府電對於國會議員質問有所辯明略云京報載有國會議員質問政府一書略謂五月七日庸與莊代辦在使館演劇讌客於是激動衆憤羣情詰責留日學生此次之被捕莊璟珂江庸實有以致之云云庸於七日與莊代辦演劇讌客之說當係聞之此次來京留日學生此說如果屬實庸身充監督何敢徵歌忘恥致釀風潮咎誠難逭不知使館讌客乃莊代辦自作主人何關庸事且並非五月七日事實具在不難證明此次少數學生之所以怨庸全在阻其在使館開會及事後指陳其失質問書中謂假館開會莊代辦因國際關係不能輕予以藉口之嫌則就庸之職權地位言之其必出勸阻亦當爲國會諸公所能曲諒現在此少數學生亦漸知僅就勸阻開會一事盡力攻擊監督朝野未必遂爲所動且此間留日學生照常上課種種運動皆歸失敗於是改變方針另闢路徑派人來京謬稱前事無中生有專門造謡益求一逞而不知事理未可盡誣詭訃終必敗露無损於人徒失信用而己特此聲明尙希鑒察此電並請抄味各報館爲盼江庸十日 
[共管鐵路案之答覆]  
　　新國會衆議員陳鴻疇等前爲政府不抵制中英公司在巴黎和會提議共同管理中國鐵路提出質問書經政府答覆此案業己打消茲覔得原答覆文錄之如下查統一鐵路借欵由各國共同管理問題政府堅持反對始終未渝近聞中英公司有巴黎提出秘密說帖之議亦正力謀設法打消此次陳議員等對於此事提出質問自應逐條分别答復原質問書稱中國借欵各路含有政治關係者十居其九路權一失土地卽隨之而去政府有何法抵制等語查交通部對於所轄各借欵鐵路深知其管理之權與領土主權有密切關係故平日交通部財政無論如何困難所有到期本息皆極力設法應付從未敢稍涉疏虞而貽債權者之口實蓋所以杜彼覬觎之漸即所以鞏我管理之權此應答覆者一又原質問書稱中英公司不過借資我國之一銀公司竟敢首倡陰謀欲將全國路權操於數人掌握政府何不嚴厲拒絶等語查統一鐵路問題政府一經覺察外交委員會有此主張立即堅持反對並電陸專使切勿提議在案至本月一日接專使來電略稱中英公司提出秘密說帖一件大致謂統一中國鐵路借欵而置鐵路於共同管理之下政府以此事關係僵或交通命脈國民生路豈容將此管理之權授人當即一再致電陸專使略謂統一借欵與共同管理有相因而至之勢皆有百害而無一利務望竭力打消弗令竟成爲議題並力摧該說帖立說之某原電具在可以復按是政府對於中英公司秘密說帖不獨共同管理鐵路一層己電陸專使力謀打消卽對於統一借欵之說亦己嚴厲拒絶此應答復者二又原質問書稱該公司將此事提交巴黎和會謂英美二國駐京公使與中國政府一二要人磋商得其認可所謂一二要人究係何人此一二要人能否擅將此種大批重禮送與友邦等語查陸專使報告中英公司秘密說帖中雖云所擬辦法係英美兩使館與中國政府中之一人商議所得之結果究係泛指抑或揑造不得而知然交通部爲主管機關本院爲政府主體對於此事始終堅持反對未嘗有認可之語政府以此次葉恭綽王景春來電中有竊以我國各方面對於此事之主張實有急欲统一之必要等語政府深恐其或有誤會對外有所主張卽經致電陸專使略謂政府非但不願各國共同管理鐵路有礙我國内行政之主權且亦並無統一路債之意思以免有人藉端造謡滋生誤會並囑其將政府主旨亟應對外宣布嗣接王景春來電稱從未對外人發表何項主張是政府並無對外認可之事此應答覆者三又原質問書稱聞五月一日陸專使來電及五月三日交通部特派員葉恭綽王景春來電内容如何政府對於該兩電有何辦法等語查該兩電内容一則詳述中英公司說帖中大致情形請示對付之主旨一則係擬具條陳辦法而己惟中英公司秘密說帖旣擬在巴黎提出己涉及外交範圍祇有仍在巴黎設法打消己由本院失電陸專使表示政府對於此案不能承認外政府亦己先後致電葉恭綽略謂鐵路司全國交通命脈管理之權豈容授人且事關内政尤非外人所能越俎代謀况鐵路借欵合同爲雙方同意協定之事凡未經我政府同意正式認可無論外人有何主張當然不生效力此應答復者四以上各節俱係實在情形相應咨復貴院查照 
[殖邊銀行紙幣案之答復]  
　　議員焉泮春等爲殖邊銀行濫發紙幣不惟貽害地方且將釀成交涉政府有無覺察早日設法維持金融以防外人居奇提出質問書國務院己於前日依照原質問書所詢各節分别答復如下原質問書所稱財政部撥款維持奉行一節財政部詳查上年庫帳並無此項欵目惟去歲奉軍司令部向中交兩行借欵一百萬元請部擔保期滿時曾由財政部電奉索還准張巡閱使復稱該欵己撥作收兌奉省殖行紙幣之用等語在案財政部對於此案正在核辦原質問書所稱或即指此而言原質問書又稱該行近將封存之鈔票己派員携帶四五十萬元到吉長地方私自行使一節查此案財政部前據該行呈報到部當經令由部派該行清理員張栩查復去後嗣據復稱遵查該行卷載原存天津分行己印長春地名之小洋鈔票三十八萬元交由長春分行妥愼收存於未奉鈞部命令核准以前不得發行使用核與迭次鈞部訓令尙無不合之處等語在案茲原質問書旣有私自行使之語究竟長春分行是否確有此等情事自應由財政部令行查明再行核辦原質問書又稱農商部爲該行最大之股東如將欠欵如數償還或將息摺交出以漢冶萍股票向其他銀行抵押借欵亦未始不可以救濟各節似於農商部借欵入股之情形維持該行之事實與不能發交息摺之緣由均有未能明瞭之處查該行開辦之初農商部曾以漢冶萍股票一百五十萬元抵借該行七十萬元作爲股本以示提倡當經訂有合同聲明借欵利息以股本官息互抵所有漢冶萍股票之息摺爲農商部對於漢冶萍公司收取官利紅利之據與此截然兩事是以仍存農商部其抵押於該行之股票合同載明祗有使用之權并經該行函認若將前項股票轉押時須先商承農商部認可方生效力等語均呈奉大總統核准有案是農商部對於該行借欵入股之關係本無須將息摺隨同股票交付該行當時收到股票出有正式收據亦無是言直至近月以來該行股東會及總管理處忽有發交息摺之請農商部查核與原案不符批駁未准至農商部所借該行股欵自該滬行停兌風潮發生農商部即己提交國務會議請由財政部撥給公債若干萬元以爲收回漢冶萍股票之資後又迭次咨商財政部設法籌撥財政部迄以庫帑支絀未有切實辦法年來對於該行營業狀况疊經農商部派員調查近并與財政部會派清理專員正在籌議整理方法該質問書所稱置身局外一若秦越人之漠不相關等語此又未能曉然於農商部抵借股票始終本末曁近日維持該行之情形也原質問書又稱該行紙幣外人居爲奇貨吉林日本領事己起交涉未知政府曾否注意一節查財政部前准吉林督軍省長電逹殖邊分行紙幣惹起交涉情形前來經己嚴令該行總管理處切籌辦法以資解决在案此事關係綦重政府自無不注意之理相應咨復貴院查照 
[新國會之兩會]  
　　昨日（十七日）衆議院開會副議長劉恩格代理主席代總理龔總長及陸海軍等各總長政府委員十二人均出席陳議員至演臺發言云以二千萬元之欵竟將京漢鐵路亦押給日人是全國鐵路大半落於某國一國之手殊爲危險詢之京漢路局中人亦云確有此事極關重要至預算案本不完全况内閣改組新内閣政策如有變更是又影響國會故本席主張先問京漢路借欵案克希克圖云如此可以變更議事日程討論本質間案多數附議主席以變更議事日程先質問京漢借欵案付表决贊成者九十八人少數（在場人數是時爲二百十七人）否决開議總統提出民國八年度國家總預算案先請司法總長朱深登臺說明司法預算畢二百十八號陳議員首先質問本年經常臨時政費計逹六萬萬四千萬元不敷兩萬萬元發行公債之舉有無把握龔答政費短縮借債爲難不能不發行内國公債以爲補救陳議員又謂若無特别費一萬萬餘元其虧短當亦減少若年年發行公債豈非以公債爲生活云云結果由主席宣告交付審查又議二案民國八年内國公債案二百零三號質問財政龔禮長今年募債二萬萬元若不加整理試問年年募債二萬萬元公債乎况預算現甫交院尙未成立何卽募債龔總長答云所短之欵均爲必要之需故不得不募内債云討論終局主席付表决贊成者多數又以付財政預算合併審查付表决多數贊成陳議員又質問京漢路借欵事曾次長毓雋簡單說明後國務員退席主席宣告延會時三點十五分 
　　十六日憲法起草委員會下午一時開會到會委員四十二人委員長鄭萬瞻主席宣告繼續討論憲法草案自原案十八條起逐條討論至二十一條（即原案二十一條）陳懋鼎主張將此條修正分爲三條（一）參議院以地方選舉會及中央選舉會選出之議員組織之（二）衆議院以各選舉區比例人口選出之議員組織之（三）兩院議員之選舉以法律定之主席付表决多數贊成通過至二十五條（卽原案二十二條）二十七條（即原案二十四條）經陳懋鼎李繼楨胡鈞吳文瀚袁榮叟黃雲鵬等各有修正之討論然均未通過其他各條則皆照原案表决非多數通過迨討論三十五條（即原案三十二條）時未經終結己不足法定人數遂宣告散會時下午六時 
[新銀行團與美國]  
　　中美新聞社華盛頓通信云巴黎公報己宣布貸欵於中國之新銀團組織成立在官界視爲美國參入國際財政新主義之勝利今對於新銀團之條例雖無明文惟美政府己允擔保银许之投資並宣告世界借欵條約與合同及手續均極公允中國能依照辦理則政府决當保護此項債欵所得利益云今願參與新銀行團之美銀行己有三十七家不僅四家紐約銀行也此三十七家必代表各州投資之國有四爲英美法日並爲比利時預留一席然不僅限定該數國他國亦可加入刻美之代表在巴黎者爲紐約摩根公司與波士頓海笈孫公司中國以後如需政費或實業費均可向該銀團接洽由四大國擔保一方面中國政府加以承認契約始有效力至於舊銀團自歐戰定局後不啻無形解散其中英美俄德法比六國美首先退出德今己敗俄自亂比遭兵刼均不能有餘欵借與中國惟美財力素富此新銀團之所以告成也 
 
 

Page 8

 
 
[日本黎明會對華表示]  
　　中美通信社消息云日本黎明會對於該國軍閥派之對中國專取侵略主義本不贊同昨日有黎明會主幹帝國大學敎授吉野作造氏致函中國革新派某君略云貴國此次破天荒之愛國運動實足使全世界人士欽佩不忘吾知貴國雖盛倡排日然所排之日必爲野心的侵略的軍國主義的日本而非親善的平和的平民主義的日本故吾人不特不因此生仇視中國之心且極欽佩貴國此項舉動之有勁函末並有該氏將來華宣布日本平民對華之　　　望等語 
[中美新聞社之京訊]  
　　中美新聞社北京通信云署内閣總理龔心湛昨在閣議時面告閣員云余祇署十天届時如無人組閣己當辭職且署任期内惟辦例行之事其他一切悉委諸總統於是閣議中提出郵務管理草章宣示閣員後交付法律編纂局再事修補詮釋遂散會昨日總統與周樹模孫寳琦商議組閣問題孫决不與聞其事周則昨晚在私宅開一秘密會議其密友數輩與憲政黨多人均到會周略述安福部在新内閣中欲得三位置即内務財政交通三部而在總統意則欲組一無黨派之新内閣故責成其自决能否組一新閣使兩方面均滿意且須有力足以施行政令無所掣肘云云此會亦無結果惟自外面觀之似周將力謀組一無黨之新閣也曹汝霖之新交通系與安福部近雖竭力迫令總統依其計劃組閣然徐深悉國人皆極反對之且徐旣得商學界之後盾國會亦表决信任將其辭呈發還其地位益形鞏固遂欲幡然改計擬組一無黨内閣或憲政派内閣惟以福國利民爲職今徐旣懷此好意一般實心爲國之政治家咸願予以扶助也 
　　自本月十五日以來天津益世報由郵局寄至北京盡被北京巡警查没保定府亦然按天津益世報即北京益世報所分設北京益世報己被警廳封閉二十六日改爲美商購去據此則天津益世報亦係美商所有可據實聲告京津官廳並將自六月五日以來北京保定抄没該報所受損失要求賠欵嗣後並不得再事查抄北京益世報主筆杜某雖係美商所雇用然未能跬步離使館界因有人告渠若一出使館界即將被捕下獄該報另一主筆潘某亦美商所雇用現仍未出獄謂有人以民事訴訟控告潘氏至究係何事則警廳秘不宣布且不准保釋自五月二十五日入獄迄今未釋益世報案徐總統深爲注意己竭力設法俾該報在北京重行出版然竟一無所效近告人云余對於此案己無能爲力因武人派仇視該報余亦無可如何且武人勢力極大將奈之何云云 
[山東鹽亂之警訊]  
　　中美通信社消息云頃據確息山東即墨海陽萊陽等處因鹽稅問題己釀成亂事聞亂徒約有三萬人之多更足駭人聽聞者其中有日人數名爲之指揮且從青島輸入多數之新式槍械以供給之故亂事己日形擴大有美國人瓦爾誇脫者曾奉北京鹽務局之命往該處調查陷入重圍幾難脫身瓦氏向南捷走始得倖免現己由即墨至濟南尙未歸京現中央己派三巡艦至青島威海衛間之平岩角陸軍擬由濰縣出動會同巡艦進剿並商諸日人擬借用膠濟鐵道以利軍行 
[山東開巿後之兩要電]  
　　濟南商業開巿後各界聨合會致中央電云北京大總統國務院鈞鑒曹章陸同惡相濟賣國自肥僅予罷斥不蔽其辜拒絶簽字政府仍在游移商民要求未遂積忿難平誓死爭持略不反顧本會以東省中外雜居情形殊别政府旣有注重輿情之趨向地方自以維持秩序爲前提爰聨同人多方勸導始於本日一律開業惟曹章諸奸必當嚴行懲辦拒絶簽字必須始終堅持方足和緩人心弭消禍變否則政府之威信旣失人民之怨讟滋深激烈行爲或更有甚於罷巿者言念前途不寒而慄和涙陳詞伏惟垂鑒山東省議會商會敎育會農會報界聨合會學生外交後援會同叩 
　　日昨省議會致巴黎各專使電云巴黎中國公使館轉陸顧王各專使鑒對德和約關於山東三條人民要求政府拒絶簽字輟學罷巿舉國騷然倘因强力刦持率行畫諾則吾國大局必致土崩縱使他項利益可望收回而皮之不存毛將安附默覘各國贊我有人我苟自僵人奚由助况我但簽奥約仍可加入聨盟又何必徇無理之要求絶正誼之援助長國家之擾亂梗東亞之和平與其屈强權而生母密服公理而死通國士庶己抱决心諸公願入國門尙其堅持斯義言盡於此諸希垂察山東省議會叩 
[卾學生受傷之證據]  
　　武漢律師公會因學生無端受傷曾經提起公訴昨地方檢察廳特函仁濟醫院徵取學生受傷之眞實傷痕以便按律懲治而慰人心現由學生聨合會詳細具覆如下（一）高等師範陳開泰上腿剌殺甚重（二）中華大學吳序賓遍身受傷腹部最重嘔血便血不止劉世昌遍體受傷膀上尤重當時不省人事胡鍾燦腦部受傷最重立即暈倒楊理恒右手膀斷折張宜瑞遍身受傷膀上尤重張上超頭部及左手受剌刀戳傷湯濟川腰部及腿部受傷蔡家讓背部左部受傷李鴻儒背部受傷魯斌腿部及喉部受傷葉沃若臂部受傷（三）湖南中學汪有山頭部受傷張範東臀碚受傷當即吐血蔣炳遍身受傷腰部最甚吐血升餘立即暈倒丁文安受微傷以上共計十六名 
　　武昌中學以上各學校長前於學生游講受辱實行罷課後即提出總辭職書何省長退還慰留督軍以正賴維持亦不允准茲各學校長以學生早經回籍善後事務己畢所有一切責任可謂完全解除故在商商校會議决定二次總辭職十四日己將此項辭呈遞送省署武漢中學以上各學校一體提前放假高小仍然上課均紀前報茲各區中學及各縣中學校長咸以武漢中學生之返籍者又與聨絡恐其聚衆滋事多來省請示省署特又通電各縣各中學一體自電到日即行放假 
[粤省通緝李耀漢之内幕]  
省垣之戒嚴狀况 
　　香港某報云十二號翟省長通電肇慶謂莫督軍將派省兵赴肇等語頃查悉莫督所指派入肇之軍隊爲沈鴻英林虎兩軍擬定沈軍由恩平方面林軍由陽江方面分道入肇據政界中人言兩軍抵肇後莫督决委林虎接任肇陽羅鎭守使以代古日光此節己暗中議定俟到時卽發表惟昨十一號有一二軍界人由肇抵省據云肇城絶無舉動亦漫無佈置此次省中分出大兵包圍肇慶至今肇城中軍政界人亦不之知云云又聞省長公署在十一號以前省中紛紛調兵出發翟省長亦毫無知覺有告之者翟亦以係屬謡言一槪置之不理則肇軍尙未决定有意外行動亦似可信惟廣西軍己有大隊抵梧州陸榮廷派司令高成忠統率桂軍抵梧河面連日亦紛紛封僱民船大有預備後隊到齊即順流東下之勢則其事極確但軍署中人所稱則謂桂軍己到肇多營是否尙不可知茲有深知内幕者言陸榮廷此次與徐世昌提携艶電己露端倪故急要取消廣東自主陸以與莫意見乖離遂有派兵抵梧預備東下之事并與陳炳焜李耀漢取一致行動莫知之故急於先發制人密議派兵包圍肇慶莫氏今日地位由陸一手造成此固人所盡知而與陳又同爲桂系人物此次莫反抗陸陳决以武力對待此意久經决定而用兵苦於無詞故將一切是非都坐在李耀漢身上遂有各軍官通電請緝拿李耀漢之舉蓋亦不過借題發揮暗中實以表明態度對待陸陳也馬濟爲陸氏心腹亦簽名電中外間頗有疑者查馬所部軍隊現仍在湘南孑然一身卽反對亦無能爲力聞馬近日多在江防司令部談話行無所事似亦無如何也又桂軍師長陳坤培不列名聞亦守中立態度并據外間人言粤軍統領魏邦平李福林亦不肯簽名省垣戒嚴景象以十二號晚爲特甚所有警察均佩長槍出巡附近衙署各衝要地點亦加派軍警守衛自六號晚以後至今軍署德宣街兩便鐵閘夜後卽閉不通行人至十二號粤路客車竟完全停止開行聞係因李根源將駐紥省城西村一帶之滇軍載往清遠潖江站轉運赴三水河口之故惟昨日十三號己仍照常通車矣 
　　林虎率兵出發親赴陽江後林部原駐燕塘之各營軍隊亦一律於九號晚移動由是晚起連日挑運行李至東堤第二軍總司令部前碼頭落船往來絡繹不絶查此次封僱河頭船運兵計各有七八十艘十一號晚大字碼頭泊有大拖渡兩艘高懸莫字旗幟聞爲莫正總兼轄之王傳善軍隊據某機關消息廣西軍隊己有人肇者又傳莫督軍擬以現署高雷鎭守使陳德春調任肇陽羅鎭守使而以林虎回高雷鎭守使本任者至原任肇陽羅鎭守使古日光着令開缺又謂現在恩平一帶活勤者尙有龍部人物前高雷鎭守使王純良及前警衛軍統領袁帶在内以上兩說皆出自某機關高級軍官之言至外間所傳魏邦平己有軍隊馳抵三水河口頃查魏軍尙未有所移動仍分駐香山各防地現抵河口之軍隊則屬李根源所統之滇軍己到有三營至省中各機關均己一律戒嚴各軍隊駐紥地均安置機關槍於門首東堤一帶軍隊最稱複雜聞各長官晚上均一律回營警察游擊隊均加班結隊出勤東堤林虎第二軍總司令部及江防司令部則均於樓上支架鐵板以資掩護惟城内省長公署則守衛如常據政界中人言縱有事變發生亦祇在肇慶附近一帶省地斷無他虞惟各官署則不能不循例戒嚴至戰事發生則可决其必無云云 
　　另一消息云護國第五軍魏邦平所部第十四五六營軍隊原駐陽江該軍原係由龍濟光降軍及投誠之夥匪改編其统領則爲陳章甫故各軍皆自携備槍枝入營投効月前曾因欠餉逃去兩排曾經報載陳章甫於旬日前返省旋聞恩平兵變警耗陳急於回防鎭壓即於昨十號早乘定安兵艦返陽江并由魏總司令撥交開花砲一尊携帶前去計程十二三號方能抵步昨十號魏邦平擬拍電致陽江該軍營長探詢消息詎遞電兩次到電報局均將原電交回云該處己電報不通而連日省陽來往輪渡亦不通行刻下江瘦公益各處軍隊亦己由軍署電飭加緊戒嚴 
　　十一日粤垣各團體爲地方上重要問題特約同各舉代表一二人共往謁見當道計國會粤籍議員代表何士果楊夢弼省議會代表黃嵩齡陳家桂九善堂院代表潘棣甫總商會代表劉友豪自治研究社代表李聘臣鄧善麟統共八人遂於午後聨同晋城先謁見省長後謁督軍兩處均坐談良久聞接見時督軍省長均言以保護治安爲前提日來發生種種謡言愼勿輕信致滋驚擾云云 
[廣西之軍事計劃]  
　　廣西督軍譚浩明决設威武上將軍行署懇請陸榮廷出而主持軍事計畫頃續接南寗快信稱陸使業己允爲主持一切并拍發通電表示政見電文大略如下此次出師護法我軍轉戰湘粤兩載於茲現雖停戰議和而大局迄未能解决當此内紛未釋外患迭乘自應及早收束編練勁旅以備後盾庶進可以効力國家退可以保衛桑梓諸君有見及此宜作根本之圖廷身歷戎行服務鄉里與諸將領共事有年誼同手足憂樂與挈由今追昔苟可爲力無不出爲助理事關軍國義何敢辭所有編練軍隊事宜自當會同督軍隨時商量辦法仍望我各將領同擔責任共濟時艱爲幸南寗譚督軍之通電如下自湘中罷戰滬上言和數月以來迄未解决國内之糾紛未釋外交之險象環生故本省軍事計畫首宜收束軍隊編練勁旅對内以紓疲勞對外以備後盾復以茲事體大時勢日迫誠得陸巡帥出而主持則事半而功倍現經通電懇請巡帥設立威武上將軍行署督辦收朿及編練事宜仰各一體遵照浩明叩據粤訊稱粤某當道昨派候補知事李某代表前赴武鳴謁陸榮廷隨帶酸枝檯椅全副贛磁玩具數事吳彬所繪佛像及錢禹方山水畫各一大軸顧繡楹聨一對賫送陸氏察收並附親筆函禀一扣痛陳粤省近狀其禀末有請陸迅出維持大局俾和會得以早日結朿一致對外不獨巡帥之功實國家之幸廣東之福等語該員昨己附輪西上矣 
[寗二十一校職敎員之不平鳴（續）]  
　　（二）曁南學校學生蔣振隆於六月九日下午三點鐘後路經内橋靈妃巷口適聞人言府東大街南方報印刷所門首黏貼報紙登載火車停駛新聞因即折回往觀乃甫下内橋突有警士盤詰何以忽來忽往繼將其帽攫去蔣生向索警士即披其頰旁觀者責其蠻橫彼即鳴笛召來警士三人拳足交下即解勸之鍾英學校某生亦被毆打嗣遇憲兵二人上前攔阻該警士等始肯釋手日前警廳長乃躬往該校道歉夫曁南學校學生均係華僑子弟眷念祖國遠道來寗地方長官允宜倍加保護以慰天南數百萬愛國僑民之望乃樍加侮辱且朦蔽長官諱言其事致鈞座致華僑聨合會函有乖事實夫事實之不可掩有如撽日卽長官不認此事豈能禁華僑子弟之瀝誠告其父老乎此警廳長王桂林縱容劣警毆辱僑民子弟之實在情形二也 
（三）金陵大學學生陳昌勝身穿制服列隊游行手執政府改良之小旗巡警見之羣執其手足以槍柄擊之刀背砍之拳足交加如捕羊豕且詈之爲土匪爲亡國奴逼勒長跪凌辱百端該生被毆咯血不止迨押至警察廳長王桂林親自審問斥言該生爲過激黨爲無政府黨待長官命令即予槍斃云云外間謡傳陳生受傷命在旦夕金陵在學敎員心存憐惜爲保出獄而王桂林即利用此機迫立言動輸軌之保結嗣後衆怒難犯不惜親詣病院以甘言誘掖該生使之不言其暴似此前倨後恭對學生忽而凌辱忽而認過而一面復朦蔽長官添造學生有推翻政府實行公產等悖謬字樣之旗幟致鈞座據以爲實通電全國使今後寗垣學生人人有不測之險夫妖由人興禍必自召學生本無此等悖謬之表不而當事者先揑造之則其後患之滋長何堪設想此警廳長王桂林添造事實張皇邀功罔上誣下之實在情形三也 
　　寧垣巡警毆傷學生在鼓樓醫院治傷此係金陵大學受傷學生之一部分其受重傷者爾時猶拘留警廳中與他校之受傷者均不在此攝影内也 
　　以上縷陳此次罷課罷巿期内警察廳長王桂林及少數署長警察所行種種不法事實職敎員等皆查有實據毫無虛飾伏以我軍民兩長本愛護學生之至意旦夕徬徨隠憂無極現在僉壬雖去學界之原狀正在逐漸回復而人心經此波激尙未寗靜正宜有至誠之意表明事實以期上下相孚更新圖治斷不可摭拾浮言致爲外人藉口預伏未來之隠憂職敎員等用敢據事直陳藉表公論再查現在警械使用條例第一條警察官吏執行職務非至於窮於和平應付不得使用警械則此次警察有公然對於手無寸鐵並未擾亂秩序之學生動輒使用警械顯爲不合至警廳長王桂林曁下關區警署長王固磐中區署長王文貴以及毆辱學生之巡警等濫用職權朦蔽長官是否須負刑事及懲戒處分自屬監督長官及司法官廳職權祇候鈞裁專布誠悃順請勲安南京二十一學校職敎員劉經庶陶知行姜琦吳翔慶（名略共九十五人）公啓附呈巡警毆傷學生在鼓樓醫院治傷之攝影一張下關商人報告巡警毆傷學生之情形一件警察待遇陳昌勝情形一件南京曁南學校學生致上海華僑聨合會函一件（附件略） 
[蘇省八年度預算之通令]  
蘇省議員因閙加薪致將八年度預算增加十七萬餘元後經公民團出而反對聲勢兇兇加薪派以浙贛兩省己發生公民團激烈風潮遂亦不敢到會不待省長復議案交到即行閉會各法團及各公民以預算案未經法定之復議手續不生效力紛紛電請省長不予公布齊省長以刻下年度己届八年度預算自未便公布當照復議案辦理昨特通令各機關云案查該八年度特别預算册己准省議會議决咨送到署當以删減各欵不無礙難實行之處業經說明理由咨交復議現在省議會未及議决閉會而年度轉瞬將届合亟先行抄册令仰遵照至關於復議各欵在未經議决公布以前暫照咨交復議案辦理此令（計抄册一本並交復議理由）從略 
[南京快信]  
　　朱桂莘遣鄭咸南下與南代表接洽和議昨日抵寗今日午車赴滬 
　　京學生聨合曾代表湯爾和秦汾昨過寗赴滬促蔡元培回京 
　　聞李督己復電政府贊成周樹模組閣 
　　政府昨電各省詳述關於歐會和約簽字問題並謂保留一層萬難辦到望宣告各界藉明眞相 
　　曁南學校前日己照常上課 
　　前受傷學生本擬由律師公會檢視傷痕起公訴嗣因甯紳某某等力爲疏解風潮漸息現受傷學生仍不甘服業將當日受傷情形備文呈請軍民兩長以行政處分辦理之 
　　灌河口洋面發現日艦兩艘停泊該處十餘日李督派外交顧問謝傅安乘海靖艦前往查詢 
　　江寗鎭守使齊燮元電告皓日（十九）出京回寗 
　　徐州鎭守使張文生電軍民兩署報告地方安靖魯省鹽民滋事己派兵防堵 
　　魯督張樹元電告濟南己於銑日（十六）一律開巿贛議會來電通告篠日（十七）行閉會式 
　　李督让省長准寗總商會之請取消限制現洋出口禁令以便商旅 
[杭州快信]  
　　齊省長昨午後赴拱埠謁晤英領事布理嘉君會商要公以時值特别戒嚴自城内華藏寺巷起直逹洋關沿途俱派衛隊站崗水陸各警亦撥隊護衛極形周密比返署己鐘鳴四下 
　　杭總商會會長顧松慶前日向各會董提出辭職書大衆俱不贊成一再挽留昨己到會照常視事 
　　杭紹金三屬認辦參燕公所以受此次罷巿潮流營業大受影響呈請財政廳要求酌减捐額駁覆不准 
南田縣屬鴨嘴埠某公司裝運大批食米漏海出洋每船能容一萬餘包僞託載赴油頭查有劣紳從中運動現各界人民正注意此事 
　　運使蔣邦彥擅拆忠義祠改建大堂經紳民反對允爲恢復原狀令日己將湖山正氣匾額派員懸掛餘亦將次第修復井聞該運使他調消息不久必成事實 
司法部電定期七月三十日在京師江蘇浙江湖北三省舉行法官考試自七月一日起至十五日止爲報考日期己通令各屬遵照 
地方通信 
[蘇州]  
　州　州敎會之電籲美使本埠基督敎各公會十七日在養育巷救世堂開聨合大會由史君襄哉主席謂當此國步難難外交緊迫日本實行侵略主義非但於東亞無和平之望而敎會前途首受其害吾人爲救國計爲敎會計不得不籌匡救之策當經一致議决電致北京美公使轉電美政府請在歐會力主公道其電文如下北京美公使鑒日本侵我青島領土要我二十一條欵若不挽回東亞將無和平之望我敎會前途更不堪設想敬請轉電美政府於歐和會議力畋公道解决蘇州基督教聨合會同人環請又聞前禮拜三橋蘇美人亦有同樣之電信請求彼國政府云 
　　學校恢復原狀蘇州學生聨合會通告云啓者前因外交失敗内政紊亂學生等奔走呼籲統歸無效不得己犧牲學業以冀政府覺悟今京校學生釋放曹章陸三人去位一部分目的己逹故擬暫作結束自十六日起各校學生恢復原狀其餘一切裨益國家社會之事仍舊積極進行特此通告蘇州學生聨合會啓十五日 
　　道尹對於演講之疑懼蘇城省立第二工業學校近日組織學生演講團分赴無錫常熟崑山等處演講預先派人前往商明各縣商界即假商會爲會場日昨己經飭發當爲王可耕道尹所聞以商界方面甫經開巿民心猶多半不定若再由各學生爲此無意識之舉動勢必激起意外凾應嚴禁以維治安立即飛電無錫常熟崑山三知事迅即通知商會切勿任其演講並由縣妥爲勸導解散惟辦理務須和平一面己由王道尹面商工業校長迅將此項演講團取消 
[嘉興]  
　　商家不用國旗銅元嘉興各商家近日對於國旗銅元其背面有一本禾穗者一槪不用且銅質較他銅元並不減輕以故收入找出異常挑剔致買賣上屢生糾葛並聞北門外某商號因不用該項銅元雙方竟至毆打現就地士紳擬禀請官廳從嚴懲處 
　　縣屬西鄉之流行病近日天氣寒煖不匀西鄉一帶時疫盛行初起時頭暈身熱繼以吐瀉稍一不愼輙至殞命且傳染迅速如該鄉沈某黃某等家旬日來連死八九人現該症己蔓延至近城各醫院正設法研究防衛之法 
[鎭江]  
　　米價驟漲鎭郡米巿因時值青黃不接來源稀少以致巿上存貨陡見缺乏價格騪漲高白秈米每擔開價六元三角次等白秈五元九角較之數日前每擔計漲起五角之多如一二日内河下到船仍不見多恐米價尙須繼續增高云 
[登州]  
　　蓬萊之國民聨合會蓬萊國民抵制日貨甚力連日由學商各界同人逐日嚴密調查本月十日經各商行值日代表查出商家運到日貨當開國民全體大會公議當場焚燬以示决心一時鼓掌之聲不絶於耳茲將國民聨合會議决之抵制辦法於錄下一商家各行各業代表稽查各行日貨定於陰曆五月初八日實行禁止再到新貨如有違犯一經該行值日代表查覺即將該日貨充公如該行值日代表未能查覺而經他人查出者除將該日貨充公外並間該行值日代表百分之二十一各客棧亦照前規辦理並停止裝缷日船曁存駐日人惟現在蓬境祗有日商利濟一船開往大連俟後如另有非日商船可作替代者即行停止裝缷該日商船經各客棧代表認可當付表决以上各罰欵除提百分之二十撥充局外人查出奬金外餘存商會作實業儲金嗣後動　須開國民聨合會公决 
雜評一 
[雜評一]  
　　告公民（邠） 
　　時局迫矣武力派不惟無悔禍之意且挺身而出獨攬全權我人民曉音瘏口所爭之不簽和約問題彼且悍然不顧電令簽字其他與民意背馳之舉動益相逼而俱來我人欲坐待滅亡則己耳欲與抗爭不可無鉅大犧牲之决心 
　　今之决心犧牲者固有學生在然是否應先犧牲此學生我人不可不一權衡焉夫所謂學生者何人歟莫非公民之子弟也家有父兄者不以家事累子弟俾子弟得專心於學也然則爲公民者不當身任國事而俾基子弟安心求學乎父兄莫肯犧牲其子弟公民奈何犧牲此學生 
然而今茲公民又何其冷靜也大抵靜冷之故蓋有數端國勢陵夷愈趨愈下灰心喪氣咸懷我躬不閱之思此其一勢傾利軋賕峈公行法令莫非虛設國家旣無賞罰社會亦無是非於是稍知自愛者不得不潔身遠引於政治問題之外此其二或又於文電之抗爭有若干之經騐要無不失敗於雷霆萬鈞之下後此乃掩耳而不欲聞此其三種種現象莫非銷鑠政治思想之具乃致稍知自愛者不惟不願入政界且并不屑與聞代議之選舉而行政立法乃爲衆汚之所叢現象如此我固無詞以責之也雖然事迫矣我敢爲公民告將坐待減亡乎將各自犧牲其子弟乎抑羣起而自當其衝乎我公民將何擇於此三者 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞　 
[和平會電阻歐約簽字]  
　　全國和平聨合會昨致北京政府電云北京大總統國務院外交部鈞鑒報載政府近電歐使决主簽字德約查該約有日本繼承德人在山東權利之關係我一簽字實己承認日本在中國特殊之權即爲中日各秘約加以保障遑問交還遑問廢約且英美法首贊成我國直接收回原意免遠東戰禍若日本繼承膠澳權利即破壞從前之均勢難保列强將來無重要交涉之發生政府電意不簽字失各國之助援證之陸王顧專使函電以奥約完全簽字即不失國際聨盟之地位適成反例政府何以决主簽字必爲自缚之計總之不保留而簽字是甘心斷送國民爲生死存亡而力爭並非與政府有意爲難一誤再誤誠恐激成意外之變動本會代表輿情未敢緘默爲此懇請政府速收回主張簽字之電令並電阻主張簽字之各使無爲陸王顧專使掣肘以期一致竭力救亡誓爲後盾一髮千鈞鵠俟復命全國和平聨合會叩 
[中行股東否認修改則例電]  
　　旅滬中行股東陳青峯等致北京政府電云北京大總統國務總理財政部鈞鑒奉財政部巧電開奉院交銑電己悉參院通過恢復則例暫不公布擬將則例重加修正等語六年則例諸合商律業經於五月五日朱總代表准國務院奉元首交復電及奉國務院通電各商會認爲必應力與維持在案政府旣允維持斷無失信於商民之理尙何有重加修正之問題股東等認爲萬無修正之必要應俟南北統一正式國會成立然後提交追認届時即有修正方爲正當今黨派乘機竊據輿情公理槪置不理中外騰謗悍然不顧僉稱爲非法議院我等股東斷不能承認際此各埠罷巿和議解散時局至此稍有人心似宜略顧民意非法舉動少有發生免召禍亂股東等血本所關無論如何在正式國會未經成立之前務求鈞座主持勿議修正按照議院法規於十蟲有交議院復議取消此案對於六年則例始終維持以遏亂萌而昭大信仍候電示祇遵旅滬中國銀行股東陳青峯周湘舲吳繼宏趙竹君李廉波蔡伯良鄭洪亭朱葆元江少峯孟蒓孫王方鼎李馥蓀王鞠如程長庚魯正炳王綬珊黃頌虞黃稚卿徐志堅孫鐵卿李壽山同叩皓 
[全國學生聨合會之函電]  
　　致北京國務院電北京國務院鑑頃聞陜西又殺戮學生屢興大獄摧殘士類實令人以難堪如不速懲各省暴吏萬一激成巨變必有尸其咎者也上海全國學生聨合會叩 
　　致陜省陳樹藩電陜省陡興大獄屠獮學生凡有血氣之倫聞之痛恨顧念學生此次愛國運動早具愍不畏死之心雖犯軍警雷霆之威絶不稍避鋒銳陜省而外北至吉奉南屆閩廣學生皆罷課巡行講演言及外交阽危隨在與父老涕涙相見足徵亡國慘禍未及身己疾首痛心苟善用此氣不難捍衛國家抵禦强敵執事憑權怙勢搆亂秦中年來聲罪致討者己有人在倘猶冒天下之大不韙摧殘士類將恐益積仇怨四萬萬同胞必無有相容者矣 
　　致各省學生聨合會函本會爲本國學生之連絡機關二十日以前由京津滬寗杭各處學生聨合會函約派遣代表來滬發起全國學生聨合會籌備之始假定南洋商業學校爲招待所並電請各地速派代表參與大略情形諒邀洞鑒嗣於招待所設立辦事處以人數不多暫分總務文書新聞交際會計庶務各股由各地代表分别擔任並常開會討論罷巿期内尤奔走經營祗以事屬創始時機怱促所有進行計畫僅在報紙披露一二未及函陳殊爲抱歉深幸敎育工商報各界多才贊助各地派來代表己有二十餘處爰於本月十六日在大東旅館開成立大會即於是日發行日刋招待各界各國領事曁本埠中西著名人士皆蒙不棄翩然蒞止濟蹌一堂誠學生界未有之盛舉十七日又開全體代表會通過章程預備選舉十八日開選舉職員會到會者三十六人（尙有數人因事缺席）開票結果段錫朋君當選爲會長何葆仁君爲副會長陳寳鍔君爲評議長至幹事長一職按照會章由會址所在地之學生責任提出交評議部通過今會址暫設上海應候上海學生聨合會提出再議此本會經過情形也所望各地學生聨合會愛國同人勿因道遠時促遽懷觀望趁速派代表來滬猶可參與會議希即依法派遣爲幸關於本會進行事宜如有意見賜予者尤爲盼禱 
[上海學生聨合會消息]  
　　上海學生聨合會交際部對於提倡國貨調查日貨均積極進行現該部書記周正煇擬將所調查者刋成大本以備查考聞該部昨得浙江第一中學詳細報告有吾國實業界中極大漏巵爲普通用之馬糞紙一節此紙中國現尙不能造皆用日貨每年爲用甚大再中國向用青黑墨水雖能自製然原料不克完全國貨今將其原料錄後願同胞設法提倡焉五倍子十二兩綠礬五兩白芨五兩煉熟石灰清水（適宜）蘇木二兩 
　　該會昨致大同學院院長胡敦復君函云此次學潮原因複雜實非一二語所可盡述而所以五四運動之後全國學生興奮至今日不少衰者則誠如徐菊人命令所謂民智日開四字蓋吾國敎育發逹雖遲幸賴先生輩先進之士培養敎訓使民治主義之眞精神深印入一般青年之腦中然則今日之有平民運動即歸功於先生輩亦未始爲過日前聞貴院學生報告謂先生陰使諸生家屬以函電迫令諸生離校並訓告學生與敝會脫離關係以免危險同人等初聞此言未敢遽信蓋以先生之道高學博平日在學界之信用斷不至有此離奇舉動且敝會之宗旨純正遠大中外共認絶未含有何種危險之意味即上次各校學生大隊出外演講亦純以至誠惻恒之意感化羣衆演講之時軍士且有泣下者自西徂東自南徂北凡有血氣者莫不同聲稱歎謂學生果爲社會中堅國民先覺彼輩猶能了解此事乃謂如先生之明逹者獨不加敝會轻贊助乎是以不敢唐突致書於左右昨日又得貴院學生報告謂院長以諸生凌越名分特開除十三人以肅綱紀同人等聞訊不勝駭異當經再四訪查知爲確實故敢進一辭於左右不知能容納否此次全國學生一致之行動先生若均以爲凌蔑綱紀作亂犯上則僅開除十三無告學生似猶未足爲先生計更應呈請大總統下嚴懲學生之令若以爲此事出於不得己爲正義之所在則此十三人誠獨何辜橫受凌越名分之罪試問名分二字究作何解在此民治精神發展之時代師生間之名分與舊時君臣間之名分是否相同先生誥誠諸生之時作何語學生對答先生之時又作何語先生果坦白無所愧恧能否以當日學生凌越名分之情形公諸天下在敝會無强請先生收回成命之權在彼十三人亦自言不願再受奴隸敎育惟以明逹如先生者尙有此種行爲亦奚怪彼王懷慶李厚基王占元恣淫威於學生也同人等秉公立言不涉私怨所望先生明白見示以解惶惑不勝盼禱上海學生聨合會同人敬啓 
[李厚基大捕學生之公憤]  
　　十九日下午五時旅滬閩人在四馬路三山會館開福建同鄉全體大會到者三百餘人尤以商學兩界爲最多開會後由洪秉端報告開會主旨旋公推沈琬慶主席略述福州學生被拘情形并督軍李厚基商會長黃秉榮狼狽爲奸激動罷巿風潮請公决營救學生及對付李厚基黃秉榮辦法由上海學生聨合會福建代表林元洪北京中國大學學生莊燦庭演說後史家麟提議二種辦法（一）推舉代表數人謁海軍總司令監建樞電駐閩海軍及北京政府營救學生并懲辦黃秉榮驅逐李厚基經衆贊同旋推舉林元洪林頴年李星軒江祖著莊燦庭吳有容林宇諸氏爲代表（二）由本會電南北兩政府及北京同鄉一面拍電質問省議會學生係由省議會内拘去何竟置身事外經衆贊同旋有商界某君提議此次學生被拘釀成巨變實由李厚基橫暴所致李厚基一日在閩則吾閩商民必不能一日安枕現請要求北方政府撤辦李厚基若李厚基一日不去則閩商民永不納稅衆大拍掌决定分頭進行旋舉同鄉會幹事十餘人摇鈴散會 
　　全國和平聨合會福建代表致李厚基電云福州李督軍鈞鑒報載商會長毆傷學生全城罷巿學生被拘數千人等語殊深駭異此次各地商學兩界聨合對外純本至誠愛國舉動縱或過當維護均屬有加現北京及各處風潮己漸趨平息吾閩尤不宜再肇事端矧閩省所處外交情形異於他省設牽起國際交涉則其禍豈止中於一人一家曾亮等爲該會代表駐滬多時於外來趨勢較所詳悉爲此敬請節座對於茲事矞秉公持平毋爲過激之操致陷於不可收拾目下先事之計急宜釋放被拘學生勸導商民開巿以全大局而順輿情臨電迫切維希鑒納全國和平聨合會福建省敎育會商會代表陳曾亮陳鏘叩篠 
[民治學會開會紀事]  
　　聨合通信社消息云民治學會昨日午後七時假浙江路萬國儲蓄會樓上開職員會計到會職員劉仁航尤惜陰謝碧田沈卓吾劉鍾張君一錢正聲等由劉仁航報告南通張季直先生及各處來函對於本會之建設頗多論列請會衆注意次討論設立模範自治講習所及發行旬刋事公决講習所先就江蘇入手仿照從前省敎育會各傳習所辦法每縣謂派二人來學以儲自治之人材至於旬刋擬俟下期常會再爲討論旋又議决南通地方之設置全由張季直氏一手所經營公擬敦請張氏爲本會幹事推定劉仁航君不日往通接洽 
[商業研究會成立]  
　　昨日（十八日）晚七時上海商業研究會在復旦大學開成立大會該會係四校敎授俞希稷君發起由交通部工業專門學校鐵道管理科學生復旦大學商科學生南洋商業專門學校學生省立商業中學學生組織是日列席者有四校學生代表二十七人先由發起人俞君主席宣布開會宗旨略謂應時勢之需要商業學識有研究調查之必要故組織斯會並發行雜誌云云臨時書記閔憲章宣讀章程由列席代表略加修改一致通過次投票選舉職員其結果正會長陸思安（復旦）副會長徐啓東（南洋商業）文牘湯成梓（省商）會計張駿良（工專）此外編輯商及廣告印刷二股臨時舉定編輯部長陳肇坤（工專）廣告總經理曹良棟（工專）副經理徐樹聲（復旦）印刷股總經理徐謝康（工專）副經理鮑思信（復旦）其餘各部部長各股股長下學期開大會時再行選出次討論會務進行畢宣告散會會址暫設復旦大學 
[海軍處調艦駛防黑省]  
　　黑龍江督軍鮑貴卿前因籌辦松黑兩江江防咨請海部轉飭海軍總司令撥派軍艦數艘前往駐防以保航權當經藍總司令召集各艦艦長一再集議將議訂辦法及應派艦艇呈請海軍部核示己奉部覆照准惟以值此外蒙不靖邊防緊要原議先派兩艦前往實屬不敷支配飭即改爲六艘迅速撥派駛往以固江防藍總司令奉文後除電飭原泊武昌之利捷利綏兩艦速即開滬候令出發外並擬調集楚有楚謙等艦來滬大加修葺再行開往 
[美大學講師來華之任務]  
　　美國遠觀報近載有新聞一則謂西特爾埠之華盛頓大學定於九月間派講師一員前來中國至少以三年爲期所需經費半由西特爾之出口商家籌給此講師到華後將進行下述三事（一）在中國各敎育機關宣講（二）調查與西特爾商業有關之利益（三）每年選擇中國學生約二十人赴美一面在華盛頓大學商業科免費肄業一面在有關係商行中實地練習凡此舉動皆所以增進中美間工商業之關係也並望中國商家對於華盛頓大學學生亦予以同樣之利益云云 
[英代領事己由粤啓程]  
　　駐滬英總領事法磊斯回國遺缺暫由廣州英總領事來滬代理茲據路透社十八日廣州電英總領事哲美森業己啓程來滬 
[英美兵艦來滬消息]  
　　大陸報云英國最新式最大速率之巡洋輕艦加里塞爾號昨由香港來此泊於虹口碼頭之外此艦甫於六個月前造成乃駛至中國之第一艘新式軍艦也艦長爲嘉林頓氏美國亞細亞艦隊司令羅傑士氏昨乘軍艦偕隨員由斐列濱到滬美總領事薩門斯與英艦長嘉林頓等昨皆登艦拜會今日羅司令回拜並招待法意海軍人員 
[暹羅禁止食米出口]  
　　英文滬報云本埠美總領事接盤谷美領署來電據云自七月十二日起暹羅禁止食米出口惟領有護照者不在此例 
[滬杭路訂定夜車開行時刻（續）]  
　　第一百十五次由杭開滬之夜客車由閘口站出發下午六點十五分開六點二十一分到南星橋六點二十三分南星橋開六點二十九分到杭州城站六點四十分杭州城站開（其時由滬日間上午十點二十分開杭之四等車交會）六點四十六分過艮山門六點五十四分到筧橋六點五十七分筧橋開（其時由滬之日間下午三時開杭之特别快車交會）七點十一分過臨平七點十九分過許村七點二十九分過長安七點三十六分過周王廟七點四十三分過斜橋七點五十八分到硤石八點石硤開八點十二分過王店八點二十九分到嘉興八點三十九分嘉興開八點五十八分過嘉善九點零八分過楓涇（其時由滬開杭之夜客車交會）九點二十九分過石湖蕩九點四十一分到松江九點四十三分松江開（其時由滬開杭之夜貨車交會）九點四十六分過明星橋九點五十六分過新橋十點零五分過莘莊十點十一分過梅家弄十點十七分到新龍華（其時將全部列車分開南北兩站）十點二十四分新龍華開（北站部分）十點三十一分過徐家匯十黠三十六分過梵王渡十點四十四分過麥根路站十點五十分到上海北站（其南站部分）十點二十八分由新龍華開十點三十一分到龍華站十點三十三分龍華開十點四十五分到上海南站 
　　第一百十七次由杭開滬之夜貨車由閘口站下午七點零五分開七點十四分到南星橋七點二十七分南星橋開（其時由滬之日間下午三點開杭之特别快車交會）七點三十六分到杭州城站七點四十五分杭州城站開七點五十四分到艮册門八點三分艮山門開八點十六分過筧橋八點四十分過臨平八點五十三分過許村九點七分到長安九點二十四分長安開九點三十六分過周王廟九點四十八分過斜橋十點十二分到硤石十點二十二分硤石開（其時由滬開杭之夜客車交會）十點四十分過王店十一點十一分到嘉興十一點四十分嘉興開（其時由滬開杭之夜貨車交會）十二時十五分過嘉善十二時三十二分過楓涇夜一點零一分過石湖蕩一點二十二分到松江一點三十九分松江開一點四十五分過明星橋二點零二分過新橋二點十六分過莘莊二點二十六分過梅家弄二點三十六分到新龍華站其全部貨車即分别開往南北兩站）二點四十八分新龍華開（北站部）分二點五十六分過徐家匯三點零三分過梵王渡三點十五分到麥根路站（其南站部分）由新龍華二點五十分開二點五十三分過龍華三點零五分到上海南站 
第一百三十二次由拱宸橋開往杭州城站之夜客車由拱宸橋下午六時十分開六時二十三分到艮山門六時二十五分艮山門開六點三十五分到杭州城站（與閘口開滬之夜客車啣接） 
　　第一百三十四次由杭州城站開往拱宸橋之夜客車由杭州城站夜十一時四十分開（待由滬來杭之夜客車到）十一時五十分到艮山門十一時五十二分艮山門開十二時零五分到拱宸橋 
[滬寗路徵收留車費之爭議]  
　　商業公團致交通部電北京交通部鈞鑒滬寗路局通知留車費每日每噸收洋五角即日實行貨客因時局未定商困己臻極點羣起反對非將新章取銷於路務運業兩有妨害由上海運輸公會懇請前來爲特電陳伏乞大部俯恤商艱准令該局速將新章撤銷立盼電覆上海商業公團聨合會叩寒 
　　交通部覆電商業公團聨合會寒電悉滬寗等路延車費新章係各路通行辦法意在敦促裝缷調劑車輛期於路務商情兩有裨益並非藉以取盈據電前情業己電飭該路酌予變通另擬候核即希轉告各商知照交通部巧 
[縣商會呈報公斷處成立]  
　　上海南商會選舉商事公斷處職員情形己誌本報昨該會開具名單呈請實業廳備案其呈文云竊本會依法改組於本年三月間選舉職員業經呈報在案茲遵部章設立商事公斷處先經董事會開會公决選舉評議員十五人調查員四人復於被選之評議員中互選處長一人即於本月六日投票選舉評議員查當選十五人内蘇本炎係本會副會長例應引避爰以得票次多數前列推補一人十二日由當選評議員互選處長王震姚曾綬得票較多惟票數相同照章抽籖决定姚曾綬得籖當選處長即定於本月十七號爲公斷處職員任事之期除分别通知外合將本會商事公斷處各職員選舉確定并任事日期各緣由備文呈報並將各職員姓名年籍職業開單附呈仰乞察核備案并祈轉核施行計開清單處長一人姚曾綬五十三歲江蘇上海人鼎泰糖北貨行經理評議員十四人王震五十三歲浙江吳興人大逹輪步公司代表莫錫綸六十四歲江蘇上海人内地自來水公司代表張嘉年六十七歲浙江鄞縣人豆米業公所董事穆湘瑶四十六歲江蘇上海人恒源軋花廠經理沈惟耀四十一歲江蘇太倉人花業公所董事聞漢章五十歲江蘇武進人紗業公所董事葉逵六十歲江蘇上海人源昌正海味行經理李厚垣四十九歲浙江鎭海人新記商輪公司經理陸文麓六十四歲江蘇上海人機布廠業代表汪聲洪五十三歲安徽休甯人祥泰布號經理朱得傳四十五歲江蘇嘉定人久記木材公司經理葉逢春五十四歲浙江餘姚人元春錢莊經理陸熙順四十五歲江蘇上海人華商電汽公司總理干城七十二歲浙江鄞縣人木商公所業董 
[期成會所接粤軍府之覆電]  
　　全國平期成會聨合會接廣州軍政府覆電云上海全國平和期成會聨合會接廣州軍政府覆電云上海全國平和期成會聨合會鑒巧電誦悉至佩讜言前上漾電計邀青及滬議停頓有日北方尙無何種表示外事緊急前途堪憂諸公熱誠愛國定有良箴尙希時抒弘略以挽危亡國家幸甚特復政務會議江印 
[中國號之抵滬期]  
　　大陸報云中國郵船公司輪船中國號昨夜七時由長崎開出二十日清晨可抵上海載有貨品一干三百五十噸及郵件若干 
[浦東碼頭公路案之結束]  
　　上海縣知事昨呈滬海道尹江蘇交涉員文云據浦東塘工善後局董呈稱竊查二十二保四十三圖向有東渡碼頭自前清被美商美孚油行移毁并佔用塘基交涉多年止給道契始建跳板碼頭所有碼頭公路即在該契地内留出八尺任人通行至光緒三十二年董局成立轉奉瑞前滬道飭議交價結案嗣於民國元年該商將碼頭公路移東在美册一千六百十八號契地之上照舊留出八尺其毘連之鴻記公司美册一千六百七號契地亦留八尺合成十六尺董局以該處路政規定闊須二丈己有英册轉契成案在先又於民國五年規畫沿浦義渡碼頭無論何埠均須留出浦面十丈寛以利津渡先後呈准核轉各在案該碼頭公路因丈尺不足爭議多時現由鴻記公司沈梅伯君來局協議以契地公益雙方兼顧爲主旨迭次磋商以美孚之美册一千六百十八號曁鴻記之美册一千六百七號兩契之間留出公路碼頭議决移東二千二百八十九尺在美册二千三百八十七號契地之上遵照劃除路綫二十尺闊其津渡碼頭爲停泊渡船之用亦照定案劃留浦面一百尺該處本有老塘一段計長三百餘尺亦請併入路内再於美册一千六百十號契地内劃路闊二十尺均願劃除契外歸局管理惟美册一千六百七八九十號四契地内之塘路一條前經批明不得阻礙行人往來等語應請函轉會丈局取銷前批以便各契地統一起造所有契外之路並集洋三千元磅局經築等因茲經該公司照議具函並附地圖到局查該契地以路綫丈尺不足爭議己久現在照此協商與路政成案津渡地點悉照局章而於契地路權亦均兼顧該公司所請函轉會丈局取銷各契前批應如所議辦理俾該契地得以統一建造用特據情呈請鈞鑒核轉滬海道尹曁江蘇交涉員立案並請函知會丈局訂期會勘劃除路綫之地歸局管理以重路政實爲公便等因據呈前情除函知會丈局外爲特轉呈鈞署鑒核施行 
[關於檢騐敎員之布告]  
　　上海縣公署發揭布告云案奉江蘇敎育廳第一七五二號指令内開本署呈送敎員檢定各項書紙畢業文憑及檢定費由奉指令檢定小學敎員委員會案呈據該縣呈送小學敎員檢定各項書紙畢業文憑曁檢定費均悉查該敎員王英雲曾在上海女子中學校畢業擔任敎員在一年以上尙合檢定規程第十四條第一欵之資格應准列入無試騐檢定充當高等小學校本科正敎員潘江曾在陸軍幹部養成所二年畢業查照敎育部令應准列入無試騐檢定充當國民學校專科敎員茲發身體檢查表二紙應由該知事督率椽屬就近檢查身體並轉飭呈繳許可狀費及印花稅以便核發許可狀楊卓雲張翼錢文鰲李二白賈豐傑王臨泰等六人請受試騐檢定應予照准錢桂韾第一届列入受試騐檢定臨試未到查照敎育部核准第二届檢定辦法仍應列入受試騐檢定又查周岐鳳資格表係填日本弘文學校一年畢業惟未據呈騐文憑無從審查資格應轉飭將文憑呈騐後再予核辦仰即知照檢定各項書紙存畢業文憑發還此令等因並發身體檢查表二紙到署奉此合行布告仰敎員王英雲潘江將應繳許可狀費一元及印花稅兩角送署以憑轉解又周岐鳳文憑未據呈騐並即迅速送署轉呈均毋遲延特此布告 
[警廳將設化騐所]  
　　淞滬警察廳長徐國樑以滬地近日食物置毒之謡愈傳愈熾屢有聚衆兇毆致人傷害情事前經將各屬拘解來廳指爲嫌疑下毒之人發科研訊亦無切實口供茲爲安靖人心消弭謡諑起見擬在南北巿分組化騐室兩處延聘醫生從事化騐俾指爲嫌疑之物如藥水等類悉心研究以辨有毒無毒刻己議定南巿化騐室設在三泰碼頭公立上海醫院閘北方面亦擇相當之處設室分别化騐聞手續業己完備不日卽當開辦一面仍須會同上海縣沈知事並楊交涉員商榷息謡辦法以安人心 
[謡言中之行兇肇禍者]  
　　蜀人李太榮前日午後在新閘派克路電杆旁徘徊因言語不通被人一擁上前將李兇毆李所帶現洋六十五元亦被打失旋有巡捕經過衆始逃散該捕見李受傷雇車車入捕房經捕頭詰悉前情諭將受傷人車送醫院醫治即飭包探王梅生周少蓮協同西探至出事處小茶館内查獲關係人曹根林余阿維兩人搜出李所失現洋四十元一併帶入捕房押至昨晨解送公共公廨請究即據中西包探上堂禀稱此案發生後奉命至出事地點調查有人報告李所失之洋在余阿維身畔當場搜出據余供係曹根林拾取故將兩人拘案惟此案不止被告兩人尙須調查請爲展期並將贓洋呈宁請察王襄讞得禀商之美丁副領事判被告兩人仍帶回捕房候查明於下禮拜四解訊 
　　昨日亭午馬立師路有無賴十餘人誣指寓居長浜路一千二百二十二號門牌山東人侯見芳散放毒藥圍住毆擊致侯身受重傷嗣經新閘捕房三百三十三號華捕五百零四號華捕二百七十號印捕等聞聲趕至將侯救出車送醫院醫治一面拘捕行凶暴徒當場獲得某甲一人解投捕房由捕頭略詰一過諭令押候今日解廨訊究 
　　韓國人王一清金憲兩人日前晚間一點時至法租界前新街東新里内便溺被無賴方雙喜陸和尙兩人造謡激動多人將王金兩人兇毆致受重傷後由巡街捕聞悉到來將方陸兩人一併拘獲帶入捕房旋將受傷之兩韓人送往醫院醫治（己誌前報）昨日先將方陸兩人解送法公堂請究先據捕頭上堂禀明前情詰之方陸兩人供認行兇不諱中西讞員判曰方陸兩人不應揑造謡言誣指施毒聚衆行兇實屬擾亂治安實犯刑律二百二十二條着各押西牢一年以儆 
　　薛裕貴前日下午行至小東門中華路間沿途呌賣牙粉詎被人指爲散放毒藥一唱百和聚集數十人將薛痛毆薛當衆力辯並稱有牙粉可以化騐詎衆一味攢毆迨經辯明己受重傷衆乃一哄而散嗣經巡警聞聲 
 
 

Page 12

 
 
趕來詢悉前情以逞兇各人己經逸去令薛回家調養薛當即雇車返小南門附近家中旋因傷重身死昨午伊父特投淞滬警廳禀控請緝行兇人到案究辦 
[訂購廢鐵案又訊一堂]  
　　李蘇督與齊省長指控武進人汪坤瑜及總商會會員謝蘇牕邱渭卿並李炳生陳章敏違背用永茂五金公司名義所訂承購蘇省值價洋一百萬元廢鐵之合同着令賠償損失一案前日下午由公共公廨傳齊人證經王襄讞會同美副領事丁君升座第四公堂繼續研訊即據前堂飭令復回容華照相店檢查攝影合同時所用玻璃之該店夥到堂禀明此項玻璃日久無處檢查旋汪坤瑜稱當時係連玻璃併買現在家中堂上令邱善之往取移時取到計共大小四片呈案由中西官察閱良久其上字跡與拍就之照片無異始由原告律師穆安素向謝蘅牕續詰口供謝仍祗認因汪向李廷玉購鐵發生糾葛徇情出爲調解並述調解經過手續復由陳章敏之律師與穆律師先後向陳章敏詰據供稱汪坤瑜於去年八月曾托我爲其兜售廢鐵因無主顧故未成交我並非該公司股東亦無代墊資本之事等語訊至此中西官宣諭退庭候今日下午再訊 
[少年宣講團出發預誌]  
　　少年宜講團近來連續舉行第二三四次演講大會結果甚佳上星期日未曾出發以資休息現該團又定本月二十二日（星期日）晨出發赴蘇州由蘇轉往蕩口鎭假華氏鴻模學校爲會場開第五次演講大會預由華勉之君與該鎭董華繹之君接洽並招待一切聞宣講（社會之良莠）（我國民今日之責任）及各要題外並化裝演（醒世事實吾鏡）（勸導事實新少年）等屆時定當哄動全鎭也 
[神州女校學生之愛國舉動]  
　　北四川路神州女校學生此次對於愛國運動頗能實力做去現除高初兩等小學照常上課外其中學曁圖劃國文兩專科則山主校者宣布遵照省令提前放假然該校學生分會仍團結不散並堅持暑假期中一律住校按照原定章程實力進行聞此後對於學術上之研究分甲乙兩組甲組午前研究看護學經濟學法律學金石學乙組午前補習國文英文數學圖畫書法兩組均備有餘額以待他女校中有志研究或補習者揷班午後則甲乙兩組共同分任調查（國貨與日貨）手工（變賣製造品充該會經會）文牘（　於愛國種種文字與白話）三部事項直至下學期開學時仍不變更中輟並實行組織救國十人團云 
[民生救濟會創設負販團]  
　　民生救濟會鑒於抵制日貨風潮中小販失業者甚多生計上更形難難特組織國貨負販團己函商各工廠凡關日用必需之物品懇其減折批售轉令負販俾彼輩生計不至困阨 
[青年會演講養蜂學]  
　　前十八號晚八時本埠青年會特請虹橋路徐家匯農塲主人新法養蜂專家戚秀甫演講中國舊法養蜂應如何改良當時聽講者約二百餘人山戚君登檯演說並將所帶中國江浙粤及東西洋養蜂器具逐一釋明略云中國養蜂應改良之事有三中國養蜂之蜂箱大都屬圓桶式方式甚少東西洋均長方箱容積甚大有種種便利此應改良者一釀蜜用之巢礎中國由蜂自造外國由人工代造以節省其造巢之工使蜂得於蜜源發動期内專力於採蜜此應改良者二中國法養蜂每桶可收蜜三四十斤西法養蜂每桶可收蜜一二百斤若每斤（以三角之價計之（上海蜜行每百斤三十六元）中國養蜂得利九元西法養蜂則得三十元此經濟上之得失應改良者三鄙人十年來所得之經騐確知洋種蜂每年每羣可分五羣若美國老於經騐養蜂家每羣每年可分十二羣若以五羣計第一年假定春初一羣夏初即可分五羣五年後可得三千一百二十五羣惟此五年内分蜂則不能收蜜且須加蜜輔助五年餌養費及器其資本統計一萬元第六年起每年可收蜜三十一萬二千五百斤每斤以三角計算則可得九萬三千七百五十元此係一羣計算若十羣百羣可以照此類推此獲利之厚殆無倫比農業之利便更無有過於斯者年來親赴各地調查養蜂之現狀寗波同門坡蔣毛山有蜜源東西可二百餘里南北一百餘里之大實爲養蜂之中心點至紹興各縣及松江以西俱爲產蜜之所將來養蜂發逹定以浙省爲中區矣無如養蜂者囿於私利凡非戚串不得與聞崇海通各處竟有不知蜜蜂爲何物詳爲解釋之始云此殆採花之蒼蠅也豈不可嘆乎秀甫爲利己利人計經騐所得悉願供諸社會鄙人蜂塲任人參觀若親來見習竭誠指導不取學費諸羣有志盍來討論以資進行云云 
[縣知事慰留南商會長]  
　　上海縣沈知事昨日復南商會顧蘇兩會長函云接展台函仍以懇請辭職爲言正裁答間又據貴會全體會董具名函請再爲挽留並有勗以大義勿再固辭等語按照商會法解職之規定其有不得己事故者須經開會議决准其辭職方得令其解職今各會董旣有堅請挽留之函是台端之退職未得會董同意自難發生效力尙望勉盡義務勿再固辭再爲盼企 
[揚由關監督接任之知會]  
　　駐滬交涉公署昨接揚由關監督公署公函開本年五月二十日奉大總统令調任謝宗華爲揚由關監督此令等因奉此茲本監督己於六月十五日馳抵揚州旋准前監督李將關防文件移交前來即於是日到任視事除分别呈咨令行外相應函逹查照 
[第二營調紥斜橋]  
　　陸軍三十七團第二營駐紥浦東其昌棧己歷數載茲奉盧護軍使調赴斜橋該鎭商民得悉之下以第二營保衛地方輿情素洽故聨名呈請軍署免予更調未蒙照准昨日全營己列隊開拔該鎭商民咸燃放爆竹送行以表敬意 
[徐壽康之文字獄]  
　　龍華兵工廠工匠徐壽康家居高昌廟地方此次因罷巿風潮該處軍警官長奉令勸諭各商舖開巿各該店不允並有繕冩匿名信函交郵遞送各軍警署抗拒情事經官塲查係徐壽康筆跡將徐獲解軍署訊辦聞將判處三等有期徒刑昨爲徐母張氏得悉痛子情切分向高昌廟董事劉竹溪錢裕基處及各商舖懇求蓋章公禀以便請求淞滬盧護軍使從輕辦理 
[省釋販賣百勿得]  
　　近來有人將日本貨物名詞編成册子題名（百勿得）勸人勿購日貨有南京人李阿大販得此種册子數十要前日在楊樹浦一帶沿途呌賣被九十一號巡街印捕所見以其售賣有碍治安之書籍當即帶回該管捕房昨解公共公堂請究經中西官將抄獲之書察閱之下以書中並無激烈之詞論令免究 
[旗幟激烈之科罰]  
　　公共租界天津路一百零一號門牌月華軒點心店因於罷巿時縣掛白旗上書『文明大國豈受作奴之辱』字樣經英美工部局刑事稽查處查見以其言詞激烈妨礙治安禀請公共公廨出單於昨發交捕房將該店主賈裕新傳至公堂請究經十五號西探目依克上堂譯訴前情請究訊之賈供此項旗幟早經除去等語中西官核供以賈不應縣掛激動人心之旗幟實屬非是判罰洋十元充公以儆 
[國貨製合西藥之發軔]  
　　南洋醫學專門學校近集資本金一萬元組織五九製藥公司公推藥學士張天放醫學士顧蟄民湯傳良董翼蓀湯壽先等主任分晰調製試騐事宜凡西藥之可由國貨製成者無不研究趕製現己製成苦味酒橙皮酒芳香酒大黃酒龍膽酒桂皮酒馬錢子酒規那酒碘酒蕃椒酒没藥酒吐根酒生薑酒橙皮糖漿遠志糖漿桂皮糖漿汽水桂皮水薄荷水杏仁水茴香水等各藥托三馬路西康民藥社爲總發行所 
[官劉氏呈催緝兇]  
　　浙江督軍公署諮議官官成鯤無端被人毆斃一案迭誌前報昨官妻劉氏以夫遭非命啣冤莫伸特具呈交涉公署請爲緝兇略謂竊氏夫官成鯤字培九原籍浙江台州以軍功授職陸軍少將現任浙江督署諮議官常川因公往來杭滬寓居公共租界麥根路三十二號門牌緣於本月十日上午出外未經回寓遂致發生租界小沙渡地方被人慘毒毆斃遍體鱗傷衣服燒毁無故死於非命經由戈登路捕房報案業蒙公共會審公廨中西法官檢騐屬實填明屍格在卷由氏備棺殮領回雖地處租界境内而人命重案昭雪情同事屬明毆非比暗殺爲此啣冤泣血具呈請求迅予據情依法照會本埠領事團曁公廨會審官查照案由嚴緊飭緝兇犯限期務獲訊明追抵引渡懲辦生死均感云云當由楊交涉員批示候函致領袖總領事轉知工部局一面令行公共公廨將爾夫被毆身死騐訊情形趕速具報即由廨飭探上緊嚴密查緝並分移警廳隣封各縣一律協緝務將此案兇犯速獲懲辦 
[米行司賬挪用鉅欵]  
　　南巿萬裕碼頭恒豐米行經理蔡元潤近查得該行司賬沈海生私自挪用欵項二千五百餘元昨將沈扭控第一區一分駐所請究經王署員詰得沈直認不諱署員以事關錢債糾葛飭即申送警廳司法科訊核 
[爱回白米之涉訟]  
　　虹口吳淞路一百二十一號門牌大豐和米店經理蔣生芝至該管捕房控稱有對門一千五百三十一號門牌煤炭店日前購去白米一石頃據該店跑街夥楊榮芳手持煮成之飯來謂飯色變黑其中有毒我當令店内夥友將飯分食俾釋其疑詎楊定欲將米退回實係有意造謡生事譭我名譽損我營業請求拘究以安人心等情昨山捕頭飭探王少廷與九十八號西探將楊榮芳拘解公共公堂並山該中西兩探分别投案稟明前情被告楊榮芳延律師到堂要求准予交保出外候示李襄讞與美副領事思帮愛克君核禀諭楊交一百五十元人洋並保聽候將米騐明是否有毒展期一禮拜再訊 
[坍屋壓傷男孩]  
　　日前閘北夏家弄袁財富布傘店内起火延燒朱祥記絲頭店等樓房五幢巳詳前報茲悉該處巿房係木作頭葉阿揚租地建築不知因何火場之外尙未打笆前日有住居附近潘費氏之七歲男孩經過該處商有焚餘牆壁被風吹倒壓傷此孩頭顱等處傷勢頗重由崗警車送四區警署轉送慈善團醫院療治不知能保無虞否昨經張署長傳到萊妻王氏聽候訊辦 
[違約營業之涉訟]  
　　杜炳釗昨延逹商律師爲代表至法公堂控稱原告向在英界開設金融日日報用被告李文寳爲夥代派各商戸洋釐先令傳單己有十餘年詎李於上年十一月間因虧欠債務自願將己業讓與胡連堂繼續營業得洋二百八十元當時變方立有憑據書明被告不得再營此業如違願甘罰洋一千元不料李脫離此業未久即在外串同朱文龍在法界帶鈎橋塊某蛋店樓上設立金益公司勾引原告之夥至伊處分派兜攬原告生意實屬有犯刑律請求訊究中西官判李交一千元人銀並保出外聽候覆訊核辦 
[幼女不准再入妓院]  
　　漢口路（即三馬路）三百零三號門牌雉妓院内容留十四歲幼女小紅前日被老閘捕房九十五號西探查見以其違章即將該女及領女到院之妓傭劉毛氏一併拘入捕房分别拘留昨晨解送公共公廨請究先由西探上堂禀明前情據小紅供稱劉毛氏是伊生母在該妓院爲傭昨至母處核頭並不住宿妓院等語訊之劉毛氏供稱伊女另居他處並不留宿妓院請求給領中西官核供判氏交五十元人洋並保准將小紅領回以後不准再入妓院違干提究 
[梁錫寳禁押三月]  
　　梁錫寳在滬西麥根路串黨攫取婦人魯何钷金耳環金戒逃逸被控捕房由探將梁獲解公共公廨訊供收押在案昨晨由廨復訊原告投诉前情請究並據包探禀稱梁之同黨己逃匿無踪故未提到訊之被告供仍推賴中西官以梁實非善類判押西牢三月示儆 
[小茶館講茶肇禍]  
　　浦東陸家嘴鶴亭樓茶館前日傍晚有數十人在彼吃講茶一言不合各執刀棍互相械鬭致將該茶館檯櫈茶碗擊毁不少有阿毛者頭部被斧頭劈開血流如注登時倒地不省人事另有一人名王金金由樓窗跳下飛奔逃逸後經游巡第四隊巡警將王獲送三區警署曾署長訊明前情飭將受傷人舁送醫院醫治一面飭緝在逃滋事之人務獲解究 
[小車夫吞没貨物]  
　　興聖街同信昌永泰昶等二家前日託小車夫薛阿三車送毛巾數十打共值二百八十餘元赴無錫班航船交缷詎薛將貨呑没昨經同信昌夥林本元永泰昶夥張榮昌等將薛阿三尋獲扭控警局當因案涉刑事着送地檢廳訊辦檢察官提案訊問一過判薛收押候究 
[妻子失跭之轇轕]  
　　成衣匠湯守餘前娶龔和尙之女爲室己生一子今年八歲本年春間湯因往他埠營生將妻及子送交龔和尙家中寄養直至前日返滬則妻子均己不知去向一再偵查始知該氏己爲龔和尙出賣與南匯縣地方得價洋八九十元昨向龔理論一言不合互相冲突由警到來將兩造拘入三區警局轉送地檢廳訊得供訊各執判押候查明再核 
[警區偵獲私賣燈吃]  
　　浦東爛泥渡王銀江私設燈呼昨爲三區警局訪悉飭派長警前往將王拘獲抄出大小烟具九件烟膏十七匣又空烟匣十四只一併解局轉送地檢廳請辦 
[銅絲來歷不明]  
　　湖北人周中德前日携帶銅絲在虹口西華德路徘徊被五百三十三號巡街捕查見以其形跡可疑將人連銅絲一併帶入捕房昨解公共公堂經中西官訊據周供稱銅絲係在途中出資購來等語堂上以其物來歷不明判周罰洋十元充公 
[竊華絲葛禁押半年]  
　　杜阿四前日串黨至山西路五十九號門牌元盛綢號以買物爲由乘間行竊值洋三十元之華絲葛四丈圖逃被店夥張雲海瞥見鳴捕追獲人贓帶入捕房昨解公共公廨經中西官訊供不諱判杜押西牢半年期滿逐出租界 
[淞滬警察廳批示四則]  
　　穆張氏批呈悉查萬順號主張家福縱子張升道兇毆駐守絲廠之巡警業經訊問明確實按巡警法暴行於人條各處拘留十五日以儆據訴符金寳等黑夜抄擾各節係屬另一問題何得任意牽扯况戒嚴期内軍警守望如林如果符金寳等確有糾衆攫物行爲何以不臨時報告顯見揑詞誣瀆所請着不准行此批 
　　胡阿珍批呈悉查爾子胡阿龍前據夏阿毛訴有竊花嫌疑當第一次假預審時以原告未能提出左證即經决定暫押候核茲旣據聲明素業耕種請求保釋安業前來事可照准仰即知照 
　　朱品齋批呈悉查張紀綱前因散佈流言經崗警干涉致激成聚衆損壞警所窗戸情事業經飭科拘留一月以示儆戒所請保釋應毋庸議 
　　黃森泰批業於前呈内明白批示矣所請保釋仍難照准 
[誌謝]  
　　昨承商務印書館惠贈英語週刊第一百九二三號一册又銀行週報社惠贈銀行週報第一百零二三號合併號兩册併此誌謝 
來件 
[論英龍洋同一巿價即爲統一國幣之先聲（續）（寄頃）]  
　　上段所述新幣流通其趨勢甚盛惟限於造幣廠財政竭蹶旣不能廣爲改鑄舊幣又不能添鑄新幣則新幣之見於巿面者爲數無多其勢力即漸漸縮少而對於勢力偉大之墨西哥英洋安能與敵故當軸者當時鑄造新幣以爲國幣之張本者今亦不過於巿面上多添一種銀幣而己非但於統一國幣之計畫礙難逹到目的即使驅逐英洋而扶植新幣亦談何容易耶近年來墨西哥停鑄英洋兼之自民國三年起至現在止每年出口約四百萬元上海爐房鎔去之數每年約三百餘萬元二者合計每年約七百餘萬元則英洋日稀一日其何能立足耶且年來如無錫紹興嘉興等處絲繭用欵均改用龍洋中國各省中通用龍洋者十之八九凡向之英洋在中國通行較盛如上海鄰近各縣者今亦以龍洋需用多英洋需用少一年之中而價值亦幾相等也今年六月六日爲青島問題始之以京滬學生罷課繼之以上海罷下事平後十一日開巿洋元甚荒上海錢業公會集議將英龍洋合開同一巿價取消英洋其通告錄之如左滬埠英洋逐年减少推原其故由於墨西哥國早己停鑄所致吾國鼓鑄龍洋藉資流通比年以來商界稱便諒爲貴銀行所深悉現因巿上英洋己屬少數若英龍行情再分上落則英洋供不應求今由敝同業公决自今日爲始無論英洋龍洋及各新幣一律並用無分軒輊爲特專函奉逹台端此後英洋行情己歸取消統希登照爲荷云云 
　　推錢凿公會之意敢於毅然出此者一以英洋巿面日稀無可購買二以絲繭用去之龍洋均在内地尙未回復巿面亦甚稀少如再壓低深恐無從購買三以外國鈒行所存英洋無多該行等所發行之紙幣向之兌英洋者今亦不得己而兌龍洋矣噫此正千載一時之機會豈可交臂失之乎上海銀行公會得此消息次日即在公會集議各行均極贊成先於華商銀行團與各錢莊即日實行即由銀行公會會長宋漢章君與滙豐銀行大班史締芬君商議史君变極贊成史君言次併甚願有以北洋銀元一律通用之語次由錢業公會鍾飛賓君致函麥加利銀行該行亦頗贊成併甚願有以香港站洋亦一律通用之語英洋之在今日可謂天然淘汰矣但鄙人對於此事不得不以極端積極之主張略貢數言以爲涓埃之助一錢業公會宜永遠不開英洋巿價也此次洋荒各錢莊嘗深受苦痛十四日下午開巿售出英洋者絶無其人兼以各業買賣無論鉅細均係英龍並用是直接受之人民者爲各業間接受之人民者即爲錢莊向之英龍價格雖不同而人民並無何等影響無非由各業轉入錢莊之手吃虧餘水而己而當絲用繭川之時内地均用龍洋價格且高出英洋之上是英洋之用場限於上海一隅者漸漸有日就消滅之勢各錢莊當可憬然悟矣二銀行公會之在會各銀行宜極力互相維持也華商各銀行均以銀元爲本位所有顧客存欵向之僅收銀兩者嗣亦兼收英洋矣久之龍洋巿面日多向之僅收英洋者嗣亦英龍並收矣且中交兩行對於官廳所納之稅欵及雜項均爲龍洋而對於軍隊上應發之軍餉亦均爲驡洋是華商各銀行爲時勢上營業上種種關係其勢亦不得不以龍洋爲本位中交兩行發出兌換劵甚多宜一律兌換龍洋以爲之倡上海錢業及華商各銀行爲時勢所迫而有今日英龍同一巿價之機會宜由錢業公會及銀行公曾聨絡進行者其必要之條件有四（一）對於外國銀行之洋元交易宜不必收解英洋也外國銀行向來所推重之英洋因上述種種之原因日少一日且匯豐花旗正金台灣等各外國銀行發行之紙幣爲數亦甚巨向之以英洋兌現者嗣後不得不以龍洋兌現矣聞滙豐銀行兌出紙幣己有以龍洋兌換之說此亦爲時勢所迫也凡華商各銀行及各錢莊對於外國銀行收解及兌換紙幣宜均用龍洋外國銀行亦無不樂爲贊成也（二）對於兌換錢莊宜嚴重取締也滬上居民向來兌換小銀元及銅元龍洋與英洋比較每元約少銅元一枚當時英龍價格相差之時固不足怪今英龍同一巿價猶恐各兌換錢莊仍對於滬上居民有貼水之舉須由銀行公會及錢業公會印發傳單刊登廣告凡兌換錢莊無論以英洋龍洋向銀行錢莊購作規元者不分畛域而滬上居民亦知英龍價格相同不再爲兌換錢莊所欺蒙也（三）對於舊幣宜由中交兩行陸續收回改鑄新幣也滬上龍洋除新幣外通行者惟有大清銀幣廣東江南湖北四種其餘如奉天吉林安徽四川雲南站人等均不大通用現在英龍旣開同一巿價未便於各種龍洋中再分别巿價但龍洋種類如此混雜强人以向不通用之奉天吉林四川等省各種龍洋作同一之巿價於理旣有未合於勢亦有所不能應由中交兩行每日定一限度准各華商銀行及各錢莊以奉天吉林四川等幣定一極短時期掉換新幣中交兩行收回後逐日分運造幣廠改鑄此次滙豐銀行之要求北洋銀元一律通用麥加利銀行之要求站人銀元一律通用均應允其所請陸續收回改鑄新幣迨奉天吉林四川等幣巿面漸稀再將向所通用之大清銀幣江南廣東湖北四種龍洋及英洋准由各華商銀行及錢莊陸續掉換新幣如此數年之後滬巿旣有唯一之新幣彼時即不認爲法貨亦不可得矣但改鑄新幣一事即發生鑄費問題宜由中交兩行及華商各銀行錢莊會同聨名陳請財政部轉飭造幣廠立案所有鑄費統歸財政部承認以鄙人管窺之見財政部爲統一國幣歷有年所均以種種困難未逹目的今以滬上趨勢而有此統一國幣之機會對於區區改鑄舊幣之鑄費自應負擔質之財政當局必不河漢斯言至造幣廠無論添鑄改鑄新幣成色分量自應劃一毋爲外人藉口也（四）對於洋元宜定一統一名詞也洋元之以龍洋名者係英洋對待之名詞此次英龍旣開同一巿價無論英洋及各種龍洋自應確切定名鄙意以銀幣二字爲最適當際此過渡時代旣未便統稱國幣亦不可沿用舊名當局者須亟亟注意俟將來新幣通行各種龍洋完全消滅即改銀幣二字爲國幣也可 
[敬告全國國民（朱國銘尤惜陰）]  
　　愛國貴能救國救國須有實力實業者國民實力之出發地也今作抵制日貨之根本計畫提倡國貨之根本計畫分甲乙兩項約述如下（甲日貨輪入額之最近調查乙我國此後興辦實業之目的） 
　　民國七年日貨輸入重要商品統計表 
　　棉織品八八·○四七·五一六元 
棉紗八六·三六五·五○三元 
糖一九·四四五·八六五元 
煤炭一○·八七一·五○七元 
紙類九·五七五·九七二元 
銅塊九·二三六·六五○元 
水產物九·○七二·五五○元 
木材六·九六七·五一四元 
自來火四·一○二·九○三元 
洋傘三·六六一·七一三元 
玻璃品三·二五六·三○七元 
陶磁器二·一○六·一七一元 
毛熾品二·○八二·四四二元 
帽子一·二八四·○○五元 
清酒一·二七八·一六三元 
浴巾一·二一六·八四五元 
玩具一·○五八·五二四元 
啤酒九一○·四四六元 
革製品八八○·○九七元 
罐頭八七四·二六三元 
鈕扣四四九·四一八元 
花蓆二二○·六六五元 
製茶一二五·七一○元 
　　共計二萬六千三百餘萬元 
觀上表知我國國民生活必需品上缺乏殊巨今日舉國一致倡言由求急宜合全國國民之力舉辦愛國興業公司其集資方法各人抽其薪水百分之五交郵政儲金局保管生利『郵政儲金至舉辦實業時可以隨時提取』其不任事之國民應急謀生活節省浮費視其力之所能努力儲蓄以增高國民資格一角不爲少百萬不爲多五年十年之間即能使工廠林立内國出貨旣富則抵制始生實效愛國始見眞際今按照上年日貨輸入統計數目之大小及折衷吾人日常之需要規定興辦實業之次序並假定最小投資額約占上年一年内日貨輸入數三分之一請分别舉之如左 
　　我國此後興辦實業之目的（第一步投資額） 
一紡紗業四千八百萬元（辦四十餘廠多仿股線以需求） 
二製糖業六百五十萬元（寒帶蘿葡糖熱帶蔗糖同時注意設廠製造） 
三採煤業三百六十萬元（開採礦煤需資絶巨此特發端以樹先聲 
四造紙業三百二十萬元（由報界書業聨合組織尤覺直捷） 
五五金工業三百萬元（由全國五金業聨絡組織尤覺直捷） 
六水產業三百萬元（濱海省分急宜起圖） 
七木材及自來火三百七十萬元 
八玻璃及陽傘二百三十萬元 
九毛織及製革一百萬元 
十陶磁器七十萬元（陶磁業中人急宜奮圖） 
十一浴巾及帽子八十三萬元 
十二罐頭及啤酒六十萬元 
十三織蓆鈕扣二十二萬元 
十四玩具三十五萬元 
　　共計第一步興業資本金七千七百萬 
勿謂如此巨額資金不易籌集須知衆志可以成城聚米可以成山衆擎斯易舉合全國愛國國民圖之可立辦也郵政儲金舉辦在即設我國民平均每月儲欵一元可得四萬萬元除婦女老弱殘廢人數十之七亦得一萬二千萬元此第一步興業計畫盡一月郵儲之力以一一措辦之己恢恢乎有餘由月而年由一年而五年十年極郵儲興業之能务可以立躋吾國於非常富裕之地位惟視吾國民之眞否自覺眞否愛國眞否能結合羣力以救國耳愛國志士幸急起圖之 
來函 
[楊凛知君來函]  
　　啓者頃閱字林報載爲苗民代募賑欵一則特譯成華文務請貴報登入來件門内俾集腋成裘惠及苗民無任感禱北京路Ｇ三號楊凛知啓 
　　附譯ＪＤ氏致字林報函啓者中國西部苗民遭饑承貴報勸募助賑功德無量茲弟於二日前續接災區迪蒙敎士來函其略述災情如下自弟前次通函後此間情形逾趨逾慘各處驟報冰雹爲災時有廣袤數十里收成被燬無遺麥收無望蜀黍被擊者如欲再種則苗民嗷嗷無食種將焉留嗟此苗民望眼欲穿之收成茲己化爲烏有矣苗童對此殘收號哭哀慟聞之惻然試思吾佳肴羅列時能不念及嗷嗷待斃之苗民乎欲不解囊相助得乎時己迫切再緩無及試問苗童有我童觀劇之樂乎有食糖菓之樂乎能夢及飲冰其林之樂乎彼唯知麥下種矣萌芽矣結實矣可穫可飽腹矣孰知冰雹爲災舉目荒冰其痛苦爲何如耶是故一家得銀二角則遇救得一元則飽腹讀者肯以一餐之值惠給苗民否乎（譯者按苗民亦在我國疆域以内西人旣有如此熱誠代募賬捐我國人豈不應追隨其後乎如有捐欵可送字林報館） 
[雜評二]  
[閩學生之巨厄（庸）]  
　　此次學生界因愛國舉動爲軍警武力所摧殘者北京而外津漢寗陜皆有所聞然未有如福建之甚者也 
　　北京三四兩日大捕學生至二千之多聞者己爲咋舌乃不謂福建竟三倍其數以福州當粤軍虎視之下而李厚基猶敢拂逆人心至於此極且其威熖更駕段芝貴王懷慶輩而上之斯眞咄咄怪事者矣 
　　謂李厚基之行動受北京方面之指揮乎則各省學潮方漸平息北京政府又甫有維護學生之通電未必更詔李氏以摧殘嗚呼李厚基究何所受而有此暗無天日之暴行也 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
　　自由談三字皆用當代名人字跡每星期調換一次今日係沈信卿先生手書 
新談 
[上海觀察談之一節] [  一之]  
　　上海住民之特性七（到處隔膜） 
　　内地各省大城小鎭之住民團聚一方有歷傳至數世者有留滯至數十年者彼此情形莫不相通四方奸究旣難容足其間無意識之紛擾無根據之風謡亦何從而推波助瀾是其情勢與我上海逈不相同上海爲萬國通商巨埠五方雜處良莠不齊居屬比鄰情同胡越計塵利誘之徒拐賣偷盜之報乃得從中施其狡獪此平時之禍害實早藴積於無形也然如此種流弊即在美國紐約金山等各國僑民聚處之大城巿亦屬不能倖免預防之法止有敏慧敬愼而己惟我上海於此積弊而外尙有一種不可救藥之特性在即人民無社交之觀念醫工農商軍學政法各界彼此絶鮮聨絡之機會也一旦有事患重病者即不能得良醫受屈辱者即不能得精通法律之良顧問盜賊起而刦掠雖有警探或竟呼應不靈貧民多不識字雖有賢者大抵空言無補此誠各國各大埠之所罕覯者而我上海人民乃竟一一遇之欲其無意外之誤會其可得乎 
　　最近報載『喧傳置毒羣肆兇毆』之衝突更足於無意中顯露上海人士平日各界不相聨絡之特性此誠特别現象之一也六月十九日報載有云 
　　江北人顧恩卿前日午後在虹口靶子路誣指小販張春法售買含有毒質之饅首頓時一唱百和聚衆百餘人羣起攢毆將張頭顱擊破並將所有饅首抛棄無蹤幸經包探沈阿炳與九十八號西探查見將顧拘入捕房收押並將張送醫院醫治昨晨解究先由中西探捕禀明前情繼據原告張春法投訴被毆情形訊之被告顧恩卿供稱原告所售饅首因含毒經衆察出故向詰責嗣緣惡其圖得微利不顧公衆生命是以衆人將其毆打云云李襄讞得供以饅頭旣有毒質理應呈請騐明澈究不應集衆行兇因商之英領包君判顧發押西牢六足月示儆了事 
　　按上述各節而觀察之回顧恩卿之誤謬一因平時無法律家之開導不明法理抛棄重要證據而輒違法以肆兇毆二因平時心目中無信恃之醫家不知取此證物逕囑醫家化騐以明其眞相也我上海人因此「到處隔膜」之一種特性遂覺後顧茫茫無往而不可危　蓋廣言之上海爲中外人士聚合之所我國民與外人相接觸苟不知自行守法則將觸處而自陷絶境狹言之上海一埠他日地價漸昻人烟漸密空氣漸歸混濁數十年後當不减今日美國之紐約也下流社會中人起居旣不能適衛生一遇疾病若更平日無信託之醫家必將束手而待斃矣蓋上海之西醫懸牌甚易視彼美國更不足恃也以美國醫家考騐之苛積資之久尙不能盡人皆可恃况我中國之上海乎我上海人民豈更可長此「到處隔膜」而不急起以交換智識爲各界人民感情上之大結合乎 
老申報 
[土國情形（下）（見光緒二年九月初三日）]  
　　另有一城名葛被斯見有兵來即願投誠帶兵官己允之及入城竟不踐言依然屠殺且先檢青年婦女百人恣其姦淫淫畢又復殺之屍身抛棄山邊羣犬所食現在該處一帶並無居民盡是爛屍枯骨而己又有一處名麥逹遍地皆是枯骼遺骴每間房屋中總有屍身三四具并將該處紳衿戳在鐵杆上用火燔死附近有一學堂女孩二百餘人逃人求庇乃竟圍閉其門一槪焚燬禮拜堂内一大院屍身堆積約千餘具臭不可近地方官恐梁疫疾用石灰掩之而帶兵官至麥逹者亦蒙土國之賞又有一村落名阿陸内有五六千人亂黨不過二百餘人意欲投誠不允帶兵者先用砲縣擊繼將村内屠盡有人跪地求饒亦不能免有一善士竟將其雙目挖去慘刑拷死然後再用柴蟠之有一教師先將小指個個割去再决其首又每對其親而刑其子對其子而殺其母見有小孩即用槍上尖刀戳入當其父母之而抛弄之其殘忍酷毒實不忍聞是以各邦聞之皆心中不平也 
 
[康熙黑地三彩四季花方瓶（二）（古物圖十五）]  
雜錄 
[世界小新聞] [  九如]  
　　　鴿場遭災美國加利福尼亞省餵鴿塲平時蓄鴿十萬餘頭嘗誇爲世界第一近因附近某山泉水暴漲將鴿塲鴿房冲成澤國致羣鴿頓失棲所初猶翔翔四圍約一星期始散飛四方云 
　　○美國飛機戰之成蹟美匣飛機隊尙自前年九月加入迄休戰條約簽字之日止共擊毁德飛艇九百二十六艘汽球三十七枚擲炸藥一百二十噸現存軍用飛艇七百四十艘飛機礮二十三尊内二十九艘爲驅逐艇二百九十六艘爲測望艇餘則俱爲炸彈艇 
[影戲話] [  瘦鵑]  
　　影戲西名曰Ｏｉｎｅｍａｔｏｒａｐｈ歐美諸邦盛行於十九世紀至今日而益發逹凡通都大邑無不廣設影戲院十餘所至數十所不等蓋開通民智不僅在小說而影戲實一主要之鎖鑰也考之吾國古昔濫觴於漢武帝時武帝以李夫人死悼念弗衰齊少翁夜設帳張燈燭帝坐他帳望之彷彿是夫人此雖近 
於神話或亦爲少翁所演之一種影戲惜後即弗傳未能改弦更張耳又新年元宵兒童所弄走馬燈外作方形紙框内以紙雕爲車馬人物黏作圓圖形中加以軸縳針其端下承蚶彀一注油少許兩旁燃燭燭明軸動轆轆而轉車馬人物之影映紙框上如相逐然吾國之影戲如此而己五年前海上有亞細亞影戲公司者鳩集新劇人員映演黑籍冤魂及短篇趣劇多種劇中婦女仍以旦角喬裝爲之裝模作樣醜態百出情節佈景亦無足觀不一年而消滅持較百代林發諸大公司之影片正如小巫之見大巫耳 
英美諸國多有以名家小說映爲影戲者其價值之高遠非尋常影片可比予最喜觀此盖小說旣己寓目即可以影片中所覩互相印證也數年來每見影戲院揭樂而有名家小說之影片者必撥冗往觀笑風涙雨起落於電光幕影中而吾中心之喜怒哀樂亦授之於影片中而不自覺綜予所見有小仲馬之「茶花女」Ｃｏｍｉｌｌｅ「苔妮士」Ｄｅｎｓｅ狄根司之「二城故事」ＡＴａｌｅｏｆＴｗｏ　Ｏｉｔｉｅ大仲馬之「紅星俠士」ＬｅＯｈｅｖｅｄｉｅｒ　ＤｄｅＭａｉｓｏｎ　Ｒｏｕｇｅ（按即林譯玉樓花刼）「水晶島伯爵」Le　Oomte　de　moit　Oristo桃苔ｄ２ 
（ADiudet法國大小說家）之「小物事」Le　PetitOhose　笠頓之「旁貝城之末日」Last　Days　ofPomyeii查拉（E　Zola法國大小說家）之「胚胎」Germinal柯南逹爾之福爾摩斯探案四分種吾人讀原書後復一觀此書外之影戲即覺腦府中留一絶深之印象甫一合目解緒紛來書中人物似一一活躍於前其趣味之雋永有匪言可喻者去冬維多利亞影戲院嘗映演狄根司傑作「大衛柯伯菲爾」David　Ｏpperliold（按即林譯塊肉餘生述）想影片中之布景人物必能與狄根司之妙筆相得益彰時予適嬰小極未克往觀至今猶呼負負也 
小說 
[潛艇歷險記（續）] [  翠岑譯]  
　　第十章哈伏能號之警告 
　　Ｒ十九號下沉至九十尺右轉八點向騙逐艦之左舷而進艇首及中部之雷管預備待發頂上騙逐艦輪葉之聲清晰可聞艦長台列克自語曰笨伯乃敢停輪耶是矣捕盧小船也觀之今日爲彼末日志旣决排水使艇升艇升至緩防急上水動爲所見也潛望鏡下端之目鏡忽然大亮鏡面中央現一驅逐艦距綎約八百碼台列克司托克台而徐駛向前測算魚雷發射之角度魚雷手知時機己至則靜候命令屏息以待洞穿敵艦之甲迺俟之又久命令迄不頒下艦長見敵艦之旁泊Ｒ十九號之小艇帆布之艇則停小艇之後而二艇則適在魚雷火線之内於是又逢難問題矣將乘難得之機以沉敵人重要之武器而寗犧牲二三同胞耶抑同胞爲重而甯失佳機耶設各爲驅逐艦而相遇於水面之上是爲艦長者自不能恤一二人命而誤戎機以在艦者危險亦等也今則魚雷一發小艇中人必死而在本艇者則絶無危險山是迺不得不川其疑惑以純粹之戰爭主義言之則以數人生命與一騙逐艦較自不能顧恤生命句就良心問之則忍令愛國同胞慘死與冷血之動物何殊台列克且觀且思忽見敵艦砲位前後眇向不一砲後闃無一人水兵羣集甲板爭觀小艇中人容色絶和靄不露仇視之態正自竊異適微風一拂驅逐艦之旗幟招展飄蕩紅地白十字旗尾分岐如燕尾丹麥之海軍旗也台列克心胸爲之一舒然猶不能盡釋疑係德艦假裝德人無羞恥彼易其黑十字爲白十字固易易也惟潛艇近在須臾而砲位竟無人管理則此疑似可無須Ｂ十九號潛望鏡之上部因於水面移近騙逐艦直至艦長能辨騙逐艦之艦名『哈伏能』而後己台列克旣辨船名遂傳命魚雷室回復原狀移艇至驅逐艦後二百碼突然現出水面駕駛塔之艙門啓彼與諾愛爾麥快亞三人出立臺上與驅逐艦之士官互行敬禮潛艇中人無能操丹麥語者諾愛爾略知一二然欲問答則不逮遠甚猶豫無所措忽聞一丹麥士官操英語曰吾人至願與諸君相見吾與貴艇小船中人互語这前誤以君等爲德艇也聞此三語台列克知若吾艇而縣黑十字旗者彼必無此殷勤即答曰謹謝盛意吾人謹以極誠之心領受貴國諸君之歡迎未知諸君肯下聽鄙人一言否二英里内有一德人水雷區域願貴艦愼之丹麥士官遽然曰確耶吾人竟未之知此必德人埋雷潛艇所爲此類之一艘現正膠滯於雷所（島名）沙灘也吾等極力破壞德人之敗行辱蒙知照不勝感激然吾亦有一言瀆告彼德人近今設一水雷田於霜特之南口誠恐貴國海軍部之通告有所未盡或致遇險用敢知會至其中詳細鄙艦亦未清查惟貴艇之行吾人至爲關切聨表微忱而己英吉利與丹麥之謙敬禮節旣畢哈伏能即向浮水雷这處駛去未幾即聞連續之爆聲則丹麥人己從事清除妨害中立國之障碍物矣 
[自由談之自由談] [  不冷]  
　　尋根究蒂中國人於無關緊要之事每喜尋根究蒂及死生關係之端反多不求甚解人云亦云一閧之中無故而致人之傷致人之死者己不知凡幾豈不可憐可痛也耶 
 
 

Page 16

 
 
   
 
