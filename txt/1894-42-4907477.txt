# 1894 - 42 - 4907477

 

Page 1

 
 
[珍物助賑] [  申報館恊賑所謹啓]  
　　本館恊賑所承遠近善士擲下珍物囑爲變價以充賑欵今將各物臚列於下古銅大香爐二十元翠玉鐲一雙計洋四元米南宮手卷高澹游山水一幅朱漁珊帖一部董其昌帖一部木板四庫全書總目一部計一百二十本戴醇士西溪松蔭圖手卷一軸羅將希世之珍與火齊木難而鬥異藉作拯災之舉俾困鱗嗷雁以同蘇當亦諸君子所踴躍歡欣解囊不吝者乎如蒙購取請移玉本館帳房爲盼 
[硃印合肥相國七十賜壽圖壽言全集告成每部實價洋一元單購賜壽圖二角圖書集成局代啓]  
　　合肥李傳相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聯額詩詞歌賦名體具備京都同德堂藥局主人由都門覔得原稿賤式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印駢四驪六宋艶斑香色色俱足不特蔚爲大觀兼可增長學問無論士農工商皆當各置一編兹用潔白連史釘爲四本外加錦套裝潢精妙大堪悅目賞心每部收回工本洋一元不折不扣惟所印無多欲先覩爲快者請至上海五福術口京都同德堂藥局三馬路申昌書畫室購取此佈○此書甫成多人購取錦套赶製不及百餘部買客未曾有套乞往添補可也 
[癸已年本館恊賑所收解總結清單並書其後]  
　　辦賑以來亦旣有年待賑之處亦正不一無非義激於内善導於外而始克竭力籌措以隨各籌賑公所之後塵不敢辭勞亦不敢自逸雖自知鉛刀之割不足與干莫比能螢火之光不足與燭龍並耀然孶孶爲之初未嘗生退志則惟此懾區之心自顧盡得一分庶幾自有一分之效耳本館恊賑所去年癸已一歲之中承蒙四方諸大善士始終不棄源源捐助次第解囊義粟仁漿悉拜仁人之賜分錢尺布皆成救命之功敝所拜登之下除掣奉收條外逐旬列入清單久已爲天下所共鑒其彚解批數亦復節次錄入報章以昭核實然按旬出單苦其散碎故於每年歲首輒細繕一年收解總結之數以供衆覽其一切小費以及小洋補數等項皆係自行貼補不費捐欵分毫所收之欵則涓滴悉以充賑其有暫存偶掛皆由延康錢莊往來亦復不甚較算以半作功德其有銅洋入爐鎔化皆由生源銀爐經手又復義形於色凡此皆與敝所有同心不可不爲揭而出之者也至助賑之珍物等件隨時售去卽併入收欵中其未經售去者則仍存敝所待售所有本館恊振所癸已年收解數目詳錄於左 
一收洋二萬四千二百七十一元五角九分四厘作規元一萬七千七百九十一兩零三分三厘 
一收票元三千六百廿三兩四錢六分五厘一收銀三百廿六兩七錢三分三厘 
一收花洋三百廿一元四角兌見規元二百三十兩八錢七厘一收現銀申水七兩八錢九分三厘 
一收本洋五十一元兌見規元四十二兩六錢九分六厘一收對洋五十三元兌見規元十八兩八錢三分六厘一收大錢十三千七百八十四兌見規兌九兩六錢二分四厘一收銅洋一千元鎔見規元二百五十六兩一錢二分二一收莊息規元廿六兩零三分四厘一收上届存規元四百十八兩六錢一分二厘 
以上共收英洋二萬四千二百七十一元五角九分四厘作規元一萬七千七百九十一兩零三分三厘 
規元四千九百六十兩零八錢二分二厘 
[兩共合規元二萬二千七百五十一兩八錢五分五厘]  
　　一解山東一批規元一千兩一解山西人批規元一萬一千五百兩一解順直九批規元九千兩 
共解各省規元二萬一千五百兩正除解出凈存莊九八規元一千二百五十一兩八錢五分五厘 
錄甫畢有友見而問曰去年貴所所收振欵竟有二萬二千七百餘兩分批解往山東山西順直等處共數亦在二萬一千五百兩祗以冬間封河不能卽解今所存者尙有一千二百餘兩則去年振務亦尙可稱起色矣近年以來辦賑日疲勸賑不易此固人人所共知而貴所所收若此所解又若此不亦大費心力乎則應之曰人之欲善誰不如我東南本稱財賦之區而樂於爲善急公好義者亦正不少其腰有餘纒家多儲粟者時時慨分餘潤以活災黎若此者頗不乏人卽非大富之子小康之家亦多有勉力佽助者甚而至於璇闔之婦女書塾之童蒙挑　賣菜之詩鋤雨犁雲之輩亦復自節其衣食之費以爲善雖曰近來捐欵不及從前之盛前此多有整數盈千累萬時有所書今則每多散碎此則今不如昔然聚沙可以爲塔集腋不難成裘近今之人善氣薰蒸多所感發人人咸知助赈爲眼前功德較祈神禱佛與夫一切布施尤爲見效助賑愈病助賑得子若此類者幾於報不絶書可知善之所感入人者深動人者廣好善者其數衆則卽使人人以杯水相助而多至千萬億兆之杯水則車薪之焚當有不難救熄者矣本所同人深感好善諸君之不拘財物不限畛域踴躍投贈俾得以陸續解往灾區藉資補助皆出諸善士之賜敝所固不敢居功　惟是今年春賑尙難歐手諸君子倘有欲合寳塔之尖以始終善果者請早日惠寄此則所不得不爲飢黎請命者爾 
[上諭恭錄] 　　　　十二月廿四日奉上諭順天府奏西城資善堂煖廠收養貧民衆多援菜續○○賞本石一摺本年水災較重貧民就食尤多所有前次賞給資善堂小米三百石不敷散放著加恩再賞給秈米四百石以資接濟另片奏來歲春撫需米孔設請添撥米石等語著照所請再賞給京倉米三萬石通倉米二萬石以惠窮黎該衙門知道欽此同日奉上諭明年恭逢慈禧端佑康頤昭豫莊誠壽恭欽獻皇太后六旬萬壽元旦令節慈寍宮行慶賀禮朕欽奉懿旨皇帝親進表文欽此所有應行禮節該衙門敬謹預備欽此同日奉上諭孫家鼐孫楫奏甄劾知縣一摺准補大興縣知縣陳壽椿人尙有才未能謹飭首邑事繁難期勝任懷柔縣知縣劉俊升資質遲鈍不知振作人地亦屬未宜均著開缺另補以肅官方餘著照所議辦理該部知道欽此○廿五日奉上諭敬信奏左翼關稅一年期滿正額無虧盈餘未能足額一摺著户部核議具奏欽此同日奉上諭前據内務府奏年終欠放各欵需用甚多聲明請旨當諭令户部妥議具奏兹據該部奏稱可否援照近年成案由部凑撥銀三十萬兩俾應要差明年旣有新增之欵不得再向部庫借撥等語著依議行庫欵出入歳有常經乃近年以來内務府屢請借撥有加無已福銀等平日不能嚴飭司員力求撙節實屬辦理不善總管内務府大臣福錕容貴崇光立山巴克坦布均著交部議處欽此同日奉上諭賡音　奏右翼關稅一年期滿正額無虧　餘未能足額一摺著户部核議具奏欽此 
 
 

Page 2

 
 
[官樣文章]  
　　刑部浙江司掌印正郎覺羅明照現已簡放張家口監督所遺浙江司滿掌印一缺委督捕司員外郎齊正郎普松署理○會典館示傳吏部送到漢謄錄官曾承澤吳福麟邱惟瀚張梓誥阮廷鋆房藴生慶昌劉啓庥葉在廷張祖瀅等於十二月二十日親身赴館騐到○廂藍滿印務叅領志明等以去年十二月應領兵丁大檔甲米經户部劄由太平倉支領遂禀請本管都統訂定日期漪貝勒等諭定十二月初八日前往領米除派令正叅領玉森等届期赴倉彈壓一切外並預爲咨明監督○户部山東司示傳吉林請領本年春季防餉銀兩委員員外郎慶和等知悉所領銀兩本部庫定於十二月初十十二兩日開放該委員等務均於辰刻赴庫支領○吏部爲知照事所有揀補國子監漢司業一缺本部於十二月十四日帶領引見相應知照貴翰林院傳令應行引見之前國子監司業吳樹梅翰林院編修汪樹烈陸繼煇修撰曹鴻勛編修高賡恩陸寳忠馮光遹潘炳年龐鴻文陳思林洪思亮楊佩璋孔祥林檢討廖正華編修霍爲楙管廷鶚涂慶瀾陳兆文張百熙修撰黄思永等於是日五鼓穿天靑褂備帶補褂佩帶對子荷包手巾赴左翼門外本部朝房書到聽候排班帶領引見因用印不及徑行白片○管理太常寺事務禮部尙書臣宗室崑岡等謹奏爲具題請旨事恭照光緒二十年正月十二日　孝全成皇后忌辰應行遣員恭詣慕陵讀文致祭謹案臣寺祀則應由陵上守護公等中題遣一人就近恭往主祭准宗人府將守護公載遷載卓等銜名開送前來臣寺照繕題本進呈恭候欽遣一人俟命下之日再由臣寺轉行遵照謹此題奏請旨十二月初九日奉旨遣奉恩鎭國公載遷行禮欽此○新放殺虎口監督禮部員外郎斌搉使儒於去冬十二月廿五日此京廿三日爲太夫人壽辰召集子弟二簧票友及各名優在鐵獅子胡同本宅演唱一晝夜○國史館示傳吏部送到漢膽錄程繼源惲積勛陳毓湘葉壽萱等務於十二月十九日親身赴舘騐到○户部爲片傳事俸餉處案呈各旗營應領光緒十九年官員養廉銀兩現准銀庫付稱於十二月十六日辰刻開放爲此片傳各旗營派員執持印領務於是日赴庫承領○京外各衙門咨送内閣題本應由内閣奏請欽派學士滿漢各一員稽察兹内閣滿稽察本章學士懸缺繕單請旨派員十二月十四日奉　殊筆圈出内閣侍讀學十三德欽此 
[易名巨典] 　　本館在京訪事人云原任兵部尚書許星叔大司宼庚身經禮部奏奉諭旨予謐一事已見報章兹内閣接禮部移咨照例撰擬謐號繕具清單請旨鈐定十二月十六日奉硃筆鈐出恭愼二字敬謹事上曰恭夙夜寅畏曰愼欽此 
[會塲大火]  
　　去臘初二日美國來電云是日美國芝加哥城慱覽會大火當下午二點鐘時陳設樂部處起火方以爲無關緊要卽可撲滅孰料星星之焰竟至燎原拉朽摧枯不可遏柳至夜間十二點鐘時焚至會中陳設各物之處勢甚猖獗救火會中盡出救火器以相救亦無能爲役地方官調兵二百餘名到塲彈壓此時會中珍貴之物已焚去大半美國耗去金錢三百餘萬中有一百萬係各國助賽之物應由美國賠償電音如此按此次芝加哥養會名曰天下博覽會可以想其規模之壯闊不料祝融肆虚　將曠世奇珍化作昆明刼火聞者能不爲之扼腕 
[貧員戴德]  
　　蕪湖訪事人云歲暮時官塲例有炭敬分贈諸貧員其欵由道憲並外五口分關及地方官酌沛廉泉集少成多初無一定數目故每届歲關貧員之得沾惠澤者不免僧多粥薄之概去年袁觀察下車伊始查悉情形卽按月捐廉十元存儲關署又蒙蕪湖縣王邑尊按月捐洋二元是以歲底爲數已屬可觀冉有外五口所捐合之共得四百餘元視往年不啻倍之又倍當由鈔關稅務俸靜山大令查明應送者計三十餘人分别次貧極貧並丁憂爲三等酌量攤派計頭等極貧每人送洋十九元次等十五元三等八元於封印後次第飭人齎送當山窮水盡時得此點綴足使黍谷生春觀察之功亦大矣 
[委解貢品] 　　今年恭逢皇太后六旬萬壽外省督撫除照章報効銀兩外例得各備方物貢獻明庭以抒葵藿之忱皖撫沈仲復中丞已遴委大員前往各路採辦貢品如靈霹寳石九節如意等類皆天生珍異不世出之奇約費銀二萬餘兩敬謹裝潢以待齎解近已札委候補知縣現辦屯溪厘卡之汪明府大奎恭賚赴都擇吉起程所遺屯溪厘卡札委候補縣松浦大令接辦 
[具結免究]  
　　蕪湖駁船三四百號停泊江干大半以駁米爲生各行以若輩慣以回家用膳延宕時刻不得已於水脚之外每駁米一船另給食米五升俾就船艙炊釁由來已久去春若輩忽嫌五升不敷欲自任意恣取米商不允遂相約停駁罷市以爲挾制之計相持數日大局已受其困後蒙王邑尊出示訓飭不准節外生枝違則嚴懲若輩遂隠忍而罷不謂閱時未久客冬米糧暢消時若輩又生妄想欲令米商將向給之食米五升除去改爲每石加增水脚三文米商以爲水脚遵守向章已非一日何得驟擬加增婉言開導倔强不依正在無可如何適經邑尊訪聞以米糧出入關係商務大局若輩何得屢萌梗阻是必帮頭不能奉公守法致帮衆不肯聽令遂票提帮頭到案意將執法重懲幸該帮頭見機而作嚴請願遵向章永不再生枝節具結存案遂免深究 
[吳山拾翠]  
　　杭州來信云去歲大除日天氣晴和至夜二點鐘時忽陰雲四合賤玉跳珠比天明而爆竹聲中依舊陽光皎潔是日城隍由上進香者來往如梭而南國佳人東都媚子折花欲笑照水含情如入李龍眠畫圖中幾令人目不睱賞洎鐘鳴四點忽又靉霴雲籠天如玳瑁晚間細雨數陣花徑微酥初二日大雨傾盆賀年者俱著高齒屐初三日密雲不雨下午始露晴光 
[鹺署開徵]  
　　兩淮鹽課銀兩經前運司詳請一奏明設局收課各商赴局按引投完卽由總局委員彚解運庫歴經遵辦其徵收之期向在新正月内兹由運憲江都轉諏吉正月初五日已時開徵是日都轉公服升座先由署庫廳丁鹺尹率同各首領官曁庫書等行堂叅禮然後將各商呈繳課銀當堂騐收朱提白鏹堆纍堂下幾如山阜書吏等一一檢點舁之入庫於是都轉退堂各官禀賀誠煌煌乎大觀也此爲獻歲以來鹺　之嚆矢故誌之 
[小婢珠還]  
　　出使英法義比等國大臣龔星使行抵揚州已紀前報兹聞其瀛眷進宅後有蜀西帶來小婢一名年甫十一於臘月廿九日清晨在花園巷後門嬉戲一轉瞬間忽失所在偵騎四出蹤跡毫無翌日由本坊地保派夥在東關街城門口緝獲蓋該婢尙帶鄉音故易辨認旋卽帶回送至行轅時旁觀者咸爲該保惴惴蓋雖得珠還合浦恐不免有解鈴繋鈴之疑乃星使僅飭人將婢收下並不追究原委一時聞者莫不服星使之度量寛宏云 
[白門年景]  
　　皖人某甲在金陵善後局供奔走之勞去歲臘月廿八日失去銀票一紙計數十百兩此票藏荷包内因取洋　時乘勢將票　出不知遺落何所當卽知會錢鋪並坐待取銀之人歴一時許見一鄉人持原票來口稱兌換鷹餅店夥騐票無訛遞與某甲甲問鄉人曰爾卉冠野服徧身露寒乞相那得有此物鄉人囁嚅不能對半响方云在道旁拾得甲厲聲喝曰休胡說此票是官項我裝在表袋中被扒手竊去正欲　尋原贓不料爾自送上門速將時辰表一併繳出鄉人指天畫地嘵嘵不已甲暗中喚地甲至扭鄉人髮辫作送縣懲辦之狀正爭論間店夥出而排解曰我看此人不似竊物者想被匪人所愚如赴公堂定遭笞責某師爺旣得銀票區區一表所值無多請寛恩免究甲始猶不允店夥懇求再四方呼地甲縱之去鄉人不敢多言垂頭喪氣而歸此事幸遇鄉人不然恐甲未能如此便宜也○新正朔日乞丐結隊成羣伏於道側見人啓　卽聳身而入一丐高唱吉祥語一丐應之曰好甫三四聲便贈靑蚨數翼俗謂之呌好門西某姓家道殷實而院宇不甚深邃黎明時主人焚紙罵燃爆竹就詹前拜跪洄敞雙扉所以迎喜神也有三丐信步逕入齊聲呌好未給半文忽然譁散去初亦不解其何故未幾生人之女矢去金 
 
 

Page 3

 
 
約捐　雙徧搜匳具香無蹤迹細思其故蓋　手時脫置洗　盆中開窓潑水未經取出墮落階砌下亟往尋覔雖脂粉餘痕隠約可辨而燦燦者殊無所睹主人始而疑繼而晤乃知門前呌好之時正閨中潑水之時也女住樓上樓窗與大門正遥遥相對有物鏗然宜拾之而去也在失之者原不惜此區區彼鶉衣百結之徒得此意外之財眞不啻喜從天降矣○每届春首各府州縣均赴省垣敬賀大僚年禧今值微垣更替之時送舊迎新晉省者益衆興馬喧闐冠蓋絡繹較諸往歲尤形熱閙○城中督標營城外合字營年例於正月間製龍燈數條及走獸飛禽之屬窮工極巧冠絶一時徧遊各署得銀牌不下數千面士女往觀者恒塞道路洵太平景象也今歲恭逢皇太后萬壽各營迎賽龍燈擬踵事增華藉伸慶賀之意元宵佳節月圓天上春滿人間火樹銀花滿城競放當别有一番境界矣 
[邗江市景]  
　　邗江訪事人手筆云元旦以來天氣晴朗自初三日以後卽陰晴不定時而細雨沾衣時而微風拂面小牕枯坐殊覺無聊遂出邀二三知已至茶寮啜茗憑欄小坐頗堪遊目騁懷正不必效牧猪奴呼喝盧雉始足稱新年樂事語次忽見座右有貿易中人欣然曰揚城市情其有蒸蒸日上之勢乎問何所見曰去冬自長至節後卽漸有起色迨臘鼓聲中各項生涯更形繁盛轅門橋一帶熙來攘往終日絡繹如梭每年除夕四鼓時各店卽紛紛上門本屇東方旣白店内猶燈燭輝煌購貨者雲集實爲近數年來所未有其間以廣貨鞋帽南貨茶食曁旱烟食物等店最爲獲利餘亦稱是至洋銀漲跌向聽鎭滬消息乃上海衣牌每洋尙一千零二十文此間僅易千文除夕通城用錢不可以數計存儲豐裕者至此故皆有沾潤惟羅灣街某錢店因現錢存蓄不多一時不敷周轉竟爾閉歇或謂該店閉門係因現錢不敷與虧倒者有間所有票存各欵想該店東必當時數清發也至各店帳目據云通街扯昇收回竟有七八成非惟較端陽中秋兩節爲佳卽上届亦未能及且前去數年除夕左右非雨雪紛飛卽道途滑澾此次帳目收數旣好而往來者又免拖泥帶水之勞各店司事無不采烈興高頌天公之做美也 
[彝陵歲景]  
　　本館昨得宜昌訪事人書云客臘二十一日晨起登樓遠望惟見四圍列岫一白無垠知山中已降大雪惟城市未見滕六君惠臨耳二十五日晴光大放煖被黄棉貿易中人莫不眉飛色舞矣○客臘某日彝陵輪船由漢口上駛甫至宜都江面卽擱於淺沙幸沙市輪船聞信而來拽之出險○新任宜昌鎭傳鎭軍椄印後卽於次日赴南門敵樓上關帝前拈香並拜會文武各員二十六日往拜駐宜各領事及稅務司前任蔣鎭軍交卸後須俟新年赴省○湖南水涸米船艱於下駛以致宜昌米價騰貴每石須照前加五六百文惟猪肉前者每斤一百十二文今則跌至七八十文剛竄君巨腹膨脝不敢自高身價矣○歲暮有法蘭西領事携眷至宜昌並約數法人同來遊玩聞俟新年須入川一恢眼界云 
[營束劣子]  
　　鎭江西門外小碼頭元昇京貨鋪爲邑人唐姓所開唐素以貲財雄一時有陶朱猗頓之目闤闠中人咸樂與之訂交以不獲攀龍附鳳爲恥生一子甫弱冠平昔教誨皆以義方奈子素相劉盤龍之○未能仰承庭訓唐心滋不悅約束彌嚴所有鋪中銀錢帳目皆　　事執掌不准其子經理其子近與某乙成莫逆交暇時卽邀乙開塲聚賭一日午後在乙家招同朋輩數人欣然共博無如五木無靈所帶洋蚨悉數輸罄復欠乙洋銀百餘元不　乙包藏禍心於去臘中旬逼令歸還前欠唐子無計可施暗蕭票據蓋止　中圖章給與乙手令其至期到鋪取錢乙信之遂將票據收執未逾數日春光洩漏唐怒不可遏唾駡不絶口將子束縳加以鞭笞其母見而惻然謂唐曰處毒不食兒爾竟下此辣手我不忍漠視也遂將繩解去其子自念爲嚴親所責有何面目靦生人世竟於嘉平二十六日上午乘人不備奔至新開河躍入清流幸是處有某划船停泊南岸忽聞水中有聲疑爲怪物隨出艙門探視持篙救起已腹大如五石瓠旋喚家人至將子帶回唐乃賃空房一間令子居於其中將門關閉每日給飯三餐未識以後能棄邪歸正否 
[杭事兩登]  
　　本館派赴杭州訪事人云定例府學廪生一年一貢州學三年兩貢縣學兩年一貢遇有恩典則以正貢作恩良次貢作歲貢其食餼未及十二年者例不准考浙江自庚辛歴刦後舊廪寥寥加以連補鄉試及補行優拔一時登賢書貢成均者居其大半是以學中廪生大率皆係新補挨貢類多不及因此遂成積貢之弊前經瞿子玫宗帥澈底清查立限考貢如有應貢不貢者先行開缺作爲廢廪一時通省投考者竟有五百餘名之多迄今六年積貢又復不少上年陳六舟宗師於錄遺前行文各學凡有應貢之廪生统限十一月内一律投考詎料考試金華事畢回轅投考者僅二十餘人宗師大怒復於封印前行文通省限今年六月内一律考清倘再不遵卽將教官記過廪生作廢○何某向開紅紙坊年六十餘性嗜酒醉則往往效灌夫之駡座去年十二月某日飲至酩酊彳亍至同升坊購磁器强用小錢與店中人口角突取紅花大碗擲去叮噹數響粉碎虚花店中人令其照償何倚醉謾駡舉手便毆店主乃唤地保至扭送保甲局朱二尹升府訊問何醉猶未醒义手向前幾將公案推倒二尹大怒飭責一百板責畢始叩求開恩二尹斥責再三准其取保出外并令償碎碗之價具杳燭謝罪何一一遵諭卽由地保具狀保釋 
[癸已科鄉試挑取謄錄名次單]  
　　葉在藻福建褚成昌浙江張梓誥廣東文熠滿洲朱黻直隷王克明浙江潘希祖安徽莊憬山東徐蔭春順天慶康滿洲勒樹棠直隷田文璞奉天葉毓文直隷李一清直隷谷鍾秀直隷劉組雲直隷倫兆常廣東漢章漢軍梁爾燕廣東何文星廣東存格滿洲陳公溥江蘇龔照璸安徽桂蔭滿洲李寳森廣東劉尙禮安徽梁炳光廣東何文鐸廣東王法勤直隷胡振春直隷倪信臣奉天邵椿年順天劉啓庥江蘇王廷樞直隷孫傳順天丁傳福江蘇周繼脩湖南連啓滿洲成俊生江蘇于寳軒江蘇張景奎廣東陳履貞浙江黄中通江蘇方汝雨安徽張燿奎浙江王崇烈山東李紹鈞雲南錫泰滿洲俞安鳳浙江張文達廣東華景紱直棣李榮幹安徽張華燕浙江單瀛江蘇廖文沅四川陳鍇秀江蘇周廷華浙江于興年山東蒲輪召四川孟鴻猷漢軍魏允恭湖南孫鹤峯直隷趙忠璿四川陳萬選浙江羅良鑑湖南梁鍾浚横東張忱安徽錢熊祥浙江鄭潤璜廣東趙承恩直隷高賡先四川祺章滿洲韋繡孟廣西駱康衢浙江湯之鳳湖南阮廷鋆廣東薛華培四川張志淇山東徐鼎襄江蘇屢善滿洲李方葆順天王受益直隷李爲科廣西于崇慶江蘇李潤之直隷張贊宸江蘇惲毓庚順天路士彬直隷高承樞湖北温廷哲山東隆圻滿洲譚焯四川徐士鍾浙江朱鳳喈直隷陳本敬湖南唐鍾華廣西葉在廷福建孫寳琦浙江陸長佑江蘇黄夢熊湖北張振鏞湖南梁清元直隷嚴義彬浙江吉順滿洲張之煦直隷茹蔭棠直隷鄒麟祥廣東湯寳槼湖南徐尙樸直隷薰崧直隷岑鍾敏順天吳鵬廣東梁殿槐直隷薛士鴻順天龍璜湖商鄧爾炯廣東戴麟閣直隷王景果直隷吳樹桐山東吉興滿洲吳鳳慈山東張壁田直隷劉炤蘭順天衡琛蒙古王致和順天林捿標廣東龐樹階江蘇譚嗣同湖南張葆鋆順天葉爾良浙江楊埴忠湖北董玉　漢軍　惟瀚湖南方藻林安徽程恩培安徽施衍緒江蘇明源清直隷連捷漢軍陳祖瀅浙江白毓清漢軍 
[聖節停刑]  
　　昨日皇后千秋聖節普天率土同獻歡忱代理英讞員宋通剌以例應停辦刑名遂照會英美各領事官並飭知捕房停訊二日 
 
 

Page 4

 
 
[滬上官塲紀要]  
　　新任江海關道魯公甫觀察伯陽於前晚乘威靖兵輪船來滬已紀報章觀察旣抵埠卽登所備官舫至觀音閣碼頭小泊印委各員紛紛至舟次謁見觀察茗話片時卽用小火論船帶赴姑蘇省會○上海　黄愛棠大令赴蘇垣叩賀各大憲新禧事畢仍用小火輪船帶官舫回申昨晨差役執事等人齊集觀音閣馬頭迎迓至午後船甫抵埠大令卽登岸往英租界中拜客旋入小東門至松海防廳署拜會劉乙笙司馬晤談片刻然後遄回○日前江南提右營叅將廖楚　叅戎　鬥富浜謁見譚靑岸軍門卽隨往蘇垣賀禧卽日署中探悉叅或將於晚間或明日可回各弁勇遂整隊迎迓 
[西員報謁]  
　　代理英讞員宋通剌拜會刑司主教稅司及各國領事官後前日俄國總領事聶君鼎奥國總領事夏君士德國副領事愛君細譯福君先後至公廨報謁昨日下午葡萄牙總領事華君德師繙譯宋采生瑞典國總領事柏君固亦入廨拜會通剌均欵以茗品倩署中舌人傳語互叙寒暄 
[滬城火警]  
　　本邑人朱某向在大東門内東街開設信誠香店屑麝泥芸生涯不俗前晚二點二刻時店後棧房中不戒於火頃刻冐穿屋頂直至炎炎店中人知事不可爲急將大門鍵閉湝開後户而逃迨鄰人察知齊來灌救無奈重門深鎖欲入無由其時十五鋪地甲方在睡夢並不投各衙門禀　幸在近頭鋪地甲鳴鑼告警道營廳縣及輔元堂果育堂復善堂坎濟社沈香閣城隍廟十鋪保安會等洋龍始風馳電掣而來分投噴水少焉總巡葉司馬中局黄二尹並印委各員均帶勇臨塲彈壓約焚二刻許卽轉危爲安是役也共燬房屋三間拆倒一間昨晨衆隣以朱不應遇禍閉門遂紛紛向之理論 
[戲塲書所見]  
　　鶯啼燕語乍報新年日麗風和春光無價本邑南市各會館均由各商號召集梨園子弟演劇酬神昨晨潮州會館方演趙子龍大戰長板坡鑼鼓喧闐觀者如堵有某姓孩被人擠住刀竭氣衰喘若吳牛面色灰敗班中人恐滋事故卽令鑼鼓暫停衆人遂紛紛散歸惟見孩已量仆塵埃中鮮血噴薄矣險哉○前日午後泉漳會館演劇時有一游方儈儕入人叢中意欲一恢眼界流氓某乙戲拍其肩曰班中花旦甚佳師太盍與之串翠屏山一齣乎儈知其謔已也笑曰我爲海闍黎然則爾姊春潘巧雲乎旁人聞之大爲憤懣遽揎袂而起曰我乃拼命三郎是也秃　無狀請試我刀言畢批其頰者冉僧自知不韙抱頭鼠竄而逃 
[凢奴互訐]  
　　去秋僧人寂照投上海縣控僧人蓮雲謀充西關帝廟住持黄愛棠大令倩帮審委員葉司馬提訊寂照供稱僧人有祖師骨殖被蓮雲焚化司馬諭以俟傳蓮雲之師自知訊辦一面飭差役往查至臘月中旬差役始禀稱小的查得蓮雲並無焚化骨殖之事旣而自如投案候示司馬集訊之下自　　稱治下關帝廟向由寂照住持嗣因不敷衣食於十年前價售與僧人當時出錢七十千文立有筆據至焚化骨殖之事在光緒十二年僧人欲携骨殖往南海普陀山安葬以致付之荼毘當時寂照亦知其詳今向蓮雲訛詐不成是以來案誣控蓮雲所供與自如相同寂照合十俯首不發一言司馬發交僧綱司領去諭以嗣後須彌守清規自如亦著其結 
[開廠施粥]  
　　謹啓者敝堂冬春兩季歴年開廠施粥每届歲首停廠數日使夫役人等回家度歲食粥貧黎茅檐蔀屋無以卒歲者量給米禀俾免仰屋興嗟自元旦至初十日停廠給發米票一萬張計白米二百石陸續來堂騐票給米於十一日照常開廠發粥蒙會審宋憲西門巡防同蔡蓉卿二尹各派護勇到廠彈壓庶免擁擠今將開廠施粥之期請登報章布照公鑒上海六馬路仁濟善堂董事施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡員查賭] 　　　浦東爛泥渡巡防局員黄衡堂二尹昨日督同滬軍營勇丁八名往各市鎭巡查行過某茶肆見有人賭博卽命勇丁將茶肆主某中帶至輿前諭以新年五日之期已過爾依然賭博有干例禁甲一再苦求二尹念其初犯從寛免責以後如仍敢故違一經祭出定當加等治罪○滬南二十三七鋪巡防局員劉穆亭二尹於前晚帶同局勇出外巡行經過滬南浴堂弄地方見鈕正桂家中燈火术熄有呼么喝六聲二尹卽命停輿飭勇往拿各賭徒正在興高采烈時未及逃逸當被勇丁拘獲鈕正桂陸阿和等四五人帶至巡防西局訊問鈕等叩頭如搗蒜聲稱下次不敢再犯二尹謂本應重辦姑念貿易中人饒恕一次著各具改過切結一并釋出○八仙橋巡防局員趙嶼秋叅軍於初五日飭傳該處地保至各賭檯傳諭著令一律停止復恐若輩陽奉陰違遂於前晚帶同局勇嚴密巡查行至長浜相近見賭檯中人圍在一處擁擠喧譁局勇破扉直入各賭徒四面奔逃追之不及及入室查視檯上有洋四十元已不翼而飛不知入誰人之手一經叅軍研訊不難水落石出也 
[英界公堂紀事] 　　　江北鞔工趙福奎文定女郎金寳爲妻未行合卺禮近忽逃避尋獲後隨其母李氏往領而金寳已私嫁天仙戲園伶人王小山向王詰責王言娶時曾出洋銀三十元然並無婚帖以致兩相爭閙扭至公堂宋通剌諭令押候訊斷○寗波人應福成之妻顧氏背夫逃逸旣而遇諸虹口曳之使歸氏大言曰奴與爾私識多年去留應聽奴便旣非夫婦何歸之有應堅令還家以致互扭　捕房捕頭命送公廨宋通剌諭令押候訊斷 
[法界公堂瑣案] 　　　昨禮拜四葛同轉蒞八仙橋捕房會同祁繙譯訊問各案據王元龍挈同王孫氏並女子王六寳投案訴稱流氓楊永才將六寳誘拐出外向領被阻投報捕房蒙捕頭飭探至英界六馬路提到六寳並由包探朱春和將楊永才解案請訊王六寳供稱與楊永才素來認識前曾同住東寳興里並非誘拐王孫氏稱女兒由母舅孫秀文爲媒許字金陵人某姓本年正月初二日楊遣小孩時來引誘至陳德和烟館堂倌寳生家同往觀劇六寳供楊向在新關爲出店所得辛工向歸母親收用同轉謂爾云許字有何憑據供稱待緩日出帖同轉謂此種言語是能聽信命帶楊永才到案供稱與六寳向來認識正月初二日約同觀劇曾向其母知照小的家内尙有母親及妹六寳時來閒談其母曾將六寳許字小的現因失業意圖賴婚孫氏又禀被楊誘逃時尚有衣服帶出同轉謂六寳曰女子當知廉恥爾擅自隨人出外觀劇殊屬不守閨箴楊永才引誘閨女出外無論有無姦情總屬不安本分著將楊永才押候笞責八十板王六寳押候掌頰八十下又諭王元龍將信函呈候核奪王孫氏稱請大老爺將女兒移送上海縣轉解金陵因楊永才羽黨衆多恐被刼奪故也朱包探禀小的奉捕頭命往提時見有無數流氓勢將刦奪同轉命原告下期投案備質○鮑笏臣投案訴稱有王發泉紏同流氓六七人將小的誘至西門逼令賭博小的不允伊等索洋五元問何人向爾索取供稱住玉露春後面之胡阿生向爲輪船水手現在失業惟以敲詐爲事小的身被毆傷求请察騐王發泉供與鮑並無一面之交前日路遇阿生邀同賭博鮑亦在塲小的向在招商局輪船充當水手安分守已不敢爲非鮑與阿生素來熟識亦無夥打情事鮑笏臣涕泗横流求騐傷痕同轉飭探送鮑至仁濟醫館療治並令將胡阿生交案候訊王發泉聚賭抽頭有干例禁著押候嚴訊○西人哈利生與補路堅二人控鴇婦包大奶奶卽包薛氏借洋不還一案昨據包探將包薛氏提到兩西人亦投案備質包薛氏供稱十八年十二月曾借哈利生洋三百元由李德富作中立有借據小婦人已如數歸還通事亦知之通事禀稱此項借欵已於去年歸楚將票給還嗣因哈利生欲看借票轉向包薛氏索出哈利生呈遞西字帳據祁繙譯閱視之下與同轉合商同轉又問包薛氏曰洋交誰人之手供稱富面交還哈利生祁繙譯將帳據給予同轉觀看謂共有一千四百餘元包薛氏供所有借項前後一并還清末後一百元在十一月廿一日歸還捕頭亦知之哈利生又呈遞印子經摺同轉謂借票載明二分起息取利雖多尙屬官冕至印子錢一項公堂未便清理包薛氏供前後共借八百廿元其四百廿元在十月十八日還清均有收回票據爲憑問另有四百八十元一項始何薛氏供只有四百廿元同轉謂旣已還清應將票據勾銷包薛氏供不諳規矩致有糾葛同轉卽飭包探帶同包薛氏吊到票據呈候覆核祁繙譯將西字帳交還哈利生包薛氏又供去年正月十六日起所借印子錢分六個月拔清尚少十九元九月初四日西人達立多已死所有借項八百廿元内有五百元係印錢每日打洋五元借項亦三分起息同轉飭將帳項繕就清單呈候覆核○朱華氏控徐兆寰吳桂芳吳竹軒等與故夫股開清潔局侵吞帳項一案在歲底無暇訊理是以緩至今年昨禮拜四堂期包探郁庭湘將原被人証解請葛同轉訊問朱華氏呈到洋廿二元訴稱八月間小婦人隨同徐等收帳至九月間回來共收到洋六十餘元除用度外凈存洋廿二元徐兆寰供稱共收七户計洋六十三元三角又五户計十九元朱華氏供共收靛靑洋六十餘元除用去外祗存洋廿二元又供阿達名下一百四十八元係交與吳桂芳金客人名下一百九十六元係徐兆寰經收當時與徐當面結算只欠洋十一元卽如數找清徐供由吳竹軒經手吳竹軒呈遞禀詞並清單同轉閱視之下謂徐吳曰爾等合股究竟如何吳桂芳供去年小的患病託吳竹軒經收請向吳詰問朱華氏稱金客人收洋交與吳竹軒與徐兆寰富面結算同轉將帳給予徐吳觀看是否相符朱華氏又稱另有期票及利洋九十一元六角同轉謂須將清帳當面結算所呈期票一紙仍交朱華氏帶回吳桂芳供另有蔣月記蔡小狗係在朱名下作中小的名下有高木勝徐名下有朱阿喜此四人均係中証同轉命邀同中証將帳結算明百呈候覆核吳竹軒現爲司帳亦當酌給辛工呈到之洋廿二元存候給領 
[美捕房紀事] 　　　去年八月某日招商局廣利輪船駛至吳淞口外小泊三夾水其地水深數十度錨練斷折因雇虹口廣同合寫船行主阿桂打撈議定工力洋銀數百元旣而阿桂獨力難搘又轉包與吳　網船户某甲許以洋銀一百元並言若不能撈亦給洋銀十元以償耗費後甲打撈不著經鄰船户章金陵撈起不送之甲逕送阿桂行中阿桂吝不給酬反責其吞没鐵練互相齟齬以迄於今昨日竟商同某包探夥扭章赴捕房捕頭問悉情由令章將鐵練交還所有酬儀須向招商局領取 
[邗江官報] 　　　十二月廿三日　　尉愼脩委南鹽磨掣騐差○二十四日軍廳朱司馬辭赴郵工○廿五日運憲江都轉公座掣籤○魯分轉光圻楊分轉葆鈞均由差次來○二十六日許太守寳書由海門公幹回彭鹺尉輔臣奉委城内三○保甲差○新正月元旦日各官商禀賀○初二日代理廿泉縣湯大令禀知赴省○初三日　　縣朱大令江　○初四日管分轉貽芬赴灌北壩工○初五日南掣楊司馬北掣繆司馬永豐壩吳分轉通分司項分轉寳應縣俞大令熙均到楊 
[第二次接錄金恊賑公所經募第六次清單] 　　　王亮善慶昌祥魏莘田陶村公王榮盛慶豐裕毛輯廷謝小松周藝圃簷翰英義和祥陳南翁端玉田陳玉卿周承鏞春和祥謝亦霖莊湖村鎭源莊祥吉豐徐正興楊樹卿蔣惠卿人和莊汪獻廷萬鑑記啓泰文記張賓記袁楚記生記許湘記許式記姚壁記高鴻記瑞竹堂間記汝南堂萬世耕堂　志堂養德堂怡怡堂三元堂東甌堂許樹德堂慶餘堂費分公堂積善堂白鹿堂朱存養堂靑　室隠名氏爲故男週年止慈軒生産平安酬願怡怡山房九牧堂折桂軒主泰興齋馬自訟齋主同生號廣與永康森懋不留名求平安陳周氏無名氏無名氏無名氏吳喬氏四始福緣善慶入五十六户各洋二元瑞竹堂海記一元五角形沛雲方明彩李叙和吳樹仁魂廣松合洋一元楊慶餘堂金子相何在長張　村工馮村李三小　均各本洋一元張心田劉春明李椿初易軼羣易竹君易正希易誠之易慰民唐　東楊玉山黄勉之查怡新隆泰金怡隆和同泰福泰昌生九章恆王挹秋李俊夫馬大生邵培　恆　人梁文山三秀峰益同昌鄭裕昌徐金波張益泰王又煥茂興永胡秉衡億同昌楊孟華揚子喬仁和祥復興昌廿棠棣康仁和楊端木謝小蘭張炳榮趙岐山王薇垣劉盛源劉雲浦翟鑑一查桂亭揚邦棟祝承之徐佑之王　娱孫小仲恊聚公金祥豐改竹生李　封葉長春蘇金波裕泰昌查信和景相王姜意　衰錦春　漢臣陶輔翁鈺隆公蘇恆泰穆天興張裕泰德泰和唐錦源王瑞豐王聚興陳榮豐石聚興王伯良大德生易雲蛟李朸庵候子宏周左　謝　甫徐春谷李仲甫秦殿生李　　章子鴻王立人愈友樵景潤生周鄂華廖謙臣最樂軒康蔭先　洪源海粟廬維樸閣帶經廬張瑞生常性成李平孫趙得泉李公館萬啓泰張子翁高紫峯張帶王黄鹤亭　松高魏景翁陶輔翁恊和元張藝甫陳衡五孫鑒靑千雲鵬龔大雲陶季峯杜少洲王藝之小淵壺郭藎臣郭藎臣萬祿階劉益江郁之袁少甫朱鷁年吳培榮俞紹周傳子壽趙師鰲敢公興俞德海陸線秋　馨傳孫冀之聞淑平錢希範陳養頤蒒光　王　湘戴丙莘王衍慶單守和俞網文程虎臣汪牧庵張念梅許君明王允　黄芷浦齊禮耕問心　程幼農俞叱和簷步舟江景山乾泰恆劉蝶翁大德生徐春生乾元福胡生生周廣和左小鴻楊于靑李伯黼陳國輔時虎臣談濟用陳獻之鄒　侯夏　泉松芝室洪啓東張德茂常錦泉王三多　子衡未悟子知非子　求子疚心子各愧子醒塵子若始子任紫記邵伯記趙祥記翁竹記衍餘記小知陳　記昌記袁魁慶張　記陳子記周寳記李雲記潘子記姜體記汪德記汪子記卞小記　記和記過記月記朱少記查全記梁守記趙增記吳景記查　記陳坤記幹臣手瑞記師記春記鄧章記王祝記王乙記周自記衰秋記龔丙記何梅記魯衡記姚答記鐘　記陸仁記源記寡未主人退省主人徐王潘徐張錢潘常朱九位合助謙泰同興萬和隆泰叔至元隆躉　大富六順綸源　昌泰生耆老天成厚生竹雲侍巾東號西號南號本號雪槎乙字福源庚興鼎泰益順源順源隆永泰源昌恆和元豐源大不留名不留名豫　泰王爵臣全泰益立本衣莊裕源衣莊李寳臣紳源莊周柳小翁陶　成不足者冰玉山房　蕉書屋毛慶昌參號簷遠書屋螺園主人福綠善慶碧悟精舍紅薇遷館　遠軒程雲海婁江甘　軒周十福堂　氏代募桂林書屋張　　屋福文軒六十二不書名司源不　石三百六衣各洋一元此單未完容後續登上海六馬路仁濟善堂　辦順直賑捐施則敬謹結 
 
 
 

Page 10

 
 
   
 
 

Page 11

 
 
[光緒十九年十二月二十四二十五日京報全錄]  
　　宮門抄○諭旨八道錄前○陜督楊奏揀員請署知縣摺○又奏揀員調補知縣摺○陜撫鹿奏委署榆林府員缺片○晉撫張奏報知州出缺日期片○又奏查報秋季分委署代理州縣各缺摺○又奏甄别知縣片○直督李奏知府捐助鉅欵請破格奬叙又○江督劉等奏請將嘉定寳山二縣冬漕折價徵收片○東撫福奏徵收上忙錢糧分數摺○直督李奏查明災區請將糧租蠲緩摺○又奏土藥稅厘收解銀數片○又奏請給匾額片○粤督李等奏採辦金兩請准按照時價報銷摺○桂撫張奏查明鄉試年老諸生摺○川督劉奏委提督兼統營務片○十二月二十四日○禮王等謝賞福壽字等物恩○薛充升等同鄉官謝恩○松森明秀各假滿請安○廣東副考官吳郁生到京請安○江西副考官鄒福保到京請安○花尙阿續假十日○順天府奏京師得雪五寸有餘○兵部奏派更換值年之王大臣派出肅王濂貝勒八額駙阿克丹長麟芬車賡音布善耆○又奏派查齋之大臣派出阿克丹海緒桂公芬車福森布祥普彭壽秀吉○召見軍機慶王○十二月二十五日○恩公壽耆假滿請安○懷塔布志顔裕德各請假五日○恩普明桂各續假五日○信侯延侯各請假十日○吏部奏派管理覺羅學派出良培○翰林院奏派充經筵講官派出懷塔布○工部奏派管理溝渠河道以派出孫家鼐長麟奕功立山○侍衛處奏派弘仁寺聽經派出葆公○又奏派東黄寺聽經派出海公○掌儀司奏初三日初七日祭○奉先殿漪貝勒濂貝勒行禮○提督衙門奏拿獲交拿人犯花蝴蝶全子卽恩榮等四名請交刑部會同宗人府又拿獲盜犯張三了頭等八名口又續盜獲犯小祁一名均請交刑部○召見軍機　允升汪鳴　○光緒十九年十二月分選單通判安徽安慶張廷鑾江蘇監知縣安徽休寗李福淶山東廕江西分宜唐廷鎭浙江監山西和順李沛霖四川附貢廣西靈川陳國華湖北甲陜西藍田張清瀚浙江舉　縣丞山東長清李錫三直隷監典史福建祀鼎劉奇盛直隸供事○○太子少保頭品頂戴陜甘總督臣楊昌濬跪奏爲揀員請署知縣員缺以裨地方恭摺仰祈聖鑒事竊據甘肅藩臬兩司詳稱秦安縣知縣彭福孫調補武威縣知縣奉部覆准業將例不掣簽緣由報部在案查例開知縣升調遺缺應用各項候補前先進士卽用前先一人各項候補進士卽用相間輪補一人委用前先一人委用一本班前先用大挑一人本班大挑一人等語又奉到新章道府以至佐貳雜職無論何項到班仍以五缺計算先用鄭工新班遇缺先二人海防新班先一人無人用鄭工新班先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽海防卽無人用舊例銀捐遇缺先人員如無人用舊例銀捐遇缺人員再無人過班卽接用各項班次一人以五缺爲一周又新章内開報捐各項班次人員應跟接鄭工捐挨次補用又道府以至未入流凡報捐分缺先分缺間以及本儘人員扣足一年之限再行按班序補各等語甘省知縣升調遺一項自停止變通章程後上次金縣知縣係第一次出缺補海防新例候補班儘先補用知縣姬愷臣文縣知縣補　任實缺應升之候補知縣高繼陳迨後通渭縣知縣以新海防分缺先補用知縣楊宸謨請補在案今秦安縣知縣一缺查鄭工新海防遇缺先舊海防新班先新班舊例銀捐遇缺先遇缺均無人照例過班推算應用大挑本班人員查大挑班内科分名次到省在先之劉至順例得請補查該員現年五十歲江蘇上海縣舉人光緒三年蘇省船商捐助晉賑案内請奬同知銜六年大挑一等以知縣用簽分甘肅遵例咨取十年十二月初十日到省試看年滿甄别留省補用委署寗夏張掖等縣諸臻妥恊該司等查該員劉至順練達老成有爲有守以之請署秦安縣知縣與例相符實堪勝任會詳請奏前來臣查劉至順學識敏練辦事安詳合無仰懇天恩准以該員試署秦安縣知縣實與地方有裨如蒙俞允銜缺相當毋庸送部引見仍俟試署年滿另請實授前署任内亦無叅罰案件謹恭摺具陳伏乞皇上聖鑒訓示謹奏奉硃批吏部議奏欽此○○太子少保頭品頂戴陜甘總督臣楊昌濬跪一奏爲揀員調補要缺知縣以裨地方恭摺仰祈聖鑒事竊據甘肅藩臬兩司詳稱查定例沿邊各缺距内地稍近之安西直隷州曁所屬玉門敦煌二縣五年俸滿交代清楚回至内地查明政績題咨以應升之缺升用等語今敦煌縣知縣張祥會自光緒十四年六月初一日到任起連閏扣至十九年四月初一日邊俸五年期滿現已調回内地容俟交代清楚查明政績另行詳辦所遺敦煌縣缺係繁難二項邊遠要缺該司等在於現任應調人員内逐加遴選非現居要缺卽人地未宜惟查有合水縣知縣嚴澤年四十七歲四川巴縣人由進士卽用知縣簽分雲南光緒四年到滇報捐同知升銜請補呈貢縣知縣嗣丁母憂服滿起復赴部投供十三年簽掣合水縣知縣領憑來甘十四年七月十八日到任十八年大計卓異保薦該員嚴澤守潔才明辦事勤奮在甘有年歴俸已滿於邊地風土民情最爲熟悉堪以調補會詳請奏前來臣查嚴澤廉謹自持勤求民隠以之調補敦煌縣知縣實堪勝任人地亦極相宜仰懇天恩俯准以該員嚴澤調補敦煌縣知縣如蒙俞允該員係大計保薦卓異俟奉准部覆照例給咨送部引見該員並無叅罰案件謹恭摺具陳伏乞皇上聖鑒訓示至所遺合水縣知縣係簡缺甘省現有應補人員應請扣留由甘請補合併聲明謹奏奉硃批吏部議奏欽此○○鹿傳霖片再榆林府知府施典章據報丁憂開缺業經臣恭摺具陳請旨簡放在案所遺員缺自應委員先行接署查有候補知府劉鳳玉老成練達堪以委令署理據藩臬兩司會詳前來除批飭檄委外理合附片具陳伏乞聖鑒謹奏奉硃批吏部知道欽此○○張煦片再沁州直隷州知州全英前因請假回旗修墓經臣具題開缺尙未接准部覆兹據沁州直隷州知州甘永照詳報該員全英於光緒十九年十一月初六日在沁州寓所病故自應以病故本日作爲開缺日期事關缺分誠恐循例題報致有稽延由藩司胡聘之詳請具奏前來臣覆查無異理合附片具陳伏乞聖鑒飭部查照所遺沁州直隷州知州員缺按照例章係第一次應留之缺仍請扣劉外補合併聲明謹奏奉硃批吏部知道欽此○○頭品頂戴山西巡撫臣張煦跪奏爲山西省光緒十九年秋季　委署代理州縣各缺循例繕單具奏恭摺仰祈聖鑒事竊查咸豐十一年十一月二十三日奉上諭嗣後各省州縣無論奏調委署代理每届三月彚奏一次由吏部嚴行查核如有違例更調等弊卽將該督撫藩司分别叅奏等因欽此歴經欽遵辦理在案兹據布政使胡聘之按察使張汝梅將光緒十九年秋季分晋省委署代理過州縣各缺開單會詳請奏前來臣覆核無異除咨明吏部外理合開繕清單恭摺具陳伏乞皇上聖鑒謹奏奉硃批吏部知道單併發欽此○○張煦片再定例道府州縣無論何項勞績保歸候補班人員應自到省之日起子限一年由該督撫詳加察看奏明分别補用等因歴經遵辦在案兹查有補用知縣鄭綬自光緒十八年三月十五日到省之日起連閏扣至十九年二月十五日試看一年期滿例應甄别據藩臬兩司會詳請奏前來臣查該員鄭綬謹防安詳考以律例尙知大意堪以知縣本班留省照例補用除履歴咨部外謹附片具陳伏乞聖鑒謹奏奉硃批吏部知道欽此○○李鴻章片再本年順直復遭水患災廣賑繁官欵不足經臣奏准接辦推廣赈捐分咨各省勸捐恊濟據四川夔州府知府誠瑞捐助順天賑銀一萬兩解交津局分撥散放據籌賑局司道具詳前來臣查該府誠瑞遠念畿境沈災民生困苦慨捐賑銀至一萬兩之多均屬仰體時艱力籌拯救順屬災情極重得此鉅欵接濟裨益非淺若不從優請奬殊不足以示鼓勵查光緒十五年有升任廣東廣州府知府孫楫捐助山東賑銀一萬兩經前任山東撫臣張曜奏蒙特恩孫楫著在任以道員交軍機處遇缺題奏欽此欽遵在案今誠瑞所捐銀數核與孫楫事同一律合無仰懇天恩破格優奬以昭激勸出自慈施理合附片陳請伏乞聖鑒訓示謹奏奉硃批户部議奏欽此○○劉坤一等片再嘉定寳山二縣向種木棉地不産米應完漕糧歴係民折官辦所有收漕折價由紳會議詳定徵收前經嘉定縣職員廖壽豐等在京呈奉户部覆准年内折收錢四千五百文年外五千業經遵照辦理嗣因同治六年起至光緒十六年止市價較短議定奏明酌减徵收在案兹届光緒十九年分徵辦新漕所有該二縣徵收折價經臣等飭令司道體察情形核議詳辦去後兹據蘇州藩司鄧華熙蘇松糧道吳承撥會詳本年新漕訪查市價較之上年不甚懸殊叅酌成案公同核 
 
 

Page 12

 
 
議折價擬請每石年内折收錢四千文倘年内完不足數遲至年外者一律加增錢三百文其　　一欵仍照通屬定數提解詳請附奏前來臣等伏查嘉定寶山二縣冬漕向係民折官辦與各屬情形不同業於奏報漕價摺内聲明另行辦理在案現據該司道公同議擬每石年内折收錢四千遲至年外完納者仍一律加價錢三百照數折收尙屬平允除飭照章無分紳民一律徵收赶緊採辦冬漕起運毋任遲延致誤外理合會同漕運總督臣松椿附片陳明伏乞聖鑒訓示謹奏奉硃批户部知道欽此○○尙書銜山東巡撫奴才福潤跪奏爲光緒十九年徵收上忙錢糧核計分數循例具報恭摺仰祈聖鑒事竊照各省徵收錢糧豐年以額徵爲准災緩之年以實徵爲准均按八分計算上忙匀作二分下忙匀作五分於截數後核計分數分忙奏報歴經遵辦在案兹據藩司湯　珍詳稱光緒十九年山東各州府衛所起運地丁正耗及昌邑縣升科地畝正耗魚臺縣湖田升科地畝正耗並慶雲縣民糧除被潮鹻廢沿河坍塌隄壓地畝應行豁除並靑黄不接上年冬間潮災案内緩徵及留支等項外實應徵銀二百八十九萬二百八十一兩二分八厘自二月開徵起至六月底止已完解藩庫銀一百二十七萬八千六百四十八兩二錢四分二厘又已完起運折色脚價銀一千六百八十九兩七錢一分一厘課程銀四十四兩六錢四分四厘牛驄牙雜銀一十七兩三錢七分一厘統計上忙完解藩庫正雜共銀一百二十八萬三百九十九兩九錢六分八厘係屬災緩之年應以實徵爲准核計上忙完四分四釐較之部定匀作三分章程有盈無絀造具清册請奏前來奴才逐加覆覈銀數相符所有督徵職名係布政使湯聘珍一任督徵除　册咨部外謹恭摺具奏伏乞皇上聖鑒謹奏奉硃批户部知道欽此○○大學十直隷繕督一等伯臣李鴻章跪春爲查明安州等州縣積澇地畝請將糧租蠲豁緩徵恭摺仰祈聖鑒事竊查安州河問冀州南宮新河隆平寗晋任縣等八州縣積澇應徵糧租向照文安縣大洼之例查勘有無收成分别徵减豁緩兹據藩司裕長詳稱光绪十九年任縣冀州南宮新河寗晉等五州縣前項地畝均有收穫應照常徵收其安州河間隆平等三州縣均因多年積澇今歲復水淹或顆粒無收或收成减色計色州東北兩　共地三百二十八頃七十九畝二分七厘應徵光緒十九年租銀一千二百九十一兩八厘請全行豁免又河間縣蒲塔窪等處十六村共民糧地四百三十六頃五十四畝七分應徵光緒十九年量銀七百七十三兩七錢七厘屯米九石九斗八升三合二勺請減免十分之六銀四百六十四兩二錢二分四厘二毫米五石九斗八升九合九勺二抄减剩銀米照常徵收其應徵節年錢糧請緩至光緒二十年秋後啟徵又東王村等十六村共民糧地三百五十二頃四十五畞五分六厘應徵光緒十九年糧銀六百六十兩三錢八分四厘屯米九石四斗九升二合五勺請减免十分之四銀二百六十四兩一分三厘六毫米三石七斗九升七合又崔宋張吉等八村共民糧地一百十一頃二十八畝三分五厘應徵光緒十九年糧銀二百五兩七錢一分一厘請减免十分之三銀六十一兩七錢一分三厘三毫以上减剩銀米照常徵收又各該村尙有存退地十五頃十畝一分七厘應徵本年租銀四十六兩九錢七分八厘莊頭地四十二頃三十二畝九分應徵本年租銀一百二十七兩五錢三分六厘廣恩庫租地六頃四十三畝二分四厘應徵本年租銀四十二兩五分五厘均請緩至光緒二十年秋後啓徵又隆平縣張郝焦等二十五村共民糧地一千一百五十八頃七十畝一分二厘應徵光緒十九年糧銀二千八百八十四兩九錢六分一厘請全行蠲免又南魚村等九村共民糧地二百五十九頃十六畝三分四厘應徵光緒十九年糧銀六百八兩二錢八分請减免一半銀三百四兩一錢四分减剩銀兩照常徵收據各該府州縣督同該州縣勘明造具册結由司轉詳前來臣覆核無異除前已通飭先期分晰曉諭停徵外相應仰懇天恩俯准將安州積撈淀地應徵光緒十九年租銀全行豁免河間隆平二縣積澇地畞應徵光緒十九年糧銀屯米分别蠲减緩徵其隨正耗銀一體蠲免减免緩徵减剩銀米照常徵收至各該花户如有從前長完銀兩准其分别抵作本年並下年正賦其應徵節年糧租並本年旗租等項均請緩至光緒二十年秋後啓徵以示體恤除册結咨送户部外理合恭摺具陳伏乞皇上聖鑒訓示謹奏奉旨已錄○○李鴻章片再直隷稽徵土樂稅厘自設局開辦以來所有徵收稅銀應截清年限奏報兹據藩司裕長臬司周馥詳稱自光緒七年九月設局起至十八年八月止徵收土藥落地稅銀二萬二千四百八十兩零内除奏准扣留二成經費銀四千四百九十六兩零業經照數動支實應解正稅銀一萬七千九百八十四兩零已於上年十月間批解鐵路官局劃抵山西徑解海軍衙門之鐵路經費銀一萬兩尙存银七千九百八十四兩零另行批解造册請奏前來除將清册分咨户部並總理各國事務衙門外理合附片具陳伏乞聖鑒勅部查核謹奏奉硃批覽欽此○○李鴻章片再本年順直各屬被水災區小民無衣無褐凍斃堪虞經臣函咨各省勸捐棉衣協濟據河南開封府電報局員巢鳳翔勸集江蘇在汴官幕捐助直賑棉衣褲一千套解交津局騐收分撥災區散放洵屬急公好義有裨災區所捐棉衣褲照章合銀一千兩核與請給匾額例定銀數有盈無絀應請旨俯飭令河南撫臣給子汴省江蘇會館樂善好施匾額一方發交懸掛以資觀感理合附片具陳伏乞聖鑒訓示謹奏奉硃批著照所請欽此○○頭品頂戴兩廣總督臣李瀚章二品頂戴記名副都統粤海關監督臣聯捷跪奏爲金價太昻循照舊章難以採辦籲懇天恩飭部覈議准予按照時價從實報銷恭摺具陳仰祈聖鑒事竊粤海關每年辦解廣儲司造辦處足金各二千兩分四季解交從前每金一兩按照十八兩五錢採辦連保燕梳在内嗣光緒十四年十月間經前監督長有札飭南海番禺兩縣查明時價每金一兩實需價銀二十四兩八錢不敷甚鉅是以會同前兩廣總督臣張之洞奏請敕部核議准照市價長落開銷旋准部覆量子從寛辦理每金一兩開支銀二十兩以資採辦臣於光緒十七年十一月抵任趕卽辦解春季足金一千兩其時市價每金一兩值銀二十五兩照部定價值不敷銀五千兩迨十八年春季長至二十五兩二錢夏季長至二十六兩三錢秋冬季長至二十六兩八錢本年春季長至二十兩夏季長至二十八兩八錢秋冬季長至三十兩有零疉據南海番禺兩縣申報有案從前猶恐商賈壟斷故意居奇今則中國所還洋欵其金磅價隨時遞增難以稽核實緣洋商貿易取其利便收買甚多以　格外騰貴臣任内共應造報採辦金兩如照每兩二十兩報銷共需賠累銀六萬一千餘兩實屬力有未逮惟有籲懇天恩勅下户部核議將粤海關採辦金兩准子按照時價長落核實開支以資辦公而免貽誤臣瀚章詳加體祭委係實在情形所有粤東金價太昻循照舊章不敷採辦籲懇天恩敕部查核准子從實報銷緣由謹合詞恭摺具陳伏乞皇上聖鑒訓示謹奏奉硃批户部議奏欽此○○頭品頂戴廣四巡撫臣張聯桂跪奏爲查明應試年老諸生恭摺仰祈聖鑒事竊照鄉試年老諸生三塲完竣例應查明具奏本年舉行癸已恩科廣西省鄉試查有蒼梧縣學附生何永嘉八十一歲陸川縣學附生邱翰文年八十一歲鬱林州學附生謝熙光年八十五歳陸川縣學附生吕嗣韺年八十二歲北流縣學附生李維瑞八十五歲柳城縣歲貢生林孔杰年八十歲象州學廪生石建渠年八十歲皆係三塲完竣未經中式臣於點名時見其步履强健揭曉後調閱各原卷字畫端楷文理尙順查核該學册實與年歲俱屬相符兹據藩司黄槐森會同臬司胡燏棻提調鹽法道張人駿詳請具奏前來臣查何永嘉等早躋芹泮老守芸篇雪案研經白髮伴靑燈黄卷風簷獻藝龎眉奮蛾術鵬程昇平逢景運之隆宏開慶榜壽考徵作人之瑞澤沛耆年試畢三塲旣完其草例符八秩宜沐恩榮理合恭摺具奏並開列姓名年歲清單敬呈御覽伏乞皇上聖鑒飭部覈覆施行謹奏奉硃批禮部議奏單併發欽此○○劉秉璋片再光緒十二年臣奉命督川曾經奏調候補直隷州知州徐春榮入川差遣十三年夏間該員到省辦理營務處並統帶長勝武字等營旋據援例捐升候選道歴年馬邊雷波夷匪先後滋擾並去年川北土匪滋事均經臣派調該員前往剿辦事平後迭蒙恩奬以道員交軍機處存記並分省補用免繳分發銀兩在案本年三月該員徐春榮禀請回浙江省親假滿後以母病未痊不及來川禀請撤去差使臣於批後卽將長勝武字等營檄委署提臣錢玉興兼統以專責成理合附片陳明伏乞聖鑒謹奏奉硃批知道了欽此 
 
