# 1894 - 261 - 4907696

 

Page 1

 
 
[聲明漢口售報處] [  申報舘主人啓]  
[ 
　　在漢口經售本報之人自八月十六日起另換新手經理賜閱本報者請向漢口黃跛街太平巷口江左漢記石印書局購取可也此佈　 
[重印六部處分則例及花月痕告成] [  圖書集成局啓]  
　　六部處分則例一書爲道光朝欽定條分縷析詳盡無遺誠服官及佐幕者所不可不覽者也前經售罄茲復印成每部分裝八本盛以錦函計碼洋一元二角花月痕亦已重印告成雖係小說家言而寫怨言情口吻逼肖與曹雪芹若頭記足以輝映後先每部四本碼洋四角諸君子請臨申報館帳房購取可也此佈 
[新印朝鮮志並朝鮮地輿全圖出售] [  三馬路申昌書室啓]  
　　朝鮮志一書於朝鮮之疆域形勢政治沿革無不博考詳搜條分縷析每部價洋二角又朝鮮地輿全圖描繪精細界限分明　覽之餘仿彿馬伏波之聚米爲山每張價洋二角方今日本佔據朝鮮中國大張　伐以上二種皆爲談時務者所必不可少賜顧者請移玉三馬路申昌購取爲盼此佈 
[增廣華英字典出售] [  三馬路申昌書畫室啓]  
　　增廣華英字典一書爲粵東鄺容階司馬所輯其中縷析條分便於檢閱較初印本更爲美備誠牖人之寳筏度世之金針也爰付剞劂以廣流傳每部訂成二本碼洋六角欲購者請至本埠三馬路中昌書畫室曁外埠申昌售申報人購取爲盼此佈 
[用兵緩急辨]  
　　兵事瞬息千變其用本自不同不可執一而論也有宜用緩者有宜用急者急者而緩之是待斃也緩者而急之是送死也皆非知兵者也大都兵有主客之分主則利在緩戰客則利在急戰今中國之與倭兵交戰於朝鮮論其常則兩者皆客也而論目前之勢則似倭人竟反客爲主中國轉退而爲客何則以其先佔韓京也當東學黨創亂之初中國但知束學黨之爲禍於朝鮮派少兵以爲之掃除固綽乎其有餘無俟急發大軍也而倭人則處心積慮蓄謀已久以保護商人爲名陸續發去大兵至數萬人而韓京遂得以先入爲主以中國數千之兵猝遇數萬之衆而猶能奮勇殺敵屢敗倭師此固由於葉聶兩軍門之調度有方謀勇足備而其所以得手者實由於急戰之故兵法致人者足以上人致於人者止能下人據牙山以致倭兵之來攻所謂致人也夫中朝大皇帝已明降　諭旨决意開戰凡見有倭兵無論水陸不拘何處皆立卽迎頭痛擊則凡中國統領水陸兵丁諸將帥孰不當凛遵嚴旨各奮神威分投剿殺不使其　得休息而中國尤當以海軍兵輪長驅進發必得倭船而與之對壘倘或倭船出沒不常不能尋獲則時往朝日各處海口游弋以牽制倭船蓋倭人極狡亦未有專攻人而不防人之攻者我不之攻則彼自有餘力可以攻我若我亦往攻之則彼且自防之不暇又奚暇攻人倭人船艘觀於近日沈仲禮太守所譯日本師船考一書可以一覽瞭然中國兵輪未嘗少於日本也顧自中倭開戰以來已閱兩月餘之久卒未聞有鏖戰於驚濤駭浪之中以一决勝負廣乙濟遠諸船則不過因護送載兵之船中途遇見倭船然後彼此開砲是仍彼來而我應非兩陣對圖也至前日兩軍對陣各有損傷則可謂之大戰矣然卒且絶無有人焉　及直走扶桑之舉余前者曾發狂瞽之言謂必先發制人中國於此時當用圍魏救趙之計而至今尙未有議及者或者謂中國口岸繁多當留船以自防不可輕舉而妄動然竊以爲防口岸者其吃重在砲臺其用兵輪者不過彼以船來我亦以船應以助砲臺所不足耳對面叅觀則我以兵輪往攻日本有不收回游弋之船以禦我者乎且我兵輪較倭船爲新海軍兵數較倭人爲多而顧一味愼重不肯越雷池一步固亦持重之道或亦昧緩急之義矣乎此時中國以陸路重兵剿洗在韓之倭兵倭人亦悉力以相禦由本國續調赴韓之兵時有所聞且又以中國兵船絶不一見彼船之來中國彼欲尋我兵船一决雌雄而亦無從尋見韜光養晦亦旣多時始得一戰而又彼此相當倭人必將以中國之兵船爲怯而其防備之念亦將稍懈於走東此時也盍驀以兵輪數艘突攻其沿海口岸一得手卽去而之他又攻一處往來無定蹤出沒無定時此卽兵法所謂亟肄以疲之一面添派重兵會同在韓諸統帥尅日進剿勿得稍事延玩此皆所謂利在急戰不可稱緩者蓋此時之倭兵旣佔韓京又襲我軍於平壤自謂已得先手可以從容布置以其逸待我之勞又與朝鮮逼立約章令其接應軍餉則彼反客爲主之勢已成而我卽成後至爲賓之勢彼利緩而我利急其情形迥乎不同若曠日持久今日不戰明日不爭必致坐令倭人布置停妥從容靜鎭以待我之惰歸是尤兵家所犬忌而不得不爲大聲之疾呼也總之中國若果决意與　戰則倭人斷非中國之敵特恐中國向來有因循之積習玩愒怠緩視爲故常設或此種習氣中於水陸各軍則有雖　而不足恃其衆雖强而不足恃其强者用兵緩急之宜差以毫厘卽失之千里中國水陸各營諸將帥不乏智深勇沈之人當不以余言爲河漢也夫 
[本館接奉電音]  
　　昨由京友電傳上諭五道敬謹譯登○八月廿二日奉上諭正藍旗漢軍副都統著福珠禮補授欽此同日奉上諭啓秀現已補授理藩院尙書未到任以前著敬信兼署欽此同日奉上諭四川提督宋慶著　辦北洋軍務欽此同日奉上諭慶親王奕劻奏請統帶勁旅出關往剿一摺具見忠愛勇往之忱甚屬可嘉惟該親王總理海軍兼管各項差使責任綦重且夙夜在公趨承左右未便遠赴軍營著毋庸議欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨現當用兵之際必應寛備餉需除飭戶部隨時指撥外著由宮中節省項下發去內帑銀三百萬兩交戶部陸續撥用以收士飽馬騰之效前敵軍營需用制錢並由內發給京錢二萬串由戶部解交李鴻章迅卽運往應用欽此著該部欽遵辦理欽此 
[詳述鴨緑江勝倭確信]  
　　華軍各艦與倭船在高麗鴨緑江海面大戰本報已屢紀情形二十二日有西　由天津傳電歴述戰務詳盡無遺爰再譯之曰當日交戰時所有受傷之各艦武員及兵士已回至天津醫療言及中國各兵艦於本月十七日護送運兵船至鴨緑江卽令所運各兵登岸斯時各兵艦距海岸約三十里之遙翌晨瞭見南邊烟霧衝霄至十一下鐘後始知烟起處有倭兵船駛來鼓浪衝風分爲兩隊華兵艦遂亦分爲兩隊迎上攻之統將之意務須擊毁倭提督所坐之船兩軍將近見倭兵船共十二艘統將卽揮令十艦與之鏖戰丁禹廷尙書所坐之船礮彈飛出有六千米得之遙倭兵船亦開礮以拒惟相離過遠兩艦皆無所傷旣而華兵船飛駛向前而倭船行駛較爲迅疾退至距華兵船六里之海面遠遠發礮以轟華軍致遠兵艦首先出陣統領令開足機器直入倭奴艦隊中連環轟擊遙見一倭船忽然傾側旋卽不　蓋已沈入波心矣突有四倭船將致遠圍在垓心奮力抗拒迨砲停烟散致遠亦已漸沈船中 
 
 
] 

Page 2

 
 
統領唐君及司機之西人栢爾唯司俱盡節焉倭奴至此咸注意於定遠鎭遠二艦舍命以攻致定遠司砲之西人尼格爾司中彈斃命倭船中有一艘似是吉野艦船身粉碎而沈又一艘似是浪速艦被火所焚立成灰燼迨午後五下鐘時祗剩倭船五艘其餘已或毀或沈乃急轉柁望南逃逸華兵艦在後追逐見倭船去已甚遠乃卽折回至明日倭奴大放水雷將已船之擱於淺灘者次第擊碎蓋恐華軍之奪回也是役也倭船只剩五艘尙有七艘不知悉數擊沈抑避至小島之內一時未及詳知惟實見其有四艘沈下耳松島艦爲倭提督坐船有人確見其已毀壞不堪頗難修整意者倭提督已斃命其內乎容再考之按此電係西人所發與委奴之諱敗爲勝者迥乎不同觀此情形倭人實已異常狼狽安能復肆鴟張所惜中國執政大員不能及早出兵致倭奴稽誅者數月否則戎機迅疾早將倭媒掃蕩無遺矣而尙何勞添兵增餉哉至六千米得約華里十一里之譜亦留心時事者所宜知云 
[開城戰事]  
　　昨接天津西人來信云平壤地方於本月十五日發電至天津言日兵進攻開城地方是處有衛達三軍門率兵五營駐守日兵進攻時見衛軍門防守堅固無隙可乘乃設一計派兵六千赴開城之後另以四千攻開城之前衛軍門初不知後面另有日兵向前搏戰奮勇異常閱時不久日兵死傷甚多紛紛逃遁衛軍門率兵追之行數里日兵忽又折回爭拒其時後面日兵自後掩至前後夾攻致衛軍門所部之兵頗有損傷然日兵死傷者較華兵約增二倍餘之多開城在京畿道內距韓東一百六十里以情事計之當在平壤開戰以前然日兵以一萬之多攻我二千餘之兵我軍雖未防後面日兵之抄襲然殺傷日兵有二倍餘之多亦可謂驍勇善戰矣 
[大帥籌邊]  
　　昨接天津西友來書云北洋大臣李傅相奏明皇上擬親赴高麗督兵剿倭倘至本月底日兵在高尙未被官軍剿除凈盡卽請恩准領兵前去以奏膚功未知皇上允准與否惟督署則已預備出征一切事宜矣 
[奸細甚多]  
　　天津西人來信云有華人三名前與日人通同一氣甘爲奸細上月在天津槍砲廠拘獲定於二十日綁赴天津西門外正法當僕作函時見有多人往觀畿於塡塞街巷又有一華人亦爲奸細在海軍衙門拘獲用站籠裝入令其緩緩就斃聞所拘日本奸細供出西人六名並華官十六人皆爲日人偵探機密爲多魚之漏尙須按名指拿所獲之日奸已送交縣署看管以待訊辦○又接本館駐津訪事人來信云書吏劉五窩藏日本奸細一名被獲發縣案中牽涉前爲三井洋行買辦之崔文裕崔曾虧空三井七千餘金被送關道署發縣押追雖經保釋而案尙未結嗣以訊無較據未子苛求十三日又有水師營務處差弁一名亦緣牽涉奸細被送關道發縣質訊該弁姓于名邦起係大沽人年約四十餘當訊問時十分嚴密只有招房一人書寫供招比至動刑始喚皂班掌頰四十下現已管押五籠聽候澈究又某營哨弁汪某亦被牽連一併逮案初不意食毛踐土之人竟甘作通敵黨奸之事此其彌天大惡豈一死所能塞責哉以上所紀情形可與天津西友書參觀互證故幷錄之 
[倭艦又來]  
　　本館派赴天津訪事人來函云月之十四日倭艦復到威海疆距窺海惟距咆臺過遠咆不能及以故咆臺並不開咆倭艦亦未以一砲相遺鼓輪逕去威海將領電禀傅相卽飭沿海各地方嚴爲防備毋得疏懈 
[倭國添兵]  
　　烟臺訪事人云本月十九日有法國兵船由朝鮮駛抵烟臺載有華人二十餘名回國據云近見倭兵經過絡繹不絕大率係調往平壤者 
[平壤消息]  
　　平壤戰事已據西信詳登前報昨接天津訪事人函謂我軍之在平壤者約三萬餘人方擬乘勝直抵漢江恢復漢城殲盡倭人而朝食不料倭人抄襲後路將我軍圍住中有浮橋亦被拆斷使我軍進退維谷幸我軍將領膽略兼優兵士亦皆驍勇善戰所向披靡得以退至義州向來各軍每日發遞北洋電禀絡繹如梭乃至十七八九等日竟不見有電報至豈電桿已被倭奴斫斷耶 
[接辦軍械]  
　　天津軍械所存儲槍砲子藥以備克敵之用現在軍務方興更應得人而理原辦之張楚寳觀察因事南旋所遺總辦一差傅相已委顧廷一觀察接辦矣 
[烟臺近信]  
　　奇山所舊有城垣春間集議重修已紀前報兹因倭奴犯順復由道憲傳諭紳董首事集資修葺今已開工矣○無知愚民往往因細故而尋短見者若以爲不如是不足以甘心也實則妄自輕生與人何尤福山縣康大令查得此等案件層見疉出惻然憫之乃刊刷告示反覆開導是亦鄭重民命之一端也○附近烟街一帶鄉村如有閒房卽租與宦遊之家貪其租價較厚也近因海氛不靖作寓公者相率遠徙房屋未免閒曠業主方以爲憂乃又有由威海等處移居烟地以烟地爲樂土者業主因之仍得善價○秋旱已久初十日雷聲大震雨僅數點秋菜晚稼待澤孔殷非大施甘澍不爲功○十一十二兩日西國各兵船演賽杉板各有勝負華人聚觀者濵海皆滿○十二日爲俄皇誕辰烟口停泊各國兵船皆掛彩旂以伸慶祝至午刻各船又升砲誌賀隆隆之聲波濤爲沸○西國官商歴年於八九月間在西沙旺地方賽馬今於十三十四十六等日舉行十三日共賽八次十四日賽七次十六日賽五次緣十三十四兩日比賽後餘興未闌兼之西國兵船水手亦欲一逞馳騁之技以十五日適遇中國中秋佳節故於十六日補賽也 
[接譯英將論中國海軍情形]  
　　至其海軍諸將佐則以前在美國學習軍事者爲最優卽其舉動行爲亦未嘗略遜於歐西諸大將又如中國各戰艦製造甚佳奈所用之砲尙方舊式者在其中惟其鐵甲戰船則可與英之鐵甲同其堅利至於他國之人常有毀謗中國戰船爲無用且船中諸多廢弛之處實皆憑空僞說要之中國戰艦幷無廢弛之處且其砲位常加整理不染繊埃此中所用之咆則以加納廠所製者爲多次則暗士得郞廠所製又如砲臺一事則中國名砲臺均可稱爲上等前蒙中國不以僕爲不肖聽鄙人籌畫在威海衛之漁村內建造咆臺至今遂成中國最堅之水師營務處按威海衛砲臺現在置有克虜伯巨礮三十六門其砲架皆用活機可以便於陞降不煩費力以鄙意而論則威海礮臺實稱金湯之固斷不能以力攻之使破吾諒日本戰艦亦斷不敢於此處一逞其能也夫中國海軍於四年前已成勁旅至今又逾數載想必更日饒進境精益求精惟今已無西人在其營中恐其營規未免稍寛不若前之嚴肅耳猶記余於辭席之後閒嘗至其戰船中觀覧見此中規矩亦覺不無略寛之處至於陸軍一項查其兵册所載則有一百七十五萬人然以愚意觀之其中能戰之兵恐不能逾二十萬人之數且具中多有未經西人教習者雖然其兵軍亦自操練純熟於施放快鎗之事尤爲有準如以五六百碼這遠較放洋鎗應無有能出其右者且其中亦有曾請西人教習者則營規隊伍自覺嚴整不同矣以上皆琅軍門所論之詞繼又言及前日中東海戰之事琅軍門復語該電報採訪人曰是役之戰不過偶然鬨鬥未可謂宣戰交　且祗有靖遠一船與日船接仗然諒當時諸戰艦志在保護運船東渡故未專心與日人戀戰在愚意觀之則中國近日暫將戰船自固不肯妄陷危機卽前與法國之戰亦用此法中國之意殆欲靜而窺伺俟其有隙可以權操必勝一戰成功而後始大出其精銳制勝於人此中國之老謀深算也愚意則以爲中國戰船斷不先向日船索戰然倘日本戰船進擾中國海口時亦必不少相讓出與之爭戰事一成則日船必至大受其創若果中國必欲爭戰則以其國中之力儘可支至一百年之久蓋中國物產豐繁各事俱備無須外人之借助茲不過待時而動能操必勝而後出之夫華人之心最恨日人兩國黎庶常積不相能今日之戰則諒中日兩國民心亦有爲之大快者今據僕所知而論此次之戰若非各國出而調處則中國必戰至日人氣窮力絶而後罷休然中國亦斷不出師以討日疆雖然中國若不將駐高日人盡行逐出幷將琉球克復則中國亦斷不能休也軍門所論如此其於中日軍情洵可謂洞若觀火矣 
 
 

Page 3

 
 
[浙省官塲紀事]  
　　杭州訪事人云浙江藩司趙方伯入都祝嘏本月十六日申刻起程先於是日辰刻交卸藩篆翏中丞委惠菱舫都轉年署理○杭州將軍吉軍憲遵旨入都祝嘏十六日辰刻由下馬頭起程各憲送至接官廳行寄請聖安之禮○新任糧道鄭芝岩觀察於十五日到省○亢旱已久各屬報荒者多至三十餘起藩司派委同通州縣往各處查勘仁和錢塘海寍委候補縣祁大令蔭甲諸曁富陽委候補縣鍾大令靈餘杭臨安委候補縣潘大令輝曾於潛昌化新城委候補縣華大令尊訓嘉興秀水嘉善委同知張司馬臨吉海鹽平湖委候補縣黃大令昌甲石門桐鄉委同知李司馬續佑鳥程歸安委同知齊司馬景琛長興安吉孝豐委同知沈司馬惟桂武康委知縣葉大令應照壽昌遂安委候補縣劉大令沛桐盧分委同知趙司馬㒞金華蘭谿委候補縣石大令治棠東陽義鳥委候補係支大令潤彥浦江湯溪委通判張別駕正芬西安龍游委知縣王大令衡以上各員均於十五六日禀辭 
[京口官塲紀事]  
　　鎭江訪事人云江蘇臬司陳舫仙廉訪於本月十六日乘某輪船抵京口赴象山礮臺營陳基湘統領處暫駐豸旌在城文武官員均於次晨趨往謁見廉訪略叙寒暄告以俟長公子安徽候補道印善者赴湘募勇親帶往淸江遵陸北上十九日淸晨偕隨從人等分乘官舫數艘用小火輪船帶赴瓜洲望北進發各官均親往江干叩送○新任常鎭通海道呂觀察鏡宇於本月十七日午後戾止舟泊西門外皇華亭前丹徒縣王伯芳大令預飭辦差丁役將使館收拾一淸以俟憲旌小駐屆時京口副都統保統制署常鎭通海道蔡觀察鎭江府彥太守及大令均赴憲舟迎謁脚靴手版紛至沓來觀察一一接見茗談數刻始分道而回所有行轅已擇定城內萬壽宮示期二十一日卯時接篆幷聞蔡觀察擬於二十五日赴陵○廣州將軍繼軍帥廣東巡撫剛中丞前曾奉旨入都祝嘏隨由粵省起程本月十九日抵鎭江暫假招商局六吉園爲行轅二十日淸晨在城文武各員均往嗎頭恭迓中丞卽命駕入城赴各衙謝步各官就焦山肆筵設席請軍帥中丞赴讌席散順道至象山親閱砲臺次晨軍帥及中丞分乘官舫用小火輪船帶往江北徑赴淸江 
[邗上官塲紀事]  
　　江蘇按察司陳舫仙廉訪於本月十七晚行抵維揚闔城文武各官均出城迎迓鹽揚等營亦列隊河干鳴槍示敬廉訪旋卽乘輿登岸至各衙署答拜回舟小泊於十八日淸晨用小火輪船拖帶上駛至廉訪奉命招募之福壽等營已田各將校先期雇船陸續運往淸江王家營駐紮俟廉訪駕至督率北行○湖南布政司何方伯樞奉命入京祝嘏交卸篆務後當卽鼓棹登程由長江東下本月十七日抵楊地方文武出城祖迓接見有差方伯登岸拜客連憲江都轉卽於是晚在本署肆筵設席以伸地主之誼水陸紛陳冠裳薈萃直至十點餘鐘始盡歡而散方伯回舟後卽於翌日黎明揚帆向公路浦而去○江蘇布政司升署漕督鄧小赤漕帥已於本月十八日由蘇起節取道維揚赴浦履任揚城各官已飭人在徐凝門碼頭結彩張燈預備恭迓並派役䇿馬至江口迎探據稱廿一日准可抵揚云 
[疑案冰消]  
　　前報纪顯有奸情一則謂本月初八日蕪湖保甲總局在江永輪船盤獲僧人三名事因先一日九江有洋人寄電與僧內有囑其回潯同去外國等語致令局員疑而拘提茲接蕪湖來信云所獲者並非奸僧實由洋人鹵莽以致李代桃僵該洋人向固締一方外交苔岑結契過訪殷勤是日公餘無事特遣侍者往招詎侍者誤向舍利寺速駕寺中香頭亦未細詰卽意其來招方丈院淸者遂漫以院淸今早已搭輪船往鎭江燒香告之侍者卽照覆洋人而洋人亦卽就院淸二字寄電原該洋人雖與某僧結契而尙不知其名字但以和尙稱之以致訛以傳訛初不知所招之僧固近在咫尺打坐叅禪也比蕪湖領事謝君因江永提上之三僧供稱與寄電洋人素不認識令人莫明其故特會同華官飛函九江新關稅司轉詰該洋人始覺有所恍惚然猶謂果係所交之僧自當將寄電情由明白叙出實非作奸犯科之事云云隨向稅司乞假來蕪於十三日抵埠卽至保甲總局局員命將三僧提出令其指認則兩造皆覿面不相識洋人至此始覺其誤旋將所以致誤情由縷陳局憲轉禀道憲以爲旣係無心錯誤且該三僧並無奸細形迹卽命開釋三僧當向局員合十稱謝於十四日搭安慶輪船回潯一塲疑案至是始冰消瓦解矣 
[歸帆無恙]  
　　此次招商局各輪船載兵赴高麗有兵船保護得以安穩如常昨接天津遞來官電云駐津應差各船俱已安抵旅順口此亦好消息也 
[署屋出租]  
　　前江海關道黃幼農觀察以署中人多屋少擁擠不堪特購置署側一帶民房數十椽擬築圍墻圈入署內及觀察鶯遷後飭仍將此屋建造門面歸同仁輔元堂經理收租刻下尚未工畢也 
[細故輕生]  
　　孀婦某氏蘇鄕人也於前年娶同鄕某甲之女爲媳僑居英界六馬路地方數載以來尙稱和睦前日不知何故姑媳忽然勃谿氏以媳之忤己也奔告於中甲聞言奔至氏處略不勸慰反以氏爲非氏並不與較默念生不逢辰與其生而苦不如死而樂遂密購阿芙蓉膏吞下未幾毒發家人疑患急痧再三根問始知吞烟急倩人施救奈受毒已深非藥石所能奏功延至前日下午溘然長逝其親屬以自行報毒與人無尤卽巿三寸桐棺爲之盛殮人可逞一時之忿而貽無窮之悔哉 
[縣主騐屍]  
　　昨日四點鐘時同仁輔元堂司事投上海縣報稱徐家匯西巿路口墻上有無名男子自縊身死旣而地保亦禀請相騐黃大令立卽帶同刑仵書差鳴騶出西門換坐馬車馳赴是處騐視 
[送縣遞回]  
　　丹陽人張紹興前曾僑住滬軍營小試探囊之技被人覷破驅逐出營茲又竊案如山經法包探緝獲昨日葛同轉移迗至縣請備文遞解回籍黃大令諭令暫行收所 
[拿獲賭徒]  
　　虹口各賭檯自經好捕頭拿辦後賭徒知不能於此重張旗鼓而至二十三保十五圖內重復糾衆賭錢事爲英公廨所聞遂於前日知照美捕頭請派捕恊同地保陸坤咸往拿賭徒卽潛行遁去乃將地主凌金大拘入捕房昨日下午一下鐘時上海縣黃大令復飭捕役柴樛趙金帶同夥役數十名如飛而至見賭徒依然喝六呼么正欲四面兠拿賭徒贍敢持械拒捕後得將海河頭等賭棍五名擒獲暫押捕房想須解回縣署訊辦也 
[定貨糾葛]  
　　德商瑞記洋行控萃豐洋貨號主陳渭溪定貨不出一案由中西官諭令陳自向瑞記商議已列前報昨日又經傳齊原被到堂復訊陳延律師小威金生偕繙譯曹吉甫到堂申辯宋通剌問陳曰汝向瑞記定買各貨可有定單答無該行向例一言爲定故與彼交易並無定單此案我號共向瑞記定買四項布疋西歴去年十一月九號向定紅僧帽竹布四十箱毎箱五十疋計二千疋訂定今年正月貨可到滬不料延至四月方到現須每疋虧銀四錢又西歴去年十一月十號定紅丹鶴竹布六十箱計三千疋訂定今年三月貨可到滬亦延至四月方到每疋亦須虧銀四錢以上二項計竹布五千疋約虧銀二千兩現瑞記已允賠補銀四百兩令我出貨我以吃虧太甚故不允往出又西歴今年三月十五號向定猴獅牌巿一百包當向訂明此貨目下只可消一百包故不許多裝不料瑞記共裝一百五十包至滬先令他人將五十包消去以致我貨無處可消我之不出者爲此如要出貨須瑞記能賠我銀二千兩瑞記遣某洋人到案稱陳所定之期俱在外國裝貨之期並非貨到滬之其威律師倩曹繙譯聲稱萃豐在滬祗能以到滬爲期豈有以外洋裝船爲期之理昨有某洋行買辦等知陳渭溪實在受虧太甚故請威律師向德署控告可否請公祖俟陳在德署訊問之後再行定斷宋通刺謂此案兩造所供相懸太甚卽德署恐亦不能定斷不若令兩造出外各請中西公正商人從中理勸如理勸不妥再行訂期會訊可也德繙譯佛君與威律師亦深以爲然遂退堂 
 
 

Page 4

 
 
[英界公堂瑣案]  
　　包探孔阿才禀稱陳小郎在茶館竊取銅面盆三隻報捕後經我緝獲人贓送究陳供認行竊惟求恩典宋通剌判將陳管押七天贓還失主○富阿順於前日至泥城橋東之雲龍軋花廠內軋花期覔蠅頭微利不料富悞將棉花遺落在地遭工頭斥責於是互相口角旋各號召黨類攘臂兇毆花局中人大受損傷事爲十二號西捕所知卽喚一百九十六號華捕將一干人拘入捕房昨晨解案花局工頭卜槐等申訴前情務求懲辦富稱與花局中人口角後有義兄殷阿明卽糾約阿金阿三至局中報復至動手傷人者實係阿金與阿三通剌得供商之佛繙譯著將一干人押候拘獲行兇之人再行訊究○包探沈金隆禀稱安徽人唐貴軒向住四馬路後申天保客棧曾於春間失物緝查無著旋由各棧允賠了事前日唐因事回籍並不向索失物賠欵卽欲下船不料有棧中接客夥葉九如沈松喬二人將伊鋪蓋攔回欲訛詐洋五十元唐卽投報捕房今將一干人及棧主王開送案請究唐伸訴前情王開供山東人開設申天保客棧向來安分葉等所爲之事一概不知葉沈互相推諉通刺判將王開交保斥釋葉沈各押捕房一月期滿交保釋放○前日有蘇州生員彭顯麟陸琦等由金陵乘坐長安輪船來滬將行李六件雇一千零九十一號小車推至後馬路連元棧車夫盧姚忠乘人不備中途走失遂命家丁陸升投報捕房由包探沈金隆在江灣地方尋見車夫已由汛地獲住乃帶至滬上於昨晨解送公堂彭等遣連元棧夥楊寄生投案領贓盧姚忠供江北人實因貪小起見通剌判交捕房管押一月贓給失主領去 
[飢溺厪懷]  
　　此次順直被水之慘不减於往年疉接北地來書知災民蕩析流離深望南中善士之拯救本館協振所昨承王大善長宗鈺求病速愈以英洋二十元助振噓頽木以和風潤槁禾以甘澍旣解萬民之困苦自集一己之休祥請以大易語爲祝曰勿藥有喜 
[再造蒼黎]  
　　脩竹子大善士金鐲一只重三兩四錢八分兌助急賑洋一百五十元丁松年大善士長子病求速愈助賑洋一百元津河水災退而復决連年籌賑已成弩末加以海氛不靖巿道艱難集欵茫無抱握伏乞慈悲菩薩共濟時艱人力回天功德尤爲倍蓰謹登報牘叩謝鴻施[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[參茸扶陽乾健丸]  
嘗謂伯道無兒人生恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行覇宣淫之衞也大凡田子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覩生梯之象幽蘭定占入夢之祥矣外有參茸坤順丸專備婦科所用兩者分服則男精固而女調經取效爲更速也早晚每服三錢淡鹽湯送下無用戒口小丸每兩錢三百文大丸每盒四個洋一元○一分寄杭州保佑坊申昌書局○一分寄九江廣泰源洋貨店○一寄江西省　磨子巷羅春臺○一寄安慶小南門内羅春臺○一分支蘇州閶門中市發兌○一分寄吳城鎭羅春台發兌棋盤街廣東梁愷悌堂啓 
[參茸坤順丸]  
易曰乾健也坤順也乾健而坤順化育之功效在是矣本堂秘有良方既製成乾健丸能使男子益髓固精今有製就坤順丸并令婦人調經受孚經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宫寒冷憂思怒鬱所致其人必面黄體瘦四肢無力夢寐不寗噯悶知酸咳嗽潮熱服此丸則功效如神未孕之前卽調經種子既孕則保産安胎産後則扶元固本倘欲求其神速加之男服乾健男女交濟隂陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同梁愷悌堂啓 
[宜隆號]  
本號專辦西洋雜貨批發遐邇馳名續到新欵奇巧貨物繁多倘蒙賜顧請至四馬路平和行對門其價格外克已此佈 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間壁石庫門内 
[大東惠通銀行]  
啓者本銀行集足本銀英金二百萬磅收足本銀英金二十五萬一千零八十三磅總行設在倫敦其董事一係怡和行之開錫惠先生一係恩德利行之恩德利先生一係公平行之愛未生先生一係匯豐銀行之麥格林先生一係前老沙遜行之沙遜先生一係司都阿行之司都阿先生其存銀處係英國大銀行所設分行在香港孟買格拉吉打新加坡檳榔長崎神戶橫濱厦門福州天津等處本銀行代客收存銀洋三個月者付息三厘存六個月者付息四厘存十二個月者付息五厘暫存本行之銀每日結帳者付息二厘並辦理銀行一切應辦各事此佈光緒十九年九月廿五日經理本行事務白倫納啓 
[舟行須知]  
倭冦順犯各處防務整嚴而本局爲軍火根本重地尤宜防衛本局東西兩面安置水雷巨砲以備不虞當經上海縣水利局傳集十六鋪以至閔行等沿海一帶河快地甲飭令嗣後每日從黃昏時候起至天明止無論各項輪船及民船商船一槪禁止業出示禁在案本局恐各色人等尙不及周知若各項船隻仍於黑夜暢行其中卽無倭奸暗渡亦難保不誤觸水雷致遭不測甚屬可虞望各色人等速卽遵照以昭愼重滬南製造局告白 
[專批赤金大票]  
上洋必得成棋盤街北 
六月份赤金二彩早經申明現售九月份票雙條六角分條三角呂宋票分條六角半 
[躉批分條公道　必得財　必得利]  
本行開設十九年屢中頭彩中外馳名逐月批售大票比衆克已紅票申足信購四馬路胡家宅 
[頭彩五萬元　一本萬利有　五福來]  
英十月票雙張十二元單張四開照算分條照市拋球塲萬有利啓 
[上海恊安]  
本號批發呂宋大票匯兌銀兩遠近馳名刻售英十月份票收兌紅票代收廣東澳門文鄕科闈姓特此奉聞 
[感德之至]  
舍弟年未二旬烟巳要上屢次令戒苦乏良方今幸敝局同事指敎購上洋詹誠德寳堂鎗上戒烟三香始終不滿二十天得脫離苦海感德莫名書此鳴謝招商局許玉臣 
[火柴桿盒料發客]  
本廠自造火柴桿盒坯料與東洋無異且可通作一切紙盒坯料　貴客欲買請至高昌廟砲隊營後自立廠面議 
[批發英金先令票　亦中]  
呂宋十月票出售單張六元分條六角半躉批公道兼兌紅票信購上海法馬路 
[川土批發]  
本號專在涪州選辦上好川土自運來申欲躉買者請至拋球塲鴻仁里合記可也 
[拍賣産業]  
啓者今定於禮拜四卽八月廿八日下午二點半鐘在四馬路第六號門牌本寫字房内拍賣地皮一塊地上造有中國式房屋與外國式棧房其地坐落虹口照工部局所畫地圖第五百六十二號在美總領事署掛號係第三百十二號其地有九畝九分九厘五毫四至北至百老會路南至黃浦路東至閔行路西至武昌路此産業現租與别人約尚有一年滿期如有人拍定可與現租之人商量　又地皮一塊名曰柏爾門花園並有許多植錢樹木裁在此地上坐落靜安寺路之南在大英總領事署掛號係一千六百六十九號照道契量見廿五畝五分九厘八毫不多時將地皮塡高並在四面築圍墻費錢不少如有人承買作爲住宅甚屬合宜　又地皮一塊坐落虹口在大英總理事署挂號係一千三百五十號照道契量見一畝五分零六毫地上造有房屋四至北至一浜南至左姓地東至魏姓地西至張姓地其地在工部局所畫圖係四百四十九號在乍浦路將來推擴新地相近如欲知詳細情形者請來面議可也錦名洋行啓 
[新開公正和　貨高一等]  
本號開設上洋寳善街中發兌不知年福字清膏每洋九錢祿字陳膏每洋一兩壽字公烟每洋兩一樓上燈吃五分起碼加放大盒小號開張以來本埠早已馳名遠處恐未週知特此登報如蒙信購原班回件 
[遺失提單]  
今遺失元月初八日江裕進口　唛羊毛拾件巳出三件該提單遺失作爲廢紙另立保單出貨矣此　胡美記告白 
[减額增彩　同得利]  
屢獲大彩遠近馳名今售英十月大票雙張單張四開照市分條六角五分 
上洋棋盤街啓 
[雙張十二元　必得]  
英十月份票華九月十四開彩單張六元四開三元分條六角半專收紅票批發克已 
上海棋盤街 
[屢中大彩　萬寳源]  
早登報章茲售英十月份票雙單張四開均照大市分條六角半外埠紳商函購當立奉棋盤街北 
[紅票申足　萬利]  
先令票赤金票全張大洋六角分條三角呂宋票四開三元分條六角半上海棋盤街北 
[奉送小照]  
諸尊來耀華拍小照者每欵多送一張新增古裝及泰西滿漢男女衣服一律鮮明分文不加以廣招倈賜顧者請認明英大馬路亨達利斜對門耀華照像號不致有悮 
[京縀門巿另剪]  
本號專售南京貢緞兼剪元青斜緞天青衣着馬褂被套等料批碼劃一賜顧者興聖街京江棧對衖內莊　黃慶泰 
[新製辟瘟香]  
此方係高昌寒食生面傳每日在隨便香爐內燃一二兩令人神氣清爽百病不生每斤取價八角是時令之良方也五福弄口京都同德堂啓 
[八月廿三日錢銀洋並匯票行情列左]  
新匯劃收市　七錢五分五六二五 
銀　拆　八分 
洋找頭　七錢五分六 
錢找頭　一千文 
市　錢　一百三十五千文 
卡　錢　一百三十四千文 
衣　牌　一千零三十文 
足　赤　三百三十四兩 
標　金　三百廿九兩 
銀行電匯銀票　二先令十一辨士 
銀行現銀票二先令十一辨士 
銀行三十天期票　二先令十一辨士 
銀行四個月期票　二先令十一辨士二五 
[八月廿三日進口輪船禮拜六]  
北京　輪船　由寗波　太古公司 
吳淞　又由烟台　太古公司 
江寬　又由長江　招商局 
[八月二十四日出口船禮拜]  
北京　又下午往寗波　太古公司 
[八月二十五日出口船禮拜一]  
萃利　輪船　晚往長江　麥邊行 
德興　又晚往長江　鴻安公司 
鯉門　又晚往香港粵省　禪臣行 
武寗　又下午往寗波　太古公司 
吳淞　又晚往天津太古公司 
蘇州　輪船晚往烟台牛莊　太古公司 
樂生　輪船晚往汕頭香港省城怡和行 
[八月廿六日出口船禮拜二]  
鄱陽　輪船　晚往長江　太古公司 
[八月廿七日出口船禮拜三]  
啤田　輪船　往神戶橫濱　天祥行 
益利　又晚往長江　鴻安公司 
福和　又晚往長江　怡和行 
[八月廿八日出口船禮拜四]  
康丁司　帆船　開往牛莊　壳件行 
 
 

Page 9

 
 
[烟臺訪事人述海軍得勝事]  
　　昨接本館派赴烟臺訪事人函報云我國新裕鎭東等船製載銘軍數營往朝鮮有鐵中兵輪十三艘護送於本月十八日行至大東灣一帶洋面與倭船相遇倭船共二十餘艘互相攻擊自午至暮轟沉倭船二艘擊傷四艘我之經遠致遠二船亦相繼沉沒威遠揚威二船受傷後駛近灘岸不至沉沒是役也我船以少擊衆且能轟燬倭船多艘洵足以快薄海之人心倭奴受此大創當亦望風膽落矣 
[英廨晚堂案]  
　　某號華捕拘解在路爭吵之陳阿富陳羅氏周阿堂等至廨宋通剌於前晚訊究陳供　的年念五歲係鎭海縣人現住虹口地方向以撑駕爲業兹有同鄉同業之周阿堂乘小的出門時至家內與妻羅氏成姦小的先不知情嗣由鄰人告知小的留心察看周竟敢明目張胆與之理論反被逞蠻爲此鳴捕將妻一併送案羅氏供年三十一歲前此丈夫出外營生周阿堂乘隙至小婦人處甘言哄誘小婦人一時昏昧致與姦宿數次後因丈夫回家與周斷絶不料周日在門首引誘致被丈夫覻破周供撐船爲業前與陳之姑丈同居遂與陳妻維氏稔識羅氏時至小的船中引誘尙未與之通姦此次該氏向小的索借不遂反囑其夫誣指姦情通剌判將周重笞二百板並具改過切結斥榟羅氏掌頰百下飭交伊夫領回管束○前報記娼婦陳湘雲喊控鴇兒掯勒從良一案前晚宋通刺將該鴇婦帶案據供原籍蘇州丈夫陳永全在日曾開襪鋪及丈夫故世乏資棺殮曾向高某借洋三十元嗣因度日維艱滬上又無親族將故夫所生之幼孩寄乳城內某婦處氏則央人薦至棋盤街當仙堂么二妓院爲娼不料高某旋至小婦人處僞作狎客小婦人知其來歴當卽正色拒絶高狡猾異常屢來纏　並串通摀兒掯勒從良爲此情急求大老爺超豁通剌判將該娼還押著將所生男孩交案再核○王嚴氏扭寡媳陸氏及媳父陸明佳至廨宋通剌提訊之下嚴氏訴稱年五十歲丈夫在日向在治下營生小婦人生有三子因長子不務正業尙未婚配次子向在湖北等處鐵廠爲生聘陸明佳之女陸氏爲室於上處春間完姻不料至本年三月二十八日次子因病夭亡迄今未及半載寡媳陸氏不安於室托詞歸寍與不知姓名洋行買辦模樣之人私識屢經小婦入訓誨置若罔聞此次陸氏於七月二十九日一去無蹤旋經小婦人偵知下落實由媳父陸明佳牽引與人私識賃屋在虹口地方轉租包瞎子處房屋一間藏匿其中爲此情急扭案陸氏供年十八歲丈夫故後屢被婆婆强逼爲娼大伯又欲强行姦汚不得已逃避母家餘供一味支吾陸供家在崇明寄居虹口地主並未令女兒與人私識亦無藏匿情事嚴氏又稱寡媳逃出時尙被棬去衣飾等件求大老爺究追通剌以陸氏不應背姑淫奔著掌頰二十下陸氏尙敢在法堂上大肆咆哮通剌拍案大怒命鞭背二十下飭發棲流女所擇良婚配陸明佳具結交保聽候飭差查明有無縱女與人私識情形並曾否吞沒衣飾等物嚴氏亦飭具情願聽憑發堂擇配結並限十日內指明姦夫姓名禀候核奪 
[法界公堂瑣案]  
　　湖北沔陽縣人徐麗齋前在上海招商局爲司事因病辭歇於上年春間屢往招商局帳房糾纒不已解送公堂經葛同轉送縣遞回原籍前日徐又率其子雨章乘輪來滬至帳房纏擾總辦飭丁將徐父子一幷送交捕房昨日葛同轉提案問徐來滬何爲徐俯自無詞其子雨章供稱向在湖北讀書家中尙有祖父母前日隨侍來申營謀就緒同轉謂爾父屢至招商局纒擾一再遞回原籍何以爾祖父母不加　束任某妄爲商之祁君判將徐麗齋父子二人仍送上海縣備文遞解回籍○桃源縣人劉恒法在英界偷鷄橋爲車夫本月初十夜在途拾得當押票十九張尙有未滿期之票恐或不妥役報捕房適有來滬購販布衣之陳利夏順二人素同鄕里劉遂將票四張送與二人備本贖出內有　羅長衫雪靑紡綢袴及杜布馬褂等件有徐姓者知二人懦弱可欺將情告知安淸道友陳耀三陳夏二人已將箱籠物件搬下江孚輪船擬回故里陳等卽跟蹤而至指認所穿之馬褂爲眞贓陳夏二人不甘受詐適法包探在路巡綽將情告知拘入捕房昨日解訊陳耀山供十四夜失竊後曾報捕房昨至江　輪船尋友見陳所穿之馬褂確是原贓因之鳴捕送究陳夏二人同供同鄕人劉恒法在途拾得此票送與小的備資贖出小的向以販運布衣往來滬上已歴多年所有大小布包共十一個均在捕房旋有夏弟名夏雨投案稱在同文書局爲校對陳耀山乃安淸道友羽黨甚多專以拆梢爲事昨聞拾票之事卽萌訛詐之計兄長夏順實遭誣指旋據房東許玉僂投案稱住滬十餘年以租車度日劉恒法向爲車夫陳夏均係同鄉初十夜拾票後卽報捕房此事實緣拆梢起見小的不敢多言恐遭挾怨同轉謂旣經失竊理應報捕查緝爾曾否報過陳　糊以對同轉恐其中有不盡不實隨飭孫探帶同劉恒法至英捕房查問旋據禀復確來報過惟陳耀山失竊並未報案同轉命將一千人帶案　陳曰爾之失竊在十四劉之檢票係初十按照日期已屬不合爾之揑情誣指兹已顯而易見判將陳耀山還押候補提徐某到案復訊劉陳夏三人令夏雨出外覓保許玉樓斥退候下期投案備質○郁包探將屢傳不到之惠福卿解案請訊惠呈遞保單請將在押之俞顧舟先行保出　　月內理楚同轉謂爾屢次抗傳不到其情已可槪見飭將惠福卿禁𢪠捕房將兪顧舟開釋勒限理處明白禀復○陳道衡投供所有被欠之厪　泉於五月間經張有成保出後迄今延不淸理董事酌斷之銀嚴竟昧良掯勒不交請將保人比追張有成供嚴於三四日內可以交案否　　將其弟交案亦可同轉謂不必糾葛准爾具限於念七日將嚴交案以憑追比○凌虐烟妓一則兩紀前報昨將鴇母汪王氏及受傷之烟妓　金保幷傳同龜奴阿福及孫王氏等解案王阿福供此妓會擬調至龔巧仙處緣原中丁學寬等不在滬上不知細情褚寳德亦不認識此事寳山昔存今故之熊母一手主持同轉謂汪王氏曰本委將爾掌責以儆爾凌虐之罪所呈包娼據乃彼之翁父列名商同賣娼恩義已絶照例將據當堂塗銷不准具領烟妓褚金保發普育堂擇良婚配孫王氏著出具改過切結覓保開釋銀挖耳一支繳案充公各據塗銷此案遂結 
[美界捕房紀事]  
　　前日下午寍波人小連生至虹口白老匯路福和里永慶家索取欠項永慶指小連生爲圖竊有胡金堂者從而和之以致扭入捕房呶呶聲訴捕頭著出外自行料理○黃某在虹口漢璧禮路開設京貨店子名小狗游手好閒日與流氓爲伍近忽糾集黨羽至店中攫去花布藍布共數十匹絲線數十兩店夥出爲攔阻卽贈以老拳黃惡之奔告　　捕頭飭包探唐淸山於前晚十下鐘時在虹口迤北林家宅拿獲押候送懲 
[福建官報]  
　　八月初八日同知鄧聨恩禀辭赴華崶釐局通判鮑尙基稟接辦洪山橋茶稅知縣胡　榮禀卸辦洪山橋茶稅知縣陳世烈卸　福寗府沙埕稅釐局務禀到○初九日本任松溪縣典史向敬熙稟到○初十日興泉永道英專丁來省稟謝委督徵閩海關厦門稅務局補石碼通判曹文昭禀見禀所赴京隨班祝報○十一日知縣鈕承藩禀見禀謝給咨晉京引見巡檢曹文瑩禀見禀明奉委蚶江海防稅釐分十禀謝禀辭○十二日同知彭廷樞由丹洋茶稅回省禀到○十四日潘　牌示　淸縣南日縣丞侯維漢　咨進引　缺按班輪應試用府經歴陳鴻翔署理又寗化縣泉上縣丞業學和原籍距任所在五百里以內應行廻避遺缺以古田縣水口縣丞劉永祺互相調補特示 
[廣東官報]  
　　八月初二日候補鹽巡檢開鏡蓉稟到稟見○初三日候補縣唐盛松代理封川縣任內各欵解　○初四日候補縣丞秦鳳璪禀銷解京餉差候補鹽大使延綿稟到服闋回○初五日候補縣黃恩稟知委善後局文案差本日進局稟見赤水司李稟謝委禀見禀辭赴任紫泥司謝禀謝委淡水塲許禀見禀辭赴任補用鹽巡檢光秉智稟知稟委省廻騐艙盖印○初六日候補同知朱楷陶稟知丁母憂○初七日候補道陸稟知由黃埔公幹回禀銷差禀謝委總辦洋務文案禀見候補通判李浹棠禀銷下基厘差稟見○初八日候補道陸稟知委總辦管務處文案差候補同知吳國章鄒元贊俱稟知收呈○初九日候補同知孫多　禀安 
[金陵官報]  
　　籌防同候補道曾候補道陸元鼎安徽撫右營遊擊齊金鰲到由皖來叩謝請補安徽撫標中軍叅將缺事江西振武後營借補撫標右營遊擊王國權　四位均見管帶福安　船安徽縣丞潘錫疇叩謝辭裝兵赴滬巡檢蔡濟慶奉委聚寳門稽查昨日　差從九徐葑立票知從九楊名樹丁母憂候選從九張依仁到由湖北來 
[蘇省官報]  
　　十三日首府桐稟知本日接印任事同知王用龢稟知以前署華亭縣於初叅限內有庫解　歸州縣班酌委署事一次又王秉璋禀知奉委松滬局解　差通判陳以屏引見回省李弟愷赴元和宗能述常熟奉首府委查勘荒熟田畆差又范樹恆謝委善後局文案委屢兼工程差又袁國鈞縣丞張續璿又邵鼎從九單錫璋四位奉陳臬憲咨調隨營差遣長洲縣主簿梁文錫銷西路一叚巡查差並稟知本日接印任事主簿陳金稟知交卸長洲縣主簿事卽辭赴元江靑縣丞任分發江蘇試用府經虞景崧　　從九陶殿文到西路一叚巡查差藩轅牌示照得請補太湖廳舟頭司巡檢注壽良現已奉部覆准應卽飭令赴任○十四日知府袁恭宏辭赴松滬糖捐局知縣尙昌厚銷　　局差辭赴松滬運解浙絲滬局差 
[䢴江官報]  
　　八月十二日江蘇候補道文觀察弼過楊赴清江浦隨漕師入都祝嘏新委高郵厘捐局勇程別駕蜒過掦赴差次○十三日薛鹺尉文煥奉委赴泰屬聽差○十四日永豐壩朱分轉之柟抵揚公幹○十五日各官商稟賀節禧分發巡檢范鹺尉之泰稟到○十六日署通分司李分轉以牧到揚 
[上海虹口元濟善堂施醫給藥一文愿第七次淸單] ○源通莊來思義記八十七愿全年鶴記厘記少記步記卓記蔚記漢記鼎記衆記班記富記外記道記十三戶各一愿全年共一百愿合規元二十五兩四錢六分七厘○立大莊來蓮谿花農洋九元三角四分蔡楊氏洋一元八角六分○保安堂四合堂八愷堂唐鄭氏殳山悟非子又保安堂六戶各　二元韋陳氏韋勳聰二戶六七八月份各洋三元唐熊氏黃歐氏羣玉山房陳崔氏潘花女五戶各一元龍林壽六愿正月至六月錢一千零八十文陳君麗明送來隱名氏十一戶銅洋十一元無名氏不留名無力子三戶各銅洋一元○以上共收英洋三十四元二角規元二十五兩四錢六分七厘大錢一千零八十文銅洋十四元合併聲明 
 
 
 

Page 10

 
 
   
 
