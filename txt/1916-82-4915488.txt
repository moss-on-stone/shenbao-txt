# 1916 - 82 - 4915488

 

Page 1

 
 
   
 
 

Page 2

 
 
時評 
[勸進與勸退（冷）]  
　　嗟乎翻手爲雲覆手爲兩曾此數月之間爲日無多而乃有此滄海桑田之感耶此亦可爲當局者悲矣 
　　雖然不有勸進何有勸退不進則退物理然也事理亦然也今日當局之悲亦以前當局之樂之有以致之也 
　　天然之理至公無私勸進之文電紛傳於數月以來則勸退之文電今日亦與之相等前旣以尊重民意故勸進而承認矣今日能不尊重民意勸退而勿承諾耶所謂子矛而自攻子盾也 
[專電]  
　　北京電此次徐世昌段祺瑞出山曾先與袁總統要約以後須有辦事之權不能再如從前之不論大小事件均由總統親自辦就或派內史承辦過後交給閱看當各歸責成總統答應政治歸徐世昌主任軍事歸叚祺瑞主任 
　　北京電探聞某國政府已將關於我國國體上要件提交彼之駐使內容祇認南北爲交戰團體質言之皆不成國家資格惟此件到京已有兩日某使已否送逹外部尙秘無所知 
　　北京電龍濟光聯銜各疆吏電獨立省罷兵保無他慮敢負全責 
　　北京電張仲仁巳入値將升右丞 
　　北京電溥倫提出辭表又面陳該院信用全失萬難戀棧 
　　北京電軍處通電前敵不日休兵各兵部可酌裁 
　　北京電昨總統在延爽閣開軍事密議叚總長第一次出席所議仍爲西南限戰計畫 
　　北京電將任黎黃陂爲副元帥兼總司令節制川粤湘鄂軍隊 
　　北京電朱啓鈐决辭職 
　　北京電參院有改元老院說 
　　北京電公報載黎黃陂啓云迭次辭職辭封絶無稱臣屈使有何根據竟以此相加除電詢外登報聲明 
[譯電]  
　　北京電代行立法院昨日開會徐世昌代表袁總統出席某議員提議焚燬退還之推戴書經衆贊成並議决維持與共和不抵觸之法令議員江瀚提議解散參政院未經多數贊成（二十六日） 
　　北京電半官界現信北京政府與南方各省開議談判後政府將允組織責任內閣召集眞正國民代表團體羅致南方有名望之領袖參與政務（二十六日） 
　　北京電北京日報載稱袁總統應徐世昌之請允取消黎副總統王爵仍任爲參政院長及統率處長（二十七日） 
　　北京電參謀總長叚祺瑞今日到任視事（二十七日） 
　　北京電北京日報載稱徐世昌呈請袁總統取消關於滇黔桂三省之命令（二十七日） 
　　北京電國政事堂右丞楊士琦巳辭職大約將由張一　繼之（二十七日） 
[東方通信社電（日本人組織）]  
　　北京電聞諸北京某要人云袁總統取消帝制同時並令向被極力壓制之徐黎段等諸大官出山以爲與西南各省調和之計蓋因現在北軍之武力不足壓倒西南獨立各省故出此一時緩和之策以待時機實行其所謂之大計假令西南各省主張非袁氏退位不允妥協而袁氏亦決無引退大總統地位之意故西南各省果欲貫徹其主張除以武力解决之外究無他策云云（二十七日） 
　　東京電袁總統取消帝制起用徐世昌段祺瑞期謀南北之妥協並於暗中開始運動某某二國探索日本政府之意向（二十七日） 
　　濟南電山東泰安府肥城縣因田賦事件激動民變聚集數百人往攻徴收局旋又加以附近土匪集一大團其數約三千人襲擊縣署之後肆意掠奪縣知事不知下落事勢頗爲重大山東將軍接到急報巳急派駐泰安府之巡防隊馳往鎭撫矣（二十七日） 
　　北京電帝制派某要人密令其部下謂此際取消帝制之不得策業已進諫袁氏袁氏之仍决定斷行取消者其主因如左 
　　一·時期就外交之關係實行帝制至早須延至歐洲戰事平和之後而內亂之發生　　一時亦難鎭定是以不於表面上取消帝制殊難引第三國積極的牽制反對帝制之外國 
　　一·今後凖備募集內國債及外國債以用已經各國承認之中華民國名義爲宜 
　　三·此次之帝制問題京外文武官並民間人士中贊成反對觀望三派之眞相已得詳知今後對各該派處置之策業經考慮 
四·取消帝制爲鎭定反亂與調停及對外國之良好口實等 
　　袁氏之大志係以一定不變完全帝制爲救國案　有宋某主張清帝復辟之論以係邪說將宋懲罰使人民知清朝復辟之非繼又有某氏擁立孔子後裔之說亦爲世論所攻後以民意實行帝制實袁氏之大智至如此次取消帝制全爲袁氏之權術一般內外人均難窺知吾等旣得適當之保障可無何等之危懼今後必使一般人民周知共和之不可同時設法壓制擁護共和並屬宗社黨之亂黨分子以徐俟實施大計之時機云云（二十七日） 
　　濟南電江蘇省北洋第四師近派委員分赴濟南泰安兩府所屬募集補充兵隊（二十七日） 
　　北京電據聞北京政府擬任倪嗣冲爲雲貴討伐軍司令官任命張勳爲安徽將軍 
（二十七日） 
　　東京電英艦臨檢日本商船問題已經着落在中國海之英艦羅林狄克號亦已退去 
（二十七日） 
[戰電]  
　　其一（英人路透電） 
　　巴黎電今晚公報云末斯河西面瑪蘭柯爾村與叢林間及法軍第二道陣線有猛烈之砲火惟無步軍戰事末斯河東面及華愛佛有間斷之砲火全陣線法排砲甚爲活動敵陣地曾發炸聲數次法軍以長射程之砲轟擊維業萊車站及哈同俠台爾並轟擊亞貢敵軍交通及伏斯巨之防務法軍城杜哇芒擊落德飛機一架（二十六日） 
　　巴黎電今晚公報云敵軍砲隊轟擊末斯河西面攻瓦佛小山附近杜哇芒華愛佛末斯河東面法軍第二道防線甚爲猛烈惟無步軍戰事比境及亞貢有砲戰（二十五日） 
　　巴黎電今日下午公報云末斯河西面瑪蘭柯爾愛斯萊三○四小山夜有猛烈之砲之砲之惟無步軍出攻末斯河東面終日安靜華愛佛有砲戰德兵兩次以短兵在泊萊叢林衝鋒爲法兵開鎗擊退死者纍纍法軍轟擊伏斯巨之敵軍運送隊法飛機兩架夜以重炸彈十六枚擲 `擊瑪蘭柯爾北面之敵軍露營（二十六日） 
　　彼得格勒電今日公報云米托鐵路德軍攻勢已被阻特文斯克西面之俄軍枮據敵軍戰壕一道俘敵若干波斯太伐西北及拉洛區湖境現有惡戰敵軍在第拉洛西面及斯特里巴河與里斯特河會流處進攻均未得利高加索俄軍在恰洛克河上游逐走高地之土軍乘勝前進又在比特里斯西南大得進步（二十六日） 
　　雅典電德軍已在杜伊蘭境取攻勢法軍抵禦頗得手希臘政府竭力促居民離開戰區而尤注意奇夫桀里一地謂德奥軍旦夕將攻入 
該鎭（二十六日） 
　　彼得格勒電今晚公報云俄軍在哇格斯汀化夫東南及茄柯白斯太境獲勝激戰後佔據萊浦庫村固防之陣地德軍奮力進攻及回攻者均敗退俄軍仍在特文斯克境前進破除維特齊北面種種障礙冒砲火進攻塞克萊湖西北之陣地加里西亞戰局未變高加索俄軍仍在前進（二十五日） 
　　倫敦電英帥海格將軍報稱昨夜敵軍在化漢索倫附近轟發地雷一具攻入戰壕一道爲英軍以炸彈逐出今日英軍以炸縷擲擊白蘭斯叢林附近敵軍戰壕重損女牆百碼敵兵回擊頗弱今日白松伐爾附近新福音堂伊泊爾等處敵砲隊甚活動英軍亦發砲回擊（二十五日） 
　　倫敦電海格將軍報稱敵軍昨在奇凡希及勒維勒聖伐斯轟發地雷佔據第二陷穴旋爲英軍奪得繼又爲敵軍以炸彈逐出今日化漢索倫砲壘附近有戰壕白砲戰事昨日飛出之英飛機內有一架迄今未回（二十六日） 
　　倫敦電北嚴爵士從法境返英謂凡爾登之戰事一時未必停止德軍不能攻陷其地乃德國最大之失敗德公報所言東半虛僞法軍損失逈不若德軍之多此番游法所見各事愈足堅堅其信任聯軍終必獲勝之心英軍助法軍防守陣線法人皆盛稱英軍之大進步英軍屢攻敵軍使其不安德俘曾言德兵不願與狂怒之英兵交戰云 
（二十六日） 
　　倫敦電公報云英海軍飛機數架昨晨攻擊錫爾特島東面歇爾斯維格德飛船停置所由巡洋輕艦及驅逐艦護送至德國海濱英飛機三架不知下落驅逐承燫杜薩號（一三五０噸）及拉佛洛克號（九六五噸）昨　曾在大風中互撞米杜薩號或已沉失惟艦中之人可望救起英驅逐艦擊沉德國武裝巡船兩艘詳情未悉據丹麥報館消息謂此役已逹目的（二十六日） 
　　倫敦電英商船斐賴橋號已被擊沉船中人皆登岸（二十六日） 
　　海牙電荷蘭商船土邦第亞號爲水雷擊沉一節海軍部已得有確證蓋在屬於該船之二艇中覔獲金屬碎片確係水雷之一部分也（二十六日） 
　　華盛頓電官場稱英吉利人號沉失有美客四人不知下落美國輿情因商船屢被擊沉 
害及美人生命大爲激昂（二十六日） 
　　倫敦電蘇塞克斯號載美客二十五人遇險後檢查人數美客缺少八人且有數人受傷送往醫院美國橡皮出口公司之總理赫胥萊氏亦在船上今美使已將赫胥萊等所繕之證書寄往華盛頓（二十六日） 
　　倫敦電德國無線電報紀英飛機攻擊歇爾斯維格飛船停置所事謂抵制飛機砲曾擊落英飛機三架乘機之英軍官四員下士一員均被擒（二十七日） 
　　巴黎電首相愛斯葵君與其他英國代表今日到此參與協約國軍事會議大受歡迎 
（二十六日） 
　　倫敦電英船雪西里亞號被沉船員遇救（二十七日） 
　　其二（德人德文報專電） 
　　柏林電德軍大本營宣布公報如下 
　　二十四日香巴業·松末比至索安大路·末斯河境至　　爾河止砲戰極爲劇烈德軍於星期三日乘勝佔據化柯爾西戰壕兩道前後共俘軍官三十二員兵八百七十九人（西境戰况）俄軍於日間僅集兵猛攻茄柯白斯太橋端入夜在米托至茄柯白斯太鐵路北屢次進攻又圖襲擊杜拉堡南之德軍俄軍猛攻德軍陣線毫不間斷力竭始止俄軍在維特齊北面進攻者大受損失而退稍南無新戰事（東境戰况）近數日伐爾逹河兩面及奇夫桀萊附近有無關重要之砲戰敵飛機隊攻擊伏洛夫斯內有一架中彈墜入湖中（巴爾幹戰况） 
　　二十五日戰局未變末斯河境砲戰甚活動凡爾登曾起火（西境戰况）茄柯白斯太西面之俄軍猛轟後復　西比利亞生力兵進攻仍負重創而退敵軍在茄柯白斯太杜拉堡西南小進殊易敗之敵軍又在維特齊北面施擊亦失利稍南拉洛區湖附近之敵軍僅發砲轟擊（東境戰况）德炮隊擊毁從事戰爭之敵飛機一架（巴爾幹戰况） 
　　維也納電奥軍大本營二十五日公報云奥兵枝隊於斯特里巴河布斯加洛夫西北擊退猛攻之敵軍後攻入俄軍戰壕毁俄軍之防地（奥俄戰况） 
[公電]  
　　唐少川勸退位電北京袁慰亭先生鑒白宫睽隔瞬已連年憶從癸丑電請執事解職旣蒙嚴譴即墊居滬上對於政事從未妄發一言妄建一議坐是亦久缺箋候甚罪甚罪執事數年來所有不衷於約法之行政世入注視方嚴固有公論微言執事亦自知之自帝制發生以至滇黔事起舉國騒然不可終日儀雖雅不欲言而國事重大亦萬難瘼視近閱報悉撤消承認帝制之令而仍居總統之職在執事之意以爲自是可敷衍了事第在天下人視之咸以爲廉恥道喪爲自來中外歷史所無試就眞理窺測今舉國果有一篇信執事復能眞踐前誓而實心擁護共和者乎今茲之變致吾同胞日尋干戈自相殘殺儀亦深信執事目前所握兵力財力之充足亦暫勝於起義之滇黔桂數省但力服不能心服古有明調此次義舉斷非武力所可解决爲執事勅敵者蓋在舉國之人心人心一去萬　莫挽茲陳唯中良策則祇有請執事以毅力自退誠以約法上自有規定相當繼承之人亦正無俟張皇也抑更有請執事深加注意於前事之可危者庚子之攻使館壬子之掠商場是也儀秉性狂戀素荷恕原愚昩所及故敢呈最後之忠告採訥幸甚紹儀叩宥 
要聞一 
 
 

Page 3

 
 
[西報論革命潮流之趨勢]  
　　二十七日上海泰晤士報社論略謂袁氏撤消帝制之令詞意可憐酷似宣統退位之詔一面服從民意一面猶恃北軍恢復治安今革命潮流未因此令而停頓記者知非袁氏復隠洹上則革命未必即止也袁氏被舉總統爲列强所歡迎亦爲中國多數人民所信任在位四年尙有可觀之政績惜野心太甚帝制自爲違背誓言强拂民意小民呻吟於惡稅之下而元首昏處於佞人之中物欲所蔽大局不明南方革命豈得巳哉官軍不利亂象愈熾袁氏不得巳始廢止稱帝之思想從東方觀念言之袁氏可謂惽喪失其顔面矣袁氏若再不採用適當之態度則其終身事蹟將一敗塗地不呆救藥今據中國報界輿情袁氏必退位以待國民之裁判若民黨果抱此决心則袁氏不去位革命不止記者之所以主張袁氏宜退位者非謂繼之者必能勝任而有餘但以袁氏去位國家即可太平不出數星期國事即可趨入常軌也如目下事狀延久不决則外國干預之期當不在遠外間有岑春煊繼爲總統之說全國能否承認非記者所能知但袁氏一去外國干涉或可不來而北軍所不能平之革命亦可終止矣 
[取消帝制即南軍勝利]  
　　華人程度不遜各國南方目的終必逹到 
　　京津泰晤士報二十三日北京通訊云據華人方面消息政府於會議取消帝制問題時决定以武力平定南方以亂黨對待南軍如滇軍有所要求决不依從此說不知確否如其果確則政府似巳知取消 
帝制徒然示弱南軍將得步進步乘勢要求也實則取消帝制即南軍之勝利政府縱欲掩飾亦無人信之南軍地位甚固且勢力膨脹蔓延各省政府軍隊雖較多財政雖較裕然欲迅速平之殆無希望南方關取消消息後作何感想今尙未有所聞一般華人謂南軍必繼續作戰至袁氏被迫退位而後巳蓋以袁氏威信已失不宜復握大權爲國家元首吾外人亦以袁氏野心不戢帝制自爲破壞誓言喪失信任輕視南軍自貽伊戚但辛亥年國內騒然袁氏一出秩序漸復其功自未可没且袁氏退位繼之者不易得人此外人對於袁氏退位問題所以不能無疑也惟無論袁氏在位與否從前舊政治當一掃而空國民宜得憲法上合於時宜之自由權或謂中國人民不宜立憲要知各國實行憲法之初其人民之程度未必較今日華人爲高選舉權初僅限於了解憲法之一部份人民迨敎育發逹選舉權因之逐漸普及中國前數年之憲法如實力奉行根據法律一秉至公則中國確可得明白事理代表人民之國會今日反對帝制之人猶昔年英國力爭大憲章之人故無論中國孰爲元首而獨夫政治亦成過去之名詞南方起事之目的終必逹到也 
[川南最近之軍報]  
　　上海泰晤士報三月九日重慶通訊云叙府已陷落瀘州附近一星期或十日前戰事更形劇烈渝城現有傷兵數百人美國醫院收養百餘人坎拿大醫院亦收養若干除負重創者外其餘大部分傷兵皆居陸軍醫院距瀘九十里之納溪城似已爲官軍克復納溪附近約一星期前曾見大戰異常劇烈他處則未聞有何進步官軍若欲由蜀省攻入滇黔恐無日能逹目的蓋一路山隘險峻雖以十倍之衆亦未易克之也飛機三架已由渝赴前敵一離城未百里即降地餘二架似已前進皆一人所乘之機也官兵强逼苦力服役不若前之洶洶此問商民現皆照常營業據宜昌函稱日來無官軍抵埠駐宣之兵悉巳調往他處渝瀘電報近曾暫停數日 
　　又十三日重慶能訊云華人消息謂叙府復爲滇軍佔領惟吾人尙未接有確信宜昌復有官軍來此故商旅運貨又爲不便間宜昌尙有官兵萬餘人候船入蜀近膛有小汽船一艘在得慶下游六十英里爲黨人或盜匪開鎗施擊華人謂船中所載軍火盡被刦去但恐未必確實蜀省戰事北軍所處地位絶爲不利此爲回渝傷兵所言據謂有時進抵一小山前惟見鎗彈飛來不見敵軍蹤跡殆偵覺敵軍所在地點而死傷者纍纍是時進退不免損失雖欲回擊亦不能矣故北軍萬難由蜀省攻入滇黔云 
[桂民慶祝獨立之别報]  
　　字林報十五日梧州通訊云今夜梧州興高采烈慶賀桂省之脫離中央宣告獨立居民前未知此消息晚間官場倐然列榜通衢發表獨立之文民間驚喜欲狂爭燃爆竹以示歡迎吾人闻一片霹靂之聲而知革命已成事實矣城中軍隊所用之舊式槍械早已撤換一律改用新鎗武裝頗爲充備大批鎗砲與彈藥早已源源輸入桂省故今日桂軍之實力已非數星期前所可比擬矣又十七日通訊云梧州驟聞桂省獨立之消息當日頗有激刺之象旋即趨於鎭靜今民間安居如恆營業如故一若毫無事變者然今日廣東會館開會官紳齊集極一時之盛說明時局鎭定人心官場擔保治安且謂桂省謀定而後動未宣佈獨立之前已與他省議妥有志擁護共和維持五色旗之榮光者固不獨廣西一省某隣省將有軍隊來此會同桂軍共保地方而安閭閻云云慶祝旗幟滿街飛揚大書民國萬歲字樣此乃眞正民意也 
　　又十六日南寗通訊云十五日午前陸將軍出示佈告獨立不多時全城皆知粤人聞之尤爲高興商舗多懸旗掛燈晚間爆竹聲不絶於耳吾人冒雨夜行經過南門時見有若干人圍觀示文民間並無越出常軌之事或驚擾氣象陸將軍住於鄕間别墅距南寗約一日路程聞龍將軍仍在城中桂省觀望巳久今始獨立不審粤省對之將有何舉動外人在此頗安無所驚慮稅關郵局與行政機關照常辦事商務航業亦仍舊進行所不同者即不復承認袁氏而已 
[絳州之謠言與苛稅]  
　　字林報十六日綘州通訊云兩日前此間謠諑紛傳大起驚惶究爲何事無人知之或謂謠言之興由於兩水不調如甘霖一至則謠言自滅吾人所聞種種傳言類多離奇無稽其可信者即哥老會集議將於政局變更之際乘機肆擾與本地匪徒多爲潛伏山中之盜匪招去是也除謠言外政治不良民怨沸騰而惡稅苛徴尤爲人民所痛恨云 
編輯餘談 
[異哉龍濟光之聯電（默）]  
　　龍濟光聯電獨立省罷兵謂保無他慮願負全責 
異哉吾不知其所謂保無他慮者何慮耶如謂慮取消獨立之後將不利於獨立諸將軍或且加罪焉耶則此本非獨立諸將軍所慮中央亦必不敢出经抑謂慮中央不信帝制將復活耶則龍氏何人能擔保此重責以政府全力擔保尙且不能見信於獨立諸將軍而謂龍氏一人負責即能使人深信耶龍將軍之電我誠不解其何謂也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[總統問題與調停辦法]  
　　當局自定之政策帝制問題方取消而又有總統退位另由國人選舉賢能之耗傳來此說爲國人所注目而事實上將來必成爲一種重要之問題固在人人意計之中惟北京一般政治中心人物甚不以此爲然聞徐國務卿巳訂於二十五日在政事堂邀集各部院長開聯席會議取决轉圜辦法届時定有一番大議論彼等多數意見之主張擬無論有何因難决不認總統有退位这必要聞政府當局自定之政見擬於取消帝制召開代行立法院後即向該院提出辭職書又據公府消息前項辭職問題公府中懷仁堂召密會議黎段徐諸重要人物約十五六員均列席討論約三小時所議甚密據聞爲南軍覆電中於要求總統退位一層頗有研究之必要蓋以其有另行改選議員召集立法院一節當局因思及該院成立後恐將援照約法第三十一條第九項發生彈劾問題故特先行討論保障政策當時已詳加討論聞擬定議案有三項解决辦法准日內再行審核一次即提出代行立法院秘密諮詢以資取決 
　　南省密探之報告頃據政事堂消息徐國務卿於二十三日上午在懷仁堂會議畢曾特召法制局長兼籌備立法院選舉事務局長顧　至遐囑樓密詢要政甚久據聞爲討論變更前令五月一日召集之正式立法院取舍之問題或謂係擬將已决定前次變更國民會議複選當選人改充立法議員取消另選之事惟對於代行立法院之體面上尙有討論維持之處日內或即提出該院諮詢又聞統率辦事處於二十四日上午曾接特派南省等密探員兩項密報旋即開議討論政見徐菊人须芝泉等均蒞議探其大網一爲南軍政府對於要求息戰一節非元首自行退位照約法由副總統代其職務立召眞正特舉之立法院議員召開國會照約法第三十一條第九項提出彈劾案並立即解散現在代行立法院其一爲准於公開眞正民意國會後確查自帝制發生後中交兩銀行增加發行之紙幣確額有無危及國家之事實等情政府接到此電後有甚難對付之態是以特開緊急會議討論政見據聞是日所議尙無若何之要領僅有先行提交代行立法院諮詢政見之議 
　　預定政策之無用此次取消帝制在政府方面係認爲純由中央政府所主持以免外間疑爲西南黨人所要挾外交團所脅迫然此後戰事果否即能平定外交原狀果否即能恢復仍在不可知之天一般政界要人覩此情形亟思覓一相當之調停辦法以爲最後解决此數日來除已分致密電於各省要人外並連由徐國務卿等特開密議籌畫一切進行辦法惟此時尙無手續之可言必須俟外交團與滇黔桂等省獨立軍發表意見後乃能有可循之門逕二十三日公府曾特開茶話一次會議停戰調和意見之問題政府方面應持宗旨種種之計畫聞其最後預訂之政策係首先飭南軍限消獨立然後再謀國是聯邦制度一層可設法拒駁並申明此制於中國情勢國民風欲諸有不適合之弊病等情聞此主張係徐國務卿之建議已得多數表示贊同但次日即接南方所擬之條件其重要乃不在聯邦而在總統問題所有已訂之政策在勎又不能不另籌良法矣 
　　三項辦法之對付公府近息帝制雖已取消善後尙多困難中央各要人日必在府會議兩三次分别討論各要政據聞最近密議對付南軍之政策已擬定三項手續第一係由黎徐段等非帝制派有名譽之大員依據取消帝制申令勸慰先行罷兵各派代表來京磋商共維大局之政策以衛主權並融解外交上之險惡以維護國 
家用臻鞏固等問題第二係第一層如意見相左處於無效時即照南軍所要求之各項在擇其易舉者先由中央用固有之主權行之如另行召集國會等事其第三層係仍用武力解决惟此策不能作爲確定再者南軍所提出之各項要求曾列有懲治禍首某某等三人以謝天下一條政府對此頗爲躊躇特託在京某要人電致滇黔各軍長官謂國體改革問題由於民意不得專咎於某等罰非其罪政府所不能出此等語並擬將來若非如此不能轉圜祇好酌量與某某以相當之處分惟是此種辦法若在滇黔初起之際或可略生效力而措詞且不能專以民意爲歸罪之所蓋南軍之主要問題固在是也今桂省旣進步而有退位之要求乃欲輕輕便便如此轉圜自非易易聞政府方面亦知此項調停難成事實故一方籌備戰事仍不稍輟云 
[取消帝制之影響]  
　　清室密議之關係政府將帝制取消通告於駐京各國公使後各公使方面尙未露有如何態度茲聞二十三日日本公使日置益曾以私人名義致陸總長密函一件據悉有兩大要件之詢問（一）係外間謠傳中政府最近密議擬退還清室以杜革黨把持政權者貴政府是否有此密議（一）中國帝制旣然取消可否足制亂事不能蔓延務請據實妥覆未識如何回答又清內務府人云清室於二十三日下午曾接由某國郵便局寄到自雲南軍政府專遞清皇室之郵函一封緘封甚固當經該府進呈貴太妃傳聞函內有無論我民國至如何地位主權所在决定保全優待條件不負先皇太后讓政與民之德意云云聞府內特召近支王公大臣特開會議討論可否將是函錄呈政府 
　　黎莊進退之所聞日來政府對於參政院長溥氏頗不滿意現已密令某總長轉告溥氏自請辭職以便敦聘黎副總統出山後仍畀予參政院長職務並聞日昨（二十三）電促汪伯棠副院長來京而汪所來覆電已說明溥倫一日不離任大夑一日不克來京供職等語是以政府急欲使溥氏去任又聞肅政廳張元奇都肅政史現被某要人兩次密參事甚重大現將免職其遺席有仍復任莊思緘中卿之議不日當見發表此事甚密昨已開議一次據熟悉政界者言凡前因帝制去位之大員不日均將以命令復職蓋借以收拾人心本人是否同意均所不暇問黎莊乃其發端耳 
　　楊孫潛逃之兩說二十三日英文京報云籌安會領袖楊度等有出洋之說二十四日天津日報載北京電亦云主張帝制之首領楊度孫毓筠等已逃走往美國惟據順天時報則云楊度氏偶因帝政撤銷一切權利化爲烏有深恐將來殃及其身假名遊美相傳於日前潛行出京希圖脫避曾誌各報昨據某會中人員談云楊度氏在北京政界中素稱漂亮角色手腕靈活當倡議恢復帝制之始即向政府雙方密結契約并附有保險條件心安意穏毫無危殆之可虞第律以公理南北搆釁糜爛地方殺人如草芥用財如沙泥兵燹情形異常可慘似宜歸責禍首治以矇蔽當軸之罪伸張國法且元首平生威望信用盡墮落於楊氏之手帝制旣忍痛抛棄總統亦幾難保存對於楊氏倘不亟正典刑不惟無以安天下抑亦不足以弭南氛然而楊度平時曾對人言運動帝政原屬造意政府如欲施懲治手段我自有對待辦法况內務部總長朱啟鈐國民會議事務局長顧　等均實行電告各省通同舞弊衆目昭彰又將如何辦理據予（某會中人員自稱）鄙見所及外間傳說楊度畏罪潛逃之事槪因不確云云 
　　金錢犧牲之一斑當叙州收復之捷電到京帝制派中人又曾竭力慫恿當局早日登極當時籌備典禮即百官朝賀禮服一項向瑞蚨祥等數大商店尅期製辦議價巳値八十餘萬元今茲事停辦聞各商店亦頗受損失至於前此鼓吹帝制之報紙帝制派如何處置目前亦爲一種問題聞孫毓筠氏昨日下午二時曾召集京內帝制派報館記者等　集孫氏私宅內開會討論此後對於時局之論調以免紛歧並聞各帝制派報之補助費此後仍然照發且不少減又先是取消帝制命令將發表時孫楊二人即函囑各機關報謂戰區愈廣人民被禍愈多戰事愈長人民受害愈烈誰生厲階至今爲梗我皇有鑒於此上體造物好生之德下慰人民望 
治之心不忍生靈塗炭毅然取消帝制堯舜之讓不如是過諸君尙其善體茲意發諸報端以 
揚聖德云云并對人云各報如不照此辦理此後津貼一槪不給云 
[取消帝制之箇中人語]  
　　取消帝制時公府會議取决各情巳迭誌本報茲有某要人函述箇中情况頗有各報未經道及之語其函　云當廣西來電之日上午帝制派尙通電各省軍巡前敵將領運動勸進謂黨人已無能爲儘可我行我是不期當晚即接得外交方面之惡消息而桂省警耗同時飛來於是立即召集大會議元道驚惶萬公當以帝制應否取消令各抒意見與議諸人呆然莫知所答乃最有勢力之朱梁等艴然起言謂此事未發生之前四川方面官軍頗稱得勢彼　若取消帝制猶恐於體面上不好看使外人輕視中央無削平內亂之能力威信掃地今若徑行取消　何以對內對外必至軍心搖惑內外臣工灰心且封爵條例頒布人將視之如玩具誰肯眞心爲元首作事前敵將士更烏肯賣命自茲以後外交又加一步緊勢必困難叢生蓋帝制取消外人必謂國變更非出眞正民意今小受挫折畏首畏尾直以國體爲兒戲我旣示弱革黨益振其聲勢大勢如斯圖存且難元首尙欲保全其永久之地位乎吾輩甚爲巳成之帝制惜尤爲元首痛也此一番議論元首亦哭不得笑不得次日即飭軍務處電知前方各將領帝制須矣兩星期內始能取决望積極前進云云此電十六日擬就壓至十八日始發蓋元首猶躊躇未决耳乃　日復接康有爲湯化龍等來電勸元首退位　至痛切而同時廣東之警告傳來龍覲 
光亦宣言與桂省取同一之行動元首對之無法不　已復召集重要人物設法維持元首發言予前數約康出山伊皆謝　不料彼等此次如是惡作劇龍又如此不可測諸君以識時務稱諸君將謂之何斯時帝制派態度乃忽大變俯首無言時某鉅公（聞爲張一　氏）厲聲言帝制發生與其事者皆一 
時之大人物微末如某何敢稍參末議自干不便然今日竟如何厥時豈無反對之人怵於利害雖有意見而不敢發表蓋及身之災良可畏也茲西南事勢若是總統（此爲發生帝制後第一稱總統者）旣已回心尙願審時度勢想來日之大難惟有下詔罪己嚴懲首要以收拾人心挽回大局於萬一帝制旣取消縱黨人不即罷兵而亂事或不至再蔓延擴大且彼所引爲口實者今已打消破壞之咎在彼而不在我而外人屢次之警告亦即守全滿其　國人諒總統之苦心或不能一步迫一步也元首曾云救國救民犧牲子孫而不惜今又何惜此區區帝位乎此日會議至是遂散元首　即致函徐段馮張等而二十二日之命令遂頒此取消帝制裏面之眞相也 
[港報之廣東消息]  
　　昨日火車輪船由省到港者總數不下二千人計由廣九第一次快車有搭客二百七十餘人尾車有三百四十餘人慢車亦有百餘人而金山日船則有搭客八百四十餘人（內有祝康年梨園子弟百餘人）昨日早本港警察司巳預派出中西探多人分往火車輪船嚴密搜查遇有形跡可疑者立即解上警局至金山日船方抵步時西餐樓亦不官憭派甚多所携帶之行李堆積如山後亦分寓名利鴻安等客棧與中華酒店中有富戶某因有紅槓十餘個較之尋常槓箱大逾兩倍西弁立命槓主開視其中皆衣服首飾古玩價値不資後由苦力搬上　草山或云羅便臣各搭客均云禮拜一至禮拜二早省中安靜如常並無鎗砲聲祇米價驟貴大約每擔貴三四毫左右其餘尙無甚變動連日搬　來港者非官僚即富家昨有由省來港者述箥城禮拜二之情形亦無其變動祇探聞上午十一點鐘有駐沙面某某等五國領事入問龍將軍主見若何將軍搖首良久始云本將軍力任治安貴領事請毌庸過慮等語至下午將軍府發出抬軍告示遍貼通　計招十營其餉項由蔡乃煌擔任百萬元禮拜三早沿途苦力人等肩挑槓箱者仍絡繹不絶 
　　又有某大吏書記員　同眷屬來港某報訪員在船上與之傾談問及省城有無兵變事情（因港中於禮拜一有傳聞軍兵挾制龍氏宣佈獨立也）該書記云省中并無此事綠禮拜日龍氏接到某處消息言巡按使張氏有爲廣西省陸將軍作內應龍氏頓起疑心立即傳命巡按使署各警衛親軍一律繳納軍械各警衛軍不服彼此鼓噪後卒不能繳 
出但龍氏之來人亦極婉轉彼此均未有開鎗情事因此事播揚巡按使署內各文案人員即晚附輪偕同眷屬來港此是實情云云所聞確否容再查確續報 
　　又據省城某行商首領稱禮拜日上午省中各行商會聯袂到將軍府拜候龍濟光并詢其對於廣西獨立與粤省現狀有何主見龍氏光開言問各行商曰（汝等均極歡迎滇省共和軍乎）各商瞠目不能答龍氏又云某意本無他特憑汝各商人之處决耳某倘不不與中央斷絶關係吾兄必不能保倘遽然宣佈獨立吾有一子在京亦斷不能存與其失去長兄何如失去幼子但刻下中央派有兵艦四艘在省河沙面巡游各艦長尙未有何主見倘不熟思再三如有不測其咎議尸故汝等商民宜思量回覆本將軍自有辦法　云蓋龍將軍宗旨已定决不贊成西省也聞龍將軍因金融困滯銀行兌換擠擁異常而軍政兩費又需欵孔亟特於前午會同張巡按召集滙豐銀行買辦陳廉伯中國銀行馮梁經理及蔡乃煌鄭謙鄭榮王廣齡蔡春恆蔣繼伊李實鮑志鴻王丙炎等各員在署討論籌欵辦法聞陳廉伯允擔任短期借欵四百萬金 
士蔑西報云聞省中有等商人現已不允收納廣東紙幣龍覲光前傳在廣西扣留者現已准其返廣東傳說三水警衛軍統領陸蘭清抵梧州聞巳附入南　或云都督陸榮廷已着陸靖起事 
[中央電龍勸陸]  
　　二十一號晚粤吏接北京來電云萬急廣州龍上將軍張巡按使　　聞陸榮廷能電有取消帝制之語查帝制實非予所願爲前令提前召集立法院即决計向人民代表陳述將前次承認帝位之案撤消現桂省旣盼望甚切予决不愿因此累及軍民陸榮廷素顧大局想亦必不愿因此危及國家現决意將上年十二月十三日承認帝位之案撤銷將所有各省區推　書悉行發還並起用老成明發命令宣布中外是桂政見業經逹到目的陸榮廷當可回邕恢復秩序至龍覲光奉使查辦是其職分望陸榮廷妥與接洽約束桂軍萬不可互生衝突公私兩損陸榮廷向具熱誠中央素甚倚重當能妥爲維持不致負我所望也望該上將軍巡按使轉致桂省爲要奉諭特逹堂　　印龍將軍張巡按接電後會議良久即擬稿覆電北京僅言闔省人民欣慰無極地方秩序安謐如常而於勸陸一事絶不提及云 
[王祖同與廣西]  
　　前數日香港政府接到廣西陸將軍來電略云有離任廣西巡按王祖同隨員五六十人附大明輪船來港懇照會警宗廳派警保護籌晤政府接電後即於昨日早命令各華探注意此事屆時又派出華探目孫泰等數人前往梧州輪船碼頭保護須隨同到某客棧某號房查明禀覆等　至昨日下午四點鐘大明輪船巳由梧州到港旣抵岸王祖同先入中華酒店隨行人約有六十人中有庶務員舒少靑道尹董某各携家眷婢僕王之行李大小一百三十餘件存在中華酒店旋將其家眷安置中華四樓二十六號而庶務員則寓於三樓六十號至道尹 
董氏則與其住眷十人轉寓於廣泰來客棧 
十四號惟王祖同安頓行李於中華酒店後即不知去 
向有某報訪員往中華酒店前後三次均不能一面向彼庶務員與眷屬問其行蹤又故推不知訪諸酒店中人亦云王行蹤詭秘實不欲令外人知道旋於六句鐘時見有一小童自雇苦力兩人到該酒店將行李數件取云據云乃在尖沙咀火車站對開某西人 
酒店居住某訪員又按址訪問亦不見面乃返廣泰來棧與董道尹晤談據董氏云余乃江西人因從前南寗道 
尹係姓李者奉命往梧幹差遺缺遂交鄙人署任不及五天而梧州已宣佈獨立十四早吾即由南寗起程十七抵梧州轉搭大明輪船偕同王巡按與其庶務員等六十餘人抵港 
耳問廣西之兵力若何梧州巿面平靜否董云廣西兵士約有二萬左右亦有派在梧州駐守者商場尙屬平靜又問王巡按何不在廣西主理民事此次來港爲何答云他不過自巳願退位讓賢耳陸將軍亦曾挽留王堅辭臨起程時陸將軍派出親軍六名護送其到梧州迫下船方返覆命再詢各事該道尹 
以在任日少無從知悉答之乃退 
　　陸榮廷電廣西各縣知事商會云從前一切稅捐應由商民共同負擔照章完納本省紙幣流通旣久信用昭彰尤宜照印行使以安巿面至地方秩序本都督當力予維持省內外商業往來一體保護 
斷不令商場恐慌貿易阻滯也仰該商會通告各商人遵照並由 
該知事出示曉諭俾衆週知勿任驚擾都督府咸印又電廣西全省文武官吏局所云榮廷受國民付託舉爲廣西都督茲於 
 
 

Page 7

 
 
省城設立都督府全省軍民其從前巡按使所屬行政及監督財政司法一切職務悉由都督執行各機關及辦事人員槪不更動該員等同爲民國官吏應遵照民國法令安心供職勿稍疑慮如有擅離職守挾欵私逃定按軍法治罪仰即一體遵照陸榮廷咸印 
[桂警聲中之鄂省軍事與財政]  
　　廣西獨立發表湖南軍務更爲緊急聞中央所採軍略亦重在由湘攻桂廣東一方面僅令虛作聲勢自保疆土而已蓋以廣東黨人如林若龍軍出全力攻桂黨人必乘虛而起也至湖南諸軍所取攻桂途徑爲衡州永州前中面因聞滇 
黔主力軍有趨湘及桂省密謀獨立各說已陸 
續調派奉魯豫皖贛蘇各軍往援湖南並飭對於廣西接壞預作凖備故現已有大隊人馬由寳慶辰州向衡永進發矣而駐紥長沙岳州澧州各軍因辰寳軍之移動遂亦開赴塡紥致長岳一帶刻下兵力並不甚厚統率處徇湯薌銘將軍之請除商長江各省續遣勁旅赴湘外並電鄂省王將軍再抽軍隊援助王因留鄂第二師 
第九師已分兵赴川第六混成旅且在瀘渝臨敵第三旅全部及第二師之五團亦早開往湖南作戰湖北地方寬廣黨人四處運動禍亂之來早不保夕防守地面者僅有鄂第一師及北二師留守軍兵力甚形單薄碍難再抽往湘今奉處電不得已特飭於鄂一師及北二師中抽調一混成團移紥於本省蒲圻通城二縣該處與岳州連界可以兼防爲湘軍援應 
　　滇黔獨立以來川湘兵連禍結湖北商業大受打擊 
捐稅之收入比較承平時祇及三四成所幸財廳督促各縣力徴積欠田賦收數頗巨始勉敷於用但轉瞬田賦徴收終局戰禍不息稅捐仍難起色則困窘必倍於今日乃中央不體今鄂民受兵禍影響財力凋敝本年內債猶責令認銷一百二十萬元聞始經財政廳長張詠霓與段巡按商議擬權認五十萬元若募集得手則增得手則增額爲八十萬元詎財部不允堅以湖北素稱富庶巿面雖受謠言影響民間並未蒙損失責　須募一百萬元不准短少昨已由段巡按與張廳長商妥擬比照民國三年 
各縣募集欵數　派綜計三道尹所轄六十九縣共派類七十二萬八千元省垣　　廳局所及武漢宜沙等商會共派募二十七萬二千元刻巳公别函飭一體開始勸募於四月一日起收期限三個月募齊聞武漢兩商會總理因此事迭赴官廳會議僉 
謂三年募債乃人民與官廳講交情故一呼而集不甚費力四年則人民巳有怨言商會經募之債資不免煩勞官廳略用壓力現在黨人到處運動人 
民與表同情者甚多募債殊屬難辦商會對於國家固願盡力但能否如額派之數則不可必最好債由會勸欵由官收庶免延誤聞財廳弗允仍須責成經收至軍界方面對於此次公債自應首盡提倡之責庶免餉糈不繼聞已由王將 
軍首先認購三千元署內三處四課職員及各營官長遂亦集議分别認購不日即可規定確數於薪餉內分别扣存彙解但爲數至多不過四五萬元實無異將軍官薪俸打一折頭也 
[南京快信]  
　　滇黔桂三省獨立中央恐各省軍心搖動昨特由統率處發出訓條十則令馮將軍轉發各軍溫詞勸勉 
　　近日持票向中交兩銀行兌　者頗爲擁擠 
馮將軍昨有一緊要急電致中央內容甚秘 
中央昨將議决之各省防務區域適用軍律案電飭馮將軍查照辦理 
　　齊使昨接政事堂來電內容係决定厲行新稅提出三要件令齊使作簡捷之說明尅期復京以備核辦（一）舊有之稅應如何整理（二）本無之稅宜如何增征（三）新增之稅宜如何擴充 
　　司法部議决在各省設立司法調查員一缺專司調查司法監獄各事該部昨特將設立規則調查件一併咨行齊使轉飭高等廳查照辦理具報其規則計共五章二十八條 
地方通信 
[蘇州]  
　　蘇垣學務彙錄吳縣學區重行分劃爲八區共設學務委員十五員已記前報茲悉各區學務委員業經孫知事分别委定發表矣計第一學區學務委員彭應昌王昭第二學區潘承炯胡如玉第三學區范承大蔡章斐第四學區莊鴻書祝紀常第五學區袁培基馮澤恩第六學區衛顧德汪增祚第七學區王惟一費廷璋第八學區宋銘勳 
　　孫知事以學區業巳重行劃定所有巿鄕立國民學校亟應正定 
名稱第一學區（即城巿）各校應即更爲吳縣第一學區區立第幾國民學校其餘七學區各校應即更爲吳縣第幾學區區立某某第幾國民學校（某某二字即以所在巿鄕名稱代之）如與高等併設者應即更爲吳縣第幾學區區立某某高等小學校附設國民學校私立學校向辦高初等者亦應分爲兩校於國民學校名稱上冠以附設二字俾歸一律已通飭各區遵照矣 
　　吳縣孫少川知事以東西山學務委員宋銘勳滸關學務委員陸基等熱心任事據縣視學章世輔調查該二區學務成績頗佳自應奬勵特由縣詳經殷道尹轉詳巡按使批准傳飭嘉奬孫知事巳分飭宋陸二員知照矣 
　　失火焚斃三命胥門內學士街南首顧姓小木作於三月二十五號夜一時許不知如何樓下突然起火顧姓夫婦二人及八歲女孩均在樓上熟睡迨崗警見其屋內火發即打門間喊呌顧等驚醒時火已冒穿屋頂不及逃出三人均遭焚斃復延燒左右鄰及對面朱姓等三家各處水龍及消防隊趕到極力灌救至三時始行灌息當火起時道養巿民公社會屢次電話知照振興電燈公司關閉火門該公司始則不允繼則派工匠二人前往剪線詎該工匠又爲城門所阻良久始行趕到電線已經燒繼垂下道養龍社督龍員及某水夫幾受獨觸電之禍次晨經顧姓之女（在外傭工）央人將屍身三具失出該屍四肢已被燒燬僅存身首形狀頗慘旋有同業謝某助資購辦衣棺收殮 
[鎭法]  
　　甄别私塾塾師丹徒縣章知事日昨飭知各區學務委員將境內各私塾塾師分别調查如係前清　增附出身或曾充小學敎員三年以上者列入甲等准其繼續敎授倘辦法完善尙無抵觸者列入乙等諭令遵照單級學校辦理若有辦理不合者嚴加甄别勒令停止 
　　染綢加價傳單鎭郡綢染坊一業近因歐戰宋惢顔料漲價難以支持於前日召集同行會議加價議定自本年陰曆三月爲始凡來染賬目以月終結清槪須大洋核算並照議定價目不得折扣倘有私自減折察出罰洋二百元如同業違背議訂合同私染綢疋亦照議處罰昨特將以上議定辦法刋　傳單俾衆週知 
[江北]  
　　郵政局長撤差鎭郡對江仙女鎭郵政局局長張小峰因虧空公欵爲上海總局查悉將其撤差並派員至揚州商准江都縣周知事於日昨飭警將張提送上海追繳公欵 
[安徽]  
　　改委典獄員之不服六安縣典獄員沈念曾係由省飭委自新任劉知事到任後即將該典獄員撤換改委張恩慶接充刻聞沈某以係奉省委該知事竟私自改委心實不甘昨已具情呈請巡按使核示矣 
[南京]  
　　坊口街火警寗垣坊口街一帶巿面尙稱熱閙前日午後二時忽由美隆紙棧起火延燒汪近聖筆店等十二家消防隊聞警立即前往撲救王警廳長亦即派出保安隊前往彈壓四圍阻止行人以防匪徒乘間劫掠直燒至四時始行救熄繁盛之區巳化爲一片焦土矣 
　　限期籌辦藝徒學校實業敎育現正極力提倡齊巡按查藝徒學校前已通飭各縣籌辦迄今具報開辦者甚屬寥寥昨又飭今各道尹轉催各縣趕限五月內將籌辦計畫　送省察核其已經設有是項學校無力添設或有特别情形未能設置者限半月內即聲叙理同詳復核辦 
雜評一 
[眞正之條件（默）]  
　　或云有人議以設立眞正之民意議會與責任內閣爲和解條件或云今先由某要人調和如調和不下則以設立眞正民意議會之權予民黨斯言不管表示其從前所欲設之議會與內閣非眞正之議會與內閣也然而今日所言之眞正議會與內閣能信其將來必收眞正之效乎吾見商家所標之眞正上貨眞正劃一不二而不可信者多矣以此爲條件西南軍肯容納耶 
[預定之策略（默）]  
　　中央因預定之策無效不得已而取消帝制取消帝制時又有預定之策而今亦巳無效然則國家大事固不可以施弄小策也明矣乃今日之執政者仍不悟此理局勢如斯從未見一開誠布公之譚發一昨死今生之宏願雖亦未必有補於事實然國民猶能諒其有悔過之眞心若專以策爲應付之唯一方法此策不效又弄彼策則我惟見其愈弄愈拙耳嗚呼今日尙有一萬全之策策耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌大批軍火之發現]  
　　租界內發現大批軍火已據西報所載轉　昨報茲得訪員報告續紀如下上星期六午前有甲乙兩西人與華人陳寳如　桂林張順生嚴阿二陸五根等隨同雙馬拖帶之四輪貨車行經小沙陀　附近被戈登路捕房一百七十九號八號兩面捕查見以其所載貨物甚重上　查察係是軍火　即報告捕房由捕頭楊親往察看屬實詢無護照諭令一併帶入捕房詢知該西人係德籍均着退去候禀請該管領事核示軍火扣留陳等五人收押昨晨解送公共公廨請究先由捕房刑天科代表牛門律師上堂譯稱捕房控告有兩事一在租界內私藏大批軍火二並無護照有違租界第三十七條定章並違中國法律第十四章二百零五條繼由中央政府延穆安素律師到堂代表並據戈登路捕房捕頭楊投案譯稱前星期六上午有西捕司密脫報稱見四輪裝貨馬車停在警箱旁邊有一華人駕車四華人在後推車載物甚重車後尙有兩西人跟隨察悉所裝均係炸烈物品由小沙陀路往北得報後即往察看見一西人退回走去遂向未去一西人詰問車中何物該西人答稱所裝之物車往製造局我係德國人與爾等不相干涉我即問其姓名以便照請德領查究詎不肯說出向索護照據稱未帶是時彼即托稱去取護照意欲逸去我即阻止當用電話知照捕房派中西探捕到來將貨車與該西人及吾華人一併攔入捕房將所有木箱撬開檢點共有砲彈八箱每箱五十枚祇三百九十八枚計有三種一種名騰騰者性最猛烈與尋常砲彈不同手鎗珠共五萬五千粒毛瑟鎗珠四千粒據西人聲稱此項鎗彈於西曆一千九百十年間製造由他人托俢運送不知詳細言至此卽將各種砲彈鎗珠呈案請察又據牛門律師聲稱引案手續當須調查請爲展期開審惟獲案華人五名如有保人可以准其交保兪代襄讞商之英副領事卓君判陳等五人還押聽候查明於禮拜五開審 
[鹽梟恃衆拒捕]  
　　兩浙緝私鹽捕三營第一隊隊官劉永順等前日駕一巡船出外巡哨及至本邑西鄕七寶鎭地方遇見大帮鹽梟一百餘人各挑私鹽經過劉等率同巡勇上前拘拿詎該匪自恃人衆與之拒捕劉等寡不敵衆反被該匪等用刺刀戳傷胸前又以扁担木棍等擊傷手足等處巡勇劉興義葉金生等亦被擊傷兩足所有巡船竟被各匪拔上岸灘希圖舉火焚燒經同伴力勸中止劉等受創後該匪等即向梅家弄進發劉等心不甘服仍率衆尾隨其後及至梅家弄鎭協同地方警察第四區警局派出所長警公投拘拿各匪仍集衆抵敵即經各長警竭力設法拿獲馬友根周伯英馬成相三名當時馬等不服拘拿以致手足頭面亦各受傷各長警立將已被拆毁之巡船追回先行派警看守船中軍械亦一律起出由該警局暫行保守一面將所獲之馬友根周伯英馬成相三名又奪獲木根扁担刺刀等一併解送縣警察所訊辦巳獲私鹽數十　暫存警局昨午該所主任景　華君以販私拒捕不法已極着送上海地方檢察廳究辦該隊官劉永順將受創情形面禀該營長馬國棟令飭自投檢廳候質　馬友根等到廳後自稱爲鄕　農夫實遭誤拘林檢察長論飭收押候究 
[糾黨行刦案轉瞬即破]  
　　匪徒王阿三前晚八時糾同在逃之某某等四人同至美租界北山西路二十五號門牌蔡叔怡 
家敲門入內各出刀械恐嚇刦去値洋七十元之網皮衣服王　　乘黃包車飛逃被江北人邵雙林所見希圖分肥尾後追至英租界被總巡捕房三百二十九號華捕查見一併攔入捕房搜出刺刀一把經捕頭詢悉前情飭將王邵二人收押於昨日傳同事主及見證蔡靜海傭婦張王氏等將王邵二人解送公共公廨請究先由事主偕證及該華捕投訴前情繼由中西包探禀明調查情形據邵雙林供稱因王所乘之黃包車並未點燈巡捕招呼不答我從街沿趕上知照並不犯事訊之王阿三供認與在逃各人前往攫取不諱中西讞員以邵無干省釋王押西牢年半起案贓物交原告領回 
[菜巿街押店被刦]  
　　前晚八點餘鐘有操山東口音之盜匪兩人一穿藍竹布長衫一穿灰布長衫頭戴綠色有邊呢帽各執手鎗關至法 
租界菜巿街四十號門牌永康押店以質衣爲由突出手鎗嚇禁聲張該店主夥等不敢作聲任其搜刦大洋十五元小洋八十角而逸事後開單投報捕房捕 
頭飭探往勘並傳諭各探捕嚴緝該匪等到案究辦 
[雜糧巿面之近况]  
本埠各行家於上星期中由輪船裝來雜糧共五萬餘包以黃豆靑豆彔豆爲多又由協茂福記會通元成悅來利興清記協豐豐泰運繭處等轉運公司由津浦火車運至南京交滬寗火車裝來四百餘車每車三百四十包小車二百四十包共約十五萬餘包以黃豆花生仁芝蔴彔豆爲多現在巿面上黃豆花生芝蔴三項銷路最爲通暢黃豆價値比正月份稍爲跌落大連天津山東等貨均跌一錢光景漢口九江浦口貨均跌一錢五六分牛莊元豆每擔三兩一錢半大連元豆三兩零六分漢口遲豆乍豆均二兩六錢半天津黃豆三錢零二考其跌價之由實彔滇黔桂蜀 
湘五省兵連禍結地方不靖銀根緊急所致 
最近巿面惟高貨尙有廣東厦門汕頭以地內地等帮零星交易次貨銷場不過豆腐作零星購辦而已至花生仁近日來貨稀少價較去年歲杪已增高兩許該貨自粤省設廠打油以來銷路日有起色日前粤帮抛貨二三月份火車貨共逹二百車之多計十六萬餘包計二月底期者售價五兩一錢半 
三月底期者五兩三錢均由荳巿街某某兩行抛出至此外各貨巿價計漢口油蔴每擔四兩八錢又黑蔴五兩九江白蔴四兩二錢半天津彔豆三兩二錢半山東芝蔴四兩八錢半均係輪船貨浦口彔豆二兩三錢河南明彔二兩六錢南京扒豆二兩六錢亳州芝蔴四兩五錢半徐州芝蔴四兩四錢半以上爲火車貨均加稅又南京芝蔴價四兩七錢半巿上現殊貨缺洋莊銷路近頗平常廣東福建汕頭等　雖有購入亦無大批交易大連紅糧現開每百斤二兩二錢爲燒酒之原料云 
[查禁私運米糧]  
　　江海關施監督因日來滬地米價又有增漲調查原因實有隣省奸商來此以採運軍米爲由挾帶出口　恃移知知稅務司注意查驗凡有護照之米糧槪須嚴查如果挾雜私販應即扣留從重議罰仍將所獲之米悉數充公其陸路上由火車從內地各處運滬之轉口米亦應一體查驗貨照是否相符以免 
朦混云 
[集議塡平喬家浜]  
　　城內喬家浜避民郭楚琴郁子甘葉志安王稚眉等以喬家 
浜素不能行船隻官廳以無關水利任其汚塞不事修 
濬前由巿議會建立議案經衆决議一律塡平旋因取消自治遂致擱置年來因隣近小浜均已塡塞潮流不能汚涸益甚岸旁小戶又時將穢物悉傾浜內以致水黑如墨蚊蚋叢生臭氣薰蒸行人掩鼻若不及早排除一經夏　勢必釀成疫癘危險堪虞故於前日午後三時在也是辕清遠堂開會籌商辦法是日到會者數十人經發起人聲明該浜塡築工程已經勘估計東自城根起西至也是園前止共長一百餘丈估計敷設瓦筒興築馬路等費每丈約需五十餘元統計全工共需八千餘元之譜事關路政雖應由工巡捐局擔其責任吾輩聚居於此與有關係亦應量力捐資以便請求工巡捐局尅日興工塡築到會諸人聞之均願量力捐助當場認定一 
千零二十元計郭楚琴三百元王稚眉二百元郁子甘廖鵬雲葉志安各一百元姜文卿八十元葉蔚文五十元劉立人四十元李蘭舟三十元徐幕郭二十元經衆决定俟措足二千元即行禀局開辦 
[抄送美國查驗水手之通告]  
　　江海關監督致上海總商會函云三月二十日奉稅務處飭知准交通部咨准外交部咨准美公使函准本國外交部函本國商部通告爲實行新定水手議案內第十三條某項所載他國商船與美國商船交易之事特飭本公使逹知貴政府並將該通告附送一份希查照轉行該管官知　等因查通告自一九一六年三月四日起凡百噸以上之外國輪船從美國各口岸開行者其船中水手應按照定章查驗年齡體質耳目及船中服務年期各事項依式塡報海關收存如有違背即將該船船牌停止發給各節事關貴部主管應將該通告鈔錄咨行飭遵前來鈔錄華洋通告各一份咨飭遵 
照等因飭行到署並奉交通部飭同前因轉知稅務司遵辦出示曉諭等因除分致外相應照抄華洋通告各一份函請貴　商會查照爲荷 
　　抄錄關於外國船上合格水手之條例 
　　一九一五年十二月十四日 
　　華盛頓商部第二六八號通告海關征收員督理及地方監督輪船監督事務所及其他有關係者 
　　一按照一九一五年三月四日水手議案內第十三條凡一百噸以上之外國輪船（航行河流或內地小湖及漁船捕鯨船自用輪船等不在此限內）自一九一六年三月四日起從美國各口岸開行者應查照本條例辦理 
　　二本條例分别在一九一六年三月四日以後第一年每一船之艙面水手應有百分之四十（職員及學徒在外）第二年百分 
四五第三年百分五十第四年百分五五此後以百分六五爲 
合格水手之數率不能較此率爲少 
　　三凡合格水手按條例應具下開之規定甲該水手年齡須在十九歲或十九歲以上乙該水手須曾在航海或大湖百噸以上之船（有艙面之漁船亦合惟航行河道及內地小湖各船又捕鯨或漁船自用輪船等則在外）艙面服務至少已有三年如在外國水師船或外國船服務其船與美國海防船相等者亦可合格丙該水手須曾經依照商部所規定之條例試驗眼力耳聰及體質各事項（該條例載在輪船事務監視法Ｓ段內第九八三項）此等試驗如爲外國船上之合格水手得由其本國該管官執行丁本條例並分别合格水手爲一習練班此等習練班之組織在一船應有之水手數內不得過四分之一合格水手到入此習練班者應具有在海洋或大湖航行之船在艙面服務十二個月之資格除受本條例丙項之試驗外並須曾經依照商部所定條例試驗具有水手職務之智識（該條例爲商部所頒行二六四號之通告即第二次刋行之輪船事務監視法）此等試驗如爲外國船隻之合格 
水手得由其本國該管官執行 
　　四本條例對於在外國船上之合格水手不照取具證書但海關 
征收員如得有美國紳士證實之通告指出對於本條例有未能遵守者可由該員自由招集該船之艙面水手决定此等事實無論何船如有違背本條例則其船放行單即不能發給按此辦法如艙面各重要水手照此證明實於外國船隻從美洲各口航行甚爲利便其考查該船艙面水手是否本條例所規定爲合格水手一切延誤並可免除 
　　五由各水手該管官發給各合格水手之憑照交由海關征收員收存以爲合格水手遵守水手議案內第十三條之證據此等憑照證明該合格水手之年齡曾在海洋服務之資格並其眼力耳聰體質各事項均經查驗又習練班短期服務之人亦經考驗其果熟悉水手職務各條例 
六此通告在大湖行駛之外國船上合格水手不適用之此等水手當遵照别種之通告在春期大湖開通之前公布者 
[楊景時演說空氣]  
　　前　寰球中國學生會夜校校長徐紉蓀君請滬江大學敎員楊 
景時君演說空氣略謂地球上與人類有密切關係朝夕相隨而不能離者爲空氣人之生命自生世第一次呼吸與殁世末一次吐氣其中間所歷時日無非藉空氣之力以生存空氣雖無形色却有重量有能力如行路者步履久之則覺肢乏向空揮拳始强而終見弱此皆因空氣力阻之所致也謂予不信試觀實驗乃收空火油箱盛水封固其口置爐上燃煑片刻其箱內空氣受熱而漲無　可洩鼓動甚力但聞凹凸之聲出自箱內复取此箱置水盆上以冷水澆灌箱之四周少頃其箱竟自縮小成平面形所以能至此者　空氣作用之故查空氣之力每方寸有十五磅之多誰　空氣無能力耶楊君又出甲乙丙三玻璃瓶甲瓶盛食鹽灌以硫酸用曲玻管連於乙瓶使食盬與硫酸溶化之氣引入乙瓶待鹽酸氣滿足後脫去甲瓶將乙瓶倒持接入丙瓶之上其接口處又象皮爲塞中貫一直玻离管上下相通另取一曲玻管穿象皮塞通入丙瓶底於丙瓶內盛姜黃水約三分之一乃就口向曲玻管吹之則姜黃水受氣壓力而由直玻璃管引上如飛泉狀湧出於倒置之乙瓶內其黃水旣得鹽酸氣之混和即化爲紅色化學之作用能令流水變以觀之頗繞興趣聞空氣中尙含有養氣淡氣及炭養（二）三種亦可實驗觀之乃取長方玻璃池盛清水十分之六中置小木架一架上有黃燐少許但見火星国射而後取三尺長二寸徑口之玻瓶倒覆其上觀瓶內之黃燐燃燒旣盡白烟繚繞揚君謂俟白烟消滅後則瓶內養氣全無僅存淡氣可吸收下面方池之水入瓶欲知燒去養氣若干當觀瓶丙吸水之多　驗之果然乃將長瓶取出用紙燃火投入瓶內瞬息即滅蓋瓶內無養氣不能燃燒也後將長瓶傾倒又吹氣數口使空中養氣補入再取紙在瓶中焚之燒盡無餘中是以知養氣實能滋生萬物不可須臾離也繼又取玻瓶一盛姜黃水加等分之硫酸而注入輕（二）養（二）水則見黃色之水盡化爲藍色將瓶頻頻搖動其藍争逐漸退去復還黃色乃稍加以脫入內則藍色存留不散不能再變黃色又取一玻瓶盛石灰水祇見透明無色用玻管吹氣入石灰水內立即變白如乳汁後又加硫酸搖動數四復轉變爲透明之水此因人腹中有炭氣與之混和故也化學之作用如是令人驚異不置其實物質變化自有定理無甚奇異惟吾國人研究科學者旣寡實地試驗者更少故新發明之物品亦不多觀如在座同人欲爲世界發明新理想者當以實驗爲最切　云云詞畢又經徐紉蓀君答詞道謝而散 
[爲女界一擴眼界]  
　　法租界霞飛路尙賢堂中外女士會定於本月三十日即舊曆二月二十七星期四下午四時在該堂開茶叙會由美商美利豐公司主人用電光影鐙照射中國各地著名風景以娛來賓並於三時半先供茶點凡女界中欲擴眼界與此雅會者無論是否會員皆可致函該堂索取入場劵以便臨時招待 
[舉行學績考試之疑問]  
　　滬海周道尹以學績考試迭經奉飭舉行業已遵照籌備在案惟現在已奉明令一切仍照民國章制此項條例有無抵觸是否仍照舉行業已詳請巡按使核示遵辦尙未悉如何批示也 
[中國公學學生之考試熱]  
　　自學績考試條例宣布以來凡有相當資格者爭欲投考茲聞吳淞中國公學以該校學生資格查與考試條例相符分呈省道各署要求投考現已核准許其一律報名矣 
[地方廳遷入舊縣署]  
　　上海地方審檢兩廳奉諭暫行遷入舊縣公署內辦公已屢紀前報茲悉該舊公署業已修理竣工審檢兩廳長袁林兩君定於即日率同推檢各官遷入辦公該署原有花廳現已改爲第一二三三庭昨日午後法官已蒞庭宣判各案矣 
[靖江稅務所長到差]  
　　蘇省財政廳前以靖江稅務所長王渭賢辭職已委桂芝庭接辦未到任以前派陳迺勳暫行代理在案茲據杜芝庭呈報業已到差視事所有陳迺勳代理征收各項稅欵亦已如數清解回省銷差故於昨日飭行上海海稅務所吳所長等一體查照 
[南商會總協理聲明辭職原因]  
　　南商會總協理顧韾一蘇筠尙兩君相繼辭退職務經該會各議董訂於昨日下午開議董會邀集各業領袖磋商挽留已紀前報茲悉昨日開會時顧蘇兩君聲明現奉部飭改組商會法施行細則責任綦重且又精力衰頽恐誤事機祇可辭職云云旋因議董到會者人數不多未能解决遂改訂於三十一號即陰曆本月二十八日午後續開全體大會再行磋議 
[頭顱誤觸電柱]  
　　昨日午前十一時法租界某號電車在民國路由東往西開至西門外方板橋地方該車上第四十二號司機人某甲見前面有一來車恐兩旁人力車及行人阻礙探身向外窺望詎車行甚疾其頭顱誤觸於馬路中之水門汀電柱上登時昏暈由車跌下以致血流滿面受傷頗重查票人當即雇車送往某醫院醫治聞甲之腦部已損恐難保全性命云 
[染司毆辱董事之處分]  
　　陶月湘控靑藍淺批染業工司徐友寳等糾衆行兇經地方審檢廳提案研訊終結聽候宣判在案昨日午後由端木推事與樓檢察官開庭命提徐友寳及張阿祥陳天生陳阿發等四人至案略詰之下以其妨碍公務罪有應得判徐等各處拘役五天以儆 
[小工毆傷工頭]  
　　浦東香烟公司工頭葛金福因與小工顧阿毛施長寳算賬啓釁互相爭毆致葛頭面受傷由警一併拘送三區警局昨送地方廳經檢察官預審驗得葛受傷尙輕判令自醫顧施分别收押候示 
[工人墮入艙底]  
　　張仁榮昨在南巿某船廠內做工偶一不愼失足墜入艙底受創甚劇當送同仁醫院請求醫治 
[汽車撞斃朝鮮人]  
　　韓人韓相造於前日午後經過南京路山西路轉角適有僑居法租界寶昌路四百六十號門牌之德商某甲自駕二百九十七號汽車疾馳而來不及避讓致被撞倒碾傷要害由捕查見車送醫院醫治無效斃命業已將屍車送虹口斐倫路驗屍所候禀請德日兩國領事會驗再核並悉死者並無家屬在滬祇有友人韋惠懋現在英美電車公司爲查票故捕房已派人前往知照矣 
[軍署錄送盜案文牘]  
　　英租界靜安寺捕房以盜犯陳祥林即陳昌林又名陳長林前往公共租界先後夥刧全昌金鐲鑽號及黃　和烟紙店案發被撬兩次解由公廨訊明詳送護軍使署均被獲供得釋特禀請公廨向軍署索回詳加覆訊　情巳詳前報茲悉軍署以該犯　祥林兩次判令交保亦有種種原因業巳將全案文牘錄送公廨照錄如下 
　　（一）淞滬警察廳調查復函敬復者前准台函以公廨解送嫌疑犯陳長林即陳昌齡一名所供充作測量局夥計家住閘北此次來滬送禮各節是否屬責囑即查明見復等因准此當即派探按照所供各節調查去後茲據復稱偵探奉諭遵往陸家浜商業學校查據該門房聲稱該校校長王甸伯係江北人現因年假回籍日前確有一不知姓名之人送來鹹鷄八隻又信一封信面係寫着正月十一日字樣並稱臨淮關測量局長之兒子現在該校從王校長讀書等語又至英界孟納拉路測量事務所查據該事務所內某用人答稱伊總辦袁則先係與臨淮關測量局長素有交親此次是否收到臨淮關測量局長　來　　降　　自詢問總辦方知此刻總辦巳於前三四日到蘇州去等語探又至閘北子祥里二十五號查詢是否有陳長林即陳昌齡家屬當據該隣舍答稱此人已於二十二日將家搬走惟不知是何姓氏等情據此復經調查大致相符茲准前因相應函復即希察照爲荷此致松滬護軍使署軍法課 
　　（一）京畿憲兵營調查復函逕復者昨承函發飭查嫌疑犯陳長林即陳昌齡一案當即派往前查茲據查復相應繕單送請查照此致軍法課附調查單一紙內開一調查嫌疑犯陳長林即陳昌齡一案查得英租界孟納拉路實有一永德里袁則先寓所查居住之門牌並非三百五十四號乃係八百五十四號其門口所掛之黑漆白字洋鐵牌子亦與供詞相符當即探詢據同院居住之潘姓之　役苗姓者聲稱袁則先由昨日外出未歸不知向何處去了吾之主人姓潘與袁則先均係測量人員袁則先並未有家屬寓此其家屬住於南通州至於陳某送禮一節吾並不知道且袁則先亦未有女孩只有僕役徐姓一人但此事徐姓僕役或者知情而徐姓現亦外出未歸至送禮一節吾不知情還有一測量事務所寓法界白爾路中國化學工業廠內並有袁則先之弟袁啓光住於該處若向伊處詢問或者亦知情當又向法界白爾路探詢據袁啓光聲稱於一月十三四間有人由臨淮關送來鹹鷄八隻因非送於吾者復令伊送至孟納拉路吾兄袁則先處去了現在該鹹鷄由吾兄袁則先巳滙至南通州家中去了至於送禮人之姓名當時並未問他故亦未知云云次日派往復查得袁則先仍未在家據袁僕徐姓云袁則先已回南通州家中度歲當詢及陳昌齡送禮一節據徐僕云於本月十三四日有一人由臨淮關送來鹹鷄八隻當時袁則先外出吾與同院居住潘姓之 
女孩暫借洋一角即令該女孩與送禮之人以作車費惟送禮之人姓名當時未曾問他並云現有臨淮關測量局人員寓於四馬路振華旅館樓上八十一號房間當又赴該旅館詢間確有測量局之賬人陳伯盟據伊云陳長林係本局之夫役令伊與袁則先送鹹鷄一節實有其事現在陳長林向何處去不得而知等語 
　　（一）安徽臨淮關水利副局長陳伯盟設書阜寗縣陳昌齡由前年巨匪戴如山戕害團總陳如尹案來滬偵探誤被捕房收押解送前鎭守使訊明無罪復經盟具結取保在案隨後即在臨淮關水利局當差去年八月間又爲戴五戴六事在交涉使署抱文往無錫等處偵緝未獲隨後九月回臨淮供差至陽曆一月初九日復由臨淮派往上海送禮一到省立商業學校一到淞　測量事務所主任袁則先處業經軍署派員　查屬實　與租界所犯各案無關盟理合證明伏乞軍帥鑒核案情准予具結取保永遠脫離上海境內實爲公便上呈 
[爭奪鈔票續誌]  
　　車夫王克與野鷄挑夫沈林爭奪五元鈔票兩紙由崗警將王沈及估看之水果行夥陳仲興一併帶至第一區署由董警正詰得兩造供詞不符顯係拾得路遺之鈔票互相爭奪陳又從旁圖吞均非案分之徒飭將鈔票十元存候牌示召領沈王從寬斥退陳則拘留三天 
[懲治一羣搶匪]  
　　匪徒朱蘭生胡仁興張惠生宋阿根奚德寶江林全周阿福等先後在公共租界內搶取季顧氏韓徐氏朱顧氏陳李氏沈汪氏張許氏王愈氏等金飾由探將各人一併拘解公共公廨訊供押候查傳各原告到案質究在案昨由捕房將各原告傳案逐一證明被搶各物並經中西讞員向該匪等研訊明晣判朱押西牢三年胡張各押二年宋奚各押年半江押一年周押半年期滿一併逐出租界　又匪徒裴金林前日在廣東路搶取高張氏金押髮吳　　在江西路攫取袁周氏金挖耳葉大德在雲南路攫取沈錢 
 
 

Page 11

 
 
氏金耳環由　將三人查獲昨解公廨逐一訊明判裴押西牢九月吳押候查辦葉大德訊無證據開釋 
[瘋子奪取鎗械]  
　　　金生前日在海寗路奪取美捕房八百王十一號華捕所荷洋槍當被該捕與七百三十一號華捕將鄔拘押昨解公共公廨經會審員王肇之君會同英康副領事訊知鄔似有神經病判送醫院驗明再核 
[小港內查見梟匪]  
　　江蘇水警第二廳領哨黃某日前督帶巡船五隻會同兩浙緝私第二營鎗船四只開往吳淞港及上海考港一帶巡查於二十三日清晨巡至萬航渡西胡家橋附近小港內查獲匪船十只梟匪六名私鹽二十餘包白米十餘包舊快鎗一支子彈四排手鎗一支子彈數十粒當將人贓一併押解水警廳訊辦 
[通緝海軍少校]  
　　海軍部劉總長查得去年十二月五號夜肇和軍艦被脅生變案內該艦鎗砲正海軍少校王楫因附和逃逸現尙未獲曾經呈請褫奪官職勳章奉批通緝在案迄今仍未弋獲故於前日咨由宣武將軍通行所屬一體查緝 
[嚴查夾帶制錢]  
　　江蘇齊巡按使前以奸商私將制錢偷運出口鎔化　利曾經咨呈內務部擬定科罪專條通飭各屬查禁在案茲又訪聞此項制錢每由奸商在巿上收買裝船運往內地開爐鎔化以致巿面上制錢日見短缺爰於前日分飭各關卡一體嚴查如有船只經過必須查驗有無夾帶制錢等弊一經查獲着即解送重懲云 
[義渡仍難包辦]  
　　本邑蒲淞巿經董沈保寅及二十八保南十二國國董宋益家等在上海縣知事公署具禀因有曹家渡義渡船數艘近被姚吾生在工巡捐局禀准認捐給諭承辦迹近把持請求移咨該局長撤銷等情曾紀前報茲聞朱局長飭由稅務處查得姚來局承辦原係試辦一月旣有妨礙公益不洽與情之處應即將示諭撤銷昨巳據情移復沈知事查照矣 
[銀公司督辦來滬]  
　　北京中英銀公司督辦英人梅亦恩君因有要公於前日乘輪來滬假寓恰和洋行 
[藥店附追房租]  
　　廣東路華利鞋店主陳鈺華因倒欠同業裕興隆等各家貨欵被控經公共公廨中西官訊判將該鞋店發封在案昨晨由王大吉藥店延羅傑律師投民庭附控陳鈺華不付房租洋二百餘元請爲併追王襄讞與美郭副領事判照前斷將該店拍賣所得價銀呈候公攤 
[原告指提被告]  
　　裕潤公司經理前至法公堂控稱有趙阿掌與公司交易魚蝦結欠價洋四百五十三元向索延約請求追繳等情法公堂讞員以被告抗傳不到本應缺席判决後因原告禀稱被告住居法界寳裕里內並未避匿可以指提聶讞員准予指提到案訊究 
[查封被告家產]  
　　王秋江前代錢旺慶陸金和王合興向精益廠擔保定貨後至法公廨涉訟賠去洋二千餘元了結後王由　請向錢等三人追還賠洋判令押追在案昨又提訊王稱陸王兩人應還之洋已如數收清請將陸王兩人摘釋至錢應還洋一千一百七十元分文不理查錢在城內置有房產實屬有意不理仍請嚴追判陸王開釋錢還押候移請縣署查明錢之家產發封備抵 
[合包工程之糾葛]  
　　兪明葵延愛倫律師至法公堂控稱兪前與陳信高合包工程兪陸續墊去洋銀除收外陳應找還兪銀一千三百兩向索不理有賬薄爲憑請爲訊追讞員因陳未到案判兪退去於下期將賬薄　案察閱核斷 
[尙有欠欵未了]  
　　廖恒生前與江北三六子即唐文彬因承租黃包車捐照等賬目糾葛涉訟法公堂後將賬算明唐還廖洋一千餘元完案今有陳洪寳投稱被廖欠洋三百元求追廖稱此項欠洋亦與前案有連帶關係應歸唐清還訊之唐推諉不認聶讞員察閱前卷此項欠洋確應歸唐擔任故判唐交人銀兩保限期還洋 
[情節離奇]  
婦人薛倪氏前日至五區四分所訴稱伊女巧文自幼許字某姓現因夫家貧苦今正有趙海福瞿阿成等勸伊另字别姓不料日前趙等竟糾串多人前來搶親當時幸未搶去然彼等心尙不死故已將女寄養嬸娘處又被趙等誘匿瞿阿成家二天昨已　回請爲究辦當經該所傳集被告人等併解閘北司法科押候訊辦 
[禮拜六百期紀念]  
棋盤街中華圖書館編印之小說遇刋禮拜六宗旨純正趣昧濃深早爲閱者所公認茲巳出至一百期該館特彙集裝訂洋裝十厚册華裝百册裝一木箱因値百期紀念　價發售（洋裝十二元華裝十元）並附有奬優待劵以銀餅二萬圓爲贈品云 
[誌謝]  
　　三益廣告公司發行實業彙報於商業前途頗有關係昨承惠贈一册無任歡迎 
　　上海宏　藥行精印風景畫片兩頁係徐詠靑君所繪昨承惠贈一份頗覺可觀 
　　日商丸三大藥房昨贈東洋畫一幅亦頗美麗書此併謝 
雜評二 
[敢問（訥）]  
　　前此之反對帝制我商民所謂一致主張者也其不敢顯然表示者亦默存於心者也今帝制巳取消矣取消之後有議調和者矣調和之說起而前此之顯然持反對態度者今仍顯然反對且反對較前益烈其不以取消表示滿足也明甚而我商民今日大多數之心理究將何如耶其不敢顯然表示而存諸心者又將何如耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[取消帝制後之失望者] [  語溪蠖屈]  
　　籌安會中人興高彩烈籌備大典之招牌掛進掛出有數次而尙未收完全成效今一旦忽然取消帝制從此煌煌斗大之　字招牌將永遠不能再出風頭矣 
　　皇太子三字非常尊貴將來定有九五之尊今一旦忽然取消帝制則太子仍復改爲公子雀見櫳糠空生歡喜 
　　各界請願團如車夫乞丐妓女和尙罪犯曾鬼等煞費心機上書推戴以謂一逹目的當有無窮之權利今一旦忽然取消帝制則前功盡棄做了一覺黃粱大夢仍是故吾 
國民代表奔走號召一體贊成方期封爵遙頒榮宗耀祖今一旦忽然取消帝制白費心思得不償失 
　　孀婦英雌自謂具有女官資格將來一經入選即可日近天顔樂乃不可思議今一旦忽然取消帝制則空幃獨守永無楊眉吐氣之時食在口頭復經　出情何以堪 
　　一般攀龍附鳳之政客滿望五等榮封寗作三朝元老今一旦忽然取消帝制非第將來之名利盡屬鏡花惟恐現在之固有職銜終歸泡影徒勞無益寗不傷心 
承辦牙木竹笏以及織造大禮衣服等各商舗正以爲一宗投機事業將來定可發一宗大財今一旦忽然取消帝制則此種材料已不能改造他物勢必大受損失實有說不出之痛苦（五） 
譯叢 
[八月十號（法蘭西革命史之一節）（續昨）] [  新]  
　　時魯意在高閣之上亦見此狀蓋聞有一種潮沸之聲自遠而近則諸暴民已荷其鋤畚先諸民團衝鋒而來轉瞬已集宫外木欄之次欄爲衆力所摵桀桀欲倒於是號角一聲宫中快槍齊發但見烟霧四塞直向宫外而飛當者披靡所幸當時火器未精射不及遠民兵雖敗而死者尙稀羽林軍仍復下其第二令巨砲兩尊同時並發開花子彈四飛如蝗竟將民兵轟成血巷宫中守兵旣勝則勁騎立出直躡民兵之後而追斬首乃無算直至民兵去　始已是役也宫中以逸待勞一舉手之間巳操大勝乃各舉手相祝以爲此後屈理離宫可以高枕無憂　乃一軍甫退而信砲又來但見距宫數十武而遠復有一軍出自叢林之裏在老於行伍者聽之其步伐雖不得謂爲整齊然其聲沈着望而知其人心中實各挾一堅决之　大有滅此朝食之慨此軍蓋即各省民團及毛山義勇隊也此一軍類皆訓練之士與羽林之軍對峙乃不相下而兩軍尤復巨砲互鳴轟然震響天地日且午兩方交戰猶不少綏內務大臣羅得拉乃進而語皇曰陛下事機萬急國可失而皇之尊榮不可失願陛下早自爲計母致辱此皇　也皇無語太息木然下殿而去蓋皇　心喪碎久矣羅得拉乃奉皇后及其他宫眷入　　以　此難 
詞選 
[八犯玉交枝（題吳靄靑君百八古磚室金石印）] [  天虛我生]  
　　實箱黏紅瓊菭　綠　　古香凝聚秦磚漢瓦蒐藏富剛合年牟尼珠數珊瑚玉樹只覺銀海生花芸編葉葉騰朱霧疑是苕華琬琰綵　家譜惆悵鐵劵銷沈穹碑倒仆銘勳空惜銅柱歷塵世滄桑幾度早磨滅鼓文薛魯怕縱有躧龍難護巋然獨　圖書府仗片石通　情天好替媧皇　 
　　按四庫提要謂八犯玉交枝即八寶妝而萬氏詞律則謂陳西麓之八寶妝九十九字乃瓣雁過妝樓之又一體爰收李景元之八寶妝百十字者一首註謂此眞八寶妝也不知李景元之八寶妝實即仇近村之八犯玉交枝徒以臆斷句讀遂乃别爲一調蓋亦萬氏　心處也萬氏於李詞第六七句空階烟暝半開斜月朦朧作上六下四於仇詞　空孤柱翠倚高閣憑虛作上四下六並於柱字註叶其自註云八犯想係采八曲而成但不知其所采何調聊據韵脚臆注云云是尤足見萬氏所註句讀純爲臆斷初未嘗有所據也予按李景元之八寶妝與陳西簏之八寶妝截然不同萬氏只知陳西簏之八寶妝即爲新雁過粧樓而不知李景元之八寶妝實爲八犯玉交枝試以李仇兩詞相較其中實只差得一字即第六句第六字李詞作平而仇詞俆仄遂覺句讀不同然使李詞第六名讀作上四下六亦即兩詞相合此等聯續之句活用者正多李漱玉之聲聲慢即其一例且予細考此詞實係集合八調而成而以玉交枝爲主調試舉如下（第一二三句爲綺羅香首至三）（第四五句爲金縷曲四至五）（第六七句爲鶯啼序三段十二至十三）（第八句爲玉交枝第二句）（第九十句爲子夜歌九至十）（後半第一二句爲念奴嬌後增第一二句）（第三四五句爲鶯啼序二段五至七）（第六句爲永遇樂第六句）（第七句爲玉交枝後半第一句）（第八句爲摸魚兒第九句）（第十句爲玉交枝後半第二句）（蓋玉交枝即憶秦娥之别名本詞凡取八調　入玉交枝中故有此名是當以八犯玉交枝爲正名爲宜不得謂爲八寳妝之别名也依此考證故知第六七句確爲上四下六若爲上六下四不但無調可證即勉强認爲與瑣窗寒後半第六句句法相似然已多却一字而下四字句勢必又當别行一調則且成爲九犯玉交枝矣故敢斷其必不然也拙作於第六七句作上四下六而只覺兩字均用入聲蓋亦守律謹嚴期與近村之八犯玉交枝及熒啼序本調兩相脗合質之識者以爲如何丙辰二月作者附誌 
憶珠樓筆記[  天白]  
[慶忌]  
　　余兒時見有鄕人持一蟲人城求售蟲長不過五寸而狀甚詭異自首至腰具人表曈小如黑豆灼灼有光以物飼之口張齒細於針兩手握拳撩以草輒張作攫勢腰以下毛茸茸然兩股趨趨猶蟲也觀者如堵鄕人索値千錢無購者余父中表許丈植之素好奇如其値購歸飼以果餌越日竟斃丈甚惋惜乾之狀如木雕之小人當時衆以爲怪後余讀搜神記始知有蟲名慶忌者具人形且喜效人所爲此特變化未全者耳然近時科學是明動物學中未聞有昆蟲化人之說特志之以俟博物家之研究焉 
小說 
[俠情小說紅蘩蕗别傳] [  天虛我生]  
　　第二十三章（續） 
　　安特魯曰夫人言當實告夫人吾人頃與安東尼晤固巳决定即刻同往巴黎以赴其難吾儕同黨凡十九人此次無不出發必不致令吾人領袖遽陷於不測之淵至吾　口號則即爲上帝與紅蘩蕗也夫人不禁握安特魯手曰吾願上帝亦加福於十九英雄人安特魯乃跪而微親夫人之手然後起與秀珊並立秀珊之身嬌小如燕雙眸滿含珠涙狀乃益形其媚夫人微歎曰秀珊吾實不情以一己之私事乃欲勞及安特魯寳星致汝二人又多一番離别君亦將怨我乎秀珊毅然曰此吾夫職務所在豈能退怯吾之所以愛吾夫者亦以其臨事勇敢耳即渠不往吾亦將迫之使行言時其椶色之眸之益發美光安特魯亦曰夫人毌慮吾儕此行必無危險蓋禽賊者禽王彼巳獲得吾人領袖則其餘諸人亦必不復注念而吾人營救之法即得乘此間罅而進夫人發爲誠懇之聲曰但無論如何君必偕我同行我終不能獨居倫敦徒作無謂之悽盻也若君以我同行爲不便則我之事我能自爲料理君等但得柏爾西者則我亦自有法出險設柏爾西而死則我固不復歸英倫矣安特魯聞語不禁以目視秀珊秀珊乃莊容曰吾愛汝必伴夫人而行當知汝不與之行者彼必獨往巴黎則其危險尤甚秀珊之爲此語實乃以己例人彼愛其夫故知馬克格尼爾必不能免此一行夫人聞語則現爲凄感之容曰安特魯寳星秀珊之言然也 
[滑稽短篇短命兒] [  語溪蠖屈]  
　　方翁家富鐃而抱伯道憂雖粉白黛綠左擁右抱惟均苦不育去年復納羊氏女爲側室居然枯楊生梯慶　懷麟之兆及至今年歲首一索得男呱呱墮地歡喜非常取名阿憲以爲從此可以綿延嗣續傳萬世而無疆矣無如此兒產出後秉質太弱以致疾病多端終朝啼哭延醫診治僉謂此病係從母胎帶來先天不足非藥石所能奏效而况受胎之後氣血不充坐蓐又太早致成難產出世以來復感外邪內外交攻日漸沈重加之誤服庸醫藥餌遂成不治之症雖盧扁復生恐亦徒嗟朿手所以百計　治卒無效果翁焦急萬狀不安寢食者匝月延至前日竟嗚呼哀哉伏維尙饗矣時有好事者輓以詩曰聞說此兒竟蓋棺家人哭泣路人歡眞眞短命無三月好與　花一律看（二） 
 
 
 

Page 15

 
 
   
 
 

Page 16

 
 
   
 
