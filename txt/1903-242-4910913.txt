# 1903 - 242 - 4910913

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不黄羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克己此佈　 
[論酒害續昨稿]  
　　其一曰害種人種之優劣大體雖由於師教而根原首屬於胎元飲酒之人腦髓旣壞則體質受毒血氣改易其得胎之理必至謬種流傳子孫誤衍世之羊癇病顚狂病或狀貌兇惡或性情横逆中國則以爲祖宗遺孽之報應而西人則以爲菸酒遺毒之傳受有篤地路者所述竹士氏一族堪爲傳性之證其始祖名麥士竹士乃酒仙之流終日游於醉鄉七十五年之間共出二百兇賊之子孫又有二百八十後裔或瞽或駿或内傷均成廢人又有九十爲娼妓又有三百少年夭折男女子孫七百零九人誠實者不過三四男兒能作工業者僅得二十内有十人學其事業於獄中西書言酒癖害種者甚夥而此言則最悚人聽然則以酒成癖者其受害竟若斯之烈耶自達爾文倡自然陶汰優勝劣敗之理而後人種之競爭爲天演不可逃之公例以今之孜孜衛生善於調護尙且遇競爭者而其種或滅况以區區口腹之故而留此遺毒弱我種類稍有人心者當知所謹矣嗚呼我中國嗜好較深醫學不進衛生不講故户口之數視嘉道時並不加多而乃於鴉片傷種之外又有此嗜酒之惡習暗傷中病留貽傳種數世以後其尙能爭雄於世界乎其一曰害政楚司馬子反以醉而敗師魏典韋以醉而失事猶曰身爲將帥不宜飲酒也至兵卒則飲酒過甚氣力必减美國醫生於南北花旗交戰時紀所聞見云常飲酒之兵平時未習勞苦自謂能耐勞苦未顯氣力自謂有大氣力及果有勞苦用力之時則全歸於無用如此則害及於軍政食爲民天酒爲食蠧中國製酒皆用五榖非如西國之雜用葡萄蘋果諸植物猶無大害馮林一嘗統五榖約之以升粟成酒一斤有半統萬民計之以十人而一飲飲亦一斤有半是十人足糜十一人之食也億萬衆必有十分之一受其饑者如此則害及於農政飲酒之人無論少壯必皆肌肉變輭手腕顫動英國水師學堂有繪圖教習云凡生徒用手繪圖時如使畫直長線其紆徐有定者必爲不用菸酒之故而顫動無定者卽爲用菸酒之故卽在體操之時亦必氣餒力弱難於及格如此則害及於學政他若經商之人因腦筋麻木心計囿於卑陋而不克規於久遠則商政害營工之人手指顫動製造祗能粗淺而不能入於精細則工政害甚或長夜荒飲不計時局之危如王紘之所謂大苦則國政受其害專好飲酒不顧父母之養如孟子之所謂不孝則家政受其害凡百政事不可殫述總之淫湎之風一開無論爲官爲土爲兵爲農爲商爲工無有不廢時失事蹈於彼昏之誚者理無間於古今弊無分於中外也未完 
[諭旨恭録]  
　　七月初五日奉旨廣東分巡肇陽羅道著蔣式芬補授雲南大理府知府著陳秉崧補授黄東連州直隸州知州著瞿光業補授山東平度州知州著張漢補授四川潼川府分駐葫蘆溪通判著朱世鏞補授甘肅伏羌縣知縣著晉榮補授江西分宜縣知縣著施聯元補授山東夏津縣知縣著張汝鈞補授安徽涇縣知縣著楊德鑅補授四川石泉縣知縣著胡永榮補授廣西博白縣知縣著金鴻補授山西盂縣知縣著陳重威補授貴州普安縣知縣著查秉鈞補授廣西貴縣知縣著李彞坤補授四川射洪縣知縣著蔣熊補授四川蒼溪縣知縣著姜秉善補授截取舉人鄒延翰著以知縣用高擇善著以知縣用鄧佩蘅著以教職用高寳昌著以教職用俸滿廣西昭平縣教諭范錫光著以教職用直隸衡水縣訓導史汝箴著以教職用江西安義縣教諭周人鏡著以教職用教察院筆帖式著長春補授鴻臚寺筆帖式著文芑補授陜西道監察御史著惠銘補授截取刑部郎中董翊清禮部郎中劉思翥俱照例用擬補内閣中書吳豳龍學泰歐陽中鵠俱准其補授陜西延安府理事同知著春福補授保舉湖北補用知府安陛府同知鄭葆琛河南補用知州歐陽明直隸沿河補用知縣趙國琛江蘇補用知縣錢紹勛山西補用知縣徐光弼河南補用知縣李敬芳浙江補用知縣周濂馨俱照例用俸滿江西上饒縣知縣周邦翰著回任欽此同日軍機大臣面奉諭旨本日引見之明保江西補用道丁乃揚著於本月初七日預備召見明保直隸阜城縣教諭趙宗抃著在任以知縣選用欽此 
[電傳宫門抄]  
　　昨日午後一下鐘時京師友人專電告知本館云七月十三日皇上召見軍機大臣及陳璧本日並無明發上諭 
[兩君相見]  
　　華歴七月十三日倫敦來電云英皇赴奥後奥皇備迎警蹕優禮有加奥民亦頗喜悅旋卽修兩君相見之禮述及土耳其國亂事以土耳其屬地頗近英奥兩國謂宜協商弭亂之計俾其地仍歸土國也 
[俄人恃强]  
　　華歴七月十三日日本東京來電云俄國在鴨緑江沿岸高麗所屬之龍巖浦採伐森林日人以 
 
 

Page 2

 
 
爲非高麗之利謂宜阻之高麗政府中人憬然有悟遂悔前議不允簽押俄政府現令其駐高麗使臣告以此議無論政府簽字與否我俄則已視此事爲業經允許矣 
[日本年豐]  
　　華歴七月十三日日本東京來電云日本本年各處所産之米收成頗豐較之往年計百石中可盈十七石 
[催撥運船]  
　　廣東訪事人云粤省載運兵械缺乏輪船前經大憲電商閩省酌撥差遣目下西省軍務正亟需船孔迫因派沈太守琬慶順道赴閩催撥輪船來粤 
[札提軍火]  
　　廣東訪事人云岑雲帥督師桂省需械甚鉅因發電請閩省大吏借撥軍火以資接濟聞已覆允故雲帥飭東省轉運局札委陳大令漢章卽乘福安兵船赴閩提取 
[咨取章程]  
　　廣東訪事人云粤省大憲接准政務處咨行前奉諭旨整頓農工商務開闢利源業已設立農工商礦總局附於洋務局兼辦因農工商務爲切要之圖奉撫憲札飭設立專局講求利病以期振興惟尙未嚴定章程難資遵守查各直省商務總局開辦有年辦以章程皆有明條本省自當擇善而從現擬咨請各直省查取章程以便酌辦 
[電調能員]  
　　武昌訪事人云粤督岑雲帥電調馮曉卿刺史前往辦振刺史奉札後將差務料理清楚擬卽附輪船赴上海小作勾留然後航海赴粤 
[選派闈差]  
　　武昌訪事人云鹽道梁集菴觀察日來傳見無差之佐雜各員以備委充闈差兹悉報名者共二百餘人除有烟癮年老及未註册者不派外計選得府經歴彭祖溧縣丞袁濬巡檢鄭崇光典史周學鵷等共四十餘人已由觀察開列名單送呈藩轅查明派委矣 
[閩臬蒞杭]  
　　杭州訪事人云新授福建按察使朱少桐廉訪其煊爲蕭山相國朱文端公之哲嗣此次奉命陳臬八閩陛辭出都時曾請假回籍省墓本月初七日行抵省垣隨詣撫轅謁見護撫憲翁筱山中丞旋拜會司道及親戚故舊至初九日登舟遄回珂里一俟祭掃事畢卽起節赴閩履新 
[裁勇述聞]  
　　杭州訪事人云前年海防緊要時嘉防統領某副戎在江皖一帶添募副中營勇丁一百名以資防守近日護撫憲翁筱山大中丞以目下軍務已平且此項勇丁訓練亦未純熟飭發給恩餉一月悉數裁撤已由管帶黎大令錦紱押送回籍妥爲遣散以免沿途滋生事端 
[洋兵滋事]  
　　天津直報云河東旺道莊某甲以開設包子鋪爲業某日喬遷新室宴會親朋賭酒猜謎頗爲熱閙不意至傍晚時忽有洋兵數名各持腰刀闖然而入見有所豢輒牲畜隨手斬之婦女驚駭狂奔幸未被害惟聞被洋兵攫去衣飾等物想須告知洋官按照該國法律懲治也 
[錢市窘情]  
　　京師訪事人云前者恒和錢店忽閉爾歇嗣於閏五月中由外務部作保代向華俄銀行借銀四十萬兩重整旗鼓詎以不敷開發因之復閉官中與四恒錢鋪皆有轇轕不肯發封目下外務部向索代借之欵而恒而無現銀可還因檢出欠劵若干張呈交外務部乞代催索以抵前欵外務部派員赴各欠户對明旋於六月二十六日傳集諸欠户迫令措還恒和以清華俄之欵諸欠户唯唯而退但欠户零星不齊恐欲還此鉅欵殊非易易旣而恒利錢店亦赴官請封官中不允聞恒利恒興恒源三家錢店所備現銀僅足應付零碎存票大户存欵議皆不歸且停利息如大户有不允者則以請封爲詞存欵者莫如之何目下三家銀鈔市面已不通行有票者持票取銀絡繹不絶一時京城銀欵大形竭蹶市面甚爲岌岌云 
[恤商韻示]  
　　江西訪事人云江西各屬土産無甚大宗其運銷外縣可抽釐稅者每縣不滿十種自創百貨統捐並各添旱卡於是見貨卽抽以致浮梁瑞昌袁州建昌等卡無不閙事各地方官皆因之撤任留緝兹牙釐局除去百貨名目祇抽大宗船貨嚴禁旱卡抽收酌定妥善章程大張簡明告示其文曰商貨改抽統稅奏請設立奉行釐金原過四卡今歸一道收清仍是十分之稅並未加抽半分一路需索俱免商船不致留停另設旱卡查騐專攔偷稅商人稅錢取之商人並非苛刻平民鄉里隻鷄斗米以及蔬菜柴薪本地零星小販概不抽收分文所有免稅物件開單張示局門使爾大衆知曉無庸疑懼生心大宗貨物投行按件掛號記明必待裝運出境方許抽收貨銀凡此寛大之政無非體貼民情如其再有不便仍許遇事禀聞倘有不肖司巡擅違本局章程准卽扭禀官府是非立見區分有等匪徒惡棍揑造謡言惑聽動輙聚衆閙卡乘機搶劫紛紜似此情同賊盜拿辦决不從輕爾等安分百姓切勿惹禍臨身本局憐爾鄉愚不憚誥誡諄諄毋得輕犯法紀商民一體凛遵 
[開學述聞]  
　　漢口訪事人云漢陽農務學堂已於本月初四日開學下月之初尙須推廣額數招考新生○漢邑鳳山中學後堂監督胡茀生大令因諸生暑假期滿定於本月初八日開學 
[庠序增輝]  
　　武昌訪事人云湖北學憲胡大宗師鼎彞按臨武郡考試江武咸嘉蒲崇通興大山十屬文童刻已竣事七月初五日獎賞各生旋懸牌示略謂本届科試童生經古正塲均稱嚴肅無弊各學教官均應嘉獎其廪增附生卽由各該教官傳諭嘉獎以昭激勸 
[京師火警]  
　　京師訪事人云六月二十一日早七點鐘宣武門外虎坊橋西中州會館西鄰木桶鋪失火登時烈燄上升延及比鄰染坊磁鐡鋪幸水會中人馳至汲水灌澆會館房屋得保無恙迨已午之交祝融氏始命駕而返 
[鄱湖風浪]  
　　九江訪事人云日前鴻遠官輪船滿載洋藥由潯抵省行經鄱陽湖忽遇狂風立時沈没所失不貲旣而如龍小輪船由省垣載客來潯亦於是處遭風正在危急時幸楚寶輪船駛至設法施救得登彼岸鄱湖風濤之險洵可畏哉並聞上月二十四日某輪船下水時因船上有客暴斃用小划船載屍上岸詎料行至江心突然沈没船上七人同時落水其三人者已占滅頂之爻矣 
[情節離奇]  
　　安慶訪事人云距城六十里之芸田鄉邱姓家有女嫁與汪姓成婚已閱多日某夕邱姓忽將女舁至汪宅甫入門舁者已遁汪視輿中人已體冷如冰頸間有刀傷痕正駭異間邱姓已赴懷寗縣報案汪聞之追蹤而至皆以身死不明聲請究辦越日兩造忽赴縣求免相騐縣主鄭大令以此案情節離奇未便含糊了結遂委員赴鄉細騐未知其細情究竟如何也 
[案懸未結]  
　　松江訪事人云海門河工一案本由龔劉兩紳與張某爭充董事而起迭經省憲札委松江府許子原太守提案勘訊歴二十餘堂仍無端緒旣而發審委員沈聯棣大令嚴刑推鞫奈案中人皆矢口不肯攀張近數日又將尹烏郎陸生郎兩人研訊雖日肆鞭撻委頓殊 
 
 

Page 3

 
 
甚終無確實供詞大約此案尚非旬日所能訊結也 
[粤東官塲紀事]  
　　廣州訪事人云佛山分憲李星若司馬調派闈差新任分憲張司馬宏運於六月二十日由省來佛卽於是日午刻接任視事○辦理新城兼南關房捐分局總查委員候補通判吳别駕毓奎現委北海釐廠總辦所遺房捐分局一差委試用通判周運春接辦○長樂縣典史缺經上憲以卽用典史陳浙咨補 
[豫章瑣記]  
　　南昌訪事人云上月某日撫轅材官甲乙丙丁戊五人會飲於某酒店席散不名一錢店主囑夥隨至撫轅取值迨至甲乙等卽痛毆之店夥呼救巡警兵聞聲而往甲乙等復毆巡兵巡兵奔回佳山廟甲乙尙緊追不捨適巡長迎面而來復將巡長痛毆致受傷夷迨巡兵聞聲麕集甲乙等始斂手而返當經巡局委員禀明督辦轉禀各大憲飭營務處訊究甲重責千餘板乙丙各責數百板翌日護撫憲柯遥菴中丞親提審訊判甲監禁五年乙丙監禁三年期滿察核○省垣大學堂自閏五月二十日給放暑假定於七月初一日仍行開課業已届期經督辦會辦監督莊黄傅三觀察禀明柯中丞照章開學○省垣課吏館自六月朔日給予暑假現已期滿各員於七月朔日仍入館肄業諸太守若潮李司馬宗洛胡大令嘉銓馬大令振儀張大令奇成方大令恒等均赴撫院禀知其事 
[茸城秋思]  
　　松江訪事人云日前華亭縣署差役某甲雇舟渡浦勾當公事本月十一日清晨乘原舟而歸行經大濟涇口舟子某乙在鷁首撑篙一欹側間翻身墮水同伴急停舟撈救奈蒼茫烟水蹤影杳然至下午倩漁人打撈亦無蹤跡豈已葬身魚腹歟亦可憐已○楓涇左近之小涇汛潘把戎文龍本南匯縣武舉前日其同邑徐谷生武舉明發往訪相約同舟來郡各帶鹽十二包備贈親友不意由得勝潜駛至華陽橋左近被駐泊得勝口之鹽捕中營哨弁某甲聞信追至不由分說將船曳回船中所載之鹽及衣物等物均被搜括一空經潘弁一再浼人說項哨弁堅索洋銀五十元後減至三十元贖回衣物船與鹽悉數充公○西門外一帶土匪充斥往往成羣結隊爲患閭閻近爲婁縣屈吉士大令訪聞密飭壯捕四出查緝先後拘獲長脚阿小阿掌及汪某等三名押候訊辦刻下嚴緝餘黨雷厲風行故個中人紛紛遠颺日來市上遂稍清凈 
[滋事被覊]  
　　本邑浦東唐橋巡防局委員蕭二尹查悉改過局所押流氓朱連生之父朱金寳每每糾人滋事因派令局差連其子朱阿法及小江北張勝泉拘送上海縣署前晚縣主汪瑶庭大令升堂研究金寶供小的幼子阿法年僅十四本月初八日携鞋赴鎭上囑蘇工修理突被蔣阿三嚴土金指爲行竊小的知之卽於初九日前往理論被伊等扭至巡防局誣控旣而局差與蔣阿三串同小的訛索洋銀四元小的不得已措付兩元十二日又來索找苦無以應致被送案尙求明鑒阿法供詞大略相同小江北供小的姓徐名順泉現住浦東金寶與蔣口角在旁解勸致被悞拘張勝泉供小的係安徽某邑人來申訪友寄居虹口親串家前晚有事往浦東時已二鼓不識路徑在途詢問局差誤認帮兇致被拘解案下求恩鑒核大令判令將徐順泉責二百板連金寶收押所中阿法開釋張交人保去 
[示期收捐]  
　　本邑城廂内外保甲總巡朱森庭明府自奉蘇松太兵備道袁海觀觀察札飭兼辦清道局事卽飭各鋪地甲造具各項清册呈候核騐隨赴各鋪稽查捐數刻已定於月之十六日爲始諭令各地甲經收各捐 
[限修義塚]  
　　前者本邑南市二十三鋪地甲錢德所雇夥役王卿卽王阿四賄庇阮龍生江小屈等人掘毁蔡陽弄後義塚事發經城廂内外保甲總巡朱森庭明府提案訊明分别枷責發交錢甲看管昨日飭帶至案復詰數語交十六鋪地甲裘鎭帶去押令協同阮江及早將塜修竣 
[嚴拿賭棍] 　 
指不勝屈因命十六鋪巡防中局委員黃衡堂二尹隨時查拿解局究辦 
[節會路由]  
　　今日爲中元令節好事者舁城隍神及新江司財帛司高昌司長人司偶像出游先期掣取路由計是日出廟朝東進猛將弄過安仁橋福佑橋天官牌坊出梧桐弄過海防廳署益慶橋老學前縣署往南太平街朝東果子巷彩衣街過蔓笠橋往南談家弄穿道轅過永興橋進東王家弄朝北過陳箍桶橋太卿坊塌水橋進唐家弄往北過虹橋往西杜家灣穿心河橋往北金家牌樓南香花橋朝東過舊校塲北香花橋穿心街一直出老北門過東吊橋沿護城河朝東過洋行街陸家石橋鹹瓜街萃豐弄豆市街花衣街小普陀橋鹽公堂鈎玉弄陸家浜朝西到壇晚上進西門由大街朝東過登雲橋西倉橋出北弄過守備署四王家弄大南門同仁里往北中大夫坊朝西太卿坊往北過魚行橋曲尺灣縣東縣西往北三牌樓畫錦牌樓陳市安橋朝東回廟 
[美租界捕房紀事]  
　　甬人陳某將已嫁之妹誘之來滬藏匿西華德路某里意圖販賣昨經妹夫劉某尋獲投訴捕房捕頭允派包探查明然後解送公堂禀請讞員孫建臣直刺訊辦○昨日亭午時粤婦某某二氏在北河南路某里作葉子戯一言不合互相扭毆旋擁至捕房呶呶聲訴捕頭詰知事起細微從寛斥釋○前晚偷兒劉阿洪潛至虹口某姓家行竊衣物携之而出適爲某包探所見連贓帶入捕房捕頭令押候解送公堂禀請懲辦 
[六月分教職單]  
　　教授直隸宣化鮑俊卿永平甲山東充州耿曰愼濟南廪湖北鄖陽程定祥黄州襄陽劉藻章漢陽俱舉正諭奉天鳳凰廳馮寶昌天津直隸懷安劉同文易州江蘇崑山徐嘉淮安興化吳鍾麟蘇州鹽城汪鶴衢蘇州河南滑縣鄭思祖汝甯陜西郃陽王萬魁乾州渭南王二南同州耀州曹欽生同州俱舉甘肅靜寗王珽蘭州歲浙江錢塘陳錫疇嘉興福建寗化黄宗瓊福州湖北麻城袁登瀛襄陽湖南攸縣丁啓品永順四川眉州温翰棻瀘州俱舉訓導吉林伊通州楊毓成宣化歲直隸昌黎曹芸田趙州新河李廷芷承德俱舉山東德平楊硯田青州挨河南湯陰田春榮開封考城胡文甲開封俱舉陜西寳雞王熙宇興安挨岐山王孚佐同州舉安定張百齡同州歲甘肅正寗李麟炳鞏昌挨江西萬年秦鏡中南康副湖北雲夢汪明善漢陽挨湖南保靖周潤標郴州拔廣東開建張文翰嘉應挨四川高縣李均林嘉定優岳池張振綱成都雲南平彞王世羲昭通俱舉復諭江蘇桃源李家瑞蘇州拔山東朝城蘇金臺濟南舉臨淄吕鍾峨東昌附高密尹曰遴沂州舉河南蘭儀楊廷璋南陽廪涉縣吕應南陳州舉浙江永康周慶雲湖州附湖北南漳熊兆璜武昌恩雲夢田逢年武昌舉湖南藍山王錫疇寳慶拔廣東陽山鄭濂廣州副四川合江劉鎔綿州拔復訓直隸蔚州張同佩廣平廪山東諸城韓光節臨清廪青州府趙汝弼登州挨河南内鄉張榮宗河南附陜西耀州馬祥圖乾州附漢陰廳劉書森西安舉福建寗化寥賡芸邵武廪建陽王用舟汀州歸化孫人紀永春邵武倪山輝臺灣府俱增湖北德安周承綬武昌舉廣東東莞張雋惠州廪四川保寗廖英黌成都增雲南永昌縣青選雲南舉安寗周學曾景東廳山西忻州李崇樸太原俱廪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　七月初三日户部廂藍旗值日無引見醇王文治各續假十日松公假滿請安辦安召見軍機振貝子○初四日禮部宗人府欽天監八旗兩翼值日外務部引見九名吏部五十三名徐中堂等謝充順天正副考官恩溥伺續假五日召見軍機聯芳○初五日兵部太常寺太僕寺侍衛處值日侍衛處引見三十六名河南巡撫陳夔龍請訓張百熙等謝署缺恩熙貝勒請假五日兵部秦派考騐軍政之大臣派出倫貝子文泰崇勳訥欽泰松溎溥善全福玉璋召見軍機陳夔龍○初六日刑部都察院大理寺廂黄旗值日無引見安徽巡撫誠勳請訓導府蔣式芬等謝恩福州副都統文桂請○訓並請假兩個月劉思翥董翊清預備召見掌儀司奏初九初十日祭奏先殿倫貝子攎貝子行禮關防衙門奏十五日大高殿拜表振貝子行禮召見軍機誠勳文桂 
[杭疫未已]  
　　杭州訪事人云本年天時寒暖不常人多疾疫迄今已閱三月尙未稍平無論城廂内外一街一巷無不傳染惟此症初起寒熱往來頭痛身倦二三日後隨發紅瘢再延一二日卽愈若紅瘢不發手足不腫者必致復發發則甚重其未經傳染者發之愈遲其勢益鳳上月下旬以來患者尤甚於前更有紅瘢不見變爲疹子或紅或白未能透發率多不起者不知精於醫道者有何良法以藥之也 
[南海采風]  
　　廣州訪事人云監生潘頌虞具禀督轅擬自備資斧前往英國所屬新金山利畔等埠遊歴督憲據禀以該生旣取具正紳保結並繳部監各照呈騐應卽照准仰候核繕護照送請廣州口英總領事官簽字蓋印送回檄發廣州府查傳給領並候咨明出使英國大臣轉飭各該處領事官妥爲保護照料○上年江門甑捐滋事一案迄今尙未了結現肇事主李光卽李家駒以匪徒藉端入室焚搶乞嚴拿究辦復控督轅旋奉岑雲帥批示謂此案獲犯張亞林已據禀報其續獲各犯是何姓名何以延不究辦仰廣東營務處兼緝捕總局會同按察司飭新任新會縣查明續獲各犯研訊實情赶緊録供禀辦一面會營嚴緝供夥悉獲究追按辦毋再玩縱○省憲恩興辦巡驚以來宵小歛迹閭閻又安成效甚著兹更諭所有民人供保各犯呈狀均由局憲委員按日駐局收理呈詞以逹民隠惟飭具呈人必須親身赴局當堂呈遞並不准雇用閒人混充抱告及局中人役需索分文○番禺邑紳陳作楫等聯名赴縣冀代案犯飾辯並請摘除匪名縣憲吕明府察核呈詞批斥不准謂葉亞堅葉亞丙均係事主指名控告之犯到案亦皆認供現禀悉以爲寃該生等之是否公正已可概見查該生杜駿平日庇匪分肥本縣已有所聞若再不知悛改將來獲有實據或被匪供出定當以峻法繩之不僅詳革衣頂已也所請將陳亞彬葉亞秀等名字摘除殊屬荒謬特斥○省河白鵝潭半已圈入洋界日前西樵有數船來省越泊洋界被罰後凡有來船均不敢越雷池半步因之成聚泊州夾嘴等處帆檣如織異常擠擁且黄沙築坦又佔水道故米船載運等船復聚於西碰撞滋事時有所聞兹各船互商擬畫界址分别廣肇各泊已界不能踰越至拖帶小輪船則全泊芳村對面海坳○日前省憲通飭嚴緝私運軍裝因之修理軍械者亦惴惴小心凡有破壞器械囑其整理不敢接受頃聞各營專招精熟修械工人充當營兵使兼顧修理軍裝之事蓋營兵所用火槍頗少新式須時時修理故也 
[捕房竊案] 　 
　　前日南市捕房八十號華捕殷忠甫臥室内忽失去紡綢衫褲正在報請捕頭查緝而八十四號華捕傅麗洪又失去訪綢褲一條二十三號華捕某甲失去衣服八件捕頭得報卽據情轉禀馬路工程局總辦翁子文太守太守以捕房重地竊案竟至如許之多殊屬不成事體遂責成捕頭上緊緝捕務獲究懲 
[英美租界公堂瑣案]  
　　包探王長桂解陳維義卽陳萃之到案禀稱此人冒同族陳木卿之名至法租界某號騙取洋銀七十三元報經小的拘獲送請訊追維義供小的自知不合求恩寛限措繳不敢玩延讞員孫建臣直刺商之德總領事署繙譯官麥令豪君著還押捕房限三日内將騙去之欵如數繳案延干懲辦○偷兒周和生掩入徐永昌號内行竊銅鎖十餘具報經某包探拘獲詰知各贓售與法租界陳桂生土阿新夏月樵三家因分别吊出連陳王夏解案請究徐投案領贓直刺判責周三百板枷號一禮拜發犯事處示衆陳王夏還押捕房罰陳王夏洋銀各四元贓給徐具領○女郎吳阿英以天仙戲園茶房錢紹生圖賴洋銀五十元向索被毆報經包探何阿春解送公堂直刺訊取口供押令繳還在案昨日何探解請復訊錢將洋銀如數繳呈求恩開釋直刺給阿英具領錢押候交妥人保出○成衣匠顧春榮私將鄭阿玉倩製之衣料質銀報由包探張天林獲案直刺判責二百板枷號一禮拜發犯事處示衆○陳金寶前爲某小輪船局招攬行客經某包探解請直刺訊明枷號釋出未久又在蘇州河畔强曳途人之袂勸令附坐小輪船適爲包探顧阿六所見拘案請懲直刺判責二百板枷號兩禮拜發碼頭示衆○木匠曹生林不知因何向龔沈氏逞兇報由包探李四春拘獲請辦直刺判責二百板 
[法租界捕房瑣案]  
　　前有吳三者控郭忠及盛耀亭將伊兇毆并被戳傷腿際等情奉讞員魏蒓塢大令訊供飭將郭管押一面責令感所私蕩婦王氏將盛交案質訊今吳因川沙廳境盜案由大令解往川沙訊辦昨日命提郭至案略訊口供准予交人保出俟盛到案後核辦○某小烟館主劉金開前控車夫許龍元及小工傅來發施阿二陳炳生姚順林串竊洋銀五十元大令飭傳劉夥李自表與許等質訊以情有可疑著將李許押候嚴比傅等四人無干省釋昨日命提詰問仍堅稱此項洋銀實係傅等所竊大令著押候覆核○王世仁失業無聊寄居沈煥章所開藥店内乘間竊取衣服一包報捕查獲解奉大令訊供著重責二百板 
 
 
 

Page 10

 
 
   
 
 

Page 11

 
 
   
 
 

Page 12

 
 
請補以重職守是否有當謹會同陜甘總督臣崧蕃附片具陳伏乞聖鑒訓示謹奏奉硃批著照所請該部知道欽此 
[新疆巡撫潘奏陳明同知保案曁執照磨爛緣由並請仍照原保給獎片二十四日]  
潘效蘇片再藍翎鹽運使銜留新疆補用道陳純治於七載邊防案内經前任撫臣饒應祺奏保請賞加二品銜頂戴奉部議令該員將原捐執照送部再行核辦等因於光緒二十八年十一月初八日具奏奉旨依議欽此欽遵轉行遵照去後兹據該員陳純治禀稱前遵秦晉振捐例由藍翎鹽運使銜補用知府候補直刺州知州報捐道不論雙單月選用奉到部照蒙前撫院奏請開去請補鎮西直隸廳同知員缺以道留于新疆補用奉到硃批著照所請吏部知道欽此欽遵奉到行知在案所有前項執照呈請前撫部院騐明加蓋關防新疆至京萬有餘里送部路途遺失磨爛在所難免應懇咨請免送仍照原保給獎以免向隅等情前來臣查陳純治由附生隨同前大學士陜甘總督臣左宗棠前新疆巡撫一等男臣劉錦棠行營辦理各務深相倚畀疊著勤勞嗣經前任伊犁將軍色楞額奏調辦理營務適值匪徒勾結各軍兵勇藉餉叛閙該員密商設法擒斬爲首哥會各匪遣撤客軍消患已萌並於交涉各件因應咸宜前任撫臣饒應祺委辦各務深資臂助庚子拳教滋事邊防吃緊人心惶惑該員辦理一切尤能勤敏妥速措置裕如歴署廳縣各缺盡心民事所至有聲民情極爲愛戴該員年逾六十在新近三十年老成持重廉正不阿人所共悉讞爲新疆不可多得之員此次邊防保案本照異常勞績請獎所有捐案執照臣復騐無異况已經前撫臣饒應祺奏明奉到上諭允准欽遵在案相應仰懇天恩俯准飭部將陳純治仍照原保給獎執照免其送部出自高厚鴻慈該員現有經手事件容俟給咨送部引見再將執照呈部是否有當謹會同陜甘總督臣崧蕃附片具陳伏乞聖鑒訓示謹奏奉硃批著照所請吏部知道欽此 
[甘肅學政葉奏報科試一律完竣摺二十四日]  
甘肅學政翰林院編修臣葉昌熾跪奏爲恭報甘肅科試一律完竣仰祈聖鑒事竊臣於上年五月接篆後卽出省按試凉州甘州甯夏平凉慶陽五府安肅涇固四直隸州十二月回省業將考試情形恭摺具報在案今年二月舉行蘭州本棚科試畢卽出省先按試鞏昌遞及階秦兩屬階州循例歲科併試五月十一日回省清理積牘二十日復出棚考西寍府屬試畢後遂於閏五月二十三日馳回省署各屬歲科兩試均已一律完竣蘭州省會首郡人文所萃士子平時肄業蘭山求古兩書院師及觀摩見聞較廣文風爲通省之冠鞏秦兩屬尚可頡頏階州在萬山之中西甯爲番回雜處雖相形不無見絀亦尚有清通可造之才均敷取進臣按臨所至仍認眞校閱嚴密關防臨塲嚴飭教官責成認派廪生互相稽察間有槍冒等弊立交提調官懲辦生童知無可嘗試亦不敢輕蹈法網發落之日朂以砥礪廉隅通知時事甘肅僻處西陲士習純樸當兹轉移風氣之時雖進步較遲而流弊尙少惟地方瘠苦有志之士往往無書可讀省垣大學堂規模甫就各府州縣中小學堂猶待擴充臣每於延見州縣時飭其先卽舊有書院議塾力加整頓愼選堂教釐定課程購置有用之書俾士子得資絃誦卽爲漸次添設學堂之基礎現在試事旣竣所有録送遺才會考優貢各事宜臣當次第舉行隨時奏報再臣經過地方雨暘應時惟西寗與涼州接壤之區夏初稍患亢旱今亦得雨深透麥秋豐稔堪以上慰宸厪所有通省科試一律宗竣情形理合繕摺具陳伏乞皇太后皇上聖鑒謹奏奉硃批知道了欽此 
[直隸總督袁奏知縣廻避寄籍揀員對調摺二十五日]  
太子少保北洋大臣直隸總督臣袁世凱跪奏爲知縣廻避寄籍揀員對調恭摺仰祈聖鑒事竊查光緒二十八十一月十七日據准補阜城縣知縣嚴書勳禀稱寄籍山東歴城縣相距阜城縣任所在五百里以内例歴廻避由司移准山東藩司飭據歴城縣查明該員寄籍相距任所實在五百里以内造具程途里數清册轉送到直查定例候補官員原籍與服官省分毗連遇有缺出該員輪補到班仍按班請補俟接到准補部文後查明本任地界如距原籍在五百里以内於三月例限詳明在可照例指缺對調等語今阜城縣知縣嚴書勳廻避寄籍五百里以内該員請調斯缺於光緒二十八年十月十四日接准部咨核計具禀日期係在三月例限以内阜城縣係屬選缺自應照例於本省對項相當選缺揀員對調兹據藩司周浩升任臬司楊士驤查有獲鹿縣知縣謝鑑禮堪以調補會詳請奏前來臣查謝鑑禮年四十六歲貴州遵義縣人由拔貢恭應朝考引見奉上諭以知縣分發試用簽掣直隸光緒十二年九月到省遵例加捐分缺光補用丁憂服滿起復回省補授獲鹿縣知縣光緒二十五年二月初十日到任該員才具明通辦事謹飭堪以調補阜城縣知縣所遺獲鹿縣知縣員缺卽請以阜城縣知縣嚴書勳調補均堪勝任合無仰懇天恩俯將阜城縣知縣嚴書勳與獲鹿縣知縣謝鑑禮互相調補如蒙俞允該員等銜缺相當均毋庸送部引見該員謝鑑禮任内並無審案緝盜征解錢糧已起降調革職叅限處分亦無叅罰案件除將履歴册並程途里數册咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
　　　直隸總督袁奏揀員請補知縣摺二十五日 
太子少保北洋大臣直隸總督臣袁世凱跪奏爲揀員請補知縣要缺以資治理恭摺仰祈聖鑒事竊查東明縣知縣羅鼎焜奏叅開缺另補應以光緒二十九年二月初七日接到部文之日作爲開缺日期歸二月分截缺所遺東明縣知縣係繁疲難沿河調要缺例應在外揀選調補查定例各省知縣如係奉旨命往或督撫題明留於該省候補者無論應題應調應選之缺准該督撫酌量補用其新進士奉旨分發各省卽用知縣如遇應題應調缺出亦准酌量補用又應調缺出令於現任人員内揀選調補如實無合例堪調之員准以候補人員題補又如遇沿河要缺酌用候備時將沿河候補與地方候補由該督撫酌量補用各等語今東明縣知縣一缺臣督同藩臬兩司在於選缺知縣内逐加遴選非歴俸未滿卽人地未宜一時實乏合例堪調之員自應在於候補並進士卽用班内揀選兹據藩司周浩升任臬司楊士驤查有沿河之補知縣馬慶麟堪以請補會詳請奏前來臣查馬慶麟年四十五 
 
