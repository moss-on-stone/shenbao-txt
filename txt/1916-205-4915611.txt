# 1916 - 205 - 4915611

 

Page 1

 
 
   
 
 

Page 2

 
 
時評 
[小波折（冷）]  
　　天下事無論處若何順境無有一蹴而即達其目的者必經若干之波折而後眞正之目的始能達到試觀中國之共和必有一番帝制之復生而後乃有今日鞏固之基礎况乎今日人心初定百事未了而謂可以盡如人顧而無意外之小波折乎是故今日而有小波折乃事理之當然而實非意外事也 
　　小波折維何用人之攻撃也借欵之難成也局外之責備也權限之不明也號令之不行也諸如此類皆所謂不如意事而易灰任事之心也雖然波折者所以爲任事者良藥波折愈多則磨礪任事者之堅忍心愈甚苟能淸白其心一以國家爲事余謂自今以後多盡一分心力必能多收一分果效决不可以小有波折故而自阻也 
[命令]  
　　七月二十六日大總統策令任命莫擎宇爲惠潮嘉鎭守使此令 
　　又令交通部呈請將次長王黻煒叙列二等應照准此令 
　　又令署山西政務廳廳長裘炳熙因病懇請辭職裘炳熙准免署職此令 
　　又令阿爾泰辦事長官程克呈請任命易彦雲爲公署總務處處長應照准此令 
　　又令劉躍龍授爲陸軍少將並加陸軍中將銜此令 
　　又令陸軍部呈請以申體臣兼任陸軍第一師步兵第三圑第一營營長張寅斌兼任第二營營長振連捷兼任第三營營長應照准此令 
　　七月二十六日大總統申令留任綏遠都統潘矩楹前因案褫職奪官仍留本任半載以來肅淸綏匪頗着或效着即開復上將銜陸軍中將原官並銷去褫職處分此令 
　　七月二十七日大總統策令迪部羅給予四等嘉禾章此令 
　　又令任命殷汝驪署財政次長此令 
　　又令參謀本部呈吉林督軍公署參謀長張恕因病陳請辭職張恕准免本職此令 
　　又令任命高士濱爲吉林督軍公署參謀長王玉珍爲上校參謀此令 
　　又令參謀本部呈請任命高傳符兼吉林督軍公署中校參謀嘉照准此令 
　　又令參謀本部呈請任命段世琛兼陸軍第十三師二等參謀富朱甲榮兼陸軍第十四混成旅參謀　應照准此令 
　　又令蒙藏院呈請將多爾濟札布封爲呼圖克圖應昭准此令又令陸軍部呈准正白旗蒙古都統毓秀咨請以承福補印務參領恒英補參領瑞祥補副參領達春補印務章京海山補公中佐領應照准此令 
　　七月二十七日大總統申令據安徽督軍張勳省長倪嗣冲電稱皖省自六月二十一日起隂雨兼旬山洪暴發濱淮各縣如霍邱穎上壽縣鳳台懷遠鳳陽五河盱眙等處河堤漫益秋禾盡淹廬舍莫保訽諸父老僉稱爲四五十年來未有之奇災現巳將被災尤重地方散放急賑並飭設法疏通積水補種雜糧其餘水輕各縣容俟查明彙報等語皖北地素磽瘠民多困苦濱淮一帶水患尤屢此次災情奇重歷年罕見哀哀鴻嗷嗟何以堪著由財政部撥欵四萬元並由本大總統捐洋一萬元卽日洪皖交該督軍省長遴委妥員趕放急賑務以人事之勤藉彌天地之憾國家軫念民艱至意庶其稍白此令 
[專電]  
　　北京電孫洪伊昨抵京總統代表黎澍偕各部長在站歡迎商學界到尤衆獨吳炳湘及警廳人員不往 
　　北京電吳炳湘辭呈奉批着不准行 
　　北京電段總理昨藉西山避暑上辭職表元首怪其無因派員堅留 
　　北京電馮國璋將於出月初應召來京接商軍事善後辦法 
　　北京電某知事舉發齊耀琳劣跡二十四欵如誣甘坐元首正計議查辦中 
　　北京電中行事部主調和巳將三總挽留風潮漸平 
　　北京電許世英有調財政欲鍾秀長交通消息 
　　北京電廢覲見改謁見條例巳起草即頒布 
　　北京電交院三要案㈠臨時軍制編配法㈠臨時益額軍餉籌正法㈠普通軍隊整頓法昨延長會議未决 
[東方通信社電（日本人組織）]  
　　南京電陸軍部屢有電命馮督軍 
速即處理在省内之北軍遣撤事宜　　　　　　　　（二十八日） 
　　漢口電湖南都督劉人熙通告北京及各省正式取消湖南獨立　　　　　（二十八日） 
　　奉天電帝制首魁楊度有巳由天津來大連潛伏之説　　　　　　　　　　（二十八日） 
　　奉天電巴布札布所率之蒙匪出没無常剿辦甚爲困難故巳由第二十八師急派一旅圑馳赴鄭家屯　　　　（二十八日） 
　　北京電參議院議長王家襄之復職問題有種種之議論以其得有證明反對帝制之事實是以反對尙不至甚衆議院副議長陳國詳盛被反對有起運動排斥之勢 
　　　　　　　　　　（二十八日） 
　　北京電谷鍾秀氏於二十六日孫洪伊於二十七日來京　　　　　　　（二十八日） 
　　東京電日俄新協約附帶交涉諸種條項大槪巳經决定所餘者惟關由長春至第二松花江東淸鐵道讓渡之細目而巳如松花江航行問題大綱細目傳聞均巳决定 
　　　　　　　　　　（二十八日） 
　　東京電近據前赴巴黎會議之坂谷男爵報告政府云聯合國方面之經濟的封鎖巳大奏功德奥兩國一般之經濟爲此非常窮迫惟聯合國之經濟亦因戰亂之故受甚大之打撃如法蘭西欲復戰前之狀態殆需戰後十二年此世人所批評也並附記云不拘如斯狀態德奥無論聯合國戰後之經濟的發展必皆以中國爲最故專注目中國之前途云云　　　　　　　　　（二十八日） 
[戰電]  
　　（英人路透電） 
　　巴黎電今晚公報云法軍在松末河南襲撃奪獲愛斯特里東南之固防房屋一所俘敵數人陣線他處除香巴業泊洛斯萊西有劇烈之砲戰外餘頗安靜　　　（二十六日） 
　　巴黎電今日下午公報云法軍在愛斯特里東面得有進步沙伊柯爾村邊際有來福鎗戰事三○四山洛菲佛勒里村有劇烈之砲戰 
法軍在錫哇芒西得有進步敵軍猛攻香巴業泊洛斯萊西廣一英里四分之三之陣線僅入法軍之前鋒陣地且即被逐出今晚公報云法軍陣線一帶有尋常之砲火末斯河右岸尤爲劇烈　　　　　　　　　（二十七日） 
　　倫敦電海格將軍報稱英炮隊終日活動英軍續在各地點進逼敵軍以短兵接戰敵軍用落涙皮煤氣彈甚多英軍陣線餘處前二十四小時内無重要戰事　　　（二十七日） 
　　彼得格勒電俄軍之佔據歐新干極關重要特里比崇至歐士維姆大路因以安固而俄軍嗣後且可利用特里比崇海軍根據地不受窒礙尼古拉大公如在攻撃錫代斯土軍總陣地（距歐新干西一百二十英里）而入土耳其帝國中央亞拉土里安平原則特里比崇海軍根據地甚爲有用　　　　（二十七日） 
　　彼得格勒電官中宣稱俄軍佔據歐新干後亞米尼亞之勝利巳收全功　　　　　（二十六日） 
　　彼得格勒電今日公報徵實俄軍佔據歐新干俘敵四千人之説又謂德軍兩次在坎末取攻勢均大失利俄軍巳渡薩洛尼哇夫加河進逼敗退之軍敵軍死傷甚衆俄軍獲砲五尊及機關鎗六架物皇曾電賀尼古大公佔據歐干　　　　　　　　　（二十六日） 
　　倫敦電君士坦丁官報謂德國續以巨欵數約英金二百萬鎊付與土國惟並非現貨乃折價之德國國庫劵土政府擬用以爲重行發行紙幣之基本金　　　　　　（二十七日） 
　　倫敦電公報云英軍於二十四日撃退德屬東斐南部新蘭干堡與伊林加間鞏固陣地之德軍德軍猛力回攻數次未獲效果繼乃向伊林加方面退走棄有四寸口徑之霰彈砲一尊機關槍兩架新蘭干堡總督被俘但因傷殨命　　　　　　　　　　（二十七日） 
　　亞姆期的特丹電北德意志公司之勞特萊號（五四九七噸載鐵鑛質由瑞典回國在波羅的海被沉溺斃船長與水夫三人（二十六日） 
　　倫敦電官中宣稱帝國政府提議許糧食運入敵軍所佔之土地惟敵軍須聽全供平民之用及由美總統所中立國委員擔任散發敵軍如不許此請或不於收穫時期前答覆則凡被佔土地之人民有餓死者須德奥負責並以武力或由中立國之輿情向索相當之賠償　　　　　　　　　　　（二十七日） 
　　華盛頓電上議院通過議案准以美金洋三百十二兆元作陸軍經費較衆議院議决之數多三分之一　　　　　（二十七日） 
[公電]  
　　旅滬鄂議員致漢口電漢口正誼報轉各報曁旅漢同人省議會諸君鑒旅京滬鄂國會議員各界皆一致主張彭養光君長鄂民政請電中央一律堅持事關桑梓安危望勿忽視盼切禱切旅滬省議員方震梁鍾漢曁公民六十三人同叩 
　　旅滬鄂議員致北京電北京順天時報轉旅京鄂國會議員同鄉諸公鑒閲申報敬悉諸公主張以彭君養光長鄂民政旅滬同人一致贊成請堅持爲禱旅滬省議員方震梁鍾漢曁公民六十三人同叩 
　　廣濟旅滬公民致武穴會電報載武穴暴徒猖獗不勝驚骇究竟是否屬實巳未肅淸盼覆張肇良方震查亞方等叩感 
　　秘魯華僑來電上海日報公會轉各報館鑒粤商會等來電袒龍禍粤謝寶山溺職偏袒衆華僑反對乞除龍救粤秘魯衆華僑等叩 
要聞一 
[英報對於國會之樂觀與悲觀]  
　　二十六日英文京報社論略謂今日何日乃多數國會議員到京之日也溯自洪憲出現共和中絶閲八十四日中華民國死而復甦今議員到京國會將開乃趨向完全恢復民國之最後一步故國人重視之以此爲可紀載之史事焉彼以中國人民爲不宜自治之民族者觀於共和之復活當可恍悟其言之謬以輓近殺人方法而言中國人民固屬力有未逮然撲滅覇王推翻暴主則誠綽有餘力國人呻吟於專制淫威之下三載乎茲非不欲抗拒也蓋有竺也迨時機一至奮然而起矣三年來袁政府淫威是逞民意不伸即有所謂民意者徒爲奸雄假藉濟私之具若眞正民意則横被摧殘凡有辯護民權者輒被指爲大逆然國民雖被剥奪監督政府與地方自治之權而未自墜自由人民之志此所以終能復振而再得主人翁之資格歟眞愛共和者觀於國會之復開而不能無動於中此次議員之聯袂來京無異軍隊凱旋復入巳失之城吾知議員復入京城備受國民代表所應有之尊榮時追念前事其思想感慨爲何如可以想像得之而不能以筆墨形容也一般人民以爲天佑中國助其安度難關而吾國人又有言曰大難不死必有大福夫過去三年間之經驗辛酸巳極其種種敎訓當可深印於吾國人及議員之心中而不致事過情遷此三年中無與比倫之外交劇戰與夫勢足亡國之國内革命吾人巳躬歷之喪失固多而時事之啟迪吾人亦復不少今吾人於經過專制時代之後復爲自由人民巳知覺他人自由亦當尊重之義换言之即吾人巳知覺通力合作與情誼感孚之重要是巳當前難題亟待解决者雖多只謀私利不顧國家者雖尙有其人但在此數月中國家精神巳發揚奮起則可無疑義也中國政客歷受近來經驗當亦略獲裨益其未知覺者雖云尙多然其巳知覺者巳足使其覺悟昔日只顧自己不顧他人之政策爲愚矣將來國會討論重要問題時議員之行爲若何今尙無能言之故吾人對於國會之復開誠未可過抱樂觀第國人觀念今與昔異此乃大有希望之氣象從前國民對於國會漢然視之今則變其冷淡之情狀而採監視之態度耳目所屬毁譽所加定有良好影響及於立法機關國民受往事之敎訓而知有所鑒别今後政客必不能不顧及警醒國民之敎訓矣雖黨派界限一時斷難盡除然各黨領袖巳悟銷除黨派界限至若干程度之必要殊足令人欣慰頭腦冷靜者宜善用其勢力俾性情暴烈者得以自行約束此則吾人今所屬望於政客者也 
　　吾人對於國會復開之樂觀旣如上述但吾人有不可諱言者今國人心理中尙有一種疑慮交縈之感想今日者乃吾人自拔之最後時機機會一失不可復得國人知之又安得不旣疑且慮哉憂國心切唯恐時機之錯過國事之失敗故對於國會容有過甚之期望默察舆情莫不謂此次國會不獨應制定若干切實之法律且應和衷進行而不可有爭鬭與隂謀國人以爲凡眞正愛國者專以福國利民爲宗旨其心思目的旣已相同則如何達此目的之意見應不致大有參差是以議員當可盡職而不徒鬭意氣虚費光隂此爲國人所期望於議員者國人觀某某政治偉人之新近態度覺與其所抱之期望不盡符合於是疑慮遂由期望而生但議員今尙無所舉動無所言論足證吾人疑慮不幸而中者至其領袖人物數月來行動誠不能令人無疑然若謂今日議員仍如二三年前處於其所謂領袖者勢力之下而唯命是從則吾人今尙無敢信此言爲確之理 
由也惟有一事眞可注意者則某某議員運動官職是巳中國素重謙讓知恥之美德雖明明謀取皇冠者而於皇冠之呈獻猶必三辭而後受今議員以代表之身分公然謀獲某部長某總辦之要職得無與中國所素重之美德相背馳乎在議員自視或將自　時髦然自不若議員時髦之老百姓視之將謂之何人言可畏衆將謂中國議員旣不監督政府又不扶助政府惟欲驅逐政府取而代有之耳中下社會尤易生此觀念彼等未嘗研究政治學亦不知英國現行之制度僅平日習聞議員之言論而　議員者其職務在於代表國民監督政府而巳今見行政機關而以議員組織之將不解國會將如之何監督政府如是則其結果定爲一般人民對於國會發生厭惡之心矣今幸議員尙可及時表白其行徑記者甚願議員速以實在事實一掃人心之迷惑而使全國曉然於議員可以自由行動不受非法之壓力且可與世界其他立法機關比較常知識而無愧也議員勉乎哉國會復開將爲歷史開一中國良好政府之新紀元此記者之所禱祝者也 
[費開森述淮河水災情形]  
　　字林報云中國内地敎會之費開森君寓皖二十　當地情形茲因休假道出滬江君由穎州出發取道　 
 
 
 

Page 3

 
 
埠抵滬曾過淮河汜濫之區一大部分故字林報代表特走詢淮河水災情形據謂災情固大然尙不若一九○九年之甚且言淮河以上之民食端賴小麥連年歉收卽成饑荒彼巳經驗三次最近一次乃自一九一○年至一九一二年本年小麥巳於水漲前收穫一小部分餘悉爲水淹没所巳收穫者因本年雨水過多質亦不佳自上次饑荒後連年豐收故明年縱水患人民或尙可出其囤積以度凶歲費開森君且就其經驗推料今冬前途甚爲黑暗費開森君曰淮河兩岸低地自豫省邊界起至洪澤湖止長可六百里内有數處廣約二十里每年輒爲水淹故小麥須地水漲前收割大水汜濫區内居民共約百萬若輩歷受災患具有經驗故聚土成丘築屋其上高出水平線上尋常之年亦無所苦獨畏連遇歉歲則卽不免饑荒耳而最要者乃六月間收割之小麥一九○九年之水患酿成後數年之饑荒此次大水亦必引起困厄或不甚劇烈亦未可知余（費開森君自稱）居淮河流域巳二十有年此二十二年中三見巨荒綿延多年皆因患水之故也而大水之發似有一定時期每隔數歲必遇一次幾可推算决之是亦奇矣初荒之際輙有難民扶老携糼求食他方顧連困苦不可名狀如鴻雁然秋則赴兩春復南春復歸來　其歸時其數輙較去時爲少有夫婦告余謂嘗率兒女六口逃荒途中餓斃者四又有一家伉儼二人携其三子二女出亡及歸僅餘二子與母諸如此類不勝紀述各界之賑濟難民受惠匪淺顧災區廣大人數孔多賑物有限未能普及誠憾事也費開森君繼又述及本年大水情形謂彼於七月十五日偶至距淮河六十里之某處以水大故乘舟往舟行高梁之頂高梁高可六尺水之深度可知矣當抵正陽關時水甫淹没大街猶憶一九○九年大街之水深自尺半至二尺不等足徵本年之水未若上次之大也彼赴蚌埠乃乘忾船初意有鐵路之土堤必可障水詎料該處之水反高於前（按昨報曾紀七月十九日蚌之水僅差一九○九年之水平五寸且有續漲之勢）去年自豫省邊界至正陽關下之山凹一路曾築巨堤高於兩岸低地十尺至十五尺不等隄頂闊十尺至二十尺不等阻擋水勢俾使折回但水力猛大初則洞穿巨堤繼則高越堤頂於是隄外之地悉成澤國今者舟行堤頂隄在水中不能辦别矣故前築之堤全功　棄本圖防水反爲水淹然有防究勝無防設若無防則隄後之地更不堪設想矣平時水乃徐徐而漲故居民猶得從容遷徙此次因水爲隄阻歷多時而　然崩潰聞溺斃者實繁有徒華人嘗稱會於正陽關者共有七十二水　河之水力從可知矣淮河原以大海爲尾閭今巳淤塞費開森君之　若能依故道導之入海則水患雖不能盡絶然可大愈今日而注於洪澤湖緩人運河之水可得出路矣 
[造林與水利之關係]  
　　二十六日京津泰晤士云全國水利局技士樊得凡君今日偕森林　問希茀西君及勃得君並京畿諸郡代表兩人從事遠行以考察直隸諸河道謀所以整飭水利者至森林顧問之所以與水利技士聯合進行之故則以植林之舉實可左右水道也直隸諸山凡爲水之源者畿無不童秃以是故一經驟雨河流四溢不寗有洪氾之憂且足以淤塞河道致破水道此恒見之事也去年五六七八月水利技士曾察看直隸全省之河而以再造森林爲改良計畫之一其報告於政府者頗造林之舉最關重要不然直隸諸水僅可作一部分之修治但若植林與治與治水同時並作則中國水利可以一勞永逸而收效果云云去歲森林顧問希茀西君旣抵北京當道曾出技士之報告示之迨審度之後始决定聯合工作由伊二人主持之繼又决定非與地方長官聯合不可是後則略無動作迨潘復旣受命爲全國水利局會辦且兼攝督辦金邦平之職始重提此議今森林與水利兩顧問得准着手調查者實潘氏之力也京畿諸郡擔任造林今年提欵五千元作種樹經費至樹種則由森林局供給事先潘復君與森林局韓（譯音）君及顧問兩人曾經會議今日考杳之舉其結果也並議决先勘北河之上游以寛開始種樹之地原議先從永定河着手嗣以種種原因仍定北河爲先然此事之舉行與否實其主鍵而區域之誰先誰後猶其次者今政府知舉此重大之事業實堪慶幸蓋直隸全省之禾稼以不知分散雨水之法致淹没於共汜中者不知幾何年雖種樹一舉非一時所能奏效然旣巳着手興辦直隸全省終有食其果之一日是則大可慶幸者也 
[陳總長之辭職消息（伐月）]  
近日外間盛傳財政總長陳闌生不久即將辭職其説雖似謠言然不爲無因蓋陳氏因京外各電催領欵項甚急而國庫一空如洗大借欵又不能立成頗有無米爲炊之嘆日來怏怏不樂對人常露辭職之意近復連告病假致啓一般人士之疑圑也昨據其親信者言陳氏確有辭職之意其辭職之緣因有四（一）陳氏初無出山之意嗣由熊希齡極力勸勉又信到任後大借欵必可以成功故决然登台詎就職以來時歷月餘而借欵卒無成議近則京外各處請領經費紛至沓來終於無法應付各方面多有責言（二）美欵本可希望早日交付卒以五國銀行圑關係有人反對美國加入致美銀行圑遲遲不决近美政府雖予以援助恐周折尙多非旦夕可以成功（三）陳氏未京職之前徐恩元允許於美欵外擔任向德華銀行偕欵陳信以爲眞迨陳出山後徐果向德華提取五十萬元陳頗感激因挈以赴部且深信該借欵之必能成功不意該行於撥交鹽務餘欵時如數扣　且要以重利陳始知受徐之騙美欵旣受波折德華亦無希望陳因懊惱不巳（四）張弧辭職後次長一缺陳氏本有夾袋人材乃以種種關係不能放手安頓有以上四項原因陳之用人行政巳不能自由故决計辭去云 
[中行拿獲三人之研究]  
　　中國銀行總裁辦公室門口昨日忽有面生可疑之人三名並似携帶手鎗當由該行巡警搜出手鎗二支子彈多粒執照一張後經詳細盤問據該三人供稱係在步軍統領衙門當差奉派保護徐總裁等語嗣由該行將手鎗子彈扣留一面將該三人遣回並函詢步軍統領衙門以尋常情理論要求軍統領派人保護此亦事所恒有但行中自有巡警足資保護何必將面生可欵之人帶入辦公重地徐氏又何必如此慄慄危懼眞足令人欵駭矣一説謂徐氏與該行總司帳總司劵總文案等五總曾大起衝突該行股東亦多反對徐氏及雇用外人等事因之日來該行風潮益形激烈徐氏恐於其生命有危險故請求步軍統領派衛兵四名保護兩名在徐之私宅兩名在銀行内守衛該行五總因此更爲恨怒故昨日大起波瀾將該衛兵等驅逐出行云云但質之徐氏亦未證實刻方在研究中據英文京報載稱聞日昨中國銀行門首有形跡可疑之人三名徘徊其間舉虧倉皇爲巡警所窺破向之盤詰彼等答詞支離遂山巡警將其搜檢各人身中搜出手鎗一枝巡警問其來此何爲手槍又作何用彼等作稱係來銀行保護總裁徐恩元者及向徐氏問其有無雇人保護之事而徐則言無之於是由警帶回警署嚴加審訊務須根究淸楚又據順天時報云聞昨午前九時許中行總裁徐恩元赴行時隨帶不識姓名之人三人到行各挾手槍故露形跡對於某行員爲示威之運動（某氏因徐違背銀行條例聘用外人大示反對徐啣之勒令某氏辭職某氏强項不服致有此舉）他之行員恐生事端乃召守衛警士數人入行搜檢三人身體果各得手槍一支嚴訊彼等意將何爲據云徐行長約伊等來行保護伊等乃步軍統領衙門派來者云云嗣警士等電訊該衙門何爲有此荒謬舉動該衙門乃不承認該行全體職員聞知此事悉赴行長辦公室質問徐氏何爲出此徐氏面紅語塞不置一辭一面又經警士等嚴訊此挾持兇器之人究竟係何處機關所派抑爲徐氏私行雇用之人該三人誓言實係步軍統領受徐恩元之請求派伊等來行保護徐氏隔别研究亦無異辭後再由中行用正式文書質問步軍統領衙門繼得答覆承認曾經派此三人赴中行保護徐氏云云綜以上各節觀此三人之於徐氏必有若何關係以法理言之其足資研究之點蓋不少也 
[江蘇新政潮紀聞（南京特約員）]  
　　省會舉省長 
　　江蘇省議會恢復問題漸有解决之期全國省會均將召集惟時日未定早則九月遲則十月省署業將議會舊案調齊檢閲查民國一年選舉之省議員係分全省爲四覆選區第一區寗屬選出三十四名第二區蘇屬三十七名第三區常鎭通海屬五十一名第四區徐淮海屬三十八名共一百六十名會期以内出缺者七名常不到會者十餘名其候補當選人額數與原數同巳補五人現在所應調查者（一）省議員有無失格情事（二候補者之員名確數（三）議員及候補人之總額有無變更其經費每員年支公費七百二十元連同秘書處警衛處合計年十三萬五千元其會場現經河海工程學校借用各屬自造之公庽多損壞不堪會場内部多不完全擬一律勘估修繕以便開會各縣自治恢復現採用連合運動方法其目的亦不難達到也 
　　齊省長屢傳其有退志在時局初定時經馮拘留以兩月爲期其所以啟人之窺測者以齊爲袁之愛屬一身榮達皆受其恩今則宦囊巳足無復他求擺去祿位所以慰知己之靈此一説也民權漸張官吏難爲齊之僚屬完全舊派壓力萬鈞之時勉能在文化發達之江蘇立足今則民意機關恢復在卽其平素不得於齊者有磨礪而俟之意此又一説也齊之僚屬素有著色玻璃之稱最近一月内其最信用之王莘林薦爲道尹而去最得意之連德英現充省署一等科員兼辦江寗鐵路並同時試署請江縣知事亦未到任另委代理現崑山出缺以連補之齊之舉動頗類處分任後各事者以此傳説者愈甚其實齊之去蘇惟時日問題但最早亦在國會開幕副總統選出後方能實現也 
[南京快信]  
　　軍署師參謀長奉派赴滬與楊盧兩護軍使籌商撤防善後等計畫刻聞巳磋商妥洽師於昨晚乘車回寗報告一切 
馮督軍爲愼重軍餉起見本月應發軍餉特委何副官長親赴各營驗放 
　　聞齊省長又有電京辭職説 
　　財廳昨奉財政部電飭整理田賦酌寛附税 
倪嗣冲辭皖省長職張勳保新任兩淮運使劉文揆升任政府未准 
　　昨得徐州要人密息聞有七省督軍（鄂贛粤閩魯奉黑）密派代表至徐州及彰德秘密會議議舉大總統張勳前日有密電致各路杭領内容極爲秘密略聞係詢彼等意見限三日内詳復按此事殊該人聽聞或未確也 
[太和高亞東警告倪嗣冲書]  
　　丹忱先生執事曩在燕京獲睹神釆拜賜嘉宴銘感實國家多故牽　騙馳不肖如愚辱勞大索人恨執事之不道我慶知己之有人袁氏專政四海瘡痍吾皖洊災尤深無告執事督皖三年政績若何德望若何夜氣淸明良知自問爲罪爲功爲歌爲咒取則不遠奚俟人非共和重建公理大明惡執事者謂宜執法嚴繡用懲暴戾愛執事者謂宜道之改轍解甲歸田某忍涙去國自分長此逋逃今者憂患餘生重睹盛治農夫没世奚欲多言顧睹陸建章之禂秦皖人因之死者數百湯薌銘之毒湘鄂人因之死者盈千某穎人也今執事之怨毒甚矣重以介弟湘浦之瓷睢茲懼我七邑父老與前之皖鄂旅人接踵而死也用矢誠信聊盡忠告夫高談法理玄解政學執事旣不求甚解某亦未遑費辭語曰好民之所惡惡民之所好是爲拂人之性菑必逮夫身袁氏一世之雄國民起而攻之其亡也忽焉豈非其拂民之意而自恃其武力哉周骏逆中央之命擁數萬之師龍濟光蓄攻戰之兵養精練之卒負嵎自固危在旦暮執事之治皖同於濟光而將勇兵精不如周駿尙欲戀棧不去果何爲耶執事三年以來收括民財不遺餘力資産達二千萬穎水四境有田萬頃將軍第壯麗與公府等姬妾聲妓環而侍酒歌唱者無算至足以富樂又何苦堅與民抗而不知悔耶或謂執事非不欲早自引退特懼蚤失勢暮就禽耳夫人民痛其父兄子弟之無辜與吾儕傷其同志之殘死其欲釋怨於執事之身亦人情也然死者巳矣執事果能激發天良痛自徵艾解甲寧人勿肆刧掠則放下屠刀立地成貨吾民念此懺悔之誠或可不爲巳甚老子曰金玉滿堂莫之能守富貴而驕自遺其咎今執事之自遺其咎非僅富貴而驕也莫之能守非僅金玉滿堂也乃猶坐擁江淮殺人違法擅派公債脅之以兵若恐吾皖人之不盡塡溝壑也者夫殺人之父者人亦殺其父殺人之兄才人亦殺其兄因果循環毫釐弗爽執事生長是邦祖宗廬墓在焉國家巳矣己身不足惜鄉里不足愛獨不上爲湮祀下爲子姓計乎某不忍吾皖之淪胥復不忍吾穎父老與華族之澤以俱斬辱在鄉末聊貢諍言其不棄葑菲惟執事其等諸馬矢亦惟執事側身西望我心憂傷行李勿勿敢問明敎並頌麾安高亞東再拜 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[地方立法機關將次恢復]  
　　國會巳開所有地方上之立法機關當然必在恢復之列如省議會地方自治各議會是也政府前曾通電各省徵求意見並飭詳報恢復之各手續及所需經費等問題此兩三日來各省業均先後覆電除浙湘桂魯等省業巳將次成立外餘則多數贊同即將趕前組織成立惟川粤兩省因督軍省長未定尙無回電其甘鄂閩等省則藉口於經費及手續兩項似尙無確當之答覆政府又復去電督催大約全體成立之期必將不遠惟於制度上究取純粹分權或半取監督性質一節則説者仍多互異茲據政界消息刻下政客中多數之意見則均以今當力謀統一之始於地方分權問題確皆物别注重蓋全國自經此次革命各界權限巳多擴張是此後若於地方上再取放任主義則其結果恐演成聯邦分裂之事實此件即民黨中重要份子亦多引此爲可慮之事然而近頃迭經南北要人之討議巳經得有下列四種之折衷問題一爲省議會以及自治等常年會議外之臨時會期與此兩項議員之選舉政府均不稍事干涉二爲議事章程須加入地方官發表意見一項以資提携進行三爲關於地方外交軍事財政政治等均取集權辦法而免省會自治侵入行政之權限四爲關於實業敎育交通及地方上一切公益事件决取放任主義俾資補助政府之力所不及但原有之省會法是否如前有效亦爲一問題耳 
[續懲禍首與議員資格]  
　　近來外間嚴傳不日將有二次懲辦帝制禍首之命令發表茲聞有人曾以此事詢諸政府某要人據云决無其事前次大總統懲辦禍首之申令末有其餘一槪寛免之語墨痕乾何能再有二次懲辦禂首之命令惟又聞自政府前次頒布申令嚴緝楊度等八人其餘一槪寛免後帝制禍首之餘派見此明令心雖稍安而仍不免忐忑深恐國會開議再有不測之虞是以屢次密議日前暗託某商家覓買出奇珠玉與各種珍品擬運動某要人以爲可得保障無虞之地步不意此等行爲竟被某要人所聞故於日前政府會議時特又提議此等禍首如何追加懲辦之法因此外間遂有將有第二次懲辦禍首命令發表之傳説而此輩探知運動倖免無效近來均巳紛紛出京所買玩器亦經退還矣 
　　政界消息一般附和帝制之國會議員對於資格取消問題之熊度在表面上雖無若何舉動而其黑幕之中巳將前此曾經勸進之人物通盤調查就緒預備將來提議之證據例如前王家襄之當選參議院議長因適値袁政府排斥國民黨收買議員之際此次又被關涉帝制嫌疑前日各界多傳其擬自行辭職近則又絶無所聞昨聞有某某議員自南方特致王家襄一電略謂議員圑業經擬决以議長一席爲國民代表首領關係至爲重要閣下帝制嫌疑雖未顯著要亦有痕跡之可尋近巳有人調查某某項證據决必推倒閣下爲今之計務請自行宣布辭職以全體面否則恐結果必難完善云云未識王將如何自處也 
[粤川軍民長官之善後譚]  
　　昨日國務總理段祺瑞氏招集各部總長於下千二時在國務院會議粤事並令新任廣東省長朱慶瀾氏列席與議所議結果尙未詳知據二十五日天津日報云日前黎總統召集段總理及各部總長會議祺東善後辦法以龍濟光近日行動深恐惹起外交問題决定責其違背命令聞巳密電龍濟光梁刻超岑春煊及陸榮廷云云日來外問頗傳有朱慶瀾辭退廣東省長一職之説尙非事實朱氏决計往粤一行現在預備往粤後之計畫因粤大局今惝未定有人主張非率兵艦同往不可粤中財政異常支絀積欠軍餉三百餘萬朱氏昨與政府切商請領公債票四百萬元及現欵二十萬元以爲收拾粤中善後之經費政府是否全數照准尙未詳知惟聞昨晚段總理在國務院宴請肇慶軍務院代表周善培朱慶瀾氏與焉陪客祇有徐秘書長及秘書涂某二人聞叚總理此次之宴會表面上雖爲一種照例之酬應實則内中别有作用綠朱省長恐粤省民黨方面有反對之舉未敢輕於赴任段總理意欲藉此酬應間聯絡周朱二人感情以期周代表返粤後爲朱吹嘘朱可大膽到任其實周與朱原在四川同官亦有私人交情惟此事效果如何則尙難知也 
　　參謀總長王聘卿呈請辭職至再至三近日巳不到部視事政府擬即允准其請另選擬繼任之人員茲據某方面消息參謀總長之繼任者政府巳確定爲蔡松坡前日任蔣作賓爲參謀次長之際本擬同日表此項策令嗣因蔡松坡之離川至快尙在一月之後因四川之督軍係蔡松坡實任續任之羅佩金乃係暫行護理在成都暫攝軍務之劉存厚師長聲明該省軍權須蔡松坡到省直接交付至蔡松坡再以軍權交於羅佩金方克離川展轉之間非一月不能淸楚因此之故蔡松坡長參謀之策令大約俟四川軍務交卸略有頭緒方克發表惟另一消息則謂蔡之初意本欲卽行東下養疴故羅佩金護理之命令巳由中央發表殊川省人士希望蔡氏自行布置川事之心非常殷切忽聞蔡去羅代而事實上且恐羅將即眞蔡將終去於是對之不盡滿意一時函電拘蔡者絡繹於途蔡氏見此情形乃不得巳帶病赴省昨巳有電到京略謂現巳行抵内江預計本月二十八日必能安抵成都省坦到任視事四川情形今巳大有起色云云又聞周駿講成都後聲稱入京然其行蹤殊欠明瞭劉存厚在省代行軍民兩務暫行維持地方軍權交付後劉將率所部拔隊回渝有將任爲重慶鎭守使之説一説謂熊克武亦有此希望然均揣測之詞未能遽斷其孰確也 
[湘省戰禍之未已]  
　　程潛與陶忠洵護國軍總司令程潛氏由各屬檢查民軍回省適値湯督出走程氏卽宣布湯督之罪狀因牽涉現充第三師師長前湘西鎭守使兼檢查使陶忠洵氏謂係帝制派助湯爲虐陶氏聞之異常憤恨其時兩軍在省大不相能俱各　修戰備相持至兩日夜旋經各軍長官調停始得無事陶氏亦出有宣言書略謂帝制發生業師蔡松坡先生倡義滇省曾奉密函指令在湘響應洵卽熟商朱澤黄周則范兩君（均其部下現充旅長）携手進行黔軍逕墳桂師入湘朱周兩軍隨黔桂軍隊轉戰而來戰功卓著洵即籌餉運械不避艱辛因嫌被緝幾蒙大難湘中獨立洵極力贊助有據右稽頃閲程司令潛宣布罪狀洵亦與焉洵與程君昔年同學意見毫無此次來湘方冀同心一致拯救湘民不意有志未償疑難復起敝部聞之情殊激烈咸謂我師頻勞汗馬出死入生以求共和幸福而司令官無辜受謗深代不平相與譁然行將作戰洵力爲解釋消弭無形程司令遠道回湘未能洞悉或有人挑撥陷害均未可知用特剖百惟希鑒諒云云見者咸以爲前嫌可頓釋矣乃日來朱周兩旅長先後來省閲悉程氏宣布罪狀一節並探知意見尙未消滅大爲不服遂於十五十六等日由朱旅長率兵在東城外六十餘里靑山舗地方與程司令所部軍隊連日激戰各不相不聞兩軍互有死傷現在有人出爲調解巳暫停戰惟論者咸謂此次程軍與朱軍接戰其近因乃係因朱軍奞得北兵鎗械甚夥而程軍又向朱軍强奞以致互相戰嗣此説殆或可信云 
　　羅劍仇與王正雅大庸護國軍司令羅劍仇近率軍隊十營防守澧州一帶聞該軍曾得滇軍蔡總司令之承認隸屬黔軍王司令部下以湖南游撃軍名義擔任防守事宜該處常澧鎭守使王司令正雅乃於日前忽宣布其刦財擾民抗阻禁令等八大罪狀竟指羅爲土匪督師進剿羅大憤恨率兵迎撃兩軍接戰於石門慈利大庸三縣交界之谿山地方相持兩晝夜之久激戰五六次之多惧各死傷不少仍復各據要隘再謀劇戰王司令之部軍僅有四營雖槍彈充足尙恐寡不敵衆乃急電到省請即派兵赴澧助剿以靖地方或請就近飭由湘西護國軍張總司令學濟調派軍隊由辰永進發會剿庶得早日平定云云劉都督接電後即與各軍界長官商議僉以羅劍仇之軍隊係屬民軍其官佐目兵之履歷表册前曾造送府内備案自不能以土匪目之因於日昨諭飭岳常澧宣慰使林德軒君刻日赴澧澈杳實情人别調解並一面分電王羅兩司令暫行停戰聽候杳辦 
[湖北民黨解散圑體之通電]  
　　時局旣定武力消滅湖北民黨因是之故停止革命運動與鄂當道磋商遣散民軍之法詳情迭紀前報現有民　首領田桐等十四人以奉孫中山之命將革命圑體解散　武力而謀政治特通電中央實行其電文錄下北京段總理轉呈大總統鈞鑒天佑中華帝燄消滅國是旣定畛域全融我國民協同一致以收建設之功桐等移武力革命精神趨入政治軌道現遵孫中山先生手諭將秘密圑體解散完畢除通告外謹此電呈中華革命黨鄂支部田桐趙鵬飛熊秉坤劉英曾尙武張洪滔方子樵趙光弼江炳靈曾魯吳續分黄柏曾省三歐陽洪烈同叩漾 
[湘民黨發起之公民大會]  
　　湘督劉人熙道德學問久爲湘人所欽仰惟年老力衰不能理煩治劇故任事將近一月諸政多未解决致内部忽發生戰爭地方人民甚爲驚惶聞由民黨中發起公民大會到會者千餘人一致主張歡迎黄克强先生督湘電請中央迅予任命茲將電文錄下 
　　上海黄克强先生鈞鑒湘政紊亂待公維持如瞻雲雨懇公速歸以支危局鄒永成等一千五百六十八人敋 
　　北京大總統段總理鈞鑒湘督劉人熙年過七十　在懇車之列何敢久辱賢勞况軍務紛擾非得咸望素著者不能鎭攝懇俯允省議會及各界公舉黄興督湘之請迅予任命以支近局不勝急切待命之至旅滬湘人代表譚心休湘少公民代表劉鄂朱心魏敂有 
　　北京參衆兩院湘議員公鑒克老督湘業經諸公及省議會與各界公舉期向政府交涉迅速任命以維大局譚心休劉鄂朱心魏敂有 
[山東省議員之預備會]  
　　約法旣巳恢復各省省議會當然復活近聞湘省巳開幕東省形勢糾紛所有要政急持解决此項立法機關召集更不容少緩現省議會議員到省者巳有七十餘名按之法定人數巳超過半數昨日議長張公制特假李公祠邀集東省議員特開預備會議當决定從速開幕茲錄該議會議員全體致省長公啟如下敬啓者約法明令恢復國會定期開幕各省議會當然召集東省數月以來險象環迫凡百問題類皆廢擱非有立法機關無以解懸釋結本省同人有見於此爰約期自由集合現在到省議員巳愈半數以上茲查照省議會法第二條請求召集臨時議會尙希查照辦理藉以解决要政並將房屋卷宗器具等件尅日移交以便預籌開會實糿公誼 
[贛省黨人之出獄]  
　　贛省自奉中央飭放政治犯之命戚省長以本省國會議員蕭輝錦曾爲新華社關係拘獄查其案情確係政治犯特飭南昌監獄長遵照速將該議員開釋前贛省軍務處次長張謙因前次贛亂嫌疑被捕判處有期徒刑十五年現准釋放又政治犯甘沛霖鄭進生李子東等亦均開釋此外有圑長吳安伯判處無期徒刑刻聞有劉世鈞以吳等於　亂後無辜被逮殊爲寃抑且事在七月十二以前似可原宥曾電准國務院電飭贛督軍省長查照釋放又誅奸圑司令部官康定軍圑長蕭繼明等並黨人李端（前巳鎗斃）案内之嫌疑犯喻亮卿陶天冶何醒初等亦巳於昨今兩日陸續釋出聞開釋時軍法處檢察官模範監狱猶官均當堂宣布語頗謙恭謂前次袁氏在位名爲共和實行專制故使諸君受届多時現幸民國復活黎總統繼任命令釋放諸君將來出獄之後前途未可限量云云前倨後恭情形大不同矣 
　　前女子同盟會會長吳木蘭及黨人杜鐵珊袁炯楊秉笙等四人業經李督軍查明該各人被拘原因亦均含有政治性質並無觸犯刑事之事巳與戚省長會銜飭知南昌監獄即將該四人查明釋放 
[浙省會議員函詢預算辦法]  
　　省議會議員何紹韓昨致書財政廳莫廳長云伯恒先生有道省議會召集有期將來官長人民一堂相見因其同爲浙人當必倍形懇摰一應政務無容個人爲之過慮然而預算關係重要務必先時預備以免臨時倉皇比聞省長業巳飭編執事以爲諸有困難不無遲疑果爾則不能不竭一得之愚以陳述於左右因錢財爲百凡政事所自生故預算爲議會精神之所寄矧茲國庫空虚民生彫敝欲損上而益下則國危欲損下而益上則民怨權其重輕嚴乃出入於今日之預算尤爲倍有價格若使議會開會不能議决此端上何以對國家下何以慰人民但無預算可議其罪不在議會無預算可議經議會於開會時力加敦促經官廳於敦促後苟且提交復使議會不能不草草議决其罪更不在議會夫憲法未定地方權限若何不可臆斷財政支配固自爲難本會同人前請先開臨時會亦正計及於此第謂必無預算之可言則元二年舊案猶存三四年來雖多更變收支亦非盡漫無制限即以現在事實提交核議聊以濟時一俟税則畫分再於翌届開議時詳交審核以圖久遠當亦事理之常執事吾會會長今乃從事行政此中行事必能審處熟思不編預算之説或係傳聞之誤未可知也爰以舊同事名義相告語正當辦法嵵肯省長議長在未敢問也諸維鑒照不宣 
[補述孫洪伊之政見]  
　　南京地方公會之演説 
　　二十一日新任内務總長孫洪伊君由滬抵寗北上就職二十二日分謁督軍省長馮於署内特開歡迎會佐以盛宴二十三日八時江寗軍警聯合會十時地方公會午後奉直會館各開歡迎會車馬紛塡爲兩年來所未有之盛會也 
　　地方公會歡迎會爲江寗國會議員發起南京紳商咸與會十時半孫君臨場先至客廳休息十一時開會議員陶保晋致歡迎詞並述寗城近年之凋敗皆由兵禂希望拆除城垣以利交通能由軍事區域變更爲商埠區域尤爲盼企繼言地方官制應以鄉人任事可免隔閡此二種希望擬請孫君助力云云孫即起立演説首表感謝之意業於拆除城垣一事應由省議會議决省行政官達部互爲商辦地方官吏以本鄉人充任其爲贊同因縱論袁氏政策之錯誤全在以官吏束縛人民重視官能力而激起人民自衛心迄於覆亡專制之佳者僅能保持治安人民之發展無望也歷史上之吏治皆以懲惡爲辦法而行政事與民有無利害皆所不計故謂吏治實乃欺人之論又設大官監查小官此大官即躬爲恶事者官吏以親民之縣知事爲最重要司法獨立後縣行政專掌警察敎育衛生交通等民政如以民選熟悉鄉情人充之必較委任爲優余現任内務如有以千六百縣知事均用循吏爲請者此間必不能圓滿答之恐無論何人亦不能答此問題無他乃官吏監督不若人民監督之親切官吏選任不若人民鑒别之眞確也我國政對於官吏向目爲萬能人民則無一能究其實官所爲者全爲奪民之事例如籌劃平民生計設一委員會巳嫌無味乃又設一惠通公司專以民辦有望實業歸其囊中爲宗旨開礦爲善政而所立條例嚴苛異常尋常資本須在五十萬以上而探礦也開礦泩册也種種手續方行驗資公司未成而資本巳銷蝕不少南洋羣島礦極爲單簡數十元亦能領憑開採悉聽人民之願是以礦務發達國家銀行所以調劑金融發展國内商業爲目的者而以前政府視爲外府且力謀統一摧殘民辦事業不知銀行愈多借貸不難小商工業易於發達國家增收税金人民增加富力皆銀行之功效一經官辦立變毒物又敎育普及誠爲要事然决非官能辦到德國敎育發達爲世界冠其學校有三分之二爲私立今吾國欲以國力舉之寗非奇事私塾無不可也私立無不可也只問在程限内力謀改良之道斯可矣聞有私立學校經官之視察責其空氣不流通校舍不合法敎科不中程所責皆是而不秙 
私立之校財力不足只能奬掖不能求全也總之萬事皆人民自己谋畫做成官吏無用也余輩政客無用也官吏只爲指導監督而非干涉奪取也 
　　聯邦説起於美德皆先有邦而後有國此聯邦爲統一國家所經歷之一途徑而非巳統一國家求長治久安之方法且邦之性質在我國不能存在聯邦由於中央集權地方分權之説此兩語僅學説上用爲術語而不能爲行政用語蓋中央與地方各有其天然之權責當然爲中央者地方無從得之當然爲地方者中央亦不得奪之是中央與地方只有權責之分配而無分集之説也如外交軍政司法當然爲中央之權民政當然爲地方之權毌庸震於分集權之説而徒起紛議也 
　　省之研究爲行政方針之最大問題歷史上省之沿革最淺唐宋爲四百餘州无元以異族入統乃設行省爲駐防之官卽今外國殖民地總督之意組職之始 
 
 
 

Page 7

 
 
即不正當明淸沿而不改政治腐敗相沿省之用在今日有以爲抵制野心家之大本營者殊不知省對於中央爲附庸而對於人民儼然一獨立國則省之專制亦爲可危縣官民選省官宜乎任命便於監督且省非爲區域之單位同一省内有南北東西之分如以天然之省見從而分劃之譬江蘇有江南江北浙江有浙東浙西各從習慣而分之則區域可定行政系統亦可解决省縣二級制可矣余意改正省區縣官民選實爲立國之大計入京後擬詳加研究提出國會尙希諸賢有以助之 
　　孫演説畢卽與在座紳商稍談片刻略事茶果而退二十四日啟程入京同行者議員約十餘人 
[孫洪伊抵津紀聞]  
　　新任内務總長孫伯蘭於昨午後三鐘可抵天津巳誌昨報天津紳商學界特組織歡迎圑以天津商務總會爲歡迎會場門前高紥松枝牌坊并結彩懸燈會場中懸有極大之歡迎松字兩個直隸警務處處長楊敬林亦以個人名義加入其他他隸商會聯合會紅十字會天津敎養院津京保善後協會天津商圑保衛局體育社等均與焉三鐘津浦車抵站各圑體一律排立歡迎孫伯蘭氏下車後由各代表引導入迎賓廳略談卽乘楊處長之汽車赴法界裕中飯店寓樓上二十五號隨由代表卞月庭楊筱林諸君聲明開歡迎會事請孫君賜敎孫君即當面允可惟請就開一個會最妙故巳將歡迎會場原擬在商會内改假安徽會館内並巳經各代表議定明早由上午十點在安徽會館開歡迎大會下午假德義樓飯店讌會孫君是日晚六點半孫君乘汽車到各機關謝步聞孫氏定以今日午後來京總統府巳派黎澍届時赴車站迎迓其餘各部人員預備迎接者亦頗不乏人惟據與孫總長同車到津之程議員所談則孫氏在津或尙須小作勾留特至遲至二十七日下午必可到京並聞隨孫氏同來者有政府特派赴滬迎迓之汪彭年及孫氏隨員廖劭閑等十餘人外間謂唐少川亦與孫同行則係傳聞之誤唐氏最初非特不允就職並不願來京後雖電覆政府謂當來京觀光然仍是空言應酬並無一定來京之意自欲九峯由京南下再三陳説唐巳首肯據二十二日谷九峯致韓達齊及二十三日黄克强張溥泉致韓達齋電皆僅云唐巳允許不日北上可知唐雖允來而二十二三兩日則尙未離滬也 
地方通信 
[蘇州]  
　　稽查實行撤除戒嚴令無形撤消檢查郵局電報亦奉院令停止執行業經警察廳與憲兵營分别傳知兩局將各委員一律撤還而五月分奉飭成立之稽查圑係警察與憲兵曁陸軍第二師之一都所組織現在亦應隨之消滅故前派二師之工程兵一排昨奉朱師長檄關原隊暂駐金獅巷内一面上總稽查長將奉令撤股日期詳請朱鎭守使轉報督軍察核 
　　副官長髮妻自盡蘇常鎭守使副官長吳某在蘇任職後寄寓駙馬夫堂前家中雇一女傼略有姿色吳副官長另眼看待爲日巳久近爲吳妻得知心懷憤恨於前日伺吳赴署辦公時將女僕痛毆以洩其恨詎吳返家後該女僕將受毆始末情形飾詞聳聽并用言詞　激吳聞僕官不問理由遽將妻細掌無數其妻受吳打後寃鬱莫伸莧於二十七日懸樑自盡比經家中人得知報知吳某解救業巳不及今日巳備棺殮埋矣 
　　禁止採取山石蘇鄉天平山曁木瀆之金山均爲吳中勝跡中西人士前往遊覽者頗多該兩山所産石料亦頗堅固天平山石巖前經范文正公後裔范瑞信具禀省署勒石禁採而金山有顧姓墳墓近因附近鄉民在山開採石料巳有數載顧氏後裔以其有碍祖塋日前由顧濟人顧小亭等至上海邀請工程師測繪圖樣繕禀道尹公署籲懇飭縣禁止鄉民採石以保祖墓而存古跡茲經王道尹批准論飭勒石永禁矣 
　　失火焚斃六命間門外馬路上姚家弄口鴻陞小客棧内於昨夜十一時半因旅客用火捉臭蟲致洋油燈潑翻一時頓成燎原經消防隊瞭望台立撞警鐘並驅龍往救時前後左右巳燒去上下樓房平屋共計二十七八間鄰居之實力通安兩藤轎公司曁小酒店均被其累此次起火係從大門前燒向裹面故失愼之家物件難以運出鴻陞棧内有男女二口小孩四名不及逃出同葬火坑亦云慘矣 
[崑山]  
　　知事交替中附税欵項之處置崑山縣知事何壽朋辭職就國會議員所有任内徵收附税除敎育費一項交出外餘備荒公益等欵均存縣署巳由地方維持會該邑代表王績君請會中函致省長飭令淸算交存欵産處不必移付後任以淸手續 
[無錫]  
　　縣署辦理交代縣署凡遇知事更替各課均須辦理交代此次王知事病故省委署中承審員周恩绪兼代循例亦有一種交代之辦理現新任楊知事不日卽須到任於是各課主任又飭書記將案卷結束以備交替故日來署中各員甚爲忙碌 
　　議員定期啓行國會各議員訂期於八月一日以前一律到京以便開會曾由内務部電知各省長轉飭各縣知事通知各議員在案茲聞無錫參議員蔣曾燠自國會解散後巳從事商業現因國會重復召集故須將商務結束約完全出月初旬方可啓程北上云 
[鎭江]  
　　籌解冬漕借欵蘇省財政廳以庫項萬分支絀通飭各屬將本年冬漕抵借現欵解省濟急鎭郡章知事接省飭後即邀集各商領袖籌議借欵經商會總理吳澤民允許與各業董設法磋商現吳總理巳向各大錢莊籌有現洋一萬元業照省飭扣除六個月息欵餘洋悉數匯交縣署轉角省垣以濟急需 
　　溧陽催造荒册鎭屬溧陽縣倪知事昨日諭飭各莊保各圖將被淹田畝限五日内趕速造册具報到縣並列業田各名以便詳禀省長核辦 
　　金壇知事勘荒鎭屬金壇縣地方自隂曆五月二十日後隂雨連綿溝壑皆盈四鄉圩田水巳平堤低窪處所均成澤國秋禾損失數巳過半現農民紛紛來城赴縣詳報災歉情形王知事得報後立卽馳往各鄉察勘以圖補救 
[鹽城]  
　　鹽民呼籲之要電鹽城各界爲淸理官産處譚委敲詐害民事紛紛電控茲彚錄各電如下南京齊巡按鈞鑒淸理官産譚委慶棠到鹽以來枉法受喊浮收肥己甚至地非官産亦事敲詐民怨沸騰若再留辦恐激事變公求一體撤局歸縣署接辦以一事權而平衆憤徐爕金煥章陶鴻志張延壽張璧孫景傑同叩　南京齊巡按淸理官産曾處長鈞鑒大水爲災無從宣洩譚委慶棠擅將東閘沿河淤灘賣盡以塞水路後患無窮收費議値百抽五伊値百抽二十五浮收違法種種敲詐罄竹難書公求撤委並飭退還游灘原價以重民命鹽城農會全體叩佳南京齋巡按淸理官産曾處長鈞鑒鹽城大兩巳逾五尺田禾盡淹民命危急淸理官産諱委慶棠結宵小顧嘉澍等爲死黨敲詐搜括仍無巳時天怒人怨險象環生公求撤委以抒民困孫大鵬黎鴻年曹元熙阮壽燕張肇熙瞿森楊慶昇凌桂生同叩佳南京齊巡按淸理官産曾處長鈞鑒譚委慶棠前招賣載明縣志千百年之公共碼頭衆商恐慌正具詳請保存現又强迫官地巿房違章勒價數十元不等値此霪雨兼旬巳成荒象商衆危急萬難支持又奉台營官地委員示諭指爲營産商民莫衷一是怨盤鼎沸恐激風潮先此電求另委妥員或併縣署照章辦理以維地方鹽城縣商會全體叩眞 
[南通]  
　　更換緝私營長駐通兩淮缉私陸軍步兵第一兩第二營營長佟占奎因事去職遺缺巳由鹽運使署委任萬霆接補業經交代淸楚矣 
　　頒布衛生規則警局因時當海暑特擬訂臨時衛生規則廣佈城廂内外其規則如下（一）老虎灶不得以污濁及未沸之水售賣（二）不得露宿（三）瓜菓禁止潑水（四）商店不准當街潑水（五）菜館不得以腐敗之物出售 
　　發生流行疫症南通城廂近忽發生一種霍亂症一經傳染雖名醫亦不能療治水災之後又將苦疫人民之屢遭刦運殊可歎也 
[寗波]  
　　商務分會選定會長定海沈家門商務分會依法改組由會員選舉會董二十人曾誌前報二十五日又由會蘆分次投票互選正副會長先期由該會函請縣知事派員監視計是日到會者委員傳勤舜及會董十九人第一次投票選舉正會長張曉畊得十五票當選第二次投票選舉副會長張月峰得十票當選業巳備具履歷淸摺備文禀請縣知事核轉備案矣 
[安徽]  
　　行政經費之復舊安徽行政經費向年預算額支十三萬元去冬財政部以國家財政困難力求據節將各省行政經費大加裁減安徽亦裁減三萬維時李省長兆珍以皖省行政經費本屬不敷若再減去三萬勢必竭蹶迭次呈請中央要求追認均未奉准於是李使遂將公署人員大加裁汰以符預算此次発省長回任後見行政經費減少復將公署人員淘汰三分之一近來辦事諸多製肘且經費仍屬不敷昨倪省長又電請中央追認聞巳批准每年行政經费仍照十三萬元開支云 
　　衛隊法警之不法休寗縣署衛隊長陳玉堂與法警胡金祥等朋比爲奸竟有包庇烟賭敲詐鄉愚情事良民頗受其累有江西商民應福元在該邑貿易有年家頗小康爲該衛隊長陳某與法警胡某串通賭局誣應衆賭窩匪將應帶縣該縣知事判應處四等有期徒刑應心不甘服昨特赴省上訴聞倪省長巳飭高等廳覆訊矣 
[江西]  
　　委員調查各縣控案戚省長以近來各縣知事被紳商各界告發者共有三址餘起雖其中未必盡係事實然一經控告决非無因昨特密委前充承審員之張某等三人調查寗岡安遠等縣知事與烟酒公賣局委員被控各節及某某等縣搶刧案件聞巳分道前往從事調查矣 
雜評一 
[民權與官吏（一子）]  
　　今日官界有一種普通心理其心理維何卽彼所謂民權日張官吏難爲是也因此心理之故而或擬辭職或主消極者十且八九政治上被此惡影響亦决非淺鮮也 
　　然而此種心理可謂謬甚蓋所謂民權云者非漫無拘束亦自有一定之法律以限制者也各級議會恢復而後自各有權責可守官吏而一憑法律以辦事者何懼民權之張又何慮官吏之難爲乥若欲如從前之官吏萬能威權無限制一任如何壓迫而民莫敢言此本不可再得之事况乎以實際言之從前官權重官之責任亦大故眞心爲民爲國之官吏反以爲苦而難爲今後民權重民之責任亦大官吏負擔旣分於民則事簡而易爲矣而今乃曰難爲抑何其不思之甚耶 
 
 
 

Page 8

 
 
   
 
 

Page 9

 
 
此藥片爲戒烟之超然市井中罕有見之誠唯一無二之妙品其製法精良氣味甘香性極和平係按戒烟人體質修合成片凡服過是藥之人均極歡迎實爲戒除烟瘾之良劑不但戒除烟癮且能培補戒烟人之元氣凡筋络血液臟腑中夙受有烟毒能可搜净此藥片係敞主人獨得秘方细心研究始得此完全之效果是以乃敢出而應世也凡烟瘾一錢服藥五片五日後减去半片不及一月即可戒除身體日見轉弱爲強大便潤澤並無阻滯等弊欲戒烟諸君祈速購試之方知言之非虛也　價目每大盒一百片售小洋六角小盒五十片三角每打大盒大洋六元小盒大洋三元　遠近函購　原班回件 
鄭麗記老藥房謹啓 
開設上洋老垃圾橋南首怡和里內 
[中國精益眼鏡公司震商部注齊]  
中國第一家自製吒力克鏡片 
總公司　上海英大馬路泥城橋東　分公司　北京　天津　漢口　長沙 
諸君欲載合目光之眼鏡須光符完善之驗光　諸君若戴目光合度之鏡片與夫戴一金製邊腳而光不合度之鏡片其利害縣殊自不可以道聖計然欲得目光合度之鏡片非魚有數種學術之專門家以其良久經騐最新儀器為之詳細審騐即不能適合個人之需要故鏡片之重要部分在於試騐而尤在於完美之試騐本公司騐光主任於學術經騐既自信有素而驗光室之設備尤悉合光學原理並備有各種最新式騐光儀器以期凡盡所長倘承　忠顧或湯參觀魚任歡迎 
總經理張士德謹啓　電話三八九五 
[老白濁]  
弟初　　濁剌痛出血　看醫生　吃丹方毫無見效至今　年身體苦得骨肉如柴承俞兄上海小花園對門永壽大藥房汪家田醫生買來立好白濁丸一盒計洋一元當日服下五天斷根故而登報感謝介紹徐兄白濁買亦得補體失調丸一盒二元立好白濁丸一元日夜吃下十二天好痊　江海榮謝 
[久白濁]  
余白濁五年身體無力皮肉如柴苦楚難談買得上海三馬路天外天小花園對過永壽大藥房汪家田名醫白濁丸一元當日服下六天痊愈至今七月未見有濁故而登報傳揚又荐李君小便刺痛買珠黃掃毒丸一盒二元白濁丸一元日夜吃下七天痊愈張君白濁出血買各藥一元吃好胡家峯謝 
[京都致和堂戒烟茶葉香片]  
本堂之戒葉煙茶香片久已馳名遐邇皆知無論老癮新癮包可戒斷妙在戒時絕無辛苦胃口加增無他皆因泡製得法故耳近日煙禁森嚴時機已迫不趁早戒脫更待何時本主人為便利購戒諸君起見特托上海大馬路畫錦里橘香閣廣東藥丸號代理賜顧者請向該號購辦可也大盒一元小盒半元本號龍涎戒煙丸批發克已 
[利潑林老牌辣醬油]  
LEA＆PERRINS　SAUCE 
萬眾歡迎之開　胃品請認明 
起首真正："WORCESTERSHIRE" 
[爱穿時髦紗貨諸君注意]  
本號向做批發從不另售今因市面調疲存貨充足特設門市照批開剪凡產自盛澤各色時髦紗貨闊狹香雲　花銀羅紋紡花秋羅等貨一應俱全○貨皆頭號○定價不二○遠路躉批○尤　歡迎○白加國香　紗每尺實洋八角○本莊開設上海英大馬路望平街西首泰豐公司東間壁弄內裕豐祥盛澤綢莊啓 
 
 

Page 10

 
 
本埠新聞 
[裁撤軍政執法處]  
　　本埠軍政各機關昨奉馮督軍飭知以本年七月六日奉大總統申令改稱各省軍民長官名稱在官制未定以胶軍務長官改稱督軍民政長官改稱省長所有署内組織及一切職權均暫仍其舊此令等因業經遵改呈報分行在案惟查本署各廳處名稱間有與體制牴觸如軍政執法即其一端似應變通酌量改組除將該處即日裁撤所有隸於軍政執法處銜名亦應先行撤消除改組呈報外合飭一體遵照 
[再誌恢復商圑之籌備]  
　　滬南商圑公會舊同志現巳在小南門外水神閣學商公會内設立籌備處俾商界諸同志於每晚休暇之時齊集該處研究進行方法並議訂草章俟正副圑長與定後即向官廳請求給還前次收回之鎗械正式成立逐日操練聞日來舊同志之前往報名者頗不乏人云 
[嚴緝帝制禍首]  
　　淞滬警察廳長徐國樑昨奉江寗馮督軍飭知以帝制禍首諸人不顧國家安危惟知營私圖祿現奉大總統申令嚴拿懲辦以伸國法等因徐君奉文後遵即轉飭屬下各區署隊選派幹練探警於車站輪埠注意緝捕並飭偵緝隊隊士會同英美法各捕房包探在租界内一體嚴緝務獲解辦 
[黎總統歡迎孫中山]  
　　大陸報云聞黎總統電邀孫中山先生至京孫電覆謂不日將北上是以黎總統巳命交通部備專車載之並命内務部整理外交部迎賓館以備歡迎 
[不知炸彈來歷]  
　　法新租界霞飛路鼎慶里三十號門牌前於六月二十九號爆裂炸彈炸斃張相壽顧警武張松海陸保生李天郎等五人另有受傷之朱天香送往廣慈醫院醫治昨巳醫痊解送法公堂請訊朱供揚州人住寶康里二十七號是日由李天郎介紹至該屋與陸保生談話見有黄白二物李云是炸彈忽然爆裂以致被傷至如何來歷不得而知中西官姑念旣巳受傷從寛開釋 
[公廨訊結冒名嚇詐案]  
　　安徽人杜蘭（即杜毓）因自稱民黨以護國軍名義之恐嚇信函向新閘愛文義路聯珠里一千五百二十四號門牌洞庭山人吳伯琴（即吳伯榮）家勒借三次革命軍餉銀五千元不遂復懷炸彈鏹水鐵釘等至吳家内迫令交洋經吳密報捕房派令中西探捕往拿尤敢手持菜刀並抛擲炸彈拒捕當被擒獲解送公共公廨迭經訊供收押在案昨日復訊先由捕房刑事科代表牛門律師上堂訴明案情請爲澈究繼由新閘捕房九號西探目斐司戤潑投訴被告所供機關設在法租界蕯坡賽路（卽嵩山路）五十二號屋内曾經兩次往查該屋内於六日前因製造炸彈不愼將屋炸燬傷六人斃二人並供彼祗來滬三天由皖省當魁羅全囑其到申勸募軍餉俾赴蕪湖預備三次革命炸彈亦由羅給付查其所供均屬不符迨原告吳伯榮第二次接得恐嚇信函我即往查函内書明須助軍餉萬元令至新興棧三號房間内接洽當令原告派人前往接洽原告膽怯不允豈知原告巳受驚成病業巳身死云云訊之杜蘭供稱日前在捕房所供均非實在此項炸彈實係旗人竇子明交我所致原告之信亦係竇所指使嗣竇復令至原告處索還信函未向勒助軍餉至於向中西探捕抛擲之炸彈實係僞質不能炸裂所持菜刀在吳家内取來且當時曾向探捕聲明惟距離太遠是以誤會並不拒捕求宥俞代襄讞商之英領卓君謂此項炸彈巳經捕房試驗並非僞質杜供該炸彈内之小藥管巳經取出不能炸裂捕房試驗黄色藥粉係硝磺之類並無炸力請察中西官以杜嚇詐罪巳成立判押西牢五年期滿帶堂再核 
[分辨查土包探之眞僞]  
　　近日法租界内每有匪徒冒充包探突入各居民家以搜查私土爲由乘隙搶刦財物事爲法總巡查悉以該匪徒等膽敢冒探搶物殊碍治安特於昨日傳諭店舗居民謂本捕房搜查私土必有西探目督率華探同來以後如無西探同來即係匪徒冒充准受搜之戸將該匪徒扭控捕房嚴行究辦云 
[新大橋亟宜興築]  
麥根路新大橋自領事圑承認建築迄今尙未動工行旅諸多不便該處各絲廠女工往來工作均賴渡船於上工放工之時甚爲擁擠前日絲廠放工各女工在渡船上開至中流忽被來船碰撞幾致傾覆次日各女工報告各廠以現値潮水盛漲暴雨時行之際往來渡船危險殊甚故昨由恒豐大成等絲廠禀請楊交涉員周道尹請催商領事圑並飭行工巡捐局迅速建築以利交通而免危險云 
[自然一律取消]  
　　檢查郵件業巳取消乃近有某機關具詳軍署以上海寶山松江三縣係在指定檢查郵件特别區域之内實施檢查有案是否一律取消請示核辦等情當由馮督軍批飭自應一律取消並飭郵局知照聞批詞内容頗多申斥之語云 
[偵緝處改爲稽查處]  
　　松滬護軍使楊善德因現在約法規復政返共和本署原有之偵緝處無設置之必要惟松滬兩地爲水陸通衢稽查匪類亦關重要故將偵緝處改組稽查處於原有偵探三址餘人内酌留址餘名派爲稽查員承充職務云 
[湖南會館開追悼會]  
　　民黨重要人物湘人龔練伯（又號鐵錚）於本年二月間在長沙被湯薌銘逮捕遇害時竟被挖心慘不忍言練伯之父霽岩突聞其子慘死遂亦鬱鬱逝世茲値黎大總統恢復共和故由湘省旅滬同鄉於昨日（二十八號）假斜橋湖南會館爲龔氏父子開追悼會該會館門首以松柏彩花紥成高大牌樓一座中嵌追悼大會四字内廳備設香案中供龔氏父子肖像凡與龔氏有交誼者莫不前往祭奠廳中所懸祭幛輓聯甚多孫中山黄克强于右任程德全章駕時諸君均派代表前往致祭茲將孫黄諸君輓聯約錄於下孫中山輓云可憫麟鳳供炰脯如此江山待袚除黄克强輓云蒼頭突起竟蹶初登義烈蟾黄花三戸亡秦獨推季白雲未歸毁哀何棷忠魂遲歇浦一門報國拜先生程德全輓云論功在身後見義爲人先章駕時輓云敎子以義殺身成仁于佑任輓云殉國似比干問心無愧鑄鐵同岳墓于湯有光 
[通緝攔刦小輪之盜匪]  
　　淞滬警察廳徐廳長昨飭所屬各區署所文云案准滬海道道尹公署函開本年七月十三日奉江蘇軍署第一一二二號飭開案據上海絲業董事許應萃等電稱本月六號絲商順記交立興輪局湖班立康輪船運洋四千无赴菱湖辦貨夜十時許行經江浙交界馬力港地方突來匪船多艘盜匪百餘人持械上船將洋悉數搶去伏查董等前因盜匪充斥經電奉通飭保護在案茲因被刦鉅資血本攸關營業停滯務求迅飭該地方營縣曁水警嚴緝贓盜勿任遠颺以恤商艱等情據此查盜匪至百餘人之衆贓銀有四千元之多犯事後必在蘇滬一帶暫爲窩頓如果認眞偵緝不難得其蹤跡惟事不宜遲遲則贓消盜逸無從着手矣除分飭外飭到該道尹即便遵照不分畛域迅覔眼線火速查拿務使人贓並獲一面查明馬力港係何縣何屬先行據實具報地方出此重案責有攸歸及早破獲尙可以艄慰商情否則緝捕不力本督軍斷不能爲該管官寛也並卽轉行該董事知照等因奉此查盜匪船隻在馬力港地方糾衆一百餘人上輪搶刦損失絲商貨洋四千元實屬膽大巳極若不上緊嚴拿盡法懲治不足以安商旅而寒匪膽除分飭通緝外相應函致貴廳長查照迅派幹警協緝務獲解究等因准此除分行外合亟飭仰該署所遵照轉飭所屬一體上緊偵緝務獲究懲追贓給領以安商業而靖盜風切切此飭 
[香烟廠新舊工頭之惡鬭]  
　　浦東香烟廠工頭曹雲淸因董才道播弄是非致被該廠辭歇生意以董承充曹懷恨在心屢思報復昨日淸晨曹紏合數十人各執兇器俟董到廠工作之時守於半途行兇洩忿不料事機不密爲董偵知不一刻亦號召羽黨二三十人在該廠附近隙地互相鬭毆如臨大敵事爲該處第三區警局訪聞立飭全班長警馳往拘拿兩造同黨巳聞風奔逃惟曹董二人均受傷倒地由警解至該區備函轉解地方廳經檢察官提案訊問以曹董均受傷過重僅存一息不能方語難以取供且恐旦夕有性命之憂立命解送新普育堂分别醫治再行核辦 
[搜查私土嗎啡類誌]  
　　某輪船水手余阿炳吳阿才因在山西路三百十五號門牌客棧二十八號房間内出售私土被洋樂公所查悉協同捕房前往搜獲私土將徐吳兩人拘解公共公廨押候訊究在案晨復訊由洋藥公所代表律師偕驗土西人上堂譯訴前情並稱驗得該土確係波斯土又據見證張祥安投訴至被告棧房内向被告購土情形訊之徐吳二人供稱此項烟土係由現在某公司輪船上之水手某甲抵押並私販俞代襄讞商之英領卓君以被告販賣私土屬實判各押西牢半年私土送交海關焚燬 
　　寗波路恒裕里二百六十七號門牌居人宋振明因私藏紅土被前爲公廨差役之趙金波又名趙志剛得悉報告洋藥公所協同捕房前往搜獲紅土一包將宋傳至公共公廨諭交二千元人洋並保候訊在案昨晨復訊先由洋藥公所代表律師上堂譯訴案情繼由驗土西人投案證明該土確係波斯土又據趙金波投訴由徐姓通信故至宋處僞爲買土與宋會晤並觀看土質各情形訊之宁供該土係石姓携來抵借洋五十元並非販賣並延律師到堂代爲辯護中西官判宋仍交保候再研訊 
　　洋藥公所於前日協同捕房分往虹口百老洪滙路一百零九號門牌粤人梁耀家内搜獲紅土十磅又天潼路五百二十四號門牌德昌祥藥店内之胡漁有處抄獲嗎啡數磅一併帶入捕房昨飭包探將梁胡二人傳至公共公廨請究先由洋藥公所代表律師上堂譯明案情繼據中西包探投訴協往兩處搜獲私土嗎啡並將私土等呈案請察關讞員商之英領康君判梁交三千元胡交一千元人洋並保私土嗎啡均存捕房候化驗再核 
[吳淞中國公學之成效]  
　　吳淞中國公學於前淸光緒乙己年爲抱憤歸國之留東志士所創其締造之艱難成效之卓著固早有聲譽於社會歷辦高等預科中學及中等師範理化英文各專修科先後畢業者有四五百人規模旣宏聲聞漸被國人贊其業之四方負笈之士不遠千里而來政府嘉其續許爲工科大學預科於辛亥年戎馬在郊絃誦暫輟迨民國肇基萬端需材該公學事湯化龍熊希齡王敬芳諸名流默察政治之革新宜養成通敏邦憲之士以應時勢之要求乃設政法商專門三科於是求學之士遐邇風從今春法政商各科修業期滿卒業者二百餘人唯法律科有神州法政專門學校轉學學生九人奉敎育部令須補習三月以暑假爲畢業期限現巳補習期滿舉行畢業試驗成績頗爲優美茲將畢業姓名錄左龔耀宗諸葛銓谬華蘭陳言吳崇藩陳琯龐繼鸞韓璋史作鑒 
[萃英學校招收半費免費生]  
　　閘北南林里私立萃英學校開辦五載成效頗著本届秋季開學爲普及敎育體恤貧寒起見特招男女半費生二十名免費生十名惟須品行優良考驗合格方可入學有志者可於隂曆七月初二日起每日上午覓保赴校考驗至额滿爲止定隂曆七月初九日開學 
[參觀圑宣告敎育狀况]  
　　上海縣敎育科昨致學務委員賈豐芸等函却接縣敎育會來函以暑假講習會期内上海參觀圑蒞會報告極表歡迎日期時間計在八月三號上午七時半起至十一時十五分止計排四節以便諸君子發揮宏旨並届時通告學界同人均得到會旁聽請煩轉致等语語爲此據函奉告即煩查照凖於八月三號上午七時齊集縣立第一高等小學校講習會會場爲盻再參觀圑同人請在八月二號下午四半鐘先在也是園接洽一次以期略定報告順序云云 
[桐油生意之轉機]  
　　桐油一項常年生意素以夏季爲最旺巿價亦以此時爲最貴蓋因各項船隻均在炎夏時　油修葺取其天氣酷熱油漆易乾也今歳自入夏以來初因雨水過多天時不熱銷路遲鈍價反跌落一兩業此者殊抱悲觀近來因天時晴正各船均從事修理油價頓增銷堨大暢天津靑島浙江等帮購辦者頗多最近巿價巳漲起一兩有奇現計京方開售規元十二兩桶白九兩二錢本支九兩八錢秀油内晋泰亨十三兩八錢萬興裕十三兩五錢同人和十二兩四錢德如典十二兩八錢瑞泰源十一兩四錢合泰隆十一兩惟近來到貨頗不踴躍最近一星期集成公棧僅到五千五百餘桶係由招商局之江華江孚江新江永及太古公司之安　鄱陽武昌大通等長江輪船裝運來滬往年此時每星期至少有七八千桶今止此數來源之少槪可想見故該業中人預料此後油價尙須看漲云 
[儲蓄票之鼎]  
　　安徽人章立成前日午後將假儲蓄票一百條持至福州路一百六十二號半門牌某客棧内向寓客吳福如騙取洋五十九元一角旋被察係廣鼎報捕將章拘押昨解公共公　請究原告延律師上堂訴明前情請究並稱被告巳在捕房供出同黨某某等匿居法租界請爲澈究中西官判被告押候補提同黨一案併究又一訪員報告云二十六日午後四時許有皖籍服長衣自稱民黨中人之張某等三人手持僞儲蓄票二十張至四馬路某股票公司脱售該公司未經察破業巳收入後始看出破綻次日午後二時甲等又持票二十張前往銷售經公司中人佯與論價派人潛報捕房派令中西包探至彼盤詰甲謂係韓某囑售有汪某經手等語復在甲之身畔抄出僞劵數十張乙丙見事敗露相率遁去旋將僞劵及張某帶回捕房押俟一禮拜後杳明解訊一面由股票公會電部請示以究實在並由新華銀行延請律師提起訴訟云 
[奉賢知事在滬患疫]  
　　奉賢知事雲海秋前因公晋省昨日回申因在途感冐暑熱忽患疫症不省人事後服樟腦酒若干始得復甦昨特電省並呈道署請給假十日在申養疴俟愈再行回任並聞雲知事此次晋省曾請辭職回海軍部辦事因省吏慰留故暫止北上云 
[禁售有碍衛生之食物]  
　　淞滬警察廰昨飭各區署隊文云爲飭知事照得時當暑令疫癘易生食物飲料之取締爲衛生行政之要項查境内售賣之切開西瓜不潔之冷糖水及臭魚肉等在在皆是若不從嚴取締皆爲傳疫之媒介其患何堪設想除分行外合亟飭仰該區署隊將後開各項分别嚴行取締禁止切勿視爲具文切切此飭計開一自死物不准售賣一猪牛肉未蓋印者不准售賣一菜蔬水菓巳經霉爛變色者不准售賣一魚肉及一切油膩特隔宿者不准售賣一切片西瓜等灘上須用紗罩違者禁售一冰忌林嗬囒水及凉粉糖水等不准攙和生水及冰塊違者禁售一熟肉糖菓及薰炙等物須用鉛紗罩違者禁售一其他各項妨碍衛生之飲料食物一槪禁售 
[學校屢爲竊賊所擾]  
　　上海縣巿經董陸文麓昨致淞滬警察廳函却巿立貧民小學敎員袁順年本月十九日函開本校於昨晚忽遭賊竊失去窗上花玻璃二十三塊灰色布操衣二十四件搖鈴一隻刻巳投報警蔡廳及水仙宮第三分駐所派探來校視勘以便查緝惟本校地居鄉僻以致宵小易於窺伺竊時往往以火柴燃紙偶一不愼即生火患貽害匪淺自本校於辛亥春遷入是處失竊不下五六次上次五月二十二夜校外看門人唐姓亦遭不幸屢報警署原贓均無着落故晚頗爲可慮特此函達請先生派員蒞校視察以圖善後之計不勝迫切等情當即派員前往視察情形屬實除巳投報貴廳及一區三分署外現巳事及旬日人贓尙無所獲殊於維持敎育有關應請飭知探捕勒限破案不勝盼望之至 
[新屋失竊玻璃]  
　　本城凝河路也是園南首新造房屋係公欵公産處之公産因竣工未久尙有六幢未經租出前晚有賊挖門入内將窗上所嵌玻璃盡行竊去昨經丁經理報告淞滬警察一區第三分署請爲查緝該署董警佐當於午後帶同長警前往該屋履勘一週飭警查緝贓賊務獲究辦 
[津貼憲兵米價]  
　　陸軍部以京畿憲兵營第一第二兩連士兵在滬供差勤勞昭著應於月餉之外每日各津貼食米二十兩以示鼓勵定於七月份起增給曾經飭遵在案惟該憲兵等之食米若果由部核發輸運甚艱故每兵每月給予米價銀一兩零五分着於每月　領餉銀時彚總具領昨巳飭由憲兵營張營長遵照辦理矣 
[調查槍刀號碼]  
　　淞滬警察廳長徐輔洲以所屬各區所長警巡士佩帶之快槍刺刀均經由廳編列號碼廳署亦有底册存查惟各警區長警巡士 
 
 
 

Page 11

 
 
每於調差之時携銷隨往以致鎗刀號碼多與原册不符故於昨日通飭各警區著將巡士鎗刀號碼抄錄造册送應核對以昭愼重云 
[烟酒聯合會又將開會]  
　　中國烟酒聯合會事務所總幹事陳良玉自開成立大會後巳將外埠烟酒兩業寄來函電及意見書詳加討論編定號數彚纂成册並擬定草章定於舊曆七月初一日午後兩時在大東門外該事務所開特别大會表决一切昨巳通函該兩業董事曁代表等届時一體蒞會 
[積存交通殖邊鈔票之呆滯]  
　　工巡捐局長朱壽丞結束局務預備移交自治機關巳紀前報茲悉該局前爲維持金融起見於徵收地方税時凡有中國交通殖邊等鈔票均一律收用現除中國鈔票巳經流通外尙有交通殖邊等鈔票共六千餘元於支出各欵不能搭用故該局會計員頗多爲難現正與税務主任磋商疏通方法云 
[毁壞名譽之澈究]  
　　老閘居民陸春林等前至滬海道尹公署禀控族人陸少蘭陸濤濤等將同族中坐落二十五保二圖公地串通該圖地保張兆岐盜賣瓜分等情當奉批飭上海縣知事查明澈究而陸春林等在外揚言此案巳運動某科長並某科員等因此延宕到今並不進行事爲沈知事查悉除將張兆岐提案收押斥革不准化名復充外又飭吏往提一干人證當因陸少蘭在家患病遂將伊子陸春寶並陸濤濤陸春林等於昨日一併拘解到縣沈知事以若輩膽敢在外毁壞公署科員等名譽不法巳極立命收押聽候解送地方檢察廳訊明究辦 
[警兵自取其咎]  
　　水警第二廳第一專署掌號目兵張佛林前晚至本邑西南鄉閔行鎭陳亦元所開之花烟間内住宿張次早起身不名一錢揚長而去龜奴陳亦元以張似此舉動巳非一次遂扭住痛毆將張毆傷當由巡警拘送地方第一區警局解送縣警察所昨日移解地方廳經檢察官驗明傷痕判張發堂醫治陳亦元收押候辦 
[工人戳傷同類]  
　　工人陳阿生前日因在虹口與同類王阿巧爭執持刀將王頭面戳傷由捕查見拘押昨解公共公廨經中西官質訊屬實以陳不應行兇判押西牢四月示儆 
[禀請驗屍之忙碌]  
　　前日下午有年約三四十歲之某甲因病倒斃於閘北共和路菜場附近由四區崗警查見詢諸該處店舗中人據云甲未死時曾聞其口操崇明音不知姓名該警卽歸報姚警正飭傳十一圖地保報告地方檢察廳請求相驗該地保等候至晚間未見檢驗員吏蒞場詎是晚夏家弄鐵路北首夏家觀音堂前草屋内又有江北人梁仁顯之妻姚氏因貧苦不堪乘夫外出自縊身死迨同居等覺察巳不及施救昨日復由該地保投廳禀報併請蒞驗 
　　另一訪函云閘北江淮村顧家花園客民梁懷仁之妻姚氏前晚因家庭細故與夫口角詎該氏一時氣忿懸樑自縊迨夫知覺早巳返魂無術昨晨正擬棺殮巳由二十七保十一圖地保談祥生投報地方廳委派樓檢察官毛檢驗員等蒞場相驗屍夫梁懷仁請求免驗樓君准之諭令具結送查趕緊棺殮樓君等又詣該處共和路小菜場後面相驗倒斃無名男屍當經驗得該屍年約三十餘歲身穿藍布衫褲元布夾馬甲周身無傷委係因病倒斃塡明屍格判由善堂棺殮發封厝候認 
[刑事化爲民事]  
　　王魯卿因虧欠怡盛號貨銀五千餘元被控經公共公廨逮案後即由蔡蘭芳與陳世昌以代延律師並運動交保爲由向王妻孫氏騙取銀三百三十兩嗣因事無效果被氏報告捕房將蔡陳二人拘解公廨訊供押候補傳人證再核在案昨晨由廨復訊原告投訴前情訊之蔡等延魯定格律師上堂辯明此案並非欺騙實係民事性質請將刑事註銷中西官以陳世昌訊無干涉先行摘釋判將刑事案註銷着蔡交保歸民事案訊理 
[烟膏店不繳罰欵]  
　　法捕房探目黄錦榮包探方福林華春林程芝卿在前新街源發烟膏店内查獲紅土及料子煎成之烟膏當將店夥魏順成拘解法公堂判罰洋三千九百元又廣德昌烟膏店李培金亦因私藏紅土判罰洋二千五百元押繳在案昨又提訊魏供店主今在台州原籍求請寛限交案李供實情無力認罰求宥中西官判魏順成押二年李培金押一年半如能繳洋准予開釋 
[關公送入玉淸宮]  
　　滬城小東門猛將堂内向有關公塑像一尊前年被人搬至南門外野三官堂安置茲由各會首集議妥洽並得公欵公産經理處丁賡堯之允許故定於舊曆七月初一日將神像由野三官堂舁入邑廟玉淸宮内供奉 
[苗圃興工]  
　　創辦道屬苗圃一事巳慺紀前報現聞各縣應解經費巳陸續解到該圃地址亦由上海縣知事選定三十八圖德字圩内舊學田一方向佃戸收回詳請道尹派員辦理昨經滬海道周道尹查有馮經芳堪以委任辦理各項工程巳飭令前往估工與築矣 
[公義會施診給藥]  
　　本埠慈善家俞宗周沈倜凡陳維翰董鯉庭尹村夫徐少棠江政卿徐糼棠邵正南徐錦裳等鑒於今夏霪雨連朝寒燠無定人民疾病之多必較往年爲尤甚而閘北一隅工廠林立貧苦小民居其多數一經患恙往往無力求診因循坐誤是以組織公義會施診給藥商之經董錢貴三趙鏡芙二君在新閘橋北大統路慈善圑内即閘北商圑爲施診給藥之所公推徐錦裳醫士爲醫務主任並請孟河馬培之高足曹仲銘王惠民徐伯寅陸瓚甫四君爲襄理醫務巳於舊曆六月十八日開診給藥遠近聞風到所求治者日形擁擠咸稱受惠匪淺云 
[滬海道公署批示二則]  
　　滬海道公署昨批崇明縣公民楊振鳳禀爲上蒙下冒請求詳察按律吊究由禀悉據禀楊警佐鼎瀛違法受理濫權拘留實犯刑律凟職條等情案關司法範圍仰逕向法庭提起訴訟可也此批又批靑浦縣商民吳聚昌等十家公禀爲再請檄縣將盛陳氏充公房地給還由禀悉案經靑浦縣查復爾等十家或盜名騙章或近於情面並附有一家否認結在案如果爾等十家爲盛陳氏請求給還充公基地出於一致誠意仰逕向該縣請求候縣具報核辦可也此批 
[飭發警察崗規禮節]  
　　淞滬警察廳咋飭淞滬兩地所屬各區署隊文云爲飭發事案查上海係特别商埠警察崗規禮節爲中外觀瞻所繋自應格外講求以昭整肅茲由本廳長特訂崗警要知二十條禮節六條分發各區署隊長警一體遵守仰各該長員巡官等務將此項崗規禮節平日對於長警逐條講解實事求是毌得視爲具文俾收劃一整齊之效本廳長有厚望焉切切附錄崗警要知（一）凡街巷遇有喧譁爭鬭等事巡警隨時婉言勸解以期息事不許持械打人如不服解勸兩造受有重傷立即帶署訊明送司法衙門辦理如受傷不重者總以立時解散爲上（一）馬路街巿行人稠密車輛如織所以分左右者預防擁擠也如有不遵定章不靠左邊走巡警見之卽揮手令其靠左不准大聲疾呼並不准用警棍猛繋洋車之後以致坐車人驚駭如中外官員車馬遇有碰傷行人等事應即婉言問明姓名住址或索取名片不必一定扣住車馬暫放前行一面將受傷人扶送到院趕緊醫治然後由官長核奪辦理如受傷甚微坐車騎馬人情願立予藥費巡警可立時了結不必送署常人不在此例（一）馬路大街巷口停放洋車擺列小攤擔賣零物凡有碍於道路者巡警應時常查看一經看見即令其遷移路旁或寛闊地方以利行人洋車停放必須成列不准雜亂凡應停車之處另立木牌不准停放之處亦立木牌遇有中外各官之車輛偶有事必須少一停街准其暫停（一）馬路兩旁各種公共物件應隨時查看留心保護如有損毁者巡警見卽禁止（一）如遇有各署局所夫役人等不遵功令違犯禁例立時婉言問明姓名住處及現充何役後並勸令回去一面報署由本署長員據情函告該管上司核奪不准率行揪扭到署並不准擅打以其旣係官役自有該管長官管理先放回去由本署長員函詢事有證據罪有應得該管官自必嚴辦萬無袒護之理我一擅打彼曲反直如我警被人擅打本管官亦斷無不護之理推己及人自然兩平所以警察貴和藹貴解事一味勇悍决不相宜（未完） 
[介紹新圖]  
　　武昌亞新地學社新製中華國恥地圖旁列畫界條約租借條约媾和條約及開放商埠表俾閲者觸目傷心亟圖自立其苦心搆置洵爲可泣可歌昨承寄贈一幅特誌之以爲介紹並達謝忱 
[氣候報告]  
　　（上海徐家洪天文臺天氣測候報告） 
　　巳過者之報告七月二十七日嘉羅利納之北仍有一低度或即颶風初向西北進行父島之北與大陸之上氣壓均低下日本之北有最高度上海以南信風盛行以北涼風無定向天氣晴朗二十八日上海晴多雲而潮氣壓下降與累年平均常數相近凉風吹向東南二十八日下午四時前二十四小時内上海氣候温度九一●二至低七三●四去年同日至高七七●六至低七二 
　　未來者之推測二十八日下午四時三十分預測嘉羅利納之颶風將向西北進發本區有雷雨海濱一帶有信風或無定向之凉風 
雜評二 
[回想（訥）]  
　　爲捕拿黨人故而特置偵探偵緝等隊爲密訪黨人消息故而特派檢查調查等員爲審訊黨人罪案故而特設軍政執法處等名目 
　　試思近年來各省爲黨人故而豢養此捕之查之之人不知其幾千百也設置此宰割之機關不知其若干所也我國人之生命經其手而被其宰割者又不知其幾千萬也張羅弋鳥設穽陷獸人猶謂其有機心乃爲黨人而所張之羅所設之穽竟如此其多能幸而避免者有幾人哉今雖撤之思之有寒心矣 
專件 
[件中華民國四年上海口華洋貿易情形論畧（再）（續）]  
　　錄海關貿易册 
　　一金銀本年銀條進口雖由美國日本香濍三處來者大有加增然由通商各口進口者較上年則減一千七百萬兩而按總數以觀共減一千一百萬兩至運往外洋出口之金銀較上年盈六百八十萬兩此數多半係屬銀條寶銀運往西伯利亞者而運往通商各口之數計增一千萬兩大半係運往天津漢口兩處上年運往歐洲之金銀計有四百萬兩本年則未有出口　其往印度之數較上年減一百萬兩運往日本者減五百萬兩一藥土洋藥進口本年領有印度政府執照之印土計共三百十七箱内有（白皮土八十七公班土二百三十箱）上年進口共有四百七十二箱内有（白皮土二百九十五公班土一百七十七箱）其完納税釐而出棧者本年共二千六百七十一箱又十小箱復出口之箱數本年運赴香港祗一百五十一箱上年有八百二十九箱又一小箱本年經關拿獲之私土雖有多起然默察情形其未經緝獲者恐尙有之工部局自淸宣統元年禁歇租界售吸之烟館以來凡領照開設挑售膏土之店肆年多一年及至本年爲始工部局將照停止發給則此種膏店當然不准再有開設矣茲將新沙遜洋行所述此中貿易情形列下據稱本年頭三月洋藥巿面甚覺平靜並無波折三月間經工部局公董議决凡在租界所有之挑售膏土等舗每六個月抽籖一次共分十成每次以二成五爲率限令停閉末次抽籖則明年十月間至後年三月三十一日滿期一律淨絶届時所有未經售完之洋藥田英政府派員設法與業土之行家商議將以上銷剩之存土一委移出中國區域之外五月間香港曁本埠洋藥聯合會與政府雙方議妥條欵於蘇贛粤三省地方暫准運銷而於聯合會一方面將運銷該三省之印土每箱輪納公家三千五百元作爲特别印税至十一月一日此項印税又增至四千元六月初粤省販土之商人買進一千二百箱訂明逐月分批交貨直至後年三月底止該項交易一經成局於本埠巿面大有起落致聯合會售出之土價遞見漲高白皮土每箱漲至一萬兩至一萬五百兩公班土每箱漲至最高之度九千四百五兩其不入會之華商所存之土較以上之巿價更昻自茲之後巿面極形冷淡售出之土甚微華商之土雖略見跌下然比諸聯合會所定之價仍是見高至年底三十一日之行情白皮土每箱仍一萬兩至一萬五百兩公班土每箱仍九千四百五兩 
　　一雜論本埠無軌電車自一千九百十四年秋間因路不堅實停駛待築迨本年七月間復行開駛車行極穏行過之地並不見有何震動該路計長有一英里中四分之三寛可使兩車對面駛過一端在洋涇濱設有轉車盤自能將車轉回一端在老閘橋南堍讠處地面較大車可藉電力沿線折轉滬杭甬滬寗兩路聯軌之工程本年並未間斷塡築軌道之基現將告竣造橋工程亦巳開工其聯軌一段起訖之路線計有八英里半中間設車站兩處一在極司　而路一在虹橋路修築橋梁計共四道其最大之橋即近極司非而路車站經過蘇州河此路聯接之後不獨便益商務即運兵轉餉亦當視爲軍事緊要之區吳淞之無線電報係本年一月一日設立日間電力可通出七百英里夜間電力可通出一千三百英里本口現議設一風暴通告處以便行　人等知所趨避南巿浦灘之淤泥現用挖泥船從事開挖自大達公司碼頭起至董家渡止沿駁岸一段之路線計長有三千五百英尺地方官爲行旅主便起見現在該處修築馬路一條此路成後道旁有地三十五畝堪爲建造棧房之用近來南巿地方多有改良之處舗戸裝用電燈日見增多現又添設電氣廠一所以供居民廠所及行駛電車等用其電力巳添有一千四百度本年間中西住戸衛生一事尙稱合法並無瘟疫發生雖十月間愛而近路六十七號屋内曾發見痒子瘟一次其受病之源或因房屋不良屋小人衆或由他處傳染而來均不可知幸工部局現巳訂有嚴法防備且於發給建屋執照内加入新章多條故此等瘟疫至今並未再見十月間工部局調查本口西商人數除法租界及其界我由法工董局經管之路不計外總共有一萬八千五百十九名比較淸光緒二十一年計增四倍之多 
　　民國五年六月二日江海關税務司安文呈報頭等帮辦葛麟瑞譯漢文案姚張澍撰述（完） 
來函 
[秦錫圭君來函]  
　　主筆先生大鑒敬啓者閲報載有縣公署批各巿鄉經董提借積穀息本議案一則大致以未據報荒之時不能動用備荒之欵爲最堅之主義想閲者見之以爲言之成理顧夏令非報荒之時非詳報成災不能動用積穀鄙人曾經學仁何致昧此鄙人原函實根據於上年之荒歉未及本年之收成上年因荒減微忙漕一成有案其先經報荒可知而荒巳成立又可知縣批僅據穆董湘瑤書内旣未報荒一語不復檢閲原函即穆董此語想亦一時失檢蓋縣署兩次約各經董會議函内均有據秦紳錫圭開上年秋收歉薄花布價落金融恐慌等語穆董當亦先後接閲也敢請貴報館爲登此函俾閲者垂諒鄙人函請借給穀欵實在荒案成立之後則應得借給穀欵之理由可以縣批反證而益明巳專此順頌日祉秦錫圭啓七月二十八日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談 
遊戲文章 
[哀八凶（新詩經）] [  楊珥珊]  
　　普秦穆公卒以子車氏三子爲殉皆秦之良也國人哀之爲之賦黄鳥之章今帝制禍首之八凶巳見明令逮捕鼠竊之輩逃匿無蹤蓋其運動之手腕巳窮不得不出此下策耳茲爲人兇計莫若俟將來袁皇帝奉安時自請殉葬以全名節以盡愚忠豈非較終其身作潛逃客之爲猶有榮耶果如我言國人亦當改賦黄鳥之詩以哀之詩曰 
　　啾啾梟鳥止於籬誰從洪憲梁子士詒維此士詒人寢其皮臨其穴惴惴其慄彼蒼者天生此佞人如令贖兮噍類無存 
　　啾啾梟鳥止於桔誰從洪憲哲子楊度維此楊度百夫震怒臨其穴惴惴其慄彼蒼者天生此佞人如令贖兮噍類無存 
　　啾啾梟鳥止於榛誰從拱憲孫子毓筠維此毓筠殘害吾民臨其穴惴惴其慄彼蒼者天生此佞人如令贖兮噍類無存 
　　啾啾梟鳥止於簷誰從洪憲朱子啓鈐維此啓鈐附勢趨炎臨其穴惴惴其慄慄彼蒼者天生此佞人如令贖兮噍類無存 
　　啾啾梟鳥止于藜誰從洪憲周子自齊維此自齊最中安迷臨其穴惴惴其慄彼蒼者天生此佞人如令贖兮噍類無存 
　　啾啾梟鳥止于淵誰從洪憲夏子壽田維此壽田最愛金錢臨其穴惴惴其慄彼苍蒼者天生此佞人如令贖兮噍類無存 
　　啾啾梟鳥止于柳誰從洪憲薛子大可維此大可其計巳左臨其穴惴惴其慄彼蒼者天生此佞人如令贖兮噍類無存 
　　啾啾梟鳥止子郊誰從洪憲小子顧鼇維此顧鼇法綢難逃臨其穴惴惴其傈彼蒼者天生此佞人如令贖兮噍類無存 
海外摭奇 
[奇大之酒尊] [  季望]  
　　德意志來因河畔希魯丁哈姆地方有葡萄酒酿造所一處曾製一奇大之酒尊能客葡萄酒四萬三千八百加倫每加倫合在中國二斗五升以内共計約近一萬一千石落成之際舉行祝典卽以此酒尊中之酒徧饗來賓云 
小説一 
[言情小説紅鵑啼血記（再）（續）] [  野鶴]  
　　然於是時尤有一事足爲紀述者則吾於赴洛脱公爵邸之次日復共各司博士茗叙於曼特街十八號酒肆中各司之爲人好修邊幅顧中誠親撃語人類由腑肺中出未嘗加以緣飾往年曾共學於某校故我能諸其詳今茲正値浪游東土而師與故鄉雲樹重行握手復瞻念舊遊故於返家之下日即來我訪軀幹𩒍然容顔乃豐於昔時旣見而後遂相將入酒肆肆本爲轟飲之所緣資昻乃無守士願舞足其間久而久之遂成上等社會衰衷之居自餘人物且望而却步是日我與各司旣入坐十二座中恭侍者維而入乃各選數餐少焉餐至踞案共啖啖旣我以我巾遺在短几之上遂離座起取取時略轉我眸則見對座有少年一偕朋好數輩譚笑共餐我旣覩此我心乃復起不可思議之感觸横踞於胸不可按抑蓋此人絶類昨日與珞琪共坐之人我遂以兩眸直注彼人而彼人忽抬首昻視視線適及於我我乃大窘欲避不得欲怒之以目又恐認非其人中心忐忑不知所可猶幸未爲各司所見乃徐徐歸坐詭爲無事然而當時窘苦之態當不免現諸言語舉動吾雖不自見亦能揣而知之顧各司亦殊無語第以深碧之瞳注於吾之面上若辨不相識之陌路人爲狀亦滋可笑也 
小説二 
[偵探小説情塲蠧史] [  天虚我生]  
　　第三章（續） 
　　安尼格振吭呼曰預備令旣發二人乃各前行葛羅瑟全神抖擻行至第五步時忽然轉身遽發其槍拍然一震則此喬裝之壯士巳應聲而仆彈中其頗矣安尼格大呼曰葛羅瑟背約乃於五步上即發槍汝實犯罪且言且趨傷者爲脱其冠並去假面則大呼曰嘘乃納蘭耶汝果何爲而至此時納蘭巳暈秀髮委地如雲安尼格乃大怒詈曰葛羅瑟汝惡奴乃以詭計傷此女郎明日之日吾必告汝於公庭之上謂汝以許術傷人語未畢葛羅瑟之鎗又發中安尼格股安尼格仆矣此時會場中人悉巳驚覺乃　擁而出其爲首之一人即鮑景詩然餘睡尙未醒舉步乃輙輙躓及見納蘭與安尼格二人咸被創臥地則大呼曰納蘭吾乃不料汝竟至此又指葛羅瑟曰賊汝以詭計陷賽蘋伯爵今復創其嬌女此仇吾必報之今汝縱遁然而此仇不復雖二十年後吾亦必能殺汝决不容汝安然老死以逃吾叨葛羅瑟置不理顧尼古拉曰行耳此地不可久居吾將爲衆矢之的矣言次逕向園後而奔轉瞬巳杳不知所往　　　　　　　　　　　　（未完） 
譚言微中 
[我之拉雜譚第二] [  鶴雛]  
　　官場中人有三技逢迎新舊如妓女之接客變易面目如小丑之上場搜括脂膏如蛟　之附體擅此三者而後可以横行一時昔洪稚存曰我輩手版趨衙無所不至幸而爲男差無牀第之辱其他復何以異然則作官如作妓由來固巳久矣 
　　近來政海中之兩大勢力軍力與財力而巳財力至偉能屈服之者惟有以軍力前日之事可證也徐恩元用保鏢三人以壓服中行之反對者其善識時勢固加人一等 
　　帝制撤消一時功臣作鳥獸散而花元春獨以憂死嗟乎是不可及也 
　　民國時代之内務總長人目之爲當家太太沈雲霈在淸時以郵傳部左參議署理侍郎自命爲通房了頭恰是一對 
　　黎黄陂有菩薩之號曹汝霖章宗元在淸時人目之爲金剛至今日而菩薩有怒目之時金剛遂不得不有低眉之日大是異事 
劉師培善反覆人目之爲楊樹頭雷震春喜打人可稱之曰蒲扇手一對 
 
 
 

Page 15

 
 
   
 
 

Page 16

 
 
   
 
 

Page 17

 
 
來稿 
[郵便儲金與中國前途之關係蹉跎]  
　　積涓滴之水可以成海積分寸之土可以成山積零星金錢可以致國家於富强我國人數之衆甲於全球世界工業國爭以我爲排洩地吸取我無量數金錢者以我國人數衆多故我國風俗日進奢修所入未有把握所出漫無限制馴至舉國上下仰首債欵一若非此不能過目前難關者以我國徒有此衆多之人數不曾提倡勤儉儲蓄之美風故夫勤儉儲蓄之風氣果盛行於吾國則即此零星儲蓄一事巳足以令全球生驚美吾邦人士前此所受之恥辱來日無窮之痛苦皆將賴此項儲蓄事業洗刷之吾國確實人數自前淸改丁税爲田糧以還戸口確數稽核久虚即以三十年來人云亦云之四萬萬人口約數言之設使每人每日多工作片時多得銀一分之工資每人每日儉以自奉節省銀一分之消費是每人每日凈得銀二分作零星儲蓄用銀二分照現巿計不到三銅元每人每日平均節省三銅元亦大易事合全國四萬萬人口計之每日巳得八百萬元設以此項零星存入之欵貸出作振興工　用每工廠設占基本金二十五萬元每日有三十二大工廠成立以每年三百六十五日計每一周年中可添設一萬一千六百八十新工廠以每廠平均需用百人計每年有一百十六萬八千人得穏健之生涯况才能出衆入欵較豐其撙節所得倍蓰十百於上約之數正大有人在即一般分利之人亦將受此勤儉儲蓄大潮流之冲激一而爲努力生利之人人人能勤儉儲蓄即人人手中有財力人人有財力即人人能實行其愛羣愛國之赤誠中國零星儲蓄事業發達時即内國公債發達時内國公債發達時卽外債勢力逐步打消中國國家獨立自助之精神逐步回復時孰則撫有此衆多之民族孰則代表此衆多之民族者幸勿徒以搜刮剥削吾衆多之民族年年月月加重負擔於吾衆多之民族相率以挖肉補瘡權濟目前爲能事今爲根本上救療飢渴請以郵便儲金事業之起源及理由實益釋難分甲乙丙丁四説進 
　　（甲）郵便儲金事業之起源 
　　郵便儲金事業倡議於百年前英國國會議員華培德先生於下議院中提出此重要之議案當時一般代表人物之腦裹未盡具此國家社會的經濟主義之思想培養大多數人民獨立自助之人格即以扶植國家千百年不疲之精神之遠眼故當時贊許占半數持冷眼出非難語打消此議案者亦占半數以故此重要議案第一次提出時竟未通過 
　　閲五十二星霜即去今五十六年前此破天荒新事業成立之機會來夙昔贊同華氏郵便儲金政策之郭特通氏爲英首相英國郵便事業有志改良家賴特亨氏爲郵政大臣翌年二月八號英政府遂將此郵便儲金之法案在議會中提出華培德先生詳細説明此事種種利益及着手方法在席者無異議遂翕然通過即於是年五月十七號公布之郵便儲金銀行法名下生其效力英國國内各郵局自一八六○年附設郵便儲機關未幾成效大著遂推行於英國諸殖民地以擴張國力　境外 
法京巴黎儲蓄銀行總理葛通培氏聞英國試辦郵儲事業持極端反對論無幾何時法政府飫聞英國郵儲成績之優美於一八六五年派遣專家至英調查詳細葛通培氏亦與其選氏調查返國後即一變其平素之論調極力主張郵便儲金制度之有百利而無一獘在上議院建議渴望仿行惜當時普法戰爭起此事遂受一頓挫至一八八二年法國内政秩序回復時始舉行此郵便儲金之美政蓋法國各儲蓄銀行受戰事影響無一不陷入無可奈何之窮境比較之下覺惟有郵儲事業爲最敏活堅固存戸信用且其他銀行事業能因此而益發展其營業穏固其地位故經濟界經此次戰事之痛苦益熱望此事之推行也 
　　由是郵儲事業福國利民之歡聲騰播於遠邇相繼仿行者類多爭先恐後比國於一八七○年始推行日本於一八七五年始推行伊國於一八七六年始推行羅馬於一八八○年始推行和蘭於一八八一年始推行奥國於一八八三年始推行瑞典於一八八四年始推行匈牙利及布哇於一八八六年始推行芬蘭於一八八七年始推行俄國於一八八九年始推行南亞共和國於一八九在三年始推行今施行郵便儲金新政者歐洲十一國又英國殖民地十四法國殖民地二日本殖民地及其他各商埠設有該國郵局者亦到處推行及南亞共和國三十餘國之多計郵便儲金事業自英國創始至今僅閲五十六春秋耳而造就人問之幸福鞏固世界之財源其事實巳彰彰不可掩我國於五年前滬南商學會曾在南商會會所中開郵便儲金演説會一次又上海東南城地方會及通俗宣講社曾相繼宣講民立報神州報演説報時事新報等曾先後刋布郵便儲金事業之著述民國元年滬圑體曾一再聯電交通部請仿行此項善政慰電亦一再到滬曾有仿奥制先在京滬試辦之説在京志士及徐東海亦曾主張推行此事救國儲金會亦曾上此項請願徒以政見紛歧人心惶惑迄未見諸事實今者平和回復賢者在位國會議員重新召集建設大計行將規定此項國家社會的經濟政策實爲救濟今後金融界最有偉力之根本政策我國推持此項善政之日或者其能旦幕期之歟 
　　（乙）儲蓄之必要及零星儲蓄須政府掌管之理由 
　　人類慾望恒無滿足之期飢思食渴思飲寒思衣旣飽暖矣更思飫珍味嘗旨酒被華服前者爲當分之慾望後者爲奢侈之慾望當分之慾望能驅人入於培植生産之一途奢侈之慾望恒驅人入於消費富力之一途且不第消費富力而巳更漸漸誘人入於驕惰淫蕩奸險不道德之一途少數人如此巳足破社會之秩序多數人如此更足陷國家於危亡星星之火可以燎原觀鴉片捲烟等物之戕我民族之精神竭我民族之富力巳可曉然矣夫勤勉質樸爲富力産出之源泉銖積寸累爲資本成立之基礎手有餘金然後進可以建樹退可以存立毌須蹉跎歲月坐失時機爲更毌須仰人鼻　自貶志節爲試問世界各國根脚穏固富權在握南面王無以易者鮮不從辛勤積累善自節抑中來其蓄積多數金物爲兒孫貢醜地者卑卑不足道然求其生榮死哀能出實力爲國家社會謀公福者同除勤儉儲蓄外更無捷徑衣食小民亦能出其餘力分國家一小分負擔生老病死能不累及佛里戚友消耗社會分毫者亦除勤儉儲蓄外更無良圖然則勤儉儲蓄之美風可不急急奬勸哉 
郵便儲金制度係爲一般平民存積零星小額之金錢妥爲保管一樣生利其存入額普通自小銀元一枚起如日本幣制劃一十銅元合日金十錢百銅元合日金一元民間出納無耗折之苦且於郵儲尤稱利便焉其利子普通四釐計算存戸　有要需時便於領取郵便局所在都有禮拜日並不休業其便民爲何如郵便局員心思細密且不憚煩勞即一二三分之營業亦開誠應付其勝任愉快爲何如各支局受總局之督策各總局受中央總局之督策存入支出列表刋布日計月計報告詳密其集注也如百川之歸海其流轉也如潮汐之準時且其他儲蓄銀行遇内外國戰事影響易使小額存戸不及抽拔每抱向隅之憾郵便儲金局小額及積少成多之存欵悉受國家之擔保英國民間所以有郵便局爲人民不漏財囊之趣語其安全穏固爲何如此所以郵便儲金事業小額金錢受政府掌管風行各國未見分毫之不幸使儲金者抱若何之恐慌故此項事業日趨隆盛之域也（未完） 
 
 
 

Page 18

 
 
   
 
