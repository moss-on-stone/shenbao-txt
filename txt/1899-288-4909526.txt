# 1899 - 288 - 4909526

 

Page 1

 
 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕言天下大同此其左劵合括宏旨藉貽適才○新學彚編四卷裒西瀛旅客名篇開東士導師先路理明法備言簡意賅八角○中國度支考二卷詳稽奏報臚舉出纳言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續编七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[禁止閙房設]  
　　有至不合禮之事而相沿數千百年上至搢紳士夫下逮屠沽僕御行之而不以爲非習之而不以爲謬者如世俗婚娶之家閙房是也考之禮凡昏者爲酒食以召鄉黨僚友以厚其别其賀娶妻者之词曰某子使某聞子有客使某羞解者曰羞者佐其供具客者鄉黨僚友之賀客漢宣帝紀有寛民間婚娶酒賀之禁是古人於合卺之日凡誼屬葭莩情聯桑梓者亦嘗以笙簧酒醴藉罄歡悰雖微背於古時昏禮不賀之文而從俗從宜似未可過於膠執至閙房之俗不知起於何時嘗閲北史后妃文宣皇后李氏傳云趙郡叚昭儀韶妹也婚夕韶妻元氏爲俗弄女婚法戯文宣文宣銜之後因發怒謂韶曰我會殺爾婦元氏懼匿妻太后家終文宣世不敢出似六朝時已有此風惟戯弄者新郎而非新婦與今時稍異且觀文宣之意一若悻悻然深以此爲不勝恥辱者殆當時閭閻雖有此俗而富貴之家猶未盛行與抑嘲谑過甚而事有所難堪故因之銜忿與代遠年湮苦難考索今者江浙之間凡民間婚娶良辰無論貧富貴賤主人咸開筵宴客紅燈影燦緑酒香濃親友中之少年選事者狂飲歡呼互矜豪邁迨至興酣耳熱往往擁入洞房斯時男女雜還履舄駢闐浪語淫詞猥褻幾不堪入耳甚或鴛鴦牀上居然吐霧吞雲翡翠奩邊竟爾揮拳拇戰終宵擾擾主人旣不敢指斥賓客咸相率效尤弊俗澆風於禮已多不合然猶曰來者親故居多其勢固難以拒絶也最奇者鎭江之俗人家遇婚嫁喜事輙有一種無賴少年三五成羣驀然闖入獵取飲食載號載呶且有盤踞新房將新嫁娘揭去紅巾效劉楨之平視詼諧嘲谑忌憚毫無主人稍一嫌憎若輩卽藉端索詐如近日本報所紀丹徒縣禁看新娘示文云訪聞縣境有種土棍知人家有婚娶喜事藉看新娘爲名索取花果乘間竊物偶或攔阻卽揑稱失落物件恣情纒擾不遂所欲不止喜事之家多敢怒而不敢言甘心忍受以致相習成風大爲世道人心之害合亟出示嚴禁爲此示仰諸色人等知悉自示之後該棍等務各革面洗心弗蹈前轍倘敢不遵許被擾之家立卽扭禀來縣以憑從嚴訊辦地保容隠察出併究不貸執筆人讀而異之以爲束帛戔戔登堂恭賀親友之禮也肆筵設席以娱嘉賓主人之情也卽或好事者樽酒旣酣於洞房中任意歌呼藉抒豪興雖於禮有所未洽而習俗相沿旣久亦未必在禁止之條蓋以事屬細微非有司所宜顧問也若乃以素不相識之人結隊成羣貿然直入甚　借端訛索纏擾不休是竟於鼓樂雍容之地而肆其訛詐之謀揆厥情形實與棍徒無異苟非大令之雷厲風行懸爲厲禁則婚娶之家不將受累難堪哉至前人说部所載有某姓子花燭之夕爲數友醉之以酒縳而置之後園以爲笑樂迨夜闌燈燼賓客　稀其母遣人覘之則血液一堆人已無跡蓋是處本係山居素多虎患是夜殆爲虎穴籬潛入遂爲所吞也老母因痛子而自盡新婦因痛夫而雉經一家數人顷刻畢命事雖出於偶然爲意料之所不及然亦可見閙房一事竟可以嬉戯而釀成巨禍者愚故因鎭江之事而推論及之世有明理之君子尙　父戒其子兄戒其弟而弗犯此違禮背義之惡俗哉 
[本舘接奉電音]  
　　昨日午後京師飛電傳來硃筆一道上諭六道旨二道敬謹譯證○九月十五日奉硃筆檀璣轉補左春坊左中允許澤新補授右春坊右中允欽此同日奉上諭李秉衡奏分别舉劾奉天府州縣各摺片奉天安東縣知縣署承德縣知縣增韞義州知州高欽據李秉衡奏稱該二員治理地方緝捕盗賊官聲素著均屬奉省出色之員增韞高欽均著傳旨嘉獎錦州府知府奎華未能振作尙無劣跡著開缺歸部銓選寗遠州知州陳善寳信任家丁官聲甚劣著即行革職該部知道欽此同日奉上諭奉天府府尹恒壽盛京刑部侍郎英煦均著開缺欽此同日奉上諭前因有人陳奏東南各省從前辦理軍務時曾有抽收房捐之議現在需餉孔殷似可仿行當經諭令兩江湖廣閩浙兩廣各督撫體察情形如能有益於國無累於民卽行妥定章程奏明辦理惟查抽收房捐乃係軍務時不得已之舉此時東南各省商務未興民力尙困深恐地方官吏辦理不善轉滋騒擾殊非朝廷體恤民間之意所有東南各省籌辦房捐之處均著一律停止欽此同日奉上諭前因京師雨澤愆期迭令奕劻漙良載漪等前詣大高殿恭代拈香虔申祈禱并派何乃瑩馳赴邯鄲縣迎請鐵牌來京在大光明殿供奉現在節近霜降仍未渥沛甘霖旱象將成實深焦盼允宜再申祈禱以迓廿和著遴選道衆在大高殿祈禱遴選僧衆在覺生寺諷經均於本月十六日開壇是日著派恭親王漙偉前詣大高殿并時應宫恭代牛香派崇光在彼常川住宿并派順承郡王訥勒赫載瀅恩慶海年分爲兩班輪班住宿上杳行禮覺生寺派貝子毓橚拈香派祥年常川住宿并派怡親王漙靜貝勒載潤成端恩輝分爲兩班輪班住宿上香行禮昭顯廟著派貝勒載濂宣仁廟著派貝子漙倫凝和廟著派鎭國公載澤拈香並派鄭親王凱泰詣黑龍潭拈　派肅親王劻耆詣白龍潭拈香所有派出之王大臣俱著先期齋宿分往行禮同日奉上諭前據御史黄桂鋆奏叅奉天仁育兩軍總統榮和壽長各欵當經諭令增祺查叅並特派李秉衡前往查辦兹據先後奏稱榮和壽長廢弛營務嗜好甚深怠惰情形確有可指若不從嚴懲辦不足以肅軍紀副都統榮和總統防營不圖報稱種種荒謬著卽革職解交刑部治罪副都統壽長信用親故營伍亦多不實著發往軍台効力贖罪仁軍營務處委員縣丞雷钧衡攬權用事於將軍府尹所發告示竟敢抗阻不令張貼他事之膽大恣横可知著卽行就地正法以昭法紀仁育兩軍現經簡鐡洸等署理總統卽著該將軍督同該總統等力加整頓隨時認眞訓練務當紀律嚴明軍威整肅以期緩急足濟倘敢仍蹈從前積習定卽從重懲處决不寛貸欽此同日奉上諭順天府奏請撥同仁粥廠米石一摺廣渠門外同仁粥廠據稱災氏衆多所費較重加恩著照所請賞給倉米三萬石以惠窮民該衙門知道欽此同日奉旨廂黄旗漢軍副都統著崇勳補授欽此同日奉旨正黄旗滿洲副都統著漙良調補廂江旗滿洲副都統著載滿调補正紅旗蒙古副都統著漙頲補授欽此 
 
 

Page 2

 
 
[攷核戰艦]  
　　叻報云近歐洲水師最强之五國其鐡甲船快艦兩項尺寸最長大者仍推意大利國立斑濤鐡甲船尺寸最小者爲德國奥爾敦伯鐡甲船計各國鐡甲船英自九千五百墩增至一萬四千九百墩法自八千八百五十七墩增至一萬二千七百二十八墩俄自八千零七十六墩增至一萬三千一百墩意大利自九千八百墩增至一萬五千九百墩德自五千二百四十九墩增至一萬一千一百八十墩而英國近時仍在製造至各國快船當以中國海天海圻兩快船爲最其汽機有實馬力一萬七千匹每點鐘能駛行二十四海里英國海軍現在定造快船四艘尙未竣工所配汽機有實馬力三萬匹每點鐘行速扯算應可得二十三海里阿金太拿國吉利國日本國均步武中國後塵各定造快船數艘每點鐘行速扯算二十二海里俄國定造未竣工之快船二艘所配汽機實馬力數一爲一萬六千五百匹一爲二萬匹每點鐘行速數里與英國快船無異兹將五强國鐡甲船數及快船數列後觀此卽可知水師力量之强弱矣英國鐡甲船四十五艘頭等快船五十一艘略小快船一百零三艘法國鐡甲船二十六艘頭等快船七艘略小快船三十八艘俄國鐡甲船十八艘頭等快船十五艘略小快船十七艘意國鐡甲船十五艘頭等快船四艘略小快船三十六艘德國鐡甲船十二艘頭等快船十艘略小快船十四艘上開略小快船一項凡五千墩以内之快船亦包刮在内細觀五國水師力量仍以英國首屈一指計各式戰船連册内未開並計共有九百四十九艘此外法國四百十二艘俄國三百四十九艘意國三百四十七艘德國三百零二艘 
[查閲砲臺]  
　　廣州訪事人云粤省虎門爲洋人入口必由之道所恃以防禦者惟在守口各砲臺深得地勢以扼咽喉若非布置得宜勢必以地與敵昔年中法之役彭剛直公奉命防粤卽於是處扼守重兵法人不敢爲雷池之越上將深謀固自有卓見也近者剛子良中堂奉諭查辦廣東事件擇本月初五日親往虎門巡閲砲臺以覘防務督憲譚宫保遂派廣亨兵論船伺候中堂憲賀或謂粤東砲臺廢弛屢爲言官所劾故有此舉也 
[美員赴杭]  
　　始蘇訪事友人云美國派至中國游歴之大員康君於本月十三日蒞蘇已登前報先是江蘇撫憲鹿芝圃中丞於前一日接總督電音請飭各地方官隨處保護時適中丞别有要公爰委署藩憲陸春江方伯恭代欵接方伯傳令撫標中營拔隊出郊升槍迎迓總捕同知王司馬長洲縣汪大令元和縣兼署吳縣陳大令均至碼頭鵠候康君抵埠與各官殷勤握手小叙寒温在青陽地租界閲視一周方伯卽邀至閶門外汀州會舘欵以華筵延大師莊美國醫生柏樂文君及美國教士杜步西君等周旋接待午後席散康君卽辭别登舟用小輪船拖帶至杭州游歴各官咸恭送如禮 
[粤東火警]  
　　廣州訪事人云南海縣境九江墟店鋪如林生涯鼎盛前月二十九日之晚某姓店中不戒於火致兆回禄之災雖經人汲水灌澆竭力施救而封姨助虐吳回氏勢甚猖狂直延燒至一百七十餘間始得告熄一望市廛盡成災燼亦巨刼也 
[補録蘇垣火警]  
　　姑蘇訪事友人云本月初四日丑刻城中承天寺前大街申禄齋茶食鋪不戒於火霎時濃烟縷縷烈燄狂飛迨鋪中人好夢驚回早已冐穿屋頂當經各水龍聞警馳往汲水狂噴時適封姨助虐火勢益覺猖狂直至東方破曉時始得漸漸救熄是役也共燬鋪户十九家約計房屋七十餘禄起火之由因茶食鋪工人製糖遺火致肇巨災此事已逾旬口因訪事人所報之書爲郵局所誤故補録於此閲者幸勿笑爲明日黄花也 
[白下官塲紀事]  
　　金陵訪事友人來函云統領親軍衡字等營正任山西大同鎭劉華軒鎭軍光材經兩江督憲劉峴帥奏留曰下統帶各軍駐紥下關盧龍山之麓本月初七日適逢花甲誕辰省垣文武官僚羣擬衣冠晉祝鎭軍雅不喜無謂之周旋先期請於峴帥赴烏龍山騐收砲臺工作并察看下游各砲臺○前代理蘇松太兵備道兼江海關監督曾經郛觀察交缷後卽於本月初八日附某輪船至省垣旋命駕詣督轅禀見劉峴帥 
[松郡官塲紀事]  
　　松江訪事友人云平望營都司祖都戎飛熊因事關缺後由江南提憲李壽亭軍門札委中營守備正營帮帶張仲舒守戎金溶前往署理遞遺中營守備缺委轅下巡捕代理前營守備朱梅泉守戎光點接署並兼管正營帮帶事宜兩守戎奉札後卽於本月某日趨轅謝委然後擇吉履新○江南提督兼自强軍统領並管帶太湖水師李壽亭軍門於本月十三日清最命駕詣小校塲親自點放松四營馬戰守各兵米折銀兩聞之細柳營中人言軍門擬於二十日左右校　正副兩營練軍曁松四營制兵操演事畢卽於　十五日左右秉節赴江隂防次 
[浚井示言]  
　　前任上海縣知縣裴浩亭大令曾在小南門外倉橋畔建造一閣旁掘義井兩口藉便居民汲飲之需邇來時有頑童投石井中以致日形填塞二十三七鋪巡防局委員知之爰商請善堂董事重行淘浚並發四言告示張貼井旁其文曰太平公井以防不測理應保護蹧蹋弗得竟有頑童抛磚填塞傾倒垃圾堆滿井側近隣不言未免損德重行淘浚隄防時刻自示之後須當恐嚇如敢故違准爾送責 
[嚴懲種火]  
　　醫生許筱錫賃居於英租界河南路平和里四百零三號房屋内前日比連之空屋中忽然起火經人查見撲滅事爲捕房所聞派包探張天林偕十五號西包探前往查察見屋中遺有浸透火油之木花一堆而許家保有火險銀一千五百兩疑係種火拘解英美租界公堂經讞員翁笠漁直剌訊供後親往踏勘昨晨解案復訊瑞記保火險行經理洋人投案訴稱近來租界中時有種火圖賠之事今旣查出確據務請照例重懲許供小的向操岐黄業寓居是處已歴五年家中雖保有火險然所有衣物不止此數安肯作此喪心昧良之事且火起於比鄰四百零二號空屋中笠不知火從何來叩求明察直剌謂許曰此事本分府親往勘明情弊顯然何容抵賴遂商之梅繙譯官判管押捕房一年半以儆效尤 
[大令騐屍]  
　　押犯陳松亭因冐收銀洋案内由英界公廨移送到縣經王太令訊供收押自新所候原告投案質訊該犯於本月十二日在所患病王大令飭差送普育堂醫治昨據堂董曹寄耘函報到縣稱該犯因醫治無效於十五夜半時病斃請卽蒞堂相騐大令卽飭原差赶傳屍廳到堂候騐旋據原差禀稱並無屍屬在滬大令遂於午後五點鐘時帶同刑仵書役人等赴堂升座傳訊堂丁朱錦元廿二鋪地甲金茂同供死者係患腫脹氣喘之症自十二日來堂後當卽延醫調治因服藥無效旋卽斃命大令飭仵騐得屍身黄腫週身無傷委係病斃復離坐親騐無誤飭令填明屍格由堂給棺收殮厝諸義塜取具各人切結然後命駕回署 
[追賠欠疑]  
　　美商茂生洋行洋人偕買辦張麟魁及營口分行買辦袁雲生投英美租界公堂控被營口分行夥劉志培用虧銀七千八百兩逃避無蹤當向薦保人江福庭王渭卿理論王於去年十月賠銀三千兩尙少四千八百兩應請提江追繳前日下午三點鐘時美副領事白君會同讞員翁笠漁直剌升座提訊茂生洋人偕張袁兩買辦申訴前清並呈保信一函直剌閲畢謂江曰爾旣出保信自應酌量認賠江供劉確由監生等作保惟監生向在臺惟洋行執業刻已分手洋東念十餘年老友貧苦堪憐月給乾俸銀十兩俾資餬口如此鉅疑實難籌措尙求恩　張稱江爲人尙屬忠厚然事已至此不能置之不理且洋東催繳甚急監生等雖知江無力亦難曲予周旋袁稱此事監生早許稍爲佽助奈江置若罔聞以致涉訟直剌與白君一再籌商令江賠銀一千六百兩分四期拔還今歳年底先繳四百兩餘俟明年以四個月爲一期按期拔付袁亦 
 
 

Page 3

 
 
賠賠一千六百兩餘俟劉到案追究如在他處相遇可扭交地方官轉解公堂以憑押追袁稱監生原允略爲挪墊今蒙恩斷貼賠千金尙屬小事惟監生所轄分行尙有吉林遼陽等處恐此例一開各處夥友難免效尤監生歳得幾何後患何堪設想直剌謂此慮亦頗近理遂商之白君轉諭茂生洋人洋人辭以須請大班核奪直剌乃與白君訂期禮拜二午前十點半鐘覆訊核斷 
[查明騙物]  
　　本月初一日嘉定縣人孫忠海自稱萃豐馬頭寳源米店夥手持様包在陸阿五米船上斛取白米五石比陸至寳源收取米價洋銀知該店早已閉歇當卽扭孫至捕房控訴解經工程局委員司徒貽芬司馬訊供之下因孫前在甲乙兩米船騙米若干飭押捕房查明復核昨日司馬特飭包探黄量海帶同十六鋪地甲至各米船上訊問旋據回禀孫忠海向爲米業掮客素行不端日前包阿狗包阿鳳兩米船亦受其騙由包扭控十六鋪巡防南局後經地甲夥沙五調處了事此外劣跡尙多請爲核辦司馬著將各人証提案訊明從重懲治 
[上海巡局紀事]  
　　浦左六里橋痞棍姚福堂前因誘拐婦女爲圖董事等環控塘橋鎭巡防局王芝仙叅軍訊究詎姚不知悛改近竟賄通十二圖地保王錫華局差沈阿虎等在鄉聚賭事爲王叅軍訪悉前日親往查拿勒令地保指引務獲究懲○陸阿五向以整容爲業前晚在其叔處借得洋銀三枚意欲購買衣服詎行至某處突被同業宋保仔誘與賭博以致輸去洋銀一枚次晨心有不甘向宋理論一言不合遽啓爭端旋扭至十六鋪巡防中局控訴文二尹提訊之下以兩造均非安分之徒飭各責一百枚宋賠償洋銀一元○前日上海縣典史周頴伯少尉派差趙桂赴南市二十三七鋪巡防局禀稱拘獲竊犯一名搜出當票一帋係質諸恊昌押鋪者請派勇甲恊同吊贓局員盛雨村二尹當飭地甲同往恊昌押鋪吊出原贓交來差帶回訊辦○前晚二十三七鋪巡防局員盛雨村二尹督勇查夜至裏馬頭見酒徒王阿四在途滋閙當卽喚至輿前判責一百板又查見東洋車夫潘阿小深夜無燈飭掌頰二十下以儆 
[南市捕房紀事]  
　　前者公義馬頭川沙航船户陳某在船拘獲竊犯張阿仁解至馬路工程局經會辦委員司從貽芬司馬提訊責究陳稱日前曾失去布七十疋詰之張不認行竊司馬著還押捕房將搜出之質劵二十七紙飭包探黄量海至十六鋪巡防中局禀請局員文斌臣二尹派地甲往晉興再興時泰元泰乾茂等五家押鋪恊同吊贓兹已吊到衣服十餘件棉被兩條水烟袋一枝及鞋子洋傘等雜物二十四件一併帶回捕房候解請司徒司馬訊核○前日包探黄量海查知王家馬頭有種無賴棍徒在彼設攤擺列紅黑籌誘人賭博爲害良民實非淺鮮因卽告知捕頭帶同落差巡捕密往兠拿詎料春光漏洩早爲若輩所知比及馳往則已全無蹤影嗣查知誘賭者係咸祥等爰卽告知捕頭捕頭令嚴爲查緝務獲究懲○前日太平馬頭某姓船户被偷兒竊去小脚盆經船主報知捕房捕頭卽遣包探黄量海在洽興街弄内閩人林姓家查獲原贓帶回捕房候傳失主具領 
[英美租界公堂瑣案]  
　　英界四馬路葉樹德藥鋪因修合全鹿丸先將活鹿吊死然後宰割事爲救牲會中人查知惡其居心殘忍函致捕房轉請公堂傳藥鋪執事人錢寳緒於昨晨訊問救牲會董事卽元芳洋行主人投案申訴前情請從重罰钹以儆殘暴錢寳緒供凡藥鋪宰鹿大概如此不獨小號一家今已知過後當痛改前非尙求恩寡直剌判罰洋銀十元具以後不再將鹿吊死切結存案備查○包探趙銀河拘解流氓方錫慶金寳生到案禀稱伊等在某馬頭攫取湖絲四十四磅致相爭閙經小的拘獲送究方金同供小的等代人挑送湖絲藉資餬口不敢强奪叩乞施恩直剌判將方金二人各責三百板管押三月○包探石金榮拘解積竊陳金生到案禀稱此人屢次犯案今又竊取王小毛家衣服及水烟袋等件經小的拘送請究王投案領贓陳認竊求恩直剌判責三百板枷號一月○包探竇如海拘解流氓陳阿四到案禀稱此人扭住鄉人施根華訛詐洋銀一元經小的拘獲送請訊究施投案申訴前情陳供不敢拆梢尙求明察直剌判責二百板○三百六十七號華捕拘送馬夫陳土金到案禀稱此人以爛驟駕車有違工部局定章拘送請究直剌訊得陳屢次違章判罰洋銀十五元以儆 
[述天足會緣起]  
　　從古以來萬國之人多有甘於自愚而不知其禍之極者莫甚於競效時興一事且不問其有益無益人爭趨之甚至有害其身體而亦所不恤推原其意蓋必欲隨時而後止曾抑思天之生人其四肢百體皆屬自然皆爲美備人不能再求精進而損益之然天下人之所以各自視爲至美而不可移易者亦處處不同其式其在美國向有一種野一當孩提之時必以木板壓首積久漸長爲平頂若印度國某地則又反是其俗以木板夾首使之漸成爲尖形按此二事皆屬愚極然在彼固以爲美矣其餘若亞非利加洲多有人以肥胖爲極美無儔嘗有一土酋之妹其肉重千斤不良於行惟以肘貼地以當步履然時人反以爲至美無比若歐洲則又反是其女子多愛細腰甚至愈細愈妙然此醫惑於積習曾不知其害之甚矣今觀大清雖於歐美非印各情形未嘗一作東施之效颦然試考其平日之所常行實有較之以上所記其害尤無所底止者要卽在婦女纏足一事雖順治十七年已懸爲厲禁奈至今此風仍自盛行有心人慨焉傷之爰有中西兩國之善男信女欲起而力挽頽風因其心實不忍小妮子獲此斷脛折骨之疾哭泣悲慘之音特於各地設立不纏足會不憚苦口熱腸力勤中國婦女其已纒者請從此放未纒者幸勿再纒因不必以步步生蓮始爲美觀也故今欲知各會之善與否試先言天足會之緣起查天足會之立始於三年前有久居重慶之英國立德夫人首借此議其會中人士大都以西國閨秀爲多間亦有男子要不過贊襄其事至會中定制雖由泰西巾幗中人主持原其大意實欲助中華婦女革除此數千年陋俗故甚望華人之入會者將來或更較西人爲多其尤蓍者會中所立各良法美意現亦不可數計其第一要緊者卽在廣印勸世文分散各處由來三年其會中散出之書如勸釋纒脚論莫包脚歌枉吃冤苦歌勸免冤苦歌纒脚兩説演義救弊良言以及南皮張尚書戒纒足會章程叙等現已不下十萬本其在會諸人又不但散書而已也現在更於各地廣開會議力勸中國婦女切勿視爲具文會中之所行者現已漸有成效可循並非徒託空言者比且各地皆有信不纒足之説聞風而化者頗多此稿未畢明日續登 
[人琴誌感]  
　　山隂何雨辰上舍性謹愿淹雅能文善鼓琴爲桂笙先生哲嗣先生前在海上主持風雅二十餘年交游徧天下聞望日隆自甲午仲冬作古後青氈世守琴鶴依然時前紹興府知府霍子芳太守延上舍入蓮幕襄理筆墨舘榖所入悉以奉繼母于妻子無所私及太守卒挈眷來申一枝鷦寄窮愁交迫抑鬱無聊久之漸成虚弱之症延至本年八月二十四日歾於滬寓年甫三十有六生子二女一均在髫齡身後蕭條幾無以殮同人雖已代爲料理然死者已矣差彼焭焭狐寡其將何以爲生因擬代集一疑藉權子母俾一家四口稍免凍餒之憂諸君子或誼篤苔岑或情深桑梓或廣麥舟之惠或推烏屋之仁尙期慨解囊金同頒芻束襄兹義舉感切殊施如賜隆儀除由同人代收外請交三馬路申報舘亦可[  楊廷杲施則敬徐友蘭王恩漙錢徴蘇紹良蔡爾康席裕福黄恊塤等公啓]  
[申報舘恊振所經收山東河南江西皖北浙紹賑捐九月初一日至九月初十日止第二十四次清單]  
九月初一日老福潤來寗波順大號各友節省飲食資移助洋二元七角陳世鋆節省資移助洋八元漢日恊興昌來沈景諴因内人求肝厥速愈洋三十元○初二日鎭和莊交來愼修堂主人龍洋一百元○初四日無名氏銅洋五元嚴逹記洋二元○初五日項韻卿胡煦堂王成甫强鶴峯陸宰平方文堦沈仲英沈序東計八户各二元項茂堂范雲樵慧心庵郭士才姚煥章姜靜之計六户各洋一元馮子泉洋十二元李雨三鎔卿洋一元吳遐卿洋八元沈纘哉洋四元沈立甫彝甫洋四元王良甫洋五角鄭蓮涘洋四角以上廿三户均賀錢塘庵沈作翁六十壽儀移助聽彝軒洪爲六兒驚風速愈洋五元又爲妻時氏求病速愈合家平安洋五元○初六日無名氏銅洋三元寗波老福潤來順大號各友節省移助洋十四元五角鎭江全昌仁來周先魁洋一元無名氏銅洋一元○初七日榮陽氏求平安洋十元錫山高濟中洋四元曹桂堂洋一元承業洋二元○初八日葉靜如女史求保平安洋九元南匯日生　來　如求病速愈洋十元○初九日蘭谿恊興來慈福堂主人求小女病速愈復原洋二元○初十日葉靜如女史求保平安洋一元李　名氏爲求家道平安票元十兩合洋十三元二角五分　國桂洋五元以上總共收洋二百七十七元三角　分 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[病斃舟中]  
　　本月十二日清晨利濟局小輪船由蘇至滬有年約五十餘之婦人附之而來不料在中途時遽因急症身故輪船抵埠後當卽報知捕房兹已由地甲查明備棺收殮厝諸荒阡 
[上海縣署紀事]  
　　日前本縣王大令訪聞四鋪地甲陸貴早已病故一切公事由陸長春冐名代辦因卽出示另行召充兹據陸貴禀稱辦公二十餘年未敢貽誤病故之説實係謡傳惟帮辦公事之陸長春確有不妥刻已辭歇王大令據禀後飭差往查昨亦禀稱查得陸貴實未病故想地甲一差當可照常承充也○黄金生控周子松圖賴擔保會洋等情當經王大令訊明飭差補提趙春春到案前晚大令親自研訊黄供顧明祥欠小的會洋一百四十八元有周子松者代立保據願爲代還詎仍一味游移延不清理務求究追顧明祥供近因景况甚窘實在無力歸償求寛限措繳周供雖曾擔保並無立據代還之事趙春春供小的係會總此事求寛限設法料理大令判顧收押限卽措繳周趙交差帮同理楚○時屇冬令宵小滋多前晚縣署承發房被賊扭落房上鎖鑰竊去衣物若干縣主王大令得悉後以衙署重地屢次被竊實屬不成事體著捕役赶緊查緝並候嚴比○有李映伯者前曾盗賣山海關鐡路工廠機料逃回上海經督辦胡雲楣廉訪行文來申關提縣主王大令飭提到案候解當由孟迪卿投案具保令李自行前往大令准如所請詎李一味游移至今尙不到案日昨大令又接到催文卽飭差將保人孟迪卿提到押候交李到案如遲于咎○全盛信局股東鄭王氏及執事李德謀今夏在縣署控虞阿秉攬權等情當經王大令訊斷未結虞母嚴氏旋赴府上控今奉府尊濮太守發回前晚王大令提集復訊李德謀供虞之故父瑞泰在日因辦事勤勞經各股東議定每日付給辛工錢六百五十文瑞泰故後其子阿秉因不管店事股東鄭王氏卽欲將辛工止發監生勸令發到年終爲止以後减半至五月間因歇夥齟齬控蒙訊斷交差理處伊母猶不以爲然兩次赴府轅上控皆不准理今旣蒙大老爺提訊務求公斷虞阿秉供父親在日有股分一股半存於局内今被李霸住不付餘利又妬忌小的在局管事唆使鄭王氏來案控告蒙斷將小的交差看管母親到局收錢因李出言恐嚇是以赴府上控求鑒鄭王氏供虞瑞泰在日因實心辦事每日支錢六百五十文今阿秉並不到局故此止付大令又詰虞曰爾母上控李德謀捐银一千兩有何實憑答稱母親婦女無知出於傳聞今願具誣告結大令以虞旣已知错姑不深究判辛工照前支取至年終爲止明年减半每日支錢三百二十五文李亦不得留難阿秉堅不遵斷定須照常支取大令飭收押待質所再核○某公舘送袁正卿到縣請究王大令提訊之下袁供杭州人年二十三歳係袁翔甫之姪孫與某公舘主人向有戚誼今來滬探望被門丁羞辱向之理論反被送案大令諭以旣係宦家子弟務宜自愛著具改過結省釋 
[英美租界晚堂瑣案]  
　　前日羅三大携銅質僞洋銀洋銀二十二元與同黨沈其春互商串同分用適爲包探費阿銀所見當塲拘獲解經讞員翁直剌訊供押候復核前晚提案復訊沈供南潯人年三十三歳與羅素不相識問爾旣與羅並不相識何以交頭接耳絮語叨叨且銅質僞洋銀在爾身畔搜出爾尙欲强辯乎答稱小的祗有一元係董某寄來託購沉香不知銅質尙求恩宥羅供吳江縣人初次來滬銅質僞洋實係不識姓名人所付求恩明察直剌一再駁詰堅執如前乃判令各責四百板羅再掌頰四十下管押捕房兩月期滿遞解回籍○李宦遣家丁李升控漆作頭田阿九把持停工前晚翁直剌提案研訊李升投案訴稱家主有新造房屋一所計三間兩廂及披屋等所需油漆由田阿九包辦言明價洋六百五十元自六月十五日開工至中秋節止工程尙未過半遽爾中輟及家主另招工匠田又多方挾制前來滋擾今田旣不肯工作他人又不敢承攬勢難竣工求恩究辦田供紹興人向爲髹工本年六月間包漆李公舘房屋工已過半不將價銀付給小的以一切工資中秋節均須開銷向李婉商堅執不允小的無奈遂自設法墊補至停工一節因李在紹興買漆尙未寄到何得誣陷後知已招他匠完工小的以帳未算清照章告以不能越爼並未使人滋閙叩求明察直剌得供諭令田仍照承攬工作派差押令赶緊告竣兩造各遵斷而退 
[法租界捕房瑣案]  
　　湖北人柯錫春與張桐生二人在横沙洋面捕魚因爭奪魚税來滬涉訟旋在法界小東門萬里春茶肆將張拘獲送入捕房解奉朱明府訊供交永泰魚行保出未幾奉道憲來文著保人交案移解縣署辦理柯又向永泰魚行藉端勒索控奉明府訊供判枷一個月發永泰魚行門首示衆期滿責放案中牽涉帮訟之湖南人凌純臣卽蔣柳臣及杜彝横二人昨日明府飭提到案復訊蔣供前在軍營立功蒙左文襄公傑經副將職銜前因查獲錨纜向久大愼記索酬洋銀三百元杜供向隨劉觀察在台灣襄辦事宜現因謀事來滬伊等索詐之事實不干預明府謂蔣曰爾旣稱有副將職銜著將奬札文憑呈候察閲杜彝楨著一併還押過堂復訊核奪日昨上海縣王大令飭差投案請將柯錫春帶回縣署歸案訊辦明府謂柯在租界藉端訛詐業經公堂訊斷俟枷號期滿送案辦理該差遵諭而退○竊犯陳莊郎行竊得善里張姓家金表衣服等物拘案後解奉明府訊供陳供稱金表寄與小東門外新恊盛烟舘值堂人瞿阿根處明府飭提瞿到案研訊瞿供祗有錢二千文並無金表明府著一併押候嚴比昨日命提到案復訊陳供包探至該烟舘拘拿時因瞿阿根在旁指點是以挾恨誣攀其實並無金表寄存求恩明察明府怒其刁狡著重責四百板與瞿阿限一併還押過堂覆核○太古棧工頭金阿銀小工邵松林吳堯開徐阿元周元等串竊棧内煤米爲管棧西人查獲送案請辦明府命提到案著照原斷金枷號一月邵等各枷半月期滿分别責釋○張阿三前因竊取虞理齋表練十七條控經明府訊供判枷號半月昨已期滿命開枷笞責二百板釋出○枷犯朱承清枷期未滿在押患病由管獄西人禀知明府飭提到案照原斷笞責二百板開釋 
[美租界捕房紀事]  
　　寗波巨竊陸炳麟携一妻一妾賃居於篷路德榮里昨日被包探沈阿鶴查知前往拘獲起出各贓值價甚巨因卽帶入捕房捕頭令押候解送公堂禀請讞員翁笠漁直剌訊辦○昨日亭午時江北小竊李大郎潛至公和祥碼頭竊取某號所儲鐡器適爲林包探所見拘入捕房捕頭令押候解送公堂禀請究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
