# 1902 - 117 - 4910429

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○墮園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北○碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○痬醫大全碼洋三元○臨禮指海碼洋一元五角○花月　碼洋四月○　　客遊記碼洋六角○永慶昇平碼洋三角○竹無玉堂字彚碼洋二角○日本國志志碼洋二元五角○徐氏十三種書碼洋一元六角○大清會典碼洋一元六角　何典碼洋一角五分○六科華　六套實洋六元○醫門法律碼洋一元○　世姻畿碼洋一元四角○　芳緣碼洋一元二角○無　　　六角○　　草堂五角諸君欲購者請移玉至三馬路申昌　　室或申報　帳　可　　　 
[湖口縣開埠通商議]  
　　西人以開埠通商爲大利而利興華人以開埠邇商爲大害而害成此六十餘年來成衰强弱之大較也西人知其利故雖窮兵糜費越重洋數萬里極艱難險阻而不憚其煩浸假而開五口浸假而開十三口浸假而開沿海沿江各口華人以爲害故凡累次和議賠償兵費之多寡不甚計較而惟斤斤開埠通商之是爭其意以爲開一埠不啻失一地矣不知通商二字乃彼此交易之謂非有彼無我之謂也又在我之維持商務於未通之光振興商務於　通之後而不係乎埠之開不開也去年和議告成政府允准内地　其　商江西則循開湖口一學　者謂九江開埠三十餘年外溢之利不知凡幾今復開埠湖口則是旣○其背　又　　其城也且湖口一　鐵屏横　石　　抱據江湖之險當吳楚之衝地處下游全省之門户寄焉洪楊之亂曾　　　内　不能出險　楊血　奪回江路乃　今一旦開作商埠則無險可守受害之處不僅商務策江西者自以不開爲是雖然中國之地勢果關乎江西之湖口　江西商務之得失果關乎湖口之開不開耶差乎不能禁之不如聰之與其　之不知挽之中國之大利大　　不能籌之於未然惟有彌　補救之一法尙可冀事機之轉卽知湖口開埠是人人所謂　見其害而不見其利者也然天意之所開地利之所在人事之無可如何者苟得因勢乘便之方　與陰取之法則彼又將若我何哉要知湖口開埠彼之與我事者商務也非地勢也誠能於將開未開之時官商一氣共保利權以江西之所出抵外人之所入以江西日出不窮之百貨易外人日來不竭之金銀况商埠旣開食絮齒肥則米麥之滿憐庀材鳩工則竹木之消暢取精用宏則烟麻磁布之消暢廠製造輪轉運則炭煤錫鐵之消暢春茶赴市百貨出湖順流達埠較九江尤便則水路之行商更暢若能官商合股匯爲公司製作精良消售迅急將見湖口一埠高閎大　皆江西之鉅商　街塞途皆江西之　貨陸運車水棹舟廠作工江西無業之窮氓皆得挾一藝以就食於其地卽令外人列肆其間而彼寡而我衆彼遠而我近彼費而我省彼謀始而我落其成集我之利而敵彼且挾我之利以奪彼則是商埠之開通彼不啻爲我　也異日江西財力之雄富或基於是乎不然商務不興而利權又失僅執湖口區區之地守之而勿畀焉亦奚裨於貧弱之大局哉 
此上月某日江西撫憲李勉林中丞蒞課吏館月課同通州縣一等第一名吳君傳榮課作也吳君以名孝廉筮仕章門需次有年熟察地輿民俗近又時艱蒿日獸審外情慮遠謀深兼權利害故能言之有物不同掠影浮光昨由采訪友人錄稿郵來因卽弁諸報首彼斤斤以閉開謝客爲得計者讀此其亦幡然覺悟亟圖改絃更張乎本館執筆人附志 
[本館接奉電音]  
　　昨日午前京師飛電傳來上諭一道敬謹譯登○三月二十四日行在内閣抄奉上諭熱河副總管恒啓著留京當差欽此 
[貝子過港]  
　　香港循環日報云奉旨出使英國恭賀加冕之振貝子於華歴三月十八日清晨乘邊哥路輪船抵港護以中國砲船一號旣下碇港中砲臺上卽鳴砲致敬午刻貝子偕叅隨數人赴護理港督賈制軍之讌登岸時有西兵一隊及制軍所派中軍官叅贊官高駕馬車恭申迎迓貝子端坐緑呢大轎舁以八人由雲咸街忌連尼利街迤邐至督署讌畢合照一小影然後握手興辭至午後四下鐘越一刻時偕隨員數人赴華商會所縱談片時略進茶點華紳譚君子剛舉觴爲皇太后皇上恭祝萬壽旣復互談半响請貝子留照小影兩幅旋卽辭别回船各紳商仍恭送如禮 
[上海軍威]  
　　日本長崎訪事友人云東歴四月十七日即華歴三月初十日日本政府中人詳查列國屯駐東方各兵艦計英國共十六萬四千二百三十七墩俄國共九萬二千六百四十六墩德國共四萬八千三百八十一墩法國共七萬一千五百三十六墩美國共四萬八千五百二十墩義國共一萬二千八百三十六墩其中英艦之駐香港者二十四艘俄艦之駐旅順口者十八艘德艦之駐膠州灣者十艘法艦之駐西貢者十六艘較之上月十七日所查之數 
 
 

Page 2

 
 
英增八千二百墩德增六千三百墩法增一萬二千墩俄减九千三百墩美義大略相同日來俄法兩國增派兵艦頗爲汲派皇皇計至五月杪止　續到俄國帶　戰艦二艘載重三萬一千五百墩一等巡洋艦五艘載重七萬七千七百二十墩二等巡洋艦二艘載重一萬八千墩水雷艇六艘載重四千八百墩法國則到帶甲戰艦二艘載重二萬八千墩一等巡洋艦三艘載重三萬二千墩水雷艇五艘載重三千八百墩觀此情形識者皆憂其心懷叵測也繼閱某日報所紀則謂俄法兩國自同盟之後相與增遣艦隊東行俄人遣出載重九千墩之新戰艦二艘法人所遣者係地中海艦隊中載重八千五百墩左右之巡洋艦三艘至於海俄國軍制度亦已酌量改易將通輕灣之茄倫港作爲屯軍之所以便與旅順口南北相應一朝有事可當日英之衝又接倫敦來電言法國自將極東艦隊變制後新編兵艦一十二艘其中一等艦名蒙客而魔約載重一萬墩合計各艦共得六萬四千七百十九墩回溯從前不過五萬餘噸今忽增至此數統計全國海軍共二十四萬八千二百二十三噸其中分駐東者竟多至四分之一至於俄國游弋太平洋及中國海面之海軍諸艦合共載重十五萬八千餘噸正與英日兩國海軍不相上下也 
[日艦會操]  
　　日本報云刻下通國水師艦隊正在會操計鐵甲巡舶砲艦都四十五艘水雷艇二十五艘華歴三月初二日忽風雨交加因亟下令停止然其中兩雷艇已微有損傷矣 
[罪人斯得]  
　　俄國内務大臣被剌殞命前已記諸報章兹閱西字報云此案兇手波路梳符原係基輔城某學校學生去年曾因匪亂牽連經官懲儆此次行剌時忽改作軍裝共放手槍五響 
[瘋院被焚]  
　　香港循環日報云日本東京瘋人院於華歴本月初六日陡遭回祿之災邃室深房盡付咸陽一炬院中留養瘋人三十九名瘋婦十一口當火起時僅救出二十二人尙有十六人慘被葬身火阱一人不知蹤跡火熄後在瓦礫中檢出屍身七八具類皆肢體零落無復人形鳴呼哀哉 
[煤礦飛災]  
　　日本長崎訪事友人云山口縣厚狹郡宇部村多口煤礦於本月某日午前忽然崩塌壓斃工人二十一名當經本縣北川警部前往查得肇禍之由實緣第一層礦中之水將第三層礦煤浸透致生此變之世開礦採煤者其亦知所防範哉 
[疫症駭聞]  
　　西字報云西歴三月二十二號以前一禮拜内印度人之患疫而死者共二萬六千一百零八人較諸上一禮拜多五百五十三人孟買一埠患疫者共三千七百零五人 
[粤路將開]  
　　香港循環日報云三月某日兩廣督憲陶芷芳制軍接京師外務部文開據美國康使函稱接准粤漢鐵路公司飛倫來函言首領工程師約於兩禮拜内行抵上海卽須往粤開工其路一由廣州至三水一由廣州向北請飭各省地方官妥爲保護等因刻已轉飭沿途地方官遵照辦理矣 
[遠迎虎節]  
　　漢口訪事友人云長江水師提督程從周軍門巡閱水師行抵曲家鎭察視砲臺轉瞬卽須蒞鄂漢陽水師中營游撃丁游戎聞之立卽前往迎迓 
[秋試先聲]  
　　漢口訪事友人云湖廣總督張香濤宮保湖北巡撫端午橋中丞以轉瞬將届秋闈所有闈中供給事宜亟須早爲部署爰會委陳太守其璋黄剌史秩柄照章辦理 
[接錄江西洋務局清釐教務詳文]  
　　至於鄉間紳士地保解事者少若令於領換門牌暗中誌記不但徒然虚文且恐稍涉張揚别生枝節今查抄詳内恩丞以爲如此辦理可以杜臨訟入教之弊白係未能透悉教務之源竊思今日刁民臨訟投教大率抺其原控情節輙架以阻教大題或稱被毆或稱被搶改頭換面一派虚詞教士務廣招徠無不立時函托必翻原案始休地方有司卽明知爲臨訟入教亦安得而禁之且有未曾入教僅止赴堂聽講數次教士卽以教友相呼而聽教之人亦遂昻然自大偶與平民口角微嫌卽向教堂揑訴教士亦無不多方袒護以期必勝或雖據理以爭彼終牢不可破等語查本局等前詳本有責成保甲委員督率紳士地保留心查察非僅委諸紳士地保又該縣稱釜底抽薪之法莫若由地方官於各教士開誠布公與之相接每逢詞訟案件不論民教隨准隨結其有刁民圖詐與夫情虚畏究等案料其必將投訴教堂卽先詳述案情函致教士如有此等人赴堂揑訴請其從嚴申斥以免敗壞教規等語本局復查現在各屬教堂日見其多民敎詞訟自必較昔漸增如地方官盡心民事一涉訟庭卽爲衡情準理秉公持平速訊速結則民教咸知畏服爭心自息平時尤當與各教士推誠相與雖欵曲而不可曲徇其請當婉商而不可抗直自矜庶於辦理敎案有濟而民間臨訟投教之風自可杜絶擬請再行通飭各屬遵照辦理則較前次詳定之案更爲周密審愼防於未然至前飭定限兩個月查造教民清册呈送以後按月造送一次仍應照辦不得以空言了事是否有當詳奉撫憲批開如詳辦理仰卽通飭各屬一體遵照仍候督部堂批示繳 
[整頓釐金]  
　　九江訪事人云江西百貨釐金向章經過第一卡完初護釐三分第二卡完初騐釐二分第三卡完二護釐三分第四卡完二騐釐二分至此已完足十分矣然行至第五第六卡輒復勒取紅錢入已商民病之藩憲柯遜菴方伯廉得其情嚴加整頓如夏布烟葉靛花及貴重之物統征一次發給護照道經各卡不准重征印花棉花則在吳城卡納釐五分市汊卡納釐五分此外各釐卡永禁紅錢名目本月某日會同臬憲出示曉諭云事照得本省抽釐濟餉凡有漏私之路均當設卡攔截歴經奏明開辦在案九江爲全省門户府城外原設旱卡一所委員駐紥稽征嗣因收數無多於光緒二十年彚案裁撤殊商民習慣取巧近年貴重貨物出入多由旱道車運肩挑繞避釐卡甚至裝船之貨運至姑塘釐卡上游亦多改發旱擔偷漏釐金以致各卡釐收均無起色是旱卡一撤便成全省漏巵亟應規復舊章增設一卡并於扼要之處設立分卡認眞攔截顧全公事已經本總局詳請將原設之旱卡仍舊擇地設立規復現在本總局體恤商艱改辦統捐免各商困於苛補所有烟葉土靛夏布等貨已次第遵行頒發護照正釐之外不取分文并嚴禁各卡需索陋規更准以雜色大錢完納釐金所以恤商之意無微不至爾商民各具天良念國家需欵孔急經徵官吏涓滴歸公均不浮取於民自當踴躍輸將藉伸報効若不知大義取巧繞越恃衆抗違則是骩法之民法當懲辦爲此示諭爾商民知悉自德化旱卡設立後來往商貨均當恪守定章騐貨完釐倘敢不遵定行緝拿送縣科罰懲辦將來夏布土藥開辦均以護照印花爲憑如在内地偷漏釐金未領有護照印花者一經旱卡查出卽查照定章分别全數充公及照十分釐金加倍科罰以示懲儆本總局言出法隨其各凛遵弗違特示 
[請興樹藝]  
　　香港循環日報云本月某日廣東嘉應州紳士楊瑛遞禀督轅擬請種植樹木以濬利源督憲陶芷芳制軍批示曰兩粤荒 
 
 

Page 3

 
 
山極多如果概行種植利益正自無窮祇以山地本無界址往往有人種植之後卽有人起而相爭否則任意殘毁以致人皆視爲畏途坐聽廢棄此弊不獨嘉應一州爲然非由地方官認眞勸導妥爲保護不可仰廣東布政司通飭各屬凡有並無契據管轄山地無論　人均淮呈明種植樹木業經種植之後如有人爭論以及殘毁焚燒均准呈明種植之人隨時禀官究辦 
[童門課吏]  
　　九江訪事友人云江西撫憲李勉林中丞於上月某日命駕蒞課吏館考試同通州縣各官題爲仕與學不殊心而得論問古言天者數家自地球之說出與渾大適合南北冰海隔絶不通自東徂西自西徂東皆繞地球一周故論者謂地無往而非中痛詆自尊爲中國而輕視外人之非公理其說然與否與然無往非中何以有南北冰海東半球西半球之異中之名不立則東西南北之名似皆宜爲蛇足且以地勢論中國實亦非在地球之中也何以巍然首出爲開化最先之古國抑亦别有義與諸君子學古入官其共舉所知以對旋復示期覆試然後發案取吳傳榮楊靑選詹光斗李啓煃馮廷極鄭季相方恒周銘忠等二十人入館肄習至於佐貳佐雜則另於某日考試題爲七月陳王業論間唐有藩鎭之跋扈然卒賴其力以捍衛北邊故顧亭林欲寓封建於郡縣之中其策可行與否覆試題爲止戈爲武說發案錄取一等舒邦杰等二十人 
[松江府試十二誌]  
　　松江訪事人云本月二十四日府尊余石蓀太守三覆所屬七縣文童華亭首題李綱論奉賢首題趙鼎論婁縣首題宗澤論金山首題韓世忠論上海首題張浚論南匯首題岳飛論靑浦首題虞允文論通塲次題上兵伐謀論 
[鄂中火警]  
　　武昌訪事友人云本月十六日之夜更魚四躍警鑼亂鳴起而視之但見東南方紅光照耀宛似曉日初升詢之水會中人知火起於新南門外某牛棚維時魚鑰森嚴城内各水龍不能赴救幸取水甚便僅焚去瓦屋三椽 
[鄂省官塲紀事]  
　　漢口訪事友人云本月十八日湖北藩司瞿賡甫方伯牌示廣濟縣龍坪巡檢員缺飭准補之顧味幸赴任榖城縣張家集巡檢詳委荆門州石橋司巡檢魯延熙調署所遺荆門州石橋司巡檢詳委補用典史王錫庚署理○夏口廳同知馮小竹司馬兼帶襄河水師前營近日偵悉長江水師提督程從周軍門將次按臨閱伍遂將一切事宜預爲佈置○湖廣總督張香濤宮保近見鄂省制錢缺乏擬仿照閩粤兩省鼓鑄銅圓以資補求日前電調安徽候補縣林大令載亨相助爲理蓋以大令素精化學故也 
[潯郡官塲紀事]  
　　九江訪事人云前護理陜西巡撫李中丞有棻由江西萍鄉原藉入京本月十一日道出潯陽卽於次日附吉和輪船東下○藩憲柯遜菴方伯札委候補縣丞胡希仲二尹孫昌　赴湖口縣江北岸柘磯設立稽查土藥分卡於本月初五日開辦○廣饒九南兵備道憲瑞莘儒觀察以軍火局委員蕭鐵梅少尹改省浙江所遺局務札飭新關委員劉武靑少尹接辦遞遺新關一席札飭稽查兵輪船委員徐敬叔少尉辦理 
[懸賞緝盜]  
　　日昨靑浦縣錢明府行文上海縣署附以賞格一道縣主汪瑶庭大令立卽飭役發貼通衢略謂本月初六日據民人朱其照協同地保徐明照報稱在南門外大生橋開設恒豐米行被匪於三更時分破扉入内劫去銀洋米石等物一哄而散報求勘緝等情據此當即會營履勘屬實飭緝盜匪迄今未獲誠恐匿跡滬江爲此出示賞格仰軍民人等知悉爾等如能拿獲首盜者賞洋銀一百元夥盜每名賞洋銀五十元知風報信因而拿獲者賞洋銀三十元此係本縣捐廉儲庫以待决不食言旣而縣署又接准新陽縣某大令來文内開縣境十三圖民人董阿福家於本月初四日之夜被匪撞門入内劫去洋銀衣物等件事主喊救被匪開槍撃斃由屍妻董王氏挈子四觀喚同地保金煥亭投縣禀報照例踏盜蹤騐明屍身飭役嚴緝無論諸色人等倘能拿獲此案首犯者賞洋銀三百元從犯每名賞洋銀一百元知風報信因而拿獲者賞洋銀五十元大令亦卽飭差發貼 
[營勇撤回]  
　　前者蘇松太兵備道袁海觀觀察接英總領事照會請撥勇丁二十名至公義馬頭騐花所彈壓鄉人因卽飭知江蘇撫標滬軍營管帶龍葆珊遊戎遵照撥勇往駐邇者騐花所將次遷移游戎遂於　日將所撥之勇撤回 
[兇手已獲]  
　　前者木工周桂堂卽小桂堂行至法國新闢租界中長浜左近不知有何積忿遽拔刀將同業孟壽生戳斃旋由孟姊報請上海縣主汪瑶庭大令親臨相騐勒限緝兇昨日包探偵知周避匿新閘迤北某鄉鄰因卽前往拘獲帶回捕頭以命案重情著嚴行禁押候解送公堂禀請讞員杜枝園大令移解上海縣署歸案訊懲 
[會議調停]  
　　前者戴生昌船局某小輪船駛至垃圾橋撞折橋柱事後工部局中人將船上舵工解送英美租界公廨讞員張柄樞司馬訊明情節判罰銀五十兩旣而葛宦之子以當日在船幾占滅頂雖經人救起而行李已盡付東流乃就近控諸法界公廨讞員杜枝園大令商准法總領事署費繙譯飭包探持票至英界捕房聲請協提戴生昌主戴某執事人余子培管船人方雲卿及蘇某訊供察核英界捕頭辭以此案已經訊罰毋庸再提不意日前英界因某案至法界提人法界捕頭將牌票扣留以致兩相齟齬前日午後租界領袖美總領事邀請駐滬各國總領事到來會　調停之策 
[死灰復燃]  
　　美租界有恒路旗昌繅絲廠被火所焚已誌昨報前晚十一點鐘時零磚斷瓦中忽地死灰復燃經廠中人見之竭力施救始得火滅烟消 
[上海巡局紀事]  
　　日前南市大東門外小橋北首王大生烟店失去報時鐘一座報請十六鋪巡防中局派捕緝查昨日局員黄衡堂二尹傳汛捕錢福栅夫蔡阿三至案勒限緝贓旣而英租界包探趙銀河將此案原贓查獲禀知二尹以便將賊送案訊供○前晚大東門外郎家橋附近松茂煤炭店被賊潛入竊得衣箱一口旋取去箱中衣服將空箱抛置街頭至黎明途人瞥見報知店主即開單投報十六鋪巡防中局局員允卽派役緝查 
[南市捕房紀事]  
　　昨日十六鋪汛捕陳金錢福在南市新馬路中查獲輪船積竊殷德福解至捕房捕頭令押候轉解馬路工程局禀請總辦翁子文太守訊究○昨日有陳海生者雇倪姚氏之划船運送行李旋因爭論渡資互相毆撃事爲二十八號巡街捕所見一併拘至捕房捕頭令押候解請工程局禀請翁太守研訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學官被竊]  
　　寗波訪事友人云本月某日之夜府學中被賊竊去錫祭器若干件次晨事爲孫廣文查知立傳地保竺小才及捕役　頭勘騐後將灌園叟呂小伙送請鄞縣訊追縣主黄大令研究之下供稱小的在此種菜已閱多年安分營生並無行竊之事人令諭令暫發聽　處看管候再訊供 
[上海縣署瑣案]  
　　日前浦東人張阿東受傷後來滬求醫行經南市毛家弄仆地而斃報經縣主汪瑶庭大令詣　時屍妻某氏訴訓丈夫被地保周蓉江等攢毆致死叩乞伸寃大令飭差拘到周保及周鳳山徐阿茂前晚升堂訊鞫徐阿茂供小的係整容　正月某日張阿根將閣板售與小的付去洋銀七元約於晚間往取不料阿根之叔卽已死之張阿東狂呼捉賊率衆將小的毒毆並抛入厠中致將糞缸碰碎旋復扭至三林塘巡防局控告局員老爺斷小的照賠糞缸價不追已付板價洋銀小的不遵至本月十九日張姓族長張永和邀集周保及翁子卿在某茶館中向小的及阿東解勸大旨謂彼不付還洋銀此不賠償缸值小的及阿東皆允諾是日小的雖與阿東口角並未扭毆後來阿東到申如何身死實出不知周鳳山供本月十九日阿東與徐在茶館中爭閙小的向之勸散以後之事實不知情周保禀稱正月之事曲在阿東小的秉公申斥以致張夫婦積恨在心今張身死伊妻遂誣控小的毆傷大令飭均交人保出聽候傳齊屍屬及應訊之人質訊察辦○前者某紡紗廠執事人控楊文輝袁廷貴虧欠價花洋銀大令訊押至今抗不遵繳前晚提案訊比楊供小的係無錫縣人日來因臥病押所原籍尙有田産求恩交保回家覓主出售得銀料理袁供小的係海門人原籍有租地所造之房屋一所久欲賣去無主承受願書抵契一紙抵與廠中求交人保出將屋覓主售去得價繳呈大令均申斥不准仍著還押展限十天措繳違于究比○日前有幼女名榮寳者投浦自盡遇人救起由楊家渡巡防局送縣大令訊究之下女供年十四歲原籍廣東去年由家屬帶來滬上賣與同鄉人某姓家爲婢日被主母毒毆因之逃出無可依倚是以輕生大令問何人帶來價賣主人是何姓名現居何處供主人住虹口泰來板行鄰近餘均不知大令飭暫發普育堂留養候飭差查明復核 
[英美租界晚堂瑣案]  
　　英商愛爾德投本管領事署控王寳大積欠房租洋銀三十五元四角等情英領事准之照章備文照會讞員張柄樞司馬司馬卽飭差將王提到前晚升堂研訊王供小的租賃愛爾德之房屋開設印字鋪共欠租價三十五元實因近日生意清寥所致求恩寛限當卽措還司馬問何時可付答稱月初先付十元餘分三期拔付司馬著押候復核○大純紡紗廠扛夫頭目卽華寄生糾衆停工藉端要挾控經司馬提案研訊工頭高梅生投案訴稱華日前小的名下工人失去篷帳等物向華查問華卽糾衆停工因此告知廠主控請究懲華供小的雇有工人五十名無端被誣心不甘服司馬判令笞責二百板不准復充頭目一 
[英美租界公堂瑣案]  
　　老公茂紡紗廠騐花洋人洛神飛控和泰餘泰二棉花號所售之花有攙水情弊前經讞員張柄樞司馬訊供判罰銀五百兩被告不服請拔維曇魯麟二洋行主及買辦爲公正人將貨吕評高下二洋行主請仍照前斷司馬商之英總領事署代理繙譯迪君諭候禮拜一再訊洛神飛堅請如前判罰司馬不忍過違姑准所請○包探邊槐洲解周阿福到案禀稱此人屢犯竊案遞解回籍今復濳匿租界中爲此解案請辦司馬判責五百板管押一年期滿仍遞解回籍○王阿毛行竊王福卿家茶几一張由某包探拘解請究司馬判責五百板遞解回籍○石阿桂至道勝銀行圖竊經巡街捕拘解請究司馬判責三百板○包探趙銀河解羅子仁到案禀稱此人行竊劉金記之衣物兹經小的拘獲請卽究懲司馬判責三百板○包探陳根寳解行竊朱阿寳等三家衣物之王阿林到案司馬判責三百板逐出租界 
[法租界捕房瑣案]  
　　無錫人榮錦芳吞没某行小麥欵經行主王芬控諸法界公堂讞員杜枝園大令遣包探赴無錫關提來滬訊供押追迄今案懸日久挺押不理大令怒其刁狡諭以須行文原藉發封房屋榮佯爲不見不聞昨日大令命提覆訊滎供小的禁押此間實難清理求准交人保出以便籌商大令著覓妥人人銀並保始准出外未幾榮妻某氏由無錫來滬投案訴稱丈夫禁押捕房此間實無相識之人可否求恩釋歸清理大令怒甚著將榮從重比責榮夫婦再四苦求閱久大令始爲之霽容命還押清理○輪船積竊趙老五混入江寛輪船行竊被包探拘請大令訊明枷號二月重責五百板期滿發改過近監禁○木工張阿泉竊取店主器物控奉大令著重責二百板押令賠洋銀五元○偷兒陳阿法戴興生經包探拘解到案大令著將陳責二百板載責手心五十下從寛釋出○偷兒王寅生陳桂生均經包探解案大令著將王責二百板陳責一百板 
[美租界捕房紀事]  
　　昨日午前東洋車夫王阿二行至北四川路靑雲里口不知緣何將李阿四所曳之車蹴毁李忿極喚令一百七十二號巡街捕將王拘入捕房捕頭令押候轉解公堂禀請讞員張柄樞司馬訊辦○昨日亭午時三百七十六號華捕巡至靶子路見甲乙二小車夫滿載穢物因卽拘入捕房捕頭令押候解送公堂禀請懲辦○昨日午後甬婦馮吳氏投捕房訴稱頃抱幼孩至西華德路忽某姓馬車迎面而來致被撞仆於地碾傷足踝捕頭允遣包探往查 
[皖垣官報]  
　　三月初五日調補懷寗縣代理全椒縣鄭思賢謝奉行知准調補南洋差遣知州　國華到赴引回揩芬安徽本班儘先補用典史謝珏咨到浙江人試用知縣徐緇瀚到浙江人號叔良縣丞戚文栩到湖北人巡檢蔣錦江到湖南人吳嘉謨到江西人候補知府膝梅知州馮紹恩均辭赴引初六日指分安徽試用典史安守謙到江蘇人候補同知葉炳章知遵例過班知府歸候補班補用辭給咨赴引並銷籌議文案差初七日牌示新選懷遠縣訓導熊錫恩飭赴新任署鳳陽府王詠寛來安縣李　源均到指分安徽試用從九王炳坤到江蘇人湖南督發審局同知陸献委辦蕪湖新關巡檢張英祥均到初八日二品銜補用道陳文騄到交卸廬州府回壽春鎭宋朝儒到丁艱知縣郭繼泰到由東流清理交代回胡汝霖知奉委辦籌義公所文案吏目柳延格起服來省初九初十日署頴州府通判朱雲驥到試辦農務局事孫紹光知於二月二十八招考農務學生於三月念六開試騐塲日期委辦烏溪釐卡知縣華國文到候補知縣呂學楷到赴湖北措資回並辭赴引曹文境辭泰秦委赴湖北採辦平糶巡檢傳榮知奉撫憲行知過細遇缺先補用縣丞何介祺知奉委辦三河分卡十一日府經彭誠孫到由阜陽帮審局回並由順直賑捐過班知縣缷辦三埠管釐卡知縣盧忠麒到 
[上海北市絲業會館籌賑公所施子英經收各處水災賑捐二月初一至廿九日第九十次清單]  
　　初一日朱少梅善干綺園號各助洋五十元兩寄園號虞烟司罰欵洋三十六元蔣閩澽添子之喜祈大小平安秋丞氏求病愈各洋五元○初二日姜堰韓正昌衣莊洋廿七元三角錫堂求母康健子女平安洋二十元楓涇曹海波補過助賑高德　各洋五元○初四日曹漱珊善士經募規銀一千零四十七兩劉華亭善士經募規銀一千兩汪兆柏善士洋五百六十元壽贓氏洋二百元張廷珍洋一百元龍門主人求身體　安功名得志七齡童子求心靜身强　耆聰明經世主人人三户各洋三十元龍門主人爲子求無災無病許汪記汪貴記三户各十元華氏五元三葳小童求無災無病願七十二齡老人强　工三户各二元恆孚銀樓桶内零户一元四角無名氏洋一元葉宅七角○初五日懷橘氏洋三十元盧江晉洋二十元丁松泉十元○初六日靑雲里佘公館洋五十元同春和鞋店洋十元銅洋十二元袁經笙洋二元○初九日木商會館菜票二席計洋八元吳眉森祈子　嗽速愈五元○初十日黎集雲洋一百元求子平安人廿元○十二日黄玉書規元一百七十六兩一錢三分六厘龔宋氏洋五十元殷翰卿子病愈還願洋二元求合家平安人洋一元○十三日寳善局來勸學　洋十五元○十五日焦○山翁撥還靖賑洋一千元湯蓮笙爲長孫彌月漡餅移振洋二十元楊崑圃洋五元○十九日汞慈親强健人求子女免災易養人各洋十元方金氏求病全愈洋六元　永和二元○二十一 
 
 

Page 10

 
 
日率沈氏名淑儀求病愈洋十元金陵隠名氏洋二十角○二十二日不留姓名洋四十元○二十四日許敏昌求父病愈洋二十元許吉相一元○二十五日焚疏求孫女病愈人洋十元趙夏氏洋二元○二十六日愼德堂洋一百元書記洋二十元念記洋十元○二十八日金葆剛病篤求佑轉機平安紋銀申元三兩八錢二分六厘張桂生洋二元八角○二月份共收規銀二千二百廿六兩九錢六分二厘又洋二千七百七十九元聚豐園菜票二席計洋八元扯七三半申元二千零四十八兩四錢四分半小洋四十二角　元二兩八錢六分以上共收元四千二百七十八兩二錢六分七厘銅洋十二元連前共收元十三萬二千六百三十兩五錢二分四厘除解各處賑欵外淨存元一千二百五十一兩五錢八分二厘銅洋十六元水晶圖章二方鼻烟壺五隻珊瑚頂珠一座湘繡屏四幅九成宮法帖一部歴代充系歌四百部幼科醫書一百九十四部 
[上海北市絲柴會館籌賑公所施子英經收各處水災賑捐二月初一至廿九日第一百十六次清單]  
　　初一日馮蓉洲爲胞兄崇康愈病完願洋三十元江漢墇爲次子彌月　神佑三十元黃邑隠名氏十元弇南責癡求母病速愈五元○初二日周仕沅子懋德懋功懋昭求平安龍洋八元英洋二元○初三日無名氏洋二元韓雲生送鄭登贓司馬壽儀一元○初四日新聞報館協振所經募第十九批英洋四百零七元龍洋廿五元規元廿兩小洋十三角銅大洋八十一元銅小洋七十九角○初六日奉賢不留名爲禄病求速愈續助由天豐號來洋三百元合規元二百廿兩零二錢邗上天一居士爲舉一男湯餅資移助祈産母身健兒女平安洋十元無名氏爲母足疾求速愈　元○初八日程大善士求合家平安洋五百元桐花館完心願洋一百元胡益記十元○初九日黎里張觀光爲子炳業求驚風速愈　六元祥泰昌銅洋三元二角○初十日南市聚　順米行執事顧冠文棄世送祝三代帛移助藉資冥福洋十二元如臯甘邑氏求合家平安小洋一百角安閩小洋十二角銅大洋一元銅小洋七角汪辛孫送鄭登賦司馬壽儀洋一元○十一日瞿洵棠昨夜險遭失愼轉危爲安洋廿元○十二日陳蓉山醮資移助洋五十元又保長孫種昌年年平安洋五十元孫世仁堂求合家平安一元靖江浙鹽　棧潤東勉力氏王因兒媳生産大小平安龍洋一元○十三日愼德堂由信昌珠寳號胡博如先生來洋二百元又清遠堂主人春酒　賞洋一百元又胡孝溥爲先嚴慈八旬冥誕將追荐　穆助　五十元吳淞口顧隠名氏完二月分願一元○十四日洙涇彭惟辛將家用節省湊成求合家無災無患四季平安洋廿元孟叔季名下十元○十五日南京沈府保産願洋十元○十六日無名氏洋十元○十七日姚江盧祖培因生意順境洋五元○十八日鏡蓉氏冰心人各洋十元西昌求平安氏洋二元沈王氏求病速痊二元○十九日利川葬　水陸平安諸事順遂規元一百廿兩蘇州鹽公堂潘承安病愈還願洋五十元籲安子求夫妻思病速愈無名氏求合宅平安各洋五元祝椿安香燭資移賑一元○二十日溧陽洪受祺永病速愈由永康莊來洋一千元松江楊慶餘二元○廿二日周冶臣求父病速愈洋廿元吳曾濟鈞溥曾湛送鄭登賦司馬竊儀龍洋二元○廿三日逸叟老蘭氏今歲七十壽晨幸獲一孫承親友賜儀移助代爲造福洋三十八元銅洋二元楊叔英由福康莊託達源莊來洋十元婁東恆農氏因小兒輔垚十週忌辰移助懺金以責冥福五元○廿七日常州屠求足疾速愈洋十元蘇州元裕易隠名氏五元吳門再生人求母身健舊恙勿發四元○廿八日錢晉甫觀竊爲孫天花求平安洋十元梁黎氏求保安龍洋五元衛錦洲交來鄭　如筆資日本洋一元香港洋九元○廿九日泰州署羅大善士由鎭源莊來一百元楓涇誦芬主人十六元○二月份共收規元三百六十兩零二錢詳二千九百五十八元又上年所收殿板廿四史售洋二百廿五元又畫絹三幅字軸三頂畫軸一頂售洋十元扯七三二五合規元二千三百三十八兩八錢七分二厘龍洋四十一元香港日本洋十元扯七二五合規元三十六兩九錢七分五釐小洋一百十三角安閩小洋十二角扯六七五合規元八兩四錢三分七厘以上共收規元二千七百四十四兩四錢八分四厘銅大洋八十七元銅小洋八十八角連前共收規元三十一萬七千零零五兩五錢七分五厘銅洋一百六十五元九角砂錢六千二百文貂套一件仇畫卷一册圖書集成醫部兩箱 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
