# 1920 - 312 - 4917148

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[新銀團與華資（老圃）]  
　　新銀團果純爲企業之性質而不帶政治之臭味則爲中國企業計中國國民固無不歡迎外資之理 
　　但就企業而言當使中國商人有參預之權今新銀團中人但言甚願華人之通力合作而未言通方合作之程度何如如果不聽華人投資或聽其投資而不認爲完全之會員則雖有通力合作之名究無通力合作之實 
　　吾謂新銀團果有扶助中國之誠意第一當使華商參加作爲完全之會員第二投資時或有涉於政治問題當首先尊重華商之意見第三關於擔保執行在外人有不便着手者須由華商承辦如此則在企業上旣有通力合作之便而在政治上華人旣免疑慮并藉此可以監視其政府吾深願新銀團注意及此并深願中國實業家共起而圖之 
命令 
　　十一月十一日大總統令特授邊守靖以勳五位此令又令任命孔昭焱爲京兆財政廳廳長此令 
又令署財政總長周自齊呈察哈爾財政廳廳長王賢賓請免職另候任用王賢賓准免本職此令 
又令任命葆廉署察哈爾財政廳廳長此令 
又令任命張志爲山東高等審判廳廳長陳福民爲浙江高審判廳廳長張映竹爲安徽高等審判廳廳長經家齡爲吉林高等檢察廳檢察長此令 
十一月十二日大總統令特任羅開榜爲愼威將軍此令又令任命何恩溥爲陸軍次長此令 
又令任命劉彦英爲陸軍第十九混成旅步兵第一團團長此令 
又令署交通總長葉恭綽呈請任命徐德培爲僉事應照准此令 
專電一 
　　北京電學生團昨午後二時爲琿春事赴府院請願徐派陳秘書出見學生代表提出五大質問（一）日本進兵理由（二）政府交涉方針（三）交涉經過情形（四）吉督所訂八條是否得中央同意（五）交涉是否歸地方長官負責又四項希望（一）由中央直接交涉（二）限日本退兵（三）令日本賠償延屬五縣損失（四）向我道歉陳返報徐派郭則澐答復（一）日人進兵琿春係爲保護日僑非因軍事協定（二）政府必嚴重交涉（三）先令退兵由我接防（四）八條確無其事（五）交涉已提歸中央辦理至君等希望於政府者當逐件照辦靳派吳秘書代見宣示日軍已允撤退吉省决無協定會剿條件衆乃散歸時巳八鐘（十三日下午二鐘） 
　　北京電午後二時各界聯合會假北大開會討論應付琿春交涉 
（十三日下午四鐘） 
　　北京電外部復日使琿春交涉文已送出贊成其撤兵而請示一准期至必要時得再派兵不予承認（十三日下午六鐘） 
　　北京電中學以上敎職員决議限政府一月内將欠四個月之薪俸一齊發出以後不得再有拖欠如不允立罷課范卽欲辭職亦難顧及（十三日上午八鐘） 
　　北京電小學敎員因欠薪不發主張罷課敎范謂政府無錢是實證必欲相迫惟有辭職（十二日下午五鐘） 
　　北京電靳仍催夏赴鄂並電王督和衷共濟所請給假奉諭萬難照准至軍餉一層當由陸部續撥 
（十三日上午八鐘） 
　　北京電靳對鄂王負氣請假頗致不滿復電語氣亦甚堅强 
（十二日下午五鐘） 
　　北京電鄂王已將駐京代表撤回表示决裂政府除派路孝忱赴鄂勸慰外電復王督已囑夏迅速赴任尙望照常視事（十二日下午五鐘） 
　　北京電武漢公團紛電留王（十二日下午五鐘） 
　　北京電黄以霖錢崇固謁靳催王瑚赴任勿因鄂事牽涉到蘇靳答蘇鄂兩省如無法解决鵬亦惟有引咎辭職（十二日下午五鐘） 
　　北京電農次高凌霨聞范將辭職又王瑚不得到任因赴奉求張作霖保己爲敎長或蘇省長 
（十三日下午四鐘） 
 
 

Page 5

 
 
   
 
 

Page 6

 
 
專電二 
　　北京電政府電促各省籌備選舉定十年四月八日召集國會 
（十三日上午八鐘） 
　　北京電京兆同鄕會决議推代表加入十六省區自治聯合會 
（十三日下午四鐘） 
　　北京電通電各省選舉經費可由省庫支墊在國稅收入撥還 
（十三日下午六鐘） 
　　北京電日人方面傳述奉張確將來京但政府否認（十三日下午四鐘） 
　　北京電張景惠由保定回述曹錕對張勳巡閱兼督皖堅不允從無法疏通（十三日下午四鐘） 
　　北京電褚高電謝頒賞惟俄兵散處車臣部境仍請援軍速進分塡恰克圖等防地（十二日下午五鐘） 
　　北京電謝米諾夫覆張作霖電謂竄蒙俄人非其所部（十二日下午五鐘） 
　　北京電張景惠報援庫第二支隊以輸送費無着難行請迅撥又稱敵又召集布里雅特蒙古兩種人二三千仍謀反攻（十三日下午二鐘） 
　　北京電院電吉鮑提取琿春案卷宗鮑復碍難移交（十三日下午八鐘） 
　　北京電黑報謝部與激黨仍在烏里源附近以鄂嫩河爲界雙方對持謝聲言所部退入滿站允解除武裝而其部下多不願（十三日下午二鐘） 
　　北京電參陸處復庫褚電（一）恰防調張團塡駐（一）淸鄕卽以該旅長督辦（一）設科布多新疆聯防（一）搜集俄黨槍械及日人協助證據以憑提出交涉（十二日下午五鐘） 
　　北京電魯省會電張壽鏞棄職潛逃無顔返任懇迅簡地方賢員整理財政（十二日下午五鐘） 
　　北京電皖議會電請速辦選舉（十三日下午四鐘） 
　　北京電巴黎大學八日全體議决贈徐大總統以博士學位 
（十三日下午四鐘） 
　　北京電駐美張秘書電美國有退返德國産業並承認德國一切權利之議（十三日下午四鐘） 
　　北京電戊通公司請將松黑烏嫩四江航權收歸國有（十三日上午八鐘） 
　　北京電贛電粤第五軍包作霖部陽（七日）佔領韶州沈鴻英夜逃（十三日下午二鐘） 
　　北京電院復豫趙電令弟鎭守南陽明令已發毋庸固辭 
（十二日下午五鐘） 
　　北京電南陽各界電留李鎭使反對趙傑甚力（十三日下午四鐘） 
　　天津電津商電京反對印花新章請仍循舊辦理（十二日下午十一鐘） 
　　天律電丁乃揚有日内赴桂說（十二日下午十一鐘） 
　　天津電旅津東三省同鄕關東人抵制日貨（十二日下午十一鐘） 
公電 
　　廣東海軍林永謨電上海唐總裁伍總裁鈞鑒庚電敬悉林總裁業經離粤計日内當可赴滬永謨蒙委艦隊司令自顧輇材曷克勝任惟念前程總長今總裁護法南來未竟素志因特勉遵前程總長遺訓並今林總裁臨行訓詞謹爲維持現狀以待共策大計而利進行永謨遵即派饒參謀代表繼續赴滬接洽仍懇隨時賜敎用作南針林永謨叩蒸印 
世界路透電 
[愛爾蘭問題之近聞]  
　　十日倫敦電柯克巿尹死後愛爾蘭之暴舉日見增多十一月六日止之一星期内共有暴舉九十九次計爲損壞營房六所襲刦郵袋二十四次殺死軍警十三人又傷二十五人槍擊軍警二十五次自本年一月一日至今軍警被殺者一百六十八人又傷三百零八人 
　　十日倫敦電現信本星期杪愛爾蘭鐡路除大北鐡路外均將停止行車蓋以近來屢次開除拒絶運輸子彈並軍隊之職工致辦事人太少之故聞愛爾蘭鐡路職工决議力爭該問題堅持到底 
　　十日倫敦電愛爾蘭自治議案之審查報告已在下院通過並無重大之修改今晚已商定修正文規定警務權於自治制實行後三年交與愛爾蘭國會並規定如通過雙方融合之議案須得兩國會之絶對大多數 
[俄國内戰記]  
　　十日倫敦電藍格爾將軍公報稱藍軍爲優勢紅軍猛攻五日退已退至西伐施與貝里柯夫境設防陣地之後紅軍中有騎兵二萬五千人自俄波和約告成後過激黨以十萬大軍内有布第安尼之騎兵一萬一千人希圖截斷藍軍退往克里米亞之交通敵軍萬餘由加支化夫加向東面及東南面進攻並以六千騎隊攻擊薩爾柯伐騎隊初曾得利但爲藍軍衝鋒隊所阻使不得向西伐施前進藍軍是役俘里特倫兵兩聯隊獲砲十五尊及機關槍多架哥薩克軍亦俘敵兵兩聯隊獲砲十五尊布第安尼之騎兵死傷甚衆 
　　十日華盛頓電國務卿柯爾碧氏宣稱美國切實拒絶與英法協同封鎖黑海口岸之議蓋美人未與勞農俄羅斯開戰故無施行封鎖之理由也 
　　十日巴黎電此間烏克蘭代表團否認烏克蘭軍總司令逮捕巴白倫柯將軍之說 
[各國近事記]  
　　十二日巴黎電駐法英使昨以英政府答覆法政府抗議英國取銷沒收德人産業行動之牒文致法總理法報載稱英法兩國旦夕可將各事商得完全同意 
　　十日維也納電奥國新國會今日開第一次會議舉定前維也納巿尹維斯克志勒氏爲議長維氏爲基督敎社會黨 
　　十日倫敦電泰晤士報載電謂意相明日將簽定與南斯拉夫所訂解决愛德里亞海問題之條約 
　　十日瑞典京城電據十月物價表載稱瑞典生活代價自一九一四年七月至今已漲高兩倍有餘 
太平洋路透電 
[外交團與對俄事件]  
　　十二日北京電昨外交團討論外交部覆文外部願與有關係之外使討論涉及其國人利益之任何問題但不承認外交團方面全體行動以謀辦法俾可保障俄租界外人利益之必要外交團並討論外部致俄代表之覆文當討論時頗有解决若干切實大綱如關於俄人與其他外人事件之趨向但某使稱此事須呈報政府故無切實决議駐滬俄總領事今日午後赴外部冀獲關於在華管理權之明白結果蓋以中國覆文並未深注意於俄法之適用也 
[庫倫戰事餘聞]  
　　十二日東京電陸軍省奥村少佐切實否認北京所傳日人參與攻擊庫倫之說謂庫倫方面並無日兵僅有一日軍官充陸軍省通訊員奥村少佐並承認日人漫游蒙境者或甚衆多但此輩均屬浪人不得稱爲日人 
　　十三日北京電今晨接庫倫日人報告據稱攻軍已從庫倫退出五十哩境内秩序業已恢復 
[華比之航路]  
　　十日北京電駐北華使在某處演說時述及班樂衛氏近今代表法國游歷遠東事主張華比當謀同樣之親善而興蘇盎凡爾至滬之航務尤爲要舉云 
[日本路工舞弊案]  
　　十二日東京電東京巿路工程主任員因監造通至明治廟之馬路有舞弊情事致被逮捕又有著名包工頭承攬商五人亦被拘去聞不久此案内容將有嚴重之披露現方着手調查以期透澈根究據警廳偵探長云此事弊端甚大中有黑幕以庇護眞正罪犯若現已被拘者不過爲其爪牙耳警察現正設法捕人聞包工頭以造路材料堆置於商舖之前致妨害其營業然後向商舖索賄以移去障礙物此亦包工頭被拘之一原因報知新聞載國會某議員之言謂就碎石估價察之人當以此路係以金錢鋪成而非以碎石築成大阪新報謂敷設庫頁軍路時有路工二十人因要求加給工資爲監工員等五人執棍打死 
[日軍在琿春近事記]  
　　十二日東京電聞日兵一小隊在琿春東北擊散亂黨殺死多人日人死傷各一聞摩桑境内之暴徒已投降並願矢忠日本日日新聞云日兵六人在奉天附近與朝鮮亂黨三百人交戰俱被殺死韓人携有機關槍 
國内要聞 
[北京通信（直言）]  
自治運動之阻力與進行 
　　蘇鄂兩省日前盛傳孫氏不日到京夏氏可於十一日出京而王氏則將於孫氏到任後起行府院兩方皆以爲不生問題矣顧王占元對於夏之長鄂迄未肯贊成良以夏氏之返鄂實爲鄂人廢督自治之先驅倘果到任於己必不利遂連發三電分致府院與王懷慶蓋以夏已决於十一日起行故來電尼之也其致府與王電尤憤激謂内閣任命省長與人難堪自本日起請假一月鄂省軍餉已借墊者二百萬尙未發者六百萬在此請假期中所有地方秩序軍隊餉項完全由内閣及夏省長負責一面王之同派人在京揚言謂已陳師江干夏氏果如鄂者决不令渡江夏氏赴鄂之行遂不能不因是稍緩京中鄂人聞訊大憤以任命省長本不必得督軍同意督軍而可干涉省長誠與人民以難堪由是更感有廢督之必要將於十一日赴府院表示鄂人意見對於王占元所要求請中央即加以允許軍餉一項夏省長固不能負然鄂人可負之鄂人爲去永久之害當然不得不有所犧牲此八百萬欵鄂人固無所惜請中央即電准王氏請假一面電令各師旅長維持地方秩序師旅長旣爲國家軍官當然不能不負約束部下責且平日軍餉由督軍發中飽扣餉爲例有事今由人民負擔全數散放軍人反得實惠當然不必再爲法外之舉以要求復其扣餉以苦己之督軍對於夏氏仍力主其赴省若王占元爲反對中央命吏有所舉動鄂人認爲王占元違法中央縱兵力不逮鄂人亦當自衛决不可勉强敷衍以失中央威信而中央之態度如何則尙未知想亦如蘇督問題所謂『無辦法』耳然王占元此舉實與靳氏以難堪孫振家之赴京兆也京兆本竭力反對之而靳廼力爲疏通始得有可以到任之果夏之初被任命即爲鄂人所促立欲赴任靳尼之謂於未疏通好以前不願其貿然前往往而任事三兩月復以有阻碍而罷　内閣誠無以對君對黎對鄂人余必令君爲長久之鄂省長果不能者余寗犧牲總理此言在夏耳鄂人亦記之於心倘靳果爲王占元之反對而罷夏則誠無以對鄂人此時靳誠左右做人難矣自治運動當然非可以空言就武人與平民之戰在此運動中實爲必經之階級王氏特其首先發難者耳然激力旣增反動力益大據鄂省某軍事家言中央倘果如鄂人所請王占元必不敢有所舉動駐鄂直軍服從中央命令者尙多馮玉祥之一旅其實力過於王部二師湘中鄂箱軍官又皆伺其後王氏果動前後受敵實無能爲鄂人特恐中央遷就敷衍倘中央肯自維威信則威固可立云云 
對於廢督問題之反對方面其最足注意者卽爲奉直兩方即張作霖與曹錕之意見是張作霖之初意本取不干涉主義但求自掃門前雪不廢東三省督即彼不出反對後經左右進言謂他省旣廢勢將及此且長江地盤不能不爭張乃爲所動將入關與曹商妥定地盤分配辦法其起行日期傳聞在十五左右此行大足以引起國人之注意者究竟奉直兩方能否爲廢督運動劇烈之故而和中妥協固未敢斷言使其果能完全妥協者則武人之專横與其對於人民之壓力且益甚長江方面從此多故矣 
　　山東田中玉之自請廢督國人皆目爲與盧永祥唐繼堯之倡廢督等也僅爲迫於外勢之憤激語非出於本願斯言固無誤田之請休實爲直故曹錕欲駐一師於魯田氏以爲許直則奉必至魯省金融本已困難萬狀倘果增軍必益弗能支蓋中央至欠餉過多時地方固不得不爲之維持也惟田氏爲人與王士珍相若於武人中較爲淡泊共自請廢督或非如博虚聲而取實利之舉者實願犧牲一己地位此地位在田目視在奉直虎視耽耽之下亦已不穩所餘者時間問題耳與其抱數日之虚位爲他人作嫁以抗人民公意反不如從民所欲與後來者以大難各省區自治聯合會方面知此情形乃電田表示歡迎促其言行一致（文曰濟南督軍署田藴山先生公鑒讀歌電欣悉我公自請廢督爲各省倡與本會主旨相同歡忭萬狀尙乞堅持到底見諸實行爲中華民國樹無彊之休無任企禱各省區自治聯合會眞）一面復公推代表向府院請願請於魯省首先實行廢督以師旅團長直轄陸軍部不知中央果將何以處此（十一月十日） 
[北京通信（靜觀）]  
　　京鄂蘇三長問題之波折 
夏壽康行將赴鄂孫振家行將來京此說喧傳於都中一般人士之口者已數月矣因此二說之確實於是王瑚行將赴蘇之說亦復連類而及蓋此三地此三人殆巳成爲連鎖之勢必孫來京而後夏始赴鄂必夏赴鄂而後王始赴蘇有一人動而後其他二人始能隨之俱動京中某報稱爲走馬燈之孫王夏殆酷肖也王瑚日前本有將辭職之憤談但不久即歸消滅因東海近鑒蘇省情勢知不能將王氏久留惟其意仍以孫振家之到京接任與否爲斷其理由謂中央政府威信無論如何不能不設法保存以輦轂之下而亦發生巿民拒絶長官之事如果竟成事實殊不免爲政府羞是以對於靳翼靑暫行北京學生講演之狀况（一） 
　　北京學生界爲琿春問題連日分隊出發大講演此圖係朝陽大學學生在東城崇文門大街演講之情形 
派人代理京兆尹之主張絶對不贊同寗可委曲求全間接疏通拒絶最力之王芝祥許以讓孫到任再行撤換之條件果也京兆巿民之反對聲浪逐漸減低而至於寂滅無聞情勢旣如此則孫氏當然可以走馬到任矣孫氏旣可到任則王占元之氣亦可稍平夏氏赴鄂當不致再有阻礙此則數日前之局面也據聞東海對於夏氏感情尙好亦甚願與王相處無間夏氏行期遂預定於明日（十二日）京漢鐡路局之專車亦爲預備而旅京鄂人之送行隊亦已預爲組織矣不意好事多磨昨日下午鄂王督忽又有一電到京向政府請假一月電文大意謂某請假一月所有在鄂軍隊經費及地方治安應统由夏省長負責電末並言某對於元首當然一致擁護似尙有含蓄未盡之意政府接到此電後異常焦急一面將原電傳示夏氏一面仍擬派人立即赴鄂切實疏通俾消弭意見於無形據聞今日靳氏已有一電逕覆王氏矣當此督軍威權正盛之際輕輕一紙電文已可使政府當局驚心動魄但旅京鄂人方面從夏氏寓所聞此種消息後異常憤激今日（十一日）星期四鄂同鄕會代表已在各省區自治聯合會會議席上提出此項問題而夏氏行期因此一番周折勢又不能不略爲改動矣前日嚴孟繁曾向王瑚請示行期王答云孫氏朝來我就可夕去因京兆尹公署中一切案卷早已整理淸楚交代之手續極易也王氏爲結束振務事並於前星期五趕赴天津一行習日晚即返京聞其一切應行結束事宜業巳接洽就緒觀其形狀確係在倚裝待發之中惟王氏旣有昨日一電則夏王兩人均不能行聞鄂同鄕有明後日在湖廣會館召集大會之說而久住中西旅館之江蘇兩代表聞此消息亦復異常躊躇不知將來疏通之效果何如也（十一月十一晚） 
[十一日閣議紀聞]  
　　十一日星期四爲閣議例會之期靳總理及各閣員於上午十點二十五分先後蒞院越十五分開會探悉重要議案八起（一）琿春交涉案討論良久事關外交未便宣佈結果微聞將責成外部迅與駐京日使交涉請求即日退兵其餘問題從容磋商（二）增加鹽稅案財部以關稅增加一成預算每年可得七百餘萬元仍有不敷擬將鹽稅再加一成以資挹注結果責成外交部與外交團接洽俟有答覆再交閣議表决（三）設立統一善後委員會案南北統一明令業經頒布亟宜組織善後機關以專責成結果通過（四）應付王鄂督請假案討論結果以武漢一隅關係重要未便准如所請由院覆電慰留（五）奬勵庫倫剿擊俄黨出力軍官案結果通過依照陳使來電此次異常出力人員褚其祥等七十餘員分别嘉奬（六）法制局提出庫烏科唐鎭撫使署審判處編制條例修正案結果通過呈請明令公布（七）内海農三部提出行船奬勵條例案結果通過呈請明令公布（八）應付方聲濤投誠案閩督李厚基來電報告南軍方聲濤鑒於中央宣布統一明令情願投誠請示應付方針結果由院致電李厚基就近與方聲濤磋商妥愼辦理此外例案略有討論時届十二點四十五分散議由財政周自齊海軍薩鎭冰兩總長晉府報告 
[琿春交涉商撤兵]  
　　關於琿春事件我國前次抗議書中曾聲述俟我國軍隊開到後即請日軍撤退刻下奉吉兩省軍隊均已開到廷吉等處自無須日軍越俎代庖之必要最近政府復根據前次抗議向日本迭次提出交涉刻聞日使態度已漸緩和前日與外交當局晤面時亦無堅持不肯撤退之意現雙方正預備換文提出各徴同意 
據外交界確訊當軸對於琿春交涉自電張巡閱及鮑吉督將交涉各項案卷交由政府直接辦理之後即討論進行方針業經擬定數項（一）尊重主權以民意爲歸宿（二）修正鮑吉督與日本所訂之條件（三）再電東三省軍事長官調撥重兵開赴延吉道屬嚴厲剿匪及驅逐韓黨（四）一俟地面稍靖時設法交涉令日軍退出（五）關於該案發生日本損失究竟若何俟調查證據再行辦理云云 
十一日下午中大全體學生在校開會討論琿春事件首由一咸君報告開會宗旨次由劉君琋詳細報告（一）琿春事件之發生此事發生於九月二日至九月八日日使小幡向吾政府質問對此事件有何辦法吾政府始急電東省詢問視爲問題而於六號日本兵抵琿春者已三千餘人事後各校代表向外交部探詢外交部當局毫無具體辦法語意間甚希望國民有一種表示以爲後盾（二）交涉之情形第一次交涉日本提出要求駐兵三千人第二次即增至五千人第三次即增至萬人遂加强硬其國内之言論尤爲激烈吾國當局唯唯諾諾毫無手腕據東三省長官電謂已派兵抵琿春而東三省代表來言該地並無中國一兵現在該地行政警察等權已完全入口手中（三）學生聯合會議决情形前日聯合會各校代表到者二十餘校議决舉行國民及游行大會以促政府及巿民之注意吾校代表以未得全體同意未參預表决故於今日開全體會討論對待方法劉君並繼續說明日本此次以琿春事件爲一種手段以 
 
 

Page 7

 
 
期爲山東及福建問題之換文條件故今日之琿春問題實包括此三種問題其重大爲如何者希望大家不可輕視各據自己意見發表討論繼由王君善君高君等相次提出意見討論結果一方舉行國民及游街大會實行調查日貨爲對外之表示一方通電南北各要人痛陳利害請其合衷一致對外爲對自國内部之勸告卽由本校代表據此提出聯合會公决執行想此事之實行當不遠也云云惟據聞近日交涉昨有進步敎育當局巳函知各校勸令學生不可再有舉動矣 
[京聞拾要]  
　　賑災借欵之新籌畫關稅附加賑欵問題各國巳表示承認者計有美國日本比利時巴西西班牙等國據財政部原定計畫此舉實行之後年可增收七百萬元但本年災情奇重預算所需賑欵非五千萬元不敷應用値此庫帑奇絀惟有指定擔保品承借外欵一法可以救急然核計前項關稅附加之一成收入縱得各國一致承認爲數亦只七百萬元斷不足抵借五千萬元之巨欵故院部迭次會商結果又擬將鹽稅及其他各種收入援照關稅附加一成之例一律加徴俾充抵押之用前日已提交閣議取决實行旋以鹽稅關係外交須交由外部先與外人方面商有眉目後再行决定聞外部不日即與外交團開始此事之接洽 
　　吕公望行將來京茲得府院方面消息現駐福建詔安一帶之浙軍靖國軍總司令吕公望應靳總理之急召將於日内抵京與政府商議一切善後之重要事件又聞陳肇英所部浙江軍隊自入靖國軍後逐漸擴充現已成爲一混成旅之數以粤省内部混亂該軍餉項無出最近發生一種覺悟擬乘機投歸北方其歸北之條件已交吕司令携交來京與中央商洽矣 
　　蔡成勳督甘傳說據某方面消息張景惠調任步軍統領王懷慶卽調爲綏遠都统原有綏遠都统蔡成勳則將升任甘肅督軍因甘肅張廣建不洽與情爲甘人所反對故决予更換云 
　　經濟調查局消息經濟調查局特於前昨兩日召集茶話會先後共到委員一百六十餘人下午三時半開會由于總裁報告宗旨略謂西南護法以來諸子始終維持大局總理極爲感激茲統一明令業經頒布關於諸君善後辦法益當竭力維持本月薪俸决於日内發放所有積欠亟當陸續淸償至第三年歲費現正與當局等畫將來或可達到目的此外將有關於前途位置辦法亦約略談及云 
　　所得稅之勵行全國商界對於徴收所得稅一案紛電抗爭聞政府現已通電各省區聲明此舉勢在必行無復轉閡之餘地原文略云所得稅係查照元年舊案爲已定未徴之稅並非新增之稅因敎育各費無出提出國務會議議决改輕條例頒布施行案經公布萬難變更仍希勸告各商以利推行 
　　敎職員之會議前次北京小學以上敎職員聯合會開會曾經提出兩項辦法甲項係請求敎育部將積欠薪金即日付淸嗣後每月薪金作一次發放不得誤延乙項係請求敎育部將積欠薪金儘於三個月内攤發嗣後月薪按期發淸不得延欠此兩項辦法須擇其一以便進行進行不遂則將全體辭職此兩項辦法各校代表不敢决定遂各携回本校取决以便今日（十二）再行開會决定一切茲聞各校敎職員等對於甲項辦法贊成之者佔大多數 
[湘省拒絶滇軍假道]  
　　李烈鈞自川敗退即與湘西之林修梅王育寅聯絡將山黔至湘及林王失敗李遂通電譚延闓謂因赴滬就醫請假道出港所部軍隊三千餘人並請沿途給養由是惹起全湘各界之注意紛紛阻止譚氏特於昨七日下午在總司令部招集軍界各要人開臨時軍事會議討論拒絶方法當經决定即由譚氏領銜由各師旅團長及各軍各區司聯署直電李氏請改由他道勿經湘省一面電令湘西各軍如李軍果經此道着即嚴行堵截此項電報今日即可發出又省議會省敎育會總商會亦先後通電阻止原電如下省議會電云頃閱報載有滇軍三千餘人自川潰敗敗黔經湘出港再電湘督沿途給養等語竊吾湘屢經兵燹元氣大傷値此民窮財盡之時自救不暇安有餘力招待他軍且湘邊伏莽尙多正在剿辦設與他軍發生誤會必至相見以戎哀我孑黎何堪再遭茶毒吾湘今日惟知保境息民决不容有何方軍隊假道滋擾用特代表三千萬民意敦促吾湘各軍長官嚴密防堵外敢請諸公主持人道阻其進行不勝感激之至敎育會及商會聯電云湘省幾經兵禍元氣摧殘亡者未歸傷者未起瘡痍仍滿蘇息無期側聞軍閥野心家恣猜肆志日事侵凌越境伐人假途滅虢慮有侵及吾湘疆域者今請代表吾湘父老昆弟四千萬人正言以告之曰吾湘不能再入客軍其害有三（一）湘省經濟困難達於極點客軍入境負擔實難捨己耘人痛苦萬狀（一）湘省伏葬正多每藉客軍之勢横擾四鄕秩序不寗前車可鑒（一）南北正滋多事此猜彼忌環伏禍機湘省保境息民無與外事一旦客軍入境必至誤會捭闔縱横乃至召敵有此三法政專門學生在西城宣武門大街演講之情形北京學生講演之狀况（二） 
害吾湘對於客軍無論何方决不歡迎使有不諒苦衷强迫入境吾父老昆弟爲正當防衛計惟有執戈逐之諸公悲憫爲懷主持人道拯災恤患必有同情或將有以敎之乎 
[廣州通信平]  
　　粤垣最近之軍事情况粤城治安以二十八二十九三十三日爲最危險居民目爲無政府時代蓋桂軍首領莫榮新馬濟等均逃桂軍以統率無主於是逃者逃降者降均無戰鬭力而粤軍由石龍進城復有各路民軍亦隨之而至雖有湯廷光陳炯明魏邦平李福林四人聯銜之文告阻止民軍進城然自由闖進者少少故軍隊複雜名目繁多代督湯廷光無制驭實力總司令陳炯明又未晋城於是武裝軍人以搜查桂孽爲名闖人民家沒收傢私財物者不下數十處凡昔日桂系之重要人物以及著名軍籍其家固抄沒一空即其他住大房子爲政界紅員而非桂系者亦間被波及此三日問巿民大爲驚恐嗣經報紙列表登出平和會又代爲呼籲於是粤軍各軍官皆出示禁止又得陳總司令之簡要布告凡有藉端搜查民間財物者以軍法從事並當場搜得槍斃數人於是全城始得安堵故自三十號以後始無此擾動景象然各衙署公共機關財物均已毁壞一空案牘亦極雜亂粤垣本未被兵而亦有此景象論者惜之迨二號總司令陳炯明到城各種軍隊均極整肅秩序始爲恢復聞陳炯明曾召集各軍司令會議約算由東江及各處埋城軍隊總有三萬人若任其聚處城中與人民雜處危險甚大現時西北兩江桂軍仍復屯聚肇慶尤爲兩廣之鎖鑰陸榮廷决意集軍於此馬濟沈鴻英現時雖走仍以肇慶爲根據而以韶關淸遠爲輔助日前遍傳湘中滇軍已至北江此不過一種戰略作用藉以虚張聲勢其實滇軍未至北江特民軍假用滇軍名號而巳故現時西北江桂軍之力尙厚非實行驅迫仍慮其反攻故軍事會議中决定撥派二萬人出發許崇智擔任攻肇慶洪兆麟擔任攻韶州現巳紛紛出發逆料西北兩江必將有戰事發生矣至於城中桂軍已告肅淸惟滇軍則因反對收編至有一日繳械之事但滇軍旣經遍發文告宣言與粤軍一致由總司令張鑑桂聲明又復推張開儒爲總司令改名爲護法滇軍致電孫中山請爲認可又由葉夏聲代電孫唐請編爲軍政府護法軍而何以忽有繳械之舉外間頗莫明其眞相嗣經查訪始知滇軍仍欲自爲一系統不受編亦不聽調頗爲跋扈故卒至有繳械之舉李根源所統率之滇軍其開列本有八千人嗣在河源失敗傷殘逃亡已去其半今留粤者仍有四千人其中多有李根源死黨與之關係頗深者李旣逃亡然其所遺下之腹心人物仍有聽其指揮秘密行事消息適張開儒田舊軍署獄中放出滇軍中人乃共爲擁戴以其前爲軍政府陸軍部長與民黨有淵源之故張旣自任不辭葉夏聲亦力爲推舉是以有屢次文電詎知粤軍屢派員與之接洽令其改編不允令其調防亦不允惟獨據東門外山嶺以爲有險可扼一遇粤軍卽異常戒備粤軍人物慮其包藏禍心且探聞仍暗受李根源指揮故不得不用强力干涉而以礙於張開儒情面曾致送張贐儀一千元請其回滇張不受而滇軍中人且紛紛謀作抵抗之態度故粤軍不得不嚴爲驅除此所以有繳械之大激戰也次日粤軍總司令遂發出布　云李氏根源毁亂法紀我軍回粤復爲鷹犬聚試騐場隱圖不逞派軍剿滅絶此禍根凡我商民安居母恐 
[杜威博士在贛之演講]  
　　杜威博士日前由湘赴鄂擬卽北上嗣因江西省敎育會迭電敦請情詞懇切遂欣然就道於八日下午抵贛下榻婦幼醫院（康成女士所開）敎育會以杜博士祇允演講四日准星期五（十二日）北上當開職員會議决九日十時在敎育會開歡迎大會下午二時至五時演講國民敎育先期商准督署假都司前順直會館爲演講地點十日上午十時至下午一時演敎講育與實業之關係二時至五時請杜夫人演講女子敎育十一日十時至一時演講敎育之發展下午由敎育界職員偕杜成博士夫婦赴各街巿游覽十二日晨歡送博士北上九日十一時開歡迎大會時許敎育廳長夫婦及全省各敎職員（每校推舉學生二人聽講）到數百人爲江西從來未有之盛會下午二時博士在會午筵畢卽赴順直會館講演大抵以中美現在敎育互相引證意味濃厚聽者忘倦是日傾盆大雨衆皆滿意而歸十日杜夫人講演女子敎育時演說淺顯意在勸告吾人實行其已知改進之敎育耳九十兩日許廳長携其夫人赴會聽講並肩坐於博士夫婦之側江西官場未有之先例聞許夫人曾畢業上海某校 
[蘇議會紀事（十一）]  
　　十日蘇議會開各項審查會惟財政審查成立舉黄守孚爲審查長黄次山爲理事十一日開大會至三時到九十二人鮑議長主席續到十人（一）黄次山　議變更議程將原列第三案黄次山等攝議各縣警察所長亦不應由王桂林改委緊急動議案變更議程提前討論衆贊成即由主席宣布討論終結以逕咨省長表决（二）鄭立三動議變更議程將補發議程第二案財政審查會審查督軍省長交議北方旱災應酌提省欵以資救濟案報告衆赞成旋以照報告表决（三）徐瀛動議變更議程將原列三十八之徐瀛提議電請中央拒絶新銀團借欵嚴酷條件緊急動議案衆贊成旋經表决逕電政府由秘書屬稿（四）董仙衢動議將原則二十二之請議審查會提出蕭縣農會會長王文錦等請撤換省立第二農場場長賈其醒案提前討論衆贊成旋經議决咨請省署查辦（五）（原列第一案）敎育審查會審查省長交議追加添設第四女子師範學校九年度預算任議員桂森等提議揚州應設立第四女子師範以便提倡女學而免向隅郝議員應泰等提議修正任議員桂森等提議揚州應設第四女子師範學校周議員嘉詠等提議對於省長交議設第四女師範於淮陰追加經費案認爲違法武斷不能成立案報告（即九日大起爭議之案）無甚討論以重付審查表决（六）原列第二案張援等提議本省改設公立專門學校案表决付敎育審查（七）原列第四案屠宜厚等提議取消絲區内違法繭行憑證以維省令而免妨害蠶業付審查（八）原列第五六七八九之馮世德提議修正繭行暫行條例案黄次山等提議修正繭行條例開放繭灶以裕農商案請議審查會提出宜興徐治等請議開放繭行繭灶以裕國課而利農民案請議審查會提出金壇王鼎等請議打銷取締繭行條例案胡允恭等提議丹陽綢産關係全縣命脈爲維持原料計應依照江甯等六縣先例劃爲特别絲區案五案合併討論以付審查會表决並以此案於法律財政實業均有關係組織特别審查以二十五人爲額由議長委任（九）原列第十案徐淦等提議廢止漕糧名目改增省地方附稅擴展省辦事業範圍案付審查現在蘇會局面大會不患其不成而審查會却難開蓋大會有十金之關係而審查會則純粹義務也噫 
[齊燮元招待新聞記者之談話]  
　　蘇代督齊燮元爲宣布政見事特招本城各報主任及上海各報駐寧記者於今日（十三）上午十一時到署開談話會各報記者共到十人十一時十分由副官陳廷謨導引入西花園會議廳齊代督候於門一一寒暄畢入座後齊卽言曰鄙人對於報界諸君抱歉有二（一）未能盡力資助新聞材料（二）不常見面諸多隔閡嗣後擬於本署設一新聞紀者招待所以熟習各方面情形人員擔任俟組織成立再行通知以後關於各處所來文電無用秘密者即由專員隨時發抄此鄙人向諸君首先說明者以後述英威死前之情形及繼任代督之經過及齊今後之方針等等言詞甚長因限於篇幅從略 
[杭州快信]  
　　省議會昨選出法律股審查員阮性存等二十七人晚間續又選出財政股馮毓英等三十一人今日續會選舉庶政建議各股審查員 
省議員張鴻材昨提出蠲免本年度被災各縣地丁抵補金案待付大會公决 
　　甲種森林學校全體學生電敎育廳以校長石平治久病未愈請以敎員林森繼任 
前農事試驗場塲長葉芸卸差後因虧短公帑四千餘金延不將文卷交出新任陸海望呈准實廳派員查辦 
沈省長昨委蘇高鼎署長興知事汪壽鋆署崇德知事馬國文署慈谿知事　尹圻署諸曁知事李洣署象山知事陳炳業署南田知事趙銘傳署靑田知事陳景元署宣平知事 
地方通信 
[松江]  
　　同孚當戶賠償　　　亭林鎭同孚典當於前月被火損失四萬八千餘金昨經郭于埜縣長邀集亭林巿各紳士假座醉白池集議賠償當戶辦法議定珠飾照當値賠六成二金飾賠五成銀飾三成衣服銅錫器具照珠飾例攤賠 
　　水警派員迎提贜盜搶刦胡家橋懋與典當及水警槍械案内之盜犯孫次云·吳錫海等由新橋警察所馬良卿巡官獲解縣署現水警沈專署長以該盜犯等搶刦水警槍械亟須提往訊究以便根緝餘盜爰派督察長徐公庶於十二日赴縣迎提矣 
　　省令仍准以米釀酒上年松金兩縣因蟲災歉收兩縣商會即電請省長禁制以米釀酒以裕民食當經烟酒公賣局通飭各坊家一律改燒麥子現各坊商以入秋天氣不宜燒麥且新穀登塲民食不患缺乏爰請開放禁令業由省令核准矣 
[蘇州]  
　　飭查顧鰲皮箱蘇州警察廳昨據西區第五分駐所巡官蘇元龍呈稱十月二十九日下午九時據幽蘭巷第三十號門牌沈公館飭人持顧鰲名片到所報告今晚六時庽内被竊去顧姓手提皮箱一只開單請緝前來巡官據報後即督同長警前往查勘據顧姓云由寗來蘇寄寓該處已十餘日該公館前門設有成衣舖適該成衣匠因事外出而内室正開晚飯之時該竊遂乘間由大門掩入大廳將手提衣包一隻（内貯衣夾信件徽章）曁箱上綢棉袍一件一併竊去仍由大門逃逸等語勘畢即飭長警四出查緝用將查勘情形呈報請核云云崔警廳長據呈後已指令西區署長劉錫九限期破案矣 
　　諭令趕速還租吳縣温知事以東橋一帶發生聚衆杭租搗毁警所巨案尹斜等鄕亦有蠢蠢欲動之勢乃傳集舊長元兩境曾報蟲災各圖經造圖董地保於夏暦初三日當堂諭話計實到人數約在一千以上署前幾於途爲之塞附近茶酒飯館莫不利巿三倍約六時許縣長特委藍承審員升座點名所諭大旨不外勸告農民趕速完租如有滋閙情事定惟各該經造董保人等是問等語迨至諭畢已鐘鳴十一下矣 
　　積欠學校經費蘇城各省立學校如一師·女師·二農·醫學·工業·二中·女子蠶桑等七所其經費皆按月由省撥給應用從前至多不過延宕一月此次竟積欠至四個月之久於是各校敎職員之薪水數月以來分文無着以致恐慌異常現聞已多數主張如半月後省欵再不領到將一律停課 
[鎭江]  
　　募捐濟賑紀聞今庚北方旱災甚烈哀鴻遍野待賑孔殷鎭郡與綢兩業激發熱忱籌欵助賑共襄善舉中交兩銀行曁各錢莊亦捐洋一萬元滙往災區核實散放此外中美烟公司·南洋烟草公司·亞細亞美孚各洋行亦均籌募鉅欵藉以賑救似此樂善好施殊爲難得 
　　盜匪持械行刦徒邑焦東鄕夏家村莊有元家於前夜二鼓時突來盜匪十餘人各執利器衝門而入刦去衣飾各物約値二百元之譜臨行之際聞槍示威迨鄰人聞警前來兜拿匪已携贜遠去矣 
雜評一 
[舊狀態（默）]  
　　今日之政府方宣布新方針新計劃預備爲統一後之發展然以近况觀之則正日趨於復舊之途也總理閣員因軍閥把持而宣言辭職此安福時代之景象也而今之總理閣員亦已有辭職之言矣武人黨派因欲擴張勢力以金錢競爭選舉此安福時代之景象也而今之武人黨派亦已有選舉之預備矣學校敎員因經費無着而以罷課要求此安福時代之現象也而今之學校敎員亦已有罷課之會議矣各校學生因爭外交問題而游行演講此安福時代之景象也而今之各校學生亦已有演講之行動矣 
以今日之北京情形言之幾無一不有復舊之狀態也政府日言新人民日之動新而事實之發現則適與新相反嗚呼此根本之原因何在耶 
今日之廣東亦如北方初倒安福後蓬蓬然有新氣象矣各方面亦皆以革新爲言矣其裏面又將若何 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[開辦吳淞商埠之預備]  
　　大陸報云北京現擬沿藴藻浜以南之黄浦建築碼頭與十方哩之馬路·及電車道其目的在創辦新商塲與上海競爭並派南通大實業家張謇氏爲吳淞商埠督辦大半地基將爲　於財政部之産業而振興地方之經費則由商家籌之行將發行四十萬股票每股二十五元官産局已丈量地基並發出圖樣以便進行 
[東方紡織公司股東會紀]  
議决普通股一股分爲十股 
　　英商東方紡織公司十二日午後在安利洋行開特别股東大會先由主席報告广會宗旨略謂該公司股本每股現爲三十兩今有若干股東請將股本三十兩之普通股一股分爲十股每股三兩董事會研究此議認爲有益於公司從前股本小時紗商多爲公司股東今巿場股價昂貴惟家極殷富者始克有之爲公司利益計股本額宜從低俾一般紗商有力購置之紗商現有資本關係定願推廣該公司出品之銷場故召集大會提出一股改爲十股三十兩改爲三兩之議案請公决衆無異詞此案遂通過本月二十九日再開股東大會以承認之云 
[請取締交易所之議案與電呈]  
　　江蘇省議會議决咨請通令取締商民設立交易所案原文云竊維商民交易以誠實爲本一涉虚僞鮮有不召危險者乃上海商人假抵制日商取引所之故開設交易所名爲代客買賣實則買空賣空抽收費用以賭博輸赢爲業由是一倡百和巿風日墮影響各地金融商民不事正業甚至蕩産破家以爲行險徼羊之舉充其弊害必至商業前途日趨危險社會經濟立見消亡該所初僅設於上海近則各商埠各縣已有聞風繼起之勢查證劵交易所法係袁政府時非法之參政院議决早應在廢止之列不能認爲有效應請省長咨明農商部通令取締以挽澆風而維商業謹議 
江蘇省議員鄭立三茲因取締交易所事特電北京農商部云北京農商總長鈞鑒按昔袁氏公布非法參政院所定證劵交易所法早已失去法律上之效力現滬商更於所設證劵交易外添設證劵物品交易所内地紛紛效尤無錫南通亦將有紗布交易所等之設立旣病商巿金融更妨社會道德報紙所傳並有日商在内奸儈運動無所不至立三等提議請求取締經蘇省議會通過業已咨請達部通令取締各地交易所不得援引非法之法而爲罔利病商妨害社會之舉以全中央政體勿爲奸商鼓惑是幸江蘇省議會鄭立三元 
[改委縣警所長之處令已下]  
　　江蘇全省警務處處長王桂林將各縣警佐改爲所長直轄警務處不歸縣知事委任昨日上海縣警佐熊烈寳山縣警佐吕鳳起南滙縣警佐翁淮浩靑浦縣警佐徐霖溥·奉賢縣警佐李華金山縣　佐陳靖·川沙縣警佐查乙照·太倉縣警佐楊瑛·松江縣警佐那延齡·崇明縣警佐王良貴·均奉委令爲各該縣警察所所長并頒發木質關防令卽尅日改組具報母負委任云云 
[龍軍遣散過滬]  
　　龍濟光部下之第一旅二團二營營長岳汝安帶解散之兵士二百八十八名於前日由津浦車南下轉乘滬寗路車於昨日（十三日）下午七時抵滬現寓名利·大方佛照樓等棧内待輪押赴粤省解散 
[法租界聯合會調查選民]  
　　昨日下午七時法租界商業聯合會開緊急會葉貺辰主席報告十二號下午接總商會來函并此巿選舉調查單一百張塡寫法一張及總商會與巿經董研究選民資格來往函件等印品謂十五號限期將届須於十三號前送至總商會以便造送等情當以本租界地方遼闊難於着手立卽去函詢問茲得總商會復函期限不能再展加送調查單六百張囑爲調查卽將來往函件當衆宣布衆以本租界商民旣得選舉之權萬勿自棄權利决議仍分十隊着各段派員立即從事調查一面登報通告務於期限内調查竣事遂即散會 
[美使南下之行程]  
　　駐京美國公使克蘭氏携眷南下重作蘇杭之遊業於前日（十二）下午七時抵蘇巳誌昨報茲悉克公使未出京之前上海許交涉員曾准美總領事函告美公使南下日期並附西文行程日期單一紙當經許交涉員於蒸日分别電陳江浙督軍省長及寗蘇杭交涉員飭水陸軍警妥爲保護昨浙督特派交涉員王省三來滬轉蘇沿途指導茲將美公使行程日期單錄下十一月十一號上午八點三十五分乘車離北京十二號下午七時至蘇住西式遊船十三號離蘇全日在運河十四號下午至杭州十五號十六號留杭十七號下午二點三十五分離杭七點到滬十八號至二十一號在滬二十二號回京 
[交涉署錄送日員來華行程表]  
　　江蘇許交涉員致本埠南北巿兩商會公函云逕啓者奉外交部公函開據駐日本長崎領事馮冕生稱本年正月間當地官紳爲長崎上海間交通聯絡問題曾組織團體前赴我國蘇杭等處游歷考察當時以長崎縣知事渡邊勝三郎爲領袖因患病未能成行僅由長崎巿長高崎行一前任稅關長杉一郎曁其他官紳十餘人同往近該知事復奉日本政府命令偕新任長崎稅關長井上德太郎曁隨員一名前赴我國游歷擬於十月三十一日由門司乘日本郵船西京丸直放靑島改乘火車經濟南至天津北京轉向南京上海蘇杭等處考查地方狀况另有紳商七八人前赴上海會同就近視察商務合將送來預定日程表具文呈報等語相應函達卽希查照等因並附預定日程表一紙到署除屆時派員照料并分别行知相應抄錄該行程表函達貴商會請煩查照爲荷 
[大米仍應切實禁運]  
　　上海縣沈知事昨接齊省長蒸代電開上海縣公署轉總商會覽江代電悉查此案昨據江海關監督轉呈到署當經令准照辦惟祗以他省客米爲限若本省内大米仍應切實嚴禁以杜朦運仰卽知照等因現已由縣署轉函商會知照矣 
[部電調查米糧價格]  
　　上海縣沈知事近奉北京内務部令據籌辦災振臨時委員會呈稱近因北五省災情奇重災民待哺嗷嗷惟有由各省採運米糧前往災區接濟先行平糶以維被災民命等情應卽徴集各省糧價並每擔實最若干以便比較爰即趕備表式分發各省各縣查明米糧價値斤兩分别塡表造送以憑察核仰該知事卽便遵照辦理等因沈知事奉此立即函致縣商會轉知米業仁穀公所董事迅查塡報聞該會以此案前奉道尹公署飭發調查米糧價格表由縣轉發到會未經塡送茲奉前因案關部令業已從事調查矣 
[南北兩巿米價參差之原因]  
　　閘北某某兩米行主徐某唐某等組織販米機關前日又承接某國人白米八千石限二十天交淸故昨日第一日在巿上放價搜羅打包存放某洋棧内俟有成數卽行裝出故昨日巿價與南巿比較相差有二三角之多據該業中人云照此狀况今冬米價無跌小之象云 
[米業斛司照常開斛]  
　　南北巿發米行斛司因要求加力自初一日起停斛三天至前日經張錢兩董事及司月各行在仁穀公所勸諭調解每石　錢四文由各斛司逕向米店收取各斛司已允許簽字昨日張樂君葉惠鈞兩董事及南帮米商公所莊桂淸嚴少泉等各董恐尙有不妥之處故黎明時親自至豆巿街米巿上督飭各斛司開斛又南北兩帮各米客自被停斛後南北兩米巿河下米船已積至二百四五十號若再　延勢必受虧故昨晨各米客亦帮同理處各斛司於是照常開斛矣 
[斛司發起組織聯合會]  
　　南北巿各斛司前日在仁穀堂後廳開會後發起組織團體設立南北巿斛司聯合會决定先由于伯生高榮泉毛長生等各斛頭調查得同行南北巿共有七百六十餘人報名登錄現每人先繳洋五角作爲臨時經費集有成數另行租借事務所俾資聯絡 
[鐡路局備車候運軍械]  
　　滬寧滬杭甬鐡路局長昨日接江蘇齊代督公函略云日内有機關槍四架機器鐡輪三雙須由滬運寗除派員並帶有陸軍部護照並半價執照呈請查騐外合亟先行函請即日預備車輛裝運等因該路局奉函後當即轉飭車務處着令上海南車站站長　日預備鐡蓬車數輛在站聽候裝運 
[賄縱案犯解蘇備質]  
　　賄縱監犯劉刁根程瑞和案内牽涉之上海地方審檢廳承發吏王蘭生前司法警察李文耀等前奉審檢廳推檢各官訊明判决因王不服判决提起上訴奉飭將王解案訊辦去後業奉高等廳二次研訊又涉及在押地方廳之李文耀爰行文來申提究昨由戚譚審檢兩廳長備文派警將李文耀解蘇備質 
[檢廳斥革司法警長之牌示]  
　　上海地方檢察廳昨出牌示云照得本廳司法警長梅南枝經海前廳長勒限緝拘程祖冕諭令逾限不獲卽行斥革並予先行停職在案現在逾限已在半年以上迄未緝獲自應查照前案立予革除查該梅南枝前曾因案交保所有保人仍應負責除令知梅南枝外合行牌示仰原保人知照此示 
[國民大會策進會評議會紀]  
　　國民大會策進會昨日午後五時開第二十一次評議部常會史觀濤主席李恒林紀錄首由主席報告出發代表曹慕管朱定一自漢來函詳述在漢與各界接洽情形於八日晨九時同山東代表劉姚兩君渡江至武昌由吳鐡生招待開歡迎會各校代表到者計十三校僉言當即告諸同學即日進行使武漢國民不落人後次報告孫道勝李澤源劉仲英於今日赴羅店講演次公選研究國民大會組織法委員開票結果趙南公張振遠周劍雲馮溢源唐豪史觀壽林大松七人當選次多數江湘浦李恒林爲候補當選人選畢時已七鐘乃摇鈴散會 
[旅滬甘人請撤張廣建之呈文]  
　　甘肅旅滬同鄕會呈府院文云呈爲請簡賢員革除虐政以衛地方而保人民事竊甘肅地處邊隆土瘠民貧自張廣建蒞任以來任意搜括十室九空又復縱容兵隊到處搶掠四民失業一路皆哭致使九百萬人民黠者咸懷挺而走險之心弱者時興與汝偕亡之歎苛政如虎大河爲泣况甘肅毘連蒙藏民族龐雜處置稍有失當影響大局而鉅今幸政府勵精圖治革故鼎新甘人正欲謀去慶父以靖魯難奈張廣建去位之說未確而秦望瀾長甘之耗復至吾民何辜迭遭厄運蓋秦望瀾實一貪婪無恥之小人耳淸際服官京師穢德彰聞貪贜被參遺羞鄕邦如秦稍知廉恥宜如何力革前愆希圖自新孰知賊心未改驢技頻試當安福禍國秦索鉅欵勾同張廣建操縱選舉黨同伐異甘人痛恨不可言喻後與王揖唐等依附權奸無惡不作政府懲辦禍首秦獨漏網同罪異罰己屬不平隴南前遭白匪之亂新督楊增新募捐萬金用示恤鄰滙寄北京被秦乾沒及鄕人察覺秦猶揑造電報任意抵賴直至起訴法庭始允交出似此貧婪用長民政不至吸盡人民膏脂不止甘民受武人蹂躪計自張廣建蒞任已歷八載瘡痍滿目民不聊生如政府不圖改絃更張之謀猶用逐虎進狼之計禍機四伏一發莫遏國事初定影響至鉅用敢直陳鈞座俯納輿情迅撤張廣建另簡賢員以障西陲而保甘民甘肅幸甚國家幸甚敬呈大總統國務總理鑒甘肅旅滬同鄕會呈 
[厦門又在蘇屬招兵]  
　　　省厦門鎭守使派副官巢安瀾前赴魯省及徐州等處招募新兵業將招來新兵六十名帶滬暫在高昌廟地方設立招兵接送處以備轉送茲悉厦門鎭守使此次呈部核准添招新兵係爲編制閩省陸軍第六師步兵一二兩團共須六營現除已招新兵約計二千餘名外尙未足額故巢副官前日又派員往浦口蘇常等處分别選招一俟招足送滬即當一併送往厦門編制成軍所有已招之各新兵口糧在於未編制成軍以前祇准核給小口糧以資節省 
[籌設道自治講習分所]  
　　蘇省道自治講習分所業由内務部咨省分令各道尹籌備在案茲悉滬海道屬畢業學員吳履平俞鎭張紹汪蔡吉士等於日前由寗晋謁省長於前日返滬後即詣道尹公署面商組織分所各項手續並開辦經常兩項經費現擬援照浙省成例由本道屬各縣就原有自治經費攤派至選送員額每縣規定五人以上十人以下其學員須備具下列資格者方得入選（一）年在三十歲以上者（二）曾在法政學校一年半以上畢業或前淸舉貢出身或曾任與薦委任以上相當之實職者（三）曾經辦理地方公益事業二年以上具有經騐者（四）未曾受刑罰或破産之宣告者 
[外洋輪船之進出口消息]  
大來洋行之西愛蘭號westjra自本月八號由金山來申後現在出口貨已經裝竣即定今晨開還舊金山此次該輪在上海裝去之貨共祇一千七百七十四噸該船有九千噸之載量其出口貨中有荳餅一千五百噸礦石四十噸葡萄肉四十五噸麻栗樹六十三噸桂皮二十二噸洋肥皂二十三噸雪茄烟十三噸土酒十噸加倫子肉三噸樟腦油二噸其餘雜貨四十六噸又有Ｍsdollar自美國温哥武來滬裝來之貨有造船機器數具餘爲鋼條鋼板及扎鐡三項共有二千噸此外則爲松木板現定禮拜三開往紐約又有法國郵船公司之亞而忙佩克號armandbehic自上月七號離滬赴法昨日該公司已接來電報告謂該輪已於本月七號安抵馬賽又怡泰洋行經理格林輪船公司之格林亞克爾號glenagle從倫敦·熱乃亞·開來業於昨日下午三時進口停泊於虹口鄧脫路招商局北棧運來之貨大半係洋貨疋頭該船在申出淸各貨後定下星期四開赴日本之神戶又公泰洋行駛行美國羅城losangeles之文尼泰號vinita歷次展期己逾兩月有奇最後改定本月八號到申至今己逾一週該輪尙未進口據稱在美國方面因裝貨不齊以致不能如限來滬但現在究於何日到此該行亦難確定時日也恰和洋行之林肯號輪船cityoflncoln自紐約來申後進口貨已經卸淸業於昨日開赴大連灣裝載運赴英國之出口貨大約須至本月月杪始可返申其赴歐期則已定十二月五號云又福來輪船公司之coloradosprings自上月二十日離開新金山來申昨日接到來電謂不日將至東洋之横濱·經神戶·取道來滬當在本月之二十三號抵申在上海停留三天即須啓行回美又太平洋輪船公司之惠斯西崑乃號westsequadna從新金山出發以來原定本月十日到滬刻　期數日船尙未至聞因途中裝貨尙須遲緩數日進口云 
[各輪船運貨進出口紀]  
　　進口貨（長江）怡和洋行之吉和輪船昨由長江裝來之貨計小麥·黄豆·米·五千一百零五包茶葉四百六十五件烟葉四百二十八件皮油三百四十八桶苧蔴二百九十一件倍子一百件打包白蔴七十八年桐油三十桶洋瓶二十件絲頭十六件爆竹十件銅皮六件猪腸二件銀子一箱雜貨二十七件又太古洋行之武昌輪船昨從長江抵滬裝來之貨有白米六千九百三十九包麩皮七百包緣豆二百零二包芝蔴一百八十包紅棗黑棗二百十四袋繭壳二百零二件艙板五百件機花一百二十七包鴨毛一百四十二件紙頭一百七十八件桐油一百五十桶皮蛋一百件黄絲八十八件白果八十二件生仁四十七包夏布八十件紅茶五十件牛皮三十件猪鬃八十四件藥材四十四件大黄二十五件羊毛二十件牛油二十桶笋乾二十件粉絲二十件蓮子十件亂絲三件花根三件白蠟三件麝香一件救火帶一件又招商局之江裕輪船裝來各貨有米一千六百六十七包小麥一千一百六十七包黄豆一千二百九十包綠豆三百四十二包白豆三百三十七包紅黑棗三百七十八包洋燭四百箱紙頭一百六十件靑蔴六十六件烟葉一百七十四件藥材一百三十一件皮貨三十一件牛油三十六桶羊皮十三件蓮子二十五件粉絲三十件毛茶二十件大桶土酒十六件白果五件靑菜十四件夏布五件黄白絲九件茶梗四件緞子五件桂圓干三件驢皮三件（寗波）招商局之江天輪船裝來之貨有白大豆一百六十七包竹根三百件竹筒二百八十件土酒一百八十　棉紗四十件花衣三十包錫箔六十七件木器二十七件雜貨九十件（港粤）招商局之廣利輪船自廣東·香港·來申裝來之貨有赤糖一千五百十六包荔乾圓肉六百六十一件拷皮五百九十五件沙籐六百二十三件柚子一百零八件點鋼一百件檀香蘇木八百零六件草包四十件大小牛皮三十一件蔴袋八十件醬油二十甏漆油十桶水晶石五件燕窩五件綢貨一件鹿茸五件銀器一件雜貨一千二百七十九件又太古洋行之山東輪船裝來各貨有客糖一萬四千四百二十二包香蕉七千四百五十七件甘蔴二百件柚子二千零六十一件米一百包靛靑四百十三桶草包二百零四件荔乾五百七十三件葵扇三百五十件氷糖一百六十六包牛皮八十四件圓乾三十八件蔴袋三十五件水香十四件金洋一箱燕窩十件藥材三十五件參三件硍珠三件車糖六十包唱片二件花頭七件雜貨六百五十八件（浦口）招商局之新康輪船昨由浦口抵滬裝來全船均是烟煤共有一千五百噸之多在申出淸後定明日開放天津云（浙海）越東公司之永利輪船於昨日由定海石浦海門等處來申裝來之貨計橘子三千件松板一萬四千塊柏油六十桶猪油三十桶氷魚一百件炭一千四百簍 
　　出口貨（寗波）招商局之江天輪船當日裝去之貨有烟絲七十六件洋布七十六件花生二十包冰糖二十包（浙海）越東公司之永利輪船昨日裝往定海等處之貨有豆餅四百塊靑糖一百包香烟三十箱黄豆四百包綠豆一百包洋燭一百五十箱舊鐡一百四十五擔（長江）寗紹公司之寗紹輪船昨日已裝之貨計鐡絲鐡板三百餘件尖松三百條檀香一百件玻璃十一箱肥皂三十箱紙頭二十七件牙粉二箱雪茄烟四箱藥材十五件荔乾五十箱又日淸公司之大福丸輪船昨日裝往長江之貨計紫銅八千五百塊染料一百箱東洋細紗二百件疋頭洋布一百五十件石粉四十箱罐頭食物一百二十箱呢絨洋貨四十箱香烟五十箱餘爲雜貨 
[各方面之籌賑聲]  
　　麥倫書院昨晚七時兆豐路麥倫書院開華北義振遊藝大會由該校學生合演慘情新劇（哀鴻影）演至悲慘處聲涙俱下觀客大爲感動紛紛解囊捐助一時台上金錢亂飛爲數頗鉅次由法國音樂家米特君跳舞次歐美回申音樂家朱織雲口技次愛國女學火棍次朱織雲奏鋼琴次著名女拳術家技擊廣東絲竹隊國樂次愛國女學舞蹈國技次舊劇由麒麟童王靈珠范敏兒合演汾河灣散會時已十二時半矣 
　　華洋義振會華洋義振會昨將運新棉衣褲二千三百件舊棉衣褲一千六百六十三件内附帽鞋又粗餅干二十一箱交滙通公司運至河南鄭州汴洛鐡蹈局轉該會辦振員散放該會日前接楊鍾鈺君寄來關於籌賑芻議略謂鍾鈺不敏竊謂今日辦賑有治標治本二策請陳其事如左治標者何則急賑是災區赤地千里轉徙各省者數百萬放振愈遲則流亡愈衆道殣相望家室仳離而災區元氣愈不能復故本鄕急賑一石勝於他鄕十石轉瞬春耨耕骨肉團聚可戮力謀生也據查賑員報告凡留鄕不能逃生者率皆鵠面鳩形奄奄一息死亡接踵或　室自盡放振稍遲則胥塡溝壑爲餓莩計今冬履霜堅冰難興土木即難施工賑請派員分途赶辦急賑兼籌平糶以濟次貧之家一面乞賑四方源源接濟計十冬臘正四個月非一萬萬元不能盡濟故華洋義振欵雖多尙有杯水車薪之慮所望政軍商界各埠華僑仗義疎財毁家紓難以救我無量數束手待斃之同胞所謂急則治標者此也治本者何則工賑是虞廷黎民阻飢命禹治溝恤澮川趙淸獻賑越州之荒命查溝防濬築可興工者幾何所此工賑之見於載籍者現當事有修國道省道縣道之議張季直先生有開河建閘鑿井造林之議皆救荒切要之圖然非各省同時並舉無以拯數千萬災民如此鉅欵尤非本國財力所及請借外欵一萬五千萬於災區普辦工賑以關稅加收一成及全國鹽稅餘利作抵由銀行團擔任興工雖在明年而一切籌備則在今冬凡事豫則立可節糜費可規久遠請今冬先借外欵一萬萬内以五千萬補急賑平糶之不足五千萬籌備工振於災區　設工賑局多聘西人有實學有經騐者爲顧問爲技師測量繪圖詳細規案凡河道之寛深井渠之疎密器械工料之購辦道橋林區之界綫無不先事佈置又多購運糧食以備工賑之需至明正再借外欵五千萬實行工賑一人給數口之糧作爲工資老幼孤惸不能工作者仍按期放賑河道分段疏治務令深通下地多引河流開渠建閘以治水田高地則築池鑿非以防旱嘆昔英人於印度高原築塘蓄水寛數百頃歲比有秋山陜等省多掘深井此次災荒井多之村旱不能傷亟宜推行西北山地多劃林區遍植森林警察以資保護養水源而調雨量河岸道旁多栽林木以固隄根而蔭行旅興築鐡路以省運費俟新麥登塲河渠水利林政路政一律辦竣始將工賑局裁撤責成地方官紳設善後局以備歲修此工賑之大要也所增外債不過一萬五千萬而災區　享　窮之美利計民國以來外債陡增數倍大抵用之於兵爭嗣後請專川之於民事於農林路礦利源盡闢國富民殷則淸償自易賑災荒兼興實業各國靡不贊成並請嚴禁挪用於他事有挪移侵蝕者查抄治罪務期點滴歸公所謂緩則治本也以上治標治本二策相需爲用不能偏廢云 
[一週間之金融調查]  
　　進出口銀洋數上一週間國外並無大條銀進口等情已誌本報此週（八日至昨日止）共由英美等國運來大條銀一千四百零二條又羅比洋二十五萬元尙有現標金裝往日本者二次計三千八百五十七條（每條重十兩）國内杭州南京兩造幣廠共來新幣五十萬元寳銀之裝赴該兩埠者計五十三萬兩國幣裝往長春南通州烟台等處計三十萬元但此一星期間銀洋進出口適爲寓滬西人賽馬之期銀行海關均下午休業所以較上屆少去十成之四茲將各銀行逐日進出口銀洋大條銀之細數錄下（八日）通商銀行從杭州來洋二十萬元又裝去現銀十四萬兩交通銀行裝長春去現洋二十萬元又裝南京去銀三萬兩中國銀行亦裝去銀三萬兩大陸銀行裝去銀二萬兩又來洋二萬元（九日）英公司輪船由歐州進口儎來　豐銀行大條銀二百五十條又華比銀行七十四條又麥加利銀行五百三十二條又花旗銀行羅比洋二十五萬元又昌興公司輪船進口運來和蘭銀行大條銀一百五十二條中國銀行由漢口來洋十萬元又裝南通去洋五萬元中交兩行各裝南京去銀三萬兩大陸銀行從南京來洋二萬元又裝去銀二萬兩正金裝日本大阪去標金一千五百十九條（十日）大陸銀行從南京來洋二萬元又裝去銀二萬兩中國銀行裝烟台去洋二萬元中交兩行各裝南京去銀三萬兩（十一日）通商銀行由杭州來洋十萬元中國銀行裝南通州去洋三萬元交通銀行裝南京去銀三萬兩大陸銀行從南京來洋二萬元（十二日）某公司輪船進口儎來和蘭銀行大條銀三百九十四條中交兩行各裝南京去銀三萬兩正金又裝日本大阪去標金二千三百三十八條（十三日）中交兩行又裝南京去寳銀各三萬兩惟此次中交兩行在南京造幣廠所購之國幣己直接裝往北省故無來滬云 
　　洋釐此七天中洋釐仍平穩因銀洋除裝往長春南通州之外存底尙豐厚之故最大之價八日上午爲七錢二分五釐二五最小十三日下午爲七錢二分三釐八七五除日均在七錢二分四釐左右 
　　銀拆十日之前爲各錢莊放長期之九月底結賬期各商紛紛籌措是以常在五銀上下十一日以來漸漸回鬆蓋華洋商咸無必需用途之故昨日上午錢九分下午收盤一銀七分 
　　國外滙兌鎊價自本日四日改爲五先令四辦士之後直至十二日下午改縮一辦士迄今未曾變更大條銀價上屆調查時近期爲五四三七五遠期五四二五至十日止略爲縮小十一日近期稍長至五四六二五遠期五四三七五至今近期共縮去七五遠期祇縮二五但各外國銀行因結先令與東滙美滙前昨兩日鎊價軟去一辦士美金洋亦然以是金價復高錕價見低期貨標金此兩天中每條亦漲銀十兩上下烚金價已在二百七十二兩之外矣 
　　銀洋查倉數昨日星期六調查中外各大銀行存倉之銀共有三千七百六十一萬兩洋二千七百六十九萬元大條銀八百九十九條押欵銀五百十萬兩拆票銀九十五萬兩銀較前屆（六日）多存四十七萬兩洋少存六萬元大條銀多存六百十一條押欵銀少六十萬兩拆票少三十萬兩茲將各銀行所存細數錄下麥加利存銀一百三十六萬洋一百三十四萬押欵銀五十萬滙豐存銀一千零六十五萬洋四百廿五萬押欵銀二百萬道勝存銀一百五十九萬洋四十五萬東方存銀二百八十萬洋四十五萬花旗存銀一百萬洋一百三十五萬大條銀二百二十八條押欵銀一百萬華比存銀八十萬洋三十五萬和蘭存銀四十九萬洋九十三萬大條銀五百四十六條中法存銀七十七萬洋一百五十七萬通商存銀五十萬洋七十萬中國存銀一百五十三萬洋六百八十四萬押欵銀一百六十萬各錢莊存銀四百四十三萬洋二百萬交通存銀九十五萬洋四百萬有利存銀五十萬洋三十五萬菲律濱存銀四十萬洋五萬友華存銀四十萬洋四十萬安達存銀三十萬洋十萬滙興存銀一百十萬洋十八萬拆票銀二十萬懋業存银四十萬洋二十六萬拆票銀六十萬華義存銀四十五萬洋二十二萬拆票十五萬大陸存銀七萬洋十一萬尙有某國銀行六家之存數不錄又華商各商業儲蓄銀行二十餘家之有銀存洋均不在内 
[一週間之熔銀調查]  
　　此一週間北巿泰亨源方記等各銀號熔化麥加利匯豐等各銀行之大條銀一千二百四十二條又有巿上各洋紋銀四萬五千六百餘兩烊見　紋二萬五千八百四十二只核計規元一百二十九 
 
 

Page 11

 
 
萬二千二百兩此届較前週爲多現各銀行尙存大條銀七百十二條須下次再烊云 
[美盛公司棉巿報告]  
　　中美新聞社譯美盛公司報告云上星期華棉巿面因在四日休假期内故毫無交易棉紗巿面亦沈寂三品紗十一月六日開盤價三一一兩九錢至三三五兩一錢收盤價三一○兩一錢十二日開盤價三一四兩九錢至三二一兩四錢利物浦紐約巿價皆穩印度無電訊 
[投函嚇詐案註銷]  
　　皖人汪洋·河南人易宗培假退伍軍人名義在公共租界新閘大通路三十七號屋内組織退職軍人臨時生計社兩次致恐嚇信函於南京路大東旅社所庽之政府特派員强運開與劉季焯被詐去洋二十元被控捕房由探將汪易兩人拘獲搜出向人嚇詐信底簿據解送公共公廨訊供收押等情已兩誌本報昨由包探沈阿岳姚錫卿將被告解案並訴明前情以尙有蔣季哲等數十戶亦受被告欺詐言至此將贜洋十元及薄據等呈案請究並由大東旅社延律師到堂聲稱被告等屢向庽客嚇詐不但營業受損且與租界治安有碍請爲嚴辦訊之被告等延律師到堂辯護以原告臨訊不到要求將案註銷經張襄讞核供商之義副領事費君以原告不到不能質證判即將案註銷被告等開釋 
[嚴緝奉賢鉅刦案首盜]  
　　搶刦奉賢胡家橋鎭懋興典當曁連刦水警並保衛團槍械子彈案内之眞正盜犯業在松江之新橋莘莊二處先後破獲林心文孫肖松等五名解訊在案茲悉水警區查得此案首盜係由素販私鹽之梟匪李老窩子及賈束孫等四匪起意糾夥携械共同往刦搶得贜物即在松江西鄕小崑山地方俵訜旋即四散現據偵悉該盜首等駕船前往浙省嘉興一帶開賭惟案關巨刦斷難任令遠颺除咨文浙省水警區協緝外並於昨日親率官警督帶師船飛往浙蘇邊境訪緝矣 
[載猪船洋面遇盜]  
　　滗船戶楊華亭由滬載猪一百餘口往寗波販賣於上月杪空船駛經黄沙附近鴨污沙洋面（距吳淞口外約百餘里）突遇寗波釣船一艘駛近船旁内有盜匪二十餘人口操温州音喝令楊船落篷停駛一擁登船即將舟子杜和尙徐見淸等五六人用繩綑縛當被刦去現洋數十元行李八個衣服數十件及食物等約値數百元之譜携贜躍上釣船而去昨經該船戶楊華亭投報海水警廳請求飭緝贜盜未知能弋獲否 
[鎭關獲士載滬候燬]  
鎭江海關於日前在日商輪上抄獲大批烟土計三十五箱業於昨日由本埠江海關巡洋艦載運來滬存棧候燬 
[杭來四等車逾時原因]  
　　昨日（十二號）滬杭甬鐡路由杭來滬之一百零七號四等車因天氣驟冷該車之機車汽力縮小故速率銳减沿途遲延駛抵松江時由杭來滬之特别快車已由石湖蕩駛出故將四等車扣在松江以讓該特别快車先行至新龍華時又待由滬開杭之夜快車交會以致四等車至夜間八時半許始抵滬計逾規定時間約三小時之久云 
[東方八大學足球比賽之一幕]  
南洋與復旦南洋勝三球 
　　昨日星期六下午南洋大學與復旦大學比賽足球地址在南洋操塲觀者千餘人蓋此次爲東方人大學錦標比賽之一鐘鳴三下二方球員皆戎裝登塲各奮其勇初時雙方未分勝負下半時南洋於一刻鐘内連勝三球結果遂爲三與零之比此次南洋球員爲陳海閎崇蒞申國權張玉麟陳育麟梁建業寗樹藩李梅先程賢李庭三杜榮棠公正人爲夫而登fulton云 
[體育場比賽足球紀]  
　　昨日西人藍姆球鳭斯足球隊至公共體育塲與該場乙組足球隊比賽公證人爲該場甲組球員王芝馥君下午三時起開始比賽閱十餘分鐘爲體育塲方面勝一球後十餘分鐘西人方面勝一球旣而公證人鳴號休息十分鐘後易地重行比賽體育場方面連勝三球結果爲四與一之比體育場球員如下李定豐·趙秉政·王家瑞·唐泗·錢中選·陳慶培·袁士林·朱節·王祥雲·周培坤·徐樂·朱鑒平· 
師範附屬敎員赴常與會 
　　江蘇省内師範附屬小學校前發起組織小學敎育研究會已閱五載規定每年去秋兩屆由各師範附屬輪値舉行今届第九次會期輪在常州縣立師範小學舉行已由該校預先函知各埠師範附屬小學訂於十五日始齊集該校開會以四日爲期本埠二師附屬主事楊聘漁偕該校三年級主任敎員朱家積備帶上海各小學敎育現狀表册與鄕土敎課情况等各種簿册於今日搭早車起行前往聞上海巿之萬竹旦華等各小學校聲請參與列會亦一同出發云 
[貧兒院菊花會開幕]  
　　西門斜橋南上海貧兒院歷届菊會均係贈劵邀覽今年因該院主事高硯耘膺北方工振協會赴災地放振之便收撫苦兒敎養故特酌取劵資每人一元業於昨日（十二日）開幕定期開會十日會塲布置花山其西式盆菊花朶頗朶頗多下午一時後游客紛至該院各贈茶劵一紙享以佳茗不另取費另備各色果點並陳列書畫繡件菊花及各種花子任客選購 
[龍華孤兒院菊花會紀]  
　　龍華孤兒院開辦至今歴十餘載栽培孤兒達千餘人經常各費均由慈善家捐助昨日下午該會舉行菊花大會入門後遍處掛有國旗萬國旗會客廳前叠有菊花山祖堂内四壁菊花滿佈一路均有菊花點缀其中不乏佳品男女來賓三百餘人滬軍使署副官團長亦均到會參觀三時開會由院董王一亭君主席開會秩序如下唱歡迎歌（衆女生）禱告唱英文歌報告（院長顧念劬）請院醫自述（陳詒生）跳舞演說書法（馮華年吕根福）唱歌（幼稚生）奏琴唱歌（二女生）來賓演說（童星門）唱歌（女生）散會後欵來賓以茶點引導游覽聞尙有明後日兩天任人游覽云 
[閔行病院開幕]  
　　江蘇水警第一區區長沈葆義鑒於部下士卒患病求醫之不便及無力療治之苦况特捐廉在閔行東浦灘建造疾院一所業經工竣並己延聘醫學士夏愼初爲該院主任閔行醫學會會長朱祖修爲醫員已於前日開幕矣 
[調查南巿私塾之報告]  
巿立西成小學校長葛嘉甫前由上海巿正副經董及巿學務員函請調查境内私塾茲南巿已調查完竣經葛君函復報告略謂秦鈞函委任後即於上月初二下午邀集舊時之塾師研究會諸君到會議决互任地點出發調查旋派定孟頌堯君等九人帶刊發表格躬歴調查刻據孟君等先後報到南巿界内計共查有私塾八十所學生數目十餘名至四十餘名不等男女兼課各塾師資敎材雖間有能改新敎授者然墨守舊章者仍復不少經各調查詢其情狀非以經濟困難不能改進即以學生家長喜於從舊見答現在南巿調查已竣所有浦東閘北兩區境界現正趕事調查期早完畢一俟報告即當呈報茲將調查上海南巿各私塾表格等件耑函送請核轉縣公署察奪辦理云云 
[國貨維持會常會紀]  
　　中華國貨維持會於昨日開四十三次常會下午三時開議公推葉晋康爲主席報告議事日程逐條討論及議畢已六時許矣茲將所議各案摘錄於后（一）上海總商會先後送來第三届選舉人名單二十張請調查塡寄案（議决）轉發各工廠於期内塡就後直接寄往總商會本會商號會員榮昌火柴公司來函擬往汕頭厦門福門香港等處設立分公司請本會介紹該處各大團體以免人地生疏而妨進行云云業經文牘處備信致各該處商會·學生會·國貨會·維護指導以免隔閡即交該公司分頭面致矣是否有當應請追認（議决）通過（三）案興公司爲貨被烟台國貨團誤認劣貨致遭扣留來函請求去函徴明確係國貨迅予放行以利營業案（議决）如實係國貨本會自當維持先請徐君衡一調查後再定辦法（四）商號會員公利線廠送來綜光線樣二種又九綸公司送來硬紙版四張請本會介紹提倡案（議决）線交江浙絲綢機織聯合會試用紙俟各評議員帶歸試用該二品如試騐合格再定辦法 
又該會定明日（十五）下午二時起開茶會歡迎旅暹華僑蔣忠杰陳欣木兩君昨已備柬通告會員矣 
[孫寳琦將返滬]  
　　全國稅務督辦孫寳琦氏於日前赴杭已誌本報聞孫氏將於今日（十四日）乘滬杭路車返滬云 
[浙省長來滬說不確]  
　　昨報紀浙省長沈金鑑來滬一則茲悉前日由杭來滬之人係船棧督辦沈養源現住大東旅館沈浙省長並未來滬云 
[乘車旅客失竊巨數鈔票]  
　　滬寗路昨日（十三日）由寗開滬之特别快車到滬站時有乘客鎭江中法藥房分經理周兆麟正在下車時被扒手竊去鈔票一千元當時報告路局警察查察竊　已不知去向矣 
[新委崇明塘工歲修局局員]  
　　崇明塘工歲修局委員王悅謙在紹興原籍病殁昨由江南水利局委王壽銓前往接充 
[伴送北省難民赴浙屬墾荒]  
　　浙江金華蘭谿等縣奉令設立懇荒局招工開懇惟因缺乏工人不敷工作經該局主任查得滬上現有各省難民　留爰行文來滬商准上海縣沈知事即將在滬直隸省難民許桂山等二十三名於前日發給文憑着派地方警察方務所探警將該難民伴送前往金華等縣從事工作 
[河南正劵開奬記]  
　　昨日爲第十次河南救濟有奬正劵開奬之期在西門外方板橋共和影戲園舉行自上午九時半開始至午刻十二時止茲將五大奬號碼及經銷各票號錄下頭奬第二萬三千六百五十四號（本埠大利元）二奬第二萬六千九百七十四號（杭州和記）三奬第八千三百零五號（本埠萬利發）四奬第一千二百四十號（天津鑫記）又四奬第二萬七千四百四十號（本埠廣萬源）五奬第一萬三千零八十一號（南京乾元）又五奬第一萬八千六百三十四號（西塘怡和祥）又五奬二萬七千六百零二號（本埠大利元） 
[西商秋賽四紀]  
　　昨日（星期六）爲旅滬西商秋季賽馬跳浜之期上午十一時與賽西人整轡入場比賽至暮計共九次茲將得標者紀錄於下第一次十七馬西人大格勒司代西人小顆子黄色衣帽黑馬勝第二次十五馬西人卜魯那紅色衣帽白馬勝第三次十一馬西人卜魯那紅色衣帽黄馬勝第四次六馬西人馬立師（跳浜）粉紅色衣帽黄馬勝第五次十馬西人大格勒司醬色衣帽灰馬勝第六次四馬西人卜魯那代正廣和洋行黄衣黑帽黄馬勝第七次十五馬西人海爾黑色衣帽黑馬勝第八次二十二馬西人野吼代沙遜洋行紅衣黑帽靑馬勝第九次十一馬馬夫和尙代利達洋行黄衣藍帽黑馬勝 
[診病人死在醫院]  
　　前日（十二）上午十時許有一年約四十左右之徐某經人伴送至紅十字會南巿醫院求醫進院掛號畢暫候診治俄即氣絶身死其伴來小孩亦已無蹤經該會報告崗警回報第一區警察署由趙署長飭十六舖地甲投報地方檢察廳請爲相騐經譚廳長委熊檢察官偕檢騐員蒞塲相騐先據十六舖地甲稟明前情並稱查無屍屬等語當飭檢騐員騐得委係因病身死當即塡格屍飭地甲報堂棺殮厝壇召認其屍身檢出之洋銀三元小洋二十八角銅元十三枚金戒一枚鑰匙五把暫存該會 
[誘匿女子之控案]  
　　诠居浦東爛泥渡警局附近之船戶計生保生有一女小字林貞今年二十歲許字與陸家渡張姓家爲媳尙未完姻舊曆九月十五日林女竟將家中所有金銀首飾衣服等件席捲逃逸無踪經計各處找尋無着直至昨日探悉爲附近塡泥工頭鳳江串同伊妻誘匿遂扭控三區警局移送地方廳訊辦午後奉檢察官提案研訊原告訴稱我女逃逸捲去衣飾大半爲乾宅送來聘金求追質之被告否認拐匿問官得供判被告押候交保着原告另行偵查實在稟候提究 
[獲解私帶烟土之旅客]  
　　徐光範王齊根鮑作玉三人昨晨各帶私土及竹葉烟膏等物在滬寗車站買票擬赴眞茹蘇州等處當爲五區巡警查獲人贜轉解地方廳由檢察官研訊之下判徐王鮑收押候起訴簡易庭辦理烟土膏存候焚燒 
[婦人賣烟聚賭之科罰]  
　　住居法租界地方之婦人林王氏邇因私設烟燈容人在内過癮並聚衆賭博抽頭漁利現爲大自鳴鐘捕房捕頭阿而風西君偵悉於前晚帶同包探及暗差捕數名前往該處抄出烟榻烟具並骨牌兩副連烟賭客共十二名帶入捕房諭令烟賭客各存洋五元出外王氏交保候究昨日傳至法公堂請究先由捕頭上堂稟明前情並將烟具賭具呈鑒詰之林王氏供認私設烟榻聚賭抽頭不諱烟客賭客均不到案中西巘員會判王氏罰洋三十元烟賭客旣不到案將存洋充公烟具賭具一併銷燬 
[過犯行竊押四月]  
　　過犯王慶榮前日下午潛至法租界大馬路某洋貨店内以購買洋布爲由乘隙竊取元色洋緞一疋當被該店夥幣見出外喚捕到來將王人贜並獲帶入捕房昨解法公堂請究先山該店夥上堂投稱被告共有三人到來購布乘不備之際即將洋緞藏在身呌察破時餘人均逃逸祇將王拘案請求訊究詰之王供認行竊不諱中西官判查得王係屬過犯此次不應復犯着押西牢四個月期滿仍驅逐出境 
[本夫糾衆捉姦]  
　　住居十六舖外鹹瓜街典當弄之山東人袁老三向操船業其妻周氏本地人素業薦頭袁有一結義友人楊春桃淮安人亦爲船業時常來往其家近袁偵知周氏與楊有暗昧情事前晚深夜時偵悉楊正與周氏雙宿遂糾集多人進内雙雙捉獲用蔴繩將兩人裸體合紮後被巡邏巡長偵悉將男女釋縛令穿齊衣服帶入一區警署趙署長詰問楊否認前情飭送地方檢察廳訊究 
[汽車撞傷二人]  
　　昨日下午某號汽車駛經浦灘撞倒寗波人張金長江北人張阿二腿足均受傷當由老巡捕房九百九十三號華捕到來抄錄汽車號碼另雇車送二受傷人往仁濟醫院醫治一面歸報捕頭候示 
[懲罰燕子窠主客]  
　　周福記因在河南路一百五十四號屋内開設私烟間被總巡捕房捕頭偵悉於前日派令中西包探協往將周與烟客王新發王恒記周連連周炳旦等連同煙具一併帶入捕房昨解公共公堂經中西官訊明以周福記故違禁令判押西牢一月王等四人各罰洋三元充公烟具銷燬 
[過犯攫洋押一年]  
　　丹陽人張桂亭前日在東棋盤街弄内串黨　取鄕人郭品山身畔洋二十元經郭喚捕追獲人贜一併帶入捕房昨解公共公廨經中西官訊知張係過犯判押西牢一年贜交郭領去 
[被告交保候訊]  
　　袁近初控沈庭芳揑造僞據等情昨晨由廨傳訊先由原告代表律師上堂陳述案情請究繼由被告代表律師譯稱被告自行投案應准交保候訊等語中西官核供判沈交五百元人洋並保候訊 
[欠房租拍賣生財作抵]  
　　收租人潘學文昨投法公堂控房客周姓陸續虧欠租洋四十八元向索游約不付前晚竟私行逃逸棄下生財物件所値無幾現有張河虎者至商人處欲租此屋情願代付房租請求核示中西官判將生財拍賣作抵 
[閘北商業公會今日開紀念會]  
　　閘北商業公會成立迄今己屆一週會長沈聯芳錢貴三王彬彦昨日發出通告定於陽曆十一月十四日假閘北慈善團開週年大會召集衆會員籌商進行方針並請會外各界蒞會參觀 
[難民暫送庇寒所安插]  
　　昨有北省難民男女數十人至閘北慈善團門前要求振恤該團因此種難民並無領袖亦無原籍官廳所給之路票當即報告四區請派長警地保押送至太陽廟庇寒所等處暫爲安揷不准滋生事端聽候設法散給口糧然後押令出境 
[竊案候吊贜再訊]  
　　虹口靶子路八十七號半門牌婦人鮑陳氏家日前失竊價値七百餘元之金銀飾物綢布衣服各件報捕請緝去後由該管捕房包探查係廣東人梁添邵金生串竊贜已消去因將梁邵兩人於昨拘解公共公廨請究中日兩讞員訊悉前情判兩被告帶回捕房候查吊原贜再行解訊 
[販土行賄之科罰]  
　　寗汲人徐仁餘在某公司外洋輪船上充當水利此次夾帶私土兩大包來滬前日該船抵虹口秦皇島碼頭徐携土登岸行不數武即爲五十五號印捕抄出徐遂出鈔幣二十一元向該捕行賄意圖買放該捕不貪其財連土及賄賂一併帶入滙山捕房收押昨解公共公廨將土與賄洋呈案請究徐延律師辯護承審官陸襄讞及日副領事林出賢次郎以徐私販違禁物品與行賄兩種行爲證據確鑿應科罰金一百五十元連同賄洋充公土送海關焚燬 
[昨日公共公廨訊案紀]  
　　昨晨公共公廨民四庭由李讓讞及英包副領事訊理民事案四宗彚紀如次（一）何錦豐等三十八家洋貨號請求派員淸理債務人永豐祥洋貨號主周行桂倒欠貨欵賬目案前曾派洋貨業董事樂振葆淸理因樂不願接受此項任務茲被告代表律師到堂請求改派法租界公館馬路德盛祥洋貨號主貝明忠理賬『結果』以被告律師請求改派德盛祥洋貨號主貝明忠爲本案理賬員如原告方面不反對准予函致改派（二）公興協大裕大華綸四號同訴興泰祥洋貨號股束沈英豪倒欠貨欵案沈已逃避前諭將該號發封茲由原告查得胡寳洪（即明寳記）亦係該號股東並以沈久避不出故由律師投案請求將店啓封貨物變賣胡寳記加入被告『結果』准予所請辦理（三）孫昌盛訴安季祥不理墊欵等項洋一千元又安訴孫損失洋三千七百二十元案前判孫交一千五百元安交一千元舖保候訊茲雙方代表律師到堂請求減輕保數『結果』孫減交一千元安減交三百元舖保（四）婦人沈李氏訴馬國堂及馬之保人趙品山不交售地請追地價五百元損失五百元案前次集訊有自稱地保之蔡福堂到案作證茲據原告供彼非眞蔡福堂實係冒名頂替等語『結果』函詢上海縣查明該圖地保究係何人復廨再核 
[誌謝]  
昨承中華書局贈第八十三期英文週報一册謝謝 
中華職業敎育社通訊 
[農業敎育研究會展期通告]  
　　敬啓者本社前以農業敎育重要特組織農業敎育研究會商請鄒秉文王企華兩先生親赴各農校調查一切俟兩先生提出報告後再行開會會期原定本月内舉行茲以企華先生中途傷足致調查事業未能如期蕆事開會之期因之亦不能不展緩至下月恐勞懸念謹以奉聞所有關於農業敎育研究之意見書仍希先期惠下以便届時討論爲荷敬頌大安中華職業敎育社敬啓十月十三日 
來件 
[江蘇省敎育會理科敎授研究會簡章]  
　　一定名江蘇省敎育會理科敎授研究會二宗旨研究理科之敎材敎法以期教授之進步三會員不以江蘇省敎育會會員及本省人爲限惟須合左列資格之一（甲）現任理科敎員者（乙）曾任理科敎員者（丙）向係研究理科者四名譽贊成員凡贊助本會會務之進行者由本會公推爲名譽贊成員五職員設總幹事一人副幹事一人編審員十四人書記四人庶務二人會計一人每年大會時由會員公舉之（甲）總幹事綜理會務（乙）副幹事協助總幹事綜理會務（丙）編審員審查研究資料（丁）書記分任文任之收發寫印（戊）庶務担任交際及會内雜務（己）會計管理經濟出納六研究資料（一）報告披露個人之心得必須詳述其實騐之經過（二）疑問所述自己之積疑徴求會員之心得必須指明期疑點並詳述其經歷（三）主張發表關於學理上之新主張必須詳述其理由七研究方法分通信研究與開會討論二種通信研究之方法（一）本會接到前項函件後當即印發各會員徴求意見（二）俟意見書徴齊後付編審員審查（三）擇要彚編再行分布各會員以資研究開會討論之方法通信研究之問題積之較多或爲特别重要者得依各會員之請願由職員會酌定日期通知全體開會討論本會研究所得之成績得另刊會誌或刊入江蘇省敎育會出版物中八會期本會大會每年一次職員會每月一次討論會臨時召集九會所上海西門外江蘇省教育會十會費不收惟遇特别需要時得臨時募集之十一附則以上各條如有未妥之處得於下届大會修正之 
　　現任職員錄（總幹事）吳家煦和士·（副幹事）章慰高伯寅·（編審員）王朝陽飲鶴·王中丹·朱亮和鈞·杜就田·凌昌煥文之·陳文锺景歧·陳綸穀岑·陳慶棠·唐昌言閏生·黄以增頌林·黄懋勛竹銘·楊鄂聯衛玉·顧樹森蔭亭·顧型紹衣·（書記）華襄治享平·吳家杰伯儔（庶務）錢熊夢得·朱有章·（會計）戴渭淸· 
[徴集理科上研究之資料啓]  
　　科學與人生關係至切而理科尤爲其根本學科歐美各國近今異常注意盡力研究吾國敎育界近亦公認爲重要之學科力謀敎授之改進顧理科範圍至爲廣博材料蒐集各處不同非得廣事徴求苦無參考資料至研究敎授方法又賴各抒心得以收交換智識集思廣益之效本會於前日常會時議决改進理科敎授先從徴集入手訂定徴集項目如左（一）敎授心得（二）研究心得（三）敎材調查（四）譯述名著上舉四項不過略示範圍儘可自由譯著深望本會各會員曁各地敎育界同志各就所得隨時惠稿本會當陸續發表以爲革新理科敎授之助自後積稿旣多更擬彚集成册以俟研究熱心君子諒荷質同江蘇省敎育會理科敎授研究會謹啓來稿請　上海西門中華職業學校本會理科敎授實騐室錢夢渭君收轉 
來函 
[黄申錫來函]  
　　敬啓者報載上海證劵物品交易所對於鄙人提議之駁文及該所職員李某之答辯有無價値識者自能明辨鄙人前此投函大陸報爲一度之解釋者因提案未經讀會恐被李某淆惑聽聞故也現是案已經大會議决鄙人受法律之拘束不願再於議會外發表言論自貶身價至於能休與否當視行政機　之答復多數人民之意思方能决定就令情商利誘且不能動而欲以村嫗之口吻箝制江淮之喉舌該所萬勿作此夢想此頌撰祉黄申錫謹啓十一月十三號 
雜評二 
[招兵（訥）]  
　　裁兵之聲非特倡自人民即北方政府亦自認非裁兵財政無辦法然則政府確有裁兵之决心而何以厦門尙有招兵之舉也 
收束軍隊非特北方宜速着手卽南方自陳炯明口粤亦宜將紛亂如麻之軍隊從速淸理閩省前爲防粤助粤或不能不藉乎兵力今則粤事已平閩與粤又無嫌怨則正宜乘此閒暇裁汰軍隊而何以厦門尙有招兵之舉也 
以情以勢今日皆有迅速裁兵之必要乃非特不裁又從而增之用意果何在也雖然爲督軍者無一不擁兵自衛除擁兵自衛外其他又何顧惜是故督軍不廢裁兵終虚語耳 
公布欄 
[江蘇高等審判廳]  
　　民庭判决（民一庭）一件陳王氏與陳　紱爲繼嗣及遺産涉訟控訴一案（判决主文）本件控訴駁回控訴審訟費歸控訴人負擔（民二庭）一件郭錫春等與郭林華爲遺産涉訟上告一案（判决主文）原判撤銷本宁發還上海地方審判廳迅予爲審判參加之訴駁回以上十一月十一日 
　　公示送達江蘇高等審判廳爲公示送達事案據卓建侯與吳紹美因欵項涉訟控訴一案經本廳定期本年十一月十七日下午二時公開審理查被控訴人吳紹美住址不明合亟依法公示仰該吳紹美遵期到庭候審勿誤特示計粘傳票一紙右仰吳紹美知悉中華民國九年十一月十日示 
[上海地方審判廳]  
　　判决主文（民一庭）一件决定顧鴻翔與高阿三租屋涉訟一案主文本件訴狀准予註銷訴訟費用歸原告人負擔一件判决黄文彦與陸金第米欵糾葛一案主文陸金第應償還黄文彦米欵洋一百五十三元四角黄文彦其餘之請求駁回訴訟費用陸金第負擔三分之二黄文彦負擔三分之一一件判决殷梅庭輿殷吳氏等因車基涉訟更審一案主文原判撤銷被控訴人在第一審之請求驳回本案訟費均歸被控訴人負擔（民二庭）一件判决胡裕生與朱嘉昌借欵涉訟控訴一案主文本件控訴駁回本審訟費歸控訴我負擔一件决定張雲雲聲請再審一案主文本件聲請照准一件判决陳廟全訴夏祺章貨欵糾葛一案主文原告人之請求駁回訟費歸原告人負擔 
　　批示一件　景文等狀請銷案由狀悉准予銷案此批一件薛寳順狀請鑒核由狀悉此批一件苗晋普狀請傳案押追由狀悉准即提案訊追此批一件金子榮等狀請銷案給領由狀悉仰連來縣候諭此批一件黄連塘狀請咨縣核辦由狀悉候函寳山縣知事查照辦理此批一件潘吉六狀請核辦由狀悉仰速覓殷實舖保來案訊奪勿得藉詞狡賴致　訟累此批一件陳潤生狀保趙瑞興由准保此批一件蕭錦林請展限由狀悉仰速設法理楚毋得抗延干咎此批一件韓長生狀請執行由狀悉候派吏執行此批一件丁寳生等狀領契串等由准領此批一件談徐氏呈爲圖章被股東扣留請求備案由據稱徐甫生將圖章簿據取去氏夫生前向不與人蓋印作保或借錢往來等語詞出一而碍難憑信所請備案之處應毋府議此批一件克太生狀領欵洋由准領此批一件趙寳生狀請拘案由狀悉准予立傳王紀松到案此批一件趙瑞興狀請查核由狀悉所稱如果屬實爾可另案訴追業經當庭明白諭知何仍藉故拖延仰遠　限呈繳勿得再凟此批一件王學勤狀交欵洋由准交此批一件詹以和等狀請押交由狀悉已限令趙瑞興補缴矣此批一件田寳興狀請暫緩執行由狀悉准予暫緩執行此批一件秦竹霖狀請銷案啓封由狀悉准如所請辦理此批一件秦竹霖狀領契據等由准領此批 
[上海地方檢察廳]  
　　批示徐成氏狀悉查爾女年巳十八非無防禦能力絲廠放工甚早豈容匪徒行搶果於今年舊歷六月初三日被許如富糾　搶去又何不即時申告須知誣告僞證律有正條毋得輕於嘗試所訴不准此批周阿内狀悉候送同級審判廳核辦此批符佳耀狀悉仰即來廳訊問此批孔慶林巳訊諭矣此批張阿友狀悉候再偵查所請不准此批鄭戴氏等狀悉查該氏等均有私訴業送審廳辦理所請應毋庸議此批葉思仁等狀悉牛車棚果非葉靜軒等燒燬仰即來廳作證此批何春江狀悉據訴乃係民事糾葛仰赴同級審判廳起訴可也此批賈金氏狀悉此案仍在偵查所請應毋庸議此批楊景文狀悉所請易科於法不合　難照准此批吳秋桃等狀悉仰速來廳候訊毋得自誤此批沈阿大等狀悉候申送高等檢察廳核辦此批以上十一月十三日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　世間不可逃之公例凡欲欺人者至竟終於自欺巴西人好以明日一語相推諉人卽乘其弱點而各求捷足先登故巴西今日大而銀行工廠小至米鹽瑣碎莫不同入外人掌握過境遊客欲就南美首都人民生活狀態與北美洲一比較祇須於表面上觀察巳足略見一斑其第一端北美洲大道向無乞丐偶有行乞者亦祇如上海虹口落魄無賴之外國人員着西裝之華人附耳呼Doctor『道克託』或Professor『樸鯉扶騷』商借小洋數角而已巴西則每星期六行乞者公然求布施平時復有向居戶叩後門求餘食者恬不知恥甚可怪也第二端北美舍黑人外其餘各類住民雖至貧困欲死或竟擇外來生客附耳向人告貸時其衣履服裝仍屬完潔整齊巴西人則雖未求乞凡二等電車中諸乘客儘多衣服破爛者若貧戶之子女大抵終歲跣足反不能如我中國尙有廉價之布底鞋有時以破布片疊成兩厚底加上布鞋面即覺楚楚可觀云巴西鞋價極昂最粗劣者木質爲底夜行閣閣有聲幾疑爲日本之木屐然萬不能如我中國『草鞋』之費廉物美我中國草鞋與布底鞋誠世間徒步遠行者唯一之妙品决非巴西人所能夢想及之也 
劇談 
[嚼雪] [  襟亞]  
連朝讀夢華君作覺齒頰生芳神隨語往亞索居無俚爰草嚼雪藉資談助 
雪芳李姓南海樵山産字浣蘩行六人呼之曰六姑雛齡解謳吟芳年負盛譽其在港粤與蘇州妹齊名而雪芝之豐容盛鬋勝之母衛氏出自巨家通文墨故雪芳亦能文雪芳及笄妖冶大成端凝特立紅氍毹上萬人爲靡飄飄乎仙之人矣 
李雪芳古裝小影 
雪芳所擅劇本如『夕陽紅涙』『士林祭塔』『水漫金山』『黛玉葬花』『好女兒』『太湖女俠』『井裏藏兒』『菩提夢』諸齣一字一珠皆出於港粤名人手撰中尤以『黛玉葬花』爲首善風流旖旎情文相生能令聽者神往雪芳之影片巿上殊不多覯未若梅郎之爲萬人傳雖孩提皆見而識之當去歲來申臨别貽贈者爲其三年前所攝與今之色相懸殊矣予近得雪芳之化裝影片二幀一爲『嫦娥奔月』一爲『黛玉焚稿』皆雪芳此次來申時所攝者神情畢肖舉以呈張丹翁丹翁以詩贊之云『南雪飛來竟體芳神光離合乍陰陽瀛寰爭識春風面便不聞歌已斷腸』雪芳第一次來申在去歲菊秋南海康有爲爲書廣告字樣徧張通衢識與不識皆艶稱之今日重來滬人士得再聞九天仙奏矣 
筆剳 
[情賢記] [  民哀]  
　　黄葉之村有麗人焉姓王小字六兒生而淸眸纎指竟體柔艶同閭絶愛憐之皆曰天地靈氣悉鍾於斯人矣隴西剌史典其州心閒政裕工於翰墨州之鄕老以六名上剌史署爲侍硯靑衣剌史雅善鼓琴退食之餘每於月亭松閣興至揮絃六輙携小狡猊以從指石几爇名香終奏氤氲肅立無倦容以是闢扉而入放衙而歸六唇恒沾墨瀋麝蘭餘馥拂拂出掛補間見者無不歎剌史風流亦羨侍者之若仙矣歲在塓寒戀重衾覺夢多 
乙卯六年二九而屢奉剌史敎令日久詞解彌雋從剌史至長安館於蕭寺適有淸河公子號天下才亦客秦與剌史之居相望剌史耳公子名投剌往謁公子豐軀岳峙雄辯泉流邁豪英爽之采色驚照四座六立剌史後數目公子公子亦竊見六忽若神移者剌史徽覘之顧問六曰汝有所眷於公子乎公子年少而才負天下重望汝能從之游則棲託之佳無逾於此六再拜默無一言乃遣六至公子所時維孟秋之杪雨霽凉生殘月半窗淸簟如水公子孤坐引酌惘然有思六適至遽起迎輟所飲酒飲之曰仙乎仙乎其羽衣之墜宵乎其蓮花之湧淨土乎今夕何夕我無以喻我懷也 
新聞拾遺 
[廉] [  隱鶴]  
　　前美議員團游南京下榻金陵大學臨時佈置頗糜費所置各物多西式今日午後仍借該大學將各物廉價拍賣一時中西人士絡繹前往聞珠羅紗帳每頂一元墊褥每牀五角洋枕每個二角絨單每條二元即此四項共計一二十箱頃刻而盡後來者咸向隅云 
[錯] [  鶴鳴]  
　　紹城西郭門外有張王二姓務農比鄰而居月前各爲其子完姻吉期亦同届時燈紅酒綠熱　　異常詎彩　臨門舁者誤將二家新娘彼此交換及禮畢始覺於是大發雷霆怒責舁者舁者伏地請罪旋經人調停命雙方新娘互相換正重行婚禮云 
[爭] [  露]  
　　城内西倉路孫某年巳半百抱伯道憂擬立姪輩爲嗣有族姪甲乙二人聞知後瞰孫富資産於是互獻殷勤孝順孫某俾可爲嗣子而安享其資財也二人互相嫉妬各於孫處互毁孫稔二人意非誠均拒之另立一遠房子姪爲子現甲乙二人均悔恨不止云 
小說 
[社會小說醉獨醒（一九二）] [  瞻廬]  
　　第三十二回伍學究巧肚巧腸趙仙人鬼頭鬼腦衆人聽着疑信參半小柳太太私向堂中供的佛龕查察一徧只落得伸出半個舌頭良久縮不進去原來佛龕裏面供奉的觀音年歲過久金身都失了光彩觀音的雙手果然沾受了灰塵烏糟糟不成模樣可見玻璃窗外的黑手確是菩薩顯靈怪我們供奉不虔頂禮不誠當即告禀了婆婆趕緊備了香燭在菩薩前通誠許願說擇了吉日要替菩薩重裝金身再塑法像說也希奇小柳太太日間許了願老柳太太夜間便退了熱從此劉公館裏上上下下都把阿巧娘當做活仙人一般又因阿巧娘的夫家姓趙大家都喚他做趙仙人列位阿巧娘雖開着多夫公司人盡可夫股東何止一姓然而第一次投資的股東卻是姓趙合該享受那公司裏的優先權所以阿巧娘每逢人家問他的姓氏他只說姓趙劉公館裏上下人等因此把趙仙人三個字呌得怪響話雖如此劉公館卻有三個人在暗地裏格格的好笑這三個人一是王媽媽二是丫環春桃三是西賓伍靑巖自從那天王媽媽在阿巧娘家吃四喜肉被春桃趕來撞見婆子生怕他在主人面前說出甚麽話來便把春桃百般籠絡認做乾女兒一媪一婢串通做一氣這番玻璃窗外的黑手觀音手上的塵垢都是兩個人在那裏弄鬼春桃曉得老柳太太目力不濟待他午夢初醒暗把黑紙糊就的大手在玻璃窗外亂晃待他大呼小喊早已一溜烟跑去婆子又拾此灰塵預把佛龕裏的觀音大士像塗抹了雙手這都是靑巖定下的錦囊妙計三個人串通一氣朋比爲奸專替阿巧娘着力劉公館裏上下人等都被這三個人瞞過所以大家稱讚趙仙人的當兒三個人却在暗地裏笑 
[自由談之自由談] [  鵑]  
　　凝陰三日風姨將寒威來小閣高寒挾彍無温意坐燈下則則呼冷天生吾骨胡脆溥至是遥念南北被兵被災之窮黎無衣無食者數千萬人又將何以卒歲也一歎 
大昌煙公司徴文揭曉（丁等） 
[大小嬰孩牌香烟文] [  繡州楊紱之]  
香烟之流行於海内也久矣品質揉　中稱繁多求有膾炙人口足供社會之歡迎者則莫如大昌公司發行之大小嬰孩牌香烟是考嬰孩牌香烟其質純而美其味和以甘其氣淸且久發行僅逾一載其聲譽之隆駸駸乎駕各種各烟而上之今又有大嬰孩牌香烟出世吾知邁種英姿篤生非偶難爲兄者難爲弟友於弟者友於兄人之愛悅之者非特流芬齒頰稱頌弗衰抑且心懷多子之占喜溢百男之慶將來二美雀譽並駕齊驅度必有一日午里不脛而走者晉志云何物老嫗生此寗罄兄不禁爲之欣慕焉 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　彚觀本週所得外訊歐洲方面除南俄克里米亞過激軍與藍格爾之部下仍在惡戰中希臘繼祚問題惹起廢皇康士坦丁與首相威尼齊洛斯兩黨之奮　外其他各方似皆已入平易無事之境英國煤礦罷工問題經十一月二日鑛工投票之結果反對政府所提解决辦法（見上期增刋）　虎 
雖佔多數而未滿總數三分之二當然不生繼續罷工之效力今全國各煤區皆巳安然上工雖在激烈派佔優勢之南威爾斯地方而亦未生他種糾紛波蘭齊里夫斯基將軍襲據立陶宛京城之問題國際聯盟行政會主張爭地前途公民大會投票自决聞波立兩國政府亦已接受其議矣（巴黎消息）延宕年有餘之亞德里亞海問題亦已由意大利南斯拉夫兩國各派代表直接磋商解决辦法矣愛爾　素以多事聞者也然自柯克巿尹餓斃後祗聞美國愛籍人民憤激之消息而愛爾蘭本境則久未有焚殺擾亂之報告誠無事耶抑有之而消息不至耶德國賠欵問題　雖有靳巴會議而未經議定確數延宕至今仍未解决最近英法兩國對於此節已商得同意然其商定者猶是關於决定賠償問題之步調耳即第一步協約國專家在比京開會擬致賠償委員會之報告第二步協約國財政大臣在日尼瓦開會聽取法國方面之陳說研究應向德國要求賠欵之總　及德國之付欵能力而後繕具　告第二步賠償委員會　照和約條件依據第一第二步比京與日尼瓦兩會之報告及協約國政府直接提交要求賠償之說帖　定德國應賠之總額第四步協約各國首揆開高等會議規定德國如不履行義務時應施之懲罰以上四層辦法爲法國建議而英國贊成者若謂賠欵問頭巳經商决則猶未必也國際同盟大會將於本月十五日在瑞士日尼瓦城舉行第一次集議其議事日程已經頒布然美國總統選舉共和黨獲得勝利後主張另組列國聯合會以代彼黨所反對之凡爾塞盟約雖其計畫尙未告成而日尼瓦之國際同盟大會則已大受震　矣 
 
[英美運動家跳欄之姿勢]  
專錄 
[美國共和黨之政綱] [  通一]  
　　一九二○年六月十日全美共和黨開大會　芝加哥公擬黨綱佈告全國冀博輿論之贊同而　選舉最後之勝利今届總統選與共和黨旣獲勝利則其新定之政綱必將影響於未來之政局圓接以左右世界之前途因譯　其全文如左 
今共和黨召集全國會議重復申明對於美國憲法及其所保　之宗敎政治平民自由仍竭誠擁護凡一切動摇政府根基減弱立國要義効之舉動無論其屬於外交策略内政施設皆峻拒之民主黨把持政府已七年於茲於此七年之中適逢空前之大戰文化失所依據歐民大　創殘遺累所及不祇限於歐士吾美亦受莫大影響而以及於經濟者爲尤甚吾人今日之艱難困苦恐不亞於戰期中之血肉横飛流連失所此種流禍民主黨實負　咎 
　　對於戰爭之毫　整備戰起之後民主黨政府不急起直追竭力籌　保持安全之道誠爲該黨行政上莫大之錯誤吾美加入戰爭後十二月内若不得協約友邦於水陸上之翼護終大戰之期不濟吾以子彈飛機軍械則民主黨拙劣戰略之爲禍　更顯著今事前無確切充　之整備以戰事損失若是　大一切靡費若是其鉅勝　左劵漫無把本年九月四日在倫敦皇后俱樂部舉行不列 
顚帝國母國屬地與美利堅合衆國之田徑賽比賽 
握其疏忽之代價可徴諸今日賦稅之繁重生活程之騰漲而得者也 
　　戰後之無備休戰之後當軸　手足無所措之狀與參戰後者　形畢肖政府恢復平和原狀坐失機宜紛亂如麻敏銳之審察力　肩鉅任之領袖與考慮周詳之方策茲三者恢復和平之要素也面皆付缺如全國已有脫離戰象車造平和之表黴而政府猶守戰爭步驟軍隊不即解散財政不即重組爲戰事而所訂之法案猶使其繼續發生效力以致巳離戰　而重享和平之人民猶受高强武斷之治制而工業蒙莫大之擾亂立法司法兩界不知戰後急務爲何端聰明遠識爲何物亦仍泄泄杳杳藐視其神聖之職位而不知猛省故休戰迄今已十有八月而戰期内之威權因職　創設之機關仍繼續存在軍隊尙未遣散政府猶倒施逆行靡有止境凡此種種民主黨實負其責其柔弱無能爲之政府爲人民所共見而痛鄙之信用旣失能力遂弱以弱不足爲之政府而欲籌戰後整理事業以回復和平原狀固將倍見其困難叢生而遷延苟且也 
美國人民今日所有急宜解决之問題其重大爲前此所未見者而急欲知各黨對此明瞭確　之辦法固人情之常也共和黨有鑒於此特將其政見政策宣佈如後 
　　立憲政府吾黨當推倒獨裁政策俾人民得重覩立憲政治之天日今茲所宣佈之政策當由聯邦政府與各州政府篤守憲法所賦之職權以履行之 
　　國會與改造事項吾黨不顧威爾遜總統非憲法而笛克推多之手腕及民主黨議員以黨見爲前提之障礙已備有一種建設的法案是案之大部雖已爲威爾遜總统濫用否認權所推倒然吾黨苟得執政仍當使之實行也 
吾黨對於現政府不克即行恢復平和狀態而所遺之患巳得貫澈實行吾所擬之具體政　凡一切戰時法案大部之有累於人民者巳皆剷除吾黨以民主黨政府之鐡道制度極不經濟而少效能故已訂一交通法案以挽救之該案對於工資爭端列有組織工資局一條以平和解决之然威爾遜總統故車遷移緩組是局遂釀成絶大之　工風潮 
民主黨政府之　務局年糜金錢以鉅萬計而成効極　吾黨於此項糜費已加止遏而爲美國建有變爲巨大航運國之基礎吾黨已令民主黨政府電報與電話之管　權歸諸人民吾黨已將郵稅減輕郵務人員之薪金比較　他公共機關爲少今亦已爲之增　對於滿　及退職文官　有養恤法制海陸軍士之薪金咸予增加並重組陸軍以足維持和平爲度海軍則務使之强而有力 
吾黨特製法案使工部中設一婦女股吾黨嘗以修改憲法俾婦女並得選舉權爲全國倡今三十五州議會中爲吾黨所動而立斯法者已有二十九 
吾黨特立法案以蘇銷費印刷紙者之困以增加政府管理食料之權以廣戰時保險法之範圍以改良南北戰爭所遺戰士與今届大戰中殘廢兵士之待遇反使民主黨所製成之恢復職業案得實行之能力 
吾黨嘗通過煤油賃借及水力兩案以圖絶爲少數人所操縱之忠而使全國人民得共享其功用　於政府之妄費濫用竭力阻遏之財政之根基竭力鞏固之凡賦稅之收入務使其用途正確而經濟自休戰迄今政府得减少政費三○○○·○○○·○○○美金者吾黨之功也 
吾黨嘗立國家行政預算法案嘗改良聯邦準備法案使農民於緩急不濟時得告貸於銀行嘗認經濟組合爲合決以振興出口貿易嘗對於上下兩院之施行細則加以改良嗣後議事手續上之惡點因之可望免除政府之效能與職任當更有確切擔保 
　　農業吾美以農立國其得今日之强盛與夫經濟之獨立者端賴於此惟農與工相互以行觀察　勢旣有一部人民致力於農業當有一部份相等之人民投身於工業對於前途發展須負共同責任方克有濟若各以損彼利己爲懷則必兩俱蒙患面危及國本 
於今農業界最重要之問題爲價格勞工及銀行信託制三者共和黨對於救濟現時農界之具體辦法爲農界於政府任命官員組織委員會時得有有實權而完全之代議權農界得組織會社推銷農産而抵拒外界之侵凌以科學的眼光研究内外農産價格與成本俾減暴漲暴落之患禁止不英美運動家跳高撑高之姿勢 
張委選公平無私之委員而羅致自願爲調人之參與調和而濟之以公斷則輿論之助力易獲而解决之道可致焉政府當任組織委員會仲裁機關之責 
吾黨主張凡一州内之勞工已確實證明其爲　非法行爲者其出品當被摒於他州 
　　減政吾黨於國會已將政府交議一九二○年之預算减少三·○○○·○○○·○○○元一九二一年者減少一·二五○·○○○·○○○元若政府不堅持强硬態度反對吾黨之減政政策則　減者當更鉅今全國輿論一致要求政府確定一行政費預算則人民已見及欲實行減政非行政部分首爲之倡而以誠意力爲之助不可之事實矣哈浮門法案overmanact實賦總統以恢復聯邦政府平和之原狀重組節減解除戰時發生之各項機關與法令之全權然休戰以來已十有八月而美國政府仍守戰時狀熊今日行政費用非但不足示人以平和時政費之宜若何節省而反以戰時費用如何浩巨之回想深印於其腦際 
茲舉一例以示現今政府戰後施設腐敗之一斑除海陸軍之組織不計外休戰以來華盛頓各行政機關之人員非但不減合法之報告農界得自由組織金融機關以紓農民之緩常考察全國鐡道水道運輸狀况俾食品之推銷輸轉得充份之便利提倡出口貿易凡一切高壓之政策若强行低滅農産物之價格等當即行廢除俾出産者與銷費者俱受其益提倡製造及輸進肥料並令全國田地之土質咸得加厚實行聯邦農　借欵案時務使願爲農田業主者得易於達　目的佃戶之惡制得以逐漸減去凡以較大規模營種植　得利用長期借欵以種收穫較爲遲緩之農産 
　　工業解决勞工與資本間之爭端現共有兩道一爲契約式的以劃淸僱主與傭工之權利爲主張爲合股式的以傭工與僱主同營一業當　憂樂相共之精神 
吾黨以後者合於正誼欲增進善意鞏固及調和營工與僱主問之關係而扶植勞工界之正道舍此末田 
工人罷工與廠主拒工皆爲不正當之行爲遺累於社會公衆者甚大政府當設法防止其發生而減弱其影響 
吾黨並以對政府宣告罷工爲不合於法然凡服務於公家之人員共權利當得國法與法庭確切之保護 
凡公有事業發生事故時吾黨主張組織仲裁機關調查事實　判决之此項判决當無激動危及生命康强及公衆安善之舉動並亦使之不發生法案的效力而祇以道義爲根據得輿論之贊同爲其施行之實力此等仲裁機關除於當事之公　事業受困阻時得有法律所容之調查與審察權外並無他項法權吾黨贊成一九二○成運輸法案中所規定之仲裁機關 
私人工業發生事故時吾黨並不以强迫武斷之法爲然主而反增二一八四人一九二一年政府預計應減俸金之總數祇少於一九二○年者之百分之一實則聯邦政府即減去千百萬元施行公務當不受絲毫之阻礙也 
吾黨王張以和平狀况加以週詳之考慮而重行佈置之以裁輟冗員增加個人工作能力發揮各部　互助之精神爲主旨（未完） 
譯述 
[游覽法國戰區紀實續六十期] [  通一譯worldswork雜誌hhouston原著]  
善後建設成績一一斑 
恢復工業之惟一要素爲煤法之産煤中樞爲蘭司lens蘭司之礦區爲戰時砲火交攻之焦點德人佔　後將全礦淹沒所有機器悉被毁損德以爲法人必無恢復其舊觀之望矣然德人其又誤矣當一八七○年俾斯麥之敗法也以爲法人巳一敗塗地俛首於德人之前而永無重興之望矣俾氏未嘗計法蘭西魂靈之潛化力遂有此次之敗蓋法蘭西有其魂靈在故永無顛覆之虞恢復一礦定能措之裕如也 
蘭司之礦不夷爲平地者幾希不成爲澤國者幾希然法人必將恢復之至其工程之難易不遑計及也法國最著名之煤礦總工程司某氏嘗謂『戰前法國每年産煤四千萬　共有礦井三十工人一七○○○其一五○○工作於地下蘭司之礦今被德人淹之以水當今最要之補救之主法爲將水抽出導之入河據預定計畫一九二○年之終礦中之水可以完全抽出一俟薩道乾凈即可着手整理整理頗須時日而應用之工人當以萬計一九二二年可望出煤回有工人八千再俟五六年其出産可及戰前之四分之二云』美國烏勒崗oreaon州卜得蘭城poreland城巿圖書館鑒於近城農家每苦不克時常入城享閱書之利益特僱汽車一輛滿載書籍週臨各農家駕車者爲一少女自淸晨出發美國之游行圖書館 
日暮而歸預以各戶所需之書陳置車中按戶發出而同時收歸前次所借者故常見其滿載以出滿載而歸也各戶亦已由習慣而知其駕臨之時刻故欲借與應還之書籍莫不先行籌定而毫不失時云 
法國對德之要求煤斤爲斯巴會議之一大問題米勒蘭氏之所以堅持德須每月以煤三·○○○·○○○噸供法之要求者自當爲世人所共諒蓋法礦旣被毁於德德自當負賠償之責也嗣經再三協商卒定爲月給二○○○·○○○噸法得此二·○○○·○○○噸後再加以自己之出産諒不難應付其工業上需要矣然按諸事實似爲不敷大戰之前法已有缺煤之患各礦除盡量出産外復積極開闢新　以圖寛裕戰事興後於開　工程不能不暫行輟手以致全力於出産迨大戰告終整理殘廢已極困難　能言擴張且工程艱難工人缺乏勞工方要求增加工資縮短時間於是困難叢生雖有德之賠償仍　拮据非常焉惟照今夏之狀况而論前途頗具樂觀上述難點竟有解除之望現擬僱用外國工人三四萬是年之終至少可有一萬人從事於工作有此外　再加以整理事業中已得之成績煤之産量可望較上年大增現在煤業全由政府主持各礦售於政府之價爲每噸九十法郎政府出售每噸加値百抽百分之一百 
 
 

Page 19

 
 
六十之銷費稅故每噸之巿價爲二百五十法郎法國對外滙兌現尙有偏　有此項銷費稅而法之煤價與來自外國者得以平衡煤斤問題之於法極爲重要苟德而能竭力履行其約一若法人之從事於恢復與生産事業者然則庶幾其將大有裨益於法也 
法國在今年初之五閱月間對外貿易大有起色出口貨較去年同時期間增百分之一八二·一進口貨祇加百分之一七·三此爲法國工業礦業農業對外貿易重興之明證於是法之對外貿易上得減輕二十億法郎之負擔國際滙兌得以鞏固商業穩象得以增加 
五月間記者以國際商會會員之資格得與巴黎之會與法國工商界之領袖相把晤因得窺見彼等對於法國前程之發展具有極大之希望極偉之毅力有此希望有此毅力整理法國之成効定可計日而待也 
法國内外貿易之日有起色者運輸事業逐漸恢復之功也所有被毁鐡道俱已興築完善而重復駛行各路中受損最鉅者爲北路nord一線該路横貫被兵區域幾毁壞至不可收拾據最近報告謂所毁橋樑六百具其四百七十五已重築完竣八十架正在建築中被毁之三隧道亦皆已恢復舊狀車站共毁二百處亦已建築完竣戰期中河道之被毁者計長一千啓羅密達今又已通行無阻被毁之船埠共一百三十六修理完善後更擬添設二十八新埠現正在建造中水　爲法國運輸界之利器今得於同時間與鐡道照常通行凡此種　皆足爲法國振　戰後工商業之大助者也 
整理期中根本　題自當推財政法國人民對此勇毅精神毫不怯沮無論男女老弱皆能了解斯節之重要而竭力爲政府助其婦女本以勤勞聞於世經大戰後奮勉益加自馬賽至開萊司calais間無家無戰死之男子今其所遺老弱婦女靡不黑衣服喪形容慘淡然彼等咸能繼其父子夫婿兄弟之志而拯戰後之法蘭西於難以復振之境無論農田工廠於今皆有若輩服役於其間彼輩於戰前所能爲之事固仍繼續任之此猶不足奇也所可嘉者戰後男子所遺之職務今爲女子所任者亦復不少持身　儉處事敏謹其加助於今日法國之理財問題者諒當爲全法人民所共頌者也 
雖然法國治理其財政之成績果何似乎英美人民於此每有誤會或謂法於此題尙未竭其力以爲之然試細按英法之最近預算即可明是論之不足憑矣今日每法人對於國家財政上之獻納較英人少十法郎以兩國所有之財源而論相差之數當不祇十法郎據最近之　國預算謂法政府須得二百十億法郎方能維持其財政而此二百十億法郎當仰給於其三千八百萬之人民平均每人祗負五百五十法郎英人每人之平均數則爲五百六十法郎也 
以上所述祗法人對内之債務耳其對外者亦極艱重今春米勒蘭總理嘗謂『吾法人未嘗希冀債權各國特施仁惠以取消吾國對彼之債務吾所望爲彼等能審察吾人經四年半之大戰後實已困乏不堪苟能假吾以時日俾得休養生息徐圖歸償則幸甚矣凡吾所陳說者不但爲自身計而實亦有利於各債權者也』又曰若法被迫而按現在滙兌之率以淸償其債務則其所付當兩倍於其所實負者吾與各友邦爲維持共同之利益起見而向其借債三十億法郎今除償本之外復須以四十五億法郎酬諸患難相共之友邦吾雖或能勉力爲之然各友邦未必挾此願也此届大戰以法國爲集中之點法國所蒙之損失爲協約各國之戰爭而受者也然法國已下决心振理創痍之責不甘求諸他人凡一切應興事端應籌欵項必皆能自措之也』 
法人之勇毅堅决米勒蘭氏實足以代表之觀其上述之宣言可知其對於興復法國之精神實未嘗較前有減也其能於三日之中平定路工風潮良有以也法國之戰事善後問題艱難實多徴其人民特有之精神其不瀕於險艱者幾希焉吾名此精神曰法國之魂具此魂而法國得以不傾得以强盛 
上長方形圖爲現在河道之景象下圓形者爲戰時河道之景象 
 
[法國戰區善後建設成績之一斑]  
[英國工黨赴俄視察團之報告] [  圓]  
鼓吹對俄媾和 
今年英國工黨曾遣代表赴俄實地視察歸國後以其考查所得編　報告發表於全國報章茲節譯其一段 
本團駐俄六星期足跡所至之地爲彼得格勒爲莫斯科爲斯摩侖斯克smclensk爲波蘭前敵陣地爲瓦爾茄河畔volga自尼及諾佛奇羅特nijninovgorod至河口裏海沿岸亞斯脫拉干astrakhan問諸村鎭封鎖與戰爭之影響隨處可以見及鄕村間糧食雖尙富實而衣服家具農事器械皆告匱乏城巿食品異常缺乏工業區域之勞働者以營養力不足體格日見羸弱其工作力亦遂減抑運輸機關之本可自鄕間載運糧食入巿者皆劃歸軍用終日轆轆不休者載運糧食軍械人員開赴前敵也火車機頭皆以缺少修理而停留不得鐡工廠之可以製造工具機械者皆亟亟於槍砲炸彈坦克砲車之工作矣 
一九一八年至一九　九年一年度中患傷寒症者有百萬餘起之多歐俄及西北利亞全境無一城鎭免於傳染病者此外猶有虎列剌症西班牙式流行性感冒及天花諸病之發生藥品肥皂等皆以封鎖之結果而無從入境死於傷寒症者達二三十　之多醫生診病傳染而死者亦佔其半數本委員會曾在彼得格勒莫斯科親見盛大之海陸軍游行少年自十六歲至十八歲之軍事訓練及學校生徒自十四歲至十六歲之男女童子軍訓練凡前敵軍隊之編制後方之佈置籌備本委員會皆經實地考察其能使吾人感觸尤深者俄國雖遇萬端阻礙而實力偉大軍事上之發揮大足以危及西歐諸國也吾人苟不與之重締友好眞實講和則後患之來將彌所底止蓋和平者非徒在俄刻不容緩即在全歐亦爲急務西歐諸國施行封鎖及干涉政策致使素稱友好之大國忽變爲狠厲之敵人此實至足太息者也今俄國雖受全球大國之嚴密封鎖外有强敵内有反側而仍能得全俄民族之扶助此無他無論革命勞工黨舊派官吏及反對過激黨之社會主義一派全國一心一德無不深受民族的愛國主義之陶鎔也是故吾人以世界人道之名義鼓吹我國之對俄講　俄國天産豐富　以供給吾人者不多其有待於吾人者亦不少苟能如是則破碎不全之文明可以重新擀成戰爭饑饉傷亡之慘將不復見於歐洲矣 
商業 
[八年度上海口華洋貿易情形概論（三）上期（二）誤作（三）]  
　　出口生棉原於銀價之驟漲國内之急需收穫之不豐遂至大爲減色較上年少百分之七十四本年生棉之歉收實足令人失望蓋植棉之地較昔擴充三分之一徒以氣候之不和以致收穫轉不如前寗非可惜銀價增高日幣低落素仰中國供給生棉之日本爲高價所逼遂不得不改變方針轉而求諸生棉豐收之印度等處顧中國生棉産額雖減而巿價尙平較之國外不相上下以金價之低遂使進口印棉價格轉在土産之下凡此原因造福於上海紗廠非鮮蓋當國外棉價飛漲之時各紗廠得以廉價購買原料豈非至幸雖然自中國植棉家眼光觀察覺本年收穫之不豐固有未能滿意者 
出口　製麵粉增至一百八十萬擔佔値八百萬兩有奇在上年以前此項麵粉　在禁　出口時期弛禁二年以來竟得若是之成績將來該項貨物必於本埠出口貨中占一重要之位置此則可以深信不疑雖無歐戰增價之關係面出口數目之增加自若也香烟銷塲之盛就貿易册中證之計外洋輸入五千五百六二兆枝本國製品運銷於國内者九千兆枝運往外洋者一千八百十兆枝於此可見國産香烟能以競爭之力盛銷於中外也出口生牛皮較　上年減至五分之一對於此項貿易之希望殊屬未能滿意上年出口總數之中輸入意大利者達百分之七十 
本年此項貨物該國竟不過問雖與其他各國貿易尙稱良好然得失究不足相償運銷美國者約居半數以南美供小應求之故運銷日本者約及二成其餘則運歐洲各國運銷外洋之花邊估値約一百五十萬兩較上年之出口數目僅一萬七千兩者相去奚啻霄壤内由郵局寄至美國者約居四分之三菸葉輸出外洋二十二萬五千擔與進口相較約百分之九十七上年此貨出口較進口少百分之十四適成反比例 
　貨進口無可論述 
（五）出入内地之貨（甲）入内地領有子口單之洋貨 
本年此項貨物總估値較之上年超過一千四百萬兩增百分之四十四内洋貨估値一千萬兩本埠工廠仿製物品估値四百萬兩此係本埠工廠出貨增多以至領子口單運入内地者由上年之估値一百六十二萬五千兩一躍而至四百二十八萬一千兩洋貨入内地子口稅本年共徴十六萬一千兩較之上年計增三萬兩大宗洋貨運銷浙江安徽及江蘇仿製物品運銷山東福建兩省 
（乙）出内地領有三聯單運往外洋之土貨此項貨物山内地運達本口之數量以及估値超過歷年之數觀本年貿易册報可以明瞭其增加之原因由於外洋各國食用物品之缺乏　中蛋製品增及五倍芝蔴增及四倍花生增及三倍出内地之土貨其五分之四由江蘇浙江安徽河南四省運經本埠以銷外洋總估値二千九百五十萬兩較上年增百分之八十本年此項貨物徴稅三十九萬兩上年僅二十八萬三千兩（丙）特别者無可具論 
（六）船隻本年進出口共一千八百五十萬噸較之上年增百分之三十二雖上年船隻噸數爲近十五年來最少之數目而本年船隻得以回復歐戰以前之原狀與戰事前六年之總數相等則良足記載也恢復原狀之速固可慶幸而德奥船隻並無加入尤足令人滿意戰事前該二國之船隻占總數百分之十本年英國船隻仍如往年爲進出本口船隻中之巨孹（上年進出口船隻噸數首推日本惟僅一年）美國船隻較之上年增至二倍有奇亦殊有生色考其原因英美二國政府實與有力英政府將多數爲戰事運　之船隻放行而美國船政部則多派國有船隻來華本年除　和國旗船外各國船隻均較上年加增外洋進出口船隻日本最占優勢英國次之美國又次之合計三國船隻噸數占全數百分之八十八由本埠往來通商各口裝運貨物船隻英國占百分之四十中國占百分之三十五日本國占百分之二十二本年開始即有往來歐美間運貨之船由本埠　美國太平洋各口之運費一月分每噸減至美金三十元二月分減至二十元四月分減至十五元由本口往紐約取道蘇彝士或巴拿馬之運費由二百五十先令減至一百五十先令倫敦會議會所定之運費亦隨之減少每噸山一百五十先令減至一百二十先令最後減至一百先令其始外洋巿面停滯滙率昂貴裝載貨物甚形稀少直至四月間始有運赴歐洲者而以運往熱那亞馬賽鹿特敦等處爲最有起色自五月至十一月因有大批糧食等運往歐洲情景始大變易裝運船隻供不應求當極忙迫時所索運費竟至過於會議會之價目至十二月忽見減縮年終時一如年初無貨可運至於裝運美國貨物當以十月分爲最盛運費照原價每噸增至美金二元半將近年終因匯水增漲出口貨物停滯船隻竟至無貨可裝往來通商各口運費本年尙屬平穩較之上年則有遜色如由秦王島至栖口之運費每噸約在三元半之譜上年冬季則需九元以噸位充足之關係致使運費低落幾復舊觀在業轉運者固屬滿意然以航運爲業者則不無缺望之處以收入運費日形減少而支出費用則以感受歐戰之影響轉致加增也其在各船廠則終歲忙迫不僅製造新廠且有修葺改造者設非因種種困難如滙兌之昂貴購運外洋材料之延期以及工價之加增優等及尋常工人之缺乏回製造之能力大可加增以上述之原因致使本埠所造之船每噸核算金幣之價値較之英國所造同式之船殊爲昂貴至本口能否成爲重要造船地點則須俟也界船隻噸位補足欠缺之後及各項工業恢復原狀之時方能顯明决定之（未完） 
 
 

Page 20

 
 
   
 
