# 1884 - 67 - 4903920

 

Page 1

 
 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本　向固有人在斯二處採訪时事現在意欲更換如有能勝此任者祈來本舘帳房面訂又香港亦華人薈萃之所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[淵鑑類函出售] [  點石齋主人告已]  
　　類書防於六朝而尤盛於唐然博而不繇簡而能覈者實鮮前明俞安期著唐類函頗稱詳括其祖述歐陽詢類聚　　剛存書鈔初學記白帖　典而階益之旣缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類及二十一史子集稗　　爲蒐羅句櫛字比凡日星河岳禮樂兵農以及道德性情禽魚艸木罔不辨晣音義　挈綱領其間典故事對詩賦雜文會萃百家精詳宏博書成計四百五十卷聖祖仁皇帝錫名淵　類函製序刋行誠類書之大觀矣本齋石釭佩文韻府旣爲海内士林所珍賞今又不惜重價購　初印殿版淵鑑類函縮爲石印彚訂十册校核則愼之又愼慕印更精益求精毫髮無遺鬚眉畢現盖技以久鍊而熟可以選擇而工較勝詞文奚啻蓓薨至其字畫之精爽明朗雖入老年之目亦如觀掌上螺紋無類臨鏡正不徒雕鏤夾板裝飾時綾輝增鄴架已也攷古家各置一編昕夕欣賞其有稗於藝文者豈淺　哉　淺於九月初十日出書每部十一元售處悉照曩例 
[發人往越南探信] [  本館主人啓]  
　　泰西規例如兩國交戰準新聞紙館派人前去訪問軍情隨營記錄現在法越矢和華人無不縣念冀得的音以爲快前兩禮拜内聞　防等處法己弛禁準訪事人往來其間是以本館迅發一人乘輪至香港再由香港换船赴越日内想可駛到如法人果不禁阻則兩軍勝負情形不難隨時電知消息自更靈捷矣閱報者想皆盼望合先布知 
[論越信難聞]  
　　北甯軍事日内正在要緊中外諸人盼望消息道路相逢羣應問訊較之前者法人攻奪越南各處及去冬宣泰之役尤覺關切蓋從前法雖圖越其在紅河以南并無黑旗阻擋欲進則進任法人自爲之卽旣　河内海防海東以　黑旗　次相抗　薄血戰大敗法人卽與中國邊防相爲維繫然劉　未奉朝廷之命亦止自率其救越之師而已以前越　之不甚關係乎人心者正以有此區别也若今日北寍則明明中法交綏而非特劉之爲越　法也中朝爲越南之事反覆妥議外有曾襲侯與其相臣外務大臣内有李傅相總理衙門諸人與其駐華公使面商之外又移往返書札頻煩迄無成說直至必不得己而後决意於戰然朝廷又明示以限制定界北寍欲法人可己則已不終於戰而歸於和用意何等深厚　中朝諭旨绛日法兵尙未得言泰越中地勢必先宣泰而後北寍故限以北寍使法人以宣泰爲止境也在後他國人議諭越事　甚願法人旣得宣泰卽便罷手此固繹味諭旨而深知我中國之意　然　爲此言也今法人不自量度儼然進攻北寍則中朝不願稱兵希兾萬一之心不能見諒於法人也審矣然則北寍之戰不啻大聲疾　數法人之罪狀而誅之其有不關繫於人心者哉中國之人樂觀法人之敗卽他國之人亦不敢望法人之勝故日來言越事探越信者更覺惴惴於心無時或釋而無如消息之不通也前日本館接得電音謂法人進攻北寗之先初不意北甯華兵如此其多繼見軍容之盛法人皆以爲出於意外此可見法人氣已中餒矣乃次日又有電音則謂已奪得第一砲臺若再克第二座則當用開花砲擊之此信傳自西人仍爲法人發來者旣致本舘則據有聞必錄之義急登於報初不謂其信果確也越日靜俟續音又復杳然故特於報中揭出盖緣中國自廣東迤邐至廣西直出鎭南關外一路所裝之電綫目下工未及半越中官軍卽欲傳遞軍報而無從開遞故北甯之事中國官塲必無朝發夕至之信息而自海防以至西貢由西貢轉達香港以至上海之電線則以海防本歸法人管理電音之來或勝或敗皆法人詞氣而彼處商人所帶之信又須由法人搜檢拆看若法人有所諱揑傳電來華且無他人之信可以參證第所傳電信由海防至西貢者法人或有諱揑而西貢自有至法京之電綫彼以暗碼傳遞實情旁人不知旣到法國則合歐洲皆悉其事再展轉以涬中國此信定非無稽本館有聞必錄以其由歐來也總之目前北甯信息如由海防徑來則未可遽信蓋權操於法人推其諱莫如深之意竊謂法兵大敗彼固一字之不傳如其小勝亦無確音之可据歴觀前次所傳消息卽以見法人之僞矣以愚計之中國電線工程現經遍造數月然後竣事將來可以傳信法人自不能諱盖彼方自掩飾而我已得其眞情也目前則惟自歐洲轉達中國之信稍爲可憑耳日來本埠巷談街議無人不以越事爲當務之急有喜於輕聽之耳卽有善於妄造之口而大意莫不惡法人而欲其大敗前日聞知法人於此數日内往攻北寗卽自人述法人敗狀謂又全軍覆没聞者稱快而不知眞信之無此捷速也此不過如街頭所賣宣泰克復圖繪劉軍大勝情形有所謂劉二公子劉小姐者剿襲說部廣義之書而以欺鄉愚也其不值識者之一笑固無足怪以鄙意度之北寗布置旣有如許之華兵又得劉永福爲先鋒必有慮周智密者觀劉永福於宣泰城内忽焉　走退屯北寗而與華兵會合協力爲理卽可知劉軍本以北寗爲重而特　宣泰以餌法人也如謂宣泰本有固守之志則　有西人傳來之信縷述法人旣入宣泰後事獨於劉軍布置守禦絶不一述其形蹟豈併深溝高壘而無之者劉最知兵不若是之疏也由是言之北寍之守未有不嚴且　者法人恃黑兵之蠢驅其直前薄戰死亡不惜何以於北寗而獨遲回審顧不敢輕犯至於數月之久　今一戰而遽奪砲台固疑劉軍不應毫無守備然安知非故賣破綻乎前信可疑後信又至南望迢迢而欲於此數日内得眞消息難矣請告知有心越事者少安無躁焉可也 
[越南要電]  
　　本館昨接越南發來電報謂法人進攻北甯業又得一炮臺華軍皆退入城内云查二月初七日本報内載有官塲消息謂近日接到粤東來信劉　現已將山西城池全境克復屢與法軍血戰大獲全勝法兵幾不能軍云云但至今計已旬日西人各電信均未道及是殆前信之未可恃歟 
[法國郵報]  
　　些理鳥士報云西歴正月二十四日採訪人由法國摩些理士發到電音言法廷現雖時常與中國商議東京之事然志在必逞仍未嘗一刻忘軍務而置越南國於度外也邇來租倫埠各船澳日夕趕　船艇籌辦軍火並無餘暇每於晚間燃點電氣燈以便工作又有運軍船八艘書信快艇一艘巡船兩艘砲船三艘在租倫埠整備行 
 
 

Page 2

 
 
裝以便分往東京及篾參加士架島聞尙有依思亞軍船由羅連埠至租倫以載兵赴東京又有新式炮船亦將啓程前赴越南由此觀之法人前此之言議和者實欲以悞中國而非出於誠心也說見循環報 
[海東近信]  
　　香港西字報載有海東本月初一日來信云現在東京之法軍聽各報館訪事人探訪軍情毫無阻格較之從前大不相同又云是時法軍預備進攻北寍并略調桑台之兵到河内以成犄角之勢又云前此河内火藥炸焚之處現己漸次修竣　又云法元戎俟可行淺水之小兵船到時卽擬往攻老開云 
[惠匪近耗]  
　　歸善縣捻山客匪揭竿倡亂一事前錄己詳兹維新報云探聞官軍於初六日將捻山後之山灣等處圍住因此處河道可通洋海恐匪黨敗北則由此竄突也惠州府城與賊營相距頗遠然府憲仍恐其乘勢擁至令將南門緊閉守衛甚嚴城外舗戶居民亦有徙入城中者官民俱皆　城嚴守分隊巡防不分晝夜今各路大兵已至頗覺安心然備豫不虞無敢稍懈初七日彼處禀文末見馳　來省亦無關吃緊矣或謂官軍所到早已圍環周匝不過待匪黨之悔罪分别懲辦或勦或撫仍不忍悉數剪屠云書有之殲厥渠魁脅從罔治是又能施法外之仁者矣 
[津沽風鶴]  
　　中法一役謠言四起各處海防辦慱　不遺餘力前日西人且有謂西歴十六號將有大帮兵船駛擾天津口岸者夫天津爲畿輔之地如開兵釁固爲法國所必爭但和戰尙未定期且今非昔比天津水陸連絡已有重兵扼守法人卽自逞强横恐遠隔重洋斷無預定日期擾人以兵之理現在銷聲匿跡前說果屬子虛矣辦理津防轉覺稍　據官塲說調處有人兩國將歸於好但戰固爲禍目前和亦養癰日後中國何日方洩薄海臣民之憤　 
[二麥無秋]  
　　天津去年水患秋麥固未曾裁現在冰泮蓄水未消春麥亦難播種今年二來眼看難望秋收加以去臘雪澤愆期春仲尙薄寒料峭二月初五初八等日復積素滿地飛雪漫天麥苗菜莢生意爲之一殺今年不特春赈不能一簣功虧且恐秋熟無期入夏不能歇手也 
[奪湖械鬥]  
　　楚北民風强悍上游數郡又多湖鄉捕魚各分疆界不得越鴻溝一步稍有不合卽以械鬥從事近聞孝感縣馬溪河對面邨落北金嘴地方有丁陳兩姓均係大族因奪湖啓釁上元前後互相械鬥擡鎗大砲戈矛乂戟無物不有炮子鎗彈急如驟雨往觀者幾中飛彈該處砲船得信前往彈壓置之不理勢亦洶洶矣聞論產業則丁富於陳論人數則陳多於丁前曾涉訟公庭憑官秉斷各將契據呈堂查閱丁契有湖有糧尙有水淹至何處管至何處之文陳契有陸地糧而無湖糧陸地卽在湖邊水有漲跌界難分定經前邑尊斷將湖水陸地中劃分各爲遵守自此之後常年爭閙不休至今正則大門並先期約戰各憑波勇倘有損傷及格死者各收各屍誓不報官打仗之際丁姓擒獲陳姓一人縳住手足置之大水缸中水中多投鯚魚黃霜魚聽其游泳　剌人體待其奄奄一息然後取起炙之以火待稍活再浸入水如此數次始令飽食酒飯釋放而歸噫豈非地方之隱憂歟 
[漢口失火]  
　　本年二月初六日爲漢鎭店舖行棧字號開張吉期此年例如是也是夕燈燭輝煌至十二點鐘忽聞土壋地方江柴院子隔壁小棧房失愼延燒柴院及住宅四五家當經龍局趕救應手撲滅云 
[來信節錄]  
　　前報有　報盜　一條此固據聞照錄乃昨得松下觀棋客來書其中情形實有大相逕庭者爰卽節錄如下書云余友林穉松貳尹奉委辦理松滬嚴家橋里卡眷屬僑寓省城曹胡徐巷於正月十九日請假來蘇二十三日與僕握手言歡訂期月初同舟赴滬嗣接滬局來函敦促回卡先於二十八日雇周姓吳江快在胡相思　發運行李下船　因有信託帶送至河于話别而歸不意二十九日黎明遺丁來寓告以夜間被盜央借衣服禦寒　聞　卽持綈袍皮馬褂等农親往慰問見　翁僅有單衫褲在身身擁　戶布被而臥情形狼狽　氣沮傷詢其顚末詳言於别後開至婁門外官瀆橋東首義園茶館後門礦頭停泊安歇不料三更以後於睡夢中聞呐喊而醒見盜衆明火持械蜂擁進艙勢甚凶猛祗得避至後　任其將行李衣箱曁文具箱内之洋蚨金飾信件以及家丁船戶之衣履並一切零星各物一併搶掠過船而去盜船共有兩只盜匪約有十餘人驚定之后見船在曠野河中始知被盜船斷纜拖至李王廟東首距官瀆橋已二里許矣該處無從鳴保不得已將船放回官瀆橋先　家丁往沙河汎署報案旋有元署巡船經過喚令查勘捕役楊廷當卽過船已看明被刼情形屬實等語穉翁卽穿衣上岸親赴元和署報案　一日經馬漁山明府會同淞北營錢都戎親臨踏勘勘得船上被盜　去艙門並已失落兩塊艙中尙餘靴鞋各一只家丁舊衣兩件又褥子一條有踐污足痕艙内檢得盜遣紙裹牛燭火具三枝馬明府謂被盜是實勘畢在李王廟訊問船戶據供所裝各物及上盜情形歴歴如繪穉翁以船戶宿在後艙船被盜匪拖出數里毫無知覺恐有通同情事請帶回署中研訊嗣後復訊兩次船戶口供頓異明火攺稱紙煤大箱攺稱小箱迨家丁上堂對質始不復辯　係有人教供豫爲攺盜爲竊地步馬明府復詰其前供事主棉被兩條劫去借爾被盖究竟有無其事船戶答以借被蓋是有的馬明府明鏡高懸卽云確係是盜若是小竊祗能偷被上所蓋之衣不能偷貼身所覆之被在報案後勘騐之情節堂訊之供詞如此是盜是竊有識者可片言决之乃閱貴報所登眞情顯露邑尊擬將是案澈底詳辦各語似與　之所聞大相逕庭惟報中所指爲種種支離者僕則有以辨之如謂船内新被兩條均未刦去然彼之所稱爲新被者係藍地印白花之棉布被官塲斷不用此其實係船戶之物刼後惜來禦寒留在中艙可辯者一又謂被失賑捐銀洋確有揚州所刊沙洲册子何以又未被遺等語穉翁經募賑捐之洋存在文具箱内而册子存在拜帖護書内文具雖失而護書猶存故册子未曾被　然册子係直隸賑捐局所發而非揚州賑册可辯者二又謂客與舟子串同報案異有挾詐果係串詐自應庇護船戶何以李王廟訊問後反精帶回署中訊問自取敗露且報案後略置衣履仍卽回　並未逗遛省垣何挾詐云爾可辯者三又謂希圖吞没賑項抑知督辦賑捐之胡方伯爲穉翁舊東信之有素故將册子交　若圖吞賑何不將册子一併棄去更無証據可辨者四　翁於二十七日禀辭三大憲二十八日由蘇開船赴卡夜間被刼而報中則謂由滬回蘇故爲二月初四日事日期亦不相符倘或二月初四日另有一案則李王廟地方七日内疊出二案捕務廢弛一至於斯將置地方官於何地乎微窺其意必因職官被刼旣難攺盜爲竊又恐勒限嚴迫莫若先發制人誣以挾詐吞賑　情恫喝以箝其口然在穉翁被盜確實毫無揑飾何畏之有况世代簪　爲粤東望族自乃祖宦遊吳下相繼而仕者數十餘載昆仲皆列仕途卽奉差松滬歴辦局卡厘務處脂不潤上游倚重平日　身制行爲人人所共信揑盜圖詐稍知自愛者听不爲而謂潔己奉公者爲之乎旣罹萑蔡之阨復遭員錦之誣非惟交好代抱不平卽貴館聞知亦無不樂爲更正用敢縷陳顚未上達典籖敢祈闢其虛誣付諸剞劂則感甚榮甚 
[意使來華]  
　　意大利欽使魯大臣前以有事囘國兹悉魯欽使已附法公司輪船啓行來華屈指蜺旌今日可以莅滬也 
[奸形莫遁]  
　　本埠英工部局近定新章擬將捕房監禁之犯擇其不法多次者各照一相以便將來再有犯事巡捕可以按圖而索不致 
 
 

Page 3

 
 
漏網此亦禹鼎鑄奸之意也 
[嚴緝盜案]  
　　閔行航船被盜一案疊列前報前晚又經黎邑尊覆訊問高進才爾知定曹富究往何處落水之人如何動手以致屍身無着高稱曹定富曾說欲往靑浦銷煤現在是否尙在靑浦或潛往别處我不知情至落水之人當時惟見戳傷右眼皮之陸景南旋卽扒起但深夜黑暗之中我上船後卽往船中取物是否再有人跌落河中我實不知詳細餘與前供略同邑尊仍飭收禁並諭捕頭趕緊緝拿是以捕頭柴樛已選派幹役四十餘人並購眼線分往各處及靑浦一帶緝拿矣 
[諭給籽種]  
　　上海縣正堂黎爲諭遵事諭各圖　董知愁案照職員趙颺曾等稟請酌借倉榖當經諭飭各董　覆據情詳請在案兹奉撫憲批示該縣各鄉因去秋收成歉薄貧民乏食殊堪矜憫據請酌借積榖以資接濟事屬可行飭卽查明議章禀辦等因奉此查此案前經本縣會商紳董以各圖貧戶分别極貧次貧由捆業按戶查造册結送由該圖董等覆查彚報惟時將春仲各戶待借孔殷若再層層核轉恐稽時日自應由該圖董等逕行查報以期迅速合亟諭飭諭到該董等立卽恊同　保捆業人等查明圖内實在資本　乏貧民共自若干戶分别注明極貧次貧定限十日内逐細查明造册並於册尾結明極貧若干戶次貧若干戶加具並無浮冐遺漏切結呈候核轉此係接濟貧民口糧起見該董等務須無濫無遺依限造送毋稍　延致干差提押辯切切特諭此係奉憲借　耔種口糧　以業田之戶爲斷凡報貧戶五畆以下爲次貧三畆以下爲極貧並將田畆人口之數注明册内俟核定後先行榜示然後給發倘有業田雖少尚能度日概不得混造致干駁删此諭 
[吞烟遇]  
　　江北婦人王氏縱女秀英在妓院爲　取用帶擋銀洋旋因女欲從良該氏欲索重價致由娶主控經官斷以縱女爲娼母女之情已絶旣欲從良豈容阻止隨判聽女從良在案該氏又以某門丁某差役等帮女成訟心不甘服屢經上控批飭原審官訊詳不究此三年前事也今該氏又來滬上前日至寳善街一園　館預備洋烟高粱和而吞之蓋該烟館係某役開設該氏因憤忿之故欲以人命貽累也幸該烟館夥瞥見欲報捕房送醫院而該氏有同伴婦願送該氏歸家請陳君竹坪救冶當卽嘔吐而愈 
[抗捐取物]  
　　老閘大橋北首生記木行等戶不願繳工部局四季房捐疉　前報昨日總巡捕頭復率中西各捕往浜北收捐由垃圾碼頭之新大橋北首收起計有　隆米店源記槽坊愼　煤鐵棧九百念三號屋内之剃髮　等均己繳捐及至翁德興烟館則稱無力繳捐巡捕卽將烟鎗八支取去又至二十號小烟館取去烟鎗四支銅鍋一只铜杓一柄又至翁寳興烟館取去烟鎗五支銅鍋兩只铜杓一柄於是街市喧傳俄頃之間各舗居民皆已一律閉戶如避宼敵捕頭　索然而返 
[築路編籬]  
　　鐵路傍建造天后宮自上年正月初十日動工大約本年閏五月内可以一律完竣現在復擬於鐵大橋北　浦灘築碼頭業經打樁編籬並經黃太守給示云此處起造泊岸樁架現已搭成諭爾往來車馬暫從别路馳行倘敢藉端滋　卽仰地保禀呈 
[英界公堂瑣案]  
　　前報列欠租被控一案昨由捕房將某西人及妻并男女三孩一併送案原告西人亦投案申訴某西人則稱無力還銀哲總領事商之黃太守謂該西人積欠房租并誑賒各貨理合資遣歸香港地方官遞囘原籍不得逗遛滬上太守然之○婁陰堂稱爲紅帮縫工前有船主交做大衣呢料失竊報捕查無着落昨見黑人所穿之大衣卽是失贓訴捕拘案容邀船主到案認贓黑人供大衣係從香港辦料交裁縫做成並非竊贓黃太守商之哲總領事飭捕將黑人帶回俟婁蔭堂邀到船主投案質訊○包探徐少亭稱竊犯顧阿金搜得許多押票先起蠟台花簽等件係譚氏家之失贓查明失主共有五戶俟傳齊分别吊贓再行解案黃太守飭包探將人贓帶回當再傳齊失主吊贓送案冉行核辦○租界中凡購賣鷄鴨不許　懸不許將猪紥脚倒扛違則巡捕拘案究罰此向例也昨據九十五號華捕稱見沈阿六何全全扛猪兩頭紥脚倒挂照違章拘案太守隨判沈何二人合罰洋一員充醫院經費始准領猪 
[法界公堂瑣案]  
　　倪正福禀稱因妻潘阿招被牛客人孫天球拐逃并有阿招之弟媳名阿珠者本在新街西二弄蘇王氏家傭工與阿招同走聞蘇王氏言孫住八仙橋訪之該處隣人均稱兒孫與兩婦同來顯係孫所拐逃爲此扭送捕房并邀蘇王氏到案翁太守謂旣稱是爾妻何又稱阿　倪正福答稱實是拚頭詰之蘇王氏據稱丈夫在洋行營生阿珠在我處傭工現被阿招誘去恐伊家來索人特爲伸明詰之孫天球據供並未到過蘇王氏家亦無拐誘情事太守謂爾與阿招認識否答稱阿召之父名　阿橋向來亦做牛生意故與認識太守以原告禀中有阿招曾向蘇王氏借銀手鐲質錢孫天球允爲贖還等語因問孫天球有此事否答稱並無此事太守判着孫天球出外將阿招阿珠尋到再核○前報花烟館鴇婦許杜氏扭控丁德志誘拐烟　金珠一案翁太守原斷着丁德志交保尋人嗣以丁無保人復於昨日解案許杜氏　案稱秦阿寳向我說金珠實被方阿二拐至城内三牌應講書堂間壁我知房屋係秦阿寳代租當將秦送捕隨到三牌樓尋　金珠阿二當卽扭交地保適蘇鄉有船到中我恐金珠再走故　地保送到舟中但方阿二已被秦阿寳放去求請將方追出太守詰之秦阿寳供稱興許杜氏同　故去關照方之房屋是我代租方有父同居不知其拐人太守謂現在人旣尋到可以不究但前押之丁德志是否與聞拐逃之事許杜氏稱丁實不與聞太守謂前期到堂憑空誣人實屬可惡丁德志　管押三日着卽釋放許杜氏照押三日以爲妄控者戒秦阿寳姑着交保將方阿二交案 
[陳家木橋賑所述]  
　　俾壽而康頃接杭州張旣耕明府來電疁城雲鶴道人求母病痊捐洋千元焚香禱告保佑其洋卽匯云夫仁爲孝本必夢與齡天佑善人定占勿藥以千元保病愈還以千元保遐齡仁人應勿靳也敬代災黎百叩九頓以請命○喬遷大利　鼎記寳號喬遷受禮於友人應答酒席今以席費三十元并募七十元助賑藉爲友人祝福請爲頌之曰鼎記搬塲酒災民續命糧大家行好事發福又增祥○封翁助賑王　庵封翁函　自　力拙捐館修一元大兒子惟淸年七歲頗知學好捐押歲洋二角同年胞姪惟寅善有同心亦捐二角請爲登報夫好施樂善其後必昌　義型仁因心作則敬以封翁尊之○孝感天和花中君子函云捐洋五元保父母四季平安倘邀庇　月助一元等語伏願西大部洲善　子善女人皆存此想皆捨此捐必能上感天和風調雨順旣弭未來之災更救已成之动○病愈還願善士曰南陽貴者肝氣危險對天許願助賑日見病減前赴果育堂許願已捐洋十六元今至敝所還願添捐洋三十四元善　善哉佛菩薩憫念衆生廣施靈感弟子等當皈依　○筆下超生知過不能攺氏捐洋一元又云貴處筆墨中何物易銷　當自備紙版點染成工竹扇骨亦可備骨刻就寄呈代銷充賑等語感此嘉惠敬當代揚仁風○辜負盛情淞濵無名氏適園主人各來函教以仿辦呂采大票抽頭助賑無可如何人來函教以勸捐淸水冷籠等烟加一抽捐同人非不樂遵教恐災民詢所由來從而却之曰餓死事極小 
[蘇省撫轅抄]  
　　十三日候補布倉大使虞廷瀚禀知奉藩憲扎委咨送松滬厘局差遣並銷江北緝捕差縣承汪祖文文在寗聞訃丁母憂來蘇見喪主薄祝衍綸琑海運滬局差並禀知聞訃丁母憂從九宋維璋缷署大倉州七浦司巡檢事囘周士　禀知辭奉臬憲委赴淮楊緝捕差未入吳　曾禀知換蘇差委○十四日卽用縣陳汝欽禀知奉委赴蘇屬公幹候補縣竇鎭山禀辭奉撫憲委赴崇明會辦圑練龍景曾謝請補嘉定縣缺劉步瀛禀知奉委赴松屬查催保甲圑練 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市盆湯衖絲業會舘主施少欽經收順直山東江浙等處二月初八九十日第二百十二二百十三二百十四次賑捐淸單]  
　　厲寗朱餘庵爲兒子患病許愿速痊由協興局來洋念元新安吳君求十齡童子聰明福壽由協興局來洋四元崔十齡童子由同愼　來洋三元廣東譚雨村洋二元以上初八日○香山榮陽氏爲兒　許愿卽痊還愿洋十元棉力氏爲兒種痘平安省調養費移助由崑山　昌義號寄全盛局來洋三元幸獲平安人洋一元有心無力子求病愈由常熟全盛局來洋一元○弟五十七日出售助賑彩票沔爲旋次見麟四百七十九四百八十號二張　桓桃塢張久　全　局來四百八十一號一張江陰公正和四百八十二號一張常郡合記號四百八十三號一張九江吳城姓四百八十四號一張共售六張計洋十二元以上初九日○錢友三兄交來覺愆子求病速愈向神前叩禱保祐除根捐助洋十元山西楊姓由粤旋京過滬得病許願助賑立愈因川資無餘將時辰後變價易洋還願交來洋七元同心學善士助洋兩元槎溪許蘭谷兄染恙移藥資病卽痊助洋一元吳淞黃氏節省平日點心資　成交潤生局來洋一元○本埠費公正水木作主人捐助第三次寄处埠捐冊夾板十副計二十块竊思水木作小本營生亦知大義不領工本連次捐助實　可嘉○第五十八日出售助賑彩票公大錢庄李代手蘇州張仁記匹百八十五號一張伍聯記四百八十六號一張震澤　茂雲孝子　手殷兆鍠兄四百八十七號一張共售三張計洋六元以上初十日合併聲明 
[上海北市盆湯弄絲業會舘主施少欽經收順直山東江浙等處二月十一二三等日第二百十五起二百十七次止賑捐淸單]  
　　學耕主人由本埠王湘士吳雨樓攷史經募洋一百元廣東潮陽縣馬豐城求保世代財丁興旺由馬仁翁交來洋七十元本埠黎陽屏記求病速愈詣捐順直洋廿五元山東洋廿五元廣東唐觀葵交來洋十員　家和號兩生因遇竊未遺托　神佑由廣東馬仁翁交來洋十元寓琥昌　垣養源居王人由廣生源報關行交來洋十元武林女士徐毓英去冬曾爲女病以十洋　賑立愈今爲　病産後久延立愿再助求卽疹可交來洋十元崇川　悔堂爲兒出花勢甚危險許愿求神漸次收功由侯仁源布號及來洋十元湖北無名士由同泰衣莊交來南平銀五兩九錢七分楚北文茀堂賦閒江右有心無力今得署理江西　鄉縣朱公關聘移助由全泰盛局來南平銀二兩六錢廣東何氏求女兒病痊洋二元喬子綬求佑痰喘疾速痊由太古晉局來洋二元厲杭丹徒隱名氏叔姪敬求諸事如願家口平安田全盛局來洋一元古滃董仲房洋一元○餘姚翁已蘭先房書潤助本籍代收洋二員四開洋三元○第五十九日出曾助賑彩票小東門内　和綢綢庄四百八十八八十九號二張廣東祝四百九十號一張共售三張計洋六員以上十一日○　鄞張李氏求夫病速愈指助順直洋五十元又山東洋五十元　鄞李吳氏求保合家平安指助山東洋三十元四明李貽桂爲父週年追　費移助順直洋三十元以上由李君耐三寗波募來山西無名氏交來洋三十元　吾居爲妻產後增受咳哮等　求卽痊愈由欵紹記　來洋十二元嘉興徐合啓求母病速痊縉捐洋十員嘉定無刀老人求　氣速愈由全盛局來洋十元程隱名病愈還　洋十元筆花居士求病速愈洋　元海陽采求長女　生心疾關根洋二元童雋記移彌月麫資由正大　來洋二元○漢口永吉莊黃君小　代募捐　何旨記錢十千文合來常平銀五兩八錢六分松鶴軒錢八千文合來常平銀四兩六錢九分福慈子錢八千文合來常平銀四兩六錢八分九齡童子郭德　求何平安洋一員仙源胡項氏求　婆婆康健洋二圓○九江同源和茶棧李君　三代募捐　心餘力薄再捐生求妻身體平安洋四員○江孚輪船募四未堂洋一元○第六十日出售助賑彩票　紹記四百九十一號一張計洋二員以上十三日○吳淞陳印波軍門由悅生號交來洋四十元士梅居士保沈氏妻病速揆合家平安由洞庭葉金坡兄來洋十元壽　堂主人爲求妻速產由恆安錢莊　來皆助順直洋五元又出車洋五元蘇　工水子爲先囂及先室三　之　移經懺资以祈冥福洋六元安徽無名氏求病速愈洋二元新安善士中金移助由常熟協興局來洋二員救命捅内一本堂由　商　吳鶴齋兄交來洋一元　　有力未　生兒　積押歲錢移助由杭州三元坊　寄正大局來四開洋五元八　洋二元而東徐四觀由新寨絲棧交來洋三角○元　洋　帳房白玉岩先生代墓捐冊何麟洲翁華厦　成承戚友賀　將謝席酒資移助洋四十元蕭蔭田翁去臘得　移湯餅資助洋二十元譚俊　翁去臘得男移湯餅資助洋二十元元芳浴記衆友令助洋十元義信　茶棧助洋十　何世章祝保平安洋五圓元芳帳房將零星餘欵助洋四元何欽明祝父遐齡洋二員何盧氏保父母長壽洋一元○第六十一日出售助賑彩票天來棧龔四百九址二號九十三號二張滬報　來鎖寒四百九十四號一張飽慵四百九十五號一張太郡龍玉麟四用九十六號一張邗上無名氏四百九十七至五百零一號五張杭垣朱公舘五百零二至五百零六號五張共售十五張計洋三十圓以上十三日合併聲明 
 
 
 

Page 10

 
 
[光緒十年二月初八日京報全錄]  
　　宮門抄○上諭兩道錄全○發抄旨　道○御史愛等奏糾叅坊官摺子○又奏叅革副指揮夾片○府尹錫等奏請加給賑米摺子○直督李奏請建坊夾片○險撫葉奏舉行課吏請飭立案摺子○又奏設立候審公所請飭立案夾片○府　胡奏病請開缺摺子○陜撫葉奏叅撤各員察看夾片○二月初八日吏部翰林院廂紅旗值日吏部引見二十六名内務府一名理藩院三名○陸潤庠謝授右中允恩○圖坦裘祖誥各預備召見○廣壽續假十日○載鶴請假十日○貴　續假二十日○召見軍機圖坦裘祖誥發抄丁寳楨奏已革叅將周立和僞造印信案審明定擬奉旨刑部議奏欽此○又　先千總韓明恩等留川差委奉旨兵部知道欽此○又天全牧　開嘉　興崇慶牧黃桂滋調奉旨吏部議奏欽出○又審明屏山縣孀婦王余氏挾仇謀毒文萌鈺等六命案定擬奉旨刑部速議具奏欽此○○署巡視南城御史臣愛興阿臣賀爾昌跪奏爲坊官　捕撥弛據實糾叅以示穂儆仰祈聖鑒事竊自去年八月間據臣城内坊吏目呂陳善呈報草廠　巷百　通侃號於夜間被賊控窟入室竊去銀一千八百餘兩一案當飭趕緊緝拿嗣於十月間將該吏目撤任留城緝捕以觀後效因派在練勇局當差原將稍　事權在官人役呼喚較靈迅將此案破獲孰意該吏目罔知愧奮一味因循屢經勒限迄今五月之久總未將贓　拿獲實屬玩延若再事姑容恐該坊等視竊案爲尋常相率効尤捕務愈形廢地矣相應請旨將玩視捕務之坊官呂陳善立子斥革庶懲一儆　咸知　奮臣等爲整頓捕務起見有此不識之員未敢稍事瞻徇據實糾叅恭摺具陳伏乞皇太后皇上聖鑒謹奏奉旨已錄○○愛興阿等片再指發南城副指揮楊樹藩查該員前於御史載彩被叅一案伊與都事楊希祖路遇輒談及公事其平日交通可知經都察院籍該員奏叅開缺嗣於去冬揀發來城臣等察看其人甚粗率若應派以差使恐多貽悞似此劣員未便　涉遷就令其留城相　請旨將該副指揮楊樹藩卽行革職以示懲儆爲此附片陳明伏乞聖鑒謹奏奉旨已錄○○臣錫珍臣游百川臣畢道臣周家楣跪奏爲通州粥廠米石不敷請　給賑米以恤窮黎恭　具奏仰祈聖鑒事竊查通州地方每年冬間王恕園等處設廠放粥歴蒙恩賞賑米上年九月間經臣等奏撥粟米二知石分給各廠煮粥散放欽遵辦理在案兹據署通州知州李均豫○稱上年水灾較廣貧民衆多前蒙奏撥粟米二千石分給各廠煮放領粥入數每日統計不下八九千人現在存米無多不敷開放擬合詳請會奏續撥賑米一千石以資接濟等情前來臣等伏查該州所稱上年被水地方甚廣因之飢民較多前領之米不敷散放自係實在情形合無　懇天恩再賞粟米一千石卽由通倉支給分撥各廠　粥散放庶無業飢民籍以存活伏乞命下遵行至此次應需柴薪人工等項仍由臣畢道遠等於赈欵内酌量撥給所有臣等續請撥給通州粥廠賑米緣由謹合詞恭摺具陳伏气皇太后皇上聖鑒謹奏奉旨已錄○○李鴻章片再據籌賑局司　詳稱冀州人六品銜候選從九品胡存琥捐助直賑銀一千兩又欒州人五品封職張靑選遵其故又五品封職張智故母五品命婦張耿氏遺命捐助直賑銀一千兩又撫寍縣人者肅補用總兵降補都司馬鴻圖遵其故父二品封職馬殿柱故母二品命婦馬陳氏遺命捐助直賑銀一千兩又淸苑縣人山東齊河縣知縣王敬勳遵其生母四品命婦王吳氏之命捐助直賑棉衣核銀一千一百兩又天津縣人河南候補道張汝霖遵其故父一品封職張錫文故母一品命婦張郭氏遺命捐助直賑銀一千兩又安徽蕪湖關委員山東鹽大使鄧錫藩遵其生母二品命婦鄧吳氏之命捐助直賑棉衣核銀一知兩又奉天錦縣人直隸任縣知縣調署遷安縣知縣郝增祜遵其故祖父二品封職都司銜候選營千總郝淸旁故祖母二品命婦郝　氏遺命捐助直賑銀一千兩又棉衣核銀一千兩共合二千兩又廣東香山懸人廣西候補知府何耀章於上屇直賑案内遵其故　一品命婦　吳氏遺命捐助棉衣核銀一千兩皆屬救災濟急好義可風核與建坊之例相符具詳請奏前來應請旨准將六品衔候選從九品胡存武又已故五品封職張智五品命婦張耿氏又二品封職馬殿柱二品命婦馬陳氏又四品命婦王吳氏又一品封職張錫文一品命婦張郭氏又二品命婦鄧吳氏又二品封職郝淸芳二品命婦郝于氏又一品命婦何吳氏照例各在原籍自行建坊給予樂善好施字樣以示旌勸理合附片具陳伏乞聖鋻訓氏謹奏車機大臣奉旨　照所請該部知道欽此○○署理陜西巡撫布政使臣葉伯英跪奏爲舉行課吏以期練習人才俾資造就恭摺具陳仰祈聖鑒事竊照州縣爲親民之官同通亦有撫民之責陜省需次之同通州縣不乏明白勤奮之員但慮其歴練未深謁求無素猝然奉委赴任出理地方公事鮮不覆餗貽譏自宜乘此需次之時預爲練習或博覽吏治羣書或叅究現行律例庶幾一朝任事不致胸無依據仍恐其未能會悟貫通必須有諳練先逹者爲之導引師資誘掖而考課之則吏才必能奮興於民事大有裨益隨查前升任撫臣譚鍾麟任内曾有課吏之舉　局購書令需次各員前往肄習每日　給兩餐按期考課造就人才頗多嗣因經費不敷暫行停　現擬照成規仍復舉行課吏飭查前購吏治律例等書尙在關中書院内存儲隨飭租賃房屋復興吏局惟查舊章每日兩餐經費難繼自應另立撙飭章程延可品學兼優將各員所　服之人爲之主講臣及司道輪流考課現於本年十二月十九日開局無論到省遲早凡在省候補之同通州縣正任各員俱准入局看書肄習每月按期考　兩次逢課之日預備兩餐俾盡一日之長以期講求吏事而覘才識在局各員遇有應派差使照常派委事竣仍復入局肄習藉收學優　途之效計每月與候補武職月考　需經費銀一百餘兩督飭藩司籌欵給發撙節開支俾垂久遠據署藩司張端卿臬司張煦會詳前來臣覆核無暴相應據實陳明仰懇恩准勅部立案所有舉行課史以期練習人才俾資造就緣由謹恭摺具奏伏乞皇太后皇上聖鑒訓示謹奏軍機大臣奉旨該部知道欽此○○葉伯英片再爲政之　首　民命已定罪名人犯尙施法外之仁而候審待質平民尤宜曲加矜　陜省民風剛勁負氣好勝因之訟獄繁多每遇案情　大或情節支離或疑竇難晰以及京控上控等案均應提省或督同臬司或發交自府悉心研鞫期成信讞惟一經提省則案内十運人　不能不一併行提或係緊要証左或被無端牽連或係屍親或由誣指動輒多名大抵皆非有罪之人遠者千餘近者亦數白　隨解到省取保候訊具聞人地生疎無人承保者發縣看管縱使經催依限審結不致　壓然自質訊定案辦詳審轉均需時日設遇原被狡執案情疑難更須累月經旬在案人雖遠　異地衣食難繼乏術脫身千貸無門飢寒交迫日久坐困不免拖斃揆度情形實堪憫惻亟應設法安置以　民命竊查臣前在直隸清河道任内四權臬篆曾經議設候審公所籌費　　辦有成效詳由直隸督臣附奏有案　省訟獄雖較直隸稍减而軍民因案牽連苦累　事同一律亟宜仿照辦理當經飭令署西安府知府李希哲先行　屋作爲候審公所揀選　成可　實任佐　人員經理其事仍由該員雇募妥役令其看守人　至造飯管門各夫役及應用一切皆由該員隨時舉辦凡有　省牽連無罪人　除能覓妥保者仍　其　保候番外其餘無人承保人証俱准收入候審所聽候傳質每人　給麵食兩A並酌給鹽菜曁茶水數次每值散放茶飯時俱令委員親身監視以免滋弊倘有飯食不熟及各夫役不能勤愼經理一經查出卽由委員從嚴　儆其待質人誣倘在所有不安分之事　由委員約束該所歲需經費　銀六百兩租　房屋斷難持久擬卽在西安府署　修建候審所一所估　工料銀一知兩經該府詳由瀋臬兩司設法籌措銀七十兩以一千兩作爲修建公所工料之資餘銀六千兩交縣發商生息長年取息一分銀六百兩以爲候審所經費及歲修之需等情據西安府詳由瀋臬兩司會評前來臣覆核無異相應據實陳明仰懇　淮勅部立案施行除　程咨部外所有設立候審公所矜恤因案牽連待質人　以重民命緣由謹附片具奏伏乞聖鑒訓示謹奏軍機大臣奉旨該部知道欽此○○順天府府丞臣胡義質跪奏爲微臣患病難以速痊籲懇天恩俯准開缺調理叅摺仰祈聖鑒事竊臣　患　血之症時發時愈無碍當差去冬偶感風　觸　舊症近因失血過多復患肝氣上冲面目痛楚眠食皆廢赶卽調治未能稍减伏思微臣一介寒儒由部曹蒙恩擢至順天府府丞校士衡文責任綦重若以病軀戀棧設有貽誤　咎滋深再四思維惟有籲懇天恩俯准開缺俾得靜心調理倘邀聖主福庇仍得就痊謹當泥首　門求賞差使不敢稍躭安逸官外生成所有微臣病難速痊懇請開缺緣由謹恭摺具陳伏乞皇太后皇上聖鑒謹奏奉旨已錄○○葉伯英片再陜省吏治因循亟應認　整頓前經臣查明庸劣不職正佐各員據實奏叅在案復經叔同　臬兩司將在任正印各　遂加考察　復查得佛坪廳同知劉　識見拘　不洽與情現署西　　事　施　知縣高登桂辦事竭　措　未能裕如　經臣查知未便稍事故容致滋貽悞理合據實叅劾請旨將劉煐高登桂均予開皑　省察看所遺佛坪廳同知係要缺應由外揀員升補　施　係簡缺陜省現有應補人員應請扣留外補合併陳明謹附片具奏伏乞聖鑒調示謹奏軍機天臣奉旨着照所請該部知道欽此 
 
