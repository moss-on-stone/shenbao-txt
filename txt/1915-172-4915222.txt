# 1915 - 172 - 4915222

 

Page 1

 
 
   
 
 

Page 2

 
 
時評 
[特别律（冷）]  
　　方今政府毅然整飭官方矣雖然余以爲此特一時之事也時過境遷依然侵公納賄而已矣蓋中國官吏幾與侵公納賄有連續之思想不爲官吏則已旣名之曰官吏斷無不思及其侵公納賄者此中國官方之永不能整飭也 
　　苟其欲改此慣例者余意當先定一官吏侵公納賄之特别律如漢高入關之約法三章曰官吏侵公納賄者死誣之者反坐不論權要不問情面他罪有赦此律無可免則官方或可稍整飭耳不然一邱之貉去地自去而來者自來容有益乎 
命命 
[六月二十七日大總統策令]  
　　任毓麟給予三等嘉禾章方大英給予四等嘉禾章此令 
又令　陳瑛王斅華均給予四等文虎章白賡都趙滄吉興湯家駒關書綸李恩慶單春淵毛遇鳳孫廣庭趙恭寅陳宗炎陳樹寛 
杜培祿均給予五等文虎章此令 
又令　白蓮昀加陸軍少將銜此令 
又令　富葆廉加陸軍事需監銜此令 
又令　本月二十一日保送覲見之陳光麟著交政事堂存記此令 
又令　財政總張兼鹽務署督辦周學熙呈稱鹽務署參事伍光建因病辭職伍光建准免本職此令 
又令　財政總長兼鹽務署督辦周學熙呈請任命鍾世銘爲鹽務署參事應照准此令 
又令　陸軍部呈請將楊守霆授爲陸軍砲兵上校陸軍騎兵中校陶治平加陸軍騎兵上校銜應照准此令 
六月二十七日大總统申令據德武將軍督理河南軍務趙倜電呈豫省陸軍第三混成旅前次辦理退伍點收子彈殘廢受潮者至十六萬餘粒請將該旅長任耀武軍械官許敬藻分别懲處等語任耀武着即褫革陸軍步上校原官所得勳章一併褫奪軍械官許敬藻著卽褫職以示懲儆此令 
專電 
[北京電]  
　　張弧昨早到京有人見其乘自備馬車回本宅而去 
[北京電]  
　　今日（二十八）已開審津浦案中之洪少甫 
[北京電]  
　　探聞某次長參案列欵甚多最要者爲二次革命購買德國軍火二百七十餘萬馬克改爲二百七十餘萬元 
[北京電]  
　　日本對於東蒙實行範圍事件已開列多條要求外交部同意該部以事關權利未便含糊答應已由各主任員悉心研究以便辦理 
特約路透電 
[瑞典京城電]  
　　哈爾瑪森將軍近與中政府協商按瑞典制組織中國憲兵處事宜今已公畢回國將軍建議在湘省編練憲兵隊額設三千名聘用敎練官二十員另在北京設立中央憲兵處及開辦學校造就軍官下士官及見習生四百人惟中瑞之外交談判目下尚未告竣（二十七日） 
戰電 
[其一（英人路透電）]  
[巴黎電]  
　　今日下午公報宣稱昨夜瓦斯河與愛恩河間戰事殊形活動德軍昨夜在巴加台勒進攻甚猛激戰之後爲法軍擊退末斯河高地之戰事徹夜未止我軍今固守所得之地德軍以引火包彈甚多擊入亞拉斯古爾法軍飛行家曾重損杜愛火車站今夜公報宣稱中央及北部陣線之戰事僅屬發砲互轟亞貢有散漫之戰事　法軍陣地均未受有影響星期六日末斯河高地交戰時德軍曾用沸油且藉濃烟　蔽奪回戰壕數道卒爲法軍逐出受創甚重（二十七日） 
[彼得格勒電]  
　　拉里夫河陣線發生激戰俄軍多勝惟曾在哇爾其資山谷被逼棄地且爲德軍重砲毁防禦工程一所公報謂德軍在维斯土拉河譬列柴南面進攻三次均爲俄軍擊退負創甚重萊姆堡境之敵軍已不能復獲進步里斯特河之大戰俄軍續得利柯柴里境敵軍殘兵已被迫退至河外（二十六日） 
 
 
 

Page 3

 
 
[彼得格勒電]  
　　公報謂拉里夫陣線之戰事德軍未得利德軍在哇莫里夫山谷所取之攻勢犧牲甚巨我軍戰壕前敵屍高積我軍已奪回哇爾其資山谷失地俄軍在泊拉斯尼資猛取攻勢兩軍正以短兵激戰柴維克化斯特（維斯土拉河離加里西亞之地點）附近有敵兵一大隊陷於我軍之障碍物内全爲砲火擊斃台里夫陣前殊形沉寂我軍於萊姆堡及查爾基夫方面回攻一次助以武裝火車一輛俘敵兵二千人獲機關槍十三枝萊姆堡東南二十英里之波白爾加地方刻方在惡戰中德奥軍大隊在里斯物河猛攻者仍爲我軍擊退且復被俘千人（二十七日） 
[羅馬電]  
　　公報謂前二十四小時内未有重要戰事砲戰激烈更甚奥軍在伊森沙砲台施用煤氣炸彈又在意軍中散佈謡言謂意國加拉伯里亞有大地震以圖擾亂軍心但此無根據之言不能有效（二十七日） 
[羅馬電]  
　　敵人轟擊不設防之城鎭於無武裝之商船意國爲報復起見飭將意國各口岸所拘留之敵國船隻及貨物一概充公俾償損失（二十六日） 
[彼得格勒電]  
　　官中宣稱敵將調大軍入維斯土拉河左岸哇柴洛夫與柴维恰斯特間戰線星期六日曾取攻勢未得利加里西亞之俄軍在波白爾加至蘇拉夫洛陣線猛禦敵軍後刻方退走星期六日回攻數次共俘敵一千六百四十六人（二十七日） 
[烏狄尼電]  
　　意軍所獲之德俘數人自稱彼等乃麥克倫堡三萬人大軍中之兵士（二十六日） 
[倫敦電]  
　　俄軍一面退走一面仍能擊退追軍故今後數日東歐戰情甚可注意德軍决不致因偶受挫衂而停止實行計畫其計畫維何即截斷俄中軍與南軍而大敗之是也此目的雖乞未得達但决不致作罷軍事專家現信大公爵尼古拉斯必將不恤犧牲集合其軍兼程退走不稍躊躇如是則可令敵軍所得之地逐步必予相當之價値（二十六日） 
[彼得格勒電]  
　　俄軍在加里西亞退走輾戰七星期共俘敵兵十三萬人獲機關槍三百枝獲砲五十尊 
（二十六日） 
[倫敦電]  
　　布國態度現忽令人注意因外間所傳消息泰半從意人方面來者謂布國預備兵今已召集政界頗爲活動凖備立即開戰云云但布國並無加入戰局之現象德國佛蘭克埠報謂德首相及外相已往奥京會商方法以破壞協約國在巴爾幹之運動力德首相與外相已抵奥京與奥國外相會議奥皇已接見德首相外間鑒於德國近來議和之傳說及其財政之現狀故對於德奥外相等會議之旨趣頗多懸測之詞君士坦丁美國大使謂英俘六十五人土人頗善待之英俘頗健康倫敦晨郵報接羅馬來電謂孟軍已佔桑基伐尼狄梅杜阿爾巴尼亞人已承認孟王爲君主（二十八日） 
[紐約電]  
　　和平會開會歡迎白利安與會者一萬五千人泰半爲美籍德人由社會黨員威斯芒主席德使署陸軍隨員等及奥土兩國大使皆到會白利安入會場時有人大呼曰向未來之總統白利安歡呼三次衆即歡呼德人軍樂隊奏樂白利安演說表明其希望和平之誠意並痛斥美國報章謂美報欲以暗殺之禍加諸其身白利安不肯贊成要求禁止軍械出境之決議散會之際會長立於案上大聲而言日與德開戰乃必不能之事美籍德人必不許之也（二十六日） 
[倫敦電]  
　　公報局謂德國前因英國將德潛艇俘虜繫獄故亦監禁英軍官三十人以爲報復今德國已將英軍官一律送回覊留營中惟戈成少佐仍留於瑪格台堡醫院中（二十六日） 
[亞姆斯特丹電]  
　　敦堡博士由美回德今已抵柏林（二十七日） 
[彼得格勒電]  
　　陸軍大臣索克代理姆里洛夫將軍已辭職（二十五日） 
[亞姆斯特丹電]  
　　漢達爾報載稱德國收成豫望甚爲不佳且有數處恐將完全失敗牲畜因亢旱之故已以樹葉豢養（二十六日） 
[倫敦電]  
　　倫敦公報載有訓令由運往荷蘭之貨除由荷蘭海外公司經手者外均禁出口各報載稱政府將設國民註册局擬照調查户口辦法凡男子均須註明年齡住址職業曾否婚娶有無疾病願否投軍或任其他兵工（二十六日） 
　　其二（德人德文報專電） 
[柏林電]  
　　外國各報所載俄國復向羅馬尼亞提出新條件之說政界皆不之信謂萊姆堡旣陷事機已失且羅國首相之地位業已鞏固人民對於外交事宜已不若前之反對内閣德兵十五人發誓證明英軍曾樹德旗於拉巴塞附近之戰壕且衣德國戎裝攻擊德兵德國國會佛蘭克費特議員蒯克博士社會黨了嘗謂法英社會黨今均不參與以趨嚮和平爲目的之大會德奥社會黨於開戰之始卽願與他國黨員討論籌備媾和事宜不意法英社會黨今仍如聾如聵凡會議之結果應交萬國社會黨公决云（二十七日） 
東方通信社電（日本人組織） 
[東京電]  
　　日向輝武板倉中兩代議士本日由東京地方裁判所拘捕事緣去年議會採決增師案問題之際曾受政府收買尚有代議士十五名並某大員身亦危險云（二十八日） 
[東京電]  
　　由滿洲四平街至鄭家屯間六十五英里鐵道建設之事已决定由南滿洲鐵道公司布設昨今業已着手凖備又與該鐵道關連洮南府之東部蒙古鐵道亦經漸次着手（二十八日） 
[東京電]  
　　據報奉天抛擲炸彈重傷日人一案已經檢舉有力犯人學生三名此舉足破中國官吏所主張犯人非中國人之說（二十八日） 
[東京電]  
　　元老與内閣之意見已經大隈首相與元老會談疏通對華對毆之策可以漸次實行（二十八日） 
[東京電]  
　　大浦内相瀆職事件决於兩三日内起訴（二十八日） 
要聞一 
[英報論萊姆堡之陷落]  
字林報昨著社說論萊姆堡之陷落曰加里西亞之戰局有要點二即俄中軍棄萊姆堡而退與俄軍側翼仍據守其地位是已十九日本報曾預料萊姆堡之將不可守與俄軍之將棄里斯特河中部及下流之地位今萊姆堡固失守矣然里斯特河之俄軍則不獨不退且連戰一星期後已在尼其尼哇夫反守爲攻　電亦謂奥軍在赫里資爲俄軍所敗凖此以觀自斯特里其至柯洛米亞敵軍直未有何等顯著之進步雖卡巴西安之山隘已悉爲敵據然俄軍左翼仍能屹立不動焉俄軍之右翼展列四十英里自維斯土拉河下流沙勒克西面伊爾柴起穿越哇怕土夫而至柯泊斯夫尼柴止此方面戰訊甚爲沉寂吾人未有所聞但知俄軍今仍能進迫敵軍而已俄軍兩翼迄今未有變遷已可概見惟俄軍之中堅前駐紥自桑河維斯土拉河合流處沿桑河南至泊里齊米塞爾復折而東南以達里斯特河澤地者今已向後退走刻方據沿桑河與台里夫河至拉伐魯斯加之陣地正在惡戰中也德軍之獲此结果乃由其軍隊之新陣式所致此種隊形爲開戰以來所未前見者軍事專家擬之爲馬其頓之方陣倫敦晨郵報之俄京訪員謂德人以十軍團之衆組織此隊半屬西境最精鋭之軍携帶重砲極夥多係西境運來者例如普魯斯禁衛兵二十四大隊必有炮隊四十中隊重砲占其半數云德軍若是之多炮火又若是之猛其勢原屬鋭不可當俄軍雖於德軍渡桑河之際曾重創之德兵死者十五萬人然終不能阻遏德軍之進行德人之謀乃欲痛挫俄軍使其一敗塗地不可收拾但迄未能達其目的今俄軍中部固未潰散也柏林遽於此時欣喜歌舞未免太早矣俄軍在加里西亞喪失地位固不可謂爲小敗但與德人所預謀者相較則大有區别焉今俄軍之退走與前日英法聯軍之退出芒斯有相同之點敵軍人衆戰必不利此今日之俄軍與昔日之英法軍所以不能不退也德軍之進撲巴黎一如其在加里西亞之行動竭其所有之能力以圖一逞雖有犧牲亦所不惜霞飛誘其深入以展長其交通線而使其難以接濟德將克魯克不顧右面之英軍及巴黎附近之法國援軍長驅直入迨知孤軍深入危境後路將斷而急撤兵退走時霞飛之攻勢已作矣今德將麥剛森在加里西亞所遇後路接濟之難題較克魯克所遭者尤爲重大俄軍右翼仍據守其固有之地位伺隙而動吾人安知西境之往事不再發生於東境乎惟有一事俄與英法逈不相同者即俄軍之退走不獨因敵軍之優勢且因彈藥之缺乏是也日後俄軍之行動須視短促時間之内彈藥供給能否充足而定但觀於俄軍兩翼之作戰情形似彈藥縱缺亦不致如十日前之甚然則塞翁得馬焉知非禍德軍雖據萊姆堡將來或受禍甚於俄軍未可知也 
[砲擊敦齊希之奇駭談]  
德文新報曰出奇制勝本兵家之常事勿庸贅述而有屢被轟擊莫悉其彈之何來者如敦齊希之轟擊迄今敵人又在疑駭之中是也法人只見吾軍之砲擊敦齊希而不知其彈自何來故特用望遠鏡向運河一帶窺察以期發見有無砲擊敦齊希市之德國戰船無奈以目光所及終不見有游泳之敵而派出偵察德軍陸路陣地之飛行家亦無所報告若謂由紐波爾特與狄克斯姆登或其間之一地直接轟擊又多不能爲然藎以其距離幾有四十啟羅密達也若謂此係妖魔作怪面德軍大本營又明明有報告曰敦齊希市已在砲火之下且有落入法國要塞重鎭之砲彈爲證凡德軍大本營所言盡屬實情於是乎竭力研究此砲彈之由來量其口徑計有三十二生的者亦有三十八生的兼數米粒密達者此外則惟知其彈係鋼製殺人毁物其害無窮法國砲兵旣遇此疑難之事遂不禁將腦力使碎焉　德軍雖言其實情並確有事實可徵而不盡情洩漏凡於敵人最有價値之端一概秘而不宣其勝利结果之秘密亦即在其所當秘密保守之端中焉嗣後敵人見竭力偵探仍毫無頭緒方始决定吾德必又造有新奇之巨砲其彈程至少必有三十二啟羅密達之遠或更遠焉此外該砲必有不可思議之凖力蓋由德軍陣地至敦齊希其距離之遠大幾如由匈京布達披斯特至伊斯得高姆也是此遥遠若監察砲筒所定之方向斜正高低以示砲手改正則惟有廻翔於敦齊希上之飛行家能之至若用他種方法觀察轟擊之功效則可謂休想有濟於事蓋除决定地勢與回報觀察之成績等困難外卽令飛行家追蹤前去觀察砲彈之爆炸遇如此遠大之距離又難免有至大之誤擊也而吾軍之重榴彈落入敦齊希市中者非常凖確且有不虞之破壞是此種作戰品在吾國雖已操練純熟深悉其實在之效力而吾敵則迄今莫名其妙即此種砲之發明以及其構造與携赴前敵等端亦向未令敵人得悉故今敵人又不知此種新砲何由而成及其實在效力也至於其餘一切詳情更爲敵人所難研究之秘密也 
雜評一 
[日本議員之逮捕（無名）]  
　　中國方鬧參案而日本亦有議員得賄逮捕事内相且有被劾之說東方之性情其殆相類歟歐洲之人羣在犧牲性命以助國家而東方人乃貪私利如是何東西民族之不相若也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張弧案之再接再厲]  
　到津後之張弧張弧二次參案發生後傳者紛紛不一有謂張於前晚已由津押解回京者有謂尚在津抗傳不到者昨經確切探訪知張昨晚（二十五）尚未到京張於天津日本租界福島街本有新 
築之宅第一所爲其第幾妾所居二十三日午間天津警廳接到政府電話即赴福島街張宅探詢未見張來守至午後仍杳無蹤影疑張並未到津有傳其於二十四晨附日輪營口丸出口者似屬不確又一消息天津警廳派人往張老宅傳人時爲租界日警所拒此或關係租界拘人之定章想張弧未必全無心肝到處求庇於外人也張雖一時行蹤不明然談者均謂不出數日必來北京聽候查辦何則彼非國事犯逃將焉往查辦來勢雖屬不善然張亦豈竟嚇至不敢出頭試觀周總長原呈旣有秘密結引重要人物之語則必不便查辦又有事屬噯昧難求實據之語則更不能查辦即使肅政史連連彈劾亦不外含糊了結若張竟不肯束身歸罪而致求庇於外人有抗傳不到之事則張其難逃重咎矣肅政史方貞等之續彈呈文係於二十二日遞呈總統至二十三日午前發交周章兩總長查辦則張已離京去矣設使早數小時發表張旣少一跋涉亦無以上種種疑神疑鬼之消息矣至方肅政等聯名或云三人或云四人詳細内容如何尚不得而知然方君等當初何以不從夏壽康等之後盡力覆張必於其去職之後始行奮起即使政府認眞查辦已局事後之補救政務之隳壞已更添一層矣論者終爲該肅政等惜之 
　　銀行團之决議自張弧去職後其平日挾外人以自重之說尚未有所徵實惟五國銀行團以鹽稅與太借欵之關係曾一再開會商議所謂善後之策兹聞該團决議之事乃爲大借欵用途中改革鹽政費之支給問題嗣後政府若再向其商提此欵銀團决將拒絶云云查改革鹽政費項下雖定二百萬鎊其實不逮此數前於收回廣東紙幣時曾由張弧商諸丁恩提用五十萬鎊其措辭仍以粤東紙幣時價祇作七折所收鹽稅受虧太鉅以此爲名得允撥用此銀行團决議案之所由來也 
　　鹽務署之參事鹽務署參事伍光建自以與張弧關係過深聯帶辭職已誌前報茲悉周總長與龔署長雖曾一度慰留以其去志已决料即照准該署兩參事職務雖簡然自張茂炯出外調查後並未派人代理所餘僅伍一人伍去不能不有人補缺聞已改　稽核總所坐辦鍾世銘兼署參事矣 
[淮鹽紀聞六月二十六日（岐逸）]  
　　愛國捐與票引製度鹽商報効擔負最重者爲兩淮占全額百之三十五而淮商自本年取消淮北票商以來僅淮南一部營業繼續票商疲敗危岌異常淮北以無票故迄未運鹽請新開鹽池者復紛然雜起鹽政一時陷於混沌情態當報効議未實行之前票商以鹽法改革殊無取消引岸之必要且查照去歲之改革辦法全國劃分二區二年間分别停止票權第一年之淮北區已尊令取消而北鹽疲滯商運裹足全恃蘆鹽接濟則鹽票制度尚須愼重研究此論素爲商人方面所主張鹽政當局者對於鹽法則顚倒把持純圖私利改革方針盤旋不定外人擬有辦法皆於沿革民情多所隔閡舊年鹽稅旺收不過欵額悉解中央比諸淸季猶有不逮鹽政樞　區在稅收便利票制復活之潮流乃助成鹽商報効矣 
　　鹽商愛國捐卽爲報効之代名詞兩淮應擔負三百五十萬元之鉅額純爲票商攤付淮北半年中未能運鹽近方組成一淮北運鹽新公司每鹽一包缴國家租價八角則仍票制之變形愛國捐辦法係由皖西湘鄂四岸票商按票分六年攤欵先由四岸商人以鹽票作押由運司擔保向中國銀行借欵交付還本辦法向例鹽運抵十二圩棧即向運司請領發鹽護照稅欵即缴該處稽核所掣有印收同時并照商人與銀行訂立合同所載按票攤本利缴送揚州中國銀行取有憑證方能發鹽此局借欵辦法商人以鹽票租賃紛紏而一時鉅欵實難抽提全國鹽商皆同困難改爲借欵則不　於六年内稍加稅額政府則令中國銀行代商人一次繳足存貯金庫候撥中國銀行全國分支九十餘所每處僅抽數萬至十數萬此項支配額數應俟各處借欵妥洽後方行核定政府之目的可謂貫澈至改革鹽政及稽核稅欵與報効均無抵觸惟票引制度爲之堅固其影響之良否則視本年鹽稅狀况而後可决曩時加價漏稅抛灑私運諸弊尚不致發現蓋稽核嚴切商人固不願冒法而票引保全出此代價亦無吝色也 
　　本年鹽稅短收淮鹽引地全爲蘆私充實而蘆鹽復陸續借運不已規避稅額以獲私利此其一因東三省以日鹽私運爲數極稅收因之大絀此其二因改革辦法不見發表而政爭衝突私利是圖多數運鹽公司非官吏所開則軍閥宦閥所盤踞日言改革而續造紏葛以迂回其間此責任匪僅鹽政當局者所負而全國官僚軍閥之好利心實造成之今之鹽官以贓私而去職後繼者之手腕則視秋冬稅額如何以爲凖然恐一邱之貉終難免譏耳 
[津浦路案之人證與案卷]  
　　津浦路案之關係人自主要之趙慶華最先到案後其餘若袁某關某及滙通公司經理洪少圃亦均先後歸案外傳被交大宛兩縣看管者已有八人惟南段處長葉道生尚在浦口前日始由交通部派員南下伴送來京以便移送平政院候訊該院辦理是案於人證傳集後尚擬調取交通部關於此案之案卷以資佐證是項案卷除屬於路政司外亦有因他之關係寄存於各司者梁總長已命袁司長從事檢集以備調取 
[中日感情之解釋問題]  
　　京師商務總會於中日交涉解决之日曾發一前電警惕各省商民無非以臥薪嘗膽相切劘不旋踵又發起救國儲金提倡國貨以爲人人實踐愛國之倡導並非有排斥某國之惡意某國人適逢我愛買國貨之時商品滯銷固意中事乃强指爲受我排貨所致並詬京師商務總會於交涉解决後之痛電爲有意排貨一再向我外交當局曉舌我外交當局幾經解釋彼終不愜於心茲聞京師商務總總因此復通電各省云各大商會公鑒立國之道重在睦鄰中日交涉旣經解决彼此感情自應聯絡特此電知以免誤會云云 
　　政事堂前奉諭據外部面陳日使到部稱長沙沙市排日風潮甚烈漢口亦有不平息風潮聞陶巡按使暗中贊助排日長沙學堂敎習日人已辭退四名倘此種風潮日見推廣日本不能不改變其和平辦法請求禁止各等語政府當卽於昨日通電各省飭地方官極力防止大旨謂日人正欲有藉口之端願我國民勿躁動生事云云 
[郝繼貞已宣告處刑]  
　　前昌黎縣知事郝繼貞案自平政院裁决認爲涉及刑事範圍呈請總统令交司法審判後大理院即從頭預審提起公訴昨日業經宣告判决定爲浮收侵佔二罪俱發一罪處四等有期徒刑一罪處五等有期徒刑合處徒刑一年一個月逮案後在押四個月可抵除二個月尚須執行十一個月據聞宣告以前郝自以過犯旣極輕微當可宣告無罪公開辯論時郝之律師亦惟向無罪之目的盡力辯論而於請求緩刑一層未經注意及至昨日宣告訖郝神氣極爲懊喪遂以緩刑爲請但業已受處刑之宣告事已無及矣 
[印花土將蔓延鄂境]  
　　自財政部收港滬印土特别印花稅准其運銷三省以來鄂中紳商雖以此乃荼毒蘇贛粤人民之政策與鄂無關然亦持極端反對主義不料漢口竟有舊業鴉片致富之商人某某等聞信竟與一般烟民一樣喜極欲狂僉以政府旣可以利開弛三省烟禁吾鄂豈不可援案而行爰以漢口私烟向來充斥查禁綦難今三省旣行印花土通行九江一埠已有售土之店多家滬漢輪運交通便利潯鄂更屬地址毗連此後印花官士及一切私土輸入必更增多　禁愈難不如設立專賣處以漢口一埠　限港滬存土售盡即行停止國家猶可獲千數百萬元捐欵等情禀陳三省特派員蔡乃煌請求領印花土至漢埠發售情願報効中央巨欵以交換此權利蔡特派員因現在輿論均極反對而三省運銷印花土乂爲新訂條約所規定漢口不在條約範圍内未便貿然允許故　其自赴北京請願現該土商已赴京請求能否允行尚不可知而漢上風傳則謂土店有即日復活之勢業有土商向油漆招牌店訂造商標掛牌預備開店各界熱心禁烟諸君聞之不勝詫異紛往總商會探詢其事該會總協理吳幹庭盛竹書當向前總理李紫雲（舊係土帮董事）探詢李之答詞亦含混大約外間傳言非盡子虚現商會以此事果行勢必流毒全省貽害無窮特禀請將軍巡按電商中央勿允所請聞將軍巡按已有電致都探詢矣茲節錄商會禀文如下竊維鴉片一物流毒甚烈鄂省自禁革以來鈞府主持於上國民贊成於下凡關於禁種禁嚴禁運各端無不積極進行故獲先期禁絶之成效中略）惟查近日申漢各報所載蔡特派員以上海儲士最多禁令難生效力擬仿寓禁於征辦法就江蘇江西廣東三省試行鴉片新稅業經政府核准并謂蘇已在上海開辦江西亦在九江設立公所粤省雖因紳民反對稍滯進行現亦商妥等語言之確鑿詫異殊深竊謂三省試行鴉片新稅固爲寓禁於征起見但以新稅旣加則此項烟土當然許其售賣自由雖未明言弛禁已與弛禁無異極其所至不惟三省將成蔓延之勢恐鄰省亦有波及之憂贛鄂地處毗連申漢輪運便利傳染較易流毒無窮前功盡棄殊爲可惜利輕害重竊用隱憂正擬陳請電詢核辦間據各商民紛紛來會報告風聞漢口現有少數商人貪獲私利罔顧大局已赴京請求在漢設立專賣處領售印花烟土之說人言嘖嘖非盡無因果否實行竊深疑懼應懇轉請將軍巡按電咨内務部重申禁令斷絶根株以惠鄂人免貽後患等情前來伏查鄂省辦理禁烟事宜告終已三載於茲現在若因三省破禁之故致貽功虧一簣之譏則揆諸鈞府維持之初衷必不願有上述之事矣雖傳云不足爲據然流毒不可不預防旣據紛請轉陳未便壅於聽聽理合據情禀祈上將軍巡按使俯賜鑒核批示飭遵以慰商情而絶民害 
[潛江民敎失和續聞]  
　　湖北潛江縣天主堂因建窰事與當地紳民不和致起衝突一案自經漢口天主堂主敎向巡按署聲請後叚巡按即飭縣查辦一面復飭特派交涉員與該主敎磋商和平辦結故交涉員丁士源前日特委署中科長與主敎接洽詢明只磚窰被毁並非重大損失所傷之敎民傷勢亦輕早已就痊該委員當向主敎申明卽爲轉請巡按嚴行申斥該縣劉知事並飭以後妥爲保護該主敎亦不願苛求免傷民敎感情昨已由巡按署實行嚴斥劉知事並飭認眞保護矣 
[軍隊偷運滇土入粤紀]  
　　聞財政部昨有電致粤略謂粤省烟禁現已積極進行惟聞滇土入口現尚源源不絶查滇土入粤先由上海運至香港復由香港轉搭兵輸由軍隊携運入口以致關卡稅廠無從稽查於烟禁前途大生妨碍應請貴署嚴密飭屬查禁云云當道准此即飭所屬嚴行緝辦旋聞巡按使又接財政部第二電當又通飭各屬略云現准財政部　關聞粤省私土充斥多係軍界由滇輸入桂境由桂結隊挑至北海用兵輸運入粤東亟須嚴行查緝以免外人藉口等因准此查當此烟禁森嚴私土竟由軍界代爲輸運如果屬實殊屬不成事體亟應嚴切查禁以重要政除分别咨行查禁外合亟飭仰該知事即便認眞嚴緝以杜偷運 
　　近日外間喧傳有某署巡捕官由滇省偷運大帮烟土到粤囑人分投售賣昨有某甲携土二百餘兩交大南門外某號迨至城門口爲檢查員檢獲帶廳訊辦直認不諱費廳長以事屬禁烟範圍未便擅斷旋將入贓轉解禁烟局探聞此項土藥係由滇省人來粤時所私帶者關員不敢逐細檢查是以走漏如此之易此案發生後檢查頗嚴又一說謂滇人來粤時偷運之法各將烟土揑作膏藥形式貼於腋窩臂腿之間關員不敢逐細檢查船上人偶觸及貼膏藥人之身體輙呼痛苦謂爲戰瘡未愈云云說者謂以烟土揑作膏藥貼在身上所帶幾何且有種種窒碍恐私運之法不僅此也 
[粤軍費之裁減難]  
　　粤省裁兵久成虚說頃龍將軍電致北京略以陸軍編制原有定額前因財政困難迭次裁併兵力過單所以交涉期間防務吃緊因有添招新軍之舉事蒙中央核准執行此目前陸軍無可裁汰之原因一粤省爲亂黨機關所自出之地迭次擾亂隨滅隨起自非佈置嚴密軍力防衛則地方危亂不堪設想此目前軍隊萬難裁汰之原因二粤省軍制認眞訓練軍士皆十選其一百選其十選擇旣精何有老幼濫厠其間且一向剿滅土匪平定亂黨頗著有戰之聲此軍隊從裁汰之原因三粤省盗風里於各省擄刧之案層見迭出甚則勾結亂黨蔟城撲邑洗刦鄉村非賴兵力馳救痛剿則商旅戒嚴農民失業軍費所闕以保衛督理軍政三年凡一人一事之微匪不力加撙節核計全年將軍行署公費遞年裁減核實共支二十四萬與行政署公費相等此軍費無從裁減之原因五至於軍政機關之組織一本中央頒布之軍制軍法課爲審理亂當及軍人犯法之機關陸軍製造局（卽工兵廠）經費半由地方籌措半由義會報効現時攷查廳有各機關如陸軍裁判所陸軍醫院陸軍測量局陸軍電報局等（即無線電報局）因限於財力尚未完全建設陸軍總查部事關稽查軍人行爲及調查各方面陸軍學校爲培養陸軍人材起見此等機關均屬必不可廢此機關無由裁併之原因六總之一時國幣支絀自不能不權時制宜如果整頓軍制則不得不稍事擴張以期機關完全進行有日 
其軍政内容之經費人員之支配夙有定額其實無一不與財政陸軍兩部往返磋商核准編入預算此後應如何振興製造整頓軍備尚希隨時電示辦法以資遵守云云 
[四届保免知事之核准人員（十一續）]  
泰武將軍靳雲鵬呈保行署課長等員　鄭賓善　韓聯基　張慶潘　季書勳　吳師善　許鍾璐 
又呈保剿匪出力人員　羅揚烈 
山東巡按使蔡儒楷呈保河工出力人員　蕭祥渭　盧士棻　趙錄仁 
又呈保裁缺人員　孫繼璧 
　　德武將軍趙倜呈保剿匪出力人員楊鴻翥　胡名梁　王錫田王福男　任同堂 
又呈保行署屬官請改文職　瞿文炳 
河南巡按使田文烈呈保河工出力人員　周錫曾 
又咨保警政出力人員龍敏修 
又呈保裁缺人員　李嘉璧　周　湘　常秀山　胡荃韓兆瀛　周維則 
　　宣武上將軍屬國璍呈保吏才　馬英俊　鄧毓怡　雷振鏞張恩綬　張毓書 
宣武上將軍馮國璋江蘇巡按使齊耀琳呈保淸鄉出力人員游毅之王以驤　李輔中　高梅仙 
江蘇巡按使齊耀琳呈保公署屬官等員　連德英　杜福堃董柏楹 
安武將軍倪嗣冲咨保辦賑出力人員　李霖　劉原道湯丙炎 
昌武將軍李純呈保行署屬官請改文職　高培樞　潘英裕又呈保吏才　吳耀楠　程忠　 
靖武將軍湯　銘湖南巡按使劉心源呈保勦匪出力人員　吳會 
靖武將軍湯薌銘呈保行政公署裁缺人員　索閥　程維嘉邢彥彬　馮紹曾　吳家驥　蔡振書 
咸武將軍陸建章呈保行署屬官請改文職　鄭琦　李光謨劉汝洋　史鴻册　汪錫瑞 
前陜西巡按使鈕傳善咨保善後出力人員　曹驥觀　陳汝愈陜西巡掃使吕調元呈保獲匪出力人員　陳豫 
甘肅巡按使張廣建呈保剿匪出力人員　李克賢　羅恭壽沈炳文　朱瓚　楊壽仁　鄭震谷 
振武上將軍龍濟光呈保裁缺人員　王奉成　徐炳綬 
振武上將軍龍濟光呈保參謀等官請改文職　藍世勳　藍鐵珊 
寗武將軍陸榮廷廣西巡按使張鳴岐呈保人才　謝允中　黄植基（未完） 
地方通信 
[蘇州]  
　　拘留犯隨逃隨獲吳縣知事公署第一看守所有甲乙兩罪犯在所拘押已久昨晚乘看守警察不備在後牆根挖洞潛逃迨天明看守員點名察覺少去罪犯二名始行報告縣長一面將洞修理一面由縣知事用電話報知警察廳請用電話通告各區隊一體協緝旋在吳縣東里庫草屋内緝獲一名又在齊門拿獲一名立即解縣加僚拘禁矣 
　　滙通公司轉運近况津浦鐵路匯通轉運公司經理蘇人洪少圃現因參案被逮聞與洪親近之蘇人在津浦路辦事者已於前昨兩日紛紛返里擬延請淄湯兩律師赴京爲之辯護又悉蘇州車站各轉運公司與滙通往來者將一律停止交易並聞事務總管已擇定（七月一號）收回滙通轉運公司派司矣 
[松江]  
　　孤貧兒院開紀念會松江孤貧兒院前自朱小鶴君接任院長後大加擴充院生已達四十餘人不意朱君於去夏遽歸道山彌留時該院全院生咸奬失聲昨陰曆五月十二日爲朱君週忌 
 
 
 

Page 7

 
 
之期該院特假座嶽　　　奇　　年紀愈會開會時連大雨傾盆而來者絡繹不絶美國敎士步惠廉君班德生君安迪生君亦聯袂而來步君等與朱君交誼素厚且深悉該院情形故亦相繼演說先由步君用華語演說繼由班　用英語演說步君爲之翻譯班君在美國係著名演說家所說尤足動聽倘是日天晴當更擁擠異常云 
　　另委泗涇區員泗涇黄區員被控撤任李知事擬委其賞識之楓涇巡記鄭粟田承其乏詎鄭以不能脫離楓區上禀辭退適鎭署某君函保現充本局偵探之李樹生遂即日給札飭往 
　　敬忠勵節郡紳雷補同張礽齡張永濟周作孚等募資修葺陳忠　卞縣令祠宇集衆公祭忠　名化成以江南提督守吳淞於道光壬寅五月初八禦英殉節卞公名乃繩任婁縣知縣於咸豐庚申五月十三粤匪寇松時被戕兩公死事極慘詔就松地建祠致祭一死禦外一死禦匪其英風壯烈至今猶嘖嘖人口祠宇均在秀野橋北積久漸圯邦人士葺而新之於其殉難日集衆公祭亦敬忠勵節之微意也 
　　鄉人拒盗東北鄉中盤龍橋農民范姓家薄有儲蓄素爲宵小垂涎前夜盗匪六名持械登門意圖恣刧范等父子三人亟持木器奔出抵禦被盗用刀刺傷肩膊等處幸婦女登屋喊救隣衆咸集盗遂泅水逃逸遺下尖刀竹刀繩索等范以受傷匪輕來城報告嗣以不失一物經人勸阻而歸 
[揚州]  
　　派員勸購公債本年内國公債江都奉派額數四萬至今認購尚未足額且截止期限將屆北京所派委員楊潤亦已蒞省分赴各處督促不日即將蒞揚故周知事昨特函請邑紳任馨山張念劬未幹臣等分往各鄉勸諭各業踴躍認購以便截數詳報 
　　給價撲捕蝗蝻周知事昨奉齊巡按使電飭以各處跳蝻多已成蝗亟應迅速撲捕凡其所落地點應將泥土耕鬆照前定價分别收買以除禾害爰即发飭各警察區長員會督董保辦理矣 
　　選送師範學生江蘇省立第四師範學校本屆學期終了招收預科新生定七月十四日試驗入校照竟應由各縣知事在各校學生内選送特爲咨會縣知事按章選送周知事接文後昨已轉飭縣市鄉公私各學校長遵照矣 
[杭州]  
　　籌備烟酒公賣局浙省烟酒公賣局前經張詠霓廳長擬定七月一日爲實行之期嗣因新舊交替進行阻滯新任蔣廳長又 
以部派公賣局總辦尚未到浙一切設置尚待商議是以有緩期開辦之說茲聞政界消息財政部以奉令交部存記之前浙江財政廳徵榷科科長湯在衡對於浙省捐務情形熟悉現已派委湯君卽日南下與蔣煥廷廳長籌備烟酒公賣事宜又聞北京烟酒公賣局紐總辦近函致屈使以京師烟酒兩類實行宫督商銷於產銷極盛之區酌設公賣分局其他各市鎭招商承辦分棧並准各該分棧在承辦區域内推設支棧以便管轄應請浙省仿辦俾利進行等語　屈使以本省烟類產額極少酒類黄酒產額較多於白酒二者同屬於消耗品故銷數極爲發達現按照煙酒牌照稅印花稅而定公賣之標凖已將督同財政廳籌議進行辦法函復總局查照矣 
　　龍游水災詳情龍游水災昨報已紀概略茲得續函云龍游居衢港之下流地勢低窪近日衢境大雨傾盆晝夜不絶各地山水齊發奔騰流入龍游勢如泰山壓頂江中波浪甚猛冲翻内河外江民船人口頗多溺斃衢蘭公司快船爲搭客載貨總樞雖有極大風雨不能停駛一日前由衢開龍江至禦武地方水流湍急竟被冲斷船機經水警鎗船救住幸無損失目下船舶不開交通斷截所有沿岸農田種植秧苗均爲風波捲去傍港人家水及半扉皆移樓居城内市面亦甚蕭條業由金華沈道尹派員籌辦工賑矣 
[廣東]  
　　維持風化之要電昨敎育部通電來粤略以國家存亡競爭之關係恒視入民程度高下以爲衡邇來世風不古廉恥掃地昏亂行爲類見不鮮推原其故良由一般靑年士女沾染自由甚有奇裝怪式招摇過市　開　矩演或種種下流怪劇若不知人問尚有羞恥事者夫禮義廉恥國之四維四維不張國乃滅亡似此相習成風旣得　瞻復關風俗前經通電各省查禁在案茲查南省一帶仍有此等情弊倘不嚴重取締不足以挽頽風本部有主持風化之責對於此等行爲認爲絶對有碍敎化應着各省行政長官通飭各學校一律嚴加禁止以示防維并責成警察廳隨時查察干涉以免貽羞外人云云 
　　上月之印花稅收數銷售印花之欵日來各處雖陸續解到惟除七釐費用及五成佣金外中央所得不過四成六五而已現計前月份各屬解到印花售欵共一十六萬四千一百二十一元二角五分除巡按財政廳各一成縣知事三成及七釐費用應解部者祗得七萬六千三百一十六元二角九分 
　　桂巡按取銷來東之議龍將軍前接廣西巡按使來電謂擬乘出巡之便來粤一行當經遣派專員乘坐江大兵艦前赴梧州迎接頃聞該專員已於二十二日返粤覆命稱張巡按使刻因公事繁劇已將來粤之議取銷矣 
雜評二 
[張案之推測（默）]  
　　張弧案以放逐不足蔽罪而追還而查抄威若雷霆急同星火一似參案重大無逾於此其進抑何猛也未幾而專電謂爲或不至有大事路透電謂爲大約將敷衍過去而據京報消息亦謂此事恐將含糊了結果如一般人推測其退又何速也 
　　後之草草了局是則前之嚴厲進行爲孟浪前之嚴厲進行是則後之草草了局爲失刑然而參案之有始無終固爲中國慣例况有所謂種種窒礙在則是案或竟如一般人推測亦未可知歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[劃一土布稅率之請求]  
　　英租界寗波路中旺弄駐滬崑山蘇興織布廠經理彭筱峯以土布稅率參差不齊運銷出口殊多關碍特上禀滬海道尹楊小川君並通告總商會及勸用國貨會國貨維持會等請爲設法疏通以恤商艱其文節錄如下江蘇省各屬織布工廠改良土布開辦以來十載於兹邇來行銷各口雖已逐漸流行惟尚未能發達者實因稅率較各種土布爲重實爲銷路前途之障碍謹按稅則規定土布出口稅每百斤納稅銀一兩五錢另加紋水等項銀二錢五分天津愛國布在天津稅關出口每百斤估銀四十五兩納稅銀二兩二錢五分加紋水等項銀四錢六分而蘇省所出之本廠條布及愛國布每疋約重三斤上海稅關出口皆估價銀二兩納稅銀一錢另加紋水等項銀一分七釐運往他埠再完進口半稅一道較諸土布稅已重比之天津愛國布稅更重同是土布面完納稅餉此重彼輕殊非統一均平之道敢請道尹轉詳准將蘇省各屬織布工廠所出各種改良土布及愛國布按照上海出口土布稅及天津愛國布稅成案徵收以昭劃一而恤商艱俾國貨得以暢銷工業賴以擴張云云 
[浦東又出盗案]  
　　浦東其昌棧北首顧家宅顧金生家於前晚十時許突來口操鄂音之盗匪二十餘名各執手槍等械撞門入室嚇禁聲張將現洋三十二元本洋兩元對開洋四枚小洋八十餘角大小衣箱兩只内有綢布皮夾單衣三十餘件並壽衣六件金絲圈一對銀鐲一對銀練一條自鳴鐘一架搜刧而逸臨去開放手槍一響事後經該事主開明失單分赴該管淞滬警察第三區署及地方檢察廳報告諭候派員履勘一面飭緝贓盗務獲究辦 
[拘獲謀害人命之嫌疑犯]  
　　匪徒李文龍曾與同黨在法租界迭犯謀殺人命重案逃匿能城外梅白克路二十八號門牌嗣經法捕房派探至淸江地方拘獲李之同黨丁寳鴻提回上海供出李之住址並稱李文龍即李麻子故由法捕房飭探協同新閘捕房包探張林泰及一百五十二號西探海明惠將李拘獲昨晨解送公共公堂先由中西包探上堂禀明協同拘捕情形並經法包探任水揚投訴前情聲明提回訊究訊之被告堅稱素無李麻子之名稱亦未犯案會審官王肇之君商之英領康君以法捕房尚無正式提票送案判李押候法公堂補具提票再行訊核 
[鎗斃屢刦商船之盗匪]  
　　鎭守使署有判决死刑之盗犯王根生即癩痢頭根生業於昨日（即二十八號）午後二點半鐘派兵押往西砲台鎗斃茲將罪狀錄下上海鎭守使鄭爲示諭事據上海縣詳解緝獲夥刧金匯橋夏家嘴等處貨船之盗犯王根生即癩痢頭根生一名解請懲辦到署發交軍法處訊據王根生供稱於光復前不記日期夥同在逃之王阿三徐阿觀徐金海王坤生等搶刦浦東老擺渡碼頭張金茂花衣船一次又於民國二年七月間夥同在逃之陸阿土薛阿毛王坤生薛文生王小田等持械行刦金滙橋裝運花衣之江北船一次又於同年十二月間夥同薛阿毛王小田及不知姓名數人行刦夏家嘴裝運花衣之甯波船一次共搶刧得贓三次不諱查該犯王根生即癩痢頭根生先後結夥三人以上侵入商船搶刦得贓實犯刑律第三百七十三條之俱發罪惡跡昭著法無可寛應照懲治盗匪法第三條第五欵科處死刑業經電奉江蘇馮上將軍復准照辦除飭緝逸盗務獲懲辦外應將王根生即癩痢頭根生一名依軍法執行鎗斃爲此示仰軍民人等一體知悉此示 
[證明公役賣烟獲罪之始末]  
　　蘇州吳縣公署署警蔣林生卽唐慶又名蔣利生因私售洋烟被警查獲移送該縣由承審員陳慶垓判决監禁一年零二個月嗣蔣不服延請律師至上海地方審檢廳上訴奉諭將蔣提滬訊供暫押候傳集證人再訊在案昨日午後由地方審判廳刑庭庭長　君會同端木棻推事官並曹鍾推檢各官開庭研訊先據閃國賢供稱爲吳縣禁烟檢查員今年五月一號協同檢查員成聖渭等並各長警往横街蔣之家内當在樓上臥牀下抄出烟盒五只内中四實一空並通條烟水等一切烟具其時蔣利生並不在家祗有女傭王仁弟在彼問官曰爾等何以知蔣有私藏烟具之事答稱蔣利生在家私售洋烟燈吃大衆咸知去年八月二十三號我等曾在蔣家抄得烟膏數缸並烟槍三只烟燈二只以及烟土與各種烟具當時解案之後蔣避匿不到由伊妻蔣楊氏到案判决罰洋二百元釋放蔣之卯名從寛未革不粒近來蔣故態復萌又在縣署對門設榻供人私吸外間輿論譁然故由廳長傳集檢查員等會同西區警　長警巡士并喚到本圖地保阿榮續往搜捕果獲一切烟證連同蔣妻一併帶區移廳由司法科補移蔣利生到案送縣訊究是實成聖渭供亦是檢查員管玉卿供在蘇州四區一分者當二級巡長郎德奎張和尚明仁祺等同供在該分署當巡警餘供與閃略同質之蔣利生則堅不供認問官會商之下以此案供證確鑿豈容推諉判蔣利生還押聽候判決閃國賢等一併退去候示 
[救國儲金紀要]  
　　昨日之收數昨日（二十八號星期一）爲中國銀行收受儲金之第六十八日計收銀洋一千六百二十二元又爲交通銀行收受儲金之第四十二日計收銀洋三百五十七元兩共收洋一千九百七十九元連前共計已收銀洋六十八萬九千二百二十三元銀三千五百三十兩四錢三分八釐 
　　各分所函電一束上海儲金團總軍務所接湖北荆門縣儲金分所電云荆門分所於六月哿日成立當揚認儲金二千餘串特告另造報又接天津分所電云六月二十七日第三次開會到者十萬餘人儲金十一萬八千餘元又接黑河分所電云本埠儲金因四年公債手續未淸故爾遲遲今經公舉商會副會長白臻涌君爲正幹事丁序堂姜維銘二君爲副幹事組織成立於月之二十七日開全體會各界到千餘人當場儲金羗洋四千餘元遵章積極進行此報又接雲南商便電云舊廠儲金團業已遵由商會發起組織當集儲金二萬五千元有奇現正竭力進行又接營口三江公所函云儲金分所於六月十八日正式告成附設商會儲入中國銀行計大洋一百五十三元小洋六千四百三十一角儲入交通銀行計大洋二百十三元小洋六百二十八角認而未繳者爲數甚巨現正照章力辦理詳情續聞又接奉天鳳城分所函云電函簡章均悉謹於六月十二日由官軍警團商學各界公同開會組織分所推商務分會張沐臣君爲正幹事並遵章公舉副幹事及辦事員事務所附本城商會除分投廣勸儲金外特先布聞又接南京下關分所函　請將第一第二兩期儲金姓名數目送請報館登報徵信並有和記洋行韓永淸君宣言書一分錄呈備覽又接靑陽分所駐所幹事陸君函云儲金之舉各界贊同組織分所附設商會本月二十日開成立會當衆公推正副幹事職員及公定辦事章程人心踴躍茲將開會秩序簡章職員表及儲金數目淸單繕呈察照現計儲金一千八百十八元錢七千五百文又接蘄春商會分所函云本會同人組織分所義務任事曾於四月下浣三日開會成立會場尚稱踴躍二十八日又籌議進行辦法現正分投勸儲俟有成數即行奉告又接哈爾濱分所來函報告儲數目開收至六月十二號共收羗洋一萬九千三百五十四元八角七分銀洋一百二十九元小洋三百零六角二分又金銀首飾三十四件並將第一次全埠大會紀事錄報備考 
[浦東中學第三屆畢業]  
　　本月二十八日浦東中學行第三屆畢業禮請李佳白張菊生蘇頴傑諸君演說復由道視學余芷茌君代表滬海道尹致訓詞計本屆畢業生顧宜孫庾宗　臧祿等十二人 
[醫字之夏令衛生談]  
　　東南城地方會於本月二十七日晚舉行常會由會長林康侯君請醫家正立才家演講夏令衛生大旨以時當夏令時疫易生今歲天時多雨又易生急痧菌作螺旋形（用顯微鏡可辨）每附蒼蠅　上乘機隨物入腸傳布迅速令人肢冷心弱而亡王君所 
製之救命粉服之可以立愈據云發明此粉純係國貨製成已歷數載活人甚多且取價極廉每元可購一百四十包欲知底藴請向本埠西門外王君處函索說明書可也 
[國人應用國貨]  
　　勸用國貨會將國人自造之緊要工藝品詳細調查隨時宣布已歷登本報刻聞調查所得有湖北製麻局新發明之各式棉帆布各式行子布及各色軍服布均精緻耐用其總廠設在武昌平湖門外除就近漢口黄陂街楚興分銷處批發外特託上　外虹橋愼記五金號爲總經理并托各大五金號廣爲批售查棉帆布爲陸海軍輪舟帆船必需之品向皆購自外洋每年所費不下數百萬而軍服布一項雖國内多有織造該廠尤能以自紡之線織成實爲完全華產聞業已函電各省將軍及海陸軍部採辦并廣勸同胞購用矣 
[國貨維持會代表定期赴贛]  
　　中華國貨維持會會於前星期五在錢江會館開評議常會公舉副會長王文典爲代表前往江西調查磁器夏布之狀况並考友一切土產茲已定於本星期三卽七月一號出發想王君此行必於該處實業界大有裨益也 
[公廨添設審事間]  
　　公共公廨受理華洋民刑訴訟案件日益繁多頗有應接不暇之勢現經讞員關絅之君商明會審各領事復在樓上公堂隔壁會客間内添設公案審理案件免致積壓業已布置完備並另訂輪流會審辦法不日即可開庭云 
[縣公署認購曆書]  
　　上海縣公署昨奉江蘇齊巡按使通飭略謂准敎育部咨開據中央觀象台詳稱中華民國五年曆書將次出版每册約定價洋四分請咨行各省認定册數並將書價詳解以便照發轉飭遵照等因聞沈知事認定五十本業已速同書價詳送巡按使署核轉奏 
[保衛製造局之周密]  
　　步兵第七旅臧旅長以製造局爲存儲軍用器械之處保衛不容稍懈昨特傳諭駐紥該局之第一二三各營官兵加派兵士晝夜梭巡以昭愼重云 
[珠寳店被騙續誌]  
　　新北門内萬源昌珠寳店被厦門人莊小愚購去老光珠十六種共計價洋二千零二十五元當由店夥伴送至南市集水街潮州帮某水菓店交明當時由莊付給滬北某錢莊莊票兩紙共計二千零五十元該夥不以爲疑許俟照票後再行找還二十五元不料前往照票時被某莊察知票係僞造卽行扣住該店夥始知被騙當即報告第一區警署及淞滬警察廳請緝旋奉徐廳長派偵緝隊士至該店樓上搜查並無證物莊已逃逸惟有廈門婦人某氏在彼即在該氏處搜得現洋一百元金戒一枚及衣箱等物據該婦云係租住該店樓上當將搜出各物連同該婦及樓下店夥學徒二人一併帶至警廳由司法科預審核辦問聞小愚專事誆騙尚有同黨數人受害者已不知凡幾並據該學徒云莊先時許給洋銀唆令他走不料莊去後人不見面所許之洋亦未取到云云日來警廳正在偵緝不知尚能得其蹤跡否 
[誑騙烟土之訴訟]  
　　泗涇路十六號永康土棧主周榮華（即周藴華）控潮州人蘇玉明於四月間以交通路和泰土棧名義騙取値價洋一千二百九十八元之烟土人即避匿等情昨晨由捕將蘇查獲　至公共公堂原告延律師上堂略述案情請究中西官因時已過午不及研鞫判蘇押候查明於禮拜五再訊 
[婚姻糾葛案辯論終結]  
　　婦人　氏偕母馮張氏並證人王振元等前在地方審檢廳狀告李某遺棄不顧等情曾經該廳迭次研訊知李馮氏（即馮翠寳）與李某並非正式婚配該氏不應揑造婚據判李馮氏馮張氏分别交保候再訊核在案前日午後由吳推事官會同鍾檢察官繼續開　研訊據王振元供稱民國二年十月二十一日由馮張氏懇民人爲證婚人並代寫婚書是日在愚園結婚是實問官駁曰爾今日之供詞與一月十六日所供不符顯見不實王語塞訊據李某供稱當時由莫念薌等爲媒出洋五百元買馮翠寳爲妾由馮張氏出立收據早經呈案是日在愚園設席乃是請進宅酒並非與翠寳結婚請鑒馮翠寳供稱有住西門内關帝廟地方父亡母在彼時吳王氏等爲媒嫁於李某爲妻係在愚園成結婚禮禮畢與李同乘馬車至林蔭路新宅是實馮張氏供與女略同問官遂諭辯論終結判馮張氏李馮氏王振元仍交原保餘人斥退聽候宣判 
[尚須質問媒證]  
　　黄松山至法公堂控稱前年七月間在妓院中出洋六十元娶妓女劉氏爲妾立有身契爲憑詎爲時未久被氏捲去二百餘元之衣飾今始偵判係被趙姓拐逃匿跡租界報捕拘案求請訊究身契呈請察閱劉氏供黄係狎客據云尚無妻室故與姘識嗣因黄家有妻子是以出外並無收得身價及捲逃之事聶讞員察閱契上尚有媒證兩人判劉　管押着原告於七天内邀同媒證到案訊明核辦 
[遞寄五七報之查究]  
　　本邑西鄉莘莊鎭郵務分局前接到由滬寄去之五七報一份封面有馬橋鄉　永全君收閱字樣該郵局以五七報業已奉諭停寄卽將報紙送交上海縣公署請爲核辦沈知事以該報早經禁止發行無論商民人等一概不得購閱今馬橋鄉之陸永全究竟是否違禁私購抑或另有别情自應查究故昨已派令稽查員姚友蓮下鄉飭傳陸永全到案詢問矣 
[巡警不受指揮]  
　　四區四分駐　警佐蕭煥文前日解革警趙金生至閘北司法科據　該警屢次違犯警規不服指揮當經段科員研訊一過判解淞滬廳請辦 
[盗夥情罪尚輕]  
　　行刦楊樹浦某姓家之盗夥宋炳前由探警拘送鎭守使署請爲訊辦業經軍法科長迭次研訊尚無證據惟以宋究非安分之徒判令押候核辦在案嗣宋在押患病奉諭發交新普育堂醫治現已痊愈由該堂函知鄭鎭守使當以該犯情罪尚輕飭令地方廳訊明擬辦昨日林檢察長即派去警至堂將宋移提到廳收押候辦 
[黑籍冤魂]  
　　曹三前因犯案經地方廳發交看守所拘留在案嗣因染病送至新普育堂醫治無效已於昨晨斃命堂董即報告地方廳委派宗檢察官沈檢驗員等　往驗明委係因病身死並無别故因無家屬即由善堂棺殮發封厝壇 
[機器輕傷工人]  
　　曹家渡公益紗廠機匠王成林前晚工作時偶不經心被機器軋傷腰際等處當夜即由廠主片送同仁醫院請爲醫治聞傷勢甚重頗難挽救云 
[小霸王毆辱學生]  
　　流氓李阿根（混名小霸王阿根）日前因毆打中西學校甲乙二學生被控經閘北司法科段科員飭探將李逮案訊明屬實判押十五天以示懲戒 
[皮匠自討苦吃]  
　　虹口鄧脫路四百二十六號門牌居民何李同之妻錢氏與皮匠顧和尚有染前日淸晨被何回家撞見遽以劈柴鐵斧向顧頭部猛砍數下顧即流血如注昏倒於地當經巡捕聞聲前往查見急將受傷人車送醫院一面將何拘押昨晨解送公共公廨訊問顧諉稱前往索錢詎被誣指犯姦用斧砍傷云云中西官以淸晨非索欠之時顯見所供不實遂判將案註消被告開釋 
[獨眼人駕駛汽車之危險]  
　　汽車夫王阿安前日駕駛一百三十八號汽車行至白克路成都路附近修德里口將許阿二所拉之二千八百八十二號及陳阿三所拉之五千五百五十三號黄包車兩部撞倒並將許阿二之車輪葉子板撞壞許又跌傷頭顱由捕查見一併帶入捕房着王存洋五十元保出昨晨解至公共公廨經中西官訊明前情以王殊有不合判問洋十元内提五元給於原告爲養傷費並着賠償修費洋七元並以王阿安左眼失明開駛汽車殊屬危險候請工部局調查章程追還執照免　肇禍 
[快馬車肇禍]  
　　前晚有四輪皮篷馬車一輛載有坐客從外洋涇橋駛入法界違章疾馳巡捕喝阻不聽加鞭飛馳至黄浦灘將做夜工之扛夫某甲撞倒車輪在腰間碾過以致受傷甚重各巡捕四面兜拿仍被逃去祗將受傷人車送捕房捕頭諭令轉送醫院醫治並飭探嚴緝該馬夫到案訊辦 
[悍婦凌虐養媳]  
　　三泰弄五十五號門牌居婦趙蔣氏因將十五歲養媳陸二　百般凌虐並將女之左目擊傷故該女自投滙四捕房請求超豁捕頭立飭包探將蔣氏拘押昨晨解至公共公廨訊據女子陸二寳供明被虐情形質之蔣氏供稱實因該女時常竊物出外故稍加訓戒並不虐待並經女之伯母陸王氏請求給領中西官判趙蔣氏押女所六禮拜女子陸二寳准交其伯母陸王氏領回並准另行婚配 
[水手酗酒毆人]  
　　前晚有某甲行經鴨綠路被酒醉之某國水手揪住兇毆脫落門牙二三只甲卽投報捕房捕頭飭送同仁醫院醫治候核 
[送掉一條狗命]  
　　某洋商至法公堂訴稱有犬一頭甚佳前日無端被用人陳炳生踢斃有廚夫女傭可證陳不應有此殘忍行爲故送案請究陳供一時誤踢致斃求宥訓罰洋二十元以儆 
[押犯私吸鴉片]  
　　公共公廨男押所覊押之安竹平因在押所内私設烟具吸食鴉片被西捕入内查見禀明駐廨西捕頭於昨晨將安帶案禀奉中西官訊判罰洋十元充公烟具銷燬 
[香港大學監督蒞滬]  
　　香港英國大學監督西人依綠德君前日因事來滬假寓美租界禮查旅館聞小作勾留即須返港云 
[假巡丁詐擾船户]  
　　王一琴孫銀濤二人前日在蘇州河内冒充曹家渡稅務所巡丁向各船户圖詐由四區二分駐所崗警查獲解送閘北司法科經叚科員研訊之下判王孫二人各押一星期以儆 
[律師未及預備]  
　　振業公司跑街夥友王錦章因私收帳洋一百九十三元七角五分被控昨晨由捕房解送公共公廨先由中西探上堂禀明案情繼據被告代表律師上堂聲稱被告甫於今晨委託敝律師代表一切案情不及研究應請將被告交保展期傳訊王襄讞商之英領卓君判被告存洋三百元保出候再訂訊 
[經理扭控跑街]  
　　廣茂和土店經理楊秀之至法公堂控稱前由跑街夥楊紹康持來崇明恒義號匯至上海新康錢莊之匯票洋三百元購去大土到期祗交洋八十元尚少二百二十元一再拖延向楊催問詎竟一去不返今始在途遇見扭案請追楊供此票係由客人朱之藻交於商人向店中購土先付洋八十元已轉交店中後付來七十元實爲商人借用尚少一百五十元被未拖欠並未收到質之朱供付過洋一百五十元尚少一百五十元是實判楊朱兩人均交人銀兩保各限七天缴洋 
[攫取金飾案類誌]  
　　匪徒趙連元在湖北路攫取婦人潘扶華金挖耳由捕拘解公共公堂一再訊供管押並因有自稱女伶一聲雷之胞兄朱龍實上堂代趙謊證判交一百元人洋並保候查嗣因無保收押在案昨晨乂由捕房解案經中西官復訊之下判趙押西牢三月朱從寛斥釋又流氓陳阿根前日在南京路攫取婦人朱劉氏頭上金挖耳圖逃當場由捕追獲拘入捕房押候解究 
[警廳長通飭緝賊]  
　　淞滬警察廳長飭知各區警察署云爲飭緝事案據第三區警察署警正解恩桂詳稱竊本月上午十一點鐘據招商局華棧經理柳哲藩函稱本棧沿江第九棧昨夜被竊賊挖鎖偷去洋針八箱値元千餘兩其餘貨物尚未檢點如有遺失再行續報先請驗緝等情前來據此警正查該棧屬第二分駐所轄境當即親往查看驗得該棧面臨黄浦後繞磚牆竹笆兩道沿江棧房頗多地勢綿長東西栅欄夜間鎖閉各有印人一名看守長警巡邏向不得入其失竊房間距西栅欄鑷人崗位不滿十丈該　行　　　江上岸旣挖兩處門鎖復行搬物上下該印人斷無不聞不見之理其中弊竇顯然該棧經理亦疑及此除囑該棧自行根究印人並飭本署曁各分駐所官警上緊偵緝務獲外所有招商局第九棧失竊及驗勘情形理合具文詳請鑒核並祈俯賜通飭各署隊一體協緝等情除批示外爲此飭仰該警正遵照即便轉飭長警一體嚴密偵緝務期速獲解究母稍延忽切切此飭 
[工巡捐局批示三則]  
　　連錦堂禀復飭遷沿浦停泊船隻情形由批據禀已悉查浚浦局挖泥工程定七月中旬興工舉辦所有沿浦木排艒艒船等一切障碍之物均應先期遷去仰再切實勸令各該船户趕緊移遷勿任抗延致悞要工切切 
　　商人何茀卿禀請試辦攤捐由批禀及章程均悉所請試辦攤捐核與取締路政辦法顯有窒碍未便照准着即知照章程發還 
　　耿萬山禀請開演戲法由批據禀已悉該民擬在西門外開演戲法事屬可行着即遵章來局缴費領照一面仍由該民逕禀警察廳候示開演可也 
雜評三 
[與平民生計相反之政策（訥）]  
　　鴉片由官廳暗中弛種者陜西也然而暗中弛種不僅陜西之官廳鴉片由軍隊保護私運者雲南也然而保護私運不僅雲南之軍隊鴉片由政府派員督銷者贛蘇粤三省也然而影響所及不僅三省如烟禁告終已經三年之湖北今其商人亦復援例以請如此傳播蔓延將不轉瞬而全國之烟禁盡歸破壞一方面設平民生計局謀所以强民一方面則設烟土官賣局行此弱民之政策得毋自相矛看歟說者謂某省大吏主弛禁種卽以民生計垂絶而爲之謀補救也此則非記者所敢知矣 
 
 
 

Page 11

 
 
來件 
[參觀裨文女校畢業盛會感言（江西尹克仁）]  
日昨余蒞裨文女校參觀畢業盛會共約三百餘人中西來賓以女界爲多會場整飭閑雅固可令人起敬及聆卒業女士次第演說其愛國熱忱足令男子羞愧無地姚女士鋆演無忘國恥文詞淵博中文推爲該校冠其他宋女士寳珍演述一黑人救禮拜堂失愼事黄女士玉寳演無國家者腓力拿倫曹女士蓮貞演述荷蘭國童子以孤掌障隄事李女士雅佩演述軍營守卒因睡誤事翻譯英語翩翩有　頗足動聽至周女士勵秋演學校與國家關係痛快淋漓而歸重於家庭敎育是爲扼要立言周女士同璧演用國貨以救亡其引證切當足令聞而觀感鄙人所尤欽佩者則　鄺女士瑞生演振興實業以挽回利權爲問題其旁通曲暢雍容不迫猶屬餘事所陳種種方法層次不紊固可次第仿行其語言乂屬普通眞女界中之通才也我國同胞果能共發大願振作能力萬衆一心共拯國危應以挽回利權爲急務然欲挽回利權非從振興實業入手不爲功欲振興實業非使人人愛用國貨以廣銷路又　由以善其後此種辦法應由商務會中識卓見遠强固有力之分子熱心提倡通電各省商埠相其商務之大小以爲設立國貨陳列所之多少縱人觀覽定價零售其中另備一演說堂專爲提倡國貨作用由會中聘定程度高尚之女士組織一女士演說團不時研究分赴演說必使全國人民愛用國貨之念印入腦筋兼以調查國貨商標以杜假冒其最要一着如鄺女士演第四項云應由政府保護工商種種權利不爲他人所攘奪所欺陵又應辦男女工藝學校令發明新理想製造新出品附以日報廣爲發場即將演說反國貨商標刋入并令各省大小學校添入愛國演說一科制定每星期由學生登台演說一二次作爲練習如此不出數年國富民强可爲預决國貨暢銷工業自盛此中機宜非人力所能禦也下略） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽新聞] [  覺迷]  
　　繼上自救國傭金發起以來一般女界之熱心者每於星期六星期日日曉携其首飾什物如銀水烟袋金時計金鑲邊手鏡象牙　摺扇白絲巾粉紙等往各戲館陳列特别包廂之欄杆上出售所得售資悉充救國儲金然　准買客眼看不准動手故人只對之面望竟無問値乾所費戲資實已不貲云 
[賦得黑漆皮燈籠得燈字五言八韻] [  義俠魏權予]  
　　守黑難知白非燈却是燈造疑皮島出製向漆園徵胸亮慚盟雪心淸愧凍冰尚書泥塑擬閣老紙糊稱董卓臍油暗張賓智燭矜酒囊寳並列飯桶且同登點墨原無有投膠得未曾文光應四照　　斗牛騰 
詩選 
[喜雨鹿盧詩五章乙卯五月] [  東園]  
　　雨詩　卽諫書元和故老渺愁余兪甌鞏固三年後（民國成於今三年矣玉燭關明五月初（邗上五九雜誌社殆感於月九日之事小杜先生招余編輯辭而未就每旬僅以一藝應　）靑草池塘添暖漲綠槐庭院暢閒居蛤蜊但伴王融食兼味餐　問渠 
　　心　今日到芙蕖賀雨詩成即諫書緱嶺王喬仙去鶴濠　莊叟樂知魚卅年東海雙蘭枻萬古南陽一草廬貧賤不妨驕富貴且　身世溷　　 
　　　　梁園曳短裾（謂壬辰至戊戍在德化李公使處主任總校人七年）千金一笑擲相如（公使遇有文讌必見招）凌雲氣吐　言賦賀雨詩成即諫書扇而桃花金蛺蝶（謂家載茲以桃花　扇有金蝴蝶限三句鐘題五十首七絶）硯心桂藥玉蟾蜍（謂亡友鄒耀亭贈端硯中刻月中桂）耽吟不識少陵苦癖性而今尚未除 
　　瀟瀟幽室白生虚檐溜鈴淋礎　餘蔣徑紅鋪花似繡周窗綠滿草休鋤歌風興發原工課賀雨詩成卽諫書去歲　蝗多少策（去年秋飛蝗遺孽預知今歲必有後災袁友錫侯以其先人官皖時捕蝗備攷若干書相遺余悉數分寄江淮政界友人今果有效袁公之澤溥矣）袁安德澤遍淮徐 
　　呼癸呼庚任里國（時民食維艱每升米近二百文）流膏聞說沛會（新畬在前明前淸已納稅者今復限期缴價儲蓄票儲金會印花稅相繼而來民不堪命矣）分羹野屋　弓米充饍鄰家一翦蔬蟊號種繁成國蟊麒麟榷畫到神　雨金兩粟淡何易賀雨詩成即諫書 
筆記 
[記鎭箄禦苗逸事] [  小蝶]  
　　天下得失之事往往有不僅賴乎人力者吾觀於鎭箄之事乃益信鎭箄地處萬山中各貨需轉運唯鹽最艱販鹽者亦不時至乾隆癸丑正月巡檢徐大綸乘馬同過城東道遇販鹽者馬驚蹴其筐筐翻鹽盡潑地販者羣環馬乞償巡檢悉令擔入署中給價買之苗叛適供城中數月食又鎭箄營軍械已盡爲總兵没於陣民旣願從戰矣而苦無械初奸苗屢竊民間物同知沈鱗乃自堂及門置大鐵鍊凡獲苗之爲賊者咸繫其上而嚴治之積鐵數十斤至是悉鎔爲兵苗攻鎭箄急四門謹稽查僅許難民入告急者四出無一還忽有似營中千把總者來謂巡檢曰頃奉檄解糧某地前遇賊請　糧寄君所巡檢曰諾送之出急往視城去及歸則糧已積堂中矣計百餘石皆新囊囊底無泥以詢家人皆云未見糧入會提督至以供軍需後亦無索糧者鎭箄民素鮮蓋藏圍旣急巡檢先開倉賑民依核計户口又各給米一碗役其男守城而令其婦女領米巡檢又恐胥吏爲奸封倉門而穴一竇於旁令妻沈夫人司其事請者至輒以碗挽米自竇出久而不竭後開倉米皆聚於竇側此數事俱涉詭異殆有莫之爲而爲者歟然巡檢固嘗自識日記中鎭箄人亦迄今言之綦詳也外史氏曰嗟乎鎭箄不失也豈僅人力哉設當時巡檢不官其地或官其地而不久則民未必能技擊亦未必衆且精足以捍巨患而臨大敵顧乃數年以前已先置巡檢於其地使之廣授精衆又復與以米鹽各要需皆若先事預籌者信乎有天意存焉 
小說 
家庭小說 
[嫣紅刧] [  常覺小蝶合譯　天虛我生潤文]  
第四十一章 
　　吾書猶樹也以前所叙有如由萌芽時代逐漸而長今則去結實之時近矣讀者於嫣紅所受之苦楚當亦聞之綦詳且無日不盼其得一良好之結果然而天相善人如嫣紅者上帝又安能無報惟其報施之來乃甚緩耳轉瞬數載密昔司理斯忽隨其所愛之小嫣紅而去可憐之道柏斯乃竟屈尊而爲密昔司好禮倍登之傭當密昔司理斯生時於道柏斯不無所賞賜唯是道柏斯天性儉樸有所得輒存之銀行中預備將來爲養好之資至是銀行忽復倒閉道柏斯半生心血遂盡葬是中夐然一身乃不得不仍爲依劉之舉其初尚欲仿效嫣紅以縫手套自活然而道柏斯年事旣多又豈能習此針黹之事効小女兒所爲無已傭於嫣紅之家乎嫣紅亦以道柏斯誠實可靠轉以卑詞相懇求其屈尊而爲已傭厥狀乃如明聖之君訪大賢於山僻也然而可憐之道柏斯則竟爲好禮倍登家中傭矣嫣紅自密昔司理斯死後遂不復以其屋招客蓋海兒斯東之學校至少莘莘學子每苦其道遠往返不便借宿於親友之家者密斯特喀英爲便利學生起見嘗闢其餘屋以容諸人至是嫣紅亦仿行其事以密昔司理斯所居之屋改爲宿舍招人來寓此語一出來者乃蜂湧嫣紅乃擇其中之尤者六人留之然一月中所得之房資亦已較當時密昔司理斯所出者爲多矣嫣紅間嘗自計如是以往年得已可二三百鎊而威廉所得者則猶不計嫣紅雖安貧有素然至是私心亦不禁竊慰覺前途一線之光明已冉冉來矣威廉旣居廠中久蓋得安西來之愛憐每星期中竟可得三十先令然威廉好學之心仍不減晚間輒自讀并課其弟在理茀萊克與小愛克之至校中以年齡及學問實已早可畢業然密斯特喀英之視二人直無異乎校中之祥鱗威鳳又何肯遂放之俱去故二人者仍復肄業其間一以勤讀爲事信乎爲學校中錚錚第一人矣然茀萊克心中尚有一奢願日且形諸夢寐蓋卽轉入大學校一事其時茀萊克已逐漸長成其幼時一種爲律師之希望至是益復牢固不可移動然彼之爲律師資格實至確當讀者但一觀其給辨之口才與夫精明之材幹將來又奚不可出人頭地哉若小愛克之私願則又與其兄異彼蓋懔遵阿父之遺旨欲竟其未竟之志入敎會而爲牧師耳然無論爲律師爲牧師其梯升之階均不能不以大學爲基礎此則其兄弟所焦急而不可置念者矣 
奇情小說 
[秘密汽車] [  東埜譯]  
第三章 
　　且說勃立南衣裳楚楚坐在休息室中壁火爐架前一只圈手椅上似預備赴宴的樣子他身旁　着一只圓桌上面罩着東洋絲織毯陳列着幾張名人照片鑲在銀架中精緻可愛圓桌的那一邊也是一只圈手椅他朋友縢達屈身坐在其中臂彎撑在膝上用手掌摩平頭髮且摩且笑道勃立南我想這個美國人實在聰明絶世能繪出這麽一張汽車圖樣來勃立南道是呀我等被那張條約縛束住了法律上道德上都是開不得口要不然把這件事情傳播出去新聞紙上多了一叚絶好的資料機械學上也添了一種最新的發明我看挨周這個人不但極有學問并且極富資財思慮深遠器量寛宏所以幹得出這種事情來滕達道一個人有了聰明再有了財力先天後天完全無缺還有甚麽事辦不來他原是一個奇人辦的事也是奇事這車子將近完工了形式狠奇異可觀勃立南道他决不會無緣無故造一輛異樣的車子當作玩耍的汽車而外一定還有事物有相互的關係我總猜他不出那圓形深穴安設在夾層底板之間有什麽用途滕達道只此一層已弄得我糢糊倘使一人盤膝安坐其中只有肩膀頭頸露在外面算得奇了還有那速率造成之後一定是超羣軼倫一旦馳逐於平原廣野之間世界上的汽車能進隨不落後的恐難得有幾輛勃立南道那圓穴一定有個用處裝置食物嗎安放行李嗎不是不是倘果然爲此挨周是個笨人了 
文字因緣 
[百字令再依坡公韻酧黄廬] [  莽漢]  
　　風雲馳驟看蛟龍豈是池中常物霹靂春雷驚起蟄横絶臨江峭壁千頃汪汪百城屹屹胸貯冰甌雪東南佳氣葱葱挺育奇杰此是江夏黄童無雙天下才調英英發柱史長留文苑傳姓氏千秋不滅下筆驚人著鞭先我慚對蒼蒼髮倚樓東望幾回海上明月 
　　抛書午倦懵騰睡夢入南華齊物胡蝶蘧蘧然欲活滿樹琪花繞壁細數靑梅緩尋芳草歸臥蓬廬雪靜觀窿海銷磨今古豪傑會從君學參禪（君爲我鄉佛學巨子）靈河岸側風引仙航發一切塵緣胥返寂底事愁懐不滅詩說荆卿劍横歐冶怒斷衝冠髮舉杯狂飮呼天欲問明月 
救國儲金 
[六月七日中國銀行收款淸單（續）第四百十册一號至一百號]  
　　鄭伯繩一元　陳家林一元　郎靜山一元　賀俊卿二元　陳孝芳一元　孫仲勛一元　鄭侣祥一元　顧視淸一元　王毓英一元　張曾陽一元　金視繩一元　沈瑞林一元　映月軒一元　李子祝一元　周寳林一元　李衍康一元　裘信坊一元　馬遜騋一元　居瑞璋一元　宋王孫一元　王慈良一元　徐志瑜五元　戴桐君五元　毛子良一元　沈秉慶一元鮑滙章一元　陳炳臣一元　陳啓義一元　任醜一先　薛克明一元　張水根三元　李錦榮一元　武文照一元　吳士藩一元　謝文祥一元　趙景如二元　舒承恩一元　葛勉文一元　蕭伯良一元　王瑞廷一元　張才元一元　孫關通一元　李耀宗二元　孫樹方一元　兪兆康一元　郭雲淸一元樂錦昶一元　計仁甫一元　吳元盛一元　趙廷良一元　羅錦榮丁民山一元　張仲侯一元　屠順金一元　萬意城一元　夏瑞福二元　鄭仲箎一元　曹心巡一元　葉椿一元　陳民權二元　徐蘭生一元　鄭緯如一元　陸宗俊一元　黄秉萃一元　姚會孫一元　周加庠一元　王兆慶一元　姚孝曾一元　鍾文川三元　王子受一元　郭耀章一元　沈鋆卿一元　曹守廉一元　盛頌淸一元　魏威端一元　蔡同貴二元　丁芝澄二元　費家聲二元　兪瑞玉二元　崔人結二元夏元芳二元　陸鈞聲二元　周汝駿三元　李炳招三元　鄭光盈一元　鄭仲箎一元　奚彤淼二元　張滙元一元　洪希盂二元　杜成林侯榮生一元　朱長林鄭祺孫一元　許長卿一元　袁書卿一元　徐從雲一元　黄宇平五元　何濬一元　李化民二元　葉震業一元　左鳳儀一元　鍾文標二元孫關衡一元 
[第四百十一册一號至三十七號]  
　　元順莊一百三十元　夏國屏五十元　夏筱廷五十元　王瑞泉十一元　劉漢文十一元　查衡之十元　盛少康十元　吕錦奎六元　馬融欽五元　巫幼鈞五元　孫賓侯三元　張養和二元　兪仰馨一元　朱國良一元　朱國珊一元　張學元一元　陳治九一元　梁體藩一元　倪錦順一元　宋玉印一元　程伯英一元　沈誦邠一元　蔣定魁一元　馮煥章一元　顧德裕二元　鄭元和一元　蔣韞五元　金興成三十元　汪華淸一元　凌耀堳三元　李善銓一元　張白臯一元　曹光勳二元　張培信一元　包來發一元　虞阿根一元　王筱埭一元 
[第四百十二册一號至三十號]  
　　戴文君五元　李守法一元　袁開卷一元　朱聯丞五元　沅渭涇一元　潘賀經一元　許麟昌一元　朱錫田一元　郭逢祥一元　張廷桂一元　徐毓申五元　陳以鐘一元　張宗鐸一元　奚志逢一元　張國瑛一元　錢笙舟一元　湯紀湖一元　宋雋生一元　應書貴一元　趙培元一元　李福林一元　　舒其釗一元　王兆貞一元　裴之颿一元　錢樹森一元朱俊卿一元　鮑士傑一元　顧根生一元戴臣水一元蘇柱石一元 
[第四百十三册一號至八十四號]  
　　同濟堂藥號十元　沈松林一元　沈竹梅一元　任益和三元　張保康四元　萬壽康四元　劉祖良五元　元一堂五元同濟堂各友五元　天生堂一元　普天樂堂五元　周萬生一元　毛天福二元　大德堂四元　鄭天德二元　黄萬福四元　仁壽堂二元　廣生堂四元　種德堂三元　張天齡堂五元　同人和二元　同葆生二元　湯春生二元　天生堂各友二元　慶德堂二元　嚴兆生一元　岑岐生二元　邵子梅一元　延德堂五元　同葆春五元　仲九如二元　葉星如五元陳芝廷一元　益春堂四元　張仁德二元　鶴壽堂五元　張靜安五元　天生德二元　姚九康二元　韓孝先五元　張炳炎五十元　楊嘉生五元　嚴雲軒十元　徐財富五元　兪松來五元　陳阿保李賓銘一元　朱旭昇吳阿忠一元　藍玉峰二元　陳阿元李順昌一元　張子甫吳祥生一元　陳寳順二元　袁瑞生一元　陳阿順毛阿五一元　沈阿英沈阿福一元　湯祚堂一元　蔡少軒一元　嚴春林一元　陳玉然李高蔭一元　李樹蕃屠世茂一元　胡阿昌三元　王壽田一元　馬阿貴二元　錢雨亭二元　李增芳二元　三和一元　周大生一元　萬源一元　陸公記一元　長盛一元　申祿仁記一元　盛昌協一元　萬利盛一元　洽順公一元　曹源盛一元源泰一元　信泰四元　春記四元　萬豐一元　東森泰一元南協　記一元　祥泰一元　介順四元　豐和四元　陸森記二元 
 
 
 

Page 15

 
 
   
 
 

Page 16

 
 
   
 
