# 1900 - 338 - 4909935

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論本報所紀發封寺院事]  
　　佛教源本印度其入中國也始於漢明帝時白馬駄經金人入夢下至蕭梁以迄唐宋釋氏之教日甚以致流衍無窮原其宗旨以修心養性爲本與世無爭與人無忤其潔已自修之道近於楊而欲普渡衆生不惜摩頂放踵則又近於墨孟子曰能言距楊墨者聖人之徒　楊墨爲孟子所斥則佛教非聖教所容斷可知矣然其初心雖未合孔孟中庸之旨而尙不失爲善人故歴代以來從不申禁且時或藉神道以設教梗頑之子往往加以斧鉞而不懼辱以刑法而不知一語及地獄天堂則莫不肅然起敬凛然相戒凶逆姦宄或可因之歛迹則天下盜賊之少訟獄之清似釋氏與有力焉且舉世澆薄睦姻任部之典湮苟無釋氏以果報之說竦之則窮民必無人賙卹凡善事之得以不廢者亦未始非釋氏之功然歴久弊生江河日下其通内典具善知識解三乘正宗者能有幾人遂使勸善之旨亦幾有名無實僅以天堂地獄之說哄弄愚人而姦民因是而生其詐僞師巫星卜相率並興一切虚無縹緲之事庸愚爲之簧鼓婦女爲之信從朋比爲姦牢不可破游惰之民反因之日多其禮懴誦經哄騙財物持簿募捐歛資自奉猶爲安分之事甚至𤲅觀寺院本爲若輩凈修之所而誘匿婦女焉窩藏盜賊焉論者每謂中國之弱在務虚而不能務實原其所以務虚者皆出於釋氏言雖過激要亦有至理存焉本邑龍華寺香烟繁盛春秋佳日進香者絡繹於途男女混淆未免有傷風俗近爲稽查委員高小芸二尹查悉禀明蘇松太兵備道憲余晉珊觀察觀察卽飭上海縣將寺發封其中原委本報已詳哉言之說者謂龍華寺僧人並未見有實在劣跡何二尹貿然禀請發封若僅以勇女混淆有傷風化而論上海各處𤲅觀寺廟香烟雖不如龍華之盛而婦女禮佛燒香究不能免何二尹獨禀封龍華寺而不禀封别處菴觀寺廟乎抑二尹僅稽查龍華寺而别處菴觀寺廟尙未稽查乎抑龍華寺財産旣豐寺僧尤多所稔惡二尹知之既悉不欲以穢蹟汅禀牘故僅以男女混淆有傷風化爲　括之詞乎蓋二尹旣有稽查庵觀寺廟之責必確知龍華寺之不可不封斷非貿然禀請也况自開通馬路以來每逢香市馬龍車水舉國若狂往遊者並不視爲頂禮三寳之區而視爲獵艷尋芳之地風俗之壞固有不忽覩而亦不忍言者故吾於其發封也心頗韙之自封之後謂上海從此少一遊覽之區可謂上海從此少一藏垢納汚之區亦無不可 
[本館接奉電音]  
　　昨日午刻西安行在飛電傳來諭旨十道敬謹譯登○十月十五日行在内閣抄奉旨崇文門正監督著善耆去副監督著敬信去欽此同日奉上諭協辦大學士吏部尙書孫家鼐聞已病痊著調任禮部尙書欽此同日奉上諭魏光燾現已調補雲貴總督著卽來行在陛見陜廿總督以廷蕭護理未到任以前著何福堃豐署欽此同日奉上諭鹿傅霖調補户部尙書欽此同日奉上諭徐郙著以吏部尙書協辦大學士欽此同日奉上諭崇禮著以户部尙書協辦大學士欽此同日奉上諭王文韶著授爲大學士管理户部事務欽此○十六日行在内閣抄奉上諭松椿奏霜降安瀾一摺本年南河秋汛疉漲各堤掃外時形蟄動經松椿督飭在工員弁合力防謢現在節逾霜降各工一律平穩仰賴被明護佑普慶安瀾朕心實深寅感著松椿親詣大王將軍各廟敬謹祀謝用答神庥欽此同日奉上諭孫家鼐著補授翰林院掌院學士欽此○十七日行在内閣抄奉上諭陽春著調補成都副都統西安左翼副都統著恩存調補欽此 
[美人清議]  
　　南洋新加坡助報云現在美國華盛頓都城紛紛議論咸謂德帥華爾得西遣軍四出之事寳覺令人難堪誠恐將來因此激怒華人釀成𠮓故按各國處分中華之事惟美人始終一秉至公並無乘機圖利之狡謀至華帥係前德相卑士麥克部下武員閱歴已深斷不應有縱兵擾民之舉其所以如此者或因受命之際曾奉德皇密旨德皇少年喜事華帥遙制於主未可知也 
[英艦來華]  
　　南洋新加坡實得力太晤士報云頃得倫敦電信悉英國水師部所轄鐵甲戰船名兀勞里者業已欽奉廷命於上月之晦航海赴華矣 
[綢繆未雨]  
　　昨得金陵訪事友人手畢云自北氛不靖中外兵釁大開兩江總督兼南洋通商大臣劉峴莊制軍先事綢繆整頓煤防無微不至迨皇太后皇上西幸後京華糜躝和議未成長江防務益嚴而外間謠傳又有聨軍統帥分兵南窺漢口之說長江水師提督黄芍巖宮保南江提督李壽亭軍門聞之立卽電達督轅密詢方略峴帥以既有風傳不可不綢繆未雨卽電命李軍門扼守吳淞第一重門户黄宫保扼守江陰鎭江第二三重門　并委員馳赴湘鄂招募楚勇以厚兵力蓋亦有備無患之深謀也 
[節鉞將臨]  
　　昨日本邑官塲接南昌來電云正任江西撫調任江蘇巡撫松鶴齡大中丞涓吉本月十八日由南昌乘官輪船赴湖口折赴江蘇定期受篆並不繞道江九若此則旌節之花轉瞬當移植於　臺鹿苑矣 
[奏派辦圑]  
　　金陵訪事友人云兩江總督兼南洋通商大臣劉峴莊制軍以前者奉旨興辦各屬團綀歴年餘之久皆無益於國有病於民殊負朝廷諭民興辦之至意而上元江寗隨縣圑綀紳董竟屢以苛勒被控且所辦各團莫不有名無實遇府縣蒞鄉點騐則臨時雇人應名尤屬不成事體擬奏派文正書院山長張季直殿撰督辦江安兩省團綀殿撰以兵非素習再四力辭邇日奏充皖省督辦團綀大臣李觀察宗棠來轅晉謁峴帥與語之下見其精明强幹熟悉戎機爰奏請將江省團練一併歸觀察督辦 
 
 

Page 2

 
 
[明正典刑]  
　　揚州采訪友人云月前駐防揚郡之武衛楚軍拿獲私售富有匪票之康梁餘孽一名解交營主略加盤詰隨卽移送甘泉縣署縣主周明府升堂研鞫其人承認不諱明府爰會營錄供通詳上憲本月十二日接奉大憲回批飭卽就地正法時適在花衣期内遂遲至十四日清晨會同城守營汛押赴西門外法塲處决有見者謂其人年約三十許面貌豐腴衣履華美曩時曾充某營哨弁不解何以竟甘心從逆致受刑誅也 
[武生不法]  
　　紹興訪事友人云諸暨縣學武生俞三陽向居東鄉十都素行不法惡迹昭彰當夏秋之交乘土匪閙教圍城時糾同無賴擁入内地會耶穌教堂肆行劫掠并將木器擊毁殆盡旋知事不得了托稱舉辦鄉團徧向農民勒捐招集壯丁六十名藉資護衛後經教士赴省禀控大憲札縣查拿由新任諸暨縣葉詠霓大令誘至縣署訊明實情押解赴省禀候上憲擬罪核辦其所招圑丁諭令解散歸農號衣旗幟分别銷毁存庫 
[關稅日增]  
　　金陵訪事友人云省垣爲東南七省水陸要衝商賈風趨貨賄雲集自新關創設後稅務日增迨北氛不靖以來商賈裏足不前關稅因之大减稅銀所入幾不敷日用開支邇日時届初冬山西皮貨商人向由天津航海南來者遵陸達江浦縣境浦口鎭然後渡江至江甯投關納稅以便附輪船運往申江是以連日關稅所徵頓覺日增一日云 
[查關嚴密]  
　　金陵訪事友人云金陵新關稅務司韓森君蒞任以來辦理公務頗極認眞本月初十日吉和輪船出口新關扦手登舟查騐有某客私將寗縀藏諸衣箱中不知如何被扦手察出立啓衣箱取出寗縀十疋呈經稅務司飭令充公並照偷漏關稅例從重科罰以儆效尤 
[白門課吏]  
　　金陵訪事友人云省垣需次人員自同通州縣以下凡候補之無差無缺者每月十二日例有課試之舉由藩司巡道糧道首府輪流督課優給奬賞以覘所學並資津貼本届輪應江寗藩司恩藝棠方伯考試方伯因公務倥偬移請善後局趙香圃觀察代考先期觀察飭差向下江考棚借得桌凳就局中安排妥貼届時赴考者先後戾止是日大班到者四十四員小班到者一百三十八員隨由觀察發出題目間中國民智未開雖同有忠愛之忱未盡識知方之義宜如何因勢利導使之羣凛公義各舉所知以對 
[嚴禁賭寓]  
　　日前寗波府高嶼卿太守以每届考試之時各處賭徒每借考寓爲名大開賭塲貽害士庶因卽出示嚴行禁止本館已將示文錄登本月十二日報章兹又經訪事人郵來示後所開各寓主姓名地址爰補錄之俾見者觸目警心焉計開鄞邑寳墨軒槍手下處傳遞在小教塲開主忻禮學陶公山人奉邑三亦軒在道前開主武生胡阿元鄞邑登初軒槍手下處開主楊阿寳奉邑秋岒試館鄞邑芹馨書屋槍手下處兼戲賭在察院前開主趙春水奉邑槐蔭堂舍開主竺阿渭奉化人鄞邑拾芥軒在渡母橋弄開主和茂奉化人鄞邑又陞軒在衛門口開主張阿桐卽八大人𪮧主俞康如卽武生張蘭生縣差奉邑萃英書屋開主華興奉化人鄞奉春風得意軒開主董升甫董家挑人奉邑遺風書屋開主孫林元奉化人鄞奉賦梅試館在府署前開主芧順寳𪮧主阿二友根在營鄞奉簪花試館開主奉化阿口𪮧股邪病阿炳入房阿定戴友海屠小雲縣差奉邑奪錦書屋開主阿木奉邑萃賢書屋房主張阿秀開主葉阿林良懹在府鄞邑文成書屋房主陳阿生開主葉孝茂鄞鎭凌雲書屋在江司鞋店弄𪮧股春生金官鄞邑三陽軒在呼童巷房主周蘭生開主李阿仁鄞奉文英書屋在呼童巷房主周阿生開主翁阿寳云官白眼在經廰鄞邑步雲書屋房主高長發開主陳阿林鄞奉文魁書屋房主吳阿四開主阿元鄞邑紅杏書屋房主和生開主林和尙鄞邑挺芳書屋在呼童巷房主莊公館開主舒官房鄞奉懷珍書屋在呼童巷房主周云高在三府開主張云生鄞邑筆榮書屋房主岳祥鶴開主趙阿生縣差鄞邑桃源書屋房主謝協茂開主王阿永鄞邑𪮧秀軒在道前房主朱姓開主阿桂夏狗鄞邑試梅書屋房主敦安公所開主無查林邑同詠書屋房主劉阿福開主三义口縣差奉邑挺秀軒房主周安官開主仁全阿土鄞邑彚征書屋在呼童橋下房主劉阿仁開主陳阿鄞奉邑竹秀書屋房主舒長興開主王阿仁鄞邑挺芳書屋在察院前張天吉弄房主章公館開主施官房奉邑奪錦書屋房主周姓開主阿金鄞奉杏林軒房主鄒官房開主阿四奉邑與其試館房主周鳳林𪮧開和發明友奉邑三連軒房主吳斌文開主仁林鎭邑芥生廬房主和尙開主阿春奉邑凌雲試館房主柴阿祥開主三有奉邑六皆軒房主方阿林開主金生奉邑瀛洲軒房主王升開主阿金柴橋紅杏書屋房主劉金富開主生有奉邑萃英書屋在道前房主張先生開主阿寳鎭邑鳴奎軒房主吳阿三開主來順奉邑占梅軒房主董孝應開主阿生奉邑含英書屋房主李芳榮開主阿朱奉邑勾東試館在府前房主徐阿毛開主老王奉邑雲路書屋房主顧阿大阿四開主阿林奉邑先聲軒房主湯品三開主阿王奉色得月試館房主吳阿三開主阿五奉邑天香書屋房主張測來開主阿朱鎭邑瀛禄軒房主胡理齋開主金有奉邑奪志書屋房主董阿五開主道仁象山萃文書屋房主象山人開主石人茂鎭海思樂軒房主張官房開主阿明象山快先書屋開主阿木象山人鎭邑芹初軒房主陳三房開主阿寳象山夢花書屋慈邑擷秀軒房主張聚成開主阿生象山趙秀軒鄞慈榮貴書屋房主黄阿林開主仁林象山六志書屋奉邑皆宜書屋房主方太和開主仁才象山丹桂書屋奉邑剡中試館房主阿毛開主江阿康在營象山文運書屋奉邑五龍書屋房主王阿忠開主竺永水象山錦福書屋 
[心存保赤]  
　　紹興訪事友人云紹屬各鄉溺女之風最甚迭經當道出示嚴禁無奈言者　而聽者藐藐終苦無術挽回刻有某某諸紳富憫呱呱者無端被害殊傷大地之和公議集欵就各鄉鎭廣設育嬰分局凡貧家無力育孩者准送入局中雇人代爲乳哺倘嗣後再有私溺情事一經訪聞罪及家長并刊成歌詞各處張貼勸警鄉愚是誠莫大功德也 
[紹郡官塲紀事]  
　　紹興訪事友人云前任蕭山縣朱曉嵐太守丁憂開缺迨服闋卽捐升知府近仍在蕭與現任蕭山縣李香畬大令舉辦團練九月十五日接奉前浙江巡撫劉景韓中丞札飭總理紹郡合屬軍務及團練事宜所有水陸各營悉歸節制因卽專丁赴省禀謝迄今方及匝月太守自恐力難勝任禀請新任浙江巡撫惲菘耘中丞簡員接辦藉卸仔肩未知中丞能俯如所請否○紹屬尖山口外通大洋天生險要舟楫難行每有奸商用小艇駁運私貨出口實爲一大漏巵前經大憲訪聞札委楊大令正昌駐紥彼處嚴行查禁兹大令已届瓜期由上憲　往甯波辦理鎭海船捐局務遺差另委陳司馬恩普接辦○山陰會稽蕭山三縣應解本年地丁項下帶徵之各項公欵兹奉上憲札委候補縣鍾芝園大令前往嚴催限期掃解不得稍事玩延 
[邗郡官塲紀事]  
　　掦州訪事友人云本月某日督辦河鹽釐楊誠之觀察兆鋆由省抵楊既下椗卽命輿登岸至運轅拜會柯遜菴都轉都轉迎入花廳暢談良久始别翌日亭午時都轉就署中肆筳設席邀請觀察讌曾以申東道之情　座者爲許靜山觀察珏保甲局王季棠觀察澧堤工局范觀察德培水陸紛陳餺饈華具雍容酬　賓主盡歡直至紅日西斜始各分道○嚴佑之廣文作霖息影蘧廬優游自得近以陜西旱魃爲虐赤地千里慘不忍言司農仰屋興差一籌莫展因掦速駕廣請飭下兩江總督轉飭江南善士嚴作霖來陜施放義振當蒙俞允本月初旬雨江總督劉峴帥陜西巡撫岑中丞均飛電來掦速駕廣文體念時艱慨然允諾聞已擇於望前某日由掦渡江至京口附輪船至上海與壽振協振各公所善士籌商一切然後登程特誌之以慰陜省哀鴻之望 
[交甫遺風]  
　　漢口訪事友人云月前有商人張某具禀湖廣總督張　壽制擬請就蔡旬漢口兩處承辦鐵路事宜以興商務未知制 
 
 

Page 3

 
 
軍能允如所請否也○邇來廣土市價每百兩計銀五十餘兩雲土二十七八兩川土則以收成暢旺源源而來價亦大减每百兩計銀二十一兩有奇有烟霞癖者尙其熟計及之○江漢書院自經楊太史志誠主講後崇尙實學院規整肅責令考列内課之八十名每日勤習兵學算學測量體操諸大端並向武備學堂兩湖書院廣延教習俾得練成國家有用之才其中如有缺額則就外課四十名中遴選升補故凡肄業者莫不踴躍從事也 
[上海官塲紀事]  
　　太常寺少卿盛杏蓀京堂貨捐局總辦林質侯太守均於昨日命駕赴道轅拜會蘇松太兵備道余晉珊觀察觀察延入花廳傾談良久而别 
[懸賞緝盜]  
　　前日上海縣汪瑤庭大令接到丹徒縣莫嶼香明府移送賞格飭卽粘貼署前其文曰爲懸賞緝拿事光緖二十六年九月初四日夜訪聞城内有被竊行强情事立卽會營馳往追捕卽據寳城坊地保周順禀據監生陳忠監投稱伊家向在城内演軍巷居住本日夜三更時被賊爬墻下院開啓大門入室行竊伊驚起喊捕賊卽臨時行强用刀嚇禁聲張分投各房劫去衣飾等物而𨓜囑身禀報等語往看屬實查拿賊已逃𨓜無蹝理合禀請詣勘緝究等情並據事主陳忠監查開失單禀同前由到縣據卽選差飭緝詣勘通禀贓賊迄未弋獲誠恐遠颺合行懸賞緝拿爲此格仰軍民諸色人等一體知悉爾等如能拿獲此案眞贓正盜者每名賞洋一百元聞風報信因而拿獲者每名賞洋五十元本縣捐廉以待决不食言須至格者 
[兇犯移縣]  
　　昨日午刻英美租界公廨讞員張柄樞司馬移送兇犯王加文至上海縣署片開王因爭奪小工起釁將陸阿榮推落浦中溺斃屍身尙未撈獲屍叔陸良玉見証王阿金李阿寳均已到案請訊明辦理縣主汪瑤庭大令飭收入所中候訊 
[移拘賊黨]  
　　前晚本邑十二圖汛捕戴五緝獲賊犯姚阿四解至二十三七铺巡防局禀請局員邱友林二尹研訊戴供小的前曾竊取馬家廠順秦石作内衣服四件二尹詰其有無他案供稱祇有此案惟同黨朱阿三卽江湖阿三不知在滬時曾否犯竊叩求拘訊二尹判鞭竹梢一百五十下飭捕查知朱匿迹浦東爛泥渡因卽函請是處巡防局員徐二尹派捕查拿歸案訊究 
[原情免究]  
　　前日之晚十一點鐘時本邑南市楊家渡某姓所開小烟館樓上不知因何失火烟𦦨飛騰各烟客東竄西奔紛紛逃下三十一號巡街捕見之上樓查視見有毛榮福者狙伏榻下因卽拘入捕房捕　令轉解馬路工程局禀請總辦程雨村大令研訊毛供小的馬寗波貨船爲業偶往開鐙過癮樓上忽有人潑翻燈内火油燃及樓板熊熊之勢幾致上炎小的驚駭非常避入榻下叩求恩鑒大令原情略蹟不予深求飭捕麾之使去 
[追蹤長吉]  
　　嘉定人徐林寶年約二十餘昨日午刻從美租界北河南路乘東洋車往某處行至半途忽嘔血升許經車夫送至仁濟醫館求治延至二點鐘時溘然長逝醫館中人報知捕房捕頭令地保報請善堂給棺收殮 
[法租界捕房瑣案]  
　　　昨禮拜一法界讞員杜枝園大令照章蒞捕房發落各案○泥水匠徐阿瑞偕伊友某甲至小東門外娼婦石小寳所開花烟館内尋歡因盤踞滋擾致石娼下逐客之令徐怒拔刀相向將石娼喉際戳傷旋被龜奴扭入捕房解經大令訊供飭押候補提向黨一并嚴究此前日事也昨日大令提徐覆訊徐不認有兇一味狡展大令著重責一百板還押再比○英界包探夥役張鳳嗚前因串合所私湯婦士錢氏將凌紀氏之養媳領回逼令學習彈唱被控到廨大令交馬四福保出諭令將王錢氏交案訊究昨日大令著保人將張交案研訊張供土錢氏不知去向小的無從交出大令怒其刁玩著重責二百板還押再核○陸瑞卿前控楊祥興牛肉店主楊德寳積欠貨欵洋銀三百八十六元經大令訊取口供交保出外邀同公正人理處嗣因不遵理勸押候追比昨日大令命提到案限五日内繳洋銀二百元如冉逾限定予嚴比○攺過局委員陳二尹僑居法租界德順里因失去衣服數件疑爲傭婦王葛氏所竊向薦頭金氏根追金氏將王葛氏及保人沈葛氏扭案大令訊取口供押候追比昨日命提覆訊王葛氏極口呼寃大令以指竊無憑未便追比飭探將氏解送攺過局交二尹收管○楊吳氏誘拐陸張氏女孩被控到廨大令訊取口供飭提前夫之子姚金生姚錫生訊究二姚同供女孩係王阿二所拐小的兄弟二人願代爲禁押求恩將母親釋出以便訪尋王阿二到案大令准之子限七日内將王交案延干嚴比○偷兒吳阿大吳阿二竊取太古棧藥材張阿大竊取武昌輪船白絲均奉大令訊供押候分别笞責昨日命提到案著各責一百板一并釋出○偷兒王阿來李阿六竊取烟槍水烟袋等物大令訊取口供押候笞責昨日命提到案著各責二百板然後釋出 
[美租界捕房紀事]  
　　昨晨鄉民趙雲生至虹口下海浦印度兵營前東張西望印兵見其形跡可疑拘送捕房捕頭令押候查明實在情由然後解送公堂禀請讞員張柄樞司馬核辦○前日午後下海浦順泰馬頭小工聚衆兇毆中有某甲者竟被抛入江心載沈載浮旋卽葬身水國迄今屍首尙未撈獲遂由屍屬將兇手扭送捕捕頭令押候解送公堂稟請訊辦○昨日裏虹口胡家木橋畔江北船户相約至捕房訴稱王金生老劉二人强索船捐聲言每船須月出小洋銀六角不遂所欲突被兇毆捕頭查得事在租界之外令自投公堂具控○前晚妙手空空兒楊阿三撬開虹口西華德路某姓後門肆其胠箧手叚竊取綢布衣服數件携之而出適爲巡街華捕所見連贓解入捕房捕頭令糾候解送公堂禀請訊究 
[救濟電音彚錄]  
　　十月十一日滬上救濟善會接京局來電云北京糧價日昻急需平糶乞籌借兩萬金電匯來○同日致津局電音云各處託匯信款倘已解齊則滬餘銀五千如需用由隆順電匯接京局電需銀米平糶速分援○十二日滬會接　局來電云安平免票六百五新裕免票四百六十四廖曾戴徐四公請照料[  上海慶順里救濟善會赤文錄]  
[雙輪並至]  
　　招商局安平輪船於本月十三日抵滬載來救濟善會援出被難官商七百十五人内有六十五人由烟臺上船同日愛仁輪船抵埠載來救濟善曾援出被難官商二百三十人咸送至各客棧暫住浩劫餘生安旋故里當亦海内同仁所聞而欣慰者也上海慶順里救濟善會錄 
[匯解鉅欵]  
　　日前接京局電音謂都中米價日昻急須平糶囑卽墊解鉅欵以應要需言詞懇切無異秦庭之哭敝同人正在籌畫之際忽蒙省過軒大善士慨墊規元三千兩寳益堂大善士慨墊規元一千兩愼餘堂慨墊規元一千兩本善會同人又勉墊規元一萬兩合共規元一萬五千兩又代各處匯信欵二千兩卽日均由道勝銀行匯解至京以濟燃眉之急乞登報牘敬告同仁上海慶順里救濟善會陸樹藩藩炳南丁紹芬等誌 
[開廠施粥]  
　　朔風怒吼寒氣逼人貧民仰屋興嗟謀生益窘情殊可憫兹敝堂定於月之二十一日開廠煮粥俾啼飢號寒者就近取給稍潤枯腸惟此項開除素無專欵全頼因人成事値此事𠮓紛乘集貲不易深恐費絀莫繼無以仰副諸君與人爲善之心爲此述明原委叩求遠近諸大善士誼敦將伯念切痌瘝發粟輸財各隨其便眼前功德無過於此臨啓無任堂切之至上海六馬路仁濟善堂董事嚴信厚楊廷杲黄宗憲朱佩珍施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前某洋商投函英美租界公廨稱有英公司紅帮縫工胡毛毛被堂兄胡生生糾同惡棍陸三三深夜搶物等情　員張柄樞司馬移請上海縣主汪瑤庭大令飭差將胡生生拘解公堂訊知此案在租界之外將原被一併移送縣署前晚大令升堂研訊胡毛毛供小的家住浦東高家行在滬上爲縫工父名仁增業木工亦在上海九月十一日母親來向父親索取家用家中惟留妻妹兩人至晚三更時堂兄胡生生糾同川沙惡棍陸三三等十餘人各持刀械撞門入内搶去洋銀二十元棉花兩袋小的得信回家訴知地保查緝後洋人詢悉情由代報捕房並函請張大老爺查究小的深恐結成不解之仇曾投案求免生生供小的與毛毛同鄉同業縫工九月十一日夜半時小的工畢回家聞喊救聲然並未見有搶物之事陸三三雖與相識不知此事是否伊等所爲惟毛毛與小的素有仇𨻶故疑小的在内實係寃枉大令諭令毛毛回去飭將生生管押候補提餘黨質訊究辦○湯馥藻控徐松泉趙桂香趙采香等不交所賣之地前晚經汪大令提訊湯供職員係嘉定縣人光緒二十二年憑中價買徐松泉等家地四畝七分坐落吳淞江畔每畝價銀八百兩均已付清後倩洋人向升科局轉換道契據稱其地係怡和洋行産職員向徐等理論至今不理求卽斷追徐松泉供文生賣與湯姓之地係租遺之産前因方單遺失被升科局永遠租與怡和洋行文生尙未知悉故出賣與湯今已約同各業户熟商償還銀兩葉占祥供小的充當二十七保十二圖地保餘語與徐相同趙采香不願還銀言詞挺撞大令著笞責二百板趙桂香稱小的願遵斷大令將兩造均交的實人保出著徐松泉出外理明禀覆核奪○靜安寺巡防局員某君函送酬酒滋閙之地保曹恒華及誤公之十三圖正副地保徐士旭姚金明到縣大令向之訊究曹供小的因在親串家飮酒過多以致悮事徐姚同供小的等因有他事下鄉以致局員老爺傳喚不到自知不台求施恩典大令判令責曹二百板枷號十天發頭門示衆徐姚各責一百板從寛免枷諭令回局當差如再悮公定予革究 
[英美租界公堂瑣案]  
　　前日范正榮以周榮山訛詐洋銀十元投捕房聲訴捕頭將周拘解公堂讞員張柄樞司馬查得范未到案著帶回管押聽候傳范質訊昨晨包深劉光震將范傳到禀稱小的查得范冐充探夥至周所開剃髪店擊破玻璃窓等物并將周衣服褫去質洋銀十元反扭至捕房朦訴前日大老爺傳訊時懼不到案昨始經小的緝獲今一併解請究辦司馬商之梅繙譯判責范二百板枷號十四日發犯事地方示衆○小工陸梁玉之姪阿榮虹口公和祥馬頭作工被王加文毆擊推墮浦中溺斃五百七十七號巡街捕見之將王拘獲解案禀請訊究陸梁玉供小的之姪被王推墮浦中溺斃屍身尙未撈獲求究王俯首無詞見證王阿金李阿保同供小的等　擊王將阿榮推入浦中司馬以事關人命著備文移送上海縣訊究并諭令原告自行投案○棋盤街宏昌洋貨店執事人控李金山竊去絲巾兩捲司馬訊究之下李供前日小的在四馬路聚豐園比鄰洋貨店内購物被店夥誣指行竊喚令包探到來小的請其搜檢並無眞贓後至捕房捕頭亦以疑竊無憑卽行釋出昨日小的道出棋盤街忽被宏昌店夥扭住誣竊絲巾當時誣小的竊物之四馬路洋貨店夥亦在塲且同至小的寓中搜查並無絲巾洋貨務求究治誣良之罪包探寳如海禀稱前日小的曾往搜查並無贓證司馬將宏昌夥大加申斥一併叱退○駐黄家厙之某西兵控細崽穆寳榮竊取皮鞋銀器穆供各物係小的與阿姚同竊司馬著包探王四褔帶回捕房押候提阿姚到案再訊○韓阿土竊取張阿大家衣服九件經包探陳金標拘解請究司馬判責三百板逐出租界贓給失主具領○孫阿信攫取東洋車夫許連羣身畔洋銀經包探張寳成拘解請究司馬判責一百板洋銀給失主具領○韋錢生控雷寳山將匯豐鈔票塗攺數目來店混用司馬判令將雷押捕房一年○王阿寳王阿二同至張喜叔家竊取茶壺燈臺衣服等物經包探邊槐洲拘解請究司馬判各責一百板遞解回籍贓給失主具領○洪阿芬竊取馬如林家衣服十九件經四百八十二號巡捕拘解請究司馬判責二百板贓給失主具領 
[金陵官]  
　　十月初九日知府喻先覺由滬騐收艇船回先鋒官楊秀元委辦孔家涵厘捐局知縣劉佐成鈞和輪船馬廷樹均辭赴湖北公幹分統衡字等營徐萬福禀知接事委辦靖江厘捐局知縣查有銑銷通濟門稽查辭赴差知縣董汝誠禀謝釐捐總局文案一年期滿給予儘先拔委優缺一次鈞和輪船馬廷樹到見由　回初十日知府彭文明謝委海門厘捐差委辦江寗電報局直隸候補直隸州王繼善到由滬來卽到差直隸州王茂中謝委籌防局提調差通判張景祜謝委厘捐局　核又胡維藩謝委兼辦籌餉捐局差准補泰州羅允猷禀謝厘捐局功過案内奬予記大功三次州判朱德魁到奉蘇臬司委查高溧句三縣保甲差巡檢陶殿文奉委聚寳門粥廠竈籌差江　輪船楊星田辭送王統領軍裝赴湖北委辦界口厘局知縣單琳禀知缷辦厘捐局稽核兼陸運緞捐辭赴差 
[上海六馬路仁濟善堂經收咸有一德施醫給藥一文愿册捐八月初一日至九月三十日清單]  
　　羅壽泉大善士洋二十元張聞興仁翁交到隱名善士小　一百五十四角武林存悔老人洋十三元杜盛興洋十一元九角銀洋二元二角朱晉祥爲母姨葛門程氏求病速愈仙鎭錫堂求慈親康健子女易養保安陳君讜求妻王氏肝恙速痊富靜園求妻陳氏病速愈小謫仙求保平安張煥清汪仲安趙徵瑞顧餘世堂陳高氏郭隱名氏十二户各洋十元仙鎭兩户月捐入十月至十二月注八元無名氏金四開一枚兌洋七元二角半張漢臣小洋六十角王賈陸賀少記隱名氏三户各洋六元任少甫小洋五十角銅洋九元無名病愈還愿陳厚堂求病愈延陵誠善氏玉華女史陸雲氏無名氏六户各五元漢口幼章氏求保平安李樹齊求妻戴氏病速愈盛彬卿王隱名四户各四元裕豐洋行三元五角隱名氏金八開一枚兌洋三元五角尹隱名洋二元二角區茲彬洋二元銅洋二元陳鹿生求母褔壽康健洋二元又續助洋二元銅洋二元隱名氏求孕婦平安聞香盧主人求合家平安童氏宗詞厚本堂慈樟映雪居　南橋徐瑞興養拙居吳　者沈晉興卜友記陳松蔣二小姐愿心氏李氏無名氏無名氏隱名氏十六户各洋二元姑溪名築求病愈錢隱名還愿馬不留名消免欔辭過主人魏有根羅唐氏張姓隱名氏無名氏無名氏十户各洋一元汪　庭買署藥人各五角顧榮甫郭裕盛各四角汪允賢天成昌烟客各二角韓紹隆汪定焴各一角隱名氏銅洋一百廿元隱名氏銅洋廿六元信大號銅洋廿五元華邑不留名銅洋甘元陸大房銅洋六元不取收照人銅洋四元義記李燮庭各銅洋三元聚生莊容氏銅洋二元　源木行銅洋一元九角洽記米行晉水無力子廣東隱名鎭海隱名各銅洋一元以上共收洋三百二十八元一角半銅洋二百三十元零一角 
 
 
 

Page 10

 
 
   
 
