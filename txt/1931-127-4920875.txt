# 1931 - 127 - 4920875

 

Page 1

 
 
   
 
 

Page 2

 
 
   
 
 

Page 3

 
 
國内要電 
[民會議案討論完畢]  
　　發表宣言及告廣東軍民文電 
　　各項議案均照審查報告通過 
　　决議建造總理銅像及紀念碑 
[昨開未次大會]  
　　提案數百件作整個討論 
　　今晨行閉幕禮 
　　（南京）　國民會議十六日下午二時、開第八次會議、出席代表四六三人、列席六十人、主席團戴傳賢·于右任·吳鐵城·陳立夫·周作民·林植夫·劉純一·主席戴傳賢、秘書長葉楚傖、秘書主任程天放、秘書許靜芝·錢昌照·程中行·區國樑·葉溯中·謝健·洪蘭友·李蟠· 
[報告事項]  
　　一、宣讀第七次會議紀錄、 
　　二、文件報告、 
　　三、主席報告、（甲）代表提案共數百件、經各審查會整理擬具辦法、今日會議、擬作整個討論、請各代表贊成此種辦法、（乙）接受總理遺敎宣言、即大會宣言中之最重要一部分、故併入大會宣言中、 
[討論事項]  
　　一、接受總理遺敎宣言起草委員會報告、决議、通過、交主席團整理文字、 
　　二、提案審查委員會報告第四號第五號第六號、决議通過、 
　　三、財政經濟兩審查委員會報告第三號、（註）主席團擬所列四案中之第一案、併建設程序案、交國民政府、决議、通過、 
　　四、軍事經濟兩審查委員會報告第二號、决議、通過、 
　　五、内政審查委員會報告第一號、决議、通過、 
　　六、外交審查委員會報告第一號、第二號、决議、通過、 
　　七、敎育審查委員會報告第二號、决議、通過、 
　　八、法制審查委員會報告、决議、通過、 
　　九、軍事審查委員會報告第一號第二號、决議、通過、 
　　十、財政審查委員會報告第一號、决議、通過、 
　　十一、主席團擬辦案、决議、通過、 
　　臨時動議 
　　一、關於禁烟案、由代表閻寳舫及國府蔣主席發表意見後、决議、據蔣主席報告、擬定决議案、並通過蔣主席所擬辦法、 
　　二、由國府以五萬元在會塲前塲中、建造總理銅像案、决議、通過、 
　　三、張學良等提議、建造國民會議紀念碑並刊鑄約法全文、及代表姓名於其上案、决議、通過、 
　　四、慰勉國府主席蔣中正案、决議、通過、五、由國民會議製定紀念章、贈海陸空軍總司令蔣中正、副司令張學良案、决議、通過、 
　　六、請國府迅速製定國歌、在國歌未製定前、以黨歌作國歌案、决議、通過、 
次秘書處報告、擬就告廣東全體將士電、及告廣東民衆電、無異議、通過、 
　　主席報告、定十七日晨八時舉行閉幕禮、 
[主席團擬辦案]  
　　（南京）　主席團對於各審查委員會審查、認爲應提出大會討論各案、分别擬定辦法如下、 
　　（一）明定常備兵額及軍費標準、嚴禁軍人干政、及兼任政務官以確保國家和平統一案、（說明）本案係提案審查委員會合併、（一）劉作舟等提確保國家和平統一案、 
 
 

Page 4

 
 
（二）方青儒等提、裁减陸軍確定準備兵類、及軍費支出標準案、（三）程濱遺等提、現職軍人不得兼任地方民政長官案、（四）鄧勛等提、移民裁兵從事墾殖等四案而成之案、（擬）送國民政府、分别妥愼辦理、 
　　（二）促進新聞事業案、說明、本案係提案審查委員會合併、（一）馬飲冰等提、扶植新聞事業、以謀輿論健全案、（二）陳介石等提、解除新聞事業各種束縛、輔助其發展案、（三）趙雨時等提、宣揚黨義、輔助訓政開發民智啓迪文化、政府應切實奬進新聞事業等三案而成之案、（擬）交國民政府酌辦、 
　　（三）馬飲冰等提、提高小學敎員待遇、以增進敎育効率案、（敎育審查委員會審查）（擬）原則通過、交國民政府酌辦、 
　　（四）于小川等提請制印花税法案、（財政審查委員會審查）（擬）交國民政府、令立法院妥愼審議、 
　　（五）黄字人等提、澈底整理外債案、（財政審查委員會審查）、（擬）國民政府已有整理内外債委員會之組織、本案應交國民政府、迅飭該委員會、積極籌訂辦法、（十六日專電） 
[各案審查報告]  
　　外交審委會 
　　（南京）　外交審查委員會審查報告云、奉交審查下列五案、（一）海外華僑、身受虐待、應急速交涉解除、并飭駐外使領、隨時切實保護案、（二）宜從速交涉解除中美州各國虐待華僑苛例案、（三）請由外交當局、設法催促法政府、迅予批准新訂之中法規定越南及中國邊省關係專約、以利僑商案、（四）實行新訂中法越南通商專約案、（五）請外交當局、向法政府交涉、令其屬地政府、勿阻礙華僑黨務之進行案、遵於本月十四日下午三時、在國民會議議塲、召集審查會議、出席二十六人、對於以上各案、次第討論、當經决議、第一第二兩案、併交國民政府、分别切實辦理、第三第四兩案、併交國民政府辦理、第五案交國民政府查明辦理、外交審查委員會召集人王世杰、 
　　（南京）　外交審查委員會第二號報告云、奉交審查下列兩案、（一）請政府督促莫全權、在莫斯科會議中俄及奉俄協定、主張無條件收贖東省鐵路案、（二）贖回中東路案、遵於本月十五日下午三時、在國民會議議場二樓前廳、召集審查會議、併案審查、詳加討論、當經决議、（一）（二）兩案原則通過、交國民政府酌辦、外交審查委員會召集人王世杰、 
[内政審委會]  
　　（南京）　内政審查委員會審查報告云、奉交審查「請統一救濟行政以利貧民案」一件、遵於本月十五日下午三時、在第四會議室、召集審查會議、因出席委員僅二十人、不足法定人數、臨時改開談話會、當將原提案理由及辦法、詳加研究討論、僉以本案理由極爲正當、唯對辦法第一項及第四項、略有修正、「修正條文另附」並决定建議主席團交國民政府酌核辦理、是否有當、仍候核奪、敬此報告主席團、、内政審查委員會召集人鈕永建報告、附修正條文如下、 
　　辦法、（一）在省市縣設省市縣救濟院、直轄於省市縣政府、在中央設中央救濟院、直轄於國民政府、（二）地方救濟機關、無論官立私立、概受地方救濟院之指導監督、其財産由地方救濟院組織基金保管委員會保管之、（三）舉凡個人救濟社會救濟等事項、概由各級主管機關、命令各級救濟院執行之、（四）在國家及地方收入項下、指定的欵、並設法籌募志願捐欵、舉辦救濟事業、但募集之欵、不得移作行政經費、 
[財政審委會]  
　　（南京）　財政審查委員會審查報告云、奉大會交下、審查三案、（一）請制印花税法案、（二）沿岸出口税應即日通令廢除案、（三）澈底清理外債案、遵於本月十五日下午三時、在國民會議大會塲開會、提出討論、關於第一案决議查現行印花税暫行條例辦法、未免擾民、請由大會交國民政府速令立法院、限期訂定印花税法、通行全國、關於第二案决議、請由大會交國民政府辦理、關於第三案决議、本案事關重要、請由大會辦理各在案、理合報告、敬候公决、財政審查委員會召集人孔祥熙、 
[敎育審委會]  
　　（南京）　敎育審查委員會審查報告云、　交審查敎育案計十一件、遵於本月十五日下午二時、召集第二次審查會議、經將各案逐一提付討論、其結果列表附陳、是否有當、敬請主席團鈞核、（一）改進安南華僑敎育案、原提辦法三項、除第二項、以敎育部已頒行規程、可毋庸議外、第三項應修正爲、「國内各學校應酌量情形、開設華僑回國學生補習班、」與第一項原定辦法、一併送交國民政府酌辦、（二）保障敎育經費獨立、並規定地方敎育費、應佔歲出百分之三十案、原提辦法、意在修改約法草案第五十條、查約法業已由大會通過、本案可毋庸再議、（三）劃定庚欵一部、作民衆敎育經費案、原提辦法兩項、重在規定民衆敎育經費、佔敎育費總額之成數、但查敎育部前已規定民衆敎育經費、應佔百分之十至百分之二十、本案可毋庸議、（四）提高小學敎員待遇、以增進敎育效率案、理由極爲充分、值此政府注重國民敎育之際、允宜提高小學敎員之待遇、本案應請提出大會討論、（五）請確定保障原有敎育經費之具體辦法案、以約法業已規定保障條文、本案可毋庸再議、（六）全國之牲屠牙貼遺産等税、曁沙田官荒廟産、應全數撥充義務敎育經費、以宏敎育案、原提辦法中之一·二·三·三項、擬請送交國府酌辦、（七）實施義務敎育年限、必適應訓政年限案、（八）推廣並改良職業敎育、以重民生案、（九）全國動員、限期普及成年補習敎育、以促成四權之行使案、（十）切實推進國民體育案、以上四案之原則、或爲約法所已規定、或爲國府所提「確定敎育設施之趨向案」中所已提示、擬請將各案原文、一併送交國府參考、（十）（一）限期普及識字敎育案、擬請分送中央黨部及國府參考、敎育審查委員會召集人蔡元培、 
[財政經濟審委會]  
　　（南京）　財政經濟審查委員會審查報告、案奉主席團交下、與實業建設程序案合併審查之提案四件、（一）徐箴等九十七人提、請速撥欵修築通張路及洮臚鐵路案、（二）張繼等九十七人提、請速撥欵、興修華北河道及葫蘆島商埠案、（三）陳國士等六十人提、完成錦赤鐵路、以因邊防而利民生案、（四）王漱芳等六十人提、限於訓政年限、完成總理西南鐵路系統中之一路線、以利國計民生案、上列四案、遵經於十二日第二次聨席會議提出、與實業建設程序案合併審查、結果、除上列第一案第四案、業於實業建設程序案中第二項、添列已項概括涵納外、其餘第二第三兩案、當經决議、「擬送國民政府酌辦、」理合報告、敬候核奪、此上主席團、財政經濟審查委員會聨席會議召集人孔祥熙、 
[軍事經濟兩審委會]  
　　（南京）　軍事審查委員會經濟審查委員會報告、敬報告者、本兩委員會奉主席團交到提案審查委員會提出之、（一）邱代表文伯等提議、尅期建築西南鐵路系統、以資開發而固國防案、（二）陳代表石泉等提議、從速開發西北、以裕民生而固國防案、遵於本月十四日午後四時在本會塲二樓召集審查、計軍事審查委員會、出席委員二十六人、經濟審查委員會出席委員四十九人、審查結果、僉以爲本兩案應建議於主席團交國民政府參考、軍事審查委員會召集人朱培德、經濟審查委員會召集人金恩祺、 
[法制審委會]  
　　（南京）　法制審查委員會審查報告云、奉交審查、（一）李敬齋等五十四人、提「關於縣自治之法令應一律廢止案」、（二）李峙山等五十四人提、「請决議納妾者、以重婚論、爲人妾者、以防害家庭論」兩案、遵於本月十四日下午三時、在中央大學體育館開會審查、計出席委員三十八人、茲將審查結果報告如左、（一）李敬齋等五十四人提、關於縣自治之法令、應一律廢止案、認爲原案所要求、將縣組織法及其關係各法、一律廢止、另於約法内制定簡單條文一節、在事實上已不可能、因約法業已通過、不能再加規定、至所稱省之權限太大、足以侵奪地方自治權一節、理由頗爲充分、當經全體審查委員决定、建議主席團、交國民政府參考、（二）李峙山等五十四人提、請議决納妾者以重婚論、爲人妾者以妨害家庭論案、認爲可以交國民政府參考、召集人丁惟汾、 
[軍事審委會]  
　　（南京）　軍事審查委員會報告第一號云、敬報告者、本委員會奉主席團交到、提案審查委員會提出、董代表霖等提議、從速擬具國防計劃、召集國防會議、以保護國權案一件、遵於本月十四日午後三時、在本會二樓本委員會開會審查、計到委員二十六人、審查結果、僉以爲本案内容關係極爲重要、本案應建議於主席團、送交國民政府參考、軍事審查委員會召集人朱培德、 
　　（南京）　軍事審查委員會報告云、敬報告者奉主席團交到、提案審查委員會提出、常代表海清等提議、軍官佐應由軍政部統一訓練、依法補充、以端趨向而一事權案、本委員會遵於五月十五日午後三時、在本會塲第一審查室召集審查、計出席委員十六人、審查結果、僉以爲本案應建議於主席團、交國民政府參考、謹具報告、軍事審查委員會召集人朱培德、 
[國民會議宣言]  
　　接受總理遺敎 
　　廢除不平等約 
　　擁護和平統一 
　　（南京）　國民會議十六日第八次會議通過國民會議宣言、原文如次、 
　　中華民國二十年五月、國民會議謹遵國父孫中山先生遺囑、開會於首都、並以宣言普告於全國同胞曰、我中華民族、立國於世界、四千餘年於茲、開化之早、土地之廣、人口之衆、並世鮮有其匹、我先民篳路藍褸、創造文化於古代、繼承緒業、發揚光大於漢唐、其偉大之精神、歴宋元、明而勿替、不幸降及清季、以君主因習於專制而積漸昏庸、政治失敎養之方、人民有倒懸之苦、遂致國力消亡、民智閉塞、文化創造力之低落、與夫民族袁老之現象、乃日益顯著、當斯時凡秦西新興各民族、利用科學之新發明、挾其堅强之武力、雄厚之資本而東侵、大肆其政治經濟之侵略、而我中國民族一敗再敗、莫能抵抗、割地喪權、層見迭出、國家陷於次殖民地之地位、民族生存、危如累卵、而舉國上下、猶酣嬉偃息、夫民族之能力衰頽、文化低落、尚不足悲、民族不自知其能力衰頽、文化低落、而亟圖振拔、乃可痛哭、國父孫中山先生、適於此際、秉先知先覺之智力、懷悲天憫人之精神、内審國勢、外察潮流、毅然以國民革命爲已任、勇猛精進、百折不回、卒能顚覆满清、創建民國、外而帝國主義、内而軍閥官僚、均不利於國民革命之成功、與三民主義之實現、輾轉勾結、對於國民革命運動、作頑强之反抗、中山先生領導國民、繼續奮鬭、四十年如一日、此偉大之革命領袖、終以身殉革命矣、中山先生旣逝、國民政府秉承遺敎、出師北伐、歷年苦戰、賴將士之用命、人心之向義、新舊軍閥、悉歸消滅、統一之局、於以告成、國民會議、乃得集會首都、謀國家統一之保障、建設之促成、期樹久安長治之宏規、達自由平等之目的、趨向旣定、詢謀僉同、爰就本會議所認爲安定國家與民族必要之途徑、必需之努力、條舉如左、明告國人、 
　　（一）中山先生以三民主義爲革命之最高原則、三民主義不特足以救中國、兼足以 
 
 

Page 5

 
 
   
 
 

Page 6

 
 
   
 
 

Page 7

 
 
時評 
[銀會議之發起召集問題]  
　　吾嘗言之。銀會議之重要。在能否誠意合作與能否眞心肯犧牲。而不在發起之屬於何人。地點之屬於何國。蓋此次之會議。爲全世界問題。而非某一國之問題。不過開會不可無地點。不可無發起召集之人耳。然而今觀各國之態度。皆表示極願贊成。而又皆不願發起召集。美英已有如此表示。而日本亦已非正式議定。不願發起此會。據路透電謂。日本之所以不願發起。因此會成功與否。尚屬可疑耳。美英日三國。爲與銀問題最有關係之國。而又皆不願發起。此已可異者也。除英美日之外。中國爲原提議之國。發起召集。亦無不可。然而據華盛頓電。美政府方面又謂中國召集此會。不能動人東京電謂日人方面。亦 
以中國爲銀本位國。召集不甚相宜中國旣不宜召集。則此外更有可國相宜耶。夫銀會議問題。用銀國與用金國之利害旣殊。用金國之目的。皆在挽救其對華貿易之頽勢。而對華貿。易又各以勢力大小不同而異其觀念。故此問題之成功與否。誠爲疑問。惟因其有疑問而并不願發起。則心已不誠。所謂贊成亦多事矣。嗚呼。 
[接國内要電]  
　　救世界、蓋世界一切紛爭變亂、爲生民痛苦之源者、不外三種、一曰民族之爭、二曰政治之爭、三曰經濟之爭、三種爭端不止、則人類永不能享太平大同之幸福、而欲消滅此三種爭端、惟三民主義爲能、民族主義實現、則一切民族平等、各得遂其正當之向上與發展、而民族之爭息矣、民權主義實現、則權能分野、政府有能、而人民有權、永不患政府之專制壓迫、而政治之爭停矣、民生主義實現、則男女老幼享衣食住行之幸福、貧富階級、歸於消滅、而經濟之爭無所用之矣、此其精深博大、豈褊狹之共産主義、國家主義等所能望其項背、一切民族、皆需要三民主義、而中華民族於此存亡絶續之交、需要之尤切、且中山先生不特有博大精深之主義、且於建國方略、建國大綱中、昭示吾人以切實可行之方法與步驟、本會議爰代表全體國民、敬謹接受中山先生全部遺敎、以全力促其實現、我全國國民、當知三民主義爲救國唯一之南針、凡屬國民、即有實現三民主義之責任、當心悦誠服、努力奉行、以造成莊嚴燦爛之民國、此本會議爲我全體國民告者一也、 
　　（二）中國人民受數千年專制政體之束縛、無參加政治之機會、政治能力至爲薄弱、革命而後、不能由軍政一躍而入於憲政、必經過訓政之一階級、在此時期、行約法之治、訓導人民、實行地方自治、使人民受充分之政治訓練、以與聞國政、中山先生遺敎中言之詳矣、今者國民政府、旣已討平叛亂、國家實已脱離軍政、而入於訓政時期、本會議爰遵照中山先生遺敎、制定中華民國訓政時期約法、交由國民政府公布施行、此約法都凡八章、八十九條、對於人民之權利義務、國民生計、國民敎育、中央與地方之權限、政府之組織等、均有切要之規定、其尤重要者、厥爲訓政綱領一章、用以確定訓政時期之政治綱領、與夫訓政時期中國國民黨及國民政府之權責、庶由此而促成憲政、此爲任何國家憲法所無、而中華民國訓政時期約法所獨有者也、我全體國民、當知約法爲訓政時期根本大法、國家能否入於憲政、全視訓政時期之約法、能否推行無阻以爲衡、故全國國民、對於約法、當共信共守、誓以全力擁護、有敢爲破壞約法者、視爲公敵、庶約法得保其尊嚴、而訓政得以完成、憲政得以實現、此本會議爲我全體國民告者二也、 
　　（三）不平等條約、爲各國對我國政治侵略經濟侵略最重要之工具、夷考當時締結此項條約之情形、不外兩種、或則满清新遭敗績、吞聲忍氣、甘爲城下之盟、對方挾戰勝之餘威、自可予取予求、任何苛刻之條件、皆能成立、或則列强利用满清政府之愚闇、不明世界大勢、國際交涉原則、則以外交手腕、引其入彀、訂結損害獨立之條約、而不自覺、當時大多數人民、民族意識、尚未覺醒、國家觀念、至爲薄弱、對此束縛我自由、危害我生存之不平等條約、亦莫知反抗、中山先生所領導之國民革命、在求中國之自由平等、而不平等條約、實爲革命成功之最大障礙、爰以廢除不平等條約、號召國民、旣規定於政綱、復叮嚀於遺囑、國民經先覺之提撕、遂亦幡然覺悟、民國以來、廢約運動、瀰满全國、然當軍閥政府盤踞北平之時、方以依附帝國主義爲得計、此項運動、迄未成功、今幸軍閥消滅、舉國統一、於國民政府之下、廢約進行、刻不容緩、本會議代表國民、敢辭此責、爰一致决議、一中國國民、對於各國以前所加於中國之不平等條約、概不予以承認、二國民政府、應遵照總理遺敎、於最短期内、實現中華民國在國際上之完全平等與自由、并鄭重宣告於世界、我國民當知此種不平等條約、不僅危害我國家民族之生存、且以其違反正義公道、實爲人類文明之汚點、在昔民智未開、故可容其存在、歐戰以後、新潮澎湃、民族自决之原則、炳若日星期此種以一民族加於他民族之束縛、斷難再事容忍、還　土耳期等、旣均已脱離桎梏、恢復自由、中華民族寗甘獨後、我全體國民當下最後之决心、作最大之努力、擁護國民政府、以完成此項使命、此本會議爲我全體國民告者三也、 
　　（四）國民革命過去之障礙在國外爲帝國主綫、在國内則爲依附帝國主義之軍閥、今者依附帝國主義之軍閥、已次第削除、乃受赤色帝國主義豢養之赤匪、又繼之而起其罪惡蓋十百倍於軍閥、兇狠殘暴、罄筆難書、數年以來各地均受其蹂躪、而江西·湖南·湖北爲尤烈、所到之地、殺人放火、無所不爲、善良人民、悉遭屠殺、男女老幼、莫能倖免、且使子弑其父、弟殺其兄以爲快、意其用刑之慘、使受者求速死而不得、見者傷心、聞者酸鼻、蓋黄巢李闖等所不能爲者、而彼輩爲之而不恤、屠殺之外、加以破壞、公署民房、悉付一炬、食糧牲畜、衣服器具、一切資生之具、蕩然無存、匪區人民、即幸而得脱亦無以爲生、流離飢餓以死者、不知凡幾、統計全國、曾被匪禍之地、達三百縣以上、生命財産之損失、難以數計、使其得逞、則不僅亡國、且將滅種、言念及此、不寒而慄、國民政府、已具戰减赤匪之决心、贛鄂等省、大軍雲集、務求於最短期間、絶其根株、覆其巢穴、惟有形之赤匪、可以兵力平之、而無形之赤匪、則非全國人民有一致之决心、無由撲滅、我全體國民、須知赤匪之禍、爲我民族百世之患、應父詒其子、兄勉其弟、人人以撲滅赤匪爲已任、切實奉行本會議撲滅赤匪之决議、然後赤禍可除、國基可固、此本會議爲我全體國民告者四也、 
　　（五）過去數年、中央以討備新舊軍閥、故不得已而用兵、將土斷脰捐軀、人民流離失所、犧牲至爲重大、始獲今日之和平統一、吾人慶和平統一之成功、一方面對於殺身成仁之將士、應表示最高之敬意、一方面則不能不歸功於國民政府之能秉承遺敎、領導有方、不避艱險、不辭勞怨、始能有此結果、抑國民政府、不僅在軍事上有偉大之成功、即在政治上外交上敎育上建設上、亦均有相當之成績、雖成就廣狹、未必如人人心目中之所期、然負責諸領袖、勇往邁進、孜孜不倦之精神、則早爲世人所共喻、且國民政府、奠都南京、甫及四年、統一全國、未及三載、加之軍事倥偬、不遑少息、而仍能有如許成就、寳使吾人深爲安慰、本會議爰代表全國國民、對於國民政府、表極端之信任、今者軍事告終、訓政方始、本會議深望國民政府、本其犧牲奮鬭之精神、領導國民、完成訓政工作、以竟建國之大業、尤願我全國國民、旣知和平統一之可寳貴、則當擁護和平統一、并擁護造成此和平統一局面之國民政府、其有敢違背國民政府號令、破壞和平統一者、當合全國之力量剷除之、庶幾店政工作、得以早日完成、憲政早日實現、中華民族得以卓然獨立於世界、國人胥享眞正之幸福、此本會議爲我全體國民告者五也、 
　　（六）今日之中國民生凋敝甚矣、欲求民生問題之解决、以實業建設爲首要、實業建設、經緯萬端、本會議爰根據中山先生實業計劃、舉其重要原則、定爲約法專條、所望政府人民、同一心志、在訓政時期、萃全力於人民建設事業、振興農村、開掘礦産、疏濬重要河流、興辦基本工業、凡航海航空築港築路移民屯墾諸要事、均以切實可行之計劃、求日移月累之成功、在政府則宜扶助人民經濟事業之發展、在人民、則當恊助國家經濟建設之成功、庶幾敎養兼施、保育得法、人盡其才、地盡其利物盡其用、貨暢其流、以挽回我民族過去貧困衰頽之厄運、而開國民經濟發展繁榮之新路、此本會議爲我全體國民告者六也、 
　　抑尤有進者、近兩百年來、泰西各民族、科學進展之速、開歷史之新紀錄、此固爲人類文明一大進步、然泰西文化、以侵略爲中心、適成其爲覇道之文化、益以科學之進步、遂如虎傳翼、侵略之氣燄愈張、結果則大戰危機、日益急迫、人類自殘之術、日見新奇、以武力互相凌轢者、結果必同歸於盡、可斷言也、科學雖昌明、而人類未能盡受其利、反成竊兵黷武者之工具、此非科學本身之過、覇道文化之過也、欲求此弊、惟有依中山先生所昭示之途徑、恢復吾國固有之王道文化、而輔以西方之科學、造成三民主義的世界、斯不獨我衰弱之民族、賴以復興、即人類自殘之危機、亦賴以杜絶、深願我全體國民、自今以往、一德一心、奉行中山行狂遺敎、以立己立人之心自勗、以救國救世之責自任、則世界大同之治、其由理想而現諸事實、不難也、凡我國民、其共勉之、謹此宣言、（十六日專電） 
[接受總理遺敎一節師併大會宣言]  
　　（南京）　接受總理全部遺敎宣言起草委員會報告云、奉交起草關於接受總理遺敎宣言一案、經於本月十五日下午三時、在議塲二樓第二審查室開會、計到王漱芳張鳳九胡伯岳葉楚傖狄膺王世杰邵力子七人、僉以爲接受總理遵敎、爲大會重要議决案之一、此一番重要意思之表示、在大會總宣言中、决不可少、爲避免重複、併使大會宣言更加充實計、大會接受總理全部遺敎一番意思表示、得格外鄭重計、擬將全國國民敬謹接受總理遺敎一節歸併大會總宣言、是否有當、敬請察核、謹上主席團、召集人葉傖楚、 
[告廣東將士文]  
　　（南京）　國民會議告粤全體將士電文云、廣東全體將士公鑒、陳總指揮江電發出後、本會議曾以一致之决議、正式致電警告、陳總指揮身爲黨員、重膺軍寄、貿然爲出位之言、露異動之跡、是非順逆、旣已彰明、成敗利鈍、不難預料、夫以陳總指揮言行之乖謬、同人等猶不恤重致其惋惜、而望其悔悟、矧諸將士自來服膺總理之主義、歷次躬與革命義戰、同爲黨内信徒、同爲國家干城、在此禍福成敗之關頭、詎能無一言以互勉、夫和平統一、爲總理畢生所訓示、久爲今茲國民會議一致所擁護、萬衆一心、昭然若揭、苟有違反潮流、圖謀不軌者、覆亡立見、無待蓍龜、夫以過去民意未盡發揚、而弄兵禍國之軍閥、猶相繼同歸於殲滅、况今日國有中樞、民有喉舌、黨紀國法、彪炳宇内、嘷日之下、宵露盍存、且革命之武力、宜合民衆爲一體、革命之武力、爲民衆之武力、尤爲總理平昔所期望於革命之軍人者、革命軍人、但爲主義所驅使、而不能爲個人之工具、革命軍人、樂爲國家効死、而不願爲私人捐軀、故其事業功名、揚溢宇内、流播無窮、不革命軍人、則可誘以利、而脅以威、昔日軍閥禍國、以個人私欲驅策將士、而將士因未受主義之薰陶、盲目附和、甘受刦持、無益於國、終戕其身、事之可痛、寗過於此、革命軍人與不革命軍人之榮辱、有顯著之區分、可知眞革命軍隊、决不甘爲叛徒所驅策、我粤中諸將士、久居革命策源地、對於總理遺敎、國家紀綱、濡染浸潤旣久、自已瞭然、陳總指揮爲政府官吏、義應服從、今遽爲出位之言、若不自澈悟、則已身不正、何令可行、本會議深知駐粤將士、具有革命之歷史、久著奇偉之勳勞、於此順逆成敗之間、自有効忠黨國之道、瞻望前途、曷勝眷念、具布斯意、惟三思之、幸甚、國民會議銑印、（十六日專電） 
[告廣東民衆書]  
　　（南京）　國民會議告廣東民衆書云、廣東全體民衆公鑒、自鄧林蕭古四監委發布卅通電、繼以陳總指揮江通電、摭拾浮詞、淆亂視聽、舉國駭然、羣情惶惑、近數日來、日本報紙記載、且謂八路總指揮部、積極準備軍事動作、以圖威脅中央、自昔軍閥弄兵、戰端未開以前、輒有文士奉承意旨、先假文電以爲張目、而細究其内容、無非啓釁之張本、此次粤省事變、不幸竟與歷次軍閥之興兵行動、如出一轍、查四監委通電之内容、自言爲對政府之彈章、夫以監察委員對黨之政府、行使監察職權、固非同人等所欲過問、然中央監察委員會、對於四監委彈劾、旣認爲失實而拒絶受理、鄧林蕭古身爲監察委員、自應服從監委會之决議、而監委會以外之人、更不應於此有任何主張、乃中央監委會對鄧林之復電、方經披露、而陳總指揮忽有江通電、摭拾鄧林等失實之彈章、以危天下之視聽、陳總指揮憑何資格、依何立塲、爲此不負責任之言論、國人等代表全國國民、出席國民會議、方接受總理之遺敎、議定訓政時期之約法、與全國國民、共促三民主義之實現、樹國家萬年之宏基、議定約法以後、並已通電全國、擁護和平統一、警告陳總指揮矣、夫廣東者、大之爲中華民國版圖之一部、小之爲中華民國粤籍同胞利害所寄託、斷不容三數軍人、所得據爲己有、更不容三數軍人、以孤注一擲、今若不幸有人、據此作亂、不特全國和平、於以破壞、即地方治安、亦必因而摇動、况湘贛邊境、赤氛未息、呼嘯而來、糜爛立見、被赤匪者將資以爲得利之漁翁、吾全粤同胞、何忍重爲失火之池魚、有此利害關頭、已足憬然澈悟、且廣東爲革命策源之地、全粤同胞、浸淫於總理遺敎、至深且摯、愛和平統一之大義、早已家喻戶曉、地域偏見之迷信、定必明辨熟思、身臂四支、本爲一體、國家地方、原同休戚、際此安危治亂之會、同具寗人息事之心、本會議用是謹對吾親愛廣東同胞、致其無限之厚望、深信吾親愛之廣東同胞、見聞較近、燭理必眞、對於三數不肖軍人破壞和平凟亂紀綱之行動、原無待本會叮囑、自能奮起正義、翊護中央、奮堅卓之精神、戢亂堦於指顧也、海天遥望、不盡惓惓、（十六日專電） 
[蔣張歡宴代表]  
　　蔣在席間演說 
　　（南京）　蔣主席張學良十六晩六時、在勵志社宴民會代表、中委于右任·戴傳賢·何應欽·王正廷·及班禪·馬福祥·陳紹寛等、六時半入席、首由李松泉演魔術、次刁敏謙夫人獨唱、席半、蔣致詞謂、民會在民國歷史上是第一次、現在諸代表完成了民會的責任、不但可告慰國人、亦可告慰總理在天之靈、諸代表在開會前、已接受總理遺敎、在總理墓前也曾宣誓、諸代表中雖有許多不是黨員、但經過以上兩種表示、可說也是總理的信徒了、希望諸位仍加入本黨、以便共同努力、再者國民黨是全國民衆的結合、並非特殊的政黨、現在全國民衆推選出來的代表、旣然接受總理的遺敎、也可以說是全國的國民都加入了、諸位加入國民黨以後、要知不是掛一個虚名、就算完事、乃是要守本黨的紀律、遵從總理的遺敎、實現三民主義、完成國民革命、明日民會閉幕後、諸位在未離京前能多晤面、將各地方民 
 
 

Page 8

 
 
間的狀况告訴我們、那是非常感激的、今謹以十分的誠意、以清水一杯、敬祝諸位健康、旋由遼寗代表楊大光致詞、最後映演革命巨片馬賽革命、至十一時始散、（十六日專電） 
[重要提案内容]  
　　發還全國民營企業案 
　　（南京）　民會代表孫世華等五十二人提議、發還全國民營企業案、理由、查人民之財産、非依法律、不得查封或没收、爲法治國家之定例、約法草案、亦經載明、况我國工商幼稚、正宜保護奬勵、以圖國民經濟之發展、乃數年以來、政府輒有没收民營企業之舉、如江蘇戚墅堰震華電廠、河南普臨電燈公司、浙江長興煤礦大有利電廠等、人心惶惶、工商裹足、上年四中全會刷新政治案内第六項、曰凡有獨占性質、及私人所不能經營之企業、由國家資本經營之、此固爲本黨政綱所明定、然在今日、經濟尚未發展、建設方在發軔之時、國營事業、尚無具體規模、正宜奬勵民間實業、加以適當之保護、乃政府中往往有誤解政綱精義、不辨關係輕重、不顧拂違民情、輒以收回民營事業爲得計、其尤爲一般人所詬病者、莫如收回民間細小之電氣事業、與没收民辦甫經萌芽之礦山、風聲所樹、使人民惴惴危懼、疑政府挾權力以與民爭利、對於工商企業、咸相戒裹足而不敢投資、如此驅資本於産業之外、旣使國民經濟、日趨萎敝、尤不啻爲淵驅魚、助長國際之侵略、不明政治體要、跡近繁苛云云、以上議案、由第五次大會通過主文曰、關於國營企業之管理經營、應明定職權之範圍、俾民辦事業、得以保障、良以國營企業、應純以國家資本創辦經營、界限劃然、不容誤解、惟中央决議、已歷多時、政府之遵案發還者、僅有河南普臨電燈公司一處、致人民仍在危疑震盪之中、殊非法治國家應有之現象、辦法、應請政府迅速發還已没收之全國民營企業、如江蘇戚墅堰震華電廠、浙江長興煤礦、大有利電廠等、俾民産得所保障、人心於以安定、是否有當、請大會公决、（十六日專電） 
[請交涉撤消美案苛例]  
　　（南京）　國議華僑代表黄伯耀鄭占南提議、由大會函請國民政府、向美國交涉、凡中國商人子女入境、至成年後、能享受中美商約所規定之商人出入美境之自由權利案、查我國商人子女、前持護照准入美國境内、即永遠享受中美商約所規定之商人出入美境之自由權利惟自一九二四年七月一日、美國政府頒布施行新移民律、規定二十歲成年時、在中美商約所規定之商人出入美境之自由權利、非惟盡被剥削、并且成年後管理其父之商務或經營其自己創作之商業、亦皆不能取得商人資格、而享受出入美境之權利、該項移民律之嚴酷、實欲使我國商人、絶跡於美國、不平之事、莫甚旋此、用特提議、函請國民政府迅向美國政府交涉、撤消一九二四年七月一日所施行此項苛例、而恢復我國商人子女入境、至成年後仍能享受中美商約所規定之商人出入美境之自由權利、是否有當、敬候公决、（十六日專電） 
[請制定印花税法案]  
　　（南京）　于小川等提、請制定印花税法案、查印花税一項、在東西各國、號稱良税、其徵收之範圍雖廣、而所取甚微、其釐定之章程、則斠若劃一、無朝令夕更之弊、是以税法暢行而無阻、人民相安而不擾、吾國自十六年八月、中央政治會議議决、財政部所訂之印花税暫行條例、是年十一月、由財政部公布施行、夫條例而曰暫行、是條例尚有待於正式之規定、乃時逾三載、未聞財政部擬有正式條例、呈經中央政治會議决定原則、交由立法院審議内容、俾可正式成立、而三年之中、財政部竟於中央政治會議議决之條例外、時時有所補充、輒以部令行之、無怪乎員司祇知取盈、而商民無所適從、而良税幾變爲惡税矣、擬請建議政府、將址六年財政部所訂之印花税暫行條例、交立法院審議、制定印花税法、其爲暫行條例所有、而近於苛細重複者、則予以删作、苛細如發票、不過商家一種通知書、而遽認爲收據、近且發貨函件、亦須貼用印花、殊屬牽强無謂、又如當票之類、近來百物騰貴、貧人一絮衣一絮被、當額動超過四元以上、旣因貧而典質衣物、何忍再使貼印花、重複如菸酒牌照各種牙帖之類、有牌照牙貼、皆爲納税之證、因納税而有證、因有證而又納税、至所訂罰則、偶因漏貼、或雖貼而未蓋章盡押、均處於百元以下十元以上罰金、又貼不足者、每件處五十元以下五元以上同金、例如發貨票漏貼一分、處罰百元、則爲萬倍矣、或少貼一分、處罰五十元、則爲五千倍矣、此等罰則、中外罕聞）、其爲暫行條例所無、而隨時推廣增加者、則予以豁免、如舊時税所常關之税票、皆須貼印花、江西最重岾百分之三、蘇省亦貼二分四分一角不等、將來新税旣行、勢必紛紛仿照辦理、民何以堪、夫人民納税於公家、公家給予一種輸納之證據、豈可以商人之銀錢收據爲比例、此例不除、恐糧串田單、皆將貼印花矣、又如商會同業公會會員入會證書、現經各印花税局通知、應貼印花、不知條例所載、人事憑證、每種均有特殊不效用、如醫生執照、爲證明其能醫、畢業證書、爲表明其學程、商會公會會員、僅爲認識入會之記號、强以必貼印花、毫無理由、以上不過舉其一二之顯著者、財政部以命令補育法律、尚不僅此、其尤駭人聽聞者、現在全國統一、獨印花税票、甲縣不能行使於乙縣、限制綦嚴、税制不良、亟待改革）、尤應請政府令行財政部、轉飭印花税局、各縣印花比額須體察地方商務之衰旺、隨時增减、不得以有增無减爲前題、以致沿街推銷、有傷政體、吹求苛罰、致擾閭閻、庶良税之行、由於立法之善、是否有當、敬候公决、 
[廢除沿岸出口税案]  
　　（南京）　于小川等提、沿岸出口税、應即日通令廢除案、由此口到彼口之出口税、爲國内通過税之一種、民國十六年七月、國民政府即擬與釐金常　、一切裁撤、分經　定於裁撤國内　邊税條例之中、定於同年九月一日實行、嗣以軍事驟興、財政困窘、又以收回關税權、改取協商緩進方策、遂未能按期實行、近關税實行自主、一切釐金等之通過税、又均分别撤廢、則此沿岸出口税、當然尅日裁撤、顧猶遲迴瞻顧、至今尚存而未廢者、商民等實深惶憾、竊查此次税旣完全爲國内通過税性質、本與國境關税無關、乃一八六○年、清廷與英法締結天津和約及通商章程始有子口税及沿岸税之規定、遂使國内課税權、亦喪失於外人、而須受片面協定之束縛、在外人圖欲保護其沿岸貿易、固得如願以償、在中國則以爲如此、始不致影響常關税收、可以增補財政收入、而不知喪失國權、阻碍工業、其偏枯不平之弊、有勝於釐金也、現在釐金旣已裁撤、國内土産、固得貨暢其流、收互相調劑之利、而海關所在地之貨物運輸、仍須擔負此不平之通過税、如内地之絲、由郵局寄往丹陽、則無税、寄往鎭江即須織納百分之五之從價税、江蘇所産綢緞、自郵局寄往内地、均無税、惟南京鎭江爲海關所在地、即須繳納沿岸税、其他或因内地交通不便、而須假道於海關所在地者、不須完納此税、如現行統税中之南省土布、在前運往東北蘇皖雜糧之運往閩粤、皆須完税、江蘇須用之煤、自津浦車運者無税、由輪運者即有税、自近者言之、則擔負專在設立海關之地、似有所不公、自遠者言之、則國内交通不便、大宗商業、均須由輪運、經過海關、即均須擔負、此不適世界潮流、妨　王産營業之　内通過税、爲貫澈　釐　張、發達國民經濟起見、似應尅日通令廢除沿岸出口税、是否有當、敬求公决、 
[對勦匪决議案]  
　　（續昨） 
　　（南京）　第五、在勦匪區域内各地人民、必須與縣政府協力舉辦保甲清鄉及其他輔助勦匪善後之事宜、勦滅赤匪、一方固須賴國軍之進勦、同時亦須賴人民之協助、協助之是否得力、則全持人民自身是否有强固之組織、縣自治固爲地方人民應有之組織體、然在被匪之區、縣自治尚未能依法籌備以前、政府必須予各縣人民以先行舉辦保甲及組織自衞之實力保障及協助、必如此、人民自身之力量始能確立、然後能轉以其自身力量、協助政府勦匪之進行、保甲與自衞實力之組織確立、人民即當與國軍通力合作、於國軍進勦赤匪之時、則爲之密查匪徒、偵報匪跡、辦理交通、從事宣傳、於本縣進行清鄉之際、則各自清查匪犯、絶其蹤跡、無使漏網、於匪類肅清以後、則與政府合力辦理招撫流亡賑救殘傷恢復秩序及其他善後事宜、政府必須於人民進行此種任務之時、予以提倡奬勵及保護、人民亦須於政府奬勵保護之下、努力盡守職責、則赤匪之勦除、必能立奏速效、故今後人民與政府協力撲滅匪禍必須以組織人民自身之力量爲第一要義、全國人民之應予政府以協力與贊助者已如此矣、然人民之希冀政府者、亦可分治本治標兩方面言之、赤匪之起因、外由赤色帝國主義之煽動、内由人民生計之枯窘、前旣言之、故勦滅赤匪、於治本方面、必須政府努力於物質建設、以開國民生計繁榮發展之途徑、同時亦須鞏固國家之統一與和平、整頓各省之吏治與庶政、以絶匪類煽亂之機會、内治旣入正軌、則以全國經濟政治之偉力、充實國防、敦睦邦交、不獨赤匪必因内外斷絶資緣之故而歸於無形之消滅、即國家亦可建長治久安之目的、此治本之方不待費詞者也、至於目前大會之所希冀於政府者、於治標方面、一望政府對於剿匪軍隊、嚴明其賞罰、充實其餉械、則勦匪庶益得力、二望政府於匪區之災民、盡量予以救濟、俾得妥受安撫、恢復耕作、以絶煽亂之源、其有關於全國人民協助政府勦滅赤匪工作上所需各種統一之辦法及法規、亦冀政府從速爲之統籌制定、深望全國上下、依本案之决議、羣策羣力、於最短期間、撲滅此中國民族前途之大患、此患旣除、斯國家之和平統一、乃益臻完固、社會之秩序與安寗、乃益確立而不虞動摇、夫然後三民主義之一切建設、乃無往而不進行順利也、 
[國選總所撤消]  
　　（南京）　國選總事務所十五正式撤消、未了事項、移交國府文官處辦理、國選總事務所、通電各省市、每省選舉費用總額、最高六萬元、在此額度内者、如數核准、超此額度者、概予减列爲八萬元、仍依預算章程、彙呈國府、交主管機關審核、（十六日專電） 
[宋美齡宴民會女代表]  
　　（南京）　宋美齡十六日午、假勵志社宴民會女代表、到劉純一·葉家璧·陳維·宋鑑秋·蔣涓峯·郭鳳鳴·譚漢俠·錢燕書·陳逸雲·唐元恭·謝緯鵬·唐國棟·談新英·舒德進·張新亞等、席間宋致詞歡迎、劉純一答詞、謂爲黨國努力、乃婦界應盡天職、并望全國和平統一、（十六日中央社電） 
[國府致送船車免費護照]  
　　（南京）　國府以國議閉幕、特製就各省市出席國議代表、及列席曁陪同代表人員回籍、乘船乘車免費護照、按名致送具領、訓令行政院、分飭交鐵兩部、轉行遵照、（十六日專電） 
[各部會歡宴代表]  
　　（南京）　實業·敎育·軍政·海軍等部、及參謀本部訓監部建委會、十六午、在中大宴會廳、聨合宴請國議代表、推定孔祥熙代表致辭、次代表邱得雲答辭、（十六日專電） 
[于學忠等通電擁護和平統一]  
　　（北平）　華北將領十六通電云、頃讀軍政部何部長眞電、暨雲南龍主席魚電、愛國護黨、仁至義盡、具規勸之苦心、進誠懇之忠告、公而及私、理見於情、聞音至遠、欽佩曷似、民國肇造、迄今念載、禍亂迭乘、民命不堪、生計凋敝、旣無從補救、政治之改革、亦苦難完成、數年以來、全體國民感於環境之壓迫、幡然覺悟、以爲我國非統一不足以言和平、非和平不足以言建設、於是萬衆一心、惟統一和平之是圖、最近遵照總理遺囑、舉行國民會議、自籌備至開幕、爲期不過數月、卒能集全民之公意、定黨國之大法、而總理平生所堅持之主張、於以實現、即此一端、尤足證明我全體國民一致要求統一和平與訓政建設之决心、方期國議完成、大法制定、對外廢除不平等條約、樹國家獨立之精神、對内實施三民主義、示國家建設之途徑、孰意開幕未及旬日、而粤事之噩耗傳來、縱屬局部問題、無關全國安危、而謡諑繁興、難免不惑人觀聽、此誠大反我全體國民之預期、而不能不認爲黨國前途之遺憾也、我國今日處境之難、遠非昔比、帝國主義環伺於外、共産黨徒潛謀於内、防範偶有不愼、貽患或恐無窮、現在國家之統一和平、旣已實現、由軍政時期進入訓政時期、我全體國民正宜以整個堅實之精神、共同努力於各種事業之建設、直接謀黨國之安全、間接造全民之福利、在此期間、無論國内國外、凡維持我黨國之統一和平者、則爲友、否則爲敵、誠以我全體國民痛苦於禍亂久矣、渴望於和平亦久矣、以多年渴望而幸得達到之統一和平、一旦爲人破壞、引起糾紛、我全體國民豈能忍受、倘不幸强鄰因此而生心、共匪因此而蹈隙、引狼入室、後悔何及、皮之不存、毛將焉附、此又豈眞正愛黨愛國者所忍出此者耶、此次粤事之起、無非藉口於胡委員漢民個人問題、殊不知胡委員爲黨員之一、黨員之進退、則應以全黨之公意爲從違、公意所在、黨員應絶對服從、旣非任何個人所得主張、尤非任何個人所得左右、吾輩身爲黨員、詎可執己見、逞意氣、不顧黨國利害、而牽及軍事行動耶、學忠等酷愛和平、出自天性、擁護黨國、不敢後人、用披瀝誠悃、率爾直陳、幸祈一致主張、共維國是、臨電神馳、不勝迫切待命之至、于學忠·王樹常·劉翼飛·李培基·石友三·宋哲元·孫魁元·龐炳勳同叩銑印、 
[山西將領忠告陳濟棠電]  
　　（北平）　晋將領商震等對時局通電云、頃致廣東陳總指揮一電文曰、廣東陳總指揮伯南兄勛鑒、統一初成、國難方殷、吾儕受黨國倚畀之重、宜如何恊力同心、共策共濟、對内急圖建設、對外力挽國權、豈容以個人私憤、動摇國本、乃鄧同志等陷電以後、吾兄突有江電以應之、譯覽所言、深爲詫異、方今訓政設施、人心一致、有違正軌者、即舉國之公敵、我兄爲吾黨先進、愛護黨國、當不後人、是非利害之問、尤應明辨、爲逞意氣、自毁前功、諒爲智者所不取、且觀過去軍閥之反抗中央者、結果何一不身敗名裂、時至今日、已斷不容再有擁兵負嵎之局、自兄江電發表、滇鄂湘贛諸省、以正義相責者、聨翩而來、人心向背、已屬昭然、况今赤寇未除、痛勦正亟、吾儕軍人、宜本公忠爲國之精神、擁護中央、共除民患、若執迷不悟、孤意逕行、以革命之軍人、作背叛革命之舉動、爲和平作障碍、爲共匪造時機、是不僅自絶於黨、自絶於國、而使甫經奠定之革命根據地、再遭糜爛、數百萬喘息方蘇之人民、重罹鋒鏑、數年來艱難締造之黨國、復搆内爭、將何以慰總理及諸先烈在天之靈、更何以副四萬萬同胞企冀和平之望、爲黨國之罪人、爲破壞統一之禍首、職爲亂階、百身莫贖、吾兄明哲、豈肯出此、亟盼捐棄私嫌、顧全大局、及早覺悟、勿墮岐途、弟等爲擁護黨國爲爱惜同志、心有所見、不忍不言、兄之吉凶禍福、爭在一念、若不猛省、甘冒不韙、凡我进命袍澤、將起而同仇、衆矢所集、絶無倖望、至此則有愛吾兄者、亦無如之何矣、何去何從、尚希察擇、山西省政府主席兼第四軍軍長商震、第五軍長徐永昌、第六軍長楊愛源、第七軍長傅作義、正太護路司令孫楚、太原警備司令榮鴻臚、陸軍砲兵監周玳、雁北勦匪司令趙承綬等删印等語、惟望國人一致擁護中央、主持正論、以銷亂萌、黨國幸甚、商震·徐永昌·楊愛源·傅作義·孫楚·榮鴻臚·周玳·趙承綬删印、（十六日專電） 
[中俄六次會議]  
　　贖路案爭論頗烈 
　　（哈爾濱）　莫斯科十四電、第六次中蘇會議、十四午後四時開、仍議贖路問題、因中央對俄提意見、尚未答覆、祗雙方提出之對案、定二十一續開第七次會議、莫德惠電哈、轉催屠慰曾·王曾思速携材料返俄、新專委胡世澤秘書勞維秀、十三晩抵俄、十四出席第六次會議、（十六日專電） 
　　（哈爾濱）　外息、十四日中蘇會議、雙方爲贖路方式、爭論甚烈、專會開議期、下次會議决定、（十六日專電） 
[粤事似有轉機]  
　　粤當局漸有妥協意 
　　（南京）　外領館得廣州報、近兩日粤當局以軍隊索餉、供不應求、大暴露易發難收窘象、重要商家首領、因怕派餉之故、紛赴港沙暫避、但市上宣傳品甚多、桂系目的、希望桂軍入粤、但古陳等不納、從近日形勢看來、粤當局甚感不安、頗露於何種限度下、可以妥協之意、現正尋覓一個台階、且古語某領事、亦有希望不致用兵語、粤事有轉機、可不致用兵（十六日） 
[瓊保安隊反陳]  
　　（香港）　駐黄埔之保安隊翁黄兩團、反對陳濟棠衝突後、現聞駐瓊保安隊樊宗遲團、亦已對濟棠宣布獨立、在海口佈防、（十六日專電） 
　　（香港）　陳濟棠委陳策兼瓊崖警備司令、但策尚無表示、（十六日專電） 
 
 

Page 9

 
 
國内要電二 
[中央臨時全會]  
　　現已决定不開 
　　（南京）　中央擬於民會閉幕後召集之全體臨時會議、現已决定不開、至五中全會之召集、照章須一月前通知、故何時召集、須俟中常會决定、（十六日專電） 
[五十里内常關下月完全裁撤]  
　　（南京）　各通商口岸所設五十里内常關、由財部飭總税務司、於六月一日、完全裁撤、計被裁有江海·津海·粤海·蕪湖等共十四歲、凡以民船裝運之土貨、行銷國内、經過以前常關所在地方、均不再徵税項、（十六日專電） 
[青海活佛來京]  
　　蒙藏會預備招待 
　　（南京）　青海活佛噶仿丹錫拉圖、於五月十日、由青海起程來京、噶佛所管六十一廟僧衆、聨合致國府擁護統一書、託彼帶來、蒙藏會已預備招待、大約月底月初可到、（十六日專電） 
[中日鐵道交涉]  
　　高紀毅向部請示 
　　（吉林）　满鐵木村理事在長發表談話、赴吉謁張、因病未晤、對鐵道會議抱樂觀、雙方委員已指定、俟高紀毅歸、即開議、已定遼寗總站爲會塲、一切懸案悉提會討論、具有莫大誠意、雙方定有相當諒解、（十六日專電） 
　　（南京）　北寗路局長高紀毅、向鐵部請示满鐵交涉事件、辦法已大致决定、即回瀋與日方交涉、（十六日中央社電） 
[哈埠戲館失愼]  
　　（哈爾濱）　十五晩　華樂舞台名伶白玉崑、第一次登台、觀客擁擠、無隙地、電線發火、男女觀客爭向外逃、門小不得出、互相踐踏、傷者甚衆、消防隊無以施救、十六晨始熄、損失三十萬、幸人均逃出、（十六日專電） 
[石派代表入京]  
　　（南京）　石友三元電蔣、報告防務、及擁護中央和平統一之誠意、末謂謹派米文和師部參謀長某入京請訓、並請撥五月份餉、聞國府意、石餉仍應交由副部轉發、（十六日專電） 
　　（北平）　萬國斌今下午二時赴順德訪石友三、（十六日專電） 
[光山匪被擊破]  
　　（漢口）　豫鄂皖邊匪主力、仍結集皖境金家寨一帶、共僞敎導四師、由僞師長周維炯劉英等率領、分佈班竹園·雙河·楊家店·葉集·蘇仙石·北塔畈各處、正由吉鴻昌·張印相·李韞珩·戴民權·各部進勦、至光山鄭店之匪、已被五三師擊破、四四師李團、擊潰李家集附近李家灣之匪、擒匪首多名、（十六日專電） 
　　（漢口）　五三師三三師十五全抵光山、分向潑皮河等處進剿、李師已與匪接觸、至廣水附近二郎畈、洋平口、汪家店、姚家店赤匪、已被趙觀濤師擊潰、現正向三 
瑑城進攻、（十六日專電） 
[四路軍清勦洞庭殘匪]  
　　寳慶要塞限期完成 
　　（長沙）　匪岳臨特委伍湘等、平江保衞隊徐雁南等、携械投誠、（十六日專電） 
　　（漢口）　四路總部電行營、（一）劉旅克復華容屬岳山、並肅清磚橋殘匪、（二）彭師收復洞庭湖附近舵桿洲、正尚飄尾殘匪追剿、（三）鍾旅收復酃城、（十六日專電） 
　　（漢口）　張振漢電漢、定十八就四一師長職、丁黄同就旅長職、（十六日專電） 
　　（漢口）　李定五十六抵漢、十七赴防、（十六日專電） 
　　（長沙）　王育瑛部擊退犯萍鄉李匪、（十六日專電） 
　　（長沙）　彭位仁視察寳慶要塞、限二十日前完成、（十六日專電） 
　　（長沙）　戴恢垣叛部竄沅陵、（十六日專電） 
[張景惠定明日宣誓]  
　　（南京）　軍事參議院長張景惠、定十八在國府紀念週後、舉行宣誓就職典禮、（十六日專電） 
[沈能毅携張印信到京]  
　　（南京）　沈能毅接張學良電催、今午到京、所有副司令新印信、亦由沈携來、送行轅、張學良夫人于鳳至、在滬患疾、張派沈能毅先往照看、並料理延醫等事、十六日專電） 
[交部奬勵滬渝直航]  
　　（南京）　交部爲奬勵滬渝輪船直航、已令飭川江航務管理處、籌備辦法、（十六日中央社電） 
[交部新委各電局長]  
　　（南京）　交部新委各電局長、張驤九江、張恩祜濰縣、周述文穎州、鍾鐵錚揚州、陸家治黄口鎭、（十六日中央社電） 
　　（南京）　交部於贛牛行設電局、已正式成立通報、（十六日中央社電） 
[中阿將會商新約]  
　　（南京）　外部得阿根廷政府同意、各派代表會商新約、經飭司擬具條約草案、已經告竣、即寄阿開始磋商、（十六日中央社電） 
[會計會議昨日續開]  
　　（南京）　財部召集之會計主任會議、十六開第二次會、仍由各科報告、關於會計事項、定十七下午謁陵、十八開分組會議、（十六日專電） 
[孫連仲電告佔小田]  
　　（南京）　孫連仲電告、所部已佔領寗都境之小田、寗都指日可在、（十六日專電） 
[首都衞戍部槍决五匪犯]  
　　（南京）　首都衞戍部十六下午、槍决匪犯李清泰·謝長和·夏文富·王金茂·董克武·（即董友盛）五名、（十六日專電） 
[京市高檢考試完畢]  
　　（南京）　京市高等檢定考試、已考試完畢、現各主考人、正評閲試卷、俟閲畢、再經委員會議决定後、即行揭曉、（十六日專電） 
[京市美展審查作品]  
　　（南京）　京市美術展覽會、現審查各項作品、定十九上午開幕、下午展覽、預定展覽兩星期、（十六日專電） 
[交部成立四週紀念]  
　　（南京）　交部十六日舉行成立四週紀念、禮成後、有游藝表演、（十六日專電） 
[湘勞工會請葬黄龐]  
　　（南京）　湘勞工會旅京會員蕭同茲·張劍白·諶小岑等、宴湘代表譚常愷·張炎·賓步程·魯蕩平·等三十餘人、由諶小岑·張劍白報告、前執委黄愛·龐人銓被慘殺將十載、遺骸露置嶽麓山、經國府令湘省府安葬、迄未照辦、望各代表請省府撥地安葬、均主先函達湘省黨部及省府、再由工團組織安葬事務所、當推譚常愷等、負責接洽、（十六日中央社電） 
[首都紀聞]  
　　（南京）　京杭國道客貨運輸、現有商民吳琢之等、集資創設江南重載汽車股份有限公司承辦、先通行京句一叚、已由京市工務局照准、（十六日專電） 
　　（南京）　關於全國商家結賬日期辦法、内財實鐵交五部、已會同擬定、呈院核奪、（十六日專電） 
　　（南京）　京市土地局徵收金川門外民地、建築市民新村房屋工程、已由工務局承辦、限三月内竣工、（十六日專電） 
　　（南京）　黄秉衡電航空署、准十七夜車、由滬來京、（十六日專電） 
　　（南京）　王金鈺以民會即閉幕、定十七晩離京回武城原籍、約一星期返防、指揮剿匪、（十六日專電） 
　　（南京）　前審計院法官懲戒委員會、於監察院成立後、已停止施行職務、所有被彈劾官吏、俟文官懲戒委員會後、即移交辦理、（十六日專電） 
　　（南京）　實部派穆湘玥·鄒秉文爲江浙絲業公債執委會委員、宋子良·劉奎度爲基金保管委員會委員、并分咨財部審計部曁滬銀行公會滬市絲廠公會、依照條例、派選委員、以便尅期成立、（十六日專電） 
[平研究院設藝術陳列所]  
　　（北平）　國立北平研究院博物館、在中海懷仁堂設藝術陳列所、記者往參觀、見該堂内有地窖一所、係閻錫山在平汪精衞組織擴大會議時建築、窖頂裝設電燈、光耀四壁、上覆五寸厚鋼板、可容四五十人、（十六日專電） 
[察省寳昌縣被匪包圍]  
　　（北平）　察省寳昌縣近被股匪包圍、平津衞戍部准劉翼飛電請、特電飭張誠德派隊往剿、（十六日專電） 
[徐州號機件損壞]  
　　（北平）　徐州號飛機機件損壞、今停飛、郵件明晨換載飛機運南、（十六日專電） 
[北平要訊]  
　　（北平）　褚民誼今午赴張垣、（十六日專電） 
　　（北平）　龐炳勳十六日返并、（十六日專電） 
　　（北平）　湯爾和奉張學良電召、日内赴京、（十六日專電） 
　　（北平）　平市中學行政會議、十八開幕、（十六日專電） 
　　（北平）　商震十七晨返并、所携現欵、今晩已裝車、（十六日專電） 
[開灤工潮移津調解]  
　　（天津）　開灤勞資爭執、移津調解、可望成爲事實、工人代表定十七來津、資方擬將北寗運費事件、併入調委會解决、當局以勞資糾紛、與北寗運費裁然兩事、未便併入討論、（十六日專電） 
[津特市發現猩紅熱]  
　　（天津）　本市特一區發現猩紅熱、公安局十六日通令預防、（十六日專電） 
[瀋海路開股東會]  
　　瀋陽　瀋海路十五日開第四次股東大會、改選恊理及商股董事與監察人、到股東百餘、沈百孚當選恊理、十九年度營業、共獲利益現洋一百五十五萬七千六百餘元、（十六日中央社電） 
[東鐵撥欵恢復札礦]  
　　（哈爾濱）　東鐵先撥魯布十三萬、恢復札蘭諾爾煤礦、（十六日專電） 
[陜同官縣電請救災]  
　　（西安）　同官縣境旣歉天雨、又遭寒霜、兩麥現均萎縮、將死孑遺、續命無術、已有電致省賑會、請撥欵救濟、（十六日專電） 
[甘政視察員離甘赴陜]  
　　（西安）　中央甘政視察員楊務祺·劉秉粹、三日由蘭州啟程東來、有抵平凉後轉京之說、（十六日中央社電） 
[抱犢崮匪郭股流竄]  
　　（濟南）　抱犢匪郭馬藩股、現竄據泗水平邑鎭一帶、匪旗有國民革命軍討逆軍右翼指揮部、魯南游擊司令字樣、韓令匪區各縣清鄉查戶口、自衞槍編號烙印、通匪窩匪嚴懲、（十六日專電） 
[日漁産組合月底結束]  
　　（青島）　日漁産組合、因華商漁市塲成立、頗受影響、特赴大連關東等處、接洽漁物出入、結果圓满、呈報日本、月底結束、未了事由海事協會代辦、（十六日專電） 
[膠海關税司易人]  
　　（青島）　膠海關税務司羅福德調江海關税司、遺缺由副税司森本代理、（十六日專電） 
[青島地方銀行實行清理]  
　　（青島）　地方銀行歇業已四年、各股東十六日假齊營會館、開清理委員會、到六十餘人、推于維廷等九人、爲清理委員、負責清理、（十六日專電） 
[戴恢垣叛部被擊潰]  
　　（漢口）　行營息、戴恢垣叛部被王家烈部擊潰、已竄馬蹄驛、由常桃駐軍堵截、（十六日專電） 
[攻城旅特黨部成立]  
　　（漢口）　中央攻城旅特黨部十七在漢成立、各委同就職、吳醒亞代表中央監誓、（十六日專電） 
[漢市府響應何等江電]  
　　（漢口）　漢市府十五覆何應欽等響應江電、（十六日專電） 
[王陵基部破巴東匪巢]  
　　（漢口）　王陵基部十五日攻破巴東萬仙洞赤匪老巢、匪逃脱、已令嚴緝、（十六日中央社電） 
[監院考察員到長沙]  
　　（長沙）　監院考察員曾道十五日到湘、（十六日專電） 
[烈山煤礦請兵保護]  
　　（蚌埠）　宿縣黨政機關團體、對烈山煤礦發現匪徒、異常激昻、一致電呈國府皖府及王均、請懲辦烈山通匪窩匪人員、及主要負責人、據此間該礦負責人談、睢溪駐軍捕去工人、均已釋回、公司方面特請七師龔團、派隊駐紮礦山保護、一俟軍隊開到、即行復工、（十六日專電） 
[睢溪一帶股匪肅清]  
　　（徐州）　七師十九旅長李世龍電報警備部、徐南睢溪一帶股匪、已被三十九團在老龍集高皇莊等處剿潰、追至謝莊、包圍縱火、焚斃匪徒八十餘名、睢溪匪已告肅清、（十六日專電） 
　　（徐州）　警備部接騎二師長張礪生報告、剿擊皖北股匪概况、據稱鐵道兩側已無匪蹤、現正辦理善後中、（十六日專電） 
[梁冠英抵清江浦]  
　　（清江浦）　第二十五路軍總指揮梁冠英、由京抵浦、（十六日專電） 
國外要電 
[泛歐會議開幕]  
　　俄代表團抵日内瓦 
　　德波糾紛德獲勝利 
　　國民十五日日内瓦電　泛歐會議今日開幕、由法外長白里安致開幕詞、白氏因受總統選舉不幸之打擊、精神至覺頽喪、已無前此之鋒芒、即其所致之開幕詞亦無精采可言、白氏僅謂近有組織國際農業貸資建議、是將於歐洲之經濟壓迫開一新出路、但此次會議議程上最重要之事項、爲德國提議考察歐洲各國關於關税政策之位場、以求解决歐洲之經濟困難云、白氏發言至此、英外相漢德森突起立、謂彼有個人感想、願向主席進一言、漢氏遂謂彼今日見白氏仍居國際會議主席之位、中心非常快慰、白氏不僅爲法國最大之政客、亦全世界之大政治家、各國代表對之夙具敬佩之忱、誠不愧爲國際聨盟會中一老翁云、白氏至此微笑謙謝、此笑尚係白氏抵日内瓦後之第一次也、白氏末謂日内瓦之工作、應蓋過一切小剌激小困難、如各國代表能如漢德森君之信余、則願各國代表竭誠與余合作云云、 
　　路透十六日日内瓦電　今晨德外長寇蒂斯語討論歐洲聨邦問題之委員會、謂歐洲分裂爲許多新國、實爲經濟厄運之主要原因、補救之法、厥在各國締結關税聨盟云、法外長白里安答詞中率然述及德奥關税聨盟事、曰、吾人必力避可以引起歐洲反抗、憂慮·與危害之各事、白氏對於經濟厄運乃由關税界限所致之說、大不爲然、謂高税率乃由經濟厄運促成、而非促成經濟厄運云、兩國外長之意見、抵觸若是之甚、委員會大爲震動、蘇俄外交委員里維諾夫、尤爲注意、 
　　國民十五日日内瓦電　俄代表團今日下午抵此、其領袖代表爲外交委員里維諾夫、俄代表團現居於大都會旅社、該旅社本爲日德代表團居留之所、現俄代表棄其昔日之故居、而遷入大都會旅舍、故外間頗多揣測、 
　　國民十五日日内瓦電　國際法庭今日公開判决德波兩國關於在波蘭之德人學校案、完全徇從德國之要求、袒德者十一人、袒波者僅一人即波蘭代表、此事甚有關係、波蘭等處之其他民族亦必加以歡迎、蓋可證明保護少數民族權利者、不僅國際聨盟而已也云、 
　　國民十五日日内瓦電　今日國際秘書處公佈英法德三國關於英德前此要求各國於軍縮會議前、公佈軍備實况案交往各文件、其中英政府對於德政府之要求、曾詢及是否即對於英政府要求之對策、德政府之答復、爲英政府之要求與德政府所提出者原則相同、趨向一致、但德國提案、與國聨理事會之議决案尤爲脗合、而英提案實不如德提案之完備、而他一方面、法政府則對於能否在國際軍縮會議開會以前、向各關係國取得軍備上各項實在報告、頗致疑慮云、 
　　國民十五日日内瓦電　今日英外相漢德森邀集德法意三國外長、接洽國聨理事會議中之諸問題、而對於德奥税約及明年軍縮會議之籌備、尤有深長之討論、 
[國際銀價會議]  
　　美國準備派員參加 
　　日本無發起召集意 
　　路透社十五日華盛頓電　駐美中使伍博士已通知副國務卿凱塞爾、告以中政府現審愼考慮不久發出請書、召集國際銀會議事、凱塞爾今日正式發表美政府對於銀會議態度之第一次文告、聲明美國準備參加國際銀會議、惟美政府對此問題、不似他國有直接關係、故最好此會由他國召集之云、 
　　路透社十五日華盛頓電　紐約時報今日載華盛頓來電、據謂美政府方面覺中政府召集國際銀會議、不能動人、美政府雖準備與中國合作、但寗願由另一政府發起此會、若日本爲發起人、則美國必予以同情的答覆、駐美日大使已通知美政府、謂日政府對於發出請書、開國際銀會議之問題、現定予以考慮、聞政府之允予考慮、乃國際商會日代表集合調查之結果、 
　　咯透社十六日東京電　大藏省人員及重要事務界中人今日開會、繼續討論國際銀會議問題、已非正式議定日本不宜發起此會、蓋以此會成功與否、極爲可疑也、衆意日政府於考量此事後、將以不願召集銀會之意通知美政府、 
　　國民社十六日東京電　日藏相井上今日與銀行界要人討論在東京召集國際銀會議之議、目下日經濟界意見、以英國爲印度售銀、故不欲亟亟召集此會、美國又慮涉及戰債、不願以發起人自居、中國爲銀本位國、在地點上似有不甚適宜、日本則旣爲金本國、又不産銀、較合於召集此種會議、故頗信東京爲適宜會議地點、但在召集之前、宜將會中討論程序預先擬定、此則非一時間所能竣事、因此主張先組織一委員會從事研究、然後再作正式舉動、 
　　路透社十五日墨京電　墨國爲阻止銀幣波動起見、將運入大批美國金幣、而流通於民間、今日銀行家在此開會、彼此意見皆以爲民衆需要金幣、並决定組織銀行團、以管理外國匯兌、並制止投機家抑低銀價之操業、財政部稱、墨國與他國間現金之自由互換不久即將實現云、現有數處商人電請政府設法救濟危局、因生意現幾已完全停頓也、 
　　路透社十五日哇太華電　英國中原銀行行長達林、今日向加拿大下院銀行與商業委員會提議設立英帝國之最高銀行、以穩固英帝國之複本位幣制、達林謂英帝國應在世界運動中爲前導、以期解决國際幣制問題、而穩固銀對金之價格、此種最高銀行定可在金銀價格成立一種永久平衡云、加拿大首相邊納特已與達林晤談數次、大約複本位幣制穩固問題、將由加拿大提出、而成八月間英帝國經濟會議議程中最重要事項之一、 
[歐温演說印局]  
　　謂印人非武力所能屈服 
　　發展商業需政治上調理 
　　路透十五日倫敦電　前任印督歐温今日在英印協會演說、謂渠知有人抱一種見解、以爲政府如爲强有力的政府、則印度風潮不致發生、而各事皆可安然過去、要知此種見解、實屬大錯、縱令此種政府今日能得輿情之援助、而永遠施行殘忍性質之政策、然其所得之表面上寗靜、實爲悽慘屈服之寗靜、而非雙方合意之和平也、維多利亞時之帝國觀念、今已　去、而代以合移的帝國關係之新思思、夫英帝國海外自治地關係中之新思想、世人早已熟聞、然則印度思想之發展、　亦天然而不可免者也、至於排斥英貨一層、　離孟買時、曾與甘地言之、甘地對此育甚切實之允諾、今英人所不可不知者有三事、一爲印度經濟之發展、終可堅其各方面之購買力、二爲在政局緊張空氣清肅後、印度需求之擴大、此種需求、歷時必久、且非印度所能自供、英國製造業於此將有良好機會焉、三爲商業必須以好意爲基礎、英國商界當注重英印關係之政治上調理、務使其商業活動不爲政治上起伏所擾亂云、歐温又謂渠信甘地如來倫敦、必盡力謀取妥協云、 
[羅馬敎皇指斥資本主義]  
　　集中經濟權力 
　　釀成專横行爲 
　　唯一補救在信仰宗敎社會哲學 
　　路透十五日羅馬電　羅馬敎皇關於社會與勞工問題之通諭、現已發表、反對利已的實業主義與共産主義、指此皆爲有害的謬誤、謂必須組織一種制度、使平民逐漸臻於資産所給的適當安慰之地位、各種職業必須忠實合作、以代替階級奮鬥、又謂全世界經濟權力集中於少數人之手、而釀成暴虐的專横、唯一補救法、在恢復敎會社會哲學之穩健原則、及其在勞資上之適用云、今日集於聖大馬塞之庭院、聽敎皇演講者、計有來自二十二國之八萬男女、敎皇演講明晣、逾一小時、而精神不疲、先操意語、繼自譯爲法語與德語、 
[西班牙總選舉]  
　　定六月下旬舉行 
　　敎堂被毁百餘所 
　　國民十五日瑪德里電　西班牙政府宣稱、總選舉將於六月二十一日或二十八日舉行、新國會大約在七月一日召集、今日各地未再有紛擾發生、查近數日排敎暴動結果、敎堂與修道院之被毁者共達一百零五所、 
[公電]  
　　長沙來電　各報館均鑒、奉讀何部長何主任魯何總指揮眞日通電、愛黨護國、剿匪救民、立詞則嚴、在義爲正、本省政府删日致廣州陳總指揮一電、文曰、江電誦悉、民國肇造、廿載於斯、時事多艱、匪風正熾、是非共覩、利害宜權、糜爛家邦、智者所不忍、共産匪黨、仁者所必誅、執事旣淡於權利、意氣之爭、更望以國家統一爲重、憫人民之苦、愼禍福之機、懔舟流覆溺之危、振大造祥和之氣、黨國前途、實深利賴、敬此佈達、惟熟圖之等語、特電奉聞、即希察照、湖南省政府叩删、 
要聞 
[國府昨舉行閲兵曲禮]  
　　國議代表各國使領均參加 
　　受閲者爲國府警衞師部隊 
　　國民政府以國民會議即將閉幕、於十六日上午九時、在飛機塲舉行閲兵典禮、邀請國民會議代表到塲參觀、以表現國家武力與精神、是日天氣暢晴、春風蕩漾、計到全體代表·中央及國府各委員·各機關領袖曁各國駐京使領男女外賓約到二千餘人、秩序（一）飛機游行、（二）鳴禮砲、（三）肅立、（四）奏樂、（五）唱黨歌、（六）向國黨旗總理遺像行三鞠躬禮、（七）主席恭讀總理遺囑、（八）閲兵、（九）演說、（十）歡呼口號、（十一）奏樂、（十二）攝影、（十三）茶點、（十四）禮成、茲將閲兵情形、誌之如下、 
　　兵場佈置　閲兵塲入口處、紮有綵坊一座、兩旁綴以紅綠綉球、場之中央、搭彩台三座、中爲主席台、兩旁爲參觀台、台外均用綵布包裹、台之兩旁爲休息室、參觀台上、排坐位三層、置參觀席四百餘個、主席台之上端、並裝置播音機、以備演說之用、 
 
 

Page 10

 
 
　　閲兵情形　參列者警衞師之精鋭部隊、先由指揮官馮軼裴、乘騎抱刀至閲兵台下、報告受閲隊號人數及準備完畢、即開始舉行閲兵式由總司令部侍從大隊長王世和、執司令旗前導、蔣總司令乘黑騎按轡前行、張學良·何應欽·朱培德·陳儀·曹浩森·賀耀組·張之江·張治中·陳調元等、各策旗隨行、環場閲視一週、返至台上、即舉行分列式、分爲若干縱隊、首爲步兵隊、後附手提機關槍隊及彈藥駝馬、共計四團、次爲野砲隊·迫擊砲隊·及交通隊之一部、次爲騎兵第一團、最後爲唐克車砲隊二十四架、 
　　蔣張演詞　蔣總司令演說、略謂「總理臨終遺囑、主張開國民會議、廢除不平等條約、現總理逝世已歷七年、賴總理及諸先烈在天之靈、曁全體將士與全國民衆之努力、一心一德從事於武力革命、以得到和平統一基礎、吾人對此以無量犧牲所得來之基礎、應一致擁護保存、現國民會議諸代表蒞止參觀、甚爲欣幸、希望我全體將士、依照國民會議所議决方案、繼續努力、以求統一與建設之進展、不平等條約之廢除、藉慰總理及先烈之英靈、副全國人民之屬望、」交張副司令學良演說、略謂革命軍人之武力、即是民衆之武力、今日全民衆代表蒞場參觀、即是我們貢獻武力於民衆之前、殊足快慰、中國處此環境之下、不有武力、即不能和平與統建設、更不能達到除廢不平等條約目的、 
　　閲兵口號　（一）國民革命軍是民衆的武力、（二）國民革命軍是智仁勇的軍隊、（三）奉行總理遺敎、（四）繼續先烈精神、（五）保障和平統一、（六）努力鞏固國防、（七）撲滅萬惡赤匪、（八）肅清反動餘孽、（九）打倒帝國主義、（十）廢除不平等條約、（十一）擁護國民會議、（十二）擁護國民政府、（十三）國民主義萬歲、（十四）中國國民黨萬歲、 
[商震赴平後之晋局]  
　　各方咸盼其早歸 
　　太原通訊、商震赴平後、遲遲未即返并、此間軍政、均已陷於無形停頓狀態、各地軍餉、迄仍由各縣就地征發、宋龐孫等部、前雖有由副部撥發之傳言、而實際則尚無相當接濟、縣中籌措、已感極度困難、而軍方征發、反頻頻益急、各縣代表、刻雖紛集并垣、惟以商氏未返、故亦尚無辦法也、關於省鈔抽籤一事、經已逾期多日、省府曾向商兩度請示、尚無覆到、於是省鈔信用、又復一落千丈、日前省鈔易現、本已打破三元價格、漸有抬頭趨勢、近以抽籤未能如期舉行、社會謡諑繁興、故又日漸低落、業由二元八九而又下跌矣、晋南各地駐軍、刻尚安靜、惟各地搶刦之事、則與日俱增、各方對商此行、期望甚殷、晉局前途如何、當以商此行有無辦法爲斷、且甚盼望其早日歸來、以資坐鎭焉、（十二日） 
國府舉行閲兵大典 
　　諸位將士訓練有素、精神飽满、觀之非常高興、仍希繼續努力、完成國民革命、擁護統一與建設及廢除不平等條約、以盡國民之職、」次國民會議代表陜西供表田毅安演說、十一時半、禮成、 
　　閲兵台上（一）蔣中正（二）馮軼裴（三）班禪（四）張學良（五）陳調元（六）錢大鈞 
[何鍵整理湘西各軍]  
　　陳渠珍嚴加訓誡 
　　戴恢垣明令免職 
　　長沙通訊、湘省軍隊、名義上雖統歸何鍵指揮調遣、實際上在湘西方面各部隊、未能切實奉承省令、此次何鍵入京、乃將湘西情形、向蔣總司令當面詳陳、力請整理、緣駐湘西之陳渠珍、自民國九年、繼田應詔之後、掌管湘西軍政與苗防屯務、迄今十餘年、經過不少政潮、陳均盤據永保龍桑鳳乾綏晃古麻等十縣、省當局以鞭長莫及、祗得容忍、近來陳之勢力日增、經中央任爲新編第三十四師師長兼湖南第一警備軍司令、歸第四路軍指揮、省政府乃思從而將其調出整理、以統一湘西、陳不奉令、反在防區之内、遍設局卡、徵收貨物通過税·保商費·烟苗税等、並於正式部隊之外招集湘西土匪、廣立保商團·苗防隊·種種雜色名目、軍費即就地徵發、何鍵此次晋京、乃將陳渠珍一切情形、向蔣總司令陳述、嗣奉令將陳部整理、昨何鍵遂以第四路總指揮名義、致電來省、通令知照、令云、「奉總司令蔣眞電開、查新編第三十四師師長陳渠珍、駐防湘西、因交通梗塞、不明大局眞相、有時對第四路軍調度發生誤會、所部雜色名目甚多、不符編制、該防區以内局卡林立、尤與全國裁釐之旨不合、亟應明白訓誡、以資整飭、嗣後該師長對於軍事、務恪遵何總指揮節制調造、所有雜色名義、應切實裁併、以一編制、對於該防區民財政務、務恪遵湖南省政府政令、所有非法局卡、務一律裁銷、以蘇民困、毋得囿於一隅、自成風氣、是爲至要、除逕令陳師長外、仰即遵照、等因奉此、希即飭屬一體知照爲要、總指揮何元印」、 
　　戴恢垣部、亦駐防湘西、任湘西剿匪指揮兼獨立第十旅旅長職、轄兩旅四團、去年冬季、何鍵將獨立第十旅名義取消、調戴爲總司令部參議、所部各團、一律編併、詎戴不服、竟煽惑各部、反對何鍵、陳渠珍部張晉武團、亦起而響應、集結在沅陵桃源溆浦交界各地、何鍵經即派十九師羅樹甲、率兵兩團、并電請陳渠珍與黔軍王家烈、各派兵一團、前往圍剿、并乘此次入京、呈請蔣總司令處置戴氏、嗣亦得蔣總司令准將戴氏免去參議職、故何鍵昨亦通電各方知照、其文云、「奉總司令蔣眞電開、查前獨立第十旅旅長戴恢垣、業已明令調充本部參議、所部分别編併在案、乃迭據報告、該戴恢垣竟敢嗾部叛變、并詭稱奉總司令命令、仍回原職等語、其目無法紀、已達極點、戴恢垣着即免去參議職務、并嚴行查辦、以肅紀綱、特電達、希即飭屬知照等因、特電奉達、希即飭屬一體知照爲荷、弟何鍵叩元」、（五月十四日） 
[勦賀軍隊已合長圍]  
　　限二十日前澈底肅清 
　　漢口通信、賀龍殘匪、前由薛家坪菓盒坪一帶、竄至遠安縣境之乾溪巡檢司新香坪爲頭河各處、經各軍圍勦、實力已損三分之二、賀初竄該處、原擬由南漳榖城·經豫南轉竄皖境、與曠繼勛匪合股、值范石生師及王光宗旅、佈防嚴密、勢不得逞、乃又轉而南竄、企圖再經興山、偷渡長江、跨秭巴而入五鶴而洋坪等處、又爲郭勛旅佔領、陣線與駐馬良坪之王旅相接、尤難突出、現仍迴旋於遠安南漳邊境、伺隙而動、官兵方面、則分四面進逼、東南由徐源泉師之一部担任、已進至鹽池高橋、正北由范石生部李柱中旅担任、已進至蕭家堰雷家坡、西北由趙冠英師曁王光宗旅担任、趙師已進至保康、王旅已進至馬良坪、其西南方面、則由郭勛旅袁王佟三團担任、亦進至洋坪東北之水坂、長圍遂合、武漢行營、據各方報告後、特於十五日分令徐源泉范石生趙冠英三師、郭勛王光宗兩旅、繼續努力進勦、並限於二十日前、將殘匪全部肅清、徐等奉令後、即向匪巢開動、郭已首先與匪部接觸、正約合友軍、爲第二次之總攻擊、想不難如限殲滅也、（五月十五日） 
[閩省發行金庫券風潮]  
　　商帮未遵令如數繳納 
　　公安局遂將代表扣留 
　　各團體電反對方聲濤 
　　福州通訊、閩省保安處、因收編土軍爲省防軍省警保安隊、需欵甚鉅、特由省政府發行金庫券五十萬元、以資挹注、計攤配福州商帮三十二萬元、厦門商帮十八萬元、厦門方面、由厦門分金庫主任鄭應麟與總商會接洽、福詶方面、日前由財政廳長何公敢設宴邀請各帮領袖磋商認借辦法、詎各帮均托故不到、遂無結果、省政府乃命市公安局長郭詠榮、於九日派警傳集各帮代表在總商會談話、限十日先繳二十萬元、餘二十萬於十五日繳清、各代表以期迫欵鉅、殊難應付、九日晩間、特在總商會召集臨時會議、財政廳特派委員吳昶澄、率帶保安警察一隊、在塲監視、議至澈曉、各帮僅能凑集五萬元、以電話報告郭詠榮、郭極爲不满、遂派公共汽車馳赴總商會·將全體代表二十四人、拘赴市公安局管押、各帮聞代表被押、於十日上午、開緊急會議、討論對付辦法、郭詠榮聞訊、又派長警前往、令推舉負責者二人、赴局協商、時在場各帮董事計五十二人、願全體同往、長警以人數太多、不便收容、乃退去、是日下午、由綢布帮領銜、通電中央·國府、國議福建代表團·京滬福建同鄉會、陳訴軍警當局勒迫借欵、濫押商家、請求營救、並主持公道、詎該電被保安處長兼省府代主席方聲濤查悉係綢布帮法律顧問陳光律師起草、當於十一日下午、派特務員到黄巷陳寓、將陳帶往保安處禁押、律師公會聞訊大憤、十二日上午、開全體大會、推舉正會長魏一峯、評議員鄭亦康等、前往保安處慰問陳光、被該處拒不獲見、魏等不得已、乃回會報告會衆、經全體討論、决議以法律解决、其辦法一·向地方法院檢察處起訴方聲濤違法濫權、二·向國府監察院控方凟職、請求懲辦、三·在此案未解决以前、全體律師停止出庭、目下形勢殊爲緊張、但財政廳與公安局催欵之員警、仍在總商會坐候、而一部分富商如羅勉侯曾珊珂黄瞻鴻尤慶奎等、因懼牽累、則已單獨認繳、故各商帮對此、甚表不满、（五月十三日） 
地方通信 
[松江]  
　　水陸警緝獲要匪　湖匪太保阿書等被擒正法後、當局嚴緝徒衆、不遺餘力、本日（十六）縣公安局據亭林第一分局長潘永强、報解匪犯徐伯良一名來松、並供單一紙、據供向業成衣、現在太保阿書第二號坐船爲摇船、太保阿書勢盛時共有坐船六艘等語、該匪係在亭林八景園茶館被捕、又水上省公安一區第一隊隊長范國忠、密飭部下在上海法租界小北門偵獲犯案累累之積匪姚木林（即姚鶴林）一名、供認行刦張澤後岡亭林漕涇等處、並於十八年焚燒房屋、最近搶刦亭林沈茂林等家銀衣不諱、范隊長備文解交本縣縣政府、請按清鄉條例法辦、經金縣長𩉿訊一過、即諭該匪并原文等件、一併函送縣法院檢察處偵訊法辦、 
[蘇州]  
　　湘城鄉賽會演慘劇　本邑各鄉村鎭、每逢廢曆三月二十八日東嶽帝誕辰　必有賽會及演戲之舉、前（十五）日適逢廢曆三月二十八日、婁門外湘城鎭東嶽廟舉行神會、有離鎭一二里之唐家浜、及黄坭漊兩村鄉民、集衆赴鎭、參加儀仗、黄坭漊鄉民將神像裝在船上、開至唐家浜地方、爲唐家浜鄉民得悉、恐爲黄坭漊爭在首先、乃集衆將黄坭漊民船攔住扣留、其時黄坭漊村民以寡不敵衆、棄船而去、返至村上、糾集多人、復往唐家浜交涉、唐家浜鄉民以來勢洶洶、即由人趕至鎭上、報由保衞團及商團、謂村上到有大帮匪徒、希圖搶刦、保衞團丁及商團團員得訊、即行分路奔赴唐家浜、預備緝捕、當經黄坭漊鄉民申述、而唐家浜鄉民見保衞團丁等已到、遂將黄坭漊鄉民毆打、雙方大起械鬭、保衞團與商團團員即開槍示威、上前彈壓、詎一彈擊中奚某、洞穿胸部、當時倒地畢命、行兇者知己肇禍、將快五響槍一支、棄於河中、紛紛逃逸、當經黄坭漊鄉民追獲穿着黄色制服之嫌疑人一名、並一面派人報告第七區公所、該區助理員以區長周兆麟在城、乃即雇船來城、報知周區長、周區長即赴縣面陳黄縣長、請核辦理、黄縣長以事關公務員行兇、當即令公安局派員澈查此事眞相、并函請地方法院檢察處派員騐明死者、以憑核辦、 
　　謀斃案檢察官上訴　常州萬綏鎭鄉民巢鄭氏之媳巢張氏、因與隣居鄉民楊金德有染、爲巢鄭氏所悉、將其媳訓斥、楊金德懷恨深切、乃於去年一月十四日晩間、乘巢鄭氏外出、於中途將巢鄭氏謀斃、後經公安局將楊金德、巢張氏兩人拘解武進縣法院、於本年四月六日判决、楊金德處有期徒刑十五年、巢張氏無罪、楊檢察官不服、向高院提起上訴、昨（十六）由武進縣法院派警解蘇、送往高等法院候訊、 
[吳江]  
　　改良種豐收有望本縣縣立蠶桑塲、歷年推廣提倡、頗得蠶戶信仰、因此各蠶戶採用改良種者、頗屬不少、本屆縣立蠶桑塲介紹之改良種三萬餘張、以交雜種居多、且大都係合衆蠶桑改良會出品、復由該塲在四鄉分設指導所十餘處、派遣指導員、切實指導、實行共同暖種及稚蠶共育等事、蠶期内經過頗佳、現在早者已將上簇、遲者亦已大眠餉食、預卜可有十足收成、 
[無錫]  
　　醫生玩忽業務案形勢擴大　本邑城内世界書局職員王以仁、因妻祁氏懷孕有病、即延中西醫院中醫汪伯蓉診治、詎汪誤認血臌、用藥後、致將雙胞胎兒打下、而祁氏病勢益劇、王因請律師撰狀、以玩忽業務、過失殺人向檢察處提起刑訴、並請發封中西醫院、檢察處據狀、昨日票傳雙方到案偵訊、原告王以仁遵傳到庭、被告汪伯蓉畏罪未到、由妻汪沈氏代到下午由周檢察官開庭訊問、結果、諭令原被告一併飭回、候傳到汪伯蓉、再行訊核、當本案發生後曾有毛南松、吳尚義等、登報聲明、其廣告原文中、有挾嫌尋隙、意圖敲詐等語、而王以仁認爲毛等登報誹謗、特向法院刑庭提起自訴、控告毛等毁壞名譽、請求依照刑法三百二十四條治罪未識法院如何辦理也、 
　　春華典又告失竊　近日邑中典當之被竊者、已有多家、如嚴家橋之同濟典、南橋鎭之保和典、均損失甚鉅而昨日南門外黄泥埄上、春華典當之首飾房、又告失竊、學徒劉某竟於停市後不告而走、通宵未歸、迨管飾房職員檢點金銀首飾、則有二十九號飾物、不翼而飛、計當本六百數十元價值一千餘元、當由該典經理、汪小峯函招劉之保人到典商榷、維持信用辦法、該保人以責任攸關、難於推諉、當允照價賠償、而有嚴姓向贖翡翠嵌實金戒一只、亦無法應贖、始允賠償大洋八十六元而罷、聞現在各賣戶、均已得悉該典首飾房被竊消息、大都紛紛持票往贖、以致時起糾紛、 
　　憲兵查獲可疑軍官　昨日京滬路下行特别快車、駛抵錫站時、由駐站憲兵、上車檢查旅客、忽見軍官一人、帶領兵士三名、形跡可疑、隨即上前檢查、查獲手槍五支、子彈一百粒、鈔洋一千元、而泰其護照、則已塗改、經憲兵盤詰言語支吾、當帶至連部、解送第四團關部、備文派隊押解上海淞滬警備司令部核辦、 
[常州]  
　　綁匪楊宗大槍决　武邑縣長兼清鄉局長張鵬翥、前據獲解據人勒贖犯楊宗大一名、經訊供屬實、擬判死刑、呈奉省政府删電照准、張兼局長當於十六日上午七時簽提該犯到案、騐明正身、派警綁赴鳳尾墩刑塲執行槍决、 
　　刁莊商店被刦三家　武邑東門外離白家橋五里許之刁莊地方、於十五日上午一時許、突來持械盜匪多人、先則開槍示威、繼則肆意搜刦、後經鄉民鳴鑼、盜即携贓呼嘯而去、事後調查、計被刦張晋福米店、何鴻泰茶店、張林海京貨店等三家、損失甚鉅、 
[丹陽]  
　　宦家宅發生盜刦　北鄉宦家宅宦朝宗家、於本月十二日下午九時、突來盜匪二十餘人、衝門進内、大肆搜刦、迨至駐防嘉山警察隊聞警往捕、匪徒已逃逸無踪、事後事主檢查損失、被刦金銀飾物約計洋三百餘元、 
　　巡官賄護土販被押　南門第二公安分駐所巡官馬紀生、因有賄護土販嫌疑、由縣府令公安局將該巡官先行撤職、解送法庭訊辦、昨由何承審訊問後、將馬紀生發押候判、 
[鎭江]  
　　淮陰猪隻捐不能撤銷　淮陰縣猪商代表周駿聲·李振三等、前以該縣猪隻捐、與厘金性質相同、已經呈請撤銷、而該縣公安局又矇請財廳征收、以助警餉、實與該業有重大影響、特來省至民財兩廳請願撤銷、並面遞呈文、昨經民廳批示、略以該縣警察捐内之猪隻捐一項、前雖經本廳咨准財廳核復令飭撤銷、但旋據該縣長呈復經過情形、復經財廳以該項捐欵、旣係販客投行時、由猪行帶收認繳、係出於猪商自願、補助警費、藉資保護與厘金性質不同、自可照准、但不得設局征收、應飭猪行按月照認指定捐欵數目繳縣、擊取印據、指令遵照在案、來呈仍以奉令裁撤爲詞、不允繳欵、殊屬不免誤會、至所稱該縣公安局局長揑造事實一節、係財廳處分是否正當之問題、該商旣非依法提起訴願、該縣照案執行、自無不合、所請應毋庸議云云、 
[揚州]  
　　積盜兩名執行槍决　前曾糾衆搶刦頭道橋陳少安米行、昭關壩税所、霍家橋保衞團、大通轉運公司等家之積盜鹽城人鄭得勝·陳阿三兩名、經縣偵緝隊、獲解縣法院後、現已由該法院訊明、判處死刑、呈奉高院咨准省政府議决照准、今（十五）晨十時、由縣法院綁赴康山地方執行槍决、 
[南通]  
　　通大附中學生被捕解省　南通縣政府、十四日夜九時、奉省政府密電、派特警隊、搜查南通大學附中、將該校學生毛時隆捕獲、十五日押往鎭江、歸省政府訊究、 
　　黄包車夫罷工　全城黄包車夫、十五日下午、全體罷工、要求修路減捐、縣政府特令公安局長章遵時、勸諭車夫代表、并派警隊保護建設局、至夜尚未解决、 
　　各界電請遷移傷兵工廠　南通各界、十五日電十八軍長陳誠、十一師長羅卓英、請將傷兵習藝工廠、遷移他處、電文云、近有莊明遠來通、持有十一師手續不完之公函、自稱奉總部批准、指定强索南通私貲創建之貧民工場、改辦駐漢傷兵習藝工廠、全市民衆、咸抱不平、業於灰（十日）日電陳鈞座、查南通貧民工塲、係私貲創建、前由地方借設游民習藝所、以清匪源、已得場主同意、并經呈省有案、以法律言、私人産業、國家似無接收指定之可能、以事實言、中央留養傷兵、當有整個計劃、斷無專指南通一隅之理、茲特請求軍長師長、採納民意、另行設法云云、 
[蕭山]  
　　勒收畝捐各判徒刑　東鄉大義地方有陳復卿·汪美玉·汪錦綉·丁瑞炎·孔先桂等、前因假借鄉公所名義、向各處勒收畝捐米榖、經人告發、由法院拘押在案、頃該案於昨日經傅推事提案公判、當庭宣判陳復卿·犯假借職務名義連續詐欺一罪判徒刑三月、併科罰金二百元、汪美玉應處徒刑三月、科罰金五十元、汪錦綉丁瑞炎孔先桂等三名、情節較輕、减處拘役三十天、併科罰金十元、 
　　遭母訓斥吞烟圖盡　蕭山義橋水曲衖、有韓康珍者、年已弱冠、曾在外學業、十二日歇業回家、赴杭玩遊化用銀洋、被後母金氏嚴詞訓斥、旋又經其父痛斥、而康珍一時、負氣無從發洩、於次晨遂潛服阿芙蓉圖盡、旋經鄰人察覺、百般施救、始稍復原狀、但能否免生意外、尚難預卜、 
[明光]  
　　區長勒捐案形勢擴大　第十區長闞開九因勒捐引起風潮、并拘押學生李人魁等各節、茲學校及地方當局、以李等實係無辜、迭與闞氏交涉、請其釋放無效、今（十五）日明光公立學校學生三百餘人、先後向駐軍及公安局請願、要求主持公道營救被捕學生、并游行示威、情極悲憤、各團體以闞氏怙惡不悛、均向省縣呈控、并聞有罷市聲援之說、 
 
 

Page 11

 
 
敎育消息 
[體育今晨八時華人公開十二英里競走]  
　　---卡德路口開步--- 
　　參加者二百五十三人 
　　轟動一時之華人公開十二英里長途競走、詳情已見昨報、定今晨八時在靜安寺路卡德路口開走、參加者計二百五十三人、名單見昨報、路程自卡德路向靜安寺路出發、經核司菲而路向白利南路虹橋路霞飛路程履理路（見昨圖）而至勞神父路中華田徑塲終點、此次競賽、即作下星期日馬拉松賽跑之預備、 
[今晩八時乒乓香檳决賽]  
　　天馬與古甲决賽於寗波同鄉會 
　　交聨與期聨二軍亦會師作表演 
　　上海跑馬總會同人俱樂部之第四屆乒乓香檳盃决賽、將於今晩八時起、在西藏路寗波同鄉會舉行、參加者天馬與古甲二隊、雙方實力相稱、 
　　又羣英薈萃之表演賽、各個球藝、靡不精妙老到、亦准於决賽前一時（下午七時正）作友誼之競賽、人塲券請儘於今晩六時半前向各經售處購辦、因寗波同鄉會章程、不能於其會中售票、故臨時恐不得購票而人云、 
[全滬女乒乓團體錦標賽]  
　　今晩七時在儉德會 
　　上海中華乒乓聨合會主辦之第一屆全滬女子團體錦標比賽、准即晩七時起、在儉德會舉行、人塲劵每位小洋二角、南京路文明書局儉德儲蓄會及廣東乒乓會均有代售、參加比賽廣女愛國廣肇三隊、 
[大連造成三個全國紀錄]  
　　男八百米千五百米...女跳遠大連中華青年於本月十日舉行第十屆田徑運動會、各項成績、燦爛可觀、其中打破上屆記錄者不少、而尤以于希渭君之千五百米四分二四秒之成績、打破全國四分二六秒五分之四三記錄、于君八百米成績爲二分四秒七、亦爲全國紀錄、胡素芝女士之跳遠四米一七三成績、打破全國四米之記錄、以團體方面論、成年中之電鐵、在已往已疊執本會牛耳、本屆結果、又佔優勝、此爲第三次、少年中之中青隊溯已往已連坐三次首席、本屆仍屬冠軍、至於女子組錦標、爲本屆新添、結果爲中青劉娥媓等所攫得、 
[江大運動會美满結束]  
　　中央大學---得田賽錦標 
　　曁南大學---得徑賽錦標 
　　中央女生---得女生錦標 
　　撑竿跳全國新紀錄　又造成大會五種新紀錄 
　　第五屆江南大學運動會、昨日閉幕、中央大學得田賽錦標、曁南大學得徑賽錦標、中央女生得女生田徑錦標、大會共造成江大新紀錄五種、全國新紀錄一種、昨日風和日暖、秩序甚佳、觀者踴躍、下午五時給奬閉幕、 
[一個全國紀錄]  
　　五個大會紀錄--- 
　　撑竿跳高---破全國紀錄 
　　---中央陳陵---三米四九五--- 
　　撑竿跳高欄鐵餅標槍千五百 
　　---均破大會紀錄--- 
　　二日大會、共造成新紀錄五種、第二日陳陵之撑竿跳、三米四九五、非特打破凃傳䈁三米四五之江大紀錄、且破全國紀錄夏翔之三米四七五、爲大會生色不少、造成之五種大會新紀錄、爲（一）中公馬逢瑞之千五百米、（二）中央陳陵之高欄、（三）光華王季淮之標槍、（四）中央高尚志之鐵餅、（五）中央陳陵之撑竿跳、又公開鉛球亦全國新紀錄、惜未正式比賽、 
[中央田賽覊王]  
　　---陳陵撑竿跳特出--- 
　　---光華屈居第二席--- 
　　男生田賽、中央大學以二十分獲得錦標、不堪田賽覊王、第一日中央以三分超出曁南、十與七之比、光華僅以跳遠五分居第三、昨日决賽四項、中央於撑竿跳高、驟加六分、而曁南未得分、於是此勝彼敗、且中央陳陵於此項亦造成三米四九五之全國新紀錄、尤爲可貴、標槍硏級跳遠、王季淮又得二第一、光華遂躍居第二、中央趙汝功雖未參加此項、而曁南僅得一分、希望遂絶矣、標槍温鼎新不能平等自己保持之江大紀錄、只得三分、使中央反得二分、此數端者、由勝負之由來也 
[各校田賽分數]  
　　第一　中央大學　二十分 
　　第二　光華大學　十六分 
　　第三　曁南大學　十四分 
　　第四　交通大學　十三分 
　　第五　復旦大學　八分 
　　第六　大夏大學　六分 
　　第七　中國公學　○分 
[曁南徑賽冠軍]  
　　較中央多一分 
　　得力於二百米 
　　曁南得徑賽冠軍、較中央僅多一分、此中大有僥幸、徑賽一門、原爲曁南中央所逐鹿、他人實無染指問鼎之機遇、曁南精於短距離、中央於高中二欄、確有把握、中距離之成績、中央較爲生色、如上述論、中央希望似大、且短距離中、尚有健將復旦顧再平在焉、然而曁南經艱難困苦之奮鬥、卒以一分之多、高占鰲頭、其故有二、二百米之競賽、顧再平呼聲極高曁南老將郝春德鍾連基難與爭雄、不料老將大顯威風、壓倒新進名手、郝首、鍾交、顧三、而曁南曾榮忠又奪得第四席、中央全軍失敗結果曁南得九分之多、於全局極有應嚮此其一、徑賽之末一幕、係中欄一項、其時曁南二十五分、中央十八分、相差七分、中央參加四人、曁南無人、中央四人中且有十分把握穩得第一之陳陵在内、其他三人、能得一第二位置或第三第四兩位置者、均將以二十六反居曁南之上即退一步論、如能奪得第三位置者、各二十五分、中央且以多一項第一（曁南二項中央三項）得錦標、換言之、斯時之暨南、束手無策、惟有聽天由命而已、然而事實上、竟生變化、陳陵第一、固無異疑、光華陶莫傑、交大張金鎔、覇占第二第三位置、中央雖努力、但實力不及、無可奈何、此其二、 
　　---各校徑賽分數--- 
　　第一...曁南大學........................二十五分 
　　第二...中央大學........................二十四分 
　　第三...復旦大學...........................十三分 
　　第四...中國公學..............................十分 
　　第二...光華大學..............................九分 
　　第六...交通大學..............................五分 
　　第七...大夏大學..............................二分 
[女田徑推中央]  
　　---擲棒球推鉛球外--- 
　　---無一項非第一名--- 
　　女子田徑錦標、中央得來易如反掌、以四十九分列首、七項比賽中、除擲棒球推鉛球二項外、無一項非第一名、此次女生田徑除中央暨南二校踴躍參加外、若光華復旦、均畏縮不前、減去興味不少、幾成爲中央曁南復旦之對抗比賽希望下屆一致競爭也、 
　　---各校田徑分數--- 
　　第一　中央大學　四十六分 
　　第二　曁南大學　二十七分 
　　第三　大夏大學　三分 
　　第四　交通大學　一分 
　　第五　光華交通中公　○分 
[奬品一覽]  
　　銀盾　朱家驊贈女生總錦標　中央女生 
　　銀盃　張壽鏞贈男田賽個人最佳　光華王季淮 
　　銀盃　王伯羣贈公開第一　大夏 
　　銀盃　王伯羣贈公開鐵球第一　大夏陳寳球 
　　銀盾　市黨部執會贈男徑賽錦標　曁南 
　　銀盾　徐市敎局長贈男田賽錦標　中央 
　　奬旗　申報館贈新紀錄最多之校　中央 
　　銀盃　時報館贈打破全國紀錄之個人中央陳陵 
　　銀盾　時事新報館贈新紀錄之一人中央陳陵 
　　銀盾　朱應鵬贈打破萬米紀錄者　保留會中 
　　銀盃　標準公司贈男田賽錦標　中央 
　　奬旗　市一體育塲贈公開錦標　大夏 
　　銀盾　王志聖贈標槍第一　光華王季淮 
[得分總表]  
　　男生田賽 
　　名次　校名　跳高　跳遠　三級跳遠　鉛球　標槍　鐵餅　撑竿跳高　田賽總分 
　　第一　中央　三分　　二分　二分　七分　六分　二十分 
　　第二　光華　五分　五分　一分　一分　五分　十六分　 
　　第三　曁南　一分　三分　一分　三分　三分　三分　十四分 
　　第四　交通　二分　三分　五分　一分　二分　十三分 
　　第五　復旦　二分　二分　一分　三分　八分 
　　第六　大夏　五分　一分　　六分 
　　第七　中公　○分 
　　男生徑賽 
　　名次　校名　百米　二百米　四百米　八百米　千五百米　萬米　高欄　中欄　徑賽總分 
　　第一　曁南　五分　九分　七分　二分　二分　二十五分 
　　第二　中央　一分　八分　三分　六分　六分　二十四分 
　　第三　復旦　五分　二分　一分　二分　三分　十三分 
　　第四　中公　五分　五分　十分 
　　第五　光華　一分　二分　三分　三分　八分 
　　第六　交通　三分　二分　五分 
　　第七　大夏　　一分　一分　二分 
　　女生田徑 
　　名次　校名　五十米　百米　二百米　跳高　跳遠　棒球擲遠　八磅鉛球　田徑總分 
　　第一　中央　六分　十分　八分　六分　九分　三分　四分　四十六分 
　　第二　曁南　五分　三分　三分　二分　八分　七分　二十七分 
　　第三　大夏　三分　三分 
　　第四　交通　一分　一分 
　　第五　復旦大學·光華大學·中國公學三校 
　　男生田賽全部成績 
　　項目　第一名　第二名　第三名　第四名　成績 
　　跳高　吳錦祺（大夏）　陳陵（中央）　劉懷耀（復旦）　龐健（曁南）　一米六九 
　　跳遠　王季淮（光華）　郝春德（曁南）　陳公輿（交通）　吳錦祺（大夏）　六米六二 
　　三級跳遠　王季淮（光華）　范家駒（交通）　李琳（復旦）　郝春德（曁南）　十二米五八 
　　鉛球　逯明（交通）　温鼎新（曁南）　孫善閔（中央）　張國璇（中央）　十米七三 
　　鐵餅　高尚志（中央）　謝金和（曁南）　孫善閔（中央）　逯明（交通）　三一米○五 
　　（江犬新紀錄） 
　　標槍　王季淮（光華）　温鼎祥（曁南）　孫善閔（中央）　談熹（復旦）　四五米三八 
　　（江大新紀錄） 
　　撑竿跳高　陳陵（中央）　李琳（復旦）　褚應璜（交通）　王子龍（中央）　三米四九五 
　　（全國新紀錄） 
　　男生徑賽全部成績 
　　項目　第一名　第二名　第三名　第四名　成績 
　　一百米　顧再平（復旦）　郝春德（曁南）　鍾連基（曁南）　蔣鵬（光華）　十一秒七 
　　二百米　郝春德（曁南）　鍾連基（曁南）　顧再平（復旦）　曾榮忠（曁南）　二四秒二 
　　四百米　曾榮忠（曁南）　吳肇初（交通）　符和蕃（曁南）　張元生（中央）　五四秒五分四 
　　八百米　周銘璋（中央）　張元生（中央）　符和蕃（曁南）　尹衍鈞（復旦）二分十五秒五分二 
　　千五百米　馬逢瑞（中公）　周銘璋（中央）　舒昭賢（光華）　黄礎增（大夏）　四分四三秒五分四 
　　（江大新紀錄） 
　　一萬米　馬逢瑞（中公）　舒昭賢（光華）　周斌（復旦）　彭述信（大夏）　三六分十八秒五分二 
　　高欄　陳陵（中央）　談熹（復旦）　陳錦芳（曁南）　徐汝康（中央）　十七秒三 
　　（江大新紀錄） 
　　中欄　陳陵（中央）　陶英傑（光華）　張金鎔（交通）　徐汝康（中央）　六一秒五分三 
　　女生四徑全部成績 
　　項目　第一名　第二名　第三名　第四名　成績 
　　五十米　沈芳夏（中央）　曾冬（曁南）　鄧名尚（曁南）　方錫琛（中央）　七秒九 
　　一百米　沈芳夏（中央）　李華英（中央）　吳珠還（中央）　侯毓芬（交通）　十五秒四 
　　二百米　吳珠還（中央）　黄鸞嬌（暨南）　沈芳夏（中央）　李華英（中央）　三三秒八 
　　跳高　葉瞻美（中央）　陸偉坤（大夏）　何夢華（曁南）　方錫琛（中央）　一米一八 
　　跳遠　吳若瑾（中央）　吳珠還（中央）　何夢華（曁南）　張倫（中央）　三米八二 
　　棒球擲遠　王蘭茵（曁南）　陳玉芷（曁南）　沈芳夏（中央）　金引璋（中央）　三五米七五 
　　八磅鉛球　王蘭茵（曁南）　李華英（中央）　陳玉芷（曁南）　吳若瑾（中央）　七米九八 
　　男生公開全部成績 
　　項目　第一名　第二名　第三名　第四名　成績 
　　一百米　何德實（大夏）　徐鏣（中央）　傅鴻興（復旦）　程斅民（中公）　十二秒一 
　　二百米　何德寳（大夏）　吳祖憲（中公）　二五秒 
　　四百米　何德寳（大夏）　魏佐翰（大夏）　尹俠民（中央）　徐鑣（中央）　五七秒二 
　　高欄　羅傳賢（大夏）　二十秒二 
　　鐵餅　陳寳球（大夏）　尹俠民（中央）　傅鴻興（復旦）　任傑星（大夏）　三○米○九 
　　鉛球　陳寳球（大夏）　羅傳賢（大夏）　十一米七三 
[個人優勝]  
　　（一）男生組 
　　第一名　陳陵（中央）...十八分（成績）高欄五分、中欄五分、撑竿跳五分、跳高三分、共計十八分、 
　　第二名　王季淮（光華）...十五分（成績）標槍五分、跳遠五分、三級跳五分、共計十五分、 
　　第三名　郝春德（曁南）...十二分（成績）百米三分、二百米五分、跳遠三分、三級跳一分、共計十二分、 
　　第四名　馬逢瑞（中公）...十分（成績）一萬米五分、千五百米五分、共計十分、 
　　（二）女生組 
　　第一名　沈夏芳（中央）...十四分（成績）五十米五分、百米五分、二百米二分、擲棒球二分、共計十四分、 
　　第二名　王蘭茵（曁南）...十分（成績）擲棒球五分、鉛球五分、共計十分、 
　　第二名　吳珠還（中央）...十分（成績）二百米五分、跳遠三分、百米二分、共計十分、 
　　第三名　李華英（中央）...七分（成績）百米三分、鉛球三分、二百米一分、共計七分、 
　　第四名　吳若瑾（中央）...六分（成績）跳遠五分、鉛球一分、共計六分、 
[接力表演]  
　　昨日本　有國術、因故中止、比賽告終、乃有二百米接力表演之創議一呼百應、三隊立成、中央女生隊、裁判員隊、攝影記者隊、槍聲一起、六條腿同時開發第一段、攝影記者隊領先、第二段、裁判員隊並駕齊驅、第三段、裁判員隊反居前茅、末段、愈離愈遠、先十米到的裁判員隊名單蔣湘青·張子震·王復旦·孫道勝四人、 
[成績比較]  
　　項目　最高紀錄　本屆成績 
　　一百米　十一秒五分二　十一秒七 
　　二百米　二四秒五分一　二四秒二 
　　四百米　五三秒九　五四秒五分四 
　　八百米　二分十四秒五分二二分十五分五分二千五百米四分四六秒　四分四三秒五分四 
　　（新紀錄） 
　　一萬米　無　三六分一八秒五分二 
　　高欄　十七秒八　十七秒三（新紀錄） 
　　中欄　無　六一秒五分三 
　　鐵餅　三○米○五　三一米○五 
　　（新紀錄） 
　　十六磅鉛球　無　十米七三 
　　跳高　一米七一　一米六九 
　　跳遠　六米七一　六米六二 
　　三級跳　十二米六九　十二米五八 
　　撑竿跳　三米四五　三米四九五 
　　（全國紀錄） 
　　標槍　四三米三九　四五米三八 
　　（新紀錄） 
[給奬閉幕]  
　　夕陽西下、競賽告終、乃舉行給奬禮、名譽會長張壽鏞主席、王復旦報告、行禮如儀、主席致詞會長石熲演說、次主席給奬本館奬旗係贈與新紀錄最多人之一校、由中央大學所得、 
[男生優勝員]  
　　（一）撑竿跳全國紀錄高欄新紀錄兼中欄第一中央陳陵（二）鐵餅新紀錄中央高尚志（三）標槍新紀錄兼跳遠三級跳第一光華王季淮（四）萬米第一兼千五百米新紀錄中公馬逢瑞（五）跳高第一大夏吳錦祺（六）二百米第一曁南郝春德（七）一百米第一復旦顧再平（八）四百米第一曁南曾榮忠（九）八百米第一、中央周名璋（十）鐵球第一交大逯明 
（本館王開合攝） 
[馬拉松長途跑]  
　　下星期日舉行　各國名將參加 
　　本屆馬拉松十七英里長途競跑、已定下星期日照上屆路程舉行、卡德路口出發、跑馬廳大看台前終止、上屆冠軍、名將如法防守軍中之凡爾登、葡人雷米迪等、仍一律加入、英軍諾福克軍人、亦將有不少健將參加、奬品已收到不少、張　市長、英美烟公司程貽澤君、均有特殊奬品、報名處爲江西路一百六十一號工部局總辦室皮史雷君本屆委員會華人有張市長沈嗣良程貽澤張國勛史友惠郝伯陽等、 
[東吳大夏曁南三角對抗]  
　　東吳大夏曁南三大學三角田徑對抗、定二十五日下星期一在膠州路大夏大學舉行、 
[女生優勝員]  
　　（一）五十米一百米第一中央沈夏芳（二）跳高第一中央葉瞻美（三）跳遠第一中央吳若瑾（四）二百米第一中央吳珠還（五）擲棒球鉛球第一曁南王蘭茵 
　　（本館王開合攝） 
要聞 
[紀第一日第二屆蘇童軍大露營]  
　　江蘇全省童子軍第二次大露營、昨（十六）在鎭舉行、參加人數共三千七百餘人、較去歲第一次增多三倍、與全國第一次總檢閲各省市參加總額較亦多三百餘人、 
　　指導員宣誓禮　昨晨九時、各縣指導員舉行聨合宣誓典禮、到宣誓人丹陽王永年、松江　飛、崇明倪則耕、漣水吳天才、蕭縣孫士美、啟東周希聖、江寧趙子喬、灤水張文中、鹽城鐵　鐸、灌雲李伯英、句容　　村、奉賢朱文魚、吳縣朱重明、沛縣陳朗塋、沭陽胡迺松、六合劉自若等址六人、行禮後宣讀誓詞、繼由監誓員陳邦才致訓詞、末由宣誓人朱重明代表答答、 
　　昨檢閲演習　昨日下午二時參加全省童子軍大露營之各縣團、在南門省體育場營地集會、整隊步行至仁章路縣體育塲、演習檢閲式、省會公安局軍樂隊、導行於前、各隊以報到先後爲次、二時半至塲、由朱重明爲總指揮、張鎬葉養源爲副指揮、顧祖華、宋景祁董志堯、爲分指揮、由大露營辦事處主任子懷忠領導行禮、朱總指揮報告參加者計有四十五縣、一百八十四團、四千一百一十五人、隨由于主任偕同檢閲者中國童子軍司令部代表中央訓練部代表張忠仁、山東省黨部指導科張繼堯、南京特别市指導張其清、曁本省民政廳長胡樸安張忠仁略致訓詞、即唱中國童子軍歌呼口號遊行散會、 
　　昨晩營火會　晩九時在營地舉行營火會、行禮後、主席報告營火義意、即開始表演、一時火光熊熊、堪稱奇觀、末由主席批評唱童子軍歌散會、 
[張乃燕等對國民會議之敎育提案]  
　　國民會議浙江代表張乃燕提確實保障從事敎育之職務以養成專業精神案、原文如下、理由、敎育爲國家根本大計、從事敎育之人員、其職務實至爲重要、惟向無確實保障之法規、行政官廳、每每輕易更換校長、而各校之中、每一校長更換、則敎職員亦紛紛更換、視　舍若官署等、師長於傭夥、以致自命高尚者、輒隱而不出、稍有才具者、輒棄而之他、一方有人才缺乏虞、一方有奔走角逐之患辦學十數年而未能見明效大騐者、未始不由於此、今欲使人才集中於敎育、非確實保障不爲功、基上理由、特提辦法如下、辦法、由立法院特定保障各級學校敎職員之法規、凡從事敎育職務者、須以久於其任爲原則行政官廳及各校校長、不得以私意爲進退、 
　　又一提案云、實行直接微税專充敎育經費以辦理普及敎育扶助貧寒優秀子弟升學提高小學職敎員待遇案、 
[市小校社會自然科成績展覽會]  
　　今日最後一日 
　　市敎育局舉辦之社會自然科成績展覽會已於前日開幕、已略記本報、該會會期三日公開展覽其中陳列各校成績達三萬餘件對於敎學上極有價值、今日已爲最後之一日、明日起即由市敎育局聘請專家多人、開始評判、茲將該會詳情、紀錄於後、 
　　出品種類　陳列出品包括兒童作品、自製新敎具、及新敎材以及各項參考用品、均爲有系統之陳列、可供研究、計出品之學校凡九十七校、出品共計三萬餘件、集各市校該兩科成績之大成、足稱空前盛舉、 
　　參觀擁擠　開辦以後除各市校學生敎職員已分别排定日期時間、俾往參觀以資比較改進外、此外各界來賓之蒞會參觀者達萬餘人、無不交口贊美、該會並歡迎各校學生家屬前往、藉可認識其子弟在校學習之一般、凡往參觀者、一概無須入塲劵、 
　　最後一日　今日爲該會舉行最後之一日、自上午九時起至下午五時止、在此時間内公開任人參觀云、 
[約翰大學同學會園游會]  
　　卜校長請假歸國 
　　沈嗣良代理校長 
　　聖約翰大學同學會、昨日下午一時、舉行游園會、園在梵王渡、古木參天、景物清美、兼以久雨初晴、到者尤衆、二時半、先在園南草塲、作種種游戲、繼在交誼室開會、由會長俞鴻鈞主席、致歡迎辭、略謂、吾人重游母校、宛如出嫁歸寗、欣感交集云云、次由卜校長演說、大意謂、世界今日、人人皆憂不景氣、獨本校之游園會、則絶無不景氣情狀、萬分欣慰、吾以爲大學敎育在質而不在量、中國高等敎育、近來發展殊速、然本校有悠久之歷史、養成優秀之精神、對於中國敎育、實有相當貢獻、吾年已老、今夏請假歸國、校務由沈副校長代理、希望同學盡力協助、須知本校患難之時期已遠、前途極應樂觀云云、次由王雲王先生演說、詳述游歷日美英瑞比意諸國之感想、繼謂約翰大學之在中國、其歷史其精神、均可萬分欣佩、今日在外交界敎育界實業界、無不有約大同學、其勢力已及全國、希望將來更有重大貢獻云云、此外節目有古樂中樂西樂國術等等、遂攝影進茶點、並由俞鴻鈞夫人給奬、盡歡而散、 
 
 

Page 12

 
 
   
 
 

Page 13

 
 
本埠新聞 
[市執委會通電]  
　　響應何應欽等眞電 
　　本市執行委員會、以鄧澤如古應芬等卅日通電、虚搆事實、誣陷同志、殊深憤慨、頃接何應欽等四同志眞電、因即去電響應、原文節錄如下、南京何部長、何主席·魯主席·何主席·勛鑒、眞電讀悉、黨國不幸、兵燹頻年、黄臺之瓜、一摘再摘、幸我革命將士、在蔣介石同志領導之下、同心戮力、勇往邁進、爲主義而奮鬥、爲民衆而犧牲、用能剷除軍閥、統一中國、自去歲軍事底定以來、中央秉承總理遺敎、致力於訓政建設、艱苦締造、夙使不懈、近更召集國民會議、制定約法、與民更始、凡有血氣、俱應袪小憤而共大謀、舍私利而急公誼、以期出同胞於水火、繫國本於苞桑、不圖鄧澤如·古應芬·諸同志·居心叵測、竟當國民會議召集之始、擅發通電、煽動人心、而陳濟棠等又復借端稱兵、破壞和平、消息傳來滬上民衆、同深駭嘆、尊電大義凛然、公忠炳著、語重心長、義正詞嚴、兩粤不乏明達之士、必能聞風興起、共遏亂萌、陳濟棠等倘再執迷不悟、必欲輕動干戈、重苦吾民、敝會惟有籲請中央、明令討伐、滬上民衆、願爲後盾、等語云云、 
[江輪應派赴湘]  
　　航業公會、昨日召集各輪公司代表至會、討論調派商輪入湘事、下午三時許、各會員代表討論結果、先行派定者爲招商之江大號·寗紹之甬興號·三北之德興或長安號·大通之鴻大號·大達之漢平號·寳豐號等·以上各船、着令尅日加裝煤斤、及備足食料、限今晨先往浦口取齊、然後再行入湘、 
[屠税風潮擴大]  
　　肉業今日實行休業 
　　本市屠宰税、自財政局接辦後、實行點隻征收、引起肉商反對、疊誌前報、茲悉肉商因不堪負担、兼之當局扣留猪隻、不得已實行休業、呈請市商會救濟、茲將昨日情形分誌如下、 
　　肉商斷屠　屠宰税、向由肉商范春秋等向江蘇省敎育經費管理處承包、此次市府接辦後、實行點隻征收、引起肉商反對、要求取消屠宰税、改爲營業税未遂、而市府定十六日起實行、（原定五月一日起實行、嗣因市商會向財政局婉商、始展至十五日爲止、）當經鮮肉業會員大會議决、於十五日起、停止斷屠、今日起本市區域、全體肉商、已將一律無肉可賣、實行休業、各猪商旣大受影響、人民亦頗感不便云、 
　　舖戶調查、鮮肉同業、因屠宰税問題、實行休業者、閘北區四百二十餘家、江灣區十三家、吳淞區十七家、眞茹區六家、引翔區四家、殷行區四家·北新涇七家·新老龍華二十家、徐家匯區二十四家·曹家渡四十二家·高橋區十三家·爛泥渡四十五家·楊家渡陸家渡十二家·董家渡二十七家、白蓮涇十一家·楊思鄉區五家·塘橋十五家·滬南四百餘家·唐家灣一百二十家·共有一千二百餘家、租界内鮮肉同業、英租界陸稿荐等三百餘家、美租界王紀仁等八百餘家、法租界永大等二百餘家、據同業公會傳出消息、因鑒於休戚相關、誼在同舟、日内將起而援助、作一致行動云、 
　　當局訓令　市公安·財政·衞生·局會銜訓令内開、爲令遵事、案奉五月份紀念節日甚多、爲防止不良份子煽惑滋事起見、歴奉市政府警備司令部布告禁止罷工罷市在案、茲查市内鮮肉商行罷市、爲取消屠税之要挾、惟屠宰税係通行之地方税、行之已十餘年、本市依法接管、何得無理阻撓、除將阻撓除將爲首煽惑之人飭查究懲外、合行令仰該會切實傳諭該同業照常營業、毋得受人愚弄、致干禁令、仰即遵照辦理呈復備查此令、 
　　各業援助　本市花紛百貨·海味·雜貨業·精煉業·花邊業·押店業·等百餘同業公會、以財政當局强迫肉業繳税、扣留猪隻、以致引起肉業休業、不勝憤慨、昨特聨名呈請中央黨部國民政府請即設法制止、以安商業、（文長從略） 
　　虞氏制止　本市商界領袖虞洽卿先生、對於維護商人、素極熱心、鑒於肉業俱係小本經營、昨特電張市長請體恤商艱、允准肉業請求云、 
　　肉業請願　鮮肉業同業公會、以社會局爲維護工商業機關、昨特推代表戎乾楚·王錦文等、赴社會局請願、由該局陳澤宜接見、代表等伸述苦况、請設法救濟、當由陳君答謂、本局維護工商、職責所在、自當轉呈市府、酌量變通、代表等以結果圓满、遂興辭而出、又鮮肉公會曾派代表戎乾楚、金桂馥·王錦文·黄紀康·晋京請願、由江蘇省敎育經費管理處科員羅介人接見、對於要求、允轉鈕處長、各代表認爲满意、前日返滬、當接第三七九號批云、呈悉、上海市區屠税、業經處函請市政府辦理在案、仰即逕呈核示可也、此批、 
　　商會呈文　市商會電呈國民政府·市政府·並國民會議代表王延松云、案於本月十四日、接本市鮮肉業同業公會函稱、竊屬會茲因市府責令同業買票點隻徵收鮮猪屠税、引起全市同業一致反對要求屬會轉請上級、照中央頒定一物一税制、取銷屠税等因屬會詳細考慮、若不積極設想善後將來同業間之風潮、難免擴大、爲此昨日特假鈞會大廳、召集全市會員大會、共到會員一千餘人、曾呈請市民訓會市社會局暨鈞會、派代表出席指導經一致議决、要求市府將市區購猪屠税、改徵繳營業税外尚有市衞生局徵收租界同業之宰前費·及内地同業之宰後費以及四鄉所派技士之檢騐費、均應一律取銷、再因市府日前强迫同業買票點隻徵收鮮猪屠税、因之一時引起風潮、幸蒙鈞會鄭澄清同志、與市財政局代表婉商、暫限至本月十五日爲止雖一時相安、但根本上實未解决、將來限期之後、市府仍欲迫令同業買票繳税、又經大會一致議决要求市府於十五日之後、不再强迫買票、否則勢必引起全市同業一致休業、又因市府新計劃上、欲在閘北宋公園路附近建築新宰牲廠、將舊有商辦之宰牲廠、一律停止等因、如果實行、則全市區同業、均感不便、加之四鄉路途遥遠、往返更覺不便、又經一致議决、要求市府收回成命、仍歸同業分區自辦、改良新宰牲廠、以上情形、旣經大會一致議决、屬會爲國課及同業善後計、亟應將開會事實、呈請鈞會維護商艱、轉請市府、迅將市區鮮猪屠税改繳營業國税外、餘如宰前宰後費、四鄉技士檢騐費、及新建牲廠之計劃、求一律取銷、再屬會又有聲明者、前蒙市府對於買票徵税、曾限至本月十五日爲止、但十五日之後、還請市府不再强迫徵税、屠税未改營業税之前、由同業仍照原認税額繳付、以示體恤、事關國課及同業之善後、不勝迫切待命之至等語、查此屠宰税由包商認辦、改爲市財政局代徵、按隻徵收、其實際上所繳税欵、自較從前爲鉅、此事關係肉商全體負擔、决非少數包商、爲其認辦利益而爭持、至於取銷包商制度、在税則上立論、自屬正當、惟本市情形複雜、僅就鮮肉而論、旣有省轄之屠宰税、又有市轄檢騐費、運入租界者、則工部局又須另收捐欵、以政權之分歧、而使肉商負擔三重之捐欵本屬滬市特有之現象、官廳方面、旣因格於情勢、未能將税捐統一、則肉商爲避免過重負擔計、要求維持認辦原案、蓋非得已、統一税制·與取銷包商、事屬相互關聨、未可僅以取銷包商爲整理税制應有之舉、以片面有利之事、爲駁斥肉商地步、就本市所辦檢騐費而論、每年收入僅就上年商定之認包之數而論、已在二萬二千元以上、市庫恃爲一種税源、已超出於實際檢騐費用範圍、從前市税未裕雖肉商重疊負擔、而事出權在官廳、或非得已、茲則各業營業税將次舉辦、而浦東碼頭捐亦已收回有日、市庫增收、當在百萬以上、一方旣有增收之新税、一方即應爲税制之整理、庶幾取民有制、不涉煩苛、在肉商重疊負擔、未曾蠲除暨未改辦營業税以前、要求將屠宰税仍照原認税額繳付、按照上列情形、實屬不無理由、理合電請鈞府鑒核、俯賜令知市政府准如所請辦理、實爲公便、 
[衞生運動周第二日記]  
　　上海市第七屆衞生運動周、昨爲舉行之第二日、其各項工作情形、分誌如次、 
　　施針情形　昨日上午八時後、市衞生局特派醫生護士多人、赴北車站預防霍亂施針處、凡旅客行人、均勸囑施打預防針、至十二時始止、午後則由兩路管理局衞生課醫生護士、繼續勸告旅客平民、注射預防疫針、至下午六時始行停止、另派醫生護士隊、昨早赴南北市市立各小學、（各校名稱已見昨報）實行施針、午後該局預防股要員、偕醫生護士各六人、率領衞生警察差役十餘人、先在南市關橋附近駐立、由差役將携行之大黄傘撑起、傘下活動小桌四張、上陳醫具數事、俄頃之間、市民趕來觀傘、絡繹不絶、醫生護士即向前與市民說明霍亂之危害、預打防疫針、可免染疫之危險、即由醫生等令觀衆一一注射預防針、約一小時之久、被針者有三數百人、繼往恒豐路橋堍、勸告行人注射云、 
　　標語普遍　連日該局在市境交通要隘張貼墻壁標語、至昨日午後、該局仍派員率差役、赴南北要途、檢貼墻壁標語、大致竣事、在各電車站及通衢之墻壁衞生標語、觸目皆是、華商電車公司各路電車、公共汽車、長途汽車等、昨日均有標語發見、該局爲求普徧計、明日起令員差再往各車視察增貼、黄包車上之標語、昨日已較增多、 
　　今日停針、該局以今日爲星期日、連日籌辦宣傳及實施、各科職員及醫生等、殊爲忙碌、决定今日停止注射預防針一日、藉事休息、 
[英使昨乘輪晉京]  
　　對法權交涉將提出新辦法 
　　駐華英國公使藍薄森爵士、現爲中英法權交涉、擬與我國重開談判、已於昨夜十二時、傳秘書史密司·參贊浦籟斯·華文秘書秦濟曼以及男女隨員等共計八人、同乘本埠太古輪船公司輪船吳淞號、離滬晉京、并准定今晨一時半出吳淞、溯江西上、明日星期一上午七八時左右可抵京、然後謁外交部長王正廷、進行交涉、聞英使已擬定解决法權交涉新辦法、向外王提出討論云、 
[法日兩使由京來滬]  
　　法公使韋禮德、昨日下午四時半、由京乘特快車出京、十一時一刻抵滬、 
　　日代使重光葵、及前駐俄大使田中都吉、同乘昨晩夜車出京、今晨抵滬、 
[陳銘樞昨始離滬]  
　　乘龍田九赴日本 
　　廣東省政府主席陳銘樞抵滬後、行縱極爲秘密、本報前曾根據其秘書長孫希文氏對各報記者之言、載陳於十三日晨乘英郵船凱士麥輪赴日、同日各報亦有同樣記載、茲據確息、陳氏因尚須與中央接洽粤事、當時並未離滬、經前日陳與中央代表劉文島詳晤後、此問題始告一叚落、劉於前晩返京、陳銘樞遂偕同秘書楊建平·及隨員一人、於昨晨八時、乘日本郵船會社之龍田丸離滬赴日、其船票係購至神戶、再由神戶乘火車赴東京、預定勾留月餘、再定行止、 
[佛敎會條陳藏事]  
　　呈國府文 
　　中國佛敎會、爲西藏達賴班禪失和事、呈國民政府文云、爲呈請遴派漢蒙佛敎領袖入藏、陳說達賴歡迎班禪回藏、以固邊陲、而杜覬覦事、竊以西藏區域遼闊、毘聨英屬印度、地大物博、早爲英人所注目、此次達賴與班禪失和、班禪出走、達賴又時復搆兵川邊、其中難保無受外人之愚、而西藏爲我國領土、若任其所爲、恐將爲帝國主義者肆意侵略、西陲藩籬、將被衝决、太虚等惄焉憂之、昨由太虚特訪班禪及其左右、勸與達賴息爭、頗蒙贊許、但達賴方面、猶未得其同意、擬請主席俯順其信佛之俗、迅予遴派漢蒙佛敎領袖各一人、限期入藏、以佛法無我不爭之大義、陳說達賴及其左右、并曉以深切之利害、期其心服、俾達賴班禪、先行自動聨名通電、釋嫌歸好、再由達賴及其左右歡迎班禪及其左右回藏、使達賴班禪各安其位、堅藏人内向之心、藉固邊陲、而杜覬覦、是否有當、合亟具呈、敬祈鈞裁施行、實爲公德兩便、謹呈云云、 
[市府新屋昨日開標]  
　　得標人朱森記營造廠 
　　標價五十四萬八千元 
　　將在市中心區域建築之新市府房屋、自招標以來、投標人甚爲踴躍、類皆本埠著名營造廠商、昨日下午二時、爲開標之日、地點在市工務局大禮堂、市府特派市財政局長蔡增基、到塲監視、工務局出席者、有局長沈怡、及各科科長技正等、市中心區域建設委員會并派代表徐佩璜·奚定謨·朱炎·參加開標、經數小時之討論、審定朱森記營造廠爲中標人、標價計五十四萬八千元、魏清記爲候補得標人、標價六十萬九千九百五十元、聞工務局將於日内、通知中標人來局、訂立正式合同、以便尅日興工云、 
[軍法會審十九日成立]  
　　審判長審判員 
　　同日宣誓就職 
　　淞滬警備司令部、會同上海市政府、上海特别市黨部、江蘇高等法院、籌備組織上海市臨時軍法會審各節、已見前報、茲聞該會審業經組織就緒、忝加各機關、派定審判員姜懷素·黄道箖·錢承鈞·陳漢佐·戴遠傳·等、均已到會、並於十五日開會、公推陳漢佐爲審判長、定於本月十九日上午十時成立、開始辦公、審判長各審判員亦定是日宣誓就職、會審地址、係設於淞滬警備司令部内、即前警備司令部政治訓練處舊址、其内部組織、除審判員 
 
 

Page 14

 
 
外、僅設置主任書記官一員、書記官四員、錄事三人、概由參加各機關指派人員兼充云、 
[各界擁護民會廢約宣言]  
　　三區黨部　三區黨部發表宣言云、（銜略）竊吾國受不平等條約之束縛、於今八十年、實業破産、國勢　弱、言念及茲、殊深心痛、今者國民會議本總理之遺敎、依人民之要求、毅然自動宣佈廢除、凡屬國人、莫不同聲慶幸、惟當此歴約之初、全國同胞、尤應刻苦堅勵奮勇邁進、俾自由平等之幸福、從此燦爛無疆、在政府方面、應努力内政之修明、建議事業之推進、執農工商業者、應力謀生産技術之改良、充裕國民之經濟、厠身敎育事業者、應考求實用之科學、免致借材於異國、則三民主義之實現、世界大同之時期、庶可屆矣、謹此宣言、願當息壞、中國國民黨上海特别市第三區執行委員會、 
　　國貨維持會　中華國貨維持會昨電國民會議云、首都國民會議全體代表公鑒、我國受不平等條約之束縛、已數十年于茲、阻碍我發展、破壞我建設、甚至國土爲其侵略、國權爲其覇持、法律關税等之莫不爲其蹂躪、因之國計民生、交受其困、内亂迭起、國將不國、若不實行療除、何以圖存、查我友邦不乏明理之士、主持正誼之國、均早已先後廢除、僅剩寥寥數國、尚野心不戢、意存延宕、冀圖保持其侵略之工具、今幸貴會議秉承先總理遺囑、發表宣言、自動廢除不平等條約、昭告世界、義正詞嚴、敝會爲全體國貨界之集團、久受不平等條約之痛苦、受害最深、故對於廢除宣言、尤爲擁護、誓以至誠爲之後盾、以期貫澈實現、無論任何艱難犧牲、概所不計、特電擁護、諸維垂鑒、中華國貨維持會常務委員王介安·汪星一·王漢强·同叩、銑、 
[全國商聨會昨接兩電]  
　　擁護自動廢除不平等條約宣言 
　　中華民國全國商會聨合會、昨接河南湖南兩全省商會聨合會電、茲分誌如下、 
　　請自動撤領判權　竊我國受不平等條約之朿縛、垂數十年、尤以領事裁判權一項、我商界最感痛苦、凡遇華洋商業上之訴訟、各國領事、對於本國商人、莫不意存袒護、縱令勝訴、而執行時困難多端、鮮有相當結果、總理遺敎、以廢除不平等條約爲大端、現在政府亦有收回法權之議、惟外人旣恃此爲侵略之工具、勢必多方延阻、以遂其私、應懇我中央、毅然處置、即日自動宣布將領事裁判權撤消、以維司法系統、而全領土主權、本處謹代表全省商界、以爲後盾、臨電憤慨、伏祈察照、湖南全省商會聨合會籌備處叩、 
　　請斷然廢不平等條約　（銜略）我國自满清入主以來、民意完全消失、主權操諸君主、率然以個人意志、代表全民、自一八四零年、鴉片戰爭以後、腐敗眞象、暴露無遺、遂致挾侵略政策之帝國主義者、紛至沓來、乘我民族、尚未醒覺之際、以大砲軍艦、威嚇懦弱無能之满清政府、迫訂各種非民意的不平等條約、使全國淪於次殖民地之地位者、垂九十年、辱國喪權、於斯爲極我先總理憂政府之愚闇、恨各國之欺凌、乃首創革命、推倒清廷、揭藥民族自决之眞諦、爲阻止列强侵略之棒喝、故民國初建、即景象一新、不幸國運迍遭、軍閥迭起、譸張爲幻、謗讟不恤、違民意而喪利權、媚列强以固政柄、國際地位之低落、遂益不可復問、處茲危急情形之下、非努力奮鬭、不足以求我民族之解放、非自動取消非民意之不平等條約、不能以鞏固國基、况彼帝國主義者、向以宰割懦弱民族爲職志、利之所在、如鶩爭趨、欲其廢除舊約、不啻與虎謀皮、即以此次撤銷領事裁判權之交涉而論、我政府早經宣告、定期廢除、而各帝國主義者、若即若離、因循延宕、窺其旨趣、殆欲以奸猾之手段、希圖最後之保留、查國家主權在民、以違反民意而締結之不平等條約、不惟我國國民、絶對不能承認、即根本已不能發生法律上之效力、乃帝國主義者、蔑視人權、不顧公理、不惜以卑汚之手段、謀一己之利益、侵我主權、抑我民意、若仍蹉跎坐誤、不與以斷然廢除、則國家前途、誠有不堪設想者、尚望國人、深發猛醒、努力振作、團結國民之意志、本大無畏之精神、與帝國主義者相周旋、爲中央政府作後盾、不達到廢除目的、誓不中止、當茲國民會議開始之日、即宣布廢除不平等條約之時、總理遺言、俱猶在耳、願我國人、急共圖之、臨電迫切、不勝翹企之至、河南省開封商會叩印、 
[統税署裁撤駐郵辦事處]  
　　由海關駐郵辦事處代徵 
　　財部前曾命令本埠統税署、將全國海關辦事處一律裁撤、此事業於昨日起實行、財部且以上海郵政總局方面、統税署亦有辦事處之設置、其性質與駐關辦事處相同、自應一律裁撤、故於日前命令統税署一律照辦、統税署奉令後、當亦於昨日起裁撤、所有郵局徵收統税手續、概行移交海關之駐郵辦事處云、 
[特種工會法草案]  
　　國議交國府參考 
　　特種工會法草案、由郵務工會起草、并由國議工界代表后大椿等百餘人、提呈大會、茲悉該草案并原提案、已於十三日、由大會主席團發交提案審查委員會審查僉譯爲有充分之理由、惟以大會提案甚多、除少數關於全部重要的提案、應須付大會討論外、其餘涉於個别範圍、或原則己定而僅有催辦之性質之大多數提案、在大會開會之忽促時期中、實不必提出一一討論、查特種工會法與工會法、並立而行、頒佈當不成問題、郵務工會所建議之草案五十四條、宗旨純正、且主張員工混合組織、打破上下隔閡支離之壞現象、建議總的組織、俾全國行動、悉躋於正軌、綜核大體、尚屬適用、故提案審查委員會、已將草案等提交國府、以爲正式訂法時之參攷、似此權宜處置、各方兼顧、大會精神、殊爲欽佩、預料在國議閉幕後、工運前途、將有新發展云、 
[浙省禁採枌松之呼籲]  
　　國貨工廠會呈實業部電 
　　上海國貨工廠聨合會、昨電實業部云、屬會會員和　傘鈎廠、爲便於採辦原料起見、在浙江寗海縣城北金氏宗祠内、分設支店、由鄭繼鑑、戴鳴臯、二人、向各處採購枌松等樹、以製造傘鈎、抵制舶來品、此種原料、均由附近鄉民、於山上按集後、零星出售、均係年久不長之小枌松、平素僅充柴料、該廠利其容易彎曲、故髹以黑漆、以充傘柄、化無用爲有用、於提倡實業方面、對於此小手藝、有維護之必要、奈該地公安局偏聽人言、謂其妨害森林、阻止採辦、并派警勒令休業、措置殊覺失當、理合電請鈞部、依念該廠爲抵制洋貨而設、數十工人、賴此生活、一旦停業、非特有背提倡國貨之至意、并且數十工人因是失業、務祈轉咨浙江省政府、訓令該縣縣政府、從速弛禁云、 
[同濟大學紀念碑揭幕禮預誌]  
　　本月二十日 
　　同濟大學校友會、於去歲開會議决、爲該校醫科創辦人寳隆博士·前工科敎務長培倫子博士·及故校董袁觀瀾先生·立碑校中、以誌不忘、已數閲月於茲、聞自議决以來、即由該校畢業及離校同學分别認捐、現在此項紀念碑、業已裝置工竣、將於該校二十四週紀念日即五月二十日上午九時、在吳淞同濟大學同時舉行揭幕典禮、袁觀瀾先生紀念碑文、聞係出自黄任之先生手筆、探錄如下、烏摩、吾同學苟念母校者、應永永毋忘民國六年母校生命之絶而復蘇、誠全部學校史上不可磨滅之大紀念也、歐洲大戰旣作、吾校以德人創辦關係、日處於風雨飄摇之中、迨校舍爲武力封閉、諸同學頓失所歸、不得已推代表入都、訴諸敎育部、社會同情於吾校者、亦紛紛向政府力陳學校之不可不維持、時政府方困於參戰問題之因應、喧豗不可終日、獨對吾校、遣專使、商方策、洎夫收歸自辦之議旣决、則又任校長、正校名、撥經費、指揮若定、俾弦歌不輟、以迄於今、伊誰之力歟、是不得不感念吾袁觀瀾先生矣、先生名希濤、江蘇寳山縣人、時方以敎育次長代理部務、兼戰時國際事務委員會委員、乃獲以其至誠與偉力、維持吾校於不墜、旣解組歸、盡瘁地方敎育、復以餘力董吾校、綜先生生平於敎育多所建設、盛德閎業、何可勝救、獨以有造於吾校爲尤大也、於其旣殁、以公意爲之文、泐以告來者、先生以民國十九年八月二十九日殁、年六十有五、國立同濟大學校友會、 
[禁製舊式秤]  
　　畫一度量衡 
　　社會局自規定度量衡標準以來、對於市間秤店一業、曾經通知按照規定法製造在案、乃近查本市内該業照章製造者固不乏人、而一般固守舊法式樣製造者、亦不在少數、故連日以來派員前往各該業切實調查視察、如有發現不合法之舊式秤等等類、着即廢止、並令嗣後宜按照規定之標準秤式製造、若或違抗不遵、應即帶入市公安局各管區所處罰、 
[化妝品公會徵求國貨化妝樣品]  
　　運鮮陳列廣事宣傳 
　　上海市化妝品同業公會、爲徵求國貨化妝品樣品運鮮陳列事、昨日通告全體工廠會員云、逕啟者、本月十一日、案准中華國貨維持會秘書處函開、竊查我國運銷朝鮮之貨物、在昔年達數千萬元之鉅、乃自日本實行苛徵華貨、至值百抽百後、除少數貨物能運銷外、其大多數之綢緞等貨、連年竟至寸絲尺縷、不能運往、我國工商各界、被其摧殘者、何止數百萬人、今雖經政府努力交涉、修改爲值百抽七十、然至日貨被徵值百抽八相較、仍屬懸隔太甚尚幸該約訂期三年、除過去一年外、祇有二年之效、敝會擬乘此時期、一面請求外交部、召集有關係之工商團體、詳細研究、此項中日商約、應予修改各點、以便屆時提出、與日本交涉、妥善辦理、一面則徵得駐朝鮮張總領維城先生之同意、徵集我國精美國貨樣品、運送駐鮮總領事館、擇地設立中華國貨陳列館、以便時時邀集僑胞、及當地各界人士、來館參觀、使其明白認識、發生其信仰購用之心、此爲恢復銷鮮貿易之第一步預備切要工作、况張總領事、因公返國在滬、勾留尚在數日、用特專函奉達、伏乞貴處迅將精美新舊各貨樣品、編列號碼、另紙開明廠名·地點·商標·價值·等字樣妥裝、於本月二十五日以前、送交本埠九畝地高墩街本會查收、以便轉送張總領事、帶鮮陳列、恢復固有之榮譽、重顯國家之光輝、時期迅速、機不待人、萬望從速辦理、切勿延遲、至深盼切等由、准此、查我國産化妝物品、尚在幼穉時代、對於海外貿易未克充分發展、自可乘機運鮮、廣事宣傳、於以引起僑胞愛國思想、以及挽回利權外溢、不無相當效力、爲此備函奉達、即希貴號、迅將精美各貨樣品、編列號碼、開明廠名·地點·商標·價值·等字樣妥裝、於本月二十四日以前、送交本會查收、以便彙轉運鮮、毋任盼切之至云云、 
[自來水專家希爾來滬有期]  
　　約在九月初 
　　大美晩報云工部局對於聘請專家調查公共租界自來水公司有無可以撙節開支一舉肅業已接受美國自來水專家希爾之條件肅今日（十六）電復希氏肅詢其行期肅按希氏日前回電肅允親自來滬調查六星期肅支薪美金一萬二千元、費用在外但稱、在八月十五日以前恐尚未能離紐約、故料其抵滬之日、至早當在九月初云、 
　　尚有本埠新聞轉入後頁 
 
 

Page 15

 
 
本埠新聞二 
[浴佛節靜安寺香汛]  
　　設攤波折圓满解决 
　　工部局准仍照舊例 
　　靜安古刹、爲滬西名勝、古蹟頗多、歷年佛誕香汛、（浴佛節）至該寺拈香與游覽者、人山人海、内地有數千農工、將自製之土産、麕集設攤、以求生計、彷彿國貨土産之展覽會、本年工部局曾佈告限制設攤、各攤販羣起恐慌、特組織攤戶聨合會、分向各方請願援助、業經靜安寺住持志法、數度交涉、滬紳杜月笙·顧嘉棠·與該處紳士王翰成·龔一飛·徐文淵·及市民聨合會等、熱烈援助、該寺昨已接工部局覆函、允顧念平民生計、准照歷年舊例設攤、茲訪錄工部局覆函、及靜安寺通告於後、 
　　靜安寺通告　爲佈告事、查廢歷四月初八日、爲吾佛釋迦牟尼聖誕、本寺素有勝會之舉、各攤販設攤、已成久例、本年工部局突然出示限制、經本寺屢向工部局力爭交涉、並得各界援助、始蒙工部局諒解、允仍照舊例、自廢曆四月初三起至初九日止、務希各攤販照常設攤營業、除謹向各界援助諸君致謝外、恐未週知、特此佈告、住持志法、 
　　工部局覆函　逕啓者、關於限止設攤問題之五月七日尊函、現已收到、工部局之命令、乃在補救近年來香市之阻礙交通及公衆不便、現因表情於小販代表、以爲破壞彼等生計、故工部局决定延長執行此命令云、 
[徵收砂泥捐船夥聚衆紛擾]  
　　二百餘人包圍稽查所 
　　辦事員聞訊逃避一空 
　　浙江省建設廳委辦發給採砂運單辦事處、近在吳淞外馬路、設立稽查所、徵收砂石捐、每噸繳捐洋七角、數日前、吳淞口先後到有沙泥船數十艘、該稽查所主任王秉衡、當即派員、乘坐巡船上前、向各沙泥船查騐、令其照章繳捐、而各沙泥船認爲此項繳費、近似厘金、且尚在反對時期間拒絶繳納、遂起爭吵、當將船夥單文澄·應阿貴·等七人、拘至岸上、寄押於公安第七區、各沙泥船聞訊後、大抱不平、於前日下午四時許、糾集船夥二百餘人、擁至該稽查所、聲勢洶洶、立將該所門前牌子拆下抛擲、聲言欲索回被拘船夥、其所内辦事人員、早於事先、聞風躱避一空、故未遭毆打、公安七區李巡官率警到塲勸阻、乃若輩數衆多、一時亦無法制止、旋經八區黨部常委沈日升、從中勸阻、並通知該所、將寄押於公安局之七船夥、立刻釋放、免肇事端、各船夥始悻悻退去、風波遂告平息、各沙泥船於昨日已陸續駛進上海、卸貨銷售云、 
[警士追脚踏車槍傷行路婦人]  
　　警士自稱誤傷 
　　婦人旡妄之災 
　　昨日下午一時半、閘北共和路梅園路相近、陸聞槍聲一響、該處四區二所第六號崗警吕榮祥、以爲盜警、循聲而往、則見一婦人中槍倒臥地上、鮮血汨汨、由右腿流出、其時前面有形跡可疑之二人、飛步狂逸、警乃拼命追捕、適該管巡邏警高志林曹金貴·正在分發戶籍傳單、遂帮同將該二人緝獲、當場搜出手槍一支、内藏子彈五粒、一併拘署、並車送受傷之婦投醫院療治、旋由何署長詢據藏槍者供、劉永祥、寳山人、年三十歲、住大統路三三一號、前充四區公安局巡羅警、昨日補充偵緝隊密探、手槍係四區棚警韓毛生所有、今日渠有事囑我代藏、行經梅園路、忽有友人陳阿毛（即另一被逮者）正在追逐竊脚踏車照者、我乃爲之追捕、詎藏在腰際之槍、忽然墮地、致悮傷行人、求宥云云、並將市公安局密探執照呈察、據陳供與劉略同、署長遂飭警往醫院調查傷者情形、查得受傷者張紀氏、揚州人、年三十六歲、住民立路二號、創在腿上、尚無大碍、包紮後即出院、當以案關槍傷行人、備文申解司法科核奪、 
[梧州路火警灼死一嬰孩]  
　　各人忙於逃命 
　　未遑顧及小孩 
　　昨晨十時二十分、梧州路合興里四六四號單幢房屋、突告火警、焚去樓面一間、當火起時、該號居戶因亟於逃命、未及將一襁褓小孩抱出、致葬身火窟、後經救火會馳往灌熄、并檢得死孩一口、頭頸手臂等處、已焦爛不堪、令人酸鼻、遂舁送同仁醫院傳騐屍所備騐、 
[迷離恍惚之一幕婚姻官司]  
　　宦龍寳被控誘拐 
　　乃父邀媒證來滬 
　　謂確係正式迎娶 
　　徐炳龍堅决否認 
　　江北興化縣屬梅家莊鄉民宦龍寳子、去冬與鄰縣高郵解家莊鄉民徐炳龍之念歲女兒兆弟來滬、寓於楊樹浦平凉路二百三十五號親戚孫福蘭家、自稱夫婦、直至前月、突被徐炳龍投該管捕房控宦孫串拐其女、强迫姦汚、而兆弟因亦否認與宦有夫妻名份、捕房乃將宦孫拘解特區地方法院、訊據宦供、兆弟實係明媒正娶、去年八月間、在籍成婚、旋同來滬等語、官諭宦孫收押、候分函興化、高郵、兩縣調查在案、此時徐炳龍因接其老母手諭促歸、遂乘官廳調查期間、遄返原籍、詎抵家後、始悉母招原因、爲其妻近亦被宦龍寳子之兄名小鬍子者拐逃無踪、但尋訪至再、毫無端倪、而滬地職務、又未能久曠、祇得留老母獨居家園、日前回滬時特院已據興化·高郵·兩縣函復、惟情形殊異、興化復函、謂龍寳子與兆弟確係正式夫婦、並附婚貼、而高郵復函、則以徐炳龍之住址、尚無從調查、其女是否配與宦氏、更難明瞭、昨晨、蕭推事爰爲開庭續審、宦龍寳子之父宦竹平、特邀同原媒王玉璋到案作證、推事首將興化函所云、諭知原告徐炳龍、並將婚據擲閲、然徐仍堅稱無將女偶宦子之事、而兆弟亦仍附和父說、嗣據宦竹平證稱、今年七十五歲、所生兩子、長小鬍子、次龍寳子、俱已先後授室、龍寳子係於去年八月十六日在故里與徐女成婚、冰人爲王玉璋·高月梅·姚四發·等、共費聘金八十元、分兩次致送、嗣於十月初十日、次子拏媳來申、此次本擬將冰人全體邀案、因高·姚·兩人、農作忙碌、不克抽身、祇挽王玉璋前來證明云云、遂由王稱雙方里居僅相隔五六里、皆爲素識、故我等當時爲兩家作伐、迎娶時、兩村之人咸知、豈能虚飾、旋由推事訊以最近小鬍子是否拐逃徐炳龍之妻一節、王則稱此非所悉、於是徐復供稱、與王玉璋素昧平生、其言殊難置信、即興化縣附來之婚據、亦不足憑、蓋此係縣府飭吏往被告家調查而得、難保非被告家人照他處婚據抄錄、並延袁仰安律師陳述理由、謂宦倘娶徐女爲妻、則世斷無髮妻指本夫誘姦、就此一點、可知實無婚嫁之事、庭上以本案尚有　調查必要、諭宦孫兩被告還押、餘皆退候查明續訊核辦、 
[魏德博士在青年會演講]  
　　美國紀念伍德剷除麻瘋基金會遠東代表及菲列賓古嶺麻瘋院病理科主任魏德博士、自蒞滬以來、各處演講、頗形忙碌、現應中華麻瘋救濟會之請、將於今日（十七日）下午五時、在四川路中國青年會殉道堂公開演講、同時放映麻瘋工作影片、中華麻瘋會除已致函各團體學校外、各界人士之注意此種問題者、屆時均可前往聽講、 
[市公用局取締張橋路祥源里自流井]  
　　兼供業産以外住戶 
　　促改接自來水使用 
　　市公用局前次查得業主泰昌公司、在引翔區張橋路九六衖祥源里所設之自流井、兼供業産以外之張家巷路恒興坊德昌里等處住戶飲用、違背本市業主自置給水設備登記細則之規定、當令限該業主、將張家巷及張家巷路之井管撤除、改換閘北自來水、以符定章、詎業主延不遵辦、該局乃决停止該井使用、所有祥源里住戶一併改用自來水、惟聞爲顧念住戶日常需要起見、令飭翔華電氣公司、於五月二十三日起、停供該井馬達用電以便業主得以從容改接、不致引起住戶斷水恐慌云、 
[黄憲中代簽支票案續訊]  
　　陳載峯王志遠判無罪 
　　陳芝泉黄憲中交原保 
　　日夜銀行一案、昨日上午、在法公廨續審、萬春銀團陳載峯·王志遠·均到案、由彭棨律師代表辯稱、黄憲中代簽支票、陳載峯等并未勸誘、至日夜銀行轉帳、與日夜銀行權利無損、與萬春銀團則有損失、黄憲中辯護律師譚毅公起稱、黄憲中簽書支票之眞相、實由陳芝泉在一月十八日來要求黄楚九補簽支票、以完轉帳手續、業經黄楚九同意、於十九日陳又來要求補簽、黄楚九以病重不能舉筆、遂命黄憲中代簽、當交與陳芝泉取去、當時陳載峯·王志遠·等實均在塲、黄憲中因日夜銀行行長陳芝泉要求伊父同意、囑命代簽、不過補完轉帳手續、并未支取現欵、於已且無絲毫利益、於日夜銀行亦無絲毫損害、至向萬春轉押之欵、仍指定支付日夜銀行、并未收作已用、故此種得各方同意代父簽字之行爲、絶不能認爲搆成犯罪、請求免究云云、會計師對於陳芝泉變造及毁棄帳簿部分、請求嚴究、朱審判官以時已過午、着改期再審、陳載峯·王志遠·無罪、陳芝泉·黄憲中等、仍交原保、茲錄黄憲中辯訴狀如下、 
　　爲上海日夜銀行轉賬舞弊一案、依法辯訴、請求核明諭知無罪事、竊上海日夜銀行與辯訴人家中銀錢往來、向由故父黄楚九管理、辯訴人素不經手、關於本年一月十九日所出支票五張、共洋一百餘萬元部分、確由辯訴人在故父病篤彌留之時、即去世之日、因日夜銀行行長陳芝泉等、持新支票一本來家要求故父同意簽出上項支票以完轉賬手續、當時辯訴人故父病勢沉重、不能親自簽字、即命辯訴人代簽、而陳芝泉等均向辯訴人聲明、此係應即補完已經轉賬之手續、並非支取現金、毫無利害關係、促其從速簽就、交陳芝泉收存、辯訴人當父病垂危之際、五中俱焚、心痛欲絶、其轉賬利害之有無、支票代簽之應否、重以父命、急何能擇、而在塲諸人、多係父執、咸謂正當手續、於是從於衆議、代簽支票、純係出於被動、實非自主、在代簽當時、旣無貪得不當利益之念、復無損害他人利益之心、茲謹就審判方面、關於辯訴人部分重要之點、即（一）代簽支票行爲、（二）因轉賬使日夜銀行有抵押權之債務變爲無抵押權之債務、特分别辯明如次、（一）辯訴人代簽之支票、係因行長陳芝泉在轉賬之後、要求辯訴人故父同意、出具支票、以補完轉賬手續、並非辯訴人藉此支取、該行現金、已爲本案認定之事實、所應研究者、即辯訴人遵從父命代簽此項支票、能否成立犯罪而已、按支票上所載之給付行爲、本爲辯訴人故父所有之權義、辯訴人原屬該權義之承繼人、以子代父、自與替代他人簽立支票之行爲不可同日而語、况代簽當時、又經日夜銀行行長陳芝泉等要求故父同意、囑命代簽、尤非私自作僞可比、於刑法上實無正條規定認爲搆成犯罪、縱此項支票簽出有碍他人權義之處、充其量爲民法上之無效行爲、不能涉及刑滞範圍、更不能與僞造變造毁棄賬簿之行爲、相提並論、事理至爲明顯、（二）日夜銀行轉賬問題、在辯訴人代簽支票之先、已經行長陳芝泉得故父同意、將賬簿轉過、關於轉賬行爲之當否、本與辯訴人不涉、自可勿庸置辯、但會計師之告訴、有因轉賬、使日夜銀行有抵押權之債務、變爲無抵押權之債務、爲損及日夜銀行及債權人之利益、按此項抵押品、（即道契等件）原爲辯訴人故父所有、交與日夜銀行轉向四明及中國實業銀行抵押、領用鈔票八十萬元、旋因日夜銀行金融周轉困難、復由故父生前、將前項抵押品、連同增加之抵押品、再轉向萬春銀團押借洋三十萬元、所有押欵仍約定全部撥付日夜銀行、三十萬元、所有押欵仍約定全部撥付日夜銀行、以償所欠、自與轉押現金留爲自用、或移作他用、之情形又逈不相同、故此種行爲、實際上並無損害日夜銀行本身及債權人絲毫利益之可言、至謂萬春銀團之劃賬抵付、及其支付押欵未足數額之處、係屬萬春銀團違約、辯訴人故父及辯訴人本人、應無任何責任之可負、况辯訴人故父所有一切遺産、旣已全數交出、備償債務、尤無利己損人之心、即根本上無所謂將使有抵押權之債務、變爲無抵押權之債務之情事、再鑒於本案行使告訴權之會計師、對於辯訴人代簽支票行爲、并未認爲有犯罪嫌疑、追加告訴、亦足見關於辯訴人部分之行爲、實不成立犯罪、更無可疑、基於上述理由、爲此辯鈞廨俯察、將本案關於辯訴人代父簽發支票部分、諭知無罪、實爲公便、上狀上海法租界會審公廨公鑒、中華民國二十年五月十四日、具狀人黄憲中、辯護律師譚毅公、 
[經濟夫人不繳訟費]  
　　唐惠玄免乎離婚 
　　經濟博士唐惠玄與妻鄒愛貞、自刑事訟案結束後、鄒愛貞即提起離婚之訴、並因此案爲唐所搆成、故要求巨額之撫慰金、但鄒對於應交之訟費、至今並不照章繳納、故法院傳令補繳、然鄒一時無力措繳、而限期已過、故法院依照不合訴訟程序、而予以訴訟駁斥云、 
[汽車違章疾馳碾斷參謀長右腿]  
　　陸軍二十六師司令部參謀長四川人黄權山、年四十二歲、昨日午後四時許、在公共租界新世界門前、由電車上下站、忽被國民汽車行第一二一二七號出差汽車由汽車夫陸吉生（年四十五歲寗波籍）駕駛自南朝北、該車夫不待街捕起用綠燈時迅將汽車開過馬路、致黄不及避讓、車輪碾斷其右腿、血流如注、不支而踣、當經老閘捕房一二二五號巡捕前來、用車送入寳隆醫院求治、據醫生云、黄之右腿恐將殘廢、 
[法租界電車賣票人毆乘客]  
　　昨日午後二時許有招商局南棧視察處護航警徐耀林、乘法租界二路電車、至十六舖站、時車尚未停、而三十六號賣票人驅徐下車、徐以待停車可下對、詎該賣票竟口出不遜、並詈徐爲猪玀、且從徐背後猛推、致徐由車跌於馬路、傷及兩手及頭面、血流如注、當由徐將該三十六號賣票人扭住、欲同赴小東門捕房、詎該處電車站開車賣票聚集之所、竟有十餘人共同毆徐、傷及遍體、徐受此大虧、遂回隊喚同隊警、前往復仇、事爲喬副主任崧仁知悉、且以護航警均身備槍械、恐肇巨禍、立即前往、將護航警所有防衞槍械、一律收繳、然後陪同受傷之徐耀林至捕房報告、無辜被電車賣票人兇毆、經捕頭察得徐耀林確有傷痕、除令自赴醫院醫治外、一面由喬副主任報告總局、向法商電車公司交涉、請將行兇之賣票人等、嚴行懲處、以昭炯戒云、 
[俄人推倒華人受傷]  
　　判處拘役十天 
　　在鹽務稽核總所爲英文秘書之上海人史文愷、於五月一日、往公共租界公共汽車公司購月季票、正在候買之時、有俄國人名皮配耳高司吉者、亦同時往購、當因購票者頗形擁擠、該俄人欲爭先買得、乃將雙手用力分開前站之人、首當其衝者即史文愷、史向之理論、即將史推倒於地、右膝受傷、當往刁信德醫師處醫治、史以外人欺侮華人、已成習慣、若不嚴重交涉、將來不堪設想、乃控於特區法院、請治以妨害自由又傷害之罪、昨日蕭推事開庭審理、經原告陳述一過、復有見證人在招商局整理處爲顧問之劉錫三、出爲作證、被告供稱、當時原告在後搶先、且先以肩相衝、故還手推倒、詢其有無見證、答謂當時只有一西人、且不知其住址、餘俱爲中國人、當然不肯爲之作證、至於醫生傷單、亦不能認爲有犯罪行爲、况人之跌下、亦屬微傷、說不定醫生寫得利害一些、蕭推事核供、以爲犯罪有據、當庭判拘役十天、否則罰洋二十元以儆、 
[最近兩大地産交易]  
　　字林報云、星期五本埠又有兩大地産易主、一係龍飛車行白克路北首之地、計十畝八分四釐、以每畝六萬兩之價、由華人購得、一在法大馬路大自鳴鐘對面、計三畝三分八釐半、以六十二萬五千兩成交 
[青暘港賽船期]  
　　二十三日起計三日 
　　上海賽船總會之春季賽船、已由江蘇省政府允可、於二十三日二十四日在青暘港舉行、並商准京滬鐵路局、於該二日特放專車、二十三日午後十二時三十五分、自上海北站發、二十四日開車兩班、一上午七時、一十時開出、二十三·四·五·三日、每日午後五時三十分、均有專車自青暘港開滬、來回車費頭等三元五角、二等二元六角、 
[葉陳案試行和解]  
　　法公廨昨日續訊之堂諭 
　　葉仲芳及母葉彭氏、妻葉陸氏、等、前延董俞、朱秦清、江一平、等律師代表、在法公堂以刑事控告舞女陳秀珍傷害詐欺、而陳秀珍亦延姚肇第律師反訴遺棄誣告等情一案、昨又傳訊、先據原告葉仲芳律師稱、此案當初因葉仲芳被陳秀珍毆打受傷、失去踪跡、是以原告仲芳之生母及髮妻請敝律師等提起控訴、嗣後彭氏姑媳、接得仲芳來信、及送來傷單一紙證明被告之傷害行爲、而被告即在公共租界特區法院提出控訴、經葉仲芳來滬質訊之下、因雙方感情不壞、於是要求將訴案 
 
 

Page 16

 
 
撤回、俾得雙方破鏡重圓云云、陳秀珍代表姚律師稱、總之此案完全因葉仲芳有厭舊換新之心、致發生此種訟案、至於原告所控葉仲芳被被告傷害等情、蓋葉·陳·兩人感情甚好、且被告係一女子、何能有毆打之事、所控毫無理由、請求明察、朱承審官諭着雙方試行和解、 
[電軍總線中斷]  
　　西裝少年幾乎觸電 
　　各路電車半途折回 
　　公共租界北浙江路海寗路口之電車總線、於昨日下午一時許、忽然中斷、該線墮下時、適有一行路之西裝少年經過、落在肩部、幸未觸電、然已飽受虚驚矣、而行駛該路之直達北火車站五六七路之電車及行駛虹口一帶之無軌電車暫停、祇得在北浙江路特區地方法院南首掉頭、各乘客咸紛紛下車、抛棄一站之車資、有雇黄包車者、有步行者、相繼赴車站、徒呼負負、而電車公司得報、立即飭工馳往該處修接、須數小時始得恢復交通、 
[房屋糾紛彙誌]  
　　廣興里　蓬路五里房客聨合會、昨日下午二時、爲廣興里全體房客、對房東加租經二次函請收回成命未果、故特在該會召集緊急全體執監聨席會議、到五十餘人、主席唐惠廉、行禮如儀、主席宣佈二次房東復函、繼則討論如下、（一）積極準備對付方針案、决分四種辦法、（甲）請法律顧問負責交涉、（乙）上海市特别區市民聨合會虹口房客總聨合會、秉公援助、（丙）在未解决時間、所有房租、照原額照付、倘房東不收、當即妥存於永安銀行、由本會印發通告各房客、一體知照、（丁）根據民國十六年六月二十七日、南京國民政府·上海市政府·上海工部局·諭令房東·不得無故加租、房客亦不得藉故減租、此次房東藐視當局命令、應否呈請取締、决全體聨名呈請、以期達到目的、（二）經濟問題、决交下次討論、惟現在一切零用、應由經濟科暫墊、（三）應否登報聲明否認案、决由法覣顧問代表聲明否認、（四）其他提議、直至七時餘、始散會、 
　　同興里　法租界愛多亞路同興里房屋糾紛、雙方相持業已多日、前日房東、派遣俄人數十名、前往該里拆屋經全體房客出面阻止、乃因彼此言語不通、致起誤會、發生衝突、當由俄人頭目、指揮全體俄人動武、房客以不能抵抗、立即鳴捕求援、而有一俄人頭目、因追逐房客過急、致於小街沿邊、撞跌一交、當時頭額碰破流血被面、致被路上觀者嗤笑、詎俄人益加羞憤、遂將行路人某甲扭住、指爲被毆、當由巡捕到來、將某甲及俄人、一併帶入大自鳴鐘捕房、嗣由捕房派人傳喚房客至寫字間、詢問眞相經房客代表述明經過情形後經捕房將俄人斥退、並諭以後不得再有此種舉動、惟路人某甲、因被俄人指定爲打伊跌交者、致被捕房禁押數小時云、 
　　寳安坊　法租界平濟利路寳安坊租房糾葛案、茲錄公司覆房客函如下、謹覆者、接讀大函、備悉一是、查敝公司自購進寳安坊房屋以來、與各房客感情素極融洽、乃去年以來、各房客迭來要求修理、曾有發生危險、應由公司負責云云、并有自行修理扣算房租之主張、敝公司一再派人估勘、所須修理經費、每幢約須地蚕兩左右、如以房租計算、損失將及一年之鉅、敝公司爲尊重房客起見、不能不允爲修理、而損失太鉅、於進行上不無躊躇、是以通告雖限五月五日、而迄今仍未動工也、茲經執事等代表各房客正式要求緩修、敝公司未嘗不可同意、惟希實行下列二條件、方可照辦、（一）所欠房租如數付清、以書面證明、嗣後不得藉口房屋失修、而向敝公司提出任何要求、此種最正當最低度之要求、諒貴代表必有權處置也、貴代表須知産業爲房東所有、一切處置、均有特權、本非房客所能要求者、此次爲融洽感情起見、特别　步、當蒙見諒、如果上開二條件不能覆行、則敝公司惟有根據所有權之法律、爲適當之處置矣、是否可行、即希見覆爲荷、 
[電車公司機匠要求保釋工友]  
　　公共租界電車公司工廠機匠、十四晨因要求釋放被捕工人、曾一度停工、加入者爲培開爾路赫德路及楊樹浦路等廠中機匠等、約共五百餘人、要求五月十一日被警署捕去之工人喬生發一名釋放、但前晨各工人仍照到廠工作、直至下午三時許、培開爾路等廠中機匠、又宣告怠工、公司方面當即報告捕房、飭派探捕、分佈於倍開爾路及赫德路之銅匠間門首、以資防範、工人方面旋派代表與公司接洽、仍以保釋喬生發爲復工條件、公司答以公司與租界捕房、均係外籍、素有好感、與公安局並無關係、若喬被押於捕房、或可代表設法、今被押於公安局、實難照准、非故與房難、乃事實上辦不到云、該銅匠等曾一度欲連絡賣票員、開車員一致罷工、惟未達目的、現已有一部份工人、體諒公司苦衷、頗有轉回頌向故工潮不放　大、或有　於和平解决之希望也、 
[管理人才之訓練問題]  
　　徐佩璜在工商管理協會演講 
　　中國工商管理協會、昨午、假座聨華總會開第八次聚餐討論會、敦請市敎育局長徐佩璜先生演講、題爲「管理人才之訓練問題、」到有徐佩璜·郭秉文·方椒伯·黎照衰·壽景偉·吳清泰·陳達·吳藴初·李祖範·何清儒·陶樂勤·曹雲祥·潘文安·顧詢·伍克家·計健南·朱吟江·陳恩義·陳萬運·趙叔通·孔士諤·史久芸·劉慕蘇·張子元·李雲良·沈駿聲·樂元章·黄仲明·常必誠·許超等、理事長孔庸之博士因公未到、臨時由會員推壽景偉理事爲主席、餐畢、主席致開會詞後、即由徐佩璜先生演講、其大意略謂、在訓練時、應注重思想·自動·道德·責任·義務·禮貌·服從·以及遵守時間等項、中國人才雖多、而對於責任心、似稍薄弱、倘肯人人負責任、則經濟與時間、均有莫大之利益、云云、繼由潘文安先生提議、營理人才之訓練、確甚切要、可否由工商管理協會及市商會銀行公會等、聨合組織管理人員養成所、經討論後、公推潘文安·何清儒·曹雲祥·三君起草組織大綱、徵求各方意見、如果一致贊同、當再向市商會及銀行公會等、商議聨合辦法、至二時一刻、始行散會、 
[内河招商局航務職員解散]  
　　内河招商局、上年六月分、由浙江省政府承租、用以振興内河航業、委派陳順通·張揚聲·盛蘧年·負責辦理、隸屬建廳、慘淡經營、方有成效、而省府改組、由石瑛繼任浙建廳長、以浙中經費支絀、實行緊縮、建設一項之經臨費、每年減去八百餘萬元、而内河招商局、亦派石肇基來滬整理、石於接任以後、便着手收朿、將所有各航路次第出租與人、滬局之主要航路、若申湖綫·申蘇綫·申杭綫·亦由石肇基向各航商接頭會議出租、磋商多日、至今該三路亦完全租與商人包認、申湖綫歸立興公司賃得、申蘇綫由一無　人認包、而申杭綫則由戴生昌租去、至昨日三條主幹航路、完全交與承借之戶、内河局將廿一條航綫、全數出包、自已不行一船、同時將上海内河輪船之營業處亦裁撤、所有航輪部之各職員、計二十餘人、昨日已下令解散、當時本月薪金發給、即令退離局中、滬地改設一管理處、業務上祗收取租金而已、其他報關棧務等員、亦一律裁汰、辦事處僅留六人、去年張靜江自承租該局以來、迄今適爲一年、所擬振興内航之大計劃、至是已根本打銷矣、 
[輪船私運案]  
　　軍火　由歐洲來滬法國貨船育羅號、從馬賽開到上海、前日下午四時進口、江海關派員上船檢查、在該輪煤船内、搜出私運手槍二十三桿、每槍配有子彈一百發、共計二千三百發、當由關員扣留、將該項軍火没收、一面追查私帶者、以憑核辦、 
　　火糧　華輪大興號昨由滬開赴海參崴、在離滬時查出私載之白米八十五包、海關以其未曾報告、認爲私運出口、當即扣留、立派駁船、將該米扣留起卸入關、尚須議罰云、 
[具體取締日漁輪辦法]  
　　海員總會呈准 
　　中華海員工業聨合總會、昨令各分會云、案奉中國國民黨中央訓練部訓令第一五一三六號開、案查前據該會呈稱、爲日漁輪利用漢奸、胃懸我國國旗、侵略海産、請鑒核轉飭嚴速辦理等情一案、當經據情函國府文官處、轉陳核辦在案、現准復函開、逕啓者、案准貴部第一四八四二號函、據中華海員工會聨合總會整理委員會呈、爲日漁輪利用漢奸冐懸我國國旗、侵略海産、請轉飭嚴速辦理等情、函達查照等由到處、經陳奉國民政府批、查案函復等因、查關於保護漁業辦法一案、前據行政院呈、據實業部提議、經交財政實業海軍三部審查、旋據彙報、經提出該院第十七次國務會議决議、交主管各部、妥籌保護、並請國府豁免漁税漁業税、已由府明令一律豁免、嗣據史仁航·莊崧甫·江蘇省政府·等先後電稱、日漁輪侵入我國領海、請派艦保護等情到府、均經奉交行政院·並准函復、經并案提出第二十一次國務會議、决議、照實業財行海軍三部提呈、於第十七次國務會議之審查意見辦理、惟關於租輪一節、應改由海軍部派兩艦巡弋保護、仍先交實業財政海軍三部、迅即擬議整個計畫、切實辦理各在案、茲准前由、並奉上因、相應查案、抄同原審查報告、函達查照等由、計抄同原審查報告一件、准此、合行抄發原審查報告一件、令仰該會知照等因、附抄審查報告一件、奉此、除分行外、合抄附件、隨文令發、仰該會知照、此令、中華民國二十年五月、主任委員趙植芝、委員林蔭生·梁德公·黄玉書·繆水章、 
[王銀芙被寗波土案牽涉]  
　　盆湯弄源餘銀號司賬慈谿人王銀芙、私由滬埠購買烟土、雜以他物、交輪船運寗販賣、並聨絡寗地之土販毛阿如、俟土運到、即往提取、最近事洩、毛被鄞縣警察查獲、解經當地法院訊據供出係王主使、法院因王在滬執業、且曾屢傳不到、故備公函、派司法警察來申、投請特區地方法院轉飭捕房協助、拘提歸案訊辦、昨由捕房奉票、將王拘送特院、而王則延吳麟坤律師辯護、謂被告乃體面商人、此次之事、當係被人誣攀、請求准被告交保出外、自赴寗地法院對質、免予遽解、周庭長即准所請、諭令王銀芙交一千元保出外、限一星期内自往勤縣法院候質、 
[中國銀行股東常會紀]  
　　中國銀行第十四屆股東常會、於昨日在香港路四號銀行公會開會、到會股份十一萬四千二百七十六股、股東五百十五戶、下午一時、開會如儀、旋由主席致開會詞、以次報告、及討論各案如下、（甲）報告十九年份營業狀况、（乙）報告十九年份决算案、（丙）十九年份利息分配案、（丁）董事吳毓曾遺缺補選案、（戊）董事會臨時提案、本行監察人、本年十一月間任期屆满、擬俟明年股東常會、再行改選案、乙丙戊三案均照案通過、丁案投票結果、實業界鉅子榮宗敬君、以三千四百九十一權當選、閉會時正三句鐘矣、 
[歐亞非正式航行今日停飛]  
　　歐亞航空公司、自四月十九日之星期日起、每星期日、作非正式之航行一次、至本月十日止、計已非正式航行四次、均能按時起落、現雖暫候中華郵局與日内瓦國際郵聨處辦理聨郵手續、展期於本月底正式開航、但在展期期間内之各星期日、已不再作非正式之航行、故今日不再試飛云、 
[鴨蛋壳裏裝烟土]  
　　陳守梅想入非非 
　　華捕察破擲皮蛋 
　　皖人陳守梅、向在長江輪船上海茶房、平日專事私運烟土、近因查禁嚴厲、即將鴨蛋挖空、將烟土二兩藏入蛋壳内、外塗泥糠、狀如皮蛋、私運不止一次、前晨八時、陳又手携竹籃一隻、内儲前項皮蛋二十餘枚、行經亞德路、被一千二百四十三號三道頭華捕查見、以期形跡可疑、實施搜查、遂將皮蛋擲破、内有十二枚、係藏烟土、計重二十四兩、遂將人贓一併帶入捕房、押候解究、 
[狄康釀酒公司昨宴范欽文]  
　　上海狄康釀酒公司、所出百麟地及參麥蘭兩種國酒、久已馳名遐邇、昨日上午、新加坡大世界代表兼南進國貨公司經理范欽文、偕同上海市商會國貨陳列所費惠人、至湖北路迎春坊三零七號該公司發行所參觀、當由該公司經理路益齋接待、同時假三馬路古益軒、設宴爲范氏洗塵、席間路經理詳述此種國酒秘製之優點、咸認爲該酒味甘性柔、無激剌亂性之弊、而有提神開胃之奇功、將來運銷海外、定受僑胞歡迎、茲聞范氏已向該公司商定大批貨色、不日運往新加坡及南洋羣島等處銷售云、 
[沈衡山叔羊父子之書畫]  
　　上海法學院敎務長沈衡山、海内耆宿、文章言論、久爲世人稱道、書法高妙、不輕爲人作、得者珍之、其第三子叔羊、去年畢業上海美專西洋畫系、成績優異、油畫粉畫尤爲精妙、中國畫亦所擅長、曾從各畫家趙叔孺陳少鹿諸先生遊、落筆氣韻生動、清秀拔俗、近均以索者踵相接爲苦、聞朋輩已爲代擬潤格、以應世之愛先生父子書畫者云、 
[今日雅樂社之音樂會]  
　　上海雅樂社男女社員、定期於今日下午三時、假座三馬路西藏路慕爾堂大禮堂、開第二次音樂會、此次係開放性質、并不售票、但須憑劵入座、以示限制、該堂建築素即壯麗、可容一千二百人、 
[大光華攝影隊返國]  
　　大光華影片公司之旅日攝取片上發音之歌唱對白武俠哀艶片「雨過天青」攝影隊、其一部份如林如心·顧寳蓮·謝世煌·黄耐霜等、業已於日昨下午三時搭上海丸抵滬、並携來樣片二千餘尺、 
[巴黎開映「捷足先吻」]  
　　霞飛路巴黎大戲院、於昨日起開映膩豔温馨諧趣巨片「捷足先吻、」該片爲嬌麗無比女大明星愛娜安特拉所主演、一切奇景豔跡、均屬目所未覩、洵屬銷魂蝕骨、美妙絶倫之作云、 
[新泰隆洋行歸華人接辦]  
　　本埠仁記路新泰隆洋行、向營保險·地産·業務·信用卓著、營業發達、爲海上著名洋行之一、近因該行總大班另有重要任務、特授權歸華商凌庸德君、爲該行總大班、凌君在商塲中、頗具幹才、信譽夙孚、近日正交替各部手續、除原有中外職員外、將羅致各部專門人才、從事發展 
[五芳齋營業發達]  
　　英大馬路五芳齋糕　點心店、各色食物、久已膾炙人口、茲以翻造房屋、遷至晝錦里口、坐位寛敝、裝飾雅潔、加以名司製物、益加精究、侍役招待、格外周到、日來顧客朝夕满座、大有應接不暇之勢從茲五芳齋之點心、益將爲滬人士所同嗜云、 
[璇宫西菜社價廉物美]  
　　璇宫西菜社、設於浙江路天津路口、自開幕以還、營業日臻發達、以其烹調適口、售價低廉、餐每客僅售五角至一元、洵屬價廉物美之至、且革除陋習、不收小賬、故仕女如雲、大有應接不暇之勢、並聞日内將發售西餐優待券、以便利顧客云、 
[中國永康人壽保險公司成立]  
　　永康人壽保險公司The　Crown　life　Insurance　Co一千九百年、創立於加拿大之多倫度市、董事長爲波爾頓氏、曾任歐戰期中加拿大首相國際聨盟中加拿大首席代表、現任巴克來銀行董事長、其他董事人選、亦皆加拿大當代實業鉅子、總經理爲美洲壽險聨合會副會長司蒂芬遜、資産雄厚、信用昭著、截至去年止、計資産額值千六百萬元美金、營業特色甚多、舉其最著者、如（一）採用最新之壽限表、保費較普通壽險機關、低廉百分之九至十四、（二）能爲最高保額之擔保、（三）受加拿大政府嚴密之監督、近爲推廣中華及香港方面之營業起見、特設中國永康公司於上海九江路一號、 
[慈幼會爲救濟之孫女士完婚]  
　　中華慈幼協會救濟之孫鳳芝女士、係吳興人、現年十八歲、於去秋被誘來滬、行將價賣、經公安局破案、交由該會之慈幼敎養院留養、該會以其年已長成、敎育亦略有根基、亟應擇配、使之成家、後經多方選擇、愼重考慮、選得愚圓路香港洗染公司之職員金連生者、現年二十五、嘉定人、所有資格、皆與該會所訂之擇配章程相合、且雙方均表满意、公安局亦派員調查贊同、已於昨日、假該會閘北敎養院結婚、特請蘇高法院第二分院民庭庭長胡詒榖氏係該會執行委員證婚並有社會局及公安局派員觀禮、該會各執委、並敎養部委員、及各職員、均在該處觀禮、衣冠濟濟、儀式頗爲莊重云、 
[藍虎花標大贈品]  
　　大中華股份有限公司、設批發所於本埠廣東路五十號、所出售藍虎花標、式樣新穎、質料超羣 
、耐洗經着、而定價低廉、近自十五日起大贈品以來、營業頗佳、聞有贈品一千七百三十四份、共計一萬元、定七月十五日首次開彩、凡購满藍虎花標二丈者、給予贈品劵一紙、即有得贈希望云、 
[美國大學俱樂部定期聚餐]  
　　美國大學俱樂部將於二十日午間在立道　店舉行聚餐會、請約翰大學校長卜舫濟演說在華辦學三十八年之回想、赴餐者可通知郵政信箱五○六號Milton　Lee定座、 
[湖社明日開大會]  
　　湖社第七屆社員大會、定於明日（十八日）上午九時起、在開封路正修里湖州旅滬中學女學部舉行、主席團已推定陳其采、錢新之、沈田莘、嚴濬宣、周由厪、孫祿卿、等六人、並推湯濟滄主祭陳公英士、該社南京事務所代表楊譜笙、武漢事務所代表嚴兆鏞、吳興事務所代表李彦士、許朋非、今日均可到滬、社員聚餐贈品、已由各同鄉捐助多種、如美亞綢廠之旗袍料、德和襪廠之絲襪線襪、崑山笑雄養蜂場之麥精蜜、及各社員之書畫著作、旅滬中小學學生手工成績品之藤器紙花等、共有一百餘件、並有大會特刊湖州月刊、在場分送云、 
[天氣報告]  
　　徐家匯天文台昨日下午四時三十分氣象預報云、此間天色有雲、楊子流域有霧或濛雨、全國沿海風和而無定向、又昨日下午三時前二十四小時内本埠氣温最高七三·六、最低四八·六、去年同日最高八三·五、最低六二·四、 
[來函]  
　　申報館主筆先生大鑒、逕啟者、頃閲貴報登車行再告火警一則、小行此次突遭天災、非人力所能挽回、懇貴報從速更正、免受不白之寃、不勝盼　之至、專此順頌台安、太平洋車行啟、五月十五日、 
 
 

Page 17

 
 
自由談 
[世界小事記] [  海客]  
　　英國劍橋太學中有一位講師。計畫建造一宅最新式的屋子。門和牆壁全以玻璃製造。木器用金屬品製與玻璃製。又有噴水泉。夜間配以彩色燈光。異常華麗。 
　　歐美最時髦的婦女。對於裝飾往往不惜金錢。單是理髮一項。有每年用至五百金鎊的。合墨銀約在二萬元左右。至於普通婦女的理髮費。每人每年平均爲八金鎊。 
　　英國飛行家高白哈爵士。Sir　S.Cobham在一千九百二十九年間飛遍英國各地。他的飛機中前後載客四萬人。曾飛行六萬英里。一停都不停。 
　　紐約各大商業機關中。因職員感冒請假。以致工作擱起。影響營業。統計此項損失。一年間超過一百萬金鎊。 
　　據英國一位醫學家說。我們平日倘能留心起居。一些不受風寒。那麽在一生的壽命中。定可加增五年。 
[美國酒禁中之奢聞] [  鄭逸梅]  
　　酒之爲物。舊說謂其亂性。新說謂其衰弱神經。蓋其麻醉力殊甚也。美國酒禁綦嚴。罰鍰之重。爲各國所未有。一般酒徒不得聚而酣飲。爲之悶損。無已乃於星期之暇。匿瓶酒於船底。駛至烟波浩森。杳無人蹤之處。然後狂歌縱飲。竟日爲懽。奈藏匿瓶酒。日久被警士所破獲。拘酒徒去而嘗鐵窗風味焉。膽怯者不敢弁髦法禁。乃購緬甸酒樹之果啖之。聊以慰情。酒樹之果。形似椰子。剖之汁塋白而甘。略帶酒味。多飲亦能醉人也。惟值昻不易購取耳。於是異想天開。製酒成乾粉。由婦女代爲運送。大都故作月信來潮乾酒巧藏諸於經帶中。以避警士之目。送至。和之以水。居然佳釀。禁酒之趣聞。較諸吾國禁烟聲中之私運烟土。尤爲詭奇異特也。聞紐約有富豪路立克許者。錢能通神。購酒萬罃。悉傾灌於池中。某日宴會賓客。使青春女子。裸而拍浮於酒池。玉體美漿。色香愈饒。客放浪形骸。酗醟無忌。樽空。裸女子勺酒而盈之。以池涸爲止。裸女子更起而爲舞。酒芬散溢。春色盎然。其奢侈淫荒。空前絶後。友人旅美有年。爲予述此。友人亦嗜飲者。謂在美得酒。幾視爲玉液瓊漿云。 
[倡門節婦] [  醉痴生]  
　　倡門焉有節婦。節婦豈在倡門。然事竟有之。抑亦奇已。按不佞曩曾撰「可憐的新娘」一篇。刊於本談。記隣家陸氏女過門守節。與死人結婚事。今此篇中之主角。即陸氏女也。女自矢志柏舟後。度共凄凉之歳月。光陰荏苒。忽忽三載。顧女遭遇之奇詭。有非女所及料。亦非女所能堪者。初。女涕泣而適某氏也。本其一腔熱誠。置一切於不顧。亦非有所覬覦。其姑得此儻來之婦。平日待之頗優。凡飲食服御。所需靡弗應。且體貼周至。出則置車以代步。入則有話匣等以悦耳。詎姑之處心積慮。實大有望於女。蓋姑本爲七十鳥。設妓院於北里。女所居與院密邇近水樓台。無非欲其耳濡目染。庶可同流合汚。漸與俱化爲摇鐵樹一分子。乃女偶入紙醉金迷之塲。見諸姬之妖形媚態。輒掩面而走。羞與爲伍。女旣守身如玉。不爲環境所移。其姑獲此石田。則大恚。自是姑媳之間。勢如水火。客歲之冬。其姑計無所出。乃迫女遷居院中。謂自女來歸後。用度日繁。不得不行緊縮之策。以節開支。女聞言。啜泣終宵。謂寗死不願爲墮溷之花。翌日即告歸寗。旣行。姑厲色曰。汝歸亦良佳。此間豈少汝喫飯人耶。惟一切衣飾。本吾家所有物。不能任若取求也。女意雖弗忍。則亦無如之何。今女歸已數月。嘗見其截髮革履。作時世裝。而面現雙渦。丰韻依然。夫女固猶清白女兒身也。乃忽爲新娘。忽爲節婦。且幾險爲賣笑之妓。今又鍛羽而歸。（不能安居守節。）回復其閨女生活。其身世之變幻。極波譎雲詭之致。不知其芳心中作如何感想也。惟乃父憒憒。迄未斷然與某姓絶。俾另匹佳偶。而亦諱莫如深。尚無求凰之意云。 
[火車等人] [  影呆]  
　　我們出去旅行。要搭火車。一定要照準車站上的行車時刻。否則遲了一分。甚或一秒。火車便不會爲你少留片刻。然而這裏也有火車等人的一回事。那不是很奇怪嗎。原來印度海達拉巴地方。有一個人呌尼賽姆Nizam。他是全世界最富的富翁。家裏的財産。共有二十萬萬美金。他的住宅後面。建有一個車站。有一輛專車停着。每天總是生着火像要開車的樣子。就是他不想出去。也是如此。有人問他。他就這樣說。「火車應當等人呢。還是人去等火車。這樣他隨便在什麽時候。想出去旅行。火車馬上就會發動。不必等候了。 
[游金仙寺記] [  陳伯英]  
　　金仙寺爲慈谿縣屬第一大蘭若。始建於明代。在鳴鶴塲之西。白洋湖之濱。風景頗爲優美。比者余訪友於慈谿。因往游焉。寺南向。負山而面湖。因山而建。氣象崢嶸。前爲山門。進爲天王殿。供四大天王。即所謂風調雨順者是也。像高二丈許。更進。則爲大雄寳殿。供如來。殿宇深邃。時方作佛事。僧衆可二三二人。鐘磬悠揚。香烟繚引。梵唄聲徐徐而發。聆之令人有超塵之想。殿背供觀音大士。趺而立。更進。則爲方丈之室。壁上懸白龍山人所作佛像。神采奕然。即啜茗於此焉。寺於光緒間重建。故棟字尚如新。殿旁别有客堂齋堂僧房數十間。雜植松柏之屬。禪誦之徒。凡數十人。初。居民於月夜。輒見山半有一金衣和尚。拄錫而立。有大膽者逼視則無有。乃知是我佛化身。旋鳩金創寺。其得名蓋以此焉。寺後之山。名北嶺峰。遍山皆種松。冢纍纍然。大有北邙之意。登其上。則白洋湖即在足下。羣山四圍抱之。若水盂然。湖中叢生蘆葦。水白蘆青。相映成殊麗。小舟容與。水鳥出没。足以入畫。蓋湖廣二百畝。聚溪澗之所出。故浩浩焉若不可極。覽之不知撲却俗塵幾斛矣。旣下。沿塘而歸。微風吹來。激水作澎湃聲。若相送然。吾人日處都市間。塵埃窒口鼻欲嗆。以視彼漁樵牧豎。狎山色而饜湖光。其得失果何如耶。其得失果何如耶。自金仙寺歸後書。 
[潔癖] [  石顔也]  
　　好潔。美德也。然過猶不及。不惟無人愛敬。反以之招怨。試述兩事。以供譚助。 
　　閘北有某甲。生有潔癖。其所居爲單幢屋。室中整潔異常。窗明几掙。不見纖塵。即地板之上。亦日必一刷。恐日人之蓆座。猶不足與之媲美。登樓之梯。以其磴級之觸及衣也。更時時拂之刷之。僕之稍怠者。呵叱立至。偶見微穢。則被駡者。室人俱不免焉。室外亦實行其祗掃門前雪。囑僕將穢物分掃兩旁。又以潔水冲洗。日三四次。前後戶皆然。與隣較。一穢一潔。界劃天然。入其里有不識其居者。祇心誌一潔凈之門戶可得之矣。客皆視爲畏途。非不獲已者不往。往則及門必先視其履。拂其衣。旣入。勿動其物。愼其咳吐。香烟之灰。勿墮於地。否則縱不下逐客令。而已愠然於面矣。故與之交往者綦少。即其僕人。亦皆不能久留也。 
　　昔在某校。有同事某君。亦愛潔異常。每日晨起。其被褥必挾至操塲。拍之拭之。始入而摺疊。並埀其帳。阻塵垢之飛入。椅桌之整理。不假手校工。盥漱旣畢。即以餘水。漬巾揩抹。由桌椅之面。以致四足。再三而止。飲料自置一壺。晨間亦必自行洗滌。旣拭其外。復潔其中。注以清泉。傾之復注。必十易而後可。其床其桌及一切所用之物。人咸不可近。近則必遭其怒。苟歸里。則一紙一筆。安置亦有標識。有動之者。至即知之。而惡語侵人矣。故同事皆遠之。余與相處一載。與語不及十次也。 
[黄海環遊記（五）] [  黄炎培]  
　　日本處處鬧的是不景氣。從大連市上就可見到。公共的電車。久久没有擦油了。街頭路牌。剥落得辨不清了。若在平時。在日本管理轄之下那會有此。一到瀋陽。便大不同。雖說市面不好。但在瀋陽城内。找一家比較過得去的旅館。容三四人住宿的。窮多人一日之力。竟找不到。大概旅館資格在水平綫以上的。全告客满了。但當地人告訴我。瀋陽城裏的旅客。還是帶政治意味居多數。 
　　我有四年不到瀋陽了。這四年中。新市塲闢得很多。街道房屋。着實添得不少。據說。去年金價飛漲。大豆滯銷。誠哉感受了很不良的影響。但是前幾年光景很好。每新闢一條大道。不上一年。商店也佈满了。居民也伎满了。聽說瀋陽市政當局。很有才幹。有勇氣。 
　　我所特别注意的兩點。（一）國際間未來的推測。（二）社會經濟現况。 
　　北满之於蘇俄。南满之於日本。國際間種種糾紛。壹皆以鐵路爲中心。欲解除金箍咒的束縛。必須從交通上打開一條出路。這是當然的。東省政府在此數年間。居然把南满鐵道以東及以西兩路工程。從不動聲色中。完全告竣。有借欵的。也有用自己欵的。這怪不得日本人吃一大驚了。一田中奏禀說。「事前未甚注意。及後欲强阻之。其路綫已成」。--- 
 
[南滿左右新路　圖]  
[霍桑探案轉灣（一六）] [  程小青]  
　　霍桑提議往高家方面去偵查。固然很近情的。不過他單呌我向佩芬去探聽。一時我還有些懷疑。他莫非疑心到這個人和佩芬有什麽關係。像佩芬這樣的年齡和天眞。料想不會和這種陰謀的人接近。霍桑的神經似乎未免過敏。可是他定下的方針。我除了遵從以外。實不敢擅自變更。第二天早晨。我佩芹的病略見起色。寒熱旣退。我也放懷了些。喫過早飯。便趕到高家裏去。這一回機會很好。我岳父母上夜裏因着應酬忙碌。身子覺得困乏。所以還没有起身。佩賢却一早到了衞戍司令部去了。當我進去的時候。那女僕小妹告訴我。佩芬小姐起身不久。正在樓上梳裝。我呌小妹到樓上去通報了一聲。便在樓下書室中等待。約模等了十分鐘光景。便聽得閣閣的皮鞋聲音。很急促的走進書室裏來。伊的身上穿着一件純黑的細卍紋的月華葛旗衫。長得齊了足脛。一雙活潑的眼睛。笑盈盈的走近來和我招呼。伊道。「姊丈。你好早啊。我哥哥說。昨夜裏你不别而行的逃席。今天要向你辦交涉呢。」我答道。「昨夜我因爲你姊姊有些寒熱。放心不下。我又恐被同席的纏住了灌酒。所以就悄悄回去。今天我本準備來請罪的。」佩芬臉上笑容頓時歛住。忙問道。「我姊姊怎樣。可還有寒熱。」我道。「今天早晨伊的寒熱已退盡了。大致可以無礙。」我說到這裏。言歸正傳。就打算開始我探聽的任務。可是一時不知道怎樣啓齒。佩芬似已瞧破了我的心事。伊忽先問道。「旣然如此。你臉上怎麽還擔足了心事似的。」我乘勢道。「昨夜裏我遇到一件奇怪的事情。有一個人似要向我暗算。」伊的目光轉動了一下。忽把纖掌拍了一下。說道。「咦。姊丈。你又帶了什麽奇怪的案子來麽。快說。快說。我已好久没有聽得奇怪的故事了。」我莊容道。「今天不是我來講給你聽。却是要你講給我聽的。」佩芬的目光在我臉上凝注了一下。似已覺得我的話不是笑話。便也抑住了笑容。伊問道。「什麽。我怎能講什麽故事。」我道。「不是故事。我要請你指出一個人來。」於是我就把上夜裏遇見的那人的面貌衣飾。向佩芬說明。問伊曾否認識。 
 
 

Page 18

 
 
商業新聞 
[金融掉期金市穩定]  
　　多方貼出最多二兩八　昨十六日標金稍趨漲象、尚屬平定、並無鉅變、適逢開始掉期、故於晨間八點時已開幕、而六月掉七月期仍由多頭貼出、初爲一兩八九錢至二兩四五錢、最大二兩七八錢、結果照掛牌二兩四錢、殆各號未曾掉換者亦有之、聞空方屆期照解現貨、所有六月期已無進出、大都改做七月矣、惟開盤以爲七百四十五兩一錢、收市四十五兩六錢、比諸上日計加三兩四錢、此乃照七月份掛牌爲標準、至七月期已上塲、業中出納逈異、初開即堅、蓋銀市見跌、旋後外滙亦稍緊張、掛牌縮半檔、往後略有藴伏、終則穩健、後市因值週六停市、查此週中似乎優良、高低價不過十兩○七錢、統核六月份計提增七兩零、 
　　七月上塲態度極穩健　昨晨七月份開盤七百四十七兩五錢、大條及銀價均已跌去八分之一、私電僅縮十六分之一、爰人心向上、旋後元亨福昌永豐等均有出售、當即貶去二兩餘、爲四十五兩三錢、入後志豐永同太昌裕發永義豐永元茂永等比日來購進、更以同業紛結英金、滙豐麥行及中日等銀行均有賣出、價爲三一二五、至九點十分漲爲四十九兩三錢、俄而互有一兩光景進退、正金吸六月英金二五、殆先令揭佈時略降一兩、爲四十八兩三錢、掛牌旣縮一二五、美金二五日金加一分半、略加至九兩一錢、繼因大英台灣等出七月英金二五、並由福餘昌升永元亨福昌及投機商等均有脱手、且套頭亦賣、漸漸下游、至十點五十分爲四十六兩、往後形勢徬徨、時起時落、以在四十七兩前後、十一點四十餘分另戶等追進、遂已拉高一兩半、惟滙票站定之勢、迨午時收盤爲四十八兩、較前天（六月份）約加三兩之譜、半日間最大價四十九兩三錢、最小價四十五兩三錢、計有四兩迴旋、物品早市四十七兩五、午收四十七兩八錢、揭價改爲七百八十四兩二錢計撳三十五六兩、以後三十八兩、午收三十六兩、登賬六月四十六兩、七月四十八兩、補水四十四兩、 
　　各號買賣呈互異之象　各號交易、求供各殊、計成豐永·大德成·同太昌·恒興·裕發永等均進、乾昌祥先進後出、元茂永·萬興·昌升永·元亨·永豐·福昌·源泰·餘大·恒餘·元康祥均出、志豐永·福太亨·順利·元大永出人甚繁、投機商僅吳某稍售、信亨源成等鮮有落手、廣帮只進二三百條、大連帮共出一千二百條、則進九百餘條、 
[外匯趨勢極平]  
　　昨日英美印銀市均已報縮、市况平靜、至滙豐掛牌各滙均亦縮去半檔、計英金一二五、爲一先令三便士、美金二五、計三十元○三七五、印滙七五、計八十三羅比七五、法郎六元半、計七百七十六元半、德滙一元、計一百二十七馬克五、和洋半元、計七十五盾七五、坡洋加一兩半、一百八十五兩二五、香港勿更、計七十八兩八七五、日金加一分半、計一兩六錢二分七五、殆内盤似乎見佳、蓋金市趨堅、已開始掉期矣、人心尚平、至結果價比較前日、計英金縮○六二五、美金亦縮○六二五、日金加二五、惟狀態頗平、絶少變化、華南各號奮勇扒進、計英金成交二十餘萬鎊、銀行賣意尚廣、而同業大致套出標金、又美日兩滙僅少數出入下午因逢週末向例無市、 
　　英滙　内盤僅以零六二五升降、早市出價一先令三便士二五、買價三一二五、上海·三井·正金·和豐·滙豐·麥行·朝鮮·華比·台灣等售出、七月份二五、台灣出八月二五、三井出七八月二五至一八七五、正金買六月二五、至九點半後大英出八月二五、十點一刻台灣出七月二五、（大豐恒進）後盤根出六月二五、十一點廿分上海出二五、午收出價二五、進價三一二五、 
　　美滙　内盤祗有一二五上落、早市出價三十元○八七五、買價三十一元、上海於早市出七月三十元○九三七五、以後美豐與住友運通對做六月價同、午收亦平、 
　　東滙　内盤半日間不過二五升縮、上午出價一兩六錢、買價一兩五錢九分五、旋後甚屬庸碌、交易罕見、迨午收出價仍計二兩六錢、買價一兩五錢九分五、乃相差半分、比前稍已接近焉 
[英美銀市均縮一二五]  
　　昨據倫敦電訊、大條銀均見低落、如近期縮去一二五、爲十三辨士零六二五、遠期亦縮一二五、計十三辨士、脚地中國及印度兩方均先進後出、市平、收市後市面平靜、又接紐約電訊、美銀價亦縮一二五、計二角八分、英對美加上一二五、美對英升零六二五、同爲四元八角六分三七五、日美仍爲四十九元四角二分、日英仍爲二先令零三二份之十三、英滬英令短去零六二五、爲一先令三辨士半、孟買現貨小去二安那、計四十三羅比十四安那云、 
[週末銀根奇鬆]  
　　市塲概况　連日銀洋市况、作狂驟之漲落、人心捉摸不定、以致一般多空兩方、莫能有所準繩、轉將大批額子軋直者甚多、故近來洋戶頭襯、比較輒少、而銀欵拆票因亦寥落、至於輔幣市况中、惟銅元又放長甚多、 
　　厘拆價格　（洋厘）早市爲七錢二分八厘六毫二忽半、午市爲七錢二分八厘半、結果較前日午市小去六毫二忽半、（銀拆）早午兩市仍復白借、劃頭亦無加水、始終白劃、頭襯異常充斥、 
　　輔幣市情　江南小洋、早市爲六錢五分一厘半、午市爲六錢五分三釐、做出交易、早市六千角、午市五千五百角、廣東小洋、早市爲六錢四分五釐、午市爲六錢四分七釐半、做出交易、早市十三萬五千角、午市十二萬角、銅元突然又放長四千文、計有三百八十二千文、故兌換牌放長三十餘文、 
　　銀洋進出（銀欵）銀行收解、昨因值星期六、比較清閑、華商收解票欵一百九十餘萬、外商收解票欵一百二十餘萬、各種貨匯税什諸欵收解八百六七十萬、出倉一百四十萬、日商銀行收解各欵四百二十餘萬、進倉三十萬、錢莊銀公單收解四千五百餘萬、劃頭欵收解三百六十餘萬、各路匯欵收解八十餘萬、收現數十萬、（洋欵）滙劃票欵早市做出一百五十七萬、午市做出六十八萬五千鈔票早市五千、午市二萬五千、塲外鈔票早市十六萬五千、午市十二萬二千、銀行買賣、早市互市六十萬、午市互市六十七萬、各銀行洋戶往來收解一百七十餘萬、鈔票進出一百四五十萬、錢莊洋公單收解五百四十餘萬、洋劃頭欵收解二百四十餘萬、拆借洋欵進出一百五十餘萬、小錢莊買賣六十餘萬、 
[證劵債價先跌後漲]  
　　市况旺盛成交二千六百餘萬元 
　　昨公債市况、現貨惟編遣於上午開出、期市則較前旺盛、上午兩盤、以市上人氣仍較虚弱、續跌甚勁、較前日復跌下一元左右、後市轉好結果較前日如二○捲一九善整六關税等、各續漲六七角左右、其他亦大致稍回堅、計期貨上午成交一千四百五十餘萬、後市亦有一千一百六十餘萬元、合計達二千六百十餘萬、 
　　債别　期現　前開　後收　較前日　成交數 
　　整六五　六五·八0　六五·九0　漲0·一0　一00、000 
　　整六　六　六三·四0　六四·一0　漲0·六0　　一四五、000 
　　關税　五　五五·二0　五六·四0　漲0·八0　　一七0、000 
　　關税　六　五三·八0　五四·八0　　漲0·七0　　二七0、000 
　　編遣　現　五五·五0　......　跌一·二0　　一、000 
　　編遣　五　五五·二0　五五·三五　跌0·六0　一、五五五、000 
　　編遣　六　五四·00　五四·八0　跌0·一0　二、二九五、000 
　　裁兵　五　七四·三0　七四·七0　跌0·一0　一、0一五、000 
　　裁兵　六　七四·三0　七五·五五　漲0·三0　　三、二六五、000 
　　一九關　五　七0·五0　七0·九五　跌0·四0　一、四一五、000· 
　　一九關　六　六八·五0　　七0·二五　漲0·三五　二、九四五、000 
　　一九善　五　六九·八0　七一·三五　漲0·四五　一、四二五、000 
　　一九善　六　六九·00　七0·三五　漲0·五0　二、八四0、000 
　　二0捲　五　六六·七0　六八·三0　漲0·七五　一、六00、000 
　　二0捲　六　六五·五0　六七·二0　漲0·八0　三、七二0、000 
　　二0關　五　六八·九0　　六八·八0　跌0·八0　四六五、000 
　　二0關　六　六六·八0　六八·00　漲0·三0　二、五一0、000 
　　九六　五　一六·六0　一六·九0　漲0·一五　一00、000 
　　九六　六　一六·七0　一六·九五　漲0·一五　二五0、000 
[紗花紗市在賣氣高壓之下]  
　　紗市疲軟、因美棉連跌、人心軟化、賣方壓力愈烈、且時局謡諑紛紜、市氣尤疲、惟東洋大阪三品紗漲勢仍劇、因該處銷路起色底貨枯弱之故、市盤由此上漲、須合銀盤二百十餘兩、故本紗出口交易益覺發展、申新廠有三家日商洋行談判、約數有三四千包之巨、因期限問題、未能妥洽、廠中五月份早已售馨、祇有期貨可賣、日商欲現貨即刻裝出、上日購去十六支人鐘二百包、一百六十二兩外税、如匯兌堅硬不動、輸出前途、仍有極大希望、惟本埠市氣甚弱、散戶大數抛空以粗紗銷勢呆滯、時局混沌、故一致抛出、以後如遇反動、深恐劇烈也、 
　　人標下跌　人標前市開盤、以美棉續跌、謡言孔多、賣氣尤烈、各跌一兩二五六八錢、午後開盤賣方仍壓迫、又跌五六錢、二三盤回漲、以三品趨漲、日紗有大量輸出消息、市氣驟緊、結果各月漲三四五錢、成交計三萬五千包、查賣出和愼二千零五十包、申新九百包、泰興一千八百五十包、天隆一千零五十包、生泰一千六百五十包、買進賡豐一千五百包、大昶一千七百五十包、泰興一千零五十包、榮興八百五十包、茲將收盤價錄左、 
　　人標收盤價漲跌　存賬數　收盤價漲跌存賬數 
　　五月一五九八　跌八　三六、000　八月一五九一　跌九　八三、三00 
　　六月一五九一　一·二　六八、三00　九月一五五0　一·三　四五、六00 
　　七月一五九0　一·0　七六、五五0　十月一五五三　一·二　三四、八五0 
　　現紗較活　現紗銷路較爲活動、查全日各帮買去統計二千包、同行出進一千三百包、行情稍疲、客帮中香港進三百六十包、内地進一百二十包、四川進一千一百包、漢口進三百四十五包、蕪湖進二十五包、天津進二十五包、汕頭進三十包、北帮進二十五包、雜帮進二百包、日本去二百包云、 
[棉市跌勢較厲]  
　　棉市甚疲、跌風較熾、因美棉一跌不回、致散戶人心恐慌、而紗市又不振趨跌、然匯兌尚緊、外棉合價仍貴、故有一部份多頭仍不放鬆、惟環境不良、壓力尤重、難以轉機耳、 
　　漢標跌六七錢　漢標前午開盤、隨美棉大跌、人氣甚虚、各跌五六七錢、午後回漲五分至一錢、成交計八萬七千二百擔、查賣出長豐六千七百擔、愼昌三千一百擔、信誠五千五百擔、公泰四千二百擔、申新二千二百擔、買進大豐一千擔、怡隆一千擔、元德一千四百擔、益昶一千五百擔、新亨二千一百擔、源大二千四百擔、茲將收盤價錄左、 
　　漢標收盤漲跌　存賬數　七月三八一0跌五0一八二、七00 
　　五月三八五五跌六0　九0、九00　八月三七九0　五五　五四、一00 
　　六月三八一0　七0　一四二、六00　十月三六四0　三五一一二、九00 
　　現交少極　現棉交易甚少0來源未聞、售盤如左、 
　　九江花三五·00永豫進一00件送廠、 
[外紗花升沉不一]  
　　美棉一味傾向下游　昨日美棉因天氣良好及華爾街不振而疲、計期貨跌九至十四磅音、現貨跌十磅音、英棉期貨跌七點現貨不動、埃及棉現貨漲十點、印棉市况堅定、日商售出、計平果爾漲一羅比、奥姆辣不動、白羅溪跌一羅比、原電錄左、（十五日電） 
　　美棉　比上日　合申規　英棉　比上日　合申規 
　　五　五三九　跌　九　四一·三0　七　五一四　跌　七　四五·四0 
　　七　九五五　一四　四二·00　八　五一八　七　四五·八0 
　　十　九九一　一二　四三·五0　十　五二六　七　四六·七0 
　　十一　一0一三　一三　四四·四0　現　五二六　平　四六·七0 
　　一　一0二五　一二　四五·00　埃及　八五0　漲一0　七三·七0 
　　三　一0四二　一三　四五·七0平果爾　一五一　漲　一　三0·七0 
　　現　九五0　一0　四一·八0　奥姆辣　一六一　平　三二·八0 
　　白羅溪　一七七　跌一　三六·00 
　　又大阪三品期棉市價、照錄如下、 
　　後收　比上日　八月　三0·七五　跌0·0五 
　　五月　二九·八0　漲0·0五　九月　三一·00　0·二0　 
　　六月　三0·三0　0·三0　十月　三一·0五　0·二0 
　　七月　三0·七0　0·二五　十一月　三一·一0　0·二0 
　　三品紗回漲甚勁　昨日大阪三品期紗市價、照錄如下、 
　　後收　比上日　八月　一二八·九0　漲一·六0 
　　五月　一三六·二0　漲三·二0　九月　一二六·四0　一·七0 
　　六月　一二二·四0　二·五0　十月　一二四·四0　一·四0 
　　七月　一三0·三0　二·四0　十一月　一二三·八0　一·八0 
　　又大阪現紗電、二十支藍魚一百三十八元、跌一元、合申規二百二十四兩六錢、二十支紅財神一百三十二元、跌二元、合申規二百十四八兩錢、十六支福島一百二十七元、漲二元、合申規二百零六兩七錢、十六支三馬一百二十七元、漲二元、合申規二百零六兩七錢、 
[美棉發育延遲]  
　　市况隨證劵而虚軟 
　　紐約十五日來電報告一週中之原棉市况云、上週棉市仍以證劵市况虚軟、及棉區氣候良好而跌、棉作及棉子之發育、均形延遲、仍爲重要之一事、不過泥土之佈置妥當、則進行自可順利、據某專家言、棉田播種已畢者約及百分之六五、去年同時則爲百分之七五、至棉田减種、則在百分之八至百分之一二之間、最近之陰雨、雖使棉作開始延遲、但於泥土則頗有利、人心仍都看小、惟賣出者已少、蓋以價格太小、而新花前途亦未可逆覩之故也云、 
　　附週末統計如左（單位千包） 
　　一九三0年　一九三一年 
　　本季上市累計　一四、三二八　一二、六六二 
　　八月一日起廠用累計　六、三二四　四、一八三 
　　又出口累計　六、三九七　六、一八九 
　　至日本　九五七　一、0六0 
　　至中國　二0六　三0九 
　　至英國　一、二一八　一、0一七 
　　至德國　一、六七三　一、五七0 
　　紐約存貨　一八一　二二六 
　　各港鎭存貨　二、五一四　四、四七四 
　　全世界供給　六、四八九　九、一三八 
　　其中美棉　三、八四一　六、五九六 
　　八月一日起全　一二、二四0　九、一三八 
　　世界美棉提用　一二、二四0　九、一三八 
[糧食客秈本銷仍佳]  
　　昨日客秈市况仍活潑、因本街消化極佳、人心均各看好、且河下杜米市價步漲、更促客秈之活動、昨日統市開出南京機米一百三十包、價九元八角、湖南機米二百十包、價十元零九角半、江西機晩米九百包、價十一元四角至十一元零四五分、盡係本街一帮辦去云、 
[粉市熱騰]  
　　傳政府將徵收出口税 
　　昨日粉市、上下午開盤後、各月份市面、又轉堅昻之勢、以前日洋粉麥發生之電訊、昨未得回電、致内地帮之人心又復大熾、對近遠各期、紛紛吸收、雖現粉銷場、未見暢盛、但因大廠家之態度、未若從前之一意狂抛、有時反見收進、因此嵺内地帮之買氣、反覺已有脚地、午後各盤、且一度傳政府方面、將徵收出口税、致買戶尤活、惟天津帮之需要、始終未暢、恐將來洋粉之訂購、决難避免也、結果本月份較前日漲一分半、六月份漲一分七厘半、七月份漲一分半、八月份漲一分、九十月份漲二分云、 
[期麥買意濃密]  
　　昨日期麥市面、上下午開盤後、各月份市面、大致又見良好之象、以内地帮之心思、因本年新麥脚地、終較往年爲遜、且以廠家之洋麥、因合划不通、已難續訂、此後之需要、勢必半持新麥、所以人心轉移、買意大暢、照此情形、前途或難過落也、結果本月份較前日好五分、六月份好五分、七月份好四分、八月份好五分、九月份好四分、十月份好三分云、 
[絲茶洋莊絲市益清]  
　　海外絲銷不起、電轉仍稀、華絲商因鑒内地繭汎失利、執有存絲者態度益堅、成交寥落、昨祗安利等進滬白廠經二十包、泰和等進白乾經十五包、價均堅挺云、 
[杭屬繭市沈寂]  
　　全邑繭行二百餘家...預備開秤者十之二 
　　杭屬臨平等處、今歲早蠶均因天寒、在頭眠時完全失事、晩蠶至大眠中天氣奇寒、大雨迭降、致蠶食濕葉、洩黄吐黑、赤殭白殭而斃者占十之七、餘額有限、現均上簇作繭、無如天時仍寒暖無度、狂風暴雨、現狀不佳、一般絲繭商態度消極、轉瞬新繭上市、而繭市沈寂、全邑繭行二百餘家、領貼預備開秤者、不满四十家云、 
[祁茶上市後之昨訊]  
　　煊赫一時之祁門紅茶、昨市英莊怡和天裕杜德等行、均仍繼續搜辦、市勢甚爲堅挺、全市成交二千零八十一箱祁門西南兩路高莊貨、價開二百四十兩至三百六十兩、建德貨價開一百七十五兩至二百二十兩、統計前日佈出之茶、已銷去十份之八、銷路之活躍、已可概見、惟昨市長江運到七千餘箱、因到遲尚未上市、今日續有七千餘箱運到、均候下星期佈樣、市面當更熱閙云 
[温州綠茶已開盤]  
　　昨日温州來路　之珍眉綠茶、已由同孚洋行開出新盤六十兩、較上年無甚高下、土莊珍眉綠茶、錦隆怡和等行昨市均略有進胃、然認盤益加苛緊、售價已較前見跌十餘兩、綠茶市面、似難認爲樂觀云、 
[五金英鋼板定出四百餘噸]  
　　五金交易近甚閑散、惟零星點綴、尚屬可觀、綠鐵絲布、昨開出十八箱、價十七兩五錢、二號白鐵叔、昨由茶棧帮批進四五十桶、價三十三兩五錢、黑鐵皮·新鉛絲·工字鐵·天字鐵·竹節鋼等雖均有開出、但爲數甚鮮、英鋼板七厘半花色、昨日天津青島諸帮均有買賣、故市象較爲活動、但底貨被搜薄弱、故一般同業因此對於海外定貨交易、十分起勁、聞昨日定出四百二十五噸、價五鎊十五先令、比前便宜五先令云、 
[糖市荷糖交盛突漲]  
　　日本糖漲風亦鋭　本廠冰開升二錢 
　　昨日糖市産區電訊、古巴現糖價比前電微升三一二五紐約期糖五月份比跌六分、九月份跌一分、十二月份跌二分、明年度三月份亦跌四分、爪哇、現期糖仍乏升沉、公會市塲劃盤初時市僅堅穩、惟喊價略高五分、買方尚多觀望、旋後以大戶某行抬價猛收、一時市氣突見緊張、荷糖二十四號粗砂白價至十兩零七錢、二十號中砂白十兩零二錢至二錢半、八號荷赤九兩、交易尚勇、趨勢挺秀、太古B嘜十一兩零五分、DY嘜十兩零六錢半、O嘜八兩八錢半、略有成交、後亦扳而不賣、日糖N嘜十兩零七錢至七錢七分半、TK嘜十兩零七錢半、YT嘜十兩零六錢、最高至十兩零七錢、YP嘜十一兩至十一兩一錢、J嘜十一兩一錢至五分YRO嘜十兩至十兩零七分半、明華貨十兩零一錢、TM嘜十兩三錢半至四錢、交易頗湧、後市均見喊高、形勢仍覺俏秀、尚具扶摇直升之跡、號盤交易亦漸轉盛、本廠冰上海廠售開數百包、仁字十三兩六錢、乾字十三兩五錢、比之原盤突升二錢、冰花青開價九兩五錢、且係三禮拜交貨、市仍俏俐、粗砂白禎祥號開出高香港貨四千餘袋、價十兩零七錢、華新亦開三千袋、價六十兩零七錢、同時該號售出中砂白二千餘袋、價元十兩零二錢、市形均挺、實爲近月來之罕見也、 
　　雜訊荳子三千七百包牛莊運滬、 
　　呢絨疋頭一百八十件倫敦裝來、 
　　水泥九千五百桶大連運來、 
　　黄白絲六十八件烟台裝滬、 
　　生油六百桶裝往吕宋、 
　　鋼鐵一千二百十噸比國裝申、 
　　湖絲二百餘件運往美國、 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
