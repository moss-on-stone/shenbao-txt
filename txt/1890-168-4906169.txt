# 1890 - 168 - 4906169

 

Page 1

 
 
[重印夢華廬賦海傳選己丑直墨小題文府演義三國志出售] [  點石齋啓]  
　　本齋前印之夢華廬賦海分門别類擷　取腴集詞林之傑擀備藝苑之鉅觀海内風行操觚家皆奉爲圭臬固已有目共賞無翼而飛今重印千　業已裝釘齊全價目仍照曩例准於卽日出售尙有傅選己丑直墨小題文府小題觀海橫行字典演義三國志詩畫舫四書典倉味根擷要　題字珠等書亦已售罄現皆一律開印將次告成合倂附聞 
[庚寅　恩科會墨出售] [  申報館啓]  
　　本屆庚寅恩科會墨已由京友寄到赶速排印除文詩外幷附以大總裁及同考各官銜名官板題名全錄准於廿三日出售定價碼洋六分由本埠申昌曁掃葉山房各外埠申昌及賣報人經售諸君請卽賜顧庶幾先睹爲快也此布 
[釋平]  
　　有先達某公幼時頴慧絶倫父嘗挈之遊某寺適泉不平主僧命拾片石墊之父試令作一破先達應聲曰平其不平天下無不平矣主僧賀曰此子必成大器　口便不凡也旣而果登台輔說者謂天下之事不平者多平者實少一自天領西北地陷東南而天地且有不平之處况乎人事哉顧人事之不平固所在多有而要在人有以平之所謂平之者正如墊𣐩之片石卽已得法初無大費心力者也某茂才入某禪林僧人揖之上坐茂才曰佛法平等何分於上卜乎僧曰佛法之所謂平等者非上下無别之謂也試觀大佛坐於大殿羅漢列於兩旁金剛乃居於山門此尙得謂之無分上下耶宜何居斯何居適得其等之平夫是以謂之平等此一說也深得平字之義深知平字之法莫謂彼教中無人焉諸葛武侯治蜀而蜀治其自言曰我心如秤不能爲人作輕重夫至其心如秤則平之至矣五雀六燕適得其平不知者見之則以爲多寡之數不平而不知有秤以平之則多而輕與少而重正無分軒輊也善治其家者凡有家人小孩出而與人爭閙必先責已之人而是非曲直姑從其後或有議其偏見者不知非偏也我先自責而後可以責人我旣自責人亦不復見責且我先自責則人亦必各自爲責不但人不至責我而且我亦可以不復責人此其理與情皆通而家之所以齊隣之所以睦也若已之家人小孩出而與人忿爭或受人之欺侮我必據其是非以與人相折就其曲直以與人相持卽使理果直事果是果係被人所侮人亦明知其爲侮而因我之問罪而折服焉以爲如此則適得其平矣抑知家人小孩則從此以爲有恃不恐必且時時出與人爭勢且浸浸焉不止於爭而已也則是前此之助之者乃適以害之矣由家以推之國由國以推之天下何獨不然哉以此國與彼國父猶鄕之有隣也鄕隣宜以敦睦爲美各君其國各子其民本無所謂不平也自此國之民與彼國之民父而自此多事矣善爲治者惟自治其國中之民而不與他國之民較他國之民有在吾之土地内者或遭事或遇難則我但盡其心之所能盡竭其力之所能竭恩以結之寛以容之所謂柔遠之經也設有他國之人欺侮我國則我可以理折之如有我國之人出而欺侮他國則亦當以法治之不知此理者或反其道而行之以爲寍我薄人毋人薄我又以爲先發可以制人而不知此皆不足以稱平者也說者曰以我國之人而處於他國之地賓主之勢先已判然我若不能自强則人將弱我於是執此一見凡遇我國之人橫行無禮或爲他國之所忿恨甚而至於切　而仍袒庇偏護之使人之氣不得伸而已國之人乃洋洋得意焉以是爲快然自足而孰知患之伏於後者無窮期焉夫人心有所不平一舉手以平之誠易易耳若明知其不平而故意使一邊高者愈高積而久焉勢必至傾覆而止盖以我國之人出而處於他人之國主客之勢固不相敵我猶必事事占强時時結怨設或怨毒之叢日積日深一旦藴久必發則必有悉反其從前之所受者以報之而我國之人其取禍爲不小矣韓子有言凡物不得其平則鳴此必然之勢自然之理抑亦夫人而知之者也無如人人知此理而人人不能參透此理我家之人出而欺人人輒讓之遂以爲天下皆畏我而無我違焉而我遂可以橫行無忌而不知黃雀捕螳螂而執彈者已隨其後矣且不必執彈者之隨其後也自古有言蜂蠆有毒小物猶不可欺况其爲人也乎况人卽終受其欺而不之報而自問其所爲果居何等耶言念及此當有淸夜自思抱慚無地者矣吾故曰平之爲貴也苟能持之以平而絲毫不以欺人卽絲毫不以欺已則人且尊之敬之又孰從而欺之欲天下之平也不難矣歴觀古今來治亂之源此理詎或爽哉 
[鳳池藻夏]  
　　吏部爲招考會典館圖畫謄錄事准會典館咨稱照得本館奏請開辦繪圖處各事宜幷招考畫圖謄錄一摺於四月十九日具奏奉旨依議欽此除咨調各項人員另行辦理外應卽招考繪圖謄錄畫分兩門考取工繪天文輿地武備及各式機器學者曰測繪工繪禮制禮器樂器鹵簿冠服者曰界畫所有畫圖功課章程另由本館出示曉諭外至將來圖成議叙悉遵實錄館奏定章程照異常勞績給奬如有功課加倍圖畫精勤者格外從優幷酌子津貼無論七八品小京官候補官舉貢生監均准考試務於五月初五日以前赴吏部文選司報名投考吏部彚齊咨送本館冉行訂期考試等情前來爲此出示招考畫圖謄錄凡七八品小京官候補官舉貢生監如有工於測繪界畫者取具同鄕京官印結註明出身履歴籍貫如係監生應聲明身家淸白並無犯過違碍等項情事應考時不准冐名代替一經查出定惟出結官是問務於五月初五日以前赴部投考以便彚齊送館考試○西安門内鵓鴿帀胡同有褚某者販養女子專作皮肉生涯非貿貿者所能問津俗所謂半掩門也有某甲久思魚肉苦於無隙可乘上月中旬糾領多人持械闖入將妓女搶掠而出龜鴇阻之皆被毆打其時哭呌聲幾滿一巷甲將女按在車中自跨車外餘人持械擁護以行看街兵欲阻之甲大言曰我某旂某族誰敢向阻刀棒下不留情也遂驅車出西安門向南狂奔褚赴官廳喊報廳官據情呈送提署提署以案關宗室搶奪婦女未便傳訊移送刑部會同宗人府訊辦旋由刑部籖分山東司宗人府派由右司傳訊云○管理正黄旂蒙古都統郡王銜貝勒奕爲咨報事據署佐領事文貴呈報前陝西延綏鎭總兵勳舊佐領慶連伊母苗　氏故於任所照例工憂開缺交卸現扶母柩於四月十七日到京等語應將該總兵到旗日期咨報兵部查照○禮部主客司滿掌印一差經各堂憲遴派儀制司員外郎惪齡署理惪副郎已於上月廿五日視事○印藏交涉一事升竹珊大帥與英印度總督會商多次彼此不肯稍形遷就遂致相持有日幸有派去洋員赫君等介紹其間多方斡 
 
 

Page 2

 
 
旋務使兩得其平始得訂立條約斟酌妥協經洋員等齎約來父呈交總署核秦總署已於日前封遞入内呈請御覽官塲傳述如此錄之以俟續聞○禮部爲曉諭事本科會試知貢舉宗室敬信等奏三塲完竣未經中式各年老舉人奏請恩賞職銜一摺奉旨依議欽此業經本部核議於四月二十四日具奏本日奉旨依議欽此現定於四月二十七日謝恩爲此曉諭各年老舉人知悉務於二十六日午刻赴部演禮二十七日卯刻由知貢舉帶領赴午門前謝恩各宜凛遵○兵部爲咨行事武選司案呈廣東南韶連鎭標右營守備一缺已歸三月漢侍衛月缺曾將以守備用漢藍翎侍衛岳振興擬選因過堂簽掣未到奏明扣除另選應以其次漢藍翎侍衛趙錫榮惟係廣東人例應廻避應以又其次之周占鴻擬選查該員年三十歲湖南湘陰縣人由癸未武進士漢藍翎侍衛行走二年期滿咨部以守備選用在案應咨由貴侍衛處傳令該員於二十四日赴部過堂二十五日在天安門外朝房預　簽　是日不到照例題叅○每科會試應頒賞新進士表裏例由禮部侍郎滿漢各一人分散定例新進士每名給表裏一端狀元不給表裏加給朝服全事一甲例給坊價每名八十兩二甲三甲例給坊價每名三十兩所有本科頒賞表裏於四月二十七日分散禮部於先一日繕單奏派頒賞新進士表裏一摺奉硃筆圈出禮部左侍郎文興禮部右侍郎廖壽恒欽此 
[階州大水]  
　　甘肅階州文縣地方近因山洪陡發河水並漲兩屬數十村猝被水厄居民屋宇冲塌數百間牲畜什物米粮飄没甚夥並有淹斃婦女幼孩情事階州邑城適當其衝城垣冲損裂陷數處幸水卽消退衙署監獄倉庫尙無大碍小民蕩析離居情殊可憫楊石泉制軍得禀後立卽飭司撥欵派委前往會同該地方官妥爲賑撫毋使流離失所所有冲損城墻撥欵興修已由楊石帥飛章上達天聽矣 
[鹿門夏景]  
　　臺灣巡撫劉省三宮保前以生番梗化親率大軍征剿感受瘴氣遂致不安入夏以來耳目失聰心神恍忽猶躬親案牘瑣屑必親邇日愈不能支據醫家云非靜心調攝恐藥石亦未易奏功遂陳病狀專摺籲懇天恩賞假一月現日行公事槪中沈吉田方伯代拆代行云○艋舺營水陸叅戎由撫轅中軍周雨亭叅戎兼署日前調補是缺之陳叅戎友定來臺禀到旋奉飭赴新任遂假府署南某姓屋爲行臺頒發紅諭涓吉上月十九日夘刻接印是日冠葢在賀者絡繹於途○莊守齋觀察客游臺北辦理宜蘭鹺綱歴有年所仲春偶感傷寒醫藥罔效延至三月十七日溘然而逝此已見諸報章者也殁後憲札委本地紳士王愛農司馬天元承辦局務已於上月十五日到局任事矣○定軍統領李本欽軍閂被劾後退居滬尾辦理交代事宜已料理一淸遂赴憲轅禀辭偕帮統龍潤生協戎附輪内渡○武弁張某前曾派往臺南淸賦旋以招搖斥退賦閑日久故技復萌近又濳赴外營託稱奉上憲密諭查辦事宜到處需索資財胡行不法事爲中軍周雨亭叅戎訪悉飭差拘送縣署訊懲○臺灣自劉省三宮保奏設行省後撫番開墾淸賦次第舉行地大事繁需人孔亟以故凡懷有一長一技者來轅投效無不量材錄用以收指臂功嗣各屬淸賦事完間員無可位置而投效者日益衆幾如山陰道上令人應接不暇宮保不忍見其流離海外莫不曲予矜全酌給川資俾得内渡乃竟有不肖之輩終日無所事事專以上條陳求旅費爲營生攘往熙來門庭如市宮保遂出示曉諭其略曰外省文武員弁來轅投效本爵部院念其海外流落酌給資斧飭令内渡近來投效條陳求資之禀紛至㳫來臺灣地小人多所求何能遍給以後凡係投效條陳求資禀件號房槪不准收至武弁果能打靶命中自行呈請中軍考騐禀候察奪遣留毋許來轅逕禀其各知之○淡水縣典史金捕廉近奉大憲調署某處巡檢所遺典史缺以楊尊甫捕廉署理 
[謀財害命]  
　　西字報云有貴州人二名從江西吳城鎭雇船至九江船上本有二舟子臨發又添雇二人纜將解矣忽有二營勇求附載至湖口舟子允之行經大姑塘須向卡上完釐因向二營勇索附船資二營勇告以此刻身無半文須至湖口付爾舟子不允以致忿爭貴州人笑謂我與爾雖萍水相逢然緩急有無何在不可商略遂啓箱出錢一吊代付舟資二營勇泥首船唇一若不勝感謝者然及抵湖口卽揚長而去時已薄暮船遂小泊江干二營勇路上私商謂彼二人者旣不惜慨解腰纒諒必囊金富有曷乘夜刼取俾得快活一生乎隨於夜半持刀而上見四舟子皆酣睡濳刴其首復支解之綑以蒲包繫諸鐵錨上沈入江心旋大踏步入艙惡狠狠語貴州人云感君高誼没齒難忘推是我兩人落魄窮途無衣無食苟肯傾囊以獻性命决不傷也貴州人見其刀上血汚狼籍知非善類戰栗不敢出一言二營勇遂縶以蔴繩以食鍋蒙其頭抛入水内肆行搜括然後逃回貴州人載沈載浮得以近岸用力將繩掙斷匍匐上坡時已一息奄奄氣絲不屬旁人爲之救治得慶再生同投客寓中欲暫止宿寓主見其形同乞丐堅不肯留貴州人告以緣由謂若是則曷不報官請緝貴州人謂川資已罄烏能報官有好善者爲之設法周旋得向縣官控訴官飭公差丁壯四出訪查終苦莫得主名案不能破因飭同回吳城鎭向營官緝訪是日可有二營勇告假至湖口是何姓名一俟查明當再留心掩捕也 
[松試正案]  
　　初六淸晨恩詩農太守飭發闔屬童生正案今將前列錄左　華亭　于允文　楊士元　黃際虞　宋家彦顧禮模　張祖勳　周錫增　張廷佐　錢行溥　奉賢　唐安鋪　曹人傑　孫　斌　唐梓楠　董以成　俞雲翔　唐祖堯　瞿志鵬　莊致中　汪桂馨　婁縣　朱景伊　姚奎璧　孫觀瀾　張公璵　張　鵬　朱　楓　顧遇良　張增禧　李師勣　張葆龢　金山　丁汝昌　張　馨　沈崇墀　陸宗書　俞文濬　陳士林　宣　猷　阮鈞衡　沈麒瑞　倪廷颺　上海　沈慶鴻　喬國楨　王履善　顧文郁鈕榮光　范熙庸　張洵驊　孫旂勳　奚佐湯　朱士芳　南匯　瞿銘賛　謝慕運　姚行沂　沈　撰　康作甘　詹兆庚　吳其錦　周之冕　凌起鵬　石瑾良　靑浦　葉　昶　李靑藻　張壽康　吳有　潘承恩　徐公翰　張希衡　孫鳳岐　支頌堯　唐承經 
[廣州官報]  
　　潘轅牌示瓊山縣縣丞缺委候補縣丞貴仁署理惠來縣神泉司缺委從九品孫頤署理揭陽縣河婆司缺委卽補典史吳澂署理翁源縣漈下司缺委從九品汪圻署理潮州府司獄鍾錫淇飭回本任新選嘉應州太平鄕司巡檢鄧寳臣准補文昌縣典史王燮臣均着各赴新任 
[寗波官報]  
　　浙江提督馮煜康軍門前月因公晋省現已回署矣○寗紹台道吳福茨觀察上月乘坐兵輪出洋巡緝已於前日回署矣 
[邗江官報]  
　　四月廿四日儀棧總辦馮觀察來揚公幹廿五日吳鹺尹炳升由四浦來廿六日吳鹺尹明鈺禀知回中富局廿七日海州分司徐分轉由省回分發巡檢楊華浙江人禀到廿八日柯鹺尹鈺委南鹽廳查騐差廿九日餘西塲唐鹺尹抵揚公幹 
[委署泰壩]  
　　署理兩淮泰壩監掣府李分轉以牧現屆瓜代之期亟應委員接署惟是缺掣騐塲鹽過壩責任綦重非諳練熟習之員不能勝任兹經江都轉遴委淮南總局委員鄭扶雲分轉琦前往署理已於四月廿八日牌示矣 
[鳩江求晴]  
　　蕪湖濵臨江岸最懼水災每當二麥初登秧歌唱罷田父野老水旱驚心卜歉卜豐幾乎坐臥不暇鄕諺有四月廿五雨一夏無乾土之語上月廿五日大雨傾盆銀河倒瀉一晝夜不少停歇江潮因之盛漲内河山水建瓴而下滾滾黃流平堤拍岸四鄕溝澮皆盈霪霖不止水勢有加無己民心大爲惶惑知縣事王邑尊關心民事於初一日起設壇神廟以禱晴曦並出示禁止屠宰三日云 
[六橋梅雨]  
　　杭垣自入梅以來風伯雨師齊驅並駕近又大雨傾盆勢若銀河倒瀉卜晝卜夜未放晴曦低窪之處積太泛　蔬菜等價 
 
 

Page 3

 
 
因之繼長增高貧戶小家未免　屋而歎也○梅花碑地方有所謂水亭子者向開舊貨店兼售古玩三面俱是墻垣門面又復堅固偷兒艷羡已久奈不得其門而入日前竟由階沿下開一地道直達店主帳房竊去貨物銀洋等約計三百餘元所異者門内之洞雖大而門外之洞橫闊不過尺許且失去紫銅烟鍋等件不知何以入何以出也○馬市街修容店對門某姓者母子媳三人養猪十餘頭至年終售與肉鋪爲度歲之資其母平日又爲富室婦女剃面得錢輙供其子沽飲子猶以爲不足每醉歸駡母打妻無惡不作上月下旬二更餘自外歸狂奔至猪圈中仰臥牽之不去喃喃作囈語次晨始醒問其故茫然不解或謂不孝之報天葢薄懲之以希其能自改也 
[示期府試]  
　　欽加鹽運使銜補用道代理江南蘇州府正堂譚示諭各屬與考文童知悉爾等務遵定例預期納結親塡年貌三代籍貫向認派廪保畫押繳學盖印並遵後開日期齊集試院聽候本府點名給卷扃門考試毋得臨點不到以致自誤計初十日考試長元吳文童十三日常昭兩縣十六日江震崑新 
[姑蘇雜志]  
　　吳人喜聆平話往往茶肆内開設書塲彈唱淫詞小說茶餘飯後醒木一敲緑女紅男幾于滿座敗壞風化莫此爲尤雖經各前憲厲禁高懸無如日久玩生近更復萌故智目下府試在邇各屬文童雲果尤易滋生事端遂由譚太守出示曉諭禁令重申倘敢陽奉陰違或地保得規包庇一經察出决不從寛想若輩聞之定當洗心革面矣○某日之晚有賊掩入城南某公館肆其胠篋之謀時主人蝶夢方濃傭人亦皆垂頭而睡以致失資甚鉅並未聞知迨曉見之已嘆不及遂卽開單報縣呈請緝拿意者秦鏡高懸者自能獲犯重辦乎○上月下旬鄕豐將刈麥忽遭陰雨以致來牟皆霉爛田中日來寒暖不時檐溜聲尙淙淙未已市中食物騰貴異常鷹銀一圓只換靑蚨九百餘翼茅檐蔀屋未免度日艱難矣○剛大中丞傳示課吏館本應初五日考試第三四班因値重五良辰改期至初七日考試 
[和緩西來]  
　　凡人五官缺一卽運動不靈泰西大醫士英格理君惻然憫之思有以起沈疴而登壽域謂耳鳴腦暈目眩生花其病皆起於腦之總筋總筋愈則諸病皆愈此說雖似剏論其至理實不可磨近寓本埠匯中客館中閱數月卽須他徙如有耳目口鼻等症欲求海外刀圭者試取本舘後幅告白觀之便知詳細也 
[飭傳地保]  
　　本縣上忙錢粮經陸大令於上月二十七日設櫃起徴邇來完者寥寥大令諭飭各差傳齊各圖地保於本月初十日聽候諭話 
[薄責鄕民]  
　　本邑上年秋收歉薄日來由縣會同城鄕各董開放積榖本報已略記之矣前日浦左楊涇鎭董趙某給發某圖積榖突有鄕人某甲以該董分派不公與之爲難當將坐轎扯毁適法華司麥二尹經過詢悉情形卽將肇事之某甲薄責以儆事遂寢息 
[中人被逮]  
　　前有高毛毛在縣控王李氏誘拐伊子一案當經裴前縣訊供將該氏管押限交幼孩在案兹悉陸大令查閱卷宗以此案延宕多時亟須訊結因飭差皂頭全順查提爲中之金桂等去後昨由該差將金桂及不知姓之小和提解到案聞幼孩已售與閩人帶回原籍未知尙能珠還合浦否 
[法界竊案彚登]  
　　某甲因染烟霞之癖無術謀生日狙伺於私街小巷中試其探囊伎倆前曾破案送經公廨訊懲管押多時始蒙開釋方謂自此當洗心革面不敢故智復萌矣不料甫離犴獄之災仍肆狥偷之技賊星照命信有之乎前日下午又别出心裁勾引一野鷄妓同至公館馬路誠生烟館談心一榻橫陳雙槍並舉吞雲吐霧倚翠偎紅癮己過矣乘堂倌不留神竊取烟槍而遁堂倌查詢野鷄妓妓不知就裏目定口呆疑串合竊槍將妓扭送捕房管押斯時甲得槍後卽持至護城河浜沿向質經包探人贓並獲解入捕房○前晚有積竊某乙掩入吉祥街吉如里内挖開某姓後門欲圖行竊某姓聞之起而追獲立時送至捕房昨日備捕頭問明情節着押候解送公堂請葛同轉究辦 
[英界公堂瑣案]  
　　花烟館妓女張小寳控嚴阿龍冐充王錦榮指使索去金戒銀鐲旋知王已回蘇州恐被嚴吞没等情蔡太守飭將嚴押候移傳王錦榮到案再訊已列前報昨日王錦榮到案供是蘇州人在原籍太順米店生理有事來滬與小寳相識原許嫁我後忽翻悔然費洋已不少張小寳投案候訊嚴阿龍仍執前詞蔡太守飭將嚴阿龍仍交捕房帶回俟禮拜三再行覆訊○九十一號印捕昨見錢阿生駕車來往不照規矩拘案請罰錢供載客遊玩空車回來在轉灣處略快原屬不合以後當留心蔡太守判罰錢阿生洋四元撥充西醫院經費○二百五十四號華捕稱夏榮標所拖東洋車原有捐照此次未經換照拘至捕房詎有陳洪魁到來認爲伊之包車不應捐照爲此一倂送案夏榮標供山東人拖車餬口一時無力捐照陳洪魁供無錫人常雇伊車見伊被拘情有可憐以致冐昧往　蔡太守以夏榮標漏捐車照循照向章罰洋二元半着陳洪魁津貼洋一元繳到捕房領還車輛○包探秦少卿稱前年九月間寗人周德明因妓女案遞籍後又來滬再遞原籍今伊復來滬上查獲送究周德明供寗波人曾經回籍後奉浙江玉環營陳參府派委巡洋協緝私鹽尙有委札在光緒十四年秋間奉到此次因陳參府調補臺灣迎接少君家眷順道來滬以後不再至租界蔡太守着候備文仍行遞籍札暫存候再移查○包探陸阿祥稱羅玉田報失香爐銅盆等件查獲林阿興等詰得贓在王阿幅處爲此一倂送案林阿興陳阿寳王阿海洗阿華梁仁大等同供皆是粤人以後不敢再犯王阿幅供江北人年十四歲父親擺舊貨攤收買押票轉賣與人無從交還蔡太守飭將林阿興等仍交捕房帶回王阿幅押令交到伊父再行訊究○包探張松樵稱丁全世手持衣服三件情有可疑盤詰來源言是拾來送案請究丁全世供福建人現住彩視街悅來客寓衣服在路拾得蔡太守飭差將丁全世交該寓主具保衣服三件暫存捕房俟查明失主再行核辦○開酒店之奚耀明稱瞿小有飲酒不會錢反敢滋閙交捕送案瞿小有供山東人友人邀同飲酒嗣因友人一去不來我亦無錢致被拘案蔡太守判瞿小有管押半月以示薄懲○二百五十七號華捕稱談明德騎馬飛奔顯違租界定章拘案請罰談明德供不知規矩以致誤犯蔡太守判罰談明德洋一元撥充西醫院經費○郭友甫稱行船餬口前日我船適進吳淞口陳坤元之船正在出口被其碰撞致有損傷時在夜間與論爭執後到上海與陳同至捕房陳供在西人處駕遊獵船我船被撞以致船邊損壞船上之行灶碰落浦中後得撈起應向索償修理費伊不依以致交捕蔡太守研詰碰撞之由各執一詞遂飭値差押同郭陳二人至碰撞處指明情形覆候再訊○包探黃瑞明稱長洲縣人徐金生犯事連次遞籍今又來滬是以拘案徐供以後不敢犯事蔡太守以徐犯事一再遞籍豈容再來滬上判笞二百板仍行備文遞籍○包探王阿二稱黃小根在北河南路挖門行竊積山書局印書機器並藥水衣物今得緝獲人贓尙少衣物據稱被同黨分去黃供崇明入所竊之贓今已起案蔡太守判黃發捕房管押三月起案之贓給還失主再令該包探緝拿同黨追究餘贓○吳金生稱與顧阿二同店帮夥被竊衣服交捕送案顧俯首求恩蔡太守判顧管押十四天以示薄懲贓交吳領去○顧子卿稱因送牛奶與王阿裕口角被打受傷報捕拘案請爲騐傷究辦王供寍波人顧送牛奶來我以其太遲致相爭執不敢行兇蔡太守騐得顧受有微傷著王繳洋一元給顧養傷完結 
[分發人員騐看名單]  
　　新海防例掣籖分發主事沈久照安徽内閣中書楊光昌江蘇詹事府主簿宗慶溥直隷籌餉例掣籖分發郎中朱景元浙江○新海防例掣籖分發鹽大使李璜湖南按知事錢心潤安徽巡檢鄭鼎升河南○鄭工例指 
 
 

Page 4

 
 
省分發知府劉思訓湖南廣東鹽大使沈曾樾浙江廣東府經歴歐陽昞湖南雲南縣丞賈孝彭山東東河巡檢單德修湖南廣東袁鴻年河南福建從九品于琛順天福建典史林壽鈞湖南甘肅土肇基陝西甘肅○新海防例指省分發道陳重慶江蘇山東知府王澧湖南江蘇通判陳啓瑞湖南廣西知縣王承鑑江蘇河南楊汝佺貴州廣西鹽大使傅爕和江蘇廣東府經歴唐啓虞廣西江蘇羅培元湖南四川鄭懃業江蘇浙江吳銑河南山東林德煜貴州江西縣丞陳炘廣東貴州方瀚安徽山東彭子愼安徽東河張學元江蘇廣東曹銘浙江四川陳鼎彝浙江江蘇富光祖浙江江蘇熊雋湖南浙江縣主簿衛鵬舉安徽直隷州吏目陸邦基江蘇四川張邦翰浙江四川府照磨馬聲烈湖南江西姜兆菘湖南江西道庫大使吳祖植安徽江西鹽巡檢丁世淮湖北廣東汪孝威安徽兩淮巡檢李之儁直隷山東左光華山西河南土祖蔭浙江江西王嘉福貴州雲南從九品姚琛直隷河南鄒名繹廣西廣東何玉書福建廣東郎桂淸山西四川馮淦貴州廣東金綬安徽山東孔繁鋆江西廣東趙士英江西福建楊熉河南山東宋鳴翽河南廣東何燿陝西四川典史何章縉順天四川許霖山西河南張廣樻湖南江西劉鳳翔湖南貴州蕭成功貴州雲南沈鴻勳江蘇江西喬南陝西湖北何酇侯四川湖南周桂芬浙江四川李必昌甘肅安徽蘇念椿江蘇直隷蘇江兆山東直隷閘官王赤城江蘇東河未入流朱修鈇湖北江蘇高肇蘭浙江山東馮金鏞浙江直隷陳啓霖浙江江西沈廷楓河南東河○海防例指省分發知府三品銜吳景萱江蘇廣東石鴻韶廣西雲南知縣鄭鍾祥浙江江蘇縣丞戴承功江西廣西邵作賓安徽江西巡檢羅汝澤湖北福建○籌餉例指省分發同知任萬淸雲南貴州通判傅久昭順天湖南韓廷鉞江蘇四川何厚礽山西東河州判萬鳴安徽北河府經歴祝崧順天四川沈恩錫浙江直隷縣丞温慕伊廣東浙江鹽知事楊文鯉直隷兩淮巡檢林壽朋福建廣東鍾芹香湖南廣東從九品牛嗣彬順天山東平濤浙江廣東典史陳錫釐廣東福建周端麟順天廣東閘官王滋生浙江南河未入流胡世濙順天河南張泌安徽雲南○勞績掣籖分發同知藍翎許之珔浙江知縣汪應泰廣西○勞績指省分發道花翎二品頂戴李經方安徽江蘇知州四品銜潘民表江蘇山東知縣葉意深浙江江蘇同知銜濮賢恪江蘇山東五品銜錢增勳江蘇浙江藍翎吳義培安徽山東府經歴藍翎朱運鴻湖南福建從九品方德善安徽山東周鎭藩湖南湖北○教習保奏掣籖分發知縣錢德澂直隷教習呈請掣籖分發知縣張崇基廣東魏象書奉天暢文藻陝西沈唐浙江史昭忱山東○恩廕呈請指省分發通判徐士英安徽江蘇○議叙掣籖分發知縣薛應樞江蘇○截取呈請指省分發同知陶濟福安徽福建○應補呈請分發通判五品銜丁策勳湖南福建知縣五品銜楊恩溥直隷山西從九品馬棟樑安徽江西岳秉欽湖北江西未入流趙英浙江直隷徐葆分浙江陝西 
[江督轅門抄]  
　　四月二十二日建昌千總陳驤謝飾知辭回任○二十三日蕭仁馥禀知丁父憂○二十四日藩轅牌示江浦縣典史劉九韶期滿遺缺查有戴錫恩通州學正殷元善在任丁繼母憂遺缺查有劉莆江都縣萬壽司巡檢屠岳年因案撤任遺缺查有朱輪堪以署理○二十五日分發江蘇遇缺前先補用道胡常亨浙江人禀到蘇州來○二十六日董汝誠銷鳳泗加賑散竣差回○二十八日典史胡榮昌奉委解餉差赴蘇 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惠藥愈病彚錄]  
　　謹按時交夏令百病流行若非各善堂各善士每年施送各藥以備不時之需則急症何堪設想敞堂分設滬上虔製丹丸每逢雙日送給時下要藥幷鬆内外貧病愧難普濟不過聊盡心力而已盆湯衖譚賢宦齋主人玉田善士三次來自製沙氣丸臥丹一千瓶據云何包醫某君白濁愈後謝資項下提出又全信當程潤三善士因治生冷觸動沙氣發願助沙藥三百瓶當卽止痛又天順祥幼藥鄧君咳嗽氣喘危急余見諸醫槪不開方遂焚施少欽封翁靈符冲服幷投以二陳湯加减亦發願助沙藥三百瓶卽食動刻已全好又四川定波少尉前在滬隷書助賑集資不少現在揚州來函云見申報上敝堂施送沙藥亦寄潤資兩元購藥屬代施送　城内天竺廟問璧鍾公舘爲愈及沈韶生善士求慈親平安各捐沙藥二百瓶又浣雪樓寄雲女士書畫助賑項下提洋三元購藥以上各戶先後交來敝堂謹領之下實深銘勒足見○諸善士好善樂施不分遐邇因念四海之内患病者固多賣藥者亦復不少必不讓○諸君子獨成善舉不過减用些薇立願助藥若干不拘多少或定期散送或徑送各善堂代給利人實非淺鮮至於種豆得豆種瓜得瓜以上近事歴歴可告是是天之報施善人又不待本堂贅述焉用登報以昭激勸區區愚忱諒[  上洋英大馬路西京都同德堂江干垂釣客孫鏡湖謹啓]  
[上海六馬路仁濟善堂經收减有一德施醫給藥册捐四月二十九日止第十二次淸單]  
　　吳淞張募隱名氏丹陽濬源典成德福壽萬成莊吳善信五戶各洋十元張氏洋四元隱名氏望山人二戶各洋一元寳仁堂朱燕翼堂裘餘慶堂金醉金書屋世淳堂洪夏還舊六戶各洋四角財寳亷溪堂二戶各洋二角鄭强合洋一角華領偷合宅共助錢十一千七百文吉林金礦局來李仲敏錢四十吊陳邵氏奎盛永同泰德福盛東四戶各二十吊瑞聚五吊吉林礦務分局存義公福利源德永昌源秋雲峰世一堂六戶各十吊孫雲裁老元隆德二戶各六吊張鏡蓉山力泉串仁堂明德堂四戶各四吊單子細三吊李作梁張際寅楊年惠德誠四戶各二吊呂國强黃金臺二戶各一吊共二百三十六吊合吉林紋七十九兩呼蘭劉吉紋二兩無名氏吉紋一兩共吉林紋八十二兩合見規銀八十六兩一錢甘蕭凉恊同慶來德順店天成店三戶各甘州紋四錢天遠成福順西二戶各文三錢益善昌裕順元韓世昌葵生蕙謝朝銓振與成益源永義隆魁順成生達泉永恆泰興立盛明同積永三玉十四戶各文二錢金盛益天慶生順成福盛泰永興玉萬盛魁恊慶義合盛元聚興順公盛豐楊生華增盛魁中興恆全盛裕和盛十五戶各文一錢共計甘肅凉州文六兩一錢合規元六兩四錢總共收規元九十二兩五錢共收洋五十八元九角收錢十一千七百文合併聲明 
[上海六馬路仁濟善堂籌販公所施小欽經收四月廿一至廿九日各賑捐淸單]  
　　第二十批江浙賑捐淸單信助大善士指助浙江洋一百元張韶　同姪聞韶聞海指助江蘇洋五十元杭維善維新求父病速愈洋二十元隱名氏病愈還願洋十元無名氏洋四元張雪堂先生交來章記氏免厄子二戶各洋四元幼女吳寅生求速愈無錫瑞生莊交來彭城氏二戶各洋一元以上共收洋一百九十四元○第廿二批山東賑捐淸單○王志軒善士交來王朱氏病愈再求消炎延壽洋五十元周紫蓮服符病愈完願洋二元胡梓翁交來蔣鶴令銅洋四元以上共收洋五十二元銅洋四元正 
[海寗附賑公所四月份捐數第七次月報]  
　　四川順慶府西充縣正堂陳明偷捐亷及合邑紳士捐九八規元五十六兩三錢九分四川順慶府知府苗頴章捐川平銀二十兩四川南充縣知縣盖紹曾捐川平銀六十兩二戶合來規元八十一兩六錢三分五厘蔣章堂在漢口經募元號二號册二本共四十七戶合來文銀十五兩四錢以上本月共收九八規銀一百三十八兩另二分五厘紋銀十五兩四錢三月底結存規銀二百七十七兩九錢八分礬平銀四十兩紋銀二十兩本洋二元英洋八百五十元七角五分銅洋八元四月底共結存規銀四百十六兩另另五厘紋銀三十五兩四錢礬平銀四十兩本洋二元英洋八百五十元七角五分銅洋八元下月解付再聲明寓滬海寗附賑公所同入謹啓 
[四月初十第卅六期戒烟名單]  
　　趙順發年三十歲上海縣人現住法大馬路中向作魚業上癮八年每日吸烟三錢作三次吃保人義隆號○馬松坪年廿六歲嘉善縣人現住三洋涇橋窰貨爲業上癮六年每日吸烟五錢作二次吃保人鼎記石灰店○徐配廷年廿六歲浙江山陰縣人現住大馬路醫道爲業上癮三年每　吸烟八分作一次保人綠英軒裱畫局○泰鷺孫年廿七歲上海縣人現住城内天官牌坊向作洋貨業上癮八年每日吸烟三錢作三次吃保人恆益祥周仁貴年四十二年浙紹山陰縣人現住老北門内油燭爲業上癮五年每日吸烟二錢作　次吃保人祥成順○郁從同年廿歲江蘇吳縣人現住大馬路就丹靑業上癮五年每日吸烟二錢五分作三次吃保人綠英軒裱畫局○陸祥隆年四十二歲孟河武進縣人現佳西門内孔家衖作水烟袋爲業上癮十年每日吸烟四錢作三次吃保人錢天泰正記○潘芝亭年三十二歲上海縣人現佳法界洋涇浜耕種爲業上癮八年日吸三錢作二次吃保人義隆號○沈連貴年三十三歲孟河式進縣人現住新北門外作水烟袋爲生上引九年每吃烟三錢作三錢三次保人錢天泰正記易孝生年三十九歲上海人在九畝地就作玉業上引三年每日吸二錢下作二次保人顧祥興張裕祥年五十二歲上海人現住浦東楊家渡向爲布業上引五年每日吸烟二錢作三次吃保人永昌順記樂友山年四十歲湖北江夏縣人現在法大馬路中做水烟袋爲生上引四年每日吸一錢五三次飲保全泰恆孫宗記五十二歲揚州府人在南市向作錢店上引八年日吃三錢三次食保人靜記米店方小甫廿六歲洞庭山人在西門内向作洋貨業上引四年日食錢五分三次吸保萬豐號虞寳祿廿七歲南匯人向作客寓生意上引二年日吸二錢五作三次飲保人南慶公客棧李芳洲三十七浙江海寗縣人在法大馬路玉器爲生得引八載日吸三錢三次吸保人義隆號李品山三十六歲江蘇元和縣人在城内三牌樓向爲南貨業得引十二載日烟四錢二次吸保人吳子雲譚爵寛廿九廣東香山縣人在法界洋涇橋洋行爲生上引七載日服三錢五三回服保人海利號金德正二十七江蘇元和縣人在三馬路新和里做京貨爲業上引兩載日服一錢二次保鴻園楚記胡寳臣三十九安慶人上癮十四載日服四錢作二次吸保人田長記客棧○以上各名四月廿五日均已除　出局第三十七期名單侯後再錄以供衆覽[  上洋平康里恆濟局何鏞鍾洪南啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年四月廿八日京報全錄]  
　　宮門抄○諭旨三道錄前○發抄硃批四道○護新撫魏奏揀補要缺知縣摺○將軍色奏請改奬巡檢　　　　　奏爲前署領隊大臣代奏摺○陝督楊奏揀員借補遊擊摺○又奏委署州縣各缺片○又奏委署總兵缺片○又　記名提督開去都司底缺片○又奏革守備片○四月二十八日内務府國子監正黃旗値日内閣引見九十三名○慶王等　騐軍器覆命○恩公請假十日○兵部奏派查齋之大臣派出文秀慶福淸安奕功德隆耆齡花尙阿恩普○掌儀司奏初一日祭奉先殿澤公行禮○倉塲奏漕船五日回空○召見軍機○發抄剛毅奏審明江都縣民王永萬格傷親父王大富身死案正法奉硃　刑部知道欽此○又江海關洋稅一年收支數目奉硃批該部知道單倂發欽　○又拿獲放火刼財之盜犯侯卷等正法奉硃批刑部知道欽此○又常鎭各屬勸捐辦賑出力員紳請奬奉硃批吏部議奏單倂發欽此○○頭品頂戴護理甘肅新疆巡撫新疆布政使臣魏光燾跪奏爲揀員請補要缺知縣以重地方恭摺仰祈聖鑒事竊據署新疆布政使饒應祺鎭迪道兼按察使銜恩綸會詳稱新疆伊塔道屬新設寗速令知縣員缺地屬邊疆漢纏雜處商賈輻輳治理煩難應請定爲煩難二項請調要缺該縣係屬新設亟應遴員請補以重職守查伊犁新設各缺前經撫臣劉錦棠奏請仿照吉林章程由外揀補一次又於新疆補署各缺章程内聲明甘肅候補以及實缺人員調赴新疆差遣遇有人地相宜缺出准子分别調補均奉部覆准在案今寗遠縣知縣員缺查有甘肅補用通判現署該縣知縣高敬昌年四十九歲湖南長沙府善化縣人由文童投効湖北軍營山東運防堵剿出力案内彚保同治七年六月二十五日奉上諭文童高敬昌着以巡檢留於湖北補用並賞戴藍翎欽此八年投効山西軍營晋防堵禦出力案内彚保六品銜十二年八月初十日奉旨該部議奏欽此經吏部議准覆奏十一月初八日奉旨依議欽此十三年投効甘肅軍營光緒四年在湖南協黔新捐局捐升縣丞不論雙單月指分甘肅試用九月委署回原直隷州吏目六年八月交卸請咨赴部七年正月二十八日經欽派大臣騐看領照起程五月初上日到省繳照新疆南北兩路一律肅淸案内彚保六年正月三十日奉上諭藍翎六品銜甘肅試用縣丞高敬昌着以通判補用欽此旋卽禀請過班八年試用期滿經前陝甘總督臣譚鍾麟甄别附奏以原班補用十年十一月委代西寗府循化同知十二月交卸復委代西寗府丹噶爾同知十一年二月交卸十二年七月因公差赴新疆經撫臣劉錦棠留省差遣十四年三月委署寗遠縣知縣四月十五日到任查該員高敬昌才明識練勤愼奉公於署任内籌辦一切諸臻妥善輿情極爲愛戴以之請補寗遠縣知縣實堪勝任人地亦極相宜雖以通判借補知縣與例未符惟伊犁設官伊始邊缺極關緊要必須擇人以資治理等情詳請具奏前來臣查該員才明識練辦事勤愼合無仰懇天恩俯念要缺需員准以甘肅補用通判高敬昌借補寗遠縣知縣洵於地方有裨如蒙俞允俟奉部覆給咨送部引見以符定制該員署任内並無叅罰案件是否有當謹會同伊犁將軍臣色楞額陝甘總督臣楊昌濬恭摺具奏伏乞皇上聖鑒訓示謹奏奉硃批吏部議奏欽此○○色楞額片再伊犁勘分界務保舉出力各員案内俊秀陸康保呂澍霖經原任將軍金順請奬以巡檢歸部不論雙單月遇缺前先卽選並戴藍翎文童呂雲龍以州吏目歸部不論雙單月遇缺儘先前選並戴藍翎文童曹名寳以巡檢分發省分歸候補班遇缺儘先前補用並戴藍翎嗣准吏部議覆陸康保呂㴻霖所請歸部選用巡檢改爲以巡檢歸部遇缺儘先選用註册藍翎均令另核奏明請奬等因分飭遵照在案惟查該員等先後隨同分界大臣晝夜奔馳不辭勞瘁恪恭將事措置裕如尙屬異常勤奮所請翎枝旣經部議核與奏定章程不符自應酌擬另奬相應籲懇天恩俯准將准保之巡檢陸康保呂㴻霖曹名寳州吏目呂龍雲均賞加六品銜以示鼓勵出自高厚鴻慈除履歴咨部核辦外是否有當理合附片具陳伏乞聖鑒訓示謹奏奉硃批着照所請吏部知道欽此○○奴才色楞額跪奏爲前署領隊大臣懇請據情代奏給咨送部帶領引見恭摺具陳仰祈　鑒　　奴才據前署察哈爾營領隊大臣記名副都統花翎二品銜護軍叅將　克津在咨呈自咸豐三年奉派出征直隷奉天以訖關　　處追剿逆回迭克城堡荐保今職並蒙補授護軍叅領光緒八年經原任伊犁將軍金順奏　護理伊犁巴彦岱領隊大臣十二年經　署伊犁將軍錫綸奏調署理察哈爾領隊大臣上年八月察哈爾領隊大臣恒明業已抵任當將印信文卷交代淸楚並無經手未完事件懇請給咨送部引見等情懇請代奏前來奴才伏查該副都統才具開展勤奮有爲邊塞從戎戰功迭著歴署領隊大臣整頓營伍訓練旗兵紀律嚴明厥有成效且統帶練軍馬隊巡防搜剿靡不身先士卒營苦異常洵屬邊疆不可多得之員現在旣已交代淸厘並無經手未完事件自應如請辦理應如何恩施之處奴才未敢擅請伏候聖裁除給　該員並履歴送部查核外所有前署領隊大臣懇請代奏給咨送部帶領引見緣由謹恭摺具陳伏乞皇上聖鑒訓謹奏奉硃批知道了欽此○○太子少保頭品頂戴陝甘總督臣楊昌濬跪奏爲揀員借補遊擊要缺以裨營伍恭摺仰祈聖鑒事竊陝西漢中鎭屬略陽營遊擊杜占魁因病身故經臣奏請開缺在案嗣准部咨略陽營遊擊係第一輪第四缺應用儘先人員迅卽揀員請補等因臣隨在於省標候補儘先人員内揀選得總兵銜留陝甘儘先補用副將廣勳營務精明辦事勤愼前在陝西有年情形熟悉臣爲人地相宜起見合無仰懇天恩俯念員缺緊要准以廣勳借補略陽營遊擊員缺如蒙俞允俟接准部覆卽行給咨赴部引見俾符定制除飭取該員履歴淸册送部外謹會同陝西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再准補涇州直隷州知州賈勛飭赴新任以專責成現任固原直隷州知州調補秦州直隷州知州羅鎭　丁憂遺缺查有補用直隷州知州李瀛堪以委署署西寍縣知縣姜定保丁憂遺缺查有准調鎭番縣知縣黃銘鼎堪以委署古浪縣知縣周良玉修墓缺查有補用知縣李淸濟堪以委署伏羌縣知縣時從夏病故遺缺查有補用知縣羅運甓堪以委署署西和縣知縣崔學敔期滿調省遺缺查有試用通判陳誾堪以委署據藩臬兩司會詳前來除批飭分别給委外理合附片陳明伏乞聖鑒謹奏奉硃批吏部知道欽此○○楊昌濬片再署西寍鎭總兵鎭海協副將鄭連拔請假回籍省墓所遺總兵印務亟應委員接署俾專責成查有洮岷協副將李良穆營務練達辦事公勤堪以委署除檄飭遵照外謹會同甘肅提督臣周達武合詞附片陳明伏乞聖鑒謹奏奉硃批兵部知道欽此○○楊昌濬片再准護理新疆撫臣魏光燾咨據記名提督署巴里坤鎭標左營遊擊羅平安等禀稱於同治五年從戎積功保至留甘補用副將光緒六年借補甘肅金塔協營都司旋因在關外剿平南路邊宼及關外六載防軍各案内蒙保至記名提督迄今十年之久因駐防新疆從未蒞都司本任現値整飭營伍員缺未便久懸懇請開缺另行揀補以重職守等情取具該員原領都司札付咨送核辦前來臣查該員借補斯缺十年之久未經履任且保至記名提督自應開去都司底缺揀員請補除札付咨送兵部外合無仰懇天恩俯准開除該員金塔恊營都司底缺臣另行揀員請補以重職守理合附片具陳伏乞聖鑒訓示謹奏奉硃批着照所請兵部知道欽此○○楊昌濬片再臣前據署漢中鎭總兵劉楚華呈據署寗陝營叅將李志剛禀揭該營守備覃明總經管營中錢糧公項任意侵挪並在守備營内聚賭漁利等情當經批飭將該守備撤任調鎭訊辦去後兹據漢中鎭總兵趙福元呈覆查訊得該營每年應收包榖稻榖二項除折價完納錢糧外其餘錢糧該守備並不按照向章存備公用輙敢擅自虧挪並在衙門署聚賭漁利雖止一次究屬胆玩呈請叅辦前來臣覆查該守備職司錢糧旣敢擅自虧挪復在衙署聚賭漁利實屬貪劣不職有玷官　未便姑容相應請旨將寍陝營守備覃明德卽行革職以肅戎行除查取該員原領札村另咨送部並飭追虧挪欵項存備公用外所　守備員缺陝甘現有應補人員容臣另行揀員請補謹會同陝甘提督臣雷正綰合詞附片具陳伏乞聖鑒訓示謹奏奉硃批着照所請該部知道欽此 
 
