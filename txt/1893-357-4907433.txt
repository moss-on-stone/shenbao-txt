# 1893 - 357 - 4907433

 

Page 1

 
 
[本報附張添印章奏啓] [  申報館主人拜手]  
　　内外臣工封章言事爲薄海觀聽之所繫關心時事者無不爭先快覩而尋常京報所登章奏限於篇幅造　民多閲者每以爲　本館　　　　在内城抄錄緊要摺件迅速郵寄印入附張有時每本非一頁所能盡則擴充頁數舉凡樞臣之擘盡　吏之敷陳擅坫之折　屏　之貢獻　謨　　無不悉寓於其中當亦諸君子所心許也謹布微忱尙希亮察 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇聞軼事彚爲一编覩新奇於平淡之中寓褒貶於語言之表有功名敎可佐清談以視别種稗官或失之蕪穢或失之鄙陋不可同日而語復倩名手繪圖傳神阿堵一展卷而知見其人由某書坊託本局用潔白紙張代印訂成六本外加套子每部碼洋八角賜顧者請至各書坊及三馬路申昌書畫室購取可也此佈 
[新印彭公案出售] [  圖書集成局代啓]  
　　彭公案一書新奇可喜酒後茶餘一編晤對足以醒倦眼而寄豪情由三友書屋託本局代印紙墨精良裝潢工雅每部碼洋八角由天津文美齋上海逢源里熙記書莊申報館間壁申昌書畫室及江左書林各書坊寄售有欲快讀奇書者必當爭先購取也此佈 
[論規復布局當順商情]  
　　上海機器織布局創始於十餘年前屢蹶屢興近年以來出布日多運至各處銷售源源不絶與股諸人咸以有利可獲同深欣慰不意變生倉猝火烈具舉竟將十餘年之經營百餘萬之貲本悉歸無何有之鄉與股諸人遭此意外之變始而驚惋繼而憤懣終且歸過於西人之坐視不救總辦之調度無方此皆人情之所應有孰得而議其非哉大抵王道必本於人情人情之所不便者聖王亦不能强之使遵况商務一道旣合衆商之力以爲力卽當合衆商之心以爲心苟徇一人之心而不體衆商之心則物議沸騰羣情摇惑雖欲效周厲王之監謗亦不可得北洋大臣李傅相知該局罹此飛災辦理善後事宜諸多棘手環顧人才惟津海關道盛觀察洞悉商務善持大體遂派委來滬會同江海關道聶觀察妥籌辦理夫布局雖燬翳豈無辦理之人傅相不委他人辦理而獨委盛觀察是傅相之順商情也布局中商股之外尙有官欵及招商保險等局存欵盛觀察擬將燼餘之物公同估價先儘商股攤分官欵則俟日後出紗時陸續歸繳是觀察之順商情也且舊局新局界限不清則新商之附股者必多疑慮今將舊局結束清楚令舊股將應攤分之銀數塡發新股票從此分清界限在舊股旣不致十分觖望而新股亦不致觀望不前觀察之善順商情可謂毫無遺憾向使任事者皆能如觀察之細心擘畫大力維持則理墜緒而整宏綱固自易易不特舊局不難規復卽由此而擴充之添設至數十數百局亦可勝任愉快盖觀察平日究心商務洞若觀火故其所設施者動中肯綮苟爲總辦者皆能如此則商辦可也官辦亦可也何必過分畛域如枘鑿之不相入哉吾見今之爲總辦者矣平日高自期許大言欺人實則於商務毫無心得其所任用者非其私人卽其親友互相廻護牢不可破卽使關繫大局亦因瞻徇情面之故不暇顧及甚至獨斷獨行遇有興革不復向股商諮詢使局務而盛股商樂觀其成固可相安於緘默萬一稍有蹉跌卽不能禁股商之騰　迨至謗議旣騰而欲圖掩蓋嗚呼亦已晚矣不知中國招集商股開設局廠原係仿照西法西人之設公司也但赴官署掛號一切事宜任商人自爲之而官無與焉每有興作則與各股商會議詢謀命同然後畫諾施行經理人與董事不得擅專也夫如是故商情協而事無不舉中國貴官而賤商凡爲商人者勢不能與官抗權不能與官爭雖明知其爲商辦之事而亦不能不派官以督之若欲任商人之自爲官府不過而問焉中國斷無此政體平心而論惟有於遵守常法之中寓體恤商情之意凡爲總辦者不特擇其富有家資爲衆商之所信任尤當擇其深諳商務爲衆商之所推重蓋商務一門其中自有奥窔非門外漢所能窺測故總挈大綱者非洞悉此中利弊不足與圖功昔年唐景星觀察辦理開平煤　經營草創力任其難目論之士或竊笑於其旁而觀察不辭艱苦竭力支撑事必躬親欵不虚擲卒底於成而後已在中國所開各礦中當首屈一指焉與觀察同時開礦之人豈無半途而廢一蹶而不可復振而觀察獨能從容奏績蓋觀察之於商務閲歴素深其才又足以濟之也天下事創始固難規復亦復不易惟才識兼優之人爲能因時制宜扶衰救弊布局有此非常之變譬猶地方當兵變之後廬巷蕭條桑麻零落得賢有司盡心布置設法招徠則小民之散處他鄉者咸以復我邦族爲幸生聚教訓數年之後不難遽復舊規布局之燬而圖復亦猶是也專欲無成衆擎易舉此豈有他道哉亦在乎善體商情而已矣 
[諭旨恭錄]  
　　十一月初四日奉旨這所叅疏防監犯越獄之管獄官湖北光化縣史史金倬雲著卽革職拿問交該撫提同刑禁人等嚴訊有無鬆刑賄　情弊按例懲辦有獄官光化縣知縣梁沛英據報先期公由仍勒限緝拿逃犯郭有富張　户務獲究辦欽此○初五日奉旨禮部四譯館大使著翟汝翼補授江蘇蘇州府通判著劉朝鑾補授四川開縣知縣著倪淑補授山西太谷縣知縣著李有榘補授湖北廣濟縣知縣著夏廷楷補授廣東清遠縣知縣著和廷彪補授四川蓬溪縣知縣著　庭蘭補授禮部筆帖式著齡安補授保舉直隷候補道劉盛瓊山東候補知縣朱照許受祉舒建祥趙爾升楊鎔浙江候補知縣余鼎勳俱照例用吏部考功司員外郎著長旴補授擬補福建祥豐塲大使王鳳岡著照例用盛京户部筆帖式桂森著准其補授京察官刑部郎中鄭秉成著交軍機處記名以道府用吏部主事聯芳著交部記名以直隷州知州用截取内閣中書陸嘉晉著照例用欽此 
[普天同慶]  
　　和碩禮親王臣世鐸等跪奏爲請旨事恭照明年十月初十日慈禧端佑康頤昭豫莊誠壽恭欽獻皇太后六旬萬壽加上徽號恭進奏書册寳及升殿頒詔吉期前經臣等奏請應於前期何月舉行等因於十月十六日軍機處交出奉旨著於八月内選擇欽此臣等當查崇上徽號向由欽天監選擇吉日吉時二分送部奏請欽定卽經行文欽天監於明年八月内將恭進奏書册寳升殿頒詔等吉日時選擇二分送部去後兹據欽天監謹擇得八月内接連三日吉期二分咨覆前來理合繕單進呈恭候命下臣等遵奉施行再此摺係禮部主稿會同欽派王大臣具奏合併聲明伏乞皇上聖鑒謹奏十一月初一日奉　硃筆圈出光緒二十年甲午八月十四日戊午宜用卯時十五日已未宜用卯時十六日庚申宜用辰時欽此 
 
 

Page 2

 
 
[比使覲見]  
　　比國欽差陸彌業君照照總署請爲代奏　大皇帝訂期覲見俾將所奉國書面達天廷嗣由總署迭與比欽使和衷商議援奥德英等國欽使在承光殿覲見成案彼此照會訂明經總署奏請定期覲見奉旨著於十一月初一日在承光殿覲見欽此届期比欽使陸彌業君率繙譯等官往西苑由三座門入與總署堂司相晤略叙寒暄同進琉璃門於值廬少憇逾二十餘分時大皇帝駕臨承光殿總署偕比欽使及繙譯入昭景門至承光殿由殿東門趨進比使在前繙譯在後初進殿時向上行一鞠躬禮前行數武復行一鞠躬禮至龍柱間應立處又行一鞠躬禮比使捧國書致詞洋語由繙譯用華語恭譯畢比使捧國書向前至納陛中堦下慶邸由左堦下迎接國書轉呈御前黄案上比使再行一鞠躬禮大皇帝點首答之比使遂退回原立處大皇帝慰以温語比使等仍由殿東門出將出殿時復向上行一鞠躬禮次第而出及比使等退出昭景門大皇帝卽啓鑾出殿矣詠唐人萬國衣冠拜冕旒之句不可見我朝懷柔遠人輯睦邦交之意哉 
[電傳噩耗]  
　　昨接杭州來電云浙撫崧振帥於本月二十日戌刻因病出缺按振師自蒞浙以來利無不興弊無不革久爲浙人士所稱頌近日政體違和方謂藥餌有靈春回黍谷不料巫陽下召路渺蓬山吾知噩耗遥傳凡夙隷帡幪者有不同深哀悼哉 
[茅龍火災]  
　　揚城不雨已將二月風乾物燥火警頻仍本月十八日五點鐘時天尙未曉居民蝶夢初回忽聞人聲鑼聲嚷成一片推窓起視遥見東南方紅光隠隠彷彿旭日初昇須臾天明循途往視乃缺口城外某姓家失愼該處屋宇毘連大都結茅而成面河背城直至東關一帶嶧聯不斷當火熾時風力甚勁俄頃蔓延加以天氣乾燥烈焰所及不異風吹殘　城外保甲委員曁各汛員弁聞警馳至分投彈壓城外各龍亦紛紛麕集雖取水甚便卒以風狂火猛人力難施幸駐防合字營領哨某君見勢不佳急率營兵多名繞至下風拆缷房屋三家火路旣斷始得應手撲滅事後查悉焚去店屋居民約九十餘家計平房二百餘幢其中草屋居多瓦房僅數間耳貧苦小民當天氣嚴寒時遽罹是災殊堪憐憫至起火之由聞因某姓家有産婦於黎明時煮粥飽餐遺火積薪致肇此禍云 
[巡鹽肇事]  
　　有某甲者駕一葉扁舟販賣蘿葡於松郡米市渡附近某村落適緝私營某巡丁駕舟過此以是處地僻人稀藉緝私爲名上船搜檢瞻敗將後梢所儲鷹餅五枚攫之而去甲畏其兇燄莫可奈何忍氣吞聲尾隨其後跟蹤至茸城東關内考棚一帶甲且行且泣歴訴情形南匯縣考童某乙等聞之代抱不平一時麕集巡丁數人見勢不佳意圖逃遁考客上前呼捉巡丁某内竟出洋砲恐嚇之考童大怒愈聚愈多遂將該巡丁拘獲解送華亭縣署童米蓀大令升堂訊問當以擁擠異常喧　不止暫爲退堂旋經柬請府學廣文到署同座提訊丙供認攫洋大令隨判笞二百板發押所中再行核奪 
[松試再述]  
　　江蘇學憲溥大宗師按試松屬情形節登前經兹又接訪事人函述覆試生經古題照錄於後竹根如意賦以賜竹根如意筍籜冠爲韵柳金梅雪撲簷杳得簷字五言八韵經解公羊僖三年傳無障谷何注無障斷川谷專水利也水注川曰溪注溪曰谷試申何義榖梁莊十八年傳夜食也疏徐遞云夜食則星無光試申徐義史學張釋之諫文帝不拜墻天爲上林令論周勃下廷尉獄論算學徐中丞割圜密率有圜徑冪求圜用冪試言其騐舊術開方有進退步位試言其用 
[吳宫衰草]  
　　崇明縣典史劉捕廉培清現經上憲撤省另候差委所遺員缺於本月二十日藩轅牌示以候補巡檢劉二尹銘彞酌委署理○江蘇候補道李觀察慶雲明幹有爲歴任上游均極器重不意上月間爲二竪所侵遍請名醫診治終苦藥石無靈延至本月十九日已時竟爾長逝擇於廿二日已時大殮想届時素車白馬號泣而來者當不乏人也○陳某年十九歲自幼習學烹調家有一母一弟住居英縣大街平日事母以孝撫弟以愛鄰里咸稱佩之今年春忽患怔忡之疾旋愈旋發近又忽患瘋癫本月十九日傍晚同居者忽見其臥室之外烟燄迷漫登時烈烈轟轟勢將冒穿屋頂急喚多人設法施救幸爲時尙早未致蔓延卽行救熄事後查問陳某形影全無推其臥室緊閉不開心知有變撬門入視則陳手握菜刀鮮血淋漓臥於地下幽魂一縷已飛入枉死城中去矣其母若弟痛哭一塲爲之棺殮亦不知其自盡之由也夫以孝友之人而不得令終如此天意果何在也抑佛家所謂宿世冤孽也○養育巷太平橋堍南和泰烟錢莊之經手人吕俊卿素極穏妥忽於本月十九日傍晚濳吞阿芙蓉膏毒發斃命旁人均莫測其致死之由 
[潯江雜佩]  
　　十二日有漁户在在江撒網舉網之際十分沈重以爲非鱘鰉必鯨鯤也呼衆漁人助之起水則廢銅砲一尊約重千斤當卽禀明長江水師龍開河守備王彩亭守戎曁德化縣薛俊甫明府騐收王守戎已據情禀報營主王吉階遊戎曁總鎭柳馥堂軍門應否奬賞漁户候示核奪○同日某輪船過潯停泊未久卽欲啓輪該船庖丁上街購花猪肉數十斤囑屠户肩竤取錢因見船將開駛庖丁怱遽登舟屠人尾隨不及跌入江中幸某乙極力救起得免於難而猪肉則已投諸龍官蛟窟矣○十四日有湖北黄陂縣輪船一艘裝載磁器及藥材四絪内有朱提二千餘兩由景德鎭運赴漢皋行至九江下遊三十里之張家洲地方突遇暴風長年三老支持不住卽行沈没經王彩亭守戎瞥見率領小池河口汛把總唐訓登飛駕杉板往前施救將人貨次第撈起事後檢點則已淹斃一人守戎令汛弁等駐此守護俾榜人得以收拾遄回云○是日鐘鳴三下時有德安攷生十數人向西門外益生和南貨店購物店徒少算靑蚨五百翼欲向找補攷生不允爭競之餘毁壞玻璃窓及木欄杆等物幸鎭憲何軍門所委巡查之謝把戎得標李把戎殿卿行經是處極力彈壓始得風流雲散○潯城某甲登徒子之流亞也驕奢淫佚無惡不作現因姦佔程甲之女盧乙之妻爲妾兩造具詞控告想一經上達琴堂當必按律嚴懲也 
[一舉兩得]  
　　日本當道現爲朝鮮人另設一學校籌集欵項藉佐公費以待朝鮮人之來東就學者卽倩甲申冬朝鮮作肥之逋臣朴泳孝在校管理議者謂日人此舉名爲韓人子弟開游學之門實則爲朴泳孝謀資生之計耳 
[督辦易人]  
　　朝鮮督辦通商交涉事務南君上君辭職後國王卽命金恊辦代理督辦事務錄本月四號日本政府接駐紥朝鮮大鳥全權公使電報 
[漁人購米]  
　　朝鮮自出令禁止米榖出口之後凡通商口岸以及内地均於十一月一號起從嚴禁止凡日本人之往朝鮮捕魚者恐沿海地方無處購米禀請駐紥金山日本總領事室田義文照會該處監理官當經監理上詳總理衙門承准每漁船一艘一次可購米五石以内業經出示通知沿海一帶一面卽照覆日本領事云 
[襲擊議員]  
　　日本衆議院議員島田三郎戔香克孝係攺進黨中人先後二日被暴客在路襲擊二人受傷有差咸疑暴客係自由黨人與已革議長星亨通同一氣因星亨革去議長憤懣不平故指使暴客爲報復計然尙未拘獲兇手不能知其詳細也 
[軍艦行程]  
　　日本前向英國定造之新軍艦名吉野近已落成經日本政府派海軍人員前去駕駛本月十三號接電知此艦已由淇僕籣魯太地方　椗出口又前聞布哇亂信派往保護日本之兵船名浪速已進霍魯口寄椗矣 
[創造鐵路]  
　　猶太國之北有叙利亞在亞西亞洲之西爲地中海之界現英法二國鐵路公司在此創築鐵路兩條迤邐向東以連波斯印度等國蓋此地本屬土耳其今土已首肯故得興造也 
 
 

Page 3

 
 
[山中築路]  
　　法意兩國之中有小國焉名瑞士中多高山峻嶺初時意法往來必須履危涉險於通商一道最爲不便近已將山之阻隔者鑿成孔道化險爲夷車馬絡繹旅人稱便現更欲添鑿一處通盤核算需用銀五十四兆五百萬福蘭格以五年爲限然此僅一條鐵路來往之車不得並行再議加鑿一條並加銀十五兆福蘭格復加限四年如此辦理非特車路更爲穏便而鐵路公司出費以鑿此孔道亦有贏餘可觀焉 
[代閲軍容]  
　　江寍將軍例於秋冬之際親蒞鎭江閲視滿營官兵如有要公不及親臨卽委京口都統代閲此常例也現任將軍豐軍師因公務紛繁循例委保統制代行校閲本月初十日統制奉到咨文傳諭八旗官兵定於十五日蒐軍是日天甫黎明魁營總及八旗官員督率滿營兵丁齊集出門口小校塲其時演武廳上懸燈結綵陳設輝煌並在廳前建三軍司命令字帥字等旗臨風招展五色繽紛俄而統制乘坐緑呢大轎鳴騶而至各營槍砲齊鳴聲震山谷八旗官員均在道六唱名跪接各兵則分站兩旁如燕展翅一時旌斾飄風戈矛映日軍容之盛如火如荼憲駕至演武廳降輿各官隨之而入小憇獻茶移時升座各官行堂叅禮畢中軍官卽半跪請令統制傳令先閲官弁步箭次演步隊洋槍隊馬隊操縱自如莫不得心應手演畢日方止中統制入後廳小坐進午膳畢復升坐公案接閲滿營兵丁各陣初則蟬聯陣俄變爲蟹螯爲長蛇爲螺螄五花八門神妙無方又在馬上放槍打靶無不命中及遠槍聲起處纍纍如貫珠統制顧而色喜賞賚有差須臾將臺上連升三砲鳴金收軍時則報時鐘已鳴三下矣中軍官上前繳令統制隨呵殿而回鼓樂齊奏軍士皆長跪以送是日也淡日烘晴天光和煖鐵甕城畔士女縱觀幾欲萬人空巷可謂盛矣 
[關道回轅]  
　　關道憲聶仲芳觀察接奉省憲來電趨令赴蘇面商要公等情已紀前報昨日道轅中探悉觀察將次由蘇回滬是以差役執事人等分赴新閘及大馬頭等處伺候迎接午後四點鐘觀察乘坐大號官舫舟抵新閘各執事迎接如儀觀察命駕回轅 
[西官閲犯]  
　　前日午後有駐滬領事某君偕露天通事寗人某甲入城至縣署投遞名片皋會黄愛棠大令適大令公出未經接見某君意欲觀看待質自新兩所中之押犯令甲告知旋經閽人引領入内一一觀看畢某君欲觀審案之事因其時適無堂訊遂與甲出外至内外監門口徘徊片刻而去 
[滬江見雪]  
　　本埠自入冬以來天宇暢晴麗日當空浮雲盡掃氣候和煖宛似三春鱗塍龍隰之間龜紋拆裂二麥不能播種耕氓野老相與釋耒而嗟卽租界之中百物枯燥連日火災之多未始非雨澤愆期之所致也前日朔風驟緊寒氣侵肌翹首長空濃雲似　入夜雨聲浙瀝與簷鐵聲相應方謂甘澍均霑可慰來蘇之望至前日依然晴霽餘寒料峭尙勒格梢昨晨風聲怒吼雨珠錯落雜以雪花度幙無聲霑衣欲濕午後風力愈緊扯絮搓緜紛紛不已惟是久旱之餘非大施膏澤不足以蘇民困所望雨師滕六税駕連番庶幾題句北堂可鬥尖又之韵勸耕南畝得施樹藝之功矣 
[坐山虎]  
　　流氓張福來者綽號坐山虎家住南市集水街生有四子長名春林次名春成春榮春生類皆游手好閑不務正業每日横行不法附近一帶居民畏之如虎昔年張在邑廟犯事曾經驅逐現在張與開設花烟間之施阿言朋比爲奸施乃著名地棍亦因滋事由前任上海縣裴大令提案訊責監禁一年邇來故智復萌兇燄復熾有姚阿春者現爲京貨生意與張施同居前日清晨姚向福來索取命書一紙福來見姚懦弱卽以爲時太早不利爲詞糾同施張等百般辱罵姚無端受辱彼此駡詈詎福來喝令動手姚見勢不佳飛往邀同十六鋪地甲到來向論張父子不服該地甲一再排解姚亦不肯干休後經姚之友人竭力解勸由地甲備香燭向姚服禮始罷 
[體恤租户]  
　　租界中之房屋半係洋商租地建造出租仁人間有華人之産亦托洋商掛號並托代收房租者蓋租界中收租不易託洋商雇人代收以九五折交帳所費不多獲益甚大如其不然則房租或被租户積欠或租户有捲逃情事所失殊屬不貲故人皆舍此而就彼也向例洋商房屋被租户積欠房租三月者卽行釘門俟將積欠數付清始可開封否則卽將屋内傢伙拍賣抵租近來不照向例辦理有欠租者滿三月逕行釘門致擾釁端涉訟公庭蔡太守不以爲然諭知經收房租人不得擔自釘門如被積欠租金儘可控告發封與否須候官示昨據沙遜行經收房租之華人某甲投英公堂訴稱六馬路一帶之樓房十餘幢皆被種欠三月房租只得釘門特來禀明太守謂欠租釘門時時擾釁爾豈不聞耶旣未禀明豈能任爾釘門所請著不准行如有玩户抗不付租儘可開單呈控聽候差傳租户訊追甲唯唯而退太守之體卹租户可謂無微不至矣 
[滬瀆瑣談]  
　　鄉人某甲在城内擺羊肉攤度日昨晨肩挑羊肉行經城内王家弄之吉星園茶肆甲卽歇担　内品茗及茶罷出外檢點擔上羊肉已失去一方適有吉星園堂倌某乙小立其旁甲遂將乙扭住謂爾饞涎欲滴須出靑蚨價買奈何順手牽羊效空空兒之手叚耶乙抵死扭住不肯釋手經旁觀者勸令甲買香燭燃點服禮而罷○前晚八點鐘有口操紹興音之醉漢某甲在滬南大碼頭彳亍南行適有一少年手持磁碗對面來醉漢兩眼模糊遽將少年揪住口稱今日被我獲住矣爾猶敢倔强否少年不知所謂互扭不解旣而兩人俱仆於地其時適潮來挑水滿地泥泞經好事者竭力排解始各釋手○乞兒小揚州昨在滬南小南門外之某姓家硬索錢文適隔隣亦有一丐名寳林者在彼索錢小揚州以各有地叚向無侵軼爾何人斯敢犯呌化規矩耶一言不合各奮老拳小揚州力不能敵致被寳林扭去髮辫一條鮮血淋漓小揚州心不甘服遂將寳林扭至大南門外丐頭處請斷焉 
[詳鞫爭産]  
　　前報登爭奪遺産一案前晚由蔡太守提訊原告吳壽觀供係寗波人嬸母吳錢氏現年八十四歲向隨親生女孫吳氏在滬開設妓館吳氏先與縣役陳茂蘭姘識生有一子卽陳正祥嗣因與陳絶交陳將子領去迨後吳氏身死無嗣由其夫弟孫阿毛承管與吳錢氏住在石路乾太新衣店内已有五載延至今年嬸母錢氏以無子嗣函知小的來滬繼立爲子所有存在孫阿毛處資本洋一千二百元及衣飾等物寫遺囑據一紙交執當時未向收管現因嗣母病故竟被孫阿毛匿喪不報擅將所遺財産衣飾吞没搬運一空甚至將屍棺帶至寍波由外甥陳正祥函追小的到滬奔喪查詢店夥李坤榮稱有皮箱七隻被孫搬出報捕獲到衣箱三隻送案請追陳茂蘭供爲縣役與孫吳氏姘識有年生一子嗣因吳氏與伊母錢氏至四馬路開設妓館小的身當公役體面攸關將子領回家内撫養與吳氏絶交迨後吳氏於光緒十五年吞烟自盡經伊母與伊夫弟孫阿毛同住所開衣莊内本年九月二十八日繼立伊姪吳壽觀爲子所有現洋一千一百元及衣飾等物立有遺囑一紙載明交執當因吳壽觀有事回籍錢氏旋於十月初十日病故被孫阿毛先將現洋衣飾連匿後始向小的處報喪今求公斷陳正祥供與伊父相同孫阿毛供稱亡兄娶吳錢氏之女爲妻兄於二十六年前逝世寡婦孫吳氏先與陳茂籣姘識生有子嗣與伊母錢氏開設妓院向歸小的　帳並在石路開設源興新衣店後因寡嫂去世由小的承管錢氏將店盤與李坤榮接開改名乾大錢氏仍居店中樓上歴由小的顧　並無吳壽觀承繼之事亦未存有資本洋銀衣飾當錢氏病故時卽知照伊之外甥陳正祥同來料理喪務並將棺木送至寍波不敢吞没財産所有皮箱七隻内有四隻係裝店中新衣運往東洋出賣因未報税當被扣住尙有三隻業已起案太守得供後以吳壽觀旣爲吳錢氏嗣子不應遠離况年逾八旬晨昏有缺豈爲子之道乎迨逝世後反行具控所呈遺囑並非親筆碍難憑　惟孫阿毛亦不應率意逕情竟將衣箱七隻搬運一空顯係吞匿無疑 
 
 

Page 4

 
 
著押候傳同傭婦等到案訊斷 
[根究悔婚]  
　　前有陳王氏至英公廨控張孫氏領匿養媳意圖賴婚一案經蔡太守飭傳媒証陸王氏到案查訊該氏供係瀏河人現年八十一歲七年前兒子與陳王氏之子爲媒聘定張孫氏之女到去年過門童養並未知有悔婚情事太守得供之下命該氏退去原告陳王氏供稱憑媒聘定張孫氏之女爲養媳現被領匿有意悔婚求恩追究張孫氏稱丈夫已故生有一女向來携女傭工度日並無許婚情事惟於去年寄養現同在保和里東人家内實遭誣控求請查察太守訊得張孫氏有心悔婚著押候飭差帶同前往將伊女交案覆訊核斷 
[交保交女]  
　　有張羅氏者不知何詐人生一子名阿狗住在滬城南門外阿狗自幼娶楊陳氏之女爲童養媳於前月間由媳之母陳氏領去歸寗小住月餘其姑屢往領回均遭掯阻羅氏憾之邀集原媒趙金甫投滬南廿三七鋪巡防局控告由局員戴憶珊二尹提集兩造升堂訊問張羅氏供訴前情并稱楊陳氏掯女不放恐有意外之虞是以邀原媒投案求恩將媳給小婦人領回趙金甫供詞與張羅氏大略相同楊陳氏供稱領女歸寍並未藏匿不放旣至案下求恩寛限送女前去可也二尹得供諭令楊陳氏交的實保人具保限三日將女交出送往張羅氏處否則送縣請辦兩造准斷而退 
[局案再紀]  
　　陵家石橋南堍萬全糟坊之棧房内失竊酒甕十六個報捕請緝旋由捕役拿獲竊犯羅茂榮經售賊贓之陶金標解送十六鋪保甲北局祝翼雲二尹訊供之下飭捕往城内四牌樓方瑞和酒店吊贓詎遭霸阻等情已紀本報兹悉該捕回局禀覆之後復將陶金標帶至方處由陶備本每個洋一角四分共洋二元二角四分向方贖回經捕將贓及陶一併帶回北局詎陶行至中途飛奔逃逸該捕追赶無獲祗得到局據實禀陳前日午後二尹升坐研訊萬全遺夥投案領贓羅則俯首求恩二尹著送縣訊辦失主一再求免並請發落二尹姑准所請判將羅笞責一百板驅逐出境該捕辦公不愼致陶半路脱逃實屬疎忽著笞八十板起案之贓給失主具領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案彚錄]  
　　公順昌軋花廠股東鮑玉泉林崇康在縣控股東顧　園糾衆搬花一案由縣訊供判令兩造交差候顧將帳交案再訊已詳前報兹顧將帳簿大小十六本一併交案黄愛棠大令升堂提訊　王泉訴稱本邑浦東人今秋糾合林顧股開公順昌軋花廠生意顧得三股小的亦得三股林得四股每股出洋六十元該廠開設浦東唐橋相近於七月十七日開市用倪森來林子英爲司帳八月間顧在股份内取洋五十元至十月中顧又要取洋小的告以歲底在卽不料顧於十月廿九日清晨糾合數十人來廠不分皂白將棉花八百七十八包軋車十七具英洋五十五元小洋八十五角大錢五千散花十擔並帳簿一併搶去向論不睬無奈投案喊控今日帳簿已到求請查檢林崇康供稱洞庭山人與鮑顧合開公順昌軋花局已則在南市某花行爲夥該局一切往來均由我擔保此次顧與鮑有隙與我無涉因是日該局物件被顧攫去後在案涉訟以致我生意辭歇各莊往來鉅兩亦向我逼索叩求訊究沈供寳山人林子英供寗波人在公順昌爲司帳局中貨物均被顧於上月二十九日搬取一空顧供稱南匯縣人與林鮑合股是實况小的尙開萬寳天成兩銀樓均在大東門外此次小的查得公順昌時有走失物件是以向鮑商量搬塲鮑允許小的以致二十九日往搬並未搶物現在各物均在北蔡鎭地方父親處可以交還大令察閲帳簿查點失物與原告所供相符遂問顧曰爾爲何作此湖塗之事顧供稱小的所搬者惟取自已股分而已大令怒曰爾之股本祗有二百元左右現在所搬者共有三四千元之多何謂自取股本况據爾供認搬有棉花四百五十五包卽此核算爲數已鉅著掌頰八十下責畢顧稱十四日恒生公到小的家内取去花二百六十八包因公順昌欠伊之往來銀兩也大令曰嗣後無論何人向爾取錢令其來案向本縣核算現在各物如何交還供求寛限大令著令具結將所搬之物載明結上判令收所限二天交案如違不交當辦其强搶之罪並將萬寳天成二店發封顧供願遵限交案求免封店大令准之飭將顧弟敬書開釋著出外交物鮑林斥退帳簿存候覆核此前次堂訊情形也詎顧收押以來延不遵斷前晚二鼓時大令升坐花廳覆訊鮑玉泉林崇康投案候示大令命提顧至案問曰本縣前次堂訊限爾二天交還何以至今第三天尙未送去顧供小的押在所中外間由胞弟辦事一日借取駁船一日裝貨今日因駁船迎潮泊在中途大約明晨可到况恒生公昨日又到家内取去棉花七十包林崇康供稱昨日非恒生公往取實係顧雇舟送去大令怒謂本縣前堂諭知不許他人往取限爾將貨送還爾旣挺押不交仍敢送往實屬不法已極著笞責二百板釘鐐收禁限一天將物交案如再不交照搶案例嚴辦一面飭差將萬寳天成兩銀樓發封○趙道士偕子錫春投縣控王信卿錢柏松引誘媳婦王氏逃逸無蹤並牽涉氏父王顯莊一案當經黄大令訊供之下判將信卿柏松鎖項交差尋緝在案前晚大令又升堂訊比原告並未投質信卿供稱本地人向爲小本生意趙道士之媳王氏迭被氏父顯莊藏匿在局控告由顯莊交出此次該氏又逃諒迹顯莊藏匿况該氏逃逸之日在今年二月初八日由寳山縣總申徐富全目見顯莊雇東洋車送女到滬小的實被誣控求恩訊究錢柏松供爲地保此事與小的無干亦遭拖累徐供稱係寳山縣人在本縣充當總甲二月初八日小的親見顯莊代女呌車顯莊供稱女兒嫁與趙姓已有多年二月初四日女兒回家由小的送去初八日如何逃逸小的實出不知前堂奉訊後至十月初十小的在清泉樓吃茶有人云顯莊之女被信卿奸佔七十天錢柏松奸佔六十天我女逃逸實係信卿所爲現求追究大令一再盤詰各執如前大令判將信卿笞責四百板顯莊笞一百板分别交保各限十天尋緝王氏到案訊辦 
[英界公堂瑣案]  
　　包探江阿三禀某西人被侍者江順興竊取衣服銀洋解奉訊供飭吊失贓今已吊到缺少無幾該西人申訴前情江順興俯首求恩蔡太守判管押二月贓交西人領去○包探唐寳榮禀周恒山所開小茶館内時有人聚賭分列四五桌傳案請究周恒山供開設茶館藉以餬口茶客偶然鬥牌以後卽當阻止蔡太守判周罰洋五元充西醫院經費後如再犯定當重辦○十七號三道頭西捕禀昨見曹仁銓將新馬駕車演習馬性甚劣東衝西撞車中坐有四人有違定章爲此拘案曹供新馬駕車演習並無不是不諳規例致坐四人以後自當留意蔡太守判罰洋三元充西醫院經費○顧正榮與朱榮溪蔣恒山等因泊船口角被用竹篙戳傷已列前報昨據副捕頭禀顧傷已痊今將朱蔣二人解案顧申訴前情朱蔣同執前詞並稱管押迄今已有一月蔡太守以起釁之由各有不是姑念顧傷已痊朱蔣覊留匝月困厄堪憐從寛開釋○龔阿金禀昨日在路行走忽被謝仁紀許杜弟等碰撞與論遭毆由捕拘獲三人送案謝許同供皆爲木匠與同業口角爭毆悮撞伊身朱金壽供伊等打架與我無干實被悮拘蔡太守判謝許各押三日以示薄懲朱無干開釋 
[法廨停訊]  
　　昨禮拜四本法公堂訊案之期緣祁繙譯别有要公飭人持片咨照捕房並移咨讞員葛同轉所有應訊各案俟下期禮拜六彚案集訊 
[法捕房紀事]  
　　浦東川沙人某甲向在滬上爲馬夫近以失業流落滬江其妻在案擲盡金錢望穿秋水迄無音耗詠唐人昨夜裙帶解今朝燕子飛之句未勉有情誰能遣此一昨附輪來滬尋覓適遇　　於途不覺喜出望外未幾夕陽西下夜色溟濛中途彳亍無家可歸遂相與人法界瑞福里空屋内暫諸魚水之歡爲管房人瞥見指爲圖竊一并拘送捕房翌晨經克總巡訊知實係夫婦遂斥其不應效桑間濮上之行作此荀合之事甲稱有友某乙在虹口馬車行爲御者遂飭探問明旋據乙投捕房請爲保釋捕頭准之一并交乙保去○老北門内王義興稍皮作内學徙年未成董昨晚竊取作内銅燭台一只携入法界爲包探所見拘入捕房翌辰經克總巡訊問因其年幼無知且無失主指認遂申斥數語從寛釋出贓存捕房待認給領○老北門内吳家弄有張天生者不知其向操何業雇用小夥年未及冠前晚在店内竊出自鳴鐘一架綢裙一條象牙柄紡綢洋傘一柄古銅香爐一只行經法界爲巡街捕所見拘入捕房翌晨克捕頭訊問供認不諱飭探傳到失主念其年幼無知代求寛免克君准之將人贓一并交失主帶回○吳蘇小在小東門某老虎灶誘領松江婦人胡寳珠寄與阿金卽汪朱氏家由汪轉寄阿毛娘處經法捕房訪拿未獲僅將吳及阿金解送捕房經葛同轉訊供著交到案等情已兩紀前報昨汪朱氏夫阿增在小東門戲館街七十七號門牌遇見胡寳珠鳴捕拘獲解入捕房克捕頭訊問之下據云回松後復來滬上前與吳蘇小同宿一次並無别情捕頭命押候堂期解訊 
[生前積資移賑]  
　　延僧禮懴爲殁者力謀超度習俗相沿牢不可破有時力破積習將生前所蓄之資移助振需計尤出於兩全焉蘇城洪大善士印洛函述爲尊閫陸恭人悼亡將生前蓄積英洋五百元由源豐潤號來委充順直賑欵以資冥福與其誦經超度事猶涉於微茫同如發欵扶持惠乃敷於凍餒工其擘畫動合權宜冥漠有知當亦毫髮無憾矣[  上海北市絲業會館籌賑公所施善昌謹誌]  
[鄂省官報]  
　　十一月初五日候補縣楊泳春奉臬憲委赴孝感縣審理案件候昌錦奉委赴崇陽縣守催漕糧並赴濳江會訊案件候補州吏目丁憂黎鑫奉藩憲委揮運漕糧候補巡檢周紹亷奉委辦下巴河厘局謝委署理房縣事李恆富禀見辭署理黄梅縣事張清見辭謝奉順直賑捐局報捐同知銜候補同知李濟川奉委赴羅　縣催漕糧候補從九刁宗浩奉委赴　圻縣催漕糧俱禀知○初六日李濟川奉糧憲委赴羅虫縣催漕糧禀知候補縣徐鼎臣禀見銷　芳林茶厘局差分發湖北補用府經楊葆訓來省禀到 
[金陵官報]  
　　十一月初九日候補道陳壽庚周蓮江西同知賈榮臣均見前刑部主事陳兩澧到由京來知縣汪鵬翥到銷河運襄辦差回○初十日准補東　縣湯　謝飭知赴任委署泰興縣任治謝委知縣王世楨奉委府發審差指分江蘇試用巡檢文廷鈞由京來○十一日督轅牌示准補泰州營都司何復勝飭合先行赴任藩轅牌示江　縣典史黄橋病故遺缺查有試用從九品唐堯民堪以署理○十二日林駿達奉巡道委監挑三叚　道工程理問趙善培赴江儀查牙帖○十三日武穴掣騐鹽候補道郭謝委代辦楊屬堤工局辭赴揚州准補東臺縣湯　委署泰興縣任治均辭赴任巡檢陳溥光叩謝帮辦滿城冬防差 
[邗江官報]  
　　十一月初十日許太守寳書赴海門崇明一帶公幹分發大使陳鹺尹懷清禀到丁鹺尹傳祺起復回淮○十一日鍾大令爾榖解京餉起程○十二日代理廿泉縣湯大令世熙禀知任事○十三日通判徐敦業由京回銷解餉差此鹺尹九齡禀知赴太平局差次龔鹺尹齊　委南掣聽差王鹺尹念本委總局聽差○十四日長至節文武官員循例於五鼓時齊赴萬壽宫拜牌慶賀姚鹾尉丙然委淮北聽差沈鹺尹文郁白塔卡來揚李鹺尹德增辭回皖岸差次○十五日同知項司馬晋釗奉保甲局委瓜濠總巡差陳尹壯獻辭赴淮北聽差 
[上海北市絲業會籌賑公所施少欽經收順直山東河南山西賑捐七月初一二三日第三千六百三十三四五次清單]  
　　初一日漢口蘇德茂玉川子由永豐順來規元七十兩零四錢四分四厘餘杭縣署無名氏節藥費移助求時症速愈洋三十元胡敏齋父子病愈完願廿元葉新銘爲先君八十冥壽章省經懺費移助由桐城裕泰寄來十二元陸大房求凡事如意十元蘇州楊光烈潤資續助十元宜興趙偉臣續募張樹春六元又無名氏二元又徐開生本不名各一元元興隠名氏五元鴻觀氏求子山眉疝痛痊愈　煞聞通四元泰州孫存祐資母親冤福九畹軒求諸事如意各二元丁鳳音英求諸事如意一元梁洗氏保子平安五角○源豐潤來桐城永隆洋三元知素堂葉敦厚堂同康三户各二元萬興仇餘慶堂陳叢桂堂王仙舫陳永義堂戴仁厚堂王崇甫有餘軒行素軒葉世德堂十户各一元趙存心堂張瑞本堂黄永南都名揚四户各五角共十八氏合洋廿一元○初二日吳趙氏求病速愈由黄佐翁來洋二百元無錫高耀祖三十元晋泰土棧因遷移承親友惠儀理應開筵申謝將資移助爲諸君造福洋三十元退補山人三十元沈門陸氏三十元浙慈陸堯臣爲次兒寒熱求全愈十元同濟氏十元力甲氏祈保人口平安五元力羊氏祈人口平安五元無民氏太平公醮移助五元朱家角裕生五元李樹堂二元吳宅爲孫女疾求速愈二元浦東智記銅洋一元廣源銅洋一元○蔚長厚來閩省山西會舘續募修心堂龍番一百元積善堂重番一百元瑞祥莊恆源莊怡隆記建茂號四户各十元無名氏二户各八元鎭泰祥葉清濤六元榮瑞號王潤甫六元順成號隆豐號保和號柯　松部合安鐵鼎瑞號昌記號建豐號世德堂十户各六元福和春福裕興號林敬修無名氏廣裕昌五户各四元晋記號二元共廿六户各合規元二百五十六兩二錢一分○初三日錢鶴書由南市順元莊來洋五百元隠名氏洋三十四元清江唐綬記三十元宜興西鄉徐舍鎭經往吳署卿福葆廿元湖北轉運局湖南彭司馬經募無名氏由招商局來庫平銀十兩竹均氏求平安洋十元福蔭居士爲妻求病速愈十元金陵老聯陞棧沈維育十 
 
 

Page 10

 
 
元留溪姚氏六元求子嗣高六元求消災解厄高四元無錫輔仁莊隠名氏四元楊舍鎭兆興典内隠善二元蘇泰生華伯鳴無名氏三户各一元松江王安雅四元蘇城玉梅舘主人生辰將星資移助四元滸關吳錢如求病速愈三元徐以楣竹林居士各一元　涇河署隠名氏爲女善生資冥福一元不留名祈保平安一元蘇城金　一元具瑋貝龍珍各二角楊柳村小洋廿角永愼昌七角無名氏三角蘇城華天益半痴同募六月下旬桶捐錢九十八文張世元洋四角鼎隆土行銅洋十元松郡勤愼銅洋一元○盤記棧劉增沂來江西萬載縣差周寗庵銀十六兩林宰梅十兩利生鋪易永興堂各八兩史乙靑三兩八錢聽　居士二兩八錢裘鋤靑一兩四錢共七户合規元五十二兩六錢三分 
[上海北市絲業會舘籌賑公所施少欽經收順直山東河南山西賑捐七月初四五六日第第三千六百三十六七八次清單]  
　　初四日揚州隠名氏爲孫病愈續助完願求永保平安由彤源莊來洋一百元韋永鎰求瘧疾速愈十元舒宜子十元夥山汪養涵求産婦平安汪碩夫求獲嗣續由彤源莊來各十元練市惠貞旅人九元丹徒張仲衡爲先嚴求資冥福由蕪湖招商局寄求九元寗波道署新關文案處吳雲樂求病速愈六元蘇城吳亮　脩金移助洋四元無名氏由蘇州馬醫科巷俞善士寄來二元銅洋三元玉寳病愈還願洋一元隠名氏求平安五角○恊同慶來福建山陜會舘首事人募厦門海關委平科公捐洋十元港瑞祥恆源　建茂莊楊文　四户各洋十元榮瑞號王潤甫六元柯普松保和號各六元隆盛號港慶豐源鐵鼎瑞號和允昌號史經記號無名氏六户各五元潤餘堂四元鎭泰祥葉清籌洋四元洪耿臣鎭祥利號謙茂號金瑞　中仁德厦門美打辨房永定黄文壽堂七户各二元共廿三户合洋一百廿元○又曹石琴經募武贊卿七兑番銀一百元武董洋氏五下元不列名銀十五兩伊碧波黄賢瑞各番銀五元原炳堂重洋二元伍肇祥六兑番六元沈梅生雷恆和雷樹霖三户各五元伍維春四元仁和鳳伊福田黎大茂伊挺波伍開誠五户各洋三元黄慶昌張光喜巫華峰伊挺汪伊紹沂　昌隆榕城徐陳氏七户各二元恊和店秉興店各洋一元共廿五户合規元一百五十七兩四錢二分○初五日杭垣吟梅仙舘續助祈保合家平安母子無恙洋二百元章錦屏節經懺資爲亡室陶氏代求冥福洋一百元施熹元滿週蒙親友惠儀並自湊足移助祈保平安五十元不肖子求母早愈並求已痰嗽速愈洋三十元十五齡童子求身壯健一元九江祥發元　心與力違子廿元靑浦義泰廣東楊長發求保内室臨産順遂五元無名氏四元織簾女史四元蟾芙女史洋一元無名氏病愈完願二元嘉定葛福記葛門吳氏求保身體平安四元太倉周門陸氏求病速愈四元無名氏一元無力氏求病愈一元瑞昌莊交來龔義和洋一元子英山西奬捐移來銅洋三元○初六日孝豐縣署楊毓俊善士由晋和莊來庫平銀一千兩合規元一千零九十六兩福州張愚齋由程松亭兄交來洋一百元天順祥洋一百元榮寳齋祈保病體速痊由蘇州俞曲園太史託恊昇莊來一百元羅店榮陽子求慈寒熱速痊五十元代友完事接酒席十元另户一元四川　澤如由揚州邊公舘託壽康莊來十元杭省稽儲謀爲嚴瘰毒求速痊洋十元太倉周國銓爲妻陸氏子恩治病求速愈並佑合宅平安十元眞州知非子求第二兒病速愈八元蘇州府知署樹德堂姚求獄署清吉諸事遂意合宅大小平安五元海安司署謝振之洋二元溧陽泰豐典不留名還願二元奉賢不留名四角銅洋一元 
[上海北市絲業會舘賑公所施少欽經收順直山東河南山西賑捐七月初七至十一日第三千六百三十九至四十三次清單]  
　　初七日塵寰過客祖孫父子叔姪兄弟節省湊成求免災由揚州復茂恆莊託恊源莊來洋五百元又某氏母女節省湊成求免災三十五元寄魚氏求病愈由信昌隆來台票銀十四兩合規元十三兩六錢一分一厘浙紹志心道人洋十元杭州正修堂二元存心堂一元還心願一元陳吟香求父病速愈二角○浙杭慶福綢莊丁曉芳經募第八批錢塘欣蓮氏莫明天各洋四元王炳若求妻病愈二載香芝丁子萼王筵卿彭順祥揚成茂五峰菴施達昌金增孝胡子乾金堯桂張心泉悔生生朱載華范子樵范陽氏楊實堂樹高俊如王朝虎葉慶元陳子峰五豐齋孫耀義鄭賜珍徐李氏楊熙齡廿五户各一元耳災子認罪金篤初金松柏堂規過吕萬亨六户各五角共三十四户合洋上十八元○初八日蘊玉書屋主人完願規元一千兩臨浦趙長春　思善堂求保合家人口平安洋一元乾號十元半广由江裕船來十元海陽再餘生曁妻延陵歸樂安祈保三子成立家客平安五元朱家角裕生五元杭垣護蔭居士爲内子産安完願二元川沙司獄署王楊氏爲兒百齡病痊完願並求平安二元又爲次子建立病痊完願並求平安二元揚州連文生募心印氏二元又十四齡童子求聰明一元又鼎成氏麗川氏壽康氏七齡童子無名氏五户各二角鄭張完心願二元○蔡寶山洋十元王馨園五元鄒廷記二元王瑞昌王天昌各一元曹仁記錢五百文無名氏五百五十文共七户合洋甘元○初九日秀水吳世臨求暑濕氣喘速愈洋十元蘇州倪蔭庭十元孫兆棋求病速愈四元杭州無名氏由電局來四元無名氏求兒病速愈二元夏門陸氏還願一元○初十日敦本堂由信昌隆來洋六百四十元揚州卡善士由協源莊來五十元西塘江公懋江懶仙求病速愈五十元又簉室祈保合家平安十二元榛求本身病愈由寳和莊來廿元熙壽主人七　壽辰將筵資移助由嘉定朱東候寄來廿元又謙吉主人一元仙源程氏十元無名氏八元古　補過居秋試酌移贐分十元蘇城仁仙山書屋金求子病速愈十元求安户四元蘇城平敬之募殷何氏求目疾速愈三元朱涇朱家驥求安健益壽延年洋一元對開四元小洋十角嘉定無名氏銅洋四元○十一日合肥周崇儉堂求合宅平安由鎭江李肩吾先生寄來洋六十元又補冥子還願十元安徽旌德捕署我盡我心人病愈還願並求復元候血老症永不復發慈親康强合家平安早日添丁三十元西壩求佑安新舉一子蒙親友贈儀並酬筵資移助爲此孩與諸君造福廿四元淮北未能氏十元賈也雲十元無錫世昌無名氏十元梁溪一無能居士十元金姓八元楊舍兆興公典善友公集五元湖北麻城吳致祥求荆胡氏解厄身安由源豐潤來銀四兩秀水周慕蓮求保平病早愈由崑山寄來洋四元陸福卿爲小兒忽患驚風求速愈四元朱志龍由新關來銀二兩合洋二元八角李門王氏求保平安洋二元杭省海記心願士二元金陵永益公典力不足子爲妻胡氏祈保胎前産後平安二元無力子二元悔過人三角 
[上海北市絲業會館籌賑公所施少欽經收順直山東河南山西賑捐七月十二至十五日第三千六百四十四至四十七次清單]  
　　十二日濟陽蔡明溪李節省戲酒資洋十元安徽臬署王蓉初爲四兒病求速愈四元泰州吉少堂募設清化兩南衡泰典門首桶捐撞成二元三槐堂銅洋一元無名氏洋一元姚伯欣一元隠名氏一元無名氏五角源昌典募不書名典鋪　十元典内同人移酒席費四元葉子彩三元仲記吾繪衣使者三户各二元寄記介記無名氏三户各一元五角退記藜記源和衣莊爵記席記子記殿記裕記潤芝記芝瑞記湖記漢記十二户各一元金壽記五角共廿二户合洋四十元○十三日維揚馮鼎善士由恊源莊來洋二百元張仲延爲父母七旬雙慶將壽筵資移助求福　康寗洋一百元嘉屬各厘局由寳和莊來廿元無力氏由鎭江廣記寄來六元太倉陸朝慶求兒輩學業上進一路平安五元新安退補氏爲親友完願四元又代友求母延年六元江右鉛山縣帳房　募劉光崇祀愚僧各四元又潘守記二元松江程炳森求　萱康鍵弱質平安四元北洋海軍採辦所雙榴堂四元崑新鹽棧同人節省點膳資三元寓杭延壽室主潘二元啓昌洋行來海澄縣署齋募萱　堂洋三十元存齋章酬愿室各二十元餘不抱璞生廿元内收濟陽户總席移賑十六元壽藩燮炳合宅平安貽寗堂張四户各十元守素堂史耕心居唐安定堂胡西河堂林四户各二元餘不童子蔡承佑一元中山堂湯一元共十四户合洋一百四十元立大莊來禮科黄霽亭續募六科公京足銀廿兩靑雲舘如香舘俞聚星堂佑記三户各十兩雙璧堂樹德堂杮花舘湧泉堂虚受堂載福堂彦臣愼修堂種德堂效山堂有懷堂松銘堂詒遠堂煦春堂次如堂中和堂恭壽堂悦古草堂孚問錫之木鷹齋種　堂右丞石孫朗如廿五户各四兩無名氏愼餘齋各一兩連前共三十一户找京平銀五十二兩合規元五十三兩五錢六分其餘規元一百零三兩已於四月初十日由日　昌匯來列入當日清單○高郵武廟丁玉軒募無名氏洋五元錢六百文王義誠三千文不留名趙手二千文文渡師代玉王奶奶各一千文盧淦泉求病愈無名氏管手南昌張　氏殷姓張達手四户各五百文黄姑　手四百六十文不留名項手四百文王榮增一百文留餘堂西錢二百文共十三户合洋十五元○十四日劉克坤洋一百元無名氏病愈完願洋十元趙門陶氏求病速愈二元太倉濟泰典程香盧求保平安二元○十五日淮陰名隠士續助完願求目疾速愈由福和莊來二六曹實銀五十兩合規元五十三兩六錢五分榛求病速愈洋四十元無名氏二元無名氏由江義和來洋五十元夏旬伯求母病速愈二十元許同卿求子病愈十元漱六老人壽筵移助四元怡安堂一元揚州毛雨村病愈完願十元　遽　十元實應朱仲修八元吳興郡　兒除病免災五元　王氏求咳嗽全愈身體清吉四元崇明龔祝卿四元無名氏二元秀雲求病速愈二元吳興沈氏病愈還願洋二元張二小姐洋一元陸至善求妻分娩平安清健洋一元與妻女求體健洋一元張爕和洋一元高郵武廟丁玉軒募黄山樵人洋洋廿六元朱李氏洋六元朱張氏洋十元朱瑞霖洋五元朱淑英洋三元共五户合洋五十元○海安司署邱蓉塘善士募無名氏洋六元胡姓洋二元無名士洋一元曹積善堂錢九百文陳伯焜錢百文共五户合洋十元零一角半 
 
 
 

Page 11

 
 
   
 
 

Page 12

 
 
[光緒十九年十一月初二日京報全錄]  
　　宫門抄○陜督楊奏揀員借補遊擊摺○又奏請飭部更正守備姓名片○又奏校閲督標各營秋操情形片○都統慶奏校閲熱河駐防各營秋操完竣摺○新撫陶奏請准郡王展緩補班片○河督許奏保奬河工出力人員片○陜督楊奏叅革守備片○滇撫譚奏正副考官請賞假回籍片○江撫德奏籌解第六抵地丁京餉片○十一月初二日内務府國子監侍衛處值日無引見○許庚身假滿請安○徐致靖謝授侍講學士恩○山西　平道恩霖謝恩○啓泰請假五日○成公續假十五日○信侯續假十日○内務府奏派更換值年派出容貴召見軍機崇禮恩霖容貴○○太子少保頭品頂戴陜甘總督臣楊昌濬跪奏爲揀員借補要缺遊擊以裨營伍恭摺仰祈聖鑒事竊照陜西延榆綏鎭標中營遊擊員缺前經臣以留陜甘儘先卽補遊擊漢中鎭標沔右營都司鄭輝蕚請補嗣准部覆以該員名次在後核與定章不符令揀儘先合列人員請補等因臣隨在於儘先合例人員内揀選得總兵銜儘先補用叅將延榆綏鎭屬定邊協營中軍都司許嘉陞浙江烏程縣人隨前陜甘督臣楊岳斌入陜前經陜西撫臣委帶洋槍隊轉戰北山所向有功在陜二十餘年歴署各缺均能稱職該員精明幹練資格最深於地方營伍情形極爲熟悉以之借補斯缺實堪勝任亦與部章相符合無仰懇天恩俯念員缺緊要准以該員許嘉陞借補陜西延榆綏鎭標中營遊擊員缺可期得力如蒙俞允俟接准部覆卽行給咨送部引見以符定制除查以該員履歷清册另咨送部外所遺定邊恊營中軍都司員缺陜甘現有應補人員容臣另揀請補謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再臣前據陜甘督禁中軍副將鄧全忠詳稱督標左營千總師大運前由守備銜儘先千總於關内七載防軍出力案内經前督臣譚鍾麟保奏以守備留甘補用旋經部議攺爲俟補千總後以守備留甘補用惟該員本名師大運前開保時悮書史大運姓名互異係屬筆悮取造該員履歴清册詳請轉咨更正等情當經臣咨部查照嗣准部咨該員師大運前保守備之案姓名不符係奏保之員未便率准應令奏明辦理等因臣覆查該員師大運隨軍攻剿陜甘等處及關内戍防均屬著有勞績前保守備之案姓名旣經錯誤自應陳請更正以昭核實合無仰懇天恩俯准飭部更正注册除該員履歴清册前已咨送外理合附片具陳伏乞聖鑒訓示謹奏奉硃批兵部知道欽此○○楊昌濬片再陜甘督標並蘭州城守六營馬步官兵向按春秋二季合隊操演本年春操已將校閲情形附片陳明在案兹值秋操之期臣於九月十七日率同司道親赴教塲校閲各營官兵與新練步隊步伐整齊器械鮮明操演香山速戰等陣進止如法奇正相生施放連環槍砲並噴筒各洋具皆穏練有准比較刀矛籐牌亦殊超捷可觀馬隊合操馳驟嫻熟馬上放槍聲勢極其聯络臣當擇其技藝出衆者分别奬賞以示鼓勵並嚴飭各營將弁時時認眞操演務期有勇知方兵得實用餉不虚糜仰副聖主整飭戎行修明武備至意所有臣校閲督標各營官兵秋操情形理合附片陳明伏乞聖鑒謹奏奉硃批知道了欽此○○奴才慶裕跪奏爲校閲熱河駐防各營官兵秋操完竣謹循例恭摺奏聞仰祈聖鑒事竊查熱河駐防馬步各營官兵向按春秋兩季合操一次奴才自到任後正值秋操之際當卽調集各營分日閲年其台演陣工隊伍頗能整齊及擡槍鳥槍並演練子母砲位中牌有準者均在七成以上至四行營技藝雲梯攻城騙馬躀踐硬弓鵠射尙覺可觀駐防練軍祗馬隊一營其刀矛技藝操演陣式進退疾徐步伐克臻整齊施放槍聲亦能聯絡曁馬上三槍三箭亦能命中均經奴才逐一校閲於當塲擇其操練精熟者分别奬賞藉資激勸其生疎不得力者除責懲示警外嚴飭管帶各官不時訓練務使一律純熟以備明春校閲馬步各營亦飭協佐各員逐日操演不可稍懈奴才仍隨時分往閲看務期精益求精悉成勁旅冀仰副聖朝整飭戎行愼重邊陲之至意所有校閲熱河駐防各營官兵秋季合操完竣緣由謹恭摺奏聞伏乞皇上聖鑒謹奏奉硃批知道了欽此○○陶模片再光緒十八年年班吐魯番札薩克回子郡王瑪木特患病甚劇經臣奏請過班調理奉旨允准欽遵轉行在案十九年六月准理藩院咨開本年年班輪應庫車回子郡王阿密特來京並令吐魯番札薩克回子郡王瑪木特補班等因飭據署吐魯番廳同知彭緒瞻禀據瑪木特呈稱世爵上年恭值年班因病蒙恩寛限現在尙未就痊請轉懇奏緩補班等情前來臣查本年年班庫車回子郡王瑪木特舊疾委未痊愈相應懇恩俯准仍照臣上年奏案令其過班俟二十年哈密回子親王該班後卽飭瑪木特於二十一年接續該班以崇盛典仍與每年有回子王一人來京之例相符是否有當謹會同陜甘總督臣楊昌濬附片具陳伏乞聖鑒訓示謹奏奉硃批著照所請該衙門知道欽此○○許振褘片再豫省全河保奬定爲兩岂安瀾擇尤酌保歴經遵辦在案臣於去年霜清曾將在事出力工員奏明存記酌保今歲霜清安瀾又將工員實在出力奏乞恩施均蒙俞允各員感荷天恩益加發憤習勤以圖報稱臣維河工艱險原資羣策羣力之助然名器者朝廷之所以鼓舞办才也若賞或稍濫則人以爲易而不知感額或稍寛則人爭求入而無所止今臣彚呈兩單一係河工人員一係河防局委員大約文員限定每單二十員均照尋常勞績核奬爲數雖不免過隘然實再四稽覈使人知實從某處趨事終年出力始與此選彼未獲保者亦無從置喙也業蒙聖主優予帑項臣與道廳營汛隨時修防有所藉手但得歲歲安瀾共荷鴻庥卽不必張皇危險以瀆聖聰所有文武員弁兩年在工實著勞績合無仰懇天恩俯賜照單一併給奬以示鼓勵除將該員弁等履歴造册咨部外謹將擬請保奬名單附片上陳伏乞皇上聖鑒訓示謹奏奉硃批該部議奏單一件併發欽此○○楊冒濬片再臣前據花翎補用守備易鴻鈞禀稱湖南寗鄉縣人於同治年間投効來甘隨營打仗出力積功保至今職懇請收標効力等情當經臣批飭臣標中軍事將鄧全忠查騐歴保奬札相符批准收標並附片奏明留於陜甘按班叙補在案旋據中軍鄧全忠曁署肅州鎭總兵胡珍品先後詳稱訪聞易鴻鈞於投入督摽後有將前保外委及免補把總以千總儘先補用並戴藍翎各奬札借與伊同宗之湖南善化縣人易聲俊又在肅州鎭呈請收標情事覆查實因彼此同宗契好易聲俊在肅充勇函借易鴻鈞保札希圖外差不圖易聲俊借此呈請收標並無賄屬情弊旣經訪聞查實詳請核辦前來臣查該守備易鴻鈞旣在督標呈請收標又將外委千總保札私借與同宗之易聲俊復在肅州鎭冒名呈請收標雖查無賄屬情弊究屬有意朦混荒謬已極若不從嚴叅辦不足以肅營規除將易聲俊從重責懲遞解回籍外相應請旨准將花翎留陜甘補用守備易鴻鈞卽行革職以示懲傚理合附片具陳伏乞聖鑒訓示謹奏奉硃批著照所請兵部知道欽此○○譚鈞培片再臣接准雲南正考官翰林院編修吳嘉瑞副考官翰林院編修陳伯陶咨稱嘉瑞等奉命充雲南癸已恩科正副考官現已揭曉應卽回京覆命惟查雲南至京所經驛路距嘉瑞本籍湖南長沙縣全陶本籍廣東東莞縣均屬非遥擬請代懇天恩俯准各賞假一月俾嘉瑞得以回籍省墓伯陶得以回籍省親一俟假滿卽當各由本籍星馳赴京恭覆恩命等語除咨部查照外謹據情附片具陳伏乞聖鑒訓示謹奏奉硃批吳嘉瑞陳伯陶均著賞假一個月欽此○○德馨片再查光緒十九年分京餉撥江西地丁銀三十五萬兩厘金銀十萬兩又續撥地丁銀四萬兩行據藩司籌撥地丁銀二十三萬兩分作五批又動放續撥地丁銀二萬兩厘金改動地丁銀五萬兩飭委補用知縣張瓊等先後解赴部庫交收隨時奏報各在案兹據布政使方汝翼詳稱現於光緒十九年地丁項下動放銀五萬兩作爲第六批地丁京餉部飯銀三百五十兩遴委試用知縣樊恭慈領解於十九年十月初八日起行由陸路前赴户部交收詳請具奏等情前來臣覆覈無異除飭續籌委解外所有委解十九年第六批地丁京餉銀兩起程日期緣由理合附片陳明伏乞聖鑒謹奏奉硃批户部知道欽此 
 
 

Page 13

 
 
[光緒十九年十一月初三日京報全錄]  
　　宫門抄○都統慶奏據情代奏摺○滇撫譚奏請免安寗井水災停煎期内課欵摺○東撫福奏查報各屬新案交代已未清結摺○閩督課奏籌解鐵路經費片○粤督李等奏籌解各欵銀數摺○江撫德奏委署知縣片○十一月初三日理藩院鑾儀衞光祿寺　黄旗值日無引見○熙貝勒等查驗箭枝覆命○唐景崇謝充會典館總纂恩○張中堂續假十日○召見軍機熙敬錢應溥○○奴才慶裕跪奏爲據情代奏仰祈聖鑒事竊據喀拉沁多羅郡王旺都特那木吉勒呈稱爲呈請據情代奏賞給兵餉免累商民事竊查調兵發餉例有明文我國家深仁厚澤無論何項差役從不吝惜帑項而於蒙古藩服恩寵尤渥光緒十七年冬口外教匪倡亂勢甚猖獗焚燒蒙古各旗距熱河僅有毛金壩一梁之隔　園庭所在關係匪輕當將本旗現有蒙兵三百名飭派輔國公林沁多爾濟等督率迎擊一面分飭各管箭札蘭等分路募勇隨防隨剿彼時驛路隔絶外無援兵内無糧餉岌岌可危當勸諭附近鋪商量力墊發兵餉勇糧得以一力攻剿並不掣肘地方賴以保全者商民之力也查同治九年户部奏准蒙古官兵每名日給口分銀一錢三分每馬一匹日給馬乾銀五分本旂因商民墊辦維艱極力撙節每兵每名日給銀一錢庫特勒减半每馬日給馬乾銀五分勇目每名日給銀一錢勇丁日給銀八分除所需軍裝軍火旗幟號衣由旂自行備辦外統計各鋪商墊過餉糧共銀一萬二千四百六十五兩零凱撤以後當卽造册呈請前任都統代奏償還墊餉該旂苦遭兵燹商民困累均屬實情非不願代奏乞恩惟蒙兵剿賊係分内之事招募民勇從無辦過成案部議恐難照准礙難代奏飭令自行籌欵還墊等因伏思本旂世受國恩食毛踐土數百餘年此等兵餉勇糧分應捐墊奈蒙古地方今非昔比近年水旱頻仍連遭荒歉困苦情形已屬堪憐繼又遭此焚掠産業蕩然一空若再加派兵費勇糧必致流離逃散如竟責令鋪商賠墊勢必關閉歇業左右思維難籌巨欵用敢不揣冒昧詳細瀝陳伏乞據情代奏償還墊欵等情前來卷查光緒十七年十一月間朝陽教匪剿平以後據喀拉沁多羅郡王旺都特那木吉勒以募勇剿匪墊過糧餉其銀一萬二千餘兩呈請代奏經前任都統奎斌駁令自行籌欵還墊去後兹據復陳前情仍請代奏前來奴才查前年教匪倡亂擾及各旂惟喀拉沁受害最重彼時調派官兵尙未到境全仗該旂蒙兵自行防剿實與賊匪對敵接仗雖有斬獲其陣亡亦復不少蒙古官員兵丁向無俸餉一旦驅遣應敵勢難枵腹從公其由商民墊發糧餉事所實有該旂近年連遭水旱又被兵燹其困苦情形人所共聞共見委屬無力籌此鉅欵旣據復懇代奏未敢壅於上聞所有喀拉沁旂墊過兵餉勇糧情形理合恭摺具陳伏乞皇上聖鑒訓示其應否賞欵歸墊之處出自逾格恩施無任悚惶待命之至謹奏奉硃批知道了所有喀拉沁旂墊過兵餉著准其由户部撥還欽此○○頭品頂戴雲南巡撫臣譚鈞培跪奏爲請免安甯井水災停煎期内課欵恭摺仰祈聖鑒事竊查安寗州鹽井竈房被水淹没委勘賑撫大概情形前經臣附片馳陳在案兹據鹽法道普津會同布政使史念祖詳稱據安寗州知州張嘉璧委員補用知縣鄔振鐸會禀該井每年額徵鹽課銀二千五百兩滷水甚淡向須汲潑入田曬取硝土泡濾煎熬歴一晝夜而後成鹽味猶帶苦是以資本較重賣價較輕平日竃情已形竭蹶兹被河水浸灌鹽井鹽田衝塌龞房平時積存硝鹽以及器具什物概行漂没災情頗重現在天氣晴霽已督飭竃户格淡潑曬料理房竃定於十月初一日照舊起煎惟自六月十五日被水停煎起至九月底止計三個月零十五日每月應完課銀二百八兩三錢三分三厘四毫共應完銀七百二十九兩一錢六分六厘九毫實屬無力　補聲明該井素稱困苦向未抽收鹽厘等情由該司道核明會詳請奏前來臣覆加確查委係實在情形所有該井水災停煎期内應完鹽課銀兩合無仰懇天恩俯准如數蠲免以舒竃困除咨部查核外謹會同雲貴總督臣玉文韶恭摺具陳伏乞皇上聖鑒訓示謹奏奉硃批着照所請户部知道欽此○○尙書銜山東巡撫奴才福潤跪奏爲各屬新案交代循照半年彚報定章分别已未清結繕單具陳仰祈聖鑒事竊照山東州縣交代前經奏明查辦二叅凡有虧空立卽叅辦並半年彚報一次作爲定章限内算明有應交欵項者勒限一個月完繳逾限不完卽行叅追並照新章一任一清不准有一官兩任交代名目加展限期歴經遵辦在案兹查光緒十九年正月初一日起至六月底止又届半年彚報之期據藩司湯聘珍開册詳請具奏前來臣逐加覆核上次開報勒追欠欵各員除前招遠縣知縣何福楨夏津縣知縣范一雙壽張縣知縣王徵濰縣知縣凌紱曾均已於限内完解清楚惟前肥城縣知縣程西池昌邑縣知縣英峿泰安縣知縣楊倬雲三員迄未清解應卽另行叅追以肅功令此次自本年正月起至六月底止新案交代共結報五十四起均係各清各任調署人員亦無一官兩任交代展限之事惟前商河縣知縣陳毓松文登縣知縣趙曾毅靑城縣知縣孫珍榮成縣知縣鄭熾昌樂陵縣知縣楊同　海豐縣知縣雙遂泗水縣知縣趙英祚惠民縣知縣吕鍾　州知州陳盛勳蘭山縣知縣宫本昻聊城縣知縣李保祥曹縣知縣裘祖諤茌平縣知縣劉曾祿等十三員尙有欠解銀兩現在勒限完繳如逾限不完卽當從嚴叅辦至已革前惠民縣知縣焦維霖交代欠欵因屢催未解業經奏叅在案謹將各州縣交代已未清結緣由繕具清單祗呈御覽爲此恭摺具陳伏乞皇上聖鑒謹奏奉硃批户部知道單併發欽此○○譚鍾麟片再查閩省光緒十九年分部撥關東鐵路經費銀五萬兩前准直隷督臣李鴻章咨逕解天津濟用在案現由司庫籌銀二萬兩委令候補直隷州知州恒秀督同號商解赴天津投納定於本年九月初十日起程尙有未解銀三萬兩俟秋撥核定卽當找解清欵據福建税釐局司道會同藩司具詳前來除分咨外謹附片陳明伏乞聖鑒謹奏奉硃批該衙門知道欽此○○頭品頂戴兩廣總督臣李瀚章廣東巡撫臣剛毅跪奏爲籌解光緒十九年分京餉及内務府經費第四批鹽課銀兩謹將匯兑商名銀數及委員起程日期恭摺奏報仰祈聖鑒事竊照承奉軍機大臣字寄光緒十八年十月二十九日奉上諭户部奏豫撥來年京餉一摺擬在地丁鹽課等欵内指撥銀七百萬兩著於來年分批赶解另片奏光緒十九年内務府經費擬撥廣東鹽課銀五萬兩著於來年開印後陸續徑解内務府交納等因欽此並清單一紙内開擬撥光緒十九年分京餉廣東鹽課銀二十萬兩又内務府經費鹽課銀五萬兩此欵應以二萬五千兩批解部庫歸墊以二萬五千兩徑解内務府應用等因當經恭錄轉行欽遵籌解嗣户部咨行議覆内務府具奏欵項支絀請將部墊十七年分各項銀兩暫緩扣抵一摺於光緒十九年六月十一日具奏奉旨知道了欽此欽遵鈔錄附片飭將應交銀兩解交内務府應用等因又經轉飭遵照辦理各在案惟查粤東運庫向於應解京餉難籌現銀解部歴係奏請交商匯兑應仍循照辦理兹據兩廣鹽運使英啓詳稱光緒十九年分部撥廣東鹽課京餉並内務府經費共銀二十五萬兩前經先後籌解京餉銀十五萬兩内務府經費銀四萬兩分作第一二三批於本年二月初三四月初六七月初六等日委員聯興章廷給胡承緒等解京分别投納詳明　奏報在案兹又在徵收光緒十九年分鹽課項内籌銀五萬兩並隨欵一五加平飯食銀一千五百兩作爲本年第四批京饟又在鹽項内籌銀一萬兩隨解平餘擡費等銀三百三十兩共銀一萬三百三十兩作爲來年第四批内務府經費飭交殷實商號百川通蔚泰厚新泰厚日昇昌恊同慶蔚長厚匯兑入京選委補用知縣向式恭試用從九品姚守毅領齎匯單文批於本年十月初三日由粤起程附搭輪船進京支取足色紋銀分赴户部内務府投納所有本年奉撥廣東鹽課京餉銀二十萬兩内務府經費銀五萬兩均已照數解清等情詳請具奏前來臣等覆核無異除分咨户部内務府外理合恭摺奏陳伏乞皇上聖鑒謹奏奉硃批該衙門知道欽此○○德馨片再署鄱陽縣知縣徐允升經前護撫臣飭回湖口縣知縣本任所有該縣印務查有現署奉新縣事正任南昌縣知縣汪綬之堪以調署該員任内並無盜刦三叅届滿已起四叅及錢糧未完叅限將滿有關降調之案據署藩司福裕會同署臬司裕昆詳經護撫臣方汝翼批飭調署因值卸事未及具奏移交前來臣謹會同兩江總督臣劉坤一附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒十九年十一月初四日京報全錄]  
　　宫門抄○諭旨四道錄前○江撫德奏原任江西按察使周玉衡並原任河南歸德鎭總兵李臣典各專祠請旨列入祀典摺○又奏查明江西省光緒十九年上忙錢糧已完銀數摺○又奏籌解金陵防營協餉片○粤督李等奉革員完解案追各欵請卽開復摺○十一月初四日吏部翰林院正黄旗值日吏部引見二十二名值年旗三名廂白蒙七名廂紅漢八名正藍蒙二名兩翼十八名火器營三名内務府十名奉宸苑一名克王等看視奬賞覆命○唐景崇謝充會典館總校恩○文治吳樹梅各假滿請安○阿克東阿請假十日○烏拉喜崇阿奏請開缺○内閣呈進山東等省勾到本○召見軍機薛允升廖壽恒○○頭品頂戴江西巡撫臣德馨跪奏爲原任江西按察使周玉衡並原任河南歸德鎭總兵李臣典各專祠請旨列入祀典由地方官春秋致祭以慰忠魂而資觀感恭摺仰祈聖鑒事竊臣案查咸豐六年八月二十六日内閣奉上諭曾國藩文俊奏查明吉安陣亡員弁懇請優卹一摺上年吉安府被匪圍攻按察使周玉衡知府陳宗元督同在城文武登郫固守兩月之久斃賊多名經文俊以搶獲城垣出力擬保升階尙未奏到旋因兵單食竭府城失守該員等捐軀殉難大節凛然著各照升階賜卹以示優異江西按察使周玉衡著照布政使例吉安府知府陳宗元著照道員例叅將柏英著照副將例吉安府通判王保庸著照同知例推升知州盧陵縣知縣楊曉昀著照知府例都司馬福壽著照叅將例周玉衡之子江寗布政司理問周恩慶著照知州例縣丞周自新訓導張滋均著照知縣例生員范雲程著照從九品例縣丞秦振元著照知縣例知縣王恩園著照同知例陳宗元之子監生陳世濟著照縣丞例外委黄萬成把總張捷魁均著照千總例六品軍功王虎臣著照經歴例俊秀程虎炳九品軍功秦登元均著照從九品例府經歴林蔚著照知縣例已革外委千總韓衍彬著照外委例各議給應得卹典提舉銜准升在縣署吉安府經歴余焯府照磨胡瀚吉安府教授余步蟾准升知縣廬陵縣縣丞吕承恩典史章德懋國子監學政銜教諭李傳心訓導吳襟浩湖北舉人李鴻鈞未入流孟國觀揀發都司克什布署守備蔡元升署把總外委李德魁兼署千總把總吳廷瑞把總藍珩千總　昌貴把總戴文斌千總謝明亮額外劉起元劉效熊候補外委武生鄧家璧縣丞候選知縣萬慶章均著交部從優議卹周玉衡著於吉南贛三府各建專祠陳宗元等均著於吉安府祠内附祀以慰忠魂欽此又於咸豐八年正月十三日内閣奉上諭耆齡奏請將陳亡知府從優議卹等語候選知府周炎自募壯勇前在贑州戰功屢著並掃蕩水東賊匪備歴辛勤兹因剿辦泰和賊匪帶勇先進受傷殞命殊堪憫惻周炎著交部從優議卹並附祀伊父周玉衡專祠以慰忠魂欽此又於同治三年七月二十七日奉上諭曾國藩奏總兵因傷出缺請交部優卹並將該故員戰功開單呈覽一摺一等子爵記名提督河南歸德鎭總兵李臣典隨同浙江巡撫曾國荃轉戰多年戰功卓著屢挫逆首石達開於江西克復吉安繼敗桿賊陳五成於皖省力拔安慶前後數十戰無不奮勇當先以功洊擢總兵記名提督後隨曾國荃攻剿江寗於官軍攻破雨花臺秣陵關諸要隘疉著奇績本年三月以後江寗合圍賊猶負嵎抗拒李臣典設計掘地濳攻身董其役前一日腰受礮傷次日猶復力疾督攻用能轟塌堅城殄除巨憝朝廷論攻行賞錫以一等子爵並賞穿黄馬褂賞戴雙眼花翎方冀寵眷長承深資倚畀乃因受傷過重遽行溘逝眷念藎勞實堪悼惜李臣典著照提督陣亡例從優議卹任内一切處分悉予開復並加恩予諡准於吉安安慶江寗等處建立專祠俟繼嗣有人交部帶領引見所有曾國藩單開該故員歴次戰績卽著宣副史館用示軫念勳臣至意該衙門知道單併發欽此各等因先後咨行欽遵辦理在案兹據吉安府詳查應建周李二員專祠前於光緒九年督同官紳籌捐在於府署東邊官地合併建造完竣前後分作兩祠並將同城殉難之原任吉安府知府陳宗元等文武各員及候選知府周炎一併設位附祀周玉衡祠内又據南安府詳查應建周玉衡祠前於光緒十一年經前府督飭大庾縣捐資擇於郡城東門文昌宫左側餘地建造完竣並將伊子候選知府周炎一併設位附祀又據贛州府詳查應建周玉衡專祠前於咸豐十一年經官紳籌捐在郡城北坊龍王廟左邊空地鳩工建造並將候選知府周炎一併入祠附祀先後懇請彚列入祀典由地方官春秋致祭等情據前署布政使事按察使福裕轉據該府縣詳請具奏前來前護撫臣方汝翼未及核辦旋卽卸事移交到臣伏查各省官紳建立專祠均經隨案聲請列入祀典今該故員周玉衡等各專祠事同一律合無仰懇天恩俯准將原任江西按察使周玉衡並一等子爵記名提督原任河南歸德鎭總兵李臣典各專祠一併勅部列入祀典由地方官春秋致祭以慰忠魂而資觀感出自鴻慈逾格所有原任江西按察使周玉衡並河南歸德鎭總兵李臣典各專祠請旨列入祀典緣由理合恭摺具奏伏乞皇上聖鑒訓示謹奏奉硃批着照所請禮部知道欽此○○頭品頂戴江西巡撫臣德馨跪奏爲查明江西光緒十九年上忙錢糧已完銀數恭摺具奏仰祈聖鑒事竊照州縣徵收上下忙錢糧例應將已完銀兩專摺奏報上忙定限五月底下忙定限十二月底截數遵報等因兹據布政使方汝翼詳稱光緒十九年分上忙額徵起運留支豁除丁耗等欵應徵銀九十六萬八千九百二十八兩零截至五月底止催據各屬完解司庫銀一十四萬四千九百二十三兩零又各屬照例留支等欵共銀十萬四千一百五十六兩零統共已完銀二十四萬九千七十九兩零等情造册詳請具奏前來臣覆核無異除督飭藩司將未完銀兩嚴催赶緊徵解不任稍有延欠並將送到清册及已未完分數經催職名清摺咨送户部查核外理合恭摺具奏伏乞皇上聖鑒謹奏奉硃批户部知道欽此○○德馨片再查兩江督標南字六營奏明由江蘇安徵江西三省藩庫每月各恊銀六千兩又准户部咨前督臣曾國荃奏裁營竣事布置移紥情形並江蘇安徽江西恊餉咨請仍舊按月恊濟各等因業經行司陸續籌解嗣南字營攺爲煦字營又續攺爲老湘新湘等營所有前項軍餉銀兩自光緒十年六月起連閏解至十九年六月止隨時奏報各在案兹據藩司方汝翼詳稱動放光緒十九年地丁銀一萬八千兩以爲奉撥金陵南字等營攺爲老湘新湘等營光緒十九年七月起至九月止三個月軍餉遴委候補知縣張察領解於十月初三日起程由水路前赴督辦金陵防營支應總局交收等情詳請具奏前來臣覆覈無異除咨明户部並咨兩江督臣查照外所有籌解金陵南字等營續攺爲老湘等營十九年七月起至九月止軍餉緣由理合附片陳明伏乞聖鑒謹奏奉硃批户部知道欽此○○頭品頂戴兩廣總督臣李瀚章廣東巡撫臣剛毅跪奏爲查明暫革知縣徵存雜欵銀米並盤缺倉榖叅後全完請予開復革職處分恭摺仰祈聖鑒事竊照候補知縣李荆門前署茂名縣任内徵存部雜欵銀二千二百七十餘兩米一千二百一十餘石盤缺倉榖一百三十八石未據完解經臣等專案奏請暫行革職勒限嚴追欽奉諭旨恭錄咨行欽遵查照去後兹據布政使覺羅成允署督糧道閣希范會同交代總局司道詳稱該革員李荆門叅追以後於光緒十九年正月十六日完解光緒十七八等年税契羡耗各欵銀一千二百二十一兩零俱已造入光緒十九年秋季册報又於七月初三二十九等日完解光緒十七八等年税契羡耗各欵銀五百七十四兩零俱候造入光緒二十年春季册報又於正月十六七月初三等日完解光緒十七年役食二成等銀三百二十八兩零又於六月二十三日完解原接前任移交缺榖價銀一百四十八兩零並盤缺倉榖一百三十八石又於六月三十日完解節存光緒十七八等年裁兵三成本色米一各一百四十二石零並屯糧折米七十石零俱不列入季册造報所有叅追銀米各欵均於本年完解清楚此外並無未完之欵請開復原叅暫行革職處分等情詳請具奏前來臣等伏查該革員李荆門叅追各欵旣據叅後完解清楚相應請旨將前署茂名縣候補知縣李荆門原叅暫行革職處分准予開復並　去勒　嚴追之案以昭激勸除將細册送部核辦外所有前革知縣欠解銀米叅後全完請開復原叅暫行革職處分緣由謹合詞　　　奏伏乞皇上聖鑒訓示謹奏奉硃批着照所請該部知道欽此 
 
