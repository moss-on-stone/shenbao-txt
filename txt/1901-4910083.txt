# 1901 - 128 - 4910083

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○稱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌　　室或申報館帳房可也此佈 
[中國變法宜以得人爲先務論]  
　　中國自遭拳匪之亂朝廷創鉅痛深　然思自强之道知前此一切典章制度相沿旣久不能不示變通於是詔令内外臣工審察機宜各抒所見分别陳奏聽候采擇施行數月以來碩盡嘉謨封章入告者當已不知凡幾兩江總督劉峴帥湖廣總督張香帥老成持重尤多遠慮深謀近亦剴切條陳　收因時制宜之效聖主猶慮抉擇未精特設督辦政務處命慶邸李傅相總其大成斟酌損益自此　公衰袞同心恊心本愛國忠君之意成扶衰救弊之功中國之强在此舉也顧竊以爲法積久而必敝因革貴審其機然必先振刷精神始終方能弗懈子輿氏有言曰徒善不足以爲政徒法不能以自行今國家旣有志新法矣舉凡富國强兵之道用人行政之方規畫周詳爆然畢具然苟奉行者視爲故事泄泄沓沓猶是文恬武嬉試問中國其能恃此一紙空文盡變固執疲恭之習乎夫我朝開國之初上采三代之隆規下沿元明之舊制史策所載功　　然何當　行之見爲　盛而今日施之竟爾衰顔此無他得人與不得人之異耳泰西各國其法未必果遠勝中國惟彼能實事求是心精力果堅忍弗搖中國則上下相蒙伈伈俔俔罔知振作遂若其人智愚迥别而國勢亦因之强弱懸殊嗚呼豈不可恥也哉不察其原而惟沾沾焉曰變法變法欲令千百輩竊位苟祿之徒人人發憤爲雄不溺於職能乎否乎執筆人嘗爲之盱衡世變滿志躊躇而歎識拔人才之實爲當今急務也夫十步之内非無芳草十室之邑必有忠信以中國幅員之大聰明才智何患無人特上不求之斯有人不知用而所用轉非其人耳今天下需才誠亟亟矣内而宰輔公卿外而督撫司道其能靖共厥職無愧素餐者吾丕知其幾何人而其下承流宣化各員　掌簿書更孰是以國計民生爲念且官不得人則胥吏得售其奸而舞文弄法之事以起將不得人則兵勇横行無忌而殃民誤國之禍以滋縱有良法美意其如遵行者之不得其道何孟子曰賢者在位能者在職國家閒暇及是時明其政刑雖大國必畏之矣旨哉斯言興賢舉能殆今日變法之要領乎夫惟上有賢能斯草野英豪目樂及時効用而講商務者若何而使貿易振興講財政者若何而使庫藏饒裕講交涉者若何而使教案可敉講兵防者若何而使匪徒可戢探本窮原不難得其窽要否則朝野上下政令紛更操切旣難以圖功因循又適以誤事縱戊戌康梁之變必不復見於今而欲如日本之銳意維新風行草偃卒收轉弱爲强之效恐有戞戞乎其難之者經云爲政在人竊願當軜者三復此言於進賢退不肖諸大端深加之意毋徒襲西法之皮毛有其名而忘其實樂其始而怠其終其庶不爲日本所笑也夫 
[畫押有期]  
　　西字報云頃得寓京西友來函大旨謂中外和約業已議成慶邸李相商之各國使臣定於華歴五月十六日畫押 
[日相更迭]  
　　昨得日本東京友人來信云日本内閣總理大臣伊藤春畝侯相博文屢次陳情乞該歸里日皇准之所遣内閣總理一缺已於東歴五月十一日降旨飭樞密院議長正二位勳一等侯爵西園寺侯名公望者暫行代庖矣 
[俄車計數]  
　　香港循環日報登日本東京來信云日員迭次派人考察俄國西伯利亞火車鐵運送之力兹已查明回覆大旨謂此路所用火車七百二十五輛内有一百一十七輛祗供載運車士之需另有有蓋車六千輛無蓋車二千三百輛額外車運水車共六百五十輛統而計之約得八千九百五十輛 
[洋兵滋事]  
　　京師訪事友人云本月十七日某國兵士突至吏部署肆行滋閙欲將掠宇摧殘署中值班吏役大驚急將器物文卷遷出旋由皂投禀知堂憲轉達議和全權大臣李爵相爵相飛速照會某國駐京大臣詰其原委一面諭令本部吏役不必驚惶移時某國駐京大臣遣人來署約束洋兵不得妄動洋兵遂相率退去 
[幾釀戰禍]  
　　金陵訪事人云邇有德法兩國兵艦各一艘下椗下關江面江干砲臺統將適於前數日奉兩江督憲劉峴帥發到新式快砲數尊因於某日演放兩艦管帶聞之疑爲有意開釁急升紅旗示戰一面將艦中各砲裝齊藥彈擬對砲臺轟擊新關稅務司安君適在江干閒眺見而大駭亟乘杉板船登兩艦詰其故兩艦管帶告以砲臺連放巨砲殆將不利於己故爲先發制人之計安君曉以中外現方議和中國此時萬無與外人輕啓釁瑞之理砲臺演砲乃其分也胡疑爲兩艦管帶謂中國如無他意則我艦一日未去砲臺上卽一日不得演砲若不遵依定以戎衣相見安君急至砲臺拜會統將告以前情並挈之晉謁峴帥備陳一切峴帥飭卽停演並向安君再三致謝說者謂此事設非安君設法解圍則東南又將開戰禍矣險哉 
[教案已結]  
　　南昌訪事人云江西饒州府屬各教堂案前經錢琴齋觀察會同九江關監督明華亭觀察與九江領事及主教某君磋磨至兩月餘始得就緒計共賠銀三十四萬兩並准在省城老貢院左近購地一方創設學堂醫院及電禀至省撫憲李勉林中丞初尚躊躇未决迨臬憲柯遜菴廉訪力請俯允所求中丞遂電飭如議結案至廬陵所 
 
 

Page 2

 
 
毁各教堂則議定賠銀十三萬三千兩贑縣所毁各教堂賠銀三萬九千兩南康所毁各教堂賠銀一萬一千兩新昌所毁各教堂賠銀八千兩 
[搜查匪穴]  
　　金陵訪事友人云兩江督憲劉峴莊制軍訪聞長江一帶時有富有貴爲回天飛龍諸票匪勾結會匪鹽梟謀爲不軌其巢穴多在十二圩及六七濠口等處因於本月某日派某營將領會同水師江勝新勝等營密往搜查旋又偵得票匪盈千累萬分布省垣並有無數軍裝窩藏淸凉山左近爰嚴飭營縣逐細搜緝務期盡絶根株 
[藥庫落成]  
　　金陵訪事友人云去秋馬鞍山火藥庫被災之後兩江總督劉峴帥以舊址不堪復用另購相距五里許之水月岡荒地數畝尅日鳩工重建經營數月今始落成本月某日監工委員某君禀請峴帥騐收適政躬小有違和札委江寗藩司恩藝棠方伯庖代翌日方伯會同洋火藥局總辦楊愼初觀察鳴騶戾止由監工委員導至各處勘視一周隨趨詣督轅禀陳一切 
[述江西萍鄉鐵路情形]  
　　有客來自江西萍鄉縣語本館訪事友人云萍邑鐵路分爲兩枝一曰萍安鐵路一曰萍醴鐵路萍安鐵路自安源煤礦至距城南五里之宋家坊水次止計程十四里專爲運煤而設業已工竣開車萍醴鐵路自宋家坊起經萍邑西路湘東揷嶺關計程六十五里入湖南醴陵縣界乃湘粤鐵路之分枝也攷萍邑産煤最佳之處曰王家源紫家竄天滋山雙鳳竄高坑錫坑安源等處其煤均須用人力運至宋家坊工價不無昂貴故鐵路大臣奏請創修此路由王家源至宋家坊奉旨允准嗣以洋礦設在安源遂改由安源煤礦築至宋家坊水次由礦局自行籌欵歸礦師賴倫承辦而令顧勴堂明府會辦購地事宜明府以事屬創始旣無定章可循且南北情形不同尤須因地制宜使小民心悅誠服因核定田價禀蒙鐵路大臣允准復以農田水利必當設法保全而其要尤在通逹民情以不使胥吏分肥不傳鄉民入城爲主爰遴委紳士設購地局於各鄉適中之處自戊戌十月開局至已亥四月購地事畢六月興工十一月路成迄今二載有餘官商所省運費何止鉅萬核計購地築路成本不難漸次收回煤業中人與鐵路相依爲命且從前傭工食力之輩深慮鐵路成後有礙生涯今則出煤旣多用人更夥循環挑運獲利無涯此萍安鐵路之情形也惟萍邑溪河雖通湘楚而冬令水涸舟小裝輕固難暢運卽夏秋間雨澤稀少鄉民築壩截水灌田往往經月不通舟楫當鐵路大臣奏辦時曾聲明路成後接展至長沙與湘粤幹路相銜接戊戌十二月美國人柏生士及李治來萍探視議先從萍邑宋家坊起築至醴陵縣城名曰萍醴鐵路已亥九月委湖南候補知府薛太守鴻年爲總辦帶同李治及工師馬克來羅得瑪白蘭德等來萍承辦明府督飭紳士在鄉設局悉依萍安成法惟萍邑西境民情强悍地勢偪仄勘路定線務須詳愼隨將此路劃分兩截自縣城至湘東三十里先行丈量購地興築其由湘東河畔至揷嶺關外三十五里迄庚子二月始行勘定四月一律丈量告竣其經費原議向美國借用卽附於湘粤鐵路欵内是時草合同甫經擬定尚未畫押仍准民間耕種一年先於立契時給半價其餘一半俟秋後淸迄五月中出使美日秘大臣伍星使正在美京議與美商畫押因拳匪肇釁事遂中止六月明府將洋叅贊工師等保護出境是時僅將湘東以上三十里築成太守以美欵未定工師已去礙難興工飭將總局暫撤回湘銷差所有局務歸礦務局張大令兼辦九月明府因秋收已畢請大令將契價按期付給以昭大信所餘未立各契亦於冬間陸續辦理僅餘張姓李姓兩業主尚不肯遵章立契十一月奉鐵路大臣行知美欵合同業經畫押大約和局定後洋叅贊及工師卽當來萍定期開辦此萍醴鐵路之情形也 
[新隄防務]  
　　漢口訪事人云自富有票匪胡金魁拘獲後武漢防務格外戒嚴刻下上憲電達駐紥新隄之愷字營統領某君飭約束勇丁毋任與票匪勾結一面昕夕邏察毋稍疏虞按是處紅燈會匪羽黨甚多平日勾通水路各鹽梟非常猖獗今得嚴加防範殆此後或可弭患於無形乎 
[忠櫬抵禾]  
　　嘉興訪事友人云去秋許竹篔侍郎在京遇禍靈柩由嗣君航海扶回在滬小作勾留卽返嘉興珂里在郡官紳戚友先期至杉靑閘鵠候本月十三日旣抵大西門外官馬頭卽以次登舟祭奠翌日備齊儀仗迤邐入西門出東門取道西河街石條街秋涇橋至四明會館暫厝徐筱雲尚書之柩亦於是日至禾小泊一宵卽回海鹽原籍 
[旗案將定]  
　　金陵訪事友人云前者京口解到爲盜旗丁十一名屢經江甯府王鹿峯太守會同恊領某君研訊終於狡展不承遂禀請江寗將軍崇留守兩江督憲劉峴帥奏請銷除旗檔以便用刑本月某日太守會同恊領推鞫仍無確實供詞太守出軍督兩憲札文示之有稱素不識字者則命書吏高聲所誦並與恊領委曲開導始各供認夥劫不諱大約此案不難斷結矣 
[旗兵閧署三誌]  
　　鎭江訪事人云旗兵閧署一事前已疉紀報端兹者上憲札飭京口副都統吉晉軒統制迅將滋事旗兵查明交出歸案訊辦本月二十三日統制將爲首之甲乙丙三旗兵押送丹徒縣署旋經縣主莫嶼香明府會同理事同知恒月波司馬升堂研訊略得端倪惟尚有爲首之數名須俟統制交出再行集訊至丹徒縣署書吏陳某及新兵前營分卡勇丁某某二人均受重傷現經統制各給洋銀若干元爲療治之費 
[俎豆千秋]  
　　金陵訪事友人云許仙屏中丞振褘由江寗藩司升授河道總督旋調任粤東巡撫迨戊戌奉旨裁缺解組歸田未幾在在原籍奉新病没官紳士庶臚列生平事蹟聯名赴撫轅禀請奏達朝廷從優賜卹旋蒙恩准從祀曾文正公專祠江甯爲中丞舊治其小阮印元章者邇以監司需次爰禀准兩江督憲劉峴帥卜吉本月二十二日恭奉中丞栗主從祀旱西門内龍蟠里曾文正祠從此爼豆千秋足與文正同垂不朽矣 
[浙省官塲紀事]  
　　杭州訪事友人云督審局提調一差現經臬憲札委襄讞委員正任餘姚縣湯大令佶昭辦理所遺襄讞一差委本局正審委員候補知縣李大令瑞年辦理遞遺正審一差委候補知縣周大令琛辦理○撫轅文案委員某君經上憲札飭另候差委遺差委撫轅收呈委員丁大令燮辦理○委署省城稅課大使候補典史王少尉愷擇吉本月十六日接鈐任事○某省候補縣丞劉二尹紹晏候補巡檢潘少尉運佺奉淸江轉運局憲札委來省請領行營月餉幷軍火本月十五日赴各大憲衙門禀見　前中城保甲總辦黄别駕融恩交卸後經藩臬二憲札委赴南田辦理保甲兼開墾事務已於本月十六日禀辭起程矣 
[京口官塲紀事]  
　　鎭江訪事友人致書本館云常鎭通海道長久山觀察以中外和局迄未告成恐有不法匪徒乘間滋事除督飭文武各員弁訪拿匪類保護教堂外並商請新湘軍統領陳宇山軍門遴派所部弁勇分駐城廂各要隘藉以鎭懾奸民○鎭江府向子振太守經上憲委署蘇州府篆交卸有期在郡各紳商公製大紅縀萬民傘二頂匾德政二方於月之十七日送至府署以誌去思○新委江勝全軍統領江蘇候補道杜雲秋觀察由蘇過滬本月十六日傍晚乘江裕輪船抵京口江勝各營官及府縣各員均赴江干迎謁觀察舍舟登岸假甘露寺暫駐行旌擇吉十九日到差視事 
[上海官塲紀事]  
　　城廂内外保甲總巡朱森庭明府因有要公於昨日午前命駕至上海縣署拜會縣主汪瑶庭大令大令延入廳事中晤商良久而别○江蘇候補直隸州知州恩直刺方因公來滬昨日命駕赴道轅晉謁蘇松太兵備道憲袁海觀觀察延入花廳茗談良久而别○前日江安督糧道鄧杰廷觀察因事來申本城印委各官咸往舟次迎謁昨日午前觀察命駕入城次第詣各署謝步至上海縣署縣主汪大令飭 
 
 

Page 3

 
 
丁擋駕 
[查禁舊帖]  
　　日前松　釐捐總局督辦朱詵伯觀察移文上海縣署内開市間行鋪所領部帖往往將已閉舊帖任意朦頂甚至有奸商無帖私開圖收行用情似白拉請卽示諭商販一體禁止以淸奸混而重釐務等因縣主汪瑶庭大令披閱之下業已查照成案曉諭各商毋得再蹈故轍矣 
[示領屍棺]  
　　本月初旬某日本邑西鄉徐家匯鎭有一無名男子自縊樹上並無屍親收殮經二十八保六圖地保張裕卿投上海縣署報請縣主汪瑤庭大令臨塲相騐委係自縊身死給棺收殮標封交地保厝諸荒阡查傳屍屬認領昨日復出示曉諭略謂示仰軍民一切人等如有人出外不歸者須查明後開面貌服色相符卽具用戮領狀禀請領棺毋得觀望計開該屍年約三千餘歲身中面赤無麻無鬚身穿元色布夾襖紫花布短衫藍布夾褲肚兠内有手摺一扣簽條一紙 
[請勘局墻]  
　　去歲北省拳匪横行以致聯軍入京乘輿西狩各處人心惶惑幾於寢饋不安本邑江南機器製造局爲軍械重地前總辦潘芸蓀觀察度地高昌廟西栅繚以厚垣中闢大門朝夕啓閉更建築砲臺數座以駐防兵經營半年工程始竣刻已由督工提調禀請新總辦毛實君觀察定期履勘矣 
[滬城火警]  
　　昨日黎明時本城小東門内大街平安里口曹素功墨店不戒於火地保鳴鑼報警八鋪洋龍首先馳至少選各叚洋龍陸續到塲吸水分投嘖射閱半點鐘許卽熄計焚去店面兩幢内屋十餘間延及比鄰信成長絲綫店當火熾時蘇松太兵備道袁海觀觀察上海縣汪瑶庭大令保甲總巡朱森庭明府督率巡防各局文武員弁親臨彈壓 
[公廨停訊]  
　　昨日英美租界公廨讞員張柄樞司馬因患目疾不能以案牘勞形特照會英總領事署繙譯官傳諭英美租界各捕頭將各案暫行停解以便靜養數天 
[六續張季直殿撰謇變法平議]  
　　一爲武科將領設武備外院自西學西政之說傳於中國而牢守舊習倂爲一談雖臨以朝廷之命疆師之令而卒不可破者莫如各營統兵之官其人自以曾從咸同間將帥見削平巨宼之功遂爾夜郎自大輕外人爲小敵重以鐕差扣餉後者師前立功之念本虛拼命之言亦僞而武科習用刀弓掇取科第施之行陣正如制藝之無當於服官較之行伍尤在其下論者謂民窮財盡海内焦然何必以拮据難得之資財供緩急難資之武備去兵節餉事在宜先然彈壓内匪豈容無備爲斟酌變通之計謂宜停止武科大汰營數就各省水師陸師武備學堂置學習外院各限定數名額抽選武舉人進士之曾受職及叅游都守之年力尚强能識字者另立簡要課程隨班學習第其高下一二年後以屢試高等者次第派充各留防營營哨官所換之營哨官有願就外院習學摥騐如合格列作新班營哨之官亦三年而更調令其漸知他人之長兼顧自存之地夫更番入學改良進步固日本陸軍戸山學校之規模可則而傚之也一别立畢業生練營語曰天生五材誰能去兵以勇營將領之不足恃而士卒之未教議大去之是也然兵猶潮也不進卽退猶輪機也日用之則瑩潔而有光間十日不用則暗一月則鏽生焉一年則關動是機者亦澀而匠於機性且將有不習之虞如之何而不爲之計今各省陸師武備之畢業生自亨利康貝及德日兵官之來觀者咸謂諸生圖畫操練諸課俱不爽於師法而諸生有志者亦爭自磨厲願得一試其機不可遏且不試亦孰能騐所謂可用者不面諛否而願試者果堪試否也今如當裁勇營十則裁十二以多裁二營之饟俾已畢業領有憑證學生自募二營而以所習之法訓練之營哨之官咸取於此仍采日本陸軍經理學校法課而行之俾得練習衣糧幕舍工程療病之事令課吏館學習兵學之候補道府監之如營務處練成由各督撫臨閱分此已練者五成於各營更就各營抽選五成與之互易練成更以前五成續分於各營而迭易之庶幾教成學生之資與留養兵勇之餉兩不虛糜而免新舊齟齬之患乎一畫一製造廠槍砲聞之各國之練兵也凡一國之兵其步伐行列同槍砲膛線表尺準心同其槍之機托刺刀之輕重長短砲之輪座無不同每得新法製成而試之利過於舊則悉更之悉舉其所更畀之商伺中西有事而貨於中國中國急則捐重價購焉而畀於營營不問其與已所有異同否也取有其具而已又或得新槍焉非所習也視之與舊槍等不珍視之也聞之英將戈登語某提督中國兵用槍合舊新無所用某嗛其言誑輕我夫誠使瞢瞢然附文繡於身而不知其名果膏粱於腹而不知其味戈登言誠是必若不免而猶須練兵則槍砲之不可不畫一審矣今中國造槍砲者止天津上海江甯武昌四廠天津一廠燼已其三廠所製之槍砲均不一例其故則主者好矜恥相取下而不知工之無度國威且墮於此也今宜選明曉各國兵學一人督理三廠通檢江南湖北武庫所儲各營所用之器械略分三等上等最新式而命中最遠者如小口徑快槍合三廠仿造而研究之畢業生練營中等式稍舊者如毛瑟之類畀各防營卽戈登意下等舊者如哈乞開士之類畀各府州縣警察部卒極舊而前膛者悉收鎔而改鑄德國全國造槍砲者止兩廠其鋼料皆出於克虜伯治兵有條理强也固宜凡刑部之事四一增現行章程刑律不可遽議理至繁時未至也條理不可不增事已具律不備也德國民法至備至精日本仿之以判民訟法與各國同則彼此皆得行其國際之公判法權而無所阻然則法之不備而欲以司宼所據繩各國之人不可得也事連彼族而欲使我國之人訟伸其理亦不可得也非必彼很傲而恃强狡黠而善辯民之嗜好飲食體質教育職業知識風俗無一而同我之官吏卽非　冗而無所據以爲爭執譬之徒手而與操利刃者搏未有不敗者也以商務一端言彼律常輕我律常重彼律有專條我律多比用開港至今受弊已多與使華商延狀師引西律以聽斷於西官孰若增科條以自庇吾民自保吾權乎今欲遽引各國刑法之書編爲定律非得專家通才詳審叅酌不給於用且果變法則民日智而事將繁不可無糾力糾守糾孝糾職糾恭之典定律卽稍需待而六部二十二行省辦事章程歲有增益何獨於中外交涉關係甚大者而憚爲之約舉其要教案當定章程租界當定章程報館當定章程工商業當定章程公司當定章程銀行當定章程而尤要者莫若礦山新約旣成外人開礦内地接踵而至地産人工賊盜鬬訟華洋紛拿苟無章程何以察治抑今日所謂章程者卽異日定律之本所當以日本刑法合我之禁令風俗而著其可行可守之綱目以爲各府州縣行法司法之據隨時修改不厭精詳法拿破侖治罪法一書特爲諸國刑家之冠明治十年後稍叅用之又以各國謂其法律不完備笞杖斬殺之罪不足治外人乃依拿破命律叅定成書其事勢與我正復相類我采輯而增損之要之以華洋兩平爲主義一增輕罪條目法重難犯乎輕難犯乎以常情言慮無不曰重則難犯矣孰知夫法太重者難行難行則犯者十實行者勢將不過一二實行不過一二則有法不啻無法也民胡爲而不犯之罰鍰自吕刑罰作見漢律禁錮奪勞見六朝律皆三代相沿舊法自明一切廢之统以笞杖代以爲存之無益於治也而去之爲害於治乃甚大無制之罰欵無期之淹禁累千數之鞭笞鎚石曳鎖之虐狀皆杖笞輕不足懲溢而横出者也而工商闤闠無輕罪禁令之不能行者彌多自徒以上必破家錢財之訟破人家仁者固不忍而笞杖毁形裸體又難施稍有體之人以此權之增定章程事雜華洋自當仿洋法增添輕罪矣日本重罪九後四等曰重懲役輕懲役重禁獄輕禁獄視徒刑固已變通輕罪之刑三一重禁錮二輕禁錮三罰金違警之罪二一拘留二科料附刑六一剥奪公權二停止公權三禁治産四監視五罰金六没收其刑名十有五皆中律徒流以下笞杖罪也目繁而不虐刑輕而不可免存其廉恥不恕其非違禁令無不行風俗無不肅職是故耳苟不采取此意地方官以意判决暴者殘民仁者失有罪徒爲外人姗笑耳日本近者改正刑法草案稍嚴其辦護士上書抗駁夫日本用西律主慈祥者也猶如此矣此議仍未畢明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示拿盜]  
　　　烟訪事友人云邇者兩廣　督　芷芳制軍廣東巡　德　山中丞查知　　名街時有　劫之　　　　鎭粤將軍某留守繕發告示曰　得旗漢各街强搶傷人以及白畫　掠之案時有所聞省垣重地旗漢營汛林立而盜匪如此　行尚復　河事體推原其故蓋由旗漢各處弁勇以　境爲嫌宵小遂恃偵緝所不至寄贓窩盜無所不爲如欲正本淸源必須不分畛　　有盜匪窩戸一體　　追拿查光緒二十五年譚前部堂曾出示嚴禁如有身帶洋搶出外道行一經查獲無論何項人等旣路　房懲辦上年冬間又經　同出示重申禁令通飭在案現當整頓緝捕亟應設法嚴辦除飭各營員弁兵勇如有携槍遊行及　刼各匪無論何人即行嚴拿如該匪臨拿巡入旗地幷許弁勇跟追一經拿獲卽徑　緝捕局訊辦倘犯事係屬旗人由緝捕局一面禀請咨會銷檔一面照　擬辦庶免賴轉解訊致有稽誅而張匪贖其寄贓窩匪之家無論坐落何處一經查實一倂嚴辦查街哨弁如有怠　因循卽行撤　合就出示曉諭城内旗漢各街軍民人等知悉嗣後遇有盜匪務當不分　域一　由查街弁兵　　追捕其寄　窩　之家無論坐落何處查實一倂拿究解局訊明懲辦爾等如有身家自必亟圖保護勿以弁勇越境爲嫌藉端阻　致干重咎毋違特示 
[解犯起程]  
　　上海縣應解秋審之戳斃小常熟兇犯張順華行竊提右營叅署賊犯金阿大二名業經縣主汪瑤庭大令委主簿孫立幹少尹吳淞司巡檢沈爽秋少尹武弁劉恩章押解少尹以别有要公尚未就道昨奉臬司朱竹石廉訪札催大令因催令從速起解並派營兵差役各四名押護 
[移提案證]  
　　廣通公司買辦馮秀和與愼瑞公司訂立合同用小輪船行駛通州海門等處地方官恐碍民生禁不准行事遂中止旋因糾葛涉訟法界公堂讞員杜杖園大令訊究之下知愼瑞公司潘蛟生等先將小輪船向廣通公司抵押洋銀五千四百元遂諭令押候追繳迄乞案懸日久股東顧烈謨吳子廷徐克生均私回海門原籍昨日大令飭吏繕就公文令包探齎投海門廳署禀請　尊王　臣司馬派差恊提帶回訊理 
[潔淸道路]  
　　前日本邑淸道局委員葉　　明府傳諭十六鋪地甲知鹽船牙每日淸晨九點鐘時派駛船數　至碼頭承運垃圾往浦東傾棄並諭令各挑夫每晨以八點鐘爲兩務將街頭垃圾一律　淨候派家丁查察違干嚴　 
[上海縣署瑣案]  
　　前日北新涇巡局函送庇匪肇事之地保陳孝春至縣縣主汪大令訊供交差候提肇事人致案質訊前日提到陸龍淸陸楊氏二人升堂復訊陸供村中人於本月十六日雇淸音敬神突有趙秀卿者手持鳥籠調戲婦女旁觀咸抱不平致將鳥籠搶去趙旋糾集多人滋生事端迨巡局老爺間信拘拿而彼等已經逃散旋被姚某至巡局誣控迨局勇來拘小的不在家中將妻拘去幷被毆傷求騐陸楊氏所供相同大令飭仵騐得氏受傷屬實遂謂陳保曰此事皆由爾不諳公事所致飭　　　十不諭令速卽查明刀械究係何人之物禀候提究氏傷自行醫治陸交保○本城巡防中局函送形迹可疑之遊方僧名　　　　　　楊銘生到縣大令升堂研訊小孩供稱年十二歲家住海門父母皆亡由母舅撫養去年七月隨叔父昶光至某　　　　　　　　回原籍昶光供僧人於十九歲出家至前年回家探望兄嫂豈料盡遭燮故所遺一姪由僧撫養在家大令謂　　　　　　　　　稱小的落髮後無廟棲身賃屋居住大令盤詰再三則稱存兄之嗣並不犯法大令大怒喝令重責二百板押候　　　　　　　　管束○應志慧投縣喊冤汪大令研訊供稱小的係甯波人向在虹口爲縫工娶妻李氏於前年被姨丈領至　　　　　　　　姦佔不容小的回家叩求提究大令著退去聽候飭提訊究 
[上海巡局紀事]  
　　日前匪徒某甲至本邑小南門外倉基弄口寳源銀樓僞稱購物乘　　　　　　一枚現　　樓主某乙查悉甲卽鄰近陸某因於前日倩人投二十三七鋪巡防局禀請究追局員盛雨村二尹准　　　　　　　矣○前晚保甲總巡朱森庭明府命駕至南市會晤各巡防局委員旋卽周巡各叚行至生義碼頭見栅門虚　　　　　　　　　輿　喝責五十板以儆 
[英美租界公廨紀事]  
　　史惠氏控楊慶寶誘令寡媳吳德珍捲物潛　昨日讞員　　　　馬飭差提楊到應押候訊核○沈阿祥扭控毛樹海姦拐妻子沈華氏强佔不放　　　押候訊明嚴懲 
[英租界捕房紀事]  
　　流氓沈木金向　　　　　洋銀十一　　　　投報捕房捕頭令包探陳根寶將沈拘獲押候解送公堂禀請讞員張柄樞司馬訊辦○前晚竊犯　　　　　　　　　　　　　敢脚踏車若干輛寄存董炳順處旋經包探張寳成緝獲帶入捕房捕頭押候解送公堂禀請訊　　　　　　 
[英界瑣聞]  
　　前晚英租界松江路某　　　　　　金忽萌　　　　人吞服紫霞膏迨毒發呻吟店主馬天崇查悉情形急倩人送至仁濟醫館求治無奈受毒已深延至　　　　　　　由親　　　收殮噫是豈有不得已之故耶何其視性命如鴻毛也○前晚十二點鐘時有一年逾不惑之病人　　　　　　　　　　　　　　淸晨六點鐘時魂歸泉嚷棧主某乙急遣人報知捕房捕頭令地保投報某善堂備棺收殮人生嫌　　　　　　 
[法租界捕房瑣案]  
　　陳增榮控龔玉如將　　　　洋銀一百　十元延　不還讞員杜枝園大令訊供押追在案昨日大令蒞捕房發落各案時命提龔玉如覆訊龔供借據並　　　所立當時小的祗用洋銀四十元餘被中人袁士夫用去大令命押候傳原告及中人覆訊核奪○匯德豐小錢　　　徒張生私取洋銀三百　賭博　罄莊主柴如桂控請大令訊供追比迄今案　日久張一味挺押昨日命提研究張供歴年　學　花紅數百元莊主分文不給不得已而爲此求恩明明鑒大令命押候傳柴質訊嚴　○積竊徐阿才王阿福張阿江均由　　　　　令訊供判令枷號一月昨已期滿命將枷開去各責五百板然後開釋○電燈公　　人吳成榮拿獲竊賊閔寳生並不　　　　　私刑吊打巡街捕喝阻不理反遭擊因之拘送到案大令著枷號一月期滿責釋　　生笞責三百板然後釋歸○偷　　　　　　阿四均由包探解請大令訊供押分别枷責昨日命提王到案荷枷一月期滿責　　責二百板卽行釋去 
　　　美租界捕　　事前晚甬人　　堂在浦東旗昌馬頭竊得王陳氏陸胡氏所　　　杉板船駛至裏虹橋旋被二氏查獲　　　　洋銀數元二氏不允據情投訴捕房捕頭令包探劉光震將王拘獲押候解送公堂禀請讞員張柄樞司馬究辦○昨日午　　　　　民　福至百頓路第四百五十七號門牌屋内將陸阿玉誘至北河南路第二百七十號門牌某茶肆訛詐洋銀五元適　　　　　　所見拘入捕房捕頭令押候解送公堂禀請訊辦○昨日淸晨輪船積竊張雲生混入旗昌馬頭所泊吉和輪船竊取　　　　携小皮箱一口携之登岸適爲巡　捕所見帶入捕房捕頭令押候解送公堂禀請究辦 
 
 

Page 10

 
 
[金陵官報]  
　　三月十七日　　思路理　江營　　候補　曾洋務　　　　汪　　　盤　盛　　西　　遺吳庚幸到赴　西引見均　南　　學　　　　傳見十八日　　恩銀圓局候補道劉傳見松滬捐　　　候補　朱　振到請補　縣　　　解回　　金山　　　　先達辭　十九日　　　示江甯府江淮司巡　　大元病故遺　　　試用巡檢　　元又署江甯縣　　沈　星署事　　還　查有試用　　　　　又署　縣　　程全署是假　有查有　　　　　朱　　又署江　　　史吏　　期　遺缺　　得試用府程課大使汪時煥又　實庭縣　　司　　　　同期　　缺掣得試用　　汪樹　均堪　署理　西侯補道吳　　幸赶　引見統領　字曁　又左營程孔　均叩謝存記　　　松錢　中　守　　子和辭川沙城守　千總李廷　到二十日　　　示無采　　　王　　　　　　　中軍者　遺缺小部堂查　副將楊大章坿以借補知府李感　嘉知分　巡判　　　大使　詒　　知事李樹　考試均奉示二十一日洋務局仗　　汪見　　　事　　　　又德文　故　丞黄　美國　事馬　又繙譯温秉忠均見試用府經　陳　　到省二十二日　轅　示委辦江　　瓜州司　　差　　　　蔚期　　　查　誤用　檢　　元堪以技　　　恩洋務　候　道汪均見知縣劉思　見辭赴皖南向河　　總巡知府黄宗　到知縣吳　　禀知奉衙司　知　　　　　留　差委　　　　　錢昌　　二十三　　　恩總理　兩江營務　候補道　　府王均見　口禀　卡　　　　元章大　口釐捐知　　　倬均　回局委　　口府　　　到　　　　　　　　府　　　錫章見奉示　署　史蔡金高又陶　昌　　　到　日本　李天野　太　見二十四日委　　江　　　　　見知府吳　仁辭　　長江各　卡直隸　際安禀知奉　同委赴　公幹叩　　　效辭赴　見　　　　州思芳辭　糧道　　　公幹 
 
 
