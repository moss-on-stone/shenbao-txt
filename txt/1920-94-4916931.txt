# 1920 - 94 - 4916931

 

Page 1

 
 
   
 
 

Page 2

 
 
   
 
 

Page 3

 
 
時評 
[南北政府之可恥（冷）]  
　　南政府中伍去而岑將控伍於港北政府中八省或十五省督將解散安福部而安福議員亦將以武人干政之說起大彈劾案嗚呼時局如是可歎又可恥也 
　　蓋南北云者因政見之不同而乃分立之名詞故南北兩方有一方而使人可嘆者尚不足爲中國之恥也何也尚有一方差强人意也即不然兩方均屬可嘆而可嘆之事各走一極端絶不相類者尚不足爲中國之恥也何也尚有殊特之主義與精神表示也今則何如今乃一邱之貉耳南之可歎事無異於北北之可歎事無異於南然則南猶北也北猶南也中國人者不過如是之中國人而已也豈不可恥孰甚嗚呼誰得而一雪之 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電保定會議結果（一）擁護靳閣但不反對段（二）前線各省防軍一律撤回但保證南軍不進（三）宣布安系罪狀通電解散安福系聞八省同盟擴充至十一省現有加入某某兩省成爲十五省區安系議員將以武人干涉題目提出大彈劾案（十日下午三鐘） 
　　北京電王士珍語人總統敎我調停時局余亦實無辦法意甚躊躇（九日下午三鐘） 
　　北京電李思浩昨夜偕徐樹錚專鉅又向日人商訂五百萬借欵又鹽餘三百萬銀團今日撥還 
　　（十日下午三鐘） 
　　北京電李思浩昨夜偕徐樹錚專車赴張家口行邊業銀行開幕式（十日下午三鐘） 
　　北京電閩案日使向外部聲言彼方意已確定無通融餘地中政府如必堅執惟有暫擱以待異日解决（十日下午三鐘） 
　　北京電汴自治會敎育會商會省議會分電請查究信陽變動靳覆已派殷貴秉公嚴辦（十日下午四鐘） 
　　北京電軍政府删電劉存厚横征暴歛民不聊生請予查辦 
（十日下午四鐘） 
　　北京電哈爾濱電崴埠新黨與日軍激戰日軍於五日夜將崴埠砲台及各機關完全佔領新黨向捷克軍求援捷軍拒絶現崴埠除俄島西海岸外其餘均被日軍佔據現尼古拉烏蘇里仍在劇戰互有勝負阿穆爾屬伯力一帶新黨軍隊聞崴報後均與日軍開戰將有變化（九日下午一鐘） 
　　北京電海參崴電日軍與俄宣戰俄不反抗聽卸裝日遍懸日旗英首抗議日始撤各國軍事及外交代表分别開會議决先向日要求恢復交通俄攝政避捷克司令部要求各國向日抗議又捷克心甚憤激形勢頗危李家鏊等電京請示辦法院部處昨開會議决與各國取一致行動又華僑所受損失單獨向日索賠（十日下午四鐘）　　北京電哈電謝部軍隊擬用鐵甲車數十輛衝入華境擾亂爲扣金案雪恥已飭嚴防（九日下午一鐘） 
　　北京電滿站電謝已佔領大烏金斯克新黨敗退（十日下午七鐘） 
　　北京電吉電日軍已佔據伯力崴埠雙城廟街一帶現有進攻阿省說（十日下午七鐘） 
　　北京電黑報日軍調四十六聯隊由大連前往哈埠（十日下午七鐘） 
　　北京電吉鮑電據報雙城子廟街均被日軍佔領俄人要求日軍一律退出否則以擧國兵力對待又日俄軍隊在該境現正激鬭我國沿線距離甚近處置失宜中立地位恐難維持除飛飭實力堵防外請速示方針（十日下午三鐘） 
　　北京電海參崴經日本佔領後美使訪外部詢我所取態度陳次答絶對嚴守中立中國軍隊不能與日軍共同動作亦無共同動作之義務（十日下午三鐘） 
　　北京電院電楊新督塔城邊防吃緊准添募蒙古馬隊三營協助防務（九日下午一鐘） 
　　北京電中東路督辦擬郭宗熙 
（十日下午三鐘） 
　　北京電海長薩鎭氷今晨赴津行軍醫校畢業式（十日下午三鐘） 
　　北京電蘇李電日人在蘇槍斃兵士案須要求賠卹及懲兇如不能解决則再移中央辦理（十日下午一鐘）　　北京電本日命令浙西嘉善各屬減徵銀米（十日下午四鐘） 
　　香港電軍府齊電靳堅請廢軍事協定及撤王揖唐祇岑陸唐林署名（十日下午五鐘） 
　　香港電桂系必欲割欽廉歸廣西以懷集等縣歸粤經咨軍府並在省會提議（十日下午五鐘） 
　　香港電港機器工人因米貴要求加薪船塢機廠牛奶房停工多天電車今早亦停電燈亦有停勢政府已調海軍機師登岸備不虞影響極大（十日下午五鐘） 
　　香港電聞軍府延律師在港控伍追關餘伍亦延律師對抗惟港政府擬請伍離港免訟（十日下午五鐘） 
　　香港電軍府齊日佈告伍携文件關餘赴港各方派員函請回省迄無表示延未正式交代西南關餘由伍收五次共三百九十六萬三千五百九十元支二百四十三萬六千零五十三元尚存一百八十三萬三千三百零六元另六次五十餘萬兩均未移交庫空如洗軍餉經費無從應付經政會議决免外財兼長特任温宗堯外長王建祖次長陳錦濤財長文羣次長陳未到任前文署温未到前劉玉麟署（十日下午二鐘） 
　　杭州電敎廳任曁南敎務主任姜琦爲一師校長（十日下午六鐘） 
各通信社電 
　　北京電外交部决定對俄方針取不干涉主義向各協約國聲明以免課會 
　　北京電上海日暉呢廠有售於外人說現據上海總商會復稱該廠仍由商人錢廷爵繼續承租已咨部立案　　北京電日軍據崴埠旅崴華人有波及傷亡者李委員已向日軍長官提出交涉 
　　北京電蘇督電已派員赴滬招待意國航空隊 
　　北京電張斯麔電邊防處東路護軍本不足恃應請中央另派警士來哈接替（以上十日） 
　　以上中華通訊社電 
　　北京電直系有慫恿王聘老組閣者王表示來京祇以調停閣事爲限他非所聞 
　　北京電莊鏡珂昨又來電催劉鏡人赴日 
　　北京電日俄戰爭結果俄大敗攝政走避崴埠雙城廟街伯利均爲日姑領捷克軍守中立謝米諾夫勢復振 
　　北京電政府對俄决與各國一致電李家鏊阻止俄代表來京 
　　北京電海參崴協約國委員將組織公團調查日俄肇釁之眞相李家鏊請示參預與否 
　　北京電在滬舊議員推代表來京陳述南北和議中解决法律問題之意見 
　　北京電岑請將關餘直接撥交政府置不復 
　　北京電鮑電暫維中東路現狀候欵接濟 
　　北京電靳昨電滬召軍務司長丁錦回京 
　　北京電交部决俟大局稍定擴張國内路線擬商陸部以裁兵興築 
　　北京電參陸處電駐閩浙師長當此南軍内訌土匪蠢動不可輕議撤防 
　　北京電將有西北公報興西北日報發現頃正組織　　張家口電此間邊業分行蒸（十）日開幕 
　　香港電伍總裁集旅港粤紳宣布經手關餘用途曁現存數目後始附輪詣滬（以上十日） 
　　以上中孚通訊社電 
公電 
　　皖人致北京電北京大總統靳總理段督辦鈞鑒頃讀四月六日大總統令任命馬聯甲帮辦安徽軍務此令等因竊馬使治軍毫無紀律圍姦女校中外宣傳况新舊安武軍積不相能伏機待發馬使趁倪督病失知覺竊電自保而才庸望淺斷難鎭懾倘因激變軍心豈非以個人升遷麋爛皖局伏乞俯念皖民收回成命並愼重繼任皖軍人物無任迫切待命之至安徽公民王浩如汪少卿襲良士曹伯平等六十二人同叩 
世界路透電 
[法兵入德與英國之議論]  
　　八日倫敦電兹悉法國進兵中立區域完全自負責任英意比美四國均反對此舉法國之軍事行動已引起錯綜之時局英法兩政府現正在討論此事以期安定時局當中立區域發生騷亂之時固宜設法恢復秩序但此事應由協約軍爲之抑應由德軍爲之實爲一問題或議應令德國負恢復秩序之責而許其依福煦上將規定之嚴密保障派兵入魯爾區域並應由協約國軍官隨同德軍前進俾可决定德軍何時應退或議此節應由德政府自决之如德軍當退而不退則協約國儘可佔據德國要區以迫德國出此德政府行事似太操切故法國立即施行協約國共同議定之最後辦法以應付之協約國除法國外覺德國應恢復中立區域之秩序但反對德政府調常備軍以盡警察職務蓋非至萬不得已不能召集常備軍也法國則疑德國進兵魯爾區域非全在恢復秩序蓋别有用意焉法國之行動固出於善意惟協約國今不致爲法國公負責任英政府實不欲使英兵盡警務之責於德國兩敵對黨間倫敦當道之意英國佔地軍之駐來因河其目的純然與今事不同法國對德所抱之疑慮如果成爲事實則大局將即變更協約國必將竭力會同行事至於目下則無英兵參與佔據中立區域之德鎭 
[美國近事記]  
　　七日華盛頓電法國大使以法政府牒文致國務卿柯爾培氏請美政府發表對於法軍佔據德鎭之意見據官場消息美政府似不致有所發表但聞美國對於德軍開入魯爾區域如於恢復原狀之後即行撤退則並不反對云 
　　八日華盛頓電海軍總長台尼爾氏今日在參皖海軍股員會前宣稱兩年之内美國可有飛渡太平洋之飛機所議飛渡太平洋之舉其詳細辦法尚未議定常年海軍議案經費股員會近今討論以飛渡大西洋第一飛機ＮＣ第四號保存於國家博物院時曾議及飛渡太平洋問題 
　　八日華盛頓電參議院海軍股員會已將夏威夷珠港海軍屯泊所之經費自八十九萬元增至一百零八萬元並撥五萬元在菲列濱哇朗加波建造海軍屯泊所又撥一百萬元在珠港添造屯煤所該股員會許派海軍委員團擇定舊金山灣深水海軍根據地之地位限於十月一日提出建造圖式與說帖 
　　七日華盛頓電日軍佔據海參崴之消息傳至此問美國官員大爲驚詫衆意日軍之出此必因極端派聲勢日甚將危及日軍根據地之故惟當道尚未發表意見 
　　七日華盛頓電參議院海軍股員會已贊成在舊金山灣建設深水海軍根據地 
　　七日華盛頓電愛爾蘭女子主張愛爾蘭自治制者因在英大使署有非禮行動爲當道所拘今已具欵千元保釋 
[英國近事記]  
　　八日倫敦電當道發表一九一九年一月一日至三月二十九日愛爾蘭新芬黨暴舉報告計有一千零八十九案内有謀殺案三十六次開槍擊人案八十一次毆擊案三十二次襲刦軍械案四百二十六次縱火案四十七次開槍擊人住宅案五十四次 
　　七日倫敦電財政部不日將招人講買數種美金洋證劵此舉爲財政部豫備償還秋期到期之美借欵計畫之一部 
　　九日桑第哥電今晨英皇太子乘里朗號巡艦行抵此問當道派軍艦與飛機出港迎迓旋登美國海軍大將旗艦新墨西哥號面進全鎭休業歡迎之皇太子立摩托車中向衆二萬人演說皇太子定明日正午啓程赴火奴魯 
太平洋路透電 
　　九日東京電今晚陸軍省發表文告如下海參崴和局業已恢復未聞續有死傷四月五日革命軍攻擊雙城子南面某地點之日兵爲日兵所敗且解除其武裝雙城子與海參崴間之加巳里索鐵路山沿爲革命軍所毁聞赤塔南面謝米諾夫之軍已擊退過激軍 
　　九日東京電東京美國紅十字會委員今晨接海參崴無線電稱諸均安靜紅十字會現正醫治傷兵職員均安 
　　九日東京電陸軍大臣今晚祖餞法國飛行委員團之福爾大佐及其他人員該委員團定四月十二日乘興洋丸啓程回國 
　　十日香港電華工罷工風潮日見蔓延船廠工人罷工現局未有轉機海軍船廠之工程因以失其秩序尚有數種工業之華工現亦罷工要求增加工資電車公司之用人今晨罷工致不能開車謠傳電氣廠之用人亦將罷工現已籌定辦法如所僱華人於今夜罷工不　香　與九龍之電燈受有影響 
　　香港電如電氣廠工人罷工皇家技師隊之人將到廠服務聞皇家技師隊且擬協助電車公司云 
　　香港電政府設敎育處助同敎育科長辦理振興及改善香港敎育事務除官員外且將舉中國葡萄牙印度敎會代表爲敎育處職員 
國外要聞 
[美國之公衆衛生力戰梅毒]  
　　中美新聞社華盛頓通信云美政府所立各處公衆衛生部近頃請於國會提出特别用費二百五十萬金圖專供從事於公衆衛生之用自一千九百十八年七月而後各地巿政廳及州政府曾與各地衛生部通力合作與梅毒戰如國會中許以此費并將各州各巿區及各私人機關之贊助費一千萬元加入則爲數殊可觀而以前之通力合作亦可繼續而下云一千丸百十八年七月國會中曾通過一議案由陸軍總長海軍總長財政總長海陸軍公衆衛生總醫官等合組一各部聯合公衆衛生部議案中并有於公衆衛生總部中附立梅毒部之議提欵二十萬金圖以供斯用其規定此部之責任如下（一）研究及調查梅毒之來源醫法及預防法（二）與州立衛生部合力進行防止各州以内梅毒之發生（三）防止各州間梅毒之傳染此議案中要求一百萬金圓散放各州衛生部爲防止及醫治梅毒之預備惟分派之欵額有限瞬即用罄如欲續得則須另行要求或於他欵中提出若干備用各州對於防止梅毒事極爲盡力故欵亦力盡其擱置未用者僅奈維逹·本薛文義·哥倫比亞·三州而已其他四十四州則皆於一千九百十九年六月領取該欵着手於防止梅毒矣其大部計畫近由美國公衆術生會宣布一日醫學上之計晝其第一步即與國内醫生相遷絡凡有梅毒者就診於醫生醫生必須報告官中一方予以印刷品之敎訓計所印者凡十一萬五千份自一千九百十八年九月至一千九百十九年一月其所得報告則有梅毒者凡二萬四千四百七十七人一方復通告藥業在若干時期以後不襲爲人配梅毒之藥聞此項計畫已得醫藥兩界之贊成頗見成效云其二曰敎育上之計畫則印成三十九種小册請國内敎育家少年少婦父母地方官醫生牧師等繕爲警告之文字四出散放使人讀之猛省俾不爲梅毒所中其他復以影戲片令人往觀不取觀資各部公衆衛生部男女各俱樂部商部靑年會等皆頗熱心於此事云 
國内要聞 
[北京通信（吹萬）]  
　　被拘學生三人釋放後之工專狀况 
　　此次北京高等工業之風潮各報固多有載之者惟語焉不詳且有與實在情形大相逕庭者此次風潮之遠因 
[工專學校正門]  
　　學生門工業專門之校長門學生門 
　　實基於洪鎔平日過於專制此次學生請求保釋代表夏秀峰洪非特不允且以極專斷之言加諸學生遂成爲此次風潮之導火線當學生羣逐洪出校之日洪不肯行由學生推代表數人曳之出且令行學生門蓋工業學校之内校門原有三中間在鐘樓下者止准校長敎職員出入學生不得由此過往故學生稱之爲校長門其左右二門則號學生門此亦民國學校中之怪聞也洪固老官僚專制氣習甚深該校學生向處積威之下習慣成爲自然頗亦不以爲忤及五四以後與各學校之自由學生相接觸遂不免自感不足而思有以革之矣此次風潮起後敎育部即擬借此行其整飭學風之政策令各報館勿得登載援助學生之稿件於是處軍警積威下之北京各報不得不噤若寒蟬學生益處於無可告訴之地位而校内風潮遂復以敎育部之壓制政策激之使增高敎育部革除該校爲首學生十人並通告學生及其家族於三月三十一日上午赴該校塡具悔過書學生見通告後即奔走於敎職員之門及敎育部請將十人革除事收回成命而敎職員皆不見敎育部則更嚴辭以拒學生遂於三十日開全體大會討論辦法全體主張决不具悔過書非易校長不再和校上課三十一日該校敎職員淸晨即入校預備學生來校塡寫悔過書是日記者曾往參觀且携照相鏡往初擬撮取學生具悔過書時之 
 
 

Page 7

 
 
　　情狀者不意未能如願是日校内布置井然有條有二敎室前書學生悔過室桌上皆置有印就之悔過書二敎室爲學生父兄休息室一大敎室爲學生休息室而大禮堂則以白紙大書校長訓話室蓋擬於學生具悔過書而後加以訓辭者門房復加臨時通報聽差二人以防學生父兄到者過多一時通報不及學生則多站立門外馬路旁以監視不履行盟約之同學主張開除學生之敎員胡樹楷薛楷及林大閭三人入校最早及見學生多在馬路旁則以大衣領自障其而至十時洪鎔乘汽車至問敎職員學生到者已有若干皆言無守至十二時無到者洪大怒聲言不幹了是日本定有魚翅席　桌預備與敎職　痛飲得勝酒者不意竟未如所願於是留敎職員在校大嚼而洪即於十二時先行離校敎職員至五時始出校學生無一入校塡悔過書者記者於五時半離朱家街時曾詢該校聽差據云惟有三電話間學生具悔過書者之有無多少而未嘗有一人來校塡寫不謂敎職員出校後迺對人言謂曾有學生四五十人來校塡具悔過書云云而學生方面則絶對否認有此事實洪鎔見大勢不可爲復上三次辭呈而前次聲言與校長回去留之敎職員則皆不肯辭且有招相熟之學生閒談者敎育部刻復出一通告令已具悔過書及閙風潮日請假未到者皆於九號赴校考試而暗中即由敎職員通知相接近之學生不具悔過書者是日往考其他即不復問洪氏　學生執持意見異常堅　遂請敎育部設法將夏秀峰釋出以爲緩和方法而方豪夏秀峰王文烈三人（卽司令部前認爲首要犯者）遂於六日宣告無罪釋出該校庶務主任蒯壽田親往迎夏回校見面語即爲﹁夏先生你這次的事情洪先生很抱愧如果先生在校必無這次風潮﹂言時拱手復鞠躬夏歸後敎職員多來拜謁所談無非請夏疏通同學勿固執成見七日（今日）下午洪鎔復派書記楊謁夏於榆園（夏之私寓）夏適他出楊遂告其門房謂奉校長命請夏先生疏通學生者請轉告七日晚七時復開同學會評議會一次夏到會聲明以同學多數之主張爲主張開會結果主張九日仍全體不到校如有一二人到校者由同鄉會負責非至洪校長辭職允准决不入校云云該校前途究將如何是否能得浙一師之結果未可知也 
[對俄方針之研究]  
　　學生代表與部員談話 
　　新會議員請設特别委員會 
　　北京學生困對俄問題特派代表赴外部探詢意見一事已誌前報兹聞北大謝某一中趙某於昨日下午三時赴外交部請見陳次長惟陳氏以公事紛繁當令沈秘書接見代表等首述來意略謂近日報載俄國勞農政府曾通牒我國要求講和並願放棄以前俄國在華所得一切權利未知是否屬實沈答誠有其事代表問政府究持如何態度沈答弱國外交無雄厚魄力每依列强爲轉移此次若單獨行動事實上有許多障碍恐反不利故暫不能有所表示但本部對此略擬辦法惟以外交應守秘密不便宜洩云云代表又謂在學生方面認爲勞農政府旣有此種盛意吾國自應向之表示親善之態度且其根基漸固目下已有統一全俄之勢聞各國暗中皆派員與之接洽亦卽爲默認之表示我國與俄接壤利害關係尤切即或因事實上之牽制不能單獨進行而對此美意之通牒亦應有相當之表示若待某國先我而和則恐俄國今日所願退還我國之權利異日必受條約之束縛無以實行退還甚望當局切勿交臂失之云云沈秘書謂當以此意轉逹次長代表等遂興辭而出又漸衆院王文璞對於俄國勞農政府代理外交總長來電特撰一意見書提出大會大致謂今日勞農政府深自覺悟有無條件歸還吾國之宣言以謀兩國眞正之親善在吾國公式的外交旣有恊約關係尚多困難然本席以爲當兹民治主義澎湃時代非公式的國民外交則可早自圖况本院旣有監督政府之職責尤應爲吾民立對外之標準擬請於本院設特别外交委員會以從事研究一切云云 
[日俄交戰中之海參崴形勢]  
　　聞駐崴總領事邵恒濬有五日所發之急電到京首述廟街日本領事館被燒日本領事石田已爲激黨檕斃日本在廟街之陸海軍隊完全爲新黨撲滅日人大爲憤激故於四日半夜雙城子一帶即有兩軍交戰之事發生其原因實爲激黨軍隊中有韓人在内鼓動現在日俄兩軍成爲騎虎頗難下場所有雙城子海參崴一帶完全爲日軍佔領吾國當然守中立協商國軍隊亦執旁觀之熊度現在戰事尚未停止雙城子以北形勢更爲混沌特此電聞又林代將建章頃亦有加急電報到京略謂刻爲保護海參崴巿面華商之安全及生命財産起見特將宋煥章所部之一支隊由雙城子移駐崴埠至雙城方面則由高旅長鳳城派兵接防云云昨有人以此事訪外 
[北京植樹節盛况（一）]  
　　四月五日植樹佳節敎育部與各學校均往京西薛家山植樹到者甚多此圖係北京大學植樹區 
　　（中央寫眞通信社） 
　　交要人詢問日本與俄旣有戰事發生則東北邊防形勢恐有變化某要人答曰此不過爲局部問題深信日本與俄黨戰事其結果不外乎俄勞農政府派一介之使向日本道歉並許以若干尊崇日本威信之條件而已時到今日日本欲向俄國取得何等利益殆甚困難蓋俄國毫無利益可取所能取得者携帶過激主義之色彩以歸而巳另一消息云西伯利亞日軍與俄新黨惡感日深廟街兩戰日軍失利之後亟圖報復最近乃以大部軍隊分攻雙城子海參崴等處本月五日哈埠方面接崴埠來電據云雙崴兩處車站均被日軍佔領等語吉督鮑貴卿得此消息立電李家鏊邵恒濬等查詢眞相昨有歌電陳報抵京並稱詳細情形容俟李高兩員查復之後再行續陳 
[京華短簡]  
　　政局近日内幕仍未大安靳閣因段氏不肯回京甚爲抑鬱前晚派衛興武氏赴團河請段速回段已於昨日早九時回京靳連赴府學胡同段邸請晤兩次聞段日囚須仍赴團河另一消息稱段養靜團河瞬經旬日東海因外間謠諑滋生迭次派員敦促回京靳亦兩次親往迎候前日奉天張作霖並派代表勸駕間段因各方情意殷勤未便過拂業於昨日上午由南苑乘汽車暫回府學胡同本宅政界要人得此消息紛往謁候靳於午前往謁一次下午又往極力懇其留京然終未得段氏允許故於下午四時半又復往團河矣 
　　吳光新所部在信陽譁變已見前報聞豫省當局及紳商各界昨均電陳抵京原文如下（一）據報駐紥信陽之長江上游軍隊於四日晚忽然譁變大肆搶掠傷及商民甚多事後携械而逃除飭軍隊追剿並探實軍情再報外謹此先聞河南督軍趙倜省長王印川歌印（二）支日夜十點駐住陽車站長江上游軍隊譁變二營數百家商店燒掠一空殺傷甚衆懇請派員查辦以便撫卹而重地方河南旅汴敎農紳商學各界叩魚 
　　美國銀行團代表拉門德已於昨晚八時乘京津快車到京聞中美各界要人赴東站迎迓者甚多拉氏此次到京各方面頗極注意據聞財政界消息拉氏此來有將繼續商借煙酒借欵一千五百萬之說北京各銀行定於下星期一日（即十二日）下午在傳心廠公宴拉氏 
　　全國靑年會代表業於前日來京昨日東海在公府開歡迎會各代表於下午二時先後入府到者約一千餘人在懷仁堂備有茶點由公府贈給小方五色國旗各一至三時許東海親赴懷仁堂與各代表相見互行三鞠躬禮旋由東海致歡迎辭由靑年會全國協會總幹事余日章君致答辭畢各行一鞠躬禮東海始退出各代表旋紛紛向公府内各名勝處遊逛均派有招待員招待極爲周到至五時各代表始出府並聞該代表今日（八日）擬分游萬壽山圓明園長城等處明晨即各回原籍云 
[張勲起用說之揣測]  
　　京津泰晤士報載北京通信云近日政潮忽起忽落各小政團鈎心鬭角五花八門無奇不有及考其勢力範圍總未能出北洋系中之直皖兩派一言蔽之軍閥政治自造其因自食其果而已如近日八省同盟之中堅張作霖曹錕輩爲張勲運動中樞起用督皖說即其一端當倪嗣冲病將不起之耗傳至京師即有吳光新代理馬聯甲升任姜桂題内定三種之風說殊不知張曹等雖以維持靳閣爲赤幟奈組成以來並無所事事不得不尋一個好題目做一篇好文章且又知安福所恃爲援手者在魯皖之連合使不爲斬草除根之計則安福部得所憑依政權均勢之局終不可破因面張曹輩假借陸榮廷前此有保釋張勲之電入告靳閣謂何不行順水推舟之人情爲快刀斬麻之舉動俾敵派盡失其根本地盤故李鴻舉使奉之任務其中已令人生疑但微聞張勲對於此舉因倪嗣冲尚未作古仍在半推半就之間加以閣潮有藉重王士珍排解之議則張動督皖似又非旦夕可能成爲事實矣又據某方消息亦云張勲起用之說日甚一日近復喧傳有多數軍官保舉瞬將開復原宫但據公府方面稱除陸榮廷前曾來電并派人和東海要求起用張勲外並無各督軍爲同樣請求之事并請目下形勢張氏尚無起用之機會即政府亦尚無起用之意外間所傳係神經過敏之談也 
[天津人民第一次自首]  
　　天津各界决向警察廳自首情形業誌本報兹據昨日天津通信云各界第一組自首隊計共一百六十餘人於昨日日廳自首楊以德出而演說歷二小時之久略謂各界代表本廳極爲優待毫無苛刻之處請諸位不必掛念至於諸位自首一層本廳旣認爲無罪當然不能受理請諸位從速回去安心職業云云自首隊長起謂我們旣然無罪何以代表又有罪楊答云代表愛國亦屬無罪各界同聲云旣代表無罪則應請即日釋放楊答謂釋放與否予實無成見不過我總希望日内釋放云云最後各界又云請廳長擔保釋放楊答我自當　力爲之請諸位回去有事訂日再談於是自首隊無法祇得暫回靜候代表之釋放别據某報云天津代表二十六人在警廳拘押初頗優待容外人探視但自三月來因看視者太多遂禁止外人入視然代表等在内行動尚可自由并可互相聚談乃最近各代表有病者要求請醫診視楊以德竟置之不理至萬不得已時始由中國藥店買些藥丸給病者服吞以致病者不但未能減輕且日益加重法政學生李權病最重各代表相議輪流分組看視第一人爲商界代表尚墨林卽欲至李權室看視警察不許遂起衝突外間傳聞警察對尚竟施毆打並將尚縛送到拘留所拘留所係罪人拘囚的地方待遇極嚴方警察擁尚人拘留所時爲學生代表陳實聰所見詰問其原由氣憤不可抑止大駡楊以德於是陳亦被捕入拘留所此事爲師士範李燕豪所聞二人亦大憤謂如有犯罪之處當按法律處置豈能如此二人亦被拘入拘留所現在有重病者四人李權急痰症郭龍眞腫喉王墨林症未詳尚有一人姓名未詳此事初被馬千里時子周孟震侯陶尚釗諸人聞知皆停進飲食示同死决心後王墨林君因病重取保出外診視方其出時自拘留所旁經過親睹尚陳師李諸人已站在木籠中全體代表得此消息異常憤激現在自二日起已律絶食表示同死决心現學生會業已散發傳單將此消息報告社會促起社會人注意並擬從各校選二十四人到警廳自請替代一面又對靑年會全國大會請其援助矣又一消息警廳除將在監病重之王墨林李權二人釋出就醫外昨日又僅放出南關學生陶尚釗一人其餘且有擇其重要者永久拘留之說並聞該廳釋放陶尚釗時陶生不肯出廳聲言吾等爲救亡被捕情願犧牲生命與其餘代表同受患難不忍獨先出廳該廳無法使出乃派警察將陶之祖父邀約到廳用强迫手段方允領出 
[陳光遠請協爭石德路權電]  
　　近議修築之石德路線横貫數省關係極爲重要現直省各界聯合會因中央有以該路公債抵借日欵之說乃電請贛督陳光遠共圖挽救陳督據此昨復轉電魯當局協電力爭其文如下頃接直隸省議會天津總商會商界聯合會支電言中央有以石德鐵路公債持借日欵三千萬之說查石德路線横亘畿南據直隸之腰膂爲齊晋之綰毂京漢津浦兩路脈絡聯合所係不獨北部商業轉運要樞亦實三輔國脈形勢重地日本以投資修路陰行其侵略政策東省覆轍前鑑未遠乃我國之隠病爲世界所共知今高徐順濟之約國民方誓死力爭而未得若再以石德押借日債是不啻舉全部之脈絡而悉畀於外人我四方根本之京師亦陷入勢力範圍之中扼吭拊背舉足制吾死命其害豈特售路失權而已唯築路固爲急務保土尤屬要圖錢不足非無籌欵之方路緩修自有能築之日至如借欵以修路路成而主權非我所能有誠不知其爲國計利害得失之孰重也務懇鈞座顧念根本愼保路權嚴駁借債之議以梗侵略之漸區區之愚實爲國家得失起見匪爲桑梓休咎之私是否有當伏乞覆示叩歌等語查石德一路爲直晋齊三省脈絡貫通之樞紐亦卽畿輔南路之屏藩於京師根本關係尤重藎籌周至必有主持務望協電力爭以保國脈臨電無任禱企之至光遠歌印 
[湘省又起索貨交涉]  
　　湘省國貨維持會自成立以來成效卓著至去歲學生自行解散對於查貨始稍稍放鬆而一般商人遂趁此時機大進日貨客歲臘底省城南門外西湖橋河街泰昌恒及北正街德盛祥福盛仁三南貨店私進日貨經國貨會查出即在三店各起出海帶兩包存會方議處罰之法而該商等竟託日人揑詞報告駐湘該國領事由領事請由我國官廳向國貨會索取貨品省會警察廳亦不查事實迭次令區行查僅據一面之詞遽令警察東區函請該會將貨交出旋經該會開會議决以查拿某貨係本國人與本國人之交涉與外人絶不相干即一面聲明理由復文政府請拒絶領事要求一面請長沙總商會卽日傳案議處仍函復警廳聲明一切不意本月二日上午突有本國人周桂生前至國貨會聲稱欲取還貨物以該會辦事人員公出無人接洽而去是日下午周桂生又同一日人到會强取貨物並將會内門片窗格玻璃什物等件搗毁又將文牘謝幼濤調查朱立村毆傷甚重旋又闖入會長李逹墇私宅不問情由遽將什物搗毁詈叫良久始悻悻而去該會遂用電話報由交涉署代報省署轉告日領隨由日領派佐士原勘次郎會同交涉暑科長鄧承暐到會勘騐屬實方在籌議辦法乃次日又有某洋行日人兩名帶同本國人及土車數輛到會索取貨品恃强滋閙該會乃電由警察東區派一巡官到會向該日人等再三解說又經鄰近居民出申公論該日人始行退出國貨會即於次日下午二時特開緊急會議各界討論良久僉以應由日人賠償 
[北京植樹節盛况（二）]  
　　女學生到者亦甚多此係女高師附屬高小學生　　（中央寫眞通信社） 
　　損失並向本會道歉仍須由日政府懲辦兇犯並公推商會會長及國貨會正副會長代表呈請當道轉向日領交涉此項呈文今日（五日）當可發出 
[伍廷芳抵港後之談話（續）]  
　　（問）報載孫文有與段祺瑞携手之說是事實否（答）吾始終未知僅見之報上耳（問）軍政府總裁七名先後已去其四政務會議又不能開然則軍政府從此倒台乎抑從新組織乎伍良久（答）此事亦付之無可如何惟有靜候將來之變幻耳（問）海軍一方面現時之態度如何林葆懌服從軍府之命令否（答）林葆懌係好人但每次政務會議伊極少親到恒派代表赴會而已莫督軍亦然每開會祇派其秘書梁士謨赴席自己從無親臨會議者（問）如此焉能辦事（答）誠如君言怪不得他人看輕軍政府也我輩總裁之中已先有自己看輕自已辦事焉能有濟所謂夫人必自悔然後人悔之正此之謂矣余言及此余心愈灰轉不欲與足下多談粤事不著改談衛生之學較爲爽快也（問）老先生德崇壽永朝野預卜期頤大抵尊庚將及八秩矣而精神不減少年是殆從衛生修養得來鄙人亦極願聞衛生之要義（答）誠然余行將八秩矣但近兩年來連自己年歲都不記得淸楚至衛生要義有肉體的衛生有精神的衛生但吾今亦不欲久存於世間矣就令他人今晚將我打死更好更得轉世爲耳目淸凈之人世界循環與佛家輪廻之說確是眞的余考究再三歷久而愈見其眞也余　有一最顯淺之譬喻可證輪廻之說是確有者卽如世間有父母連生子數人　生之子是必有父母的遺傳性者矣何以其子女之中右聰明有愚鈍者乎此豈非係箇人自前生帶　俱來者哉至世上有生於富貴者有生而貧賤者或爲皇帝或作乞兒是又因果報應之說也明矣汝前生做得好事是已種下是因必有好果做壞事亦然蓋循環天理彰彰可考一人生於世上不知已投生幾十次之多而人爲肉體利慾　定蔽故不知之耳我前生爲何人生於何處亦略知一二但須知今世生於中國前世未必然總之輪廻之說係有至理存焉究非佛家之說謊者也觀此則人不能不急行善事因果報應確是不爽世人爲利欲昏心故置此於腦　耳至於衛生之道莫如茹素我每餐所食者只一碗白飯三欵素菜均置諸三小碟中素菜以有殼菓子如核桃之類爲最有益蓋此等有殼菓子英語名之ＮＵＴＳ此等核子含有最多份的滋養質服之於血脈筋絡　無不大受其益世人之好食肉者徒快一時之口腹本絶對無益者也鷄蛋牛奶吾亦甚好然每食飯必嚼之再三使其易於消化也吾嘗見人食飯每用湯而淘混之於衛生上極有妨碍胃不消化皆緣於此矣於是反問余曰足下嗜好烟酒乎答曰否烟酒爲鄙人生平戒絶者伍曰好好余信足下記憶力之强良由於此余尚記憶前數年來港在西環某酒樓演說及後見報紙所載演說詞一句不差觀此可知足下之記憶力嗜好若多曷克臻此伍又問君奉何敎者答是孔敎伍連聲道好曰孔敎良佳但不可太泥於孔敎凡事要變通方合也君曾識陳煥章其人否答曾在華商總會見之伍曰足下以彼爲何如人答聽其所演說無非確信孔敎出言有典有則是殆聰明之人但亦有謂其過於泥古者伍曰誠然余亦謂其泥古太過故有此問須知人貴變通辦事尤貴乎因時制宜吾嘗觀史記所載明朝以上歷朝之失國者皆敗於妖妃奸臣之手惟大淸國則不然吾敢謂其君非昏君臣亦非盡奸臣也而滿淸之失位原因亦卽在不曉求進步及因時制宜耳 
雜評一 
[起用張勲說（默）]  
　　中國政局上每發生一問題無一不藉以應付敵黨無一不借爲利用之具故往往問題在皮而内幕之作用在此第就表面論是非去眞相遠矣然欲利用問題亦須視其問題若何所利用之問題而爲人心一致反對之問題則其計必遭失敗所利用之問題面爲人一致表同情之問題則將來必獲勝利此一定之理也如此次起用張勲說據報載同盟督軍欲借以壯同盟之聲勢且以對付安福部洵如是也則其計爲大謬蓋起用張勲爲人人所反對者與其借此人人反對之問題則曷不借一光明正大人人所主張之問題爲足以博多數同情而更足壯其所欲壯之聲勢乎同盟督軍其熟計之 
 
 

Page 8

 
 
國内要聞二 
[廣州國會移滬說]  
　　滇軍改編問題自李部長烈鈞前日歸來此事表面上巳告一段落日前西南方面最大問題卽在國會移地制憲一事據聞此事之决定實在衆議院正副議長吳景濂褚輔成最後一次親携公文赴軍府謁見岑西林總裁催促國會經費係根據東園談話會之結果東園談話會議决即委託議長向軍府爲公式的最後之催索岑西林總裁以病却之兩議長知軍府無維持國會之意乃向伍總裁磋商暫由關餘欵若干維持目前伍答稱在現在軍府之下予决不能以關餘接濟國會若能遷徙他處尚可商量云云於是移滬制憲之事遂即時决定吳議長猶恐伍總裁徒託空言遂約以同船赴港到港後伍即將所提關餘交由吳議長託香港某銀行滙往上海僅留一部分爲在港發給議員旅費之需又有新自香港歸來之某君所談自昨日（四日）下午止議員之在港領取旅費候船待發者兩院合計已逹兩百人以上兩院秘書長曁各科長已經搭輪赴滬先行组織秘書廳據吳林褚三議長先後與各省議員接洽將來陸續赴滬者參議院可得一百二十餘人衆議院可得三百人其業經赴滬者尚不在内至現在存留此間之議員大概因携有眷屬未能即時動身又以議員公費拖欠旣久一切房飯費旅店費曁電費報費差役費尚待淸理自移滬問題發表後議員之乘坐人力車奔馳於各馬路之間者大抵皆購買雜物收拾行李預備遠行之景象也議員之所以急於赴滬之故聞因廣東天氣潮濕各省議員之旅居此間者日久即百病聚生滬上則交通便利氣候適宜故各議員一聞往滬多樂趨之預計此間局勢勉强支持亦不過一二月之籌命尚有一部分議員擬保存殘局組織非常會議其先巳推江西參議院議員湯潑組織秘書廳將來即選伊爲議長惟湯經吳宗慈汪彭年之勸告不願任此短命議長蓋湯本爲民黨中人與吳汪交誼尤爲親密也現在議員中巳有出爲議長運動者實在運動議員留粤耳東園開會原訂爲星期日（卽本月四日）嗣以議員多不欲前往列席乃改於五日下午並分頭向各議員游說然終以人數太少竟致開會未成另一消息吳議長赴港後多數議員亦隨之而去惟留省之政學會系議員以如此關係重大之事何以事前未聞開會表决特致書質問頃聞吳議長覆函略云在粤省勢力範圍之下安能公然開會提議然亦迭經與各部議員重要分子接洽已得多數之贊成答覆後復致函褚副議長故褚氏於沙面域多利酒店集議後即隨同赴港 
　　政系議員通電云自北庭毁法賣國同人相率南來重開國會組織軍府以護法救國爲唯一職志宣言具在中外咸知詎意參議院議長林森衆議院議長吳景濂副議長褚輔成變易初志倒行施北舉違法之顯著者言之查兩院事務概由議長執行責任所在詎容任意放棄乃吳等并未辭職亦未開會報告離職理由竟自私行離粤欲使議員星散則國會機關無形消滅其違法一兩院印信及一切文卷係國會公物非議長私有林吳等竟將所有印信及重要卷宗濳行携去聞其陰謀將離此護法策源之廣州而托庇於非法區域之上海仍假借國會名義與西南爲難與賣派議和以獵取私人利益損毁國會信用其違法二兩院經費及制憲補充費業經收到其停留不發者共計五十餘萬吳等悉挾以濳逃必其賬目之浮報及公欵之侵蝕更不勝言其違法三總之林吳等其關於政治之罪惡及個人之人格姑不具論僅以上所舉數端確已喪失其議長之資格同人爲維持國會計除電請王副議長正廷迅速回粤主持參院事務外特於四月六日分别開會參議院舉定孫光庭君爲主席代理議長職并兼督理衆院一切事務以後林吳等如有假借議長副議長名義發表文電概屬無效合併聲明留粤國會議員三百八十四人叩麻代印 
[杜威在寗之演講（續）]  
　　（二）敎育之可能就是討論個人有如何能力敎育可能是在那裏兒童有天賦的能力與生俱來這種能力雖是薄弱却能領受成人的敎訓所以這種能力就是敎育的可能性假使没有這種可能性那麽成人無論如何才能却不能使兒童領受敎訓好比木石我們可以改變他的外形造成各種東西但是不能把知識傳給他們因爲他們是無生的物没有天賦的能力兒童有天賦的能力所以我們應該利用這種能力加以相當的訓練引到實際上去應用兒童好學心很深有的兒童可說他是﹁學過於敎﹂他們的好奇心非常發逹東看西摸歡喜窮究這些都是兒童能受敎育的證據換一句話說就是代表兒童歡喜受成人的敎訓看見成人做事他們就去觀察或摹倣或質問成人所施的敎無論直接暗示都能領受現在且把兒童的精神上生長和肉體上生長比較一下他們肉體上生長全靠飲食但是飲食並不是從外面由成人勉强裝進去因爲兒童自己有覺得飢餓的能力才知飢餓才要飲食精神上生長也是這樣一塊石一根木他們没有内部的能力所以不能生長有能力才能吸收外界的材料這種天賦的能力心理學家就叫做本能我今天要請大家注意地方就是一一）敎育是社會的經程敎育改造社會生命增進社會文化（二）敎育是自然的根於兒童天性如不合兒童天性卽爲不良敎育 
[南京快信]  
　　兩淮緝私統領何紹賢抗命不肯卸任新任楊統領巳電北京鹽務署請示辦法又聞李督巳密電駐揚旅長黄振魁嚴密戒備防生變動 
　　軍民兩長因日人在蘇擊斃兵士案昨又續派諮議蘇謙赴蘇安慰軍隊免生枝節 
　　徐州張文生電軍署匪犯姬得勝業巳就獲擬依懲治盜匪法槍决李督復電照准 
　駐甯英領事翟比南君曾函軍民兩長請將江南貢院建築優良之處留作古蹟俾後之游歷者有所稽考李齊兩長復和函略云貴領事愛古情殷保存遺蹟之盛意感佩曷勝所示擬辦各條敝國早見及此如明遠樓至公堂鼓樓等俱未拆毁其應試之號舍亦復酌留數間固非徒侈游觀僅供思古實就以考歷史之沿流而徵變遷於政治也 
　　高等文官考取分蘇任用各員昨經齊省長分别委任各署廳學習本署第二科張世駿警務處朱振金陵道署陳光實業廳鄢維漢又委陳朗齋劉德峻充辦事員 
　　浙一師聘曁南學校敎務主任姜伯韓君任校長昨由蔣夢麟君來寗促駕聞姜君已首肯不日赴浙接事 
[杭州快信]  
　　省垣各學校應給補助經費財政廳按月至遲於五六號前一律撥發上月份因庫欵奇絀迄今多數尚未領到莫不望眼欲穿 
　　實業廳擬定注重民生辦法條陳（係奉中央特飭）就廳主管事項開單呈奉省署核准（甲）頒行工廠法規（乙）保護手工業（丙）推廣銀行（丁）提倡互助制度（如演講及由勸學所編成白話稿實行補助等項）已令各知事尅速調查具報籌備進行 
　　齊省長昨委張玉琳充本公署司法秘書實業廳委沈錫麒章爲邦充本廳諮議 
　　嵊縣公民史濟正等百二十人昨同日兩電到省謂保衛團總張觀棋被牛知事非法逮禁其子慧倩痛父寃押具訴申辨勒令庭跪不從又遭發押司法横暴天日昏沉請速澈究 
　　杭州錢巿官商意見參差迄未决定各業大受影響米紙箔等業紛向商會責問何不急圖補救但官廳方面以滬滙欵類似釐貼須承認造幣廠成立一月後卽行取消錢業方面堅欲所鑄新幣照杭巿規元計算彼此尚相持不下 
地方通信 
[蘇州]  
　　虎邱炸彈傷人九日下午四時許有某車床作夥某甲至虎邱山游玩行至半山石畔見有手帕包裏一物拾取拆視係形似鐵質之圓球遂向山上一擲詎知砰然炸裂乃是炸彈適是處有游客四人内有一頭生癩痢之人竟炸出腸胃而死其餘三人距離較遠亦均受微傷某甲見已肇禍遂急逃避現尚未獲後經人報告警區將三人送至醫院救治惟受傷尚輕當不致有性命之虞至炸彈竟從何來尚未探悉 
　　部視學定期來蘇敎育部近派視學員趙變視察江蘇學務業已抵寗聞定本月十四日乘車來蘇故蘇地敎育各機關已分通知各學校敎職員預備一切矣 
[揚州]  
　　令催何統領交卸兩淮緝私何統領自奉鹽務署飭知後曾挽各鹽商去電保留各商以新任楊統領已到不允所請何復令其乃弟赴津要求曹直督電李蘇督保留亦未得同意現李督己　本署蔣副官來揚催何交卸矣 
[鎭江]  
　　女校開游藝會鎭江之東大路舞立女子國民學校於本月七八九三日開游藝會以表演學生平時成績促社會注意連日天氣晴朗男女實到者約四五百人學生表演均純熬自然觀者咸稱羡上止 
　　丹陽縐加價丹陽縣縐業去歲銷路暢旺年底結束各有盈餘惟今歲因絲價迭漲機户工食不數停織居多故該業於陰　二月二十日齊集公所會議各貨一律加一分五釐　以黨工業所有機户織工亦當同時增加刻已遍發通告矣 
[安慶]  
　　造幣餘利酌充政費皖省公署以造幣廠餘利一項創辦時本聲明彌補軍政兩費之不足現政費奇絀而該廠頗有赢餘擬於該廠餘利項下按月酌撥二千元以資挹注 
[嘉興]  
　　國音講習會嘉興縣勸學所所長莫其瀾現請桐鄉人李煥彬在所敎授國音自八日起至十一日止每日下午一時至三時爲講習時間俾小學敎員報名前往聽講聞聽講者每日約有六十餘人 
[杭州]  
　　王氏升祠情况己故杭紳王子展曾官粤省兼辦上海招商局歷有年所上年病殁滬上卜葬西湖狀元峯併在金沙港建築祠宇甫於前月落成·其子王叔魯等携眷於前日來杭暫庽新新旅館九日爲乃父升祠備有神亭旗傘等件各軍警往送者甚多上午九時在祠堂齊集出發直逹新祠執事行人約有四五里之長沿途觀者甚衆 
 
 

Page 9

 
 
   
 
 

Page 10

 
 
本埠新聞 
[參觀荷蘭過滬艦隊紀]  
　　今日尚可前往參觀 
　　荷蘭海軍艦隊日前抵滬現泊浦中該艦隊總司令萬噸堡Ｊ·Ｏ·ＢＮＴＺＶＢＮＤＥＮＢＥＲＧ君通告於昨今兩日任衆參觀巳認昨報昨日下後二時在三馬路外灘新關碼頭有小輪迎客計往參觀者男女界約四百餘人先由小輪載送至該艦隊之旗艦屈龍浦ＴＲＯＭＰ號由該艦執事墨樓Ｊ·Ａ·Ｌ·ＭＵＬＬＥＲ君等招待參觀上下各部指示巨礮機括一切旋與該艦隊總司令及惠却司ＪＯＮＫＨＥＥＲＧ·ＷＪＣＨＥＲＳ君等相見談悉該艦隊自南京駛來在甯曾躭擱二日故總司令室中尚有李純·齊耀琳·齊燮元小照及中國磁器等現有二艦除屈龍浦號外另有赫而督漢特立克ＨＥＲＴＯＧＨＥＮＤＲＩＫ號同泊浦中兹分記如下（一）﹁艦長﹂屈艦鮑叟Ａ·Ｌ·ＢＯＥＧＥＲ君赫艦斯嫩絲Ｋ·Ｔ·ＳＬＮＮＹＳ（二）﹁官長數﹂屈艦二十六人赫艦二十四人（三）﹁兵數﹂兩艦各三百二十人（四）﹁製造時期﹂屈艦一九○六年赫艦一九○四年（五）﹁噸數﹂屈艦五三○○噸赫艦五○八○噸（六）﹁速率﹂兩艦略等每小時自十六英里至十八英里（七）﹁礮數﹂兩艦各有口徑二十四生的米突者兩尊十五生的米突者兩尊在第一層七·五生的米突者四尊在第二層（八）﹁各層佈置﹂第一層礮瞭望臺·第二層艦長軍辦事室·膳室·兵士寢室廚房·醫藥室·儲衣室·第三層前部礮彈後部各室四鎖閉未入第四層前部軍樂室後部亦鎖閉另 
[荷蘭過滬艦隊總司令萬噸堡君肖像]  
　　有瑣事數則（一）兵士閒暇時或唱歌或看書或削菜或飲食見參觀者均欣然色喜表示歡迎（二）兵士寢室門首羅列快槍及長刀等光亮奪目爲勤於磨擦之特徵（三）間有手足殘廢之兵想均曾遇戰事者（四床舗或係懸床或係架床（五）内部軍官室及應接定等布置皆極美備（六）軍官與兵士各室大都有婦女或小兒照片（七）庖廚中堆積麫包番薯等食品甚多釜上熱氣蓬蓬勃勃正預備晚餐也聞該艦隊定於本月（四月）十七日始離滬往秦皇島該總司令等擬謁北京總統後再行駛赴日本大阪東京并往斐列濱最後停駐爪哇泗水今日（十一日）午前九時半至十一時半午後二時至四時本埠人士願參觀該艦隊者仍可前往云 
[伍博士來滬未果]  
　　伍秩庸博士本定昨日到滬迨亞細亞皇后號艦午後六時抵埠伍君親舊往接者甚衆但伍君因關餘存欵簽字問題廣州執政者已在香港提起訴訟故伍君臨行爲之中止其眷屬則先來滬此次乘該船來者有參議院議長吳蓮伯及國會議員羅緱笙孔昭晟等二十餘人云 
[乘亞細亞皇后號離滬之名人]  
　　字林報云十一日乘亞細亞皇后號返國者頗多上海知名之士英按察使蘇士瑪里斯爵士漢口路大敎堂牧師華克氏匯豐銀行總理史蒂芬氏天祥洋行經理麥克萊氏英領事費理布氏皆寓中國多年有多至三十餘載者今皆附此船離滬云 
[交涉署定期歡宴新英使]  
　　新任駐京英公使艾斯敦氏已於前晚（星期五）十時許抵滬本埠英總領事等曁江蘇特派交涉員楊小川均往碼頭迎迓聞政界方面何代護使楊交涉員巳訂定本月十二號在交涉署歡宴英使十三號晨英使即須乘花車北上云 
[盲童學校同樂會紀]  
　　昨日下午三時盲童學校假夏令配克戲院開同樂會來賓頗多秩序共分二幕每幕十二節﹁第一幕﹂（一）盲童唱歌分春夜宴桃李園序及陋室銘二　（二）仿效操分擲球·划船·挽車·伐樹·騎馬·蛙跳·泅水·跳高等八節活潑矯健操練純熟於常人中已極難得而得諸盲童中更可貴矣（三）朗讀英文讀者爲一極幼稚之盲童楊金書滔滔汩汩字字淸楚娓娓動聽衆皆贊美不正止（四）葛師母獨唱（五）女靑年會體育師範之舞蹈（六）初級生李榮生張章學綱琴合奏（七）高級生陸保生背誦英文（八）初級生之蝶舞輕靈而整齊按琴聲之高下作各種舞式井然有序洵佳搆也（九）朱女士之鋼琴獨奏手指敏捷琴聲淸澈有時如狂風怒濤澎湃而下有時如黄鶯嬌囀淸脆異常其尾聲又如秋風落葉餘韻悠然女士於此固巳三折肱矣（十）西幼女桑女士之土風舞其輕捷靈活恐亦無出其右者矣（十一）盲童之金字塔各盲童相纍而上或成塔形或成山形誠奇技也（十二）影戲係商務印書館所製爲盲童學校之事業内分敎育·藝術·體育等數幕盲童之所作者不亞於常人且或者有超出於常人者也於是可見世無天然之廢物矣至此休息後接﹁第二幕﹂（一）唐紹儀博亦難得我國本無盲童學校盲人大概成爲廢物舉誠亦難得我國本無盲童學校盲人大概成爲廢物傳蘭雅先生辦此學校以栽培盲童實創舉也今得其子步蘭先生承其志諄諄不倦以是有現在之成績今日開會亦係請諸君帮助此輩殘廢諸君旣能慨然相助所以我亦當代盲童感謝且當永久不忘諸君之義舉也（二）約翰大學凡亞令合奏此爲臨時加入者本定於星期一舉行後因約翰學生於彼時於學業上有所牴觸故排在昨日（三）盲童之英文歌共小海軍人及楠雪泥二闋（四）精武體育會之國技（五）西人都立華之特别音樂（鼻笛氣筒）都君熟諳官話在獻技以前且佐以滑稽談話頗饒趣味鼻笛以鼻孔之呼吸吹笛入孔（特製者）而成聲氣筒則都君執其皮帶之口又有一人爲之打氣以指力之寛緊而逼出其高低尖圓之聲（六）愛國女學之跳舞（七）盲童之曲杆操曲杆以竹蔑爲之以兩手執其兩端而成爲圓形一端繫以鈴左右縱横之鈴聲與琴聲相和頗能動人視聽（八）盲童唱歌爲春日與英國土音二闋（九）盲童之新球竿（十）盲童學校敎習昌烈卿及學生趙九華琴笛合奏（十一）高級生范福寶朗讀岳陽樓記（十二）金字塔演完散會巳六時矣 
[上海紡織公司議决結束]  
　　日商三井洋行經理之英籍上海紡織有限公司因英按察使公堂斷令遵照英國閤令將管理權授交英人且不許其改爲日籍公司故召集特别股東大會九日在三井洋行開議結束出賣事到會者計有三萬餘股日人總經理臨時缺席間孫喉痛有人議舉董事英人勃倫第斯氏主席英人勞勃生氏反對之謂召集大會之通告係三井洋行總理署名今當然由該總理主席如不克出席則當由會場另行舉人旋由大會公决勃倫第斯氏得多數同意票遂主席佈告開會理由略謂紡織公司由三井經理歷有多年成績甚佳今因格於英國閣令未能繼續任事但多數股東不贊成經理人之更易紛紛來函聲明謂寗願結束不願易人故特開會提出擬將公司自行結束並擬舉湯姆森與韋金森二人爲淸理員之議案董事會一再考慮主張結束以便賣出現資按股分派此案交會公决如到會者有何意見不妨討論英股東方面主張淸理員再加一人但不爲會場所通過某英人質問曰公司巳曾招人投標或已收受投標否主席答稱非至下屆大會之後不能招人投標問曰公□産業詳單巳交投標人否答曰否問曰此項詳單是否將送至各處不僅限於上海等處答曰將分送上海日本香港問曰亦將送至英國之蘭開夏與印度之孟買否答曰如法庭予以長久時間則亦可送去辯論旣畢由衆公决先則舉手繼又投匭兩次皆贊成結束同意票二萬四千餘不同意票五千餘於是上海紡織有限公司結束之議案遂通過俟四月二十七日午後再 
開大會集議出賣辦法 
[當塗鐵礦售與漢冶萍說]  
　　安徽當塗縣之鐵礦爲安徽極良之礦其礦質之佳久爲一般採礦家所贊美其礦權曾掌皖紳方玉山之手歷年因該礦交涉者不止一次最近得皖人傳來之消息謂巳經方玉山之手轉售與漢冶萍矣惟漢冶萍最近之現狀尚受債權者之支配若將此等良好之鐵礦加入殊太可惜且安徽礦地綦夥亦恐爲後來者開源耳 
[荷蘭過滬艦隊之屈龍浦號攝影]  
[租界印花稅又定實行期]  
　　駐滬楊交涉員昨接江蘇印花分處處長李湛愛画略謂奉財政部令各特别區發行印花前經擬訂施行辦法咨由外交部照會駐京公使團查照兹准照復現本部定於五月一日實行仰該處處長即便赴滬進行遵章辦理具報等因奉此查此案前經修改章程現奉部令定期五月一日施行除分别函行外相應函逹貴交涉員協助進行至紉公誼 
[五人辭謝工部局顧問之外訊]  
　　字林報云昨報曾載及租界華人擬舉爲工部局顧問委員之名單兹悉單上有名之諸人皆不願擔任此席聶君雲台今日赴美復有歐洲之行六個月内未必能返上海故未必願被舉也陳君則民已直接辭謝謂爭華人巿政權係爲華人全體求幸福並非爲自身權利陳君不諳英語與外人議董談話將感困難此亦其辭謝之一理由余君日章爲靑年會辦事時常出外不能常川在滬故亦未必就職王君正廷稱渠不願於此時出場辦事湯君節之稱廣肇公所事務殷繁且近組織上海商報下月出版無暇他顧故雖有人屢來勸駕但一一謝絶云 
[一週間之金融調查]  
　　金銀進出口數調查六日至昨日止此一星期間美國等埠來華之金洋共五百零五萬元又大條銀三千零五十九條其各銀行細數已誌七日本報故不贅錄尚有國内天津·南京·嘉興·蘇州·山東·寗波等埠所來國幣總計一百七十一萬元大條銀之裝赴香港者計三百條又裝赴天津者二百二十九條又寶銀四十萬兩又裝赴南京造幣廠共計銀五十萬兩又漢口去銀十萬兩然滬地各銀行（巳入外國銀行團者）存銀豐富統共有四千餘萬兩爲數年來罕有之存數也今將逐日進出口細數分列於左﹁六日﹂中國銀行從天津來洋十萬元南京來洋二十二萬元交通銀行亦由南京來洋十四萬元本街客帮從山東來洋十萬元蘇州來洋五萬元寗波來洋五萬元中國銀行裝赴南京去銀八萬兩交通銀行亦裝去銀五萬兩本街裝赴天津去大條銀五十條漢口去銀十萬兩﹁七日﹂中國銀行由南京來洋十二萬元交通銀行從蘇州來洋四萬元中國銀行裝往南京去銀八萬兩本街廣帮裝赴香港去大條銀三百條又裝天津去五十一條﹁八日﹂交通銀行由南京來洋七萬元本街各銀號與錢莊從天津來洋五十萬元中國銀行由嘉興來洋二萬元又南京來洋十二萬元又裝去寳銀八萬兩本街裝往天津去大條銀五十條﹁九日﹂交通銀行裝往南京去銀五萬兩本街裝赴天津去大條銀二十六條﹁十日﹂交通銀行由南京來洋七萬元中國銀行亦從南京來洋十一萬元又裝去銀十六萬兩交通銀行亦裝去銀五萬兩華比銀行裝赴天津去寶銀四十萬兩本街亦裝天津去大條銀五十二條 
　　洋釐近旬日來各埠裝來現洋甚多各銀行共存二千餘萬元所以洋釐頗爲平穏最大之價（六日上午）爲七錢三分五釐半迄今常在七錢三分五釐左右聞收新絲新茶新繭之現洋目下已陸續等備昨日上午收盤爲七錢四分一釐半下午七錢四分一釐三七五設四鄉土布并新小麥上巿洋釐有漲無跌也 
　　銀拆自五日至八日常在二錢之外蓋恒孚同豐永恒裕祥永豐餘泰亨源等金號曾向各外國銀行訂購之到期金洋甚多由廣帮大德昌等籌銀買進需銀頗巨之故惟連日絲經交易甚少而進口洋貨機器甚多洋商方面銀根異常寛裕故華商錢莊之拆息常在二錢上下昨日上午收盤爲一錢八分下午一錢九分鎊價六日揭曉爲七先令二辦士是日繼縮二辦士大條無報告七日鎊價又縮至六先令十一辦士大條銀近遠期均爲七十二辦士至九日止近期略長而遠期稍縮昨日鎊價縮至六先令八辦士近期大條銀爲六九八七五遠期爲六九三七五此一星期内鎊價共縮六辦士之多大條銀祇縮一辦士二五美國金洋共小六元五角某國匯率自三錢二分二五漲至三錢五分做進口貨及有定貨者觀此情形莫不憂慮 
　　驃金六日之前四月份之價本在一百六十兩左右自先令頻縮大條銀稍縮以來並不十分飛漲緣各銀行結出匯票雖多其中結價忽上忽落業此者云下星期恐仍有大反復之象所以七日收盤一百六十六兩五錢昨日收盤一百六十七兩三錢最高到過一百六十八兩五錢日後巿價頗難把握 
　　烚金自廣帮大德昌等向恒孚泰亨源廣購金洋以後價由三錢六分六八七五漲至三錢六分八七一昨日各金號須三錢七分方肯脫手據云存貨不多以後到船亦稀况美金洋掛牌仍須一百三十四元如裝至滬地核成本計三錢八分目下巿價頗不合算故烚金價自一百七十六兩五錢昨已增至一百八十一兩之譜由泰享源方記裝赴寗波共有一萬餘兩爲設分店於該埠之籌備云 
　　查倉單滬上中外各銀行至昨日止共存銀四千一百十萬洋二千一百七十萬大條銀二千一百六十一條美銀幣一百萬元較前兩星期（三月二十七號）多存銀一百四十七萬兩洋二百七十八萬元大條銀亦多九百四十六條美洋無更動各銀行之細數（除某國銀行）今一併錄下麥加利存銀三百萬洋一百零三萬大條銀一千二百零九條匯豐存銀八百零二萬洋二百八十萬大條銀三百四十六條道勝存銀四百七十萬洋四十七萬大條銀三條東方存銀三百十萬洋二十六萬美洋一百萬元花旗存銀一百三十五萬洋九十五萬大條七十七條華比存銀五十萬洋二十五萬和蘭存銀六十一萬洋七十八萬中法存銀一百三十六萬洋七十五萬通商存銀三十萬洋四十萬中國存銀一百七十八萬洋一百六十八萬各錢莊存銀三百六十萬洋一百八十萬交通存銀五十五萬洋三百五十四萬有利存銀六十三萬洋二十九萬菲律濱存銀五十六萬洋四萬友華存銀六十萬洋十五萬大條銀五十二條滙業存銀十萬洋五萬滙興存銀三十萬洋十萬廣東存銀五萬洋三十五萬尚有大陸·聚興誠·四明·浙江地方·浙江興業·金城·中國實業·中華·新華·中孚·永亨·上海商業·慶豐等商業蓄銀行所存銀洋均不在内 
[一星期之熔銀調查]  
　　本星期北巿泰亨源方記等各銀爐共鑄出寶紋三萬零五百七十三只核計規元一百六十四萬四千八百二十七兩四錢此種熔銀係由滙豐道勝麥加利友華鹽業等各銀行從歐美運來大條銀三千餘條併由上届存銀八百餘條所烊化尚有各銀行存數二千一百餘條待下次熔化再行詳報 
[友華銀行銀巿報告]  
　　中美新聞社譯友華銀行十日報告云昨日倫敦當地及遠期銀價各跌二便士紐約倫敦往來滙價增至三元四角九分金鎊電匯跌一便士金圓不變動巿面無變化華人頗願出售交易價較正式價金鎊漲一便士金圓漲二分云 
[上海物價指數表（二十五）]  
　　財政部駐滬調查貨價處三月第四週（二十二日至二十八日）上海物價指數云本週指數爲一○六·九比前週增千分之十八比前月本週增千分之四十八比去年十二月本週即本表指數最低之點已增至千分之丸十九約漲二十成之一弱其所以步步提高之故略見上數期本表說略近綠雨水過多春收或不免減色加以米麥黄豆等貨來源不旺行盤轉挺故糧食指數跌而復漲又外洋水脚已自本月一日起實行增相百分之二十五東貨銷路據報内地各埠已可自由報裝並無阻礙以故先令滙價雖不致再行短縮而一般商家心理巿面仍多看高云本週指數表列下（本表以八年九月物價爲百分） 
　　期間九年三月前月類别第四週前週本週糧食一一一·三一○九·五一○九·八其他食物一○八·五一○三·三一○六·二疋頭及其原料一○五·二一○五·一九八·五金屬一一○·六一○九·四一○○·二　　雜貨 
　　燃料九六·八九七·○九九·○建築材料一○六·七一○五·八九五·三工業用品九三·四九一·五九二·八其他物品九九·一九七·六九五·九雜貨平均九九·○九八·○九五·七總平均一○六·九一○五·一一○· 
[廣肇公所最近之計畫]  
　　建築新屋設立醫院 
　　字林報云昨據廣肇公所湯節之君云廣肇公所及左近房屋現爲各銀行錢莊所租住者不久將完全拆造改築新式洋房該處東爲四川路南爲甯波路西爲江西路北爲北京路面積不少新屋築造費約需五十萬元現延工程繪圖師扣里氏草擬圖樣新屋分全段爲八進由北京路直至甯波路在甯波路一帶之房屋高共四層而北京路一帶則高及五層新屋造成後大約仍由銀行錢莊等租住餘屋則供廣肇公所之用一俟此處新屋工程完竣廣肇公所又擬在唐山路起造新式醫院一所現已有地十四畝隨後擬再擴充十八畝初辦時規模尚不十分宏大但將來决計陸續添造估計醫院築造費約十萬元左右醫院房屋僅高二層有屋頂花圖與曝日室蓋皆東南向與西南向俾常得日光而辦事病室共四進皆東南向與西南向俾常得日光而辦事室則位於四進病院之中間現已向定海定購郁加利樹五百株種於醫院空地因此樹旣有益於病人之衛生且能驅除蚊蟲也醫院原爲粤人患病者設但他省人亦不拒絶病人分甲乙丙丁四等甲乙兩等須付全費丙等半費丁等免費廣肇公所之設立此醫院志在嘉惠貧民查楊樹浦境内工廠頗多貧民甚夥此醫院將來開幕定爲一般貧民所歡迎廣肇公所並擬在虹口各段設立送診處以上翻造新屋與設立醫院兩事乃廣肇公所擴張計畫中之特點也 
[寗波同鄉會徵求大會消息]  
　　寗波同鄉會徵求大會將次開幕曾誌昨報兹悉該會徵求會總隊長王正廷博士近日正在聯合旅滬同鄉領袖分頭組織各隊日來各方面接洽進行甚速業巳組成者逹三十隊限於今日下午六時之前必須將全部四十隊完全組成故一般甬人奔走邀請異常踴躍並於事務所内特别組織總機關定名曰徵求大會總辦事處兹將辦事職員姓名與規則錄后﹁徵求大會辦事處職員表﹂會計樓恂如·馮芝汀·交際袁履登·何楳軒·厲樹雄·陳景塘文牘趙滄蓉·應季審·方椒伯庶務孫梅堂·石運乾·顧錦華·馬省學﹁徵求大會辦事處規則﹂（一）辦事處設辦事員隸屬於各科董事分掌事務支配如下會計殷錦章文牘妾竹齋書記王哲生·朱義方·烏蓉舫交際楊枕溪庶務董眞賢·烏東來收發阮蔭篁除右列外事繁得臨時增添（二）辦事處辦事時間定以早晨八時半起至晚十時止事繁得延長之如有告假須自雇代理員（三）各員執掌各事均須於事前經各科董事核淮照辦（四）各科事務須由各科董事及辦事員負完全責任 
[靑年會代表回滬]  
　　本埠靑年會幹事及各校代表往律參與全國大會兹已事畢於昨晚九時聯袂附搭滬寗車抵滬矣 
[藍建樞宴請劉冠雄]  
　　海軍部前總長劉冠雄氏於前日携眷來滬擬往杭州游覽西湖風景昨日駐滬海軍藍總司令假座南巿半淞園設筵欵待劉氏陪坐者爲江南造船所長劉冠南等聞劉氏須於明日赴杭云 
[松人歡迎何護軍使]  
　　滬護軍使何豐林君前任松江防守司令時適值二次革命之際人心惶恐一夕數驚經何司令竭力維持地方幸得安堵且軍紀甚嚴與商民感情亦洽此次何君由寗台鎭守使調任滬護軍使松人士聞之甚爲滿意故昨日午刻松江商會會長閔瑞之馮靜庵曁鄭子松張福孫諸君來滬假座半淞園公宴何護使以表示歡迎之意是日同席者有松江王司令精甫上海榮司令貫卿曁王團長水警沈專長夢蓮等多人亦一盛會也 
[鐵路出售星期尾來回票辦法]  
　　滬寗滬杭兩路向出售一種星期尾來回票通用期間限定四天原爲便利旅客遄行起見惟各站發售時每多誤會昨特由車務處通告各站長云凡星期尾來回票每星期五·星期六·及星期日·皆可出售惟星期一如遇公共假期亦得發售並無特别訓令此項客票其回程不拘乘何號列車在以上規定之各日内至星期一爲止皆得適用凡購有滬寗路星期尾來回票之乘客如其回程在星期一者并准其乘十五號上行車或十六號下行車（指現在夜快車）至於所持之來回票除遇特别 
 
 

Page 11

 
 
　　情事外所有搭客已購未用已過期或未過期來回票之半截回程票期票價概不退還如須退還此項票價時本路當扣共十分之一仰各遵照按此項扣去之一分即爲手續費云 
[米舗組織公司行因增加佣金而設]  
　　南北巿米行對於米舗增扣佣金一事北巿已於本月朔日實行而南巿亦相繼照辦米舗方面以常年核計爲數不資故由泰豐等米舗十二家備集資本自行股開公司行一家每股出資五百元擇地新閘橋堍業已組織進行聞相繼而起者尚有他家出現云 
[全國各界聯合會消息]  
　　聯席會議紀昨日（十日）全國各界聯合會開聯席會議翁吉雲主席李宗鄴記錄主席報告來函（一）通許各界聯合會來函派王嘉訓君爲出席代表（二）李渤海張天放來函報告續假事（三）馮禹門由衡州來函報告在湘接洽各方面情形（四）陜西各界聯合會來函報告陜西敎育廳長摧殘敎育腐敗不堪懇求本會宣佈其罪狀經彭璜孫鏡亞討論結果一面致函郭希仁責其不應横事摧殘一面致函陜省各界聯合會請其努力奮鬭（五）孫鏡亞提議俄國勞農政府通牒我國國民全體聲明廢除中俄間以前一切條約並放棄俄國在中國之權利本會爲代表全國民意機關自應有所答覆爲國際友誼之聯絡經衆討論函覆俄國勞農政府之通牒由孫君起草（六）趙萬川報告回豫接洽情形因精神不好辭代表職同人謂宜向本團體辭職本會祗可給假修養討論終結散會 
　　致湖北督軍省長電（銜略）借欵建築漢口巿場報纸喧傳已經匝月事前旣無計劃但云借欵建築此種欺世枉人之辦法諒爲先生所洞鑒北政府屢次借欵罔不假借名義以惑世人之耳目本會已洞察其奸羣起反對北政府猶不顧民意在京設置辦公處專事借債恐借欵成功之日卽爲漢口斷送之時先生責任守土情切桑梓豈能袖手尚望力護主權勿循情面專電敬禱竚盼覆音全國各界聯合會齊叩 
[全國學生總會消息]  
　　敎育科常會昨日（十日）學生聯合會總會敎育科開第二次常會主席姚錦城紀錄王榮桂議决案如下（一）推定臨時書記二人俟本科幹事滿額後再行依據章程選舉正式職員當選者陳大變王榮桂（二）討論本科辦事細則據第一次常會修正案逐條通過惟值日一條略有更變（三）討論社會演講表决由本科編製極簡易之演講材料分發各省由各省依地因時加入必要之條件灌輸社會以普通智識（四）表决工讀互助團編製露天學校敎科等案俟本科召集全體幹事後再行商訂詳細辦法（五）表决本科幹事須各擬本科進行計劃書彚精聚英作爲本科進行之準則六時半散會 
　　致各地學生會函各地學生聯合會鑒本會昨日依據評議部議决案致電北庭限其四日内駁回日本通牒宣布軍约無效原文曰（見昨報略）該電措詞旣已表示吾學生界最後奮鬭之决心則吾全國學子此後自當國結一致爲愈猛之對抗雖犧牲一切亦所不計諸君須知處在法紀掃地之秋若國民再事容忍非特示人以怯抑且使國事將敗壞至於不可收拾故吾人數日以後之奮鬭不僅關於吾學生界之生死存亡實有關於國家之命脈吾學生界同志而不欲國家之生存則已否則其速各事預備以從事於最後之奮鬭庶幾化黑暗爲光明轉危亡爲安固或猶有一線一希望耳其亡其亡繫於苞桑願全國學生界共起圖之中華民國學生聯合會總會灰 
[上海學生聯合會消息]  
　　調查科開會昨日（十日）上海學生聯合會調查科開第二十九次常會主席蕭子裳記錄胡翼天開會情形如下（一）主席報告上星期經過情形及前次常會議决事件（二）卞毓英報告近藥業中時進日貨破壞抵制提議本會應派人質問當議定由卞毓英王希濂詳查後再行定奪（三）陶鳳威提議下星期一下午四時各分曾調查科主任聯席會討論進行事宜通過（四）卞毓英報告赴蘇州時與蘇州學生會接洽之詳情及該地抵制日貨之情形并提議請全國學生會致函蘇州學生會嚴行制止日貨行銷（五）胡翼天劉導洙報告與南洋兄弟公司交涉詳情大意謂該公司創辦紙廠之計劃現正在進行中惟無確實期限 
　　抵制日貨委員會開會昨日（十日）下午四時上海學生聯合會抵制日貨委員會開常會到會代表十一人主席錢肇榮紀錄馮鵬南議决案如下（一）主席交議前所搜獲之劣貨經衆討論結果交涉已清楚者定日焚燬未清楚者暫爲保留（二）討論未派代表來會之分會馮鵬南提議函致總務科姜維良君附議通過（三）選舉書記當選者馮鵬南張士珍二人散會巳六時矣 
[半夜促醒隊第十二次游行紀]  
　　靑年會商業夜校學生分會半夜游行促醒隊主任孫道勝會同隊員林昌兆·陳宗璉·鄭瑞麟·謝炳炎·方聲雷·賀永芳·並臨時加入者如徐夢花·陶孝英·趙邦鑅·鈕安邦·丁如心等於前星期六（三號）晚八時半出發南巿一帶游行至新北門豫園路即舉行演講孫道勝講﹁山東問題之回顧﹂及﹁反對直接交涉之必要﹂陳宗璉講﹁抵制日貨底原因及其效力﹂謝炳炎講﹁國民底天職﹂方聲雷與趙邦蠑之化裝問答演講畢排隊游行九畝地等路高唱愛國憂國二歌及呼簡短警句沿途見者莫不爲之動容 
[抵制劣貨會查獲劣貨]  
　　昨日午後抵制劣貨聯合會據報告謂南巿董家渡滙康酒號新進劣貨洋瓶等情當卽派員往查果獲劣貨洋瓶二蘿計百餘只遂用車運往公共體育場暫儲候定期焚燬云 
[日水手戳傷碼頭巡丁案三誌]  
　　日商竹島丸輪船上水手前在虹口三菱公司碼頭用刀將巡丁邱鴻生戳傷擊斷左臂骨節復欲將其推入浦江經六百六十三號華捕喝阻亦遭若輩刀傷業由該管閔行路捕房將兩受傷人送請同仁醫院醫治所獲肇事日人五名送交日領署訊究並由華探王少廷及西探緝獲與此案有關之劉鴻寶盛金范先林三名解經公共公廨諭令收押查明究辦等情兩誌本報昨晨陳副會審官會同日副領事林出賢次郎升堂提審即據該探等上堂禀明調查得此案發生原因實緣該肇事日人以每次所帶烟土登岸後必遭搶刦致疑該碼頭之華人皆非善類是以將邱戳傷並傷巡捕其實攫土者爲劉鴻寶查其已糾串搶過兩次盛范兩人一爲該碼頭巡丁一爲司關曾受劉賄三元云云質之劉鴻寶不認搶土行賄盛范兩人亦不承認得賄堂上核供以盛金范先林訊無受賄證據從寛開釋劉鴻寶的非善類着押西牢兩月示儆 
[搶刦妓女鑽石帽案之結果]  
　　李根寶押二年尤金生押八月李陳氏押半年雲南路鳴珂里妓女珍珠花於一月五號夜半乘坐包車往西藏路一品香菜館侑酒中途被匪人攫去價值三千餘元滿綴鑽石之絨線帽一頂直至上月間始經特别華探目鍾星南李星福張芝卿及包探周來仁查悉係雲南路會樂里四弄三百四十九號門牌成衣店主蘇州人尤金生（即小裁縫）串令裁縫李根寶所攫當將尤李連同消贓婦人李陳氏陳呂氏拘解公廨訊押候究等情兩紀本報昨晨捕房傳齊人證將男婦四被告解至第二刑庭由陸襄讞會同日副領事林出賢次郎升座研訊先據西探目壳羅香華探目李星福分别上堂禀明查得此案被告尤金生因覬觎原告飾物故起意串令李根寶冒珍妓狎客名義書寫局票將珍妓招往一品香及到時李嫌來遲即行出外珍妓亦乘車回院行至中途被李將朝攫去匿於尤家以尤計成酬彼寶石四粒此贓業已吊出李復將該帽上計值二千元之最大鑽石兩粒拆下兌換水鑽交與其母李陳氏嗣由李陳氏轉託北海路（即六馬路）二百八十八號門牌妓守妓傭陳呂氏將帽上之金别針蝴蝶租與福祥里妓女方三媛每月租金六元旋珍妓與方媛相遇於某酒樓珍妓認出方妓所戴係伊失贓珍妓乃偕其狎客同赴東亞酒樓飛箋將方妓招到辨明無悮珍妓始報告捕房將被告拘案今贓已吊齊應請究辦云云次由珍珠花投訴被刦報捕及認出原贓各節並令其包車夫戴阿金到堂證明當時伊曾追趕匪徒情形又由妓女方三媛投案證明陳呂氏經手租首飾兩件每月租金六元祇戴三天卽被原主認出等語質之婦人李陳氏供此項飾物係兒子根寶拾來陳呂氏供代李陳氏出租首飾與方三媛屬實李根寶供一月五號晚工作完畢至該里第三弄轉角處購食餛飩後返至尤家（李亦住尤家）陡聞人呼捕盜見一匪飛跑至我弄而跌即起逃去遺下一物被我拾交師叔尤金生收藏次日取交與母等語而尤金生所供與李相仿且延朱斯芾律師兩人爲之辯護結果以李根寳欄刧財物屬實判押西牢二年期滿逐出租界尤金生發押八月李陳氏監禁女所半年陳呂氏確不知情即行開釋贓交珍珠花領去 
[懸賞購緝越獄犯]  
　　漕河涇鎭江蘇第二監獄罪犯越獄脫逃一案業經北京司法部派委何基鴻來申調查等情已誌本報兹悉地方檢察廳梅檢察長以被逸各犯尚有一百數十名之多迭奉江蘇高等審檢兩廳文電限期嚴緝未獲是以與該監敖獄長商准於昨特出賞格面諭本廳全體法警設法購緝務獲歸案訊究如能緝獲多數逸犯者尚可破格拔升云 
[保護蜂船巡廻採蜜之省令]  
　　淞滬警察廳昨奉齊省長訓令云准農商部咨開據華士選呈稱前向美國購得各種養蜂製蜜器具并西洋蜂種在無錫蕩口鎭設立養蜂場招生練習春季出蜜確能增加惟入夏後出蜜較少蓋蜂蜜出量全視四週之蜜源而瓜果開花時期各處不同兹擬置造蜂箱裝置船内俾得於四季按時巡廻採蜜惟恐民智未開不知蜂蜜爲花果雌雄蕊之媒介足使結果增進擬請咨行蘇浙兩省轉飭各縣給示曉諭俾蜂船停泊之處不致有損害反對之事等情據此查原具呈人擬備蜂船巡廻採蜜自係爲研究養蜂起見似應准予保護以資便利除批示曁分行外相應咨行查照諭遵等因准此除分行外合令該廳卽便轉令一體遵照此令 
[浦東葆源糖棧被焚續誌]  
　　浦東爛泥渡浦邊葆源糖棧於前日午後失愼損失貨物約共十六萬金巳誌昨報兹悉該棧係本埠德和聯益祥源三家糖行共同組織内儲大批赤白糖由各客家自行保險據云約其保得火險銀三十萬金而棧房十二間本係英商怡和産業每間保得險銀八千兩此次承包修理之二包作頭姚某昨經三區曾署長傳署研訊據供並未保險業已修好四間所有修理費分文未收是實旋據該棧經租賬房梁福庭莫經芳丁柏卿等到署聲明起火原因實係該處湖北婦人劉蔣氏家嫁女燃放爆竹將火星遺落棧頂蘆蓆棚所致等語曾君除飭將劉蔣氏傳署押交放爆人到案質訊外並將失愼情形於昨詳報警廳核辦 
[靑年會交誼會紀]  
　　昨晚（十日）靑年會開春季第二次交誼會八時開會到者七百餘人首由該會交際科主任鈕立卿君致開會辭即請張志翔君琵琶獨奏音聲宛轉繼有童星門君滑稽演講表演近時天花之害勸人速種牛痘以預防語雖詼諧然頗含有至理再次爲勵志會絲竹班全體奏樂頗可悅樂最後演影戲多美國景圖及滑稽戲甚足令人歡樂散會已逾十句鐘矣 
[五馬路商辦義務學校開學紀]  
　　五馬路商界聯合會之義務學校於昨日開學總董兼校長問菘生副總董朱葭琯·孫承甫董事馬潤生·熊敬如·程雲卿·儲紹基·袁文銓·張炳臣·王湘江·葛壽民·文牘兼駐校辦事員榮治曁全體各職員李行素·張淦林·卜五洲·陳國樑·金冕之等次第到會均各佩徽章英文教員袁濬昌·程殿福·力子衛·鄒忠矅·尚熊·徐湘中文教員劉鶴鳴·楊鈞·過錫圭·夏玄諸君聯袂蒞止報名學生計七十餘人均係本路商號子弟夥友學徒分爲甲乙兩班敎授英文國文算學尺牘等課其開學秩序如下一）搖鈴開學（二）對國旗行三鞠躬禮（三）師生職員相對行禮（四）奏樂（五）敎員致訓詞（六）試騐程度至校董職員等皆有勉勵之詞復定於陽暦四月十二日正式上課茶點散會 
[四年公債付息之布告]  
　　上海縣公署揭出布告云案奉江蘇財政廳訓令内開案奉財政部訓令查本年四月十二日爲四年公債第十號息票開始付息之期所有付息辦法均照歴届成案辦理除登報通告並通行各經理付息機關外合行令仰該廳查照迅即轉令所屬各經理付息機關一體遵辦可也此令等因奉此醒内債付惠迭經令飭該縣安愼經辦在案現届四年公債第十六次付息之期自應援案照辦合行令仰該知事即便遵照查明歴届付息辦法先期出示布告如有到期息票聽憑人民换取現金以及抵納稅欵等因奉此合行出示布告仰諸色人等一體知照特此布告 
[號夥收賬遇暴]  
　　南巿同裕麫粉雜糧號向放南滙川沙等處各鄉鎭賬前日號夥陸理卿赴浦東北蔡横沔等處收賬至横沔相近之小木橋地方時在薄暮突來匪徒五人將陸軋住拆梢不遂剥去元色花緞馬褂及藍縐紗皮袍並搜去身畔現洋三十四元一閧而散昨日陸投川沙縣警察事務所報請查緝矣 
[新婦猝斃從豐棺殮]  
　　南巿王家嘴角故绅劉聽泉之次孫名泉孫年僅弱冠前憑媒聘定本城天燈衖蘇人程某之女爲室訂定陰曆本月十三日迎娶該女過門後甫及四五天忽然患疾於十九日天未黎明痰湧身死事後通報其母屬女之父母聞耗到場責劉泉孫並未預報因而大興問罪之師後由劉之親戚數人從中調停允爲從豐棺殮並超度亡魂詎尸屬尚不滿意將該女所遺之衣服併數檢出當衆焚燬劉恐發生事端特報該管一區一分駐所請王署員撥派警察到來彈壓直至前日傍晚始行將尸棺殮舉殯寢事云 
[老叟中風猝斃續誌]  
　　滬南集水街生源飯店内有老年吃客在内無端昏暈經該店主報由崗警軍送紅十字會南巿醫院救治因患中風無可挽救俄即在院斃命後經一區警署趙署長飭十六舗地甲查明尸身年貌服式因無尸屬報請地檢廳派員相騐已紀昨報昨日午後兩點餘鐘檢廳梅廳長委許檢察官偕檢騐員蒞塲相騐先據該地甲投訴前情次傳值堂人襲金狗問明原委然後將尸舁出檢騐得該無名男子委係生前素患痰疾身死並無别故當即塡格尸飭地甲報請善堂給棺收殮厝壇召認所有在尸身檢出之布搭連袋一隻上書樂安見記字樣並大洋兩元小洋十餘角銅元數枚及寳山縣境門牌空白一紙並手巾包内之學薺斤許一併帶回儲庫襲無干斥退騐畢即行返廳回禀梅廳長以待出示招尸屬認領 
[車夫酒醉自刎]  
　　住居美界七浦路六十八號門牌向推小車之江北人周少卿前日在某酒店沽飲酒醉歸家向妻母王紀氏索資無着與妻周王氏口角後遽持菜刀自刎致將頸項頭部割傷多處頓時血流如注其妻覩狀駭極狂呼由探王少廷聞聲入内詢悉其情除將受傷人送請醫院醫治外據情回禀捕頭俟周醫愈再核 
[汽車撞傷人力車夫]  
　　昨日上午十二時許有一千零九十六號汽車駛經浦灘撞倒人力車夫江北人周阿二腿足受傷當由老巡捕房一千三百六十號華捕到來押令該汽車載送受傷人投醫院醫治一面帶該汽車夫入捕房禀候捕頭候示 
[拐帶少女赴津之破獲]  
　　太古洋行奉天輪船此次由津回申定於昨日再行起椗北上當經救濟會探員虞占順王緯文到輪調查見有婦人周楊氏帶一少女王巧林趁該輪動身形跡可疑上前盤詰據該氏稱蘇州人年五十三歲因無後嗣故購該女爲女兒此次赴津係往探親並無誘拐云云據王巧林稱年十七歲上海人父母早故家有胞兄現爲花行生理與該氏並不認識實遭拐往天津販賣等語該探等即將該氏並女拘送水巡捕房轉解地方廳昨午由沈檢察官提案研訊之下判該氏押候究辦王巧林發送該會留養候查傳家屬來案認領 
[買良爲娼之告發]  
　　婦人陳范氏昨投法公堂控稱婦人之胞妹王范氏於上年間被人拐來上海押入吉祥街戴楊氏花烟間爲娼後因胞妹不願故令狎客某甲函催婦人來申投報捕房將胞妹並鴇婦及中人劉周氏等一併拘案請求准予將胞妹給婦人領回王范氏供婦人實由丈夫於上年間領來上海因貧無奈將婦人賣與戴楊氏處爲娼並非被人拐來上海亦無函致胞姊之事求察中西官判劉周氏等還押限原告於三天内交父母到案再行核辦 
[拐匿女子之敗露]  
　　殷金生近在蘇州地方拐得十九歲蕩口女子徐巧金來滬藏匿閘北德生里被鄰人王阿二察知情節報告偵緝隊郝隊員派隊士張福往將殷及女一併獲案押候解究 
[邢家木橋襪廠失愼]  
　　昨晨四時閘北邢家木橋某　廠忽然起火全廠被燬延及左右鄰樓房十餘幢事後由五區一分所孟署員查得該廠保有火險廠主避匿租界廠中夥友亦已星散諭候查明起火情形及保險數目再行核辦 
[母子爭産涉訟之覆訊]  
　　餘姚人戚祚康具禀公共公廨請求給諭管理故父世欽遺産而其繼母王氏延林百克律師到廨反對以致纒訟訊供詳情迭紀本報昨晨由俞襄讞會同美約副領事升座民庭續訊先由戚祚康之律師向氏盤問前堂口供歷時甚久未畢氏之律師以時已將午尚有見證韓榮根在堂候質請称訊韓口供堂上命氏退入待質室即據韓榮根上堂證明伊在東漢璧禮路開設煤炭店世欽爲經理彼父子感情日漸不洽當世欽託伊情人書遺囑時經伊再勸解始允於遺囑　内給祚康洋二千元等語復由祚康之律師向韓盤詰至午問官宣諭退庭改期再訊 
[科罰三燕子窠之主客]  
　　廣東人余阿秀揚州人周正芳上海人王阿培分别在北四川路靑雲里十號·武昌路二百二十七號·吳淞路五百七十一號三處屋内私售燈吃洋烟被包探張林泰侯阿寳偵知禀由捕頭飭令一百零九號西探協往將該三處燕子窠主及烟客林木·朱革·王鳳友·鄭阿福·奚金明·洪福·張阿四·並烟具烟膏帶回昨解公共公廨經中日兩讞員會訊之下判余罰烊五十元無力改押西牢二月周王各罰洋三十元無力各改押一月烟客到案者每名科罰洋三元或拘禁三天不到者着將保洋充公烟膏烟具銷燬 
[私設挑膏店之懲罰]  
　　法捕房西探長石維也君前晚帶同華探目黄金榮等前往菜巿街寳裕里第五號門牌李玉生私設之美最時挑膏店内抄出烟膏五大缸及烟土盒頭烟併成一大皮箱又天秤一架一併帶入捕房諭令李交保候究昨日傳解法公堂先據原告上堂禀明前情並將抄案之烟膏呈鑒詰之李供認私賣洋烟不諱中西官判李罰洋五百元充公再押一年准予購罪起案之烟膏没收 
[搶珠花押半年]  
　　紹興人陳阿炳於三月二十四號夜在漢口路（即三馬路）攫取婦人馬陳氏值洋一百八十元之珠花一朶逃逸經氏報請新閘捕房由探李明泉將陳拘解公共公廨訊押在案昨由李探在法租界萃豐當舗内吊到原贓傳同失主將陳解廨先由中西包探上堂禀明前情繼由馬陳氏投訴當時被攫情形訊之陳阿炳供認搶珠花不諱經張襄讞核供商之英卓副領事判陳押西牢半年示儆珠花交氏領回 
[過犯攫金鐲押二年]  
　　匪徒王全福前晚福建路久安里攫取婦人陳鄧氏金鐲一隻圖逃經氏鳴捕將王追獲惟金镯已被抛棄遂將王帶入捕房押至昨晨解送公共公堂經中西官訊知王係過犯判押西牢二年期滿仍逐出租界 
[流氓攫取作裙]  
　　松江流氓王桂生昨晨串同崇明人紀瑞隆在虹口嘉興路攔刦鄉下孩子徐嘉根所持之藍布作裙一條圖遁被探尤雲卿查見將主紀二人連贓拘入捕房押候解廨請究 
[縣公署批示五則]  
　　錫金陳江蘆等九帮灰船商蔣渭用等呈爲任意朦控公求澈究嚴禁由呈悉本署迭奉省長財政廳節次電令飭將該公所被控各節澈底嚴查具報究辦已行知縣商會查明復核在案該船商等應靜候核辦母庸率瀆仍候省長廳道各公署批示遵行 
　　上寳靑藍染藝公所業董顧藩呈爲擬善後辦法請核定給示由 
呈及章程通告書等均悉該業董爲整頓業務擬具善後辦法八則旣屬有裨同業仰即通知各坊等遵守辦理母庸另行給示此批件附存 
　　莊福壽呈爲案奉查明請求撤銷出呈悉現據麵業公所代表萬瑞源等來呈謂爾店名爲改售闊麵實係取巧朦混請求押閉等情究竟所呈是否實在候再查明核辦此批 
　　麵業公所均德堂萬瑞源等呈爲强辯傭非難掩眞相請予押閉兩據呈隆盛館名爲改售圖麵實則取丐朦混等情正核批間據該店主莊福壽呈稱現已改售闊麵與麵業行規無關懇請查復銷案等語究竟虚實如何候再飭查明確如果該店主飾詞朦混應予執行封閉可也仰即知照 
　　願陳氏呈爲遺失田單檢報粘串請求註册備案由據稱二十五保八圖忘字圩第二十號李灌畦户則田一分三釐一毫係民夫顧炳華執管因方單遺失登報聲明請備案等情飭據册書查復上項田畝係顧炳華户承糧與來呈相符應准備案此批報紙糧串存 
[誌謝]  
　　昨承國民敎育實進會贈沈戟儀君所編繪圖官話國恥演說一册又中華書局贈第五十二期英文週報一册書此併謝 
中華職業敎育社通訊 
[徵求社員最後報告]  
　　本社第四年度徵求社員於四月十日截止即於是日下午三時開議事員會臨時會正式披露計徵到永久特别社員十四人特别社員五十三人普通社員九百九十四人特别捐一百元者一人五十元者一人二十元者二人十元者一人共得八千零十六分各隊滿一千分以上者一人五百分以上者二人三百分以上者三人一百分以上者二十人隊員滿一百分以上者二人均由本社一併贈與附設職業學校所製之紀念品此項紀念品將於五月中舉行年會時行之本日議事員會並議定以後繼續徵求有得雖依原定辦法不復併入計算然照常歡迎一切社員　利均依章程規定辦理兹將各隊報告分列於次各隊報告總分數 
　　李琯卿君隊一千四百九十四分史良才君隊六百二十分黄涵之君隊五百七十八分黄任之君隊四百四十八分章伯寅君隊四百三十八分劉虚舟君隊三百零八分嚴慈約君隊二百四十分唐閨生君隊二百三十八分郭秉文君隊二百二十八分夏頌萊君隊二百二十四分穆藕初君隊一百九十八分沈信卿君隊一百七十八分熊純如君隊一百六十八分吳保之君隊一百三十八分譚明卿君隊一百三十四分榮德生君隊一百三十二分陸渭漁君隊一百二十分董亨衢君隊一百二十分蔡陶模君隊一百二十分金侯城君隊一百二十分李約之君隊一百十分仇亮卿君隊一百零二分于瑾懷君隊一百分朱少屏君隊一百分江上逹君隊一百分楊勉齋君隊一百分王儒堂君隊隊六十六分李更生君隊六十分顧蔭亭君隊六十分王企華君隊六十分阮仲勉君隊五十八分蔣省庵君隊五十二分江問漁君隊五十分陸規亮君隊五十分陳鳳文君隊四十六分黄儆民君隊四十六分沙土度君隊四十二分周靜涵君隊四十分葉墨君君隊四十分錢平堦君隊三十八分馮振邦君隊三十六分陳志羣君隊三十四分莊百俞君隊三十分陳志璩君隊二十八分朱叔源君隊二十六分池宗墨君隊二十四分丁壽卿君隊二十四分賈果伯君隊二十二分韓紫石君隊二十分賈季英君隊十八分孫千城君隊十六分孟保羅君隊十分馬棖伯君隊十分丁公愚君隊四分 
　　隊員徵到一百分以上者 
　　楊翼之君一百六十分林侣雲君一百五十二分 
雜評二 
[三角式之國會（訥）]  
　　中國之國會以紛爭而多國會本一因南北之爭而有二今則又因滇桂之爭而將成三矣據廣州所傳民黨已準備將國會移滬而政系則已另選參院議長兼理衆院事務以冀保存此廣州之國會是國會確將由二而三矣夫中國兩國會方議所以消滅之法或消其一或消其二正在糾紛不决之間乃非特不能消而再加之則糾紛將至何狀乎 
　　今廣州之議長議員紛紛抵滬矣果將成此三角式之國會否不久必有表見也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遊歐漫記] [  楚僧]  
　　我在國内要動身的時候許多朋友囑我通信也有呌我將沿路的情形詳細報告的也有呌我將船上的生活及巴黎工作和學校的狀况報告的以前赴法的人狠多他們對於這些都有詳細的記載和通信那裏還須我報告不過一時一時的情况不同我旣受了朋友們的託付又趁着這船上的一點閑暇工夫所以拿這回赴法的一點經過和見聞拉雜記錄以供要想來法的同志們萬一的參考 
　　（一）國内應具的手續 
　　我是坐的四等艙是由北京留法儉學會介紹的護照也是由儉學會代辦的但是在北京辦護照手續狠麻煩要等一個多月才有在上海只要一個星期就可以辦得訂船位子在北京也是說空話因爲他没有上海的消息靈通究竟幾時有船有了船有没有位子都不能確實知道在北京的同志們若是要想省時間或減少麻煩儘可以由北京留法儉學會寫一封介紹信與上海我們一切的事都可以在上海辦 
　　辦護照寄船位子這是大事大事定妥了打聽得船是什麽時候到上海什麽時候由上海開在他未到的前三五天就要到儉學會去領買船票的介紹書到黄浦灘十號法蘭西火船公司去買票四等艙國幣百元有銀換的可以到黄浦灘中法實業銀行或東方滙理銀行去換弗郎在二月初間每百元可換一千七百弗郎熱天動身無須說若是冷天動身蓆子舫布椅子扇子水菓罐頭要帶單夾衣服汗衫領子單襪宜多帶免得以後在船上旣不能洗又不能換麻煩到了船開的先一天自已要到船公司去問看他的行期是否改變若是不改期在開船的那天早晨八點鐘以前就要將隨帶的東西一概搬到黄浦灘火船公司碼頭坐有ＭＭ旗子的駁船到我們所要坐的船上去箱子只要堅固不論中西式都可網籃茶壺臉盆臥被都要帶我這冋因爲信實了留法儉學會行李愈簡單愈妙的話茶壺臉盆都没有帶狠覺不便開船定要如期以至這冋有兩箇人買好了票船開了人還未來後來船上的人替他辦了好些交涉都不能逹到退錢的目的又找不倒頂補的人眞是吃虧不小 
筆剳 
[墜玉記（上）] [  鴛雛]  
　　有少年名辜少雲者容固晰佚强致其不甚名貴之衣飾以入時反形黯黯矣此時方出自已門尚返顧生微喟此喟亦不能謂喟特吐翕卷烟之作態耳家固厦屋牆楣簷牙尚支其無數重量爲故家鋪張顔面少雲洞悉中虚則以爲阈内塞烟氣過多爲其尊人所日日嘘成者金錢化烟爲力極速勢且薰損家門此外健狀亦暫焉耳以少雲聘婦杜麗經歲半以言娶故家詎能草草故躊躇迄今我家中英年也乃未得實以家婦佔房中樂承庭前歡噫負此故家之外狀矣其實又誰負我歟少雲且思且行不期蹴其情人之居此情人非聘妻杜麗陳家少女芳官耳同得杜麗可親者頃間所思正可彼此深愬而商略後此之光陰矣芳官年如少雲彼曾識杜麗者識之日歸而自鏡至於二十分鐘則决己貌之蒨過杜麗亦二十分也以理言遘少雲時少雲老父尤未與杜氏論聘特怪斯世未眞平等故家輒拒賤族之女遂不及爭耳少雲聞聘妻寳滿其匳則亦不梗父議故此時之芳官僅情愛過渡前之玩品耳芳官爭儷之心未死而實難能則亦以玩品視少雲大凡不貞之雌好肆詆同類爲據羞地芳官制少雲卽用是法至於醜詬杜麗下狎弄兒走卒少雲自計杜麗不免於人言特無若是之盛則調芳官云汝非嚼梅實後而言此者乎何其烈也然汝固自貞余又汝之誰哉 
劇談 
[梅語] [  民哀]  
　　畹華之初來海上爲癸丑秋仲隸丹桂第一臺時適贛寗役罷鋒鏑餘生之小民皆克自振作以歌舞愛梅情緒吾友小鳳時主撰生活日報於生活藝府中極力贊揚其行步臺主復將其小影送座客演一月偕來者爲王鳳卿穆柯寨一戲最爲當時所推崇 
　　畹華復來海上之際爲丙辰春夏之交隸天蟾舞臺同時小香水出現於法界共舞臺畹華初幾不能敵故有（醫梅毒須用硝鏹水）之謠及至赴杭演唱後捲土重來舍原有諸戲外迺添﹁一縷麻﹂﹁奔月﹂﹁散花﹂﹁葬花﹂等戲而葬花一劇尤受座客歡迎同行者鳳卿之外有姜妙香姚玉芙 
　　今畹華三來海上矣同行者舍王姜姚之外多一李所唱之戲原能之外多一折上元夫人然其身價大非昔比矣今則出洋歸來况又英秀逝後曾有被選伶界大王資格滬人士歡迎者當不在少數 
　　陳石頭之靑衣誠爲一代宗匠及門弟子若干人就藝論藝王蕙芳材匪下駟雖不能稱足傳師門衣鉢然同門之中實足自豪無如時運不濟終不爲外行樂道蘭芳後來居上極盛時代竟有出藍之譽蕙芳反有日下江河之歎讀衛靑不敗李廣難封之句能不爲蕙芳長歎息 
　　小鳳不常聽戲而其聽戲程度遠匪吾輩所及當時稱揚梅步可謂獨具隻眼今梅又至矣而小鳳事冗决無當年興致即使有興日夕往觀亦斷無閒緒再作此等文字以啓後生惜哉 
雜錄 
[吾友詩話] [  瘦鵑]  
　　杭縣王一之神交有年矣旅美觀察談之作最爲傾服予主先施日報王子每以精美郵片作新詩或小品文字見貽署名曰萬里魂又曰一枝鷦寄客心賞之而不知其爲何許人也就報端叩其眞姓氏則復書曰吾東西南北人也不欲以姓名顯予廉探不可得荷荷而已旋由一枝鷦寄客而聯想及於一之心知其爲一人矣一日晤王子舊友某君以此叩之果然然荏苒年餘各役役於文字未嘗謀一面也去臘王子偕其新夫人作南美之行山程水驛間着此一雙倩影重洋咨訪記中遂又添一段佳話王子每抵一處必以其地名勝畫片見寄蟲處海上無殊井底蛙得此聊作夢游資料亦自佳事昨得其鄧阜來書附新詩一絶前有序云二月二十八日内子昭實偕牛醫士未婚夫人冒雪游落磯山長風大雪天地盡爲一色祇巖石屹峙於冥　暮靄中行抵古騰郵亭得詩一首以見牛夫人妙年遠適憶其所親者之誠摰也（所親者指牛醫士）詩云支機片石界沈冥憔悴天西織女星上界塵昏無一語長風大雪滿郵亭（牛夫人肄業東美渥海涵專門學校第二語所陳乃以牛郎織女爲喻）吾讀是詩又神往於天涯海角間矣 
　　蘇州范君博亦新友之一能詩善爲雋語近游西冷過蘇小墓作一詩云蘇小墓西冷橋墓門芳草秋蕭蕭斷碑殘字題名姓一縷香魂何處招游客往來堤上走不見當年垂楊柳隨園野叟呼鄉親我之鄉親在虎阜虎阜埋眞娘思量各斷腸腸斷如蓮拗成寸滿湖烟水泣斜陽斜陽泣長離别美人黄土從何說杭之人每以錢唐蘇小是鄉親驕人地下艶骨當亦色然以喜然吾吳有貞娘在瘞玉埋香長供世人憑弔則亦未始不足以傲杭人也君博佳人先得吾心矣 
新聞拾遺 
　　可憐他釵劈鈿分美國影戲界名女優瑪麗璧克福日前自明頓城歸羅司恩格爾已與其夫烏温摩亞正式離婚偕行者爲其母火車抵埠時俟車中乘客盡散後瑪麗始探首外望見新聞記者攝影人等麕集車外知皆來探聽已事者亟倉皇由火車他門遁瑪麗中心甚悲淚痕界面下車後仆於地由母扶之起亟登汽車而衆仍踵至母立曰此爲吾女私事無涉於諸君請勿見迫不見吾可憐之女今方啜泣乎衆遂太息去釵劈鈿分誠痛事也（按瑪麗璧克福之傑作小友今日演於維多利亞）[  識小]  
　　偷了皮襖做歪対鄂垣糧道街張姓米商也雄於財延一西席以敎其子頃因西席敎法不善辭之西席於日前解館適張姓家人俱外出見院中曬有女皮襖一件乃竊去比張姓家人返不見皮襖大責婢僕正閧閙間忽郵差送一函至拆閱之係歪詩二首詩曰次月館事不蟬聯可恨東家太不賢偷汝女皮衣一件歸家變賣幾文錢不須扯李更拉張好漢作來好漢當擱筆捫聊一笑斯文掃地又何妨（聲）芭蕉上開出桃花愚園路某姓家有芭蕉數本冬際因防其凍損護以草衣現因春和爲揭去之見枯本上俱已着花或數朶或十餘朶顔色鮮紅酷似桃華附近居民往觀者甚衆莫不嘖嘖稱奇或謂此乃天陰多雨地氣鬱蒸所致猶松之有菌未足爲異云[  吳秉恬]  
短篇小說 
[倫理小說遊子歸魂（一）] [  碧梧]  
　　皓月如丸穿窗簾入室光映壁上成黑紋無數而輕風動簾紋乃微蕩如春池水皺者景至淸幽亦殊凄冷也室中陳設單簡而整潔特甚向窗設榻一文帳未垂單衾半覆一少年方擁枕坐滿面深愁似挾一腔心事頻頻回首顧月而愁乃愈深喟亦愈疊旣復自語曰嗟夫遊子他鄉日洒思親之淚慈雲千里時切倚閭之情孔聖謂父母在不遠遊吾深悔有此行也然長依膝下雖得朝夕承歡而長困故園莫遂鵬飛之志碌碌以殁又豈所以報父母者然而吾心情苦矣憶吾出行之前夕母特治餚餉吾并飲以酒曰願兒此去潛心治事早日飛黄家中瑣務勿以爲念父復以處世和人之道反覆諭告迨吾睡時母來爲吾覆被復曰兒居室饑寒飽煖有吾關心作客天涯咸須自理兒其愼之勿貪涼而過飽也吾唯唯受命維時吾中心悲極固匪言可喻夜午矣猶未入夢顧又不敢輾轉反側恐驚二老乃力遏悲思直至曉鷄三唱方漸朦瞳忽聞母微喚曰馨兒日上已高遲則耽誤船期吾乃立起盥漱飲食畢即束裝登小車而往輪埠父母復囑沿途謹愼並伴吾至門外吾喉梗如塞不能成聲第目顧父母含涙登車父母不復作一語亦惟凝目注視想其心中之難堪當亦不下於吾車旣行將出一長巷吾偶回顧見吾母方以手障目避日光而矚吾也嗟呼此景此言猶歷歷在耳目間而叩别慈顔倐已幾月追思往事能不令人悲從中來耶 
長篇小說 
[長篇社會小說衆醉獨醒（九）] [  瞻廬]  
　　小狗子坐在門檻上一壁兒吃糖一壁兒刁嘴欠舌般的講給老子娘聽這種刁嘴欠舌的聲音編書的却無可形容了（何妨形容形容）大約說這個私板銅元第一副糖擔上不要等了一會子第二副糖擔來了賣糖的是個老頭兒他把好銅元夾在指頭上壞銅元藏在拳頭裏聲言要買糖老頭兒取糖時他便使個過門鐺的一聲把那壞銅元撩在賣糖的錢盤裏把那好銅元藏了（却是小套魔術）老頭兒那廟覺察却把一塊五香百果糖給了他這時恰有别人來買糖乘這當兒他聲言糖不好要換便揷手在糖盤廟掉換老頭兒照呼不周他又掉個槍花把一塊換了兩塊攏總一個私板銅元却得了價值兩銅元的糖因此歡歡喜喜講給老子娘聽勉齋喜得拍手道好啊這麽大的年紀郤能隨機應變不吃人的虧（人郤吃他的虧了）將來一定是勝祖强爺的這個兒子眞被我們養着了娘子道現在的小孩子可不比從前了出道又早轉變又快手叚又高將來長大時怕不大大的掙分家私斷然不像你這麽大年紀鑽頭覔縫遠賺不滿三十隻大洋當下夫婦倆談些閒話不覺天晚吃飯睡覺不須交代一宵已過明日淸早一家三口尚没起身早聽得門上蓬蓬地三響接着一種雌雞噪子的聲音喚道徐先生在府上麽勉齋的臥室同街上只隔一堵牆聽得淸切便推着娘子道趕快去開門應考的來了娘子道好没來由你不去開門倒喚我去勉齋低聲道做此官行此例没的學臺大人親去開門迎接應考的生童娘子道學臺大人不開門倒叫學臺太太去開門益發不成體統了夫婦倆爭論不休門上蓬蓬的聲響比前更加利害娘子道不好了這牢門要被他打破了連忙高聲喚道門外的客人請耐性些我們尚没起身須等一會子才能開門雌雞嗓子的答道嫂嫂驚吵驚吵儘可慢慢兒起身我只在門前恭候（可憐） 
[自由談之自由談] [  鵑]  
　　每值星期日吾人於文事鞅掌之餘少得暇晷顧以滬瀆之大事物之多而欲覔一消遺地消遣法竟不可得安得大力者將世界名勝之區一一移置於十里洋場問供吾一日嘯傲哉 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大事概要（圖）]  
　　德國時局德國政潮平定而後勞工軍佔據西部魯爾區域揭共産主義之旗幟以與政府爲難其勢日見猖獗政府謀和不成乃請求協約國許其用兵於和約所規定之中立區域以圖剿除亂徒此俱已迭誌前期增刊者也彚觀本週内所接電訊其來自德國者謂勞工軍糧食缺乏意志頽唐經政府軍猛襲後已受重創更無擴大之虞然據路透電社柏林訪員則謂魯爾區域之共産黨態度仍至崛强對於政府所致之哀的美敦書竟拒絶接受聲稱如政府軍繼續前進則將全體罷工又據二日柏林電訊則内閣已曾討論紅軍所提出之條件頗似兩方巳留磋商之餘地也者然德政府之國防軍十萬則不待協約國之允許而於四月一日開入和約所規定之中立區域矣法國以德之違背和約也亦不待其他協約國之同意而佔據德國中立區域以外之佛蘭克福ＥＲＡＮＫＦＯＲＬ漢堡ＨＡＭＢＯＡＲＧ遠姆斯太特ＤＡＲＲＮＳＴＡＬＴ三重鎭矣德謂進兵魯爾爲不可免之舉法謂德以大軍十萬進剿不滿萬人之紅軍難免其非出於軍閥派之陰謀并謂法軍之占據德地非有仇德之意味一俟德軍自魯爾撒退法亦隨之退出三鎭至於其他協約國若英意之屬大都贊助法國惟對於法軍之單獨行動則未必遽以爲然因其將擴大協約國之軍事任務而躭延協約國與德國之妥洽也 
　　勞工問題英國礦工聯合會爲增加工資問題對於政府方而所許予增加之工資是否接受抑或重行罷工本星期中未有電報述及倫敦車工原定四月三日開始罷工嗣以增資目的已逹遂取消前議美國紐約航業勞工二萬八千人以要求工作八小時問題自二日起一律罷工芝加哥消防勞工要求每日工資增加二十五元不則於四月七日開始罷工法國羅倍ＢＯＵＯＡＩＸ織工十五萬人上月二十八日宣布罷工越一星期而止丹麥社會黨工業聯合會反對丹皇更迭内閣要求改夔國體而全國罷工此則純屬政治問題者也 
政事 
[吾國代表團爲廢除一九一五年中日協定事上和會說帖全文（再續）]  
[第三部廢除一九一五年之協定]  
　　（二十五）因日本提出二十一條要求及一九一五年五月七日哀的美敦書之結果而在一九一五年五月二十五日中日兩政府間所簽訂并交換之條約牒文全部論其性質應視爲一種單方面之條約發生於協約聯合國對於中歐諸國之戰爭且與之連繫者也 
　　此條約之主要部分爲關於山東之要求數條蓋日本之要索繼續從前德國在該省所獲有之膠州土地以及其他權利利益讓與權等皆可在此項要求中證明共不正當也日本曾以要求無條件讓與膠州租借地鐵道及其他德人原行權利之决定書呈請五大會議鑒核則此主要部分之非經和會不得釐定彼日本政府亦已承認之矣 
　　據此以觀此條約之全部自直接發生於戰事研究此案自當爲和會職權内之事且和會亦有修訂其條文之資格者也 
　　一九一五年協定與戰事連繫之線索 
　　（二十六）一九一五年協定與戰事連繫之線索日置益所接之最初訓令已證明矣其開端曰﹃帝國政府爲準備釐定日德戰後發生之地位并爲增重帝國地位以圖保固遠東之永久和平起見决定與中國政府進行談判依照附件中（即二十一條要求）前四類之要旨締結條約及協定﹄云云日本之哀的美敦書中亦堅稱日本切願共臻一種結定之局面以期適合於日德戰爭後所發生之新地位 
　　一九一五年之協定以受脅迫而簽字 
　　（二十七）觀中國政府當時簽定該協定之事實可知和會修改之之權限並不爲之減削非然者中國請求解脫此項束缚將受妨礙矣中國政府簽字於該協定實以受有一九一五年五月七日日本哀的美敦書之脅迫當時所處地位凡有自由承認約中條件之提議均被拒絶 
　　一九一五年協定之廢除對於日本並無非禮或侮慢之意義 
　　（二十八）廢除一九一五年之協定則日本對於無條件讓與山東德人全部權利之要求自必拒絶在此特點中國拒絶日本繼續德人在山東强暴政策之要求旣非以非禮待日本亦未嘗侮慢遇之此當注意者也苟日本之所要求者毫無所獲則其地位視其他與中國領土毗連之列强並不有所見拙也即使假定以日本地理上接近之緣故而在中國應有特别之地位則英法之亞洲屬地亦與中華民國之領土相毗連者也然英法則從未有此要求也 
　　中國若何而被阻不能加入戰團 
　　（二十九）苟無日本之熊度則中國或在一九一四年八月間或最遲在一九一五年十一月間早已與協約諸國聯合向中歐諸國作戰矣所謂日本之熊度者非他即以其切望接代德國在山東之地位而鼓起之者也 
　　當一九一五年八月間中國政府已聲明其已準備向德作戰而參加於英日之行動中以攻擊駐膠州租借地青島之德國防兵當時中國之未能堅决不移者以有人忠告謂苟依擬定之方針參加戰爭則易致與第三國發生紛爭也至一九一五年十一月間中國政府重復表示其加入協約方面參與戰爭之願望然仍爲日本政府所拒絶 
　　其後至一九一七年二月九日中國政府始對德國致第一抗議書三月十四日斷絶外交關係八月十四日對德奥宣戰當時日本政府反對之情形在俄國克羅本斯基氏一九一七年二月八日致其政府之電文中叙述至詳克氏并報告其曾竭力勸告日本對於中國聯合協約之舉動母再施行反對（參觀第三十四節） 
　　（註）吾人將乘此機會追述中國對於世界大局所盡之義務及其迭次以大宗人力供獻協約及美國調用之功續想和會亦必許之也在戰爭時期内華工之應募工作於法國北部戰線後方者其數遠十三萬六百七十八人華工之以敵人之軍事行動而慘遭死傷者數至不尠當英軍在美索波逹米亞及德屬東斐行動時華工之應募調用者亦夥又英國多數軍艦之船員亦多以中國水手組成之中國政府以自國輸出貿易之需要而未能以輪船九艘供給協約國政府調用然亦曾願以十萬軍士派道至法以圖增厚協約聯合國之軍力巴黎之協約國敢高軍事會亦已贊成此議惜以運輸缺乏而延緩實行 
　　（三十）苟膠州地方未爲日本所佔則中國以其有聯合協約國及美國對抗中歐同盟國之資格早已收回其地矣此則可以從理法上預料者也 
　　柏林會議 
　　（三十一）除吾人上述之種種理由外猶可援引先例以證實和會之可以廢除一九一五年協定也 
　　例如在柏林會議中列强卽通力合作改訂俄土所訂條約中之處置方法其所根據之緣由極多最重要者以俄國在聖斯丁發拿ＳＡＮＳＴＥＦＡＮＯ所提出之條件其性質將擾亂歐洲之和平也 
　　故吾人以爲一九一五年日本在北京所提之條件其性質將擾亂遠東之和平推而言之即擾亂世界之和平也 
　　和會之一種决定 
　　（三十二）證明一九一五年協定之不生效力猶有兩種理由其一根據於和僵之一種决定其二根據於該協定之具有臨時的性質也 
　　據該约第一條關於山東問題之條文（即發生於二十一條要求之第一條者）將來日本對於德國在山東省内所有之權利利益讓與權等凡與德國所商妥之處理方法中國應允准承認之又據關於膠州問題之換文中日本聲明有條件的交還租借地其條件之一謂由日本政府指定之地域内設一特别讓與區域處於日本治外法權之下 
　　關於該約之第一條應行注意者日本對於德國在山東原有之權利豈能與德國單獨磋商者哉當然宜以和會規定德國屬地領土問題之决議爲從違者也而和會之規定固無須與德國磋商而後决定者也 
　　是故日本對於自由處置膠州之問題當非處於可與德國磋商之地位一九一五年協定之第一條自可視爲不能實行者矣 
　　交還膠州諾言具有欺罔之性質 
　　關於膠州問題換文能否發生效力之問題亦有同樣弊病當日本政府要求無條件讓與山東德人原有權利全部時觀察其交還膠州之諾言已深含欺罔之意味今吾人以此情由促令和會注意想亦當爲和會所允許也 
　　膠州地方眞正價值之所在其一爲靑島港口其二爲可以控制良港之區域然此區域已爲日本劃定特别留作日人居留之用置諸日本管理權之下可以在内置有土地者惟日人耳故此區域即爲日本政府所欲指定之地方將在其地建設特别讓與區域而處於其治外法權之下此可無疑者也以控制膠州全部之主要區域讓與日本而交還膠州於中國是以幻影還中國而日本則取其實質也 
　　該協定具有臨時之性質 
　　（三十三）自締結一九一五年之協定後日本自身之行動猶之以臨時之性質加諸該協定之上也 
　　二十一條要求及一九一五年協定中所有冒大不韙之舉動非得各大國之贊同卽不能有永久之性質而各大國則日本固曾與之訂結關於中國政治獨立領土完全之契約者也故日本在一九一六年夏問曾與俄國訂結兩約其一爲公開者在簽字以前先曾通知英國政府其二則爲秘密者内含條文六條最後一條謂本約除兩締約國外對於無論何國均應嚴守秘密（按一九一六年日俄所訂兩約均經譯登本報星期增刊第二十五期 
　　對此兩約苟欲與以確當之解釋則當以一九一一年七月十三日之英日同盟條約比較之其第三條曰﹃締約國兩方互認一方非先與彼方磋商不得與他國單獨締結違反本盟約序文所述目的之條約﹄所謂序文中所述之目的者其一端曰﹃確認中國之政治獨立領土完全及各國在中國地方商工業待遇平等之主義以圖保護列强在中國之共同利益﹄ 
　　苟俄日密約締約國兩方之一或其雙方在中國領土之一部建設政治上之統治權則爲抵觸英日同盟序文中所述之目的此顯而易見者也然俄日密約之第一條固未阻礙日本或俄國在中國建設政治上之統治權也是俄日兩國所締結之軍事密約其用意固在預防第三國在中國建設政治上之統治權而欲捷足先登也 
　　吾人試再將本問題爲縝密之研究日俄公開條約之第二條謂俄日兩國苟其在遠東之領土權利或特殊利益受有危害時則兩方當互相協力進行自密約中所表示者觀之則所謂特殊利益者實指締約國雙方在中國境内互認者而言之也 
　　日本以有一九一五年之協定而其在中國大部如南滿東蒙山東等地所獲得極大之領土權利及特殊利益益見確定此無可疑慮者也故自實質上言之一九一五年協定之結果實以在中國之政治上統治權集中於日人手中此則違反英日同盟約序文中之所聲明者也 
　　日本事後與俄國之交涉 
　　（三十四）一九一七年二月八日俄國駐日大使克羅本斯基ＫＲＵＰＥＳＫＹ曾致一電於彼得格勒政府叙述在締結一九一五年協定以後日俄兩國間之交涉 
　　克氏電中稱其曾竭盡能力勸令日本母再反對中國參戰之舉彼曾向日本外交大臣乘機聲明苟令中國加入戰國則於日本亦屬有利日本外交大臣乃謂當立即確定北京方面之態度日本外交大臣稱爲順應全國與論并保障日本在未來媾和會議中（苟中國亦將參預和會）之地位起見實不得不設法博得協約列强之贊助以圖實踐日本對於山東及太平洋中島嶼之願望此項願望之所包含者爲繼續前此德人在山東所有之全部權利特權并獲得現在日人所佔據赤道以北之德屬羣島日本外相并對克氏直言日本政府極顧俄帝國政府立即予以贊助是項要求之保證 
　　克氏乃愼重聲言曰爲使中德絶交之重大問題更進一步余似以爲日人所請求之諾言應即許予之 
　　俄國之諾言 
　　（三十五）俄國之諾言竟以一九一七年二月二十日東京俄國大使所致之通牒而許予之矣其文曰﹃爲答覆二月十九日貴國外交大臣之牒文事本大使代表俄帝國政府向日本政府稱諾關於日本願意以山東原屬德人之權利及日軍所佔據太平洋赤道以北之德屬羣島讓予日本一節俄帝國政府應予以扶助之保證﹄ 
　　（三十六）日本旣視一九一五年對於中國之協約爲確定之處置則其關於山東之要求無須再在未來之媾和會議中請求協約諸國之贊助日本豈非作此設想乎 
　　其他協约國之諾者 
　　（三十七）英國以一九一七年二月十六日法國以同年三月一日相繼許予贊助日本之諾言至於意大利則其外交大臣於一九一七年三月二十八日口頭聲明意大利政府並無反對之表示觀察此諸諾言亦與前條所述者同 
　　當中國準備加入戰團與協約國聯合抵中歐戰團時面突有此種協定之締結中國人民聞悉其事無不發生懷疑其有意欺詐之見解此則吾人無須提及者也然吾人所應述明者在中國政府之意以爲一九一七年八月十四日中國旣巳加入戰團與協約國及美國聯合一致則當時情勢自與協約國允諾日本之時絶對改變所處地位亦完全不同有此理由則英法意三國更無所用其聯合贊許日本關於中國事務之要求而其種種諾言自當視爲破毁矣 
　　中國政府之保留 
　　（三十八）中國政府自身亦以一九一五年之協定爲具有臨時之性質蓋在其正式發表之二十一條交涉經過中插入保留則顯而易見者也 
　　當二十一條要求正在交涉之中日本政府突在南滿山東調動軍隊及中國政府責問則北京日本公使聲言非俟交涉有滿意之結果時此項軍隊不能撤退中國政府雖受此壓迫而仍在日本政府提出五月七日之哀的美敦書强迫獲得滿意之結果之後立卽正式宣布交涉之經過謂﹃中國以受壓迫不得已而承受哀的美敦書之條件縱承受矣然凡有抵觸歷來列强所締結保障中國政治獨立領土完全或維持原狀聲明各國對華工商平等待遇之協定契約者無論其若何變更均不能贊同﹄ 
　　單方面之談判 
　　（三十九）中國在宣布前節所舉宣言書之前曾以交涉之情形布告於世謂其談判直無異爲日本所指使把持一强國之政府旣已决意用其權力内所可施之種種方法以謀逹其目的而從前所與約定中國政治獨立領土完全之三大國又方在力戰强德無暇東顧之時此强國政府乃乘此時機以二十一條要求刦奪中國中國經此逼迫遂不得不與日本爲極不平等之談判談判時之眞相則皆在此項佈告中揭露之 
　　蓋在此交涉中代表之人數及選擇代表之人物皆爲日本所强行指派把持日本并拒絶保存正式會議錄以致對於中國全權代表所發重要佈告之意義兩方代表意見不符又使日本藉此異見爲根據而在哀的美敦書中斥責中國政府對其首席全權代表所發之宣言擅自更變意旨然其實中國首席代表從未有何宣言也又中國之正式公文謂日本公使將此交涉故意停止兩次其用意則顯然欲使中國對於某某爭論之要點遵從日本之觀察方法也一言以蔽之此項交涉其中經過及談判之詞句皆爲日人所把持者也 
　　美國政府之抗議 
　　　（四十）哀的美敦書提出以前四日美國政府有同式之牒文電致中日兩政府美國鑒於交涉進行之若是强暴而有此舉則無疑者也其電文曰﹃美國政府以現在中日兩國正在進行中而尚未解决之交涉及將來所釀成之契約其環繞之情形有促令不能不進一言者故向中國政府聲明苟或中日兩國所締結之契約抵觸美國及其國民依據歷次條約在中國所掌有之權利或違反中國政治領土之獨立蔑棄各國對華政策之所謂開放門户主義者則美國政府不能承認之同時向日本政府亦提出同樣之牒文 
　　結論 
　　吾人以上所述之陳詞舉其概要則中國要求廢除一九一五年之協定其理由有五 
　　（第一）因此項協定爲自大戰所産生單方面之論斷事物其所欲解决之問題獨媾和會議始能釐定之也 
　　（第二）因協約國共秉一種原則及正義之規程當媾和會議舉行釐定各國紛爭時即用以爲指導媾和會議之行動以圖銷滅未來之戰爭縱不銷滅亦當滅少之至於極少數而此協定則與該原則相違反者也 
　　（第三）因歷届英法伯美四國分别與日本締結契約協定多種保障中國之政治獨立及領土完全面此協定則與之抵觸者也 
　　（第四）因此協定未曾爲中國從容允諾但以一九一五年五月七日之哀的美敦書强令承受者也 
　　（第五）因其具有臨時之性質即日本自身亦作如是看法蓋日本在允認中國加入協約及美國方面參預戰爭之前先行談判秘密契約多種以使前項協定之克臻確定而此種秘密契約則與交戰國所公認以爲議和基礎之主義不相符合者也（完圓） 
[亞美尼亞之獨立運動（續前期）]  
　　俄國境内之亞美尼亞人伯國亞美尼亞人所處之境地較在土者雖略異然亦爲時勢所迫而步在土亞人之後塵俄之亞人謂若帝國政府存在一日則効忠於帝國政府一日然俄政府未能竭誠以酬其志趣也凡亞人軍隊不准其防護本地而驅使力戰於相方俄政府得依酬勒姆會議解散之消息後以爲自兹以往可不必以亞人爲慮遂下令解散其義勇軍實則俄帝國本無憐惜亞人之意二十年前有詰其外交大員者曰俄國據亞美尼亞後何不免亞人於屠戮之慘某外交大員猙我曰俄之所欲者乃亞人之土地而非亞人也一九一六年伯人對亞之態度仍復若是亞人避難來俄者俄人雖有可助之勢而仍熟視之若無覩然亞人則竭力助俄以戰毫不遲疑其戰續之佳俄軍中不我覯者也帝國政府爲克倫司基ＫＥＲＥＮＳＫＹ推倒後亞人轉助克氏猶以維持俄之大局爲識志也迨一九一七年終克氏傾覆高加索之俄軍撤退而陷高地於亂離中矣其後俄之亞人見過激黨之不足恃遂動獨立之念此念實啓亞之之無限希望也俄土兩國之亞人所歷之境遇雖異而最後被迫而作獨立運動則一也 
　　土政府解散依酧勒姆會議之後出極嚴極酷之手段以屠逐亞人故在土之亞人幾無活動之餘地土人處置亞人之第一步爲禁止其携藏軍械即服役於軍隊者亦皆徒手而作苦役然無論土之防範若何其嚴密亞人時亦奮不顧身與土人抗一九一五年四月范ＶＡＮ地之亞人死守孤城與土軍相峙一月終得俄國亞人義勇軍之援救而免於難范地之亞人終大戰之期長爲土軍後顧之憂牽制土軍使之不克攻破波斯俄軍之左翼也 
　　是年六月當土軍蹂躪穆煦ＭＯＵＳＨ及其鄰近村落時沙松ＳＡＳＯＵＮ之亞人率沙人攻土軍五萬亞人之器械陳寙不堪較諸軍備完善之土軍勢甚懸殊然亦能支持二月當死守 
 
 

Page 19

 
 
危急時日盼駐在三十哩外伯軍之援救然終屬失望也又在西韋司ＳＩＶＡＳ地方有亞美尼亞之英雄曰摩拉脫者率一小隊遁入由中與土軍相敵者一年有半卒以衆寡不敵不能支持而避入俄境當歡爾發ＵＲＦＡ被困於土軍時亞人男女莫不臨陣自衛與土軍一旅相峙者四十餘日在薩平客來希沙ＳＨＡＢＩＮ·ＫＡＲＡＨＩＳＯＲ有亞人五千力戰土軍二十七日被破之日亞女三千不願落土人之手而服毒以死柴東ＺＥＩＴＵＮ之附近有一村曰蘇地亞ＳＯＤＪＡＨ村中亞人五千自西利雪亞遁入山中與土軍相持埀四十二日卒得一法巡洋艦之援助徙至埃及之寶賽ＰＯＲＴＳＡＩＤ投入英法軍隊者甚衆 
觀上述數事可知亞人牽制土軍之功勲偉矣土嘗有五旅之師及無數克司軍ＫＵＲＤＳ爲亞人所制卒至不克開赴前敵助德奥戰 
　　高加索之亞美尼亞人高加索之亞人勇氣誠不及在俄土者然有軍故械故較能有所作爲彼輩促令土耳其戰敗之功世人知之者頗尠土耳其右翼之某將嘗曰﹁若無亞人爲吾梗吾人早已收定高加索矣﹂駐西亞利亞ＳＹＬＩＡ之某德將當土耳其敗降後宣稱﹁耶路薩冷土軍之所以傾覆者實因土人違吾命將其得力之軍隊全行送至高加索及亞酬斐勤ＡＺＥＲＢＡＩＤＪＡＮ與亞人戰也﹂克倫司基於一九一八年八月二十日言高加索各民族中惟亞人能堅守其地盤組織義勇軍聯絡俄軍以禦敵人卒使土耳其傾覆也又雪西爾氏ＬＯＲＤＲＯＢＥＲＴＣＥＣＩＬ於一九一八年十月三日言﹁此次戰爭中亞人之功當爲人類所永久不忘者也﹂大戰中土人之攻高索者凡五次其四次全爲亞人擊退獨最後一次當歸功於俄軍然率此軍者乃亞美尼亞大將納若皮克夫ＮＡＸＡＢＥＫＯＦＦ也 
　　俄國政變後之亞美尼亞人亞美尼亞人在高加索抗禦土人前三次之勝利俱在俄國政變以前然亞美尼亞人大功之告成實在俄變之後也自高加索俄軍二十五萬人離去高加索後韃靼人忽舉兵圖與土人聯合而稱覇其地與之敵者祇有亞美尼亞軍隊三萬土軍則除韃靼人不計外猶有完備之軍隊六七萬惟自俄德單獨和約（即ＢＲＯＯＴＬＩＴＯＶＳＫ條約）締結後形勢爲之一變在此約中過激黨允將俄屬亞美尼亞與喬治亞之大部讓予土耳其喬治亞亞美尼亞及高加索之韃靼人羣起反對是約互相聯結以自衛並合三民族組織一臨時政府一九一八年四月舉喬治亞人區根開利ＯＢＥＫＨＥＮＫＥＬＩ爲總統此新造之邦稱爲高加索聯邦共和國惟因種族上之仇怨太深故未幾即行瓦解也 
　　先是在一九一七年韃靼人反抗過激黨時亞美尼亞人之返自俄國者曾在裴柯ＢＡＫＵ結有極大團體韃靼人詆其附和激黨而攻之韃靼人出先發制人之手段遽擊亞人詎知一戰敗北喪亡萬餘人亞人之所失者不及二千五百人也於是亞人得爲裴柯之主人並獲是地之油井然韃靼人之心未死更聯土軍攻奪之亞人堅守五月有半而卒不支及英國援軍一千四百人（祇有槍械八百）抵裴柯而裴柯已下亞人隨英兵遁入波斯境 
　　其時土耳說喬治亞謂彼若能助土攻亞當以巴統ＢＡＴＯＵＭ爲酬喬人爲所動其總統命亞人以開亞司ＫＡＲＳ砲壘授土耳其亞人爲勢所迫不得不允處斯情勢欲求喬治亞韃靼亞美尼亞三族所組成之共和國得以永久存在憂憂乎難矣故此新邦之生命祇五星期一九一八五月二十六日喬治亞得德人之且而自立爲共和國後二日韃靼宣告組織亞酬裴動ＡＺＥＲＢＡＩＤＪＡＮ共和國同日僑俄之亞人自立爲亞　尼亞共和國以依利文ＥＬＩＶＡＮ爲國都 
　　亞人處四面楚歌之中屢戰必克得以奠定國基誠足起人敬佩者也在ＳＡＲＤＲＡＲＡＢＡＢ及ＫＡＲＡＫＩＬＩＳＳＡ大戰二次其一困鬭五日夜卒敗土軍土軍之喪亡者逹六千人不得不退至邊境而與亞人媾和一九一八年六月四日兩方訂定草約議定三十日内應予批准詎知約未正式成立而土耳其已俯首於協約國之前矣 
　　休戰後之亞美尼亞土耳其屈服後亞美尼亞之獨立運動不在沙場而在樽俎間矣亞人在高加索之戰役經數次血戰後終告成功然亞人之戰非祗限於高加索也在法有亞美尼亞學生九百人投入法軍迨戰事終止生存者不滿五十陣亡之八百五十餘人泰半殉身於一九一六年凡爾登ＳＥＶＤＵＮ之役在叙利亞ＳＹＲＩＡ及埃及亞人之投入英法軍者約有八大隊亞倫盤ＡＬＬＥＮＬＥＹ大將嘗謂﹃余所轄軍隊中有亞美尼亞大雜於其間實深榮幸彼等勇而善戰於最後之勝利與有功焉﹄ 
　　今兹干戈旣息亞人將在外交界中竭其智能以周旋於列强間矣高加索之亞美尼亞共和國雖已成立然土屬之亞人尚饑餓流離而末由得助美國憫之賬以糧食頗形慷慨英法宣稱對於亞人之獨立頗嘉許之然其行爲未必盡符其言也一九一六年亞人正竭其熱忱爲協約力戰忽得一驚耗謂英法已訂密約以小亞細亞及亞地之大部平分之而歸於兩國勢力範圍之下亞人失望頽喪之情可想像而得之也 
　　亞人在此無聊失望中覺可以告語者獨美國耳蓋威爾遜旣以拯救弱小爲職志而美人之在亞美尼亞傳道或盡力於敎育事業者與亞人感情素深厚也 
　　和會中之亞美尼亞一九一九年二月亞美尼亞人在巴黎開一大會自全世界各地選來之代表有三十一人復自三十一人中舉出代表六人以陳情於和會六代表之領袖爲自埃及選出之潘夏ＴＨＥＦＫＣＥＬＬＥＮＯＹＢＯＧＨＯＳＮＵＢＡＲＰＡＳＢＡ氏爲埃及鐵路總監會會長其父曾兩度爲埃及首相此六代表祇代表土耳其之亞美尼亞至於亞美尼亞共和國代表之領袖則爲亞海龍尼恩Ａ·ＡＢＡＲＯＭＮＮ氏現時高加索之亞美尼亞共和政府自國際上言之爲臨時者俟土耳其亞美尼亞加入後始可正式成立也波斯亞美尼亞則以政治及外交上種種原因祇可暫不加入一九一八年十一月三十日巴黎之亞美尼亞代表宣告全世界亞民族之獨立而求國際聯盟會擔保之故和會中之亞美尼亞已成爲統一之國家而其要求獨立之言行則至誠懇也 
　　援助亞美尼亞之呼籲一亞人之要求幾爲全世界所容納一九一八年十月十二日貝爾福氏ＢＡＬＦＯＮＲ政書於潘夏曰﹃解放亞美尼亞爲協約國戰爭目的之一﹄同年七月間克萊滿沙致書潘氏曰﹃余樂於令君深信法國政府表同情於英國對亞美尼亞之態度而願根據人道與正義上最高尚之法律以使亞美尼亞得協約國公平之持遇﹄一九一八年十二月十日美國參議院議員洛志以下述之提議提出大會﹃美國參議院全院以爲土耳其俄羅斯及 
[吾國所購飛機停]  
　　是圖之飛機爲中政府託亨得來潘奇ＨＡＮＤＬＥＹ·ＰＡＧＥ公司定製者專供載客裝貨之用每具重四千磅艙位分爲二部一部可容乘客十人其他一部則貨艙也上升最高之度爲一萬英尺當滿載貨客時每小時需用加司林四五十加倫二翼張開時兩端間之距離爲一百英尺褶藏時祇長三十一英尺機力爲三百馬力每小時可行八十五至九十五英城云 
[留南苑飛機場之圖]  
　波斯之亞美尼亞皆當獨立而深望和會將爲之籌劃以造成一獨立共和國﹄ 
　　參議院外交委員會會員湯姆史氏（民主黨）曰﹃余極贊成洛志之决案及其他决案之有利於亞美尼亞獨立運動者﹄一九一九年六月二十二日美國政界重要人員九人致電巴黎威爾遜曰﹃余等深信美國人民不分黨派意見甚關心於亞美尼亞人之福利而望和會能使亞美尼亞恢復其自由﹄一九一八年十一月三十日意大利國會通過一案歡迎亞美尼亞之獨立 
　　在土耳其之希臘人及亞美尼亞人數世紀來積不相能今爲公共利益起見已相携手曾在君士坦丁堡共訂一說帖陳諸和會要求土耳其亞人之獨立小亞細亞希臘民族聚居之地則與希臘本國相合併 
　　亞美尼亞猶待助於人各國雖皆表同情於亞美尼之獨立然其目的猶未逹也近今土耳其之少年黨復有實行大土蘭尼恩主義ＰＡＮ·ＴＵＲＡＮＬＡＮ之舉而將盡殲在土之亞人小亞細亞之英軍己撤退亞人陷於困境故不得不求助於美 
　　論者謂若亞美尼亞而獨立或得自治必須由一强國代管以整理其慘遭蹂躪之富産而使之免於土耳其克司及韃靼各族之攻擊也戰期中英法曾締密約約定瓜分小亞細亞（大部爲亞人之地）若二國之一接受亞美尼亞之代管權則其他一國必將斥其爲破壞密約故能助亞而不招疑忌者惟美耳 
　　或者根據政治及宗敎上之理由而仍願土耳其在名義上主有亞美尼亞此實爲亞人所極端反對者也彼等謂亞人之受土虐待者已垂數世紀近四十年來被屠被逐慘不忍言若欲令吾曹仍居土耳其覊　之下是萬不能者也並稱亞人在大戰危急之時對協約各國助之救之不遺餘力今則亞人當求助求救於協约國矣而吾人所最希望者爲美美其將坐視亞美尼亞之淪亡乎（通一） 
科學 
[各種出口油之研究（再續）張貽志]  
　　第二篇油之分論 
　　（四）芝蔴油油出於芝蔴（俗稱脂蔴）亦曰油蔴又號胡蔴相傳張騫得其種於西域故名産於吾國日本爪哇東印度埃及墨西哥巴西等處蔴子含油百分之五十至五十七可榨出之油約百分之四十二至四十八油餅含油百分之八至十蛋白質百分之三十六用爲飼蓄料上等之油用爲食料西人用之製假牛油歐洲有數國對於假牛油之製造規定其應加蔴油之成分以免與眞牛油混此油亦用以製藥作香料肥皂之原料並可用以爲杏仁油及橄欖油之攙假品此油不易變味色中黄其特性如左 
　　比重攝氏表十五度半）·九二三至·九二六 
　　磏數一八八至一九三碘數一○三至一一七 
　　凝度攝氏表零度下四至六度 
　　不鎌化質百分之一不化合的油酸百分之一有奇此油之在美國銷路尚不大故紐約物産交易所尚無特别之規定 
　　（五）菜油含油之菜子種類甚多吾國日本印度歐洲均産之在吾國尤以油菜爲最普通卽所謂蕓臺一名臺芥者菜子含油百分之三十三至四十五油餅爲甚好之飼蓄料其榨餘之子用作肥料未經精煉之菜油色暗而有味其精煉法有兩種其用作食料者以佛婁土　之其用作工業原料者以硫酸作之但用後法製者常含多成分之不化合的油酸且煉後須將硫酸洗凈在吾國印度及歐洲菜油均用作食油亦可爲燃料羊毛油製輭皂料製橡皮代品料鍊鋼之浸料等其在工業上之最大用途爲機器光油以其黏度甚高且不易變味也但用作光油者必須爲壓榨之油而不可用吸取者以吸取時所用之化學溶劑每不能完全提淨易於着火也此油之售價旣高故攙假甚多常用之攙假油爲棉子油胡麻子油礦物油及魚油等然攙假後則油收燥甚速且露於空氣中易於結皮攙假之油亦易於騐出以油之碘數及磏數均加高而黏度變低也此油之常性如下 
　　比重（攝氏表十五度半）·九一三至·九一七 
　　磏數一七○至一七九碘數九七至一○六 
　　凝度攝氏表零度下十至十六度 
　　黏度（攝氏表百度）六十至七十分鐘（華氏表百度）二三○至二五○分鐘磏化質百分之半至一·五已煉之油含不化合的油酸百分之半未煉者常含至百分之二及三 
　　（六）茶油茶油爲吾國之特産雖與採葉之茶樹不同産於湖南北及福建枝幹槎枒高者可一二丈大者拱把餘以冬華以春實閩人多用爲食品及燃燈油中含一種有機質曰ＳＡＰＯＮＩＮ有毒不宜食但用溶劑吸取者可將此質提淨此油在國外銷路不大故用途亦少可用作光髮油及精細之機器光油其常性如下 
　　比重（攝氏表十五度半）·九一七至·九二七 
　　磏數一八八至一九六碘數八九至丸四 
　　凝度攝氏表零度下五至十二度 
　　（七）橄欖油橄欖産於吾國西亞洲有歐洲南北非洲澳洲及美合衆國之加州已熟之橄欖含油百分之四十至六十然菓中油質之多少常視出産地而不同有時且有僅含油百分之十者未全熟之實所榨出之油質較佳橄欖出油之優劣大有差等視採菓榨油時所用之手續及實之新陳而不同用手工揀菓剥皮去核後加以輕榨者所出之油質爲最良第二榨之油質雖較次仍可作食油工業用者均係經過第二榨後再加熱榨者僅用壓榨油質不能全提出須加以化學吸取法最通用之吸劑爲重硫化炭油餅變味甚速僅能供當地飼畜料之用吸取所得之油餅則只能作肥料初榨出之油須用水洗且濾過上等之油至攝氏表十度時色仍淸油有水白黄藍各色油之價值視油味如何而定上等油所含之油酸不過百分之半用爲食料含油酸多者只能充工業用如製肥皂（紡織業所用之特種肥皂即爲橄欖油製者）作光油及羊毛油等此油之黏度較菜油高且不結皮用作光油較佳於菜油此油之常性爲 
　　比重（攝氏表十五度半）·九一五至·九二○ 
　　磏數一八五至二○三碘數七七至九五 
　　凝度攝氏表二度至零點下十度 
　　黏度（華氏表七十度）二一一二分鐘 
　　不磏化質百分之三·三 
　　此油常攙假有時攙假法甚巧欲騐其曾否攙假須先知此出産地蓋其常性每隨産地而不同也紐約物産交易公所其規定如左 
　　一工業用之橄欖油所含水分及渣滓不得過百分之二不化合的油酸不得過百分之七 
　　二倘交易時所指定者爲黄色之油則油色不能爲紅必須黄或淺藍倘指定者爲藍色則加以二十度之鈉磏時（每油十克加磏八立　）不得變棕色 
　　（八）棉子油凡棉子均可榨油故産棉之地如美合衆國埃及印度巴西秘魯等處均産是油吾國棉業日盛將來棉子油業必爲一種大工業當一八六○年美國之棉花工廠對於棉子之處置爲一極大難題法令上禁止棉子堆積於廠旁亦不准棄入河内除以小部分供肥料用外餘均焚去厥後始知其子可榨油且榨後之餅仍可供肥料之用不惟代棉廠去一重累反爲之闢一新利源亦工業上之廢物利用最大成效之一也棉子採集後其重量中之三分一爲纎維（卽連帶之棉花）故須再行用機器分開（聞埃及所産之黑色棉子花與子極易分開無須再分）然有廠卽連此纎維一同榨油不再經過此項手續棉子之重量中其四成爲壳六成爲肉故亦有廠不惟去纎維且先將壳去後始行榨油棉子所含油之多寡視産地而異平均約得百分之十八至二十四去壳後之肉可得油百分之三十四至三十九油餅現多爲飼畜料其連壳榨者與牲畜無碍惟連纎維榨者則牲畜食之易得腹病棉子壳含有色質故初榨出之生油色甚暗黑視棉子之新陳而異生油中含不化合的油酸在百分一以下者可用爲食油在百分之二以上者則不宜食可供工業之用供食油者其提煉時用佛婁土供工業用者用漂白粉及酸等棉子油在化學上爲半乾油在平時吸收養氣甚緩加熱至百度則吸收率大增食油除供烹調外大宗用途在以之製假牛油及猪油代品工業上用途以製肥皂爲大宗溶化於輕研物油中用爲機器光油加以硫磺可作橡皮代品以其有收燥之性質亦可用爲漆油其常性爲比重（攝氏表十五度半）·九二三至·九二六 
　　磏數一九一至一九六碘數一○一至一二一凝度攝氏表四度至負一度 
　　不溶化質百分之·七至一·六 
　　不化合的油酸百分之五以下 
　　美國棉油公會對於已煉油之規定如下 
　　一油味須甜色純黄不含水分及渣滓 
　　二油在華氏表三十二度時於五小時内仍須透明 
　　三非夏日出産之油味可不甜但色須純所含不化的油酸不得過百分之·二五 
　　（九）蓖蔴子油此油出於蓖蔴豆産於吾國日本爪哇印度墨西哥美合衆國南美州地中海流域蓖蔴有本生與叢生兩種莖高六七尺中空如竹葉大有長柄秋開花實外有硬壳中含軟肉每豆百分之八十爲肉肉含油百分之四十六至五十三冷榨之最上等油用作匠爲温和之瀉劑藥性來源於所含之ＡＩＫＯＬＯＩＤ此質多時則毒故榨後之油餅以含此質甚多不能爲飼畜料只以肥田油餅仍含油百分之八故榨纔仍用吸取法以提凈之除製藥外此油在工業上之用途甚大以其不收燥故爲甚好之光油製透明之肥皂用之甚多治以硫酸成紅油爲染色用製革業中之油多用之現飛艇機器胥以此油爲光擦劑油色由無色而黄劣等者且帶藍色油變昧甚緩其比重及黏度在各種肥油中爲最高且溶化於酒精爲他油所不能其醋酸化數在油類中爲最高其常性如下 
　　比重（攝氏表十五度半）·九五九至·九六八 
　　磏數一七七至一八七碘數八一至九一 
　　凝度攝氏表負十至負十八度 
　　醋酸化數一四五至一五五 
　　黏度（華氏表一百度）一四○○至一四三○秒鐘 
　　（十）麻子油麻産於吾國日本北美洲印度及歐洲吾國出口之麻子以滿洲爲最多此油在化學上亦軟爲乾油爲製油漆之原料亦用以製軟肥皂且可食油色常爲深藍惟加熱後可以使淡現時此油之出口尚不甚多國外之用途漸增將來當可推廣也其常性如下 
　　比重（攝氏表十五度半）·九五至·九三一 
　　磏數一九○至一九三碘數一四○至一六六 
　　擬度攝氏表負二十七度 
　　不磏化質百分之·五至·七 
　　不化合的油酸百分之一之之二 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
