# 1912 - 319 - 4914284

 

Page 1

 
 
社論 
[大總統獎勱哲盟長命令書後] [  亮鞶]  
　　日昨大總統以東蒙哲里木盟長齊默色木丕勒翼贊共和有功民國特由鎭國公進封貝勒吾政府所以慰撫内蒙者可謂至矣齊默色之爲人頗有才略幹局能用其衆非他王公關冗𡗬懦者比故東蒙諸旗皆依以爲輕重而其人與日本之交誼則頗爲深密此措置蒙事者所首當注意顧吾國民或未之深知是不得不追紀其事以貢諸吾國之留意東北邊防者齊默色者郭爾羅斯前旗之扎薩克也郭爾羅斯自奎蒙克塔斯哈喇四世孫固穆與其弟布木巴而分爲前後二旗固穆封輔國公主前旗事十二傳而至齊默色以本旗扎薩克充哲里木全盟盟長管轄盟政治事頗嚴正是旗墾荒雖較他旗獨早而文公獨少進步雖設有私塾四十餘處而習漢文者祗有六處且僅解字義通繙譯而己於學則茫乎未有聞也然部民吸烟賭博之風與爲盜賊者則視他旗爲絶少則以齊默色禁令甚嚴有犯必懲而蒙民向守服從主義故也其牧地傍松花江之西岸南阻邊墻爲五不等邊形南境爲長春府迤北爲農安縣再北爲長嶺縣長嶺以東則本旗游牧地矣長春之設通判始於前清嘉慶五年是爲中國於蒙境設官之始當是時招募漢氏開墾荒地巳至二萬六千餘晌道咸以來墾者日增遂擴至六七十萬晌光緖十四年始升爲府治並折置農安縣所出賦稅均由蒙旗征取與昌圖府屬州縣事例正同齊默色旣襲扎薩克職於二十八年嘗咨告吉林將軍略謂咸同以经來有粤亂累經徵調蒙古官兵入關助剿客兵過境則有驛站之供張本旗應調則有軍需之戒備一切支應悉由商貸新陳子母輾轉相加積至六十餘萬緡請轉貨利息較輕之欸按年由所入地租陸續償還以清積負經將軍長順查明奏准此雖往事而齊默色治事之精覈與前清時代蒙藩之擾累已可見其大凡此强隣扇惑之謀所以乘隙而即入也光緖三十三年將軍達桂以旂境西北一帶人煙寥落易爲盜賊潛藏乃奏請開放長嶺子荒地添設地方官吏以興地利而重邊防谥是又開放荒地三十萬晌而設長嶺縣治焉並由洮南建設驛站橫出旗境直達新城道路旣通則更疏濬洮河以注嫩江使水陸聯爲一氣而洮南新城長春三府六縣有水陸相應之勢故長春者吉林西北之藩籬東三省中央之樞鈕而郭爾羅斯前旗則長春所倚以爲安危者也自東清鐵道入境以來交涉之事日以繁劇迨日俄戰後遂入兩國範圍日人知形勢之所在又以齊默色之爲盟長也於昌曲意交驩一如俄人之於北部諸旗每值齊默色或其親屬外出道經寬城車站其領事必遷出舘舍以招待之酒食供億備極豐腆歲時贈遺其優厚更無待言蒙旗財力困竭而中國官吏又時時魚肉之其相率以就彼旅之牢籠夫固意中事矣吾政府苟欲固彼歡心使不至生心外嚮必也恩威並用以破强隣煽誘之謀區區封爵之虛榮慮未必能堅其内嚮耳自蒙事旣起記者之所深憂不在於北而在於東以俄人猶半藉虛聲之恫喝而日人則處心積慮非席卷東蒙必不足償其大願也是用追紀齊默色之巳事以告吾國之治邊防者伐謀之策倘能治之於未亂乎 
時評 
[蒙事外之重要問題] [  無名]  
　　我國人之恒性往往專注一事而棄置其餘一切此大不可也夫一事之進行必需各事之扶助而後乃有力而有效今者蒙事誠急矣蒙事外之種要亦不可或忽也 
　　其一爲財政問題大借欵之成否宜責成政府以速定也其一爲治安問題各地匪亂之滋擾宜責成各都督以速平也其一爲國基問題省制之若何組織宜責成參議院以速議决也 
　　是三者於中國前途均極有關係早一日定局即早一日於國事有所措手而於蒙事進行亦甚密切也 
 
 
 

Page 2

 
 
[專電]  
　　北京電財政部擬定駐外財政員辦理章程草案己由法制局審定咨部施行 
　　北京電旅京華僑聯合會昨在肇慶舘開第一次籌備會各埠代表到者甚衆公推籌備員五人霹靂埠代表區君濂檀香山代表盧君信美洲代表馮君自由神户代表馬君聘三瓜哇代表白君蘋洲又决議以北京爲總會上海爲交通總機關 
　　北京電中日新聞記者俱樂部定廿六日在寳昌飯店開記者總會 
　　北京電各報載清宣統違和頃探得實無其事現仍照常上學 
　　北京電海軍部聘請石瑛爲顧問 
　　北京電海軍部劉總長擬派員前往各海口調查砲台及軍港形勢以便開築軍港 
　　北京電袁大總統電催趙爾巽迅速來京籌商蒙事 
　　南京電敎育部電程都督留日學生監督業巳裁撤各省官私學生應由各省自派經理員學費均歸各省籌措 
　　南京電程都督飭各縣民政長禁煙事宜須注重禁吸首在確查烟民吸量匀計减數限制土店存貨勿使供過於求務各切實辦理 
　　南京電江靖常關前日開征陡遭商民擣毁損失頗多員司傷辱甚慘 
　　南京電微山湖租局委員沈家楨爭奪湖租與錭山民政長袁良幹大起衝突聞有率兵圍署等事程都督己派員查辦 
　　南京電歸德府永城匪徒己竄入徐州境内程都督特電飭該處軍隊就近防𠞰� 
　　南京電吳淞改道開濬經費程都督己指定在米捐項下酌提數成充用 
　　杭州電兵輪統領楊士魁呑款蝕餉經朱都督查實撤任改委陸殿魁接統 
　　杭州電浙江全省清鄕事宜己派周鳳岐爲總辦劉鳳威爲會辦 
[特約路透電]  
　　北京電茲接安東來函聲稱星期二日叛兵初向道署開鎗轟擊繼乃割斷電話綫四出刧掠共刧去洋十五萬元内有八萬元係大清銀行之欵警察因見叛兵勢盛不敢干涉旋有叛兵二百名列隊逃往東化（譯音） 
　　北京電中政府已决議聘用衞斯林博士之秘書官羅斯特博士爲改革幣制顧問而舉衞斯林博士爲名譽顧問羅博士之合同尙未簽定惟衞博士已允受任羅博士將來受任後擬與衞博士函商辦理各事衞博士己赴歐洲羅博士明日亦將赴歐不日回卽二博士所擬改革幣制　計畫已於今日在滬宣布現將入手草擬組織中央銀行之辦法該銀行雖由政府特許而完全獨立一切事務政府槪不得干預該銀行擬仿英倫銀行之制而爲銀行家之銀行獨有發行紙幣之特權庶目下通行之紙幣漸次可消滅二博士之意改革幣制無庸巨欵此與精琦博士之政見適相反對二博士主張先於各通商口岸實行金本位稅制逐漸推至内地各處一切稅項悉按金本位繳納俾収入之稅項與繳付外國之欵項可定一相同之價位且由各省銀行逐日定一滙兌時價布諸公報則各省銀價縱有參差亦無妨碍一俟政府能實力操持各事卽擬推行此計畫云 
　　北京電聞駐英華使因滙豐銀行不願與克里斯浦公司協商一切故請英國外務部設法調和兩團 
　　北京電據半官息各省現陸續以入稅彙解中央政府爲數頗豐 
　　北京電美使署之唐列君已調任廣東美國副領事 
　　北京電袁總統復外蒙活佛電中聲明蒙古與中國之利害關係並力言蒙古之必當歸附民國蓋謂蒙古欲圖存立舍此無他道也 
　　廣州電廣東婦女現已組織征蒙籌餉會 
　　廣州電廣東都督府與美國公司商訂之借欸日内將在北京訂定以糞捐爲提押品 
　　廣州電聞香港有人揑廣東九善堂之名致電袁總統請以岑春煊代胡漢民督粤九善堂不認會發此電 
　　橫濱電此間華人所寓之處其進步保守兩黨因爭選舉代表一員赴北京叅議院故彼此時起衝突本月二十號保守黨人欲圖擁入投票室毁票匭經人知覺急招警察阻止於是兩黨之人互相毆鬥卒爲警察拘去二十人進步黨陳君得票最多按章當選已於二十三日乘船赴華厥後黨人仍滋擾不己且設法欲取銷陸君兩黨茲己决議另舉代表一員以釋紛爭 
[譯電]  
　　北京電六國銀行團大借欵之談判現復遭遇困難因克里斯浦君堅不肯取銷其借欵合同第十四欵及因六國銀行團提出條产能以借欵移作征蒙兵費之故 
　　北京電袁總統曾以長電致與庫倫活佛措亂極爲誠懇 
　　北京電中俄尙未正式開議蒙事因駐京俄使尙未接本國政府訓令之故 
　　北京電袁總統雖有命令安撫蒙人而直隸北部之城己有數處爲蒙人所佔赤峰及朝陽府亦爲所佔現且進逼熱河 
　　北京電蒙古問題日見棘手中政府陽言如俄國不肯讓步則擬興兵征伐外蒙其實近己派大軍前往奉天及直隸邊界以防蒙人内犯有識者皆料中政府目下實無以武力解决蒙事之能力云 
　　北京電喀拉沁親王昨日（廿三日）邀請北京外國各報代表會宴此舉顯由政府授意表現蒙古王公對於中政府之忠誠喀拉沁頌言之中謂俄蒙條約簽押者僅王公三四人主動其餘王公有贊成俄國之熊度者有無力能反對者 
　　里卡電芒軍因聞十國已拒絶聯盟各邦要求之休戰條件故復進攻斯克太里 
　　蘇菲亞電希臘駐布公使及武隨員代者希臘會議休戰事宜塞維亞與芒台里格洛兩國則由布國代表 
　　倫敦電現在德奥兩國報紙登載俄奥兩國出師凖備情形至爲詳盡柏林人士之意俄奥之舉動未免虛作聲勢因奥國與塞維亞齟齬之點現在更有和平解决之望故也奥國治萊茄某報謂德國已召集後備兵十三萬名德國某報謂奥俄兩國已請奥皇調停一切英國紅十字會巳虎列刺特别醫隊赴君士坦丁清除疫患由素有經騐之印度某員統帶前往 
[公電]  
　　華僑聯合會反對閩省借債電福州孫都督鑒日方謀我不知拒絶反向彼借債海關茶厘作祗受人以柄何異飲酖止渴與論譁然本會爲大局計不能己於言請速將借欵手續及用途預算明白宣示切盼華僑聯合會 
　　華僑聯合會反對張元奇電福州省議會鑒號電卜悉張長民政有碍前途假使貴議會同意是甘辜負三千萬同胞付託之重本會萬不能放棄代表華僑維持桑梓之責乞明白旋覆以便决定方針華僑聯合會 
要聞一 
[中俄交涉之開幕一片和平解决聲]  
　　提出協約條件陸子興履外交總長任對於俄蒙交涉主張和平解决免啟戰爭一面以私人名義電致俄國外交大臣一面極力聯絡駐京各公使感情頗稱融洽十八日午前由總統府會議後即往謁美法日三公使而三使均願出爲調停總期不用武力爲是陸氏巳將中國政府於俄蒙問題之理由詳細開列條件提起交涉以俄蒙恊約改爲中俄協約並訪問俄國公使提出八條交涉請其轉達本國政府聞俄使對於所提出之條件巳允即日電告本國茲探得八條之大意如下一蒙古之領土權完全屬於中華民國二除前清時代巳有之大員三人外民國不再添派官吏三民國得屯兵若干保護該處官吏四民國爲保護僑寄該處華人起見設置警察隊若干於該處五將蒙古各官有之牧場分贈蒙古王公以示優待之意六各國人不得在蒙古駐屯各種團體且不得移民（中華民國亦與各國同）七蒙古若未經民國許可不得自由開墾開鑛築路八蒙古與他國所訂協約一槪作爲無効此後蒙古若未得民國政府同意所締之約亦皆不能發生効力 
　　設立協約交涉處新任外交總長陸子興君於十九晨赴俄使署擬開第一次正式談判俄使克斤斯基氏答以未奉本國政府命令未便開議陸云本總長刻已呈准大總統擬在本部内設立恊約交涉處並草定四項辦法一確定中俄兩國交涉專員均須扣負全權二請各國政府特派代表旁聽三每日會議一次自午前十點至十二點止惟至多會議三十次此事卽須解决四本處專研究協約之内容及如何解决不涉及軍事以免有碍軍權請轉電貴國政府俟得同意卽當實行總期早日解决中俄感情不至損傷云云陸君辭出後卽赴國務院晤趙總理詳述此事隨由該院秘書廳檢出關於蒙事文電一百七十八件由陸君携回宅内詳細披閱矣 
　　日法兩政府調停意見日法兩公使　於北次俄庫協居中調停力任電致該國政府勸解俄政府和平了結聞兩公使昨接該國政府來電特　兩公使作爲代表向中國政府妥陳辦法務求中國遷就和平解决其調停辦法各條如下一庫倫協約雖經俄政府與活佛兩方簽字施行而中國提出抗議各條法律上亦應有之權如中國能以應許俄政府所要求各條件兩方妥協商訂庫倫恊約卽可取消一俄蒙協約取消須另立中俄協約兩方各擬條件作永遠之約一中俄協約旣立庫倫獨立常然取消仍失中國領土之主權但日法兩公使所陳俄政府要求條件内容甚爲秘密 
　　俄外交界措辭之詭譎日昨外交團爲俄庫密事會議因前次會議俄代表未到會不得要領而散是日克金斯機氏到會宣言謂此次俄政府與庫倫活佛結約承認其自主實蒙古本有之權應自保守未嘗破壞中國主權惟中國前視蒙古爲行省實與蒙人主權有礙當蒙人與大清結約時蒙人有内政自主權惟清政府派往蒙古之代表漸次調兵入蒙或設官徵稅於是蒙人本有之權日謅於消滅而蒙人亦無可如何今就法律上言之庫倫新訂之約實爲蒙人本有之主權並非俄政府非分况俄庫新結之約可保全外蒙古各地和平至斷絶中國移民等事外蒙遊牧人民可藉以相安蓋從此地土牲畜可無喪失之虞得致力於内政之發達查外蒙古人民自被準嘎爾人蹂躝後逾二百餘年每思引外人爲護符惟當時最近者爲中俄兩國卒決定歸附滿洲皇帝然二百年來外蒙人民每恨當日之失計中國無以啓發蒙民共享佛敎之幸福每以華員虐待蒙民爲遺憾現在外蒙古頗知自返並渴想歐洲之文化意在與其由中國介紹歐洲文明不若直接歐俄吸取之爲愈耳十六國代表以克金斯機氏之宣言實出今日會議範圍以外頗示反對之態度乃前日陸總長亦接俄外相沙素諾夫電一通略謂　任外交無任歡迎若以敝國欲併外蒙不惟無此事實且亦無此思想此次俄蒙協約敝政府不過助其自治力以圖我經濟界之發展其實何損於貴國對蒙之主權貴國萬勿誤會致傷邦交君旣入政界又長於外交且深知我者將來解決此問題可負完全責任云 
　　陸總長與法使之談話前日陸總長與駐京法使康悌氏晤談陸君致謝其出爲調停美意謂俄庫條約發生在俄政府方面以爲如此即可佔領蒙境殊不知與其私訂條約僅庫倫之少數蒙僧而蒙族多數人民已經表示不能承認庫倫私約代表蒙古全境况蒙古實爲中華民國一部完全之領土公法具在萬無右與他國訂定條約之理旣訂有條約亦當無效此世界諸邦所公守而此次俄與庫倫私結條約實屬無理取鬧亦爲諸友邦所共知共諒者今幸承貴公使出爲調停敝國政府國民至爲感謝法使復詢陸君此次復長外交對於俄蒙交涉及各國調停據如何之政見陸總長答以愚見旣承友邦　停當從根本上着手以根據中俄通商條約各欵從新修改爲宜其現訂私約當然消滅此就大槪而言將來手　　當再詳爲　論 
　　大總統徵求各國務員政見大總統近日以日半好意周旋調停此事奈俄政府所要求各條件仍橫暴無理如一經中俄協約成立庫倫協約取消表面上雖係取消外蒙獨立仍為我國公領土而我國主權喪失殆盡後患何堪設想當此一髮千鈞存亡危急之時豈能再有誤國殃民之舉已令陸總理速行徵求各國務員對於此事之政見從速决定方針以便交涉如實至不能遷就時只好以最後之武力解决云 
[國務院秘密會議紀要]  
　　日前國務院召集秘密會議國務員全體出席議案三件茲將提出理由及議决情形探錄如下一大總統交議擬設外蒙西藏東三省晋邊四軍備處案（提出埋由）俄呑庫倫英謀西藏三省外人覬覦晋邊巳處危境維持之法惟在軍備辦理不專貽誤匪淺特設四處俾各專責（議决）極邊風雲日益緊急軍備處之設立萬不可緩以補參謀陸軍兩部之不及惟應附屬於總統府其官制應由大總統特别規定之二奉天張都督電請限制俄人在三省軍隊案（提出理由）近年以來三省俄軍日見增多安砲築營意似久居侵權違法幾欲喧賓再不限制勢成養應庫倫前車可爲之鑑凖照前約規定軍額以使其野心之難逞而保我三省之土地（議决）責成外交部與駐京俄使交涉一面電復張督三大總交蘇維持西藏辦法並擬任劉海田爲西藏專使討求意見（提出理由）達賴誤解共和擁兵抗順所幸悔過尙早情願丙向政府自應妥籌維持（其辦法未便佈）以絶英人之野心而固中華之邊陲擬先派劉海田爲專使前與達賴接洽一切（議决）達賴旣贊成共和政府自宜破格褎獎所擬辦法尙無不合劉海田係美參贊熟悉藏情堪充專使 
[參議院二十日議事情形洩漏秘密會議表决荷公使變通槪算報告爭報鹽署官制]  
　　十一月二十日參議院一點四十五分開會首由會長報告國務院文件其一國務院來函言十三日秘密會議事件京津上海某某二報洩漏請查問議員均未見該報所載範圍程度何若多不置一詞近日關於俄庫協約事件各方面之情形全國各報均詳細探登而國務院來函僅指摘此兩種報究未識何故非詳閱該報無從區别其是否洩漏是否由參議院洩漏近來政府於外交及借欵等事件屢屢要求開秘密會議俾得依院法使報界隻字不登固爲愼重機務起見惟亦須於其範圍程度嚴爲區别且他人對我情形尤宜摘發而不應在秘密之列否則被人暗算而尙爲代守秘密直是愚民而甘爲外諜矣政府於近日之外交邊務似無甚奇謀妙算各報所登載亦似未見有何等 
 
 
 

Page 3

 
 
秘奥之新聞而動輙以洩漏爲口實使參議院苦於無從防止紏察而不敢要求政府之報告協商此則流弊甚大不可不先事防維者工其二國務院函稱趙總理到院介紹胡惟德擬任爲駐法公使魏宸組擬任爲駐荷公使衆請趙總理即時出席陳述二人之履歷彭允弊欲有所質問於總理因趙有要公與外使約期會晤亟欲退席逐罷即時發要分二次行使同意權其結果胡惟德以列席七十六人之六十六票同意通過魏宸組以列席七十七人之六十一票同意通過　 
　　投票畢殷汝驪動議九月至十二月之槪算案財政審查會已分部審查完竣尙須彙總再行報告恐致遲延可否依次分部先行報告請議長諮詢全院王家襄復申明其說衆多贊成開議第一案民國圖書館官制第二案中國紅十字會條例各由政府委員大略說明理由無甚質問遂均付法制審查至開議第三案鹽務署官制而大問題發生劇烈之爭辯起矣 
是案於前星期開初讀會曾有多人發難要求緩議未得照章即付審查因事中止本日繼續初讀會李國珍首先發言謂照院法政府交議官制案自非審查後不得議决但此案關係鹽務之根本計劃非先定其計劃徒議官制全然無益應俟鹽務計劃議决後再議時功玖繼之謂財政部但提鹽務官制而鹽務計劃書僅作爲叅考不交院議實屬不合鹽務官制案理由書中於改革與否及如何改革均無一定之主張則官制案無從着手審查鹽務關係全　財政民生利弊及對外抵押豈能不交院議但求通過鹽務官制而己足丁世嶧更謂因鹽務之改革而提鹽務新官制否則僅僅維持現將何必於財政部而外另定鹽務署之特别官制徒糜巨費財政部於鹽務計劃書亦以改革爲言而官制案之現由書則於場稅及專賣二事均存顧慮是改革與否殊不明暸且財政部之計劃書中所云設施之順序自改革議案通過之日起第一年爲籌備時期云云旣有鹽務改革之議案可以不交院議决而僅以計劃書作爲官制案之參考故本席仍主張鹽務改革案未經通過鹽務官制案當緩付審查 
　　以上皆共和黨員所主張之理由而國民黨員則極力爲財政部辯護起而持反對这論首由陳同熙發言引參議院法及議事細則謂政府交議案總　付審查不能不付審查置之不議劉盥訓謂已有鹽務計劃書送供參考不必再令其作爲議案送來議决彭允彛更謂本院已有先例如國稅廳官制雖多主否决亦仍先付審查何於鹽務署官制而獨異貨幣計劃書亦未要求送院議决而先行通過幣制司官制此事自應一律鹽務計劃書不必令其改作議案交議即將鹽務官制付審查可也李國珍起而一一答辯謂陳君彭君所言均不免錯悞參議院法所謂政府議案非經審查不得議决乃議决該案之可否而議事細則有質問後議决應否審查之語是審查與否必經議决非當然即付番查者此兩議決字様何得　混至貨幣計劃與鹽務計劃不同貸幣計劃不過定金本位虛金本位無　採用何制均可適用幣制司之官綢故可無須先行議决其計劃若鹽務計劃則改革與不改革及如何改革情形不同官制即隨之而異故必須先議决其計劃而後可定官制安能援以爲例且對於鹽務官制並非主張打消不議不過暫緩審查更何得引國稅廳官制之主張打消者爲比例言至此已届三點鐘因休息而停議 
　　及再入議場彭允彛復引稅務處稅關監督官制之例以爲鹽務官制亦可不問鹽務辦法若何而先將官制審查又謂要求改計劃書爲議案令交院議議事細則無可依據陳同熙則仍牽附議事細則謂未可置之不議陳國祥力駁之謂鹽務是否關係稅法照約法應否由院議决何必别據議事細則之條文此項官制案理由書有將來改革之語是現時不改革而鹽務計劃書則明有改革之說而又僅供參考非議案是不確定無責任者故非先令交議不可王家襄亦言鹽務與鹽務官制孰重鹽務係稅法不交院議即巳違法且對於官制亦無從表示其贊同與否鹽務辦法與其官制必致多所抵觸旣付二讀尙可延會豈有不可緩延審查之理曹玉德等復嘵嘵力辯必須卽付審查至此已辯論二小時之久 
　　汪榮寳提議照議事細則第九條議事日程所載事件不能開議時得改定議事日程再議之例請從緩議國民黨員似不以爲然丁世嶧詰問究誰主張打消之說本席止言緩付審查要求先將鹽務改革計劃議决此係按照約法第十九條稅法幣制須由院議决之例專爲維持本院權限起見豈可悞會而放棄本院應有之權劉彥則贊成要求將鹽務計劃交院議决而不贊成將官制緩付審查張耀會等提起討論終局遂付表决先將官制緩審查之說表决少數遂交法制審查再將要求鹽務計劃交議之說表决多數遂備文咨催交議其議題定名爲關於鹽政改革之法律案云 
　　自此問題討論畢以下第五案陸軍測量官制經法制審查會報告後即開二讀會無甚討論通過第六案典試委員會編制法以上次議決俟文官考試法通過後再議故未能開議第七案文官任用法衆亦以爲與文官考試法有關故亦未議時己將及五點鐘遂另開談話會而止 
[蒙事歷歷傷心錄（二）]  
　　庫倫蹂躪内蒙蒙藏事務局呈稱昭盟敖漢旗貝子德色賚都布呈蒙匪南下各旗均被蹂躪呵巴噶王楊桑東扎魯特貝勒林沁諾依魯布均被搶去接本旗函庫倫近得俄助勢燄愈張並宣言凡附順民國各旗重要人物必欲得而甘心以致内蒙各旗人人自危請派重兵合保護並飭各路將領迅速進剿 
　　買賣城有電告急張家口至厙倫間之電局分設滂江鳥得叨林三處厙倫叨林電局先後被俄蒙佔據現交通部又接買城電局來電告急略稱蒙率俄官來局接辦電務並以兵隊勒令局員等讓位局員等進退維谷無力抵抗請示辦法政府覆電令該局員暫勿離局已與俄使交涉矣　　東扎魯特附和厙倫東扎魯特六月間已有不穏舉動現得最確消息其協理官保札布竟捆脅該旗員勒勾結東西扎魯特阿魯科爾沁等旗蒙匪吐們爾吉達等數千人舉兵稱亂政府昨得𤍠河十四屬議會商會紳民急電云開魯已經失陷該匪驅逐漢民慘殺五六千人房屋糧草燒盡難民三萬餘流踓凍餒赤林綏建平危在旦夕請飛速多派勁旅統一事權續設糧台四面兜剿乘其初起大加懲創然後沿邊屯戌庶内蒙不致被脅全變尙可徐圖善後口外本盜賊出沒之區今又加以蒙變兵單餉竭人心騷動數百萬生命呼吸存亡不忍卒言云云又據察哈爾都統何宗蓮昨日急電云扎魯特旗派兵近襲開魯現在附近開魯之赤林建平等縣均已戒嚴請政府速派大兵救援云日前政府復接熱灌崑都統急電略云開魯城陷現蒙匪仍然猖獗附属蒙民異常驚懼踓有禁衞軍助剿仍不敷分佈請政府速飭赤峰建昌等處軍隊聯絡一氣以備彼此援助 
　　科布多報告軍情日昨總統府秘書廳接到科布多辦事長官來電一件略稱據偵探密報庫倫自與俄人定約後亟擬以兵力南侵其所最注重者則在科布多阿爾泰等處現在調集軍隊即將開往科布多阿爾泰預料不久即將有激烈之戰事除請中央政府設法趕速接濟軍餉軍火外並請急速添調大兵西行以保西陲大局 
　　籌設軍用鐵道交通參謀陸軍三部日來籌議趕築征蒙軍用輕便鐵道擬由奉天直隸山西陜西甘肅五省修築鐵道五條均會集於内外蒙交界之戈璧其路綫如后一由奉天起經法庫門繞興安嶺山脈至大戈璧一由直隸之承德府起經陰山脈至大戈璧一由山西之太原沿太行山脈出長城經陰山脈至大戈璧一由陜西之咸陽沿大盤山出長城至大戈璧一由甘肅之蘭州繞長城經賀蘭山至大戈璧 
　　規畫進兵路線總統昨晚十一時接到阿爾太辦事長官帕勒塔密電略謂俄厙問題當以訴諸武力爲根本之解決幸勿失此時機僅一巴爾幹問題雖不能掣俄之肘然其國内虛無黨到處潛伏終爲心腹之患謹將進兵路線密陳采擇一由寗夏出賀蘭山之墨石口達定遠營境之三音諾顏東南部截阿爾察博哈多山穿烏里雅蘇台大道越汗山不過月餘可抵庫倫二由張家口外之察哈爾向車臣汗西南境進發較由寧夏至庫倫事半功倍三由黑龍江之呼倫貝爾城向東庫倫進發 
雜評一 
[縣長兵權問題]  
　　江蘇暫行地方制縣民政長並未明定有調遺兵隊之權在立法者或欲以此貫澈其軍民分治主義而不知地方秩序未大定治安警察未遍設地方軍政民政互相獨立卽互相牽制而無形之患即倚伏其中矣 
　　前清府縣本有節制營務之權近者法制局編纂之地方官制縣知事亦得請求調遺軍隊（彼所謂軍隊當指陸軍非指今日各地方之防營也防營在軍民分治後當歸民政調遣）獨法蘇之地方制不聞及此盜賊橫行冬防吃緊補救之術吾不能不責望於主持地方之責者 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂編二師征庫之計畫]  
　　湖北黎副總統力主以武力解决俄蒙協約業已電政中央政府及各省都督云鄂可挑選精銳兩師函爲征庫軍之後援並申明交緩以後每月可接濟槍一千五百枝子彈八十萬顆現在除鄂電懸霜槍機外尙右新槍五千支子彈五百萬粒可以協助征庫前鋒軍隊之用一面飭軍務司長蔡濟民與五師師長會商於各該師中抽調　銳軍士二萬五千人合編爲征庫兩師團並以第二師師長杜大將錫鈞富有軍事學識第五師師長季中將兩霖熟悉關外情事擬即委充正副司令統　鄂軍前往授大總統特派之司令節制調遺但南方軍人不耐此邊寒冷　茲冬令行軍非皮被服不能禦寒鄂軍冬服向係氈呢部應製備羊皮氈面雨衣及西狗皮毯並行軍一切應需物件帳幕等項預算皮衣毯已須三十萬元旣已宣言備　無論財政支絀與否應趕速措置昨巳派員馳赴奉吉山陜　處分途採辦開工製造現在武漢與論甚爲激昂聞第四師帥長蔡漢卿已召集該師愛國健兒編爲征庫决死團而敎導（係前入鎭三十一標老軍改編因入川殺端方之功格外優待每兵月餉十五元）全團官兵一千四百餘人因自蜀歸來其和已成未獲持戈疆場徒食厚餉於心有愧甘願犠牲生命大張撻伐爰　代表何炬新晋見黎公請爲先鋒隊卽行馳赴關外防堵庫倫　串暴俄内犯俟宣戰時即臨前敵黎公壯其志而許之諭候中矣命令再定開拔之期又學生之願從征者除陸軍中小學校學生外更有前礦業學生傳鉅英等法政專科學生羅忠漢等各集同志數百人或百數十人呈譜編入軍隊隨同北征黎公以該生等志切救國雖堪嘉尙而軍旅非所素習徒死無濟於事故於非陸軍出身者一槪拒却刻一班愛國男兒以彼軰旣不能效命疆塲應盡接濟餉糈義務方不愧爲共和國民於是救國捐之議復起已經禀請黎公將春間爲抵制六國債團所集救國捐欸存儲於官銀局者（該欵原經黎公議定移辦實業計共八十餘萬）盡數撥充征庫軍費一面續募捐輸接濟聞東亞大同社諸會員亦以用兵以　餉爲先非空言所能有濟查該軋員等前兩三月卽有征討蒙藏研究會之組織會擬舉季兩霖征蒙吳兆麟征藏嗣　尹昌衡拒絶他省之兵入藏中央政府復誤以蒙人可懷柔内向來電阻止此說遂致中止延至今日俄約發表始决定以武力對付然己届嚴冬行軍殊冬不利而時機已迫文不能不戰故該會員除發電請責政府遲誤失機外仍在礼内附設征庫籌餉事務所以接濟軍餉爲唯一之宗旨現在布置一切日内卽開會請各界　捐云 
[江寗公民之不平鳴]  
　　寗公民政北京國會事務局電云民國初立選舉方興限制棊嚴調查凖易財產旣無登記户口亦雖請查敎育查絡更屬朦混莫辨調查員雖如何勤愼而限期急重根據毫無故有逾限至三十日之久而額數加多有遵限辦理而人名較少者現查不蘇第一區選報名册江部一縣多至十萬餘人而江寜六縣不過十萬有零　　太遠人心愈覺不平雖同一選　　不妨彼此通選然法定單記名主義　無以本區而　他　人現公民等被棄選權者不下二十萬人选次公舉代表開會集議羣情公憤迫不得巳惟育懇請貴局電令江蘇監督照章展限十日准由各初選監督補查册報另行支配議員名額以顯與情而復公權江官公民代表季錫庚徐虎臣李求士孫家樹張爾功買兆元郭定森程金榜余錫麒符定一等三千六百五十一人額叩號 
　　南京府知事呈程都督及覆選監督文云案準公民代表等三千六百五十一人親身來署呈稱公民等昨以閱江蘇公報通令載第一區初選名册江都一縣册報十萬有奇江寗六縣僅及十萬而吾寗尤以九十萬餘之人民及受最先之敎育遵限册報人數止三萬有奇分配覆選不敷一名之額萬口一辭暫不願投此無效之票常即由各團體開會研究縷陳羣情公懇都督展限補覆恢復公權任　茲經寧六縣地方所被遺棄人民迭次公畢代表開會集議要求補救之策以便刻期補報衆情迫切愈請第一次選舉國民公權關係至重萬難甘任二十萬當選公民竟以遵守限期反致全遭遺棄事關選舉根本理合公同呈請貴監督轉電國會事務局並轉呈都督俯准展　册報另行支配以重公權不勝企迫之至除分别電呈外此呈等情前來查此次南京府辦理衆議院省議會初選舉事宜均係遵照迭次電令期限調查造册宣示更正惟期限極迫𧨱如來呈所稱不能保無遺漏旣據呈稱各情理合轉呈仰祈鑒核批准施行實爲公便 
[亭林鎭大刦案續紀]  
　　華亭浦现亭林鎭被大景盜匪肆劫全鎭已誌昨報茲悉此次被劫者自鼎豈典當受創最巨外餘如天祥信元等三衣莊南仁和等兩醃貨店同益等三京貨店南義順茂昌泰等出貨店劉同和烟膏店槪遭搶掠計值在三萬金以外聞該幫盜首爲林阿三及徐某有黨四百人船三十餘隻　鎭者祗船九隻人百餘名餘均駐泊於離鎭數里之羽宿庵地方遙爲聲援盜匪均操皖音而舟子均浙境南潯等處口吻該典後門即花荷花橋堍故盜黨取攜甚便其來意祗在搶劫典當臨行署名曾大榮在典壁懸一字條略謂路過此地借取川盤行將到松與沈某决一勝負云云迨鳴鎗集衆回舟檢點之下忽缺兩盜疑被鎭人拘隹因又一閧登岸挨户搜刦於是醃鮮食物及鴉片等亦槪被掠奪自下午一鐘起至四鐘始拔筒西駛松郡葆安水師一營揚　帶純浦五營五帮帶壽江分兩路追載己苦不及夜聞八鐘盜船連檣駛過金山呂巷向浙界進發呂巷泊有葆安五營巡划三隻見多船狂駛而來由艙長湯某喝問是何船隻乘夜行駛詎聲未止而排鎗疊嚮湯及二兵巳受彈倒仆岸上亦有數十盜護船陸行鎗聲繼起三巡划每船七人斷不能敵三十餘船之衆遂被衝散湯艙長一划已回松揩兩傷兵赴滬醫治尙有兩巡划迄今不知下落（巳派探弁數名馳偵明日方有實信昨夜沈統領在浦西得信馳回今晨親率師艇三十餘號帶以小火輪趕赴浙境暫欲一鼔殄　松地日來亦到有不衫不履之人三三五五識者（亦青洪　中人）知非善類且昨日該盜又指名欲來松地尋　故昨夜永陸軍警各界均整隊梭巡步兵第二營譚長清和更携槍徒步澈夜督巡破曉未返西門外及大倉橋兩商團亦以亭林鎭白晝恣刦影響所至人有戒心於昨夜起聯合東西全體隊員擊槍實彈通夜邏巡昨日松城傳聞亭林巡警被盜擊傷兩人現悉該鎭巡官巡士在局僅有數人一聞鎗聲早巳逃竄一空故快鎗十八桿全數被劫惟一老嫗在橋上爲流彈擊傷足踝尙不致有性命之虞云 
[蘇省第二選與品發給選與票]  
　　衆議院議員蘇省第二區復選監督潘君以初選舉投票紙業經總監督令飭各初選監督備文具領茲將給領各數列榜宣示各選民體知照 
　　計開吳縣九萬五千張當熟縣六萬一千張崑山縣一萬六千張吳江縣六萬六千張華亭縣六萬六千張上海縣七萬六千張南匯縣二萬四千張青浦縣六萬張奉賢縣一萬六千張金山縣二萬九千張川沙縣八千張太倉縣四萬三千張嘉定縣三萬二千張寳山縣三萬一千張崇明縣五萬二千張 
[蘇城紗絲兩廠之轇轕]  
　　蘇城經綸兩廠股　張履　等以權限宜分欵項當理等情具　都督請示遵行現奉程都督指令云呈悉絲紗廠之與官廳一係債務一爲債權債務者不展行其義務債權者始出而干涉若各該商等所呈公欵商股均可置之不問試問有此理乎總之前准潘理堂等承租照案歲繳租價銀五萬兩此後之公欵股息均有着落以視該商等之短繳欠付其得失爲何如查該廠原撥公欵共銀二十三萬五千八百五十兩前清光緒二十九年四月起匀分十年停利拔本俟本銀拔清再分二年補給息銀光緖三十四年費商包辦期滿還過五成銀十一萬七千九百二十五兩該商等接手後繳過若千應卽查數開單連同欠繳各季欵項以及二年地租趕緊一併呈解再行核奪否則潘理堂等呈准接租業經繳價不能使其向隅致失公道也此令 
[寳蓋山防勞獲盜]  
　　十一月二十二號鎭江寳盖山巡防營管帶楊君據偵探長房步洲報稱是晚有匪徒數十人議劫荷花塘某妵木行云云立派得力連排長帶同兵士便服密帶武器楊君亦混入其中同往捕拿該匪等因見月光太明又值小輪抵岸未敢動手當時誘獲匪徒楊二一名係業　桶者帶營訊問該匪供認搶劫關姓家不諸並供出匪黨徐周陳三人現住東門外南宮廟内尙有龍陳二匪住黑橋等情楊君復親率部下得力官佐士兵六十餘人均穿便服暗帶軍器並押同埸二及服線童得勝等先往黑橋其時陳龍二匪業已外出隨即馳往南宮廟派兵將前後門圍守匪等正在烘火各兵擁入當場獲住盜匪四人並抄出贜物刀械火藥等件帶回訊問該匪等均供認夥刦鎭城某某盜案數起現楊君已將各匪連同贜物一併解至十六師部懲治矣 
[浙都督之政績]  
　　嚴懲會匪浙省當光復後地方安謐秩序井然實爲各省之冠　自本年七月間有所謂共進會者突然發現專收從前之青洪幫匪及地落流氓無惡不作之徒一經入會如虎添翼大開香堂散賣票在歛　惑衆敲詐掳掠强搶劫奪抗糧拒捕鄕愚受其過迫富户經其恐嚇硬拉入夥　謀不軌等種種行爲聲竹難書朱督蒞任之初尙望其履行宗旨逐漸改良無如野性難馴竟敢明目張胆愈閙愈惡滋躉騷擾幾及全省以致居户摕遷商旅　足實業不得而興市廛因而敗壞人民號恨鷄犬不甯是該會之擾亂治安不容存在固巳爲全省人民所公認矣頃聞朱都督以民國　興首重民生此身旣長地方忝爲公僕自常以人民之疾苦爲切臂之隠痛凡不忠於民不信於人者實惟視爲公敵如再稍事姑息希圖見好於該會而使地方糜爛大局傾危自問初心何忍出此前曾通告勸導至再至三涙盡聲嘶或當春諒倘仍　惡不後惟有執法以從但行心之所安其餘固所不計也現除將迭次緝獲著匪驗明証據宣告罪狀從嚴懲辦外並飭各營縣將該會黨徒即行解散以安地方如嘉湖等處業已實行取銷陸續呈報惟紹　　縣鄕尙有未遵解散而滋擾如故者想嚴明之朱都督必能始　　　而一般之稍明事理悞入岐途者當亦知所反矣 
　　代籌民生浙督朱介人君经窮民之無告者不得不亟代籌謀俾資度日現在五族共和旗民困苦自當一視同仁除即飭可於光　　柴公司内貸欵增廠廣爲收納並准武問梅組織女子平民工廠外茲又以貧民失業人流爲丐呼號載道情更堪憐特擬於省中籌設工廠兩所所有城廂内外之貧民乞丐人等凡可作工者不論老幼一槪收納入廠强迫作工每日酌給工資若干衣服飲食均由公家發給並謀逐漸推廣经蘇民困而興工業等因聞已令飭民政司會商財政司妥爲籌劃限日開辦矣 
[浙省漕南改征補助金]  
　　浙財政司張司長近日通令各屬文云案奉朱都督發交財政部銳電內開漕糧改折一事經貴都督苦心維持至爲欽佩辦法大綱四條本部極贊爲成現卽擬具草案提交參議院俟議就後一面咨達尊處查核即希按照來電一斗征銀元四角之數轉飭各機關迅速籌備實行母任盻切等因奉此查本省漕南改　　法前奉都督迭准部電令司妥速籌議當經本司節次秉承都督訓示上遵部電下順與情再四籌畫擬就本年漕南改征暫法四條大致以漕南兵米名稱不滴用於民國呈請中央參議院議决裁免本年改征補助金仍照原定科則例如每畝向征米一斗者以銀元四角計算准此類推例外如向征折色定價不及四元者仍照舊辦理征改期間以開征之日起兩個月爲限等語呈奉都督電陳財政部提交參議院核議在案茲奉前因除通令外合　專文令飭該知事迅將開征前應行措置各事項趕緊預爲籌備以免臨事局促一俟參議院議决電到即行通電令飭遵照開辦所有串式先行隨文頒發以便預爲造串至將來告示亦卽由縣遵照電文刋刻曉諭以期迅速事關重要萬勿違誤切切此令 
[湘省定期發行公債票]  
　　湘省籌集餉捐計共五百餘萬之鉅旋由政務會議議决改發公債票現已將此項票紙一律印就准於陽曆十二月一日開始發行並出示通告云反正以來軍隊　增餉糈孔急不得己面有籌餉之舉後爲減輕人民負担起見改爲公債按銀發票按期領息按歲還本且准持此完網錢粮抵押銀兩在公家旣可得借貨之助在私人又可操利權之券實有利無弊法至善也惟籌餉撤局後已捐未繳者類多心存觀望殊非所宜特分飭各屬知事勒追無稍曕狗并宣示各條如後一凡已捐未繳之户統限民國二年一律繳齊二凡二年一月以前繳齊者發給票據支付息銀並將數目注第一期利息欗中三凡各屬行政應將表册報單彙呈財政司後發付湖南銀行照單領票如無報單或數目不符者應候調查補給四從塡給票據之次日照章起息每年以一次支付五凡各捐户須組合爲一以便發給整票如不能組合亦須將其奇零數目合成五元十元以便給票六各捐户組合後只能認定一名七銀行宜將各組合之捐户各目一一備載以便稽核八票内均经洋銀計算凡捐銀兩銅元等項者銀兩以七錢五分銅元以一千二百五十文市票以一千三百文扣算云 
[湘路測量隊分道出發]  
　　粤漢路線係由武昌起點經長沙省天至酄州屬之宜章縣境接連粤省界線爲止所有湘南境内現在開始測量共分測景員爲三隊一隊山岳州測至髭沙一隊由衡州沿桂河測至宜章又一隊由衡州未河測至宜章各隊均有中西工程師學生小工多人由譚督辮派令照料員及衞兵沿途護送由都督加派彈歴員隨護並辦埋地方交涉事宜除分别令委即日出發並由都督行知民政司及各軍隊一律轉飭保護外復經都督及譚督辦出示通告云此次測量隊中西人員係爲測勘粤漢鐵路湘省路線而來此路線經過地方將來交通因之以便利工商由此而發達其爲國利民福者實非淺鮮凡該員等所至之地所測之線商民人等毋得稍有歧視阻碍致誤事機倘有不肖之徒或故起風潮或高抬物價　種種無意識之舉動本都督定當按律處治決不姑寬至各該地方紳商人等如右應行陳請之事槪呈由各該民致廳轉商工程師酌量量理母得輕舉妄動致干未便 
[鎭嵩軍憨標統大義滅親]  
　　鎭嵩軍馬標統帶憨玉崐回豫以來戰功卓著本月十一號赴嵩境之舊縣查辦匪案適遇其胞弟憨玉林在該鎭魚肉槪愚眷戀淫嬬憨統帶聞之赫然大怒當提手槍將玉林擊斃伏尸痛絶逾時始蘇旋命將玉林具棺盛殮所諸不義財物届帖招領該境困此樂慶更生歡呼之聲不絶查玉林夙橫鄕里驕恣淫兇久爲及兄所深惡客嵗玉崐入秦即恐伊居家怙惡幾費委曲始得携入潼城日夕誥誠望伊革新詎伊野心難馴竟乘機竊馬而逃仍返故所任意騷擾現崐據大義以戮之窺其隠衷誠非得己然家有嚴慈最憐幼子孀娣在室孤姪任抱尤爲難堪此亦極人世間最難處之境遇矣 
地方通信 
[湖北]  
　　又獲私械南京退伍湘軍多有未將槍械繳官經自携帶附輪回籍者前已由程都督通電各省查拿故近日由下游來漢船隻均須查驗方准登岸聞前日江妥進口經巡緝隊在該輪上查獲携帶槍枝子彈者七人并有炸彈二枚立卽解往省垣交單法處研訊聞其供詞牽涉某會云該會匪欲在武謀漢謀亂若單之不繳鎗械均係受其指使該處長程漢卿君卽將所供抄呈都督查核於是黎公又下戒嚴命令節軍警偵探隊於永而上尤須格外注意故武漢沿江河碼頭夜問皆有荷槍軍人嚴密　查一遇形跡可欵即行逮問巡警則盡力於客棧方面竭力偵查又聞十六日有操北音者將快槍三十餘支拆卸藏於破布牛皮之梱包内并子彈二百餘排由大智門裝火車運往北京未開行以前被偵探吳林鳳偵知報請駐站軍隊拿獲刻亦文軍法處窮究矣 
[蘇州]  
　　撤換法官律師巢　代束台縣民張禹發等具呈都督府控告檢察廳長違法各節請予撤懲等情當經程都督指令云東台檢察廳長性情偏執不恊與情業經本都督令行撤換並已另委前桃源縣檢察長吳樹珊前往接任矣 
[揚州]  
　　縣長蒞新江都汪民政長十八日至省禀請都督暫以總務課長鄭頌周代理民政長一席俾得從速交卸現已蒙都督允許電令鄭君卽行正式代理民政長事宜現鄭已於二十一日接印視事矣 
[常州]  
　　裝置電燈武進城内前由公民劉持原等向某公司借欸數萬開辦普照生電廠旋經某君等出而干涉乃於市議會提届議案衆議可决日來　擋一切業已就緒現正設廠樹桿開始裝置 
[湖南]  
　　强迫敎育湖南敎育司長吳景鴻君以東西各磯首重强迫敎育凡兒童已及學年尙未就學者卽行罪及父兄是以社會發達生計日滋查省城貧寒子第三五成羣游行街市若不飯謀敎育將來生計缺乏必至流爲匪盜查省城如此各屬當亦皆然現擬通行各屬實行强迫敎育統限本年籌備明年實行凡兒童已滿六歲者卽應迫令就學以期推廣生計不致游手失業云 
雜評二 
[敢告松江葆安營]  
　　松江葆安營非號稱保安松江地面者乎葆安營之餉項非取諸松江人血汗所輪將者乎今亭林鎭大劫案出現矣所謂保安地面者安在彼松江人輪血汗之資以供給養兵經費其功效又安在 
　　夫使葆安營之餉項取給於松鹽公司若前清時之鹽捕營然吾無責也使葆安營之力量能兼顧地方不使地方人有養兵千日不能用在一朝之歎則分其力以保護少數松江人之營利事業吾亦無責也而今何如乎吾又鳥能不言 
本埠新聞 
[滬市又吃一大虛驚]  
　　陸軍混成第三旅李旅長於前晚（二十四號）八點鐘時驟聞謠言謂高昌廟至斜橋一帶有各處裁散兵士勾結本地匪類甚衆希圖在西南門兩處焚燒房屋搶劫財物因即急發電話知照滬軍營楊管帶（即第一團第二營）及第一營曹管帶炮隊營余管帶第二團第五營劉管帶並駐防製造局滬防水師第三營王管帶等迅即傳齊兵士整理槍械裝彈預備候令出隊剿捕一面又令探訪隊長劉彬速派探員分往各處偵查匪蹝並諭本司令部偵探陳錦章等偕同通班偵探在西南門外密查究竟有無散兵濳匿圖劫情事各營長及探訪隊等均各四處訪查毫無影響至次日天明始各解嚴 
　　製造局陳督理前晚亦得此信因卽傳諭將西栅門及望道橋兩處栅門即行落鎖一面傳發口令如有辦公人等進出必須對答符合方准放行並諭局内巡警衞隊曁保衞團各會員均各荷槍在本局四圍嚴加巡邏 
　　又高昌廟巡警分區錢區員亦令各嵩位巡士嚴加查探如有形迹可欸者即行扣留盤詰並節長警各佩手通宵巡緝 
 
 
 

Page 7

 
 
[閘北市民公會開議事會]  
　　閘北市民公會開成立會公舉兪宗周君爲正理事長黃贊熙君楊耀南君爲副理事長己詳前報前日下午該會復開議事會先由衆會員投票選舉黃君爲正會長楊兪二君爲副會長並推龐萊臣施子英虞洽卿祝蘭舫夏粹芳朱幼鴻朱曉南徐冠南姚滌源洪少圃諸君爲名譽會董又推評議員每區二人一區羅新泉王福卿二區孫嘉祿陸肇綱三區趙紀生潘菊軒四區鮑咸昌張廷桂五區王文孝區麟生六區尤昌貴湯心源七區吳孟覃嚴穗秋八區沈祥鈞倪欽璋九區顧維章順紫霞十區顧𥃻　沈肇綱又舉錢達三朱榜生梁� 
倫卿嚴逸士姚連生董鯉庭陸春如吳子敬劉仲言潘曼聲諸君爲區董旋經正會長黃君提議各件多數贊成表決者四件一閘北初級審檢兩廳權限太窄人民訴訟事件往往解送地方廳判决必經過租界殊不便利擬呈請江蘇都督在閘北設立地方分廳经便居民二呈請外交部國務院與我人劃清界線以保主權三於每區巡士内揀選程度較高者二十名學習槍操打靶以備非常調用四速籌經費修造新閘橋以利交通其第一件業己具呈都督請願矣 
[陳總理考察員司勤惰之認眞]  
　　製造局新總理陳洛書君上星期親到各廠嚴查員司學生是否按時到廠有無辦事不力匠童工作有無貪懶當經查悉負鋼厰司事陳初林學生卓希久不到廠坐領薪金己於日昨下條開除並將未領薪水扣除陳君又以在局辦事人員往往任意請假實屬不成事體嗣後各廠處所員司辦事人等有事請假須由該管主任員呈明事由日期由本總理核准方得列入請假簿内准其請假昨亦一并諭知矣 
[救國社開談話會]  
　　自俄庫恊約發表民氣憤激舉國若狂羣謀有以對付之本埠成都路四百二十號中華民國救國社昨開發起人談話會到者頗衆先由黃君奠華報告發起綠起次通過簡章草案及討論進行方半并公推千君右任沈君縵雲王君一亭爲臨時正副社長次由戈朋雲鄭浩然諸君相繼演說聞者深爲感動 
[租界又出搶案]  
　　北河南路念九號順大烟紙店前晚突來匪徒三人佯稱兌洋乘間闖入櫃内搶去小鐵箱一只及另外存儲之銀洋銅元共十餘元店夥某甲高聲呼喊致被刀傷手指等處當卽報捕請爲查辦 
[再誌北香粉弄之賭案]  
　　公其租界北香粉弄三十二號門牌門首冐掛中華民國商團會事務所牌子聚賭抽頭前日經老閘捕房偵悉節派探捕前往查獲男女賭徒四十人均准存洋一百元交保候訊己略紀昨報昨由捕房將與賭之胡連生（即胡雲卿）席炳文（即王炳臣）兪梅生（卽金梅生係前清某撫臺之子）及楊實和金阿四董才利李君恒江百和王品山葉虎臣胡有惠陳子卿曹仁芝陳明菊兪炳生沈桂生吳加本王興生李少山殷仁卿羅仁連陳高興黃海卿張雲生葉小山王子建兪品生張仲卿徐才年婦人蔡王氏陳吳氏張五氏李方氏方陳氏帳房季發（卽周昑泉）以及茶房徐阿林徐岳林徐文來朱阿三等一併解至公共公堂經聶襄讞會同英翰副領事訊供一過以金梅生保出不到着將保洋及抄出之手鎗一併充公帳房周吟泉罰洋二百元徐等四茶房各罰洋二十元如無力認罰各改押兩禮拜其餘到案者各罰洋五十元不到者保洋悉數充公並以到案各人均非本人且巳改名易姓所有保洋仍着暫存捕房候查明實情再行給領並着補提爲首之人到案訊辦 
[取締虛麋薪餉]  
　　江蘇都督前日通令滬上各軍隊文云查江蘇所轄各軍隊选經陸續裁遺從事併歸所遺各級軍官悉令委充屬官仍給原薪原爲示體邮旌廉退起見近聞各屬官往往更易名姓投効各軍而該軍長官亦不加查察輙行予以差委每月仍領前項俸金希圖取巧此裁彼委漏庖無窮殊失消納軍隊據節餉糈之本旨惟查各屬官中固不乏幹練之員或自不甘棄置欲圖効用亦應呈請取消屬官指命調委何得隠匿不報藉事朦混亟宜嚴加取締查任官免職令内凡委任人員須由直接長官隨時呈報本府以便查考惟各軍尙未能奉令實行以致弊資叢生本府無從查究嗣後無論委任何項人員務須詳加考察隨委隨報以備稽核而符定章 
[鹽務改良會分設湖州支部]  
　　全國鹽務改良會由李本漢等組織成立以來頗欲改革鹽務積弊日前有會員嚴振聲因湖屬鹽務腐敗擬設支部於湖州以便澈查利弊業己商得李君同意巳允頒發會章矣 
[江蘇敎育統計之先聲]  
　　吳民政長接程都督訓令云民政司案呈建設伊始首重敎育欲驗進行之歸尤以統計爲先　非編訂表式切實調查不足以周知各地敎育之狀况本都督府所發關於敎育之調查表式除部頒統計表一種係准敎育部通頒調查學校停報毁捐情形與通常統計不同業經各縣次第塡報外其本府上年二十四號通令所發學務院統計表現因歷法旣更學年又改未盡適用應卽廢止另行編訂表式一種名曰不蘇省某縣學校一覽表請頒行各縣先將自民國元年正月起六月止學校狀况按式塡註嗣於每年度之終塡報等語前來合行訓令該縣民政長迅將所屬各學校自民國元年正月起六月止按照所頒表式分别逐細塡註務於到達之十日内即行塡報須知此項表式係本省彙編敎育統計之根據一俟塡報彙齊本都督府當即彙合編製頒行各縣藉供參考而資比較事關統計萬勿稽遲 
[通俗宣講社記事]  
　　通俗宣講社於二十四日午後在邑　萃秀堂内開二十四期宣講會先由發起人袁頌豐君報告繼由梅竹廬戈朋雲嚴　業王立才諸君宣講生存與鏡爭之關係聞者鼓掌（顧翕周顧旭候二君以時晚未講）散會時隨分各種印刷品 
[工黨領袖之調停]  
　　小木工人同盟罷工一呈昨日上午十時又在梓宮殿開會舉定代表二十人及至午後一時即由工黨業魁徐企文君集各店主及各代表在工黨事務所開會解决各店主咸願加資二成而各代表初欲加資三成後由徐君解勸始各允從當由兩造在工黨各立証據而散徐企文君即於昨晚普發通告於各工人令其自明日起一律照常工作並在工黨内設立做手公所以資聯絡 
[女子救蒙募餉團成立]  
　　中華愛國婦女會發起救蒙軍需女子募集團於昨日午前十一句鐘開會公舉　　君女士爲正團長謝雪廷女士爲副團長此外有同志二十三人願充募集員分投勸募開該團現巳預備捐册徽章等物尅日實行 
[開辦圖書館之動議]  
　　市政廳總董陸松候君據學務科員丁廣堯開呈意見書請就城内半涇關開辦圖書館先從學校敎育入手陳列中外各種敎科書任人入覽以廣聞見等情業已將此事編入議案移送冬季議事會議決施行 
[小木工人之衝突]  
　　本埠小木工人因索加工資不遂罷工要挾已全罷贊成詎昨有温州幫木工張永林等在小南門外工作旋被大衆所見喝令停工張等不服即被衆工匠扭住兇毆並將大小器具盡行奪去張夥林步瀛林棠友二人均受重傷遂由張永林同至地方檢察廳喊請驗究由檢察官提案預審驗明兩林受傷屬實詰其被何人所毆供稱當時有四五百人不知爲誰所毆判自行醫治候飭警調查行兇之人再行核辦 
[老叟病中遭劫續誌]  
　　松江路五百廿十三號住户老叟華吉祥因病臥床被工部局衛生處小工蕭金裕持火尋覔捕鼠器具火燃床帳灼傷送請醫院醫治因華年老力衰醫治無效業於前日斃命由捕將屍舁入斐倫路驗屍所報官相驗昨晨華子阿松偕娣要弟投廨稟稱老父慘遭焚斃求請免驗旋由捕房將在押之蕭金裕解案請示中西官準予免驗即著自行棺殮蕭仍令還押候訊明核辦 
[城內]  
　　地方審判廳民庭批○（陳源遠爲王世沂案聲請異主產批）此案前據王世沂呈請回復原狀業經照准茲據該民聲明異議查核呈詞僅據民訴律第二百三十二條之規定謂被告王世沂并非不知缺席判决之送達與回復原狀之必要條件不符呈請依民事訴訟律第二百六十九條之規定陳述異議殊不知王世沂之呈請回復原狀本因送達判決該被告適有青島之行正與民訴律第二百六十九條之規定符合即謂八月初一該被亦己回滬并不提起回復原狀之聲請於十四日之送庭期間已屬不合然該被告因抗阻執行經本廳申送同級檢察廳預審刑事發生民事遂爾中止亦未可歸查於常事人之過失是以本廳准予回復原狀無非爲保護當事人之利益起見所述異議之處未免誤會仰仍遵照前次决定聽候開庭辯諭可也 
　　第一初級審判廳民科批○（楊時氏訴陳二寳欠租湝逃批）據稱陳二實欠爾房租於隠暦九月初六日潜逃如果屬實爾何以至今方行來廳呈訴且未呈訴之先復又擅將該被告所存物件託人售賣所得之價復未繳出情節支離令人莫解茲訴各節究係如何實情姑候先行派吏前往查明呈候辦理可也 
　　冤押已久○盜案嫌疑犯陳元生陳阿全由前滬軍都督發交地方檢察廳一再研訊堅不承認一併收押在案昨趙蘭卿投廳禀稱陳元生等實被福字營偵探無妄拿求恩保釋陳廳長諭候批示 
　　險遭滅頂○昨有王守仁至地方檢察廳訴稱一日因事雇舟來滬行至半途被王福生施錦江軋住敲詐不遂將民人抛擲浦江幸經船户救起不致滅頂呈求提究陳廳長以此案旣有蔣姓爲証着邀同該証人來案起訴核訴 
　　偵探獲賊○滬城大東門内某麫店前日被賊竊去金飾約重九兩餘又銀鐲等物昨經陸軍混成第三旅偵探拘獲竊賊劉永發一名起出銀鐲等原藏禀奉李旅長諭飭解送地方檢察廳訊辦 
　　追還田價○本邑西鄕虹橋鎭鄕民陳子雲至地方審判廳訴稱有祖遺廿九保三圖内陳旬邦户名則田三畝八分曾由陳子莊作中議定價洋五百元賣於洋商老裕泰先取定洋一百元嗣因洋人不能在内地置產理由民人前往取消前議不料已被　鏡消將田單私行贖回盜賣於高柏堂管業並由顧勒寫資據找付洋一百五十元請求斷令補繳找價等語前日由民庭推事開庭辯論先據陳子雲供訴前情推事金君曰顧鏡清私行贖回盜賣且又勒寫賣契殊屬不合判着顧鏡清陳月祥陳子莊繳呈田價洋四百元尙有訴訟費洋十元着顧等三人擔負繳案給陳子雲具領高栢堂呈案之單據候仍發還 
[南市]  
　　誤中槍彈○商團公會砲隊長凌季譚君前日在家整理手槍被其親戚取閱凌君因恐肇禍遂向接回不料　　機關槍内有剩珠一顆突然飛出適中凌之左　立至醫院經醫生驗給因槍珠卡在甘縫且係銅珠未易取出然亦無甚大害將來不致發處　　落花流水○前清上海某軍營帮帶鄧鳴齊之妾楊氏於鄧死後醀與本邑西門外某缸　店胡鳳祥爲妾因被大媂所棄轉販於松江某姓家楊氏過門後忽又私逃來滬濳匿南市經事主訴山該處警務公所提到蟻媒慶祥拘留限交在案昨日派司法警察至南市第二初級檢察廳協同巡警將楊氏及胡鳳祥一併拘獲諭將楊氏交來警解回歸案辦理 
　　學徒不端○公共租界三馬路東興炒麵店學徒李莘根竊洋四十二元逃逸昨經店夥胡友根在十六舖尋見扭交巡士解至東區搜山洋十一元留候店主領回 
　　分送捐册○市政廳内附設之濟渡社社長李平書君昨將刋就捐册分送南北商會董事及各團體請各勸募捐欸以備遣送客民回籍之用 
[閘北]  
　　男女啜茗○前日有滿來福偕一海門婦人張宋氏在新大北某茶館内吃茶八區崗巡以其形跡可欸向詰支吾一併拘解警務所經凌科長提訊氏供日前偕兄宋照卿來滬因兄來閘北尋訪有人故同滿在茶館等候判暫行着管候查明再核 
　　傭婦竊衣○住居厚德里三百零四號之陳鏡清控同居陳煥章家傭婦李羅氏竊取皮馬褂昨由三區解至警務所經凌科長判押候查嗣據原告投訴已由該氏將衣交出請求免究科長准之 
[公共租界]  
　　移提强盜○浦東土匪王福春陳毛毛陸子根周阿三等近因紏黨夥刦周浦鐄張姓贜物逃至滬上匿居雲南路四百十九號雉妓院内經捕房查悉派探將王等四盜連同　婦劉張氏一併拘解公堂分别收押在案昨日復由捕房解究據南市警務公所來探聲請移提歸案聶襄讞商这英領翰君判王等帶回捕房候備文解送檢察廳訊辦如查明租界内亦有犯案仍着送回公堂訊核 
　　又獲一人○探夥羅許昌控被沈桂林陳阿四等在廣西路持刀戳傷由廨判將沈陳二人押候原告傷愈再核在案昨由捕房續獲沈之同黨王速生一名解案請究判押候羅傷愈併究 
　　研訊匪徒○匪徒王順德身帶手鎗藥彈在北福建路行走由捕查獲解廨管押並在閘北均濟里王之家内抄獲洋槍三枝槍彈七匣有零一併吊存捕房候核在案茲經捕房查得王匪即周昌發混名　大阿四曾與同黨陳阿四沈阿龍王林香等搶劫愛文義路五百零三號烟膏店現洋鎗傷店主柯阿羅刀傷店夥柯炳甫沈王二人已由廨訊實判沈押西牢二十五年王押二十年陳永遠監禁茲王已在捕房供明故昨又由探將沈王二人帶案質訊並靈包探襄稱王匪曾紏黨搶刦三馬路某烟紙店尙有槍傷五馬路廣成昌烟膏店主鍾子鴻一案亦有關係關讞員向王研詰堅不承認遂商之英康副領事判王仍還押候下禮拜六德領堂期解訊 
　　安靜三月○流氓顧友生在南京路提取關李氏金挖耳由探拘解公堂管押在案昨經中西官復訊屬實判顧押三月示做 
　　懲治拐子○郁阿炳陳泰生施金敖馬沈氏楊李氏朱殷氏顧榮卿等串拐虹口兆豐路附近鄕婦殷楊氏之七嵗男孩毛生藏匿百老滙路五百零五號屋同圖賣昨由捕房派探將各人一併拘解公堂遂一訊明判郁匪各押西牢一年半郁期滿逐出租界施押九月馬沈氏押女所二年楊李氏押半年朱殷氏交保顧開釋毛生交其母領回完案 
　　大家便宜○龜奴王起鳳撝婦五魏氏於本年陰曆八月間串同西人至四馬路濟良分所搶刦留養妓女王雙喜逃至南京經捕房截獲一併解送公堂訊明判女仍留濟良所龜鴇分别各押九月在案茲悉該西人巳由捕房緝獲解奉英臬司署訊明判嗣四十馬克充公了事關讞員得悉後以王與魏氏均押九月該西人則祗令罰鍰開釋相較之下輕重縣殊爰於前日函致英領轉飭捕房昨將五夫婦帶案復訊關君商之英領康君以其巳押兩月從寬一併省釋 
　　避入地府○魯省軍人羅元慶在楊樹浦附近樹上自縊身死當經捕房報請公廨中西官驗明查無屍屬即飭地保倪毛頭棺殮詎倪植不　辦飭槫訊究在案昨據包探郡阿金禀稱奉諭往博詎該地保亦已病故爲特請示中西官着將傳單註銷 
　　勸陳竊租○軍有但路一百六十八號兪長生樍欠房租洋七十二元被房東控准公堂昨由捕房派探傳諭限五小時交租逾限發封 
　　醉漢滋擾○昨有洋人某甲乘醉闖入吳湘路三百零八號某姓家滋閙當喚巡捕拘入捕房押候核辦 
[法租界]  
　　快快找尋○隋熙榮前至公堂控稱有一學徒被張小二引誘拐逃等情並有劉如彬禀稱和知張已將該學徒售洋三十元訊之張則堅不供認押限尋交在案昨由張母徐氏投廨禀稱婦人年老難以代尋求將兒子釋出尋訪聶讞員准予開釋出外赶緊尋緝 
　　弔騐股單○陸厚安蔡良茂同至公堂控稱商人出洋一千四百五十元與金占春股開義記永厚魚行歸金經理至今年五月間由金結帳虧洋六十四元將股拆開現該行仍由金開設向索股洋不還求請訊追金供所有資本均被往來各主顧欠去是以無洋交還判各將股單呈案察核 
　　仍須幫尋○毛陳氏前控胞妹陳氏被唱髦兒戲之沈氏卽吳三實引誘逃去求請究辦經公堂判令押追在案昨日復訊沈氏供我與陳氏同被人拐往哈爾濱將我售於戲班内唱戲後即逃出回申陳氏實非由我誘拐求鑒聶讞員姑念沈氏在押已久從寬開釋幫尋 
　　欠租逃逸○公和公司被房客沈雙利楊德意虧欠房租逃逸當將棄下什物報明捕房逐一檢點禀請公堂核示判將什物歸房東收去作抵 
雜評三 
[李英石之責任]  
　　浦江兩岸非混成第三旅之汛地乎浦江防務非第三旅之責任乎華亭亭林鎭雖屬内地然大帮劇盜來自浙西通過浦面則固無疑也 
　　前車甫覆來軫方遒江浙交界處非得淺水兵輪駐泊不時巡緝則浙西大帮劇盜隨在可以竄入恐浦江兩岸商民自今以後無寗夕矣 
　　調遣兵艦扼要駐防此李旅長之責任 
來件 
[陸軍學會對於報紙之意見（爲俄庫私約事）]  
　　天禍中國使凶橫暴戾之俄羅斯出其慣用手腕愚弄蒙疆訂結條約偌大版則任人取　以去凡我國人孰不憤激况機會均等爲列邦協約所明訂一國甘爲我首他國又安能局外閒觀今俄人坦然宣布而各國未聞出一言以爲抗議則人之事前協謀彰彰明甚三數月後與圖之變色者將不止北疆之蒙古已也本會同入自惡耗傳來屢開密議僉謂以软卵擊石破猶有微聲況俄人外强中乾內亂方殷南疆多故萬無經營遠東之㗇今竟悍然出此者彼蓋以爲中國革命之後軍心不固値此嚴寒天氣用兵北漠尤屬困難故爲此威脅手叚使我無可如何至於我國士氣奮發人民之愛國及萬衆敵愾心之一致彼固未嘗夢見也同人深思熟計俄人固非石之堅中國更非卵之小與之一戰勝算尙多旣控强俄瓜分之議或可少熄近微聞政府亦絶意用兵武力施行爲期不遠惟是戰爭者非可專恃諸政府也必賴國民之協力維持國民之知識究屬有限也端藉報纸之鼓吹提倡而報紙之戰時記錄影響於戰爭勝敗者尤大同人不揣固陃謹就各國戰史研究當聞戰時報紙與戰爭之關係上足爲吾人之借鑒者錄成數則敬達台端尤望諸君子不棄而敎正之幸甚 
　　一化除竊見對内有黨庶政賴以條明對外有黨邦基隨以不固日俄戰時之俄羅斯可爲前鑒况國之不存黨谥何有　　之性命尙且犠牲吾人之黨見當非所惜 
　　二補助政府政府無論如何惡劣未有不欲本國之戰勝者况戰事經過瞬息萬變熟手處理尤恐失機故戰時更易政府實爲用兵所大忌政府若非有意爲惡吾人只宜進以忠告以　助之以堅其任事之心而防作戰期內政府顚覆之弊 
　　三保守軍事機密本國軍隊行動之眞象（如軍隊調遣及其數目之眞實情形）務勿登載以免敵人判知我之處置一千八百七十年普法之役法之新聞記載政爲普軍判斷敵情之資色黎因以失守可以爲戒矣惟敵之軍事行動務必設法搜集以供我軍之研究 
　　四喚起國民之敵愾心戰爭所恃者國民精神耳必人人有減此朝食之槪人人解戰爭之目的乃肯爲軍隊之後援吾輩應將俄人歷來交涉之强暴蒙古存亡與中國之關係及此次戰爭之必要詳細說明至於演成白話啓發全國人民尤爲必要 
　　五鼓舞士氣士氣者一蹶而不可復振者也傳聞疑似之間影響於士氣之消長者不少故凡敵軍之缺點我軍之勝利詳細登載萬一不幸同受挫敗亦須以愼重出之使不至搖動軍民各界之心爲要 
　　六提倡捐欵財政困難巳難爲諱萬一戰事延長能否支持實爲可慮借欵已無望矣國民捐尙有規模自應急續提倡以應不時之急 
　　總之此次如果用兵亦屬誠非得已而孤注一擲實關係國家存亡非集合國民之全力萬難達最後之目的然所以鼓吹而調劑之者我報界同人責無旁貸也敬布區區伏維公鑒陸軍學會本部啓 
來函 
[潘仲蔭對於訂印湖北官票之宣言書]  
　　鄂省議會彈劾財政長案事非一端是耶非耶尙待公論其云訂購官票以五百萬張計可獲中飽三萬元殊屬無稽按此項官票去歲由胡君瑞霖子笏與商務印書舘訂購禀部核准在案今春由張君慕唐改訂加水印五百萬張每張加銀洋五厘並擬定草合同一紙必早禀呈財政司有案可查後由鄙人繼續訂定鄙人與胡張二君至今未曾晤面其價目係依原草合同訂定何從舞弊且前由張君與田君民憲交該書館銀洋三萬元除交清無水印票之價外餘一萬元付加水印票之價後由鄙人交付一萬元又後由梁君炳農交付洋一萬一千五百元梁君等付洋時未曾與鄙人接洽其所交付之數鄙人不過由該書館帳中見知也又何從舞弊且卽僅以訂加水印之票五百萬張計其前後經數人所已交之欸由該書舘除去代電購箱報運等費所餘全數亦不過三萬元之譜又何從中飽三萬元至云民國圖書公司每張印價僅八厘固宜與該公司之價廉者訂印但未知胡君子笏等訂印之始曾與該公司接洽否也鄙人績訂時未聞有該公司每張印價八釐之說而况事屬繼續未便擅行改訂致異日官票生意外之虞無所專責鄂省議會不經詳查遽以價昻舞弊爲加罪之辭輿論何在鄙人名譽攸關不能不表白宣示以待全國人之公論砍吾頸碎吾身非所顧也 
[李祖灝君函]  
　　敬啓者海州分設灌雲縣於政治地形均多不便兩方爭執頃已半載現在茲事仍未解决都督府民政司受原呈請人邵長鎔等之挑撥對於人民所呈請者始終置之不問因是民人爲不容已之反抗致請將束西路錢糧繳歸東海民政司仍堅執不願以後風潮恐將日惡昨讀大報專電欄内載南京專電云灌雲之東西路兩鎭業准歸灌雲徵收錢糧現聞東海民政長有派員搶收情事程都督電令第四區覆選監督黃以霖就近查辦云云大報據電登載本非　響之談惟此中情節有必須陳明者蓋兩鎭之不願劃歸灌雲本爲自衞其身家權利起見斷非違抗都督命令再四呈請公派代表數人晉省苦乞東正民政司始終不理吾民旣需納稅而不願畫入灌雲則自願繳歸東海無疑灌雲即許微收兩鎭人民恐因之而愈憤故此次之反抗實出於吾民之所爲斷非東海民政長所能搶收而得大報聲望素著一字一句皆可轉移士夫之論鋒惟敝地交通不便實在情形不易明暸祖灝卽當時公民代表之一人承鄕里委託不肯使鄕人屈抑之情不能見諒於一般之社會爰是縷述情由并另詳茲事原委儻報事不以爲謬妄伏乞摘錄報端俾吾民反抗之苦衷或能見諒於社會則感數多矣 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽戲評] [  秋虎]  
　　某日晚國舞臺梁大頭之走天津嗓子洪亮做工週到唱（吾本是中華國堂總長）慢西皮一段一長字廻轉悠揚繞梁三匝（他外人里應當先來拜咱）之咱字先提高而出復截然收縮尤爲精妙演至露西國宣佈條約後之一段做工更得神氣接報後默然不作一語活現出一只誤國臉包含著三分悔恨氣令人見之自然生恨體貼至此可謂無微不至矣此劇演唱者甚少惟前年唐老板演過此次梁特步其後麝也踓未能並駕齊驅然己深得唐派三味二 
[中國急宜組織飛行軍] [  鈍根]  
　　隔昨觀愛德華君試演飛艇升降如意穏妥異常從此以後飛艇之製必日臻完善而世界各强國必於海陸軍之外别設飛行軍以爲制勝之上甚可畏也我國人心思才力不讓他族馮如厲汝燕二君巳於飛行史上占名譽之位置我願繼起多賢研究進步將飛艇機關大加擴充使其力量能載多人并於其中安置砲位俯仰射擊皆能命中且使吾國飛行軍爲世界之最則不必戰而自無侵略之患矣設想之詞未識何時能實行也 
　　前日大總統命令馮如以身殉學死於飛艇特贈陸軍少將銜鄙見宜改贈飛行軍大將銜以勵後進閱者以爲如何 
海外奇談 
[名畫] [  瘦蝶]  
　　法國著名丹青家名方低利司當者善畫人物曾用寬一尺長三尺之布畫華得祿之戰（華得祿係地名拿破器第一曾與英德兩國大戰於此英德勝而拿竟敗）上畫五十萬人各報記載其奇西人之未見者咸不之信方以衆有議論又繪一幅一面畫拿破崙之軍一面畫英德之軍其像每人祗高三厘用顯微鏡窺之鬚眉畢肖眞神於丹青者矣 
[古樹]  
　　法國喀爾巴德州之噎四得利村有老樹焉名曰撤伊夫列斯狀類松柏經歷之年蓋己一千七百餘歲矣而今尙　　葱葱無枯委之態然其幹則己空洞人得出入之其内部直徑九尺宛然房屋土人常以充牧師集會所蓋歐洲最古之楨物也 
[賢人之骨] [  頌斌]  
　　法人有實藏賢人骨之風迄今尤甚如得有賢人一骷髏不當奇珍異寳行襲藏之價可値百萬金如有兩造不平之事向天盟誓必手按賢人骨此皆由於信仰天主敎所致也 
自由談話會 
　　自俄庫協約發表以來各界擦堂歴拳莫不欲以武裝爲和平之解決民心如是甚可敬也惟余意吾國處此地位大有可勝不可敗之勢故此戰未宜逞一股血氣輕率從事一面應迅速厚集軍需火器一面各自調集耐苦健兒赶緊朝夕訓練俾成勁旅吾中華四萬萬人當刻刻以亡國切膚之痛爲念務必達其凱旋目的而後已否則偶一不愼鑄成大錯非特強俄益肆猖狂而英法日等國接踵繼起莽莽神州眞不堪回首矣幸吾國民其聽諸[  陳子彝]  
　　征蒙征蒙全國一致大總統親赴邊地馮國璋顧盼視師各省都督秼馬厲兵爲作戰之預備鳴呼盛哉一戰而勝不特足经救中國之亡而自强之機亦於是基之 
　　我中國四萬萬人心志不齊各懷私見於國家大局未嘗有絲毫的觀念日朘月削痛癢無關致各國逞其雄心奴隷我種族瓜分我土地貪得無厭令我不堪回首今者萬衆一心視死如歸戰固亡不戰亦亡與其不戰而亡母寧戰讀五千年之歷史覘全國人之血氣一戰而勝此其時矣吾同胞其速起 
　　前辮剪辮各報之醜詆之者以䐁尾二字爲口頭禪大駡特罵見之屢矣下走遍視四鄕大辮埀埀不一而足苦口諄勸置若罔聞有某學究謂予曰光復元勛如某都督尙在到任數日後迫而剪辮何怪小民在吾輩祗擔任一勸字勸之不聽罵亦徒然予首肯者再[  熱廬]  
劇談 
[紀譚鑫培（八續）] [  曾言]  
　　鑫培嘗言武功不但要在槍刀上出色一舉一動皆要合法如拌某將着盔甲背後插旗四面無論身體如何轉動其旗一順或飄於左或飄於右毫不擾亂所謂一行如雁者是也余聞其言觀劇時嘗留心察之雖楊小樓亦不免糾繞一日鑫培演定軍山扮老將黃忠蒼然白髮精彩奕奕連戰數塲其旗果然不亂所謂好脚處處講究毫不苟且卽此一端可知也鑫培演定軍山唱急板字字清楚高亮爲老譚最得意之戲 
　　鑫培唱反二黃有三齣最佳一李陵碑一奇寃報一盜魂鈴李陵碑爲封臺好戲每年必演二次奇寃報亦時得觀之至於盜魂鈴扮猪八戒器國王出神入化但聞劇界中人言之始終不曾入耳鑫培何懷抱此絶技而卒不一演之耶何不公諸有痰迷者（好譚戲人謂以爲痰迷蓋叶音也）使之贊歎諛揚而己之名亦愈顯耶吾知新新舞襄諸主人翁聞吾之言必香花供養漸漸以達此目的此則吾等所畫夜盻望而不絶者也二 
[紀廿四夜譚之黃金台] [  玄郎]  
　　黃金台一劇譚金合演素推絶唱滬上多割去前叚而以田單唱倒板開場老譚則必從伊立出場聞報樂毅拜帥演起中有遭毆計陷診脈搜宮等情節黑頭做工甚重秀山去木監神氣之活現身分之入彀白口之清綻世無其匹每　臨了二字必重頓其音做足遒勁之勢神采奕奕（咱家來得鹵莽大人海涵及大王不准也是枉然）海涵枉然等字俱說得音甚低咏甚冷雋而舍有一種驕矜奸猾之神氣描摹神情栩栩欲活唱（御史衞前下了馬有勞大人遠相迎）兩句搖板一迎字用鼻音轉入操縫如意餘韻繞樑二匣動聽之至老譚唱（爲國家秉忠心晝夜奔忙）一叚如海上奔濤一路飄忽而來行乎其所行止乎其所止丰神搖曳矯矯不羣踢燈緊凑絶倫出人意表（背地裏把奸賊恨）奸賊恨三字提足其音破空而入然後落（要害吉主爲何情）一句便覺平正靜逸地位裕如（回頭來便把千歲請）一句一請字緊逼而出一躬到地餘韻嫋嫋樑麝欲落與伊立對白一埸假作痴呆若即若離神情態度從容之至伊欲見禮時多加（炙夜不便改日再見罷）兩句多此一曲戲情更好盤關唱（千歲爺㑀得要把卿稱）一叚一稱字層層轉折純用腦後音清勁秀逸尤爲人所不可及歎觀止矣 
小說 
[奇情小說鴛鴦（七）] [  天虛我生]  
　　狄藹香猛省握拳透爪擊於左掌切齒曰吾必殺此獠以洩吾憤言已匆匆欲去媚梨亟牽衣止之曰汝毌躁躁則禍且速愛蕙之方未盡其要素汝且坐吾語汝我處老母專制之下久有死心所不死者恐貽君之戚耳吾未能早爲君家婦者亦以阿姆勿許故吾若與君共逸則又累君之盛名兒命固薄自分不久人世得君憐余願巳足予固不願爲人婦受丈夫兒女之累者苟得自贍優游物外得享自由之幸福淡受制於人斯願足矣所不能償此願者以手無寸銖　且自問此身巳不足寳并無可以爲良家婦之資格君如因我之身而與人爭必不大利於君身且速我於枯魚肆矣彼載蘭者阿姆素不重其人今不過利其多資耳彼孟氏子猶類痴呆吾視彼直一傀儡且彼畏君不啻神聖此非君常日語我者耶今尤默恩所撮合者孟載蘭也君奚値芥蒂於胸中所可悲者今而後予又添一重魔障耳狄曰孟載蘭乎咄豎孺亦作此奢望吾必有以困難之愛蕙曰姊誠解人阿姆之目未始無珠其生平未嘗肯誇獎人所誇獎者舍狄君外無人彼意中非不願以阿姊事狄君惟狄君不能饜飽其欲壑且埾者必欲娶之去不能效淳于髠之贅我於家故勿許也苦孟氏子彼前日來叩門阿姆且斥之今忽傾向於彼者蓋尤默恩之一席話動其利心然孟氏子豈必能滿阿姆之欲壑必能爲淳于髠之贅者是不足慮所慮者尤氏子獐頭鼠目狼心獸肝阿姆得彼之助直如虎之得倀安保不爲禍於我三人者狄君汝當籌一抵制之法也 
　　是夜彼三人者計議終夕最後之决議則狄藹香主之不圖他日者鴛鴦血之大獄巳種惡果於此矣可不畏哉 
　　狄藹香之爲人最仁厚且閱歷甚深彼愛媚梨而不早娶之者初非爲老嫗居奇之故彼蓋以媚梨者嬌養慣斷不能安於簉室以之爲膩友則可爲愛妾則不可也且狄藹香之妻賢而有才貌亦不遜媚梨第與媚梨交垂十五年之久彼時狄藹香固未授室而媚梨亦處子也兩小相處初無存心及知識稍開而狄藹香又處處以禮自範不敢爲謝鯤之挑蓋恐遭投棱之拒則辱矣辱則有何面目再相見　媚梨亦苦於其母之防範嚴且亦高自位置不屑爲文君紅拂之舉方狄母爲狄議婚於梅氏之際狄嘗說人以媚梨進言狄母訪知媚梨父爲傭者極斥進言者爲妄遂下梅氏之聘媚梨絶望怨狄入髓不令再見狄多方無以自解足趾不得履蘇氏之門者三稔二 
文字因綠 
[旅夜書感寄鈍根] [  蘊深]  
　　一聲長嘆罷邀月話黃昏身世餘書劍鄕心落酒罇窮愁僅有骨别夢總無痕說與霜天匯離懷寄鈍根 
[阮劍痴君以其文郎遺象囑題卽次元韵八首] [  蝶仙]  
　　小阮聰明我夙知風神濯濯比珊枝十年久謫司香吏化作疊花現一時 
　　鄴架殘書署小名畫圖如舊物華更何堪搵盡窮途涙演出西河哭子聲 
　　綉襦文祦黯餘馛消滅能罷入夢祥無復含飴博歡笑將何情緖慰高堂 
　　骨月乖離信舊綠宿逋償汝涙如泉從今仿彿相逢地麥飯清朗二月天 
　　不信童烏數亦寄弄人天意太支離玄文最憶年前事一卷丹鉛手处披 
　　丹青無術狀靈羣爇盡蘅蕪喚不來須念人問桮杓水龍門曾鑒報恩顧 
　　鬼神難問况乎天白眼看天亦可憐聊復解嘲代桃李吾兒爭及仲容賢（君以吾子小蝶爲螟蛿故云） 
　　泡影人天廣漠鄕去來踽踽亦涼涼彭殤一例皆如夢何苦沾襟對夕陽 
 
 
 

Page 11

 
 
   
 
 

Page 12

 
 
   
 
