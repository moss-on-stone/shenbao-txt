# 1906 - 163 - 4911913

 

Page 1

 
 
   
 
 

Page 2

 
 
[觀西牢記]  
　　監獄雖爲覊禁罪犯。之地然東西各國頗注重於二要點。一則導之爲善。教以工業。使其出獄後化莠爲良。足以自立一則以民命爲重。注意衞生。雖有犯罪較重者。罰以苦工。而於飲食起居之地。必清以潔。疾疫傳染之防。必周且備。使其在獄中不致死於非命。記者嘗參觀日本巢鴨村監獄。既歎其於此二點。頗完備矣。而轉惜歐西各國之監獄未得一覩也。今者上海英工部局所設之西牢。外間紛紛傳說。多有未知其立法之美備。而言之失實者。記者因於本月二十四日倩工部局麥君高雲導觀焉。美矣善矣。爰撮舉其可見者錄之於左。 
　　是日午後二時偕麥君乘車至提籃橋西牢。門内外有巡士邏守。監獄長某君出啓門延入冩字房。使參觀者各署名於簿。室内列有犯人所作工藝之成蹟品。如皮鞋衣服绒單地單等物。導者曰。皮鞋備印度巡士等用絨單爲犯人所用。每犯例給三條。以代被褥若地單等。或發售。或監内自用不定。又置有醫生查騐病犯簿一册。載某犯某病。以備醫生檢查施治。導者曰。監内向聘有西醫一人。現又添延中醫王君按日來騐看一次又有小布囊數具。各盛米麥赤豆蠶豆等少許。導者曰。此爲犯人食料之樣。購時須將各物之樣。呈經總理騐明不惡劣。方許購定。 
次。導觀犯人作工處。入織工室。犯人有辟麻者。有以麻織繩者。有以繩作地單者。樓上爲犯人裁衣工作處。又有修舊衣服製皮鞋及軍士所用布袋等處。各工作均有印度巡士督飭之。地亦寛暢。導者曰。犯人以早辰七時上工。午前十一時半放工。下午兩時上工。至四時半停工。入内爲幼犯習工處。有習製鞋者。有習縫衣者。壁上懸一黑板。爲教幼犯識字之用。導者曰。有中國留學美國回滬學生某君。來此擔任教授幼犯讀書之職。下樓觀木工處。犯人方鋸木。隔壁爲敲石子塲。導者曰。罪犯短期者作此工。在牢内犯過者。亦罰作此工。石子備修路之用。又觀鉛鐵工作處。製成者有洋鉛水桶提孟等類。又有鐵箱一具製造絶佳。導者曰。此亦犯人所作也。 
　　次又導觀女牢。女牢在樓上。有西婦一人管之。屋甚廣闊潔凈。中下両層爲監舍。人各一間上爲習藝處。有女犯五人方業縫紉皆將期滿釋放者導者曰。今中國既不欲以女犯收押於此。俟此五人期滿後。將改爲押男犯之用云。 
　　次又導觀男犯監舍。亦每人一間。每間較中國試塲號舍略爲深廣。無牀几坐臥地板上。頗清潔。門用鐵栅樓上下共四層。每層每面容三十人。約計四層。足容四百八十人。每人給新約一册。每禮拜給閱通間報一紙。（餘晝不准看）樓上欄杆外。密布繩網。以防犯人投下覔死。樓下懸有工部局衞生示諭防。疫章程等項。壁上則設有機器。名LuB　tole所以試驗管監印度人之勤惰者。最上樓後半爲幼犯改良所 
　　次又上樓導觀病院。室分内外兩間。共臥病犯十八人。每人給有病單。載病人姓氏及所患之症。以備醫生查驗。導者曰。病犯飲食。須經醫生指定其相宜者。并有服侍病犯數人。專司看護之役。其内有病人洗澡處。又入内有病人吸取空氣之室。圍以鐵栅窗外甚空曠。樓下兩室。内一室爲醫生治病處設一權身器每星期則權犯人身量之輕重焉。外一室爲病人暫臥處。此外又有一彈棉花室。内藏棉絮甚多。導者曰。此爲犯人作衣之用。 
　　次又導觀炊室及食料室内一室藏米麥豆各食料。一人在内磨米粉。外一室爲炊室。適蒸飯香熟時候。導者曰。每人日食三餐。（早食粥）每餐飯一碗。菜則加於飯上。（或魚或肉亦有定日）計其所費。每犯日約銀七分。此外并有茶一壺云。又曰。犯人或文弱。或將期滿釋放者。使之執炊。以輕其役。 
　　次又導觀犯人洗澡處。室内排列浴缸多具。并置有自來水管及汽水管數具。捫汽水管。頗熱。内懸洗浴章程四條。一須將衣服整齊不可紊亂。二准三人入缸。彼此輪流擦背。三用水冷熱。須由印度巡士派定。四犯人有瘡疥及傳染病者。另有浴處。（大意如是原文不能盡憶也） 
　　次又導觀輭室。室四周上下。均用油布圍繞。内似觀棉絮稻柴等類。故甚柔輭所以防犯人及有瘋疾之自盡者。次第觀畢。相繼出。經過犯人入監時換衣之室。導者曰。釋放時以原衣服換還之。及至門首。監獄長笑問曰。較中國之監獄何如。則答之曰。以今日之所聞見。管理有規則。教導有工業。衞生有章程。以視中國舊時監獄之黑暗而 
 
 
 

Page 3

 
 
慘無天日者。誠霄壤哉。本館前嘗採外間之言著爲一論今證以所聞見乃知傳者之非其眞也爰退而爲之記 
[本館接到户部電飭蘇省停鑄銅元專電廿六日戌刻到]  
　　北京專電云户部電咨江蘇巡撫飭將蘇省銅元停止鼓鑄（左） 
[東台夏绅電禀匪徒毁家燬學揚州]  
　　東台夏太史電禀蘇撫略謂東台匪徒借米價昻貴打毁米店職同各董請馬令出示平價十六夜忽有刁民聚衆聞有反對新學者暗中鼓惑匪分三起一抄毁職家全罄一抄毁高等小學堂焚屋三進一攔截中路阻官及水龍不准救護因家與學隔六里同時並發職全家奔避僅生免細情續禀編修夏寅官叩（明） 
[派員查辦東臺毁學蘇州]  
　　東台縣電頑民焚燒學堂已記前　兹悉蘇撫接電後立即札蘇臬司飛飭該管揚州府東台縣迅速解散脅從嚴拿首要滋事各犯務獲究辦並令速將此案詳細情形先行通禀察核一面派委試用知府志元前往該縣會同查辦聞志太守己於念四日禀辭就道矣（吉） 
[紀開差營兵毆傷學生事蕪湖]  
　　蕪湖駐防常備二標一營奉督練公所文調赴省城該營管帶李葆林定於本月十八日開差臨行時兵士騷擾殊甚十七日該營兵聚衆至曾家塘地方滋閙適有安徽公學學生王君由醫院回校見營兵無理向之申斥該營兵非但不從反將王君毆撃受傷甚重並失去洋十二元銀表一枚次請上午皖江中學徽州公學均以此事關係全皖學界相約停課要日巡警局將該隊官禀詳革職重懲兵士並賠償失物巡警總辦黄潤九觀察當即親蒞公學撫慰受傷學生并勸各學生照常上課允照所請辦理午後即將隊官方作霖禀請督練公所嚴辦又以爲首之兵士枷號該校前示衆該校李監督亦不願多事故可自此了結矣（九） 
[續紀陸軍小學與警察總辦衝突安慶]  
　　陸軍小學與警察總辦衝突已紀前報兹悉二十二日晨諸生即將情形禀訴撫憲午刻李監督復向諸生云若再多事即照軍令重辦并謂須將全堂學生開除另招學生至二句鐘又促學生上課學生謂既欲將我輩開除何必上課監督大怒痛斥學生學生有擬出堂請撫藩憲察核者監督見事已决裂即令護勇將頭門封鎖於是諸生一湧而出即將頭門擠開徑往撫署求見撫憲以諸生人數太多不便傳見嘱將情形再行開呈核奪慰諭諸生回堂迨諸生回堂而李監督亦己馳赴撫藩兩署禀訴矣聞兩憲均責李監督辦理不善至二十三日諸生尚未上課不知查辦後如何了結也（多） 
[練兵處派定蘇軍協標名目蘇州]  
　　蘇軍混威一協刻己奉練兵處派定爲第二十三恊第四十五標第四十六標（容） 
[蘇軍札委標統蘇州]  
　　蘇州標統刻已下札計一票標統爲劉錫鈞二標標統爲王金海皆北洋派來者（容） 
[第九鎭徐統制猝得劇疾江寗]  
　　南京第九鎭徐固卿統制忽得中風之病勢恐難愈繼者不知何人以故軍心頗爲震動（容） 
[留日學生監督辭差添委會辦江寗]  
　　江蘇駐日遊學生監督一差前日由江督檄委蔡觀察國器接辦蔡觀察以禀請留學在先既充學生勢難兼顧監督一差再四懇辭江督遂委劉觀察秉楨爲會辦聞蔡觀察擬俟到日本後再行禀請歸劉觀察接辦俾得專意學習警察以期功底於成云（容） 
[浙撫批駁男女合教杭州]  
　　前湖州府詳南潯舉人吳紹元等創設高等小學堂章程主張男女合教經浙撫批云查中西禮俗不同是以奏定章程僅以家庭教育包括女學近各省亦間有興辦女學者但使禮法森嚴原亦不在禁例至於男女合教則東西各國亦惟美利堅爲然美則强矣亦何所見諸國之皆弱日本之制尋常小學第一二年間有合教至高等小學未有不分教育家研究此事亦以主分教者爲多今該舉人等所立高等小學核其章程乃主合教生居中國浮慕西法而不察其實可謂大謬該府不加詳察遽爲轉詳亦屬瞶瞶仰學務處嚴飭該府立飭該紳不得於此項學堂内兼收女生已收者即尅日送還其家既非通商口岸仍飭照章將西文教員辭退並將改良情形先行禀報至該紳如必欲　女學即當另定房舍另延女教員女管理員仍妥爲經理可也章程發還（水） 
[錦州又起土匪奉天]  
　　錦州西江家屯地方鬍匪又起聞匪首係張四砲聚衆百餘人勢甚猖狂並聞將某局員綁去勒贖（陽） 
[電覆不遞國書北京]  
　　和蘭女主注重國書經端戴兩大臣電請補發等情已紀前報兹悉前此丹瑞那和四國特請考察政治大臣前往游歷當時奉有電旨准其游歷不遞國書自應一律辦理昨外部己電復兩大臣查照矣（吕） 
[中英議禁鴉片嗎啡]  
　　京津泰晤士報云政府關於鴉片嗎啡出口一事向外部提議三條並申明非中國允認此三項英政府决不扶助允禁鴉片嗎啡進口一中國宜飭令商賈禁止製造嗎啡一中國宜禁止由他國商賈運進海口嗎啡一中國海關對於嗎啡抽稅一事宜從輕減抽旋據外務部照覆云一中國製造嗎啡當專備藥料之用一中國允禁止他國商賈運進海口嗎啡一海關抽稅一事不得與他國貨物之抽稅五分者視同一律（盈） 
[意德兩國交付兵房北京]  
　　各國在中國北方駐屯之軍隊己漸次撤退現在意國兵官古釐己將臨榆附近車站之 
 
 

Page 4

 
 
兵房悉行交出又德軍在廊房楊村佔蓋之兵房亦一律交付中國官員接收（吕） 
[無錫縣電禀爭毆案情無錫]  
　　無錫小尖地方泰孚米棧與上海勤昌洋行買辦湯心源爭毆一案疉經駐滬德義兩國總領事電請蘇撫飭縣查辦保護等情兹無錫趙大令查得福來德洋行買辦沈元愷來錫辦繭本月念一夜船泊小尖泰孚米棧曬塲前因追還司事秦楚仁冒領辛洋事起釁爭毆泰孚棧司高鈺亭聞恐滋事同子高熊占出阻適勤昌絲廠買辦湯心源與沈元愷繭船工頭王幼村在場時在黑夜彼此誤會爭毆以致兩造湯心源王幼村高鈺亭高熊占等各受微傷泰孚棧内各工因見棧司被毆誤將湯心源王幼村拉進棧内扭往即經該縣妥爲彈壓現在勘騐明確提人訊辦遵當持平速了等語禀復蘇撫云（甲） 
[蘇省鐵路公司之成立]  
　　蘇省鐵路由本省京外各紳商呈請自辦公推商部右丞王清穆爲總理翰林院修撰張謇爲恊理業經商部奏請奉旨允准本月十九日蘇省紳商集議於泥城橋外商學公會到者幾及百人當時認股極爲踴躍已集二百餘萬元之數兹探悉當時集議時先由協理宣告意見次公議辦事組織各方法兹將當時議决各件臚列如左一先辦蘇嘉續辦滬嘉北路各線以次勘辦一集股一千萬元每股五元一分設公所（甲）收支所公舉董事二人銀兩出入是其專責（乙）購地所舉經董二人掌購地遷坆等事（丙）建築所公舉經董二人一司六工程一司物料（丁）文報所舉經董二人掌公牘私函及詞訟交涉之事（戊）管理所公舉經董二人開工時管理沿途保護事宜工成後管理行車等事（已）總查核所以奏派之總恊理司其成另舉經董二人稽核度支欵目以上五所受其稽查現在先設文案收支總稽核三所未舉董事之前由總恊理暫時委託任用一百股以上之股東皆有一議决權與選舉及被選舉權凡不滿百股之股東得聯合其股數至滿百股亦有一議决權一凡經理招股滿千股以上者給紅股五十股又聞蘇省京官亦於十九日在京集議爭先認股己集有十五萬元之數又聞蘇省内地各府縣已紛紛欣喜相告不日即公舉代表人至滬商議認招股份之事 
　　按近來風氣日開人人皆知鐵路之有利我蘇省鐵路之利溥且厚尤非他路可比然則今日蘇省鐵路公司之成立也當不僅我蘇人踴躍認股而我蘇人爲自保其利權計尤必爭先恐後以圖捷足者蓋可操劵而待矣 
[上海貨捐局禀總局文（爲議收回永裕公司碼頭事）]  
　　敬禀者竊維近日商情疲困捐數己難起色而自内河小輪行駛尤屬極大漏巵各處皆然尤以上海爲最甚上海爲通商口岸查照約章租界以内華人不得收捐所恃者僅在南巿一隅故凡南巿往來船令　載貨物無論華商洋貨土貨均應一律向職局完納厘金比年以來捐數尚不至大絀乾固由於各商之急公亦由於定章之嚴密乃知府等承乏於斯瞬逾一載而改數銳成過不如前由愧疎庸方深負疚推原其故始知流弊所在實爲永裕公司所設碼頭若不聖行整顿則捐事將日壤一日充其所極勢必至無捐可收而後已知府等爲保全大局起見謹　整頓之法爲我憲台陳之伏查永裕碼頭在十六鋪橋南沿灘一帶該地木屬公家留築官輪碼頭之用嗣以經費難　由職商張源永等設立公司禀請建築管業經前南洋督商憲劉批飭令該商籌欵墊造作爲國家所築公共碼頭仍訂立年限給該公司經租管理即以每年租息抵還造費切實禀候核辦旋擄該公司禀復共計造費一萬八千三百三十兩遵批作爲國家公共碼頭歸永裕公司經管每年認繳租費一千兩至永裕墊欵息銀按年一千八百三十三兩分二十年本利併還每年應給公司銀一千八百兩除每年收應繳租費一千兩扣抵外每年尚不敷八百兩此欵俟期滿之日由公家算還或再寛展年限至抵銷清訖之日爲止請給印諭立案等情各在案在該商等創辦之始原爲抵制外人保全主權而起用意不可謂不善設立以來讵今已及五　初皆確遵定章僅載人客不裝貨物後雖偶載貨物然亦照章完厘且並無懸掛洋旗影戤洋商諸弊尚與該商等原議相符乃自近兩年間漸有包庇　漏之事近更明目張胆益無忌惲竟有縣捐英日等商牌號者派遣夥友向各帮兜攬貨物聲言厘稅并在水脚之内意圖取巧即經捐局查獲擅敢嗾使洋人出而抗拒如糖捐局在該碼頭拿獲之漏捐糖觔職局主該碼頭拿獲之漏捐拷皮曾經禀報交涉各在案迄今尚未了結月前又據靛青認捐公所禀稱在永裕碼頭查有漏捐靛青向之查詢輒被祥茂洋人喝今印人凶毆等情又據南巿各業認捐公所禀稱該碼頭漏捐凶妥籌箝制辦法並請轉詳關道憲照會英領事撤銷永裕公司所懸祥茂洋牌以經　　務各等情是該碼頭倚藉外勢任意抗捐久爲輿情所不洽（未完） 
[記粤路股東團體會大會决議事]  
　　昨日上海粤路股東團體在徐園十二樓開大會發起人倪壽齡等以人數過多改在中間正座榜示開會起序一發表股函二宣佈電稿禀稿三宣布會章四公舉代表職員五議籌會欵倪君即登台演說粤漢鐵路關係最大辦理不善後患將不可言說至此放聲大哭滿座動客拍手之聲如雷灌耳次吳趼人畧述私舉總辦情形並宣讀投函共有數千之多又有一電係揚州股東發聲明不認者歷半點鐘歐陽烈之代之至四點鐘始畢計投票股數約有二十餘萬一律聲明不認廣東所私舉之總副坐辦有四五函係守中立兩三函係願認私舉但不署姓名不報股數又有數函或未寫認不認或未注明股數均以不依格式作廢於是由吳君聲言以全塲一致不認善堂行商所私舉之鄭黄等爲總副坐辦乃將所擬致商部電禀及致廣東總局電文榜示大衆决議照發是日到會者共約八百餘人（助） 
[阻止法人修路]  
　　上海城廂内外總工程局總董現擬推廣警務至西門等處不日須派巡士並撥工人興修道路以利行人乃法工部局以西門外爲直逹徐家滙要道本與法界毗連故亦廣撥工匠大加修葺己於昨日動工事爲總董所聞特派偵探及巡士譯員打樣師等前往阻止並飛禀道憲瑞觀察請即照會法總領事陳明本局設立警務興修路工保衞商家一切利便事宜（賓） 
[議創烟膏業學堂]  
　　學務處定章各府州縣地方凡有開設煙館之子弟不准附入各學校讀書並予限三年務令各該烟館主一律改業以圖自强挽回國勢邇者邑紳姚志讓君維持學務創議設立烟膏業學堂俾各烟膏業子弟可以就近入學以資培植人才而免廢棄聞定期今日在邑廟邀集各該業主會議（賓） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續練兵處頒發秋操教令]  
　　第七節　賠償土地物産之損壤及預防危定　第三十五條　人民之土地物産係因大操　有損壞者統歸閱兵處賠償故各鎭司令處及各混成協司令處如見有凡該鎭協軍隊損壤之處務速將其地段及損壤之多寡報告閱兵處設有不常損壤而亦遭損壤者則其賠償即責成該軍隊辦理　第三十六條　各隊除遵照野外勤務書下編預防危害而外如有因灌溉田園所設之井坑等類足以危害人馬者務當隨時注意（完） 
[蘇州官事]  
　　江陰縣教官陳希濂周朝升均於二十一日送學憲來蘇○撫轅牌示閏四月分考試武職月課定於二十四日委沈道玉麒代閱洋槍○又示本月分考試候補佐職月課於二十六二十七兩日考試○臬轅牌示四月分考候補佐職月課給奬○委辦西路總察知縣文煥禀知到差○仕學館内班學員知縣尚崇基禀謝奉委中路總察差○管帶巡警飛划水師左營林開武禀知調防赴松江○又右營管帶米占元赴常州一帶梭巡（且） 
[厦門官事]  
　　新任興泉永道何成浩於十九日乘海澄輪船到厦假商政局爲行臺擇於二十日接印○署提督于麗生軍門爲招募練勇一旗十七日已乘福安輪船來厦即換船赴漳訓練調紥漳浦駐防（中） 
[銅元不准跌價厦門]  
　　厦門各舖前發傳單以銅元充斥每枚降作九文十六日厦門港喬店婦某氏與肩販某甲購買食物爲爭執銅元互毆肩販某甲受傷殞命報廳相騐己有人調停了事厦廳原司馬查悉銅元並未出示跌價即傳各地保訊問銅元降用何不通報各笞責數十下即出示曉諭銅元每枚仍作十文通用（中） 
[委查各縣警務鎭江]  
　　鎭府以各縣警察鄉團類皆募集巿并無賴濫竽充數特派姚詩聲大令馳往所屬各縣詳細調查禀復核辦（再） 
[樟腦局派員查勘厦門]  
　　福建樟腦事務前與日本包辦今省憲向日本領事磋商還本利銀十六萬元改歸官辦前日委員來厦赴汀漳龍等處查勘情形再行分局設灶開辦（中） 
[腦務要聞福州]  
　　全閩腦務歸官辦後各府屬灶户均己紛紛赴局請領灶照所有委派各府縣委員己陸續起行惟未設官局以前所有民間自煎之腦多半延滯途中未盡運省當局恐有私領洋單混充情弊特發三連運單准各灶户來領樟腦每担應繳銀六兩腦油每担二兩（史） 
[運司整頓緝私鎭江]  
　　運司趙都轉己將八十卡十小卡全行裁撤擬將新勝虎字各營移往范公堤駐紥認眞緝私以爲入手試辦地步現經駐鎭新勝水陸各營管帶徐寳山都戎往復履勘數次並繪圖呈核日昨己飭所部各營勇丁一律開差前往（再） 
[管帶聲明哨弁劣跡蘇州]  
　　管帶飛划右營米占元守戎具禀各憲略云中三哨弁拔補外委陳鳳山於正月十八日赴平望爲前太湖營徐管帶作媒相與宴會復至上海挾妓遊玩二月中旬率領左哨飛划四號往和橋賭塲收取現費洋四十元三月初一日周鐵橋有戲崔姓與陳弁商妥撬賭約允開銷規費而各勇不知仍往賭塲驅逐打架哄閙百姓傳觀閒言嘖嘖陳弁又向沙塘某姓婦女誑借洋四十元屢討不還種種劣跡應如何辦理之處請爲核示云云（吉） 
[崑新徵兵到省蘇州]  
　　蘇府屬徵兵官蔣昺隆前往崑山新陽征兵現已將第一期兵士送省於前日至閶門外横馬路登岸派有軍樂龍旗排齊隊伍沿途演唱軍歌直至寳帶橋進營（愚） 
[示諭保護兵士家屬寳山]  
　　寳山縣王大令昨出示諭云縣境應徵兵士業經送省入伍查練兵處奏定章程兵士家屬人等由原籍地方官妥爲保護等因合亟撰示發貼所有兵士家屬人等該圖總甲務須妥爲保護不准土豪痞棍稍有欺凌倘敢故違一經訪聞或被告發定將欺擾之人提案嚴辦總甲保護不力或有需索情事併予究懲云云（不） 
[湘潭縣籌賑水災湖南]  
　　湘潭縣水災刻由撫憲將所發國帑十萬金分撥一萬兩下縣由縣主任大令出示發賑本邑官紳亦就城内習樂所設立賑捐局公舉邑紳某常川駐局經理一切並諭令團紳分赴各鄉勸捐聞各户輸捐甚爲踴躍（車） 
[煤輪到甬寗波]  
　　昨有某輪一艘裝運煤炭數千墩到甬各售家紛紛雇船運駁是以巿價見增每墩售價須洋九元數角（具） 
[示禁匪徒教演神拳長沙]  
　　湘省各屬近有匪徒在四鄉設廠授徒教演拳棒自稱神打無知鄉愚往往爲其所惑二月間甯鄉縣王大令訪拿匪首梁某一名解省懲辦而現在各屬此風猶未少息聞常德武陵縣拿獲匪首劉寳成一名該處鄉人當即聯名赴府呈控該犯惡跡甚夥請勿輕縱己奉批飭縣照例嚴辦矣（車） 
[匪棍黑夜搶孀揚州]  
　　淫棍薛大秃子强納其孀弟婦某氏經氏之母屬赴甘泉縣署具控奉判歸其父母領回薛秃子突於十九日晚八句鐘串通縣署巡差待至夜深往院大街撞開其母家宅門蜂擁而入仍將氏强搶而去（引） 
[監犯習藝鎭江]  
　　丹徒縣郭子華明府購辦機器數十部令外監人犯學織毛巾免致開釋後仍無業可執游情爲非刻已擬定章程聞不日即可開工矣（再） 
[决囚例誌蘇州]  
　　蘇臬於二十三日奉到刑部釘封文書飭將斬犯陸寳清等十名絞犯陳汰德等六名一併處决臬司即札飭吳縣將十六犯正法（康） 
[密查偷米糧吳淞]  
　　滬道以米粮日貴難保無偷運出口特派密員商由海軍統領薩軍門借海天兵輪所遺小輪在淞口浦江内外來往密查如無關道護照即行扣住充公（川） 
[勘騐羅店鎭盜案寳山]  
　　寳山縣西鄉羅店鎭南弄鄉人朱其昌家於本月二十四夜突被盜劫黨羽二十餘人明火執械當塲即砍斃事主計被劫去現洋八百餘元計傷事主家屬七人當晚四更後被南鄉劉家行鄉人截獲紹興人一名在身畔搜出銀洋一百 
 
 

Page 10

 
 
另數元該紹興人不認爲盜自稱販賣私鹽在瀏河售得私鹽洋一百另九元零欲往上海路過云云越日事主協保將該紹興人綑送寳山縣報案請勘其時縣尊王大令因公在滬即由家丁追回越晨帶領快捕馳往勘騐（不） 
[營弁與無賴之衝突吳淞]  
　　淞鎭近有輕薄少年半係鐵匠整容匠每日嬉游小弄調戲婦女前日又在桂花弄與蘇鎭標海門營某號砲艇水手爭風將水手圍毆受傷頗重移時該水手帶領多人亦將某少年拖至艇中吊縛桅桿鞭棍交加時兩岸觀者愈聚愈多將釀事端隨有地甲到艇解釋聞學界將以此事函告該營管帶矣（川） 
[滬城官事]  
　　卸任江蘇學政唐春卿文宗景崇昨日由蘇來滬泊舟觀音閣碼頭旋即起岸假庽信成銀行○安徽鐵路總辦江西候補道朱禮齋觀察震安徽人由揚州來奉廣西邊防道委辦駐滬轉運事宜又選用知府補用直隸州張丹榮直剌慶桂又江南籌欵局稽查彩票委員候補府經歷關文峯參軍斌又採辦湖南賑米委員周明府欃犖又道庫大使石參軍清柱法廨讞員陳楚生明府曾培太陽廟巡局委員唐二尹正祥西門外巡局委員汪晉嶠二尹鳴謙昨日均到道轅分别拜會禀見○候補知縣李酉山明府逢辛浙江候補府經歷周稼軒參軍純祺昨日均至縣署拜謁○江西試用縣丞周二尹國驤昨日到申住周昌記棧午後詣道禀見並呈江西撫憲公信一件（合） 
[江西商會會議成立事宜]  
　　本埠江西商會於二十六日集議該會成立暨照會館例抽捐本幇各行貨捐經費事宜由陳潤夫胡捷三包暉章徐竹亭四君發起旋由彭德圃曾瑞麟両君宣布宗旨到者百有餘人均樂於贊成業已定議簽字而散（容） 
[道憲函告稅司出詳濬浦事宜]  
　　上海道瑞觀察致函新關稅務司好君略謂濬浦合同議定簽字事宜本道現將照錄清摺會列台銜詳請南洋大臣奏咨並詳報蘇撫憲核奪（宜） 
[俄員考閱製造廠]  
　　俄國陸軍大尉羅必得君因欲創設研究陸軍大會日前由金陵考察中國軍政事宜乘輪來滬暫駐由駐滬俄總領事派同譯員陳别駕於前日午前赴本埠製造局查閱各廠工程物料并謁南北洋海軍總統薩鎭冰軍門偕至船塢察看一切並導閱製造局槍砲廠練鋼廠等處而回（寳） 
[會勘閘北築路界址]  
　　前日下午滬道瑞察開闢商場會辦徐觀察會同縣尊汪大令履勘天通菴太陽廟兩巡局所轄之毗連租界各地及閘北開築馬路界址議商良久因值驟雨遂散（力） 
[紳董禀畱上海縣]  
　　聞日來松屬各邑紳董聯名具禀道憲挽留本縣汪大令暫緩交卸（事） 
[段董又邀鋪户會議塡濬河道]  
　　八鋪段董昨日柬邀本鋪館驛橋迤西沿河各鋪户商民在土地堂集議塡濬河道事宜（宜） 
[焚斃棧客五命案赴道上控]  
　　寳善街通濟公棧焚斃五命一案所有訊供各情迭詳本報前日屍親視嗣豐等以案懸莫結上控道轅奉瑞觀察札飭公共公廨訂期秉公訊斷一面錄供詳候察奪（力） 
[眞如盜案]  
　　寳山縣轄境之眞如鎭前晚有盜匪十餘人明火執伏將該鎭栅門劈開擁至李姓家子婦新房内刦去衣飾等件贓值千餘元臨行又順刦門口小京貨店銀洋衣飾等物贓值四百餘元而逸昨晨由事主投請寳山縣勘緝（蘭） 
[提憲親赴内河緝匪]  
　　新任江南提督徐吉雲軍門傳隆訪得青浦奉賢金山一帶時有外幫梟匪勾結本地土棍擾害商民實屬地方大患爰於前日山松起節昨日抵滬換乘小舟密向内河一帶巡緝（宜） 
[江督札飭滬道緝匪]  
　　聞江督周玉帥前日有緊要公文到滬札飭道憲瑞觀察訪拿四種匪徒一爲青紅幇票匪二爲著名賭棍三爲著名流氓四爲探夥共計列名一百五十餘人之多觀察分别札飭縣廨按名嚴拿務獲究辦（則） 
[牌單訪拿流氓]  
　　滬道瑞莘儒觀察接上憲牌單訪拿英法租界匿民之各流氓立札法讞員陳楚生大令按名在法租界嚴拿詎若輩消息靈通早經逃避惟有孫東狗一名尚匿法大馬路寳興里内被探張掌福偵悉拘入捕房押候解堂訊核（興） 
[混兌銅洋破獲]  
　　韓如昌方小娘專以銅洋向各鋪兌換小洋迭經鋪主報捕緝拿未獲前午後又至裹虹口德豐槽坊施其故技被坊主察破報知包探陳洪德拘獲並在三人身畔搜出銅洋百餘元奉飭押候送廨重辦（似） 
[捕房拿獲著名賭棍]  
　　康錫章汪老二楊老寳等本年正月間與方潤甫賭博致方輸去四萬餘金嗣悉局騙心有不甘前日因投老巡捕房控告捕頭飭十五號西探至公共公廨請給牌票約同八十一號西探與華探徐榮珊在南平安里某妓院汪之姘婦處將康汪楊三人一併拿獲拘入捕房聞尚有牽涉之某某等亦須票傳俟人証齊全解送公廨請究（則） 
[召認屍棺]  
　　上海縣汪大令昨日發出召認屍棺告示一道略謂本年四月二十三日二十二保十一圖地保沈槐孫到縣報稱圖内沈家灌氽有無名另屍一具請騐等語當經往騐委係溺斃身死並無别故兹將年歲服色開明出示招認如有親屬久出不歸准即來縣具領該屍年約三十餘歲藍布棉襖藍布作裙柳條布短衫赤足頭頂左額有　疤痕一處（事） 
[上海縣案]  
　　張海南喊控堂弟媳私賣公産坆地前晚經汪大令提訊張供堂弟媳聽人慫恿將公地盜賣意欲遷掘祖棺小的往阻反被糾衆尋釁請究大令判候飭差查明核辦○成桂高控妻厲氏不守婦道求斷　異亦經大令提訊厲氏亦求斷離大令以該氏成親多年並未生育准其發堂擇配○朱雲山喊控揚姓造屋佔地向論被毆受傷　騐經大令騐得畧受微傷判令恊保理處○羽士唐林海控同業陳咸生借端糾人奪去裝嚴物件向論勒詐洋一百元求究大令判候飭差查理○布乘公所司事楊嘉谷禀稱淺色染坊染司送布至店應給酒力向係錢碼後因索加改作洋釐不料行頭勞契梅近復陵使各司停工把持求請究辦質之勞供各司工資每日祇錢六十文近來諸物昻貴實難度活故向各店索加酒力小的祇爲司帳並非行頭安有挑唆之事求察大令斥勞所供己近挑唆判掌頰一百下交保驅回山陰縣原 
 
 

Page 11

 
 
籍○謀斃江小二子之兇犯顧和尚前供死者年廿四歲而其母戴陳氏供係三十四歲兩不合符大令昨提陳氏覆訊供小二子係婦人馳妹次子去年實廿四歲婦人前供三十二歲悞作　妹已故局子　鑒大令核供　合判令退去候示○東局巡士彭春澤派在邑廟站街不遵警規局　郁少尹查見誥誡反被辱罵立飭巡長　回局中送縣訊究彭供湖南人局憲不諳湘語小的不敢罵詈大令判掌煩一百下斥退○英界諍安寺捕房在界外三圖至八九圖鐵有馬路旁種樹木時被愚民頑童折損禀由領事照會大令飭傳各圖地保洪秋堂陳栢生傳君卿等七人到案諭令隨時梭巡如見有人攀折須向開導各保遵諭叩退○朱妙福控妻趙氏前因涉訟　斷領回不料該氏揚言絶食圖盡求究大令勸氏向未服禮領回了案（宜） 
[總工程局紀案]  
　　通州人顔　英之女素貞與父同住池浜橋麫坊内被馬夫周和春誘逃在南巿愼和里印和基之姘婦即李八娘子處同居顔失女後報英捕房派探將周尋獲限交素貞由印將素貞送往濟良所内經顔得悉赴所領回惟衣飾仍在印處經顔向討因印不認互相爭閙由探解局請究孫明府判印戒貴二百下李八娘子戒責一百下姑念苦求著交出衣飾准予開釋○永興柴行主朱記林担保吳雲賓欠公泰米行帳洋千餘元經勸折還七百元立據限期歸楚詎吳避往寗波致公泰行主史松九將朱扭局追究孫明府判應先繳洋三百元餘俟尋吳究追在案前日經朱將吳子　有尋見扭案禀追明府判吳押交伊父再訊○同吉酒行執事揚其玉扭控夥陳六生吞收帳洋二百餘元求追孫明府判收押候繳延干嚴比○八十號巡士在薛家浜查獲划船婦江吳氏王吳氏承裝贓煤兩船解局請懲氏供煤由隆家浜森泰小貨行主王阿三雇裝官判押候查明再訊（尺） 
[英美公廨紀事]  
　　去年六月間保太和藥房控沈阿六攫取火塲自鳴鐘等物由捕房將沈送廨訊究奉前讞員判發棲流所留養在案利奉關司馬飭差將沈帶回公廨候示核奪○病人沈貴臥路呻吟瘋婦李顔氏在途胡閙由探捕先後送廨請爲安插關司馬均著片送棲流所醫治○德惠大洋行控洪阿義撑駕遊船撞壞逃避請傳保人朱和茂則誦芬到案會訊之下著該保人取保將阿二尋交未結在案昨由該洋商投廨請追司馬復將阿二之姘婦王沈氏傳案判限一月帮同尋交阿二到案再訊○西商黄叔平控汪啓綬紫陽觀糾葛案内之保人仲紹棠昨日傳案著將所保之汪季寅汪勉齋交案仲請出外找尋司馬不准諭飭管押候交○水手王連生等環控水手頭目朱梅順吞沿工洋二千八百四十三元一案昨日奉判朱交妥保限十天自行電詢明白禀復核奪（當） 
[英美公廨晚堂案]  
　　田子藩控後馬路乾記棧東查　泉茶房生福串竊眞珠經關司馬准詞飭傳於前晚集訊田供庽居該棧帶有眞珠五十粒並大珠一粒置鐵箱内有人來棧估值均由茶房生福帶入故知藏珠之處曾有珠客還遇價銀六千兩商人未允出售不料前日出外回棧檢查箱内失珠五十粒若係外賊必連綢衣並大珠竊夫故請嚴究棧主及該茶房當能水落石出訊之查秋泉與生福供詞閃爍司馬判生福收押查姑交保勒限五天查　復奪○史子彬控倪燧卿朱裕卿串賴借洋前晚亦奉司馬提訊史供三年前與倪同在錦名洋行生意倪將朱裕卿方單向西人湯美司　借洋五百元後查該單不實追索原洋倪即避匿當經代還洋五百元將押據收回今己數年求請究追訊之倪供此項抵洋乃由朱裕卿還史轉還洋人與商不涉若史代商還洋何以史處商人並無字據訊之朱供抵欵實係小的交洋由史代還所有抵據被史掯匿今竟投案誣控與倪並不相涉求察司馬以史所控無憑判即將案註銷（當） 
[英租界捕房事]  
　　二百三十七號華捕前日在松江路滿庭芳街見形跡可疑之湖南人某甲搜其身畔藏有手槍二枝當即解入捕房捕頭飭交包探徐榮珊查明核辦○包探王阿巧前晚見雉妓王三寳在南京路聚賓坊前　囑傭婦李阿金拽客當將阿金拘入捕房捕頭飭送公虜管押于今日解究○福建路某染坊司揚阿生掩入間壁桂圓店竊洋一百元布衣三件報由包探趙銀河拘獲解入捕房押候解辦○魏永源混入厦門路沈星安家竊報時鐘一架爲包探姜長明拘獲押辦○楊德元在三馬路浙江路等處客棧竊物爲包探劉光震拘住吊到原贓衣服洋傘等物解入捕房押候解訊（當） 
[法租界捕房事]  
　　某衣莊成衣匠揚炳亭前日竊衣數件向法大馬路押鋪質錢被探拘獲押候解辦○張某借某甲餘屋居住與甲妻有染被甲偵知逐出張疑鄰居李三元唆使昨投捕房誣控李槍伊銅元三百並稱係某探車夫經捕頭察得張非善類飭探帶出查訪得實一併押候堂期解訊○蘇東蘭因犯案判押前日逃出昨經包探查獲拘入捕房押辦（興） 
[美租界捕房事]  
　　熊阿二昨推塌車至百老匯路由捕查　執照拘押候辦○羅炳文竊漢壁禮路復泰昌烟間烟槍多支由探朱桂生拘獲押候吊贓送究○王阿三竊西華德路某新衣店綢衣褲等件由探朱子藩拘押候辦○胡金順竊狄思威路劉記生客棧銀表亦由朱探拘獲押候解訊○泥匠王泉松在舟山路與陳金來二人毆傷王阿忠頭面由捕一并拘究捕頭以客有不合飭阿忠自投公廨控告○昨有日本人多名分坐王許春等東洋車至吳淞路因給車資起釁將王兇毆二百八十五號捕聞聲勸戒亦被毆及拘獲日人一名帶入捕房押候送日領事署訊辦（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
　　大隆公司秘製参茸芝术海狗腎延壽丸方眞料足神效萬分故遠近試騐鳴謝之保證書案盈尺許足見其功力之大有口皆碑 
　　經騐良方多子多壽真人參鹿茸靈芝野术海狗腎壯陽種子延壽丸 
本公司獨得化學經騐良方不惜工本重用海狗腎大枝人參血片鹿茸黄山野术天生靈芝爲君佐以各種滋補妙品熬膏去渣取其精液爲丸故藥少勝多丸小力大專治陽痿不舉精衰無子見色即洩未交先流夢遺滑精耳聾目花四肢無力面黄肌瘦諸虚百損五勞七傷等症其效如神最奇者久患陽痿之人一服此丸陽物立刻雄壯房事任意歡樂雖白髮老翁極虚弱之身體竟能陽堅久戰一索得男妙在藥性補而不燥滋而不滯非覇烈宣淫燥藥可比連服一月百病不生精髓充滿冬天手足不冷夏日身體不熱故常服補命門安五臟壯筋骨益氣血烏鬚黑髮轉老還童屢試屢騐百發百中眞水火旣濟之良方却病延年種子之秘寳每瓶雙料二元每打十二瓶廿元單料減半如用雙料取效更速　上海四馬路望平街口大隆公司啓 
　　泰西安利醫生經騐犀黄十寳解毒　水包愈楊梅結毒限日全愈靈騐非凡立刻見功 
　　毒門聖藥 
　　此水性極和平專治楊梅毒瘡下横痃陰户潰爛魚口但毒大小瘰癧小兒胎毒　疽惡核疔瘉流注　瘡一切無名腫毒服則立愈雖遍體腫爛危險異常諸醫束手痛不可忍者速將此水服後頃刻消腫止痛生肌去腐平復如常倘前被庸醫暗用覇藥收毒入骨以致愈而復發染妻絶子無法可治但服此水功能直入骨髓運行週身所有經絡骨髓之積毒靡不掃除凈盡且愈後非但不發更能生男育女屢試屢騐百發百中歷愈數萬人鑿鑿可據此水刻已暢銷各國著效日宏如不幸宿娼染毒及患一切瘡癬投之立見其效較延外科診治速而且妥如用雙料取效更速大瓶四元中瓶二元雙料加倍假冒甚多認明經售處在上海四馬路望平街口大隆公司紅磚洋房内便是 
　商務書館華英音韻　　　　 
　　共集字十餘萬言注以發語音標其讀法附圖千餘末載他國俗語解義滅筆字解記號彚釋中西和名表全書一千九百十四葉鴻博精密侯官嚴先生許爲獨出冠時之作洋裝半皮面每部一大册洋七元五角○商務書館華英字典全部四萬字訓詞淵雅譯義詳明並選録成語末附減筆字解各種記號每韻一　洋裝金字布面洋紙價洋一元二角五華裝洋連史紙價六角三版袖珍華英字典前請上海南洋公學胡文甫吳愼之先生編譯數月之間銷路甚暢不下數萬餘部本館猶以紙張稍厚携帶總覺不便現在亟已改頁選換英國上等洋紙精潔薄白閲之尤爲明澈字目張數仍照前樣業已製成小册倘納諸懷袖檢便良多惟因紙價昂貴洋裝布面另售每部洋一元二角五分英華新字典 
　　本館前印華英字典三種權與草創深愧疏漏猥蒙海内外學者稱許競相謹用益思勉竭棉薄藉答雅意兹特聘請精通英文之士編纂是書凡六萬餘言於名物動作區别形况之用一一羅列措詞雅達視前三種當稍有進美儒李　白先生序言稱曰　導師雖不敢以此自信然竊願與當世學者共證之洋裝精本布面金字定價每部價洋一元五角○上海商務印書館○京師○天津○漢口○廣州商務印書本分館啓 
　　中英大藥房經售乃安戒煙藥片不用嗎啡有利無弊廣告 
　　唐君乃安係前任北洋海軍正西醫官醫名所在焜燿一時而尤粹於藥劑一科曾遊歐洲與當代大家討論醫理並調查種種最新配合術心得頗多擬製就切用諸西藥以便國民稍盡醫家之義務本藥房竊爲我同胞深幸焉今唐君第一次發明一種戒烟藥片不用嗎啡性純而功速不特可以斷鴉片之癮並足以治嗎啡之毒名曰乃安戒烟藥片本藥房近以戒烟方藥爭奇炫異頗以新發明自詡然大都不外乎昔日羼入嗎啡暫計抵瘾之伎倆利之所在弊卽叢生心竊憾焉自此藥發明凡有志戒煙者何幸如之兹經唐君獨許本藥房專賣服法功用另詳仿單至誇張靈應妄詡神奇此圖利欺人之故智本藥房所不屑者也　上海棋盤街中英大藥房經理人陳鏡如謹識　 
　　上海德豐中西衣莊精製軍服操衣本月一三開張 
　　本莊在英大馬路石路西首聚寳坊口朝南門面開强自運各省正號時式綢緞京陜粗細皮貨精製滿漢朝服男女四季新衣專做列國西裝衣着批發各幫客貨　承辦各省新政水陸軍裝旗幟練兵官服學堂操衣西式靴帽佩刀毛　戰鼓洋號軍用皮件營中所需器物一應俱全自向泰西名廠定織新花頭等綢緞絲紗羅縐海虎絲　嗶嘰呢絨及異樣新式洋廣　花色　　中西衣着隨意　有　貨限期決無課本莊囚志存維新力圖久遠推廣生意起見爲此特别公道貨色精遷高等工料格外考究價目劃一誠實無欺承蒙軍學仕贖賜顧請駕至小莊選辦可也本莊設有德律風第一千二百八十一號以便賜顧或有要需即可隨時問答送貨靈快以遵雅意經理人金逢謹啓 
　　大中國民紙煙有限公司 
　　俠女牌火車牌麒牌牌醒獅師鯨魚牌各種紙烟已經出貨廣告 
　　粤漢鉄路莊駐港避廿一家代理人告白 
　　商辦廣東粤漢鐵路公司香港分局代理人共廿四家今廿一家祗知代招股份收銀两而已其餘各事概不干預與别家股東團體會不同特登報表明俾衆週知　日昌銀號乾泰隆公有成　豐銀號萬祥源廣茂泰萬安公司普安公司履萬祥合興行泰豐銀號聚昌隆裕德盛明新銀號號昆茂行恆記行元發行鴻裕銀號黄祥華德成行公源行同啓 
　　浙紹山陰下方橋陳氏修譜 
　　竊吾陳氏族派散處幾遍行省所尤著者洪基公派分四川　州天五房派分廣西平樂及湖北山東廣東雲貴等省此外若直隷河南江蘇更不止一派崇譜自道光庚寅修後閲八十年 
今設局重修經費祠給不捐分文凡我同宗務將五代之内履歷詳細開示寄下方橋淡家樓陳宗祠譜局盼甚　司事謹啓 
　　上海新開馥興園酒館廣告 
　　本園開設寳善街中市坐北朝南門面高大洋式氣樓前後大廳房屋寛廠裝設華美曲折廻環天然成趣重樓複室滬上未有之勝地特請各匠專造戲檯一座玲瓏活潑奪目異常並備有德律風以期諸公請客靈便並搜羅各書法 
　陳設精雅以備仕商酒後詩餘賞心娱目之助至於本園聘請著名庖人烹調之味美侍者之酬應無不格外周到兼辦英法大菜一應俱全以副賜顧諸公雅愛伏希鑒臨是荷○已於四月十六日開張　本園主人謹白 
　　茶業公鑒 
　　包捐一事長元泰胡萬美係受潘季南所愚現已自悔於二十二日禀局退包情尙可原恐未週知特此佈告　　茶業公所謹啓 
　　賞格 
　　英界寗波路乾記棧内住京部義和公號於四月廿八日鐵箱内失去珍珠五十夥計一　每重一分二釐五毫價值甚鉅現旣　訟公堂棧中茶房被押班房倘有仁人君子能將人贓送到者謝洋一千元知風報信因而拿獲者謝洋五百元本棧貯洋以待决不食言特此敬告　乾記棧啓 
　　聲明 
　　爲特聲明事因何盛海冒昧將土泥假包小土向鄭瑞成號退換致被該號卽送警局究詢來源善適在滬接泰興伊主陳君國霖來函云該土係劉漢卿兄託猪客吉姓所買而吉某現去杭州刻無從退還原處值何盛海來申之便一時冒昧即　其携回瑞成調換該號聲名素著毋怪其嚴究假土之來根據陳君函細問劉友云此貨來時沿途水陸遞寄已經多手况細察包封尙是二十年舊時印花招牌翻包的顯在途被匪人掉換無疑瑞成老牌久爲四方所深信名譽攸關不得不爲聲名表白一面再嚴緝掉匪以憑究辦朱善甫謹白 
 
 

Page 15

 
 
   
 
 

Page 16

 
 
   
 
