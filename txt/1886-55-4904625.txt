# 1886 - 55 - 4904625

 

Page 1

 
 
[詩句題解韻編總彚出售] [  點石齋主人白]  
　　詩句題解韻編一書創於金陵陳君劍芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推廣而爲四五兩集於是得題共有五萬餘詩賦家羣焉稱便惜乎卷帙繁重翻閱稽時今本齋合五集而爲一倩善作宋體字者一律工寫又　名士反覆校　付之石印今己竣工分裝八本外加綢套至於字之清晰本之大小購閱者自知其可貴無俟鄙人贅述現定價每部二元四角上海售處在　行里怡豐洋貨號其餘南北申昌及各外埠申昌分號均可購取躉售格外議减此佈 
[六十八號畵報出售] [  申報舘主人啓]  
　　第一樓茶室當四馬路之衝對門間壁皆妓舘初和九夜三點鐘遭回祿時妓與客聞警起身倉皇奔避其近之定安里中益覺披衣不及情形尤爲狼狽特圖之以告冶遊者之切宜自愛准於二十六日出售仍送淞隱漫錄圖說一則附於畵報之末此布 
[論李鳳文孝廉被拐事]  
　　華洋新報前記粤東孝廉李鳳文被拐一中本舘亦曾照錄訖今未見破露而其中情節在孝廉有不得辭其實者同袍貲助重返家園亦幸事矣區區二百五十元及衣箱二隻亦何必尚想珠還哉孝廉尊人宦遊三晉職任監司孝廉固　公子也又况名列賢書少年英俊跡其計偕北上定省西征所謂遺萬卷書行萬里路者孝廉實身親之豈不知關河閱歴謹愼爲先萍水相逢交淺者勿與深言世路險巇人情變幻稍不自重卽墮其術中而不覺陳德祥者素無瓜葛雖隸籍南海分屬同鄉僅在滬上長發棧中一遇知其爲羊城大新　永順祥玉器店夥於此坐莊買賣冋至一番欵接遂託知交卽向陳借銀八百元迨回廣東隨行如數兌還而受騙之機巳兆於此矣向使孝廉於報罷南旋之後不復作出門想卽復出門而東飛伯勞西飛燕孝廉與陳從此杳不相逢則亦己耳奈何趨庭鯉對新裝太華之雲航海鴻歸再印申江之雪由是而陳德祥又遇矣舊雨重逢同是天涯作客其兩情之歡洽固不待言無論不知陳之賦閑也卽明知陳之賦閑而解游子之囊以蘇故人之轍將此二百五十元結交一陳德祥揆之尚義疎財亦無不可乃客游旣倦復與陳同赴香港始知陳妙手空空輒難璧返秦廷斯時也不妨預訂後期先歸故里使陳别就枝棲如期納欵固不失爲善人　人卽去如黄鶴有約不來爲數究亦無多不必存胸中芥蒂何爲一誤再誤相隨五僕先遣其三付以零星遄歸桑梓孝廉則一主二僕專以待陳陳乃不得不施其狡獪矣新嘉坡逺在南洋檳榔嶼視新嘉坡更逺陳卽慫恿孝廉勿馳域外之思則陳之計不行新嘉坡游覽之時僅命兩僕守行李堅請陳一同登岸一同回船則陳之計亦不行迨不見二箱陳亦杳無蹤跡可以恍然悟矣猶復乘風破浪抵檳榔嶼控官求緝求不爲理并二僕亦不知去向於是孤孑一身棲遲兩載始得沙灣甲必丹張榕軒鄉誼攸關徧徵餽贐俾之言旋言歸復我邦族亦可謂禮之自己求焉且幸而孝廉之家無事也假使觀察公在山西偶欲呼孝廉至署一紙家書從何答覆明告以寄身海外莫稔居停則高堂愛子之情無由安慰隱諱不言亦不能含忍至二年之久吾不知孝廉在檳榔嶼時其問心安乎否乎又幸而孝廉之身無恙也萬一寄旅無聊覊愁莫釋追憶向時五僕裘馬翩翩一時百諾今則賃人廡下音信難通欲訴其實乎受人簸弄自顧殊覺汗頭女艾期期誰可告愬欲吞其聲乎舉目無親形單影隻回念在家日頤指氣使莫敢誰何卽惘惘出門到處逢迎隨心揮　居然濁世佳公子此際黄粱夫醒青眼誰加藥爐茗椀之旁雨僽風僝之夕吾不知孝廉於檳榔嶼時其心安乎否乎然則孝廉之家旣無事孝廉之身旣無恙故園松菊仍叨椿樹之隂外海萍蓬勿滯楊花之跡較丁令威之鶴歸華表齊太公之狐正首邱豈不幸哉豈不幸哉自今以往但當滌慮洗心閉門思過天荆地棘行路知難如陳德祥者遇亦可不遇亦可或亦君子自反之一道初非爲陳德祥作說客也嗟乎念秧一局百計千方無奇不有若孝廉之事尚屬目投羅網不應八百元之先施以致卽以其道還治其人銀不及十之三而侑以二箱累以二載抑何施報之奇耶書此以爲孝廉勸并以爲出門者戒 
[美員防患]  
　　前日本報譯登舊金山士人戕虐華人云云兹聞粤東百姓一聆此信卽欲與寓粤美人爲難美水師提督聞之恐釀事端急發電至上海飭美國兵輪赶往粤東防堵洎兵輪開放後駐滬美領事接得粤東來電言華　己出爲彈壓儘可高枕無憂矣 
[西人助賑]  
　　臺灣西人來信云臺灣道陳展堂觀察慨念粤省水災哀鴻遍野遂廣募紳商量力助賑復商之英領事領事亦樂襄助遂諄勸寓臺各西商集得洋蚨五百圓轉送觀察分給矣 
[北河氷泮]  
　　北洋發來電報謂大沽口之氷現己融釋惟口内數處尚未解凍云云是以本埠招商局太古公司怡和洋行各家輪船均己預備北上矣 
[爵帥蒞澎]  
　　刻接淡水郵音悉劉省三爵撫逕由臺北赴澎湖會閱兵輪操練不復取道厦門楊石泉制軍遂於開印後起節先赴澎湖然後到厦自下金門湄州各水師將次來厦暫駐南普陀以待制軍會閱云 
[上元佳話]  
　　道家言正月初九日爲玉皇上帝誕厦門各家皆恭設香燈遥望長空即謝爆竹之聲通宵達且俗謂之祭天富户則更資雇名優登塲演劇好事老復在各街設天宮堂周鼎商盤木難火齊爭奇鬥麗煥然一新至上元日各宮廟咸燒巨燭有重至數十斤者復揑米粉作龜形大如五石瓠上書某店某人所獻豈眞如俗諺云天下營生龜爲第一故肖此以卜一年利市歟至夕廟前堆木柴爲塔舉火焚之炎炎直上名曰蹈火並有施放烟火者紅男緑女觀者如堵墻搆禍滋釁時有所聞然新年行樂藉答昇平爲人上者例所不禁也 
[樹背春長]  
　　本月二十四日爲署蘇臬憲朱竹石廉訪之太夫人七旬華誕各官紳之往祝者朱輪華轂絡繹於途聞日前太夫人曾染微疴廉訪親侍湯藥兩次告假現己康健如常鶴算添籌兕觥稱　多福多壽如岡如陵當有舞萊綵而懽騰萱室者矣 
[疹癘未除]  
　　去歳夏秋之交吳中盛行疫癘自起病至身故不過半天俗謂之子午痧至嚴冬癘氣始稍息新春忽暖忽寒氣候不正日前東南風至遍地蒸潮翌日忽北風怒號繼以大雪寒威砭骨無異嚴冬所有殘年抱病相繼云亡者西城一帶不下數十人染子午痧者亦偶有之人生如電光石火尚其善自珍攝也可 
[首縣試士]  
　　仁和錢塘兩邑爲浙省之首縣自匪亂後兩縣考童僅及二百餘人卽統商籍計之亦不滿四百 
 
 

Page 2

 
 
名本屇丙戌歳試兩縣接奉學憲牌示己定於二月十六日同日開考卽移知商籍寗嘉兩分轉同於是日開考以免跨考補考等獘與考各童均須先期會同廪保人等赴學報名畫押塡册納卷毋得觀望自誤商籍廪堂定於二月初六日在浙鹽公所塡册民籍則例在明倫堂塡册定於初九初十兩日舉行本届歳試尚有武童故縣考萬難再遲也 
[西泠雪景]  
　　杭垣自新正初二夜降雪後初三日卽暖旭高升連日晴霽直至十五日天始隂晦午後春寒砭骨尖風刺人逾時雪花飛舞時未昏黄好己盡白是日上城各龍燈均在臬署盤舞下城極爲熱閙乃晚間風狂雪猛人凍欲僵各龍绵冐雪而歸半夜後青女旋歸素娥復出人皆喜而雀躍准擬來宵晴霽星月交輝趂餘未闌正可重觀燈市不期五更時銀花徧舞白戰無聲曉起巳積寸許十六日忽雨忽雪終朝未止晚間雪勢愈盛玉龍酣鬥鱗甲紛飛約積五寸有餘十七日再接再厲晝夜不止直至十八日始有晴意庭階臺砌之間以玉界尺測之足有二尺三寸光景計自十五日三點鐘起至十八日五點鐘止共有三夜雨日之久通衢閙市尚有各家打掃而冷街僻巷之中都有不能啓户者憶去冬杭城大霧人行對面都不相見各肩販之趁曉市者以出城後方向莫辨皆環坐城隅待日出而始行有父老言二十年前曾經見此而是年天氣奇冷大雪三日高至數尺由今觀之則父老之言若合符節矣廿三日晨滕六君又駕白馬素車而至小者如掌大者成球搓絮扯綿至晚不絶雖隨降隨消而地上己成一片光明錦矣黄昏後更雜以雨雪經紀小民呼天莫訴昔之望爲祥霙者今則愁爲苦雨矣然則爲造化者不大難哉 
[不敬被毆]  
　　金陵不平子來書云國家尊禮先師澤宮前東西兩旁立有下馬碑石違者卽坐以大不敬所以示天下重道崇儒雖極無知識輩莫不懍然於天語煌煌罔敢慢褻况身爲民望宜何如恪遵體制俾蚩蚩氓庶得所觀法無侮聖賢庶得助教宣化之道然自士類日衰雜流並進轉視錢神較孔孟爲貴一旦藉阿堵物博取烏紗兩翅便夜郎自大謂禮豈爲我輩設何拘拘效腐儒爲哉金陵夫子廟係往來要衝乘駟馬高盖車者每於人叢中叱馭而過衆目所屬毫無顧忌盖己習爲故常十四日某大令自釣魚巷夜飲歸坐四人肩輿籠燈引導大書同知銜江蘇候補縣正堂字樣途經其處月華滿地寂無行人方以爲神不知鬼不覺也不意學署内突出數人攀輿大罵曰何物狂奴藐視國典禮法之所在固容爾趾高氣楊耶某大令猶復恃勢作威怒加叱喝無如曲直不敵一時喧閙聲聞逺近人遂愈集愈衆四面圍繞奉以老拳幸輿夫奮力如飛舁過牌樓始免而其狼狽情形則己不堪言狀矣特請貴報登諸簡端使後來者愼勿弁髦王章自取侮辱也 
[孽果兩誌]  
　　因果之說起於釋氏曠達之士每不屑道然以此爲下等人說法亦猶之刀山劍樹足以警醒昏庸也福建月后鄉有某甲者薄有田產耕種爲生而其爲人尚意氣重然諾亦田舍翁之佼佼者也尤與比隣某乙相友善乙或寒則解衣衣之乙或飢則推食食之雖管總之交無以過也甲臨終時盡以妻子家事殷勤付託乙亦願以荀息自任曾不逾時乙將甲之貲財盤剥入己甲之妻子無以度日以至爲人傭工乙終不顧問方謂此區區者我自取之死者不必畏生者亦無如我何去冬乙爲其子娶某姓女爲媳紅氍交拜賀客滿堂乙顧而樂之乃不出十日新婦忽七竅流血而死乙痛悼逾恆自念存此老皮骨亦無意味遂以紫霞一盞斷送餘生前此婚娶事事從奢費用己屬不少乙死後其子料理棺衾又費錢數十緡家業遂因此蕩然計距甲之死曾無幾時乃乙媳則以暴疾亡乙又以服毒死人亡家破其子又不免靦然仰息於人使甲之妻子見之當可破涕爲笑天道妊還竟如此哉故談者以爲貪財負友之報又西門外某丙席祖父業專以放債爲務盤剥重利閱二十餘年積財至巨萬然無子嗣晚年納一妾楊稊有兆蘭夢未徵不得己撫族人某丁爲子丁好從諸無賴遊日宿娼家以此得惡瘡丙見嗣子如此必不能常保其家百歳之後床頭愛寵將何以過度遂以黄金千兩置兩甕中於夜半無人時自至廚下掘地藏之知其事者惟妾他人皆不知也未幾内死嗣子益無忌憚日以呼么喝六爲事諸愽徒瞰其貲財往往引之入局一擲數百金不數月幾傾其家其妾亦發所藏金從惡少遁去談者以爲藏利藴孼之報此二事皆得諸閩友函述以其有關世道人心故詮次其語列之報端 
[皖省近聞]  
　　皖省歴年籌撥甘肅恊餉兩次久己著爲定章至去歳又奉部文每年加撥甘肅餉銀數千兩以濟軍需刻大憲己委許奉軍懋德管解新餉前赴甘省交納矣○某氏婦家在北門外迎恩亭附近堂上邁姑己逾七秩夫故纔數月遺孤在抱學語啞啞婦獨宿空房未慣岑寂意欲擇人而事再抱琵琶姑知不可以久留諭令且俟服滿詎婦早與鄰人某甲目成心許潛將零星什物搬運一空然後擇定時日與甲行合卺禮并聲言家况艱難此後不能供姑之膳姑至此惟吞聲飲泣無法可施族中人聞之羣起爲艱將甲及婦連幼子捆送到官叩求訊辦○某甲萍飄絮泊孤苦無依轉徙至院爲人作嫁歴年積貯稍有餘資去秋復央同鄉戚友集湊百金賃屋西門外正街開設布店無如時乖運蹇虧折良多以致逋負如山無從支拄去臘其日債主索益急甲遂誑稱將偕客至漢口購辦綢綾約計正初定行到店斯時卽如數奉趙决不爽約遲延也至今春上元後各户復紛紛追索甲窮極計生揑造某客信函爲緩兵之計潛將店中各貨陸續搬空隨卽鍵户而遁翌日日已西墜門尚未　隣右疑之知照屋主破扉而入則巳空無所有惟存草　數根而已 
[淮甸小記]  
　　去歳市面雖屬清寥尚無大碍鹽務頗有起色較從前幾判若雲泥新正閉歇者惟米鋪廣貨鋪帽鋪三四家紙鋪布鋪各一家○瞽子某姓一椽托處貧因無聊因將餘屋租與湖南人同住一夜湖南人竟竊取鎖匙席捲衣物而去○西壩某甲生有兒女各一兒年十二女年十四雖一貧如洗度日艱難而膝下怡怡亦享盡天偷樂事十六夜兒女忽出外不歸四出追尋鳴鑼聲喚凌風黄鶴蹤跡全無想己入奸人羅網矣○元宵佳節好事者賭賽龍燈各衙署亦金鼓喧天燈燭燦爛復有楚帮划船盪漾於驚濤駭浪之中夭矯盤旋出没無定自河口下駛至清江湖嘴一時觀者如蟻之聚如鳬之趨鬢影釵光幾至萬人空巷 
[袁江官報]  
　　清河縣趙邑尊之瀛眷暫居旅歇於十三日移入署中○新任淮關監督明子善榷使於十三日蒞淮以便涓吉視事○候補同知萬司馬青選於初四日赴漕轅禀辭監辦宿遷運道○知府銜河南候補同知張司馬翼謀於初九日赴漕轅禀知到工○准補東昌衞守備李守戎豐元於十六日赴漕轅禀辭到任江安督粮道馬植軒觀察於十六日自寗省來浦公幹旋卽回省○翰林院編修朱太史祖謀於十六日自淮來浦赴都○翰林院庶吉士陳太史同禮於十四日自浦赴都○水師副營奉漕憲委姚統領廣武兼帶 
[鄂渚官報]  
　　正月初六日候補經歴潘楚楠禀謝給予酌委十一日委辦興國州厘局候補縣朱世守禀辭回局十二日專辦北河口厘局候補府王興韹電報局差遣直隸候補同知黄邦俊俱見辭管帶問津輪船升用守備胡觀能解餉赴揚州十四日候補巡檢祝慈望謝賞給儘先前棟委一次十五日候補縣沈星標奉藩憲委赴襄陽道候差署沔陽州沙鎭巡檢張符德禀辭赴任藩憲牌示施南府經歴員缺詳請以候補班本班儘先前補用府經歴陳福謙天門縣乾鎭巡檢員缺詳請以儘先補用巡檢江廷璋江陵縣龍灣巡檢員缺詳請以分缺先前補用巡檢奚照山崇陽縣典史員缺詳請以候補班儘先前補用典史黄寳華俱咨補十六日候補從九曹世勳奉委留辦城外保甲差禀知十七日漢陽縣薛禀知十八日開考文童 
[滬城官報]  
　　福建船政大臣裴星使由金陵來滬暫住英租界長發審棧己列前報兹聞星使己乘坐招商局輪船遄返閩中矣○李傳相之長公子行抵蕪湖行將來滬己列昨報聞己於前晚抵滬暫寓長發棧勾留數日卽當隨節出洋也○牙釐局總辦錢君硯觀察於前晚來滬 
 
 

Page 3

 
 
昨晨乘輿至各衙署拜客 
[美員回滬]  
　　駐滬美領事署之繙繹官易孟士君前赴杭州一帶遊歴現己回滬昨晨至英會審公廨同羅太守會判捕房移解各案云 
[老嶬慘死]  
　　某姓老嫗籍隸蘇州現在英租界正豐街西首賃屋而居生平專以拐賣婦女爲事每見人家傭婦婢女稍有姿色當即餌以甘言或啖以重利務使墮其榖中而後己旣己入榖卽鬻之於娼寮因此獲利無算人呼之爲老白馬蟻所得之財又放印子錢取重利以自肥晚境頗裕如也然嫗無子息近日患病淹留床褥姪輩知其有積蓄殷勤承奉而嫗追憶生平所作事自呼知罪姪輩知其不起請將所放債據檢點交付嫗洋頷之及取據入手怱盡付之一炬時己不能言俄而氣絶姪輩分其所有爲之草草成殮觀嫗臨終時之景象殆所謂鳥之將死其　也哀者耶 
[幸免殃及]  
　　滬北八仙橋西首某姓家木作内於前夜十二點鐘時不知如何遺火於木花中霎時烟霧迷漫冒穿屋頂諸隣人聞警畢集幫同拆屋其火始熄計焚去木作平屋四聞隣人雖未殃及然受驚己不淺矣 
[營勇拆梢]  
　　有高少峯者向在南匯縣城義昌京貨店爲夥前日携洋二十餘元來滬購貨偶至小東門外某烟舘小憇將洋檢數不提防爲對楊之人窺見隨糾集多人將高圍住中有自稱羅海章者謂高曰我尋爾久矣今日何幸萍水相遇可速將前項還清否則旣入牢籠休想脫身而去高明知無賴拆梢然憚彭黨羽甚多不敢顯與之抗於是甜言蜜語誘至城中偕往正祥裕金箔作令無賴鵠俟外間己則入内向友人張炳裕細訴緣由張遂帶同各夥友四面兠拿將羅及傅寳林拘住捆送巡防東局局員略詰事情謂藉端拆梢情殊可惡飭各笞三百板送總局馮刺史卽飭解送縣中至晚莫邑尊庭訊之下高投案伸訴前因羅供湖南長沙府人現在滬北八仙橋巡防局當勇並未入黨拆梢實被悞拘來案傳供原籍湖北現亦當勇餘與羅供略同邑尊謂爾等不守營規在外滋擾本縣時有所聞現旣當塲拘獲尚欲逞刁乎遂判羅笞四百板傳笞一百四十板押候遞解回籍兩人再三求免邑尊遂令送回營中聽候營官約束 
[窩賭宜懲]  
　　前紀剃頭根新在本城小東門外城牆下聚賭抽頭城守營朱千戎拿獲送懲一面將賭舘發封並拘提房主吳杏生到案訊押云云兹悉前日莫邑尊判令將吳笞臀一百板枷號一月發交十舖地方示衆 
[甲捕同枷]  
　　日前江蘇海運局失竊洋銀三百五十一元一案勒捕跴緝迄未破獲前日莫邑尊將該處廿三鋪地甲錢勝汛捕張錦傳案研訊分别枷號限破獲後始准開釋 
[戳捕案結]  
　　戳傷西捕一案昨將田友福任鄭芝李建洪方其章四人解案翁太守謂爾等前己供認不必狡展四人始不敢飾詞當判將逞兇之任鄭芝責二百板枷二个月田友福係肇事之人責一百板枷二个月李建洪係蘇城巡勇上海縣己經信致該縣着送縣候辦方其章本係帮兇姑念是生意中人從寛免責著再押半个月以儆 
[仍交原保]  
　　新北門外籮間夫頭瞿子英控夥侯秋江虧空錢文並爭奪一案訊理情形均登前報昨日堂期瞿子英到案請斷侯仍照前供據瞿子英稱帳簿共有四十二本除侯佛南自認毁去三十四本外八本尚未交出所有毁去三十四本立有筆據呈驗八本應卽交出等語侯秋江仍無簿可呈翁太守研詰再三謂侯佛南不必狡展待查到實據再行候訊飭將侯交原保 
[失妓訊供]  
　　前報列高兪氏失妓雙卿一案昨日法捕房將雙卿解案高兪氏及經付錢洋並借當物之倪孔氏亦投案備質翁太守詰之雙卿據供鹽城人今年十七歳是日鴇母不在家中故至下海浦廟中遊玩後託小工棧中人寄信等語翁太守見另有五人跪於堂下詰其名字據稱係金瑞榮李永卿李仁寳郭友才王阿三均做小工據李仁寳稱八點鐘時在下海浦碼頭見有女子啼哭故爲送信等語雙卿供是日遊玩出外至下海浦廟中不認歸路故託小工寄信翁太守訊其與小工素來認識否答稱不認識翁太守謂爾住法界不應到下海浦卽使閒遊至彼雇車亦可回去何得託不認識之五人通信殊不足信爾今意思如何雙卿不語翁太守詰之高兪氏據稱請將伊送歸伊父收領來時亦由其父領來翁太守詰雙卿汝願如何雙卿稱願吃這椀飯翁太守謂爾志氣甚好但本分府自有公斷着將雙卿送縣發堂另行安置高兪氏所貼招紙酬洋着爲交案又據倪孔氏稱高兪氏曾借洋一百元立有借據兩紙翁太守着分别歸償高兪氏當爲交保 
[英界公堂瑣案]  
　　西人斤能稱雇用張桂氏爲傭詎被行竊鑽石戒指等件報捕查獲人贓送案請辦張桂氏即阿桂供係粤人在西人處帮傭因去歳底需用會欵不得己私取鑽石戒指質洋五元有零本擬取工資贖還不料己被知覺報捕吊贓羅太守商之易繙繹判該氏發官媒管押十天以儆贓交西人領去○孟七稱昨夜聞離家不逺之處失愼出外探看火光詎有孩子楊知尚乘間竊我銅油盞適我回家撞見獲住人贓交捕送案楊和尚供蘇鄉人年十歳家中尚有父兄昨取伊油盞是寔羅太守以楊犯竊本應懲辦姑念年幼格外從寛押令知照父兄來案領回管束贓交孟七領去 
[書館集捐]  
　　山左兩粤洊飢諸善士廣集金貲藉甦嗷鴈仁心仁術頌遍垓埏近本埠北益泰等各書館亦於書資之外每客募錢三文以爲之助鶯聲轉處輕抛一串之珠蚨血飛來惠等千鍾之粟意至美法至良也惟局外傳言謂此議實創自本館卽收捐之人亦經本舘派出然本舘職司記事深愧人微言輕祗將善舉清單照登報牘斷不敢與聞賑務勸助貲財敬告聽歌花下之流幸勿悞聽讕言疑本舘干與外事也可 
[寫對助賑]  
　　免痴道人因客臘下澣對鄰失愼未遭殃及立願减潤再寫楹聯一月七八言每副二百文宣紙加半六尺加兩倍其潤先繳各賑所掣取收條並寫件交二馬路古香室代收三日取無據不書外埠信力統歸自給扇屏琴對向有潤格不在斯列自登報日始 
[弟爲兄病助賑求痊]  
　　謹啓者敝公所代籌賑捐以來承何碧山先生四出勸募集欵不少本埠大馬路仁濟善堂内蒙碧山先生盡力幫辦可謂樂善不倦今鳳山先生爲胞兄碧山先生久患足疾十有餘年百鹽罔效或一月兩次或兩月一次或痛於左或痛於右發無定時痛無定處一遇病發疼痛異常助來山東春賑洋三十元并願其妻兒各弟分其痛苦以消諸恙可見兄友弟恭門庭之福用敢代禀神前俯賜力挽沈疴感荷恩施正無旣極謹卽據情登報以表肺誠此啓上海北市絲業會館籌賑公所施善昌少欽氏頓首謹誌正月二十七日 
[人日爲霧裏看花客五十有四令旦僕居練川未預稱觴之會謹步高昌寒食生元韵藉以代柬錄塵哂政]  
　　愧木登筵壽主巵祗憑遥寄草堂詩槃槃著作才無敵烱烱精神老不知花月主盟爭引重岡陵補祝可嫌遲三春更爲彭籛約載酒稱觥君莫辭願花常好舘主王安拜稿 
[前贈徐韵珊詩意有未盡復成四截句]  
　　錯疑竊藥效私奔采到蘼蕪最斷魂郤恨牽牛太無賴聘錢十萬索天孫霎時相見話喁喁舊淚分明染袖紅儂是棄才卿棄婦燈前一對可憐蟲惡因緣誤好因緣紈扇秋風便棄捐莫道蕭郎成陌路種來紅豆己經年落花茵溷付春風磨蝎偏教入命宮紅粉青衫原一例能禁困厄是英雄[  願花常好舘主]  
 
 

Page 4

 
 
[閬苑第一樓燬於火偶有所觸賦此二章]  
　　曾來閬苑挹清風畫棟雕欄奪鬼工絶似阿房宫富麗楚人一炬可憐紅登樓士女總成癡浪蝶游蜂天厭之付與東風盡收拾長官厲禁笑空施 
[題方愷之大兄先生餐花集詩草]  
　　欲抒壯志發高吟閱歴深時寓意深大器晚成今昔感由來直道少知音風生珠玉筆生花吐屬温柔擅八叉回首金陵多望族大方繼起盼君家[  丙戌仲春弟蕪宗誠書於申江九畝山房]  
[贈魏塘定慧丈室月池上人]  
　　禪家衣鉢久相傳面壁於今己十年修到梅花有清福此生何必讓神仙逍遥世外樂逃名靜閉禪關過此生夜課三更燈影裏松風送出木魚聲浪跡浮同水上萍黄梁一夢喚誰醒人生最好是清淨擬借蒲圑學誦經懴紅生阮尚恭嘯竹脫稿 
[硯鋤屢顧輒不相逢戲作]  
　　十叩柴扉九不開空教一步一徘徊阿儂自是春無主郎若來時趁早來[  雙古罌齋主人稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[呈葉辛儂老夫子政]  
　　蕭索蓬　未有年拙才藉献愧君前風花雪月追紅杜詩酒琴棋效顚謂樂文章師孔聖春秋冬夏樂　天韓潮蘇海雄何傑巴曲務須勞鼓弦[  教小姪胡佐宸拜稿]  
[恭呈高昌寒食生大吟壇哂正]  
　　品落高超志不凡白圭常復懍三緘力追賢聖心尤切細嚼文章口似饞案上名花長供養牕前倚草悉鋤芟抛磚引玉非無意聊把新詩寄一函[  杳生金澄熙未定稿]  
[上海北市絲業會館核奬籌賑公所經收山東賑捐正月二十一二三日第九百十六次清單]  
　　本埠陳春霆五十元隱名氏求弟病愈由生源米行交來二十元山西魁盛隆十元王黄氏求病痊由平湖全盛局來十元青浦縣署帳房同事酒席移助八元泰茂洋行帳房移酬神香資四元何鄭氏率男文翰文威移酬神香資四元得彩主人程由蘇通順局來二元求姊長壽平安人一元求斷母平安人一元蘭亭悔子爲先母陳妣移　資由雲南礦務漢局寄福興潤局來曹平銀六兩○巨豐莊募交昌字一千五百四十七號册十元以上廿一日○敬齋湘平銀一百兩古桐菊隱盧主人湘平銀五十兩二户由新泰厚票號交來合來九八規銀一百五十八兩二錢五分通州康發祥典募孫儀堂一百元由南市通和糖行來無名氏求生意成就五十元無名氏求敗子回頭指廣東五十元河東氏五元不留名由人和典來四元袁江百忍堂還得子愿並求平安由松江恊源局來二元致逺堂朱二元隱名氏由貨捐北卞來四開三元錢五百文以上廿二日○錢唐悔人節省日用求保丈夫廷壽消灾由巨豐莊交來一百元甬江誠求室主人病愈完愿由永利局來三十元南潯梅記求病印痊三十元里陵費耀先求子病卽痊二十元陳雲軒求母瘋疾速愈由湖州德元顏料號交全盛局來五元無名氏銅洋三元以上廿三日 
[上海四馬路高易公館籌賑公所經收正月初三至廿五等日賑欵清單]  
　　初三日鄭程先翁募安字三十二號册元芳公記節省春茗洋廿元許愿戒烟人四元初六日江右罧仙尉後人募崇仁無名氏銀十兩回春堂鄒十兩二户寔交來規元一十九兩五錢初九日元芳行交來宋增全節省零用洋廿元十三日新關交來隱名氏洋二元十四日林才生洋三元七角五分又銅洋五元十七日瑞和　行募安字册指捐江寗馬儉德堂馬匯記艾瑞記田寳記李鼎記五户各洋二元金厚記馬星記楊善德堂思誠記胡厚記樸記廷記琴心記雲記子記鏕記岐記鳴記紫記册記山記配記堃記鑾記忠記華記寔記齡記長記松記瑞記和記大側堂廿八户各洋一元十九日南誠信捐桶洋一元錢三千四百文銅洋一元同芳捐桶洋三元二角錢四百文銅洋一元天仙茶園捐桶錢一百五十文老丹桂茶園捐桶洋一元北益泰捐桶洋一角錢一百文北誠信捐桶錢二百五十文廿五日元芳行交來何文安文杰合洋三元○湖南鎭筸鎭唐蓂階大人募安字一千四百廿三五六號册湖南乾州恊鎭府袁虞慶五十兩乾州恊閫府羅添登六兩守府龔必陞四兩馬得勝三兩河溪營閫府舒正貴六兩守府朱定元四兩千總楊秀鍾二兩把總廖玉春蕭明萬全炳文三户各銀一兩五錢外委周德純田生光高萬明熊家安徐泰階吳廷祖六户各五錢額外張天階楊繼昌二户各三錢湖南靖州恊鎭府張言和五十兩靖州閫府李度廿兩千總梁譜陞劉可松把總膝國樑李昌岳張純華田景餘六户各五兩以上俱三六庫銀湖南綏寗縣正堂蔣恩澍四兩綏寗營遊府熊得壽十五兩守府湯秉中十兩千總劉友富六兩零零六厘把總膝家康唐元彪李隆桓陳培林四户各四兩一錢二分九厘外委熊京齡王茂準高奇開三户各八錢二分六厘湖南寳慶府理猺廳張濬美十二兩横嶺巡政廳彭念謨三兩二錢長安營遊府楊達章十二兩守府王德飛千總胡勝貴羅清平三户各三兩把總陳文昇曾聖貴劉春華三户各一兩五錢外委高憲陞田宗玉劉天喜余營昌四户各五錢鳳凰大約紳耆麻升二兩會錦堂一兩以上俱湘平銀麻長富麻長林二户各錢五千文楊龍臣三千文滿逺亭吳萬方廖勛臣三户各二千文向立堂包伯華包仲華三户各一千七百文滿邦垣吳履吉吳萬善吳萬卷吳天相吳衡堂吳西疇黄九貢龍光玉九户各一千文滿鏡湖滿寳臣二户各五百文合共錢三十四千一百文每千合湘平銀六錢共申湘平銀二十兩零四錢六分以上共湘平銀一百二十兩零一錢六分内除匯費銀三兩實湘銀一百十七兩一錢六分共三六庫平銀一百八十三兩一錢内除匯費四兩五錢八分寔庫平銀一百七十八兩五錢二分照天成亭匯號碼單兩共扯合湘平足紋銀三伯零二兩一錢六分加十兩零五五申合上海九八元三百一十八兩七錢三分○以上統共收規元三百三十八兩二錢三分英洋七十八元零五分錢四千三百文銅洋七元 
 
 
