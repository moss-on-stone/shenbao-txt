# 1903 - 259 - 4910930

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原要本朗若列眉以故海内風行揣摩家咸奉爲圭臬續集則由吳下通儒采輯近三十年來時中與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書止集每部實價洋銀六元四角續集四元八角合購兩集共計十元批發克已此佈 
[論國家設立商部事]  
　　嗚呼中國官商之不能相合已二千年於兹矣昔春秋時秦師襲鄭鄭商人弦高偵知之以牛十二犒秦師秦人知謀之已洩也乃率師而回鄭國得免非常之禍晉韓宣子有玉環其一在鄭商宣子諸諸鄭伯子産勿與且引先世與商人盟誓之言以拒之可見當時國家之與商人彼此相孚以誠而並無欺凌詐虞之意秦漢以後重農抑商之說起商人至不得衣錦繡與士民齒於是官之視商也日輕商之畏官也日甚痼習相積綿延至今本朝自與泰東西各國　商雖彼此以貨物往來而彼則商業日興我則商情日敝推原其故皆由各國旣有商部以握其樞機而商務繁盛各埠文遍設商會於以通隔閡劑盈虚聯上下之情竭維持之力用能以商戰角勝雄視五洲回顧中國朝野士庶雖不至鄙商爲微末然大率眼孔甚淺心志不齊視同業之盈虧幾如越人視秦人之肥瘠甚或詐僞侵攘互相傾擠以致洋商築間伺隙益得操縱其技力而朘削我利權商務之疲實基於此在上者知其然爰擬採彼之長救我之短數年前徐花農侍郎曾奏請添設商務衙門摺中所擬名目分十有四司一曰溥利二曰尚象三曰武備四曰旨教五曰游藝六曰廾人七曰同軌八曰同文九曰格致十曰交際十一曰星算十二曰博采十三日博聞十四日博物讀共疏朱嘗不原原本本殫見洽聞然議者謂其實難副名事近繁瑣以是雖有此議亦仍托諸空言至本年三月二十五日朝廷明降諭旨通商惠工爲古來經國之要政自積習相沿視工商爲末務國計民生日益貧弱未始不由乎此亟應變通盡利加意講求則據政務處議覆載振奏請設商部業經降旨允准兹著派載振袁世凱伍廷芳先訂商律作爲則例俟商律編成奏定後卽行特簡大員開辦商部其應如何提倡工藝鼓舞商情一切事宜均著載振等悉心妥議請旨施行總期掃除故習聯絡一氣不得有絲毫缺陷致啓弊端保護維持尤應不遺餘力庶幾商務振興蒸蒸日上阜民財而培邦本有厚望焉欽此皇上之保商惠民誠可謂集各國之專長法歴朝之痼弊不特貿易中人聞而生喜即識時俊傑亦思藉此以進富强至七月十六日又奉上諭以振貝子爲商部尚書伍京堂爲左侍　陳京兆爲右侍　分　設官章程大定　至此而皇上重視商務之意固已　宇皆知彼任事諸大臣果能上體君父之心時時以保護維持爲已任安見中國人民之衆物産之富猶不足與泰東西各國相角逐於商戰之塲哉或曰中國官商之不能相合其習已甚深商部雖立亦具文耳不觀各省之有商務局乎伏查光緒二十四年四月二十四日奉旨飭令各省會地方設立商務局迄今時逾數歲雖各省會及通商大埠已次第遵行然局中支領薪水者均係候補人員仍官自官而商自商卽有一二與之交際者亦祗商而兼官其聲勢足與之相將者耳彼衆商之或有甘苦豈遽能上逹於官然則商部雖設果安見其有益於商者不知天下事有治法尤須有治人商部雖難免官樣文章然振貝子曾親自游歴外洋於各國商情必能確有所見伍侍郎自奉命後卽札行滬上商業會議公所轉諭衆商如有條陳不妨各抒所見旣又在泥城外商務公所延見各商董周咨博訪凡有益商家者無不盡力維持其虚懷若谷之情形固與恃高位而睥睨一切者迥乎有别他日以所訪察入奏於朝整飭維持必能公私交益亦何患官商之終不能相合哉富國益商之機竊不禁拭目俟之矣 
[諭旨恭錄]  
　　七月二十一日奉旨廕生慶愈著以文員用陳韶著内用章文光著外用劉彬賢著内用鄧興堃著外用卞玉成著外用丁崇儀著内用徐孝喆著外用程慶恩著内用張琬徵著外用王清穆孫培元李春　劉顯曾涂國盛王步瀛徐定超沈潛李浚高樹張瑞陰喬樹相石鏡潢吳鈁史履晉秦樹聲俱著記名以御史用潤懋李長祿書通清泉俱暑以知府發往廣西差遣委用金韶馬祝平俱著以知州發往廣西差遣委用姚維錦崔汝翔呂篤葉蘭芳王甲榮鍾瑛劉文蔚文馨張成濂曾黄桂楊永年曾思愼趙邦澤劉潤之譚鄴華孫文逹王履晨劉式榖金開祥李澤宋嘉彦楊家珍周尚端龔育麒包珅中黄澤恩俱著以知縣發往廣西差遺委用太常寺司庫員缺著振綬補授奉天懷仁縣四平街巡檢員缺著單衡補授保舉浙江候補知縣傅師閎署照例用伊犂駝馬章京著聯奎去年滿　犂駝馬章京常斌著照例用吉林寗古塔倉官員缺著擬正之聯桂補授擬陪之富山著記名奏留吏部繕本筆帖式奎徵者准其留部欽此 
[本館接奉電音]  
　　昨日午後二點鐘時京師友人飛電傳來上諭二道敬謹譯登○八月初一日内閣抄奉上諭王公百官等奏恭逢慈禧端祐康頤昭豫莊誠壽恭欽獻崇熙皇太后七旬萬壽援案報効廉俸同深慶祝一摺朕欽奉懿旨現在時事艱難物力凋敝來年廢典不許鋪張深宫宵旰憂勞常以　用愛人爲念京外大小臣工惟當各矢公忠力求盡職期於民康物阜上慰厪懷所有報効廉俸著毋庸議欽此仰承慈訓用特宣布德音著卽欽遵辦理欽此同日奉上諭本年值更換學政之期除順天甘肅福建廣東廣西雲南奉天毋庸更換外江蘇學政著唐景崇去安徽學政著壽耆去山東學政著載昌去山西學政著寶熙去河南學政著王　去陜西學 
 
 

Page 2

 
 
政著朱益藩去浙江學政著陳兆文去江西學政著黄均隆去湖北學政著李家駒去湖南學政著吳慶坻去四川學政著鄭沅去貴州學政著朱福誅去以上各員有現經出差者著卽赴新任毋庸來京請訓欽此 
[電傳宫門抄]  
　　昨日午後二點鐘時京師友人專電告知本館云八月初一日皇上召見軍機大臣及李士鉁 
[政躬無恙]  
　　廣州嶺海報云粤督岑雲帥於七月初六日由潯赴柳行抵雄石灘忽抱微恙遂於初八日折回潯州養疴現聞政躬業經全愈已於十六日出巡柳州矣 
[桂撫起節]  
　　江西訪事人云調任廣西巡撫柯遜菴中丞逢時交卸江西護撫篆務旋卽起程并調王觀察芝祥劉觀察人熙及常備中軍中左兩營隨節赴桂 
[新寗匪熾]  
　　羊城日報云邇者新寗匪黨愈聚愈多據山爲巢四出劫掠縣營兵勇不敢過問若輩遂益復顧忌全無說者謂新寗與澳門祇隔一銀洲湖私購軍裝尤爲利便以故兇燄日漸昌熾云 
[匪黨成禽]  
　　粤獲匪僧已詳昨報兹閱杳港循環日報云此僧卽鄂省富有票匪李金經宫購緝逃至惠州白鶴峯某寺削髮爲僧攺名道修近被營勇偵知獲請善後局憲訊鞫供出匪黨數名中有二名係惠州客籍人時與此僧暗通消息去年除夕謀爲不軌事發後避匿小北機房當織工日來局憲已飭縣派同差勇前往拿獲矣 
[荆州興學]  
　　武昌訪事人云荆州府居鄂省上游人文蔚起每科鄉會試獲雋者不乏其人邇來荆宜施道余觀察荆州府舒太守接奉部檄興辦學堂因諭令將荆南龍山兩書院改爲中小學堂舊有之款攺充學堂常年經費惟駐防八旗子弟之嚮學者尚無肄業之所荆州將軍爰商之兼督端午橋制軍以裁撤荆左右三衛衙門每年征收平餘項下約有制錢一萬千請奏乞撥歸旗營爲創辦學堂之費某日奉旨允行制軍隨檄委候補道喜觀察爲學堂總辦并添委署鹽道梁觀察前往荆州指授一切 
[教民興利]  
　　賞換花翎升用府在任候補直隷州大計卓異調補江西鄱陽縣調署德化縣正堂隨帶加一級江爲出示曉諭事照得案奉上憲札飭現在時勢艱難民生凋敝欲求足民之策培養元氣尤在開濬利源亟應興辦農務講求墾荒種植其桑麻桐　香樟等類皆係生利之物即須集紳勸辦等因迭經分别出示曉諭在案兹據舉人于又貞王子庚等禀稱甘泉楚城兩鄉地處高原素稱貧乏除收稻之外别無來源然榖價有限卽遇豐年所收亦僅敷所出若遇歉歳苦况更不堪言此豈鄉民拘守舊規不知别圖興利之法以致此乎現擬勸導鄉民廣種苎麻並不妨碍農工惟種麻之利初兩年每畝田可出麻三四十斤如至四五年出麻倍多行銷日暢較種稻不下二十倍誠恐鄉民狃於故習利源終遏禀請出示曉諭設局開辦等情據此除諭紳先行開局倡辦外合亟出示曉諭爲此示仰該鄉紳耆農業人等知悉爾等須知苎麻銷塲甚廣需用甚多實爲生利之一大宗凡有荒廢田地固須開墾佈種卽已塾田畝出麻之後仍可另種别項並不有碍農功本縣體恤窮黎不殫苦口勸誡爾等旣係生計日絀務須廣種苎麻其荒山隙地多栽相桐香樟等樹獲利亦不可勝言轉貧而富何樂不爲現在該紳等設局興辦并經本縣散給種麻說種植芻言等書由紳傳知卽速仿照佈種講求地利至於不法棍徒縱畜殘蹈偷竊擾害最爲惡習現經抄奉禁約分發各鄉張貼並由局紳設立鄉規一有違犯輕則罰賠重則送究本縣自當力　維持有犯必懲爾等自可無虞今爲地方興利起見倘有藉端阻撓者亦必拘案嚴究不稍姑容其各凛遵毋違特示 
[五馬將臨]  
　　松江訪事人云松江府許子原太守奉上憲奏請調補蘇州府知府所遺松江府篆卽以遺缺知府丁太守之栻補授近日華亭縣陳仲陶婁縣屈吉士兩大令探悉丁太守約於中秋佳節人月雙圓之候捧檄前來遂遴派辦差公人將貢院修整一新以便襜帷暫駐 
[恩綸將賁]  
　　松江訪事人云本任江南提標中營參將張華園參戎郁林升署江寗城守協未及旬日卽因病出缺所遺提標中營參將篆務經江南提督李壽亭軍門委掘港營遊擊張冠庭參戎熙來松署理現聞督憲擬請以江陰營游擊何游戎師程升補業已會銜入奏大約指顧間可望恩綸矣 
[虎節將回]  
　　松江訪事人云提轅近得淞陽消息知江南提督李壽亭軍門約於本月初旬自吳淞防次遄返節轅俟過中秋重復秉節赴淞籌畫江防事務 
[上舍冋隅]  
　　聞之廣州友人云前者粤東大憲以籌餉維艱擬於本屆鄉試時仿照前年辦法准監生按名報効銀二百兩一律造册送考免予錄科已由督撫憲會商廣東提督學政朱古薇大宗師奏蒙諭旨允准於是各監生之有志上進者均須繳納朱提共有無力輸資者不得逐隊應試各監生向隅抱憾情不能甘聯名禀請宗師變通辦理宗師批示云諭未報効監生知悉本届鄉試經督部堂撫部院會回本部院奏准凡捐納貢監生曁向由書院送考者統歸報効因本省地方籌餉維艱不得已而爲此舉爾各監生如不能報効著各回本籍安分讀書毋庸紛紛瀆請遲疑觀望特示 
[小星賈勇]  
　　羊城日報云黄某惠州人僦居大通　精　擊有妾美而慧黄以其術授之亦不啻百人敵也七月十八夜有匪入室黄揮拳擊之應手而仆旣而甲乙二匪相繼而進黄騰一足起甲匪仰擲寺丈外乙匪正在拔槍黄旁擊之槍墮地餘匪十餘人奪門而入黄且戰且呼妾亦驚起得以手縳王亞明余亞明康亞日三匪餘始遁去翌日由五社局禀　南海縣署請懲黄亦携兵妾到堂指証 
[甬江火警]  
　　寗波訪事人云七月二十五日之夜鼉更初起江東後田洋陳姓家不知因何遺火忽兆焚如一時烈燄飛揚直衝霄漢各水龍聞警馳至竭力施救越時祝融氏始歛威而去計焚燬樓屋五椽 
[鄂省官塲紀事]  
　　武昌訪事人云湖北鄖陽府通判缺經藩司岑方伯飭准補是缺之曹通剌受詔赴任通剌當卽趨詣各憲轅謝委擇吉履新石首縣知縣周大令榖生現已過知府班經岑方伯委試用直隷州土剌史渭賢署理石首縣事○建始縣知縣謝大令鴻賓因案撤任岑方伯特委候補縣李大令曹麟前往署理○宣恩縣知縣洪大令錫爵禀請病假方伯委候補知州英大令勲前往署理○潛江縣主簿某君因事開缺岑方伯詳請本任按司獄劉君耀麟升補 
[羊石譚資]  
　　聞之廣州友人云月前廣東候補鹽經歴韓參軍燮具禀兩廣督憲行轅請舉行鄉約等旋奉岑雲帥批示略謂補呈原稿所見甚是果得良有司良教習實心奉行於地方必有所裨但所擬籌欵一節尚須察看各地方情形俟本部堂回東後酌核辦理○上月某日 
 
 

Page 3

 
 
省垣巡警總局盡出示曉諭云照得開辦巡警所以整肅地方保衛人民共安秩序試寓爲士子觀光僑寓處所無非束身禮法之人姓名籍貫具存學册原不必與客寓一律請查惟是各屬貢監生員雲集送考伴隨驟增無數游手閒人不免溷跡共間本局責當巡緝查廣州各屬祠宇試館均雇有隠練館主職司管理爲此刊發報單示仰該試館管理人等知悉著令每日照單塡註明晰限晚十點鐘一律交出由該叚巡目呈局登册備查毋違特示○粤東錢局鼓鑄當十銅圓歲需銅斤爲數甚鉅現經藩憲程雨亭方伯札委賈大令世興赴滬詢探銅價如何以便籌欵採購○佛山東大塘洪聖廟側有劉某者開設銅器店暗中製造槍彈售與匪人罔利爲非已歴年所近與其夥某甲小有齟齬甲遂潛報巡檢署及緝捕勇營七月十七日午後巡憲某君會同營弁至店中嚴加搜緝果得槍彈等物爰卽將劉並其夥二人拿獲研訊閱曰復派令差役將店基四至丈以便量嚴加封禁 
[螢苑秋痕]  
　　揚州訪事人云督辦淮北鹽務陳觀察桂森因公赴省謁見兩江督憲兼南洋通商大臣魏午帥旋於七月二十二日抵揚至晚運司恩新甫都轉在本署設筵讌飲簉座者爲歐陽觀察述魏觀察秉銓孫觀察傳湘袁參戎大升○揚城每屆新秋巫覡之流在街頭支板爲臺演唱鄙俚詞曲謂可逐疫消災近更購置鮮衣搬演各種戲劇雲情雨意極意描摩陰陽學聞之據情禀請江甘兩邑宰示禁旣而又有某巫禀稱同業李姓不遵禁令依然帶同徒黨及年少靑皮當街搭臺演唱兩邑宰准之除飭差嚴密查拿懲辦外又於某日發出告示懸掛通衢俾若輩咸知禁令 
[蒓鄉秋思]  
　　松江訪事人云自華亭縣南鄉漕涇以迄金山嘴一帶瀕海之區胥賴海塘護衛當甲午之秋忽有一種似蟾非蟾之物穴塘而居幾至潰决幸經土人設法撲滅不使遺孽潛滋現在金山嘴迤西年久失修勢尤岌岌縣主陳仲陶大令勘悉情形詳請上游撥欵修築計長五里許擬用木石逐層鋪設至五層而止共需洋銀五萬元嗣經上　委員查勘擬攺作四層可省萬餘金之譜惟聞彼處土人言及目下海潮由東趨西是處適當其衝關繫甚重大令因又於日前邀同董事李明經會議大約不日卽可興工矣○郡治東北鄉太六圖某氏婦被左近某甲誘拐無蹤旋經家屬偵知將甲拘解華亭縣署禀請訊懲○前者奉賢縣逸去人犯十七名已登本報兹有客來自彼處述及所逸人犯係押入自新所者七月十九夜乘人不備相約潛逃時縣主傅栢枚大令因公赴滬江尚未回署署中人因飛請靑村營都司劉都戎派兵兠拿一犯逃至河于失足　斃刻已拘獲八名解回嚴禁 
[會鞫革命]  
　　革命黨章炳麟鄒容等六人拘押捕房迄已多日日前兩江督憲魏午莊制軍札飭蘇松太兵備道袁海觀觀察親赴租界會訊供詞詳報核辦觀察因卽照會租界領袖美總領事古衲君訂期在洋務局會訊刻已議定由觀察及上海縣主汪瑤庭大令英美租界讞員孫建臣直剌會同古衲君及英日兩國總領事官推鞫情由惟日期則尚未商訂也 
[委員勘路]  
　　滬寗鐵路將次開工督辦大臣盛杏蓀宫保委江蘇候補府崔毅堂太守來申勘明需用民地概給官價購收前日太守命駕詣上海　署與縣主汪瑤庭大令熟商昨日大令特派差役全順薛貴協同地保赴太守處當差 
[儲憲蒞申]  
　　新任江蘇督糧道陸儲憲由京抵天津附招商局新豐輪船南下昨日午前十點鐘時抵埠上海縣汪瑤庭在令曁在滬印委各員均親詣碼頭迎迓旣而儲憲命駕至天后宫側出使行轅暫時駐節 
[五馬來申]  
　　昨日新任松江府知府丁太守之栻由蘇垣來滬上海縣主汪瑤庭大令聞之卽往舟次迎謁旣而太守命駕詣道轅進謁蘇松太兵備道袁海觀觀察繼至縣署謝步大令飭丁擋駕 
[批仰核帳]  
　　木工頭目徐掌掌向陳福卿承造房屋不知因何失去物料甚多以致貲本多所虧折日據情前控諸英美租界公廨讞員孫建臣直剌斷令徐償銀八百兩徐心有不甘具禀道轅上控昨日蘇松太兵備道袁海觀觀察批示云仰上海縣轉諭魯班公所董事核對帳目妥爲理處勿任涉訟此批 
[稽查街道]  
　　昨日本邑城廂内外保甲總巡兼清道局委員朱森庭明府派出差役數名稽查各叚街道有無垃圾堆積旋查得大東門外豆巿街依然汚穢未清遂責成十六鋪地甲赶緊派夫掃除以待明府親臨查察 
[巡員懲賭]  
　　前晚本邑南巿十六鋪巡防南局委員賈楚玉參軍率同局勇出巡所轄各街巷旋聞附郭某小茶肆中人聲叢雜知有賭博情事因卽入内　拿各賭徒見勢不佳爭先逃避以致徒手而出未獲一人迨回局立傳十六鋪地甲到案責其不早禀報限令傳到茶肆主訊究嚴懲 
[米船覆没]  
　　前日某姓船户由周浦裝新米一百七十石來滬將抵南巿永盛碼頭正值午潮湍急誤撞浦中木牌以致全船覆没當經附近各船及救生船駛往得以橯獲米百餘石 
[上海縣署瑣案]  
　　前者美總領事署司帳人李錫卿行至城中唐家弄被徐正源及地甲沙四藉端訛詐紛擾中將對時表失去事後禀請美總領事古衲君照會縣主汪瑤庭大令飭提徐沙會同繙譯官白保羅君訊究沙因年老多病憊不能興倩夥役潘亭到案大令商之白君判責二百五十板枷號十日兹已期滿前晚飭提到案略詰數語判令合賠洋銀十元○前日張桂山扭朱阿三到縣至晚大令升堂訊究張供小的女兒蘭英前已許字某姓上月二十日傍晚忽然失去次日朱母來稱實被伊子帶回家中時適小的出外妻子隨之而往至則朱已帶女而逃今日偕友至董家渡遇見向朱理論朱竟拔刀恐嚇幸友帮同將朱及女一併獲住求卽究追蘭英供年十四歲是日在門前游玩朱糾往浦東看會致被誘到家中旣又領至租界中某小客棧内同房各鋪借宿一宵次日乘舟往周浦寄存伊叔家中伊叔察知有被拐事情命其媳送回舟抵碼頭見朱在彼守候旣而父親跟蹤而至得以扭案請懲朱供小的在張家門外閒游聞蘭英言欲自尋短見是以領至家中大令喝令笞責三百板始認誘令借宿客棧後同往周浦各情在令核與蘭英所供相符查得朱係著名流氓去年曾犯持刀行兇之案爰飭鞭背二百下押攺過局三月蘭英交其父領回速卽催令夫家迎娶 
[七月分缺單]  
　　主事刑部福建司白曾焯呈請分發小京官吏部司務徐福基呈請分發知縣浙江瑞安林福熙丁龍泉胡紹蘇故慶元梁登仕雲南通海賀宗章俱保升建水劉世瑩廣東和平張綱饒平何元泰俱近陜西華陰莊清吉廣西天河鄧曾彠直隸柏鄉魏鴻儀俱近布理問江蘇傅承霖捐離任 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　七月十九日外務部正紅旗值日無引見莊王洵貝勒等由東西陵回京請安恭王謝授内大臣恩瀛貝勒謝授正藍漢都統恩葛寳華謝賞壽物恩英瑞恭送壽物覆命陳名侃謝授外務部右丞恩劉永慶預備召見 
召見軍機及劉永慶○二十日吏部翰林院廂白旗值日吏部引見八十員漕運總督德壽到京請安江西藩司周浩制京請 
安劉永慶謝交軍機處存記恩車王德公各假滿請安熙貝勒續假十日寶豐預備召見吏部奏派騐看月官派出張白熙那桐戴鴻慈李紱藻李昭煒孚琦徐會灃岳樑茹泰潘慶瀾王綽貴秀王金鎔崇興英奎朱顯廷召見軍機及寶豐德壽周浩○二十一日户部廂紅旗值日無引見英信假滿請安濤貝勒由　東陵回京請安寳豐謝交軍機處存記恩德壽預備召見召見軍機及德壽○二十二日禮部太常寺正藍旗值日無引見文冲謝授大順廣道恩溥善因伊子得保獎謝恩揀發廣西知府潤懋李長祿書通清泉等謝恩太常寺奏派致祭黑龍潭白龍潭派出榮公延秀召見軍機及文冲 
續錄江　德化縣高等小學堂開辦章程○學規一小學之設所以激發忠甩開發智慧振興實業謹遵此次聖諭端正趨向造就通才爲全學之綱領一小學之宗旨在授以道德知職及一切有益身體之事一中國聖經垂訓以倫常道德爲先外國學堂於知育體育之外尤重德育中外立教本有相同之理今小學堂於修身倫理一門視他學科更宜注意爲培植人材之始基一歐美日本所以立國國各不同中國政教風俗亦自有所以立國之本所有學堂人等自教習監督執事學生諸人有明倡異說干犯國憲及與名教綱常顯相違背者查有實據輕則斥退重則究辦一小學堂爲初授普通教育之始除試騐功課之外尚有須合格式者四事一志趣端正二資性聰明三家世清白四身體壯健一凡開學堂散學及每月朔望由監督教習率同學生肅具衣冠詣至聖先師位前行三跪九叩首禮禮畢學生向監督教習各三揖退班一每歲恭逢皇太后皇上萬壽聖節皇后千秋令節至聖先師誕日仲春仲秋上丁釋奠日皆由監督教習率同學生至禮堂行禮如儀一教習學生一律遵奉　聖諭廣訓照學政歲科試下學講書讀御製訓飭士子文每月朔日由教習傳集學生在禮堂敬謹宣讀聖諭廣訓一條一教習在堂課授凡友人探訪司閽概不通報一學生家人賓客通問於外廳會談不得入内亦不得過久一學生於堂中書籍務宜愛惜不得隨手棄置所用器具亦不得任意相壞一學生功課勤惰中教習隨時登記此外一切行爲舉止有無過悮亦由教習按日計之十日一呈於監督一教習執事人等之勤惰是否遵照學内規條辦理監督隨時記錄以定功過一學生房舍衣服以及飲食盥浴等事務宜潔凈監督及執事人應隨時查察一每日早五點鐘開頭門每晚九點鐘鎖頭門鑰匙號簿由司閽呈交副監督一學生寢興食息皆有定時出入大門由監督及執事人等稽查登記一每年以正月二十日開學至小暑後十日散學爲第一學期立秋日開學至十二月十五日散學爲第二學期一除暑假年假之外每歲恭逢皇太后皇上萬壽聖節皇后千秋令節 
至聖先師誕曰仲春仲秋上丁釋奠日端午中秋節各停功課一日又每十二日學課一周後各　課一日其餘臨時請假無定期者至多不得過十日惟考試婚喪不在此例一查小學堂肄業之文童遇歲科試應准逕送院試其府縣試一律免考取進之後仍到學堂肄業其由學堂請假赴考不得逾期違者開除學籍章程尚未畢登容俟排日賡續 
[主試過揚]  
　　揚州訪事人云江南正主考楊星使佩璋副主考紹星使昌遵陸出都由清江乘官舫南下上月二十七日之夜道出維揚兩淮運司恩新甫都轉率同所屬文武各員趨詣官馬頭迎迓各營亦列隊河干鳴槍致敬憲舟並不停泊直向瓜洲進發江都盧大令送至江口始回 
[都轉新猷]  
　　揚州訪事人云兩淮運司恩新甫都轉蒞任以來深念在淮聽鼓人員多有數年不得一差者宦海浮沈情殊可憫而近年所到新班更不知凡幾若不詳加考察人才流品何由而知因於七月某日起按照官册名次之先後每日傳見十餘員詢事考言一一詳註册中以便量材器使偶有一時不能識其才否者聽候下次補傳嘗語人日本司歴任監司差委一切一秉至公從不稍徇情面屬僚中困有一技之長必子錄用斷不使憾抱向隅並擬仿照江寗課吏章程按月考課優給獎銀以示鼓勵 
[拐匪游街]  
　　杭州訪事人云浙省自六七月以來屢有失孩之事經各家父兄倩人尋獲者固不乏人而杳無蹤跡者亦有數口當由家屬禀請警察局嚴拿并由縣密派差捕四出查訪上月某日在城東高冠井羅婦家擒獲甲乙拐匪連羅婦及孩一併解送仁和縣縣主蕭明府將甲乙二匪各責一千板荷以巨枷婦則掌頰二百下桔以竹枷命差役恊同地保押令徧游各街以示懲儆 
[增槯娼寮]  
　　蜜波訪事人云江北捕房前因添募巡捕除各鋪户月捐外復征諸各娼寮月收洋銀四元或六元不等各娼家以捕房旣收捐欵似可倚作護符因之江北一帶娼寮密比如林現聞捕房擬每月捐一倍娼家苦於無力多有遷地爲良者忠此後江北楚館秦樓當不復如前之盛矣 
[南巿捕房紀事]  
　　前日汛捕夥役某甲與混名小蘇州之某乙在馬路中口角扭毆巡街捕見之一併拘入捕捕房捕頭令押候解送馬路工程局禀請總辦翁子文太守訊究○邇來南巿浦江中每由各水果行或小販人等將茭白榖信手傾棄事爲捕頭查悉特遣水巡捕數名嚴密查拿從嚴科罰 
[英美租界公堂瑣案]  
　　曹顧氏在怡和紡紗廠工作乘隙行竊洋紗經司事洋人查悉報由包探張才寶拘獲送案請究氏供稱小婦人偶然貪小後不再犯尚求憐而宥之襄讞委員何吉生大令商之德總領事署麥繙譯官判責三百板枷號一月發犯事處示衆○工部局運泥小工施竹山張根郎將泥傾棄浦中田水巡捕拘案請究大令判各責五百板○施阿　與姚金來串竊某洋人家白糖洋酒對時表等物經洋人報由包探沈阿岳送案請辦大令判各責三百板押捕房四月○偷兒沈菊生掩入王阿七等家行竊衣服水烟袋洋傘等物報由包探方長華拘案請懲大令判責二百板押捕房兩月○鞔工周寶雨藉端將其夥楊寶所製鞋片二十四雙攫之而去報由包探李星福拘獲吊到原贓尚少八雙昨日解案請究大令判責三百板○張阿炳陳阿炳王阿六在某輪船上行竊烟槍一枝被包探竇如海查獲解請訊懲大令判各責二百板荷校兩禮拜期滿之後各責二百板贓存候失主具領○陳阿四至倪阿和所開飯店果腹不知因何互相口角砸毁碗盞報由包探倪順泉送案請訊大令判責三百板 
 
 

Page 10

 
 
[法租界捕房紀事]  
　　偷兒朱桂春潛入某姓家行竊衣服一包被包探查獲詰知内有紡綢長衫一件賣與南巿五豐藥材行夥戴某因帶同前往弔贜隨帶回捕房押候堂期解讞員魏蒓塢大令訊辦○前夜積竊某甲至某輪船　竊被包探所見當塲拘獲并在身畔搜出剌刀一柄隨解入捕房告知捕頭押候堂期解請辦○偷兒某乙在英界某姓家竊得棉被一條携至法界求質被包探拘獲連贓送入捕房捕頭命押候堂期解請訊辦 
[美租界捕房紀事]  
　　前晚小竊朱阿才潛入外虹口某貨棧中行竊所儲洋紗若干包旋報經包探張才寳查獲連贜帶入捕房捕頭令押候轉解公堂禀請訊辦○昨晨偷兒李阿榮掩入百老匯路某洋貨店内行竊洋酒若干瓶携之而出適爲包探沈阿岳所見連贓帶入捕房捕頭令押候解送公堂禀請懲辦○昨日午前包探朱桂生行至蓬路突被甬人某甲逞兇毆擊遂呼令巡捕將甲拘入捕房捕頭令押候解送公堂禀請訊辦 
 
 
 

Page 11

 
 
   
 
 

Page 12

 
 
   
 
 

Page 13

 
 
經一律全裁新定常續教練未齊人數亦少而北邊口外近年散勇游匪出没無常教堂洋商時派保護卽西北伊鳥二盟蒙境亦多由晉省派兵分駐劉光才所部五營與晉省續備軍分叚扼劄頗稱得力然因地面過廣已時有不敷分布之虞當此防務吃重之時該軍一旦全行移　邊境益屬空虚卽使倉卒添募而操練旣難驟熟槍械亦苦不充斷難如該軍之得力就邊地目下情形而論本應懇恩暫令劉光才將所部五營全行留駐會剿邊匪惟廣西軍務正在吃緊不敢專爲晉計惟有仰懇天恩俯准酌留忠毅軍兩營分駐晉邊恊同防剿一面另由臣招募新軍數旗分叚塡劄認眞訓練以固邊圉臣爲邊防緊要起見理合附片具陳伏乞聖鑒謹奏奉硃批著照所請該部知道欽此 
直隷總督袁奏工振要需援案請開捐例摺初九日 
太子少保北洋大臣直隷總督臣袁世凱跪奏爲工賑要需請將部例常捐七項暫由順直收捐一年並將賑捐各項核减一成請由部頒發空白執照及十成貢監收欵截留濟用免予解部以資補救恭摺仰祈聖鑒事竊查順直自遭兵燹百廢待舉用欵浩繁經前督臣李鴻章於光緒二十六年十二月間奏准開辦善後振捐所有各項以及貢監銜封翎枝推廣職銜頂戴曁報効各條一律核收旋於二十七年七月二十九日奉旨停捐實官凡貢監銜封一律攺章加收五成檄飭順直振捐局遵照辦理在案兹據直隷賑撫局司道詳稱自實官停止賑捐加成而後收數異常短絀直隷慘遭兵荒元氣未復加之近畿各處上年秋雨連緜河隄漫决災情迭見本年又復雨澤愆期麥秋减色以致糧價騰貴民情益形困苦局中工賑兼籌支發刻不容緩而上年秋間奉飭所設平糶四局至今亦未能議撤並措借安徽廣西各處振濟欵項尤鉅需用旣繁來源枯涸遂有左支右絀難以爲繼之勢再四思維擬請援案推廣捐輸或可稍資挹注查山東四川廣西等省因工振要需曾經各該省督撫先後奏請將部收常捐内捐免補本班捐免坐補試俸歴俸以及捐免實授離任離省分發指省等七項捐輸歸各該省核收並將原辦振捐貢監銜封各項統减一成由部頒發空白執照均按四成上兌以濟工振要需迭經奉准遵照收辦在案順直事同一律惟有仰懇援案　奏請開辦七項捐輸仍以例定十成銀數准由直隷省一體兌收並振捐内貢監銜封各項亦請援案遞减一成按四成核收翎枝及報効各條一律收辦其推廣文武職銜頂戴仍按五成核收十成貢監收欵截留外用請免解部所有常捐七項照　刊發實收振捐各項請由部頒發空白執照遴員分投勸辦按月分别造册報部詳咨核獎所收捐欵當分别災區輕重工程緩急與順天隨時酌量匀撥濟用庶民困藉可稍蘇詳請奏咨等情前來臣查順直自遭庚子兵燹而後官民交困目睹瘡痍尤堪憫惻亟應妥籌撫恤以舒民困而固民心惟現在各司關局所庫空如洗艱窘異常設遇偏灾要工欵項實無所出現查山東四川廣西等省因工振要需經各該省督撫奏請開辦常捐七項並將振捐核減成數直省事同一律司道等所請援案辦理係爲恤災救困起見似尚可行合無仰懇天恩俯念直省民情困苦准照山東四川廣西等省成案將部例常捐七項暫由順直收捐一年並將振捐各項核减一成請由部頒發空白執照十成貢監收欵截留濟用免子解部出自逾格恩施除咨部查照外謹會同兼管順天府府尹臣徐會灃順天府府尹臣陳璧恭摺具陳伏乞皇太后皇上聖鑒訓示謹奏奉硃批户部議奏欽此 
山東巡撫周奏黄河奇險疉出欵絀用繁請加撥搶險經費摺初九日 
頭品頂戴兵部尚書銜山東巡撫臣周馥跪奏爲黄河奇險疉出欵絀用繁請旨加撥搶險經費以期力保完善恭摺仰祈 
聖鑒事竊臣前以山東黄河隄身卑薄爲患日深每年額設歲搶修經費銀六十萬兩　敷支用兩次奏請加撥本年經費銀二十萬兩在於督糧道庫徵存光緒二十八年分漕折正項並減半項下提撥銀十八萬七千餘兩又在藩庫提撥銀一萬二千九百餘兩爲培隄加廂及修　殘缺埽壩並添料搶險之用旋准户部議覆僅准加撥歴年相沿之五萬兩在於前項内勤撥其十五萬兩令由山東另籌的欵應付不得再挪解部正欵等因具奏奉旨依議欽此遵即按照部議動撥銀五萬兩其餘不敷之欵在於振捐欵内匀撥酌僱附近民夫以工代撫閏五月二十日以後伏汛異漲處處出險跪買土料竭力搶護日費若十金前欵早經用盡苦籌力省支絀萬分不意伏汛未平秋汛踵至各處仍報險不已如下游之卞莊王莊鐵匠莊唐家胡同崔霍家溜李上台　處搜刷隄根奇險疉出請欵之文絡繹不絶臣擇其可緩者駁飭緩發其萬難停待者不得不量予接濟已飭沿河州縣不拘何欵酌量借撥並向商鋪設法通挪從權應急現又接據河南來電六月三十日申時陜州萬錦灘陡然長水三尺山東河身曲狹近海高仰前水尚未消落來源又旺轉瞬狂流奔注更不知若何危險惟有多集人夫寛備稭料竭力搶護以期力保完善惟現在新料尚未登場舊料業已收盡勢必割取新高粱以應急需料價大貴銀價日低若不寛籌經費無米之炊勢將束手臣與司道悉心籌商擬請在於東海關徵收洋稅八分經費支剩餘欵内提撥銀五萬兩再於司道局各庫不論何欵匀撥銀五萬兩共銀十萬兩准其作正開　俾臣得以放手赶辦力保完善之區免再漫决爲害臣明知部庫支絀然當此萬分危急不敢不披瀝上陳相應仰懇天恩俯念民命攸關允臣所請臣當飭工員晝夜防守竭力搶護仍格外撙節支用萬不敢稍涉糜費不勝迫切待命之至謹恭摺諫請伏乞皇太后皇上聖鑒訓小謹奏奉硃批著照所請户部知道欽此 
河南巡撫張奏總兵因病出缺請旨迅賜簡放摺初九日 
調補廣東巡撫河南巡撫兼管河工事務臣張人駿跪奏爲總兵因病出缺請旨迅賜簡放以重職守恭摺仰祈聖鑒事竊據河北中軍遊擊全輔宸禀報河北鎭總兵周萬順偶感時疫觸發舊疾醫治無效於光緒二十九年六月二十三日因病出缺等情臣杳河北鎭總兵周萬順現年五十八歲籍隷貴州鎮遠府由武童投効果毅軍疉次打　出力轉戰雲貴陜甘四川等省統兵剿匪所向有功冐暑衝寒備極辛苦二十七年八月到任以來兼統豫正右軍帶隊巡　不辭勞瘁上年直隸廣平匪徒滋事親赴彰德府屬邊境嚴密防範幸免竄擾今春河内温孟等縣因錢糧攺章刁民匪徒聚衆滋閙會同地方官彈壓保護亦顧竭力盡心其平時 
 
 

Page 14

 
 
督率員弁認眞訓練整頓操防條理精詳於營務誠有裨益豈意抱恙未及一月竟致不　深爲惋惜除所遺篆務及豫正右軍分别遴員前往接署分統另行具奏外所有河北鎭總兵員缺緊要相應請旨迅賜簡放以重職守理合恭摺由驛馳陳伏乞 
皇太后皇上聖鑒訓示謹奏奉硃批另有旨欽此 
河南巡撫張奏遴員接署總兵片初九日 
張人駿片再河北鎭總兵周萬順因病出缺亟應遴員接署查該處地當孔道界接直東路工鑛務並興匪徒尤易溷跡巡防保護均關緊要非明幹諳練之員不足以資　馭兹有留豫記名總兵玉壽熟習兵事樸實老成在豫年久地方情形極爲熟悉以之接署斯缺洵堪勝任除檄委遵照外謹附片陳明伏乞聖鑒訓示謹奏奉硃批知道了欽此 
外務部奏請旨開復已革道員原官摺安十日 
臣奕劻等跪奏爲請旨開復已革道員原官恭摺仰祈聖鑒事竊臣部於光緒二十九年六月三十二日接佳領銜奥國使臣齊幹照稱法國使臣呂班商請各國使臣將辛丑和約革職之河南河北道岑春榮一員聲請開復原官現經各國使臣應允囑令轉逹中國國家將該道　岑春滎更正開復等因臣等查已革河南河北道岑春榮因庚子教案牽涉於光緒二十七年七月初六日奉旨革職兹據領銜奥國使臣齊幹照稱前因伏查辛丑和約獲咎各員屢經各省督撫奏請開復均蒙恩准有案今河南河北道岑春榮旣經各國使臣商允照請更正自應籲懇天恩准其開復原官以昭公允恭候命下卽由臣部咨行河南巡撫並行知吏部遵照所有奏請開復已革道員緣由理合恭摺具陳伏乞皇太后皇上聖鑒謹奏奉硃批依議欽此 
署兩廣總督岑奏降補同知才具可用懇恩原案開復摺初十日 
頭品頂戴兵部尚書銜署理兩廣總督臣岑春煊跪奏爲降補同知才具可用擬懇天恩原案開復以備任使恭摺仰祈 
聖鑒事竊照光緒一十九年三月二十八日欽奉上諭廣　候補道張棠蔭性近嚴刻措施失當著以同知降補等因欽此欽遵在案查該員張棠蔭前被御史蔣式瑆　叅謂其任臨桂縣時審理詞訟一味嚴刑嗣剿辦鬱林柳州等處土匪不分良莠縱肆殺戮當蒙諭旨交前署督臣德壽查辦旋　德壽查明覆奏謂其無營私骫法劣跡其於原叅嚴刑縱殺各節或係事屬有因或係傳聞失實均爲之詳細剖白僅以性近嚴刻措施失當奏奉上諭以同知降補臣查張棠蔭由舉人保舉知縣薦升道員官桂二十餘年歴任永福思恩武緣臨桂平南等縣政聲卓著膽識具優先後剿辦各屬土匪類能所至有功地方賴以安謐前撫臣沈秉成馬不瑤迭次保薦均蒙聖恩嘉獎上年夏間有人奏叅該員辦匪縱殺亦經升在撫臣丁振澤查明並無其事惟該員疾惡過於嚴勵辦事過於認眞遂致爲人所忌名列彈　竊念現在時事艱難需才也亟張棠蔭平日才守政績臣知之頗深實係可用之員覆查光緒二十七年柳慶等處土匪蜂起該員於八月帶營出省至次年二月匪勢漸定因卽移營至來濱遷江賓州貴縣各屬搜捕游匪復又迭獲大勝又會同東軍剿平靈山合浦交界各匪巢前後均見之奏報是該員辦匪情形久邀聖明洞鍳刻下廣西軍務正在吃緊臣已委令統領全省水師以資得力並勒限該員兩月内將河道疏通俾商旅得以暢行合無仰懇天恩俯准將降補同知張棠蔭原案開復仍以道員留於廣西補用出自逾格鴻施如張棠蔭日後不知感奮極力振作臣仍當據實嚴叅斷不敢稍涉廻護以副朝廷整飭官常之至意除咨行外所有降補同知才具可用擬懇原案開復緣由謹恭摺具奏伏乞皇太后皇上聖鑒訓示謹奏奉硃批著照所請吏部知道欽此 
署兩廣總督岑奏職官通同盗賊有玷官箴請旨革職歸案究辦片初十日 
岑春煊片再據廣東營務處兼緝捕局司道詳候補知縣王鍾齡寓所被盜行竊臨時行强一案獲犯梁亞秘楊亞威張朝欽三名梁亞秘僅認知情並未同行楊亞威供係張朝欽起意爲首張朝欽則稱楊亞威等謀竊王鍾齡家財物曾向伊告知並糾邀同往行竊伊當卽阻因楊亞威等嚇令不許定漏風聲是以未向王鍾齡家告知委無串同行竊分贓情事查張朝欽四川貴縣人黔捐案内報捐縣丞剿辦捻匪肅清案内保舉鹽大使指分廣東光緒三年八月到省歴充蘆苞馬口潮橋鹽廠辦事各差與王鍾齡係屬姻親以職官而爲盜賊本出常情之外旣據賊犯供指不舍應請奏叅革職歸案訊究等情前來臣查張朝欽身居職官與王鍾齡又有戚誼何以賊匪竟以圖竊之事向告復脅以同行卽就該員所認而論已屬不能自解縱非眞爲盜賊其平日之呢比匪人亦爲有玷宫箴相應請旨將廣東補用鹽大使張朝欽即行革職以便歸案復訊按擬究辦除咨部查照外謹會同廣東巡撫臣李興銳附片具奏伏乞聖鑒謹奏奉硃批著照所請該部知道欽此 
署兩廣總督岑奏遴員署理知府片初十日 
岑春煊片再廣西現在匪勢以柳慶思南四屬爲最甚南寗一帶接壤欽廉兩省匪徒時相互竄現已咨請會辦廣西軍務馮子材率營駐紥南甯專任南甯等處及欽廉防剿事宜柳慶思三屬由嶺複疉路徑紛歧匪巢旣多此拿　竄非悉堵竄逸之路剿無所施非力求團保之成仍難言堵言乎團保則必賴地方官得人矣臣前以廣西吏冶極敝奏請無論丁憂奏調人員暫行酌董變通委署當奉諭旨允准兹杳有奏調差委丁憂分省補用知府祖繩武堪以委署柳州府知府奏調差委分省補用直隷州知州汪　玲堪以委署慶遠在知府奏調差委浙江補用知縣和廷彪堪以委令護理思恩府知府卽飭該員等督飭所屬州縣實辦團保並察酌要隘地方建築調卡匪以游爲絶技必先使之不游而後可以相機雕剿殲一股卽少一股祖繩武等在晉在川經臣歴試以事均屬可用大吏果不掣肘該員等或能有功除咨行外謹附片具陳伏乞聖鑒再巡撫王之春業經革職護撫臣丁體常尚未到任是以未經會銜合併陳明謹奏奉硃批吏部知道欽此 
 
