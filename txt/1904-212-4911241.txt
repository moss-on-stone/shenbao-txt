# 1904 - 212 - 4911241

 

Page 1

 
 
[說馬力三]  
　　曷謂汽機馬力以代人力所難勝也人之能力遜於汽機之馬力者三十倍而又極日之勞不過能用六小時過勞則致疾致疾則廢事或若牛馬然驅迫而使之則促人壽命所損尤多　此理泰西衞生家嘗論之且小民固耐習勞而孱弱亦憚作苦惰游之衆冗食之徒雖由生業不勤庸知非重大之工力不能任窮而無所之所致耶苟用力少而程功速一傭之獲日有贏餘雖甚疲恭而謂不樂爲生計無是理矣如此微特可以無棄貨抑亦可以無棄人吾故曰汽機馬力以代人力所難勝也曷謂移其人力以補汽機所不逮也一機之製貲本甚巨又有管理之費修葺之費故斥母財者必計其子盈於母然後爲之若所營之業綜核贏利不足以酬馬力之所値其不宜於汽機亦明甚矣况凡機各有定制不容互易而用之苟其業爲常業工爲常工則人力不耐過勞不如馬力爲能持久若偶興之工事竣工畢或一工旣竣二工復興一歲之中工凡數易一工而製一機工少費多旣難合算一機而兼數用此可彼否又不咸宜吾故曰移其人力以補汽機所不逮也夫用人力者何也昔顧亭林日知錄載館舍街衢橋梁官樹之政歴引周官國語及漢唐史乘以證之以爲是四者可以覘國之内治近泰西之法廨舍必皆宏敝街衢必皆清潔臨淵有渡表道垂陰橋梁之多官樹之密足以濟途人而蔭行旅此豈一以汽機爲之歟蓋工巡局之例其工之重而難者利用機其工之輕而易者利用人馬力人力各審其可所謂彼此相成而不相奪者此類是也雖然吾所謂汽機之馬力其與人力有相成者豈惟是館舍街衢橋梁官樹而已哉卽以開墾製造轉運言旣各宜於馬力之代人力所難勝矣然馬力無可用者若耕墾之有圍田櫃田架田區田梯田圃田也註見農桑訣及勸農書相其旱　隨時改制劑其肥瘠布種無常或爲障隄註指圍田所以障水者或爲瀽穴註指櫃田所以洩水者或培葑泥於架木而泛之水上註指架田凡水鄉無地者可用之或疏行列於甽内而區之地中註指區田荒旱時水泉闕少之鄉可爲之或裁成重　註指梯田有土之山皆可作田或繞以短垣註指圃田藝疏果者機無可施動須人力人力之用並足以輔馬力之開墾者又有之矣至於製造之巧多由於機顧以中國製造而論其大宗莫若絲與茶絲出於蠶機不能飼之茶生於樹機不能採之緣是以推則摶埴之工刮磨之工練染之工以至雕刓刻鏤之工運以精心而不專恃乎大力者皆人所長無待汽機馬力爲之用也然則人力之用兼足以輔馬力之製造者蓋亦有之若轉運一事輪舶火車以涉大川以行廣陸固便且捷然或三篙之水僅可容舠九軌之衢但宜轉毅帆檣之所不能廢推挽之所不能辭人工之需隨在而有是人力之用更足以輔馬力之轉運者復一說也由是觀之馬力足故人有餘故事易舉事舉功分貨財日出上可裕國下可阜民民阜者國自强内政外交於焉是倚而曰汽機汽機非吾中國所宜用焉豈篤論乎嗟乎各國之陵侮我中國也以智力以兵力實則兼併侵軼無不借資馬力以爲之馬力者智力兵力所從出也智以教育而後生兵以訓練而後足學堂之設武備之修非豐於財何以濟事今中國力圖自强振興庶務謀抵制者果能製汽機較馬力是亦學堂武備之基址也否則本之不圖末安能治一切善政若姑待焉未可迫期豈惟人力之不齊蓋亦馬力有未足矣 
[本館接奉電音]  
　　昨晚十點鐘時京師友人飛電傳來諭旨一道敬謹譯登○六月二十日軍機大臣面奉諭旨本月二十五二十六二十八日均著推班欽此 
[電諭補錄]  
　　五月十九日軍機處交片奉上諭岑春煊電奏柳州府紹字各營譁變文武各員不知下落等語統領祖繩武著革職拿問交刑部治罪岑春煊調度乖方著嚴加議處柯逢時著一併交部議處欽此 
[分占要隘官電]  
　　昨晚承駐滬日本總領事官小田切君以本　二十一日下午三點半鐘東京所發官電兇示内開黑木將軍報知大本營云　樹林子　離西河沿之西約十二里又樣子嶺註離摩天嶺之西約十八里二處離遼陽約七十五里均係俄兵所據之處我兵於本月十九日天明時由此進攻棆樹林子有俄兵二枝另有大砲我兵攻至下午俄兵有敗去者至晚因俄兵甚多所占之地亦甚堅固我兵祗得停戰次日天明　軍又進攻將俄兵擊退　軍往西追擊約逾十二里俄兵往安平一帶而逃楊樹嶺有俄兵二枝半另有兵四排　兵攻至下午因俄兵勢甚勇猛至晚我軍亦停戰惟兵未移動至次日天明兩軍又戰至八點鐘俄兵所占之高處均被我軍佔奪俄軍逃至陽武堰　譯音我軍死傷若干現尙未查明俄軍所携之砲有數尊爲我所奪此次之戰我軍不甚得利因其地甚險無立足之處不能用大砲相攻且天時甚熱寒暑表升百餘度故兵士一時難以施力也 
[日佔要隘專電]  
　　昨晚九點鐘時接東京專電云第一軍司令長官黑木大將報稱華歴六月十九日黎明時吾軍始發隊攻擊榆樹林及樣子嶺附近之敵軍於是日日没之前擊破敵軍之兩翼然以敵軍砲力甚猛且其陣地堅固故至夜分尙未將敵軍擊退乃於翌日天尙未明之時再行攻擊至正午敵軍漸次擊退吾軍追襲之於露關譯音嶺至吾軍攻擊樣子嶺一帶之軍隊至是亦告厥成功緣十九日午後一點鐘吾軍卽拔隊進攻日未暮已佔據敵軍陣地之大部然有一部之敵軍抵拒甚力入夜尙未退却故吾軍於翌日天尙未明之時再行進攻午前八點鐘樣子嶺附近一帶高地遂均爲吾佔是役之所以如是艱難者蓋因地勢險峻行軍動作諸多不便且吾軍砲隊無恰好之陣地致砲兵難以施力加以天時炎熱在百度以上致軍隊倍受辛苦也至兩國死傷之數現皆尙未查明 
[俄督無恙]  
　　燕都報云近見中外各報載有俄國遠東總督阿列幾息夫因病逝世之說然此語實係子虚阿督精神矍鑠逐日照常辦公固未嘗有病 
[德儲遊歴]  
　　九江訪事人云德國皇子乘富衞司法得蘭德二兵輪船欲至　陽湖洞庭湖等處遊歴 
 
 

Page 2

 
 
[桂匪擾湘]  
　　漢口訪事人云近日武昌官場紛紛傳述謂廣西亂匪業已竄入湘省寳慶府屬之城步縣聞有失守之說果爾則湖南防務更形吃緊矣 
[請留岑雲帥駐梧電文]  
　　兩廣督憲岑雲帥統兵西征經將軍壽留守會同張中丞電致外務部請留雲帥駐紥梧州兼防東省今將致外務部電文照錄於下外務部鈞鑒廣西軍情吃緊岑督電請赴桂林柳州自係爲愼重軍務起見惟西省用兵全恃東省接應尤宜並顧兼籌廣東伏莽甚多時虞蠢動欽匪近稍歛戢而合靈匪氛未靖廣州之香山順肇慶之陽春陽江以及惠潮各屬會盜時有滋擾全賴兵威鎭攝自上年來東軍西援者已屬不少現在添調武匡軍赴西廉州續備三營莫鎮五營又將續往東省兵備極形空虚雖已赶募塡補而新集之兵萬難深恃廣東巡撫向不管兵一切征調考核皆由總督主持西省警報頻來東省人心甚爲搖動萬一匪徒窺見兵力單弱餉械空虚乘機驟發彼時總督遠在桂柳巡撫呼應不靈竊恐貽誤不少去秋岑督赴柳此間卽謠傳匪警可爲前車之鑒壽蔭等竊謂岑督此次西行只須暫駐梧州無庸遠赴桂柳蓋就西事言之桂林偏在一隅有警全賴外援非必嬰城固守岑督駐梧則各路將領秉承有自居中調度卽可以固桂省之防縱有機密事宜須與柯撫會商自可通電無須覿面若竟至桂林勢成偏重軍事瞬息萬變轉覺運掉不靈以東事言之桂林距東過遠有事鞭長莫及梧州適中之地兩省皆可兼籌聲勢旣能聯絡人心自然鎭定且東省現議更改軍制近又奉旨裁併海關皆總督主政之事遠出似非所宜壽蔭等係爲鎮靖地方起見彼此熟商意見相同不敢安于緘默謹據實上陳伏乞代奏再此事續接外務部電奉旨壽張電奏悉廣東地方緊要自應並顧兼籌卽著岑暫駐梧州居中調度無庸遠赴桂柳廣西軍務仍著悉心籌畫佈置嚴飭各軍加緊攻剿迅速殲除地方一切事宜隨時會商柯妥爲辦理 
[電奏柳州軍情]  
　　兩廣總督岑雲帥自聞柳州兵變後卽專電奏報嗣以怱迫之間言詞較略隨又將詳情補奏一通並請免議守土各員兹將補奏電文曁政府覆電彚錄如下外務部鈞鑒洪頌據署柳州府陳嵩澧署馬平縣向淦電稱十一日城内兵變該府縣等督率所部親兵極力抵拒一面飛函馳請外援接應奈匪多兵少道府縣署均被匪徒攻入所存餉械焚刼一空縣獄亦並被劫人犯悉經縱逸該府縣等仍督率隨身餘勇支持至十五日卯刻宋尙傑劉成貴梁義忠等外援登城該府縣等從内接應匪由北門竄出城遂以復等語煊查柳州府城雖據電稱收復然倉庫商民已遭焚刼瘡痍滿目實堪悲憤頃又據駐防中渡之知府雷震南電報柳州縣城被匪竄入從此柳城雒容融縣羅城一帶又無寗日已會商柯撫設法抽調各軍先其所急併力跟蹤追竄毋任日久蔓延至陳嵩澧向淦等倉猝遇變雖力不足以制賊尙能督率支持應接外援逼匪竄去不致蹂躪無遺署道褚興周前電已懇恩免議陳嵩澧向淦等可否並懇免其議處出自聖裁除飭該道府縣查明被難商民妥爲撫卹及將詳細情形另行奏報外乞代奏煊叩旋接京電奉旨岑春煊柯逢時各電奏均悉叛匪陷柳城縣應卽赶緊圍攻尅期收復屏山旣有大股亦應從速援剿永甯州雒容一帶並著嚴飭各軍節節設防跟蹤追捕毋任蔓延柳州府城被難人民著遵前旨妥爲撫卹署柳州知府陳嵩澧署馬平縣知縣向淦究屬疎於防範著革職留任帶罪効力欽此 
[激變有由]  
　　廣州訪事人云廣西省女匪肇亂情形略誌前報兹悉此事實由官激之使然先是女匪王九姑之夫王某係鄉團總董曾見游匪大股入鄉自揣力不能敵乃餽以餉銀糧米說之使退鄉里賴以保全人皆感之後被人指爲通匪報知某縣令遂會同營勇將其夫及子一併拿案訊得毫無實據勒捐銀三千兩交保釋回九姑聞之告其姑曰良民何罪横被幽囚又復勒索多金尙安有所謂王法耶卽日負姑赴省上控中途聞其夫及子已被誅戮乃負姑而歸變産集資招聚亡命購辦毛瑟槍三百枝誓爲夫復仇所向無敵平日不戮一人亦不擾一村惟遇官兵奮勇直前女黨魏五嫂曹三娘悍勇無比每戰必勝是處提督某軍門患之使人招降九姑答以無所謂投誠不投誠但使我夫及子得以安歸卽當倒戈待罪我何求哉臬司某廉訪遣人招之言亦如是觀此可見匪勢之猖獗亦官之辦理不善有以致之也 
[調勇述聞]  
　　漢口訪事人云廣西匪人自破柳州漸有逼近湘省之勢湖廣總督張香濤宫保深恐邊界或有疏虞急飭工程營馳往湘中以資防守 
[協餉述聞]  
　　漢口訪事人云邇來廣西軍務吃緊需餉孔殷湖廣總督張香濤宫保爰飭善後局籌集巨欵行將委員解往桂省以資接濟矣 
[調軍防患]  
　　鎭江訪事人云兩江總督魏午帥近以廣西柳州降匪復叛曾電奏擬派向駐清江之南洋常備左軍總統杜雲秋觀察俞督率所部五營馳往湘粤邊界駐紥防堵以遏匪氛本月十四日前左右三營已由袁浦駛抵瓜洲常鎭通海道郭月樓觀察知之特飭總巡周叅戎及某弁前往照料未幾各勇换乘某輪船赴漢口再行往湘聞後隊二營日内亦將拔隊登程矣 
[喜占勿藥]  
　　武昌訪事人云湖廣總督張香濤宫保前日偶感時邪政躬稍有不豫現幸天相吉人喜占勿藥日昨已親詣八旗會館答拜清留守矣 
[武弁被控]  
　　安慶訪事人云日前銅陵縣董事徐國選等以大通城守某把戎有縱子率兵搶劫民間幼女等情投臬轅上控當奉臬憲濮紫泉廉訪發出批示曰控關把總得賄擅受刑責平人控情果實殊堪髮指仰銅陵縣尅日錄案詳覆不准稍涉狥護含混轉致代人受過切切 
[示禁浮收]  
　　紹興訪事人云越郡糧賦本較浙西略輕前由山陰縣湯大令禀請酌加已奉藩憲翁方伯批駁近日忽有某某諸紳耆聯名投府署禀控糧書浮收等情府尊熊再青太守批其牘尾曰查山會兩縣南米民間投完折色减浮案内奉定每石收錢五千文本無紳民新舊之别據禀民户所完折色每升須錢六十八文至七十二文不等年外竟有八九十文實屬顯違定章任意浮索小民何辜受此朘削亟應嚴行禁革以恤民艱候札飭山會兩縣重申定章出示勒石永禁如經書巧立名目再有浮索情弊准納户來府指控聽候嚴辦可也著卽知照 
[飭查田畝]  
　　姑蘇訪事人云江蘇撫憲端午橋中丞札飭各府州縣將所轄田畝詳細查勘共計熟田若干畝荒田若干畝以及本年收成若何查明後造册詳報初不知中丞是何用意也 
[推廣紡業]  
　　紹興訪事人云蕭山縣城西門外通惠公機器紡紗廠年來頗稱獲利去歲贏餘至數萬金之多其故蓋由所需棉花購自本地可免水脚釐捐女工取値亦廉上海鴻源紡紗廠執事者聞之現已專人求紹察勘情形隨在臨浦鎭擇定地基起建洋式廠房以便招工開紡矣 
 
 

Page 3

 
 
[粤海雲帆]  
　　廣州訪事人云五月中旬連朝淫雨禾稼多爲所害惟河口紫洞獅子竇五嚴橋至三水一帶收穫較豐新榖每擔洋銀二元二三角至二元五角不等將來尙可望略减也○省城所辦警察均著成效地方賴以安寍現老城外四關各處亦於五月二十五日起按照城内開辦矣○佛山學堂現已建築工竣定期六月間招考學生七月開學經理其事者爲洗君且以佛山爲有名鉅鎮僅區區設一學堂學額無多教育實難普及擬將上鎭之田心書院改爲蒙學師範講習所廣置圖籍及一切教科善本以餉蒙師並擬邀集同志日與蒙師討論俾稍知教育原理庶各鄉蒙學可望逐漸起色也○奥國政府擬糾合粤商各集資本四百萬兩在粤東開設華奥銀行日前藩司胡方伯課吏以此命題令各員條議得失日前奥國駐紥香港領事蒲士德君偕奥國銀行總辦本倪狄達君來省謁見督憲晤商此事暢談良久始興辭而去○佛山商務上接西北兩江此次柳州失陷計佛山所失資本不下五十餘萬現在辦貨者咸有戒心巿面大爲减色卽附近各商亦不免受其牽動矣○督憲牌示署新會參將何爾晟調省另有差委遺缺以現署中軍副將潘灼文署理所遺中軍副將缺卽以現署廣州恊副將龐玉璞署理 
[皖山夕照]  
　　安慶訪事人云五月二十八日下午大二郎巷聖公會側夏姓家不戒於火幸卽撲滅不至成災○安徽大學堂所需經費前將新洲蘆課撥歸應用由懷寗縣署工房吏劉某經收近以虧欠甚多經堂董姜某禀請提劉父子押追劉旋卽浼人保釋日前縣主某大令怱又發出火籖提劉嚴訊其子情急吞烟斃命禀經上憲委員相騐確係服毒所致其家不肯收殮以致屍骸延攔多日穢氣薰蒸人皆掩鼻而過不知後將如何了結也 
[丁簾月色]  
　　金陵訪事人云兩江總督魏午莊制軍前飭元寗兩縣爲新任湘撫陸中丞就浙江會館恭備行轅並派南琛兵輪船駛赴瓜洲迎迓節鉞中丞於初四日抵寗後拜會制軍本擬小作勾留然後溯江而上嗣以朝命敦促卽詣督轅辭行制軍仍飭南琛兵船恭送赴任○江南銀元局鼓鑄銅元爲數甚巨而巿廛仍周轉不敷揆厥情由皆由奸儈私運所致迭經省憲出示嚴禁并飭新關及江口各卡嚴密查拿而銅元漏巵迄未稍止日前又有奸商私運大宗銅元渡江而北關卡皆不及察詎被盜匪偵悉尾之以行至中途荒僻之區蜂擁而前揮刃砍傷押運之人盡劫銅元而去某奸商幾致喪命惟因私運不敢鳴官亦可謂自取之禍矣○前任上元縣戴子和大令在鹽城署任内被參奉旨革職勒令回籍交地方官嚴加看管大令交卸鹽城篆務本應遵旨回合州原籍惟以梓鄉並無恒産不能家居行抵揚州賃屋數椽棲其梅鶴日前有人來自邗上稱戴革令已懸壺巿上藉三指謀生是亦可憐己 
[雲間晚眺]  
　　松江訪事人云縫工楊某向與某寡婦私識近爲彼處流氓周阿珍所聞藉口捉姦率黨恫喝恣情勒索無如楊阮囊羞澀不能饜其所求當場僅餽洋銀五元尙有十元約以翌日事後楊無可籌措情急輕生遂購紫霞膏背人吞服毒發殨命婁縣黎子新大令聞而震怒立派幹差將周及其黨郭某拘獲略訊口供判令鞭背笞臀並以是圖地保不早禀報量予責懲十六日大令以周稔惡已久飭令裝入木籠示衆郭則枷號其旁一時見者莫不鼓掌稱快○本月十四日西門外緝私勇丁與某棧司互鬨一事初時僉謂此項勇丁係歸鹽捕中營吳金忠都戎管轄嗣悉此輩實係飛划右營王游戎卽俗呼王小臚子者所帶與吳都戎毫不相干先是勇丁張錦仁因與于錦昌紙鋪棧司陸少林互撞口角之下繼以蜂毆遂致衆人共抱不平呼喝一聲拳如雨下時各槍划均泊黑魚弄河干勇等敗北歸舟糾黨數十人持械闖入各店搜尋棧司意圖報復並有四勇闌入甡源錢鋪聲勢洶洶於是各鋪譁然幾致罷巿當由團防局胡弁將張拘解婁縣署受傷之棧司亦經人舁案請騐十五日各店領袖邀衆至財神廟會議擬至婁縣署府署提轅三處呈遞公禀十六日婁縣黎子新大令提張至案笞責數百下發東嶽廟前枷號以示薄懲○松郡爲江南全省提督駐節之所軍報往返向無電綫傳遞殊不免有遲滯之虞近聞細柳中人言及此次江蘇撫憲端中丞蒞滬時與楊鏡巖軍門會晤詢及此事軍門卽以設立爲請中丞頷之商諸蘇松太兵備道袁海觀觀察以工巨料貴無欵可撥爲對中丞允俟回省後再行設法不知果能底於有成否也 
[上海官塲紀事]  
　　昨日署南匯縣知縣陳苕民大令保頤奉賢縣知縣郭子華大令重光先後來滬泊舟滬南大碼頭旋命駕同至縣署拜會午後縣主汪瑤庭大令卽至舟次報謁○昨日户部主事易申甫主政順豫以起程在卽至縣署辭行○昨日上海縣縣丞楊玉史二尹寳書因患感冒飭丁持片至縣署禀知汪大令請假五日以資調養 
[暫停發落]  
　　昨日爲法租界捕房發落之期緣上期並無判責人犯特咨照讞員陳楚生大令暫停發落一期 
[僧寮被盜]  
　　本邑大南門外陳家橋附近有敦仁堂一所係寓滬粤商所建内有住持僧頗饒積蓄前晚三鼓後突有匪徒五人首纒白布各執利刃破扉而入至甲乙兩僧臥室内將所儲洋銀一百餘元及零星雜物一併刼之而去是處離撫標滬軍續備右旗營不遠當晚管帶龍葆珊遊戎聞聲急率勇丁前往察視各匪已去如黄鶴次日董事某君禀報二十三七鋪巡防局曁保甲總巡局請爲勘緝 
[嚴懲流氓]  
　　前日江海關巡江吏梅羅在浦江查獲著名流氓李改東卽小廣東一名解至浦東保甲總巡局請爲訊究旣而和豐洋棧西人函致局中聲稱李在洋涇鎮八埭頭地方屢次向人索詐請爲嚴辦總巡謝岳松明府命提研訊判責二千板移送改過所禁押二年 
[英美等國租界公堂會訊案]  
　　開平礦務局延律師雪門投英美等國租界公廨控華商永吉祥小輪船公司股東承厚生拖欠煤價銀兩讞員黄耀宿司馬准詞傳同被告訂於昨日上午會審鐘鳴十下英副領事德爲門君蒞廨會同黄司馬升座先據原告雪律師聲稱去年十二月十八號永吉祥小輪船公司定買煤斤言明每月交二百墩嗣被陸續欠銀四百二十五兩有奇至本年二月開平公司託本律師經理此欵曾寫信與永吉祥並無回覆西例凡涉訟之先由經理律師致信相問如所問之事不實須作函回覆倘無回信卽所控之事係屬的確此案永吉祥並無覆信所欠係屬實情請堂上著傳案之股東承厚生並請另提股東劉墨仙歐陽季蘇到案一并追繳承厚生延律師丹威生詣案聲辯據稱承厚生並非永吉祥股東原告律師如必指爲永吉祥股東請將承爲股東之實據呈案雪律師曰請堂上先將欠欵四百二十兩斷定令永吉祥繳案本律師再設法查出永吉祥之股東姓名再行指控於是黄司馬商之德爲門君隨傳諭承厚生曰丹律師未曾深知永吉祥之事致有此辯現在惟有赶緊致信與劉歐著其來申公同速爲科理承厚生唯唯遵斷而退 
[紅十字會來文]  
　　啓者本會昨承出使駐法大臣孫星使來函倡捐英洋一千元霅溪㭻恍氏爲六姪孫餞行移助英洋兩元金陵庾源莊交來求子孫蕃莪人捐助龍洋六元求家室平安人捐助龍洋四元揚州劉廣生求病愈捐助英洋十元蔡椿熙求父病速愈捐助英洋一元除分掣照外謹抄乞登報伏希公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬江瑣事]  
　　寗波訪事人云日前慈谿縣楊紳家忽補穿窬者流夤夜竊去首飾衣服等爲數殊巨禀請邑宰劉大令飭捕緝獲陳阿六一名研訊之下陳供出爲同黨薛某所竊薛現避匿鄞邑大令得供卽備文飭差赴鄞請縣主周少軒大令派差恊拿以便歸案訊辦○邇來前巿金價較前稍廉前每兩售洋銀五十六七元現已减至五十四元揆其情形皆由銷塲呆滯所致也○鄞屬四都邵家地方鞏姓有家丁數人忽於某日暴卒聞係被惡賊所謀斃邇聞此賊業已拘獲想須送官究治矣○日昨鎮海縣韓于衡大令備文飭差解盜犯王榮林一名至府投文呈請提勘府尊喻庶三太守牌示初二日當堂將該犯審勘覆取口供以便申詳上憲核辦○鄞江橋石岩各工匠前因議加工價相率停工經宕主投縣禀控旣而各石匠以涉訟多日尙未結案未免被累爰特聯名投縣禀請提案斷結藉安生業邑宰周少軒大令准詞已定期提集兩造質訊矣○寗郡各營勇丁前由提憲吕道生軍門飭改洋操遴委練軍副中營張易軒營帶爲總教習旣而練軍正副中營劉張二管帶常備軍王管帶亦將所帶勇丁逐日在校場嚴加操練現已漸次純熟日前禀請軍門親詣大教塲閱視以定優劣○本月初二日之夜寗屬鄞縣北門外五十三都陳家漕地方陳成生家突有盜匪十七八人明火執仗蜂擁入内翻箱倒篋任意窮搜事後檢點所失爲數頗鉅翌日陳開單報縣請緝鄞縣周大令得報已派差捕多名四出　緝矣○甬江北往來鎭海某小輪船邇因久失修理船身機器頗多損壞日前由局主將輪駛赴滬江修咠詎甫至鎮海口外突遇暴風竟爾沈没船中人幸獲援救得登彼岸現聞已雇人設法撈取矣○日前鎭海水師統領吳哲人軍門奉閩督李制軍札飭赴閩差遣軍門奉札後業於日昨由鎭來寗乘坐輪船至滬再由滬江換輪船前往○鎮海縣江南地方前出有因姦謀命一案邑尊韓子衡大令曾將淫婦某氏拘縣嚴刑審訊尙未認供日昨又在黄隴地方將兇手拘獲解縣訊明釘鐐收禁俟申詳上憲後卽須按例治罪 
[除穢須知]  
　　昨日本邑城廂内外保甲總巡朱森庭明府發出六言韻示懸掛通衢其文曰照得糞桶加蓋業經一再示諭目今天時漸熱穢氣易致疫癘兹特限定時刻其各遵照挑取黎明五點爲始午前十點爲止倘敢抗違逾限立提嚴究不恕 
[上海縣署瑣案]  
　　朱瑞雲控沈恒甫圖賴票銀等情前晚縣主汪瑤庭大令提訊朱供小的販售夏布爲生前月載貨來滬經吉祥街元泰布莊購去夏布十四疋計價洋銀九十元當時給有期票一紙不料到期向收店已閉歇以致貨欵無著爲此將莊夥沈恒甫扭案叩求究追沈供小的向在元泰執業此項夏布係執事人買進未及十日莊卽閉歇執事與莊主杜某均已避匿無蹤小的何堪賠累求鑒大令著將沈交人保出限十日帮同朱將杜及執事人尋交到案以憑訊核○孫子香被蔡秀庭欠會欵六十千文向索無著反敢逞兇因扭縣喊控大令提訊之下孫聲訴前情蔡供所欠之欵實因一時無力歸償求恩寛限大令著將蔡交人保出限十日措齊繳案違干押追○本邑北橋鄉民楊　寳近以迎　草龍託名求雨經大令訪聞飭差拘案前晚向之研訊楊供鄉間自四月中旬以來迄今兩月餘未見雨師戾止農田乾涸鄉民焦急萬分是以各村紥就草龍十一條每條以二十四人舁之遊行各村藉求雨澤小的亦備一龍以應衆意今幸上天默佑果沛甘霖巡防局憲亦賞給錢三千文求鑒大令斥其無知妄作判責五百板枷號十日發鎮上示衆 
[馬路工程局瑣案]  
　　前日某烟館主林阿千扭蔡德至捕房控被欠烟資三千餘文同索恃蠻等情捕頭令解馬路工程局總辦翁子文太守倩襄讞委員黄衡堂二尹研訊蔡供小的無力付還求恩明鑒二尹判責一百板○歹人朱字卿竊取王福生家棉被二條當塲扭獲人贓送至捕房轉解工程局二尹判責二百板贜給王具領日前小孩宋小來迷失歸途棲宿於楊家渡涼亭内經巡街捕查見帶至捕房轉解工程局二尹研訊之下命函送普育善堂留養前日其父宋南耕投局禀請給領二尹允之 
[英美等國租界公廨晚堂瑣案]  
　　通州人胡兆順之子邦順被人誘拐來滬寄頓於沈瑞根家由沈託朱永德蔡金泉王姓老嫗等輾轉售賣得錢分用控經讞員黄耀宿司馬集訊飭蔡金泉將邦順交案前日晚堂司馬將在案人證親提覆訊據通州來差禀稱奉州尊王六老爺之命帶同蔡金來滬訪尋現由王寳福將邦順交案求示質之王寳福供稱係王姓老嫗之子在某包探處爲夥此事係母親所爲小的知悉　卽設法將邦順領回求大老爺念小的之母年老糊塗格外恩寛司馬以孩旣領出尙可寛恩惟拐匪須由沈交出沈供當日領邦順來時在烟館開燈得價卽去實不知其姓名司馬判沈笞責二百板朱蔡各笞責一百板老嫗從寛免究著將邦順領案當堂交伊父胡兆順與來差領去面備文回復州尊王刺史銷案沈等各人著具改過切結交保開釋○沈禹卿控洪堯臣以廢票騙買麻袋布等情前晚經司馬提訊沈供當日洪　仁昌支森元莊票銀五百七十兩來出貨曾間明票係錦華絲廠洪廷彪調來洪供沈挽夏堯　來調一支票言明以四月初二日爲期如三月底不將現銀交到届期卽行止付詎至期分文未交是以止付曾登報聲明洪供袋布係小的與沈合做司馬謂曁已合夥應有合同洪稱祇以一　爲定並無合同夏供在仁昌爲司帳前與沈同事故轉托廷彪調換此票刻下洪己在寗波變産得洋銀一百六十元以抵賠償惟此項洋銀尙在斃臣母親處司馬著洪仍還押俟夏至其母處取到洋銀再行核奪○前者陳品梅控顧時生李鳳鳴欠銀不還因陳籍隸西洋曾經司馬會同西洋領事會訊判令兩造核算帳目禀覆核奪案懸日久尙未了結前日晚堂司馬將顧時生李鳳鳴傳案諭曰爾等與陳品梅來往各帳著詳細　摺臣案並將何日收得何物抵銀若干所付銀兩作何用處確實書明本分府當爲爾等清理明白了此訟案顧李諾諾而退 
[英美等國租界公堂瑣案]  
　　前者譚王氏控著名蟻媒郭阿松王鳳仙串拐女兒阿囡甥女翠娥至南潯駕彼處某營什長督左　扣住佔爲妻室等情解經讞員黄耀宿司馬訊供備文派差前往關提及至左避匿營官陳佑之處遣人傳言必欲阿囡到案非郭阿松等二人同來不可因回申禀覆帶同郭等至潯始將阿囡提獲昨日午前解案請訊襄讞委員王松丞刺史商之美總領事署繙譯官白保羅君著押候過堂訊核○包探顧阿六解何洪記至案禀稱此人與鄰婦王張氏細故口角卽糾集流氓與氏爲難致失價　洋銀四十元之金壓髮一支由氏扭訴捕房今特解請訊核王張氏供與何爲鄰前日因潑水沾及伊身彼遂挾恨當晚糾衆前來尋釁致失金壓髮簪一支求恩追繳王張氏之姑王陳氏投案訴稱小婦人家中只姑媳二人何堪　此强暴尙求究辦刺史問何洪記外尙有他人相識否答稱有小連記者素號流氓求察刺史著將何押候提到小連記再行訊辦○美商勝家公司主控式老夫蘇錦章等虧欠洋銀二百六十四元有奇前經司馬將蘇傳案訊追昨日解案覆　蘇供小的名下現欠七十元之譜惟王某欠一百九十餘元今王己往北方小的所欠當將嘉定原籍所有房産作抵刺史准交人保出限二禮拜將洋銀繳案違干未便○姚金福控陸廷財積欠房租三月共計洋銀二十元反被携去銅鍋三口等情昨日解案陸供小的所欠房租自當赶緊理楚求恩寛限刺史謂兩造係屬賓主毋庸涉訟著出外自行清理○三十三號西捕以馬夫施　生將病馬駕車解案請訊施供此馬係新利洋行之産求鑒刺史判罰施洋銀十元馬送公一馬房醫養○前日南京路一百六十八號門牌屋内失火時王永康朱榮華葛阿三等乘機攫取錫　經 
 
 

Page 10

 
 
包探王寳生拘獲解案請究刺史判各枷號三日○包探孫阿星解慣收賊贜之王福順到案禀稱前者耶松廠被趙記英行竊銅皮亦由王收買是以傳案請究刺史判罰洋銀三元 
[法租界捕房紀事]  
　　昨日有張某者由浦東雇杉板船渡浦來滬駛至中流同船有甲乙丙三人見張懦弱可欺勒令將身畔所帶洋銀一并交出否則推入浦中杉板船户王怡生亦隨聲附和張無奈將所帶洋銀三元數角交與甲等迨抵岸後卽投捕房控訴捕頭立飭包探隨向前往甲乙見勢不佳先行逃逸僅拘獲丙一人並船户王怡生一并帶回捕房身畔搜出所索洋銀王稱並不帮同勒索捕頭准予交保丙則押候堂期解案訊究○昨日甲乙二流氓至通運駁船公司藉　索詐洋銀二十元不遂所欲膽敢行兇被公司中人扭送捕房捕頭著押候解送公堂請讞員陳楚生大令訊究 
[美租界捕房紀事]  
　　前晚浦江中所泊吳淞輪船上西人某甲因被歹人徐桂榮騙取　式皮鞋若干雙報經包探朱桂生查獲帶入捕房捕頭令押候解送公堂禀請讞員黄耀宿司馬訊辦○前晚百頓路美華鞋店主婦張沈氏因夫張某被夥戴祥志擊破頭顱投訴捕房請爲究辦捕頭令包探陳三林前往查明再行核辦○昨晨篷路菜巿販售牛肉之鮑林堂因被吳李氏扭住兇毆投訴捕房聲稱失去銀質對時表請爲查辦捕頭令包探陳三林前往查得所訴無憑斥不准理 
[金陵官報]  
　　六月十一日藩棧牌示署海門同知劉卓栻期滿遺缺查有淮補斯缺之梁孝熊飭赶新任准補海門同知梁叩謝牌示赴新任知縣殷鑒夏禀知赴江西帮同勸捐張炳尉禀知奉釐捐局委赴蕪浙提絲捐差十二日督轅牌示本月十五日應行拈香之期所有文廟委糧道武廟委藩台文昌廟督憲親詣總巡釐卡知府查濟元禀知出巡回知縣曾紀安禀知查勘江陰建造水旱營局地勢事宜回知縣　霈叩謝冬賑粥廠蒙給酌委一次李世由禀知奉委點收建安建威兩艦器具各項畢十三日知府張頂知州孫傳準知縣周瑞麟奉示觀别理局王斯鴻叩謝灌徐海賑捐酌委優缺一次十四日准補海門同知梁孝熊禀知二十二年海運案内蒙俟補缺後以知府在任候補奉部核准知縣曾鳳祺禀知奉委營務處發霅差副中營陳名揚並禀知到差署清河縣丞張瀛辭赴任十五日賑捐局舒奉示察看准補海門同知梁孝　辭赴蘇後赴任統領　　副四營蕭有元借補提左營遊華趙雲龍帮代淮北沿河巡緝水師營守備宗承烈到世賴李得祿干祚霖均奉示騐看直隸州判蘇我厚辭赴　甸釐捐差大使綾敬銘叩謝冬艱廠粥酌委一次休致南昌城守都司馬責田叩謝咨文進京 
[安徽官報]  
　　六月初八九日跼　　塗縣　謙辭知府惲毓齡知奉委辦學務處提關知縣鐵林　賾年均知奉委騐收菱湖嘴營房工程州同　定安辭赴鳳陽道差　縣丞徐作楨知丁外艱巡檢唐詩江知奉委銅元局巡查差署無爲州朱存理專丁謝酌委一次初十日候補知縣陳兆祜到由壽州提京控　回十一日候補知府任廷收到並奉撫憲札委銅官山礦務華總辦十二三日太湖縣華錫旗到夥縣李有渠辭鄭筠奉委會辦磁士公司建廠工程倪善慶辭赴廣濟圩縣丞馮遠　到起服來省 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
爲熟悉以之請補兗州府運河同知實堪勝任與例亦屬相符合無仰懇天恩俯念員缺緊要准以裁缺卽用同知姚延壽補授兗州府運河同知實於要政有俾銜缺相當毋庸送部引見該員雖係曾任實授之員應仍照例俟一年期滿察看果能勝任再行保請實授除咨部查照外謹恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
雲南巡撫林奏爲佐雜俸滿保薦摺初二日 
林紹年跪奏爲佐雜俸滿保荐恭摺仰祈聖鑒事竊查定例首領佐　雜職自六品以至未入流俱以到任之日起准其前後接算歴俸已滿六年者該督撫調取驗看詳加甄别其中寔有人才出衆著有勞績堪膺保薦人員詳細確查出具切實考語該督撫照例具題吏部查明與例相符准其保薦毋庸送部引見俟具題奉旨後註册入於卓異班内以應升之缺統較日期先後升用等因遵辦在案兹查有新平縣典史李孔訓年三十七歲係順天大興縣監生報捐典史指分雲南試用十八年經部騐看領照到省試用期滿甄别詳咨留省補用委署雲州吏目卸事咨署新平縣典史奉文覆准光緒二十三年十一月初三日到任試署試俸期滿報銷試俸各在案今自到任之日起連　扣至光緒二十九年八月初三日止初次六年俸滿例應騐看甄别理合造具年藉履歴事實清册由該管道府州縣騐看出考加結保薦咨經雲南布政使劉春霖署按察使陳燦查明該新平縣典史李孔訓自光緒二十三年十一月初三日到任之日起連閠扣至光緒二十九年八月初三日止初次六年俸滿騐看得該員李孔訓爲守俱優趨公勤愼堪膺保薦詳請騐看出具奏保薦等情到臣騐看得該員李孔訓年力强盛公事明晣洵屬雜職中有志上進之員核與保薦之例相符除册結送部外謹會同署雲貴總督臣丁振鐸恭摺具陳伏乞皇太后皇上聖鑒敕部核覆施行再此案係遵照定章改題爲奏合併聲明謹奏奉硃批吏部知道欽此 
雲南巡撫林奏爲滇省現抽釐金與江西省所辦統捐大指無異並切實整頓情形摺初二日 
丁振擇林紹年跪奏爲滇省現抽釐金與江西省所辦統捐大指無異並切實整頓情形恭摺仰祈聖鑒事竊臣等接准户部咨本部奏請通飭各省一律籌辦百貨統捐以保利權而便商民一摺於光緒二十九年十二月二十七日具奏奉旨依議欽此等因咨滇欽遵當以各省如何籌議及摘叙滇省進口出産各貨釐章先電詢四川江西貴州各督撫臣去後旋准江西署撫臣夏峕電覆贑省統捐係統該省向由四卡分完之釐歸併一處抽收與他省無涉等語卽經督飭司道妥籌辦理兹據雲南釐金總局司道會同布政使劉春霖詳稱百貨統捐原以各省貨物由初次産地發運時歸併統計酌定收數成總完納旣可杜沿途留難需索卽可爲將來免釐加稅預立基礎恤商裕餉計無有善於此者查滇省出産土藥之外别無大宗他如普茶大錫紅白銅黑白鉛碗花石黄等項滇係産地爲數有限銷路亦極細微况西南兩迤近遴缅越自蒙自騰越思茅相繼開關進口各項洋貨由關納稅悉照關章本省行銷綢縀絲雜紙張磁器烟酒海味一切貨物又皆來自川粤江浙等省是統捐之舉必俟先由外省産地通行計議統籌辦法乃足　挈綱領而歸畫一原定釐章凡外貨進口於入滇首局照章抽釐一次塡給大票經過次局查騐貨票符合裁給騐單立卽放行如商人無中途添買加帶則只納釐一次之後遂可通行無阻其本省出産之貨各於起運地方由附近局卡照章亦僅納釐一次卽便暢行出關所有經過本省局卡皆無絲毫重徵卽沿途局員書巡亦鮮留難需索之弊溯自設局抽釐以來因時變通斟酌損益商旅尙均稱使且滇無水道不通舟楫商人亦無桂旗買牌冐充洋商諸弊不似他省之逢關納稅遇卡抽釐也互証叅觀滇省現行抽釐章程亦與江西省所辦統捐大指無異自應仍舊辦理方今時事艱難餉項奇絀專恃釐帑以濟要需恤商剔弊亟宜認眞籌維惟有就現行釐章切實整頓總期於商無擾於餉有濟一俟各省統捐章程議有就緒卽當體察舉辦冀收推行盡利之效特是整頓之要尤在因地制宜煩苛不除則群雀之驅叢可慮防維不密則多魚之漏網益開而復釐之弊首在奸商繞越偷漏甚有不肖釐員書丁减讓賣放或因前途恃無驗卡竟用小票或於零星小販任意誅求營私病商良非淺鮮應再重申誥誡局卡則照章稽徵不准减讓賣放商販則按貨定釐勿容繞越偷漏無論進口出關但經完過一次釐金凡經過本省局卡騐票放行均不得留難需索隨時派員四出梭巡嚴密稽查如有前項情弊局員立即撤參書丁從重懲辦商人若有偷漏查實議罰以維榷政而資整頓等情詳請會詳奏咨前來臣等覆查無異委係實在情形除咨户部查照外所有滇省現抽釐金與江西省所辦統捐大指無異並切實整頓各緣由謹合詞恭摺具奏伏乞皇太后皇上聖鑒敕部立案施行謹奏奉硃批户部知道欽此 
山東巡撫周奏爲山東高等學堂師範學堂及中小裝養實業各學堂規模已具謹將辦理情形摺初二日 
頭品頂戴兵部尙書銜山東巡撫臣周馥跪奏爲山東高等學堂師範學堂及中小蒙養實業各學堂規模已具謹將辦理情形恭摺仰祈聖鑒事竊臣准總理學務大臣咨稱光緒二十九年十一月二十六日内閣奉上諭方今時事多艱興學育才實爲當務之急前經諭令張之洞會同管學大臣將學堂章程悉心釐訂妥議具奏兹據會奏臚陳各摺片條分縷晣立法尙屬周備著卽次第推行等因欽此恭錄咨行到臣並准咨送奏定學堂章程轉飭所屬一體遵照辦理伏查山東學堂前經升任撫臣袁世凱遵旨設立業於光緒二十七年九月二十四日酌擬章程繕單進呈御覽奉硃批知道了政務處曁各衙門知道欽此欽遵開辦在案前撫臣張人駿接辦未久調任交卸臣到東以後竭力經營當派藩司胡廷幹分省補用道張士珩在籍翰林院編修孔祥霖總理通省學務並委直隷補用道陳恩　總辦省城高等學堂因該堂總教習一差須明中學兼通西學者充當方免流弊是以派陳恩　兼充總教習並延翰林院庶吉士宋書升充中學總教習遴派品學兼優之士佐之學中兼教英法德日四國文字聘美德日教師及華人精通法文者分班教授一切攷證圖書試騐儀器均遵照欽定章程辦理臣以學堂固爲造就人才尤冀廣開風氣因飭每州縣選送學生名計上年新增學生二百餘名連前已收入學堂者共三百九十九名高等學堂爲閩省觀瞻所繫規制宜閎以原就濼源書院隘不能容復在省城西關外創建講堂　置齋舍俾敷居住新堂告成卽將舊改之濼源書院作爲師範學堂 
 
