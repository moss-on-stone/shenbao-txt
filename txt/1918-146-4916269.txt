# 1918 - 146 - 4916269

 

Page 1

 
 
   
 
 

Page 2

 
 
時評 
[馮段之勝負（冷）]  
　　我所謂馮段之勝負非他不過主義之勝負耳蓋馮之主義久已藏而不露悉聽段之主張也今段之主張已有不能自行進行之勢則勢不得不馮之主張漸有發現之機所謂公私人之奔走言和長江各督之將有發展等等皆其徵兆也 
　　雖然段在今日尚有貫澈原定計劃之言馮在今日尚有不置可否之說但爲時勢所逼其言其說終可暫而不可久則所謂重大之變化出焉重大變化非他即馮段之勝負也 
[命令]  
　　六月一日大總統令文官甄用審查合格簡任職存記之沈覲平著分發直隸交該省長酌量任用此令 
專電 
[北京電]  
　　倪來電請調回安武軍以資休息主戰派瓦解段仍强硬馮益示消極直隸派長江督軍正醖釀一種新形勢時局將生重大變化（二日下午四鐘） 
[北京電]  
　　張懷芝及其部下皆急遽北還小徐亦急回京段昨謁馮陳述對於時局意見馮不置可否但對人言如總理果有辦法也好（二日下午四鐘） 
[北京電]  
　　馮甚盼段對時局早作轉機使張一麐探詢方樞方據以各段因入見仍主貫澈原定計畫馮云果能見諸實行余亦何樂不從（二日下午一鐘） 
[北京電]  
　　徐樹錚昨夕還京報告湘事仍積極進行奉軍已在長岳間設司令部（二日下午一鐘） 
[北京電]  
　　張懷芝回魯第二路司令由陳光遠代行（二日下午一鐘） 
[北京電]  
　　許蘭洲電告督師由豫開陜爲入川準備（二日下午一鐘） 
[北京電]  
　　曹錕上招撫湘軍意見書段特派靳赴津商决 
（二日下午一鐘） 
[北京電]  
　　龍謁馮歷陳收抬粤局計畫馮但奬其忠勇謁段詢對南作戰有無變更段稱兩粤爲民黨集中地非從根本肅清不可龍謂中央如能籌足餉械有贛閩兩省爲後援則平定本非難事况滇桂内訌憳宜乘機進取（二日下午一鐘） 
外電 
[北京電]  
　　　西南聨合政府出售廣海巡艦北京政府不承認之（三十一日） 
[北京電]  
　　華人方面現信有許多省分主張調和南北戰爭（一日） 
[北京電]  
　　陳炯明以粤軍司令名義布告雙島北面東港已埋水雷故不許船隻出入南港則未置雷出入船隻每小時速率不得逾六海里守衞船可於必要時檢查行船凡船隻欲駛出者須先二十四小時報知海港官吏出入船隻之駛行時間須在午前六時後晩六時前上述章程定於六月一日實行據謂安置水雷係爲保護中外人民起見云（一日） 
[北京電]  
　　日本於二十七日承認葡萄牙新政府（一日） 
[北京電]  
　　據莫斯科消息過激黨政府已致文中政府指斥謝米諾夫之活動並請准遣派過激黨軍隊會同華兵以攻謝米諾夫中政府迄今尚未接到此項來文想途中梗阻此文未必能達雖中國對於俄人感情極佳惟過激黨之建議非中國所能接受蓋以過激黨方許武裝德奧俘兵成羣結隊進逼中國邊疆也 
（三十一日） 
　　以上路透電 
[北京電]  
　　曹錕回津後派參議劉慶華（譯音）來京面謁段總理並向段聲言此次錕因病回津當由漢口啟程時關於前敵軍事已委吳佩孚爲總指揮且面授機宜囑其進攻永州唯我軍疲勞殊甚俟克復永州後當准予休息且將乘此時機無論中央或和或戰悉行從命蓋主張於永州克復後開始和議已意在言外也（一日） 
[北京電]  
　　龍濟光於三十一日下午訪段總理於其私宅有所密談昨日又表面上至國務院訪段總理僅會見三十分鐘而退聞龍氏之來京因現在曹錕張懷芝等已倦於戰爭欲確知中央政府此際於對南方針尚有討伐之能力與否若果議和則自開戰以後彼所負之債欵一千萬元以上須要求中央負擔並擬與北京某銀行訂二百萬元之借欵契約云（一日） 
[漢口電]  
　　上月三十日夜張懷芝突然出發北歸係誤報蓋因張懷芝準備北歸之際適徐樹錚由湖南回漢極力挽留遂不果行俄而中止而張懷芝所備之專車被徐樹錚乘之北上故致誤傳爲張懷芝出發現張懷芝仍在漢稱病謝絶會面者但幕僚之一部現已北歸張將不遠仍必北歸矣（一日） 
[漢口電]  
　　徐樹錚之俄而北上因日前曹錕北歸恐其擾亂北方及總統選舉問題爲其主要原因（一日） 
[北京電]  
　　據消息靈通之某氏云近來曹錕張懷芝等似與長江各督軍意見一致將排斥徐樹錚等之主戰派於相當之時與南方調和以期從速息兵又南方自軍政府改組以來强硬之反對議和者已去故南北兩方面今日皆温和派最占勢力以致北方主戰派人物現正陷於窮境觀於近日以調和之目的或携有調和之使命而奔走南北之公私人士之多足知大勢之傾於妥協一面也云云（一日） 
[東京電]  
　　平田伊東兩外交調查委員於昨日下午各别訪問後藤外務大臣面議良久始退（一日） 
[東京電]  
　　郵船商船兩會社决將台灣航路自由線運貨水脚漲價一成八至四成五從九月一日起實行（一日） 
[東京電]  
　　中國軍事顧問青木中將於今日回東京（一日） 
　　以上東方通信社電 
戰電 
[巴黎電]  
　　今晩公報云全陣線之大戰仍在進行劇烈如故法軍固守蘇瓦松西面出路以阻敵軍由此而進法軍並扼守蘇瓦松南面之克里斯河左岸中央戰事劇烈仍未稍減敵軍佔據菲勒安太爾特洛瓦村與佛齊萊村現并力向維勒安太爾特洛瓦村進逼右面及萊姆西北之法軍仍堅守陣地法飛機參與大戰至爲勇武曾與敵飛機一大隊交鋒並低飛以機關鎗擊敵且深入敵軍陣線偵察敵軍行動而於維持交通一端亦甚有功二十七八九三日法飛機共毁德飛機十九架擊留汽球兩具又重創敵機二十三架迫令陣地二十七八兩日法軍射空砲亦擊落德飛機六架（三十日） 
[倫敦電]  
　　德國公報云萊姆西北之砲台已陷德軍俘虜今共有三萬五千人且獲戰品無算内有最重之大砲及飛機營一座夜半公報云非勒安太爾特洛瓦南面之德軍現正向瑪恩河奪路而進（三十一日） 
[倫敦電]  
　　美軍公報云敵軍進攻康蒂尼村之美軍新陣地復爲步砲隊擊退該處與榮蘭戰事正在進行中德軍用煤氣砲彈轟擊（三十一日） 
[倫敦電]  
　　法軍大本營路透訪員今日電稱敵軍現於蘇瓦松萊姆兩翼受阻今晨全力向南衝擊其目的顯在瑪恩河夜間與侵晨敵軍向該河前進約五英里格勒勒至佛齊萊之陣線敵軍大約希望列陣瑪恩河以期移其主力向西藉河流護其右翼如四月間在瓦斯河之所爲南陣線全部分之戰事劇烈已達極度今晨協約軍始用後備軍輔助自星期一日以來處敵軍攻擊要衝之各師（三十日） 
[巴黎電]  
　　各晩報對於戰局皆持鎭靜態度惟謂北陣線偵察敵軍行動者已預報德兵二十師開離北陣線而總司令曾　發見敵兵聚集之點何以敵軍竟能突然出攻令人莫解各報對於此節略有討論桑白拉氏於辰報載有一文深信德軍之進步行將被阻自由人報謂海峽與巴黎大約均爲敵軍 
 
 
 

Page 3

 
 
之目的物今欲以力量相等之大軍扼守二地恐有未能之勢總司令於此二地不當有所取舍一而須不恤犧牲遏制敵軍向海續進一而須以力量稍小之軍扼守南面之土地該處尚多迴旋之餘地云（三十日） 
[舊金山電]  
　　太平洋濱某國有造船廠於十六日内造成驅逐艦一艘從前最速爲六十五日某私家造船廠决議造一水泥旱船塢能容載重六千噸之船其費僅及鋼質旱船塢之半 
（三十日） 
[華盛頓電]  
　　國務卿藍辛氏發表宣言書謂美政府對於四月間受奧國壓逼各種族在羅馬舉行集會甚爲關心若輩之爭求自由美政府深表同情云（三十日） 
[華盛頓電P ] 
　　前因身體微有缺點而免除軍役之人二十萬名已經召集入伍俾代戰線其他兵士財政部宣稱上月政府用費連貸與協約國之借欵共達美金洋一千五百兆元較上一月增多三百兆元每日平均須用五十兆元每月所用之總數甚巨爲各交戰國所未有後六個月内用費將更增加下月國會將籌議徵收新税以得戰時四千兆元其餘應需之欵擬於秋問發行第四次自由借欵以彌補之云（三十日） 
[巴黎電]  
　　德人復於今晩以射遠砲向巴黎轟擊（三十日） 
要聞一 
[中日共同條約之近訊 ]]  
　　新約證書之交換 
　　中日文書之宣布 
　　中日兩國共同防敵條件雖經兩國軍事委員互相訂約惟迄今並未實行交換條約證書茲據外交界確實消息三十日下午三時由外次總長陸子欣在外交部與駐京日本公使林權助交換中日兩國共同防敵新約證書更聞林公使回使署後即將此事電告日本政府云云 
　　又據外交某當局消息中日政府近因鑒於各方面要求宣布新約内容情形極爲緊迫恐因此而引起我國國民之誤感有碍國際上之感情經兩方政府輾轉磋商日政府始終不承認宣布新約内容全文其結果决定僅將三月二十五日俄國駐日章宗祥公使與日本外務大臣本野氏雙方所交換之外交文書四件於三十日下午由北京東京兩政府同時宣布以塞國民之要求惟該文書係由中國方面首先提出外間不免因此又發生疑義云云茲將三十日政府所宣布之外交文書四件原文照刋如下中國駐使致日本外務大臣文云敬啓者中國政府鑑目下時局依左列綱領與貴國政府協同處置售爲貴我兩國之必要茲依本國政府之訓令特向貴國政府提議本使深爲榮幸（一）中國政府及日本國政府因敵國實力之日見蔓延於俄國境内其結果將使遠東全局之和平及安寗受侵迫之危險爲適應此項情勢及實行兩國參加此次戰爭之義務不能不及早協同考量應行之處置（二）依前項所述經兩國政府合意後因實行决定之事凡兩國陸海軍對於此次共同防敵戰略之範圍應行協力之方法及其條件由兩國當局官憲協定之該當局宫憲對於相互利害問題互相愼香誠實隨時協議並由兩國政府核定俟時機實行以上提議相應函達敬請見復爲荷茲本使對於閣下特表敬意敬具中華民國七年三月二十五日中華民國特命全權公使章宗祥印外務大臣法學博士子爵本野一郎閣下云云又日本外務大臣復中國駐使文云敬復者本日接准尊函内開貴國政府鑑於目下時局依左列綱領與帝國政府協同處置信爲貴我兩國之必要特向帝國政府提議等語業經閱悉（一）日本國政府及中國政府因敵國實力之日見蔓延於俄國境内其結果將使遠東全局之和平及安寗受授迫之危險爲適應此項情勢及實行兩國參加此次戰爭之義務不能不及早協同考量應行之處置（二）依前項所述經兩國政府合意後因實行决定之事凡兩國陸海軍對於此次共同防敵戰略之範圍應行協力之方法及其條件由兩國當局官憲協定之該當局官憲對於相互利害問題互相愼重誠實隨時協議並由兩國政府核定俟時機實行帝國政府對於貴國政府所提議主旨全然同感依前列綱領與貴國政府協同處置爲帝國政府所欣快相應函復茲本大臣對於閣下特表敬意敬具大正七年三月二十五日日本帝國外務大臣法學博士子爵本野一郎印中華民國特命全權公使章宗祥閣下云云又日本外務大臣致中國駐使函云敬啓者三月二十五日貴我兩國政府因共同防敵業經互換公文帝國政府以爲該公文之有效期間應由兩國軍事當局商定再因共同防敵日本軍隊在中國境内者俟戰事終了後應一律由中國境内撤退帝國政府特此聲明相應函達茲本大臣對於閣下特表敬意敬具大正七年三月二十五日日本帝國外務大臣法學博士子爵本野一郎印中華民國特命本權公使章宗祥閣下云云中國駐日本公使覆日本外務大臣函云敬復者本日接准尊函内開三月二十五日貴我兩國政府因共同防敵業經互換公文貴國政府以爲該公文之有效期間應由兩國軍事當局商定等語中國政府對於此節亦正表同意再尊函所稱因共同防敵日本軍隊在中國境内者俟戰事終了後應一律由中國境内撤退貴國政府特此聲明等語亦經閱悉以上依本國政府之訓令相應函復茲本使對於閣下特表敬意敬具中華民國七年三月二十五日中華民國特命全權公使章宗祥印外務大臣法學博士子爵本野一郎閣下云云 
　　又據政府某要人傳出可靠消息漢口商會三十日來電報一道請求政府宣布此次訂立中日新約以釋國民疑慮聞某方面即覆電該商會謂該項新約並無喪失利權之處今已將中日兩國交換文書明白公布矣云云 
[大局形勢之一轉]  
　　最近數日來北京某某有力方面運動和平甚有進步已入具體的協商之時期段總理以下態度俱有變更而前敵方面曹張之請歸尤爲一種重要事實現曹督旣歸主戰政策之前途一懸於徐又錚與吳佩孚師長接洽之結果三十日並聞長江六督軍有聨名電報到京内容重要詳不可知要之現在形勢漸有入調和時期之望而中央政局無形中亦有一道暗流若隱若顯究竟若何變遷刻尚在不可知之數云 
　　又一方面消息謂近頃南北兩方表面上雖仍以武力爭持而其實内中俱已筋疲力盡决再無繼續之能力北軍方面之張懷芝迭請追魯曹錕則居然返津軍勢旣渙難再振作雖有徐樹錚一人興高采烈恐亦無濟况在湘之奉軍近以大敗見告段氏欲達其最初之目的則萬萬不能不即收舵恐終顚覆故一般伶俐之政客乘機願任調和者頗爲踴躍表面上似出於旁人之運動實則政府暗中亦豈不抽一線聞條件尚能近情不似前此之空泛矣 
[三十日之中央政紀]  
　　公府情形馮總統三十日下午一時半臨　　辦公室披閱王占元鮑貴卿張宗昌等拍來要電數通於二時十分延見内務總長錢幹臣農商總長田煥亭諮詢閣議經過情形約四十分鐘三時見中日實業公司副總裁日本貴族院議員倉知鐵吉日本公使館二等漢文參贊西田畊一（日使館介紹時尚有岡部三郎一員臨時請假未見）四時傳見前財政總長王叔魯討論維持票價辦法四時半王氏退出後大總統因政躬疲倦遂進内宅休息又訊頃據公府消息馮總統三十日曾兩次至居仁堂辦公室除披閱各項要電並派員往長辛店慰問曹使病况外先後接見來賓數人下午三時復接見報告閣議之閣員一次三時張仲仁秘書長惲公孚秘書約師嵐峯處長等密談良久五時以後始回私寓府秘書廳近數日亦較爲忙碌張仲仁秘書長退府時間甚遲云 
　　國務會議三十日星期四國務例議段芝泉總理曁各部總長均於上午十時三十分到齊照常開議首由陸外交總長報告宣布中日文書情形並將章仲和公使最近所來之某項要電提出報告均無討論次由段香岩總長報告參陸辦公處連日會議之情形各總長對於某項軍事問題曾有極詳細之討論討論畢即按照日程開議内中各路請欵案件除湘督請賑案須下次閣議再行核辦外餘均交財政部核撥此外僅决定任命官吏案數件即由總理宣告散會時已下午二時三刻云云又訊是日國務會議除討論改變進攻湘南及肅清湘東計劃外其餘案件特誌如下（一）陜西電請增募新兵案（未决）（一）緊要邊防案（該項决定電囑各邊省長官詳述意見嗣後再定唯一辦法）（一）撥欵賑濟長沙被水災民案（通過）（一）第一第二兩路總司令請撥前敵兵士暑藥案（通過由財政部速籌四萬元）（一）任命簡任薦任職官吏案及普通議案數件均已通過下午二時散議後由内務錢幹臣農商田煥亭赴公府報告大總統　　參陸會議參陸辦公處三十日上午九時曾續行召集重要會議一次對於曹仲三宣撫使離漢後第一路軍隊之統轄問題曾加詳細討論次復相繼討論第五期作戰計劃及某項邊防問題至一小時之久十一時以後由段香岩總長入閣議報告連日會議詳情下午二時由專電處拍致湘贛閩各督重要軍電多件至三時以後辦公人員始相繼退出云 
[關於戰局之最近京聞]  
　　張懷芝回魯益急曹錕已返津矣又據某交通機關三十日所得漢口電訊謂張子志司令因曹司令旣已回津彼欲回魯之心因而益急起程之期未定然已聲明决不一人久滯漢口大約一二日亦當就途也 
　　湘戰停頓消息據某交通機關三十日午所得長沙電訊謂湘省各地戰事近日陡然停頓湘西湘東一帶雖因水患之故然湘南零永方面並無水災而戰事亦無發展消息則兩軍此次藉端停戰顯有其他原因等語又據某當局傳出可靠消息湘督三十日有要電到京亦係陳述湘省各地戰事停頓情形詳情如何秘不得聞云聞長沙因連天大雨自二十四日晩湘江驟漲當夜税關水標已至三十一英尺二十五晨增至三十四英尺是日天雖晴然水並未減正午增至三十四英尺八寸下午更增至三十五英尺七寸城外市街大部分均浸於水中云 
　　湘東戰事吃緊第六混成旅旅長張宗昌二十八日由攸縣拍致政府要電一件據稱耒祁相繼告急安攸防線吃緊奉軍一團由易家灣開來施師二三團亦請轉令迅速來攸以厚軍備等語又據軍界某要人面述近日湘東一帶戰事又趨緊急而張旅長有改駐泗汾舖之說蘇省援贛各軍刻已兼程西下云云又訊謂張宗昌旅長於二十九日電致公府師景雲處長云嗣後關於軍事重要電報改用昌密並稱宗昌於昨日由攸縣退回泗汾舖云又據某要人云張宗昌旅長三十日有要電到京關於湘東各路之戰事情形報告極爲詳盡段總理披閱後比交參陸處存案備考云 
　　第二路將易奉軍第二路總司令張懷芝迭次懇請政府准其開去湘贛檢閱使及第二路總司令職務以便回魯剿匪政府慰留無效已有照准之傳說茲得軍界確息此項問題不久即可成爲事實探悉内幕原因係中央密查第二路軍隊實無戰鬭能力故擬改以奉軍接替現與張雨亭督軍及徐樹錚副司令往來電商已有端緒云云 
　　南雄對抗近狀贛南軍事情形日來寂靜無大進步茲得丁效蘭旅長沁日來電略謂南雄前面軍情無甚變化惟南方漸次增兵我則固守待援懇催第二路及閩軍速進以便早定粤局云云雙方旣已接近而如是停頓者則因日來該地連日大雨致礙行軍之故但南軍兵力實已駕乎北軍之上故丁旅盻援甚切也又據某方囬消息贛軍大隊悉在南雄一帶其主力軍隊則在梅關小梅關古碌各處南雄始興則嚴設防禦工事蓋取攻守並用形勢贛軍前隊在平田馬子坳分水坳佈成犄角勢互爲聲應江梅楊梅兩地則分駐重兵以相聨絡刻由李烈鈞分路來攻馬子坳江梅楊梅一帶均已有猛烈戰事贛軍佈防極嚴粤軍撲攻必自徒取損傷且前方兵士俱悉贛軍精銳一可當十俟粤軍稍疲贛軍即可直搗韶城此則贛軍前方備戰之近情也庾嶺後方因恐湘東敵軍東竄已在贛州崇義一帶另設防軍並擬派輕兵一支由崇義抄出桂陽以隔斷湘粤敵軍聨絡此又贛軍後方之佈置也贛軍布防周密將來後隊齊集則前線必可直搗韶城以平敵氛云 
　　李耀漢電告粤情廣東省長李耀漢三十日由廣州致電中略謂非常國會雖已通過聨合政府之組織但成立後能否久存殊無把握且西南各首領日來内幕爭執益烈前途恐有糾紛并附陳西南握有勢力之人仍極希望召集舊國國和議方面極屬空談請即乘此進兵應可解除粤省之大亂云云按李氏政府旣認爲態度不明此種電文恐不能發生效力也 
[蘇省議會臨時會紀事（二）（醒民）]  
　　昨日（六月一日）爲江蘇省議會第一届第三年第三次臨時會開議之第二日議員到八十一人適足法定人數下午二時摇鈴開會沈議長主席第一案財政審查會報告審查省長交議規定忙漕滯納罰金案略云滯納罰金一項前經本會議决有案茲據江寗等縣知事爲忙漕疲滯欲變通原案以兩個月限满遽加十分之一本會再三討論以爲蘇民對於忙　正税無不樂輸恐後滯納者實屬少數貧民祗恐時間縮短罰金加重以後各縣知事及督征有利可圖包攬益甚此中弊竇經民國五年常會議决案内剖晰無遺應查照原案兩個月限满加二十分之一續限兩個月仍照十分之一辦理以順與情而免紛更照報告通過第二案財政審查會報告審查蔡議員寶善任議員桂森提議江北改釐爲税案略云應由本會咨請省長令行財政廳召集各商會會長從長計議定一適中税率俾無妨國課而有利民生一面通飭各局所在磋商改訂期間内新税暫緩實行以免紛擾表决照報告通過第三案内務實業合併審查報告省長交覆議自來水營業條例案略云此案交覆議理由以旣有中央法令可循目無需特定條例莊議員以涖應仍執前議意見書界說分明理由充分足資援據擬於收束處增入本會認自來水營業關　地方治安人民生命至切研求不厭加詳前項條例於中央規定法令範圍内立具體標凖以補充周密並無抵觸實爲必要一層申明仍執前議亦照報告通過第四案唐議員人傑提議發行江蘇儲蓄票開辦鳳凰山鐵鑛案表决付審查第五案馬議員敬培等提議改正畝捐名稱應予先後停止案付審查第六案蔡議員璜提議請定學校課程特立國學一科案否决第七案請願審查會報告各縣商會等陳請修改税率案第八案請願審查會報告淮安公民葉立民請議修改江北各税所令合支配案合併討論表决逕咨省長第九案請願審查會報告揚州公民程力請議將酒捐單票由官廳印發案付審查第十案請願審查會報告南滙陸望峯等請議變更警區案付審查第十一案請願審查會報告上海愛國女校校長宋岳請議酌量增加補助費案否决第十二案武進市總董曾省三等請議清理地方附税案付審查第十三案武進市總董曾省三等請議查照前案確定民荒專條保全各縣市鄉公産案付審查第十四案請願審查會報告崇明外沙各界代表施滋培等請議前届議决分縣案内清丈費每畝征銀五分應重咨省長迅予實行案付審查第十五案請願審查會報告江都許桂森請議裁撤宜陵分所案表决逕咨第十六案請願審查會報告審查淮陰等二十四縣商會請議修正貨物税税章並免收河工經費二成案表决逕咨省長第十七案請願審查會報告審查李秉銓等請議江蘇省敎育會地址遷移寗垣並取消寗垣分會案付審查第十八案請願審查查報告審查范球請議籌辦江蘇出獄人保護事業曁感化院經費案付審查第十九案鄭議員慈榖等提議請咨省署飭財廳迅將江以南貨税仍照原率辦理表决逕咨省長第二十案鄭議員慈榖請咨省長飭廳將菜子税仍照舊率征收案亦表决逕咨省長議畢時已五時遂摇鈴散會 
[南京快信]  
　　張懷芝昨通電來寗即日由漢起程轉隴海鐵路回魯 
　　贛陳光遠電李督安武軍退至萍鄉南軍進逼攸縣張（宗昌旅守醴陵勢頗危急 
　　李督最近態度仍極冷靜已六日未見外客惟每日上午十時下午四時照常到簽押房批閱公牘 
　　今日（二日）星期省議會休會一日明日開預算審查會 
　　省議會以現在關於裁釐改税問題函請財廳將近三年江北釐金各卡收數比較飭科抄送以資參考 
　　倪嗣冲派劉韶先押解安武軍大批餉械赴湘省前敵 
　　省警廳長王桂林已回省銷假視事 
　　蘇浙皖閩贛五省聨防辦法業已公布實行 
　　海州鎭守使白寶山昨來省禀謁軍民兩長陳報防務並請示剿匪機宜 
　　江陰梅鄉西石橋被匪連刧七家殺傷事主三名軍民兩署昨電江陰陳知事王營長嚴緝首匪務獲究辦所獲之章得鴻王鶴文即日解省以憑究辦 
 
 
] 

Page 4

 
 
魯意師摩洋行 
始創自同治十三年即英一千八百七十四年 
准于廿七日下午四時在本行拍賣地産列下○第一方坐落楊樹浦路底ＢＣ九千二百六十號工部號頭二千二百五十二二千二百五十三六千二百三十二七千零八十七花旗號頭四百八十七到楊樹浦路五百尺到河八百尺在楊樹浦路方面一百六十七尺北至凉州路南至楊樹浦路東至黃浦路西至花旗公館註册二千一百廿八計地三十三畝三分二厘五毫○第二方在臨平路之東ＢＣ二千四百五十九號在ＢＣ九千二百六十門前其地後面靠河沿河邊八百尺但其地在水之下面拍者有權衡可以升科之利益○第三方在善鐘路杜美路之北ＢＣ三千九百三十三號計九畝二分另五毫倘造房屋極好○第四方狹地皮靠善鐘路一百四十五尺ＢＣ五千七百八十七號計八分另四毫○第五方在善鐘路杜美路南角一畝二分另七毫北靠杜美路南至江産東亦至江産西至善鐘路○再拍者注意第一方第二方近黃浦第三方可作住宅至租界極便地圖詳細一切可問本行此佈　魯意師摩洋行啓 
[英大馬路望平街口]  
緯羅襪機公司　鱔魚骨機器織襪　機織襪　針大價廉 
[瑞和洋行禮拜三拍賣]  
准於念七日兩點半鐘在本棧拍賣華記三磅半至六磅鴕鳥獅牌紅漂英皇藏寶三人玫瑰花順風車桃童桃柳圖元羽綢絲條白洋紗三鷄旗漂白失丁轉祥興賽珍會條子白洋紗天綸色絲紗公平雙蠂仙永慶昇平三廣三隆接頭漂布信記湖素羽綢稍漬公平甘露九德白洋紗餘貨不計此佈 
[禮拜四拍賣貴重房産地皮寶和洋行]  
准于念八日下午三點鐘在本行拍賣威海衛路念八號計地一畝五分道契英册五千零九十號上有四層洋房一宅屋頂花園内有會客廳大菜間房間浴間廚房以及草地汽車間屋内裝有自來火電燈電鈴自來水一切俱全如貴客欲知詳細者請駕臨小行帳房領看可也此佈　寶和洋行啓 
[三發洋行奉法公堂諭禮拜六拍賣地皮房産]  
准于卅日下午三點鐘在本行内拍賣方單地皮該地坐落浦東廿四保四區四十七圖慕字圩第四百號業户陸念春則田七畝五分正又廿四保四區廿圖潔字圩二百廿五號業户丁徐氏則田五分八厘三毫正連有房屋三間披屋兩間倘貴客欲拍者請駕臨法界黃浦灘四號本行内詢問詳細可也 
三發洋行電話三四八一 
[遺失派司]  
今遺失東方紗廠１９５８號ＯＣＳＷＯＯＺＺＯ　中國棉紗派司一紙計二十五包除報過十六包尙多九包又怡和紗廠５５８１號ＥＷＯ　中國棉紗派司一紙計三十一包除報過十七包尙多十四包以上兩紙均已遺失除向海關掛失另補新派司外特再登申報聲明如有人拾得作爲廢紙 
瑞記茂新號報關行白 
[元芳洋行]  
每逢禮拜四不限價拍賣疋頭 
本行創設在上海已四十餘年專運英國名廠各種疋頭來華按期于每禮拜四上午九點鐘起在本行不限價拍賣後列着名本牌各貨歷來番遵舊章永無更改按期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛元色毛羽綾元色泰西緞元色羽綢各磅洋紅標市布原布洋標細布細斜紋白竹布漂布漂標等不計 
上海英商元芳洋行啓 
[滙票遺失]  
十七寄與申信元莊恒和上久和一千二百另一號廿票元二千兩長有上王星南一百念五號念票元二百五十兩又上劉敏之一百廿二號念票元二百兩又上王鏡仁一百念六號念票元一百兩又史麗卿一百十九號念票元二百五十兩又一百念一號念票元二百五十兩建鎰上安記行十九號過期票元一千兩恒和順上祥茂十九號念票洋三百元以上八票因在途中遺失已向各家止付如有中外人等拾得作爲廢紙特此聲明　杭州謙泰莊白 
[打字招生]  
另設特别班限一月畢業 
本學社創設日夜打字專科已歷多年選備各國極完善功課教以捷速方法常備各種新式最通用打字機器三十餘座一經來學即能閉目打字三個月精熟逢禮拜二至五加教速記簿記並能介紹生意欲閲詳章來取另有打字機廉售兼修理虹口西武昌路大街三四九號因宜學社啓 
[注意花柳衛生新編]  
異傅奇妙預防花柳毒詳細良法上編花柳病自醫除根法下編每編三角合購祇須五角郵票通用函到立寄南京紅紙廊張春記木作後進嚴易齋啓 
[壽豐腿號]  
本號於今庚新創歸鄙人張煒祥經理凡本號銀洋進出以及向各行進貨等情均須張煒祥個人蓋印爲憑若僅有本號圖章槪作無效特此預告 
經理張煒祥聲明 
[聲明支票照例作廢]  
啓者于丁已年陰曆中秋有瞿彩記向鄙人暫借去八月三十期支上海商業銀行支票十五張當時言明即日將欵送到請鄙人代解豈知瞿逾期分文未解鄙人不得已按照商例通知該銀行將前項支票止付作廢茲將支票號碼銀數聲明計開第十二號洋二百元十三號洋一百五十元十四號七十三元十五號一百元十六號七十元十七號四十元十八號四十元十九號二百五十元二十號一百元二十一號四十元二十二號一百二十元二元三號四十二元又九月初十期第念四號銀六十五兩廿五號銀三百兩念六號洋一百二十元以上支票均過期半載有餘早經通知商業銀行作廢倘各界收用者應須照商例自向本人瞿彩記直接追理不涉鄙人之事恐未週知特登申新兩報佈告　王鈞記啓 
[聲明支票作廢]  
啓者于丁已年陰曆中秋有瞿彩記向敝處暫借去八月念五期支敦餘莊支票五張當時允定即日將欵送到請敝處代解豈知瞿逾期分文未解因此不得已按照商例通知該莊止付作廢茲將支票號碼銀數聲明計開八月念五期第七十六號銀八百兩又八月三十期第七十一號銀四十兩七十二號銀三十兩七十三號銀一百兩七十四號銀一百兩以上支票均過期八個月早經通知敦餘莊作廢倘各界收用者應須照商例自向本人瞿彩記直接追理不涉敝處之事恐未週知特登申新兩報佈告　德大啓 
[沈製生髮膠]  
不論男女老幼髮黃髮白病後産後脱髮等患均可秃髮重生係生毛髮唯一之良品烏髮出髮靈效非常自本醫藥室行消以來治好已不勝計不靈包可退回售價每瓶大洋五角每料六瓶二元五角○又有一種咬髮癬靈藥驗異常每瓶大洋四角每洋三瓶　上海盆湯弄集益里對門人壽醫藥室 
[雲紗拷綢]  
籐椅籐床籐席草蓆正嗎　蓆全皮枕頭皮　喼籐箱銅灶皮箱洋廣雜貨批發五馬路 
上海萬安祥披露 
[尋人賞格]  
陰歷上年十二月二十二日因妻秦氏家庭失和以致走失四處尋覔無着秦氏現年三十五歲頭髮團已剪去三年門牙落脱小脚身短如有仁人君子留居者請即送信酧洋五元倘能將人送回者謝洋十元决不食言夫潘雲堂啓家住浦東北蔡東南潘姚兩宅便是 
[吐血良方]  
功能引血歸經最益臟腑 
吐血咳血之症或因身體虚弱或憂思怒鬱或酒色過度或感受風寒所致甚或突然冲冒吐血成盆若不早治則血海枯而癆瘵成矣本堂家藏良方秘製吐血咳血斷根膏不論虚損吐血肺熱吐血勞傷吐血痰中帶血一切新久血症服之立能引血歸經永不再吐雖諸醫束手命在旦夕速將此膏冲服無不立服立愈輕者一料重者二三料包愈藥性和平最益臟腑化痰止咳滋陰潤肺平哮順氣眞有水火旣濟之功陰陽相生之義每料四元半料二元　上海河南路七號義商彭壽堂啓 
[諸瘡一見消皮膚病靈效]  
專治乾濕癩疥瘡○惡癬○脚疰○繡球瘋○坐板瘡○黃水瘡○一切風濕毒水浸淫沿爛成片掻癢難熬之症將此藥搽擦之一見便消立刻止癢適意非常每瓶大洋二角不效還洋雙料四角　二馬路石路西首衛生旅館對門 
誦淸堂醫藥室啓 
[一匣包好小腸氣]  
疝氣一症肝經受邪寒氣伏於厥陰之中陰嚢時發脹大難忍此丸專治小腸疝氣能散肝經寒氣使陰嚢縮小脹痛亦平輕者一匣痊愈重者二匣斷根每匣一元上海浙江路三馬路口時芳照相店隔壁認明德法製藥公司 
[良丹良丹]  
●精良純粹之國貨● 
●上海五洲大藥房● 
良丹性質選用華産上好藥料以供社會服用消除疹疫挽回利權良丹常服乃口中香品功能化食消毒家居旅行宜常備爲要小包一角最小五分 
[立愈痔瘡新藥]  
倪壽齡醫學士發明 
内服化痔丸專治濕熱下注肛門内外發熱腫脹成瘰成塊痛癢難忍膿血淋漓等各種惡性内痔外痔連服兩盒包能立愈 
再用外治化痔膏塗于痔瘡上立能止痛去血化管消膿其效如神用法另詳仿單 
每盒均售大洋七角 
上海三馬路跑馬廳禮拜堂後安康里念四號溥愛醫藥社 
寄售處四馬路第一台隔壁恊濟社 
[王嶠崧命相五角陞官發財傳授符咒]  
男女走失拐帶金銀生死不明終身結局求子財壽大圓亡魂光治病紫竹算命不報能知八字寓四馬路東首杏花樓對門滙中旅館後進土號看三世果報上看天堂下看地府觀音臨壇治病符小兒邪驚病符法搖會 
[失票聲明]  
茲在途被竊皮夾失去中華銀行第二千二百四十一號四月廿六期元一百零二兩四錢四分二又萬亨通支裕康莊第十二號即期元三十九兩三錢一分以上兩票已各向前途掛失作廢外特登中外報聲明請中外人等切勿收用　同孚永倪文炳白 
[盤店聲明]  
啓者新北門内舊校場錦章泰顧繡莊孫森源君邇因無意經營業已收歇所有生財一切現由兪俊生接盤另加俊記字樣從前孫君往來欵項及人欠欠人均歸孫君自行理淸以後俊記進出欵項槪向兪姓擔任恐未週知特此登報聲明 
兪俊生謹白 
[京都天寶齋嫩面玉容散]  
此散專治男女面上黑氣雀斑烟色酒刺油膩暗晦等患每晨搽擦自然嬌嫩滋潤淸秀眞整顔妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
[招聘國文教員]  
某校擬聘國文教員一位願就者請隨帶自薦信即日至寶山路頣福里八十號接洽一切 
P>上等洋房出租 
法大馬路東領事公館隔壁有新造洋房樓下出租此屋裝飾華美用以開銀行或船頭房及寫字間等最爲相宜如欲租者請至隔壁庚興洋行接洽可也 
[聲明保單作廢]  
逕啓者小號于甲寅年間曾向長沙太古車糖公司躭保衡州怡慶德分銷車糖事務當立保單一紙交與太古車糖公司收執計保洋例銀四千兩分銷至今頗守信用惟近來時事多變自顧爲艱特于本年陰歷二月間敦促分銷經理劉介爾來長與太古車糖公司將一切手續面爲接洽所有以前來往帳目毫無蒂欠自此退保卸責倘後繼續分銷事務與小號絕無關係惟書之保單日後尋出作爲廢紙深恐中外各界未咸週知特此登申報聲明　長沙禮和館啓 
[周五明啓事]  
啓者本月十五日有主顧家委寫紅柬竟誤書葉貽銘之名查是日適値其長姪頭虞亡期襄理喪事决無舉行喜事等情今將鄙人誤書紅柬緣由特此聲明 
[合股聲明]  
中虹橋四十七號門牌眞老同福泰三星記鞋店主人田向文前於正月將兪金泉股份收併獨開近因人財兩力不足特聘王達珍君合股一千五百元共擔職任平分盈虧恊力同心共求榮幸　田向文王達珍同啓 
[爲六百元本票止兑]  
小號前與九江袁啓興往來磁貨今復查帳有不符所有出與該號分期本票除兑之外當有本票六百元一律止兑望各寶號切勿收用並請袁啓興老板見報速來當面算賬面找特此通告裕和源白 
[遺失聲明]  
今遺失通崇海瑞安商輪有限公司李劍記名下股票一紙計五百零六號起至五百零九號止四股共計洋四百元業向該公司掛失作廢凡中外官學商人等拾得作爲廢紙無用特登申新兩報聲明幸各註意 
本劍記白 
[治療男女陰病]  
夫欲以老大之軀體求保少壯之精神人盡同情矣乃自銧泉發明而後世之懸壼問世者始克奏其反老還童之功蓋歐洲佳泉飮之而長春不老難以枚舉馴至今日始知其功蓋在有銧質也查銧之爲物具有扶乾寗坤之功男之陽痿女之經亂生殖機關尤爲重要無論男女老少飮之無不靈驗歐美各國皇后因飮銧泉而享大年終於耄耋者指不勝屈至今日而此銧水竟可以賤價求諸滬上而由兆康洋行得之焉是亦吾國人同登壽域之幸也 
◎上海四川路七十七號兆康洋行啓 
[金陵南鄉龐家橋龐氏修譜廣告]  
吾族自南宋遷居以來迄今已數百載矣宗譜業經纂修多次茲查家乘由淸光緖六年接修以來而今又四十年矣若不亟謀賡續修造誠恐代遠年湮嫁娶生卒一切營葬情形勢必難以稽考特於去冬闔族集議重修今春二月開辦凡我族人散處四方者見此廣告速將本支親供等情詳細繕錄就近送繳或由郵寄南京南鄉龍都天德藥號代收以便彙齊以本年舊曆八月底爲限不得逾期以免漏誤至切至要除貼廣告外特此佈聞 
[義生外國纸號]  
本號開設上海三十餘年只此一家並無分出自運各國名廠各式外國紙料五彩油墨文房四寶鉛筆墨水精製象皮圖章專做批發格餐克已承蒙賜顧請至上海英租界鐵大橋南首北京路口便是此佈 
[鏡面散]  
有移山拔鼎之能力世襲雲騎尉浙江方鈞叩 
鄙人在春間購得尊製雙料鏡面散一料如法擦搽不出一月果然將十餘年烟容斑點一洗而盡用餘之藥敝友讓去搽雀斑用未二旬已去大半藥已用罄大有一日不可無此君之憾今由郵滙上洋三元請發一料原班帶回以便敝友雀斑早去一日矣　貴主人心存濟世鏡面散製煉得宜確有移山拔鼎之能力令人感偑無涯（下略）浙江杭州大井巷朱公祠對門江蘇候補道方鈞叩八月二十一日自杭州郵局發人壽醫藥室開在上海盆湯弄集益里對門方是的眞雙料重用珠粉羊脂每洋二瓶每料六瓶洋二元五角單料每洋五瓶每瓶二角半 
上海只此一家惟市上假冒者多必須郵寄上海總發行所妥而便捷切切注意 
[真是兒科聖藥]  
驥雲先生有道僕南徐人氏旅滬經三十載矣膝下三兒一女均先天不足屢病驚悸長幼兩子先後殤亡今春次子名多壽亦患急驚四肢抽搐目睜不語與前兩子病狀相同於是舉室驚惶急迫中夫妻痛哭手足無措隣家子音朱君聞聲來視切囑至北市瓣香廬購小兒百病無憂散或可挽救當時即奔至尊處不意倉猝中忘帶銀洋承蒙貴友見予淚痕滿面慨然在瓶中傾少許相贈予心嫌太少然不敢啓齒持歸用白糖調和撬開牙關用永灌入約十分鐘吐出痰涎不少四肢頓然和暖一點鐘後笑容頻作病已霍然矣區區之藥能奏如此大功誠出意料之外予感先生相救之恩特於前日踵門償還藥資幷親筆書此請登報以告育兒之家寓上海花衣街陳思聰率子多壽同啓附價大瓶一元小瓶五角 
上海盆湯弄寗波路口瓣香廬總發行所照錄　分設○北京觀音寺街靑雲閣商場○天津東北城角 
○南京下關大馬路○長沙粮道街○安慶軍署西○杭州陳列所○無錫北門外江陰巷内 
○福建總督口○奉天大南門内金銀庫胡同 
[德醫龔元炳]  
診所望平街大馬路口拾一號樓上由冠羣坊内進出住宅法界葛羅路八拾四號施治病症内外科花柳病皮膚科小兒科眼科産科婦科耳喉鼻各科臨診時間門診每日上午拾時起下午四時半止出診每日下午四時半至八時半止急診隨邀隨到醫例門診一元出診五元號金一角提早逾時加倍貧病不計注射六百另及六各種血淸並新法戒烟等面議電話診所二千四百拾四號住宅四千三百七拾九號 
[三馬路萃豐綢緞衣莊]  
本莊開設三馬路石路轉角七開間洋式門面歷年以來荷蒙各界歡迎同聲贊揚咸稱貨質精良價値公道以致營業頗爲熱閙車馬盈門幾有應接不暇之勢本主人銘感無旣爲此再加悉心研究精益求精用最上頂重料質加以精工督製務求其耐久經穿而實事求是聊酬惠顧　諸君之雅誼今以提倡國貨爲已任不惜巨資專向蘇杭兩垣名機定織最優等新出品各色純絨緯成緞閃色絲槍緞國華緞和合吉祥三色閃緞奇雅緞花素杭緞實地凉地花紗等花式不一特聘妙手名司巧製時樣四季新衣優等　花男女文明禮服常服若配喜事之用最爲相宜及各口粗細皮貨一應俱全無美不臻　貴客如欲定做當面選料限期取件不誤定價格外克已與衆逈不相同眞正劃一不二每兩一元絲毫無讓貨價不合包退回换以昭信實惟望　邦人士子盍興乎偕來方知所言非謬無任歡迎特此披露　電話一九六八號 
[周惠卿鑒]  
悉係遇險幸未傷命遇有最難之事不妨來蘇面商近今爾母因思傷目爾妻屢次覔死遇救爾子終日啼哭顚倒之狀筆難盡述而且家用早已告罄担你我交好决不些些爲難誤爾大局况爾前程遠大無不和平了事但請火速設法脱身以安爾家爲要餘後從長計議切勿固執爲幸　朱雲生啓 
[永泰海運公司緊要廣告]  
本公司黃花汎前所訂各船除金源順金鳳順船等因遇期未到已將保人日新昶絲號義和堂藥店分别控追定洋及損失外其餘各務移自本公司登報日起期限一星期内到場遲則一併控追勿自後悔此佈　　經理宋錫三啓 
[取消掛失蘇路證劵廣告]  
鄙人前於民國五年十二月七日向蘇路淸算處掛失十元証劵二紙第五零零五五五零零五六現已檢出仍向淸算　　　　　李　文白 
[方湖許壽彭六代老女科遷移廣告]  
茲因英大馬路逢吉里修理房屋移至貴州路北首寗波路永平安里一弄第二家石庫門内照常應診抱病諸君移玉永平安里就診可也許壽康咽喉内外科仝移該處此佈　掛號處啓 
[聲明脱離關係]  
茲啓者鄙人自一千九百十七年九月一號受江西路四十八九號美商柏利洋行買辦之職務於一千九百十八年五月卅一號爲止業已辭職一切手續脱離關係嗣恐各莊號及友人等未悉詳情信牘來往以致誤投故特登申新兩報以告之　寓英界南成都路寶裕坊一百九十八號董恒德謹白 
[會審公廨諭]  
爲通告事案據日商新大洋行訴曹永敏擔保湯世明立約定購生鐵付過定銀一千八百兩以曹永敏已産上邑二十五保一區十五圖已字圩二百七十五號則田二畝四分八厘五毫爲擔保品貨不交足湯即逃避致原告受損洋五千九百六十九元二角又定銀一千八百兩請查封擔保田産等情迭經飭傳該被迄未到案茲據原告律師福岡請求登報立限缺席判决應即照准爲此登報通告着該被曹永敏於十四天内到案如再逾限不到即照原告所控缺席判决合行通告此諭　西歷一千九百十八年五月　日 
[會審公廨諭]  
爲通告事據日商久竹二訴王志良欠洋二千元不還一案迭經傳提未到茲准原告代表福岡律師所請合行登報通告限被告王志良十四天内到案如仍不到即照原告所控缺席判決毌再自誤此諭 
 
 

Page 5

 
 
   
 
 

Page 6

 
 
要聞二 
[曹錕已返天津]  
　　第一路總司令曹錕近以身體違和迭請卸肩歸津養疴茲聞曹使已於二十九日下午二時二十九分率同幕僚數名由漢口啟程北上瀕行時曾有一電致府院報告行程並謂前敵事已有張徐各司令分任某以病軀留漢事實上無所裨益云云政府得電後當即派陸軍部軍醫司司長前往截阻距行至途中與曹使專車相會現已折回三十日晩八時政府方面得路局報告曹使專車夜十一時許可抵長辛店即令交通部准備專車派員赴辛店往迎聞曹使擬不來京即由長辛店直往豐台改道京奉路回津府院兩方均派員赴長辛店迎接慰勞隨同護送至津又聞曹使尚有各種問題與當軸接洽擬在津休養數日即來京面陳一切云 
　　曹使自患病之後乞休之電日必數至聞感日（二十七日）曾有急電達到府院瀝陳病况請准回津就醫元首當即去電慰問極致殷拳但以曹使去來關係軍事全局故不欲輕置可否遂以原電移院請段總理裁酌電復艶（二十九）日張使王督聨銜來電略謂曹使病仍未見輕故伏懇准其回津醫治懷芝等已請其即日午後一時乘車北上謹陳殷鴻壽處長亦有電來謂曹使擬赴津就醫壽以前方軍事所關力勸暫留恐人微言輕不能有效云云以上諸電到後段總理亦深諒曹使病中思歸意切不能留强當即去電允准云 
　　曹使行後第一路總司令何人接充至值注意聞曹使瀕行之日奉軍副司令徐樹錚君曾密陳政府報告親赴長衡慰勞各軍接洽已有把握第一路主要軍力在吳佩孚師長一人吳無懈志曹使北旋無大妨碍段總理體察各方情况遂即去電允准又曹便行後三十日早政府復接到張懷芝來電略云曹撫使胸腹隔痛日增一日曹使去志甚堅迭欲回津就醫似難一再挽留至於第一路總司令一職現商諸王占元督軍請其暫行代理共同擔任前定計畫似當督飭各軍繼續進行曹使已於艶日三時由漢回津特此電聞云云 
　　曹使此次患病確爲事實惟决未至退休必要之程度據聞曹使所以急於乞休者實因對於前敵軍事已萌厭倦又曹氏新近所聘之高等顧問邊守靖氏亦爲運動和議之一人曹使之托病回津與邊氏不無幾分之關係聞政府事前亦已察知此中隱情即恐邊氏在外有所運動迭經電召來京均無效果云據某當局云曹錕此次雖因病勢難減歸津調攝然似有另種態度聞俟回津休養數日病體稍痊後當即來京向段總理面陳種種實情時局至彼時或稍生變化之處亦未可知也 
[政府已接英使之責言]  
　　爲陜西破壞烟禁 
比次陜省破壞煙禁外間早有外交團將來責言之喧傅茲聞政府方面三十日確已接有駐京英公使之正式公文内容略謂現接陜西敎士報稱該省當道蔑視烟禁除設局徵收地租外并從而奬誘之殊屬破壞禁烟條約云云聞政府以軍興以來中央之威令不能施及各省已於是日將英公使正式公文電陳督樹藩劉省長鎭華飭其查照禁阻以符條約云 
[日本衆議院議員團抵粤記]  
　　日本議員團譯來太郎伊東知也等十人又衆議院書記官二人於二十四日至粤庽河南日本旅館駐粤日領事及莫督軍均設席歡迎以盡地主之道次日（二十五）該議員團亦筵請粤中當道及國會議長吳景濂省會議長羅曉峯等歡叙即日下午由吳議長報告國會同人開談話會由國會公推代表吕復羅家衡童督軍起立致歡迎辭日領及鹽島議員均有答辭吳講長景濂亦有演說大致謂觀光團議員諸君皆置身日本最高民意機關者今日我敝國最高民意機關之非常國會播越在此嶺表海隅茲幸得聚首一堂共伸忱悃聨絡意志使中日兩國之國民外交益臻親善實爲不可多得之機會並謂兩國之國交親善端在兩國國民能相提携蓋有國家的外交有國民的外交國家的外交總不免含有政略意味究不如國民外交爲純然出於親善感情格外團結　力今觀光團各位議員皆日本民黨之中堅人物我南方護法各省之當道亦均我國之民黨要人彼此同屬民黨氣味當然相投並聞日本民黨大都表同　於我南方政府而不满於北方武人軍閥之搗亂舉動此尤我輩所銘感不已者尚望列公返國後發揮張大此種民意務使貴國政府服從貴國民黨之意見對於我國北方非法之武人不加助力俾我南方民黨得完成護法之功則幸甚云云此外賓主兩方各方人多有發言談笑歡然直至四句餘鐘始盡歡而散入夜廣州總商會商團公安會又假座陳塘鏡天酒樓開會歡迎會場满掛生花及萬國國旗陳設華麗七時許觀光團議員及各日本官商以次蒞會賓主歡叙片時旋即入席總商會總理陳勉余起言今日之會得承日本議員諸君光臨使兩國交情日加親善實屬至可欣幸之事但鄙人年老不善演說茲請江少荃君爲敝會等代致歡迎之辭以伸鄙意云云隨由江少荃起立演說大致謂中日親善必須以國民爲中堅不涉政治臭味不關黨派主張然後能舉親善之實現本會歡迎純屬商人性質並無政治黨派之見拘束其問今觀光團諸君又係日本國民代表彼此兩國國民相見於一堂將來於兩國親善前途必有非常之實益則可以預卜云云該團旋舉出某君代表全體起致答辭大致係致謝歡迎之盛意並說明兩國親善在事實不在言談而事實之最要者當以經濟聨合爲首屈最末并言望我國亦多派觀光團赴日遊歷以增兩國之親密云云後又舉杯頌祝高呼萬歲至深夜十一時始各盡歡而散 
[粤防嚴密中之各方消息]  
（平生） 
　　粤省今日可稱爲八面鋒援湘援閩援贛各方面均情勢極急而内部則雷州龍部尚慮其死灰復然肇慶則有傾向北方者觀釁而動故當局之對付備極爲難日昨莫督又下手諭云凡關於軍事秘密軍械軍餉軍需各文電未經許可擅行抄登報紙者一紙查出典守及抄錄一律以軍法懲治宜各凛遵云云似此嚴密關防蓋日來必有重大事件不便揭載者從來將有要事發生則必先有一嚴諭預防揭出今又不知何方面有重要軍務矣茲僅就近日各方消息彙錄於後何方面之最爲吃緊亦可以知其大略矣 
　　贛邊方面自北軍侵入南雄粤省防禦軍隊初時原主守勢嗣聞典湘省縣軍連絡已改方針對於南雄刑主守對於南安則主攻粤軍副司令邱渭南曾來電云廣州莫督軍聨軍佔領龍南聲勢大振對於南安方面准繭進攻現各方略籌策　妥尅日出發除電請李總指揮迅督　軍人贛援應外謹此奉告渭南呈叩梗印又聞當道因接北江李總司令電稱連日與敵開戰迭獲勝利特擬乘時進取會同龍南聨軍夾攻南安請即調撥後隊前進以應聲援故莫督特令飭陸軍第一師長陳坤培迅速整師出發大舉伐贛現陳已籌備一切昨日請領大帮軍實一俟各軍齊集即揮戈北上日昨陳坤培召集所部駐省軍官何其多梁芝芬譚浩庭蔡毓華李傑斌何吉瑞張梅先各員在師部會議策畫進行聞已定將現駐燕塘第二團之第三營及第三團之三兩營砲一營編爲先鋒隊即以梁團長芝芬統率遵照督軍督辦會定方略先行開赴翁源候命日内當可開拔大約目前局勢在北江者滇軍則任守桂軍則任攻攻者與在湘聨軍聨作一氣此爲目前之最要者云 
　　閩邊方面閩督李厚基自到厦門而後籌定攻粤政策聞擬分三路進攻由唐國謨攻大埔臧致平攻潮州童保暄攻饒平粤中得此消息加意籌備聞已有戰事發生粤軍陳炯明赴三河壩督師連日已攻入閩境各捷電經紀昨報目前黄岡一路又有勝報而援閩粤軍前敵司令許崇智聞於二十日率隊佔領武平後即分撥羅紹洪全部大軍逕攻平和與北軍第十四旅劇戰於嵐市箭竹隘一帶許軍卒獲勝利乘勢急攻於二十三日將閩軍第一度防禦線地名蟠龍隘完全佔領前錄直指平和已向縣城包圍攻擊聞援閩粤軍總司令陳炯明現在大埔饒平松口之峯市節節進兵後據熊略飛報前鋒克復上杭勢如破竹猛攻永定該處人民極端歡迎直抵龍　會師漳州指顧間事云故陳昨日已由汕親履三河壩策中指揮聞熊略到杭時先有巨紳統率團練内應與北軍交戰兩查夜粤軍傷亡甚少惟敵兵屍横遍野該敵兵類皆體魄魁梧身負子彈甚多益以乾糧袋形極笨鈍扒山越嶺旋走旋仆其鎗枝皆係犀利之品而粤軍則機警靈捷峯市烏鴉落陽一陣殺斃北軍百餘名是日捉有俘虜十餘人云茲將粤報從軍記者汕頭捷報錄左廣東中華新報鑒養（二十二）晨許軍由武平東出至長佔徑會合關軍馳逐高梧之敵所向披靡我軍冒大雨進撲上杭武杭間八十餘里大獲勝仗駐上杭團長王克悌率殘兵五百向龍川逃命知事柏麟書亦逃遺落器械輜重無算翌日拂曉許軍進城安民是役斃敵高劉二營長兵數十名 
　　雷州方面龍濟光自失高州後其殘卒皆聚於雷州自七日至十三日沈林劉各軍與龍軍血戰七晝夜經雙方妥商停戰三天至十九日省軍再施總攻擊沈總司令統率全部由西南方面南門市搶第一橋第二橋劉司令志陸及林虎之軍由城之北進擊分三路夾攻雷城但雷城有險可守當龍氏敗退化州後即將雷城設備貼近雷城外西北方之山崗一帶堅築砲台駐守重軍土人稱之爲萬山第一此崗聳起跨延全城地勢最爲掩蔽實爲雷城屏障崗外一帶平陽盡屬低田敵軍來路一望瞭如指掌且以高臨下砲無不中故此次粤桂聨軍進攻無地勢可掩雖奮勇前進亦難得手沈軍竟攻全日無從而進林軍以碍於地勢迫得下令各軍在雷地東北角力薄城邊攀城而進前仆後繼奮不顧身卒能攻入龍軍將城内各軍一律退却向城北各崗而退復在崗上猛烈射擊鎗砲兼施彈如雨下且龍軍於原駐之營房及要隘街道埋伏地雷街道被其焚燬全城已燒燬過半林單亦傷亡不少現粤桂各軍仍前圍擊連日砲聲尚未止歇龍軍雖據險死力抗拒但兵單械絶糧食已無斷難持久也日前莫督以北江戰事日急曾電飭討龍第二軍林司令班師回省願電略謂龍軍經次第擊破祗餘雷州殘餘之衆以沈鴻英陳德春劉志陸劉達　等留攻自足揥平特電飭刻日凱旋移師北指共禦贛寇云云林司令奉電後昨有電禀覆莫督謂龍軍雖被擊破然雷州龍軍尚力抗我軍日來厚集同類似欲再圖大舉我軍於二十號行總攻擊現正攻圍雷城指日將下若遽收兵甚恐涓涓不塞貽患將來雷州一日不平虎决不班師俟廓清雷屬即刻日遵命班師北指敬電奉覆云莫督准電後已電復照准并聞林虎自由陽江失敗後其所穿之黄絨衣（係在陽江失敗鳬水所穿之衣）雖炎熱日仍穿之且自失敗至今並未剪髮宣言謂非盡除龍軍誓不更衣剪髮云又頃得軍界要人消息謂龍軍日來在雷州城增援死力拒守經林沈劉黄各軍四面包圍鏖戰旬日已薄城下惟城堅敵衆非得巨砲　擊深恐曠日持久至張敵燄昨特聨銜公電莫督請向海軍林總司令下令軍艦助戰以便早日肅清直搗瓊島莫督即行咨請林總司令下令助戰已經咨覆允助由林總司令面飭鐃參謀長檢查海圖察看雷州港口水深若干以便派艦助戰聞已查得該港水深於潮落時亦有十餘丈深惟港内間有沙礁以淺水炮艦爲宜查駐巡白沙岸線永翔砲艦堪以派往助戰已由海軍辦事處另派豫章接代巡弋昨已發電永翔砲艦由中國領海駛入雷州内港開砲助戰攻城約一二日間當可實行攻擊也 
　　肇慶方面李耀漢自返肇慶後迭經當道派員敦促回省至今尚未成行聞李氏前因解散民軍恐被擾及地方故先事回肇籌防俾免閭閣受害近　西潦澎漲水勢湍急爲有備無患計特聨合紳商慈善各界組織救生艇隊現正在進行連日佈置甚忙暫時未能返署又國會議員郭人漳爲關於軍府改組案發表意見欲徵求李氏同意親到肇城進謁李氏彼此相見賓主極爲融洽即午在肇軍司令部設宴爲郭議員洗塵互相討論大局爲時甚久至所商何事外間無從偵悉郭議員即於舊曆月之十二日乘輪返省矣並聞李雖未有返省日期惟因駐省陸軍行將編師伐贛省防兵力稍單昨恃增調肇軍第七營全營及十六營留駐肇慶之兩連來省塡紥已於二十四五等日先後到省分駐長堤及省長公署等處李又以陽春股匪徐東海夥黨日衆兩陽三羅各屬迭被騷擾人民居處弗寗近且訪聞該股竟仿官軍營制編成六營自稱鎭粤軍總司令器械精良糧食充牣若不設法撫綏實爲心腹巨患昨特派黄委員賫帶手諭馳赴陽春會同黄知事設法招致徐東海說使率衆投誠効力公家毋禍桑梓云 
[關於張開儒事之往來電文]  
　　粤省莫督致北江滇軍將士電云李聨軍總司令李督辦李代師長朱梯團長並轉各旅團營長均鑒此次駐韶滇軍由前方退却多以欠餉不發爲辭並聞連日發生士兵鬧餉情事當此戰事緊急餉需與軍心關係甚重現值張前師長交卸到省已請其在署將積欠數目會同清理究竟實欠若干以便商同設法早清轇轕而安軍心至張前師長勳望素著借箸方殷已聘爲督署顧問藉資臂助應請諸兄轉達滇軍將士一體知照如外間有人造謡希圖挑撥者幸勿誤會爲盼榮新叩元辰印 
　　滇軍官長致滇督軍電云急畢節探送雲南督軍唐鈞鑒儒密張軍長　儒奉令解職當於文日由前敵馳回韶州交印卸事即乘專車赴省被莫督軍派兵在西村車站截留拘曵侮辱如待囚犯同行官佐衣服行李概被剥刦僅以身免各將士聞之異常悲忿竊維張軍長誓心護法海内共知頻年督師備嘗艱苦縱無偉績亦有微勞况奉督軍正式委任靖國第五軍軍長領袖全軍已非一日現雖詿誤罪狀未明乃極端野蠻虐過俘虜聞者酸鼻見者寒心狐死兎悲古今一致夫張軍長縱獲咎戾亦應由督軍調返雲南秉公懲處今在粤遽受逮捕備極凌虐毫不寛假長官之結果如此寗不灰將士之心而短三軍之氣乎是爲滇軍前途計亦應稍示優容曲爲原諒伏乞督軍俯念下情關懷時局迅電莫督軍回復張軍長身體自由以慰羣僚以示寛大不惟張軍長感激圖報於他日而各將士戴德效命亦無窮期矣合詞陳情伏候鈞命代師長李天保參謀長張惟聖旅長盛榮超團長李鳳岐楊爲模楊其禮衞秉鈞魯子材曁全體官佐士兵同叩寒印又致粤督軍電云廣州督軍莫鈞鑒傳聞張軍長開儒文日乘車行抵西村被銜令前往截留官兵極行虐待綑縛拖曵如待囚犯各將士聞之異常悲忿竊維張軍長營心護法薄海同知頻年督師備嘗艱苦縱無偉績亦有微勞况經唐督軍正式委任靖國第五軍軍長領袖全軍已非一日現雖詿誤待遇宜隆在督軍篤愛將官固早同深感佩或部下官兵或未能仰體德意致有虐待行爲實足傷將校之心而短三軍之氣影鄉前途不得謂小伏乞督軍逾格體恤優加待遇不惟張軍長感激圖報於他日本師各將士均願効命於今茲矣臨電徬徨伏候鈞命留粤滇軍第三師代理師長李天保參謀長張惟聖團長李鳳岐楊爲模楊其禮衞秉鈞魯子材曁全體官佐士兵同叩寒印 
[粤人贊助美國紅會之踴躍]  
　　二十五日美國紅十字會兩廣協會在商團公園關徵求會員大會并由軍學善商各界出隊巡遊甚爲閙熱其巡遊隊伍男女合計共七千餘人加入之各學校各團體多至七八十處官立學堂自法政高師以下私立學堂自南武時敏以下外國人所辦之學堂如嶺南聖心育才培英培正等及坤維職業光華眞光等女學堂俱列隊到會此外商團童子軍增步工藝局孤兒院風人新社各醫院各大公司等或則派隊或則扮演景色獅子等物隨同赴會是日在天字碼頭出發大雨淋漓而全體數千人冒雨前進并無倦色各人手中多携有國民外交救災恤鄰愛人如己中美聨歡等旗幟并有各種紥作表示兩國親善之意義各醫院又有扮演兵士受傷妊婦生産等模形以刺激觀者之眼目是日伍廷芳因事未到改由美國領事官及敎育會程金兩會長領隊隨到西瓜園會場矩息所過之處萬人空巷熱鬧異常當到沙而時各國官紳俱揭帽揚巾表示敬禮更有美人多名在各路口安置影機撮照活動影畫寄歸祖國以誌吾人美意各人以事關恤鄰雖衣服由乾而濕復由濕而乾絶不少餒各女學之看護婦動於慈善冒雨而行尤爲艱苦卓越至徵求會開會時公推警廳代表陳恭受商團團長黄踿塘爲主席坤維眞光羣淑各女學校相間唱歌復由陳恭受熊長卿等次第演說發揮我國應贊助美國紅十字會之理由最後由羣淑學校女敎員譚富榮女士爲極單簡之游藝女士無手僅有兩臂而當堂彈琴剌繡書寫中西文字　美絶倫并即席錄呈一詩其靈動與常人無異又有某美國人跛足僅持兩木棒爲杖而以事關祖國之慈善亦竟隨衆游行此外鬧熱情形非筆墨可盡足見粤人之熱心慈善矣 
[漢口所得湘鄂戰事消息]  
　　湘省進攻永州之北軍似尚得手除王旅已經佔領永安舖要隘外其任左路攻永之閣旅相文亦已由耒陽出動業將永屬右側之小水舖佔領刻在進戰中惟湘東茶陵方面之南軍左翼兵力浸漲漸有復奪醴陵之勢昨聞業已發生激戰現奉軍大隊已全行加入湘東戰線必將發生激烈之戰爭矣至湘西一帶馮旅頗有進步刻間常德已在圍繫之中聞鄂軍署接馮旅報告進攻常德之計畫擬分爲三路以鄒心鏡率步兵一營砲兵一營機關鎗一連出石城爲左路第一支隊以李團長率步兵一營砲兵 
一營機關鎗一連爲右路第一支隊另編步鎗隊一營馬兵一營親自率帶爲游擊隊策應兩路又據官場方面消息馮旅會同奉軍第二混成旅之一部十一師之一部圍攻常德業於二十七夜將常德完全收復周則范向辰州方面退去云 
　　鄂西據軍界消息孟昭月團長自漾日佔領西溪峽隨叩向大風峽樓頭進攻南軍迎戰頗烈刻聞在相持中南軍屬於滇黔川聨軍一部者决定實行攻鄂計畫以抵制北軍之攻川大致分三路進攻而注意者則爲左路故其預定兵力實較他路爲强除葉荃一部不下兩萬人以外又有黄毓成之萬餘人加入戰分任攻守其經過之線係由利川出施鶴攻宜昌之南而留顧品珍之所部守巫山有可乘之機則即擔任中路攻鄂其右路係由馬岑巖繞興山遠安以攻宜昌之北主力軍隊爲黎天才之所部現時此路軍隊已在興山附近活動惟仍不及左路進行之劇烈吳光新深恐興山有失業經督令劉躍龍急謀防堵並責令李炳之趙榮華王汝勤各旅及奉軍一部積極進攻施鶴等處以免南軍東進云又據交通界所傳消息吳司令雖有攻川之計畫然南軍已有先發制人之謀滇黔軍隊現由夔州東下盛傳已抵巫山吳司令業派軍隊往擊云又一消息滇軍東下猛攻巴東連日戰事甚烈吳光新手忙脚亂莫知所措經朱廷燦一面派孟團長迎敵一面與穆團長會師扼守並分兵抄襲滇軍之側面當將滇軍擊退巴東始得暫時堅守云 
[南昌短簡]  
　　贛紳歐陽霖李盛鐸等前次呈請陳督轉呈中央請赦長勳當由陳督軍據情電達中央在案日前陳督軍接段總理覆電當即抄錄分别函致歐陽霖等知照覆電如下南昌陳督軍鑒正密皓電悉該紳等營救僚友情詞懇切高誼可欽惟茲事因國際與時局之關係不得不稍從緩議希即傳知該紳等共喻此意祺瑞敬印 
　　援湘安武軍第六路新編之三四兩營營長張極恩吳大鶴運輸隊長賈三傑於二十七日率所部官佐兵土由潯專車到省隊伍暫駐牛行車站兩旁賈部運輸隊一千五百名即於次日先向贛西萍株出發所有安武軍第六路續行到省之軍隊自二十八日起分水陸兩道陸續馳赴萍株前線戰鬭矣 
　　蘇軍第十九師楊春普師長此次援隊援粤本擬抵贛後卽行出發因船隻一時難齊故未速行俟船隻齊備卽將軍隊開赴贛南前線其師司令部已確定暫設於萬安縣境先派副民張益洪何鴻賓率兵二連前往吉安萬安等處辦理前站以備大軍出發張何二副官已於二十七日馳赴吉萬籌備一切矣 
　　陳督軍以贛南軍事緊急曾電請曹仲珊張子志二總司令由湘西進兵郴縣抄繞粤軍此次又派諮議譚毅前赴漢口與曹張二使秘密籌商譚毅已於二十九日起程前赴漢口總統府顧問裴毓芳銜有馮總統重要使命來贛與陳督磋商一切已於二十九日由海抵省晋謁陳督裴下榻軍署聞不日卽須返京覆命云　　此次贛南戰事消息據贛州來省避難者云贛粤兩軍近日尚未發生激烈戰鬭但贛州居民已紛紛逃避十室九空所有贛州至大庾梅嶺及會昌龍南沿途軍隊土匪肆行刦掠鄉民不堪其擾贛州城内亦已被北軍刦掠數次所有上中人物均携眷至省避亂云 
[蘇敎育行政會議紀事（七）]  
　　昨日（三十日）爲江蘇第三次省敎育行政會議之第五日上午八時三十分開議符議長主席到會議員九十七人首由審查長楊傅福報告敎育廳交議各縣實業敎育宜分别整理擴張等二 
 
 
 

Page 7

 
 
十三案審查結果略謂此次審查其二十三件就議案性質分别報告如下（一）實業敎育（甲）關於整理者（一）敎育廳交議案釐定程度項内是宜於三字下議加（招生時嚴格錄取並於）九字（二）寳應縣敎育主任掾屬請議職業敎育注重實習案（與敎存廳交議案注重實習一項一併討論）公議以上二案照原案請廳長通令遵辦討論結果修正報告二項括弧内一併討論四字爲一併辦理付長决多數通過審查長繼續報告（乙）關於擴張者（一）舉辦實業學校（一）敎育廳交議實業學校未經成立之縣應迅速舉辦（二）嘉定縣敎育主任掾屬等請議各縣藝徒學校未辦者請通令速籌經費實行開辦案（三）豐縣視學請議設工業學校案公議以上三案請廳長令行各縣知事照辦付表决多數通過審查長繼續報告（二）實業補習辦法（子）實業補者學校（一）宜興縣敎育主任掾屬請議多設實業補習學校案（丑）實業補習科（一）敎育廳交議各縣籌設補習科（第四節經費由三字下議加一（各）字縣字下議加一（於）字生徒之多寡下議去一（數）字加（成績之良否）五字（二）江寗縣敎育主任掾屬請議培養小學校附設各種實業補修科師資案（三）睢寗縣視學請議於高等小學附設工業班案（二）（三）兩案與敎育廳交議案大致相同應併案討論討論結果修正爲一二兩項復加一二兩案請廳長通令各縣知事察酌辦理十七字三項後改爲此案與敎育廳交議案大致相同請廳長採擇施行付表决多數通過（寅）各校加設實業科目（一）上海縣視學請議職業敎育當從國民學校入手案（二）鹽城縣敎育會會長請議鹽城各高等小學校添設農商兩科案（三）江寗縣視學請議多設女子實業學校案（審查意見於女子高小校注重職業加設科目較易實行）公議以上關於擴張各案請廳長令行各縣察酌情形分别辦理討論結果請廳長令行各縣云云修正爲請廳長採擇施行付表决過半數通過審查長繼續報告（三）養成師資（一）東台縣視學請議養成職業敎師案（二）崇明海門縣視學請議設立草帽技師敎練所案（三）銅山縣視學請議創辦蠶桑實習所案（四）淮陰縣視學請議各縣宜開職業敎育研究會及講習所以養成職業敎育師資案（五）靖江縣視學請議設立小學敎員職業敎育講習所案（六）江寗縣敎育主任掾屬請議於省立實業學校附設各種實業補修科師資案（七）常熟縣敎育會請議由省設立職業敎育敎員養成所案公議以上七案擬分三種辦法請廳長採擇施行（子）由省立各實業學校附設職業敎員養成所（丑）由省立師範學校一律添設職業科目（寅）組織短期傳習所由各縣自辦或數縣合組或呈請廳長委託省敎育會曁省立實業學校代辦討論結果修正（子）由省立各實業學校分設農工商職業敎員養成所（丑）由省立師範學校考察本區域之需要酌設關於職業之一科或數科目（寅）組織短期傳習所由各縣自辦或數縣合組但須呈請敎育廳核辦付表决多數通過審查長繼續報告（四）其他（一）江寗縣視學請議實業學校畢業生宜籌相當用途案公議擬照部令公布採擇實業學校校長會議議决錄曁本省所定實業畢業生見習規程辦理請廳長採擇施行付表决多數通過（二）崑山縣視學等請議修正縣市鄉學校聨合會規程案公議規程第二條選舉會員方法現在縣市鄉議會停輟本條已不適用應請廳長提交省議會修正主席宣告此案當然成立毋庸付表决（三）上海縣敎育會請議速設體育視察員案公議請廳長採擇施行主席宣告此事已由敎育廳施行毋庸再付表决（四）泗陽縣視學請議組織敎育行政人員國外參觀案公議請廳長通令各縣自量財力規定補助旅費列入預算以利進行（五）江浦縣視學請議提倡各縣設立公共敎果略謂此次審查其二十三件就議案性質分别理（六）吳江縣敎育主任掾屬請議敎育宜以人格爲中心案公議請廳長錄案通行並發登敎育公報以供研究付表决多數通過（七）崑山吳縣視學請議省立學校招考新生應於學年開始時舉行案公議請廳長令行各省立學校照辦討論結果修改爲請廳長令行各省立學校將招考日期緩至八月一日以後付表决多數通過 
　　遂依議事日程由主席宣告（一）敎育廳交議規畫社會敎育進行案（二）核交邳縣視學張宏業請議通俗敎育宜變通進行方法案（三）核交江寗縣敎育主任掾屬凌玉成請議小學敎員宜兼任地方通俗敎育並宜注重講演練習案（四）核交碭山縣視學汪學顔請議推廣夜校以謀社會敎育案（五）核交蕭縣視學孟昭潛請議學校附設通俗夜學校及固定講演會由敎職員負通俗敎育之責任案（六）核交淮陰縣敎育主任掾屬聞之駿視學夏建瓴請議規定社會敎育經費及辦理人員資格案（七）核交溧水縣視學陳維國請議通俗講演稿請由廳編訂印發各縣參考並令學務委員一律實施案（八）核交泗陽縣視學李昻軒請議提倡社會敎育案（九）核交鹽　縣敎育會會長顧簡請議舉行巡迴講演案（十）核交東台縣視學邱家　請議繼續整理私塾案（十一）核交淮陰縣敎育主任掾屬聞之駿視學夏建領請議私塾宜一律視察報告以期實行整理案（十二）核交句容縣視學張桂馨請議改良私塾補助學校敎育案（十三）核交豐縣視學李慶恩請議調查私塾改組私立學校案（十四）核交淮安縣視學崔克慶請議舉辦私塾敎師講習會以廣師資案（十五）核交松江縣敎育會請議未經試驗之塾師仍公然敎讀宜如何處置案（十六）核交鹽城縣敎育會會長顧簡請議封閉私塾案（十七）核交江都縣敎育會會長丁實榮等請議提倡改良私塾補助公立學校之不足案（十八）核交寶山縣敎育會視學請議利用署假時期組織國語講習會案主席宣告本日日程所列交議各案先付審查當指定黄立韞等爲審查員十一時三十分散會 
地方通信 
[松江]  
　　水警擒解積盜歸案積盜范琴波吳阿七顔少斗王晉三周阿美等去歲在縣境山陽鎭一帶屢肆刦掠先後由各該事主報請縣署咨由水陸各警嚴行通緝已由永警第一專署一等巡官徐貴仁警探姚信卿等陸續將范琴波吳阿七顔少斗等三盜擒解縣署現徐等又於五月二十九號在張堰南新街拿獲王晉三周阿美二盜續於六月一日押解縣署歸案訊辦 
[蘇州]  
　　發給當選證吳縣衆議院議員初選當選人業已依照配定額數選出五十名由初選監督按照選舉辦法諮詢各當選人是否應選茲已先後答復到署吳初選監督即將發給當選證書編列號數列榜宣示並通告各當選人赴署具領 
　　用燈戶反對電表蘇州振興電燈公司開業迄今將及十載近因燃料價漲而改裝電燈者有加無已該公司以電機馬力有限已暫停裝設但自去年春季以來城内各書莊寄售上海電器店之電料於是各裝戶咸知私接燈頭方法私裝者日多該公司乃購買限制火表按段裝置而用戶則殊不願聞胥江市民公社已通知該處一帶裝戶停付電燈燃費以示反對矣 
　　改定參院初選投票場所參議院議員初選舉投票地點原定城内定慧寺巷舊貢院茲吳初選監督以該貢院房屋傾圮失修且此次選舉人數較多改在本署大堂爲投票所投票期係六月五日規定是日投票時間自上午八時起至下午六時止 
　　保墓會請禁冒名募捐吳中保墓會長吳蔭培曾於前清光緒年間捐助巨欵先由胥門外横塘起逐墓編號立石嗣因辦有效果推而至於各鄉各鎭從未派人勸捐即有各大善士解囊投入亦由會掣給收條以昭徵信現有假保墓善舉爲名分赴四鄉廣收捐欵者爰特函請吳知事出示布告聞已核准照辦云 
[南通]  
　　場長兼辦墾務淮南墾務局吕總辦昨令行通屬總場長韓奉持云泰屬續辦墾務本總局現移東台所有通屬收價稽核一切未完手續亟須派員襄理除由局撥員分駐該總場長於通屬墾政情形最熟堪以委任兼理月支夫馬六十元云 
　　催換清丈田單本縣清丈手續早已告竣惟各業戶多視此種政策爲不足重輕其執有丈量執照者咸不遵照政令赴局繳費領取正式田單慮知事昨特示諭嚴催大致謂清丈經費恃換單費爲挹注轉瞬麥熟已過如各該糧戶仍懷觀望不至局遵章更換田單定必飭投按戶嚴懼按章罰辦云 
[鎭江]  
　　建馮總統長生祠鎭江紳商以馮大總統前在江蘇督軍任時雍容坐鎭地方乂安本邑人民亦受帡幪擬在前清旗營衙門建設大總統長生祿位祠以誌愛戴已聨合漢满蒙回四族人民禀奉國務院曁督軍省長批准不日舉行安設牌位盛典云 
　　警察須操演鎗法縣知事倪和甫君通令所轄各警區於即日起自上午七時至九時飭令所屬各警士輪流練習打靶及操演鎗法等技以期純熟各警區均已遵照矣 
[寗波]  
　　警廳買屋闢路寗波爲通商口岸商賈雲集車馬縱横而糖行街尤爲衝要顧街道旣非康衢行路尤苦擁擠每至新江橋堍轉角之處往往窒塞難行警察廳長嚴君屢與商會總理磋商擬將吳世埏之棉花行房屋收買拆讓籌有的欵函請商會商定價值嗣據吳世埏禀稱係屬祀産茲爲顧全公益起見減售洋一千五百元已由商會函覆警廳請予照給從此交通可期便利矣 
　　查案懲處抗税浙海關所屬穿山口上年桃李上市之際突有小榭鄉民聚衆抗税經關督令行定海縣知事緝究茲該口税務員以桃李將近上市呈請令縣查案緝兇并發貼布告免再發生抗税等事昨奉關督指令云縣知事對於徵收機關本有協助進行之職况小榭鄉民聚衆抗税一案尤非尋常行政處分可比何以時近一載迄未認眞辦理據呈前情仰候令催定海知事迅即查案飭警勒拘首要及肇事兇徒務獲嚴懲一而將大小榭地方凡有進出口岸貨物務須照章報驗不得再事違抗由縣撰發布告分貼曉諭並諭就地鄉警隨時切實保護以重椎政云 
[杭州]  
　　省議會之暮氣浙江省議會一日下午一時振鈴開會秦副議長主席議員出席者七十二人不足法定人數宣告開談話會議决自星期一起休會三天已而議員續至已有七十七人遂開大會議長方報告議事日程有一旁聽人雜坐於議員席迨隣席議員出問始行出會當由議長申斥守衞先議中學校校長赴京會議川旅費預算案及省立第十師範校第十中學校追加六年度臨時費案决定付審查次議縣自治經費管理規程草案議長云本案係修正文字應開二讀逐條討論議至第六條因人數忽又不足宣告延會 
　　中央補助浙警費之滑稽浙省警備隊經費前由　務會議議决補助三十萬元即於省會商埠地方警察經費項下減削三十萬元齊省長以一方面補助一方面減削實與不補助相等且編造預算時多費手續不如仍照原案已咨明内務部曁財政部查照矣 
　　製糖廠免捐年限財政廳昨令各統捐局云省長公署先後令廳核議舊温屬改良製糖廠售糖免捐税一案當查原呈内稱該廠照省議會議决案延聘技師每年預約可製紅糖千斤糖油二千五百斤白糖五千斤全數發售約值洋六百餘元並聲明所出各糖雖非洋機製造色澤較遜而味清且厚不亞洋糖等語核與浙省暫行免捐成案不符本難准行惟我國實業尚在幼穉時代該廠現當創辦之初旣據稱所製各糖味之清厚不亞洋糖似與土造普通紅白糖觔略有不同擬即特予維持姑准將該廠製出各糖經過本省統捐各局查驗單貨相符暫免捐税一年自七年五月一日起至八年四月末日止以資提倡云 
　　部視學將到浙敎育部以浙省學校成績均屬平常上年經視學員錢家治考察具報在案該省各校除甲種工業學校成績優美外餘無成績之可言非加意整頓不足以收良好效果特派僉事李君南下考察一切約本月二十左右即可到浙茲將應行考察各校程序錄下（一）各舊府屬各中學校（二）各舊府屬各級師範學校（三）各舊府屬各種女校（四）公私立各法政校（五）各種實業校（六）各屬府屬高小學校 
　　咨請公布省預算案浙江省議會議决七年度省地方歳出入預算書業經辦事處繕寫完竣經秦副議長欵定於一日備文咨送省長照案公布如對於預算案有須覆議之處應於五日内聲明理由咨交覆議聞參衆兩院議員選畢經費預算案並未列入即須咨交覆議云 
[武昌]  
　　楚材艦長解訊之傳聞楚材將江寛撞沉後王督即將艦長趙進銳發交軍法處看管而中央復組織海軍審判處專爲審理此案聞中央來電催將趙進銳供詞送京王督遂將趙之供詞及楚材與江寛相撞時之第一第二第三要點圖說編送至京至趙則尚覊押於軍法處云但又一函云海軍部組織特别法庭已委湯鑄新將軍主審特電來鄂關提趙進銳進京以便開審故王督軍於二十八日上午八時許將趙由軍法處提出交令副官張君協同部委梅君押護渡江即日乘京漢車啓行此說與前說逈異尚待續聞 
　　貿然舉行選舉選舉總監督王子春氏以鄂中襄荆兩道辦理選舉極形困難茲經展期仍恐難遵限舉行日前蘄春竟貿然舉行初選經王氏去電撤銷令其再選並電各縣凡初選須俟省令不得貿然舉行乃黄梅縣又報參議員初選二十日舉行投票情形王總監督特嚴電痛斥並飭即行撤銷云 
　　漢口商市近况陰曆端節伊邇正各商店徃來歸結之大比期漢口各銀行紛紛電請上海總行撥解現欵來漢生放計中國銀行現洋十六萬元現銀五萬兩交通銀行現洋十萬元現銀七萬兩浙江興業銀行現洋六萬元現銀四萬兩鹽業銀行現洋四萬元中孚銀行現銀五萬兩均已到漢存儲其陸續解到者尚不在此内想漢口市面不至有金融恐慌之虞矣又聞紅茶到漢者計祁門紅荼恒記二十七件同春五十件謙泰昌七十件洪源永七十八件忠信昌九十四件共計二百八十九件連前共到三百五十五件矣 
[濟南]  
　　請調蘇軍協勦岱南土匪張帮辦日前以本省剿匪布置已漸就緒惟岱南一帶匪多兵少殊難遽奏肅清之效特電懇政府請向蘇省調軍一旅協同兗州唐鎭守使專剿岱南一帶土匪云選軍士編機關鎗隊張帮辦前在津訂購機關鎗數架已於日前運濟特令在省各團營選拔精明軍士一連編爲機關鎗隊三十日已選拔就緒在辛莊開始練習矣 
[哈爾濱]  
　　約束商民道裹自廣義派首領烏邁斯基被刺後該黨激烈分子躍躍欲試故道裹秦家崗等處中外商民日前頗呈一種驚恐之象中東鐵路籌備總司令及濱江道尹近日已出示布告大意係令各安職業勿事驚恐本道尹及總司令有維持治安之責倘有不肖之徒行動乖方不聽約朿定卽分派軍警嚴行查拿云鐵路二次罷工中東路線俄勞慟家同盟罷工後該路總辦霍爾瓦特當派俄警逮捕爲首者十三名欲嚴爲懲治以敬效尤此種消息又爲勞工所探悉全體磋議擬二次同盟罷工以爲抵制俄霍總辦以事體重大將嚴辦之議打消二次罷工之風潮亦即中止矣 
　　更正五月二十七日報載江北大源製鹽公司之風潮一則茲接來函云多失實差誤之處前謂童君爲查賬員時遇事專擅以致總理黄以霖經理李梅隱憤而辭職云云此節不確蓋童君履行其公司查賬員之職務嚴正誠實而總理經理則至任職期满時始辭職也又謂公司股東開會時童君不顧股東反對與否運動舉派董事因各該董無暇兼理公司事務大權可由彼獨攬計固甚得云云此節亦不確根據全無蓋董事乃由股東於常年大會時正式舉定也又謂某董曾提公益捐錢二千萬文有餘收爲己用云云此節雖未言及童君之名然讀者不能辯所指責乾爲何人也云云特此更正並道歉忱 
來函 
[衆興來電]  
　　申報館鑒頃讀貴報五月二十五日江北剿匪記對於馬使語多失實或得之於傳聞之訛現馬使蒞泗旬餘督隊痛剿斃匪甚多地方漸就安謐貴報素持公道請即更正泗陽紳商農學代表胡起龍謹啓東 
雜評一 
　　粤局近狀感言（怡） 
　　粤省近日防備嚴密似將有重要之事發生據龍濟光抵京報告且言滇桂軍内訌甚烈雖不免過甚其詞然各懷意見或恐難免惟當此北軍解體之時爲南軍計允宜和衷共濟以竟全功萬勿令此根本地方予人以可乘之隙即有小忿應暫時忍耐俟大局定後再徵公論否則龍氏雄心未已一有機緣行將捲土重來再圖大舉粤省不能息兵湘鄂安望無事徒使戰禍延長和平無日以苦我小民耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬上新流行之病症]  
　　滬上自入夏以來天氣不正倐冷倐熱偶一不愼極易感冒近日已有一種流行症傳染甚廣其症爲足軟頭暈身熱咳嗆聞九江路福州路某某等戲園内外場及河南路某大綢號患此者十居四五惟來勢輕尚可無他慮云 
　　又一訪函云本埠連日發見時症甚多惟患者無甚危險皆係寒熱頭痛煩燥輕重不一北市較南市爲尤多南京路方九霞銀樓全體同事共有五六十人患者爲尤多南京路方九霞銀樓全體同事共有五六十人患者幾居其半大綸綢莊數日内亦有十七人同染斯疾其餘居家之患此者則尤更僕難數云 
[工部局之衞生行政]  
　　英美工部局衞生處以現届夏令氣候漸熱且天氣不正於衞生一道尤應講求故已由衞生科派員傳諭界内商舖居家各宜收拾清潔對於食品更須注意以免釀成疫癘云 
[英領署舉行慶典]  
　　今日爲英皇喬治第五誕辰本埠英總領事將在署中校閱英人義勇隊以伸慶祝想届時必有一番盛况也 
[日本議員團蒞滬三誌]  
　　日本議員團甲組澤來太郎氏等來滬已已兩誌前報茲悉前日（星期六）駐滬日本領事署書記官林出賢君特詣交涉署拜會陳世光科長述明本國議員團本定星期六拜訪交涉員及盧護軍使因擬赴杭故改訂本月四日（星期一）拜訪軍使及商會正副會長五日即須起程赴寗等語陳科長軍將林出賢書記官陳述種種報告盧護軍使以便接洽 
[軍警防務加嚴]  
　　近日本埠軍警防務加嚴陸軍又奉有特别戒嚴命令淞滬警察徐廳長則以滬防吃緊呈准護軍使撥發機關鎗四架分給駐廳保安警察第一隊遊巡警察第一隊各二架呈文中有平時以之操練遇事以之防範云 
[烟酒聨合會星期常會記]  
　　中國烟酒聨合會昨開星期常會首由主席陳艮玉宣布接農商部對於山東植烟權抵借欵之復文内開電悉據稱山東財廳以烟草種植權抵於英美烟公司請嚴行拒絶等情業經據情分咨財政部及山東省長查明仰候復到再行核辦合亟先行知照云云次提議日本密謀烟酒專賣問題此案雖經日使館之宣言稱爲並無其事而據英文泰晤士報所載則確稱實有其事且云所開談判已歷三星期正在積極進行日本密使爲西原龜藏我國爲財政總長曹汝霖雙方嚴守秘密與聞此事者不出六人日使館或茫然不知亦未可知云云次洪少楚起言此事較山東一部份之種烟權爲害更烈直使全國兩業商人蒙其不利争宜注意公决呈請政府嚴行拒絶次陳祝三捉議呈請政府電致陜督暫時停戰以便農人收穫事其意見書略稱我西菸一業以陜西爲來源現在戰事不息來貨净絶我商人營業固已淨絶毋待再言惟當此麥田收割之時戎馬蹂踏垂棄可惜急應暫時息兵以留民食爲陜省農民稍留一線生機云云公决函請商會聨合會要求政府速電陜督暫停戰事次由金拜仁宣布接江西臨劉烟酒兩業公函擬組織分會事當經評議部俞葆康王闓敷樂維臯邱思銑沈子卿等十餘人討論表决交文牘部起稿并檢發分會章程以便照章組織議畢時已五鐘摇鈴散會 
[取銷華茶運俄禁令之咨會]  
　　上海税務總公所高所長昨日致函總商會云逕啓者頃奉財政廳訓令第一零六四號内開五月二十五日奉財政部訓令内開據福建財政廳長電請取銷華茶運俄禁令與協約國商酌變通辦理一案當經本部咨請外交部核辦去後茲准復稱此案已向協約國領銜英使詢明意見久不得復現經知照該使即日先將華茶一項實行弛禁一面函請税務處飭關放行並電知各總商會通告商人知悉咨請查照等因本月十五日復准國務院函開華茶運俄一事現經國務會議議决准予開禁等因到部除分行外合行令仰該廳長轉行商會一體知照等因到廳奉此合行訓令該所長轉知各商會一體知照此令等因奉此合亟函致貴商會一體知照 
[反對電燈加價之積極進行]  
　　南市電燈加價一事前經漢帮志成公所及油豆米麥等業與錢業八團體倡議反對要求電燈公司取消加價繼起之十二團體如山東帮青口帮等亦共倡反對曾經函致縣商會函轉該公司得復仍持前議俟將來煤價回復燈價亦當滅收等情已誌昨報昨日志成公所及油豆餅業俞圭卿袁祝三等以電燈公司仍藉口煤貴不稍讓步事非積極進行不能貫澈最初主義衆意憤激主張一致惟以團體旣衆必須擇地組織臨時事務所以資籌備衆意僉同現已擇定龍王廟爲臨時事務所一俟組織完全再發通告以期公開會議討論對付方針云 
[漁陽里發見腐爛屍身]  
　　法新租界霞飛路直西漁陽里三百零七號門牌曾於上年十一月間有浙江口音者數人前往租住甫及三四日謂因進出不便旋即退租由司閽人將屋扃閉直至陽曆五月底（卽陰曆本月二十二日）有日本人前往租住詎進屋後聞有臭氣旋見扶梯下有大門一扇用巨釘三隻釘住殊覺詫異當喊管門人到來將釘拔起開視内有死屍一具身穿黑衣面目腐爛臭穢不堪當於昨日報告總巡捕房即經總巡施美德偕同西探長石維也並華探目等前往察勘一週諭候禀請法公堂中西官驗明核奪再行收殮 
[帮匪聚衆械鬭]  
　　滬地帮匪充斥甲於他埠動輒尋仇報復同類相殘前日（一號）下午四時許有帮匪全福周福慶（混名小無錫）等因爭奪牛皮棧小工頭目起釁各糾同參弟兄四五十人各執扁擔木棍斧頭等物麕集浦東隆藏棧附近曠地互相械鬭勢甚兇横雙方受傷者各有多人内有山東人郭殿臣李英藻二人傷及頭部血流如注臥地不能行動而李英藻頭部係以鐵鋤鋤開血如泉湧當時已不能言嗣後經三區巡官劉恩誠郝文翰等督率張警會同游巡第四隊隊士分投兜捕若輩即四散逃避當場追獲傅明祿甄春生凌關龍柯明興周毛毛馬雙和等六名連同受傷人併解三區經解警正略詰之下判將李英藻舁送南市紅十字會醫治郭殿臣等七名併解警廳司法科訊辦一面飭警嚴拿爲首肇事之人務獲解究 
[鐵路小工被兵毆傷]  
　　滬杭路線小工孟憲曾在麥根路南一號橋附近見有兵士數名將樹枝置入軌道向之禁阻反被毆傷後即訴知崔監工員函由路局警區王巡官查得滋事士兵係爲步兵三十七團第一營所部當即親至該營報告何營長以軌道置物關碍行車危險不堪設想該兵士等非但不能理喻尤敢兇毆小工應請從嚴申斥云云現何營長已令飭該管排長查明懲辦矣 
[紀美紅會之大會]  
　　前日午後二時美國紅十字會在大世界開大會先由朱少屏君報告宗旨次由啓秀幼稚生唱歌跳舞繼由第一隊第二隊第六隊第十七隊及南洋中學童子軍操演各種旗語炊事等等繼花車遊行次由聶雲台太夫人給奬得奬者第一名爲中國啓秀女塾第二名爲葡萄牙國雪爾佛女士第三名爲英國花店演戲場中演美國紅十字會在法國之影片及在上海大馬路所拍之遊行大會影片在安立德君花園内所拍之影片 
王正廷博士偕安立德君在共和廳演說並有中美士女之音樂唱歌等是日名人士女與會者有薩福懋朱友漁蔣夢麟鄺煦堃錢新之穆竊初趙晉卿張永福龐青城周佩箴諸君及聶雲台太夫人徐婉珊女士簫智吉夫人宋銘黄女士包令棣女士徐謙夫人談社英女士舒蕙貞女士等至晩十二時始散是日午後雖微雨濛濛而在會諸君之興采並不因之稍減 
　　龍華孤兒院由顧念劬校長派音樂隊全隊由敎員潘石麟帶領高昌廟貧兒院由高硯雲院長帶領到場奏樂均盡義務 
是日所售劵資以一半助美國紅十字會計得大洋五百二十五元 
[七誌華人購買英公債之踴躍]  
　　英國在滬發行公債至星期六止募得總數已達八萬零一百五十鎊昨爲星期日各銀行休息停止辦事故無認繳者此項公債本定六月三號截止兹因各界購認踴躍擬再延長一星期俾熱心認購者無向隅之憾聞此次競募之結果殊爲佳好足徵中央人士交誼之親睦云 
[江蘇僑工事務局之接洽]  
　　江蘇僑工事務局昨致江蘇特派交涉公署函略謂本年一月二十三日奉國務院僑工事務局令開本月二十一日奉國務院指令第三號本局呈請派馮國勳爲江蘇僑工事務局局長方更生爲江蘇僑工事務局副局長顔藩爲直隸僑工事務局局長何守仁爲直隸僑工事務局局長一案奉批准予分别派充此令等因奉此局長副局長遵即在南京珍珠橋文德里賃屋於五月十日開辦除定六月一日宣告成立並呈報外嗣後承攬募集僑工者前往各處招工即由局行知各該地方官知照特函查照云云 
[調防軍隊已抵台州]  
　　駐紥松江之十五團及第二營全部官佐士兵於上月二十號奉令來滬乘坐軍艦調赴台州駐防已紀前報茲悉該團劉團長及營長王國樑業於上月二十六日安抵台州現設營本部於城内兩湖會館昨已將開差抵防日期呈報盧楊二師長查核矣 
[拘捕回敎公會司事續誌]  
　　回敎公會司事王鴻祥李永清因被軍署軍法課指爲收殮尹神武屍體後在外告人身受刑傷禀准盧護軍使飭令警廳拘捕已誌昨報茲聞昨日（二號）上午九時回敎公會特在老北門内穿心街清眞寺通知會董執事諸人集議到有一百餘人集議對付辦法（一）質問警廳因何案由拘押（二）亂談尹案身受刑傷當時何不發覺當衆檢騐現在屍體已變亂談有何佐證（三）王李兩人在會十餘年向來謹愼有何犯法憑證公議無辜被拘不必具保先行質問惟續得消息警廳已照違警律薄懲保釋矣 
[私運紅土之查究]  
　　本埠某機關有一職員近由山東私購紅土三大皮箱運滬私銷詎於五月二十八日運至南京被税關查獲該職員即畏罪逃逸昨江寗税關監督已函致該機關請爲查究矣 
[復訊華僑有限公司之控案]  
　　華僑有限公司總董傅溪水前延賚美律師代表至法公堂控被經理楊清遠私用賬洋請爲追究判楊交一萬兩人銀並保嗣因無人作保又經提訊原告律師將該公司一切賬據呈案請核判將賬目交付巴和律帥偕同原被理算明白復候察核在案昨又提訊據巴和律師聲稱該公司賬目現已算明呈請鑒閱又據原告律師稱現經查賬員查得楊將公司内之欵項私開南通紗廠且在某麻線廠得有股分計銀三百餘兩請核聶讞員當將巴和律師所呈之賬給楊閱看並問是否相符楊察看良久答稱略有不符中西官判楊還押仍着巴和律師與原被將賬詳細算明再行核奪 
[復訊滄洲别墅之債務]  
　　包蘭文在公共公廨呈控滄州别墅主人劉問芻不理欠欵銀四萬餘兩一案上星期六午前又由俞襄讞會同英卓副領事升坐民庭集訊先由原告代表律師上堂陳述案情繼由見證葉琢堂投訴被告於西曆一千九百十二年間欲還貿孚號銀八千兩由慶餘號主陳逸卿向我代借立據簽字後即分期拔付惟陳逸卿爲三莊倒欠案押在公廨迨至保出是否代劉問芻料理債務原告包蘭文是否係陳逸卿之司賬均不得而知等語次由王旭甫到堂證明兩造賬欵往來情形又次由劉問芻投案由其代表律師　據供稱原告包蘭文由陳逸卿介紹相識惟包是否陳之司賬亦不知悉我與陳逸卿往來欵項有之其時包亦在場惟與包素無往來陳逸卿於辛亥光復時從公署保釋後適孫中山在南京組織臨時政府陳央我面謁孫中山向政府商借巨欵預備料理各債允給酬勞一成且擔任滄州别墅賬欵云云供畢復由兩造律師互辯良久中西官判劉仍交原保候再展期研訊 
[四川同鄉會致北京電]  
　　北京大總統總理鈞鑒報載烟酒抵欵事關全省負擔未經省會議决川人决不承諾四川旅滬同鄉會會長王北樞朱伯爲叩 
[同濟大學之春季運動會]  
　　六月一號爲吳淞同濟醫工大學舉行春季運動會之期自午後一時開始來賓有吳淞要塞榮司令寳山張知事第十師隨營學校海軍海校水産學校寶山高等小學國民學校吳淞國民學校崇實女學並淞滬各界來賓約近二千餘人場中秩序由寳山童子軍維持另由該校醫科組織紅十字隊擔任負傷救護事宜維時天陰欲雨運動員仍精神百倍不爲稍阻並有上海貧兒院西樂隊奏樂助興運動畢時由培倫子夫人分散奬品散會已鐘鳴七下矣運動項目並成績如次 
　　（一）百頭預賽第一次入選者爲何鶴佺屠開第黄顯灝三人時間計十秒又五分之二第二次入選者爲郁秉權張祖耀李世芳三人時間計十一秒又五分之一 
　　（二）擲鐵球第一名李誠翰第二名李茂熙第三名郭則沛距離三十五尺 
　　（三）百碼决賽第一名何鶴佺第二名屠開第第三名黄顯灏時間十秒又五分之三 
　　（四）八百八十碼賽跑第一名陸之順第二名田金相第三名譚翊時間計二分又二十六秒 
　　（五）跳高第一名李茂熙第二名何鶴佺第三名屠開第高度五尺四寸半 
　　（六）二百二十碼預賽第一次入選者爲何鶴佺黄顯灝袁德昌時間計二十四秒五分之一第二次入選者爲屠開第張祖耀常乾時間計二十六秒 
　　（七）擲鐵餅第一名李邦翰第二名陸之順第三名崔毓棻距離八十四尺 
　　（八）跳遠第一名何鶴佺第二名郁秉權第三名屠開第距離十九尺八寸 
　　（九）低欄預賽第一次入選者黄顯灝屠開第二人時間三十秒又五分之三第二次入選者何鶴佺郁秉權二人時間三十秒 
　　（十）拾錦賽跑第一名梁殿夔第二名顧曾毅第三名歐陽聰 
　　（十一）二百二十碼决賽第一名屠開第第二名何鶴佺第三名黄顯灝時間二十五秒五分之四 
　　（十二）高欄賽跑第一名何鶴佺第二名郁秉權第三名黄顯灝時間十九秒 
　　（十三）一英里賽跑第一名陸之順第二名譚翊第三名張祖安時間計五分又四十五秒 
　　（十四）二百二十碼低欄决賽第一名郁秉權第二名黄顯灝第三名何鶴佺時間計三十秒 
　　（十五）四百四十碼賽跑第一名田金相第二名陸之順第三名盛承章時間計一分三秒又五分之二 
　　（十六）撑篙跳第一名鄭河光第二名李邦翰第三名李茂熙高度九尺二寸半 
　　（十七）四百四十碼來賓賽跑第一次駐淞軍隊第一名王玉成第二名郎世珍第三名李寶臣時間計一分八秒乂五分之四第四次第一名李君文昌第二名劉君隼秋第三名西人魯爾時問計五十八秒又五分之三 
　　（十八）半英里各科替換賽跑第一名機師科第二名醫科第三名工科 
　　个人總平均分數最多者第一名何鶴佺十四分第二名陸之順十分第三名李邗翰八分聞該校工科特贈銀杯三隻以識紀念 
[中華工業專門學校之盛會]  
　　新閘路中華工業專門學校定星期六開會歡迎金邦平君爲新校長已誌前報是日上午十時金君蒞校全體敎職員即開會歡迎首由敎務長葛耀良君報告舊校長黄慶瀾君服官浙省不能兼任因之辭職特請金邦平先生爲校長因請金先生致訓詞金君即將該校所標之校訓言忠信行篤敬二句逐字詳明對内對外闡發盡致聽者動容午後一時開運動會會場在該校東首種種布置頗壯觀贍一時振鈴開會全體敎職員及運動員幹事員合攝一影然後一部分之學生合唱校歌時適徽雨該校因已開會不便中止改期遂冒雨行之各運動員雖在雨中仍十分奮勇秩序整肅惟來賓不免因雨減少閉會時已鐘鳴六下矣 
[滬上又多一團童子軍]  
　　北四川路聖保羅學校自開辦以來雖尚未及一載成績業已昭著該校主任鄭憐生係滬江大學畢業生對於童子軍提倡尤盡心竭慮不遺餘力茲於昨日（二號）率領全體赴斜橋公共體育場由上海縣童子軍總敎練姚麟書因病委託南洋公學沈同一至場考驗當以動作優美設備完全頗蒙贊許業經給發佩章正式承認爲上海縣第十二團童子軍並呈報上峯備案 
[王博士講道紀要]  
　　北四川路中華基督敎會昨日上午十一時請王正廷博士講道題爲『願失生命者方得生命』到會者三百餘人馬文衡君主席並領衆歌詩祈禱後請王傅士講道博士將得失肉體生命與靈魂生命之原由方法引古證今詳透演說其聲音形態尤令聆者動容次由該堂歐美留學生所組織之英文歌詩班歌詩頌讚上帝八音齊奏餘韻遶梁繼宣布籌備購置墳場與每禮拜傳道贈醫各會務並念主禱文而散 
[萬國馬戲團由杭返申]  
　　萬國馬戲團至申應聘鳴新以來頗爲觀者所贊許而尤以所演之狗戲烏戲扛子戲馬上飛舞彈琴等藝爲最歡迎旋爲杭州水災籌賑會聘去演藝籌欵今期满回申鳴新社主冉四商懇留演數天再行返歐該團主業已允許並於每晩加演意大利古裝言情名劇云 
[削去督徵屠宰税之頭銜]  
　　上海四鄉各處之屠宰税由滬帮肉業代表顧聚霖在縣公署呈准認包每年承繳税洋二萬零五百元於四月一日開辦由縣商會擔任保證按月呈繳洋一千七百元假小東門内救火會爲辦公處所一面派人分赴各鄉催征並倩厨業代表沈某爲坐辦以資輔助茲爲沈知事查悉該坐辦之卡片刋有認包上海四鄉屠宰税督征員字樣殊屬不合昨已令知該代表迅將督征等名義删去以符認税收繳之公例云 
[滬市洋釐減縮]  
　　昨日無錫紹興嘉興等處之繭商均已收秤墨洋國幣用路不多價遂大跌英洋已跌至七錢二分八釐七五較前日小去三釐七毫五龍洋亦然故滬上存積現洋各錢莊頗受影響云 
[麵粉銷場呆滯]  
　　近一星期内麵紛銷路甚爲呆滯是以老車牌已跌去銀五分其他如車牌英球砲車等牌其跌銀二分所有各囤戶前向廠家訂購之貨業已到期大都堆積不動惟銷於漢口及北方等處者約有數萬包云 
[公廨襄讞員娶媳]  
　　公共公廨副會審官兼浙江督軍署諮議官俞奠孫君擇於本月四號（即明日）在愛文義路寓所爲其長公子徤秋與沈仲萼君之女公子行結婚禮浙江楊督軍齊省長曁上海盧護軍使淞滬警廳長並各當道紳商學界均送聨詞喜幛徐警廳長並飭本廳軍樂隊届時前往奏樂招待來賓者爲俞君之外甥陸仲良昆季並請沈延益助理庶務内部由俞君夫人朱氏與姊陸俞氏沈俞氏嫂王氏照料一切昨經俞君函請英美總巡麥高雲届期遴派中西捕至寓照料想届時中西士商之前往觀禮者必有一番熱鬧也 
[催促官産處迅速解欵]  
　　本邑官産事務所昨奉江蘇官産處曾處長令開頃奉財政部令飭催解本年度官産解欵迅卽轉催各縣官産事務所刻日將官産各欵掃數清解以資應用等因特令該所訊將各欵掃數清解以便彙解財政部濟用 
[查緝偷渡過浦之私鹽]  
　　兩浙蘇屬緝私第二營薛營長查得浦東一帶近來私販步擔甚爲充斥所挑私鹽均由大帮鹽梟雇船從奉賢等處私購而來潛在鄉僻小港内秤售該步擔等均從洋涇後灘偷渡過浦全數銷入租界殊與鹽課有碍昨已分令第一第二兩隊長各率師船速往搜緝矣 
[駐兵房屋修理告竣]  
　　甯杭兩路通車路線經過之一二兩號橋旁駐兵房屋前因均有損壞由步兵三十九團第三營函致路局請爲修理在案茲悉任局長已飭工程處將兩處軍房一律修竣昨已函復該營飭兵往駐矣 
[提起毆斃老婦之訴訟]  
　　浦東奚家碼頭張子勤家前被唐小榮狗糾黨竊去衣飾銀洋約 
 
 
 

Page 11

 
 
值二百餘金事後由張報告警區將唐緝獲押候訊究惟唐尚有七十三歲之老母某氏該氏因子被拘前往張家痛哭詈駡致起衝突經人勸歸詎即氣憤成疾越日身死唐姓族人以該氏爲張姓毆打致斃即赴川沙縣公署提起刑事訴訟請求驗究未識將如保了結也 
[被拐婦人由鄂返滬]  
　　江北婦人顧陳氏前被張德發誘拐至湖北夏口地主爲該處巡警拘送法庭訊據該氏供稱家住上海北火車站係在滬上被拐等語該廳爰即備文派警將該氏及張於前日押解來滬送交上海地方檢察廳訊辦 
[攫取女孩金圈]  
　　滬寗火車站附近婦人汪王氏家之七歲女孩珠鳳前日在途被匪嚴春生攫去金圈由警追獲人贓解送警區移送地檢廳預審一過判將原贓給予汪王氏具領嚴春生押候究辦 
[警廳裁撤防疫所]  
　　淞滬警察廳長徐輔洲君前因滬上發生時疫故特在該廳左側設立防疫所一處派員管理茲因疫氣稍減故由徐廳長諭飭於陽曆六月一日將防疫所裁撤以節經費 
[紗廠工人爭鬭]  
　　楊樹浦路怡和紗廠小工王興樓王洪樓張慶彭四與鄰廠工人張劉海因小孩糾葛口角起釁將張扭住兇毆適被楊樹浦捕房捕頭查見號召華印各捕到場將兩王與張彭一併拘入捕房押候解究 
[包尋小孩之欺騙]  
　　住居鐵路北向爲小工之江北人丁方卿有子名順子年九歲忽於陰曆三月二十九日失蹤四尋無着旋有丁之鄰居池得標云須出洋三十元將順子包可尋回丁先籌得洋兩元托友孫正邦在某茶館給池取去詎池得洋後即避匿不見前日丁將池之姘婦王劉氏扭控四區警署轉解司法科訊核 
[控告串放白鴿]  
　　姚兆連在老北門開設糧食店前憑蟻販朱致和蔣阿三爲中出洋六十三元買周淦臣之女爲義女前日該女忽然失蹤姚將朱蔣周三人扭至閘北四區二分所控稱彼等串放白鴿當由錢署員命解司法科經段科員訊問一過判被告一併交保限將周女尋交到案再行核辦 
[鄰居忽起衝突]  
　　浦東婦人李王氏住閘北夏家弄前日與鄰婦吳張氏因細故口角被張氏毆傷頭部後由四區崗警拘入警署聽候訊明核辦 
[准歸公堂訊理]  
　　郟乃霖控伶人朱雙雲不還借洋三百餘元前日午後由公共公廨集訊原告郟乃霖上堂要求將朱提回武陵地方廳歸案訊追詰之被告供稱住居滬上租界多年原告應在公堂起訴並延羅傑帮辦海思克律師到堂陳明理由並稱是案雖發生於杭州地方但被告住居上海租界歷有六載兼之此案要證亦在滬地請歸公堂訊理並將被告交保出外云云俞襄讞商之英副領事白君判着原告於禮拜一（即今日）詳細具禀歸公堂訊理被告朱雙雲交三百五十元人洋並保候再訊核 
[追繳買地中金]  
　　宋雲輝延代表律師至公共公廨控粤人梁來照購買地産不付中金等情由廨訊判被告交保候再訊核在案前日午後經俞襄讞會同英白副領事訊供明晣判着被告梁來照償還原告中金洋九十一元了事 
[欠欵限期繳清]  
　　龔紅清被周財生在公共公廨控告不還欠欵洋一百二十元前日午後傳訊先由原告周財生上堂訴明被欠情形質之被告供認欠洋並將洋八十元繳案餘欵要求寛限俞襄讞與英副領事白君會商之下判令被告龔紅清將洋四十元於一個月内繳案現已繳到之八十元發交原告領去 
[欠債累及保人]  
　　李詠春控王志良不理欠欵業由公共公廨訊判被告照數還銀在案嗣因被告抗不遵繳故前日（星期六）復經提訊先由原告代表律師上堂譯稱此案於去年三月間奉公堂判决除被告還過外尚少銀七百餘兩延不遵繳請將保人店舖發封以便拍賣備償云云是日被告王志良未到由代表律師投稱被告現在廣東曾經函告敝律師謂一時不及來滬等語中西官即會同簽判云該被告旣不到案保人不應隱匿候提保人並發封該保人産業備抵此判 
[追索房租案可望和解]  
　　通和洋行在公共公廨呈控王靜涵不理房租銀四百七十餘兩上星期六經中西官傳訊原告延律師到堂代表譯稱此事已有和解希望請爲展期再訊問官准之 
[洋行與藥房之錢財糾葛]  
　　通和禮昌寶威三洋行在公共公廨呈控同濟藥房經理席秉生不理欠欵一案上星期六由廨傳同股東周邦俊復訊兩造各延代表律師到堂互辯良久中西官判席秉生收押周交保候再研訊 
[留福順仍交原保]  
　　日商田口賓之助在公共公廨呈控劉福順於原告控告夏梅堂一案兩次到堂作證供詞謊謬等情上星期六上午由廨傳訊據夏梅堂之代表律師上堂聲稱原告所控各節與夏大有關係敝律師須到堂聽審並有言聲說至劉福順於夏梅堂控案已交二千兩人銀並保今可毋庸交保云云並與原告代表律師互相辯論良久經關讞員商之日副領事林君判劉仍交原保候原告見證到堂再行訊核 
[股欵糾葛案理勸明白]  
　　徐月卿張桂桂嚴俊發等在公共公廨呈控通和牛奶棚主陳餘伯不理擔保股欵洋一千三百元上星期六由廨復訊據原各代表海德禮律師上堂聲稱此案奉判將通和牛奶棚發封備抵現經雙方理勸明白請爲將案註銷中西官以旣據原告律師代爲請求准即將案註銷被告開釋 
[追索電燈費之認眞]  
　　法商電燈公司前延巴仁律師至法公堂控居住法新租界之嚴書福虧欠電燈費求請傳案訊追經中官西核准飭傳去後嚴避匿不到昨日復由巴仁律師投稱被告抗傳不到應請爲改提中西官准如所請改出提票拘案訊追 
[貨欵勒限押追]  
　　昌泰號主咋投法公堂控永興齋主楊老炳虧欠往來貨欵洋二十八元二角向索不理求請訊追詰之楊老炳供認欠洋惟一時難以措置求請釋出陸續拔還中西官判楊還押限七天繳清 
[米店主追償欠欵]  
　　張源泰米店主昨投法公堂控稱前有陳阿四前來店中交易白米若千擔欠洋六十八元一角向索不理求請訊追詰之陳阿四供民人祗欠原告洋四十餘元餘係朋友所欠雖係民人擔保不能負責問官謂陳曰朋友住址爾能指點否陳即語塞中西官判陳交尋常保出外如數繳還 
[洋行用人行竊]  
　　虹口百老滙路八號門牌某洋行用人陸金郎乘問行竊素綢二十五碼被該洋行西人察破電告虹口捕房捕頭惡土而率同包探沈阿炳前往將陸金郎連贓帶入捕房押候解廨請究 
[包探撞見竊賊]  
　　江北人王小根前晩至開封路七號門牌沈秋生家撬開後門入内竊取布衣五件圖遁適被包探陸連奎查見即將人贓帶入捕房禀明捕頭押候解廨請辦 
[縣公署批示四則]  
　　豆腐公所司董喬桂芳等呈爲勾串設店破壞行規環求勒閉由據呈該同　店主葉雲祥串夥破壞行規於距離藥店二十丈之地點間設新店等情察核情節甚爲離奇究竟是何實情候飭吏查明具復核辦仰即知照 
　　吳四福呈爲投充夫頭請給示諭由呈悉正核批問據引翔港鎭籮夫頭沈永和黏呈李前縣示諭請求換給諭單布告以杜混爭而安生業等情即來核與該民所禀充者同一地點是該處扛挑事務向有諭定夫賴並無變更所請應毋庸議 
　　上海鬃業公所總代表王植等呈爲設立公所擬訂行規請立案給示由呈及附件均悉設立公所係爲聨絡同業共謀利益起見事屬可行惟私人團體法律上無自行罰費之規定該行規第二第七各條間有不合應即分别修改且該業究竟確有若干人數所議領單規費及抽提捐欵是否全體允洽一致贊成應再明白聲叙另呈核辦章程行規發還 
　　嚴善甫卞陳氏呈爲違章攙開水爐破壞行規請求諭禁由據呈焦阿太不遵同業定章擅設水爐傷害該民等營業如果屬實殊爲不合候飭吏查明傳諭停止可也仰即知照此批 
[介紹新刋]  
　　商務印書館英文雜誌 
　　四卷六號要目 
　　江蘇小學英文敎員檢定試驗敎授初學英文之原理演說學阿狄生文報捃華譯解施維孚脱小傳及文河涘第三章英文文學故事實用文法日用動詞之用法點句記號之用法名詞後之前置詞英文之公式君疑彙錄英語語音學綱要貿易尺牘社交會話英語會話公式科學常識萬物之聲近世文範評註來稿選錄等每册二角全年二元郵費每册一分半 
　　商務印書館英語週刋 
　　第一百四十期出版 
　　本期插圖有德人臼炮發射之狀德潛艇駛入障網圖華工家屬在招工局出摺領欵之情狀及書支票者以自來水筆五枝同時簽名於支票五張之圖等補習材料如英漢對照時事要聞長畫之用法商業會話漢譯英文保險單全文按條詳釋留心華洋商務者不可不讀每册五分半年一元一角　　全年二元郵費國内每册半分 
來件 
[爲實業公司事告我浦東父老兄弟黄炎培]  
　　浦東實業公司發議者穆藕初先生也自穆君赴浦東各城鎭調查演說歸告我以浦東人民生計前途之向險花邊已失敗毛巾襪雖未失敗將來亦必失敗原料不良工藝不進出貨日劣終必淘汰而後已穆君之所憂即炎培之所憂亦卽一般父老兄弟之所憂也於是穆君創議設實業公司而炎培允共發起焉 
　　實業公司所宜經營之事多擬先從毛巾襪二物下手已在製毛巾製襪者如需原料公司可以挑選供給如須銷售公司可以躉批銷售務使原料比他家好銷路比從前廣則於已辦之廠不但無害而且有利若其他未有毛巾與襪者公司或敎之製造或借給機器或賣與機器或發給原料（如毛巾發給槳紗團襪發給紗線襪統襪機）或收買白貨爲之裴潢銷售（毛巾或爲之漂净）將見巾毛業襪業愈推愈廣於地方居民更有百利而無一害焉公司所注重在聨絡其已辦者推廣其未辦者營業方法雖隨時隨地而不同然大致不外乎此 
　　然則公司將何從獲利乎原料躉批購入比各戶零購必佳必便宜利一貨品躉批賣出貨多而精純則内地及海外客商皆可立約承銷承造信用著而價格高較之小戶分頭兜賣自然大不相同利二而若對於小戶借給機器或賣與之則可取息發給原料更可取償至收買白貨爲之裝潢銷售不能無所取盈像計各地分設場所苟每日合計但得毛巾二百打每打至少以取利六分計襪亦二百打每打至少以取利一角二分計（指對外銷售所盈）已足供支開支及股分官　而有餘再有增加即爲餘利矣此事可大可小以上皆照小規模計算由小而大其利較穩須知風氣之開有遲早毛巾及線襪之行銷地逐年推廣而未已炎培去年游南洋羣島見襪之銷路極大惜無機關大批運售養成浦東獨立商標之信用也 
　　雖然凡百事業成敗全在乎人此事苟無穆君創議炎培决不敢輕易發起以炎培非實業界中人也穆君以專門家手創紗廠布廠三四所其學識經驗才具信用在今日上海工商界允推爲最新出色人物又與各大資本家聨絡此等數蕩元小公司在穆君百忙之身决不能親自經理而我浦東人對於此事所賴者惟穆君故炎培之意將來公司成立用人之責雖公司條例自有一定辦法然總望穆君多盡幾分義務吾知穆君用人之經驗最多必能使公司慶得人也但吾輩股東却亦不可抛棄應盡之權責耳今當招股之際優先股額止有三萬圓每股止有五十圓本非難集然炎培之意甚願我浦東人附股附股有兩說如爲個人謀利也此利大可謀得如爲地方公益也則此公司成必有千百人家因之以生活者營業之中兼慈善焉在已辦之廠家不妨亦附若干股使彼此生一種關係貨品往來更多利益在熱心公益諸君子竭誠提倡更不待言然所望却不奢數十股固不爲多一二股亦不爲少萬一認者寥寥穆君及上海諸君子亦有以善後然終信我浦東人對於浦東事業必不漠視也 
　　炎培觀南通實業之發達甲於全國然若墾務若工廠若其他事業莫不吸收外地人之資本盈千累萬以成全國地方之模範我浦東當地財力曾有幾何苟非借重外來則各種待興之事業更何從望其成就然欲吸收外資必先引起外地人對於浦東企業之興味此舉正引起外地人企業興味之絶好機會也故此區區小組織關係甚大深願吾浦東人審其時機而善迎之各地均附相當之股數以表歡迎之意贊助之誠且示此邦人之可與有爲能瞭然於公私利益之所在而不疑也 
　　今公司兩字幾爲社會所不欲聞炎培本不敢爲公司勸股利之所在又焉用勸惟此舉有前述之種種關係特不避嫌疑而爲此言炎培雖無力亦當出其棉薄以爲發言之代價惟我浦東父老兄弟鑒之其他辦法具如簡章不贅焉 
[美紅會徵求成績]  
　　昨日得名譽會員一人項微塵君（會費一百五十元）永久會員三人陳金安君林祝三君嚴王氏（會費七十五元）現定於禮拜一（今日）閉幕但樂善好施諸君仍可隨時加入 
　　湖州旅滬公學已由陳子顯凌銘之潘藻青胡星樓沈階升諸君介紹全體加入 
　　市北公學已由校長唐伯耆敎員潘公展介紹全體加入 
柏南蘭女塾守眞中學廣東小學培立學校中國女子體操學校山姚德彰君介紹全體加入 
　　潮惠小學由何志競君介紹全體加入 
來函 
[大冶鋼鐵廠潘志强來函]  
　　主筆先生大鑒閱二十六日貴報載有上海初次發見之水泥船一則不勝樂聞但敝廠亦於舊歲底做一鐵筋三合（即水泥）之躉船一只長一百尺寛二十尺高深八尺重約二百二十噸但其價則棄於鋼板躉船現因歐西各國戰事所有生鐵及鋼板價飛漲中國鋼料亦然現敝廠水泥躉船之價則佔鋼板躉船之三分之一已於上月十五號浮水漢口英文楚報已載有此事但未特函通知現請載於貴報此躉船可謂長江第一次所有請中國各輪船公司及實業家仿此一做則以一鋼板躉船之價可做水泥船三只由此觀之則各輪船公司成本亦輕從此上下水脚亦可廉收實國民之幸也潘志强謹啓 
[許炳榛來函]  
　　頃閱初一日貴報載有鄙人同田道尹爲衆議院第四五區覆選監督昨已到申帶有隨員在也是園設立事務所云云查鄙人係奉委第五區省議員覆選監督駐太倉並非衆議員覆選尚未動身卽田道尹昨亦在寗相晤想係傳聞之誤特此奉聞尚祈更正以昭核實爲荷許炳榛上言 
雜評二 
[注意食品（宇）]  
　　近日滬上發見一種足軟頭暈身熱咳嗆之流行症患者甚多中西醫生大有應接不暇之勢據謂此症係由外埠傳來而所以致病之原則尚無定論以余思之滬埠空氣之穢濁亦未始非種種病症之媒介也不然何以外埠有疫每每傳染至滬而他處空氣舒暢之市場則無此現狀故滬上衞生之道益宜講求否則其害有不勝言者矣今工部局之傳諭商舖居家各宜收拾清潔而尤注意於各種食物詎非衞生行政之急務耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬鄱陽君令鄱陽縣城隍神文] [  恥殻]  
（參觀本報上月三十一日鄱陽函） 
　　爲訓令事案據高門黄龍廟撫州會館一帶守岸蟹將報稱據值日蝦兵飛報各該汛地忽有多數船隻沉下應如何辦理迅請示遵等情前來當以往届船艘覆沒均關劫數事前奉有鈞令故得遵照執行今者事出倉猝雖未奉有明令先應到地勘明即經分水興波帶同親衞蝦兵逐段查騐總計各岸沉下船隻無慮數十艘另單開電惟均係空船並無人貨且查致沉之由係船底硬打一洞而繩纜亦似係自行刴斷奇妙莫名無從辦理除飭各駐在蝦兵一例監視沉船靜候發落外理合備文呈請指令施行等情前來查船隻沉沒皆關定數本殿造有刧册分别人貨兩頂向未有空船入劫者項羽破釜沈舟事在數千年以前且係黄河君轄境本湖則並無先例若謂現在攻粤各軍勇氣百倍義不後顧效項王之故事期滅此以朝食則兵尚未渡舟何先沈况繩纜曾經維繫是仍多珍惜之心而刴斷顯有新痕胡乂出矛盾之策又查本年刦册内載有敗北軍士爭先渡湖致覆沒船隻數十艘溺斃敗兵及船夫共若干名惟今則尚非其時是否天機洩漏　狗頭軍師敎令各該入刧人等作此禳解之舉抑或别有蹊蹺故弄狡獪仰即切實查明並將各船戶姓名開摺具報覆奪除另令魚頭參政會同波臣將所有漏沈船隻拖解水庫驗存一面咨陳海龍王借撥六鰲俾俟呈覆到日得將漏船承戴出水給還各該船戶修補應用並以該值日蟹將辦事精勤　即予記大功一次註册存核外此令（二） 
家庭常識 
[防水布之特别製法] [  如鈞] 　　 
防水布一名禦雨布大都以橡皮製成故又名橡皮布惟其質堅重非但雨不能透並氣亦不能透若穿之過久必覺困乏故祗合於常人而不適用於用力之勞働界人因是有特别防水布之發明其製法亦極簡單爰錄述於下以供有志工業者之參考 
（甲）材料醋酸鉛（又名鉛糖）二磅半明礬六磅半布十五碼（質以堅實爲貴寛以十四時爲宜）水三十二加倫 
（乙）製法分二項 
（一）先將明礬四磅溶解於十 
二加倫之開水中以布浸入水中洗染俟透取出用九十以下之温度烘乾之再將烘乾之布於明礬水中洗染（此時明礬水須温熱）再取出烘乾迨乾再於温熱明礬水中洗染一次烘乾候用 
（二）取醋酸鉛二磅半溶解於清水十加倫中用棒攬之使十分化匀復溶化明礬二磅半於十加倫之熱水内外放醋酸鉛溶液中二物互相混合成乳狀之漿（按此液中所含係名色沈澱物）即將三次礬過之布入此液浸染極透取出晒乾後再染一次再晒乾最後用清水漂洗一過候乾即成防水布矣此種防水布係法國某軍官所創製以之造成軍衣命兵士穿之在雨中作戰能免悶氣困乏諸弊云 
[藏鹽] [  文粹] 　　 
家藏食鹽每易生滷若以皂角一枚置其内則雖日久亦下生滷 
[汲水] [  陳麟書] 　　 
瀕河之窗汲水至便但於水淺時即覺爲難茲有一法可用竹竿兩根以繩繫其兩端作乂字狀置於窗外汲時置綆其上徐徐放下於是竿亦隨之而下至竿將平則桶已在河中水即汲得矣 
[洗試金石上金] [  文粹] 　　 
典舖金號欲辨金之成色每每於石上磨擦厥後洗去甚不易若以鹽粒置泥土上以石擦之即無 
[] [  文粹] 　　 
以贜反轉用赤砂糖（南貨店均有售）同拌揉之後以水洗去糖汚卽無臊氣 
[蠅糞汚衣] [  文粹] 　　 
用燈心擦之卽去 
集益錄 
[答第九十九問] [  孤舟]  
　　鐵器着黑色次亞硫酸鈉法亦有效果惟其着色液須用二種一用硫酸銅一分水五分合成一用次亞硫酸鈉一分水三分至五分合成着色法先將鐵器浸於硫酸銅液内至有銅一薄層鍍就取出之浸入次亞硫酸鈉液内至稍現灰色取出之再浸入硫酸銅液内至復有銅一薄層鍍就取出之再浸入次亞硫酸鈉液内至其灰色稍深復取出之而浸入硫酸銅液内如此反覆七八回可得黑色惟　極易銹着色之後生銹尤易勢不得不塗透明而無色之假漆以免之而鐵價極賤若旣　着色又塗假漆所費頗鉅價難低廉於銷行上殊多妨碍故與其着色而塗透明無色之假漆寗直接塗顔色假漆茲述塗鐵器用黑色假漆之製法如下 
（甲法）先取偏蘇里置鍋内漸漸加熱熱至攝氏五六十度時取瀝青漸漸加入之隨加隨用棒攪拌使之和匀加至稠如極薄之漿糊更加油烟適宜使帶純黑色極力攪和卽成黑色假漆可用毛刷蘸之塗於鐵器上 
（乙法）取偏蘇里五分蜜蠟一分共置鍋内漸漸加熱不絶攪拌至其蜜蠟已溶解而與偏蘇里和匀加油烟適宜使具黑色極力攪和卽成黑色假漆可用毛刷蘸之塗於鐵器上 
（丙法）先取洒精置於鍋内加以微熱次取火漆漸漸加入之隨加隨用棒攪拌使其火漆溶解而與酒精和匀加至稠如極薄之漿糊時加油烟適宜使具黑色極力攪和卽成黑色假漆可用毛刷蘸之塗於鐵器上 
長篇小說 
[氷山奇俠傳] [  常覺小蝶合譯天虚我生潤文]  
（原名HANOFICFLAND）法國囂俄著 
　　第五章譎謀（二） 
　　瑟汶乃推牘而起就門迎之則有侍鬟六七擁一高貴婦人蹁躚而進冠伯爵之冠御軟綢衣色作淡紅全身緣以金飾耀眼生光實則夫人之年已過五十雖盛飾而頰上皺紋益顯不可自掩入時亦不爲禮但以高貴之目光向瑟汶一瞬曰令高足殊不知禮在理日落之前已當至此瑟汶曰然使雅谷而不往蒙貢者固久當至矣夫人曰往蒙貢耶豈彼竟往視舒墨客乎瑟汶曰或然亦未可知夫人曰奇矣夫雅谷初至冬星不往謁其師長而赴蒙貢意果何居瑟汶將軍以汶觀之豈謂總督之子而竟與砲台老犯爲友乎瑟汶曰彼二人相交猶在事變以前舒墨客入獄以後雅谷亦嘗往故其行匣之中乃有出入之證可以隨時進堡大人曰此事公許之乎曰然吾謂雅谷能不忘其友情誼亦良足多夫人曰舒墨客亦知其爲總督之子乎曰否彼二人相遇之初卽在冬星北鎭此後舒墨客即入獄則雅谷又豈肯自白其世家致見恨於老老友夫人愠曰將軍誤矣以雅谷貴胄豈可興獄囚爲伍况舒墨客尚有女也汝獨未之知乎曰知之曰旣知之則汝豈不知此中之有窒礙而乃使雅谷自由出入其間瑟汶正色曰然則夫人亦誤矣夫以總督之子豈不自知爲何等人而乃悅一老犯之女乎夫人不禁大赬則迴面外向以避瑟汶銳利之目光久之曰瑟汶將軍吾終以雅谷之往蒙貢爲不妥須知舒墨客爲人陰賊險很此番鑛工之變舒墨客實與其謀也瑟汶詫曰何至於是舒墨客自入獄以來久未有所動靜乃謂干預外事得毋誤歟夫人未答覆有小吏入白謂伯爵有使者至欲面夫人遄候傳見瑟汶遂退讓夫人獨居室中以面其僕及其人旣進夫人不禁現爲厭惡之色然不轉瞬又展爲怡顔曰麥東汝自冢宰府來耶而僕態度轉傲昻然向其主人似得寵久乃無僕禮實則僕亦非俊肥軀蹒跚满臉且現鄙陋之色令人望而生憎（未完） 
　　來函照登敬啓者貴執百弊叢談欄載有淮南食岸之弊一則語語誣衊本岸閱之殊爲詫異憶去歲有棍徒季致和者自稱揚中縣公民到本岸索詐聲言不遂其欲將赴運署指控本岸以心苟無愆何恤人言故置之不理季致和乃到運署揑詞誣控經淮運司派員查明全屬虚誣曾經嚴詞駁斥在案季致和計無所出乃出其卑劣手段散佈油印傳單毁壞本岸名譽經本岸延請律師向法庭起訴經派法警前往拘提季棍情虚畏罪聞風遠颺迄今在逃未獲今觀貴報所載者與季棍傳單若合符節其爲季棍化名寄稿無疑事關鹽岸名譽而季棍又爲在逃未獲之刑事犯似此光天化日之下竟敢寄稿登報毁人名譽以肆其敲許手段眞可謂黑幕重重無奇不有矣自報紙添設黑幕一門而寄黑幕稿者往往即藉黑幕之名以爲敲詐貴報設百弊叢談原以周知民隱爲目的其用意至善而不料一般棍徒竟有利用之以爲報復之具者除一面跟蹤尋跡追究季致和下落以期獲案懲辦外特請貴報登入來函一門以雪誣詞而昭公論不勝大願之至淮南與平食岸謹啓六月一日 
 
 
 

Page 15

 
 
   
 
 

Page 16

 
 
   
 
