# 1882 - 122 - 4903238

 

Page 1

 
 
[論車夫苦]  
　　上海食力之人其類不一除手藝工作而外爲扛夫挑夫藉其手足以謀口食亦云苦矣而最苦者莫如車夫車夫亦有　 
三等曰馬車曰小車曰東洋車管駡馬車者爲最上駕高車馭駿馬而受雇於洋行西人者則　鞭詡詡　盼　雄若有志得意滿之態至野鷄馬車則已爲苦矣驅馳無停晷沿途高呌招攬坐客終日逐逐除車行捐費以及喂馬　車而外　 
所得已屬無幾然猶足以自贍也小車以前極多近日則漸見其少載送行李而外坐者甚屬寥寥　車價甚　推行數　　 
里不過數十文而繫繩於肩聳身作力獨輪軋軋奔走於風日之中僅足以供果腹可謂苦矣而猶未甚也最甚者其莫如推東洋車之車夫乎東洋車其行不過數年其先偶有一二輛人以爲異爭欲坐之故車資亦頗昻貴嗣後愈出愈多價乃漸跌至於目下則與小車不相上下而車行之租價則數倍於小車約計車夫一日所得車資除付租價之外盈餘無幾而車夫衣食均取給於此其有妻子家眷者更不能給其有不鳩形鵠面者乎刻下設立公所分給號衣車夫衣服　 
不至十分藍縷大約剃頭之費亦必明定章程以求合乎工部局之定章於是車行之租價又復繼長增高前此每輛每日租價二百四　文者今則加至二百八十文新車則加至三百文計車夫終日奔走其生意之佳者所得不過五六百文絀者不過三四百文除去租錢所餘有幾且有一車而兩人分租各推半日者爲時愈少所得愈微故車夫之苦至今　 
日而愈極也夫工部局議增車捐前此每輛每月繳捐一元者今則加至一元五角而又有將車照拍賣之說故車行以爲不便具禀環求再三籲懇在旁觀者以爲車照而歸於西人自不苦仍歸華人爲便而有時詢諸車夫則反謂華人租價太昻實有不勝其苦者轉不苦拍與西人而租價可以稍减并聞西人所擬租價可以較華人損去十分之七此說雖未見的確然車夫之情則可知已車行中一車之費除造車工本而外每月所費僅有英界捐洋一元五角法界捐洋一元修理車子每月亦不過半元足矣卽就近日新製號衣一欵亦不過數百文而可以供數月之用統盤計算車主之利殊見有贏無絀所難堪者特車夫而已矣大都東洋車夫其先來滬亦非專爲執御而來或因謀事不成流落難他歸業又無可就之事卽有推薦而自問無業可執惟有此事則不待習學有年但略知路徑眼明手快卽不難以此營生雖所獲甚微而尚易於爲力　羣焉趨之　曾坐過一車其車夫卽前二三年坐車之人後以自己荒唐震資盡罄無顔回里又無事業可圖因藉此以自食其力觀其面目似有煙霞之癖者問之而信述及舊事聲淚俱下不禁爲之惻然此等人雖曰可憫而其答實由自取猶不足惜也若夫在鄉間本以耕種爲業因慕上海賺錢之易舍其業而來滬謀生久之生　　 
機毫無不得已降而爲車夫以暫爲餬口之計若此者則比比皆是而乃坐車者則除偶有西人之慷慨者或得五分一　 
角小洋之外華人不過出錢十餘文路遠亦不過數十文而止而夏則烈日當空冬則朔風被體雖汗流浹背墮指裂膚　　 
而不得不爭先奔逐以十數文數十文所積而付租車之資晩間更無安息之所或値風雨交作路少行人則鎭日停車　　 
絶無顧問而租錢則决不可欠今日不付租錢明日卽將車别賃在車主亦自有章程非必故爲苛刻而車夫之苦殊有　 
不忍是聞者已現聞工部局車捐業經加定車行之公所亦已建設各車夫之號衣旣皆頒給每日租價又已增足初無　 
煩再爲饒舌但念車夫亦猶是人而其苦萬狀安得有惻隱爲懹者一動其慈祥之念而爲之另籌良法拔各車夫於苦海之中則功德當無量矣 
[緬界近事]  
　　印度新聞紙言緬甸與馬尼巴里交界之地近日有擾亂情事緣緬王不欲守馬尼巴里之界故　 
滋事端刻下馬尼巴里繕修邊防講求守禦以固疆圉蠻觸之争恐將不免也 
[頑民仇君]  
　　美國新聞紙言美國乃伯地方之民以美總統不允禁阻華人來美之議深惡總統假紥一總統　 
形狀而以繩縊之以洩其忿又有馬西地方居民亦有此與除總統假形而外復紥成一華人形狀一同高弔其情殊屬　 
可惡而又可笑也 
[操練使帆]  
　　英國水師衙門行文於各處水師兵船今將使帆之法亦須時常操練以資精熟故前兩禮拜約有英國水師兵船十艘從香港啓行不用煤火掛帆出洋前赴呂宋再至琉球而神戶而橫濵而琿春而上海以爲練習使帆之計想美國水師兵船前赴高麗中國兵船亦伴送而去恐英國兵船或亦有此行未可知也　　 
[將軍抵任]  
　　新任杭州將軍古兹悉於本月十五日抵浙闔城文武及入旗兵弁咸往武林門外碼頭迎迓憲駕當卽進城於是日未時接篆軍帥年近耳順而精神矍鑠接見屬員頗覺嚴厲聞兩縣進絫但拱手示意並不命坐故各員弁聞之無不股慄云 
[嚴禁敝俗示]  
　　杭城向有一種女棍遊行街市酒肆茶坊無處不到甚且對臥烟榻不知顧忌穢言褻駡廉恥全無跡其舉動行爲幾若自忘其爲女流者兵燹之後此風更熾前薛慰農太守官杭時見有此種女流著力爲嚴拿并罪坐夫男於是民間不寒而慄風俗爲之一變近則日久玩生不肖婦女較前更甚其中之開臺基爲蟻媒者尤指不勝屈往往於街衢酒肆中闊論高談明目張胆殊屬不成事體故新任桂郡尊面諭仁錢兩縣先行出示曉諭此後倘有再犯者定必從嚴究辦所有兩縣告示備錄於左仁和縣正堂趙錢塘縣正當趙示爲曉諭事照得省城地方茶館酒肆每有婦女三五成羣踞坐妄談嬉笑怒駡絶無顧忌實屬有傷風化現奉府憲札飭嚴禁誠恐未及週知合行出示曉諭爲此示仰闔邑軍民及婦女人等知悉自示之後凡夫男務須約束婦女不准混入茶館酒肆吃茶吸酒倘敢故違除將婦女責懲外定將約束不嚴之夫男併從究懲務各互相儆戒愼勿嘗試致貽後悔凛之三月初九日示 
[開挖支河]  
　　前報載興築堤塍一事兹悉是處距漢口約七八里並非築堤乃卾省大憲關心民瘼特籌欵挖　 
深支河耳查　關上首向年已挖有支河形如引滿之弓其兩端一引江水入一導江水出但數年來河身逐漸淤淺夏　水漲尚能停泊船隻若冬季水涸船隻卽不能入現在督撫憲撥欵轉飭塘角防營步隊勇丁數百名挑挖斯河在紅關下　又另開一導繞出關幾俾得新舊交接其淺俠處　工挑挖務使一律寛闊深浚業已張示曉諭將來民沿俱可　 
 
 

Page 2

 
 
停泊得所易於趨避江風江潮誠莫善之政也今將告示錄左頭品頂戴兵部尙書兼都察院左都御史總督湖廣等處地方軍務兼理糧餇李兵部侍郎兼都察院右副都御史巡撫湖北武昌等處地方提督軍務彭爲出示曉諭事照得湖北省城濵臨大江兩山對峙適當江漢合流之會　　 
往來舟楫在漢陽西岸者皆寄椗襄河在武昌東岸者悉灣泊於望山門外之鮎魚套口襄河每値大汎片刻間卽可漲水丈餘停船拔錨斷纜順流齊下易於撞損套口河身不寛時以帆穡壅滯爲虞且地處上游兩岸自下而上之船須經過兩處磯頭一遇大風危險可虞言及於此良用惻　　 
然本部堂院查省城武勝門外塘角地方向有支河一道可以灣泊船隻自遭兵燹遂致淤成陼地曾於光緖三年督飭可道委員調集營勇開挖該處河港　長三百丈寛拾五六丈深三丈四五尺不等船隻在此灣泊商民稱便惟河港尚嫌窄狹偶値風狂浪猛之時避險船隻輙因擁擠不能進口况一交冬令水落該河卽致淺涸亟宜因勢利導大加擴充以資利涉而垂久遠兹經本部堂院面飭善後局詳加勘定於港東接開新河　 
一道計長二百餘丈寛在二十丈以外深則四丈數尺其原開上下河港亦照此丈尺一律加挖寛深務令汪洋停蓄四季可以泊船獲免覆溺之患除飭善後局派員興辦外合亟出示曉諭爲此示仰船戶行旅人等知悉爾等須知武昌東岸有此寛大支河不拘多少船隻俱可容納嗣後夏　　　 
江秋汎漲向泊襄河各船務宜察看天時斟酌移泊保全性命資本卽上下游鼓棹而來者或向晚收停或遇風暫避皆可進口灣泊共保無虞附　　 
近居民亦可在該河兩岸開張店舖藉謀生活本部堂院不惜籌集鉅欵一再經營願拯億萬衆之顚危宏千百世之利濟爾等咸宜遵行以副厚　 
望毋違特示 
[教民播種]  
　　天津南鄉地勢低窪斥鹵不毛然能洽溝洫闢阡陌亦可得良田數千頃康雍年間總兵藍理督率兵民開墾廷江浙老農　　　 
爲師磽瘠之區盡變　腴上人謂之藍田又曰小江南厥後官怠民荒不久遂廢兹聞盛杏蓀觀察禀請李傳相籌欵札委廣仁堂董事率領工役先開引河一道由賀家口至侯家台計長二十餘里巳於本月初四日設局開工約五月初旬可望告竣俟工成卽縱橫開溝仿井田式参用區田　 
代田之法多設涵洞以備　洩廣仁堂已購備稻秧雇用薊州農師來津教習今年約可屯熟數百餘頃百數十年來飢黎積困一旦成魚米之鄉　 
津人之受惠無窮矣然非觀察之盡心民事曷克臻此哉 
[書院開課]  
　　月之初七日江西李大中丞親臨豫章書院送孝廉及生童等入院肄業其孝廉廿餘輩皆衣冠楚楚揖讓雍容中丞顧之面有喜色禮畢次臨生童講堂則人數較多而禮節亦如初是日因兩處行禮遂遲至午後始得題紙云 
[江西官報]  
　　藩憲牌示者吉水縣陳永康現據禀報丁憂所遺該縣印務以補用縣文聚奎署理新潠萬載珠樹司多雋現已到省應行　 
飭赴新任署永豊縣縣丞諶德堃請假回省就醫遺缺以候補府經歴趙篤惠又永寍縣典史陳一新據報病故遺缺以補用典史巢先春俱署理　　 
[漢陽火警]  
　　漢陽郡城内于十二晚間九點鐘時協戎衙署傍並馬號後面火起當由隣近人趨救知關亡之某媼家失愼火勢炎炎該媼尚欲搬取衣物被火燒傷頭面幸四面無毗連者故獨焚此屋而止當時火雖不大袛因前靠馬號傍爲協署是以闔城文武官皆齊來救援嗣　 
待龍局到時火勢已殺所有山脚下之火藥房相離尚遠且是時無風故不足慮及也 
[戯園開演]  
　　蘇城戯園遵國制停演各班脚色帶有眷屬餬口維艱往往在茶坊清唱蠅頭之利所得式微不免饑寒之歎今國制已逾期年聞他處已有開演者園主曁京徽等班諸伶歴陳苦情禀請榷憲恩准開演今定於本月十六日閶門外金桂茶園演洛陽橋正本異常出色觀者甚衆從此歌舞昇平梨園數百家不致嗷嗷待哺仰見榷憲俯體輿情宜乎頌聲載道也 
[便民善政]  
　　左俟相前赴清江時見沿途厘卡太密回督轅後卽議裁汰今聞已行文到蘇飭各屬按度形勢所有分卡或歸併或裁撤以節經費而裕商民務期奸商不至偷漏厘欵不至見絀庶幾一舉而兩得也○蘇省水道支分泒别凡無橋梁之處例設民渡每至爭鬥喧譁且　 
船質朽腐常遭覆溺左侯相以爲蘇地善捐極易擬以官捐創姑兼募民捐於各處改設官渡亦便民之要事也○左侯相前飭蘇垣仿照金陵盖造房屋酌給官價兹聞各圖董會議禀覆以爲蘇城近市地基未報領聨單者尚多一時難於稽查且聞金陵木料匠工價値甚廉每間僅給官價錢二十千文蘇地則市房平屋至少要五六十千文一間樓屋總須百餘元一懂恐此事難於舉辦云云然則有心民膜者其别籌萬全之策也哉　 
[京師瑣聞]  
　　三月初五日宣武門外鐵門白衣庵有一小沙彌年約十二三歲在廟門外閑耍突有一人來問曰汝師在廟否沙彌答稱不在廟中其人曰我有錢票一張煩往相熟識之鋪代換零票言畢卽將票遞過復謂曰此百千也沙彌年幼無知以爲此人必與師素有交誼隨向附近之廣益公亁果店代換零票照付其人乃愓長而去及師歸聞有此事念向廣益公查問廣益公初以爲票係僧換及僧來問始各駭然遂持票至錢店往騐果係　鼎歸語諸僧僧惟頓足而已又二月間琉璃廠東南園水局某董事之子淸晨入塾途遇一人謂某子曰我借汝交十千交連日忘記送去煩汝帶回代交汝交卽於懷中取票展視又曰此係整票百千附近如有熟鋪祈代我一換零票可乎童子乃向琉璃廠熟店中換付及票入手其人又曰汝方上學若將票交汝恐有遺失還是我親見汝交面還爲是童子又唯唯越數日該鋪以此票無用退回某董董方茫然該鋪言某日令郎所換者董問其子始知悞入騙局在後不知如何了結總之京師中拐騙等事往往想入非非長安居宜隨時加愼也○崇文　　 
門外翟家口大橋有烟館主人侯姓山西人將歸故鄉措得川資十數金置之篋笥一夕侯因事出外留一小夥守門戶時方初皷館中無吸烟者忽來十餘人吹息燈火將小夥手足捆縳復以敗絮塞其口抬置院内再入室燃燈將衣被烟具銀兩搜掠一空而去侯歸見家徒四壁大爲驚駭旋聞院内有呻吟聲燭而視之夥在焉解縛出絮良久方述前情謂先入一人滅去燈燭隨後復入多人莫辨誰何侯聞言卽往報官途次遇素識戴姓問侯何往侯具述情狀且言將報官戴曰此事報官無益不如我爲汝訪查倘有消息當力圖之侯本愚懦聞戴言殷勤致謝而回次日戴來告侯曰事有端倪烟具衣服俱在惟銀兩若輩已花盡矣奈何侯無以自主戴復說以報官利害侯乃僅收衣物作爲罷論云○正陽門外柴兒胡　 
同李姓家畜一雄鷄近忽飛鳴啄人於三月初六日遺一卵圓小而潔白隣左多往索觀李家以爲不祥殺雞破卵掘地深埋不知主何休咎也姑誌之以俟博物君子○宜武門外爛麫胡同楊姓兄弟二人皆貿易營生家有一姝母鍾愛之齒長而尚未字人女恃母愛驕縱性成時尋兩嫂釁隙偶有口角媪輒護女而詈媳二月二十日晨興時女呼嫂取水沃盥長嫂梳洗未竟轉令次嫂前去次嫂因連日遭姑打罵皆由小姑唆使不樂供其役使漫應之母聞而怒買其餘勇批次媳頰并痛詈長媳向晚次子歸來復對子數婦之不須子不勝其絮聒濳出投宿次日媼與長媳往親串家道賀女亦偕往次媳乘家中無人出匱藏砒霜食之次媳母家王氏聞女死非命父母兄弟一擁而來摔毁喧嚷復以楊母女挫折致命訟諸　 
官繼有親故調處令小姑服素躬送嫂殯王始應允和息及出殯日隣左觀者如堵楊女至此亦不敢復作一語矣又名優劉某之子媳亦於二月　　 
間自服生烟而死聞劉妻素悍其子媳因何自盡則尚未詳云○永定門外東庄陳姓饒有田園老東兄弟三人只有一子年已四旬餘猶與傭工　 
同操作老東於去杴雇一短傭蘇姓名幅保山東人蓋流落在京師者老東喜其多力留作長傭相處半載尚稱勤愼今春傭偕小東入城辦菜蔬 
 
 

Page 3

 
 
晚間傭回而小東未歸次日詰傭傭謂小東令我先回其蹤跡我不知也越一日小東仍未還老東向左近訪尋乃在已閉茶社内之積薪空房中　 
得屍衣服俱在惟少雙履報官相騐係被勒死且移屍矣官將該傭帶歸刑訊堅不吐實問履何在傭又指其地以得之復行研鞫仍不承認但稱　　 
老東憐我無依收而飬之是我恩人我何忍害其子故連日訊供尚未定案云 
[皖垣官報]  
　　潘司盧示東流吉陽巡檢缺委試用從九錢善昌太湖後部巡檢缺委試用典史王永裕無爲州泥汊巡檢缺委試用從九徐紹濵均署理 
[奸夥爲害]  
　　揚城轅門橋街爲城市菁華之所有一洋貨綢縀店係湖南人某甲徽人某乙鎭江人某丙三股合開甲乙以丙爲内行舉店務托之豈知内雖世爲此業並不深諳利弊一切全付於夥某某外飾誠謹中藏奸詐日以小忠小信結主人歡暗中則勾引三東人之子弟嫖賭吸烟支取店欵隨地發用店票至今店本數萬侵呑殆盡甲乙近有所聞急爲盤帳惟有浩歎内得信一氣而絶急爲救蘇極欲懲辦此夥而又步步牽連自已子弟投鼠忌器不能動手今擬控之城隍柛求加冥讉亦無聊之極思夫三東人雖各有自取之咎而某夥亦當爲天道所不容也　 
[重懲誘娼]  
　　寍郡居鄉婦女往往以城市繁盛聽人慫恿來城圖覔傭工此亦各處常有之事無足怪也所堪痛恨者近有一種無耻女流以薦娼爲生涯名爲薦頭見外來婦女年齒稍輕遂引誘入娼貧婦一入娼家衣食漸豐廉恥漸喪其本夫貪得小利雖始而恨繼而安此等案　 
情一經控府無不立提斷還實風化攸關故郡尊尤亟亟也地保爲一方之耳目有事當從中禁戒庶足以仰體官長之心乃不但不知禁戒且從而需索之殊足令人髮指焉如寓居寍城之寍海人舒阿三其妻胡氏不安于室遂被周毛伏周夏氏夫婦串同地保王有秀荐入娼家迨發覺王有秀欲調停其事不自知罪反肆行需索舒不得已赴府控告宗太尊收閱呈詞痛恨已極立飭差拘提到案將該氏斷歸舒阿三領囘地保王有秀杖若干板枷號存頭周毛伙周夏氏夫婦用連長枷發頭門示衆面諭此後凡有誘良入娼者地保薦頭本府斷不輕饒並候出示曉諭云 
[局賭案續聞]  
　　局賭案情疉經列報兹悉林姓所控程艾周局賭騙去銀洋二千四百五十元一案業經陳太守覆訊訊得程係過犯賭徒艾則有人指控飭拿未獲者遂押令程艾周三人照原控數目繳案再行核辦至任姓控陳姓串同程姓局賭之案已有人從中調處求免訊究　　　　 
矣然此等案件如何求銷想必另有飾詞也 
[蔑視倫常]  
　　本埠英租界西香粉弄中某姓舊族也某生有三子早經析居三子均娶妻生子開設店鋪兹因有某處之公產價與洋商得價銀五千餘兩按房分拆其長子大爲不服以爲長孫須多得一分而父母所自留者亦欲歸伊收儲前日竟帶其子到父母處肆閙其母正在吃點心謂之曰汝卽欲毆斃我亦俟我吃畢點心再行逞志俾我作一飽鬼長子不顧依然吵閙並毁椀盞于是其父投縣署其母投英界會審署控子忤逆均經人勸歸乃知照地保令看視毁壊各件不知將如何完結聞長子常爲人調停事端人素相信今有人勸之曰汝亦明理者何一朝如此彼云我刻下有鬼附體諸君不必相勸云噫衣冠中人舊家望族而有此悖理之事誠人心風俗之憂也 
[重造棧房]  
　　招商局金方東碼頭本有鐵棧房因年久朽壞故拆卸重建兹工程已將及半矣 
[神誔演戯]  
　　三月二十三日俗傳爲天后聖誕今滬地以國制周年期滿各會館均雇名班演劇十分熱閙兼以久無廟臺之戯故往觀者更形擁擠云 
[糾衆滋事]  
　　昨日午後一點鐘時有小船帮七八十人在老北門外法租界新街瑞興樓茶肆前與一本地人某甲爭論繼將其人痛打　　 
蜂擁而南欲拉之進城其人大呼救命城河浜有華捕聞聲趕到無如人衆不能攔阻祗得任其拉進城去祗拘住三人帶回捕房管押諒明日當　　　　　 
解公堂訊理矣聞某甲被拉至三牌樓地方適與上海縣捕役柴樛相値詢間情由據稱爲小東門外麫筋店樓上花烟館妓借洋之事牽涉某甲柴令兩造姑入縣西天福樓茶肆將烟妓尋到再爲講禮按小船帮動輒聚衆滋事法公堂已屢次嚴辦尚不知攺悔何其不畏法紀 
[更正]  
　　昨述茶市續報一節其間所記價目均係錢數却悞登合亟更正　 
[題環游海國圖册]  
　　奈波覩異古大秦國濵海多山峯尖常吐烟燄是曰火山以其地腹產硫磺也此曩所聞而弗獲覩者今於奈波舟次見之異哉彷彿讀岑嘉州火山雲歌 
飛舟過奈波烟燄矗空起騰騰復能熊山靈逞奇詭黃道無寒門豈有燭龍徙燔柴倘祭天海外廢禋祁又疑山似舟奚不共奔駛或曰丹鼎存其光徹霄紫弗乃頭痛山大小胥在此曩曾經色悶積雪亘千里我欲倩愚公移山須置彼俾煎萬古雪添作四海水 
蘇河緩櫂蘇爾士埃及國境居地中海紅海之閒兩海爲其亘隔二三百里沙漠熏灼一望無垠法人費巨資濬爲河舟楫得無阻緩櫂以行若履平地可不曰利濟耶但恨淸風不到炎埃殊甚惱人 
昔聞蘇爾士亘居兩海閒士國轄其地法臣投其艱十年費經營一水通往還塗軌廢軾轍舳艫循玦環行行重行行沙渚復沙矕果然事克濟厥功豈等閒開渠又濬川國計民生關里息勃斯者他國誰與班里息勃斯法臣濬是河者　　 
亞丁問徑紅海形狹長兩面皆山南風蒸鬱四時俱夏海口有島曰亞島丁爲東西要津山童然勢尤突兀怪石獰惡土赤劣路徑極紆曲居人黑　可怖土墻或缺亦置繩牀俗樸厚有太古風英於山之高處築礮臺駐以兵 
十有一月朔吾舟及亞丁其地屬英國童山峙滄溟赤土不生毛怪石尤猙獰居人或在五膚色黑以靑登岸試問訊語言難爲聽豈人以土瘠抑土如人形所幸渾噩風不肆頑與冥吾儕華衣冠或乃踰典型始知彼中人太古眞性靈 
[楞伽禮佛]  
　　鍚蘭佛書所謂楞伽山印度東南海中大島也周千餘里中多高阜茂林修竹繁花匝地四時不凋山深處有古刹墻垣多坍塌内供佛象相傳爲釋迦牟尼成佛所番僧數人導余瞻禮因歎釋氏今亦衰甚矣豈果運會使然　或曰有起而代之者 
海水矕環擁翠嵐山花紅紫石　鬖一雙靑鳥迎遊屐幾杵雲鐘下遠龕我佛有綠開笑口番僧無計作淸談眞詮葉葉龍蛇字聊作歸裝待細參　　 
僧出貝葉書數片余以銀錢一枚易之　 
富南縱飲新加坡古患力地今屬英山浮濃緑樹染輕黃粤人設酒樓林水閒顔曰富南爽塏而峻歸帆過此偕友登最上層飲葡萄酒俯仰徜徉柛怡心曠不必歌猛虎行也至瞑色浮動水螢欲明始去 
振衣直上當南樓曠覽乾坤隘九州四海何嘗無界限百年奚必定公侯狂歌痛飲原吾輩故國殊方總旅遊他日追思鴻爪印新加坡也泊歸舟交阯得桂交阯秦故郡五代後列外藩今稱越南國產桂最良樹高過丈一園數百株而可貴之品率不易覯余得一枝携歸塗中爲識者竊去或曰可借余以爲何不曾得須將何所失耶人生得失大都如是　 
 
 

Page 4

 
 
交南多桂樹我偶折一枝徒以良樂名人或竊取之漢劉安曾賦小山叢桂詩宋思陵嘗圖象山丹桂姿交阯桂樹豈云奇我將歸向靈鷲山中拾　　　 
桂子雲裳月帔呼雙玉童導以靑桂旗 
香海歸帆香港粤海小島也各國商船所萃四面皆海向南一面屋宇雲連隨山勢層疉面構頗極壯麗夜來自舟望岸燈若繁星曩固若是乎否爲凝目注思者久之歸舟停此二日冬十一月二十又九日展輪東北行越四日還滬瀆 
杯勺滄溟坤軸浮泰西諸國任遨遊環球八萬三千里不覺歸帆到廣州[  江寍李圭自題]  
[壬午春重過申江復晤花蓉卿詞史别來無恙離緖黯然占四絶贈之]  
　　指道紅樓是妾家舞衫謌扇鬥風華不須更把淸名訪如此丰姿合姓花靚妝不減昔時容崔護里來感舊蹤臨去秋波剛一轉遠山眉黛映芙蓉苗條身分絶輕盈解舞腰肢太瘦生悄影未須秋水照飄　 
零如我亦隣卿話舊難忘商字時裁箋爲賦比紅詩忍將握手叮　語譜入銷魂離别詞[  古吳惜花仙史待定草]  
[浙省撫轅抄]  
　　三月十五日王瑞年禀知運司委徽屬帮辦鹽局差候補縣王貽信由湖州回省禀到禀知臬委讞局差江山縣丞朱禀辭赴任新選開化縣典史劉培由京來省禀到前署衢州府經歴陳繼高交卸回省禀到巡檢孫郁崟禀知藩司委催前署代安吉陳李二令交代差王品湘服滿來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖維誌]  
　　初九日皖垣西門外泊有紅船兩艘初十晨移泊信碼頭聞係漕督之官眷赴任路經該處裕中丞差弁請其入城暫憩云○安徽學院珠文宗按試安慶府屬情形疉經列報兹試事已竣宗師於本月十二日獎賞新進諸生云○皖桐文童某年三旬餘月前赴省　院試所塡保知中年貌稱面白無鬚頭塲出案入選喜甚惟寔有微鬚與保結不符盧於覆試時查出卽　剃髮匠剃去比覆試入塲宗師親臨號舍查察有無冐替情弊查至某號見其貌與頭塲不符卽將其卷掣銷着令出場某有口難辯含　退出比回寓卽腹脹氣痛逐漸加重醫治　日無效卽於三月初七邊斃命云○皖垣去歲年榖豐登自米糧以及各項物價多賤或較往年僅半價或不及半惟菜油一宗去歲新油入市時每担價七千二百文年終至今漸增至八百文今春各鄉菜子茂盛據聞各油坊密議恐指日新子入市油價更減乘此新舊不接之際尚可是價故日來每担又　八百文計售八千八百文俟新子人市卽當漸落矣○皖垣某營近在西門外獅子山湖場操演開花大炮燃放後復裝子樂某兵先用洗把洗灼乃洗未淨盡遽將子樂放進子樂　時轟發將甲轟傷斃命又防營操演洋槍某兵打連環九子鎗鎗内紙袋之藥尚未過門該兵卽將鐵條通之並以口吹鎗門藥忽轟發入該兵之口而從　後穿出雖當時未卽殞命舁回營中醫治然不知能醫愈否也 
[仙鎭事]  
　　揚州仙女鎭設有保甲局一日局勇在飯店早餐忽與一鄉下老翁角口漸至交毆鄉人年老力衰臥地狂　救命詎該勇肆撃益力觀者不服羣起呼噪將二人送矣局内局員究詰情形隨笞勇二十板衆人始各散去○陸姓成衣鋪夫婦前日因細故角　夫卽外出婦於晚間密購阿芙蓉膏呑服及鄰婦察覺呼救其夫亦聞信趕回立卽救援始得無恙○泰州之北鄉港口鎭宋某開設藥舗有年家小康而無子嗣爰繼近房之姪爲子未幾宋病死繼子善承先業事繼母以孝稱店内生意日有起色母子相安有年矣近忽有遠房弟某乙覬鋧其遺產借母至藥店欲與瓜分宋子不允致相持數日詎乙家忽兆焚如其母之私蓄盡付一炬查起火之由緣某乙偕母出外家中祗留一十餘歲之　看守門戶夜間燈花爆落蚊帳隨卽冐穿屋頂乙之妹雖得逃出卽經四鄰救熄然乙家已蕩焉無存乙母急回於瓦礫中扒出金銀首飾洋銀約有　 
二三百金得以尚可度日惟其鄰則皆謂乙母子欲圖意外之財致遭此禍若祝融氏待有意警之云　 
[攔求差]  
　　江右李大中丞於日前將出署時忽有遞禀求見者則候補某武弁也中丞閱其詞卽令巡捕官　還卽而拜客方向之兄某弁長跪也上仍遞前禀并面請泒充春貢京差中丞怒甚立着該管營官帶囘申飭並諭三營將官自後候補都守以下無事不必到此站班伺候此又警戒之中更寓體恤之意也 
 
 
 

Page 10

 
 
[光緖八年三月初八日京報全錄]  
　　宮門抄○諭旨五道錄前○發抄旨五道○閩督何等奏爲遵旨裁汰冗員擬將捐納勞績各班通行考試分别裁留摺○湖督李等奏請免完剥船土　厘稅摺○閩撫岑奏請留員差遺片○廣西撫慶奏留員補吊片○蘇織造立奏恭報遵旨回任日期摺○大臣景奏馬　鎭修建官兵營房撥欵未齊尚未竣工奏明交代並由部查核改撥欠欵摺○三月初八日工部鴻臚寺廂　　　 
白旗値日無引見○記名總兵蕭儀斌謝恩○吉昌吉順預備召見○召見軍機吉昌吉順○發抄慶裕奏審明西隆州差役黃亞愿等藉票詐贓斃命案定擬奉旨刑部速議具奏欽此○又請將恭城縣貞女黃容氏廣東羅定州節婦黃譚氏等旌表奉旨均着准其旌表禮部知道欽此○又病痊銷假奉旨知道了欽此○岑毓英奏前貴州副考官編修涂慶　服滿北上覆命奉旨　 
知道了欽此○何璟奏浙省甄别千總無可絫劾奉旨兵部知道單併發欽此○○閩浙總督臣何璟福建巡撫臣岑毓英跪奏爲遵旨裁汰冗員擬將捐納勞績各班通行考試分别裁留以淸仕途恭摺仰祈聖鑒事案准吏部咨議覆御史戈靖條奏摺内捐　 
納勞績兩項官員府　州縣試諭一道佐雜試以告示判語定列等第其四等不列等者子限學習子光緖五年七月二十一日具奏奉旨依議欽此又於七年六月十六日奉上諭據内閣學士張之洞詹事府右庶子周德潤御史洪良品先後因星變陳言詳加披閱所陳各條不爲無見等因欽此仰見聖主整飭官方勵精圖治跪讀之下惶悚莫名臣等忝膺疆寄察吏安民責無旁貸惟有　遵　 
諭旨認眞整頓不敢銷存姑息當卽檄飭司道將應如何考試裁汰妥議具詳以便請旨辦理兹據署藩司張夢元署臬司葉永元署糧道謝家瑞鹽法道翁學本詳稱閩省候補試用府廳州縣佐雜鹽務各班共計一千二百餘員除由枓甲曁舉貢生員廕生繙譯出身者例不須考又未經引見驗着照例應廸避各員先行扣出外其由史員監生俊秀捐納勞績出身例應考試者共計府廳州縣一百五十四員鹽大使五十五員佐雜各班共五百九十六員又現任應考正雜一百五十九員鹽大使一十五員通共應考九百七十九員　 
擬請不論曾經考過與否一概調集由臣等督同司道分次扃試擇其文理通暢者知府直隸州知縣鹽大使各取留五成同知通判佐雜各留四成現任照舊供職侯補試用各班照常補署差委其餘分别開缺飭令囘籍悉照部章辦理以淸仕途等情詳請具奏前來臣等伏思吏治之壞由於捐保太濫流品混雜自非嚴加考課仕途難以澄淸查吏部定例各項試用知縣各按名次减半扣留佐貳雜職酌留十分之二等語係爲按班序補而設現將實任候穗試用各班應考人員認眞考試以取留四五成爲率如果文理通暢者多並才具堪以造就者多棄之可惜隨時酌量辦理取留各員復察其才能操守　章甄别裁汰力加整頓庶吏治可望日有起色是否有當臣等未敢擅便相應請旨勅下遵行所有擬將捐納勞績各班通行考試分别裁留緣由臣等往返函商意見相同謹合詞恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○頭品頂戴湖廣總督臣李瀚意湖北巡撫臣彭祖晉跪奏爲湖北省新造直隷續增剥船運赴天津請比照回空潧船准帶土貨免完厘稅恭摺仰祈聖鑒專竊照湖北省排造直隷續增剥船三百隻已飭委候補道張之淵一律督造齊全招集舵工水手督押開行北十據湖北布政使王大經督糧道惲產琦詳稱此項剥船由鄂運津浮江涉河風浪之中空船勢雖行走舵工水手以帶貨壓浪爲　誠恐漫無限制查　運全書内開回空漕船頭　 
船水手人等　星捎帶梨棗六十石以下者免其報稅又漕船所帶貨物應以裝米輕重價値科算裝米三百石准帶二成士產六十石經遇關卡查明免稅驗照放行又米船酌帶貨物二成免其納稅在回空漕船之丁舵人等本有常年薪工准其帶貨免稅係屬格外體恤今押運剥船之舵工水手皆係本地貧民雖有運費一俟到津交船應各囘籍自謀生理往返數千里耽延十餘月與運漕丁舵同一　 
効力較之乘船回空者更爲勤苦可否明示限制照糧船回空之例准帶二成竹木土產貨物免完厘稅俾得稍沾餘潤以裕川資其並非土產及違禁貨物仍嚴禁私帶等情詳請具奏前來臣等查核司道所詳係屬實在情形可否比照回空漕船准帶二成竹本土貨免完厘稅之處出自聖恩謹合詞恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○岑毓英片再臣前因奉命整頓臺防差遺需人擬仿照前撫臣以投効員紳添資差使附片具奏奉旨知道了欽此欽遵在案　 
兹查投効人員中有廣東試用通判周德溥候選知州呂嘉會陸樹榘候選州判劉德恒隨臣渡臺監修大甲河道並分往後山一帶招撫生番皆不避艱辛能耐烟瘴合無仰懇天恩賞准將該員周德溥呂嘉會陸樹榘劉德恒均留閩差遺委用以資臂助謹附片具陳伏乞聖鑒訓示謹奏軍機大臣奉旨着照所請該部知道欽此○○慶裕片再准部咨同知通判等官試用期滿詳加甄别具奏等因兹查有試用同知丁驊業已到省一年期滿據藩臬兩司出具考語詳請留省照例補用前來臣查丁驊年富力强才具開展堪以本班補用應請留於廣西遇有缺出照例按班補用除將該員履歴送部外謹會同兩廣總督臣張樹聲附片陳明伏乞聖鑒訓示謹奏軍機大臣奉旨吏部知道欽此○○蘇州織造奴才立山跪奏爲恭報奴才遵旨回任日期叩謝天恩仰祈聖鑒事竊奴才前在蘇州織造任内丁親父憂由内務府奏奉諭旨着回京穿孝百日後仍行回任奴才遵於光緖七年閏七月初一日交卸起程回京嗣届穿孝期滿當經泥首宮門恭請聖安旋於十一月初八日請訓後束裝出都由陸路南下今於光緖八年正月十七日行抵蘇城准兼管織造護理撫臣譚鈞培將蘇州織造開防滸墅關監督關防各一顆並文卷等件委令司庫銘佑齎送前來奴才當卽恭設香案望闕叩頭謝恩祗領任事伏查奴才前在任内開辦之光緖七年分大運綢縀及兼管織造臣譚鈞培任内遵奉催文開辦之御用緙綉龍袍褂等項現均尚未造成除由奴才趕緊督催辦齊起解以應要需外所有奴才遵旨回任日期並感激下忱理合恭摺具奏叩謝天恩伏乞皇太后皇上聖鑒謹奏軍機大臣奉旨知道丫欽此○○奴才景瑞跪奏爲馬蘭鎭修　 
建官兵營房撥欵未齊尚未竣工奏明交代並由部查核改撥欠欵恭摺仰祈聖鑒事竊查馬蘭鎭官兵向係聚族面處生齒日繁近年舊建營房漸次傾圯不敷棲止自咸豐十年以後歴次增添守衛綠營官兵共添設千總二員把總四員外委十一名馬兵守兵三百八十名差務益煩戶口日增奴才到任後於光緖三年據左右兩營官兵禀請照案添建營房以便分撥棲止當經咨請工部查核准工部咨令　明遵辦是年十二月奴才據咨具奏奉旨工部議奏欽此經該部議准建盖請由遵化州指明地基交該大臣承修一面平墊地基一面造册送部核估經工部議千總每員建給衙署七間把總每員建給衙署五間外委兵丁每名建房二間共建房八百十六間營馬一百二十匹共建馬棚五十間合作一營四面修建營墻開挖食水井四眼並修砌院墻門樓等工所需欵頂經戶部議由直隷瀋庫撥發復由　隷總惄具奏司庫無款可籌請由　部籌撥旋經部議照直隷放欵章程折撥六成實銀二十一萬三千三百四十一兩二錢八分七厘八毫指由江蘇兩准安徽洒江湖南江西等省徑行解交馬蘭鎭總　衙門兌收仍每兩扣存六分減平銀隨時解部交納當因此項營房與工程所建八旗禮部内務府營房規模做法大略相同部議指撥欵項係六成實銀到工尚須扣成六分減平回繳較之工程處放款計少發三成六厘　理殊形　年飭令中軍遊撃守備千把等招商頜辦就款修建並省監工一切開銷取有商人合同聲明做法存案自光緒四年四月初九日遵吉開工以次興修五年八月據新添兩營官兵等禀稱現建營房地勢較窄平地多有積水之　請量展大墻開寛街道添砌後　牆挑修水道營外開挖土河修砌臥牛據情咨部行令奏明再行核辦六年二月准工部咨取添改做法淸册旋卽送部七年二月准工部咨前項添改工稱奉旨暫毋庸添改欽此第因前項工程於奉　部文後已多修建未便拆改致滋糜費據情咨請工部酌核代奏經該部奏准變通辦理其添改工程　行核估計增六成實銀二萬五千四百十七兩五分七厘並聲明將原估扣存應行解部之六分减平實銀一萬二千八百兩四錢七分七　二毫抵作增工正項之用應再找實銀一萬二千六百十二兩五錢七分九厘八毫經户部指由江蘇厘金　 
項下撥給計原續　項各省先後委員解到均飭中軍遊撃兩營守備公同解官平兌騐收當堂發商承領取有收墊有案此項營房現在修至九成因待欵拖廷尚未報　該　　 
商已屬賠累不資官兵望住甚切户部指撥各省之欵陸續解交惟兩淮尚欠銀二萬五千兩屢催未解奴才現届交卸謹詳細撀明具奏以便交代　有兩淮欠解銀二萬五　 
千兩請由户部察核改撥或由部庫權宜借支俟兩淮之項解到時卽歸還部庫統俟欵項發齊工程一律告竣照案奏請由工部泒員察核　收以便撥給官兵棲止所有修建營房陳明交代各緣由謹繕摺具奏伏乞皇太后皇上聖鑒謹奏軍機大臣奉旨該部知道欽此 
 
