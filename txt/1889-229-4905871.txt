# 1889 - 229 - 4905871

 

Page 1

 
 
[詳註筆耕齋尺牘出售] [  申報館啓]  
　　昔人謂尺牘實古文之緒餘必其言委宛曲折暢發無遺方足以達已意而動人　本舘現用活字排得筆　齋尺牘一書仕商　可通用茲已工　出售每部計洋七分正售處仍照售例 
[皇朝直省地輿全圖告白] [  點石齋啓]  
　　地輿之學書與圖並重本齋曩年得有官板眞本自十八行省外在北爲盛京爲吉林爲黑龍江爲内外蒙古在西爲安西靑海爲西藏以及西北之鎭迪伊犁而以總圖冠其首圖凡二十有六幅本齋稍事縮小取便觀覽又將府廳州縣並省會通商口岸分别標識載在例言又於圖　　　　　里數一以京師爲準的按方計里求之卽得總圖則配染顏色疆界井然監選上等洋紙仿照西法腹背兩圖無中腰摺損痕跡外用綢回綢套裝潢雅致價亷物美知必有爭先快覩者碼洋兩元卽日發售售處仍照曩例此布 
[經餘必讀尺牘合璧尺牘初桄] [  點石齋啓]  
　　難字奇句多出古籍士子有志述古每喜搜錄異聞是書采集種類與經傳皆有關糸謂爲經餘必讀洵必讀之書也分釘兩本碼羊六角○尺牘合璧傳云言之無文行之不遠可知修詞達意要以典雅爲宗是書舉春華秋水兩種會合而成語句輕淸註釋詳盡得其緒餘以酬應　爾　娓動聽簇簇生新司書記者不可不備分釘二本碼洋六角○尺牘初桄年輕子弟學爲筆扎苦於稱謂欵式一無依傍是書專爲初學而設品類頗多儘敷應用可家置一編分釘兩本碼洋五角 
[經解精萃白] [  點石齋啓]  
講求經學江浙人士爲多近來風氣日開人才益衆本齋不憚辛勞采輯兩省書院課藝之傑出者而他省有名之作亦並錄入按其人則皆錚錚有聲望者爲經則五爲題則千取精不取多也分訂五本碼洋四元本埠在文瑞樓南北申昌抛球塲點石分局發　外埠則向各分莊購置可也此　 
[考試西學西法議]  
　　今使我中國閉關却敵自守一隅不復與泰西諸大國通商帆檣篙楫以爲之舟　軏輪輻以爲之車劍戟戈矛弓弩矢石以爲之軍械自宰相以下至於郡守牧令宣九重之德意法三代之盛治雍容揄揚奉公守法天子南面垂裳以臨天下而天下固已大治信斯言也夫豈不善而抑知今日之中國其果能閉關却敵自守一隅不復與泰西諸大國通商矣乎此必不可得之勢也今使我中國發號施令雷厲風　一時改正朔易服色　器械變文字一一效法於泰西雖王公大臣均不得藐視新章姑存舊制而製造船政輪船鐵路開礦電報保險諸局務固自蒸蒸日上月異而歲不同矣信斯言也夫豈不善而抑知今日之中國其果能發號施令雷厲風行一一效法於泰西矣乎此又必不可得之勢　然則若之何而可曰西學旣不可不行而又不可徑行西法旣不可不用而又不可驟用是在當事者扼其要領執　樞機有以陰驅而潛率之使天下有志之士日顚倒於西學西法中而不自知而後得寸則寸得尺則尺實事求是旣精益精　乎其效可　而功可成矣方今南北洋大臣未嘗不廣諮博訪遠紹旁搜孜孜矻矻惟日不足各局之委員　事未嘗不用心研究刻意講求以副國家鄭重大工之至意肄業之學生未嘗不堅志苦行　進有功以儲他日之用而十餘年終未聞有一人學成藝精出而與泰西好學深思之士相頡頏者問有能作教師者乎無有也問有能作船主者乎無有也教師船主之任皆當聘請泰西之士爲之而中國之士不與焉豈泰西之　皆智而中國之士皆愚魯乎豈泰西之士皆能而中國之士皆闒　乎盖其中有故焉委員司事等輩初未嘗從事於西學西法徒以辦理局務不得不襲其皮毛啜其糟粕以爲迎合搪塞之計至於肄業之學生雖從事於西學西法而知其法未知其意明其體不明其用亦不過欲藉皮毛糟粕俾他日得爲委員司事足矣夫如是雖欲行西學而西學無可行雖欲用西法而西法不能用若之何其可也且夫上之人所以率天下而奔走之馳驅之者曷恃乎恃乎權而已權之所在可以富人可以貴人吾示人以致富之道人之欲富者皆奉吾教而不敢違矣吾示人以致貴之道人之欲貴者皆奉吾教而不敢違矣考試者其富貴之微權乎士當桑户蓬樞蕭然四壁無以自通於朝廷惟考試則可以立致富貴而朝廷待人而理得人以興亦惟於考試乎是賴焉今乃以考試之大典求之以八股之時文五言之試帖卽使時文極精試帖極工不知將何所用而取中之比取中而令其爲官則又舉時文試帖而束諸高閣棄之如遺復汲汲焉求所以爲官者所習非所用所用非所習夫亦盡人而知之矣而天下有志之士皆束縳於時文試帖中口不絶吟手不停披者徒以國家功令所在士子進身所由有不得不然者也今必曰廢時文舍試帖而别求一考試之法蓋亦難矣惟另立一例考試西學西法附於考試正塲與時文試帖兼取並中小試所取中者一體鄉試鄉試所取中者一體會試吾知西學西法之興於中國也將不獨炫異爭奇齊驅並駕已也因其所已至而求其所未至因其所已然而思其所未然方且軼泰西之士而上之矣且旣有考試西學西法之例則有志之士必將舍時文試帖而從事於西學西法盖時文試帖去取無所憑西學西法精粗有可據學者有以見其長不學者無以藏其拙西學西法之日盛一日不亦可翹足而待乎然則考試者所謂扼其要領執其樞機有以陰驅而潛率之也 
[畿甸歸鴻]  
　　京中訪事人云七月初貴州巡撫潘蔚如中丞奏稱臣查黔省練軍自光緒十一年七月起至十二年十二月止所有經費共支銷銀七十四萬餘兩另造淸册咨報户工兵等部核銷外循例將收支欵目專摺奏聞奉旨　該部議奏欽此刻聞三部會商按照不得逾四十日成案已各遴派司員書吏核算矣○七月初直隸熱河候補知州文刺史卜年遣家人赴内務府呈稱竊家至前於光緒十一年正月起至三月底止署理承德府任内短收五項稅銀七百五十兩今援照奉天府尹憲短收五項稅銀成案呈請認交南苑交一免三工程銀二百五十兩五錢請卽兌收銷案又前任江蘇常鎭道陳觀察欽銘自光緒十一年十月起連閏至十三年八月底止所有兼管洋關稅務一年期滿短收稅銀經江蘇巡撫奏請户部减成著賠除由户部議准减免外當應賠繳銀一萬七千九百二十七兩有奇兹據南苑交一免三章程遣家丁齎銀四千四百八十二兩有奇赴内務府呈交内務府以該兩員呈交欠欵數目是否相符無案可稽因咨請詳細查明聲覆旋經三部覆　均屬相符内務府遂將兩員呈交之欵當堂兌收○七月初李傅相奏稱臣查得統帶銘字軍河南南陽鎭劉盛林營中馬匹多有倒斃殘傷者實在不敷應用因派千總　鴻標前赴張家 
 
 

Page 2

 
 
　　口一帶採買戰馬一百三十匹經過關卡請飭户部轉飭一體免稅放行旨卜户部卽飛咨察哈爾密雲各都統張家口監督左右兩翼各監督一體遵照○七月初户部接甘陜甘總督咨稱陜西按察使唐在陜西陜安道任上於光緒十四年十月初二日奉旨看補授甘肅按察使欽此迨陛見回陜後於光緒十五年正月奉旨着調補陜西按察使欽此惟該臬司自補授甘肅按察使起至調補陜西按察使前一日止雖未到甘肅任所　應支半分十成養廉銀應否支給之處甘省並無成案可循請户部核覆示遵以便給發户部查光緒十二年貴州臬司吳廉訪於補授糧儲道後改調貴東道其未莅貴東道任時復署貴州臬司經貴州巡撫咨請户部可否准其支領未到任之貴東道半分養廉銀當經户部擬定祇准支領署任養廉奏明在案目　堂官以此咨與吳廉訪之案相符大約不日將咨駁矣 
[皖撫行程]  
　　新任安徽巡撫沈仲復一丞由桂林過湘鄂泝江至安慶履新省中疉接電音遂派水陸勇丁林立江墈　申　迓二十日午刻各官鵠俟江于遙見憲舟鼓浪而來遂飭鳴砲致敬及駛近紛紛投遞手版請安中丞並不停留當卽揚帆東駛蓋須至白下會晤曾爵帥共商一切事宜然後回省接篆視事也 
[姑蘇火患]  
　　本月十七日淸晨六點鐘時姑蘇　家園某姓機坊失愼地近糾察使廟廟中本有洋龍聞警馳來竭力援救焚燬房屋兩椽旋卽烟消火滅 
[蘇省官塲紀要]  
　　新授貴州按察使田熾庭廉訪交卸蘇藩篆務後連日設筵祖餞者絡繹如梭旋擇吉本月二十四日遄回原籍然後筮日赴黔○本月二十二日爲署臬憲朱竹石廉訪五十攬揆之辰先期寅僚餽送禮儀廉訪槪行璧返至是日撫憲以下文武各員次第命駕至臬轅躋堂祝嘏廉訪預飭家丁在門外擋駕於此足見廉介之風焉 
[桑中之喜]  
　　昔巫臣竊夏姬逃之晉陽太白竊玉淸匿之少室以東鶼西鰈之情爲北燕南鴻之計料亦有萬不得已於中者乎金陵有效此風流行徑奢五湖九泖鴟夷子一棹烟水者已數月惟其人非王夷甫之少無宦情未能逍遙世外現在已改官蘇臺同鄉人之見之者無不知其有桑中之喜第其家遠在黃峯白岳間家中梅鶴尙不識其因循歸未得不是戀驢魚耳袁簡齋先生云同爲聽鼓應官之客夜起恒多旁有禁寒惜暖之人衰年忘老韻人韻事非慧男子不能爲第擁此嬋娟果何以慰夫人之相與俯仰一世如蘭亭叙中所謂晤言一室之内放浪形骸之外也乎刻聞后羿已知常儀在月將彎其射日之弓而射之或者廣寒宮殿不似人間亦未可知或曰女家在金陵爲信局生理徽州人欲觀其詳請俟異日 
[關防告示]  
　　欽命二品銜江南安徽分巡徽寗池太廣兵備道督理蕪湖鈔關監督新關通商事務辦理營務處兼驛傳事加十級紀錄十次成爲關防詐僞事照得本關道恭膺簡命補授斯缺自京抵皖捧檄蒞任絶少親友相從南來延請幕友皆砥行立品之士服役傔從止供驅策奔走之勞一切公事均出本關道親裁並非旁人所能干預誠恐卜車之始有等匪徒或假裝親友或謬託相知甚至詐稱本關道親信潛令訪事之人在外招搖撞騙爾等無知受其愚弄最爲可惡除隨時查拿外合行出示曉諭嚴密關防爲此示仰本關書役及所屬軍民諸色人等一體知悉爾等須知一切公事均出本關道親裁愼毋輕聽人言受其愚弄自貽伊戚是爲至要切切特示光緒十五年七月初十日示 
[瀋陽雜記]  
　　盛京將軍新簡裕壽山軍憲不久當可節臨現任奉天府府尹裕京兆長係軍憲之介弟例應廻避已於七月十三日奉上諭改授直隸布政使矣○前報紀孫二立在和興店中用剪刀自刺其腹以致斃命等情兹悉死者因貧病無聊欲向該店小主人借貸不遂所欲是以剌腹而亡死後經其胞弟攔騐店主則自願給屍親錢四百千云○後河沿某烟館主近因財運亨通遂兼開寍波雜貨鋪月初有友從蓋州寄到寳銀五大錠託購曰米當日用去三錠　餘兩錠存放衣箱中次　披衣而起見所掛衣服俱入無何有之鄉覔之有兩件得諸窓外窓檻　足跡後院亦遺有衣物零星回檢箱中寳銀亦已不脛而走遂據實報諸廳署廳尊飭差役往查似由内賊不知將來如何辦理也○山東人葛某前在義泰德油坊爲夥其父游幕吉林已有年所因於去年辭歇欲往吉林省親後以他事不果行遂致賦閒無事元昌號執事人李某欠葛之姊夫某甲銀六百兩立有欠據甲病故已久葛姊守寡撫孤日形拮据今春無奈持欠據向李索償李非但不還且復出言不遜葛姊憤甚倩葛爲抱呈控諸廳署章司馬以葛揷身唆訟大加訓斥葛謂小的代同胞寡姊作抱無甚不合旋復出言挺撞司馬大怒喝責二百小板說者謂葛咎由自取云○交秋而後天忽炎蒸趙盾之威曾不稍霽不但行人揮汗如雨卽緑窓靜坐細嚼寒瓜亦不能凉沁心脾捐除熱惱寒暑針升至一百零八九度關東人咸　從來所未有云○近得附近各鄉信息均云今秋五榖豐登大可慰豚蹄之祝是以糧價日賤巿中高粱每石祇售銀三兩一錢零秫　每斗三千四百文較半月前大相懸絶矣○中元佳節各處會中人皆舁城隍神像出游俗　之賑濟孤魂蓋亦無稽讕語也蓋平縣傳山東班小伶在廟臺上演戲一天袍笏雍容魚龍曼衍觀者如堵幾　汗氣熏天西大廟由大會延僧諷經一天施放𦦨口河岸觀者不下萬人 
[水勢述聞]  
　　揚屬運河水勢迭登前報近聞本月中旬運河雖未見漲落而洪湖則已跌落尺許時上游啓放某壩來源極爲洶湧湖水卽由壩瀉入去歲所關之碎石河内一直出雲梯關歸海蓋該河河身當日疏濬極深極寛故今日分洩甚爲得力也餘俟續聞再錄 
[襄垣雜事]  
　　管帶皖南鎭標練軍左營左哨親軍饒翼卿守戎飛鴻係旌德縣人壬午科江南武解元以今屆已丑正科禀請史彥修鎭軍給予假期進京會試所遺管帶一差業委副哨黃于戎暫行接代○旅蕪粤人咸醵資於十八十九二十等日在河南永福庵内建設盂蘭盆會廣延僧道賑祀孤魂會中各色鋪陳無不爭妍鬥麗說者謂不減往年之盛云○七月廿二日相傳爲財帛星君誕期錢業中人及各鋪户無不焚香恭祝北門大街財神閣一帶頗稱繁盛城内自同風里起城外至月城橋止前後三夜笙簫競奏燈火輝煌不啻舉國若狂云○某日黃昏時某烟館夥在河沿洗滌烟具偶因眼花撲通一聲遂致凶占滅頂家人聞信急卽雇人打撈閱日始將屍身撈起當由館東備棺盛殮隨由家屬扶回瘞埋○水師營各舢板砲艇每屆伏汛停操將船入廠修理現已一律竣工業經下水矣○新任關道成端甫觀察定於本月廿一日在中江書院考試觀風　皖南各屬士子多有已赴曰下考錄遺者故生童到者僅一二百人 
[飭查地震]  
　　日本訪事人來信云熊本地震前日略紀情形本月三號午前二點鐘時地又大震嗣後每日動定無常日皇遣勅使侍從富小路前往稽查又派鈴木學士小藤技師至彼　視各山有無噴火之兆五號發來電報據技師測得西山恐遭破裂巿民聞之大半逃避遠方巿面爲之寥寂六號來電云小藤博士自金峯山測量回據稱山雖鳴動未必破裂然民人多作前車之鑒依然遷徙紛紛云 
[東報紀泰西近事]  
　　波斯國王遊歴俄京聖彼德羅堡時俄國與之商訂秘密條約俄皇貌極倨傲波王亦無可如何云○德皇定期七月初旬由烏英獨洒城赴英作汗漫遊英皇待之於那司僕魯離宫至波斯王尚住英國亨此耿哈美宮大約須俟德兵艦護送至于魯河始行遄回本國當英皇接見德皇後約其在離宮徘徊一二日然後偕赴埃魯大西耀此托觀海軍大操觀畢復臨哥此讀烏獨看競馬戲及歸航道出那司蘭洛下椗數點鐘時與白耳義王會晤○上月四號美國米魯烏那感地方著名製造麥酒之夫那枯其行哥及僕魯欺耶魯托三公司陡罹火厄燬失之物約値洋銀一百萬圓是日適逢工人休暇之期僅　數人看守房屋失愼之際火勢炎炎四面延燒苦乏救援之術無奈逃竄以保性 
 
 

Page 3

 
 
命不復汲水灌澆閱二點鐘時房屋已盡變爲灰燼所貯麥酒五萬二千桶桶破酒流其氣薰騰不可嚮邇至公司中增築房屋及製氷機器亦付一炬計又失洋銀十五萬圓云 
[郢客高歌]  
　　楚北江水日漸增高及退後騐視水痕約在四十尺左右閱數日川襄下水汨汨而來以致水復暗長潛滋至本月初間又過四十三尺據老於農事者言現在早禾已一律登塲頗稱豐稔所關者惟晚稼耳又聞襄河三老言上路來源湧激自安陸府以下至漢川沔陽孝感等處多　水淹若高阜曁有隄埂之地則仍可高枕無憂盖以今夏並無淫雨冰雹颶風等災故無庸防諸意外耳惟聞蜀省雅州某山鄉忽有數處出较以致平地水深數尺人皆奔避不遑近水處房屋人民幾於一掃而盡又聞東三省水旱爲災滬上客商多至漢口採辦芝蔴高粱黃荳　口兼之閩廣米糧陡貴粤客亦舳艫相接購運多多是以漢巿新榖雖登其價仍每石須二千三四百文左右云 
[鄂垣官報]  
　　七月十一日武昌縣金子磯巡檢王慶熙赴兩院禀辭調辦漢口電報局候選同知陳同　禀見赴兩院禀謝辭赴金陵鄉試候補班前儘先補用知縣黃凝迪奉藩憲委赴蒲圻縣查辦契尾禀知湖南新提臺馮軍門南斌赴兩院拜會辭行赴京十二日候補典史江國屏奉藩憲委看守簾員差凌庚奉委查保護營鋪差俱赴兩院禀知十三日委辦黃石港厘局補用通判杜煥章解餉來省謝留辦來鳳縣大挑試用知縣王廷珍奉調簾來省赴兩院禀到候補縣黃廷松赴沔陽州守提原領成本欵項赴兩院禀辭十四日分發補用知縣王　來省禀到卸東湖縣斯康奉調□差來省禀到武昌府經歴唐虞盛候補巡檢安煥文俱奉武昌府委學院□遺充巡捕差赴兩院禀知 
[星軺載路]  
　　出使美日秘國大臣崔惠人星使定於今日乘三菱公司輪船前赴美國華盛頓履新一路福星行見我華人之在彼者不禁翹首以望節麾之戾止矣 
[勿犯王章]  
　　本報後幅登有排難解紛告白一則緣前此信局誤帶手槍爲鎭江洋關查出違禁之罪幾無可逃幸得施少欽善士函致鎭電局張廉泉總辦力爲排解始得無事近又有於包封内夾寄手槍者幸被局中查出寄信之人始知犯禁求施大善　情懇免子送官願捐賑洋五十元手槍交還云云自有此舉俾衆周知手槍軍火犯禁之物不准私帶是亦大有益於商民之事也故特表而出之 
[副捕已回]  
　　英捕房副巡捕頭鉛門前曾告假三禮拜往香港閒遊今已期滿遄回照常從事矣 
[政簡刑淸]  
　　昨晨法捕房並無公事由備捕頭命包探王榮培咨照葛同轉公堂停訊一期 
[兩紀西人控案]  
　　西人法蘭訴稱家中除妻子小孩外祇有女傭毛李氏及細崽某甲日前偶遺銀箱上鎖匙由該氏檢交妻子妻子嘉其誠實不料開箱檢點已失去洋銀二十元妻子並未指定該氏行竊惟言家中祗細崽及爾决無他人來竊該氏卽出言不遜竟日呶呶爲此將伊辭歇另雇一婦爲傭該氏又與新傭講論以致自　辭去如是者一連三次不得已據情控訴請傳訊究該氏供稱小婦人原籍紹興家有邁姑自來滬江傭於洋東處素蒙洋東信任日前主婦交下鎖匙囑取衣服取畢卽將匙交還至洋東失竊洋銀小婦人毫不知悉洋東忽將　婦人辭歇且當夜驅逐出門所有被窩不及携取閱日前往收拾洋東見而生嗔小婦人烏敢唆弄是非請爲傳質可也蔡太守謂爾卽前控管門人持刀圖書者不安本分可想而知今姑交人保出不得再至法蘭家饒舌○龍飛馬房西八稱德律風公司陳阿冬由德律風傳語來雇馬車計車資洋銀七元簽有定桂名字爲憑屢索不還請爲追繳蔡太守飭差傳陳訊究原告申訴前情並將陳簽西文之字據呈閱陳供稱小的又名定桂家住粤東現在德律風公司　夥前有怡和行友人李姓囑用德律風傳語雇龍飛行馬車同坐出遊原言車資由李付給不知伊如何竟簽小的之名現在李已賦閒小的願償卑資一半西人堅稱據上名字由陳親簽易副領事命陳再簽陳定桂三字比較筆筆隨商請太守諭令照數付給洋銀七元 
[禀請興修]  
　　大東門外鹽碼頭年久失修樁木𡮦朽丁源興鐡行等聯名禀請修葺幷各願量力捐資裴邑尊着赴水利局請示 
[上海縣署瑣案]  
　　黃晉元控兒子小狗忤逆一案迭紀報章前晚裴邑尊升堂訊究小狗供稱小的與費關興費寳和曹錫錫沈阿五等爲友並無不法事情關興供稱小的與晉元係好友並未與小狗同遊况小的向習木工每日從事斧斤豈有空閒與人頑耍寳和供稱小狗騎馬閒游小的並不知悉錫錫供稱小的向爲西人治庖　與小狗爲友並不敢妄作妄爲不料竟遭伊父所誣叩求明鑒阿五供稱小的向操水果行業安分管生不敢交結燕朋狎友邑尊以關興所供不實喝責六十板連寳和發押待質公所錫錫阿五鎖在大堂候補提同黨錢姓到案集訊察辦○蕭子餘控邱笙卿虧銀一案前經裴邑尊訊押嚴追前晚邑尊升堂覆訊邱一再求寛邑尊以其有意逞刁喝令掌頰六十下仍還押所限繳銀兩○奉賢縣移文上海縣内開民婦方唐氏被人拐賣與陸阿勝爲妻請卽移歸訊辦裴邑尊飭差將陸幷唐氏提案集訊情由陸供稱小的憑媒娶唐氏爲妻曾出財禮洋銀九十元實不知其中尚有轇轕唐氏供稱小婦人家貧不能度日致被鄰人誘之來此售與陸姓家邑尊着交官媒看管候示 
[英界公堂瑣案]  
　　包探秦少卿禀稱公記報關行有哆囉呢數箱裝赴新關報稅被周月卿雇陸祥德小車竊裝一箱而去事爲駁船户楊順茂所見追獲車夫將周指交送入捕房管押旋由小的至周家搜出羽綾二十疋查係四達洋貨鋪失贓知照失主認明無悮至周向爲洋貨生理現已歇業熟悉洋貨報關情形是以易於行竊公記行夥翁聖齋訴稱呢在關上報稅忽被周竊去一箱幸由船户追獲人贓請爲給領楊供小的見陸車上裝哆囉呢一箱因卽追獲陸言由周雇車遂連周送交捕房管押四達執事人葛維卿訴稱初五日至元芳洋行購辦羽綾一箱暫放元芳門口及喚出店往裝已經失去曾報捕房未經緝獲今知該竊另竊公記行哆囉呢被獲在家内搜出我鋪失贓是以投案求領陸供稱周雇小的之車裝物不知　爲竊贓及被楊追獲小的卽將周指交周供小的原籍寍波向操洋貨業頻年失就餬口無　不得已竊取哆囉呢今已吊贓尚求恩宥蔡太守憶及周前以定貨不出另售他人虧短價銀二百餘兩經人控請押追旋卽逃逸及拘獲其妻着交始得將銀呈繳且前有南順泰在關上失竊府綢二箱當將車夫李二管押安知非周所竊遂飭將李提案問是否周雇爾車裝物李熟視良久稱雇車者並非斯人太守飭將李仍行管押命翁葛分别領贓周陸交捕房帶回飭該包探查明有無别案俟下禮拜四再行解候覆訊○風生一嘯樓茶博士王松明訴稱昨日吳茂興等約伴登樓啜茗不知如何起釁以致互毆忙亂中毁壞茶椀烟袋共値洋銀二元索賠不理是以報捕拘案吳供木匠顧茂順短欠周朝來洋銀十六元有奇由小的担保令顧至周處作工以工資抵債欵旋卽被周辭歇復向小的理算欠欵小的因尋顧轉致情由不料顧之友陸盈盈忽地出頭霸　被伊兩次拖至茶館毆擊受傷周遞禀聲稱廣東潮陽人現開泰源木作顧曾欠洋銀由吳調停令至小的處作工核計工資洋十元之譜除抵還前欠外尚少洋六元有奇伊竟不再做工故向吳追取陸供顧吳因算工帳爭執小的不敢助顧毆吳蔡太守謂陸不應揷身多事判罰洋一元賠償茶館毁物再令交人保出俟吳投醫院騐明傷勢如何覆候訊斷○副捕頭鉛門稱昨在打靶處閱視放槍高揭紅旗禁阻行人來往突有劉阿祥者偕二人行近是處守靶者喝令繞道其二人意欲退去劉强令同行因將劉送案詰訊劉供小的係本邑鄉間人種　爲生並無人喝令避開是以悮向是處行走鉛門又稱卽無人指使避讓豈鎗聲亦不聞乎蔡太守謂劉曰爾何以必欲冒險而行設有性命之憂 
 
 

Page 4

 
 
奈何遂判管押三天以儆○王巧姐訴稱小婦人與莊子卿鄰居被莊竊去藍縐紗皮袄一襲父其母姨薛莊氏質錢由捕房獲莊吊贓送案薛莊氏供不知内姪行竊是代爲質錢莊供小的因有急需向巧姐借衣付質蔡太守判管押十四日以示薄懲贓交巧姐領去說者謂巧姐誠巧矣而莊竟能向之竊衣質用則其巧似駕巧姐而上之然莊旣竊之而巧姐卽能破之則莊之巧偷終不能防巧姐之巧破矣巧誠不讓巧姐以獨絶乎嘻○金裕卿訴稱失竊衣服二十件釘鞋一雙由捕房緝獲人贓送請懲治竊犯蔡田隆供稱窮途落魄無奈犯竊以後决不再犯尚求大老爺開一線之恩蔡太守判管押一月原贓交失主領去 
[鉅助賑]  
　　　接奉仁和久安居士大善長來函知前患時症勢甚纒綿因默禱神前立願助賑日來清恙業漸就痊特續助東賑曹平銀一千兩由淸昌棧匯來計合規銀一千零七十兩零六錢六分四厘囑爲匯解災區擇尤散放謹聆之下欽感莫名全憑一念之誠福報已占於勿藥拜到千金之惠窮黎爰詠夫來蘇除函復並填奉收條外謹登報牘以布仁施○又䢴上省過齋主人五旬初度家人擬肆筵爲壽主人慨念齊魯災黎待哺甚亟若設席留賓非惟糜費勞神亦且於心何忍親友饋贈儀物概不收領並命子姪輩措洋二百元函寄來申以充東賑慶緜鶴算華筵之浮靡胥除澤及鴻嗷高目而痌瘝在抱世有樂善爲懷者其亦聞主人之風而知所觀感也可用特臚列伏乞衆鑒○再六月廿九日申報登敝公所藥丸淸單内有漢口敦實善堂惠助純陽正氣丸一萬服淸單悮作一千服亟應更正合倂聲明上海北市絲業會館籌賑公所施善昌謹誌 
[勸募奉天賑糧啓]  
　　謹啓者同人等前因奉天災區靑黄不接粮價騰貴當經勸募購辦高粱一千六百五十八石分兩批由開封財生 
輪船裝往　資接濟聊蘇民困所有收付淸單已登申滬報簡諒邀公鑒嗣又裝大沽輪船第三四批高粱一千包蒙怡和洋行襄此善舉免收水脚容將捐助各善士芳名細數再登報章以昭信實竊念該處收穫雖不甚遠而營街聚東省流民不下萬餘千口待賑也亟全賴海内仁人迅賜救援慨解囊金全此一簀之功勝造七級浮圖矣敝同人無任激切　禱之至上海四馬路陳春記奉賑公所謹啓七月廿六日 
[助賑二誌]  
　　易佩蘭軍門駐節京江愛民如子凡遇水旱偏災首先倡助歴年築圩開河以及大小善舉無不見義舅爲頃聞章邱决口蒙倡損東賑洋四百元此日民登袵席如戴二天他年世慶簪纓共歌五福○王伯芳大令以山東名進士出宰丹徒交來東賑洋六十元其函曰蘇省州縣衙門履任之初向備幕友家丁人等酒席名曰到任酒由來久矣比閱省抄知各處調任紛紛　能仿我行之則於賑務不無小補云竊思　大令以履新喜酒節費助賑重鄉誼戒殺生救人　一舉而三善俱備拜領之餘感同身受謹均登報爲樂善者勸鎭江電局同人九叩 
[恩災黎]  
　　頃奉到本埠恊　乾票號姚益齋仁翁交來浙省朱息樵大善士規銀五百兩原條云歸山東遷移災民二百兩代贖災婦捐三百兩又接安徽李爰得觀察來函附回代贖捐册本集捐洋二百五十元祇領之下欽佩奚似方今山左汪洋一片悽參萬狀望賑者朝不保暮求贖者刻不容緩　乃蒙兩大善士鉅欵遙頒止値當厄之施遍地哀鴻皆荷生全之德善昌　焚香頂禮頌大慈大悲生　感激鴻施更深於鰲戴矣亟登　端佈告同仁[  上海六馬路仁濟善堂董事施善昌謹啓]  
[戒烟開局]  
　　謹啓者敝局戒烟自春正起至六月初十日炎暑停排止共戒上中次三號計一百五十八人業登前報兹際秋高日麗香滿月中敝局擇於八月初三日開排第恐遠方有志之士　及周知欲　除　癖脫離水火者須先爲保　局掛號以便次第塡期按排到局報戒用以佈聞[  上海法租界新橋街培元堂戒烟局董事顧福基楊佑靑吳承遠謹啓]  
[蘇省撫轅抄]  
　　二十日調署華亭縣葛禀辭赴任○二十一日新授貴州臬臺田於二十四日起程赴杭州○二十二日護院黃辭行赴金陵江南提臺譚官太太馬氏於八月初七日又譚老太太謝氏於八月初八日均壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[悼先室唐宜人錄請壇賜感且不朽]  
　　撒手夫妻　瞬中恩量往事恨怱怱家徒壁立勞吾計首若蓬飛爲我窮宜人性不喜梳粧齊急有心歌夏屋謀生無術剪春風飢寒得免於今始不料魂兮返碧空噩耗申江一線傳那禁客　涙潸然予在廣東得電報少瘥都說從今健宜人患　病今春已愈長恨誰知自　牽幸藉　賢來刀病　　内姪來身後一切均賴安置休憐子幼任難肩宜人生三子長者　十二聞臨終有憂其幼小無知死後奈何之　嗟余殮未憑棺送深悔輕離數十天余三月十九上廣東宜人五月二日殁病僅三日故不及歸送方期重整□門楣予早孤鮮兄弟遭赭宼難世業一空詎意中途失倡隨恨我多乖悲死别痛君最小竟生離同胞姊妹五宜人年最少誠知緣分三生定還望家貲一切持偕老瑟琴今已矣那堪卒讀弋鳬詩[  楊家善草]  
[蘇城安節局山東代贖恊賑公所七月十三日至廿一日第五次淸單]  
　　顧雲亭募超女無憂一元吳榮齋募倪助經五元瑞泰二元泰記昌記城記三户各一元戴理卿募仁義堂錢行素堂呂敦厚氏黃益泰伯臣氏　世德堂韓補過子孫安記夢熊居士呂疑馨九思堂李不書名范益裕莊祥裕莊阜成莊元裕莊不書名大裕十七户各　一元又不　名七户各一元嵩生壽朱啓秀凝儉堂無名菊手不知　朱六公記隱名氏梅卿手七日各二元大源莊不知名不知人三戶各五元恊裕莊四元李虔誠方子絲映雪書屋崇禮書室四户各十元南寳木金壽堂二户各三十元文三浩寒白　二户各廿元歲寒精舍東大耳小丙氏三户各洋五十元不書名裕泰莊三户各五角不書名馬叙賢三户各三角不書名二户各二角不書名二户各一角捲濤子募半白主人卷濤子仁壽堂鄒陸記萬祥康緞莊崔松泉移香作賑傅經堂敬義堂尚義堂　佩記半木主人張鳳記　　刻各一元岱記半元宋季記宋亦記二户各錢四百秦永記宋衡記却病士三户各三百甘露鎭惜榖局譚燮卿來錢崇德堂洋十五元錢和豐十元陳子敬陳　卿兩户各四元陳曉屛華　氓二户各二元滕雩記華福寳衆姓日捐三户各一元無錫北門大街寄來丁陶氏求平安　元陶福慧一元顧聘候募無名求母病愈一元無名求家門平安二元求體强健病症除根二户各四元華振和朱絢庭募無名求家室吉慶十元恊順募崇義堂欽善　綿嗣奐記尚義　寳善堂樹荆陸記八户各乙元培德堂樹德堂兩户各半元潘炳齋募思源主馬天元二户各一元桂記慶記聽　舘西河軒四户各半元棉力子洋十元陶望山募文虹堂松園書室二户各二元受正堂職思居士　德堂復雅堂四户各洋一元又銅洋一元常州王克勤募頤道堂近溪書屋居敬堂陸懷德堂陸四户各洋二元陸秦氏一元劉蘭堦募張學文本洋一元張文學郭達夫黃不　陳公盛王鳴九義記張隆昌無名氏吳陳氏僧如師松均閣僧維愷十三户各洋二　劉叙豐熊雲程郭龍川僧普潤劉吉卿陸炳文謝永昌謝伯稚劉漁山謝小雲無名氏耕讀氏吳端氏無名氏丁記黃貞女程樂山彝叙堂郭敬齋　公舘廿户各洋一元汪永文陳永興郜源義寳善樹培桂　泰來厚記六户各洋四元呂不名熊增記合記將就軒戴蓮卿程錫周王衡甫汪兆魅八户各洋五角劉萬和燮錦記吳森　　銘銓四户各四角有名氏洋六角勉力氏洪受甫知足軒吳南宾四户各洋二角徐丙亮華子二户各洋一元五角求平安齋戴芝五方思義三户各洋十元周瑞卿錢芹香交來銀扁鐲兩雙　件剔牙杖一付押髮氣通挖耳側托計六件方百鎖圓方鎖把根結子計四件兜攀荷花超茉莉簪計八件小如意孩鐲素挖耳計四件巧色玉器玉挖耳計八件嵌寳挖耳嵌寳圈計五件嵌寳荷花超計一件共計三　一件計重銀十二兩二錢共計玉器連挖耳八件丁梓琴募無名氏銀物四件計重一兩二錢栢年長　無名氏助細珠廿粒銀帽花六朶銀百鎖一把側托銀圈點翠鶴七件頭牙杖挖耳押髮荷花超後托小如意結共計大小　二件計重　兩九錢五分邵太太錢六百文吳少山求合家平安洋五　　仲仙募姚江恩補子代募洋三十元恊和提莊募漯陰人王姓行素齋式好堂姚承蔭堂俞廋善書屋讀花仙舘陶董氏武原張理門氏不留名　侄男病速痊還願潤記錫箔灰助元成諸友省西瓜費十三户各洋一元孫益遠澹然居積留西瓜永春公典衆友積省西瓜費四户各洋二元芝慶堂劉雙松軒二户各五角貝柳記貝錦記二户各錢五百文金綬記江漢記二户各錢四百照小姐錢一百徐菊如衆病速愈錢八百文鎭江裕泰行募霆記光裕堂二户各洋一元乾記思植堂二户各洋五角共計洋六百四十九元五角銅洋一元錢五千文銀飾大小總共五十七件計重十八兩三錢五分玉器八件細珠子廿粒銀帽花六朶　併聲明 
[上海虹口元濟善堂施醫給一文愿第十二次淸單]  
　　恊和信募來銘仲氏等二十四户合九八元七兩八錢九分嘉定楊雙興丁新記二户各五元無名兩元李氏林吉慶四明　痴孫福記號福記各夥友劉炳福六户各一元倪九翁兩元四角沈亷淸乙元五角錢一百五十沈寳淸一元五角錢一伯五十黃盧　順軒二户各五角梁阿深兩角陳利中乙角五子齋大錢五千叢蘭室春日看花舘兩户各二千桐陰書屋聽雨齋芸香舘佩蘭室聊後軒五户各乙千陶本蔣三千六文陳佐卿二百八十又經　穆無名　百念梁無名黎無名麥無名氏三户各三百六十○許佩齋王佩章蔣根福盛潤生四户合錢六百許培齋經募周氏洋一元陳阿雙李時發李財發三户合錢四百三十楊氏求平安四伯以上共收九八元七兩八錢九分洋廿五元七角大　廿一千四百　十文○另麥君子常奉慈命助施醫藥規元　兩味蘭子洋三元八角合併聲明 
[楊州復茂恆代收轉解山東賑欵淸單]  
　　問心齋六懷安堂陶四元奉大澹餘堂三元安樂氏五百元秋國氏二元無名氏銅洋一元無名氏十元仁壽堂四百元沈公舘十元劉雲衢祈保内人哮喘全愈十元知足齋二十四元拙道人二元疑失子三元退思齊二元　居士一元蔣　翁　五元　疇氏三代經堂十元程　　式廿指　六元又自求免危四員葉鴻頤十元無名氏因病愈還願九　九元又銅洋一元呂鳳池求妻產平安十千光裕堂因病危求愈十元無名氏問心齋各二元濬記一元無名氏二千文又銅洋六元無名氏諸霖生各二元莫騏手六元吳琪手四元徐州礦務局揚平寳銀一百二十三兩六錢九分九厘汪寳賢一千文汪寳忠三百文無名氏三元許程一元無名氏三十元壽記六元丁錫二元無名氏五元白東屛一千文傅采之方琢如各一千文馮杏波爲子天喜平安十元逢凶化吉十元無名氏四員殷師雲手一員雲記手二千文殷師一百文無名氏三十員盧　卿求病愈一員求病全愈八員求子病愈除根四員佩芬女史畫　三百文　囑李募十　劉子沛求保平安三十千文紅梅山房求母病　痊五十兩守拙人求子病愈五十兩知非子了願一百兩無名氏二員錢四百文吳鴻基求母病愈一兩十歲童子二員徐衡十員○敝所經收賑欵除匯寄上海轉解外仍求源源接濟合併聲明 
 
 
 

Page 10

 
 
   
 
