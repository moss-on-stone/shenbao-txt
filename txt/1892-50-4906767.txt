# 1892 - 50 - 4906767

 

Page 1

 
 
[書臺撫示諭後]  
　　臺灣一隅孤懸海外當明代時荷蘭泛海東來見其地可以墾闢遂據而有之築砲壘以爲犄角設重兵以壯聲威建房屋以資棲止專以兵力脅制臺民臺民雖飲恨於心叛亂不常然懾於火砲之威終未能拔趙幟而立漢幟厥後鄭成功率衆抗命出没於閩粤一帶海面其黨日衆其勢日强駸駸乎窺伺南洋湎乎師徒撓敗内犯之計不成乃欲於海外據片壤尺王苟延殘喘冀逭天誅遂有規奪臺灣之舉其時荷蘭兵力亦稍稍衰矣見機而退挈衆他去而臺灣遂爲鄭成功所有及成功死其子克埉襲僞號仍作負嵎之拒朝廷以盜兵潢池非盛世所宜有赫然震怒遣將出師海若效靈馮夷聽命於是靖海將軍施琅等遂得長驅疾擣先定澎湖次定臺灣擒首惡以歸存逆將劉國軒等奏凱班師由是彈丸黑子雖僻在海外而亦得沐浴膏澤漸被聲靈猗歟偉哉非神武不世出之　聖人孰能當此而無愧哉顧往時臺灣雖已編爲郡縣然縣府而上僅有道員兼按察使學政而統轄於福建尚未特派大員專駐其地也厥後　朝廷以疆圉日恢生齒日衆控馭撫綏洵非易易且其地遠隔重洋閩省督撫遥爲節制倘有緩急則聲勢旣隔恐有鞭長莫及之勢於是新疆旣闢行省而臺灣亦特設撫臣駐紥其地巡撫而下又添設藩司藉以承流宣化其他郡縣之制亦有所增益於其間無非因時制宜之道劉省三宮保爲淮軍名將幹略素優威望夙著恭膺　簡命開府臺疆事當草創舉凡一切布置無不重勞擘畫清歴年之賦額剿梗化之生番採礦産以裕利源行輪車以便來往推之一切興利除弊之事亦皆次第舉辦由是曩日樸陋之風始爲之漸改迨劉省帥挂冠歸去優游林下署撫沈吉田中丞一仍省帥經畫之舊規而整理之所謂肅規曹隨覯若畫一者非歟今者邵筱村中丞繼其任下車伊始卽以整頓風俗爲首務是可謂知所當務者矣夫　繫於風俗者非一端所能盡而其首要則以廉恥爲重管子曰禮義廉恥國之四維四維不張國乃滅亡當管子時去文武成康之世已遠上以功利爲事下以囂詐爲能見害則爭避見利則爭趨禮義旣有所不顧而廉恥亦有所不計管子目擊而心傷之故不覺其言之切而語之悚也顧或者謂管子設女閭三百藉以招徠商賈信如是也已則導人以忘廉鮮恥而欲禁人之忘廉鮮恥是猶以好飲之劉伶而禁人釀酒嗜錢之和嶠而禁人聚斂其可得乎不知女閭之設原出後人附會不可以誣管子管子旣知廉恥之不可無又豈不知女問之可禁而不可設乎故以女閭誣管子者猶之以割烹要湯誣伊尹乘輿濟人誣子産也固不待辨而自明者也女閭已爲傷風敗俗之端况臺灣風俗婦女倚門視爲常事女子及笄而爲娼者名曰贃食有買他人幼女以爲媳者名曰苗媳及長贅婿於家名曰招硬無婿則終其身爲苗媳其養苗媳者則曰大母有苗媳數人便以爲有數代媳婦死時公然在燈籠上大書曰四五代大父母噫此種風俗較之别處污穢殆過十倍盖别處女閭不過以送舊迎新爲生涯以買良鬻賤爲賺財尚不致明目張瞻自居於大母而呼養女爲媳婦也卽有之亦不過鬼鬼崇崇瞞天遮地尚不敢大書特書於燈籠上也而臺地婦女以相沿成　之故遂致視爲固然行所無事又何怪遠方逖聽者資爲話柄也邵筱村中丞有見於此大張告示剴切曉　以菩提心運廣長舌彼蚩蚩者孰非戴高履厚之人哉前此陷溺旣深沈迷不返者一聞清夜鐘聲一隙天良尚未牿亡殆盡其亦有憬然悟翻然悔者乎當劉省帥撫臺時諸事草創凡所設施皆規其遠者大者民間瑣屑之端或未暇留心考察迄今邵筱村中丞坐享其成因以移風易俗爲已任誥誡所頒顓蒙感格從此淫昏之俗一變而爲禮義之鄉豈非臺地居民之福哉但見文翁能化俗焉知李廣不封侯竊願以此二語爲中丞頌 
[杏苑春聲]  
　　兵部爲咨行事武選司案呈本部議覆貴州巡撫崧題以留黔儘先卽補守備吳喜宗請補貴州提標前營守備等因核與例章相符應准其抵補一本於光緒十七年十二月十九日具題奉旨吳喜宗依議補用餘依議欽此欽遵到部合卽抄黏原題咨行貴州巡撫查照辦理可也○立春前二日順天府署儀門外左右高搭　棚二座新正五日下午孫大京兆親出東直門至日壇迎春牛芒神二像樂部和聲署備鼓樂鑾儀衛備綵亭校尉八人舁進東直門沿大街至署前有樂部鼓樂導引升芒神於東棚升春牛於西棚懸燈結綵前設機牲香燭並摹繪春牛園遣　廳於夜間五鼓進内齎交奏事處恭呈御覽迨立春時屆大京兆朝服詣芒神前焚香以祀京兆屬員分班陪祭行禮畢大京兆親取芒神手中五色柳鞭至春牛前向擊三下口誦吉祥祝詞然後將五色柳條鞭送回芒神手中由校尉升芒神春牛於亭内春牛在前芒神在後鼓樂導引送至先　壇焚化此卽禮經迎春東郊之遺意也○京師各錢店例於新正四日遣夥至銀巿無論買賣與否必須至巿否則某鋪不來凡某鋪之票立卽聚往支取今年初四開巿日惟柬四牌樓北剪子巷同盛德錢鋪未到後悉該鋪預於初三日關閉鋪中所出銀票錢票爲數頗巨正不知苦　　結也○管理太常寺事務禮部尚書臣宗室崑岡等謹奏爲題請派遣事恭照光緒十八年二月十一日孝　章皇后已辰應行遣官恭詣孝陵讀文致祭謹案臣寺祀則内開應由陵上守護公等中題遣一人就近前往主祭准宗人府送到守護公等銜名臣等繕入題本進呈恭候欽遣一人俟命下之日再由臣等知照屆期恭往將事謹此題奏請旨本日奉旨遣奏恩輔國公光裕行禮欽此○總管内務府大臣傳諭内務府廂黄正黄正白包衣三旂滿洲旗鼓　騎叅領知悉嚴飭所屬佐領管領各將本管各户所生子女自十三歲以上曾否預備挑看逐一查明務於開印前據實開報以備皇太后於二月間挑選宮女倘有扶同隠匿揑報殘廢以及匿而不報等情一經查　除將該子女之父兄嚴行懲辦外並將該管叅領佐領管領驍騎校領催族長一體從嚴叅革决不稍子寛貸切切慓遵毋違按定例内務府包衣三旗各户所生子女無論其父兄現居何　　預備過挑選者不准許字於人○步軍統領衙門飭知巡捕南營展叅戎轉飭東西珠等汛守備照得正月十一日呈上親祀祈榖壇初十日　駕幸　天壇入宿齋宮所有該營各汛各於所轄地叚嚴行禁止鋪户住户人等知悉至期不准敲鑼擊鼓烯放爆竹曁容留閑人等事尤宜小心火燭以昭愼重該營汛務宜剴切曉諭一體週知倘有故違卽行送交衙門懲辦切切慓遵○禮部爲知照事儀制司案呈本部具奏正月初十日皇后千秋聖節所有王公文武大小官員均於是日咸服蟒袍補褂一日等因奉　旨依議欽此欽遵到部相應知照各衙門一體遵照○吏部爲咨行事文選司案呈本部議覆兩廣總督李奏以廣東新班遇缺卽補鹽大使 
 
 

Page 2

 
 
徐士瀾請補小靖塲鹽大使等因核與定例相符應准補授一本於光緒十七年十二月十八日具題奉旨徐士瀾依議補用餘依議欽此欽遵到部合抄原題分咨兩廣總督廣東巡撫查照辦理可也○廂藍旗恩護軍統領普諭知印務章京瑞崑現在本營護軍叅領富亮病故所遺之缺照章輪應保舉人員奏補毋庸咨取揀選查有委護軍護領覺羅松亮曾因征剿出力經神機營奏保以副護軍叅領升用在案今富亮所遺之缺應將松亮奏補以符定章著令繕摺護軍校海謙備繕清摺以便開印後具奏○步軍營右翼副翼尉常慶以年逾六旬久病未愈假期已滿呈請開去副翼尉缺俾免曠職而資安養等情福箴亭大金吾允如所請擬卽奏將常慶開去副翼尉缺另行揀選惟副翼尉有督率全翼官兵巡緝之責自應先行委署以專責成查右翼委翼尉德雲業經委署正翼尉未便令其兼攝所有右翼副翼尉一缺查廂藍旗漢軍協尉劉魁元前　派者委翼尉於地方巡緝尚屬盡心卽令接署副翼尉以重捕務○吏部爲知照事騐封司案呈本部具題督催官湖南布政使何樞督催所屬應徴元緒十六年地丁錢糧完至三分以上應照例子叙請旨一本於光緒十七年十二月二十一日奉　旨何樞著給予紀錄二次餘依議欽此欽遵到部合行知照湖南巡撫查照○光緒十八年例應舉行官員軍政之年昨經兵部咨行景運門轉行左右兩翼前鋒營八旗護軍營各將上屆光緒十四年舉行官員軍政共實入看章京若干員前鋒護軍校若干名各項事故貼簽者若干保薦卓翼何人及有無應劾之員逐一查明務於開印前詳細開報過部以備核辦 
[岐阜奇災]  
　　日本岐阜歸京都府所轄卽西報所譯基付也刻得日友述及自去秋地震成災後無日不地維震動中間惟隔三日平安小民流離蕩析之餘草草結廬聊蔽風雨亦且時構時壞不得安居至數日前忽又天降大雪瓊瑶遍地高積至一丈有奇房屋悉被壓坍人民亦難於逃出猶憶三十四五年前信州諸火山時時爲患焚燒之慘幾不忍言乃邇者信州之災患旣敉而岐阜忽鞠凶迭見嗟彼黎庶何上君不佑如斯乎 
[烟臺雜説]  
　　毅軍統領宋宮保於客冬請假回籍新正初八日卽由登至烟臺乘某輪船赴旅順次○自至燈節瑞　　罪時下時止兼之風伯肆虐凛冽異常富貴之家賭酒圍爐殊多雅興惟力食者山肩高聳奔步於冰天雪地間瑟縮情形益覺可憐可憫云○馬理輪船擱淺一事客臘已列報章嗣經雇得工匠多人修理機器打撈貨物滿擬尅期出險依然破浪乘風不料新正初八九二日風雪天寒復淹斃工匠人夫十餘口以一船而罹二刧亦可慘矣○元宵佳節人月雙圓民間皆結彩張燈點綴昇平景象是日淡陰欲雪至午後始露晴輝及夜燈月　輝遊人如織咸以爲天公做美不負良宵云○十九日戌刻烟臺山下會英街某麫包　失火幸救援人多不至滋蔓○十八九等日鄉人乘新年餘興賽會遊行前導有清道飛虎等旗殿以一老翎頂煌煌端坐藍呢之轎意氣揚揚頗自得也所過之處人皆掩口胡盧 
[巡行樓櫓]  
　　某日江蘇巡撫憲剛子良中丞排導至胥門降輿徒武徧閲城墻旣而步上城樓細觀雉堞然後還轅道路傳言謂某夜有防護藩庫之兵丁遥見數人越出胥門時則淡黄月色罩以微雲面目模糊不能細辨是以憲駕親臨勘騐以便查拿或曰非也中丞擬興工修砌故此次特輕車减從親歴一周是説也頗爲近似 
[烟館逞兇]  
　　姑蘇省垣司前街同興烟館爲河南人某甲所開枕角衾邊時覺烟雲繚繞生涯之盛不問可知矣本月二十三日午後有送土人某乙向之清算土帳偶錯土二兩甲遂大肆咆哮扭乙兇毆拳如雨下繼又糾集同鄉五六輩將乙按倒街心拳脚交施誓不肯罷乙不能搘拄伏地哀號鮮血直噴勢將就斃若輩猶不釋手務欲制其死命然後快然於心隣有見之恐讓人命齊聲喝阻將乙扶起則已身無完膚矣現聞此事已爲總巡郭别駕所訪悉擬將烟館發封未知然否 
[履新續信]  
　　新任鄞縣楊稚虹大令兹聞尚在温州會算交代一時未能履新報謂二月内當可接篆係傳聞之悞也 
[都轉晉省]  
　　兩淮運憲江蓉舫都轉諏吉本月二十二日出轅晉省躬賀各大憲年隨循向例也是日辰刻排道登舟各員恭送如禮聞在省無甚勾留約計月杪卽可遄返云 
[金陵官報]  
　　新正月十九日開篆文武各官俱禀賀徐州鎭陳鳳樓知府陳琦三陵橋回並謝委核橋工程差辦江蘇留防太湖水師營務處兼帶前營安徽知府李松榮水師中營副將張郁林銘字馬隊前營遊擊陳玉　後營剛將陳孔德水師營兼辦軍稽總兵程映山會辦海防營務處王衍慶江蘇候補縣曾鳳祺縣丞彭翔鸞二位由京來鹽大使王鍾責由楊來四川府經歴祝　奉四川藩司委來甯領取蘇浙賑捐執照各位均到知縣陳玉斌謝委土藥捐局差通花布厘捐陳壎口岸捐卡顔濟時二位均辭從九孫葆鈎禀知縣丞趙汝曠病故二十日藩臺瑞糧道馬巡道馮正任淮揚道謝候補道吳炳祥馬聲煥羅廷玉沈瑜慶鄧裕生蔡世保王詩正郭道直懋績穆克登布張錦瑞安徽皖南茶厘吳邦祺到各位均見邵伯釐捐知縣范桓辭廿一日統領淮北緝私得勝等營王得勝到見候補道倪文英赴蘇可堰釐捐葉琳二位均辭藩轅牌示照得現署通州直隸州黄承煊調省另有差委遺缺查有請補斯缺現代理句容縣之汪樹堂先行署理所遺句容縣員缺卽以候補知縣舒霖署理又署海州直州謝陶調省另有差委遺缺查有上元縣陳謨調署遞遺上元縣員缺以高湻縣陶在銘調署所遺高湻縣員缺以輪委到　之候補知縣盛毓英署理又現署江寗縣正任清河縣趙受璋調署銅山縣員缺所遺江寗縣員缺查有現署銅山縣藍采錦調署又現署豐　車運升調省另有差委遺缺查有輪委到班之補用知縣季文耀堪以署理補昨日候補道楊鴻度歐陽霖程儀洛于寳之郭慶藩韋煐郜雲鵠周家駒李鎭邦魯伯揚朱成渡朱麟成張遲杰許繼衡卓蔭馬先松周嘉猷魏嘉齡嚴翽昌李長福倪文英趙燮朱溍王開炳吳邦祺叩謝蘇皖賑捐保加二品頂戴候選道曾李鶴皋首府李五廳兩首縣知府阮祖棠正任江寗縣陸淮安軍捕通判姚泰分司沈高湻縣陶東臺縣王泰興縣郝桃源縣汪睢寗縣徐天長縣歐陽靄靖江厘捐俞淮揚鎭吳鹽捕營都司徐連科各位辭徐州鎭陳銘字營營官陳玉麟程孔德程映山張　林剛字營申道發知府李松榮府經歴祝崧各位均見廿二日將軍豐織造文軍門黄均會藩臺瑞糧道馬巡道馮候補道王詩正淮揚道劉徐州鎭陳鳳樓統領淮北緝私得勝等營王得勝管帶江西剛字營申道發中營副將張郁林銘字馬隊前營遊擊陳玉麟後營副將陳孔德水師營兼辦軍稽總兵程映山安徽知府李松榮泰分司沈桂高郵捐卡馮譽騏均辭大河口厘捐知府石作楨署通州直州黄承煊統領良字營張士元統領山字左右等營朱東成安　直州朱式程運判戈乃肅揚州來分省知州陳其鏖湖北來通港厘捐陸銑帶飛霆礮船吳克威均到知縣陳玉斌曾鳳祺縣丞彭翔鸞鹽大使奏鴻翥張壽祺都司章宗瀚守備曹作雲各位均見委辦德安分銷卡局候補縣達斌湖北來鹽城縣王敬修知縣孔廣仁寳應來交卸案内給予酌委一次三位均到鄧炬禀知丁母憂布倉大使周殿魁禀知任事並銷朝陽門稽查差知府陳琦禀知赴三陵橋開工吳淞騐補捐卡倪仁凱辭 
[記日本親王莅滬事]  
　　昨日日本大勳位威仁親王乘高雄艦來滬至晚日人士之旅居流上者設會日領事署欵之一時酒緑燈紅花光四照衣冠畢集極盛一時按親王爲栖川宮熾仁親王之第二子今日皇之猶子多年游學歐洲研求海軍事務官拜海軍大佐云 
[夙疾已瘳]  
　　英廨讞員蔡二源太守去年因病請假三月後以二豎淹纒續請給假公堂案牘由宋華樂二尹代理此已列入前報兹聞 
 
 

Page 3

 
 
太守清恙已愈且假期又將屇滿卽擬銷假視事當太守示疾時同寅各官及流上各國領事皆來問候太守遂於前昨兩日出外拜謝至銷假視事約在二月初云 
[索欠行兇]  
　　劉俞堂訴稱海州人曾與顧平文同營偶因細故爭執伊持剌刀將小的右後肩戳傷由捕拘案今請騐傷究辦顧平文供稱係淮安人先曾與劉同營及裁撤後同駕糧船被伊積欠洋銀十餘元今小的流落在流餬口無資向索洋銀伊竟吝而不與故欲與伊拚命劉又稱並未欠伊洋銀華捕稱劉俞堂被顧平文戮傷後送往仁濟醫院據醫生言醫治六日卽可痊愈惟顧平文之右手亦有損傷據稱須醫治七日方愈現均用藥敷裹小刀呈堂宋二尹得供飭將顧平文仍交捕房帶回劉俞堂自投醫院俟傷痊再行質訊小刀存堂 
[履勘續誌]  
　　滬城侯家浜失火一則已列前報兹悉該處所焚之屋除馬春記之外其餘均係輔元堂之産前日帮辦總巡朱森庭明府偕同堂董曹某蒞塲覆勘勘得委係馬春記起火明府遂回局飭候查辦 
[研訊命案]  
　　豐泰小客棧主胡毛頭卽泰生之妻葉氏與徐阿順卽阿生私識胡知之前往捉姦以致葉氏亦吞烟自盡徐亦持刀戳傷頸項當送仁濟醫院施救葉氏醫治無效旋卽身死袁大令詣騐之下英公堂將胡毛頭及胡母張氏見証楊永生移送到縣已見報章前日晚間由帮審委員宋二尹升堂研訊胡供稱係寗波人在南巿製造局洋槍廠作工去年秋間在英大馬路開設豐泰小客棧雇用徐阿生爲夥小的之妻葉氏今年二十歲成婚迄今已三載有餘並未生育徐在店中時與葉氏私識其時小的尚未覺察惟見徐輕薄異常知非好人卽將生意辭歇旋因徐復至店中以借寓爲名糾纒不去小的無可奈何近日小的有事往南巿徐仍與葉氏往來日前爲母親所知催小的回店小的甫入門適徐與葉氏在房通姦當經小的拿獲剪去徐之髮辮徐乘間逸去不料葉氏因羞忿之故私取洋烟灰吞服俄而徐奔至持刀自刎剌傷頸項小的立卽送往醫院療治葉氏施救無效旋卽斃命求恩明察胡張氏供稱毛頭係小婦人之子媳婦葉氏不守婦道小婦人屢次約束置若罔聞故令兒子到來捉姦餘供與毛頭略同楊供稱小的在豐泰棧爲替工進棧未久不知其中細情二尹得供判將胡張氏楊永生先行交保胡毛頭暫行交差候查明是否在製造局爲工匠再核並候徐傷痊後聽候集訊 
[窮途遇骗]  
　　前日傍晚時有口操無錫音之某氏婦手抱小孩在大東門外吊橋東首放聲大哭行人叩問何爲婦言原籍無錫藁砧已逝世我於日前來申投親不遇卽在滬北鄭家木橋左近某客棧暫資棲止迄今已有多日虧欠房飯資數千文今日寓主向我索欠甚急我聞夫叔在滬南製造局左近居住前往借貸因不諳路徑找尋不遇回時行至此處欲將布衫布裙赴長生庫質錢適遇不知姓名之同鄉人某甲言爾若將此衣典質不甚值錢何不價賣與我一時誤信其言將布衫及裙交甲中給我錢六文令往粥店食雙弓米少候卽來不料甲一去不回始知受騙言畢痛哭不止旋有某乙見而憐之給以青蚨數百翼婦乃再三稱謝携孩向北而去 
[酗酒送局]  
　　本邑人王家炳在南巿王家碼頭裏街開設匯興館飯店前晚有黄錦龍等八人相將入室喚菜開樽不覺黄湯灌飽旋以堂倌伺應不週勃然大怒飛盆擲碗閙成一團王見事不妙卽赴十六鋪中局禀報局員蔡蓉卿二尹卽飭局勇協甲往拘及至該處諸人紛紛逃逸黄舉步稍遲被勇拘獲解至局中二尹當卽升座研訊王家炳伸訢前情並　黄等吃去酒飯　　毁雜物約值錢三千餘文叩求究追黄府道求恩二尹以黄酗酒滋事喝令笞責黄一再苦求二尹曰姑恕初犯從寛免責著罰洋兩元賠償王毁物及酒飯錢黄遵諭具結二尹著覔保交洋 
[上海縣署瑣案]  
　　前日英公堂解送拆姘爭執之周寳山並石陸氏至上海縣署請爲遞籍回晚間由縣委帮審委員宋莘樂二尹提訊周供稱係湖北人向作小本經紀昔年在原籍娶陸氏爲妻無如水性楊花不安於室去年私逃來申改稱石陸氏在英租界賣娼經小的來　尋見扭送公堂轉解憲案現求恩典容小的收拾家伙同妻自行回籍二尹命提石陸氏至案詰問供稱小婦人今年二十歲原籍湖北於十四歲時嫁與張姓爲妻十五歲時丈夫出門貿易一去不返存亡未卜小婦人與居寳山素不相識並非嫁伊爲妻此次實被誘來拐賣因不受其計以致誣控叩求明鑒二尹訊得周與該氏均非安分之人本當懲責姑念苦求判將周寳山收所石陸氏交官媒聽候備文遞回籍○協順祥　　　店主錢裕生卽順生控店夥陸啓堂串通朱增山吞没湖縐二十五疋一案由法公堂送縣訊辦已見報章前日之晚經帮審委員宋　藥二尹　訊錢投案訴稱係寍波人在治下老北門外法大馬路　設新衣店雇用陸啓堂爲夥去年臘月間有朱松州爲小的代購湖縐二十五疋爲一包除夜　到小的卽令陸前往公館碼頭取貨至九點鐘時陸空身回店問其貨在何處則稱途遇師兄朱增山與之同去貨由朱雇車送回店中小的聞之不勝詫異當卽遣人尋緝於元旦將朱尋獲朱言湖縐實被關上西人取去小的卽向海關查問並無其事遂報明捕房蔣朱陸二人管押旋經朱之兄月山出塲向小的理勸折償洋銀一百元小的以湖縐二十五疋值洋二百四十九元喫虧太甚故未應允此貨實被伊等串通吞没聞藏月山家中求恩嚴追二尹命提朱陸二人至案陸供稱係寍波人在錢處爲夥除夕奉店主命往公館馬路提貨其時湖縐共有十一包除我店一包之外餘均他人之貨先已取去及我取貨適見西人前來小的情急卽令朱增山雇車載回實無吞没情事求恩鑒核朱供稱小的曾與陸同事是日陸令小的帮忙將貨送到協順祥店中餘語與陸略同二尹問曰爾等二人會否邀朱月山出塲理勸答稱確會勸過二尹曰旣經勸過可能將爾兄月山交案答稱可二尹遂判將陸啓堂朱增山分别交差帶出俟指交朱月山到案再行集訊○荳餅客張燦文在縣具控懋記號主葉鏞倒欠銀二千餘兩並由各錢莊投縣附追袁大令訊追收所已登前報廿五日晚間大令升堂比訊葉供稱虧欠各莊銀兩除將荳餅抵次外張之銀兩經董事議定將蘇州長洲縣境内房屋一所作抵其房係出銀九千兩向陳姓價買現在陳尚住屋内求恩明察大令得供卽着還所赶緊將契據交案再核○日前八仙橋巡防局員趙二尹飭勇待片解送誘拐施林氏之李子卿及該氏至上海縣請訊本月二十五日晚間經袁海觀大令升堂提訊施林氏訴稱係蘇州人丈夫名阿大向在家中耕種度日小婦人因衣食不繼欲來申傭工適有同鄉人李子鄉願領小婦人來申代爲汲引小婦人信以爲眞於去年五月間隨李到申李卽在八仙橋西首賃屋居住不料李不懷好意將小婦人衣服首飾典質一空至十一月間小婦人至曹姓家爲乳婦每月工洋三元被李取去浪用邇來又回小婦人索錢無著遂肆兇毆並將鐵　燒紅滿身烙炙不得已没局喊控轉送到案求請明察李供稱係蘇州人向爲銅匠與該氏相識領伊來申並未典衣行凶實被誣指叩求鑒有二尹曰施林氏供詞鑿鑿豈容任爾抵賴判笞責一百板枷號一月施林氏交伊主人來案具保 
[法界公堂瑣案]  
　　同春園茶肆主張桂芳訴稱前日顧生生張小弟等數人手持某員名片自稱榮昌自來火廠工匠一路横行至四　公所後與小車夫江永成纒擾意欲三人同坐一車江以年幼力弱却之顧等卽將江扭毆不歇繼又扭入小的茶肆中旁人勸解反遭毆辱繼忽有羽黨十餘人從南而至帮同將肆中碗盞毁壞甚多無奈喚巡捕至將兩人拘送案下所毁之碗願不索賠朱明府詰問之餘顧等供稱小的向在某碼頭當糧米小工現住榮昌自來火廠後並不在廠作工亦不敢行兇滋閙明府謂自來火廠時有女工出入致流氓及小工等人在彼閙事嗣經本委嚴加稽察屢次拿流氓懲辦爾等竟恃本委名片作護身之符冐充自來火廠小工在外肇事若不嚴加懲辦爾等更覺忌惲全無矣隨判令押候各責一百板枷號半月○銅器店主婦劉姚氏偕店夥謝家年陳阿生投案請將行兇人王瑞寳張新發從重究辦捕房解至案下候核 
 
 

Page 4

 
 
朱明府向之詰問張供稱小的素來安分不敢閙事劉姚氏訢稱去年十二月二十四日王與人打架將店中牌門撞倒致謝被壓伊等反肆兇毆繼又推至張烟館内吸烟明府謂張曰爾避匿新閘顯見情虚隨判令笞責二百板王笞責一百板○馬禮孫收租洋人某乙偕夥某丙訴稱老北門街第八十七號房客陳姓虧欠租洋四十元抛棄店中零物閉户而逃爲此投案聲明請准拍賣朱明府准之○震源錢莊主黄鎭心請追吳寳新李春甫所欠銀一千七百餘兩包探王榮培禀稱小的奉諭後業將吳及其甥施銀鑒提案矣朱明府謂吳已到案施卽可從寛開釋李春甫供稱吳將店頂與小的由王秋寒爲中立有筆據檢呈台閲吳稱店雖盤頂與李惟李尚欠洋銀四百七十餘元李稱欠洋是實已言明分兩年歸還明府謂吳曰爾爲何久傳不到反在縣署遞詞吳答稱震元莊之欵早已付楚惟被伊莊執事人黄楚寳侵用未曾收入簿據耳目下楚寳因案管押縣署是以在縣遞禀明府謂縣中旣已有案著一併送縣請辦○吳熙良控陳方水徐子章一案昨日中人王雲生投案訴稱徐陳兩人虧欠之銀前曾由監生向伊行主懇商由行主付出銀三千兩以兩成料理各欠惟吳所控徐　銀二千餘兩一事緣徐將兩成現銀侵用以致不能理明朱明府問徐曰王所言爾聽明否徐稱陳等數人虧空約有一萬餘兩後由行主給銀三千兩料理各欠不料王從中扣去銀八百兩給付其弟王吉香祗剩二千餘兩以致不敷料理王稱徐欠王吉香銀四千兩作兩成歸還扣去八百兩旣而吳又投案請追明府謂此案糾葛太多著押候一併送縣徐等均稱祗須生泰洋貨店主某甲到來卽可料理明府謂此事須向原告懇情吳稱徐欠銀不還恐小的之産將被别人收去矣明府著包探將徐陳送交原保處限三日内料理禀覆○同樂樓茶博士施連生陳東生同訴稱日前烏山船户榮成發等前來啜茗祗索一盞小的送上兩盞榮等心滋不悦至昨日邀同數十人至茶寮每人佔踞一桌適有客人座榮等鞙阻不許以致忿爭隨竟用武將茶寮中洋油燈及碗盞水烟袋擊成虀粉無奈呼捕將榮及錢阿鳳柴小桃拿獲送案柴實是鄰家夥計是日雖在塲並未動手請免究辦朱明府詰訊之下榮等同供稱前日擊碎碗盞茶博士賃令小的等賠錢四十文小的不依口角之餘伊自毁洋油燈等物明府著將拿獲之三人一併押候查明核奪○包探郁庭湘禀訴昨日見浦灘賣茶人張根生將熱茶潑諸浦畔樹根上經巡捕拘送至案朱明府向之訊究張供稱小的將茶葉葉諸浦江悞濺及樹明府判令管押兩日○公館馬路迤西鴻慶館飯店夥趙子文訢稱昨日中午後小的偕同事友錢子雲至隔隣陳德和烟館内吸烟偶因口渴向值堂人某丁索茶丁言無茶可啜小的等卽出外忽有朱阿寳者唆使流氓多人不問情由扭而撃毆故將朱扭送來案錢因受傷舁送醫院朱明府訊究之下朱供稱有烟客混名骨牌阿坤者率黨多人打架事與小的無于明府著將朱押候提到店主及阿坤再行核奪○包探孫錦榮禀稱沈阿狗竊得濕衣四件經小的查獲送案請究朱明府查得並無失主到來遂不復訊究卽判令笞責二百板衣存捕房○包探王榮培禀稱有人欠船户丁阿炳之舟貲將鹹魚兩大包作抵丁卽售與醬園弄賣鹺菜之沈炳發議定洋銀二元八角待往取價沈炳發扭丁至芳園烟館聲稱被包打聽王先生所知須照販私鹽例送辦勒令朱出期票洋銀十元小的知之以其揑名勒詐故將沈拘送來案朱明府飭提訊鞫沈供稱王先生卽王金伯請大老爺提究可也明府著將原被告一併管押俟提到金伯再行核奪○又新園浴堂股東王永良巫國才馬榮年司帳人金蒙煩等投案王訴稱奉斷之後巫等不肯照算是以來案禀覆朱明府謂巫曰陸根山所欠洋銀七十餘元須照股分泒去年贏餘之錢著卽照付諭　令將巫等四人交保料理 
[惠小功宏]  
　　盖聞天定勝人者氣數之使然而人定勝天者修行之有據助一文之善愿救萬姓之瘡痍所費不多厥功甚廣善行從此而立卽福祿從此而來也敝堂歴年勸募施醫贈藥一文愿以救疾病窮民本月十七日托申報館分送捐册一萬二千扣荷蒙好施君子垂憐疾苦具大慈悲賜惠源來隨緣樂助兹由十七日至廿二日收回捐册三十五扣蒙何妨援手人助全年一千六百愿交來洋十六元楊君敏堂每月助洋一元計共收到洋六十元零七角錢一千四百八十文銅洋十元駿惠頒來螘忱誌感洒當頭之雨露咸欣沁入心脾施有脚之陽春定必銘諸肺腑窮檐共戴壽宇同登謹誌報章用伸叩謝[  上海虹口元濟堂同人等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　二十日餘西塲唐鹺尹抵揚龔鹺尹齊巘票知回十二圩差次二十一日李鹺尹紹基委赴海屬聽差二十二日朱分轉昭林赴金陵公幹 
[上海北巿絲業會舘籌賑公所施少欽經收山東順直賑捐正月初一至十七日第三千零七十四至九十次清單]  
　　初一日榮陽榮記洋十元强齋求椿庭福壽合宅平 
安四元陸姓四元無名氏金一元○初二日張姓求病愈洋一元○初四日寳亨洋貨號因開張持承各號相知等惠禮將筵資移助洋一百元嚴少和保福壽如意四季平安二元蘋記萱室平安蘭閨俱慶二元政記保萱堂多福政第平安二元○星沙斗南堂銀四兩又募張少蓮二兩徐山陰錢三千文彭榮生李汝霖各一千文陳小可二千四百文共六户合銀十一兩○初五日吳芝記添丁求永保平安由徐石翁來洋十元○初六日鄭蔭記鄭顧氏各洋一元朱門程氏求分媿平安一元盛頌元求病愈一元○初七日江　珍由惠泰莊來洋五十元又不留名五十元初文銘由雙盛泰來十元張居氏求生意興隆五元又求消災晦五元○初八日金山留溪姚氏洋廿四元祝氏保平安八元錢秋記病愈還願五元延陵氏病愈節省敬神　音資移助還愿三元左柳漁二元無名氏一元唐姓一元○初九日蘇省福隆祥王宗榮洋四元蘇州金鼎一　○初十日大興洋廿五元單姓十五元八角延爽齋主人爲久咳氣急等症求速愈由餘大莊來規銀十兩洞庭天佑　飾金一錢兌見洋三元二角青　　門厲氏舊歲求病全愈洋二元洙涇林熊求資祖有林公父鳴臯公冥福二元太倉隠名氏一元○十一日浙江玉環應署愚野人友祈保病體要愈洋三十元陶畢氏求病愈英洋十六元日洋四元揚州對慶熙祈樓親康健諸事平安洋十元江西丁門童氏還願二元佩華求母疾速愈一元漢口紀業氏本洋一元○十二日無名氏保平安由源記號來洋一百元儀徴修本子爲父完新正月平安願十五元補去歲嘉平月換吉洋一元付還銅洋一元又爲已求頭暈速愈洋一元碧雲軒洋十元三山清河氏二七庫銀六兩合洋九元二角無名氏八角鼎裕洋賃號保平安銅洋十四元○十三日龍游捐局不合時氏洋一百元無名氏求病速全洋五十元揚州無名氏爲雙四文求平安二元東洋王惕齋兄寄到爲子求病速全心願二元○十四日桂英還願洋十元太倉交霄子完身體平安願五元不留名求病早愈四元研經堂爲妻病求速愈四元高郵　廟賑所丁玉軒募耘記苑手三元鎭江六行堂二元志德堂古月氏吉慶堂三户各一元仰桂　無名氏各一角○十五蕪湖敬愼堂由汪紫翁來洋一百元又幼童四元樂志堂黄求合家平安十元厥成氏求妻病愈五元吳羡梅求咳嗽速愈二元無名氏二元陳肇楨一元川沙顧蘭一元荷生一元○十六日默佑歸合宅平安由實和莊來洋廿四元王瑞　爲女病愈酬恩六元無名氏六元無名氏求身體平安四元又求合宅平安二元楊運韜二元李樹堂三角○十七日揚州鄧培基洋四元臨平鍾德盛樂琴書屋三元川沙司獄署王楊氏完願二元寗　電局小酉山房由文報局來二元　無名氏二户各一元朱家角不留名二元汪鴻遠求身體康健生意順遂一元汪程氏求身體康　合家平安一元江裕船帳房上年悞收移　銅洋十一元 
 
 
 

Page 10

 
 
   
 
