# 1922 - 78 - 4917631

 

Page 1

 
 
   
 
 

Page 2

 
 
   
 
 

Page 3

 
 
時評 
[屈伸（冷）]  
　　諺云能屈能伸者謂之大丈夫然則今日之武人殆盡爲大丈夫乎一旦時窮勢拙則無所不可而屈一旦稍稍得勢則又無不欲干預而伸曰此乃小丈夫耳何大丈夫之足稱所謂大丈夫之能屈能伸者與此輩絶異我勢盛時我力充時人有不肯屈者我能屈之我勢弱時我力薄時人有不得不屈者我能伸之若此則爲能人所難能其克己之力與不畏强禦之心方足與流俗人異而副大丈夫之稱矣 
　　不然昏夜乞憐豈非屈乎驕人白日豈非伸乎大丈夫如是之易乎今之武人其何以異此乎 
 
 

Page 4

 
 
[命令]  
　　三月二十五日大總統令代理部務財政次長兼鹽務署署長鍾世銘呈兩浙鹽運使蔣邦彦調部任用請予免職蔣邦彦准免本職此令 
　　又令任命杜純爲兩浙鹽運使此令 
　　又令任命劉文龍署新疆敎育廳廳長此令 
　　又令陸軍總長鮑貴卿呈請任命房貴斌爲暫編奉天陸軍第二混成旅步兵第一團團附應照准此令 
　　又令陸軍總長鮑貴卿呈請任命韓國楨爲察哈爾暫編陸軍第一混成旅步兵第一團第一營營長應照准此令 
　　又令内務總長高凌霨呈准安徽省長許世英咨試署省會警察廳警正楊慶祺另有差委請予免職應照准此令 
　　又令内務總長高凌霨呈准安徽省長許世英咨請任命高魯論爲省會警察廳警正應照准此令 
　　又令内務總長高凌霨呈准浙江省長沈金鑑咨省會警察廳技正李蔭梧另有任用請予免職應照准此令 
　　又令據浙江省長沈金鑑呈考核屬吏請分别奬叙等語建德縣知事張良楷勤樸耐勞實心實政嘉善縣知事牛蔭麐辦理庶政因應咸宜崇德縣知事汪壽坎勤求治理歷久不懈均准以簡任職存記升用署諸曁縣知事顧尹圻埋繁治劇措置咸宜著給予四等嘉禾章調署長興縣知事蘇高鼎宅心仁厚忠愛及民調署安吉縣知事張嘉樹安靜之吏悃愊無華署龍泉縣知事習艮樞學優識裕勤政愛民署富陽縣知事李瑞年氣度端凝實事求是均給予五等嘉禾章調署杭縣知事惲福鈞才具開展肆應有餘吳興縣知事吳　臯洞明政體辦事穩練署金華縣知事汪仁溥注重民生循良之選署景寗縣知事許之龍辦事認眞勤恤民隱均著傳令嘉奬以昭激勸交内務部查照此令 
　　又令顔惠慶給予一等文虎章此令 
　　三月二十四日大總統令派熙彦充管理正白旗漢軍新營房城内官房事務長官衡永充管理正紅旗新舊營房城内官房事務長官此令 
　　又令任命劉體乾爲正黄旗漢軍副都統此令 
　　又令任命吳新田帮辦陜西軍務此令 
　　又令任命劉保善爲陜南鎭守使此令 
　　又令國務院存記之陳紀著交財政部張淸澄著交鹽務署酌量任用此令 
　　又令參謀總長張懷芝呈請任命王守中署暫編奉天陸軍第一混成旅參謀長王勝雲署暫編奉天陸軍第二混成旅參謀長劉連瑞署暫編奉天陸軍第五混成旅參謀長均照准此令 
　　又令陸軍總長鮑貴卿呈江蘇督軍公署軍法課課長王履占另有差委請免本職應照准此令 
　　又令陸軍總長鮑貴卿呈請任命席鑅爲江蘇督軍公署軍法課課長應照准此令 
　　又令參謀總長張懷芝呈請任命劉寳鍔爲陸軍第二十師一等參謀官應照准此令 
　　又令張志潭給予一等文虎章此令 
　　又令張耀曾給予一等大綬嘉禾章此令 
　　又令楊熊祥給予二等大綬寳光嘉禾章此令 
　　又令中島完一晉給三等文虎章稻葉四郎高橋正雄安藤三郎均給予四等文虎章此令 
　　三月二十二日大總統令張作霖給予一等文虎章此令 
　　又令劉式訓給予一等大綬寳光嘉禾章此令 
　　又令沈瑞麟給予一等大綬嘉禾章此令 
　　又令沈成鵠晉給二等大綬嘉禾章趙沆年李方均給予三等嘉禾章程學鑾唐寳恒饒衍馨吳兆桓均給予四等嘉禾章此令 
[國内專電]  
　　北京電自奉天回京者談張仍固執梁銷假不贊成鮑組閣曹銳在奉時請張將關内奉軍不撤回張云更將增派奉軍二師如何曹允張問若吳反對則將如何辦法曹答可由曹錕勸吳不反對張曰吳反對則不得不討吳曹錕將執如何態度曹答偺們兩家係親家卽吳反對我們必與張使一致行動决不助吳張又云河南安徽山東之三督現在决不可更動曹銳同意（二十六日上午十二鐘） 
　　北京電香港某二十日電院伍朝樞赴奉結果陳炯明大不爲然謂將中某方北淸帝國之計合肥再出非我所願我之主張（一）聯省自治（二）廢督（三）裁兵（四）恢復法統此乃合於民國若引不正當勢力以爲一時之助將貽無窮隱憂復仇政策恐無了期云云（二十六日上午十二鐘） 
　　北京電財部致交部函據滙豐銀行熙禮爾聲稱關於中國英德湖廣津浦各債票還本付息欵項該行與德華銀行有欵項瓜葛計德華存該行之欵約英金一萬五千餘鎊此欵現奉英政府德債淸算處提用但該行曾代德華墊付到期息票此項票欵早經中政府撥去是否可以將存欵截留備抵或用他法向德華索回墊欵抄錄賬單等件請核（二十六日上午十二鐘） 
　　北京電財部致交部函據交行董事梁士詒等稱交行增收股欵經臨時股東會議决四條其一二四條自可照准第三條關於官股一事本部無案可稽請主稿會同本部辦理（二十六日上午十二鐘） 
　　北京電外銀團二十五日談話會以鄂蘇加徵鹽稅附稅皖省議扣鹽稅尙有仿行省區除前經抗議外將由英法日三使共同警告如再不納三國派兵自由護稅 
　　北京電施肇基委張祥麟代交通部參與紐約遊歷賽會張電詢陳列品何日可到何日發欵 
　　北京電各部索薪團代表昨日擬赴財部爲强硬之要求財部鹽署各員司均相約不到署 
　　北京電陸部金次長昨召集科長以上各員司在會議室會議本部薪水辦法下星期准先發四成以維現狀勸員司勿參加國民財政大會威逼財部致影響北京治安 
　　北京電魯田到京表示辭意一面運動鄭士琦直接電徐極力擁護如中央另任他人不能承認徐乃不敢下令免田許其辭去省長仍留督軍田向徐保屈映光繼任省長徐亦允不日發表命令 
　　北京電日本照會外部膠澳善後會議日本方面以小幡爲會長王正廷田中玉會商膠澳善後督辦處派唐在章以外交參事資格總理一切唐巳願擔任 
　　北京電日本債應付之鹽債先發四千萬交正金保管俟審查會核符後再淸算（二十六日下午一鐘） 
　　北京電部覆楊增新庫劵二十七萬餘一案已爲該省軍衣莊復昌號請由中行抵撥希查詢該號則悉底藴（二十六日下午一鐘） 
　　北京電中東路技術長史蒂芬四月下旬回哈列國對華會决定之東路方針决不放棄（二十六日下午一鐘） 
　　北京電德使照會外部本館外交官克尼苹等前存德華行欵請卽發還財部不允（二十六日下午一鐘） 
　　北京電府電曹吳促鮑速來京組閣曹覆已電促吳未覆電 
　　北京電捷克法學博士海斯請往司法部投効（二十六日下午一鐘） 
　　北京電顧維鈞二十四到巴黎列席國際聯盟行政部臨時會議顧來電謂回國後國際聯盟事務請唐在復主持但唐電辭薦陳籙自代陳亦電告卽日回國 
　　北京電日使照會前次照會五月二十日撤盡沿膠濟線日軍五月二十日係五月四日之誤請查照更正五四爲撤盡期（二十六日下午一鐘） 
　　天津電張景惠敬（二十四）日到津晤鮑貴卿慰問病恙當夜赴京 
　　天津電田中玉迥（二十五）日由京返津暫不回任魯督有王承斌繼任信 
　　天津電頗聞奉張確將入關恒記德軍衣莊已預備行轅並有天津會議說 
　　天津電京津汽車馬路由警廳與熊希齡分段築辦（以上二十六日上午十鐘） 
　　漢口電商會聯合會徑（二十五）日在漢商會開第一次籌備會推定職員十餘人以呂逵先蔡輔卿爲臨時幹事正式會期决定四月十五日 
　　漢口電熊祥生徑日自洛來電吳使允取消估本徵稅案財廳當通令各局仍照舊章徵收 
　　漢口電吳電蕭趕將本年度軍事預算於一箇月内造齊送洛核辦　　漢口電省署徑日發表鄂西恩施利川建始咸豐宣恩來鳳六縣知事聞係孫傳芳所請求 
　　漢口電前蒲通鎭使劉躍龍敬（二十）（四）日病故省寓蕭寢（二十六）午親往致祭 
　　漢口電蕭張均電湘趙請阻粤軍入境趙覆電巳與粤軍切實交涉並組弭兵會（以上二十六日下午四鐘） 
　　成都電省議會今日開會决請省憲籌備員卽就職 
　　成都電川路公司淸算員主張將前存股欵撥贖膠濟路欵 
　　成都電劉湘新設省道籌備處委周駿督辦成渝馬路已就職成渝新市政進行頗速江北馬路已動工城牆已拆去順慶官紳亦辦市政拆城永川各法團新設市政籌備所（以上二十五日下午十二鐘） 
　　香港電總部參謀有以羅翼羣繼任說第一師長則由旅長梁鴻鍇暫代 
　　香港電桂當局對潰匪仍主收編已委黎梓才爲梧潯鬱招撫委員 
　　香港電港反對蓄婢會今日開成立會（以上二十六日下午九鐘） 
特約路透電 
[反對蓄奴會大會]  
　　二十六日香港電反對蓄奴會開第一次大會到者七百人廣州大理院長亦派代表與會公决電致赫塞爾吳德氏夫婦及英國各報館等之出力運動廢除香港奴制者表示謝忱廣州某當道稱香港政府旣願出示廢除奴制與廣州同一方針則廢奴目的當可更易達到云反對蓄奴會與禁阻苛待婢奴會巳議定合併並公擬廢奴辦法呈諸香港政府 
[荷蘭華會代表之報告]  
　　二十五日海牙電荷蘭華會代表康比克氏在白皮書中發表一文述華會經過事謂荷蘭代表團之態度使荷蘭政府有决定對於体國及殖民地防務之完全自由 
[坎拿大銀行訟案]  
　　二十四日哇太華電坎拿大財政大臣起訴哇太華商人銀行總董愛倫氏總理麥克加羅氏於十月份正式報告中有意混報該銀行之財政地位而於該銀行公積金之虧耗則不言及 
　　二十五日哇太華電哇太華商人銀行之總董愛倫氏與總理麥克加羅氏皆被捕定三月二十九日預審 
[美國飛機失事]  
　　二十五日美國密阿密電海上飛機一架赴碧密尼時中途失事僅有司機者摩爾氏抱持破機歷三畫夜之久昨始遇救乘客五人皆巳斃命據摩爾云飛機機械不靈隊入大海女客二人死於冷凍又有兩客渴極而狂躍入海中第五客因飛機搖震力竭鬆手致遭溺死 
[東俄白黨之失敗]  
　　二十五日海參崴電白軍一支隊開入三十俄里區域爲日軍解除武裝陣線現巳不復存在白皲戰事之失敗全因缺乏子彈棉衣金錢之故 
　　二十五日海參崴電赤塔巳開始舉行議會選舉議會將於四月二十七日開幕社會革命黨辦理選舉委員多人被逮驅逐出境以期暫時不使與聞選舉 
[各國近事記]  
　　二十五日孟買電與英太子游孟買時謀殺美人技師案有關之印人二名巳判死刑又有四人判定終身徒刑 
　　二十五日華盛頓電米倫氏休士氏霍佛氏及其他二人將爲處理協約國還債事務委員會會員 
　　二十五日德里電國務會昨日討論五小時後通過財政議案未加修正文 
　　二十五日巴黎電時報載稱裴爾台洛氏被法庭傳訊一九一九年以佛郎三百五十萬枚交與其兄之理由 
　　二十五日巴黎電海牙消息爪哇比領事通告本國政府謂有陷害看護婦開凡爾女士之二犯刻在荷屬東印度請向荷政府交涉 
　　二十五日倫敦電前大英輪船公司總董蘇塞倫爵士之遺産共英金七十二萬五千鎊除分給各人共十萬鎊外餘助英皇愛德華醫院 
 
 

Page 5

 
 
   
 
 

Page 6

 
 
國外要聞 
[中歐通信「羅馬尼亞」（一鳴）] 仙籟鳴鳳記 
　　一千九百二十二年元月十四日之斯拉夫族舊曆（即俄曆）元旦前與歐西各國太陽曆元旦相差兩星期後與中國舊時太陰曆元旦相差亦兩星期可謂巧矣而不知其中尙有一事爲更巧者則塞爾維亞（即南斯拉夫ＪＵＧＯＳＬＡＷＩＥＮ）王亞力山大一世適以此新年與羅馬尼亞君后之公主定婚約也此舉不獨關係塞羅兩國前途且將左右歐洲全局大勢從來歐洲方面皇室婚姻每爲民間所屬目而在巴爾幹半島一隅尤足以一家事動萬民休戚與共之感至若此次塞羅皇室聯姻對之表慶幸者又不徒塞羅兩國之民爲然歐洲各國當軸慶幸之忱固莫不於正式賀電中盎然流露論其主要原因可以下列數事爲證一則羅馬尼亞及塞爾維亞同屬小協約國雙方睦誼積之巳深若更益以元首聯姻則其關係直等聯邦二則小協約國之中塞爾維亞爲斯拉夫族羅馬尼亞爲拉丁族從來族派不同之國往往異趣或漸相離或竟相背而此舉適令相合三則羅馬尼亞國民族雖爲拉丁系而其環境狀况與其民習性形態絶似斯拉夫人羅語中極多斯拉夫文字而十年前羅國字母且與俄羅斯國相同其宗敎其日曆亦與俄同故羅馬尼亞俄羅斯塞爾維亞三者其精神幾盡相似也以相似之精神彌漫於不相同之諸民族間頗足於無形中消弭世界一切爭端此事爲羅馬尼亞人所獨長而添此一重姻好或更多化難爲易之處從來世界戰禍每肇端於巴爾幹半島而巴爾幹半島隱患每因不同種族之不易相安塞羅兩國間接合其關係重大誠足令世界各方彈冠相慶豈徒歐洲諸國紛致賀電爲此兩國稱慶時而更私相慶慰者歟 
　　羅馬尼亞首都羅語爲步佳留ＢＵＣＵＲＥＳＴＩ本年一月羅馬尼亞君后邀請塞王亞力山大一世ＡＬＥＳＡＮＤＲＵＩ蒞臨因非政治上正式會聘不往步佳留免致以極繁重之禮節震動全城其欵接塞王處爲都城附近之仙籟下ＳＩＮＡＩＡ行宮羅語仙籟下ＳＩＮＡＩＡ爲林蔭地行宮居小丘之上四周多美蔭時聞淸籟逈絶塵寰前羅馬尼亞王后以詩家而兼慈善家著作等身有仙籟詞人ＣarmenSylva之號（Ｃarmen意爲歌詞Ｓylva字義則林蔭也）今塞爾維亞王未婚妻瑁麗公主ＰrincipesaＭarioara聞即爲仙籟詞人姪孫女其與塞王初次相見地即仙籟下故后行吟之地良緣佳話誠足後先媲美云 
[日皇宮前炸死者之上奏文] 東京國民新聞所載 
　　東京通信云本月十八日藤田留治郎在日皇宮二重橋内炸死一案因死者携有上奏文一件日政府方面絶對秘密在貴衆兩院對於此案亦開秘密會議蓋上奏文關係甚大也東京警視廳疑此上奏文非死者所作必有同謀助之遂對於死者自十五日至十八日三日間之行動與上奏文係用炭酸紙複寫死者所持只其一份尙有一份究在何人手中及起草上奏文之人之三件竭力搜查現巳有研究會放火犯之嫌疑者奥野貫·與介紹死者當火警夫之新井禎次郎均被拘去奥野貫係剌殺安田善三郎之兇手朝日平吾之摯友故警廳特别置疑惟迄今猶無下落祇對於上奏文一件猶極端嚴守秘密而巳十九日之東京國民新聞第三面曾將上奏文之内容登載警視廳認爲違反禁令遂禁止發賣然賣出者業巳不少故特照譯於下（下述藤田留治郎之上奏文内容爲十八日床次内務大臣在貴族院對江木千之氏質問之答覆槪要係分條列記者也（一）大和民族之激勵（二）在樞要地位者不悟大勢（三）直訴以死謝之（四）爲防大害故爲小害（五）現在制度有瑕疵（六）災患充滿國之内外（七）思想上之變化（八）民心之搖動（九）一見國民顔面有憤懣之色則時刻不安（十）階級打破（十一）濟世之事業實非容易（十二）國民勿自憤而亡國（十三）巳誤處置國難之政策（十四）僞善者甚多安田與原敬雖被殺而尙不悟乎（十五）階級戰爭豈一無所覩乎（十六）無論若何壓制亦無功效（十七）其速省民意之歸趨（十八）日俄土同盟（十九）普通選舉以協力一致行之爲最善（二十）綱紀紊亂生活不安（二十一）思想惡化（二十二）因營私利遂以武力壓迫工民（二十三）政黨不成政黨彼等乃國家發Ｉ 
[未來之塞尔維王后] Ｉ瑁麗公主 
展之威脅者（二十四）貴族院及政黨均宜改造（二十五）内憂外患頻仍（二十六）關於産業發展之件（二十七）貴族院不可不公平然以鎭國十六代之將軍爲議長（指德川家達公爵）則大誤特誤（二十八）貴族本應作社會之儀表今竟因情實而行動致紊亂兩院制度（二十九）竟行假意攻擊的妥協及爲御用而蔑視正文憲法（三十）使國民參與立法府之手段惟有普通選舉（三十一）現在國家狀况有股肱而若無（三十二）貴族院宜不待革命出現而先行覺悟力改此國家狀况（三十三）宜廢止世襲議員及多額納稅議員（三十四）宜行一代華族制（三十五）宜廢濫賞（三十六）宜廢止授政界商界爵位（三十七）宜减少貴族之數（三十八）宜行國民外交（三十九）中日共存（四十）宜奬勵通商（四十一）日俄土三國通商（四十二）不可干涉言論集會結社之自由不得以私利爲主眼壓抑言論（四十三）人民不能服從利己主義之政治家（四十四）人民現與被其箝口結舌無異（四十五）此爲國運之終局（四十六）速宜喚起輿論謀集衆智（四十七）不可以少數意見而壓迫言論（四十八）國政雖云紊亂但若提出過激思想取締法是政府反傳播國政紊亂病矣（四十九）以政權營私利私慾若攻擊之則指鳥爲鷺指鹿爲馬（五十）國家現狀恍如立於噴火口上（五十一）黴菌將侵蝕國家矣當局其毋誤其推斷也（五十二）過激黨之盛行乃當局之罪耳（五十三）速改黴菌稅方法（酒等之奢侈品宜謀重稅）（五十四）敎育方針巳誤宜大養道德觀念注入士風（五十五）自覺心薄弱（五十六）豈不知外患巳時刻迫緊乎（五十七）其勿爭昇格之案宜奬勵世界的敎育（五十八）此人口過剩究如何處之（五十九）宜對於注意於對外發展（六十）政爭及勞資之爭鬭爲日不足殊堪憂慮（六十一）因軍備縮小所得者宜用於産業（六十二）宜謀工業勞動及勞資協調之道（六十三）宜優待技術家（六十四）宜盛倡商業道德（六十五）政府當局巳忘却建國之精神矣（六十六）同類相殘競爭權利遂閉却國務矣（六十七）奸者出而正義没（六十八）宗敎之改革（六十九）宜矯正濫用權利力而培養宗敎心（七十）裁判制度因刑之秤量不公平故宜施行陪審制度（七十一）對於警察之不法監禁根據不法檢舉之理由宜由國家負賠償責任（七十二）工業勞動問題（七十三）有人權蹂躪之例乃警察不任保護（七十四）軍備之整理（七十五）肅正綱紀（引用毒瓦斯等之例）（七十六）謀進步乎抑陷於破壞乎誠重大之時機也 
[俄羅斯辦賑之情形] 中央賑災委員會報告 
　　世界新聞社云蘇俄災荒之救濟關係其經濟力之恢復者甚大頗爲世人注意本社茲覔得蘇俄中央賑災委員會之報告關於賑災情形詳列各種數目似頗可靠特爲譯布如次 
　　（一）十一省荒區所急需之農具 
省名　農塲數　犁數　播種器數　刈禾機數 
蕯馬拉　五一二八○四　一三六○○○　一七○○○　一二五○○ 
薩拉土夫　四三五○七六　八三○○○　一○○○○　七五○○ 
哀思脫拉汗　一九八四九二　二四○○○　三○○○　二二五○ 
烏拉爾　四三二七五　九○○○　一二○○　八五○ 
土耳干　一四○九九二　三六○○○　四五○○　三二五○ 
卡臣　四四五八八八　五四○○○　六八○○　五○○○ 
西姆殷思克　三○五五一三　四五○○○　七四○○　四○○○ 
烏法　五○○五四三　八二○○○　一○○○○　七五○○ 
沃倫堡　三四四五九二　七六○○○　九七○○　七○○○ 
維亞脫加　五九三五六一　一○○○○○　一二四○○　九○○○ 
斯他魯普爾　一七八二一三　七○○○○　八七○○　六三五○ 
綜計　三六九八九四九　七一五○○○　九○七○○　六五二○○ 
除上表所列之農具外又需割草機十萬具馬曳耙機九萬具又據國家經濟籌畫委員會報告倘能得曳引機三萬具則上表所列各省農區可以推廣一千六百萬哀克 
　　（二）災區中之公共工作災區中人民之救濟方法大要有二（一）單純之慈善事務（二）用災民作生産的或社會的必需工作蘇俄政府對於第二項之以工作賑辦法非常注意下列之各種公共工作經巳核准施行 
工作類别　需要工人之數　工人所需穀類之數（以噸計）　預算需用經費（金盧布） 
堆儲木材　一六二○○○　一六二○○　一五七七○○○ 
改良公共工程一四○○○○　一四○○○　五五○○○○○ 
建築材料　一五○○○　一五○○　六○○○○○ 
市政建築　二五○○○　二五○○　一○○○○○○ 
修造道路　五○○○○　五○○○　二○○○○○○ 
敷設鐡路　四○○○　四○○　一五○○○○ 
自來水工程　六○○○　六○○　二四○○○○ 
農用手工　二○○○○○　　　　二五○○○○○ 
綜計　六○二○○○　　　　　　一三七八○○○○ 
等於英金一五○○○○○○鎊 
除中央所辦工賑事務如上表所述者外各省及地方行政委員員亦各計畫造路浚河等工作約須用災民三十九萬二千人所需經費計四百四十二萬九千金盧布合英金四十五萬鎊 
　　（三）災區中之蘇維埃農塲災區中共有蘇維埃農塲六百五十四區在耕種中之田計三百零一萬二千八百二十五哀克計占全俄蘇維埃農場在耕種中之全部田地百分之五十災區蘇維埃農塲之所在省分及塲數與畝數列表如左 
省名　農塲數　哀克數 
薩馬拉　一○九　三六七二○○ 
薩拉土夫　一二三　一三八一七二五 
日耳曼伏耳加自治區　五　三二四○○ 
沙立津　二○　四六○六一二 
哀思脫拉汗　八七　一○五○三八 
哲利平思克　三三　二四四二○一 
維亞脫加　四五　二四九四六 
卡臣　九三　一○○○七三 
西姆般思克　七三　六三一六四 
烏法　四○　五六○六五 
沃倫堡　二六　一六七四○○ 
在薩馬拉·薩拉土夫及沙立津等省中之蘇維埃農塲其區域有廣五萬餘哀克者開辦之後業務皆極興盛以新方法新器具爲一般農民之榜樣於農務極有裨益伏爾加區域中之蘇維埃農塲多附設工塲以鑄修農具其他亦各附一小工廠開辦費不多逐步擴充以供給需要甚急之農具成效極佳 
　　（四）政府救濟災兒之活動全俄中央執行委員會附屬之兒童幸福委員會對於不列顚友誼社請願救濟薩馬拉省布古勒克縣中飢兒之舉巳接受之又决議在莫思科設一兒童公院專收養災區中不具之兒童又應烏克蘭敎育會之請决議輸送衣服鞋履等用品與從災區移往烏克蘭之兒童二萬五千人應用又派代表至各省監視安插移居災兒之事其從伏爾加省移出之災兒需用各種衣着已向鄉村手工業中購辦計皮鞋四七·○ 
○○雙絨鞋四○三·○○○雙草履八八六·○○○雙襯衣等二四·五○○·○○○件伏爾加省中設有兒童衛生食事車爲飢兒就食之所按時給食成績殊佳衛生敎育委員會與兒童幸福委員會皆派代表隨車往來依兒童之年齡及體質爲之分别部居配置食物沿途如有孤兒及棄兒則爲移送育兒院病兒則送入醫院　　（五）對於外國救濟之感謝全俄中央執行委員會最近開會曾全體通過一决議案代表俄羅斯人民對於各國救濟俄災之舉表示感謝尤特别提述美國俄災振濟團·南森博士·德國紅十字會·英國友誼社·及災兒救濟會等之工作以示感意其各外國救濟團之報告均按期送交全俄中央執行委員會及特别救災委員會並揭載於俄國各報 
國内要聞 
[大參案進行消息] 董康將有重大表示 
　　償還短債委員會審查各項借欵合同非常忙碌現巳審查完畢編列表册比較利率輕重最高者竟至九分實屬駭人聽聞董康前曾宣言謂利息過三分者即爲犯罪則對此等舞弊之借欵當然以法繩之也聞董現更調查銀行交欵及財部支欵之存根又高凌霨長財部時借欵利息亦至九分財部現一併送交償債會董康對此亦决計依法檢舉故近來高氏極抱不安董康近又向人聲言謂九六公債爲救濟金融計似不能中止但要澈查而且必須公開現司法總長一職雖巳預備交卸而對於此事必盡力做去至此前各案及賬據當均盡量披露以聽國民之公判總之我爲民國做事無論何人均一律視之决無偏私黨派之見云云由此觀之董氏對於大參案不日或有重大表示也 
　　又稅務司安格聯因市面發現僞造三四年公債有未經安氏簽字者約數百萬昨日安氏登報聲明否認此項僞造公債（另詳别則）聞此項僞造公債之發覺係因英人某氏前月曾於西河沿某銀號購得七萬元之四年公債比及本月十二日製簽還本該氏所購之七萬公債竟一無所得於是大爲詫異乃持該公債前往財部調查究竟該部聲稱此項公債係爲本部專向各銀行抵押借欵之用並不准各銀行出售等語該氏未得要領遂又赴稅務署訪安格聯詢問底細安氏授以四年公債號碼册使其自己核對比較多時殊不相符該氏情急始赴西河沿某銀號（即前購買此項公債之處）交涉要求退欵該號謂此項公債係由人寄售當時欵劵兩交本號碍難負責辯論良久迄無結果當即喊來巡警一併赴區由區轉解警廳到廳之後研訊數次遂將該銀號執事看押責成退欵贖回該項公債作爲了結但對於該項公債之來源則未加以深究 
[安格聯否認僞公債票之通告]  
　　總稅務司安格聯因市面發現僞造財部三四年公債有未經安氏簽字者約數百萬昨日特登報聲明否認此項僞造公債茲錄其文如下本總稅務司對於民國三四年内國公債各票現經查明有中國之銀行數家擅將正式遵章發行以外之三四年公債各票私行售出流通市面等項情弊爰特警告各界對於此項非正式發行各種債票詳加注意切勿交接收受查三年公債非正式發行之票有千元萬元二種四年公債非正式發行之票有十元百元千元萬元四種茲將該兩年公債正式遵章發行及非正式遵章發行各票號碼分别列表於下俾便鑒别非正式發行之票特此聲明計開三年公債正式遵章發行各票之號碼萬元票自一號至二百五十六號千元票自一號至五號又自八號至九十號又自九十二號至二百四十二號又第二百五十三號又第二百六十一號又自二百六十三號至二百八十八號又自二百九十號至二百九十一號又自二百九十五號至三百號又自三百零三號至三百零四號又自三百零七號至三百一十號又第三百一十二號又自三百一十四號至三百二十三號又自三百三十號至三百三十四號又自三百三十六號至三百四十三號又自三百四十五號至三百五十號又第三百五十二號又第三百五十四號又自三百五十六號至三百七十五號又自三百七十七號至三百九十九號又自四百零一號至四百零七號又自四百零九號至四百五十四號又自四百五十六號至四百五十八號又自四百六十號至六百一十號又自六百一十三號至一千四百零三號又自一千四百零五號至一千四百三十七號又自一千四百四十號至一千六百號又自一千八百零一號至一千八百二十九號又自一千八百四十一號至二千零九十七號又自二千一百號至二千一百六十八號又自二千一百七十號至二千二百四十一號又自二千二百四十三號至二千二百五十三號又自二千二百五十六號至二千二百六十五號又自二千二百六十七號至二千三百九十九號又自二千四百零一號至三千五百八十四號四年公債正式遵章發行各票之號碼萬元票自一號至五十號又自六十號至一百三十六號又自二百五十七號至二百五十八號千元票自一號至五百五十九號又自五百六十三號至五百六十九號又自五百七十九號至一千四百五十六號又自一千四百五十八號至二千二百二十四號又第二千二百二十八號又第二千二百三十號又第二千二百三十四號又自二千二百四十三號至二千二百四十四號又自二千二百四十六號至二千二百四十七號又自二千二百五十九號至二千四百八十二號又自二千四百八十八號至二千七百七十七號又自二千七百七十九號至二千九百九十四號又自二千九百九十六號至三千五百七十三號又自三千五百九十號至三千六百四十二號又自三千六百四十四號至三千六百四十六號又自三千六百四十八號至三千七百三十二號又自三千七百三十四號至三千八百一十八號又自三千八百二十號至三千八百五十七號又第四千一百五十八號凡三四年内國公債萬元千元兩種債票其票面號碼不在前開表内者即係非正式發行之債票雖其號碼末二字與中籖之正式債票號碼末二字相同亦不得於總稅務司經管之三四年公債還本基金項下支付本金又凡非正式發行債票之息票亦不得向總稅務司經管之三四年公債息金項下兌取息金四年公債非正式遵章發行各票之號碼凡下列號碼雖其一部分或巳通行市面皆屬不在正式遵章發行債票以内百元票自二千七百四十二號至二千七百九十九號又自二千八百七十五號至二千八百八十號又自九千九百零一號至九千五百號又自九千五百一十九號至九千七百號又自九千七百五十號至九千七百六十一號又自一萬五千三百六十五號至一萬五千三百六十八號又自一萬五千四百一十一號至一萬五千四百一十六號又第一萬五千五百五十四號又自一萬五千五百八十九號至一萬五千五百九十八號又第一萬五千六百零七號又第一萬五千七百二十六號又第一萬五千七百二十九號又自一萬六千三百四十九號至一萬六千三百五十號又自一萬七千一百二十五號至一萬七千二百二十四號又自一萬七千二百六十五號至一萬七千二百六十七號双自一萬七千二百七十八號至一萬七千三百二十九號又自一萬七千四百零五號至一萬七千四百一十四號又第一萬七千四百三十七號又第一萬七千四百五十八號又自一萬七千四百六十四號至一萬七千四百六十七號又第一萬七千五百三十三號又第二萬二千三百三十八號又第二萬二千三百五十四號又第二萬二千三百五十六號又第二萬二千五百八十一號又自二萬二千五百八十六號至二萬二千五百八十七號又第二萬三千四百一十一號又自二萬九千六百七十八號至二萬九千六百九十四號又自五萬零零五十三號至五萬零三百九十六號又自五萬七千二百號至六萬零一百九十九號又自六萬零五百九十二號至八萬號十元票自九百零一號至一千號又自一千一百五十一號至一千二百號又自一萬零五百九十一號至一萬八千二百號又自二萬三千四百六十一號至二萬三千四百七十號又自二萬六千零零一號至二萬七千四百九十一號凡四年公債百元十元兩種債票其號碼在前開表内者全係非正式發行之債票雖其號碼末二字與中籖之正式債票號碼末二字相同亦不得於總稅務司經管之三四年公債還本基金項下支付本金又凡非正式發行債票之息票亦不得向總稅務司經管之三四年公債息金項下兌取息金總稅務司安格聯具中華民國十一年三月二十四日 
[辭職聲中之財政部]  
　　財政部自大參案發生後重要人物走避一空嗣雖由鍾世銘代理部務藉以維持而鍾因種種棘手意態頗爲消極前日曾二次提出辭呈當時雖經東海璧還並派院秘書長前往勸慰惟聞鍾氏辭意仍未打銷昨日（二十四）巳不到部視事至次長周家彦聞昨亦具呈辭職其原因係敎部索薪團於星期二日約有二百餘人到部索薪將周氏圍得水洩不通由午後六時直至次晨二時尙未肯散周被困至夜漏更殘點滴未進爲解此困厄起見不得巳填就某銀行支票三張每張六萬元係二十八日取欵支票交付之後該索薪團始行散去而周氏所喊之宣南春飯菜至此時亦冷凍不堪入口矣周受此一番之苦痛頗爲心灰意懶重以所開支票不過爲一時解厄之計銀行中並無此項存欵因是更爲急切故思以一走了事至鍾之二次辭呈措詞如下呈爲再懇准辭暫代部務恭呈仰祈鑒核事竊查本部總長張弧前因病准假十日奉令以世銘暫代部務當以才力庸下雖短期未敢勉膺艱鉅具呈懇辭旋蒙擲還原呈並荷諄諭慰勉恩知殊渥未敢堅辭當於本月十七日到部就職並經呈報在案數日以來對於部務首先從事整理查本部會計事項向由各司自行經管每多參差現經改歸庫藏司綜核辦理以昭畫一本部用人行政總務廳實爲執行總匯奉行日久漸至紛歧現仍飭由該廳專負責任俾符法令其他亟待興革諸務亦經督飭廳司悉心策畫漸冀刷新用副鈞座委託之至意此世銘就職七日内整飭部務之實在情形也至籌撥各機關歷欠薪餉本部責有專歸詎容諉卸世銘向來辦事首重責任凡遇各方派員來部索欠無不以負責之本懷爲誠懇之答復良以庫帑空乏盡人所知欲事籌維須假時日無如各方不加諒解往往環坐迫索刻不容緩甚至卜晝卜夜跬步不離旣無現欵以應要求即非空言所能疏解長此以往必致辦公晷刻胥曠耗於接待時日寖久馴至滋生事端輾轉思維一籌莫展自維鮮薄旣誠信之難孚倘再遷延實貽誤之非淺查張總長假期巳滿應懇飭其迅回本任或另派賢員接 
 
 

Page 7

 
 
替以維國計而重責任無任屏營待命之至所有再行懇辭暫代部務緣由理合呈請鑒核訓示施行 
[北京各機關交涉鹽餘之進行]  
　　定期討論交涉辦法 
　　京師軍政敎育各機關交涉鹽餘代表會議定於今日（二十五日）下午二時在北京美術學校開會討論進行交涉辦法及推舉正式執行委員茲覓得其預定討論要點及通知錄之如左（甲）通知敬啓者本會議公推代表交涉鹽餘以充政費一事日昨特赴財政部面晤鍾部長陳述一切所有情形亟應開會報告茲定於本月二十五日（星期六）下午二時在西單牌樓迤西前京畿道美術學校開代表會議討論進行辦法並推舉正式執行委員事關各機關本身經費問題務請尊處代表届時到會爲盼（乙）討論要點（一）中央各項政費目前急須籌措現在財部毫不負責坐令政費陷於絶境國家體面掃地殆盡各衙署學校旣爲國有重要之機關勢難一日停止所有經費不得不組織團體共籌辦法此種辦法斷非一時足以解决仍須聯絡一氣合力進行以期政費確定庶免長此困難（二）中央政費旣須共籌辦法自應預將現在收入情形通盤計算就現在收入情形考察地方解欵爲數無幾印花稅早巳抵押一空烟酒稅及交通事業與各種特别收入尙須調查除此以外現在巳知確實的欵惟有每月鹽餘三百萬此項鹽餘正式抵押債欵僅一四鹽餘國庫券每月應撥七十萬一宗餘均由財政當局任意指作短債抵押此項短債之弊端巳經短債審查會揭發不少應由財部另籌辦法不得再以鹽餘撥付騰出鹽餘二百餘萬充作各項政費極爲正當（三）九六公債本以鹽餘作抵如果眞實發行則此項鹽餘完全撥爲九六公債之本息不得移作政費此後政費究竟如何籌措更無把握且財政當局發行九六公債之宣言槪爲償還短債之用並已與内外銀行團訂立契約數目亦適相符此項九六公債即令發行只能遵照契約如數交付内外銀行團償還各項短債决不能希望多數移作各機關之政費現在支配還債數目早巳確定僅留七百餘萬爲各項政費扣成現欵亦不過三百萬内外以此區區三百萬内外之現金分配軍政各費尙難支持一月即令維持一月以後如何救濟萬萬不能不預爲計及據此情形與其舉此九六公債將鹽餘完全抵押以爲償還不實不盡之各種短債不如留存鹽餘永遠充作政費極爲切實此係一勞永逸之舉以免時時向財部要求（四）此次發行九六公債之時財政當局並在銀行團契約内聲明此後不得再行墊借政費張財政總長及銀行公會均巳對外聲明事極確實據此情形九六公債發行價還短債之後鹽餘旣無挪用之餘地内外銀行團又不再墊政費試問日後政費從何籌措反覆思維刻下唯一之辦法只有力爭鹽餘維持中央各機關之政費至於九六公債發行與否仍聽政府與國民公意妥决本會議並不參加意見惟不得以鹽餘爲抵押品致使政費完全無着 
[王寵惠到京後之行動]  
　　王寵惠到京後於昨晨（二十四）五時入府謁見東海先代致美國大總統囑爲問候之意繼報告華會大體經過東海頗爲嘉許旋復談及司法問題希望王氏早就總長之職王氏以司法經費非常急要一方宜設法改良一方宜維持現狀兩者皆目下急要問題至就職與否當以有無維持改良之餘地爲先决問題談至十一時方始出府昨晚九鐘外交顔總長在外交部大樓開歡迎會歡迎王氏並有各界重要人物及新聞界等列席先由顔氏致歡迎詞即請王君演說太平洋會議經過情形王君發言略謂太平洋會議關係重大一切經過情形業經先後見之官私各電並陸續露佈中外各報惟吾國對於該會所要求膠濟鐡路及二十一條欵海關增稅三問題之解决尙有未甚明瞭者茲補述如下當魯案提出時因美國爲提倡該會議之國自應以維持該會不使因任何問題無結果而致失敗爲前題而又以此案果提出大會中日兩方必致决裂馴至該會中途閉會不無失敗之虞入美代表一意維持出作調人山東問題始由會外商議解决後再提交大會以完固其效力至二十一條欵在提出時歐美人士多不知者幸於一千九百十五年日本强迫我國訂立此約時美政府認爲有妨均等主義通告保留否認之事故根據美國此項通告經美總代表認爲當時政府旣有此項通告認該各條欵妨碍開放中國門戶利益均等聲明保留此時自應承認美代表旣認該通牒爲有效則我國提出此案始得有置喙之餘地其後美代表與英代表磋商不意英代表謂二十一條欵爲已成之條約斷不能更改復引協商各國對德國所結巴黎和會條約均爲壓迫而成斷難變更爲詞經此打擊鄙人即發表一種宣言謂二十一條欵不但妨害中國主權且與英法等國均等權利多所妨碍美國旣聲明保留而英法等國當然包括在内以駁之於是日本大變其方針始有抛棄南滿特權及各種顧問優先權及取消第五項之結果我代表復與美國相繼聲明除日本取消各欵外仍聲明保留否認此外爲海關增稅問題各國固不反對惟當此國内糾紛之際竊以速謀統一組成代議機關行之方得美滿至此會功過將來自有公論惟望我國民振刷精神俾中國主權國立領土完全不致爲他人所保障是則日夜馨香企禱者否則雖在太會得來權利誠恐又被人收回也云云言次衆向王君行一鞠躬禮遂散會 
[中日協議膠濟接防事件（二）]  
　　關於山東日軍撤退事件中日兩國委員巳於前日下午五時在外交部會談一次惟是日僅爲雙方委員之介紹會並非正式會議昨日（廿四）上午十時小幡公使復偕同駐華武官東乙彦·靑島守備隊參謀長引田乾作·及吉田參贊·西田通譯·又陸軍參謀副官等數人齊至外部開第一次之撤兵會議我國方面列席者計有魯案善後督辦王正廷·外部參事唐在章·熊垓·及稽鏡·徐東藩等首由小幡公使聲明下列兩事（一）日軍撤退之方法共分三段按段撤退至其劃分聞係以濟南周村間爲一段周村濰縣間爲一段濰縣靑島間爲一段（二）希望中國接防警隊對於居留沿線各站日僑之生命財産確切保護並請預示所取之方法以上兩項彼此商談結果意見頗相浹洽至正午十二時宣告散會雙方約定於下星期一即本月二十七日仍在外部續開第二次會議 
[陳籙遇剌後之辭職]  
　　陳籙在巴黎遇剌情形業詳外電茲據外交部方面消息陳氏前因對於勤工儉學生處置失當各界頗有責言遂致憤而辭職曾經當局一再慰留已允繼續任事乃於本月二十一日突又來電請准辭職外部當局以陳氏態度驟變極爲疑慮旋於翌日双接陳氏來電始悉其中内幕據稱本月二十日赴法人恩加祿之晚宴至夜十一時始散當回館之時途次突遭狙擊幸未中彈惟誤傷司機之法人一名内子左耳亦略受微傷巳將司機人送入醫院内子則以受傷不重在館延醫診治查悉剌客確爲勤工學生姓李名鶴齡廣州人素無仇隙現在巳爲法警拘押業與法政府交涉請其從寛辦理交保開釋等語電未則極力引咎自責並請准予辭職聞外部雖巳去電慰留但顔總長以陳氏旣遭此意外勢難强留現巳决定如陳再辭即行照准藉此和緩勤工儉學生之憤慨又聞駐京法使日昨訪顔外長對於陳氏遇剌一案首先表示歉意旋謂已接其本國政府電告業經加派警察保護陳使俾防意外云云旋即告辭出部 
[長江水道討論會組織内幕（心危）]  
　　附柏滿視察長江下游報告書 
　　海通以還揚子江之航業及進出口貿易　全操諸英人之手世人咸稱爲英國勢力範圍數十年間德法各國雖亦曾組織輪船公司然至今皆巳消滅僅存中英日三國互相角逐近年以來吾國招商局營業漸見改良而國民亦共知利權不宜外溢長江航業形勢巳非昔比九年冬間在中國各處之英商會開聯合會於上海特提出催促中國政府治理長江之議案陳請英使向吾政府交涉而總稅務司安格聯復以長江通塞有關關稅衰旺及海關能籌撥經費等詞向政府陳述一面聯合中央官署在事技術人員以爲之助醖釀經年迨梁閣成立乃由内務部呈准設立揚子江水道討論會外間尙有治江五千萬借欵之傳說惟事未證實不足深信上月十日該會開成立會於内務部由内長兼該會會長高凌霨主席其他列席者有關係官署所派之委員而總稅務司安格聯亦於此時到會並動議謂討論會旣成立應先組織一主持技術之機關推薦浚浦局工程師海德生及巡工司等爲主持此事必不可少之人此項機關之組織愈速愈妙經費可由海關撥付等語嗣於十七日開臨時會會長高凌霨將技術委員會草案付討論會員惲棨森謂技術委員會關於治江之根本及組織規程今日無沿江各省委員出席如逕由中央各機關議决恐啓政府與人民間之誤會請緩付討論會員王季緖謂整理河川最要之事項一爲流域以内之宣洩二爲田地之灌漑三爲水上之交通而前二者尤於地方人民有直接關係柏滿等報告中所謂揚子江亟須整理云云係專指對外航行交通一部分而言然揚子江果須修治不宜專趨重於此點應先徵求有切己利害關係地方人民之公意查順直水利委員會專趨重天津一隅之宣洩與海河之交通致遭地方反對即因忽於上述一二兩項之故揚子江江面綿長涓滴之水出入與地方有關若不先徵人民同意而在沿江各委員未到齊之前先組織關於辦理揚子江一切工程其礎之技術委員會未免專斷會員周象賢謂目下在會人數已占多數即各省會員到齊彼等亦占少數今以多數待少數諸事不即進行則將來他部會員設有一不到亦須事事待之乎王季緖謂本席之意本會辦理此事須認地方人民同意一節爲不可忽視之要素如不待地方會員到齊急於籌設此項技術委員會一若全憑柏滿一次調查結果及半年内測量成績即足以規定處置大江永久之計劃誠如此說未免近於欺人之談楊豹靈謂本席在順直水利委員會辦過四年流量測量試問王會員以何種資格與本席辯論王季緖謂本席以會員資格到會討論會務所言純係對事而論不涉人的問題今試平心靜氣著想究竟對於此等與地方人民有密切關係之問題應否使地方會員參加討論此時周象賢發言請會長將楊王二會員之議付表决贊成楊議者竟占多數時滬紳李鍾珏姚文枬等因得上項消息即通電府院各部力言技術委員會恐蹈浚浦局及順直水利委員會之覆轍請停止組織内部乃派該部僉事討論會總務課長向迪琮·順直水利委員會委員討論會工務課課長楊豹靈·持高會長手函赴滬疏通高函内有設法利用外人之語滬人益用疑懼向楊二人不得要領僅與浚浦局海德生密議進行方法於日前怱遽北返本月十日討論會開第二次常會由主席提出英工程師柏滿視察揚子江報告一件會員水利局技正王季緖主張將原件咨送沿江各省徵集意見會員周象賢謂此與測量有關應歸技術委員會審查王季緖謂技術委員會職權範圍爲測量與調查二項若謂凡與測量及調查有關之事即在其職權以内則將來一切工程設施莫不與測量有關斷不能盡歸其審查且審查實爲本會之職務儘可由會内推定審查員爲之否則即欲委託技術委員會亦當待諸資料充足之後令其依一定之標準行之柏滿等報告僅在通航一方面獻議資料旣不充足即審查亦無所依據嗣有人提議兼採王周二人之說表决通過聞是日蘇浙治江會尙未派員出席而浚浦局巳舉定海德生爲會員安格聯原爲顧問亦改爲會員有人以安格聯係何機關所派及技術委員會究竟已否成立向主席詰問主席竟不知所對仍以轉詢該會主任會長顯係傀儡而會事由二三人暗中主持已可槪見論者謂此次中央創議治江就經過事實而論其原動力顯係出於外人而内部當局對於設會用人行政各節竟不取正當辦法而採利用之權術大難索解長江流經川滇湘鄂贛皖蘇浙等省乃中原膏腴之地利害關係甚大政府此時不名一錢忽掛此大招牌或尙含有别種作用在内此尤國人所當注意者也茲附柏滿報告書於次以供研究「揚子江水道討論會諮詢工程師柏滿觀察揚子江下游自漢口至吳淞一帶情形報告」竊查整理長江水道一事柏滿等業巳遵照十二月七日第五四六九號總稅務司來函内開辦法於本月十二日起至十七日止一星期間將長江由漢口至吳淞一段槪略情形視察完竣此次視察目的卽係對於下列各端略爲有所窺測（一）該江流實係如何之長闊（二）行駛該江有如何之障礙（三）目前在於重要各段水道或備航路圖或施行測量或用浮椿標誌以助航行之各種辦法如何并按視察之結果俾籌議在下幾個月間應蒐集何補資料以備來年秋間柏滿等從事詳細調查報告時即可將此項資料細心考查而憑擬議揚子江委員會在實行着手改良水道之大計畫以前應行預備何等資料也查長江各段水道其因水淺之故致輪船喫水受其限制各地方多有最近之測量圖並於該江海口以及沿江各口岸均備有按期測量更正之航路圖此次柏滿等視察之際所有上述圖幅均經加以披閱總之該江自漢口以下之水道其輪船喫水有所限制地方甚爲少數大祇多在漢口九江之間此等少數淺水處所似應用三角術測量按海關巡工司原交柏滿等之節略由漢口至南京約四百英里之水道内中對於喫水十二英尺之輪船有所障礙地方綜核各段全長祇有二十三英里其南京以下則并無何等阻碍此種船隻行駛之處（未完） 
[鐡路購料舞弊之補救談（蕭遠）]  
　　京奉擅購材料案 
　　鐡路最易叢生弊竇之根由首推購料一事巳爲舉世所共知京綏一路因前任局長濫購車料紊亂財政爲員司攻訐已喧傳一時最近津浦亦牽發購車糾葛案眞相尙未知若何乃昨又發現京奉擅購材料之事據聞交部所得京奉鐡路九十兩年度購料單内開各項材料共計九十餘種價銀一千零二十餘萬元報部有案者僅枕木鋼軌等主項價銀四百八十餘萬元其餘均未呈部核准現正嚴令該局從速查復該部並以料欵發生弊端多由局長與會計處人員或未能實行連帶負責所致特於十七日頒一訓令略謂各路往往事前未與會計處通盤籌畫對於推廣營業建設用費支出日見繁多現欵因而缺乏馴致料價未能照付工程半途中輟信用旣有未孚暗中尤多折耗嗣後該路無論購買材料或舉辦工程所有支付欵項仍應遵照九年九月部令辦理凡價在二千元以上者應先與會計處長接洽辦理並由會計處長負責簽字後再行呈請局長核辦說者謂此事根本救濟方法在籌設中央鐡路材料處俾各路所需材料槪歸一處購買分配使用庶幾營競之風朦蔽之習得以稍减鐡路秕政得以稍淸然而亦有難言者矣 
[吉林近訊（隱）]  
　　省議長問題復發取引所交涉近訊 
　　吉林省議會自去年召集之初卽分二派各顯神通運動議長一曰于派于源甫爲其首領一曰程派程科甲爲其首領維時于源甫當選議長程派不甘失敗思有以抵制之乃相約不出席故演成三次流會巨紳何雨人等以議會長此爭持良非地方之福且失代表民意機關之本旨爰特分頭調停奔走驅馳卒鮮成效後經公民團之警告雙方始稍覺悟互相退步程派允卽出席惟要求于議長於今年四月一日召集第二期常會時辭職于亦首肯遂敷衍過去詎意于氏仍欲延長其議長壽命竟將四月一日應行召集之第二期常會延不通知召集雖經各議員催促亦置不理程派議員大爲憤慨刻已向調人詰問不識調人將如何處置也又聞有巨紳姜敏元者以呑没永衡官銀號錢二千萬吊之罪狀控于氏於地檢廳要求按法懲辦當被檢廳將案却下姜氏不服復將原案及檢察官受運動之事實一併陳訴司法部經部訓令地檢廳飭予受理地棆廳不得巳近始在偵查中又公民方面以于氏連任三届議長成績不良亦多表示反對故于氏實巳陷於四面楚歌中矣 
　　哈埠取引所交涉案發生於本年一月間所有重要華股東多被孫督拘押縣警察所且將翻譯黃遐省監禁於模範監獄駐吉森田日領曾向交涉署提出嚴重抗議被孫鐘舞署長拒絶交涉日領以孫氏不明國際法無可交涉遂電請駐奉赤塜總領事逕向張巡閱使直接交涉張使乃電令將全案原委呈復核辦外間因此有撤孫之傳說孫督得信即委派政務廳長王維宙親赴奉天面陳該取引所經過情事張使始稍息怒近與日領商定由奉天巡署吉林省署及日領署三方面委員會赴哈爾濟調查眞相如果合法卽准予設立否則卽行取締日内卽可見諸實行至覊押之各股東如松秀濤佟慶山等均經前吉林省長徐鼐霖保出候傳黃遐省則已潛逃其中有無弊竇果能切實偵查不難立顯眞形但年來「東三省式之交涉無處不失敗我甚爲北滿之金融物産懼也 
[鄂省要人行踪紀（漢口通信）]  
　　孫傳芳來省熊祥生赴洛 
　　長江上游警備司令兼任近幾第二師師長孫傳芳在此川鄂和議停頓鄂西防務驟緊之聲中忽於二十二日上午九時乘楚泰兵艦抵省蕭督先期巳接到孫氏來省電報二十二日上午八時特派二十五師騎兵到文昌門外織布局碼頭歡迎第二師司令部立派軍樂隊及該師工程二營一連隊齊集江干迎迓孫抵省當卽乘馬車至兩湖書院内第二師司令部接見留守各職員略談鄂西現狀午餐後卽乘馬車至軍署謁蕭蕭迎至東花廳茗談良久孫當面陳川鄂和議進行狀况及鄂西各區布防情形頗爲蕭所嘉許孫又以上游各軍欠餉過鉅請蕭速予接濟蕭亦允飭財廳照撥並在署設筵爲孫洗塵下午四時孫始興辭出署驅車至省署及軍民各機關拜會六時渡江來漢下榻於上游警備司令部駐漢辦事處今午又過省在軍署密商甚久據其隨行副官某君所述孫氏此來其最要問題卽在索取欠餉蓋因上游各軍索餉迫切若非孫氏親往秭巴一帶安慰幾至釀成巨變顧屢電索餉而省庫拮據異常迄無效果因是親自來省向軍省兩長請求設法以安軍心至川鄂和議吳使本巳予孫進行之全權此行雖有所協商要不過爲附帶問題但另一消息則謂吳蕭以孫氏所進行之川鄂和議僅爲孫劉（湘）個人之協調並不涉於鄂局頗致疑慮於孫而外間又有孫將於北伐軍出動時卽代王占元報仇與川軍聯合倒戈攻鄂之謠傳因是孫不自安故親自來省表明心跡之無他並擬赴洛一行此說是否可信無從加以懸揣惟孫氏此行必與鄂西軍務有極要關係則可斷言大約在省有一星期之躭擱長江上游警備司令事務由其參謀長陳詠屏代理財政廳長熊祥生因籌欵困難辦事製肘擬親赴洛面陳鄂省財政情形因吳前次來電阻止而熊意堅决故復電吳請示二十一日遂得吳覆電照准熊卽於二十二日晚車偕同兩湖巡閱使署理財處長劉某（一說爲劉子靑）赴洛並携有改革財政條陳以備吳使採擇廳務委由秘書長張　村暫代並派衛隊長在廳監視各員畫到以免曠棄職守同時發表兩廳令一爲催征錢糧一爲催解稅欵觀其動作似有不忍遽去之意聞其語人云橫竪我是個窮光蛋無論如何總弄不掉我的陸軍中將可知其中熱之一般矣（三月二十三日） 
 
 

Page 8

 
 
自由談 
遊記 
[游黃山日記（四）] [  金山高爕吹萬]  
　　今日肩輿所經山氣全佳溪流愈大水皆西行過車盤嶺脚在祝川之東十五里抵唇溪雖有荒肆數家實無稍可之處堪以止宿又無稍可之食可以充饑不得巳乃姑擇一家即舖白板於門内權作臥楊命煑麤飯松岑出携來罐貯品食之是夜月色甚皎偕松岑耕餘走數十步外市盡處同立石橋俯視溪流淙淙若夢寐仰觀萬山當前重嵐疊嶂月明半照冷風蕭然飄衣裾異聲起足畔令人魄動神悸當此之時幾疑此境不類人世遂成詩二章而睡 
　　十一日晴行二十里至昱嶺爲浙皖兩省交界之處故又名界山山上有關爲昱嶺關荒矣出昱嶺關後山尤高樹尤大水又東流十里至老竹嶺脚越而過已甚高峻又十里至三羊坑連越嶺三山間之水漸緩漸小漸不如經過各處之淸又二十里至杞梓里暫憩有王復齋者方新建築堅實宏敞然詢其所費則甚廉蓋木石梁階皆取之於山不事遠求耳又三十里至鄭坑店住宿之處雖未得整潔喜樓居尙新差堪安臥耳 
 
[掌中風扇] 恐此風不久又將流行遍全世界「參看前載巴黎女性觀之一節」　　 
軼聞 
[天韻樓雜記萱百] [  花想容]  
　　有淸光緖末革命軍未起時鄂中有名妓花想容者色藝冠一時艶幟獨張貴介公子富室豪商無不往來其妝閣歌筵舞席一擲纏頭百萬弗惜也花氏至年二十積脂粉錢亞於富人時遭水災助振去其半人尤義之旣而以嫁一賣菜傭聞遠近詫爲異事賣菜傭陸姓年三十許住省城北門外鄉間日擔菜蔬至城賣必先往花氏家任其擇取旣乃賣之他處數年以爲常某年冬大雪門外且深二尺陸某仍按時至花氏異之以嚴寒多與之錢不受僅取值而巳益異之問其家曰有老母年且六十問何不娶日多一口恐不能活之也時有某巨公之子及豪族某爭欲納花爲簉室花不願託詞婉拒一日謂陸某曰我欲一觀爾鄉間蔬圃爾去我以肩輿從至則見獨家無鄰茅屋三間而巳入見其母母烹茶待之花出小布包一密授陸曰此中皆寳物我暫寄爾處陸不敢受曰破屋敗壁如盜賊何花笑曰盜賊非仙人何由知我正以城中繁盛軍隊多我又浪得浮名懼遭不測故寄爾處也陸不得巳始允花略游菜圃麥隴間匆匆去隔半月密語陸帶所寄物來我有取用也如期至曰我母謂今始得安枕耳花檢視之一物無所缺心念此母子二人之誠篤世不常有我欲避應囂可以託身矣計遂决明日喚陸至妝閣屏人語之曰我願嫁爾陸瞠目犞舌不能答花曰爾且歸商諸母只算救出我樊籠也我向所寄物值數萬金我自有計脫身且與爾母子同至他省爾可從此作富家翁速歸語母陸乃歸明日再至謂母巳允諾花乃囑陸買舟載母期五日後泊於某處僻靜之區以待至期語家中人曰我將至某山進香感大士示夢也今巳命陸某駕舟待往返需數日也旣至舟見陸母果在因命發舟向南至某縣易舟花則毁容易布衣後與俱隱於寳慶之某鄉見首不見尾花其神龍哉 
諧著 
[武人行仿杜甫麗人行] [  朱滌心]  
　　三月三日天氣新長安水邊多麗人此杜甫麗人行句也然至今日則麗人之聲勢遠不如武人余故竊仿其調作武人行一首以應上己節景仍用原韻聊博閱者一粲 
　　三月三日天氣新中華民國多武人大秤分銀最認眞大塊吃肉恐不匀爭權奪利秋復春何心圖像劃麒麟案上何所有香檳大菜常沾唇手中何所携撲克雀牌常隨身有時仇Ｉ 
[成績如是莫怪無情] Ｉ 
敵化姻親居然兩姓聯晋秦鳴暗叱咤口吹牛誰敢頷下攖逆鱗下僚末弁來拍馬脚鞾手版何紛綸一輛汽車行絶塵身衣錦服頭寳珍後堂姬妾艶若神來往京奉與豫津行人辟易皆逡巡臨敵脚滑勝錦茵腰間枉掛劍靑蘋一笑直堪貽幗巾我作諧文諧絶倫公等見之愼勿嗔 
文苑 
[題罕才梵渡集集爲游潯時作故有九疊匡廬之起句] [  沈禹鐘]  
　　九疊匡廬繫旅魂棲遲薄宦轉堪尊坐耽歌哭悲龍蟄徒有饑寒嘆駿奔退食編詩傳萬口撞鐘伐鼓塞羣喧江湖不廢尋宗派哀艶應同錦瑟論（君詩極似玉溪） 
[澹盦屬題綠牡丹化裝小影影爲時裝手執槐啞鈴作拉動之狀]  
　　漫繼胡笳發苦音于闐一曲思愔愔眞成挾瑟湘靈起何必驚鴻洛水尋半晌弦疑心上撥獨謠愁傍畫中禁雍門往事君堪念我未聞聲感巳深 
小說 
[社會小說人間地獄（六○）] [  娑婆生]  
　　第十回羅巾裹淚滴碎芳心銀箭催人望穿秋水 
　　程藕舲道他每天出三角三分大洋要買斷你的身體我情願十倍償錢一天也不過三塊三角三一蘋香開房間起碼的還要兩三塊錢一天呢你這活動的房間總不能比他再便宜了薇琴啐了一口道不要胡說錢多錢少那倒也還作罷了我最傷心的他什麽事全要管著什麽事全要干涉那在情理之中的不去說他那些呌人受不下去的怎麽忍耐得了譬如我這苦命的人現在不得巳吃這一碗飯雖說是做生意認錢不認人總是揀著有錢的巴結可是一樣兩個全有錢的人我喜歡這個有錢的人不歡喜那個有錢的人這是我心裏的自由總要允許我的了可是這班做老鴇的東西却不是這樣想他恨不得遇著有錢的不問張王李趙不問黑大麻鬍全呌你下勁去結交他可是結交儘許結交可不許放出一點眞心待客人更不許你有一句眞話告訴客人面子上要你二十四分的好骨子裏頭要你二百四十分的假如此他方稱心如果對於客人有一點眞心半句眞話便是他們老鴇的大忌可是人孰無情妓女也是一個人檯面上碰着客人起初呢隨隨便便妓女待客人也是假的客人待妓女老實話也是假的但是日子長了見面多了或者兩個人生出别樣關係來以後憑他什麽人也熬不住裝不出總要流露出點眞情實話就是我和你起初也是很淡的這些時候不知怎樣你一天不來呌我的局我好像有一件要緊的事没做過好像有許多要緊的話没告訴你似的心中眞有些說不出的難過等到見了面也不過如此大槪這種話我無意之中在梳頭洗臉的時候和阿婉說過不提防被蘭阿奶聽見了他心中未免著了慌他便和我說上海灘上堂子裏有兩句話呌做一個客人不做一個先生一個先生不做一個客人因爲什麽道理呢一個客人倘若只做一個倌人也未免無趣一個先生只做一個客人呢一個客人的財力究竟有限那生意不是要淸煞了麽你現在做的程大少他的底子我是曉得的家裏當典三四處錢莊兩三爿杭州城裏是數一數二的却不能算是壞客人他也常常來做花頭更不能算滑頭可是你一天到晚一心一意全放在程大少的身上我看你和别的客人狠冷淡没有初來的時候酬應得起勁這却狠不好呢我們做生意的是要多中取不是靠一戶兩戶客人可以濟事照你這樣程大少簡直是你的包客了說到這裏那老太婆鼻子裏便哼了兩哼面孔上發出些靑色當時我也聽不下去我也板著臉對他道程大少也是一個客人我們旣做了生意也要應酬他的他旣没天天成日成夜的住在這裏他又没有不許我出堂唱守住我不放怎麽能算包客呢 
[餘瀋] [  劉與存]  
　　七情中惟愛最貴惟欲最壞人如無愛則同舟可以胡越友之則天下可以一家欲則不然有時似愛而實非愛若男女强合起於欲念故愛爲樂善之神欲爲樂惡之魔君子博愛而節欲以平其情 
 
 

Page 9

 
 
   
 
 

Page 10

 
 
國内要聞二 
[湘省弭兵運動之近訊] 籲請外交團勸告息爭 
　　南軍北伐目下形勢雖尙和緩然終久爲不可免之事實日來所聞孫中山巳將北伐各軍逐漸調至湘邊其大本營且有卽行移至全州之說是其籌劃進行絶未稍懈前此吳佩孚覆湘省各公團電旣有决不首先發難之語昨日張福來覆電更有苟孫軍不入衡永敝部各軍决不稍越防線之言然則欲求弭兵必須首從阻止北伐入手故湘中各界一致着手於阻止北伐之運動茲將日來所得消息錄下（一）總司令趙恒惕昨特派高等審判廳長李漢丞前往桂林與北伐軍各要人接洽運動北伐軍毋取道湘省（二）趙恒惕以湘人劉揆一曾主張在長沙開南北和平會議特致電請其回湘主持一切適旅京湘人亦促其回省協助湘人運動弭兵劉氏遂於日昨覆電定於日内返湘（三）各公團於日昨電致京津滬漢各湘人請一致電懇孫中山諸氏請卽舍戰言和萬一有不能不出於戰鬭者則請大軍毋經由湘省（四）各公團又以前次通電南北軍閥請予息爭其結果僅得吳（佩孚）張（福來）之兩覆電南方之有實力者除洪兆麟曾爲籠統之答覆外其餘殆皆置之不理於是更於日昨開聯席會議討論良久决計籲懇外交團出而勸阻因卽函致駐湘英美各領事具言北伐南征之足以增加湘民痛苦足以妨碍華洋商務請卽轉達各該國駐京公使提向外交團徵求同意勸告南北當局止息兵爭重開和會不識此番運動之結果又將何若也 
[長沙通信] 湘局談片（萍） 
　　自孫中山發出集中衡永令後湘人陡吃一驚近頃似巳和緩蓋事關軍事行動縱有言行不符處吾人正不必訝其爲變也惟湘人雖處危巢巳漸不信北伐之能實現和平運動不似前此之猛烈進行至湘政府處此視線紛亂之時因地位關係仍不得不偵察一番以便應付時局巳電囑駐桂代表賀耀祖迅將北伐内幕報告此報告到後軍部尙將開一次重要會議此是後話不提湘軍將領眼光兩歧之事或未能免趙總司令有維持地方之責當然欲以春秋時代之鄭子産自居擁趙諸將亦多主張無積極之傾向此外譚派將領前本接近西南惟以西南好作空談巳漸起其不信任之心近頃譚氏與粤桂方面不無隔閡故譚派與趙派觀念雖徽有不同然尙非同床各夢者可比湘局之得以苟延殘喘亦賴是也 
　　前此王文華被剌案之嫌疑犯袁祖銘閱者當猶憶之袁乃劉顯世回黔運動之主要人物劉失勢後往依王占元王逃改依吳佩孚吳欲利用駐在平江之沈鴻英軍回桂以亂桂局亦欲臂助定黔軍回黔以分西顧之憂此皆吳氏防阻北伐之錦囊妙計當北伐高唱入雲時沈軍配置子彈凖備開拔大有劍及履及之勢近因聲浪沉寂遂亦停驂不前惟定黔軍則已揭幟於湘黔邊境之晃縣劉顯世一派尙有王華裔者前爲黔軍旅長久駐湘西近巳招集舊部欲驅黔盧袁祖銘抵湘入謁趙總司令密談片時卽乘常德輪船前赴湘西觀其怱遽之態當非無故晃縣與黔邊銅仁毘連黔盧巳派盧旅駐此迎擊兩軍戰况尙多未明趙巳電令湘西綠營統領陳渠珍防守凰皇麻陽沅陵鎭守使蔡鉅猷防守洪江晃縣表面嚴守中立不許潰兵越境矣 
　　湘省高等審判廳長李漢丞原爲舊國會議員亦往來孫趙間之密使近巳奉派赴桂請孫氏接濟湘省軍餉若干械彈若干換言之即贊成北伐之條件也孫氏駐湘代表呂超巳電告中山謂李君來桂請與接洽湘中情况均囑面呈云云實則李之赴桂非欲餉彈特以觀北伐之裏面耳湘代表賀耀祖本職爲第一師第一旅旅長久覊粤桂本月當可歸湘蓋李之去即所以代賀者也與李同行者尙有陳炯明代表某 
　中省縣改選前巳閙出無數笑話近有　　女界　集男界開會請求推選女議員一人（醴陵省議員名額共有三人）並請簽字昭信男界不允女界謂醴陵男女戶口各半論理女界應得一個半議員今讓去半個巳屬萬分退步若吝此區區不予殊非人情因是兩方口角結果女子受傷數人現巳提起訴訟此亦選舉中之趣聞也至各縣之運動議員者大抵以政界及原任省議員居多舊省議會定於本月二十日召集臨時會迭催議員到會應者竟寥寥無幾（巳展期四月一日）蓋因議員中多存蟬聯之想均回本縣努力運動安有餘暇來省開會至政界中之涉獵此道者亦皆紛紛請假回籍故各公署近狀頗形冷落 
[西落紀江北交通與匪勢]  
　　徐州汽車業發達宿遷大刀會猖獗 
　　大陸報二十一日徐州通訊云徐州一帶汽車交通事業近甚發達距徐州西約七十哩現有汽車逐日行駛隴海鐡路所經之歸德及毫州間路長約四十五哩兩城每日各開行汽車三五輛不等營業有日上之勢目下此路工程正由義振會工振之災民修整俾臻完美歸德商人刻方籌欵擬將火車站至城之馬路鋪築石片是路長約五哩又有一汽車路自津浦路所經之南宿州經河南永城縣展至毫州計程八十哩汽車隔日駛行亦極利便怡昌洋行近於徐州設一大汽車公司由西人監督購置汽車備人租用能自徐城駛至西南八十哩之宿遷商民租者甚衆本地華人亦組織一汽車公司向該公司租大汽車一輛行駛於各城門與車站間每日分兩班開駛十四小時近聞上海某洋行籌議在徐創辦自來水公司以徐州商務發達之速飲水供給之昻此種公司亦一有利事業隴海路線向東建築工程頗速鐡軌巳敷設二十哩路基巳填至運河邊距徐約四十五哩徐屬災象甚重而西南之某縣尤甚穀類及山芋之價較從前災荒時最高之價更爲昻貴工價亦隨之而高但無田産及離鐡道甚遠之人民所遭饑饉爲十年所未有 
　　又二十一日宿州通訊云近有一秘密會其名稱不一大槪爲紅羽會紅拳會大刀會之類上年由西徂東逐漸蔓延迄於今日距城不足七哩凡入會者皆纏黄包頭上繡紅符據傳若輩目的乃在反對共和仇視外國敎堂仇視總統而主復辟其領袖曾向人民募集巨欵凡入會者出錢五百文自十千文不等農民紛紛售其田地以錢入會蓋以爲不久可享無上幸福也村愚習該會咒語者甚多惟迄今尙未有何暴舉隴海鐡路向東建築之工程進行頗速現巳開車二十哩宿州數部分災象頗重但本年新麥可望豐收惟在靑黃不接之際恐將受苦宿州一帶所産果品甚富向來幾全在本地銷售今數大市塲接近鐡路可使種果成有利實業但果品輸運均操於轉運公司之手各公司取費極昻極足妨害此業 
[閩議會之財政質問與預决算]  
　　福建省議會以議員林翰鄭豐稔雷壽彭等七十八人提出財政質問案於本月十四日咨達省長查照請於七日内答覆原文略謂查福建銀行開辦十年以上資本三十餘萬歷年官息餘利爲數至鉅究竟如何存積欵項何在厦門福建銀行發行鈔票數至百萬其凖備現金共計若干以上兩事一則省有財産一則關係市面金融應請明白宣布並將歷年該行資産負債利益損失各表送會核存又民國七年本省發行軍需公債一百二十萬元原定發行後第三年爲一次抽籖還本之期而去年迄未實行每年五月十一日爲付息之期而去年亦未照支且外縣有執有實收而不得債票者更何論還本支息是辦理人員顯有情弊應請澈查備覆到會八年公債閩省募集一百零數萬欵項悉數匯省距今四年民間持有實收者尙不能換得正票查中央公債局對於八年公債早巳辦理結朿即去年整理八年公債之債票亦巳發行告竣而獨於吾閩應行發給之債票置之不理中央信用何在省公署曾否向之積極交涉應將經過情形見覆又聞此次向省商會借欵十二萬元商會即以前此攤派之八年公債二萬元實收作抵現欵一萬二千元此事如係辦理人員個人所爲實有假公行私之情弊若其赢餘亦歸政府則財政廳列作何項收入並請澈查咨覆民國八九年間閩省開始製造小銀元純銀聞僅七成比前此本省及各省所造者低減一成近經上海總商會將化驗所得詳細宣布反對行用本省近日市價亦每角低至九十二文製造八成小銀元獲利巳厚今僅七成則所得更多加以兼製銅元必更有餘利外間傳言此項贏餘金巳達百萬究竟贏餘若干作何開支現在市面之舊小銀元巳日見減少此爲惡幣驅除善幣之明證倘繼續鑄造影響更大應請籌定補救方法統行咨覆厦門船塢奬券發行巳歷多次此欵係指定償還贖回船塢之借欵究竟辦理以來所得若干有無成效現在各種奬券充斥市面應嚴行禁止勿以内務部違法之核准爲藉口聽其流毒吾閩又近年各縣收入增加其數計有若干去年各縣借欵數達百萬以上各縣知事曾否實收實解應請詳細列表咨會備查至前此本省募集金百餘萬聞尙向日籍人借欵三百萬匯業銀行借欵二百萬統計不下千餘萬究竟此等債務何時借入以何者爲抵押品利息若干何者屬國債中央曾否擔認何者屬省債用何方法籌還當此財政公開之日非逐項宣布不足以釋憂疑謹依議會法第十九條提出質問書請省長飭財政廳限七日内逐欵詳細答覆云云現將届七日尙未覆到又預决算爲該會此次開會之主目的開會前及開會中之催送者巳不下七八次乃日昨送會者僅十年度及十一年度預算案至七年後所有歷年未辦之决算案則以閩粤戰事發生閩南各縣半屬南軍範圍各縣决算案造送未能完全委實無從編製致未咨送爲詞未知該會對此取如何態度也 
[南京快信]  
　　前（二十四）日有上海卜内門大班繙譯周慶恩偕蚌埠經理張瑞衡下關瑞泰洋咸公司執事湯錦泉及北門橋鈞昌泰茶食店主蕭培之偕游湯山由揚子江旅館代雇嚴華泰之汽車歸途開至麒麟門下崗地方該汽車夫不諳駕駛竟馳至路下田内致將汽車倒翻車中諸人雖受驚尙無大恙惟蕭培之受傷甚重當由張瑞衡進城延醫不及施救旋卽斃命汽車夫丁阿棠開車不愼巳拘解地檢廳懲辦 
　　齊王兩長以秀山公園不久卽可落成惟以後歲修有着方能永垂久遠近日官紳倡辦南京自來水股份公司正在招收股欵籌備進行擬就該公司股額内劃留若干由軍政界同人承募認定捐作秀山公園歲修基金昨由兩長署名發出通啓矣 
　　岑西林昨（二十五）日下午三時由錫抵寗偕行者有哈同夫婦及女公子下榻韓世昌家今晨入城會晤兩長卽往游湯山預計小住兩星期始行返滬 
　　省署委往各縣查禁烟苗委員已全數回省銷差聞復勘委員四月初旬卽行派委 
　　寗省鐡路下關鐡橋損壞停車昨巳修復照常開車 
　　齊督委本署二等副官杜錫禎充淮南緝私營長 
　　陳光遠派諮議劉殿軍來寗晉謁齊督有所接洽 
[杭州快信]  
　　浙江實業銀行收歸官辦案沈省長决從查賬入手業派兪丹屏兪壽滄爲查賬員並函銀行公會總商會各推查賬員一二人前日銀行公會推王厚齋（儲豐銀行經理）爲查賬員昨總商會推韓志學（儲蓄銀行經理）爲查賬員即日會同省長派員前往查賬 
　　駐京美公使舒爾曼定二十九日蒞浙軍民兩長巳飭交涉員預備招待總商會銀行公會等團體亦定於是日開歡迎大會 
　　杭縣律師公會以地審廳將律師修息室移至朝西小屋同人等爲三職務之一如此待遇殊爲不合今日（二十六）下午特開臨時大會討論對付方法 
　　警務處昨委高士駿充景寗縣警察所長宋廣田充瑞安陶山警佐魏淦充海鹽澉浦警佐徐若曾充富陽里山警佐 
　　省署昨午後牌示委呂耀鈐署松陽知事廖維綱署昌化知事程文楷置慶元知事 
　　周自齊昨午携眷抵杭寓西湖滌塵湖舍同行者有孔仰恭唐禹卿王仲成等運使蔣邦彦今日柬請周氏在本署晚讌 
　　全國信業聯合會呈交通部暫緩郵政掛號案昨巳奉到批復以目下亟謀郵政統一所請未便准行仰該代表勸諭各局依限履行（以上二十七日） 
　　派撥建築省道之工兵每團六百名俟本月分軍餉給放後一律出發以紹屬蕭山紹縣新昌嵊縣爲第一區台屬臨海黃岩等縣爲第二區温屬永嘉平陽等縣爲第三區 
　　舊提學署駐有一師第一團團部及第二營現團長陳兆麟營長王　將該署舊屋一律改建西式自頭門起興築馬路即以本團兵士施工不日告竣 
　　此間四條巷中醫專校二十六日開五週紀念大會校長傅賴園巳柬請各官紳蒞席 
　　有人揑名函致敎育廳請停辦女子體育學校校長武問梅現巳呈請查究 
　　省敎育會會長許炳堃赴歐考察學務各界歡迎乃昨日許君忽由滬返杭不知何故（以上上二十六日） 
地方通信 
[松江]  
　　大批游勇到松游兵散勇隨地留滯者北語謂之打獵的此輩强搶暗倫無所不至最爲閭閻之患日來因龍華嘉興兩處嚴行逮捕遂紛竄松江據軍警之密查此輩之留松者己近百人故松防王司令極爲注意己令稽查處及警察所嚴密巡查以防隱患　　勸募火會經費救火聯合會爲籌欵建造會所問題由馮靜岩會長於二十五日宴請全體會員及各界士紳集談籌欵方法當經在席各員承認分投勸募宴畢並試騐新購之馬達洋龍而散　　縣署裁减經費十年度地方預算縣署已令行各機關於四月十號起實行其向支地方經費之縣署小隊當然在裁撤之列至向在縣行政費下開支之縣探一欵縣署昨亦召集全體縣探六人聲明奉令裁减行政經費一成不得巳將探餉裁撤惟仍留縣探名目以便將來恢復等語聞該探等以餉巳無着擬即全體辭職 
　　泗涇籌備自治泗涇鄉敎育會諸君見縣自治業經省公署定於四月一日爲施行日期各市鄉自治勢必次第施行故於本月十二日聯合農商會邀集各界公民討論一切並公推職員分擔義務嗣於十九日繼續開會議决議案二件（一）通知各市鄉徵求同意協商進行方法（一）舉行宣講請敎育會會員兼任其事又以市鄉自治尙無施行日期議决暫不呈請官廳備案作爲私團　　楓涇女高小講演會該校講演會於三月十七日舉行第六次會主講者侯紹裘題爲女子敎育的新計畫三月二十五日舉行第七次會主講者英國甘理文女士題爲宗敎與人生均極一時之盛 
[金山]  
　　請撥河欵興建校舍之廳令金山謝公介等具呈省長曁財敎兩廳請撥借張涇河工存欵興建校舍茲得財廳訓令云案據金山縣謝公介等呈撥借存欵興建校舍請求飭縣遵行以慰羣情等情據此查張涇河工於該縣農田水利關係重要帶徵專欵現巳積存若干何以迄未開浚而義務敎育分年籌辦本不容緩該縣原籌經費如何召集地方士紳會商解决至所請借撥張涇河工興建校舍一節究於地方水利有無窒礙合發副呈令仰該知事即便遵照分别查明會議决定報候核辦毋違仍候省長指令曁轉飭謝公介等知照此令又敎廳訓令云案據該縣謝公介等呈稱撥借存欵興建校舍請求飭縣遵行等情前來據此除批示外合將副呈令發仰該知事查核辦理具覆備核此令 
[蘇州]  
　　雜糧最近市價蘇埠米市近數日來市價尙稱平穩無甚漲落至昨日（二十六號）開盤黄米及白米等稍有增漲一二角不等茲將市價錄下新　　洋九元三角次至八元七角新　　洋九元次至八元六角糙元九元四角次至九元白元十一元次至十元零五角新秈米十元零五角次至十元白米洋十元八角次至十元黄米十元七角次至十元又蘇埠麵粉前數日市價確有高漲最高者巳售至三元二三角不等惟近日以來因各處來源擁擠而銷路甚爲淸淡故昨日（二十六號）開盤市價稍跌計綠新獅牌三元二角紅新獅牌三元一角綠砲車牌三元二角紅砲車牌三元一角綠旭日牌三元一角八分藍旭日牌三元一角三分綠兵船牌三元二角紅兵船牌三元一角二分綠山鹿牌三元一角九分紅山鹿牌三元一角一分 
　　承發吏考試情形高等審判廳昨（二十五）假三元坊省立第二工校考試承發吏上午七時聚集此次應考各員約有一百餘人外縣來考者亦頗不少是日國文試題爲「禮義廉恥論」及「承發吏賢否關於訴訟人之利害論」以上二題任擇其一訴訟律試題爲「問承發吏送達文書如受送達人有左列情事應如何辦理試分述之（一）本人出外（二）拒絶收受（三）住所不明」其外承發吏職務章程題爲「承發吏之職務」算術題爲「甲乙丙三人共同負債一千八百元經當庭和解甲還七百元又四分之一乙比甲少還一百元又四分之三其餘由丙淸償問應向丙執行若干元」聞當塲搜出夾帶者有十餘人監試員非常嚴厲故應考者頗露窘狀 
　　菸酒商再請免徵附稅蘇常菸酒維持會王萬泰錢義興等各商號因請蠲免一成附賑迭經總商會代呈北京菸酒事務署請予免徵未蒙核准近該商等以此項賑欵礙難承認昨又函請總商會電呈京署迅予飭局取銷原案以維商困原函略謂烟酒加稅一成商家並未承認省局遽爾呈報京署不問商家瘠苦竟以强迫手段欺壓商民不思賑欵原屬善舉前年政府創行時原以一年爲期聲明不再加徵自應根據此項命令如期取銷以昭大信蘇省烟酒稅費抵撥本省軍餉若再重疊加徵勢必相率輟業非特正稅有關且於蘇省軍餉亦大受影響爲再請求分别電呈懇祈俯念蘇省烟酒商民困苦應將省局呈報加稅一成原案准予取銷云云總商會據函後巳電呈北京烟酒事務署核辦矣　　望亭火警望亭鄉鄉董許其家於前晚（二十六）由柴房内起火霎時冒穿屋頂向前延燒雖經該處救火社驅龍到塲極力灌救無如風勢甚大致將全宅盡行焚去最可慘者許某之妻深夜不及逃避并一小孩同遭焚斃許某亦受微傷聞此次浩刦其損失在二萬金以上所幸並未殃及鄰右 
　　許四執行絞决丹陽縣人許四因姦謀斃荆金富一案經本縣及第二三審判决許四處死刑奉司法部核准執行昨日（二十五）上午十時高等檢察廳許廳長派檢察官前赴第三分監將該犯許四一名提案騐明正身即赴行刑塲執行絞决以昭炯戒 
[鎭江]  
　　會議整頓警務鎭江警察總局張局長日昨（二十四）午後二時召集所屬各區署長及各科長巡官等開會討論整頓警務辦法由張局長主席並議及天時漸熱注意衛生問題至四時餘散會　　鎭地又起大風昨晚（二十四）又起大風飛砂走石沿江各處之草房遭風吹坍者爲數甚夥金山河口有成吳二姓黃豆船均被巨浪擊沉損失頗鉅直至十二時風始稍殺同時六濠瓜洲一帶降極大冰雹田中春熟恐將大受影響也 
　　嚴禁銅元入境王省長通令鎭屬各縣知事嚴禁外省銅元入境旅客携帶以五百枚爲限錢商運輪如無造幣廠護照者查出一律充公聞丹徒縣張知事奉令後己飭各警區從嚴查禁以維金融 
[揚州]  
　　提究拔椿上海華洋義賑會揚州支會刻己施行以王代賑築路之計劃前日派蘭因（即運河局工程師）及向君等帶同工役往南鄉三里橋一帶栽置木椿乃爲該處地堒符旭甫率衆阻撓並將已竪之樁一律拔去該會函告縣署即經王知事派法警周春山前往該鄉拘辦以儆效尤 
　　造就師資江蘇義務敎育期成會江都支會副長任誠葉惟善等以本邑師資缺乏擬請省立五師代辦二步一級至經費由伊等籌墊在十一年度新增敎育費項下支還已函報縣署查照矣 
[南京]  
　　查禁妖僧拳咒警務處訓令云查閱本年三月十四日江蘇省公報内載省長訓令第一千四百九十五號内開據漣水縣知事尹榮修呈稱案據一等警佐陳杲呈稱竊於本月十二日據東城外謠傳有一和尙不知姓名與一二未成年兒童敎授紅神拳術警佐即在各處密查親見東鄉一帶有多數輕年子弟練習先立正一揖合目站立口誦請神邪咒數語或十數分鐘或二十餘分鐘兩腿搖動匐匍臥地口出邪言或云周倉轉世或云關平復生或云有徐姓者帶領五萬八千人下界傳敎神拳種種邪言忽然站立合目施演邪拳約有二小時之久有人呼姓呼名皆不答不知警佐探觀所演情形實屬邪術立即禁止當即詢問何人傳授合目是何用意均稱不知盤詰再三亦云有一和尙由淮安到本縣傳授如能將此神拳每早晚練習七七四十九天即可日行數百里飛牆走壁不懼槍砲等語目下愚人多受煽惑警佐當塲曉以利害邪術决不可信勒令　不許演習並令該家屬管束各處所探情形大都類此爲此呈請鑒核出示嚴禁查拿邪言並請移咨鄰縣一體防範嚴禁實爲公便並附咒語圖式到縣據此查邪術本惑人之端鄉民易受其朦蔽神拳實招禍之媒愚人反好爲學習前淸庚子年有義和拳出現由北而南由上而下卒致激起禍端涉及外交今之神拳實義和拳之流毒尤足以危害人民查江北各縣愚民現多演習名爲神拳實爲邪術除經知事出示嚴禁並派警查拿外理合具文呈請仰祈鑒核俯賜通飭各屬一體嚴禁實爲德便等情並附咒語圖式到署據此除指令呈悉左道惑人自應嚴禁惟該和尙究意是何主名現匿何處此種妖僧極應查拿懲辦不得以一呈了事除通飭各屬一體查緝外仍仰報追該和尙來去蹤跡嚴密訪拿勿使漏網切切此令附件存外合行令仰該處長即便一體查緝此令計抄發紅神拳咒語圖式一紙等因奉此除分行外合亟令仰遵照轉飭所屬一體防禁並嚴行查緝該和尙務獲毋使漏網切切此令計抄紅神拳咒語圖式神聖興隆自子孫早請早到晚請晚到一請就到躬身作揖此詞念三遍每遍作一揖 
　　皖人電請罷張安徽旅寗同學會致北京電云大總統國務院陸軍部鈞鑒皖督張擁兵殃民坐省索欵已溢支九十餘萬省庫一空如洗百業皆傾意尙無厭今又違法逕電六十縣勒解軍餉賊民害國羣情憤恨懇請褫職以蘇皖民維皖局猷國基安徽旅寗同學會有 
[徐州]  
　　賑務處開成立會銅山縣賑務處前日下午二時半在縣農會開成立大會並推舉職員到會者計有三十餘人公推趙品成爲臨時主席首討論組織名稱公决定爲銅山縣賑務處職員設處長一人公推縣知事曹彝仲任之副處長二人公推鄭於恕張覲卿任之設幹事十八人以十八市鄉董任之復經各市鄉董推出數人協助辦理賑務參議六人公推田惠泉·陳謂之·吳靈虚·趙印潭·張採沉·胡敬若任之次討論工賑辦法及勸募手續經公民侯晋藩提議倉穀案如何辦理張採沉提議追索余前知事所欠地方公欵並謂地方公産處擬呈請省長將余撤任歸案辦理遂公推楊勉齋協助辦理此事時巳五時半遂宣告散會 
[嘉興]  
　　銀行招考練習生嘉興蔣萊仙高仲萊等組織之商業儲蓄銀行現將籌備就緖第一期股欵十二萬五千元亦將次第收齊其銀行房屋巳勘定北門塘灣街陞源紙棧内高姓大厦刻正髹漆裝璜至練習生原定陰曆三月初五日在事務所考試現因報名衆多（七十餘人）事務所不能容此座位故改於初六日下午一時借鍾秀學校考試業巳通告報名諸人知照矣 
　　平湖將辦平糶平湖米價已在九元以外轉瞬即將十元貧民生活維艱每生仰屋興嗟之感呂知事有鑒於此特於日前召集士紳集議舉辦平糶當經决定辦米七千石預定虧耗約一萬三千元該縣由積穀農米附稅等項下撥充並由各紳籌助現己由縣呈省核奪一俟令准即行舉辦 
雜評一 
[贓犯（默）]  
　　贓犯非國事犯故外人亦不能保護外人不保護而轉保護於爲國除奸爲民請命之旗幟下無是理也 
　　南方迭次宣布北廷罪狀歎息痛恨於紊亂財政之貪吏平日以權力不及不能加以懲創引爲莫大之憾事苟一旦漏網來歸則執國法以繩可以伸大義於世界博國民之同情快如之何倘北方所不容者而我收而容之是尤北方而效之是平日之宣言皆僞非特爲世界各國笑且大失國民之期望北伐之師可以不舉種種民治法治之空論可不再談北方贓犯果有逃歸南方否目前尙不可知苟其有之則如何處置實爲民心向背之所繫亦即爲南方在敗之一大關鍵歟 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[穆湘瑤之北京政局談] 北京政府將魚爛而亡 
　　國聞通信社云商敎職席會議推派赴京調查九六鹽債代表穆湘瑤氏自返滬後曾在上海總商會公開報告一次茲穆君又將調查觀察所得報告其友人茲摘紀如下 
　　重印庫劵調查情形對於重印庫劵一事穆君言本非商敎聯席會委托調查範圍以内之事嗣因穆君在京得此駭異消息後以其關係財政之黑幕甚大若不揭出質問從嚴查究實無以副國民監督財政之願望穆君當即詢之財政部印刷局中主要人物據稱並無三次重印之事穆君旣不得要領乃設法於某日假錢幹丞家宴客列席者有財政部鍾部長穆君即劈頭詢鍾部長云部長對於三次重印國庫劵一事如何辦法鍾卽言此事巳面詢印刷局楊局長云係被張岱杉携去後晤董總長亦云爲張岱杉帶津當時兩人俱無巳經銷燬之答辯今盧學溥以事旣敗露乃托詞巳經燬去不知此事現巳得有確實證據决非掩飾所能了事且重印舞弊不特此項庫劵爲锛即民國八年公債票亦曾有重號發現如果董總長能澈底追究决不難水落石出云 
　　各部事務之停頓北京各部院據穆君所述除外交部中人尙能每日八時到部辦事下午四時散值外其餘各部於上午九時左右或尙有少數人到部畫到至九時以後卽𨶑其無人無論何項事務均完全停頓穆君曾於下午三時至財部訪人據該部號房稱須至四時或有人來財部尙如此其餘較窮之部局更不待言北京衙署中蓋實際上已早成鬼市矣 
　　北京政局之觀察據穆君對於北京政局觀察所得巳完全絶望凡一國家内部發生戰爭尙非大害故直皖之戰事直奉之爭潮或可不因之而致亡國譬如人患大瘡治養得宜仍可恢復惟一至麻木時期周身機關完全停頓則欲求不死必不可得北京政局巳至麻木時代由麻木而至潰爛指顧間事傳云梁·魚爛而亡北京政府必將有此魚爛之一日也 
[蘇省自治問題]  
　　自治籌備處之作用自治法規尙有問題 
　　國聞通信社云自北京政府爲抵制聯省自治潮流而公布自治條例以後各省遵辦者殊覺不甚熱心卽以江浙兩省而論省參事會·至今尙未成立昨據熟習蘇省政况者言省長公署近雖設有自治籌備處聘委參議多人實則設處之始正值閣潮劇烈之時蘇省當局旣取拒梁倒閣之態度誠恐一旦時局决裂不得不借重本省各方面人才爲應付事變之用因而羅致許多地方士紳藉籌備自治之名俾資聯絡邇來時勢又有不同於此項籌備處設立之初旨頗有事過境遷之象故已不甚爲人注意惟推行自治之實行方法各方面尙多意見最重要者卽一部分人士頗以爲政府所頒行之自治法規實係違法性質宜由蘇省議會自訂法條以重民意而别一部分人士則以爲蘇省非獨立省分議會無另訂自治法規之權能預料來月十五日江蘇臨時省議會中此事將成一討論之問題云 
[閘北公民自治會之進行] 假自治騙錢者聽者 
　　閘北公民自治會昨晚開第四次代表談話會張嘉惠主席議案（一）組織演講自治團事公推杜椿蓀周光烈兩君主任其事相機進行（二）近風聞外面有人藉自治騙錢事周拯世云本會一切費用在未開大會前係五區商會及本會發起人等擔任至開大會後完全獨立所有經費係代表團體擔任向未派人在外募捐卽本會草章與前日大會時發貼各路里弄大小傳單上亦印有「不收會費」字樣現各路里尙有張貼未消滅者卽此可爲鐡證今據風傳雖未專指本會但不可不加表明本席主張宜發一種傳單聲明嗣後如果有人藉自治騙錢者在華界請立刻拿交警署究辦在租界請報捕嚴懲以儆效尤并免造謠中傷是否請付討論張文忠附議通過議畢散會 
[紀昨日之黃龐追悼會]  
　　國聞通訊社云黄龐追悼會於昨日下午二時半假霞飛路商科大學舉行以該校大禮堂爲會塲塲内外遍懸輓聯輓辭大半係勞働界團體所贈禮堂中間懸黄龐兩君肖像飾以花圈來賓到者約二百餘人智識階級靑年及工人各半開會後由主席李扄漢報告開會宗旨略謂黄龐兩君因努力爲一般社會謀幸福之故犧牲生命在我輩同志理宜開會追悼且不獨追悼而巳我輩且應借此追悼之紀念互相鼓勵竟黄龐兩君未竟之志努力於社會改造事業云云繼由諶小岑報告黄愛之歷史吳倬報告龐人銓歷史畢行追悼禮來賓均向兩君肖像三鞠躬次讀祭文黄宗漢女士乃起而演說略謂余對於黃龐之追悼會有兩種感想（一）吾人應知今日之追悼會非尋常之追悼會乃極可悲慘之追悼會 
Ｉ 
[黃龐追悼會攝影（一）] Ｉ 
吾人一睹四壁之挽聯挽辭一聆兩君慘殺事實之經過心中之悲慘自不禁油然而生此不待余更以言語表示者也况黃龐兩君尤爲我輩人類謀幸福而犧牲者乎（二）改造社會係我輩共有之責任當仁不讓吾人固不當讓黃龐專美於前凡有血氣莫不當繼兩君之後秉赤心與精神繼續奮鬭云云繼由陳獨秀演說謂僕今日蒞會有二種意思（一）社會上對於黄龐之死頗有對於趙恒惕個人表示憤恨因黃龐之死直接係由於趙恒惕對趙個人表示憤恨亦人情之常顧余以爲不必凡社會進化之際其社會舊時之理想制度組織自與新的理想制度及組織不能相容當新分子未多舊分子未失勢以前新分子到處無不受舊分子之壓迫種種犧牲在所不免待新分子勢力漸强自有最後之成功趙恒惕爲舊社會思想所煊染黄龐遭其壓迫固所當然是黄龐之死死於舊社會壓迫之下吾人表同情於黄龐不必獨對趙恒惕懷恨也當前淸末葉趙恒惕亦爲革命被禁於北京陸軍監獄者有年此亦社會上新陳代謝之一現象當時趙恒惕亦爲新人物惟今日比較上又變爲舊分子而巳社會改造之成功旣不繫於一二人身此後自當奮鬭（二）一般人嘗謂我國各省人民以粤湘兩省人民最富於革命的反抗精神以年來革命之事實及今日黄龐被殺廣州大罷工之情形觀之此說亦近於事實惟余以爲當此中國内困於軍閥外迫於外强國家之危如千鈞之繫於一髮國民全體應共同協力一體具反抗之精神與軍閥及外力奮鬭不當獨讓湘粤少數人民獨具此精神也總上兩層吾人於一事一物應作普徧之觀察眼光不可偏於一隅對於改造的奮鬭應一致進行不宜任一二人獨負其勞也云云繼陳而演說者尙有女童周曉宇以及吳倬童理璋王卓三金聲根等要不外借黃龐之死以鼓勵一般後者之言茲不具錄至五時散會 
[修改關稅委員會將屆開會期] 各國代表多未派定 
　　華會議决我國加徵關稅由英美法義日比葡荷等國派員來滬與我國組織修改關稅委員會擬於四月一日開議故北京政府所派之出席委員長蔡廷幹及委員業巳陸續到滬惟其他各國代表多數尙未派定現距原擬開會之期僅一來復據聞若與會各國委其駐滬總領事充任屆時尙可開會如須另簡代表來滬則恐又將展期云 
[中美航業上之新活動]  
　　維持運費之動議公會復活之發端 
　　中美間運貨水脚之減短大西洋紐約一路較諸太平洋線爲尤甚時至今日已達無可再減之地普通雜貨及茶葉等物之運費現收水脚較前二年不足十分之二其最大原因有二（一）在行駛中美間之商船過多至今巳達二百餘艘貨少輪多不得不減價招徠（二）水脚公會解散無統一之機關遂釀成今日之局面今者上海所行中美班之美輪與非美輪各公司際此運輸事業困難萬狀之時忽有喧傳重起整頓而圖挽回之舉蓋去年十一月分以前上海本有七公司（太平洋·提督·福來·茂生·大來·華洋·公泰·）組織之美輪公會一所又有藍烟囱·天祥·日郵社·昌興·大阪·好時·等十一家合組之水脚公會一所對於由華輸往美國各埠之水脚均有定率不可擅改十一月以後美輪公會中以公泰·大來·茂生·先後出會至今已剩四家而非美輪公司之水脚公會又宣告解散由是水脚頻減日船尤甚茲美航部以在上海之美輪大半爲該部之船照現狀殊難維持故巳集議凡屬賃用美政府船舶之輪公司在中美兩處重組美輪水脚公會中國以上海爲駐會地美國以舊金山爲駐會地俟組成後卽提議中美水脚之復加此事發表後英商方面之航行中美綫各公司亦有繼起續組水脚公會者昨據天祥洋行之某君言本年太平洋船雖無大增而大西洋至紐約路内英商船新加者頗多上海運至紐約其取道蘇彝士運河之出口貨亦較上年爲發達且在香港以南之運美貨亦頗多因此航行斯路之英商公司亦有逐漸恢復運費價之新主張係規定英輪行駛中美者卽組一英商水脚公會亦仿美船成例使各國商船亦各組一水脚會並言此事確將實行且稱上海運往紐約貨之運費斷不致再跌將來水脚會實現後定必復增蓋以現時之營業縱有滿儎貨之裝出亦不敷船務上之開支故運費勢在必增也 
　　又太平洋航業去年以淸淡故各輪公司皆紛紛派員來華設法擴充昌興公司之潘尼昨巳抵此而提督公司西雅圖總行内亦派其運貨部總主任佩德氏ＬＬＢates親來上海與本埠各商界接洽謀發展該公司之中美輸運事業蓋今歲各輪公司於遠東營業上均謀澈底的擴充及挽回去年淸淡之營業並議補救日後之計劃刻下咸在籌備及活動之中說者謂本年之中美海運界更有一番競爭也 
[海員復職消息]  
　　海員罷工風潮解决後迄巳二十天太平洋郵船公司之毫雪邦號昨日進口此次開往呂宋香港時據該公司云船中應用之水手决定仍令老水手回船將寗波水手解約又有金邦號之粤水手復職一事將於四月十五日來華時實行云 
　　昌興公司現行四船中有三輪巳改用甬帮水手但聞俄后號中之新水手往往發生誤會爭執之事而乘該公司船之旅客最多爲三等客之華人每輪進出恒有千名以上故此項新海員頗不當意該公司亦擬提前　粤籍老水手返輪云 
[俄災會開幕後之進行談]  
　　俄災振濟會上海部前日開幕後現積極進行茲將各方消息錄後（一）上午九時陳維新王卓山兩君前往東吳第二中學演說俄災情形該校定今晚開會討論勸捐協濟辦法又至白保羅路廣東浸信會演講牧師劉粤生允竭力贊助（二）該會演講主任吳山君又通函各學校請其訂定日期由該會派員前往講解務使國人共知有救濟俄災之必要（三）該會派員向各影戲院接洽懸掛災區各種圖畫並備置玻片廣告請開演電影之前隨時Ｉ 
[黃龐追悼會攝影（二）] Ｉ 
演放（四）函請女界聯合會會長黃宗漢擔任募捐主任黃昨發表意見略謂俄國放棄一切前俄一切不平條約爲正誼計宜振之一也俄國三千五百萬災民坐以待斃而我作壁上觀何忍如此爲人道計宜振之二也英美與俄位置東西而我與之接壤爲比隣計宜振之三也總之年來我國以金錢耗於内亂而造成苦楚不如將此項用途改爲救濟彼等遇有天災之人我政府固懵於爭權攘利故我民責無旁貸須竭力爲之也不拘多寡能輸捐於人終能與各國以好印象也深望羣起爲國民增榮譽勉之勉之云云 
[美公使留滬日程] 今晨可抵滬須赴杭一 
　　國聞通信社云駐京美國公使許爾滿乘美國砲艦阿爾勃納號由菲律賓回華巳誌前報茲聞該船今晨可以抵埠與美使同行者有其夫人女公子及使館秘書約瑟倫抵埠後美使等仍住船上本日下午赴哥倫比亞俱樂部跳舞會明晚其夫人及女公子蒞美國婦女俱樂部之归會於聯合俱樂部公使則臨美商會及美國協會之勸迎宴於禮查飯店禮拜三晨公使赴杭星期五回滬當日下午八時復至靜安寺路中國海軍聯歡社臨何護軍使許交涉員蔣總司令之歡宴云 
[田中大將今日到滬運一日]  
　　國聞通信社云日本田中大將乘松邦號船由小呂宋來滬預計昨日即可到埠惟該船中途因事稽時今日始可開到云 
[有反對國是會議者]  
　　商敎聯席會議所發起之國是會議與會資格本係七法團此次組織大綱會中决議加入工會而爲八團體國是會議惟滬上工界有以該會先巳拒之而今後加遂不願參與且發反對之論者如中國工會兼漢口路商界聯合會會長呂靜齋近亦發表一警告全國父老注意國是會議書辭頗不滿不知各省法團對之究何如耶 
[律師公會改選後之評幹聯會]  
　　新舊會長業巳交替 
　　上海律師公會昨日（星期日）開歡迎新會長會並評幹聯席會議到者如新會長張一鵬評議員蔡倪培費廷璜文超沙訓義沈時復席裕昌孫鑑幹事員李昌王開疆姚文壽黃啓英等午後二時開會經舊會長蔡倪培將一切文件簿據移交新會長接收繼提議各案如下（一）會員中因欠繳經常費而退會者應如何可以回復議决會員出會除撤銷登錄外如果將從前欠繳之費完全繳足則退會之原因消滅當然可以回復（二）以後開評議會時須請幹事列席議决以後開會須先期邀請幹事一同列席但無表决權（三）會員王開疆提議蘇省設立司法公署本會應請求改設地方分庭俾律師可以出庭議决由會備文呈司法部高等廳確定辦法以期達到律師出庭目的（四）杭縣律師公會來電主張在上海開司法大會議本會接到湖南來函請求籌辦應如何辦理議决函復湖南公會請其逕赴杭縣籌商一面函轉杭縣律師公會查照（五）本會報告書及會中辦事員問題議决本會報告書除第四期仍照向章辦理外另聘吳健安爲本會文牘兼編輯員其餘會計庶務責任一人辦理其編輯主任暫由會長擔任議畢即假磚灰公所庭心合攝一影而散 
[滬太長途汽車公司股東會紀]  
　　昨日午後二時滬太長途汽車公司假紗業公所開第一屆股東常會先由董事長洪伯言宣佈開會宗旨次監察人李劍雄報告賬略經理朱愷儔報告公司經過情形及營業現狀經衆公推項惠卿爲主席提議事件（一）招足額定資本案議决續招第二批股本二十萬元（二）延長太倉界路線案議决俟行車滿三個月後如營業收入日得三百元召集臨時股東會表决之（三）處理未經淸繳股欵案議决除正式備函通知外登申新兩報公告以陽曆四月底爲期如再不繳當照公司條理辦理末爲選舉新監察二人項甘伯李劍雄得票最多當選查該公司自去春集股籌備以來迄今一載橋路工程大致告竣現巳全路通車進行甚速惟車輛尙嫌不敷每次乘客多因人滿退回昨經各股東提議以增設車輛爲目前第一之要務想營業旣日見發達續招資本亦易成事實也 
[滬閔南柘汽車公司進行種種]  
　　發給地價滬閔南柘長途汽車公司由滬至閔行路基業經軍界派委李幹卿·上海縣公署派委姚欣之·等監視購買共計五百六十餘畝惟應給各業戶之地價因須劃收忙漕及過戶納稅手續必須由縣核發故該公司昨將應給購地價洋一併函送松江上海兩縣公署代爲轉發矣 
　　裝設電話又該公司沿途應設電話業由松江電話局長夏俠三代爲承辦自閔行鎭沿浦灘起竪立電桿順便安設電線巳於前日開工竪桿掛綫矣 
　　加埋水管又路線經過各號之小浜一經築造馬路 
 
 

Page 15

 
 
[師範添辦鄉村分校之倡議]  
　　江蘇義務敎育期成會會長袁觀瀾君日前致省立師範校長及農業校長函云推行義務敎育以養成鄉村小學敎員爲主要點竊就管見所及草擬省立師範學校添辦鄉村分校議一篇當於月底義務敎育期成會開職員會時提出討論陳達行政官廳期見採用茲先以拙稿郵塵台閱加以指正幸甚幸甚附錄省立師範學校添辦鄉村分校議於左 
　　推行義務敎育以養成敎員爲第一義我國人民業農者約居十之七八則國民學校投於農村者其敎員數亦七八倍於都市歐洲各國師範學校多就鄉村設立使師範生就學期間日與農村環境相接觸養成農村生活之習慣畢業以後服務鄉校視爲當然我國師範學校設立旣少且均在比較繁盛之城邑師範生畢業以後求能服務於鄉校者十不得二三現况如此欲達敎育普及之目的斷乎不能即各縣籌辦師範講習所求得諳習農村敎育之師範敎員亦屬不易故爲直接間接養成農村敎員計非先由省立師範學校添設鄉村分校不可其辦法酌擬如下（一）省立師範學校應擇鄉村適宜地點設立分校（二）鄉村師範分校必須設立鄉村附屬小學（三）鄉村師範分校除普通各學科外應設有農業學科或相當之蠶科林科等（四）如省立農校設農業專科敎員講習班者得參照辦理至鄉村分校之目的可分爲四種（甲）所辦分校設備完全者可招收完全師範科之學生畢業後其學力優著者經特别試騐得充各縣師範講習所敎員（各縣師範講習所應就城鄉適宜地點分别設立）其餘一般之畢業生聽充城鄉各小學敎員（乙）不能加設完全師範科者令原校師範生於最後一年以若干日期駐宿分校就鄉村附校實習并對於鄉村敎育爲實地之研究（丙）專辦二年卒業之講習科直接養成鄉村敎員即爲各縣鄉村師範講習所之模範（丙種亦可與乙種合併辦理）（丁）依第四項辦理之農業專科敎員講習班可分爲兩類一·養成鄉村師範講習所之農業敎員其程度須較高二·養成鄉村小學之農業專科敎員祗須有小學敎員相當程度以上四種應照何種辦理可就本省財政狀况斟酌核計開列預算或酌分次序何校可照甲項辦理何校先照乙項丙項辦理此後再逐年增進其丁種視農校情形定之 
[中華隊考試升職揭曉]  
　　昨日爲本埠萬國義勇團中華隊考試副棚長之期由該隊隊長齊集應考各習員於總司令部由總部軍佐及該隊排棚長等會同考試題目爲團章防務射擊操練等擇要詢問並查平時德智體育成績等均能及格巳於得日次第揭曉由習員升授副棚長之職其姓名爲曹心安王衍慶·楊文卿·陳時俠·陳如松·虞伯瑛·王廷奎·李王書·鮑咸鏘·楊左匋·沈濱掌·諸君共計十一人云 
[禁娼中之私娼問題]  
　　照公共工部局禁娼辦法去年十二月第二次抽籖之結果四月一日將有妓女一百五十七人抛棄爲娼生涯此後公共租界領有執照之娼妓合中外併計祇有三百二十人左右不可謂非禁娼之成績惟照此辦法公娼雖能逐年减少以至於無而私娼而大有與日俱增之勢緣第一次因抽籖而停止賣淫之妓女雖有從良者與離滬者然暗中爲娼者實多今實行第二次抽籖禁娼之期瞬届此一百五十餘妓女又不知有若干流爲私娼是故禁止娼寮之辦法固佳苟能更進一步使此已經停止爲娼之妓無從遁入私娼之途並且遏止其有入於私娼一途之念斯更善矣此一問題願熱心改良社會者速起而解决之也 
[禁煙宜以杜絶來源爲要]  
　　滬埠鴉片烟土全恃外洋接濟觀於此次之香港水手罷工益足深信無疑當罷工風潮猛烈時航務完全停滯故來源頓竭大土每兩價格由九元餘而遞增至十八元自罷工風潮平息後外洋輪船陸續進口土價遂亦大减近日大土每兩祇售十元據此中人謂尙須看低足見禁烟一事當以杜絶來源爲唯一辦法若不此之圖則如野火燒不盡春風吹又生願負有烟禁之責者當從根本上着手進行焉 
[緝獲王小弟之羽黨] 王阿福先解法捕房訊問 
　　開槍擊斃中西探捕及關子餘等之劇盜王小弟由法捕房探捕拘獲研詰據供手槍爲同黨王阿福所給奉飭押候嚴緝羽黨在案茲悉淞滬警廳偵探金某購到眼線探悉王阿福匿居西門方板橋堍華界稟明郝隊長於前日黎明時帶同探警前往拿獲立解到隊奉諭收押候訊嗣爲法捕房總巡所悉備函加派探捕到廳稟准徐廳長將王阿福帶歸法捕房訊明後再行送還警廳云 
[鼎元里加租交涉解决]  
　　以裝設太平龍頭爲交換條件 
　　本埠虬江路鼎元里房客自去冬接到房東加租通告後羣起反對迄今相持半載仍未解决現經兩方面接洽妥當房東裝設太平龍頭房客則加租洋一元以爲交換條件函請速辦並云收租人周姓性情强硬嗣後請調和平妥靠者來云 
[和民坊加租亦巳解决]  
　　閘北和民坊房客聯合會反對加租疊誌本報該會事務所業奉廳諭大致謂由廳長作主巳爲解决准下半年七月起單幢加一元雙幢加三元三幢加五元東洋房子每幢加五角並限止該房東渭記於兩年内不得擅加租金云云該會事務所即通知各房客依廳諭照辦昨日並假昇平歌舞臺開會報告經過情形並提議善後事宜 
[太古小工議要工頭增資]  
　　太古輪船公司裝貨小工要求增加工資及該公司函述各情兩誌前報茲悉此事連日由各小工紛紛集議聞巳舉定代表陸某趙某等十二人向工頭王某要求加價刻正雙方接洽磋商云 
[小車夫要求加資]  
　　小車夫同人昨日印發加價傳單云謹啓者我業小車苦力車貨度日方今米珠薪桂百物騰昻萬分苦楚近來各貨較前加大車運格外勞苦車力惟長江帮最賤所以邀集同人懇求各行號體恤小車工人每件加資二分（招商太古大件原價八分今照一角計算）小件加資一分伏祈原諒以昭公允再者現下關員未見關單不能裝貨如是各貨車下堆積路傍以後若遇風雨天晴一槪扛至船邊以昭鄭重特此通告車夫同人謹告 
[昨日之金市]  
　　昨係星期日近遠期大條均縮二五掛牌近期爲三十三辦士二五遠期係三十三辦士一二五午前十一時標金在外灘該交易所賣買一小時半開盤價係三百二十五兩五錢俄而人心堅定致最高金價漲至三百三十六兩一錢旋聞某銀號賣出之四月份先令數千磅（開盤）價三先令三辦士三七五且大連帮仍以期金抛出所以最小金價跌至三百二十五兩二錢收盤係三百二十五兩五錢比前日之價每條漲銀一兩烚赤交易甚稀由某金號賣出百餘兩價三百三十二兩天津帮亦賣出赤條百餘兩價三百三十一兩據多數業此者述稱目前金價雖尙穩定但日後之價恐難看漲云 
[昨日之金融市况]  
　　昨日星期銀幣市價上下午均爲七錢二分五釐比前日小二毫五三月底期洋勿動仍屬七錢二分五釐二五四月半期洋仍無交易銀拆二錢五分午後同比前日大九分因禮拜日各莊循例禮拜一解銀行之欵故略有需要滬上現銀存底尙足蓋各商界生意略有動機也 
[招商局發表第四十八屆賬略（續）]  
　　至本項内上屆結存船棧等項銀一千三百八十四萬五千兩今屆添置江安輪船造本規銀五十八萬五千兩江順輪船造本五十六萬兩江慶輪船造本三十萬五千八百餘兩新江天輪船造本五十九萬兩新華海輪英國船廠造價六十一萬八千三百餘兩漢口定造拖輪鐡駁船本十三萬三千九百兩上海華棧馬頭置造鋼壳帮通一艘八萬二千五百兩又舊帮通大修一萬六千六百餘兩楊家渡馬頭置造　亮帮通一艘三萬七千五百兩又大修梅花椿帮通築河岸等二萬兩有奇北棧建築駁岸填泥木料水泥扶梯一萬二千九百餘兩中棧築馬路馬頭帮通等修造工料一萬二百餘兩南棧翻造十八十九號棧房連監工費二十萬三千五百兩大修帮通等七千九百餘兩又一號棧馬頭北首相連公地本局與太古合置各得一半前沿河三十尺後至民國路連立契律師費等價二萬六千一百餘兩嘉禾輪船大修換鋼板房艙等四萬五千二百餘兩江永海晏江孚江裕江新廣大廣利泰順遇順公平快利等大修共計十三萬六千七百餘兩漢口定造新帮通造價三萬三千兩零重慶造木躉船一艘三千兩零南京安慶躉船大修九千五百餘兩飛舸飛艇齊烟小輪大修四千六百餘兩天津翻造南棧六萬六千一百餘兩漢口建造棧房局屋七萬九千兩有奇湘潭前購地基找欵二千五百餘兩香港翻造局房二萬一千兩廣州建造馬頭棧房造價及監工置器具五萬九千六百餘兩除船棧折輕本成九十二萬六千五百餘兩外淨計成本銀一千六百五十八萬九千七百兩比較上屆計加二百七十四萬四千七百兩此本項大略也今届計收水脚三百七十一萬餘兩比較上屆短收十一萬兩船繳反多支十九萬兩而各項開支無一不增即就洋員薪水一項比上年又增十七萬較五年前則增至四十萬矣支出冀其減少旣無把握收入冀其加多尤難臆斷且自歐戰以還泰西各國注重商戰商戰必從交通始然皆集矢於遠東去年英商會一再宣告貨脚以少收爲滿足屢次跌價至今未已美商則投鉅資以競爭日商則恃公家有津貼其他各國商船尙在絡繹而來要皆俱得政府爲後盾我國航業區區一商局其何以堪耶自保船險計收保費廿七萬六千餘兩除支江寬被楚材撞沉案各項開支七萬六千一百餘兩各船碰撞修理賠償等八欵一萬三千四百餘兩外實存公積一百八十六萬三千六百餘兩今屆折輕輪船棧産成本以及虧耗股息之欵均在積餘記項下撥支政府賠償江寬案之整理公債及前存懸宕之餘欵並東流宣城探礦羅糧道舊欠統共劃入積餘記項下以淸眉目而了積案今年積餘産業公司第八届結賬彙總核列計收各項租金銀十九萬三千九百餘兩支出地捐保險銀一萬九千六百兩有奇修理薪水等項一萬七千一百餘兩並連上届餘欵結存銀二十一萬二百餘兩派發股息銀十五萬四千兩執事酬勞二千五百兩外實存公積銀五萬三千七百餘兩總結告成照章請查賬員一律查核無訛由董事會公同議定本届航業股分每股發息銀三兩二錢五分共計二十七萬三千兩産業股分每股發息銀三兩五錢共計十五萬四千兩仍照航業兩股産業一股連帶併發規銀十兩總共合計股息規銀四十二萬七千兩照章定於舊曆三月初一日起憑摺發息另刊賬畧分送股東公覽並繕上下總賬兩册分存滬津漢閩厦港粤各局以便股東就近查閱焉云云 
[三日間滬杭車運來之現洋]  
　　滬杭甬鐡路前昨三日間由杭州造幣廠及各站裝來現洋計列如下（二十四）由松江甡源運交上海泰興現洋二千元嘉善運交上海致祥現洋三千元杭州造幣廠運交上海中交兩銀行新幣各五萬元又西塘平源運交上海隆泰現洋三千元（二十五）杭州造幣廠運交上海交通銀行新幣十萬元中國銀行新幣五萬元（二十六）由杭州造幣廠運交上海中交兩銀行新幣各五萬元以上三日間共運到現洋三十五萬八千元先後運抵上海南站卸車 
[碾米業開會紀]  
　　上海機器碾米公所昨日午後二時在英大馬路大慶里本公所開會到者正副會長張樂君錢貴三曾影毫曁同業共二十餘人振鈴開會後先提議近日外埠運輸公司所裝粳米秈米來申觔量仍多短缺且米價又鉅損失不資亟宜整頓案議决應函致各埠運輸公會轉知各運輸公司對於客家報裝米糧上車裝卸加派工司人等照料否則則再有缺少應由該公司完全擔負賠償責任次提議現在米價甚大南北市各米行皆已開會議决頂高機白米限價十二元五角不得再行超過我業押滙一層亟應照市限制否則恐押滙過頭殊費周章遂議决糙米照滬地市價七折抵押糙秈照此類推由公所函達各埠運輸公司照辦次又議下月初旬糠粞市價仍照前届至六時散會 
[菸酒聯合會常會紀]  
　　中國菸酒聯合會昨開星期常會首由主席報告接蘇常錫太客菸業公和帮來函内開接江西玉山菸帮函開該處菸酒公賣於二月初一日實行附加振捐一成萬難擔任請電贛省局收回成命又接福州閩侯土酒商公帮代表龔陶菴等函稱福建菸酒費稅附收一成定十一年一月開徵查前次北五省災荒附振原案政府三令五申期限一年不得延長任何急需不再援案今忽起收南省災振殊屬失信於民現蘇省巳允商民自由認募福州稅捐負擔己重惟有環請轉陳京署曁内務部振務處收回成命等情到會陳越屏起言查本省菸酒認捐項下一成振捐奉省局長呈奉京署核准暫行免除緩俟公賣費牌照稅届期開徵時再行核辦以示格外體恤其徵收通過菸酒稅欵不在其列又菸酒公賣費牌照稅附徵振捐一成亦奉省局呈奉京署核准展緩至十一年七月份起再行開徵在案應即分别函復兪葆康起言振捐本屬善舉原爲人民應盡之義務雖各省情形不同其無力擔任實屬一致惟有要求當軸始終體恤衆皆贊成議畢已時逾五鐘乃搖鈴散會 
[三紀大風之損失] 淞口外各貨船之失事 
　　本月二十二日夜間颶風大作時有江西裝載瓷器運滬卸儎之帆船十餘艘在途行駛均遭損失在張黃港之瓷器船被風吹覆全船沉没舟中十餘人盡行落水淹斃船貨損失約四五萬元其餘各船損失亦屬不資其在淞口出事之某瓷船因風擱淺於砲台灣對面石埂上該處附近塘岸當即設法僱用駁船六艘將儎貨駁運至滬詎知駁船載重　巨風浪又作五駁船仍遭沉没現正僱打撈人手下水撈取此項駁船本由經報行家就淞代僱缘淞口之船價較大乃向上海僱得六艘與淞相比每舟價小十元詎料因小失大該舟所裝瓷貨約值四萬元目下損失亦須一萬餘元是日淞口所停泊之船走錨擱壞亦有多起有江北猪船數艘遭風傾覆猪隻浮於港岸被撈獲者甚多後由船主每隻給費洋一元數角將猪取回如是損失亦巨並有掘港帆船一艘由靑口裝載油餅粉乾醎猪等貨駛進上海在淞口外距離三十餘里之石洞相近海面亦受風波舵主見力難支持急將檣桅砍斷任其流入海灘船身擱壞艙中進水船夥各人幸無恙該舟所裝之貨當失事後除駁卸外損失甚多今僱淞口小輪拖進現在藴藻浜暫爲安揷擬將船即行修理云 
[香汛中滬杭車乘客之擁擠] 酌量加開專車 
　　滬杭甬鐡路現因杭州及龍華兩處香汛乘客異常擁擠故於昨日（二十六）由上海南站在下午五點二十五分加開上龍區間車一班今日（二十七）由滬開杭之一百零八次車由上海南站在下午一點二十五分開加掛三等客車三輛如遇乘客再擁擠時酌量隨時加開專車所有滬杭之日班貨物車原在上午八時五十分由閘口開出到上海南站在下午八時零五分現於本月二十六（即昨日）改爲提早時間開行准由閘口在上午五點半開出到上海南站在下午六時十六分以便由上海南站在下午五時二十五分所開之上龍區間車開返即掛該貨車到上海南站以便龍華游客返滬 
[童子軍聯合會幹事會紀] 名稱仍舊 
　　昨日（二十六日）上午十時西區方斜路中華民國江蘇童子軍聯合會開幹事員會到者沈信卿·章伯寅·顧拯來·章君疇·王英超·戴企留·兪元爵·陳廷禎·陸友同·潘競民諸君議决事件如下（一）徵求修改童子軍名詞意見日期業經截止此項名詞應否修改議决查閱收到意見贊成用原名者居多數童子軍名詞應毋庸修改（二）陳廷禎君交到童子軍補充科暑期講習所草案議决綖下敎授游泳消防救護駕駛公共衛生氣象電學無線電報汽車道路工程等十種專科一切辦法由顧拯來君會同唐閏生君與東南大學接洽講習所地點即在南京東南大學（三）潘競民君報告接據上海俄國災荒賑濟會來函請協助進行議决即由潘競民君函復救濟俄災自當協助進行現正籌議募捐方法惟本省災荒迭告募捐不易將來捐欵如何分配如何報銷有無具體規劃應請詳細見示以便代爲鼓吹（四）中國衛生會寄到該會大綱及章程草案議决將此項章程草案代爲分發各縣童子軍聯合會及上海各童子軍團（五）臨時中華童子軍調查委員會主席張伯苓君函稱本年五月十二十三兩日在上海靑年會協會開中華童子軍協會組織討論會請於本月三十一日以前函知代表姓名及通信處議决推請沈信卿章伯寅顧拯來三君爲代表（六）江陰縣聯合會函稱副總敎練員姚麟書君旣常在香港不能兼顧所有職務應由幹事會依照成例以次多數代理議决函復前姚麟書君代理總敎練員職務係由幹事會公推至王英超君代理姚麟書君副總敎練員職務係由姚君自行委托報告本會未便即以次多數代理（七）戴企留君寄到增訂幼童團槪要内補充科稿請從速審定寄還又經乾林君寄到對於戴企留君所編幼童團槪要之意見議决并請顧拯來君審閱如有意見即由顧君商同戴經二君解决（八）寳應第一團函請發給該團敎練員朱延齋等證書議决查巳由考騐員章君疇君給予領取證書憑單應即照給（九）興化白駒鄉立第一國民學校函稱該校童子軍定期舉行宣誓禮請給予徽章證書議决函復仍俟派員前往考騐後再行給予證書徽章又該會於是日下午一時繼續開第二次總敎練員會列席者顧拯來章君疇王英超戴企留四君討論童子軍操法問題業巳通過不日即由該會印行專書云 
[滬江與交大比賽籃球記] 結果滬江勝 
　　昨日（二十五號）滬江大學籃球隊與交通大學滬校（即前南洋大學）籃球隊在楊樹浦滬江大學健身房内作正式比賽觀者六百餘人三時半起賽上半時爲二十七與十八之比滬江勝休息十分鐘後易方而戰滬江球員益加奮勇結果滬江得二十九分交大僅得四分此役勝利完全爲滬江大學所獲云 
[紀城内之火] 同時兩火 
　　昨午前十一時餘西門内姚姓課館忽爾失火各救火會前往施救移時即熄燬壞内部物品其左右鄰居雖受驚恐尙未殃及亦云幸矣正在施救未畢時同時傳稱張家弄失火一時濃烟冲霄漢風大火盛各救火會員分途往救故一時肇洪路大街人多於鯽肩摩轂擊幾不可行云 
　　滬城北張家弄養正學堂對門福興里向在舊校塲爲肉莊生理之顧永源家昨午十一時餘因午炊不愼遺火積薪致成燎原延燒左右房屋各區火會聞警咸驅水龍救火車到塲施救直至一時許始熄被焚者除顧永源之外爲吳春榮楊裕堂傅老春及某姓等南至南福興里北至北福興里爲止是役也共燬房屋十餘幢一區二分所楊署員立飭長警將顧拘案略詰之下判令申解警察廳研究起火情形云 
　　又函云昨午十一時五十分鐘城内北張家弄向南之第五百五十六號房屋後樓因煮膳遺火登時冒穿屋頂救火車先後馳至撲救時值風緊且又弄狹汲水爲難直射至一時三十分鐘始得滅熄計燬去前後樓房共八間是屋内聞有零星居戶幾三十家當火熾時有某姓小孩兩口事後遍尋無着是否葬身火窟無從確知云 
[勞動聯合會徵求會揭曉]  
　　聯合通信社云中華勞動聯合會本月二十五日晚間九時舉行徵求會第五次揭曉式結果恒山隊第一特别隊第二華山隊第三泰山隊第四嵩山隊第五衡山隊第六結果後各隊集議云此次雖遵照前案行總結束但各隊徵求尙有未繳到者宜延長兩星期以作最後競爭云畢有會員瞿達生報告云向住浦東六團三甲施家浜地方今因地畝事屢被該處經董敲詐勒索請求援助公議一致對付互助進行云議畢散會 
[木業水上轉運公會開會紀]  
　　木業水上轉運公會成立多時訂期昨日午後兩時開會到者商董馬驥良會員夏榮卿馬在遠沈順葆周寳森單耕葆徐春芳等三十餘人首由主席馬驥良報告開會宗旨並宣布會中經過情形按月經費儲存蘇州銀行夏季開辦施藥施茶施醫三項經費不敷請由各人擔任云云當經全體一致贊成散會己五時矣 
[縣商會談話會紀]  
　　昨日午後三時上海縣商會開本届第四次常會各會董到僅六七人不足法定人數並因正會長姚紫若返鄉掃墓未回故由副會長宣布改開談話會所有應行提議各案尙無緊要歸下次常會時一併提議 
　　尙有本埠新聞等轉入後頁 
雜評二 
[廢娼與婦女職業（旡用）]  
　　娼醜業也賣娼違背人道之行也半開時代之法令雖許之而道德終不許議行禁廢是也然賣娼之於今日幾形成爲一種職業一旦廢娼殆有失所之槪故公娼廢而私娼興厥弊維均且有甚焉其將何以救之曰勞則善心生逸則惡心生方今婦女職業絶無僅有無怪深染惡習不知廉恥之婦女仍沾沾於賣淫一途當局果欲維持風化禁止賣娼更應提倡婦女職業使無所事事之婦女各服相當勞務以自食其力如治水然遏其橫流之衝激尤須疏導而宣洩之庶免潰决之患提倡婦女職業仍不外廣設工廠消納一部婦女之天賦才力倡辦經費由公家提撥及熱心人士慨捐若干外更由婦女出爲勸募觀於滬上各項公益事偶有倡議鉅金立集似此營救一部可憐女子之義舉吾敢斷爲一呼百應所惜若輩沈淪賤業高潔者便不屑齒及此果平等主義者所許而人道主義者所應存此心耶 
 
 

Page 16

 
 
本埠新聞二 
[中日聯合美術展覽會之内幕] 中日出品三百餘件 
　　中日聯合美術展覽會定下月一日起至五日止在上海日本人俱樂部三層樓開會聞此舉發起於日本名畫家石野哲弘氏特於前月回國邀集東西京書畫大家協力搜集作品中國方面則由吳倉碩王一亭劉海粟等擔任出品現在日本方面所出者有百四五十件中國方面所出者亦有百五十件開會第一日午前擬招待本埠各國名士參觀午後再行公開日來佈置會場甚爲忙碌云 
[浦東電氣公司股東會紀事]  
　　浦東電氣公司於前日午後二時在四馬路一家春開股東常會計到會股東連代表共二千四百三十一權公推董事趙晉卿爲主席即由總經理童世亨起立報告畧謂本公司自前年十二月二十一日開機送電後迄去年十二月卅一日一年之間燈數逐漸增加現巳有七千盞左右電費收入幾如等比級數按月遞增營業前途殊抱樂觀現在南路幹綫巳抵白蓮涇口之大來洋棧北路幹綫已至洋涇港東之三井煤棧及亞細亞下碼頭尙擬延長至周家渡六里橋及居家石橋等處以供各廠棧之用一俟張家浜爛泥渡間添架幹線工程告竣後即可兩機並開輸送晝電以供馬達之用現計發電所内已裝有煤氣發動機及交流發電機兩組煤氣發生爐三部煤油發動機兩部約可供給二十五燭光電燈一萬三四千盞之用但如供給動力恐此二機决不敷用故擬添購五百啓羅華德透平交流機一二部以資擴充已向天泰木行購得張家浜北岸出浦地基十畝價銀三萬兩預備建築第二發電所一切正在計劃需欵若干今尙未能預言故經董事會議决於本年六月内先將未繳股本金五萬元繼續徵收以足二十萬元之總額然後徐圖擴充較有把握並指示交通部所發電氣事業執照證明浦東上海縣境全係本公司營業區域故某公司擬自江邊碼頭敷設水底電綫接至浦東和興化鐡廠實屬侵犯本公司營業主權未便坐視己提起交涉矣繼又宣讀上屆貸借對照表損益計算書及純益分配案除攤提折舊費開辦費公積金外尙餘一萬四千餘元擬分給股東官利八釐紅利三釐請各股東公决旋經監察人潘志文起立報告謂查核各項簿册毫無差誤遂照原案通過次舉董事監察人公推賈季英李恒春監視投票結果張蟾芬·童季通·葉惠鈞·趙晉卿·黄任之·何靜之·吳藴齋·潘· 
作臣·單允公·俱當選爲董事·潘志文·汪捷三當選爲監察人遂聚餐散會 
[城南反對建築電車忙]  
　　華商電車公司擬在肇浜路建築電車軌道以利交通不料出而反對者甚衆茲又據肇浜路商民發出通告云敬啓者茲爲肇浜路建築電車危險全路商業現經聯絡十五舖二舖七舖頭舖二十二舖等各商民定於二十八日星期下午二時假火神廟開會討論挽救方法凡我界内商民與有關係者務希屆時蒞會共圖進行等語昨已屆期公同討論贊成築路者反對築路者不一而足面反對者竟居多數因反對派復在該廟新廳會議公舉林稚周爲主席會議良久結果先行致函電車公司與巡捐局阻止築路惟該公司築路之鋼軌等己經運到現巳定期開工該商人等開會反對恐亦無效也 
[洪承祁作古]  
　　法租界外灘中易信託公司因受交易所股票押欵等之影響已停業旬餘經理洪承祁則患傷寒甚重等情曾誌本報茲悉洪之病勢連日延中西醫醫治無效延至昨日午後六時逝世中易之事不知將如何了局也 
[兩交易所解散後消息]  
　　法租界吉祥街中華國産證劵物品交易所每股繳銀爲十二元五角嗣因潮流不順籌備未竣業已决定解散所繳股本每股發還七元五角其餘五元作籌備時之一切費用聞有多數股東咸以該交易所正在籌備時期尙未開幕遽而解散每股虧耗竟損失五元之巨以致頗多煩言又愛多亞路申市貨劵交易所原有股本每股繳過五元開辦拍板以來每股竟跌至一元以致難以維持業由股東會議决解散惟因此項股單尙未收回者頗多昨由某某等少數股東持單往取餘剩欵項詎知淸理處早已遷移故持有此項股單者均無從領取云 
[軍署令辦招搖之偵探]  
　　本埠某廳偵探李某日前因代伊妻祝壽分發請帖有三千餘份之多松滬何護軍使亦據李探送到請帖十一份以致震怒令飭該廳查辦茲該探已由該長官申斥了事並未懲儆現爲何使訪悉以該探如此招搖竟不予以深究姑息過甚昨又令行該廳長着將該探所發請帖勒令一併收回並應嚴予懲辦以儆效尤云 
[送匾額於徐國樑]  
　　上海靜善堂公所同人特置匾額一方文曰大道愛人又滬北公民嚴某等亦置區額一方文曰除暴安良又閘北各紳商亦置區額一方文曰德永春申又各製萬民傘數柄咸於昨午用全副　事並鳴炮軍樂等由各紳商衣冠送至淞滬警察廳長徐國樑處徐廳長降堦歡迎謙遜再三而後受設筵欵待來賓盡歡而散 
[汽車肇禍三起] 斃一人傷兩人 
　　某西人於前日下午四時自駕四百七十七號汽車駛經平凉路蘭路口撞倒一年約四十之江北婦人受傷甚重當由該西人送入同仁醫院醫治至晚傷重斃命昨日該管捕房得悉即派捕將屍車入騐屍所候今日稟請公堂相騐又有寗波人忻文臣昨日下午一點三刻行經北江西路被二千六百十三號汽車駛過撞傷倒地由虹口捕房二百四十八號華捕到來押令汽車載送受傷人往同仁醫院醫治旋即帶該汽車夫入捕房禀候捕頭核辦又有四千零三十四號汽車於昨日下午四時許駛經北河南路撞倒行人方金龍腿足受傷當由該汽車送往同仁醫院醫治 
[滬寧車碾斃鄉婦]  
　　昨日（二十六日）滬寗路由寗開滬之夜班快車駛至無錫車站相近有一鄉婦在軌道中行走被車碾斃當由車長派警將屍移至路傍待家屬備棺收殮 
[房東不服判决之覆訊]  
　　雅谷伯前延郭蘭克律師代表投法公堂控房客陳阿福白芝薌盧佛眼孫永年公孫文顯等五戶不理欠租反對加租等情判着房金照原數交付不准再加房客不得拖欠堂費原告負擔在案現因原告不服判决仍請郭律師投法公廨請求復審經中西讞員核准於昨日傳訊先由原告郭律師稱本案原告要求加租二元係在法總領事取締加租之前况第一庭傳訊時被告等均承認加租一元旋因奉判不准加租所欠租洋亦不追繳故此不服請求將前堂諭撤銷准照原告請求辦理並請追還欠租等語詰之陳阿福等稱商人等房金均己措齊實因原告不來收取至於加租一節前房東已經函致商人等一律取銷而新房東（即原告）始終未曾通知要求加租之事所有信函前堂巳經呈案請求察核聶讞員商之法領事德君判退去聽候覆訊再行核奪 
[張祥君請求破産不准]  
　　張祥君充當美商祥美洋行買辦時用空賬欵數千金被控由公公廨判决償還並着交五千元人洋並保張自奉判後延律師具稟向公廨請求破産公廨不准現己將其破産駁回而五千元之保證金亦己過戶與該洋行不敷之數仍着張交保償還並給諭該洋行調查張之産業報告公堂以憑發封備抵 
[查獲烟土追究託帶人]  
　　王永桂郭連生兩人日前手携烟土數百包行經法新租界爲探目程子卿等查見以王等形甚慌張上前抄出烟土帶入捕房詰據王等供稱此項烟土係蕭明興囑令民人等送至嘉興等語當由捕頭復又飭探將蕭拘獲訊明屬實諭令交保昨日傳至法公堂請究先由捕頭上堂稟明前情詰之王郭兩人供詞與前相同質之蕭明興供認由商人囑令王等代送中西官判王郭兩人各罰洋十元蕭罰洋二百元充公烟土没收 
[客棧違章又賣烟]  
　　法租界馬海洲所開之客棧不將旅客姓氏藉貫登載循環簿並私設烟榻容人在内吃食洋烟事爲專查旅館探目方福林查悉前往抄出煙槍等物連同簿據一併帶入捕房昨日傳至法公堂請究先收捕頭稟稱查得被告前曾罰過有案請核詰之馬供認違章私賣燈吃求宥中西官判馬客棧違章罰洋十元私賣燈吃罰洋五十元充公烟具没收 
[阿哥失踪控告阿嫂]  
　　鹽城人毛文林住閘北胡家木橋在某洋人家爲包車夫前日扭其嫂潘氏及同鄉高鶴奎季之安等至四區控稱民兄毛文彬住居新民路仁康當舖隔壁弄内近忽失踪而民嫂與鄰居高鶴奎似有曖昧是否將民兄謀害請求澈究經顔署長質訊據潘氏供前有同鄉許金文在地方檢察廳訴季之安拐逃伊媳牽涉氏夫毛文彬及高鶴奎氏夫膽怯逃匿無踪刻許姓訟案已經人調處了結氏夫尙未知情氏與高鶴奎並無曖昧等情質之高季供亦相同判將一干人併解司法科核辦 
[酒店學徒送酒不歸]  
　　法租界北新街泰康祥酒店學徒戎富良寗波人年十五歲前晚店中囑其送酒出外至今尙未歸店該店主誠恐被人拐騙或在馬路中被車撞傷除囑夥友四出尋覓外一面投該管捕房請求派探調查該徒下落 
 [P私娼拉客被拘> 
　　私娼陳金寳吳阿媛楊阿媛陳老三陳老四馬阿四均於夜間出外沿途拉客被巡捕查見一併拘入捕房捕頭以該私娼等旣未領得執照着各存洋十元保出聽候公堂傳訊 
[中華職業敎育社通訊]  
　　社址上海西門外方斜路三四八號 
　　茲有社員多人屢寄雜志均以地址變更經郵局却回亦有入社時未填詳細地址無從寄遞雜志爲亟開錄如左見報以後尙希將現在地址迅賜通知以便列入正在印刷中之同社錄否則暫將雜志停寄以免虚耗郵費倘有同志或親友知各人住處者亦請賜函通知不勝盼切計開顧鑄金君吳志達君范悅書君高琢如君施玉聲君王珏君郭惟一君慈作民君丁時雄君鄭式卿君郭星閣君錢芸莊君林鵬君劉霞士君馬麗南君施仲宣君顧子泉君張北辰君宋誠彰君薛星北君施佩玉君汪仲明君王廉卿君林志明君高全賡君沈鑑塘君史藴璞君陳子名君周大綸君周頌蕃君于琪君斯奭君金芝齋君周味芝君胡香池君王賡虞君王晚梅君王藴眞君李耀三君徐聖禪君劉選樓君陳德烘君李兩雨君朱省三君伍元君周星北君倪文彬君容賓遲君李戎宣君吳仲裔君吳叔田君徐喬笙君徐石方君徐永荃君盛發沅君許明良君陳益欽君黃式如君區樂庭君 
公布欄 
[江蘇高等審判廳]  
　　民庭判决陸梅生因田租涉訟聲請再審一案（决定主文）本件聲請發交上海地方審判廳迅予調查裁判孫金門與孫文炳爲嗣嬗糾葛涉訟控訴一案（判决主文）本案控訴駁回本審訟費由控訴一負擔徐王氏與徐李氏爲立細涉訟控訴一案（判决主文）本案控訴駁回控訴審訟費歸控訴人負擔朱薪之等與朱傳忠等因貨欵涉訟控訴一案（判决主文）原判及原廳八年一月二十三日即時判决關於朱薪之應償還朱源和洋四百零七元八角六分二釐王藝孫應償還朱源和洋二百七十一元九角零八釐及訟費之部分撤銷朱薪之應償還朱源和洋二百八十七元八角六分二釐王藝孫應償還朱源和洋一百九十一元九角零八釐其他部分之控訴駁回訟費由朱福棠朱寳泉負擔六分之一朱薪之於六分之五内負擔十分之六王藝孫於六分之五内負擔十分之四劉泉榮與錢四妹等因私訴部分控訴一案（决定主文）本件控訴駁回以上三月二十五號葉殿卿與朱琴林爲貨欵糾葛涉訟上告一案（判决主文）原判撤銷本案發還上海地方審判廳迅予更爲審判以上三月二十六號 
[江蘇高等檢察廳]  
　　批示王黄氏等狀悉該案曾經本廳調卷查明尙無確實證據令行上海地方檢察廳轉諭知照在案所請應毋庸議此批張紳委任狀悉此案業經本廳調卷仰候卷到再行核辦此批諸時狀悉查此案旣巳該民提起抗告應即由抗告審依法核辦毋　來廳嘵凟此批以上三月二十五號 
　　布告爲宣布因姦殺人犯許四罪狀事案緣許四與其隣居荆之金富妻張氏通姦因戀姦情熱商同將荆金富殺害民國七年五月十七日即陰曆四月初八日傍晚許四家内祭蠶備有酒肉邀荆金富到家飲酒荆金富初不肯往張氏從旁勸說荆金富始與張氏至許四家與許四共飲至一更後荆金富不勝酒力與張氏回家其時許四家内住有討飯之充老五雇工王棍子均巳睡息許四潛至荆金富家乘荆金富酒醉熟眠即以棉絮塞口復用蔴繩緊勒頸項登時氣絶身死旋即轉回家中喊同充老五王棍子抬屍當將勒斃荆金富情形告知充老五等充老五等均隨同前往見荆金富死在床上許四將其口内棉絮取出並將頸項蔴繩解去另用草繩絡住屍身充老五用車掮木抬前段令王棍子與張氏用扁擔抬後叚抬至雙塘河邊許四將尸身推入河内因用力過猛失足落水鞋子脫落衣褲盡濕翌日村人發見屍身又在河内將許四所穿之夾布鞋　出由丹陽縣知事訊辦并經第二三審判决許四處死刑茲於本年三月二十四日奉總檢察廳訓令第一四七五號内開民國十年十月二十八日據該廳呈送許四和姦及殺人不服第二審判决聲明上告一案到廳本廳於十一月五日送院核辦十二月二日經大理院判决十七日函送訴訟記錄前來查該犯許四院判應執行死刑當由本廳呈部覆核十一年三月十三日奉司法部指令　於文到三日内對該犯許四處絞等因奉此合亟發還令行該廳仰即遵照執行此令等因奉此本廳業於本月二十五日上午十時派檢察官前赴第三分監將該犯許四一名提案騐明正身押往行刑塲依法處絞以昭炯戒除荆張氏王棍子在押病亡充老五按律處刑外合亟布告諸色人等一體知照此布中華民國十一年三月二十五日以上三月二十六號 
[上海地方審判廳]  
　　批示一件唐福全等狀爲籌創祭田請求備案由狀悉查爾籌創祭田旣經諸親公議何以並無議據來狀聲請備案者旣係爾與炎甫桂炎等何以狀末又僅由爾一人簽字其中恐有别情所請未便照准此批一件高子嘉狀爲聲明離妾請求備案由據狀該民與妾石氏兩願脫離關係　經立有證書毋庸再請備案抄件發還此批一件沈餘福狀請傳同原告面商了案由狀悉候傳張姚氏到案訊奪此批（以上三月二十四日） 
 
 

Page 17

 
 
常識 
　　（一）投稿本增刋者其科科除衛生法制道德經濟四項外增敎育科學宗敎市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
[成功百訣十一版]  
　　沈有乾君成功百訣茲經本館十一版每册仍收回印本銀五分外埠函購加費一分售書處本館營業部寄售處中華職業敎育社中華書局 
常評 
[長生說] [  老圃]  
　　有生者愛其生遇奪其生者必出全力以爭之雖明知他日必有不生之時然必以長生爲快此生物之所同也然所謂長者實無一定一刹那一彈指謂之短一千年一萬年謂之長此世俗之算法也果爾設有造物者諄諄然命於人曰吾錫爾一百歲或錫爾五十歲聽爾自擇之吾知其人必擇一百歲無疑也又使造物者諄諄然命於人曰吾錫爾一百歲當終身監禁作囚人五十歲則自由吾知其人必擇五十歲無疑也然則世俗之愛長生者固非爭一刹那一彈指一年一月之長也亦以生而可樂故愛其長是常人之五十年長於囚人之一百年也又常人處歡樂之境每覺其短而易盡囚人在獄中則度一日如一年是囚人之一百年之長又什百千萬倍長於常人之一百年也由此觀之則長其所長無所謂短也短其所短無所謂長也長也短也皆以意爲之也昔蕭惠開鬱鬱不得志植白楊於庭中而歎曰人生不能行其志雖壽百歲猶爲夭也聞者或笑其陋然無可笑也彼視百歲爲夭出於其意之自由所謂短其所短不能强爲長也昔管夷吾嘗論養生矣其言曰去廢虐之主熙熙然以俟死一日一月一年十年吾所謂養拘此廢虐之主錄而不舍戚戚然以至久生百年千年萬年非吾所謂養此乃楊子之說聞者或非其誕然亦無可非也彼視一日如一月一年如十年亦出於其意之自由所謂長其所長不能强其短也長其所長即世所謂長生短其所短卽世所謂短命長生與短命皆出於人之自由以年月爲長短者不知長短者也 
衛生 
[兒童保護法] [  程文彬]  
　　兒童時代自己不能生活必待父母爲之保護保護之法不外關於生理上之研究茲將其最要者略述數端於後 
　　（一）保天然之形態兒童之骨多含膠質易於彎曲爲父母者宜就平日注意其天然姿勢保成正直之骨骼如步行期前勿强之學步坐時不可使之懸垂兩足卽所著之衣所穿之履均不可過緊過寬其他若高捧及肩荷背負等等亦在應戒之列 
　　（一）保胃腸之健全胃腸爲消化食物之機關當勿任其疲勞患胃腸病者大抵由於定時之食事外兼進閒食是以爲父母者當使兒童飲食有節不可任意啖物 
　　（一）保腦部之健全兒童之頭骨大部分爲軟骨所成設任意打撲之則腦部必致震動腦神經或失其作用爲父母者見小兒當惡作劇時不可打撲頭部 
　　（一）保運動之適宜兒童之天性最喜活潑爲父母者不可抑止其游戲當提起其運動之興趣惟運動過度則反有害於心臟血管宜力戒之 
　　以上所述雖屬大略爲父母者仿此而行之則保護之責盡矣（乙種酬） 
道德 
[名言錄] [  錫仁]  
　　余閱書見有名言輒隨筆錄之以資勉勵茲錄若干則投之常識願與讀者共勉無負斯言也可 
　　世界事業之成功必以道德爲歸内省不疚乃萬機活動之本爲學有恒辦事有條理 
　　國家之基礎在地方自治地方自治之基礎在改良家庭改良家庭之基礎在個人自治個人自治之基礎在改良心術靑年之士不能暢發精神寗匍匐地上而不爲人 
　　救爾肉體之前當先救爾精神 
　　以人爲鏡可鑒得失 
　　有形之利益有限之利益也無形之利益無限之利益也無形無限之利益信用是也 
　　佛氏入地獄地獄亦變爲佛國魔鬼入天堂天堂亦變爲地獄 
　　自由云者乃自由爲善非自由爲惡 
　　行汝所知爲善者 
　　與其愚毋寗死 
　　有眞知識而後有眞道德 
　　惟能自治之人乃眞自由也（乙種酬） 
法制 
[抛棄或戕害初生女孩之科罰] [  吳子雍]  
　　重男輕女爲我國最惡之風俗雖男女平等之學說風行已久而不論都市商埠窮鄉僻壤仍未改此惡俗殊可哂也其對於初生女孩之抛棄或戕害尤爲牢不可破之畢不亦大可悲乎閒考我國暫行新刑律對於抛棄初生女孩之人得科以遺棄罪之罰對於戕害初生女孩之人得科以殺傷罪之罰其擁護人道而鏟除殘暴也殊足深思矣願世之爲人父母者對此昭著之明文速起而遵守之以免受此意外之刑罰而除我國最惡之風俗也則幸甚矣（乙種酬） 
經濟 
[商業問題之研究（續）] [  吳東初]  
　　零售業廣告之方法 
　　前吾於所舉廣告種類各節逐條分解不啻兼論及廣告之方法茲專就印刷的廣告而言其方法亦有多種新聞紙傳單通告信札郵片標籖說明書目錄月份牌日曆卡片吸水紙等均得謂爲宣布廣告絶妙之利器也 
　　就普通言自以新聞紙爲最有效力故新聞紙不論中西以及本外埠無不廣告充斥美國生活程度非常之高獨於新聞紙每份祇售二分可見新聞紙所賴以維持者乃在廣告而已惟新聞紙旣以廣告爲利器一般商人遂得任意利用惜吾國新聞紙未見充分發達强半由於售價太巨滬上各報平均售銅元五枚較之生活高過吾國數倍之西洋只賣二三分豈非一反常之比例乎然報紙因廣告不多而取價稍大固有不得巳之苦衷吾願新聞紙之售價日减銷數驟增期於普及更望商人利用此項傳達物而收廣告之效果蓋新聞紙銷路愈大則登廣告者必衆登廣告者愈衆卽新聞紙之開支愈有把握而售價之低廉自意中事耳 
　　除新聞紙外其餘他種廣告之方法亦不可不隨時利用現限於篇幅未能分别列論攏統言之商人必須審己業性質之所在隨時斟酌勿視廣告爲糜費吝惜此項之支出迨至營業不振徒恨運途之不佳殊不知有未盡其力於廣告之處譬如賣書者當多印目錄分送顧客使彼曉然於種類與價目從而向之選購售儀器文具者不妨印製吸水紙單片分贈學生上刋各種文具廣告當學生每日用吸水紙時於不知不覺之間引起其購買儀器文具之觀念此項廣告實至妙之方法也總之廣告爲經商不可一日缺者是利用各種廣告之傳遞爲商人所當從事研究而不容漠視者也 
 
[我們只是進行我們的光明運動　　]  
科學 
[寒暑表之製法] [  士棟]  
　　凡物「熱則漲冷則縮」這一句話是人所公認的普通的人大都很明了的從前有人應用了這個物體熱漲冷縮的道理發明一種測量温度的高低的表這種表就是呌寒暑表 
（一）攝氏表（ＣＥＮＴＩＧＲＡＤＯ）這種表是一個瑞典國人ＣＥＮＴＩＧＲＡＤＥ所發明的現在科學上都用他的（二）華氏表（ＦＡＨＲＥＮＨＥＩＴ）是一個法國人ＦＡＨＲＥＮＨＥＩＴ所發明的現今通英語各國都用之（三）列氏表（ＲＥＡＵＭＵＲ）也是一個法國人呌ＲＥＡＵＭＵＲ的所發明的這種表在中國很少見在歐洲大陸家居常常用他的 
　　以上的話不過說了一個寒暑表的大槪以後的就要說到寒暑表的做法了 
　　甲材料之預備 
　　（一）木板 
　　（二）玻璃管（一端作球狀者） 
　　（三）水銀或酒精（以下所說的專以水銀表而論） 
　　（附）（一）玻璃管直徑均等否之測騐造寒暑表之玻璃管須直徑相等者而普通之玻璃管有直徑不能相等者故須測驗一下其測驗之法頗爲简易以水銀少許注入管内之一段量其長短多少然後再移至另一段量其長短若所量之長短相等則其直徑均等不相等則直徑不均等可知 
　　（二）玻璃管端球狀之製法以玻璃管一條其一端置於火上玻璃得熱而熔解管口即爲之封閉再熱之一端以吹管吹之因空氣之澎漲球狀遂形成矣 
　　乙裝注水銀法 
　　材料旣預備矣乃行裝注水銀之術然玻璃管甚細非尋常手術之所能須應用物理學術此種物理學術即空氣之澎漲及大氣之壓力是也其手術如次以有球形之一端置於火上管内之空氣得熱而澎漲一部分即飛出管外約十分鐘後以之倒立於水銀漕中管中之空氣冷而復縮其密度頗稀而漕中之水銀受大氣之壓力遂乘機上升於管中乃使之直立水銀即下降至球中復熱之則水銀化氣將上部之空氣驅出驅盡後卽將管口封閉此法遂告終矣 
　　丙刻度法 
　　（一）冰點（ＦＲＥＥＺＩＮＧＰＯＩＮＴ）之測定以球端揷入水中視水銀止於何點此點卽爲冰點 
　　（二）沸點（ＢＯＩＬＩＮＧＰＯＩＮＴ）之測定以球端置於沸騰之水面視水銀升至何點爲止此點即沸點也 
　　冰點及沸點巳測定矣乃將冰點及沸點之間分刻度數其度數之多少有下列之三種 
　　（一）攝氏刻度於冰點及沸點之間分爲一百度（卽一百等分）沸點爲一百度冰點爲零度 
　　（二）華氏刻度自冰點至沸點分爲一百八十度沸點爲二百十二度冰點爲三十二度當華氏之測零度時以玻璃管揷於　化錏ＡＭＭＯＮＩＵＭＣＨＬＯＲＩＤＥ與雪之混合物内考此物較淸水所結之氷低三十二度（以華氏刻度法計算）故華氏表之零度在氷點下三十二度處 
　　（三）列氏刻度自冰點至沸點間分爲八十度沸點爲八十度氷點爲零度 
　　以上所述雖爲根據學理而言或尙有不足之處務希高明者指敎更有望者請國人設廠自製一爲提倡國貨二爲杜舶來品之輸入勿謂區區小利而弗計也（乙種酬） 
 
 

Page 18

 
 
   
 
