# 1898 - 20 - 4908897

 

Page 1

 
 
[辭年小啓] [  申報館主人拜手]  
　　凋辰急景歳事將闌餞臘祭詩事如蝟集本館諸同人或賣文筆秃或握算心勞值此歳除暫謀息影爰循照向例於明日始止送報章一俟椒花頌後栢子焚餘再當於初四日起羅瀛海之見聞供都人之披覽想閱報諸君皆垂青眼也肅此佈臆順頌歳禧諸惟葵照 
[本館告白]  
　　本月二十一日有人投書本館主筆房媵以洋銀一元書中旨陳處固屬義正詞嚴但本館例不受人錢財而又不書住址姓名無從璧返用是暫留館内請儘年底前來取去若過年不取則當充入振欵代爲投書人結善緣也此布 
[助振灶神模] [  申報館恊振所啓]  
　　歳云暮矣黄羊祀灶禮所宜然本館恊振所前承某書土以四明舒苹橋先王所繒全金灶神模助振每張計洋銀二分諸君子有欲邀福東廚者請卽惠臨購取旣以司神亦堪拯厄誠一舉而二善備焉肅此佈陳諸維台鑒 
[裱成著色五尺衆神圖出售] [  申昌書室啓]  
　　送臘酬神迎年祀意門楣集慶氣象萬千風月更新韶光百五莫不換桃符於當户翦華滕以握人藉迓庥祥用增光彩本書室爰倩名畫師精　五尺幅衆神圖付之石工加以采色爲諸紳商新歳供奉之用每軸取價洋一元六角賜顧者請速至三馬路申昌書室購取可也此佈 
[綜論本年滬上市景]  
　　昔者梁惠王之問孟子也曰叟不逺千里而來亦將有以利我國乎朱子註利謂富國强兵之類誠以兵之强必先於國之富基之未有兵士枵腹荷戈而能决勝於千里之外者顧昔之富在於農而今之富在於商富在農僅居積而己富在商則以我所有易我所無且不僅易我所無而己必使我常有而彼漸無始能杜塞漏巵而國家乃藏富於民不致如水之漸底於涸然則商雖舍本而逐末在上者不當有以維持之乎西人惟有以維持之故商之途日益廣商之業卽日益恢中朝則不然官自爲宫而商自爲商甚且商常懾於官之威官更耗夫商之力而商業乃永不能振尚望其民日以富卽國日以强譬彼北上而改轅向南其不致於愈行愈逺者幾希矣僕滬人也日坐斗室中操三寸不律舉凡目所見耳所聞者以滬上之事爲多試卽滬上商業言之今歳米珠薪桂開門七事幾較往歳而倍之一屋租也樓屋三楹每月動以三四十金計此外油鹽柴米無一不視往歳加昻牟利者稍一疏虞輙至顚覆倘更加以應酬闊綽更覺難於支持從其外而觀之似乎生涯鼎盛矣一旦猝然倒閉追查實在大抵皆金玉其外敗絮其中貽累他人苦無紀極亦有存心虧欠蓄意圖吞者如虹口某煤行欠欵多至三十萬豈不於市面攸關國家不欲重商務則己國家而如欲重商務也亟須嚴申法律凡吞没人財至鉅萬者處以重刑庶狡猾之徒或者稍知儆懼爲益市面豈淺鮮哉至滬市之得利者厥有湖絲徽茶油煤綢諸業折閱則以業紅茶赤金洋布棉紗火油者爲多而其中紗布赤金折閱更鉅此外洋藥豆米雜貨及關東諸號則贏絀不一錢業爲市中各項生意之樞紐生意隆盛則錢業始有餘潤可沾今年各業虧折者多倒帳疉見不虧折己幸甚安望其能得有贏餘試將各業分門别類言之湖絲自三春迄今價值漸漲内抄外售利益甚曁各繅絲廠亦皆獲利不菲所惜者去年虧耗不少目下得不償失終未能返本還原耳徽茶頻年無甚起色今春忽謡傳外洋有加稅之議茶商咸有戒心傳至各山其價大貶及運來滬上而外洋稅則一仍舊貫得以價值頓增浮梁巨商無不利市三倍牛莊豆油價高貨少煤則所銷甚廣價值加至倍蓰綢縀緣絲價高而價亦漲此數業者大都得有利益喜溢眉梢紅茶於春間在漢口交易華商仍蹈故轍以致一敗塗地大約虧耗多至二百萬金金價踵先令而行華人喜作抛盤春夏之交先令漸縮金價漲至每百兩值銀四百餘兩凡作抛盤者皆不能支况此業盛行賣空買空每每一人而抛至金數千百兩幾疑家有金穴可以取之不窮忽遇風波貽害不淺綜計一年中市道之壞業金者實居其半焉但使自今以後鑒於前事禁作空盤庶幾或可挽回市道乎洋布洋紗亦按照先令計價春夏間先令大虧至秋冬又以價賤折耗凡作此業者無不大受厥虧實爲數年中之罕見者他如各機器紡紗廠則以吉貝價貴紗價不能隨之而貴聞亦虧耗衆多也火油一業定買者貨在路上卽己出售與人彼中人謂之路貨旣到埠貨一壅滯價卽從廉當亦虧折不少關東油豆尚佳惜乎秋間裝去之布價旣賤而銷不廣所贏尚不足補其所絀米棉花洋藥雜貨得利者少折耗者多噫市景如斯牟利非易加之膠州事起警信頻來商人畏怯不前烏敢放膽營運所望各加謹愼去奢崇儉毋慕浮華或者累寸積銖不無小補至於北市各小錢莊慣以所出空票貼取現銀訟案纍纍無從挽救傳聞侵吞倒騙多至一百數十萬金此皆包探龜子及手藝中人所爲雖在不足比數之列然市面亦不無因之震動現雖設公所以逐漸清理然仍彼中人自爲之誠不知日後如何結局也 
[諭旨恭錄]  
　　十二月十六日奉旨二等台吉克什克西吉木著加恩挑在乾清門當差欽此○十七日奉上諭前因京師入冬以來雪澤稀少朕親詣大高殿拈香並派貝勒載瀅等分詣　時應宮等處拈香虔申祈禱現在雖經得有雪澤農田尚未霑足寅盼彌深本月十九日朕仍親詣大高殿拈香時應宮著派貝勒載瀅昭顯廟著派貝勒溥偉宣仁廟著派貝子奕謨凝和廟著派貝子溥倫同於是日分詣拈香欽此同日奉旨勒泰溥奎著加恩賞給二等侍衞溥彩載凱漙剛均著加恩賞給三等侍衞俱著在大門上行走欽此同日奉上諭翰林院侍講學士濟澂奏内務府各司庫等官補缺後例應三年調轉近年以來每有含混留庫弊竇叢牛請飭申明定章等語著總管内務府大臣按照定例辦理毋稍含混以杜弊端欽此同日奉上諭翰林院侍講學士濟澂奏倭爾多斯札薩克貝子察克多爾色賴出缺該旗章京等朦弊盟長竟以逺族之圖們巴雅爾揑作親姪報部承襲請飭按照定例核辦等語著綏逺城將軍查明具奏欽此○十八日奉上諭給事中丁之栻奏西密肅清案内保舉己革山西平陽府通判張心泰前因任意虐民革職陜西揀選知縣舉人楊懋源並未到營等語著吏部查明具奏欽此 
[本館接奉電音]  
　　昨日上午京師飛電傳來上諭一道敬謹譯登○十二月二十六日上諭奎俊奏特叅疏防城内被刦之知縣請先行交部議處一摺本年九月間江蘇宜興縣城内被刼兩月有餘贓尚無獲捕務實屬廢弛宜興縣知縣萬立鈞著先行交部議處餘著照所議辦理該部知道欽此 
[陜藩過揚]  
　　新簡陜西布政使司李方伯希蓮陛辭南下本月二十日駛抵維揚印委各官均至碼頭到迓脚 
 
 

Page 2

 
 
靴手版忙碌異常憲駕旋卽乘輿登岸向各署謝步並運轅拜會江都轉茶話移時卽回舟次嗣於廿一日黎明揚帆而去各員仍恭送如儀 
[總辦署任]  
　　漢口訪事人云官錢局總辦李大令觀濤現奉藩憲王芍棠方伯札飭仍回漢陽縣署任至所遺總辦一席尚不知委何人瓜代也 
[調任述聞]  
　　漢口訪事人云據官塲中人傳述現任武昌府逄子政太守明春有仍回漢陽府署之信所遺武昌府員缺則以漢陽府余堯衢太守對調斫述如此不知確否俟見明文再錄 
[大令榮陞]  
　　漢陽縣薛誠伯大令經大憲奏補沔陽州己登曩報兹以該州需員孔急故奉藩憲牌示著先暫行署理從速赴任大令接札後赶將公務理清一俟臘盡春回卽當前往履初也 
[犯官解省]  
　　漢口訪事人云日前湖南候補縣孫穟生大令解來犯官一名詣撫署請訊譚敬甫中丞當卽委員收所看管俟開印後審訊故案情現尚未悉也 
[積榖開倉]  
　　漢陽府豐備倉積榖己多值此年終發米之時府憲余堯衢太守委員舉行開倉一時城廂内外貧民得此玉粒莫不歡聲雷動也 
[銀根又緊]  
　　漢口自交冬後銀根緊急嗣由上海解來現銀若干萬兩市面賴以接濟乃不出兩旬來路仍滯兼之中國通商銀行收銀爲數又巨值此歳闌各項商務之窘迫益覺不堪矣 
[轉瞬滄桑]  
　　漢口采訪友人云通濟門一帶地基刻己悉數由西商租定目下華洋巨賈又集資購士智門外隙地以便建屋出租從此烟荒草蔓區盡變而爲攘往熙來之市桑田滄海轉瞬間耳有心人能無慨然 
[漢皋火警]  
　　漢口訪事人云本月廿二晚魚更四躍望安巷正街某姓雜貨店忽不戒於火紅光四射如萬道飛霞迨至水龍畢集吸水灌救而房屋二十餘間己蕩然無存矣 
[甬試七志]  
　　寗波府程稻村太守府試己畢發貼長案兹將鄞慈奉鎭四縣前列十名錄下鄞縣陳受謙茅雲瑞陳時夏江寷永陳祖光郁桂芳謝行溎李欽馮墀颺張尚絅慈谿柳韶成楊乘瑗葉秉良何毓恭洪翔馬毓圻袁兆墀倪紹椿馮保晉鄭肇昌奉化舒暢楊占鋆蔣藎清鄥學韶周賓李錫廉周崇恩凌康瑞王鍔張紹旭錄海劉炎昶林景翰張丙旭李厚祺林炳文倪望寛張有年袁循堯朱思佑樂夔颺 
[搶案上控]  
　　寗波訪事友云甬江全盛信船被盜攔刼一案前己疉紀報章事主鄥孝苞因爲日己久贓盜未獲赴府上控兹將府憲批示照錄於下盜匪沿途肆刦尤爲行旅之害亟應嚴拿究辦以肅法紀仰鄞縣迅速會同營汛防軍勒限跟蹤追緝務將是案贓匪悉獲究根一面將勘騐情形遵飭通禀察奪並令該局所失贓物先行照章賠償仍由縣申明定章出示曉諭均毋違延切切 
[搶犯己獲]  
　　紹興采訪友人云某日山隂縣境清水閘某姓家被盜行刼旣而盜犯携贓至省垣某典鋪求質得以破獲究出由紹興一大南貨棧役人陸阿方通線傳電往查屬實想須援例駢誅矣至所獲之犯共五名内湖南某縣人兩名天台縣人三名山隂縣某邑尊以省中捕役勤能特捐洋銀數百圓犒之 
[局員逝世]  
　　紹興采訪友人云郡城鹽茶捐局所收捐欵歴來存放各錢莊每至解期冋莊匯兌所以取便捷而昭愼重也今冬各莊洋銀缺乏總辦何及守急迫萬分染疾而逝本月初六日上憲委賀太守前來接辦局務矣 
[盜棺駭聞]  
　　天津采訪友人云自西人擴增租界後地價頓增十倍以致盜賣之案幾於罄竹難書某日有王姓己嫁女弟死後暫厝海大道王氏祖塋旁閱數日王散步墦間驀見姊氏之棺己歸烏有留棺木一方及未腐之腸臟骨肉而己蓋賊匪盜棺時棺底驟脫屍身從高墜下因之狼藉不堪也特不知能控請緝查爲死者伸雪暴骨之苦否 
[搜獲僞印]  
　　江西采訪友人云某日南昌府江訒吾太守提訊義寗州所解哥老會匪連訊數次供認買旗入會不諱並供出其酋有石質僞印一方上鐫代天行道等狂悖字樣提紐上則鐫紐轉乾坤四字理在某犯家土中遂飭役起獲俟申詳上憲盡法懲辦以社亂萌 
[勘估堤工]  
　　揚屬運河東西堤屹然對峙綿亙數十百里爲下河各邑保障關繫極爲緊要本年伏秋大汛水勢迭漲來源洶湧非常較往年尤盛兩岸險工迭出雖經總辦何觀察督率防汛各員設法搶護得保無虞然究屬權宜之計現值冬令水涸亟宜擇要興修當經何觀察禀准督憲帶同河營弁兵前往工次逐處勘估刻聞業己估定西堤仍用石工東堤則相度形勢磚土間用惟採辦工料劃叚興築皆須熟手佐理方可收事半功倍之效無如前此熟諳員弁大都皆散處四方是以觀察於派委承辦一役頗難其選日前己先將提調一差遴委河營守備守伯黼守戎黻廷接辦蓋提調有承上接下之權責任尤重也至興工之期聞約在新正初吉云 
[研訊惡姑]  
　　前報載斃媳駭聞一則兹據駐蘇訪事友續函云是案己經長洲縣汪明府飭差至六巷鎭將惡姑龔唐氏及死者龔顧氏之夫龔少蘭併旗叔龔某及鎭董李彥生等男女六名口一併拘至縣署明府卽於十九日升堂讞鞫龔唐氏供稱媳顧氏素有瘋癲疾屢次投環均經解救得免此次偶不提防竟於夜半時用麻索自縊身死並無虐待情事求恩鑒察詰之餘証供亦相同少蘭供稱夫婦素來和睦小的得信回家惟有哀泣並未細視若阿身死大令得供飭將一千人分别管押候查明實在情由再行核奪 
[馳馬跌傷]  
　　杭垣每有年輕子弟騎馬奔馳而又不善駕馭屢屢肇禍雖經官憲嚴禁而若輩置若罔聞時有傷人之事日前有李姓者家住鳳山門相近年約二十左右雇一欵叚將往江干遊玩出城後加鞭疾馳不料韁繩脫落翻身跌下馬保在後赶來急爲扶起并將馬挃住而李之頭面業己跌破兩足受傷尤重爰卽雇輿回家雖無性命之憂而己驚惶不小矣 
[女犯正法]  
　　浙省於本月十七日奉到刑部釘封文書内開西安縣民婦鄭王氏謀斃親夫鄭桂清例應凌遲處死次日遂由臬憲札委錢塘縣吳大令會同城守張都戎將犯押赴市曹處斬人咸快之 
[盜犯處决]  
　　本月十九日浙省奉到刑部釘封文書内開烏程安吉二縣盜犯各一名照例處斬臬憲丁潛生廉訪以次日卽屇封印不理刑名立命書吏備文飭錢塘縣吳小村明府監斬明储奉札後隨於是日申刻會同城守張都戎將二犯押赴清波門外法塲斬訖卽日派差將首級發回原縣示衆 
[駢誅示戒]  
　　廣州中西報云本月十三日南海監獄提出盜犯蘇亞錦劉亞梧譚亞靚黄九結莫亞僅古榮華莫亞喜植亞光鄧亞就莫亞進莫亞牛吳亞根關亞滿羅亞占番禺監獄提出盜犯蘇亞廣廖此信潘亞林楊亞七陸亞新鄺亞蛋何亞西卽招亞芹譚亞安任亞運陳亞天陳賢堯陳亞榮簡豆付根羅亞布共二十八人解赴營務處訊明恭請王命押往法塲分别斬梟斬决以示炯戒南海監獄覊有盜犯梁亞源本應同於是日處决因先一夕病斃幸免身首異處云 
[昭慶傳戒]  
　　杭州西湖昭慶律寺爲省中四大叢林之一内有戒壇與金山普陀鼎足而峙本月初八日爲傳戒之期先於初二日開壇 
 
 

Page 3

 
 
凡求戒僧尼俱於是日進壇在宿學習禪規聽宣法戒初五夜戒師五人登比邱臺講經說法申明戒律諸僧尼敬謹跪聆約二更時始散初八日適傾臘八之期諸大壇越乘輿而來者絡繹不絶午時擺齋三十餘席至夜戒師復登壇說偈僧人合掌跪聽畢卽由執事諸僧以藏香寸許糊以棗泥置於頭上舉火燃著每人十二點燒畢叩謝而退各給戒單一紙衣鉢一副戒師下臺進入内堂升座各尼跪聽宣偈受戒亦如之是日求戒僧尼僅二十餘人而護法來者約七八十人杭人佞佛之風亦云盛矣 
[鑑湖月影]  
　　紹興采訪友人云某日會稽縣某邑尊升堂聽訟某店夥某甲夙與差役稔因得逕入私窺邑尊見之叱令在旁長跪適因是日訟叅甚多訊畢時己二更隨諭甲曰法堂重地豈容任意出入今姑寛宥以後倘再如是定卽笞臀甲引咎不遑叩頭而退而兩膝己受苦不堪矣○郡城施粥廠設在小教塲義倉内自十一月朔日起至臘月小除夕止除日人各給錢一百文以資度歳 
[錢江寒浪]  
　　杭州采訪友人云有某甲者素饒膂力思得頂戴以爲榮乃從撫標某守戎學習弓馬前歳逞其挽强命中之技得入武庠本月某日邀友至鳳山門某酒肆痛飲迨沈醉後不知因何揎袖揮拳適其師見之上前喝阻甲非惟不聽反遷怒於師醉語模糊竟作山膏之詈其師大怒奔入學署訴諸廣文先生學師飭門斗傳訊情形將中暫行注劣并令向其師謝罪此後如能改過或者可望將劣開除○有王三五者妙手空空見之流亞也屢經懲處終於怙過不悛本月某日竊取孩兒巷某姓家衣物若干經巡丁獲送總巡局沈大令研訊屬實禀請提調核辦郭太守命荷校示衆期滿再發所中拘繫 
[禾郡官塲紀事]  
　　嘉興采訪友人云郡城文武大小各衙咸於本月二十日辰時封印書吏差役皆衣冠叩賀如儀○本月某日府城營守備錢守戎因病出缺大殮後須於明春擇日舉喪遺缺經大吏委金守戎暫行署理己於二十日接篆視事矣 
[上海官塲紀事]  
　　南市江蘇海運滬局總辦舒太守體元定期於昨日晉省關道憲蔡觀察上海縣黄大令松海防同知劉司馬以及印委各員咸於昨午詣局恭送禮也○辦理南市馬路工程局員朱森庭明府奉江海關道蔡和甫觀察札委帮辦本邑城廂内外保甲總巡事宜明府奉札後卽於前日道轅謝委 
[預肅朝儀]  
　　元旦各直省文武各員例應趨詣萬壽宮行朝賀之禮昨日上海縣黄愛棠大令飭皂役全順快役薛貴帶同各夥役將西門内萬壽宮灑掃潔清懸燈結彩 
[觀察巡夜]  
　　江海關道蔡和甫觀察以本埠爲華洋互市之區人類雜遝且時届隆冬尤恐不肖莠民乘間滋事故己嚴諭地方官及各巡防局委員嚴加查辦復於每晚親率家丁輕輿減從挨叚查察前晚三鼓時觀察親率僕從至十六鋪巡防中局地甲裘鎭在道左跪迎局員潘仲泉二尹迎入内廳略憇俄而折往南局局員鍾偉臣二尹迎謁如前觀察復命駕至二十三七鋪早由地甲錢昇陶昇半跪迎接旣至巡防局由局員姚殿卿邵子怡兩二尹迎入小坐片刻然後興辭至南馬頭一帶冬防局中查察觀察似此認眞想宵小不敢托足矣 
[局員懲賭]  
　　前日午後南市二十三七鋪巡防局員邵子怡二尹率同地甲捕役勇丁巡查各處巡至三泰碼頭財神弄見有小流氓在某姓小茶肆中圑坐賭博不禁勃然入怒飭地甲入内將賭徒何老六拘至街心嚴加詰究供稱小的歳暮無聊偶然消遣實係初犯叩乞施恩二尹叱令重責四百板諭以嗣後如再犯此定子加等究懲 
[滬南新築馬路善後章程]  
　　欽加鹽運使銜在任候選道江蘇松江府上海縣正堂黄欽加總鎭銜總理上海馬路工程善後總局福建儘先補用恊鎭陳爲會同出示曉諭事照得南市馬路臨江塡地工程艱鉅原以便行人利商務起見現經大工告竣交由本局管理善後事宜應行議定章程永逺遵守庶不負大憲設立此路之初意卽居民行人亦均可實受其益今將章程開列於後各宜凛遵勿違此諭計開第一欵　車東洋車錢車小車現己另示開捐如無本局捐照不准在馬路上行走如遇巡勇及本局人員查詢應將捐照交出候騐第二欵各車勿許在路中停歇夜行必須點燈第三欵馬路上不許策馬疾馳驅車狂奔第四欵凡牛馬羊豕或無關闌或無管束不准在馬路上放蕩如違卽將放蕩之畜牽至本局本廠第五欵各家每日早起須將自己門前街路掃凈掃下之垃圾等物堆在自己門外一邊俟本局掃街夫挑去勿許倒在空地亦不許拖入浦灘第六欵掃街夫出收垃圾時刻自光緒二十四年正月初一日起春冬兩季以早晨六點鐘至八點鐘爲限夏秋兩季以早晨七點鐘至九點鐘爲限凡經掃街夫收去之後各家不准再倒第七欵碎碗玻璃等物均不准倒在路上凡人家屋頂窗口樓前雜物能墜下傷人者一概不准排放其臭物及有氣味觸算者亦不准拖鄭門外第八欵臭腥之物觸之能生疾病卽人家亦不許存放第九欵馬路上不准任意大小便另當擇地設立坑厠以便行人第十欵糞桶及一切臭物必須有蓋遮掩勿使臭氣薰人致生疾病第十一欵貨物雜料不准堆積路上如須在門口打包開包或暫放幾日應請由本局允准方可然日須揷標旗夜須燃燈免致有碍行人第十二欵店鋪招牌必須高懸至少須離地七尺方可不碍行人至逺亦不能離店二尺四寸第十三欵各家門前裝修界石堦梯蓬幔及一切有碍行人者均不准第十四欵凡起造房屋務須基地鋪平門面齊整凡欲開挖水溝須報由本局核准如修造房屋時有損壞馬路工程之處卽由本局修整其費由房主認出凡有扒起磚屑泥灰及拆下物件房主報由本局派人掃除所有掃費由房主歸還第十五欵馬路上行走之馬車小車及挑夫人等均不准裝帶過重大之物以致遮蔽道路妨碍行人第十六欵擺攤生意須向本局請領特准執照每遇巡勇或本局人員查問必須將照交出候騐惟行人往來要衝之路並夜間過十點鐘以後均不准擺設第十七欵無論酒館烟館茶店均須於每夜十二點鐘關門如欲寛限亦可體恤允准惟須由本局察核給子專憑第十八欵開設大小客棧　照例章設立一簿將投住各客姓名籍貫住址行業以及進出日期一一註明聽候地方官本局隨時查察凡形跡可疑及隨帶軍器火藥之人均不准藏留違者將棧主究辦第十九欵酒餟烟館門口須點夜燈其烟館不准婦女入内亦不准婦女結隊夜行並出言穢褻衣服不端致誘行人如違從重懲辦第二十欵凡淫書淫畫不准沿街攤費第二十一欵凡肢體殘爛血肉狼籍能令路人掩鼻之乞丐等不准沿路行乞巡勇遇見此等之人立卽驅逐不遵者卽扭至本局設法刑禁第二十二欵洋槍手槍刀劍一切快曰利器除營兵奉公外均不准行人懷挾在馬路上行走第二十三欵如違以上諸款均照另立條例究辦第二十四欵以上係草創章程尚有未盡事宜當與地方商董隨時斟酌陸續整頓 
[失愼卽熄]  
　　前日之晚南市大東門外篾竹街某姓提盤店因煮晚餐不愼遺火積薪霎時間一縷濃烟蜿蜒户外家人大聲呼救幸衆鄰畢集汲水澆灌人手衆多得卽救熄僅焚去牀榻等物然左右居鄰己受驚不淺矣 
[保衞市廛]  
　　臘鼓將殘歳云暮矣本邑四鄉農田户以及各圖地保咸於日内赴縣署納糧自清晨以至宵分絡繹不絶至大小東門一帶則購辦年貨合亦擠擁喧闐上海縣黄愛棠大令深恐匪徒混跡其間乘間竊發特於昨日派令差捕往來巡緝保甲總巡鍾受百明府復飭局差地甲帮同照料遇有流氓匪類攫物詐財者立拿重究 
[發落局差]  
　　朱永福者向在本邑郵政局當差旋因私拆信件經稅務司解送道轅請究其時劉康侯觀察方綰道篆卽押發上海縣署究懲縣主黄愛棠大令訊供之下判令枷號兩月發郵政局前示衆迨期滿解案疎枷收押候辦兹者大令接奉憲札著卽懲責發落遂於前晚倩 
 
 

Page 4

 
 
帮審委員蔣壽林刺史提訊朱崩角求恩刺史謂爾旣在郵政局當差不應知法犯法况郵政局係皇上所設開創未久己敢私拆民間托帶之洋銀實屬瞻大妄爲本應照例治罪今者上憲大施恩典格外從寛爾知之否朱俯首不答刺史判令笞責二百板著具呈改過切結交人保釋 
[拘獲要證]  
　　己閉元豐錢莊執事王鋆衍前控同仁昌魚行主孫連而圖賴欠欵私收客帳等情經法界讞員鄭大令迭次研訊以元豐司帳張順之有侵吞莊欵情事著將土鋆衍押候交到張順之質訊旋經包探查得張順之現在南市十六鋪棉陽里承康錢莊爲跑街迭次往提避不到案前晚包探又帶同探夥多人先至十六鋪巡防局請派地甲會同至棉暢里守候昨晨張因事出外卽被拘獲帶回捕房管押候明年正月解案訊究 
[無從臆斷]  
　　梅桂祥偕胞弟梅海林投上海縣署訴稱海林之妻孫氏被歹人沈雪棠等串誘婪賣叩乞究追縣主　愛棠大令立飭差役將沈拘獲前晚倩帮審委員蔣壽林刺史研詰桂祥訴稱小的係本邑人年三十有六家住西鄉耕田爲業海林是小的之胞弟今春某日娶孫氏爲妻伯母王氏自伯父故後卽不守婦道暗與沈通至夏間又將弟婦串誘藏匿旋在屈南寳家尋見向届詰問屈言須與沈同來方可領去次日小的弟兄復往則孫氏己不見是以情急具控叩乞追還海林訴稱小的年十有六妻子孫氏於今年六月十九日被沈串通伯母王氏誘之使出初寄留屈家繼復賣於北市某龜奴家爲倡沈供稱小的亦本邑人年五十有七向習外科醫生偌大年華安肯作奸犯科如此聞孫氏實被桂祥調戲不從盡情凌虐以致脫逃刺史以原被告供詞兩歧無從臆斷著將沈暫行交保二梅叱令退去候提屈到案再行訊究 
[捕役孟浪]  
　　本邑人唐阿全現充城内二十鋪路燈夫役前日午後出城購物行至小東門口突被王和尚扭住口稱吾在捕役阿四處當移役訪爾己久今幸相逢唐叩以見訪之故王怒曰爾乃積竊尚假作痴聾耶唐力辯其誣土置之不理强曳人慶雲茶樓舉手連批其頰者將所犯竊案一一供明並將其身畔窮搜唐正在爲難時適路燈夫頭目及唐之友人某甲經過得聞此信大抱不平旁人亦羣起爲難王至此始知孟浪伏地哀求並獻番佛四尊爲壽唐不欲多事乃收其洋銀而去 
[圉人受責]  
　　本邑浦東人沈瑞福回在南市秦姓家當馬夫日前繫馬浦雜新馬路鐵欄上善後局捕勇見之喝令繫諸他處以致互相爭扭被拘至局中前晚局中會辦孫星垣直刺升堂研詰沈供稱小的實因不諳馬路章程悞就鐵欄上繫馬求大老爺格外施恩直刺謂爾未知章程情當可恕然捕勇前來阻止何竟向之逞兇遂判令重責一百板諭以嗣後如再滋事定予究懲沈唯唯直刺復令具呈遵斷切結存案備查 
[請究失物]  
　　僧人慧堂六根未凈不慣焚修遂蓄髮還俗取名陳藍士在三馬路開設仙源客棧爲人善於牟利積有多資日前忽失去洋鐵小匣一只内有金鋼鑽戒六枚寳石戒五枚及碧霞犀鼻烟壺一枚值價洋二千六百餘元陳失物後卽囑棧中人尋覓如能尋獲賞洋一百元後由轎夫張毛毛茶房趙雲卿傭婦陶施氏公同尋見開看之下祗有烟壺戒指則不知去向因交包探顧阿六解送英界公廨陳藍士投案訴請究追張賡三直刺略詰之下着押候過堂復訊 
[護花免責]  
　　龜奴陳阿土沈阿川大興里妓女林黛玉之轎夫也日前兩人因事口角爭毆之下致各受傷由捕房解送公堂請訊張賡三直刺以罪歸其主飭差傳林到案訊辦詎往傳數日竟爾延抗昨日始由惠副捕頭帶同林妓到案直刺問妓曰爾之轎夫亙相毆傷本屬細故因何抗傳不到豈持有護符勢力耶林妓答稱不敢違抗適因有事往蘇昨始回滬卽行投案尚求恩宥直刺判著掌頰一百下枷號一月林妓一再求恩以全體面惠副捕頭亦以罪雖應得惟擾事者究係轎夫須請從寛遂改罰洋五百元 
[失洋送捕]  
　　野鷄車夫王德隆昨日代客肩挑行李行至法租界某處忽被扒手竊去洋銀一百元爲失主送入法界捕房請究捕頭以公堂現己停訊飭交的實保人暫准保出帮同失主尋緝俟有堂期著保交案訊追 
[分别釋押]  
　　法界公堂自二十六日停訊後鄭大令復蒞八仙橋捕房會同謝副捕頭將在押人犯帶案訊供分别開釋其緊要案件仍還押捕房俟明年正月示期會訊 
[窮途自盡]  
　　虹口楊家灣人沈某年關己逼債帥盈門欲避無臺遂萌短見昨日潛購阿芙蓉膏吞服家中人察知其事舁送同仁醫院求治醫生以精錡嘔藥灌之幸受毒未深一吐而愈 
[英界公堂瑣案]  
　　包探趙銀河禀稱賊犯夏仁生竊取朱寳卿家金約指等物約值洋銀一百圓報捕後捕頭令小的拘獲詰知贓物己賭輸殆盡只剩金約指二梭今特送請究辦夏一味求恩讞員張賡三直刺商諸薩副領事官然後判令笞責三百板管押兩禮拜贓給朱具領○包探顧阿六禀稱朱順法私將趙天源所寄箱内綢皮衣服付質報捕後捕頭令小的拘獲送究趙投案訴稱小的有事回家將衣箱寄存朱處來滬後知被質去惟求追給朱叩頭如擣蒜一味求恩直刺著押候繳齊當本再行核辦○包探竇如海禀稱賊犯杜福興竊取洪阿如凌六卿兩家衣物報捕後捕頭令小的緝獲吊出原贓送案請究洪談投案領贓杜供認行竊不諱直刺判令笞責一百板遞解回籍○包探秦少卿禀稱福建某邑人邱良羣冐寫伊兄良甫之信持至金順卿所開某布號支取洋銀三十五圓事後查知其僞投報捕房捕頭令小的拘獲送究金順卿訴稱良甫本是究中股東不料其弟良羣竟作此歹事良羣供稱實因小的窮極無聊以致犯此直刺著押候再訊○包探金阿三禀稱胡陳氏本在楊樹浦老公茂紡紗廠做工昨欲支領所存半月工資廠中未付氏遂約令各女工一律停工經洋人投報捕房捕頭令小的送案請究老公茂經理局務之某洋人投案請辦胡陳氏供稱小婦人不敢霸持工作叩乞施恩直刺著押至年終開釋○包探秦少卿禀稱鄔再生向在西國倡家當細崽有日向西倡索取工資以致爭閙經西倡投報捕房捕頭令小的送案請究西倡投案聲訴情由鄔供不敢在倡家吵閙直刺判令笞責一百板 
[美界捕房紀事]  
　　昨晨偷兒某甲溷人虹口菜市見浙江寗波府屬某邑人某乙己購得雞一頭旋又至肉攤上購肉正在論價之際潛將雞竊之而去適爲肉攤主所見將情告乙扭送捕房捕頭以事屬細微令押入丐牢翌日開釋○昨日本邑人張和尚及周阿四因索錢債在吳淞路口角互設旋復扭至捕房聲訴捕頭以事關索欠非捕房所應理一併揮之使退 
[江西官報]  
　　候補道賀元彬禀謝札奉山西撫臺奏調差遣行知清江縣周晉鑣禀到候補府姜秀瀾委查章江門城防檀球委查永和門城防通判鄭伯而委解漕折進京府經丁方榖禀謝俟過知縣兩後酌委州縣一次　知縣丞張觀墀調查章外保甲未人沈　由龍泉等縣催稅契回贛南道周　禀到候補縣孫金盛秋長江查私回縣丞柳紹基調查順内保甲周在鎔接辦寳　局内巡綽府經陳錫疇遵　海防倒捐過知縣班黄錫光代新建下鄉勘案並儘先酌委一次楊延燮記人功一次周景祁儘先拔委一次馬錫齡劉至健戴宗煌俱儘先酌委一次許值酌委司道首領一次陳福鈞由廬陵催稅契回丁憂從九馬維翰由安徽籍來江遵新海防例捐升知縣 
[邗江官報]  
　　十二月十八日分發大使魏　尹作樞知事徐鹺尹慶椿均浙江人禀到　鹺户文榘辭赴通泰查探水勢運轅示傳陳鹺尹懷清兼鹺尹會同等九員照竟甄别○十九日管分轉維翰辭赴淮北騐收壩口○二十日辰時封印各官商禀賀湖北任守戎光曙解鹽課銀來薛鹺尹文煥辭向泰屬差次 
[金陵官報]  
　　十二月十七日籌防局候補道唐總理兩江營務處軍械所候補道楊上海機器局卽選道蔣均傳見候補道方顧輔銷蕪湖米釐差回又倪文英叩謝委署安慶恊傳永貴謝委候選府江孝渠到湖南來知縣郭冏辭赴上江收兌潛米又祿德尋委釐捐届稽核卽到差縣丞孫兆泉奉府委查普育堂各塾功課壹壺輪船周國祥辭赴蕪湖○十八日丁憂内閣中書郭振榮到湖南來委署安慶恊傳永貴　湖南寳慶恊詹定邦帶江西振武後營借補撫右營遊擊玉國權到副將夏友篤准補更縣屈泰清辭赴江屬外稽查各鋪兵知縣陳崇煌謝委邵伯釐捐並銷轅下監印差卽辭世職紀祥鑫鹽緣歴余德輝均奉示騐看均見欽賜翰林院檢樹黄大明到親泰九江來儲材學堂候補道楊禀 
 
 

Page 5

 
 
知十八九日季者並甄别德文學生中恊王禀知拜本畢南琛兵船徐傳隆到上海來福妥輪船黄友勝辭送沿江砲臺餉請補江寗府北捕通判吳瞻文銷北九叚保甲差奉徐州桂道調委解銀圓辭赴徐知縣趙興霙謝委轅下監印卽到差主簿馮國士交卸金砲臺官分省府經歴袁名膺烟台來澄波輪船王金相江平輪船楊樹勳江安輪船楊星兩地赴太平回調署督左營左哨把總金德成叩謝禀知任事委署瓜洲營額外馬占鰲謝委○十九日池太道袁昶揚州保甲局候補道朱溍統領南字營張國林鈞和輪船徐長順由上海解錢來海州鹽運分司徐紹垣叩謝明保儀棧提調運判許星璧叩謝蒙保送部引見湖南常德府同知蔣光湖南來解京木進京均到見首府劉傳見候選府江孝渠南探具船徐傳降均見鑄造銀圓制錢局候補道任禀知呈騐新鑄鉛錢式樣皖岸督銷候補道曾紀壽帶南字左旗張學璟均到季署安慶恊傳永貴辭署聚寳大使萬光裕禀鈕任事守置任光曙到見湖南來○二十日年任淮揚道謝福由京引見回湖口掣騐候補道錢松年候補道王灃由揚來統領老湘合字等旗章其俊均到儲材學堂候補道楊禀知奉日放學寰泰兵船徐振鵬辭回上海同知慶錫千奉委北九叚保甲卽到差通判曹蔭緯謝委河運差卽辭知縣胡廷琛禀知採辦賑谷全數交倉完竣銷差守備何明華叩謝下關東西兩砲　官○二十一日巡道胡禀知　青　　石廠勘礦常鎭道長恆詳務局候補道黄黄滬冋湖北宜昌加抽川鹽釐廣東候補道武襄皖南鎭李占椿管帶水師前營陳有明南字左旗唐玉才蒼帶江勝中營周逢春直隸州劉運吉由湖北採辦回知縣武麟由蘇來又吳兆林禀知採辦賑谷全數交倉完竣雲南都司馬桂芳天津來水雷輪船馬趨羣瓜洲回知府徐乃昌通判李宗似均禀知飭令廷琛吳令兆林採辦新谷雨倉全數收竣燕轅示示徐州府教授兪厚魁請假遺缺查有試用訓導方廷樑又碭山　教諭錢承煦請咨會試遺缺查有候選訓導　洸均堪以署理○二十二日鍾山書院山長繆葵　自江隂回欽賜翰林院檢討黄大鵬辭行赴揚内閣中書王慈劭到上海來統領新湘等書陳基湘到知縣　承德奉　委正發寓差　二十三　常鎭道長恆皖岸督銷候補道曾候補道王灃統領老湘合字等旗章其俊新湘等營陳基湘南字等營國林管帶水師補營陳有明南字左旗唐玉才　兵左營徐青雲知縣邵文炳回鎭江均見揚州保甲局候補道朱湖北宜昌加抽川鹽釐廣東候補道武統領親軍等營山西大同鎭劉謝委節制舊字水師等旂帶江西振武後營　補撫右營　擊干國權總兵顏瓊林到由蘇夾叩謝奏留兩江同知崔鼎由滬公幹冋直隸州劉運吉前山西平陽府通判張心到叩謝理問傑謙交卸辦瓜洲司差缺回帮　江勝中營　逢春前營砲隊陳煦亮均見新授湖南臬臺李經羲到由京來武穴掣騐候補道登署蕪湖營遊擊陳麟書帶南字左旂張學璟南琛異船徐傳隆鈞　輪船徐長順准補安東縣李瀚鋆　　知　會　祺赴江北措資陜西　司廖有餘叩謝回陜西壹壺輪船周國祥赴蕪湖均辭 
 
 
 

Page 6

 
 
[新選小題鴻寳]  
近來小題之富幾於汗牛充棟曰三萬曰四萬五萬還之類不一面足然攷近今時務之文寳所罕見兼之石印近出之本　　愈小每頁竟有八篇之多書本旣小字形極細頗費目力閱者憾之茲本賣猶鑒於此不揣卑陋年來竭盡心力廣爲採選各省課藝時下　稿諄請名宿一再詳校現巳成紩得文三萬餘篇顏之曰小題鴻寳每頁改爲六篇並將書本放大取其字形　　局及湖南羅北漢口蕪湖各分莊發兌 
[告白]  
我永安保人險公司者乃首次承保中國人之一公司又適出華文新譯章程之一公司也茲有告者本公司必欲使盡人皆知平日與他公司之頻有區別者微特辦法異而交涉　且尤有莫惑於聽睹者因近查有他公司中辦事之人當聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據內書特派人之名姓末又加以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海黃浦　第六號門牌便是庶免差錯否則設有其人以假亂眞甚或冐稱本公司中辦事之人在外招搖過市諸公可詳加審視或同以果持何據而至是如是則其人茍無據之可呈者卽屬子虛斷不可以經信噫嘻秦鏡溫犀在此一舉閱者察之 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈聞　　老太古帳房啓 
[明經子六壬五星]  
館三馬路迤西安康里新正元旦開筆推查流年月建格外細批 
[聲明]  
余錦甫今巳不在本公司事特此聲明寳源洋行告白 
[第一千二百三十九號]  
工部屆諭作頭等知悉本局現欲招人承造裝石子駁船如欲包造者赴本局看明圖樣可至江西路第廿三號門牌工部局管理工務寫字房內管理西人梅恩先生處面詢除禮拜日每日早十點鐘至四點鐘止如欲包造者開明價目信封左角上寫明承造駁船送至本局總辦處收受至英正月卅一號爲止所有收受之信本局不以價低者得本局自有權衡須覓的實保人保得完工方可所有用去使費本局不涉必須一并開入帳內此佈　西歷一千八百九十八年正月廿號　　工部局總辦僕蘭德 
[失摺聲明]  
啓者本莊由傳亷卿存來傳春記傳昭德久茂三戶立去經摺三個此三摺現均遺失嗣後檢出作古摺無用此欵必須憑傳亷卿親到可付特此聲明　　甬江東聚豐莊特白 
[送軸彩色中神五着大堂]  
平江朱筱颿謹繪神像俱全隨畫冊附送每本足錢六十文售處在望平街新　報館　　飛雲館啓 
[地基召租]  
啓者今有地一方　五畝座落英界五馬路可出租與人若干年建造房屋欲租者請至　　洋行面議可也此佈 
[代保火險聲明]  
啓者招商局中棧及虹口浦東各棧現在諸客所存貨物可代保火險其費照市價一式此布經理人米爾登啓 
[源泰成衣莊]  
本號開設英大馬路翻造洋臺門面挑遷粗細皮貨督造時式新衣單夾毛絨斗蓬九月爲始一槪定價劃一照碼每兩五角蒙　貴客信愛誠實格外精製加工以　馳名久遠倘遇不合之貨包退回換商賜顧請認本莊招屆庶不致悮 
[四大彩誌喜　亦中]  
英正月頭彩第一萬二千三百十八二彩二萬五千八百五十七三彩一萬七千一百零七四彩九千零五十二 
[老恊記吕宋票]  
英二月大票附送五彩描金大天官月份牌雙張十二元分條六角半躉賣比衆公道信購原班回件棋盤街北首 
[愼安堂批發大票]  
自運逐月呂宋大票經歷有年現批售英正月分票並收兌紅票格外公道蒙尊客定辦批拆及各埠函購原局立奉不悮此佈　　上海廣揚廣惠興和恊安興廣泰祥普仁堂仝啓 
[上海萬利源]  
本號開設在三洋涇橋北首專運呂宋烟紙烟批發現售英二月呂宋票全張半張分條價照大市代附廣東文進士闈姓紳商賜顧請移玉步 
[棧房召租]  
今有棧房二間在二擺渡地方干潔貯貨合宜倘合式請至北京路　和洋行　看面議 
[預告拍賣]  
啓者今有地一方坐落吳淞照契量見十七畝現欲拍賣倘有人預定買去卽停止不拍無人來買則遲至西歷今年約二月底拍去欲知各種情形者請至四馬路第六號門牌面問可也此佈　　錦名洋行啓 
[般樂克炭藥粉炭藥片]  
Belloc·s　Charcoal 
Powder　and　Lozenges 
啓者此藥粉藥片在法車巴黎斯醫塾中考得甚爲佳妙藥性容易流行專治胸間各病或痛或酸及洩瀉霍亂胸腹受寒停食不化胸腹欠筋等病用此種藥粉藥片治之最爲神騐每瓶藥粉每盒藥片內均有仿單詳載用法由巴黎斯雅各路十九門牌弗來累出售上海寄存大英醫院出售此佈　 
[怡和洋行　經理火險公司]  
啓者本行承保上火險凡房屋生財衣服貨物等俱可代保倘有不測立卽賠償　貴商 
欲保者請至本行國二洋涇橋市本分行面議可也　上海經理　仁士　香港　依士　火險公司怡和洋行啓 
[博習書院啓]  
本院在蘇城葑門天賜莊久以中西諸學課授生徒並備臥房飲食凡年未過十六歲者槪可來學每半年脩鑫六元兼習英文者加倍如年歲巳長欲兼英文者另有新塾每半年脩膳金共廿五元茲於正月十二日開館務速報名取閱細章如在遠處函致可也 
[上海鴻福來啓　電捷]  
呂正月頭彩一萬二千三百十八二彩二萬五千八百五十七三彩一萬七千一百零七四彩九千零五十二先誌喜得主後刊 
[遺失莊票]  
瑞豐十一月廿七第九百九十號洋一百元益康十一月廿五第一千三百九十四號洋五十元益康十一月廿五第一千四百零二號洋廿元因洋東遺失向公所票根註明作爲廢紙無用望各寳號切勿收用恐未週知預此佈告蕊馨洋行啓 
[大彩電報]  
頃接宋電英正月　頭彩第一萬二千三百一十八號二彩第二萬五千八百五十七號三彩第一萬七千一百零七號四彩第九千零五十二號此佈　　上海愼安堂五家仝啓 
[梁溪李澹平遷移]  
本寓由西門外文元坊遷至法租界事鈎橋南堍壽康里第一庫門內每日午後一點鐘起 
四點鐘止在寓門診五點鐘出診特此布聞 
[延請買辦]  
啓者現請熟諳生意之人須塾銀五百兩每月進益從豐如願就者載明住處信面寫一方字交申報館轉遞 
[京版七政經緯已到　榮錄堂冬季搢紳]  
白帋一元竹帋八角文武一元單文八角孔洪駢體八角德國練兵要法八角所到無多如欲購速向申北掃葉山房 
[法捕房告白]  
法租界各小錢莊因出空票紛紛倒閉莊主逃逸並不與各債戶淸理倘有被各錢莊拖累者速來具控德大錢莊主馬德芳今巳到案禁押捕房所有各債戶未經控告者速來捕房稟訴切弗畏縮不前捕頭秉公訊核無不允准此佈 
[鴻福來彩票附送為記　十二月號單已到]  
本行彩旺中外誠　欲發財購英新正月票雙張十二元送彩票一雙張票四照算分條大洋七角彩票照送　　卽奉 
[日本郵船會社]  
啓者本公司西京丸准於本月廿九日卽禮拜五早十點鐘開往長崎神戶橫濱等埠由長崎接續本公司輪船轉運釜山元山等埠小包收至廿八日十二點鐘客票賣到廿九日點鐘止倘蒙各寳號欲裝貨者務祈早臨是荷　　日本郵船公司啓 
[中西學塾]  
本塾設在大東門內朋衣街定於本月廿二停課　春正月拾八開課專敎英文華文願來肄業者先期至西門外斜橋本宅報名取閱章程以便截數　　美國敎習臺物史啓 
[賠欵迅速]  
廿五日早爲鄰近失愼延及小號付之一炬幸向老公茂康記公司保有火險該賠欵巳於昨日收到矣足見該公司誠信可靠經理人辦事妥速殊屬感佩特此登報　　日升恆啓 
[新式八音琴]  
本行新到大小八音琴內敲鐘鼓其音甚妙以及號筒戰鼓洋笛洋　等各色樂器俱全其價格外從亷凡貴官紳商富賜顧請駕至英大馬路三號便是　　謀得利洋行啓 
[失票聲明]  
今有周雲來在紹興兩西興遺失申義善源莊支紹開源莊票洋三百元十二月初八第三百五十六號其洋向申莊收訖該票以作廢紙無用特此告白 
[聲明遺失]  
光緒三年吳仲祥所立興隆單一紙日久遺失今巳還銀淸楚日後拾出作爲廢紙此告　　韋玉溪啓 
 
 

Page 7

 
 
　　茂生公司香烟 
 
 

Page 8

 
 
   
 
 

Page 9

 
 
[光緒二十三年十二月十二日京報全錄]  
宮門抄○諭旨兩道錄前○河督任奏爲酌籌歳修經費摺○桂撫史奏爲揀員署理遺缺知府片○又奏爲拿獲稔惡土匪照章就地正法摺○又奏爲奉飭鼓鑄制錢尚難舉辦據實覆陳摺经又奏知縣虧短交代請飭提家屬究追查抄備抵摺○黔撫王奏爲署理道篆片○十二月十二日户部通政司詹事府廂白旗值日侍衞處引見十名鑲黄滿十二名正黄滿十八名正白滿六名正藍漢二名虎鎗處二名造辦處三名兩翼二十四名○瀾公慶公敬昌各假滿請安○徐會澧等同鄉官謝恩○廣東正考官薩廉到京請安○召見軍機○張蔭桓薩廉○皇上明日辦事後至南海皇太后前請安畢還宮○○頭品頂戴河東河道總督臣任道鎔頭品頂戴河南巡撫臣劉樹堂跪奏爲霜清復勘蘭儀境内河勢暫見北趨擬緩辦衞河築壩等工酌籌歳修經費以省帑項而資保護恭摺具陳仰祈聖鑒事竊臣等於本年三月間因豫省蘭儀縣南岸己裁乾河汛地無工處所黄河坐灣南圈塌灘生險情形緊要當經奏明飭司籌撥銀二三萬兩於舊河身内估築攔黄壩一道就欵酌辦料石於大汛時相機抛護爲暫顧目前之計欽奉諭旨允准旋以御史鄭思贊奏請廂帚築壩速籌辦法一摺奉上諭著妥籌具奏等因欽此復經臣等將籌辦爲難情形詳細陳奏並聲明加意防護仍俟伏秋兩汛察看河勢情形修築能否得力抑須挑辦引河爲一勞永逸之計再行奏明辦理等情在案查本年大汛期内河溜忽提忽卸攔黄壩抵禦尚稱得力復經承辦該工之候補道陳履成相度機宜於黄壩前添築土隄二道外抛磚石藉資蓋護挑托辦理尚屬合宜迨届霜清一律修守平隱臣等因該處工程攸關東南大局不厭詳求復委河北道岑春榮逐細履勘會同開歸道等妥爲籌議繪圖具禀前來查現在河勢與春間所勘情形迥不相侔自八月下旬大溜卽見北趨南岸匯塌之處己生嫩灘具河心横亙河灘初議挖引河叚内大河己將沙灘中間串溝自行刷通滔滔下駛分溜約六七分此皆仰賴聖主至誠感格河神默佑引河不費挑挖己漸成河槽可省百萬帑金初非臣等意料所及若來年大溜全由此處行走則南岸漲地不至續塌無須再議築壩所省亦多但黄河形勢初變流行尚屬靡定設或汛水漲發仍舊南趨應於薛菴一帶添築石壩數道藉以挑溜護灘尚非目前必不可緩之工且該處距山過逺運石維難計非二三十萬金不辦當此庫藏支絀苟有可緩之機自應得省且省仍俟來年春汛察看河勢情形再據實具奏惟攔黄壩新抛磚石根柢向未堅實該工爲攔截黄水灌入舊河身之屏蔽修防誠不可忽擬請援照廣武山石壩成案自戊戌年爲始每年由司庫籌撥歳修跟數千兩發交關歸道派員酌辦磚石駐工修守以資保護而圖經久臣等彼此會商意見相同謹合詞恭摺具奏是否有當伏乞皇上聖鑒訓示謹奏奉硃批著照所請該部知道欽此○○史念祖片再梧州府知府劉桂文據報在任病故所遺員缺應卽委員接署該府爲三江總匯兩粤要區地當孔道政務殷繁且又兼收關稅必須明幹有爲之員方克勝任查有交卸鎭安府知府梁廷贊精幹有爲熟悉洋務堪以調署據藩臬兩司會詳前來除檄飭遵照外理合循例附片具奏至所遺梧州府缺係第三輪第二次出缺照章應歸外補廣西現有應補人員應請扣留合併陳明伏乞聖鑒謹奏奉硃批吏部知道欽此○○史念祖片再本年四五月間迭據右江鎭安府等禀稱查奉議州屬大渌村地方己革圑總陸添溢卽陸典章平日招集匪徒聚散詭秘遇事呼嘯勳集三二百人僞著號衣逺近刼掠甚爲地方之害凡奉議白色恩陽恩隆大保曁附近土司一帶迭次搶案獲犯供指該匪爲首者纍纍該州屬票差購線勒緝該匪膽敢密購逼碼軍火等件運進匪巢且有暗中希圖勾結游匪情事請速派兵圍勦等語臣查前敵各營正勦游匪得手難以抽調若留俟緩圖又恐繞路勾串游氛掣動内地當密飭該署知州蔣志持授以機宜重懸賞號挑選勇練密商緑營以定誘擒之策兹據該署知州禀稱七月十三日遵照指示偕恩隆營守備雷同聲偵悉該匪蹤跡並出重賞購通該匪親信給以虚期同出沽飲雷守備聞信先令哨弁唐延富設伏接應自行改裝暗隨乘該匪酣飲猝不及防之際雷守備驟將臂膞抱住唐延富亦率勇向前立將該匪綑縛該匪隨身黨羽有欲搶救者見官兵突然密布遂各四散卽晚由該知州督同兵練押回州城各等情前來經臣批飭將該匪解府審取確供照章梟示犯事地方以快人心一面督飭圑紳嚴辦保甲設法緝拿匪黨及其弟添蒽添才等務獲究辦毋任逺颺查該匪聲勢浩大與上年陣斃西隆州積匪之徐三無異此次束手受縛辦理較爲得手該署知州蔣志持不煩大衆翦除巨憝功在無形與越境會辦奮不顧身之雷同聲唐延富等均屬著有微勞可否交部議叙以示鼓勵之處出自逾格鴻慈所有拿獲稔惡土匪各緣由理合會同兩廣總督臣譚鍾麟附片具奏伏乞皇上聖鑒謹奏奉硃批蔣志持等均著交部議叙欽此○○頭品頂戴廣西巡撫臣史念祖跪奏爲奉飭鼓鑄制錢體察情形廣西尚難舉辦恭摺覆陳仰祈聖鑒事竊臣接准户部咨議覆御史楊崇伊奏制錢日少請飭各省鼓鑄等因一摺光緒二十三年六月十七日具奏奉旨依議欽此相應抄錄原奏飛咨遵照辦理計原奏内開應通行停爐未鑄之廣西等省各就地方體察情形詳定章程認眞舉辦以期挽回圜法便益商民等因咨行到粤當經臣轉行妥籌遵辦去後兹據藩司會同善後局司道詳稱遵查開爐鼓鑄原所以重圜法而便民用從前時際承平庫儲充裕有欵可籌歴係委員赴雲南辦銅以供鼓鑄嗣因辦理軍務支應浩繁銅本無欵接濟駋行停鑄現值時事多艱司庫異常支絀待用正欵尚難設法敷衍實無銅本可籌况近日滇省銅價昻貴加以沿途運脚尤鉅核計鑄出錢文不敷工本折耗無力彌補現在就地興辦礦務商人己經試辦者多係銀鉛尚未辦出銅礦該司道迭次會同籌議一時無從設法開鑄惟有俟將來經費稍裕各屬礦務擴充有銅可採堪供鼓鑄再行詳查情形細加察覈鑄錢一事廣西一時實難舉辦理合恭摺據實覆陳伏乞皇上聖鑒謹奏奉硃批户部知道欽此○○頭品頂戴廣西巡撫臣史念祖跪奏爲知員交代案内短交銀米延不解繳飭提家屬究追查抄家產備抵恭摺仰祈聖鑒事竊照己故前任容縣知縣易紹惪先經藩司查有徵存未解光緒二十一年丁耗學租稅契各欵共銀一千四百八十七兩一錢九分八釐該員易紹惪旣己病故迭經嚴催該家屬延不完解詳請察追經臣附片具奏請將易紹惪革職飭提家屬勒限完解兹又核明交代案内虧短各年分丁耗等欵銀六千八百五十六兩六錢二分六厘二共銀八千三百四十三兩八錢二分四厘經藩司委員守提均未完繳顯有虧挪情弊等己飭嚴提該家屬並經手丁胥人等審訊究明是侵是挪按律擬辦嚴追查該故員易紹惪係湖北漢陽縣人臣一面飛咨湖北撫臣卽將該故員原籍家產查封備抵其粤西寓所資財一並由司派員嚴密查封據藩臬兩司轉據該管道府揭叅前來理合會同兩廣總督臣譚鍾麟恭摺具陳伏乞皇上聖鑒訓示謹奏奉硃批另有旨欽此○○王毓藻片再准吏部咨開光緒二十三年九月初三日奉上諭陜西布政使著李希運補授玉恒著補授貴按察使欽此遵卽恭錄行知在案兹升任陜西藩司李希蓮陳請陛見新授臬司玉恒因公來省臣卽飭赴新任以重職守所遺貴西道缺查候補道程榮壽穏練安詳堪以署理除分飭遵照外謹會同雲貴總督臣崧蕃合詞附片具陳伏乞聖鑒謹奏奉硃批吏部知道欽此 
 
