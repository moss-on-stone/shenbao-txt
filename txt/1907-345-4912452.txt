# 1907 - 345 - 4912452

 

Page 1

 
 
   
 
 

Page 2

 
 
[今日本報目次]  
　　第一張論說（運輸要義）專電緊要新聞淞滬要聞 
　　第二張畫史（花天酒地）要摺（政務處議覆趙炳麟内閣責任制度摺）分類新聞廣東通函 
　　第三張小說（幻邦奇遇錄）國外新聞本埠新聞訟案各業行情表 
論說 
[運輸要義（續）]  
　　至於中世。運輸之。張者其國權亦張弛者亦弛。意大利之卑尼斯市。地積至小。殆不足當世人一顧。乃爲歐美最顯之强國。以其航業發逹而世　　　　 
界商業大都爲所占也。西班牙葡萄牙人口無幾也。徒以水手者流有膽　　　 
勇敢爲之風。遂發見美與斐而占其大半。和蘭之地。卑濕如藪。無礦產。乏　　　　 
樹木。除海岸線及地勢平坦外丝毫無復天然之地利。賴彼其人。造舟鑿　　　 
河。以機敏勇敢擴。張海上之行動利。用其天之所畀遂。爲世界運送之大商業國。領土幾遍兩半球。殖民地多於母國殆七十倍。十八世紀有突然　　　　　　 
而起與以上各國相爲代興者。英國也。英人築造道路。開鑿運河振起航業。帆穡梭織。載其國旗。輝映世界。爲今日偉大殖民地及商業之基礎法國路政。號爲歐洲之冠鐵。路運河。縱橫交錯。内國交通之機關。可謂無一不備。惟居今世紀。而不甚措意於航海之業。故於世界國民之中。不能常保其往日之地位。 
　　德意志自古無航業可觀。自帝國統一以來。日見振興。今北德意志李特會社之汽船。自亨勃爾至紐約者。且爲大西洋汽船中最大最速之艦。其意可知也。此外若俄之東方鐵路。糜巨帑而不悔。瑞士小國也。人口三百萬耳。乃開通山脈。成世界最大之隧道。今全國鐵路二千六百哩矣。天一 
然之力。方爲之深閉固拒。而以人力制御之亦一奇也。五百五十萬人之加拿大。三百五十萬人之澳斯屈利亞且不惜巨資。廣軌四徹。夫又何居者。 
　　由是以觀。無大國而運輸機關位乎。世界之第二流者。國之繁榮。卽與此　　　　　　　　　　　 
機關之程度爲比例。夫立國於近世。以商業爲基礎。商業者交易之義也。交易者賴坦。道運河鐵道海舶之力而行。此種機關美。善則一切粗生精製。得以。廉價應世所需。流通既易。生產所以奮興也。　 
　　商業爲文明之主動力。其事必依交易而後行。而廣大之交易。必賴貨幣及良好之運輸機關。故曰世界各個野蠻社會。逹於今日開化之城。惟是二者實爲其主動。力夫國容有不專恃運。輸機關而開明者。然無此機關必不能免　封建割據之弊。則其開明亦未足久恃者也。蓋封建割據。則必有抑壓一地方之進步以保各地方之平衡者必有防止一地方之發逹。以爭各自立之主權者。如是則其中央政府之安全與富强。必無得而幾希。羅馬之人。治馳道於天下。良有以也。抑封建制度。乃國民主義之反對。國十離析而不相維。人各有心而　相。聚則感情與利害互殊。而不克统一。埃及亞西利亞起於平原。希臘羅馬起於半島。其人民之感情與利害同也。平原與半島爲之也。 
　　國有運輸機關。則人民利害共同。而成結合之有機體。其共同之生。存荒村僻布。靡有不届。是所以超乎封建之國而爲高尙之生活者也。動物發逹之歷史則然矣。神經能包容散布全體之小神經。乃構成全體之神經系。神經系構成。而後各部之神經。羣趨於專一之共同目的。而不爲異動。臂之所向。指則隨之。耳之所注。心則屬之。天然　與高等之生活相適。　 
　　且也有運輸機關。則國民生活與分業互相發逹。是爲世界致富之一要素。夫百物之精英。人生日用之所。需悉取給於一地方之手足耳目。而不互相移易。則人不得專精。而資分於多途。運輸旣便。則市塲廣而運費廉。日用百物不取求於一方。而天時地。利人才與何項物產相適者。就其所。長而舍其所短爲之旣久。則最新之方法最精之機器。絡繹而起。又移挈奔赴。不滯於一隅。是故各地之物。其價之高低相若。貨之盈虚相若中下之民靡所不獲。而貧富之苦樂亦相若。 
 
 
 

Page 3

 
 
[專電]  
　　電一北京（十九日午後六點）廷試留學畢業生。定二十七日考正塲二十九日覆試 
　　電二北京（同日午後八點四十分）親貴出洋除特派載濤載洵外凡二十歲以上有志游學者。准赴宗人府署　請願書 
　　電三北京（同上）外部照覆義使第六次。萬國郵政會簽押已過無庸補押俟定期入會再議。 
緊要新聞 
[諭飭奏報防江詳細章程南京]  
　　江督端午帥　軍機處電。傳諭旨前據端方等電奏會商籌辦沿江一帶巡防大略情形並聲明詳細章程。由各省妥籌。分别具奏現。尚未據奏到著端方分催各省亟速奏報欽此等因午帥奉電當卽電催沿江各省督撫迅速籌議巡防詳細章程刻日具奏並電請長江提督程從周。軍門赴寗面商。以便赶　　　 
將寗省詳細章程議妥奏報（講）　　　 
[東督對日交涉類誌]  
　　十八日東京電云東督定於二十一日啓程入都日前警察與日人衝突。一案日人要求各欵徐督均　　　 
已照允。聞日人所要求者一爲賠償受害之人爲撤除關於此案之警　　　　　　 
察長并須令一部分之警察不准帶器械又電云徐世昌已聲請日本　　　　　　 
憲兵退出關東一面派步軍三隊馬隊數名前赴關東勘察邊界事件譯　　　　　　　 
字林報 
[詳紀湘省南正街罷市事長沙]  
　　湘省南正街罷市　　　　　　　　 
已誌本報專電茲據長沙訪員云南正街街圑爲永昇錢店倒閉一案善　　　　　　 
化縣胡令鑑瑩偏聽保正之言。致將街圑某某等嚴詞責斥並予押發街圑大動公憤卽於初十日徧發傅單十一日晨各鋪一律罷市胡令聞報。　　　　　　　　　　　　　　　　　　　　　 
後馳往該處徒步向各鋪家勸諭允將保正責革。並將押發之某某等立　　　　　　 
予開釋但須照常貿易不得以此挾制各鋪户遂商同認可卽於是日下午照常開市。（亦） 
[學部又催何燏時抵京杭州]  
　　學部電調浙江何燏時君赴京襄校遊學試卷本限二十前到京何君以淸釐經手未畢近日　　　　　　　　　 
又爲總教育會舉爲臨時會長因此覊絆昨日學部又發急電來催能於二十四日以前到京。月底即可蕆事云（竹）　 
[浙江教育總會第二次開會情形杭州]  
　　浙江教育總會於十六日開第二次會議到者約百餘人首由臨時會長宣布會場規則十二條各府代表均分列坐次議决草案聞未開會前由各府　　　　　　　　　 
代表分赴會長湯蟄仙京卿及副會長張菊生叅議處敦請就職湯　辭張亦辭。各代表請不獲命仍返會場京卿亦派員代表到會早明辭職緣由經臨時會長請衆公决推張叅議爲。正會長另再投票選副會長。檢視後以孫君貽讓。得七十三票孫君玉仙。得十三票接續提議草案惟因籌欵一層頗費辯難是日會場整肅不似上一日之紛擾云 
[廣東鄕民毆傷鐵路人員]  
　　太晤十報十八日香港電云九廣鐵路測量員等在省村（譯音）附近爲羣衆鄉民攅毆聞有西人一名及小工數人均被毆場。聞此次鄉民之暴舉由於迷信風水而起云譯字林報 
[妥籌萬頃湖佃户暴動辦法蕪湖]  
　　蕪湖萬頃湖佃户抗租暴動情形曾誌前報茲悉蕪湖道文觀察近接江督札文内開此案前經飭委陳道維彥查明秉公持平辦理茲經本部堂訪聞萬頃湖地廣田多實尙不止十萬畝上年招墾承租者多屬皖省紳富皆各認田數千畝分作三十二公司田價極廉急於開墾廣招佃户不問其所由來亦不取保五方雜處人類不齊大都首各省無業遊民原議開墾之第一年免租第二年半租第三年方收全租去歲係應收半租之年而被水成災全行無收今年始慶　秋去年旣已成荒各佃異常困苦自應推至今年爲第二年收其半租以示體恤血各紳富以今年届第三年年分欲收全租聞今年其中尙有二成被淹去亦未分别免租以致各佃户抗不交納收穫後各佃因兩年之久毫無進欵　係貧户不免負欠纍纍亟思賣穀還帳以裕衣食之資而各田主又禁阻不准運出售賣必須先行完租然後方准賣榖佃户中有狡猾不安分者遂惑衆立會相约抗租甚至挺而走險聚衆搶劫公司倉榖奪取巡警衣械半由於積恨不平半由於頑梗無知以致釀成巨案尙無外匪勾結情　等語查佃户糾衆立會抗租殊屬胆玩斷難寛縱致長刁風惟原議開墾章程第一年免租第二年半租推其用意原以墾荒成熟酌免一年半租課以酬胼胝之勞在公司鐲除年半之租本屬惠而不費在各佃户查照章程已挾有應得一年半租課利益而來不意去年被水成災全無收數。各公司應收半租。固已毫無着落。卽佃户應得第二年之利益。亦復等諸空言。無識之民不能據情聲訴徙思抗拒殊屬可恨聞各公司皖省紳富多有股分亦必能持平辦理當不致計及錙銖惟佃户人多良莠不一自應分别妥辦應先行出示曉諭安撫良懦勿使人人自危以免爲匪人蠱惑甘心相從解散脅從其勢自應將犯事首要立會頭目嚴拿懲治以儆其餘出各公司分别榜示從 
 
 

Page 4

 
 
寛收租民心自然安帖俟事定後再考究佃户中有不安分匪類立卽驅逐换佃定立妥章以袪後患現在各公司收租情形究竟如何刁佃固必須嚴懲收租亦决應平允。應仍由該道查明。實情秉公妥爲辦理務期兩得其平迅速完結。不得稍涉偏。徇致令枝節横生是爲至要合行札飭札到該道卽便遵照查明秉公持平辦理據實禀復查核毌稍偏延（虞）淞滬要聞 
[洋商反對新定軍火進口章程]  
　　稅務大臣新定軍火進口章程。曾載本報茲聞此項章程　滬道照曾駐滬各領事飭遵後近有某洋商以向來華官定購軍火各洋行本憑護照出售至存行作樣以及體面洋商購備衛身打獵亦早有一定章程從無流弊今所定新章。限制過甚。未能照辦。已禀請本管領事酌奪辦理矣（懷）　　　　 
[浙撫請飭高慶堂赴杭質審]  
　　日商高慶堂因私運事發被浙撫拿獲自願罰洋八千元開釋嗣由駐滬日領事一再電詰索賠一萬六千元温州三五公司擾事一案逕請該國政府派員查辦均誌前報現聞張筱帥已會商司道切實照會駐滬日領永瀧君。著飭高慶堂迅速來杭。當即另派大員傳集委員余文爚與高對質。以便澈究虚實（彼） 
 [P札飭吊銷教士游歷謢照>　　滬關前給洋教士游歷西藏青海。等處護照茲爲駐藏大臣。查悉以青海等處民情强悍不准洋人前往游歷。載明藏約第九欵。今給護照與約不符特札行滬道設法吊銷。免遭不測釀成交涉（勸）　　　 
[松滬厘局詳督撫文（爲收回南市永裕碼頭。事）]  
　　查南市永裕碼頭前因懸掛洋旗雇用印捕各輪裝貨抗不完釐迭據貨捐局禀请籌欵收回自辦詳陳憲聰在案垷大逹公司經陳令會晤張殿撰據云雖與永裕立約因浚浦局未將岸線劃定一時不能辦理而永裕碼頭仍憑藉外勢每日上下貨物絶不照完釐金各商販恃有該碼頭包庇亦復放胆闖越毫無顧忌及至查獲。每聳領事出而干預。强謂南市在通商口岸之内。凡有洋貨。不應收捐爲詞。違約阻撓。此案一再移道按約駁復迄未議結似此應完不完偷漏伊何底止目下大逹接辦猶無準期若不設法收回。不特於償欵無著。更於主權大有關係。現據該局禀請將該碼頭收回自辦俟大逹他處碼頭開辦後再行歸併係爲挽回大局起見應請憲台檄飭關道。切實辦理。俾資補救至上海南市向以十六鋪橋爲界橋以北屬租界橋以南屬内地租界向不收捐内地則裝載貨物無論華洋商人均應照完釐金仰懇咨照外務部。會商各國駐京大臣通飭各領事。嗣後務照約章。不得以通商口岸爲詞。將南市應完之捐。强行干　　　　　　　　 
預。以維大局而保釐源（後略）　 
[附江督批示]  
　　此案昨據上海貨捐局來禀業經明晰批飭該局會同江海關道刻日確查實情妥籌辦理具復核奪在案據詳前情除收回永裕碼頭仍應由該局會商關道確查妥辦復奪外至南巿收捐一節查上年五月間據滬道電禀近來洋輪在南巿常關報裝貨物出口積慣漏捐准該局移請在洋輪起下貨物之永裕碼頭設衆商公所稽巡英領以該碼頭爲祥茂小輪上下貨物地方海關所定停船界限卽在上海通商口岸之内出而干預查南市捐局除洋貨領有子口單土貨領有三聯單外其餘槪行照章拙百否則扣罰通商數十年中外相安已久今英領謂海關所定停船界限之内即在上海通商口岸之内將新老两　　 
關權限混而爲一不無誤會盖新關所定洋船起下貨物碼頭向以十六鋪橋爲限其十六鋪橋以南碼頭爲常關内地船隻報稅運貨之地各有權限與新關两不相涉洋商小輪旣按内河行輪章程在滬南市關報稅自應守常關權限豈能以新關喤界藉口况稅務司展定泊界之意祗爲洋船缷貨後停泊起見自不能將常關界限混入口岸中新關界限之内致侵佔常關權限等語辨論至爲明晰茲該局請咨商大部照會各使通飭駐滬各領嗣後務照約章不得以通商口岸爲詞將南市應完之捐强行干預目屬正辦仰候咨請外務部核辦見復再行節遵併候札飭上海道知照仍候撫部院批示繳（賛） 
[捐局扣留洋米交涉案]  
　　江督札滬道文。（前略）查洋貨應否完厘當以在租界内外地址爲　　　 
斷察閱抄粘該道致霍總領事函内聲明准德副領事談及捐局此次所　　　　　 
抽洋米之釐按諸地段攷之定章尙無違約之處。已轉致捐局查照以後　　　　 
深望彼此循照　章等語足見德護理總領事深明條約辦事一秉至公本大臣甚爲欽佩茲准前因應出該道移會淞滬捐釐局查明向章妥爲　　　　 
辦結並商請德護理總領事轉飭洋商嗣。後彼此務須循照向章辦理。以　　　 
免糾葛除照復外札關卽便遵照刻日移會查明妥辦具報無違　　　　　 
[英領事至江督照會。]  
　　據本埠英商老公茂行禀稱本行由南圻運來洋米在浦東楊家渡碼頭卸載因此米有分售與華商者用駁船由河邊　　　　 
運往租界詎料行至法租界對面被釐局船拘留令交厘金方可放行雖　　　 
經霍總領事與上海道　商辦轉致厘金總局而迄今多日米船仍在被　　 
扣貨捐局云洋貨一出租界卽爲離口無論何貨均須完厘洋米旣已運。　　　　 
至租界以外自應照章報納厘金。總之洋貨在租界外卽須完釐又以洋　　　　　　　　　 
貨由浦東碼頭運往浦西卽須查究爲言本護理總領事查租界卽在浦　　　　　　 
西殆即此意已向老公茂行詳加詢問據云本行在上海多年久運各貨　　　　 
進口向無洋貨由浦東碼頭運往租界抽收厘金之事是以深望貴大臣　　　　 
詳察似此辦法殊無是理且上海商情必須在浦東設立棧房碼頭河邊　　　 
一帶洋棧林立進口貨物每由輪船直赴浦東上岸此等貨物旣在口岸　　　　　 
納稅若因未經交釐卽不准運往租界實不能有此言論揆之事理考之　　　　 
成案並未如斯應請轉飭厘金總局飭知貨捐局。無須另生新法令浦東運往租界之貨交釐有意賞試至於駁船被扣遲延時日。及米被霉變之　　　　　　 
虧折。應由貨捐局補償。此外尙有數米船被拘。勒放之厘。亦請令貨捐局　　　　 
照數償還。特將本署與道署往來函件抄錄附呈查閱俾可澈悉此案情　　　　 
形照請核辦（後略） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
晝史（花天酒地。）（南洋來稿） 
要摺 
[政務處議覆趙炳麟内閣責任制度摺]  
　　奏爲遵旨會議恭摺具陳仰祈聖鑒事本年七月初三日准軍機處片交御史趙炳麟奏組織内閣宜確定責任制度一摺奉旨會議政務處議奏欽此伏思内閣爲行政樞紐各國憲法必以各部大臣參預政務分之爲各部合之爲政府所以統一事權明定責任又必有議院之翌贊行政之監督期於互相維持無復有畸輕畸重之弊固爲各國通行之成　　　　　　　　　　　 
式亦即憲法不易之定理惟該御史所陳五條有應切實推行者有當次第籌晝者謹參考各國成例酌量我國現情分别詳覆敬爲我皇太后皇上縷晰陳之原摺内稱政權兵權不可混合案立憲國之總理大臣本不兼攝他缺緣贊畫機務統轄各部責任至重勢不能再有紛營惟各國時政所趨每隨政黨爲轉移卽視總理大臣爲進退如各國總理大臣或以外務卿兼任或以度支卿兼任此以見政策之所趨重至於海陸各軍大臣必獨立於政界之外使政事軍事截然兩途雖德偶以總理大臣兼任陸軍大臣日於日俄戰爭時桂太郎亦以總理大臣兼陸軍大臣此皆因國際戰爭一時權宜之計各國海陸軍之權必專屬君主統轄今中國内閣尙未成立果組織漸有頭緖總理大臣自不得兼海陸軍之任以淸權限而專責成原摺又稱資政院宜實有議院之性質案此誠憲　之預備所以采輿論逹民隱也亟宜查照上年官制原案就欽選會推保薦三法選通逹治體之京外官紳尅期建立惟院中所陳得過半人數决定者政府不得拒絶政府違法失政院中有過半彈劾者政府不得占其位一節查各國議院與政府立於對待之地政府違法議院得以彈劾之　　　　　　 
議院舉止失當政府亦得以君命解散之自不得有所偏重轉失相繫相維之意日本内阁成立參用君主立憲國制度故内阁得自由行政而有采公論以施行之事議院得自由彈劾而無强政府以必行之權此固適合東方國之程度且與上年預備立憲之諭旨大權統於朝廷庶政公諸輿論二語意正符合今以資政院代上議院藉爲政府之監督在憲法　　　　　　　　 
未定議院未立之時組織辦法在彼此相維先使議政行政權限分明庶無凌越之弊原摺又稱審計院及行政裁判院宜同時設立案上年釐訂　　　　　　　　　 
官制已將兩院職掌事宜分别訂擬其審計一事此固京外財政茫無端緒如外銷解部之各立目平餘陋之難於稽查加以幣制未定銀錢參差驟議更張一時實難淸厘辦理深防罣漏應飭下度支部會同各部各省將京外每歲出入各欵限期截數嚴定標準俾全國財政得以施其正式之檢查直接之監督誠今日至他之務至行政裁判爲專理行政各官被人民控告違法事件在今日通逹民隱儆戒官邪尤關切要惟原奏有政府經資政院過半彈劾者請付行政裁判一節查各國政府如違背憲法　　　　　　 
經議院彈劾而成訴訟者謂之責任訴訟其處斷方法各因其政體而異有以大審院任審判者有以貴族院任審判者有以特别國務裁判所任　　　　　　　　　　　　 
審判者日本則大臣進退之權操之天皇内閣不稱職是謂有負委任或令其辭職或罷黜之與我國情形正合若行政裁判院專判民人與官府　　　　　　 
關涉案件至官吏溺職非該院之所應管轄異時資政院成立雖有彈劾大臣之權而無許以請交裁判之理此行政裁判之權限宜明也原摺又稱都察院必須整頓案都察院本有監督行政之責雖與議院規制不同然議院表衆人之意見都察表一人之意見其條陳治理則皆可以疏兼聽之益且議院提議歲有定期都察院隨時指陳闕失可以無過時之慮　　　　　　　　　 
兼供議院開議時之叅考在今日代國會以立於監督政府之地位裨助憲　實非淺鮮自當愼選通才以充此職原奏所稱仿會推保薦之法遴選明逹正直人員自是要著至於嚴加甄汰寛予保送以肅臺政各節應　　　 
 
 

Page 11

 
 
請飭下都察院釐定章程認眞辦理原摺又稱内閣大臣必定任限案各國總理大臣爲政黨之領袖故各部大臣必視内閣大臣爲進止迨議院有他黨反對則内閣大臣不安於位於是議院解散内閣亦交替此民主與君民共主之國其内閣大臣更替或直如傳舍原無所謂任期也日本則全屬君主之簡用往往議院解散而内閣依舊成立任期亦無一定惟總持行政之地日久亦難盡饜人心自不妨酌定任　原奏謂無論總理大臣副大臣皆以三年爲任良者再任不得連三任如間一任或二任之　　　　　　 
後仍可復任等語似尙可行若朝廷特别簡畀之臣則連任之權操之　　　　　　 
　　君上自不可以定限例也總之默察今日情勢民智尙未盡啓本難求　　　　　　　 
精備之機關憲政甫植初基要當準完全之制度該御史所陳各節係爲維持憲法期無流弊頗多見到之言臣等審愼籌商或理無歧異或意有　　　　　　 
引伸分條覆陳上備聖明裁擇如蒙俞允再由臣等咨行憲政編查　　　　　　 
館按照原奏分别審定依次編輯以期詳愼所有臣等遵議緣由是否有當謹合詞恭摺具陳伏乞分類新聞 
政界 
[江督札飭造具官册。南京]  
　　江督端午帥札江藩司文云江蘇候補道府以至佐雜人員履歷官册前於本部堂到任時曾據由司造送一　　　　　　 
分惟檢查其中有已革已故及并未在省之員仍復列入而各員在寗在　　　　　　 
蘇亦未載明以致因公調查及遇有差委事件核閱官册夾雜不淸竟致無憑稽考合行專札嚴飭札到該司卽便遵照認眞釐剔將已革已故離　　　　　　　　　　　　　　　　 
省不到人員即行删除嚴飭該承將實在在省人員分别派寗派蘇以及　　　　　　　 
丁憂請假等項事故詳細註明赶緊造具官册送呈以備查考（宮）　　　　　　 
[揚由關稅漸有起色。鎭江]  
　　舊歲江北奇荒商人運貨有限是以揚由關收稅極絀不及常年比較十萬五千兩之半目下秋收豐稔商務　　　　　　 
轉機關稅亦日有起色是以調署常鎭道榮觀察奉江督留署一年無須　　　　　　 
卽赴江南鹽巡道本任以資彌補前此虧空云（子）　　　 
[批分確查。浮收畝捐。江西]  
　　　江西樂安縣紳耆聯名禀控前任汪 
令經收畝捐每畝洋銀二銭共計任内浮收銭四千餘串懇請追繳等情　　　　　　 
奉贛無批云汪令任内征收畝捐所有洋價盈餘是否儘數撥充地方公用有無浮收入已仰布政司速飭現任樂安縣尅日調齊原案切實查明　　　　　　 
詳覆核辦（因） 
交涉 
[張大臣電告會議情形北京]  
　　全權大臣張蔭棠已行抵新辣與印度總督戴大臣訂期開議近有電到京略言現議各約英俄及印度均　　　　　　 
有牽涉爲難之處前訂薩拉條約欲全行作廢實非易易磋商多日總不　　　　　　 
能就我範圍云近日又有電到京言會議少有端緒草約底稿將次擬定　　　　　　 
俟彼此互將條文議妥當電呈鈞部核示云（靑）　　　 
[法使照會改訂草約北京]  
　　法商安迪承辦黔省某處礦產已訂　　　　　　　 
立草約尙嫌該約範圍狹小欲再事擴充現法署使潘代辦照會外務部言安迪近已赴黔商辦礦事前定草約碍難作爲定案尙須詳細磋商云云（白） 
[英日領事請開小輪長班鎭江]  
　　夏間江潮泛溢鎭關特飭各小　 
船停止揚鎭長班暫將拖船乘風來往現各船主因秋季水落禀由英日領事電請常鎭道准予照常行駛否則各輪虧折不貲應請設法聞鎭關已飭江都縣量明水勢於十八日通諭各輪照開長班（子）　　 
軍界 
[剿巢隊改名偵探。松江]  
　　松江提台劉軍門前在大漲涇口調集剿巢隊各勇丁擬逐漸裁汰曾誌前報近日復擬酌留該隊若干改名偵　　　　　　 
探隊惟仍嚴定權限祇准在浦面巡緝私梟不許干涉民事云（此）　　　　 
[萍鄉匪保案名單。九江]  
　　萍鄉剿匪一案經江督贛撫會保曾將異常數人摘登本報今有抄得尋常奏保名單照錄如下常鎭通海道朱恩黻請賞加二品頂戴江蘇候補道李國璠請賞加二品頂戴江蘇試用道何黻章請以道員記名簡放候選道陶駿保請賞加三品銜江蘇補用知府楊鍾羲請賞加三品銜湖北補用知府沈銘昌補缺後以道員補用并加二品銜候選道知縣勞錫昌請以直隷州知州選用并加四品銜留滇補用知縣晏光樞請以直隷州知州留原省補用江蘇補用知縣高増秩以直隷州知州仍留原省補用分省試用知縣侯士奇請以知縣分省選用分省試用縣丞黃永言候選縣丞劉景沂朱廷燎均以知縣補用江蘇試用巡檢李希庚以主薄補用通判職銜札克丹以通判歸部選用縣丞職銜重善以縣丞歸部選用保升游擊米占元以叅將補用都司戴正祥夏鳴臯以游擊補用（異）　　　　 
[講武堂第一學期考試。南昌]  
　　年所有學員經教練處兵備處總辦示期於八月十二日舉行第一學期考試以符定章（千） 
學務 
[議辦教育會常州]  
　　武陽勸発所人員日前在經正堂議辦教育會咸以入會資格必須嚴定一切章程叅照錫金辦理遂議定視発員屠寛徐寯　君及吕俠劉逹權莊先識伍逹楊元珪陳協恭等八人爲發起人並推呂楊陳三君爲起草員擬定章程於二十一日下午會同發起人商訂後再行擇日開會宣布（去）　　　 
[江督允准請補遊學官费常州]  
　　常州莊君仲希遊比三載其弟紀什亦自費遊學比國前經仲希特懇比使李盛鐸致函江督請補官費親自回國面遞已經端午帥允准茲問莊君已於十六日動身並偕其夫人吳樂先及甥翁爲一併同赴比國遊學吳前曾肄業宗孟女學（言） 
[體操傳習所添招二班蘇州]  
　　蘇垣文丞相祠内體操傳習所現已開學而報名者仍络繹不絶經章式之主政議定添招二班生四十名定期二十五日截止報名二十九日在本處考騐以定去取（爲）　　 
 
 

Page 12

 
 
實業 
[贛路節省經費之計畫。南昌]  
　　江西鐵路總辦李鄉園方伯因京官仍舉總持路政方伯返省後現已議决除留文案裘兆雲及工程彈壓　　　　　　 
委员劉啓元外此外各委員一律裁撤並將省城總局歸併九江以節糜　　　　　　 
費云（千） 
[组織美術工藝學堂。江西]  
　　江西候補知縣崔寶瑛被前藩司周浩參　卽於去年赴東游學今春畢業返贛現在組織美術工藝十二種　　　　　　 
開設學堂一區招生四十名入堂肄習以爲講求實業之基礎（因） 
[浙撫照會浙路公司文（爲派員彈壓路工事）]  
　　爲照會事本年八月初六日准貴公司咨開案查鐵路商辦全仗有司之　　　　　 
保護本公司於六月旬邊長安工次爲地痞煽動鄉愚小工慘斃局毁　　　　 
掠海寗州郭　當塲旣爲所噪逐事後又不敢赶緝以致該痞等益復肆　　　　 
無忌憚中輟之勢所不可前進則動啓齟齬妨害路工莫此爲甚非得能　　　　　 
名夙著之員帮同印官隨時董勸不足以洽民情而資臂助查有卸署德　　　　　　 
淸縣知縣陳宗元實心愛民去思殷切允勝彈壓之任相應咨呈俯念工程緊要迅飭該令前往長安一帶妥愼彈壓二面仍由該令依限　緊料理咨請鑒核見復施行等因到本部院准此查卸署德淸縣陳宗元前據藩司詳以該令任内辦災弊混請發交湖州府看管在案來咨飭委一節未便照行除札知外相應咨復貴公司請煩查照云（白）　　　 
雜記 
[札飭保護命婦赴沭開會。南京]  
　　蘇州放放足會命婦王謝長逹等定於八月十七日自蘇啓行赴沭陽爲胡普方女士開追悼會日前預禀江督籲請飭縣出示曉諭並隨時保護以防謠诼當奉端午帥批云該命婦等赴沭陽開會追悼胡普芳女士並勸放足旌善人而挽薄俗殊屬可嘉除電復並請江北提督於該命婦等過浦時派兵護送外仰沭陽縣迅速出示曉諭並隨時保護（空）　　　 
[呈報潮海關進口米麥數目潮州]  
　　廣東關務處吳藩司將三十三年六月廿一日起至七月廿三日止所有潮海關進口米麥數目具呈督轅　漢口運來汕米二萬四千三十三石麥二千五百五十三石四十一斤蕪湖運來汕米三萬四千六百八十五石七十七斤麥六百石二十四斤上海運麥汕米一千七百八十八石五十四斤麥八千七百八十六石五十八斤以上總共米六萬五百七石三十一斤麥一萬一千九百四十四石二十三斤（未） 
[札委鹽捕營務處松江]  
　　淞南營孔子元遊戎昨奉松江提台劉軍門札委辦理鹽捕營務處蓋以遊戎在松多年頗能熟悉情形也（此） 
[閩督議裁武備學堂經費福州]  
　　閩藩庫儲支絀應解各欵無能應会茲由松督與司道竭力籌商議定先將琥備學堂經費裁去五成其　　　　　　　　　　　　　　 
餘各局所以及督練等處應如何裁員省費尙待妥議云（主）　　　　　　　　　　　　　 
[重議禁米出境江西]  
　　江西近因久旱不雨有碍晚稻收成以致米價漸貴紳耆聯名具禀請申米榖出境之禁（聞）　　　　　　　　 
[鎭江官事]  
　　調補丹徒縣王得庚於十六由蘇蒞鎭十七日丑時接印並借水陸總巡局爲辦公之所鎭江府發審委員姚詩聲現奉憲委代理丹陽縣卽於十六日由鎭赴陽定於十七日接印 
[旅順患疫]  
　　十八日東京電云旅順口霍亂症疫益見增盛此處　　　　　　　　　　　 
商業市况因之下落譯字林報 
[押追虧欠公欵福州]  
　　閩海關改歸閩浙督管理後經桦督逐欵淸理查出海關銀號爲承辦書吏林某虧短官欵數千兩業已將其子發縣拘押訊追以重公欵（主） 
[廣東通函]  
　　前月中旬有欽州土人劉晚邊防先鋒弁楊廷彪帶金葉百餘兩到邕戕換銀圓往大唐壚招入入黨並派送猛回頭等書入黨者人得執照一小　　　　 
片將名編入通籍先發給糧餉一月將來另行換發黨票官不爲意無何遂有防城之變而匪亦已散布南寗對河一帶矣又據鄉人報官稱長塘烏浪有匪千餘或有鎗或無鎗請設法防禦官仍不理後衡軍　哨赴援防城路經其地果被匪將槍全行奪去衡軍無奈當與匪合二十六浪邊長江陡來匪百餘内濟軍舊號衣七八件及新式快鎗出没山林數日始他去二塘四塘八塘亦有游手饑民千餘聲言破城開倉燒教堂學堂二十六日而有防城失守之事當匪起事時宋大令及典史梁二尹率勇抵禦無奈匪衆兵單被匪攻入縣署牽宋令出至頭門外紳民等見宋命垂危立呼出銀二百元贖回匪不允就在頭門外將宋令槍斃旋入署將官大太一口宋令之弟二口弟婦二口姪一口姪女二口幕支一口幕友之妻一口婢二口什長某家丁某某等盡行戕斃隨將衙署焚燬劫掠監獄旣據防城之後所有要犯悉數縱逸所有鋪户劫掠一空傳聞該匪係有人招致故劫縣後大隊皆向山路而去二十八日欽州有匪來撲城之謠不勝震動然究無實事祇嚴加防守而已初一夜搶歐村掠去米粱牛馬無算斃十一命宜聞報不敢往勘驗追捕初二搶思賢塘掠去婦女五名斃二名傷老人一是　張道方守李令會紳士於常平倉公所提議三事交紳速辦（一）將附城樹木砍伐免匪偷越（二）選城廂商民稍知拿鎗者編列各册備資守禦（三）飭大小鄉團赶將小學堂欵項撥作養勇之用每團至少百名初三夜離張黃墟十里有匪拜會鄉練聞報已往擊散隨後駐防該壚營勇馳往途遇鄉練互疑爲匪相持良久擊斃丁二名生擒二名初四日靈山縣劉令由武利來電廉城告急請兵鎭壓適李直繩鎭軍於是日到任隋帶巡防兩營卽撥一營馳往防勦初六日廉州府柴守維桐親率谦勇百名馳赴靈城相機籌辦刻下又聞該縣陸屋墟　　　　　　　　　　　　　　　 
被劫匪甚衆又聞欽靈各匪互爲一氣將取道廣西往雲南想統兵各員當有以防之也張道初到任卽裁巡警之半爲商民所不悅日惟電請瓜代李令日夜往電局監守電音商民見官府張惶無濟更爲　懼右江白日劫船搶路之案無日不有左江巴桑人山脚七月二十六搶鴉片烟八担連同行商及郵夫共斃二命有一人負重傷至村浼人代報官而州牧金作唐妄將村人區供正法了案民愈無告而上思則有十萬山之游通頭巴頭良梁秀春屯紥遣黨放票派書聞防城之失梁秀春力居多昔年之匪專拜會今日之匪兼放票觀其舉動之秘密新式快鎗之多若非早日捕散爲禍斷非昔比矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇綠（美國企格林原著）二十二]  
　　第八章 
數人進未久。利富賴卽燃自來火於船唇。驟得火光之照耀。始見小舟搖蕩於高大之山前。光爲石壁所回照。益復明朗。約行里許。水忽窮盡。有層梯架其旁。高逾五丈。利富賴乃以小舟泊諸平坦之處。偕尼敦出自舟中。謂二人曰。盍登岸。言畢。以手握維舟之纜。導引於前。二人亦遂攝衣　梯方及半。旋見有一線之光。自穴隙中篩漏而入。而梯之旁忽現一小圓穴焉。急以舟維擊之。謂尼卡忒曰。船繫於斯。無論水之漲落。萬不致隨水飄揚而去。今旣光線略通。梯當盡矣。三人由是繚而復曲。自石梯螺旋而上。始抵日光射人之處。乃熄具火。卽而視之。則山壁重重。中獨闕如。恍若於重山之中。以鏟成之。始有此楕圓之小穴。而左右石壁上。有礦穴星羅而碁布焉。每礦之中金條燦然於穴口。敦企諦視之驚異曰。此其金乎。利富賴曰。然也。統此五六里而遙。悉皆金礦。其足色之純金當不下數百萬噸。且此特就純金質而言。若雜金則猶不知凡幾。尼卡忒聞言。喟然而嘆曰。於此可見造化之奇焉。利富賴曰。尼君。亦願聞此礦之原始乎。尼卡忒曰。固所願也。利富賴乃以兩手置衣囊中。斜倚而立。曰當七八世紀時。有國　　　　　　　　　　　　 
名哀脫賴斯者。舉南美洲之全土。皆其屬地。若今粤洲之統屬於英者。然吾意當斯時也。猶無金幣之制。惟用以飾玩具而已故價值未若今此之昂貴。其後地忽大爲震動舉哀脫賴斯。國陷諸海中。而南美洲之諸山。則皆由此而起礦穴旣隷於該國之境。而獨能保存。此大異也。诸穴發掘之時。作工者之死於是。其數當亦匪鮮。謂余不信。試入穴中。零殘之骨。鏽鈍之刃。猶有留遺於此者。是知當日之或溺於水。或壓於石。當不勝縷指矣。吾祖浮海至此。因得之而暴富。而吾之所謂無盡藏者。亦指此而言也。敦企曰。取之不竭。誠有如君所言者。顧何以得逹於維金乎。利富賴曰。此固不足慮。艇中有巨木數支。行將以鋼絲聯貫之。命駛駕之而來。任意採取。俟吾儕偵探畢。乃與之共乘木筏而下。以逹於維金舟中。所得當足供數載之揮霍也。即二君亦或有意於此。不妨儘目取之此次之。來不過暫以拓二君之眼界。至於偵察之事。非竟日所能藏之。其必足糗糧。携臥具。請以俟諸翌日。今旣略有所見。莫如乘瀑布未急之時。暫且復回。言已。三人迤邐下石梯解維而出。 
國外新聞 
[荷蘭罷工已息]  
　　十八日倫敦電云據荷蘭恩脫廻波埠電稱該　　　　　　　　　　　　 
處船塢工人定於星期四起照舊工作蓋因二星期内可有增加薪工之望云 
[大西洋無線電將通]  
　　十八日倫敦電云無線發明家馬可尼現已抵怒武司攷西地方之格萊斯海灣據云一切阴礙座爲脫除至於橫渡大西洋之電傳事務將於三星期之内開辦云　 
[俄議院選舉情形]  
　　十八日倫敦電云俄議院舉行首次選舉式時頗多障礙且人情冷淡其情况殊不順利云 
[各報稱頌英俄協約]  
　　十八日倫敦電云英俄協約之全文與十三日電文所紀大致略同足證前說之確實此間各英報對於此約大都著論頌稱之 
[德國對摩政策之和平]  
　　十八日倫敦電云德國半官報多家咸謂德政府並未爲法國之故放棄斐州北部之權利亦未曾有每捷之政策以圖干涉或併合之舉也德國將常於此二端之間酌行和平之道德國雖曾聲言法西合辦摩國警察之議而德果未當授權於法以行此計略云以上譯字林報 
[俄外相抵奥]  
　　十八日栢林電云俄國外務大臣埃斯華斯極現已抵奥京維也納 
[馬基敦問題]  
　　十八日棑林電云奥皇近偕同外務大臣愛倫搭　　　　　　　 
氏與羅馬尼亞國皇會晤蓋係商議馬基敦問題　 
[汽艇之成績]  
　　十八日栢林電云才貝林伯爵近駕汽艇上空至康斯丹湖（在瑞士國）之上該艇能逆風疾駛約歷四句鐘之久　 
[米穀貿易公司]  
　　十八日栢電云孛萊滿某德公司近與倫敦　　　　　　　 
數商家合設一裵麥米穀貿易公司資本金共五十萬金磅　 
[摩人休戰消息續誌]  
　　法文報專電云摩洛哥三族士人遣使求和願　棄干戈惟法人當保護之以抵禦彼未降服之土民云以上譯文匯報 
本埠新聞 
[沈仲禮觀察復上海道函。（爲歡迎美兵部大臣專）]  
　　（前略）此次美兵部逹夫提尙書來華預備歡迎一節業經發起人唐露　　　　　　　 
園觀察函禀督憲端午帥當蒙函諭極力贊成並擔任經費届　仍派員來滬躬致頌詞承紳商各界舉弟爲是會領袖公議歡迎經費半由紳商各界分任半则報銷官欵逹提夫君係美國兵部大臣乃合衆黨所舉定後任之總統現仍攝兵部事查美國於庚子賠欵首先倡議擬退銀三十餘兆兩去歲淮海巨災復經該國人民助賑一百萬元睦鄰救災盛誼　至故我華人感情爲尤厚此歡迎會之所由設也爲特奉聞聊供頌詞之資料幸鑒察焉（敬） 
[租界禁閉烟館之起點。]  
　　英捕房因中國奉旨禁烟凡租界烟 
 
 

Page 19

 
 
館祇准閉歇不准添開且翻造遷移亦不准再領照會茲查得老旗昌地方新洽利烟館遷移重開有違定章爰飭中西包探前往將烟鎗烟具帶回捕房聴候核辦（根） 
[派差接提賽會滋事首犯]  
　　北新涇賽會滋事一案首要犯秦鑑生已在松江拘獲已押婁縣縣差全順等回縣禀知昨由内署備又派差　　　　　　　　　　　 
到松迎提到滬歸案訊究矣（釐）　　　 
[靑年會續演電光影戲]  
　　四川路中國靑年會今日晚八點鐘在該會大廳續演特色新奇電光影戲由時觀者當絡繹不絶也（通）　　　 
[查復並無砲船停泊]  
　　英讞員關太守前日函致總工程局稱有督憲委員武弁李傳文帶領兵丁王寅臣等來滬在靜安寺路守提竊取餉銀之逃兵李國良由新閘捕房包探查獲違章迭經會訊供出有砲船泊南市黃浦江請卽查明具復等由旋經裁判所派探查明並無此項砲船卽行函复矣（車） 
[派捕指提馬賊]  
　　金金生同老鎗小弟竊取正昌馬車行馬匹牽至南市校塲和尙所開之馬房内安歇英捕房查悉後卽派探赴上海縣協捕同至南區前　指提因小弟已往松江當將和尙拘回解廨訊究（車）　 
[道批四則]  
　　王佛發禀批爾係王全全外甥季佛發並未立爲王後前因干預王氏遺產由縣訊詳有案復敢冒認王姓來轅嘗試胆玩已極姑寛免究如再怙惡不悛希圖奪產定予提案嚴懲○倪國幹禀批　　　 
　　該職上年五月間繳存公廨洋五百元係王步蟾控馮寶妹係僞單抵洋案内應繳之欵因保人奚阿金被累覊押由該職代繳斧鑿相尋只能問馮寶妹取償斷無發還之理惟案搁年餘未據斷結具報辦理實屬遲延仰公共廨員迅速核案訊斷具報○珠玉業潘寶書等禀批此案並據上海縣開摺禀報前來已飭議變通辦法明晰批示著卽知照淸摺抄黏均附○北京帮天利號等禀批禀悉已於蘇帮董事潘寶書等禀内批示颖（泳） 
[紀念先醫]  
　　上海醫學研究所建造新屋已届半載本月二十二日爲該所成立第三周年特設歷代先醫之位以伸報饗想業醫者届時必親往瞻拜以留紀念也（川） 
[工部局洋員赴甬游歷]  
　　英工部局帮辦西人羅韋君昨日偕教習張雪林乘江天輪船赴甬游歷约一禮拜返申所有帮辦事宜委託西人麻君暫代（川） 
[貨船撞沉]  
　　昨日午後有磚瓦船一般在美租界斐倫路四考脫路橋下撞沈幸未傷人（西）　　　　　 
[申斥違章押犯]  
　　公廨讞員關太守日前親至男押所查見押犯孫廣泰葉潔甫李享記　愼之四人違章吸烟並查見女押所三層樓上深夜燃燈特於前晚提孫葉李王四犯及女犯張王氏毛氏周張氏等至案申斥張氏供因腹瀉暫烯洋燭與毛張二氏無涉太守着各具改過切結還押（莊） 
[禀求免驗焚斃屍身] 　 
　　昨報紀英租界浙江路恒吉里口失愼焚斃六命一則茲悉捕房困案關人命飭二圖地保報縣請驗嗣經各屍屬一再至捕房禀求免報愿自行棺殮捕頭准之（莊）　　　 
[究辦賭賽蟋蟀]  
　　寶山縣差夥趙如良在閘北一帶開塲聚衆賭賽蟋蟀昨爲偵探科長江禺臣一尹查知飭探前往將趙拘案押候究辦（莊） 
[罰辦誣良爲盗]  
　　王仁川串同王長根誣指陳得生等四人爲盗私行吊打等情已誌前報昨經閘北巡警局員提訊因陳得生被毆受傷判王給養傷費洋一元着仍將所騙使費加倍償還了案（莊）　 
[是否覿良爲娼]  
　　徐大鈞與夏生泉在浙江仁和縣署禀控朱顧氏拐女阿保至滬賣娼請即移提究辦業由該縣令簽差來滬至公共公廨請爲協提昨壯一干人證解案朱顧氏一味求恩而程延　供出洋五百餘元娶徐阿保爲妻伊父徐大鈞得洋三百五十元實係妄控求恩免解訊之徐阿保供與程同帮讞寶明府判徐阿保送濟良所留養朱顧氏交保候移提原告到案再訊（徧）　　 
[地方公益研究會開會]  
　　城内地方公益研究會於前晚開第十　　　　　　 
八次常會請穆抒齋君講演謂國家之有鐵路富國利民關繫甚巨利權不宜失在外人之手　政以北京外城警察爲最各處皆可仿辦奉天之森林木料極多若由中國商富集資自辦保愁中國之貧困哉至九點半鐘始各散會（哲） 
[李大令由蘇返滬]  
　　本縣李大令接奉蘇撫陳筱帥電諭於十七日乘坐火車到蘇茲悉大令已於十八日上午傳見准於十九日末班火車中蘇返滬（釐） 
[新簡日本李星使起節東渡]  
　　新簡出使日本李柳溪星使由津抵滬駐節泰安棧茲悉星使已定於今日乘坐日本筑前丸輪船起節往東（軌） 
[上海官事]  
　　道憲瑞觀察因有要公飭傳寗滬鐵路二等巡官補用知州王斯源適逢剌史染恙飭丁到道禀知並請病假五天昨日觀察又傳顓北馬橋巡局員王基恒來署詢問要公○新委新關查驗洋藥差丁憂補用同知羅耀庚昨日到道禀知謝委○福建晉江縣石獅縣縣丞吳允朝昨日到道禀辭赴閩把總曾慶連禀知於十一日將巡防十三隊親兵及駐防各卡軍械一併點交把總姚振凱收訖卽行禀辭赴蘇公幹江西官銀號兌換所兼管庫員候補知縣李詩意因公來滬到道禀縣（車） 
訟案 
[第一次會訊冒牌紙烟案]  
　　英美紙烟公司洋人延律師哈華托控三星紙烟公司仿造强盗牌紙烟出售昨晨由公廨讞員關太守與英巴副領事提訊哈律師稱原告請堂上飭令將三砲台及虧費兩層除去再令被告以後不准再冒賣牌紙烟卽可了結况原告所售强盗牌等兩種英國香港美國均註商册現已電致外國將憑據寄申以便呈驗被告延担文律師帮辦費烈稱旣有香港等處註册憑據請堂上飭令呈案再訊且被告所售三星等牌註有中國字樣逐層分辯良久中西官以供詞各執判一併退去候明日再訊（莊）　 
[總工程局纪事]  
　　十六鋪洽興街義盛小茶館初九夜火起幸卽救熄由房主麥邊洋行東入查其保有火險函禀該管領事函請滬道瑞觀察札飭上海縣派差恊甲飭令押遷並由近處鄰居公禀總工程局昨日泒探提該店主阿二候訊○南市商縣　操會失去馬　 
 
 

Page 20

 
 
三匹已由總工程局泒探赴南邑新市鎭查知由吳阿和買得一匹現由該縣回文據吳稱憑　　　　　　　　　　 
黑和尙徐連堂來買一馬得價洋三十五元至七月抄因該馬有病卽由上海馬夫王金生袁四寶至吳處貼還洋五元五角將病馬掉一好馬已經該會馬夫遣杜阿榮往查原馬無異吳愿交馬到案候解滬歸案昨經孫明府傳杜研訊判限尋交王袁到案候訊○新昌愼紙棧司施杏軒挑紙两件中途被人竊去後在洞庭山馬頭丁德興客棧查得原物報局傳訊棧主婦丁趙氏訊供抵賴判退去飭挑夫頭帮查○鹽販趙榮發前由楊州誘同苪陳氏來滬圖賣被西區探獲解訊判氏發堂候夫具領趙責押在案昨由氏夫苪萬福投案認領矣（永） 
[公共公廨早堂案]  
　　前晚浙江路恆吉里失愼成衣匠張云卿闖入張云田家攫取綢衣四件及鈔票洋三百元逃逸昨張妻周氏在途　見扭交捕房解究張供實被誣指求察帮讞寶明府商之美白副領事判押候查明於下禮拜二解訊○某关人因匯昌機器廠烟囱内騰出煤烟有碍衛生控奉將廠主施榮順傳案施延律師麥桿投請交保明府判交保訂訊○鹽捕水師營弁兵違章拿人一案昨晨解訊判由送道轅請轉遞該管上司訊辦○沈宜生陸炳生俞桂林等將葉金觀所領之迷路女孩即姚施氏之侄媳藏匿價賣經姚控奉中西官訊將二房東趙沈氏及沈宜生等押候交保限十四天交人　案昨解復訊判沈陸各押西牢一年俞押西牢半年葉與氏交原保候示○賭棍王阿憨閔德林周阿四周阿定陳六子等在美界將包探打傷一案昨解請究明府以人証未齊判還押候下禮拜二再訊○胡連卿前因縱火圖賠發押西牢一年零六個月再罰銀一千两在案茲因胡在押不繳提案訊究胡供家住無鍚南鄉有房屋两三間此外並無產業求察判還押再核○徽州人周四早方其生誘關朱連卿之茶葉二十四箱逃逸報捕除弔到廿二箱外尙少两箱於昨解追明府以供認不諱判押候下禮拜二再訊○頑童王阿根　已犯過竊案近又竊取緞鞋等物判送改良所習藝三年開釋（莊） 
[公共公廨晚堂案]  
　　陳美郎控徐小毛藏匿馬車前晚提訊陳供伊欠房租被房東禀請發封拍賣惟小的有寄存馬車在内向之索取藉詞房已發封不允交還扭求究追訊之徐供求寛限理楚關守判押限三天向原告理楚○王楨控蔡立剛吞没險銀亦奉提訊　　　　　 
玉供開德興銀樓保有火險銀一千八百两被焚後由蔡由取祇铰一千四百两餘被吞没判押限十四天淸理（莊） 
[法租界公堂案]  
　　新北門城河浜開泰衣莊前因失愼經公堂判罰銀八百两詎該店主詹越菴保出後日久未六公堂昨又着保交案據稱因保險行掯付賠銀　致不能遵限交案求察判交原保赶將險銀料理遵斷呈繳○鈞昌堆貨棧失愼經公堂將朱世恩訊判交保着交田紹記在案昨朱投案禀稱田紹記已有信來投呈察驗司馬謂一紙空言不足憑信着卽邀田到案再訊○楊伯賓唐生榮賣地一案昨傳齊人証到廨命各當堂在契據上晝押並令地保蔡伯良蓋戮又命中人唐生榮葛瑞堂貝安新三人出具代領契據切結了案所有唐等墊出之价銀仍存儲公堂俟各人應得小費銀两議妥後再行給領免生枝節張聖咸前控陳文朝擅將道契轉押經司馬判令交保著交嚴桂記余德榮在案嗣因陳之保人有事他往昨偕陳投案禀明請予退保中西官准之○王阿新竊衣押三天○王德生偷立興行鋪蓋枷三天○吳阿金摸竊途入銀洋王阿虎偷麫粉各押三天（舟） 
[美租界捕房事]  
　　秦明高之妻章氏由蘇逃至上海昨在舟山路某屋尋見報捕拘入候令　回管束○東洋車夫李可三昨在黃浦路撞碎陳保勳之馬車板斷令賠修○法兵二名因前晚在司考脫路恃醉行兇押至昨晨解送法領事署請究○陳慶郎王阿生因賭互毆押候究辦（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
