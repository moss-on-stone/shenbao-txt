# 1910 - 270 - 4913529

 

Page 1

 
 
   
 
 

Page 2

 
 
上諭 
　　監國攝政王鈐章九月初二日内閣奉上諭此次騐看之學部考驗游學畢業生吳乃琛刁作謙羅忠詒朱公釗鄭冕執席聘臣沈覲扆張嘉森江古懷周啓濂均著賞給法政科進士林葆恆着賞給文科進士劉慶綬方擎張修敏薛宜琪沈玉楨均着賞給醫科進士俞同奎何育杰盧公輔均着賞給格致科進士葉可樑汪果陳訓昶凌春鴻崔潮劉先振梁賚奎均著賞給農科進士張景光嚴恩棫朱保勤孫多鈺諸翔趙世瑄鍾偉林天民董如奉黄曾銘謝培筠朱天奎高勝儒廖炎黄瀛元季新益屠密胡驤王蔚文方時簡韓楷孫昌潤韓振華楊壽桐薛楷劉國珍羅聽餘唐在賢趙建煕彭炳均著賞給工科進士楊德森吳鼎昌劉崇侃均着賞給商科進士劉吉祺翁敬棠楊景斌余紹宋徐維震邵長光廖世功楊彦淸金泰徐造鳳朱斯芾林祖繩何陶嚴式超張𣉿梅詒穀周翰張棟佘名銓張競勇郭秀如魏斯炅馮斯欒周澤春伍學澧郁華馬有畧吳灼昭郁應和蕭增秀沈鴻仇預薛天眷祝撰望雷震但燾汪汝梅徐觀巫德源董森榮陞余和治龍靈于瀚淸薛良陳文中陳希曾叚世垣馬光諼尹耕莘劉啓晴周秉鈞柴宗榮馬有恒鄭蘄金元潤黄翼杜雲程王毓芳姚震陸家鼐金其堡高巨瑗葉培新孫世偉熊彦李堯楷吳鐸郭章鋆程家穎楊同衡石福籛周大鈞李燿忠張炳星薛光鍔童顯漢酆更劉孝純陳鴻慈吳懿陳彦彬玉潤彭繼昌郭襄臣方庚源盧柱生陳國鏞經家齡歐陽啓勳黄中塏蕭鴻烈趙恒默劉大魁袁鳳曦晏才傑馮霈屈爔胡 
 
 
 

Page 3

 
 
　　光晋胡薰凌肇倫胡傳思雷寳森駱繼漢嚴端何蔚邱開駿啓彬鍾銑郭恩澤夏嵩廖恩煦徐元誥胡懌黄寳森熊㠏鄺維楨高國煐馬柱孔紹堯洪逹江忠章李廷斌張鴻鼎余若瑔徐金熊蔣瑩英徐麟祥李柯羅仁博潘光祖沈復成祚李維翰黄謇梁同愷馬英俊劉蕃黄耀鳳任秉璋蔡元康葉瑞芬周逹壽胡國臣光昇陳受中鄒延棻邱冠棻劉炤張振鏞鄒樹聲王懋昭潘大道劉健張天宋劉傑夫何超張德憲謝正權楊耀卿張福照陳履潔周鴻煕莊浩鄭汝璋范潤書田煜璠張淑臯王曉東光晟陳藻周衡李培業袁本貴何宗瀚汪炳南陳襄廷宋仲佳鄭憲武俞仁愈申鍾嶽謝家鴻孫鐘韓殿琦唐士杰龍圖楊拱姚潤仁錢崇固滕驥徐藻楹陳英孫德震瞿翔李昀夏國賓王光鼎孫景賢池文藻鍾寳華高贊鼎葉大榮王邦屏黄德馨張藎臣沈秉誠劉鏡淸黄紹雋王鍾駪張德潢蔣羲明吳秉成盧尙同馬光裕邵箴黄宗麟蕭露華張耀陳翺陳佑淸王英濰趙從懿錢鴻鈞羅家衡李國珍嚴愼修周英雷光曙程鵬年黄永孚徐炳成趙家璧陳煦黨積齡葉諄然李盛鏳楊勉之李鶴經黄鳳翔楊悌陳福民歐陽景東黄甲丁鑑修熊兆周俞道暄陽光珠曾彦岳秀華李惠人李鍾濂韋榮煕洪榮圻倪啓瑞袁家普程愚王　關和鈞林瑩李世恩胡善思吳玉成田汝翼曹廣函漆運鈞殷汝熊蔣邦彦鄭隆驤均著賞給法政科舉人黄鑑光曹位康張廷霖郭登瀚許壽裳張萬田王海鑄蘇壽松李培鑾陳榮鏡王鑄均著賞給文科舉人王麟書汪行恕蔣履曾戴棣齡鮑鑅均著賞給醫科舉人彭淸鵬顧寳瑚金曾澄周步瑛朱叔麟黄以仁黄際遇李文熊胡樹楷張邦華鄧瑞槃均著賞給格致科舉人張明綸劉安欽鄭桓張正坊郭寳慈岑兆麟朱顯邦楊煕光杜愼媿王澄淸萬勗忠楊兆鵬瞿祖熊嚴少陵吳錫忠胡光普吳爕許文光黄公邁倪紹雯均着賞給農科舉人祝長慶楊剛秦銘博何壽彭吳濬源李宣諫孫慶澤何長祺孫嘉福諸人龍韓榮昌萬嘉壁方興楚施霖錢均張大椿王道昌鄔肇元姚履亨陳佐漢劉導王靖先李邦燦張繼業邵文鎔梁元輔均著賞給工科舉人吳在章范季美唐在章周錫經薛宜常曾牗李微汪廷襄程承邁錢懋勛劉桐葉昌燾祝毓瑛楊汝驤陳日平董元是章家駿張競立李涵眞袁旃何焯時劉石蓀周藎臣張金燦趙之睮張淸槐謝霖吳會英顧時濟朱其振黄傳綸黄如棟張家亨李作賓李士炯后大經孫壽恩劉光笏楊蔭喬曹楨冀鼎鉉張國棟郝文燦周寳鑾張冕光胡源鴻黄行藻蔣道南李協中均著賞給商科舉人欽此 
　　上諭調署伊犁副都統兼塔爾巴哈台參贊大臣科布多辦事大臣錫恒由内務府司員外任道員受先朝特逹之知擢授科布多辦事大臣到任數年於一切創辦事宜慘淡經營規模畢具保障邊疆深資得力乃以積勞成疾遽爾溘逝軫惜殊深加恩著照都統例賜恤任内一切處分悉予開復應得恤典該衙門察例具奏賞銀一千兩由廣儲司給發准其入城治喪靈柩回旗時沿途地方官妥爲照料該大臣有無子嗣著該旗查明具奏候旨施恩以彰勞勩欽此軍機大臣署名奕劻毓朗那桐徐世昌 
監或攝政王鈐章九月初三日内閣奉上諭開缺湖南岳常灃道煕楨著仍以道員記名簡放欽此軍機大臣署名奕劻毓朗那桐徐世昌 
宫門鈔九月初三日召見軍機煕楨 
論說 
[論資政院民選議員之當聯絡（選）]  
資政院開院三日矣。海内外人。翹企想望。以爲出席各議員當必振厲發皇。崇論宏議代表人民之意見確定國家之大政。使吾亞東帝國憲政進行若朝日之披抉蒙翳而隆隆上升。其在此開會九十日之内乎。吾爲各議員頌之禱之。 
然欲爲代表人民之意見。確定國家之大政者。勢不可無豫備焉。各國議員皆從政黨發生故於未開國會以前必先有政務調查會政友會以組合之。俾得往還會集討論研究使之情志不至於隔閡。而意見咸歸於一致。此誠豫備之要素。今中國並無政黨。且充任議員者有欽選民選之分欽選者在京居多猶易於。集合而民選者則原係各省諮議局之議員。素不。相習而一朝同院勢必發。生種種之困難。 
甲言語不通在議塲彼此發言時易於誤會。 
乙情意不浹在各股選舉專任股員時茫無標準。 
丙未經數四之討論。研究。則議。論紛歧。必不能决議一事。 
有此三者。於是人雜言龐。勢若散沙必無良善之效果。夫以海内人民。對於資政院責效之切。期望之。深而民選各議員以素無預備。竟闕然不克慰副所望。詎非至可憂慮之事所望各議員急起而聯絡之也。 
夫吾所謂急起而聯絡之者。乃係精神上之作用。非形式上之作用也。形式上之作用。如彼此集合。殷勤通欵曲藉伸情愫。則前所謂甲乙二弊。即不至發生。誠亦不可不早計。至於精神所在。而確讅其爲聯絡之要點。則其說有五 
（一）當知議員之與政府爲對待地位。 
（二）當知欽選議員中。有王公世爵。各部衙門司官。毗於行政一方面之人。必不能發揮健全之輿論。而與民選者。沆𤅈一氣完全立於對待政府之地位。 
（三）資政院開院。爲全國人民共同參與政事之第一。日在法典上本認（爲議事與立法之機關。旣如此則日後議决之各議案。果誰負執行之責 
 
 

Page 4

 
 
任。苟其無負責任者。則政府一方面尙無對待人民之人而人民所議不等虚設乎。是今年資政院固將等於去年之各省諮議局。咨呈督撫。而督撫不負責任遂成種種空言之議案。此吾願開院伊始民選各議員。所當聯絡爲第一之質問也。 
（四）旣經質問以後。得有政府答覆。確定有負責任之人。必當問政府之行政。果先有確定之政綱。以表示人民乎。夫苟無確定之政綱。則庶政萬端。何從。提議。兼行並進則無此國力。冥途信行。則不得要領。此吾願民選各議員。所當聯絡爲第二之質問也。 
（五）苟得有政府第二之答覆則以彼之政綱。與吾人民。之所見其異同。得失正資研究審查。令之聯絡亦必不可少。 
夫斯爲落落數要點。苟能行之。則資政院之。開其精神必當一振是所望於民選議員者。 
專電 
[電一北京]  
　　國會代表團决定本月初五日上第三次請願書 
[電二北京]  
　　今日（初三）資政院開審查會審查桂諮議局全體體職案禁止旁聽 
[電三（北京）]  
　　資政院總裁代奏各議員謝訓勉恩 
[電四（北京）]  
　　樞垣電致黔撫龐鴻書禁種鶯粟人民旣多抗拒應即妥籌辦法免致激變 
[電五（北京）]  
　　贛撫馮汝騤奏覆酌擬行政經費請速劃分國家稅地方稅 
[電六（北京）]  
　　輔國公憲章奏整頓軍政兩事最爲重要請擴張陸軍學堂設立兵工廠以期振興軍學齊一軍械奉旨該衙門知道 
[電七（北京）]  
　　度支部奏全國歲入計二萬萬九千六百九十六萬二千七百二十二兩 
[電八（杭州）]  
　　浙諮議局今日（初三日）開正式會增撫亦蒞局由全體議員要求爲路事代奏增撫未允各議員立刻停議如無後命即行一律解散 
[公電（南京）]  
各報館鑒南洋勸業會塲初三至初九在跑馬塲大放輕汽球不另收費 
緊要新聞一 
[憲政館果何憾於報紙耶北京]  
　　憲政館核訂報律四十一條業將修改各條撮登前報茲悉該館原奏之措詞於報紙終不滿意略云查報律中應行修改者約有二端一關於發行報紙之檢查非出版前所能猝辦一關於違犯報律非行政衙門所當裁判應即分别斟酌增改此外發行記載之限制保押處分之重輕臣等體察現時情勢參考各國法例無不詳加釐訂取便施行至原律文辭掛漏應需删潤補益之處亦經逐條更訂律文改爲四十一條照章請交資政院議决各該報果能濬瀹新知發攄正論地方有司奬進之不暇何致有過量之干涉阻社會之文明乃比年以來各省開設報館緣事被封者已數數見各館不自咎其記載之越範圍而羣以官府侵害自由爲口實皆因法令之界限不嚴遂使官民之遵行多舛嗣後處罰及禁止各項均應責成該管衙門依律奉行不得意爲輕重各報館尤宜懍遵國法不得故犯科章以期上副國家納民軌物之至意 
[要求豫算案之大風波北京]  
　　度支部編訂全國財政豫算案已於上月二十七日出奏一面即交會議政務處商定提出與否聞度支部之意祇求赶辦告竣其提出與否概不過問聽憑樞府主持而樞府則意甚冷漠縱不得已而提出亦須抽出許多表册惟示資政院以極簡略之綱要現在資政院議員聞此信息以此事爲全國死生問題大起驚擾有多數議員正商議强硬要求提出之法謂此事如太拂衆意决計聯名不到議塲聽政府開除其名並已通告各省諮議局商議内外一致强硬要求之法蓋此事必期辦到目的云 
[第三次國會請願之會議北京]  
　　在京國會代表團於上月二十六日下午開國會請願談話會到者二十九人首由吉林特派員李君芳報告東省危亟救亡之策自以請開國會爲第一義如何續請須决定方法至上書日期即當在九月中次由孫君洪伊宣言爲東省大局計救急之策應請中央政府重畀東督大權無所牽掣而後内政外交方可著手然爲國家根本問題計仍在國會鄙意三次請願宜分五層辦法一上書政府二上書監國并求見面陳一切三遞呈都察院四上書資政院五由各省人民要求各督撫代奏此五者兼行並進庶可逹到目的吉林文君耆云孫君所言五層前次均己辦過今届當從精神上注意 
 
 

Page 5

 
 
　　九月閒必須上書直隸温君世霖云宜各省多舉人民到京要求安徽陶君鎔云請見攝政王痛哭要求甚願從諸君子後浙江余君鏡淸云能得資政院議員亦同時請願能力較厚鄙人願商之同院云云嗣有湖南羅君傑湖北陳君登山等起言均主張取銷前定之日期另定最近之期限遂由衆推舉方君還起草以九月初五日以前爲限復决定呈稿分三份一攝政王二資政院三政務處同時呈遞所有一切應行手續定於初二日仍在事務所開會通過 
[資政院議决案尙須重議北京]  
　　聞資政院議决案入奏之章程凡經該院議决者須先交會議政務處重議始能入奏但奉特旨交議事件及軍機大臣或各部行政大臣交院會議之事不在此列所限制者資政院自提出之議案耳 
[資政院議員續開討論會北京]  
　　資政院議員因議事細則諸多窒碍業於十月二十五日在資政院分股辦事處開會討論一次嗣又於二十七日假財政學堂開會合全體議員續行討論計到會者一百餘人公推許君鼎霖爲主席當由許君報告二十五日討論情形並演說在議塲須尊重秩序云云次由孟君昭常顧君棟臣趙君炳麟報告前次對於細則中疑問各條所討論之解釋於時衆議員有提議某條衝突某條窒碍者紛紛不一許君云此皆當提起修正案但須俟將前次討論之解釋各條報告畢後再行研究次討論至分股辦事細則陳君樹楷逹君杭阿藉君忠寅于君邦華方君還迭次發議主張總選合計大意謂總選分計其結果必與投票原則相舛且外國分計法係防政黨之故吾國各省議員尙不相識何至有黨云云衆鼓掌賛成次由李君文煕提議今日宜急解决者三一議長於表决是否投票一預算股宜增加股員一總選合計是否可通融辦理遂由主席許君諮詢衆議員成謂議長不能投票可無疑義預算股員宜合决算股員爲一股以此次無决算也至總選合計一節宜由股長理事要求議長先行通融辦理然後提起修正案時至五鐘遂摇鈴散會 
[各省禁種土藥之眞相]  
　　度支部派員分赴各省密查禁烟情形及奉諭撤銷保案等情迭載前報茲探得度支部原奏以各醫撫行不踐言甚不謂然故其摺中頗多嘲諷之語今特摘要錄下如各督撫能因愧思奮則禁烟前途之幸矣原奏略云禁烟一事以禁吸爲最要關健而各省無不以禁種入手奏請縮短年限是以光緒三十四年九月及宣统元年四月臣部議以奉天吉林黑龍江直隸江蘇安徽山東山西河南新疆福建浙江江西湖北湖南廣東廣西雲南等省限至上年年底止一律禁種淨盡陜西甘肅四川貴州等省遞年減種限至宣統五年止一律禁種凈盡如未屆限能將全省種烟地畝勒禁准將該管官分别奏奬嗣於上年六月間據護理雲貴總督沈秉堃電奏請將陜西甘肅四川貴州四省統限宣統元年下半年一律禁絶是各直省禁種期限誠能照各該督撫所請實力奉行雖以宣統元年爲全國一體禁絶之期亦無不可然名不符實最爲禁烟前途之障碍茲查各省嚴行禁凈絶無私種者實爲直隸山東兩省若奉天山西湖北廣東諸省禁種非無明效然均有一二處烟苗之發現雖係鄕民私種究不得謂已收全功黑龍江江蘇安徽廣西福建諸省亦各有二三縣仍復栽種若河南浙江江西湖南諸省竟至有數府十數州縣烟苗均未盡拔者至於吉林新疆雲南三省名爲禁絶而種者仍復不少他若縮限禁種之陜西甘肅四川貴州諸省惟四川禁令較嚴可期漸凈餘則尙無速效之可言乃各該省已以禁種出力人員紛紛請奬矣如山西雲南山東福建或稱依限禁種或稱禁種凈盡除山西禁種尙非無效山東福建尙未議奬外吉林雲南兩省應請飭下吏部卽將保案撤銷以爲粉飾因循者戒 
[度部改設幣制局之内容北京]  
　　度支部日前具奏略謂幣制之事千端萬緒現在雖己將大致辦法次第奏陳而究其要歸總須一國銀元皆用新弊不再有他種之錯雜各種輔幣皆以十進不再有價格之參差各處紙弊皆有儲金不再至發行之空濫方爲一道同風萬全無弊以中國幅員之遼闊習俗之紛歧欲臻此境良非易事即目前辦理此事之頭緒節目亦復委曲繁重有待推求臣等公同商酌若非特設一局居中以馭使邊疆内地皆若一堂幣廠銀行均歸一氣斷不能課其殿最責實程功查臣部原附設有幣制調查局現已由調查而進於實行自母庸專注調查名目擬請即將此局改爲幣制局以資統一除由臣等隨時到局督率籌辦外其弊制局中擬設提調一員帮提調二員以提挈全局事務其辦事各員擬分爲四股一調查股以調查局未竟之事如東西各國現在辦法各省各埠官民交接商業習慣凡關於幣制事宜應如何參酌改良等事屬之一籌辦股以籌備改鑄新幣資本規畫全國應用新幣約數現設總分各廠每月能出各種新幣若干廣設分所收兌舊幣更換新幣以及籌辦關於幣制一切之事並文牘等類屬之一稽核股以稽核造幣總分各廠收買生銀舊幣改鑄新幣撥給各處數目並研究其成色分量歸於一律以及總分各銀行收受各種新幣發行各處之情形所出紙幣準備金及各證劵之成數所得利益之實數並考較部廠製 
 
 

Page 6

 
 
　　造紙幣之辦法及分别稽核各項表册等事屬之一編譯股以上三股所辦之事有應編應譯發行各處並彚爲成書者屬之每股各設總會辦一員帮辦及委員各數員再設庶務處以司全司雜務其與各部各省咨行事件仍由臣部通阜司行文均用度支部屯信以昭鄭重所用各員皆由臣等遴選究心財政具有學識經騐者分别派充此後若須添派諮議各員再由臣等隨時酌定奉旨依議 
[幣制局人員題名錄北京]  
　　度支部新改幣制局分爲四股巳見原奏茲將各股所派人員調查列下是又一消納紅司員之窟穴也調查股總辦章宗元會辦張茂炯邦辦樓思誥張鍾來陳以豐　委員陸大坊許廷琛籌辦股總辦憑嘉錫會辦王璟芳帮辦蔡璋柏增毛玉麟委員楊壽楣朱士林稽核股總辦張饒第會辦于焌年帮辦巢鳳岡劉澤煕楊賡元委員吳秉徴吳嵩壽編譯股總辦稽岑孫會辦吳乃珍帮辦劉成志何福麟劉冕執委員張競勇謝啓中庶務處提調陳錦濤帮提調奎濂趙椿年委員陳斌麟寳潤寳宗陸保靖馮啓程 
[京師近事]  
　　日前外務部照會駐京各國公使署文一件係將資政院所訂開院章程中外交官旁聽席之聽議次序禮節淸單分送各國公使以便屆期臨院有所遵守並請名公使將各該國來院旁聽人員銜名數目尅日開列淸單咨覆以便院中預備坐次 
　　聞外部的接薩摩島領事報告德人新訂苛例該島僑無門呼籲請外部速示辦法日前外部已電致駐德欽使梁誠略云所訂苛例有違條約應請貴大臣向德政府據理要求以衛僑民 
　　自鹽政處設立以來所用之人皆係晏安瀾所援引把持公事聞者側目聞一切事宜非經晏安瀾之許可雖澤公亦無如之何此次張鳴歧到京與澤公所議鹽政各事均已擬定晏因未與已謀一律駁斥晏之勢力於此亦可想見晏有一心腹張某由晏派充鹽政處要差近來鹽政處之事均須聽張某主持大有晏安瀾第二之勢因此鹽政處人員無不先恭維張某而後始及於晏云 
　　督辦鹽政大臣澤公擬將各省鹽運司鹽道所兼管之茶務水利巡防各事宜劃歸巡警勸業兩道辦理惟使其專辦鹽務以重責成現已會商各省督撫日内即行出奏 
　　大學堂監督劉廷琛因父病請假回籍其監督一席已派柯邵忞署理現學部各堂以劉廷琛父病不愈一時難速回任故議另行簡員補授惟請派人員各堂官意見兩歧尙未酌定聞舊學派擬舉嚴修朱益藩喬樹柟而新學派則以學堂爲時務敎育非具有東西學旘者不可故此派中擬舉前充歐洲留學監督蒯光典充任 
　　聞日前黑龍江周中丞有摺到京請簡黑省交涉使員缺並保宋友梅觀察堪勝其任經外務部鄒尙書按照本部新定章程議駁仍令該撫暫緩奏設 
　　湖北交涉使一缺特旨簡用施炳爕已見前報聞當日旨下軍機處不悉其人爲誰此係出自監國特意外務部前保之交涉使人員亦井無施其蓋係鄂督瑞澂在京時面保謂其堪勝此任故蒙簡放云 
時評 
　　其一 
廣西諮議局以力爭禁烟事。全體辭職。浙江諮議局要求浙撫代奏力爭商律及預算交議如其不允。亦欲停議解散。　武陽自治各鄕董復以縣令迫壓。全體辭職已經辭職者二有辭。職之意而視。長官之意。爲進止者一何官紳水火之甚耶 
使官不。違背法律陵侮民權紳亦。何至辭職使紳不欲謀地方之公益。而置地方利害於不。問又何必辭職。然則官。紳相仇。而紳至全體辭職。其理之曲直亦豈。待智者而决乎。吾不知未解菜之浙諮。議局亦能和平解决。而不至全體辭。職否若果迫。不得已而必出於。解散之一途則内之民心離散外之强隣狎侮。其爲害豈僅。一督撫一園體。之關係也乎。 
　　其二 
地方官禁烟不力。誠爲可恨。然紳士不能恊助以禁之。則紳士之。放棄責任亦可議也。 
今各地方之紳士對於禁烟一事。一若不在自治範。圍以内無有。能以熱心毅力。出而協助者試問以城鎭鄕轄地之廣。違法私售者之秘密而欲專委之地方官。其何能及 
　　其三 
　　盛宣懷主張借欵之人也。而於粤川漢路。獨駁拒之。豈亦知。輿論之。可畏耶抑湯壽濳一奏果足懾其晚魄。耶記者曰。輿論寗足畏。湯壽濳一奏寗足懾其魄。大抵政府中人。或有不主張借欵者。耳 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局開幕選舉記事杭州]  
　　九月初一日浙省諮議局第二年常會開幕浙撫增中丞親蒞行禮井致頌詞經議長代表答謝暫行閉會下午一時二十分鐘復席議員到者百零五人首由陳議長報告撫部院來文爲熊議員文臨時請假是否作爲辭職一節現已由局據情答復次提議修改互選細則（按諮議局每年常會例須改選常駐議員審議長及各股審查員現因浙路風潮緊急萬難延緩業於念七八等日協議會决定以選舉常駐議員手續甚煩路事刻不待緩改於閉會前三日再選致與互選細則自相矛盾故議將該細則第三第十三第二十三條提出修改）大衆意見以此項修改非今日適用之要務擬請從緩當議選舉審議長一人檢查出席人數分别投票計褚輔成君得六十五票當選爲審議長選畢暫行休息三時二十分鐘復席發票選舉第一股資格審查計選出勞絅章陳翼亮王理孚陳訓正王澤灝王家襄唐鳳祥趙鏡年等九員並議决次多數酌留半數開列俾便升補主查理事等員計次多數潘澄鑑蕭鑑范耀文阮性存梁有立五君次議接選第二股財政審查梁有立發言財政審查人數多手續煩現在時間不早可變通先選第三股是股延至明日續選樓君醰安謂章程規則必須尊重不能輕議變更議長請衆表决贊成變更者多數遂接選第三股法律審查計選出阮性存王家襄劉耀東王序賓金葆樨王卅裕韓澤蔡煥文張傳保九員又次多數盧觀濤梁有立王理孚吳賡庭蔡裔麟等五員選畢唐鳳祥君起言浙路事急間不容髮之時不可因選舉虚糜時日擬請明日上午九時開會從速選畢以便提議路事善後辦法全體贊成遂散會 
[皖路礦會議購津浦債票大會安慶]  
　　郵部於上月廿九日電咨皖撫謂津浦鐵路又借欵四百八十萬磅貴省應否預定購買額數等語朱中丞准咨卽飭勸業道函知路礦公會安徽能購債票若干即日議覆以便覆部該會立即會商農務敎育兩會於是晚八時在明倫堂開臨時大會首由洪君朗齋宣佈開會宗旨略謂津浦鐵路前借五百萬磅直隸等省購票最多皖省聞信甚遲購票甚少此次又借四百八十萬磅皖省如能多購則利權不致過於外溢次李君少崖謂此次事發倉卒限期迫切諸君有何高見能多認購債票酌定數目明日即便覆道姚君香崖謂借欵築路本不得已之舉今郵部來電通知是望皖人購票也若再放棄恐爲郵部抺殺而利權盡落外人之手又謂此次雖由敎育農務路礦三會發起而招購之責任須由各團體分担李君少崖又謂今夕倉卒難確定數目請諸君及各團體明日將認定數目報告路礦會再行覆道當時公舉洪朗齋李少崖二君明午上院請先覆部酌留債票若干預備購買及禀商將來交欵期限十二句鐘始行散會 
[憲政館與各督撫往來電]  
　　護桂撫致憲政館電查上年十二月鈞館議覆侍讀吳士鑑奏請申明議案權限摺内擬於各省督撫會議廳設審查一科專司審查諮議局議决案件以司道以下官司法官本省士紳三項人員搆成之等因本届諮議局開會在即擬先行設立以資審查惟士紳一項應定爲若干名數諮議局公推後督撫如何覆選伏乞核示遵辦 
　　憲政館覆電電悉審查科暫可假定士紳名數不得逾本科派定司道以下官員之數其公推員數應視假定名數加倍再由督撫覆選仍俟本館擬訂章程奏准後通行遵照 
　　護桂撫再致憲政館電會請廳審查科士紳一項由諮議局公推督撫覆選士紳二字所包甚廣諮議局議員亦在士紳之列是否議員亦可充當審查科員抑或不得兼充伏候核示以便遵照盼切 
　　憲政館覆電電悉會議廳章程已於十六日奏准審查科士紳不得以諮議局議員兼充此覆 
　　贛撫致憲政館電據諮議局呈稱定章常駐議員以一年爲限如出缺遞補任期未久限滿改選能否按照第十八條議員任滿再被選者得 
行連任之文辦理乞示遵 
　　憲政館覆電電悉常駐議員任滿改選已賅括在定章第十八條第一項内應按照辦理參看第十四條按語可悉此覆 
　　浙撫致憲政館電浙省諮議局議員沈椿年因案被控現正審訊未結本年會期可否一併召集祈示遵 
　　憲政館覆電電悉沈椿年因案被控如審有罪名實據及犯定章品行不端各項自可母庸召集即希查照 
[西報譯要]  
　　盛宫保居然反對外債字林報載初二日北京電云四國公司代表續與郵傳部會商粤漢鐵路借欵問題紅該部侍郎盛宫保將所呈各欵指駁其意殊不欲借用該債併促該部卽允許拒欵諸紳不用外國資本云 
　　中德美聯盟之畫餅文滙報載初二日栢靈電云俄國斯洛伏報所載中德美將成三國聯盟以辦遠東各問題一說已經德國官塲宣言辯駁謂係好事者故造是說其意殊不可測 
　　日本野心之可畏文滙報轉載鈕約日報北京訪員電稱日本現擬以併吞韓國之法併吞滿洲北京人士深信俄日協約必有秘密條欵使日本得以擴張領土至南滿洲而俄國得在蒙古自由行事云 
 
 

Page 11

 
 
　　葡國革命之風潮又載初三日倫敦電云葡萄牙京城里斯本忽起革命之亂王宫被轟現爲共和黨占據 
分類新聞政界 
[武陽各鄕董全體辭職常州]  
　　武陽鄕董公所爲各董議集之所前因籌備縣自治由兩縣禀請將該公所解散即以公所經費充籌備縣自治經費各鄕董請俟鎭鄕自治成立再行撤銷籌備經費允由各鄕擔任另籌兩縣怒各鄕違抗特出朱票派差勇多人將該公所懸牌撤去並擬提司事懲辦各鄕大憤以鄕自治尙未成立各鄕董名實俱在不應如此壓制式邑各鄕董已將諭單悉數交還全體辭職矣 
[電飭寳應沈令留緝命案蘇州]  
　　蘇撫程中丞昨據寳應縣商會公電禀稱上年八月唐姓雇工吳大身死一案沈令遲至三日始行相騐致兇犯無獲偏聽縣差張文之言指瘡血爲殺人之血栽誣請假在家患瘡之丁役蔡標由商會屢次牒請置之不理去臘今正蒙藩府兩憲批飭迄今並未發訊若交後任雖無偏袒徇情究與此案眞情隔膜蔡標久覊囹圄形將待斃惟有仰求電飭沈令留寳迅緝正兇訊明此案再行回省公憤所關理應代求等情當即電飭寳應縣陳令轉前署縣沈令云今據該縣商會來電云云查此案情節本多支離如蔡標確係正兇何難根究得實如非正兇亦應趕緊訪緝乃案懸已及一年尙無頭緒置之不訊不辦實屬玩泄自應勒令沈令會同現任迅將此案查訊明確獲兇究辦俟定讞方准回省並一面電咨江督張制軍傳諭寗藩司知照 
[調兵禁阻米船出口長沙]  
　　湘撫楊中丞以本年三月亂事雖係匪徒從中煽惑而其原因究在米荒故對於米糧出口問題極爲注意前曾通通飭各州縣詳細調查通盤籌算除預備本省一年食穀及塡滿倉儲外所有盈餘運往他處者仍須限定數目以重民食現以各屬尙未具覆以故迄未開禁昨據雷灣等處米捐分局禀稱南洲華容一帶湖田本年秋收極爲豐稔日來竟有大批米糧希圖濳運出口經各米捐分卡派丁攔阻惟來者甚衆非多有兵丁竊恐不敷照料擬懇撥派弁兵隨時堵截等情到省現在大憲已准予所請特委中軍參將連參戎率兵前往分途堵截矣 
[委員淸查西路木釐長沙]  
　　湘藩趙方伯以本省西路所設木釐局卡每年所入稅銀頗稱暢旺但距省窵遠深恐日久弊生偷漏侵吞皆所不免亟應澈底淸查以重國課况現値公欵奇絀之時尤當極力整頓藉資挹注爰於日昨札委蕭令鍾秀張令尙賢馳往該處淸釐一切矣 
[鄕鎭禀設巡警湖南]  
　　岳郡巴陵縣梁大令以該縣與華容毗連之團山地方戶口稠密爲盜匪出沒之區曾經諭飭該處士紳設法籌辦巡警以資捍衛旋據禀覆略謂近年收成歉薄籌維艱懇予緩辦等情在案茲聞該處紳士任本垚等會商本邑團紳以本年秋收豐稔亟應遵照縣諭設法籌辦警察以保公安並舉曹君佩聯充當總辦衆皆極力贊成現已據情禀請梁令准予立案矣 
軍界 
[新軍成鎭不准再展年限廣東]  
　　粤省編練新軍以五年練成兩鎭目下各司庫異常奇絀萬無此項財力迭與大部往來咨商請予展緩等情昨陸軍部特將前後練軍情形詳叅考究以現在財政雖支絀然該省編練已久期限亦經早定即前督周在任時咨部立案之成鎭辦法亦經按照時期依次成立自必詳察全局情形具有成算方能釐定應仍參酌前擬辦法勉力圖維至目下財政支絀一節雖屬實情然亦非祇粤省爲然倘相率觀望則必致稽延時日等情刻已咨復來粤請即悉心參酌竭力經營務底於成矣 
[桂邊對汎井未裁减勇額廣州]  
　　粤督日前接准法領事照會内稱准越督文開東西沿邊對汛現正會籌整頓以重邊防惟探報西省有將邊軍裁减之說殊與越南各省及該省鄰近治安大有妨碍應請將西撫辦法極力阻止以免意外等情當即電致邊防營員查明酌辦茲據電復以邊營現正整飭并未遺减越督所稱當係誤傳云 
[電請知會欽軍預防越匪竄擾廣州]  
　　粤督現據龍州道鎭電禀略謂准瓊山法使照會内稱近有安南逆匪多名與革黨將佐串同以擾民謀亂爲事全境遭其蹂躙茲經法軍從外淮勦佔其巢穴惟密查匪等近仍分竄隣近誘扇應請貴官弁會同協力搜除等因合電請飭行欽軍一體查照 
[陸軍警察司令處定期成立湖北]  
　　鄂省陸軍警察管帶鮑佑卿游戎奉飭設立司令處現已選定地點各節均誌報端刻聞刻管帶以司令處爲陸軍警察之總機關關係極其重要自非即早成立殊不足以資號召而期統一日昨特飭該營第二隊隊官日本警察畢業生盧斌迅將楚望台房屋廳堂佈置妥恰定於九月初一成立矣 
[鄂督委員查騐駐湘軍隊湖北]  
　　莘帥以鄂軍二十九標一二營三十標二三營駐湘日久恐生流弊茲聞現已派定宋寵三大令及史錫華二尹偕同赴湘查騐該防軍官長辦事是否盡職兵士有無騷擾民間情事及軍餉軍械之有無錯亂種種事件均須詳細探實具報以便旋鄂時明定優劣俾資懲勸 
[督練處添委參議長沙]  
　　湘撫楊中丞以淸鄕事宜旣由督練處統轄其一切事件自必異常忙碌亟應添委參議一員以資襄理昨特札委湖北候補道黄觀察以霖充當該處參議月領夫馬薪水各一百兩以資辦公並聞楊撫曾飭其會同各該總辦會辦將一切軍政悉心整頓妥爲籌辦矣 
學務 
[鄂學知照各堂監督赴所會議武昌]  
　　鄂省各學堂奉文减折敎員薪水茲悉學司旋又知照各學堂監督齊赴公所會議聞其原因一爲學欵萬分竭蹶按月撥給各堂經費節節虧支實已無從挪墊所有各堂管敎各員薪水擬自下月起即行照章減發一爲各敎員於三十二年減過薪水三成係屬銀數改發洋數此次所定表格係照上課鐘點核計恐有不均之處諭令各監督斟酌妥善以免偏枯 
[勸學所經理學欵業已批准常州]  
　　武陽學務經費原由馮錢兩紳管理茲因馮紳等禀請辭職由兩縣移交勸學所接管該所總董伍陳兩君業已籌集欵項允爲管理惟所有馮紳等借墊莊欵五千餘元伍君 
 
 

Page 12

 
 
允先還一二千元餘　收到有着之欵分期歸還具禀學使核批兩邑令以經濟紳墊欵須即歸現並謂提學使函囑另舉經濟紳爰在商會請惲曾于三紳接管惟樊學使則以伍君所擬辦法爲然已批定准由勸學所經理矣 
[各校議開聯合運動會常州]  
　　武陽城廂各校每月末星期六在勸學所開常會一次昨日會議之期所董伍博純君提議准九月二十八九兩日開聯合運動會又議决於年假期内開武陽全境各校敎育品展覽會云 
實業 
[郵部派員查勘路綫蘇州]  
　　蘇撫程中丞日前接准郵傳部咨路政司案呈本部現派本部主事包國麟前往泰州至揚子縣界查勘路綫請飭沿途地方官妥爲照料等因中丞准咨當即分飭沿途各州縣一體遵照 
[湘路開辦房舖租股長沙]  
　　湘路限年趕修早經諮議局議决在案其籌欵方法曾由該局會商省城紳商僉謂各大城巿有房鋪租股可籌旣無各項手續之勞且有確實可靠之欵且僅抽收一月於民間亦無所損已由該局呈請撫部院核准公布施行並由院札行巡警勸業兩道通飭各屬一體遵照辦理其辦法係就各城巿房舖抽收一月佃租全歸房東如係自己産業則由街團估量作價其開辦地方爲長沙湘潭洪江常德岳州益陽等處云 
[夔商因抵抗苛征罷巿四川]  
　　夔關釐金向章過江收十成落地稅綢緞一項免五征五花布胡椒海帶靑絲糖酒七項免七征三其餘百貨概不征收今年關道馬汝驥除勒收盤艙漏規年約四萬餘金外又復承趙督意旨所有貨物一律加收十成商民因之歇業者衆上月二十三日馬道竟飭差執硃單沿街按捕歇業者指爲抗釐公憤大動遂於二十四日全體罷巿二十五日由地方官紳按戶勸解得漸次開巿而馬道竟將城會議員楊宏發商民何元興宋永興等交縣拘押近聞已奉趙督專札於九月初一日實行加征矣 
雜記 
[宦途之變幻不測南昌]  
　　新喻縣沈令廷焯到任將及一年因爲辦理新政虧累甚鉅晋省辭缺另懇調劑已蒙當道首肯由藩司衙門札委周大令家衡前往接署惟該縣禁烟公所委員徐大令慶孚素與沈意見不甚相合已經互相禀訐垷徐謁見馮中丞面陳地方煙土舖戶林立禁烟碍難實行且沈令兄弟均屬大癮尤爲不便認眞措詞甚爲激烈馮撫卽以察看沈令體格肥胖面色並無烟容旣在官吃烟汝竟不禀實屬放棄責任徐仍辯不休大碰釘子而出馮撫卽以徐慶孚語言難信飭令撤差所遺該縣禁烟職務另委夏府經秉銓馳往接辦 
[自治之成績如是雲南]  
　　雲南自治總局雖已設立數年後又遵章改爲籌辦處　飭各州縣設立自治研究所以爲立憲之預備奈滇中民智不開財政困難地方官多以自治爲不治成立者少除羅次定遠新平蒙自各縣遵章籌設外餘俱多付缺如日昨自冶籌辦處特詳請督憲將漠視自治之一般地方官嚴行記過勒令限期成立 
[旗之胡閙可怕廣州]  
　　漢軍甲兵董某居旗界福地巷被旗人謂其在外演說背謬鼓衆千數百人蜂擁至董家將伊所居房屋拆爲平地該管旗官聞警馳至彈壓當時聲勢滔滔不能制止各旗人又謂該管官孔協領喝令拿人致犯衆怒復擁至興隆坊該協領衙門將頭門拆爛始行散去現已禀明將軍三堂未曉若何辦理惟聞已將董某在旗中看管查明核辦矣 
[地保之不法宜懲浙江]  
　　湖郡北關外派出所黄區官日前巡視崗位至大通橋左側撞遇脚繫鐵鐐項鎖鐵練一人疑是監獄逃犯當即獲住押解到縣由王孟雲大令訊問據供名周阿田一百三十一庄秀才兜人八月十四夜同村陳蠶娜家被賊撬門進竊失去絲洋事主疑我偷竊獲交地保當受地保私刑杖責用小練拷住手足以毛竹潮烟筒絞逼供認復懸樑間卒用脚銬項練鎖於柱上苦不勝言迄已六日不食今幸乘間逃出未將練銬棄去原思來案伸寃云云查騐手足受傷屬實王大令甚爲震怒以地保私用刑訊何胆大乃爾除飭卸刑具暫押外立掣硃籤飭提該地保及事主澈究 
[請談]  
　　諮議局紛紛將解散矣 
諮議局自遵旨成以立來。忽忽一年。而此一年中所得之成績。其有裨於民生何若其有益於時艱又何若。議案纍纍蠧蝕塵封。爲問諮議局未設以前之民情較之諮議局旣設以後之民氣其比較。的何如 
　　今者諮議局又開會矣而全體辭職一律解散之聲洋溢於耳鼓君子見幾不俟終。日彼浙桂二省之議員或以烟禁。或以路事。衆憤一致。决議解散此豈東西立憲國所宜。有乎而胡爲偏中於幼稚之吾國也 
記者日此亦吾國籌備立憲時代之一大紀念也。吾竊竊焉爲諮議局前途慮矣。 
[蘇路果將改歸官辦與]  
　　蘇路公司改歸官辦之消息。博聞已數月矣。股東默然也。總協理寂然也。而今則郵部旣宣布矣。吾不知爲股東者對此何。如吾尤不知爲總協理者對此又何如。 
雖然力爭之勞。招股之苦。今姑置之不論。而第念江浙毗連。盈盈一水。浙人以保路故犯宸顔。留總理。四出哀號開會維持。至解散諮議局而不惜。吾不知蘇人對此。感情何如或者　。人子於父母。有將命。無方　。彼蘇路公司者。殆亦深明乎此義矣噫嘻。其然。豈其然乎。 
[雜著優語錄（七）]  
崇寗初。斥遠元祐忠賢。禁錮學術。凡偶涉其時所爲所行。無論大小一切不得志。伶者對御爲戲推一參軍作宰相據坐。宣揚朝政之美。一僧乞給公據游方。視其戒牃。則　祐三年者立塗毁之。而加以冠巾道士失亡度牃聞披載時亦元祐也剝其羽服使爲民一士人以元祐五年獲薦當免舉。禮部不爲引用。來自言。即押送所屬屏示。巳而主　宅庫者附耳語曰今日在左藏庫請相公料錢一千貫。盡是元祐錢。合取鈞旨其人俯首久之。曰從後門搬人去。副者舉所挺杖其。背曰你做。到宰。相元麥。也只要錢。是時至尊亦解顔（洪邁夷堅志） 
蔡京作宰。弟卞爲元樞。卞乃王安石壻尊崇婦翁。當孔廟釋奠時躋于配享而封舒王。優人設孔子正坐。顔孟與安石　側。孔子命之坐。安石揖孟子居上孟辭曰天下逢尊爵居其一。軻近蒙公爵。相公貴爲眞王何必謙光如此。遂揖顔。曰回也陋巷匹夫。平生無分毫事業。公爲命世眞儒位貌有間。辭之過矣安石遂處其上。矣子不能安席亦避位安石惶懼。拱手云不敢。往復未洪子路在外。情憤不能堪。徑趨從視堂挽公冶　臂而出公冶爲窘迫之狀。謝　長何罪乃　數之　汝全不。救護。丈人看取别人家女壻其意以譏卞也。時方議升安石于孟子之右爲此而止（同上） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[御史趙煕奏京師考試法官請飭法部認眞辦理摺]  
　　奏爲京師考試法官請旨嚴飭法部認眞辦理恭摺仰祈聖鑒事竊國家歲費數千百萬以辦審判廳誠以民刑案件乃人民生命財産之事非使平日希冀調用之人乘間以施其運動之事也乃法部堂官前次奏派直省考官及襄校各官多以非才充數現聞舉行京師法官考試復隨意點派無識司員咨取考官銜名旣違所定資格政考報到各生甚且任便聽令報名試問爲國司法專官而始基如此不愼將來審判之官徧設全國直使審判之毒徧播全國天下斷未有用人太濫而能責以成效者誠不知該堂官何所倚恃而悍然不顧若此今考試刻期舉行臣謹約舉扼要辦法三端請旨嚴飭該部認眞辦理以重憲政一直省高等審判檢察廳廳丞檢察長宜愼選其人也省城爲一省模範商埠又外人觀聽所集推事檢察官旣由考選若無深通法律富於經驗之員監督於上則賢者受成不肖不惟内部衝突易生意見之嫌誠恐一省最高之審級不完廳州縣及鄕鎭相率效尤司法獨立之名轉成地方無窮之害即無意外之變後已不能再辦一事况民怨何可徧結是該堂官一念之苟且釀天下禍胎面有餘也今該部預保人員在即應請飭先將應保者認眞考核不得瞻徇情面隨意列單卽各督撫擬保之員亦應嚴加覆核不得立於不負責任之地如不欽遵諭旨卽治以辜恩溺職之罪一法官考試所有塲規宜查照科塲條例辦理也自科舉廢而用人之途愈濫非科舉之善也無整齊劃一之法人人以不拘文法者各便私圖朝廷特行文官考試而法官提前舉行塲規不嚴則奔競鑽營之術直藉考試爲方便之門其弊轉甚於科舉應請飭下該部於舉行京師考試法官時科目恪遵現行定章凡編號彌縫及嚴搜夾帶一切科塲應有防弊之法均須查照遵行自欽派大員以下如有校閱不公關防不謹及朦混舞弊各種情一律照科塲條例治罪一法官取錄後無論考官襄校各官不得再沿投贄惡習也考試者乃任官用人之準也學堂數年畢業師弟之誼杳然一日考取遂甘於私室拜恩其行徑顯爲營私射利而起况用人大政專供若輩廣收門生將來任用之人豈有一出若輩門生外者天下將止有黨援而無考核是宜懸爲厲禁嗣後無論何項考試錄取各員如有輒向考官襄校各官投贄者一經查覺從嚴參處各該考官身爲大臣亦應嚴行拒絶倘有濫行收取一併嚴懲以上三端敬本明諭破除情面振刷精神之意方今財政奇窘一絲五粟皆吸窮民膏血而來苟存一息天良自當勉副以人事君之義自重責成况新政豈可有屢不認眞之事輦穀之下豈可有皇上法令悍不實行之事臣爲儆官邪而肅綱紀敢披瀝直陳伏乞皇上聖鑒訓示謹奏 
本埠新聞 
　　浙路維持會覆浙諮議局電（爲要求代奏路事） 
本埠浙路維持會昨晚覆浙諮議局電云諮議局諸老鑒江電敬悉桂創浙繼足證代表輿論尊重法律今郵部又以命令變更之人民權利據何保障爲路爲浙爲憲政在此一舉浙路維持會叩 
附浙諮議局來電上海浙路維持會鑒今日開會首提路事全體决請電奏停議待旨浙江諮議局江（按此事詳見今日本報專電欄） 
[糞頭壟斷挑糞之風潮]  
　　閘北淸潔所去年開辦時曾經巡警總局出示曉諭凡附近鄕民自種菜蔬者仍准照常挑糞灌漑自歸陳賢卿接辦後勒令鄕民認貼捐費並擬轉包與一人經辦鄕民不服羣起抵抗復有人從中慫恿以故日前聚集百餘人擁至四路分局紛紛滋閙當經黄正巡官張副巡官剴切勸諭始得解散後即禀報張參事官至次日飭派馬巡巡邏各隊分頭彈壓昨由黄正巡官傳諭該糞頭陳賢卿並某董向鄕民妥議辦法再行核奪 
[新任滬道定期履新]  
　　現在常鎭通海道劉襄孫觀察近奉明諭調補蘇松太道員缺茲悉觀察已發電到滬畧謂本道不日交卸鎭道篆務約在本月初十日左右來滬履新蔡觀察得電後立飭道關各房書吏赶速將一切案件卷宗預備齊全以便移交 
[不理洋商票欵案訂期會訊]  
　　英商長利等洋行控北巿元豐源利晋大等莊不理票欵中駐滬英正領事德爲門君照請滬道札廨昨日由差協探將元豐莊股東唐晋記源利莊股東席立功等傳至公堂孫襄讞會商英康副領事判分别交保候訂期會訊尙有未到之元豐莊股東陳芝生晋大莊股東董順甫等諭飭再傳 
城内 
[小便違章]  
　　昨有計錦山在虹橋北首浴堂弄内小便違章當由一區巡士查見拘局經德正巡官訊得計極窮苦據稱實出不知誤犯因判從寛拘留三小時斥釋 
[怙竊不悛]  
　　竊賊王阿四即陸阿三前在租界竊得韓小牛之羊肉十七斤銷贜與大東門𥲑笠橋顧源興被獲到局訊辦詎釋出未久又在南門内偷竊當場拘獲送由南三區轉送一路分局經德正巡官訊得王係積竊供認不諱着笞責四百板枷號大東門内　笠橋示衆半月期滿再核 
[押犯暴斃]  
　　邑廟花園四美軒茶館内薙髮匠湯賢通被學徒湯柴和誤將所用之紅白砒墮入水缸煮飯致湯賢通食後即於翌日毒發斃命報經田大令驗明將湯柴和提案訊責收押一面申報上台核辦在案詎湯柴和忽於前晚在押患病身死當經所役禀明田大令轉禀滬道蔡觀察札委松海防查翼甫司馬蒞待質所相驗旋據仵作喝報委係患病身死司馬當飭由堂棺殮發壇暫厝旋即面詣道轅禀復銷差 
[把持執事]  
　　執事頭毛愼扭控蔡桂祥趙大寳等滋詐一事前晚經本縣田大令遲訊毛愼供向在案下充當執事頭目每逢派辦紳商人家婚喪執事之際蔡等必科衆前來敲詐行兇受累不堪前日江栢生家辦理喪事伊等又來胡閙是以扭住蔡等四人到案叩求究辦蔡桂　趙大寳唐大毛趙三同供民間喜慶向來毛雇小的等帮辦近毛另雇别人致小的等餬口艱難因此向渠理說不敢行兇求宥大令得供面斥蔡等謂爾等均是江湖丐匪今日本當究辦姑念苦求從寛着具切結備查毛嗣後亦不准把持如違未便 
 
 

Page 19

 
 
[道批三則]  
　　雷震揚禀批據繳呈莊票二紙一係華章九月二十日期規元七百兩一係協泰九月二十二日期規元三百兩仰公共租界會審官查收核案辦理具復毋遲陳紹康禀批案旣由縣訊諭行查仰上海縣迅即催復秉公究斷具報至所稱上月二十七日前呈查無是件合併飭知沈樑禀批此案請據總書禀復以該民前　充過關役胆敢包攬捐稅飾詞朦控請飭提案訊究等情業已札行遵辦在案茲又敢來轅呈凟殊屬胆玩仰昭文縣速遵前札提訊究報以憑核辦毋遲 
[一路巡局批詞]  
　　民人宦鎖庚禀批爾甥貌海林忤逆不孝經伊父禀局並母宦氏到案訊實准送改過局押禁三個月已屬格外從寛案經判定豈容翻異且該逆子未能事父遑論他人來禀乃欲領同到鄕兾其悔改尤屬謬妄不准此批職商顧家曾禀批據禀朱藻春欠欵請追等情候飭傳案質訊察奪毋違函據並存職商李梢遠等禀批准如禀備案仍候上海縣批示可也抄據報紙並附 
[官事]  
　　吳淞江厘卡委員直隸州王禮垣昨到道轅禀銷厘卡差 
南巿 
[妨礙公路]  
　　總工程局路政處查得大東門外南城脚某板行堆積板料有碍公路限遷不遵昨又　十六舖地甲傳諭行主從速遷去如違究罰 
[失火罰鍰]  
　　王家嘴角南首七十八號門牌楊心海成衣店前晚八點餘鐘時因潑翻洋油燈遺火　燃幸即撲滅不致成災旋由八十三號　士將揚拘至工程局奉飭罰洋一元充公 
[空勞心計]  
　　近來拐騙之事層見迭出令人防不勝防昨日有向爲排字之無錫人張阿庚先至南巿洽興街外科醫生吳某處稱有某衣莊小主患有毒瘡欲請醫治繼又至十六舖裕大衣莊購得緞夾襖褲論定價洋八元令夥伴送至父處取洋十元不料同至吳處旋爲吳所覺察報由巡士拘送工程局請究經陳裁判審訊張供失業無聊出此下策父在閘北開猪作判戒責一百五十下押半月俟伊父來案具保否則加押半月贜給該莊夥領回 
[養媳領去]  
　　鹽城婦人李朱氏誘拐揚州女子楊林弟至王德興客棧内留宿欲拐回江北旋被棧主覺察報由工程局拘案訊供各節曾紀昨報茲悉昨日楊女之姑石陳氏偕女父楊恆泰投案請領石陳氏供該養媳於七月杪往絲廠做工被人拐失楊恆泰供同陳裁判命與該女質對明確判交石陳氏領回李雨亭開釋搜出之金飾銀洋一併存案 
[學竊洋]  
　　閘北永春堂藥店學徒陳銀海竊取店内大洋五十元小洋二百角逃至南巿購買綢衣至某浴堂將換下舊衣央人質錢被探夥拘獲解究經湯裁判訊供不諱並搜得洋二十九元鈔票十五元判戒責一百五十下交伊父陳福良領回起案之洋給店至余芝田具領所短之洋着陳賠補 
[巡士考定]  
　　自治公所警務處招考巡士已於上月二十七八九三日考驗完竣現已取定正取十二名備取十五名所有正取各巡士准取具舖保卽日補充昨已由警務處榜示通知茲錄正取各名如下吳菊芳朱燮奎胡慶昇胡錦成蕭士英吳桂泉陳森李叔康王子龍姚式如張鑑吾唐少坤 
閘北 
[女工報復]  
　　新大橋北又成昨報誤作恆豐絲廠女工陸郭氏沈蔡氏等百餘人罷工要挾一節經黄正巡官訊判郭氏戒責保釋各在案嗣由該廠經理沈鏞函禀四路分局云該氏保出後紏集流氓朱榮貴朱阿相等十餘人來廠尋釁擊毁什物等件經巡官親往查勘將二　逮案押候訊辦 
[覆審竊錢]  
　　婦人王薛氏　寄女黄薛氏與同居袁春榮串竊銅元十四千訊供不認巳記本報昨奉黄巡官覆訊仍無　供判分别還押候查　辦 
[控追車租]  
　　朱子淸控許貫茂欠連租洋二十一角不還昨經黄巡官訊明判許交保分期拔付了案 
英租界 
[照案押回]  
　　羅馬尼亞國人舒鮑詞因在京師犯賭經内城巡警廳獲案訊實查係無約國人禀由民政部咨　北洋大臣轉飭津海關道派警押解來滬由道扎縣派差將該犯押送公廨候有便輪押令回國曾經解奉公堂訊將該犯暫留總巡捕房候商核示已迭誌前報昨由捕房復將該犯解廨請示該犯延律師哈華托上堂辯稱該被因在京師與人賭博被獲時外國人甚多均奉訊釋惟被告由民政部轉解到滬押令回國可否准其交保自行回籍或即逐出租界請爲察奪陪審官英副領事康君欲准該犯交保會商襄讞孫羹梅明府孫明府謂該被在京師犯賭由中國民政部與駐京各國使臣查明係無約國人照章可由我國　逐轉解來滬押令回國係過　人犯並不究辦毋庸律師辯護公堂亦無須訊供至其船費尙可酌給務請交保自行回籍或改逐出租界各節萬　照准遂判該犯仍留總巡捕房俟有便輪即行押令回國 
[錢債司]  
　　陳福淸　邵燧生欠銀胡淦淸控慶生鞋店主楊春泉不理貨欵等　於昨由探將邵楊兩被告傳案奉判分别過堂候訊 
[控追票欵]  
　　北巿元豐莊經理吳其榮因付不寳順源吉慶昌等十二莊票欵被控公廨昨奉傳案請追中西官以吳另案在押判仍押候晚堂訊理 
[保人難做]  
　　美　同益人控莊盟史抵單不贖案内之保人徐子卿昨由包探傳案奉判押　美領堂期解訊 
[又度一妓]  
　　王吳氏　鴇婦張陳氏擅將伊女阿毛易名花如紅在普慶里八十八號門牌懸牌賣娼一案昨奉公堂復訊明白官以王吳氏早經將女價賣爲娼母女之情已絶張鴇買良爲娼咎有應得姑寛身價不追判與吳氏一　斥釋花如紅發濟良所照章擇配 
[聚賭罰鍰]  
　　松江路八百六十九號小客棧主周明甫因聚賭違章昨日由探將周傳案訊實奉判罰洋十元充公繳釋 
[爭小失大]  
　　王祥生前晚與四五人闖至雲南路恩慶里二百零三號王顧　雉妓院内狎游因　論夜度　衝突即由里口二百二十三號烟紙店小主陳林生與夥陳阿廷出爲帮兇被控捕房由探將各人一併拘獲昨解公堂訊明官以兩陳與王均有不合着各罰洋十元充公以儆王鴇從寛斥釋 
[釁由賭博]  
　　胡阿狗謝阿狗王阿大周福寳因將龔良卿等兇毆由捕查見一併拘入捕房昨解公堂訊係賭博起釁以龔等均受有微傷判開釋自醫着將王周兩人各先枷七天再押七天胡謝各押一禮拜分别示儆 
[投機流毒]  
　　江西路老公茂洋行用人瞿海林近因買賣橡皮股票虧拆無可料理即陸續竊取行内値銀一萬五千兩之洋紗一百五十包價寳抵償業已逃逸昨經洋東查悉卽開單救總　捕房報請飭探查緝 
[捕頭病假]  
　　總巡捕房捕頭麥突生因病請假遺差昨奉卜總巡諭飭二十七號四探目彭山暫行庖代 
[串騙掛紅]  
　　森昌祥泳泰等十五戶控范吉甫李淸甫戴國成等在河南路虚設鼎餘錢莊串騙各家掛紅銀兩昨由捕房將范李戴三人並出店陳玉堂　請公堂復訊德襄讞會同英潘副領事訊判陳戴交保餘人押限兩禮拜缴洋一千九百元到案再核 
[事出無心]  
　　英美工部局控王生記割斷白克路電線致毁壞電燈火表一案昨奉公堂復訊原告仍由高易律師到堂代表請追訊之王延禮明律師辯稱實係王之學徒不愼所致並非有意割斷官以事出無心從寛判罰洋五十元充公以儆 
[不如擇配]  
　　北京路烟妓陶畢氏因不愿爲娼自投捕房轉送濟良所昨晨由探將鴇婦唐王兵與妓　解公堂訊究由陶云甫偕 
 
 

Page 20

 
 
証朱紀才投稱該妓係陶之堂弟陶阿二之妻請爲給領訊之唐王氏供畢氏係出洋一百七十元賣來陶朱兩人均係狎客唆使同逃希圖投案朦領求鑒判陶朱唐王氏均交妥保畢氏暫留濟良所　陶阿二到梁再核 
[拐賣女弟]  
　　王關金之姪媳徐氏近被氏兄徐琴弟串同顧桂福拐賣與楊樹浦紗廠工人錢正明爲媳得身價洋六十元由徐等二人分肥被王偵悉報捕將各人查獲昨解公堂訊明言以兩造均係無錫人判一併移送金匱縣歸案訊辦 
[騙案斷結]  
　　楊靜山唐阿六　郭華卿以代　日商火柴廠工頭爲由騙洋三百元一案昨奉公堂復訊郭延律師到堂代辯並將短交洋一百元呈案求釋官以郭已將洋繳淸姑寛開釋洋交原告領回完案 
[硬借行兇]  
　　七浦路九百三十七號居人程和泰控俞金寳硬　洋五十元不遂用刀恐嚇致傷頭額昨由捕房將俞獲解公堂請究原告偕証程胡氏胡錢寳投訴前情訊之俞供刀係原告自在灶屋内取出求鑒官以証據確鑿未便任狡判俞押西牢半年期滿逐出租界 
[過犯竊緞]  
　　南京路義彩號控王根福竊取値洋三十元之線緞一疋昨由捕房將王獲解公堂訊係過犯判押西牢半年期滿再逐出境 
[車夫受愚]  
　　匪人某甲前日在新閘地方竊取五千二百二十八號東洋車一輛　至河南路泗涇路弄内適有三千六百零一號東洋車夫余金福在彼停專待客　即出銅元兩枚囑令代購膏藥一張余去後即將余車内銅元二十餘枚布衣油布車墊等物悉行竊取棄車逃逸迨余回見車内銅元衣服被竊即拖兩車至總巡捕房禀明前情捕頭飭將甲竊來之車留候查明失主認領一面飭探偵緝 
美租界 
[抛尸可惡]  
　　華記路二百六十三號陳德龍小客棧庽客葉阿璜前日上午患病斃命陳令其夥張寳興將屍抛棄門外被痛查見拘禀捕頭先行收押屍送驗屍所着地保報驗下午由上海縣田大令蒞所相驗委係病死飭保棺殮陳張解送公堂訊辦 
[餅夫滋閙]  
　　粤妓鄧阿寳住海寗路同昌里二百八十號控姘夫張川生欲將女孩變賣百端滋閙捕頭令赴公堂控拆 
[夫兄兇毆]  
　　婦人錢曹氏住薛家洪昨投捕房控被夫兄錢龍泉無端兇毆致傷面部捕頭命氏投廨控告 
[撞車賠洋]  
　　李阿三昨推塌車至西華得路撞損一千四百六十一號人力車由捕併送捕房着賠洋三元了事 
[控欠水洋]  
　　西華得路老虎灶主顧吉林扭侍者應阿金李阿品控欠水洋二元捕頭諭令限期歸還 
[酒醉滋事]  
　　姚順興姚阿二曹阿友等昨在元芳路某酒店飲至大醉　相種突由捕併送捕房押候核辦 
法租界 
[控告店夥]  
　　翁麗生前日投廨控店夥趙锡卿　刋圖章向德記等號取貨並被私收帳洋七八百元請究經聶司馬提趙詰訊供稱商人在該店爲跑街所用之帳尙有紅帳可分並非私收吞用判交保派探前往將帳查明禀復核斷 
[移歸原籍]  
　　陳阿四在寗波徐才寳處爲夥前日私竊洋三十五元乘輪逃來上海爲徐查知立即跟蹤到滬在碼頭獲住拘送捕房解廨訊究陳祇認竊洋十六元聶司馬商之願副領事以陳犯事在寗波判交徐帶回送地方官訊究 
[橡皮糾葛]  
　　粤人李葉池因買橡皮股票與某洋商紏葛被控飭傳昨解公堂審訊聶司馬以原告未到判交保出外著明白補禀 
[收贜罰錄]  
　　徐阿四行竊　勺衣鞋等物由探查知緝獲吊出原贜並將收贜人干德興一併解廨請訊干供祇收洋麵粉一袋不知竊來以致悮收司馬判干罰洋一元徐枷一月押四月以　 
[途窮覓死]  
　　安徽人李有功來滬未久窮途落魄前日竟投河覓死幸經人援起由捕送廨請　中西官判給川資洋五元送登輪船回籍 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[温都統宗堯咨送英國藍皮書譯稿（續）]  
一千九百零四年九月十六號即光緒三十年八月初七日印度總督致印度部大臣電文 
鈞部九月十三電稱賠欵之數目即榮可朋亦以爲太鉅等因鈞部著查閱九月七號敝處去電當知榮可朋已改前議謂所定之數目諒藏人之財力足能交付云 
一千九百零四年九月十六號卽光緒三十年八月初七日印度部大臣致印度總督電文 
九月十四號電悉中央政府甚不願所定賠欵年限有牽累後代藏人而解脫此次肇亂之人及肇禍之喇嘛寺之效果中央政府更不願此次之賠欵具有常貢之形式是故最緊要者係將賠欵定爲能於短速期内繳淸之數尊處所擬减輕賠欵之法可爲引導中央政府更進一步之基礎中央政府現諭令將賠欵由七百五十萬元减至二百五十萬元可以關稅作抵按照約章我之佔据春丕係或以賠欵繳淸之日或以商埠開辦三年著有成效之日爲止但此二事無論何者居後即以何者爲退兵之期倘現須變通辦理自宜訂明我之佔据春丕應以辦理關務三年及開埠三年者有成效並於三年限内統共繳過賠欵五十萬元之日爲止惟無論事情如何我軍不得因欲加添旣得之權利而久留拉蕯也榮可朋若能恪遵此項訓令則可向藏商取尊電所擬權利之全數或若干分以爲减輕賠欵之酬報 
一千九百零四年九月十八號即光緒三十年八月初九日印度總督致印度部大臣電文 
鈞部十六來電敬悉賠欵係應照敝處所擬减至五百萬元抑係應照鈞部之意減至二百五十萬元祈示復 
一千九百零四年九月十八號即光緒三十年八月初九日印度總督致印度部大臣電文 
敞處現接榮可朋於九月十四號由拉蕯來電所云如下中國外務部電飭駐藏大臣勿簽附約 
同日印度部大臣致印度總督電文 
九月十八號電悉賠欵應定爲二百五十萬元以期速繳一千九百零四年九月念三號即光緒三十年八月十四日印度總督致印度部大臣電文 
敝處於九月十四號電告榮可朋各節現得榮可朋於九月十八號由拉蕯復電所云如下鄙意以爲印度政府不以所定賠欵之數爲過鉅所定之賠欵七百五十萬元分期七十五年攤繳若與三年之内淸繳者比較其所値則三年淸缴者之半數已等於七十五年分期攤繳者之全數矣七百五十萬之半數約合三百六十萬查印多爾國（地在印度西北爲英屬土榮可朋曾充該處之辦事員）每年之進欵尙且倍於三百六十萬元况西藏乎西藏除現銀一項短絀外其餘無一項不遠富於印多爾者我向西藏取償之欵若果在三百六十萬元之下則此次所用之兵費須由印度人彌補其不足我將何以對印度人乎若果逼令西藏之人於三年之内繳足三百六十萬元難保我不永遠留存一種知覺於藏人之心中謂英人過於苛刻種界將由此而生矣蓋所賠之欵西藏政府不令富足之喇嘛寺供給而勒令貧苦之百姓分攤也我所定之七十五年攤繳期限係出於西藏人之甘願至於鈞電所擬之辦法亦曾託廓爾喀國及布丹國之人商諸藏人西藏人不肯樂從也現藏人對於英人之感情遠勝於前而於我所定之賠欵辦法並無怨言藏人於我派員由江孜測量至噶大克一事亦已允從且不特不抗阻甚至委員陪護我宜趁此時機以聯絡之若再與之辯論恐樂於了局之平和黨反爲羣議所亂也鄙意以爲此次所定之約已减輕我英之責任不少質諸麥多那君（英軍統領之名）亦復意見相同我旣佔据春不又得藏人之歸心則駐紥江孜及噶大克兩商埠之英員與英商可保平安但退兵之後萬一藏人因懷限於賠欵期速之故起而與我爲難則英員及英商所處之地位堪虞矣我自信我之所爲已逹負最小之責任而得最大之權利之目的矣我甚不願目前有所更變致令滿意於現約之藏人又復心亂也一切更變之事儘可於重訂通商章程之時爲之現我行期伊邇在藏遛爲時不多中央政府所擬更變之事如此重大恐不能辦成惟有懇請從長計議而已至於中國政府之對於藏約直待事情進步至目前之地位然後抗議其所爲係不合情理也况且藏約未經簽押之前我曾將約稿送交駐藏大臣閱過簽約之時駐藏大臣又復在塲眼見其事當時我與之以抄約一分彼復自稱不見有可抗議之處（未完） 
小說奇倩小說鸚鵡禪（四十一） 
[第十二章誕日]  
　　明日爲禮拜日。辣特而之誕日也辣特而自奉甚儉食不兼味至接遇賓客。則不惜費其金錢設爲盛饌畧用鋪張揚厲之意。故每年於其誕日。殺牛烹羊。大開筵宴。是日。亦遵故事。先期下請帖。邀親朋及鄰里之人。咸來赴宴。而於其家中。更大爲掃除。兼出其古圖名畫。如翎毛草木之屬。園林山水之景。　懸堂室。以爲來賓殿覽之助 
又有其先父所藏之酒。美醖也。亦啓之。以資痛飲。食品如牛尾湯烙羊啼莫醬糖菜糖汁雛鷄火腿鷄香餅氷忌廉橣檬水等。凡適口之物。無不畢備且親督其廚卒。精益求精較尋常者。皆有加味白齊翡翠之屏。碧捩鸕驚之杓。畫堂春在。錦帳風和以視辣特而平日。不事表暴惟斤斤於畜牧生産之事門階戶席其氣象實煥然一新。 
近午。諸親友皆挈男携幼。或車或馬。絡繹而至。極閭里一時之盛琴宜糿 
 
 

Page 27

 
 
芳蘭之佩。戴織莤之冠凌波微步。亦同時自佛蘭登來。見者羡其美皆稱道弗衰。斐德蘭先在座下階迎之於良辰佳日。而忽覩此意中第一人。如仙子下凡。香生羅襪韻寫飛瓊其欣喜之懷固有不言而喻者 
顧琴宜於此。乃别有一種思想蓋琴宜自跳舞之夕。興斐德蘭許結鴛盟誓聯鷗侣。數日後。即赴佛蘭登。以地位之變遷。兩人之形迹反疎琴宜或自掷一桁之簾。賞花問月。每不禁覩物懷人有一日三秋之思旣乃念辣特而設帨之辰。親朋咸集。卽於此可發表婚約。喜不自勝輒私輪其指計算至此日之鐘點。每見日下西山則自慰於心曰無聊之歲月。又減縮十二時矣。是以於今日昧旦聞鷄聲報曉即披衣起剪燭理裝。默禱上帝旣覩窗外之光。猶半明半黑又怨曰何向者不易暮。而今又遲遲不能曉耶無何。一輪紅日捧起扶桑。又無何。霞光四捲日影三竿。琴宜乃欣然命駕私謂一生好願在茲會也。 
相見後琴宜又忸怩不能啓口。謂斐德蘭必先我言之。於吾旣愛日有心在彼豈惜花無意坐時惟眉目之間電光閃爍時傳情於斐德蘭。斐德蘭顧琴宜覺有不安之色。侍者已速客入席張華堂之宴。傳金谷之杯琴宜與斐德蘭乃各序齒相將就坐。時同席者。一爲雷肥爾先生。巿廳中之書記員也。一爲赫爲樂師也雷肥爾又爲人壽保險行公司代理人其妻瘦甚。坐於琴宜之對面。見其二子下匕箸不健座上漸盃盤狼藉時時謂曰赫登君之諸女兒恣意飲啖。無些毫拘矜余實羨之。若曹盍放量食也。言已擇可口者悉食之。 
更有漢冒頓者。與辣特而之從弟馬。生皆鰥也。素友善酒酣。彼此相謔。馬生謂漢冒頓曰。老兄年長。宜爲人父矣。胡猶寂作鰥魚之守耶。漢冒頓曰此眞夫子自道耳薄已而厚責於人可乎不可。各滿飲一觥相與大臄 
國外新聞 
[英相對於海軍之政見]  
　　初二日倫敦電云英國首相愛斯奎士君答覆海軍大將貝萊斯福君之上書謂政府深悉維持吾國海軍優勢爲非常重要之舉所有應行諸事自當從速呈請國會核議云 
[协國士官存欵保釋]  
　　初二日倫敦電云德國士官海姆氏前因私繪樸資芽砲台形勢被控現已存欵保釋 
[美孚火油跌價消息]  
　　初二日倫敦電云美孚火油脫拉斯宣稱現已開始在歐亞二洲將精製之油大行减價藉以增加世界之銷數而興新立之各公司互行競爭 
[英國棉業爭端續聞]  
　　初二日倫敦電云昨夜棉織工人在孟哲斯脫開會集議曾露極恶之感情各工人已不允重行提議咸抱抵死抗爭之意 
[德國擬練飛船隊]  
　　初二日倫敦電云據某報豫料德國陸軍將組織飛船隊一隊以超軼法國飛船隊之前云 
[美國水兵遇災續聞]  
　　初二日倫敦電云據鈕約電稱赫特生河所沉之小艇滿載水兵係由軍用小船拖行不意行人某汽船駛波之内一時巨浪突湧竟將小艇捲入水中水兵因而殞身者共有四十八人之多 
[英皇定期加冕]  
　　初一日栢靈電云英皇英后加冕之期定於一九一一年六月二十一號在韋斯脫明士特大禮拜堂舉行 
[比王偕后游奥]  
　　初一日柏靈電云比王已偕后行抵維也納與奥君相見 
[俄國首相回京]  
　　初一日柏靈電云俄國首相司徒來賓已回聖彼德堡（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
