# 1889 - 45 - 4905687

 

Page 1

 
 
[新印欣賞齋尺牘告成] [  申報館主人啓]  
　　欣賞齋尺牘爲龍沙司花史曹仲甫先生所著大約皆貿易場中通用信札自慶賀弔信以及問候起居短簡長箋門分類别四駢六儷領異標新洵尺牘中别開生面者也析疑齋主人讀而愛之謂足供操奇計贏者饋貧之糧益智之　爰託本舘以新式鉛字印成計書六卷分釘四本刻己告成每部售洋二角半由本埠申昌書畫室及各處申昌出售賜顧者請就近移玉購取可也　 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門涇非由素熟臨事猶易張皇預置案頭隨翻隨讀則臨用之獲益更多面人勞我　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文洋○　文一萬五千首其中向無陳作面特搆者不下萬首新　美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能　　本埠外埠俱有分鋪士商就近購取可也此佈 
[朋黨論]  
　　古人有言方以類聚物以羣分惟其羣分而類聚也而以强凌弱以衆暴寡釀禍肇亂搆釁尋讐其害有不可勝言者嘗謂類之一字誤盡蒼生天下有智略過人而不能泯異同之見聰明絶世而不能袪人已之私朋黨之禍由此而起試觀迎都大邑之間其熙熙而來攘攘而往者若爲鄉里若爲姻　若爲寅僚若爲行業分門别户並駕齊驅皆立有會館盟社名目相與要結焉保護焉以有所恃而無　雖五方雜處一室羣居而甲與甲爲類乙與乙爲類其不相及也如風之牛馬其不相能也如星之參商蓋先有一類之見存乎其中而欲其一視同仁大公無我其可得首今有人于批恃其同類之衆且强也武斷横行覇持抗玩當之者惟是委曲承迎唯唯從命而已否則攘臂一呼雲集響應如蟻而集如鶩而趨猶手之應心臂之使指者然彼同類者見其人而知其事是非不及問曲直不暇詳莫不大聲疾呼纓冠披髮以匡助而輔翼之或以爲兎死狐悲物傷其頻或以爲非我族類其心必異其匡助而輔翼之者非有所愛僧也非有所好惡也徒以我輩旣衆且强而爲人凌暴而不之問設他日有交涉事宜則人人皆得而凌暴之視我輩爲何人置我輩於何地迎是以不計後患不顧憲章奮勇直前無敢退諉至於釀禍肇亂搆釁尋讐而無所悔嗚呼此皆類之一字誤之也如鎭江滋事一節其始印捕捉賭踢傷華人事屬尋常無足駭怪向令有衙門差役奉票拘人失手斃命則不過禀縣騐屍按例論罪縣官將差役收監决無波累無辜之理彼地方百姓　誰有不服者乎乃自印捕踢傷華人之後　正不及報案縣官不及勘騐　地方百姓轉告傳呼不期而會聲勢洶湧幾至激變者何歟蓋華洋之界書太明而中外之畛畦未化也今天聯結黨羽設立盟會倚衆恃强動輒滋事者豈少也哉　以附近言之江浙兩省爲民患者一曰哥老會一曰江蛋船與夫鹽梟游勇此皆羣不逞之徒習於强悍樂　戰鬥人皆知其爲患也故地方官究之維嚴　之極重使之畏法懷刑藉以相安於無事若夫歉歲逃荒災民被難蔓延近省載道流離地方官吏惻然憫之設法安插勸民賑給惟諄諄然告諭而約束之使不得倚衆恃强爲吾民患彼貿易行塲工作手藝如武林之砑匠金陵之縀工一言不合傳告同人要挾主人停工輟業此種惡習實可痛恨而地方官吏憐其謀食之艱工資之薄爲之周全調處於其間至於學士文人雍容爾雅宜乎謹愼持身無敢放浪矣而乃偭規越矩輕舉妄動當夫學憲按臨試期伊邇往往率其同學友朋滋閙城廂闖禍街巿當事者體國家尊賢之意承宗師愛士之心假以詞色全其體面寛貸鑒原模棱了事如此破格枉法學士文人皆當瓣香而尸祝之矣然而猶有未協者其在武塲校藝凡武生有藉端滋事者當事者重辦嚴查不稍寛假彼武生孔武有力桀驁不　日操殺人之器以習殺人之事苟非重辦嚴查則滋事之爲患有不减於鹽梟游勇者其在瑣院論文凡文生有藉端滋事者當事者亦當重辦而嚴查之彼文生讀聖賢書所學何事將來柱石棟梁之任繭絲保障之才皆於是乎取資焉宜如何養志修身席珍待聘而竟藉端滋事下等於巿井無賴輕薄少年之所爲行誼可知文藝可知雖重辦嚴查不得爲過亦旣重辦嚴查矣仍當假以詞色全其體面使之改過遷善不亦可乎邇來考生滋事不一而足卽新正寗郡有考童買物搆釁之案不禁慨乎其言之 
[本館接奉電音]  
　　昨接在京友人發來電音有本月十九日諭旨四道敬謹譯登○正月十九日欽奉慈　端佑康頤昭豫莊誠皇太后懿旨禮親王世鐸奏再陳下悃請開去軍機大臣要差一摺覽奏具見敬愼之忱現在歸政伊邇皇帝躬攬萬幾正賴左右輔弼之臣盡力籌維贊成郅治該親王自入直以來恪恭盡職機務悉臻妥恊朝廷深資倚畀着照常入直毋庸固辭所請開去要差之處仍俟數年後一切全復舊制再降諭旨欽此同日奉上諭朕督惇親王薨逝已降旨派貝勒載瀅前往奠醊朕於本日恭奉慈禧端佑康頤昭豫莊誠皇太后親臨府邸賜奠用示篤念懿親至意欽此同日奉上諭禮親王世鐸着管理欽天監事欽此同日奉上諭朕叔惇親王秉性肫誠持躬謹厚會幼仰承皇祖宣宗成皇帝愛憐封爲郡王我皇考文宗　皇帝誼篤友于晉封親王同治年間穆宗毅皇帝疉　優禮朕御極後眷念親親之誼敬禮彌隆本月十七日因感骽疾請假當派御醫前往診視朕恭奉慈禧端佑康頤昭豫莊誠皇太后親臨看視疾己危篤正殷厪系醫藥調理漸有轉機本日遽聞薨逝震悼實深惇親王着照親王例賜卹賞給陀羅經被派貝勒載潛帶領侍衞十員卽日前往奠　並派總管内務府大臣師曾辦理喪事所有一切事宜俱由官爲經理任内處　悉予開復其餘飾終典禮該衙門察例辦理伊子奉恩輔國公載濂着卽承襲貝勒并賞加郡王銜貝勒載漪着賞假百日穿孝欽此 
[鎭江近信]  
　　京口前因康蔴子爲洋捕毆傷肇事延燒洋樓及領事府等情均經列報兹聞事後薛邑尊出示云照得昨因租界滋事延燒洋房卽應按約查辦凡爾商民人等務須各守本分以安生業勿筣閒遊江邊聚务喧譁自取咎戾而負中外護商之至意其各凛遵云云繼見居民遷徙紛紛邑尊又出示云日前租界滋事乃沿江　户居民惑於謠言搬移他處殊不知兵輪到鎭係爲自行保護洋商起見並無他意凡爾商民人等巳搬者迅速回歸未搬者卽行 
 
 

Page 2

 
 
中止倘若仍再搬移致貽他患追悔無及等語於是民心稍安刻下一切照常租界中俱用華捕往來梭巡每一華捕有親兵二名尾隨保護復經英領事函知常鎭道謂前日雖有易統領撥兵數十名前來彈壓然不甚得力是以楊觀察權請易統領調駐都天廟砲臺以駐紥都天廟之督標等營調駐寳盖山再撥親兵沿江駐守保護洋商以敦中外和睦之意 
[滇徼水災]  
　　雲南普洱府威遠廳所屬地方去冬霪雨兼旬山洪暴發以致田園房屋衝没良多牲畜田禾亦皆被水漂去人民間有淹斃者是處地近缅疆小民蕩析離居殊屬可憫譚大中丞得報後飛檄該廳先行動撥額榖籌辦賑撫事宜並飭屬委員前往會同該廳履勘災區分别輕重飭司籌核撥欵以濟災黎刻已馳告九重矣 
[鐵路述聞]  
　　通州鐵路奏奉諭旨開工嗣因大内貞度門被災袞袞諸公奏停土木大工通州鐵路當從緩辦然鐵路工程業經竪樁　綫沿途各鄉　預懷疑懼深恐田園廬墓之當路省或難安堵遂聯三十六鄉紳耆赴京具禀籲乞保全以免仳離失所時適貞度門偶遭回祿恩相國以天災示警遂與翁尙書等會銜入奏請加修省罷各大工以敬天威而培國脈除頤和園已明奉懿旨停修外通州鐵路亦擬停工惟傅相前據鐵路公司股商具禀督辦前福建藩司沈品蓮方伯升任直隸臬司周玉山廉訪等轉禀傅相請將天津鐵路接至通州以收利權而便商務傳相據情入奏奉旨報可當卽籌借鉅資包工購料以供尅期開辦現忽中止借欵旣難着落而定購外洋鐵木各件包辦沿途大小各工勢難中止款歸虚擲事敗垂成殊堪痛惜現在傅相擬籌兩全之策諭飭公司總辦另勘路途務與鄉村田園廬墓略無妨碍者迂路抵通繪圖禀請以定行止聞該公司大費躊躇從新勘得由宜興埠村旁逶迤而逹北倉後面渡河循渾河東堤繞抵通州似較前途稍爲僻靜凡屬民間田園　墓均可繞越彼阻撓生事者不得有所藉口擬卽禀由傅相奏明核辦特不知宸斷何如耳又傅相前擬分派蘆臺防軍北塘天津各練軍抽撥數營督率隊伍分段開工春初卽擬拔隊啓行現在工程旣緩開辦則各軍亦可緩日啓行矣 
[同甲慶祝]  
　　今年恭逢皇上親政又値大婚吉期在邇普天同慶薄海臚歡津郡官塲於正月廿六日起二月初九日止均穿花衣地方衙署不理刑名以誌慶賀李傅相擬於元宵節後起節晉京陛見並辦大婚慶典云 
[培植人才]  
　　博文書院係中西官紳捐集鉅資創建於下園地方其樓房之鞏固爲津郡華洋各屋宇中首屈一指現已落成擬於今年聘請中西名宿爲書院掌教培植華人　頴子弟爲將來樽俎折衝之用果能相與有成其造詣當不可限量也洋務爲終南捷經識時務者爲俊傑後生小子幸毋交臂失之 
[蕪湖瑣紀]  
　　委署徽寗池太廣道孫樹人觀察振銓前日自省垣謁見撫憲回蕪旋卽乘輪往白下晉謁曾沅圃制軍俟回蕪後再行定期接篆所有皖南牙厘總局仍歸觀察兼辦並未另委他人云○皖岸督銷淮鹽總局張西園觀察由金陵回道經蕪湖屬僚咸投剌請謁觀察接見有差旋卽分投答拜遄回大通局次○統領良字全軍駐防梁山張良臣軍門自防次來蕪拜會又武各官勾留二日卽回防所○十三夜狂風驟起有如虎嘯龍吟屋柱爲之搖動翌日風聲愈怒江上船隻咸不敢行駛同雲密布咸謂天公將作玉戯至十五日大放晴光風日妍美熙熙然如坐春臺矣○元宵佳節本金吾弛禁三時適當官府查辦匪案特申禁令是以各燈會俱不敢違示出賽惟舞獅子燈者往來街巷鑼鼓喧闐笙簫嘹喨尙堪點綴昇平焉○上游雪消山溪之水建瓴而下倒灌出江洶湧湍急船隻皆不敢行駒河水亦驟增數尺泛舟中流如在天上矣○安徽學政錢穉菴文宗牌行太平府屬當蕪繁各學略謂皖省爲文物名邦文風甲於大江南北兵燹後稍不如前固由地方元氣未復寒士無力攻苦亦由土子得列膠庠半多馳情騖外不肯潛心嚮學查太平翠螺天門兩書院歲入租榖足資膏火正可培植人才本閣部院定於正月十六日開課除牌行外仰各該學肄業生童先期至學報名塡册屆期在本署考栅點名給卷扃門考試日晷漸長詩文兩藝儘可盡一日之長從容交卷不准繼燭其有鈔襲舊文概不取錄文理清眞體裁雅正除照章給發膏火外本閣部院當捐廉加給奬賞以示鼓勵人才至意 
[金華殿中人語]  
　　朝鮮國王每歲杪遣陪臣進京隨班朝賀元旦三百年來循行弗替去年朝鮮國王遣派正副使臣乘坐緑呢四人大轎隨帶伴官人等乘車跨馬共數十人進朝陽門迤邐抵正陽門内東城根高麗館中安住當將所齎該國王賀表咨文貢物投遞禮部主客司以便禀堂代陳俾除夕元理等日隨班朝賀侍宴○都察院大堂側有公所一區爲總憲副憲辦公之處謂之清廳雖有看廳人役而堂憲去後卽扃閉門庭去臘二十二日午後看役啓鑰開門見有一人在内役在呼此人卽反身上墻跳入廳後太常寺署中役狂呼有賊一時本署及太常寺官役羣出搜拏當將此賊緝獲解交都察院嚴加拷訊見其臂上猶有剌字痕遂送交刑部訊辦○盛京將軍委員呈進鱘鰉魚四尾長丈餘鰣魚十尾長五六尺並氷蝦氷蟹氷鯉氷魚等十餘筐齎入東華門抵總管内務府交納經堂司員騐收進呈上用○恩前鋒統領全被議左遷後特留御前頭等侍衞之差右翼監督稅差尙未期滿例應派員接管奉旨仍令恩全接管欽此○景運門檔房爲咨取事所有恩前鋒統領被議去任所遺　翼八旂專操大臣一差應行奏派相應咨行兩翼前鋒營八旂護軍營各將本堂及署堂銜名卽日咨送本檔房並將曾否派充兩翼八旂專操大臣一併註明以憑奏派○連日户部收到山西四川江浙湖北陜西等省委員管解京餉銀六十餘萬兩當卽兌騐存庫○廣儲司内銀庫放給禁廷各門各項値班一月口分銀六百六十餘兩兩翼八旂前鋒護軍營公費銀二千兩中正殿諷經經費銀三百餘兩造辦處銀三千兩御鳥槍各等處公費銀一千餘兩○總管内務府大臣知照各處所有年終應得麅鹿賞之王貝勒貝子公滿漢大臣等刻卽派員赴内務府衙門承領○口外三蒙呈進貢馬三十餘匹委員管解來京牽赴内廷上駟院投咨呈進禀經御前大臣在景運門外騐着試騎脚步尙屬堪用當交上駟院喂養○盛京烏拉雲奇峯總管生委翼領等恭齎松子凍梨温朴等物五十餘筐罈抵京抬入東華門前赴内務府堂上交納進呈經内務府入奏循例交御茶菓房存收又内務　造辦處呈進天地香亭一座交内監進呈大内○吉林省設有官學自咸豐年奏准由内　書房撥派繙譯官二員赴吉以教八旂子弟三年期滿揀員更替兹吉林官學滿教習内繙書房繙譯官聯杰松林二員三年期滿經長將軍順奏請再行留吉三年並保以本旂筆帖式歸部選用奉硃批着照所請欽此○恩前鋒統領全所遺十處專操大臣一差已咨取前鋒護軍統領銜名兹經景運門將各統領銜名绿頭牌進呈請旨簡放奉硃律圈出正黄旗護軍統領桂祥欽此○吉林所屬地方遼闊迭有馬賊結夥搶掠事情經旗漢地方文武官兵練軍各隊竭力查緝畛域不分計客秋三月各屬報解續獲馬賊三百數十名之多俱經長將軍批飭正法揆度情形總因界連蒙古幅員廣闊此拏彼竄非厚積兵力設法嚴捕不足以戢盜風此項馬賊動卽百餘人及數十人擬由練軍馬隊抽調數百名協同旗營官兵助剿以期馬賊無停足之處云 
[議創善舉]  
　　有西牧師創一新法能教瞽目及生而瘖啞之人識字其中教法前已兩紀報章今日下午五點一刻時牧師邀集西國好善諸君在北京路十八號洋房商議所議者爲擇地建立學堂等事查中國二十一省中此種殘廢之人約有二十萬口若得循循善誘使無目者皆有目不能言者悉能言是其功德無涯直可彌造化之缺陷矣本館深望此舉之成因樂得而先書其大略 
[雙鳬遄返]  
　　上海縣裴邑尊於新正初四日晉省賀年後順道赴梁溪一行昨晨九下鐘時乘坐官舫用小火輪拖帶回滬縣署差役勛 
 
 

Page 3

 
 
勇等預在老閘碼頭伺候邑尊乘輿登岸先至大東門外水利局會晤干鴈臣司馬午膳畢然後排道回署 
[廣文晉郡]  
　　松洒府於二十二日考試七縣文童已列前報前日傍晚時上海縣學廣文帶領學書門斗乘舟赴茸辦理考事 
[失火卽熄]  
　　城内西倉橋二十二鋪地方關書趙雲樓家前晚七點鐘因死灰復燃延燒他物冒穿屋頂幸爲時尙早家中及鄰右人等赶卽取水噴救得以烟消火滅惟焚燬廚房兩椽 
[好行其德]  
　　前日有山西人趙大隆因窮極無聊投浦覓死經法捕房巡街捕瞥見卽行救起趙衣服盡濕不省人事法捕頭着送仁濟醫院經醫士黄君春甫查悉趙欲往漢口苦無川資因發慈悲心助以船票一張黄君親至招商局購就而法公堂中西官念趙旣到漢口登岸時手無寸鐵亦難度日遂由公堂給發洋三元交該輪船買辦屆時給趙作爲用度此亦好行其德者也 
[開印例誌]  
　　今日爲開印吉期適逢忌辰英公堂讞員蔡二源太守諭以照例暗開并照會英領事飭知捕房停解公事所有應訊各案統歸明日解訊 
[仍未定案]  
　　昨日下午二點鐘時蔡太守會同賈副領事升坐公堂哈華托卜易兩訟師及各人証齊集候示太守命將在押之楊少亭帶案卜訟師請諭令鉛門廻避賈副領事諭知麥捕頭飭令鉛門退出隨由卜訟師問麥捕頭曰捉賭之事果機密否答稱機密問如逢捉賭親自往捉抑或命他人往捉爾所帶幾人答稱親自帶同三道頭西捕三四人五六人不等或命副捕頭鉛門帶西捕前往類皆出令秘密不使人知問然則捉賭之事果無人知乎答稱想無人知然一到賭塲一若賭徒已預先得信問一千八百八十七年五月間往拿麻皮阿寳之　尙憶及否答稱憶及問在何日何時答稱日期記不清楚惟記是日適逢禮拜得美副領事信言欲拘麻皮阿寳其時正在夜膳至十一點半時至美領事署會晤易副領事一點半時至鉛門家約同鉛門隨至麻皮阿寳住處搜拿未獲問當時有人知照爾若准何時往拘阿寳必在家此言有否答稱有問楊告爾阿寳住處比隣新搭草房此言有否答稱記不清楚矣問爾隨蔡大老爺下鄉踏勘賭處見草棚乎答稱見草棚非一處當時均拆毁矣問預先有人知道否答稱無人知道然至賭處已見賭徒遷移問爾可知何人通風答稱諒無别人或由楊報信問爾意欲捉盡賭攤否答稱是問是日下鄉捉獲賭徒乎答稱是日惟拆毁賭棚而已問往捉賭攤共有幾次答稱有一次約同三道頭西捕等在楊家聚集然後出拿其餘或往探看或往捉賭或遣鉛門去不知幾次問捉賭必禮拜日乎答稱是問必逢禮拜則賭徒必知而避去矣爲何定在禮拜日答稱知禮拜日賭徒賭客必多　以往捉問此次提蔴皮阿寳到來差何人去答稱楊傑生去問何不差可靠之人答稱楊傑生甚可靠問提阿寳何事答稱前據楊供此案須嚴桂卿李松濤蔴皮阿寳到來作証方得訊明因此派人提案問各証人均由爾派人提案乎答稱是問禮拜日楊到捕房否答稱有事喚來問一年五十二禮拜中有幾禮拜到捕房答稱記不清楚矣隨由哈訟師問一千八百八十七年五月捉麻皮阿寳爾先告知楊否答稱未先告知問如何去拿答稱帶同鉛門及三道頭西捕前去路遇華包探並不言明惟令同往及到伊等始知捉阿寳又問知何未獲是否被楊通風答稱亦未可知　此次伊能通風餘事皆可報信矣問爾在英國兵輪爲兵官幾年是何官職答稱十九年是守備後在香港陸軍營八年水師營六年問當上海總捕頭幾年答稱五年矣問楊在捕房司何事答稱繙譯問其人可靠否答稱時時有人致函說伊不好問曾告知工部局董事否答稱惟四馬路楊銀珠妓院事曾告知董事其他均未申明問爾經管英美租界捕務者乎答稱是問裏虹口賭處是否在租界中答稱尙未明白惟據美領事言在租界中問爾有捉賭之權抑須與蔡大老爺會辦乎答稱有權可捉然時或商同蔡大老爺協辦問嚴桂卿李松濤麻皮阿寳是否均由爾派人提到答稱是因欲理明比案是以拘提各人問所有西文簿二本由爾命楊繕寫乎答稱曾知照伊若有要事隨時書記卜訟師問旣有許多信件言楊行爲不是曾查究否答稱查無實據惟一再知照楊謹愼辦公而已哈訟師問石錦堂託人至捕房請同捉賭之事有否答稱有石與楊同居卜訟師問去年七月有人投捕房報明願同往拘提阿寳此事尙憶及否答稱事固有之惟來人難靠故未允其請問此後是人被賭徒圍在茶館中大受凌辱爾知之否答稱不知賈副領事問卜訟師曰爾研問此等情節殊屬支離躭延公牘豈皆本案中有用之語乎答稱有用隨喚鉛門上堂問爾當副捕頭五年矣曾有幾次捉賭答稱幾百次矣問幾百次中有幾次捉獲賭徒答稱時往探望情形拿住之時確少惟拆毁賭棚抛去凳椅而己祗有三四次將賭徒捉獲問爾捉賭奉何人之命答稱奉麥捕頭之命卽自已亦可往捉問捉賭侍帶幾人答稱二三四五六七八九十人並無一定其中西捕多而華人少或同蔡大老爺差役前去至巡捕皆不穿號衣無一定時刻問爾之捉賭傭人知否答稱非但傭人不知卽同去之捕亦不知直至賭處始經明告問然則無人知矣答稱至賭塲觀情形似已有人通風報信問捉賭若此秘密如何尙有人通信答稱觀賭徒巳先搬去恐必有人通風大約一百次中有九十九次不能捉獲問爾知禮拜日楊在捕房否答稱時或見之問一年五十二禮拜有幾禮拜見楊在捕房答稱不能記憶問見楊有何語答稱祗言好早别無他語問爾知陸松林遞禀工部局後爾之細崽樂阿祖因禀上有伊姓名至楊寫字房吵鬥之事否答稱曾將樂申斥謂是否被誣自有官斷不應吵閙嗣後卽不許樂再至楊處滋擾矣問四馬路楊銀珠家之事楊之親戚蔡姓至爾家理說其時是否尙有二人答稱蔡非專爲此事而來偶爾相逢並無二人祇有一人在側問一人是誰答稱未便說明賈副領事問一千八百八十七年五月爾能記日期否答稱設必究明容再細查禀覆哈訟師問九月二十八號范錦堂與楊在四馬路叙話言及楊已向鉛門說明楊銀珠事可以從寛了案鉛門囑楊不得將阿寳事告知麥捕頭此事有否答稱無問十月十號鉛門到此與管押之賭徒五人說話有否答稱無問十月十九號五賭徒中之嚴桂卿有禀交與鉛門手後得保出此事究竟如何答稱嚴有十家店鋪公禀保單投遞衙門交與麥捕頭轉飭包探查問各店鋪卜訟師曰此等情節哈訟師不應問及哈訟師曰此幾節均載在楊之日記簿上今云並無其事可見楊有心書此誣　鉛門聲名　須究詰也賈副領事問楊之住處附近皆賭攤乎答稱楊住處四面皆賭攤問最近者離若干地答稱最近者祗離五碼問爾知麥捕頭弗囑楊搬家否答稱記得有一次麥捕頭祇向楊言最妙者莫如遷栘他處卜訟師問李松濤曰爾曾經手付楊洋六十五元乎笞稱未付問賭規由何人經收答稱不知問爾與阿寳相識否荅稱相識問爾在賭塲爲何事答稱估看洋銀問爾去年曾與阿寳相會否答稱去年正月起至六月會過二三次問在何處相逢有何言語答稱下午路逢彼此招呼而已問爾與鄭阿廣相識否答稱相識問賭規究屬何人經收交與何人答稱由王文楚經收據大衆言交與捕房中西人問六月以後見阿寳乎答稱未見問鄭阿廣通信否答稱不知問捕房拿阿寳未獲有人通風爾知之否答稱知之問如何知道答稱阿寳自言楊稱阿寳供於六月付洋五元范錦堂又供在正月顯見揑情且據哈訟師言欲將李松濤帶去深恐串供更難明白賈副領事謂訊全如此應請判斷太守謂昨日將退堂時楊言除卜訟師外尙有見證三人理合傳案照本分府之意須研訊明白使被控人無可藉口而後已楊稱見証三人中有一人不肯到堂尙有一人患病太守謂賈副曰據楊言恐李被捕房帶去串供然則定于禮拜四再訊如如賈君然之太守諭李可暫行管押不得與楊同處交談李極口呼寃哀求交保楊亦禀求保出太守謂此乃公事不能任從爾等李稱訨人繁多何獨將小的管押時已向晚中西官乃退堂楊則仍還押所 
[英界公堂瑣案]  
　　公和輪船買辦陸興發訴稱此次從鎭江來滬有黄祥林韋晉山二人附船黄以船資無着囑韋在船守候待伊至老 
 
 

Page 4

 
 
閘借洋隨問知黄非安分之人韋受其愚言挈至上海推荐生理胜將韋衣服穿生身上恐其一去不返因遣茶房徐良全跟同前去行至大橋黄竟向浦江躍下徐見而喊救經巡捕帮同榜起後徐奔來告訴遂連韋一併交與捕房查船上往往有搭客因無船資再四懇情任其自去今二人船資祗須二三元實知黄係歹人爲此派人跟索現在情願將韋送回鎭江徐供與同黄供小的係金陵人與韋爲友商同來滬找尋牛意一時無可措辦船錢是以情急投江覔死韋供鎭江人黄言可挈至上海推薦生意故將衣服借與伊穿現欲回家川資無着蔡太守謂黄行爲可惡姑念已經落水免再究懲押候備文遞解回籍所有濕衣無庸交還本分府當賞給衣服與韋交陸帶回鎭江可也○一百七十三號巡捕禀稱昨見林祥慶扒竊三號悶表一只因之拘住惟一時無從找尋失主祗得將人贓送案請懲查林前曾冒捉私鹽送官笞責迄今臀上尙有板花表呈案林供清江人年四十三歲曾在救生船上爲夥現由操砲地方拾得一表不敢犯竊蔡太守判管押十四天期滿遞回原籍表存捕房俟失主認領○包探康阿順禀稱新正初間有潮州人郭子清報失眼鏡等件拘獲其家人丁二福供認寄存朱金順處同往吊贓朱出攔阻當由其家婦人交出皮箱内有朝珠衣服洋銀眼鏡皆郭所失因將朱併丁帶至捕房丁潛取剪刀自戳喉旁小的急爲阻止後問之失主始知所失贓物値洋五百餘元除起到外尙少補子人參等件小的將丁送請醫院醫傷目下尙未平復今特解案請訊郭遣家丁郭卄投案禀訴并呈失單丁供因賭負竊取主人之物寄在朱處朱不知情朱供丁來寄物並不知是竊贓蔡太守以丁傷尙未痊仍發醫院着該包探再行盤詰缺少各贓朱旣不干涉交人保出直起案之贓先行給領俟卜禮拜覆訊察究 
[法界公堂瑣案]  
　　前晚法捕房捕探等偵知中八仙橋東堍銀爐作内餘屋有人賭博當卽進内拘到余阿金蔡紀堂陸松泉徐茂生陳蘭州陸大全王老海秦瑞華金蘭亭楊楊卿趙阿三王朱氏等十二名當經葛同轉分别研詰據王朱氏供稱有子名金全出外不歸因與徐茂生同往找尋適逢捉賭概被拘來葛同轉詰之蔡紀堂據供爲木匠租王德順房屋偶爾游戯並非聚賭葛同轉衡情酌斷以王朱氏與徐茂生前往尋子從寛免罰具餘十人各罰洋二元繳到卽放各人等均由親戚將洋繳到卽行釋放○昨據范阿金遞禀稱有堂兄周毛頭被吳每全打傷現在仁濟醫舘葛同轉見禀帖係周徐氏具名研究一切據范稱與周本是姨表兄弟在小東門外梅園街說書有名四金者來索使費每日錢一百文自去年八月十九日起直至如今惟風雨之日不唱此外每日要錢前晚因索錢不遂將傢伙打毁爲此鳴捕同轉研詰之下據吳供比事是施全等所爲與我無十同轉着吳將施交案再核○法包探土榮培李雲發拿獲竊賊張永發李有廷昨日解案并將吊到各贓一併呈案據李鳳裕陳厚榮俞德興等投案認領各贓尙有福來棧夥蔡萬有稱各人失去布五十疋尙禾吊到王榮培禀稱布當在城内據云當洋二十元備本　贖殊不値得葛同轉着靜候核奪 
[助賑紀要]  
　　河工奏績普天共慶安瀾水旱餘生此日仍需凱澤兹藉丹册以庚呼幸賴黄金之子惠邇承新太古行募人懷其德册兩扣共洋十元次洋兩元震泰隆茶棧募洋十元五角匯豐行募洋十元順永記等八户助洋十一元姜忠堂善士等二户助規銀五兩洋一元無名氏善士等四户助洋十二元項葆綸堂二户助洋十一元承德堂省身　人助洋三十元魁盛隆二户助洋十元沈朗山善土助銀十兩零四錢陸菊亭善上訢子病速愈洋五十元陸羅氏善女求眼痛速愈洋二十元協隆行陳可良善士助洋五十元次洋七元武林人節省費用助洋二十元不留姓名善土助洋十元太倉七浦陸善士等助洋十元吳蓉記助洋十元得利主人閔圡藻善士助洋十三元大團糧署劉嶽樵助洋十元甬江怡記莊等二户助洋十五元顧雲錦號經年平安助洋十元全盛局來寗波大關募洋十四元又來陽册定海長至筵餘等十六户助洋十九元盤記棧助洋十元存性堂二户助洋十二元善昌榮號募洋四十二元黄遲彰善士求妻曹氏延年康健洋十元黎芝山善士助洋十元祖祐善士等二户募洋二十元茂盛豐典助洋十元蘇郡南高陽善士募洋二十元善埝元益典敬神公會節省酒食洋廿四元安徽火藥局英善士助洋廿元吳鴻鈺善士交來洋廿元平湖黄棠衫仁丈募洋廿三元雲成綢莊來杭省觀成堂　豫皖蘇奉洋二百元信和裕號募洋廿四元次洋一元文虎卿仁丈來廣東從善子保合家平安洋十元以上來捐均照收到容卽分撥各處災區以資春　惟零捐繁多未及細錄除按次列入清單登報徵信外兹先撮其要者錄諸報章以揚仁風上海四馬路高易公館内籌賑公所詠南陳德薰等謹誌正月十九日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[近因足疾在寓連夕承陶然生過談率成一律]  
　　勞君踏月屢登樓翦燭西窓興未休北里鶯花談往事西　山水憶清游絮萍身世文章誤膠漆因緣翰墨留何日旗亭尋舊約快浮大白破覊愁[  惜紅生初稿]  
[日本岸吟香先生將歸瀛率成四絶句奉贈行旌錄塵點鐵并請高昌寒食生同政]  
　　玉梅香裏返瀛東笑指扶桑旭日紅萬頃波光雲影外片帆飛渡一詩翁菊採東籬寄興幽曾將小影鏡中留蕺山名士魚山衲共把閒情證白鷗借樓賞雪記曾招部鬥騷壇競奪標惜我未能追勝侣朗吟快酌酒盈瓢珂鄉雖好莫覊留早盼輪飛滬上舟準待玉蘭花放日重開吟社續清儔已丑試燈節惜紅生初稿 
[上海四馬路高易公舘内籌賑所陳詠南往收河南皖北奉直揚鎭元月初一至初十日第九十二次賑欵清單]  
　　初一日烟臺綺霞氏洋二元○漢口茶業公所寄來林楚記洋一元公泰洋行紋一兩五錢廣東景宗工求病速愈洋十元共捐洋十一元文一兩五錢申規元一兩五錢五分一厘○○初二日李崇厚堂洋四元○○初三日隱名氏二角○○初四日隱名氏二角○○初五日唐蘭軒洋一百元○○庽滬子一元○○初六日李滬生三角○○初七日人懷其德册大豐布號又衆友洋二元○無名氏洋二元○無名氏銅洋一元○黄聲如洋五元○又人册留蔭子洋五元○又人册李松風堂二元○人册白雲氏三元時記楷記景記保母氏各一元泰來氏士宜氏麗水氏天元氏灶瑞氏各半元共洋九元五角○人册德興帳房善士等念六户洋三元六角五分○人册汗有光二元凌湘泉吕嚴三黄怡方各一元共洋五元人册妙根等念四户洋三元四角人册高易帳房各善士捐洋二元四角人册心田氏沈少菊各一元人册山右文樂堂洋二元人册錫邑無名氏三元西山漁隱廣麗東各一元席鴻生無名氏各半元共洋六元人册德興行北樓錢記等十一户洋一元一角五分人册恆康號册不留名一元舍己從人有求不應氏各三角味三居勿心氏四維氏三多祝廖我氏各二角隱名氏有無不告怡皓軒松裕堂各一角共捐洋三元人册免力人洋二元人册對峰堂二元人册經昌泰半元將軍山樵四角不復來銅洋一元人册鄭家珍半元許氏無名氏各二角吳氏一角共洋一元人册復興祥陳詠福合一元無名氏二元新太古行募人册祥壽洋二元廬君楊韋記探久吳頌頤各一元黄景仁半元烟州和記汪沛如鄭漢臣吳硯農各四角吳朝輝鐘金泉各三角心翁名留麥直臣黄景常陳樂生不書名鄭子麟各二角不留名銅洋一元共捐洋十元五角銅洋二元人册心餘子洋二元樂一子二角德興堂一元○○初八日有名氏一元無名氏二角鳳臣氏八角免心愿無力氏各三角汪竹齋二角共洋一元六角人册楷記無名氏恆裕公各二元無名氏一元無名氏四户洋八角共捐洋七元八角人册福合記補不足各一元人册無名氏一元金華玉堂三角人册德源無名氏一元震泰隆茶棧募人册程有梁洋四元江春記二元明目氏程信女羅潤之補過齋各一元不留名半元共捐洋十元五角旗昌東棧交來人册王信林虚對一元樂寅全嗣標嗣巖樂孫氏方卓然蔡竹田楊蘭州時仲康彭少雲梁紫基各錢四百八十文毓蘭軒胡桂生李垣陳明遠王芝生江德賈金福施明德馮紳廷潘信泉陳樹寛各二百四十文星南氏二百九十六文樂謝氏一百四十四文樂徐氏九十七文蔡啓蘇一百廿文共捐錢八千零九十七文申洋七元八角五分另錢十一文虚對開一元匯豐行募人册王伯記樹德堂昨非子力根子宜男子各洋一元平安氏蘭言書屋求安子南陽氏姚江馬省洒生各半元無名氏四角補數氏三角無力氏四角不留名求平安寥風軒安定氏松雲氏各二角懷山堂一角共洋十元人册孫麟祥鹿賓鴻富徐鶴齡沈金鵝各一角共五角隱名氏錢三百文杭垣無名氏四角孫俊川三角田秉臣二有李雲亭一角共洋一元人册順永記洋四元朱求慈親延年江培記各二元朱竹記李敬記各一元保吉氏六角平安氏竹記各二角共洋十一元貧士居五元人册兆先記長春軒各三角味悅軒各二角平安軒胡經記孫望記錢根　各一角共洋一元四角日新增號募人募華鶴堂方亦政堂隱名氏各一元柴世恩堂桐蔭軒各三角賓樹堂李積善堂各一角共洋四元人册余潤之廿八户洋四元六角人册蘇州姜忠堂規元五兩馮善慶一元人册無名氏四户洋十二元人册頴川仲子洋三元○○初九日人册項葆綸堂十元李德孚堂乙洋○人册隱名一元又承德省身道人三十元又魁盛隆九元席震豐乙洋又沈朗山銀十四兩另四錢伸洋十四元二角公司節省錢四伯○陸菊亭之子祈病愈洋五十元陸羅氏眼痛速愈二十元震泰號募人册寳善堂五寳各一元硯雲道人詠花書屋紅留書屋各半元核南小作海道人蓮生敦和堂蓉道人各二角青連書屋榮鄰主人長春主人齊道人嶺梅山人各一角共洋五元瑞記行募人册唐文善兩元黄福生唐黄氏各一元唐渭生凈心子姚莫氏宋介氏唐勒英三吳小氏吳永修各五角共七洋五角不留名乙洋一角無名銅洋二元一角紹芬堂不書人各四角有心無力氏兩户力不是心晴窗主有心無力各二角共二元大章募人册庭記福記各四角儉記三角頌蘭維寳如康願如桂急等記各二角鰲記一角共三元曹愼德堂病愈四元恩遠堂乙洋廣時隆募人册洋六角錢七百元芳帳房四元何五止堂八角嘉廣生藥行募陸愼齋一元袁登瀛董鳳西子文朱子云五湊杜家瑞何永泉俞蘭生各五角共五元陳公記一元隱名士微力子各五角楊頌薰一元明心一元劉世彩堂陳聚星堂胡種福堂各一元郭士華鳳明方陳延相余懋恬各二角蔡泌香汲古軒主王三槐堂陳新號胡德林張百忍堂黄蔡齋陳永茂劉錫九董亦方瑞良陳濟生陳阿連蔡連福方才倫東海徐徐穉香各一角共捐洋五元五角人册胡星記還灶愿洋三元馬仁記求子一元胡星記四角俞來友馬仁記沈雅記各兩角盛元培錢三百會孫二百廿文福生序光各二百文老華一百文共捐洋五元錢一千廿文申一元無名兩角又羅廖氏一元龔才蔭堂陳福慶堂李雨三各二角陳曉初無名各一角共一元八角○初十日包平和銅洋六元二角五分包景搖三角炳春二角鐘成昌包得元陳傳隆殷春金辛高各乙角共捐洋乙元銅洋六元二角五分吳松才叔堂生人五元○寗江費公舘募人册無力一元周厚生王八官福姑娘安姑娘各二百小綠小紅各一百小蘭八十文共一元錢一千零廿作洋一元恊隆行陳可良洋五十元銅洋七元王大生寳號募人册一念誠洋乙元五角王玉昆蘭芬書屋各五角周靜卿劉健卿各三角沈善貽朱如魁陳金生孫恭恂朱臘寳張應魁各二角沈鶴樓無名合四角王守恆吳玉麟徐賢良邱泉渭各一角共五元一角長發行來江北客二元無名求足病全永不再生洋一元無名氏二户洋一元隱名氏二元武林人節省另用洋廿元宿還霞坡八洋怡大號來人册除喜山人三元守愚鴻記無力子每一元無名五角有心無力三角隱名四户八角銘新子二角力不足兩户二角共捐八元人册不留姓名洋十元人册存心氏洋一元吳益源一角濟林攀性泉每錢二伯無名一伯五十李清　文蔚無民兩户林雨臣糖子各一伯共來二元一角錢一百念楊鶴君翁寄來嶺南陳華樓爲母馬氏求消災益壽六元大團糧署劉嶽樵十　○上上總共收規元六兩五錢五分一厘英洋五伯九十九元零五分銅洋十九元三角五分錢一千五伯三十一文 
 
 
