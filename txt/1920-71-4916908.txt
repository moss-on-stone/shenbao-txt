# 1920 - 71 - 4916908

 

Page 1

 
 
   
 
 

Page 2

 
 
   
 
 

Page 3

 
 
時評 
[强力之專利（冷）]  
　　北之靳與安系與南之李莫相爭之勢外雖稍息而實則興尙未衰也安系閣員要以三長期以旬日而旬日後之效果可知李之條件以不失唐督之威信而後可以言和則莫之不能和又可知是二事者今雖息而終必至於復熾也必矣 
　　夫强力之不能終於迫人也在今之世已有明驗矣况乎欲以一强力排除他强力於强力之中又求專利其能濟乎故今日南北之内訌皆由此故也 
專電 
北京電閣潮雖暫平但靳態度消極徐勸勿灰心（十七日下午三鐘） 
北京電安系三長本日第二次出席閣謙曾李已復常態朱對議案不發言仍微露不快意又本日議案甚少臨時討論邊事及外交案北京電奉張來函已證明直接送段處靳不預聞段意已解 
北京電段派語人撤消軍事協定尙非其時但設法不使進行巳屬無形補救（十八日下午四鐘） 
北京電吳光新軍由豫移駐湘鄂電商張王兩督均被拒絶 
　　　　　　（十八日下午四鐘） 
北京電段使人語曹錕勿撤吳佩孚軍自削北洋面子反增西南聲勢（十八日下午五鐘） 
北京電曹錕又電請准吳師撤防院復電現大局未定碍難撤防請切諭顧全大局暫緩開拔 
（十七日下午三鐘） 
北京電旅京魯人呈請自開濟寗商埠（十八日下午五鐘） 
北京電魯屈將内調靳意就張志潭夏繼泉擇一以繼（十八日下午四鐘） 
北京電某使昨赴外部例會談話中極言奬券病民甚於鴉片希望禁絶母成賭國（十八日下午五鐘） 
北京電承審國民公報案之葉庭長掛冠而遁檢官周衡辭呈到部朱深云無此便宜（十八日下午四鐘） 
北京電交部議築錦熱鐵路 
　　　　　　　　（十八日下午五鐘） 
哈爾賓電霍爾瓦特退出政權俄工照常工作鮑督皓日晚准到再定辦法（十八日下午七鐘） 
北京電鮑電稱前哈海關扣留謝氏眷屬金塊案現接赤塔報告謂謝派員詰問哈軍隊有意尋釁如不發還定當與鮑疆塲相見等語除飭向謝嚴拒外物件應如何處置（十七日下午三鐘） 
北京電鮑貴卿因中東路案辦理有功晉勳三位（十八日下午四鐘） 
北京電哈爾濱罷工由中國設法勸諭十四日由司令部開車一列自哈赴長十五日開一列自長赴哈爲恢復交通先聲又華工删日起一律工作（十八日下午四鐘） 
北京電孫烈臣電赤塔華僑請派兵保護案查該處距我國路途太遠未便派兵前往請轉飭赤領妥爲保護又電謝米諾夫派阿野奇夫斯克到滿站要求准謝部退入該處巳飭滿海丁司令拒絶 
　　　　（十七日下午三鐘） 
香港電莫督任楊益謙魯子材駐粤靖國第一軍正副司令始興翁源復有戰事（十八日下午二鐘） 
香港電劉德裕返省報告在始興翁源交界晤李烈鈞對調和要以不損唐總裁威信方有磋商餘地態極强硬恐難成就因不失唐信則莫難下台（十八日下午二鐘） 
各通信社電 
北京電閩案昨巳正式提出即日可開議陳籙昨已對在京閩紳宣示北京電邊防處議哈埠罷工事擬先用華工開車勸導華工開工加派軍警彈壓俄工宣佈保護俄人不准在我境内有政爭舉動北京電參陸處電馮玉祥對湘西南軍舉動但加戒備勿啓釁端（以上十八日） 
宜昌電方化南吳醒漢兩軍因餉需與柏文蔚交惡朱司令恐發生變故影響防線飭各將領籌備（十八日）　　以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　唐繼堯等反對綏漢兩路借欵通電近迭據各方報告北京當局以京綏京漢兩鐵路聯合抵押日本借欵三十兆元聞訊不勝駭異查該兩路起點西北直貫腹部以形勢言之無論軍事商務均關重要自前清以來屢爲外人所覬觎差幸歷來當局各具天良慘淡經營至今猶得保全一旦抵押債權旣重償還無期主權彼操禍莫忍言今之當局忍心如此旣不足以保障國民之利益又何以告慰前清以來之先賢此其不可者一鐵路爲各國商戰所必爭歐洲大戰論者謂起於土耳其之許德人伯達鐵路信有徵也日人旣蠶食滿蒙復謀山東駸駸之勢巳迫畿輔今又假以利器使寖進至於中部長江流域本爲歐人夙所經營兩雄相遇必起衝突是將以京綏京漢爲伯達之續也近者巴黎會議之處置土耳其當局豈無聞見乎覆轍昭然殷鑒未遠此其不可者二去春以來英美法各國勸告和平相約不再借欵以延長吾國内之戰禍此次當局獨向日本借此鉅債各國鉅無違言萬一勸告再來受詞詰責國家體面何存國民體面何在即謂實業借欵各國無干涉之理由北方年來慣用此種技俩然今日借此鉅欵將何所用掩耳盜鈴人誰信之此其不可者三南北戰爭禍延三載其原因皆秘密借債階之厲也議和以來吾輩夕日以取消密約相聒者冀以挽北京年來之損失而巳乃一方倡言和平統一一方又濫借日債雖至喪失重大權利而不惜是正與吾人之希望背道而馳也以此謀和平以此求統一我西南爲保全國權起見又安忍以國家大權付之若輩乎即謂財力艱難需用甚急然就實際論之西南之拮据實過於北方軍興以來我各省當局未嘗向外人告貸分文誠不欲人之乘危以刦我也北京當局同爲中華國民何竟無此天良若必不畏人言獨行其是和平統一將等河清之俟此其不可者四句日以來惡耗傳播各省官民呼號反對幾於全國一致此非挾有黨派之見意氣之爭於其中也皆愛國心之表現而巳繼堯等忝總師干素以服從輿論保障國權爲巳任事關國計禍伏隱微豈能坐視不圖挽回伏望當局諸公各發天良繫鈴解鈴一轉移間而已日月之更君子猶然各省疆吏各方團體共起執言藉圖補救誓以解除條約保全强權爲務奮全國之民氣促執政之警醒若必執迷不悟孤行己意繼堯等願以兵力爲諸君後盾也臨電神馳無任昐禱唐繼堯譚浩明·劉顯世譚延闓·熊克武·陳炯明叩寒印 
王文華詰莫勞新電頃奉唐總裁電莫督干涉駐粤滇軍强行編制且激成戰禍查滇軍赴粤自護法以來殊績卓勳國人皆知此次唐公整頓軍紀直接統轄原屬正理乃莫督横加干涉殊不可解如謂滇軍駐粤應受粤督編制何以在粤三載未聞改編迄今仍統屬於滇督如目下有編入粤督統轄之要何以不商唐督得其同意突於唐督命令直接統轄之後强行變更其中必有挑撥今北方黨派陰謀傾陷大局破壞西南團體不遺餘力莫督明達豈有受人利用之理西南以護法而興師興師以法律爲重要如内部先壞軍紀則各省各軍互相效尤·將見瓦解滇黔一體殊難坐視如莫督一意孤行則破壞軍紀貽害大局之咎又將焉辨尙希諸公一致婉勸莫督以大局爲重勿聽私播弄公私均有禆益王文華叩元 
留滇華僑學生電李根源莫榮新等鬼蜮作祟狼狽爲奸無故稱兵破壞護法荼毒我粤搗亂西南諸公愛國愛鄉斷無坐視希望設法維持以戢凶暴而解倒懸大局幸甚我粤幸甚 
里昂無線電（路透社送） 
[德國兩政府間之談判]  
　　十七日巴黎電德國兩政府以仍從事該判各報載稱柏林有巷戰全國各處亦有人民與兵士械關特來斯登一處死者約四十人傷者數百人萊浦齊亦死傷數百人駐亨堡之波羅的軍隊巳被繫敗愛森與基爾兩處各死四五十人佛蘭克福與柯洛恩之各大報仍竭力反對柏林之軍政府 
[各國對付德國之時局]  
　　十七日巴黎電大使大會昨日開會考慮德國現局由法總理米勒蘭主席 
　　十七日巴黎電荷蘭政府現嚴密看管德前皇與太子亞米朗琴之衛兵已倍於原數德邊一帶駐有哨兵 
[各國近事紀]  
　　十七日巴黎電巴黎回聲報探悉倫敦高等議會近曾開會考慮巴力斯坦邊界問題但未復行討論士麥那問題協約國現正考慮覆美政府關於俄事之牒文　　十七日巴黎電君士坦丁巳由協約軍占據由米恩　　十七日巴黎電君士坦丁己由協約軍占據由米恩將軍爲總司令城中現殊安靜 
世界路透電 
[德國兩黨之互攻]  
　　十六日倫敦電此間得有消息謂開浦博士現設法拘捕總統愛白特與總理巴安指其叛國 
　　十六日丹京電德國中央黨幹事會通過决議案宣佈開浦博士與其同黨爲叛國罪人 
十六日巴黎電此間接官場消息謂開浦博士宣佈之調停辦法愛白特總統因其反對獨立與多數社會黨已加拒絶雙方談判已展期明日繼續進行 
十五日倫敦電德國敵對之兩政府已商定合同 
[叙利亞新國]  
　　十二日倫敦電共同新聞駐君士坦丁訪員電稱據三月九日俾魯特消息大馬斯克之叙利亞國會已宣布叙利亞獨立又稱愛米爾菲蘇爾明日將登王位新國包括巴力斯坦與里巴倫及美沙波太米亞之北部泰晤士報訪員昨日電稱愛米爾菲蘇爾已被推爲叙利亞王 
[德國購買糧食之金數]  
十二日倫敦電泰晤士報紐約訪員電稱英政府已收到德國購買糧食之大批現金其數在三千二百萬鎊至四千萬鎊之間英政府擬以此金軍往美國某第一批業巳運出又聞英國已在美國市場購冋債券英金二千萬鎊此項現金之抵美將解除銀行借貸之緊急並可擴張商業 
[法國煤工罷工之人數]  
十三日巴黎電加萊州一星期前發生之煤工罷工情勢愈形嚴重因北州與安新州之礦工均已附和之故泰晤士報訪員估計罷工者共有三十三萬人巴黎現復施戰時之取締例如限制公共燈火早閉咖啡店與劇場之類 
[英國之民政經費]  
十三日倫敦電一九二○年至一九二一年預算案之民政經費共英金五百五十七兆鎊較前承平時之年大逾六倍豫算案全數連同償還英法合借之美欵共有英金一千二百五十兆鎊 
[美國之和約保留案]  
十二日華盛頓電參議員洛志氏今日在參院演說謂彼所提出替代國際聯盟公約第十條保留案之修正案彼意並不減輕共和黨原定保留案之效力其他共和黨數員則謂彼等主張仍用原案民主黨參議員湯末斯氏宣稱如以和約爲選舉劉統之號召物則兩大黨均有分裂之虞 
十二日華盛頓電據確實消息謂法政府巳請美國解釋總統關於第十條保留案問題致參議員希志柯克氏函中所述法國軍黨握大權之一節 
[各國近事記]  
十二日羅馬電閣員數人業巳辭職其餘閣員均以去留取决於首相尼蒂氏 
十三日倫敦電泰晤士報君士坦丁訪員電稱城中民心惶惶斯庫太里一部尤甚現信該處人民巳暗發軍械子彈且運動仇對英人 
十六日華盛頓電陸軍部宣稱駐來因區域之美軍雖受福煦上將節制但不接威爾遜總統特别訓令不能向德前進美國占領軍計一萬三千人由愛倫少將統帶十六日華盛頓電參議院外交股員會一致贊成任克蘭氏爲駐華美國公使 
十日倫敦電衛生部宣稱泊於倫敦港之阿爾泊丸輪船於二月十九日發生疫症一起上星期内又發生致命之疫症一起船中所載運倫敦之貨物均卸入貨船而取必要之防範該船則經清疫一過巳於三月三日離此 
十六日倫敦電莫斯科無線軍稱西比利亞日軍營中發生叛亂聞日兵均剝去肩上之紅章 
十二日倫敦電近屬於西比利亞英國軍事委員團之華德氏接霍爾瓦德將軍來電謂有非過激黨之俄人三萬不避艱險沿西比利亞鐵路行二千餘哩而抵滿洲此輩原屬南俄組織之勞工師團請運糧濟之 
太平洋路透電 
　　十七日海參崴電州議會以公文致華員承認中國對中東鐵路之主權並請對於此次鐵路罷工維持中立又請免霍爾瓦特將軍之職以華員代之勞農代表維倫斯基曾謁見此間英美軍事委員團伯力之俄人對於近今尼柯萊夫斯克俄日人衝突一事擬設法和平解决 
十八日哈爾濱電鐵路罷工昨日已止華兵現佔據鐵路職員寓所並俄警察署巳去俄旗改懸華旗鮑貴卿之示文與華兵之行動二人皆視爲表同情於革命黨工人咸謂罷工之結果使彼等之主義大獲勝利 
十八日北京電日使署接東京消息謂外間所傳東京有亂之說實無根據使署猜測此種謡言殆因選舉運動及電車罷工而起然二事均未發生暴動 
十八日大阪電北川中尉駕駛之飛機今晨十時四十五分由漢城出發飛回日本已於十二時三十分安抵大阪 
十八日北京電華人通信社謂政府决議由錦州造鐵路通至熱河此舉與葫蘆島開港事有關周家襄將爲該路與新港之督辦 
十八日北京電國會議員留京者不滿二百人故不能開會聞留津者有百人留滬者有六十人因政局摇動不願回京 
十八日上海消息南方議和代表團内部分裂廣東政府有勢力一部分之代表商諸王揖唐擬開單獨議和談判今晨王揖唐致電北京内閣請許與該部分開單獨談判預料日内有重要發展 
國外要聞 
[美上院之和約爭潮] 　國際聯盟第十條保留問題 
　　中美新聞社譯大陸報社論云國際聯盟約章第十條在美國參議院中紛爭日久迄未解决其提出之保留案頗多但威爾遜總統最近宣言不貴承認任河修正並謂如此修修攺則彼將否認全部和約又云「第十條爲聯盟全體建築之基礎其所含主義卽爲美利堅主義之精華若美國否認之則亦必否認吾人自已之主義」查第十條之原文云「聯盟中之各會員擔任尊重及保全本聯盟中一切會員之領土完全及現存之政治獨立以抗外界之侵略倘有任何此種侵略或此種侵略之危機發生時行政院應擬議所以履行此項義務之方法」又兩黨聯合之保留案大致巳爲參議員洛志氏所同意者其文如下「美國不擔任義務在第十條規定之下用其陸軍或海軍或經濟上之杯葛行動或其他任何方法以保全任何他國之領土完全或政治獨立或干涉他國間之爭端不論此等他國是否爲聯盟中之會員或在任何條約規定之下爲任何目的而用其陸軍或海軍除非關於任何特殊事件經憲法規定具有宣戰之專有權之國會一院單獨或兩院聯合决議而後可」按洛志氏之原保留案規定美國不擔任保全他國領土完全及政治獨立之議務而未指明用陸海軍或經濟勢力今兩黨聯合之保留案則規定不用陸海軍隊經濟勢力或任何其他方法所不同者祇此而已美人對於參院此項爭端意見不一惟紐約時報之論似可代表一般之心理茲將該報評論兩黨保留案之語照錄於后民主黨參議員二十八人已宣言願贊助兩黨聯合對於第十條之保留案「以期取得和約之批准」此保留案者即最近之一案爲塔孚脫君所提議者也參議員赫區考克云「民主黨人之表同意於此案已近一致」然共和黨之保留派人竟不肯贊助此案而擁護洛志原案者人數且日見增多其餘共和黨員亦未必贊成民主黨此項提議按參議員不論爲民主黨或共和黨其對於國際聯盟並無不解之仇對於阻止戰爭之一切國際方法亦並不深惡痛絶而何以甯取兩黨保留案以爲較洛志原案爲佳殊不可解蓋兩黨之案其惡劣而贅旒正與原案等也原案祇提及陸海軍行動兩黨修正案則禁止美國擔免任何義務不但不用海陸軍并不用經濟上杯葛行動或任何其他方法按此等規定顯然含有敵抗意味修正案中雖尙有「本案中之規定概不得視爲損害第十六條中關於經濟上杯葛行動之義務」之語然第十六條中明言有一會員違背約章而開戰時其他各會員應「立卽」與之斷絶經濟往來今如修正案所規定則明明損害此項義務也蓋旣須國會討論即不能「立即」行動倘須召集臨時會則延緩將更甚旣巳損害而猶言未損害寗非矛盾之尤乎塔孚脫君之保留案其實質與洛志之案無異惟其後有不同之點卽規定如有一國違約開戰美國爲世界和平及正義計應否有所行動應由獨有宣戰權之國會决定之按此項用意極佳洵爲和約之友如此則美國不受拘束雖對於世界和平與正義之效忠似不甚切實然至少已爲一種友睦的表示矣總而言之美國大多數人民皆亟望和約之通過俾可贊助目下之商業立一國際爭端歸公判解决之初步爲美國與他國解除武裝之先聲美之民意如斯而參議院爲黨爭之故竟不能尊重民意實爲可怪共和黨與民主黨但喋喋然爭論節儉之道然而耗廢許多時光謀打破此永久和平之惟一希望使將來仍有發生戰爭大耗廢之機會豈非大惑不解之事宜乎全國人民深爲厭苦矣 
國内要聞 
[北京通信（純）]  
　　　　　　國民公報案與司法界 
　　國民公報案内之孫幾伊業經京師高等審判廳根據涖庭檢察官周衡之論告判决無罪並經京師高等檢察廳檢察長尹朝楨提起上告而主辦是案之京師高等審判廳推事單毓華則假以他事逮拘於京師地方檢察廳三日並罰金十元各情均見報端惟聞單推事不日將由司法部提起懲戒予以免職處分於是司法界輿論譁然咸有兎死狐悲之慨茲錄某司法官之談話於左 
某司法官云「此次國民公報案經涖庭檢察官本於法律上之區觀察·及良心上之審酌當庭主張無罪審判廳即據以爲判决之基礎本屬合法至於檢察長之上告在平當檢察官主張有罪之案件經審判廳宣告無罪而提起者不特爲尋常之事且爲法之所許至案經檢察宮主張無罪而由檢察長提起上告不獨爲司法界之所絶無而僅有抑且爲民國九年來空前之創例源夫司法衙門（賅審檢言）其對於訴訟案件爲一個機關非各推事檢察官有各個之獨立人格也故司法衙門關於訴訟案件所下之判决或决定命令係爲機關的意思表示而非個人的意思表示所以同一司法衙門對於同一之訴訟案件不許有兩個以上相反之主張即此意也此次國民公報案件旣經蒞庭檢察官爲無罪之諭告面復山檢察長提起上告是不啻以一機關而有兩個之人格矣此種辦法恐難認謂合去但不知大理院對於此案將來如何創設判决例耳」 
某君又云「年來司法官辦理訴訟案件往往受制於行政官吏在外省　巳視爲固然而不圖京師乃亦不能免此弊如前年京師地方審判廳推事李琥因辦理謀刺曹某案將兇犯從輕判罪致一年不得補缺又去年同廳刑庭長王克忠因辦理學生案未肯仰承某派之鼻息竟致調任此次單毓華之事本不足異惟聞辦理此案之高等審判廳刑庭長葉在均及檢察官周衡亦均有不安其位消息而原判孫幾伊有罪之京師地方審判廳推事何璂有將升任高等審判廳刑庭長之確訊司法官之升沈竟因一案件之有罪與否而爲轉移司法前途抑亦大可悲哉」 
　　以上爲某司法官之談話特誌之以證國民公報案判决後司法界之暗潮抑且方興未有艾也又聞此案判决後經凌文淵吳貫因具狀向高等審判廳請求將孫幾伊予以保釋業經該廳以判决未經確定爲詞於日前（十三日）牌示批駁矣故孫迄今尙在西交民巷看守分所也 
[北京閣潮暫平]  
　　安福三總長巳出席　靳氏今後之命運 
　　紛擾旬餘之安福派倒靳問題迄於昨日颼浪居然暫告平靜昨日（十六）閣議例會安福三總長已照常出席朱曾二人以避席數次驟然到院均露出一種不好意思的景象而朱之䩄覥不安態度爲尤甚一點半鐘之内未嘗發一言迄閣議散時始敷衍一二語出院而去惟李氏仍頗與靳周旋昨日所議要案（一）幣制局因原定經費不敷請每月追加四千元討論結果准予追加卽日咨行院部查照（二）田中玉來軍以魯省各界代表要求駁回日牒拒絶直接交涉請核示辦法討論結果即日軍復該督先將政府愼重此案意旨轉告各界周知靜候解决勿庸疑慮（三）哈埠鐵咱工人罷工案討論結果先責成沿線駐軍維持地方秩序一面另籌消弭 
方法卽交邊防處核辦（四）任命官吏案計有二起（甲）任吳迺翼爲鹽務署場産廳廳長（乙）任朱文鈞爲鹽務署運銷廳廳長均通過照准卽日明令發表十二時五十分散會由曾毓雋赴府報告昨日一日可算半月以來最整齊之閣議　　至此次閣潮平息之原因與段氏方面固極有關係惟段氏究助斬氏與否則言人人殊據昨日都下所傳李朱曾之受命段氏而出席閣議絶非出於維持靳閣之意思不過爲結束靳閣起見不能不暫行出席蓋段氏方面亦僅令其暫時維持以便靳氏從容下台也此種消息日本人所辦之某通訊社言之綦詳殆得諸安福方面者其言云李朱曾三總長與靳總理搆難致掀起閣潮幸經段合肥極力調停昨日閣議安派三總長業巳番行出席閣潮至此或當告一段落關此問題據某要人語記者（該社自稱）云十四日午前八時頃某要人曾訪段合肥於府學胡同密談閣潮問題某要人當告段氏謂八省督軍爲維持靳内閣刻正策畫一切段氏答稱八省聯盟决不能成立且不信任督軍能如此盡力維持靳内閣談時恰值王斌亦來謁並面呈張任霖之親函一土封段氏當即拆閱原函極長共用信箋十三張内容亦係極力維持斬内閣並謂靳内閣如不克維持則張作霖即將自由行動等語段氏未卒讀即憤不可遏當謂張作霖如此强硬段祺瑞何堪語未畢侍者告以靳總理請見段即告侍者曰擋駕而靳總理因有陳述欲見候至一小時之久遂不得已而辭去翌日（十五日）星期靳復往謁段氏值段正與門下客手談靳遂未俟通報即逕入内段亦不能再擋駕遂面責其到處乞援之謬舉且出張作霖之手書以示之靳遂極力辯駁决無乞援張氏之事段並告以政局旣紛糾如斯汝除引責辭職外别無他法靳云辭職决然辭職惟時期之問題耳今各閣員皆不能統御倘即日上呈辭職面子殊爲難堪敢請慰留三閣員稍留餘地再爲上呈辭職亦未爲遲段允致意三總長勿再固辭靳氏遂退出段氏當卽以電招三總長來邸告以暫先取消辭意勉視政務三總長當亦承認段氏又云靳總理旬日内外决然辭職於是三總長遂相偕退出曾因有要公卽日即行赴津昨早車歸京業已到部視事當日「十六日」國務會議三總長皆巳出席閣潮至此業經告一結束政海波瀾實令人不可揣測靳氏如無善策則旬日内外仍須辭職是此次閣潮仍難遽抱樂觀云 
[中玻締結通好條約]  
　　中玻通好條約業約兩國當事者訂定此項約文我國方面普並巳提交新國會同意以便批准交換該約全文如下大中華民國大總統與大玻利非亞民國大總統願敦兩國直接睦誼定議協定約章因各派全權代表大中華民國大總統特簡駐日本國特任代辦公使莊璟珂大玻利非亞民國大總統特簡駐日本國特任全權公使莫羅斯爲全權代表各將所奉本國全權文憑校閱會同議定各條欵開列於左（第一章）大中華民國大玻利非亞民國兩國國家向來和好須永敦和好歷久不渝兩國人民亦須互相友睦（第二章）大中華民國政府大玻利非亞民國政府均得派外交代表總領事正領事副領事代理領事駐紥彼國京城及許他國代表駐紥之重要城邑得享有同等之一切權利待遇其他特許免除之例均與其他最惠國之代表領事等一律總領事正領事副領事及代理領事於未到任之先須照通例請求所駐國政府發給證書方能就職視事立約兩國均不准派商人充總領事或正領事副領事及代理領事惟可派充爲名譽領事其應享之權限利益與各國之名譽領事相等（第三章）本約批准互換後立卽實行（第四章）本約用華文·日斯巴尼亞文·法文·三國文字各繕四分遇有華文或日斯巴尼亞文有疑義之處應以法文爲准兩國政府均須遵守（第五章）大中華民國大總統大玻利非亞民國大總統按照各本國立法通例批准即以最早日期互換現各全權代表先爲畫押蓋用印信以照信守 
[藏番大舉侵邊之警報]  
　　川邊藏番再圖發難熊克武曾有急電來京川邊鎭守使陳遐齡昨復有通電分致南北各處其文如下頃據北路朱指揮飛報稱二圑步哨線送回投誠藏兵二名馬三匹蠻婦一名某國五子步槍一枝供稱此次後藏又調來番兵千名不久要打仗昌都有造子彈械器一付番兵去年在羢壩久戰數十日番兵死者六十餘傷者五百零均經外人醫治有鋸足鋸手者又以藏民向歸中國管轄因是即來投漢遐齡親訊供同前詞查藏番今又增兵千人朱指揮前報調集民兵數千合計巳逾萬衆（下略）云云聞政府接電後昨已電覆陳氏謂前據二月皓電業電熊督關於該部餉項就近設法籌給以固軍心頃據熊電復稱已分令所司尅日籌備餉彈兼程運輸等語藏番聞已增兵大舉仍應遵照陽電與熊督密爲聯絡藉鞏邊防是爲至要院印 
 
 

Page 7

 
 
[北京軍事機關之新調查（續）]  
　　　　　　（巿隱） 
㈢參謀本部以該部之權職論固明明規定掌管全國國防用兵事宜也然試問平日所掌所管者爲何事耶該部置總次長各一高級副官二科員三此則類似各部院之秘書處設科二置科長二科員十九此則類似各部院之總務廳此外設六局局各有一長一副官第一局設六科科長八科員二十九第二局設四科科長四科員十五第三局設四科科長四科員十四第四局設四科科長四科員十一第五局設三科科長三科員二十第六局設四科科長四科員十此外復有水路測量所置所長一班長一班員十八又調查員七十五製圖局置局長一場長一班長四經理審查十一班員二十六編纂員二副官一書記會計各一局内附設製圖課置課長班長審查班員等共十餘人該部所直轄之機關則有北京陸軍測量局内分三角地形兩課據聞該局成績頗可觀惜乎厄於經費不能積極進行又中央陸軍測量學校及陸軍大學之兩種敎育機關亦在該部直轄之下以上三者可稱爲軍事直系機關其可列傍系者又有如次之七種 
㈣將軍府該府現有威字號將軍四十一而以段建威管理府事襃然居首但其中亦有身在西南手握護法之軍符者府籍上仍未除其名焉此外復有參軍三十二秘書二副官三在事務廳則有廳長一書記二事務員四 
㈤督辦邊防事務處㈥京畿衛戍司令部㈦西北籌邊使公署以上三項僅有機關之設置實際尙未大事擴充組織故職員人數頗少尙未分廳分科（未完） 
[京華短簡]  
　　閩案現尙未正式開議惟據政府方面消息此案外交部與日使署問雙方以非公式資格已頻頻交換意見政府方面以福州交涉之發生其屈本在日本必須先由日本方面爲讓步之表示方可塞國民之口實現在頻頻接洽之結果更換福州日領一節大約可達到完滿之目的昨日王鴻年爲磋商開始談判事又赴日本使館接洽一切聞不日即將開始交涉但開始之期尙難宣佈 
富錦俄舊黨卸除武裝之後當局爲保全彼等生命起見擬一律暫與監留嗣吉督鮑貴卿及威領邵恒濬等對於此種辦法均來電反對其理由以俄亂底定無期沿邊一帶奮黨源源入境冀得一飽今於宣錦一處開端收　日後及他處之來者勢將不勝供應且現時新黨已改變殘殺主義彼等卽爲所獲亦不至有所痛苦仍宜將高部五百餘人悉數押送出境以免紛擾政府得電後現正在籌商中 
　　山東新國會議員及山東同鄉二十餘人於昨日上午晋謁靳氏請撤換屈映光靳派强秘書代見又吳佩孚昨電政府請懲屈映光措詞甚爲嚴厲有王治馨前例具在未便同罪異罰之語聞政府對於屈之地位一時暫不更動决定派員查辦俟有結果再定辦法 
　　天安門演講學生一部分自被押警廳後曾經各方面送請保釋迄未允准近聞警廳方面已决定將該學生等移送地方廳辦理昨地檢廳方面亦巳着手預備收容該學生等之手續惟因該處看守所地方狹小萬不能容留此數决議將該學生等收押在高等廳舊地即現在司法講習所後院内復因看守所囚床不敷應用特向京師分監商借囚床四十三張以備四十三學生代表之用但分監無甚餘床僅允借給二十五張故尙須向别處再行湊借一俟床鋪等預備妥貼即日移送辦理并聞將將來開審時爲便利起見地方廳審檢官卽借用高等廳法庭開庭云 
[湘西南爭潮之擴大]  
　　湘西湘南之爭潮旣日趨險惡於是西南各要人多出而調解然默揣各方形勢調解亦甚爲難蓋此次之爭端全爲權利而起非有一方完全達到目的必無解决之望今則湘西南之爭潮果巳日形擴大譚氏軍隊之分佈洪江溆浦者已有二十八營之多唐劉兩督亦無法調解自要劍學陳嘉祐兩軍開抵洪溆後辰州方面卽異常恐慌最近駐辰州之黔軍旅長盧　接得駐辰谿之竇　來電謂譚軍日有增加向我軍防線逼進且安排支搭浮橋大有進據辰谿之勢應若何應付請示辦法云云盧旅得此電告以情形日趨緊迫使一旦發生衝突各將誰歸且譚劉兩督首經相互約定黔軍仍駐原防一致對外何以忽有此種舉動自食其言爰電由洪江之黔軍司令王華裔除逕電譯督請予解釋外並請由黔督轉電詰問矣 
譚延闓迭得各方軍詰卽覆劉督一電略謂延闓前經與各同袍約定各守防線一致對外以達護法初衷何至更有異動食言而肥即吳劍學陳嘉祐各軍之移駐洪江亦爲制止内訌防禦匪患現在吳陳所部業巳開抵洪溆分防各區與辰絶無干涉至謝國光一軍現尙分駐武永並未進行 
　　劉黔督旣得譚氏覆電遂分電盧王飭其母聽謡言靜守防地又電勸田張林蕭各氏母爲浮言所動並謂應將前事一切抛開與黔軍及湘南各軍一致進行以保守西南門戶云云惟此時譚軍之在湘西者勢力旣不薄弱難保其不再前進以求遂大欲而田張譜氏旣不肯退讓於前此際亦未見其即肯讓步雙方意志旣若是其堅竊恐劉督之調停亦不過各盡人事而已 
[粤戰事尙無調停希望]  
　　廣東週循社通訊云熊公輔爲李協想相秘書此次奉命回省寓南關增沙十六號三樓記者以其爲李協和隨行之人當能詳悉出發後沿途情形特往訪之據云李協和二月二十四早由沙河首途帶有參謀秘書副官等十餘人軍隊二千餘人向太　巿方面前進每日約行六十里左右二十六日行抵花縣屬之平山地方是日岑西林所派之使者劉副官長德裕李書成王有蘭等趕到將岑函投遞適李協和經已前進約離平山巳五十里故使者未面而回嗣由滇軍方面趕緊追送李得信極爲歡迎并責所部不懂辦事慢待來使以致不能相見當卽回信表示服從軍政府并謂苟各方面無得無不樂從此信係二十八日交花縣知事專差投遞於是再向源潭方面進發擬在源潭搭車往始興韶關面去乃二十九日行抵距源潭十餘里之黃泥塘附近前行軍隊一連突遇灰色軍衣藍邊帽之軍隊阻擋去路遂發生衝突戰二時許滇軍方面曾開砲三四響各有損傷滇軍遂决改由從化佛岡而行三月一日退至四坑地方該藍邊帽軍仍尾追又在此地發生衝突四日抵從化之蔴墟自西坑以至蔴墟地方皆無衝突協和疑此時回信軍府未得接到再擬一函意與前函同委鄙人回省呈岑總裁并面陳一切當由從化縣知事派游擊四人護送於六日下午到省及詢前函果未收到岑總裁自得復函後對於調和事已積極進行曾再四與莫督妥商今日政務　議當將此案提出擬首先山軍政府下令前方停戰着手辦法和平結果想易於達到云云另一消息熊公輔見岑西林具道協和意見西林即親函答復協和仍由熊帶返其復函大意謂協和此行他本苦心挽留奈卒無效現在惟望協和早出漩渦速回省城共商大計云云蓋前日西林擬有調和條件即（一）以現服從協和之滇軍路協和（二）其軍餉仍由莫督軍發放是也後未得協和之承認故此次答復未能擬出具體辦法祇有請協和回省面商十一日熊公輔巳離省城携西林書往復協和矣惟據某報所載則謂近來協和改變從前態度頗欲言和特派熊公輔來省不料陸總裁對於此次滇軍事變意殊堅决直以維持治安秩序責成莫督故莫督對於各地土匪惟有節節進剿而楊益謙與張懷信（亦巳先後來電降伏所以從前調和之條件其前提巳不存在故近日調和一節視前日又大生一變化矣又莫督昨致粤路總查楊芾南函云頃接林總司令蒸（十日來電述據四會我軍報告昨日聯合李團長佈置巳妥不意敵軍勢窮意於今日午前七時向廣甯方面逃竄等語除電復追擊停止外希執事迅即巡逕廣甯切實開導速即照所開條件辦法如再執迷不悟則不能再予寛容矣莫榮新觀其口氣大有恃戰而驕非降不可之意以協和之脾氣其肯如此屈服乎則和之無望可斷言也 
李烈鈞此次經過從化境係與李祿同行李祿所部亦有百餘人附入贛軍不識北江各縣地方途徑李烈鈞之由清遠牛頭墟趨從化以被省軍啣尾追迫之故亦特李祿部衆爲鄉導也當李烈鈞抵從化蔴村鄉時鄉人以大祖祠爲李烈鈞寢息地方李祿亦宿於此李初抵大祖祠時親向神牌前行三鞠躬禮李祿亦隨之行禮與鄉人接談甚歡晚上並招鄉中父老到祠說至夜深始罷翌午以探報有省軍將追至遂率隊離村望東北方行無何而莫正聰所部旅長李易標軍追至放槍向蔴村轟發旋即入村逢人大罵我奉督軍命來捉李烈鈞汝村何故膽敢違抗督軍歡迎李烈鈞有鄉人告以李烈鈞姓李本村亦姓李念在同宗并無他意此間地僻鄉人亦未知督軍有此種軍令該省軍復大罵現在本軍旅長亦姓李與汝村又　同宗胡不見汝輩出村歡迎是時各軍隊巳分入村内將各家所有防衛槍枝搜檢一空即猪牛鷄犬衣物錢銀亦被搜去村民扶老携幼紛紛奔避全村所受損失不少旋因該軍追趕李烈鈞不及乃返駐牛頭墟拉夫扛指什物該縣各區團紳乃出與該軍協商願爲僱夫代役由各區團紳分任欵項每夫一名給工金一元始　四處拉夫之痛苦又據省中被拉到此之人言被拉後日祇供兩餐并無工錢軍隊出發何處均要負挑運之勞且有軍隊監視不能逃逸不知何時戰事主了放我輩還家等語言時甚爲凄苦 
[江西學生會歡迎滬代表紀]  
　　江西學生聯合會今日（二十四）歡迎上海全　各界聯合會代表周霽光到會者除該會職員外尙有女界代表共六十餘人由理事部長傳競仁主席行禮畢請周君報告上海聯合會最近奘狀况及各地接洽情形當由周君報告略謂上海全國各界聯合之組織實因山東問題關係國家存亡而起去年我國顧王兩專使在巴黎曾拒簽德約雖不辱使命維持國際地位而我國政府依然不恤民意横行如故故各界愛國志士集合多數商學工報界之中堅份子組織各界聯合會爲最有力最堅固之團體屢次請願政府均光明磊落毫無私意其宗旨則係外爭國權内爭平民利益故組織以來極得各界信仰又共和國家之國會對外對内均關重要當然以多數民意爲轉移方能代表國家爲正式民意機關而現在新國會係安福部之大本營亦爲軍閥派之傀儡對於人民疾苦外交利害久如秦人視越人之肥瘠何能代表民意而舊國會現又被政學會把持即西南之安福部也徒事搗亂爭利爭權故軍政府各總裁對於時局均抱悲觀而遇事亦持消極主義至滬上和議代表亦無議和誠意據唐少川云我雖爲議和總代表實際上不負何等責任云云觀此可見又皖直兩系互相傾軋現皖系擬從河南趙倜入手經數處之反動力風潮雖巳暫息將來終難無事以我理想卽鄂之王子春亦難免受此種影響國家譬如一鉅大之公司吾儕人民即公司中之股東公司破産爲股東者自不能不設法救濟溯自民國成立所借亡國債欵不下數千萬萬而無人過問殊不知救國之責任全在吾儕人民否則亡國之後要求恢復祖國證之世界已往事實其難可知今英美法各協約國莫不贊許中國民氣而我不自振作何以對愛我之友邦且外人恒視中國官僚爲小兒動輒傀儡之而對於民氣則甚畏之是中國之不亡全恃民氣耳尤望諸君善用民氣爲救國之後盾云云又謂本省各界聯合會停頓久現經鄙人向軍民兩長及各公團接洽從新改組希望諸君實力前進不折不撓爲平民謀幸福爲外交作後援云云次傅競仁報告赴大香祥調查口貨情形并討論改組本省各界聯合會案僉謂各界聯合會實爲羣衆運動之機關現全國各界聯合會組織極爲完善江西若無此種機關豈不是全國各界聯合會之缺點應即派代表向各公團接洽盧任華主張用書面徵求各公團意見衆均贊成盧說遂議决用書面通告各公團徵求對於各界聯合會改組之意見繼又續議米穀漲價維持民食案候派本會調查員調查最近之價目報告本會再行核議又聞周代表今日晤省議會副議長胡廷鑾商榷從新改組各界聯合會事胡極表贊同謂團體加入須候開會通過鄙人個人當然加入至敝會中與鄙人有友誼者亦當勸其加入云云旋又往謁餃正音議長接洽一切 
[浙江一師學潮之近訊]  
　　　　　學生代表與省長談話 
　　浙江第一師校全體學生代表見敎育廳長情形巳見昨報茲悉今日（十六日）該校原代表四人賫全體學生請願書晋謁齊省長請求飭令敎廳收回調任經校長成命茲將該代表與省長談話情形錄下（省長）君等近日曾見經先生否（代表）未見（省長）君等之主張曾否得經先生同意（代表）學生等極愛戴經先生苟鈞長令廳收回成命則經先生當能矜憐學生等之微忱卽行受命（省長）凡作事當有一定手續不可孟浪苟經先生不願復任則君等之主張豈非幻想卽使余今徇君等之請令廳復經弳經若不願余豈非多此一舉余實不能孟浪令廳也君等最好先向經先生懇求經先生苟表示願復任意余當再爲君等轉圜云云學生代表乃退 
附浙江第一師範學生致經校長書經先生經先生自從你去了以後你們連日的呼號叫囂好像同小孩子失了慈愛的母親一樣我們在平時除去不得巳的假期以外眞一時一刻都捨不得離開你况且現在在開校第後巳有好我日没有看見你况且以後將到永遠不會看見你的地步呢回想從前的時候我們常常問你這是什麽這爲什麽這究竟怎樣你總常常懇切的指導我們慰貼的愛護我們並且以身作則用自治自勵的精神朂勉我們我們多少有趣但是現在咫尺成天涯常常接近不得我們全體都是你看我我看你以爲像煞没有介事但是没有看見你我們却以爲不住在我們的校裹所以我們現在全體一致請求敎育廳請求省公署一定把你復任把你和我們一塊兒同居和從前一樣的常常懇切的指導我們慰貼的愛護我們並且以身作則用自治自勵的精神朂勉我們希望你到那時一定不要爲自身的休息和而子的爭執一定要顧全我們答應他們換句話說就是「鞏固浙江文化的基礎」「維持本校改革的精神」因爲這兩件事是你未了的大願望未畫的大責任未完的大工程如果你不來我們是盲人是瞎馬將來亂凑亂撞那裏擔得起這個我們怎樣得了呢經先生你忍我們這樣嗎唉你那裏可以不來呢要是眞不來我們只有····經先生啊你不單是我們的校長簡直是我們慈愛的母親我們那裏能夠一時一刻捨得掉你離得開你救救孩子救救孩子浙江第一師範學校全體學生 
[杭州快信]  
　　第一師校風潮派省視學沈柏民復往勸導學生部价仍堅持不讓謂不違挽留經亨頣目的不如脫離專制腋下産出之校長故一時難望解决 
處州十一中校全體學生江獻瑜等二百三十人電省以校長王復供戰無狀師生情斷請予全體轉學否則誓不上課靜待後命 
　　全省各屬新釀巳成烟酒公賣許署長昨委定調查酒缸專員一區孟繼富高鑫昌二區王崇焱趙文耀三區雲光中四區范士翹五區萬婁祥六區姚昌頣七區袁慶藩八區汪原澄九區徐啓十區程源淮 
杭垣米價昨又增漲（每石二角）該業蜚諉稱來源稀少尙須逐步看漲機織各業復因絲價奇昻大半停業 
[南京快信]  
　　南京中華聖公會愛國團前日關全體團聚大會吳振華　（新由法國回來）演說歐戰後近况杜君少甫（山東軍 
界分子）演說山東問題最後議决籌備五四國恥紀念辦法擬用化裝演說 
　　全國學生聯合會定期在滬開全國評議會此問舉定李一然劉大綬李慶　梅成章章表霆方偉爲代表 
省立各學校校長日前在省敎育會分事務所開會某中學校長殷某主張函請官廳解散南京之學生聯合會贊成人少數未能通過 
南代表繆嘉壽昨日（十七）下午二時由滬抵寗李督派副官石錦川乘汽車赴下關車站迎接入城住華洋旅館吳佩孚復電允俟張敬堯派兵接防後再行開拔冋直 
吉林採金局局長高翔新議員劉朝望昨過寗北上新招備補兵已由滄州招足八百名昨日運送抵寗聞尙有七百名不日即可運到 
李督昨委趙聯璧升補本署軍需課主任一等課員徐朝彦升補一等課員徐國彦升補二等課員又委張季熙充副官處差遣 
省署昨日牌示調署六合縣知事劉橒壽未到任以前委分蘇任用知事李光乾代理 
　　貢院改闢商場早已興工齊省長昨合警廳轉諭一律暫行停工俟劃一建築圖形繪成後始許動工 
地方通信 
[蘇州]  
取銷臨時游緝隊水警二廳趙雲生廳長上年科季因防務吃緊組織臨時游緝隊由李標勝隊長兼帶在案現在冬防巳過此項臨時游緝隊自應照章取銷故特飭各槍划於四月一日仍調還各區原防汛地以昭愼重 
舊家庭之慘劇蕭家苍汪承志棧汪某昔年娶馬醫科張姓女爲媳過門後時遭其姑虐待該媳屢經圖盡均以遇救不果而惡姑虐待益甚該媳遂於前日吞服鐲水若干立時斃命迨母家得信趕往施救早經氣絶現擬向汪氏嚴重交涉並投報吳縣公署請求依法相騐云 
[鎭江]  
通令保護義飛行家義國飛行家戴必樂·鵬飛利·及工程師笛惠勒·三君擬由滬乘汽車沿鐵路綫赴京察看地方情形以定飛機行程經該國總領事函請特派江蘇交涉員發給護照並分行沿途地方官妥爲保護現聞丹徒縣張知事已奉令遵照矣 
運河水勢漸長江北運河自去冬水涸後百業交困由蘇省大吏商請魯省啓放湖口關數日刻已實行連日清江河水陡漲三尺餘此間各小輪公司均己發電至浦詢問能否直開清江以定賣票地點得復後卽當照行矣 
[揚州]  
各商攤認棧虧十二圩揚子棧歷年棧虧共欠十三萬六千元經該棧長張鵬咨請淮運使集商攤認聞除外江食商認繳二千元外餘均山塲運兩商公同攤認云 
繳送蕩田執照財政廳令行江都縣云鎭江　監督扺進揚屬東鄉金銀蕩墾田二千四百畝前經飭令清查價值並收租情形頒發司照三十一張飭令清理有案茲此項官産已山廳派員清理着將前頒司照繳還等因佟知事已查照檢送矣 
二演講國語江都縣視學蔣兆祺於十二日晚召集本城各小學敎職員假敎員聯合會内特請五師敎員王肖坡演講國語以爲敎授國語之預備 
[安慶]  
新舞臺定期開幕皖垣北門新舞臺自前歲停演後屢有人提議重張旗鼓迭被省吏批斥不准客臘有當地商人胡邦彦禀請　廳仍就新舞臺地點開設劇館竟奉核准現巳組織成立定夏暦正月二十五日開幕並已延定津滬各藝員不日來皖想届 
時必有一番熱閙也 
省署組織預算决算處皖省長迭准財政部來文催遺九年度預算曁六年度决算甚急惟查皖省此項行政向無專員辦理致多延滯現聞省公署特組織預算决算處擬定簡章分爲行政財政敎育實業司法警察各項各派主任一人編輯一人書記二人分别辦理惟主任一人須由各該廳派員擔任以專責成刻由省長分署行知各廳知照矣 
[嘉興]  
　　黃涇港之盜案縣屬東鄉黃涇港地方客民願廷榮家於十五日晚被盜匪多人明火執械由後門撞入闖進内室刦去現洋數十元金飾三兩餘衣服百餘件翌日由事主顧金榮開具失 
單報知縣署請求查緝聞縣署巳派員前往履勘並飭屬嚴緝矣二師發生暗潮　省立第二師範學生與敎員意見不合致起暗潮經該校長管望濤將學生陸某等十餘人一律開除現該校雖於本星期　照常上課特未知能不發生問題也 
[杭州]  
再勸一師學生上課浙江敎育廳昨訓令省視學沈光烈云案 
查省立第一師範學校學生拒絶新聘職敎員進校一案業派科員　志章前往該校勸導在案茲據復稱經該昌到校再三勸　學生堅執不從難以理隃等情并據省視學兼代第一師範學校校長金布呈稱新職敎員相繼到校學生仍以童子軍把守校門兼號召校内學生羣聚攔阻等情前來除呈報省長外合再令仰該員迅即前往該校會同亲校長剴切勸導該校學生遵守校章即日上課此令云云 
當業請求展緩免貼印花期限浙省各縣興業四元以下當票免貼印花一案前奉財政部核定以民國九年六月　實行截止之期現在興業公會王會長謝副會長以爲貧苦小民興質衣物對於此項印花實屬無力負擔即定於本届大會議决呈請財政部將四元以下當票免貼印花期限自本年七月起再行展緩二年以恤民艱未知能邀准否也 
來函 
[沐陽通俗敎育館來函]  
　　敬啓者陰曆新年敝館利用時機特請學界同人編演新劇第一次陰曆正月初五日在敝館演賀新年·什麽呌做文明戲·騙中騙·三齣第二次陰轉正月初七日在城隍廟戲臺演惡敎育·社會鏡·福州涙·三齣第三次陰曆正月初九日在城隍廟戲臺演睜眼大瞎子·義丐·「武調事」勸　·亡國恨·「韓人安重根事」四齣就中以義丐一齣最受社會歡迎次演福州涙亡國恨時夢下亦多有墮涙者可見社會人心未死又可見新劇是最有力的社會育收效最速懇請登諸報端使敎育界同人留意提倡也敬頌春祺沭陽縣通俗敎育館謹啓三月十二日 
雜評一 
[取消軍約之院電（點）]  
　　國院覆粤軍府取消軍事協約電謂單獨撤退西比利亞駐兵即表示無視軍約不待取消巳自失效力云云斯言可疑之點甚多旣與日人以正式手續訂此軍約則自宜以正式手續取消之而宣佈於世界不能僅以無視了也且所謂單獨撤兵者事前商之日人耶抑不商之日人耶商之日人而撤兵則何不併商廢約不商之日人而撤兵日人有異言果能應付之耶卽使西伯利亞之兵能單獨撤退矣然軍約之關係甚多如聘日軍官等等均須有切實之解决不能以一撤兵而遂認爲一了百了也撤兵而不將軍約正式廢除則此後之軍約遂可以無視而無形取消耶抑仍暫爲懸宕以掩飾耳目耶况乎單獨撤兵今日僅有其議而未實現則將來能否辦到尙未可料總之中日之軍約决當以正當手續鄭重取消若如國院電所言視軍約如無物竟不待取消而可隨意無視之能如是之易耶嗚呼此豈眞當　　衷之言仍不過欺人之語而已所謂無誠意此其一也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[調查淫業委員會提出之議案]  
　　　妓察抽籖遞減限五年除蓋 
　　一九一九年公共租界納捐人大會議决成立調查上海淫業委員會由工部局與上海道德幸福會各舉委員三人再由被舉委員六人另舉三人合計九人共同組成之有權向工部局及各方面徵集證據繕具報告條陳辦法交一九二○年納捐人核議該委員會自成立以來開會二十二次傳問見證二十五人並從各方面搜求證據又向中國總商會徵集意見茲委員會九人以一致之意見擬定報告書交工部局發表原文甚長爰擇其重要主張譯錄於下（一）所有妓察無分中外限五年一律除盡每年抽籖二次陸續遞減祗許停閉不許增開第一次抽籖應在今年十月（二）妓寮概須領取執照半年一換納費每年一元領照者以一九一九年十二月底舊有之妓寮爲限每一妓寮不許容留妓女多逾十人或逾過·一九一九年底舊有之數執照載明妓女姓氏如有遷移應呈報註明妓寮不許售賣鴉片與酒違章者吊銷執照捕房與衛生處有權派人入内凡抽籖應停之妓寮不復給照（三）以特别通告致與妓寮所在産業之註册地主以期得其襄助（四）隣近學校處不發開設妓寮執照（五）增給濟良所與同樣機關之經費俾推　安揷妓女之法（六）厲行禁止妓女沿途拉客之法令違則懲辦開設妓寮之人（七）淫穢告白無論粘貼於牆壁或登載於報紙者皆照章嚴厲取締（八）凡無售酒執照者不許售酒之法令宜嚴峻實行（九）無論何項領照者如犯有賣淫藏污等情事不許再領何任執照（十）花酒執照此後停發（十一）公園等公開之處在夏季數月中宜有充公燈光並有巡捕巡選（十二）衛生處騐視粤妓之辦法從此停止（十三）衛生處詳布防治花柳病之方法（十四）衛生處宜以嫖妓之危害警告社會（十五）衛生處應有關於花柳病之統計凡受工部局津貼之醫院皆須醫治花柳病並塡註衛生處所指定之表册違則取銷津貼（十六）宜如集上海一帶之敎育當道開會詳細討論可否與如何在學校敎授社交衛生學據報告書所載公共租界共有妓寮六百三十三家妓女四千五百七十五人内有外國妓寮十五家妓女五千三人私娼不在其内以公共租界居民六十六萬五千計之約一百四十七人中有妓女一人妓女最多之處爲中央老閘虹口等處約居百分之九十七 
[巿民權問題近訊]  
　　本埠各路商界總聯合會昨爲巿民權事公議特致楊交涉員函錄其原文如次敬啓租界居民要求巿民權一事租界當局藉口於洋涇浜北首租界章程之規定必須先行修改該項章程然後可以解决華人選舉權及被選舉權各事爲此前經妥擬修正草案呈請鈞署提出領團交涉在案上次春季捐問題發生之際惹起停捐罷巿特大之風潮鈞署亦經親蒞總商會報告駐滬各國領事贊助之談話並宣佈比總領事來函具見鈞署及各國駐滬當局體察巿民公意熱心贊助公道之至意故當時全埠商民亦皆諒解此旨决議一致付捐惟現在事隔數月轉瞬春季屆滿究意此項租界章程其修改進行已至如何程度商民等亟望好音早釋疑慮至紉公誼此致江蘇交涉使楊云云 
[要求修改中荷條約消息]  
　　中荷條約原定五年一期凡欲修改須於一年前知照此次爪哇羣島居留之華僑極感原訂條約之不便公推代表韓希琦熊理黃宣猷先後回國請願修改中荷條約韓熊二君赴京多時奔走各方倍極勞苦黃君現尙留滬昨日駐京代表韓熊二君有快函致華僑聯合會胡道南君述請願進行情形略謂現在大局不定百務停滯請願進行困難萬狀幸有福建同鄉會力爲援手及李兆珍王大貞林鼎華陳蓉光諸君子關心僑事力爲先助頃巳得陳次長允許負責即爲起草通告荷使祈爲轉致一切云云 
[華僑聯合會電詢暹王行期]  
暹王來華何日可以抵滬尙無確期前晚華僑聯合會特致電駐日莊代辦詢問暹王行期電云日本東京中華民國公使館莊代使鈞鑒聞暹羅王游日將順道來華本會擬開會歡迎何時過滬乞探覆華僑聯合會叩 
[講演華工在法之成績]  
　　前晚八時中國靑年會延請駐法英軍華工隊司令郝維士君用電光影片一百餘張表演華工自威海靑島應招起及在法工作直至回國登岸爲止由華工同人會會長夏奇峰君繙譯一一詳細解說郝君並述及一千九百十八年德軍施總攻擊時英法聯軍之地位非常危險如白龍加來各埠及法國北部皆有不保之勢幸有華工在後防日夜挑掘戰壕故聯軍得以憑藉防守平均每一英兵每日掘戰壕一百二十方尺而華工則倍之此可爲歐戰史上華工助戰之大成績又有一影片表示華工在法修理担克砲車情形其技能之精令人佩服等語同時並有前華工靑年幹事杜愛華君偕同華工至歐觀戰之李載民君及夏奇峰君相繼演說聞者均極感動是晚聽講者千餘人直至鐘鳴十一下始散會 
[靑年會扶助回國華工]  
　　大陸報云本埠靑年會因在滬回國華工中顯有觖望之處將從事調查其情狀設法予以醫藥上或他種必要之扶助鄂斯特卡氏爲靑年會幹事員前駐法國在華工中辦事歷十五月今日將由南京來滬詳察留滬華工現狀近數日來回國華工因尙未能收到其由法國寄來之儲蓄欵紛紛向四川路一百二十號靑年會詢問故鄂氏到滬卽設辦事處於靑年會華工由該會介紹得獲枝棲者約三百人今有許多回國華工在工部局工程處工作據該會職員云在法靑年會幹事員並不經理華工銀錢彼等僅勸華工儲資於銀行華工儲欵時由銀行給與收條而非靑年會發給收據也靑島浦口等處已由靑年會設立辦事處以照料回國華工今上海亦將有此同樣機關云 
[外部防範過激黨之電令]  
　　　　　　工人請照赴崴之限制 
　　政府近見俄過激黨勢力日盛迭經電令各省軍民長官一體設法嚴厲防範昨江蘇特派交涉公署接外交部電令略謂東省激黨勢熾凡工人請照赴海參崴等處工作易受激黨煽惑特電請交涉員嗣後工黨方面請照赴崴埠工作者一概停止給照惟對於營商之人仍得給照赴崴云 
[錫繭抛盤交易之開始]  
　　乾繭抛盤歷來於仲春時候開始交易本年囡陳貨大缺節氣較早繭價又極高貴故昨日無錫乾繭巳有抛盤成交每擔價至二百兩爲歷來所未有按錫繭鮮繭三擔可烘成乾繭一擔以此推算届時新繭開秤價必在五六十元以上曩者抛盤繭每擔價在一百二十兩左右今歲漲起十分之三四矣 
[綢緞業議定實行加價期]  
　　蘇杭湖濮各種綢緞因絲價成本昻貴開正以來即議加價惟尙未一律正式加定茲聞該業各綢緞局莊號曁蘇杭内地公所已議定二月初一日爲始正式春盤實行加價其中熟羅紡綢華絲葛縐紗等軟貨因皆係細絲所織成故議定須照前價漲十分之二之譜其餘花緞鐵機雲霞緞等硬貨則約加十分之一之譜現聞内地各機戶之織中下貨者均情願停機以待新絲上巿再整旗鼓云 
[南京絲織業改善之動機]  
　　南京以出産玄色絲緞著名於世城之西南半壁賴該業 
以生活者不下二十餘萬人自杭州創行機器提花織緞後手工提花相形見絀緞商與織工遂大受影響去年冬間緞業公所之有志者力求振作乃呈請當道設立絲織手工傳習所公推張質夫爲所長費鏡湖副之延請絲織專家陶仕山爲工務管理所址設於城西三坊巷前日陶君來申裝運張龔二君前日購定之新式織機數十架先行試辦徐圖推廣預料不出半年南京鐵機緞即可風行滬上也 
[友華銀行報告]  
　　中美新聞社譯友華銀行十八日報告云昨日倫敦當地及出口銀價均跌二零八分之一便士此間正式金鎊價跌一便士金圓價不動日金價自三十三半漲至三十四今日巿况與昨日極似開巿時頗鬆動投機家願意買進惟銀行買出旣多巿况遂漸鞏固收巿時金鎊價七先令三便士金圓價一百三十七元半據紐約電訊該處銀價不動此間交易頗好惟並無特點云 
[各輪船之行蹤]  
　　英國輪船公司經理太平洋輪船公司之開伐號巳於十七日（星期三）上午十鐘離香港大約二十日（星期六）清晨可抵申該船儎有棉紗四千零十八包棉花二千五百五十四包該公司經理英印公司之林杜拉號將由香港開行大約二十三日（星期二）可抵申 
[鐵路聯運會議委員行將北上]  
　
滬杭甬鐵路帳務領袖米杜登·車務總管沈成栻現奉交通部令委充本届聯運會議委員昨奉部文以開會在卽　（約四月十號左右）　即速來京等因聞米沈二君擬於四月五日乘本路通車連袂北上云 
[去年郵務狀况之統計]  
　　本埠郵務總局接北京管理局通函略謂全國郵局於民國八年共收寄信件五百九十四兆封包裹八光封包裹八兆五十萬件比較七年加增信件一百五十兆封新添設之廳局八百二十一所現在中國郵局總數爲七千六百二十七所增出之費用此增入之利益爲少云云 
[農部派員赴美之先聲]  
　　江蘇交涉公署近接外交部電略謂頃准農商部咨以本部現派梅海鵬赴美國考察農業狀况請爲塡給護照等情除由本部給照外該員定於十五日出京赴滬特電如該員到滬時希則介紹一切並函轉美領查照云 
[縣商會大會紀事]  
　　上海縣商會訂期十八日開今屆第一次全體大會已誌前報昨日屆期午後四時開會到者該會會董會員與各業代表如莫子經·姜繼梅·孫永年周聿仁·王伯塤·王杏塘·鄭觀儀·干蘭坪·徐炳輝·臧廉遜·汪伯賢·張子屏·陳子翔·吳竹徃·葉鴻英·胡訪鶴·朱吟江·江確生·戴敦川·陳大嗚·馬驥良·葉丹庭·江宣甫葉惠鈞·王一亭·程詠梅·陳少雲·穆萼梅·姚伯棠·倪秋霞·沈潤挹·孫少卿李永裳·陳竹坪·聞蘭亭等三十餘人·當由正副會長顧馨一姚紫若報告開會宗旨畢由顧會長將應行提議事件宣布並報告八年份該會收支賬略次言縣公署來函奉省令四月一日開實業行政會議徵求意見已由縣公署委實業科長張惕民商會已舉穆藕初先生屆期前往會議並報告上海地審廳函（原函附後）爲研究商業習慣查取各業公所行規及公所規章等案如各業有意見儘可遞意見書到會轉呈云云公决審廳來函與商業極有關係最好乘此時機由各業各抒意見並將習慣聲明要求此後如有案件發生須先行預先行預審一面將各業巳立案之規章送會轉陳審廳核辦旣而由顧會長與衆討論今屆選舉手續畢即行摇鈴暫退旋地舉行聚餐直至八點餘鐘散會 
　　附上海地方審判廳民一庭庭長江蘇民商事習慣調查會會員陶嘉春致縣商會公函逕啓者查吾國民商法典尙未頒佈現今審判衙門判斷案件純憑法理習慣而習慣此業與彼業不同甲地與乙地互異審判官平時若不加以研究斷案或致錯誤則商民受損非淺如遇案隨時調查公牘往返須費時日案件久懸與商民不便爲特函請貴會煩將各業行規及各業公所規則檢齊寄下並乞將立案日期分别註明以便查考實紉公誼 
[機器碾米公所會議紀事]  
　　上海機器碾米公所本定於八日（即舊曆正月十八日） 
舉行大會更選職員旋以同業到者不足法定人數未果復由該公所評議員曾影毫·朱安生·蔣敬文等議决發布通告定於昨日開會巳見前報昨日午後三時半在天后宮橋總商會樓上該公怕開會本埠米業共四十一家列席代表有二十五家已過半數遂由副會長錢貴三君主席會議有頃公决選舉方法往年係用投票式今年改用公推方法以省手續所舉職員及司月字號如下「正會長」張樂君「副會長」錢貴三「司月」益盛·致中和·恒昌德·信昌·振興穗·鎭昌「評議員」韓勉林·陸鴻卿·曾影毫·蔣景文·唐秀甫·薛鳳岡·龔賡泉·潘獻廷·朱安生·推選畢公議要求電費減讓一層因公所曾經函致工部局電汽處閘北水電廠雖已允減至每字四分半尙未能滿意仍候復信再行籌議對付方法繼討論仁穀堂公所較斛與結賬之事因仁穀堂董係張樂君充任今日因病未至應俟張董病痊曁仁穀堂復函來時再核主席又謂同業受用行家支票往往有到期不能收兌等糾葛事件本年應格外自重除殷實商號支出者可以通副外其餘小店所出者須拒却調換繼議定二月初旬内糠粞價計米糠每擔一元一角轉頭糠七角八分白栖四元四角糙粞二元坭粞八角五時散會 
[電工聯合會聚餐會紀事]  
　　昨日七時電器工界聯合會爲義務夜校事在大東旅社丹桂廳開職員聚餐會敎員到者爲呂德藩·周嘉謨·王昭溶·何仲樂等其餘爲該會各職員共有二十餘人公推李恒林主席略述聚餐之意旨謂吾國工人知識素極淺陋且對於一切做人問題大多不克明瞭自五四以來感受種種激剌方少覺悟然抒展知議非推廣敎育不可爰日開辦義學今蒙諸君惠然樂助將來實有莫大希望云云繼由各會員均作懇切謙恭之答詞後遂各就餐盃酒交歡盡興而散聞校所暫設兩處一定虹口崑山路景林里一定西新橋三一里至於課程除英文會話文法算術諸科外更有電汽學一科係該校之特點 
[造船所工頭罷工紀]  
　　江南造船所工匠共約四千餘人無論何項工藝均有工頭管理昨日有由該所主任介紹人内之銅匠某擬欲停工一天該工頭以工程緊要不之允許爭論之下該匠竟將工頭掌頰二下該工頭訴知該管主任亦不將該匠申斥一時全場之銅鐵機器車鉗床木作各項工頭大動公憤以工人不服工頭指揮且敢行兇强暴如此不加懲辦以後難以管理深恐貽誤事機故於昨日全體罷工該塢劉所長得悉後巳飭華洋各工師設法婉勸未識若何結果也 
[上海各界聯合會通告大會期]  
　　通告一按照本本章程每年三月應開大會一次評幹兩部職員全體列席本月十三日評幹聯席會議議决定於本月二十一日（即星期日）晚七時照章開大會届時務希評議幹事員出席爲荷 
　　通告二本部現有人提議修正辦事細則本會已定本月二十一日即星期日晚七時照章開大會届時本部擬將修正辦事細則案提前討論務希幹事諸君出席爲荷上海各界聯合會幹事部總務股啓 
　　通告三茲據幹事孫鏡亞等提議修正本會章程又據湯宗威（代施戎）等提議修正本部議事細則以上兩事按照章程評議部討論本會巳定本月二十一日午後七時開大届時本部擬將章程及議事細則修正案提前討論事關重要務希評議諸君撥冗出席爲荷上海各界聯合會評議部啓 
[上海學生聯合會定期開會]  
　　上海學生聯合會昨致各分會函云茲定於本月二十一 
號（即星期日）下午四時開各分會會長會議有要事待議及派出各處代表亦准於是日報告接洽形届時務希齊集本會事務所至要至盼此致貴分會會長大鑒 
上海學生聯合會代理會長鄭學海啓十八日發 
[抵制劣貨聯合會開會通告]  
　　上海抵制劣貨聯合會日前發出通告訂於三月十九日夜七時半在事務所開第十二次常會三月二十日在公共體育場開公判會請各團體選派代表出席討論一切 
[留日學生選派代表來滬]  
　　留日學生總會快郵代電云各報館各界團體均鑒年來吾國外交内政一波未平一波復興北政府從未以輿論爲俯仰且從而摧殘之蹂躪之甘心誤國益人憤慨同人等身居他國痛感切膚西瞻神州涕泗滂沱乃接滬上全國學生聯合會總會來電稱有特别緊急會議各團體須遣派二人出席敝會遵於三月十日召集全體大會票選現充敝會評議員之龔德柏及於留學界素著熱忱之方維夏二君除分給二君以選狀俾其即日就道赴滬外敝會全體大會曾滿場一致議决留東界一切意志概由龔方二君完全代表理合通告以照信守云云 
[海寗路商界聯合會職員會紀]  
　　海寗路商界聯合會於本月十七日晚間八時開職員會議宋誠彰主席報告開會宗旨㈠本會擇定四月四日歡迎贊助本會義務學校諸君請公推籌備員當推洪嘆世王世衡二君衆贊成㈡報告收經常費及本月份開支并開辦義務學校經費暫由曾作霖洪嘆世余仰聖虞兆芳宋誠彰五君籌墊㈢上海各界聯合會組織糧食檢查會本會應派代表與會公推金鼎榮出席議畢散會 
[英美烟公司第十七次年會記]  
　　中美新聞社云英美烟公司總行近開第十七次年會於英國惠斯明斯德之中廳主席者爲約瑟荷德氏報告公司中一切事件及營業狀况先言公司中僱用人員之宣力於大戰中者今皆無恙歸來并多獲勳章人數凡三千餘人從此仍能照常工作卽其他回國之兵士一時賦閒者亦由公司中設法安揷力爲勞働部之助云本公司每届年會照例必將清賬中各項要點加以討論此次吾輩决議在英之工廠擬以利物浦及掃桑墩二處爲中必利物浦之工敝在近時烟廠中實爲設備最完備者比者吾輩尙擬於此間附近擇一妥地創設一廠至去歲在中國售去一二産業則意在照香港法令與中國合組一公司并在中國之分公司中加入股份此等公司在上海漢口奉天哈爾濱等均有工廠所製紙烟銷售極廣其次言及連及之公司情形及預備金各項備極詳盡最後遂及盈虧問題據謂所入較之上年增加一百五十三萬一千八百九十九鎊除將過度盈餘稅付去外凈獲盈餘三百七十七萬六千五百零七鎊其所以至此者實因上年公司中曾爲切實的改良而亦因過度盈餘稅稅率較去年爲低相差甚巨職是之故吾輩遂大得裨補諸董事主以今日發息普通每股可得六釐不必更付英國所得稅核計應付息金铨數爲五十一萬二千四百二十一鎊董事部又張於一千九百十九年至一千九百二十年中間對於普通股份亦應付息六釐亦可不付所得稅卽於今日一并發出則每股卽得一分二釐各股東可如數領去惟公司中營業雖頗發達而烟業等各項製造原料價格日漲與往年所差甚違爲擴充以後營業起見不得不設法加添資本云報告旣畢即重選董事及查賬員而散其次又開特别大會議添資本事主席之言曰諸君聽之吾輩今茲開此特别大會在因烟葉騰貴其他種種原料價格及工人工資等亦無不加增其於公司營業上關係甚大原定資本實不能周轉再三籌維遂决擬請股東諸君加附股份凡已有兩股者多加一股以此類推核算之下則資本金又可多得四百餘萬鎊如能收足此數亦巳足矣其第一議决案謂擬自原資本一千四百五十萬鎊加至二千萬鎊計加出五百五十萬股每股一鎊云云各股東一致通過復提第二議决案亦通過竩散會 
[華昌貿易分司歡迎會紀]  
　　前晚六時華昌貿易公司假座一品香歡迎美商代表美國副領事本埠棉業家銀行家及其他各界到者六七十人由該公司遠東經理任嗣達主席演說大致謂我國地大物博産品豐富足供世界需要况各業日漸增繁近年以製造品輸出外國者亦不少如經理得人操縱合法不難將直接貿易一層辦到從前我國商權操縱合法不難將直接貿易一層辦到從前我國商權操之外人大都爲商識缺乏經騐無多不求進取遇事畏怯所誤惟凡事在人同此一事斷無外人可營吾人不能營之理證以歷年在美經騐深信吾人自行組織貿易公司直接營業不惟無從前種種障碍且有發達無窮之希望其原因如次㈠美國製造家廠家因與人間接做中國生意不如中國人通曉本國人之人情風俗言語習慣及其需要之所在爲直接了當而易舉故甚願意聯絡中國公司㈡美國商家需要中國貨物若與中國公司直接交涉無須經過無數居間牟利之人則得價廉且有直接收貨之便則成本輕而交貨速况外人仍恃做手買辦如與中國直接交手能免除流弊㈢美國政府及社會一般人心理近因威總統主張公道爲日本侵佔靑島事與吾人同伸憤激謂東亞將來商業發達斷不容日人龑壟斷極願提倡中美直接貿易旣以抵制日商之澎漲復促進中美兩國之親善且兩國同係共和政體尤有互相提携之義務㈣華人經商信用最著從無貨不對樣兌欵愆期之弊且薪水之賤各國所無華人自辦之公司一切出價必可較廉㈤中國國貨推銷外國若由外人經手常被抑價華人直接貿易於買主方面因無外人居間操縱關係則得價較多價多而出與賣主之價亦多故除去愛國一層不計亦極宜與本國人携手云云任君并謂華昌貿易公司開設紐約有年主顧孔多商情嫻熟用人皆富有專門知識而多經騐現因商望日隆致美國製造公司託代經理者巳有二十餘家之多如紡織造機器汽車顔料化學藥品以及其他種種物件皆交貨迅速出價公允此次有文索紡織機器公司代表温杜君經定機器附件卽與華人最相親善託爲代理販賣者之證云温杜君演說謂該公司機器有三要點㈠質品優美爲其本國所公認㈡貨價公道爲他公司所不及㈢交貨迅速所定諸貨儘華人爲先穆飛君演說大意與温杜相出入美副領則謂中美兩國邦交親睦新由美國回華該國政府及商人均極贊成華人與美國直接營業并謂中國棉紗業前途希望無窮協力進行五年十年後可與美國並駕齊驅云云聶雲台相繼演說所述多棉業事實而極精到之語至謂棉業爲當今第一救國要圖假定江蘇淮徐海三屬二十四縣各以荒蕪或種杆他品之地百萬畝種棉其每年收入不惟足以還清庚子賠欵且得餘出一半舉辦他項新事業聽者皆爲之改顔并擬設棉業實習學校培植人才直至九時賓主始盡歡而散 
[日領事有吉明回滬視事]  
　　駐滬日本總領事有吉明氏於去秋奉本國政府電召回國所遺總領事職務由山畸氏代庖茲有吉明氏業已公畢乘日本公司郵船於昨日（十八號）蒞滬回署照常視事 
 
 

Page 11

 
 
[最近日貨進口表]  
　　上海舉生聯合會調查科稿　　本科科員陶鳳　君在三林滙山二碼頭查得日貨列表於下　號　號　主　地名　船名　來埠　物名　件　數　價　值 
東林　顧海珍　三洋涇　若浦　楊精川橋南首　丸大阪　鏡子　一百零八打九十五元 
又　又　又　又　又　又　又　九十五元 
又　又　又　又　又　又　又　九十五元 
和昌盛陸景明尉遲瑶東棋盤街山城丸又錫匣六十打一百零五元 
又　又　又　又　又　牙刷三十一籮一百八十元 
又　又　又　又　又　鈕扣七十一籮二百二十元靈泰　張杏卿法租界德銘里熊野丸又棉紗十七擔五十斤四千五百元又　又　又　小倉丸　又　又　四十三擔六十斤六千二百元永興復朱炳生　　近江丸　又　鏡子三十二打　一百八十元 
又　又　又　又　又　綫襪　四百打　二百四十元　 
大盛公　桂生　法租界首善堂　又　又　鈕扣　一千二百打　一百八十元 
又　又　又　又　又　香貨　二十五打五十元 
　　本會調查科胡翼天在三林滙山二碼頭查得日貨列表如下 
買號　號主　地　名　船名　來埠　物名　件　數　價　值 
東林　顧海珍楊精川　三洋涇橋南首　若浦丸　大阪　皂紙　二千四百打　九十元 
又　又　　又　　又　又　又　又　　又 
又　又　　又　　又　又　又　又　　又 
又　又　　又　　又　又　又　又　　又　 
和昌盛尉瑶陸景明　東棋艦街　熊野丸　又　面盆　十打　三元 
又　又　　又　又　　又　皂虹　一百八十打　一百三十元 
又　又　　又　　又　　又　　玩燈　三百打　一百六十元 
震泰張香卿　法租界德明里　八幡丸　大阪　洋傘　一百二十打　一千零五十元 
又　又　　又　　又　又　捲烟具　十二件　一千五百元 
大盛公　桂生　法租界首善里　又　又　鐘子　十六打　一百二十八元 
又　又　　　又　　　又　　又　又　二十四打　一百二十元 
永興復宋炳生　又　　又　　棉紗　三十一擔四十年　六千四百元 
又　　又　　　又　竹島丸　又　又　十三擔七十斤三千四百元 
　　自新正以來各商店進日貨亦較去年爲多 
[函請選送小學敎員傳習國語]  
　　江蘇省敎育會昨致各縣勸學所函云敬啓者本會按照去年全國敎育會聯合會議决推行國語以期言文一致案辦法組織國語研究會研究順序先後傳習入手分三期辦理第一期巳於本月十五日開始即將終了第二期傳習照章由各縣勸學所各選送本縣小學敎員二人到會茲定四月十二日開始合亟函達即希查照選送小學敎員二人務於四月十二日以前到逹本會並請於四月五日以前先行開示姓名爲盻 
[盲人遊藝之先聲]  
加入贊助者八十餘校 
　　憶定盤路盲童學校成立以來成績卓著頗引起社會上對於盲人觀念之興味樂輸財力以促成斯慈善之事業者數見不鮮是以該校每年例有洲藝會之舉今歲開會時滬上著名之中西男女學校允加贊助者頗多票券亦由中西男女大小八十餘學校擔任勸銷其委辦會定於陽曆三月十九日假座四川路靑年會開會開會籌議進行方法各學校均派有代表出席討論一切會期有定於下月分三次舉行之說并聞唐紹儀博士·王正廷專使·各助銀盾一座伊文思書館·助英文大字典一部以資分贈售券分數之優勝者云云 
[懸賞通緝圖刦之西崽]  
　　公共租界總巡捕房總稽會處昨派中西包探至南巿一區警署聲稱有賞格洋一百元之通緝單請爲協助查拿云云通緝單大旨如下照得陳甄傑一名山東萊州府卽墨縣人業住宅西崽年約三十一歲身高約五尺四寸身重約一百四十磅面大而壯滿臉麻子眼黑髮黑剪短中等身材身軀壯健面色帶黑前住北河南路四百七十號中國客寓能講法國方言常受僱於法人及俄人處所有在西華德路十四號至十六號崑明路四號及他處之山東西崽均識之爲因於西暦一千九百二十十年三月十七號晚與同黨數人在北四川路二百九十一號屋内犯圖刦並圖傷人命一案業由會審公廨出票拘拿在案因此合行通緝仰諸色人等一體知悉如有能將其拿獲者當給予賞格洋一百元儲欵以待其各注意 
[抵制風潮中之定貨糾葛]  
鋆記紙號主穆增銓前投法公堂控孫永照不出定貨求追損失銀一千零九十三兩嗣因被告抗傳不到經公堂飭探將孫提案判令交保候核在案昨日傳訊被告由斐斯律師代辯稱當原被定貨時言明須外國貨不料貨物到申後經被告察得係屬日貨因在抵制風潮難以銷售故被告不願往提今將貨樣呈鑒原告穆增銓稱與孫成交時言明日貨因成單書明日貨恐難應銷故由被告囑令商人書明西洋貨况日貨與西洋貨巿價相懸四十兩可以稽核云云中西官判退去候函致紙業公所查明價值復到再核 
[影戲家之危險]  
　　美洲女戲曲家梅麗華珍者善演影片前應某著名公司之聘來 
滬串演金蓮花一劇卸裝於黃浦江頭禮查旅邸揀其自述所製 
[美洲女戲曲家梅麗華珍肖像]  
　　大部影片不下數十種其中有連臺三十六本之紅手套爲其畢生之紀念物因演斯劇時幾經危險曾多次危及生命有一次被匪困於樓室之中原擬躍登窗口而止因臨時過於認眞竟從層樓之巓一躍而下跌斷筋骨暈絶數小時之久有一次匿身板屋中匪黨縱火焚屋因是日西風狂作火勢猛烈不易撲滅梅氏從烈火中嚴身躍出髮膚均被灼傷斯片東來者僅有一部而逐 
鹿者頗不乏人卒爲本埠上海大戲院所得該院以極鉅之價佔有最先開映之權处聞日内即在該院開映云 
[惠中中學遊藝會預紀]  
　　西門斜橋惠中中學靑年會爲派員赴津參與靑年會二十五周紀念大會補助旅費起見於陽曆三月二十號晚七時開游藝大會發售游券每張小洋三角届時請鄧子良君演說外加活動影戱及李松泉君之幻術惠中女學之唱詩費裕　夫之之鋼琴獨奏等等聞此次發售游券概由學生担任勸銷云 
[英語正音會之宴會]  
　　商務印書館函授舉社附設英語音會於上星期一（八日）在本埠閘北　興西里尙公小學校開講已誌前報茲聞該會開講以來每晚到會者均在九十人以上主講員周越然講解英語音對於輕重徐疾之分别微不至無隱不顯聽講者甚爲滿意茲由函授社幹事長周由歷通告該社定於本月二十一日下午六時假座四川路靑年會會食堂宴請會員全體并請名人卽席演說云 
[新閘義務學校開學式]  
　　新閘商界聯合會義務學校於三月十六日下午二時行開學禮到會來賓董事職員會員等二百餘人會長兼校長胡鑑人主席嚴漢 
思紀錄（一）振鈴開會（二）主席報告去年學校經過情形（三） 
全體赴立向國旗行三鞠躬禮（四）行開學禮全體起立行一鞠躬禮（五）校歌（六）成校董訓詞由趙可成代表宣告義務學校自去年成立後對於諸生雖見進步難免稍有缺點必須整頓云云（七）王肇成·岑璜·張振發相繼演說均係勉勵之詞（八）校長報告靑年會童子部敎員到本校敎授德育智育體育羣育等足見注重敎育之概（九）請魔術家沈鴻生科學游戲衆皆鼓掌（十校長給奬（十一）攝影（十二）茶點（十三）振鈴散會 
[義務學校組織維持會]  
　　靑年會商業夜校學分會義務國民學校（閘北滿洲路三畏里十三號）自成立至今將近一載學生六十餘名敎員二人自此學期始復新聘任矜蘋爲敎務長郝賦天余鵬吳彬等爲敎員現已着手整頓校務改良敎授情該校以經濟困難前曾明游藝會籌欵所得不多茲爲永久維持計組織義務學校維持會近已分隊出外微求會員會費每季一元至五元不等有監督該會該校權利徵求時期以三星期爲限 
[鐵作小件同業議設公所]  
　　南北巿鐵作小件同業向未籌設公所茲有該業陳春生顧裕生等發起籌集欵項預備建設公所以固團體昨日由陳等邀集南北巿同業假邑廟老君殿公所開會磋商進行旋因到會人數祗四十餘人未能籌議訂定初三日再行會議一面通告全體同業知照 
[紗業公所複選董事]  
　　愛而近路紗業公所選舉議董已詳本報昨日（十七日）午後三時爲該公所舉行復選董事之期所有被選議董咸聯袂蒞會親自投票開票結果聞蘭亭得最多數當選爲該公所本惆董事麟 
書賈玉田次多數當選爲副董事 
[遺欵助賑之奬]  
　　本埠湖北義振會前以南洋兄弟烟草公司臨照南之母潘太夫人遺命捐助鄂振洋一萬元即經由會專電湖北軍民兩長電請中央特别奬勵茲接王督軍何省長會電開簡母潘太夫人遺命以一萬元捐助鄂振女中豪傑義義問宣昭囗囗神仙衆生普渡自當臚陳事實電呈中央特别奬勵以彰盛德而示來茲希將事實迅速郵寄以憑核辦并先代災黎爲簡氏昆仲道謝生　一束遠企徽音仍懇代備清酌致祭藉表誠敬王占元何佩瑢洽印 
[南巿時疫醫院即日開診]  
　　南巿時疫醫院興工以來尙未竣事茲該院主任陸伯鴻以近來滬南春疫漸見發生是以飭匠趕緊竣工定於今日柬請滬上官紳商學各界蒞院參觀並即日任病家進院醫治其醫生一部份由 
何理中陳一龍擔任診治病房分爲頭二三等可容百餘人云 
[砲廠添造快砲之預備]  
　　上海兵工廠承造陸軍部槍砲等各項軍用物品每月均有定額快砲一項額定年造四十餘尊本年陸軍部因不敷撥濟軍用故令兵工廠按照定額加倍製造茲由該廠謝廠長調查砲廠原有工匠祗可製造前定砲額如欲增添一倍則原有工人難以承造琨特令飭砲廠主任將添造砲數之工程統盤籌黃究須添招工匠若干名是否加作夜工着即查明復奪以便雇匠工作 
[洋貨舗舊店新開]  
　　十六舖北小東門外大街東轉角長泰昌綢缎洋貨舖係王琴溪經理開設有年客冬因是處翻建房崖曾移地貿易茲已工竣仍回原處營業昨爲該舖舊店張之第一日自展至晚工售現洋一萬五六千元云 
[清理協源錢莊之賬欵]  
　　張倪氏前延律師代表投法公堂控已閉協源錢莊主華運泉不理倒欠欵銀華亦延律師代辦判着唐漁潤傅銀福兩人爲理賬員清理賬目再核在案昨又傳　唐傅兩理帪賬員同稱上年底共收到各戶欠銀六千餘元尙有各戸延不交付應請堂上准予傳案訊追原告律師稱協源莊尙有五十餘萬之羅卜票請求堂上准着理賬員隨時變賣中西官判着理賬員將賬從速結束至於難收之欠戶准予隨時報告出票傳案訊追雞卜票准理賬員變賣以清帪欵 
[滙業銀行控吳培生案之續訊] 　　 
　　中華匯業銀行在公共公廨訴吳培生違背定滙日本金洋合同請追損失及往來銀七百餘兩一案訊供等情已誌本報昨農九時半由關議員會同英卓副領事升座民庭續訊原告除所延之律師外無人到堂至十句鐘原告銀行遺跑街夥楊季沐到案中西官以原告臨訊不到藐視公堂判令先罰洋一百元充公判畢始開審本案即由被告之律師起向楊季沐盤詰其前次所供之詞一過次由見證某莊夥周少彭上堂供稱去年九月間被告我介紹與原告往來後又託我介紹向原告定滙日本金洋十萬元訂立合同以陽曆年底飭期迨到期被告逃往揚州我及楊季沐徐石岩 
趕去尋　由楊將其扭控　　署等語至此時巳將午問官諭訂期續訊 
[包蘭文與劉問芻糾葛仍訴諸法律]  
　　包蘭文與劉問芻因賬欵糾葛涉訟於公共公廨去年春間由唐紹儀温宗堯等願出爲和解故此案遂停止進行直至昨晨兩造又各由律師到廨操西語陳述頗久譯其意似仍須法律解决者常經關讞員及英卓副領會判改期再核 
[昨日午後公廨訊理民事案紀]  
　　昨日午後公共公廨襄讞會同美約副領事在第四公堂審訊民事瑣案六宗挨次紀述如下（一）「唐福新訴鍾耕梅不理欠欵案」被告方始傳到「結果」着交六百兩保展期七天再訊（二）「陳榮麟訴徐克昌不理往來欠欵案」前次審訊結果函請地審廳協傳收到被告還債之瑞昌南協興等號主及童葆記到案質訊茲據各人到堂供出收到之欵多與被告所開賬單上之數不符於是陳之律師以被告行近欺詐將欲以刑事起訴一「結果」被告還押改期七天再訊（三）「戴勳伯訴蔡緩臣不還欠銀二百兩案」被告不到由原告代表朱斯芾律師上堂要求缺席判决「結果」着被告償還原告律師費銀二十五兩展期一禮拜再訊（四）一周隱漁訴徐仁明不還米價洋四十餘元案」被告不到由保人上堂陳明被告往漢請求改期兩禮拜「結果」照准（五）『齊世明訴周賢德不還衣料價洋一百十一元案」被告不到由原告持薄據上堂證明被欠屬實「結果」缺席判决償還（六）「顧金土訴賈金林不理欠欵案」由原告上堂謂被告往無錫籌欵請求改期三禮拜「結 
果」照准 
[三區警署巡長爲刑事案牽涉]  
　　搶刦浦東陸家渡港内某船戶財物之匪徒陳桂生王金魁等曾於去歲臟月間經淞滬三區警署獲解地檢廳訊判監禁八年在案現該匪等不服判决提起上訴牽涉三區巡長孫起生昨經材廳長移文警廳飭將該巡長連同陳王二匪併解高等廳訊辦又三區警署李巡官前晚在境内婦人王陸氏家内抄出烟具多副即將該氏連同吃客劉秀生朱毛男張阿三劉二等一併解署訊據王陸氏供稱因病吃烟由該署巡長孫起生保險按月繳保費洋二元云云當以案關牽涉巡長判轉解地方檢察廳訊辦 
[婦女五人發濟良所擇配]  
　　昨晨濟良所西女董伴送婦女五人至公共公廨稟請發落其姓氏遭際如次（一）「女子姜吉弟」松江人十七歲據稱其父曾在三洋涇橋開設順泰錢莊因倒欠各欵逃避伊終日遭庶母凌虐毒打遍體鱗傷故投濟良所乞援（二）「女子姜阿珠」年十五歲代係吉弟之妹所供與吉弟相同（三）「婦人陳氏」據供原籍廣東今年二十三歲嫁與陳仰卿爲妾住居厦門咱一百二十五號門牌因大婦悍妬頻加凌虐不能相容是以逃入濟良所（四）「女子巧仙」十二歲係孟德蘭路一百零一號門牌某姓家婢女據訴投所原因實遭主母毒打受傷難受云云（五）「女子張二媛」 
十四歲常熟人據供在北京路八百十九號門牌金立生家爲婢主人係已革包探因主母虐待故逃出投所旋由老閘捕房包探陸根生·居阿巧·相總上堂稟明分頭調查情形俞襄讞核供商之美丁副領事判四女一婦均發濟良所留養擇配 
[逼妹爲娼之控訴]  
　　徐定義在公共公廨以刑事起訴妹夫甬人陳錫光於本年一月十六號將伊妹押入北京路鴻興里朱杏林所開之住家妓院内逼令爲娼等情准出提票發交老閘捕房昨由華探管宗餘西探奎爾將被告逮案請究原告延律師到堂請求改期中西官諭陳錫光交三百元人洋並保展期七天再訊 
[汽車夫和誘女子續誌]  
　　閘北烏鎭路永江里常州人王鳳章之十九歲女阿小被汽車夫徐和尙誘拐成姦案發經四區警署將徐收押候究等情已詳昨報昨經顔署長派警在法租界將阿小續獲到案研訊之下阿小承認與徐私識已懐孕三個月云云顔警正諭解司法科轉送地檢廳懲辦 
[婦人私賣鴉片之科罰]  
　　婦人陳顧氏　在法租界紫來街八十六號門牌協大鹽店内樓上下房間設立烟榻容人在内燈吸洋烟爲捕房捕頭偵悉於前晚帶同包探暗差捕等前往抄出烟槍等物一併帶入捕房諭令交保出外昨解法公堂請究先由捕頭上堂稟明前情將烟具呈鹽詰之顧氏供私賣燎吸不諱中西官判着罰洋十元充公以儆烟具没收 
[私帶煙土案三起]  
　　張順東此次乘神戶丸圇輪船來滬私帶烟土二磅又陳金生乘神丸 
輪船來申私帶烟土三磅該兩輪於前日到埠時均爲水巡捕房探捕登輪分别將與烟土查獲解人捕房由梅捕頭略詰一過除將張陳兩人函送地麵廳罰辦外烟土五磅命送海關候燬又黃阿二昨晨潛至浦東某輪船上代人包運烟土二人包計重一百三十兩藏入破衣服内雇舟過浦迨至寗紹碼頭附近爲水巡隊查獲將人證併送淞滬警察廳山劉科長提訊一過即命移送地方檢察廳訊辦 
[科罰兩燕子窠之主客]  
　　楊阿三在虹口東漢壁禮路二百七十四號門牌開設燕子窠又陳阿二在東西華德路一千六百六十六號門牌私售燈吃前日爲該管捕房捕頭愛勿生訪悉率同一百三十六號西捕五百八十六號六百六十號等華捕分别前往該兩處將楊陳二人及烟客陸全福·王鏡清·沈瑞順·鮑阿堂等速烟具烟　帶回押至昨晨解請公共公廨中西　質訊之下以楊係過犯判押西牢兩月或罰洋五十元陳罰洋三十元無力攺押西牢一月係人各罰洋三元烟膏烟具銷燬 
[張君明請求緩刑之照准]  
　　通州張君明·温州人沈廷桂前在七浦路七十八號門牌與姚和金王阿毛等賭博起衅　取姚等現洋金戒並勒寫惜據事後姚等控由捕房將兩被告拘解公共公堂訊明判决各押西牢一月在案嗣沈不服要求復審未經核准情均紀本報昨晨張又 
延律師投廨聲稱張不過居中保地位且開有茶館非無業流氓可比屈指已押西牢十餘天請求堂上格外從寛准予緩刑文保出外等語官判張君明具三個月内不再犯刑事切結准予緩刑 
[迷路男子之供詞]  
　吳淞鎭六區巡警前日在鎭上查獲迷路男子一名帶案經錢署長訊問據稱名榮東生年十七歲江西籍在上海永源發板箱店爲藝徒因日來患病不能工作屢遭店主責打私逃在外云云錢署長命解閘北司法科核辦 
[船撞溺斃船夥]  
　　來往上海與洞庭東山等處之航船戶許阿興此次由滬承攬南巿某雞貨行值價四百數十元之南北雜貨等物載往東山交卸前晚十一時駛至北新涇附近被某公司之蘇滬小輪碰撞許之船夥某甲站立不稳堕入河中頓時溺斃當時彼此設法打撈無着直至昨晨甲屍浮起經許知照屍屬該公司派員協同地保向之和解不知如何了結也 
[菜刀砍傷面部]  
　　崇明人徐長郎與王阿林同在浦東爛泥渡鎭小飯館中爲夥昨晨因細故口角起釁王即用菜刀亂砍致徐面部等處受傷流血事爲徐弟金郎所悉立喚崗警到來將兩造拘入三區警署當因案涉刑事乃於下午函送地方廳即經檢察官提案騐訊之下判徐長郎發堂醫治金郎退去王收押候核 
[控訴藉端拆梢]  
　　趙世卿前日扭劉新寳至老閘捕房控其在南京路福建路相近藉口不付出洋華工工資希圖拆梢洋四十元不遂逞兇等情捕頭當飭趙至公共公廨正式起訴故趙昨晨延律師投第二公堂稟明前情要求傳究經張襄讞及美約副領事核准候諭令飭傳 
[包探破獲攫珠花案]  
　　婦人張王氏日前在滬西靜安寺路被匪人攫取珠花一朶報捕請緝後前日由包探張天林查得珠花係陳阿菊所攫將其拘入捕房押至昨晨解送公共公堂經中西官略訊一過諭被告還押候查吊原職展期七天再訊 
[攫小洋押一月]  
　　寗波人李永吉前日在虹口小菜塲攫取旋連生小洋二十角被行人王小福及該管捕房包探薛正昌追獲人贓昨解公共公廨經中西官訊實判李押西牢一月以儆 
[淞滬警察廳批示四則]  
民人姚雲泉訴史家奎等累犯夥刦行兇請求呈解嚴懲山呈悉仰速投案候示毌延 
民人朱學詩熊世田等環保孫學有平空栽污由呈悉查孫學有一名業經傳到廠主金田實帶回服務矣仰即知照 
民人管雲泉訴贅壻章金生違忤不法請求備案由據呈贅壻章金生違忤不法等情此種妄人誠爲法律人情所不許惟該民聲明爲脫離關係起見請求備案係屬關於司法範圍仰速逕往正武呈請可也民人曹季卿訴瞿金生抗　不遵請求勒保追究由呈悉候再傳呆人華源興到案諭知可也 
來件 
[對於組織大豐罐頭茶葉公司之感言]  
　　　　　　　　　　　　　　（續　）（俞　） 
裝潢罐頭普通用五彩印紙　　之以爲　　誠然　　　遽行以減去五彩印紙而　加五彩色印於原罐之上　覺節省手續而廣告說明商標等尤能耐久存在不可謂非裝潢罐頭之進步故商務印書館印刷部業於此種印務極形忙碌幾如山陰道上大有應接不暇之勢而需要家往往有延　不得應用之嘆罐頭茶葉公司有鑑於此並同購置五彩印刷罐頭之機器以承其乏是又生出一種附屬之營業又增一種附屬營業之利益有斷然者其利又一此皆就罐頭之利言之也至於裝置罐頭茶葉尤覺有莫大之利賴存乎其中先就國内銷路言之往來投贈交際所應有况中國爲最古産茶之國卽最古川茶之國所用之茶量以四萬萬人計之爲數至鉅况實在産花止有七省且産茶省份中猶不盡屬縣而全産之由此觀之國内銷場之廣巳不言而喻其不産茶之省之縣之人倘投贈以優美之茶葉夫固無不博其歡迎者向以各處花舗之裝潢非失之粗陋則失之板笨殊不足以奪之人目若以最新式之機製罐頭盛之又加以五彩色印以之作餽贈之品益足增鷄鴨魚葉之色吾知銷售之數必有較多於原有之茶舖無疑此便於贈品之利一也英國茶商有利卜屯者其茶店設於美國貲本最大廣告費甚鉅利卜屯茶之名最著於全美人士之腦中聞其去年曾到滬上登廣告勸中國人用其茶葉蓋其所售之茶亦以罐頭盛之有一磅半磅四分磅之一等式其經營銷茶之方法至爲活動吾國再不謀以各種罐頭茶葉與之相抵以中國用茶之多益以近數年來産量之减將來投贈飲用恐不免有反購外國茶之一日詎不爲産茶祖國之污點罐頭茶葉公司能製造各種大小新式罐頭之茶葉出售庶可爲反客爲主之防吾聞之先發者制人後發者制於人罐頭茶葉公司之組織是能先發以制人此其有爭存國産預防舶來之利又一也更就銷於國外言之華茶之名馳於歐美各國已久然近十餘年來國外之銷塲不但無推廣而反形退縮不勝遠不違古之嗟其故維何豈眞歐美之人近十餘年中眞不愛華茶歟蓋不得眞正之華茶也其所以不得眞正華茶之原因有於華茶不能直接達於用茶之人之耳之目益以他國之産茶趨之若驚出其裝潢廣告調查各種方法百計圖維吾華人則年復一年因循如故天下事不進則退此天演所以有優勝劣敗之公例也有罐頭茶葉公司出其裝潢之新式旋以廣告之招徠用其調查之情况鍥而弗舍吾知華茶海外之貿易必將有以大放其異彩者此又便於推廣華茶於國外之利又一也或疑罐頭茶葉現已有行之國外尙未聞有如何之發達者此盗其方法之未周機宜之未適耳正宜從此用心再接再厲斷不可因噎而廢食也中國人之心理固有大多數常坐此因噎廢食之病此商戰所由失敗也違而歐美近而東滴等國之人對於失敗之處即其增進之處失敗一次即增進一次有所不爲爲之從無因噎而廢食者此其所以能戰勝於商塲也吾固甚望罐頭茶葉公司之實業早臻成立吾尤望其餘之各種實業亦各集衆思合衆力急起直追求與人相抵而達於制勝之鵠則中國實業前途眞有無窮之幸已爰感而書之（完） 
雜評二 
[北京之防俄黨策（庸）]  
　　自俄新黨勢力東漸北京當局對於俄黨主義之傳宜更形惴惴其防止之法如限制俄人游歷内地也不許華工赴海參崴工作也檢查全國郵訊與電報也此等辦法無論是否借題發揮别有用意就使眞爲遏止俄黨主義蔓延起見然公文上之防制安能敵實際上之製造政府自問比年以來之行動間接不授人以鼓吹之利器乎 
　　他事不論即以糧食一端言之現今世界足以釀社會之騷動者殆以此間題爲最他國政府方百計解决此至難之問題而吾國當局惟恐此難問題之不至旣濫發軍米護照供秘密之輸出致米價日趨於昻貴尙以爲未足更設立調查機關進而謀公然之弛禁此等手段無異爲俄黨問接開其前茅使彼得乘虚而入蓋政治問題之鼓吹僅貫輸於有知職之階級即外交問題之激動亦祗及於一般稍知國家大勢之人惟此糧食問題則無論智愚賢不肖皆受一同之戟剌當局與其防人之宣傳其主義何如自己勿授人以宣傳主義之機會 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游談 
[徽州雜述（二）] [  鄉人投稿]  
　　徽州土産茶最有名茶商皆集於屯溪製茶廠屋數十所男 
女工人數萬前皖南茶稅總局亦設於是年來俄國内亂銷路梗塞茶稅總局亦撤投局於各縣屯溪之茶業大衰 
茶業爲與外國人爭利之一種此中亦時出英傑前者有洪其相後有吳俊德皆以傭工發跡而成巨富於公益慈善事業無不盡力贊助是故茶業界之名譽最爲人推崇而吳君獨力設商業學校尤譽滿六縣 
皖省之官吏知國産之宜提倡研究也設茶務講習所所長 
俞爕君亦茶商也曾遊北美視察實業歸來著改良茶業意見書徧登滬報旣任斯職乃東渡日本購其製茶機器歸而試騐記者特往該所觀察覺俞君於茶葉本質如何使之增美生産勞費如何使之經濟等問題均未嘗研究未曾置念所試騐訓練者仍是上海土莊茶號劣商之作僞手段如粗老之茶葉用楷翦斷搓揉以成嫩小茶葉之形式等事以爲功效其實欲圖改良茶葉當從根本上着想從根本上研究使茶葉之美質增進出産增加而勞費代謙庶幾有用若勵精作僞之道雖迎合銷路於目前而茶葉之美質因此而減而壞矣質之俞君以爲何如 
　　俞爕君之父少時甚貧亦以業茶致富厚德高年鄉邦重望前歲遽歸道山輓辭雖多均譽非其當惟第二師範方新君一聯允當無愧聯云傾數千百鏹私貲畀其子絶域從公以謀吾貿易自由與海之權襟懐無二編七十八年小史待當世名流評定倘合彼冶工軼事與穡者傳鼎足而三 
雜談 
[影戲話] [  瘦鵑]  
　　美國福克司公司近有言情影片「心戰」 "BattleofHe 
art "之作前夕無俚驅車過上海大戲院得見斯片其言情也逈異於尋常之作靡靡之音者剛勁之意隨處豁露蓋言情之人猶張翼德大鐵錐之儔而非潘安衛玠一流人也片言有瑪丁甘恩者有漁舠若干艘以行漁爲業其人粗豪有血氣不屑屑於兒女子事顧獨傾心於鄰近漁家女梅德露士私衷纒綿不自知其情之一往而深而梅德則不之愛别與一老燈塔守之子曰喬施泊拉都者相愛悅喬之貌固美於甘恩而賦性委瑣跡近下流則又不如甘恩也一日甘恩遇梅德於河涘以情語進梅德怒斥之怫然遽去須臾喬至則把手相爾汝情意倍愜且相偎接吻焉甘恩遥見之意不能堪擬揚帆作遠行以袪怫惱從者知海上大風將作交尼其行弗顧也舟至海心果遇風諸船皆沉没甘恩飄泊至一鄰島中偃地暈絶俄爲漏稅黨徒所見救之去當是時梅德與喬斯泊拉都情愛愈摰遂有偕老之約吉日旣届鄰衆皆華服進花以賀笑語聲如沸將行禮瑪丁甘恩忽排闥而入目發怒光熠熠如巖下軍趨語梅德謂不當嫁喬時衆皆知某恩死海上矣忽見其出而阻婚疑以爲鬼則贓然四竄去是日喬卒不敢與梅德行婚奉父命挾賁赴城巿　有所樹立梅德揮淚走送依依不能捨喬旣入城遇漏稅黨徒以賭罄其資後因無以存活遂亦入黨一日借二黨徒返島思於島中作奸犯科黨徒令喬出資以供費用俾他日朋分其利喬惑之夤夜歸燈塔盜其父所蓄資而故以嫌疑加諸甘恩率衆赴其家甘恩怒發槍誤創梅德心痛甚幸創尙不劇耳旋出其資償老燈塔守守歸塔於藏金處得其子履上一紐知盜金者爲子因走告甘恩返其資相與雪涕會梅德方竊聽於外遂知喬爲匪類矣越日黨徒又擬漏稅令喬歸而醉其父俾夜中燈塔不發光得以便其所事喬歸以藥納酒中父果沾醉是夜梅德適以舟出因不見燈塔觸礁而沉甘恩聞警出追卒救梅德於海中老燈塔守奉職四十年未嘗有誤至是憤極而死甘恩審爲漏稅黨作崇屬梅德守其舟率衆搗其巢穴一一擒以歸喬獨泅水遁去無意中入梅德舟匿於艙底巳而甘恩歸立躍出以七首刺之梅德見狀大呼顧巳弗及甘因沐血被體猶與喬格力扼其吭喬量仆命衆缚之梅德親爲甘恩裹創芳心蓋已微動矣舟旣歸島遂以羣黨徒入官夜中甘恩挑燈獨坐頗思梅德倩影亭亭時時現於目奩而梅德亦於斯時思甘恩潛赴其家曼聲謂甘恩曰子今日尙欲得吾乎甘恩曰唯遂相與擁抱而幕亦遂閉甘恩之得梅德也殆眞以心戰勝矣飾甘恩者爲威廉法納姆ＷＦurnum亦美國影戲中名優云 
技術談 
[梨花大鼓羼言] [  天亶]  
　　未是知音海上希諸郎呌絶每成圍歌時愛汝聲慢聽罷憐余緩緩歸小鼓輕雷工自點么絃急雨泥人揮濟南春盡梨花好解作江南白雪飛此儀徵後樂笑翁聽梨花大鼓詩也梨花大鼓乃濟南鼓詞因其節歌之拍狀如農家之梨頭鐵故美其名曰梨花大鼓海上發見此種技術實爲大世界之李家班始最初來者爲翁媳兄妹一家四口輪轉登場開口者三人撥絃者一人余獨佩服彼撥絃之指力連彈一句鐘其間雖少有休息然不滿一刻鐘姑勿論其指法如何巳屬難能可貴矣姑曰李玉颦嫂曰李金標玉颦專唱大西廂一類姑娘戲如劇中之花旦然金標則專唱男角與其翁相配褡乃翁反唱女角誠所謂倒行逆旋也朋蜚中往聽者大抵不在辭句之雅俗腔調之生熟而在飽餐若二人之面色滑稽家且爲分姑黨嫂黨之名目上年三四月間所謂姑嫂兩黨之暗潮誠不讓南北兩派之　訌妙在平　都相交肝臄一登大鼓書場則互相標榜不遺餘力以視近日直系之攻巡福桂派之與滇爭若合符節所不同者此則含風流雋味彼則含政治　味出入有霄壞之判余雖偏於嫂黨無如若翁太難唱馬前潑水飾崔氏種種醜狀怪聲直令人作三日嘔反不若小姑獨唱一支較爲幽雅也以故人指余爲狡滑的騎牆派實則就藝論藝彼李家姑嫂不姐謝大玉遠甚 
新聞拾遺 
　　南洋約翰籃球比賽記昨日（十六日）爲中西籃球比賽第十六次之期例賽球隊爲南洋公學中隊與約翰甲隊假梵王渡球場舉行南洋球隊素稱著名約翰亦係該項運動老手故各界人士多不憚路遥而來觀計共有千餘人之多先是南洋球員於二時左右乘汽車至約翰偕行者有該校體育敎授古德君由約翰部長接入客室略事茗談四時二十分公正人銀角長鳴兩方球員相將入場惟時歡聲大作耳爲之震蓋表示歡迎之意也兩方先擇地位約翰居左南洋居右乃互相角逐南洋申君先擲入一球係一手揮入球藝之精概可想見於是約翰奮力還擲奈南洋守將着守不能即逞未幾南洋被罰約翰遂正立罰球地點舉球高擲孰知心慌意亂仍未入筐幸右翼某君在旁扶得入筐中自是兩方鏖戰約有數分鐘未分勝負旣而約翰某君獨自遞球突　而前南洋守將出其不意被其衝入遂敗於是南洋各將各竭其力各盡其能杜君與申君互相授受忽往忽來令人目眩其遞球之迅速身手之敏捷擲球之高遠馳騁之迅速誠神乎其技矣觀者咸料南洋之必能勝無如球雖常盤旋於約翰境卒被拒出故勇往直前之氣一而再再而衰三而竭於是約翰大取攻勢三將齊驅球或進或退忽上忽下倐東倐西或前或後煞自可觀銀角一嗚球入筐矣如是者數次南洋方面冀挽狂瀾於旣倒於是益奮其力隨仆隨起竟勝數球有某球將入線外被某君拍之向内約翰守將多以爲出線矣遂不之防孰知被南洋舉球對凖擲入筐中自是約翰氣稍爲之奪遂連敗焉上半時告終結果爲十二與十一之比約翰方面佔優勢兩方各進水果等物厲馬秣馬以須旣而例賽時至公下人又行鳴角兩方重復入場各易地位互相馳騁鏖戰約五分鐘尙無勝負之可分蓋兩方休息之後精力充足故勢不相上下後南洋某君因遞球向前被人撞地手遂受傷於日攻將方面頓失臂助守者亦時存畏懼之心故被約翰連連攻入卽有罰球亦未能擲入坐使大好時機任其失落至比賽終止總計結果爲二十六與十一之比勝利遂歸諸約翰甲隊去[  達奎]  
換錢也作滑頭生意馬立師某小錢店昨日特貼出一帖大書「本店兌換銅元二千文」故見者咸思上算故無不兌一元甚有兌十元二十元者余見此帖後亦以一元兌換而彼僅給銅元一千三百五十文余因問彼何以與帖言不符彼曰「不錯」并命余看帖余細看後始知大字旁另有淡鉛筆字一行上書「找進六百五十文」余見此只得默然而去聞已換過者無不呼爲滑頭生意蓋銀圓一進卽不退出也[  志衡]  
　 
[法國戰後之慘象（三）]  
第愛里堡ＯlinleinThiery之紡機路（裘毓　君贈） 
小說 
[言情小說淑種清言（下）] [  無緒]  
有頃耆叔以事赴南京俞偕綺姑送其行俞淚承於睫綺姑亦重握者叔手若不勝情耆叔途次啓行篋汗巾數幅皆以英文刺耆叔名於左角似猶有綺姑纎手香凝也耆叔久留金陵時出浪游下關歌聲散盡又須貰酒棄淮桃葉渡頭有妓曰沅蘭初日芙蓉春月柳差足擬其風度耆叔眷之每　沅蘭許輒醉醉即不復言去與耆叔稔屠馳書告俞謂者　戀沅蘭將置諸簉矣俞疑而未信旣而耆叔還家坐甫定俞問新寵如何妍好耆叔不答久之不見綺姑以問俞少選綺姑來眉翠薄薄鬢亂不整病容無力郤更添嬌寒暄數語即中耆叔曰綺姑病乎俞曰彼病殆半爲君綺姑　貌之豈洋心思之靈敏天眞之活潑人格之高貴庸不愈於桃葉渡之沅蘭乎眷沅蘭而致綺姑病君其何忍乎耆叔曰花叢荆棘此身金玉我豈眞暱沅蘭第我之生性暮鐘時候最怕身　昔昔章臺消我無聊耳彼沅蘭奚足比綺姑我之疏綺姑向未明白言之今不必再隱矣爾我二人之愛情不容第三間之此我之所以不肯媵綺姑也俞曰我以爲間之而美滿之歡愛如故也君媵綺姑可望多男耆叔曰今之淑種學家方求遲婚減育爾我早昏而僅育一子此正爲無上幸福乃反求多育耶俞曰求減育者强半爲家計不盈恐多子女則無力敎養也我等家計何如者亦持减育主義耶耆叔曰下等生物不善養子故貴乎多生以保其族類人類能善養子女故無取乎多生爾我但求吾子得周至之撫養足矣奚慕多男爲然彼綺姑者時時酒醒燈冷亦至可憐我當代擇一快婿閱數月綺姑嫁江蘇高等學校畢業生某君耆叔即媒也某君風姿秀美品學俱粹綺姑樂甚他日詣耆叔家羅綺嬌春容光艶發耆叔潛語之曰落地爲女子可憐側室難子今免矣子今免矣綺姑聞言羞不可仰云（完） 
[自由談之自由談] [  不冷]  
十日閣潮暫停旬日行再解决然則此十日中者猶之兩軍交戰中之休戰期也十日之後掩旗息鼓固未可知再接再厲猶意中事也 
 
 

Page 15

 
 
   
 
 

Page 16

 
 
   
 
