# 1913 - 16 - 4914334

 

Page 1

 
 
社論 
[英藏交涉始末記（三）]  
　　然則在條約上。規定甚明。更無異議假令合法理。解釋以爲政治問題研究之則同時可發見其附帶之外交問題焉 
中國對於西藏有宗主權蓋不待論然旣有宗主權縱令無條約上之規定亦得有干涉西藏之自由權以是爲解釋則英國亦不無自爲辯論之餘地蓋英俄所主張西藏不可侵之主義爲自防衛印度國境而起且不外保護商業上之利益若中國政府濫行派兵干涉其内政以至壞亂秩序將與西藏不可侵之主義抵觸其損害之所及終不可以坐視由是而生抗議焉非必侵害中國之宗主權例如無所制限以增加辯事大臣之衛隊愈以害華藏人民間之感情必至一國國政愈見糾紛因要求駐兵之制限與遠征軍之中止終且要求不干涉其内政視爲一新外交問題然此項事件但以條約文字求解釋實覺稍遠於事實若我國　相當之實力以交涉之侮辱如此不稍退讓一步未嘗不可特以民國創設猶未完備統一未固自鑑周圍之事情不能不取一易爲解决之方法因是而條約上解釋之爭議暫置之不論特含糊答復之如左 
一民國因西藏騷亂而出兵征討屬當然權限以内斷非他國所可容喙惟新共和國亦願改訂中英兩國之對藏條約承認暫爲停止進兵二爲藏民之幸福與中英兩國之利益改訂中英兩國關於西藏之條約更當開誠商議决不猶豫 
此雖非正式之答復然旣未明言拒否且爲袁總統之手書由其意旨求之要不外求暫時交涉之猶豫而已英國政府亦以我政府當時狀態極爲混沌遂表同情而容納之其時尹昌衡在途之兵與自雲南出發之西征軍方恢復裏塘巴塘欲更進藏境忽接中止進軍之電命遂次於金沙口岸（川境）以待 
征討西藏軍爲英國之干涉而中止其内情旣傳於外間於是民間之與論皆斥英國强辯之抗議爲不當一面猛烈攻擊政府外交之失敗政府因一時輿論沸騰頗陷於困難之地位然當時六國借欵之談判業已决裂國民之眼光羣集於格利斯浦借欵之速成爲一重大問題不得不暫將藏事維持蓋有種種理由在正 
一借欵成否爲民國存亡問題六國資本團之苛酷條件至使民國不得已而拒絕忽有格利斯浦資本團慷慨而出任鉅款而該團即爲英國人所組織民國對英之惡感由是而减且藉以調融焉二外人擬議以爲若征西軍入藏則與前清宣統二年討伐軍入拉薩相同必對於藏民有所侵擾以至破壞西藏之秩序破壞印度境界之平和故無論自政治外交上言之自人道上言之英國不可不絕對阻止西征軍之入藏此種議論殆一時盛行於英國朝野若民國蔑視而斷行討伐西藏則必與英國開釁 
三西藏自前秋與華人衝突邇來迄無止時因之産業及貿易大受擊挫食料品旣告缺乏財政亦極支絀加之巳塘裏塘西藏軍旣爲征西軍所敗達賴爲之氣餒無最後接續奮鬭之男氣遂私欵蒙藏事務局而授意於民國媾和 
四民國政府内正力謀設立正式政府之準備且財政困難亦日加甚加以外蒙問題之危機益迫而終不能注全力於西藏問題（未完） 
本公司因存貨豐厚持開另剪大士及清及清東公烟不惜犧牲資本急求脱貨以副惠顧諸君雅意即烟膏一門純用大十製燒並無别十攙和如惠顧諸君不信駕臨敝公司製烟室及餘膏儘可面驗果有確據取公司願甘重罰敝公司自信終難逃嘗試口碑也本公司開設上海望平街申報館對門紅洋房便是 
[上海敦泰土棧擇於陰歷十二月初十日陽歷元月十六號　新增門市零剪大放盤三天廣告]  
本號向在英界三洋涇橋北堍寳源坊坐南朝北石庫門内自運頂尖大小洋藥原箱批發久已馳名各埠茲因存貨豐足急欲卸需今特添設門市零剪及斤包批發貨價誠實以廣招徠凡蒙　貴客賜顧者請認明本號招牌庶不致悞　本主人謹啓 
[德順土棧新增零剪擇於隂曆十二月初一先行交易初三日開張廣告]  
本棧向在小東門外洋行街坐東朝西石庫門内自運大小洋藥原箱輸銷各埠於兹五十餘年早經名馳海内遐邇信孚兹因有貨豐厚特設門莊零剪批發格外放盤以廣招來凡蒙賜顧者請認明本棧招牌庶不致悮主人告白 
[信昌土棧新增零剪於隂曆十二月初七先行交易擇吉開張格外大克已]  
本號向在五馬路東棋盤街坐西朝東石庫門内開設數十年自運大小洋藥川雲本土向做原箱出口早經名馳各埠今添設門莊另剪批發以廣招徠凡蒙貴客賜顧請認明東棋盤街本號招牌庶不致悮本棧謹白 
[中華醫藥聯合會廣告]  
於本届常會由會長李平書君夏應堂君及各會董等以本會進行事繁亟資匡助特添舉醫界余伯陶君藥界姜步七君爲副會長共襄會務特此佈聞再本會現已遷至四馬路三山會館間壁海上題襟館内合并奉聞 
[洽泰土棧擇於隂陽厯十二月廿二日正月二十八號新增零剪]  
本號創設上海西棋盤金隆街口坐北朝南石庫門面專門原箱大小洋藥躉批各埠業經遐邇深信遠近馳名特增門莊零剪貨眞價實放盤三天以廣招徠凡蒙貴客賜顧請認明本棧招牌庶不致悮本主人謹白 
[陞發公司遷移廣告]  
啓者本公司創設在上海曆有餘年精製洋莊金銀器皿金鋼鑽石珠寳翡翠首飾各欵眼鏡花樣時新價目克已久蒙中外紳商閨閣名媛賜顧尙堪嘉許今因舊址房屋不敷展布謹擇一月十二號即十二月初六日遷移大馬路江西路轉角洋房先行交易擇吉開張此佈民國二年元月十號陞發公司披露 
[公積畜牧種植公司發售勸股公債票廣告]  
中國夙以農菜著頭長此不進及今反遠遜於歐洲者何也緣於經濟問題旣無獨力之資又無集合之法遂使滿目童山任失地利本公司有鑒於此緣仿泰西奬勵農業之法集　招股將股銀提出若干給與中誠者以爲賆股者勸其餘作本公司蓄牧種植之貲凡未得中號之劵彚足連號五張換給本公司十元股票壹張庶得以起國民趨重實利之心使貧者皆得享其大利所費無幾生利甚大本公司設在法界經法領事署註册認可准於陽曆本月十四日開幕收股二月初壹日（即隂歷十二月念六日）開第一會如欲認買股份及代本公司經理者請至法界大馬路第六號門牌大洋房取閲詳細章程可也 
[收買各種股份]  
如有躉數漢冶萍蘇省鐵路通海墾牧等公司大宗股票出賣者請隨帶股票每日上九時至十一時下午二時至五時向仁記路一號派嘉洋行王森伯面議可也 
[鴻安商輪公司緊要聲明]  
啓者據股東王西星君之受托人來公司報告所有王西星君户之本公司股票第九拾八號起至第壹百另七號止計拾張每張各計二拾五股第壹百六拾九號壹張計拾投第壹百七拾號壹張計念七股共拾二張計二百八拾七股因王君逝世後前項股票遍尋無着擬挽保向本公司補領新股票本公司恐後有糾葛爲此廣告如執有前項股票者請于癸丑元月初六日以前來本公司聲明以便轉咨王君之受托人接洽倘此壹月期限内無人前來報告則一俟限滿本公司即行補給新股票與王西星君之受托人以後倘有人持前項舊股票者槪作無效除登西報外特此聲告隂曆壬子十二月初五日九江路五號上海鴻安商輪公司謹啓 
[紐孟洋行廣告]  
本行現已聘請河則之君經理買賣地産建築房屋以及地産押欵經收房租等事諸君如有事面商者即請駕臨江西路Ａ字五十一號英比實業銀行内三層樓上與何君接洽可也 
[何則之啟事]  
鄙人現應紐孟洋行之聘經理買賣地産建築房屋以及地産押欵經收房租等事諸君惠顧當格外歡迎也 
[南市王家馬頭陳蓉舫醫庽遷居廣告]  
現定正月九號遷至法大馬路大自鳴鐘西首海上一枝村茶樓對過火輪磨坊街又名後新街中叚精益里第五十一號門牌石庫門内就診諸君務祥注意 
 
 

Page 2

 
 
命令 
[一月十五日臨時大總統命令]  
任命胡朝宗爲外交部特派湖北交涉司此令敎育總長范源　呈請以高魯爲中央觀象臺臺長常福元爲中央觀象　歷　科技正應照准此令 
任令饒昌齡爲吉林財政司長此令 
陸軍總長叚祺瑞呈核覆正白旗　軍都統擬以連溶補驍騎校請予准補等語應照准此令 
署甘肅都督趙惟熙呈稱查明民國元年甘省各屬被災情形援案請將應徵錢糧草束分别豁免蠲緩等語甘省上年被災地畝旣據該都督查明呈報自應准予豁免蠲緩以　　力而　　情即由財政部查照辦　此令 
專電 
　　北京電奉天確信張都督已與日本關東都督福島商妥驅逐日人之爲宗社黨者回國三年内不准到滿中國匪徒一律驅出日界範圍之外善耆哀求留居誓不與聞此事且允約束其弟善二爺福氏乃允移之旅順西山並以兵警監視故宗社黨業巳滅迹 
北京電外交團昨日（十六）會議展緩辛丑賠欵事俄吏仍堅持反對態度後卒决議以現有稅關存欵按率分撥餘由各國自决贊成展期與否回復中國不必一致行動 
北京電昨日路透電稱俄政府逕自宣言將中俄通商條約展限十年並廢除百里内無稅制度此間外人皆人爲國際上之奇事而俄人則以中國延宕不能不單獨宣言爲詞北京電銀行團多數擬以海關老手爲各省鹽稅稽核分所會辦日本頗有異議 
北京電黄興因與交通部意見不合電辭川粤漢路督辦昨黎副總統來電請慰留勿令辭職日請以全權授黄勿用部章限制 
北京電中法銀行合同昨已簽押資本四萬五千法郎中國資本由法代借純係營業性質北京電大總統巳將前清御前大臣及行走各侍衛均改委總統府一二三等衛侍武官大小約有三十餘員日前由溥倫率領齊集總統府到差任事大總統特設軍樂隊開正門以禮相迎各員仍服清制頂帶翎毛一時甚形熱閙 
北京電姚宣慰使至口住下堡西關嚴宅尚無赴旗宣慰消息北京電九江商民來電反對新海關監督鈕元 
北京電應桂馨以解散共進會爲名領欵五萬而去 
奉天電章籌邊使於去年三十號帶同張參議及隨員七人乘南滿早車到長寓益豐旅館邇來接見各界頗誇耀其鼓吹革命之功於籌邊一切尚未措手 
南京電應省長令本府各職員不得兼任府外職務 
南京電昨丹陽縣知事電呈省長請將歉田忙漕减免一成即乞電示遵行 
南京電軍械長丁鴻飛現委充陸軍中學監督 
南京電國稅籌備廳長現飭本處 
各職員人等凡各機關請領各項契紙稅單釐票以及印花等件除照定章應行收回紙價外不准需索分文南京電清江鐵路業經歸併隴秦豫海幹綫由施督辦接管另行派員接收昨施督辦來電已派陸長葆前往辦理 
蕪湖電　昨午（十六日）社會當糾衆荷旗持械衝毁皖江報館各界大譁特約路透電 
　　北京電外交團因中國辛丑賠欵久延未付特於昨日開會集議應否准其展長期限磋商數小時並無解决故卽宣告延曾今　該團復行集議至正午時議决以現存各銀行之海關入稅羡餘銀一千萬兩移抵賠欵之一部分中午後復接續會議 
北京電　六國借欵辦理就緒惟細則尚未議妥蓋六國銀團各領補因歐洲金融市面　迫債劵發行後恐受損失故要求中國訂立嚴密之章程說者　歐洲大局如此無怪各銀行之小心翼翼也 
北京電駐京俄使近日曾與中國外交部以公文來往　中國政界半官消息聲稱中國已將俄國要求之大綱加以修改覆文承認惟拒絕俄國要求諸權利之獨有性質而俄使接文後仍不滿意大約不日復將向中政府聲明必須維持外　古之現狀云北京電　中國消息内蒙古各王公擬於二月間 
開第二次大會以期聯絡内蒙古及外蒙古不附庫倫之人民並籌議盡分全蒙政敎之策 
北京電聯務稽核造報所會辦歐利森君尚未將任　合同簽押惟歐君將來終當就職 
北京電海關所用洋員荷人務格生君有繼羅斯特博士消息福君最近曾將衛斯林博士所著改革中國幣制論撮要編成節本識者稱之 
北京電薩鎭冰之子薩福齡君（譯音）電政之貝 
特森君及近今上書辭退北京電報局總理之惲君（譯音）三人不日將爲電政事宜赴日一行貝特森君此次奉委可爲繼總萊新君遺任之先機云 
北京電　政府公報載稱農林部已電告兩湖江安兩廣福建民政長及實業司謂該都定期二月二日舉行農業大會討論各問題而尤注重種茶一事請各選派代表至京與會 
天津電問山東直隸邊界一帶地面近頗不靖時有匪徒携械四出刧掠地方官皆無力禁遏重慶電茲得外人確實消息知重慶綏定永州壁山合州江北廳一帶現均無栽種鶯粟者　星期前隣水縣因縣知事素有煙癖不能實行禁令故農民曾種鶯粟數千畝後易他員悉令拔除此間鴉片每兩售錢三千文今自重慶至成都大路一帶田中均不見有鶯粟之苗 
廣州電胡都督已命全省各處自籌經費按照新制興辦警政而由省中委派警務稽查員分赴各處查察廣州電廣東省常以通令作爲法律民人皆巳習見故袁總統公布暫行省治制一舉各報皆未評論温州電瑞安縣第二次急賑業巳放畢　振者計大小鎭村九十六丁口二萬二千三百房屋爲水衝毁者計一千三百四十間受重損者一千二百五十四間該縣因近山多船故溺斃者僅七十九人第一第二兩次急振連瑞安縣在内得賑者計大小鎭村二百四十丁口六萬綜計此次水災毁屋二千二百九十七所淹斃一千零七十五人由中國中央義賑欵内撥洋一萬元歸美國敎會查浦滿君與海胡特君散放 
東京電東京商會擬於二十日宴待胡瑛及駐日 
代表汪大爕 
東京電昨晚銀行俱樂部舉行新年讌會時忽兆焚如全屋被燬 
東京電假造香港銀行鈔票之犯若干人巳抵 
長崎首犯某氏存日洋五千元保釋 
譯電 
北京電六國借欵談判已千新阻力六國銀行團頃已以最後調停之條件電告倫敦預料至遲在星期五夜必有覆電到京袁總統今日（十七日）與 
趙秉鈞會談甚久聞財政總長曾紹介資本團二處倫敦如不承認最後調停之件則一擬卽交英金一千萬磅一擬卽交英金二千萬磅趙總理現正計議此事北京電外交團今晚（十五日）會議多時議决嗣後海關入稅除清償各債外所餘抵付賠欵之資應分付各國銀行不復照從前辦法僅解交三國銀行云北京電外交團將於明日（十六日）開會討論鴉片　題或將討論欠交賠欵問題 
北京電善耆第三子某某忽爲當道所拘現不知解往何處都人士聞此消息大爲驚詫日前（十四日）宗社黨黨員聯慶（譯昔）因强欲入總統所居之室爲衛士所拘搜出犯禁物多件内有名册一本 
北京電正月六號本報（世界報報）所載北京行賄 
購買武器一案今悉此事似較前言各節尤爲不堪蓋承辦人除在北京繳付巨欵外向擬分年交欵若干酬謝發起人袁總統得悉此事頗爲震怒欲將罪首從　懲辦並下令讉責肆行非法之員且言收府擬除絕賄賂惡習聞與此有關之外國公司所屬使館將派員澈查此事大約此舉當能清除政界敗類而使　實商人可以謀正當之營業今料政府必將懲辦發起人數名惟位高者决可洋免耳袁總統對於此事之　動都人士大爲稱　一般與此有關之外國公司則咸渴望此事最後之結果云北京電荷蘭財政家維　林博士己辭中國財政顧問之任 
薩克萊孟托電美國開列福利亞省立法院巳提出議案三件禁止未許入籍之外人在該省購置地産柏林電德意奥三國均不欲與他國在君士坦丁 
外海爲海軍示威運動西利亞島紳士現亦要求自治　貴爵一人總　國政 
倫敦電據現狀觀之各國在土耳共海面　行海軍示威運動一　因德意奥三國反對業已作罷並聞列强駐倫敦大使皆深斥巴爾幹各邦所擬致土之公文不合時勢故目前此　巳决不實行矣 
柏　電土耳其陸軍巳　言反對退讓亞得里亞那堡城並主張接續開戰 
東京電　桂太郎公公爵决　續　一新黨名曰立憲統一黨由　公爵或大浦男爵爲黨魁說者謂桂氏此　志在　制國會中之反對黨因料國會之解散恐不能免故也 
要聞一 
[新年來之大借欵交涉]  
（北京特約訪員一葉子） 
十號六國銀行團在倫敦會議至十二號晚有電致北京代表大旨於北京所擬之條欵如監督權及償還年限等並無異議利息及回扣現因歐洲市場金融界困難之故致有更動利息擬定五厘五回扣交八十八實數 
六國銀行團代表接此　復卽通知財政部財政部周總長卽於今日（十三號）午前十點鐘時至滙豐銀　與六國轉會議會議時銀行團先說明歐洲金融界之現狀利息回扣甚昻大於中國於府不利然卽如此利息如此回扣今日歐洲市塲尚還不能發賣債票反覆申說尚欲要求於條約未簽字以前自後中國政府如募外債須與該團以五年之優先權 
周總長對於利息一層可以承認回扣八十八實收未免過酷五年間之優先權則反對之銀行轉以爲倫敦大會所定不能讓步自後磋商至再周總長允回扣以八十八半實收五年優先權則終不允許周總長雖經讓步而銀行團仍堅持不允其　局則請再商以是至今未能决定 
據外人預測謂銀行團欲爭得五年間之優先權特主張以八十八實收之回扣留日後之讓步中國政府亦以五年間優先權之故特主張八十八半實收之回扣以便日後交相讓步之餘地大概再經幾次會議之後中國將承認優先權而銀行團將承認八十八半實收之回扣云所言如是不知將來之局果如其所料否 
英使之西藏交涉談 
（北京特約訪員一葉子） 
外間盛　英使朱爾典有回國之說余（訪員自稱）特親自往訪據朱氏回答則云在北京之中國報紙屢　此事或云余將回國或云將有更調惟實則全無影響之談也蓋余意中國報紙必爲西藏　題及阿片烟問題之故意余必回國商議實則絕無之事也 
朱氏又談西藏問題云英國對於西藏之關係提出要求條件於中國政府此不得不然之事也中國人必反對之誤矣大概中國官民素有不好旅行之習慣故曾踏西藏之地者甚少苟一旦而至西藏目睹現時藏地之實情如何卽知中國之於西藏其統治之能力果有幾何自易看破也 
中國之於西藏不過厯史上所傳之宗主國空名而巳其外别無所有也實際上彼達賴喇嘛者早握有政敎混合之統治權矣 
英國對於西藏其關係最深亦最多以前之英藏中英條約亦爲時勢變遷之故不適用於今日不能不改訂以免彼此之紛擾此所以不得不要求也 
世人每謂英俄協約之後因對於中國而提出此要求之條欵其實非也俄國之對蒙古自有俄國之政策英國之對西藏自有英國之方針俄國對於蒙古與英國對於西藏事情無殊自不必協商後而始有此行動也只以蒙古與西藏與俄國之西比利亞英國之印度關係之程度相類故有相等之要求而已云云余（訪員自稱）旣聞是言益知英藏之交涉其難更無異於俄蒙矣 
俄蒙交涉之最近談 
（北京特約訪員有李生） 
中俄兩國對於蒙古問題之交涉依然毫無進步中國如遇刦盜强迫無所爲計俄國亦取飛鷹攫兎之勢一時空爲盤旋以示豫暇中國政府對於俄國要求始終未有諾否之答覆俄國亦不願以過於强烈之手叚招天下以暴戾之　因欲使中國得保全多少之體面欲於平和之中得達其希望故於空名稍有讓步之態度以求此事之解决 
俄國公使於本月四日約陸總長在外交部會議後以有病之故至六日尚未能赴會遂令参贊代至外交部見陸總長提出本國送來要求案其條欵如左 
一中國於蒙古有宗主權二中國應承認俄蒙協約三中國不駐兵於蒙古四中國不於蒙古移民開墾五中國不干涉蒙古内政 
此次提出之要求案與前次原無大差以第一條觀之實以俄國爲主而中國爲賓俄國之意以爲中國政府欲保持體面前次提出之要求文字間不甚穏妥非經中國政府删改不能承認故將前次提出之案廢棄而代以此案 
然中國政府之尤爲反對者實不在此而在俄蒙密約中之敷設鐵路訓練軍隊之兩事以及其外之境界問題其交涉甚爲困難因之陸總長仍未有何等之答覆云 
 
 
 

Page 3

 
 
[東蒙征匪近狀]  
（北京特約訪員單騎） 
開魯收復後所有開境搜捕鎭　事宜經熱河崑都統札飭北路巡防張統帶督率所部各營認眞辦理茲悉前擾　開魯之蒙匪育吐們烏爾濟袞布扎下等率其餘黨竄匿烏珠穆沁旗北大山一帶高吳喇嘛等竄匿開北梅倫廟一帶該北　大山廣漠千里相距竄遠絕少人烟地更苦塞我軍地利不熟服裝單　未獲窮追但元惡稽誅未經大創慮或伺　而動不能不嚴密防範復經崑都統電協張統帶嚴整軍隊相機防剿母稍疏虞其前敵練軍曁東路巡防以各　流匪起伏無常防務亦甚緊要均經調回原防各地以資鎭衛赤峰小河沿由毅軍駐防林西烏丹城由熱河陸軍　防至開魯賑賚招撫等事現由署開魯縣王知事會同昭烏達盟長並由熱河特派之一紳協助辦理惟災區甚廣賑欵甚少無濟於事並　崑都統以防剿賑撫各事旣經各專責成所有前設之行營　務處已於本月初五日飭令撤消都統署特設之軍事籌辦處機關刻亦一併撤消以節糜費其關於軍事及其他計畫由都統督飭兵　處曁本署文案處分籌辦理此近日熱河　務之實在情形也又北京各報載崑都統潛逃政府　陳光遠護理一節實屬子虚不過崑源以熱河都統職守至爲重大迭催熊希齡到任以專責成而熊以財政部無欵可以撥給不肯空身到任互相推諉因之謠言四起耳 
參議院反對政府公布地方制度 
　　参議院議員彭允彜等以省制省官制等政府未交参　院議決本月八日大總　竟以命令制定公布特依　参議院　第六十二條提出質問書質問政府茲錄原書如下共和成立一載於茲南北分歧各自爲政全國紛然望治久矣故参議院疊次咨催政府將省制省官制提　議决僉以爲統一行政整齊南北非此莫由也乃政府遲久竟不提出提出後甫經開議即行撤回延宕數月視若無事廢省存道虚三級制之說騰於國中矣參議院竟無一字之提出議員質問院議咨催巳不啻再三矣政府亦無一字之答覆今閱政府公報此項官制竟以命令公布之按臨時約法第三十三條臨時大總統得制定官制官規但須交參議院議决今官制不交院議以命令制定以命令公布踰越約法蔑視立法機關其不可解者一又按臨時約法第三十一條臨時大總統爲執行法　或基於法律之委任得發布命令並得使發之是大總統所得發布者執行法律之命令與基於法律委任之命令而巳不有法律命令果從　生今以命令制定官制以命令公布官制果何所依據命令而曰制定命令而可公布果何别於法律以命令公布命令何種國家有此制度官制旣可以命令制定以命令公布一行政機關　足何必有此立法機關其不可解者二如曰此爲暫行辦法一　參議院　各本官制議決再行公布夫以命令制定官制以命令公布制定官制之命令旣踰越於約法以外各地方倘漫然不相遵守將如之何責其違法　此種命令巳自爲約法所不許放任不行乎亦自反於整理行政之初衷其不可解者三據大總統令此次各合公布後務各力任其難按照政府計劃以民國二年三月以前爲限一律辦齊設令三月以前參議院議决與政府絕端反對將如之何道之廢置行政階級之劃分本爲地方制度重要　題倘參議院議廢而政府令行觀察之使在途改廢之制已出國政紛更朝定夕改求統一而　愈難求整齊而治愈亂其不可解者四又按臨時約法第四十四條國務員輔佐臨時大總統負其責任大總統雖有銳心求治之盛心國務員當負忠實輔弼之責任參議院制定法律議决官制之權載在約法今以命令制定官制以命令侵入立法範圍此種命令國務員何以副署所謂責任者何在蔑視立法機關不足惜也其如民國何一時之輕忽不足論也其如將來何其不可解者五以上數端不知政府用意所在謹依參議院法第六十二條提出質問書咨請政府速行答覆以釋羣惑昭信國民 
聞政府自得參議院有提出質問書之耗曾由大總統密函吳湯兩議長說明原委并不得巳之苦衷略 
謂臨時期限巳迫所有應辦要政頭緒甚繁目應依次進行以免將來之貽誤惟前此咨交貴院之案其中大抵皆係立待頒布者而貴院因不足法定人數停止開會積案旣多自未便再行稽壓致阻進行之秩序現擬釋各項要案中之萬難遲滯者暫以命令頒布將來貴院對於各該案如有議改之處再行分别更正非世凱之敢侵立法權限也　以局勢所迫不得不設法變通以求終了責任云云 
使館華捕越界毆人之交涉L ] 
　　北京東交民巷使館界内之華捕前日越出界外毆打行人在棋盤街石路中間被警察拿獲詳送内城巡警總廳轉送地方檢察廳訊辦該檢察官以該捕毆人見血當然收押移送審判廳判罰正在訊辦間使館界内洋員警察長親至檢察廳請立予領回謂使館界之華捕在一千九百零一年卽前清光緒二十七年訂有條約中國認使館界内巡捕有治外法權此次忽被拘捕顯　違背條約當經檢察長尹朝　君謂一千九日零一年之條約當然有効然該捕在界外毆人見血非執行警務之時本廳以其即係華民在華界被捕中國有自行審理之權與條約毫不抵　往返辯論約三小時該洋員始悻悻　去後經檢察廳又用電話詢問外交部如何辦法該部回電仍請送回内城總廳照華民越界違警用行政處分判罰可以和平了　然　該洋員等仍　　不　誓必　檢察廳領出方爲如　刻下正在交涉云外交部調查外人損失確數 
外交陸總長革命　外人損失財産現　使巳有正式公文請速賠　並兩損失數目清單一紙　事　政府按理　須賠　但損失確數現尚未　不便以各使來單數目决定昨日特以本部名義通電各省都督令速調查自前年八月十九起至共和告成日止所有密邇單地外人財産確係爲兵事所損失者詳細調查限兩星期内報部以憑核辦 
雜評 
　　參議院質問案參議院議員以政府自行制定地方制度公布而提出質問案參議員眞能擁議立法權哉顧何以屢次開會屢次不足定　豈一紙之質問　易而到會開議難歟今駐德代表　提出　日矣大借欵簽押亦近在目前矣然而參議院不能開曾如故也吾知不出數日參議院中將又有所謂政府違法案出現謹告各議員與其責政府於事後何如使政府不至違法於事前 
使館華捕毆人案上海時有越界毆人案發生而北京近亦有使館巡捕越界毆人案出現夫使館得享治外法權各國所同也使館得置巡捕巡捕得享治外法權吾國所獨也雖毆人見血明　違犯刑律然而以使館巡捕故不能受中國法庭之審判嗚呼中國之主權 
調查外人損失今賠償外人革命時之損失外交團巳爲一致之要求卽中國將來必爲不能免之事實然而各地僑商究竟損失若干政府莫能明也即各省之長官亦莫能言也姑無論外交團調查之數是否確　即使的確無訛而我政府茫無預備一一依據外人之調查爲賠償之標準亦未　貽笑外人矣陸　長之電請各省預行調查是也然而不可不防考則無心肝之中國人欲以華人損失之財産假託洋商覬覦政府賠償者固大有人在也願政府知之願各省防之 
中國人何以堪此俄人逼迫庫倫獨立之不巳又破壞大借欵破壞大借欵不已又反對辛丑賠欵之展期時而欲差押滿洲稅關時而欲佔據北滿森林金礦今竟又自由主張展限中俄通商條約夫條約而可以一方展長何不可以一方廢棄俄使謂與中國無陸誼可言由今視之不特無睦誼可言直視中國如無國矣然而我中國人何以堪此 
可憂者本不在宗社　我嘗謂宗社黨不足懼宗社黨　清室　袴子弟與夫下流社會不逞之徒無政治知識與思想者極其作用亦不過擾亂一方秩序而止不得謂政治犯人亦斷不以政治犯目之今宗社黨已廓　矣此後吾人不必憂宗社黨矣然而可憂　亦正有在李鳳　張士秀之叛亂各省不能統一之機也歡　國會　之發生遷都論之復活南北惡感之兆也不廓除之其流毒將　宗社黨萬倍如之何勿憂 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
尹昌衡往返巴塘紀 
西征　司令尹君昌衡於去歲十一月十八日二鐘行抵巴塘同行者爲參謀長張君　生繙譯官　　瑤階及衛隊五六十人尹聞巴塘糧米告罄特　各職宫及弁兵等暫駐二狼灣將烏拉騰出以便趕運軍糧擬俟軍粮到後再令烏拉折回二狼灣接運各員及行李各項尹於次日傳諭駐巴防陸各軍齊集丁零寺演說調和防陸意見略　邊軍陸軍同爲民國軍人本都督一律優待　無歧視　軍有死守邊地之功陸軍有　援邊軍之力彼此相同亦無絲毫區别惟望同心協力不必强爲區分　衆志成城蠻匪不難指日掃　本都督前在罏城卽　邊兵薪餉較少當　宣　使一律增加以歸統一卽軍米　裝本都督亦令邊陸兩軍相同卽此而　本都督之待遇邊軍當舞絲毫偏　也惟是邊亂未已西征在卽我愛國軍人諒能化除界限以圖速請餘匪則不獨本都督一人之幸亦我民國四萬萬同胞之幸也本都督初次到巴本應與我軍人痛飲數日以慶功惟鄉稻未平江卡抗命防守之心實難稍懈特各贈臧幣二枚以作杯酒之需愛國軍人諒不能以些須見棄也都督言及此遂飭軍需官取臧幣酌量分賞各營軍人什長護兵差弁等概係三元正兵夥夫等概係二元分賞畢各軍齊呼中華民國萬歲四川都督萬歲川邊鎭撫府萬歲舉槍致敬散曾 
尹抵巴後顧占文統領稽廉標長謁見詢及川中情形尹又演說云去歲我川反正本都督出而維持其時兵不過三百欵不足五千趙爾豐擁重兵於内　華峰率精兵於外土匪横行滇軍擾亂大勢岌岌幾不可爲無論何人均不料我四川果能底定本都督卽抱定宗旨不徇私不要錢不畏死事事求實事事認眞不數日誅趙擒傅土匪漸　滇軍撤退我川秩序公然恢復完全誠非本都督意料所及也然　夜焦愁寢食不安者巳數月於茲矣大局稍定大病叢生故邊務派員赴川請兵竟至　至數月本都督抱病催促事終不行覩此情形誠非派人所能了事於是本都督决定西征以與諸君子共維邊局及到鑪關以來本都督即决定三路進兵以期早日平定然中央政府屡次電　輕進再策萬全本都督仍守不畏死宗旨又竟得各路肅清可見天下無難事在任事者力量如何耳現鄉城雖未收復然本都督已調兵四路進攻十日之内當可得彼處捷音鄉匪一平餘匪可傳檄而定惟邊務應辦之事尚多務望各位極力維持不顧死力庶事易辦而匪易平也况本都督集思廣益寛厚待人生性使然毫無虚僞各位如有卓見請卽條錄前來以備採擇坐談四句鐘始散 
尹到巴安（即巴塘現政府）時以番匪叛服一無常勢愈猖獗如三霸江卡乍了南墩貢覺各處俱來環攻而士卒又不用命只得以大雪封山軍隊不耐寒苦停戰休養爲藉口都督前擬由南而北嗣因思鄉念切且欲仍回都督本任以某君出任鎭撫便現已於十二月六日自巴安起節由南路原道返斾云 
雲南政聞錄 
新設阿墩縣雲南阿墩子向歸　江府管轄因遠在滇邊素與藏地　連又係由滇通藏要口因之邊防緊要自去年西藏抗命該地已大受影　屢被藏番　擾該處雖設有彈壓委員管理行政諸事駐有兵勇防　藏番蔓延終非善計此次殷　司令西征至彼考查情形以該地過於邊遠極有關係欲求　固内地非將該處趕速改設縣治不可當經電達軍政府照准　麗江府赶辦一切設縣事宜現在巳有頭緒經都督遴委董煥君往署該縣矣 
新設蘭　州雲南蘭坪州向屬土司而受轄於雲龍州惟該地不特计居邊遠毗連藏地且又爲由緬甸過片馬進藏直捷要路片馬被英佔據該地甚爲危險此次殷司令率兵征藏始考知該處於滇大有關係非從速經營不可乃電達軍政府請將該處改設知州　　知事責成整理邊務軍府亦甚以爲然爰　　　府赴速籌辦一切現已籌有端倪日昨都督已委趙荃君往署該州州長矣 
英總領到任雲南英國總領事額必廉君在滇四年辦理滇英交涉事宜頗主積極主義凡滇省民情風俗山川要隘無不攷查清楚通報該國政府不意兩月前額君忽奉該國政府調回暫由副領事干滿君代理現在英國又另放傅夏禮君來滇接任　領一職聞已於近日到任矣 
參議官添人雲南臨元鎭總兵朱君朝瑜本臨安府巨紳前年臨安府城反正全賴朱君從中運動軍政府旋卽委任臨元鎭職迄已一年朱君近忽力辭是職攀留無效故軍政府現以該鎭噐度深宏動績卓著只得照會該鎭承充軍府參議處參議官俾資　助云 
程都督抵蘇紀事 
程都督於本月十四日上午由寗　專車到蘇隨行者爲文書官劉壽三曁秘書官等數人城内各軍隊長官均率領健兒赴錢萬里橋車站歡迎都督於午後二時進轅接見有差旋於十五日飭知庶務官預備大號官舫兩隻擬於十七日由淺水兵輪拖帶至楓經一帶查勘　匪出没之所并擬會同浙都督籌　勦撫方法以安閭閻一俟公　後擬卽回蘇駐節以踐　寗　駐之約　　另　云程都督昨由滬甯早班火車來蘇合城文武官曁各團體均至車站歡迎如儀都督卽乘馬車至胥門官廳換坐大轎進城並聞軍政司慮鹿萍君俟與都督會議後卽須東裝北上遄赴軍事會議云 
津浦路南叚工程紀 
　　用欵津浦鐵路南叚工程自清光緒三十四年七月 
開工迄民國元年十二月全功告竣自浦口至利國驛計長二百六十一英里（合七百八十三華里）用欵二百 
七十三萬餘鎊（每華里合中國銀元約三萬五千元）該路工程師爲增　行車速率及多　重量起見故其鐵軌平面斜度每百五十英尺增高一尺角度之最尖省達二千英尺 
　　路線浦口爲南叚鐵路起點原係江灘地勢低下每交夏秋全浸水中故扛墊之工極巨自浦口至十四英里其間所開河底之路高二十英尺長五英里自十四英里至四十七英里其間地勢倐高倐低在三十英里地點建一支路長三英里專爲銜接石礦山者南段鋪路之石悉取於此自四十英里至七十三英里其間有極高之橋數　又　關石崗多處所鑿石崗有二十餘萬方英尺自七十三英里至九十三英里　淮河之南中有最高山坡長三十九英里穿鑿此山　深八十英尺自一百十英里至一百七十五英里地勢甚低全在水中水深處在十英尺以上在一百七十英里地點又有第二支路通至靑石礦此礦採出之石子悉用於徐州一叚　百餘英里之路此處之路全屬老黄河底徐州車站地點爲老黄河中心自徐州北上有八英里平原再北又有石岩十一英里開山之路三英里又四分之一至二百十四英里地點有大橋工　山東境至二百六十一英里達利國驛爲南段全路之終點總計南叚全路中通水之路共二萬二千九百四十七英方尺平均每一英里有水　九十七英方尺（注意若不從速　淮一遇水災路工必受大損） 
橋工淮河橋長一千八百七十六英尺橋有九空每空寛二百英尺淝河橋長二千一百十九英尺橋有六十二空每空寛三十英尺池河橋長一千二百零八英尺橋有五空每空寛五十英尺徽河橋長九百二十五英尺有寛二百英尺之橋空一有寛三十英尺之橋空二十一又在二百十四英里之地建一新橋長四百四十四英尺有寛一百英尺之橋空一有寛三十英尺之橋空十名橋之橋梁全係鋼質其橋基不用磚全用洋灰及靑石修造 
車站自浦口至利國驛共造車站三十所最大之站浦口蚌埠徐州三所 
廠屋在江浦城外建築南叚機器總廠内附翻沙廠工　該廠洋監工一人其餘全係中國人現在製造客車貨車渣滓車已成十二輛又水塔水管釘軌搖車鎔鑄配置零件凡一切車路應用之物皆係中國人以中國所有材料自由 
製造附記於此以誌慶幸　 
江蘇民政府錄事要求加薪之結果 
　　江蘇民政府編設錄事當組織之初其薪資係照從前原定數目量分等級酌定十二元十六元廿元三等發給昨忽有總　處錄事張瑞麟戴國禧内務司錄事陳福樹邱爾减財政司錄事張鼎元張祖基敎育司錄事夏笙和戴恩植實業司錄事丁慶和王春魁國稅　　俻　錄事王錫蕃袁　英等以全體錄事名義具禀省長要求加薪昨奉省長批斥將主　之人一律照除茲將其原稟及省長批詞錄　 
原呈敬呈者竊錄事等槖筆從公均屬寒素或身入膠庠或名登仕　或早年畢業或遊幕異鄉或在原有機關歷有餘年值此共和時代局格一新　謀生計敢不　勉奉公以效新民之義務惟是干戈甫定田園荒蕪室家旣無擔石之儲妻子恒有凄凉之色伏思前清末造書吏人等薪資微薄莫不恃有陋規藉以彌　雖公家月給有限而所得實豐積習相沿大爲秕政言之最爲痛心光復後百政維新一掃積弊規模草創暫定俸給一等廿元二等十六元三等十二元錄事等明知贍家不足乃丁此時艱曷敢過事要求現值各處機　另行組織凡事務期核實必無内顧之憂始可安心任事此祿可代耕古有明訓參考本省辦事各級人員薪俸無不優勝錄事似屬偏枯錄事等同有身家旣點金而乏　復投筆以何從伏新我省長俯念寒微於議决預算草案時從優提議俾得羣沾實惠不勝感激之至爲此呈乞省長鑒核批示施行 
批詞本公署編　錄事本屬雇員性質照章祗能酌發雇薪並無俸給可言　組織之始固仍有各機關之名稱故薪資亦照從前原定之數目量分等級本省長深知其中不無楷書工穩鈔錄敏捷之人本擬於預算案内酌留餘欵付功金之例擇優酌奬藉資補助昨忽據該錄事等投遞此早殊深詫異且呈内所稱前　書　人笑莫不恃有陋規彌補等語民國職員猶以前清書吏自况閱之尤堪鄙夷第念該錄事等多屬寒索情尚可原姑不深求乃今日竟結合三數十人堅請面見公署乃嚴肅之地官吏有服從之義豈容有此等　動自非擇尤懲誠不足以儆將來呈内列名代表之張瑞麟等當係此事主動之人應一律開除如果並未與聞被人冐列准其自行陳明察辦其餘各員姑從寛仍合供職惟原擬留欵酌奬編制預算一層此時若遽發表或誤會爲出自要挾而得轉恐滋長　風應暫從緩議該錄事等如嫌清苦不甘供職儘可自行告退本民政長决不强留　由總務處及各司長　示知照此批 
龍濟光將離廣州 
　　廣東護軍副使龍濟光本前清粤軍統制反正後統率全軍保護治安粤人倚若長城去歲正月民軍統領王和順構亂龍軍保護沙面租界秋毫無犯外人亦甚德之惟近因事權不屬雖已授爲護軍副使不啻視若贅　龍部下共有　衛軍九營其六營改編緝私營巡察欽廉餘三營則分别裁撤故龍鬱鬱不得志日前親到香港電大總統云奉大總統令飭濟光整頓全部保護省城沙面一帶本應遵照辦理惟查現在附近省垣地面經胡都督陳軍使竭力維持秩序早已恢復人心如常安靜無須濟光在省保護擬請帶領全部移駐龍州藉資訓練以備調遣是否有當伏候示遵龍濟光叩現聞巳得袁總統覆電令往粤西駐紥思州等邊地粤人聞　消息深爲憂　已設法爲之挽留矣 
鄂省元勳棄官求學之熱忱 
湖北前任軍務司長蔡濟民中將前陸軍第七鎭統制唐　支少將都督府參議胡祖　甘績熙二少將等四人俱武昌起義之原動志士現因共和成立建設需才自以現值壯年力學之時正宜留學外洋以圖報國異日爰先後呈准解去職務聯翩赴德留學軍事　備　來　衛疆宇之用並以所授中將少將職銜原爲賞勛補官地步授之者不過虚榮異國人視之必極尊崇刻旣出洋留學仍一學生資格不宜有此職銜致惹外人注目謂我國上級武官太欠程度故已呈請黎副總統代電大總統將彼四人軍職　行取銷以免貽羞鄰邦俟將來卒業歸國再行量才補官勿與稽動混爲一事致啓倖進濫竽之風聞黎公極嘉其志其游學費用均由公家匯撥並各贈旅行費一千元以壯行色蔡濟民君向來廉隅自矢自銷軍務司長差後經黎公　以高級顧問名目迎歸府中居在昨黎公因蔡君放洋在卽親詣其室商論時政見其臥衾單薄行篋蕭條大爲憐惜即飭庶務處立購狐皮衣衾及應用各項共數百元蔡辭曰際茲國家多難正吾董臥薪嘗膽之日糜費殊爲不忍黎慰之曰子多疾身　不可不保重况遠涉重洋非此不足以資衛生蔡乃申謝而受惟此四人中唐君犠支頗喜華麗現唐出洋求學携帶譯員隨員多人擬若前清考查政治大臣之游歷各國者然亦可見共一斑矣 
副總統調停政法衝突 
　　鄂省司法司長張知本與民政長夏壽　因爭執權限兩方面相持不下現張已呈請司法部辭職當經法部復電慰留并電咨民政長以政法權限未經中央明定章程本部實尸其咎現已趕速編訂務請正當解决一面專函副總　請予維持昨黎公特作魯仲連函慰兩方面暫候中央正式章程頒　各執行任務此時切勿爭　等語未悉二君能因黎公一言而言歸於好也 
地方通信 
蘇州 
省會補選江蘇第二區省議會補選候補當選人於十五日開　茲將姓名錄下 
　馮兆昌　喬世德　唐汝鄂　施恩霈　陸曾燕　狄恩霖 
　俞鍾果　馮　賓　陸國彬　張文華　薛萬英　孫文奎　 
　蔡霽峯　秦汝基　朱增　　柳慕曾　潘文海　顧　瑞 
　黄守恒　郁崇光　張孔瑛　楊錫章　顧　堃 
另有廢票六張一爲馮賓賓字少　兩筆一爲唐汝紳未塡籍貫一爲俞鍾果年不及格按俞年四十餘而票注十八歲二爲妓女李雙珠謝桂英均注住　門馬路一爲袁總統以極尊嚴之選舉而以游戲出之誠不知其是何居心也 
選舉訴訟　吳江錢崇固等因唐昌言選舉舞弊在吳縣地方檢察廳起訴於十五日開庭預審証供確鑿照章取消已移覆選監督以候補中第一人吳江金天翮補升矣 
盜刧航船十四晚有由蘇開往之航船從黄　外塘經過突來盜船多艘盜匪數十人肆行刧掠時值更深行船希少且該處河面寛闊欲避無從船上人見難而退不與抗拒任其據掠而去故損失雖巨幸無傷人等事刻已赴就近　防及黄　檢察廳禀報追緝矣 
密室吃煙　蘇城恒孚金號經理吳某頗有積蓄向住都亭橋左近開甲巷中夫婦均有阿芙蓉癖現雖禁烟限滿而吳某預先購土熬膏私藏家中以故一榻横陳依然吞雲吐霧以爲大厦密室斷無人敢過問者前日忽被人偵悉至巡警局報告即由局派人履查在密室内搜出煙膏一缸烟槍多件當將吳某一併解局吳某　顔面有關再四請求從寛開釋現聞已判定先罰洋五百元限兩星期戒絕吳某不得已祇得遵照辦埋然吳某所藏豈區區一缸而已哉 
夫婦涉訟都督府顧問官前清道員洪爾振夜正妻陳氏在吳縣地方審判廳控告欺妻寵妾請求析産分居等情兩造各延律師到庭辯論經地方廳長判决以查得洪爾振有財産二十五萬確數著提出一成二萬五千元歸其妻陳氏承領作爲養老之資並以訟費令洪爾振担任現聞洪以夫妻無分析家産之例酌貼撫養費决無二萬五千之鉅不服所判已另請律師赴高等審判　上訴矣 
常州 
開棺檢騐武進昇西鄉廟橋活埋人命一案已紀本報茲於本月十日由檢察官督同檢騐吏下鄉相視見金生大之屍身衣服完好端置棺中並見額上有牛賊二字其爲積竊無疑因是略一啓驗卽行封釘大約可從寛了結矣 
江陰 
新錯中錯　江陰縣屬附近懷上市之北　鎭許巷地方有許某者家本小康其妻身故卽厝棺於村前覆以泥土以爲朝夕可見决無意外之事詎於日前許某偶徘徊墓側見蓋上泥土　鬆因而大起狐疑旋即紏人將塜發開見棺木已受斧傷乃令衆人掀蓋以覘其異及蓋開後許某見之呆若木鷄衆人亦無不　駭蓋非止盜去衣物卽屍身亦遭刼去現正四出搜尋尚未覔得云松江 
迎迓帥節　江浙瀕海地方梟盜　　以致軍隊疲於奔命刻聞程都督將親蒞　涇鎭指授　宜松郡葆安水師沈統領刻已先期率隊前往預備迎迓矣 
商　成立城内中東二區士紳組　商　　員定額八十名 
以提倡軍事敎育維持公衆治安保衛地方公産爲宗旨假察院公輸子祠爲事務所推　職員計正團長徐公錫副長侯柏春敎練長梅璜敎　員姚愼修沈鴻盤評議長周培森評　員姚前　姚文鑿朱撰楊士奎侯　李洗楊　江朱友梅錢音諧楊文華錢書農楊春農幹事長吳甲幹事員徐士騏許諭姚崇德顧繩祖張思恒嵇伯賢楊鳴　馬紹良文牘員沈登陛會計庶務員尹錫華黑夜輪姦　某鄉婦傭於荷池弄某紳家前夜因事行經廣明橋南桑園左側忽有人猛踢其燈　腰抱起一人挈其足舁入桑園輸姦有頃復有四五人踵至一一就地姦污該婦驚極不敢出聲事竣各散婦巳憊不能興半嚮蹣跚歸家哭訴種種惟　黑不能辯而目惟隱見爲軍帽短服者流該處衙署相望去市咫尺兇徒乃恣肆至此有地方之責者盍亦加之意乎 
宜興 
　　派兵拿匪　宜興縣地方有幫匪馬洪明等率同　黨數百人横行各鄉鎭搶刧滋擾地方居民甚爲恐慌即經該縣許知事電稟都督特飭該處駐防步隊就近會同該知事嚴拿解辦去後茲又據某鄉董事張熙等以該帮匪馬洪明黨徒日衆盤踞鄉鎭勒詐滋擾勢惡日甚步隊兵力單薄難以查拿等懚報告縣知事許君電禀程都　核示昨經都督飭令張丹庭統領速派淺水兵輪前往該鄉鎭會同駐防軍隊嚴拿該幫匪等解省究辦云 
鎭江 
常關苦况　揚由常關光復以來捐欵本不十分發達幸經陳總理整頓略有起色近來又因江北一帶河水枯涸幾無行船如邵伯揚州三　河泰縣各分關每日所收之捐寥寥無幾以致一班委員囊槖屢空此外各小卡幾至飲食難週云 
浙江 
國會覆選揭曉　浙江第四區衆議院覆選舉於本月十日在永嘉開票茲將常選人姓名錄後 
　殷汝驪　黄　羣　趙　舒　虞廷愷　徐象先　林玉麒 
　陳黻宸　杜師業　候補當選人　傅師說餘俟十一日再選盛氏助賑　甌括災區近據都督特派員張烈君電稱奉命赴靑代理唐慕潮君放賑事巳竟查靑田小溪最苦城區次之大　又次之頃盛杏蓀先生助麵粉萬包運七千包至景甯查放景邑災情奇重與靑田等已派人監放月終可畢餘三千包將運瑞安查放謹先聞張烈叩 
雜評二 
　　司法與民政權限前有都督與民政長爭權者今鄂省又有民政長與司法長爭權夫當此根本法未備時代司法雖云獨立然與政治每多連帶關係一時甚難劃清全賴司其事者和衷調劑之也若一遇有關係之事件非執意抗爭卽負氣辭職此之謂不願大局 
　　留學之元勳　光復而後一般假志士並無半點汗血勞而冐革命名目以營謀中將少　者比比矣乃蔡胡諸君以武昌革命元勳竟能敝屣此中少將之頭銜而慨然遠游他國不亦賢矣哉夫蔡胡等旣於革命有功卽使膺　賞享厚祿孰得議其過甚較之假冐革命有功者巳加人一等矣而况其毅然辭賞志切留學乎惟唐某携帶隨員供張華麗擬諸前清之考察大臣則不免賢者之玷也 
龍濟光其勉之　龍濟光近因事權不屬鬱鬱不得志有合移駐思州邊境之　記者曰龍其母鬱鬱國家多故急需將才龍果抱有幹略將來必有乘時　展之一日且思州亦一邊疆重地其勿以置之　散視之也 
 
 
 

Page 7

 
 
本埠新聞 
[程都督閱操之行程]  
　　江蘇都督程雪樓君前日由寗蒞蘇後本欲即赴上海吳淞等處校閱軍隊嗣因江浙交界各統領定於十八號在楓涇東栅外會嗩都督即定於十八號由蘇乘坐淺水兵輪先赴楓涇再往松江校閱水陸各軍操演後從水道至閔行順便校閱沿浦一帶各軍隊然後來滬赴淞察看砲台並校閱淞軍大操業由混成第三旅李旅長令飭分防沿浦水陸各軍預備歡迎並飭鈞和兵輪於十八號清晨駛赴楓涇迎迓 
又聞李旅長昨接都督來電謂江浙會哨准十八號先抵楓涇定於二十一號即到松江校閱松軍沈統領所管水陸各營操演繼至閔行校閱混成第三旅所管駐閔水陸各軍操演飭卽預備等語李旅長准於今晨赴楓迎接 
[選舉資格應注重敎育]  
　　星期四晚寰球中國學生會開會辯論吾國應否以財産及敎育爲選舉資格一題先由楊心一君宣布題意並歷述泰西各國選舉法則遂請正負兩方面登壇會員董東蘇君首先發言謂鄙人對於財産資格一條所載每年還稅二元及有不動産值五百元之限制認爲可廢對於敎育資格所載小學校畢業及與小學校畢業相同程度之限制認爲重要葢共和政治之良否全由於議員之是否得人而議員之是否得人則視乎選舉人之知識程度試觀吾國此次選舉之不善一言以蔽之曰程度不足而已若知其程度不足則當以敎育資格爲重而吾國則急於普及選舉故偏向於財産資格之一邊僅以最低之納稅資格最輕之不動産爲限制而不知合於此種資格者比比皆是多數皆爲無意識之人不能認字寫名何論其有政治觀念無怪選舉流弊爲通國所詬病實可以證明其所定財産資格之不善鄙見中國現今選舉宜于各項資格之中皆參人敎育同等資格一層方爲有效葢凡有敎育同等程度之人無論其爲商工農業必其家世咸有根基豈無還稅二元住産值五百元之資格是則趨重敎育資格而亦不至於輕勿財産資格也次王君志仁梅君竹廬相繼發言王君歷舉泰西選舉以相比較梅君推言選舉現狀探本立言雄辯高談洋洋動聽皆注重於敎育資格之一方面議論一致合座鼓掌復由楊君心一宣布下期辯論題目爲省長應由總統委任抑由人民選舉當即認定正反面辯論員各三人楊君又言如有人欲到會辯論者可預期函告本會云 
[中華實業銀行第三次籌辦會記]  
　　中華實業銀行前日（十五號）開第三次籌辦會仍假愚　爲會場午後三時開會仍舉陸秋傑君主席沈縵雲君報告曹成甫蔡兼三孫鶴卿三君續認鉅股并加增股額等情今將議决各條件詳列於後一股本增加一百萬元共六百萬元二分行地點加無錫一處三章程第六條下應添兩條一股本先收四成其餘六成由董事會視爲必要時預先二月通告定期收集如過期一月不交董事會有權可將前繳四成拍賣並令受股人照原繳補收之　二本銀行股本金由各處籌辦員指定殷實銀行代收如無銀行之處由殷實商號代收以上三條均付公决林虎侯君謂各處代收股本之處與本銀行有密切之關係將來收股之發達胥在於此請諸君注意陳潤夫君謂專指銀行有諸多窒碍蓋認少數之股東大都小與銀行往來專指銀行代收恐多裹足不前之慮于右任君謂不如由籌辦員旨定殷實銀行或殷實商號代收較爲圓通林君又謂章程上必須指定銀行信用更好若慮少數股東繳股不便届時可聲明由各處事務所指引胡盈川君謂若雲南向無銀行則如何不如加如無銀行由殷實商號代收爲妥遂表决沈縵雲君謂近接孫中山先生函中華銀行與實業銀行合併之說暫從緩議待有機會再行提議一層已經許可並切勵進行詞旨懇切隨將原函宣讀後散會 
[公布嚴懲匪類之電令]  
　　上海縣知事吳君昨日發出第十號布告云案照本年一月十二日奉都督程眞電内開各縣知事同鑒昨經本都督電陳大總統請將向來多盜及軍務未靖各地方知事均飭暫領軍務司軍法科職務嗣後地方軍警獲有重案要犯合於從前部定懲辦土匪章程者准由該知事提案審問錄具詳細供摺備載証據擬議罪名逕呈本都　歸入軍法範圍核辦其同案牽累輕罪人犯並非土匪者仍送該管審檢廳辦理等因頃奉大總統令支電悉所論極是該省嗣後遇有土匪梟匪持械滋事爲害地方合於舊例應就地正法者即按軍法從事以保治安該督卽通飭各知事照來電核辦等因除另抄電通行外合先通電遵照仰即認眞辦理以靖地方是爲至要等因奉此除錄電分别知照外合行布告闔邑人民一體知悉特此布告 
[調查員破壞烟禁三誌]  
禁煙局調查員陳若霖等向牛皮作主陳永祿索賄洋四十元一案昨經地方檢察廳王檢察官預審陳永祿偕見証沈巧生王景清投案訴稱商人在西門外羊尾橋西首開設牛皮作前曾吃煙現正戒除詎本月六號忽有調查員陳若霖等多人到來指爲私吃洋炳任意搜捕嗣被抄出煙灰缸一只其中並無烟灰惟有煙水一罐係商人戒烟所用陳若霖即指爲違禁欲將商人拘局時有同業沈巧生等在作算帳向之解勸若霖竟欲勒索洋三百元方可私了後經再三懇情允給洋四十元若霖首肯取洋而去當時向索收洋証據許俟三日送來後因守候多日未見動靜是以禀控旋據見証沈巧生王景清同供陳若霖所得賄洋係由商人等介紹給付是實王檢察官命提陳若霖到堂對質俯首求恩判沈王二人具証明切結呈案備查陳永祿具以後不再私吃洋煙切結交保陳若霖還押候傳供出通同得賄之調查員王裕志等三人到案再訊並諭永祿等日後如再傳喚應即投案備質 
[呈請解散鄉議會]  
　　本邑西鄉十八保廿七圖廿一保十三圖塘灣鄉自治所議員張佩璜楊德忻錢端泰陳良等三十四人至地方檢察廳聯名禀訴廿一保八十圖孫家宅公民孫景福糾舉議會違法遵章呈請傳諭解散重行組織等情陳廳長諭候批示核辦 
[派員試騐新軍盤海軍部前向日本訂造軍艦四艘又向英國訂造一艘曾紀前報茲悉日本所造者巳有二艘於本月十六號先行駛滬一名乘翔一名豐該二艦之船身計長一百七十九英尺昨巳由海軍司令部李總司令派委王總管在浦江試水尚有二艦不久亦即來滬 
[巡警局改爲巡警廳]  
上海商埠巡警局名稱甫經改定現又接到省民政長咨文略謂奉内務部通飭以局之名稱實與民國名義不符應將局字改爲廳字所有廳長應由省民政長轉荐與大總統請爲任命凡區長區員等職即由該廳長彙集呈請省民政長委任等因聞局長穆杼齋君業已將内容重新組織以符體制矣 
[集訊席氏爭産案詳誌]  
　　匯豐銀行買辦席立功因與胞弟友于德輝雲如聚星四人議分伊故父席正甫之遺産紏葛控經公共公廨孫襄讞於前晚集訊原告席立功延高易帮辦瓊司律師担文帮辦活沛律師爲代表被告席友于等亦延德雷斯愛理思梅吉言三律師到堂辯護先由原告代表瓊司律師譯稱此案原被係同胞兄弟因分故父遺産互相爭執查伊故父席正甫在日爲匯豐銀行買辦商界頗有聲望易簀之時立有遺囑載明長子立功應享特權又載明此遺囑伊等兄弟五人祇須有三人到場同伊母沈氏簽押即爲有效言至此即據被告代表德雷斯律師聲稱所立遺囑乃係英文故簽押一層於所譯華文内難免有悮應以英文爲准且此層與本案頗有關係兩造爭點亦卽在此應請堂上注意復據原告代表瓊司律師將遺囑全文及原告所遞禀詞當堂宣讀畢旋復譯稱兩造所爭執者因伊等各人不允將所執之遺産及各人名下挪用公款之帳目交出秉公核算是以原告祇須請求堂上諭令被告各將所執之遺産及挪用公款之帳目交出調查明白究有遺産若干挪用若干卽可按數匀分至於被告所請盆令原告將存在匯豐銀行擔保買辦欵内之白克路房屋道契及自來水廠股單交出一層因已在英公堂涉訟在匯豐銀行一方面應否將此項道契及股單交還原告令其交出俟英公堂訊結之時自必另有堂諭然與此案毫無關係因此案係是兄弟分産之事與英公堂控案截然不同故祇請求堂上諭令被告各將遺産及帳目交出惟其中頭緒紛繁情節複雜必須另延理帳專家方能調查明晰旋據被告代表德雷斯律師譯稱兩造於父母故後所有家産全權本由原告掌握迨至西曆一千九百十年原告因經濟困難幾至週轉不靈幸由被告等竭力維持始克保全此時因察知原告内容思欲保全固有産業故發起分産之議乃屢議下决遲遲至今並無一言知照遽行具控被告等直至公堂出單往傳始知被控故亦不得不自籌對付但今原告律師所請各將遺産及帳目交出調查被告亦甚贊同惟延請之理帳專家必須商之被告俟得同意然後確定以免偏袒之弊再此案係伊等兄弟俀産之事乃原告比諸尋常控案控奉飭傳交保本律師之意兩造同一事實被告旣經交保原告亦應飭令交保聽候核奪孫襄讞以此案糾葛甚多未能遽行定讞判展期兩禮拜再訊 
[私刻銀行劃條]  
　　高德春在江西路二百五十九號門牌賈實甫所開之義生莊爲司帳前日私刻匯豐銀行支洋劃條及壬子年份圖章冐元春莊之名私向道勝銀行劃洋一千六百七十元經該銀行西人察出當用電話報請總巡捕房派探王松濤將高拘獲並在義生莊内抄出僞圖章二顆空白劃條百餘張一併帶入捕房昨晨轉送公共公堂請究先據道勝司帳嚴仲繁匯豐司帳葉子綬上堂聲明前情卽由王探將僞圖章等物呈案請察訊之高供此事另有主謀之人商人年輕悮犯求恩寛宥關讞員商之英領康君以案關私刋圖章冐名行騙目應澈究判高押候下禮拜二再開特别公堂研訊 
[藝徒學堂亟須整頓]  
　　前清製造局總辦魏允恭因見局中幼童甚多失於敎育殊爲可惜是以在局倡設藝徒學堂一所每星期以三日敎授製造器械並令讀書三日敎授檢砲製造法歷經照辦在案茲由陳督理查明該學堂弊端百出反足誤人子弟爰定於本月二十號親至該學堂分班甌别再圖整頓 
[製造局實行估工]  
製造局砲廠規定佔工章程十二條巳錄前報茲悉該廠委員王旭榮郡源生二君已將民國二年自開工之日爲始一年之内預爲核估全年能造七生吾徑管退砲三十二尊昨己禀由陳督理諭令各廠委員嗣後製造器械悉改估工俾免工匠偷懶惟生鐵廠委員以該廠製造物件時須配購零物或有或無並無一定故於估工一節雖以遵辦業已禀明陳督理請爲查核矣 
[以羡補不足]  
　　混成第三旅李旅長以曾奉江蘇都督訓諭現當軍餉困難之際嗣後無論何項軍隊每營廳分四連每連兵士不得逾九十七名以期撙節餉糈等因茲查本旋所屬之第一團第二營兵額逾出限制之外每連計有一百零八名之多自應裁减惟查第二團第二營僅有三連照章尚缺一連自應補足擬將第一團第二營每連所多之兵撥歸第二　第二營所有軍械器具卽令各兵士帶去候令編入業於前日訓令該兩營營長遵辦矣 
[紗業競智團成立]  
　　紗業　智團於本月十二號下午開成立大會到者百餘人二句半鐘開會公推聞蘭亭爲臨時主席宣布立團之宗旨次由孫吟　石子旭翟南山周杏泉陸頌芳　忠甫印售臣次第演說並投票公舉聞　亭爲正理事　忠甫爲副理事陳季良爲財政員至晚散會 
[辯論訊理内地民事之權限]  
　　戴伯華控俞藴蘭不付票銀五萬九千五百兩一案昨經公共公堂傳訊原告投案請追訊之被告延律師愛理司辯稱此案發生於蘇州且兩造均居内地應赴蘇垣審判廳起訴公堂無訊理内地民事之權應請將案註銷原告代表葛福來律師駁稱前項欠欵實由被告匯滬股開當舖所用且被告現居租界應照以原就被之例請爲飭追如堂上以爲不然則將來内地　户咸欲避居租界應請察核孫襄讞商之英領翰君判各退去候示 
[慈善團允遷義塚]  
市政廳總董陸崧侯君昨復地方審判廳函云接准函示以現須建築模範監獄苦無相當之地點查普安亭南首有同仁輔元堂塜地甚爲合宜能否請出借給以資模範監獄之用等因當以事關遷移義塜當即抄送慈善團核議茲彼該團總協理復稱查普安亭義塜歷時巳久窀穸所安似覺不易更動惟彼此爲公益起見已由敝團參議會議决當以普安亭義塜清出借給建築模範監獄事屬可商惟擇地遷埋及如何報償應由審判廳逕與本團辦事員接洽應請貴廳據此轉復查照辦理等情合行奉復即請貴廳與慈善團直接商辦可也 
[限期造送小學校圖說]  
市政廳學務科員丁　堯君接上海縣吳知學函云案查第五十二期江蘇省公報載都督通令限期規畫推廣初等敎育方法第二條内載依第十五號通令市鄉公所應設小學校之數及其位置繪圖標識報由民政長轉報本都督府至遲不得逾民國二年正月三十一日等語卽經通告查照在案現届限期爲日無多各市鄉報到後須由本署彙繪全書分劃市鄉界綫標明學校地點並加附號手續頗爲繁重用特函催即希貴董將本區域内巳設應設之初等小學校繪圖標識至遲於本月二十二日以前送署以憑彙造轉報幸勿稽延是所至盼等因昨日丁君已轉知市鄉區域各小學校校長遵期造送以便剋日彙報呈復矣 
城内 
縣知事批（塘灣鄉公民錢金忠等呈批）呈悉前據該鄉鄉董呈報校舍無端坍塌疑爲前耕種該處地産之人從中損害亦無指証確實茲據陳述原因六端如果屬實是辦理不善該董佐等殊難辭咎旣　呈檢廳有案仍候判决飭遵 
地方檢察廳批（何姚氏訴何裕濤等覇吞租價反被毆逐請提究批）前曾開庭預審經爾弟姚如士証明實無毆逐情事因飭爾姪具結迎養在案茲據來狀猶謂未蒙提究顯係心神喪失之語着候查究不能憑爾一面之詞也 
第一初級審判廳民科批○（朱松泉請求詣勘秉公判决批） 
查此案爭執之地點業經民政署勘丈移復在案現在只須將俞大全單契吊齊便可續開辯論但案在判决前訴訟物上當然應受拘束雙方均不得自由行動仰卽遵照靜候續訊無　（朱 
席氏訴陳松靑請併案追償批）狀悉查李星聯呈訴信成長發封生財一案係地方審判廳受理照請本廳執行該氏申請各情本廳未便决定仰即呈請地方審判廳核辦可也 
一再敲詐紹興人吳滋生於陰歷十一月間載運酒　數百個來申售　貨抵浦東後卽由陳阿全趙保興代爲掮賣嗣以議價不合由吳另托他人賣出詎陳趙二人以無利可　心懷怨恨並以吳初次　申愚懦可欺遽在浦東紏集多人將吳軋住勒索　費洋廿五元吳不應允即羣批其頰後經多人解勸得以脫身翌日吳至九畝地找尋親戚又被陳等糾衆軋入茶舘重復勒索由其戚徐某允出九元了事而吳則心不甘服致被陳等揪住痛毆當經崗巡查見帶入第五區研訊陳等謊稱冬月初五日曾付過吳滋生定洋廿元今忽將　賣於他人是以索遺定洋區長汪君以吳滋生甫於冬月廿日由紹到申有船票可証何有初五日收受定洋之事遂即派警至茶舘内調查一面將陳趙隔别詰問供詞不符其爲恃蠻敲詐已無疑義遂判吳滋生交保陳趙暫行拘留候再核辦 
南市 
砲艦回滬駐泊長江之江利砲艦茲由海軍司令部調回滬上已於十六號進口駐泊浦江 
給發文憑巡警敎練所第二班新生現已畢業昨由商埠巡警局長將此項新生六十名分别給憑然後分　各區站崗巡緝閘北 
整頓警規閘北巡警局長　玉灰君前日通令各區隊長　照得警察爲人民表率服裝乃彰身要品根本固應講求表面亦宜修正使人民起尊敬之心警察收完全之效倘邊幅不修神氣萎靡旣不足以壯觀瞻且易啓怠慢藐視之漸近查各區隊長警制服整齊者固不乏人而衣領未扣遺忘佩章躑躅道途不知檢束者亦屬不少若不嚴加整頓必貽將來　點欲促警務之進行庸有濟乎合行通令到該區隊巡員卽便遵照轉飭各該巡長等嗣後凡遇巡士上差如有服裝不整倚靠崗亭及無故與人自由笑談種種犯規者一經察出除將該警照章究辦外帶班巡長失於查察一併究處决不寛貸 
突如其來住居茂仁里四百三十六號之孫陳氏前晚至一區報稱其夫孫靜仁出外未歸晚膳後忽有江北口音者數人　至樓上聲稱未付車租突被攫取現洋四十八元銀鐲一付而逸氏在樓上喊呌樓下同居之鈕順相倪以尰一人反將燈火吹熄置之不　情有可疑請爲究追等情當經張區長將鈕倪一併傳案解送巡警局由凌科長預審一過判移檢察廳訊究 
侵越界限○前日下午一時巡警局長在公益里見有工部局垃圾車一輛當飭二區崗巡將車及車夫李金拘解到局飭派偵探送交工部局請辦 
公共租界 
瓜田李下泥城外勞勃生路公益紗廠西人控機匠董阿根與更夫蘇廷蘭割斷上機洋紗共二百零八部請追損失洋一千餘元昨由捕房將董蘇兩人拘解公堂請究先據包探陳永康禀稱查得此事　因董與二百零三號女工有染嗣因該女工又與工　高阿許之夥阿東姘識被董知悉先與阿　爭毆　令高工頭將阿東停歇不允遂有嫌隙此次上　洋紗被人割斷之後高疑係董串通更夫所爲遂即訴知洋東報捕拘究實則並無其事次由見証楊順發　三寶沈文耀王蘭香以及工頭高阿許董父董小榮等先後上堂証明董蘇二人種種疑竇訊據蘇廷蘭供稱本月八號　間在廠内巡查見機器間内有一人影不知是誰至此項洋紗究被何人割斷實未知情訊之董阿根供稱是晚雖在廠工作並未割斷洋紗求鑒並延禮明律師上堂辯護關讞員商之英領康君以被告情屬可疑判均押候查明於下禮拜一復訊再核 
預爲部署英美捕房華捕正巡官張君定於三月一號起請假半年回國其遺差已由卜總巡委任駐廨檢察員麥鼎届時代理遞遺檢察一差諭令管理西牢之副捕頭司必令非暫代西牢副捕頭一差則委印捕副頭目克來才代理至所遺印捕副頭目一差尚須另行委任云 
妓女遇暴湖北路三百八十六號門牌妓女林　仙前晚八時半乘坐包車行經六馬路轉角突被匪徒從旁竄出攫取計重四兩之金鐲一對飛逃當由包車夫趕拿未獲旋投老閘捕房報請查緝 
錢莊失竊北京路靖遠街恒興錢莊失竊寶銀二十七錠計值洋二千一百二十元業已報請總巡捕房通飭各捕房中西探捕一體嚴緝 
被告待　查濟鐄控查頌修不理帳銀又張夢唐控丁伯堂不認虧耗銀一千三百餘兩又鄒朱氏控陳桂生欠洋又德商禪臣洋行控鉅源號汝文軒定貨虧銀七千餘兩等案昨由捕房將被告各人傳至公廨分别交保候訊 
押店收　虹口蓬路押店主翁法記翁順記陳如來又浙江路押店主朱素生均因收押洋人失贜被捕房查獲以其違章昨將四人併傳到廨訊明判翁法記　洋二十元朱　十元翁順記與陳各　五元一併充公 
偷牛出　北四川路一百二十三號牛奶棚主張芝良控陳錫生等串竊值洋六百元之奶牛三隻賣於小西門内永興店主小新元宰售昨由捕房將陳拘解公堂訊供不諱判押候函請西區警局移提人証再訊 
不累他人英商怡和洋行控江秉元担保方傳鴻欠銀一千一百餘兩不理昨經公堂　訊據秦錫卿投稱此事係由商人托江轉保方旣不理情愿賠繳中西官曾商之下判將秦所繳銀兩給原告具領完案至秦所墊之銀准予另行控追 
欠租封屋東漢　禮路五百二十一號住户趙金福積欠房租數月被房主具控公堂昨派包探前往發封 
不顧公德百老滙路三十七號四十六號等五户均　倒垃 
 
 
] 

Page 8

 
 
圾違章昨被衛生局查見報知捕房飭探查明各户姓名請廨傳案懲罰 
所托非人黄包車公司經理人鄧覺生昨至捕房控被經放車租之唐阿四用空洋數百元逃逸請爲查緝捕頭諭赴公堂控追 
搶取食物聞啓文昨在西華得路搶取陳義生糖食店内食物由印捕帮同追獲拘解捕房候辦 
小工鬭毆小工張桂福凌阿林同住東有恒路昨日不知何故互相兇毆被捕併送捕房斤釋不究 
法租界 
變産理債傅榮記控金竹庭不還押欵一案曾經公堂迭次研訊供詞各執後經移送商會算明帳目實欠洋一千一百元另有存洋及金之小麥欵俱各無據未便准理遂判交保限交洋一千一百元嗣因保出不理提訊押追迄又逾限依然挺押昨又提案審訊金供無力措置　讞員判金交保卽將所抵之田單登報拍賣理償如有短少再行訊追 
勒限交洋飯店股東張小華張根林店已閉歇所欠張連生之煤洋三十元及店夥張小生周榮興之工資洋十餘元概置不理控由公　判令交保各認一半理償在案茲因保出不理重復提訊根林未到據小華聲稱我與根林因拆股糾葛故伊不肯將帳核算致難料理判再限三天將洋交案尚少一半候　保人將根林交案訊追 
私開烟館捕房查得張金文家有私設燈具售賣燈吸情事爰飭包探前往密查果有烟客十餘人在内紛紛逃去僅獲朱和尚一人並抄出煙具多副連張一併送捕解送公堂經中西官訊實判張罰洋二十元朱罰五元朱如無力認罰改押五天 
雜評三 
[選舉之附帶條件]  
　　此次國會省會選舉忽發現一種新名詞曰附帶條件有此附帶條件者雖交誼不顧黨派不問無此附帶條件者兄不能奪之於弟師不能商之於徒且須　酌於條件輕重之間而從之竊謂由此附帶條件而爲議員者將來對付議案亦須有附帶條件或由立法機關而轉身行政機關辦理一切政務亦須有附帶條件嗚呼中國之亡其必亡於此附帶條件之新名詞乎 
專件 
[文官甄别法草案]  
　　第一條本法適用於未經文官考試任命之官吏但有甄别委員之資格者不在此限 
第二條甄别之方法如左 
一檢驗畢業文憑 
二調騐經歷 
三檢查成績 
四考驗學識 
五考試經驗 
第三條檢查成績之法如左 
一審查其服官後歷辦之事務 
二質問其服官後歷辦之事務 
第四條考驗學識之法如左 
一論文 
二現行法合之解釋 
第五條考試經驗之法如左 
一條　現辦行政事務之得失 
二就於其職　之事務爲設案之問答 
第六條有文官任用法施行法第一條第一欵第三欵第一欵之資格任命爲官吏者須檢驗其畢業文憑 
第七條有文官任用法施行法第一條第二欵第三欵第四欵第二條第二欵第三欵第三條第二欵第三欵第四欵第五欵之資格任命爲官吏者須調驗其經歷有第二條第五欵之資格者須檢查其學習之成績 
第八條有文官任用法施行法第二條第四欵之資格任命爲官吏者須檢驗其畢業文憑並調騐其經歷 
第九條有文官任用法施行法第一條第一欵第四欵第二條第四欵第三條第一欵資格之官吏經甄别委員會依前三條之程序檢驗或調驗合格後須再檢查其服官後之成績 
有文官任用法施行法第二條第三欵第五欵第三條第二款第四欵第五欵資格之官吏經甄别委員會依前三條之程序檢驗或調　合格後須再考驗其學識 
甄别委員會對於無畢業文憑或不能証明其畢業資格及無經歷或不能證明其經歷者須檢查服官後之成績若認爲成績優良者須先考騐其學識次考試其經驗 
第十條依前四條之程序甄别合格者給與甄别合格証書 
第十一條有左列各欵情事之一者簡任及薦任官由高等甄别委員會呈請大總統免官委任官由普通甄别委員會報告其各該官署長官免官 
一無畢業文憑及不能證明其畢業資格或無經歷及不能證明其經歷而服官後又無成績可取者 
二依第六條第七條第八條第九條之規定甄别不合格者 
第十二條甄别由甄别委員會行之 
第十三條甄别委員會分爲二種 
一高等甄别委員會 
二普通甄别委員會 
第十四條高等甄别委員會以左列各員組織之 
一國務總理 
二各部總長 
三各部次長 
四各廳局長官 
五各局各部参事 
六各部司長 
第十五條第十四條第一欵第二欵各員由大總統任命之 
第十六條第十四條第三欵至第六欵各員於每次開甄别評議會時由國務總理呈請大總統任命之但以有文字任用法施行法第一條第一欵至第四欵之資格而成績優良者爲限除第十四條所列各員外其有前項資格之一者大總統得特派爲甄别委員 
前二項委員員額每次至少須二十人但特派之員至多不得逾總額四分之一 
第十七條普通甄别委員會由各官署長官自該署有甄别委員資格及甄别合格之薦任官中選派組織之 
前項委員　額每次至少須十人 
第十八條高等甄别委員會以國務總理爲會長 
普通甄别委員會之會長由各該官署長官指定之 
第十九條甄别由甄别委員會開評　會以多數决之可否同數時取决於會長 
第二十條關於甄别委員會預　及補助事宜由銓敍局辦理第二十一條第十六條之甄别委員得酌給津貼 
第二十二條應來京受甄别之官吏須給以相當之旅費 
第二十三條本法與文官任用法施行法同時施行 
附則 
第二十四條文官任用法施行法施行前所任命之官吏其甄别於本法施行之日起行之其依文官任用法施行法任命之官吏於其服官滿一年後行之 
甄别之程序及日期以敎令定之 
第二十五條在本國或外國大學專門學校修文理工醫之學三年以上得有畢業文憑現任爲敎育部薦任以上文官修工商之學三年以上得有畢業文憑現任爲工商部或交通部薦任以上文官修農林之學三年以上得有畢業文憑現任爲農林部薦任以上文官者準用第六條及第九條第一項規定甄别之 
第二十六條充大學或專門學校敎授三年以上現任爲敎育部薦任以上文官從事工商或農林事業五年以上現任爲工商部交通部或農林部薦任以上文官準用第七條及第九條第二項規定甄别之 
來件 
[論外人管理鹽政意見（本白）]  
　　近日中外報紙喧傳大借欵將次告成今日條件内不但監督財政並有管理鹽政之說周總長到參議院說明雖未提及然證以中外報紙所載知非全屬子虚如日本朝日新聞所載（上略）夫前此借欵交涉破裂之原因乃在監督借欵用途與管理鹽政二點而已在六國團旣有保護債權之方法則自無須固執其强硬之意見而在中國政府旣得維持國家之體面防止國民之反抗則區區實質上之讓步亦毫無躊躇故中國政府遂提議情願自聘外人以當監督用途與管理鹽政之任中國爲六國團所要脅不惜以國權之一部讓與外人是蓋曾經再四思維實有至理存乎其中者云云 
昨日本報得自外交團之消息有中央設四局鹽稅局卽居其一各省設十鹽區均用外國人名曰任命實行監督我財政管理我鹽務同日國民報亦載有資本團介紹歐爾森爲鹽政監督一則而日前財政部聘麻振氏爲鹽務署會辦因麻氏回國尚未就職綜觀以上所載則外人管理鹽政已成不可避之事實惟實行管理乎抑但居監督地位乎管理者其鹽政之全部乎抑屬於一部乎但在中央機關乎抑普及於各省産鹽地乎且由政府自由僱用乎抑由資本團介紹或得資本團之同意乎其間利害關係大有出入茲姑不具論但論外人管理鹽政其影響於我國前途者如何試列舉之 
一影響於國權者鹽政不同郵便　道及　稅其事務之複雜範圍之廣漠與各部行政互相關聯如緝私捕梟則關於水陸軍營取締私販則關於民政警察限制産額則須調查户口改良運道則須開鑿河渠均關係自治行政至於酌定鹽稅徵收國課則關係於財政者更不待言夫一事而關係於軍務行政内務行政財務行政自治行政而使外人掌握其權何異外人握我統治權夫以獨立國之名義列於天城間而使外人管理我行政稍有人心當無不引爲切　之痛豈第如西報所云僅失我體面而已哉二影響於社會者鹽務一道數千年來隱於黑幕之中其歷史之複雜情狀之秘密非專門研究數十年不能窺見一斑以中國人爲鹽政官尚非深有經驗者不能辦理何况外人與我國習慣異風俗異人情異一旦代我辦理未有不激起國民之惡感　成種種之風潮試一查歷年報紙所載因鹽價鹽稅問題激成暴　風潮者往往而有至於鹽梟之縱横猶其顯見者向係由各省督撫兼任鹽政其威力尚足以懾服若一旦易爲外人彼鹽梟尚不明目張膽以横行乎旣啓國民之惡感又張鹽梟之勢燄斯時欲勦不能不勦不可未知政府其亦一念及否從前庚子賠欵本有厘金抵押一條外人亦欲彷海關例實行管理幸乃得各督撫力爭以爲釐金徧及内地外人管理不但侵犯内政且恐激起風潮卒未實行今鹽政之利害更十百倍於厘金何政府諸公其識見反遠出前清督撫之下耶 
三影響於民生者我國鹽貴而品劣其所以尚能存在者賴有洋鹽輸入禁止之條約耳然事實上洋鹽之輸入巳屬大宗今我國專賣制度尚未確定一旦由海關兼理或將變爲關稅制度其結果卽難免外鹽之輸入以中國之内鹽與外鹽競爭不數年可以淘汰無存則我濱海百十萬之鹽户均將失業鹽商之失業猶其小者况外人管理我鹽稅但問鹽稅之增加固不必問我國民生活之程度担負之能力爲何如也不觀日本之對於台　官局向台灣鹽户收鹽之價不如其内地之價遠甚英國之對於印度人民無力購鹽至刮海泥或掬海水以代鹽此中苦痛我國民其能忍受乎蓋鹽之爲物人生必需其用更切於米此項要政落於外人之手無異仰食於外人未知政府亦一計及否耶 
綜之大借欵告成以鹽稅爲抵押固無不可因抵押外債須改　鹽稅以求担保之確實六國團爲信用起見要求我國改良鹽稅亦無不可甚至如谷利斯浦合同内附載一條如償欵愆期又無他項課稅抵償始管理我鹽政權猶可說也今我國明明著手整理鹽稅改革鹽政之時代安見我國無改革之决心無改革之人才而於借欵開始之時卽提出此條件於此而曰非埃及我其誰信之 
夫外人爲其權利計出此條件固不必論所怪者我國財政部長明知鹽稅一抵外債外人必要求改革我不改革彼將代我爲之乃於張氏之改革計畫原爲我自整理免啓外人干涉者則百端破壞之自己又無政策又不欲他人辦理於是沿　前清寧送外人母送家奴之宗旨將我全國人生所必需國家所託命之一線生機斷送於外人之手而國務院參議院各政　各法團視之不見聽之不聞一若無關得失也者詎不怪歟 
 
 
 

Page 9

 
 
   
 
 

Page 10

 
 
自由談 
游戲文章 
[紅先生傳] [  高劍]  
　　紅先生者失其姓但知其世居紅縣紅街之紅木橋邊紅墻門内紅先生幼時遍身皆紅父母取其名曰紅兒或呼之爲紅紅婢　輩咸以紅紅官呼之紅先生喜紅色紅其衣紅其帽紅其關紅其襪紅其鞋紅其帶凡紅先生耳目所及之地無不以紅爲之稍易色紅先生不悅也家有園曰掃紅園家人以其愛紅也於紅　干畔紅葉亭邊滿栽紅牡丹紅茉莉紅海棠紅芙蓉　鷄冠以及　花紅果紅蘿葡紅玫瑰等每當紅日在山紅光反映時滿園作紅色紅先生樂不可支年十齡始入培紅學校肄業校長卍紅君命對曰紅紅何其紅紅先生不能對或曰應對　　幾曾素而紅先生不解也凡紅魚紅鳥紅葉紅花紅先生輙愛玩不已然紅衣紅　如故紅襪紅鞋如故紅帳紅枕紅褥紅被又如故校長無如何不數年紅先生遂畢業於　縣之培紅學校然地理不知紅海在何所國文不知紅葉是何詩世人皆爲紅先生　而紅先生竟有最高之本領在本數年　先生之名竟列於紅道台之列於是乎紅其傘紅其轎紅其頂紅其旗不獨舊時之紅衣紅　紅被紅床也紅先生築公館於紅街别營新第紅廳紅軒紅院紅房又取紅知縣賈是紅之女小字幼紅者爲妻成婚之日各親友咸以紅先生愛紅也送其紅封懸其紅軸燒其紅獨鋪其紅　毯紅詞高頌於是幼紅出紅轎降紅毯紅人一對遂低頭同拜於紅燭紅燈之下幼紅於女紅外能　知文詞每當紅日在由紅花飛舞時與紅先生紅燈聯句紅袖添香一對紅閨韻友而紅先生遠不及幼紅也紅先生紅心未改又娶紅韻　妓女葉紅紅爲妾更名小紅又與某紅妓結不解緣紅犀一點又點紅唇旣而三紅相見紅海興波紅先生乃大苦　年秋武漢起義紅先生爲漢奸之一被民軍所　焚其紅墻紅屋殺其紅妻紅妾遂其紅僕紅婢毁其紅頂紅　請紅先生直立於紅黄藍白黑五色旗之下以紅色補丸奉敬送之於紅塵之外於是乎作紅先生傳三 
[名國風流偉人一覽表] [  恭霖]  
姓名官位風流事跡 
唐少　國　總理眷　西婦 
成其惡下海都督狎妓 
李　鈎江東都督納妾 
　率烟突都督一娶二妻 
章太　　痛府　問求婚告白 
引　　　出都　强納民妻 
陳振後曲木總長狎妓被獲 
　世　同去　長狎妓三 
海外奇談 
[新肥科頌] [  頌斌譯]  
　　美國有人督　一　料凡耕地者　此可以省人力而致豐饒此物初爲固　　　異當農夫以少許置清水中少頃水卽　乳白色　以　　　　菜等諸植物浸此液則大增發育之力然則豐年可以人力致矣 
[女權國]  
　　世界第一女權國當推澳大利亞洲之新革尼亞國其國中男子多事漁獵而一切家務悉女子任之卽耕作紡績以及敎育等事皆視女子之分内事故其國之女權頗爲　重也 
尊聞閣詞選 
[高陽臺] [  醉紅居士]  
　　花壓簾旌燈搖酒浪酡顔半倚雲屏驀地思最别來圓魄三經蓬山不怕千董隔伯人間難覓靑禽最難禁　閣依然銀　旋更杜郎空抱湖州憾也何曾十載　葉陰成鏡角　邊當時枉惜惺惺羅衫尚有脂香　和涙痕化作紅冰費沈吟負了今生却待他生 
[八聲甘州滬江病起]  
對蕭　冷硯欲生冰殘照半窗明是薰籠時候藥鑪滋味禪榻心情只怕腰圍暗减　鬢漸星星瘦影誰相似梅傍孤燈豈是文　消渴笑酒罏琴彷彿三生欺年來　跡依舊等飄萍想雙溪早通梅迅點新妝已有小紅英應念我蜃樓深處　自銷　 
自由談話會 
　　改用陽曆沿用陰曆在習慣上的觀念初無愛國心與權利心之分别如謂遵陽曆者　屬愛國用陰曆者胥出權利未免言之過激况當民國肇基締造艱　興廢之事何止千萬使均如白逾恒立說改用陽曆爲劈頭第一新政吾不知所謂第二新政爲何事華界禁烟以來十分嚴厲未　非新政之一端無如有租界以爲之淵藪富商巨紳不難盡室以避入租界所苦者一般勞　小民耳 
以今日觀之禁售禁吸我自爲政惟禁運尚難辦到况各土店連翩新開大登廣告猶粉飾其詞曰存貨豐厚亟圖出售一若不知毒卉之害人者夫旣曰豐厚則各土商必皆爲殷實之人我願有維持商務之責者宜及時取締之 
租界有人滿之患致啓外人拓界之計畫不啻自我華商　成之旨哉斯言然我觀無論何項商家或南或北均可隨便開設獨有一業南市固絕無而僅有者曷不聯翩遷入華界以興我商場乎或問何業試請一猜 
法界土膏店其門如市往往有人伺於其側俟買　出門往北則不問往南則尾隨之至華界盡取其所有而去近日已數見不鮮日昨有人手携土膏悉被此　　去而黠者復尾隨此人而再攫之眞所謂賊刧賊煞是好看[  熱廬]  
徐錫麟慘死國事爲乃弟換得個紹興皇帝做生殺自由好不威武[  冷眼]  
劇談[  玄郎]  
予友憶笙君　戲成癖面尤醉心於　調嘗入某票房學串大花面聲容　步亦楚楚可觀間串鬚生小丑亦聲調鏗鏘詼諧百出令人絕倒昨造　往訪訽其聽戲之近狀謂老譚年近古稀不久離申此次去　南來恐無期矣故日來新新舞臺所排之洪洋洞連營寨文昭關空城計等戲無夜不往聽之但他們家裏有錢我們家裏貧窮他們　裏有勢力我們家裏没有勢力因此上多不如意子詫謂君得母常聽絨花計而爲　所迷乎友曰非也　昔之夕往聽譚調八時入座祇見正廳包廂之前排　爲多財多勢　包去予以老譚聲調過低距離太　恐未能領略座　上又空空如也遂坦然坐下甫就座即有案目來　謂此座爲某公　所包請君讓出許其客來即　亦不可不得巳遷入他座又有他案目來謂此爲某洋行所包纒擾不已又遷而之他傍徨惆悵　座六七次坐於末包後之板　上始得安然聽之然場上之戲巳過三四場戲興掃去一大半不圖紛紛後至者類吾者正多也竟有人至呌天出場方能安坐者左支右絀坐立不安意殊可憐人聲嘈雜入後數前又爲其混閙錯過昔人作詩得滿城風雨近　陽佳句爲催租人敗興索然而止予不幸近輒類是豈非好戲惟多金有勢者得以滿心快意聽之乎予始恍然夫聽戲包座最不公允理應以入座之先後佔他位之遠近否則無勢力者雖化去同等之价永遠不得切近領曾亦太吃虧矣又特别包廂與頭等包廂特等正廳與頭二等正廳距離止咫尺而价目當相差五六角亦應依排數之遠近而遞減其价格似較爲公平切當尚望各國急起而改良之 
小說 
[政治小說鐵血男兒（三十五）] [  常覺獨鶴]  
　　第十三章 
　　飛騎躡電駿馬追風西奥司近畿處有兩少年鞭指都城疾馳猛進蓋卽烏突與尼古拉也自首途後戴月披星不少憩息已七易其馬矣烏謂尼曰捷行多時已將至否尼曰路當不遠惟尚須努力趨向前途也語旣復一意趲行彼此不語但聞蹄聲得得而已不移時離京愈近忽見國人扶老挈幼羣匆匆向都城行絡繹不絕於道尼異之即駐馬問訊皆云新王烏突已抵禁城百姓仰望旣久亟往歡迎鑾駕二人聞言相顧錯愕莫知所以尼曰吾儕行蹤秘密何從傳播風聲今乃衆口一談所聞如是此中必又有變故矣 
二人仍策馬前進然行人益衆途爲之塞不復能馳驟祗可緩轡徐行尼焦急不耐而烏則舊地重游流連風景尚足稍紓煩悶又見紅男綠女逐隊以游白叟黄童叢足而立俱高唱國歌爲西奥司慶賀爲新王祝福心益感動默念此身天涯浪跡久作寓公今日何幸獲覩故國山河中心已甚愉快乃吾親愛同胞復因歡迎新主舉國若狂足徵一片忠誠令人感極欲涕惟有踐祚以後與民共命脫令事機危急願捐頂踵殉社稷不任外患披猖使百姓稍損毫髮始可居君位而不慚對祖宗而無愧也正默念間已近車站遙望站屋左右燈火通明萬人麕集聲喧到耳祇聞殿下萬歲殿！下萬歲！歡呼不巳烏顧尼曰是誠奇聞至可駭怪尼曰姑趨至站前一觀眞相時沿途巳極擁擠雜以兵警數隊往來巡邏益難移步二人於人海中竭力衝突始達站側但見汽車巳抵站陶米洛甫偕一軍服煇煌之少年下車至候車室坐 
尼謂烏曰宜速疾行入宫遲則無及蓋事變非常亟須抵制也烏曰軍服者非白來特乎何忽作此裝盜吾名以欺衆復與陶賊同處豈竟病狂耶尼憤憤曰是必狡俄奸謀白不得已而爲此或别有用意語已正縱轡欲馳而人如潮湧馬驚幾蹶尼無可奈何顧烏曰此途已欲行不得不如迂道而往惟路較遠須稍費時間但舍此固無良法也烏頷之二人遂疾轉馬首由他途進二 
實事小說六百圓率 
鴻城之某甲素工心計善　業每試輒操勝算無一次失敗者以故人咸嘖嘖稱道之自以謂弗如也初選期近某甲語其同黨曰此奇貨可居也吾輩不可放棄同　曰然乃備酒　席邀集無賴子三十人宴飲過半語之曰選舉日請諸君竭力帮忙但聽我指揮每人能投一票者以小洋三角爲酬　無賴嗷然應某甲大喜盡歡始罷 
先期之前一日某甲率領諸無賴僑寓於蘇垣雙塔寺前設席欵待歡飲達旦某甲離座而言曰願諸君滿飲一觥踴躍將事已乃出其袖中白紙數百張略如卡片大上　三字共分二種標識爲選舉人姓名被選舉人姓名某甲使諸無賴一一排列手持一紙莊容語之曰若以此爲名從第一門進簽名後帶出領錢言至此則更授以一紙曰至投票處須書此三字書畢卽從後門出若以此爲名從第二門進若以此爲名從第三門進一一語如前白紙亦一一授如前諸無賴均領紙去某甲略休憇 
少頃諸無賴投票畢紛紛退出繳紙欲領錢某甲曰猶未也更以白紙予之語如前授亦如前惟始從第一門者進則使從第二門進始從第二門進者則使從第三門進而已又有頃諸無聊又投票畢紛紛退出某甲更以白紙予之語如前授亦如前惟曾從第一第二門進者則使從第三門進曾從第二第三門進者則使從第四門進而己又有頃諸無賴又投票畢紛紛退出某甲更以白紙予之語如前授亦如前惟乙之冠則使丙戴之丙之衣則使丁服之而已如是者十餘次某甲白紙已罄天亦漸昏黑諸無賴皆大歡喜得錢各鳥獸散 
詰朝初選揭曉則某甲及同黨之某某等皆當選某某趾高氣揚出必以候補議員自命某甲亟呵之曰我輩不過欲得金錢耳豈眞欲作議員哉若不從乃公言行且自苦某某等咸唯唯願聽命洎複　某甲與某某等結伴來城寓蘇台上等旅館中聞選舉票之價值躉售十票一千二百元零售每票六七十元左右某某等欲售云某甲急止之及明日而票價又漲每票零售可得二三百元於是某某等悉售去爭來勸某甲某甲但微笑不應旣而不運　家因票數不足運動　舉展限得總監督允可後票價亦愈漲複選日某甲之票尚未售去某某等羣爲某甲危某甲殊坦然時適有某黨黨員以本黨之支配尚少一票未能足額勢難當選不得已四出招尋則凡有選舉權者悉已現欵售脫立有規約萬不能臨時變更焦思無計竟懸賞至六百元初選人雖心貪其利以早有主顧無不懊喪欲死某甲乃欣欣然造某黨員之門與之訂定交易立兌現洋如數從容赴投票處投票而歸三 
綠野游子鑒拜讀來信極佩熱誠惟來稿巳在遺珠之列無從檢登乞恕之 
 
 
 

Page 11

 
 
   
 
 

Page 12

 
 
   
 
