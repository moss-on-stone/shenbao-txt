# 1916 - 336 - 4915740

 

Page 1

 
 
   
 
 

Page 2

 
 
時評 
[權利（冷）]  
　　近日情勢爭權之時代已過而爭利之時代又來内閣閣員之爭爭權也府院秘書之爭爭權也各省疆吏之爭爭權也即如交涉鄭家屯案之爭爭權也老西開之爭爭權也然此皆爲已有之事實今日正在收朿之中故曰爭權之時代已過也 
　　今日之爭將舍權而趨利矣美國借欵之爭爭利也四國銀團之爭爭利也興亞借欵之爭爭利也更如國内以美欵已交之故大借欵將又開議之故利之所在人爭趨之於是而革命費有爭矣解散費有爭矣種種運動費有爭矣其所爭者皆屬於利而不屬權故曰爭利之時代又來也 
　　嗚呼權利環生來去往復中國之爭恐無已時雖然苟至中國之權利盡而後中國之人雖欲爭而不得 
命令 
[十二月三日大總統令]  
　　王隆中給予二等文虎章此令 
又令　徐懋南給予五等嘉禾章鄭震谷給予六等嘉禾章馬象亮張士鉁王臣余澤溥鍾移海張鳳瀛孫洪章均給予七等嘉禾章此令 
又令　陸軍總長叚禂瑞呈請任命趙鴻賓爲禁衛軍步兵第三謂第三營　長應照准此令 
又令　陸軍總長段祺瑞呈准署察哈爾都統田中玉咨請以郭勒敏補佐領盛秀補驍騎校應照准此令 
專電 
[北京電]  
　　憲法審議會今日（四號）開會到六百四十七人陳主席表决省制問題第一次爲大綱加入省長任免不規定投票結果贊成三百八十八票反對二百五十七票不通過第二次爲憲法公布後用制憲手續制定結果贊成二百五十零票（按疑有廢票）反對三百八十七票亦未通過 
[北京電]  
　　伍總長昨約夏次長議定解决外交案件次第首將法日兩案提前務於年内完結次中俄新疆邊民戕殺案及蒙議員問題最後理以前懸案如中英西藏中葡澳門劃界總以速了爲是 
[北京電]  
　　老西開案定今日下午三時在外部繼續談判 
[北京電]  
　　陸徵祥將任赴歐贈勳專使 
[北京電]  
　　聘請靑木顧問事擱置已久聞日使昨致函公府詢問公府尚未答覆 
[北京電]  
　　今午大批國會議員謁伍總長請示外交方針伍提出三大主義一取坦白二不退讓三在速裁 
[北京電]  
　　國貨維持會長王文典來京昨就内務謝代長宅决議合組磁器國外貿易公司今晨入謁總統覆調查命元首大加慰勞並認股兩萬爲倡王又上裁釐加稅條陳允交國議取决 
[北京電]  
　　近日組黨之說又有某派以某派擁岑爲魁竭力攻擊指爲倡亂 
[北京電]  
　　彈劾内閣案一方仍進行有七日提議之說但議員從中調停者甚多 
[北京電]  
　　内部呈請祀天禮緩舉照准 
[北京電]  
　　内務總長國務院開單呈核李國筠首列張國淦居次元首以張爲允决將張提出國會 
[北京電]  
　　徐樹錚又有黑省長消息 
[北京電]  
　　莊景珂調民政司長之說已取消在津小住即回蘇高審廳任 
[北京電]  
　　張勳保江瀚長國史並請重用蔡儒楷 
[北京電]  
　　副座公費閣議定由江蘇財政廳照解 
外電 
[北京電]  
　　聞日本已修正鄭家屯案之要求仍要索内蒙古警權但限於日本人民居住之地並要求如中政府延聘外人爲内蒙南滿或中國本部之軍事敎練官則當聘用日員（二日） 
[北京電]  
　　北京日報云四國銀行團對於美借欵之抗議已由中政府駁覆兹銀行團覆稱德人退出銀行團之後中政府仍曾向銀行團磋商借欵是中政府固承認五國銀行團之存在也又稱美借欵之用途爲行政而非實業（四日） 
[北京電]  
　　遼源設立常駐交涉司及司法機關之議案將於星期二日提交參議院（三日） 
[北京電]  
　　馮副總統與督軍五人請政府於年内公布憲法（四日）以上德文報 
[東京電]  
　　中國之大借欵已經四國銀團就其擔保等節從事調查目下似略終了本月十日以前將於倫敦開借欵團之會議恊議擔負之額及他條件至擔保一節中國方面擬以鹽稅餘額因其未能充分故現正在審查各種稅目然烟酒稅烟酒公賣稅已爲中美借欵擔保傳聞或至以地租充之云（四日） 
[北京電]  
　　中國政府此次特派曹汝霖使日齎送勳　呈贈日本天皇一事係國務院方面之發意以圖中日關係之密接都人咸以爲今日適當之舉惟其特使與帝制問題稍有關係故爲一部民黨所不所不悅因有物議又聞中國政府有於此際派遣特使前赴歐美諸國之議當地某外人以中國政府此次派遣特使當茲兩國外交問題紛紏之際藉以疏通兩國民意效果不少極爲適當之策可云中日關係改善之一階梯且以此爲段内閣對日態度改變之觀云（四日） 
[北京電]  
　　日本林公使關於鄭家屯問題今日與新任外交伍總長第一次會見（四日） 
[濟南電]  
　　周村民軍與張督軍之爭持現猶未解大有决裂之慮馮副總統因特派遣張胡（譯音）兩中將來濟徵張督軍及省議會之意向以便居中調停（四日） 
[濟南電]  
　　山東各地之民軍解散兵近結黨徒逞强掠奪治安之攪亂頗甚故張督軍增派軍隊嚴加警戒（四日） 
[漢口電]  
參議院議員改選三分之一湖北業已發表定於十八日舉行（四日） 
[南京電]  
　　江蘇省本月上旬應解中央補助政費十萬元已經財政部電催財政廳胡廳長照解（四日） 
[南京電]  
　　黎大總統特派總統府秘書郭泰祺赴滬迎接岑春萱氏今日由津浦鐵路來寗（四日） 
[南京電]  
　　江蘇省每年例派學生留學各國此届齊省長更擬增加名額目下正在計畫（四日） 
[東京電]  
　　海軍省接到電報曰汽船永田丸於十二月三十日在烏山島北二十度東四十英里之處爲敵潛水艇砲擊沉没其船員三十九名負傷者六名死者三名由瑞典汽船威勒西號救起移乘法國水雷艇駛入蒲勒司特軍港已由法國海軍省通知日本政府矣（四日） 
[東京電]  
　　爲敵潛航艇擊沈之永田丸船係大阪永田三十郎氏所有之汽船載重五千八百噸（四日）以上東方通信社電 
戰電 
 
 
 

Page 3

 
 
[巴黎電]  
　　今日下午公報宣稱西境陣線夜頗沉寂今晚公報宣稱法軍砲隊於全陣線從事轟擊末斯河右岸之敵軍亦猛轟伏村境 
（二日） 
[倫敦電]  
　　英帥海格將軍今晨戰報宣稱沙歇敵軍襲擊兩次均爲英軍所敗今晚戰報宣稱安克河境砲火時作時輟敵兵一小隊攻入薩爾北而英軍戰壕即爲英軍遂出（二日） 
[亞姆斯特丹電]  
　　柯洛業報載有消息謂羅軍已退至布加萊斯城惟未證明此說之確實（一日） 
[彼得格勒電]  
　　俄將白魯細洛夫現以生力兵携砲無數冒寒踏雪進攻其志顯在深入匈牙利以達德將法爾根漢陣後但一路多高山密林且乏交通極難以大軍作戰（一日） 
[羅馬電]  
　　今日公報宣稱意軍已將加沙高原之陣線修繕鞏固且於廣一基洛邁當之陣線前進三百邁當（三日） 
[倫敦電]  
　　晨報雅典訪員電稱法英意兵已登岸（二日） 
[雅典電]  
　　英法水兵六百名今日下午由柴伯盎拔隊開往比列烏（二日） 
[華盛頓電]  
　　勵行和平會由會長塔夫特君代表取銷二十四日晚宴希夫君促請該會即行設法阻止戰禍延長之演說謂希夫君之言僅發表個人意見該會宗旨非在阻止已成之戰禍乃在於戰後聯合各國消弭戰禍（一日） 
以上文滙報 
公電 
[劉顯世之憲法意見電]  
　　上海各報館均鑒前奉副總統號電對於法請願指陳意見八條老成碩畫定國嘉謨極端贊服正悉心研究適讀唐督軍魚電所陳主持正大匡時宏謀同深佩仰茲就管見所及者於三十日分電府院及憲法會議其文曰北京大總統國務院憲法會議均鑒昨以人民望治孔殷多滋疑慮非速定良善憲法不足以定民心而固國本曾由馮副總統領銜聯同電陳亮荷鑒納近讀雲南唐督軍魚電憲法請願各條忠言讜論孤詣苦心欽服贊成之餘願更引申其說竊以爲世界立憲國家國體雖有君主民主之異然其特徵即在元首之是否選舉更進言之國體勿論君民統治權之主體均屬國家特統治權之發動在 
君主國則爲君主在民主國則爲國民是所異耳至於政府國會法院同爲國家機關其組織權限則國與國異不能强同蓋立憲之精神在使三權分立互相制限維持而盡其用各不侵越各保平均平均凖則又恒視本國歷史國情以爲支配行使權力之分量庶免偏重專擅之弊而得相輔調和之功苟昧斯旨爭端立見斯誠立憲之妙用其所以别於專制者亦即由此凡權力無論偏重於某種機關即謂專制固不僅政府集權始然也竊本上陳之義間有一得之愚取貢芻蕘用備輶采各國國會採取兩院制度原非負於法理實緣歷史上有不得已之事實存焉上院之設屬英法系者係因貴族勢力鏟除未盡屬美德系者係由聯邦制度組織成國二者沿革不同旨趣各異美德系之上院代表聯邦兼參行政與純粹立法機關有别不復論列至英之上院考其起源純在貴族與國王爭權繼而平民復與貴族爭權卽成今日下院之制國會制度此其濫觴然迄今數百年來因歷次政爭之結果上院權力削奪殆盡致貽伴食之譏故英雖名兩院實與一院無異以憲政淵源之英國尚且如此大勢趨向亦從可知苟無英美之歷史牽强摹效設置兩院轉恐日相傾軋内閣頻更政局紛擾國本恒危觀於法國可鑒前車吾國旣無貴族又非聯邦豈宜貿然效法英制致蹈法國覆轍蓋兩院制度之弊即在職權同一地位對峙旣不能毅然劃分又不能絶對融合倘權力集於一院則一院幾成贅旒倘兩院勢力各務擴張衝突之端即自此始坐是之故内閣負責之困難問題亦因之而生若内閣分對兩院負責則兩姑之間婦道難盡若專對一院負責然上院之質問權表决權與下院相等内閣對之事實上究不能盡免責任即不能不起衝突苟政府與上院衝突斯時調和更望何種機關是調和之說亦屬託諸空論因兩院制度之不善致種衝突之因反欲執此以收調和之效不亦難歟况調和即難免牽就設政府與國會衝突旣不解散國會又不令閣員免職一意調停公是公非何從而見良善政治何從而行醖釀惡因亦豈國家之幸至有謂國會代表囗囗除美法系上院兼與行政含有代表性質外其餘各國國會本國家立法機關非代表國民全體昔哲早有定論據此則兩院分别代表各方勢力之說自不衷於法理况吾國今以統一國家而有組織相同之兩院尤屬駢枝徵之各國制度衡以法理事實我國國會自以一院爲宜至議員名額至多應以一二百名爲限並宜於憲法内概括定之此其一（未完） 
要聞一　 
[字林報之北京政聞]  
　　字林報三十日北京華人訪函云美借欵甫經議定黨人要求已紛來沓至孫中山要求一百萬元李烈鈞五十萬元譚人鳳九十萬元鈕永建七十萬元吳大洲五十萬元此事想讀者早有所聞其所持理由以爲上述各欵皆由日人等處借來爲反對帝制之第三次革命經費今旣共和復活憲法恢復則前借各欵當然由政府歸償不能再延聞孫所索之一百萬元係用於上海及長江一帶革命者李烈鈞五十萬元將用作遣散其部下滇軍兩師之資譚人鳳與鈕永建共索一百六十萬元以解散江浙兩省靑紅兩帮之匪徒蓋六月間曾召集此輩以謀江浙之獨立也吳大洲與現充衆議員之居正有關係者索取五十萬元以償山東革命之費據云魯省革命費用大半從日人借來李烈鈞因政府已准粤督陸榮廷扣留鹽稅餘欵五十萬元以供其所需故已離粤到滬至於其部下滇軍則已交與陸督以粤省財力而謀重行編制矣 
　　國務院電諭江蘇省長封閉上海陳其昌等所發起擬以華人資本建築無錫湖州鐵路之事務所蓋以此叚工程已包括於英人之寗湘路線内且以發起人素無聲望恐其藉建築鐵路爲名而攫取江浙無識人民之金錢也陳曾具呈國務院謂彼等已在上海設立錢莊與鐵路學校各一擬收集中外資本敷設此路陳自稱曾肄業於日本某鐵路學校能承造此線如詹佑之建築京張鐵路惟政府之意以爲此乃日本留學生騙錢方法之一 
　　美借欵由國通過後興亞公司代表本田氏即由日本來京擬逼陳錦濤谷鍾秀簽定正式合同以開採水口與銅官兩礦山或收買制錢六百萬元之利權爲抵押品政府雖可於星期六日先收美借欵金洋四百五十萬元約事墨洋九百萬元然恐未必能淸償日人五百萬元之借欵至於息金以及賠償則更不能提及矣 
[美欵擔保問題之别報]  
十二月二日大阪朝日新聞北京電云法國公使對於美國借欵以烟酒公續賣稅爲擔保述其提出抗議之顚末曰中政府以修築浦之故向中法實業銀行借欵一萬萬法郎其第一擔保爲浦口之收入第二擔保爲長江以北之酒稅又欽州成都間之鐵道借欵至鐵道獲利爲止亦以烟酒稅爲擔保故向中政府提出抗議又電云美國對於法國抗議之意見謂法國誤以烟酒公賣稅爲烟酒稅故抗議理由頗爲薄弱云又每日新聞北京電云中政府對於法國抗議已有答覆大旨謂烟酒稅自施公賣制度以來收入大增依來年預算可收入三千萬元以此支付不逾六千萬元之法國借欵之利息綽有餘裕故作美國借欵之擔保無損於法國利益也 
[銀團會議之提案]  
　　四國銀行團昨又對於大借欵開特别會議有某國代表提出問題大致如下（一）美國加入銀行團問題應否與德國磋商案因美國當一九一三年脫離後此次德又脫離之故事前當先磋商（二）中國提出之抵押品問題案中國現在所提之鹽稅餘欵恐不能如此時理想上之收入以中國現在之稅入論似以地租之收入最爲妥當此事應由銀團與中政府及本團之丁恩氏妥爲計劃（三）聲明中國以後不得再借本團以外之國債問題案此次美欵成立本團受影響非淺應速聲明云 
[伍總長籌議法日兩交涉]  
　　天津海光寺窪外交案現已定於明日（四日）賡續開議聞代理英國公使艾斯敦及日俄公使仍欲從中調處惟伍總長目下已將預備拒絶第三國調處辦法擬妥大致仍直接交涉伍氏並於日昨分致各省督軍省長要電一件據聞内容係以中法交涉繼續開議倘法人顧全兩國邦交不難和平解决務希嚴令所屬軍警及各地方官吏對於各處旅居法人仍應認眞保護使法使無可指疵云云又駐法公使日昨電告中央云法政府以此案旣經三國公使調停只有和平了結之一道然仍主張上次所議之條件再行磋商只恐對於前次所議之内容則不能讓步云云又駐日章公使亦有拍來院密電一通當由專電處譯呈段總理至於詳細内容以關防異常嚴密不易探悉唯聞其大略係報告日本新外交大臣本野男爵就職後所宣示之外交政策並連日該國内閣會議對華方針之情形及本野外務大臣對於鄭家屯交涉案之態度等最後對於鄭家屯交涉案解决之辦法有所條陳之處藉備採擇聞段總理閱後以其關係重要當將原電封送伍外交總長閱覽以憑主持 
[政團憲法協商會紀要（佇雲通信）]  
　　二日上午十時各政團代表假衆議院第一休息室開第七次協商會繼續討論省制問題之表决方法至十二時散會用普通談話方式未推主席今紀其大要如左 
　　（一）各政團之代表研究會代表藍公武陳光燾討論會代表辛漢孫潤宇温雄飛趙炳麟朱兆莘協議會代表王文芹趙連琪益友社代表駱繼漢韓玉辰吕復韜園代表牟琳陶保晉張善與丙辰俱樂部代表邵瑞彭龔政平社代表解樹强蘇團代表賀昇平孫鐘 
　　（二）主張之接近駱繼漢謂前次表决雖已將省制加入不加入問題提出然未得結果（乙）派之主張三個題實未盡善今繼續前次協商宜將各派所曾提出討論之問題一一提出審議會而本員之主張須分爲三個表决（一）不加入另以法律規定（二）加入大綱除省長任免問題（三）以制憲程序制定省制孫潤宇辛漢均謂（一）說不加入係討論論所主張若能將省兼自治團體行片區域及省長由大總統自由任命二項規定入大綱則情願將前說取銷而贊成加入大綱邵瑞彭謂丙辰俱樂部主張將省制大綱無限加入規定省長民選則可以協商藍公武謂研究會以不抹煞各派之主張爲職志主張將除省長任命問題外加入大綱及以制憲程序制定省制付一次表决解樹强謂平社主張凡有問題一一均付表决牟琳謂如將各派意思盡行提出則加入大綱不附條件亦可於是龔政賀昇平韓玉辰等相繼發言大致謂藍君所提之表决問題兩個均係正面的若於二個問題均不贊成尚可不投票若兩個均贊成何以投票乎陳光燾等又駁之語多不能詳 
（三）協商之結果辛漢提出表决方法爲省長由大總統自由任命規定大綱加入憲法及省長民選規定大綱加入憲法於是龔政邵瑞彭等龔成其說遂决議星期一開審議會時將此問題表决如仍通不過於星期二上午再　協商云 
[最近提國會之三官制案]  
　　内外官制早經國務會議通過嗣爲　國務院秘書長徐樹錚所擱置故未提交國會茲已於前日由政府咨達衆院外官制係採元年辦法於省長之下分設政務財政敎育實業四廳其不同處則元年無廳之名目僅有司而已茲錄之如下 
　　其一各部官制通則案第一條本通則於外交内務財政陸軍海軍司法敎育農商交通各部適用之第二條各部總長於所管事務負其責任事務主管不明關涉二部以上者提出於國務會議定其主管第三條各部總長依其職權或特别委任得發部令第四條各部總長就所主管事務對於地方長官有指揮監督之責第五條各部總長就所主管事務對於地方長官之命令或處分認爲違背法令或逾越權限者得停止或撤銷之第六條各部總長統轄所屬職員簡任官薦任官之進退經由國務總理呈請大總統行之委任官之進退由總長專行之第七條各部總長有事故時除副署及列席國務會議并發布部令外得令次長代理其職務第八條各部設總務廳其職掌如左一典守印信二編製統計及 
報告三記錄職員之進退四撰輯保存并收發各項公文函電五管理本部經費并各項收入之預算决算及會計六稽核直轄各機關之會計七管理本部所管之官產官物八管理本部庶務九其他不屬於各司之事項前項第三欵之事項在陸軍部海軍部又第五欵至第七欵之事項在陸軍海軍交通各部均得以司處理之第九條各部設司分掌部務其分掌事務於各部官制定之第十條各部總務廳及各司之分科由各部總長定之第十一條各部職員如左次長簡任參長薦任司長薦任秘書薦任僉事薦任主事委任各部於前項職員外有應置專門技術官及其他行任職員者於各部官制定之各部爲缮寫文件及其他特别事務得酌用雇員第十二條次長一人輔助總長整理部務監督各職員但外交部財政部得置二人第十三條參事二人至四人承長官之命令分掌擬訂及審議法律命令案事務第十四條各司置司長一人承長官之命總理一司事務第十五條秘書二人至四人承長官之命掌管機要事務第十六條僉事承長官之命分掌總務廳及各司事務第十七條主事承長官之命助理總務廳及各司事務第十八條命事員額每部至多不得逾四十人主事員額於各部官制定之第十九條本通則自公布日施行 
　　其二敎育廳官制案第一條敎育廳直隷於敎育總長置廳長一人由大總統簡任秉承省長執行所屬區域内敎育行政事務監督所屬職員第二條敎育廳公署分置左列三科各科職掌以敎育部部令定之第一科第二科第三科第三條各科置科長一人由廳長委任承廳長之命掌理一科事務第四條各科置科員由廳長委任承長官之命助理各科事務每科科員不得逾三人第五條敎育廳置視學四人至六人由廳長委任承廳長之命視察學務第六條敎育廳置技正一人由廳長呈請省長咨由敎育總長薦任技士二人由廳長委任承廳長之命掌理技術事務第七條敎育廳長委任科長科員視察及技士均須呈報敎育總長省長第八條 
敎育長爲繕寫文件得酌用雇員第九條敎育廳長因公外出時應呈請省長委任本廳科長代拆代行第十條本官制自公布日施行 
　　其二實業廳官制案第一條實業廳直隷於農商總長置廳長一人由大總統簡任秉承省長執行所屬區域内農林漁牧工商鑛業行政事務監督所轄官署及所屬職員第二條實業廳公署分置左列三科各科職掌以農商部部令定之第一科第二科第三科第三條各科置科長一人由廳長委任承廳長之命掌理一科事務第四條各科置科員由廳長委任長官之命助理各科事務每科科員不　巡四人第五條實業廳置技正一人由廳長呈請省長咨由農商總長薦任技士二人至四人由廳長委任承廳長之命掌理技術事務第六條實業廳置委員科長科員及技士均須呈報農商總長省長第七條實業廳爲繕寫文件得酌用雇員第八條實業廳長因公外出時應呈請省長任本廳科長代拆代行第九條本官制自公布日施行 
[徐州特别快信]  
　　聞碭山縣又有大股士匪崛起張勳擬加調第二十一營管帶吳朝聘督隊往剿 
徐世昌昨電張勳日内即出京 
　　新任外交總長伍廷芳昨來電道謝張勳並告定今日（二日）到部視事 
　　贛衆議員郭某昨日來徐卽謁張勳密談甚久 
　　前安徽探訪局長王志綱昨携眷乘車來徐住城蓬萊旅館 
　　萬繩栻今日早車赴寗轉輪赴皖阮忠桓前日歷事來徐昨日晚車已回京 
[南京快信]  
　　馮副總統因報傳某派組織政黨推已爲領袖昨特電黎大總統聲明不入黨會並通電各省免滋悮會 
　　伍外長來電稱已於二日履任 
　　馮副總統昨以督軍名義電海州鎭守使白寳山迅派大隊進剿泗陽匪亂以靖地方 
　　第五混成旅不日確將開回淸淮駐防 
　　省議會多數議員以民國創始於武漢再造於雲南僉贊同滇議會請加國慶日之主張 
　　省會嚴議員恩榜提議請維持本省金融陸議員家鼐提議前署靑浦縣知事高繼宗違法案沙議員希純提議前署靑浦縣知事高繼宗違法 
備隊警費以紓民困案楊議員道樞等介紹武進劉奮請建議保護領土顧惜流民以固國圉而防外覻案卽日列入議事日程付大會討論 
　　孫議員璋提議尊重前屆議决裁釐抵補方法案及南翔商會常熟朱昌熾請除貨稅需索流弊兩案茲據財政審查報告擬由會咨請省長飭財政廳將近來貨物稅稽徵充罰有無變更之處詳復轉 
會備考並請通飭各稅所將充罰案由數目按月揭示以昭信實卽付公决 
　　省議會議决否認忙銀加徵省附稅案昨已由會咨請省公署查照 
鄂議會臨時主席周從煊來電通告候補議員杜瑞壽丁榮學戴孚夏携帶省長發給證書到會强出議席紊亂秩序特電各省請示辦法 
各省攤派印花財部議改爲勸導貼用 
　　前蘇常道尹殷鴻壽奉派赴蘇調查天平山石案今日早車巳公畢回寗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[伍外長籌畫中之外交懸案]  
　　進行之程序日使之談話新任外交總長伍君廷芳准於四日正式視事所有各項外交懸案均須賡議確聞伍總長已疊與夏次長磋商一切並擬將各外交案件經過之歷史從詳參考以備籌劃解决辦法伍君釐定各項交涉分期進行程序大致第一期决者爲中法天津海光寺窪外交案預定期限以本月十五日爲度爲二期解决者爲中日奉天鄭家屯外交案預定期限以本月二十日前爲度第三期解决者爲中俄新疆戕回民及俄哈擾亂中國邊境外交案預定期限以本月三十日前爲度並聞伍總長對於各案交涉堅持和平結束不傷雙方邦交爲主旨又聞老西函開案發生以來夏次長對於該案交涉之進行頗受各方面之攻擊因此遂萌退志茲探伍總長日前到京後夏次長於翌日即行謁見並微露求去之意當經伍總長極力挽留請其仍行帮忙等語駐京日使近就鄭家屯交涉語大阪朝日駐京記者曰二十四日之交涉中國方面仍歷陳困難之點不肯承認警察及顧問兩問題要之中國之意以爲前政府所拒絶者至現政府而承認之則於今日民氣旺盛之際政府之地位殊覺困難然設置警署問題爲隨中日交涉當然必有之問題不關於鄭家屯交涉之有無日僑之雜居於滿洲者日益加多而日本又有治外法權則縱以對於中國之義務而論亦有保護取締日人之必要今日本已派警官於各地而中國猶抗不承認此旨侵害主權之說有以中之然此實係誤解當局苟能深明此意不久即可解决云云據其所談似於此事前途確有把握但皆彼之所謂利而非我之所謂利也 
[中美通商之關稅問題]  
　　農商部日前通知各省謂准外交部函准駐京美國公使照會内開接奉本國外部咨開美國海關稅則第三條第二十一欵内載凡口中公司及各項機關如有出售及運送出口並發交他人售貨物或運至美國之製造物須經美國按律所派之查驗員將與價値有關之貿易淸册原册賬目全行查驗倘未經查驗或於查驗辦法反對美國財政總長應於該貨物輸入美境時作其價値隨時加征正稅以外値百抽十五之稅如有後開兩項情形可免加征云云亟誌之以告吾人所有免予加征之情形並摘述於下（甲）運貨出口之各該國如訂立法律飭通商人向其本國該管官員 
聲明之貨單價値皆無虚僞出具誓結以爲鐵證請美領事官在貨單上簽字（乙）商人擬將貨初運入美國須遵照二千八百六十號美律直向美領事官呈遞貨單具確實之誓結將來如查與誓結不同其該運貨出口之國亦須定有對待法律 
[取締軍官執行死刑案件]  
日前陸軍部咨行各省略謂邇來各高級軍官審擬判决死刑案件竟有先自執行然後呈報者殊屬有違定制茲爲愼恤人命嚴重手續擬定嗣後審 
擬死刑案件除在軍中或警備作戰區域不計外務須恪遵陸軍審判條例第三十九條及懲治盗匪法第七條並施行法第二條分别情形先行呈核或電請示遵俟奉覆准然後准予執行毋得擅斷致干咎戾云云 
[林傳甲上馮副總統書]  
　　請贊成南京設立大學閩侯林傳甲日前上書黎大總統請照美國之例支給年俸節欵創辦南京武昌廣州三大學各節已誌前報茲聞林氏昨又分上南京馮副總統廣州陸督軍朱省長武昌王督軍兼省長意見書各一通茲聞其上馮副總統者略謂伏念南京爲共和政府開始之地今爲我副總統駐節之邦聲敎文物實爲南方之領袖觀日本大學東京與西京並重中國地大物博南京大學宜與北京大學並重乃袁政府時代摧殘敎育擬設大學皆以無欵爲推諉之辭今黎公繼任克勤克儉公民就國家經費指定常年經費十萬元設立南京大學不難自民國六年爲始尅期成立恭逢我副總統坐鎭南京如舜在貳室禹導三江施澤於民旣深且久宜留紀念以昭埀百世况江浙皖贛各中學升學人多應在南京設立大學以儲人才而備任使昔張南皮興學於兩湖成就衆多爲民國偉人之先導我副總統家學河間實事求是軍國民敎育尤爲羣倫所欽仰今日北京大學尚未完全私立中華大學民國大學中國公學大學部亦因經費不足只設法科文科全國無一醫科大學農工商亦不發達公民并擬請將南京大學首重醫科次及理工農商前任臨時大總統孫中山先生係醫學博士自退任後因政爭復遊海外歸國以來無相當之位　如果我副總統商之大總統延中山博士爲南京大學校校長以倡全國敎育界注重醫學實業之心可挽廻末世徒尚文法之弊將來吾國退位之大總統仍有益國民各以所學爲國民之導師不至如袁氏能進不能退或如中山退位後無所歸也我副總統在位當慮及十數年後功成身退何以終天年數百千年後何以保令名若南京大學成立則銅像峨峨不僅以武功赫濯昭垂奕世也公民爲中國萬世計爲公萬世計冒凟再陳惟公察其誠而贊其成焉 
[王芝祥入川之因果]  
　　川省羅督軍與戴省長意見不調迭誌前報川省有一部分人方面頗左袒省長羅督軍積不能平感情益惡至有不能並立之勢大總統顧念西陲特屬國務院派員前往查察藉以消融意見段總理以王芝祥氏於各方感情素愜堪勝此任故特陳明總統任命川省瘡痍滿目盗賊風行又以軍民長官之爭諸政停滯蚩氓苦痛殆難言狀解紛排難息事寗人王氏當不虚此行也王氏在前淸時曾任四川藩司在辛亥革命時代曾任川桂滇黔粤五省聯軍北伐總司令故於官僚方面則居爲老前輩於民黨方面則引爲新同志新舊兩宜爲現在最難得之人物此次檢察使之責任係檢閱全省軍隊並籌畫編遣事宜中央之屬望於王氏蓋至重大王君得任檢察使聞有二種原因一爲遠因王君曾任四川藩司及民軍總司令於該省軍民感情甚好舊地重遊當能勝任愉快一爲近因省長戴戡所部軍隊不肯交出王君與戴戡本舊識特往收束其軍隊又聞將來檢查畢卽實行徵兵以爲川省收束軍隊之張本惟四川屯駐各項軍隊刻達十餘萬之多不獨軍費無着而主客軍時生衝長此以往難免不發生意外故央最近對川之政見除派王氏赴川外一面擬定改編蜀軍兩項辦法其一凡駐蜀省客軍應一律回歸原省駐紥所有蜀軍以三萬名改編正式陸軍以一萬名改編警備隊其二凡屬滇黔兩省駐蜀軍隊擬歸蜀省改編以節軍費而蘇民困俟得該省軍民長官覆電同意卽可實行 
　　按王氏所銜使命不僅排難解紛檢視軍隊已也到川之後必有後命同時與有相關者必爲劉存厚氏日昨留加上將銜之命令已啓其端矣今日蜀中最難之問題有二一爲黨派一爲軍隊王氏爲新舊所均不衝突之人物其出京時並聞帶有滇軍界中人及陸軍學生或者着手之初早於此二點加之意矣竊願到川後凡事迎刃而解速出全川人士於危疑苦難之境地而所尤要者勿使任何一黨獨握政權其所解散之軍隊必各爲預籌一營生之地斯川局乃能終抵平靖也王君其細思之 
[津浦路局改組之攻擊者]  
　　津浦路局自經交通部下令改組遴委王家儉盛文頤兩人爲正副局長後該局舊日員司已着手分别裁減撤換茲有麥志忠等八人以該局改組種種黑幕印成通告分布各機關聲訴茲爲節錄如下亦近來裁員潮流中之一趣話也原文略云鐵路爲國家營業收入之重要機關津浦路又爲英德兩國借欵關係資本旣重路線極長每年路欵收入不敷所出其中不能辦有成效之弊病千頭萬緒交通部豈有不知之理而部令日言整頓但所派正副局長如以上兩人者試問有絲毫鐵路知識否兩人旣不解洋文而關於局務之重要洋文帳目單據必須他人爲之繙譯方能簽字至單内數目是否符合瞠目不知且此次改組旣爲整理路務撙節經費并有除原有額定人員之外不准另設名目之部令何以該局又添設顧問也律師也薪水三百元也二百元也甚之帶一私人翟際雲派監印月薪一百七十元收發金錫彤一百二十元不獨爲路局從來所未有即前淸各督撫以及現今各政界之監印收發亦無如此鉅薪又該局旣因改組限於員額裁人直裁人耳而不論大小各員統以部令加入業已查辦字樣撤差此種不成文理之公事可爲特别新創之奇文尤可奇者應查辦乾不查不辦所查所辦者皆下級人員蓋上級各員在部局兩方面均捨不得去也若一裁去部中之交際費無人可籌即兩局長亦無餘利可圖只得聽其舞獘最實惠者莫如前充該局秘書之莊海觀又唐又照沈錫爵以及辦庶務之朱競現在總務處之侯弼以上諸人或串賣浦口小輪或勾通料廠并地户租欵沈錫爵前辦材料專以洋文貨單上下其手唐文照聯同一氣并由莊海觀設法私賣小輪各分數百金辦庶務之朱競烟癖極深尤敢私販烟土託人在車客行李内絡續夾帶盛文頤於此物尤所歡迎每晚在其私庽對賞烟霞之樂侯弼專以串通外段地租各員虚設租價以多報少全路地務人員若不先與其接洽則來往内外公事格不能辦恫嚇留難無所不爲而歷任局長均爲所　而今之盛文頤尤深恃爲心腹交通部對於以上諸人不聞查辦即查辦員迭次報售亦必含糊過去又如該局有高恒儒者并不通華文乃倩人代作條陳路務居然朦　交通部傳令嘉奬逼讓劉恩承賄通　　文頤竟得呈部補充運輸課主任又前科長蕭煒基專以　　　歛錢不通文理機務處司事馬襄爲前黄局長之家奴因有曖昧不明情事得以仗勢賣缺各員司得承者可由其經手包辦又楊廷燮專爲唐文照抄繕華文將原來洋文改頭換面送交簽字并聯馬襄私洩消息以上各人材不獨局長愛惜即交通部亦必爲之維持也又聞新委之文書課主任楊醒佘亦爲部派人才然何以不能辦一稿擬一文專以送稿爲能事豈該局竟少一送稿之聽差乎以上均屬津浦路局奉部令改組之實情可稱爲鐵路歷史上之光榮整理路務之成績交通部維持路政之苦心爲此函請國務總理參衆兩院逐條密查辦理并請各局路中外各報館各機關公覽以申輿論麥志忠梁紹裘鍾斯徐如淸梁秉章盧恕三趙月才佘昕同啓 
　　按近來裁員風潮層見疉出　者如内務部一案演成總長免職且牽連而及於倒閣問題風波至今未息其次交通部一案訴訟之結果長官被絀於屬吏亦爲向來所罕見今麥某等揭發津浦局改組之黑幕雖事之虚實未可遽信而要其爲裁員風潮之一則可以斷言吾國官場積習無論何種機關易一長官部下之僚屬必變換一次以此爲示威之表示或且以博整頓之虚名被撤者心不能甘則出其種種手段多方訴屈或攻擊新員或揭穿宿弊必令兩敗俱傷而後已跡轍相尋幾同印板文字惟物必自腐而後蟲生攻擊者雖或動於感情而被攻者亦未必不授之以隙使得有所藉口交通部其勿以人廢言也 
[黑龍江靑岡兵變紀]  
　　黑龍江省靑岡縣有陸軍一連前日突然譁變曾經該軍長官報告到省惟詳情尚未知悉茲聞該連係騎兵第四旅第八團第二營第一連因前月餉項尚未發給是日遂假要求發餉爲名於夜間譁變並有戕斃連副情事畢督軍接報後以該兵連次譁變大背軍律特限令該旅團務於十日之内將叛兵一律拿獲以肅軍紀未知究能拿獲否也 
[續紀開原俄人被戕事件]  
　　奉天開原俄人被戕之交涉已詳前報通信然兇手究爲何等人則尚未查悉茲據東省某報所載則確係胡匪所爲錄其情形如下開原自古爲馬匹互市場蒙疆牲畜驅入邊境出售者此爲最近今雖牧政不講牲畜無多然該縣尚爲聚集之所上月駐長春俄營中須購多額之騾隻曾派獸醫洛烏羅夫及兵一名到孫家台選購聞即住在車站用地内日人江口菅太郎家中旋有牛經紀華人金鴻義王仲三等爲之傳達於四鄉畜牧各户屯民願將騾隻出售者咸趕往該處以期入選四日之中趕到孫家台者計有四百餘頭該獸醫僅挑選十有六匹其餘概不合格於是該縣屬謡傳俄富商帶有鉅欵購買多數牛隻而胡匪聞之遂糾集數人於該獸醫到後第五日晚間持鎗闖入醫生臥室其時晚飯甫舉醫生已臥坑上兵則酒後高歌門外有華人五六名忽見胡匪持鎗進内華人均由後牆逃走該匪見係外人臥房即放鎗數聲獸醫身中兩鎗不在要害之處俄兵名伊塞伊基夫者甫擬用鎗射繫適中一鎗倒地匪亦立即逃逸日警聞聲趕至據獸醫云兵士腰中帶有羌帖一百元被匪搶去當經日警全隊在用地内搜查並無可疑之人一面將受傷之獸醫兵士乘車送往長春而兵士因傷重在車中殞命外交當局得此消息即派科員前往調查嗣俄總領事親往孫家台詳查外交署亦派張譯員裕恒隨同前往日警署長亦具有報告送交駐奉日總領事核閱日文某報所載亦謂中國馬賊無疑省公署刻已嚴電并原蔭三知事上緊嚴緝贓犯法辦不得謂其發生在鐵道用地之内有所推諉云云 
　　按自滿蒙准日人雜居後一般與論即竭誠忠告政府謂宜從速整理東三省之内政肅淸横行不法之胡匪所以預防意外之交涉也乃中國當道悠忽至今屢傳剿匪而匪之肆行無忌如故近則搶刦外人之案時有所聞凡此皆足遺外人口實而增交涉之累弱國之外交以自立於無過之地令人無可藉口爲第一義東省執政者其知之否 
[吕公望電請太炎長國史]  
　　浙江督軍吕公望致電北京云大總統副總統國務院鈞　盍聞尚書紀言所以埀世春秋紀事實以經邦國史之官　由來尚矣我中華民國之立曾以首定其規徒以亂事薦臻遂令斯職荒廢今幸重光寰宇正宜克壯其猷惟是政以人存無人不舉國史一職擇人尤難非其人則有朝報之譏得其人斯有良史之譽此丘明内外之載史遷紀傳之書所爲光前烈而昭百代也今者曠觀海内堪膺斯選者孰有如餘杭章太炎先生者乎先生道德學問文章爲當世冠又以元功開國衆望所歸具多見多聞之資養至大至剛之氣如得居之柱下必比美於老馳豈特較彼齊廷獨增輝於南史公望身雖武職粗識體裁爲國求賢非榮上賞願埀淸聽一加察焉國史幸甚臨電不勝禱切屏營之至吕公望叩 
　　　按章餘杭學者也然頗奔走於政途在滬時曾有人擬爲組　學會請其傳授國學以事未果而章遂遊粤遊南洋等地知之者多慮其插身政治漩渦或無緣以其所學傳之國人今者其機果動吕氏請其長國史館之電文已發布矣所幸者國史館長雖不脫於官之範圍而比較上要不失爲學人事業餷杭任此以如椽巨筆爲民國傳一部信史實吾人所翹盼而切禱者惟京中爲官場空氣彌漫之地而歷來任此者又多視爲閑散官職無眞正能以史事爲前提之决心餘杭北上後其善保厥軀其勿吝所學國人蓋翹跂深之矣 
[浙省五年度預算概要]  
　　浙省五年度地方稅歲出入預算業經省長咨交省議會於今日付議茲將歳入出兩部摘錄概要如左以見浙省財政之一斑 
　　歲入經常門第二欵附加稅第一項地相附加稅七十一萬三千三百八十九元第二項漕南等米抵補金附加稅六十八萬六千二百二十九元第三項貨物附加稅六十五萬元以上共二百零四萬九千六百十八元第二欵雜稅捐第一項商業捐三萬元第二項牲畜油雜捐二十六萬四千一百七十四元第三項船貨捐十一萬八千九百元第四項坑爐鐵稅一百二十元第五項雜商榷稅六百元第六項港稅四十六元第七項房警捐十萬零二千三百七十七元第八項漁圍捐一萬二千元以上共五十二萬八千二百十七元第三欵雜收入第一項省欵生息六萬四千七百五十元第二項公產息租二千六百二十一元第三項各場廠產息收入七萬一千一百二十元第四項各學校收入五萬六千零五十五元第五項圖書館收入一百九十八元以上共十九萬四千七百四十四元歲入臨時門第一欵雜收入第一項繳還公欵三萬元綜計經宫臨時歲入共二百八十萬二千五百七十九元　 
　　歲出一門係分内務財務敎育實業爲四類第一類爲内務費歲出經常門第一欵省議會經費十七萬二千六百二十六元（略項下同）第二欵警備隊經費一百萬元第三欵省會警察廳工務處西湖工程經費五千六百二十八元第四欵貧民工廠經費三萬四千七百六十八元第五欵貧兒院經費一萬一千二百五十二元第六欵貧兒院第一分院經費二千五百九十九元第七欵因利局經費一千五百十七元第八欵省城三倉經費三萬四千一百二十九元第九欵浙江病院補助費三千元第十欵省道籌辦處經費三千九百三十六元歳出臨時門第一欵省議會臨時延會經費五千四百零八元第二欵省議會修配房屋器具經費一千五百元第三欵模範警隊經費四萬一千一百十七元第四欵省會警察廳工務處西湖工程經費八千元第五欵參議會經費五千七百八十一元第六欵疏濬西湖經費四萬二千九百元第七欵浙江通志局經費三萬五千五百九十二元第八欵省道籌辦處經費八萬零二百五十四元第九欵開辦自來水井經費一千元第十欵烈士後裔撫卹費四千八百元综計經常臨時歲出共二十二萬六千三百五十二元（未完） 
[杭州快信]  
　　衢屬常山突於前日有贛匪二千餘人侵犯縣境之草苹關劉鳳威統帶即派第一第四兩營前往追擊已稍平靖昨由劉統帶電呈省長警務處長 
　　水警廳以嘉興屬之西塘與干窰地方港道紛歧易爲盗匪出没特於昨日令人和禦武兩兵艦並槍船數艘開往該處駐紥以保安寗 
　　省議會臨時會今日開會 
　　總統府軍事顧問劉少秋因公來杭昨與督軍接洽 
　　新任高等檢察廳長陶思曾因奉司法部電到京接洽司法預算事宜須於十六日以後赴任 
高等審判廳代理廳長委兪履雲爲臨海縣審檢所一等書記官陳殿詳爲二等書記官 
[殷鴻壽與山石案]  
　　蘇垣天平山范墳石案由王雙喜聯合董士珍劉正康組織洽記公司承銷山石於運料時運動前任騎巡隊長潘福堂竟不取承購採下之山石而另行在山由開鑿爲范端信得知聯絡蘇紳公禀省長澈究遂派鍾堯階來蘇查辦案内牽涉甚巨如已卸道尹殷鴻壽爲定價出賣之長官吳縣知事孫錫祺爲奉令監運之委員騎巡隊長潘福堂爲駐山看石之主要縣署吳科員又爲縣委轉運之監察前任馬路署長董士珍係運勵道尹定價官售之主動人鍾省委於查覆時縣知事僅予記過處分董士珍早已提空現缺免議潘隊長亦以撤差了事罪魁禍首之王雙喜反任其逍遥法外並不根究其盗鑿山石之罪未免略有 
 
 
 

Page 7

 
 
不平蘇紳吳蔭培汪　之及范氏莊正端信等均心有不服聯合紳士蔡陸費汪等爲第二次訴訟直控京部等情迭誌前報昨日范義莊因急欲懲辦各人又有電報省長略謂天平山石料價値甚巨經王雙喜運動董士珍關說縣道後僅得價三千六百元且於點交山石之時又復串通潘福堂不取採下之料而鑿山上之石並言石有缺少孫知事强令將山上零星碎石抵補其缺前次鍾公調查猶有未明底藴之處非令前任蘇常道尹殷鴻壽來蘇殊難澈底查淸云云一電去後續又一電所述大致相同無非催促殷前道尹早日來蘇而已一號下午三時記者晤警廳某職員云殷獻臣因天平山石案牽涉蘇紳不服第一次查辦要求省長令殷親自到蘇解决此案緣此案係殷於道尹任内承辦者茲齊省長已允蘇紳疉次電呈飭殷到蘇先有電達警廳准滬寗特别車蒞止范端信曁各紳士已在惠中旅館靜候聞此次殷君來蘇據范氏方面所要求者知事處分增重吳科員曾湛撤差查辦潘董雖已免職應照得賄舞弊懲處于王雙喜更宜切實重懲並將石料價洋令公購辦警察棉衣者應即繳還范姓以昭核實云云殷之此來誠有左右爲難之勢也 
[蘇鄉一日中之三盗案]  
　　常熟各市鄉發現兵匪拒捕案後經趙廳長飭派兵艦兩艘巡船六條令仇督察員會同駐常第三分署長薛海亭在吳市黎市捕獲巨匪許大許三並派防警多加駐守地方稍安靖詎知三號一日之間蘇鄉又連出刦案三起足徵匪盗之遍地矣茲將三處被盗情形分紀如下 
　車坊車坊鎭在蘇州葑門城外之落鄉自本年七月間到有殷阿昭結集羽黨七十餘名勒索白米二十石洋五百元後自夏徂冬安靖日久惟鄉民經此一番搶刦幾爲驚弓之鳥昨日（三號）車坊航船由鄉到蘇行經黄天蕩地方突來梟匪十餘名陸續上船任意搜刮旅客行囊被刦一空當民船被搶之時適無行船往來亦無水警巡划乘船者又格於梟匪之兇横不敢聲張祗得任其所爲恣意刦奪歷五十分之久始各上匪船呼嘯而去比經船主至葑門接官亭報告水警時已早作鴻飛之冥冥矣 
　　吳潨涇吳潨涇在齊門之西北亦吳縣二十八市鄉之一三號上午七時晨光熹微之際鄉户人家猶未起身即有大批匪盗共有三十多名一擁上岸分投刦搶大都撞門而入各執利刃快鎗威嚇人民連刦一十四家搶去銀錢衣物甚多損失當以千計聞是股匪徒係從水道而來臨行猶鳴放排槍嚇禁鄉民追趕比蘇州各機關下午七時聞警後即派兵跴緝隨後追捕已去如黄鶴矣 
　　望亭望亭鎭交通最便市鎭繁盛爲蘇州至無錫車站第二埠該鎭於今年秋間亦曾經過匪盗搶刦故當時七十六團陸軍駐蘇時曾經吳士芬團長派駐士兵一連一則保衛地方二來守護車站鎭上亦有商團一支部足資自衛梟匪欲往刧搶蓄念已久第以無隙可乘故未有匪警昨（三）日爲蘇州商團第一支部開五週紀念大會各支部大都盡往參觀該鎭商團亦於十一時乘車來蘇參與斯會詎知商團甫經出發上車匪徒早先偵知第一次先派匪黨五人到　琛　　　　　　　第二次太正　　三十餘名隨後　至到市時　向空放一排鎗各店舖聞警已閉門保守各盗匪究因白晝行刧又恐援兵圍剿蘇州到鎭又有火車之便利立時可至故未敢茲刧僅搶某米店中洋二百六十餘元當匪徒在鎭行刦時車站上得信即拍電報到蘇一時連打三次蘇常道尹鎭守使縣知事等均在閶門紀念會場接到電報隨即令望亭商團立即還救一面加派黄埭鄉之商團同往故未至散會兩部先行赴鄉 
地方通信 
[蘇州]  
　　商團紀念大會蘇州商轉第一支部於辛亥之冬經蘇君稼 
秋等組織成立於光復之役癸丑之役守衛蘇成頗爲勞苦開辦已經五載團員之畢業者三次日前蘇部長及程司令通告各團員謂本日（三日）爲五週紀念大會之日即在閭門馬路南陽里事務所内開紀念會所定秩序計開（一）奏樂（二）開會（三）宣讀紀念詞（四）報告開會宗旨（五）會長演說（六）報告經過成續（七）來賓演說（八）攝影（九）散會（十）餘興尚有團員會操施放燄火并請朱鎭守使王道尹蒞場參觀備筵欵待 
　　請示裁減稅務分所蘇城稅務公所葉所長前接財政廳通令以各稅務所所設分所凡設置地點若非衝要可以歸併者卽行裁撤以節經費飭卽調查復核現葉所長查得光福分所每年稅入不滿二千元横涇分所雖有出口及胥口横塘兩稅常年亦不及三千元是否可裁已將詳情呈復財廳核示矣 
　　私燬土條判處徒刑前辦江蘇公報主任汪馥沅因虧欠欵項曾將鈕家巷住宅房屋抵押與徐菊舫處屢催不贖經徐菊舫訴由吳縣判將汪之房屋發封備抵迨後汪馥沅竟將封房之封條撕去又經債權人徐菊舫提起刑事訴訟經縣署承審員曾國霖提汪馥沅審明以汪燬棄官文書依律處四等有期徒刑一年判將汪馥沅先行收押俟確定後即行送監執行 
[松江]  
　　浙籍黨人過境有他處資遣回籍之浙省黨人十七名本日附搭火車道出松江因天色已暮乃轉送縣公署請暫安插一宵李知事乃傳四城地保導引該黨人入市廛謀主食宿之法 
　　道視學來松前日道尹公署派視學余芷江君到松詣城鄉各學堂逐一檢查學科成績翌即回滬 
　　學校擬建新校舍松江縣立第一高等小學校創辦最先爲全縣觀瞻所繫而校舍尚係前淸雲間書院舊址因陋就簡迄未改建惟目下楓涇之縣立第三高小泗涇之縣立第四高小新式校舍先後落成第一高小之改築似無可再緩聞已由陳校長繪圖估價禀准李知事籌議計在東偏曠場起建校舍上下十間大約可以核准也 
　　劇社發達松地新劇一項非常發達因之接踵而起者甚多李知事惴惴懼有意外乃提出冬防二字之大題目一概禁阻惟長春社以預備不資且禀准在前仍需於十一日開幕俟他社遵限停業時亦即撤業 
[鎭江]  
　　會辦注意冬防新委鎭江冬防會辦周少堂現因時届冬令盗匪宵小易於發生須當先事預防每夜十一時起親率兵士各荷鎗械至城内外各要道曁各敎堂租界等處嚴密查緝至黎明始止如遇形跡可疑之人攔阻盤問倘有言語支吾及身藏器械者即行拘案訊究 
　　淸丈全部告竣　丹徒縣舉辦淸丈將及五載籌費困難測丈不易其中經過情形殊覺變幻莫測近十七區測量已經告竣矣 
　　發起自治研究會鎭屬丹陽縣公民王芝泉等十餘人以議會無後援則基礎不固人民無團結則意見難同現在地方自治將次恢復故特發起丹陽地方自治研究會以促自治進步議定每年閉大會一次每月開常會一次如有發生特别事件由各會員請求得開臨時會現擬先選舉幹一員若干人主持會務其各項職員暫不設置並假定城内三茅閣爲會所云 
[揚州]  
　　學警分區實習江都警察敎練所第八班學警已届舉業期　　由所定團練會　各敎員分科　驗派區實習　經警察所一等警佐沈墀禀奉周所長核准籌辦多防巡邏地點按區支配一俟考竣當卽實行 
　　派員履勘盗案江都縣地　家鄉農民　姓家被江搶刧並拒傷事主報經縣知事周芷貞特委軍法專審員吳次山帶同檢驗吏乘舟前往勘驗並偵探隊　捕務獲解究 
　　地方監獄風潮江都地方監獄各犯昨因楊犯學全在監　斃藉端起釁一時呼嘯四起勢極擾　後經黄勵吾獄官曁守衛各科竭力佈置警備隊亦持鎗相向一面緊閉監門嚴禁出入各犯見防備茲嚴風潮始息 
[嘉興]  
　　敎育會長之產出嘉興城區區敎育會以各職員任期已滿於上星期（二十六公舉各部職員復於昨（三號）下午一時　座商餘半夜學校由各職員公選正副會長經衆决議用雙記名法投票張覊萍當選正會長程菊僧夏鳳章爲副會長並由職員公推部長計幹事部長邱芷久編輯部長田毓夫評議部長張文波復提議年假事宜經公决陽曆三日（一月一二三三日）陰曆二十五日（十二月二十一日起至元月十五日止）至散會時已鐘鳴四下矣 
[安慶]  
　　旅皖湘人追悼黄蔡大會本月一號皖　湖南會館開追悼大會追悼黄蔡二公同鄉及非同鄉各界到者幾近千人頗形擁擠該會館基址本甚寛濶正廳客廳禮堂等鋪陳極意點綴廳堂等處悉懸各界輓軸近千餘幅内張督軍勳所餽輓聯横額書法蒼勁贈黄公聯云淘盡英雄黄歇浦飛來魂魄皖公山贈蔡公額云吁嗟霜傑是日省長以次各官廳均派代表蒞會各學校全體學生列隊兩旁水陸警察均持鎗鵠立甚形嚴肅該會館招待亦異常週到會中備有茶點欵待來賓禮堂中設位供黄蔡二公肖像前設演說台來賓演說者頗衆云 
[九江]  
　　潯人追悼徐秀鈞九江紳商學界劉廷琦舒先庚徐庭蘭等發起追悼徐君秀鈞大會（徐以衆議院議員參與　潯二次革命爲袁所忌在天津被逮押至九江槍斃）日昨在城内塔公祠開會各界到者約二千人輓聯約二百餘幅戚省長及省議員多郵寄輓聯甚夥九江鎭守使吳金彪潯陽道尹吳竹樓縣知事汪念祖以及省立第三中學校學生高等小學校第一第二女校等校學生皆蒞會省議會代表魏君闕元楊君赓笙二笱鐘時由省乘火車抵潯即到會場二句鐘開會先奏哀樂次由薛君用之演述徐君事略次各校學生奏哀歌次魏君演說次各　體致祭詞次行禮畢徐家族答謝來賓奏哀樂攝影散會 
[南昌]  
　　瓷業請求補助贛省出產原以景德鎭瓷器爲大宗年來因洋瓷暢綃景鎭瓷業遂受暗中打擊日就衰敝前有康達等創設江西瓷業公司力求改良以圖挽求近以商貨金融均各停滯不得已赴京由某要人代請政府懇予補助已奉大總統將原呈發交農商部轉咨到贛由贛省長酌予補助以資提倡云 
[奉天]  
　　安奉路改線計畫大連消息云南滿鐵道總會社以安奉鐵道改設寛軌以來安奉車自奉天南行至陳相屯其間必須經過渾河頻年大水爲災受其損失匪細曾經派員查勘擬自陳相屯起至南滿線之蘇家屯中間另修鐵道一條非特可免水災之患且較目前之路尤爲便利聞已决定採此計畫告知駐奉南滿公所派員實地查勘其田畝究須若干請求地方官允准購買此說未知確否 
雜評一 
[算賬時代（一子）]  
　　國會議全國預矣省會議地方預算矣此黨人亦紛紛算賬某黨首爲某地革命而用欵若干某黨首爲某地解散軍隊而用欵若干某黨首爲某地處置帮匪而用欵若干又其外各省政府亦紛紛算賬某省爲某事而借外欵若干某省爲某事而借商欵若干某小爲某事而墊用之欵又若干於是用欵借欵墊欵一大批紏葛不淸之賬目皆將索算於年關將至之時然而算　算矣應付將何如也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蔡公靈柩回國紀]  
　　迎運已故四川督軍蔡公松坡靈柩之新銘商輪海容軍艦已於昨日午後四時抵淞其隨船前往日本迎接靈柩之張百里及蔡公之弟蔡松垣並其遺屬妻子等均已同船歸國聞此次日本一帶風霧甚大海容軍艦艦長杜錫珪對於駕駛航線頗有經驗得以安穩相隨新銘左右同時抵淞據同去之人言此次迎柩輪艦抵日該處華僑及日本士紳對於迎柩之華官均脫帽歡迎而柩船開行回華時又有日本官紳及華僑等數千人送出長崎且致送輓聯素幛竟有五千餘份之多新銘商輪准今日天明駛入並岸駐滬美國陸軍將佐派艦長四人水兵五十六人加入迎柩行列亦可見外人欽仰蔡氏之心矣至昨日上海浦東浦西各學校音樂隊請加入迎柩行列者因報到太遲已無地位排列由治喪事務所辦事同人婉言謝絶茲將該所派定之招待員姓字錄左張公權　范憫黔鍾撲臣　莊得之　劉原生　張岳軍　張潤農　沈信卿　賈季英　張百初　姚詠白　陸詠霓　楊少棠　張君勱　劉步靑　吳璧華　何澄一　梁仲策　林贊侯 
　　又函云海容巡洋艦赴日迎護蔡松坡公靈柩業於昨日午後與新銘商輪同時抵滬已由海容艦長杜錫珪將蔡公靈柩由日護衛到滬日期報告第一艦隊林司令復部查照矣 
[省議會否認忙銀省附稅]  
　　江蘇省議會咨齊省長文云前准貴公署咨交追認忙銀加徵附稅三角一案於十月二日十一月二十四日提出太會一再討論僉以蘇省忙銀自民國元年度臨時省議會議决每兩改收銀一元五角另收縣市鄉附稅三角所有從前海塘河工及串捐等項均不另帶徵業經公布施行在案詎自三年度起前民政長韓通令各屬於每兩正附稅一元八角之外另徵省附稅三角一舉崦蘇民驟增七十八萬餘元之負擔在前淸專制時代永不加賦猶有定制况蘇省賦稅之重甲於全國民國肇興縱未能遽爲平減亦何忍更議增加現計原額正稅之外一附再附每兩正銀一元五角附收之稅多至六角已超過百分之三十蘇民茹痛輸將於茲三載共和再造豈容仍前暴歛久病我民會議結梟公决否認惟三年度上忙起至五年度下忙止已徵者旣經列册支銷未收者現亦開徵在卽姑予追認不溯旣往所有議决否認忙銀加徵省附稅案由相應備文咨請查照 
[旅滬川人關心桑梓]  
　　旅滬川人前因川省沿江商船時遭匪刦曾電重慶商會請組渝萬商輪以便商民業誌前報茲四川旅滬同鄉會及蜀商公益會又有兩電致蜀省官商並錄於下 
　　其一重慶戴省長周師長熊鎭守使陳監督鈞鑒川江匪風未靖沿途商船疉遭搶刦現水涸草枯盗賊往往値冬愈甚若無沿江編叚設兵保護不特木船受害即川輪行駛亦常遇危險特懇俯籌治安調兵防禦並請呈交通部稅務處向渝稅務司交涉變通航線組織渝萬行駛便民裕商惟公等是賴急切呈辭盼示爲禱四川旅滬同鄉會蜀商公益會公叩支 
　　其二重慶總商會川路股東維持會川路公司鈞鑒勘電敬悉查大川八月在申上駛行輪舊例每年一修川路公司爲全川公共事業即以利濟川人於公於私兩無防碍去冬至春大川行渝萬一帶無阻照舊辦法商民均利除電駐渝長官外特懇維持四川旅滬同鄉會蜀商公益會公叩支 
[商團通訊處聚餐會紀事]  
　　取消通信處改爲籌備處上海商團通訊處昨假也是園開丙辰冬季叙餐會下午三時各團體會長會員等蒞會者共五百餘人四時摇鈴先行攝影後由如待員引導入席由主席張樂君報告通訊處過去之情形並今日叙餐之緣由次王引才演說略謂商團爲保衛地方人民生命財產如造屋應用之物料鄙人願隨諸君進行云云次戈朋雲演說略謂商團二字久不聞於耳鼓今願各同志奮志進行云云繼周采臣演說謂今日同志到會甚衆旣各同志如此熱心鄙人之意宜取急速主義應將通訊處改爲籌備處不必待自治恢復俾得早達目的譬如前淸無地方自治商團尚且能辦何况民國時代故請諸同志萬勿放棄責任自今日起卽將通訊處取消改爲籌備處云云當時場下全體起立贊成繼潘月樵演說略謂鄙人因生計之關係日夜無暇今適有一時之到此得見諸君懇諸君奮力進行今日旣决議通訊處改爲籌備處對於經濟方面願盡義務代爲設法籌欵後由李平書莫子經吳叔田並各團會長葛吉卿江榮濟錢貴三楊耀南等相繼演說畢由江政卿起述今日旣已由各團體同志公决將通訊處改爲籌備處應將各舊團體會長公認爲籌備處董事諸君意見如何當由全體舉手贊成江君並謂須另行正式備函恭請以昭愼重並請今日到會諸君每逢舊曆五十晚七時至九時籌備處常會期至新北門内老街書業公所共同討論籌備之進行述畢即行叙餐至散席時已深夜矣 
[電話局躭誤火警之道歉]  
　　本城小東門内四牌樓老恒昌首飾店失火殃及朱穗記帶店茂章絲線店王永興洋鏡店萬昌祥皮梁店等數家經二分署警局將起火之魏布晋朱高生函送警廳訊押候究當火熾時各區救火會迭發電話電話局無人接應各區救火會會員以該電話局躭誤火警訂於本月六日開會討論在案茲電話局陶局長得悉前情諸多抱歉查得是日（一日）夜班自十二時至天明六時爲張仁壽潘念慈二接線生承値其時該生等竟不留意司機上床熟睡實屬異常疎忽致誤要事故於昨日將該生等傳局大加申斥除各記大過一次外復據情呈請交通部核辦一面委收賬員朱某爲代表詣各火會道歉但各會員以該生等貽誤地方重大事件豈能僅以記過了事仍函致全體會員准於六日假第一區火會開會集議籌商對付方法云 
[烟酒聯合會致駐京代表函]  
　　全國烟酒聯合會致京師請願代表陳良玉等函云謹啓者昨接專差賚來公函一件所有京中近日情形業已詳　同人等卽於昨日午後開會討論僉以先生等所定催財政部答復催衆議院速議兩種辦法最爲切當而先生等之苦心孤詣百折不回兩業同胞實深感佩無奈當軸不察以致肇成抵借洋欵之舉此乃兩業之福薄非先生之咎幸勿自懟使我兩業更抱不安爲今之計惟有照先生所定辦法切實催答催議是死是生早日决定免得不生不死多受痛苦或者人有死我之心而我有自生之路亦未可知公賣專制已成極點同人憤激無待再言懦則休業另圖生計紹酒就滬租界製造烟業實行依人包運利之所在阻無可阻此乃消極主義所謂爲叢驅雀者也報載廣東受苛罰拘人竟致全體停業且稱此項風潮恐愈演愈大等語此間未接廣東來函無從知其詳情大致因逼而出此可以想見從此上下交困正有無可救藥之勢實與本會公商兼顧之宗旨已成反比例矣先生等之一腔熱血將從何處表見乎可嘆至於會務决計堅持一擊不中再圖另舉决不稍退幸勿灰心舉動文明先生勿慮一俟財部批答衆院議决乞即電示以定方針蒸雲翹首切盼佳音 
[華興麫粉公司帳房被盗四誌]  
美租界北蘇州路第九百十五號門牌華興麵粉公司帳房被盗搶刦鉅贓並拒捕開鎗轟傷滙司捕房巡街印捕及住居阿拉白斯脫路煤炭店内之繅絲女子三寳曁泰昌米行夥韓琴生等四人一案經捕房飭探嚴緝盗匪到案嚴究並將受傷人分别車送醫院醫治在案兹悉三寳等三人業已醫愈而韓琴生彈中胸腹受傷甚重延至昨日斃命經屍屬禀請滙司捕房將屍舁送三善堂自行棺殮 
[老唐家弄刦案四誌]  
　　老唐家弄第三百四十九號居民徐子調家被盗搶刦財物並拒捕開鎗擊斃王阿曾王林生等二命一案經捕房將盗匪李九卿當場擒獲解廨訊判押候提集同黨訊辦各情迭誌本報茲悉王阿曾係包探施金生之夥計此次飮彈身亡實係帮同捕盗所致昨日由屍母王江氏投滙司捕房求請撫恤捕頭諭候禀請總巡核示 
[寗杭通車之預備]  
　　寗杭兩路定於本月九號舉行通車禮式十二號實行售票搭客迭紀前報茲悉寗路逹杭路之支路上共有小站三處曰梵皇渡曰徐家滙曰黎角尖將來通車之後該三小站必有旅客上下行李物件須有巡警照料以免失竊故由杭路副總管沈叔玉偕同楊總巡於前日親往支路各站履勘旅客上下之地勢設置巡警防範之處所現已派定每站各撥巡警二名以資保護旅客財物並聞於舉行通車禮時須柬請本埠軍警行政司法各機關曁紳商各界前往隨車參觀云 
[中學校添授實用科目]  
　　上海縣公署昨致縣敎育會各學校公函云案奉江蘇省長令開准敎育部開查各省縣中學校以完足普通敎育造成健全國民爲宗旨一方面爲升學之預備一方面即爲謀生之基礎近來考察全國中學畢業生狀况其進而升學者多有深造之才其退而謀生者每無應用之學良由學校敎授理論重於實用致與社會要需不能相應自非添授實用科目不足以補救此獘本部迭經徵集各處意見並據全國商會聯合會呈請前來僉謂社會需用最廣無過簿記一科茲定於中學校第一學年數學時間内分出一小時專授簿記俟有適宜敎本即行採用以資實用至女子中學校家事科内本有家計簿記一項應仍照舊章辦理咨請轉行查照等因准此除分行外合亟令仰轉行各校遵照等因奉此相應函達查照辦理 
[幼稚敎育研究會開會紀事]  
　　江蘇省敎育會附設之幼稚敎育研究會於前日下午二時該會所開職員會討論對於幼稚敎育重要各問題由朱胡夫人彬夏主席其研究各問題所得意見甚多茲特附錄於左 
　　（一）幼稚園應否讀書黄學梅女士意見幼稚園應隨時隨地就習見名字及倫常稱呼及有形可象之字以六書中象形字證之宜擇有興趣者方雅南君意見如兄弟姊妹連用之字務須分授使幼童不致任口亂唱王浣靑女士意見凡授課時敎師必先表演動作使幼童觀其形狀而自習其字朱胡夫人彬夏意見幼稚園本不應讀書亦不應識字惟斟酌於此二者之間似以認字爲宜　　 
　　（二）幼稚園功課全日半日當以何者爲宜方雅南君意見幼稚園之功課宜於半日惟以家庭敎育不良之故不得不以園藝畜牧等事雜於功課之間以延長其功課則全日爲宜衆意以爲文明家庭幼稚園功課半日已足並通家庭則全日爲宜 
　　（三）幼童天性優劣不同其敎法應否歸一黄學梅女士意見因人而施補其優點矯其劣點方雅南君轉達友人意見凡天性靈敏之幼童敎授時敎師可不必過於注意智識稍低者則敎師當格外注意 
[靑年飮食問題之演說]  
　　寰球中國學生會兪鳳賓博士於前晚八時演說靑年之飮食問題略謂飮食爲人生之必要乃天下所公認東方人常食五穀西方人常食肉類食五穀者其身體必遜於食肉類之人食葷者必强於茹素之人余留學美洲之時嘗聞某醫士云飮食豐美之國民可執世界之牛耳不然其國衰敗或致滅亡蓋飮食豐美者身體必然强壯精神因之健旺以如此之身體强壯精神健全之人出而任事則無論爲國家爲社會莫不達到完美之目的故飮食一事實有關於民生國計不可不研究之也此醫士所論係根據於印度人與英人之食品各異而判别其優劣吾國人苟能與歐美人同一食品自不患無强盛之一日兪君所講飲食問題共分十八節（一）人體之構造（二）食物之分類（三）食品之功用（四）熱力之發展（五）食物之配置（六）嬰孩與兒童之飲食（七）靑年之飮食（八）成人之飮食（九）老年之飮食（十）食物不足與偏勝之弊（十一）混合與單純之利弊（十二）素食主義之利弊（十三）減食主義與廢止朝食之得失（十四）洗齒刷牙之法（十五）三膳之多寡（十） 
（六）細嚼緩咽之必要（十七）飮食法之改良（十八）牛乳與肉食之檢查等逐節詳解理論至微演詞畢後由主席朱少屏重述演講中之粗義並向兪君道謝鞠躬而散 
[查勘烟苗之公文]  
　　江蘇省公署訓令各縣知事云案查前准内務部咨以禁烟期限業經國務會議議决不再推展爲時漸迫亟應内外一心從嚴查禁以竟此一簣之功惟窮鄉僻壞之區恐不免仍有偷種情事殊於禁烟前途大有妨礙茲値罌粟將近播陣之際禁種關鍵全在此時應請通令各縣知事一體遵照務須時刻下鄉嚴行稽查並一面遴派幹切實查勘總期根株凈絶不使來春再有毒卉發生倘有陽奉陰違揑報不實情弊即希呈請從嚴懲戒等因當經訓令各屬遵照嚴切進行聽候本公署隨時派員查勘倘敢敷衍從事定卽嚴行懲處在案現在節交初冬正罌粟下種之時各該知事務宜趁此尚未下種之先認眞嚴禁以期淨絶根株除委令隨帶白話布告多張前往該縣切實查禁外所有薪水旅費均由本公署給發該知事不得稍有供應一俟該委員到縣立即會商妥速辦理該知事責行所在愼勿稍涉疏懈致干嚴譴仍將委員到境日期快郵具報切切此令　 
　　又委任令查禁各縣烟苗各委員云案查前准云云現在節交初冬正罌粟下種之時亟宜趁此尚未下種之先認眞嚴禁以期凈絶根株查有該員堪以派往囗囗等縣切實查禁該委員抵縣之後應即會商縣知事傳集鄉董地保人等挨户警告勿任私植烟苗自蹈法綱一面親往鄉僻處所嚴密搜尋倘有烟苗發見立即剷除凈盡並將該犯送縣盡法懲辦茲特印發布告囗囗張即交該委員帶往於所到之處分别張貼仍將張貼處所開摺報查所有薪水旅費均由本公署給發不得稍受地方供應該委員尤應積極進行毋得稍涉徇隱致干重咎令到後限三日内啓行具報切切此令 
　　計開委員名單江寗句容趙惟寅溧水高淳王淳淸汪浦六合朱錫嘏儀徵江都張宗嶧丹徒丹陽朱毓珍金壇溧陽殷琦上海金山沈應鏞松江靑浦趙師鼐川沙南滙奉賢龔應鵬太倉嘉定寳山楊先震崇明海門程學懌吳縣吳江無錫陳慶垓常熟崑山劉思鑑宜興武進文林江陰靖江揚中楊潤霖南通如臯周運恭泰興泰縣唐紹垚 
淮安阜寗李哲昌鹽城漣水張德焱淮陰泗陽于寳昌沭陽唐受潘理台興化李鼎掄高郵寳應姚日新銅山邳縣邵繼鋆宿遷睢寗馬殿鋆豐縣沛縣黄穉賢蕭縣潘起鏞碭山汪淦東海贛榆史樹璋灌雲孟憲珊 
[絲綢機織聯合會之助力]  
　　國會衆議員致浙江吕省長電云杭州吕省長鑒繭行復議聞已公布惟限制仍寛有礙絲產卾粤蘇浙各小絲織原料向來仰給於浙不偏重繭灶則原料全行出口絲產必受影響病民困商莫此爲甚懇請設法維持暫緩實行另籌辦法以重國產而維商業衆議員陶保晋易次乾張大昕金溶熙等叩東 
[監獄人犯之擁擠]  
　　上海地方監獄曾奉部令改組爲模範監獄額定收禁罪犯七百餘名在案惟該監獄房屋於未奉改爲模範監獄前已經重行建造以致獄舍甚少祗可收禁人犯三百餘名且有陸軍監獄附設在内是以更難多禁近來松滬護軍使署判决有期徒刑之盗犯發監執行者甚多且多判决五年以上之二等有期徒刑均係常期監禁之要犯故現在獄中所禁罪犯已屬擁擠設或再有人犯發監執行實無獄舍可容故山陸軍監獄長於日前呈報護軍使署請示辦理楊護軍使以該　旣因罪犯衆多無獄舍可容自應趕將該監所禁二等有期徒刑之各要犯分别查明是何籍隷詳叙犯罪案由開摺呈復以便解送各該犯之原籍軍署發交監獄執行刑期以淸獄舍已於前日指令上海陸軍監獄長遵辦矣 
[遞解鄭汝成被刺案内之汽車夫]  
　　前上海鎭守使鄭汝成被刺後當時駕駛汽車之殷阿金曾經護軍使署訊判處以二等有期徒刑發交上海陸軍監獄執行在案 
 
 
 

Page 11

 
 
茲因該監獄舍不敷查得該犯殷阿金原籍浙江自應遞回原籍監獄監禁故於昨日將該犯提出另備咨文一封調派士兵二名將殷阿金一犯押乘火車解送杭州吕督軍請爲發監執行 
[定期討論放寛路線之規畫]  
　　大東門内面北各商舗房屋議定退建已填浜基後近工巡捐局長朱壽丞並提議對面面南房屋亦須翻造收進以期放寛道路爲將來佈置電車軌道之預計而面南各業主得悉前情以所定收進尺寸太多頗不承認故已組織房屋維持會聯名環禀朱局長請求修正放寛路線之規畫朱局長得禀後已令舉代表數人定於六日下午二時赴局公同討論並預函該局名譽董事等届時一體蒞局會商辦法 
[同濟大學赴杭比賽足球紀]  
　　前日（即一日）同濟德文醫工大學足球隊赴杭與之江大學比賽足球以路途太遠故僅賽一小時前半時未分勝負後半時同濟連勝兩球其結果爲同濟勝 
[夜校學生參觀商務印書館印刷所]  
　　寰球中國學生會夜校全體學生於前日由校長徐紉蓀及敎務長朱賡陶敎員周德威邵行慷率同前往寳山路商務印書館印刷所參觀一切由該館蔣邱周王四君招待導觀各部逐一指示講明約歷三小時之久見該館印機之精巧與印工之優美頗有種種特點參觀畢由該館招待員欵以茶點徐校長稱謝而别 
[共和女校開學技會預誌]  
　　閳北共和女校開辦五載成績卓著茲於十一月十六日假愛而近路紗業公所内開第七次學校會演藝有四十餘種之多兼設成績展覽會會中繡花圖畫居多燦爛奪目頗有可觀 
[太倉旅滬同鄉會開會集議建橋事]  
　　太倉旅滬同鄉會爲劉河建橋事於昨日午後二句鐘仍在邑廟萃秀堂開會集議先由會董顧仁甫將投標各函檢出繼由副會長朱頌六吳挹峰將函當衆逐一拆閱其中估價最多數者在六千兩以外最少數者至四千兩以内而最少數估價未開細帳且與圖樣不符故置而不議内有三函均在四千兩以外價尚適中惟椿木用硬木洋松等類不一隨由會董傅曉生顧士章胡玉山羅滋琴等討論良久僉以同鄉王秋生於建橋事頗有經驗翌日擬邀王君及各會董等在事務所將三函詳細研究並招致投標工人面詢情形以定何人承攬俾得尅日興工議畢遂散會 
[藥業公會遷入新會所之聚餐會]  
　　大東門外鹹瓜街藥業公會自前日遷入新會所後當晚開叙餐會到者一百數十人席問由戈朋雲周廉生等各致祝辭末由藥業代表葛吉卿致答辭迨至酒闌客散已魚更三躍矣 
[營口小布銷場之淸淡]  
　　昨日滬南布商接營口來電謂營地邇來銀根又緊滙水八百三十兩以致小布之銷場不旺統布尚存沙布一萬四千餘件（每件四十疋）秋季之價與現今之價大相逕庭云云滬上之存貨因該處滯銷致大生廠之粗布目下皆運往内地銷售 
[截留難民之通令]  
　　本埠各公署機關昨接省公署令開案查難民出境迭經通飭諭禁在案時届冬令訪聞各屬難民仍有成羣結隊出境覓食者若不嚴行查禁萬一宵小混跡其間爲害何堪設想嗣後遇有難民過境各該管地方官均應設法截留資遣回籍所有用欵准由地方費内開支但須將資遣人數及每名給資若干逐案詳明方准核銷除分行外合亟令知仰即遵照轉行所屬一體認眞辦理勿使飢民出境滋擾是爲至要 
[緝私統領之六言示諭]  
　　兩浙緝私第二營魏營長昨接到統領蔡竹賢分發之六言示諭當即分投實貼示諭如下照得本部營隊歷經嚴飭邏巡現當菜市之際跴緝尤宜認眞晝夜分班放哨官長督率維勤不能私行賄縱致令物議沸騰諭爾頭目士兵須知法律非輕倘敢弁髦命令定應按律嚴懲再諭梟匪私販各務正業營生果能安分守已轉念即是良民倘敢仍蹈故轍居心冥頑不靈鹽法未經修改應照舊章奉行大帮開鎗拒捕當場格殺勿論私鹽人犯並獲懲辦絶不容情凡爾鄉民人等或聞捕匪鎗聲切勿出門觀看誤傷大要留心不憚諄諄誥誡奚啻三令五申爲此出示佈告各宜切切懍遵 
[損碍水利與交通之請禁]  
　　工巡捐局近查得陸家浜沿浜一帶常有磚瓦沙泥垃圾等物任意堆積致新開河道之岸現已損陷實屬有礙附近農田水利且肇家浜陸家浜兩處河道近有江北艒艒船隨處停泊淤塞河道阻礙交通莫此爲甚昨特函請警廳轉飭該處沿浜崗警嚴行查禁以何水利而便交通 
[中西官廳之酬酢]  
　　正任法總巡斯美德君於前日午後三時偕譯員曹振聲同乘汽車入城謁見淞滬警廳徐廳長經徐君延入客室欵以茗點暢譚多時而别茲徐君訂於今日午後三時詣總巡署答拜 
[偵查軋花廠起火之眞相]  
　　閘北新民路洪吉里張預記及梅園路三和兩軋花廠保險起火經衆鄰居查係均係張預誠開設並由陸夏氏目睹廠中人縱火情形公呈四區警署請究并要求市經董錢貴三援助等情迭誌前報茲悉閘北第一段救火會隊長王彬彥對於該兩廠之起火迅速同時冒穿屋頂前後如出一轍亦頗懹疑並聞張預誠於閘北境内開設此種花廠有五六處之多不得不預加防範以杜後患昨已着手偵查實情以便邀集各會員集議對付之策 
[小輪上查獲私土]  
　　洋藥公所調查人朱慶興前日偵悉停泊蘇州河内通利公司之通逹小輪上藏有違禁進口之紅土報請老閘捕房派令中西包探協往該輪内搜出紅土兩包遍詢携土之人均不承謬遂將該私土帶入捕房昨解公共公廨請究即據調查人偕中西包探上堂禀明協往該輪艙内搜出私土兩包並將該土呈案旋據洋藥公所代表律師到堂陳述案情請爲核辦王襄讞核供商之英康副領事判將私土送海關銷燬 
[攫取飾物類誌]  
　　海門人王厚福前晚在南京路攫取婦人洪戴氏値洋一百五十元之珠押髮圖逃當時由氏鳴捕帮同追獲昨解公共公廨請究經中西官研訊屬實判王押西牢半年期滿帶堂再核贓交原告領回 
　　匪徒王守林前晚因糾黨在廣東路山東路轉角串獲婦人羅汪氏金鐲圖逃由捕帮同追獲連贓帶入捕房昨解公其公廨經中西官研訊屬實判王押西牢四月示儆贓交原告具領 
[被拐婦人函訴原委]  
　　住居雲南路甯安坊之賣報人陳雲昌有妹名紅寳年十六歲已嫁與兪星雲爲室近被人拐往天津賣入妓院爲娼該氏因受苦不堪投入該處濟良所前日有信來滬云係被吹軍樂之甬人鄧阿二之妻龍茂娘拐賣等情當由陳兪二人將鄧扭控四區警署轉解司法科質訊一過判押候提到鄧妻再行核辦 
[分别懲儆拐匪]  
　　北河南路桃源坊二百三十號門牌包飯作主王寳根控無錫人陸順根誘拐伊之七歲女孩桂弟與住居南市十六舗之婦人王張氏及蟻媒王桂卿及在逃之阿元圖賣與某紙店内被女父偵悉報請捕房往將陸與張氏及女並王桂卿一併拘獲昨解公共公廨請究即據中西包探投訴王桂卿與張氏已在滬南警局内供認串拐等語訊之陸順根供詞狡賴中西官核供判陸順根押西牢九月王張氏王桂卿併送淞滬警察廳訊辦女交其父領回 
[粤人拐孩被獲]  
　　粤人某甲近拐得某姓男孩兩口於前日下进欲搭順泰盋碼頭財生輪船帶往外省變賣被婦孺救濟會偵探查悉會同巡江司巡捕至該輪將甲及被拐小孩一併查獲候送地方檢察廳懲究 
[汽車撞傷老嫗]  
前日午後有某姓老嫗行經外大橋堍相近天潼路適四十二號汽車飛馳而過猝不及防被撞仆地受傷頭部手臂等處由捕到來將嫗車送捕房轉送同仁醫院醫治候查核辦 
[瓦匠學徒跌傷]  
　　瓦匠學徒馬林生年十一歲昨在北四川路某作場内工作因不小心從高墜地跌傷頭面手足勢極沉重該工頭舁送同仁醫院請求醫治 
[投親不遇之短見]  
　　揚州人姜雲卿因貧不聊生於前日在虹口斐倫路吞服洋烟圖盡被一千零八號華捕查見將姜帶入捕房轉送醫院醫愈昨送公共公廨請示據姜供稱因來滬投親不遇川資用罄不能回里是以圖盡等語中西官得供判姜開釋諭後勿再輕生 
[婦人氣忿圖盡]  
　　紹興婦人趙阿娥前日被女學生金毓桂誣指竊取銀飾致阿娥忿不欲生潛購鴉片烟膏吞服圖盡經人察悉鳴由一千二百七十七號華捕將氏帶入捕房捕頭飭送醫院醫愈再核 
[公共公廨竊案三則]  
　　虹口密勒路五百六十八號門牌居人蔡文卿控乳傭應陸氏與吳立泰串竊値洋一千四百九十一元之金珠飾物田單股票圖逃等情昨晨由探將被告兩人拘解公共公廨請究由會審員王肇之君會同英卓副領事向之略訊一過判陸氏與吳分别押候補傳人證並查吊原贓於禮拜五再訊 
　　粤人周阿文前日在虹口百老滙路二百五十九號門牌某洋貨店内以購物爲由乘間竊得値洋一百餘元之嗶嘰呢一疋圖逃被一千一百四十九號暗差華捕查見上前拘捕周卽行賄小洋十餘角求釋該捕不允周即行兇將該捕毆打希圖脫逃適包探陳雲卿經過查見帮同將周拘入捕房昨解公共公廨請究經中西官研訊屬實判周押西牢三月贓交原告領回 
　　女子王桂英前日在茂海路五十七號電車上串同趙福卿摸竊日本人某甲袋内洋元當被察悉喘捕將女與趙一併帶入捕房分别拘留昨解公共公廨請究據西探壳羅香稟稱贓洋在王女身畔搜出等語訊之趙供此事係其一人所爲與王女無干情願一人受罪等語質之王女面赤無言中西官核供判趙押西牢二年王女押女所九月分别示儆 
[法公廨瑣案錄]  
　　押繳輪船股本蔡同春投法公堂控稱有同盛海味號主胡秉章來稱開設安通輪船公司合商人入股當出股本洋二百五十元由胡收去出立收條爲憑後囑商人往蕪湖所設安通分公司内接洽商人於四月二十七日前往蕪湖詎祗在客棧門口懸一安通公司招牌無人在内經理無可接洽祗得回申後偵悉並無輪船開駛始知受騙向胡索還股洋胡置之不問求請訊追胡供該公司係楊子峰發起商人不過代收股本當時確租輪船三艘開駛各埠後因虧本停辦楊亦不知去向須楊出面後方可料理聶讞員問收條是爾所出否胡答稱是遂判押根七天還洋 
　　請追拆屋損失陳子翰前投法公堂控稱有地皮一方被王阿奎造有房屋向王收地不肯交還求追後王稱地向陳永祿租來故傳永祿到案訊判王將房屋拆去在案嗣因逾限不拆故押限拆盡候核現原告禀稱王將房屋拆去地已收回求請銷案王稱向永祿租地年期未滿所受損失求恩訊斷判准予另行起訴向陳永祿追償 
　　證明店夥舞弊寳豐米店主朱式玉前投法公堂控稱用傅金水爲經理被其舞弊及私收客賬三十户共計洋八百餘元於上年終逃逸尋見不理求追等情傅祗認用虧洋一百餘元餘者實被各主顧角去並無　收客賬情事判交包探帶出恊同原告向各主顧對明有無私收再行核辦現由包探將各賬對明禀復公堂稱放出之賬據各主顧言均已付交傅金水收去是實傅始無可抵賴判限十四天如數繳淸 
　　再限一月還洋郭道齋前投法公堂控稱前有店主莊明誥向商人借去洋二千六百元即將該店閉歇人卽逸去後與遇見向索不理求追判交人銀兩保限先還本洋二千六百元利息再候核斷詎莊挺押不保洋亦不繳又判查產作抵在案昨郭投稱莊托人情勸還洋一千元商人以莊原籍置有產業不少並非無力有意挺押不理仍求嚴追莊供實情無力措置判再限一月還洋如違禁押 
[一婦三夫之爭執　　江陰人陶玉如前日偕邊錫寳扭伊妻陶陳氏及謝金泉至四區二分所控稱民妻向住無錫因不安於室價賣與邊爲妻得洋九十二元詎氏隨同姘夫謝金泉逃來上海匿居义袋角請爲究辦等情由該分所轉解司法科質訊據陳氏供被夫賣入妓院爲娼邊謝二人均係狎客今婦人自願從良隨謝度日詎夫欲逼令嫁邊實非所願云云奉判一併移送地方檢察廳核辦 
[留候遣囘原籍]  
　　南潯人姚阿順因在刀江路徘徊被九百十四號華捕查見以其形跡可疑帶入捕房解奉公共公廨訊供押候函致南灣警局移傳其父姚桂亭來滬再核在案昨晨由廨復訊即據中西包探投案訴明前情並稱移傳姚父未到等語訊之姚供素來安分不敢爲非求宥中西官得供姑念年輕從寛判留候函送湖州同鄉會代遣回籍 
[廟外餘地之糾葛]  
　　梁懐寳控丹鳳樓廟住持羽士徐少江（即徐嘉平）將該廟後面餘地出租悔議吞没租洋七八百元等情經地方審判廳迭次研訊未結旋上訴於高等廳至今仍案懸未結不知此項餘地其中紏葛頗多前上海縣吳知事在任時查明該廟西首之地爲荒糧絶户因此諭作官產撥充前市政廳轉售煤炭公所充作學費不料有二十五保某圖夥保時某與自稱官產處調查員之姚某等深悉此中内容僞造單契將該地暗售與仁泰木器店王某爲業嗣王前去竪界爲該公所拔去王即赴地方審廳並高等廳控訴因證據並不充分先後批斥不准茲悉王心不甘服仍邀律師業已赴北京大理院上告矣 
[調查寺院之公文]  
　　上海縣公署昨日訓令各市鄉經董文云案奉省公署訓令内開案准内務部咨開按照管理寺院爲内務行政之一端民國以來曾經由部訂定表式通行各省調查以爲實行管理之根據惟各省查復到部者除黑龍江等數省外甚屬寥寥以致各地方寺院之創建及其住守敎徒附屬財產之一切關係多無確切册籍可考遇有事項發生概難知其底藴實於管理前途多所障碍查各省寺院林立情狀紛歧財產問題尤爲複雜其由十方勸募或敎徒自置者固屬甚多而爲國家建設地方公立與私人所建者亦復不少原因不同性質各異値此整飭庶政之際亟應繼續前案切實調查茲由部重行訂定各省寺院調查表及各省寺院財產調查表二種相應各印式樣附以說明咨行貴省長令知各地方官一體遵照分别調查填列彚齊送部以資攷核而便管理等因並附表式到署准此合行訓令該知事即便遵照部頒表式迅速查明填送來署以憑彚轉勿延此令等因計發表式二種到縣奉此除分行查填外合將表式抄發仰該經董即便查收迅卽按照表式逐項查明填造送縣以憑彚轉勿延此令計發有式二種 
[景仰黄蔡二公之紀念品]  
　　本埠商務書館以黄公克强蔡公松坡名滿天下天下人有慕名而未嘗覿面或晤面而彌切懐思者乃二公功成不朽遽作古人箕尾神游輿情感仰誠不可無以留紀念而廣流傳爰特將二公攝影遺像製成銅版玻璃版明信片發售於世蓋欲使天下人人如見其人藉慰崇拜之忱留作紀念之品也用誌數言以爲介紹 
氣候報告 
[（上海徐家滙天文臺）已過者之報告]  
　　十二月三日晴反旋風仍在中國中部勢力未變蒙古氣壓下降早晚寒日間暖逾常南方信風和適北方有南凉風四日晴而寒霧頗濃重氣壓下降凉風吹向東北是日午後四時前二十四小時内上海温度至高六一二至低二九七去年同日至高五七四至低四一五 
[未來者之推測]  
　　十二月四日午後四時三十分預測黄海有北風本區海濱有迷霧南方有新起之信風 
雜評二 
[弔蔡櫬回國（庸）]  
　　使無滇黔首義則今日之仍爲民國與否未可言也使無蔡公之冒死經營則滇黔之果即舉義舉義而能轉戰千里以待各省之響應與否更未可知也然則吾同胞幸民國之不亡而追維此民國所以不亡之人以永永服膺勿去者舍蔡公其誰歸哉 
　　今日爲蔡公靈櫬歸國之日回憶距今三月以前蔡公渡東之際吾儕固嘗一致祝其早占勿藥翩然來歸焉孰意昊天不弔奪我元勳見其出而不獲見其生還旅櫬歸來浦潮嗚咽記者於悼痛之餘尤不禁增一層感愴也 
來件 
[韓恢留别滬上諸同志書]  
　　恢也不才與諸同志奔走呼號冀紓國難勉盡天職者蓋十餘年矣今幸共和復活庶政維新凡吾人平日所經營企望者旣如願以償則閒軒退掃還我廬山正其時也惟恢以憂患餘生旣蒙諸君不棄曲予相助羣策羣力共謀大局艱難辛苦言之痛心恢初未嘗不冀圖厚報奈事與心違徒呼負負若此時默無一言未免恝然於中用傾積愫與諸君作臨别之握手幸埀察焉恢秉性戇直不敢欺人以自欺此諸君所謬許者也歷年所經困難又諸君所深知且相與共之者也殫粗竭慮瀝血剖心爲國不敢不勤爲友不敢不忠此又諸君所同信者也恢今日之言或亦爲諸君所樂許乎諸君以堅忍卓絶之懐抱福國利民之想當夫袁氏未死國基飄摇之際共拚一腔熱血爭擲大好頭顱固分内之事然丈夫處世應知順逆男兒報國豈惜身軀今我輩功雖未建志願已酬政治能趨於正軌行動應合乎法規諸君前此或厠身敎育或盡心實業或從事隴畝或經營工商皆因救國心殷舍所事而謀 
改革今則破壞告終建設伊始誠宜各返故土各歸本務謀直接生利之事業籌長治久安之善策此恢所深望於諸君而欲爲諸君進言者亦即是也至此次善後早已終結報章所布歷歷可考嗣後除代殉難者待時向政府設法外其餘手續已淸責任亦卸如有假恢名義招謡騙詐或爲法外之舉動者不惟關於個人之私德抑且自陷於法網謂諸君肯出此乎惟深恐其他不良分子假冒名義有非法行爲涉及諸君致負前此捨身救國之高貴名譽故不得不以最誠懇之言貢於諸君前也各界諸君子知恢有素若有以上情事當勿受其所愚務請按法嚴究以昭核實恢現正摒擋一切尅日他往考察實業用資借鏡從此此少離多務望各自珍重拳拳之誠伏維鑒亮 
來函 
[繡雲天來函]  
　　啓者貴報初十日登載敝公司發現炸彈一節其事不確請爲更正 
[四川路靑年會童子部來函]  
　　啓者本埠靑年會童子部并辦以來已二易寒暑所有會友分商界學界二等惟學界會友功課繁重無暇每日到會享受利益若爲特别會友會費太昻徒多耗費敝會有鑒於斯特定優待章程一條凡有學生十人以上每年能付會費洋四元者得爲特别團體會友每星期六下午到會一次享受體操游泳沐浴游戲閱報聽演說等種種權利如是光陰旣不虚擲會費又不過昻諒爲各學校諸君子所贊成茲屆徵求之期凡願照章人會者敝會當一律歡迎 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[處死刑者亦必褫奪公權說] [  天虚我生]  
　　客有問於予曰（從前報紙論說通行此種體栽故仿之）近閱某報載某審判廳判决某案旣科犯人以死刑而復科以從刑禠奪公權全部二十年夫人旣死則其公權資格當然消滅尚何待乎褫奪且不褫奪終身而復定以二十年之期限豈慮茯人死而復活或於控訴上告期間被選舉爲大總統耶是誠使予百思不得一解子於民國法律研究有素竊願有以敎我予聆此說初無以對旣而思之則亦有說乃應之曰君不見新刑律第七章原案有云『應否褫奪公權不可拘泥罪之大小須洞察犯人之心術所犯雖輕苟出於無廉恥者亦應褫奪』又云『從刑非被宣告徒刑以上之刑不得科之然受死刑之宣告者仍應科之而使喪其資格』由是以觀則知某廳之判决理由殆即本此蓋如其人而爲官員苟處死刑而不褫奪公權則茯栗主之上猶得書爲淸封某某大夫如有被選舉之資格則其人死後猶得向陰司秀才運動投票被選舉爲鬼議員又其人如曾膺勳賞則其落棺時猶得佩戴勳章而有軍職者則其訃告之上猶得書爲將軍校尉之銜而曾爲學堂監督提調敎習者猶得召號一班學生開追悼會以出風頭而爲律師者猶得挾其文憑於招魂袋中向陰司告狀凡此諸端不可不慮故定主刑爲死刑者亦必科以從刑而褫奪其上列六項之資格且按新刑律第二十六章殺傷罪於第三百三十一條中固有除三百二十四條外犯其餘各條之罪者得褫奪之之明文所謂得褫奪之者依據二年十一月十五日司法部訓令第四百九十六號之解釋蓋即停止公權之謂與新刑律第四十六條所謂褫奪公權者有異蓋得褫奪者全由審判官之鑒衡非必定須褫奪故其褫奪當有一定之期限某廳判决此案殆卽本此理由客曰子言辨矣然則此二十年之限特爲其人身後計也例如有勳爵者二十年後其子尚得承襲有年金者二十年後亦得繼續承領而某栗主墓碑之上二十年後尚得追書其頭銜也則應之曰然且不第此蓋二十年後其人必已轉生爲人其死之日或即其生之年則其人所已及冠爲官員爲選舉人爲勳爵爲軍人爲學堂監督提調敎習或爲律師又豈法律之所能禁是故科死刑者之褫奪公權轉不適用終身二字若謂褫奪終身則是及身而止不若定以二十年之期限則並其轉世爲人時之公權亦且褫奪之矣若更多定幾年則其人轉世已足有爲亦不受此當然之制裁故以二十年爲限其妙實不可言子何不思之甚客聆予說乃恍然嗤然笑譁然鼓掌而退 
小說 
[言情小說妍媸鏡] [  常覺小蝶合譯天虚我生潤文]  
　　第十四章（三） 
　　予思至上寸心遂如十萬犂鋤起落不定臾無甯貼之地菲雪見予忽然變色則亦愕曰密斯柰梨君何思者予亦愕然如夢乍覺曰願君恕我但句菲雪曰但如何予曰吾不喜此爵與此語實爲菲雪不料乃大詫却步曰汝不喜此屋耶然則曼睞何爲告我謂君喜此實則此事皆渠慫恿而成予曰曼睞向君言此耶然則君二人皆大誤吾匪特不喜此屋并不願更住鴉剿村菲雪以手撫額曰噫是誠出吾意料外矣雖然雷格萊爵邸即令購就亦殊無妨蓋吾人不必定居其間密斯柰梨試告我君喜何居者則我必於何處爲君購置别業予摇首曰此亦尚早菲雪不解予意何指乃現爲𥈭眙之容睁其小目灼灼注射予面時曼睞適至第一事所見者卽爲扇盒立攫之手中曰隹或吾乃未見扇式玲瓏有如此者菲雪先生君從何處覓得此物菲雪漫應之曰然而心中則思爵邸事以肥小之手自挖其衣袋似覓一物旣而得之則以呈曼睞曰吾亦有一物贈君曼睞大悅曰入場劵耶朝來正思値此盛會乃無由得入不圖君已爲我得之菲雪曰此細事耳奚足掛有愛機掄巧妙我佩良工手造長途此去水迢迢快把方針定了（悲世） 
齒予曰何處入場劵乃値得如此忻悅曼睞曰亞伯來伯爵夫人開跳舞會耳汝豈猶未知耶予念亞伯來此名觸予耳鼓似覺甚稔且尤有異常感觸旣而憶之蓋勞倫司語我彼之女兄固嫁亞伯來也倫敦跳舞之會予本厭之矧彼主人又爲予所不願見者蓋見其人適增予之感觸耳然殊不能與曼睞抗彼旣欲往則予亦不得不亦步亦趨誠以曼睞如簧之舌必能强人使從故予與其多辯不如從之轉得安靜是日薄暮菲雪以馬車來迓姑母嘉蓓亦卽偕予姊妹而往旣至則會客室中人已潮湧互相擠軋幾無插足之地菲雪爲吾人開道且喘且行額上汗珠纍纍乃如雨下曼睞則猶左顧右盼故作瀟洒且曰亞伯來夫人奈何不見噫塔賓登來矣言次竟棄吾儕與彼白髮少年挽臂而去吾人行入跳舞之室始稍稍有立足地菲雪自人叢中攫得一椅納姑母坐且向予曰汝喜跳舞否予曰少坐爲佳不如罷休菲雪曰否吾當爲汝覔一舞伴言次即向室内行轉瞬已入重圍但見其巨顱盪　於人海中旣而乃并其頭亦不復見矣 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
小說謎 
[愛國小說懸賞徵續奇童案（三蝶影）]  
　　乃驗諸所囚孩悉不得當亞侣忽抗聲謂王曰王非孩乎王亦不可不驗以示百姓大公且釋百姓之疑惜老夫耄耳否則亦當脫示王王至此色益變 
　　威禮駭絶意天下豈復有演如是慘劇者乎於是積衆人之目績衆目之光積衆光之線咸萃於王而王至是乃適成爲衆人之目的 
　　舊黨大譁爭欲攻王王驚欲啼亞侣摇手止王更命人至王宫中索王佩刀刀出缺處宛然爭脫王靴左足中指果斷一天疑務至是頓然消釋舊黨集議速釋一百三十六幼孩立貶王並威禮公爵而圈禁之於野馬島更迎野馬島之前王歸電車隆隆一日之間而冷暖立異百姓雖怒幼王殺父爲不仁而又感幼王之能滅親爲大義幼王亦以衆證確實雖嘵嘵置辯亦徒起人之叢詬而已 
　　巴黎之談偵探者咸曰亞侣亞侣而亞侣之名至是乃越懐仁而上懐仁沮喪越數日置酒高會邀亞侣亞侣欣然赴召蹣跚之態殊足厭憎懐仁舉觴壽亞侣作而起曰亞侣君萬歲功成名立良可醵賀且叛黨爲通國所嫉遐荒竄斥大快人意顧亦不復爲之置辯然吾蜚旣業偵探苟有疑竇不敢不質幼主刺王不於宫中猶曰恐滋物議也刺王之後遁亦易耳非有長溪大河乃必泅水上岸故留此足印以示破綻設幼主不入水亞侣亦安從辨王中指斷者是王自塹其坑而自蹈之毋乃非如亞侣言或卽謂王行刺後驚而墮水王非窶人子其必赤足而舉大事又胡爲者 
　　懐仁駁論敏妙極矣不謂偵探文章乃留此極大罅漏他人偵探以無罅漏爲能茲顧以有罅漏爲能耶原書尚有後文茲截止此請續 
聯話 
　　長聯鋪排易精當難必通體無一泛意無一冗句無一弱筆無一支辭方爲合作若專事摛藻一味填砌雖足動目終不能愜心貴當也前淸某公攻太平軍戰死其友某（忘其名）輓以聯云望殘天外旌旗一捷湘再捷鄂三捷湖惟獨潯陽未捷遂隱台星將軍忠勇果忘家手擲骷髏並不念上有老親下無弱息』哭斷秋江風笛生同里長同遊官同僚祗慚偉烈難同空悲舊雨禹域東南猶苦戰眼看瘡痏更何人早紓國步　挽天心』悲凉雄壯洵屬名手（亞雲）（二） 
謎話 
　　去年在金壇席上李又莘君述一謎謂於燈市中見之頗有趣題面云『七個人八隻眼睛鄉下人八隻眼睛外國人八隻眼睛阿寳的娘八隻眼睛』射市招一聞題而者無不失笑然皆苦思不得予因從八隻眼睛着想竟得中蓋『貨眞價實』也此謎極類妍嬧鏡中之柰梨雖蠢而趣妙在自然（栩園） 
海外拾遺 
[英法德三國將帥年齡之比較（撲歷）]  
　數月前有人將英治德三國戰事中最高級軍官之年齡製爲比較計英國軍官凡二十員年齡最長者六十歲最少者四十六歲平均每人五三○九歲法國軍官十五員最長者六十七歲最少者五十五歲平均每人六○五歲德國軍官二十一員最長者七十二歲最少者三十四歲平均每人六三，五歲以英國軍官爲最少云 
　　畫謎之六 
　　右書謎隱新名詞一（栩園製）本月十五號截收 
續刋小說 
[絶塞奮椎記（野鶴）]  
　　第七回（二） 
　　春巒正待砍去却被一侏　枒的樹枝攔住那秋田才得没命的逃去一羣游手早被柳娘砍去了大半餘的零零落落都没有氣力見事情不妙祗得一鬨而散春巒纔整一整衣服把劍依舊插在腰際揷時帶笑說道奔勞半載壯願將消舟車多緣饑渴爲累今兒雖則是小試鋒銘却也稍饜我欲倘然没此一舉長此默無作爲非但我技癢難堪便是那腰底劍哥兒也要呵責我咧說完又是大笑柳娘聽罷用手指着西邊說道你且慢着那邊不是有人來麽春巒抬頭一望果然數十武外有一輛征車飛也似的望東馳來車轔轔馬蕭蕭更夾着一片歌　似的聲響不一會那車早已到了春巒跟前乘車的却說道車且停着車夫遵命把車停了乘車的一躍跳下忙呌道春巒你在這裏又要甚麽俺要替他們報仇哩春巒這時爲看不見了晦軒正待尋覔聽了這話急忙回頭細看却原來是楊鐵人那鐵人便是把追風駒送給江毓忠的那人當下相見春巒也笑着說道楊鬍子快些去罷不要故事糾擾誤了我的要事鐵人忙問道你有甚麽事春巒只顧尋覔也没打回話尋了一回遠遠聽得有低語的聲音恰像晦軒口吰便隨聲尋去果然一株大檉樹後面濃密的場所晦軒和御者一同緩緩的走來春巒便道賊夥已經殺盡了你别慌罷一面說一面鐵人正追尋過來撞見了晦軒却現出一種揶揄的光景帶笑說道唆晦軒你平日裏縱横睥睨凌厲無前幾乎舉足蹴頽崑崙之巔放口及盡長江之水那樣有志氣那樣有才能如今遇着區區草寇却已神魂散盡觳觫若堂下之牛早知若此何苦定要軒眉抵掌呢這一篇話話得晦軒滿面羞慚無言可答 
 
 
 

Page 18

 
 
   
 
