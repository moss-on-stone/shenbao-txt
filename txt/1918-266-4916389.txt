# 1918 - 266 - 4916389

 

Page 1

 
 
   
 
 

Page 2

 
 
時評 
　　 
[○交換條件之名目] （冷）　佛家言。不生不滅。不增不減。而中國今日時　局。乃有不滅不生不減不增之勢。　何言之。自調和者有叚內閣與軍政府同時　消滅之說。又有新國會與舊國會同時取消　之說。於是世人咸知。今日多一名目。即爲他　日多一交換條件之權利。於是北方選舉之　副總統。或將急以發生。南方傳言之臨時總　統。或亦應運而出。何也。以備他日交換條件　之名目也。是則茍不爲他日之滅者。今日可　以不生。茍不爲他日之減者。今日可以不增。　也。　故曰不滅不生。不減不增。　　 
[命令]  
九月二十六日大總統令　兼署湖北省長王占元呈考察各據陂縣知事謝健心精力果饒有智略均着交國務院存記署孝感縣知事孫星煜融洽軍民有爲有守署應城縣知事馮顯謨保境安民輿情協洽均給予五等嘉禾章署崇陽縣知事劉文冕維持善後才具宏通署五峯縣　　　　治理嚴疆才堪處變署麻城縣知事鄒秉乾任事勒　　亂得力宜都縣知事彭懋修應變有方軍民咸洽署黃　　　事姜繼襄治匪安民老成穩練光化縣知事楊鴻通才　應變措置咸宜署保康縣知事章松溥樸實耐勞辦防出力署南障縣知事王以騼戢暴安良地方浹洽均給予六等嘉禾章署漢陽縣知事柳廷輔明愼廉能實心任事夏口縣知事侯祖畬不煩不擾賫應得宜雲夢縣知事程炳政平訟理防亂有方鄒城縣知事吳應丙處常應變治襄優長均著傳令嘉獎以資鼓勵此令又令　陸軍總長叚芝貴呈陸軍第十一師副官長郝義因病請免本職應照准此令又令　陸軍總長叚芝貴呈請任命胡忠俊爲陸軍第十一師副官長應照准此令九月二十九日大總統令　顧四端姜永安均授爲陸軍步兵上校陳得祥廉孝先均加陸軍步兵上校銜此令又令　陸軍總長段芝貴呈請授魏蕙田爲陸軍步兵中校並加陸軍步兵上校銜沈恩錫加陸軍步兵中校銜仇金山授爲陸軍步兵少校均照准此令又令　魏清和晉給二等文虎章沈世榮邊玉珂王克勤均晉給三等文虎章吳漢　晉給四等文虎章此令又令　李鴻逵晉給三等嘉禾章此令 
　　 
[專電]  
○北京電　陳樹藩電王安瀾佔平　利鎭平葉荃等繼進興安撤守　保安安康等處危陝軍不敷防　堵請飭援軍速進（三十日下午四鐘）○北京電　大名王懷慶電拿獲冒　充軍官莫茂明搜出僞圖記文　日總理代表擬解部懲辦　　　　　　　　（三十日下午四鐘）○北京電　劉存厚請編兩支隊援　陝不日出發政府以川北要衝　電令萬勿輕離（三十日下午四鐘）○香港電　聞商會向台灣銀行借　欵二十八日簽定合同額八十　萬日洋存俟官產賣見三十萬　元後贖還全部中行鈔票　　　　　　　　（三十日下午二鐘）○香港電　李耀漢舊部請李勿交　卸省長職衆極注視李等行動　　　　　　　　（三十日下午二鐘）　　 
[外電]  
○海參崴電　捷克國民議會之議員葛薩氏對路透訪員談及鳥穆斯克之變端據謂此乃土穆斯克議會與西比利亞政府衝突之結果蓋鳥穆斯克政府左黨執政員四人連結土穆斯克國會冀握大權壓倒右黨其目的在建設社會革命黨之政府但謀變未成黨人被捕內有一人已被暗殺至於軍事現由捷克軍管轄但西比利亞西部之政治可爲隱憂茍協約軍不派兵西進則該處政治風潮將有出人意外之發展並給後患云云　　　　（二十八日）　路透電○北京電　今日開兩院茶話會多數意見一致主張辦法兩條　如左　○在雙十節以前選舉副總統且於事前開一預備會　以便決定日期○俟總統就任後即討論憲法　（三十日）○北京電　聞安福俱樂部仍不變更舉曹錕爲副座之計劃　　　　（三十日）○北京電　據安福系某要人之談話云叚氏決於新總統就任　時辭職總統必慰留之且准其告假令田文烈或錢能訓代理　即與此時謀南北妥協之道如妥協而有端倪則准叚辭職而　梁土詒內閣產生否則叚必重上舞臺云云　（三十日）○北京電　聞選舉副總統期將定於十月六日或七日　　　　（三十日）○廣東電　唐繼堯代表趙藩孫文代表徐謙已抵廣東軍政府　已任命趙氏爲交通部長徐氏爲司法部長　（二十九日）○廣東電　昨日國會開議員談話會討論總統任期延期問題　及承認軍政府爲正式政府問題議論紛紜不得要領而散　　　　（二十九日）○廣東電　據自韶州歸者言李根源所賣施之工業稅目下每　月有十二萬元之進欵即以是欵充該方面滇軍軍費綽有餘　裕　　（二十九日）○廣東電　軍政府因目下司令官過多命令難以統一特命參　謀陸軍海軍各部審查命令辦法　（二十九日）○奉天電　此間設立教育實業兩廳之案張作霖以無經費爲　理由未允設立現因已得巡閱使遂擬設該兩廳欲任命謝蔭　璧爲教育廳長譚執璘爲實業廳長現正與中央政府協議之　中　（二十九日）○奉天電　在奉天留滯中之日本一旅本日行閱兵式中國多　數武官參觀閱畢該旅長建宴日僑及中國之文武官　　　　（二十九日）○奉天電　昨夜此間北陵附近之滿鐵線路上又有置枕木者　火車幾致脫線　（二十九日）○奉天電　平井博士昨日由京奉鐵路來奉擬於今夜即赴長　春視察四鄭鐵道等　（二十九日）○奉天電　有賀博士本日來奉　（二十九日）○奉天電　傳良佐周肇祥之來奉會有爲巡閱使署左右參贊　之說現聞黑龍江鮑督軍爲國防司令以傳良佐爲滿洲里國　防處長周肇祥爲哈爾賓國防處長等說　（二十九日）○東京電　任命高橋光威氏爲內閣書記長官　（二十九日）○東京電　俄國第一次革命之內閣總理利由鳥臥夫科氏將　於數日之內來朝　（二十九日）○東京電　據阿木斯鐵爾達木來電云德國宰相海爾託林伯　爵在德意志帝國議會全院委員會宣言曰余有與美總統之　講和條件十四條之原則爲基礎以爲講和之意　　　　（二十九日）○東京電　本日下午二時日皇在宮中舉行親任式新內閣全　體閣員列左　首相兼司法大臣原敬　內務大臣兼鐵道院　總裁床次竹二郎　外務大臣子爵內田康哉　陸軍大臣中　將田中義　　海軍大臣大將加藤友三郎（連任）大藏大　臣田爵高橋是清　文部大臣中橋德五郎　遞信大臣野田　叩友郎　農商務大臣山本達雄　（二十九日）　　　　　　　　　以上東方通信社社電○哈爾濱電　日軍於巧日將黑河對岸之布拉歸依臣司克完　全占領復前進至鐵道三岔綫之西阿歷其塞隔司克地方占 
 
 
 

Page 3

 
 
　據機關車場謝米諾夫軍亦進於司它秦司克地方鐵路沿綫　巳無激黨蹤跡　（三十日）○北京電　吉林財廳原列三等現改二等已通過國務會議　　（三十日）○北京電　日軍事當局擬用飛機傳遞郵便已在釜山實地試　騐　（三十日）　　　　　　　　 
○杭州電　齊省長電政府請簡任馮學書爲政務廳長即將發　表　（三十日）　　　　　以上中孚通訊社電○東京電　原內閣成立其閣員人物如左總理大臣兼外務大　臣原敬海軍大臣加藤友三郎陸軍大臣田中義一司法大臣　鈴木喜三郎以上之外尚有山本達雄高橋是清男中橋德五　郎野田卯太郎床次竹次郎諸氏亦決入閣惟其分配尚守秘　密　今朝（二十九日）原敬氏入覲伏奏後當於下午行親任　式政友會總務元田肇氏之不入閣者蓋欲留爲當總括黨務　之大任故也又伊集院彥吉氏返國後將俾以外務大臣職　　　　（二十九日）○東京電　原內閣之內閣書記官長以下內定如左內閣書記　官長高橋光威警視總監岡喜七郎（二十九日）○東京電　其後內閣閣員復決定如下文部大臣中橋德五郎　農商務大臣山本達雄遞信大臣野田卯太郎又親任式決定　於二十九日下午二時舉行（二十九日）○東京電　床次竹次郎兼任鐵道院總裁橫田千之助任法　　局長官　（二十九日）（以上共同通信社電）　　 
[戰電]  
○倫敦電　海格上將今晚報稱今日遲明英國第一第二兩軍　之一部分在廣闊之陣線向坎白萊進攻敵軍陣地甚爲鞏固　且地勢險惡前進不易然英軍仍達所抱目的美兵支隊在英　軍右翼及端佔據勒加特萊西南興登堡總陣地外防之戰壕　多道設防之田莊若干所（二十七日）○倫敦電　今晨海格上將報稱昨日英軍在坎白萊陣線進逼　不稍停頓直至深夜始已晚間復向戰地北部得有進步且俘　虜與獲砲甚多　第六第七軍團在佛萊斯基萊山脊與波爾　朗高地間績得進步　坎拿大第一師於日晡時進抵杜愛　坎白萊路第十一師穿過坎拿大兵前進兩英里餘佔據二村　同時第五十六師亦沿北運河北進在沙希哇希東北防務俘　虜五百人今晨我軍仍在戰線全部分作戰頗爲得手　佛蘭　得斯之英國第二軍今晨會同比軍開始進攻其戰情見比國　公報　（二十八日）○倫敦電　路透電社得悉英軍今日在沙希萊斯特萊與戈沙　柯爾間進攻已抵距坎白萊約三英里之地點　英軍迄今已　俘虜約六千人獲砲若干尊　英軍所得之進步至深處有三　英里之遙巳於多處越過興登堡之外防　波爾朗之陷落至　關重要蓋其地爲坎白萊之屏障我軍今處之地位已易佔據　坎白萊該鎭縱不即下然敵軍已不能用以爲鐵路或道路之　交點矣　法美軍陣線現有至烈之戰事日中時敵軍仍扼守　芒福康法美軍已俘虜一萬六千人獲砲五十餘尊　　　　（二十七日）○倫敦電　路透電社得悉外交部已接布國來文申請休戰文　中並未表明此舉僅由布相瑪里洛夫氏建議爲之所請者乃　休戰議和英國須商諸協約國後始能答覆聞政界之意與布　媾和影響至大而及於土國者尤甚此舉可使薩洛尼加之陸　軍移調他處若土耳其亦有變動則美沙波太米亞與巴力斯　坦之陸軍亦可釋其擔負德國侵逼東方之危險從此可以消　除而全球之糧食現局大約亦可因以轉機貝爾福君及波拉　勞君現正與首相會商布國之提議（二十七日）○巴黎電　巴爾幹協約軍總司令台司泊萊將軍答覆布　請　彼不能允許休戰或容戰事間斷惟布國之代表如願携休戰　旗號至英軍陣線前則彼擬接見之云　（二十七日）○洛斯安吉爾斯（開列福尼亞州）電　華盛頓之巨哥斯拉夫　國民議會議員魯波博士謂願協約國俟其大軍截斷柏林巴　格達鐵路後再行考慮布國休戰之議和於目下考盧之則必　貽巨禍吾人今當勿忘白萊斯特里土夫斯克和約且當堅持　媾和條件不能談判僅能口授之態度若一開談判則中歐諸　國將利用此機離間協約國茍不大獲勝利遽行議和是直和　解之謂大背美國高尚總統所布之莊嚴主義云云　　　　　　　　　　　　　　　　　（二十八日）○巴黎電　塞首相語客謂彼信布國之請休戰乃緩兵之詭計　　　　　　　　　　　　　　　　　（二十八日）○巴黎電　布國高級軍官一員賫布軍總司令之函致英軍總　司令請停戰四十八小時且謂布國擬派財政大臣及布國第　二軍司令代表布政府奏准布皇討論休戰條件云　　　　　　　　　　　　　　　　　（二十七日）○倫敦電　海格上將報稱已俘敵兵萬人獲砲百餘尊　　　　（二十八日）○華盛頓電　比軍已在伊泊爾與鍬克斯末特間取攻勢在伊　泊爾北面前進二英里半　（二十八日）○華盛頓電　凡爾登西面之美軍已越過興登堡防線而臨德　軍新防務之前此次攻擊劇烈而神速美軍前嘗以此見長裴　興將軍之兵第一日攻擊即前進五六英里　（二十八日）○巴黎電　今日下午公報云今晨五時三十分法軍復開始進　攻法軍佔據松末比村及杜爾摩瓦泉北面之高地大戰仍得　進行　愛萊特河與愛恩河間之法軍夜間與今晨繼續進逼　敵軍於桑細東北得地並俘虜二百五十人內有軍官四十員　敵軍在亞勒芒北面反攻失敗法軍並於稍南攻入自約瓦村　至受齊村之山谷佔據該二村　（二十八日）○倫敦電　德國公報云英兵與坎拿大兵十六師在亞拉坎白　萊路與貝朗勒坎白萊路間及兩面進攻擊破波爾朗與佛萊　斯基萊二村並迫令亞拉坎白萊路北面之德軍退至瓦細勒　凡爾桀海勒柯爾陣線　德軍在愛泊希與貝里柯爾間擊敗　猛攻之英美軍迫令退至朗比勒出發點以外法軍在蘇維泊　河與愛恩河間稍得地　亞貢東面美軍之攻擊已止於亞泊　勒芒·細愛巨陣線之南　德軍因芒福康陣地將陷圍中已　棄該鎭　（二十八日）○里昂電　自法軍在娘子路重行進攻及比軍取攻勢之結果　西歐聯軍幾在全陣線活動比軍已佔據胡赤斯脫森林德軍　退出狄克斯末特法軍現正向夏勒倫奇方面前進美軍則由　亞貢芒福康外之末斯境及亞泊爾芒間前進　（二十九日）○里昂電　馬基頓聯軍長驅直入敵軍處處退走布國使已行　抵聯軍大本營　（二十九日）○倫敦電　路透電社得悉塞馬隊今仍向巨瑪愛巴拉進逼以　期截斷蘇匪亞特拉瑪鐵路如能得手則斯特魯尼柴東面之　布軍全將與布京及其總交通線隔斷淮爾斯外刻有甚烈之　戰事布軍謂其全力圖保鳥斯庫白鎭塞騎隊距該鎭不足十　英里　（二十七日）○倫敦電　巴力斯坦英軍大本營路透電社訪員昨日電稱土　軍決計在安滿死守此爲由南面逃亡之唯一門戶惟土軍殊　無力抵禦英軍之猛進澳兵現舍騎由西南二面取包圍行動　紐絲綸兵則由北面直掃而進我軍用其在南斐戰爭所得之　經騐每遇抵禦劇烈之小山輒繞道過之進抵鎭中　敵軍刻　正準備在加波克河上游一帶猛力搞拒澳兵以短兵巷戰後　佔據鐵白里曷斯與塞瑪克希斯薩姆拉二地　（二十七日）○華盛頓電　陸軍參謀總長瑪區將軍宣稱亞昌格爾南面之　協約軍與美軍現由英軍中浦萊將軍指揮美大使俄蘭細斯　現駐亞曷格爾陸軍部與該處陸軍外交人員甚爲接近　　　　（二十八日）　　 
[公電]  
舊參議院雲南議員何畏通電　天津黎大總統北京馮代總統廣東參議院衆議院軍政府岑伍唐陸孫林唐總裁江蘇江西湖北雲南四川貴州廣東廣西各省督軍廣東李總司令李督辦湖南吳師長馮王閻蕭各旅長譚總司令趙程司令福建陳司令公鑒慨自叚氏當國竊柄弄權視國法如弁髦藉參戰爲武器壓迫元首解散國會借欵賣國無惡不爲近更愈演愈奇以非法國會選出非法總統猶復散布流言妄傳南方已提出妥協條件欲藉此淆惑觀聽顚倒國是抑知西南旣宣言護法自當始終不渝況非法總統旣公然產出是去護法之期望益遠豈能茍且偷安遷就言和當第一次革命時南方因愛好和平選舉袁世凱爲臨時總統終爲袁氏所欺不出數年乃有帝制自爲之舉然此猶得曰袁氏當時贊成共和承認約法也及護法軍興天佑民國袁氏暴斃民主政治萌芽復活乃因軍務院撤銷過急致政權仍扼於官僚軍閥之手叚氏乘機組閣未及一年竟有督軍團脅迫解散國會之事然此猶得曰叚氏當時未會反對約法恢復國會也今則如何非法總統旣就職有期非法政府猶肆行無忌非法國會且擬選舉副座此而可以國和則國家之根本大法蕩然無存推而至於復辟可也稱帝可也總統總理終身世襲亦無不可也尚何護法靖國之足云幸世界潮流羣趨民治我國民縱冥頑不靈亦決不容少數惡官僚舊軍閥之骫法亂國大權獨攬故南北將士之有識者無不仗義同仇欲挽旣墜之綱紀今正式國會雖已召集於粵省而正式政府尚未成立軍政府僅爲護法截亂機關然行政機關究未完備故對內則國民無所適從對外則友邦未見承認夫旣不認北京之非法政府而又不目組織適法政府是中華民國直等於無政府矣爲今之計惟有準據約法從速組織正式政府依約法所規定大總統不能行使職權時由副總統代行副總統不能行使職權時由國務總理代行今大總統黎元洪副總統馮國璋均身有故障不能行使職權當然應由護法各省擁戴之國會通過正式政府之國務總理代行其約法應有之職權遙戴黎總統及馮代總統待製定憲法後再行改選總統夫如是而後立法行政各有專司使天下皆知主權所在不容竊據旣可昭示護法之決心又可取得列國之同情邦人君子當不以斯言爲河漢也敢布區區幸垂鑒焉參議員何畏叩要聞一 
　　 
[○北京特別通信] （齡）　　　　　　　　　　　　報館問題　　　　　　　　　　　　　副座問題本月二十四日晚新聞交通社主任何重勇忽被警廳拘去翌晨國民公報晨鐘報等八家報館又被警廳將各主筆傳去勒令停版現在各報館主筆雖已保釋而新聞交通社主任何重勇仍舊拘留於警察署內此次風波係因洩漏大借欵之故據言此項借欵剛由某國纔來覆電商榷進行辦法一旦遽由新聞界披露前途不無妨礙某總長大爲憤怒因商之某要人以參戰處名義函致警備司令部欲治各報館以洩漏機密之罪警備司令部當即移行警察廳請即嚴行查辦以儆效尤云云此等議論均屬表面文章其黑幕中實爲新交通系與舊交通系衝突之起點其所以獨將何重勇拘而未釋者欲究出該消息之所自來也故其結果一時尚難逆料或曰此事與馮河間亦有關係究竟如何且觀下半篇文章再下斷語選舉副總統問題久不解決延至今日雙於無人　及一般　海中幾不知有選舉副座一事爲對於時局上之重要關鍵也前晤某議員談及此事據云此項問題因有種種窒礙萬不能一致進行雖有主張雙十節以前決選副總統者然其暗潮之大原因之雜斷非一時所能解決槪言之北方之負有此項資格者已有四五人之多南方則主張緩選而各議員團體之間主張又極不一致有此許多關碍恐雙十節前選舉副座之說未必能見諸事實昨又據議院方面人云關於副總統之選舉雖似置諸不論不議之列然兩院中各系議員實在暗中討論其結果擬於月杪即開選舉副總統預備會下月初實行選舉蓋非此則徐東海恐將藉之以爲不就職之口實也由此兩說觀之則副總統一席雖似不易選舉而其內幕中實有不得不速選之勢然各系議員中所屬意者究爲何人爲目下所亟應注意之一問題觀研究系態度表面上尚主緩舉而安福系與交通系之一部則一致主張合肥并欲使合肥兼參謀總長一職以便貫澈其素抱之政策至南北問題之如何解決馮河間曹仲山張作霖等之如何處置悉置諸腦後而一不顧間此等主張佔大多數目下有一部分暗中運動冀於選舉會開成時驟然取一致行動以迅雷不及掩耳之手叚行之此亦新國會之一新消息也　　 
[○時局之新趨勢]  
　　　　　　　　　　合肥有決定下野說自吳佩孚通電主和後曹經略遲遲不南下北派將領和平之聲復起此等現象在一方面視之未嘗不可作爲解決時局之轉機然南方果能就範與否其所謂護法之目的北方果能容納否亦未敢　信也近據漢口消息徐東海會致電王督謂北方將領對於和戰問題尚未能一致若恢愚見仍以糾合南北軍事長官一致爲和平之請願最爲良策雖此說尚未證實然觀岑陸唐熊等之致電王督與夫江蘇軍界之請願則東海電所謂合南北軍事長官一致爲和平請願之策似已有動機蓋陸幹卿岑西林二十三日會致電王督請於東海就職前力謀妥協時局即容易解決若能得蘇浙兩督會同通電請願尤妙又唐繼堯亦同熊克武顧品珍趙又新于右任張鈁王文華王天縱黎天才等致電王督謂靖國軍一致希望妥協但非回復舊國會犧牲段內閣之位置則不能妥協務祈出作調人而江蘇全體軍官近亦有聯名電致李督陳述和平意見之舉由此數事觀之誠可謂南北和平之大動機矣現聞段合肥之下野問題雖經左右力阻而段君鑒於四週之情況辭意不爲少轉昨日下野之意業已決定擬薦田文烈總長組閣正與田君交涉雖田君尚未承認而段之下野已無問此亦時局轉移之一關鍵也江蘇督軍李秀山本爲主和分子但近來殊少主張致外間疑其消極昨據新由江寧回京之某軍官言李氏近對人談及時局謂內亂不已外患相逼終非長計仍以和爲上策倘和議難望妥協亦應另求別法以解決時局若再使之混沌則將來前途有不忍言者是李督態度仍傾向和平惟尚在沉機觀變耳據某方消息李督近來除轉達部下軍官聯請主和之電外尚有一電係請撤調戰區前線客軍大致謂前方軍事旣無發展默觀大勢終必歸於議和查曩日所劃戰線附近人民迄今尚多未回舊居刻下天氣漸寒恐皆難免被飢寒所迫流爲盜賊之患與其俟被挺而走險之後收拾不易寗若先將前線客軍撤退俾便專以少數防軍招回避難人民云云不知政府對此如何意見也前農商總長谷鍾秀氏近日僕僕京津對於解決時局意見迭有發表前日谷君又致東海長電一道似謂停戰命令須早頒布以免南北將士久在防次致利用時機之奸人得以乘時鼓惑妨礙大局關於副座及法律問題亦有折衷意見聞東海披閱之後亦頗贊成但以該項條陳按之目下時局恐不易措置故將原電暫爲擱置昨據某政客言東海對於主和者進謁則云和平爲我之素志尚望諸公匡助對於主戰者進謁則云我與合肥合則兩美分則兩難任何困難決不令合肥遠離政局其圓活如此亦何怪對於停戰之說不敢明白主張蓋東海固抱定不爲天下先之主義也北京順天時報昨述政局最近之表裹云非叚派刻下之目的專欲早日推倒叚內閣以進於南北妥協之步武至關於國會問題之解決一準南北議會同時解散之方針刻下惟有着着準備而已雖然就叚內閣目下之態度而觀則叚派不僅無斷然下野之決心且仍竭力籌劃進行故非叚派邇來深知非打破現局面不足以對待叚派故一方特向湘省及長江各督極力運動一方復在中央多放間諜密債叚派之計劃以籌對付方法使其自相齟齬此等計劃日來頻奏效　叚派因非叚派之計劃旣着着奏效使已派之境遇日陷於不利於是亦竭精殫慮而得兩種方法以圖挽救其一即早日解決副座問題推舉叚氏爲副座以期保存叚氏之實力其一即鞏固內部之結束以防黨員之分裂若叚氏得被舉爲副座且可兼任參戰督辦則假參戰之名可以招募大軍卽不啻擴張叚氏之勢力而叚派之實力遂得藉以維持永久又該派欲固內部之結束則必先打破現時黨內之局面一新人心始爲得策而此等策略又非先絕反對派之言論以防其惑亂本黨黨員之視聽決難圖功第未審如斯計劃果得奏效否耳又聞非叚派所畫之妥協計策已派人前往唐督軍處傳達此旨唐督亦披肝瀝膽表示贊成妥協之眞意至陸榮廷方面日前特遣某君赴廣西探陸氏之意見料陸氏之意見與唐督亦無大出入耳按外人觀察吾國政局亦往往什得八九茲之所論未知又如何也　　 
[○東京通信] （心危）　　　　　　　　　　原內閣閣將成立　　　　　　　　　　　對華政策如何　　　　　　　　　　　　軍用票之俄人觀念日本寺內內閣於二十一日全體辭職隨命西園寺組織後繼當日西園寺未即復命昨日與山縣松方等元老協議西園寺固辭蓋西園寺初非不欲出山惟所謂舉國一致內閣者不易實現即實現矣亦不能持久故寧辭而不受也欲爲舉國一致內閣非與各黨首協議不可而西園寺僅與山縣松方等協議與各政黨絕未接洽可見其無意於此矣西園寺之意欲以總理讓與原敬後繼問題可謂尚未解決寺內內閣於後繼問題未會未會解愉之先即行辭職實爲前例所無也元老中惟山縣最爲堅執向不以政黨內閣爲然但寺內爲山縣所保舉之人材而又爲彼所提倡之舉國一致內閣今其成績如此又欲強西園寺組織內閣仍抱其舉國一致之方針西園寺豈肯輕諾哉至於原氏非其所願與惟今日形勢原氏非出不可蓋衆論所趨仍以政黨內閣爲歸束故也我人所當注意者寺內內閣旣倒新內閣之對華政策如何耳原敬爲政友會之領袖而政友會於寺內內閣夙以是是非非主義爲消極的援助原氏列席於外交調查會對於寺內之外交政策雖嘗加以限制終仍表示質問其與寺內不得謂非一致今春第四十議會政友會亦有爲對華外交之質問卒以寺內之自用原氏亦無如之何此後原內閣成立吾人固不能謂將判若兩人而其地位旣殊政黨人物當然與官僚之頭腦不無稍異對華外交諒不致襲寺內之科白也林日使近日有歸任之說原內閣成立後更迭與否雖尚未可懸揣茍段內閣一旦辭職或將稍變其初衷觀其於金幋借欵會經反對此後原因閣之成行吾人甚望其刷新對華外交也日本在西伯利亞發行軍用鈔票一事東京時事新報歷述俄人反對之言論俄國國立銀行支店長斯　屯握夫言余之意見極爲簡單對此現象母庸多述所可斷言者即干涉內政之一最危險之現象耳西伯利亞自治政府閣員竇培爾言日本軍粟之發行俄民固有反對之權利者也海參嚴市長阿加洛夫言曰日本發行軍票不得不認爲侵害俄國之主權伯里雅脫人種委員會享沙愛夫言吾人期待日本之援助而發行軍票以攪亂俄國之經濟界道勝銀行支店長曰第一爲軍票通用問題其二爲私立外國銀行開業問題日本在此發行軍票足以歷迫盧比之價格云云盼爾濱方面雖尚無極端反對者而均認爲有影響於盧布票之價格故已於十四日集各團體會議該問題於中東鐵路俱樂部內列席者爲道勝銀行股票交換所市會中東鐵路商業部中東糧食委員局及該處三報館代表其他政黨代表者有國民自由黨國民社會黨社會革命黨溫和黨等專以調查日本發行軍票於俄民經濟界之影響云云此皆民報所得之消息也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[○縹緲中之未來內閣與副座]  
段合肥自決下野後會與田煥庭幾度商榷繼任之事而田氏絕對不肯承認並言僅願農商而止即陸軍亦不擔任據另一方面所述此事現仍尚在醖釀之中且僅爲段田交涉之時未進於總統與田氏相商之程度副座問題擱置已久至前昨兩日復有活動之勢聞議員中對於副座選舉之意見約分三派（甲）主張舉叚者（乙）主張舉馮者（丙）主張綏選俟將來時局之變遷稍有端倪再於馮叚二氏中擇一較適者此三派之主張以丙派爲最佔多數甲派次之乙派又次之惟馮對於副座一席意極冷淡匪特不願言亦且不願聞叚氏之意則欲於國防有所盡力已表示決不爲副座雖馮叚部下仍有爲擁護之謀者然未得本人之同意恐亦不能勉強也就上述情形觀之副座問題將仍爲無期延期云　　 
[○湘省南北軍主和之通電]  
　　　　　　　　　　請東海爲調人首領近來大局之漸趨變化皆由吳佩孚之與南方接近吳與南軍兩方秘密接洽由來已久兩方先由前敵方面謀局部議和自吳通電主和後局部議和漸有成局雙方議和地點設在　陽縣屬之公年墟吳所派代表爲劉傑包春之南軍所派代表爲劉鍾衡文鹿鳴尚有李香泉亦在參預之列但非正式派定者該處特設各代表招待所一處即假王壯武祠爲所址主其事者爲張星垣兩方遇有爭執即由各當局令知協商聞劉鍾衡近已有別項委任又有改派胡兆鵬之說兩軍最初距離約三十餘里嗣經兩方代表會議後各退十餘里現在相距已有六十里之遙行旅往來尚稱便利而吳師長自馬敬兩日通電之後決由局部議和而進於南北調和故迭次轉來南方首領贊成和平之電已有多起聞最近二十六號又有一寢（二十六）電乃譚浩明譚延誾率湘桂軍官全體與吳佩孚李奎元等十餘人兩方會銜拍發通告京外當局及南方軍政府各總裁並致全國各報館者其原稿如下　自去歲解散國會後民意無存上無道揆下無法守舉國騷然軍民交困當國者若能痛念時艱事事根諸法律早已解此糾紛乃計不出此竟至新國會成立矣新選舉實行矣似此武力強造不完全之國會舉行無眞正民意之選舉縱被選者資望素孚而推其所自出名旣未正言即不順而分裂之禍將隨之而起此爲我國稍具法律知識者之所隱憂也雙十瓜期迫於眉睫急望當國者訴諸天良勿再主戰以紓國難而救危亡至新舊國會自當以法理爲依歸不使逾越軌道否則國家將陷於無政府地步來日危險當更有甚於今茲者興言及此能無寒心我雙方前敵將領等目覩地方之糜爛生民之塗炭決不忍再用武力相爭促國命而利強鄰爲此懇請馮代總統不受非法之動搖毅力主持和平速頒罷戰明令東海先生不爲非法所利用出任調人首領曹經略使及長江李王陳三督帥岑陸兩總裁仍本初衷同擔負調人責任以期迅速解決時局同謀對外全國幸甚區區下忱伏維亮察譚浩明潭延闓率全體將領程潛馬濟李書誠韋榮昌張其锽林俊徵陸裕光趙恒惕林修梅賁克昭馬鋆宋鶴賡廖家棟魯滁平玉得慶等師長吳佩孚李奎元楊春普鎭守使趙春廷總指揮官張宗昌副司令陳德修旅長馮玉祥潘鴻鈞張克瑤王承斌閣相文蕭耀南張學顏張福來團長穆文卿楊清臣同叩寢印　　 
[○英美兩使抗議收賣煙土]  
昨日外間傳說美國對於煙土提出抗議又稱英使亦有抗議提出昨據外交界消息美英二使之抗議書確已於前日送到外交部二使抗議文書大致相同其內容略謂貴政府擬與烟商團議定收買滬粵關棧等所有之印藥轉以售販於商人本政府驟聞之下不勝駭異宣統三年所訂之禁烟條件依年遞減種運貴政府此次舉動對於禁烟條件早已終止之情形實未與以注意本政府不能不認爲貴政府之舉措足爲一種退化表示對於英美諸國大失信用本政府對於此次貴政府之行動相應即時向貴政府聲明脫離貴政府此次事件之責任以示警告之意貴政府如實行後本政府應將此意對於中國及英美各國人民盡情宣布以表白本政府之旨趣云云聞抗議之中以美使措詞較爲激切政府現正商議答覆中　　 
[○京華短簡]  
審計院每年依例到財部檢查一切出入欵目帳簿茲聞本年現已屆期日昨審計院特派員於今明兩日赴財政部檢察本年上半年各項文件帳簿其檢察事項約分數種（一）各項底稿（一）出入預算項目（一）收支欵目（一）國庫存欵（一）公債發行數目（一）各項解欵我國自向德奧絕交以至宣戰期內預算決算亟應編造此事業經着手各省並將特設調查機關隨地調查類如宣戰後我國所收德奧船隻噸數日期及已否租出封存各項則歸外海兩部主辦已電令上海管理敵船監督分別塡報敵俘收容敵僑管理各事則歸內部主辦由部令行查報其餘一切事項則由主管機關詳查彙編並令以後俱當按月呈報用憑稽核川省賑欵五十萬元日久存在都中未經撥給日前劉存厚有電至京請以此項振欵移濟軍需並請電知甘肅鹽務局照數滙撥俾期迅速教育部近鑒軍事紛擾深爲憂慮日前特咨各省在軍事未平以前對於地方教育仍須認眞保護以免危急公府秘書長張一麘禮官長黃開文等決計隨河間下野一律去職前傳東海慰留之說不確蓋此等官職無向新總統聲明辭職之必要也前清八鎭統制張彪昨日赴保定在經略使署投效或云張彪負有任務將往漢口長江巡閱副使王廷楨昨接李督軍電囑其訪龍濟光會商在浦新振武軍之駐地聞此項駐地應由李督指定且限於暫駐以免浦口商人之驚擾王副使卽據與龍氏會商其結果似已解決　　 
[○北京組織歐戰研究社]  
此次歐洲戰爭已歷四年之久其戰爭經過大足以供吾人之研究茲有留心歐戰之人士在京組織一國際研究社以搜集關於歐戰之材料及研究戰時戰後各問題爲目的邀請中外人士自十月四日起每星期五下午四點鐘演講歐戰其已約定及已有演講題目者如左○前法律顧問美國韋羅貝博士（普魯士及協約政治主義之比較）○英國使館參贊和德國際同盟會）○日本駐華財務官小林博士（戰時財政之槪要）○美國使館陸軍副參贊柯許（美國之參戰）○法律顧問美國登宜思博士（實行和平之國際組織）○英國使館商務參贊婁斯（）歐戰及於中國工商業之影響○蔡孑民（歐戰與哲學）○陶履恭（歐戰及於社會之影響）○張嘉森（將來之和平會議）○葉景莘（歐戰之目的）此外尚有法國巴黎時報特派員杜博斯克英國使館陸軍副參贊鄧逎審計院顧問俄國葛諾公府顧問法國鐸爾孟博士及某比國人亦經約定演講聞一俟演講題目及時日地址排定該社即將刋登廣告邀請各界屆期往聽又聞該社方在編著關於歐戰問題之文將印成小冊發行歐洲戰事實全世界之戰事將來和議亦爲全世界之和議吾國雖名爲參戰而於戰事各問題素鮮研究該社前提倡斯舉裨益必甚鉅也　　 
[○鮑宗漢開放官荒之建議]  
新國會衆院議員鮑示漢提出開放各省官荒招民領墾案云振興農業流通農產實爲中國立國之大本尤爲今日救時之要策蓋歐戰頻年和機漸動一旦載戢干戈從事休養所需農產原料求過於供我國倘乘此閒暇農業勃興以我羨餘收彼實利轉貧爲富捷於反掌大好時機豈宜坐失從前袁大總統時代會設立經界局亦即此意然清丈地畝恐爲擾民之階厲中央設局易來各省之反對所以法意雖良而推行多阻不及　年遂以中輟爲今之計不必清丈地畝但令放荒領墾不必特設機關責令各省自辦則事輕而易舉利近而易見更爲疏淪其水利輕減其釐賦溝通其運輸庶幾數年之後地皆成熟民盡歸農待至民食有餘固可以酌定額數流通國外以收回溢利即以目前而論領價之收入與賦稅之增加亦足以少紓度支之困應請政府飭下各省行政長官將所有官荒地畝限日調查清晰擬定章程登報公告招民領墾其民荒地畝亦應勸導業戶限期開墾逾期不墾嚴定罰則並將調查及辦理情形按月呈報中央以資考核謹依法提出建議伏候公決　　 
[○共同出兵中之奉訊]  
張巡閱使以日本陸軍赴北戰爭其主議爲保全東亞之和平茲者大軍過境不能不有所犒賞以盡地主之誼故對於現在駐奉之日軍特犒以生牛四十頭敷島烟捲萬盒（每二十小盒一大盒者）以慰客軍張使除贈送物品於一般士卒外對於日軍大尉以上之將校士官擬於一二日內在軍署設筵宴會以資聯絡張巡閱使又以近來日軍過奉游行街市者甚衆恐我國軍隊因誤會致起衝突於親睦前途障礙殊甚昨特飭令憲兵營添派憲兵加班出勤以盡約束軍隊之責據軍政方面消息張巡閱使於二十二日致急電於中央參戰處略謂日軍陸續過境派員犒勞並分飭警司步隊抵站迎送曁關於外交參戰人員不時蒞奉亦應優禮接待以伸交歡親睦之意所有特別外交需費務希飭　鑑核備案特准開支謹此馳陳伏維鑒察張巡閱使負有三省軍務之責當此中日共同出兵之際尤宜注意特派傳良佐周仰庵赴吉江兩省調查各要隘駐兵地點以便入手籌備傳周二君當帶同隨員四名於二十五日晚車分赴吉黑兩省約兩星期即可回奉奉天消息云日昨北大營兵士二人徒手送友赴站其時距營不及半里突有日兵三人欵有他故將該兵士捉住並鳴槍示威於是有奔至北大營附近者紛傳該處兵士被日人捉去軍官聞悉恐係胡匪假託立派軍官及軍士數人前往查看該軍士等馳至日軍隊不允放回並向去人鳴槍該軍士等初未還槍繼有一兵險被傷及一則負有小傷於是軍隊乃亦向空鳴槍爲正當防衛日兵乘勢棄槍潛逃被捉兵士始得救回該軍官等旣將被捉軍士解縛復將日兵所遺槍支携回並將前後情形報告於長官由張師長陳述於張巡閱使由日顧問及交涉當局向日本方面詢問何項聯隊兵士將槍送回兩方以係一時悮會均互致歉忱以敦親善據聞鳴槍日兵本係共同出兵新來奉省者與中國軍隊本有連帶關係必須互相聯絡日本方面現已極力約束兵士以免再生悮會張巡閱使亦以是次發生衝突雖屬兩方悮會恐日後再起是非故約集兼代陸軍二十七師師長張輔臣各旅團長及獨立營長磋商約束軍隊辦法除前定約束我軍人無故不准入驛內外暫行規訂三則（一）凡附近日本鐵路營業官兵不准登軌遠望或散步（二）凡各營因公派出兵丁須持簽牌不准一人單出至少二名以上如遇事故卽行報告（三）凡官兵外出遇有日兵須和平對待　　 
[○陝局喫緊之京訊]  
王天縱黎天才等與陝省民軍勾結大舉進窺聲勢頗熾昨政府接西安陳督軍來電王黎等進攻嵐旱甚力安康甚形吃緊漢南全局亦形牽動業已飛電管使劉督迅派勁旅直馳商維應援以防北竄並電豫督選派團隊分防豫西邊塞仍請政府再行分電各處責令相機進行以維陝局另有一電報告馮子明一股二十十三日拂曉圖攻渭南附近之上張灣當經該處馬營奮勇擊退渭南轉危爲安另一消息陝西亂事日亟陳樹藩仍在渭南行營未能回省西安戒嚴省城附近戰事時常發見南部諸縣以范二及郭堅聲勢爲最大北部盧占奎專刦軍隊鎗械省城缺米米價已漲至三角人民逃徙者頗不乏人聞省長劉鎭華以急電分達府院據稱第一路張鐸圍攻岐山該縣防軍不足一營業寡不敵已退守鳳翔政府前據陳樹藩來電令山西派一混成旅赴陝昨日閻督電復以晉省雖有陸軍四旅因分防各地殊難抽調請政府另行設法　　 
[○閩事消息]  
　政府昨接李厚基臧致平來電報告前敵戰事甚烈已飛飭各隊奮力前進仍請政府迅速拔隊入閩應援又臧致平另有一電呈報特派砲隊長冉繁琇即日赴京面陳機要乞予延見並示進行　目前閩防吃緊需用餉械至多李督日前屢電中央　撥聞當軸均已照准十八號由財部滙欵十萬至厦門交收但該欵尚未收到李督日昨又行電來催並請將許給欵彈各項數目先行電示以便酌定分配　臧致平一軍自二十四號起進攻漳州聞前昨兩日兩方激戰異常劇烈臧軍甚爲得手但因欵項子彈尚未十分充足前敵需用較多屢電厦門請撥急於星火臧氏因特分電京省迅籌接濟　厦門童保暄昨有宥（二十六）電到京呈報漸軍隊團變散後業經另行招幕訓練成軍又浙隊一二兩營二十五日晚亦經開到器械服裝均極完備所有此項軍費月餉並請由部備案同時撥滙中左兩路現正乘勝直襲龍溪該地距漳州祗三十餘里不日當規復近勢轉佳厦門上游可保無虞　參陸辦公處昨午開臨時會參陸兩部次長及公府師處長各參議等均列席討論閩省軍情現正得手中央擬設法接濟餉械俾竟全功已分別由陸部飭滬廠續運械彈並向財部催發餉欵另派員赴寗解釋誤會俾援閩奉軍得迅速赴援　　 
[○關於閩事之粵訊]  
廣東援閩各軍逼攻厦門李厚基預備兵艦以便離厦又唐國謨臧致平所部數約三千餘名因洪兆麟熊略等各路南軍悉將要隘佔奪連日移師退守晉江分屯南安石覇一帶銅山原駐辛團長所部亦將部曲移駐圍頭灣沿岸各地通濟應瑞肇和三艦現皆守中立福康章安兩艦則由鼓浪嶼駛赴泉州港日昨（二十二號）閩籍國會議員因得厦門克復消息特假長堤某酒樓討論善後曁閩督問題與會者議員以外有旅粵閩人林學衡鄧醒素等聞討論結果均主張去電歡迎陳競存一面電駐閩海陸軍取同一行動並推定林學衡張棄起草電文最後曹振懋陳堃等復主張由全體閩籍議員赴軍政府請求任命陳氏督閩茲錄其電文如下（致陳炯明）漳州行營轉陳總司令鑒讀馬電知義師已佔領厦門逖聽之餘距躍三百我公親率勁旅迭下名城掃漳嶺之妖氛踞鷺江之要隘從此馬驅左海鎭定全閩挈三山健兒爲六軍表率旌旗所指袍澤同歌議員等謹代表福建三千萬申雲霓之望表簟豆之迎臨電神馳無任歡祝閩籍國會議員曹振懋楊樹璜陳堃鄭愾辰丁超五詹調元黃鞏河朱觀玄林鴻超唐賡張琹董慶餘賴德嘉揚山揚景文歐陽鈞林者仁劉萬里陳祖烈裘章淦潘祖彝等同叩漾（致海軍將士）急駐閩海軍林蔣兩司令曁各艦長并轉王愷士旅長鑒聞粵軍已下厦門行且長驅直入福州我駐閩海陸軍人素明大義望與競公同行動以維秩序而奠梓桑臨電無任主臣閩籍國會議員（名同上）叩　刻聞克厦之說尚未證實援閩浙軍總司令一職先經軍政府任命呂公望充任惟副司令現尚虛懸頃聞岑伍各總裁意見擬任命援閩浙軍參謀長王文慶爲援閩浙軍副司令遞遺浙軍參謀長一缺則以蘇璋繼任咋已提出政務會議表決不日即可發表　　 
[○廣東省長之任免問題]  
　　　　　　　　　　　平生通信今日粵中最爲社會所注視者莫如省長問題自軍政府免李耀漢職而以翟汪代其情形已登前報據粵報徧登翟汪定期二十五號接事似並無他種問題發生矣然今日續查接事仍未有定期翟汪實駐在省長公署中二十四日會與警衛軍各統領開一會議所議如何雖不可知然於接任無期當不無關係矣據肇慶方面人言李耀漢自得免職令後擬交代後即赴香港養疴二十日號業已抵港矣近有一電致省議會與議員辭別聲言因病辭職蓋自爲保全面子計不得不如此而省議會中亦必有挽留電文不久即將發出今國會粵籍議員已提出質問書於軍政府小小風波已起將來尚有大波激動否殊難頂言連日軍警同袍社均有會議有留心時事者調查粵中警衛軍尚有六十餘營力量殊非薄弱惟當局要人亦頗注重連日調撥客軍回城爲數不少其駐守虎門之某軍亦已調回而以保全治安之故各軍亦多戒嚴大約非無所爲也二十五日軍警同袍社諸人在海珠會議言時慷慨激昂聲動屋瓦蓋因有一種風說謂軍政府決定任李根源爲省長翟汪不過爲一時過渡之事故凡奧籍軍界及各界皆大抱不平以爲現今護法事業其餉械全出於廣東廣義務較他省爲重即以討龍而論粵軍人物有討龍之偉功者何嘗無人若必權利歸於一派有省界觀念存於其間則極端不贊成其所議之結果如何不可盡悉惟翟汪因有種種困難且國會議員亦正提出質問故暫爲停頓未敢遽行到任（或謂其有告辭之意則未確）而古統領日光到省見翟如此亦不敢接肇難鎭守使任故景象頗爲延宕現聞軍警同袍社又於二十六日正午一鐘通請商會善堂商團自治研究社並擇請國會粵籍議員及省會議員宴會在先施公司預定西菜二百餘份聞屆時對於粵局有所討論國會議員計峭嵩等已提起質問軍政府書軍政府尚未置答而國會議員葉夏聲等凡六十餘人又聯名再致軍政府函矣其文云軍政府總裁諸公鈞鑒逕啓者昨閱岑總裁復秦議員錫圭等函云查軍政任用文武官使依國會非常所會議議決之軍政府組織大綱行之與約法規定內閣之組織過不相牟即不能適用同一之法意議員等愚鈍無似方私相慶幸以爲諸總裁當去歲國會召集非常會議組織軍政府之際本聲言國會非常會議不足法定人數亦屬非法機關不能承認今諸總裁一言一行乃能根據國會非常會議所議決之軍政府組織大綱議員等忝爲國會非常會議之一員其爲欣慰何以過之顧國會非常會議前此修正軍政府組織大綱之時議員等亦列席表決然苦憶該大綱共十二條中似并無軍政府任用文武官吏一條遍查列舉之職權亦欠此項之規定不識國會非常會議所議決之軍政府組織大綱以外是否另有一國會非常會議所議決之軍政府組織大綱諸總裁素稱守法必能有以見教也同日又閱軍政府秘書廳通電九月二十日政務會議議決特任莫榮新爲廣東督軍仍兼陸軍總長此令廣東省長兼肇軍司令李耀漢久病未痊着即開去本兼各職安心調理此令特任翟汪代理廣東省長此令任命古日光代理肇陽維鎭守使此令等語查軍政府此項命令想係據諸總裁所認任用文武官吏依國會非常會議議決之軍政府組織大綱而行然國會非常會議議決之軍政府組織大綱旣無此項條文則法律上亦不能任免督軍省長鎭守使其理甚明諸總裁果以護法爲職志則此項法外之行動實非立法機關同人所敢知也議員等備員國會對於政治問題原不欲囂囂置喙惟事關法律又承屬望國會將組織大綱正式解釋故不便緘默特將軍政府組織大綱規定法文正式申明於此是否有當則視乎諸總裁屬遵法律抑曲解法律耳專此布達謹侯裁復並頌勛安國會議員葉夏聲陸祺蘇祐慈陳紹元王欽宇等數十人附翟氏歷史如下　翟號浩廷新興縣天堂村人現年四十三歲與李耀漢同鄉本屬總角交二人感情極治前清由營伍出身李充營官時即任翟爲哨官以資輔助軍興後李已各充統領旋任翟爲營長嗣後李復升任肇羅陽三屬司令官將三屬軍隊改編爲肇軍共設十八營分設六統領管轄第七八九營統領即以翟汪充任嗣因著有功勳奉中央策令授爲陸軍少將並獎賞三等文虎章客歲丁已省長朱慶瀾辭職省議會公推胡漢民接任嗣因急不及待遂以李耀漢爲替人此時李原充任肇羅陽鎭守使接理省長後恐難兼顧未幾遂委翟汪接替前數月李回肇慶養疴特請翟汪來省寓於省長公署勸辦各政務數月來省長公署日行公件多係由翟會同政務廳各員策畫聞翟雖由營伍出身而智略過人素爲李所傾服故有如是倚重也　　 
[○舊國會之兩院談話會]  
　　　　　　　　　　　討論選舉總統問題廣東通信云昨日午後一時兩院議員在省議會場開談話會討論選舉總統問題到會議員約三百餘人吳議長主席報告開會事由謂近由兩院同人關於選舉總統問題提出意見書若干件並有臨時動議一件現在總統將屆任滿總統選舉會應何如着手組織倘事實上不能組織而北方非法總統適於此時出現應如何對付請詳細討論於是陳鴻鈞發言反對展長總統任期之說大槪以羅議員之意見書爲議題而反駁之顧始終未說出陳議員所主張之解決辦法汪彭年湯漪褚輔成羅家衡馬驤等皆主張緩行選舉其理由應以宣言或議決案爲表示羅家衡贊成湯君補任發言略謂關於此次總統任期應將洪憲稱帝宣統復 
 
 
 

Page 7

 
 
辟等期間認爲時效中斷按期補任一節其理由會於前提出理由書中詳陳茲不重述惟今日閱各同人之意見書及聽同人所發表之意見尚有不能不加以解釋者同人中對於此問題懷欵之點約有三種（一）慮選舉欠伸縮力（二）慮展期任滿後仍無辦法（三）慮馮依然卸職本席以上所慮理由甚爲薄弱簡單解釋如下（一）大總統選舉法規定總統選舉於滿任前三月舉行此次展長五月而選舉仍得於三月內舉行三月內能足法定人數否固無絕對的把握而較之不展期當然較有希望且後補人重費磋商亦以展長爲較便（二）展長任滿後如仍不能選舉總統則以法律不許延緩當然組織正式政府以國務總理代行職權但此時應補任之期間尚未補任則似不當語此（三）所謂慮馮依然交卸者則當知應否補任爲一事現任之總統卸職與否又爲一事吾人主張補任爲稱帝與復辟之期間不當認爲總統期間至現任總統卸職與否非所宜問要之十月十日爲期在邇國會對於此問題除主張可以無總統或十月十日以前能選出總統外別無方法事關重大請諸君細心研究云云呂復反對展長總統任期之說謂一有表示總統選舉會即受宣言之拘束許多障礙於是贊成展期與反對展期相間發言至五時散會是日因意見太多不能表決擬定於星期四星期五繼續開談話會從長討論茲將湯漪汪彭年提出之動議附錄於下　湯君臨時動議云自民國二年十日第一任大總袁世凱就任以來付託非人內亂繁興不可殫述擅改約法顚覆國會逆迹昭著其甚焉者乃至變更國體改元洪憲民國統系於焉中斷自洪憲紀元以迄末日其間並無民國總統之存在不過洪憲皇帝聊用總統名義爲對外計而已斯時副總統黎公元洪當然於改元之日依法繼任以存民國正統乃者被幽瀛台喪失自由不克繼任者實閱五月又六日之久前屆總統任期將滿五年之際國會議員自當依法集會組織總統選舉會行次任總統之選惟念民國統系不忍令其隨政變而中斷繼任期間尤不當聽其因內亂而縮短特行宣告現任大總統黎元洪應行繼任期間自本年十月十一日起得展長五月又六日爲任滿之日庶使國法上大總統任期五年之規定不至因內亂政變之相尋消失其效力事關國憲不可或紊其有非法擁立私相授受者願與國民共棄之特此宣告咸使聞之中華民國七年九月日提出者湯　附議在十人以上　汪君臨時動議云中華民國以有洪憲復辟之禍亂大總統因故障不能行使其職權是爲任期中斷大總統任期五年中斷期間不能算入任期內是第一任大總統任期本年十月十日仍未任滿所有次任大總統之選舉應緩期舉行提出者汪彭年附議在十人以上　　 
[○伍廷芳之時局問題]  
二十二日軍政府邀各議員假省議會開譚話會時伍總裁提出問題云竊以共和爲治本諸民意代表民意厥惟國會今日幸而得與議員諸公聚處一堂凡所以定大計決大疑撥亂而反之正者亟願與諸公研究之條列於下　一徐世昌去就問題（甲）徐世昌如應非法國會之選就總統職應如何對待（乙）徐世昌如不就職如何對待　二副總統問題（甲）如非法國會選舉馮國璋或黎元洪爲副總統應如何對待（乙）如在馮黎二人之外選舉北方人或南方人爲副總統應如何對待　三正式政府問題徐世昌如就總統職旣不能承認如不就職則總統任期屆滿此時正式國會應選舉正副總統以便組織正式政府否　四調和問題（甲）徐世昌如派人與護法各省調和應如何答復（乙）護法各省應執定何款方可開護（丙）現在李純吳佩孚等主張和平應如何對待上列各問題國會諸公及軍府方面應先公同討論妥協一致進行庶足以達護法之初衷措民國於安全也願諸公各抒偉論焉按以上各節未經討論即宣布散會　　 
[○西南軍府中之近訊]  
　　　　　　　　　　任可澄與王家襄九月二十三日午後軍政府特開政務會議岑春煊伍廷芳兩總裁莫榮新李烈鈞各部長曁各代表等均躬親列席惟林總裁葆懌適因要公不暇蒞會特派參謀長饒子和代表出席議至四時許方宣告散會至會議內容事關秘密從略　又聞軍政府內政部方長任可澄自衆議院提起質問後昨已提出辭職書向政務會議請假回籍情詞堅決旋由各總裁曁各代表合議表決請予給假回籍遺缺暫由內政部次長冷遹代行職權參議院正議長王家襄迄今尚未來粵昨軍政府各總裁特再專函促駕云紹山先行執事敬啓者民國以來兵亂相尋蓋憲法不立政本未固實爲其總因國會今次在粵集會則關於憲法問題自不容緩兩院同人一致進行聞執事夙以完成憲法爲志願亟乞尅日蒞止提挈一切俾憲典早觀厥成民國前途庶幾有望而此間軍府成立經緯萬端尤藉槃才共資劻濟待教之處甚多速駕之情益切專函奉達竚盻文旌祇頌旅社不宣政務會議啓　　 
[○張敬堯擬募大宗省債]  
湖南張舜臣督軍因湘省財用困難已至極點每月所需政費絕無所出擬以常寧水口山礦指抵省內公債一千五百萬元至二千五百萬元業經擬具議案日昨提出政務會議廳公決原文如左查湘省礦產以水口山爲最外人百方設法欲得甘心前譚省長延　在上海私與三井洋行借欵三百萬金以每年所賣礦沙償還本督軍因該合同規定各節損失甚巨據理力爭必廢此約然以湘省金融支絀票幣紊亂僞造假票層出不已省內各項進行事業均以金融拮據無法整興非募集債欵難以恢復元氣如以該礦向外人借欵無論若干巨額皆易着手因外人謀得此礦爲日已久但以湘產抵押外人損失權利後患無窮不如以湘產抵押湘民就令官廳屆期不能償還商本權利仍歸商民所有職是之故本督軍決心以水口山礦抵押湘省商民募集省內公債一千五百萬元至二千五百萬元以二十年分期還付在二十年內如用此款無論作何營業所得利益均按照數目分給紅利如逾二十年期限不能償還商本將此礦即歸商民自辦酌給官股若干改爲商辦之礦就中理由至爲明瞭凡我湘民如不欲以此礦抵借外款則由各縣分擔二十萬至三十萬之債額當易籌措擬具辦法交議公決（一）由縣知事選出正紳提介募債以二十萬至三十萬爲度（一）發股票及每年分紅領息單（一）各縣籌得之額悉繳裕湘銀行規定每年發還某縣之股（一）規定先後發還股本其利息六厘至發還股本止紅利仍至二十年截止以示體卹（一）此款用途首爲提倡實業及辦理各項工廠以謀人民生活次屬整理湘省金融收回舊有紙幣藉以便商裕民如欲移作他用仍須按照借款辦法變通辦理以昭大信　　 
[○陳光遠電告贛南緊急]  
　　　　　　　　　　南軍反攻　皖軍撤防贛南南國近又增援圖謀反攻贛州一帶均形吃緊陳督昨電參陸處呈報最近形勢謂已暫令陳光逵旅長擔任贛南防務懇中央設法抽派援隊前赴贛南並陳贛省財政萬分竭蹶請准截留專欵以濟軍費贛南形勢驟急而原駐贛州之安武軍又擬撤回樟樹鎭陳秀峯督軍爲此問題昨日連來兩要電其一稱馬使聯甲所部安武軍各營本駐贛州一帶今忽全數撤回樟樹以致贛南防務異常緊急已分電倪丹帥及馬使於此大局未定之際萬勿輕移防地致爲敵人所乘其二係報告安武軍撤駐樟樹准恐本省各軍隊發生誤會已由省發緊急通告以資接洽　　 
[○皖省近事]  
省議會業由黃省長定於九月二十五日召集十月一日開幕前已通令各縣知事一體轉達各新議員屆期　省以便開會在案茲各縣議員已聯袂來省矣安省懷寗縣受泉鄉洪家舖（距城七十里）美孚煤油分銷棧忽於本月二十二夜不戒於火延燒商號十餘家損失甚鉅現該公司經理已星夜馳往該處調查省城高等審檢廳前奉部令組織民商事習慣調查會現已成立通告各縣商會將商事單行法如因利局錢業布業公所公司各項簡單應請檢示一份以備將來編制法典之基礎省商會改選正副會長原定九月二十日舉行茲因各業董事均未完全產出擬俟依法舉齊後再行擇日選舉會長以昭愼重教育廳長董君家會因有要公面陳倪督擬於明日（二十七）由省啓節赴蚌　　 
[○奉軍南下波折之餘聞]  
奉軍南下被阻一事昨據政府消息奉軍此次南下經過津浦路事前因手續問題蘇省軍隊頗有誤會適蘇軍數營及利通艦均於日前抵浦遂致引起枝節昨日奉軍南下者已全數折回蚌埠中央會有要電拍寗詢問原由昨日參陸處復有要電拍去解釋此次奉軍南下係奉中央命令援閩請勿誤會李督尚無覆電但聞奉督昨日已有電報到京質問情形請示辦法聞叚總理將派專員赴寗措置一切又據交通界消息津浦南叚花旗營拆路情形尚未調查清晣頃從路局方面探得前日自天津下行之通車並無停頓北卸之路軌亦經安妥列車通行並無阻滯惟沿路檢查極嚴又一消息津浦路南叚　光等處路軌前日被毀致通車停止昨聞李蘇督二十六日來電謂係土匪滋亂破壞鐵道電文略謂據津浦路楊叚長急電蘇皖交界地方土匪蜂起於敬日夜十時破壞鐵道兩叚以致交通梗阻請迅派隊馳剿等情除飛派軍隊兼程前進嚴行痛剿並飭趕緊修復鐵道外謹呈云云此次奉軍南下據政府表明原爲援閩起見奉軍開抵浦口後即將轉輪赴閩因先有運輸一艘爲閩督調往留用現時該輪寄椗閩省一時未能遽駛回滬政府現正擬酌調他輪開赴浦口一俟該輪到浦奉軍即登輪赴閩又據順天時報云此次南下奉軍本爲補充旅在河南洛陽所訓練者由參戰督辦處命其急遽赴閩故率爾南下以三火車分乘其先發隊不過一團最先之一火車於二十四日午後十一時抵東葛不意寗軍已將東葛花旗營間之鐵道破壞阻止南下奉軍不得已由東葛退還滁州以三分之一駐蚌埠以三分之二駐車中但此次南下之奉軍實爲小部隊與現駐屯浦口之龍軍三營合併亦不過一旅團之兵力且均爲未經訓練之兵未見其有攻擊南京之計畫也然李純對此南下軍隊急移一旅之兵於江北非意料所及寗軍至二十六日尚於東葛以南配備一旅之兵嚴爲警戒彈藥軍需品等每日運搬不絕於途至破壞之鐵道二十五日以來業已修理已照常通車　　 
[○徐州快信]  
此間軍事當道自昨日（二十七）起紛紛集合部隊凡第六師七十四旅安武軍等在各處駐防者悉數調令回徐頃晤某軍官訽及此事謂係奉督軍密令至防備何方面以軍事秘密未便明言七十四旅及第六師現在城南雲龍山佈置一切特調大砲隊一營駐山頂令馬步各軍分駐山之東北兩面及黃茅崗等處帳棚布滿武裝齊備儼有大敵在前之槪商民驟睹此等舉動恐慌異常謠諑紛紛大有風鶴之勢今午（二十八日）二鐘七十四旅開拔步隊兩營乘津浦車南下聞係赴宿州駐紥前駐利國驛賈汪等處之七十　旅第一第三兩營今調駐柳泉車站（城北五十里）昨早隴海路黃口地方（蕭地）拆毀鐵道一段有謂係第六師因某項事故拆斷者有云被土匪所拆者傳說紛紜莫衷一是但今日已照常通車南下之奉軍旋又有拆回　州之說　否未悉　　 
[○蘇省之奉軍南下潮]  
倪嗣沖昨派參謀長李玉麟來寗代表晉謁李督疏解奉軍南下事謂奉軍南下倪處亦未得電通知惟觀察其舉動確係援閩決無他謀且該軍所携槍械彈藥亦不俱全今屯駐蚌埠軍紀整肅來浦斷不至有騷擾情事李督謂該軍突如其來敵處不知其因何事故人心惶惶軍情憤激竊恐激成禍變不得不派兵過江彈壓以保地方而安衆心該軍旣稱係出動援閩即應先行通知派員籌辦運輸設立兵站頂備輪船運送以上手續均不完備安能令人無欵夫國軍何省不可駐但有政府命令疆吏敢不遵從若似此以軍務如兒戲能不痛心李默然無言即興辭出准今日午車回蚌復命李督派副官趙瑞祺恭送渡江登車以示優禮　　 
[○南京快信]  
浦口龍軍鄭英啓所部一團前日由浦拔隊擬開回天津車行至臨淮關被倪嗣沖派隊截阻該軍即暫駐該處聞倪因南宿州尚有龍軍三營恐鄭團開至南宿與三營聯合聲勢更大恐生他變聞開抵蚌埠奉軍將達一混成旅係許蘭洲所部原駐洛陽者旅長王某前日已由蚌赴京請示機宜徐州張文生電軍署報告魯省變兵土匪均未竄入蘇境地方安謐惟奉軍陸續過境謠言未息聞東葛駐有奉軍三營李督嚴戒所部屬守紀律勿與啓釁李督擬日內渡江親赴浦鎭東葛一帶視察防線第六師司令部將移浦口新參議員段書雲昨出京來甯聞奉有重要使命住大觀樓津浦路已照常通車惟晚班貨車停開聞吳佩孚復電李督現仍駐衡州外傳撤防說實不確第十九師楊春普第六混成旅張宗昌確有即日撤回蘇防消息軍署副官長王健飛請假回籍李督派李登科暫行代理浙督楊善德派周副官在德州招募新兵二千四百名昨經過浦口由滬甯換滬杭車運浙近日謠言漸息人心稍安惟晚間防務仍加緊戒嚴財廳長胡翔林以各稅所比較短絀殊甚聞日內將有大批更動　　 
[○杭州通信]  
省垣金融近已較舒絲綢機織各業亦形活動惟錢業方面對於陰曆九月底出放長期欵項問題尚須從長計議往歲放欵約在六十萬以上本年恐難如額海寗袁化鎭駐有緝私第一營第三隊該隊兵士前夜與鄉民因事衝突槍傷多人袁運使已派易執法官馳往查辦杭地檢廳檢察官朱錦蓉昨奉令調充永嘉地檢廳檢察官第一監獄典獄長劉　因疎脫監犯駱阿巧等六名越獄現擬撤任留緝至報載車犯喬枝一名在鳥鎭就獲電詢並無事其高等審檢廳昨通令所屬各廳代理書記官現經吾部核准一律改爲署理吏治研究所此次舉行第一期考試佳卷寥寥惟李師必謝宸慈等差強人意省長深滋不悅現已評定甲乙即日可望發表地方通信 
　　 
[蘇州]  
　旅客失物之解究　八月十七日有婦人王戴氏由申來蘇携帶皮箱二口至閶門馬路蘇台旅館住三十四號房間當將衣箱中各物當茶房之面逐一點明交該茶房送至賑房收存綠王戴氏來蘇常住該館茶房賬房均已熟識王戴氏交管後赴常州迨由常返蘇查看該二箱上封鎖均有開動痕跡當即開箱查看計失珠圏珠花金飾各件值價一千數百元立向茶房賑房查詢言語支吾遂報告閶胥區警署派警將該旅館主及賬房茶房一併拘區訊供移送吳縣公署並由王戴氏赴縣補具狀詞訴請核辦　司務長之定罪　前駐盛澤鎭陸軍司務長陳龍賢所部兵士槍斃執法官張了相一案所有行兇兵士早經依法懲辦陳龍賢因捉賭一案尚須調查故未同時辦結現悉此案業經朱鎭守使查明飭令執法官王某提訊陳龍賢照私擅逮捕罪處二等有期徒刑九年十個月已呈報督軍核示矣　　 
[無錫]  
　時局變幻中米市　近日相傳謂浦口滁州有不測有商民驚惶之下金融大緊銀抆陡漲棧票押欵非墊欵充足不肯收受米業尤爲恐慌各種糧食交易驟停他種商業亦多爲之停頓云　槍斃劇盜　前月中旬到有來自江北專在水路刦掠之盜船多艘號稱水火帮偵緝員戴靜山率同法警等在馬路上大慶園菜館捕獲胡有成楊小八子王友能俞錦松王叙亭等五名經縣署迭次研訊胡有成供認在江陰等處行刦過路船隻並在高橋地方夥刦黃豆船拒傷男女事主三命身死得贜分用此次聽從袁三起意駕船携械來錫謀刦等情當經縣署錄供詳報軍省兩署二十八日已奉會電照准處以死刑其王叙亭一名訊無搶刦情事准予省釋以免拖累楊知事奉電後當將胡有成等四犯押赴南校場依法槍決王叙亭則已遵令於二十九日省釋矣　　 
[松江]  
　衛隊團新兵來松　浙江督軍署衛隊第一團駐松編練已將成軍其在魯直等處續招之衛隊第二團新兵亦已於二十九日裝成兩列車運轉來松計共千五百餘人下車後即分向積榖倉等處駐宿其第二團本部則擬暫駐縣學文廟此類新兵尚衣便服僅於襟上綴一白布標幟上書某營某連及本人姓氏以資識別聞第二團新兵共三千人分兩批運松除第一批已經運來外餘兵當可於一二日內完全運到一俟到齊即可頒發軍裝從事編練　分駐所破獲私賣　東外第四分駐所巡官沈詠康於二十九日在華陽橋地方查獲私售燈吃犯王六一名當將人證併解城內總所由所轉解縣署經承審員劉廷弼開庭審訊判罰洋三百五十元罰金未經繳案以前不准交保如不能如數措繳准以拘役折抵　教育會續查資格　縣教育會對於上屆職員會議決之整理會員資格一案業於上星期日特開會員資格審查會將不合資格及已經出會或病故者分別汰除住處資格均不明了者探明覆查二十九日召集各評議員續開資格審查會並議決下列二案現任教職員已於上屆職員會議決爲本會基本會員雖屬臨時入會亦應許可大會日期案議決定於陰曆九月二十三日屆時選舉全體職員云　　 
[揚州]  
　警員遷調　本邑警察趙知事夙以人員之勤隋及差缺之肥瘦時爲遷調以示苦樂平均城內警察二區朱開甲調任瓜洲（按瓜洲警區範圍甚小現擬擴充）瓜洲警區劉端甫調五洲鄉楊家橋警區汪幕舟調至城內城內二區調邵伯警區王振鵬充任王家遺缺以楊佳如補充並委警察稽查員程搏九充衛生隊長原任衛生隊長朱適甫則改委警所稽查均即日分別交替矣　迭破烟案　本邑禁烟稽查員周德春二十八日在新城達士巷破獲著名販土之朱良錦一名連同烟土解縣訊辦又警察二區亦在東關街破獲烟窟一處獲烟犯七人已解縣核辦矣　　 
[安慶]  
　壽州土匪之擊散　壽縣下塘集本屬穎州近日土匪猖獗地方紳士乞師於駐廬新安武軍七路楊統領當派駐防下塘集王帮帶於九月二十五日擊破土匪於下塘集之北生擒二十三人得槍四枝路斃無算官兵未損一人云　安武軍開赴蘇境　龍濟光之新振武軍護變後蘇督已派軍隊扼要嚴防二十七日倪督軍特派安武軍第八路統領史俊玉帶隊前往宿遷一帶防守云　陳廷訓到蚌埠之原因　南北和議業已發動大約議和地點當在南京段總理會派代表陳廷訓赴寗倪督軍亦派李參謀長玉麟到寗垣聞陳對於和議極端反對隨約李玉麟同赴蚌埠竭倪督備陳一切隨即北上矣　　 
[鎭江]  
　孔誕之祝孔會　舊歷八月二十八日孔子誕辰邑人楊王成等發起祝孔會本古者釋菜之禮不用牲牢仍設樂舞薦以豆登以昭誠敬現聞城鄉各界入會者頗不乏人云　委員來鎭視察實業　江蘇實業廳長派委候補知事姚某來鎭視察實業先赴丹徒肥署拜會倪知事商請由縣派員導赴鎭郡第三工場曁農業工業二校縣立苗圃等處詳細察看然後赴各市級工藝場所觀察云　　 
[漢口]  
　湯公追蛋會之籌備　湯化龍君遊美遇害鄂中各界擬爲開會追蛋公推李隱塵籌辦二十六日上午十二時由李主會邀集武漢三鎭各籌辦員假座漢口普海春籌商一切籌辦事務所定在武昌鄂園籌辦員中交際主任王琴圃會計主任馬剛侯文牘主任陳叔澄庶務主行徐榮廷住會籌辦員張佩之陳達五此外由各籌辦員自由擔任一項其經費由各發起人分擔再由各界請省長特呈中央與以國葬追蛋會地點擬在烈士祠或黃鶴樓會期則俟靈柩到漢後酌定云　各團聯合會改選職員　漢口各團聯合會五屆任期已滿經全體職員議決於九月二十四日開第六屆改選職員大會是日各會均派商警數十名換班守衛並由警察署派有官警十餘名昭料會場官廳代表有鎭守使參謀官李國樑警察廳徐　亭四署署長徐星槎江漢關監督夏口縣知事稽查處長警察各署長漢口三十一團各正副會長代表員到會者百數十人十二時開會正會長王琴甫因公他往由副會長楊貞生代理臨時主席報告開會即行投票投畢由行政長官開匭當選者爲正會長馬剛侯得四十七票副會長周韻宣得四十七票副會長王民僕得三十四票司庫員胡桂森得四十五票司賬員龍希文得二十五票　　 
[杭州]  
　金融近訊　近日滙水市面頗難制平杭市之紹滙水紹市之杭滙水均盤旋於四十元內外之間已有多日而甬江市面現在尚無辦法故於滙水問題尤難解決惟前市杭掉已跌開七分五釐咋市又跌至五分是與紹拆三分核來相符若以後杭掉不再加增則滙水或可稍冀回跌杭州中國銀行行長蔡欲清以平現問題滙水尚未解決且甬紹二埠現欵奇乏須籌接濟方法爰於二十九日往滬聞將與滬行有所磋商　罪犯越獄案之牽累　省城第一監獄罪犯駱阿巧等鑿洞脫逃一案牽累紫雲洞和尚文通情形大足供人研究綠文通近日爲寶雲山基地與地販陳某交涉忽發生密告之函署名連生但西湖岳墳一帶取名連生者共有六人有名無姓究是何人未便妄指文通被逮之次日有杭屬省議員某函請地方檢察廳長陳榕材注意函中并略述寶雲山事陳廳長旋即開庭傳文通之徒智印出示密函有文通與該逃犯等夜間於岳墳一帶游玩宿在洞中次晨贈洋分頭逃去等語經智印逐一指駁陳廳長刻已將交通交保開釋矣雜評一 
　　 
[○日內閣之完成] （默）　中日兩內閣之動搖說。發生於同時。而今之日內閣。已全部　發表。而我國之內閣。則下野與否。尚在猶豫中也。　抑我尤有感者。日本此次內閣。爲政友會勝利之結果故政　友會之總裁一出。而全部改組。（僅海軍連任本係政友中　人。）絕無牽制顧慮之困難。我國之總理。縱決心下野。後繼　縱已有人。而對於閣員之支配。某系爭總長。某派爭次長。勢　必糾紛錯亂而不已。其能如日內閣之迅速耶。　鳴呼。內閣問題不解決。時局又何從而解決哉。 
 
 
 

Page 8

 
 
[]  
 
 

Page 9

 
 
   
 
 

Page 10

 
 
本埠新聞 
　　 
[○懸旗慶祝之盛況]  
九月三十日文滙報云上海懸掛國旂從未有如今日之盛者租界中各二人轉約國商行無一不高懸國徽卽私人住宅亦多掛旗海關及若干華人大商舖亦皆懸中國國旗至滙豐銀行等則不獨高揭英旗且懸法美兩國旗幟日本商舖亦扯起旭日旗電車前後皆置旗幟各旗招展頗爲壯觀而自由戰債之湯克戰車裝置華麗往來街中尤足爲租界生色是日懸旗乃慶祝巴力斯坦與巴爾幹之勝利今西境戰情亦極美滿想上海或再將懸旂以賀法比戰區法英美軍之勝利也　　 
[○昨日美人募債之成績]  
英文滬報云三十日美人募債之成績就其氣象覘之似較第一日爲優是日午後三時總幹事部一處共募得美金三萬五千元個人獨購之數最多者爲六千元本埠美商惠利洋行美興洋行普利銀公司美豐銀行四家全部雇員無不認購戰債若干云　　 
[○美國戰時儲蓄郵票之價值]  
英文滬報云本埠美人郵局稱美國戰時儲蓄印花於九月內共售出四千枚計美金一萬八千元十月份每枚售墨洋四元二角一分　　 
[○薩鎭冰起程赴閩]  
新委閩省清鄉督辦薩鎭冰日前奉命南下道出滬江定於昨晚乘招商局海晏輪船起程赴閩南市浦江水巡隊巡官劉希棠經薩督辦委爲隨員劉巡官即向淞滬警察廳徐廳長禀請辭職以便隨從起行徐廳長准即另委他員接辦　　 
[○浙督借輪運兵之婉拒]  
上海寗紹公司接寗波分公司電略謂奉杭州楊督軍來電欲借新寗紹輪船運兵至福州援閩等情該公司接電後於昨日上午十時邀集全體股東在該公司開臨時大會僉以寗紹公司之輪船係按班開行裝運貨物載送旅客均關緊要對於運兵一事殊多未便遂即據情電復楊督軍請向他公司商借惟新寗紹船昨日未及開班暫行停駛云　　 
[○敗兵在甬挜當軍衣之恐慌]  
旅滬甬商聞悉甬埠有敗兵向各典舖挜當破舊軍衣強借銀錢情事適昨日（星期一）並無班輪來滬頗爲驚疑未幾接到該埠來電知各錢舖曁殷實商家典商等因此羣起恐慌間有停止交易者銀根甚緊云　　 
[○寗滬軍使之忙碌]  
江蘇李督軍因龍軍駐紥浦口奉軍無故南下軍事重要前日特派參謀劉某來滬即至龍華護軍使署將此次情形面告盧會辦盧使亦因關係重要昨日派某參謀往寗磋商一切　　 
[○淞滬警廳會議防務]  
前日（二十九號）午後淞滬警察廳長徐國樑召集所屬各區所警正佐各隊長等到廳會商保護地方治安辦法徐廳長宣言略謂近來各省土匪充斥又有散兵到處滋事地方不靖且天氣將寒冬防又將屆期所有本廳所屬淞滬一帶範圍以內應於十月一日爲始每日下午六時起凡係緊要地點均派雙崗輪流梭巡並飭游巡保安兩隊長警協同防護以安閭閻云云各驚正佐等會商良久而散　　 
[○留美學生會之秋季常會]  
留美學生會爲滬上留美學生所組織於前星期六假座大東旅館開秋季常會到者男女學生七十餘人會長穆藕初君因事未到由副會長陸達權主席先由楊女士唱歌王寵 
佑君奏琴次通過議案贊成與他機關聯合反對通銷鴉片事並舉定蔣夢麘穆藕初二君爲代表與他機關共謀進行方法次全體贊成致書美國自由公債會對於募集公債深表同情次由蔣夢麐君演說滿洲問題大致謂滿洲天產豐富土地肥沃氣候適宜實業農業金融大權現尚操於國人之手若內政修明滿洲問題不難解決吾人所當畏者不在友邦而在自己云云畢由許愛麗女士吹銅號全體唱歌而散　　 
[○新世界之大聲響]  
公共且界靜安寺路西藏路轉解新世界游戲場南部下層彈子房外於前晚八句餘鐘發生極大之炸聲上下男女游客聞之非常驚恐紛紛奔出秩序頓亂旋由該場經理人報告新閘捕房立飭通班中西包探協同前往查勘一過即將炸碎之鐵片帶回捕房禀明捕頭諭着查拿拋擲之人以憑訊究英文滬報云二十九日晚間八時一刻左右新世界遊戲場之南部忽聞爆裂之大聲遊客數百紛紛擁出而場外聞聲來視者亦數百人此聲係炸彈爆發所致炸彈置於距側門不遠處之西洋景器內時有一華人緩搖其柄注視畫景詎知器忽顚震旋發作可佈之爆裂聲觀者震僕於後幸未傷人地上轟成一小洞深約二英寸西洋景被毀者三架按新世界在已往之兩星期內共發見炸彈兩次此乃第二次事也第一次之炸彈係置於跳舞室之桌下但爲司事所見故未爆裂就新世界經理所接之信件察之此爲敲詐舉動似匿置炸彈之人欲得洋一千五百元據稱如能繳付此款以後不復爲難云西洋景器內留置一信內有此後將再惠臨等語經理於數星期內共接恫嚇信五封新世界於炸彈爆發後即通知捕房派捕查勘炸彈碎片由捕携回以便查驗云　　 
[○護軍使署會議紗油廠墊欵]  
松滬盧護軍使訂於昨日午後三時邀集紳商多人在署開會籌議要事已記昨報茲聞昨日之會議係因同昌大德紗油廠主朱子堯應還某銀行借欵期限已屆前由南北高會担任向各銀行各錢莊商借維持抵欵手續尚未完備是以盧使邀集南北商會正副會長中交兩行及華商各銀行各錢莊經理等到署設筵欵待籌勸先期付欵然後趕辦契約云　　 
[○八誌板箱工人罷工之連帶關係]  
南北市全體板箱同業自各工匠索增工資後亦會邀同全體向皮箱業要求加價未遂相約停送貨件延未解決已迭紀前報茲悉皮箱業自板箱作停止送貨後雖未大受影響然目下秋節已過正營業起色之時若再爭持不決實非善策故於前日特邀各司年集議後即知照板箱業司年請派代表會商冀早解決旋經板箱業司年徐香蘭張榮華李阿毛王寶全等會同皮箱業司年尤駿發店主等假邑廟樂團圓茶會公同磋議首由各皮箱店主聲稱去年各作會經要求加價每洋一元已加七分今次又欲增加每元三角未免過鉅是以同業未允今因米珠薪桂工人旣已加增工資我同業並非固執不加惟價額之多寡彼此均應體恤云云繼由雙方司年等互商良久始行決定每洋加增一角五分各作主均無異言即照此議決而散故自昨日起已照常送貨矣　　 
[○搶案化爲賭案後之疑竇]  
八月十三號夜乍浦路共和里二百四十九號門牌發生搶賭案後經公共公廨陪審西官英副領事白爾君查得本案控告王福生搶刧金表等物之原告張蘭蓀是否遣方老三到堂代表抑係方託名來廨朦混商由關會審員函請南商會調查去後業經縣商會特委商量張樂君查得南市泰潤米麥行確係張蘭蓀所開惟張現在市上營業而覊押捕房之張蘭蓀是否方老三冒名頂替抑係另有其人未能指實昨已據情函復公廨以憑核奪矣　　 
[○廣帮兩派同日會議紀]  
廣肇公所改組風潮發生後會由同鄉假座虹口廣肇醫院開會討論經紀前報茲悉該帮肇慶同鄉會南海會館順德會館東莞寶安會館三水永義堂會糧帮愼守堂進出口帮裕安堂糖什貨帮廣安堂綢布帮守經堂工界上架行皮木帮愼安堂等十一團體以該公所之事日益糾紛而陽曆九月十五日以少數人所舉之臨時主席召集會議之事未便承認不能不妥籌維持辦法以期解決特由各該團體各舉代表於昨日（陽曆九月二十九日）在閘北南海會館開會磋議到會代表共三百餘人該叚警區亦派警察到場保護各代表均憑入場券赴會秩序頗爲整齊下午二時開會公推彭桂航登臺宣佈開會宗旨略稱此次各團體之聯合以保全公產維持公益爲主旨務須協力同心共維大局以釋糾紛云云次由梁綸卿提議保存公產須籌久遠辦法以免手創去所各董數十年之心血隳於一旦云云次由黃式如提議辦法二條○應將公所所有公產交律師註冊及官廳存案並登中西報聲明無論何人永遠不得抵押變賣及不得將租項抵借以垂久遠○所有用欵應量入爲出除日用額支外倘有特別開支須經三十一董事通過始能支付如有濫支及揭借等情歸該管司月擔負責任以重公欵並云鄙人亦公所董事之一但求公產保全可告無罪於鄉人自可隨時卸責等語公決梁黃兩君所提議保全公產係根本辦法應請現任全體董事出席籌議迅照施行次由任少甫提議謂現任各董事議員維持人益賢勞備至不能無故推翻應請照舊任事將應辦公益秉公籌議次第舉行並具公函請各議員照舊擔任義務以盡桑梓之責云云散會時已鐘鳴五下矣　廣肇公所亦於九月二十九日開第三十三期會議午後二時振鈴開會公推溫欽甫爲臨時主席茲將議案照錄如下（一）興華製麵公司送來麵單五十張每張一箱每箱售洋二元聲明捐贈學費公議該公司熱心公益殊深欽感由同人分購悉數助學（一）同鄉團代表周錫三君提議所有廣肇公所地產房屋廣肇山莊水源頭福德里五福里及其他產業無論何人不得有權變賣或抵押要求董事向地方官廳立案并在中西各報登載廣告俾衆週知以重公產而防後患全體通過以正當手續除登報外具正式公函請各宮廳查照立案（一）關紫田致司月董事函稱公所內事糾紛且有二三激烈份子宣言改組公所舊章推翻全體董事商等所捐學欵請勿任意移動等語公議捐欵原爲建築學校而設豈能擅行移動二三激烈份子里屬何人應請指明同鄉大會公決及新舉評議員并非推翻全體董事有議案可稽有全體同鄉呆證何能妄生異議且來函乃一人手筆並非各人簽字署名公決致函各號務請示復（一）霍守華報告推廣學額事因陳止瀾有所陳述由陳君起言未補學額應如何知照入學校舍應如何籌備公決由本公所董事知照廣肇義學監學派人通知報名未補各學生定於陽曆十月四日（即陰曆八月三十日下午准二時由各該生親屬帶往北四川路元濟善常報名并登報通告（一）霍守華報告籌備校舍一層請馮少山代答馮君起言已租定海寗路同昌里三樓三底房屋兩宅爲校舍以就東北之角學童東北角學舍原擬暫租魯班殿因該處不甚合宜當擬另覓公決照辦（一）張遂興報告考取教員宜請品學兼優會辦學務者爲宜教員錄取後宜調查其品行是否端方再爲定奪衆贊成（一）溫欽甫報告周孝懷會辦學務多年成績昭著擬請考中文教員羅芹三爲法律博士學問淵通擬請考西文教員定陰曆十月十二日（即陰曆九月初八日）下午二時在本公所考試并登廣告俾有志者得以週知公決贊成（一）霍守華君報告同鄉大會代表等對於兩府同鄉大會決議各案協助董事執行每星期日應到公所接洽以便進行故代表等理宜有發言權公決贊成　　廣肇公所董事部臨時主席溫宗堯致駐滬江蘇交涉公署　函　敬啓者敞公所陽曆九月二十九日第三十三期會議敞　省同鄉團代表周錫三君提議所有廣肇公所地產房屋廣肇　山莊水源頭福德里五福里及其他產業無論何人不能有權　變賣及抵押要求敞董事等向地方官廳立案并在中西各報　登載廣告俾衆週知而杜後患等情敝董事等以周君所請係　維持公產杜漸防微起見除登中西各報廣告外相應備函奉　請貴署俯賜察核准予立案具級公誼此致江蘇特派交涉員　陳廣肇公所董事部臨時主席溫宗堯謹啓　（此外尚有致　江蘇省軍省長淞滬護軍使署滬海道尹公函同上又致駐滬　領袖領事及法總領事函亦大略相同故不贅錄）　　 
[○軍警破獲寶山路賭窟續誌]  
閘北寶山路某號洋房某西人所開之賭場經徐警廳長會同駐防閘北之陸軍三十七團陳團長率領游巡隊魏巡官及步兵等於二十八晚十二時突往捕拿抄獲輪盤一只及器具多件已誌昨報茲悉當時逮案之管門西崽等華人十九名已經徐廳長商准盧護軍使一槪取保暫釋候再傳訊起案賭具雜物前日已解往淞滬警廳聽候銷　惟派駐該洋房後面空地上之軍警尚未撤回又一訪函云此次松滬盧護軍使命令軍警拘拿閘北寶山路寶通呈口某號洋房之大賭窟獲到西人二十餘人並西崽等三十五名除將爲首之某人看守在該屋外昨已由淞滬警察廳徐廳長將拘獲情形報告盧使並將搜獲之西式賭檯玻璃賭圈籌碼五袋賭盤一只並各種登記簿一大包一併解送軍署由盧使發交軍法課收儲候核聞此案未經拘拿之前盧使迭接密報本擬早日實施拘捕祗以關係西人會邀交涉公署交際科長陳世光到署商議定妥由陳科長向領袖比總領事薛福德君磋商知會該賭窟主人並與賭西人迅將賭窟取消免受拘拿嗣據薛君謂雖會間接警告無知若輩仍置不睬希即轉復盧使實施拿辦可耳於是陳科長將情呈復盧使後遂命三十七團陳團長撥軍駐紥該處原冀嚇令自散詎各賭徒仍不以爲意遂至悉被捕獲茲經盧使查得該賭窟屋主係無領事管束之人現所看守之西人是否即是屋主須俟訊明再行處理所有西崽等現均押在警廳聞盧使辦理此案之主張以旣係無賴管束擬由內地官廳訊辦並須將該賭窟之房屋發封充公以儆將來云　　 
[○職業學校募金團宴會紀事]  
中華職業教育社創設職業學校募金團自九月十六日開始籌集以來進行各節已疊誌前報募金期間原定三十日截止因於二十九日午後七時假座大東旅社宴請各隊隊長曁各界要人商榷結束方法一時與宴者有姚石蓀姬覺彌沈夙石余日章郭鴻聲諸君以及總隊長朱子橋君各隊長程齡孫史良才顧蘭洲陸達權朱少屏張叔良西賡堯賈季英諸君共二十餘人先由總隊長朱君致詞感謝各隊長隊員竭力籌募並述該團發表後經過情形茲以限期將屆邀集諸君一商云云次該社主任黃任之君報告略謂棲團發表以來難得各隊隊長竟力勸募各界人士熱心贊助可見職業教育之重要已爲社會所共認今晚又有大好消息可以報告一職業學校校舍在陸家浜南岸向從放生橋渡河茲議在校舍正面另造大橋一座頃約工巡捐局局長姚石蓀及姬覺彌諸君互商當荷姚君允在路政上計畫贊助姬君允任全橋建築經費顧君蘭洲爲建築專家允代打樣此一事也又史良才君介紹本埠鉅商某君立一遺囑將家產總額百分之五捐入職業學校此又一事也除此兩項未計外各隊隊長先後報告募得數目約二萬九千餘元合之今晚臨時報告者得三萬五千餘元尚未滿五萬元定額各隊勸募猶在進行函電報告均謂氣象甚好似未便即此結束致辜盛意云云當由沈信卿君提議展期一週郭鳴聲君主張外埠郵訊往返需時本埠展期一週外埠二週當然一致贊成決定本埠募金延至十月七日結束外埠十四日結束嗣余日章君演說謂吾國教育患在不合社會國家情形雖經屢變方針終覺不切實用今提倡職業教育庶幾能切社會需要礕猶方柄圓鑿格格不入今施職業教育庶幾相合等語余君不日赴香港廣汕一帶經公推其順道募欵當即慨允擔任衆大鼓掌十時始散旣散復得吉林省城顧君冰一電告吉隊募金已達二千元再圖進行云　　 
[○浦東中學校之紀念會]  
十月二號（即夏曆八月二十八日）爲浦東中等立校紀念日又爲校主楊斯盛氏銅像開募週年紀念之期屆時除應行典禮外並由校中金體同人集貲預備舉行各種娛樂事藉以誌慶茲將是日之節目錄下　（行禮）全體上午八時　（紀念運動）全體學生下午　（名人演講）黃任之君下午　（諷剌新劇）學生上午　（科學遊戲）三四年級生下午　（音樂）浦東中學音樂隊上下午　（幻術曁口技）來賓及學生下午　（紀燈）浦東中學自製曁中華職業教育社製夜間　（活動影戲）勝洋公司夜間　（花火）定製夜間　是日因不發入場券特派招待員鵠候來賓凡有興前往參觀者無不歡迎云　　 
[○北橋商家呈控警佐五誌]  
北橋鎭商號程恒泰主程厚生曹和興主曹承吉萬泰坊主曹竹林等聯名禀控該鎭縣警察第二分所警佐程渭南恣情賭博縱賊殃民經上海縣沈知事派員查辦等情已迭紀前報茲悉此案業經縣委查明禀復所控各欵不爲無因是以沈知事已於昨午飭派催徵吏下鄉往傳列名蓋章之程厚生等各商家來署聽候訊核　　 
[○青年普益社今晚開會]  
南市青年普益社訂於今晚一日）六時假大南門外清心實業學校思鮑堂舉行秋季同業會并開基地金募捐正式大會昨已柬邀各界來會演說並遍發入座券與各會員矣其預定秩序○軍樂○開會詞○活動影戲○隊長演說○社歌○活動影戲○報告○活動影戲○國歌○軍樂散會茲將該社職員及各隊募損員錄下　（名譽董事）顧馨一王一亭吳懷疚蘇筠尚高翰卿（董事部）會正徐維繪會副孟保羅書記周培行司庫費啓鴻（董事）沈安遇王慶元陳芷谷楊縉卿張廷榮俞示周張葆初李恒春鈕立卿朱文瑞徐文彬海珊培（基地執行部）部長徐維繪部副朱文瑞書記吳若安書啓包傳賢會計王慶元部員陳芷谷徐文彬楊王震湯郭秀娟（各隊募捐員）仁隊隊長錢新之隊員王叔賢沈楚臣史宗堂何閏燧吳耕莘吳文欽李崇九葉驤雲麻錫南義隊隊長薛思培隊員伊思沛包兆祺費吳生白來克文特皮克包克私潘威登包傳賢禮隊隊長羅守賢隊員周廉生孫小亭程際雲丁厚卿胡春生葉士良張寄文張尚馨戈黃光初智隊隊長沈惠元隊員楊楚翹顧嗣隆穆深思陳蒓馥何韻泉李培恩黃警頑周庭楨徐劍莽信隊隊長金炳生隊員滕克勤徐健人嚴寬馮杏生張拜言莊景庭張麗雲邵玉書楊家堃溫隊隊長勃倫奈門夫人隊員湯郭秀娟女士張蓉貞女士黃定安太太鮑慶甲夫人張寶如女士高美蘭女士包令弟女士黃惠文女士盧蕙太太良隊隊長楊王震太太隊員吳若安女士朱程太太顧太太閔湘琴女士錢新之夫人文特皮克夫人朱太太王浣青女士徐太太恭隊隊長伊思沛夫人隊員王文思太太秀愛美女士顧蓉江夫人顧仲安夫人湯蘇本楠女士蘇祖斐女士王仲瑛女士陳汪彤輝女士潘威登夫人儉隊隊長徐維繪隊員鈕立卿沈安遇周培行俞宗周張葆初楊縉卿費啓鴻王亨通李守仁讓隊隊長王慶元隊員徐文彬陳芷谷朱文瑞方桐生葉潤園孟保羅張廷榮海珊培李恒春　　 
[○湘賑聯合團在滬開會預誌]  
上海中國劑生會及上海京直奉義振會湘省義振聯合處主任黃國英日前抵津與熊督辦會晤談及湘振困難情形據稱湘省迭遭兵燹水災瘟疫各處佔全湘幅員四分之三屋舍被焚財產被劫外亡在逃之災黎一無所有露宿山林者有之伏居山洞者亦有之加以土匪充斥道途梗阻慈善界無從救濟所以餓死荒郊無人過問者所在皆是悽慘情形千百倍於去歲京直水災區域災情浩大施救無術若按素來之法振濟非有三千萬之鉅資不能實行故不能不變通成法以工代振或相度情形維持災黎之生計或者可以減輕慈善界之義務云云又聞黃君已於株洲醴陵二處召集流亡搭蓋居留所以棲之設臨時施米處以食之一面勸農速治田園一面設臨時因利局貸資商販俾其各自營生一面貸資恢復土窰三十處維持失業窰戶藉以趕造民間所失之碗碟等物一面設立織布廠織造製振衣之布藉以安挿機 
 
 
 

Page 11

 
 
戶文設監時醫院維持居　所吳黎之術生株　兩虞災貌均沾　　惟災區太廣財力不足發展　君　以爲應態督辦亦以湘振首以善後爲重擬請全國慈善機關聯合維持已於九月二十號返京邀集湖南籌振會幹事部全體開會討論巳於二十六日午前十一時開會值黃君赴京乘京漢火車回漢入湘並邀黃君到會報告湘省災區情形該會幹事部全體贊成聯合進行即席議定致書上海先托某會調查申地各慈善機關以便函請加入湘振聯合團然後定期在申開聯合大會屆時熊督辦亦擬親自赴申爲桑梓求振云　　 
[○寗波同鄉會募捐消息]  
寗波同鄉會建築新會所設立商業學校募欵二十萬元茲將　近捐欵細數錄後　樓善和君募衛桂棠君十元裕昌萬昌各十元樓君自助三十元陳鏡如君募徐良甫君杭州中英藥房各十元陳麗生君北交十元俞成安邱統剛二君各五元胡恒昌陳岳寗二君各北中五元瑞茂祥朱長庚二君各三元顏正經九華協大各二元文寶天寶各一元謝謹卿君募問奉墇君一百元全記呢絨號和濟藥房各五十元張昌齡君七十元石運乾君募協順祥五十元永裕泰四十元張昌齡君三十元久成大通各二十五元鮑瑞鑫協泰祥各二十元張永清董　芳張繼堂源康永各十元趙滄蓉君募裕潤魚行五十元江北滇君募吳錦堂君一千元徐趙生君募周慶禮君五十元范生泉郭三競各十元徐君自助五十元陳伯剛君募邵立坤君二十元宋秀生君十元陳全霖君四元新盛申莊五元史祖瑞徐筱珊舒成生三君各三元陳方斌陳方崗陳福財史陸氏胡明銀顧東海顧湧泉徐定法舒志鳴諸君各二元孔憲萬應仰初史河財史　　因君各一元顧金堂顧孝裕二君各五角馮受之君募　遠十元留餘尹無知各五元錢庠元君募錢存濟李梓美君各二十元錢種德堂潤德堂各十六元胡永綏堂十元泰記元豐潤各五元永泰福三元孫變臣嚴連發各二元無利一元錢君自助一百元胡桐生君助洋十元王玉山君助洋十元陳文槐君募沈楚珍五十元怡和生記永泰惠泰劉梅塘君各十元趙桂生顧覲言陳維馨李漁生王葆元費榮甫胡槐陛陳坤元諸君各五元李慶榮傳其綱莊月如鄭寶祥夏承剛五君各三元陳君自助六十元葛行慶君助洋二十元陳鎭甫君募祝廷玉君五元盛正華君募大豐洋布號二百元餘再續報　　 
[○寗波同鄉會呈財政部文] （續）　　　　　　　　　　　　爲甬江錢業事甬市停後鮮戲漁業米業烟箔花莊當舖各帮紛紛告警勢頗危迫急電到滬美翊及虞董和德等邀請諸同鄉並由恒孕莊東貝君代表張君蘭坪偕同赴甬面詢甬市各方面詳情勸令缺單各莊將銀分期籌還蓋各莊放與滬甬各業一時不能收回並非實缺惟放與上海之欵均是銀碼而所欠恒孚乃是洋單不得不將規元公評一價查恒孚所追洋單約扣一百四十餘元之價乃令作每百兩一百四十元照算不料恒孚與同益銀公司及中國銀行均斷斷以價格爲前提說至舌敝唇焦祇許作一百三十七元五角照算統計恒孚多單一百四十萬元以一百四十元與一百三十七元五角兩相比較相去二元五角則一百四十萬元須洋三萬五千無由虞董和德等認耗一萬七千五百元勸令恒孚莊東代表湊成七千五百元始行就緒雙方旣經允洽對於官廳平現一層會集衆商再三研究僉稱一時若將現水革除應先多備現欵爲之接濟今庚花用較鉅設或現洋缺乏恐市面周轉不靈全市供不敷求必起恐慌即省議會之建議祇云平現並無革除現水辦法爲官廳計爲市面計爲商業計爲多數人民計兼籌並顧公司酌議每百元定爲匯費至多三元爲限庶不至如現水之漫無限制在年內暫行試辦衆議僉同而現水名目則永遠革除蓋現水兩字原非正當而實有困難原因商人祇知習慣不加研究相沿迄今未並改革惟甬地現洋向恃外埠爲來源若不加以匯費無論自裹路或上海運至甬上水腳保險以及錢莊手續等費無所從出甬市現洋非特更難周轉一般富商以爲旣無匯費勢必將在甬存欵掃數匯出甬市更屬空虛錢莊向持存欵爲抱注若存欵一空資本有限勢必不能支持而各業向恃錢莊之欵爲接濟勢更不能不呆擱閉歇此暫定匯費暫示限制以期救濟之原因也即如中行對各分行之匯兌無不有費原非甬埠所獨創且無論爲收爲付均有滙費錢業不過承轉機關稍沾手續之費並不得視爲專擅之利竊意即欲一律革除須以年底爲是故以年內爲試辦期間因甬上各莊對於各業之收付計爲二千餘萬之鉅年底可從事收束乘此收束之時改革或易爲力若驟令改革恐現水之弊雖除而恐慌之害較甚再三討論舍此無可爲計不得已而有革除現水酌定滙費通融辦理之法連夜面告會稽道尹鄞縣知事電禀省長出示通告以定人心次日各錢業一律照常收付照常啓業此美翊及虞董和德等赴甬排解之經過情形也旋奉齊省長元電內開張道尹陳知事眞電悉旣稱遵令革現何以忽添滙費名目是否本埠放欵收欵亦加滙費如照此辦法則是巧立名目名爲革現實則增加在未經通令以前現水早平今反變本加厲以公事爲兒戲視省令若弁髦荒謬奇離殊堪怪詫來電以市面恐慌爲慮須知恒孚等八家現仍照常貿易金融並未阻塞如各錢業於存放之欵應付不付牽動市面官廳應有相當處分不能聽其藉端把持若　聯合各業挾制多端是必主使有人希圖擾亂市面時值戒嚴期內更難稍予寬容本省長體恤商艱已於蒸電並顧兼籌指示辦法該道縣等何竟毫無措置殊屬大負委任仰即懍遵前電諭令各錢業革除現費不得另立名目並籌議革現善　辦法限十日內妥辦不准再延致干嚴處（仍未完）　　 
[○孔子誕日之休假]  
上海地方審檢廳陸林兩廳長昨日發出牌示云爲布告事照得本年十月一日（即夏正八月二十七日）爲孔聖誕辰本廳遵照大總統命令放假一天以伸慶祝特此布告云云其他軍警行政各署亦均發出牌示停止辦公一天城廂內外各學校均停課一日屆時各官員均詣文廟行慶祝禮　　 
[○上海救主堂舉行主教授職禮]  
中華聖公會在上海救主堂派沈君載琛爲浙江副主教定明日上午十時行授職禮此爲華人升任主　之創舉茲將沈君歷史及行禮秩序錄　沈君之歷史　君寗波人前清咸豐十一年生爲浙江事公會第一華教士沈恩德之子少讀書於教會小學長入三一書院學業後即留院任教職時辰斯院者爲英國夏慕二教士光緒十五年慕主教派立爲會吏翌年升會長光緒廿五年主教委爲教士考試員旋升教師總是爲華人中僅有之職時君兼任寗波天恩耶穌二堂之牧師任重事煩遂辭三一而專任教會事宜光緒三十三年調任杭州管理四堂區教友之數達六百五十人浙省華教友之有傳道會君爲發起人其歷屆之主任由君擔負該會任杭州西南傳道事其經費與管理絕不借重西人浙教會之能自立即肇基於斯君此次陞任後即管理該方之事至其亡弟亦爲浙省牧師其長子現任上海天恩堂牧師次子爲長沙耶路醫學校教員其家庭中人咸爲教會服務亦可謂忠勇矣　派立主教禮之秩序一九時早禱　十時聖餐行授職禮　江蘇主教郭斐蔚主禮　山東主教艾立法讀福音（約翰廿一章十五節至十七節）河南主教懷履光讀書信（提摩太前書三章一至七節）　上海朱葆元會長講經　浙江徐恩家會長讀證書　浙江蔚教師總讀總禱文　是日所收捐欵悉充浙江傳道之用　　 
[○少年宣講團紀事兩則]  
　遠游宣講　該團遠游宣稱隊陳子嘉汪龍超顧君梅胡雄才沈增培等於前日（二十九日）往滬北天通庵鎭宣講陳子嘉講家庭之管理法看護子女改良舊習慣汪龍超講紙烟之消耗毒身無益並引今昔生計之困難謀活之不易顧君梅講公共衛生防疫之法各講員講時輔以各種勸世圖畫引起聽者興趣並分贈新少年報藉文字之勸導補宣講所不及回團時已薄暮矣聞下次遠游地點定松江梅家弄一帶云　開叙點會　該團爲聯絡感情起見於（二十八日）晚在辦事處舉行第三次叙點會到者甚衆八時開會至十一時半方散茲將秩序錄後○國語演說（各處土語）○國樂（該團娛樂部）○京戲○幻燈○燈謎○國樂　　 
[○國貨維持會評議常會紀]  
中華國貨維持會前日開評議常會由會長汪星一主席議案如下○王譽清君來函請通知國貨商號將各項出品註明牌號以便選擇並將提倡國貨必要情形編入教科書等由公決通知各業將各種自製出品註明華產子樣以便顧客選擇有利國貨實非淺鮮餘事或有可採或已辦過或一時不能辦到暫從緩議○李燦如君來信請介紹參觀各織布廠由公決請李君另託同鄉團體商會介紹俾便照行○徐枝春舒需之二君報告調查元山帮辦貨由查原報告據辦貨莊客云數年前紗價便宜成本較輕售價亦有起色目下紗價昂貴成本加重售價反而大跌以致出品愈趨愈下在資本充足之廠尺碼貨色尚稱信實若掮客則祗得尋覓小機戶及店家剔出短碼以求售等語公決前屆會議經已函致布廠公會請轉告各廠確定通行碼尺以昭劃一而維信用在案茲准前情當再專函勸告寧可加價不可減碼云　　 
[○江淮公所訟案之枝節]  
閘北太陽廟附近之江淮公所輪年董事吳鶴富張福增等在公共公廨訴前董王保相侵吞公欵次公產契據抵押私債等情已迭誌前報茲悉王保相近與善棍劉善夫韋產臣等私推朱紹文（係江蘇省議員）爲董事未經該公所董事部通過忽於日前廣發傳單定二十九日下午假斜橋路公共體育場開同鄉會議到者百餘人正欲開會被淞滬警廳徐廳長查悉以江淮人旣有公所同鄉會議不應在公所之外顯非正當辦法因飭該管警區立子解散朱紹文等開會不成復至閘北江淮公所會議當由該所書記陸海峯至四區警署報稱此次開會並非董事部正式召集設或滋生事端妨害治安本公所不負責任云云張署長遂派巡官陳作霖率領長警前往禁止朱等巴聞風四散矣　　 
[○半淞園即將開放]  
滬商沈志賢君得書畫家姚伯鴻君之贊助在本埠滬杭火車站東首高昌廟路闢地半頃建園一座（取名半淞園）經營兩載業已告成花木溪山應有盡有茲定舊曆九月初一日（星期六）上午七時開放遊觀先於前一日茲（三十日）下午二時行落成開幕體昨已將優待券分贈各界邀往觀覧想屆時必有車水馬龍之盛也　　 
[○中華公義會施種牛痘]  
中華公義會醫藥部主任徐錦裳醫生因入秋以來天氣亢旱溫熟咳嗆喉痧等症近已發現天花痘毒難免不接踵而起茲爲思患預防起見在閘北新民路協志里該會施診給藥所施種牛痘聞定於陰曆九月初一日起每日上午九時至十二時止矣號施種不取分文凡有子女者動亟前往佈種　　 
[○商會聯合會蘇事務所函催繳欵]  
南市縣商會接全國商會聯合會江蘇省事務所函云敬啓者案因本省事務所常年經費曁全國商會聯合會大會費早經迭次函催其間固有依級照繳者而未繳者實居多數現又准上海總商會函催上年大會墊欵計三百八十八元四角九分通總會亦來函代王代表文典催還本年大會墊欵一千元敝事務所均以各會所未將經費繳到之故致不能切實答復負欠愆期實深愧恧茲再具函奉懇貴會務請查照本年六月間敝事務所　　應繳經費數目刻期照繳以便彙還墊欵至深感盻　　 
[○屯田繳價之督催]  
上海縣屯田繳價事宜自開辦以來將及一年各鄉民以連年秋收不佳遵章繳納者甚少茲繳價事務所主任謝酉山以本年秋收豐稔此事亟應進行因　得胡楊貴對於各圖情形均頗熟悉故特委爲督催員下鄉督催並傳諭各圖梱保傳知　屯戶務於一月內掃數清繳云　　 
[○謝分局長之升遷]  
前辦二區烟酒公賣局謝惠塘分局長請假一月回籍掃墓奉江蘇全省烟酒公賣局彭局長批准以會辦李碧澄暫代等情已誌前報茲悉彭局長以謝宣辦理上海分局成績優美現在假期已滿催令回差正核辦間江蘇省公署接到贛省陳督軍來電已委謝宣爲軍署諮議官所有上海烟酒分局長一差請卽另委故上海烟酒分局長已奉江蘇財政廳胡會同烟酒局長令委會辦李碧澄接辦矣　　 
[○截拿湘省逃員之誤傳]  
日前（二十七日）報載松滬護軍使署接湘督來電機拿潛逃軍官二名即經盧使派有稽查員三名至新關碼頭守候鴻安公司之長安輪船在浦東陸家嘴下綻該稽查員等即乘白色烟鹵小輪渡浦到輪查獲軍官模樣者二人立即押發小輪解回軍署候核事關重大無從探悉一節茲復確切調查據軍署某要人云此事影響全無旣未接有湘督電報亦無派稽查之事想係其他誤傳詢之稽查員亦云並無其事云　　 
[○夜班巡警換穿黑布制服]  
淞滬警察徐廳長令飭各區署所警正佐傳諭長警目前日（二十九）傍晚六時爲始因天氣漸寒夜間出勤槪穿黑布制服日差仍暫穿黃色夏季制服仰各遵照辦理等因改每日下午六時至明晨六時之崗警一律換穿黑布制服矣　　 
[○梅溪童子軍練習烹]  
梅溪童子軍團昨晨由上海總教練姚麟書教練員戴企留潘欣之徐品丹督率全團五十餘人救護車二乘滿載烹飪器皿等前赴王家闕路普益習藝所對面曠地上竇習烹飪各童子軍俱能得心應手烹飪合度佈置篷帳旗幟復井井有條午膳後攝影三幀始列隊而歸且歌且行觀者塞途當經過蓬萊路時見有於康甫之車夫跌傷膝　血流不息乃由該團童子軍施行急救裹以紉帶立即上血復代雇黃包車送歸於康甫庽所途人咸謂該校童子軍能實踐該軍願詞第二　隨　　　　動他人均稱美不置云　　 
[○大戰事報特贈增刋]  
美國自由公債開募後國購買　　　　　　一埠其效集必有　觀本埠　　事報　　　　　　　一次共兩大張詳載購買自由公債之方法廣贈各界駐滬美代理總領事約翰遜君及自由公債會主任柯勞君美商裘必勝君等均竭力贊助該報進行各界函索即寄云　　 
[○布告經秤蔬地貨人繳換執照]  
滬南工巡捐局昨日發出布告云照得商人經秤蔬地貨須開明地址報告本局稅務處廳候勘明分別給照是項執照以每年九月底爲限過期即屬無效倘有無照私秤及影射舊照情事查出議罰歷經辦理在案茲查上年發給執照限期屆滿照章應換新照徐諭飭該業司務所轉催並派員切實稽查外合行布告各該商人即便遵照於十日內携帶舊照來局遵章繳捐聽候換給新照母得違延致干吊銷處割切切此布　　 
[○盜匪在監病斃]  
法租界南陽橋某米店於去冬被盜搶刦投報捕房後拘獲阜寗人劉永年一名解廨訊實判決監禁西牢三年在案昨晨管牢西人禀知施總巡稱該犯於前夜在監斃命當由捕房派西醫往騐委係病斃諭飭送常棺殮旋有劉戚某投捕房請將劉屍棺殮領埋施總巡准之　　 
[○電車撞斃小工續誌]  
小工丹陽人王裕日前在太古碼頭掮包經過馬路中被戴阿福司機之英商一百六十三號電車撞斃已誌前報昨由捕房將戴傳至法公堂詰據供稱是日民人之車自楊樹浦路至小東門死者亦由北往南已過軌道不知如何死者忽又由東朝北包角碰在車上以致跌倒壓在包下民人當即停機下車見該小工已經斃命是實中西官以王自不小心與人無尤遂判將案註銷戴即釋放　　　　　　　　　　　 
[○船戶在途遇盜]  
船戶張桂生於前日由平湖承裝菜子來申行經聞行迤南突來盜匪多人駕小划船攔住去路躍上張船各出利刀刦去現洋四十元及衣被等物又將船伙王阿毛戮傷右腿而去昨日張到申後　將王　入醫院求治外並至水陸警廳報請追緝　　 
[○理髪匠訛詐行兇之處治]  
理髪匠吳阿三昨至法公堂控稱同業潘文龍日前糾同多人至民人店中藉端拆稍不遂所欲潘用長　向民人行兇並將值洋五十元之鏡子一面擊破當時民人見勢不佳出外喚捕將潘拘案請爲訊究並請追償損失詰之潘文龍供實係吳先行糾人行兇故於是日前往報復中西官判潘罰洋十元充公再賠原告鏡子價洋五十元　　　 
[○墊師毆傷印人]  
向爲教請之浦東人顧鴻鈞前日在靜安寺路不知因何起釁將印度人強新之頭額毆傷即被該印人喚到一千四百四十號華捕將顧拘入捕房存洋十元保出昨經公共公廨傳訊被告不到中西官向原告印人略詰一過判將被告保洋充公以儆　　 
[○婦人控訴被毆]  
婦人曹薛氏昨至地方廳禀稱家住西門外義弄丈夫前妻所生之子湘泉現爲羽士娶殷寶福之婦爲室子媳二人迭次與氏衝突氏訴知殷寶福反被糾衆來家將氏毆傷爲此來案控求提究云云當經檢察官騐得該氏傷勢無碍諭令回去聽候查明再核　　 
[○借洋不遂之怨恨]  
海門人徐發川在眞茹鎭姚家角鄉民姚姓家幫種田園已歷五載近有其戚陳阿根向姚借貨銀洋不遂即至駐紥該處之水上警察署報稱徐於五年前會犯刦案等情當由水警會同四區三分所長警將徐拘案連同陳阿根併解司法科請爲訊核　　 
[○輪船上查獲拐匪]  
婦孺救濟會偵探王偉文余長林等昨在招商局新銘輪船上查見拐匪朱福慶拐得十八歲女子阿蘭十三歲女子阿志等擬往天津等處販賣該探向之盤詰言語不符遂一併拘送地檢廳訊辦　　 
[○浦潔夫役之不清潔]  
清潔夫役江北人王揚前日清晨將糞穢傾倒愛而近路陰溝內被衛生處西人查見以其不顧公衆衛生喚捕將王拘入捕房昨晨解送公共公廨經里西官訊明判王罰洋十元充公以儆　　 
[○破獲賭場]  
閘北潭子灣趙家花園鄉人　　堂於　　　集　　　　阿六于和尚趙阿生趙德答趙仁堂趙林生趙坤乾陳金雲顏阿寶王端生　　家聚　　　　　區張署長訪悉飭派長警前往起獲賭具將一干人拘捕到署押候訊辦　　 
[○冒收濟益捐之敗露]  
蘇州人徐春林太倉人五阿龍昨赴浦東爛泥渡鎭冒充普益習藝所丐頭向各店舖徵收濟益捐費適該所第四號丐頭趙三寶亦至該鎭收捐以致敗露當經趙報告三區巡長田國棟將徐王二人拘解至署並在徐等身畔抄出假銅牌一塊捐簿一本經會署長略詰之下以徐王二人冒充丐頭私造捐簿已犯詐歡取財之罪諭飭候備文解送法誕懲辦　　 
[○律師無暇出庭]  
某洋行西人控寫字人某甲串同司事出店工頭小工等竊取值銀一千七百七十雨之鋼條一百九十根運至浦東楊家渡南首某貨棧藏匿等情業經水巡捕房抱探將被告九人一併拘解公共公廨訊判某甲交人洋舖保餘人押候禮拜一再訊在案昨晨由廨復訊兩造代表律師因另有要事無暇出庭商由檢察處函致水巡捕房改期下禮拜一解廨復訊　　 
[○介紹新刋]  
商務印書館英語週刋第一百五十七期業已出版昨承一冊見貽書此誌謝並爲介紹來函 
　　 
[○上海童子軍第二團來函]  
鼎革以來童子軍事業浸浸幾及全國其有益於教育社會匪敢言鮮敝團忝列上海第二創立爲先卓有微續迺昨歲因經費支絀辦事爲艱不克蒸蒸日上同人念建設之艱難憫功虧於一簣故於今季開校伊始大事拓充以期發達擬於雙十節前分遣團員出售國微數以三萬所售之費製軍服百襲以與無力自製者庶乎拓充有實同人寅夜自勉不敢或怠將來或可有貢獻於社會者先生熱心公道懇即賜登來函欄內庶海內熱心君子衆力同襄不勝榮幸　上海童子軍第二團謹啓雜評二 
　　 
[○戰債與賑捐] （訥）　戰債者以募債救國於將來者也。賑捐者以募捐救人民於　將斃者也。其事之重要相等。而足以喚起國人之熱心者亦　相等。　美國之戰債。一募再募。而其國人之踴躍輸將者如故。我國　之湘賑何如乎。熱心湘賑之人。已聯合各團體而籌辦此事。　又進而擴充其團體。加入者愈多。則將來籌欵之力量必愈　大。湘賑前途之成績。安不如美國戰債成績之優美乎。我　於全國人之良心下之矣。 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[塌顆菜世家] [  鳳公]  
　　塌顆菜。系出老蘇菜後。標格孤高。值嚴寒。不以霜雪厥性。顏其所居曰老圃。蓋有高士之風焉。泥融三徑。寒侵滿畦。而托庇其半下者。乃靡不黃萎消瘦。打落無餘。往往薄　凝虛斜曛未透之時。唯塌顆菜之德。足以衝寒冒冷。獨立自持。其風節有如此者。貌雖不雅而甚寢。滿面纍纍若贅疣然。作青褐色。然其身肥矮。嘗卑以自牧。不肯上人。其植根獨厚。較之無忍耐力。不轉瞬而以炎涼卒喪其身者。負乎遠矣。故當春餐剪韮。秋末添菘之後。梅　芳信。猶勒未舒。柳岸冷烟籠而未散。訪其所居。滿目青葱。其姿態益覺崚贈可懼。而服其操守。有非綠引千絲青鋪萬縷之雜草所能及也。平生寡交游。有儒素風。以是朱門食肉之場。裹足不入。而恒與素食者流。最稱莫逆。昔年滬上庽公某博士。與之訂交。一時聞其名者。咸爲之傾倒不置。欲薦於朝。以南北地氣不宜。絕然不悅。卒未往日。吾豈能與顯貴權勢入伍哉。若輩腸滿腦肥。直肉食之鄙夫耳。吾唯掌　蓿盤以終老而已。某歲。寒甚。涉其老圃者踵相接。塌顆菜不輕與之見。有高世之志。大吏聞之。有斯人不出。如蒼生何之慨。奏於朝曰。民無菜色。（見禮王制）將奈何等語。上聞。乃詔太史官大書特書曰饉。以警告國人。其尊敬至此。而塌顆菜一若弗聞焉者。優游自得。倔處南方。未嘗不稍露顏色。而其澹然泊然則如故。間嘗與龍孫。（東齊紀事有辰州小竹白龍孫之句）鳳尾。（范成大詩有竹筍滿山鳳尾齊之句）相盤桓。則頗嘯傲焉。考其譜牒。則雖有經冬菜。秉性孤寒。而落落不聞於世。高腳菜搖曳生姿。而經秋即謝。大頭菜下卜者謂有富貴相。而不脫窮氣味。至黃芽菜自青島割與外人。遂絕跡。而崇明所產。崛起而代之。則亦非我族類。其心必異。唯相傳有蕓臺者。來自塞外雲臺戌。爲十字花科首領。與羅蔔根芥菜子等一脈。（見博物學）若近來交通便利。榨菜自川而至。則請君入饔。無可言者。其最著聞者。則所謂諸葛菜。是也。號曰蔓青。（見劉禹錫嘉語錄武侯行軍所止必令兵看蔓青故蜀人有呼蔓青爲諸葛菜）有人繋之以詩曰。誰知小草物。竟與大名垂。青翠三秋色。艱難六出師。和羹丞相事。報國老農知。屈指西岡候。勞心北伐時。其有聲於時。今人無不崇拜之。餘如菠菜者。紅泥爐火。厠身席上。亦塌顆菜之苗裔。若粵東之香菜。名圓絲者。則出自旁支云。 
客座閒談 
[俄京之生活狀況（三）] [  劉麟生]  
　　俄經二次革命。司法界益紊亂莫可名狀。目下俄京已無有法官律師之名稱。當黨人初握政時。設一監獄寬恤所。舉凡強盜竊賊政治犯一律釋放。任其所之。及鮑爾希維黨當國。有因細故而被捕者。大辟這罪或反釋之輕重失宜殊足證政府之疏忽吾有友在此間美國陸軍營中供職爲予述一新聞頗可玩味。一日某婦在途中。追一年可十五六之童子。狂呼曰。彼竊吾袖珍書。：彼竊吾袖珍書。：童見人追則奔愈疾。卒爲警察所執。飽以老拳。婦睹此童呼號狀。驚奔入室。窮搜已失之書。得之於黑暗之室隅。婦知童已受屈。亟往戶外述已之誤。見音體無完　。仰臥道旁溝中。奄奄一息矣。飽爾希維黨人探悉茲事。痛責該婦。施以捶楚。亦擲之於溝中而後去。俄京有一獄。最爲黑暗。在彼得保羅砲台內。向以之禁錮新黨中人。今則王侯大老。充塞其中。殊不勝今昔之感。余久欲入其中參觀。而苦於無漢。費無數手續。俄政府始允余入內。餘携一女郎作舌人。入時正七句鐘。獄在奈法河畔。正對俄故皇居之冬宮。崇墉高聳。建築牢固。門首有一隊兵士。正圍爐取煖。俄京圍爐之風最盛。兵士又喜以薪柴置爐中。故每晚往往火光燭天。亦可觀也。旣入內。則見與中世紀堡寨無殊。幾如置身二百年前之世界焉。余先往司令辦公室。司令適外出。守門之軍士。旣騐余所携之護照。囑餘暫俟。且屢目余。頗現驚訝色。繼又與余舌人作俄語。始知吾之底蘊。且延余入室。餐余以茶點。室爲長形。一端有爐。軍士數人圍爐而坐。且談且吸菸一種沔穢倨傲之狀至堪發噓惟遇余殊有禮貌。彼旣稔余爲美人。遂詢余以美國加入協約之用意。余皆一一置答。彼等雖不盡知書識字。而普通知識極佳。特對於美之共和。仍欵而未能深信。余復詳加剖析。謂美之人民。多屬中流社會。非如俄境工黨居多。決不至有革命發生。彼等皆樂聞余言。首肯者再。余復言美國之政事。係進化派而非革命派。今總統威爾遜。乃純粹民黨中人。尤能發展共和政策。以造福於吾美云。俄軍士身受良好教育者極少。然言談間時。及世界政局。津津樂道。實出吾意料之外。蓋俄民識字者雖無幾。而思想與口才。殊不懷他國人。亦其國之特質也。 
短篇小說 
[五分鐘] [  常覺小蝶]  
　　裴荔詩含笑當門而立。可十杪鐘。微昂其首。視富格父女。以爲必有歡迎之辭。顧乃杳然。裴荔詩不得不曳其佩刀。翔步入室。置其三色之冠於幾。笑而言曰。君等不吾識矣。三年來。吾身初未加長。惟此軍服。足以易吾容態耳。然問吾心。則猶是三年前度爾村中之童子耳。老人已不悅。聞語。乃有冷氣逼　而出。足使十步之外。空氣成冰。作色而言曰。國民。吾人非不識汝。特怪汝顏面之厚衣此妖服。尚敢施施然面爾師傳。故我深以爲詫耳。裴荔詩遭此詬辱。殊不爲侮。蓋頻年以來。裴荔詩亦經世故深矣。非若他少年之善怒。矧富格者。實爲其師。因微笑曰。數年未見。不謂先生強貢猶昔。不許他人之異已。然而以此處世。實非宜也。裴荔詩語未畢。老人已大怒曰。止止。吾身爲律師。閱世多矣。乃尚須汝孺子教誨耶。汝出耳。汝師誠不願有此叛道之徒。辱其門牆。而裴荔詩仍微笑曰。先生何不諒吾心耶。吾此來。豈有惡意。亦欲爲先生一家之安全計耳。老人愕然曰。先生。是何言。乃謂老人需汝保護耶。汝誠貴矣。爲坦東之走狗。助桀犬以吠人。嗟乎。辱汝師門甚矣。吾今第二次下令逐汝。汝當於十杪鐘內。出吾門也。吾獨不畏革黨。裴荔詩覩狀欲笑。則自撫其刀柄。然後言曰。丈母怒。當知吾來實出誠意。蓋自共和軍興。一洗從前窳陋之習。故於昨日即發嚴令。抵村後。軍人不得胡亂擅宿人家。先召村長。編列戶口。而後列以貧富大小之級。今遣軍人借宿。一戶不得過二人。法至善也。徐勵吾湯臨澤孤鶴硯田程松甫陳鉞鄰澣香汪汲青睡仙常覺小蝶吳士恩梅花瘦客龔愛楟詩隱知吾曹紫虛嘯漁秋夢楊北濤師竹建慶小孤山人月仙梓山老橫少漁鈍劍健公袁病雁李德玉楊潛談樑熹金國藩揖呂杉園濟航王惟喬。青蓮祈善左丹蘭徵幻空呂翼之秀瑩亦霞仙客南錚喋瑣祖襄述甫賊菌思圃笑漁冠宇龔女漁翁周維馨稼叟長沙省庵種　柳遺蔡選青西巫時用誦蓮愨飼鶴生又新劉麟生一鳴振回讓竹東園省吾守拙子馮晉楚阿朱徐絜憂天　生饒安女金國藩蔡和　　君　九月酬潤已列冊送交會計處接洽請各具函蓋章并　住址　本館營業　支取自當寄上不誤天虛我生啓事栩因家庭工業社事務日繁不及兼理筆政已將自由談編輯一役辭去所存稿件酬簿均已移交接管此後關於個人函件務寄西門靜修路第二十四號是荷 
 
 
 

Page 15

 
 
   
 
 

Page 16

 
 
   
 
