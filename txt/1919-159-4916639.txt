# 1919 - 159 - 4916639

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[告安福派（冷）]  
　　此次全國風潮所以成之者非學生也更非有人煽動者也乃數年以來武斷之武人與奔走之政客成之也何則人民苦武人政客之内戰黨爭也久矣因而受兵燹因而重賦斂因而養兵因而借債因而喪失各種之權利因而阻意碍各業之進行身受之苦誰不知之故一遇時機而同發蓋莫之致而至者也 
　　故爲暫時救急平人心之法罷免曹陸章等可也若爲根本之計則武斷之武人須歛其跡奔走之政客當散其徒擇清潔高尚之人以組政府息内戰去黨爭省國用勤民事然後人心可定而國事可爲若在今日而猶曰段也上台王也組閣是豈稍知民意者哉 
[專電]  
　　北京電周内閣將實現内田文烈財吳鼎昌敎蔡儒楷交曾毓雋農張國淦外陸海法不動院秘長羅超（十五日下午十點三十分鐘） 
　　北京電徐派田（文烈）赴周（樹模）宅勸駕周以某某兩派未疏通無表示（十五日下午二鐘） 
　　北京電徐以周内閣預備人物電徵各省同意（十五日下午二鐘） 
　　北京電周樹模宅會議安系條件太苛不能承諾新閣勢難實現（十五日下午二鐘） 
　　北京電周樹模辭組閣改擬王揖唐（十五日下午五鐘） 
　　北京電龔心湛語國院中人此來係暫權不做主事無大小均請總統裁奪（十五日下午二鐘） 
　　北京電錢下野後仍盼國内和議早成昨電粤七總裁願作調人（十五日下午二鐘） 
　　北京電内務又擬吳炳湘 
　　北京電駐日使又擬馬廷亮 
　　北京電日來牽動之政潮内容 
極複雜現馮系因人揭破已停進行（十五日下午二鐘） 
　　北京電學生聯合會决議對内速謀結束對外務堅持到底本會機關可永久存在暑假未回籍學生組販賣演講團將此意通電各省並函聯會述苦衷勿牽入政潮（十五日下午七鐘） 
　　北京電胡仁源調部任事决由政府及敎職員學生兩聯會北京大學生各推代表赴浙請蔡回京主持北大校務（十五日下午七鐘） 
　　北京電參院通過延會期二月復中行則例兩案（十五日下午二鐘） 
　　北京電中央本月政費商准外團動撥關稅三百萬（十五日下午二鐘） 
　　北京電法使謁外次述據滬領報告南方輿論主張留徐外團亦希望徐勿去位（十五日下午二鐘） 
　　北京電魯電萊陽海陽一帶鹽民聚衆數萬抗捐持有快槍戕殺鹽警（十五日下午五鐘） 
　　北京電林葆懌等支電如北方念民困請續開議（十五日下午五鐘） 
　　北京電方樞將長中行（十五日下午二鐘） 
　　北京電朱啓鈐允回京（十五日下午二鐘） 
　　九江電軍警勸令開市擊傷路人斃一人（十五日下午五鐘） 
[各通信社電]  
　　北京電徐辭職書尚未收回聞因與安福派磋商國會問題五次該派毫不讓步徐憤而辭必須安福派肯犧牲新國會方允留職岑西林伍秩庸等十餘人聯電主張先定續和辦法再進商條件（十四日） 
以上平和通信社電 
　　北京電今日參院臨時動議恢復中國銀行則例案三讀通過即咨政府施行 
　　北京電將聘錢能訓爲公府高等政治顧問梁鴻志任國務院秘書長任李思浩爲幣制局總裁 
　　北京電内務于寳軒辭職有任吳炳湘爲次長兼代部務消息 
　　北京電中國銀行總裁有改任方樞消息（以上十五日） 
以上中華通信社電 
　　北京電曹錕張作霖均即日到京留徐（十四日）　　北京電周樹模孫寳琦爭閣甚烈 
　　北京電有吳笈蓀長内務張元奇長府秘書說 
　　北京電議和代表方樞復任院秘書長吳鼎昌復任財次預信和局復開代表必將更換 
　　北京電梁士詒在津組華興俱樂部舊豐盛議員多來歸附 
　　北京電大學新派學生主留蔡舊派主留胡互呈府院部將付閣决 
　　北京電政府以各省罷市聲中忽有過激傳單發現明知爲隂謀家挑撥作用然不得不先事防維飛電各省軍警注意 
　　北京電滬寗路租用中興公司定購貨車四十列及代該公司承運煤斤噸數時限兩項合同草議呈交通部核准（以上十五日） 
　　天津電各業昨復開市晚九時又有人散佈傳單主張再罷各業董以時開時閉跡近兒戲且值總統總理辭職政局有變謡言繁興萬不可再生枝節决議開市維持大局（十五日）以上中孚通訊社電 
路透電 
[歐洲和會近記]  
　　七日巴黎電四大國關於對德各點如賠償問題波蘭新界等類完全一致賠償數額大約將規定英金八千兆鎊或將更大於此波蘭疆界將沿波姆拉尼亞畫定四大國現擬邀布國代表至巴黎不復使至薩洛尼加惟須俟德奥和約簽定後再行此舉 
　　十二日巴黎電協約國答覆德國答案之文明日約國覆文至柯洛恩與德政府諸員會商衆謂藍超氏此行志在使其他德國全權代表代其簽字和約協約國關於和約主要條欵似未對德有所讓步 
　　十二日巴黎電牧野男爵已加入四國會議嗣後將改稱五國會議協約國致柯爾恰克海軍大將之牒文牧野亦署名四國會議之决議許牧野加入蓋須予日本在全體大會表示同意之機會也現料牧野列席會議後覆德全文將因以逐條重訂 
　　十二日巴黎電協約國答覆德國答案之全文業已脫稿協約國對於主要各點均已同意 
　　十二日巴黎電四國會議已答覆柯爾恰克海軍大將聞覆文中未云及承認柯爾恰克政府之日期 
　　十二日巴黎電土耳其代表團今晨已抵伏克里森並無何種禮節 
[英議院中之對俄談]  
　　六日倫敦電反對黨領袖美克蘭爵士今日在下院倡議討論關於和約條件之現局並英軍與協約軍參戰俄國問題惟亞昌格爾與末滿斯克境之行動則出於不得已情殊可原美克蘭氏謂繼續進行參戰俄國無界限之政策實屬大錯又問輸運糧食入德是否全無限制外交次官哈姆斯韋斯氏即起答稱高等經濟議會運出之糧食爲數甚夥任何國家皆可運糧至德及得德國之貨品惟協約國今尚被禁與德買賣貨品糧食一物則可隨意運德以德國能付代價爲限美克蘭氏末謂今望儘速撤除對德封鎖陸軍大臣邱吉爾氏起答美克蘭氏及其他發言者謂下院宜以廣大明白之信任予巴黎和會英國代表媾和談判今已將達成熟之點宣布關於媾和之任何文件問題其權全在代表之手諸代表今方力圖達速成和局之目的至於俄國方面吾人正圖結束北俄軍事北俄於夏杪之前可以自立於是吾人對於俄國即可卸除責任矣高加索之英軍今距敵數百哩須俟和會决定高加索之前途始能撤退駐紥西比利亞之英兵共僅兩大隊距戰線數百哩乃駐於哇姆斯克蓋示英國表同情於柯爾恰克政府也柯爾恰克海軍大將之進攻前嘗告誡國人勿具奢望近該將在南境之挫衂益爲明瞭惟以廣闊之陣線守以單薄之兵力其進退固意中事不足驚駭各報所載該將不日可達莫斯科之說未可輕信該將今距莫斯科數百哩豈易即達英國並未助以軍隊僅濟以軍火軍裝而已英國之以欵項助哇姆斯克政府乃義不容辭之舉蓋該政府之建設乃應吾人之請而於必要之時爲吾人之助也吾人並未參與波蘭戰事惟波蘭如果得手則殊足利便北俄英軍之撤退西比利亞與北俄所駐之英軍數與美軍相埒自休戰條約簽定後英軍在俄國各部分死傷之人數如下死軍官十三員兵一百十六人傷軍官十四員兵一百五十二人失蹤軍官兩員兵六十二人以七月之久死傷此數而謂俄國戰事將盡英國之人力財力誠屬笑談須知英軍在俄之行動較諸眞正戰事祇值稱爲警務耳俄國戰事之經費多由歐戰而發生英國供給柯爾恰克海軍大將與台尼金大將之軍火其製造之價值未逾英金二千萬鎊已議定由未來之俄政府照付政府對俄所行各事皆經切實决定對俄政策非英一國之政策乃協約國之共同政策蓋由列强會商而决定者列彈今無一不注意於俄事也 
[各國近事記]  
　　十二日丹京電立陶宛無線電報稱過激軍被迫委棄物文斯克現退至斯摩蘭斯克 
　　十二日倫敦電奥國定十六日宣布共産主義政府據此間政界所得消息此舉可卽得手現料奥人將與匈國共産黨携手奥陸軍過激黨約占百分之四十　　十二日華盛頓電參議員諾克斯氏已允參院外交委員會修改其决議案將歐洲和平如復淪於危境時美國應宣布與其他主要作戰國提携行事之政策一段刪去 
　　十二日大西洋城電日本工界領袖鈴木氏在美國勞動大會演說謂世界未來之和平應由各國勞動界必切提携以擔保之且豫料美日兩國勞動家之提携可使國際之親睦與協和發生一新時代聽者大爲歡呼各代表皆起立以示贊成 
　　十二日華盛頓電航務部向參院建議政府應儘速停止建造及需用商船鐵路經費美金洋七百五十兆元一案已由兩院通過 
[公電]  
　　福州求是報等通電申報時事新報時報新聞報轉各團體鑒商會長黄秉榮率衆毆學生傷重垂死市民被捕刪早全城罷市求是報健報福建時報叩 
 
 
 

Page 5

 
 
   
 
 

Page 6

 
 
   
 
 

Page 7

 
 
國内要聞 
[巴黎特别通信（蘇）]  
中國之代表觀 
　　度此書之到則此縱極世横極界之有名和平大會議當可簽字矣 
　　中國地位之居於何等以及此次外交之失敗或功亦當爲我國民所發見矣嗚呼自對德宣戰之議起而總統爲之犧牲而國會爲之犧牲而無數之金錢性命爲之犧牲此種代價不用之於歐洲而浪費於國内此固吾政府自作之孽曾不足以告我友邦然以吾叢國民之眼光視之其消費其負擔則無以異於歐美之國民也總之則受德人侵略政策之損失也 
　　余旅浪巴黎於此次和會大全權所謂愛先狼Excellence者僅於如飛之汽車中或公衆集會時一瞻顏色其配不上下批評固也然據區區之直覺之靈光以視則覺肉食者鄙四大字仍爲古往今來普天下不移之原則總之此次平和大會全人類引起一種世界的新精神而彼執政者决不見有一種誠意眞心之猛進以徹底此精神其最大限不過做一二斷片文章以敷衍一時此則區區今日之預言而當證實於將來者也新精神雖不能攻肉食者之腦筋而破裂之然其流布之速實較電氣爲尤烈故雖以自甘僻處之中國亦若一觸焉而處處皆有反應和會之初開其主旨則曰政治經濟之自由發展也國際地位之平等也其條件則曰山東之歸還也稅法之改正也等等嗚呼我國民其念之耶穌之生也距今千九百十有九年以前之事也今日世界安有所謂博愛平等者哉夫事而望諸人固不可也當求諸己雖然諸君試思此（己）爲何如之（己）乎諸公之在本國也麻雀博克之價值胡同飯館之熱鬧諸公自知之何待我巴黎浪人之一言總之以二三年來政府方日日蒸沙而於今日今時國民乃欲吃飯此不能責我政府之罪惡而當責我國民之愚且蠢也雖然吾在巴徐則言巴黎立乎統一橋之畔上望華表下視聖河悠然有懷則策杖徐步而南時則車聲唳唳震我耳鼓驚而起視則五色小旗迎風而疾馳者曰此中國代表之汽車也至一小方場綠葉葱鬱二三白石之像點綴其問有高樓巍然俯瞰其旁者名曰吕得西亞ＨotelLutetia則我中國代表之行轅也嗚呼以靜制動以閑治忙則代表擇此閑靜之地以替我四萬萬人辦外交議哉得其所矣雖然忙何事忙何事昔日賈島吟詩以（推）（敲）二字之不定乃至昌黎驚其出神此一千年前之風雅典故乃不料可以引證於今日之吕得西亞惟賈島出神係斟酌用字而我全權之苦吟乃不在用字而在調聲耳 
　　諸君不見命令乎全權之順序曰陸顧王施魏此明明（仄仄平平仄）之一句仄起之詩也試帖詩之條例第一字可平可仄故陸可平可仄無所用其斟酌者也第五字必須用仄故八千女鬼亦當然無問題惟中間三字或爲仄平平（顧王施）或有平平仄（王施顧）則仄起平起之所由分一毫不容勉强苟若以平仄平（王顧施）三字相聯則必爲失粘而落第 
　　陸之入美也卑禮厚幣以聘賢者有（惟我與爾有是夫）之約於是命令發表原來仄起之詩勢不能不硬改爲平起然平仄平仄之古腔讀來讀去終不順口而漫天風潮自此起矣或者曰子誤矣此非做詩乃寫字也子獨不見顧君之爭坐位帖乎是說也亦可通位既爭矣乃一爭而無所不爭雖然爭可也即做詩寫字亦無不可也唯出神則大不可嗚呼時日曷喪予及汝偕亡我國民於深痛極慘之餘乃發一種聲嘶力竭之聲浪曰聯美而據吾所聞則我全權之一二首領初未嘗於歐洲與威爾遜爲一夕之談而英相喬治且於最近招待席上詢二十一修爲何物此不能令我儕吃一驚者矣然而吾國民今日猶得感美人助我之名者則顧使一人之力也 
　　方寫字做詩手忙脚亂之時無端又添一事足助我全權之清興者則伍氏之西來是也 
　　彼愛先狼Hxcellence者新做燦然金線之衣預備在　威爾塞宫内爲世界大人物之大總統國務總理同席手執鵝毛之筆左顧而右盼以畫此二三蚯蚓文字此榮也豈可攘哉豈可攘哉而不料珊珊其來遲者又有一伍氏伍氏者即軍政府之代表也夫和會原議强國五人自餘小國一二三不等中國既不能自儕於强國僅僅得二席而全權乃偏有五人此所謂對外不强對内强而聊以自解者也既五矣六又何傷而北京政府乃偏一電不肯再電不肯一若故靳此一席之名以示特使位置之光榮不易得者而我全權之精神又爲之一震矣 
　　總長哭全權樂全權閙總長逃當是之時美之總統英法伊之總理方朝一會議夕一會議以快刀切亂麻之手段解决世界一切問題 
　　嗚呼我國民其念之此次外交惟一之結果則巴黎城拉丁街小胡同内有一新五色國旗臨風而舞曰此新開之中國菜館也肉食萬歲 
而總統也而國會也而金錢生命也而謂犧牲云者則正如一樹殘花隨着如水之春光滔滔東逝矣嗚呼 
[北京通信（靜觀）（十三日下午七時發）]  
岌岌可危之北京政府 
　　中央政府號令不出國門爲日已久即在號稱服從各省則亦簡任之官由於推薦應解之欵悉數截留政府徒以空名虚懸於上日日言統一日日言法治乃和會既中斷於滬濱商學又騷然於全國馴至範圍極狹之北洋派以現在元首之權能亦且不能統一假軍閥之威藉黨會之力視躭欲逐時有横施壓迫之跡錢閣行將瓦解東海且表示倦勤加以財政支絀羅掘俱窮更有儳然不可終日之勢即使無黨爭無政變而窮之一字亦足以制中央之命而有餘矣 
　　在東海就職之初决心不欲再開戰端派員謀和安福派雖心非之而無如何也犧牲新舊兩國會再依法召集之說亦爲東海所贊同者不幸和議不成政潮猝起政黨居間運用乃有南京制憲之議發生據一部分人言此議之由來王家襄實爲提倡最有力之一人而政府亦曾以間接方法表示贊同之意乃安福派聞之則大不謂然其意以爲憲法會議産生於參衆兩院今恢復制憲機關是無異恢復舊國會因此力謀打消現在國務院戰後經濟調查會中一部分曾隷屬舊國會之議員（就中以研究系居多數）組織一正誼學社共有八十餘人其領袖即王家襄在此社内之社員固皆與制憲問題有密切之關係日前曾開會一次議决暫時不表示態度俟政潮稍平再定進行方針近日安福派對於曹陸章免職確不認爲學商公意而純粹視爲敵黨戰略之所爲據確實消息日前東海曾邀新國會兩院議長到府會商和議進行辦法東海謂議長曰現在議和趨勢關於法律問題漸成辯論之焦點兩位對於此層有何高見李王兩氏率然對曰某等均歡迎舊國會者東海爲之默然時吳笈孫在側謂兩氏曰君等所言得毋近於滑稽乎兩氏正色對曰實非滑稽確有理由請述其詳舊國會議員現在新國會隸屬於安福部者有一百餘人將來舊會復活以安福黨義結合其他議員不難再得一百餘人合之能有三百人則安派之黨勢仍可不衰此所以歡迎舊國會也惟舊國會活則現在之國會必死所由現國會所産生之一切法律亦不能不隨之而銷國會本無足惜之一物耳云云東海以其所言頗含意氣乃亟雜以他語兩氏既退東海乃不勝其慨憤辭職之舉雖曰由於學商之罷課罷市予政府以難堪然某黨之迫壓亦其一因也目下津市開而復罷前次要求政府發明令保護學生稿早推定以錢氏辭職不肯副署迄未發出天津來京之電話一日數十起形勢愈激愈迫加以唐山罷市所有工人數及十萬惡耗傳至北京人心益形震動因之謡言四起有謂某氏勾結關外某督軍行將帶兵入京以鋤異類者有謂被免職之三人將有長江某督軍代呼不平指汪林熊等人爲國賊電請懲辦者甚至有謂某派某健將將嗾使其所新編之軍隊爲一度鼓噪者如此種種不一而足其實此皆不根之言毫無事實可資佐證但蛇影杯弓愈傳愈廣北京市民本係驚弓之鳥至此亦不能不大爲疑懼昨日上午中交京鈔每元市價尚及六角四分至下午六時已跌爲五角三分天津如再不開市前途更不堪設想矣頃得某機關電話云龔心湛既代理國務總理關於保護學生之令今晚可以公布院中巳有電到天津云云此令果發效力究竟如何亦未可知也至正式國務總理現正在醖釀中有謂將提出周樹模者有謂孫寳琦者乂有謂王揖唐者究竟不知鹿死誰手但以今日情形而論不問何人組閣皆無辦法蓋財政一方面萬無法想雖有神力亦無可如何各省解欵不解中央已久中央政府每月非有一千萬元不足以開支一切而所可恃之直接收入則僅有鹽稅餘欵印花稅崇文門稅關等數項鹽稅過旺月可有三百餘萬平月僅有二百餘此外各項合計亦不過百萬試問各月政費虧及五百萬元將從何處措辦無非東挪西借挖肉補瘡荷戈之倫無餉既有譁變之慮文書之吏無俸亦有枵腹之號不借債則坐以待斃借債則 
[徐州各學校學生聯合會攝影]  
六月七日徐州學生聯合會開成立大會是日各校生整隊游行市街分組演說抵制日貨聽者甚衆旋集城内雲龍山下合攝此影飛雲閣照相館主却不取值藉盡義務云 
又無可抵押如此情形安能持久而彼無心肝者尚爲組閣之活動可怪也 
[龔心湛代閣之經過]  
　　錢能訓之辭呈東海以某方面之壓迫本决定照准祇以繼任總理未能急切産出故未卽行批示前昨二日經數度之接洽决定卽准錢辭而以現任閣員之中暫行代理閣員本巳全體辭職東海以繼任内閣尚未産出未允所請且在新舊總理更迭之間須得人過渡而閣員之中莫願任此不得已按照閣員席次以首席閣員暫代總理而内務總長本由已辭職之錢總理兼任外交總長陸徵祥遠在法國二者事實上不能代行總理職權由是再其次而及財政總長龔心湛龔非本願惟以次推及自不容辭但請以旬日爲期昨日上午遂决定以龔心湛暫代總理即與批准錢總理辭職令同時發表龔固與安福派接近者也因是安福以外之各派頗表示不願由龔暫代前途風波蓋有所不免也錢於昨日到院辦理交代龔擬今日（十四）視事院秘長一席與總理連帶去□後任尚末確定 
　龔代錢不過暫時辦法内閣問題初不以此解决昨日所聞繼任者仍以周樹模出而組織新内閣之呼聲爲最高但分配閣員大非易事故新内閣之産出匪可計日而待而安福派對於閣席之感情頗不冷淡李盛鐸要求外交總長頗力惟出之片面成敗利鈍未可逆睹該派昨因組閣事又開會議 
至於東海辭職問題就内外之形勢觀之本難實現且自通電後如鄂湘吉奉諸省俱電懇留任京師總商會亦呈請勿辭故事實上東海辭職已不成問題近日態度頗鎭靜仍照常辦事 
[爭逐中之三要缺]  
　　連日政海波瀾暴發政治上人物之升沉極爲繁夥昨據政界消息云除吳炳湘漕運督辦外其餘如幣制局總裁駐日公使及京綏局長等缺現在均在預擬人物之中幣制局總裁一席聞政府方面擬以李思浩兼代嗣因各方面競爭甚力一時不能揭曉又一說謂爲五克敏亦有希望昨日又有馮耿光或徐恩元充任之說如馮耿光升任幣制局總裁徐恩元則極力希望恢復中行總裁之席故馮耿光之希望頗稱得手至於駐日公使一席政府擬以莊璟珂代理據云可見命令然聞此議醖釀巳久其所以遲遲不發者實慮一經發表留學生起而反對又一說某要人又擬以江庸或劉崇傑繼任目下尚無决定至京綏路局大約聞係副局長永鈞韶氏升任云 
[京學界拒絶胡仁源]  
北京中等以上學校職敎員聯合會呈府院文云呈爲請予指示施行并懇收回成命事竊本月七日本會呈請政府有確當安慰學生之表示及撤銷動摇敎育基礎之嫌疑恢復敎育原狀三端未蒙指示施行察近日津鄂滬杭各處學生紛紛與京師學生取一致行動工商各界又因學生被拘罷工罷市浸淫將及於京師似此事機日迫危難言喻非速解决學界不足以平工商各界之憤而弭巨患本會前呈所陳三端若可爲解决今日學界之相當辦法惟有懇請毅然急予施行庶幾維千鈞以一髮挽狂瀾於既倒再前呈所陳第三端請求切實挽留北京大學校長蔡元培以次各校校長恢復敎育原狀除各專門學校校長業由敎育部慰留外北京大學校長忽奉命令胡仁源署理蔡校長辭職已蒙指令慰留并由總理曁敎育部邀其回校蔡校長亦允北來惟以臥病稍稽時日今遽有胡仁源署命輿情誤測以爲政府虚有挽留蔡校長之意實將拒之使去城政府或以蔡校長離校日久校長職務重要未便久虚故先命胡仁源署理顧自五月九日蔡校長辭職以後各專門學校校長相繼辭職訖今月餘多未回校敎育部並未别派權代誠以此次學生所爲並係校外行動非復校長所能維持而各校内部除學生未能上課外絶無紊亂廢弛校長暫時未能回校所關甚淺况在北京大學蔡校長業已委託工料學長温宗禹代行職務曾於辭職文中聲叙在案是大學校長正宜靜待蔡校長病愈復職毋須别有署理抑當學潮澎湧之際愈更張則愈紛煩多誤會則多障碍使因胡仁源署命轉致别生事端則於恢復敎育原狀似益爲難在胡仁源素事學界洞明情實亦必不願遽拂衆情來膺使命在政府用人之長尤須愛人以德不宜使胡仁源有用之才輕遭摧毁本會本維持敎育之心竊恐此次胡仁源署命或於恢復敎育原狀反增窒礙用敢披瀝上陳懇請俯予收回胡仁源署北京大學校長成命以免滋生事端而維敎育迫祈鑒核急予施行再本會原名北京專門以上學校職敎員聯合會於本月十日加入京師中等各校更爲今名合併聲明 
　　該會又致胡仁源函云次珊先生大鑒敬啓者自軍警捕傷學生圍佔大學風潮日急本會於六月六日召集第十一次會議僉謂現在各校職敎員之去留决取一致行動而當此敎育存亡關係危於一髮之時同人等對於國家對於學生間接直接負有危持之義務目下辦法自以回復敎育原狀爲惟一要件而欲回復原狀又以各校校長一律復職爲先决問題討論結果即將此意呈明敎育部一面逕呈府院並公推代表八員陳述意見請求照辦此當日本會議决案之大略也現在政府對於此項請求尚無明白表示而對於北京大學校長乃有簡員署理之命令本會同人竊所不解以爲各校校長迭次辭職當局迄無照准明文北京大學蔡校長於部院電留之後並未續辭不過因病未能即來且有代理校務人員在今忽有此項命令就理論言不啻拒蔡即不啻拒各校校長就事實言前既發明令以留之今復施狡計以去之出爾反爾亦誠不願政府出此也至本會同人對於先生學問資望夙所欽佩非不可出任校長之人然區區之心渴欲敬告先生者要知現在學界公意認爲欲回復敎育原狀非各校校長一律復職不可欲各校校長一律復職尤非北京大學蔡校長眞能復職不可是蔡校長復職與否爲北京學界全體問題既非北京大學一校問題尤非蔡元培箇人問題明達如先生當能觀察及此况先生曾長北京大學於該校自必維護之政府之簡任先生與先生之受此重任也亦必挾維護之意而來無如時勢所趨適得其反本會敬愛大學尤敬愛先生竊願先生澈底了解充維護該校之心而愼厥出處也除備文並派代表請求政府收回成命外特此掬誠奉告希即鑒察再本會係北京專門以上學校職敎員聯合會依章改組合併聲明北京中等以上學校職敎員聯合會謹啓十一日 
[北京發見排英傳單]  
　　路透社十一日北京消息云今晨北京發生協約國友誼之有趣證據時有一華人乘人力車經過交民巷向西而行使館警察見車中有傳單一包當即阻止車行但車中人躍下奔出界外傳單大旨謂英使朱邇典牒致中政府要求將甘肅青海與蜀省之半及滇省之一小半劃歸西藏此數大省之喪失與青島之喪失孰爲重大乎國人其速醒起否則亡矣云云傳單又言及鐵路事謂英美欲將中國鐵路由外人管理按鐵路爲中國生命所寄鐵路亡則中國亦亡此誠爲四萬萬國民起而行事之時鐵路統一之謀起於熊希齡汪大燮林長民三人此三人者不應與曹章陸同受懲戒乎云云據車夫稱乘車之華人僱其車赴日人所設之加藤印刷所然後赴二條胡同日人醫院後又折回加藤印刷所取出傳單查傳單所言朱邇典一事全屬虚誣即熊汪林三人發起鐵路統一之謀一說亦屬不確也 
[京華短簡]  
　　日前美國公使提出要求案一種照會外交部其議案係擬禁止軍火輸入中國聞參戰處對於此項提議極力反對現經閣議决定提出抗議昨巳飭由外交部照辦矣 
　　財政部日昨咨行各省云准國會來咨略謂議員光雲錦等提議撤裁官産等及各省官産分處分别歸併入財部及各省財政廳辦理以節政費一案已經三讀通過咨請查照施行前來相應抄錄原案咨請貴省長查照轉行財政廳及官産分處遵照實行撤併並將辦理情形見復查考 
　　昨日敎令第十一號發布僑居境内無約國人民課稅章程要點如下（一）無約國人民運貨進口應遵照國定關稅條例完納海關稅課（二）無約國人民運貨入中國内地銷售時應照章完納内地一切稅釐雜捐不得在海關請領子口單（三）無約國人民不得以三聯單入内地採買土貨（四）無約國人民在内地運貨不得享受免稅及機製洋貨運單之利益（五）無約國人民不得在内地充當牙紀 
　　此次政府提出衆議院之八年長期債二萬萬元以全國地丁賦稅作抵期限二址年日前該院曾將此案列入議程未得討論頃聞議員王伊文對於此項公債日昨已提出反對之意見大致以八年短期公債爲數只數千萬元已遭各省反對尚且不能募足此次竟定爲二萬萬元最鉅額數又以地丁賦稅作抵將來一定更形難於募集實於國民負擔力及國家財政系統上尤有至大之關係以伊文主張似應從緩討論云云 
　　前者駐京各國公使會議對於中國要求裁釐加稅一事須俟歐洲和議之協約經各國簽字後二年爲全部分或一部分之修改近日駐歐陸專使奉政府電先行提出關稅問題不待二年而作一部分之修改聞此項問題已經各協約代表同意惟須俟中國大局實在統一後方能裝此問題提出表决 
　　敎育部於十二日發表公文二件送登北京各報一爲北京大學畢業生鄭滋藩等三百餘人一爲北京大學學生任玉樞等八百餘人呈中僅二三人署名其餘係一籠統數目措辭多係攻擊蔡元培而擁戴胡仁源形跡頗爲離奇事爲學生所聞異常憤激以敎育部向來對於學生呈文均不分發何以將該二呈分送傅次長既允許挽留蔡校長何以復發布反對蔡氏之呈文根據此種理由昨日已派代表四人赴部質問 
　　前北京大學文科學長陳獨秀君被捕情形已誌昨報聞陳君現尚被拘在警廳前日有北京導報記者中美通信社記者路透社通信員及北大敎員等赴警廳視陳不獲許可其他友人往視者亦悉被拒絶又聞北京中等以上學校敎職員聯合會已决定呈請保釋陳君保狀本日卽可遞入 
　　庫倫都護使陳毅日昨急電政府辭職聞因外蒙風雲益亟謝米諾夫在外蒙各處購馬預備大舉外蒙人心雖極信仰政府但因兵力薄弱無法支持且中央所定出兵計劃又未能實行是以辭職 
　　本月十號後京綏鐵路之張家口與豐順間因多雨水致被冲毁不能通車現極力修理大約下星期一（十六）卽可照常通車 
[津商會議决再開市]  
　　天津自繼續罷市後總商會於十三日上午十時開會董談話會議以資研究罷市後之進行楊曉林提議以本會日前致政府萬急電何以至今未覆似政府漠視民意已達極端現在津商又繼續罷市政府置若罔聞似此麻木之政府何不知醒悟之甚故主張推舉代表晉謁曹省長要求轉向政府交涉否則大局恐不堪設想葉蘭舫卞月庭均甚以此議爲然李政菴提議通電各罷市商埠取同一之態度以資一致復討論治安維持之問題及罷市進行之辦法結果俟由大會公决至十二時餘散會至下午五時半紳商學敎四界聯合會在天津總商會内開會公推彭一山爲臨時主席報告前次因要求政府懲辦賣國賊保護學生因未見明令是以有罷市之舉政府始將曹陸章三人免職然尚無何種辦法究意仍應如何進行之處付討論學生代表某君云今晨已有會議對於保護學生明令如果達到或有研究之餘地卞月庭云今晚如果命令到來當然可以復業主席云如果今晚有命令電報到津是否可以開市又對於懲辦賣國賊可否暫爲從緩辦理之處 
[上海新開鄧天和葯號]  
謹擇於隂歷五月十八日正式開幕 
本堂自運各省道地藥材發兌參茸提揀飲片並虔誠修合六神丸諸葛行軍散蟾酥痧藥丸八賣紅靈丹辟瘟丹八寶摩雲散萬應靈膏兼售各種藥酒四時沙甑花露杜煎虎鹿龜驢諸膠批發零折格外公道本主人研究藥性數十餘年取材務求眞實修合一秉至誠靈效異常堪稱獨步於隂歷五月初九先行交易擇吉開幕如蒙　惠顧交易無任歡迎特此佈告　上海美界海甯路錫金公所東鄧天和藥號啓 
[英商保家水火險公司賠欵迅速]  
啓者本樓於前月十五夜被鄰失愼殃及全焚幸向駐鎭經理義昌潤藥行内沈君子悌保有火險銀三千兩當蒙總公司如數賠償足徵該公司誠實可靠特此登報鳴謝　鎭江大羅　菜館謹謝 
[戒烟治病安腦袪毒水]  
化騐無毒關津無阻戒烟適意戒後無病 
攷烟癮實屬腦病腦係髓海統轄人身氣血運動欲除烟癮先須安腦再袪烟毒方保永遠安康再此水能治（咳嗽）（氣喘）（噁吐）（氣痛）（肚痛）（遺洩）（吐血）婦人（白帶）（血崩）等症有因上列諸病而成烟癮者亦能癮除而病愈本社發行此水巳十三年爲前淸之王公督撫民國之偉人仕庶戒除烟病者何止千萬今承海内之信仰亦從敝社至誠不欺而來也有斯　者如服過各種戒烟藥而不得效果者盍速乎來幸勿輕視價每瓶大四元中三元小半元外埠郵購加費一成起碼每大瓶四元四角躉批八五折寄費自出分售　湖南怡和洋行南京油巿大街○○烟行下關天成綢莊上海分售處英大馬路望平街口宓家昌烟莊香粉弄口裘天寶銀樓　西門外義弄至誠社總發行 
[三角牌毛巾厰復本外埠耒函]  
謹啓者諸君來函皆稱貴處所轄向銷日貨　鐵錨牌　鈴牌　月兎牌　月琴牌　鹿頭牌　金錢牌　三狐牌　花牌　等毛巾今有意振興國貨改銷三角牌毛巾應請擴充製造等情敬聆之下莫名感激同人等己奮發進行外謹此登報奉復以代函答　上海三友實業社股份有限公司燭芯毛巾工廠謹啓 
[摩西律師通告]  
茲因陶簡齋與妻陶倪氏己於西歷一千九百十九年六月十三日在本律師前自願簽立離婚據嗣後永遠脫離夫婦關係所有一切債欵以及無論何種舉動各人自負責任兩不相關 
[遺精聖藥金剛百鍊丸注意假冒]  
本藥房發行遺精要品爲天下莫敵靈藥歷售三拾餘年凡官紳商學各界莫不同聲譽美治愈之人不可思議咸推善治遺精無上聖藥謝函証書早經盈箱滿篋全國聞名口碑載道但華人惡習每見暢消品物必多假冒近有同業無恥混售希圖漁利以假亂眞情寶可恨特加松鹿商標購者注意蓋人之精華關係最重精固則强精竭則亡患有遺精更宜急起調治以衛自强本藥房家藏經念秘　係坐茅蓬老僧所傳寶元眞方一再研究始獲出奇制勝功能療治戕代過度慾火妄動未交先洩少年誤犯手淫中年操勞失節夢遺滑精肢體虧損服後精關堅固養腎滋隂應效不　抱此症者宜速調理却病延年每料四元元料二元小盒一元外治遺精一貼膏每張七角功效同上雙方並用偉力最速年久遺精務使内服外貼宿疾無不斷根永不復發誠乃善治夢遺滑精益世良藥外埠函購郵局回件　上海三馬路大舞臺對面鍊雲藥房啓 
 
 

Page 8

 
 
均付表决衆贊成正討論間國務院電報到會當由文牘長夏芹西宣讀云保定曹經略使盛京張巡閱使蚌埠倪巡閱使除雲南貴陽成都廣州南寗各省督軍省長張家口承德歸化都統龍華寗夏護軍使庫倫都護使鑒奉諭此次各校學生激於愛國熱誠不得已而有罷課請願之舉固爲國人所共諒現已由政府開誠披示務在曲諒輿情力維大局自兹以後各學生應各安心向學恪守學規但使行動不越範圍國家注重敎育自當加意維護以副興學育才之意等因特達院文印學生代表諶志篤云此種命令大體可認可惟對於命令中所云自兹以後各學生應各安心向學恪守學規但使行動不越範圍等語現時否認如果將來各省上課天津當然上課主席云此種文字關係無甚妨碍學生代表韓君云此係全津父老爲學生所辦的條件所謂範圍必須有一定界限葉春農云如學生無殺人放火行爲即是不犯法不出乎範圍現在不干涉者足見是在範圍之内韓君又云如果在此範圍之内如罷課演說等事倘有加以干涉者四界須承認維護共力進行衆贊成主席以此次之命令是否爲達到目的付表决倘學生行動如政府非法干涉四界可以共同力爭衆贊成陳牧師云必須與省長聲明同負責任主席云願與葉卞兩會長同見省長要求衆贊成馬千里云對於他省本會應一致行動並且可以輔助陳牧師云當然負電爭之責任主席云遠道傳聞或恐失實韓君云現在可以打電主席表示贊成主席又云如果政府對於學生有非法舉動各界當爲學生後援衆贊成卞白眉云如果政府有非法干涉學生時不但爲後援之助仍可演成罷市不納捐稅等事主席云此時暫勿一定並提議對於此種目的達到明日可否開市衆贊成馬千里云對於復業之公布内不得認爲完全達到目的必附帶將來嚴懲賣國賊之條件衆贊成當塲决定明日一律開市其餘俟再開會討論至八時閉會旋即以天津總商會名義發表公布宣告明日（十四）照常開市文云爲公布事案查罷市之條件係因懲辦賣國賊曹陸章並保護愛國學生前以曹陸章免職並由國務院代表曾參議負責轉請中央以明令公布省長亦同負其責在場商民互相討論所得結果趨於同意認可開市當經本會體察情勢即行公布開市不期翌晨商民學界聚集萬餘人否認開市復經紳商學敎四界聯合會開會公同討論僉以此種條件未完全達到如保護學生命令不得以曾參議及省長負責即認爲有效仍須罷市本會當以輿情趨就衆意復行公布罷市業經先後公布在案兹於文日奉國務院電開（電文見前）等因特達院文印等因奉此准卽通知紳商學敎四界聯合會召集會議咸謂罷市目的已達當然開市續繼營業惟對於所欠缺之懲辦賣國賊懸案以待將來爲法律上之解决應請求天津總商會即可據此公布回復原狀一律照常營業當經公决到會查保護愛國學生今已有院令表明當然視爲達到目的即行開市合亟准照紳商學敎四界聯合會决定情形辦理自明日（十四日）起望各商號一律開市照常營業此布又電各方面云急上海商會唐山商會濟南商會鑒今午接院令奉諭各省加意維護愛國學生當經紳商學敎四界聯合會公决視爲目的達到自明日起開市一律照常營業特聞天津總商會覃 
[李耀漢敗消息]  
桂粤間已妥洽 
　　聯合通訊社云日來各報所得港粤電音紛傳桂粤兩省或將搆釁本社特訪桂籍留滬南代表曾彦並熟悉桂粤情形之各方面據云外間所傳可斷定其爲謡諑蓋武鳴不滿意於粤當局事屬有之然用武力以解决粤局則爲武鳴所不許果欲解决則其事當在舊曆新年迄於今日對粤方針已决定俟諸大局統一以後斷無於護法期内自相紛擾之理外間又疑此次風聲或爲陳炳焜氏藉以洩忿之舉不知陳氏果有此意當於在廣西省長兼軍務督辦任内爲之今則省長督辦皆以解職寗復有權調遣軍隊至風聲所以如此之緊其中亦自有故李耀漢者龍濟光之餘孼徐樹錚所恃爲南中内助者也南中諸子早有驅逐李氏之决心徒以事機未熟延未實現今兹一致驅除李氏其事爲桂籍所同情决無發生衝突之理至陽江方面原有號稱徐不海之悍匪一股不時與軍隊發生衝突外間因此遂誤爲桂粤有事亦未可知云 
　　又據某通信社消息云李耀漢深信軍政府與桂派之失和及陸榮廷之單獨議和說即派代表進京建議與陸榮廷相聯絡以逐廣東軍政府及莫榮新北京政府電覆李耀漢云當詢明陸氏之决心如果有此意當供給軍費其時適陳炳焜來廣東得知一切内容請求與李共同行動李氏遂草就五月二十九日所發表之陸氏通電之原稿託陳派人求陸氏發表陸見該電除促進和議以外不含特别之意遂允諾拍發迨此電到北京政府即匯銀二十萬元於李耀漢及陳炳焜李即提出四萬元交龍濟光部下囑運動恩平縣軍隊暴動並糾合土匪同時在澳門開軍事會議自赴旋慶將其部下集中於肇慶擬待陳炳焜由梧州來援即侵入廣東此種計畫被軍政府完全探知軍政府即將李耀漢之隂謀通告陸榮廷託陸氏迅攻李之背後並由廣東派李根源林虎軍逼肇慶軍卸除武裝如不聽從即將開始總攻擊李耀漢見梧州派來廣西軍之不足恃遂於十一日遁往香港其部下因無訓令無適當之司令官缺乏兵器彈藥陷於進退惟谷之態度其中一部巳允卸除武裝李耀漢因誤會陸榮廷之態度豫期桂軍來援遂終陷於失敗其實陸榮廷與軍政府之關係並無甚激烈之破綻如外間所喧傳者卽此次關於排除李耀漢之事雙方間亦完全疏通意見現聞軍政府將任命林虎爲肇慶鎭守使刻正在商洽中 
[湘省罷課後所聞]  
　　學生最近行動湘學生自罷課以後對於所應行之救亡職務頗能積極進行即如演說一項以其不能驟收效果也遂改爲排演新劇以期感化迅速現在工業專校等業已實行又學生聯合會以省城近日發生奪毁行人草帽及藉檢查日貨爲名許索洋貨店情事擾亂秩序甚爲可危又如罷課一舉因有已至畢業期間不願停止試騐者以致彼此意見不合發生衝突亟宜規定持平辦法又如社會黨人近趁學生團紛紛演說之時乘機煽動過激主義當此戒嚴時代不可不嚴爲辨别爰開會議决對於第一點一面呈請警廳嚴行取締一面由各校所組織之演講團勸導人民勿爲他人所利用或致牽及邦交對於第二點則通告各校凡已届畢業時期者准其舉行試騐對於第三點則通知各校所組成之講演團其演題祗能勸導愛國提倡國貨言詞不可過於激烈尤不得涉及政事並嚴查假冒鼓煽之人 
　　女生亦組聯合會湘省各女校學生對於外交問題亦紛謀補救昨由第一女師校發起邀集全城各女校學生代表在該會集議討論良久决定組織長沙女學生聯合會即以長沙女學生全體名義電請中央拒絶簽字並由各代表公舉藝芳女子大學學生唐冰瑜爲聯合會正會長周南女校學生周敦祥爲副會長並决定以後每星期六日開幹事會一次商酌進行 
　　官廳對待方法湘省自學生全體罷課以後張督即經勸令各校長開導學生照常上課旋又特派科員八人分赴各校勸導迄無效果近以各學生對於演說排貨等等仍在積極進行而京津各學生代表及留日學生代表又有於日内來湘聯絡進行之說因之大懼爰决定辦法數項（一）召集各軍警長官令各督飭所部嚴寗防範嗣後市上有人開會演說凡越乎法律範圍者無論何人立即禁止（一）現聞北京學生來湘代表巳至漢埠特去電阻止謂湘省現在戒嚴期問地方秩序關係極重如該生等來湘恐與地方治安有碍請暫勿蒞止容緩再當歡迎云云惟據此間報載北京學生代表業已來湘昨有一警察改穿學生制服前往謁見意在逮捕幸代表預先知之潛往他處蓋張督之電拍發太遲該代表等尚未接到也（一）决計照中央提前放假之議於日昨通令各校遵照迅卽設法試騐如再發生學生游街示威舉動即惟該校是問（一）以一般人民對於青島問題不免誤會特令通俗講演所將青島歷史及此次交涉經過情形詳爲講演並須預爲勸戒如將來交涉萬一不能勝利亦須曲諒外交苦衷不可有過激行動 
[武漢罷市後情形]  
　　武昌自漢口罷市後武昌本擬繼續進行惟處於威權之下且商會長徐樂廷又係輔助官派故不易遽行罷市第武昌爲首義之區對兹救國重舉向具熱心以故各帮董於日前十一號集議罷市後一切維持情形當經議定仍照滬漢罷市辦法除米鹽柴炭關於日食暫不閉市外餘均一律罷市於是發出傳單於昨晨（十二）一律罷市矣商家會議後山後繁盛之區固已一律停止營業即偏僻街巷之小商家亦一致不開店門官廳聞商店罷市之舉首由各該管警署派巡官巡長分途勸告令各商店仍舊開門營業繼由武昌知事王繩高親至司門口各商店勸告各商家均以閉市既非個人行動則應以全體之意思爲意思並謂營業自由無論何人不得干涉各街市商店既全行關閉一時街上觀者人山人海保安隊與軍隊啣尾梭巡警務處稽查密佈以防無知愚民擾亂秩序自十二號武昌商店全體罷市後何佩鎔省長卽於八時赴督署會商維持辦法當由王督以電話召集軍政兩界各要員在署開緊急聯席會議其結果係暫派軍警嚴密梭巡維持秩序一面函知商會於下午二時召集各帮董在商會會議軍省兩長均出席解釋武昌總商會昨傳知各商戸云奉督軍省長函諭内開接上海盧護使陽電開滬埠准明日開市地方一切安謐等語希卽查照傳知可也等因奉此正傳知間風聞漢鎭今晨稍有閉市舉動旋即照常開市偵察原因乃爲滬上行商收交漢商各欵似有銀根吃緊之意恐一旦不能輕於交付漢鎭商民大起恐慌致有此舉適接滬商確電所有漢滙欵項照常兌交市面安靖武漢金融本無阻滯况有官錢局極力維持現狀絶無周轉不靈之虞因恐商民誤會致釀虚驚爲此傳知各商一體安心營業毋庸過慮滋疑是爲至要 
鄂省軍警摧殘學生事件各方面紛紛來電詰責昨王占元何佩鎔覆中央電云國務總理鈞鑒正密蒸電敬悉武昌高師學生與軍警衝突一事冬電業已詳達又中華大學某生與保安隊抵抗誤傷亦於虞日電陳軍警以學生滋鬧不得不用臨時制止且人衆擁擠不開致有所誤原電謂横殺學生想鈞座亦必不信也武昌高師奉部電准予提前放假鄂中各校遂仿此辦理虞電亦已附陳原電稱解散學生尤屬揑飾鈞座謂傳聞不一大乖事實京鄂大致相同深爲慨喟特電奉復尚乞鑒諒再高師學生多已回籍上海之電或有假託惟當時軍警之誤是否該管官之督率無方現已派員查辦并以奉聞王占元何佩鎔叩眞印 
　　漢口漢上商民紛紛停業後雖經警察一再開導遵令者有之違者亦復不少商會爲維持商務起見由副會長萬澤生等於昨日柬請各帮董至會開緊急會議僉謂上海南京等處業已開市漢口當與一致因派員挨戸勸令開市各商家尚在否認中鎭守使杜錫鈞警察廳長周亞芬恐有匪徒藉端滋擾特加派軍警彈壓所有各國租界以及内地各洋商店亦派軍警妥爲照料以免發生交涉昨日商會及各團聯合會電致當道文云大總統國務院湖北督軍省長鈞鑒昨日漢口罷市人心震動岌岌可危當經商會會同地方官廳各團聯合會分途勸告靜候解决但據各商要求三事（一）請將曹章陸罷斥以謝國人（二）請將全國已逮捕學生一律釋放不得再行非法逮捕并恢復全國學生在法律上所應有之自由（三）山東青島高徐順濟鐵路諸問題務祈政府力爭堅持到底以上三項如能達到目的即行一律照常開市否即漢鎭各團體一致進行各等語本會等體察情形非蒙准予所請不足以解目前之急據情代達伏祈鈞座迅速施行無任惶悚待命之至漢口總商會漢口各團聯合會同叩眞 
[九江罷市之經過]  
　　自滬上罷市消息傳來九江亦怦怦欲動惟以官廳之壓力商會之渙散迄無表示前日學生聯合會接上海學生聯合會來電後知滬上風潮未已遂亦於本日（十二）一律罷市兹將各界情形錄后 
　　政界自鎭守使吳金彪禁止開會後引起地方惡感故近日頗持冷靜態度今晨罷市商會開緊急會議吳並未到只傅道尹袁知事韓警廳長蒞會傅甚不以罷市爲然謂滬寗各處罷市目的無非爲懲辦曹章釋放學生現在曹章業已罷免學生亦已釋放似無罷市之必要當有商界某君質問謂道尹所言是否確實究有何項保證傅云我可以保證某君以口頭保證不足爲憑傅遂無言而去其他袁知事韓廳長無非惟長官之命是聽而已 
　　紳界此次罷市商界本早有此意惟以商情非常渙散無人提倡遂致延宕多日绅界某君等以沿江各埠業已罷市九江迄無消息殊爲憤慨適接上海學生會來電當即將原電油印分散各商店並要求與滬寗蘇揚等處取一致行動遂有本日結果惟九江市面頗形恐慌特電陳督軍請轉呈大總統早日懲辦國賊其電云南昌陳督軍鈞鑒曹章賣國中外咸知迭經各界呈請懲辦乃人微言輕不爲政府容納致使滬寗等處相繼罷市潮流所趨及於吾潯九江市面向稱瘠苦一朝罷市羣情震駭應請轉呈大總統將國賊切實懲辦以靖人心九江自治籌備處敎育會助理員辦公處叩侵 
　　商界商人中之有知識者頗不乏人惟平日營業事務紛忙無暇問及公益商會會長陳中端因病不能顧及會務遂由副會長辜荷誠一人主持辜毫無學識名雖商會副長實不啻鎭守使署之偵探聞前日辜晋謁道尹謂地方如有罷市之舉請浸捕學生以便威嚇商人而會董羅同仙（福成錢店）復不主張罷市以故今日全城罷市獨福成晉泰（辜葆誠所開）並不關閉其餘如吳三泰恒源永愼昌裕康（均錢業）約七八家運昌綢緞店亦不肯閉當有青年小孩十餘人攔街大駡就地搶土石投入該店該店無法只得上板是日商會開緊急會議各會董咸至辜葆誠極力主張開市商人除少數錢業附和外餘均不贊成議决結果致電滬商會詢問上海曾否開市以便定奪 
　　學界自敎育廳派人來潯運動各校提前放假於是中學第六師範等校皆倉卒考試提前放假以便無形解散學生團體各管敎員於考完後即巳星散然各學生猶聚居校中籌議進行方法並與南偉烈大學聖約翰中學及城中各校學生籌商組織露天演講團及學生白話週刋罷市之日正週刋發行之第一天於是各校學生皆手持一朿沿街分送并隨送隨講間有店家未上板者學生并向各該店主長揖請求一致言辭極爲誠懇店主無不動容立時關閉又是日天雨各學生奔走號呼衣衫盡濕絶無怨艾之意 
　　工界青島問題發生九江工人亦極憤慨今日江華下水抵潯各工人均相約不往取貨忽有後到之某工人不知前約欲往取貨於是羣起毆之并謂現在商界罷市學界罷課我等工人何獨無心肝不爲應援云云各工人羣以爲然頃得上海急電謂滬上已一律開市則罷工風潮可幸而免矣 
[南京快信]  
　　齊省長昨過軍署會晤李督再會銜電徐東海籲請勿萌退志至晚接錢内閣辭職電李督極悲觀 
省警廳長王桂林因各方面意見巳疏通可免去職昨又張貼布告向商學界道歉 
商界擬推翻會長蘇岳宗現有錢業會董數人力爲疏解可望不致改選 
岑西林代表冷遹昨由滬抵甯謁李督日内轉津浦車北上 
軍民兩署昨接到段祺瑞請一致留徐東海通電 
江甯鎭守使齊燮元因父病請假赴津昨電李督報告父病巳愈於元日（十三）入京巧日（十八）回寗 
商界罷市風潮影響各處稅收甚巨聞上海稅所長有改委田寳榮接充消息 
軍署昨又接到天津第二次罷市電 
第七十四旅旅長陳調元昨巳遄回防次蘇軍援贛第十九師師長楊春普昨赴鎭江 
卸任兩淮運使張季煜擬明日乘車赴津 
贛紳謝遠涵陳永懋因南潯路及城門山鑛案今晨由甯轉車入京 
[杭州快信]  
　　艮山門東街一帶直上至十字路口各商舖昨不知何故又閉市旋經該管二區三分署警佐蔡光宇立率長警按戸勸導始一律開門探係别項問題與國事無關下城潮鳴寺巷毆斃李克敏錢學貞案内之嫌疑犯十一名本日午前十時由警廳派隊押解督署發交軍法課訊□聞内有三人將置重典 
高檢廳陶廳長昨上司法部密呈一件約二千餘言辦公人員至五時尚未散值聞於浙省現狀頗有關係 
省會警廳夏廳長今午會同杭縣景知事晋謁督軍面商特别要公 
中國銀行昨又拆借各錢業現洋十二萬五千元（按此係第二次）以維市面 
會稽甌海兩道尹昨俱呈報到省所屬各縣地方防務極形案謐 
　　杭州中校以上學生聯合會昨發第三次宣言大致以京津間學生巳釋曹章陸三賊巳除聊堪自慰自今以後行且以一心一口終其身於奔走呼號之中無論有效無效總不敢略懷私意更不願有始無終並函致工商界感謝輔助 
農部咨據江浙皖絲繭總公所呈稱我國蠶絲夙爲各國推重現既設立蠶桑改良會亟宜預籌方策先請禁運蠶種蠶繭出口以維根本等情究竟有無流弊無從懸揣相應抄錄原呈咨請查明見復 
地方通信 
[蘇州]  
　　警官大鬧警廳警察廳騎巡隊分隊長五瑜勝任職巳十餘年前日該隊正隊長王殿臣密報崔廳長謂王全勝種種不能盡職請予撤換經崔廳長諭候查明核奪事爲王全勝所知翌日向該正隊長詰問以致大起衝突互扭往警廳面禀其時廳長適在辦公廳見兩隊長互扭前來正欲詢明情由而王殿臣餘怒未息竟將廳上卓椅等打翻崔廳長大怒當將該兩隊長一併撤差聽候查辦 
　　販土之慘死十三日下午滬寗路之慢班於六時□蘇有前充該路之巡警某甲自改業後專往上海私販烟土每抵站時預先將土擲下由他人接受豈知昨日施其故技時偶一不愼身體跌入軌道被火車碾居四段當由曹站長飭人通知該家屬到站收殮 
[無錫]  
　　恢復商團本邑自罷市後商團爲維持秩序保衛地生起見綢業首先恢復實行出防米業亦於本月八日召集製備服裝整理槍械九日成立業已逐日出防南區商　亦於十三日召集籌備團員亦有四十餘人一俟就緒再行成立 
　　日人要求賠償仁丹招牌縣公署接蘇交涉員公函略謂據日領事函稱東亞公司在無錫火車站設置之仁丹木牌一塊現己被人撤去計價值洋二百十四元須要求賠償等情楊知事現已呈復楊交涉員以此項廣告牌並無保護案牘無從稽考所云賠償當然不能負責且在此風潮緊急之時似不便在内地設置木牌云云 
[海州]  
　　抵制日貨之進行海州東北八里之新浦近年商業頗形發達外通青島内通清江輪船碼頭皆設於是故海城各商號大半遷來此間九日以來各商店門首皆懸有提倡國貨小白旗一方日船海州丸前日由此開往青島僅有搭客三人（鄕人）九日仍放空來海海州各校學生聯合會於九日上午十時齊集於十一中學十一時半由海赴新浦步行烈日中閱一時許抵浦商會（即天后宫）下午化裝演講至六時始閉幕旋應新浦商會會長周子亭之邀開抵制日貨會討論不進日貨限期周意擬以七月一日爲始學生方面只許以三日爲期雙方相持頗堅後經調解議决以一週爲限周及各商人立約簽字至夜半學生始回海各學生自上午十時半中餐後及夜半以後始得晚餐云 
[南京]  
　　軍省會銜佈告之嚴厲李督軍齊省長會銜佈告略云蘇省學界爲京校風潮之鼓盪致有罷課之舉在各學生出於愛國之熱忱遂不暇顧大局之影響情雖失之過激心固諒其無他乃近數日來竟因學界之風潮牽及商界始而上海罷市繼而省城下關及蘇松揚鎭等處起而應之其原因由於誤聽謡傳謂京師有捕拷學生之事遂致激起學界公憤羣向商舖要求閉門地方官警有維持公安之責本應嚴重干涉徒以一班青年過聽風傳迫於義憤不能驟按法律辦理故惟婉詞勸導曲予維持不謂此等風潮日甚一日商業將至停滯市面頗形恐慌據省城商界全體公呈皆以被迫停業商情困苦環請加派軍警保護開市是則妨害公安擾亂商務既非商家之本願尤爲人民所痛心莘莘學子皆深明義理當不至此殆必有奸徒利用時機從中播弄意在自便私圖若不認眞禁止切實懲辦既損學校之名譽尤妨公共之安寗人民罹其殃國家且受其禍現接國務院内務敎育兩部來電聚集法科學生均已一律回校是學界風潮己平至學生結隊游行聚衆演說散佈傳單業經中央迭電禁止均經佈告在案學界素重文明必可共同遵守嗣後如再有造謡惑衆或假借名義聚衆妨害治安及運動煽惑或罷市罷工者即係匪徒痞棍法所必究律所難寛應責成所在地方軍政長官督飭軍警查明拿辦以示懲儆各該商民既有軍警保護應即一併照常營業切勿輕信流言自妨生計本督軍省長爲維持公安保衛商民起見言出法隨决不敢姑息以養廱也 
[武穴]  
　　商界之抵制日貨武穴濱臨大江爲鄂省下游門戸自滬漢各埠學校罷課工商罷市惡耗傳來武穴學界則露天演說慷慨激昻商界則佈散規章犧牲一切琥穴錢業不下三十餘家客帮銀路向以日商之三井洋行畈畸洋行武陵洋行之銀路爲大宗此次抵制日貨事起該帮即决議至夏曆四月底止日商等行之支票慨不收買有一破壞查出重罰布業自光復後非常發達前祗有布店三十餘家今則闔鎭以布業爲首冠增至七十餘家抵制之舉决於初十日中正街胡大成布號之會議當時由葉中和程永昌等號提議即日起查出進口有東貨者即原舟運轉不許起坡銷售十五日以後如同業查出有東貨者即行當地焚燬外再處罰同業一致贊成十四日成信布號私運到東貨疋頭四件洋紗兩件被同業查獲當即邀集會議以其初犯又在期内罰洋二百元充公次日邱長泰布號私由小輪運到東貨之元青洋紗十八疋又被公會查破十六日在下市武聖宫門首如數付之一炬洋貨店先經議定於五月初一日起不買賣日貨特設洋貨閱貨所於下市武關廟内每日輪流以四人爲稽查遇有抵坡之貨即運至所查閱無日貨者加蓋保章方可運回有日貨者即行全數焚燬該業劉德豐號於本月初三日私由航船夾運到有東洋汗衫二十五打燕牌牙粉八百包肥皂十五箱已於本月十五日在鹽局廠前焚燬 
來函 
[江蘇省立第八中學來函]  
　　頃讀貴報十四日來函欄内載有敝校學生王維嶽投稿一件殊與事實不符查敝校校長七日晋省面陳要公八日夜車返鎭次早由電話通知奉教育廳長面囑即日放假及軍署會議情形與該函所云全不相類除函召王生（按王生住寳應汜水鎭楊天莊爲敝校學生中最穩健之分子此函必係他人冒充無疑）到校詢問外特此聲明尚乞登人來函一欄不勝企盼敬請箸安江蘇省立第八中學校 
雜評一 
[蘇省長官之佈告（邠）]  
　　蘇省商民因要求之略遂各埠已一律復業而軍省兩署乃有追咎既往之嚴厲佈告就事理言不亦在所可巳乎而尤有不能巳於言者二端佈告云（原因由於誤聽謡傳謂京師有捕拷學生之事）亦師學生事件詳載於中外各報見諸攝影彰彰在人耳目猶得以謡傳二字一手掩之乎官廳之發佈告將以使民信也今必淆亂事實先示人以不可信則發此佈告又奚爲 
　　佈告又云（莘莘學生皆深明義理當不至此殆必有奸徒利用時機從中播弄）夫運動學生之說在武斷派之口中固鼓吹久矣夙以爲出諸黨爭之口實無足深論今我素持正論之長官乃亦復爲是言姑無論參與之學生至多而不勝其運動也即此所謂莘莘學子者其單純之心理是否能受人運動是否一一能受人運動此事理之灼然者也天下惟光明磊落之舉而被隂賊卑鄙之誣其痛苦爲不可任猶憶去年我長官力主對内和平時彼主戰派所以誣我長官謂如何如何受人運動者無所不用其極我人今兹之不信誣此學生者猶之當時之不信誣我長官也 
　　官廳而欲以佈告表示其威信也則必自其佈告之可信始 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[和局形勢之通信社消息]  
　　平和通信社云現察和局形勢可分南北兩方言之北方自總統辭職内閣已倒安福系遂藉此機會欲取得政權自組内閣如北方政柄竟完全歸於安福系則彼表而雖揚言亦主和議而其歷來主張實爲武力統治政策與南方思想根本上不能相容且南中年來所討伐者實爲彼　果彼輩出當政局南方焉能與之講和故北方現狀頗令人對和局有絶望之嘆至於南方雖亦有内部分裂之謡傳實則局勢穩固不惟未易主和之初衷即主和之能力亦未稍減不過近日有協剿李耀漢之舉政内外多有疑惑耳昨某要人新自粤來關於此事知之頗詳據其所云李耀漢在粤通莫擎宇援龍濟光煽動袁帶種種擾亂粤局人所共憤軍府早欲剿滅惟大局未靖多一事不如少一事故隱忍未發乃李耀漢現復勾結陳炳焜聳動舊部思推翻粤局種種證據均爲粤中當局查獲以致諸將憤怒軍府亦忍無可忍陸總裁亦即免陳炳焜之職電請軍府任命李靜誠接任暗示贊同軍府去李之計畫軍府既得各方面之同意故擬明下討伐李耀漢之令而先部署各路軍隊令馬濟之兵由梧州直下肇慶（馬軍出發本爲圍攻李耀漢外傳桂軍與軍府開釁即此之誤）林虎之兵由三水進陳德春軍（係林部下）由高州進沈鴻英軍由恩平進李根源統率北江全部滇軍由清遠進四面均向肇慶圍攻大約旬日之内李耀漢必不戰自降粤局較前益固無疑也外間不明眞相誤傳桂軍與滇軍粤軍與住軍巳經開釁或言軍府與陸幹卿發生内訌皆由李耀漢從香港發出電報造作謡言惑人聽聞嗣後凡香港電傳出粤中消息皆十無一可足信等語觀此則粤局根基固甚穩厚李耀漢一小部分之事决不足以牽動廣州全局而軍府主持和議亦並未嘗變更所難者惟北方安福系之横生阻力致令北方當局無由措施議和方針耳 
[和平聯合會挽留總統電]  
　　北京徐大總統鈞鑒讀鈞電辭職示意倦勤時值今日國勢有累卵之危國際同巉岩之險稍失步驟立見淪亡查滬會開始以來平民望治綦切若能早得和平自可全力對外不意南代表提出條件北代表遽爾離申外患内憂從兹益急罷學罷市風潮同時並起追源禍始實因密約之喪權僉壬之誤國幸英斷應機明令罷免人心爲之一快國事尚有可爲乃民意甫伸政潮又作羣小競進内閣動摇忽有軫電傳來退休意切際此外交緊急應如何力挽國權和會久停應如何力謀統一不思提綱挈領毅力主持遽言引咎辭職解除責任自爲謀則善矣揆之勉膺艱鉅之初心未免大相刺謬竊爲鈞座所不取也本會爲渴望和平共謀禦侮起見敢請力支危局勿卸仔肩民國幸甚全國和平聯合會 
[上海學生聯合會消息]  
福州學生被商會長拘毆之呼籲 
　　上海學生聯合會接福州來電云上海學生聯合總會轉各社團均鑒學生因調查國貨被商會長黄瞻鴻私禁毆傷甚衆罷市請電閩督釋放被捕嚴辦黄賊福州學生聯合會刪該會當即致電閩督云福州李督軍鑒貴處學生因調查國貨被商會長黄瞻鴻私行拘打此事非僅摧殘學界尊嚴亦且非人道所許請速釋學生嚴懲該會長以息衆憤滬學生聯合會咸 
　　又該會事務所由復旦遷至愛多亞路白爾部路新民里二十二號云 
[旅滬皖人營救陳獨秀]  
　　安徽協會致北京電云北京安徽會館會長轉同鄕諸公鑒陳獨秀君被捕旅滬同鄕羣情惶駭望速起營救安徽協會叩 
[各國承認新稅則]  
　　江海關監督近接外交部令略謂自上海修改稅則委員會閉會後曾由政府迭次函催外交團轉請各該政府予以承認兹各公使已接到本國政府訓合同時向我政府正式承認惟於新稅則頒布施行之一個月前務須正式宣告凡各國來華貨物在是日前起運者將來入口時吾國海關仍須照舊例收稅等　我政府對此巳允承認特令該監督遵照云云 
[國民大會阻止簽約之通電]  
　　北京政府以膠濟換文濟順高徐路約斷送山東並證實二十一條爲有效不特山東亡中國亦亡死中求生惟有不簽字之一法我未正式認可留爲懸案尚可續圖挽救也前段祺瑞通電各省主張簽字徐世昌謂國人不允簽字彼即辭職斷送山東者必欲斷送到底不許吾民挽救頃巴黎專使王正廷來電謂山東問題不保留而簽押是明認日本無理要求並失各國公道之助又不能再伸訴於國際聯合會氣餒勢孤永刧不復山東乃咽喉地一失則國亡無日誓必死爭况我簽奥約仍可列入聯合會德既敗舊約既廢單獨與訂新約亦不至損失利權似皆無甚顧慮云云王君居專使地位所述簽字之害至於亡國可謂深切著明矣徐世昌此次通電竟以辭職要挾力主簽約其所持之理由有二一曰宜重視英美法各國之意見意謂我若拒絶簽押必遭各國反對而王正廷之電則謂簽字爲失各國公道之助則各國並未强我簽字且以我不簽字爲正當也二曰維持國際上之地位意謂我不簽約則被擯於同盟之外而王正廷之電則謂我簽奥約仍可列入聯合會惟一經簽字則無伸訴之權則被擯同盟之說又巳不成問題也蓋北京政府爲締結密約斷送山東之人惟知獻媚日本求其保護國家存亡非所計也切望全國同胞致電歐洲專使阻止簽字有違反人民公意而簽字者當以國賊待之北廷效忠日本力主簽約萬勿爲其所愚也國民大會上海事務所刪 
[籌畫統一軍政辦法]  
　　松滬護軍使署近接參陸處電略謂國内鼎沸軍紀蕩然亟應籌畫統一軍政辦法凡關軍實防務善後三大要素務希詳審妥善隨時具復云 
[便利交通之進步]  
飛機載客傳郵大無線電臺無線電話 
　　大陸報略云開辦航空事業載客傳郵設立大無線電臺三座並於各省裝置無線電詁此三事中國不久將一一行之乃便利交通之大進步也北華各要埠問之航空事業秋間當可舉辦而無線電話一俟機械到後即可着手經營北京銀公司爲裴志飛機公司與馬可尼無線電機公司之經理人今巳爲中國承購此項機械八月間將有裴志式飛機六架可到中國届時將由上海飛至北京並有飛行專家偕飛機同來遠東聽中政府差遣惟飛行事務大約將由中國飛行家辦理此項飛機能載客二十人並可裝載貨物行李或郵件機中置有三百五十匹馬力之馬逹機兩具每小時速率爲一百英里機中客室座位寛適裝設電燈與電氣火爐航空路線今尚未定大約京津滬漢等要埠皆有定期往來之飛機主管其事者爲交通部之丁士源北京華人之精於飛行術者目前至少有二十人皆出法國飛行專家訓練而成此項華人頗有成績將來政府開辦此事時當不致有缺人之虞至於無線電話則據北京銀公司之佛羅山氏云巳向馬可尼公司購置二百套無線電話器其傳話　力保達四十英里其實可傳至四十英里以外此種器械俱巳齊備俟有船隻即可運至中國目下或在途中亦未可知無線電臺三座係設於蘭州烏魯木齊與喀什噶爾三處計無線電臺所需器具約有八千箱之多運往邉地長途二千英里運輸匪易需時亦多故雖機械一部份不日可到上海然成立之期則尚遥遠也 
[謡言切勿輕信之勸告]  
　　大陸報云近日上海之驚擾大半由於華人間所傳之一種可笑謡言而起據謂水井茶缸食物有日人投毒其中以致屢發生毆人之事現已有一無辜華人因此被毆而死大陸報力勸華人勿信此謡言蓋此種傳言絶無根據據捕房愼重調查而知其無一不是市井流言也大陸報深望華人對其親友互相勸告切勿輕信並望華字報闢此謡言尤望本埠外人對於中國友人及其僕役告以此說之無稽及散佈此種謡言之危險今若不設法消除此謡則難保不發生人所共憾之暴動也十四晚八時半有一日人住於梧州路因至庫倫路訪友盤桓途中致起華人之疑羣起毆之該日人倒地旋奔至某日人家羣衆擁入搗毁其器具與窓門後巡捕聞聲馳至將衆驅散並將受傷日人車送日本醫院據醫士云苟内部不受傷則傷勢無甚要緊云 
[警廳長布告勿信謡言]  
　　淞滬警察廳長昨日發出布告云爲剴切曉諭事近聞本埠發生一種謡言謂有日本人在沿途茶缸及自來水内暗置毒藥又謂由日本進口之食物及藥品均和有毒質等語經本廳派員調查毫無根據業經令飭各屬認眞查禁在案乃不謂此種謡言日來愈傳愈甚羣相附和異口同聲以致無知愚民竟有信以爲實者殊不知天下之事須以目見爲實未可全憑耳聞即如日前傳說城内某醫生之子中毒迨經本廳派員查詢匪特並無其事亦且毫無影響可見僅憑耳聞不足爲憑况人命至重如果人民有爲毒藥傷生者斷無不報告官廳查究之理何以自有此種謡傳以來關於此等事件各官廳竟未得人民隻字片詞之報告耶乃人民漫不加察竟有因誤會而累及無辜就官廳所知者則有現職軍官被鄕民誤會或指爲喬裝之外人或指爲受人之唆使來下毒藥聚衆兇毆此外人民因誤會而遭毆擊者尤屬日有所聞不勝枚舉查以毒物傷害他人身體律有明條即使果有人放置毒物亦當鳴警拘送官廳澈底究辦亦斷無擅行毆打之理當此光天化日之下豈容有此不法行爲其中必有匪徒造謡蠱惑擾亂秩序以逞其私自非嚴行查禁實不足以保公安而維秩序除通令所屬一體嚴拿造謡之人依法懲辦外爲此剴切布告仰地方諸色人等一體遵照務各持以鎭靜勿得輕信謡言自相驚擾即遇有形跡可疑者亦應鳴警拘解官廳詳細騐究以期水落石出切勿恃衆傷人干犯法律是所至要切切勿違特此布告 
[警廳注意旗幟招貼]  
　　昨晨九時許徐警廳長召集所屬各區署所隊警正佐隊長等到廳開緊要會議責令各該警正佐趕在境内調查民間所懸旗幟招貼等除實行提倡國貨字樣外其餘言詞激烈者從速勸令撤去南市第一區警署趙署長特於昨日午後親自出外向商界人民誡勸以後切勿作無意識之舉動以免惹起國際交涉云 
[未購東洋海味之聲辯]  
　　旅滬川帮源昌永曾接有自稱海業調查李姓者指該號近日購運大宗東洋海味等情該號於昨日特函致商帮協會聲明實無購辦東貨之事並請協會轉陳點春堂海味公所切實查復原函錄下逕啓者頃據川帮源昌永函稱本日由郵局送到一函外書洋行街李緘内書海業調查員啓函内指稱敝號近日購買東洋海貨數大宗陸續寄運從中漁利等語查敝號自外交失敗發生以後無論何種東貨從未購運以來函不具名氏本有不屑與辯之價值惟敝號名譽有關不得不詳爲查明以免是非倒置用特函請貴會轉陳點春堂海味公所查訽該帮有無售與敝號東洋海貨情事或出售者不肯自述即請代爲偵查敝號在何家所購是何種花色由何報關行交何船裝運抑或寄存何處儘可詳細指出將貨憑衆焚燬並重罰敝號銀兩以爲破壞公理不愛國家者之鑒否則是李某任意誣衊亦請海味公所聲明該業調查部有無李某其人切實查復等情到會合行據情轉達即希查照見復云云 
[華僑聯合會歡迎會紀事]  
　　前日（十四號）下午四時華僑聯合會開會歡迎美洲華僑鄭藻森李文恩林壽圖朱煖陳發等由李登輝主席宣布歡迎意見略謂本會之組織對於華僑回國辦理工商實業等負有提倡保護之責本會歡迎諸君非僅屬於酬應上的歡迎實含有絶大希望本會當代表政府代表祖國全國人民歡迎因爲華僑回國組織一個公司開辦一項實業祖國人民受極大利益所以對於諸君政府及全國人民在良心上應表示歡迎的誠意繼吳應培宣布聯合會八年經過情形繼鄭藻森起立致謝并宣言週歷有北美洲考察各種製造品此次回國特創辦香亞公司望諸君遇事贊助繼簡照南言實業救國爲今日所最當注意并言實業不發達之原因有三一政府不能提倡并保護之二交通不便利三釐金煩重繼林壽圖言祖國之弱點一語可以包括即因工商業不發達也此次在美國考察頗久知美國之所以富强者即商業發達我祖國果求工商業發達當於華僑工商業特别保護勿令失敗如一公司失敗則後來者皆裹足不前繼傳溪水朱遐九謝復初等均相繼演說并討論對於華僑工商業保護方法鳴鐘七下始用茶點而散 
[工商研究會星期常會紀]  
　　工商研究會昨開星期常會到者數十人由邢孤舟等研究陳萼年送來土靛乾濕兩種其質頗佳雖成分稍低但亦可用次及某君送來國貨五字商標事即由各會員携去貼用另護愛國實業券進行事公擬本日午後三種假東亞大菜間四川廳開談話會晤商一切並議及歡迎吳淞同濟學堂工科畢業生及其他研究家到會研究事大約月初舉行 
[民治學會成立記]  
　　民治學會諸發起人於昨日午後二時假浙江路萬國儲蓄會樓上開成立會到者馬湘伯劉仁航尤惜隂謝碧田等三十五人由劉仁航主席報告開會宗旨并宣讀會章逐條通過次由會員宣誓計二十五人其誓願書如下立誓願書人囗囗囗慨我民國肇造嗟跎已更八載欲救根本建設寗外地方自治囗囗等根據法律公理遵從世界大勢共組民治學會即大學由明親而止至善始修齊以終治平之義也凡我同人自入會日始各矢至誠毅力保持民治政體措國基於永固維世界之和平勇猛精進决無退悔此誓 
　　宣誓畢由會員選舉幹事部及評議部幹事計劉仁航馬湘伯尤惜隂沈卓吾謝碧田劉鐘錢寳鈞數人各職員當選後公議每禮拜邀請名人演說民治精義俾國民人人具有自治之能力并由各職員籌議由會刋行一種民治學報爲該會言論之機關並議定内地各縣有志研究民治學者均可入會 
[工界志成會之組織]  
　　楊樹浦各紗廠工頭陳財照等近發起工界志成會巳宣告成立照錄宣言書如下考工記胡爲而作也蓋古者四民並重工爲四民之一來百工則財用足三代而后在上者好惡每有所僻而工賤工賤則凡百技藝出於自動國家既漠視於上士大夫復輕蔑於下而工愈賤則工人之氣益自餒吁可慨也二十四紀以還歐風東漸工業大進我國由專制而共和顧國力未充工人無普及敎育而邦人君子幸未輕視此次歐戰吾國加入之成績即爲華工嗚呼我工界關係國家之前途豈尠也哉同人均工界一份子外瞻大勢内審國情竊謂非振興工藝國無以發展救國救亡仍屬虚語用是聯合各業猛勇精進名曰工界志成會取有志竟成之義也無黨無偏立志提倡首立小學爲養育工界成才尚望同業勿忽共襄斯舉以竟其成哉 
[碾米公所開會紀]  
　　碾米公所昨日在總商會三層樓開常會經張錢兩董曁各評議員等提議外間傳聞販米出口事僉謂廠家祗負代客碾白責任賣買一切均爲行家客人之事廠家向不直接毋庸辯别云云繼議糠粞價目仍照前價 
[劃一國幣墨洋之價格]  
　　前日本埠南北市錢業在錢業公會集議以滬上所用現洋向有英洋龍洋之分市價時有升縮一般烟紙小錢舖遇有兌換無論漲落任意低壓貼水商民頗受其累國幣有損價值於國幣商情大有妨害當即一致公决自即日始滬上南北兩市錢行洋釐市價不分英洋龍洋中外各銀行鈔票兌換亦一律不分昨已一律實行矣 
[杭綢業公議紗緞價]  
　　昨日中旺弄錢江會館杭綢業開會議决自即日起至中秋節止之紗緞價目發通告於同業云敬啓者敝同業公議自己未年端節起至中秋節止所有各項緞紗售盤照各工增加工資及新絲市價步漲銀價飛縮而論理應較節前略加以補成本之不足兹因提倡國貨挽回利權起見仍照端節以前之盤不增不減所有各項紗緞售盤開列於後上列規定時間内不得增減中秋以後若因保全成本必須增加届時再行重議庶國貨得以乘時鼓舞而維持推廣端賴羣公此告計開元青純色緞每尺一兩雜色純色緞九錢八分元青雙梭線緞一兩雜色雙梭線緞九錢八分各色三閃緞一兩一錢元青實亮紗八錢六分雜色實亮紗八錢四分振新緯成日新九成虎林天章慶成袁震和大新競新等啓 
[杭州新絲之開盤價]  
　　昨日駐滬綢業接杭州來電報告今届新絲關盤之價如下生貨絲每兩錢四百五十文熟貨絲四百七十文細絲四十七元洋價一千一百文 
[滬西命案四誌]  
　　寓居公共租界麥根路三十二號門牌松滬護軍使署諮議官陸軍少將銜台州人官成鯤號培九於十號下午回寓途經康腦脫路被該處衆鄕民各持農具蜂毆受傷殞命業經捕房查獲與此案有關之機匠蔣六根汽車夫談和尚包阿毛成衣匠張金根鄕民談和尚朱桂銓談雪堂等七人解經公共公廨諭着押候查明訊究等情屢誌前報兹悉英美總巡麥高雲氏對於此案非常注意已飭該管捕房捕頭楊親赴出事地點詳細調查前日經楊捕頭復飭華探目陳永康毛伊文西探目貝麒協往是處張家宅葉家宅沈家宅蔡家宅等各村莊偵緝兇徒而各村莊與此案有關之農民甚多巳早情虚逃避卽無關係之鄕民亦恐株連大半棄家遠遁祗留老叟婦孺等在家查拿不易該探目等遂據情回訴捕頭核示並悉死者官成鯤兼爲浙江督軍署軍事顧問官楊督軍得悉後深爲惋惜前日除派員赴官寓所慰唁外昨復電請駐滬楊交涉員照會外交團並公共公廨關正會審官轉飭捕房嚴緝兇徒訊明引渡按例懲辦 
[續誌鄕民毆傷軍官案]  
　　第十師陸軍曹參謀長與張副官公餘出外散步行經小木橋畔爲該處鄕民扭住毆傷當由駐防江境廟之陸軍馳往拘獲七人解送護軍使署訊辦等情已紀前報兹悉此案曹張兩員所受之傷正在延醫診治所獲七人經盧護軍使發交軍法課訊供之下令將五人收押二人交保一面由盧使令飭上海縣沈知事往傳肇事地點之二十七保頭圖（即小木橋地方）地保張杏園來署候訊昨午沈知事派催征吏協同巡警往傳詎張杏園巳避匿無踪矣 
[崇明發生聚衆搗毁鹽棧案]  
　　近來崇明地方人民希圖推翻浙岸鹽棧以致時有糾衆拆毁緝私軍房以及搶奪軍械情事前日（十三日）崇明縣境之外沙永昌鎭鹽棧被鄕民聚集數百人各持槍刀擁入該鹽棧搗毁器具並將鹽棧夥友掠去數人所駐該處之緝私第五營兵士亦被開槍擊傷數名當由該營屈營長專差來滬報告蘇屬緝私司令部昨經統領宋明善率領稽查長張竹居及馬弁衛隊四十餘員乘坐安濤兵輪飛往崇明查辦一面巳據情咨請兩浙運副查核 
[報運軍需之手續]  
　　護軍使署昨接江海關監督函云民國五年四月奉稅務處令准陸軍部咨開京内外報運軍需物件無論多寡曁由何處發照均須報部核准方能放行當經會同通令遵辦在案迄今仍照前案辦理嗣後凡有軍需品物如欲報運進出口者自當遵照前定辦法先行咨部核准轉咨稅務處通令各海關監督稅務司等查照騐明放行函祈飭知等因當卽轉令所屬各軍旅團營長官一體查照辦理矣 
[函送巴西薩摩華貨調查表]  
　　總商會昨接江蘇實業廳長公函云逕啓者案奉農商部第五六二號訓令開准交通部咨稱本部華貨運往歐洲各國調查表式商由外交部分派駐各國公使領事先後照式塡具釜山温哥華瑞京等處華貨輸入調查各表業經陸續咨送貴部在案兹又准外交部函送駐巴西夏公使駐薩摩島領事等照式塡報華貨運至巴西調查表華貨運至薩摩島調查表各一件到部相應抄錄原送表册咨請查照辦理等因前來查此種調查表前疊准交通部咨送前來經本部先行令行遵照在案兹復准咨送巴西及薩摩島調查表各一件到部仍應抄錄原送調查表令仰查核轉行遵照此令等因奉此並附鈔件到廳除分行外相應鈔錄奉發調查表函請貴會查照 
[提倡國貨中之烟酒業常會]  
　　中國烟酒聯合會昨開星期常會首由主席陳良玉報告此次滬上罷市罷課罷工秩序并然愛國程度日高可見人心未死民氣可恃國尚可爲惟山東問題及各種密約未達取消目的正是臥薪嘗膽之秋目前救國方法首在提倡國貨凡我全國兩業宜各發天良無忘國恥對於日用飲食所需各物皆宜注意試思彼國上下一心純用本國貨物得以富强以彼例此則我國正宣積極進行庶可轉弱爲强次報告接淮安吳鴻英函告淮安一帶彼國之貨布業中十之八九南貨業十之三四藥業十之四綢業十之二三烟業中惟有鑤刀一項現經公議一律不用福建所出鑤刀亦甚可用應請勸告同業一律購用本國鑤刀衆皆贊成次提議酒業中所用磁瓶亦應一律改用國貨公决贊成至五時許散會 
[德頤田文彝取銷通緝]  
　　松滬護軍使署前日接陸軍部咨開案查吉林宗社黨王輯五德頤田文彝即文鹿洲等招兵謀亂一事前於民國七年一月據情通行協緝在案兹准吉林督軍省長咨據公民侯蓋臣等呈稱案查通緝之德頤田文彝即文鹿洲二名實係王輯五煽惑一時盲從流亡在外現已痛悔前非懇請取銷通緝前案俾其自新有路等情並於本年五月十三日奉大總統指令交部查核辦理等因到部奉准此查此案既據吉林督軍省長查明該德頤田文彝即文鹿洲二名確係受人煽惑盲從獲罪尚屬情有可原應准撤銷通緝前案予以自新除分行外咨行查照通飭一體免予協緝等因盧護軍使己通令駐滬軍警一體免緝矣 
[浦東規畫築路之意見]  
　　沈杏苑爲築路事致洋涇市經董函云敬啓者近閱滬報藉悉無錫開原鄕路工局有整頓路政新章凡居戸建造房屋須報局派員查勘與現築各路及將來推行村落支路計畫確無窒礙始准給照等語竊思本鄕繁盛遠勝開原而建屋給照行之亦已有年然觀已築之北洋涇路爛泥渡之護塘路及沿高港浜之便民石路丈尺雖巳規定尚未標揷明白而待築之幹支各道更未測定路棋又未規定尺寸即是派員查勘亦無一定標準可循用以相較似尚未臻完善也默察本市區域南北約五六里東西約十六七里於此百里之間就近年來變遷而言則地濱黄浦與租界僅一浦之隔廠棧林立人烟日盛因是宅舍墳摹亦隨處加增若幹支各道遲遲不即規劃則愈遲而愈難着手　爰就所知敢貢一得鄙意以爲南北經道至少須築三路（一）修陸家渡至仇家木橋舊路爲中經路另闢南北二道（二）南由老白渡經俞家廟唐家浜前吳家宅張家樓堂後東行過諸家宅後陸家宅浜南至夏家浜渡洋涇港在劉公祠後東行經韓家石橋宅後出姜家宅東盡頭渡華漕澾過鄧家木橋再渡華漕澾而至閔家宅南（可過陸行鄕之吳家橋通陸行鎭）爲南經路（三）北由萍涇路中之十四及二十一圖界爲路線沿萬山浜南循舊路經梅園過鐵店橋由張家宅後過小石橋（原有橋移北）至花園石橋南通典當弄山新爛泥渡碼頭以出浦爲北經路再在洋涇鎭以東中經路與南經路中間相距多至四里若能於洋涇港西之陳家橋直東渡洋涇港經木狗橋南塊至第二塘後之曹家宅以接陸行之金家橋開一支路尤爲利便至若南北緯道至少當築七條（一）塘橋鄕之胡家木橋北行經謝家宅東盡頭　修路過沈家弄橋沿張家宅束北行經吳家廳東由八畝頭以出浦（二）由棋昌棧碼頭直南過混堂橋沿墳山屋過陸家石橋以接南經路（三）由華棧西牆脚直南沿欽賜仰殿至戚家廟東徧（可接南邑）之北蔡）（四）由楊樹浦碼頭直南至諸家宅過新廟橋至陳家觀音堂（五）由洋涇港口至洋涇橋（即北洋涇路）分而爲二西由西栅口直南過陳家橋由小唐家宅東徧接南經路（可名南洋涇路）東由南弄堂直通木狗橋（橋移東）至艾家墳接南經路（可名洋涇南路）復合於舊有之南洋涇橋直至海塘浜灘（六）由居家石橋經仇家木橋鎭東沿倪家宅東穿第二塘及東韓家宅而至陸家磚橋（可接南邑之楊家鎭）（七）由翁家灣至社莊廟以上縱横十路相距各二里許再加村落支路不難四通八達以吾市田價面論已無農業發展之勢且工商企業家鑒於滬上人多地少供不應求早已著眼於此今者電氣公司已經成立他種實業勢當立集而道路交通尤屬急不待緩之舉雖一時力有所未逮無資經營此事然規劃測繪所費不多鄙意以爲即於已測之洋涇市區域圖上將以上縱横十路標出一面即行召集各圖圖董會議妥洽後借 
 
 
 

Page 12

 
 
帶微之水利費派測繪生沿各該路重復測過繪一沿路地圖將各該路之舊有路而丈尺及妨礙之廠屋墳籬之必須相讓者曁占及民田畝分應加橋樑等一一標出即呈准縣署將規定丈尺路名用石刊明安揷於待築路旁俾業主於建築時自知趨避一俟路費集有成數即可次第興辦即查勘員亦有依據一面援照興學奬勵條例呈准公署凡紳商願節婚喪浮費移助路工或自捐路工經費者按等請奬以資鼓勵惟念興修路工全屬市政範圍爲特將先行集議借費測劃路基呈定丈尺捐資請奬等緣由理合函達貴經董鑒核呈縣分别施行 
[體育研究會國技部暑假前之結束]  
　　江蘇省敎育會體育研究會國技部邇日因罷市風潮故停兩星期昨日該部在公共體育場開第十四次研究會會員等以暑假將近故决以此星期爲結束是日研究者爲柔衛中吞吐各法散會已逾十二時矣 
[同仁輔元堂定期施送醫藥]  
　　同仁輔元堂慈善圍每逢夏令設局施醫給藥兹該堂各經董以近日天氣乍寒乍熱疾病漸多故議决提前開辦定於舊曆本月二十一日開局施醫給藥 
[存欵證據充分]  
　　華氏老嫗前將銀洋一千元存於福建路（即石路）張子廉股開之潤泰桂圓號内生息近該號已閉華氏向張索取存欵詎張非但不還反謂華氏亦係該倒號股東致氏延律師具訴公共公堂請爲訊追前日山廨派捕將被告張子廉傳案即據原告律師上堂譯明案情並由原告華氏投稱當張向我借欵時謂該號將加記故我分三次借給洋一千元有存摺三扣爲憑云云被告延律師代辯李襄讞與英卓副領事以原告證據充分判張子廉照數還洋並擔負堂費 
[精益眼鏡公司又得奬憑]  
　　精益眼鏡公司總理張士德接廣州分公司唐墨林寄來廣州博覽會最優等奬憑一紙會長爲莫榮新評奬會長陳廉伯審查長張樹棠該公司屢獲各大賽會之奬憑營業所以發達也 
[吳懷疚出殯紀]  
　　昨爲已故勸學所長吳懷疚五七出殯之期午後一時由西門内西倉橋本宅發引前導除旗鑼傘扇外有淞滬警察廳地方警察所所派各巡警又陸軍馬隊童子軍務本女學各女學生及滬城紳商學各界均步行執紼恭送靈柩經過沿途設筵路祭者多至十餘處觀者擁擠由二區二分所警署孟警佐加派長警照料 
[汽車碾斷行人右腿]  
　　汽車夫顧雲鶴昨駕汽車經過閘北大統路共和路轉角處撞倒行路之南京人　萬煜車輪碾過薛之右腿受傷甚重當由四區警到來將顧及薛一併帶案張警正命將肇禍之汽車夫先行收押候究一面飭警車遂受傷人至實隆醫院醫治據醫生云薛之腿骨已斷不免殘廢云 
[汽車撞傷婦人]  
　　常熟婦人王章氏昨晚行經愛多亞路墳山路口被某號汽車撞倒碾折右臂由巡街捕到來抄錄汽車號數另　車送受傷婦人投醫　醫治一面呈報捕頭查核 
[私收客賬證據不足]  
　　陳正記昨至法公堂控夥王壽富私收客賬三百十五元有零請求訊追王壽富延穆安素律師代表辯稱陳之控案並無實據王於今年正月間有某號欲邀王爲夥事爲陳得悉請某律師函致該號言甚激烈後由該號主託敝律師函復聲明不相干涉此乃挾嫌所致請求銷案聶　員詰之原告曰被告既有私收之事有無證人陳答稱有某洋人可證現因出門尚未回滬故難邀到作證中西官判證據不足將案註銷保證金充公堂費亦歸原告擔負 
[南洋製藥公司被控案註銷]  
　　無錫人秦彩南在河南路股開之南洋製藥公司被附近南洋藥房股東吳智臣延律師在公共公堂呈控不應用伊牌號南洋二字爲牌號迭經傳訊諭候商明判决在案前日經承審官關讞員會同美丁副領事升座磋商之下援筆諭曰查南洋二字一種地理名詞不能　爲勶有之名稱商人通例有註册商號不得仿用之規定而原告並未照例註册應即將案註銷 
[各被告交保候訊]  
　　瑞康錢莊在公共公廨呈控宏源紗號經理蕭文蔚嚴慕遠不理往來銀三千八百二十四兩又余芝卿控余文明不理欠銀四千八百二十五兩又柳士傑控李壽田傅炳初不理擔保欠付廣東銀行往來銀一千八百五十五兩又德康錢莊控陳潤甫不付票銀一千六百兩又光華眼鏡公司控華明眼鏡公司吳玉生損壞名譽請追損失洋二千元又倪少庭控李偵卿不還貨洋七百十六元等案業由公廨准飭捕房將被告各人先後傳至人堂中西官諭令分别交保過堂候訊 
[紗廠工人互戳受傷]  
　　湖北人吳小卿南京人趙松桃同在某紗廠做工前日不知何故在滬西東京路各出利刃互戳彼此受傷由捕查見一併拘入捕房捕頭察悉兩造均受刀傷諭將兩人車送醫院醫治候愈再核 
[韓人被人毆傷]  
　　韓人金南七李鍾海兩人日前行經法新租界巨籟達路被王天寳等扭住行兇致將金南七毆傷甚專後由包探任水揚宋阿新越捕等到來將王拘獲一併帶入捕房一面飭將受傷人送往醫院醫治昨日先將王解送法公堂請究先據原告李鍾海到案禀明前情金南七因傷未醫痊故未到案中西官判王還押候原告傷愈再行核辦 
[被拐婦人求援]  
　　揚州婦人高馮氏被人拐賣與法租界某花烟間爲娼因遭龜鴇凌虐不堪其苦前日私逃至公共租界投入濤良所求援經西女董詢明前情着暫行留所候解公共公廨訊核 
[私煮烟膏之科罰]  
　　住居法新租界寗波路某號門牌之黄仁飛私煮料子因膏在市銷售事爲法捕房西探長石維也君得悉於前晚帶同探目沈德福包探金九林王德奎涂岐山等前往抄出價值二千餘元之料子烟膏兩大皮箱五大洋鐵罐連黄一併帶入捕房諭令交保候究昨解法公堂請訊先據西探長上堂禀明前情詰之黄供認私煮烟膏售賣不諱中西讞員會判罰洋二百元充公烟膏銷燬 
[私行宰牛之科罰]  
　　法工部局衛生處洋人昨扭某牛肉作主倪金黄至法公堂控倪不捐執照私行宰牛實違定章請求訊究詰之倪供此牛實係某處某公司所宰送至商人店中售賣餘供支吾中西官判倪罰洋五元充公 
[行竊自來水龍頭]  
　　廣東人楊正明向業機匠近因失業窘極無聊前日下午四時潛至　北新民路金順興木作内竊取自來水龍頭當被看作人宗章榮醫見報由崗　帶楊至四區警署經張署長研訊之下命送司法科核辦 
[過犯復來租界]  
　　匪徒吕小二子前因犯案經公共公廨訊明押辦期滿逐出租界在案近吕復來租界在北四川路徘徊被包探徐阿華查見將吕拘入捕房禀明捕頭押候解廨訊究 
[道署批示照錄]  
　　滬海道署昨批公民高聖功呈聚衆賭博貽害地方請求飭縣拘究以肅法紀由　邑已悉候令川沙南滙兩縣派　查明確情如果所控非虚即行拘案究辦 
來件 
[瞿宣頴致誠報書]  
　　記者大鑒讀貴報發表之宣言所以指導敝國人民者甚誠摯可感僕敢信敝國人民之讀書識字者自今以後必更能了解外人心理而彼此益加推誠相與也但僕亦有數言代表中國青年求友誼之英國人聽 
　　今日之中國青年處於極痛苦悲哀之境地以常理論學生在校本不當抛棄學業多所活動然而今日之中國非可與尋常之國家相比者也國家正多内憂外患最亟之時而全國國民無一能負責者吾人以之望諸政府矣而今之政府所代表者武人官僚之私利所施行得專制武斷之政策其人之思想從不外乎貪財縱欲及壓制人民於近世之學術政治絲毫無所聞知吾人又以之望諸在野之名人矣然彼等閱世太深或爲舊俗所汚染或爲個人利益所牽制不敢奮勇與腐敗之勢力宣戰吾人又以之望諸歸國之留學生矣而彼等團體渙散宗旨紛歧其一部分巳與吾人所痛恨之舊官僚混合爲一凡此情形貴國人民在華久者豈不知之試爲我代謀當聽我四千年之古國酣眠終古自淪於奴隸抑希望我國民能自知其責任毅然自盡其天職也 
　　學生無有權利不知利害受舊社會之薰染少而受新敎育之陶鎔多目覩全國各種人民俱漠視國事而不思盡責心實憂之憤之不能復忍故起而圖種種剌戟之方法以冀國民之醒悟近來舉生大運動終始皆抱此宗旨既非欲激赴排外感情求與日本一逞亦非欲用革命方法推翻現政府所求者政府與國民同時皆能覺悟往時營私誤國放棄天職之非耳 
　　學生既欲達此目的則必須組織團體用印刷及演講傳播此種意思乃政府不能諒解此種苦心斥學生爲多事加以種種壓迫始則逼去大學校長蔡元培繼則屢屢拘捕學生加以嚴刑夫蔡先生爲中國有名學者又曾受西方高等敎育在北京大學三年中國之學術界頓然大放光明政府以其提倡新思想有妨武人官僚之勢力大爲恨嫉故有威逼去職之舉吾人亦知蔡先生一去則必開政治勢力干涉學術自由之端從前科舉時代之腐敗敎育必然復現故對於此事尤爲竭力爭持其關係之重固有非僅從表面觀察所能知者也 
　　一月以來各處學生聯合會先後成立於是一致富告罷課對政府提出要求即蔡先生覆職學生恢復自由等事而以根本解决在肅清政治界之惡勢力故要求條件尤注意於懲辦賫國賊夫曹汝霖章宗祥陸宗輿等表面上雖不過三數親日派之政治家而實際上歷次與日本借債訂約斷送國權皆出此輩秘密計畫彼曾助袁世凱稱帝又曾助段祺瑞征南具政策一以勾結中日兩國車閥派攪亂和平爲標準使此輩長久蟠踞政府必不能望政治之肅清必不能望永久和平之建設全國學生之所要求大抵以此爲歸宿和平近理無以復加稍有知識之國民無不曰此吾等多數人之所同意也不意政府並此亦不加察而且拘禁學生日益加甚故上海市民首先發難以罷市表示其與學生同情夫學生罷課之目的原欲以剌激之方法喚起國民之覺悟今商人巳受感動而覺悟矣 
　　方今平民已獲一部分之戰勝然在學生方面則痛苦悲哀之忱曾不少减何則國家之事國民同負其責而獨令青年之學生當先覺之任徒手與惡魔搏戰已至不平何况學生出重大之代價尚止能得三人免職之效果也 
　　貴國人民　處歐西於中國事情或不無隔閡而在華年久者則對於此次學生運動深表同情决無疑也請衡之公理憑惜武力者與恪保和平者摧殘自由者與保護自山者營私植利者與爲人犧牲　誰是誰非豈不較然明白中國之青年當歐戰方殷之日不能以馬革喪尸埋於法比之戰場爲世界一爭正義與自由愧悔無極然而今日國民爭正義與自由則至少已有二人犧牲其性命矣其一人死於曹汝霖家人之挺其一人死於王占元兵士之槍剌以此兩人比之貴國之國殤其所爭之大小不同其所爲之主義則一也貴國國民設身處地能不下同情之涙乎 
　　貴國國民知中國學生所代表者爲正義爲自由爲民治主義爲犧牲爲進取種種精神恰與反而之頑固腐敗專制自私之武人與官僚對待貴國國民助彼乎抑助此乎揆之貴國民族歷史上所持之主義吾知其必予學生以精神上之贊助也近來不幸外人方面有學生鼓吹排外運動之傳說此種消息實使吾人非常心疚推其原因一則學生方面缺少與外人接近之機會一則奸人借事生波欲利用这宻成其詭計也僕敢掬誠告友邦人士曰吾人不但無仇外之意抑且無仇日之意學生聯合會自發行日報以來即屢屢聲明吾人所反對者爲日本之武力政策非日本之人民及罷工問題發生學生又日夜以文字語言到處勸阻蓋地方治安居民同有責任亦非爲外人之利也工部局屢頒限制學生活動之令吾人深知法律之當尊重雖有人聲致不平而絶未嘗有所辯訴學生中間有抵觸法網者不過佈散傳單等事而已暴烈之行動從無學生參與其間吾人深諒外人之苦心故亦望今後外人亦予以精神上之贊助俾成就其更大之事業吾人之事業裝在建設的方面也 
　　總之中國眞正之平民的領袖實即青年學生國家之運命將於此叢手中取决貴國人民將求友乎則勿失中國之學生中國之學生將求師乎亦勿使失貴國人民也僕謹以誠懇明白之意詳述學生運動之眞相並解除彼此之誤會冥兩國國民之友誼日進無　一九一九年六月十五日瞿亘頴 
[北京各校被捕學生幹事會報告]  
　　自六月六日本幹事會成立以來學界人士激於愛國大義捐欵來股之舉頗不乏人兹當出獄會務結束之際除結算移交北京中等以上各校聯合會會計殷外相應分别領收拒却甲乙兩項列舉宣布一則川申謝意一則俾衆周知以明眞相而杜蜚語謡惑之弊邦人君子其亮察之（甲）領收之項（由夙學鄕耆及各校敎職員學生等零星湊捐來會情義莫山固却者）（一）塾師廣東張先生（堅不肯留名）捐現洋一百元（二）北京大學法科學生蘇欣君捐現洋十元票洋二元銅子二十枚（三）培華女學校捐現洋十元（四）北京女子師範捐現洋六元二角銅子五百二十五枚（五）農業專門學校敎職員湊捐票洋一百元（六）北京大學敎授屠振鵬捐票洋五元（七）第三中學楊傅璿君捐票洋十五元盧超君捐票洋十元石山瑯君捐票洋五元（八）北京大學職員會捐票洋一百元整（乙）拒却壁回之項（山本决議無領受此種鉅欵之必要完全謝却者）（一）南長街梁仲榮曾代行交來廣東何君所捐現洋一千元整當由交際總務兩股主任趙亨寳黄耀華偕同送還取回收條矣（二）北京女青年會间揭送來股五百元當面全行謝却未收（注意）世衰道降謡惑易滋頃見天津益世報載有梁士詒曾捐來二千元之說賞屬子虚猶恐訛傳潛滋用特廣告除上列各項外並無何方絲毫捐項矣以上捐欵係六月八日截止 
雜平二 
[息謡之商榷（庸）]  
　　食物置毒之說稍有常識者皆知出於奸人有意造謡或故布疑陣利用中下社會腦筋簡單遇事不究眞相一閧而起盲從妄動釀成重大事故而彼之詭計因以得售試觀歷次因誤會置毒毆人至於傷斃者皆下流社會所爲彼等毫無知識且多不識字不但文告不能領會即報章亦未必寓目所灌輸者皆閭巷之讕言深印於腦筋牢不可破解中材之惑易解愚民之惑難此官廳所以文告屢頒而謡言且愈傳愈熾也 
　　吾謂爲當局計一方面宜澈查謡言之來歷務得眞相以絶根株一方面似可利用演講以喚醒下流社會俾曉然於謡言之毫無根據盲動之足以致禍蚩蚩之氓解其狂惑與其以文告不如以宣講蓋不識字之社會非文字所能貫入也願與當局者商榷焉 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
自由談三字皆用當代名人字跡每星期調換一次今日係張季直先生手書 
新談 
[上海觀察談之一節] [  一之]  
上海住民之特性四（趕熱鬧） 
　　讀者諸君試於星期休假時一察上海遊人蹤跡所聚者爲何地即足以覘上海住民之特性矣上海住民美術之觀念甚淺薄衛生之知識甚幼稚博物之趣味甚缺乏其所好者熱鬧而已記者偶於暮春佳日閒步靜安寺路愚園路愛庭培路徐家滙路等幽靜處所而默數同時中上社會散步其間諸華人前後僅得五人焉其中有三人爲一羣者蓋某校之女學生也又有二人並肩行者蓋深染歐化之新家庭賢伉儷也其夫西服持行杖婦亦圓裙革履儼若西洋之女留學生焉此外則蔭路之間街沿之上履聲起處無非碧眼晳膚之歐美僑民大好春光僅彼少數外入解識從容消受寗非絶大之憾事歟若返觀彼美國則如靜安寺四周上等住宅薈萃之區星期日徒步遊行者之多幾與我南京路相若也所不同者彼叢咸以恬靜自娛非我上海人之『趕熱鬧』徒事蜂擁蟻聚而已 
　　上海人娛樂之法以舊曆之季節言如新年十五日内之城隍廟市二三月間之龍華桃花四月初八之靜安寺大佛會春秋兩季之跑馬塲六七兩月之夜花園十月初一之迎神賽會及除夕夜之虹廟香火其足引動大衆之遊興者無非曰「趕熱鬧」而已更以一日中所徵逐者而言如每日午後南京路車馬之繁半淞園遊蹤之盛遊戲塲瞻矚之娛無非趕熱鬧也又如每夕各瀸園之坐位擁擠與各大菜館之笙歌嗷嘈樂園天韻樓之列炬爭輝與福州路寳善街之香車絡繹亦無非趕熱鬧也故上海之繁華直可以『既熱且鬧』之四字概括之矣此外東西各國皆尚靜寂而不務喧闐故雖如東美大西洋城等消夏名區之遊人雜㳫亦僅見其燈火之煇煌令人感色彩上之增熱而已若彼世界第一大城紐約市高架車摩空而過地底車逐電而馳輪鐵震撼耳爲之聾鬧則有之熱猶未也因美國各巨埠之燈光鮮克與我上海爭衡若新鳳祥等銀樓開張日之珠光寳氣上燭行雲遐邇爭傳觀者如堵更爲美國各巨埠所罕聞也世界之大能兼熱鬧二字而有之者其惟我上海歟以『趕熱鬧』爲好尚者其惟我上海之住民歟 
十年前福州路某旅館題壁詩有云「寳炬千行燭夜深高樓歌笑遏行雲南陵却有哀時客迸裂簫聲不耐聞」題者爲誰遠莫能憶而上海人之好「趕熱鬧」殆可以此二十八字盡之矣 
老申報 
[土國近聞見光緒二年八月二十五日]  
　　土耳其新立嗣王以亂黨之繁興昇平之無日中心憂慮不知所出思欲傳於其弟令承正統而己則遜位以去藉以娛情水石怡志林泉不預聞國家興廢事然而因情未果也現聞土王因憂成疾其病日增漸至沉重勢屬彌留醫士無不束手謂不可治土國執政大臣擬别立新君以主國事今時之攝位者土王之弟也或謂他日大寳之登亦必屬之矣土國以軍需浩繁帑餉竭蹶無欵可籌現議製造鈔票三百萬元頒於國中一律通行甚居間者則國中銀肆也以極旺煤礦爲質至於亂事非一日所能敉平沙斐亞國滿得尼哥國皆屯營於土國交界尚未與官軍接戰亦不敢遠越雷池一步以與土爭沙斐亞之兵計不下十二萬皆所稱折衝無前之勁旅也軍中凡有大砲二百五十尊而領　者或有俄國武弁一切燃砲發槍無不曲爲之敎　皆自俄國所潛往也營中亦有俄國醫士調治受傷兵士以是沙斐亞聲勢益張故歐洲各國皆謂俄國不能堅守局外之義而無偏助揆之萬國公法實所未符馬大非亞國瓦拉幾國在土國之東北兹已合并爲一國曰魯滿尼亞特頒號令於國中謂作局外之國戰事概不預聞惟所請於土國者强土以必從而後快謂欲償曩年之素願遂異日之良規將在斯時矣前日召衆集議於上院咸謂雖不出於戰要不可不備特命兵部大臣調遣軍旅屯於境上以俟動靜而定進退云歐洲各國於土國亂事皆爲震動蓋以土一國之興亡實有關於歐洲之大局樞紐所繫全在於是各國皆有兵舶屯於土之境上而水師之雄獨推英爲巨擘其停泊於土國海口者計兵舶二十艘其中有鐵甲巨艦十一艘各國關心於土事往來議論各抒所見羽檄交馳幾無暇日自西曆正月始至七月止各國文書凡五百四十四函悉已裒輯成盡頒示遐邇即所謂藍書也蓋自普澳英法意諸國無不願存土以爲屏蔽惟俄之意則有不然者然以一俄而敵五大國衆寡之數其勢蓋己懸殊矣今俄於土亂已極而猶不敢輕舉妄動者或者職是故歟 
 
[宋均窰一號花鼓大滴古物圖十一]  
雜錄 
[小說雜談（四）] [  瘦鵑]  
　　余曾有警世小說「亡國奴之日記」之作舉吾理想中亡國奴所感受之痛苦以日記體記之而復參考韓印越埃波緬亡國之史俾資印證深宵走筆恍聞鬼哭聲而吾身似亦入於書中躬被亡國之苦紙上墨痕正不辨是涙是血也書僅萬言而亡國奴之苦况已盡一二開商胡二語頗沉痛曰「前此有國之時弗知愛國今欲愛國則國已不爲吾有」故願吾國人乘此祖國未亡之時共愛其國幸勿謂作者之無病而呻吟也篇末有跋語錄之以見予懷 
　　周瘦鵑曰吾草斯篇吾悄然以思悁然以悲愯然以懼吾心痛如寸劉吾血冷如飲痧吾四肢百體亦爲之震震而顫吾乃自疑疑吾身已爲亡國之奴魑魅魍魎環伺吾側一一加吾以椰揄於是吾又自問問吾祖國其已亡也耶然而此中華民國四字固明明在也吾祖國其未亡也耶則一切主權奚爲操之他人聽其臠割吾嘗讀韓印越埃波緬亡國史矣則覺吾國現象竟與彼六國亡時情狀一一都肖吾乃不得不佩吾國人摹仿亡國何若是其工也於是吾又悄然以思悁然以悲𢥠然以懼即設身爲亡國之奴草兹亡國奴之日記吾豈好爲不祥之言哉將以警吾醉生夢死之國人力自振作俾不應吾不祥之言陷入奴籍耳嘗憶十年以前英國名小說家威廉勒苟氏草「入寇」一書言德意志人攻入英國雖出理想幾同實事夫以英國之强苟氏尚發爲危辭警其國人今吾祖國之不振如是則此亡國奴之日記又烏可以不作哉吾記告成乃在凄風苦雨之宵擲筆汛瀾憂沉沉來襲吾心惝恍中似聞痛哭之聲匣於八表摩眼四顧則又杳無所見而冥冥中若有人焉大聲謂吾曰是汝祖國之魂也方在泥犁中哀其子孫加以拯拔耳國人乎汝其□聽 
瘦鵑又曰此日記理想之日記也吾亦願此理想終爲理想原篇見瘦鵑短篇小說由中華書局出版此次青島問題既起予因請於陸費伯鴻先生别刊單本行世每册僅五分據某報言嘗於一日中銷去四千餘册然則吾國入心目中殆亦知亡國之可懼矣 
小說 
[潛艇歷險記（續）] [  翠岑譯]  
　　第七章可畏兩敵之結果 
　　水花一路自敵艇艇首正向Ｒ十九號而至數秒鐘間Ｒ十九號將化爲灰燼艇中人員知末期巳臨坐待下沉海底惟速射砲第二號之砲手則猶奮爭其最後之運命急納一彈於砲膛捷閉砲拴俯下砲口準向魚雷之銳端機柄一撥砲彈疾出　然一聲五十尺外海水激至半空若雪花之柱紛然後墜濆灑於潛艇甲板幾滿魚雷與砲彈共炸癸Ｒ十九號遂得延長其命運一彈之外並一先令之損失而無之敵潛艇既發魚雷不中即潛没水下以圖再舉惟現駕駛之塔Ｒ十九號則向之疾進忽一聲巨響Ｒ十九號之鷁首猛撞敵艇之背推進機之速率正大船首迺突過敵艇甲板而上舉成一三十度之仰角盡出水面之上Ｒ十九號之艦長台列克時方偕諾愛爾佇立航行台上大聲呼曰趣擊之趣以彈餉之砲手聞呼咸徐轉其首示不願蓋彼等方觀敵艇結束其歷史艇尾被壓艇首迺上躍Ｕ一百二十九號之船名赫然突現既遂全艇下沉漩渦一縷Ｕ一百二十九號遂直向海底水面頓現五色之采汽油溢洋浪花中氣泡續續自水底上浮如珍珠之泉 
　　艦長台列克又呼曰福逹愛斯趣下艙一視但望其不損一板否則此時駛返修理豈不掃興諾愛爾福達愛斯受命急下艙口電燈光中見艇内人面面相覷不出一聲水兵數人猶仆地未起呆坐若木鷄蓋突然傾側立者均仆而猶不知所觸者固何物也諾愛爾見狀不禁失笑晒問曰諸人無恙乎吾儕又毁一敵艇矣惟徐柏林被脫逃殊爲憾事衆人聞語突如夢醒知危事已過心迺釋然各查艇内竟無纖微裂痕首部水手舵雖受撞擊絶不抝屈艇首雷管更無傷損因知Ｒ十九號决非以艇首直撞敵艇者否則雷管護甲必致屈曲或脫鏈也Ｕ一百二十九號苟潛下稍深便無危險惟爾時怱促不及駕駛塔既露水面甲板僅在水下數寸Ｒ十九號迺得猛衝而前毁裂其甲板遂致沉没之慘此胥由艦長一念之差設施遲誤所致一失足成千古恨悔之晚矣 
　　諾愛爾亟欲以好消息報諸艦長疾趨艙口而出聞甲板上歉呼大起首纔出艙口即見濃烟一縷雜以火燄自空疾降水面離艇背風之舷約二英里一徐柏林飛艇也是否爲Ｒ十九號之砲彈所致抑自發火不得而知然其結果則同爲全艇於空中被燬也火熾巳數秒鐘之久初不下落惟氣囊全被火燄所籠罩及至此時始驟然疾落艇身分裂爲二黑烟裏之直向海面Ｒ十九號距離過遥因不聞熾帛著水之濺聲既至其處則惟有焦木數片裂帛幾方蕩漾水面雜以餘烟嫋嫋更無稍足憑弔之遺跡凱撒陛下慘淡經營之龐然大物結果如斯夫亦大可憐矣 
[自由談之自由談] [  不冷]  
　　人人當知人人當知謡言不可輕信自己當守法紀苟有所疑必當細考毆擊之事决不可爲而自己飲食起居原當注意如此則既能自衛又不至授人口舌最佳之法也 
 
 
 

Page 16

 
 
   
 
