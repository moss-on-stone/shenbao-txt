# 1898 - 56 - 4908933

 

Page 1

 
 
[望甚雲霓] [  申報館協振所謹啓]  
　　啓者本報疉登嚴佑之先生來電縷述江北諸郡縣災况傷心慘目幾不甚言當此春日方長飢膓轆轆賣兒鬻女嚙華咽糠古之流民圖中亦未必有此苦景所深望諸大善士囊金慨擲拯此孑遺俾數千萬饑黎不致同歸於盡則銘心感德没齒不忘矣肅此佈陳伏維垂鑒 
[珍物待購] [  申報館協振所拜啓]  
　　本舘協振所曾經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各員珍玩羅列於下倘蒙仁人君子慨攬盛泉旣能廣積陰功且可增輝藝園誠一舉而兩得也計開朱漁珊帖一部高澹游山水一幅 
[報紀民教失和因推論之]  
　　昨日報紀紹興采訪友人飛函相告云諸曁縣境忽然民教失和以致教堂被鄉民拆毁省憲知己釀成大事立卽調兵保護并聞當擾攘時曾傷及人命恐西人又不免嘖有煩言矣執筆人閱之不禁喟然長歎何鄉民之不知輕重動輙與西國教士爲難上貽宵旰之憂勤下累人民之驚恐且一經肇事之後西人必不肯含糊了事官長亦不肯稍涉偏護致失兩國之和無論爲首爲從終有水落石出之一日鄉民逞一時之忿難逃顯戮之條抑何不智如此雖愚民自取之咎誠不足惜而官塲文牘口舌之煩又不知費幾許周折官則須撤任也費則須酌償也人則須嚴辦也此已爲成例之可循者然能從速辦結以免小題大做已爲幸事否則膠州之覆轍未遠豈不可慮乎哉况膠州鉅野之案尙非民教失和專與教士爲難也前報紀總署奏定要犯罪名摺中謂該匪惠二等本爲竊物起見教士覺察開放洋槍轟傷不知姓名之二人惠二因夥被傷氣忿莫遏於是進内將教士扎傷此卽盜匪拒傷事主之案爲中國時有之事非專與教士爲難可比而德人猶藉端要挾幾動干戈若再拆毁教堂事經動衆辦理不更棘手耶訪事友來函尙未詳盡不知傷及人命爲西人乎抑華人乎然大憲旣已調兵保護恐非尋常齟齬之事矣現在交涉愈繁辦理愈難朝廷以繁而且難故迭降諭旨責成疆吏通飭地方官嚴加保護懷柔遠人之意可謂無微不至疆吏亦仰體宸衷嚴飭各屬格外防維無如愚民無知視示諭爲具文一波未平一波又起地方官其何所措手耶竊意地方官旣不能處處親自查察耳目不及容有疏虞而一紙諭言又不能盡啓愚民之聾瞶惟有與該管地方之教士日相接洽聲氣一通則諸事易於辦理大抵民教之案其肇釁之初仍華人與華人齟齬耳地方官苟與教士接洽人或受教民之欺官可與教士熟商教民或受人之侮教士亦可與官酌議况教士與人爲善事必出於公平如此辦理彼此一秉至公各無偏袒上旣無偏袒之見下自免雀鼠之爭而大事可化爲小事小事可化爲無事矣至於盜賊意外之事沿途搶刦之案亦必須官與教士接洽之後始得盡言相告荒僻之處勸其不可孤行寥寂之鄉勸其不可居處雖有護照而盜賊不知也雖欲保護而鞭長莫及也然必須接洽之至教士始深信不疑否則必疑爲阻其行教之心遏其行教之路不俟鄉人肇事而官與教士先格不相入而尙望其能辦民教之事乎前日西報載有某西人曾論及鉅野之事以教士爲自蹈危地不知進退以此觀之西人亦非不知中國之地不盡皆安樂也非不知中國之人之衆不能處處約束也况現在風氣雖開言語未通交接不易不特荒僻之處盜賊堪虞而或事起細微致有意外之變如上月廿六日報紀温州教婦被擊肇事人幸經地方官拿獲管押訊明確患失心瘋教婦知係瘋人故置不論又本月初五日報紀上月廿七夜耶穌教士步蓮卿道經婁青接壤之處月黑風高突遇匪徒四人駕舟攔截刼去金約指小洋銀報時鐘等遂赴婁縣聲控本月初三日由差役拿獲數人知會教士來縣指認幸祗刼物而未傷人卽不緝獲地方官亦易於彌補否則又非銀錢唇舌可了此種意外之事在華人亦所不免而况於西人乎故曰須地方官與之接洽可盡情相告非但勸其荒僻之處不可居住孤行卽尋常舟車行路亦宜明白指示使亂民無藉手之處教士免危機之蹈則庶可相安於無事乎 
[本館接奉電音]  
　　昨日午後京師飛電傳來上諭一道敬謹譯登○二月初二日奉上諭依克唐阿奏故員虧短交代請飭拿家屬監追等語已故奉天錦縣知縣李葆善虧短糧米等項爲數甚鉅前經奏叅查抄該故員之子李恂並不赶緊完繳輒同門丁楊春潛回原籍實屬藐法著直隸總督及各直省督撫通飭所屬一體緝拿務獲解回奉天監追餘著照所議辦理該部知道欽此 
[上將籌防]  
　　鎭江訪事友來函云時事多艱江防吃緊沿江各要隘尤不可稍有疎虞長江水師提督黄芍巖宫保於本月初五日乘保民兵艦行抵京口初六辰刻舍舟登陸端坐緑呢大轎排導至象山查勘砲臺迨旌麾遥莅新湘各營健兒排列隊伍鳴槍志敬俄而統領新湘全軍陳軍門曁各營管帶恭迎宫保至營内茗話片刻旋詣各砲臺勘視一周然後飭令守臺水師會操各陣旣而閱視大砲打靶先在對面繫小船一艘以爲的然後燃砲遥擊大聲起虚江水翻騰砲彈有落船旁者有命中者總不越三尺之地演畢時已鐘鳴一下軍門在焦山盛筵設席恭請宫保讌飲樽前帆影檻外江聲庖廚羅水陸之珍賓主盡東南之美席散後宫保偕車門至東碼頭江濵一帶相度地勢建築營壘添勇駐防初七日兩江總督劉峴帥以鎭江爲長江門户防務萬不可稍疏爰電請宫保統率雄師數營常駐鎭江以防外患並委皖南鎭總兵李壽廷鎭車兩江營務處楊愼初觀察隨宫保赴圌山江陰吳淞等處將各砲臺詳加查勘兼閱自强軍洋操連日宫保與統領新湘各營陳宇山軍門在總巡局籌商一切復赴江濵各要隘相度形勢築臺建營擬卽日赴下游查閱防務大約二十左右將星可重照潤州也 
[英兵兇横]  
　　日本訪事人云上月二十五日有英國兵艦六艘同時入長崎口一名而令暴一名恩達笛托一名拉夫唐恩一名達夫南一名納而西司一名非呢之旣司均來自仁川晚十一下鐘有兵丁四名登岸至户町船津洋酒店松本直太郎處沽飲飲酒兩瓶需銀六角而兵士竟不名一錢店主向索答以明日使之留物爲質遂攖其怒卽以酒瓶向店主頭顱擲去皮破血流一時人聲鼎沸鄰衆咸集兵士見勢不妙當卽逃逸衆人追至小曾根町兵士四散分逃再前則地僻人稀衆不敢往乃喪氣而回是日恩達笛托水手一名由大浦雇車不知欲何往行至半途忽遇同船水手四名因囑車夫停車叙話車夫稍遲卽以老拳奉敬後經巡街捕勸解而散翌日午後又有同船英兵登岸閒行雇車至十善寺突以手中木棒將車夫胸後猛擊一下以致受創遂互扭至梅香崎警察署捕頭派捕同至英領事署聲訴不　 
 
 

Page 2

 
 
知以後如何 
[諭領股票]  
　　揚州采訪友人云時艱財匱國用浩繁黄愼之殿撰思永因奏請略仿泰西國家股票之意奉旨允行日前已由部飛飭各省遵辦兩淮運署接兩江總督劉峴帥排單飛遞札文一道略云頃准户部電開議覆黄思永奏息借華欵一摺已奉諭旨允行並由部先印造股票一百萬張名曰昭信股票頒發中外每票一張銀一百兩周年五釐行息二十年本利清還在京自王公以下在外自將軍督撫以下無論大小文武現任候補候選官員均繳銀領票爲商民倡其商民願借者卽責成各省將軍督撫將部定章程先行出示並派員剴切曉諭酌量領借等因除飛咨各省並續發部票外各省務將籌借辦法先行報部備撥萬勿稍遲希照辦並轉傳各處等因到本部堂准此查此息借一事係爲備撥要欵凡大小文武現任候補候選人員俱各身受國恩自應深明大義酌量籌領俾成鉅欵惟收銀給票事務殷繁寍屬應卽責成支應局經理仍檄飭藩司會辦除奉到部咨及股票另行飭遵外合先排札轉行札司遵照仍將籌借銀數辦法先行逕報本部堂查核轉報云云江蓉舫都轉遵卽飛飭通泰海三屬分司二十三塲南北監掣泰壩永豐壩南北批騐烏沙河巡廳四首領官曁鹽捕營都司各按缺分之優絀分别酌借並先自繳銀領票一萬兩爲之倡率一面又曉諭官廳並札飭淮南總局通行示諭想兩淮現在候補大小文武各官不下一二千員其間雖貧富各殊然所得俸廉何莫非皇家雨露果能天良各發宏濟艱難其數當亦不少也 
[愼重民命]  
　　營口訪事友來函云東三省馬賊素爲猖獗屢經官兵剿洗總未斷絶根株近年散勇流民更助之爲虐荆天棘地行旅戒心向來大帮馬賊每至一村卽訪尋大户責令供給並借川資稍不遂意肆行搶掠知幾者不得不勉强應酬藉免目前之禍迨至賊去兵來又以大户窩留馬賊爲名肆其需索誅求不遂卽以通賊等詞恐嚇往往人亡家破寃莫能伸新任尹憲廷京兆履任後飭發審委員如有此等案情須詳細研究忽使戮及無辜是亦留心民瘼之一端也 
[教養兼施]  
　　九江訪事友來函云關道憲誠果泉觀察以欲開民智必先讀書而閭閻子弟雖有資質聰頴者往往無力從師爰特於城廂内外捐設義塾十處每塾延師一人歲送修脯四十千又有給茶水房租錢一千五百文委府經廳黄叅軍藻濵總理其事均於二月初四日開館一時絃誦之聲洋溢閭巷厚風俗而培人才已於此日基之矣又以貧民誕育嬰孩無力撫養往往忍心溺死殊非大造好生之心爰更捐廉育嬰計四百二十餘口每口月給乳婦錢七百文初二日委林輔臣少尹黄叅軍羅性臣王壽巷兩孝廉綜理大事似此教養兼施惠周黎庶父母斯民之稱庶幾無愧哉 
[黃堂鞫盜]  
　　金陵采訪友人云本月初四日午後散步街頭見有公差及營勇若干名押解狀貌兇惡鐐銬琅璫之三犯赴府轅詢之知一爲厲老么一爲譚老么一爲楊量薪曾於去臘行刼溧水縣境某姓家刃傷事主厲爲首犯譚楊皆同謀加功者共刦去洋銀十圓事後厲犯分得四圓譚楊各得三圓未幾卽經縣捕緝獲縣宰已研訊明確故簽差解府過堂也旣解到劉嘉樹太守卽升堂推鞫所供與詳文無異乃發交上元縣收禁獄中候禀明督憲核辦傳聞太守擬將厲犯卽日正法譚楊則姑從寛典云 
[松試六誌]  
　　松江采訪友人云本月初六夜上南青三邑文童放脾時恩詩農太守飭發華奉婁金初覆案計華亭招覆一百二十名婁縣招覆一百十名奉賢招覆六十名金山招覆五十名示期初十日入塲二覆所有前列諸君姓名照録於左華亭姜世嘉吳在棟胡毓台瞿秉常沈傑張騏顧永澂沈澧耿善勛顧際唐姜保華沈志同將鍾俊宋景賢廖元僖金聲鏘顧鍾岱周冕黄明羲徐文藻奉賢陳海龍阮尙敬翁貽孫衛朝棟吳玉良張祖煐張昌泰裴汝昌唐昶朱文田梁邦達莊禮槃蔡樹滋李乃福袁光陛張時芳顧汝諧范繩祖蔣治鎔朱禮婁縣沈平康丁繼庠張樹勳陸祥雯王國瑜沈家振張錫鬯唐長華章平張作邦程雲鵬張忠清金端法章本衡陳世鳳王正森朱俊李芳澤林樾生許錫藩金山孫念霄丁式賓金葆剛倪廣心何錫圭曹駿猷徐其生吳元楨陳顧言沈世駿陳葆琪陳公瑶陳作棟倪道衡朱光明王開祥張貴庠徐兆慶顧本方陵遵鴻是日初覆上南青三縣四書文題仲子所居之室伯夷之所築與抑亦盜跖之所築與所食之粟伯夷之所樹與抑亦盜跖之所樹與經文題敷奏以言明試以功車服以庸詩題賦得吹面不寒楊柳風得寒子 
[文宗過境]  
　　紹興采訪友人云本月初四日提督浙江學政陳文宗由杭州東渡秉節過紹郡按試甬江大小文武各官咸往迎謁東道之禮宜然也 
[備迓文旌]  
　　寗波訪事人云浙江提督學政陳桂生大宗師按試甬江官塲接得省中消息知初四日由省首途是以學院巡捕官及寍波府經廳程叅軍同往梁湖迎迓 
[維持風化]  
　　紹興采訪友人云郡城南街有麗人焉楊其姓小字阿品秋孃老去未减風情一曲琵琶頗足令白江州魂消心醉冶游子弟裙屐盈門近爲南面者所知謂斗大山城烏足容若輩招蜂引蝶官符飛去黑索拘來一時燕燕鶯鶯無不相將引避雖賢宰官爲民鋤莠煞費苦心然使湖上老漁父聞之又不免詠寄語風流賢令尹護花恩比種花多之詩爲萬紫千紅一齊乞命矣 
[迷然爲害]  
　　蘇州訪事人云本地人湯某向在城中衛前街開設白木作年逾而立娶道前街某染坊孫姓女爲室近爲匪人所誘日事賭博而屢戰屢北致將牀頭人所蓄盡付一擲某晚復向妻商借簪環爲返本計妻不允所求漸至角口繼竟起足踢妻誤中於四齡子之腹上用力過猛子應足而倒宛轉呼號閱一晝夜而斃慘哉賭之爲害甚也 
[禾中火警]  
　　嘉興采訪友人云本月初六日上燈後郡城北門内張家弄高姓香作積薪處不知因何遺火一霎時冒穿屋頂高徹層霄報警鑼喧水龍畢集幸卽救熄祗燬小屋兩椽 
[營口市情]  
　　營口訪事友來函云上年各項生意惟絲帮獲利較豐油坊尙有微利其餘貿易各家無不虧折積存大尺布者折本更鉅洋布等業更等諸自檜以下年終各城報存雜糧共計二百四十餘萬石較前年存積爲多而價值日昻荳油漲至每擔銀六兩四錢元豆五兩七八錢南帮各號向備冬載者去年皆袖手不前南貨更壅積不動建帮糖貨雖已貶價尙無銷路建客在營過冬者居多涉足市廛頗有江河日下之勢是亦講求商務者所宜留意也○豐泰永銀爐開設有年亦頗獲利自前歲中日搆兵所放附近各城帳項未能一律歸清勉力支持已形塢蹶上年銀根較緊周轉不靈年終遽爾倒閉約欠各項東錢百餘萬串執事王在中變賣房産數處央中調處擬以折扣抵償 
[鴛湖棹歌]  
　　嘉興訪事友人來函云本月初二日係土地神誕城廂内外各土榖祠由里人醵集金貲虔具三甡福醴佐以伶工全部以娛神聽入晚燃放花爆幾如萬點明星初五日嘉興縣漕倉胥吏亦傳名班演戲補祝土地神誕以迓一歲休祥○自交雨水節連綿春雨懊悶異常至本月初三日清晨忽西風怒吼大放晴光而料峭春寒幾欲雙肩起粟詠近人還是典衣還戒酒費人斟酌是春寒之詩覺小閣圍爐又添一番詩興矣 
[四明山色]  
　　寗波訪事人云日來各武童在小教塲學習馬箭觀者甚衆某日有一孩被擠入馬道中適馬飛馳而來經人急扯上未罹於厄亦幸事也○各牛痘局現皆分設施種惟因春寒料峭赴局掛號者尚寥落如晨星也○賭徒某甲某日折柬邀客小飲實則欲作五木戲　 
 
 

Page 3

 
 
此抽頭詎料是日門堪羅雀並無惠臨者始知先爲某乙邀去業已呼盧喝雉采烈興高不禁忿甚待至夜靜率同羽黨擁入乙家大有尋釁圖鬥之勢各賭徒一見衆至紛紛逃竄甲遂將賭具等物抛毁一空兩造皆欲涉訟旋有人出爲排解未識能息訟端否 
[上海官塲紀事]  
　　江南鹽巡道胡雲臺觀察蒞申之後暫假虹口同文書局爲行轅前日命駕進城至道轅拜會蔡和甫觀察迎入花廳晤談片刻然後告辭○昨日午後英界讞員張賡三直刺謁見蔡觀察禀陳一切約歴一點許始告别返署 
[俎豆馨香]  
　　昨日黎明蘇松太道蔡和甫觀察提右營廖楚材叅戎松海防劉乙笙司馬上海縣黄愛棠大令及守備程厚菴守戎城守營張縵雲千戎齊詣昭忠祠及淘沙塲袁吉劉陳四公祠祭奠循曩例也○昨日上海縣黄愛棠大令飭差預備牲醴香帛並令地保赴天后宫打掃清潔以便於今日親臨致祭 
[書院開課]  
　　前湖南巡撫吳清卿中丞於上月蒞滬應本邑龍門書院院長之聘已志前報昨屆院中開課之期清晨院董葛子漣孝廉至院率同肄業諸生衣冠齊集講堂鐘鳴九下海防廳劉乙笙司馬上海縣黄愛棠大令先後戾止迨午刻道憲蔡和甫觀察因公由城外回旣蒞院司馬及人令迓入廳事小坐俄而中丞乘輿至院先與各官及專事叙醴茗談肄業生二十餘人分班謁見如儀觀察隨命設席相欵席散中丞命題開課隨與各官話别登輿回講舍舍去書院不半里許卽前觀察龔星使修葺以便院長携眷而居者中丞回復觀察命駕出西門公幹各官亦分道呵殿回署至所命題則誠無爲幾善惡論也 
[騐船規則]  
　　三品銜雙龍三等第一寳星江海關稅務司雷爲出示曉諭事查去冬蘇州日新昌船局新安小輪船拖載搭客開赴杭州詎僅行至寳帶橋地方該船汽鍋忽然炸裂禍起倉猝致斃多命殊令惻然足見機器行輪非可玩視本稅務司有鑒於此特加整頓訂章查騐免蹈危機業經抄章致准監督復請照辦出示等因到關合亟出示曉諭爲此示仰各該輪船華商人等一體知悉嗣後務各遵照後開試章八條小心辦理毋得仍前疏忽肇禍害人致干究辦其各凛遵勿違切切特示計開一凡華商各小火輪船或在本口行駛或由本口往來别處均須照章赴本關理船廳具禀挂號請領船牌收執爲憑二凡各小火輪船均須於請領船牌之先由本關特派之騐船師到船將該船身以及機器鍋爐等件逐一查騐實屬堅固堪以行駛者方准給牌三凡已照前章領有船牌之各小火輪船必得每年或久不過十二個月之限應由該業主將船牌呈送到關請騐一次並將該船駛至理船廳所定之處停泊以便查騐四凡已照前章領有船牌之各小火輪船因遭不測之事致其船身或其機器等處受傷行駛不妥難免無意外之慮者應卽報由本關特派之騐船師詳加察看並將該船駛泊理船廳指定處所聽候查騐五凡已照前章領有船牌之各小火輪船報關請騐將牌繳存到關以後如尙未經給還不得擅自行駛該牌應俟騐船師查覆堪用方准發還放行六凡各小火輪船或赴關掛號請牌或已有牌而特請查騐者必得預先由該業主將該船身各處一律收拾乾淨整齊以便騐船師隨到隨騐無所躭誤七凡已照前章領有船牌之各小火輪船均由本關備有照管機器鍋爐等件要規給令管輪人等務須隨時小心遵規料理倘有懶惰不遵等情一經查出卽將該船牌扣留示罰八凡查騐小輪之騐船師每騐一次計應給關平銀二十兩作爲騐費光緒二十四年二月初六日 
[金案難和]  
　　包探趙銀河投英界公堂禀稱前日載貨車夫陳阿榮裝載木植行至老閘橋當下橋時將蕭沈氏所抱生甫五月之孩碾傷斃命苦主報捕後捕頭令小的將陳拘獲今特解案請懲蕭沈氏令蕭奎晉投案訴稱此事業已經人勸妥故由小的代投案下籲恩見証人吳榮財訴稱當肇事之際小的目覩情形如陳將孩推開卽可無事不料倉卒中反拉至車下以致碾傷陳供稱小的係浙江寗波府屬某邑人其時措手不及致肇禍端今已向原告說明叩求恩鑒讞員張賡三直刺謂事關人命安得私和著押候移送上海縣署訊辦 
[研訊髹工]  
　　髹工滋事已紀報端昨日午前九下鐘時英界讞員張賡三直刺升座捕頭令某包探將滋事之髹工朱水亭解請訊辦蕭錦濤訴稱小的係鳴昌西式木器店内漆工頭目朱等索加工值早已允從詎料忽將小的曳入城中嗣由他人勸解始得放歸夏阿道訴稱小的在鳴昌當出店之役當日朱等六七十人蜂擁而來問蕭何在小的知其欲與爲難爰以不知對後伊等竟將蕭扭住旋又扭小的髮辮小的無奈喚到巡捕將朱拘獲餘人均逃逸無蹤鳴昌執事華人徐浩泉偕某洋人投案請究餘黨朱供稱小的因欲索加工資故隨同附和並非爲首滋事之人至同業各人並無一定住處故小的不能指實叩乞鑒原直刺據情商諸薩副領事官然後飭將朱交包探帶回捕房押候緝獲羽黨再行嚴究 
[油案訊結]  
　　萃豐馬頭恒泰槽坊有花生油兩簍雇籮間夫陳永貴挑至某處中途遇陳海泉疑係元裕米行中所失將貨扣住言欲解至馬路善後局事聞於會辦孫星垣直刺將元裕米行夥王周發周子生恒泰經理人蔡新春籮間夫陳永貴夫頭朱樹生等各人先後傳至局中前日傍晚時升堂研訊蔡新春供向在恒泰爲經理人行中另立萬春牌號專做關貨生理有牙帖爲憑去臘購得花生油數十蔞刻須售去雇籮間夫陳永貴挑往北市生生泰蔣益泰兩家旋以貨劣退回不料陳海泉率領多人將油扣住稱係元裕米行中失物遂被解案直刺謂此項花生油爾可有記號否供有封口紙爲證復傳元裕行夥周子生訊問供生員在元裕米行司帳向來駁船承裝貨物由夫頭擔保如或缺少著駁船户賠償此係各行所定章程本月初四日雇陳阿華老聚華兩人之船承裝花生油一百五十簍載至北市某輪船運往香港合和祥行銷售前晚陳海泉至行告知船户將油竊賣與恒泰槽坊已被扣在解局是以特派王周發來案認領是否船户竊賣與恒泰生員殊難指實惟每次承裝時必多備空簍數隻以爲積儲滲漏之用須俟香港合和祥行來函方可知其深細直刺謂爾行中可有人押在船上起案之細爾可有記號否供稱無人押裝生員已將油簍認明其油色甚低諒係攙雜劣貨是亦不能爲憑求恩公斷直刺謂周曰爾行派船裝運旣有定章應向夫頭理說今訊據恒泰經理人蔡新春以有發票爲憑應將查獲之油給其具領遂諭蔡曰爾所呈禀詞内稱陳海泉等糾合二三十人至爾行中將油搶奪荒謬不經本應處以誣控之罪今姑從寛著邀妥實保人將油具領嗣有酒業公所中司事侯滌卿投案願爲具保直刺准之復傳陳海泉詰問禀稱奉總辦陳大人之諭著在南市探聽事務此案實由小的查明係元裕米行中失物故往報知直刺斥之曰陳大人來函言爾日前往求欲充本局包探陳大人諭爾近有在外冒充本局包探之陸阿龍先行查明拘案方可定奪且嗣後卽准充本局探役亦祗在新馬路應轄界内辦公不得越境此案事在裏街非本局應查之事爾之鹵莽亦可概見後當靜候選充陳遂諾諾而退 
[局懲地棍]  
　　著名流氓沈榮榮在楊樹浦同鄉人杜小四訛詐洋銀由巡防局委員李葆初二尹飭差拘獲管押候訊前晚二尹提集兩造升座研訊杜供在華盛紡紗廠當小工上月杪沈向小的硬借洋十元小的未允前日有事至楊樹浦橋被沈瞥見立糾多人拽小的至茶肆内硬行敲詐幸勇丁到來將沈拘案求鑒沈供認因借洋不遂挾嫌扭毆求請恩宥二尹怒其兇横喝令重笞一百五十板著償杜洋一元五角杜領洋叩謝而退 
[索欠轇轕]  
　　去年有本邑人卜某者在南市大東門外開設麫坊與恒生馬頭萬和麫館中往來嗣因生意不佳負債纍纍遂與萬和主某甲熟商以田單一紙倩其抵押甲允之遂向比鄰唐復順小錢莊抵得洋銀四十元詎料卜將洋如數取去並不料理欠項竟於去歲之杪私行 
 
 

Page 4

 
 
遁匿錢莊主屢次催索甲四處搜尋毫無蹤影前日忽邂逅相遇乃卽扭住邀令莊主理論擾擾紛紛頗多糾葛旋由甲喚十六鋪地甲前來理說未知能免涉訟公庭否 
[貿易艱難]  
　　邇來各貨昻貴小民度日維艱卽貿易場中欲思利博蠅頭亦頗非易滬城大東門一帶店鋪林立有德大衣莊及楊慶和銀樓同昌洋貨店均數十年老店本年開正以來一律停歇亦可見市面之衰矣 
[法界案牘]  
　　某輪船買辦張承明前投公堂控湖北人游某糾賭輸去洋銀二千餘元求提追究等情鄭大令准詞飭提訊究並查得此次賭博輸錢者小止張承明一人必須澈底根究嗣兩造親友恐干未便極力調停原告業已應許罷訟投公堂求請銷案矣○工部局收捐西人柏禮才控程福田俞錫生揑造僞契押銀八百兩一案迭經大令親提研訊以案内牽涉之朱濟雲尙未拘獲著楊秋濤交保出外找尋到案訊究楊自保出後逐日留心偵緝前日午後在八仙橋左近某茶館與朱會晤卽鳴捕拘獲送入捕房捕頭命押候堂期解訊楊仍交原保屆期傳案備質 
[壽筵助賑]  
　　尹爾康善士同弟洽林秀升爲去冬太夫人八旬大慶承諸親友慶祝理應備筵酬謝因知淮徐一帶被災沈重奉母命將筵資移助振需藉爲諸君造福計交來洋二百元正萱榮堂北忻看愛日綿長澤被淮南竊喜仁風翔洽壽母徽音可師可法又余王氏爲四十生辰將筵資移助計洋十二元合併附聞[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[信票奇談]  
　　信票一名印花華人有呼之爲人頭者俚俗不通殊爲可笑當西歴一千八百四十年英國始創有他國便之遂虚次倣而　之垂爲定制中國自天年奉旨○郵政局亦已各埠通行顧歐美二洲人恒有廣搜用過之舊信票彚集成編以資把玩者其罕見者每下借　金　置南洋茅利斯島一千八百四十七年信票每張值法銀五千佛郎俄國一千八百五十年信票每張值一千五百佛郎英屬奇英埠一千七百六十二年信票每張值二千七百佛郎墨西哥一千八百四十七年信票每張值五百佛郎蓋物以罕而見珍也計天下各國信票之式多　三萬三千種内一萬種爲信札所用其餘二萬三千種爲貨物所用法國每歲售票至一千萬張之多巴黎城中富翁咈辣里搜得舊票最多無一不備值二百萬佛郎有逹伯林有以一帙售辦英國博物院得價八十萬佛郎西人加意瓦德有一帙值二十萬佛郎俄皇及荷后法總統各有一帙均價值奇昻難以數計美國最全之一帙在富人本德家珍之逾連城璧說見益聞録 
[發落展期]  
　　昨日禮拜一爲法界捕房發落之期捕頭查得案中判責人犯爲數無多是以飭包探禀請讞員鄭景溪大令暫停發落一 
[英界公堂瑣案]  
　　木作主何祖安沿路堆積磚瓦經包探解送公堂此已紀諸前報矣昨晨讞員張賡三直刺升堂覆訊何偕打樣西人　案呈上所造房屋之圖供稱竹笆外略堆貨物並無妨礙惟爲日過多自知不合今願從速遷移直刺謂竹笆外旣唯貨物卽是違章今姑從見免究如以後再敢違犯定當從嚴罰鍰○包探阿銀志岡訪事者未知其姓昨日解竊賊錢阿四至案禀稱小的等查知此人前已屢次犯竊今又連竊吳來春施桂卿兩家衣服皮鞋緝獲人贓送人捕房捕頭令送請大老爺究辦吳施二失主投案領贓錢供稱小的係本邑人窮苦無聊以致犯竊求恩曲貸俾得改過自新直刺判令各笞責二百板管押兩日贓卽還兩失主○劉霖堂朱阿高林阿生三包探尤後解沿途拉狎客之無恥野鷄倡王阿大沈阿二王阿金李薛氏胡阿金至案聚而觀者多若鱗魚粥粥羣雌咸俠拜廷而籲求寛恕直刺逐一詰問同供稱小婦人等皆無長姑胥臺畔流離轉徙誤入火坑並非日爲皮肉生涯惟賴此免飢寒之苦耳求大老爺高檯貴手筆下超生直刺者一併押候訊辦 
[美界捕房紀事]  
　　粤人　中在裏虹口逢格中市開設和興押鋪生意頗不寂寞前晚忽被妙手空空兒竊去衣服首師等約值日金迨天色破曉鋪夥蝶夢初回始知其事經理人某乙立卽據情禀報捕房捕頭飭包探四處尋緝尙無下落未識能否珠還合捕也○積竊趙丹順前日上午混至兆豐路第一號洋房内欲試探囊手叚止　四顧徘徊之際馬夫某中撞見上前扭住立喚四百三十七號華捕拘入捕房押候解堂辦○浦東人王義財在裏虹口周浦路某書作内學習裝釘書籍因有劉盛龍之癖以致負欠纍纍不得已效妙手空空兒手叚前晚工作之餘四頭無人遽將架上皇朝經世文新編四部携之出外行甫數武適遇四百六十九號巡街捕查見向其研詰一味支吾遂將人贓一併帶人捕房押候解堂核辦○前日中午北河南路口有江北小車夫二人在彼奪裝米包各不相下以致互相爭毆旋復互扭至捕房捕頭詢得事起細微申斥一番揮之使去○虹口新記浜前日午後四下鐘忽有死孩一口棄置河邊三百三十一號巡街華捕查見回告捕房監捕頭立傳二圖地保前往備棺收殮 
[匯豐銀行告白]  
啓者本行收足資本洋一千萬元公積洋七百萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神戶長崎意陸伊羅禮容呂宋紐約檳榔冷宫西貢舊金山新加坡蘇拉巴啞天津北京橫濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算代付本埠匯票並辦理銀行一切應辦事宜匯票可以匯至倫敦汲歐洲印度新金山美國中國東洋等處大通商碼頭特此佈聞 
光緒二十三年八月初二日 
[癲狂定至寳丹]  
粤省保壽堂大藥房發兌鋪分上洋鐵馬路天后富朝東轉灣便是 
大凡世之疾癲一症多因痰迷心竅驚恐憂鬱痰血結心胸膈閉塞本醫士屢見天下患斯症者紛煩求醫問藥均無善治之法故將家藏秘製　狂定心至寳丹一方不惜重資配製流傳救濟世人方用土木人參以補心安神又用龍涎香以順氣搜痰又用犀牛黃以清心解熱又用川麝香以開諸竅佐以定心利氣搜痰清燥散肝風去痰血等妙品使痰消火降則氣順使竅開心定則病除此丹所妙者無論男婦速年近日癲狂不堪人事不醒卽將本醫士所製寳丹依法服下數日奇功包可立見　疴包可立起眞可謂傳世至寳也每丸雙料價洋一元單料五角不折不扣遠 
[上海老九章綢縀繡抄莊]  
本號開設以來歴年巳久精選各機超等各貨四遠馳名素蒙紳商賜顧深信巳久茲因放大門面添設櫃檯今巳工竣擇於本月初八日懸牌所有歴年剔落次包蒂貨今託英大馬路天保棧對面怡順　號代售綠因數十年來謬叨馳鑒不敢以僞亂眞恐貴商未及週知故特聲明倘荷惠顧無不格 
[滬新南開協吉煤油抄莊]  
啓者本莊開設在大東門外大碼頭坐南朝北門面專售美瑞記咪吔各式頂上煤油洋火洋皂一應俱全價亷物美與不同以廣招來承蒙仕商貴客賜顧請認本莊招牌庶不致先行交易擇吉開張 
[時務通攷減價]  
時務通攷一書體例　當周密無遣爲新出各時務書之最業蒙　諸君子見賞刻所存無多擬减價出售請來速購可也天津宫北裕興成北京琉璃廠各書坊及上海各書坊　售杞廬主人啓庽英大馬路集賢里天來棧內 
[靴鞋業增價再聲明]  
近因各料騰貴故去年加價一分錢誰知今年多料又復加漲實難顧本於二月朔日爲始鞋每雙加價洋二角鑲緞鞋每雙加價洋一角布鞋羽緞鞋每雙加價洋五分靴鞋同業公啓 
 
 

Page 10

 
 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請里本行面議可也特此佈告 
[海利行請看容易發財]  
本行新到美國著名電師創製之雷利毛士壳機器一副該機器能將各畫照演如生內有李中堂遊歴美國片數種儀仗車馬之走動中西各官之相貌均鬚眉畢肖令閱者如親歴其境誠中國千載難逢一大觀也貴客購買此機遍遊內地演放則其利誠如本行所言發財如拾芥也一切章程請臨本行詢看方知本行言之不謬餘外各種金銀打鐄等錶及寳石首飾不及細載價比别家格外克巳新到留聲機器樣式甚多價由六十兩至四百兩不等預時均可臨本行細看 
[華俄道勝銀行告白]  
本銀行蒙　國家批准備足資本俄金六百萬羅卜合華銀六百萬兩銀行設於俄　　　銀 
定於華歴光緒二十二年元旦在上海黃浦灘二十九號開設分行卽前法蘭西銀　　　底該行經手事件自元旦起歸本行接辦本行專作銀行應辦諸麥 
本行備足資本俄金六百萬羅卜合華銀六百萬兩專作代客存欵每日往來者　　　算常年二厘起息存至一年或半年來者來行面議並作押欵　零躉匯票等事國華　　　至各國大城及各商埠若匯至俄更爲利便 
我永安保人險公司者乃首次承保中國人之一公司又適出華文新譯章程之一公司也兹有告者本公司必欲使盡人皆知平日與他公司之顯有區别者微特辦法異而交涉無且尤有莫惑於聽睹者因近查有他公司中辦事之人當聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓未又相以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海黄浦灘第六號門牌便是庶免差錯否則設有其人以假亂眞甚或冒稱本公司中辦事之人在外招搖過市諸公可詳加審視或問以果持何據而至是如是則其人苟無據之可呈者卽屬子虚斷不可以輕信噫嘻秦鏡温犀在此一舉閲者察之 
[只此一家老行]  
天成 
英三月份大票批發雙張十二元正單張四開照算分條六角半函購上海棋盤街北首石庫門內原班帶奉不悞 
[杭州萬利源]  
英三月份呂宋票全張十二元分條六角函購卽奉住上珠寳若 
[瞽目重明]  
老堂目疾巳瞎多年慕上海老閳萬昇醬園西首程梅卿茂才先生名望報明病由購得空靑眼藥一點立明爲此登報以告同病者　嶺南梁政啓 
[梁溪李澹平遷移]  
本寓由西門外文元坊遷至法租界帶鈎橋　堍壽康里第一庫門內每日午後一點鐘起四點鐘止在寓門　五點鐘出診特此布聞 
[上海協安]  
本號開張十有餘年專批發呂宋票屢售大彩遠近馳名收兌紅票格外公道并收廣東全省文會試闈姓特此佈聞 
[普太和三鞭種子酒]  
此酒以鹿腎海狗腎騾腎配入上藥　錢而成故功能補腎益精壯陽種子每大張洋五角上海棋盤街開張 
[永祥豐壽板]  
本號專辦香楠陰沉　枋婺源獨幅上品壽器如蒙賜顧仍在三馬路石路西曲江里便是 
[禪臣火險公司]  
本行經理　北德蘭士亞蘭的火險公司及那乎湛文火險公司承保租界內外各等房屋棧房與貨物衣箱等類保價照例倘有不測立刻賠償 
[新到]  
啓者小號開張番邑巿橋鄕定織密箱朱坑加石月布來申發行粗細深淺顔色俱備價錢克巳貴客賜顧請致二擺渡恆安里看貨面議永誠信白 
[聲明]  
四馬路杏花樓生意前股友四位自願退股每位所得本利銀兩帳目均付清楚今後杏花樓生意盈餘概與前屬友無涉　洪吉如謹白　 
[謹防冐取]  
近有無恥私刻小號圖章冐取貨物以後一切均望送到盖印爲憑恐各寳號未能周知故登報佈聞周裕大告白 
[盤店聲明]  
啓者四馬路金陵復興園全副生財巳憑中立契出賣與聚和園選吉開張所有復興園各行欠項自行清理與聚和園不涉此佈聚和園主人白 
[遺失派司]  
今遺失　唛５９２４，１１２０蓮蓬釵派司十件巳向新關咨照作爲廢紙特此告白立豐洋行啓 
[洋棧出租]  
茲有老旗昌東面萃慶里內有棧房一所出租如欲意者請至小行帳房領看可也業廣公司啓 
[妙手回春]  
予歴年所患沿肛痔一症受累不堪求治罔效無法可施近蒙英界四馬　永康里寓林成記土棧內之潮州陳起軒先生以藥水塗抹患處不動刀針毫無痛楚不數日間痂脫病愈歴年苦楚一日盡除非神乎其技曷克臻此聊誌數言以伸謝悃陳瑞華敬白 
[新式八音琴]  
本行新到大小八音琴內敲鐘皷其音甚妙以及號筒戰鼓洋备洋簫等各色樂器俱全其價格外從亷凡貴官紳富賜顧者請駕至英大馬路三號便是謀得利洋行啓 
[醫初來申]  
雲間戚芝昌內外大方脈包愈楊梅白濁等症不愈原洋奉趙寓六馬路小木橋北聯芝衙衕里內第二衖第二家便是病貧送診 
[遺失棧單]  
光緒十九年七月間結進成順泰絲棧金麒麟廿包翠麒麟十包後絲賣吃而成順泰之棧單遺失言明棧單作廢望諸寳號切勿收受源泰白 
[翁信興土棧]  
代附 
廣東全省文進士闈姓 
本號開張自來水橋南堍遠處○賜顧原班回件批發原箱公班提莊川土格外克巳此佈 
[魚龍混]  
命相 
京都慈松半顛僧秘授命相如神京都到滬念載友觀各省狂徒假冐半頓之名借口闊談僧是非不問諸公禍福攸關諸公心有不决或寫八字起課傳信局或來由而判得失寓寳善街天寳棧雲南候補道施保昌啓 
[醫生回滬]  
庽二馬路石路西首東平原內黃榆齋精理四時感冐雜症女科胎產方脉因去多爲子完烟返紹數月今巳回申仍寓原處候診恐未週知特此通佈號房謹啓 
[日本郵船會社]  
啓者本公司西京丸准於本月十三日卽禮拜六八點鐘開往長崎神戶橫濱小包收至十二日十二點鐘客票賣到十二日下午五點鐘止倘蒙　各寳號欲裝貨搭客者務祈早臨爲幸郵船株式會社 
[盤店聲明]  
今有虹口中虹橋東首祥泰南貨店生財裝修一切憑中盤與復申昌森記改牌開張倘有祥泰往來票據向前主理直與受主無涉恐未週知特此登報復申昌啓 
[新到莨綢]  
本號專辦廣東莨綢葵扇欄杆料鏡器各種正號臘丸香油馳名洋金花馮了性藥酒廣洋貨等批發其價格外克巳並代附廣東文進士圍姓特此佈聞棋盤街安和祥啓 
[寳成煤礦公司]  
啓者本公司在英界廣西路寳安里第四百九十五號門牌 
[壽康烟膏]  
本號開設棋盤街中自辦大小洋藥川雲碭土零躉照批並精製各種烟膏獨出心裁與衆不同今將價目開列於左九籠清膏每洋九錢正　相宿膏還灰二兩二大土淸膏每洋一兩正　陳膏還灰二兩六陳小土膏還灰二兩五　公膏還灰三兩正陳雲土膏還灰二兩五　冷膏還灰三兩六陳碭土膏還灰三兩二　川膏還灰二兩九凡蒙　仕商賜顧者請認壽星爲記庶不致悞　　上洋壽康土棧主人謹白 
 
 

Page 11

 
 
   
 
 

Page 12

 
 
[光緒二十四年正月二十一日京報全録]  
　　宫門抄○缺單○吳撫奎奏爲特叅疏防城内被刼之知縣請旨先行交部議處摺○桂撫史奏爲遴員請補邊要道缺摺○宗室祥奏因病請假就醫摺○鄂撫譚奏爲委署知縣片○桂撫史奏揀員請補烟瘴要缺知府摺○正月二十一日户部通政重詹事府廂黄旗值日無引見○橚貝子普公敬昌各假滿請安○熙俊琦瑶桂全謝授委勘秩大臣恩○陜西藩司李希蓮到京請安○薛允升請假二十日○綿宜請假十五日○文琳續假十日○明惠請假十日○明安續假十五日○召見軍機張蔭桓李希蓮○正月分缺單員外郎刑部浙江司左盛均故知府廣西柳州曾毓璠故甘肅慶陽徐慶璋升同知江西建昌鮑恩綬調知縣山西神池倪嗣冲崞縣何炳修俱近山東陵縣許廷瑞革山西孝義蔡鋆丁湖南臨武彭獻壽廣西雒容王佐廷俱丁州判山東濱州高元杰降縣丞福建南平梁達士革典史廣東和平田霖近江蘇蕭縣李壽椿故廣西天河陳鳴諠捐離任○○頭品頂戴江蘇巡撫臣奎俊跪奏爲特叅疏防城内被刼之知縣請旨先行交部議處恭摺仰祈聖鑒事竊據宜興縣知縣萬立鈞禀報光緒二十三年九月初六日夜四更時分城内南街程庭颺所開信裕泰錢土店被賊撬門入室行竊經店夥驚覺起捕賊卽行强刦去銀洋烟土等物時值該縣外鄉查騐荒地聞信馳詞會營勘訊差緝估贓值銀二百四十五兩在錢贓賊無獲請查核等情查盜賊肆刼大爲閭閻之害迭經通飭各屬整頓捕房嚴籌保甲乃該縣慢不經心以致城内也地出店鋪民被竊臨時行强之案當經奴才批飭勒限嚴緝迄今兩月有餘未據　獲贓賊事並旣疏防範事後又無破獲捕務殊　廢弛自應據實指叅以示懲儆據藩臬兩司會詳請叅前來相應請旨將宜興縣知縣萬立鈞先行交部議處除仍飭嚴緝贓賊務獲究報屆限不獲照例叅辦外理合會同兩江總督臣劉坤一恭摺具奏伏乞皇上聖鑒敕部核議施行謹奏奉硃批另有旨欽此○○頭品頂戴廣西巡撫臣史念祖跪奏爲請補邊要道缺恭摺仰祈聖鑒事竊臣接准部咨邊烟瘴題調要缺廣西太平恩順蓮河昭然於光緒十三年九月十九日奉旨革職所遺員缺係衝繁難邊要調缺應由外揀員調補知照到要以奉旨後五日行文按廣西照限一百日减半計算扣至十一月初九日作爲接到部文歸十一月底截缺應卽遴員請補查該道駐劄龍州廳地方控制邊關經理中外交涉通商事件責重事繁非熟習邊情老成幹練之員弗克勝任臣督同藩臬兩司於現任道員内逐加遴選廣西左右江道鹽法道共三缺左右江道皆有要地鹽法道部選尙未到粤實無可調之員伏查定例各省道府如係奉旨命往及著有勞績經該督撫保奏奉旨儘先補用遇缺卽補有無論應題應調應選之缺令該督撫酌量補用又題調要缺道府同知直隸州知州通判酌量以候補人員請補時該省如有記名分發人員應先儘酌量請補如果實係人地不宜始准聲叙以各項候補人員請補等語兹查有記名道吳庚辛年四十八歲係廣東廣州府順德縣人由附監生中式光緒十一年乙酉科順天鄉試第二百五十六名舉人十八年在廣東新海防第二次案内報捐道員指分廣西試用二十年四月十四日吏部帶領引見奉旨照例發往欽此十六日具摺謝恩十九日蒙召見一次二十一日赴部領照出京嗣由海軍衙門報効蒙王大臣專摺保奏五月十四日奉特旨廣西試用道吳庚辛著交軍機處存記欽此復因捐輸直隸賑捐二次獎叙花翎二品銜並加三級於光緒二十年十二月十九日到省經前撫臣張聯桂以熟習洋務委辦廣西全省洋務局及中外交涉事件業已試用一年期滿甄别叅省補用在案查該道才具關展諳練洋務能耐烟瘴熟習邊地情形以之請補太平恩順道實屬人地相宜與例亦符相應仰懇天恩俯准以記名道吳庚辛補授太平思順道員缺實於邊要地方有裨如蒙俞允該員係曾蒙召見並欽奉特旨交軍機處存記之員今請補缺毋庸再行送部引見亦毋庸核計叅罰合併陳明謹會同兩廣總督臣譚鍾麟恭摺具奏伏乞皇上聖鑒敕部核覆施行謹奏奉硃批吏部議奏欽此○○奴才宗室祥霖跪奏爲奴才現因感受風寒周身疼痛並牽動肝氣之證懇恩賞假調理恭摺仰祈聖鑒事竊奴才自到任以來不時查看風水以内各地面於歴年冬間本已曾受風寒今於十二月間復行前往因值天氣嚴寒甚於往歲不意又觸風邪周身疼痛並牽動肝火上冲實覺難以支持伏念守護事宜綦重典禮攸關倘勉强力疾從公恐有貽誤關繫匪輕不敢不據實陳明惟有叩懇天恩俯准賞假二十日赶緊調治一俟稍痊卽行銷假當差爲此恭摺具奏伏乞皇上聖鑒謹奏奉硃批著賞假二十日欽此○○譚繼洵片再署南漳縣知縣李徵棠因病請假回省就醫所遺該縣印務應卽委員往署以重職守查有竹山縣知員姚濬昌辦練篤實辦事細心堪以調署據布政使王之春按察使馬恩培會詳前來險檄飭遵照外謹會同湖廣總督臣張之　附片具陳伏乞聖鑒謹奏奉硃批吏部知道欽此○○頭品頂戴廣西巡撫臣史念祖跪奏爲烟瘴要缺知府需員籲懇天恩俯准　員補授恭摺仰祈聖鑒事竊照泗城府知府王方田於光緒二十三年八月初四日在任病故應歸八月三十日截缺所遺員缺係專難烟瘴　區三年俸滿撤回内地候升之缺陳應由外揀員調補前准部咨此缺水土最爲惡毒别省人員不甚服習應於内地揀選廣東福建湖南雲南貴州五省人員調補又定例烟瘴苗疆缺出應於太平泗城鎭安慶遠思恩等五府　順百色二州廳内先儘籍隸廣東福建湖南雲南貴州等省人員揀選調補如人地未宜准以别省人員揀選再人地不宜於别府州内先儘籍隸五省人員揀選倘人地又不宜准以籍隸别省人員揀選又是例州縣以上應調缺出以現任人員調補如無合例可調之員准以候補正途人員題補如係奉旨命往或督撫題明留於該省候補並著有劣績保奏奉旨儘先補用遇缺卽補者無諭應題應調應補不缺准該督撫酌量才具補用又酌改開缺到省章程内開外官道府以至佐雜丁　病故之缺聲請扣留外補者卽以丁憂病故各本日作爲開缺日期令各該省於每月截缺一次自初一日起至三十日止凡病故丁憂各缺俱　爲本日之缺卽以截缺之日作爲見缺之日按班補用各等因遵奉在案查泗城府地處極邊兵燹之餘元氣未復一切整飭撫綏尤賴表率得　非熟習幹練之員弗克勝任查太平等五府内雖有籍隸五省及别省人員非現屆烟瘴要缺卽人地未宜一時實無可調之員至别府内籍隸　省及别省人員或不耐烟瘴或不熟邊情未便率請更調亦無堪以升補之員兹於候補班籍隸五省人員内逐加遴選查有補用知府王乃賓　五十五歲係廣東廣州府合知縣人光緒四年七月二十日在晉捐局遵例報捐監生加捐同知雙月選用八月初一日報捐花翎五年二月初　日在晋捐分局加捐三班指分廣西試用十年在籍舉辦團練並捐助經費恊防出力奏保於光緒十三年十月初四日奉上諭廣西試用同　王乃賓著加四品銜欽此十二年八月隨同剿辦廣東瓊州黎客各匪出力奏保請俟補缺後以知府補用光緒十四年九月初二日奉旨依　欽此欽遵在案十七年九月遵海防新例並捐免補同知以知府仍留廣西歸候補班補用十月十六日由吏部帶領引見本日奉旨著照　發往欽此十月二十一日領照起程於光緒十八年四月十二日到省業　試看一年期滿甄别留省補用在案查該員才識精敏措施開展以　請補泗城府知府員缺實屬人地相宜與例亦符據藩司游智開臬司蔡希邠會詳前來相應仰懇天恩府念邊地員缺緊要人地相需准以　　知府王乃賓補授泗城府知府於烟瘴要區可收得人之效如蒙俞允該員係勞績保以知府補用之員今請補用毋庸核計叅罰亦毋庸　　引見合併陳明謹會同兩廣總督臣譚鍾麟恭摺具奏伏乞皇上聖鑒訓示謹奏奉硃批吏部議奏欽此 
 
