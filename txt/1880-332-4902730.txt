# 1880 - 332 - 4902730

 

Page 1

 
 
[論船帮滋事]  
　　上海租界之地五方　處良莠不齊每易滋生事端然而得免者巡撫之力也巡街捕日夜周行見有打降爭毆以及聚衆逞強等事皆拘之以入於捕房解公堂訊究故人皆惴惴焉有所忌憚而不敢爲至於兩國交界之地卽已　狡焉思逞　矣如帶鈎橋上之賭攤捕捉卽不甚易蓋以定例巡捕不得越界捉人而若輩遂因此以行其奸英捕捉之則逃　法界怯捕　之則逃至英界必須兩邊約會而後可以捉獲同一租界尚有此等情事而况爲中國地界與租界相毗連之區乎宜乎奸人借之以爲藏身之固而益肆無忌憚也夫聚衆逞強卽爲地棍中國定例科罪綦嚴西律雖不知其作何懲治然觀於一經鳴捕卽刑拘拿則亦可見懲惡之律中西不殊乃小東門外之小船帮竟恃一橋爲天塹而居然羣聚於烟寮酒肆之中逞凶揮拳巡捕無如之何噫嘻是誰之責哉閩人之在滬者船業居其大半凡沿黄浦駕駛舢板擺渡船者建帮居多其人率多崛强剛很以前有客問渡既下舢板之後或有行至中途而停橈罷槳索加船費者不滿其欲則惡聲相加其勢洶洶一似五步之內可以頸血濺之者渡客或亦忍氣吞聲如數以與其爲行客之害者日凡幾輩嗣後嚴加懲辦始知所長而不敢仍蹈故轍然設或客人上船過遲則擺渡者尚欲勒索車貲其聲色俱厲之情形無異於昔而猶嘗原之以爲若輩不過欲多得幾文錢耳其出言之粗暴形色之恣睢或生性使然亦不必怪然有時嬲之不已一而再再而三與之婉言則大有愈扶愈醉之勢欲與爭執則又　掌難鳴不禁鬱鬱焉强忍而去此等情形親嘗者固不乏之人非獨一二人之受其累也至於成羣結隊蟠踞於烟酒等舖以尋事而生衅則其橫益甚矣如不早行嚴辦則若輩久而成習勢必目無法紀愈加胆大妄爲將來或致釀成械門傷人之禍苐地當中西交界遇官　差役則趨至橋北遭捕房拘拿則趨至橋南兩邊俱不能越界捉人而若輩不啻藉此爲狡兔之三窟其將以何法治之雖然亦正無難耳夫天下之惡一也聚衆恣橫爲地方害其惡甚矣西人惡之中人亦未始不惡之况本埠自設立租界以來凡事皆以和衷共濟租界之犯則華官照會捕房協同捕獲華界之犯西官亦照會華官派差協捕以故租界一隅不得爲逋逃淵藪今若輩因地屬兩歧恃此不恐則亦何不由華官派撥差役勇丁等在交界之處梭巡稽查苟遇此等匪徒爲租界巡捕拘拿而逞其　境乃免之計則立卽協同捉獲勿使其得遂狡謀西捕亦於交界處多派數人設該黨爲官差所捕而逸出租界者巡捕亦協同捉獲如此則跋前疐後其技必不得逞然後華界則由華官嚴辦租界則由會審委員重懲諺云民情似鐵難逃官法如爐古人辟以止辟刑期無刑其道如此固無取乎煦煦之仁以姑息爲愛也本埠南市不及北市之繁華宵小淘摸攫搶之事則反較北市爲多由於北市有巡捕而南市無之故也然中國之巡查丁役亦正不乏人顧不知何以日間皆不派令梭巡但於夜間擊鼓周行一轉而止有空文而無實效中國之弊正中於此爲今之計不如就近卽派巡查勇丁無論日夜分班輪巡勿徒誇巡查之聲求副乎稽察之實與租界巡捕同心協力以期除暴而安良此則本係地方巡查之實非異人任倘以實心行之吾知政令一體匪類斂迹感戴衆而頌聲作胥子是乎在矣 
[冰堅風厲] ○怡和洋行新南陞輪船於英十一月二十五日由天津來滬報稱自天津開行之時河中已有　塊行至煙台途遇招商局日新輪船述及該船自牛庄開駛適值大風勢極猛厲艙面物件已遭微損想該處船隻必有傷壞者矣 
[預推天步] ○西人之善天文者言測得明歲西歷一千八百八十一年須日食兩次月食兩次第一次日食在英五月二十八日亞洲境內皆見第一次月食在英六月十二夜惟太平洋之南見之第二次日食在英十一月二十一日緯線之南所共見第二次月食在英十二月初五夜惟倫敦東南十五里地名格里恩匯溪見之西報所述如此想西人推步極準必不差誤卽如昨日中十一月朔推得係日食之期而上海等處不可得見蓋地球掩映固有未見之處也 
[奧皇歷年] ○昨日爲奧國皇登基之日聞奧皇於西歷一千八百四十六年卽位至今已三十餘年矣 
[章門雜錄] ○探聞洪大宗師頃又試竣寍都南安兩　於上月十四由南安起程按臨贛郡旋將回省故南昌歲試已定本月二十日齊集云○十月十四日藩轅牌示系豐沙溪司陳宗緒病故　缺以試用從九方學謐署理○前報登議修炮臺一則茲悉業已興工惟地勢浮鬆恐難堅實故中丞於十月十九日親詣察視飭以多用轉石塡砌總期　固云 
[母子兩斃] ○南昌近年以來婦女揀茶之風盛行其間處子尤多年過四十者百不一見晟興梳洗入舖攤板櫃外排列而坐遇櫃夥手暇時則燕瘦環肥恣其評論謔恨笑傲幾有甚於畫眉者故近有揀茶女當破瓜之年具如玉之貌雖已字人尚係處女乃雉飛未賦蚌結已成女母恐事洩知壻之憨騃也急招之至而贅於家以兾彌縫既 
 
 

Page 2

 
 
而壻謂其母曰閨中人膨脝而震動乎腹中者何物也女母曰無妨血癥耳當爲治之療以各種草藥不效迨上月初問遂呱呱墜地矣壻自外至房門扄閉又聞吚呀之聲間何爲者女母復紿以正請女巫治怪汝宜暫避壻果出乃將小兒倒溺浄桶中而女過於受驚亦旋斃命云夫狂童痴女設限峻防猶或難免於亂况重之以朝夕習處其不至失足而貽害者幾希 
[或續聞] ○近來旱乾無兩各處報來火災幾於無日無之本舘登　報者已書不一書不意又來上月十五十六兩次漢口火患之報也聞十五失火之家乃係福建菴後堤外左首六度橋下之篷屋篷婦素有外遇是日十一點鐘正事早炊私識者適來因卽棄炊入內與之敘舊火落柴薪烘烘以起東北風緊遂成燎原之勢霎時蔓延上堤東西分燒東則循堤而南西則乘風斜樸房櫳乾燥勢莫能當火熠如蛇蜿蜒向南又落堤由長盛街直達喬家口方熄受災之處東至紫竹菴內水池西則直逼福建菴　墻南迄喬家巷對面橫巷北以公善局後進爲止約計縱橫三四百步被災五六百家煙袋銅器木作最多除住宅及一切鋪戶外尚有公所亦焚去數處前有惠滋堂後有孫祖閣公善局左有蒙公祠盡被殘燬大約店戶一半公所與住家亦半中惟廣大雜貨店一家巋然獨存雖由墻壁堅固夫亦大險大幸矣所有各局水龍噴救點半鐘時方滅計焚死一作客始囘之中年婦人因在樓檢衣火封路絕斃於其中又一童年止七八歲同罹此厄又踹死十餘　一童嗣善堂分給貧戶每家蘆蓆數張以蔽風露其間痞匪聞警飛奔而至乘勢搶奪竊取無所不至有被攫去衣箱一只內有首飾盒值銀數百兩查無下落者有一婦携有頭勒一頂綴翡翠鑲金花十二朶被搶賴人喝止者有一人譬戴銀鐲匪人假意扶掖險遭捋去者更有失花票者來冒充者不可校畢十六日晚間八點鐘時又復紅光燭天詢知爲五顯廟正街招牌店火勢甚熾其地名爲遇字巷正街兩面被災十幾家火向南趨瞬息　接河街縱橫百餘步罹災者百十戶鋪家約止三分之一餘者盡係住宅有忠義　吳叅戎家亦被焚一空左右餘屋俱歸鳥有官眷四散逃避以次多是篷屋板舍所以焚燒迅疾至十點鐘始息噫邇日祝融如此肆虐可不愼歟 
[湛江遇救] ○前在上海創造器機輪船董子珊司馬曾以該船告成乘赴金陵將　劉制憲騐收不意行至江陰海面擱淺其時風浪交作船之上艙打　水手一名亦遭淹死幸有炮船來救拖至江陰請李大令驗屍旋仍開往江寍面稟制憲曾蒙制憲詣驗但機器已損轉捩不靈須重加修葺方足與開船爭先門捷雖修理之費只須一二千金而司馬因造此船除上憲所撥官欵外已先自墊數千金是時水窮山盡萬難設措然使就此撒手未免功敗垂成不特已用之銀盡付流水卽三年來之心力亦付東流深爲可惜不得已歸稟椿　押去良田念餘　得銀七百餘兩復至寍波向瑞觀察告貸得銀百兩隨於上月十四夜從本埠坐漢陽船擬赴金陵將該船帶回修理復因皖撫裕大中丞有信來招故擬先至安慶稟見中丞後再回金陵豈十七早在荻港相近之江面卽俗名鳥風洞與公和船相　大聲發於水上眞覺石破天驚當卽趕上船面兒船已沈下司馬於斯時自分已無生理勉力冒起忽有一繩索飄來遂攀援而上公和火船喘息未定公和船又將沉沒急下小艇　蘆葦而得慶再生其瑟縮之狀固可想見一切行裝及幫款無一存者現聞已另搭船前赴　垣矣按司馬本服官皖省因欲製此機器輪船　辭去差使來滬督匠造作業既東挪西湊竟成無米之炊願已慰矣而乃一厄於擱淺再厄於撞船幾至湛身洪波而斧資盡失何其遭逢之不偶如斯耶豈以機器輪船從古以來中外國均未經見司馬竟匠心獨運欲洩苞符之秘未　犯造化所忌乎不然何天之厄之者屢也吾爲司馬惜吾更不能不爲斯船惜矣 
[得雨未足] ○揚城建壇求雨極誠盡敬太尊何公率　執香步行至壇伏地慟哭爲民請命觀者感泣以爲感動蒼天甘霖必降上月十九夜間陰雲四布雨勢大作百姓皆爲歡悅羣望田間沾足二麥卽可播種詎塵土初潤又復兩止二十日下午休然紅日當空至誠感神原可　信其如旱荒已見朕兆雖何太尊軫念民瘼亦正無如之何也 
[虔心祈雨] ○皖城自秋杪至今迄無雨澤首府孫太尊已兩次率同尹邑尊設壇禱雨未沛甘霖撫憲裕大中丞以民間望澤孔殷菜麥難以播種面諭府縣兩憲設壇飭委陳叅軍前赴龍山祈雨向龍泉　水入城供　龍神祠內中丞　戒率員弁親赴龍王廟拈香其愛民之心無不　感想指日可歌東廣　甘雨霖之句矣 
[寍郡辨志文會七月分課案] ○漢學超等　王藩何宗鎬楊敏曾朱逢甲夏賓賢于　鄭鐘祥葉廷枚張鼎龢林頤山　特等　范　堂章紹洙曾桂芳王荂林植梅黃家橋劉有光王亨兆王亨彥林文豪○　學超等　楊魯曾楊守愼王亨兆黃家　林尊三陳達　董丕欽張世訓陳貞賢沈重光　特等　董　衡王建勛劉孝思章紹洙方岳年范彭壽范畫堂江　鼎朱麟書○史學超　　楊魯曾朱逢甲王恭壽胡昌年沈咸喜周梯　張禾芬陳貞賢兪振　袁堯年　特等　李鐘珏范彭壽林植梅張式誥秦在　范介福葉廷枚馮廷龢李嘉榖朱麟書○算學超等　王瀛盧雲鵾王建勛沈寶龢張祖　李象縉丁登鐍沈春元黃家橁王恭壽　特等　趙鴻模林頤山林際唐胡以銘王紹恭李樹榮曹辛陳光榮董名焜○輿地超等　範文榮洪曰洵曾桂芳林頤山朱逢甲馮惟一王慈裘慶杓楊魯曾沈壽龍　特等　朱麟書兪鴻濤葛士濬劉愼　黃祖芬董元于鬯兪斯瑝馮渭王藩○詞章超等　陳翎淸張美翎楊敏曾範文榮張世訓馮保康楊家駣林炳蔚陳康瑞葛其龍　特等　鄭錫源前治組畢光祖尹熙　鐘俊英陳聖培吳慶衍胡昌年盧光增 
[火患交警] ○上月二十五日抵暮蘇州閶門外楊安壇某姓浴堂火遺礱糠堆中遂致燎原就浴者皆狼狽奔避不暇蔽體幸卽時樸滅不致延燒是　撫轅南首亦經失愼焚去艸屋數椽頃刻之間火警兩間似此風乾日燥殊可長也 
[祈雨得雲] ○蘇郡於十月二十日經府縣禁屠祈雨尚未得見甘　二十五日撫憲吳中丞親偕藩臬　道及府縣官步行至元妙觀 
 
 

Page 3

 
 
虔　雨雲至二十六日果見濃　雲布瑞雪紛飛自午刻至戌牌時分得雪二寸有餘人心皆大慰云 
[火油暢鋪] ○京師居人向於晚間只用中國油燭近年來雖　用洋油而購者甚少現因售油者添賣燈具所售火油較前加至數倍其盛油之玻璃燈價廉物美每盞止需當十錢三四千文故自火油燈盛行而本地油燭遂迭次滅價亦未有人顧問也 
[曲江走水] ○昨午後四點鐘時忽聞捕房警鐘探悉在英租界西曲江里某姓木作因燒飯遺火於木花柴內霎時透頂焚去廚房一間比及水龍趕至業經隣居等人上馬車房之平屋赶卽澆滅不致蔓延亦云幸矣 
[添委巡查] ○本埠新閘鎭爲毗連租界之所前以游民土棍藉端訛詐甚至時有搶奪敝由道憲派委並撥護勇十名駐紮大王廟巡防彈壓本年仍委候補同知朱司馬安民駐局茲屆冬防復經添委徐別駕承福會同巡緝以資周密是亦綏靖地方之意也 
[受賀停公] ○英會審委員陳寶渠司馬定於本月朔日升換頂戴已列前報茲悉昨午前中西官之往賀者紛至沓來午後則本　書役人等叩賀故所有日常公事停辦一日云 
[存待領] ○昨報列一賊兩案一節捕房又將陳錦光卽陳霖光解訊法包探亦將吊到之忱箱竹箱各一隻呈案孫明府檢視忱箱見內有廣東州鎭及江西布政使封條幷零物竹箱內有馬遞文封套一个拆視僅有空白紙一張又有護書一个內夾手本寫候選縣丞陳霖光數字研詰枕箱究從何處竊得則稱是招商局輪船惟見一江字耳孫明府着將陳霖光管押待失主到案後再爲核辦 
[舊案復控] ○前月初十日本報錄英公堂訊理扭控覇阻一案經陳司馬訊斷後豈屠有發又欲將妻賣往湖州幷聞陳松亭欲索謝洋一百元李邦才亦隨同附和意圖分潤屠有發無錢交出兼之心有不甘隨相爭毆李邦才眼角被傷當卽鳴諸法捕將屠管押李邦才等又呈東洋刀一柄稱屠欲將妻殺死等語昨日一併解歸法公堂請訊李邦才陳萬氏亦投案備質孫明府詢及緣由訴稱屠欲殺妻請爲重辦孫明府斥以事不干己又謂李邦才既係親戚理應帮同照應何得反思分肥着傳陳到案詢明核辦屠有發暫押再訊 
[駡捕被拘] ○昨日法公堂據捕房解到在途駡捕之張信威李成浩王浹三人請訊西捕亦投案稱彼等共有五人皆已酒醉被馬車　撞一人卽將馬夫拉住又不能說出何事故卽喝散着馬車自去內有一人說法國語肆駡因拉住三人兩人當被逸去質之張等稱實因酒醉所致我等在新派利洋行生理求請寬恕詢其尚有兩人是何名姓答稱一爲王利明一爲陳阿三孫明府着三人交保出去俟下期將王陳兩人邀到再爲核辦又解送業裱糊匠之時秋亭因陸順興鐵店向討釘錢二百餘文爭論起衅適十三號華捕經過查問時秋亭不嚴竟肆斥駡當卽拘押解訊時俯首無語官着實二十板枷號五日釘錢着卽繳還 
[負欠吞烟] ○英租界坭城外之徐家宅地方有某甲者因負欠儡纍纍莫可措資竟自吞服洋烟比有人知覺急請陳君竹坪救治旋卽斃命後見其右手中指咬傷故疑其先將指血和烟吞服以致莫可救治也 
[病愈助賑] ○韓江挹邑流芳堂致桃花塢賑庽書云餘常閱申報捨力捐賑者無不獲安想亦諸君勉人爲善之意抑病痊者會逢其適耳九月朔日少女方逾周歲始僅感冒初五晚忽變險症凡祛風降火之劑均莫奏效一　僅存良醫東手弟祈天默佑平安顧捐賑欵一百元後隨卽轉機是知人有善念可格蒼穹今已全愈矣謹備洋一百元寄呈察收仍請將來椷登報云 
[照錄來函] ○桃塢賑庽來函云雨旬以來因攅造徵信錄各處善士賜函未克詳細奉答輪捐者亦未能具函報謝深用歉然現雖全錄草本已有頭緒惟校對覆算事尚繁瑣庽中同事或已前赴天津或已告歸鄉里所存僅有二人尚須兼顧他事既欲細校徵信不能不稍疏筆墨擬遇惠賜捐欵者除收票之外不再爾復凡不涉捐欵及書畫社者俟十二月初旬徵信錄梓威之後再行奉復庶以一人校錄一人收捐尚不至於兩誤也伏乞海內善士鑒亮爲荷○上海直賑公所來函云昨接鄂省黃高峯樵來函備遽巴東邑令徐明府與巴東釐局朱明府均榿澤旁流仁風遠被得悉直災未已待賑孔殷乃廣爲籌捐藉資接濟惟巴邑地僻民貧勘募匪易今徐朱二公以德化人而合邑聞風響應得以集腋成裘實與尋常勘募者不同應請登報而資觀感亦慕義楊仁之意也○又留餘氏致書本舘並於各事節省得紋銀十兩囑爲轉交協　公所以資直賑當卽遵　送去擎回收條由原局寄奉合併聲明 
[豫園賞菊步南湖韵] ○绝妙茶寮供菊花留题無客不名家風情誰似楊無敵側帽吟哦到日斜　一人提唱萬人評旗鼓騷壇各樹名我愛品花兼品茗等閒心跡得雙淸[  庚辰初冬南沙少芝甫脫稿]  
[再疊前韻] ○徵逐登樓飽看花茶煙歇後各歸家杜陵老去興　在霜髩簪花整復斜　籬下曾逢陶令評西風獨擅傲霜名比來日與詩人共不覺秋容如此淸[  常熟生稿]  
[茶樓賞菊和南湖外史韵] ○笑典征衫爲買花登樓何事更思家西風瘦影人三兩隨意吟詩到日斜　詩成莫浪肆閒評對菊開尊醉有名一角樓臺凉枕水獨留花月占雙淸　[  庚辰小春茂苑賦秋生草稿]  
[再疊前韵] ○新詞高唱一叢花挈榼提壺處處家絕妙倪黃新畫本滿樓人影夕陽斜　花高不受俗人評異種半多不識名幾度拚將花下醉化爲蝴蝶夢都淸[  賦秋姚學再草]  
[秋暮訪南湖外史於豫園同人適開菊社盤桓竟日卽步元韵] ○爲尋陶令　逢花菊與　人本一家偶入風塵終不俗　　看到夕陽斜　玉錢金靨漫加評高士由來不愛名采得寒英供咀　一甌花露味雙淸[  龍湫舊隱甫稿]  
 
 

Page 4

 
 
[再疊前韵] ○瓦盆羅列綻霜花品茗重過陸羽家幾日不來詩滿壁碧紗　罩字橫斜　看菊何人有定評晚香深處偶題名不爭顏色爭標格風骨梅花一樣淸[  龍湫舊隱未是草]  
[月初得賦秋書知豫圍] 　菊花之集賦四絕句寄呈幷請諸大吟壇　賞正　○小樓一角倚斜陽水氣能生惻惻凉獨有詩人耽冷淡猶將韵事續柴桑　笑談隨意集　樽茶夢初圓酒乍溫瘦影一簾扶不起　隨烟縷蕩詩魂　笑指園林菊未開最　忘處是銜杯　狂絕倒吟秋客瞞却愁魔捉醉來　蕭然我愧一吟身裙屐風流未許親如此相思消不盡西風愁煞倚欄人[  梁溪瘦鶴詞人未定草]  
[輓白門程仲承先生] ○不獨余欽仰詩名薄海留才高超百輩筆下足千秋用世偏違顧窮途祗益愁忽聞騎鶴去親炙憾無由　作誄多名士龍湫句首留薪憂　數日水逝痛殘秋仙骨三分傲婆心一片愁晚年遭坎坷造化歎何由[  松舘主未是草]  
[光緒六年十月十八日京報全錄]  
　　宮門抄○發抄　旨五道○上諭四道錄前○將軍岐等　奏審明晚呢武生童罷考未成定擬摺子○滇撫杜　奏叅革教官摺子○將軍岐等　奏請補知縣摺子○滇撫杜　奏委署府　夾片○十月十八日禮部宗人府欽天監廂藍旗日無引　見○文煜等謝管新舊管房　恩○恩麟等謝專操大臣　恩○記名提督張松林謝　恩○橚貝子請假十五日○廣壽請假十日○鋼　續假十五日○宗人府奏○管理銀庫　派出寶中堂○召見軍機　張松林　○發抄　左宗棠奏拿獲刦盜出力文武各員弁請獎　　旨着照所請該部知道欽此○又甘肅新○○年陣亡傷亡病故各員弁請卹奉　旨着照所請該部知道欽此○又總兵周玉堂　免騎射奉　旨着照所請兵部知道欽此○又副將李祥　原保筆悞請更正奉　旨着照所請兵部知道欽此○又金運昌署烏魯木齊提督奉　旨知道了欽此　○○臣岐元松林潘斯　跪　奉爲審明奉省文武生童藉事罷考未成按例定擬恭　仰祈　聖鑒事竊查光緒六年三月間奉天軍糧同知考試有遼陽州文童王恩三余飯鋪口角互毆受傷控經承德騐訊突有盖平县縣文童由泮林等以考童被辱衆忿不平等詞聯名赴臣岐元衙門具稟批縣訊辦詎該童等卽紏邀十餘人赴軍糧　將考試牌示　去意圖罷考當經飭縣會同各學教官彈壓進場一面飭派候補知府徐本衡佐領李天恩訪查究辦後聞有遼陽州武童因　茶舘爭毆欲罷武塲隨出示嚴切曉諭一面由臣岐元親往教塲面試騎射均各解散迨院試事畢卽據委員等訪　文塲罷考之由泮林張乙垣因查武　罷考之武生郭鵬九等均已先期逃逸分飭密拿無獲卽令原委各員與軍糧同知楊桂年署承德縣知縣佛寶審辦去後茲據會審明確擬議解由驛巡道轉詳前來臣等逐加確核緣由泮林張乙垣分隸盖平鐵嶺等縣諭在逃之遼陽州漢軍　紅旗文童王恩三互相交好光緒六年三月間由泮林張乙垣王恩三赴省考試三月二十七日王恩三因赴萬興樓飯舖呌菜　悞與同　之興京滿洲正白　文童慶凌前往該舖理論口角爭吵砸壞器具王恩三用酒壺將舖夥孫長順毆傷經查　營兵陳保奎聞鬧彈壓互相揪扭各有抓傷控縣騐訊俱令取保調治由泮林張乙垣聞王恩三等受辱未將飯舖人等責懲心懷不平紏同在逃之遼陽州文童周　南胡宗舜往向王恩三慶凌商允聯名赴督署呈控批縣訊辦由泮林等並不遵批候訊隨紏邀文童十餘人將軍糧　覆試遼陽州等處牌示摘去意圖罷考二十八日軍糧　點名時由泮林等在外邀人攔阻經承德縣會同各學教官勸諭彈壓各文童均安分出塲後王恩三仍不甘心復與慶凌等赴萬興樓尋衅砸　招牌由縣騐明稟經臣岐元飭派委員訪查究辦四月初四日有遼陽州武童杜鵬齡因馬夫羅玉印牽馬從　姓茶舘前經過潑水誤濕鞍　致相爭毆適伊堂弟杜遇春前往攔勸與馬夫均被不知姓名毆傷赴承德縣喊控騐明傷痕差緝行歐之人未獲其師武生郭鵬九以未見獲犯懲辦意圖挾制隨紏　　永陵正黃旗武童高殿甲遼陽州武童王蔭樞等欲罷武塲考試經辰岐元松林聞知會同出示　切曉諭四月初七日係臣岐元考試滿合號武童騎射當經親往教塲觀看郭鵬九等不敢攔阻均各解散迨院試宗竣卽據委員等訪明先後滋事之人將由泮林張乙垣獲案郭鵬九等畏罪潛逃飭緝無獲茲據委員等會同該廳縣騐明各傷均已平復提案訊明據各供　不諱擬解由驛巡道廣敏轉評前來臣等覆核無異應卽擬結查學政全書內載豪强之徒逞其一時私忿輒　聚衆罷考挾制官長者照山陝題定光棍之側分別　從治罪又刑例內載刁民借事罷考照光棍例爲首擬斬立决等語此案文童由泮林張乙垣因王恩三等與飯舖爭毆輒抱不平聯名呈控又不遵批候訊竟敢紏衆摘去牌示欲圖罷考殊屬藐法惟經官勸諭彈壓各文童均仍安分入塲卽屬罷考未成自應百流三千里至配折貴安置杜鵬齡因堂弟被毆控縣候案並未隨同罷考尚無不合應免置議舖夥孫長順營兵陳保奎傷均平復俱毋　議欲罷武塲未成在逃之武生郭鵬九先行革去衣頂與在逃之周炳南胡宗舜高殿甲王蔭樞及肇衅之王恩三慶凌並鐵姓茶舘毆傷杜遇春之不知姓名人均俟飭緝獲日另結王恩三慶凌高殿甲均係旗人應先銷除各本身旗檔除將全案供招咨送刑部查核外所有審明文武生童借事罷考未成按例定擬由是否允協理合會同奉天學政臣潘斯濓合詞具奏伏乞　皇太后　皇上聖鑒飭部核覆施行謹奏軍機大臣奉　旨刑部議奏欽此　　○○雲南巡撫臣杜瑞聯跪　奏爲特叅玩視　旌典貪鄙不識之教官請　旨革職以昭懲儆恭摺仰祈　聖鑒事竊查旌揚　孝鉅典攸關自同治三年部議　章由州縣取有供結限一月內徑詳督撫學政隨時具題原以杜留難而期迅速俾幽芳竣節得及時制褒揚薄浴澆風藉興於觀感也滇省遠處極邊自成風氣兵變日久民習爭雜處回夷未嫻禮教欲圖久安之治更當以激揚風　爲先是以臣於三年到任後卽首飭舉行義學次卽探訪忠孝節烈之應　旌應卹者惟各属久事軍書荒於吏治諸民壓遭離亂舉報未諳臣因復將何項例准題　旌何項須奏明請　旨分條示諭並聲明例限嚴禁勒索通飭遵照在各學教官職司風化表揚節孝尤屬分所當爲 
 
 

Page 5

 
 
乃現查有南寍縣學教諭楊翥平日於節孝之案任意留難致數年以來地方不敢呈報迭經該本營之曲靖府知府陳彝親諭紳民舉報得劉張氏等數口守節各四五十年不等與例均属相符於上年春間先後札發該敎諭飭令取結牒縣辦理屆今一年有餘屢經該府嚴催仍復支吾不辦訪聞有因未遂需索故意擱延情事似此風化之官貪玩下同胥吏實未便稍事姑容據該管官揭由藩司具詳前來相應請　旨將該南寍縣教諭楊　卽行革職永不准投効開復以昭懲儆其劉張氏等守節年例既符卽飭由縣造冊取結另詳請題並仍通飭各屬以後如再有教職需索積壓者均卽徑由各該州縣造冊詳辦庶舉報無慮留難怠玩可知儆惕矣除咨吏禮部查照外謹會同雲貴總督臣劉長佑雲南學政　盧崟恭摺其陳伏乞　皇太后　皇上聖鑒訓示謹　奏軍機大臣奉　旨楊翥　卽行革職該部知道餘依議欽此　○○奴才岐元松林跪　奏爲遴　請補知縣以資治理恭摺仰祈　聖鑒事竊照　原縣知縣張錫蕃調　錦縣知縣所遣開原縣　缺聲請扣留外補茲經市部核准令卽另行請補等因於光緒六年七月二十五日復奏奉　旨按第五日行文照　减半計算應以光緒　年八月十五日接到部文之日作爲開缺日期歸八月分截缺查奉省簡缺知縣向以候補委用兩班輪補上次養平　一缺用至　捐候補儘先前知縣徐慶璋止今此一缺應用候補正班查奏留候補知縣內照章不扣原到省日期應按到奉先後日期序補茲有到奉在先之候補知縣魏樾現年四十一歲係直隸趙州附貢生投効奉天軍營由候選府經歷於同治十二年剿匪出力案內保留奉省以本班儘先前補用請咨赴部騐看領照到省光緒二年因辦理大東溝善後事宜出　保俟補缺後以知縣仍留原省補用部議攺爲補缺後以應升之缺升用遵例報捐免補本班以知縣仍留奉省歸候補班補用請咨赴部騐看三年七月初十日蒙　　派王大臣騐　　以發往十一日覆奏奉　旨依議欽此領照起程於九月二十六日到省試用一年期滿甄別五年三月遵例捐同知升銜查該　才具穩線認眞民事以之請補開原縣知縣　堪勝任與例亦符合無仰懇　天恩俯准卽以候補知縣魏樾補授開原縣知縣實與地方有裨該員係候補知縣請　知縣銜缺相當毋庸送部引　見惟係初任候補知縣應俟試署一年期滿再請實授所有　員請補知縣緣由是否有當理合恭摺具陳伏乞　皇太后　皇上聖鑒敕部議覆施行謹　奏軍機大臣奉　旨吏部議奏欽此　○○杜瑞聯片　再　安府知府許廷桂永昌府知府周慶榕現均欽奉　諭旨開缺送部引　見所遣臨安府缺查有武定直　州知州劉毓珂堪以署理給委後旋卽奉　上諭雲南臨安府知府員缺若劉毓珂補授欽此應卽欽遵授爲本任以專責成永昌府缺查有候補知府朱鴻　達老成堪以署理其遞遺武定直隸州缺查有候補同知劉宗培才具　展填以署理又署尋甸州知州呂　　署新平縣知縣丁鳳揚各調省遺缺查有署蒙自縣事補尋甸州知州阮泰應卽飭赴本任補用知州江廷珍辦事穩寶塡以署理新平縣知縣其阮泰遞　蒙自縣缺查有補用知縣王德中年壯才明堪以署理據　臬兩司先後會詳前來除分檄飭遵外謹會同雲貴督臣劉長佑附片具陳伏乞　聖鑒謹　奏軍機大臣奉　旨知道了欽此 
[蘇省撫轅事宜] ○十月廿六日分發江蘇試用同知周觀保浙江人稟到　縣丞李廷璧缷署吳江縣主簿事回　○廿七日知縣張大任稟知奉飭派蘇差委　指分江蘇本班儘先補用道　大使邵懿頒浙江人稟到　縣丞胡隆　稟知聞訃丁憂　○廿八日知縣汪錫珪採辦木植來省　王昱文解京餉赴都稟辭　從九周經模辭赴震澤辦賓興局　祖差　典史周士欽稟知奉飭派蘇差委 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
