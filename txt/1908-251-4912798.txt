# 1908 - 251 - 4912798

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[上論]  
　　八月二十一日奉 
　　上諭林紹年奏舉劾賢否各員一摺河南汝寗府知府李兆珍上南河同知董家駒鄭州直隸州知州葉濟署禹州知州襄城縣知縣熊廷襄署安陽縣事南陽縣知縣陶烱照缷署夏邑縣知縣補用知縣邱銘勛以上各員旣據該撫臚陳政績均着傳旨嘉奬丁憂候補直隸州知州宋敬煕任意玩公操守難信洛陽縣知縣孫士彭居心奸狡結納彌工輝縣知縣李如棠有意諱飾巧滑不堪准補新鄭縣知縣署固始縣知縣顔締祜物議沸騰民心滋怨候補知縣李文義嗜好甚重鄢世仁逃犯不報利欲薰心試用知縣方鎭唐利心甚重忌憚毫無王維從倚勢招摇聲名惡劣豫河候補縣丞殷李光惨酷異常淮寗沈項縣丞王正柏藉端歛錢唐縣縣丞余恩榮約束不嚴輝縣敎諭王定鋆嗜賭好遊鄧州吏目阮湘違例擅受陳留縣典史周佩銘不知檢束西平縣典史周篤培物議滋多確山縣典史周晉熙與民爭利鄢陵縣典史趙廣儒擅受釀事均着卽行革職卸署南陽縣試用通判王體陵親幕當權頗滋訾議缷署長葛督鄧州知州潘守已徒事舖張甘於自棄密縣知縣王寳鋆懦不理事易受欺朦鄢陵縣知縣王玉山案多諱飾才具極庸西平縣知縣程嘉穀褊急任性不免濫刑扶溝縣知縣金廷棠耽於小利不知大體署淮寗縣事商城縣知縣李德基嗜好未除事多廢弛襄城城守營都司龔從岱年老氣衰不能約束光州州判曲利潭嗜酒誤事唐縣敎諭陳簡久曠職守新鄉縣敎諭李太玉衰老頽唐鄧州吏目熊熙嗜好已深老岸鎭巡檢張鳳山疏於防檢均着以原品休致代理登封縣准補上蔡縣知縣增喜事權旁落民有頗言商邱縣知縣薛鴻先才識迁拘不勝繁劇鄭州管河州判周篤成少不更事頗招物議均着開缺另補餘着照所議辦理該部知道欽此 
　二十二日奉 
　　上諭江南江安糧道員缺著吳葑調補譚啟宇著調補河南南汝光道欽此 
　　上諭正黃旗蒙古副都統王士珍現在百日孝滿仍著署理江北 
提督欽此 
[交旨]  
　　八月十六日交吏部軍機大臣面奉 
　　諭旨第二期查騐詢問保荐入才大臣著仍派那桐榮慶梁敦彦瑞良嚴修俞廉三欽此同日交會議政務處本日内閣侍讀學士占鳳奏請選派親貴曁滿漢官員子弟出洋學習製造並設速成學堂一摺奉旨會議政務處議奏欽此 
代論 
[川督趙駐藏大臣趙會奏開辦邊務摺]  
　　奏爲會籌邊務開辦章程。恭摺仰祈聖鑒事。竊維藏疆區部之繁以川 
省爲根本。而川藏經營之略。以邊務爲關鍵。查鑪廳以西。盡爲蠻部。其間山川之險阻。夫馬之艱難。不似腹地鄰封。遇有籌商。計期决議而自巴裏兩塘及鄉城稻壩鹽井中渡等處。改土歸流而後。所有應興應革諸務。幾與内治同一殷繁。奴才等忝膺殊遇。不敢不通籌全局。先事圖維。深慮區畫偶疏。即無以上紓宸念。事無鉅細。疊次熟商。以爲事必權其所宜。䇿必先其所急綜其要略。約有四端。敬爲我皇太后皇上陳之。一曰劃清界限。查打箭鑪廳爲川藏樞紐。所有軍用出關之件。必於鑪城改製皮包。挨站遞連其換用之烏拉。皆須調自土司部。落往往以權限不屬。呼應不靈。牽制多方。遲延靡進。固由道途之多阻。抑實總轄之無人。今欲齊一事權擬請將打箭鑪廳外屬地。悉歸邊務大臣管轄。俾無掣肘。而明正霍爾五家道塢冷磧各蠻部。亟須開化。則由邊務大臣漸次行之。庶權界明而指揮定矣。一曰增設官屬。蠻地幅員遼闊。道員分理政權之散漫堪虞。非設一二統治之員。不足以資考成而防隔閡。惟設官之制。或謂宜仿照蒙疆參賛辦事領隊之例。而不用大臣字樣。以便邊務大臣統轄者。或謂宜用東三省新官制者。今請仍以内地制度行之。擬改巴塘爲巴安府。打箭鑪爲康定府。裏塘爲裏化廳。三壩爲三壩廳。鹽井爲鹽井縣。中渡爲河口縣。鄉城爲定鄉縣。稻壩爲稻成縣。設兵備兼分巡道一員。並加按察使衡。兼理刑名。名曰鑪安道。駐紥巴安府。統轄新設各府廳縣。康定府設知府一員。管理地方錢糧詞訟。以裏化一廳。河口稻成二縣隸之。巴安府設知府一員。以壩三一廳鹽井定鄉二縣隸之。貢噶嶺設縣丞一員。隸於稻成縣。裏化設同知一員。三壩設通判一員。四縣設知縣各一員。並管監獄以上新設各缺悉由邊務大臣奏請由外補用。惟康定府會同四川總督遴員請補。各缺皆定以三年。邊俸俸滿。由邊務大臣。酌量應否調回内地候升。或在任候升。隨時具奏。關外各缺。並准由邊務大臣向川省及各省實缺候補試用各班人員。擇能奏調各員。除俸銀照例支領外。擬請鑪安道每月定給公費一千五百兩。巴安康定兩知府每月定給公費一千二百兩。三壩裏化兩廳每月定給公費一千兩鹽井等四縣知縣每月公費銀八百兩。貢噶嶺縣丞每月定給公費銀五百。兩旣定公費。即毌庸再支養廉。除公費外亦不准於地方别立名目。私取分文。違者立予撤參計贜科罪。以上擬設各官。與奴才爾豐前奏稍有不符旣經奴才等悉。心會籌。再三考察不得不重加酌議其他各處應否添設縣治。俟察度詳悉。再行奏請。期無缺濫。一曰寛籌經費。關外事當創始。需欵繁多。部議僅准開辦費銀一百萬兩。常年經費。遂無的欵部議旣請益而禾允。川欸亦挹注而無從。現雖舉辦油捐亦爲數有限。奴才爾巽到任。復飭加辦糖捐。多少尙難預計。將來收入兩欵。俱作爲關外常欵。外間但能盡一分心力。决不肯使部臣爲難。無如通計兵饟官俸與夫製造軍裝轉運脚費等項。實屬不敷 
 
 

Page 5

 
 
　　甚鉅。非求聖慈管部添籌的欵。以資接濟。兵則虞其譁潰。官則人皆裹足。此尤籌邊切要之辕也。一曰協濟兵食。關外向不産米。祗種靑稞。磨麫炒熟。以水拌食。謂之𥻀粑。内地兵勇食多不慣。以致腹疾者。比比皆然。自巴塘用兵。皆由川省購運大米。另加脚價。每斗合銀一兩八九錢不等。而於各營每斗祇扣價八錢。其餘悉公家代付。以恤兵艱。此欵一年所費不資。斷非持久之道。曾於上年飭令墾夫種稻。乃皆秀而不實。蓋地利未盡開闢雖經迭試。難望速成。因復札飭糧台將大米靑稞兩種給發各半。冀使漸成習慣。能否稱便。尙不可知。仍當分飭墾夫。考驗試種。開田引水。勉期從容著效。推此一兩年中。巴塘各營。尙須川省照常協撥米糧。方能有濟。俟糧稻可成。再行停止。此又變通兵食不得己之情形也。至於採礦勸工練兵興學。皆爲邊藏要政。容奴才爾豐出關試辦。隨時奏陳以上會擬四端。實爲關外目前當務之急。奴才等籌維再四。未敢視爲緩圖。合無仰懇天恩俯允所請。。以固初基大局幸甚。其餘未盡事宜。容再續陳。是否有當。謹合詞具陳。伏乞皇太后皇上聖鑒訓示。謹奏。 
專電 
[電一（北京）]  
　　外務部奏陳中美新訂公斷專約四條奉旨著伍廷芳爲全權大臣即日畫押按此電可與要聞欄參觀 
[電二（北京）]  
袁軍機五十壽辰請假三日慶邸贈戲三天 
[電三（北京）]  
林紹年奏豫省钛莽孔多請飭新撫带整頓一切奉旨著吳重憙知道 
[電四（北京）]  
東督徐黑撫周覆奏革員瑞禒姦淫婢又縱匪貽患奉硃批著發往新疆永遠監禁 
[電五（北京）]  
又奏陶鏞諱過邀功應請革職硃批著照所請 
[電六（福州）]  
建陽亂事經孫道仁派兵往勦事機略定城未失按此電可與第二張雜記類建陽縣亂事參觀緊要新聞 
[廷寄各省嚴查私運軍火北京]  
　　軍機處大臣字寄　　各省將軍督撫云奉旨近來會黨日多所在多有輙販大宗軍火希圖舉事著督飭各該關隨時嚴密查禁如能查得大宗軍火朝廷當予破格優奬倘仍前玩忽任聽軍火私運一經查出定惟該督撫是問 
[政務處補議要政北京]  
　　本月十六日會議政務處王大　　臣補行十二日會議是日原擬以朗潤園以致福軒爲會所嗣以節屆秋令該軒前後臨河太嫌涼爽爰改在壺天小鏡中廳開議軍機王大臣曁各部院堂憲除在假期未至外餘均於午後一點鐘到園與議聞所議共有兩事一與度支部澤尙書議訂財政章程並與各部堂官籌議畫一需欵數目一閱看本日交議之内閣侍讀學士占鳳條陳選派貴胄及官員子弟出洋學習製造併設速成學堂一摺并奉慶邸諭交吳蔚若提調令將先後交議之岑陜煊俾壽蔭桓等奏請貴胄出洋各摺彚檢核定於下期二十二日議辦約三句鐘散議又聞度支部所議釐定財政章程現已略有端緒將次脫稿約重陽後入奏 
[東督電奏答拜日員行期北京]  
　　十五日東督徐制　　軍致外務部請代奏電云前因駐旅順日本大將男爵大島義昌駱大連鐵路總裁後藤新平去歲世昌唐紹儀到奉後特來拜訪談讌歡洽具徵兩國睦誼瀕行曾有答拜之約大島後藤均爲日本貴爵近在旅大素聯友誼後藤又新授政府現代理鐵路總裁中村是公亦曾來奉相見交涉攸關似應前往答訪以示兩國格外敦睦現在各事布置尙無緊要事件世昌擬於十六日由奉赴旅順再由大連至營口巡視一切約七八日即行回奉並帶右參賛錢能訓交涉司使陶大均勸業置黃開文等同往署中日行公事派署左參贊梁如浩代拆代行遇有重要公件仍隨時包封送世昌途次核辦請代奏世昌删 
[禁烟大臣之行蹤北京]  
　　禁烟大臣景月汀前日奉旨 
　　秘密出京即乘京漢火車赴保定轉乘正太鐵路直赴太原再至陜甘一帶隨身僕從二人尙有二人裝作商賈形狀先星使數日啟程約至晋省相會（外間傳言有景星兼奉密諭覆查貽穀參案之說）丁大臣振 
 
 

Page 6

 
 
鐸現亦秘密出京乘京漢火車直抵鄂省聞須調查湖廣閩浙江蘇江西安徽河南等省禁烟事宜 
[洙昭路事最近要電]  
　　湘路公司王閣學等致蘇撫電承錄示盛電微公力不致此感佩同聲惟頃接湯譚席諸君京電似氷相於洙昭歸公司自辦尙未首肯擬請由公專馳一電婉懇氷相商允郵部復奏以順商情氷相素重公一言九鼎惟公始終維持不勝迫切之至先謙錫仁自元憲敎等叩 
　　蘇撫陳伯帥復電來電敬悉路事前經奏陳奉旨俞允本係注重大局立論氷相旣膺重任自必籌畫精詳泰若再瀆迹近要求反於路事有碍此次面要盛侍郎電京解鈴繫鈴即係爲此尊處得湯譚電或係盛電未達以前情事亦未可知區區之私想蒙鑒諒 
　　刻聞公司近日又接京電大旨謂張相國不肯出力部中仍堅持前議故改歸商辦一節業已無望矣 
　　梁委員禀覆粤路述聞廣東 
　　部派委員梁用弧以　　粤路總理梁誠徒擁虚名築路僅六十里糜費至六百萬據直禀復郵部略見前報茲悉梁委員禀稿大致謂粤路工程實築至銀盞坳據路綫表由黃沙起至該處計共一百零一里六六内黃沙至江村之路凡三十七里係從前合興公司修築業已舖軌除此不計實得六十餘里且沿路橋梁工程十不得一石子亦多未舖砌等語日聞禀中請參六人除總理外購地占二人董事財政工程各占一人 
[中美公斷條約近聞]  
　　文匯報載二十一日柏靈電　　云中國駐美伍公使已奉政府之命准將中美所立公斷條約簽押 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[江督奏上海頒行報律辦法南京]  
　　江督端制軍　　奏稱報律第三十七條凡照本律呈報之報紙由該管衙門知照者郵費電費准其照章滅收即予遞發其未經按律呈報接有知照者郵政局概不遞送輪船火車亦不得運寄等因飭據蘇松太道蔡乃煌查稱上海已開之申報新聞時報中外神洲報時事報與論報滬報皆開在報律未頒之先間有非本國人股本已飭陸續辭退其未經退盡呈明註册以前由道隨時稽查不令有違報律取有各報館辦事人禀函存案至報律頒行以後儻有續開報館不應再招外股如仍不先行註册應查照第三十七條辦理江海關道駐紥上海即各報之該管衙門應由道知照郵司稅司如有違章不註册之新開報館一律不得遞寄各電局亦不得滅價發電倘由外國郵局及信局寄入内地應查照第四十條辦理入官銷燬至已開之報館儻將來外股退盡仍不註册及有違報律亦查照第三十七條第四十條辦理詳請核奏並分咨稅務處郵傳部轉飭遵照前來奴才覆查無異除分咨並批行外理合附片陳明八月十三日奉硃批該衙門知道 
[京師近事]  
　　十四日外務部接駐日胡欽使電略謂中美恊約一旦成立某國必大受影響聞須設法從中破壞云云 
　　駐京英公使近以新基蘭赛會代表人到京特照會外務部請中國派員入會會議萬國赛章程聞外務部尙未答覆 
　　今歲留學應試人數較之上兩年爲多至部中報名者已過三百餘人而每日東西火車站猶有汨汨其來之勢大栅欄一帶行者多頂上圓光皮靴槖槖各省會館榻爲之滿大有當年鄉會景象學部以公所地址較狹本擬新署落成後再行舉辦無如考期在即不能久待昨榮尙書面諭司員本月二十八日仍在本所舉行考試並令總務司先期籌備一切 
　　修律大臣沈家本侍郎以奏定新律旣被京外指駁復經政務處專摺駁斥而戴尙書請假又未蒙恩簡署自覺無謂因此復萌退志旬日以來凡法律學堂及法律館各員概不接見偶有請示辦法者皆由家人傳話聞侍郎意興索然不久將具摺乞退矣 
　　郵傳部陳尙書議將各省電報局洋員大加裁汰聞前稅務司裴世楷極不賛成謂中國於電學一門尙未精進裁汰恐非所宜幾經磋商始定一限制之法計大局只用洋員四人小局一人 
　　郵傳部奏設交通銀行本定股本五百萬元作爲官商合辦官籌二百萬元另募商股三百萬元嗣因認股踴躍遂由部議擴充爲一千萬元仍係官四商六乃近因收回電報風潮商界大爲灰心因電報奏案明明永遠歸商承辦乃獲利後竟收爲官辦他日銀行獲利恐爲電股之續故京津商人之入股者多觀望不前實爲部員所不及料 
　　民政部電致各省謂近來外人勾串内地奸民時有私買田産情事殊與國際交涉有害除咨請法律大臣嚴訂專律外應請通行各州縣以後凡有人民稅契務須註明此係中國人民産業字樣以防奸民貪利私售　　十九日袁軍機壽辰皇太后所賜壽物多種那相國派定五營游都守武職官八員均對子馬穿蟒袍補褂是日在内閣迎接壽物然後送至袁大軍機私宅 
分類新聞 
[政界]  
[籌備諮議局選舉常州]  
　　常州紳商於昨日在武陽商會集議設　　立籌辦諮議局事務所惲紳莘雲籌撥八百元商會勸學所各籌一百元爲該所經費先刋調查選舉人名簿推惲莘雲惲北生兩紳爲正副會長錢琳叔于瑾懷爲常住斡事屠元伯等十一人爲幹事另推錢琳叔徐果人于瑾懷三君於二十四日赴滬代表籌議寗蘇設立諮議局問題 
[黑龍江縮短種烟期限奉天]  
　　東督徐世昌黑撫周樹模奏稱禁　　烟之法必先减種之䇿非有迅斷之精神則奉行易於懈弛非有直截之辦法則日久仍涉因循臣等體察理勢審酌情形以爲少减不如多减緩减不如意减遞減不如禁絶而江省人民寥落墾種之地多係補闢之荒考察旣覺易周辦理較易措手且此事關係國勢强弱又經友邦商尤自應迅速舉辦痛斷根株爲拔本塞源之計詳查此次部頒稽核章程有每年减少八分之一限至十年禁絶等語固爲寛以期限不能不明定分數惟逐年查丈派員則需費不貲數目畸零劃分則鈎稽匪易加以造册籍則祇益繁文勘地畝則恐滋紛擾此减種之難一也十年爲斷之說海内固已周知然鶯粟之種尙有留遺即吸烟販烟之戶亦意存觀望曠日持久官吏之稽察易疲民間之嘗試不免厚利旣屬可戀舊染因而難除此減種之難二也查本年會議政務處議覆雲貴督臣錫良請縮禁烟期限一摺聲明舊章如禁絶在十年以内地方官得邀奬勵其限期本不拘定十年總計江省土稅烟釐兩項上年僅收銀三萬餘兩邊荒財政雖甚困難然爲國家斷除鉅害自不宜惜此區區經臣等飭民政度支兩司詳細核議並訪諸所屬士紳僉謂非毅然禁絶不可倘日月稍涉遷延即辦理轉滋流弊所有江省種烟地畝自應奏明請自明年正月爲始一律禁種悉令改種他項糧食由臣等通飭各屬遵照如有違禁種烟者查出分别從嚴懲辦以警將來其地方官辦理情形自當隨時詳查分别奬罰俾示懲勸至禁吸禁賣各節屢經臣等嚴飭本省禁烟公所切實查騐並設法限制販賣以冀同時禁絶八月十一日硃批該衙門知道 
 
 

Page 11

 
 
[贛省官塲紛紛署代南昌]  
　　贛藩沈愛蒼方伯赴寗禀見督帥於　　八月十六日回省人署後即禀見馮星帥面陳决意奏請病假並商准馮中丞一俟奉准即請委代以便養疴聞中丞擬以陳少石廉訪代理藩篆以鹽道慶小山廉訪代理臬篆至前代鹽篆增雨農觀察業已赴京以南昌府徐性臣太守升代鹽道篆務以調查局總辦張玉叔太守代理府篆所遺調查事務即以陸孟孚觀察接辦 
交涉 
[印山學堂交涉已結寗波]  
　　台州府禀甬道文云奉洋務局憲札開關得海門印山學堂一案業經在杭與趙主敎議結訂立條欵五條互相簽押其餘未盡事宜並經函致趙主敎查照所有籤押條欸並函粘抄札府飭縣遵照等因奉經知府轉飭遵照并由府將印山學堂房屋墻垣器具什物議給天主堂償洋七千四百元照數籌解憲轅核收轉給在案茲據臨海縣孫令文詒禀稱奉前憲台電開印山學堂建築房舍墻垣及器具什物議價洋七千四百元已交趙主敎收訖該縣即飛往海門會同葭池吳丞李敎士思聰交割悉照簽定條約辦理並將在押敎民方映川阮阿岳帶赴海門開釋等因奉經知縣電約吳分府及李敎士於初七日會同交割一面函約原辦該校之屈映光同往因事未至是晨先提在押之方映川阮阿岳二人到案訊取並無被人搶擾甘結即帶同乘小輪抵海門會晤吳分府李敎士當衆將方阮二人開釋一面飭書丈定墻界公同訂立石址再令照址築墻以清糾葛並將堂内門窗桌椅牀板鐘瓶等物逐間點明登簿隨即將屋收回暫行封鎖訖知縣即於初八日回城所有遵飭會同收回印山學堂照約交割清楚各緣由禀請察轉等情據此知府查該無異由府出示曉諭保護敎堂勸諭民敎相安毌滋事端 
軍界 
[釐定太湖防匪新章蘇州]  
　　蘇省太湖地方遼闊素爲梟匪出没　　之區邇來吳縣吳江震澤等屬搶案疊出緝捕督辦瑞方伯特將太湖營師船重訂巡哨新章嗣後該營哨駐紮之師船須各輪派瞭望哨兵一二名專察各處匪蹤並將駐卡師船另編遞信哨一隊遇有匪蹤迅速傳遞報告即無匪警亦須時時會哨以資聯絡倘有梟匪窟穴該處未據來省報告請緝定惟該師船弁兵是問業已移請太湖營歐陽統領分飭各營一體遵照矣 
[補誌江督閱操演說之大略鎭江]  
　　江督端午師於八月初二日在鎭點騐各標營時曾有演說略謂秋操爲各國觀贍所繫均須振刷精神一鼓作氣禮節雖屬末事然亦足以覘軍人之精神察閱各營多有參差之弊未能整齊劃一譬之開門見山如前茅不能振作後勁必無威武自不能饜旁觀者之心宜各加緊練習毌留遺憾並温諭各標統以下軍官一體遵照 
[拿獲長江盜匪江西]  
　　贛垣某廟僧人前日在百花洲上首某巷 
人家作佛事甫經下壇即被兵差多人將一僧拿住解往撫轅發交南昌府訊辦聞該僧在廟削髮多年前爲長江强盜犯有謀財害命重案近因同黨供出姓名蹤跡即經江督電咨贛撫嚴密查拿聞不日須解往金陸歸案審辦 
學　 
[電飭游學生毌庸赴京考試長沙]  
　　本届學部考試游學畢業生例由各省提學司考騐詳請撫台咨送湘省前經考驗各學生内有不合部章七名昨由學部電復湘撫岑堯帥略云沁電悉東洋大學爲中國特設班畢業生及速成畢業未入高等本科三年者本部均不收考刻己由堯帥轉發提學司牌示曉諭矣計開東洋大學法政本科畢業生谷巨山魏雯峯東洋大學警務本科畢業生曹炳勛王鑫法政速成畢業生彭兆琠蕭仲祁徐鍾衡　 
[省視學補查各屬學務山東]  
　　去年衍聖公命稽查山東 
　　去年衍聖公奉命稽查山東全省學務親歷州郡隨事指示改良於地方敎育深資鼓勵夏間丁太夫人艱呈奏辭差守制尙有沂曹寗清武定等六州郡未及稽查現學憲特派省視學六人分途往查以稽成績該員等擬於二十日後首途 
[電辭會長監督長沙]  
　　湘紳劉艮生觀察現充中路師範學堂監　　督去歲又公舉兼充湖南敎育總會正會長今春觀察應桂撫張中丞之召至今尙未返湘所有監督及會長兩席均未辭退近經湘紳迭次電催昨日接到覆電謂不日尙須入都請即另舉監督會長接辦以免曠職 
實業 
[贛藩維持路政之一班南昌]  
　　贛藩沈愛蒼方伯於九南鐵路勸　　股一事極力維持刻以各屬派認股欸勸足者甚屬寥寥類皆視爲具文因於十七日通飭各府查明所屬如有勸股不力之員即行禀請撤參以維公益而保利權 
[禀設東洋車棧公司安慶]  
　　候選縣丞陳國棟具禀撫轅略謂直江蘇湖北曁上海蕪湖等處設立東洋車棧公司每月認捐經費旣可以充公欵又能便利商民興利之端莫善于此從前風氣未開每埠不過百餘乘近來推行盡利蕪埠己有千餘乘之多皖省爲長江要衝人烟稠密每嗟行路之難况自禁烟之後無業貧民苦無安置今道路已蒙大憲恩施籌欵興築職等擬公同先籌資本洋一萬元分爲百股每股百元即以此欵分設各埠車棧公司名曰信義當按月認捐若千以充公欵懇乞批示立案准予遵辦 
[札委八都湖墾務督辦安慶]  
　　護皖撫沈中丞以八都湖舉辦墾　　荒事務殷繁非選派明幹大員督紳經理不足以專責成查有郭道重光辦事勤能特於前日札委前往督辦 
[派員調查農業楊州]  
　　楊府嵩太守以揚屬宜桑之地不少各處蠶桑會社學堂漸次成立特委員分道調查以爲將來振興農業之預備 
 
 

Page 12

 
 
雜記 
[建陽縣亂事續誌福州]  
　　建陽縣五穀會肇亂一節已紀前報現　　悉亂事原因實爲該邑后山地方産米向來饒足經前任各縣令與紳商議定抽收米捐以爲創辦學堂之費詎各米販大不爲然僉謂與其由爾抽捐興辦學堂不如由我米商自行抽捐遂設立五穀會與官相抗前任魏大令垂象以興學疊奉明詔立會顯違王章各該米販殊屬胆玩即據情禀請查辦及奉憲批照辦瓜期已届即亦束之高閣詎現任熊大令錫榮到任於接管卷中檢出此件立即簽差拿辦五穀會中人大憤竟聚集數千人擁至各紳士家潑灑洋油發火焚燒城中一時大亂鹽館典鋪民居紛紛遷避縣署亦略受損於是省中有該縣失守之謡而鄰縣如建安甌寗崇安等一齊摇動均紛紛向省中告急請撥新軍三千人前往救援松鶴帥得電即電飭各縣令先行撫輯一面催令孫統制轉飭水口就近撥勇一營前往鎭壓又由省校塲撥勇一營星夜馳往接應聞該會近已歛跡諒不至釀成巨患矣 
[信船遇盜誤斃平民蘇州]  
　　十七日蘇省某信局划船駛至平望鎭附近五渡港地方忽遇盜匪數十人過船搶刦所有貨物及洋數百元均被刦去時有鴨船一艘行經是處鄉民誤爲盜船鳴鑼追捕竟將鴨船主劉老八毆斃現屍妻已赴縣鳴控矣寃哉 
[增中丞近事兩則杭州]  
　　浙撫增子前因查勘海塘磒便巡視　　嘉湖二屬所有經過州縣預先手諭嚴飭不准辦差供應乃第一日到塘有某防廳某司馬以爲略具燕茶想不在供應之例當於中丞蒞止時恭呈憲座中丞詢悉情由大爲震怒以該丞有意嘗試立將所進燕茶等物當堂毁滅又藩司顔方伯前日詳稱據山陰縣李令禀報前順天府南路廳東安縣知縣胡令光泰原籍紹興山陰現丁内艱回籍請予轉咨大部云云經中丞查得該員所送供結係於三十四年二月十一日接信知母在籍患病等語而該司詳内係稱二月初一日事屬兩歧礙難照轉飭即查明該員究於何日接到家信迅即核明另詳轉咨供結發還 
[斐洲華工回國烟台]  
　　載送斐洲華工之公司輸船十七日午　　前駛抵烟台停泊港口載回華工計有一千餘名 
[籌欵自修馬路鎭江]  
　　鎭江租界外雲台山下之後馬路向由英　　工部局墊欵代修現經紳董禀請當道收回改歸官修以何干權惟所需經費甚鉅由洋務局委員李令具禀關道請示辦法聞劉觀察擬暫在鎭關報單罰欵項下支撥濟用俟籌有的欵再行歸還 
[湘省鹽荒續誌長沙]  
　　湘省近來淮鹽缺乏迭經鹽法道朱觀察　　督銷局總辦劉觀察電禀江督并移兩淮運司暫借東鹽先後已運到四十餘票茲悉東鹽在途僅止五六十票悉數抵岸約可銷至十月湘淮運道窵遠鹽船裝軍動需數月敬非赶緊捆掣趁水大時多軍存儲則令臘兩月必至脫檔情形實屬危急因於前日又電江督懇予分電司棧飭將戌春起咨之百餘票赶於八月内全數捆掣開江由湘局派輪迎提仍催運商接續起運又因鹽船不多且需時過久請改借招商局輪或用江南兵輪裝運至岳再由局轉運各岸聞江督己有復電謂無論如何當設法接濟云 
[澈究庵寺拐騙幼孩南京]  
　　巡警學生張新藩禀請責成警察調　　查庵寺奉江督端午帥批云庵觀寺院遍處多有所禀尼庵誘人削髮諸弊誠難保其必無惟據稱省城内外拐騙幼孩者察不勝察其原大抵出於庵寺究竟此說是否該生臆度之詞抑係得之目覩如果確有其事必須將其地其人切實指出聽候核辦不宜徒以空言陳列應飭該生將所呈各節切實指陳禀候巡警局核辦凡此查察妨害治安之事本係巡警曁地方官應擔之責任應由警員等於編查戶籍時隨時隨地留心考察以保治安所請取締清册調查考驗跡近騷擾且恐有藉詞婪索流弊應無庸議仰巡警局轉飭遵照 
[清談]  
　　政府之消滅主義。 
　　初九日俾壽奏摺有曰。遇有籌辦之事。不免存心觀望。遇有議奏之事。不免任意玩延。悲哉。中國政治界延宕之結習。乃至此而極乎雖然吾嘗即其言以証其事。廷臣消滅主義。更有不僅如俾御史所稱觀望玩延云云者如地方自治問題。發議年餘。而民政部憲政館至今無著落也。（近時有章程入奏之說然徧閱宮門抄並無此奏）融化滿漢問題。發議年餘。而軍機處政務處至今無著落也幣制問題。發議者亦年餘。而度支部政務處至今無著落也。商標問題發議已至數年。而農工商部外務部至今無著落也。他若西北改省。商約改訂。諸如此類。不一而足。觀望旣不足盡其情。玩延亦不足以窮其狀。則直謂之消滅而己。 
消滅主義。果何自而生乎。曰因無。責任内閣 
與國會之故。苟上有責任内閣以總其成。下 
有民選議院以策於後。其獘何至於此。 
[宦海紀聞]  
　　游歷官　 
　　邊省某中丞。有志振興實業。派一候補道赴日本攷察。候補道某者世家子也。小有才。頗得上官信用。曾當洋務局差使。一日辦一交 
涉公文。誤稱卑職。爲某屬員所譏。（某屬員爲候補知縣曾經出洋游歷大吏素稱爲洋務能員）某道忿然曰。出洋數月。卽以熟悉洋務自命。殊可恥也。之無不識。五穀不辨。僅僅出洋數月。而即以洋務能員目之。殊可鄙也。余刑名錢穀。罔弗精習。一切艱鉅。罔弗經過。而上憲尙不以全才二字譽我者。特少此數月之出洋耳。於是出洋游歷之念。怦然以動。會某中丞派赴日本游歷。則躍然喜。卽日束裝赴滬。臨行　某屬員曰。待我數月。公熟悉洋務之徽號。安排送我矣。及抵滬。庽某客棧。見洋塲十里。目迷五色。日與同行之某戚作平康游。某妓見其善揮霍。頗示眷戀意。某道益惑之。留連二十餘日。同行之某戚進言曰。公此來爲赴日攷察實業也。今久覊滬上本省上司。雖以路遠不克知。然上海報館林立一旦被其偵悉宣之報上恐不穩便且公蹤跡。縱極秘密。决不爲報館所知。然他日將何以。回省銷差乎。某道答曰。無多言。余已計之熟矣。習晨揚言啓行。飭僕探日本三菱公司輪船開行時刻。購買船票。收拾行李與客機算房飯賬。并赴各同鄉知交處曁各衙署辭行。越日滬上各報紙官事欄道轅抄内。果載有某省某候補道赴日攷察要政辭行一則。而其同鄉知交輩往該棧送行者。見行李已堆積門外怱怱作就道狀。再越日而往　之。則已室邇人遠矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[裁缺司業蔭桓奏請速籌海軍兼賴頓學]  
[務摺（二續）]  
　　一宜立國粹學堂以固根柢也厭故喜新者人之恒情急則治標者時之所迫現在京外學堂林立無不知以中學爲本以西學爲輔矣而少年英俊往往揚之高華則有餘按之沈實則不足沿襲日久必至新學競尙舊學荒蕪枝葉未榮本實先撥不如於京外學堂各按十分之二三立爲國粹學堂使其專心中學如經史子集以及我　掌故尤致力於性理一門每日工課按十之二三兼習外國史與約章與語言文字以廣其耳目破其拘墟帶習中國技藝各國戰法以强其軀幹壯其志氣卒業年限與出身規則均與各學一律庶一髮可引千鈞而聖學於以不替一宜立國粹武備學堂以資臂助也今日之天下尙武之天下也槍砲之用水陸之陳尙矣顧聞之曾經戰陳者槍砲最利於遠戰近則不甚相宜倘值短兵相接是必有餘勇可賈以助其後考之中國槍法刀法及一切佳兵絶技神其用者皆可補槍砲之所不及者若旣精習槍砲水陸戰法又兼熟於中國技藝則武事可稱完璧宜於中外各學堂按十分之二三立爲國粹武備學堂精聘中國武學之絶技兼聘通習中外語言文字與天文地理戰法者延爲敎習選中國自八歲以上之幼童入校習學每日多定鐘點精學技藝其餘鐘點帶習中外語言文字天文地理戰法定爲十年卒業卒業之後出身或與學堂一律或由朝廷選其才品堪勝某任者量材錄用或仍令歸入武備學堂與海軍學堂擇其性精相近者分習水陸之戰如是則武學之精粹旣可不失而尙武之精神亦愈加淬勵矣一京外學堂所讀經書宜使精熟以資研究也今日讀書非同曩昔曩者不過供詞章之用今則欲佐爲治平之具夫供詞章之用者猶必熟讀深思心知其意然後形諸紙墨藉爲經籍之光佐治平之具者略一誦讀束之高閣又習他課不能成誦遑問研究不能研究烏乎集益不能集益所謂以中學爲根抵者安在兵家有言不貴多而貴精讀書亦然每日幾分鐘點熟讀背誦幾分鐘點温習則日之書其餘鐘點分習他課每日之暇涵詠討論積日成歲自然有得一學堂宜立札記以敦實踐也學堂不廢經史法至善也意至美也使第誦習其文或能研究其義談理則卓然有餘實行則不可覩亦安用此經生爲也惟使諸生各立札記事無論宏纖巨細逐日自已當札某事合乎經訓某事背乎經訓行遠自邇登高自卑不得以合者少而背者多恥而不爲日進高明至誠不息天道也亦不得自欺忘記多記所記之札或五日呈堂或朔望呈堂考其分數之多寡歸入工課之分數以詳優劣而寓激勸庶實學可覩而其才可興一學堂宜廣購性理書以資宣講也時至今日功利爲先不宜高談性理然學堂定章以中學爲體以西學爲輔性理者中學之根抵也如造屋然基礎未固而欲棟宇不傾無是理也邇來歐亞各邦購求中國舊書如經史子集等類已指不勝屈以供其哲學之研究豈以四百兆之聰明而蹈買櫝還珠之誚子産曰作法於德猶恐其凉作法於凉民將奈何則欲固彊宇必正人心欲正人心必端學術欲端學術必由敎者提倡於上而學者黽勉於下京外各學堂宜於經書而外備購歷朝研究性理諸書次第羅列定明鐘點按時宣講撮其綱領詳其旨趣考師承之授受溯心法之淵源知天地之精華人物之靈秀惟中土爲可寳而愛羣之念益固而保種之志愈堅利權不欲外溢志趣不使外向庶可挽囂張之氣而學業日即於精純則性理之學之有補於國家非淺鮮矣所有奴才區區之誠而欲從速籌辦海軍兼整學務是否有當謹就管見所及恭摺具陳伏乞皇太后皇上聖鑒謹奏 
本埠新聞 
[督撫奏保製造局人員]  
　　上海製造局總辦張楚寳觀察以在局　　各員餼廩未易一概從豐以致歷練稍深講求有得者輒思他往爰請擇尤奬勵以爲覊糜之計禀由江督蘇撫會銜奏請將江蘇試用知縣劉原道以知縣不論繁簡缺出准予請補揀選舉人劉文煜以知縣選用江蘇補用知縣翟佩鐸以直隸州知州仍留原省補用江蘇試用縣丞陳本端湖北試用府經歷諸炳星均以知縣仍歸原省補用縣丞銜江泰初以縣丞不論雙單月選用學生郎恩謙以從九品不論雙單月選用八月十三日奉硃批著照所請該部知道 
[沈巡官禀覆查拿匪犯爲難情形]  
　　浦東巡警局查獲私藏軍火　　之李玉庭即李萬清並起獲子彈等件解送總局訊飭驅逐出境後旋由鴻源紗廠禀知英總領事函致滬道以李萬清係該廠工人即有私茂軍火情事華官亦應知照本廠方爲合理等情由道札飭浦東總巡沈令查復去後茲據禀復略云浦東地非租界李玉庭亦非該廠工人似無須預先知照况此等私藏軍火重案若輾轉知照必致洩漏風聲聞風逃逸現聞李玉庭仍逗遛陸家嘴地方曾奉總局憲札飭拿送嚴辦竊恐該公司袒護房客不服查拿致生交涉查李玉庭即李萬清旣經私藏軍火並供曾販私鹽若任其逗遛境内實爲地方隱患應請憲台照會英總領事轉飭該公司將抗不遵限出境之房客李玉庭交案發縣嚴辦遞解湖北原籍等語聞蔡觀察業已函復英領核辦矣 
[改期會勘浦東董家渡公地]  
　　上海縣李令擬於昨日會勘浦東董家渡公地已誌昨報茲悉大令昨因别有要公未及前日業已禀明滬道照會英國領事再行訂期會勘 
[洞庭西山同鄉開會紀事]  
　　洞庭西山同鄉於十八日假城内點　　春堂開第一次大會到者四百餘人三句鐘開會先由鄭貞吉報告開會宗旨謂今日提議創辦西山旅滬會館之事定名金庭公會發起於羅君煥章鄭君齡九鄙人任奔走集捐之義務發議至今匝月之間承諸同鄉熱心捐欵已至八千元以上然目今地價日昂即在南巿落鄉之處每畝亦須千數百元惟願今日到會諸公量力捐助俾底於成同鄉幸甚鄙人自奔走集捐以來最佩服者爲南巿石作姚松年之母除慨助一百五十元之外願擔任水木石作工程照本之義務且云我死之後必有遺囑命我子竭力帮助决勿賺會館一錢姚老太太一婦人耳能如此熱心顧全大局此鄙人所以欣喜金庭公會之必成也今日選舉正副會長及會計員請諸同鄉各書選舉人及被舉人姓名投筒公舉至幹事員宜由正副會長酌派事繁責重理宜開支薪水云云旋由羅君煥章演說云鄙人此次從北邊來由聞鄭君貞吉擬創辦西山會館并附屬丙舍極樂賛成夫會館所以聯絡向鄉會館愈多事業愈盛從前湖南我西山會館大小有十餘所商業之勢力因此發達今旣集欵至八千元以上其事必成然而經費浩繁不敷尙鉅惟望諸君捐助共襄善舉至湖南捐欵則由鄙人擔任勸募可也說畢開選舉筒羅君煥章得二百廿二票公認爲正會長鄭君齡九得一百三十票公認爲副會長徐君鴻笙得一百四十四票公認爲會計員旋復公請羅君登壇演說云鄙人資格較淺惟旣承諸君推舉會長敢不竭盡心力維持公益至選派幹事員一節宜俟副會長鄭君到滬再與商酌鄙人急欲北上以後一切庶務請諸君與副會長會計員從長計議彼此可以通信聯絡云云副會長因未到會由其令郎鄭君冉賢代表會計員徐君亦有小恙不能演說倩吳炳剛君代表說明意見略謂會計員有收付之責任將來金庭公會欵項支出憑何人圖記給付正會 
 
 

Page 19

 
 
　　長答云憑副會長簽字憑條取用其欵准存殷實錢莊生息議畢摇鈴閉會時已鐘鳴五下矣聞是日所集捐欵有二千七百餘元連前共得一萬一千四百餘元 
[請飭商輪照顧搭客]  
　　某輪船前由上海開至安慶因搭客上落人多擁擠以致溺斃多命現由該處水巡官郭明府查悉當時搭客上落該輪並不停輪施救殊違定章爰特禀由安徽巡警道移請滬道照會該管領事傳該船主秉公罰辦並飭以後如有搭客上落務須留意照顧以重民命 
[江督札調偵探]  
　　閘北巡警總局參事官張君奉江督札飭著帶偵探兩名赴寗隨同午帥校閱南洋陸軍大操昨張君已帶同偵探乘火車起程矣 
[蘇藩派員查察營務]  
　　蘇藩瑞方伯訪聞浙西鹽捕水帥營營務　　廢弛特札委候補知府王元章來滬並札委道轅英文繙譯兼浙西鹽捕等營駐滬稽查委員陳世光會同查復陳二尹奉札後即於昨日到道禀知並請假一天會同王守乘車赴淞先行查察 
[龍華局員被控]  
　　龍華鎭巡防保甲委員梁慶員眞現被該處紳董以縱差詐擾吞用罰欵等情赴道禀控業由蔡觀察札委馬橋保甲局員黃永璣前往替所遺馬橋一差暫以梁慶眞調往辦理再行查核 
[渡船傾覆餘聞]  
　　董家渡李龍泉之義渡船被浪衝覆溺斃多命　　已迭誌前報前日又由本縣李襄讞提訊龍泉之弟和尙供因潮水湍急撞在輪船錨鍊上以致失事所有搭客二十餘人及小的與船夥二人一齊落水除救起及撈獲尸身外現仍打撈求宥李龍泉供是日不在船上判和尙管押龍泉交保再行雇人打撈 
[銀樓虧欠莊欵案近聞]  
　　某銀樓主虧欠信大莊欵迭經控奉滬道移請寗紹台道飭令慈谿縣關提在案茲該店主潜回上海仍在美界居住當被信大莊查知禀報英廨寳讞員出票派差協同中西包探前往密拿詎已聞風逃逸詢據家屬聲稱已往杭州貸銀料理云　 
[城内]  
[刑訊兇犯]  
　　山東人季裕春向同鄉王潮　　生索討借洋五元被元誘至西門外砍斃一案前日又由縣署帮審李明府提案復審王跪練兩時之久仍不供認判還押再究 
[挾嫌誣竊]  
　　閘北巡警總局前解竊賊蓸子鵬等四人到縣内有阿文一名因病發堂前日提曹及徐小三劉四瀛審訊均稱實未犯竊被唐某挾嫌誣攀判還押候示 
[學徒遞回]  
　　長洲縣日前遞解袁言小一名來滬當經本縣李大令提訊據供台州人年十七歲父母均故向在上海外虹口東桂坊巷梅連桂鞋底作内學藝因遺失銀洋二元恐被師父責打逃往蘇州等語李大令當卽派差送往該處詎遍查該巷内並無梅連桂鞋底作遂即帶回飭發善堂留養 
[逃犯又獲]  
　　龍華著名流氓湯根全前在　　押所脫逃刻由本縣捕頭徐文等查悉該犯犯匿徐家匯有首小閘橋地方該捕等遂於昨晨各帶副役至該處茶館内將該犯拘獲搜出手槍一支並獲同黨阿幼生（即方幼生）押解到案釘鐐收押候訊 
[定期開會]  
　　救火聯合會定於二十五日午後一時在明倫堂開第一週年紀念會又聞北三鋪永濟救火會向有南北二社現由各領抽議决合而爲一名曰永濟南北合社亦定於是日上午十時假福佑路煤炭公所開成立會 
[道批五則]  
　　上海縣民人陳桂亭禀批察　　閱粘抄此案先由會審公廨將爾兄陳鶴亭抵押房地斷歸張企華管業旋由巡警總局諭飭警法課傳訊明確　限遷移如果確有紏葛應遵局批自向爾兄理處毋得來轅率瀆商民丁其昌禀批案經批縣准由兩造按戶查對並據瞿子文及馬源豐等先後來禀批駁應靜候該縣飭遵毌庸躁瀆南巿商船會館禀批此項碼頭能否照舊建築究竟與浚浦界線有無關碍候檢圖函送新關稅務司轉飭理船廰查明飭遵民婦陸張氏禀批英商兆豐洋行控伵戶陸富寳租地不讓一案前因公廨原詳未將兆豐等租地畝分若干辦否立有何號道契明白聲叙即經批查迄未復到今閱該氏來禀以陸富寳經管之地係粤商江裕昌産業被地販楊阿炳等勾串盜賣是否屬實仰公共租界會審官遵照先今批飭迅速調查明確詳細復奪上海縣寡婦陸許氏禀批該氏於在廨具結遵斷之後輒屢次來轅混瀆圖翻殊屬徤訟本應押發訊究姑寛申斥 
[警局批詞]  
　　一路一區巡警分局遊巡官　　批商民張少霞禀云據禀雷文成購買靛靑五桶實值價銀二百五十兩除付洋五十元作銀三十七兩外尙欠銀二百十三兩迄今分文不付等情自應究追姑念彼此來往已非一日仰邀憑同行理處按月拔還否則提案究追又批職員楊壽康禀云據禀堂叔揚星橋襲佔地基懇請飭讓等情仰候飭甲暫令停工隨即查勘有無侵佔情事再予究詰又批醫生胡耀康禀云前據該醫生禀稱戴湧盛絲線店欠洋不償業經批飭地甲協保從中理處茲據稱憑勸了息求請销案足見該醫生并不固執准予銷案 
[官事]  
　　候補同知席信濤考職班江蘇　　試用巡檢皮錫琛昨日到道禀見調辦上海第三路第三區副巡官李震東禀知到篆直州州判候補通判顔斯緝禀知十二日交缷署理常熟縣篆並謝署理武進縣差 
[南巿]  
[希圖拐逃]  
　　高長春之妻曹氏於中秋日出外不歸後知被丁銀狗　姦昨圖騙上　明小輪逃逸經高之鄰人徐錢福察破偕同高兄全羣扭至工程局請究判氏戒責一百五十下交夫領回丁戒責四百下押候擬辦 
[串同捲逃]  
　　陳錦棠控王家碼頭嚴同春船號傭婦陸阿大將伊妻阿翠與阿寳等串同捲逃昨由工程局提訊陸阿大供代携衣包由蔡陽弄雇車送至十六舖婦人卽回東家處現阿寳在某荐頭處寳未拐逃判責五十下還押候查並著陳自行訪查阿翠下落 
[不應多事]  
　　賣舊貨之王文興昨見小販　　陳阿四（即蘇老阿四）與其妻在家爭閙入内解勸亦與口角陳母蔡氏出爲勸阻反被王咬傷手臂扭至工程局請究孫裁判以王不應多事判戒責二百下押候交保 
[搶取銀飾]  
　　王阿順搶取划船婦殷蘇氏所抱小孩之銀鎖片昨由工程局提案復訊判戒責一百下拍照逐出又甬婦陳王氏被周長生搶去小孩銀鐲一只當塲扭獲人贓送局訊究判戒責二百下押一月贓給氏具領 
[祇追欠欵]  
　　鄉婦錢陳氏扭控船戶沈福福欠洋二十八元昨由工程局提訊沈供被氏取去米四石氏不承認判交保限八月底還洋米欵無憑不追 
[閘北]  
[工人强搶]  
　　徐家橋德泰漿調坊主赴道　　上控沈潮相等因勒加工資不遂攫云副綢八十疋請飭查究等情昨由滬道蔡觀察札飭巡警縐總局孫裁判飭探前往查究 
[英租界]  
[賣妻爲娼]  
　　前爲探夥之周蘭生因賣妻妻 
　　爲娼由探周志仁地棋盤街高陞堂私二妓院將周妻胡氏查獲於昨日傳同該院龜奴陳了頭及爲中之宋九林一併解廨請究胡氏供前因丈夫欲將婦人賣於他埠故投濟良所解奉訊判仍交周蘭生領回詎回家後債主圍集無法可施周遂將婦人托宋九林押與高陞堂得洋四十元婦人家有八歲女孩及年邁生母求恩作主訊之周蘭生與陳宋二人供詞含混判胡氏帶同伊女發瀆良所留養一年期滿擇配氏母發棲流所留養 
 
 

Page 20

 
 
陳斥釋周押捕房二月案押一月 
[發落姦案]  
　　自釋曾化巡警局巡官之陸錦瑞因姦佔黃醴泉之妻趙氏前奉廨訊明判陸與氏分别押一月在案昨已期滿解請訊奪判陸交保氏交董醴泉領回 
[貧婦流落]  
　　張陳氏在途徘徊由探查獲　　解廨請訊據供四川人無資回鄉求恩安揷判送四川公所資遺回籍 
[女孩迷路]  
　　女孩張招弟迷路由捕解請公堂訊奪據供年五歲父存母故不知里居判留養女所候認 
[會訊火案]  
　　日商更新公司失火一案昨由公堂會訊先據五十四號西探與兩華捕禀稱唐偉如係該公司股東當時起火可疑故將唐拘入捕房並據捕房所延高易律師投稱該公司起火後查閱簿據今年並未進貨所出之貨祇值三百餘元况存貨不多樓上攫下又同時起火其爲縱火圖赔無疑應請核辦經理人許菊泉及麕偉如延威金生帮辦弗心惇律師到堂辦護旋據經租人應書記與鄰人辛見生投訴該公司生意浦淡此次究因如何起火不能指實惟欠有租金三月曾經禀請公堂發封在案中西官會商之下判唐仍還押捕房候今日早堂訊奪 
[歸咎買辦]  
　　義商義興隆洋行控賣辦劉人貴定貨受虧昨由公堂會訊原告延穆安素律師到堂聲稱劉在行時所定之貨現已到滬虧本甚鉅請爲追究劉延博十律師辯稱劉已辭出定貨係洋東自行經手劉並未簽字請察判劉文妥保定於今日午時再行訊核 
[公堂瑣案]  
　　過犯錢金生逐出復來判押　　四月期滿仍逐出租界朱小福陳阿二串竊鉛板各押一月逐出張阿根竊木板押兩福拜逐出陳阿林竊銅皮銷贓於徐洪慶判陳押十天徐罰洋八元贓交陳永興領回丁阿桃王木金串竊衣服訊不承認判押候查明再訊李毓華欠美國醫官藍生銀兩控奉傳安判交保候訂期會訊 
[美租界]  
[水管暴裂]  
　　西華得路附近板橋弄口自　　來水管昨忽暴裂數丈當由巡捕馳報捕頭咨照公司修理 
[流氓訛詐]  
　　姜長生昨在海寗路被流氓雙雙誣指行竊並被兇毆報知捕房請究捕頭諭如再遇見囑捕拘究 
[男孩被拐]  
　　西華得路舒桂生家三歲男孩昨忽被匪拐去當即投報捕房請爲查緝 
[馬車肇禍]  
　　小孩張文榮昨在塘山路被郭阿二馬車撞倒輾傷胸部由孩母施氏將郭扭住送至捕房奉飭將孩送往醫院驗明是否有礙再核 
[撞壞電車]  
　　小車夫陸三寳昨推石灰行　　經北四川路與二十三號電車互撞並將該電車所置救命板撞損由一百五十號司　人鳴捕將陸拘入捕房押候核辦 
[法租界]  
[遂是號主]  
　　福茂洋行東杜福延違商律 
師控已閉福源長號主任友三經理王壽生（即王鍾摇）不交定貨追償損失一案昨由公堂傳集人証研訊達律師稱福茂行於上年向福源長定購灰縣計銀四萬六千五百兩立有成單約四個月交貨屆期向出該號一再推延旋即倒閉爰電致江西向任追理亦置之不睬後有人來滬說項允償三萬金未及議定自後又杳無音信請堂上追究任倩博士律師爲代表聲稱原告律師所述一切皆屬子虚惟公堂出票之前原告律師曾招任至金谷香飲宴索償一千金方可了事有鍾勉卿及某行寫字倪姓等爲証况定單上祗有福源長圖章並無任友三字樣而任彼時年尙幼稚不過是一學徒從未與杜福見過一面亦未做過生意前年來申係至各學堂參觀功課惟在玉山縣時任與王鍾瑶見面借過銀洋後巳還清此外並無糾葛任友三所做之事須由其母主持今杜福旣與福源長訂立合同可與福源長交涉與任無涉若欲追償損失銀兩必須憑証確鑿方可理論原告律師又稱任曾函致王壽生囑其做招牌科理號中一切原信呈電任供並無此事王供此信係任之叔父所寫旋據任松浦投稱此信在杭州拱宸橋由友三親自定寫任稱我乃讀書之人豈有倩人代筆之理景明府即給紙筆令當堂書寫數字以証眞僞旋據天泰盛報關行主投稱任友三於前年十月初四來租房屋於二十日開張烟台靑島俱有分號去年倒閉今招牌尙在呈請查驗任供與該行主從未識面安有借屋之事請行主又供借房時曾邀我至西薈芳妓院飲酒何得諉缷景明府謂此事須究明誰是福源長號主方有頭緒訊至此時已過午判候訂期再訊 
[敷衍了事]  
　　法商陸地尼司控陳掌生承 
　　做火爐敷衍塞責昨經公堂提訊判候查明再核 
[追繳房租]  
　　毛阿根欠房租洋十四元逃 
　　避不見經收租人高錦雲控奉公堂將毛母夏氏提究判先還十元餘再拔還 
國外新聞 
[三次覆審韓報主筆]  
　　二十一日東京電云大韓日報主筆盜用公欵案昨在漢城第三次開審裴蒂爾君所持證據皆有條理 
[商辦東方殖民地公司]  
　　二十一日東京電云日政府簡派委員八十三人辦理東方殖民地公司開幕事宜該委員於本月二十六日將與駐東京之韓國委員三十三人會議辦法 
[阿拉伯盜刧旅客]  
　　二十一日倫敦電云有亞拉伯人多名在其台附近持械攔刦爪哇旅客一隊有現金二萬五千磅悉爲盜去 
[蘇門答臘島亂事餘聞]  
　　二十一日倫敦電云荷蘭議院開議之日荷皇派員代爲演說蘇門答臘島亂事以爲使生靈塗灰深抱歉仄此次總督往查亂事及辦理善後各舉已足證其有和平調停之意 
[籌欵周濟失業工人]  
　　二十一日倫敦電云英國搿拉戈之公民近開大會商議籌欵周濟失業人民泊洛伏斯脫君爲主席當時卽捐集英金三千六百磅以上譯字林報 
[日船私漁被捕]  
　　二十一日紐約電云日本帆船兩艘在聖保羅島附近私漁爲美員所捕 
[俄京一日内之罹交疫人數]  
　　二十一日紐約電云今日聖彼得堡罹疫症者共有六十名 
[寓美士民貢獻戰艦]  
　　二十一日紐約電云僑寓紐約之西利亞（土爾其屬地）巨商發起購買新式戰艦一艘貢獻土政府其費擬向美洲西利亞人捐集蓋西民寓美者共有二十二萬人貢献此艦不特爲土王允准人民頒行憲政之紀念且以誌寓美西利亞人及王爾其靑年黨深信革命黨之純正云以上譯泰晤士報 
[日本駐意新使啓程]  
　　二十一日東京電云日本新任駐意大使林權助己由東京啟程 
[萬國金融條約會]  
　　二十二日倫敦電云荷蘭政府己尤德意兩 
　　國之請於一千九百零九年在海牙開萬國公會刻已照會下次海牙平和會與會各國赴會討議萬國金融條約 
[荷蘭預算事宜]  
　　二十一日栢靈電云荷蘭女皇以國會開會時不能蒞會爰降旨道歉又聞政府以財政預算缺佛蘭林（荷蘭幣名）十六兆擬加稅至百分之十並增抽財産稅遺産稅酒稅以補匱乏以上譯 
文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[高郵紳士蘇路北綫意見書]  
敬懇者自蘇路北線之議起業經省委盧綸三太尊於淑唐大令同鄉京官所推沈君惕齋唐君康甫會同公司股東所舉袁君觀瀾方君唯一並領袖工程司徐君士遠來郵調查瓜清運河一帶路線事宜集郵邑同人而詢以就隄築路於隄工情形地方大局屬爲愼權其得失而詳議之具徵作事圖始詢謀僉同之至意玉堂等以爲今日運河路線郵邑當湖河之衝諸壩比立查勘之初要在使路工與隄工有相輔無相妨而第公司利益地方治安乃不至有所扞格而滋流弊查瓜清一線北貨集於清江南貨萃於京口南北貨物出口進口必經運河往來淮揚以東洪湖以下貨物轉運亦無不由運河以達江口他日路工告成商務發達其較海清路線必占優勝地位有斷然者惟由瓜洲至清江長隄上下達四百里除揚州郡城列於西岸餘則府州縣城皆在東岸賓臨運河郵城以南各壩分列東岸如南關埧新埧中埧車邏埧皆在近城三十里以内從前奏立各埧排列東隄專爲宣洩西水而設緣洪湖爲淮水來源下流入高寳湖滙於運河由瓜洲口入江要以郵邑爲運河之中權水漲之時東岸隄工岌岌危險是以懇放各埧首有定誌各埧口門寛徑皆在六十丈以外放壩時勢若建瓴澎湃奔騰埧下雖有引河實則汗漫四出下河一帶圩岸所至冲決其水力之猛水勢之大更視乎不游之有無來源下游之有無積潦以及江潮之大小海潮之漲落皆與各埧洩水之暢滯確有關係今鐵路經行若就埧上築橋使埧自埧路自路無論數十丈口門其中非安設另墩不可地未啟埧之年壩基未見工程固難着手卽使設法創置啟埧之時水勢由高趨下殊嫌阻礙水力設有冲刷則隄工之交涉埧工之保固彼此倚賴界線殊不分明一埧困難數埧困難則此埧上築橋以達軌線壩險路險皆不能免是則工程所宜研究者也（未完） 
小說 
[學界小說風流太史（三十四）]  
　　第九回講幾何全校起風潮革學生無端爭意見 
　　閒話休提只說袁方壺自從當了公益學堂的校長以後。一班學生倒十分帖服。當了一年的校長。名氣倒也狠好。這一天。正是禮拜袁刺史覺得在家無事。便信步走出門來。要到師範學堂去找一個同學的朋友。姓李。叫做石菴的。現當師範學堂的副監督袁刺史到了師範學堂。至門口去 
問李石菴時。恰好還没有出去。袁剌史便一直走到李石菴房間裡頭。只見一個獰頭鼠目的人穿着一身洋裝衣服。正在那裡和李石菴講話。只見李石菴不住的摇頭擺手好像不答應的一般。見了袁剌史進來。便業他說道有朋友和我講話你有什麽說話明天再說罷說着。。更不理他只顧和袁刺史講話。袁刺史見了。覺得银有些兒詫異。便對着李石菴道。你有什麽事情。只顧請便。不要爲着陪我。躭悮了你們的說的說話。李石菴道。你只顧坐下。我還有事情和你商量。說着。見那個人坐着不走。便朝他供一拱手道。得罪得罪。我們改日再會罷。那人聽了。只得立起見來。告辭走了 
李石菴等他走了出去。對着袁方壺縐一縐眉頭道。天下竟有這樣的寳貝。竟會講出這樣的話來。袁方壺便問道。這是個什麽人。你爲什麽對着他一理不理的樣兒。李石菴道。你没有曉得這裡頭的緣故。我告訴你就明白了。這個寳貝。本來是我們這裡的音樂敎員。家况十分窘迫。自已又。瞞着人吃雅片烟。通共只有二十兩銀子的薪水。那裡彀用。一連托了幾次人來。叫我和他想個法子。要在本校裡面兼點兒什麽敎科。我已經答應了。和他設法的了。不料他今天突然的走來。和我咬着耳朶道奉托的事。一切費心。要是成功了。兄弟總重重的酬謝就是了我聽了他這個話兒。不覺奇怪起來對他說道。我旣然已經答應了老哥的事情。自然無不盡力的。怎麽提起酬謝的這一層話來。他聽了說得更妙。對着我低的道。這個不要緊這裡通省的敎習。都是這個樣兒。不過是一件照例的事情。算不得什麽大事。 
謝贈 
　　日昨承商務印害館惠贈小說敎科等各種書籍載錄於左以誌謝忱（小說）恨綺愁羅記二册天際落花一册靑衣記二册美人磁一册海外拾遺一册傀儡美人一册氷天漁樂記兩册學究新談二册劇塲奇案一册靑蔾影一册雙環案一册納里雅偵探談一册白頭少年一册 
（課本）倫理學敎科書一册實騐化學敎科書一册博物學敎授指南一册初等小學算術書一册商業簿記敎科書一册 
（法政）日本議會法規一册 
 
 
 

Page 27

 
 
   
 
 

Page 28

 
 
   
 
