# 1885 - 249 - 4904461

 

Page 1

 
 
[分贈水災圖告白] [  申報館主人啓]  
　　粤中李秋坪太守仁民愛物樂善好施近見粤省水災惻然動念募捐散賑不遺餘刀刻又印成災况各圖　本館隨報分送所願各省善士披圖流覽慨解蚨囊俾千百萬飢黎得蘇涸轍則不特爲太守所欣幸卽本館亦馨香以禱也此啓 
[五十號畫報出售] [  申報館主人啓]  
　　本埠月之十二日午後陣雲四合有龍下埀吸黄浦水水卽激射而上少頃雲色翻白卽有一物在雲中屈曲夭矯入黑雲深處而没大是奇　亟　之以供衆覽報首畫譜兩圖係任君伯年所繪名人手筆比衆不同後附淞隠邊錄圖說一則准於二十六日出售此佈 
[仿印古今圖書集成樣本告白] [  申報館點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尙擬再添拱手以求迅速竣事惟　君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆　之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可　此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大　本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一律　齊連同第一次股單之號頭及股友姓名開示并交申報舘當卽掣回收據交執其有前在漢口買票者廉繳之股　可就近送交漢口信和洋行蓋本舘己將空白收據寄存該行自當立時填給如過八月之期則當將寄存之空白收　收回幸勿自悮此布 
[石印文獻通攷出售] [  點石齋主人啟]  
　　馬端臨著述文献通攷其書與唐杜估通典相爲出入杜書肇自隆古以至唐之天寶而馬氏所著天寶以前者視杜氏加詳天寶以後至宋寗宗者又足以補杜氏之闕其爲類二十有四類各有攷計卷三百四十有八乾隆戊辰重列於武英殿經天語褒美謂考覈精審持論卓正莫善於通攷之一書而草茅好學之士羣然知所折衷奉爲至寶惜簡帙繁多價值昂貴寒土未易購取本齋特出巨金覓得殿板初印本倩羲作宋體字者一律　冩直行校對則覆之再覆期於一字無錯字形則放而又放期於一目了然而行間疏落天頭寛長展玩一通己覺愛不忍釋正不徒往來行笈中便於携帶己也訂二十本分裝四套價目格外從廉准八月中出書欲購諸君祈早向南北申昌書畫室定購並分寄上海掃棄書坊京都西河沿仁記洋　鋪遲則恐將不及以所印無多耳此啓 
[時證論治]  
　　湖州雲山赤霆子又復不避天譴干犯造化所忌而言曰今年太歲在木雞納音屬水合化屬金太乙值北政燥金司天君火在泉當後夏至之日爲始大暑節交四之氣濕土主氣寒水客氣秋分節交五之氣燥金主氣風木客氣至十月十六日小雪節交終之氣天氣上升地氣下降此時疫癀自可消弭然人在氣交之中不無暗受侵戕况今年黄梅時節淫雨狂風卒然暴至能無害人乎易說卦曰撓萬物者莫疾乎風燥萬物者莫熯乎火左氏傳曰風淫末疾雨淫腹疾　樞經曰清氣在陰濁氣在陽營氣順脈衛氣逆行清濁相干亂於胸中是謂大悗亂於腸胃則爲霍亂亂於臂　則爲四　生氣通天論曰因於寒動如運樞體若燔炭汗出而散因於署汗煩則喘喝静則多言起居如驚神氣乃浮因於溼首如裹溼熱不攘大筋緛短小筋㢮長緛短爲拘㢮長爲痿因於氣爲腫四維相代陽氣乃竭陽氣者煩勞則張精絶辟積於夏使人煎厥目盲不可以視耳閉不可以聽潰潰乎若壞都汨汨乎不可止秦越人曰何以知傷暑得之然當惡臭何以言之心主臭故知心关傷署得之當惡臭其病身熱而煩心痛其脉浮大而散張仲景曰太陽中熱者暍是也其人汗出惡寒身熱而渴也傷寒論曰太陽病發熱而渴不惡寒者爲温病若發汗巳身灼熱者名曰風温風温爲病脈陰陽俱浮自汗出身重多眠睡鼻息必鼾語言難出若被下者小便不利直視失溲若被火者微發黄色劇則如驚時瘛　若火熏之一逆尚引日再逆促命期脈法曰寸口脈陰陽俱緊者法當清邪中於上焦濁邪中於下焦清邪中上名曰潔也濁邪居下名曰渾也陰中於邪必内慄也表氣微虚裏氣不守故使邪中於陰也陽中於邪必發熱頭痛項强頸攣腰痛　酸所謂陽中霧露之氣故曰清邪中上濁邪中下陰氣爲慄足膝逆冷便溺妄出表氣微虚裏氣微急三焦相溷内外不通上焦怫鬱藏氣相熏口爛蝕斷也中焦不治胃氣上衝脾氣不轉胃中爲濁營衛不通血凝不流若衛氣前通者小便赤黄與熱相搏因熱作使遊於經絡出入藏府熱氣所過則爲癰膿若陰氣前通者陽氣厥微陰無所使客氣内入嚔而出之聲温咽塞寒厥相逐爲熱所壅血凝自下狀如豚肝陰陽俱厥脾氣孤弱五液注下焦不闔清便下重令便　難臍築湫痛命將難全桐城程曦之先生有言曰凡治病者當於無藥方醫書中求之乃有獲洵非虚語竊謂今年時氣疫癘實非霍亂之證是乃風邪毒火煎厥證也治不如法頃刻告斃舉凡歐叶濡瀉支厥脈伏汗洩口渴大忌鍼剌古經有云無刺熇熇之熱無剌渾渾之脈無刺漉漉之汗此之謂也若夫以傷寒霍亂論治率用附子理中五苓薑桂以及細辛乾薑羌防柴葛香薷豆卷前胡桔便之類劫奪其眞陰重傷其元氣此而不死未之有也赤霆子曰患此證者己經針剌放過血者死不治曾服塘西痧藥蟾酥丸者死不治若舌本乾版冷如堅冰者死不治餘皆可活嗚呼可憐時下名醫異曲同工一鳴百吠吾今哀憫衆生不忍默默苦口告誡聊作當頭棒喝開出急救方法臚陳一一大凡此證先起勢必頭暈腹痛上歐下瀉赤霆子曰此之謂暑風翻胃海寒溼困脾都也若乃六脈沈伏四支逆厥口渴煩躁淋漓汗泄赤霆子曰此之謂四末風陽亢三焦熱厥深也甚至髮竪目直口開喘急口鼻息冷舌本冰窨舌卷囊縮婦女乳縮轉筋入腹者赤霆子曰此之謂毒邪壅肺道痰火格心營也無論老幼男又高梁藜藿一見此證急用開水和生井水調服絳雪卽八寳紅靈丹三五分大忌熱飲熱湯隨卽央人提痧刮痧並用臥龍丹取嚔喻嘉言所謂治以解毒葉天士所謂芳香逐穢是也如其骽脛覺有麻木痠楚卽用桂枝蘇梗木瓜蠶沙川椒食鹽煎湯外熨以温爲度一面開方方用左金丸五分同煎勿吞東壁土炒白芍錢半連翹二錢炒銀花三錢豬膽汁炒條芩一錢知母錢半薑汁炒山梔錢半川鬱金末錢半冬桑葉二錢純鉤藤五錢川貝母四錢炒瓜蔞皮二錢飛辰砂一分拌元參二錢薑製厚朴四分炒焦白杏仁二錢通草一錢鮮 
 
 

Page 2

 
 
竹心二錢重者加西牛黄五厘陳金汁一兩右藥一十八味用清潔水和臘雪水各半煎湯沖調紫雪丹五分小兒老弱用三分頻頻與服之總以手足温和色脈純正再當辨證更换方法消息調治七日之内大忌米榖麫飯麥湯粥飲可用綠豆藕肉煮食充飢尤忌生冷水果甜膩糕餅一或犯之病必復發雖有神工無可解救病家愼諸醫者愼諸 
岐黄一道素所未諳故於醫方尠所登錄祗以近來疫症盛行死亡頗衆錄此一論以備採擇至紫雪丹則方書所載不難查閱故不贅錄惟據稱内有丁香一味用者尙須審之[  本館附識]  
[諭旨恭錄]  
　　七月二十七日奉上諭都察院奏直隷武邑縣民人甄恒裕以刑逼袒縱父冤難伸等詞赴該衙門呈訴此案本年三月間監生甄鳴鶴等呈控委員聽從囑託袒庇由該衙門代奏當經降旨令李鴻章提訊尙未覆奏而甄恒裕復以問官刑逼袒縱等情呈控委員等有無偏袒情弊抑或甄恒裕砌詞揑控着李鴻章親提人証卷宗秉公嚴訊據實具奏甄恒裕該部照例解往備質欽此同日奉上諭陳士杰奏秋汛大漲上游埝堤漫决現籌賑撫情形一摺本年六七月間山東黄河因雨盛漲長清縣之趙士河大堤大碼頭民埝刷開口門約寛十餘丈數十丈不等其玉符河民埝亦因山水冲决並有淹斃人口情事覽奏殊堪軫念卽着陳士杰委員馳往查勘赶緊籌欵將被灾户口分别賑撫一面將未經搶築各口迅速堵合毋稍延玩長清縣知縣蘇述着革職留任候補遊擊戴守禮着革職仍留防所以觀後効本年下游决口尙未堵合兹上游又多開决陳士杰督辦無方實難辭咎着交部議處欽此 
[本館接奉電音]  
　　昨晚本館駐京訪事友飛電傳來本月初三日上諭六道敬謹譯登○八月初三日奉上諭許應騤現出學差吏部左侍郎着李鴻藻署理欽此同日奉上諭胡瑞瀾現出學差所署之都察院左副都御史着周家楣暫行署理欽此同日奉上諭王先謙現出學差國子監祭酒着龍湛霖署理欽此同日奉上諭貴恒現出學差刑部右侍郎着文暉兼署欽此同日奉上諭周德潤現在出差所署之禮部左侍郎着孫詒經暫行兼署欽此同日奉上諭户部左侍　孫詒經着仍在南書房行走欽此 
[甬守出缺電音]  
　　昨午十二點越五十分時接得四明訪事友人發來要電云甯波府陳潄山太守偶抱采薪醫治罔效遂於初三日戌刻因病出缺所遺府篆刻由牙釐局總辦張太守代理云 
[賢王懋績]  
　　昨得都門郵筒神機營馬步各隊自撤防回後操演愈爲勤勇管理各大臣皆能仰體醇邸勵精圖治之心事求實際奮勉自强聞醇邸自去年至今王事勤勞不遑暇逸順治門内搆有别墅花木繁綺雖屢經過從未一游自法事平定之後集思廣益時求振興京中各官上謁者無論階級之崇卑無不立時延見虚懷下詢醇邸思深慮遠事事愼密周詳每與政府諸公商議朝政與之意見相合者輙欲洗刷因循痛加整頓以期攺絃更張庶事爲之一新積習爲之一變卽如法事一節全頼醇邸力持大局故能默靖於無形潜消於不覺近日破格用人力除成見皆醇邸總其大綱也 
[提調得人]  
　　前錄蔡鈞和甫司馬奉旨著交總理衙門差委今得京中友人來信云所有章京在總署當差者分爲英德法美俄五股各司其事每股章京約有數員其兼當各國事務差使者名爲管股章京事較繁劇蔡和甫司馬於七月中入署謁見慶邸及各堂官後初擬派爲管股司馬以才力不逮再三固辭乃派爲同文館帮提調蓋同文館學生向由總帮辦爲提調無如總帮辦公事紛繁勢恐難以兼顧照料周密慶邸以蔡鈞嫺熟洋務故有是諭司馬自補帮提調後卽入總署住宿誠以此職有督課之責所任非輕以司馬才幹旣優閱歴又深必能處之裕如若他日命以出洋或専任以交涉事件當必益能自見所長耳 
[騎箕補述]  
　　候中堂升天之夕遶屋梁上有簫瑟聲二更許風雨滂沱庭中忽有紅白氣自空而墜形如瀑布凝結許久始散至子時中堂羽化而天色晴霽星辰滿天視殮有二少君名孝寛暨如夫人餘均巳回籍該日發凶電至京皇太后覆電尙有未信仍著確實再聞然此番中堂來閩當東遷西徙之秋民心皇皇藉以鎭定消未然之變厥功甚偉士民聞之莫不流涕楊制軍穆將軍皆慟哭失聲有某孝廉輓聨云自縱横征戰以來國家適逢多難乃能簡拔諸將掃盪羣兇浩氣塞乾坤一代棟梁資保障備富貴壽考諸福天壤曾有幾人况復威振蠻夷恩周華夏精忠貫日月千秋俎豆奉馨香語頗冠冕附錄之以博大雅一粲 
[鎭軍嚴肅]  
　　管帶恪靖炮隊二營鍾紫雲鎭戎精於治軍能以清廉自矢屇期散餉悉按名面給紋銀哨弁無從染指有某勇嗜賭鎭戎輙扣其餉積至四十七兩勇猶未知前日鎭戎爲之湊成五十兩著其自作家信寄回勇感激無比其愛下如此故下亦樂爲之用治軍嚴肅現　北岸礮臺與民極相和協兵勇無事不私出營門凡上下賓客過訪亦毋得擅出入人稱之爲恪靖第一雄軍洵不虚也前日有將官賀某勇丁何爲美私八哥老會復在營勾引清白兵勇入會鎭軍查知卽行審訊甲乙始猶狡飾嗣搜出結盟字跡鑿據始生供認遂將賀何均在營門正法語云除暴所以安良鎭軍此舉殊爲明鏡不疲也 
[閩嶠風雨]  
　　省垣連日風雨墻壁傾圮無算己登前報二十五晚雷雨尤大有燈籠巷黄家傭婦某氏正在後房與二婢戲謔霹靂一聲梁陷瓦飛婦因震死頭髮俱焦二婢昏倒移時救甦是夕法海寺官衛巷墻倒壓死某甲妻子四人聞係肩輿爲生存者僅七旬老母殊屬悲慘益鄕亭某家街墻突然倒循墻而走者亦活埋兩人殆天災流行水火瘟疫刀兵之餘劫歟至街巿因連曰大雨溝洫不通到處皆成巨壑識者隠有大水之憂米價較前稍貴奸獪巿商高抬居奇往往如此殊屬可惡又有小古樓某家前日屋墻傾倒傭婦某氏并傭婦之子某甲適在該房工作因之壓死現某家爲之出錢殯殮并給錢五十千文其夫始不依允經旁觀婉勸後方承領北門外梅柳某乙亦爲墻壓死如此者不可勝紀誠閩中罕見之事豈因大臣仙逝動及天變歟兹聞有閩縣附生陳賡颺等據情禀請撫卹經制軍批示十五六兩日驟雨狂風嗣後卽分檄飭查據兩縣禀覆民居間有倒塌無須撫卹實深欣慰兹生等以被災深重具禀前來該縣殊屬疎忽應卽仰府查勘情形由局籌賑分别體恤以副本部院軫念土民之意云云被災黎民聞之想當額手相慶也 
[撞船述聞]  
　　華安輪船由石浦駛來於前晚兩點鐘時寄椗吳淞忽有英兵船阿爾伯德洛思由甬洋來淞偶一不愼兩船碰撞各有小楊昨日華安輪船己進口至浦東祥生船廠修理英兵船則尚未入口也 
[會匪遞籍]  
　　會捕局線勇陳桂荃在閬苑第一樓拿獲會匪張祖順徐德標由翁子文太守訊供移縣各情疉登前報前日下午莫邑尊　　該二匪荷訊張供湖南人敗賣皮絲烟爲業前日偶與童姓友人至第一樓啜茗突遭拘案並未犯事求請開恩邑尊謂爾旣不犯事然則身畔　藏不布究　何來有何用處此次來滬所作何業答稱此布於五月間前往金陵探友由不識姓名人所給小的悮爲質票是以藏在身邊徐　　　　中　　此次由福建來滬寓居泰安棧從未犯事邑尊問爾等身畔所藏小方布究竟何用答稱不知邑尊復將張細加盛詰堅執如前 
 
 

Page 3

 
 
遂飭一并帶回管押候備文分别遞回原籍毋得逗留 
[捕房懸賞]  
　　昨報記斬纜購賞一事兹悉該船從英國來滬名曰歐立雪司船主投報英捕房業經出有賞恪曰啓者英本月九號夜或十號早有英國輪船名歐立雪司在虹口怡和碼頭灣泊被人將該船大纜割大纜割斷如有人得悉此事來本捕房通信因而拿獲本人者卽賞洋一百元决不食言英九月十一號英老巡捕房啓 
[刑訊假官]  
　　冒官撞騙一事莫邑尊提訊情由早己疉登前報前日蕭己將僞照照樣描成其法以荳腐乾四塊油紙一張及蜜糖等物雕刻印成果與眞者無二邑尊閱視乙下卽於晚間升坐内堂飭將蕭及續獲之龔阿裕張雲亭三人提案研鞫張供向爲木行生意此次蕭姓冒官等事實不知情一切均由龔託小的小的轉託羅啓揚羅稱　姓允借小的惟傳言而己其中誑騙等事並未得知龔供甯波人向業洋行生意與蕭素不相識由友韓阿三來言及有江西人蕭某部選震澤縣知縣業己領憑抵滬現欲赴任尚虧盤費銀兩囑小的找尋主顧將照抵借錢文否則到任後准其在署當差派以美差小的信以爲眞因託張轉輾結識案下譚姓家丁文憑等物確由小的送來其中誑騙等事實由蕭一人所爲小的等均屬受蕭愚弄以致被累邑尊飭張龔兩人退出命提蕭至案謂似此誑騙事情做過幾次在滬曾否犯事與張龔等數人是否同黨答稱素未犯事此次實係窘迫不堪偶然作此勾當張龔等數人均由小的累及其實並不相干邑尊究其犯事幾次蕭支吾不答邑尊飭掌頰五十下復加盤詰堅執如前又飭答四十板仍執前供邑尊大怒命責藤條六十下細加研鞫依舊矢口不移邑尊遂飭將蕭還押並着將張龔兩人仍交差嚴行看守再候覆訊核辦 
[私印僞票]  
　　昨日包探秦少卿拘拿某洋行印字人李小福管押捕房聞因私印吕宋僞票希圖射利欺人致被洋東報捕云 
[稱火未成]  
　　前晚英界大馬路北首永平安里某姓家女傭出外往買開水見空屋後門烟燄迷漫有二人在門外探望知係匪徒種火忙卽呼集諸鄰取水救息慌亂之中二人己不知去向遂卽報捕請查按是處前有匪人放火焚去房屋二三幢失物頗多此次幸未成災否則又不堪設想矣 
[藉病脫逃]  
　　陸阿春因犯事判押虹口捕房前因惠病由管門華捕禀明捕頭送交同仁醫院療治詎陸竟乘間脫逃當經該院知照捕頭隨飭諸中西包探趕緊　拿矣 
[清查烟館]  
　　英工部局董諭令麥總巡查明租界各烟館自本年正月迄今生理清寥與否昨總巡己飭諸包探按户清查禀候核奪矣 
[不可語氷]  
　　　昨日老閘北首某姓家迎娶泥城外某姓家女兒雖未有百兩盈門而六禮旣成自有一番熱閙不料兩姓水人倉卒中俱發痧逝世兩姓咸疑婚姻不利彼此均欲退婚然竊謂三生石上果有因緣則月下老人亦不過從中撮合耳百年偕老與彼有何相干何致因其一死遽爾退婚哉嘻愚矣 
[研鞫走私]  
　　前晚十點鐘時洋藥局巡丁陳光仁在法界吉祥街查獲走私大土一隻恊捕拘住送私人王揚福管押捕房昨解公堂巡丁禀訴情由包探將士呈案旋有洋人偕一華人來案聽審翁太守將王詰訊王稱小的在同興拉包車東人劉文記向爲掮客土由司帳人飭送新北門外公益昌烟館太守問司帳者是何名姓土從何處送往答稱司帳人姓陳不知其名土在行中送往並無發票旋據包探禀稱昨晚將王拘進後卽有陳姓到來問信因又拘押旋卽放去其人現在外邊太守着爲傳進據供姓陳名邦定潮州人在三洋涇橋勃郎洋行爲夥太守問行中除土外可做别項生意答稱尙做雜貨生意行中共三四人東家係德意志籍土是行中之物着王送往新北門公益昌該洋人向白副領事訴稱德國領事准我開行己經掛號隨在身畔取出皮紙一張上有西字牌號并佈文佈霖洋棧字樣並稱店由我開華人係我所用嘵嘵置辨意欲將土領去白副領事詰以旣欲送土爲何在夜間且無發票及包紙洋人含糊强辯翁太守謂此洋人前因房租之事屢次到過公堂並不　行實係高易或譚同興之收租人烏得管此閒事洋人稱行從本年三月開起白副領事謂今日本副領事别有公事正欲往晤德總領事可順便查其何時掛號入籍待詢明於下期禮拜二再訊洋人遂偕同來之華人退去太守着將土暫留捕房王管押陳交保俄担文狀師偕二華人至案與曰副領事談論良久旋同來之華人問太守曰頃間士案公堂如何訊斷太守告以詰訊情由及白副領事欲至德署問明再行覆訊等語華人稱英公堂前經有案亦有洋人包送私土後查明該洋人係高易公館所用竟與華人包送私土故經英公堂斷結之後洋藥局尙欲呈控該洋人現在事同一轍此洋人實是譚同興所用收租之人旣於禮拜二覆訊請將送土人等管押不准交保土則留存公堂太守譚頃巳斷過担君等爰辭出巡丁又禀稱昨晨在洋涇橋南吉祥街口獲到走私川土三包先曾有線關照該土共有十包裝大酒桶中今祇獲三包連販私人送案請判太守詰問解案人據張雲林供稱小的本爲姚仲棻之家丁主人現在湖北小的於停歇後擬回南京欲趁北京船前往所携川土三包乃向義記買來自己應用每包洋六元八角合洋二十元有奇因缺川資祇付洋十元其餘說明待回家再付太守問爾住何處旣稱欲回南京諒必携土下船爲何並無舗盖答稱小的住義記行中舗盖留在義記太守謂不取他物祇携土三包實屬詫異旣稱土由義記賣出尚欠找洋十元諒必該店有帳答稱有太守着將張暫行管押待傳該行夥携帳到案檢查太守正在訊理他案又有人投案供稱姓陳名蘭金在英界開益義土店張來行買土三箱意欲裝船出口所有三包實係樣子太守問因何並無印花答稱店中有事未曾黏貼翁太守謂爾店専售私土伊是客人尙可諉爲不知爾旣開店豈有不知規矩之理遂着將陳一併押起候再訊究 
[注界公堂瑣案]  
　　捕房解送一人請爲安插包探嚴頌眉稟稱本月初二日夜半此人在金利源碼頭投江覔死經杉板船户救起由捕房轉送仁濟醫館設法吐書清水得不至死復經醫士給以舊鞋一雙詢其情節據稱在家帶銀四千兩由蘇杭甯波等處輾轉至滬將銀用罄後遇騙子連舗盖行李全無孑然一身不能過活因此覓死翁太守向之詰問其人初稱陳樹嘉宿遷縣人年二十歲因在家中口角負氣出門太守問在家作何事所帶可是現銀何日到滬答稱在家讀書去歲十一月由家出外所帶非現銀實是物件有碧霞朝珠等物在杭度歲至三月初到蘇州四月中旬來滬住吉星公棧銀兩己用去三千左右太守謂家中有此等物件祖若父可曾出仕答稱祖曾做過統領太守復詰名姓又供係岑世甲祖名飛騰做過提督都統父名沐英候補道到滬後盤川用盡後過湖南鄧某云此地不可久居意欲送我回家遂將行李鋪盖挑送下輸不料伊等兩人將物騙去現在身外一無長物生不如死擬赴清流太守謂旣係好好家世爲何出此下策爾弟兄幾人可曾授室答稱巳經娶妻生有兒女弟兄十二人現在不能回家太守念其年紀尚輕着暫送棲流公所以便通信家中待其家中人來領其人不願前去問此間可另有熟人答稱無人問其去作何勾當答稱願求乞過活問爲何不肯進去則稱該公所中均是化子太守怒甚著卽送往○前報列丹桂茶樓鍚作中人與水烟袋作中人打架一案昨日捕房將在押魏寶生及保出交案之桂阿壽兩人解訊翁太守謂聚衆至二百人左右實屬胆大妄爲所有交到之注不知係若干人拚湊豈是爾等兩人所繳現巳查明徐龍生謝錦生爲首遂著將魏桂兩人送縣辦理○前報列彩視街花烟館打架一案捕 
 
 

Page 4

 
 
房將王阿大王吳氏解案請訊翁太守問原告到否包探回稱未到太守謂王屢經犯事本應重責今姑從寛笞責一百板王吳氏自認犯姦旨掌頰八十下○豐順輪船失金後船主謂有人破案願出重酬業己多時仍無就緒捕房昨將在押之該船侍者鍾開根解案翁太守略加詰訊鍾稱鐵箱非小的等所能啓閉惟船主舉大副經手太守以英公堂尙有管事者管押在彼着將鍾送歸英公堂併案辦理 
[牙科助賑]  
　　胡君星舫西法鑲牙並皆佳妙久爲當道稱羡兹因粤災立愿凡鑲牙補牙及醫治牙疳牙痍等症除取回藥資外一槪移賑限兩月爲止倘惠顧者請至三馬路牙科醫所杜齒患之不作種功德以無涯是亦一舉兩得之道也[  高易公館協賑所謹誌]  
[奉題汪守愚仁丈松陰課孫圖用王戟雲明經韻卽請沈諫民少尉正句]  
丰標競羡後凋松矍鑠何須藉短笻秀茁階蘭香郁郁凉添庭樹樂雍雍清聲早克侔雛鳳密蔭常宜託老龍相顧盤桓殊自得知君應受大夫封[  小樓主人王恩溥初稿]  
[上海三馬路與昌絲棧陳竹坪經募賑捐八月初二日第五十九次清單]  
詠霓茶園演戲助賑來初五期洋五十六元八角○與字二百四十八册石門實成典經慕至善爲師洋四元衣業公洋五元勤業堂端本堂姚錦記三户各洋二元指樂鋤梅主人硯香主人壽日堂四户各洋一元陸珊記朱志安兩户各洋五角以上十一户共來洋廿元○隠名氏五元李聚五洋四元林裕隆沈耕心求母病知愈兩户各洋二元大浹　樓三益堂黄兩户各洋一元新安延陵子完愿洋一元小洋一角○與字一百三十一册黄埭德源酒坊補過居士洋三元又經募周子琴周子卿愛蓮堂中和堂胡承之槐蔭書屋似蘭書屋七户各洋一元以上八户共來洋十元○常熟徐朗岩經募王稚蘭洋二元王仁遠洋一元○上洋有心無力人爲二子求病速愈洋兩元折紹始平氏答東蘇松趙君節省求各平安洋二元○與字二百七十四册周浦仁發典衆友節省移助陸元又經募吳姓洋一元鮑姓夏姓張姓三户各洋五角丁姓汪姓朱姓三户各錢二百文張姓錢三百六十五文白鹤山人陸姓兩户各錢三百文寳字錢一百文以上十二户共來洋十元○硤石擷翠主人經募周四海一百廿文無名氏無名氏李大叔朱竹筠潘紫封董桂亭六户各錢一百文無名氏任春州兩户各錢二百文以上九户共來洋一元○沈莊嘉樂堂朱銅洋二元○承仁堂袁洋五元餘姚胡洋二元以上兩户均指助沙州○昌字三百五十七册杭省厚記庄經慕願四方太平老人洋三元求補過齋洋二元又助沙州洋兩元思不失足子洋二元祈各業利巿三培居士洋二元又助沙州洋二元知足者洋兩元又助沙州二元願天下人俱得麟兒洋三元以上九户共來洋廿元内有助沙州洋六元○本宅桶捐求子安洋兩元求母康健小洋一角五分零足錢二百五十二文○本日共收洋一百四十九元八角小洋二角五分銅洋二元錢二百五十二文合并聲明 
　　 
[上海四馬浦灘文報局内恊賑公所經收賑捐八月上旬清單]  
初一日蘇州圓通寺道善和尙病痊洋十元○崑山正心崇善局募申字二百四十二號單吳大姐不書名兩户各三元許瀛洲明德堂劉薛心榖西河堂卜不留名生日節省洋五户各二元不書名沙手不書名賈周臧氏愈禮良不留名求母病速痊五户各一元沙玉成張周氏陳洪庚培本堂夏邱子軒五户各五百文不書名不書名各三百文共洋廿三元錢九百文○無錫知仁庄募電字一百六十一册孫益記十元顧餘記七元清倫堂夏一元○紹興水澄巷徐氏恊賑公所來第三次洋一千元○恊同慶號交來潘其壽翁折元十九兩九錢四分守彝主人折元十四兩五錢六分福州軍署募船政局友折元七十四兩○果育堂第四批洋三十一元虚　開二個小洋三角錢八百九十五文○仙女鎭乾元號規元十兩○金利源費鳴生兄募電一百廿五册洋七十六元聽竹山房洋一元○本日共收洋一千一百五十九元規元一百十八兩五錢虚對開二個小洋三角錢一千七百九十五文○拊收沙洲賑洋三十元另行詳報 
[浙省撫轅抄]  
　　七月二十五日諭調考各廉官知悉限八月初二日己刻自備筆硯赴轅聽候本部院扃試○二十六日直隷候補府宗寶華天津來省禀到蘭谿縣邵交缷回省禀知藩委廉差左營武進士駱殿奎城守營武進士陳振綱俱温州回省銷差○二十七日山陰縣曾禀知藩委調簾交缷回省禀到咨署　縣典史鄭　齡禀謝咨署飭知缷署安　典史許澍交缷回省禀到○二十八日候補府常紱交缺温州局回省禀到 
[蘇省撫轅抄]  
　　二十九日藩轅牌示照得署丹徒縣高家司巡憸吳捷元期滿以試用巡檢陳煇署理又署江陰縣典史王恩慶病故以試用從九林爾興署理又寶山縣典史陳文炳病故以試用從九陳楷署理候補同知敖式金禀知奉委發審局差○三十日從九畢衍塾銷城外茶捐差○八月初一日陳楷謝委署寶山縣典史事○初二口候補布理問王善錄禀奉太倉州委赴崇明會縣勘河折壩守提人卷回來蘇並謝委署元和縣縣丞事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖十一年七月二十七日京報全錄]  
　　宫門抄○諭旨四道錄前○發抄旨四道○湘撫卞奏拿獲閧堂塞署人犯審明正法摺○又奏黔縣被災飭屬撫恤片○大臣左奏請知州飭仍回廣東候補片○禮親王等奏署軍機章京片○滇撫張奏委署各缺片○大臣慶等奏要工動土續添情形摺○河督成奏漕船挽出東境日期摺○大臣懷奏爲因病請假摺○江撫德奏甄别知縣片○七月二十七日刑部都察院大理寺侍衛處值日無引見○惠王假滿請安○托倫布請假十日○順天府奏忠義局第一百二十九次請卹○户部奏派管理三庫之大臣派出許庚身○許庚身謝管理三庫恩○召見軍機胡瑞瀾○發抄孫鳳翔奏輝縣蛟水情形奉旨知道了卽著該護撫飭屬確切查勘妥爲撫恤毋令一夫失所欽此○又廣西副考官丁振鐸在信陽途次聞訃丁母憂奉旨該衙門知道欽此○陳士杰奏遵覆關源節流各條分别辦理奉旨户部知道欽此○又歴年勸辦東賑各員請獎奉旨左宗棠等均着交部議叙單開之奎斌等林述訓等應得獎叙均着該部議奏單二件併發欽此○○頭品頂戴湖南巡撫臣卞寶第跪奏爲拿獲閧堂塞署人犯訊明正注恭摺仰祈聖鑒事竊本年六月初一日晚湖南省城痞徒因藩司禁止迎會前往滋閙閧堂塞署挾制官長經臣將大槪情形並辦理不善之知縣請旨議處勒拿首犯具奏在案嗣據署長沙縣知縣李宗蓮署善化縣知縣嚴鳴琦懸賞購線拿獲滋事人犯王四曹桂三解送前來臣當卽派委署長沙府知府劉懌會同督審委員知府周麟圖善後局委員知府莊賡良等提犯嚴鞫據王四卽四元供係善化縣人素無營業本月初一日晚聽見街上人說往藩台衙門去求行會伊卽跑至署前觀看一時聚集人多伊起意閧堂挾制就大聲吰喝呌大衆閧進去一齊動手打壞頭門擁至大堂打毁堂鼓並燒去銜牌等件正喧閧間見後面火起外邊兵勇來了衆人畏懼一閧而散各自逃走至向衙門裏抛磗擲石不知何人又據曹桂三供係長沙縣人曾在大營當勇遣散回籍本月初一日晚在藩台衙門隨衆滋閙伊並用火將官轎燒燬各等供查是晚閧堂塞署由於王四指使曹桂三用火燒燬官轎藩署重地該匪等任意横行冥屬曰無法紀亟應從嚴懲辦當於訊明後將王四曹桂三二犯卽行正法以昭烱戒署長沙縣知縣李宗蓮未能防範於前咎有廉得現經會同善化縣將首先滋事人犯拿獲尙知愧奮可否仰懇天恩將署長沙縣知縣李宗蓮前叅處分飭部察核辦理出自鴻施所有拿獲閧堂塞署人犯訊明正法緣由謹繕摺具奏至是日隨聲附和及觀看之人甚多實係烏合之衆並非預先糾約首先滋事之犯　己正法街市肅然民情安帖合併陳明伏乞皇太后皇上聖鑒訓示謹奏軍機大臣奉旨該部議奏欽此○○卞　第片再據沅州府黔陽縣知縣吳麟洲禀稱該縣東鄕有溪河一道下通辰沅大河環溪多山本年五月初二三等日大雨如注畫夜不息初四日丑刻雷雨交作溪流宣洩不及水勢陡長四五丈之高沿河兩岸田畝屋宇頃刻淹浸該縣隨卽馳往分雇划船駛救幸積水消退尙速天氣旋亦放晴惟因時在夜深居民奔避不及致淹斃男婦一百餘名口冲毁房屋四十餘所被災居民當於高阜搭盖棚廠暫資棲止一面由該縣捐廉並勸紳富捐助錢米散放並令各圑將捐存積谷就地施賑以濟災黎等情禀報前來臣己批行藩司轉　赶緊查明實在被災户口冲壞田畆若干迅速妥爲撫恤如須請發公欵卽行據實具禀由司酌量籌發俾資接濟而免流離謹附片具陳伏乞聖鑒謹奏軍機大臣奉旨知道了卽著飭屬查明被災户口妥籌撫恤毋任一夫失所欽此○○左宗棠片再知府銜前廣東連州直隷州知州曾紀渠上年經臣奏調赴營差遣札委總理營務事宜嗣因該員曾任連州本係實缺廻避人員投閑可惜奏請攺留福建補用奉旨着照所請吏部知道欽此該員到營以來經理營務勞瘁不辭深資臂助現在中法和議己定福建軍務肅清營中事宜己簡據禀請奏咨仍回廣東候補等情臣查曾紀渠年富才優沈毅豁逹實爲牧令中不可多得之員留閩固於吏治有禆然該員於廣東地方情形尤爲熟悉故前任連州時著有政聲爲大吏所嘉許兹在營並無經手未完事件自應准其離營仍回廣東候補俾得盡其所長以收實効除給咨外謹附片陳明伏乞聖鑒訓示施行謹奏軍機大臣奉旨着照所請吏部知道欽此○○禮親王世鐸等片查軍機章京刑部員外郎胡泰福現蒙簡放山西副考官所遺章京一缺應以額外行走之户部額外主事王汝濟署缺行走並添傳記名在前之吏部候補主事王傚立在額外行走謹奏奉旨知道了欽此○○張凱嵩片再署大關同　胡秀山因病請假遺缺查有實缺該廳同知周瑞璧應卽飭回本任署廣西直隷州知州朱毓崧署宣威州知州羅文浚調省所遺廣西直隷州知州缺查有試用同知陳建墉性情篤實堪以署理宣威州知州李光舒心地樸誠堪　署理又新選姚州知州曾楫實任白盬井提舉鄭永齡均應飭赴本任以重職守又署易門縣知縣蘇鎔現據報病故遺缺查有補用同知承保才具明晰堪以署理據署藩臬兩司鹽注道先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道　此○○奴才慶裕阿克丹跪奏爲應修要工遵吉動土續添情形會同恭摺奏聞仰祈聖鑒事竊奴才等前據昭陵關防報稱月牙城墻劈落將琉　照壁脊上吻獸勾頭滴水閃壞墜落等情當經委員查勘屬實惟查此工係嘉慶二十五年經欽工修理奴才等附片具陳請旨飭下工部將是年做法清册並原估銀兩數目行知遵辦嗣准該部將前案咨行到奉奴才等飭令承修月牙城墻工程委員候補協領四品官兼佐領裕書掌關防烏呢泰員外郎瑞俊承霖等遵照欽天監選擇吉期本年三月二十二日午刻開工一併動土興修在案當據該委員等禀稱會勘琉璃照壁一座中心花板及四角花板上邊拔簷下至須彌座全行殘缺鹻爛兩旁琉璃柱脚間有臌閃墜落若照札開僅修頭停其現在週身情形較重萬難保固年限另行派員勘估修理等情禀請前來奴才等隨派司員副關防兼雲騎尉啓昆員外郎英祺等前往敬謹勘估兹准盛京工部咨據勘估委員禀稱詳細查勘琉璃照壁一座頭停琉璃　 
脊磚瓦料破碎中心並四角花板拔簷須彌座琉璃柱脚均有臌閃墜落琉璃磗塊酥鹻　水爆落量明丈尺並將應用琉璃脊磗等件開單咨行核辦奴才等查琉璃照壁諒在月牙城墻内墻工業己與興修此工實難稍延謹按量明丈尺應添料件成數敬繕清單恭呈御覽請旨飭下工部迅速照案核估奴才等遵俟行知到日卽飭前修委員遵將琉璃照壁工程一律修整以昭愼　至需琉璃料件一項知照盛京工部赶緊燒造運到所有奴才等將續查琉璃照壁情形並添料件成數量明丈尺各緣由理合恭摺具奏伏乞皇太后皇上聖鑒訓示遵行謹奏軍機大臣奉旨該部知道單併發欽此○○頭品頂戴河東河道總督奴才覺羅成孚跪奏爲　 
江北漕船全帮挽出東境日期恭摺由驛馳陳仰祈聖鑒事竊奴才前將本届重運米船渡黄入運情形附片陳奏後一面飛飭道廳營汎等晝夜迎提催儧連檣前進不任片刻停留兹據運河道陸仁愷轉據下河通判禀報米船十起挽抵臨口後測探衛河水勢尚敷浮送嘗飭接續上挽　緊催提於六月十五日未時一律駛出德州汎拓園鎭東境魚貫北上等情查本年粮艘入東由南而北沿河堤岸閘壩認眞修理運路節節深通遄行無滯迨抵十里舗恰值黄流増長隨時出運渡黄進運亦俱迅速在事文武各員曉夜奔馳催僣不無微勞足錄除循例擇尤存記外所有江北全漕挽出東境緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○奴才懷塔布跪奏爲奴才現患腰疼病症懇恩賞假調理恭摺仰聖鑒事竊奴才氣體雖不甚壯自當差以來並無疾病自光緒三年十月馳往烏珠木沁賜奠腰間曾受風寒因作疼痛服藥多劑始獲見痊而從此時發時愈總未除根本年夏間不意腰間復受風吹疼痛較往次更劇夜不成寐行動需人伏念守獲事宜綦重敢不據實陳明惟有叩懇天恩府准賞假二十日赶緊調治一俟稍痊卽行銷假當差爲此恭摺具奏伏乞皇太后皇上聖鑒　奏軍機大臣奉旨着賞假二十日欽此○○德馨片再准部咨嗣後道府州縣無論捐納勞績各項人員應於到省一年後察看考核分别補用等因歴經遵辦在案兹查有捐納試用知縣汪培試看一年期滿應行照章甄别據藩臬兩司詳請留省照例補用前來臣詳加察看捐納試用知縣汪培才具明晰堪以知縣留於江西補用相應請旨留省照例補用謹會同兩江督臣曾國荃附片具陳伏乞聖鑒謹奏軍機大臣奉旨吏部知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十一年七月二十八日京報全錄]  
　　宫門抄○上諭一道錄前○川學政邵奏恭報科試完竣摺子○浙撫劉奏請留武員收標差委夾片○大臣毓奏病請賞假摺子○豫撫邊奏　施縣被雹籌辦賑恤片○雲督岑奏道員飭回本任夾片○將軍金奏副將病請開缺調理夾片○閩督楊等奏爲審明定擬摺子○閩撫張奏報合屬冬季就地正法名數夾片○七月二十八日工部鴻臚寺鑲黄旗值日無引見○謙光假滿請安○雲南布政使龎際雲到京請安○靈中堂閻中堂崇公椿壽各請假十日○召見軍機維慶龎際雲○○四川學政臣邵績誠跪奏爲恭報川省科試完竣仰祈聖鑒事竊臣於上年十一月二十八日業將歲試完竣並成都科試情形恭摺具奏在案旋卽出棚按試眉州嘉定叙州瀘州重慶順慶保甯潼川各屬臣俱嚴密關防點名　飭令教官禀保認眞察核終日坐堂於閱文防弊一切事宜仍仿照歲試認眞辦理不敢稍涉疏懈各士子均恪守場規内外清肅至所擬拔貢多係屬列優等不無積學之土計通省考試己周此後尙有會考潠拔會考優生俟檄調齊集夾省會同督臣嚴密考試再生監錄遺近年人數日增貢院號舍多不敷坐臨時自當循照向章從嚴錄送以杜浮濫所有微臣科試完竣情形理合恭摺具陳伏乞皇太后皇上聖鑒謹奏軍機大臣奉旨知道了欽此○○劉秉璋片再儘先補用副將胡家品係安徽合肥縣人於同治元年投効江蘇軍營歴在浙閩江蘇皖卾豫東等省剿辦髮捻各並疉次著績中勇目歴保以副將儘先補用光緒十年八月間來浙投効適值海防緊要當經派委招募情形尤爲孰悉今無仰懇天恩俯准將儘先補用副將胡家品留於浙省收標差委補用以資策勵除飭取履歴咨部查核外謹會同閩浙總督臣場昌睿　片陳請伏乞聖鑒訓示謹奏軍機大臣奉旨着照所請兵部知道欽此○○奴才毓橚跪奏爲籲懇天恩賞假調理併請另行派員承祭恭摺仰祈聖鑒事竊奴才於六月下旬因受署濕右骽浮腫步履維艱隨卽覓醫調理至今尙未輕减並准太常寺咨開中元大祭欽派奴才承祭孝陵之　惟旣臨期不能痊愈起跪不便再四思維萬分焦灼惟有仰乞聖慈賞假二十日俾得赶緊醫治以兾速痊孝陵中元致祭之差并請另行派員承祭出自逾格鴻施再七月初十日孝懿仁皇后忌辰致祭　中奴才溥豐敬謹承祭合併聲明一俟奴才病勢少痊卽爲銷假斷不敢稍躭安逸除由奴才移咨宗人府太常寺查照外理今恭摺具陳伏乞皇太后皇上聖鑒謹奏軍機大臣奉旨毓橚着賞假二十日該衙門知道欽此○○邊寳泉片再據　施縣綏德州及所屬米脂吳堡等縣先後具報四月二十八日午未之間風雷交作氷雹驟至膚施西南北三鄕被雹四十三村綏德東南北三鄕被雹六十八村米脂四鄕被雹四十二村吳堡西南二鄕被雹三十八村有麥收全行失望者有止收成一二分及三四分者當卽飭司轉行該管府州委員會同查勘户口地畝確數分别輕重或散借義倉或籌欵賑恤並先酌發耔種及時補種秋禾錢糧應　應緩各就被災情形酌量辦理又永壽縣具報五月二十九日申刻南鄕祁家坡監軍鎭等處雨中氷雹寛闊八九里頃刻卽止二麥均己收穫雜糧損傷無幾惟監軍鎭地勢低窪山水陡漲丈餘消洩尚速據報不致成灾現復飭令逐細覆查毋稍遺漏餘俟查辦完竣另案奏報外所有膚施等處被雹籌辦賑恤情形謹附片具陳伏乞聖鑒謹奏軍機大臣奉旨知道了欽此○○岑毓英片再臣前因營中採辦歲米發給兵餉以及軍裝軍火支應浩煩於光緒十一年三月十三日奏調雲南鹽法道鍾念祖來營會同營務處道員湯聘珍核實勾稽並聲明俟核算清晰後再行飭回本任在案兹據該道員鍾念祖禀稱所有行營收支糧餉軍械數目業己一律稽核清晰會同營務處道員湯聘珍造册呈報前來應檄飭鍾念祖迅回雲南鹽法道本任以重職守除檄飭遵照外謹會同雲南巡撫臣張凱嵩合詞附片具陳伏乞聖鑒謹奏軍機大臣奉旨知道了欽此○○金順片再奴才准伊犁鎭總兵劉宏發咨呈據瞻德城都司周元慶禀稱前因攻克瑪納斯賊巢骽受重傷迄今多年時發時愈詎自入春以來舊傷復發較前增劇醫治恐難速效當卽禀請給假調治現在假期巳滿傷仍未痊誠恐遷延日久有悮辦公懇請開缺回籍調理等情咨呈請秦前來奴才覆查無異合無仰懇天恩府准將總兵銜儘先卽補副將瞻德城都司葉普崇額巴圖魯周元慶開缺回籍調理之處出自逾格鴻慈謹附片具陳伏乞聖鹽訓示謹奏軍機大臣奉旨着照所請兵部知道欽此○○帮辦軍務頭品頂戴閩浙總督臣楊昌濬革職曹緩交缷福建巡撫臣張兆楝跪奏爲審明京控按律定擬恭摺仰祈聖鑒事竊照福建漳浦縣民陳風烈京控謀姦毆斃迭擄勒贖等情一案經都察院奏奉諭旨此案着交何璟丁日昌督同臬司親提人証卷宗秉公嚴訊確情按律定擬具奏原告民人陳風烈該部照例解往俻質欽此欽遵行司委提人卷解省發委臬司督同福州府等訊擬群解前來臣等親提覆鞫緣陳會籍隷漳浦縣向開酒米店生理與開麵店之陳風烈同姓不宗時有賖給酒米陳會村內建有火帝廟俗呼紅帝廟陳會爲首事經管祀産同治十三年十二月十五日陳會帶同店夥陳儼陳交變先至陳風烈岳家討帳知其妻子蔡藍氏患病旋至陳風烈店鋪索錢適陳風烈外出陳會因見無人往店後探望陳風烈之妻蔡燈娘疑其偷看用言申斥陳會分辯陳風烈回店問明勸息清還欠帳陳會被罵不甘聲言蔡燈娘性氣暴燥母病不知省視尙無故罵人將來終要被人打死等語當卽出店往山兠等鄕收帳隨處借宿蔡燈娘因聞母病於二十六日早與陳風列說明獨往省視次日陳風烈亦往見蔡藍氏患病在床詢知蔡燈娘並未歸寗陳風烈尤急徧覔無蹤路遇陳會告知情由並懇收帳之便代爲尋覓情願酬謝陳會隨稱蔡燈娘靑年獨行恐被姦拐陳儼在旁聲稱必須謝銀五十圓方肯找尋各自走散至光緖元年正月初四日陳風烈在馮坪口井內尋獲蔡燈娘屍身撈起查看身受傷痕衣飾並無失少追念蔡燈娘曾與陳會口角有隙此次又稱恐又姦拐疑係陳會圖姦不從毆傷斃命一時痛妻情切控經縣樊景升騐報差拘嗣陳風烈田稻等項被人偷竊又疑陳會挾仇殘害赴縣催控四月二十三日陳會陳彩與陳風烈路遇陳會被控不甘喊同陳彩扭住陳風烈胸衣拉赴墟場評理陳風烈半途脫回自作呈詞並將以前風聞陳會將陳應中擄禁經甘敬中備銀贖回傳冩一併叙入央託進郡覓舘之旂人陳文發帶赴道府各衙門代遞陳風烈自行進省控經院司批飭拿辦理會聞拿嚴緊欲向陳風烈調處息事二年十二月二十八日探知陳風烈堂伯陳掌堂兄陳欣林陳九往隣村幹事邀允陳彩陳周陳禮取在途攔截託爲理處陳九乘間走回陳掌等答以陳風烈性情崛强不聽調處陳會氣忿卽與陳彩等將陳堂陳欣林擄至家中關禁數日經陳掌等點燭服禮放回陳風烈聞而益忿遂裝點情節牽列平日有嫌之陳酷推等多人赴京控經都察院奏奉諭旨交審行司委員查覆陳風烈所控陳會擄姦蔡燈娘不從致傷斃命一節並無証據迭就提到原被人証訊詰各執據陳風烈查明陳會自同治十三年十二月二十六日起均在山兠等鄕討帳遇晚借宿年内並未回家　歴有據方知蔡燈娘委非陳會毆斃赴案呈請另緝正兇覆訊命供相符應卽擬結此案陳會因被陳風烈控告受累託陳掌陳欣林調處不允將其擄禁數口服禮放回訊無圖利凌虐情弊陳會一犯合依細故逞忿並非圖利勒贖至於關禁數日迨服禮後卽行放回者爲首杖一百徒三年例擬杖一百徒三年事犯到官在光緒七年五月十四日恩詔以前所得徒罪不在不准减等之列應减爲杖一百復逢光緒十一年正月初四日恩旨所减杖罪應准援免在逃從犯陳彩等並免缉拿陳儼因陳風烈央懇尋人謂須謝銀五十圓雖未入手亦非有心圖詐究屬不應陳風烈所告人命屬實其誤控陳會毆斃各情均屬疑出有因且一經查知卽據寔呈明尚非始終誣執第不應裝點情節牽控多人陳儼陳風烈應照不應爲而爲事理重者杖八十律各擬杖人十事犯到官在欽奉恩旨以前均應寛免陳交變訊係無辜陳文發訊止代遞呈詞均免置議未到人証免提省累毆斃蔡燈烺之正兇及偷竊陳風烈田稻等項之賊匪飭縣查拿獲日另結除供招分咨部院外臣等謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○張兆棟片再光緒十年秋季臺屬並無就地正法人犯業經咨部在案兹查冬季分據淡水縣拿獲林照林錐兩名訊係持械行刦刹傷差役情罪重大未便稽誅審明後卽就地正法以昭炯戒據臺灣道劉璈詳請具奏前來除咨部外臣等謹附片具陳伏乞呈　 
鑒謹奏軍機大臣奉旨刑部知道欽此 
 
 

Page 13

 
 
   
 
