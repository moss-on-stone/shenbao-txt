# 1907 - 343 - 4912450

 

Page 1

 
 
   
 
 

Page 2

 
 
上諭 
[八月十七日奉]  
　　上諭曾廣鑾左景祜胡祖蔭劉能紀劼恩均著賞給委散秩大臣欽此同日奉 
　　上諭前署吉林將軍達桂徇私滋職各欵當經諭令徐世昌確查兹據查明覆奉該署將軍達桂任用菲人辜恩滋職前據御史趙啓霖奏叅卽行革職永不叙用佐領豐年侵蝕巨欵罔利營私著革　永个叙用所吞欵項並交地方官嚴行押追前署吉林道余濬招權納賄任用私人吉强軍統領都司胡殿甲驕奢貪鄙毫無紀律候補道趙宗鎔性頗殘忍受賄有據均著革職永不叙用　補道前五常廳同知柳大有誣良爲盜荒謬昏庸革職發往軍台効力候潠知府于芾霖遇事招摇貪黷無耻著卽行革職仍交地方官押繳公欵候選知府李世斌狎比優伶工於奔競候補同知王鴻遇鑽營取巧劣跡昭著佐領降魁趨炎附勢卑鄙任性候補通判杜玉衡聽斷乖張貪得無厭候選知州王贊恩恃符妄作倚勢凌人驍騎校桂全庸陋齷齪貪利妄爲均着卽行革職候選通判趙多第行止卑鄙不堪造就候補同知謝汝梅闒茸無能難膺民社均者以縣丞歸部銓選同知銜王炳騤聲名狼藉物議沸騰著革去虚銜驅逐出境己革鳳凰廳同知劉本源見利忘義不洽輿情着永不叙用該部知道欽此 
[代論政務處覆奏袁軍機預備立憲摺]  
　　奏爲遵旨會議。恭摺具陳。仰祈聖鑒事。本年六月十九日。准軍機處片交直隷總督臣袁世凱奏密陳管見。條舉十事。繕單呈覽一摺。奉旨著會議政務處王大臣會議具奏欽此。竊維今日大勢。非實行預備立憲。無以定國是而救時艱。該先任督臣條陳各節。洵爲當務之急。謹將其切於預備者數端。閣議次第施行。敢爲我皇太后皇上縷晰陳之。如 
原奏請早建政府一節查東西各國憲政要領。無不有責任内閣上爲君主負青成出與各部謀治理。且與議院立。於對待之地。集全國之論思。作中樞之監督故能事權統一。情志交孚。上年臣等釐訂官制。立中央政府。卽以各部長官會合而成。嗣議院未立。行政機關不備。未敢遽議更張今奉旨將會議政務處改歸内閣凡軍機大臣　各部大臣皆入閣會議。公同取决出則爲各部行政長官。人則爲内閣政務大臣。　之各國中央合議之制。己有初基與原奏所謂合軍機政務處爲一之辦法。亦適相符合。至編制統等局業經憲政編查館奏准由。軍機處王大臣督飭辦理。此建立政府之造端也。如設立資政院一節。查資政院爲議院基礎。臣等前擬官制資政院參議員以欽選會推保荐之法定之而保荐之法。先由公舉一學務公所及勸學會。二商會。三地方官監督地方自治各局所。期於折衷羣議。選任賢能本年四月前兩廣總督臣岑春煊條陳憲政。請於各省城設諮議局。於各府州縣設議事會。此卽國會之權輿今袁世凱所奏推廣其意謂由各府州縣舉其議事會之尤者。以升於省諮議局。各省諮議局舉其尤者以升於資政院使。全國輿論。絲聯繩貫若網在綱詳其用意王爲周密。可與前議保舉之法。參酌而行。總之資政院爲議院未立以先。總夤輿論之。地誠如原奏預備之力莫亟於此。應請准如所奏。速議施行。尅期成立。如試辦地方自治一。節本個人自治以輔官治所不及。各國憲政之成實基於此。中國州縣。地大物博。其在盡心民事者己苦日不暇給。而憲政初行。如敎育警察實業諸端。紛而待理。雖有兼人之才。亦難肆應。欲舉其政。非地方自治不爲功。近時天津上海等處。遵照部章。設立學會商會。己有公舉議董之事斯爲自治萌芽。民志所趨。遂成風氣。因勢 
 
 
 

Page 3

 
 
利導。正在兹時。本月袁世凱奏報天津試辦地方自治一摺自。設所研究法理。至劃區公舉議員。爲時一年。誠極經營慘淡。而原奏所謂目前教育未周。讀書。識字之民尙少設有誤會流弊滋多亦屬不易之論。應請飭下各直省督撫先從省會及通商地方民智開通之處參酌天津試辦章程。擇地開辦。並督飭各該地方選任公正士紳母令不修檢不守法律之人。藉端把持敗壞公益斯爲防弊第一要義。一面廣興教育造就人格。以培自治之基此地方自治所宜逐漸推行也如敎育普及一節。查東西各國。憲政精藴。無不從普通敎育入手。以爲增進民德之先導。中國行政之法不完。户籍之法未定地方自治甫經創始强迫敎育一時慮難實行原奏謂先定簡易通俗課本。專使下等人民。易知易能。以補其普通之知識。並令一百家之村必設一宣講之所使略聞尊親大義中外大勢此皆啓牖民智。切實可行應請飭下學部預計敎育普及之方奏明辦。理至京外師範學堂。必須改用官音俾授受一堂無所隔閡尤爲敎育完備之資。師生浹洽之本。亟應列入章程。各省一律照辦惟擬編新字。原爲下等人民便於旘字起見然歐洲政策。務存國粹中國數千年之義理皆藉文字以傳現在蒙小學堂課本文字。本極淺顯。似毋庸另編新字致涉兩歧。如融化滿漢一節。我朝定鼎以來。厚澤涵濡。凡大滿漢臣民久己合同而化。上年己奉滿漢結婚之諭。近則滿漢官缺量缺。量能簡授。聖人在上。。一視同仁。乃逆徒煽亂。竟種族之謬說運其簧鼓之陰謀此在賢智士夫。斷不爲其所惑設有成見。亦難逃燭照之明。現在内外臣工條奏。爲籍化除畛域之言。爲生聚久長之計者。合羣進化。首在敎養兼籌。容臣等裒集。羣方折衷定議奏請聖裁此數者。於實行預備。立憲至有關係。或宜。急籌進步。或宜漸次圖成。謹先按節詳陳以備聖明採。所有遵旨會議緣由。是否有當。謹合詞恭摺具陳伏乞皇太后皇上聖鑒。再此件係議覆升任直隷督臣袁世凱條陳是以臣袁世凱未經列銜。合併陳。謹奏 
[專電]  
　　電一奉天（十七日午後六點） 
　　東督徐世昌准二十日起節入都陛見 
　　電二北京（同日午後七點四十分） 
　　十六日特旨以伍廷芳充出使美國大臣薩蔭　　圖充出使俄國大臣 
　　電三北京（同上） 
　　保和會欽使陸徴詳電奏請頒寳星獎給各國法政名家奉旨允准 
　　電四北京（同日午後八點十分） 
袁宫保列欵奏叅李盛鐸（駐比公使）不勝使才保舉梁敦彦（帮辦稅務大臣）才堪大用 
電五杭州（同上） 
署浙撫信勤於十六日辰刻接印署藩喻庶三同時接印電六温州（同日午後九點三刻） 
温州裕通官銀號倒虧關稅十八萬官欵二十萬號主丁立誠將查抄備抵保人王梅伯先行押追 
緊要新聞 
[内閣會議滿漢問題北京]  
　　内閣會議消融滿漢辦法迭經提議多次尙無阻撓之人惟辦理次第各有不同有主先立八旗生計局然後再議撤駐防者有主挑練业壯編爲軍籍而遣散老弱婦稚者有主六年爲期次第裁汰安插者議論紛紛莫衷一是肅邸曾命叅事汪榮寳擬就條陳公同商榷员因所言微有隔膜及不合情形之處故未入奏聞十二日内閣曾議時將與張袁兩軍機會商再行議决此間題）古 
[上海麥船出口之交涉北京]  
　　駐京美柔使照會外務部言上海豐泰洋行麥船轉運出口事希格外通融轉飭滬道發給復出口准單俾便轉輸等語外部接得照會各堂官公議未便率准現己照復柔使略謂准貴大臣商請運麥船發給復出口准單一事極應遵照略予通融惟據滬關稅司禀復貴國雖言祇通副一次下不爲例特恐各國日後援以藉口無詞可答是以碍難應允希查照云人 
[關東洲榖禁之磋議北京]  
　　十一日外部照會駐京日使阿部君略稱關東州中國人民實有糧榖不足等應情由中國派員攷查實情核定糧石數目始可允諾至由大連運往内地通商各埠若係領有執照須照他埠例一并允准等語（未） 
[英俄恊約批准]  
　　十七日倫敦電云英俄恊約己於今日 
 
 

Page 4

 
 
在俄京聖彼得堡互換由俄皇批准譯文匯報 
[無法阻止日僧傳敎福州]  
福建興化莆田縣東城 
内案家一日本西本願寺僧人葦原者開堂佈敎於七月十八日舉行開府要求照耶穌大主各敎一律保護近因收入敎徒良莠不齊該處士紳恐生地方交涉乃公禀府尊請照約章遣送出境聞該日僧不惟不遵約朿且反責官紳爲排外云（來） 
[咨商鴉片專賣章程北京]  
　　土稅大臣柯逢時電致度支部以土藥統稅减收亟宜訂定鴉片專賣章程以資補救庶土商不致觀望而稅項或稱可增旺云云該部現己咨行民政部會商辦理（未） 
[淳安民變續聞杭州]  
　　嚴州府屬淳安縣屠令敬山因籌捐學欵清理荒産等事舉辦太嚴輿清不洽激成民變己由嚴府電省請兵等情詳誌前報兹悉其起事詳情出於革生方晋生員斗克虜余楷等倒並將縣署四面圍住所有出入要路一律管守不容官役私行走漏並屠令毆辱幸卽脫沈嚴州府啓太守電禀浙撫後己急派嚴恊弁兵數百名並委卞同知酌帶兵役會同馳往勦辦但匪黨依恃人衆兵力單薄目 
[浙撫致嚴州府電]  
　　啓太守鑒頃據淳安縣電禀革生万晋等聚衆哄堂毁學彈壓未散等語己電衢防沈管帶帶隧馳往彈壓應再違派幹員驰往查辦 
[致淳安縣電]  
　　屠令鑒蒸電悉己電飭衢防沈管帶帶隧下縣 
[致衢州沈管帶電]  
　　據淳安縣屠令及嚴府啓先後電禀革生方晋等藉端倡亂聚衆哄堂毁學彈壓未散等語應迅速帶隊前舉仕彈壓妥爲解散字問（遠） 
[電飭營縣購緝梟匪松江]  
　　松江金山縣錢圩地方近有光蛋燬擄徐阿照家一案經松提劉光才軍門派鑒捕營追捕後由戚太守電禀督撫咨請浙撫嚴飭所屬一體恊緝均誌前報兹聞松府戚太守現己奉到江督覆電略謂浙界光蛋竟敢越界報復燬徐阿照屋七間擄去三人中途釋回實屬兇悍不法己據情雷請張筱帥嚴飭各營一體購綫務獲惟該營縣疏於防範均應嚴加申飭勒限上緊設法查拿此案匪犯務獲究報案情較重斷不容以越界爲詞希圖搪塞並令將勘驗清形詳報查核等因戚太守己嚴飭金山縣蔣令赶緊設法購線務將該匪等拿獲解案從嚴懲辦勿任漏網云（而） 
[初九日粤路公司議案廣東]  
　　初九日粤路公司會議公推李幹若王劭南主席光宣佈羅葆臣及李石朋張讓周昨日來函隨宣佈議案三條照錄如下（一）朱伯乾接管財政係前月十二日羅黄總協理與劉小卓所擬可否於總恊理函内擬舉之方善亭李石朋張讓周左懽若等各員由衆選擇二人請其與朱伯乾公同擔任衆議另工大集股東會議（二）今日創辦人親到羅總理主宅請其日任事據稱必要卸却財政方允上塲并囑創辦人轉請黄恊理先行到公司任事繼又接羅葆臣電話催促創辦人前在黄恊理處先請黄詔平卽出因公司事務紛繁不可一日無人主持可否請黄恊理先到公司任　以羅大局請公定（衆贊成）（三）前經股東定期本日敦請總恊理上塲任事嗣因羅總理以財政未御未允任事當由衆股東同到黄恊理府上敦請任事蒙黄恊理勉從衆股東之請卽聨同衆股東齊到公司兹擬函請李周兩坐辦刻日將公司關防移交恊理俾專責成并擬定通禀各憲　郵傳部禀稿電稿先行立案以昭鄭重特此宣佈尙希衆股東知照（白） 
淞滬要聞 
[福建學生會上政府電（爲爭回國權事）]  
　　北京軍機處外務部土大臣鈞鑒我國利權喪失殆盡兹又聞陜督有賣礦事不勝駭絶懇迅查明阻止間島及日僧傳敎事尤乞堅持到底福建學生會霰 
[批馭大生紗廠餘利撥充學費]  
　　前日上海學務公所姚董等禀請將紗廠餘利全撥學費兹奉江督批示云此項大生紗廠新股餘利迭據該紳等禀道詳請撥歸上海學務經費均經批飭江南商務局會同藩司議復碍難匀撥批飭澊照在案兹據禀稱此項新股餘利係上海灘地升科變價息欵四分之一爲上海地方應得之欵請全撥上海學務之用等情查大生紗廠息銀向歸商務局經理除解還各項欠欵外餘均撥充該局商校及實業學堂等項用費以本省之欵濟本省之用辦法並無不合似不能以上海灘地卽指爲上海應得惟究應如何辦法仰上海道飭候分行寗蘇藩學司及蘇臬司江南商釋局會同該道妥籌商議復奞再行飭遵此批（的） 
[札飭海關造報出洋護照]  
　　外部以出洋游歷人員向由海關繕給護照造册報部現在各關並不造報爰特咨行江督分札各海關嗣後凡有華人出洋護照務須按季報部以備查核現滬道己接到此項札文矣（盧） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史（四國協約）]  
要摺 
[度支部奏覆陳譬議開銅礦摺]  
　　奏爲遵旨會議具陳恭摺仰祈聖鑒事考查銅幣大臣郵傳部尙書陳璧奏籌議開採銅礦一片奉旨該部議奏欽此欽遵由軍機處抄交前來據原奏内稱各省鑄造銅幣購用洋銅實爲絶大漏巵近年銅價奇昂大利尤多外溢查中國各省礦産甚饒卽如江西雲南所産之銅前經度支部總廠鎔化試騐頗合造幣之用銅質提鍊未凈鎔鑄工耗稍多若能廣行開採精加提鍊嗣後造幣需用卽無須取給外洋臣此次奉命考查銅幣贛滇兩省均經奏明派昌前往卽飭順道採訪銅礦兹據赴贛考查司員呈稱贛礦苗旺質隹又據赴滇考查司員電稱東川等處銅礦尙旺各等語贛滇礦産豐富銅質亦隹足供鑄造擬請飭部切實調查籌議開採此外如有隹礦亦宜推廣籌辦實於幣制礦務均有裨益等語臣等伏查中國銅礦愼省最富歷經分批辦運以供京師鼓鑄之需臣部近設總廠亦經提取滇銅鎔化試騐但能提鍊加精即可用以鑄幣徒以銅本艱窘該省歲辦京運時虞竭蹶而各廠幣轉須購買洋銅以致利權外溢臣部爲收回利權起見亟思振興礦務以塞漏巵近聞贛省發見銅礦苗旺質佳又經電調二千斤交總廠試騐頗合造幣之用贛省旣有此佳礦尤宜亟籌開採冀於滇礦而外增一利源業於上年十二月間議覆御史徐定超奏請興復滇鑛摺内奏請飭下雲貴總督體察籌辦俟得切實辦法由臣部寛籌銅本力與維持並聲明江西礦産甚隹乞飭切實詷查迅圖興舉以挽利權而恢銅政等因奉准行知在案嗣於本年五月據兩江督臣端方江西撫臣瑞良奏報江西贛縣隴下及長排嶺銅礦苗脈豐厚銅質精良實爲上等佳礦採江宜用機器兼築小枝鐡路輪運經營試　約需經費銀四十萬兩寗贛各認銀二十萬兩核撥開辦等語該督撫等合兩省之力開濬利源一俟辦有成效則各廠鑄造銅幣均可赴贛訂購母庸仰給外洋漏巵杜塞利莫大焉至雲南銅礦本年四月間臣部所派丁憂主事余晉芳至慎考查造瞥分廠事宜該廠尙未開辦電飭就近調查礦務並電知雲貴總督派員會同往勘嗣准雲貴督臣錫良電稱派道員劉孝祚偕任東川據報礦旺民貧惟恃官家接濟查滇銅每百斤給價銀二十兩用以造幣雖須改鍊小有折耗現在洋銅日貴以四十餘兩之重價購之外人不若加價興辦滇礦免致利權外溢擬照官價每百斤酌加價銀較用洋銅仍屬合逄且能保我廠利冀圖擴充該員等現赴昭通等處查勘容再籌酌電開等語臣部當以滇銅困於例價出産日衰至爲可惜現各省鑄幣用銅甚多如提鍊純凈足合造幣之用自應酌加價値惟礦産是否豐旺仍令轉飭詳細調查如果確有把握集資之事自當内外合力通籌闢此利源飭籌見覆等因電覆去後現尙未據聲覆應俟該督續報到日察核情形應如何内外恊力籌集資本從事開採之處再由臣部奏明辦理農丄商部查銅鑛事關幣政自應及時開採以塞漏巵至一切辦事章程應仍按照臣部奏定礦章辦理以歸劃一所有遵議緣由理合恭摺具陳伏乞皇太后皇上聖鑒訓示再此摺係度支部主稿會同農工商部辦理合併聲明謹奏光緒三十三年七月二十五日奉旨依議欽此 
分類新聞 
[政界]  
[發審局添委讞員蘇州]  
　　蘇州府發審局襄讞共有八員兹以必件過多不克週至經上憲添委八員輪流審訊務將宿案一律清結以清訟累（爲） 
[禀請開設戒烟社會安慶]  
　　黟縣視學李淦川以該縣禁烟毫無効果吸烟者依舊陽奉陰違兹擬開設戒烟社會以期實行戒烟故特禀請省台飭縣立案以便開辦（時） 
[汀潭警察暫行停辦湖南]  
　　汀潭縣警察前經學前經學界中人禀奉臬 
 
 

Page 11

 
 
司莊廉訪批飭新任該縣杜大令加意整飭隨時改良現該令以交卸在卽無心督飭而各分防處處長又以經費支絀無從籌措業己先後停辦一俟新令到任再行籌欵開辦云（敏） 
[仕學館畢業展期武昌]  
　　仕學館定於初十日考試畢業兹黄提學以各學員尙未足四學期恐遽行畢業程度不及擬仍俟補習三月之後再行畢業現正與護督李少帥籌議此事云（子） 
[定期限閉烟館漢陽]  
　　漢陽府城廂各烟館共有一千餘家垷始議定官膏辦法將牌照一律繳呈警局彙解善後總局核銷並免去八月份燈捐以便各烟館主改圖他業昨警局總辦忠小樓大令特諭令於九月初一日實行閉歇如違將房屋發封（今） 
交涉 
[日僧傳敎之照會北京]  
　　外務部近接日本照會援各國設立敎堂之例請在各省無論府廳州縣均可創設僧徒會所招集生徒以便傳布請飭令各省督撫轉飭所屬曉諭僧道以及居民人等母許攔阻並示地方官長如有日本僧徒在該地方租賃房屋設立會所等事務期嚴加保護云（赤） 
[誣禀縱火案訊結寗波]  
　　甬江北江海雲天樓烟鋪保有火險上月間忽然被火焚燒該保險行經理烏某函告洋商謂該鋪失愼確係股東李紫卿縱火遂禀請前代理鄞縣蕭勉夫别駕提李到案研訊縱火情形不確旋飭李具保釋放並由街鋪各蓋書柬聯名禀保迨黃令羨欽蒞任烏又復禀經令飭差將李傳案詳加質訊知非縱火圖賠當將李釋回一面據情函知駐寗英領事轉飭該洋商知照現其事業已訊結而所保賠欵想須如數賠償矣（得） 
軍界 
[電請售駝購鎗北京]  
　　烏里雅蘇台將軍署任奎大臣電奏謂烏城地處極邊蒙人愚陋俄商往來交涉日繁年前添練巡兵彈壓所購鎗械經費係由變售驼隻項下提用現擬續招蒙兵援案訂購鎗彈仍用駝價作正開銷云（子） 
[擬如弁兵口糧長沙]  
　　湘省常備軍一切規制近由砲隊營楊管帶大加改革惟所擬將全軍各營弁兵月給口糧按月扣存兩成撥歸公用聞各弁兵頗多不願云（敏） 
[飭令拆毁私宅長沙]  
　　前署長沙恊謝竹齋總戎因督修小吳門外常備軍營房就近私造房屋等情己誌前報兹悉謝總戎願將所造私宅充公撫憲岑中丞不允其請立飭赶緊拆卸將基址一律歸公（敏） 
[嚴訂軍界功過則安慶]  
　　皖撫馮中丞以軍界各員日以選舞徴歌鬭牌飮酒爲事兹令該員等於公餘之暇務各研究軍事以求進步幸勿覆轍相循故嚴訂功過規則爲之部勒云（政） 
[伊犂新軍成立武昌]  
　　湖北代募伊犂新軍均己編列成隊計野炮一隊山砲一隊步兵工兵名一隊二官排官以及正兵皆於各營挑選惟副兵係在湖北黄陂縣新招現一一佈罡齊全一俟新撫匯餉到鄂卽拔隊前往聞管帶係敖君正邦云（舊） 
[司員將入兵學館北京]  
　　陸軍部遷入新衙門後舊日兵部候補司員除此次派有司長科長科員等差外不得到衙門行走鐵尙書擬設一兵學館暫令各員人飽學習俟畢業後派充差再到衙門（青） 
[吉省擬建兵備處公所吉林]  
　　吉省兵備處設立將及一載係假兵房敷衍開辦兹由該處總辦一再禀請擴充奏蒙允准近經唐蓂廷總辦具禀經帥重申前請己邀俯准當卽信照天津局勢繪成圖式招集工匠分别估勘限期投票擇其釆實價廉者用之以杜鑽謀賄託之弊（白） 
學務 
[法政學堂停課之原因妥慶]  
　　月中澣開學上課乃忽於前日牌示停課外間誤傳爲風潮之所致現聞實因該堂學員感胃時疫等症者十有五六該堂提調錫太守庚與王直刺詒善亦有不豫故特禀知上臺停課日以免分請病假（孔） 
　　 
[勸學所定期開辦常州]  
　　武陽勸學將次開辦各情疊見前報兹悉己於本月十六日借局前街先賢祠開辦並於是日三句鐘開會佈告投票公舉城厢勸學員武陽各一員至各鄉學區本定每鄉爲一區撥另行擇日邀各鄉董集議（言） 
[巡警學生准予大考畢業安慶]  
　　皖省巡警學堂自徐案出後當道乃將甲班高等科學生各與修業文憑一律退學該生等以未滿畢業期限聯名禀請巡警總辦各憲同願入堂疑業補足期限業己准如所請擇吉扃試甄另各與畢憑單（周） 
[考補缺額分别撥學南昌]  
　　江西省城各學堂缺額前經林學使考取分别傳補疑業惟各堂缺額尙有虚懸且各屬紛紛申送投考亦多除出示截止外乂經林學使分别錄取正備六十名分别安插計優級師範正取四名實業正取十八名備取十名万言正取四名備取六名高等備取十二名客籍正取六名（子） 
[給發畢業文憑武昌]  
　　鄂省文普通中學第一堂畢業生文憑現已經李護督葢印發交該堂監督紀香聰中翰分别注明優貢拔貢各名目於十四日發祇領升送千師範存古各堂肄業（新） 
[嚴杜學生取巧誤課武昌]  
　　鄂提學司黄仲弢近接駐日公使留學生監督楊星使咨稱各省遺派出洋留學生往往揑故請假冋籍遷延歲月届畢業時再行運動文憑現特擬定通行規則凡留學生非父母病重或病故不得請假回籍如日此項情事應由家屬呈報本籍地方官或辦理學務官分别緩急文電馳達請假云云黄學使奉文後己轉飭各屬州縣官及勸學所查照遵辦 
[决議興修學宫武昌]  
　　日前張中堂督鄂時曾提議大修文廟旋以財政支絀姑從緩辦現李護督與藩學二司親詣學宫復議興修以符祀典己飭江夏縣帶同工匠前往佔勘矣（讀） 
實業 
[購機開礦紀聞天津]  
　　𤍽河屬建平金厰係張燕謀侍郎與英商合辦該廠出金甚旺英商回國購買機器大行採挖現採礦機器將行運 
 
 

Page 12

 
 
到建平矣（子） 
[批准創辦建設躉船碼頭武昌]  
　　武昌職商蕭進賢等近禀武昌之以爵賞不難羅致富商獨出巨資創辦各項實業但宜格外予以禮貎漢陽二府擬在武昌平湖門外與漢陽東門外各設躉船碼頭暫租楚安公司南通東成兩小輪專渡來往行旅每人收錢五十文己奉批准出示保護定於本月十八日開辦矣（新） 
[加收房捐開濬河道寧波]  
　　甬郡東門一帶河道淤塞臭氣薰蒸近由商董吳君侍基禀准當道籌貲開濬擬以房捐内每錢一千加捐二十文房土應出六成房客應出四成隨同方捐徴收俟濬通後卽行停捐現已由鄞縣出示隢諭大約日内卽當雇丨開濬（得） 
[電商合辦四省鐵廠湖北]  
　　前鄂督張中堂將入都時電致粤漢鐵路公司其大致言現有浙滬商人欲開一鐵廠包造各省鐵路橋梁銅軌等件此舉未免利權外溢不若由蜀粤湘鄂四省合集資本四十萬兩每省占股本銀十萬兩自行建設將來四省所用鐵路材料照原本承用未嘗不挽回利權敝處爲節省路費起見請卽賜覆以便奏咨立案等情現己奏准立案矣按原奏己錄十四日本報（黄） 
雜記 
[新定馬路駕駛章程蘇州]  
　　一駕車者須在馬路左邊前行如欲越過他車須從他車之右邊向前凡走近十字路不可走違例之路如不能看清前面不准越過他車二裝載重物及緩行之車須靠路邊而行俾輕快之車得以暢行凡載重之車馬等類其速率不得較速於步行之人三過橋或十字路口或轉灣之時應格外緩行向左轉灣應靠近路邊向右轉灣則須從寛而轉卽俗所謂大轉灣也四兩輪馬車祇准載四人連馬地在内四輪祗准載五人亦連馬夫在内其他載六人及六人以外之車須用雙馬兒洋車祗准坐一人或帶坐一小孩車夫須强壯有力者方可承充其年老者不潔凈者吸鴉片者年太幼者均不准在馬路上爲車夫五車行將停應先舉手左轉灣則先舉左手右轉灣則先舉右手然後指點欲往可處俾後面之車不致碰撞坐客上落之際應將車拉至最近路旁六馬車必須馬肥車圓方准在馬路上行駛不准病馬駕車自日人至日出時馬車須點燈於車之左右東洋車亦須携帶點明之燈或即裝什車上七馬車東洋車照會當釘在車外人所易見之處並須時常收拾清潔駕車者見巡捕舉手卽應聽其號令而停車八不准在路訓練馬匹更不准馬夫在車上用馬鞭打人及在路疾馳等事以免撞倒或捐礙行人矣馬夫車夫不許在定章之外多索分文並不准無故在馬路以内不顧接拖行路之人十在馬路之馬或牲口無論駕車不駕車應有靈利之人看管此人應在隨時可以收韁制服之處不准離開東洋車夫及駕馬車之人不准在車磕睡十一車夫見有坐客遣物應卽送交捕房丨二凡車在馬路上下人貨不許遲延除工程局所設停車之處外各車概不准亂歇店鋪住宅門口及各路口一俟坐車者下車卽應將車拖開以免有礙行　十三魚肉菜疏及呆笨不潔凈之物均不准載在馬車東洋車上 
[江督籠絡南洋華僑之手叚北京]  
政府特派士琦前赴南洋各島宣慰華僑及勸諭集欵贖回京漢路綫予以特别利益各節己兩紀本報兹得秘密消息政府又據江督端制軍密陳南洋華僑情形略謂如動之以爵賞不難羅致富商獨出巨資創辦各項實業但宜格外予以禮貎庶幾聞風踴躍等語摺上奉旨交楊士琦閱看隨時相機奏明辦理（酉） 
[諭達賴暫緩回藏北京]  
　　逹賴喇嘛駐在西寗地方喇嘛廟内遣 
徒呈請本處大臣代奏籲懇天恩准予回藏以資鎭攝等情己奉旨達賴喇嘛著暫緩回藏令西寗鎭總兵馬福祥等妥爲保護卽由軍機處寄知西寗大臣傳諭達賴喇嘛欽遵矣（丙） 
[土耳其回敎徒之考察北京]  
　　土耳其國皇差遣回回敎徒二名考察中國回敎徒情形以資本國回敎之參考現赴京寓順治門外禮拜寺内（白） 
[蘇州官事]  
　　新授常州府知府王步瀛於十六日由京來蘇已案赴各轅禀到十五日蘇藩牌示至任丹陽縣知縣翁有成據報丁憂遺缺查有試用知縣伍輝裕堪以署理又准補婁縣知縣劉怡又准補常州府通判李彦鍾均飭赴新任（爲） 
[越南通函]  
　　七月廿九日法人廢安南成泰土置之重監而立其第五子八歲爲王是日河内各衙門停工一天聞成泰荒淫無道多置妃嬪稍不如意便即殺斃是次亦因殺一妃法人故監禁之現尙未定罪名而安南人聞廢立亦多不服將來恐有暴動也 
　　此次欽州防城之亂聞係因七月廿六日有火器並餉銀數千元運到該縣被亂黨偵悉故卽於是晚入城鎗斃該縣令全家十七人現據該縣將合欽州各處及廣西南寗百色一帶匪徒謀大舉東興毗連法界街道現有法兵數百駐守邊界以防亂黨竄入此處文武官腐敗異常一切舉動多爲法人竊笑防勇不多又不得力此邊防之大憂也 
前某督調到德國陸軍卒業生藍玉堂舒悅臣共七人到海防及上岸多是西裝佩刀武員裝朿而未取法領事護照故法官詢問多次幾廢唇舌方準過埠人情道過某衙門有西官在門首掃把打其車夫以示辱而七人尙不知以爲羞也聞八月初二晚入河内直在雲南爲陸軍敎習云 
[暹邏通函]  
　　本埠鴉片烟公司向由商人承辦今年三月皇家收回自是所有入口輪船查搜私烟極嚴以搭客行李衣箱尤最近日間有不良之婦女將私烟挾帶身上被海關查烟洋員看破拿衙究治後藉此遂加多查搜華人婦女之例此例一出華人婦女來暹者被種種搜查之無狀不可明言雖富商大紳求情亦弗恤也此誠莫大之辱目覩者髮指因一二不良之婦女牽累全體弱國之民無主保護亦可哀矣嗣有多人致函天華醫院求諸董聯禀暹政府請免此例天華醫院諸董云醫院祇理赠醫施葉不能兼理别事於是輿論譁然中國人不自愛其羣又可痛矣又近日海内外倡戒烟會一事該院亦並不提倡惟以求神邀福恭迎王家爲義務間有熱心者雖欲盡力如獨勞何 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[寫情小說幻邦奇遇錄] [  （美國企格原林著）二十]  
俄而運旣畢又復閣閣然丁丁然不出一句鐘而美麗之輕艇成矣艇名里輔長約四丈餘内容亦甚寛適而吃水殊淺艇旣成乃於衆水手中擇三人以任駕駛之職而以一切應用之具入之艇遂開行行四日始抵俄蘭蓋易汽力而專恃人力故不免昔速而今遲也旣抵俄蘭逗遛復數日乃又向前而進是處水程偪仄湍急而難行目地僻山荒人烟寂寂而諸人則終不因是血懈其志一日里輔方傍哥哀北斯山而行忽抵佩牟喬之發源處水勢澎湃一瀉千里舟急整拕過而山又突出成銳角形河水亦遂隨之而轉里輔旣轉水益狹而急利富賴乃擇一足以蔽風之處將舟泊之謂尼卡忒曰余之獲此巨金皆遺言有以指示我也顧雖明示我以取金之處然其地并無白種人之蹤跡而地圖亦未詳其名以故余甚竭往來探察之勞始克抵此顧彼時余僅小康猶未有維金里輔等製故泊舟佩牟喬而後即身浮於竹筏而進其時伴余者四人各竭其勞歷久無倦意找嘉其功之大而情之摰也維金製成卽授優等船員之職以酬報之今得二君固知堅忍不拔之志過四人遠矣四人又烏得專美於前哉言畢復解艇中所懸之杉板試之水三人相繼入蕩漿而前行不多時河流倏廣瞥見有一極巉之石壁擱阻於前高聳雲霄異常光滑石壁之下有一圓穴苦橋拱然廣四十尺水流洶湧而出其下遂成旋渦而倒瀉之聲又若千軍萬馬之奔赴震腦欲裂利富賴以手指巖穴而言曰我儕將自此入尼卡忒聞之不禁眉爲之蹙曰言何易哉水旣若是之湍急扁舟苟蕩而入將入於旋渦之下矣利富賴笑曰君未諳乎水之性斯言固無足怪顧我甚憾夫二時前之水惜不令君見之其時瀉卜之水一發而不可遏遠過乎今今之水己由漸而平矣然再越半時平復不啻浮水蕩舟而入亦甚易矣總之斯處之水由急而平由平而急循環往復殆無已時特以二者相較則平時多於急時君今當亦恍然尼卡忒曰旣有若是之奇異我且泊舟以待之三人於是緣山而立利富賴又曰前者之來覩此亦殊駭異不敢入者久之其後水勢雖平不知穴内之奚若是復欲進而趲趄方遲疑閒而大聲驟發於水上蠁若洪鐘。 
國外新聞 
[俄在東方之舉動]  
　　十六日東京電云據聖彼得堡消息謂將以三千七百萬之盧布重建海參威及尼古來扶司克兩處之炮台云 
[美人對於中國改革之同情]  
　　十六日紐約電云美國政府於中國變革維新之治深表同情 
[坎相慰諭工黨]  
　黨　黨十六日倫敦電云坎拿大首相維而福在奥太樣演說答覆坎拿大商工大會懇請撤銷英日恊約事件謂坎拿大與日本之貿易日益增多英日恊約固與均拿大有莫大之利又云此次焚哥武之亂係因日人入口所致彼殊不以爲然此次暴亂實成於反對亞洲人之謬見而此狂躁之舉則殊可憾雖然坎拿大政府亦當謹愼查明近今亞人入口何多之原因云 
[日艦游蹤]  
　　十六日倫敦電云日本巡洋艦筑波號已駛互撲脫塞埠（在蘇彝士河東口） 
[法摩又戰]  
　　十六日倫敦電據卡塞孛倫開來電云法兵在雪地勃來興地方深夜出隊偵探並攻破土施營壘摩人敗退是役死副將一員傷兵五人 
[抵抗托辣斯舉動]  
　　十六日倫敦電云稱美國密雪雪堡省之大法官謂本省葛富軋棉公司所爲有背法律限其於一年内停止貿易退出本省現該公司已被罰美金一百八十萬元之多聞密雪雪堡省有小公司三十一皆受其管理云以上譯字林報 
[反對放棄菲律濱]  
　　十六日栢林電云美國海軍總司令官豆帷大將當衆演說竭力反對放棄菲律濱一事 
[波斯内訌]  
情形甚爲不佳因近有波皇之幼弟運動人民攻擊今皇之故 
[衛生學家大會]  
　　十六日栢林電云萬國衛生學家舉行大會已於栢林開會 
[小亞西亞之鐵道]  
　　十六日栢林電云自茄拉搭至君士坦丁之古橋一座其重行修築工程已由德國某公司承包不久卽將開工又海達帕夏鐵路公司不日將於小亞西亞境内築設複綫 
本埠新聞 
[上海縣申復滬道文（爲北新涇賽曾毆官事）]  
　　）前略（查北新涇鄉民定期七月二十三四日舉賽劉公會廿一日經知縣訪聞正在查禁間准巡防局吳委員函告前情並開明爲首陸小園等姓名卽經出示諭禁一面飭差林榮查提陸小園秦建生地保金琴台去後至廿四日復准吳委員來函以據圖董金有斐金銘等到局面稱情願担任帶同地保挨村勸諭禁止出具切結或不致再敢違犯等由是以原差林榮亦卽回歸迨廿九日吳委員來署面交棍徒姓名並稱此次賽會本經董保勸諭停止詎有沈子剛唐靄臣爲首鳴鑼集衆數百人於廿九三十日硬行出會董保勸諭不遵訪聞此會用欵約在千元以外該棍徒等將按畝攤捐歛錢聳惑肆行無忌請卽飭拿等由當恐滋事卽飭林榮 
 
 

Page 19

 
 
速往彈壓并添提沈子剛唐靄臣曁密查歛錢情形旋據原差林榮禀稱奉标恊同夥役張和秀到鄉已經巡防局憲以捆保金琴台諭禁不力鎖押示衆鄉民因此聚衆哄鬧伊等勸解恃蠻不遵旋由該處董事竭方解散等情伏查棍徒陸小園等於飭提後不知歛跡輙敢抗違聚衆恃曫逞兇胆大妄爲不法已極惟該差等奉票提人並不謹愼從事致鄉民集衆胡鬧難保無需索情弊當經提案嚴訊據林榮張和秀僉供伊等奉票到鄉已見鄉民業經出會聲勢洶洶旣經詣局見過局憲轉至董事處探訪派捐情形卽由沈董事之兄沈子樵留伊等暫住一夜不料次早天甫黎明鄉民卽至沈家將伊拖出兇毆捆綁一面向巡局滋鬧後由董保排解始將伊等放出伊等卽冋縣禀報委無勒索情事等供反覆嚴鞫始終如一除將林榮張和秀嚴責看管一面改差勒限嚴提棍徒陸小園唐靄臣等務獲到案訊明懲辦外合先申復云（的） 
[函送棉花檢查章程]  
　　昨日日領事函致滬道略謂上海出口花業公所日商三并洋行等八家公訂攙水棉花檢查章程一册禀請轉呈貴道核准備案等因前來查核日商等所呈檢查章程原爲防弊起見檢閱規則亦尙妥洽合將該公所章程一份函請查照准予備案以便遵照辦理（毒） 
[允懲無照賣藥日人]  
　　日前武進縣境有日本人多名入城賣藥内祗小藪彌一郎一名執有游歷護照一紙其餘均無照可驗經該邑尊禀准滬道函請日領飭令尅日回滬去後兹據永瀧久吉君復稱該日商等如果以賣藥爲名未領護照在内地逗遛有違約章業經分别函飭一俟回滬自應照例分别究罰云（的） 
[劉軍瘦起節返松]  
　　江南提督劉華軒軍門昨由滬起節返松經在滬各官均詣碼頭恭送（舟） 
[法總董回滬消息]  
　　法工部局總董栢爾德君日前因公北上謁見駐京法公使業己公畢附乘奉天輪船回申約計今日抵埠（舟） 
[法總董夫人大設茶會]  
　　寓滬法國各官紳夫人每逢春秋二季互設茶會輪流歡俟以示親睦昨午法總董栢君之夫人在寳昌路住宅備有頭等西式茶點徧請法領事法繙譯法公司東方銀行法昌湖絲行立興行電車公司等各大班之夫人數十位觀會頗形熱鬧法捕頭麥君亦飭安南捕在門前一帶照料至日落始散（舟） 
[傳諭小輪改懸龍旗]  
　　江督端午帥以各埠内河小輪每於碼頭懸掛洋旂並又雇用印捕希圖偸漏捐釐爰札行滬鎭兩關轉致稅司傳諭各小輪如係華商概懸龍旗以示區别所裝貨物應卽納捐不得耤端偸漏以重釐餉云（速） 
[縣令赴蘇]  
　　本縣李大令前晚接蘇撫來電着卽來轅回話大令遂於昨日乘坐火車赴蘇定今日午後返滬（車） 
[巡警總局告示]  
　　蘇松太道巡警總辦會銜出示云照得上海華界推廣巡警奉經江督端蘇撫陳會同奏蒙兪允札飭本督辦總辦會商籌辦在案查上年北市上海設立馬路工巡總局當於閘北地方分别勘定應築馬路界綫繪圖興工禀奉兩院憲批示遵行在案現在馬路工巡局奉文改爲上海巡警總局凡上海華界巡警均須次第擴充以期保衞地方藉昭周密是上海城内以及浦東北市現已安設巡警各地方所有整飭街道馬路等事自應均歸本總局管轄治理以一事權查巡警定章凡管理界内商民人如爲有建造房屋以及舊屋翻新並各項工程關係道路者均須先行報明呈送圖樣聽候勘定給發單照始准興工以昭劃一而免岐異爲此合行出示曉諭紳商業户人等一體知悉自示之後無論城厢内外以及浦東等處凡有建造房屋以及舊屋悉新並各項工程關係道路者務須遵照定章先行來局報明一面呈送圖樣聽候本局核定給照遵行不得擅自故違致干究罰切切特示（車） 
[救火會選定職員]  
　　救火聯合會自初三日開第一次大會後又於十三晚七點鐘開選舉職員會到者二百餘人先由楊伯龍宣佈選舉宗旨隨分選舉單李平書被選正會長毛子堅穆抒齋被選副會長此外評議員六人調查員八人會計員暫歸掃葉山房書記庶務員另推（外） 
[關守移提串逃人犯]  
　　日商利記雜貨莊主山際源吾以夥劉永慶將經手售去縀價銀一百三十兩不還串同保人劉瑞鋆匿居南市圖吞投控英公堂關讞員准詞備文派差投奉總丄程局派探恊往將劉拿獲交差帶歸訊辦（舟） 
[押犯不守規則]  
　　英美公共公廨讞員關太守前晚見女押所三層樓上深夜尙未熄燈繼至男押所查看押犯孫廣泰王梅溪葉吉甫李亨記四名正然吸烟立飭查明迨太守入署又聞廚房有賭博之聲遂諭令分别開單聽候晚堂訊究（莊） 
[查看新閘棲流所]  
　　英美公共公廨關太守前日與英巴副領事及捕房新總巡濮羅司君同往新閘棲梳所調查一切章程良久始與董事翟陸二君握手而别（迭） 
[美界火警]  
　　昨午前北河南路徐德隆　洋鐵店失愼由皮帶車救　息焚去披屋一間（西） 
[上海官事]  
　　本埠出口局總辦那子言太守昌刻奉蘇藩札調蘇州六門釐捐總局差日内即當赴蘇禀謝藩憲記名郵傳部丞參候補道姚紹書昨日到道辭行卽日赴粤四川候補道熊希齡署海門同知章維鈞平糴委員知州洪鼎昨日先後至道分别拜會禀見道憲昨日札委法讞員同知聶宗羲兼辦海關查驗洋藥差一路一區副巡官陳祖武昨奉道憲傳見（車） 
訟案 
[總工程局紀事]  
　　益豐泰花行司趙德發近在行内竊花七十斤銷售被船户蔣阿毛所知索去四元近蔣誘王姓婢阿金秀至小東門外圖姦被趙查見扭控南區解局訊實判蔣戒責五十下將詐洋交還婢著主領回管束○胡鳳詳與妻陳氏至陳桂榮家索取會洋卅元不理將陳媳王氏毆傷控由南區獲解到局訊明判沈月還五元陳氏行兇不合着戒二十下○合興隆麫粉店主控劉子卿二房東王子香不還租房小費頂首三十四元請追一案判交保限五卽日還洋三十元給劉另遷（宜） 
[公共公廨早堂案]  
　　陳老台卽福元假造立餘莊票向東洋人騙取貨物察破報捕拿獲解訊不認判押候復訊昨復解究陳供求恩典判押西牢六月○孀婦王金氏年廿四歲携女五歲由南京來滬宿於妓院經濟良所查知以其違禁解究王供實不賣娼求恩明察判准覔保具領不准再至妓院○施丁氏不守婦道被丈夫施致良扭送濟良所解訊氏供並無不合之處今日愿隨丈夫回去施供在某書曾鑄字妻子丁氏實與倪老七通姦欲害小的性命情愿離異求察判丁氏發棲流所施具離異結送查○康王氏因丈夫康士榮指其外滬口角之下經氏將髮剪去交夫昨日解究判過堂再斷○錢殷氏控湯阿二與錢王氏串拐 
 
 

Page 20

 
 
女兒虎金一案訊供押限七天交人各情已詳本報昨復解究明府以人仍未交判氏交保湯押候展限七天交人○楊州水師續備前營勇丁王寅臣萬春林饒長順李維并等由哨弁守備李瑞文率帶來滬在租界内違章捉拿竊餉洋三百卅元之李國良經捕拿獲解奉中西官判押候查訊各情昨復解究明府以查未着實判押候查明於禮拜四解訊○周鶴亭被蔡孫氏在上海縣控告昨由縣移提解案明府判送上海縣歸案訊奪又解日商小林洋人控王禹然定貨逃逸拿獲判交保訂訊○兪金生卽小白皮等串竊正昌白馬一匹牽至小南門内寄養和尙處經包探金立生將同竊之錢二保拿獲解究兪供求恩成全判錢押十四天兪押三月仍弔贓再辦○李年春竊取青雲閣内金飾各物報捕拿獲給文到崑山查弔各贓再訊各情昨解請斷明府以贓已弔到判交失主李押西牢半年○江鍚金在揚州拐騙何鏡成妻子左氏來滬經何追尋來申報捕解究各供不諱判左氏交何具領江押捕房三月○浙江路貽德里譚梅生家失愼捕房查出與譚鄰居金良金等保有火險銀二千五百兩將譚金及朦領險銀之張鶴亭解案奉中西官訊供押候復訊各情昨晨帮讞寳子觀明府與英巴副領事在樓上會訊五十四號西包探將金譚等家火着後並無别物以及不喊救火各情逐一申訴畢傳訊保險行買辦供稱因張鶴亭與金開單來領險銀一千三百餘元不合保險章程故此退囘另寫金延穆律師代爲分辯以金家仍有四千餘两之貨不致縱火圖賠險銀情弊申訴良久明府以案關罪名出入遂商之巴君判還押候習晨九點鐘再行復訊（莊） 
[公共公廨晚堂案]  
　　賈海潮控陳宇藩借銀屬頼求究一案前晚奉帮　寳子觀 
明府提訊賈供陳因急需向商人借去銀四千多兩延約至今不還求恩追給陳供求寛限措還判交妥保限期拔還○殷駱氏控裘小翰圖賴欠銀等情一案亦奉實明府提訊氏投案求追裘供求寛期拔還不敢宕求察明府判交人銀並保限一月繳還銀一千五百兩（莊） 
[法租界公堂案]  
　　謙信洋行前日失去鈔票洋元以及金鈕等物疑是細崽顧三元所竊送入捕房押候查辦○王阿虎行竊某公司洋麫一袋送入捕房押辦○吳阿金摸竊途人洋一元當塲獲住拘捕个究○王阿三行竊火腿一只爲探拘入捕房奉飭押候解辦○朱阿四陳阿炳串竊木頭被探拘入捕房諭飭一併押辦○寳昌衣莊主陳世彦因倒欠嘉福綢莊等十餘家貨銀被控押追嗣因在押日久且患疾病由陳之家屬求請交保出外料理官卽准諭交保理楚（舟） 
[美租界捕房事]  
　　粤婦李阿天昨在蘇州河投河覔死由舟子救起送入捕房詰問因給人辱駡起見當卽飭探伴送囘家○北四川路十二號某西飯館傭人羅得桂竊洋兇敺由羅探控捕房飭投該管領事署控究○前晚有酒醉之某西人在蓬路滋閙由三百十五號印捕拘押捕房候酒醒訊辦（西） 
[閘北工巡局紀事]  
　　張李氏與新閘捕房七百六十六號華捕阿炳有私阿炳曾借氏洋十圓前日向索反被兇毆氏卽投控捕房等情已紀本報兹悉前日十號副捕頭將阿炳及姘婦張李氏解至老巡捕房請總捕頭詳詢奉總捕頭著罰阿炳洋四示並還欠洋十元免　結云（迭） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
