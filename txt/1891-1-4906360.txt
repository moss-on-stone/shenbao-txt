# 1891 - 1 - 4906360

 

Page 1

 
 
[彚解順直振銀] [  申報館協振所謹啓]  
　　峭寒驟至滴水皆冰我人墐戶擁裘猶苦玉樓起粟被災黎無衣無褐轉徙於冰天雪地中困苦情形何專　喻本館因又集銀一千兩會同各振所解往順直災區惟是時值隆冬萬難握過所望各善士於　飲圍爐之候一念及澤中鴻龎凍餓欲僵大發仁心慨施巨欵俾飢民之垂斃者得慶更生則本館諸同人當敬爇心杳以祝己 
[咨請取書] [  圖書集成雇啓]  
　　本局所印二十四史精益求精有曰共賞其第二批所出之史記前漢書後漢書三　志新唐書新五代史舊五代史遼史金史計九種共一百三十本裝成一箱早巳告竣惟恐遠處未經知　特再聲明謹請與股諸君及早惠臨提取可也肅此布逹維兾共鑒 
[點石齋發售各種精本石印書籍]  
　　硃批雍正上諭御纂五經經　通纂五經文準　藝淵海五經備旨三層　文韻府三層淵鑑皇朝各直省　　十三　廿六史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八策手札无經應成增補角山樓先正學略新印瞿子冶先生墨寶五尺蘭竹屏八角巿裱加七角○本齋種類繁多不及備載擇其尤者登報以供海内文人賞鑒價當格外從嚴卽希光顧爲勝售處一在三馬路海報舘東隔　又設分局在二馬路横街三層樓紅墻洋房内此佈 
[論杭垣整頓書院事]  
　　各直省州縣等處之有書院也所必補國學鄕學之不逮贍寒畯而培人才意至美法至良也嘗謂士人讀書亦須有讀書之福方今文教昌明各處無不有書院書院無不有膏火其豐富者竟大勝於靑氈所入卽不甚豐富者亦　足以爲一人餬口之資其所以待讀書人者如是其美是正讀書人之福矣杭州前者匪亂甫定華屋山邱百事皆廢爾時將果敏公開藩首先以培養元氣振興文教爲事於是乎籌資設法先創紫陽書院於城中又設崇文敷文兩書院於西子湖邊他如孝廉堂詁經精舍前所有者繼之前所無者增之而且時捐廉泉加給膏奬超等一名竟可得銀三四十兩或更另有袍料套料等物格外優奬以故多士聞風翕然興起爭自濯磨以求升斗之獲然彼時大亂甫平讀書種子幾乎將絕三書院中皆准住人無論何處人來者不拒且火食一切均極講究而住宿書院者仍有地廣人稀之患迨爲時旣久散而之四方者漸己復歸住院者日益多肄業者日益盛三書院中無不在坑滿坑在谷滿谷而膏火亦以人多之教分而漸薄於是乎讀書之人若有未滿所欲者百計千方思以一人而兼數人之獲遂以一人而填數卷或以一人而併考數書院夫以一人而填數卷以一人而兼考數書院果能處處皆取卷卷皆録此亦足以見其人之才猷學問綽乎有餘是尚不足爲弊也漸而至於録取舊作甚而至於抄登程文亦有并此而無者則更草率了事連　亂話是尚成何體統耶僕於同治六七年間在杭垣肄業居於紫陽書院中房舍精潔功課認眞出入必稽笑語亦忌眞有雍雍肅肅氣象厥按由杭而蘇由蘇而滬相　十許年再過之則房屋多欹側矣窓檽多殘缺矣而人數之多則過於前時者啻倍從先之講堂膳堂皆置　榻無隙地而住院者常聞有失竊零物衣服之事不禁惄焉傷之然是年爲鄕試之年猶以爲　赴試土人衆多欲省寓費皆借任書院中以故人滿如此人多則手雜尚無足怪而孰知近年則雖非鄕試年而　院者亦多於鯽也且士習至今日更有不可言者以一人而填數卷以一人而兼考數書院此則尚是前此之積習而詭　僞姓則更巷於從前甚有游戯三昧於名姓寓駡人之意者前年稱中丞諭禁此弊良有以也顧禁者自禁卒不能使此風凈絕不過稍稍歛迹而己故荒謬之文層見疉出夫以士子欲博膏火而作文豈肯以荒謬者塞責是皆因係假名　姓拚出下次將卷扣除故竟有　敢於文字中雜謾罵之語士風之壞至此而極殊負創設書院培植士子者之一片　心其尤甚者竟至在書院中聚飲聚賭此而不一整治勢將伊於胡底崧振帥赫然震怒三令五甲不憚煩瑣凡於積弊去之務盡此正猛以濟寬之冶所以端十習者在此所以挽世道者亦在此各書院監院摘取憲札中至要各條刊印一紙分給各生童如明歳甄别請考生員應由各該學備文貢監童生由各該縣備文均須開具三代年貌籍貫如此則揑名詭姓之弊除而荒謬之文少矣并須注明專考何院則跨考之弊除而各士子不至擁擠矣其本年肄業生童亦由各學各縣備文移遂監院憑文造册如僞託者准其攺正則許其攺過予以自新並非概十抹殺也限開印前一筆移到甄别後該監院將原文彚送察核有不符者概不録取則勾稽認眞而作僞者無從肆其伎倆矣至住院人數定以限制　每院三十六名爲額則損益適齋其平矣俟甄别案發挨次序補則取舍一秉於公矣其願住院與否皆於卷上填明則無從影射矣院中什物有損壞者責以賠補則不至任意作踐矣現在住院之人悉限期移出以待明年甄别取進則濫竽者不得充數而從前規模可以除舊鋫新矣崧振帥加意於書院也如此謂非杭垣各士子之福也哉故樂得而書之 
[鳩江寒籟]  
　　關道憲成端甫觀察前往白門叩賀沈仲復制軍任喜現於本月初九日回蕪牙厘局劉子幹觀察則於望日言旋僚屬各員均至碼頭迎迓如儀○太平府屬郡試刻奉史運叔太尊行文定於本月廿四日取齊廿七日開考世有祖逖其人定當爭着先鞭也○沿江各埠輪船上下時有匪徒僞扮搭客乘機行竊稍有疎忽所帶物侍往往　翼而飛上月中道憲夫人挈其佳兒佳婦田京南下乘坐輪船行抵金陵竟被竊去信匣一個並衣物等件因在中途無從追緝觀察此次由金陵回署中途又有扒手思獻其伎幸家人瞥見當塲拘獲時己展輪觀察乃命帶叵及抵埠交蕪湖縣嚴行究辦據聞該扒竊僞扮搭客衣服攦都使非當塲拘獲未有不疑其爲翩翩濁世之佳公子者○本屇冬防嚴禁烟館旅店遵示於二砲閉門無敢或違月初某夕大雨滂沱河街有一小烟館意謂今宵雨師作惡烟霞窟裏儘可任意流連不意保甲總辦孫太守驀地而來立飭將館主提跪街心笞臀二百板以儆效尤又驛前鋪團總某甲懶惰性　並不出外巡查是夕亦被太守撞見大加呵責由是聞者警惕無不黽勉趨公○本月十六日爲成端甫觀察太夫人八旬晋一壽誕一時稱觴祝嘏者接踵而來　壽之夕觀察特雇梨園子弟在花廳演劇　毺貼地袍笏滿堂日永慈幃祥凝綺席太　人當亦顧而樂　○太平府史蓮叔太尊於本月望日來蕪會晤道憲面商要公小駐襜帷旋卽回郡○粤　某平性好畋獵每當沙平草軟輙挾手槍馳逐於山巓水涘以爲人生行樂無過於斯一日淸晨命其健僕負鎗從之亦步亦趨行至江皋僕腋挾觸機鎗忽自發其中預裝藥彈悉中甲腰背立時踣地經福咅堂西醫遥見趨而視之 
 
 

Page 2

 
 
急爲敷救旋抬　弋磯山醫院設法將鎗彈取出現閱旬餘　卜性命何如然則好獵有亦可引以爲鑒矣○順直水災籌賑孔急各省官紳義士無不量力輸捐殫心擘畫無湖道成觀際現聞寗波鎭江上海三埠錯售洋樂每箱加捐銀四兩以充賑需蕪地爲通商要岸事同一律因傳見土業商董諄諄勸諭各商董仰　　意亦卽慷慨樂從觀察大喜乃抄發章程出示曉諭定以本月十五日爲始以後凡進口洋藥每箱由該店另捐銀四兩按十日一繳擊取收照諭以此係急賑萬不得己之舉限一年爲期期滿當彚奏奬叙冉進口土樂上年江浙賑欵不敷曾經按百斤加捐銀二兩本届着仿照接辦亦以一年爲　由土樂局隨時收繳一俟積有成數卽當迅解災颧以爲百萬哀鴻造命觀察之開誠布公　三曉諭固屬痌瘝在抱而商董之急公好義踴躍輸將亦復深知大義中澤哀鴻旨不同聲稱頌者哉○蕪湖道署前柳陌菱塘天然圖畫湖中遍植芰荷當盛夏時紅裳翠盖　曳風前鷗夢都凉烟痕欲活隄畔垂柳成隂纎塵不到林杪微露殿角乃永福庵也循隄曲折步出山門花木幽深亭臺縹緲塵凡迥隔雞犬亦仙廟東傑閣三層顔曰閱稼樓爲張憔野星使榷稅蕪湖時所建以爲公餘觴詠之地蕪湖絕少佳山水惟此足以蕩滌塵襟發抒雅興庵内廳屋數楹向有甲乙二人開設照相館水邊林下時有麗人姗姗來遲以現水月前身甲乙時親蘭麝不覺漸露輕狂遇奏技時輙作劉楨之平視時或顚倒石榴裙下　魂飛越近爲成端甫觀察所聞以佛地淸凈豈容有此俗物乃令保甲局員立時驅逐不准逗留如違發縣究辦甲乙遂踉蹌而邇自貽伊戚此之謂矣 
[國會記聞]  
　　日皇擇吉上月二十九號開設議院人民皆以爲千古未有之事今旣躬逢其盛自宜各表賀忱故是日無論大小郡縣鄕村家家懸掛國旗並醵貲設會公所中行拜跪禮晚則大開筵宴以樂嘉賓長崎官紳商民集曾公園赴宴時各投洋銀半元到者共四百人之請好事者更扮成雜劇舞蹈揚休復制就花燈向租界華商家爭賽華商視來者之相識與否分别賞號之重輕至本月一號始畢其事亦可謂熱閙異常矣○議院之設非但民問疾苦得以上聞卽政府利弊所在損益所關鉅細顯微均俟衆議僉同然後酌攺現在遵日皇所諭明治二十四年豫算案及應因應革事宜無論何事凡有益於國家者直言無諱按政府於每年所入所出先於上一年揆其大略謂之豫算案今各議員將明年豫算案中繼　費發議其要有七以製造軍艦費爲第一計製造各艦完全非一年可待則其費亦可按年支出因議定分作五年其總數需銀五百二十一萬八千二百十六元支至明治二十八年爲止云○議院開後所有保護諸會社之欵如一概削除社中未免不敷所用今亦於豫算案中議及計製麻郵船大坂商船三會社照原案本年並無更坆惟鐵道會社本年六十二萬餘元來年當增至七十餘萬元煤礦本年十萬餘元明年當增至二十一萬餘元紋鰲製糖會社七十五元札榥製糖會社五千元興産社五百元各於本年增加山陽鐵道來年初反補助銀二十萬八千元九州鐵道本年十六萬餘元來年减至五六萬餘元此外北海道興蠶社千七百元北越植民社一萬元以今年爲限 
[江西官報]  
　　候補同知鄭榜詔禀謝提前酌委州縣一次行知從九胡際魁往淸江辦保甲新選臨江通判恩霖禀到係旗人布經連級理問王鵬翼俱禀謝酌委州縣一次行知知縣馮學澧騐收江軍砲船同知胡純祖委解二批漕折並籌邊餉銀進京葛榮貴委解五批劉泰龢委解四批俱漕折　進京署甯都州龎福祥金谿縣蔡世俊俱卸事淸理交代回省蔡世俊禀謝酌委州縣優缺一次行知准補萬載縣尹自芬卸署長甯縣事淸理交代回省禀辭赴任從九姚聨第聞訃丁母憂姚巽高卸署星子渚溪司事回省陳潤林儘先酌委一次工部主事顔肇鼎回泰和原籍興安縣張世禄據報病故以現署南昌同知正任南康通判伊淸額插委署理所遺南昌同知以蔡世俊飭回本任新選饒州通判李家駒禀到係江蘇廕生刑部廣東司郎中陳永懋由京回籍同知賀紹章起服來江卽用縣王作渤禀到山東庚寅進士從九莫銘新陳鳳韶俱辦新建保甲王燮厚接辦德勝門陳同弼辦南昌保甲布經駱又賓由鄂來江粮庫顧瑞駿奬給五品頂戴内河哨官楊如春往湖南接劉制軍 
[温州火警]  
　　初三晚十一點鐘永嘉縣署前失愼火光熊熊上燭霄漢該處貼近甘棠汛與監獄僅隔一牆其勢岌岌可危幸其時文自李觀察武自周鎭軍以下均在火塲彈壓陳鏡仁捕廉則專護監獄旋經縣署洋龍極力灌救祝融氏始行返斾共焚去絲店粉店蓆店樓房三家釬大小十餘楹至失火之由聞係絲店樓上學徒誤將洋油燈潑翻致成燎原之勢云 
[瀋陽歸雁]  
　　營口訪事人來書云上月十八日淡水輪船出口後河水尚未成冰據云太古行有一船送雜貨來營然至今未到也○天氣暢晴風和日麗節過大雪尚未封河上月二十一日六出花飛旋卽融化道途泥滑寸步難行說者謂頗似南方景象云○邇日巿情落寞銀根日緊銀價日昻貿易塲中頗難支拄也○章幼樵司馬因興府尹陛見回來由旱道到任遂於上月十三日馳至十三站迎迓日内想可遄回矣○漠河金廠總辦李秋亭太守於今夏病故宦囊蕭索虧累至八千金聞接辦者爲周少霞太守云○邇來錢色之壞幾如江河日下店鋪皆貪圖小利收買次錢以致巿中積弊日深竟至大小錢對搭行用小民受虧不淺往往敢怒而不敢言不知官斯土者尚能悉心整頓否也 
[嘉興近事]  
　　乍浦協陳叅戎之公子擇吉本月十八日行合卺之禮屬下官弁及各紳士衣冠往賀車馬盈門○宗太守之女公子隨侍署中本月某日爲設帨良辰夫人特設淸音肆筵志慶○十六日夜半狂風忽起檐鐵亂鳴旣而大雨傾盆淋漓盡致翌日寒威驟作砭人肌膚榾柮烟微正好圍爐歡飲特不知街頭丐子無褐無衣瑟縮於冰天雪地中能免僵凍欲斃否 
[吳儂閒話]  
　　蘇州葑門外某姓家有姊妹二人一縷紅絲早經暗繫其姊己於昔年出閣妹則因壻家中落尚未成婚近日其姊方賦歸寍憫妹之弱質無依時同臥起趙家宜主拊背恩深不料某日之晚妹壻忽邀同媒妁前往搶親蜂擁而來不及躱避冰上人指鹿爲馬新郎遂桃僵李代悮將其姊擁歸迨交拜禮成始知鐵聚六州鑄成大錯急完璧歸趙而丈人峯己興師問罪僚壻亦勢不肯休不知能雀角災消免致公庭蒲伏否也○工人某甲秃鶖也自知頂上圓光觀瞻不雅遂情鑷工裝成假辮遨遊於圓妙觀中時則人海人山幾難容足悮與某乙相撞互相口角以致鬥毆乙拉其辮而拽之應手墮塵埃中無異雄雞之斷尾甲大怒曰咱老子生平一毛不拔到處聞知何物狂奴竟敢在太歳頭上動土耶旁人爭相解勸誓不甘休直至乙叩首求饒始悻悻而去然臨流一照依然如水浸葫蘆矣○鄕人某姓赴戚串家小飲而回醉態瞢騰無人扶送以致倒臥田塍之畔滿身艶服被人剥取一空及至宿酒己醒則月落參横冷如潑水無奈赤條條尋路而歸何物匪徒膽敢横行無忌然苟非爲　秀才所困亦不至此 
[彞陵瑣缀]  
　　宜昌興修雉堞　己竣工又將大南門外奎星閣培修業於十月初六日破土矣○宜昌百貨厘金局委員李大令以丁憂去職上憲電委野三關局員劉君接管○寶華輪船於上月十八日由漢口開往宜昌駛至調關江面擱於淺灘船主無計可施只得另雇民船送諸客至沙巿及寶華旣出險開至沙巿諸客仍欲上船船主言每人須收銀一兩諸客允之遂於十月初八日啓碇○宜昌打包店向只同德豐一家後又添設晉时今春寶華來往宜昌生涯頗盛因又添同記一店近又有人開設允豐不知能貿易繁盛否○江通輪船往上海修整後宜昌得有電信謂日内己回漢口將次來宜矣 
[監司回滬]  
　　蘇松太道聶觀察於日前赴金陵昨日午後乘某輪船回滬 
 
 

Page 3

 
 
[西國過年]  
　　今日爲西歴一千八百九十一年元旦江海關道會同營廳縣及英法兩租界讞員至駐滬英法美德意奥等國領事署及英刑司天主教堂新關稅務司諸處質喜蔡二源太守飭知各捕房停解公事一日 
[輪船失事餘聞]  
　　太古公司上海輪船在儀徵附近大河口江中被火後上海縣陸邑尊查得該公司己專派某輪船前往失事處將焚餘之船底帶回想煨燼之中定必屍骸狼藉因照會英公堂蔡太守于船到時會同履勘並於昨日派差在碼頭伺候又聞天和戲園各伶人於本月十四晚附江孚輪船往九江並無在上海船上遭災之事然則梨園袍笏依然完好如初巿上謡傳舉不足信也 
[嚴究拐匪]  
　　欽命江南江蘇等處提刑按察使司總理驛務世襲子爵張爲嚴拿誘拐以維風化事照得誘拐掠賣例禁綦嚴凡屬庶民宜如何束身自愛乃本司下車伊始訪聞各屬和誘奸拐之案不一而足且有棍徒奸媒將良家妇女設法掠誘或自爲妻妾子女或賣與他人爲妻妾奴婢甚至貪得重價賣良爲娼離人家之骨肉敗婦女之名節喪心昧良莫此爲甚夫强盜縱云兇暴不過意欲得財婦女偶一失身遂致終身莫贖光天化日之下豈容若輩逞其奸謀自應重懸賞格嚴行拿辦庶足以昭懲勸而挽頽風除通飭各屬一體遵照嚴拿懲辦外合特出示曉諭爲此示仰軍民人等知悉嗣後如查有棍徒誘拐婦女卽行拿送究辦由地方官審實從優給賞以示激勸如保鄰知情容隱或敢貪分身價代爲窩藏一經查知或被告發定行從嚴懲辦本司令出惟行决不稍寛各自凛遵毋違切切特示 
[販私免辦]  
　　許協生私售手槍一案屢紀報端昨晨葛蕃甫同轉莅法捕房包探土榮培將收買手槍之茂源洋貨店彭金林傳案同轉問上月二十一日之晚許至爾店是否持手槍求售彭供稱其時小的在樓上聞許有洋銀十六元請店夥估看並非來售手鎗問爾曾親至捕房稱許確有手鎗兹何狡賴答稱上月二十九日一點二刻時聞渭江至店中約小的出外啜茗言及此案尚未了結旋邀小的至捕房求將被押之店夥三人保出云云通事稱彭來捕房言及曾買手鎗因卽將情告諸備捕頭捕頭令彭出外將鎗呈案豈知彭一去不返目今所供與前日在捕房之語不符同轉飭包探將聞傳案聞所供與前一轍彭嘵嘵爭辯同轉謂彭曰爾如不情虚何致屢傳不到反將店夥李洪等害押捕房送商諸祁君喝令掌頰八十下命帶許及彭夥李洪閻文榮至案謂私販軍火曾奉道憲札文於秋間禁止爾等竟敢目無法紀乎本當嚴辦姑念未得眞贓概從寛宥諭畢喝令一併退去 
[入水撈錢]  
　　前報紀本埠南巿集水碼頭浦中傾覆載錢船一事兹聞是役也共失錢一千九百九十八千文連日雇人打撈僅獲五百餘千昨有某西人自稱素諳水性並備有皮衣機器自願入水効勞不索酬謝特未知能說者果能行否也 
[欠租被控]  
　　前日巡防西局高明府飭勇解送唐子山至上海縣陸邑尊諭令看管候訊聞唐租賃孀婦姚馬氏之屋積欠租金三十餘千是以被控送縣也 
[英界公堂瑣案]  
　　昨日禮拜三因係泰西除日是以英副領事滿君無暇到堂觀審○包探何瑞福禀稱蘇州人詹靜齋投捕房報稱某日在華衆會啜茗將元色縐紗皮馬褂脫下突被匪人竊取當卽拉住不料其人竟將皮馬褂從樓窓抛下遂堅不承招捕頭命小的偕詹前去尋見其人詰得姓錢名信生仍不承認竊衣當有會捕局線勇嚴頌眉稱目見錢將馬褂抛擲與人小的搜其身邊自鷹洋三元疑卽質贓所得錢稱將自己馬褂付質今特解案請訊詹申訴前情錢供稱小的昨在華衆會啜茗並不犯竊洋銀係小的自將馬褂付乾昌質取質票現在身邊蔡太守飭將錢暫行管押命該包探持洋银及質票至該質鋪問明是否另有馬褂洋銀上圖章是否該質鋪所印覆候禮拜五核辦○包探秦少卿禀稱茂生洋行細崽王永洪僞繕行主支票向買辦支洋三十四元行主查知父捕送究小的曾向王詰問王稱此項洋銀己在妓女林梅仙處花消問之該妓言王曾花洋二十八元願卽交出旣又查知王在同事各人處借用洋銀不少今特解案請辦茂生洋行某西人申訴前情並稱王冒繕支票實屬胆大妄爲請爲重辦王俯首求恩蔡太守判令管押六月洋銀二十八元給還該西人○徐月舟訴稱昨在北一泰吸烟突有王芝堂來硬借錢文無奈將馬甲質錢四百文交彼尚不滿意無奈報捕拘拿捕頭稱王前曾犯竊送懲王供稱小的與徐爲友徐曾欠小的會錢向索無着昨在烟館相逢又向索取徐以馬甲質錢交小的小的因嫌太少致與忿爭不料竟被揑情報捕徐稱與王稍有相識並未欠伊會錢祭太守謂王曾犯竊案其非安分可知判令笞責一百板枷號十四天發頭門示衆○酒保趙阿三訴稱昨日戴阿寶偕王桂生來沽飲嫌酒太冷一再呼令温之尚不稱心怒將碗盞砸破連酒資應償錢四百十餘文請爲追取戴王同供稱小的等被駡口角現願照償趙稱堂倌斷無辱駡酒客之理蔡太守判令將戴王各押一天追償酒價○包探王阿二禀稱沈阿文形同乞丐至吳中福小客寓借宿乘間竊取棉祅一件經吳獲住人贓交捕送案吳申訴被竊情形沈衣衫藍縷病勢垂危倒臥堂前噤不能語蔡太守飭吳領贓沈送南棲流所留養本館訪事人聞太守以南棲流所並無醫生藥餌祗可收留乞丐不能療治病人至北棲流所中例不收留乞丐且邇來人數日衆後至者每如塲中舉子時以額滿見遺欲濟窮黎不得不籌兩全之道云云竊謂此事莫妙于就北棲流所原有之地另造平屋幾間專留患病乞丐再由公堂酌撥罰欵以資辦公麻幾多活若于人卽多積隂功幾許乎 
[法界捕房瑣案]  
　　方謝氏私逃一案屢見報章昨日葛同轉問爾因何隨姚小人逃匿浦東供稱上月十七日小婦人在家煮飯婆婆以小婦人將菜心藏起祇將菜葉供食舉門閂擊之小婦人痛苦難熬因於晚間偕姚逃至浦東暫避同轉飭將該氏之姑方洪氏並夫方阿全提案先間方洪氏曰爾媳在家可好答稱小婦人因伊作事貪懶稍加訓斥並不肆毆問謝氏曰爾家中尙有何人供稱父親在家小婦人自幼在方家爲童養媳今年二月始成婚而家况蕭條尚無被褥無奈各自蜷宿並未同牀同轉謂長上教訓理所當然爾竟因此脫逃殊屬不遵婦道遂喝令掌頰二百下交洪氏母子領回管束姚誘騙有夫婦女罪不容寛判令笞責二百板荷枷兩月游行示衆○包探土榮培禀稱陳秀章因被鄰人毆傷送往某醫院療治今己告痊傳案質訊葛同轉問爾傷曾否全愈供稱小的腰間尚有疼痛因家事無人料理僞稱己愈醫生始令回家同轉着將在押之行兇人蔡雨田提訊蔡供稱小的並不毆人陳實裝傷圖詐當小的管押後陳央人來索洋銀十元如短少分文定須請辦小的家况寒苦祇得聽其自然陳連連叩首稱蔡一味胡言求大老爺鑒察同轉謂蔡曰醫生己騐明陳傷爾尚恩抵賴乎遂喝令掌頰一百四十下押候具結開釋开諭陳仍往醫院調治○陸阿根將怡和泰報關行飭送之銀票用去被控拘押己紀報章昨日某包探將陸之保人張金福傳案怡和泰遣夥兪炳先投案請追葛同轉間張曰爾旣爲陸荐保理應賠償供稱小的向在文報局當茶房安有許多銀兩問爾知陸家中可有田産供稱小的家中距陸家數十里向不往來今在上海相逢順便爲之作保不知伊家有無田産尚求大老爺格外鑒原同轉命帶陸至案問爾賭輸之銀四百餘兩如何料理供稱小的祗得繕立興隆票待有錢時付還可也問爾前稱家有田産究竟有若干供稱家中祗有薄出一畝約值洋銀二三十元據通事稱前將陸衣服售得洋銀二十六元現在捕房同轉喝令將陸笞責二百板枷號三月押交銀票并令張赶往無錫陸家檢取田單變價順便查問陸可有洋銀藏匿家中張卽遵諭而去○通事稱前晚吳春山持包金表練三條至合盛押店欲質洋銀十五元某號巡捕見之知其混質 
 
 

Page 4

 
 
僞物拘入捕房據稱此練在楊義和首飾店兌得今將經兌之店夥周成茂押店夥鄭素貴傳案請究葛同轉問周曰此練是否爾店中兌出究竟得價若干作銀價乎抑作金價乎周答稱吳來兌時店中本有銀練吳囑炸黄計每條重四錢餘兌價洋銀一元四角之譜其銀均係七折惟鈕銀稍次並非僞物同轉問吳曰爾兌時本作銀價爲何僞稱金練赴押店混質洋銀　稱小的飲醉闖入押店試問價值並非混質洋銀名利棧徐成齋投案訴稱吳本係規矩人求准開釋並　將練退還同轉謂七成之银本不能出售着周等同去取還價洋概子免究 
[賑款淸單更止補遺]  
　　十一月二十日報登揚州復茂恒賑所十月份淸單内叔苻之苻　刊荷字求父病愈洋五元脫去五十實係五十五元合亟更正聲明 
[勇於爲善]  
　　昨承揚州億大信局季受之先生來函云姜竹坡善士募來古棠孫鶴笙封翁捐助順直賑捐曹平紋銀五十兩申合規元五十三兩七錢囑解災區洵屬樂施慷慨按封翁品學端方勇於爲善今夏其哲嗣某太史一病幾危後卽轉凶爲吉行見作善降祥如響斯應是非爲善之明徵乎因序顚末爲踴躍輸將者勸[  文報局協賑同人謹識]  
[上海文報局順直收解處接到劉蘭階先生災區來書]  
　　少欽詠南心如蕃甫澄衷子眉蓮山子　善長先生大人公鑒前奉元號信想邀均覽施子翁處承撥新棉衣五千件不日分給以廣仁慈武淸七百餘庄被水其間重輕不一鳳河以西瘠苦數十餘庄江小峯太守早經放粮他如王慶坨黄花店乂光北旺等處俱屬高區水一過而不留鳳河以東運河以西蔡村楊村河西務爲大溜所經地當孔道米廠萃集於斯且盛夔臣太守秋冬兩振幾遍惟運河以東梅厰鶴黄交界之區毗連寶坻地勢低窪至今積水未消災黎待哺嗷嗷不得不先其所急九月杪開查梅廠一帶計九十四庄尚未竣事卽偕黄愼之同年赴鶴黄口察看果南數十餘庄俱在水中惟恐將凍未凍及己凍未堅之時進出不得必致餓斃帶友數人前往水區節節阻滯或用船或用筏或用人駄或用籮挽且有水陸不通泥淖數尺用陸地行舟故事者總以身歴其艱目覩鵠面鳩形者加口重給以副諸長善有加無己之至意除本處官辦各庄外計查二百九十二庄一萬七千五百餘戶共八萬四千六百四十餘口自十月十六日起愼之兄每八日大口給高粱一升芬每一月大口給京錢二百四十文均以三個月爲度有欵續放無欵卽止此間民情最幻振錢到手非到天津吃粥卽至京都求粮積習己久不得不變通辦理陸續散放也前通永道楊藝芳觀察親歴災區備嘗艱苦由鶴赴寶目擊水淖情形較他處尤苦慨助千金交芬給散如此高義感佩之至目前冬賑欵項萬分支絀春撫至急如何辦理明知振捐强弩之末肆應維艱惟處此救之則生弗救則死不能不瀆陳於諸善長之前尚祈垂鑒接濟爲禱專泐敬請均安晚生劉芬頓首十一月初二日泐於武淸梅廠振局 
[江督轅門抄]  
　　十一月初十日日本國欽差李經方大人會曾忠襄公於本月二十日成主二十一日啓赞廿二日領帖二十三日家奠二十四日辰時發引○十一日知府王廷訓謝委洋務局隨員差○十二日知府趙貽書謝委大河口厘捐差並銷善後局提調銷新防捐隨辦差○十三日王彦徵禀知銷奉派莫愁湖照料差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京江盜案]  
　　本月初十之夜三鼓時突有盜匪數十人明火執仗突入鎭江府治之東黄　地方某姓家毁門入室刼去衣飾　干某姓好夢初四大驚而起盜出洋槍恐嚇以致不敢聲張任其倒篋翻箱飽掠而去隨告知捕保於次晨報案請　丹徒縣帥愚尊適政體欠安遂委陶捕亷前往踏勘一面飭捕緝拿 
[徐君子恭容膝齋序]  
　　容膝齋者何淞北徐君子恭司馬取陶靖節歸去來辭容膝怡安之意以名其齋也君年纔逾弱冠長余一歳性　灑美丰儀而尤耽風雅　坐一室　長吟抱膝毫無紈袴少年習氣余於君介弟子友有同門誼時蒙招促膝淸談每留連而不忍去齋中琳琅滿日凡玉軸牙籖圖書彞鼎莫不精雅絕倫四壁懸書畵　罅漏類皆時下名人手筆下至一几一案亦各精潔無纎塵最可愛者英石數座層巒　秀間以磁窑古盆中菖蒲數叢蔥翠蓬　逼人眉宇其位置之錯落令人如入山隂道上目不暇賞靜坐　間足以撲去　塵三斗古人詩云室雅何妨少名曰容膝廣厦不是過矣余因之　感焉每見滬上富家子弟情性輕浮日則口銜雪茄烟非楚館秦樓黄金買笑節高車駟馬馳騁通衢察其人大都語言　味點墨胸無自頂至踵無雅骨造其家亦有所謂書房者觀其壁上所懸非妓女片相卽油紙洋畫觀其案頭所列非石印畫報卽西式玩具四顧室中無一書一籍猶詡詡然曰書房書房每令人爲之齒冷乃徐君處繁華之地獨能不染紛華怡情圖史一洗滬上少年甚習　由令余傾倒而引爲同心也日者因語余曰額嘗無跋吾子健於筆墨盍一爲之其無辭余卽維蕪陋何敢跋君額惟忝列知己不欲以不敏謝爰於圍鑪之暇泚筆書額意而引伸之貽笑大方所不計也是爲序[  鶴沙浮槎仙吏郁周弟張文彬拜稿]  
[上海北巿絲業會舘施子英經收順直賑捐十月初一日起至三十日止第二次淸單]  
　　初一日皖省同春典由公大莊來綿衣洋一百元淸衣洋一百元淸江浦李張氏由南匯寄來一元○朱涇信和典募淸河氏洋一元不留名四角魚記二角南陽伯生太原氏檢書幼記春記春鶴儉記五戶各錢二百文共八戶合洋二元六角○初二日孫琢山求父病痊由南巿同昇號交來洋五十元　記由九江太古洋行來二元吳積善堂一元方瑞記一元隱名氏一元無免工一元無錫不書名一元丹臺氏銅洋一元○初三日六兪居士求病愈洋五十元進修氏三元吳幼良二元元興長二元揚州敬修堂二元四罪子一元○嘉興寶順典燕門氏病愈完願洋三元又求平安一元魯求壽福一元海陽氏求健五角求六甲求順逐各二　求平安一角共七戶合洋六元○劉迪記萬慈記夏愛記三戶各錢二百文萬理記劉葆記陳星劉憩記龔安記劉發記羅升記劉棠記梁五記劉宜記龔能記劉男記陳富記劉相記楊貴記劉肇記劉名記十七戶各錢一百文共廿戶事洋二元三元○初四日水源升由椿元莊來六元又永和正大各二元武陵閒散主人三元三角彩餘一元溧陽隆茂昌號無名氏一元招商漢局抬安堂一元邦江無名氏求合家平安吉慶五角又求平安五角○正棧募陳愼餘堂彭麗生各二角陳瀛光無力氏敬德堂三四各一角○初五日嘉定永泰募無名氏洋三元王燮卿二元趙永泰一元張梅卿石松廷合一元趙聽彞堂九角黄少琴一角共六戶合洋八元○杭州協甡莊募宋士模二元榮陽氏徐柳堂各一元張月康協甡莊各五角共五戶合洋五元○初六日周浦夏史靑翁募夏琴鶴堂由黄式權兄來洋四元揚州龔舫募耕讀堂洋四元又一元又不書名朱志成各一元安省省司號韓國卿募補過人嫻　洋十　又無名氏嫻板洋四元崑也馬陵逸史抑敬堂樹滋堂紫荆堂無名氏五戶各五角合來洋二元錢五百文○初七日紹城牧庵子五元生大號五元　鎔記一元無民氏五角○初八日仙鎭瘦珊居士石林舊隱各四元太原紉茝　由浙蘭集昌源來四元京口忠裕募敦睦堂五元殷濟川帶經堂力不足三戶各錢四百文吳佩　三百文趙步先秦秋居蕙生程映魁永樂堂五戶各二百文游匯川鴈門基陳元興朱竹松戴福庭五戶各錢一百共十五戶合洋八元○初九日深陽洪榮軒求子病愈並求孫病愈由協源莊來洋一百五十元溧　謙益堂十元皖垣江友馥募虞山無名氏十元又鋆寶一元鵝湖生大莊五元大昌陳如齋各三元德順一元常郡劉富記五元鄭潤鄭昆各一角○初十日椿蔭堂一元泰州寺巷口稅　局邦江償　人三元三角李子勤一元興吳必芳五角金陵楊炳照邢江邱兆榮直隸包雨亭奏州李德昌鹽城曹家扄張有不姜長有姜長淸八戶各二角半泰州陳鳳鳴二角共十二戶合洋七元○十一日梁溪余瑞豐祈安生四元崑山寶源典謙益堂二元鴻記一元順軒五角○十二日吳琴氏原棉衣二百件培桂軒洋一百元二戶由程爾昭　來武穴允泰典補過子四元源豐潤來柳浦楊宜宜堂孫廣德堂何守拙子力不足齋愼言齋帝古齋趙不求人知孝友堂九戶各錢六百文北蘭陵李潤身齋吳山外間人補厥過齋守　書屋王植槐堂王三善齋何敦厚堂王率性子九戶各四百文共十八戶合規元六兩二錢五分又交來梁溪華氏華門陳氏各洋半元戟卿彦卿桂卿合一元李氏華門光氏華門吳氏合一元巧姑永保紹孫永棣合一元共十二戶求保一年消災延福合爛板洋四元西塘江鼎懋募求平安榮陽心願各一元有心無力人歸安定氏積針黹節口食彭年壽松善徵善祥六戶各五角共八戶合洋五元 
[上海虹口元濟善堂施醫給藥一文愿第十一次淸單]  
　　蔚豐厚寄來無名氏李十六兩正無名氏四兩正張崇儉堂趙省悟氏雪譜堂三戶各一兩正無名氏穆六錢正裁緣　五錢政共九五平二十四兩一錢政合九八規元二十五兩三錢七分政○羅德成寄來歸來氏完旅室豫章氏三戶合紋銀二兩六錢六分政○協和信票號來異廷詔積厚堂何公述廷慶堂樂善堂愼思堂永樂堂存德堂勸善堂福蔭　十戶共票元四兩二錢申九八元四兩四錢一分政○潘董氏英洋十元譚氏洋八元無名氏五元安徽覺遲袁斗垣韋氏陳公舘泰興厘　韋氏無名氏廖氏九戶各二元陳祝氏羅惠蘭樂開祥劉貴金胡公舘來無名氏五戶各一元老義和棧來種義堂十德堂無名氏經氏四戶合洋二元潘立亭梁逹九王培之吳友生四戶合洋一元六角鎭江來殷濟川延陸氏無力意尤派川李韶蓉倪秉衡黄雲生七戶合洋一元八圃南無名氏六角潘氏五角全盛局來楊四知堂洋三角錢六十文轛力人一角無各氏東洋一元鄭俊臣銅洋二元湘潭　柴愚叟銅洋一元養　軒麥卓然二戶各銅洋一元○以上共收九八元二十九兩七錢六分紋銀二兩六錢六分英雲五十二元一角銅洋四元銅洋一元東洋一元錢六十文合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
