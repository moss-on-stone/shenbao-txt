# 1884 - 44 - 4903897

 

Page 1

 
 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面　一　惟須在上海覔一殷實大蹈作保方可訂定也此布 
[再書本月初四日河内近報後]  
　　昨報曾書河内郵信後專就華兵先遁一節就事論事以責備華兵也而該信所述尚有可以置議之處按河内西人信中稱爲目覩情形觀其詳叙河内至桑台一路景物如昔人　記逶迤曲折歴歴如繪至詳言桑台城外之黑旗居屋盡成瓦礫之塲兼云城内房屋悉爲法人所毁百室僅存一二於比見法人之殘暴直與前此赭宼無異此而猶曰將以保護越南誰其信之信中云無頭之屍順流而下目不　覩而不言係何軍之屍就其言而核之云黑旗善戰鎗無虚發故阿洲兵與客兵之首先陷陣者死傷如積法軍死者七十人兵官四人意者法軍必早爲收屍殮埋矣劉軍雖失桑台而並不悉其死亡之數但兩軍爭持至於肉薄相接豈得一無死亡惟西信所述不詳且云華兵及越南兵官與黑旗不洽故先遁劉軍獨戰退入城内中宵引軍遁去並帶洋槍及裝火藥皮袋以去倉厫内之銀條亦爲劉軍運去大半則是劉軍雖失地而從容以去　　非倉皇出走死傷亦必無多且去臘十四日以後未經開仗雖前者會聞祝村有接杖之說然皆在去年十二月上旬何以直至於今尚有順流而下之屍首豈初四之前數日又在何處交綏而其信祕而不宣乎此則誠有不可解者矣西友言劉永福能軍謂其葉城不守爲見禨此說也余轉不信夫黑旗住年均在桑台城外劉提督府第亦在其間至於據屋自固節節退守末後乃至劉提督府第迄今大理石零落滿徑城内倉厫又積糧充棟足供三年之食雖不言食之者若千人然其語氣則固極言其多也由是觀之劉提督必冋以桑台爲重地而置登屬輜重於此直至法軍逼近外城已失始知此地之不可守則雖仐軍以去而軍糧盡失家室悉燬如此而猶曰知兵然乎否乎故吾以爲劉提督而不知兵則己苟其知兵卽使桑台失守斷不至并糧儲而悉送於法人也又謂華兵及越南兵官與劉軍有不洽之意是以兩軍先退使劉軍獨力　　支言之且深爲惋惜竊謂此語亦不無可疑蓋越南兵官之與劉軍不洽固未可知而華兵則本以爲劉軍之援者所謂同舟共一命存則俱存亡則俱亡華兵必不至棄劉軍而不顧劉軍亦必不肯開罪於華兵又何不洽之有且桑台之戰各路來信皆並未言及有華軍在内惟聞法人攻桑台時有華兵直趨河内經法人抵死守禦隨亦全軍而退並未與法兵交戰或又言攻河内者係海盜並非華兵除此信之外别無華兵與法兵顯然會戰於疆塲之說本館曾經論及謂華兵旣巳援越則當桑台鏖戰之際卽當助劉軍以擊却法軍何得拘守北寍一區而使桑台一旦失守并未聞有華兵濟助劉軍則又何以不洽於劉軍恐劉軍本係華人故亦不能詳細辨認以意度之則謂是華兵云爾倘果有華兵與劉軍共禦法人則無論先退與否法人必將於桑台報捷之時鋪張揚厲並且必有詞以詰問中國何以迄今絶無聲息法人肯若此之寛厚乎夫桑台之失爲時已歴月餘其間傳說紛紛莫衷一是有謂失而復得得而又失類皆臆度之言不足爲據但循有聞必錄之例錄之於報而未敢深以爲信也今此西友之信言之鑿鑿宛然目擊情形足以破前言之惑而堅聽者之信而其中所述猶有不能無疑者特摘出數端略爲辨論以存其疑總之法越之事無論中西諸人皆願知其確耗而法人特爲祕密凡各報館採訪諸人皆阻之勿使前各處信函亦必先經法人騐過而後發寄故機事極密無從探悉底　　而華人往往袒華西人往往袒西以至傳說之詞亦復紛紜不定本館但就所聞者錄而登之其是其非或疑或信均俟閱者以意會之大都平心靜氣仔細猜詳理勢二者之中悉心酌奪其間亦有可以勘合之處正勿以人云亦云自　　爲博聞廣識也可耳 
[上諭恭錄]  
　　光緒十年正月初六七日奉上諭步軍統領衙門奏地面官疏防盜案據實查叅一摺上年十二月二十九日晚間山老胡同户部郎中　　順住宅忽有賊匪二十餘人越墻進院持刀嚇禁家人搶去衣物首飾多件輦轂之下竟有匪徒明火持械肆行搶刼不法巳極該地面官事前旣疏於防範事後又未卽弋獲賍賊實非尋常疎怨可比正白旂副尉業普肯捕盜步軍校善貴委步軍校連祿着先行交部嚴加議處翼尉連祥副翼尉英惠委翼尉奎鑑着一併交部議處仍勒限嚴緝贓賊　　獲送部懲辦倘限滿無獲再行嚴叅京城地面捕務似此廢弛殊屬不成事體者步軍統領衙門督飭所属認眞整頓毋得再有疏虞致干重咎欽此同日奉上諭丁寳楨奏叅劾州縣以肅吏治等語四川茂州直隸州知州張祺心地昏庸性近猥鄙著勒令休致秀山縣知縣楊振鈞習於作僞事多欺朦着開缺另行酌補候補知縣陳家浚性情浮奢難膺民社着以府經歴縣丞降補餘着照所議辦理該部知道欽此 
[横濵火災]  
　　昨日本埠横濵發來電報言該處有某洋行專辦船上一切器用者突遭回祿之禍計被焚貨物值洋七萬元均係保險想保險行必當照數賠償也 
[電線四逹]  
　　聞得大東電線公司已將電線通至越南東京從此法越消息滬上可以早聞亦一快事也又聞大北電線公司已將電線通至高麗釜山由上海傳電至高每一語定價洋一元一角云 
[英使將至]  
　　近聞英國駐華京欽差巴大臣欲由京來滬至因何公事則尚未悉其詳也 
[添築砲臺]  
　　鄂省扼長江之險要據吳越之上游地利所在用兵時固在必爭承平時亦爲重鎭去歲杪經省中督撫委水師高鎭戎候補道惲瞿兩觀察在距省三百里外之田家鎭添築砲臺以固門户本月十三日已調水師營左軍門光培酌撥營勇與漢口後湖之升字營周營官帶勇丁兩哨前往開辦矣 
[制軍騐屍續聞]  
　　鄂省鄖陽府鄖西縣紳民余姓京控身死不明一案奉上諭命卞制軍檢騐等情已列前報本定於十四日開騐因諸事尚未齊備遂改期十七日是日文武各官齊集皇華館厰内并有南字營與塘角之毅字營勇丁看守屍廠廠中預備煮骨鑊杜及開棺斧鑿貯水桶缸仵作係由江右調來先期定造剔骨挖肉割筋銀刀金刀 
 
 

Page 2

 
 
籖乂鏟爬銀刷之屬無一不備滿地設紅毡數十條蘇蓆數床其餘官座桌綺舖設器皿色色齊全先有扛夫八名將柩拾到廠前由兩委員押解然後用吊柩牌原標提入廠中先飭其子動手開棺衆工帮司撬開衣履儼然再飭其子將首級捧取出棺牽筋之處引刀剖割再由仵作剖開衣褲將未盡贜脾皮肉概割以存小箱祗取其骨而已須臾自頭至足皮肉剔刮殆盡宫則與余子一面將水嘗味入鍋燒滾然後投骨煎煮是日至四點鐘方將首級剔刮乾淨而制軍尚未臨廠想當於次日親騐也至屍骨之有傷與否俟騐後再錄 
[募勇續聞]  
　　前報福建派員往蕪湖一帶募勇五千名兹聞實僅欲募二三千名並聞蕪湖强壯之人不易招募兼有欲安家銀兩者故目下尚四處收募俾得湊額云 
[教匪正法]  
　　王覺一之子王繼泰去冬在江陰某洲上因與人妒奸通風就獲業於去臘二十日由漕憲督同叚筱湖觀察過堂審確立卽正法其當時問獲之朱星圃及以前訪獲之仙女廟某庵逹通和尚均彼教中心腹爪牙也暫寄縣獄日前左侯相莅浦卽傳清河縣楊明府將該二犯提至舟次略訊數語便着親軍推出立行斬却以申國憲而怏人心云 
[西號倒埸]  
　　吳門謙吉昇西商票號貲本素稱殷實開設亦已多年現以上江四川一路匯劃阻滯驟爾倒塌聞實虧銀六萬兩光景是亦巿廛所僅聞也 
[馬蹄斷指]  
　　元宵後二日蘇垣珠明寺前有兩年少怒轡馳來適前面有七旬光景之老婦傴僂以行當被第一馬撞倒在地其第二馬接踵而至前蹄落於老婦手指骨節中斷流血成注臥地若逝少年開鞭疾走幸有路人扣住未被脫逃然該婦舁回卽已氣絶盖因龍鍾之體不禁血湧也嗣經死者家屬將馬夫送縣一面將肇事之白馬牽至王廢基用洋槍轟死卽掘大坑埋葬了事或謂死者家屬以老婦死於非命痛憤已極故將馬打殺以洩此恨或又謂官憲屢次示禁藐玩不遵故此次以殺馬爲禁俾相率效尤者知所儆戒二說未知熟是 
[電局近聞]  
　　長江增設電線昨已列報兹悉去臘卽已開工電桿將次設抵蕪湖已由總局詳請南洋大臣派員設局調撥學生前住矣 
[鎭江巿景]  
　　京口巿　開正來各業清淡往年元宵節後各店一律開張今則大雲坊一帶店面祗十開四五級縀業夥友閒歇者約有一百餘人其别項之失業者共不下千人巿景之壞實所罕見 
[修理街道]  
　　京口西門外小碼頭長街自遭兵燹後道路失修兼小車往來不絶以致街石碾碎崎嘔難行如遇陰雨日更難舉步近因江西會館大興土木重加修理該處紳耆會議捐咨自觀音洞起新河止約長數百丈將一律重砌所有積穢盡行挑除從此履道坦坦可占幽人貞吉矣 
[賊不如官]  
　　昔爲座上客今爲階下囚此吕布語也不圖于今日見之某甲者豐頤而偉幹口操北音多勢利語語必稱某帥爲世誼某當道爲姻　而又喜摹其聲音嗜好託爲曾參未座者以取旁觀之敬信孑身無僕侣然多從之游者初至金陵寓評事街以徵逐道遠移寓狀元境某客棧自是或數日一歸或徹夜不歸或數人與俱歸歸卽浮大白擁被長眠無分畫夜始曾以京信投某將軍將軍雖未答拜而佽期之士亦蹀𨇾其門久之寂然亦不知其何以不遠千里而來復鬱鬱久居此也城内保甲總局素稱實事求是每當風雨之夕必親歴街巷以課支更守棚之　惰一屇冬防尤爲嚴密總辦章觀察踏冰而出分曙而入與印委文武員分界而治不以地叚紆僻寛其責成金陵省垣周四十餘里徹夜柝聲與深巷犬吠聲警呼聲相應答無少間兩三年來從無窬垣穿穴明火劫搶之案乃中自住狀元境以來月必一再報竊竊必大封銀兩而衣件其次也分局不解其故上之總局總局初亦爲之追究後見嘵嘵不已委之於縣縣以贓巨也意在務獲有快役某者個中人而三折肱者也履中出入之跡疑非邯鄲學步者所能爲繼見甲之爲人雖外具貴介模樣而錢世儀滿　精神不覺誠於中而形於外因聞其係大將軍長揖客未敢造次　伺之一夕尾至城北僻靜處將掩執見其黨羽衆恐不敵又躡其　至某公館僅窬垣而守者已驚覺逾時再往已莫得其後塵時甲尚重裘貂帽意氣揚揚不知者誠以爲濁世之佳公子也越數日仍由總局與縣役跴緝獲於寓所歴認不諱訊時但稱初謂做官不如做賊今始悔做賊仍不如做官官怒于以刑殊忍受現已交縣監禁矣有知甲者謂其誠非白丁雖然是亦不可以已乎抑實有不得已而爲之者乎 
[寍事雜誌]  
　　甯波各鄉鎭入正以來祀神演劇到處皆然熱閙轉過於城巿然賭風亦因之大興聞東西兩鄉爲尤盛蓋官憲耳目較遠故得爲所欲爲也○巿面大非昔比各項生意無不蕭索卽如燈鷂一項往年一屇新正賣客如蜂屯蟻聚爛其盈門今自元旦至元宵賈者寥寥每日所賣之錢不敷開　皆歛手而歎一項如此别項亦可想而知矣○去臘各店帳目僅收十分之三三分中尚搭票洋一半大店家尚可支　無力者均貼招盤字樣可見巿面景象實有一年不如一年之勢也 
[看燈失火]  
　　揚州東關門外小五台山有營勇駐劄元宵節該營紥龍燈游行街巿所過之處爭出觀看舊城内一豆腐店只顧看燈竟忘灶下有火登時失愼不可嚮邇床有病母幸爬至屋後未經焚死左右鄰七家皆成焦土最奇者右隣宗姓一小孩甫周歲當火作時屋内無人以爲必成灰燼乃火滅後其父母掘灰土視之見兒並不在床覆在一小缸内得不死是眞不可解也 
[侯相行程]  
　　昨聞本埠官塲接到電音知左侯相在瓜洲擬於二十四日起節到吳淞本埠海關道邵觀察松海防劉司馬上海縣黎邑尊及提右營各武弁俟探明侯相起程確信卽擬出境恭迎云 
[遷地勿良]  
　　吳午何爲而喘月夏蟲不可以語就物固如是人亦宜然兩日前有一暹羅帆船來滬船中水手皆係暹羅人内有三人遽爾溘逝說者　南方之人習炎熱而不耐風霜豈其然乎 
[輪船將到]  
　　聞得東洋公司輪船大約明日可以到滬船中載有藥彈七百箱云 
[議繳飯錢]  
　　昨日法公堂訊案畢據法通事傳述法巡捕之言以現在法工部局董事議定章程知照前來此後如有倒帳虧逃人犯覊押捕房經年累月須令其繳出飯食錢按日計算翁太守間向來有此辦法否答稱前曾有人送忤逆子請押捕房貼過飯錢太守謂此事必須商之總領事再行定見 
[英界公堂瑣案]  
　　西婦某操華語稱丈夫吳理堂常州人現往高麗爲繙譯我於昨午後進城至梭子弄内母舅家探望舅母并送白布二疋突被表兄拚識之婦郁氏扭髮亂毆有隨去之娘姨可証然我並無仇隙惟伊常到我處借洋去冬借洋未允或者因此浹怨請爲隄究其女傭亦上堂供與同哲總領事謂該西婦無端遭毆應請移文上海縣飭提郁氏前來會訊黄太守允爲照辦○粤人江百朋係開江榮茂茶棧者於去冬十二月初價買崇明人張之定卽張太申之姪女爲婢年祗十三歲當出價洋八十一元憑中唐桂福唐世春黄遠清孫氏麥氏劉氏等立據過割取名冬菊詎初十日出外不返探得被張之定串通原中人等誘領爲特尋張命家丁江升扭張到案由黄太守於前晚庭訊江則仍命家丁 
 
 

Page 3

 
 
江升投案申訴并稱尋張之後張曾允折還洋六十元因主人不依而扭案賣契呈閱張堅不承認誘領亦無還洋六十元之說再四研詰矢口不移太守隨飭押候補湜原中人等到案再訊賣契存堂○拜經堂内之管事洋人稱用華人俞雲甫輕管銀洋有方正作保詎被用空洋四百餘元向索無着特將俞交捕請追方正之保單呈閱俞供用空洋三百餘元被友人負欠所致乞恩從寛惜辦哲總領事請將俞雲甫交捕知照原保　緊料理太守允之保單存堂○張有聲稱娶妾遁逃探明被其表弟章定照誘領詎章反紏人强逼我冩退據爲此訴捕拘案章稱並未誘領表姊亦未逼冩退據黄太守飭將張章二人交差候晚堂　斷 
[法界公堂瑣案]  
　　前日早上招商局江孚輪船開放時有搭客某甲倉皇落水適有小船上人近在咫尺趕卽救起詎被妙手空空之胡阿根周阿大兩人乘間竊去洋傘一把釘鞋一雙布一塊計長丈餘當卽報捕兹將該兩人尋到送捕解案胡阿根稱洋傘由我當去釘鞋是周所押周阿大則稱落水客人由我拖起竟被船户奪功至洋傘被胡取去釘鞋我道是客人之物擬卽送還而船户說是伊物將我送押實屬冤枉翁太守謂將物送還果是好事但送到押店則錯矣缺少之布當爲交出胡阿根稱被南京阿四取去太守着將該兩人各責六十板洋傘俟失主具領○前報愼泰公泰葆鴻三錢庄控同椿泰木行姚咸堂倒帳虧逃一案昨日復據姚稱收到洋一百餘元先爲呈案翁太守著卽繳上法包探將帋包開看内有洋三十元期票兩紙另有契張一紙翁太守閱畢詢姚咸堂此契何來答稱此是約契因木匠趙姓欠我洋元向索詎正月間生意不好無洋有楊海觀欠其洋元故趙姓取來付我抵洋四十四元以以三月底爲期太守謂趙姓欠爾洋元不在此案之内况楊又欠趙更不相干且此紙一無所用著卽擲還及閱所呈之期票兩紙每張洋二十元亦三月底期及看年分則是光緒八年分廣誠信記所出翁太守因所繳之洋不免有銅洋著莊夥當堂接看果有銅質兩元太守謂姚之欠項卽照成半先算亦須銀一千四百兩之譜今繳洋三十元實屬不知好歹着卽交捕押追而原保徐金章亦聲明不願再保太守准其退保 
[譯戒烟會章程]  
　　昨閱貴報所登容君純圃請戒鴉片烟條略内載及英國善士曾聯禁烟會一節但未詳叙其事子去夏作客滬江曾將該條欵逐細譯出所見英邦紳士尚不忍利己而損人况我中國尤亟須除害兹將英國禁烟會章程呈上請登貴報以公衆覽查英國善士於光緒二年聯有禁鴉片會合衆數十人捐貲千餘在英各埠禮拜堂力陳鴉片流毒中國不忍見聞情狀謂中國初禁烟土最嚴不得人境私吸者罪而我國以貨不消流中難獲利興兵攻擊迫其開禁烟土遂徧中華又不允加稅消售遂多貽害日甚士農工賈犯此皆成廢人甚至鬻子賣妻術窮隕命我教耶蘇本以勸善爲念視天下爲一家若仍坐視便違聖教貽笑鄰封中國官紳俱云我國好利益己損人殊壞我國名聲亟宜禁絶以遂生成云云由是信者日衆去年聯結四百三十五人合貲一萬三千餘員增廣其局認眞辦理定以每兩月編成一書名爲中國朋友以便分派總理及局董半屬議院院紳中有襲爵者去年會友及百姓曾入禀議院求禁鴉片共禀八百餘張簽名七萬五千人俱以中國不理及埃及有事未批後又有侯相襲爵及教王大臣通商總辦大書院監院山長王家禮拜堂總牧師牧師大富商并議院紳士六十人縣官三十人大醫士三十人共三百六十一人聯廪英廷宰相求禁植烟免害中國而烟商駁議禮中國亦植鴉片貪此稅餉以充國用我國不宜獨禁專利他人事遂不果查英屬　甸烟害日深於光緒六年三月二十二日紳民呈請嚴禁英廷卽將領牌承充烟館裁撤四十間祗留二十八間議於七年再撤九間計抽少烟餉三十五萬可知英廷不肯未嘗禁止也規條略譯於左一聯會人無論捐銀多少均得入會總祈着實同心辦理一會内設大總辦一人總理十二人輔理六十六人商辦二十六人不支酬金惟局董一人書冩三人得領薪水一局董常到英各省禮拜堂力陳烟害及勸人宣講計去年共一百八十次一會内所辦各事及遠近紳民所論烟害實情另求議院禁烟禀帖月中聯會姓名住址銀數定以每兩月造簿一本分送會友及好善體面人雖遠必寄如别人欲買價銀二仙士一本一計去年是書印派七萬五千本會友及百姓求王家禁烟禀八百餘張聯名者七萬五千人一每年定以英五月初二日在英京大會中堂叙會一次以便商辦及派一年總結一計去年捐簽會銀一萬三千餘員支館租薪水印費信資等項共銀一萬二千五百餘員一會銀每年捐簽俱存銀行會友四人管理一會内所刊各書如烟土迫入中國緣由印度出産烟數英國烟餉數英廷不宜專享烟利說美華烟害說耶蘇教中外一家不宜藥毒中國論擬减印度兵可省烟餉說鄺容階烟毒較酒害尤甚論等書俱有定價以便遠近採買以上俱照英文繙譯不加　飾閱者諒之[  粤東寍邑鄺其照譯]  
[上海陳家木橋振所雜述]  
　　同心居士賜函略云滬蘇揚鎭諸善長往昔經收賑捐於收解存墊之數隨時聲明不獨归中其核實且可杜絶嫌疑誠可師法也近時賑捐於收解存墊之數或有或無時有時無致使外間風傳有存銀過年之謠非所以招徠捐欵也等因拜讀之餘感荷無旣伏查敝處清單五日一結有時因錢莊換銀雜有期票在内未能結價急將清單送付報館未及結數此誠同人之疏漏　疑存銀過年資以挪移則結數具在一覽便明另單細登伏乞公鑒[  同人公啓]  
[陳家木橋賑所上顧公書]  
　　啓者二十日肅具公函拜懇歸欵解賑一節事關民命必蒙慨許但恐行蹤靡定此函無由得逹翹望慈雲惟日爲歲如前函尚未逹上無從賜復應否將原函登報藉以塵鑒幸乞速賜裁斷災民幸甚[  同人再拜啓]  
[聽蘭徵詞史彈琵琶]  
　　琵琶舊諧巳翻新回首當年綽約身我亦青衫漂泊甚燈前一曲涙沾巾○題黄仲熙畫扇小春天氣咈晴風江上芙蓉放幾叢不信韶華晚來好惜花曾有白頭翁○與鳳哥言别相思迢遞已三年咫尺蓬山路幾千春色慘看卿漸減秋期深恨我頻愆言無可盡愁空對夢不常　念益專似此良　重離别那堪腸斷杜樊川[  鐵沙奏緑主人未是稿]  
[奉贈簫士烟伯赴申江行醫卽希郢政]  
　　靈樞秘鑰徧搜尋肘後奇方貫古今苕上題襟詩滿篋家鄉種杏樹成林讀書未展匡時略遊藝還存濟世心此去松陵如咫尺吹簫應倩小紅吟[  南潯紫封張桂韾侍政稿]  
接錄上海陳家木橋金州礦務局内順直山東核奬賑捐公所經收正月十八十九二十第四十一單○廣東招商局經募白廣逹堂洋五十元○無名氏三十元錢塘有心乏力子祈保醬病消除四元東田書屋一元○寗波瑞康莊沈竹亭經募無名氏十五元○香港招商局張祿如經募粤字册黎敬忠堂規元一千兩黎厚和堂一千兩黎崇德堂一千兩黎承福堂一千兩○仰罔協賑號蔡開運蔡金玉兩君經募洋字冊邱睒官助洋一千元邱輝煌官協賑棧二户各五百元陳祖椿官二百四十元邱厥修官周旺兒官各二百元楊文定官一百八十五元蔡見通官楊天受官永和號勝茂號四户各一百二十元林書軒官陳九篤官新裕振號開源號裕順號長春號六户各一百元陳錦鳳官五十元白登官四十五元以上十八日○滬報舘同人經募申字二百六十九號冊提彩助賑先交洋四十元○無名氏錢四百文王袁氏免灾悔五元顧梅山室汪氏牌彩一元以上十九日○江西九江新關委員朱何二君經收第五批賑欵江字三十八號冊景德鎭厘局許經募無名氏不留名各五員宏農氏二員朱謙源堂本洋二員福蔭堂省協鍾麟林同興鍾駮悔雲李保康蘇仁茂元源吉汪元茂德記汪元茂明記義泰黟山　譚長和章吉士馮振蘭余忠麗余昆崙余邦勤余武論汪紫垣李子喬余邦孚劉程記堂彭胡樂善堂慈孫禹三雨濤鏡石胡益三瑤記明齋福壽軒靜遠堂麓明裕和堂其炘臨元綺記公衆升大道葉開泰李廣源林胡四十五户各英洋一員許怡卿許恆豐詹同昌胡利逹胡樂濟香山德許錫民汪勝輝德昌布姚建亭黄全泰黄有豐黄年豐黄福泰和覽和裕裕泰元泰張德盛胡恆順梁振聲端本堂余旺炳余炳煌劉萬毓陳學益魏耀炘黄霖瑞王昌連劉義茂劉志里三十一户各本洋一員○平江祝同心先生寄來無名子經募種芝氏懺前妄取之衍洋五十員無名子錢五百文又亨逹利經募法祖堂孔五員俞書房趙翰臣葛維修葛門謝氏福栽堂五户各一員孔戊記洪春生各五角○陳 
 
 

Page 4

 
 
羅氏規銀五十兩星江寡過未能堂求妥祖櫬助英洋一百元無名氏三十元武功氏五元内銅洋一无無名氏求母親平安一元不書名書潤膏藥餘欵錢四百廿○核奬加捐○出使德國大臣李募由合通核奬加捐規元一百九十二兩六錢八分○付解潘振聲諸君第九批東賑申公砝銀合規元五千三百七十五兩 
[高郵丁鏡齋經收江洲賑清單]  
　　鹿講堂琴鶴堂各五百文穀玉堂　百文徐不留名遠後堂章龍文授書堂陳滎轉五户各一百文讀雪堂三百文不留名十一户共二千二百文無名氏四户共八百文無名氏壽手四元劉手五元李福堂洪彩章沐記蔣履成四户各三百文張連　三遇寶青囊閣張瑞昌吳金朝周顯名寳樹堂陳恆吉張彭年不留名　　十户各一百文心朗師一百五十文眼總三劉手共六百文鏡記王步蟾王步陶王古槐張姓無名氏劉手馮萬盛金記木記水記火記土記許姓十四户各一百文二銘堂方漢池羅實森堂周陽和庚記辛記午記丙記沆記壬記松雪堂余葆安十二户各二百又履亨道八方世德堂隠名氏秦鳳鳴方漢池春榮主人六户各五百文張心齋四百文世德堂楊遇春丁嶽生卜聲和　素堂倪愿父生蓮六户各一百文孝記沈少　孫步記湯永記四户各二百文映珠堂萬計一千文均行匯寄揚州助賑合併聲明 
[卜海四馬路西中和里辦理直賑捐輸總局第十次收欵]  
　　浙江撫憲並各司道捐亷分助直賑庫平銀一千兩○江蘇糧道王觀察勸諭海運沙輪商船承運水脚頃下捐助順直賑欵庫平銀三千四百四十七兩四錢六分四厘以上共收銀四千四百四十七兩四錢六分四厘除分解順天賑欵銀一千七百二十三兩七錢三分二厘外凈收直賑銀二千七百二十三兩七錢三分二厘卽日解赴津局散放灾區以彰江浙大憲公忠體國之忱惟直省上年冬賑雖巳敷衍過去而被水窪區二麥未能播種春賑爲日甚長還望各省大窻兹各善士多方籌勸俾畿輔灾黎早獲生全之慶禱甚盼甚 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年正月初六初七日京報全錄]  
　　宫門抄○上諭五道錄前○給事中鄭奏特叅大員摺○給事中秦奏請飭下删減歸併夾片○江督左奏大員病故代遞遺摺摺子○陜督譚奏請發員差遣片○直督李奏請旌表片○東撫陳奏特叅河工各員片晥撫裕奏呈進徽墨摺○江督左奏知府飭赴新任片○正月初六日○絪貝勒麟書托倫布耆齡和寳各假滿請安○舒璧前往口外賜奠請訓○張緒楷續假十五日○召見軍機○初七日○徐用儀績假十五日○本謙續假十日○掌儀司奏十一日祭奉先　載瀾行禮○太常寺奏改派分獻之大臣派出果齊遜○召見軍機孫家鼐○○刑科掌印給事中臣鄭溥元跪奏爲特劾劣員屢事欺罔請旨派員查明嚴叅事昨讀上諭前駐藏帮辦大臣錫縝奏報捐八旗官學用欵請將阜康商號存銀一萬兩飭追歸公所奏殊屬取巧着將原摺擲還等因欽此仰見聖主燭照如神莫名欽悚但臣以爲錫縝貪詐性成有難終逃法維者錫縝前在户部與革職之姚覲元董儁翰啓續等表裏爲奸家稱巨富後管銀庫假公濟私置買田宅奢華無度或謂其有數十萬兩發交各商生息卽其存於阜康號者亦斷不止一萬兩旋擢道員錫縝以囊槖旣盈託病開缺乃復謀充實錄館提調私兾内升卿貳旋經補放藏臣錫縝以路途寥廓揑病規避實則恣意遨遊不知隠匿今冬阜康關閉錫縝失落存欵來之不善去之亦易祗可忍氣吞聲豈得仰邀朝廷代爲追取不謂錫縝竟敢擅遞封事也姑無論其以多報少必有欺飾而以弗能自追之欵上凟宸聰陽則托名於歸公寳則自洩其私忿鮮廉寡恥莫此爲甚且告病開缺未經起復何以放外任則病生遞封事則病愈也臣竊記鄂禮擢任邊臣以託病開缺曾被部議錫縝以貪墨著名之員竟得逍遙法外且敢任意混凟非交部嚴議不特無以服姚覲元等之心亦無以緘鄂禮之口相應請旨派員詳查嚴叅以示懲儆再未經銷假之員是否可自行封奏並祈明降諭旨永遠遵行臣不勝急切待命之至伏乞皇太后皇上聖鑒謹奏奉旨己錄○○奏鍾簡片再本年八月初三日欽奉上諭都察院奏續修會典事例等因欽此竊維各衙門例本煩多又經添纂章程案牘山積歧之又歧吏胥因緣爲奸職此之由而吏部爲尤甚謹約舉二言之卽如京員告假省親修墓核於一年限例不准行乃易一呈爲迎親送親或改爲畢姻旋卽邀准夫告假卽經開缺本無流弊京缺又無所廻避何須扣以年限不准省親而准畢姻殊非教孝之道又如繙譯進士知縣本自爲一科而必與本科文進士積算例文旣屬牽强章程尤爲支離在司員尚不曉其義况新進乎至正途知縣經各督撫以文理尚優改教部例以到任在半年之外改爲休致如不甘廢棄准其領咨赴部引見候旨錄用此等人員多奉旨仍以孝職選用夫知縣文理旣優卽堪司鐸微末之員何必令其長途赴部徒滋需索諸如此類不可枚舉無怪乎吏胥之得以上下其手也古人約法三章原使人易於遵守近年吏部堂官尚稱認眞整頓現值纂修事例可否飭下該衙門將例章嚴　删減歸併務期簡要以便遵行並飭各部衙門一律照辦庶吏胥無所資其弊混而公事肅清矣是否有當謹附片具陳伏乞皇太后皇上聖鑒謹奏奉旨已錄○○太子太保大學士兩江總督二等恪靖侯加一等輕車都尉臣左宗棠跪奏爲大員在籍病故循例代遞遺摺仰祈聖鑒事竊太子少保銜頭品頂戴前任户部右侍郎温葆深光緒二年因病開缺回籍嗣由前督臣禮聘主講揚州安定書院於本年十一月初七日病故據該家屬呈報前來臣查温葆深由翰林起家受宣宗成皇帝特逹之知數歴清華以侍讀出督福建學政愛士之厚教澤之深至今閩人猶能道之嗣簡授宗人府府丞咸豐三年奏准開缺回籍葬親同治二年復入都供職歴署吏部禮部刑部工部侍郎歴補都察院左副都御史禮部左侍郎十年補授户部右侍郎光緒元年二月奉旨温葆深著充經筵講官欽此二年因病開缺回籍其居官廉正進退以禮早在聖明洞鑒之中己夘科重與鹿鳴宴蒙賞頭品頂戴庚辰科重與恩榮宴蒙賞加太子少保銜該侍郎自念出身詞苑渥受稽古之榮惟當培植後進人材藉爲報國之地與諸生講解切磋時以正誼明道相勛游其門者咸知嚮往而宅心平易制行端謹尤爲鄉望所歸彌留之際神志湛然不亂惟　其孫四品頂戴廕生選用通判温繁燾以家世受恩深重宜盡職圖報以完生平未竟之志惓惓忠愛没而不忘學養之純可以概見臣於道光十五年會試出該侍郎房堂薦額滿挑取謄錄謬附師門中間暌隔者蓋數十年莅任兩江以後乃獲重親杖履白頭師弟相聚益歡見其精神矍鑠步履如常方慶爲熙朝人瑞兹竟以年逾八旬一病不起高山仰止追溯心傷所有該侍郎遺摺謹循例代遞伏乞皇太后皇上聖鑒所有應得卹典請勅下部臣察例具奏應否加恩子諡伏乞聖裁謹奏奉旨己錄○○譚鍾麟片再揀選知縣蕭晉昌庚午科舉人經前太僕寺卿劉典札調來廿久居戎幕才具開展洞逹治體在甘年久於地方情形極爲熟悉又揀選知縣匡翼之乙亥科舉人性情篤實才識優長於民生吏治刻意講求二員志趣甚正耿介自持年力强壯能耐艱苦皆臣所深知當此治理需才之際可否仰懇聖恩俯准將揀選知縣蕭晋昌匡翼之二員發交臣差遣委用之處恭候命下施行謹附片陳請伏乞聖鑒訓示謹奏軍機大臣奉旨　照所請吏部知道欽此○○李鴻章片再據候補知縣周植瀛等禀稱貞婦李張氏寄寓直隸原籍浙江山陰縣係候選同知張源之女幼字同邑李蘭未過門而李蘭病故該氏年僅十四聞信痛哭矢志守貞以南北道遠未能過門成禮父母恒病極意奉侍曾刲臂以療父疾現年五十三歲計守節己四十年又據候補知府譚寳琦等禀稱節婦楊朱氏浙江山陰縣人河南候補縣丞楊有誠之妻現任直隸晉州吏目楊德中之母楊有誠病殁時該氏年二十九歲茹苦守節事翁姑盡孝兩次割臂療病教子成名現年七十八歲計守節五十年又據署保定府同知尹開先等禀稱已故孝婦楊張氏雲南太和縣人二品封職文生張訓之女事親極孝年十四遭母喪哀毁備至二弟一妹代爲撫養嗣歸同州縣楊景文爲妻翁姑在堂姑性嚴厲事之惟謹能得歡心翁與夫相繼殁該氏奉姑教子一身任之姑晚年目瞽多病日事左右躬親扶掖病篤時禱天願减已算並刲臂和藥以進姑疾頓瘳咸豐六年囘逆杜文秀之變賊騎至村沿門搜索見該氏守一瞽姑方侍食乃驚嘆而去姑年八十無疾而終該氏以哀痛旋卒其子楊立甫寄寓直隸因原籍無人旱報應照章由寄寓服官省分奏請旌表該員等誼屬同鄉見聞眞確具稟前來臣查貞婦李張氏節婦楊朱氏孝婦楊張氏或志節堅粹或孝行　誠雖流寓於遐方宜表揚其潜德擬請旨勅部一併　例旌表以資觀感伏乞聖鑒訓示謹附片具奏軍機大臣奉旨均着准其旌表禮部知道欽此○○陳士杰片再臣於十一月十五日由水路前往利津十四户一帶審度情形後隨由陸路沿途察看提工於二十二日抵省二十三日慶賀禮畢又赴齊河長清兩縣於二十四日回署除海口應辦各工另行妥議具奏外查得各處提工濵州北岸修築僅有二成惠民縣北岸已及五成章邱長清兩縣北岸各九成歴城縣南岸及齊河縣北岸均七成辦理尚屬認眞硪工亦如法梭打惟查有濵州知州陳奏勳齊河縣知縣王敬勳於堤工事件不甚關心副將張文彩遊撃萬得勝督工懶散卽用知縣何粹然未能先行禀報候補把總張玉忠行爲貪鄙以上各員弁若不從嚴叅辦恐奉委督工者不知責有攸歸各圖便安無不草率從事應請旨將候補副將張文彩候　把總張玉忠均行革職張文彩係管帶濟字左營仍留工効力贖罪至候補遊擊萬得勝齊河縣知縣王敬勳濵州知州陳奏勳卽用知縣何粹然均先摘去頂戴以示薄懲而觀後效除監工不力佐貳各員由臣飭司記過外所有臣回省日期及督催不能認眞應行叅處印委各員弁謹附片具陳伏乞聖鑒施行謹奏軍機大臣奉旨着照所請該部知道欽此○○頭品頂戴安徽巡撫臣裕祿跪奏爲奉旨傳辦徽墨恭摺呈進仰祈聖鑒事竊奴才准總管内務府大臣咨光緒九年七月初十日軍機大臣奉旨着總管内務府大臣傳知安徽巡撫呈進上用徽墨二百錠欽此恭錄咨行欽遵　理等因到皖奴才遵卽委員前赴徽州府督匠愼選工料敬謹製成耕織圖墨一百二十錠棉花圖墨八十錠共徽墨二百錠裝潢成箱派員恭齎呈進除咨總管内務府大臣查照外理合恭摺具陳伏乞皇太后皇上聖鑒謹奏軍機大臣奉旨知道了欽此○○左宗棠等片再准補徐州府知府桂中行前經奏留辦理　南墾務保甲等事暫緩赴任兹查皖南墾務事宜經安徽撫臣裕祿改委前署泗州直隸州知州王懋勳接辦所有桂中行經手各塤均巳交代清楚並無未完事件應卽飭赴新任以專責成據江寗藩司呈報前來除檄飭遵照外謹附片陳明伏乞聖鑒謹奏軍機大臣奉旨知道了欽此 
京報前錄至去臘二十七日止兹接天津來信祗有本年正月初六七日京報一本合卽先登至以前數本係由别班寄來諒須遲日遞到俟接着當按日補錄[  本館附誌]  
 
