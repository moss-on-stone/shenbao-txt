# 1891 - 181 - 4906540

 

Page 1

 
 
[恭印光緒十七年春季諭旨告成]  
　　本舘自開設以來歴將諭旨排日恭列報中俾薄海人民共聆綸綍至來歲之首則又將先一年者彚印成編但一歲一編閱者似乎未便因以今春爲始改爲每季行現在春季諭旨已告成校對精詳裝潢典雅每本收回碼洋四分欲覲當代訏謨者請至本埠三馬路申昌書室及各埠申昌或分售申報處購取可也 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣除售出殿票外局中尚留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前已購服票目今尚未取書者請卽移玉來取以便先覩爲快也肅此布聞伏維雅鑒 
[圑練利弊說]  
　　民間各自出其財力置辦軍械守望相助以防盜賊自相練習以資保障倘遇匪人竊發盜黨横行則警鑼一鳴鄉人畢集往往劇盜望風而逃此之謂圑練團者團聚之義練者習熟之意合數村數十村鄉民圑聚而練習之以自保其村莊自衛其地方互相照應共相救援是卽古者寓兵於農之意無事則耕於隴畞有事則恃爲干城雖曰其用與緑營馬步各兵不同而其收效亦殊不尠故前者曾文正公削平髮逆肅清寰宇其初亦由圑練而起自有此圑練之名目而各處皆仿而行之而其中利弊亦適足以相當說者謂圑練之法貴乎得其要領民易聚而不易散不得其法毋寍勿爲然而盜賊充斥匪類披猖官兵力量雖不難爲之敉平而地方窵遠耳目或有所不及則又未免有鞭長莫及之歎倘用圑練之法俾各鄉各鎭各村各堡家家自爲救應人人各相保護不但可以補官兵之力所未逮而官兵亦可省事省力戢匪黨而安閭閻亦一防亂之善法也乃昨觀於温郡永嘉縣邵明府之於楓林徐姓禀請自辦圑練而批斥不准又何以故温郡盜風之熾異乎尋常溪山村落刦案疊聞邵明府禀請大憲調撥兵勇以資臂助已調到二百餘名尚有五哨將陸續調到邵明府擬俟兵勇到齊之後親詣柟溪山僻等處相機剿辦而近日如十六都上横等處地方被刦擄人勒贖時有所聞趙鶴文趙鶴武雖屬守錢虜平日慳鄙或不滿於解望者之心而土匪余則崇等胆敢搶刦致鶴文身受刀傷其子三人年甫成童俱遭刦去且揚言須以三千元贖命并明目張膽公然令其至廬山地方取贖匪胆之横至於如此卽使官兵調集隨機剿蕩恐一時亦不免顧此失彼此徐姓所以有請辦圑練之舉也柟溪山村落最多惟楓林徐姓聚據而居丁繁户衆鑒於匪徒縱横欲爲自保計耆老紛紛赴縣呈請給諭辦圑俾得置辦槍械各自爲守庶不至爲匪人所覬覦邵明府以稱溪向有械鬥之風若自備槍械深恐益滋事端故批斥不准說者遂以爲土匪因此益無忌憚然明府之不准亦不得謂爲無見也憶咸豐季年髮匪竄擾江浙風聲日緊浙紹之嵊縣諸曁等處民情素稱勇悍遂各請諸府縣倡辦鄉圑爾時槍砲尚屬罕見而各處鄉圑所自備之軍械無非擡鎗斫刀之類有削竹爲之者置長釘於其端名曰矛子又取竹之老者留其節間枝杈銳其首可以剌人名之曰筤筅此外則不過鐵尺鐵鋤之屬刀槍二物且不甚多而鄉人中之狡黠者已藉鄉圑之勢以報私仇械鬥之事由此而多人命之案由此而積迨髮逆陷紹郡各邑諸曁鄉圑首先迎陣引賊進城爲之向導而平時有睚眦之怨箕帚之辱無不借此報復至今言之猶不禁髮爲之指眦爲之裂向使不令辦圑其凶横或尚不至如是之甚厥後天網恢恢紹地肅清其人乃不容於鄉聨名禀官究訊得實立正典刑今邵明府之不准辦圑安知非老成遠見顧吾以爲此一時彼一時不可以一律論也前時民間本無軍械故一經辦圑不啻予人以太阿之柄至於今日則不但刀槍快口民間常有卽洋槍軍火亦不難取諸宫中試觀於柟溪西溪等處械鬥之案歲有數十起書之不勝書豈皆由辦圑練之故而始有此風且豈皆因辦圑練之故而乃有械鬥之具哉然則請辦圑練亦防匪之要策不可以厚非者也總之圑練固有其法圑練亦貴得其人苟不得人法立而弊生苟得其人法施而弊絶曾文正以圑練起而卒收中興之功無非得人而治之效也故論者謂中興得人以文正爲第一有以夫有以夫 
[本館接奉電音]  
　　昨由京友電傳上諭三道敬謹譯登○五月二十九日奉上諭四川布政使着龔照瑗補授黄毓恩着補授浙江按察使欽此同日奉上諭山東登州府知府員缺着吳祖椿補授欽此同日奉上諭巡視西城御史鳳英等奏遵保拿獲盜犯之司坊紳董彚案請奬一摺看該部議奏單併發欽此 
[懸金臺語]  
　　京友云史部爲示傳事所有四月分分發道章蔭等三十員本部定於廿一日辰刻給照相應示傳該員等於是日親身赴部承領毋得違悞○廣東廣州府理事同知出缺由廣州將軍行文知照吏部部員查得此缺向歸文選司册庫辦理應以各部院之一等筆帖式推升俟各部院之一等筆帖式履歴一律傳送過部然後繕本進呈請旨簡放○驘馬巿大街天長厚洋藥店自前歲臘月報知地面懸掛錢幌兌換銀錢並製就銀錢鈔行諸巿上然貲本不甚殷實至上月十八日之晚自知無可支持因遣夥往北城兵馬司禀請封閉正指揮某君急帶役前往騐得並無存貯錢文卽將門嚴行封閉殷出簿據鎖掌櫃解司收禁以待城期解請城憲訊辦○紅貨作孔某與燕家胡同某土妓有嚙臂盟　鰈鶼鶼同心比目祗以也方兄素無緣分不能使好事玉成自念生而長離不若死而歡聚因買得阿芙蓉膏兩盞與妓各服其一龜鴇知事不得了急覓藥灌之幸中毒尚輕俱得復活事後以禍由孔起驅之出外不許入門而妓則依然賣俏臨風另覓有情人多方繾綣矣嘻○崇文門内某姓幼童往木廠胡同某縧帶鋪内買得各色絲帶當付給錢鈔時旁有甲乙二匪人見其掖帶錢鈔二百餘千潛隨其後行至東河沿四顧無人向前奪去童且哭且追旁有支搭窩鋪　呆貧人阻甲乙而盤詰甲乙以此童行用假票等語對某貧人將童扭住不肯放行甲乙遂得遠颺童無可如何惆悵而返次日突有二太監同赴東河守汛面見某守戎稱昨日舍下某童行至東河沿被人搶刦鈔二百餘串有同夥之某貧人現在東河沿勿令逃匿守戎急派兵役前往拿獲收禁向未聞訊供何如也○草廠八條明同停歇空車一 
 
 

Page 2

 
 
輛長耳公忽然驚逸御者控制無力致被撞倒壓傷當時遺糞褲中溘然而斃少焉車中人出自某匯號中另僱一人御車而返旋經本　甲捕查無頭緒不勝急迫後有山西人昌姓來云死者係伊譜姪素日貧苦不堪因出貲買得一車執御以餬其口今旣自行壓斃亦係命該如此無可怨尤甲捕乃拘昌解司押候審究 
[馬快教供]  
　　馬快本以捕賊爲事今之馬快不能捕劇賊但能擒小賊不能得眞賊獨能誣良爲賊若非賢有司明抉其隱則寃戴覆盆終無伸雪之日矣天津縣馬快某曾獲小竊一名先在下處吊打私刑甚於官法小竊不得已供認各案如數家珍馬快意猶未滿以鞭桿香灼其肌膚小竊叩問於意云何馬快謂汝供與李昆夥竊當免汝刑且在班房給汝飲食否則死不汝貸小竊唯唯惟命比及解堂除認案數　外忘却李昆兩字究其同夥何人惟供李姓而已馬快在旁乾急而無可如何翌日覆訊小竊始將李昆名姓供明讞員拘李訊究以事關夥同行竊不得不反覆研求李在班房亦備受荼毒其家屬不能坐視卽投天津府控告鄒岱東太守立提卷宗詳加翻閱見所供同夥初係李姓有姓無名嗣係李昆較前了了其爲教供無疑飭提人犯到府研鞫追究小竊與李何時合夥何人銷贓其住處係李在爾家抑爾在李家或兩人合租屋宇坐　何處飭卽供明毋得含混該竊語塞太守謂行竊旣難逭法誣良更有餘辜如不直供教唆主名兩罪俱發汝不能受此重刑小竊知難諱飾遂據實供明馬快教供情形且請騐視火灼痕太守震怒發回天津縣自行處置李摶霄大令奉飭後親提馬快究問馬快初猶狡展後由該竊質証大令飭燃鞭桿香俾嘗此中滋味於是馬快始供與李昆有仇唆使該竊誣隐屬實大令飭令重責並令釘鐐與該竊分别管押候辦而李昆則送府開釋人心爲之一快此案非得賢太守高懸明鏡李昆之寃何自雪哉記之以爲太守頌並爲州縣朂 
[寗郡辨志精舍辛卯春季課案]  
　　漢學超等毛宗澄王亨兆裘熙林王亨彥吳廷採丁國鈞趙多祝范章李永康李兆蕃特等錢文霈秦鍾濠汪開祉李愼叔胡耀光胡炳益孫國楨許克勤李元燾王廷鼎○宋學超等汪開祉姚學鼐吳廷撰王亨兆李兆　吳廷撫吳廷採王亨彥特等張仁安李鳳翔范熙澤周承勳葉金題沈重光張鴻桷黄家坤○史學超等范彭壽胡玉縉吳佐清秦在鎔謝行溎孫同康張世銓諸晞沆劉其澐潘敦先特等張善煒沈念祖吳廷撰胡文言孫國楨吳廷採邱煥章胡祥鑅馮善徵孫師鄭○天算超等王汝成邱雲祥秦偉棫沈金滻王瑩朱熙盧雲鴻李炳儀李炳緯程雲鴻特等盧雲熊王恭源沈春瑞王仁熙王思得王　羣陳光深馮澂柴冕藻陸宗光○輿地超等許克勤吳廷採施仁紞許克治王廷鼎吳廷撰張鴻桷牟藩哀之璆鄒壽祺特等陳卓人吳善逵王仁俊秦鍾濠馮忠勤許文蔚劉邦霖兪乃濟錢文霈吳壽萱○詞章超等潘鴻姚冕張景瀚梅士銘殷松年周德馨顧士超兪鑑馮善徵金士駿特等孫鳳彬兪鎭許之平施昌熾梅士鐸胡祥鑅史祖壽楊嗣新鄭楨士何其杰 
[兵艦抵宜]  
　　上月十七日有法國兵船一艘行至宜昌十八日駐宜領事上船拜會兵官兵船放砲七門迎之十九日兵官偕稅務司入城拜會鎭府縣等官二十日鎭府縣亦登船答拜兵船上於鎭府縣上岸時各放三砲以送之該兵船在宜停泊一禮拜卽富折回漢口刻下宜昌附近一帶安謐如常前此所傳鬧事之說實係子虚獨怪耳食之徒以訛傳訛妄爲流布一若眞有其事者吾不知其是何居心 
[兵輪抵寍]  
　　英國兵輪名雅臘家立地者於五月二十一日早由蕪湖駛抵江寗停泊水濵下關洋務委員關笏臣二尹登船詢問因何至此水師提督李嘉士副將聶格臣領事福格林等告以同來拜謁制軍卽由關二尹函請江寗縣趙小帆大令預備夫役轎馬在江干伺候鐘鳴十下提督領事等乘轎先至洋務總局與劉治卿觀察晤談片刻劉觀察卽飭繙譯委員張大令龔君渭琳吳君家駿陪同提督等至督轅開門升砲悉如典禮峴帥會於東花廳設筵暢叙提督詢及鬧教事峴帥告以此次滋閙實非居民係匪徒藉端啓釁乘機搶物已將首犯正法目下安謐如常無勞貴提縣等遠涉該提督聞言再三致謝卽於一點鐘辭去仍由關二尹送回下關二十二日九點鐘峴帥出石頭城帶同劉治卿觀察並繙譯張龔吳三君坐小火輪至兵船答拜提督接待如禮約三四刻仍坐小火輪至石頭城下排道回署是日又有英兵輪名押遮者駛至福領事卽於申刻乘押遮回蕪湖提督亦於申刻坐雅臘家立地船駛赴申江 
[鳴騶訪舊]  
　　劉省三宫保内渡後稅駕金陵杜門謝客閒庭如水好鳥窺人轍迹車塵罕至户外五月二十五日十點鐘督憲劉峴帥呵殿而來不啻世外桃源忽覩顯官輿騎兒童駭避婦女爭觀省三宫保迎入暢談一則緩帶輕裘管兩江之鎖鑰一則吟風嘯月領六代之湖山想傾襟接襼之時必有一番佳話也峴帥辭出後復拜新任治都統端坐輿中略無倦態精神矍鑠於此可見一斑 
[秦淮銷夏錄]  
　　金陵四福巷有一中年婦席地而哭好事者問之則云膝下無子只生一女年已八歲世居揚州前月有人爲執柯許字江姓爲養媳紅庚過禮悉如常儀不料江姓將女拐至金陵逼良爲賤訪尋多時始得確耗現在朝暮鞭笞掌上珍珠比全無望登門向索有一武生作護花鈴勢將飽以老拳是以憤恨交加呼天號泣耳有知者謂所云江姓係開私門之江三娘某武生卽三娘之姘頭開設茶園者也身披蓑衣尚敢武斷鄉曲人之無良何竟肆無忌憚至於此極乎○五月十八日金陵文正書院師課文題悅之不以其道至器之經題有魴有鱮四句二十日惜陰書院官課經題幼子常視毋誑賦題君如杅民如水賦以杅方水方杅員水員爲韵以上二課均係提前攷試○四象橋地基空曠兩旁桑園寛廣數十畝濃陰密布晴翠交加固一幅絶妙畫圖也一日薄暮時有某甲路經此處見枝葉掩映蠕蠕欲動停趾望之又聞紙語如鶯甲大駭疑爲鬼魅正欲掉頭而去忽聞咳嗽聲甚微轉念得非匪人匿迹此間乎遂放贍窮其蹤迹入桑園數十武但見男女二人借草爲茵支磚作枕見甲至驚惶散去此亦桑濮之遺風也 
[飭拿匪黨]  
　　鎭江訪事人云本月二十六日下午五點鐘常鎭道憲黄觀察接到兩江總督劉峴帥咨文内開省垣緝獲盜匪供出鎭江人曾廷卽珠蘭實係哥老會首且曾坐地分贓夥同行刦仰卽訊明就地正法等因觀察查得曾前曾悞入盜夥繼因痛自改悔赴丹徒縣署自首經前任王邑尊令其充當馬快深恐走漏風聲乘機沈逸因密傳蔣邑尊及保甲局員孫君告知一切邑尊隨回署傳諭通班捕快十二名令於晚堂齊集署中諭話至晚各捕快次第禀見曾亦在内正欲訊時突有道署親兵數十名手持洋槍刀械將曾捉出當堂釘上脚鐐擁回道署其餘各捕快莫不驚惶失措邑尊諭令散歸靜候差遣至二十七日下午兩下鐘時觀察委邑尊及孫君至道署訊供至究竟如何外人尚未知悉也 
[福垣水患]  
　　閩省被水情形前已據訪事人來函詳登於報兹又經榕陰臥讀子寄書云五月二十夜省垣大雨傾盆溪流陡發二十一日低處水深丈餘至夜愈甚居民不及提防貨物浸濕甚多西南一帶多有絶飲食者各大憲並籌賑局同仁社等於城上施粥南臺一帶則有述善社備船多艘中載餅粥沿途施送二十三日水稍退人心始安然萬頃平田將成而没連日重陰如墨雨復不止民心惶惶正不知如何方能善其後也 
[東報譯登]  
　　近日長崎縣知事中野君謁見中國駐崎領事張子豫司馬詢以貴國兵船有將來此之信屆時宜如何預備　迓云云司馬辭以迎迓不敢當惟祈飭屬照料可也中野君乃興辭而去○日本議院自去冬被燬後今已興工重建經之營之無閒昕夕屈計陽歴初冬之候可告成功現經限定十月二十號落成十一月五號開第二回帝國議會○日語謂照相人曰寫眞師有長崎新大工町人上野彦馬以寫眞　 
 
 

Page 3

 
 
於時不特氣象偪眞且能歴久不變前年曾受御賞去年開設第三回勸業博覽會時又受上賞此次俄太子與希世子遊崎令映照各軍艦至上月廿五號照成後除印　俄儲外復以一分敬贈赤松海軍中將中將笑而納之○日人鮮有詈人者每至忿恨難平亦惟呼之曰七有或曰排格盖猶滬諺之曰流氓曰畜生也近曰長崎鎭西日報有新聞一則題爲排格何多譯其文則言湖南之變已屬和平結局實我皇及四千萬臣民之幸此事雖關乎四千萬臣民之心究大繫乎我皇一人之心當時日俄兩國公文往來旣經列報至於終局如何日後亦須發見現在我政府將湖南事變顚末從事編纂急俟成功不知何物排格頃投一書於駐日俄公使曰爾若速去我國而返猶可保全否則將焚爾使館云云自公使以迄館員接閱此書深爲憤　照會我外務省請爲究辦說者謂千古之大排格莫如津田三藏今兹投此書者其三藏之流亞歟盖所云湖南之變卽指大津巡查津田三藏行剌俄儲事云 
[錄上海縣袁明府五月廿九日致日本領事鶴原君信]  
　　逕啓者接閱來函囑將所提福原尾本七里三名送交貴署速審等因本縣查沈關福命案今日一點鐘承貴總領事偕内田副領事帶同東醫前來會同騐明已死沈關福自頸面至身所受之刀械各傷共有十處傳訊馮公館内之馮夷吾供稱廿七晚福原尾本七里三人由城外進内途過沈關福家不知如何起釁伊聞人衆之聲嘈雜見福原等忽忽走入伊家復又赶出卽聞鎗聲等語並訊各見証王起堂等及屍子沈阿巧供詞相同起騐福原等所帶之刀血痕宛在並查騐福原右褲脚下亦有血跡是福原等三人行兇業已確鑿可據旋經貴總領事駕臨敝署本縣面請大教當時貴總領事亦云福原等三人行兇毫無疑義惟何人先行動手砍傷致命還須審明再行定擬並囑查照條規將福原送往遵處會同審辦等因足見貴總領事明察秋毫主持公道不勝欣佩兹接　示用特將福原尾本七厘三名押解尊署卽祈查收管押並候收條至訂於何日會同貴總領事審擬先希示知爲荷順頌日祉 
[續解日兇]  
　　日本人尾本等刀傷華人沈關福斃命旋獲住三日人暫覊縣署袁大令會同日領事鶴原君騐屍後將三日人解送英公堂轉送日領事署此已詳列報章矣晨大令接得鶴原君來文内開上月廿七日晚間尾本等肇事時尚有日人荒川中朝納良其八郎二名現匿犯事地方馮公館内請卽派差拘拏大令密傳皂頭全順差役薛貴姚福入署諭令各帶夥役及勛勇六名不動聲色潛至馮公館先將前後門把守然後協同馮姓入内將荒川納良二犯拿獲解至縣中至十二點鐘時派出差役及蘇松太道親兵四名押解出新北門鶴原君已派日本差役雇馬車一輛俟在門外遂將二犯交與日差帶赴領事衙門收管 
[烟寮龜鑑]  
　　陳王氏在英租界東棋盤街一嘯樓内飛雲閣烟舘吸烟經包探徐雲湘拘送英公廨蔡太守諭令暫發官媒候訊此已列諸報章者也昨日復將堂倌趙阿全解案太守飭帶該氏至案包控禀稱小的見氏臥在烟榻爲客裝烟當卽拘至捕房捕頭命解送案下請免提烟客惟將堂倌解送并傳飛雲閣執事人余錫華到案陳王氏供稱小婦人家在姑蘇鄉下丈夫已故生有兒子家中貧苦是以出外傭工現在妓院代庖因沈姓欠洗衣錢三百文尋至烟館見而向索當時沈正在吸烟小婦人肝氣上升意欲　烟呼吸不期被包探拿獲以後不敢再入烟館閒行矣趙供稱是時先有男子開燈旣而氏來坐於凳上並未吸烟太守謂該氏已供認在榻裝烟爾何尚妄供坐在凳上耶趙供稱氏初坐凳上繼卽臥而裝烟小的卽告以婦人不能吸烟伊言並無妨礙供至此陳王氏稱小婦人並無不妨碍之語余供稱小的在飛雲閣執事自奉禁婦女吸烟卽繕就字條貼在各柱壁且已知照各堂倌兹有男子開燈不提防氏忽前來初與閒談繼而臥下自知不是尚乞因寛以後自當格外留神不敢再蹈前轍矣太守謂設有婦女到來爾等應先明告以不許吸烟之故今陳王氏旣在爾烟館中違禁豈爾與堂而皆不見不聞乎咎由自取無可從寛姑念初次違禁罰洋十元如敢再違加等重罰至三次違禁則竟將烟館發封陳王氏發交棲流女所戒烟再行發落 
[乞丐横行]  
　　法界護城河畔近日有一種惡丐成羣結隊於黄昏時任意游行見有乘車而過者伸手乞錢纒擾不已甚至攫取衣帽手巾包乘間兎脫卽使下車追赶而鴻飛冥冥弋人已不得而篡之矣上月十九晚九點鐘時源增舊貨店被乞丐攫去　紡綢長衫一件開單報捕捕頭卽各包探認眞查辦乞丐已將長衫付諸長生庫得錢分用隱身某處破屋中閱數日宿糧告罄遁至滬南經包探偵知消息遂於昨日往董家渡將搶衣之某丐拘獲盤問之下在墻穴中檢出押票解至捕房昨晨經備捕頭訊問該丐供稱搶衣者共有四人捕頭着押候補拿羽黨再行解訊 
[縣案彚錄]  
　　許德祥控許金海許坤榮毆傷伊父旭茂一案日前旭茂身死德祥謂由金海毆傷所致將屍抛在金海家内金海遂投縣喊控德祥抛屍圖詐袁大令卽飭原差下鄉押令將屍先行收殮並將兩造帶回訊供前晚帮審委員宋二尹升堂提訊許德祥供稱父親被毆受傷因之斃命求請伸雪許羅氏供稱德祥是我侄孫此事實由張子良唆弄許金海供稱小的並未行兇且事隔二月可見非因傷斃命族叔地茂年邁多病此次實係病斃二尹卽着兩造退去候查明核辦○積竊金裕卿由捕拿獲解縣訊供等情已列前報前日縣捕將金之羽黨張德林續解到縣晚堂由帮審委員宋二尹提訊張供本邑人向爲小本生意雖與金認識實未通同犯竊金供南匯縣人屢次犯竊實由張唆使二尹着將金笞責二百板押候備文遞籍張收所候訊○張旭生之女被僧人高一飛由松江拐至滬上旋由張妻來滬尋見赴法公堂控告葛同轉訊取供詞卽將原被送縣訊辦陸春江明府綰縣篆時詳加提訊判將高釘鐐收禁女交伊母領回管束此已列諸前報嗣經縣署將高一飛解至蘇省赴臬署過堂後卽于前日發回袁大令飭令收禁候核 
[英界公堂瑣案]  
　　包探何瑞福禀稱寍波流棍嚴阿龍疊犯拆梢拘拿遞解後又來滬再行遞去今小的查得又偕犯竊遞回之陳金壽及蘇州竊犯邵晉奎復來是以一併拘拿送案嚴陳邵均俯首求恩蔡太守隨判令各笞一百板仍各押候分别備文遞籍○包探黄四福禀稱小的緝獲初次犯竊之陳阿福詰得曾竊袁桂生等三家水烟袋及零星物件今已弔到原贓解送案下袁及馮東仁徐雲甫投案請領原贓陳供認初次犯竊叩首求恩蔡太守判令管押六禮拜以儆贓給三失主分别認領○某號華捕禀稱張文榮新遷至某處賃屋而居厠主管星全索錢百文張不肯給管遂行兇日將穢物塗張之門因之拘案請辦張挈妻徐氏訴稱小的與管論說以致遭毆管供稱小的略索酒錢以後不敢如是矣蔡太守謂事雖細微然如此行爲實屬可惡遂判令枷號兩禮拜發頭門示衆○某號西捕偕工部局西人好司同禀稱巡路時見周阿福馬車頽壞已極依然載客游行因令將捐照交閱查此等馬車工部局向不給照澈底根究始知照由新大馬車行沈雲紀代捐工部局以新大行皆上等馬車准其給照不隄防竟受周之朦混納捐且此照所捐之洋目今尚未收到現在不必令其補繳惟請罰鍰沈供稱小的在新大馬車行執事代周捐照時原知周有上等馬車不料其釘在壞車之上周供稱此車原欲駛至隆生馬車行修理好司又稱查得周此外别無馬車旣稱駛去修理何必隨帶捐照明係飾詞蔡太守將捐照給好司領去注銷沈罰洋兩元周罰洋三元均充某西醫院經費○薙髮匠張竹亭訴稱同業沈雲泉借錢不遂以致行兇波及店主李阿三爲此報捕拘案李供稱小的店中雇張爲夥沈先來向小的言張欠伊洋一元須與尋釁小的告以待向張查問如果認欠囑伊照數付還及問之張張言並不欠洋旣而沈復偕沈福泉來小的說明張不認欠兩沈以小的不應搪塞便欲借洋三角與論被毆略有傷痕是以報捕拘案雲泉供稱小的亦以薙髮爲生張曾借洋一元屢索不還現知在李處爲夥因先告李李允以代張照還繼認反悔口 
 
 

Page 4

 
 
角之下伊自已碰傷沈福泉供稱雲泉是小的之堂兄小的是以同往索欠張堅稱沈拆梢已非一次蔡太守謂沈旣稱被張欠洋儘可向案何以向李逞蠻遂判令將二沈各押二天以儆張如果欠沈之洋仍應照付○包探張九意禀稱浦大興投捕房訴稱無業流氓王大喜屢次許擾今又硬借不遂以致行兇小的因拘王送案浦申訴前情王供稱小的係安徽涇縣人以後不敢再犯矣蔡太守判令管押兩禮拜期滿備文遞解回籍○包探顧阿六黄四福同禀稱苛火腿店主曹賢福報稱學徒李安小竊去洋銀五十元經小的等拿獲人贓并將洋銀吊齊毫無缺少曹訴稱店中收下洋銀五十元暫放樓上箱中未經扃鎖昨係月杪正欲取以開銷各項豈知已被李行竊脫逃幸由包探拘獲人贓解送案下乞恩免辦容送交其父母領回李供稱小的係江北人年十五歲因被夥友所毆是以竊洋逃出欲往鎭江蔡太守問曹曰李平日行止如何可有夥計毆伊答　李平時竊錢數十文賈食物屢經訓責終不改過並無夥計毆伊太守謂李年甫舞勺胆敢行竊理合重責手心然後交其父母管束曹又稱李家况厄窮因是憐之收入店中學業今雖被竊已由包探拿獲人贓務求免予責懲俾伊仍可謀食太守以曹一再求免姑准領去送交父母管束洋銀當堂檢點給令領回包探若何酬謝由曹自給○前報紀包探何瑞福拿獲裝載還魂茶之蕭忠紀等解由蔡太守訊供飭差協探查拿另一茶葉船及賣茶葉之楊錦　以便覆訊昨日包探及公差張福同禀稱小的等曾同蕭等至浦東張家浜查問楊並未賣還魂茶與蕭等其實伊等在蘇州府長洲縣境賈　潛往本邑各鄉消售另有一船並無還魂茶葉太守問蕭等曰前此供出茶向楊處買來載往清江等處清售何以竟前後歧異究竟從何處買來蕭供稱實在蘇州買來太守飭將蕭及劉春則陸子寶楊春茂楊生高王錦山押候備文派差連還魂茶船移送長洲縣訊究 
[法捕房瑣事]  
　　法界中時有人混用銅洋幾於數見不鮮前日有某甲向某衣店購買衣服給洋一元估係銅質卽令掉換詳加閱視仍係贋鼎店中人料甲作僞圖利已非一次遂向身畔摸索見四開八開等洋均係銅質立將甲扭入捕房押候解訊○前晚有某孩在醫園弄搶取某甲所持夏衣一件當被拘獲送捕昨晨備捕頭訊問之定據供與甲弟有糾葛因之槍物捕頭着押候解訊 
[招認屍身]  
　　同仁輔元堂來信云五月二十九日巡船在新開河外浦撈來僧屍一具年約三十外歲身穿藍布短衫無袴赤脚胸繫福建白布肚兠又於六月初一日巡船在集水馬頭外浦撈來男屍一具年約三十左右身穿曰夏布　衫白夏布領衣白洋布袴子藍絲　帶白襪雙樑黑布鞋三根鬚頭辮絲小　連一隻内有錢數十文當經本堂拍照留堂隨將該屍殮理義塚如有親族卽來同仁輔元堂認照領棺可也 
[樂善不倦]  
　　謹啓者頃家　畏齋大善士樂助敝堂施藥捐洋一百元并經募放生捐洋十元如數祇領感謝莫名大善士樂善好施敝堂先後奉到鉅欵更　難數兹復　百　銀作九轉金丹之助廉讓破瘟　之陣解囊卽是青囊慈悲證菩薩之心濟人更兼濟物隱名敬畏彌　功德之無邊天道報施自　福　於罪旣樂善不倦其庶幾乎或登報章以誌欽佩[  上海六馬路仁濟善堂董事施善昌謹誌]  
[心田種福]  
　　謹啓者　堂接到求病速愈人求子平安人兩大善士樂助順直賑洋各五十元又北洋兵駁吳大善士求病速愈樂助順　賑洋三十元又隱名氏大善士完心愿樂助山東賑洋三十元次第奉到欽佩莫名勿藥占有喜之爻惟感斯應濟世握延年之劵如影隨形素願能償福田全憑心種隱名爲善陰德有若耳鳴祈兩字於平安天從人願卜萬年之昌熾璧合珠聨謹代災黎以鳴謝悃兹有五月初一至初十　單内助賑山東隱名姓俟　隱名氏完心愿快記求紅症永不復發容特更正[  上海六馬路仁濟善堂籌賑公所施善昌謹誌]  
[督轅門抄]  
　　五月二十八日江蘇候備知府許實書銷清查通泰兩屬堆鹽差准補壽州周辛炳到交卸署安徽繁昌縣事回江蘇候補縣丞何福冀由京來到省　看 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　藩憲牌示揭陽縣丞缺委廣豐庫大使宋壽嵩署理河源縣缺委大挑縣羅燕臣代理陽江太平司缺委欽州吏目莊仲英署鶴山藥逕司缺委補用巡檢曾兆珪署開平沙崗司缺委從九品陳廷賡署南海五斗司缺委從化典史徐錫齡署從化典史缺委試用巡檢伍大年署澄海漳林鎭司缺委定安縣典史林慶銓署 
[得慶更甦]  
　　揚城燈草行地方有某叟開老虎灶爲生日前忽染時症勢甚凶險一時醫生皆爲束手延至前晚逝世妻若子一面悲慟一面料理喪具擇定翌午收殮因縫工衣尚未成遂待至未正正欲舁以入棺忽見叟挺臥榻上手足遽動一時觀者奔避不遑繼聞叟連喚茶湯搗枕槌床聲色俱厲衆始知爲返魂得慶更甦於是闔家均轉悲爲喜云 
[申報舘恊振所五月廿一日至廿五日止第一百十八次清單五月廿六日至廿九日止第一百十九次清單]  
　　廿一日唐鐘氏洋一元○廿二日宋少岩求家宅康寗人口平安洋一元無名氏洋廿元蟻粒主人錢四百○廿三日朱善士錢三百○廿四日諸位善士洋一元黎鏡泉病愈許愿洋三十元○廿七日茸人長洋一百元盛鐘俊票元四兩二錢○廿八日袁經笙洋一元太瘦生銅洋一元有心無力人洋一角裕矞堂洋一元菊瘦蘭貧室洋五角愛揀書屋洋五角建帮利記糖棧洋五角○廿九日無名氏錢二百五十總共收洋一百五十六元六角票與四兩一錢銅洋一元錢九百五十文 
 
 
 

Page 10

 
 
   
 
