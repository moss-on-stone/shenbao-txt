# 1880 - 195 - 4902593

 

Page 1

 
 
[集啓零出售] [  本館告曰]  
　　有客　　花幕下者　近日官　八行　之駢價　分門別類鈔錄成編名之曰稟啓零　閱之覺宦海　　固當奉為圭臬而其中如時令祝謝等事則生意場中亦悉可供採擷　　　而印行計每都訂成一本定價洋一角五分於本月十三日卽禮拜一出售諸書　仍舊購　所賜顧為盼 
[縮本康熙字典出售] [  點石告白]  
　　本　所印編本康熙字典卷帙無多精雅特甚　原本雖僅存九分之一而字跡仍復井然一絲不亂每部訂成一本共三百餘頁外用紅木夾板　　愛不忍釋況　價祇凈一元七角是以一月之間巳售去一千餘部惟所印無多如有欲便於舟車者　早日來購遲則恐不能副盛意矣此啓 
[和戰折中說]  
　　中俄之事駸駸乎有欲戰之勢乃前昨兩報載有　崇星使罪名　　旨字林報亦云得北京來信頗有欵俄之意俄國前與崇星使所訂合約須留伊犂一地方仍屬於俄　另給以地茲聞俄只欲留此一地卽可　歸於好由是觀之則中俄之和局又有將成之機矣而究之中之與俄和戰孰利卒未得一折其中憑血氣者以為中國積弱已久屢為與國所欺陵苟不一爲奮與恐江河日下之勢敵人得尺則尺得寸則寸將來終無了期此言似亦有理巽懦者以爲中國武備雖近年頗勤訓練器械稍覺精良然以比之俄國則尚多不如加近年水旱頻仍餉　告　以疲弱之兵支絀之餉而欲從事於疆場之間取勝於強鄰之手未必其能濟也不如與之議和卽曰俄國有所要求究不比兵連禍結之糜餉無藝也此　未嘗不然然則二者之　果以何說爲長乎或曰言戰者欲圖僥倖於一時設一日潰敗決裂將至不可收拾不若出於和之爲穩也或曰會和者止圖偷安於旦夕設今日和而明日又生他　俄人之慾壑難滿中國之原氣終耗不若出於戰之爲是也或又曰中國之勢安於苟且者已久海外各個早已深知底蘊頗有猈視之心今日之局面譬如人患　　之症欲大補之則虛不能受而反足促其生優以養之則油乾燈盡而亦不能善其後故言者謂戰與和兩無所恃與其畏葸而一意求和不如奮發而出於一戰爲此言者固出於義憤之所激然吾以爲徒言其當然而不言其所以然仍不足爲言之至者也夫言戰必先操乎所以戰之具言和必先　乎所以和之原國家之積弱非一時所能振興然亦　竟不能振興哉苦於無振興之法耳聖人有言內修而後可以外攘所謂內修者亦惟於用人立政間認真整頓而已本朝用人例循資格卽近日令內外臣工各舉所知以見破格用人之意然歷觀所舉之人仍是以資格爲主問有拔之於草野之中披之於沙泥之內者乎未之聞也夫天下之人豈與舍涌籍以外無可用之人哉以資格用人而天下乃無人而何以戰何以和本朝行政必循舊例卽有歲月修改隨時斟酌者然總求合例爲主而不知人情萬變世事千歧以委屈就例之故而使萬變之人情必歸於不變千歧之世事卒至於無歧此舞文之吏所以得施其伎倆而不羈之士所以每苦於拘牽也夫循例舉行此以行之於無事之日則不以紛　病民最爲良法而行之於有事之日則未有不患其掣肘者以循例爲政而天下乃無政無政而戰亦難和亦難苟不於此致意而但紛紛焉言戰言和是猶隔靴而瘙癢也今屢觀中外各報之論中俄局面者言及戰似皆傈傈然有危意言及和似皆欣欣然有喜色卽此可見人心之樂於和而不樂於戰和於戰之孰得孰失卽可折中於此矣泰誓曰天視自我民視天聽自我民聽傳曰善鈞從眾今大小臣工之言戰言和者其說皆不可知而但以人心卜之則和議果成人心大定戰端果啓眾志難安此不特中國爲然卽俄國亦何獨不然也而爲中國計者　當於和之中不失其　體乃爲全美人之所欲天必從之將見人心之於和者既眾則中俄兩國當必有不能違眾者聯　國之歡保太平之局不日成之于日望之矣 
[恭錄] [  上論] ○六月初三日奉　上論會國荃奏神靈顯應請賜封號並頒匾額一　光緒四五年間山西五台等縣雨澤愆期麥禾將槁輕各該地方官詣各處　神廟虔誠祈禱立沛甘霖農田得獲有秋實深寅感所有五臺縣五台山菩薩頂　一寶佛　　濟龍王廟壽陽縣北神山　軒轅黃帝行祠界口村五龍廟　炳靈公壽陽縣城　關帝廟　城隍廟　南書房翰林恭書匾額各一方交會國荃袛領頒發各處敬謹懸挂以答神庥其請將五台縣北台頂　廣濟龍王廟敕賜封號之處着該部議奏欽此同日奉　上論京師五月以來雨水過多近復連朝陰雨尚未晴霽誠恐田禾受傷殊深焦灼允宜虔申祈禱冀迓時暘諥擇於本月初六日朕親詣　大高殿拈香　時應宮着派惇親王奕誴　昭顯廟着派惠郡王奕群　宣仁廟着派貝勒載漪　凝和廟着派鎮國公奕謨同於是日分詣拈香以迓天和欽此 
[雄縣决口] ○直隸保定府　雄縣地方現又决口被水者為安州霸州安州係在上游雖有波及尚無大患霸州則適當其衝一氣灌注居民宛在中央時係五月中旬二麥告成一片黃雲垂覆隴際而玉米亦櫐櫐結實高眾高興人齊　潰堤决防迅雷不及掩耳一時奔濤駭浪翻滾而來　　平原　　　　　　　　　　　　　　　　無　　男女老少奔避不遑多有隨波逐流而去者查該河决口計共三處河南一口流入西淀其勢尚緩河北兩口 
 
 

Page 2

 
 
[則上溢女州下灌霸州安州災象稍輕而霸州與雄縣實甚餘波則被文安之蘇橋一帶所有河隄已節節打埝該處形如釜底從前本被災最甚之區宿水未消一波未平一波又起魚鼈為伍家流離其苦更難言狀聞去津四十餘里渾河亦有員弁日夕守護防其潰决云噫北直水災如此重却賑捐萬無生路雖南中捐款已筋疲力盡仍望籌賑諸君一往無前因難見巧於無可設法之中竭力設法免至半途而廢盡棄前功是誠災民之幸也 
[染坊被竊] ○蘇城臨頓路新聞某姓染坊未及月餘忽於月初被竊客染綢縐衣料八十餘號傳聞該坊被竊之由實由坊匠某甲招留一人借住數夜其人與甲本爲傾蓋之交但未審其底細耳坊主以賊由某匠招致卽勒某匠徧處找尋至今尚無着落云 
[銀變泥沙　零寍波鐘家山下有鐘翁者於髪逆甫平時在路拾得絹衫一件內有舊銀一塊其大如升當時不識爲何物棄諸床下近因娶媳老房將改作新房故將此物移於廚下一日其媳取而視之以石片磨礱露出銀色因告翁曰此得非銀平鐘於是先一角持至當鋪往質果得又商同甬江恒銹莊夥某甲向公估所估值權之重有二百兩據云宋代舊銀須减九折鐘與某甲因所减太多猶豫未决又往東門街某銀樓兌換照價核計可易洋銀三百元店主當命銀匠面同鎔化乃霎時間忽變泥沙眾皆駭異鐘更懊悔不及頓嘔鮮血奄奄一息將有性命之憂然事屬傳聞於理殊多費解也 
[擒盜續述] ○初七日報登鎮海吳游戎在石浦洋面擒獲海盜一事茲悉海盜二字實由伏波輪船擒獲解回寍郡申送提轅轉辭道轅發鄞縣監收禁云 
[認真操防] ○欽命幫辦天津營務前雲南巡撫潘中丞移節新城已列前報是舉原爲講求軍實操閱營防起見去新城三四十里爲大沽該處係饑輔咽喉　有炮臺額設重兵把守主兵者爲大沽協現握斯篆者羅副戎榮光也相傳中丞閱視該炮臺兵多羸弱操亦生踈台上洋炮凡　數次均不過門時副戎侍立於旁中丞　之怒形於色曰兵可千日不用不可一日無備何有名無實一至於此觀汝肥腯博碩真可謂腹負將軍矣又有某統領起一小班脚色整齊行頭華麗常在營旁演劇中丞知之亦以時事多艱正當　緊操防力圖報稱不宜觀優飲酒為樂統領唯唯是亦可見中丞認真營伍之一端也 
[時正猝發] ○蘇城近有一等時症似痧非痧或發寒熱或致吐瀉勢不甚猛而症實可危及犯之者往往朝不及夕夜不逮明其故由天時不正所致盖自交六月以來連日陰寒絕無暑天氣象所願精於醫理者審時而圖救急之方也 
[縱火盜銀] ○蘇婁門外某姓灰窰一學徒年甫十七八歲人素伶俐店主常信任之徒與該窰工人某甲彼此莫逆甲見櫃中銀箱藏有洋蚨數百元無法竊取乃與徒商突於深夜縱火柴堆一時火發合店倉皇徒與某甲乘間盜出銀箱卽亦不走火　熄失箱所在店中人意爲學徒所竊未敢指實乃請該處汛官履勘將學徒善言誘騙始供實情遂將學徒送縣究治惟某甲則知情躲避尚未獲案云 
[敬業書院課期] ○昨奉到道　牌示敬業書院肄業各生童定於本月十四日在院局扄試云 
[洋人搶風] ○前日虹口頭霸地方有開酒店之西洋人被西洋人連戳七刀斃命事關於捕房查得該西洋人以華婦爲室住居近鄉之魏家宅地方茲因搶風挟仇起見故先將已死者舁送婦家一面四處緝兇旋探問搖杉板人始知逞兇人已上主船卽往拿獲想此案須解由西洋公館辦理矣 
[拐販爭臟] ○拐販人口本干例禁往往犯案公堂無不從嚴懲辦無如若　視爲利藪罔知顧忌今竟敢以分財不均扭入捕房真　不畏法矣有漢口人王信楊高九雲李景雲三人扭進法捕房　孫明府訊理始知彼等拐販婦女兩人到滬俱入花烟館中爲因分財肇　同入捕房昨日輕法包探已將兩婦人拘到孫明府着於禮拜二解歸公堂斷理訊後如何再爲探錄 
[控追逃婦] ○本埠新聞西北姚家行地方有姚桂堂娶妻施氏家有老母種地度日姚某以種田利息有限故在租界作籮間生意早出暮歸相安過活詎施氏不耐作於春間私逸來滬　百螞蟻范兪氏引往法租界西德興里汪氏婦家汪氏亦在似蟻非蟻之間得范兪氏領施氏來家意謂生意上門欲瞞過范兪氏獨吞錢財以致兩相齟齬爲陳王氏得知陳與姚桂堂相認卽通信與姚缮稟投法公堂將三婦人傳到訊理你推我諉姚桂堂偕母投案請追孫明府本擬送縣後因姚桂堂伸訴苦况稱縣署原告投到亦要費錢實情身無半文請歸城外辦理故孫明府俯如所請昨日已將范兪氏汪氏兩人先爲比貴當再押追務着說出實情陳王氏亦着暫押候訊 
[假麝香結案] ○寍人沈昌侯控四川人羅荅三將假麝香混賣請追價洋等情節輕列報前日晚堂羅將熊　十五個及漢口購辦原店發票一帋訂賣銀四十餘兩并具稟聲稱麝香實是真貨係在原籍地方　運來者至賣與　波藥材行確由沈經手早巳過割今沈歇業來　竟藉端　人眾擾初欲　洋三百元繼云二百元一百元我因不允故扭案請爲察究沈仍執如前并有滬上爲藥材生理之三人公稟聲稱羅慣將偽物哄人受其累者已經不少至沈所買之偽貨一節價洋七百餘元人所共和請究辦以儆偽物哄人司馬謂爾等旣爲藥材生意珍貴之藥品豈有不察真偽沈答稱麝香乃是香猫　囊中之物查看時會每個扦樣詎料做手甚佳用扦之處確是真香迨算清帳目動身香已變巴香氣巳無始知被騙司馬謂如果屬實失察之咎亦所難辭隨令公稟人查看熊　之好歹再四細看初云真者四枚繼而稱真者實祗一枚司馬令分辨真假之式樣真者每個價值若干答稱　皮確是真者內料是假真者其色光明假者無光至真熊　每個價值四元零陳司馬以兩造各執衡情酌斷羅　三繳洋百元給償沈昌侯至熊　之真假姑亦不究發還沈羅均尚嘵嘵　辯司馬謂沈自不留神咎本難辭至羅 
 
 
] ] 

Page 3

 
 
　　將半眞半假之貨混賣本有不合故酌斷償洋百元最爲公平毋庸多瀆 
[缿桶新樣] ○彭君稼生黃君介眉浙之仁和人前年籌勸豫賑數逾千金年來接勸晋直賑欵限於竭澤而漁因仿缿桶之法各以舊存馬口鐵火油箱安置堂中遇有親友茶酒之會卽勸移貲入箱家用所需亦隨時節减投入計自元旦始五月杪止彭氏箱中得洋二元錢三十二千有另黃氏箱中得錢十八千有另卽以充助賑欵兩君賢乎哉夫生人日用酬應本無一事可以罷休然念及災民困苦便覺無處不可節省所難者由奢入儉耳兩君毅然決然節其可節用所當用謂非加人一等哉誠使海內善人聞風興起日積月累集腋成裘直賑雖不能已何患不能救澈哉願與災民引領望之蘇州桃花塢　寓函述如此因照登之 
[光緒六年六月初二日京報補錄]  
　　○○雲貴總督臣劉長佑雲南巡撫臣杜瑞聯跪　奏爲營員　將軍火寄存民房請　旨革職示懲以肅　軍政事竊照前管帶副後營練軍總兵銜留　補用副將林賢俊因辦事未能認真經臣等飭撤另委記名總兵鄧榮升接管在案旋訪聞該副將未撤委時前將領獲火藥寄頓民房經應無處候補道許繼衡督同委查街道知府張邦傑傳訊受寄房主鄧玉供認該副將寄存火藥隨卽撤去屬實臣等隨飭許繼衡會同督標中軍署副將劉元勳橅標中軍參將岑有富傳到林賢俊及該營哨官隊目反復訊問當據眾供並無別項不法情事所具各結呈騐前來臣等以軍火關係重要該副將輕率搬運雖無別項不法情事究有應得之咎卽將該副將摘去頂戴札發雲南善後局司道會提質訊秉公議擬詳辦去後茲據該局司道布政司升泰等詳稱傳提林賢俊及一干應行質訊人等到局隔別嚴訊據親兵黃占春供稱上年九十月間小的同勇丁梁開東等跟林副將先後領得操藥十二桶抬寄鄧玉家中至冬月初七日拾回交新管帶鄧營官騐收是實又據總哨官張炳高馬麟飛哨官張耀龍劉義湘童大德侯應賢沈長發供稱寄火藥時並不知情隨後取回眼見交代火藥十二桶屬實又訊據受寄房主鄧玉供稱小的在黃河巷住家前在林副將營內當過哨　上年九月間林副將到小的家中見有空房說將北山局領得火藥暫寄房內小的不好推辭有親兵黃占春等先後抬來火藥十二桶是實至冬月初七日黃占春到小的家中說林營官已卸事將火藥全數抬去打交代隨後文武總查到家中查過並無火藥小的當時稟明總查林副將曾寄火藥已經抬回營中小的並未得過房租亦無受托代賣及送人情事研詰再三始終不移質之總哨哨官親兵勇丁各供委係無法賣送人情弊眾口一詞復據林副將當堂投遞親供錄副將前奉委管帶副後營練軍駐扎城內上年秋游理文武鄉試奉札分駐大小西門先後在北山藥局領得操藥十二桶就近寄在黃河巷辭營書識鄧玉家中空房內本擬不日搬回因未向營　　官商量迨十一月初六日奉文交卸卽派親兵黃占春等將寄存鄧玉家之火藥十二桶全數搬回移交新管帶鄧總兵接收並無私賣以及送人情事如有私賣等獘查出情甘認罪所供是實分別取具各甘結仔案司道覆查林副將係管帶營官領獲軍火應歸本營存儲備用乃因分哨駐札城上率行寄頓民房雖由該副將預行全數取回交代尚無私賣送人情事但軍火重件並不存儲營中實屬有違定制查例載違　制杖一百百茲已摘頂戴總兵銜花翎留滇補用副將林賢俊將所領軍火寄存民間並不歸營擬請比照違　制律杖一百擬杖一百係職官應請革職其聽從受寄火藥之房主鄧玉雖未得有房租亦未代其私賣但聽從受寄軍火官物殊屬荒謬擬將鄧玉發交昆明縣杖實枷號其黃占春等聽信管帶之言往來搬運火藥殊屬不合一倂交現在管帶副後營鄧總兵分別責斥總哨官與哨官當寄火藥時並不知情應請免議等情請核辦前來除飭該司局將聽從受寄軍火之房主鄧玉及往來搬運軍火之親兵黃占春勇丁梁開東等卽照所擬分別懲辦完案該營總哨官及哨官係不知情邀免　議外相應請　旨將花翎總兵銜留滇補用副將林賢俊革職示懲以肅　軍政謹合詞恭摺具奏伏乞　皇太后　皇上聖鑒訓示諥　奏軍機大臣奉　旨林賢俊着卽行革職兵部知道欽此　○○奴才銘安玉亮跪　奏爲擬請照例坐補協領員缺恭摺仰祈　聖鑒事竊查吉林記名副都統拉林協領德平阿現奉　諭旨補授伯都訥副都統所　拉林協領一缺應卽揀員請補奴才等於記名儘先協領內逐加遴選查有琿春記名協領補缺後　賞加二品頂戴花翎世管佐領博奇巴圖魯德玉久歷戎行熟悉營務於同治六年間在塔　枯水河地方帶隊剿滅金匪出力輕將軍富明阿保奏奉　旨以協領儘先升用先換頂戴欽此嗣於九年三月經欽　王大臣騐看奏請將德玉照例用奉　旨依議欽此欽遵在案今吉林拉林協領德平阿升任遺缺奴才等擬請卽以記名協領補缺後賞加二品頂戴花翎世管佐領博奇巴圖魯德玉照例坐補實於地方營務有裨如蒙　兪允該員係已經引　見人員應請毋庸再　送　以符定制理合恭摺具奏伏乞　皇太后　皇上聖鑒諥奏請　旨軍機大臣奉　旨兵部知道欽此　 
[光緒六年六月初三日京報全錄]  
　　宮門抄○上論　兩道錄前○發抄　旨五道○豫撫涂　奏恭報三縣同日被雹情形片○又　奏籌添馬勇情形片○總兵彭　奏出洋班滿巡過洋面情形摺子○豫撫涂　奏候補人員過多請暫停分發摺（）恭親王等　奏充補章京片○大臣溥　奏充補茶膳上人等缺片○又　奏恭辦防禦等錄由摺子○六月初三日兵部太常寺太僕寺廂黃旂值日無引　見○芸公麟書孫詒輕各假滿請　安○嵩山請假十日○倉場奏漕船五日回　○召見軍機　○發抄　丁寶楨奏楊超祥京控案審明定擬奉　旨刑部議奏欽此○又署酉陽直牧馬玉堂等互訐案審明定擬奉　旨該衙門議奏欽此○又成都等處捐輸請仍减成核獎奉　旨戶部核議具奏欽此○李文敏奏陳育珍京控案審明定擬奉　旨刑部議奏欽此○又續解協滇新餉銀八千兩奉　旨知道了欽此　○○涂宗瀛片　再臣接據河南府知府朱壽鏞稟稱本年四月十八日午後郡東洛偃接　之處忽降冰雹如碗如拳逾時乃止洛陽境內東西四五里至八九里南北五六里至八九里不等所種麥禾 
 
 

Page 4

 
 
　　　有受傷又據偃師縣知縣鄒鉞稟稱是日申酉之間天降冰雹大如鵝卵小如核桃麥禾棉花均被打毀受傷地面南北約二三十里東西約十一二里又據懷慶府所屬之孟縣知縣戴文海稟稱四月十八日申刻忽起狂風暴雨帶有冰雹自西北迤至西南寬約六七里斜長二十餘里已　麥禾俱被擊倒棉花新苗出土甫一二寸亦被打傷村有趙姓老人在地走避不及受傷身死一名牲畜被打死者兩頭縣經各地方官捐資撫恤詢諸農民僉稱節逾小滿棉花補種已遲惟有種植晚秋苦無籽粒已在新儲積穀項下動支轂石勸令補種各等情並據洛陽縣知縣達德稟同前由據此伏查豫省本年雨暘時若可望有秋正當二麥收穫之時該三縣同時忽遭氷雹實非意料所及除飭司委員迅往各　縣會同勘辦量予調劑不使小民失所並查明此外有無被氷雹地方另行奏報外所有洛陽偃師孟縣境內被雹情形理合附片陳明伏乞　聖鑒　　奏軍機大臣奉　旨據奏洛陽等縣猝被氷雹人畜田禾受傷殊堪憫惻着該撫飭令地方官認真查勘妥爲撫恤毋令失所欽此　○○涂宗瀛片　再臣前因籌畫省防擬將臣標練軍步隊兩營暨北東兩鎮在黑堽工作之練軍步隊各一營統留省城派員管帶並擬於各底　添調馬練一營配合操演等情於三月初二日附片奏明在案維時毅軍奉調起程臣办料理出省因與總統毅軍四川提臣宋慶商留記名提督將東才一面在豫將臣標舊有練軍步隊兩營及新挑左右開三營馬隊二哨飭令該提督先行就地訓練比臣行抵河北查看地方情形尚屬安靜惟究覺幅員遼闊應防之處甚多非但底營馬隊難再抽調卽步隊一營亦未可久駐省城　節據南汝所屬州縣稟報間有劫竊之案因復與河北鎮臣翟廷桂熟商令其將在工候調之步練一營親自帶往魯山等處會合南鎮聯絡聲勢扼要設防其東鎮一營亦令該鎮臣牛師韓帶回本境酌量布置藉與南路互相聲援庶不致顧此失彼至擬調北東兩鎮馬隊亦由臣詳細核算就此新添一百五十騎額增之口　似之招募馬勇一百五十名亦足敷用是餉項無須另加而馬勇添於數外底營馬兵仍可專顧本境一轉移間諸月裨益臣爲因時制宜起見未　拘泥前議已於行次先後檄飭遵行除將起練日期咨部查考外理合據實陳明伏乞　聖鑒訓示謹　奉軍機大臣奉　旨知道了欽此　○○署理廣東瓊州鎮總兵官印務前任碣石鎮總兵奴才彭玉跪　奏爲出洋班滿謹將巡過洋面情形恭摺奉報仰祈　聖鑒　　照道光二十三年十一月初七日親奉　上論嗣後沿海水師各提鎮着於每歲出洋時具奏一次等因欽此伏查瓊州洋面每年分上下兩班統　上班自正月初一日起至六月底止輪值海口營叅將出洋統巡下班自七月初一日起至十二月底止輪值總兵出樣統巡奴才於光緒五年十月初七日到任業將接印任事日期恭疏題報並陳明接帶下班統巡出洋督緝在案卷查前任總兵殷錫茂先於七月初一日出洋巡緝八月初十日督率各船駛往澳洲與龍門協中軍督司管帶營船會哨十一月初十日係　　洲會哨之期奴才親提各船駛往　洲與赤溪協　將管帶師船依期會哨搜查海島並無奸艘藏匿仍卽分帮駛向所屬洋面勤加梭巡茲屆下班統巡　滿遵照定例於本年正月初一日札交署海口營叅將吳迪交接帶各船上班統巡奴才卽日旋署辦理營務除具報督臣查核外所有奴才出洋班滿巡過洋面情形理合據實恭摺其奏伏乞　皇太后　皇上聖鑒再奴才接准前任總兵殷錫茂移請代繳　硃批摺九件合併　繳謹　奏軍機大臣奉　旨知道了欽此　○○河南巡撫臣涂宗瀛跪　奏爲豫省候補人員過多請停分發以免擁擠而清吏治恭摺仰祈　聖鑒事竊查像省候　　內捐納勞績兩項人員　軍興以來較前巳增數倍久已人多缺少無法疏通加之上年各項捐例奉文停止各捐生乘時捐辦又更實煩有徒是以指分來豫暨勞績捐升過班者繳照到省絡　不　現在新　合計道府已有四十餘員同通　牧八十餘員州縣二百十有餘員佐貳佐雜七百五十餘員似此候補一項日　加多又　　倂各局節省各州縣用欵之時不獨補署無期抑且差使絕少該員等類多　　省會苦累異常倘再源源而來勢將無所底止據藩臬兩司詳請奏停分發前來臣查委係實在情形若不因時變通必致愈形擁擠且官多民擾亦於吏治大有關碍合無仰　　天思　准飭部查照正途卽用大　等項例應簽分人員照舊辦理外其捐納勞績兩項道府以至未入流業經捐指河　及應行簽掣人員一概暫停分發俟數年後逐漸疏通容臣察　情形奏明辦理所有豫省候補人員過多暫請停止分發緣由理合恭摺具陳伏乞　皇太后　皇上聖鑒訓示謹　奏軍機大臣奉　旨該部議奏欽此　○○恭　王等片　查軍機章京刑部郎中　韶蒙　恩補授福建道監察御史所遺章京一缺應以額外行走之刑部候補主事胡泰福充補並添傳　記名在前之兵部候補員外　季邦楨在額外行走謹奏奉　旨知道了欽此　○○溥　等片　再恭查　陵寖遇有茶膳上人缺出例應奏　今　昌西陵內務府出有　上人一缺奴才等公同　選得　催　綿食錢　二十八年年四十三歲堪以充補又　慕東陵內務府出有膳上人一缺揀選拜　阿重新食錢糧二十三年年四十七歲堪以充補理合附片奏　　伏乞　聖鑒謹　奏軍機大臣奉　旨知道了欽此　○○奴才溥　紹祺跪　奏爲特恭不安本分聲名惡劣之防禦並疏於覺察之總管翼長等仰祈　聖鑒事竊　於本月初五日劇任滿守護　陵寢之奉恩輔國公奎瑛　該府門上之三等護衛訥欽呈送本府家人在外滋事懇請嚴行懲辦開文前來奴才等詳加閱視據云本月初三日派令家人松海將自巳坐馬車出外騎壓至晚未回復令家人　　前往探視方知松海出外壓馬行至　泰陵八旗營局街內被防禦書紳攔阻不准在街內騎馬行走因　口角爭關書紳喝令多人將伊毆打捆摶街頭示眾是以未能回府該奉恩輔國公奎瑛　日　經吩咐家人不准滋事今家人松海並不凜遵若不從嚴懲辦不足以儆效尤查事屬口角細故未便登之奏　相應備文呈送請將家人松海嚴　懲辦再松海現以　　三日人馬俱未回府是以未能將松海一併交出請就近由防禦書紳處傳訊辦理合併聲明等語奴才等當卽派令　泰陵八旗總管慶秀　長　　　　前往查明是否屬實詳細　覆嗣據該總管翼長等稟稱初三日伊等因有別項差使並未在營房內目覩今蒙　派查風聞實係防禦書紳喝令多人　　海　打捆　在　尚未回府查　防禦言詞狡　請另行派　查訊奴才等恐其中另有別情隨派郎中文麟主事愽厚前往驗明家人松海傷痕並取其書紳親供乃該防禦書紳堅不承認復令松海榮保當面對質理　辭窮仍不吐實復會集多人呈遞無名公稟奴才等細閱公稟所稱亦係松海在營房街內走馬將松海毆打捆搏是實與輔國公奎瑛所遞原呈情節相符並無歧異查防禦書紳初三日係在　　　　班之期私行回家在營滋事是以堅不承認有心規避　班之咎實屬狡猾查此案口角爭鬥本屬　故惟該防禦書紳素不安分聲名惡劣因尚無告發　人是以未能　辦今復於住班期內私行回營且將輔國公奎瑛家人捆摶毆打人馬扣留八日之久形同無賴實屬任性妄為若不從嚴恭辦不足以肅官方　應請　旨將　　　紳卽行革職以昭炯戒至總管慶秀翼長培鋆英瑞　有統轄全營之責是日未能在營　　事後又未能立行呈辦實屬失於覺察應請　旨交部　例論處奉　輔國公奎瑛雖經自行檢舉呈請嚴辦家人並無廻護情事究屬事前未能約束亦有應得之咎相應請　旨將奉恩輔國公奎瑛交宗人府察議以　平允除將奉恩輔國公奎瑛之家人並坐馬　　交出松海飭令養傷俟傷愈後　革發落处所有特叅不安本分聲名惡劣之防禦並失察之總管翼長等緣由理合恭摺奏　聞伏乞　皇　后　皇上聖鑒施行再奉恩輔國公奎瑛應行照例廻避是以未經會銜　倂聲明謹奏奉　皆巳錄 
[事宜] ○六月初七日縣丞周炳　由京　看來　稟到　　　五日卽用縣楊開第稟知漕臬雨司委赴餘姚公幹稟見叩辭 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
