# 1909 - 345 - 4913247

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章十一月初六日内閣奉 
　　上諭度支部奏藩司玩誤要政據實糾參一摺清理財政局預算决算入手辦法於立憲前途大有關繫乃甘肅布政使毛慶蕃於藩庫欵項旣不定期盤查亦不遵章造報違抗玩誤實屬咎無可辭毛慶蕃着卽行革職以爲貽誤憲政者戒欽此軍機大臣署名奕劻世續鹿傳霖那桐戴鴻兹 
　　宫門抄十一月初六日召見軍機文徵 
論說 
[論倡設籌還國債會之必要（醒）]  
　　自外人監督財政之說傳播以來。國人知大禍之將届。無可諱飾也。呼號奔走。不知所措。旋以外人倡議監督財政。必以我國所負之國債爲藉口。於是直隸紳民首先組織籌還國債會。號召各省。一月以來。湖北江西浙江江蘇諸省聞風踵起。而以學界商界爲最踴躍。莫不有一鼓作氣。奮往直前之氣概。倘能始終不懈。各盡其能力而爲之。他日風聲遠播。二十二行省羣起響應。更由學商界而引動官紳農工諸界。共肩斯任。則數百兆之國債。不難於數年之間如數清償矣。記者對於此事。籌慮至再。竊以爲倡議諸君子苟能分道鼓吹。以逹最後之目的。則此舉也。對於國内國外。均有莫大之關係者也。不揣固陋。申說如左。 
　　自歐人航海東來。而我國之外患乃日亟。割地賠欵。案見不鮮。内政不修。敗壞益甚。於是外人謀我之政策亦益進。且列國競爭。各不相讓。遂創機會均等。利益同沽之說。而又慮彼此之感情。或以互求進取而致抵觸也。遂各用平和手叚而不取激烈主義。是以割據我藩屬。租借我要港。築造我鐵路。開掘我礦産。各施其得尺。進寸之謀。而手叚平和。不事聲張。非特身受其害者不之覺。而各國國際間之交誼亦未少損也。我輩試平心思之。我國沿海之要港。盡爲外人所據。猶一家之門戶爲外人所據。主人出入。烏得自由。且門戶旣屬於人。則室内之家産。亦烏能保其無恙耶。至國内之鐵路礦産。大半在外人之掌握中。則猶一家之土地任人建築房屋。開闢道路。雖無土地之所有權而已隱握使用之權矣。舊主人已儼然擯諸局外矣。倘隱忍姑息。不與理論。則烏能保持其土地也耶。由是以觀。列强謀我之政策。至租借要港。築路開礦而止。即不謀進取。已足扼我吭而制我命矣。我雖存獨立自主之形式。而已失其獨立自主之精神矣。但我旣不足以自保。則外人謀我之政策。愈趨愈緊。安有限制。此監督財政之議所由起也。溯往事以徵世變。則此監督財政之舉。乃列强謀我又進一層之辦法。蓋不必實據我土地。而已爲我國之執掌主權者矣。政府官吏。雖依然無恙。不啻受傭於人。勢不得不盡服從之義務。而事事招彼之千涉矣。將來萬一有此景象。則我國之人。雖欲諉爲國猶未亡。其可得乎。是故外人監督財政之舉。果見實行。即爲我國滅亡之始。固不必撤我政府。逐我官吏。使我人民服從彼之法令。而始得謂之滅亡也。夫國家成立之要素有三。土地人民主權是也。三者之中。尤以主權爲最要。而財政一端。尤爲主權中之要素。倘一國之財政。爲人所監督。失共自由行動之權。則雖有土地人民。亦隱。然受治於彼族之下。雖有政府官吏。亦不過爲彼族之傀儡。聽彼族之命令。以間接治我之土地人民而已。國而若此。直謂之滅亡可也。所謂監督財政者。乃美其名稱。使人不之覺耳。吾人安可視爲無足重輕而忽之耶。外人謀我之隱情如此。而其實行監督財政之始。必有種種之甘言以誘我也。其所據以爲口實者。不過以我國財用支絀。國債浩繁。將來萬一不能清償。則與各國利灌有碍。不如由各國派人清理財政。以爲逐漸清償之籌備爲言。此固必然之事也。凡我國人倘能共伸義憤。各輸其涓滴之資。集少成多。於數年之内掃數清償。則亦足以暫戢列强侵略之狡謀。而稍紓我國滅亡之慘禍。其關係詎不重歟。此籌還國債會不可不倡設者一也。 
外人監督財政。雖爲侵略之隱謀。猶不失爲平和之手叚。自前月初中西各報喧傳以來。今已漸歸消滅。雖海牙平和會已將此問題列入議案。然將來議。决與否。實行與否。尚未可知。且駐紥各國使臣。有明言其所傳不實者。即駐京。各國使臣。亦有在外部聲言監督財政之說不確者。則此惡耗。之虛實。尚未可斷言也。但按目今列强對我之舉動。而言。竊恐尚不止。 
 
 

Page 4

 
 
監督財政已也。且恐不爲監督財政之舉。而爲實行侵略之舉也。試觀日俄之於滿洲。着着進取。情勢日迫。俄人擬强佔哈爾濱。主權。日人擅築安奉鐵路。皆已置平和手叚於不用。而用急進手叚矣。日來道路傳聞。且有日俄協商處理滿洲之說。東省大吏以辦事棘手紛紛告退。政府有派徐世昌會同錫良辦理困難交涉之說。又有簡唐紹怡往代錫良之議。大局危迫。即此可見。蓋自滿洲新約締結以來。此數月間之滿洲。逈非往昔之滿洲可比。未知將何以善其後也。俄人對於蒙古。亦用籠絡手叚而行其侵略政策。英俄之於西藏。早成互爭之局。數年以來。極意籠絡逹賴喇嘛。唆使剌嘛與我爲難。致我主持藏務者無所措施。外人侵略之政策益迫。而我對付之方法益窮。法人覬覦滇桂亦非一日。而兩者之中。尤注意於桂省。前次屢有法兵闖入龍州之謡。且滇越鐵路工程加速。較諸去前兩年。速度幾增四倍。明春卽可通至雲南府。其所以如此急急者。亦非無故。德人對於山東。久已不甘退讓。滿期之礦約。不允作廢。近且要求於青島沿海之地建築船塢。以爲一勞永逸之計。綜觀列强之舉。動大有不顧。平和。而取激烈主義之勢。然則監督財政之舉。猶其小焉者耳。當今之强國。不過六七國而已。雖利害關係。各有不同。然苟有三四國將寔行其侵略政策。則其餘諸國。斷不甘袖手旁觀者。其必共同而謀。亦勢所必至者也。爲今之計。欲謀挽回。不可恃外交。亦不可賴軍備。所可藉以爲後之抵敵者。惟民氣耳。民氣者何。即人人有愛國之心。遇國家有難。人人奮其義勇之氣。共謀保其國耳。此次各省人民因外人監督財政。而有籌還國債會之設。即其愛國心之作用也。外人見我國人共起而謀保國之道。亦必猛然起敬。而或收回其前此之政策。亦未可知。存亡之機。間不容髮。此其不可不倡設者又一也。（未完） 
專電 
[電一（北京）]  
　　某御史奏督撫紛紛遷調雖係爲地擇人究於地方無益以久任爲宜 
[電二（北京）]  
　攝政王面諭澤尚書聞各省財政監理官辦事每多徇情不肯認眞此事關係緊要着即轉飭各監理官加意認眞速辦奏聞 
[電三（北京）]  
　　東三省交涉情形聞甚急迫 
[電四（北京）]  
　　葡國會議澳門劃界大臣馬沙禮今日到京 
[電五（北京）]  
　　新直督陳夔龍預定十二日請訓出京 
[電六（東京）]  
　　舊金山電般駐美日本公使内田康哉十七日抵該處謂日本仍寔行尊重清國完全領土及開放東省之主義是夜即起程赴華盛頓 
緊要新聞一 
[美總統擴張中國利權之意見]  
　　文滙報云美總統塔孚脫君於美國國會開議之日曾致公牘一通内有關於中國之言論兹特節譯如下美政府維持遠東一定之政策即主張均等機會主義鄭重維持中國土地之完全此政策已經東西各國於一千九百零三年之條約公同承認中政府現議裁釐加稅及改良幣制美政府以此等改革與各國之貿易及中國之時局均大有裨益故擬贊助中政府俾使所議之舉得以實行並請與中國結有條約之國同心贊成此事中國釐金入欵似因謀建一大鐵路之故將以質入外國各銀行夫各國之人民執有中國鐵路債票者則其本國國家於中國實行所擬改革之事均有直接之利益此理甚明中國鐵路債劵銷行各國甚廣此可爲中外共圖維持開放門戶主義之鐵證美國能助中政府實行改革則將於美國大有利益此爲萬不可失之機會美國各大銀行素以財力充厚聞於世界已允照美政府所定之欵承借中國路債其條欵大綱美國可與他國匀攤供給中國鐵路所用之材料此項路債問題會産數月之久美國始能于中國商務上占絶大一部分之權利斯誠美國政策上及遠東政治史上之一新紀元也中國以美國退還庚子賠欵之金選派學生赴美留學一事已有極佳之進步不日將有學生多人分入美國各大學或各學校肄業將來此輩畢業回國必能竭力增進中國之國勢於公衆之幸福大有助力此可斷言者也春間上海舉行之萬國禁烟大會亦爲美政府發起今據本政府所接會中報告而論似中國官員對於禁止烟害一事已有卓然之成效美政府現將竭力協助中政府掃除烟毒雖于商業利 
 
 

Page 5

 
 
益不無損碍然亦有所不顧矣故已俯從輿論頒發嚴厲之章程禁止熬制雅片及私行售賣等獘 
[英員宣言實行禁烟政策]  
　　文滙報初六日倫敦電云英國印度事務部次官愛里班克君於答告禁止鴉片貿易會代表時宣讀殖民部電文内謂香港及海峽殖民地之鴉片貿易業已大減設目下之政策仍舊進行則錫蘭亦將頒行禁令愛君並謂印度事務大臣馬萊外務部大臣葛雷殖民部大臣克吕維現爲全國代表已從事擬將印度之鴉片於十年之内一律禁淨惟須中政府實力同行始克濟事云 
[湘省舉定國會請願員長沙]  
　　湘省紳學兩界以江蘇諮議局發起聯合十五省赴京要求速開國會湘省甚表同情已于上月二十四日在賈太傳祠開會到者九十餘人票舉代表四人爲請願員當卽選定得票多數之羅君傑陸君鴻逵陳君炳煥劉君善渥定于二十六日由湘啟行俟抵滬後與各省代表人會商辦法聯同入京所需旅居各費約計一千二百元已由紳學兩界湊集交付以便全速起程 
[開會公舉請開國會代表南昌]  
　　江西諮議局前曾開會商議赴京請開國會嗣因第二次會議反對取消閉會後又於上月二十七日第三次開秘密會計蒞會者議員約到五十餘人會外各同志紳士約到四十餘人當复舉定閔荷生聶傳曾兩君親往上海會同東南各省議員商議聯名爭開國會所有一切旅費由各人擔任當由議長謝遠涵首捐五十元副議長黃大壎議員陳永懋各捐五十元其餘十元及四元者不一而足當日共捐集千餘元不日即當首途 
另一訪函云諮議局昨日開會公衆投票舉定奉新議員閔荷生清江議員聶傳曾兩人定明春赴都察院上書請開國會又另舉劉景熙汪龍光前往上海會同各省議員籌備一切未知孰是 
[尚有辭加旅費之議員]  
　　我爲湖北議員羞死 
　　我不僅爲湖北議員羞死 
　　湖北諮議局各議員爲旅費扣不發足之故曾與書記長略有意見兹見議員胡大濂布告衆議員書堅辭加給旅費大有獨清獨醒之概各議員見之未知汗顔否也特錄原文于下前奉督憲批内有加改議員旅費一節再四紬誦想見督憲曁正副議長諸君善體人情大引公德慮精法密首尾完固無纖毫罅隙濂幸得此將感戴之不暇曷敢妄贊一詞雖然猶有說查憲政編查館奏定諮議局章程内第十章第五十四條案語云其旅費雜費及預備費由諮議局會議預自數目呈請督撫核定據此則凡呈請核定局内經費文件均應先期會議預算可知未經會議即非公决旣非公决斷難承認此次本局請加旅費之呈文本未經會議于前卽督憲核加旅費之批文自不敢承認于後濂非故爲矯激者區區管見請爲諸君略陳之濂一介寒儒儉衣約食固素安之生平每歳得數十千錢修資儘敷家用不待他求謬蒙衆舉濫竽此間不三閱月竊百餘金豈非過望豈非絶幸加以素無學識凡我省最重最要最切最急一切興革事務百思不得一說而空言敷飾藉露頭面又非所甘以故到局月餘飽食終日絶無事事惟三五日遵照至會塲靜坐聽命拱手受成即起立一端亦以分配原案早宴不齊質魯難以細究竟致盲從衆人清夜捫心豈勝愧汗若復不知足濫受加費濂即至愚何至無恥若此且正副議長常駐議員前曾以不兼差之說邀請督憲照他省例加優公費今復爲非常駐議員六十三人呈請加給旅費督憲將視議員爲何等人天下將謂諮議局爲何等地人不加責自審可知濂即至愚又何至無廉恥若此夫諮議局合八十三人而成者也此八十三人者我省同胞公推以爲湖北造福者也正副議長常駐議員又全體議員公推以爲湖北造福者也皆以其賢也非以其貧也諸君果能爲湖北造福濂毁家糜身且不辭何區區旅費之足云不然雖日給千金匪所願也噫生民瘠困極矣新政諸費羅掘一空溝壑餘生朝不慮夕又何必僕僕焉不憚煩設此優孟衣冠之諮議局令吾湖北同胞擔任此每年數萬虛糜之巨欵耶謹擬呈請督憲取銷加改旅費批文仍照九月二十四日核定原數散給 
[江蘇高等學堂畢業請奬蘇州]  
　　蘇撫瑞會同江督張具奏云竊據蘇省提學司樊恭煦詳稱蘇省高等學堂於光緒三十二年八月開辦第一類第二類文理兩科正科扣至本年上學期止三年期滿由該堂監督呈請舉行畢業考試由司詳經示期飭委該司督同學務議紳蒞堂會同監督按照課程分日命題考試楄定分數照章平均計算計取第一類英文班最優等沈昀一名優等周琛等三名中等李才等十名法文班最優等吳一鶴一名優等朱文黼等四名中等蔣塘第二名第二類英文班最優等張玉麟一名優等葉永保等五名中等夏昌熾等二名法文班最優等沈文傑一名優等林文鈞等四名共三四十名兹准該堂監督迭送等第名册分數總表曁畢業試卷圖畫等項呈請核奬到司伏查學部改定各學堂考試章程内載高等學堂畢業現行章程定有奬 
 
 

Page 6

 
 
勵者畢業考試之後除由本學堂發給分數等第文憑外呈由提學使司按照畢業分數分别等第詳請督撫咨明學部照章奏請樊勵又高等學堂畢業奬勵章程内載攷列最優等者作學舉人咨送學務大臣復試合格内以内閣中書儘先補用外以知縣分省儘先補用考列優等者作爲舉人咨送學務大臣考試合格内以中書科中書儘先補用外以知縣儘先補用考列中等者作爲舉人内以部寺司務補用外用通判分省補用均升入大學堂分科肄業不願升入大學堂者聽各等語此次蘇省高等學堂正科學生畢業自應照章核奬以昭激勸等情詳請奏咨前來覆核無異除將等第名册分數總表試卷圖書咨送學部核明給奬外理合會同兩江總督臣張人駿恭摺具陳伏乞聖鑒敕部核奬施行 
[西報譯要]  
　　間島稅關又歸日人掌握宇林報初五日東京電云中國稅關在島間所設之支局不日卽將開局其辦事首要之員現已議定悉用日人 
　　美國使署必書官盗欵潛逃又同日北京電云近充駐京美國代理公使費萊巨君之秘書官福克納忽遁跡不知何在人皆料其已乘輪船前赴新加坡該員曾盗用官欵甚巨業由美政府電請新加坡英員拘捕泰晤士報同日新加坡電稱福克納已於今日下船時拘獲現經英官拘禁候美國之命令 
時評 
[提倡國民捐者]  
　　欲國民捐之發逹。必先有人提倡之者。兹舉熱心各圑體如左。 
　　諮議局正副議長書記長常駐議員。宜倡捐一年俸給。各議員。宜捐一月旅費。 
　　地方自治局省城自治籌辦處總理。等宜倡捐一年夫馬費。各處自治局所長。及一切辦事人員。宜捐半年薪俸。 
　　學界大小各學堂監督校。長宜倡捐一年俸給。各管理教習等員。宜捐半年俸給。 
　　商界各處商會總副理坐辦議董等。宜倡捐一年夫馬費。各分會總理等。宜捐半年夫馬費。 
　　如此提倡。則各界自能聞風興起。各界領袖。旣以熱心救國自負。自必贊成此議。而不徒熱心於口舌之間。記者亦不敢輕視各界。薄擬捐例。致挫各界熱心鼓舞之氣。故敢以一年半年所入。俸給爲率。諒必不以爲鉅也。熱心者其有意乎。 
[毛慶蕃休矣]  
　　自辦理憲政以來。邊者大吏。往往敷衍粉飾然未聞有。以貽誤憲政革職。者有之自毛慶蕃始。 
　　嗚呼。一毛慶蕃去。而百毛慶蕃懼矣。憲政或有進行之望乎。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[閩督選送資政院議員福建]  
　　資政院議員閩省額定四名前經投票加倍選舉送請松帥選定曾紀本報聞鄭澹弇太史錫光本有當選之望嗣因初經戒烟身體不豫遂定楊太史廷綸康中書詠及張選青李慕韓二孝廉爲閩省資政院議員 
[浙路股東擬聯請收回贛學成命]  
　　浙路股東　　敬告全浙父老文云我浙鐵路初受外人刺激斷爲汪侍郎所誤幸賴同鄉京官全浙父老呼號奔走集得巨欵造成杭滬三百餘里鐵路甬紹一線業已開工七级浮圖已有基礎不料總理今秋忽膺滇臬之命匆促北上奏對稱員改授贛學昨已請假回滬兩月之期轉與卽届總理無升官發財之希望見諸奏對此次請假回籍非赴新任正以公司一月假期已滿南旋銷假也試思湯總理離公司不過日餘工程司之跋扈路政之腐敗屢見報章道路皆知總理之不能暫離公司已彰彰矣旅滬股東儗要求董事局呈請者察院代奏收回成命使總理專心路事不以全浙鐵路總理爲兼差則　浙人之身家性命庶可保全否則不堪設想矣敬告吾父老協力贊助則股東幸甚浙路幸甚浙路股東泣啟 
[贛紳關於湯壽潛要電]  
　　北京椿樹胡同長壽寺湯大公祖鑒電傳朝旨簡公蒞贛全體學界莫不額手稱慶祇盼雲霓起廢鍼盲至爲幸福江西教育總會曁紳學界同人叩 
　　南昌喻万伯鑒問電感慚久冷忽熱辭遠得近豈不欲往界我友朋固辭不可回籍再陳章貢雙流莫名廻溯潜 
　　北京學部堂憲鈞鑒江西學務亟待整頓明歳辦法尤宜預先籌備年假在即懇飭湯學使務於冬月内到任實爲公便江西敎育總會正副會長喻兆蕃歐陽述等謹叩 
[敎育會請緝戕斃校長之兇僧安慶]  
　　安徽敎育總會其呈皖撫文云壽州文生趙凝祥前因辦理學堂提撥廟産被惡僧明山明芝挾恨戕斃迄閱半載正兇尚未緝獲該生因公被戕此等兇案至今尚未破案實不足以雪寃抑懇予札飭壽州嚴緝兇僧明山等到案提集一干人証嚴行訊供按律治罪並請將該生酌予奬卹以示優異而慰幽魂 
[鄂省紳民爭路近况湖北]  
　　鄂省商辦鐵路協會前經舉定吳兆泰張仲炘密昌墀張伯烈四君爲晋京爭廢草約自辦之代表此四紳惟張仲炘在蘇撫幕中願擔任此事與否尚在未定而密昌墀張伯烈兩君則悉願犧牲一已身命以死力爭業定日内啟程晉京昨吳代表兆泰忽致書會衆云兆泰老矣新病初瘥難耐北地嚴寒一身雖不足惜其如大局無補何請更選繼續之人以重路事云云密張兩代表見吳堅辭不往遂亦改遲行期現由會長劉心源電催張紳仲炘迅速回鄂偕同密張二君就道如張亦力辭此任則會長自往以慰衆望 
　　鐵路協會現已組織鄂境商辦粤漢川漢鐵路股份有限公司已經紳商軍學各界迭次開會認有股欵四百餘萬元又經諮議局諸議員擔任回籍勸集股欵亦有四百餘萬元公司似可即日成立會長劉心源君特于初一日在漢口四官殿事務所開會邀請自認二百股以上之人到會訂立創辦人權利合同計是日到者有五六百人惟學界之人到者頗少聞爲高學使凌霨從中掣肘之故因高爲原議借欵之人且曾代張文襄簽押草約也 
[鄂省移民往黑之籌劃武昌]  
　　鄂省今歳水患過重前由紳界倡議將災民移往黑龍江一帶開墾已經禀由鄂督飭交諮議局議准兹聞鄂籍宦京宦黑各官與在省紳士已合力組織湖北公辦黑龍江農業移民股份有限公司在京黑鄂三處設立事務所佈置移民就墾事宜昨日鄂省憲政籌備會諸紳因公司一時難成擬先行移民前往試辦特將移民辦法電請黑撫周少樸中丞核示旋奉復電謂黑邊荒地甚廣鄂省人口過多移民誠爲兩得之計惟被移飢民旣屬赤手空拳一旦到黑一切房産農器衣履在在需費黑省欵項支絀萬難籌措惟可暫移千人俟先到乾安居後再行陸續就移每人到時由黑省支給屋噐銀八十兩沿途路費黑省概不承認且邊地異常寒苦非皮服萬難卒歳今冬已不能耕作明春方可從事墾務則遷移之期應俟來歳春暖庶移民不至游手無業徒滋紛擾若俟墾務公司成立造屋置器再行大批遷移尤爲妥善云云大約照此辦理矣 
分類新聞 
政界 
 
 

Page 11

 
 
[申報揚屬春賑辦法揚州]  
　　揚州府前奉江督札開欽奉諭旨飭備春賑事宜札飭查辦在案兹嵩太守以揚屬各州縣本年秋成惟高寳二屬西鄉被水較重業奉藩憲撥發銀米派員解往查辦賑糶來春應否請帑接濟應再飭令該州縣確查詳辦此外各州縣本年秋成尚稱中稔間有被歉田地業將應完錢漕勘明禀請緩徵如有實在貧苦軍民應由該州縣就地設法安撫勿任失所察看來春青黃不接之時民力似可支持毋庸請欵接濟云 
[截留江北飢民辦法揚州]  
　　常鎭道劉觀察移增都轉云奉督憲張電以小輪搭載難民南下前經飭令禁止兹據委員施煥具禀各輪仍復任意攬載實屬違玩應由該道再行嚴禁並於小輪到岸時由關派人稽查如有難民即行勒令載回務須切實辦理爲要仍電復等因奉經函請稅務司通諭華洋各小輪商遵照不准裝載飢民南下違千罰令裝回並酌派關役多名會同江邊巡查員弁實力稽查一面由道分别派委移行營縣局所酌派員弁巡士差役人等逐日在招商局日清戴生昌各小輪碼頭認眞嚴密稽查如見有北來小輪裝載難民南下立即勒令原船裝回不准登岸兹聞難民多在沿途揚淮各處隨地陸續搭輪南下若不扼要堵截嚴行查禁勢必紛紛南來愈聚愈多任意滋擾貽害地方實非淺鮮除分行揚州淮安二府飛飭沿河各州縣並分飭清江堵截難民委員劉守澤青揚州稽查小輪委員顧令秉鈞一體認眞稽查切實辦理並移請淮揚道查照飭遵外移請貴司就近轉飭揚州府飛飭尚河各州縣迅速會營多派幹役練兵逐日在輪船碼頭嚴密巡查如見難民南來即勒令離船上岸設法資遣回籍此外水陸各要隘一并派兵切實堵截勿任南下是爲至要 
[請示契稅折價總綱浙江]  
　　本年浙省契稅因係抵解賠欵要需奉部改收新章復經增中丞奏請改收大洋奉准後通飭各屬一律照辦日前嘉府嘉秀二縣因此項稅則改徵大洋究照何等市價折繳聯銜禀詢本日奉增帥批札藩司查徵收契稅銀兩折價業經本部院奏明改收大洋以一五合算新章所稱買稅九分當合收大洋一角三分五釐典稅亦照此核算由司通飭一律遵照據詳前情仰布政司查核轉飭遵辦 
軍界 
[嘉興籌辦冬防之佈置浙江]  
　　桐鄉地處水鄉港叢雜本爲盗匪出没之所現届冬令又値田禾歉收小民饑寒交迫更易流爲匪盗防範尤宜嚴密現經邑尊余大令照會各鎭紳董一律趕辦冬防凡人烟稠密各鎭均令就地籌欵設局雇勇巡防其鄉間村莊諭令各歸各村自辦鄉圑一面由縣捐廉籌欵添備巡船兩艘在水路要隘處所輪流梭巡以期周密而資捍衞 
[燒燬受濕無烟火藥松江]  
　　松郡夏間火藥局浸濕之無烟火藥有一千三百餘箱現在藥庫遷往江隂之奏望山而此項水浸之藥理應焚燬遂於初四日製造局趙委員偕滬紳李君來松郡尊戚太守婁縣劉大令中營余叅戎亦率同各營將備先後均至南外大校塲將各藥挨次焚燬觀者如堵惟見火光融融硫磺氣撲人而並無烟縷自晨八句鐘焚起至下午始熄 
學務 
[長元吳學務近狀誌蘇州]  
　　長元吳教育會日昨因接到旅滬學界沈恩孚等公函以省城學欵處之支出以公立中學爲大宗查部頒章程明年須改辦文科實科公中經費於二者勢難兼辦惟現在府中學堂决改文科則公立中科自宜改辦實科爲地方培植人才計亦應如是至内容之如何組織責在監督蔣監督告辭在前應力爲挽留蓋屢易監督非學堂之福或寛次絶亦宜早爲議定繼任之人以備明年之佈置並擬辦法三條各情兹悉該會奉函後定於十二日開職員會商議辦法又該會自公訂會規以來將届半載照例應行選舉正副會長並因勸學所總董已連任三年學欵處總協董以四月爲期現在均須重行選舉爰定於十四日開選舉大會業已預備一切又元和張紳一麐日昨函致該會擬設蘇省圖書館建造洋房樓屋三進并分列植物園閱報室等處約計開辦經費在四千數百元左右張紳願捐四分之一認捐亦四分之一餘請會内擔任等語兹悉該會會同學欵處總協董定於廿一日開職員會籌議并預算明年學務一切開支經費究竟盈絀者何以便籌畫而資辦理又勸學所創辦之各區半日學堂前因勸學所總董所務旣簡將各校歸其管理現該校各教員以近來校務甚繁不可無主任之人特於日前開會公舉陸君雨庵總理一切校務聞已應允 
[新提學蒞浙確期杭州]  
　　新問浙江提學司袁嘉榖文宗奉命後迭蒙攝政王召見奏對稱旨温諭慰奬並命迅速赴任文宗即于前月二十一日請訓原擬本月朔出京南下等情失祥本報兹悉旅浙雲貴同鄉某君昨日接准袁文宗函告略謂朝命敦促原擬迅赴浙任惟因經手未完併須踵辭各師門致多費時日現决擬於初四日乘京漢快車出都家眷幕僚均俟明春開河再行來杭此次僅擕二僕行囊無多沿途亦無他事大約初十前後准可到省視事 
實業 
[醴陵磁業公司失愼湖南]  
　　醴陵縣湖南磁業公司於十月二十四晚因陶畫住樓失愼燒燬木架房屋一棟原價値洋一千五百元並燒去木噐毛胚約値洋六七百元當懸重賞令本廠執事職工人等猛力救熄餘無損害次日仍照常工作云 
[移請士紳協助勸業揚州]  
所移略謂南洋奏辦勸業會完章本省各府州縣於本年先開物産會以爲明年運寗赴賽之基礎通行在案惟時間孔迫慮或草率從事徵集寥寥非有熱心公益之士紳羣策羣力共襄盛舉不足以策進行現在本所相度情形該府屬地遼闊物産殷繁年内復爲日無多亟應加請士紳實 
 
 

Page 12

 
 
力協助庶幾早日觀成云 
雜記 
[報館果諮議局附屬物耶山西]  
　　晋陽公報社前於九月間曾撰論說譏諷諮議局議員指稱會議塲中有嗒然若喪垂頭欲睡者有交頭接耳喁喁私語者種種怪象幾於指摘無遺該議員等見報憤甚無可發洩適値報社爲擴充銷路起見送意見書於諮議局某議員乘開議時起而言曰報社爲營業性質銷報多寡與我何干况該報對於各大機關每緘口結舌曲爲避諱獨於我議員則詆毁之惟恐不盡若報社無求於諮議局則已否則非作我局一附屬物發縱指示惟命是從不可各議員聞之羣和其說議長復依違其間無所可否遂行押籤法而厭惡報社者實居三分之二立將原書退還不肯置議現聞報社與諮議局互相詆毁勢成水火云 
[賊犯身死寃屈紳董之詳情浙江]  
　　樂清芙蓉蔡茂才式東上年奉縣諭辦該處巡警所兹於十月初五夜三更時有永邑柟溪竊賊劉海舟入式東家偷竊已進門内正在撬窗同居民人蔡名豪自外回窺見直追扭賊該賊即抽小刀亂戮名豪頭目右手均受傷堅扭不放喊聲大叫同居人咸起賊遂就獲交由式東轉解縣案名豪並扛縣請驗經護理縣童光瀛典史驗明名豪傷痕屬實即將該賊收押西班房在案至十一日該賊在押身死十四日温州游棍程志蘭劉漢明等十餘人來樂自稱屍親平空揑造呈詞於十六日赴縣喊控並訪知蔡式東在城陽春棧即擁至該棧將式東扭送縣案余大令尚未回衙童典史坐堂問供未及詳鞫卽被差棍蜂擁扛出逼童典史發押西班房童卽准其押入紳學界聞耗馳至向童詰問童無詞以對惟云無可如何而已至十七日余大令始回衙是日下午驗屍屍身頗有重傷十九日捕賊受傷之蔡名豪投案自首謂賊果有傷是豪當日互相扑擊所致於蔡式東無與余大令意欲箝令和息將名豪收押並不問供仍將式東改押外班房（名曰待質所）不准紳士取保甚且移文縣學取式東入學年分册欲將詳革現在全邑紳董積憤已甚尚未知其究竟也 
[黃巖黑獄牽連府縣之内容杭州]  
　　台屬黃巖縣張文林一案纒訟情形略記昨報日前張焦氏分赴各憲轅喊寃伸雪略云氏夫張文林被王若淵喝兇毆斃　毒卸罪一案經氏控蒙派委會縣查訊王若淵在塲喝令屬實奉飭發押捕署至氏夫因傷身死縣委碍於原驗官情面未便斷結徒以傳聞異詞含糊禀復奉撫憲駁回嚴詞申斥内有銀釵旣能擦磨淨盡其爲死非因毒可知之語仰司飭府訊詳具見明燭萬里嗣蒙府憲訊悉氏夫死實因傷諭照毆斃辦理不必再提服毒二字至若淵在塲喝令旣有王前縣（卽王志鶴）人言嘖嘖之批又俞大德前後供詞親見若淵在塲喝令之確証王前縣及若淵三面對質均各俯首無辭惟府憲意在調停再三諭氏總要想法氏以人命無私和之例堅執不允府憲乃復諭旣不想法即當解省審辦氏以爲府憲旣不肯爲難遂遵諭具結聽候解省一面於八月十三日來轅投到奉批俟復到核奪等因至今兩月有餘查無信息惟聞王前縣曾向府憲哭求設法至再至三始獲府憲頷許方欣然回省氏以謂堂堂太守必不至反復無常詎料竟有袒詳飾缺之駭聞甚至將親提集訊情形概行抹煞一字不提取結解省之諭作爲過限浮雲並欲發回原縣復審爲不結之結查府憲詳文洋洋數千言無非爲王前縣脫卸處分而愛屋及烏不得不兼脫兇首之罪罟反誣被原告以俯首無辭等誑語最可怪者原驗銀釵上級白下級微黯經氏迭次呈明在案王前縣於委查時聲明僅存上釵半截查係變色已非原釵今忽於府詳中再現半截謂係有意留藏此雖三尺童子不可欺謂非移甲作乙以僞亂眞乎郡人士咸謂府詳係王前縣主稿諒非無因觀其字字鍜鍊語語羅織處處文致且故游移闪鑠其詞改服毒爲中毒以預備飾卸地步差幸夫屍未殮尚可復檢孰虛孰實委勘自明爲此節錄府詳履加按語並再取具實究虛坐切結遣抱上號伏乞電准遴委廉幹大員馳往覆檢一面調取對質原供核明付詳是否反覆無常有無飾卸情弊分别作主以雪民寃而彰國法 
紀事 
[吳參贊求婚之艷史]  
　　海天鴛夢。遲我十年。何幸天緣。竟踐曩約。皇皇參贊。締婚華胄。中外溝通。此其明証。快哉吳振麟。泃可爲東洋留學史上一叚佳話。 
　　當吳氏之游學日本也。踔厲風發。振振有聲。儼然一民黨也。東邦留學界。咸奉之爲泰山北斗。無何與被邦漢學大家伊澤氏女遇。淵源家學。天姿英爽。吳氏乍遇之。驚喜交集。相見恨晚。而伊澤氏女則以便於已之精研漢女也。亦樂與吾國留學生交。以是二人者。愛慕尤至。風雨晦明。昕夕無間而吳氏遂留庽於其家。借問字之車。下陳蕃之榻。一日者。吳微露求婚意。女咈然曰。君誤矣。妾所以傾心于君者。爲學問計耳。若曰婚媾。則敝國雖小。皇威揚厲。文敎覃敷。豈乏華族之男子。締同心以諧永好者。况貴國當戰敗之餘。而君僅一學生。家父聞之。意必不懌。請君斷勿作此妄想。且妾雖不才。忝屬華胄。苟非貴國之大官。必不足以屈我充箕帚也。君必欲者。以大官後爲約。吳氏驟聞此言。瞿然驚。嗒然失。而由是遂大變其夙昔之宗旨。日夕趨迎游東各官吏。奔走其間。某顯官來充接待專使。某皇族來充接待專使。僕僕新橋間。暑雨風雪。樂此不疲。於某貝子之來。迎送尤虔。恪恭盡禮。私幸一朝得志。或可逹求婚之目的。 
　　無何。謝學籍。登仕版。藉貝子大力。備員農工商部。同學諸公。俱出其下。方艶羡不置。即吳氏私計。亦謂不日可大用。而求婚之志將於是乎遂矣。調查商標。編訂各規則。不幸爲各公使所駁斥。屢編屢改。而屢不認可。積日累月。薦　無期。回顧同學諸公。若者爲某制軍所賞識。以名太史充自治局總長。若者爲某。中堂所倚畀。以額外司員。不半載而參議。而丞堂。且駸駸有尚侍之望。而已之大官杳杳無期。太丈夫昻藏七尺。不亦羞當世之士。而爲伊澤氏之女所竊笑乎。而於是求官之心乃益切。 
　　今幸矣胡歸安使日本矣。吳氏遂以求婚之故。附託鄉誼。百計夤綠。並不惜出其媚貝子之手段以媚歸安。充參賛。附星軺。一棹東游。適彼樂土。卸裝之下。趨詣伊澤氏。則其女尚依然待我青閨十年不字也。鞠町石川問。兩情脉脉。樂朝夕數晨昏。小生今日。果已乘高車駕驅馬矣。鞅掌風塵。幸不辱命。令孃其於意云何。爰請月老。尋舊約訂婚書。屈指西三月。洞房花燭。稽首鴛盟。撫流光之荏苒。感昔日之戲言。知必仿唐人新體而作詩曰。粧罷低聲問夫壻。畫眉得似舊時無。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[福建諮議局議案揭要]  
[振興漁業議案]  
　　一漁業公司辦法及經理人　　甲公司未成立以前擬就省垣先設漁業公司籌辦處一所 
　　乙總辦處經理先舉上下游熟漁業者六人陳日翔同安舉人二品銜特用道前駐秘魯參贊代辦使事林資鏗龍溪廕生世襲騎都尉兼一雲騎尉三品銜廣東候補道林寳康仙游人道銜王邦懷霞浦人五品銜兵部主事福寗商會總理現充本局議員劉鴻壽閩縣舉人廣東大挑知縣趙錫榮連江舉人現充本局議員以上請制臺特札勸令出辦藉示優異 
　　丙公司章程以山東江浙爲依據再參東西洋辦法以期完善 
　　丁公司總理一席由經理人公同推舉擇其關心漁業能始終其事者禀由制臺專奏援案請旨簡派 
　　戊江浙漁業公司另設漁會保護舊有之漁業吾閩應援照先行舉辦擬設漁會四處一厦門擬舉陳日翔林資鏗二福州擬舉劉鴻壽趙錫榮三興化擬舉林寳康四福寗擬舉王邦懷 
　　已漁會章程江浙本有成案儘可援用 
　　庚採捕之法必用漁輪電綱俟公司成立後自行議置 
　　辛醃製之法厦門現有淘化公司倣製頗有成績倘加以奬勵自能逐漸推廣 
[二水産學校辦法及經理人]  
　　一擬舉精於水産學者上下游各一人以充水産學校正副監督正監督擬舉葉可樑福州人美國畢業生得有學士博士文憑副監督擬舉蔡鳳禨晋江人前漳州中學堂監督以上兩員請制臺特札勸令出爲擔任以示擾異 
　　二正副監督得兼漁業公司顧問 
　　三宜就閩省瀕海魚鹽最旺之處先設水産學校爲研究水産學之總機關校中應備教室寢室辦事室校外應備實習塲實習艦及製監試騐塲 
　　四校所宜於何地應由正副監督相度指定 
　　五現校中約設三科曰漁撈曰製造曰養殖另設現業一科專招從事漁業兩年以上之子弟實地練習以一年畢業 
　　六水産學校與鹽務最有關係開辦經常兩費應請鹽庫年撥三萬圓第一年爲開辦費第二年以下以二萬元爲額支經費以一萬元爲活支經費 
　　七附呈日本水産講習所實習塲實習船圖式各一紙以備參考 
　　八未盡事宜俟正副監督舉定後臨時酌定宣統元年九月念九日臨時審查會主查員林路存理事員黃紀星審查員李慕韓盧初璜李迪瑚 
[許贊虞催設各屬女學堂並附幼稚園議案]  
　　吾閩二千餘萬人女得其半要皆安居坐食婦德婦容固所不講即女紅一道亦皆茫然不知更何能深明大義共抒愛國心如英美之有女社會者爲今計莫急於遍設女學堂蓋女學堂之關係有修身國文諸科以養其性情有女紅手藝諸科以教其技能學業旣成可以助家計之不足可以補男人之缺點將舉同胞無一棄人富强可立致矣前學部曾通飭各省府治籌設女子師範學堂州縣籌設兩等女學堂順直江浙湘粤相繼提倡吾閩惟省垣及慶門初設一二所餘仍無聞至若幼稚園更宜附設吾國小兒多任其嫚游嬉戲習慣自然天性恒因而滅汩三四歳時即入於幼稚園教以行動舉止及關於教育上之游戲不拘拘於讀書知能不昧迨入學堂而進步倍見其易矣非培植國民一大關鍵乎是必於府州赶設女子師範學堂廳縣赶設兩等女學堂省垣厦門已有畢業者可聘爲教員但値此財政困難之日地方官每以籌欵爲難無從着手不知各處紳商多有熱心公益者苟出爲提倡自有殷戶之樂輸以及地方上亦有可籌畫補助祇因各學堂之創辦人多有反對而加以誣衊且至興訟久不能了公益未成受虧已甚誰不鑒前車之覆而畏縮不前乎務必於創辦之人重其奬勵有反對加誣者嚴行究辦則熱心公益人自敢出來倡辦推而至於師範實業諸學堂亦自易於籌設矣應請制軍通飭各局推舉熱心公益者出爲辦理重其奬勵遇有架誣則按律反坐而又限以文到三個月先將籌辦情形具覆前來由督署交諮議局備案核查總期三年之中一律告成若地方官仍視爲具文不籌設立各予以相當之懲處庶幾姆教日興文明得逐漸普及矣所議當否惟祈酌奪 
本埠新聞 
[李佳白贊成推廣租界之意見]  
　　日前本埠美國同人公會開常年會議提出贊助工部局推廣租界之案即經多數贊成當時建議反對者有爾里君（領江公司職員）及福開森君而李佳白君則在贊成之列兹將李君言論譯錄於左以見李君對於華人之感情焉李佳白君謂本會同人未有爲工部局董者今日應否贊助工部局之議乃一應行研究之問題然吾人不可不從大處注意今爲上海全體外人無上之利益起見推廣租界爲萬不能緩之舉所謂全體者美人亦在其内即華人亦同沾利益固不得謂爲侵害彼等之權利設果有碍華人權利則彼亦必倡議反對原夫租界之設實以協商爲主義其初條約僅載上海爲通商口岸外人可以寄寓貿易後因華宫管理不善不得不准外人於上海城垣以外立一租借地自行管理警察營造修路收捐諸事今各通商口岸亦仿行此制雖謂外人寓于租界非寓于通商口岸可也未幾又應外人之要求而將租界推廣其推廣之故亦惟令工部局得以行其正當之治權免與華人衝突以候中國能撤銷治外法權之時能管理租界全務而已目下租界之内及所擬推廣之界内華人戶口極繁可見華人並不反對寓於現在之租界而經營其商業焉工部局設能長以公正節儉之道施行實政則華人自無反對寓於推廣之界内之意且今 
 
 

Page 19

 
 
日解决此案之目的並非有求於華人而必施以壓力但使租界行政能以公道爲主義并予華人以若干特别之權利逾於目下之所享則彼華人對於推廣租界之政策將益樂表其同情矣第工部局苟無所嘉惠於華人恐亦難得華政府之承允然今工部局固已表明有此意見矣夫此事並非攘奪中國之土地或據之永爲已有不過欲得之以候中國改良法律之時可撤去治外法權之大害耳設此事僅爲一方面之利益則我亦必聲明反對今此事並非反對本國政府及中政府之問題故應請本會同人贊成者也 
[浦東中學無庸改爲官立]  
　　楊鑫前請變通故父遺囑將浦東中學改爲官立一案兹上海縣勸學所禀奉樊學憲批云查楊故紳斯盛毁家興學慨捐鉅資係屬非常義舉自當垂諸不朽該職員楊鑫請以浦東中學堂改爲官立去其私立之名即没其捐建之實非所以昭兹來許永念前徽近時如無錫之廷弼學堂上海之澄衷學堂皆係私家捐建即以捐建人之名名其學堂凡以留將來之紀念也浦東中學縱非該故紳之名猶賴私立名稱存其本眞如金匱之果育學堂由華氏獨力創辦奏准給奬有案亦並未改爲官立該中學事同一律改歸官辦一節應毋庸議云云現悉已由勸學所分别傳知遵照矣 
[逆徒之口供]  
　　湯賢通之學徒湯柴和圖害師父一案已載前報昨日由田大令訊究柴和供句容人到申月餘由兄荐至四美軒湯賢通處學剃頭本月初一師父失去牙刷一只將小的掌頰數下後由小的淘米師父自已燒飯燒菜乃食後忽與其弟發病嘔吐疑小的置毒飯中實遭寃仰况小的亦曾嘔噁求鑒大令判暫交差視賢通等病勢若何再行核辦 
[徽帮之圑體]  
　城内彩衣街郎桂山所開之墨店本係徽帮現桂山紊亂行規雇外帮湖北人爲夥因此徽帮工司向郎理論郎反出言蠻横前晚徽州工司數十人均各執香將郎扭至縣署喊控大令立提訊問諭郎將湖北人停歇郎抗不遵斷大令判將郎桂山收押候再復訊 
[緝案之賞罰]  
　　巡警總局札諭各巡局云照得新定辦理盗竊功過章程早經通飭遵行各該局區隊應如何認眞辦理以收實效乃查近來所報竊案破獲甚少且有案懸日久迄未破獲者捕務未能得力概可想見時届冬令宵小乘間竊發若不加意巡緝其何以弭盗賊而靖地方除分行外合亟通飭札到該正巡官即便遵照定章督飭所屬各區無分日夜加緊巡邏如果該管境内遇有盗竊案件登時破獲及三月内并無盗竊案者即行分别記功或詳請從優給奬倘有疎虞致出鉅案定予加重懲處不貸其各懍遵毋違 
[拐婦之口供]  
　　前日太古公司臨安輪船上拘獲拐婦史張氏梁王氏并男女小孩八口已紀前報昨由捕房轉解公堂請究史張氏供丈夫史阿祥在漢口開宵夜店今由叔公史勝謙伴送回粤昨日登岸吃飯未回女孩名聚在沔陽州購來一孩名小毛係自已所生一名金友係傭婦之子另有雙山友生係叔公買下爲子梁王氏供丈夫梁六子在漢口德華銀行爲買辦金寳等三孩均是買下並非拐來聶司馬判各孩發堂留養並合拍一照寄往漢口夏口廳懸掛以便就近招人認領兩氏收押候核 
[飭捕照料美國兵士]  
　　昨有美國某軍艦兵士數百名奉艦長命登岸事經捕頭聞悉恐人衆易滋事端特飭探捕隨時照料 
[查獲盗窟]  
　　海寗人吕步雲俞雨定海鹽人曹雲卿台州人王洪林與蘇人陳錫林不知在何處刦得衣飾等贓物匿居麥根路九百八十一號屋内前日被靜安寺捕房包探陳雲忠陳永康十三號西探查見以其形跡可疑一併拘入捕房並在寓内抄獲鎗珠三匣及信札字條各一紙閱其信上所載内有某案已破某案緝捕甚嚴字様昨日一併解至公堂請究吕等均不認爲匪代理襄讞德大令與德裴繙譯官會商判一併還押諭令錄供生將信札字條一併抄寫附卷候再復訊 
[謝贈]  
　　商法討論會于今日下午一時在愚園開會昨承惠贈入塲劵二紙特謝又謀得利公司經理之美來買格外國戲于初六晚九句鐘在圓明園路西樂戲園開演惠贈正廳票一張特謝 
城内 
　　恐難保出○私報張秀卿等方單透抵吞洋之劣保吳雨甫即何桃在押不理一再運動洋人干涉併運動保出未遂著交伊弟根生又不交到兹奉大令提案略詰數語判責二千板還押再究 
　　顯係主謀○大生輪船失竊銀洋案内訊押之劉大昨日復訊供小的已不在船是夜由該船水手八郎邀小的及友仁才等到船賭博共有八人後同竊洋小的分得六十餘元大令判還押速提八郎質訊 
　　終須繳欵○侵用淞滬厘局公欵之趙巨川昨日亦提出訊比判仍還押從速繳欵 
　　縣批○命婦李黃氏禀批氏子李菊如欠還戴周代抵欵前經提訊斷令呈繳租習以月租歸還利息一面將房屋召買以房價清理借本業經取結在案該氏旣痛菊如之不孝不妨扭禀到案收押改過所一面立囑長子家奎等趕將欠欵帮同設法清還以杜訟根而保全家名譽否則空言涉訟無益也 
　　官事○盛宫保昨日到道謝步翰林院檢討周紹岐到道辭行上海縣知縣田寳榮禀見鈞和兵輪管帶馬庭樹請感冐假三天本縣城汎千總王春福請假三天赴松見提憲 
[南市]  
　　女騙男騙○太平里通順土店主潮州人陳錦堂向與崇明婦人范施氏姘識近疑其另有所私暗召本夫范兆香來滬向陳領妻滋閙控由工程局迭次訊究限交衣箱給施具領在案乃陳將重値衣箱藏去僅交無物之箱該氏不願具領陳復具禀請追被捲金飾該氏亦具禀請追餘物昨奉批示此等卑鄙齷齪之事本不准理惟據所禀言詞確鑿姑候飭役調處如再不遵定即送縣嚴究 
　　房東房客○前在葆泰碼頭開設源春炒麫館之閩人林書文近在工程局控被二房客乘其回籍匿過生財昨日奉批此案前據鄧維新二次具禀控被負債私逃欲將生財請爲點明拍變均經批飭不准着自商房東巽森木行理處在案察核來禀一則曰店交侄子看管再則曰侄復自回福州其於鄧姓所指情已不虛仰自邀人妥理了結 
　　忽媳忽妓○常熟婦人徐温氏之女二寳許與西門外壽祥里洪顧氏爲養媳忽被串同蟻媒朱恆卿押入英租界會香里愛寳所開雉妓院内控由西區移至工程局管押昨由裁判提訊洪稱由胞妹陳顧氏與朱介紹押入妓院五年爲期得價洋一百五十元先收五十元餘出期票未收判朱戒責一百下押候移提愛寳及該媳到案再訊 
　　花衣花包○鄉人王咸生售去花衣被趙阿玉私取花包至源茂花行冐取花價扭控工程局訊押在案昨又訊得所供均屬子虛 
 
 

Page 20

 
 
判戒責五十下逐出 
　　一騙再騙○匪人王金貴吳榮生專事擲包行騙前因張金氏被騙去金環由工程局探查獲訊明屬實判各戒責二百下押限二十天賠交洋元再核 
　　再搶三搶○匪徒陳根寳在油車碼頭某軋花廠前攫取小主朱營生之銀耳環被人追獲送至南區控被三次搶物報緝未破奉飭移解工程局訊辦 
[閘北]  
　　到案領妻○常州婦人夏李氏來滬帮傭被陳開富誘匿在家經四路一區黃正巡官訊明判氏暫發棲流所留養在案昨由氏夫夏和尚投案求請給領巡官飭夏具結領回 
　　圖賴借洋○鄉人李書卿投四路五區控稱去年二月代吳運通向楊公館借洋一百元圖賴不還昨移一區奉黃正巡官集訊吳不認借洋官判暫押候李邀到証人檢呈借據再行覆訊 
　　互稱失竊○張永和在總局路開設東洋車作前晚被賊竊去皮統一個現洋五元當在後面墻外尋見竹梯一乘知係附近某木作之物前往詢問詎該作夥王春新董慶伯等亦稱失竊木料數十根以致互相口角同扭至四路一區經黃巡官訊得供詞答執判兩造暫行退去候勘明失竊情形再行核辦 
　　私裝電燈○閘北協和縣廠向某電燈行包裝電燈百餘盞未領執照私自裝設被巡士查見將工頭張阿狗小工孫富林一併拘入一區巡局黃巡官判具結停工並勒令將所豎電桿一律拆除候禀總憲核奪 
[新租界]  
　　公館失竊○新閘路市浜橋西新洋務局巡警總辦汪觀察公館内前晚失竊皮衣服等物約値洋一千餘元昨遣家丁投報捕房捕頭語探陳雲忠查緝務獲究辦 
[英租界]  
　　西人尋歡○無名字西人前晚八點餘鐘飲酒過醉乘人力車至廣西路二百零三號雉妓院門首停歇即令車夫爲媒闖入該妓院内言明夜度資洋六元與妓女王黛玉同宿詎該西人睡至十一句鐘酒醒起身忽稱失去鈔票洋四十元向妓索取無著旋喚該車夫至房内遍搜未得即投老閘捕房控告捕頭派探朱阿巧將王妓與妓傭王張氏一併拘入捕房轉送公廨昨由官媒解究該西人投訴當晚情形據王妓供稱該西人由車夫陪來住宿因其未給車資車夫在樓下等候睡至十一句鐘醒起稱失鈔票洋四十元即命車夫登樓搜尋並無蹤跡實遭誣指求察王張氏供與妓同寳讞員核供會商德師副領事判王妓與傭一併押候查明于下禮拜六再核 
　　竊絲被獲○楊三因竊震和絲廠等各家白絲由探查獲昨解公堂請究判楊押候下禮拜三早堂與德領會訊 
　　瘋人送所○閩人鄭孝檉之姪鄭善良因瘋持刀砍人經鄭飭丁胡慶持片請廨派差協探將鄭善良拘至捕房昨送公堂請究經中西官審訊語無倫次判送棲流所醫治候愈傳其家屬領回 
　　迷孩送所○女孩黃小子迷途由捕查見帶入捕房昨送公堂請訊據供江北人被匪拐帶來滬法公堂有案等語德襄讞商之西官判暫送棲流所候函致法廨查明再核 
　　控勒詐○陸二寳控傅阿松以代尋學徒爲由勒詐洋八元昨由捕房解究經中西官訊明判傅將洋交還原告姑寛斥釋 
　　控販賣○林毛氏控祝王氏販賣人口向論反被毆傷頭額昨由捕房解廨經中西官訊不供認據稱亦被林毛氏毆傷等語判王氏押候查明于下禮拜六再訊 
　　控竊洋○浦左太古新棧洋人控陳仁才竊取洋五十元昨由水巡解究奉公堂訊判陳送上海縣押三月 
　　控竊物○天津婦人鄭金氏夏朱氏控韓永朝劉芝六劉何氏串竊皮衣金戒等物昨由捕房解廨請究供詞推賴奉判分别押候查明于下禮拜六再訊 
　　控欠洋○楊金榮因不還葉善祺等貨洋一百餘元被控捕房昨日解廨訊明判楊交保赶向原告清理 
　　控欠銀一○孫文卿因欠瑞記洋行銀兩不理被控公廨昨奉傳案判孫交保候訂期會訊 
　　控欠銀二○振新絲廠控金黛雲不理欠銀一案昨由差探將金傳案判交保候訊 
　　控欠銀三○順徵房産公司經理王學泉控于馥亭不還欠銀一案昨由差探往傳未到稱已料理等語奉諭于下禮拜六傳于到案候訊 
　　限期理楚○傅德盛控顧林華不理填泥工銀一案前日晚堂由廨提訊顧供係傅與胞兄阿堂紏葛祇欠銀三百零二兩有帳可憑且工程不照承攬辦理胞兄又已去世請爲丈勘等語代理襄讞德大令判顧交原保限半月清理 
　　限期理楚○周義大張少雲因欠周樹荃銀兩不理被控公廨前日晚堂奉德襄讞提訊據原告投稱現周張挽友理勸一俟理明即行具禀求銷判被告交原保限十天理楚 
　　限期還洋○久大米行經理倪子賢控已閉泰源館主顔根根結欠米洋三百餘元一案前晚由廨訊判顔交原保限一月折還洋一百六十元違于未便 
　　限期還洋○陸祥華控翁孝泰楊小康虧欠石子價洋三百七十餘元一案前晚由廨提訊翁未到案據楊供祇欠洋六十元帳在大觀樓被陸攫去求察判楊押限半月還洋違于未便 
　　失火餘聞○北浙江路四百十九號書坊樓上陳姓家起火焚斃四歳男孩一則已紀本報兹悉該孩係陳生記之子名根寳近患痧子臥房調治因誤翻火油燈肇禍捕房恐有别情飭保報縣相驗前日午後四句鐘田大令臨塲蒞驗由尸父陳生記投案訴明上情求請免驗判即自行棺殮掩埋 
[美租界]  
　　毆打車夫○某西人前晚坐王阿三東洋車至百老匯路不名一錢反肆兇毆由捕拘解捕房捕頭飭令照給車資了事 
　　騎馬被撞○昨有某西人騎馬至北蘇州路突被四十一號電車撞倒馬受重傷該西人報知捕房請爲查究 
　　堆米違章○漢丘禮路瞿成記米店昨在門外堆積米包有違定章被捕查見禀請公堂傳訊 
　　索討會欵○昨有嚴根濤馬阿福二人向馬夫金全發索討會欵無着拖去馬車一輛金投報捕房捕頭飭探拘到嚴馬令將馬車送還自赴公廨控請傳訊 
　　是否行竊○諸關關昨量闖入崑山路五號洋房被侍者陸任桂扭赴捕房控竊時表一只諸稱前往尋友並非行竊今願賠洋求請免究捕頭准予繳洋開釋 
[法租界]  
　　房租難欠○新瑞和收租人於性記控房客王小蘭欠房金四月洋二十八元李根甫欠三月洋二十五元五角朱氏人三月洋二十一元周雙喜欠兩月洋十四元均請追交王等同求寛限官判各戶准欠一月餘限兩禮拜交付 
　　蔴雀難义○王福壽沈月德因义蔴雀起釁在途互毆由捕拘廨請訊王沈同求恩寛聶司馬以沈王均非善類姑從寛斥釋逐出 
　　保人難做○大昌洋行控范吉甫但保徐桂祥將田抵銀一千兩不贖一案經公堂將桂祥在漢口關提來申押追日久分文未交昨又集訊徐供范尚欠小的造屋銀兩所抵之銀小的祇用四百兩餘俱范自用原告洋人稱抵據載明如有短少由保人理償前次范雖交過四百五十兩尚欠五百五十兩請堂上着范理償中西官判范限一月人銀兩保交還如與徐另有紏葛可再具控 
　　眼鏡難偷○周阿根竊某宦金銀眼鏡各一副爲縣捕拘獲供出贓销於法界李春鰲徐春和兩舊貨攤上即將周送廨傳李徐二人追究李徐不認判周交來差帶回徐李各限三天將贓交案 
通俗談（東）（吳） 
　　戴尖帽其便在鑽營登京靴其硬在脚力穿大衣其大在架子一身具是三者將無往而不利矣而何况上海 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[山西巡撫寳棻奏晉省禁種土藥在事出力人員遵旨擇尤擬保摺]  
　　奏爲晋省禁種土藥在事出力人員遵旨擇尤擬保繕單恭摺仰祈聖鑒事竊奴才前因晉省禁種土藥一律肅清奏請將在事出力人員酌給奬叙宣統元年七月二十九日恭　硃批准其擇尤酌保毋許冒濫欽此欽遵轉行去後兹據布政使丁寳銓詳稱山西鴉片之患甲於各省誠以隨處種烟就便取食婦孺亦多　染上年營議禁種僉謂積習已深斷難於一年内禁絶當經堅持定見不爲羣議所摇計闈境一百十餘處去冬今春遴委多員復分區選派士紳多人前往幫同查禁分投演說旋經度支部奏派帮辦稅課京堂方碩輔來晉覆勘又飭令各屬將向種烟畝村名依限開送印摺注明禁絶字様以憑彙送經該京堂帶同部員分路查過初謂省北口外地屬蒙絓恐有餘苗未盡嗣經署綏遠城將軍臣信勤奏明禁種據印委等結報一　禁盡奴才復派員四出稽查相符凡係晉省管轄之地　已禁除淨盡在事各該員陟山踰嶺忍饑耐苦歷時半年之久始得竟此全功日係和平勸導未滋事端查政務處民政部吏部奏定稽核考成章程凡州縣禁種减至十分之三查在一年並無騷擾情事准以異常勞績分别奏奬又上年河南署禹州知州蔣懋熙等本年山東署濮州知州高士英等皆因禁種烟苗先後照章以異常請奬均蒙特恩照准在案今晉省闔境十年烟地三十五萬餘畝確於一年内全數禁絶毫無騷擾情事較之部章僅減十分之三更爲成績昭著且各屬尚有畝數較多及著名難辦之處各該員在事勤奮擇其尤爲出力者彙開擬請奏奬其餘出力各員彙案詳請咨部核奬並酌給外奬以昭核實由該司丁寳銓詳請具奏前來奴才查係著名産土之區其受病之源尤在自種自食取携甚便負苦貧民十居八九今當力除痼疾必應先絶來源惟以本省産烟之廣習染之深非官紳協力上下一心斷不能收實效前此初議禁種羣情疑慮僉謂積重難返經奴才主持定見督同司局通飭各州縣申明禁令迭次派委員紳帮同稽查復密遣親信廣布耳目分路考察鄉里小民皆曉然於禁種之令必須實行亦皆相戒莫犯嗣據各屬結報一律禁盡覆勘相符在事各員紳等冬春兩届查勘審度情勢參酌機宜出入於深山竊谷之中奔馳於烈日嚴霜之下經時累月克竟全功實係有勞足錄從前迭次禁烟動輒滋事本届由布政使丁寳銓與在籍绅士翰林院檢討梁善濟創議禁種提挈綱要要激勵衆心藉收羣策力之效自始迄終地方旣無騷擾輿情亦皆樂從實爲始願所未及南路洪洞趙城等處産烟最盛河東道陳際唐率屬嚴禁明定賞罰吏畏民懷不敢欺飾故河東屬内辦理尤極整齊惟丁寳銓陳際唐係監司大員盡其職分所當爲梁　濟爲地方擔任義務均稱不敢邀奬至在事各員人數較多經奴才迭加删减擇其尤爲出力者核實擬奬不敢稍涉冒濫合無仰懇天恩俯准照擬給奬以資鼓勵而勵將來其餘出力各員紳有應咨部核奬及酌給外奬者再由奴才分别辦理現在南路一帶又届向種冬烟之期仍當督飭印委實务查勘以期永遠禁除除咨部查照外所有禁種土藥在事出力員紳擇尤擬保緣由理合恭摺具奏分繕清單恭呈御覽伏乞皇上聖鑒訓示謹奏宣統元年十月十五日奉硃批著照所請該衙門知道單二件併發欽此 
專件 
[調查南洋各島荷屬地方之金融楊志洵稿]  
　　南洋各島中屬於荷蘭者其地金融專賴荷人所設之機關此等機關最著名者曰瓜哇銀行創始於西歷一千八百二十六年其總行設於巴逹維亞有資本六百萬盾（每盾合中國銀洋近一圓）有公積二百萬餘盾又曰荷蘭貿易銀行創始於一千八百二十四年資本六千萬盾公積五百萬餘盾其創始於一千八百五十七年者曰荷屬貼現銀行資本一千二百萬盾公積七十萬盾創始於一千八百六十三年者曰荷屬商業銀行資本一千五百萬盾公積二百萬盾創始於一千八百八十一年者曰拓殖銀行資本一千萬盾公積十三萬盾更有香港銀行之分行及倫敦銀行之分行以上七銀行皆其彰彰大者此外尚有小銀行專以儲蓄及貸付爲業者計三處凡此皆所以補助地方之發逹者也而惟瓜哇銀行爲荷屬之中央銀行有發行紙幣之特權並兼辦殖民地政府之金庫事務故此一銀行之盛衰於當地最有關係兹特即其内容而詳考之 
瓜哇銀行創設在荷蘭貿易銀行之後其資本亦遠遜之但其享有之特權獨大故政府之監督亦嚴其總行非經政府特許不得遷移於巴逹維亞以外其股東之配當每年以六釐爲限若一年之淨利逹於六釐以上則應將其餘剩者提百之九酬給公司員役若此際附限行公積未滿二百萬盾則再將所剩三分之一分與股東三分之一報効政府三分之一作銀行公積其時銀行公積若已滿二百萬盾而資本尚未滿六百萬盾則應將所剩九分之二作公積九分之三分與股東九分之四報効政府又使公積已逹於六百萬盾則前記之九分之二應將其半歸政府又其半歸各股東均分此其定例也今瓜哇銀行之分積於本年西四月朔間已逹二百零二萬二千一百六十五盾比於資本已及三分之一而强本年之配當已在六釐以外故應照前記第二項之例分割其所剩餘則是此後股東之所得必致年有增加矣旣年有增加之勢故其股票市價漸次騰貴本年西六月底此種股票每値荷銀百盾者遂得二百二十一盾之高値 
　　瓜哇銀行發行之鈔票每年約增三百萬盾據近五年而言其每年平均發行之額如左 
光緒三十年　　　　　五四九一一九五○ 
光緒三十一年　　　　五九四八四九四六 
光緒三十二年　　　　六二五三四六六四 
光緒三十三年　　　　六五八二○九四六 
光緒三十四年　　　　六八八三六七七二 
　　其發行鈔票所以頻年增加者大致由於荷屬各島商工之發逹而亦由於近二三年以來殖民政府整理新嘉坡流入之貨幣故也往時新嘉坡 
 
 

Page 27

 
 
發行之各種紙幣及小銀圓流入甚多今將一律禁除故瓜哇銀行不得不多發鈔票以補其缺（未完） 
小說 
[社會小說自由女（三十四）]  
　　第九回脫牢籠三更歸倩女還旅舍一棹泛珠江 
　　嚴景羅聽了。也吃一驚。連忙看自已手上時。只見兩只手上。都是光光的。金鐲鑽戒。和耳上的鑽石耳環。都不知到什麽地方去了。幸而頭上梳著一條樸辫。没有什麽釵璝首飾。只失掉了一付金鐲。一付鑽石耳環。兩個鑽石戒指。兩個人都是一般。嚴景羅呆了一回。頓足恨道。道班東西。眞是混帳。江鏡波聽了。明知道那些東西。値錢不少。都只給那位柳太太弄了去了。心上十分憤恨。懊悔不該方才放走了他。只得對著他們兩個說道。這些東西。雖然失去。幸而兩位女士。没有上他们的釣。總算還是兩位女士的運氣。别有事情。也不必再去說他了。嚴景羅吳夢珠聽了。都點頭稱是。江鏡波又叫了侍者進來。叫他去呌兩只小艇。不一會。小艇來了。嚴景羅挽着吳夢珠。别了衆人。向前先走。江鏡波同衆人。也都跟著出來。看著他們上了艇子。江鏡波便同衆人也上艇子。兩邊各自蕩開。嚴景羅和吳夢珠。坐在船艙裡面。對著江鏡波舉手作别。江鏡波也向他們點一點頭。一霎時兩槳如飛。江波摇蕩。兩下各自分開。袁直齋便對江鏡波說道。今天這件事兒。剛剛遇著了你。居然救了兩個女子出來。但是你何以就知道這一班人。一定不是好人。這兩個女子。一定是被騙的呢。江鏡波方才把竊聽他們說話的事情。說將出來道。你們凡是遇着什麽事兒。都不肯留心體察。其實那些匪人。都是做賊心虛。憑你怎様的老手。自然而然的有驚慌追促的狀態。流露出來。一經留心體察。斷没有看不出來的。你只看方才那位柳太太神情忙急。舉止驚慌。我看了他那種様兒。已經料定有些尶尬。更兼聽了他的這般說話。看了那兩個女子的様兒。心上十分疑惑。姑且上去喝他一下。要看他怎様的一個對付。那知他被我一喝。就嚇得連連倒退。口中說着要呌警察。却又始終不敢去叫。像這般的様兒。豈不是來歷不明。形跡可疑。所以我大着膽子。不管他三七二十一。攔住了他。不肯放他過去。那知果然是個拐誘良家女子的女光棍。今天委實便宜了他。不知後事如何。且聽下回分解。 
國外新聞 
[日俄磋商併韓問題不確]  
　　初五日倫敦電云俄京聖彼德堡洛伏伊佛萊雅報載稱外間謡傳俄日兩國現在磋商日本併吞韓國問題之說已經俄國官塲聲明並無其事 
[德國皇太子受驚]  
　　初四日栢靈電云德國皇太子近來汽車出游忽遭意外之變幸未被傷 
[德國海軍排英不確]  
　　初四日柏靈電云羅恩特博士近在倫敦宣讀普魯士海里區親王電文内謂德國軍艦排英之祝詞實屬子虛（按英人某氏前著論論英德之爭衡内謂德國軍艦每有宴會必舉杯爲祝曰願殲美國之海軍） 
[尼卡拉圭總統辭職]  
　　初五日倫敦電云尼卡拉圭總統齊拉雅將軍因不孚衆望業已辭職 
[美員聲明誓書之僞]  
　　初五日倫敦電云美國退職海軍員羅斯大尉前曾於鈕約某報登載誓書謂彼與某氏曾應柯克博士之請代爲虛構海上及天文各紀述以爲其已抵北極之確證一節兹據鈕約電稱美國北冰洋俱樂部書記員哇斯旁君現已宣言謂羅斯大尉已自認該誓書始終虛僞絶不可信 
[愛爾蘭黨員之演說]  
　　初五日倫敦電云愛爾蘭民黨首領萊特芒君近在特勃林地方演說謂首相愛斯奎士近今關於内國治制之宣言實爲愛爾蘭榷殘差辱聯邦條例最大之機會云 
[駐奉美領非因排日召回]  
　　駐日美國大使哇勃利君已切實聲明駐奉美國領事克洛特君之召回並非因其曾具反對日本貿易報告之故 
[韓人又被株連]  
　　俄國警察近在海參威拘獲韓人三名因疑其與暗殺伊籐公爵一案有關之故據朝日新聞載稱設該犯等果有罪狀則將送交日本官塲解往旅順審訊 
[南滿洲鐵路之贏利]  
　　本年上半年南滿洲鐵路共收入日洋九百八十九萬二千五百七十五圓贏利淨數共日洋一百六十八萬五千八百六十六圓下半年因增加車費運資之故每日每英里平均之入欵約日洋四十五圓四角二分較上年同時每英里多人十二圓六角二分有奇 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
   
 
 

Page 35

 
 
   
 
 

Page 36

 
 
   
 
