# 1890 - 216 - 4906216

 

Page 1

 
 
[三狀元殿試策] [  點石齊啓]  
　　　國朝稽古右文雖者重經學而六書亦尤當講求以備金馬玉堂之選近由友人覔得丙子庚辰癸未三殿撰殿試策各一本托本齋用照相法印出於原本字樣絲毫不爽有美必臻誠掄元之利矢也茲已裝潢齊備卽日出售每部定價洋九角想揣摩家必當以先覩爲快售處仍照曩例 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[購求大清統志] [  圖書集成局啓]  
　　啓者本局現欲購求大清一統志一書不論竹紙白紙但須旣經增補者如有願脫售館函致申報舘　房　價倘不忍　愛則用　不妨　　　奉趙仍當從豐酌酬想海内由藏家當必樂于從事也肅此佈聞伏維雅鑒 
[論俄人志在東方]  
　　歐州諸國俄爲大幅員之廣莫如俄兵甲之衆莫如俄特船艦器械財賄士馬誠與歐洲諸大國如普奥英法比權量力亦未見其高下也普奥英法之於俄勢鈞力等互相抗衡俄所以未敢西出雷池一步也近來俄國之所注意　不在歐洲而在亞洲籌度經營不遣餘力誠有鑒於一千八百五十四年英法助土攻俄之役也英法兩國既連兵救土耳機走俄羅斯遂主歐東之政俄人不敢飲馬於大奴皮江者垂四十年土國賴以粗安逮法爲普所破英勢　立威令不行歐洲大權普持其柄俄人近於普奥聯盟結好締歡侈然遂有蠶　歐　之志感謂土耳機雖地廣兵强而英失法援莫爲土助自俄視之蔑如也况内侮迭乘啓俄人窺伺之漸以故羣爲土危然而不足慮　俄人之處心積慮蓄力潛謀在乎侵倂中亞細亞洲耳虎視鯨吞已非一日其所專心致志者　在印度其覬觎之心實不自今日始一千八百年俄王保路第一垂涎印土有志有兵期在必克英勁敵也恐不足當其鋒隂結拿破崙第一興師夾攻以分兵勢時拿破崙爲法枘臣遣馬綏拿將軍統兵三萬五千會俄軍於印度兩國之軍共七萬人當法軍道山普境屯兵未發也俄也遺使來訂帥期導法軍泝大奴皮江入黑海達阿魯加河泛裏海趨波斯疾　長趨直指印度所計行程不過五閱月耳其用兵可謂神速矣時拿破崙方有内憂不遑外討俄王正當部署軍事忽爲臣下所弑世子新立貴戚重臣以國君甫行踐阼不宜用兵且不善前王之所爲立卽召師還國法亦罷兵一千八百七年拿破崙以兵殘破普國俄王亞歴珊得救之不及爰盟法於剔之昔特盟復謀印度拿破崙擬遺其第暹羅爲統帥乞師於波斯且假道罵　以歐洲多故而中止俄之欲翦滅印度據爲已有何嘗一日忘者自法爲普蹶毁黑海其衆不下二十萬戈甲交馳旌旗在望前鋒已徇阿吐界持河以窺麥甫倘更得波斯之助印度西疆無寗歲矣或曰俄人經略中亞細亞各回部未能帖服一旦加兵印度回部必撓其後俄有内顧之憂豈遑進取不知俄之兵威各回部畏之如虎且有以箝制之若由中亞細亞攻印度之道有五其一道自梯阿門以逹　梅拍其二道自阿克摩以達阿亞果其三道徇亞歴珊德山其四道沿西爾大雅河其五道循阿梅大雅河五道進兵大驅士馬尅期會於印度避强擊弱莫可當也且俄人智慮深遠以樹人爲計遷歐洲烏拉爾山之衆三萬人往實西爾大雅河移樹就堂白年之間孶生蕃息俗變歐洲此土耳機所以奄有歐東也或又謂俄人之割據中亞細亞猶英之割據印度也俄能藉之以窺中度英獨不能以印度之土地人民與俄抗拒乎不知印度亞同爲英俄外部而其勢則大有不同中亞細亞部落荒寒聚族而居者亦多行國城堡之相距也各數百里兵單勢弱人無異心俄人馭之若身使臂臂使指蓋各回部分之不足爲害聚之足以有功若印度則不然地沃　殷城鎭鄉村烟火相望民情狡猾倡亂頻仍鎭撫之不暇何能憑藉之以拒强敵乎然英俄印度亞之勢尤以波斯爲重輕得助者勝曩俄人之伐基華結阿富汁卽　意也爲英國計宜修好於波斯斷俄之右臂或以兵脅制之使不敢導俄人入印度此上策也英人嘗謂俄人貪而無信盟不可恃備不宜疎禦不宜緩一千八百六十九年俄相加支可孚謂英駐俄使臣曰大國悞於傳聞疑俄將假道波斯徇阿吐累特河以窺印度我俄人雖無是心然大國之疑敝國之懼也請與使君盟目今以往我俄人倘有築砲臺於河上者有如川流誓墨未乾而俄軍已屯於河上矣刁斗之聲相聞於裏海士馬之强器械之精兵卒之衆豈區區麥甫斗在　城所能支乎麥甫亡則及於印度矣英人宜早爲之所毋僞所乘阿吐累特河上之盟恐未可特也顧英人慮俄之窺印度猶我中國慮俄之涎高麗俄在中亞細亞則與印度隣俄之在黑龍江尤與我中國近故英在今日欲保中度宜聯中以拒俄我中朝在今日欲衞高麗亦宜親英以防俄兩大恊力同心聯聲合勢保疆宇小扶弱鋤强俄雖眈眈　逐夫豈敢一旦遽發哉一千八百七十六年日本與高麗立約通商條　中雖無保護之詞而日本旣爲前驅以導天先路西洋各國接踵而起商路胥能更無閉關自守者矣所幸者俄人所屬海口冬阻於冰卽使欲於高麗各口肆其吞噬或因高人與四國通商不免有投鼠之忌必將梢緩其謀徘徊審顧得當然後圖之是則中英之交合則俄高之謀離及今而修好結歡猶未晚也吾不禁穆然以深思圉然以遠望矣 
[輦轂觀光]  
　　　倉場坐糧廳史部郎中劉正郎子銓現屆差滿所有漢坐粮　一缺經戸部咨取各部漢一等正副郎揀擬數員於本月十二日帶領引見恭候欽簡欽奉硃筆圈出漢戸部坐粮㕔署刑部秋番處提調掌印郎中孫欽晃去欽此○鴻臚寺爲咨行事本寺現在辦理啓疏奏請皇上升殿所有陞遷調補加級紀錄以及開復官銜抵銷處分寛免罰捧等項官員應行一體謝恩相應咨行各衙門卽將應行謝恩之官員銜名務於五日内造册咨送本寺憑繕入啓疏事關大典勿遲勿漏○廂藍滿都統　爲咨報事本旂現有揀定世管佐領一事五人驍騎校二事四人共三排九人於本月十六日加班帶領引見相應咨報奏事處查照○江寗駐防官兵所住官房風雨摧殘頗多傾圯若不急爲修理誠恐傾圯日甚官兵棲止無方查前次修葺後日逾十年自應援案分飭該官兵自行修理向督 
 
 

Page 2

 
 
臣籌商擬由藩庫照案支給仍就該官兵歲支俸餉内分八年扣還督臣允之遂彚銜人奏旋奉硃旨著照所請欽比○宣武門内紅廟隂凉胡同居民當大富二遇事武斷雄霸一方自恃系出天漢肆行非理比隣榮某見其任意非爲側目已非一日近因榮家院墻倒塌每遇婦女入厠富等卽往窺視榮向理論富等置若罔聞榮心恨之而富　窺之愈甚本月十一日晚心憶前情不免指東馬西富大卽　捎子棍欲毆　順手拾菜刀兩相毆鬥旣刃傷其鼻梁復砍其額富大力猛從後雙手摟在　弟救援榮復砍其脊臂血淋滿身冨二糾人赶到棍棒齊施將榮擊仆拉至大院　將兩腿猛擊之致骨碎筋　擋由廂藍四官廳取供送署提者以案涉宗室不便先行往　禀堂備文移送刑部會同宗人府審辦騐傷云○奏事處傳奉諭旨刑部尚書嵩中現在續假　有派出本月二十五二十六二十七及七月初一初二等日在純一齋聽戲着　撤下欽此○永定河漫溢决口東流淹　豐臺等數十邨水及南苑北墻内　名安永定門外草橋等處災民孔庶待哺嗷嗷永定門内各粮行倡議施食各出玉米麵數十斤蒸成饅首　覓船筏經會首載　災區分投散放油鹽行則恊助鹹菜交請代放其船筏夫每船日給白麫五十觔以代僱值云○京畿内外雨水　災戸鮮葢藏　驟昂貴大京兆關心民瘼飛飭所屬各州縣向境内各粮行等曉以大義令將雜粮米麫照常售齊不得龍斷居奇並頒發簡明告示云近畿一帶水災已成飢民嗷嗷急待救拯生意尋利須　良心糧店買賣價值公平抬價病民查封究懲○阜成門外北驢市口慈明菴後　古樹一株大可數圍内蟄一蛙其大逾斗　云居此　三十餘年矣本月初一日雷聲隆隆豐隆君忽地下擊蛙避匿護城河渡船之内兾免天誅少焉霹靂一聲渡船粉碎蛙遂斃命水中○正陽門外門橋南有牌樓五楹某日東首次楹上頭停升斗椽簷琉璃脊瓦全行塌下猶幸無人行過不致壓傷 
[臺灣火警]  
　　臺灣訪事人信云月之初五日淸晨八下鐘西門外竹巷尾民房失愼延燒至百數十家之多下午三下鐘始行救息有某姓幼孩走避不及致遭火刼幷有多年靈櫬一具倉卒未及搬移葬於火穴嗚呼　哉各處水龍灌救已畢正欲馳回忽聞警鑼又起探係相距里許之霞坎庄某姓茅屋不戒於火幸救灌尚速旋卽撲滅臺地數日前方遭風災窮民之受其害者苦於告訴無門今視融氏又一再稅駕何蒼蒼者之降禍於一方耶 
[壞船拍賣]  
　　招商局之富有輪船在成山洋面擱礁已列前報兹悉該船雖經設法施救然終不能出險遂致沈下後僅將壞船撈起拖回滬上閱本報後幅告白知已歸壳仵洋行拍賣矣 
[登州海市]  
　　天氣晴霽赤日　天已近兩　流金爍石溽熱異常禾稼漸形枯槁冋之霪潦堪虞者曾無幾時又復甘霖是望矣○天時炎熱海防營暫停操演亦舊　也惟若輩逸居安處　往滋生事端因復派弁梭巡可見於休息之時仍嚴約束也○自軍務敉定後麾下健兒無用武之地裁撤歸里有田可耕者仍爲農夫以終老其地鮮立錐家無儋石者不得不覓食於四方凶桿者或迫而爲盜　良懦者轉徙道途幾爲餓殍日前自一游勇自　髮辮剪去持以求售窮途落魄竟至此耶昔人所以有鳥盡弓藏之歎也○邇來長耳公　高聲價運貨䭾人脚力錢較前倍蓰自有民撥輪船來往西口一帶民間皆竊竊然以爲脚夫生意必然减色今則不然以是知生計之盈絀有不期然而然者未可以恒情測也　似妓非妓者作半開門生涯必有地方痞棍包兹謂之义桿前有某妓相識之客口角爭閙义桿知之糾合昆弟隣佑將客毆傷奄奄垂斃送信寓處令其自行舁歸翌日該客反挽人向义桿負荆請罪事始得了噫义桿之氣焰不是毋怪空心大老官儼然以護花鈴自任而不以戴緑巾爲恥也 
[米禁已弛]  
　　蕪湖米粮今春二月由道憲出示禁止出口今屆新穀登場當道卽宜弛禁以利商販本報前已紀載本月十八日晚八點鐘蕪湖道者接奉南洋大臣來電内開頃接北洋大臣電稱京津一帶近日霪雨河决遍地汪洋小民蕩析離居亟需賑撫南中雨暘時若新米將登請速弛禁使米粮流通以濟災區等因准此仰卽出示照辦云云其時　端甫觀察因公晉省隨由幕府尋逹省中一面照會英領事及稅務司曉諭商人准卽報運田口按米市爲蕪地生意之大宗市面興衰之所繫也次日粤商所開各巨棧卽發電報至上海閩粤各處令卽派輪來裝然則蕪地市面又當熱閙而大江南北産米之區消路可以大暢矣 
[照錄重慶通商條約]  
　　光緒二年烟臺條約本有重嚴通商之說前　英商立德仕宜昌自置船棧禀請英使照會總署請照烟臺條約試辦通商總署以重慶通商從前條約旣有明文難以阻止然輪舶入川諸多窒礙未便准行一再籌商迄無成議嗣由英使在京會議經總稅務司赫德從中調停將烟臺條約中輪船上駛一節酌量變通改議專條自宜昌至重慶准其用川江常行船隻運貨通商一面將立德所置固陵輪船及棧　以十二萬金購歸西蜀　稱險阻陸則蠶叢鳥道水則灔㶑雚塘行旅往來視爲險道今旣設關互市　利所在商賈爭趨數年之後氣象富爲之一變京友郵來條約一紙照錄左方以供衆覺○大清國大英國爲續議條欵事前因光緒二年烟臺會議條欵第三端通商事務第一節内載四川重慶府可由英國派員駐紥查看川省通商事宜圇船未抵重慶以前英國商民不得居住開設行棧俟輪船能上駛　再行議辦等語嗣因彼此意見不同未克定議今願和衷商辦以歸畫一故擬定續增專條如左○一重慶卽准作爲通商口岸與各通商口岸無異英商自宜昌　重慶往來運貨或雇用華船或自備華式之船均聽其便○一凡此等船隻自宜昌至重慶往來裝載貨物與輪船自上海赴宜昌往來　載之貨無異卽照條約稅則及長江統共章程一律辦理○一凡此等船隻所執船牌旗號應領貨照及擬運宜昌以上貨物如何拆動另裝並宜昌至重慶貿易之人應遵守一切　則俾獲保護利益之便應由宜昌關監督及現居重慶之川東道曁稅務司與英國領事官　商妥定章程其所定之章程日後如有再行變通之處彼此均議明酌改○一凡雇用華船應照長江統共章程在宜昌重慶兩處完納船料共有能懸英國旂號之華式船隻應照條約章程完納船鈔所有英人雇用華船及自備華式船隻由宜昌至重慶往來運貨者務須在海關承領船牌關旂卽使能懸英國旗號華式船隻亦當一體遵照以上兩項船隻倘無海關所發船牌關旗均不准獲埅此次續增條約之利益其領有海關船牌關旗之坐項船隻均克往來宜昌重慶通商貿易所有船貨均照條約及長江統共章程一律辦理其餘船隻概由常關自行辦理所領船牌關旗應由原船自　持用不得轉付他船並禁華人船隻冐用英國旂號凡船初違關章可按照條約已開通商各口岸例議罰倘再有違犯卽將原領船牌關旂追繳以後不准該船由宜昌至重慶往來貿易○一俟有中國輪船販運貨物往來重慶時亦准英國輪船一律駛往該口○一現在議定此項續增專條應與姻臺條約視同一律其實力舉行之處亦可逐欵載入與烟臺條約無異此專條須用兩國批准文據憑在中國京城交換限於畫押之後六個月開辦施行此指兩國批准文據已在期内互換而言倘期内未能互換卽自互換之日開辦施行○此專條均在中國京城繕就計漢文三分英文三分共六分 
[萬壽停訊]  
　　本月二十八日恭遇皇上萬壽因在齋戒期内預於二十六日行慶賀禮英會審員蔡二源太守照會英美領事並飭知各捕房於二十六二十七等日停訊所有各案統歸二十八日訊問 
 
 

Page 3

 
 
[鳳去臺空]  
　　英租界慶雲里爲野鷄妓女之淵藪有陳洪卿者老鴇也蓄養雛妓使作皮肉生涯藉以漁利日前其夥妓土鳳仙感患時疫勢瀕於危送仁濟醫院救治無效而斃妓之生母蔣王氏以女已懷孚三月偶然患　理應自行醫治不應送任醫院旣送醫院亦應聲　懷孕庶免醫藥妄投何得鹵莽從事草菅人命將情報知捕房傳到陳洪卿移送英公廨旋由人出爲調處令陳洪卿出洋三十元爲埋香葬玉之費事始寢息諺云最毒婦人心吾謂鴇兒之母更勝尋常萬倍試　勾欄中凌虐妓女百般箠打宛轉呼號慘於屠豕設遇門庭冷落或妓女身患疾病恨不立時屏棄荒郊視他人性命眞犬彘之不若安得靑冥日出使覆盆之下無含寃之人哉陳洪卿之事其小焉者也 
[女孩失路]  
　　昨日相傳爲雷祖誕日滬城丹鳳樓及西門外雷祖殿香火素稱繁盛自黎明至晚進香士女踵接于途有某氏婦挈七歲女孩緩歩入城甫抵廟門因人多擁擠一轉瞬間孩已不知去向該氏赶卽找尋至午後尚無着落未識掌上珍珠尚能復返否 
[流氓凶横]  
　　縣書朱某前晚行過老北門地方遭該處流氓某某等毆打當卽扭獲顧元福一人送至巡防北局朱一面奔至縣署將情禀明陸大令卽傳九鋪地甲緝拿昨日該地甲獲到陳福永　錫泉二人由局中派勇將顧元福等一倂移送縣署陸大令飭將陳等分别　所候訊按滬地流氓之多甲於他處向來惟租界爲最盛近則城廂以内遇單客行走亦有拆梢毆打之事陸大令嫉惡素嚴必當盡法懲藥以儆凶頑而安良善也 
[縣案彚錄]  
　　楊桂林投上海縣喊控堂弟金林佔地陸大令准詞飭提到案於前晚提訊楊桂林訴稱本邑人住在廿四圖地方現爲小工堂弟金林强佔地基二尺事在本年正月十三日向論遭打至十六日邀啜講茶經親友理勸至二十日立有合同三月初一日無端被金林夫婦毆打理勸未妥來案喊控楊金林供小的之屋年久失修於去年九月初五日起翻造至十一月初完工所佔堂兄桂林之地二尺曾經親友理勸明白於本年正月二十日立有合同今特呈案並無毆打之事且地基係桂福之産與桂林不涉廿四圖地保李月中投案候示大令謂楊　林等旣係手足當念一本之誼且立據在前毋得藉辭纒訟惟楊金林不應兇毆卽着向兄服禮了事兩造皆還斷而退○廿一保廿九圖閔沈氏同子閔關龍投上海縣控稱遭内姪沈某將母子毆傷請爲提究晚堂由陸大令提訊閔沈氏供本月廿一日小婦人有事歸家在途遭姪毆打我子勸阻亦被打傷爲此投案請究閔關龍供與母同大令騐得該氏母子受傷屬實着自行醫治一面傳該地保到案　　核辦 
[英界公堂瑣案]  
　　包探顧阿六稱客寓夥謝阿福投捕房報稱有洪學坤到寓吵擾請爲究辦由巡捕頭命我往查盖洪學坤係江北如臯縣人由蘇州帶洋十六元乘航船來滬同船有無錫人與洪爲莫逆交關照洪如到上海一切當爲照拂所有銀洋須交明客寓等情及到滬後同至客萬洪之銀洋交無錫人轉交與寓縣謝阿福後又同出啜茗吸烟無錫人以二馬車水烟袋交洪自言有事出外轉瞬到寓向謝取洋而遁洪守候良久不見無錫人至尋至寓中詢問始知洋已取去故與謝阿福爭閙今將謝洪二人一倂送案謝阿福供在郭秀華所開客寓爲夥洪與無錫人同來借寓先田無錫人寄洋後被無錫人取去並無不合不知其中有騙洋情事洪學坤供所帶銀洋被無錫人暗算惟我與無錫人同在客寓寄洋理應同向取洋方可交付爲此與謝理論蔡太守以洪學坤雖係自家疎忽情狀亦殊可憐飭回寓　謝阿福　同尋緝一面飭包探查拿騙洋之無錫人以便究辦○包探江阿三稱積竊陳君福在江灣地方竊洋十七元布六疋衣服六件來滬被華捕所見阻獲人贓有失主周松華認贓屬實今將人贓送案周松華稱家住江灣鄉間被賊竊去銀洋布帩衣服現由巡捕獲住人贓願酬該捕洋一元請領贓物陳君福供認連次犯竊蔡太守判管押六箇月期滿笞責二百板　父周松華領去銀洋一元賞給華捕○包探唐寳榮稱梁王氏在小菜塲被石明法竊錢一百文當卽拿獲搜得許多質票查明所質衣物尚未經人報失故未吊贓恐是老賊今特解案梁王氏申訢前情石明法供川沙人竊錢百文所　質票皆是已物蔡太守飭將石明法押候備文移送川沙廳安置錢交該氏領去○包探陳阿九稱西人所屬遊獵船戸瞿小毛失去白鉛疑被潘毛毛行竊及拘至捕房據言另有阿長行竊今特送案請訊瞿小毛申訴前因潘毛毛供白鉛係阿長所竊與我無涉蔡太守飭將潘毛毛暫押俟緝拿阿長到案再訊 
[法界公堂瑣案]  
　　長利洋行收租洋人某中投捕房訴稱彩視街迤西自來火公司附近各房客積欠房租不少向之索取非但不付反有流氓逞兇備捕頭立飭土李郁三包探隨同巡捕傳第四號門牌欠租洋二十元之王陳氏五號鬥牌欠十八元之李陳氏六號門牌欠十四元之女子王愛寳八號門牌欠十七元五角之應　興九號門牌欠十七元五角之夏劉氏十號門牌欠十五元之陳舒氏十一號門牌欠二十七元之陳王氏十二號門牌欠十二元之阮趙氏十三號門牌欠三十八元之陳沈氏十四號門牌欠二十四元之董老榮二百零三號門牌欠十六元三角之王隆興錫作主某乙二百零五零七兩號門牌欠二十八元之徐阿大二百零九號門牌欠二十三元四角之葉蔣氏二百十號門牌欠三十三元六角之王徐氏計共十四人一倂解送公廨宋莘樂二尹問爾等爲何欠至如許之多愛寳供稱小婦人等並非有意欠租因房屋滲漏地板亦壞爛不堪屢次催修房主置之不理是以略欠房租二尹曰屋旣破壞自應由屋主雇匠來修目今所欠之洋爾等思如何料理答稱小婦人等所欠無多情願陸續拔付二尹曰然則爾等須央人來保供稱目下無人來保若蒙大老爷釋出自顧按月付租王隆興主供稱小的　開錫作生意不隹以致積欠房租無從設法二尹曰爾如無力出租儘可遷徙洋人最公道斷不勒住家私也隨令一倂押候父保○王何航混用僞銀經德愼祥義源兩廣貨店看破扭送公堂宋二尹訊悉情由着押候飭探至王所寓永安客棧查明有無僞銀藏匿然後送縣究懲先後讞　均詳前報昨包探王榮培禀稱小的奉飭查王寓處有紅白洋布兩包寳銀一錠碎銀七塊鷹洋三十元倩人估看中有銅洋兩元今特一倂呈請電鑒原告王長生丁秋亭等投案申訴緣由开將僞銀呈閱二尹謂今將王誑購之布一倂吊來爾等自已辨認可也兩人同稱已認明無錯二尹着各自具領隨問王曰此種僞銀究從何處得來供稱小的由湖北帶來並非僞質惟成色稍低耳二尹謂混用僞銀本干例禁飭包探土榮培帶往公估局估看如係僞銀理應鎔毁如成色稍低則可通融辦理○工部局小工朱阿中訴稱垃圾馬夫張阿濤至小的住處竊去棉被一條張供稱小的向朱同居之小泉索欠適小泉不在家疑　卽小泉之物是以携出質得錢八百文宋二尹着將在張身畔搜出之洋銀一元三角贖被還朱兩造均遵誰而去○王郁兩包探同禀稱前晚太古洋行上海輪船停泊浦中被鎭江幼孩視德甫竊去眼鏡一副洋刀一柄當經失主拘獲送人捕房今特解案請訊失主因有要事已動身矣祝供稱小的在蘇州習業因被師父毆擊潛逃來此偶至輪船尋熟識人意圖回里宋二尹問爾在申住何處何人授爾行竊之披答稱小的每晚宿新北門外嫁妝店門前舅父王長林開設剃頭店小的不敢竊物叩乞恩寬二尹判責手心四十下押候再核○醉曰園夥李嘉山訴稱謝連臣串通瑞興錢店主許馥齋持伊店期票洋一百零五元向換現洋不數日伊店卽閉今知許私自致信與謝經小的查悉故將謝扭案請追謝供　此項洋銀由許用去小的惟轉手而已現在許避匿城内藥局弄求賜提問宋二尹謂爾若能將許交出則更好矣當飭包探帶謝入城指拿○謝　樂控楊祥記欠銀供詞中牽小公堂中西官俱欲懲究云云已詳前報昨日楊繳到銀三百數十兩謝投案呈遞禀詞請將銀給領宋二尹謂楊旣欠爾　兩爾足有薄據今日曾否帶來謝稱店已閉歇司帳人不知去向無從將張稽查矣二尹 
 
 

Page 4

 
 
謂司帳人雖已歇出簿歴定必存在爾處終須繳案稽查謝一再求恩稱實因店歇已久日内需用銀兩務請給還二尹曰三月中所出期票准爾如數領去至八月期票暫存案下屆期方可領銀復謂楊曰爾須將葛子甫尋次待本委追間前欵兩造皆唯唯而退○樂材公所巡丁兪水香伍仁奎同禀稱立昌太報關行夥周幹山雇車裝元參十件行至新開河附近小的等查知此種藥材在杭州漏報厘捐是以拘請科罰周稱此項藥材代客寄往汕頭本欲裝去報關中途驀被巡丁阻住事在租界與藥材公所無十宋二尹着將　暫存捕房候杳明章程冉行核　○怡新園浴堂股東胡新二投案訴稱日内店基已售去共得價洋五百七十元除去開銷祗剩四百餘元當卽憑中照股分攤分特禀求銷案剃髮匠謝元興訢稱小的酡諭繳呈罰洋四十元怡新園本有二股今已收到洋四十元尚少四十元未知因何不付胡供稱當合股時謝未父足股本爲此除扣二尹謂胡王若此爾太欺謝矣爾與謝究竟是何親戚答稱謝係小的之表妹婿二尹謂此係至親何致如此隨着將餘洋繳　胡稱帳已算過目下無洋可繳遂着押候繳到洋元再核謝繳之洋四十元如數充人公欵 
[上海文報局恊賑公所接到天津胡雲楣觀祭告災急電]  
　　謝綏之施少欽王心如任逢辛經蓮山兄鑒本年順直各屬霪雨爲災各河漫溢决○上下數百里一片汪洋廬舍民田盡成澤國小民蕩析流離慘難言狀工撫並舉地廣欵絀請諸公速　援手多方設法勸募源源恊濟以救畿輔生靈感甚盼甚棻叩六月二十三日 
[上海文報恊賑公所接揚州復茂恒恊賑公所來信]  
　　少欽心如蓮珊子萱諸善長大人閣下前以盱眙火賑辦畢後復留錢欵以備善後事宜曾　函布告並附呈清帳諒登台電另繕告白一紙想亦代登申報念念查此項蒙貴所並各善士撥助共合揚平銀三千八百十四兩九錢四分八釐除支止賑加恤等款並留備善後之欵計共合揚平銀一千七百三十五兩五錢六分一釐外仍存揚平二千零七十九兩三錢八分七釐前已函申聽　提撥迄未奉有明示適聞福建山東直隷等處告災事有緩急輕重合卽如數匯上祈查收並請給發收照是荷伏念盱眙自告災以來得有接濟悉出自仁人之賜謹代九叩以謝　留備錢欵一千千文誠以該處善後事宜在在需辦故公議留作有備無患之計木免擅專尚祈鑒而宥之爲辛此佈敬請均安並候回玉愚弟李培松培楨靳文泰毛鳳音陳世棟拜上六月初十日 
[請領屍棺]  
　　滬北棲流公所來信云本月二十一日英租界榮錦里天寳棧　送病客卓藜閣係四川華陽縣人年三十三歲到棲流公所當卽醫治兩脉俱無眼反口禁勉擬急投方藥灌救不及卽於是日酉刻身故檢杳行囊開單存儲知係宦家後裔且係有職員照章禀請蔡二源太守轉請陸大令臨視委係因病身死當飭妥爲收殮現在棺櫬暫厝保安堂義阡待領除請陸大令移知原籍地方官知照該家屬來滬领柩外如有該　員　族以專主者請來代領亦可 
[助賑求佑]  
　　謹啓者頃奉到漠河金礦局憲錫山李秋亭觀察來函爲該處礦丁寒濕凝滯頗多疾病特助賑濟規銀一千兩祈神默佑請方合藥藉資調攝等云祗領之下仰見觀察擘畫精詳慈祥惻怛當此順直山東奇災　狀止在大呼救命之際慨分　　惠溥鳴嗷滿地災黎旣蒙拯救於垂斃合礦丁工必獲神佑以平安直東戴德邊境蒙庥稽首慈雲傾心祝露請登報章藉頌生佛上海六馬路仁濟善堂籌賑公所董事施善昌　謹誌 
[江督轅門抄]  
　　十一日花翎指分江蘇補用道袁秉楨由京來○十二日二品頂戴江蘇候補道潘學祖辭進京○十三日知縣丁經三起服回省○十五日藩轅牌示甘泉縣要缺知縣舒朝冕在任病故遺缺查有在任候補知縣崇明縣縣丞劉沛霖堪以詳請奏補○十六日知李德培缷署宿遷事回並禀知宿遷縣任内交代算清 
[蘇省撫轅秒]  
　　十九日同知敖式金謝委署松拓林通判事家人來轅禀報候補知縣丁宗儒十八日寅刻在侍甚菴公舘病故於十九日已時大殮○二十日候補知府林文炳銷驗收城垣工程 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
