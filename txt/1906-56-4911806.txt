# 1906 - 56 - 4911806

 

Page 1

 
 
   
 
 

Page 2

 
 
[電傳宫門抄]  
　　二月初八日召見軍機麟德 
[論天主教在華傳敎宜速訂新約續昨稿]  
　　一曰與法政府直接交涉也。天主敎在法國。雖權勢盡失。而其在中國也。則以有利於彼殖民侵略之政策。故必猶極力保護之。不願其勢力之稍落。無可疑也。所謂有機會之可乘者則在於彼之政敎旣分以。後議院議員俱無左袒敎會之心。而惟以謀國家之利益爲主是也。彼旣以謀其國之利益爲主。則第令改訂傳敎條約。減削敎士在華之勢力。而於法國可得相當之利益以爲報償者。我知其亦必爲之。何則。以其無左袒敎會之心故也。夫民敎之爭。其禍遍及於各行省而未有己。因民敎之爭而閙敎。因鬧敎而仇外。因仇外而召外兵。前途之危險殆不可思議。竊謂與其常負此膏盲之疾而日日有亡國之虞。母寗割一部分之利益以與外人而全體之隱患可弭。猶未爲失算也。 
　　一曰與敎皇及主敎直接交涉也。彼敎士之來華傳敎。大抵熱心宗敎者居多。其横恣無狀者。半由華人之黠者助之爲虐耳。夫以傳敎而得禍。敎士雖不以此自沮。當亦非其所願。苟有可以逹其傳敎之目的。而又能免民敎之齟齬。吾知自敎皇以下。咸願聞之也。竊謂爲今之計。宜派遣專使至羅馬與敎皇議定傳敎之約剴切導以利害申明敎士干預詞訟之禁一面派員與駐華主敎詳述内地敎士恃勢横行之狀。與其所以賈禍之由。使其知若此。則是自阻其敎之傳播。而非所以推廣之。法因而訂定約朿内地傳敎之規則。一面仍許以其他傳敎之方便。以爲報酬。爲彼敎。計旣與政府絶交。凡無益於其國。之侵略主義而有利於其敎者當必樂從。爲我國計。第令敎會不干涉我政權則國中奉敎之民數雖增。與民智之進步上不免稍有阻礙而於救急之計則未始無益也 
　　一曰請以傳敎問題付之萬國會議。也設法政府或羅馬敎。皇不允我之所請則惟有交諸萬國和平會議以裁判之蓋傳敎之爲中國患者。獨加特力敎。而及其鬧敎之時小之則列國之敎士。同受貌類陽虎之嫌大則之列國之商。人時有殃及池魚之。慮是一敎會定章之不善。足以擾亂和平之局也。此甚關係。列國當亦略知之而同病之。况歐洲大勢新敎之國日興。舊敎之國日衰。借新敎各國之公斷以定約朿敎士之方法法。雖欲梗議而不能。此或亦不得已之一策歟。 
　　庚子拳匪之。亂其近因則在於政府之排外主義。其遠因則仍在民敎之不得其平耳。不然。其蔓延斷不至如彼之速也。多經一懲創。排外之主義。變爲媚外。媚外之結果。使敎會之勢力日長而民敎益不得其平。不平之情積久而一洩。如是循環無己。欲國之不亡。其可得乎。竊願秉國鈞者。早爲圖之。母徒以了一案爲畢乃事也。 
[本館接到江督請法領事持平查辦專電初八日未刻到]  
　　江寗專電云頃江督電致駐滬法總領事謂焚燬敎堂傷及英法敎士實由江令被迫自刎並加戳而成贛省旣經力任保護敎堂之責彼此自宜處以鎭靜持平查辦以服人心 
[本館接到贛撫請抵省法艦兵員不必登岸演炮專電初八日酉刻到]  
　　南昌專電云法艦昨已抵省胡撫電請法總領事專嘱艦上兵員不必上岸不得演炮以免驚後經法領事電逹該艦兵員勿必上岸俟本領事到再核 
[本館接到贛撫電請法艦駐潯專電初八日午刻到]  
　　南昌專電云贛撫胡昨已電致駐滬法總領事謂江令傷重身故後衆心悲痛請嘱法兵艦駐潯以示鎭靜 
[胡撫電詢法艦來贛有無查辦人員]  
　　昨日滬道接贛撫胡電云法艦來贛有無查辦人員在船江省自應力任保護請轉詢法總領事云云 
[南昌敎案三誌]  
　　初七日南昌電云南昌縣江大令已於今早九句鐘身故其被害敎士由撫軍派李觀察及委員某用小火輪護送靈柩於今日起程至九江飾終之禮至爲優渥譯初八日字林西報今日午後三點十分鐘九江發來電云所有被亂民殺害之美敎士金海姆夫婦二人以及天主敎士六人之屍身己抵九江各該屍身均已由醫生四人騐過至南昌縣之屍身現方由醫生查驗美國兵艦已有二艘駛抵九江駐潯英領事已於昨日乘英國淺水兵艦赴省有已抵九江之天主敎士一人己因熱病身故譯初八日文匯報 
[淞口兵輪來往分駛吳淞]  
　　此間自得江西南昌 
 
 
 

Page 3

 
 
閙敎消息駐滬各領事均調兵艦駛往長江向來駐泊本埠浦江之法國巡洋艦（提斯克司號）魚雷艇（亞力號）已於初五日傍晚由申開駛至淞暫泊三夾水初六晨駛進長江又美國（可立四）英國（梯勒）魚雷艇等亦於初六晨由淞駛赴九江又英國巡洋艦（奥司帖來淋號）前午己開駛出口昨日下午仍回浦駐泊其現泊張華浜之英艦（福祿來號）今日亦聞將往長江又停泊淞口外之奥國巡洋艦（開四淋弗來截號）於初六日進口移泊張華浜灣（不） 
[本館卽到日本加籐氏辭退外務大臣專電初八日戊刻到]  
　　東京專電云日本外務大臣加籐氏現已上表辭職所有外務大臣事務由總理大臣西園寺兼攝 
[西報述皇太后聖躬欠安]  
　　初七日北京雲云皇太后聖體欠安同日天津電云皇太后聖體安否天津尙無所聞譯字林西報 
[李蓮英出居頤和園京師]  
　　日前西報載斥逐内侍李蓮英一時滬上謡言蜂起茲得京函謂正月杪京中傳述李蓮英因事偶失慈旨出宫避居於頤和園俟慈意稍轉再行設法云云（日） 
[西報紀奉省馬賊情形]  
　　初七日北京電云奉省馬賊近頗猖獗並有竄入山海關之信故德國己在彼增添戍兵譯字林西報 
[英紳對於非洲華工之意見]  
　　初六日倫敦電云上議院紳以南非洲華工一事辯論至夜半羅潑脫伯爵始以密爾奈伯爵改變政策有害之說爲然譯字林西報 
[英商與宿關涉訟淸江]  
　　英商李德立君派夥運有卜内門洋碱四百担至紀靈州等處銷售行經宿關（爲淮關分卡）某扞巡照例向索每百担四千三百文之驗費該夥以洋單定章但須騐無夾帶卽應放行至於關卡需索碍難遵照致啟齟齬目下貨物被留李德立君巳禀由領事電請江督轉飭從速騐放仍須索賠虧耗而宿關則藉口於該商所持洋單無揚庄及天妃閘之騐戮顯有偷漏闖越情事商夥則爲彼兩卡不肯蓋戳自曠職守與商無涉兩造爭論不决已在宿州涉訟由商夥與與關扞到堂對質矣（士） 
[加意保護天主敎緣由鎭江]  
　　法國政府定議將國内天主敎所置産業一律充公所有在中國敎士仍舊保護愚民以訛傳訛致有法國不肯保護天主敎之謡鎭地官場因鑒於河南江西兩省敎案又起恐匪徒乘此煽動遂加意保護敎堂爲防患未然之計（工） 
[漳浦敎案餘聞廈門]  
　　漳浦閙敎迭紀前茲悉閙事時縣署中監犯逸去四十餘名衙内器皿什物及盧令衣服等件均被匪往搶刧一空現己安謐如常（中） 
[電飭查辦李道擅租島地北京]  
　　聞外務部電致署理閩督畧謂聞星嶼島地經李道擅租洋商爲屯油之地希請作速查明電覆（月） 
[京師江蘇學堂開學北京]  
　　江蘇學堂於正月二十八日開學陸鳳石尙書以下到堂觀禮者甚多學生報名者一百二十餘人惟是日到者僅六十餘名與定額八十名尙未足數（仁） 
[程軍門函商長江水師學堂辦法九江]  
　　日前長江水師提督程從周軍門致湖口楊鎭臺函略云昨接貴標中軍吳遊擊禀請專設水師學堂井條陳辦法（原禀錄前報）均尙可採我水師可以因此研究人才并可練成勁兵水陸兼用有事則可兼禦外患平時則可力振内防建威銷患舉基於此所稱捐廉一節弟自應首先提倡水師雖無欵可籌然各省皆爭先舉辦我水師豈能獨後惟所籌常所一節擬提回瓜棧生息成本辦公銀一萬兩由營發商一分五釐行息全歸學堂經費云云雖屬因公濟公但此項究竟能否由道庫提回有無窒碍尙祈公同酌議如麾下有别項辦法亦祈籌示（本） 
[絲紗廠擬另舉總理蘇州]  
　　蘇州蘇經蘇綸絲紗兩廠以息借銀五十五萬七千六百兩作爲股本按月七釐起息自陸紳入都由已故祝紳承租照章給息内提二釐作爲公積未及五年虧耗日多光緒二十九年費紳接辦議給老股息銀減爲常年三釐現各老股以受虧甚大由張履謙潘祖謙徐俊元任之驛吳本善王立鰲吳韶生葉榮等公議另舉總理籌欵自辦廠租捐項自當照例先繳其老股息銀加給常年二釐并籌撥銀一萬兩爲地方辦理實業學堂之用刻已禀請藩憲及商務局核示矣（吉） 
[集議先築德濟鐵路北京]  
　　山東京官集議以該省鐵路德人久欲承築擬卽自籌鉅欵先築德州至濟南鐵路一段以杜覬觎而保權利現方籌擬集欵開辦章程一俟妥議卽行禀請南部立案興辦（吕） 
[開辦太綏鐵路之述聞山西]  
　　聞山西官紳擬先修由太原至綏遠城鐵路其路線將從綏遠分投歸化再漸築至張家口一可吸収蒙古貨物之利與京張鐵路相接一可免外人垂涎邀求敷設現正在籌欵云（閏） 
[商辦浙省鐵路有限公司暫定章程續昨稿]  
第十節本公司收到股銀次日起息週年七釐統於次年二月登報知照三月憑息摺發給未足週年攤作週年匀算不計閏月（ 
附說）路未開車以前但有支出尙無收入七釐之息於何措給現擬呈請撫藩分年撥借官款作爲保息俟路工有利可分限年拔還 
第十一節第五節所載先集之六百萬元爲本公司資本之基礎故表别之爲優先股遇有紅利先提二十成之三作爲特别報酬（附說）事方草創而認股與集有成數而認股如平等相待毫無差别恐互相觀望急無成立之日查東西國創立公司均有底股得沾特别之利故本公司師其意以示鼓舞 
 
 

Page 4

 
 
第十二節優先股六百萬元以本年八月終爲限屆期如未滿六百萬元之數仍擬續展一經滿數雖未屇限卽登報聲明優先股截止自後續附均作普通股（附說）優先股截止時如六百萬元外或有零數亦均作優先股 
第十三節普通股年息紅利與優先股同惟優先股所得之報酬普通不得一體分享 
第十四節凡買本公司股票者其每股元數須一次繳足（附說）有認數多而限内繳數未齊者本公司當按所繳之數行給股票第十五節凡向杭州總公司及駐滬公司附股者一經繳銀卽可塡給股票息摺各府廳州縣及他省各埠本公司先印有收據分託妥人經理以便就近附股當付收據隨時知照杭州總公司分填股票息摺寄經理處次第換給 
第十六節本公司股東會（見第三章）現未成立所收股銀暫由總副理酌舉杭滬就近附股多數之股東至少三人公同經理存放以重股本（附說）前議設鐵路銀行以便存放嗣因事有未便故仍俟股東會成立後議决施行 
第十七節本公司所收股銀如現辦工程撥用所餘之欵須總副理與股東會公舉之董事公同經理 
第十八節本公司整股之票分爲五種一股票五股票十股票五十股票一百股票 
第十九節本公司股票面負載股東姓名籍貫號數股數元數及年月日加本公司圖記再由總副理簽名蓋印爲憑 
第二十節本公司設有股東名册所記各項如左一記股東姓名籍貫並現在所住及遞信之址如有更換應卽函知本公司否則有事函告不逹係股東自誤二記各股東股數及股票股數三記各股分附人與轉賣後附入之年月日 
第二十一節本公司股東無論自買人與轉買人以載於股東名册者爲憑（未完） 
昨報第二節常山越江山南至福建浦城下脫去湖州西北越長興至安徽之廣德境十四字合爲補記 
[商部乙巳年紀事简明表八續]  
潤豐莊號合資人林毓彦等三人資本十萬元有限七月十五日註册設在汕頭 
啓峯莊號匯兌創辦人林毓彦等三人資本二萬元有限七月十五日註册設在汕頭 
伯昌莊號惠作實業放息生理創辦人林毓彦資本十萬元有限七月十五日註册設在汕頭 
南昌莊號專作實業放息生理創辦人林毓彦資本十萬元有限七月十五日註册設在汕頭 
陶記莊號專作實業放息生理創辦人林毓彦資本三十萬元有限七月十五日註册設在汕頭 
允成號專作實業放息生理創辦人林毓彦資本十萬元有限七月十五日註册設在汕頭 
資茂號專作實業放息生理創辦人林毓彦資本十萬元有限七月十五日註册設在汕頭 
利發興記行號雜貨創辦人林毓彦等三人資本一萬五千元有限七月十五日註册設在汕頭 
南豐行號雜貨合資人林毓彦等三人資本二萬元有限七月十五日註册設在汕頭 
南記行號專作石叨暹羅輪船生理合資人林毓彦等三人資本二十萬兩有限七月十五日註册設在汕頭等處 
伯昌輪船行號專行雜貨放息生理合資人林毓彦等二人資本二十八萬元有限七月十五日註册設在汕頭等處 
上海大逹輪步有限公司建造輪船碼頭棧房創辦人張謇等五人股本一百萬兩七月二十八日註册 
福和當鋪創辦人劉宗浚股本六萬兩八月初三日註册設在北京 
源泰和茶葉鋪創辦人劉景韓資本五千元十月初一日註册設在揚州 
濟和典合資人汪贊綸等四人資本五萬元無限十月二十八日註册設在陽湖 
崇昌輪船公司小輪載運客貨合資人周承基等六人資本三萬元有限十一月初八日註册設上海崇明等處 
盛豐年公司買賣蠶繭創辦人廖錦德股本一萬元有限十一月二十日註册設在廣東順德 
公興隆昌記公司買賣蠶繭創辦人陳永昌股本一萬元有限十一月二十二日註册設在廣東香山未完 
[德籌靑島]  
初八日倫敦電云德國海軍提督某在離驅思特地方宣言不認德國有將靑島作爲頭等砲臺之說惟以日俄戰後情形己與前不同故靑島沿海陸地均須加增防守蓋於海所以保全海上之中立於陸所以防備中國之内亂也譯字林西報 
[日報紀俄國近事]  
　　日本泰晤士報云現有俄兵在蒙古地方屯紥俄皇因司徒瑟爾中將以旅順降　日本實爲膽怯有罪其餘將校之隸中將麾下者經軍政司審問後己均釋放 
[摩洛哥會議近狀]  
　　初六日倫敦電云摩洛哥會議己有進步漸有　結之希望 
[英國擬增新海軍]  
　　初七日倫敦電云英國海軍費豫寡之數爲三千一百七十五萬金磅在一千九百零六七年之内英國海軍應添置新船三十三艘同日由孟買轉倫敦電云海軍豫算數内有三千金磅爲在香港設立無線電報站之用今年各艦均將安置水平車輪云譯字林報 
[英德睦誼]  
　　初八日倫敦電云英皇將與德皇在八日倫敦電云英皇將與德皇在艦中會晤 
[俄皇之忠告]  
　　初八日柏林電云俄皇近特警勸德法兩國對於摩洛哥問題須以和平議結盖非此則俄不能多借外債也 
[英皇行蹤]  
　　柏林電云英皇愛華德自禮拜六至禮拜三客居巴黎 
[伊籐侯行程]  
　　初七日横濱電云伊籐侯在艦中所坐之椅忽爾傾跌傷背受創惟不甚重伊籐侯於今日抵釜山將於明日前往仁川譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩紳擬舉員辦理礦務福州]  
　　聞陳　庵閣學淸節前後將有南洋之行茲以創辦鐵路籌款維艱擬先興辦礦政查得熟悉礦務　以羅醒塵觀察首屈一指將據情入告請其襄辦一切（共） 
[水師訂期會哨吳淞]  
　　蘇松狼山福山三總鎭所轄六營外海水師砲艇十二號輪流本省海面巡洋分南北中三道巡緝昨日經蘇松鎭徐傳隆總兵來淞乘勅電兵船駛赴南洋訂於望日左右會同浙江定海鎭姚漢卿總兵在江浙交界之黄龍山會哨（不） 
[徴兵局不允縣提人犯揚州]  
　　有袁大買者揚城著名光蛋昨因犯事甘泉縣出簽提拿袁乃投人徴兵局宋大令親往查詢方咸五參領竟不允交案大令無可如何怏怏而回（引） 
[請奬觀操人員蘇州]  
　　蘇州督練公所兵備敎練二處詳禀蘇撫略謂奉批補用道劉國邭禀隨赴北洋閱操敎習學生請奬仰督練公所會議詳奪查此次北洋秋操所有隨同往觀之敎習學生均能悉心考察不無微勞足錄擬請自備資斧者各記大功兩次由官選派者各記大功一次以示鼓勵等語計開（派赴各員）試備敎習沈保淸湯心恒柯冠時常備隊官宋維翰又排長咸頤又隊官朱鼎銘學生王耀杓（自備資斧各員）學生陳家琛徐宗逹飛划營隊官趙錦鴻（永） 
[兵民衝突福州]  
　　侯官甘蔗鄕自花會禁絶後有鄕棍洪姓數人以會首王炎炎現在鄕開設烟館計圖陷害商之駐紥白石水師砲船官李鎭國督帶兵丁登岸將會首王炎炎獲住後由該鄕民糾合多人持械抗拒將王搶回並將李鎭國及各兵丁綑諸大樹之下所戴衣頂取而擲之於地翼日統帶内河水師余協臺親詣甘蔗鄕查辦聞該鄕民以行賄了事云（其） 
[巡警學生與兵學生互毆蘇州]  
　　蘇省警察學堂巡警學生徐保華等糾衆九人與在堂兵學生互毆堂長王圻俊大令彈壓不服因即禀明總辦朱觀察將爲首之徐保華夏福貴計賓全季德奎李長春五名斥革送交警察管領章副戎帶回懲責以儆效尤所遺之缺卽以備取之巡捕兵挨補（永） 
[准辦地方團練九江]  
　　德化縣所轄之江北桑落等鄕離城數十里與皖鄂連界時出盜案該處紳耆具禀道府縣請准自立團練以保地方治安各官已准如所請（治） 
[甌商熱心助學之禀詞温州]  
　　温州職商徐錫庚等四十餘人爲學費重要情願帶捐具禀温處學務分處略謂前道憲童倡設温處學務分處聞於兩郡釐金項下每串帶收錢三十文爲學務分處常年經費詳請撫憲批准在案職商等驟聞之似覺不無窒礙及細察實情始知帶收之數甚微學務之益頗鉅伏查抽釐定章每貨値洋一元者抽錢三文抽釐至乎千文則所値貨物已有三百餘金之多以三百餘金之貨物另收學務費錢三十文尙不至虧折病擾職商等所業或南北山貨或布疋藥材或茶礬竹木每年統計不下二十餘萬金卽令盡數帶收亦不過一百九十餘千文分而析之爲數益微丁茲時艱亟應廣設學堂瀹啓民智職商等各有子弟將來不能不借徑學堂以圖進取竊見學務分處開設以來極力提倡各學堂精神爲之一振凡吾商人義應相助爲理職商等雖不能慷慨輪捐而此區區釐金帶收之微猶互相觀望過事抵抗未免太覺吝吝此外各商能否一律遵收職商等不敢擅斷至職商等數業自願認可毫無異議云云）望（ 
[師範學堂開課紹興]  
　　越郡大通師範學堂今歲復又添額招生本月初五日開課并設速成傳習所以便私塾蒙師補習地步現聞官私各學堂均議添設師範速成科各士紳俱各贊成俾輔試院改設師範完全科之不足也（早） 
[師範學校購買民房江西]  
　　省垣向有主考行台上年改爲學務處自科舉停後兼設師範學堂去臘己有推廣之議今正學務處行文新建縣趙令謂師範尙須添造學舍廣招學生惟堂内地基逼窄現已奉上憲面諭酌量購買毗連學堂之民房云云趙令當卽勘得學堂左近有民房十一家均尙合用因卽示諭各業主赶將業契赴縣呈繳以憑察看（用） 
[夏門中學招生廈門]  
　　上月二十六日興泉永道姚觀察示諭招選商民子弟年在十八歲以下十二歲以上曾經入學讀書文理粗通傳家淸白身無疾病者定二月初五赴玉屏書院中學堂報名塡明籍貫以便定期考試（中） 
[議决捐串分助各學江西]  
　　藩司周擬籌辦學經費前已錄報茲經派辦處會同學務處議定每串票一張加収錢三十文分十文留縣爲小學堂經費分十文解府爲中學堂經費分十文解省爲高等學堂經費定本年正月舉辦統計全省不下二十餘萬金（百） 
[來函]  
[尙賢堂年會議事情形]  
　　維月之二十日下午五句鐘尙賢堂广年會兼特别會於大馬路議事應中西　商到者爲吳仲懌侍郎沈敦和觀察上海道委員毛協五譯員朱葆珊太守英德兩國總領事仁記洋行老公茂洋行三井洋行各總經理尙賢堂督辦李佳白君尙賢堂議董會長商約大臣吕鏡宇星使首座宣言曰尙賢堂今日聚會係第五次之進步其第一次之進步在十一年以前彼時李博士創始切實興學費許多心計此等心計今己收効於本堂中矣其第二次之進步則在九年以前當特總理衙門批准尙賢堂辦法並優待一切從此器重李博士者不少其第三次之進步則約在三年前計與前次之進步雖相隔甚久唯滬中華人均以尙賢堂設在上海爲合宜隨約同官紳議建尙賢堂捐集鉅欵以備購地之用其四次之進步則在客歲之暮斯時按照西國律例註册於香港此舉殊屬重要緣簽助之人居外國者當聞之必也今日第五次聚集中外人士以明大家同深賞　尙賢堂以前所爲並示均願恊力滿意贊成其善舉俾收効果本大臣與李博士相交有年深嘉其關心中國兩載以來本大臣辱蒙衆董會長之任深懼有負雅意歷觀李博士在尙賢堂辦理一切實爲僑居歐美人之　　缘外國人宋肯如李博士之勤勤懇懇始終成全此事足見與華人格外交好此事雖往往有人忽畧然實關重要去秋數次演說華人與外人和好本大臣有親耹之者有從華報紙閱之者實深欽佩本大臣深留心尙賢堂之敎育尤期造就英才爲國家効力倘本大臣能勸得來學者日見衆多俾各省督撫顯官捐助咸此美舉尤所願也去年有四位督撫顯官曾有　助不勝榮幸李博士能用官話敎授學　其於　　　一尤爲賅備條分　晰直言無隱足爲世道之一助本大臣盼望尙日見　境使華人受益者有加無己庶幾英美及别國之朋友更加踴躍相助將來尙賢堂　　之名　日起而人才濟濟是皆李博士之功効也本大臣　列會長不勝　 
 
 

Page 10

 
 
　　幸焉語畢上海道委員起立代述袁觀察因事不克赴會之歉忱復宣讀袁觀察之祝詞曰近數年來中外一家不分畛域凡關利益之事互相切嗟効法上海通商總匯各邦人才畢集又得尙賢堂潤飾鴻業益國利民規模日廣奬掖日宏凡我人民蒙尙賢堂之敎育智能道義日以增進即庸衆亦資觀感變化氣質行見中外一道同風共臻尙賢堂之名垂萬古可與天地同壽永遠奚足云乎哉本道離此之後仍心馳神往不上理敢須臾忘尙賢堂之宗旨惟願堂規堂款日新月盛樂羣敬業以底大成使他日各行省推廣分設宏庇我民庶不負中外同公之斯會也德眞君繼之操英語布告一切由李佳白君遂節口譯轉告華人之在座者其言曰我儕今日下午在此開會商議兩事一接收尙賢堂督辦半年之報告以及出入欵項淸册截至西歷一千九百零五年九月十五號爲止一按照尙賢堂己在香港遵例署註册之新修章程辦理諸事諸君皆手執報告淸册一編想巳流覽考察報告内所載是去歲尙賢堂之遭際有足令人寒心却步者有足令人奮發興起者要與一千九百零三年時華人以誠意大度對於此堂之情况判然不同我儕不得不謂其由於去歲華人排外意見潛滋暗長之故然苟知其不幸而出此則益覺尙賢堂之不可綏設盖此固以敦崇中外友誼爲宗贊地者也又按報告内所述江川兩督及鄂浙兩撫皆捐助鉅欵當報甫經發鈔又得搷督捐銀一千兩爲敎員經費是皆足令人奮發興起者也諸君請閱報告所述華人購欵内尙欠前借營造欵内銀二千八百兩現巳減至二千兩又另需銀三千兩現己減爲二千兩爲尙賢堂所巳購十四畝地基之用再營造欵内亦需銀七千兩爲添造學舍之用此欵現亦減五千兩内有二千兩即頃間所述從前購地時借用營造欵内之銀華人當日曾擔任而自今尙未歸還者尙賢堂辦事董事己决議興辦此兩項工程今日應請核准並籌措此兩項工程之用欵共計銀五千兩學舍兼可爲演說廳之用且地基如欲以之爲運動場則年内須立即培士栽花所費僅二千金而本堂中外會友卽得於此休息運動豈不甚善倘任其廢棄不用雖似爲節省經費起見然實未見其有當也查出入欵項淸單現已有購地經費營造經費華敎習經費之存欵購置演說時應用儀器之存欵敎習薪水及學生奬賞之經費藏書樓經費都計六項又查常年經費項下去歲下半年僅用銀二千五百兩此數實在不多雖他堂他會之度支似覺稍少於此然不知彼等西人之薪水皆來自外國非出自之本地也（未完） 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[松郡學務松江]  
　　華亭縣趙大令捐廉籌創懷新高小學己誌前報月底招考應考者祗三十六人額定六十名尙不敷半姜蔡兩敎習以近日雨水過多四鄕子弟多有不及報考者商請大令另出示諭定期初五日續考○浦南葉榭鎭公立學堂近經吳勉之馬子謹及費陳諸君就鎭中巿籌創啓秀學堂延定吳若愚顧硯香王蘭卿三君爲敎習定額三十名已於正月二十六日開校（手） 
[蘇州官事]  
　　蘇藩牌示太倉州州同王慶耀病故遺缺以大挑知縣魏士鴻借補又署吳江主簿蔡安和期滿以沈瑞麟請補己奉部復○按經歷劉敬焕過班知縣○知縣管衡委洋務局文案差○蘇府訓導王槱林委學古堂編校差○直州同趙恩壽委奉直捐局勸捐差○前禮部侍郎郭曾炘辭行赴滬（永） 
[改期接受藩篆蘇州]  
蘇藩篆務委朱竹石廉訪署理已誌前報茲悉因初九日期不甚合宜改於本月初十日已時接受藩篆已諭飭闔屬官員遵照矣（永） 
[紛調局員紹興]  
　　越郡義橋員局侯令資森因捐數短絀由紹釐夏總辦詳請撤調已委候補縣萬康承乏又曹娥局員曾令因由佐贰過班尙未引見於例不合奉委杜令鍾俊辦理未及到差卽奉浙藩改委何司馬蔭枬承乏（早） 
[新淦縣請假原因江西]  
　　新淦縣周令去歲赴任時藩憲傳 
令趧辦義圖并謂如不能辦卽將撤任周接篆未久卽以義圖辦成禀報以圖收漕其實並未舉辦也今漕已收訖聞藩司有委員往查圖消息故屢假患病禀請開缺迄未批准（用） 
[鹽改用新製揚州]  
　　淮南通泰各塲煎鹽之䥕往往購用私䥕敗壤鹽法上年經運司查悉實情遂毅然裁撤䥕廠革退䥕商禀准督鹽憲改良一切舊章屏除各項浮費叅仿日本製法由官鑄造隨於南門外响水橋隙支搭廠屋於去冬開鑄刻已造成若干口昨特運載來城禀請趙都轉勘騐其形式係仿東瀛較舊式略小而質薄搬運旣易而成鹽亦速價値僅得舊式之半都轉勘畢深爲嘉許隨札徐本勛先生領解若干口赴東台交由泰分司轉諭各塲商按照　灶多寡分别備價具領試煎徐尹已奉札就道矣（亡） 
[恊濟公司勒閉追欵杭州]  
　　浙省前由職商余鑫曾厚昌禀辦協濟彩票旣又增售副票弊竇百出幾難力持茲奉浙撫查得積欠捐欵不資未便姑容故於初五日諭飭商務局勒令該公司立卽閉歇并向余曾二商追繳欠欵一面籌議改歸官辦大致仿照湖北籤捐成法云（獨） 
[盜刧竹商蘇州]  
　　竹商周二等運竹四百帖由湖州山中至常熟銷售某日傍晚時行經蘇垣盤門外夾浦橋忽有小船一艘盜匪十餘人飛棹至前手持洋鎗躍過船頭勒索洋一百元周無以應各盜遂將周二等吊打並將徐小和子用刀戳傷搜取洋十餘元銅元一千餘枚而去周等於前日在盤門馬路茶室中遇見各盜遂鳴捕拿獲張福生錢保山盧長林三名解送商務工程局轉解元和縣訊辦（永） 
[官绅公餞升道]  
　　今日爲上海官紳商董假滬北張園公餞升道袁大京兆之期公共公廨讞員關絅之司馬亦須前往故特照會德國領事轉飭各捕房停辦公事一天（當） 
[新道定期入署]  
　　新任上海道瑞辛儒觀察因駐節老洋務局辦理公事及傳詢屬員諸多不便故擬於初九日先行入署俟將房屋修理工竣再移瀛眷云（事） 
[堅留總董志略]  
　　初七日新任道憲瑞觀察在新洋務局接見南巿總工程局領袖各總董李平書明府於禀見後一再辭退觀察詢以何故答稱因馬路工程電燈各項尙未起辦先將捐欵易名收取商家未免嘖有煩言之故觀察婉言堅留諭以目下開辦之初各董務必恊力整頓現准暫將警察捐從緩先將馬路工程及裹街一切街道均行修整以冀商民輸捐踴躍明府奉諭之下各總董均以爲然始興辭而出（寳） 
[禁止戤冒洋商]  
　　去年崇海通各花行商董以近來各洋商在滬收買棉花有等不肖掮客冒牌欺朦將攙水之花混售以致受虧故經擬定公所章程禀請商務局詳請大憲照會領袖總領事及各國領事轉飭英法讞員禁止華商不許在内地戤冒洋商開設行棧在案茲經商務局詳請撫憲轉飭各屬出示曉諭本縣汪大令當卽遵照出示矣（寳） 
[雇車裝運拉圾]  
　　總工程局垃圾夫因工資不敷乞退另雇崇明帮工人已志前報茲聞各工人現亦不願承挑以致各巡士有在城脚雇各小車裝運之舉各車夫以給資甚微俱不甚願云（尺） 
[謀斃劣子報騐]  
　　蘇婦黄錢氏與夫黄子雲攜同兒媳赁居美界有恒路三十一號門牌其子黄小狗不安本分經黄夫婦於初七晨用繩綑綁謀斃事爲捕房所知派探倪順泉協同西探往查屬實飭投上海縣報騐一面將黄錢氏拘獲於昨日解廨訊究獻員關絅之司馬以案關人命且己報縣未便會訊遂商之英副領事判氏交官媒管押候縣尊相騐後核奪迨午後一點鐘汪大令帶同刑仵人等蒞驗仵作喝報委係綑縳後被手义身死提詰黄子雲供因小狗不務正業屢戒不悛前曾送縣究辦仍不安分故下此毒手大令得供諭飭自行棺殮候查案再核（合） 
[無意獲竊]  
　　沈阿三王阿發二人因索欠口角在小東門内長生橋爭毆不休經巡士上前拘拿忽有駁船夥張阿發肩荷所竊之顔料三十餘聽情虚棄地而逃該巡士因卽將貨及沈王兩人解局禀由郁二尹提訊以各有不合判沈罰洋兩元王罰洋一元省釋張候送縣究辦（事） 
[押候補詞核辦]  
　　黄某因船案糾葛扭徐菊泉到縣喊控奉諭押候補詞核辯旋有某洋商到縣具保大令未准所請（嚴） 
[上海縣案]  
　　法華司前日申送互毆受傷之蔡鏡孟阿發到　當晚經汪大令訊究蔡供昨駕捻泥船至西鄕夜間　漲船多黑　中　尖悮戳孟阿發　　等共有四船蜂將小的毆破頭額由司拘解到樂求　孟供　腳划　被蔡戳傷　　復出言蠻横因而爭　是實大令驗得各人受傷　　　　　　　　　　　　　　案内山公堂解縣之　　　　　　　　　　　　　　　　　　　　　　 
 
 

Page 18

 
 
人糾至某店攫取衣服兩件是實大令判還押候辦○張章氏控盧毛毛即錦章藉産訛詐亦奉提訊章氏供故翁於咸豐五年買盧大炳地一畝六分被大炳之姪毛毛佔去三分二釐婦人後將該地賣於洋人得洋五千元毛毛覬　價巨揑稱地有祖坟意　訛詐今有盧姓賣契呈電質之毛毛供詞支吾大令喝責求免因判不准再擾如違嚴辦（嚴） 
[總工程局紀案]  
　　錫金公所司帳許惠芬控子祖雲不務正業請爲究懲正裁判官孫明府准詞提訊祖雲一昧求恩因當堂大加中斥著具改過結交父領回管束○十六鋪保愼公司粤人郭鏞蓀以訂造小輪設立公司爲名騙取銀洋逃逸昨有龔渭生王扣保等將郭姪元章及包車夫王阿金解局請究龔供被騙洋四百元王供被　一百元另有肇隆猪行主葉顯章投稱被郭欠房租四月計銀四百兩請追質之郭元章供叔父之事素不深悉王阿金供不知主人下落明府判王交保郭押候飭探查提鏞蓀到案訊追○前目升道袁大京兆出署時有邱元盛秤店夥劉金坤被一百廿號巡士張阿大驅逐閒人執棍擊傷頭額昨由孫明府提訊判張阿大貴手心一百下斥革○朱阿林在馬路圖竊被包探查獲解究明府念朱有病姑寛發普育堂醫治（尺） 
[公共公廨晚堂案]  
　　同豐莊經理人陳麟模短交招商局華棧銅元合錢十八千餘文向索不理控奉提案前晚由襄讞孫明府訊究范田淸供前者裝運本棧銅元中途失竊一箱雇人撈取用去費錢三十八千九百六十文詎陳不認請追訊之陳供求恩斷明府衡情之下判各認一半完案○吳松庭控閔福庭代運行李遺失求追奉訊押繳在案茲己日久前晚奉明府提比閔供無力賠償問官念己押多日判卽開釋（當） 
[英美公廨早堂案]  
　　德昌洋行買辦孫連方在泥城橋外被流氓持刀剝去狐皮袍褂並搶鈔票時表戒指各物報捕飭緝經探拿獲陳玉林徐阿毛即順興及劉阿毛張坤泉王阿四沈桂林即長腳桂卽張紀林王連生張洪生蔡小根等十人解訊收押在案己志前報昨日覆訊原告孫蓮方供是晚十一點半鐘經過坟山路被流氓陳玉林等五人突出利刃搶去各物薛阿迎供正月初經過新垃圾橋被張坤泉等五六人誣指欠洋剝去皮袍等物劉也泉供正月初雇車道經新垃圾橋被王阿四沈桂林陳玉林等六七人持刀架　刦去袍褂及洋四十三元銅元廿四枚榮吉昌供正月廿六日在新垃圾橋被陳數人剝去皮背心皮袍絲　馬褂金戒指等物金同生供被攫雀籠老順興供被搶綢腰帶三條俱請追贜訊之陳陸劉張四流氓俯首求恩沈桂林王阿四供袍褂洋元實係巳逃之綽號小鹽金豆阿三所爲關司馬商之英副領事以各流氓目無法紀判陳陸劉張各押西牢六年工作滿期逐出租界王阿四沈桂林各押西牢三年過犯張紀郎蔡小根王連生張洪生訊不承認還押捕房查明再辦各贜分别給領○粤人唐長根調戲蘇人潘潤生之妾經潘向斥唐竟糾人至潘開之萬大烟紙店以購物由口角相打毁去什物經潘報由包探獲究司馬以見証未到判唐還押候再覆訊○羅新根竊義商新大洋人皮鞋絨毯等物由探解究判押候照會義領事會訊○船戶馬阿金馬阿林馬阿五與張長金胡阿生張阿咸張阿慶吳裕成吳金桂等在太古南昌輪船行竊十二號駁船内黄荳由水巡西人獲案解究司　判押本廨兩禮拜○嚴谷堂與黄金德胡先章戴　章等在張家口輪船上謀充水手圖竊船上油漆報由水包探獲案請究司馬訊得竊物　實判各押本廨陸禮拜○求　陳福生竊四川輪船氷糖十包由水探解請覆究判押候禮拜一訊辦○　文照　阿德串竊榮記同和報關行洋紗經捕拿獲訊押補提丁洪祥胡友德在案昨由包探解究司馬以各供不諱判各押捕房兩月贜給失主○方瑞卿因妻在雉妓院内帮傭嘱回原籍不允方卽因羞自縊由二百三十一號捕解救己紀前報昨日送訊司馬判押候備又送往吳縣傳家屬認領（當） 
[法租界捕房事]  
　　醫生朱坤國去年八月憑張陳氏說合娶某姓婦爲妻出洋二百五十元事後查知此女　　　　爲張陳氏拐出當即函致女母同往蘇州尋氏理論在元和縣控告縣尊判將女交其　領回所有身價向氏追取詎料氏卽逃至上海匿跡法界爲朱知悉扭入捕房昨日解訊旋有鴇婦張雲仙投案禀稱去年張陳氏曾領來女孩一口賣與小婦人出洋三百八十元十二月間被氏謗去求請究追陳明府　閱賣契的係張陳氏出面當與姘夫楊進齋串拐無疑判氏押候訊明嚴究○張德明胡瑞　屢將磚瓦堆於道旁工部局以其違　昨日傳廨請究中西官判胡罰洋十元張罰洋六元○左子祥控學徒劉國榮揑造　章至恆德店冒取香煙一案昨由薦保人周錫福游明章投案交呈洋四十元求請寛辦明府准之判將洋給原告具領劉交游帶回完案○麫館主余茂榮控店夥張順慶拐匿媳婦杏貞一案昨日　房將續獲之陳德友解訊陳供現在合源染坊作工余媳雖由小的送往紹興實係妻弟善元所拐明府因判押候備文至紹興關提杏貞到案再訊（臨） 
[美租界捕房事]  
　　塌車夫陳大德等五人推車至乍浦路橋下將四百九十八號捕足背碾傷由他捕拘　　　　　　傷捕送醫院求治○婦人王陳氏報稱佳元芳路被表親朱友郎糾人來家强借不遂欲將婦人拔往他處請究捕頭允爲飭探查辦○張金和陸萬金因爭扛貨物在百老匯路互毆陳畧受傷由捕一併拘究捕頭以各有不合斥出○李阿寳楊阿毛王阿法在酉華德路張元飯店算帳啓釁將該店物件擊毁甚多由捕拘入捕房賠洋了事）似（ 
[法公堂罰欵收付淸單]  
　　一千九百五年正月至六月底止共收罰欵洋三千三百九十四元八角共付巡捕房充公洋一千七百二十五元二角六分共付公堂各项費用洋九百十八元二角六分五釐除付餘洋七百五十一元二角七分五釐　充普育堂善舉洋一百五十元仁濟醫館善舉洋七十元放生局善舉洋五十元輔元分局善舉洋四百八十一元二角七分五厘總共付洋三千三百九十四元八角○一千九百五年七月至十二月底止共收罰欵洋四千一百二十八元四角八分共付巡捕房充公洋一千四百三十六元七分共付公堂各項費用洋七百二十二元九角一分五釐又付押犯棉襖棉被工料洋六百十六元除付餘洋一千三百五十三元四角九分五釐撥充普育堂善舉洋二百五十元仁濟醫館善舉洋一百五十元放生局善舉洋一百元輔元分局善舉洋八百五十三元四角九分五釐總共付洋四千一百二十八元四角八分 
 
 
 

Page 19

 
 
   
 
 

Page 20

 
 
實官捐升遇缺先兩項改由直隸自行收捐咨行查照辦理惟現在捐務勢成弩末而捐升遇缺先兩項捐途又隘此次十月分第一次請奬僅收捐項二萬五千餘兩按月計算每年斷難收足五十餘萬兩之數計口授食之需不容稍有缺乏假令收不足數而各軍士懸甑待炊卽使臨事周張亦難咄嗟立辦貽誤大局實非細事伏查奉天廣西先後開辦餉振捐輸疊經奏請収捐分缺先分缺間本班儘先遇缺先各花樣並各項捐升經戶部先後議准在案此項捐欵旣爲陸軍餉項而設實較奉天廣西情形尤爲緊要如果僅收捐升遇缺先兩項則捐數必無起色將何以餉飢軍相應仰懇天恩俯念陸軍餉需窘迫准與奉天廣西等省一律加收分缺先分缺間本班儘先等花樣以資軍食而裕餉源謹附片陳請伏乞聖鑒訓示謹奏奉硃批戶部議奏欽此宫門抄十一月二十二日吏部翰林院正黄旗値日無引見崧蕃謝賞一個月恩常山續假五日吏部奏派騐看月官之大臣派出奎俊李殿林綿文恩順漙興李昭煒孚琦台布劉學謙汪鳳池朱錫恩儼忠煕麟姚舒密奇承額高潤生召見軍機 
兩廣總督岑奏爲勦辦廣西游土各匪一律肅淸謹將收支軍需數目據實開單報銷摺頭品頂戴兵部尙書銜署理兩廣總督兼管廣朿巡撫粤海太平兩關事務臣岑春煊跪奏爲勦辦廣西游土各匪一律肅淸謹將收支軍需數目據實開單報銷恭摺仰祈聖鑒事竊臣於光緒二十九年在四川總督任内奉命調署兩廣總督辦廣西軍務當以剿辦巨匪餉械爲先廣西本係瘠區又當兵荒凋敝之餘餉源自必枯竭私冀廣東饒富或可挹注先經電詢廣東布政使丁體常據覆庫儲如洗欠借纍纍按閱之餘萬分焦灼不得已奏請將四川籌辦計岸鹽務盈餘銀三十五萬兩借作粤省軍餉五月抵粤查核廣東度支確如丁體常所言極形匱乏勉力籌措於粤海關庫鹽運庫湊撥十數萬始克成行到西後查看情形匪勢鴟張營務廢弛邊軍之狹悍内地防營之蕪雜以及王之春新招各勇之疲恭紛紜繁雜幾有不可終日之勢欲仍舊則難以制敵欲另募又苦於無資而西省饑饉洊臻商賈裹足財政更不可問窘迫困頓幾無下手之處於是奏請部庫撥銀二十萬又分求各省恊助函電交馳准直隸督臣袁世凱首先墊解銀二十二萬餘兩許在粤省賑捐項下隨後扣還鉅款於窘極之時大有古人濟弱扶傾之義至其餘各省督撫臣亦能關懷大局有借濟餉銀者有恊助槍械者涓滴湊集乃得稍資周轉一面愼選將弁將西省原有邊軍調歸内地並有新招各防營次第更換統領管帶裁汰老弱歸併營制所有薪餉一律加厚使之感激用命並令概歸由臣行營發餉俾免饑潰又以餉械由東運西水急灘高不能尅期赶到因於潯州南寗柳州三處各設轉運局預儲餉械以備前敵不時之需至是士氣稍揚兵事漸次得手湘滇客軍之來合勦者亦過界協助方冀事有轉機軍餉得以按月減少不意上年正月十一日又有柳州兵變之事嘯聚響應瞬息萬人臣聞信後先調東省新練之武匡軍率往應用續令龍濟光添募四營黄忠浩添募六營楊發貴劉成貴各募兩營圍剿四十八　及五十二峒等處當積年匱乏之餘驟增此數十營鉅餉不得已請開實官捐輸並提撥廣東增鑄銅元餘利雖未能遽得鉅資而富商見有的欵可期尙易借貸按月挪湊勉强搘拄幸賴朝廷威福大股悉平地方一律粗靜此後各營駐防例辦理善後之事業經商明廣西撫臣李經義督同司處籌定準於十月初一日起一律由西省支餉自光緒二十九年五月各軍辦理西匪起截至三十一年九月止所用薪水軍火雜支等項内除向由廣東供支者仍歸東省善後局報銷外計西徴軍餉案内收欵三百二萬餘兩支欵三百八十六萬餘兩収支相抵尙不敷銀八十三萬餘兩係向商號息借應俟實官捐輸及銅元餘利續有収項次第歸還凡此三百八十餘萬除部撥二十萬外並無的欵皆係竭蹶張羅零星挪凑而來得之旣非容易用之自應愼重故凡一出一入悉由臣加意綜核不使有所虚耗前幸軍務肅淸收支各欵業巳截淸數目所有支欵自以營餉爲最多此外購備供支與緝犯花紅及各營弁勇恤賞燒埋等銀爲數非鉅經由臣復加查核並無浮冒恭讀同治三年上諭戶部奏請軍需報銷變通辦理准將收支欵目分年分起開具簡明淸單奏明在案等因欽此其時軍需用欵三千餘萬仰蒙朝廷執簡御繁免造細册此次桂省軍事用兵兩年之久支欵僅三百餘萬委係核實毫無濫費謹將收支數目開單恭呈御覽仰懇天恩准予飭部照銷免其造册以省煩牘出自逾格鴻施理合缮摺具陳伏乞皇太后皇上聖鑒訓示再直隸墊解鉅欵業在振捐項下陸續扣還是以淸單内未經重列收支合併聲明謹奏奉硃批戶部知道單併發欽此 
宫門抄十一月二十三日戶部宗人府正白旗値日無引見陳璧因伊子得保奬謝恩河南城守尉德啟謝恩四品京堂龐元濟服滿請安直隸候補道顧恩　預備召見召見軍機陳恩燾直隸總督袁奏爲津海秦王島兩關第一百六十八結洋稅收支普舊管實存各數目繕單摺太子少保北洋大臣直隸總督臣袁世凱跪奏爲津海秦王島兩關第一百六十人結洋稅收支並舊管實存各數目繕單恭摺具陳仰祈聖鑒事竊查津海秦王島兩關徴收洋稅截至光緒二十八年五月二十五日第一百六十七結止業經繕單奏銷在案茲據津海關道梁敦彦詳稱自光緒二十八年五月二十六日起至八月二十九日止按外國三個月一結係屇第一百六十八結期滿津海關除外國船隻江海等關免單銀十四萬二千九百六兩八錢五分五釐招商局船隻江海等關免單銀十二萬一百五十三兩六錢七釐並未收銀外實計徴收進出口各稅及船鈔銀六十九萬四千九百三十四両三分一釐又秦王島海關徴收進出口各稅及船鈔銀五千七百八十兩八錢八分一釐一切支發各欵共銀七十三萬九千六百五十六兩七錢六分一釐五忽該道督飭委員會同稅務司詳細稽核調取收稅總册校對數目均屬相符俟分項造册詳咨外所有津海秦王島両關經徴第一百六十八結洋稅收支並舊管實存各銀數開單詳請　　奏前來臣覆核無異理合繕單恭摺具奏伏乞皇太后皇上聖鑒訓示　　　　　　 
謹奏奉硃批該部知道單併發欽此 
兩廣總督岑奏爲粤省指還四國借欵之闈姓捐銀因停止科舉捐項合無籲懇敕部改撥免誤要需摺　　　　　　　　 
 
