# 1908 - 235 - 4912782

 

Page 1

 
 
   
 
 

Page 2

 
 
 ]HH [ 
上諭 
[八月初五日奉]  
　　上諭戴鴻慈奏因病續假仍請派員署缺一摺戴鴻慈著再賞假一個月法部尚書著葛寳華署理欽此 
上諭御史秦望瀾奏查辦重案不甚允協請飭覆行核議一摺己革綏遠城將軍貽榖被叅案情重大特派大員馳往查辦據奏覆情節較重當經諭令拿交法部審訊治罪自應由法部澈底究辦乃該御史竟敢臚列多條率爲申辯顯係有意開脫殊屬冒昧難勝風憲之任原摺擲還秦望瀾著回原衙門行走以示薄懲欽此 
論說 
[讑國民宜速籌國會實行方法（涂山再續）]  
如上所。述君主。國其上。院雖非純爲貴。族而大致以貴族結合者居。多各國民權之發逹。其程度高於吾國者。何啻倍蓰。而總不能。廢止貴族制度者。非各國多數之民。不能見及貴族之弊。而所持社會主義之徒。不若我 
 
 
 

Page 3

 
 
 ]HH [ 
國之激烈也。蓋君主世以專擅一。切於上一旦分其權力之一部。以還之國民非此。不足以堅人君之心。而使之信。所以調劑君民之間者。其功用决不薄。我國君民之間。堂廉高遠。尊而不。親數千年。以來已成積習。而復參以。種族之意見。設此貴族制度。復靳之而不與。將滿漢之見。終不克和而立憲永無。可望我輩視國會之重輕。何如民選上院之重輕。無民選上院。而猶得民選下。院以維持之。仍不失爲有國會。無國會則并無民選。下院。以代。表全國之民。而我國將長此。專制以終古。在熱心國會之士。又將何途是從。 
今論者曰。民選上院。由各地方議會選舉之。列國間有行是制者。我國諮議局。行將成立。而上院議員。即由各省諮議局中選出之。行此制度。在我國似不窒碍雖然。如上說。謂民。選上院。失調。和君民之功用。其一端也。再進言之。則我國方今選舉方法。學者間多主張間接選舉之制者。若更仿法美等國。而行民選上院之制。是較一。般學說。上間接選舉之弊害必更烈。即由歷史上觀之。法國經大革命。美國以脫英而獨立。君民對待之觀念甚薄。弱乘其紛而行之。尚無大障礙。我國君主遞嬗。一律相沿。自有史以來。大抵皆然。君位之尊。己由習慣而成倫理。一日欲反而採。民選上院主義。此不待實行之後。而其害始。見即自歷史上。觀察之。當知斯制之不適於我國也。 
論者又。謂我國本無貴族制度。縱以甕牖繩樞之子。一旦得科名而登進即屬縉。紳反之雖爲天潢之貴胄。而職。守一官。同爲臣僕。凡屬臣民。殆無貴賤之可言。　獨於上院。以貴族組織之。豈不矛盾實甚。雖然各國之所謂貴族院。非純由貴族以組織之。據上述。則有僧正而爲上院議員者。有官吏而爲上院。議員者。有學識技術或有勲勞。而爲上。院議員者有富有財産納稅額獨高而爲上院議員者。各國上院議員。亦不盡出於貴族也我輩主張採用貴族院制。豈有純以貴族組織之理且所謂貴族院制者雖或以自然之資格。而爲議員。或以名譽學技之資格。而爲議員。皆所以代表少數上級之人民。而爲調劑國内階級之功用也。我國欲不認此貴族。必先不認此授貴族以貴族之地位者。而始有效。嗚呼。其能之乎。其能之乎。祇見其妄而已矣 
論者又謂我國資政院。所以待有爵位者。與民選下院。大致以已仕之一流。與未仕之一流相對待。此說似足爲上院非貴族制度之證。雖然此係資政院創立伊始。其組織之内容。尚未明言之故。以鄙意度之。資政院不爲上院則已。苟爲上院。必以貴族加入於資政院之中。殆可預斷。且以已仕與未仕。爲上下二院差别之標準。亦不適合何則資政院中。雖無有未仕者。濫入其中。（但據現時而云然。若以正當組織之法言之。則所謂有學識技術與納稅額獨高者。雖未入仕途。而亦必加入者。一定之理也）。 
若在民選議院中則斷不能限制。曾人仕途者。不爲議員。是將來上下議院。必嚴定已仕與未仕之界。分配於二院中而不稍混雜。吾知其難。故以貴族主義。與民選主義。認爲上下二院之標準可也。以已仕一流與未仕一流。認爲上下二院之標準。不可也縱資政院。將必取各省諮議局。議員若干分之一。爲該院議員。有略具民選之性質。然大體上。旣以皇族華族及官吏等組織之。即有民選之一。部留置其間。仍無害其爲貴族院制。各國之例甚多。如上考證者。可覆按也。 
專電 
[電一（北京）]  
　　鹿傳霖奏貽榖現藉交代換案造賑爲朦混計到京後廣營納賄希圖開脫臣與貽榖無德無怨但知爲公貽榖巧立公司名目即係吞欵實據如此貪得無厭設竟寛縱不但宸威不振並足壞刑法大防請飭法部秉公嚴訊案卷封存歸署尚可調取查核貽雖換案無益 
按此電即爲今日上諭之根據 
[電二（北京）]  
　　粤漢鐵路已派張中堂爲督辦兹張忽變計請將此差給予該省督撫政府贊成擬准 
[電三（北京）]  
　　楊度有自行乞退意 
緊要新聞 
[資政院總裁薦賢自代北京]  
　　資政院總裁孫中堂專摺奏稱臣渥受國恩極思力圖報稱無如年力已衰常多疾病資政院開 
 
 

Page 4

 
 
 ]HH [ 
辦伊始頭緒紛繁衰頺如臣貽誤堪虞竊思兩江督臣端方曾經出洋考察政治熟悉中外情形歷官各省措置裕如合無仰懇天恩俯准將資政院差使開去俾資調理可否即以端方接充之處伏候聖裁奉旨留 
[憲政館限期咨報要政北京]  
　　日前憲政編查館咨行各部各省略謂自本年爲始每年各將要政分别列表每部每省各爲一編統交憲政館由憲政館先行酌定表式咨發各部各省令其逐項臚列以歸畫一而免參差如外務部本年與各國往來案牘及各疆臣使臣交涉文件咨部者除極密之件不宣示外餘皆摘由登註如民政部將現在京城警官若干警兵若干區别地叚情表清查户口情形抽收捐項情形支發薪資情形衛生局習藝所情形及各省各商埠警察情形一一登註如度支部將本部出入大宗之欵若干雜碎欵目若干所還各國債項償欵若干並各省銀圓銅圓局所情形及總分銀行情形一一登註如學部將京外己辦成之學堂若干等級如何或官立或民立何時開辦何人監督經費若干學生若干及東西各國留學生若干所入何校所習何科程度幾年一一登註如陸軍部將練兵處近年所練幾鎭兵若干餉若干營制如何餉章如何何時入伍退伍與紥伍地某鎭現存軍械若干各省兵餉員弁軍裝之數駐紮何地統領何人並各省武備學堂情形一一登註如農工商部將本年海關進口出口稅項及大宗貨物輸入輸出之數各省製造局工藝廠情形各省礦務旺虧情形外洋各埠華商貿易情形一一登註如郵傳部將各省鐵路本年擬辦者幾處造成者幾處已成之路所入運費多少支銷多少餘利多少局站若干員司夫役若干薪工章程各節及電報郵政輪船各項情形一一登註外省則將本年漕鹽釐稅關欵項若干雜捐欵若干支銷解撥之數若干兵餉若干各局所若干並其内容大概情形及辦礦幾處實在辦成之學堂工廠幾處一一登註其條例由疏而密其事項由略而詳至各省每年所辦特别重要之件尤宜將辦理情形摘由登錄均限每年年底刷印成册咨送憲政館查核 
[廣東奏准開收振捐北京]  
　　七月二十九日奉旨張人駿電奏悉所請援照江直兩省成案辦理代收捐及常捐免保舉銀兩各項著准其開辦一年期滿後即行停止度支部知道欽此 
粤督致軍機處乞代奏電粤省水災蒙恩發帑賑恤業經派員按屬散放一體設法寛籌接濟惟災重地廣來日方長决提甚多修費尤鉅己集之欵仍恐不敷加以七月朔日又遭颶風失業災民數亦不少迭籌賑撥羅掘俱窮查江南直隸兩省因災奏准開收賑捐並代收免保舉及留省銀兩粤省賑捐現在祇收銜封貢監值此災寝屢告捐務弩末之時不得不設法推廣合無仰懇天恩俯准援照江直兩省成案代收捐免保舉及留省銀兩兼必七項常捐仍以一年爲期俾捐輸藉廣招徠工賑無虞竭蹶出自逾格鴻慈乞代奏請旨人駿叩感 
[京師近事]  
　　（軍機處）廿九日京函云樞垣近因商議國會及治藏兩事事體繁重散值甚晚往往至午後始罷國會一節主張先頒年限者以袁尚書爲最力慶醇二邸已漸有贊同之意 
（太醫院）二十九日御藥房奉傳太醫院闔署各恩糧隨帶官服火速赴頤和園聽候差遣 
（内閣）内閣日前行文各省督撫略謂各省應解本房經費銀兩迄今半年之久尚未解到者甚多本處係指有着之欵待用孔殷應行咨催各該督撫轉飭迅速籌措赶解到閣勿得任意延宕以免辦公竭蹶 
（諮議局）直隷諮議局定於八月初一日開辦選舉事宜准明年九月初一日行開局禮 
（法部）貽榖已於月中到京仍未赴部報到其子若姪四處運動而慶邸初以誼屬姻親廻避不問近正在挽求法部稍有頭緒故八月三十日已赴部報到聞部中須俟綏遠城全案調齊再行派員審訊 
（度支部）日前度支部電詢各省督撫所屬種植土藥能否年内減盡兹聞魯撫袁海帥己先電覆到部允於二年内一律禁絶 
廉俸司咨行吏部印文一道略謂本年秋季俸廉所有尚書侍郎左右丞三品以土大員與參議郎中主事四五品各員均併造一册碍難分别開放相應將原册送還更正造行二分再爲速送過部以憑辦理 
（外務部）外部堂官近議華商旅居俄國所屬之伊蘭庫茨克等埠人數衆多時有被俄人虐待情事擬商之俄使添設領事以資保護 
粤督張安帥電致外部略謂法商要求擴張廣州灣之權利此事關繫非淺業已嚴詞拒絶 
（農工商部）農工商部前曾奏請俄屬海參威埠添設總商會并賞給木質鈐記己蒙允准兹悉奏設商會之原因係政務處前與外部會議新疆巡撫聯中丞奏陳俄人倒灌華貨有碍稅課請改光緒七年對俄商約一摺聞擬以一面由外部俟新俄使到任商酌更訂前約一面先由商部奏設商會保護華人商務以資提倡其蒙古稅關仍由稅務處會同度支理藩兩部協辦以保利權而重稅課 
 
 

Page 5

 
 
（郵傳部）陳尚書與左右堂官會議鐵路加車辦法陳尚書云現中國火車開行次數之少爲東西各國所罕見實於交通有碍而京奉一路尤爲緊要故擬將京津鐵路每日往返六次外再加車二次各堂均以爲然現已定八月初六日開始通行 
（西洋留學監督）頃京師得英京倫敦來函稱西洋留學監督蒯禮卿觀察初到英京即建議派送西洋師範生一班爲日後採取歐美敎授法地步其所派遣之學生則主張調取現留日本高等師範學堂之游學生藉以融和東西洋之學派不日即電奏到京實行其說 
（和蘭公使）駐和調義公使踐恂專摺奏稱已將和蘭公使事務交卸即啟程前往義國履任又正任和蘭公使陸徵祥亦有專摺到京聲明病己痊愈業己抵和蘭接任 
今日緊要新聞仍接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
接緊要新聞 
[預備接待美艦近聞厦門]  
　　特派倫貝子來厦接待美艦一事已誌前報刻聞松督擬俟倫貝子到申時即行起節到廈先爲備辦迎迓供給各差近己由麥謙二道招匠建築貝子行宫價值約二萬元上下 
前擬造一可容三千人之大洋房爲宴請美艦水手之地近聞麥道之意以建築該屋工程浩大需欵又多且美艦僅泊一禮拜去後此屋即歸無用而不造又無地可爲宴客之處特往廣東雇到打竹棚巧匠一班届時即就校塲空地蓋造一大竹布棚爲宴請水手之用 
美艦到廈日期己近松制軍特於上月二十八日派委賴陳二太守到厦調查各項工程及所辦各差周妥與否以免臨時貽誤 
又聞樞府以美艦隊將次到閩業己派員發欸預備接待惟恐該艦隊到時閱看陸軍故日昨又電飭閩督將該省陸軍加意訓練以免貽笑外人 
[續紀皖撫出缺後情形安慶]  
　　護皖撫繼中丞因病出缺詳情己見昨報兹聞喪中一切事宜均係首府惲太守首縣陳大令等爲之照料於初二日夜間入殮所有經手未完公事暫飭房科束擱俟新護撫履任再行查檢移交惟蓮帥夙有痰喘舊病此次實因戒烟引起痰疾所致當未出缺以前曾經遍延官醫調治詎現在調查醫單半由孟晋康方内誤用人參犀黄等補劑因之病益加劇太守等遂即飭差將該醫生獲住交縣管押聽候究辦以爲庸醫殺人者戒 
[寳山紳士電請昭雪勸學員]  
　　勸學員孫啟麟被拘後禀由督撫憲電飭滬道蔡觀察秉公確查業於初一日派委會審訊無罪狀取保結案乃初二日縣署接提學使批廻遽將孫君廪貢及勸學員商會議董一律拆革遂由全縣紳士錢太史淦等電呈督撫憲請予昭雪電文如左 
初四日禀南京端午帥電督帥鈞鑒東電敬悉孫案蒙電飭滬道秉公確查已由藩司滬道會委斷結訊無罪狀感頌莫名現學司因胡令謊禀將孫生廪貢勸學員商董一律斥革殊不足以服輿情伏乞維持以昭公道寳山全縣紳士代表錢淦等支（禀蘇撫電同不另錄） 
[附縣視學上提學使節略]  
　　敬略者竊視學奉贓無狀致羅區學界互相衝突釀成　端二十四日辰刻曾以孫生被拘　示辦法電禀憲台諒邀鈞鑒查孫生啓麟少年游學食餼頗具英才自留東瀛學習師範後旋敎育頗能注意椎任事過銳勞急不辭故譽之者固多詆之者亦復時有迨被舉爲勸學員視學時以中正和平四字筬勸於私　改良頗收效果至此案原因以羅店商務分會停止公立兩等小學捐欵爲發端而孫生適以會員公推爲勤敏小學校長施紳贊唐等遂疑及孫生彼此互猜起釁胡令又牽涉私雕印信包收米折錢文等情面禀憲台曁各大憲請示辦理視學查閱胡令移開各節是停止學捐爲一欵私雕印信爲一欵係分兩節上一節論辦學順序應先函告勸學所或逕由勸學所理妥或由勸學所呈明地方官禀請憲台核辦乃竟無一字報告而校董陳典煌等遽赴各憲轅禀控似亦未免操切且查此案由商會總理朱紳詒烈以公學所收瑣屑各捐今昔情形不同議與寛免曾具禀憲台曁各大憲在案陳董等因以公學之欵悉數歸勤敏爲言遷怒孫生據此則公學捐欵旣非擅移即非孫生一人之私過應候憲批遵照辦理下一節係屬刑法一方面非學務本分内事理合仰候各大憲澈查辦理然竊有不得不爲憲台略陳者查律載條文惟變造僞造各項印信者按等治罪孫生與各編公議經刻之圖記似與條文難於牽合第形式邊文類似印信致涉嫌疑惟有仰乞憲台逾格施恩代爲解免視學本當躬叩憲轅面耹訓示祇以感冐日患塞疾爲敢臚略謹陳敬請鈞安伏祈憲鑒縣視學王鍾琦謹略 
分類新聞 
政界 
[電傳御用藥料按季解京南京]  
　　内務府日前通電各省督撫内開前樞電爲上傳御用上品藥材應由各貴省採購極品解京今奉旨所傅藥品著按春秋兩季陸續解京欽此 
[統捐下局添委會辦漢口]  
　　漢口統捐下釐局共有分卡三十餘處事極繁重現陳小帥以整頓落地釐稅之際查察或有未周更恐易滋流弊爰派現充牙釐局總文案舒大令禮鑑兼充該局會辦責成會同總辦壽太守廷認眞整頓以昭周密 
[宜昌府通判移駐鴉雀嶺北京]  
　　吏部奏覆鄂督摺略云湖廣總督陳夔龍奏稱湖北宜昌府東湖縣屬之鴉雀嶺地方在邑東偏距城九十餘里與荆州府屬之宜都枝江松滋及荆門州屬之當陽各縣壤地昆連犬牙相錯該鎭烟户稠密不無匪徒混迹其中兼之敎堂頗多民敎時有齟齬向雖設有把總一員僅存少數汛兵藉資彈壓於緝捕撫綏一切事宜不能大有裨益查有宜昌府通判一員向駐府城本無多事如將該員移駐鴉雀嶺庶幾控馭有資相應請旨俯准至該通判原係簡缺今旣移駐鴉雀嶺所有緝捕撫綏一切事宜自較原駐地方更爲緊要應否改爲要缺抑或仍作簡缺應由該督察看情形分别奏咨辦理奉旨依議 
[湘撫電催運鹽揚州]  
　　淮運司趙都轉日前奉湘撫急電略謂湘岸銷巿暢旺存鹽僅敷十日之銷民慮食淡地方恐有滋事之虞需鹽情形迫於星火應請飭商赶速捆運星夜上駛以免脫之咎都轉奉電後以向來催鹽均係督銷局來電此次撫帥電催想必急迫旋即電復謂在途鹽船約有三萬餘引指日可陸續到岸先爲接濟一面飛飭湘商赶緊多訂速掣無分雨夜催船運湘以濟銷巿 
[戒烟處將次開辦南京]  
　　江寗戒烟處擬即設在官膏局内近日己布置一切以便擇期開辦所有辦事人員亦經江督一律札委矣 
 
 

Page 11

 
 
 ]HH [ 
交涉 
[敎民與染業衝突蘇州]  
　　蘇屬吳江縣治盛澤鎭某敎民日前偶因細故興某銅匠口角遷怒於紹帮染坊夥友遂大起衝突該縣李令聞信立即飛馳前往彈壓一面飛禀省憲飭飛划營多帶師船同往鎭懾 
[私運軍火案近聞福州]  
　　廈門拿獲由台輸入之軍火船一案迭詳前報刻下軍裝已議定充公惟日籍船户李姓在廳收押未放日領事迭次照會要索交還懲辦劉觀察以中國向無治外法權自應將船户交日領事辦理已札廳照辦鈕廳員不允其請故劉觀察現已電禀松制帥請示辦理矣 
軍界 
[新軍敎育之課程長沙]  
　　湘省常備新軍楊協統晋曾於二月間就本軍設一特别講堂所有本軍標統以及隊官排長均須上堂受課各節已紀昨報現悉此堂已届六個月期滿仍擬展辦一期以資補助兹將課程探錄如下　戰術學　彈擊敎範　口令　軍刀　戰術實地現地講話及幹部演習地形學　工作敎範　劍術　兵棋　地形測量　實地測量　營隊敎練　對抗演習 
[陸軍部電查軍官職名蘇州]  
　　陸軍部致各省督撫電云各省陸軍官佐職名本部亟待查核希將尊處督練公所兵備等處幫辦以上曁各鎭協標營管帶以上人員職名迅即查明電部爲盼 
[咨報勦梟銀兩蘇州]  
　　蘇浙勦辦梟匪添募水師購製船砲等項經費前經度支部行知准在江海關藥厘半稅項下撥用業據該關兩次籌解銀十三萬兩在案兹據咨報復籌銀十萬兩批解江南財政局兌收刻經度支部咨復江督蘇撫請即飭局列收撙節支用又以前兩次所解銀兩作何支用未見咨報有案因一併咨請飭局將動用銀兩先行報部以憑稽核 
[密查私造軍械匪徒武昌]  
　　湖北近來告密之風日盛凡有家藏軍火修整軍械之事如遇人告發即難免禁錮之虞昨聞營務處又接到黄陂縣人某匿名郵禀云該縣許家橋地方近有一種不法銅匠私造鎗械情事總辦林觀察以事關軍火重案虚實均應澈究即派吳弁率帶馬兵十名前往密查 
[臨時警察借用馬匹南京]  
　　江南巡警路工局日前詳請江督調撥江北馬隊馬匹並購手鎗一案當奉端午帥批示略云查本届辦理秋操應須臨時警察前飭預行組織馬巡百人所需購馬配鞍價值恐非七八千金不能濟用該局擬請將江北提部堂所部馬隊内借馬百匹連同鞍轡並按月馬乾撥交該局暫行管理俟秋操事竣即行送回於整理警務之中仍寓節省經費之意事屬可行候據情咨商江北提部堂查照辦理至所需六響手鎗三百枝約需三四千元並即由該局赶緊選購議明價值合同飭由財政局在此次秋操經費内開支造報 
[電請接濟馬料安慶]  
　　前次江南北京兩處秋操參謀官借用皖省軍馬約計百餘匹均已先後送至太湖兹聞該縣徐令曁旅行人員現又分移馬營及懷寗縣略謂太邑災荒麩料米麥均皆缺乏無處采買應請轉禀各憲設法赶速接濟等語業經混成協馬隊李管帶將全營所存馬料分撥一半交由懷寗縣雇車數十輛即日馳送赴太俾濟急需 
學務 
[兩淮師範學生之寥落揚州]  
　　揚州兩淮師範學堂業已組織完備於本月初一日由運司趙都轉率同敎員學生臨堂行開學禮城内官私各學堂敎員學生亦前往慶祝惟該堂學生由各屬申送一百六十餘名現實到者祇五十餘人當經趙都轉札飭各屬勒限嚴催過期一律開除另行招考 
[劣紳藉學覬産安慶]  
　　合肥縣西鄉劣紳程帶並已革通判程曾誠等前因族人程曾洪之父曾任徐州鎭微有薄産遂爲該紳等所覬覦藉辦族學爲名揑稱曾洪願捐田一百八畝赴縣朦禀立案旋被曾洪察知據實禀銷並禀經沈學使飭縣將程帶等拿辦在案乃事隔數月該紳等貪心復起輒又來省揑詞誑禀聞吳提學己洞燭其奸發縣究辦以儆刁風 
[不允籌撥蕪湖公學經費安慶]  
　　蕪湖上江公學經濟困難業經方君皋商准皖撫札飭籌議公所於米釐項下按月撥給銀三百兩兹該所覆稱現在財力困窘舉辦新政均已力任其難該公學請撥前項銀兩未便據以爲例請飭由蕪湖米捐局在米釐項下每年助撥一千兩若再不敷請飭皖南道設法妥籌以資補助 
[女師範學堂開校安徽]  
　　安徽女師範學堂業經傅集諸女士於上月二十三二十四兩日分題扃試念六日發榜揭曉計正取張漢傑等一百四十名塡明證書預繳半年學費聽候入堂肄業兹已於初三日行開校禮又聞該堂發起人吳紳傳綺以與考諸人須嚴密查察務使身家清白俾免混淆因又扣除兩名其中尚有數卷亦在可除之列 
實業 
[滬寗鐵路添駛小輪揚州]  
　　揚鎭對江祇隔一衣帶水滬寗火車搭客每因内河小輪及往來渡船開行時刻遲早參差諸多不便生意頗形减色現鐵路公司特製小輪二艘於八月初旬專開揚鎭其車票在船可買船票在車可買俾抵鎭客商無所阻滯以廣招徠 
[因利帽辫公司詳細辦法山東]  
　　（一）麥梗爲製造之原素檢梗時須格外加工使其黄白分明粗細各别以免亂雜無序大小不匀之弊（二）帽辫之長短不一頭等長一百二十碼中等長六十碼下等長三十碼惟無論長短其組織須出一手方能疏密一致現東府業帽辫者多係家人婦子習爲常業此得尺彼得寸互相代替節節連綴而爲之往往編成一碼有出自數人之手者遂令差池不齊頓覺減色本公司議定上中 
 
 

Page 12

 
 
 ]HH [ 
下三等分作甲乙丙三班各班依各人尺碼編製不得稍紊庶可統歸一律（三）貨高則價自貴公司精擇細白異常之麥梗又一梗劈作七片製作上等極細之帽辫其寛不過分許此種貨物較尋常價逾十倍庶足動購者之目以漸著出口易銷之功（四）製造帽辫尤以花樣翻新爲第一要着本公司所製帽辫凡新式之草木鳥獸花卉虫魚山水人物等各花樣通計不下數百種簇簇生新自出機杼（五）在清平創設公司由靑州聘精於此業者數人分授徒衆廣爲傳習此係以公益爲目的在初開辦時但期居民習爲常業斷難求精惟多製下等粗貨以備常用至在膠州高密等處所設公司原以改良爲目的所製帽辫必精益求精多製上等極細貨物及種種新式花樣以廣銷路 
雜記 
[私運小麥案斷結鎭江]  
　　米商盧堃山與威海衛船串通一氣私運小麥二千數百石出口一業經丹徒縣王大令偵知扣留盧某業己潛逃惟有盧之親戚俞小江據外間傳言爲此次購麥運售之資本家王令遂又將俞拘押旋由五大業商董公禀保釋聲言日後盧某就獲如果供與俞小江確有關係情願領罪等語王令始准將俞釋放并將小麥八百石發商會充賑以一千二百石補助學堂經費其餘則留爲眼線差役人等賞號 
[雨水衝損鐵軌山東]  
　　淄河以上所築鐵橋近因雨澤過多山水陡發於前日衝毁並將該叚鐵路衝損一里有餘普通與靑州府之間亦衝斷二三里現在靑島來車只得停駐靑州濟南去車只得停駐堡同業己赶緊修補尚未竣工 
[唐星使回京紀聞奉天]  
　　唐少川星使本定二十七日回京請 
訓嗣因京奉汽車經過巨流河一帶洪水暴漲淹没軌道行旅諸多不便即由該局電逹少帥請稍緩數日再行出發兹聞巨流河水己平故於昨日上午十點鐘乘車回京 
[江大使署任之原因揚州]  
　　前淮運司江蓉舫都轉之第十六公子忠括鹺尹於初生時即由其父代捐鹽大使去歲冬季部選何　塲缺趙都轉以其年齒太稚未飭赴任兹聞有某太守代向當道運動適餘東塲出缺因詳委江鹺尹試署 
[添派禁烟公所庶務員武昌]  
　　鄂省禁烟總公所近因通省各官呈報戒烟結式異常忙碌所有辦公員司不敷分布昨由三司會詳鄂督添委張令元啟充庶務員并兼覆核結式差 
[查驗小輪之詳密長沙]  
　　湘省行駛湘潭洙洲益陽常德等埠之小火輪向例應由長沙關查驗船體是否堅實機件有無損壞能載搭客若干估定數目給予憑照始准開行不得逾額多載免致失險嗣後仍須隨時覆驗以昭嚴密日昨有行駛湘潭之鴻運小輪甫經修整其第一次開行即以載客過多經長沙關洋員查出罰銀十五兩並令該輪停泊聽候詳驗又有行駛湘潭之保和小輪亦經洋員查驗以其載客過多罰銀二十兩故近日該埠各小輪俱如額裝載不敢冒險貪利矣 
[攤還兵工鋼藥兩廠借欵武昌]  
　　湖北善後局總辦金峙生觀察因兵工鋼藥兩廠經費支絀歷年積欠漢口華洋商號物料價銀共有十一萬數千兩現擬分期籌還爰開摺呈請鄂督批准分四期歸還本年秋冬兩季攤還一半來年春夏兩季再攤還一半昨善後局已遵批轉飭各商知照矣 
[巡警道之保存國粹武昌]  
　　巡警道馮觀察以省垣各街巷字紙狼藉行人在意作踐殊非保存國粹重視斯文之意昨日特飭警察各局於清道車旁懸一小竹簍遇有字紙檢存其中以便焚燬 
[夜航覆水松江]  
　　往來松江亭林航船於昨日在竹竿滙埠頭開行時因搭客衆多一欹側間遽覆於水幸人口無恙 
[鄉董因姦釀命常州]  
　　武進屬大有棲鸞鄉有甲乙兩鄉董彼此妬姦甲董即將乙董刃傷六處遽同姦婦遠逸乙董因傷斃命現報由武進縣袁潛之大令於上月二十九日下鄉驗屍 
[清談]  
[國會問答五]  
　　或問曰。憲政館所奏九年内逐年籌備事宜。於貴報昨日專電見之矣。所謂第一年者。將以本年起算乎。抑以明年起算乎。如以明年起算也。則明年爲。各省籌辦諮議局之期後年爲實行諮議局選舉法之期。後年爲頒布資政院章程之期。再後年爲資政院開院之期。我人民與政府。猶可從容布置也。如以今年起算也。則今年爲各省籌辦諮議局之期明年即爲實行諮議局選舉法之期。明年爲頒布資政院章程之期。後年即爲資政院開院之期。則我人民與政府。併力以赴。猶恐不及。尚可稍事觀望乎。 
則答之曰。子不見初一日上諭乎。上諭所謂自本年起者。即明明確認以今年計算也。明明以今年起算。則今年已爲籌辦諮議局之期。而其籌辦宜亟矣。乃觀各省士紳。猶復袖手旁觀。熟視若無覩。如何籌備。不聞研究。如何寶行。不聞商摧。豈眞所。謂人民之程度不及耶。明明以今年起算。則明年即爲頒布資政院章程及行選舉法之期。而其預備亦亟矣。乃起視政府。對於資政院章程。僅有兩章入奏。其餘八章之編訂。尚遙遙未知何期。而此外一切辦法。茫然毫未著手。則明年將如何實行選舉法。爲後年開院之預備耶。豈眞所謂政府之程度不及耶。 
[文苑]  
　　紀某令政績二十首（續） 
櫃胥何比比鸕鷀嗪裏藏魚哇出之。聞煞漁翁沽酒去鸕鷀入水爲伊誰。（櫃胥得操縱通邑二百餘之地甲地甲爭充費歲以六七千元計未令涎之與其門丁幕友復操縱櫃胥之進退以賄迭易之自到任半年餘已三易櫃胥矣） 
惹得家家雞犬驚。官差案案有紅名。紅名鼎足成三數。三老那知不五更。（向例因案飭差正副二人有重案則更標一人謂之紅名朱令遇案不問事之大小概標紅名遂爲通例而民間差費愈在一訟之費小或數十元大至數百元面舗堂值日等費猶未在内也） 
舟人歡喜載差人。某案堂堂某正身。吃罷陶遙沈醉去。某家烟館榻横陳。（差人奉牌到一處排日洋烟酒飯費以數十元計謂之陶遙陶遙二字未知何解此亦半年來之新名詞） 
莫聽聖人說無訟。訟無那得件頭錢。少爺葉子靠此吃。奶奶分香增態妍。（件頭錢者收禀陋規也自二三元至七八元不等門稿派分内署愈多愈妙故訟獄亦愈繁） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[政務處奏覆史履晉請派禮]  
奏爲遵旨會議恭摺仰祈聖鑒事五月十九日准軍機處鈔交御史史履晋奏禮學館宜專派大臣管理與法律館彚同商訂以維禮敎而正人心一摺奉旨會議政務處議奏欽此臣等以爲古之制治以禮爲本以刑法爲末孔子曰禮樂不興則刑罰不中刑罰不中則民無所措手足降至漢世儒者猶知此義其記禮曰婚姻之禮廢則夫婦之道苦而淫辟之罪多鄉飲酒之禮廢則長幼之序失而爭鬥之獄繁此言禮敎旣廢而民之麗於法者衆也故尚書大傳稱孔子曰古者有禮然後有刑是以刑省今也無禮而齊之以刑是以繁也書曰伯夷降典禮折民惟刑謂有禮然後有刑所謂經正　庶民興斯無邪慝禮敎之原當在於是然則禮者當舉全國之人無貴無賤而盡納於軌物之中與法律一門僅禁止其非行爲者其範圍之廣狹固自不同即其修訂之條目諸多歧異該御史所請禮學館會同修律大臣詳細商訂一節揆諸情事似多窒碍查禮學館設立以來業由禮臣奏陳辦法延聘各省顧問官紳與到館纂修各員次第辦理在案自應責成禮部博訪通儒叅酌古今分設科員督飭認眞妥愼修訂不得視爲緩圖延閣不辦似無庸另派大臣管理禮學館以免諉卸其有疑義則各省官紳不乏明通之士皆可隨時咨訪得所折衷似不必仿東西國議院立法之例别舉人員來京與議至禮刑兩事一防於未然一禁於已然均爲治民大端道齊之效雖有等差弼敎明刑理實相貫近日修律大臣多采外國法律於中國禮敎誠不免有相妨之處除學部曾經條奏奉旨飭修訂法律大臣會同法部詳愼斟酌修改删併外京外各衙門亦多有指摘查方今敎育之責注重學部應請敕下學部擇其有關禮敎倫紀之條隨時咨會法部曁修律大臣虚衷商榷務期宜於今而仍不戾於古庶幾責任不分而可以收補偏救弊之益較爲簡要易行所有臣等會議緣由謹恭摺具陳伏乞皇太后皇上聖鑒謹奏七月二十六日奉旨依議按摺中大意己餐前報 
本埠新聞 
[改派鹿相國會議禁烟消息]  
　　西歷一千九百零九年正月一號（即華歷本年十二月初十日）上海舉行萬國禁烟大會北京政府原擬請簡恭親王來滬與會（曾見前報）兹因恭邸簡放崇文門稅務監督事繁任重勢難遠離聞會議政務處各大臣現擬改派鹿芝軒相國届時來滬蒞會 
[查獲私藏軍火案餘聞]  
　　浦東二路巡警分局前獲私藏軍火之李萬淸業已解送閘北巡警總局飭令具結釋放兹浦東鴻源紡織廠洋東以李係該廠小工照章洋商用人如果犯案中國地方官應先知照洋人再行拿辦此次李萬淸被獲並未先據巡局知照爰禀請英總領事照會滬道札飭地方縣局嗣後凡有案件飭拿洋商用人仍須遵照向章免致紊亂 
[浙省地丁京餉解京]  
　　浙省第四五兩批庫銀十萬兩業由藩司札委黎澤國鄧國霖兩明府押解來滬裝輸運京一面分移上海營縣派役防護 
[吳江縣購領鎗枝]  
　　吳江縣李大令奉飭舉辦鄉團需用槍械於前日備價飭丁持文來滬禀請製造局總辦張觀察點撥洋鎗三十支並配子彈運回應用 
[謝劵]  
　　春光社電戲公司於初三晚起假西門外斜橋東首西園内試演旬日所得看資以一半撥充粤皖鄂三省水災賑欵蒙贈入塲劵二紙書此誌謝 
[城内]  
　　加徵膏捐○本縣李大令出示曉諭云奉江蘇禁烟兼稽征官膏總局憲札開照得蘇省膏捐上年本局詳定章程省城自三月初一日起外屬於四月初一日起一律起征加價每膏一兩收捐錢四十文此後銷膏遂年遞减加價逐年遞增俾符寓禁於征十年限絶之議旋於七月間詳定公膏專賣限制章程又經聲明自卅四年分起銷膏逐年遞减一成加價逐年遞加十文均經分别刊章通飭遵辦在案本年遞即實行以符定章惟查起辦日期必須劃一未便先後參差各屬燈吃烟館均於上年六月底一律禁閉七月起改爲膏店扣至本年六月一年期滿現經司局商定從七月初一日起將銷膏减去一成每兩收捐錢五十文仍准加價售賣以符成案除分别詳咨通飭遵辦曁出示曉諭外札縣出示曉諭各該膏户一體遵辦毋違等因並奉府憲札同前因合行出示曉諭仰膏户人等一體遵照 
動輒罰洋○周榮生向救火會借到廻光燈一盞伊友王阿銀在途遇見囑令燃點觀看以致圍聚數人適巡士余元林到來不問情由將周王二人拘至一路一區巡局請究游巡官亦並不細詰遂判周罰洋一元燈存局王斥釋 
啞子吃苦○王正修昨扭伊子炳甫至一路一區巡局喊控忤逆由游巡官審訊王供長子炳甫聲啞性烈素來兇横前日將熄兇毆小的喝阻不聽求究判責三百板發押改過局三月 
道批三則○南巿漂水水爐同業傳人林等禀批此案前據徐順卿邰招福等來轅互控孰虚孰實應先查明賣地之人以憑根究業經批廨查辦在案究竟該地係何人盜賣仰公共租界會審官速向工部局查明分别飭拿究報一面諭飭該業先將被掘骸骨自行妥爲埋葬以免日久暴露附生楊正心禀批前禀批查未復據禀前情仰上海縣迅速查提揑名之人澈訊究報民人張少卿禀批察閱抄粘縣批尚爲平允該氏竟不遵照息訟實屬不知利害旣經飭令周雲階等切實開導仰上海縣傳諭該親戚妥爲理處勿稍偏護致資藉口 
官事○江西鐵路總辦候補道劉景熙 
揚州巡警總辦通判陳承昭浙西鹽捕營安瀾船管帶陳永壽昨均到道拜會禀見 
崇明縣知縣陳守晸禀知交缷 
[南巿]  
　　巡士開操○總工程局各巡十於昨日起照常操演以後凡逢星期一二四五操期不得任意告假違者定須記過云 
合股紏葛○陳源泰南貨店執事徐耀庭扭控股東兼司帳閔福濤私取莊銀一千兩現洋一千元議單三紙由南區解至工程局請究閔供因股分紏葛先己其禀聲明判徐自邀董事理處 
唆使捲逃○德泰小錢莊執事閔子賢控源成烟紙店夥張錫範唆使學徒捲逃昨由 
 
 

Page 19

 
 
 ]HH [ 
工程局傳訊因無實據判留候店主保回 
勒限遷移○顧王氏控了順發繩索店主將房屋輾轉出租昨由工程局傳丁及轉租之義昶祥烟紙店恒興泰雜貨行源春炒麫店各店主到案判限初八日一律遷出如違封閉 
限期理欠○晉茂和木行執事莊正卿控　客范永生欠銀六百九十四兩逾年不理昨由工程局傳訊判交保限月底理楚 
[閘北]  
　　鞭責盜犯○盜犯葉大榮行刦應家行鎭義茂布莊布疋銀洋昨由巡警總局提同供出之王四研訊據供聽從劉三等行刦得贓分用是實判各鞭責三百下押候補拿同黨一併嚴辦 
巡士違抗○三路一區巡士俞家駒抗違命令昨解巡警總局由孫裁判提訊俞供不敢違命求宥判押候禀請總辦核示 
[新租界]  
　　自取其咎○新閘路新昌窰貨店主張文祺之妻勇某甲竊取店内銅元三十六千文於前晚九時用繩將銅元連人從後樓窗外墜下繩忽中斷跌傷甚重旋由張舁送仁濟醫院業已斃命遂即收殮 
無妄之灾○前晚九點鐘聘白爾三號電車駛到新閘路蔓盤路口將六十餘歲之老婦撞傷由捕車入捕房飭送仁濟醫院醫治 
[英租界]  
　　查究衣店○福州路山東路一帶華人所設衣店均於夜間用西人坐櫃拍賣鄉愚受欺時與爭論兹由鄰店祥興鏡架店等十七號具禀老閘捕房請飭禁止捕頭特於昨日飭中西包探查明牌號禀復核辦 
罰洋了案○四馬路萬家春番菜館控翁某揑登小報謗毁名譽一案昨由公堂復訊判翁罰洋七十五元了案 
候傳人証○王陳氏控夫妾王周氏與金劬官姘識覇吞家産一案昨由公堂復訊中西宫以人証未齊判押候禮拜二訊核 
虐待小星○濟良所昨解吳時氏到廨請訊據供被夫與大婦凌虐求恩核斷判暫留濟良所候傅伊夫到案再訊 
拐騙小孩○已革華捕周長生拐寗波小孩陳金友來滬被探查獲昨解公堂請究陳孩供在寗波北門外玖頭地方吳源泰南貨店學業被師訓責逃出由周領至滬上所帶小洋六十三角被周用盡以致求乞訊之周不認拐騙判陳孩暫留棲流所周還押捕房候查明再訊 
遣回小孩○迷路小孩傳振初由捕解廨據供在寗波學習藥店生意今晨由江天輪船來滬找尋叔父不遇被人搶去衣物中西官判給傅孩船費洋一元派差送至寗波輸船著令回籍 
火警○新閘平橋路長慶里金竹亭家前晚三點鐘起火延及比鄰共毁房屋五幢 
猝斃○浦東人羅仁華前晚至浙江路德元館飲酒忽然倒地不省人事經館主投報捕房飭探往查見已氣絶即將屍車送虹口斐倫路驗屍所飭保報縣相驗昨日驗明係患痧氣閉飭由尸兄羅仁桂自行棺殮 
公堂瑣案○過犯馮阿計周愛寳張阿毛復至租界行竊判馮押西牢三年周張各押一年間滿一併逐出田文卿王小善陳桂生張文遠劉德生等串竊某西醫銀表器具押候訊辦張田成去年因犯拐案判押西牢一年期滿繳洋五十元在案昨已期滿由探解案張供無力繳洋判還押候禮拜三再核過犯王阿福竊潘梁氏衣物押捕房三月錢金法私售牛奶罰洋三十元牛留捕房候核 
[美租界]  
　　工匠慘斃○楊樹浦上海紗廠加油匠湯三郎昨日偶不經心被機軸軋斃旋由捕房將屍送入驗屍所傳知地保報縣請驗 
俄人酗酒○某俄人乘醉至公平路沿途胡閙並用煤塊擲傷車夫婁德生頭面由捕拘入捕房解送俄署訊辦 
鄰婦可惡○孫阿二昨投捕房報稱髮妻某氐日前將衣飾等物捲逃事後查知被鄰婦邱張氏誘拐請究捕頭允飭包探往查 
賠洋了事○曹龍坤小車昨載荷蘭水行經元芳路被陳四惠撞破多瓶由捕并送捕房飭陳賠洋了事 
[法租界]  
　　不容牽混○龍仁律師控萬裕莊不付支票銀一千一百八　七兩迭經公堂一再展限昨又屆滿該莊執事趙通全遣夥扭敦豐莊經理姚成記至案禀稱此票由敦豐莊持來調換未及數日敦豐莊即行閉歇今扭姚至案請爲追還以便轉還龍律師景讞員謂各還各欠未便牽混判萬裕莊夥交原保赶即付銀姚亦交保限七天料理如違押追 
子身來滬○天津小孩周來生年甫十三歲趁輪來滬不辨路徑由捕送至公堂請示據稱胞兄錫山在丹陽某衙門服役胞姊亦在鎭江現欲往胞姊處是以來滬判送堂留養候家屬認領 
毆傷車夫○老虎灶主翁阿銀上月失去衣物疑係車夫姚和尚所竊前日紏同麥人將姚毆傷頭面胸背等處由捕拘解公堂請究判罰洋五元爲姚醫治 
强搶金飾○張阿根在西門外銀河里口强搶吳王氏金挖耳由氏夫吳小雲報探拘獲解廨請究據供贜由同黨拿去判枷號一月再押三月候補拿同黨再究 
國外新聞 
[美國水災損失確數]  
　　初三日倫敦電云美國南部各省水災計喬治省溺斃十四人損失財産約值金洋一百五十萬元開洛里内期省溺斃十二人損失財産約值金洋一百萬元新墨西哥福爾塞姆地方亦因暴雨淹斃十五人冲塌房屋無數 
[民政黨設立總機關部]  
　　初三日華盛頓電云美國共和黨候選總統塔虎脫己在新星萊蒂省新登旅館設立總機關部塔君目下仍在游歷須至本月十二日始能返國 
[土國整頓海陸兩軍]  
　　初三日倫敦電云土京君士坦丁軍隊已定於明日在斯丹姆巴爾邊境舉行大操所有舊制大加改革初四日倫敦電云君士坦丁之人皆信土政府不日將派兵艦一隊開赴士麥拿與希法兩國戰艦會合並擬以魚雷艇四艘組織水師一隊駐泊紅海波斯灣等處以資防護艦隊中有朽敗之船二十二艘業已改充他用免失軍威 
[美艦隊行蹤]  
　　初四日倫敦電云美國艦隊已駛抵梅爾彭水陸兩途歡迎之人極衆維多利總督昨日治筵欵待各艦員 
[英德兵艦之衝突]  
　　初四日倫敦電云英國艦隊近在塔愛里操演忽有德國魚雷艇一艘突然開至下椗其間致英國各處物議紛騰英國戰艦維恩狄克的扶號員弁曾登德艇詢問來由據艇長答稱該艇曾在東海岸從事漁業因水池受傷故開至塔愛里並未知該處正在操演致分軍心深爲抱歉云 
[土國選舉議員]  
　　初三日柏林電云土爾其國目下已在選舉議員以上譯字林報 
[法國新任越督啟程]  
　　初五日倫敦電云法新任越督克洛璧柯斯其已自買西伊斯啟程前往履新 
[摩王行縱]  
　　初五日倫敦電云摩王愛勃特爾愛齊已自西合脫行抵勃里其爾聞其隨從仍將與慕連海飛之軍一戰 
[俄國患疫]  
　　初四日柏林電云俄羅斯各處現皆盛行疫症 
 
 

Page 20

 
 
[飛船捐欵總數]  
　　初四日栢林電云德國各處捐助齊潑林伯爵飛船之欵已逹三百五十萬馬克 
[法擬承認摩國爲王]  
　　初四日柏靈電云法國及西班牙政府現已預備通告奥爾其西昌斯條約各國承認慕連海飛爲摩國君主德國政府不認法西兩國有獨主其事之權摩王愛勃特爾愛齊擬派專使赴歐洲各國沿海各處運動刻下並無排外動舉 
[波民要求國會之堅毅]  
　　法文報電云波斯提拂里士省人民羣起暴動焚燬總督特蓄爾番寓邸該督現已逃逸波民今皆要求政府速行召集國會以上譯文滙報 
說 
　　學界小說風流太史（十九） 
第五回袁剌史求見柏留守章觀察拜會李制軍 
袁大老爺平空碰了這個釘子。没奈何只得退了出來。忍著一肚子的氣又去尋了章愼言章大人。和他商議。章大人聽了。大怒道。天下有這樣頑固的人物。當着這急於興學的時代。還說出這樣全無心肝的話來。難道他不肯就罷了不成。待我去見了李制軍。和他商議便了。原來這位李制軍。雖然年己七旬。辦起事來。却並不十分頑固。向來和章大人兩下。最是要好。屢次要把章大人從廣西咨調過來。却被那位廣西巡撫黄中丞。苦苦的留住。不肯放他。章大人又礙着黄中丞的面子不好意思一定不答應他。所以章大人數年以來。一向在廣西當差。没有到過别省。如今有了公事。路過此間。李制軍見了。甚是歡喜。留他在省城裡多住幾天把些應辦的新政。一一的請敎他。凡是章大人的話兒。李制軍從没有不聽的。當下章大人一口氣赶到制台衙門。見了李制軍。把這件事兒細細說了一遍。要請李制軍出一角咨文。去問柏將軍要這方基地。李制軍道這個容易。現在正是奉着上諭。辦學的時候。他這個地址。又不是他私家的産業這開辦學堂。是地方上的公事。料想他也不能不答應的。章大人聽了大喜。謝了李制軍。回來相袁大老爺說了。果然隔一天。李制軍行了一角咨文。去咨柏將軍。要把他這塊地基。起造學堂。柏將軍看了制台的咨文心上老大的有些不高興。便把一班幕友。請進來商量辦法。依着柏將軍的牛。性是不去。理他。也不讓這塊基地。倒是有兩個明白些的幕友勸道這個使不得。興辦學堂。是奉着上諭的事情。題目來得狠大倘若一定不肯。給他萬一他公事公辦。起來說我。們阻撓學務。我們那裡担當得起。柏將軍聽了。覺得十分有理。没奈何只得發了一角回文。答應把這個地址捐讓出來。憑他去起造學堂。李制軍接了回文。便立刻把章大人請了過去。和他一一說了。又把這位袁大老爺。傳進衙門。着實的獎勵了幾句。袁大老爺退了出來便。又到小山街去看了一蹚便先要動起工程來先。到章大人那裡去拿了一千銀了。先把那堤岸兩面的魚塘。塡平了十分之九。只存了十分之一的地方。袁大老爺想着就留著這個小小的池子。在學堂裡面。夏天種些荷花。也狠好看。所以就不去塡他。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
專件 
[山東全體紳民國會請願書]  
　　呈爲懇請頒布召集議會日期以繫民心而消隠患聯名呈請代奏事竊維爲治之道首在得民中國自甲午庚子以來内憂外患層見迭出一二不逞之徒乘此時機鼓吹極端破壞之說全國人心幾爲所動朝廷雖無失民之政草野咸伏解體之機民心思亂隠患無窮兩年以前憂時之士其不流於激烈者蓋甚鮮也及光緒三十二年仰賴我皇太后皇上聰明仁聖煥發預備立憲之詔而人心爲之一鎭去年五月二十八日詔許人民條陳憲政綸音所布四海涕零喁喁望治之心油然而起仰體官民共負責任之明諭實行預備立憲之始基僉以爲非開設議院則預備立憲無從著手道塗之所偶語士夫之所研究莫不以朝廷之許開議院與否藉卜國家前途之安危幸賴我兩宫聖人宵旰於上樞臣疆吏輔翼於下至前月二十四日特頒大詔著憲政編查館資政院王大臣等迅將議院未開以前逐年應行籌備各事分别擬議臚列具奏呈覽俟朝廷親裁後當即將開設議院年限欽定宣布聖恩高厚將與國民以與聞政事之權凡屬臣民何勝感戴然紳民等有竊竊然不勝憂慮者則以朝廷之必開設議院雖爲天下臣民所周知而開設之年限與宣布開設年限之日期均猶未定普天率七企首君門希望之忱方將愈切設使遲之又久宣布無期或一日宣布而開設年限過於久遠紳民等竊恐羣情疑懼易生動搖激烈者流將藉口於朝廷有吝予之心而煽惑之是不惟足失旣得之人心且恐於大局之前途諸多危險此紳民等所爲私衷恐懼不敢不披瀝詳陳而籲懇我皇太后皇上有以维繫之者也夫以中國今日國勢言之强鄰眈眈協以謀我所可以爲一綫圖存之機者實此人民希望立憲之心而已乘此時而利導之縮短召集議院之年限則衆情歡慰愛戴斯殷叅政之期愈迫責任之心愈重即一切之預備必愈急雖偶有謬論邪說鼓惑其間人民必將有不暇與聞者否則年限愈緩觀望愈深夜長夢多是授亂民以鼓惑之機會耳故紳民等以爲召集之期愈速愈善惟召集以前應行籌備各事亦有不能不需以歲月者紳民等敬謹仰體前月二十四日之諭旨預爲熟籌分期擬定爲我皇太后皇上縷晰陳之夫召集議院以前凡應備事件之最重者莫如編纂選舉法及議院法今請以六月爲期則從容有餘裕矣編纂旣成奏請朝廷欽裁後便可頒行中國疆域廣遠交通遲滯頒行之事有决不能如各國之速者寛以三月自無不能遍及者也頒行旣遍即可實行選舉以五月爲編製選舉人名册及選舉監督官爲一切准備之日期以一月舉行選舉計六閱月而被選舉之議員確定矣此後一面由選舉監督官爲文報之往還一面由被選舉議員爲赴都之准備計需三月而議員集於都下矣統計自編纂選舉法及議院法及以至於兹特兩年耳紳民等竊以爲定以兩年開設議院則天下臣民必相與亟亟着手於勉盡叅政責任之端而不遑他計彼莠民亂黨自無從售其煽動人心之術所謂繫人心而消隠患者此也今之議者不深察民情向背之機動引日本前事爲例以爲日本明治十四年詔以明治二十三年開設議院彼區區島國尚須遲以十年之久中國之大似有不宜過於急遽者不知日本之事乃失敗之成迹正所以爲我中國覆車之鑑者也當時日本國民以議院之開設爲期尚早凡在議院中所爲盡參政責任之事有不必早爲准備者於是舍棄事實上之籌畫專爲理論上之粉爭競競於國家主權所在之點或以爲國權宜在議院或以爲國權宜在人民甚有以爲宜將國體變爲共和者故明治十七八年之頃日本政府與其人民之衝突幾至不可收拾猶幸彼國當日之情勢内無種族猜疑之隠禍外無列强一致之侵陵因得以延至開設議院之年耳不然紳民等竊恐其議院尚未開設而國家大局早己不堪設想也故紳民等以爲日本之事我中國正宜引以爲戒不宜引以爲法伏乞我皇太后皇上宸衷獨斷俯念民心之不可失時機之不可棄速降明詔以兩年開設議院庶民心愈以大定隠患可以潛消中國率甚天下幸甚 
賑務 
　　鄂屬崗麻安三邑水災賑捐第二次清單 
孫復瑞洋二百元　可熾承　唐晉記　源昌　昇昌　徵昌　慶昌　利昌　瑞大　湧源　裕隆成十户共捐洋五百元　茂興隆　金質庵　隠名氏三户各捐洋五十元　恒康 
韓福祥二户各捐洋三十元　隠名氏洋二十元　餘泰　簫珍泰　紫綺堂　怡大　劉祝堯　席裕麒　無名氏　隠名氏八户各捐洋二十元　福泰　養志堂　蕭晉泰　徐永春四户各捐洋十五元　殷裕泰　森記　大豐　義大愼　指日升　廣盛裕　協康　泰記　公記　昌記　李楨祥　李湧泉　張錦園　愼餘堂　惜分陰軒　張炳生　解傑廷張紹先　許維洲　戴壽庭　胡碧航　葉品山　凌舜卿　朱仁德　隠名氏　無名氏 
隠名氏　二十七户各捐洋十元　信昌祥　源興順　德泰成　恒美　恒盛　恒來　恒大裕　瑞大　文東來　蘇逸山　鮑欽如　張耀庭　王森齋　金秀齋　俞馥棠　俞慶棠　元記　隠名氏　長發十九户各捐洋五元　恒祥　正豐　元亨　吳開泰　王春記　王成記　隠名氏七户各捐洋三元　熊春榮洋六元　王壽記洋四元　新益公　天吉棧　廣逹利　東林　鳳儀齋　金賢卿　蕭惠軒　沐浩甫　杜選愷　夏玉卿　吳嚴洲　楚紹堂　陳耀卿十三户各捐洋二元　楊洪順洋一元　以上共九十八户共洋一千五百七十五元楚北寳差堂代收三邑賑捐處泰順合銅號謹具 
[]  
 
 
 

Page 27

 
 
   
 
 

Page 28

 
 
   
 
