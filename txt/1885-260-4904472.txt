# 1885 - 260 - 4904472

 

Page 1

 
 
[五十二號畫報出售] [  申報舘主人啓]  
　　西人無物不以圖傳卽使尊爲君相亦不妨繪像以傳觀近閲西國畫報有繪英君主維多里亞及其首相舍利司普里像華人未易庽目故倩畵家燕繪以供衆覽報首畫譜兩圖仍是走獸爲任君阜長所繪者後附淞隠漫録圖説一則准於十六日出售此佈 
[仿印古今圖書集成様本告白] [  申報舘點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尙擬再濫排手以求迅速竣事惟諸君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本録畫之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閲可知此書之妙並擬將印成之書無論多少於明年正月間先行分給嗣後擬分期交書俾得先暏爲快惟是書板様放大成本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一律　齊連同第一次股單之號頭及股友姓名開示井交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時填給如過八月之期則當將寄存之空白收據收回幸勿自悮此布 
[論西人居處飲食之善]  
　　今夏盛伏之時天氣凉爽風雨間作至七月初旬以後末伏新秋陡然大熱治生者偶爾不謹則感受暑氣始在腠理繼傳經絡漸入臓腑於是旦夕猝發病根已深往往六脉皆絶不可救藥中元之後病者愈多輒不及延醫宛轉就斃其非中脚痧霍亂吐瀉一切急症亦大都傷寒秋温較之急症斃者却見其少蓋證有形象醫有方劑但審其人氣體之虚實受病之淺深尚有投藥之門徑故猶易於奏效而不至十死過五也然統計七月以來不下二三千人亦可謂大刼矣英美租界向有由工部局尃派稽查死喪之人據云七月内至多之日兩界共有六七十人少則二三十人以此計之　　可知而城内南市以及法租界尙不在内恐不止加一倍也僕幸免時癘以弱質不勝感冒有病卽發僅作寒熱繼而化作瘧疾因汗出太多體乏神疲病已之後迄未復元居家調攝惟凝神靜坐服藥愼起居而已因思人生致病之由大抵在於居處飲食善攝生者不敢不愼然亦當視所處之境何如蓋二者非錢不行寒士小經紀與夫力作傭工農夫百　之人安能處華撫饌豐腆哉一舉一動必自操作父母妻子俯仰僅足卽不求華膴豐腆但令室中清潔飲饌合宜已　可得無怪天時沴戾疫氣流行之日染患者屬道比户哉夫然而知西人之居處飲食爲不可及也細思此一月之内上海之夭札昏瘥者如是其多而絶不聞西人有致不救之病者夫泰西風氣有資財之家皆喜經營重洋閲歴个憚其遠自通商以來西人之在内地者雖亦有家計淺薄因爲傭工夥紀及當兵執役等事年久占籍不思卽歸者然富商貴官實居大半租界洋房宏敞高大園林掩映樓閣連環此其居處之適意夫何待言夏不覺其暑冬不知其風而且室中陳設無不隨時合用調劑冷煖修己隂陽器具之精天工人巧如必蓋人皆學步西人而後可以言養生此亦必無之理卽富商貴官之稍次者亦不能如此享用也雖然居處之侈固不可以財力爭若飲食則爲人生日用所需縱不克日費萬錢優於自奉而烹飪之宜進食之次未嘗不可取法試以西人之大餐與華人之酒筵宴客較之當亦思過半矣夫西人之所食與華人食品初非迥異殊絶也卽其食性亦無大異於人所可取者其法去古不遠耳古人飲食羹和之品本不多用炙與胾皆肉食也惟佐以醯醢之味他若炮烹諸品卽以内則人珍之貴不過稍變肉食之常法而雜配椒薑辛熱之品其實亦止食肉而已山鮮野蔌别作恒豆之菹斷無與牛羊豖肉並煮而食之理今西人大餐之品頗近於古若華人筵中之味則不然一山澤之物或芼而爲羹或炮而作羞而雜煮其中者每十餘色而不足味以相佐而成有本物無味而借他物以成者則佐使原不可廢然此等物類除貴重之外别無可取習俗可哂宴貴客必用貴物其實淡而無味反不如肉食之足供咀嚼也因用貴物必需配合成味漸而羊豖鷄鶩亦失古人炮熬之舊制而攙用他物多品以亂其味意蓋厭故喜新也不知眞味已奪矣至於進食之次序則尤不如西人之得體西人大餐先進一湯或牛汁或雞汁所以通臓腑而順食氣飲湯以後所食不至停滯也故用清汁而不尙羹恐羹有和物反凝膩而不流通也次則以魚近乎炮炙之品而略輕先肉而下不可紊亂然後進以牛羊諸肉凝重諸物再隨食性所好鶉鴿諸禽以及蝦菜之屬又由重濁而轉輕清復食點心水果而畢其用意尤妙者諸物下咽或胃氣不足則反衝而上停　喉間必至鬱而爲痰故　水果掩之使不得逆而上行猶慮其不消也終以加非茶一盞於是所食之物層疊而下以次漸化無停積之患矣華人酒筵則進菜並無一定雖一品食完再連一品然羹湯炮炙間雜而陳醯醬之味甜酸雜用加以乾脯生冷爲舉席談笑之助隨時取啖雜下喉間甚者飲酒無度翻腸倒胃不啻舉所食之物而和之爲一夫如此進食非以益人實害人耳卽非請客燕會凡家居小食亦雜亂而無章貧苦之户與食性之奇者並有喜啖臭穢以爲下飯之美品者苟值夏令積滯於中有不觸發成疾者哉竊謂居處之宜不能盡如西人降而求之不限乎地則務取高爽軒明苟限乎地則惟有糞除洒掃使身處其間絶無鬱勃薰蒸之患雖不能却疾而亦可以弭疫若夫飲食之宜卽蔬菜瓜蓏之屬食之有序用之有時亦可告誡家人略師西人之意豈難事哉 
[西報譯録]  
　　葡萄牙國本有議院如英國之例凡其屬地各有一員在議院中與議兹閲西洋報見該議院有一事頗足發據故録之據云該議院於本年五月十五日集議特有阿非利加與議官阿梅得忽創一議云擬以基南澳門兩處地方與他國易取阿洲屬地其勢可以倍地庶幾阿洲屬地得以增廣此議一出議院中人咸笑之有澳門之與議官益斯加尼沙憤然作色曰是何言也在彼此議雖間之者皆以爲無異擔語然彼旣有此言則我亦富以一言覆之我西國家之地皆係百戰經營而得之有被奪而克復者有被攻而拒却者何得輕以子人卽如我澳門一地得之已三－ 
百餘年其間歴盡難危前此他國以多船全力猝攻亦被澳兵撃退且奪獲其巨砲敵人鼠竄而去如此者已非一次卽 
 
 

Page 2

 
 
内地盜賊亦皆漸次剪除得安然以至於今安得以之易阿洲之地是無異於喪心病狂也議院中首相聞之曰阿梅得之論實屬無稽之談斷無准行之理於是衆各散去按阿梅得之爲此言也止知利已初未嘗顧籌全局彼以爲以他處易阿洲之地則彼所管之地可以增廣然亦忠他國果願相易與否所與相易之地其土人願從與否以本國力征經營相傳數百年之地而矢口輕言棄去無惑乎澳門與議官之人聲疾呼且澳門歸西洋已三百餘年在彼長子孫謀衣食澳人視之皆甚親暱一旦而欲棄之他國以易取阿地澳人其願之乎西國規例與議之員三年必須更調吾恐如阿梅得者必在更調之列者也 
[順天試事]  
　　順天鄉試三塲元卷領取時每名須用同鄉京官印結一紙至順天府二門報結計費京蚨一千該處收結後給以收據恃至大堂換卷一套須付京蚨六千堂前俻有方桌以便填寫姓氏履歴給以京錢四五百卽可據案握管倘欲携回填寫亦無不可惟多一次跋涉耳其卷自七月二十六日開買至八月初三日截止諸生到彼購卷者轂撃肩摩殊形擁擠云○前報沈大京兆見羅試被遺諸生在署門口一冉哀求聲涙俱下爲惻然者久之兹悉大京兆查點號舍尙有盈餘因商諸孫子受大宗師補取數人俾遂觀光之志本月初三日宗師遂補出三百餘名以文字之優劣定人數之多寡每縣補出之人有四五名者有一二名者○某日張子青大司宼道經崇文門大街羅試被遺諸生長跪轎前哀求援手大司宼出轎還揖慰以善言然别無可以設法之處○羅試被黜諸生求惇邸方便惇邸諭先呈明禮部當爲請旨拖行等事已列報端嗣諸生求諸禮部禮部拒弗收返求學憲亦不得逹乃又各肅衣冠蒲伏東華門内道旁再求惇邸惇邸謂比事應赴順天府署乞恩諸生乃復求沈大京兆云○孫子受文宗憐才愛士藻密慮周成均録遺一事文宗曾於七月初移咨國子監内稱本屇鄉試不建棚號深恐直並試諸生號舍不敷貴衙門辦理録科事宜尙乞從嚴録取庶免本省士子向隅以昭公允乃成均堂憲盛伯煕大司成過於仁慈仍復兼收並畜雖較之上届已覺嚴以濟寛然被黜者僅寥寥如晨星以致羅試被黜者咸懷忿忿謂爲苦樂不均云○本月初六日黎明凡合例簡放主考各大員俱赴朝房候旨旨下着潘祖蔭翁同龢奎潤童華去欽此各大主考卽進内謝恩同考官十八名及内收掌等宫俱同日奉旨由值班　飭役馳報各員卽收拾舗程曁應用各物陸續進院主試官潘伯寅大司馬於八下鐘進院餘皆遲至下午查主考等奉旨後其私宅即由順天府封閉高貼迥避字様須俟試竣方回誠防嫌於微也○初六日有王大臣等在龍門口監視兩翼總兵在彼彈壓外收掌等官列坐下首公案凡遥主考入院卽於名單内一一注明房考等官亦如之惟須投遞官銜紅簽至一切雞鴨猪羊文房器其均於是日到齋撃毂摩肩異常擁擠初七日謄録號軍魚貫而進其有不掛腰牌朦混而入者一經察出立子鎖拿笞責○順天府府尹沈大京兆府丞楊少京兆及大宛兩邑尊俱在貢院　料一切朝至暮回頗形勞瘁内監試烏侍郎拉布則於初六日入院須俟試竣出塲○貢院點名共分四路有東左東右西左西右之稱左係　字號南北貢監棣之右係貝子號八旗及北直生員棣之初七日卽將點名次序標示於牌牌共二百餘面每牌五十名統計不下一萬餘人○初八日黎明開點東西磚門内各有棚帳二給發照籖士子於領　後照號赴龍門領卷點名者俱係御史先點八旗及北直生員正途俊秀貢監次及各直省士子至晚始畢然後扄門是日擁擠喧譁不堪其擾京員之不下塲者俱整肅衣冠前來送考代爲領籖所以盡友誼而從俗尙也 
[星軺脞筆]  
　　京友來函云本月初一日周鄧二星使進内請訓在朝房時傳總署　管庫章京苑秋舫部郎面諭要　并將行裝銀百兩原璧歸趙令苑部卽如數收回部郎遵諭諾諾而退○周鄧二星使之赴滇桂也隨帶繙譯人員必不可少總署堂憲原擬在同又館學生中挑選二人以資襄賛乃該舘精通法文者旣須入闈文戰不及同行其次者又托故力辭不能相强隨向赫德君熟商其事赫德君逐加遴選富有通曉法語之英人四名堪膺此職遂赴總署面復某堂憲謂似此太覺糜費據愚見酌帶二人足矣赫君謂分界之事所關甚大愼桂二處各帶繙譯一員深恐不敷肆應况以繙譯之事任之一人宜防其獨攬大權致滋弊竇某堂憲聞言大喜深嘉赫君之規畫周詳遂允所請○欽命會勘越南邊界事宜之周鄧二星使當臨行時復於總署供事中挈帶杜李二員以資臂助其隨帶司員尙有工部主事廖君鍚恩繙譯官薪水每人月得關平銀三百兩仍由海關給發其供事薪水則月給三十兩云 
[請簡監司]  
　　山東登萊青道方觀察汝翼現因政體違和禀請開缺已由東撫具摺陳奏祗以記名合例堪以簡授者不下十餘員量材器使不得不鄭重出之故至今尙未奉明文云 
[皖撫履親]  
　　上月之杪官埸探悉新撫吳大中丞指日按臨首邑尹仙坡明府遂派丁役在東門外預俻供張以迎旌節初二日晨水陸各營勇咸列隊汀干盧大中丞偕司道文武各員亦均出城迎迓至十二點半鐘憲舟始抵碼頭各營升炮致敬盧大中丞上船會晤各員俱投遞手版是晚中丞在船暫駐至初三日八點鐘登岸入城十一點鐘時接篆蒞事翌日排導出轅行香拜客士民瞻仰丰儀咸謂器宇不凡深合大臣氣度云 
[袁江雜録]  
　　衛所人員向來一經到省候補卽可有綰符之望無所謂甄别人材也自吳健帥任漕督時奏請將委署章程按定班次輪轉仍須試用一年由藩司出具考語兹經兵部覆准爰由崧振青漕憲飭淮揚海道牌諭各員之初到標者繕寫履是嫺習弓馬俟一年後由淮揚海道出具切實考語專摺奏陳始准到班序委云○今秋水旱各田均書大有惟秫米略受水浸是價較昻每石需錢一千八百文左右○黄豆爲淮徐土産販運他處實爲生意大宗近因收歉價昻以到厘務减色○丁潤之邑尊高懸賞帖購捕銅山縣逸犯戴錦元如能拿獲送官准領官銀二百兩報信得獲者五十兩均經捐廉存庫以待想重賞之下必有勇夫漏網餘生不難入彀也○歐陽幹臣總戎健飛軍門之猶子也自淮楊鎭標調練伊始經制軍遴作統帶營官十數年來陣法槍法漸臻嫺熟上月二十七日竟以夙疾復發遽爾鶴化所遺差使由鎭憲委營中哨弁儘先補用副將朱君知仁瓜代云○左侯相星殞閩疆後電音報至浦上士民皆哀痛逾恒有某君撰一挽聯元鳳閣失良臣千秋鑑進心文献鯨波遺夙恨八陣圖開哭武鄉沈鬱蒼凉極才人之能事○南門外某甲有子四歳啞哑學語爛漫天眞嬉戲折花習爲常事前月二十日斜陽欲下時一瞬間忽失所在父母痛失掌珠鎭日垂涙玉筯後有知者告以被某乙留養在家甲妻商之索歸始得珠還合浦 
[襄垣談薈]  
　　關道署墻垣被水衝坍數處刻經梁小若觀察招工修整崇墉屼屼煥然一新惟頭門外積水甚深一時未能退盡行者俱支板以度云○花鼓淫戯屢經官長嚴懲乃近又故態復萌偏僻之區竟爾昕宵扮演傷風敗俗莫此爲尤厲禁重申是所望於民之賢父母已○北城外北壇故姓婦茹氷飲蘖鵠寡堪憐膝下掌中珠恰在破瓜年紀幼曾許字某甲紅絲雖繫未賦桃夭近甲家中落母女嫌之漸有悔盟意事聞於甲探悉女赴中表姊妹家宴飲遂邀集親友十餘人前往搶女去擬於當晚成婚胡婦大怒率娘子軍至甲家咆哮吵閙猛飛一板凳砸破甲之頭額鮮血淋漓無異傾脂河漲旋由族戚轉圜請俟甲傷痊再議説者謂甲傷甚重倘有不測恐不免雀角紛爭云 
[京口枝辭]  
　　前月之杪某夜二鼓後有四五少年聯袂至日新街某黄魚家閒逛一言不合遽爾揖拳黄魚亦不甘相下揚鬊一躍所有 
魚兄魚弟魚　魚奴無不　鱗怒疆鼓涙而起三少年寡不敵衆致受重傷一息奄奄踣地不起黄魚怒尙未息復以外洋藥水徧洒客身迨客爲同伴舁歸次日卽已斃命黄魚知事不能了逃避無蹤聞此案雖已報騐緝兇而緣木求魚终苦難於弋獲也○美領事某君所　侍者其婦性甚 
 
 

Page 3

 
 
不慧無異石頭記中之儍大姐一日偶至比隣燒餅店内玩耍見店主之妹年甫及笄遂謂當代謀快壻其妹因羞成怒反唇相稽中婦不能以廣長舌戰混娘子軍忿忿歸家吞烟畢命事聞於美領事函逹馮已亭邑尊驗明確係服毒自盡遂將餅店主笞責若干並飭棺殮埋塟案遂完結○某夜有宵小三人潛至演軍巷某姓家一試胠篋之技正在啓鍵取物適有更夫撃柝而至宵小懼奪門兎脱狙伏迤西萬壽宫簷下更大尙未之知也急呼某姓起緊閉重門已則又往他處梭巡詎行不數武宵小遽從暗中起以白刃相加更夫格以手斷厥指又被連戳數刀傷重倒地至次晨更夫央人赴縣報案馮邑尊詣騐之下見更夫傷勢甚重難保無性命之虞遂飭差嚴緝兇徒務獲懲辦 
[臺厦摭言]  
　　厦門前招義勇團練共募本鄉壯丁七百餘名分爲兩營嗣因法人議和海氛已靖當卽裁撤二百餘名兹因經費不敷厦分府丁訒臣太守與奏辦團練董事王怡堂觀察會議節省經費復加裁汰僅留義勇兩哨分駐廳署以及路頭宫廟各處以資守望相助餘皆撤散○洋藥局承繳課税每日二百七十箱業以税厘太多難以認繳加之左侯　奏加税厘每箱二十兩另費貼水六兩餘合前每箱八十兩及善堂保甲等費十數兩三共每箱税厘一百廿餘兩税重則走私者多商人惟利是趨現在粤東洋藥並未加厘是以汕頭交界之海澄以及潮州大浦毗連之汀州各處如詔安雲霄平和各廳縣之洋藥皆由粤潮侵銷過界厦門報完厘税每月不過二百餘箱不獨不能照鶴繳厘而總局分卡數十處之聞銷出哨巡勇數百名司事友朋百餘人薪水工食盡屬賠墊自四月包辦以來聞虧折四萬餘金各股份銀已化烏有王怡堂觀察見局勢江河日下業經瀝清禀詳省中督撫大憲情願虧本告退但不知憲意如何能否批准抑或稍减課厘也○本月初二日爹利士輪船渡臺　正任鳳山縣張仲廉明府家卷等由省來厦附搭該船前往臺南旗後登岸初三日輪船抵旗後風浪甚大貨物皆不能起缷張明府之瀛眷急欲登岸當雇竹排船接送忽一小排爲風浪　撃翻入海中溺斃家丁四人而衣箱等物亦付之東流張明府則在臺北以待欽憲傳質前訐劉蘭舟觀察各欵仍未履任云○臺北府艋舺大稻埕各處生意大宗以茶棧爲第一而娼寮次之賭舘賭攤則隨在皆是日間在僻街冷巷夜間雖閙市街衢亦皆擺設地攤有以車馬炮將士相紅白紙牌子十二色爲十二門者有抓錢攤寳押字等局騙誘鄉愚傾産失業害人匪淺説者謂各署皆有規費胥吏差役爲之包庇保護因此目無法紀安得賢司牧一明犀照之光耶○淡水來信云錫衛二欽憲自抵臺北連日提訊參案要証並派小火輪船至臺南傳提臺灣道劉觀察及胡象初大令並陳鄭各委員等到案質訊聞劉蘭舟觀察現因病重未克詣案經欽憲嚴札催提並派員乘小火輪船前往催促諒不致再有遷延然此案查訊清楚大約當在菊秋時候矣○欽差查辦臺灣參案有王傳諸人係在厦門住是昨奎觀察已奉劉爵撫札飭派員押令渡臺待質傳某已經派委某武弁押同前往淡水候訊而王觀察青雲因辦理洋藥税厘捐務緊要一時未克起程人約須俟部署清楚方能就道也○署臺灣鎭統領武毅右軍章鼎臣軍門高元業奉劉爵撫飭令交缷到任擬於中秋節前赴臺南署任矣○去歳八月滬尾大捷劉孫二軍所部各軍出力保案本擬八月初一日拜摺現聞需俟欽憲查辦之案清楚後始能拜摺出奏効力行間之文武各員無不盼望好音然而天下事欲速則不逹諸君亦惟靜以俟之可耳 
[豫章雜述]  
　　劉芝田星使於上月二十七日晉京陛見先一日德曉峯中丞親詣滕王閣寄請聖安隋卽登舟拜送大小各員俱赴舟次遞呈手版　使接見　差○十月初十日爲皇太后五旬晋一萬壽德曉峯中丞於上月二十八日拜發慶賀表章飭承差熊錫齡等齎送入京○袁州宜　臺上有銅缸昔年缸水四溢登科者多至三十餘輩今歳水復發嘯故有志青雲之士莫不私心默慰以爲科名佳話定當親逢其盛也○督銷淮鹽局憲張子衡方伯因公往金陵議見曾九帥一切公事遴委吳俊卿主政代拆代行刻又檄委候補道涂仲舫觀察椿年讓辦局務吳主政卽行交缷矣○江右素産硝磺價廉貨高爲近省所不及春間曾有安徽大憲委員來江採辦刻浙憲又委補用同知前署秀水縣徐大令傳冕偵探價值亦擬採辦若干云 
[嫖客被拘]  
　　前日有粤鴇某氏投訴虹口捕房謂有甲乙二人來院閒游暗將藥水灑潑毁及衣服被窩捕頭命包探唐青山前往查拿將甲拘住押俟解歸公堂訊辦 
[匿媳訴捕]  
　　薛沈氏投英捕房訴稱兒子在時曾撫阿新爲童媳現兒已病故媳父王芳桂母陸氏邀女回家殺圖胡賴往領逞蠻致遭毆撃捕頭飭捕傳王夫婦及女送交會審公廨羅太守命分别押候訊斷 
[誆欠餘聞]  
　　瑞生和廣帮字號誆欠各舗一案節登前日報章兹又聞向爲錢業之蘇人某甲受累情形姑照録之甲曾在太古洋棧爲夥去年買辦楊姓停歇甲亦賦間小住某錢莊一日有粤人某乙持洋四百元交莊察閲甲因與乙間談乙稱向在新金山生理刻來滬上意欲設立字號採辦細緣頋繡等貨運往金山銷售現房屋已經租定惟尙少熟悉之人襄助爲理耳甲正落魄無聊遂卽自爲毛遂乙間而喜甚隨商同鄉某丙曾相稔否甲以向在洋棧同事對遂别去甲思旣有機緣必覓一人揖合因往訪某丙告以故丙謂容往問明奉覆旋卽偕甲晤乙願爲荐保言定暫時月給辛俸洋二十元俟開張日起改爲銀二十兩於是取號瑞生和居然大張旂鼓乙欲先辦顧繡綢縐甲之同鄉人業此者以爲有大宗生理遍告友人携様前往乙見之無不合意分别成交又購定他項貨物附輪載往洎事敗報捕連甲拘押捕房且查各欠惟顧繡綢縐爲數最多幸各莊知甲受愚力爲担保祗請向乙究追及出外尋丙已不知所向矣因筆之報牘以告天下之擇交不愼者 
[難爲藁砧]  
　　昨晨有某婦扭一男子至小東門外法捕房訴稱我在花烟館傭工度日丈夫游手好閒屢來纒櫌捕頭略詰情由男子含糊莫答因着批候送案訊理 
[呈控局賭]  
　　徽人某甲在英租界閲設火腿店被同鄉開茶葉店之某乙串同失業之茶棧夥某丙邀出著名牌九司務某相誘至棋盤街某妓院中爲陸博之戲輸去現洋數十元其餘出立票據始得脱身事後向人談及識者告以乙等慣以局賭害人甲忿甚邀人尋見乙等向其理論乙等置若罔聞甲遂赴公堂遞呈請辦想以術愚人律所不宥一經逮案終難法網倖逃也 
[提訊米行]  
　　前日開濟兵輪管帶徐君函致上海縣稱上月中旬見滬報載南市松茂乾順等三米行連日所登告白謂職員親串郭子山之子郭　生往該三行購米一百二十石稱係職員船上食米及斛去後卽隠匿不面且牽涉職員在内然我船並未倩人往該三米行購米竟敢妄指殊屬不解請提訊究莫邑尊隨飭差提該米行中行候訊定奪 
[縣訊肆毆]  
　　昨報載無賴肆毆一事兹悉兩造均係縣役前晚甲父投縣喊控後昨日下午莫邑尊卽升堂傳訊並騐得甲父受傷屬實然尙無性命之虞因令自行醫治一面飭提行兇人楊某到案訊究云 
[無賴攫洋]  
　　前日黄昏時候有西門内其老嫗赴小南門外教場左近某姓家收得會洋二元錢七百餘文携取回家道經西門外黄家圈突遇無賴三四人盡行攫去並禁令弗許聲揚旋卽一哄而散嫗無奈垂頭喪氣而回抵家卽昏暈臥床奄奄抱病事雖細微然無賴之可惡亦已甚矣 
 
 

Page 4

 
 
[細故傷人]  
　　前日下午有甯人某甲行經小東門内東街左近突有某乙傾茶身上甲謂大有不利向乙理論乙不服互相口角遽將手中所持洋傘搠乙之面以致淋漓鮮血頰輔交流隣人咸抱不平欲將甲送局究懲甲見勢不隹乘間兎脱　 
[更正]  
　　前晚十一點鐘有人來言周鄧兩欽憲已抵滬上本舘以時已夜央不及詳問用卽照登在報昨悉實係訛傳大約今明日憲旌方可蒞滬云 
[果弃善堂信]  
　　啓者敝堂所募城廂内外各善户節省杳斗費以賑兩廣災民一舉蒙諸仁户俯採下情源源送到卽登門相勸亦肯慨解兹囊毫無吝惜兹逢中秋令節敝堂恐取憎於信日容逾節而續求所有未蒙捐助各户統于十七日起再行踵領仍祈諸大善土具宏願者過節之後速請持送來堂卽掣收票以便早日彚解俾災黎速解倒懸不勝代爲禱祀求之者爾 
[上海三馬路與昌絲棧陳竹坪經募賑捐八月十二日第六十九次清單]  
　　葭洲書屋助洋一千元○仁和章福疇求母康健束脩移助錢三百文又求平安節省斗香沈張氏月餅隠名氏求平安王周氏求外症愈士大哥求叔病愈針黹移時五户各錢一伯文以上六户共錢八百文○葉仁周洋廿元又經募張壽人洋三十元靜寄東軒洋四元陸素心洋二元脩梅居李王少甫二户各洋一元慕善山人銅洋二元以上七户共洋五十八元銅洋二元○崑山無名氏徐懋齋程正昌三户各洋五角何仁泰陳裕泰二户各洋五角五户共洋二元○硤石鉅元募來益記洋二元合記洋一元又虚對洋一元○與字二百廿八册沙頭昌泰東典雙桂軒金子繩兩善士仝募雙桂軒鴛湖清霞氏增記文記合四户各洋二元毓秀朗記雲記恆盛公壽春山人若記耕讀室江夏同心居楚記九户各洋一元蕭春林萬泰祥公益興禮和泰萬盛泰張東海吳生生强恕堂脩記求平安朱巨卿曺盈深抑堂十三户各洋五角楊東如無名氏葉寳和章榮記王子卿程學芸六户各洋三角同心居三省堂顧記培德堂仁本堂仁壽堂安樂居藹記問渡東洪藹記謝子受隠名氏十二户各洋二角袁萬與李萼輝陳錦記王養泉品記周亷生志不足愧留名吳興氏朱承倫芸記程逹明貽慶堂樂安氏吳向旭十五户各洋一角無名氏花記兩户各虚對洋一元以上六十一户共洋廿九元虚對洋二元小洋二角○與字一百九十四册湖郡釐捐總局憲經募烏鎭局委員司事洋十二元湖郡局委員司事洋五元錢六百十六文武康局委員司事洋五元雙林局委員司事錢費六千五百五十文南潯局委員司事錢六千一百十四文長興局委員司事錢四千文新市局委員錢二千七百文以上七户共洋四十元○沈福照求家口平安洋十元承裕泉節中秋花衣街隠名氏求保平安延康名友省月餅費三户各洋三元王言如崇本堂陳楊元甫謝醫不受三户各洋二元不書名爲亾友謝貴娥資冥福杜石齋求合家平安無錫桯裕德爲兒病愈無名氏安徽人出天花完愿無名氏古吳陸求子久痢久咳速愈七户各洋一元無名氏洋一元錢二百文用之恂如齋星官移賑完愿合洋二元徐梅圃洋一元又銅洋一元安樂里公醮移助洋一元小洋六角無名氏小洋六角無力子小洋二角金免痴翁書潤移助錢一百文心不留名洋二元銅洋三元○甯波瑞泰嗔記箔庄愼餘庄隠名氏三户各銅洋十五元仁記無名氏兩户各铜洋十二元京口無名氏銅洋十五元練慷思過子西塘汪中和裕德堂三户各銅洋五元浦東禮溪氏免累人錦記無名氏四户各銅洋二元隠名氏無名氏墨娟三户各銅洋一元潯記銅洋三元止裕庄隠名氏二户各　洋四元○法馬路德錩二次桶捐内當票贖出飾金兑去餘小洋四角錢廿五文○同和庄交來蕪湖同人公募節省中秋酒席洋二百另三元各善士細册另開于後○本日共收洋一千三百七十四元虚對洋四元小洋十五角錢一千一百廿五文銅洋一百廿七元合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖十一年八月初七日京報全録]  
　　宫門抄○諭旨六道録前○發抄旨四道○大臣李奏循派辦理會盟事竣緣由摺○東撫陳奏請飭部查銷處分片○豫撫孫奏請頒匾額摺○又奏委署司道片○署豫藩許奏報接篆日期摺○署豫臬賈奏報接篆日期摺○東撫陳奏報漕船全數挽出東境日期夾片○八月初七日内務府國子監侍衛處值日無引見○托倫布續假五日○侍衛處奏派補進内大臣班派出尙宗瑞○都察院奏改派專司稽查之堂官派出祁世長志元○召見軍機○發抄李鴻章奏甘肅平慶涇固道程鼎芬願以應得養廉代完伊弟程迪華欠欵奉旨户部知道欽此○楊昌濬奏學政馮光遹代辦監臨奉旨知道了欽此○又閩縣令羅大佑升補福防同知奉旨吏部議奏欽此○穆圖善奏續查馬江陳亾傷故各員弁請卹奉旨所有單開之梁梓芳等均着分别旌卹該部知道單併發欽此○○奴才李愼跪奏爲循例派員前赴玉樹番族辨理會盟事竣緣由恭摺具陳仰祈聖鑒事竊查奴才衙門所轄玉樹等番三十九族向例每屇三年泒令章京前往會盟藉便辦理各族詞訟事宜光緒九年冬據玉樹巴燕昻謙族千户觀戴郤克拉爾加立遣人來甯呈懇以近年屢被四川土司德爾格欺凌苛派曁果洛克番賊時常犯界搶殺兼有西藏迭哇云等每歳勒索兵層茶銀請委員會盟查辦等情奴才卽派令筆帖式雙奎署都司鄒洪勝循照向章隨帶西甯鎭標兵丁二十名蒙古兵五十名並書識通丁人等前往查辦於十年五月十八日奏明在案兹據該筆帖式雙奎署部司鄒洪勝等本年六月初四日差旋禀稱伊等奉委起程於十年六月十二日馳至玉樹邊界之尼牙木錯族該族百長等前來謁見懇稱現在四川土司德爾格派令管家帶兵三千餘人駐札稱多地方不口卽來攻打我族懇請作主等語該筆帖式等卽行繕諭差丁往調德爾格管家前來聽候官辦乃該管家呈遞覆呈聲稱尼牙木錯索要我屬百姓差徭若三日内人將尼牙木錯百長嚴辦我兵甚衆難以阻止等語該筆帖式等因卽准其調案訊辦而該管家始終不肯前來相持一月有餘於七月二十二日據尼牙木錯百長遣人來稱德爾格已運到銅砲二尊不日卽欲進兵急懇拯救經都司鄒洪勝帶領蒙漢兵數十騎親往稱多地方請問　私白稱兵之罪該管家詞窮始歛兵未動適有四川麻汎千總盧喝揚巡查邊界前來該筆帖式卽備知照該千總請其就近彈壓嗣據該千總覆稱已據文禀明川憲約須六十日後奉有批示再行辦理直延至十二月二十六日始准該千總知照奉委會辦已將德爾格土司之管家傳案該筆帖式卽於本年正月初六日馳赴巴塘地方會同辦理與盧千總晤而而德爾格管家並未到案坐待多日該管家竟已退轉盧千總亦卽折回該筆帖式等未便在彼久待於二月中始回盟所傳集各族千百户等卽將歴年積案以及尋常詞訟件逐一秉公辦理完結當卽宣布天恩賞給筵宴縀疋小刀荷所等物該千百户等俱歡呼頂感望闕叩頭應歸原牧至應祭鄂敦他拉之黄河源興阿拉克諾爾曁玛沁雪山等處亦已遵照舊制誠心諷經敬謹祝譖訖其各族交納馬貢銀一千二百九十五兩零全數帶甯祈請轉解所有該筆帖式等銷差遲延緣由實因彼時與川屬土司相持其勢不容近轉合併聲明等因旋據玉樹巴燕昻謙族千户曁各族百户等復陸續遣人前來遞呈其控訴情形與該委員等所禀大略相同奴才復查玉樹各族先年最稱富庶祇以距西寗較遠密邇川屬之果洛克野番地面時被擄掠德爾格土司藉口以保護爲名任意欺凌苛派差徭以致各族不堪其擾頻年困苦相繼逃散惟昻謙千户族地距德爾格土司最遠與尼牙木錯族僅堪自守未肯應付差徭是以該士司因此挾嫌竟敢興兵搆難幸此次有委員到彼而都司鄒洪勝數經戰陣胆識尙優挺身前往宣示天威該土司管家雖復抗悍異常然卒未敢徑行其意而尼牙木錯一族僥倖獲全該土司越境牛事殊屬任意妄爲除由奴才分咨四川督臣駐藏大臣轉飭該管文武將該土司屬番曁藏番嚴行約束毋任藉端滋事並將徴獲馬貢銀兩查照成安委員解交西甯道兑收儲庫外謹將派赴玉樹委員辦理會盟事竣旋回緣中恭摺由驛具陳伏乞皇太后皇上聖鑒謹奏軍機大臣奉旨知道了欽此○○陳士杰片再上年四月間臣因小清河工程印委各員挑辦不力奏諸將崔嘉桓卽行革職毋庸留工朱行祺十振録陳礽壽陳曾守胡寅恭蔣樹屏六員均摘去頂戴以示薄懲欽奉諭旨在案查朱行祺自被參以後尙知愧奮卽將河道挑挖通暢嗣因伏汎盛漲齊東蕭家莊等處堤埝漫决黄水溢入小清河間有冲刷淤墊之處又經札飭補挑並修堤岸亦於本年二三月間陸續禀報完竣經臣委員踏勘委係一律挖通無阻自應給還頂戴以昭激勸合無仰悉天恩俯准將署高苑縣知縣朱行祺博興縣知縣王振録教習候補知縣陳礽壽候補知縣陳曾守大挑知縣胡寅恭候補知州蔣樹屏原參摘頂處分勅部均子查銷出自逾格鴻慈謹附片具陳伏乞聖鑒訓示謹奏軍機大臣奉旨着照所請吏部知道欽此○○護理河南巡撫布政使臣孫鳳翔跪奏爲廟祀正袖迭著靈應懇請頒賜匾額以答神庥而順輿情恭摺仰祈聖鑒事竊據信陽州紳士涂連川等聯名呈稱該州城隍神保障一方久著靈應咸豐年間賊匪屢次撲城凡值危急之際兵民詣廟祈禱輒得神助或天晴忽降大雨溮河頻漲匪迹不通或昏夜忽放火光竟同白晝官兵乘勢破賊城賴以全一時官民共覩傳爲異事又光緒年間豫省各州縣大率皆飢饉荐臻繼以疫癘惟州境内賴神靈呵護雨晹時若疾疫不與自後每遇水旱祈禱輒應洵屬靈異非常查各地方廟祀正神實能禦灾捍患有功德於民者例得奏請匾額兹由該州知州耆齡詳據署布政使唐咸仰呈請具奏前來臣覆核無異合無仰懇天恩俯念信陽州城隍神靈跡久著功德及民恩准頒賜匾額以答神府而順輿情之處出自鴻慈所有廟祀正神迭著靈應奏請匾額緣由理繕摺具陳伏乞皇太后皇上聖鑒謹奏奉旨已録○○孫鳳翔片再接准部咨光緒十一年六月十三日内閣奉上諭河南按察使唐咸仰着開缺來京另候簡用欽此同日奉上諭河南按察使着許振禕補授欽此等因當卽欽遵轉行在案查唐咸仰經前撫臣鹿傳霖委署行政使許振禕委署按察使現在唐咸仰旣經開缺自應委員接署藩篆以便該司交缷北上查許振禕老成練逹爲守兼優以之委署藩司洵堪勝任所遺臬司印務查有南汝光道賈致恩才優心細辦事認眞前兩次署理臬篆均能措置裕如應卽委署以資熟手其遞遺南汝光道印務查有候補道樓汝達精明諳練堪以委署除分别檄遵外理合附片陳明伏乞聖鑒謹奏車機大臣奉旨吏部知道欽此○○二品頂戴署河南布政使按察使臣許振禕跪奏爲恭報微臣接署藩篆日期叩谢天恩恭摺仰祈聖鑒事竊臣接奉護撫臣孫鳳翔札開現署布政使本任按察使唐咸仰已奉諭旨赴京另候簡用所遺藩司印務委臣接署隨於七月初四日准前署藩司唐咸仰將印信文卷移交前來臣當卽恭設香案望闕叩頭祇領任事伏念臣豫章下十樗櫟庸材自櫂監司愧無報稱頻權臬篆卽荷恩除當卽具摺叩謝天恩籲請陛見乃初研乎法律復荐攝乎藩條繁劇驟膺悚惶益甚凡度支皆爲尃責而用入尤貴得宜利不在官則在民當經邦本人不取名惟取寔宜遏時趨臣惟有殫竭愚忱勉持實力遇事禀承護撫臣悉　經理不敢以暫時權篆稍涉因循用兾仰副高厚生成於萬所有微臣接署藩篆日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署理河南按察使南汝光道臣賈致恩跪奏爲恭報微臣接署臬篆日期叩謝天恩恭摺仰祈聖鑒事竊臣按奉詣撫臣孫鳳翔行知以新任臬司許振禕委　藩篆所遺臬司印務委臣署理遵卽束裝進省於七月初四日准臬司許振禕將印信文卷移交前來臣當卽恭設香案望闕叩頭祗領任事訖伏念臣青齋下士才識疏庸自蒙寵擢分巡竊愧毫無報稱前者廉　屬攝方如履薄臨深今兹臬篆重　敢謂駕輕就熟法律宜求矜恕官箴彌切悚惶查豫省本訟獄繁滋臬司爲刑名總匯舉凡　奸禁暴　吏安民諸大端在在皆關緊要乃臣檮昧深懼弗勝惟有益矢愼勤倍加策勵一切禀承護撫臣悉心經璟不敢以暫時權篆稍涉因循冀酬高厚鴻慈於萬一所有微臣接署臬篆日期並感激下　謹繕摺叩天恩伏乞皇太后皇上聖鑒謹奏軍機大臣奉旨知道了欽此○○陳士杰片再江北漕　前於五月二十九日渡黄入運業經臣奏報在案旋據臨清直州知州王其愼禀稱六月初一日各船駛抵　州察看衛水尙弱内外河高下懸殊未敢遽行啓壩俟至初四日水勢陡漲隨卽灌塘套送初七日悉數挽入衛河司漕員弁晝召催䟎　提旋於十四日卯刻頭帮駛出東境至十五日未時全船五百三十三號一律挽過德州柘園鎭連檣北上據東昌府下河通判干壽之等禀報前來臣覆查無異除仍檄飭各屬整理閘壩河道收蓄水勢以備回空外所有江北漕船全數挽出東境日期附片具陳伏乞聖鑒謹奏軍禨大臣奉旨知道了欽此 
 
 

Page 10

 
 
   
 
 

Page 11

 
 
   
 
 

Page 12

 
 
[三韓記聞]  
　　日本人有游至咸鏡道者向該處居民求購飲食居民皆靳而不與且無處可以棲身日人狼狽而歸以無佐証且未領有護照顯係私游亦難告官伸理只得隠忍不言云○有樂工數十人由日本來高結廬南山畔演習鼓吹響遏行雲人民來觀者密若堵牆聞欲送至王宫俾娱視聽王以諸臣勸誡辭而不受防微杜漸用意誠深遠也否則聲色狗馬有投王之所好而陳於王前以蠱惑王心者矣○某勇先在管中後被逐出游手好閒無所事事且性尤恃力好鬥一觸其鋒卽肆大言甚或至土人鋪中趁便竊物人以其勇也亦不敢十分觸犯彼遂愈無忌憚聞其黨類不祗一人一有事故卽可呼吸相通緩急相助云○官妓香蘭久著艷名近忽被人勾通土人頂名冒姓出價贖身帶至仁川口岸而言語不通嗜好不合致與其夫時時口角頻受鞭箠國香凋落荆棘爲儔回首繁華渾如一夢每一思之能勿代爲悽惻○民人以丁軍門之又來也謡言復起有謂此次必與日本牛釁有謂袁司馬在船上俟有事時卽爲辦理一切軍務有謂恐華軍在此滋釁故丁軍門前來彈壓談論紛紛無非齊東野語也○有瞎姑善卜算盖巫覡之流也倡言曰一二日内必雨至期雨果降人以其言之騐而神之遂捐多錢赡其衣食○俄臣某與政府諸大臣意見乖違兩不相下該臣暫住穆麟德公舘中故咸疑爲穆麟德嗾使也○有一種鼠與常鼠異啄長而尖爪短而利能上屋能傷人猫不敢捕土人金姓初生一子夜間被鼠以啄搗其眼睛以爪破其胸腹兒嘷呌一聲隨卽斃命父母然燈視之此鼠卽竄入穴洞忿甚掘地追尋深至數尺始至其底有鼠數十四處逃竄僅執其二用刀砍死○上月十三日爲科試之期八道士子紛集城中公禀政府轉啓國王求爲趙判書甯夏建立祠宇以表孤忠不知能允其奏否也○國人極敬袁司馬家家設長生位以頂祝之並有編作歌謡紀其功德者○深山大澤之中蘊生龍蛇無足怪者近日王京内人烟輻辏之區亦有大蛇一日城河畔一巨蛇蜿蜓而出粗如盌口晴眶如桃核約長七丈忽來一鹵莽男子肩負鐡鋤照其腹用力築之皮破血流遂用火攻之聚薪積草燃火其間須臾皮焦内爛臭不可聞○有士子未入塲之先約同人至酒家小飲飲至過醉逢人卽罵甚致毆斃一人酒家將其人抓送官署聞已按律定罪矣酒之爲害大矣哉○有自仁川來者言是處已無日兵各國商人均極安謐生意亦較並興旺○德兵船二艘停泊二川保護本國商旅無他事也○高王延請美人教習練軍聞應聘諸人當於六月蒞止○旱旣太甚米價陡昻小民疾首蹙額無計可施以致乘禨作亂屢出明火執仗之案○英人雇中國人宰牛以供刀七高民以爲奪其生計禀官禁止然官亦無如英人何也○機匠所織之綢綾國王見之甚喜聞將增其工食俾不興故土之思○國中設立應印局排印鉛字書籍詩文等集已出數種洛陽紙貴不難企而望之○吳筱帥祠額曰靖武祠聞係國王所書○故相某君致仕家居因病逝世國王遣中使往弔出殯之時儀從甚盛○高王下開墾之令曠土間田盡成沃壤承種者先納地租數年後更兑銀錢刻已刻書頒示矣○金玉均朴泳孝尙在日本日王不敢公然任用然暗中籌計表裏爲奸誠高廷心腹之患也○日王以竹添辦事不密已削其籍○朝人雖畏法而好勇鬥很積習使然一日見數人始而口角繼更揮拳適地方官呵道過此胥役怒喝始各釋手然一已被碎石傷目珠情突出一則面血模糊不可辦認矣官略加問訊各將家長喚出令其彼此解和○英人因侵佔巨文島一事與高人不無芥蒂○俄臣日某大言恫愒事事要求高人以其非公使不之理俄人怒甚大有决裂之勢○傳聞袁司馬將來高民感激如望歳○丁雨廷軍門乘二鐡甲船巡行海面上月十九日渟泊仁川口 
[蕪湖同人公募各善士節省中秋席費清單]  
　　錢業財神會洋廿元土業公洋十五元蕪湖旣且軒洋十二元同和庄大江口兩户各洋六元邵蔚和土業會酌兩户各洋五元蔚泰裕泰瑞和鼎泰懋泰同興義許壽氏陳興隆謙裕大成祥無名氏崔同茂大關十三户各洋四元萬和中興隆恆泰元汪裕隆同豐利昌張成泰七户各洋三元無名氏集成豫豐厚張三才德豐源鴻昌無名氏無名氏張恆春春暉書屋十户各洋二元乾泰蘭契氏無名氏德興無名氏錦興公無名氏萬利萃升恆公益行楊正大李益茂振泰隆元昇同昇同泰畢福泰恆大生無名氏無名氏崔德昇信和謙和天和元泰正同春和永隆元雙裕仁瑞豐元生昌恆徐慶豐汪步瀛誠逹祥福昌順吉祥徐子源無名氏戴永興任永豐任同泰劉文茂四十一户各洋一元以上七十六户共來洋二百另三元合併聲明 
[上海四馬路高易公舘協理兩廣賑捐所經收八月賑欵清單]  
　　初八日萬寳來一元招佐臣半元○合記一元○康升五角○張華記三角○同昌利再助五元○恆豐號募無名氏無名氏二户各一元○瑞泰虎募二百四十二號册李三保一元瑞泰號二元永協謂無名氏二户各五角周師文二角胡華半我三角以上六户洋四元五角○宜昌號募羅明生五角○仁和利募朱壽山三元○司益生募一百零三號册趙誠成堂陶積厚堂關禧關偉合助李希李周合助四户各半元𣢀章黄瓞生二户各二角五分陶星陶藜合二角無名氏周能馮澤三氏各一角以上十户洋三元○合發募九十七號册羅元易蔭馮賛功馮賛發馮賛泰馮獻臣馮旺明七户各五角合發號一元梁大榮三角馮優林馮琳記二户各二角以上十一户洋五元二角○廣瑞和二元○譚幹臣翁募五百零三號册隠名氏一百文灾無灾者半元復昌恆蕭煥堂清芬堂譚瑞聲譚瑞麟五户各一元以上七户洋五元五角錢一百文○崔潮寛一元○長利募八百六十二號册麥長利一元陳家嫂帶喜二户各二角二姐六角○致寳祥一元五角○坤茂募節省盂蘭醮金一元韋昌銅洋一元○英昌募一百十九虎册方傑卿二元方守開李錫田方文彬李壽李渾南五户各半元○濟和堂募二百零四號册梁氏無名氏二月各三角李氏二角何氏六角無名氏五角○公信安募李寳泉四角○華泰募周鳴商一元○禄九日譚昌記募潭潮泉三角譚潮五譚潮森無名氏劉阿有梁就英五户各一角○平湖洋和典衆友五元黄奚氏求病愈十元○潘禹銘翁募四百三十二號册袁氏十元邵氏黎氏二户各二元盖湖山樵一元鄭氏五元以上五户羊二十元○協隆行募八百三十三號册陳宗鑑李寅卿天水氏三户各一元劉士貞黄鑑坡陳松圃三户各五角生泰五元德豐二元張盛三角梁培二角以上十户洋十二元○初十日謙信張房拍賣貨物用金規元十二雨○陳麗明敦梓堂舊值事節省送物二元又盂蘭醮齋席移賑九角又節省中秋席費十元○匯安號募二百七十七號册老元盛無名氏二户各一元合壁堂二元匯安三元魯松亭二角益梅安褚雲溪力不足人三户各半元有記一元五角智止良錢四百文以上十户洋十元零二角錢四百文○永和募二百二十三號册横財筒韓氏二户各一元王俊三王厚長七有姐馮氏枝記吳氏六户各半元陳起毆陽墀二户各二角王錦棠周大陳廣三户各一角以上十三户洋五元七角○寳生募盧李氏黎氏二户各一元劉鎭半元潘高二角吳氏一百文○廣豐二元○天盛募李雲二角李鉅龍一角天盛號一元○耀記募十五號册謙吉泰布莊六元謝睛峰十元夏心香毛毡莊協記布莊二户各四元復昌生胡少愚養德堂昌記布莊四户各二元李紀元銅洋二元無力子閑散子知足子張少魯留耕堂洪昌源布莊六户各一元協隆號布莊協德號勝祥號益盛號長興號大盛號義豐號茂藏號八户各二角五分以上二十三户洋四十二元正内銅洋二元○福祥募二百零六號册江藹三鄧錦川江煥南程鳳山四户各一元胡子山願泳煕程祝雲楊祥兆四户各半元以上八户洋陸元○福如募江俸疇二元戴道生吳吕泉孫根山三户各半元○和泰辦舘募和泰五角黄懷二角黄維一角○益昌募益昌二角徐鳴苔陸輝錢錦堂逍福徐三五户各一角○邇遐齋二元○郭少君求病速愈三元○有德莊節省中秋席金十元○不識銀人銅洋四十三元○以後常心人銅羊十二元○以後莫收銅洋人銅洋三元以上統共規元一十二兩洋二百五十六元九角内銅洋六十一元錢六百又 
[上海四馬路浦灘文報局内協賑公所經收賑捐八月中旬清單]  
　　十二日高郵丁鋭翁募鋭册第四次王馬氏王鳳吾瑯琊君鍾麗堂廣厚堂王陳氏三槐堂廣厚堂王陳氏三槐堂七户各一千文延陵氏一千五百文清芬堂無名氏山斗堂馬馬氏王許氏無名氏永錫堂孫王許氏養德堂九户各五百文潮昌三百文合收十二元○寗波新關李募張松泉一元清和堂張燕山四知堂楊二户各二元五角敦睦堂李一元五角三經堂蔣半元劉譽倫二元○白門胡蓉卿翁募申二百八十五單秀野堂二元錢一百三十文三省軒節省喜事費求何平安十四元知命子求病速愈六元吳孫氏故亂母遺助賑以資冥福廿五元湯河順爲故父裕資冥福五元蒙香室十元另募六元對開一個錢六十四千文合上規元九十三兩四鎭六分七厘虚對開一個○景雲儕翁胡燕笙翁二户各二元尙篠西翁三元○無錫知仁莊募鋭一千六百三十四册顧猷記顧貞記顧烈記顧明記四户各二元顧慶記五元顧培生顧伯生顧基三户各一元永濟典省中秋節費四元永濟無名氏蕩口隠名氏二户各三元○崑山正心崇善局交來江右安順堂求合家平安二元○杭省錦茂號代無名氏積省小兒衣食求目明二元○恆泰廣貨號銅洋四元夏姓十元唐姓二元○金陵白下好事人募申二百八十六單厚德堂琴堂氏鹽城劉姓三月垎二元隠石氏無名氏二户各一元無名氏四開一個無名氏八開一個錢少記無名氏二户各五百文韓興記三百文櫃中散錢二百五十九何念喬月頸費二百文無名氏金孟翔陳企柳虞右尊四户各一百二十文知過生二百四十文胡海門一千文無名氏散六百五十文合收十一元現銀四錢五分一厘小洋三角○陸一桂翁一元惲寳善翁彩票洋移賑六元○温州新關汪蓮緣翁募金八十六册平安人十元無名氏公六元無名公四元自知子陳萬隆行無名氏吳小源立本堂五户各一元陶立甡金祥源張德順舟維恆昌舟來弟張姓六户各五角資親冥福人三角四分金德利金興勝挺船吳盈發三户各土板洋一元攬芳書屋仁壽堂啓承堂蔣子康小傲世俗人五户各四百文貽謀堂餘慶堂春桂堂王祥泰月客山房鈺記六户各二百合收六洋三十四元○楊公舘八元○常熟趙少華翁募申二百八十七單程逹記四元無名氏趙不羣敬求身體康健二户各二元鍾蘭寳翁赡記張夔記翁心田錢申記昭學楊鳳梧堂吳保滋堂吳八户各一元靜香書屋畹香書屋二户各三百文○蘇州潘仲翁交來滬七百七十册汪蓮生翁募汪志遠二十元滬七百七十三册程藻安翁募詠勤堂洋貨公所十二元滬七百九十一册潘愷之翁募靜宜主人一元滬七百九十四册怡和茶行募青陽王鋤經十元江隂錢誠興荼號二元南陽惜履氏一元滬七百九十九册潘少伯翁募温基如玉尤徐氏二户各二百文盧桐軒一百文葑溪子募潘珙先疾病消除兒壽二户各二十元節省家常菜二元錢六百十文梓福十元吳少記一元滬字七百五十七册沈蓉軒募勉力無名字五元盛號順號二户各三元滬七百六十册葑溪子募成記疾病卽愈四元成元病速愈十元滬七百六十一册周譜笙翁培遠堂硯耕堂思善居三户各五百文積善居三百文滬七百八十二册兪秉之翁募黎里無名氏任安順康勉力子三户各一元锐九十五册徐績卿王桂生二户各一元滬七百八十四册潘伯如翁募潘伯如五元汪潘氏汪仲嘉汪晋三陳克庭洽記咸恆泰節省中秋費六户各一元元記代醫五元霅州女子姚頤珠仝儀珠求母病卽痊廿元兪振記求病愈十元申金記人口平安早生貴子二十九潘沇川潘立甫潘彩五潘扶卿潘卓人五前各二百夏渭溪陸陖卿樓竹生朱也雲蔣幼如金胡氏潘汪氏潘汪氏汪潘氏樓壬生保安十一户各一百文汪立庭五百五十文○裕生祥號三元裕生祥來無名氏求人口平安二元○會稽春暉書屋朱募申二百八十八册朱可堂六元酈拜卿酈祝卿酈晋德堂三户各二元謙譽堂四元屠未能孟殷記金炳槐凝暉堂金笠山何姚士屠梧册留餘堂八户各一元張定甫張徲馨章庶常樂善堂修仁堂崇仁堂六户各五角○本日共收英洋三百七十五元土板洋三元規元九十三兩四錢六分七厘銅洋五元銀四錢五分一厘小洋三角錢六百文虚對開一個○附收沙洲捐英洋五百八十元另行詳報 
 
