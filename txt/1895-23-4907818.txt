# 1895 - 204 - 4907818

 

Page 1

 
 
[辭年小牘] [  申報主人]  
　　萃二十三省之聞見片紙飛傳數三百六十之光陰一年易度樽浮緑蟻迎年則户户歡　竈　黄羊司命則家家醉倒固已慶延函夏頌上熙春矣本餣風行廿載日試萬言願獻葵忠敢學董狐良史冀删蕪語羞爲伏獵侍郎荷靑眼之頻垂洛陽紙貴呼緑　而餞歲瘦島詩成舊事關心共溯王侯之臘新年轉瞬再聯翰墨之緣爰循向例自本月二十九日起暫止報章俟新正初四日卽當照常分送肅此奉布順頌年安惟希均鑒 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘　福　豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國濱義碼洋一元五角○　案　　碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗　錄碼洋六角○康熙字典碼洋二元五角○三家醫案　洋三角○醫　賸義碼洋三角○臨證指南硬洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套　洋五元五角○醒世姻緣碼洋一元四角○　芳錄碼洋一元二角諸君欲購者請移玉申報館帳房可也此佈 
[綜論甲午年上海市情]  
　　上海爲四通八達之區商賈雲屯舟車輻湊則生意其大端也顧上海之生意與他處異他處惟土産各貨以有易無耳上海則萃廿一省之英華數十國之瑰寶列肆貿易進出時以百千萬計富商大賈居移氣養移體輕裘　馬等於五陵之豪以視他處之握算持籌蠅頭計利者相去誠不啻天淵矣邇年上海之生意又與往時異往時海道初通外情未悉凡貨物之往者來者不難龍斷居奇而絲賈茶商尤爲利市三倍今則絲旣被意大利日本攘我權利茶則印度錫蘭等處種植者多加以電報流通瞬息千萬里貨之盈絀價之低昻盡人皆知無可掩飾以致　利者雖尚不乏人而運掉稍一不靈卽不免於折閱欲求如三十年前之利源廣濬不誠難之又難哉至於今歲而生意更較去年異去年海宇又安鯨波不作市情平穩倒閉者甚屬寥寥今則倭人忽地稱戈初奪我藩封繼侵我險要狼奔豕突屢抗大兵致遼瀋一帶邊疆鋒鏑頻驚小民轉徙上海雖安如磐石旣定爲局外之地倭人卽不敢率其醜類來侵而北客旣少辦貨之莊卽本地商家亦皆格外小心不復敢大張旗鼓以致市情蕭索遠不能及去年非但中國人民大受厥虧卽西商亦殊多不便噫倭奴之肉其足食乎今試將海上各業分門别類言之中國土産以絲茶二者爲巨擘茶市發軔最早每年在三四月　漢皋開盤數約七八百萬自茶業吉疲後數年來已虧折非輕今歲業此者鑒及前車去其積習故得大獲其利盈餘至二百萬金之多誠以中國之茶其色香味駕乎印度錫蘭而上但願精益求精自可利源獨擅絲市自春徂冬上落無幾本雖不虧已耗銀利目今數日内交易反盛多至四五千包價漲三十餘兩然存積者已無幾矣若經帮則較肥細絲爲佳尚可沾利至於山東上江之黄絲灰絲以及雜路絲頭均平平無甚出色洋貨一項爲進口之大宗數年來仙令步步短縮遂致外洋來價步步加昻各路行銷則又步步加廣今春來貨過鉅業此者囤積居奇不料倭人突起釁端北地市面寥寂以致行情大跌虧耗非輕間有連歲盈餘者亦一旦悉行傾覆况人心不古往往倒閉累人此業起倒靡恒焉能不謹愼小心以將事哉洋藥一項行情逐節加漲業此者若不抛賣空盤無不大得其利業五金者赤金聽外洋之消息划仙令以爲價自新正大漲後咸得獲利繼後雖上落不一然抛盤遠期得利者甚衆計一歲中運至外洋者竟有四十萬兩亦可謂鉅矣其餘如鉛鐵銅錫等無大上落洋廣貨及火油等雖不能獲利然亦不致大折耗若日本貨因轉運不便更爲减色日本以礦煤爲首屈一指夏秋間因來貨稀少價遂大漲今已漸平花米布三項爲本省之土産年歲豐稔出貨頗旺花消售日本者有大半今洋商從中轉運仍得暢消米則各處皆去今因倭事未平大憲恐有接濟等情禁止出口况開春北上糧米尚未定運否生意更覺清凈布則春夏尚得利秋冬消路滯鈍難免受虧他如綢縀等業亦均隱實北省之油豆等雖生意較往年稍小然尚咸占大有至於錢業爲各業之總匯今歲各業旣不及往年則生意亦較往年爲小加之倒帳疉見南北市錢莊計共七十家鮮有不遭累及者總而計之數須六七十萬及至還趙璧已非原受此巨虧未免盈不補絀核計現銀存數緣外洋仙令縮小大條來源統年有二千餘萬除運往他處外約存七八百萬　銀來源稀少存積不及百萬要之今歲生意之大勢尚不亞於往年無奈被倭人所擾頓覺遠遜於昔誠可憾矣今者我國家息借商欵無非爲倭事勉行上海一隅不下數百萬兩然其中商人之資本短缺者不免竭力遵從惟是踐土食毛久蒙我國家深仁厚澤允宜踴躍從事以濟時艱倘彼倭奴自知悔悟於心俯首求和休兵息事則我皇上憫生靈之塗炭自當網開三面以玉帛易兵戈俾明年海甸昇平而生意轉機不可操左劵哉 
[本館接奉電音]  
　　昨由京友電傳上諭二道謹敬譯登○十二月二十六日奉上諭禮部奏遵議大學士張之萬捐銀贍族可否賞給匾額請旨辦理一摺張之萬克承先志捐銀一萬兩出借生息爲宗祠祭祀之需並贍族中窮乏洵屬好義可風著賞給御書匾額一方交張之萬祗領以示嘉奬欽此同日奉上諭安徽布政使著王廉補授仍著護理湖南巡撫王廉未到任以前安徽布政使著福潤揀員奏明署理湖南按察使著俞廉三補授欽此 
[西艦開行]  
　　烟臺信云西國護商兵輪在烟停泊者惟英國較多上月間曾全數駛至舟山嗣又派兵船八九艘至烟照常停泊十八日又相率他往不知駛赴何處嗣悉此項兵船有駛赴旅順及威海等處洋面者係因旅順倭兵乘船他往將以覸其所之也　 
[中倭戰事]  
　　本館派赴烟臺專訪軍務之友人來函云十八日有自旅順口至烟臺者言及倭人　據旅順時將商民等嚴行拘禁不使他往今則任其所之並不追究又將所得軍火糧米運置船上載往他處其有運載不及之大米則以煤油層疉潑之免爲華軍所奪至於内地戰事連日交綏惟勝負無由而知觀以上所言不待烏集倭幕已知其有將遁之勢矣○闔市譁傳十九日有倭船五六艘進攻威海衛砲臺還砲猛擊得傷倭船一艘○西人傳說倭人由旅順口裝倭兵十餘船出口尚未悉駛往何處○前傳倭船於十九日進攻威海西國兵船聞此信息前往觀看並無其事蓋祗有倭船遊弋相距較遠並未進攻也○接奉省軍信十三四等日我軍在海蓋者又爲倭人所挫徐見農張鼎臣二 
 
 

Page 2

 
 
軍門所統之軍間有二營受挫較甚營官亦有不虞嗣接續信謂此次挫敗係劉統領之營爲倭人所刦又有謂張徐二軍門於屢勝之餘輕身追賊誤中地雷遂致挫敗廿三日有自旅順逃回者所述情形較爲詳確據云前數日間曾見倭兵之受傷陣斃舁至旅順口者絡繹不絶至十三四等日始聞我軍之近金州者失利牛莊海城各軍亦有挫失盖緣我軍分守要隘兵以分而見少遇有緩急救應不及倭人則聚散不常往來靡定時出全力以與我軍相搏我軍卽獲小勝彼又舍而之他　軍以寡不敵衆每爲所乘聞此次倭國調出之新兵已到又將留守各處之倭兵調出以决一戰又有由旅順口載出之兵數船諒係駛往西口前赴營蓋一帶以分我軍之勢由此觀之我圖急宜厚集兵力使其無瑕可蹈方可操必勝之權也○又聞有倭船十餘艘在登州洋面往來遊弋其意甚叵測也 
[潤州官塲紀事]  
　　鎭江訪事人來信云江西督學使者盛省傳文宗交卸後回京覆命日前由潯江起節乘太古洋行安慶輪船順流而下卽於十七日夕照銜山時駛抵京口闔郡印委各官均詣躉船恭迓文旌旋登船投刺晉謁文宗接見後亦以禮答拜八點鐘時卽命駕登岸在佛照樓棧暫駐襜帷擇於十八日清晨詣怡和碼頭登舟揚帆渡江由運河北上○江蘇督糧道吳廣涵觀察承潞日前由蘇垣起程乘舟蒞滬於十六日晚八點鐘自申乘長江輪船溯江而上十七日金烏西墜時抵鎭迨輪船下椗道府廳縣各官紛紛出城赴江干迎迓俄而寶蓋山新兵前營勇丁列隊蒜山槍砲之聲絡繹不絶直至九點鐘始啓輪上駛逕赴白門謁見兩江制憲張香帥面禀事宜瀕行時印委各官仍在江干恭送○十二月十九日午時爲各衙署封印之期是日清晨常鎭道署懸燈結彩煥然一新並在大堂上陳設香案預備一切鐘鳴九點文自府尊彦太守理事同知錫司馬糧捕分府饒直刺丹徒縣王大令水利廳張少尹武自鎭江營叅將鄭叅戎水陸總巡周都戎城守營守府焦守戎先後蒞止在官廳略座旣而督標新兵營弁兵如雁行之排列自頭門至大堂簷下但見旗幟連雲戈矛映雪眞有如火如荼之盛迨吉時旣屆呂觀察整　衣冠由簽押房徐步而出升座大堂堂前有隨員六人分站兩旁繼以親信家丁四五人監印官將關道營務　　　謹捧至公案前斯時吹鼓高細樂悠揚觀察離坐至拜墊前行三跪九叩禮畢遂升座府黄　將印篆封　鞭　之聲　於　　文武各　行　　禮觀察出坐答禮未幾聞　　　鼕號砲三響觀察退堂掩門府縣以次各官分道回署各封印篆 
[閱視水操]  
　　新署長江水師提督彭紀南軍門日前發電至瓜洲定於本月十七日親臨瓜　閱　各營天兵於是瓜洲鎭總兵謝　　鎭軍預備迎迓遂飭勇丁將接官廳碼頭掃除潔凈搭蓋綵棚陳設一新並備辦緑呢大轎及一切儀仗是日九點鐘時鎭標各營員弁齊集接官廳伺候節麾水師各營兵勇則在江干排列隊伍肅靜無譁惟見旌斾飛揚戈矛銛利而已候至猫睛轉午遙望三江口一縷靑烟上蔽層霄以千里鏡視之知軍門乘坐大號官舫帶以小火輪衝波而下少選就大馬頭下椗其時各營健兒咸燃放排槍聲如珠貫各砲船連放巨砲數響大聲發於水上幾訝石破天驚俄而謝鎭軍率領標下各營官員先後登舟投手版禀安軍門分班傅進略談片刻興辭而出十八日清晨軍門乘輿登岸排齊全副執事維時馬頭上槍砲齊鳴鼓籥迭奏各兵先後簇擁前導爲對子馬頂馬金瓜鉞斧次則肅靜回避牌欽賜紫禁城騎馬署理長江水師提督軍門節制五省水師各鎭三等男爵等銜牌再次爲大旗隊尖槍隊數十名由大街迤邐赴大教塲校閱謝鎭軍及瓜洲遊擊戴華貴遊戎曁各營管帶先期戾止衣冠濟楚翎頂輝煌迨憲節遙臨各官分東西序立水師各營兵咸在道旁唱名跪迓憲輿緩緩至演武廳前降輿步入後廳各官隨入獻茶移時出座中軍令旗一麾帳下貔貅一齊擁出初演洋槍或由左旋右或由右旋左或周圍轟擊或連環施放烟燄迷漫幾於對面不相見惟聞砰𥔀之聲如雷震耳須臾將臺帥字旂下升砲三響鳴金收軍時已鐘鳴十二點軍門退入後廳小憇進午膳畢升坐公案接演水操長龍杉板砲船排列江中演習各陣旣而爲入門金鎖陣長蛇卷地陣雙龍出水陣三才陣蟹螯陣八卦陣螺螄陣極五花八門之觀各陣演畢軍門又傳令操雜技籐牌短刀及木棍鋼乂各獻神通精純嫺熟軍門顧而樂之歎爲節制之師各技尚未演畢日影已過花梢旋卽停演軍門遂命回舟各員弁跪送如　移時啓輪上駛向鳩兹進發總鎭以次各官均赴江皋恭送各營將士依次站隊　槍聲震山谷當此海氛不靖各營弁兵正宜及時操練彭軍門安不忘危洵不愧萬里長城南天保障哉 
[詳述火警傷人事]  
　　金陵訪事人云本月十一日午後鐘鳴三下水西門外上河街後大王廟側南傘巷被火焚斃人口早詳前報兹悉火起於張姓茅房其地鳬茨櫛比吳回氏得以大肆厥威封家姨更從西南相助致火從西北長駈直捲橋西大街水龍聞警先至汲水狂噴保甲分局更督率勇丁汲塘水澆灌無如燧牛萬隊一往無前迨城内各水龍風馳電掣而來保甲總局鍾觀察江寗縣趙大令亦到塲彈壓鐘鳴六下火始漸衰然已焚去艸房四十八所矣查起火之由張以盪小划船爲業家有古稀老母及一妻一女兩男利覓蠅頭難資餬口家中人全恃食振粥度日當日張婦帶十二歲之女往某行揀鴨毛家中祗老姑携　孫長者六歲次者三齡時已過午稚子啼飢張母因自往廚不作餐奈目已失明悮落火星然及積薪霎時上熾鄰人某甲聞警奔至見勢不可遏隨將張母及長男搶出次男在室中啼哭不止長孩復入内室拖曳而火已封門以致將兩男孩皆葬身火窟張婦歸來跌足號天莫可救挽火旣息始撫摩兩屍放聲大哭見者晨不鼻酸趙大令爲之惻然著家人協同地保挨户照保甲清册散給青蚨大口三百文小口二百文並著地保備施棺殮兩男屍更有好善之余振泰木行主職員余匯川胡仁和雜貨行主職員胡春山李信義雜貨行主李敏齋見義勇爲共捐錢數十千並向各行募捐百餘千酌量振濟當火熾時有一老嫗一男子亦被灼傷至十二日鐘鳴四下督憲衙門東轅門側某姓草房忽又因午炊失愼焚去草舍二間幸文武巡捕督帶親兵將毗連之屋拆毁始得轉危爲安 
[譯館甄别]  
　　金陵同文館設立多年自楊誠之觀察督辦以來愛才若渴諸生樂其啓迪執經問難相愛若師友因是學業日有成效觀察前奉奏派進京祝嘏返棹白門正届下半年甄别爰命題如期課試試凡三日照章呈送督憲張鑒定頗加奬許當今時務宜重西算格致之學觀察命題蓋於諸生有厚望焉題列左○漢文譯英文題韓退之與汝州廬郎中論薦侯喜狀日本商務全恃中國不宜啓釁論○漢文譯法文題節譯蘇明允上韓樞密書御將者天子之事也至此先王所以威懷天下之術也通商致富說○英文譯漢文題釋日月食並作圖紡織機器圖解○法文譯漢文題氣學大凡並輕氣球解寒暑表說○漢文題擬王子淵聖主得賢臣頌拿破侖第一論句股平三角解地圓說問北洋旣冰防倭南下南洋海口甚多應扼要者何處南洋兵輪素弱應更置者何端砲爲定物敵在砲界外則無用矣船爲動物利於迎追故船猶砲之翼足而管駕者又爲船砲司命北洋管　都由學生出身乃臨陣鮮效其故安在利械久推火砲泰西製造最精者幾家砲用彈藥設有二十六生的及十七生的二砲以開花彈放之彈重藥重各應若干試類舉之砲最遠界五十里以攻距我二十七里之船應用何角度能測之歟彈之穿甲深數視其重積力能推之歟有明戚繼光爲　倭名將所撰紀要新書有可行於今日者幾端諸生學究中西其各臚列以　毋隱 
[野寺被刼]  
　　寧波東鄉大嵩地方某寺於某日被賊踰墻而入寺僧聞聲驚起大聲呼救賊以柴棍亂擊頭顱被傷餘僧畏縮如蝟不敢出外　拿任其傾筐倒篋擄掠一空呼嘯而去被刦贓物不少次日赴縣報案楊大令聞報之下於廿二夜帶同捕役刑仵人等下鄉履　行至半途聞本署有緊急飛報告以夫人病勢垂危大令星夜回署延至廿四日委捕廳首二尹往勘 
[邑宰悼亡]  
　　鄞縣楊穉虹大令之夫人於二十三夜仙逝擇於二十六日大殮同寅屬僚均往弔唁素車白馬絡擇於途 
 
 

Page 3

 
 
[豫章雜誌]  
　　江督入冬以來天氣和煦渥霑雪澤已列前報自雪霽天氣仍和煦如前鄉父老南檐曝背咸額手相慶曰冬日可愛○萬載縣土産以裘芯紙爲一大宗歲出不下十萬石新昌縣土産以花箋紙爲一大宗歲出不下數萬石地方生機半恃乎此自倭奴搆釁北洋商務清淡海道無人販運長江銷市鈍滯紙價因之跌减商賈　免受虧而山户亦極形困苦倭人之肉共足食乎○江右本朝人物首推朱文端可亭次推李制軍穆堂文端高安人制軍臨川人二賢生長釣遊之地至今流風餘韻猶有存者試以一二端言之高安臨川文生六七百人文童二千餘人每屆督學使者按臨考校皆以高安臨川文風稱最尤以高安士多温文爾雅相推許此士習之較勝各屬者也高安地丁二萬餘兩漕米二萬餘石臨川地丁五萬餘兩漕米二萬餘石每年布政使者按册比較皆以高安臨川征收稱最尤以高安民多赶早完納相推許此風之較勝各屬者也高安臨川每逢告期呈詞不過數紙而一控多結案一結多休息絶無刁奸兇惡翻異健訟每月按察使者稽核摺報皆以高安臨川訟簡稱最尤以高安能不逞兇械鬥相推許此輿情之較勝各屬者也賢者之桑梓薰德善良閱百餘年而弗替安得各屬多生賢哲少出兇奸不復肆害善良也哉○萬載縣山多田少其民大半以種竹爲生先年箐密篁幽頗有渭川風景近因烟賭痞棍竊砍太甚外山已多濯濯内山亦頓改舊觀問有捕獲竊賊者不敢輕送官署恐多訟累也坐視千畝百竿日彫殘於匪人之手惟有長吁短歎而已整頓竊賊保全生業是所望於良有司○南昌府照磨朱芝庭叅軍上年輪署缺至本年請補實缺奉部覆准一時州縣雜職前往道賀者車馬盈門極一時之盛○江右各屬入冬間有盜案茲聞崇仁縣城外某錢鋪爲户書開設生涯頗不寂寞上月十八日三更後有盜匪三十餘人各塗花臉明火執械毁門而入手縳鋪　刀臨頸項逼問藏銀處所夥欋以實告盜卽取銀而去約計三千餘兩花票擲滿在地迄今已及一月尚不知盜從何來復何處去云○贑州各屬民情勇敢善戰公義私憤視死如歸先年築寨防剿赭宼迭著勞績近年械鬥巨案亦各有數起事爲遐邇周知本年來江募勇者必往贑屬計有數次上月有哨弁來贑屬各縣募勇沿途開報數足十人卽帶往汀州自稱奉朱鎭戎札由汀會合成軍須五營二千五百人名曰臺北防軍募時並不挑選强弱皆收有問者則答曰强者當勇弱者當夫云○江省城廂内外人烟叢雜街市林立辦理冬防自應倍加嚴密南昌縣周金箴明府新建縣何梅閣明府分别諭飭每十家鋪户公立一旗書明守望相助圑防字樣並立一明燈通宵燃點不熄置放門首每夜派一人巡街隨同保甲各巡丁及添撥營兵彼此輪流梭巡終夜絡繹不絶兩明府曁保甲分局復不時深夜親查見有更夫櫴起烟館不停痞棍遊行賭廠開塲者立卽拘責不少寛縱一時宵小殊難竊發盜匪亦難蠢動地方高枕無憂○孝廉豫章友教經訓各書院肄業者不下數百人每年冬課畢卽行封門明春復行開門所以示限制而照清肅也本年照章封門告示中仍有讀書稽古之區爲　垢納　之地語極沈痛愴然涙下彼不守院規致遭惡　者豈非衣冠敗類儒林罪人乎 
[漢皋市面]  
　　皮木二油向供澆燭之用産於宜昌沙市者水道可達漢皋産於河南及麻城天門宋埠者須由陸路用車推運近來産貨較多銷塲尤暢所以然者因有洋商採辦澆成洋燭仍售中國有利可圖故每值洋商辦貨飛增價值牙行商侣因此獲利不少漢上百貨均歸牙行經手猶滬上之有掮客也皮木二油例歸油行承賣或先向賣客購買或預向西人落盤定貨此牙商之故智也資本饒裕者遇價碼跌落時先期囤辦居爲奇貨操縱任意去歲漢上各油行先囤之貨皆獲重利以有洋商探辦故也今歲八九月中皮木二油價值平平行商多願减價出售牙行向洋商兠售洋商故意觀望價竟大落洋商卽照市價買數十担屆期次貨牙商以爲臨交貨時縱不獲利亦無折本之累詎今歲荆宜沙津一帶所出不暢宋埠麻城河南一帶所産又值大兵過境路出黄陂孝感迤邐北上沿途供給車輛以備裝送軍械車夫聞風遠避故陸路所産之皮木二油鮮有至漢者價碼因之陡漲凈皮油每担價批六兩六七錢木油亦六兩二三錢尚無貨至油行先期售與洋商者至此則價直驟昻吃虧不少刻值歲暮正需　炬之時旱道行商愈　獲利均出重　雇覔車夫連油來漢月中運到者幾如山阜價碼因之驟貶日内皮油價售五兩四錢本油則五兩上下桐　菜油亦無增减桐油五兩上下分正副牌茶油四兩零菜蔴二油價批三兩六七錢 
[市中操刃]  
　　前日徐阿裕徐掌生父子兩人行至南市董家渡與陳惠金途遇口角之餘卽持刀將陳左耳割支並刺傷耳下項際致陳倒地血流徐飛步遠颺旋經二十三七鋪地甲向陳查問陳稱南匯縣人前在瀏河操舟爲業今在北市拉東洋車徐是浦東十五圖人現在王家碼頭當篙師今年正月伊失去諸物疑我所竊故下此毒手地甲見陳傷勢非輕卽禀報巡防局轉送上海縣請騐 
[扛箱傷足]  
　　昨農有甲乙二人扛一木箱甚形沈重行經三馬路官銀號左近箱忽　地壓於甲之足背血肉模糊骨亦外露痛極倒地旋　　雇人將甲送入仁濟醫院求治不知能免殘廢否 
[年簡停訊]  
　　歲事將闌公堂例應停訊代理讞買宋莘樂通刺定於今日起至明春正月初六日止凡捕房各案概行停解所有各案俟正月初七日卽　拜五解案會判昨已照會英美德三國領事一體遵照矣 
[送犯入所]  
　　本城改過所工竣後江海關道劉觀察騐收工程及吕慶堂林珍虞兩二尹點騐書吏差役守門更夫等人屢紀前報昨日黄大令翁明府諭令將著名棍徒張長慶先行移送以冀改悔前非張前以擊毁上元館一案經前總巡葉臨恭司馬答責枷號釋出後又經伊兄投縣喊控大令因飭提案枷號頭門毁枷逃脫嗣經緝獲解案由明府訊責枷號云 
[家丁斥釋]  
　　陳宦家人楊升控鼎陞棧章培三將主人毆辱打失皮箱一案早由宋通刺送縣了結乃日前陳宦又遣人至鼎陞棧因索物吵鬧前晚又將棧夥鮑龍官喚至現住之高陞棧内互相爭鬧旋由捕房將兩造拘入捕房昨晨解案章培三供稱前事蒙大老爺送縣後經人勸解令小的登告白於日報招尋失物並備香燭服禮了事至廿四日陳宦忽又遣人來棧商借洋三百元棧中以無洋可借當卽回　來人言如不能借須遣人親往回復主人棧中卽倩周姓友人前往不料到棧後閉入下人房内用籐條毆打謂須將洋三百元方可贖周而周身畔所帶之洋銀五十元當被搜去又由棧申出立本　一紙計洋一百元昨晚因來取洋將棧中鮑姓騙往伊處又被閉置空房小的知之旋卽喚捕將伊家人楊升郭林二人一併枸解來案此事情同拆梢務求大老爺鑒核鮑龍發供當被閉入空房時陳宦言　子本可不賠日前被捕房取去刀棍總須賠還據言刀柄上有六兩重之赤金圈須賠償洋三百元餘供略同楊升郭林同供家主矢箱一隻曾由周仲華理勸賠還洋三百元卽行了案惟往索取並未將伊等閉入空房亦未毆伊餘語支吾通　藉楊郭二人曰照此供詞爾等行同無賴想爾主人係官家之子决不至此諒係爾等慫恿所爲獨不思爾家大人在外服官關係聲名乎卽使小主人年幼無知亦須爾等好爲勸道方是正理以後不得多事一併斥釋 
[絲案未結]  
　　法商拔維晏控龎怡泰葆吉祥經辦桑絲運至法國不合用塲冋論不理經葛同轉會同祁繙譯訊問以供詞各執著俟下期復訊已紀前報昨日禮拜二堂期拔維晏偕買辦沈子雲上堂同轉　沈曰去年十二月十九日向葆吉祥買絲曾否看過沈稱此事由吳少甫經手當時洋東令伊掉換十包伊等不肯且云桑絲本有黑色　吳有病不克到堂同轉與祁繙譯會商謂經手之吳少甫旣不到案未便判斷祁君轉咨拔維晏葆吉祥執事張秋亭稱當時但云實在不合祗得退回上海又問龎怡泰執事方笠亭曰當時是否應允退回方稱此貨售與洋人如果不合祗得　還售出之後不能　伊賺折張秋亭又稱售絲時逐件看過因内有九包顔色稍次洋人欲减價我等不允答以如有霉爛斷絲准伊退還故立憑據西人將所立之據　西語當堂照讀一遍同轉謂據上載明如果有霉爛斷絲准令退還並無减價之語照此情形　商不任 
 
 

Page 4

 
 
其咎且據中亦無准令在法國售出之後折價等語遂與祁君會商旋諭曰西人所探有二千一百餘兩爾等本無不合本委與祁繙譯衡情酌斷照三股均派爾等應派一股出銀以便了結方稱此事斷不能從命以攸關市面大局故也同轉謂本以不合在洋人故派出二分方又稱當時言明如果不合不妨退還洋人定欲減價逼令立據斷不能遵斷遂一併退出 
[禀請銷案]  
　　劉安濤控葉愼卿欠銀不還一案當時劉並不在滬現劉事罷回申知葉並無不合俱由股東徐姓所爲昨已由徐　就禀詞求請將案註銷 
[押候查訊]  
　　日前大馬路同泰西式木器店夫愼經包探顧阿六往查疑其有心種火昨晨顧包探將同泰店主林才喜吸林母吳氏並氏前夫之子徐金林解案請訊林才喜供在大馬路開設西式木器店曾保火險失火時我因事回寗波不在店中故如何失火一概不知吳氏供大約係碰翻火油燈所致不知究竟如何徐金林供在店爲夥餘供與林吳氏同宋通刺得供判令徐金林出外與林吳氏覓保釋放林才喜交捕房帶回管押再候查訊 
[上海縣署瑣案]  
　　陳海堂前曾控陸金泉搬去棉花陸亦投案訴明情節前晚黄大令倩翁明府提訊陸供稱小的四歲時寄名與趙何氏撫養娶親後趙何氏與小的不睦小的卽遷出另居趙何氏有住屋五間經陳租住於光緒十六年十月遷入未及一月趙何氏將屋價賣與陳得銀一百兩小的欲將屋内器具搬出陳唆使趙何氏阻止迨趙何氏死後陳卽吞没當趙何氏去世時無力飾終將田四畝有奇抵與張子枚得錢五十六千後由陳備價冐贖叩求恩斷陳偕陳永松供稱小的等是弟兄陸非趙何氏親生之子忽搬去小的家棉花請爲追繳明府傳訊趙姓族長趙甲及地保僉稱趙所供確是實情明府以陳謀人物産殊屬可惡判令將趙何氏木器及冐贖之田單還趙其取贖之價趙不必算還又問趙甲及地保曰趙搬陳棉花究有其事否答稱並無其事明府將陳大加申斥著具遵斷切結永松押候陳將田單物件繳清禀請開釋○豆餅船户趙步靑控南市章悅來報稅行吞留船隻黄大令飭差前往查明辦理章悅來具禀甲辯大令飭提訊　趙訴稱職員之船名趙裕興今年五月裝豆餅來申由船夥吳雲書經理不知何故被章悅來將船扣住不令出口并擅用邢桂榮經理船務旋將船上物件變賣一空職員候至十月末見音信自行尋訪來申邢不認職員爲船主不肯將船交出仍將風篷變賣章悅來夥葉順山供稱吳虧欠稅銀將船作抵邢供稱小的由章悅來行内彭石甫薦至船上並無工食祗得將船中物件變賣以資餬口大令叱令將邢答責二百板交差收管趙葉　令退去候補提彭到案核斷○虹口賭棍范錦堂前因犯賭經黄大令訪獲訊明候辦現因雙目不明欲求交保醫治前日傍晚公明府升堂提訊范供稱小的實因雙目不明求大老爺恩釋回家醫治明府曰爾佯爲瞽子一經釋出恐又欲聚賭抽頭范供稱小的不敢再犯况現在廣東人聚賭之處與小的家相　八九里且前者聚賭亦係廣東人所爲小的實遭牽累今次回去當安居家内决不再犯前情矣明府曰現屆年節正在聚賭之時不能放爾回去待過正月開釋未遲訊畢仍飭差帶下○倪富連控林捷元嚴四楊寶裕馮三等拆梢不遂撕破衣服前晚黄大令倩翁明府升堂提訊倪訴稱小的係興化縣人前者有卞二租住小的處與同鄉人王二賭錢王欠卞錢四百餘文索取互毆王向有吐血病口角後舊病復發而死其時小的卽報知地保王振邦到縣具報經大老爺騐明王係病死判令將卞笞責二百板遞解回籍此事已經了結今林捷元等借此向小的拆梢并將小的扭至某茶肆扯破衣服求大老爺明鑒明府提林等訊問林嚴楊三人供稱小的等皆驅車度日馮向開老虎灶倪本非安分之人前曾向人拆梢　英公堂拿辦由小的馮三代伊料理現在向伊催取墊欵伊逞横不還小的故邀林等至茶肆與之講理並非拆梢明府又傳王保到案問此五人向來行爲若何爾必知其細禀稱五人皆非好人時有吵閙情事明府判令將五人各重笞二百板交王保帶回管束以後無論何人再有吵闹情事許卽送案重懲王保唯唯遵諭帶五人而退○前者寡婦陳王氏遣抱陳升具禀控稱王慶堂前央王瑞堂王秀堂作保租去陳添興生財一副議定每年租錢四十千文迄今十載結欠三百二十千文屢索不睬併欲圖吞黄大令飭提慶堂及瑞堂秀堂到案前晚倩公明府升堂　忓陳升歴禀前情慶堂供詞含糊明府大怒喝令掌頰始認欠租錢三百二十千文並稱小的實情貧苦叩求恩斷明府大加申斥三王叩頭如搗蒜明府曰　等似此刁頑本應重責今　念一再苦　洛爲减讓著繳錢一百五十千併具切結一在飭差先將生財如數押繳如延重辦三王唯唯遵諭具結而退 
[英廨晚堂瑣案]  
　　湧源鐵行經事楊廷蘭扭木匠狄萬鎰至英廨控被拖欠鐵條等貨銀向索圖賴扭案求追值日差禀明宋通刺飭將狄管押令原告補詞候訊前晚通刺升座楊供曾被木匠頭狄萬鎰陸續誑賒鐵貨共計銀一千四百餘兩經小的屢次催索狄一再誑約現在年關已屆行中應付各欵刻不容緩前因與狄在途相遇復向追索狄仍然延約終無著實爲此情急扭案求追狄供鎭江人向爲木工前因包　卜海浦大順昌紡紗廠工程與湧源鐵行往來除陸續付過外實欠貨銀七百餘兩求大老爺寛限容小的赶緊料理通刺以狄欠銀屬　未使任令刁延著卽押追令楊廷蘭赶將帳目揭清呈候核奪○復記綢莊夥王藝卿瑞昌調莊夥陳桐生立昌仁縀莊夥趙永記鴻和泰皮貨鋪經事汪雲生等控成衣匠顧杏卿誑騙貨物一案宋通刺庭訊之下王供小的在復記綢莊爲經事曾被顧杏卿誑去綢縐等貨銀九百餘兩向索延　　前小的復往索取已避匿及查詢顧之學徒始知顧將騙去貨典質共有質票八十餘張計質錢八百餘千是以情急將顧扭案求追陳供曾被顧　欠綢縐一百數十元趙供小的亦被騙去貨洋一百八十五元汪供小的在鴻和泰皮貨店爲夥曾被顧誑去皮貨洋一百數十元求請附追顧杏卿供蘇州人向以縫工糊口所欠復記等綢縀等洋銀實被各主顧拖欠並因小的另有急用確曾典質錢文以致延宕迄今現求寛限料理今將質劵八十餘紙呈電通刺得供判將顧交保赶將放出各帳逐細開呈候派差帶同原告往各欠户查對明白禀復核斷○粤人陳洪章控同鄉人馬阿和揭欠土銀五百四十兩一案前晚由宋通刺提訊陳供潮陽人小的向在滬城大東門外小橋東首開設永隆土行曾被　善街開設元和茶食店之馬阿和陸續積欠土銀五百四十餘兩向索不還是以扭控伏求究追馬供所欠永隆土銀曾因小的向伊行陸續　定大土若干箱嗣因士價漸跌以致虧本尚求明鑒通刺查得此案似係空盤買賣　類賭博本應究辦　姑從寛不子深究判將馬交保陳　加申斥叱令退去　 
[英界公堂瑣案]  
　　包探何瑞福禀稱小的昨見流氓陳遠薌手持金表一枚當洋三十元清有可疑是以送案請究陳供寗波人在　界開　酒店表係父親遺下之物近有急需持往質洋並非竊來通刺商之易副領事判將陳押候查明再核金表　存捕房○丁子　　取顧和尚船上　錨一隻報捕後由包探緝獲人贓送究通刺略詰情由判將丁交捕房管將一個月期滿送回江北贓還失主○趙春四竊　　人哥頓之舊鐵一塊由捕房拘獲人贓送究通刺以小　竊取馬頭上物件殊屬可惡判將趙枷號五天發犯事處示衆○侍者顧天生行竊考德記藥房肥皂十餘塊由巡街捕拘入捕房昨晨解案通刺判令管押三禮拜贓還失主○包探竇如海禀稱昨有江北人匡榮計在西門外拐　　蘭香家女孩在虹口行走經小的拘獲送請究辦陳蘭香投案申訴前情并稱幸由包探拘獲請將小孩給領匡榮計供江北人見　獨自待未無人照顧是以暫領並非誘拐通刺以匡雖拐孩未成然居心不良已可概見判令　號七天發犯事地方示衆 
[美界捕房紀事]  
　　老嫗陳李氏由寗波誘得女孩二口挈之來滬藏匿天潼　第五十三號門牌粤東人李陳氏家意圖求價而沽　其私槖然倉卒尚未得主顧也昨晨二女忽號咷痛哭適包探張阿根巡行屋外聞而異之叩門盤詰氏支吾以對張探見形跡可疑遂將一千人　 
 
 

Page 5

 
 
入捕房捕頭研詰再三氏含糊以對二女亦言語不甚分明捕頭因遣張探解送英公堂請宋通刺核辦○日前泰和輪船司燈人某甲受　　源全昌順等數信局洋銀千餘元中途遇險而沈甲慌急中將洋銀分托知心者收藏及遇救回申盡行交出惟司火之謝阿大處有二百圓　圖乾没甲再三向索置若罔聞不得已於前日奔訴捕房捕頭遣包探竇如海拘謝入捕房押候解送英公堂請辦○前晚寗波人陳仲　　　冲　仲全三人相約至華記路某烟館横陳呼吸一言不合竟致揮拳徐力絀身傷以致憊甚經二百二十八號華捕一併拘入捕房捕頭令將徐舁送同仁醫院求醫醫生騐得所傷無甚關繫當卽舁回捕房捕頭命二陳各出屬餅一枚給徐爲養傷費 
[法界公堂瑣案]  
　　積竊熊老五卽張翰卿供出與張順道同竊衣包當在通州城内分用洋廿六元包探將張拘案請訊張　道供小的向　鎭江當差因事來滬在英界某戱館見熊老五有至法界咨照陶金標帮同拘獲小的前在蕪湖緝捕　　統帶名下當差同　　五月間江孚輪船失竊一案據熊供與爾同竊後往蘇州變賣此事究竟有否據陶金標投案覆稱此人帮同小的將熊拘獲因此梜恨同轉　　老五詰　供稱實與張等三人同竊尚有陳德元桂德勝劉寶林等皆知之同轉命提陳等詰問陳等同供但知張順道與熊常在一處餘不知請同轉謂爾等不得誣累亦不必隱瞞本委自有權衡非爾等所能矇蔽况旣爲扒竊理應拿辦動輙挾怨誣指以後如何辦公張又供小的本在鎭江當差惟代通緝捕訪拿此案係熊一人所爲當票售與客棧帳房同轉得供命將熊等一并還押張順道交陶金標帶下當差待明年將熊移送通州　案辦理○王元生禀稱上禮拜三附北京輪船回甬失去衣包一個至禮拜日見陳金榮在船中行竊當塲拘獲送案請訊惟是否陳　亦未知悉陳供廿三日送友至輪船在船守候伊等卽指小的爲竊大聲辱罵因此挾恨拘入捕房其時手中尚携點心送友小的本在西門花　店爲夥因歲暮停工送友回甬卽遭此事同轉以王元生指竊無憑未便准理麾之使出○王介順探恒豐行主虞生才買菜牛十三頭欠洋一百四十餘元向索不還求請追給虞生才供欠洋屬實惟進貨不當其時致遭虧折同轉謂欠錢理應照付不得飾詞推托虞供尚求寛限同轉著押候具　先行繳一半餘俟明年二月歸清○吳阿隆扭顧富寶至棧房探鎖入内竊取衣包小的卽邀同夥友至棧房在牀下拖出富塲拘獲人贓送案請究顧富寳供有人開門令小的和内取衣包探禀此人先在捕房供認住小東門源來客棧尚有同黨一人當卽往詢並無其事問鑰匙何來供係棧中人給予小的旋據王小岩投案禀稱係吳之姊夫吳住寗波向爲鞋業小的在滬爲馬夫包探又呈當票十七張禀稱在顧身畔　出同轉著將顧富寶押候再核贓交失主當票存捕房待查○鴇婦何李氏卽桂花控張金生以薦妓爲名哄去洋十六元同轉著將此項洋銀繳案充公嗣據張金生繳到洋十元同轉謂何李氏曰爾爲鴇婦本當究辦今姑從寛辦理繳案之洋仍照前斷充公著各具改過切結何李氏不准再開花烟館張金生不得再作不端事俟呈到切結開釋○德大源洋貨店副執事顧杏初呈繳罰欵洋二百六十七元五角合銀二百兩求請將在押之張秋橋開釋同轉准之著具以後不敢疎忽切結送案備查張交顧杏初帶出○包探禀王阿生在十六鋪竊取車上猪肉行經法界爲巡街捕拘獲解案請究同轉著掌頰八十下 
[施濟及時]  
　　謹啓者敝堂施粥經費正在不支兹蒙無名氏善士助洋十五元唐光照善士爲内人産後平安助十元汪福利翁求保孫子平安助五元何碧山翁經募同昌洋貨號善三居助洋十元唐郁君善士經募無名氏五元又悅生棧八元顧隱名六元招少眉翁二元又承經募萬利昌寶號二元招惠安翁招兆卿翁李乾甫翁李苕衡翁陳月波翁陳玉堂翁朱鑑卿翁張　雲翁張永德堂萬元利萬利生福生樓十二户各一元葉郁桂堂黎紹耕堂招繼齡翁招繼源翁羅喜堂翁陸馥霖翁何理之翁七户各五角招敦遠堂招雨樵公招顯仁翁陳雲峰翁四户各兩角半竹居兩元又十一二月份月捐共收英洋八十八元四角又梁日三翁助十一二月惜字捐洋四元又十一二月常捐共收錢四十七千三百四十文又十一二月恤嫠捐共收錢八千四百文衆欵彚登曷勝欽佩呈功隨地行仁自見延齡誠意格天厚德允宜載福請登報　藉展謝忱上海虹口元濟善堂董事唐廷桂等謹啓 
[惠比孤寒]  
　　歲事將闌寒威正逼風穿張超之壁雪阻袁安之門號寒啼飢比比皆是敝同人等心焉傷之欲普救而未能更籌資之非易乃蒙樂賢堂嚴大善士交來英洋一百四十元葉君澄衷洋四十元吳君渭川陳君衡記各洋十元丁君欽齋洋五元均助作敝堂經費又蒙黄啓迪堂助來施米廿石何祖安翁助米二石俞順利號助米一石陳瑞翁助施米洋廿元振華堂助米洋十元棣華館餘慶堂何各助施米洋十二元敬德堂徐干復泰號三祝堂譚存濟堂周蓮塘翁義昌成號六户各助米洋六元樹德堂徐助米洋七元梁渙南翁助米洋四元秉華堂李助米洋九元潤德堂陳助米洋三元阮可均翁助棉衣廿八件囑施貧户殘喘克延無異神湯續命禦寒有具頓教枯草回春從兹萬户瓣香同思報德縱有幾行箋字未足書恩敝堂除分奉收條外謹誌報端聊伸謝悃滬北鐵馬路廣益善堂董事施善昌唐廷桂等同啓 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
