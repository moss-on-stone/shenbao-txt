# 1905 - 78 - 4911469

 

Page 1

 
 
[電傳宫門抄]  
　　二月十九日召見軍機景灃 
[論小學校不能普設之原因]  
　　留學生游歴員自日本歸國者年以百數計問曰本何以振興之速捷莫不曰有普通知識故問何 
 
 
 

Page 2

 
 
[第二版] 　 
　　以有普通知識莫不曰教育普及故問何以能教育普及莫不曰徧設小學故故自近數年來學界中幾無一人不知廣設小學堂爲今曰至要至急之事然而攷之於各省調查學堂表徴之於學務處學堂之報告殊寥寥也亦有旋辦而旋停者亦有有其名而無其實者甚至三四人而亦名爲學堂者此其弊不出於不知興學而實出於不知辦法種種原因甚爲複雜今试以曰本小學所以易興之故與中國小學所以難與之故比較而論列之其原因自見 
　　經費者開設學堂所當最先研究之問題也今先以中２興日辦學堂經費之比較列爲第一類 
　　一籌措經費難易之區别日本學堂經費於各項出欵中視爲最重要之類無論財政如何竭蹶而於此事則必先經上年預算實數盡力籌足列爲一表故在官開之小學堂政府均先措有的欵無臨時猝辦之虞中國則不以全力辦學堂而以餘力辦學堂興學之費不列於國家正用之内政府無預算表一任地方官之如何措辦而地方官又以經費無從籌畫爲推委敷延遷就爲塞責此官立小學籌措經費難易之區别也至於私立市立之小學堂在日本則人人皆使子弟入校故爲父兄者咸有擔任捐助經費之職人人樂輸集款自易中國則視學堂爲畏途其父兄苟非開通者皆不願子弟入學以爲已與學堂無關係則捐輸已難况中國人素自私自利能知公德者絶少故往往有議設小學因經費無人認捐而止此私立市立小學籌措經費難易之區别也 
　　二教員月俸多少之區别日本師範學校之畢業生必任十年義預教育五年爲府縣知事所指定五年爲一已所自認(亦有擔任六年義務教育者)日本師範生多故義務教員亦多卽使義務教員不敷所用在外延聘其修多不過月給十元或十餘元而止且小學校教員往往兼任數科更無多聘教員之費中國教員之月俸中學則至少二十元西文體操等各科則三四十元至五六十元不等且無卒業之師範生自無義務教員無卒業之師範生則普通學不備更不能兼任數科勢必多請教員故卽以教員月俸一端而論其經費較之日本已增數倍此教員月俸多少之區别也 
　　三開辦經費奢儉之區别日本小學校無無寄宿寮庖廚之舍無服役住宿等之雜屋學堂中祗有課堂教員室而已(圖書儀器等室間亦有之然不多覯)近鄉之小學校僅有極簡陋之課堂三四間故建築之費省如或稍備儀器圖書等價亦較中國廉此外則無一切費用矣中國建築費往往盈千累萬其餘置辦飾觀之物件亦必不貲故每有因開辦費用之鉅而罷議者此開辦經費奢儉之區别也 
　　四常年費用奢儉之區别日本學堂整理課堂洒掃等役教習學生共任之供給茶水火炭等役教習學生共任之(曾見高等師範校長嘉納親加煖爐火炭)惟用一應門候客之小使耳教員事務員除月俸外無别費此外曳無酬應之費無一切閒雜之費中國則每開一學堂有所謂經董者司帳者聽差者經董有車馬費司帳聽差等雜支零費名目甚多開學散學則有筵席等費平日普通費用則有烟紙燈燭等費此常年費用奢儉之區别也未完 
[四川嘉定定警電]  
　　二月十七日四川成都來電云數日前此處得嘉定傳來消息謂目下彼處有亂事情形頗危急亂民中有紅燈會匪在内煽惑其意蓋欲仇教滅洋省憲已遣兵三營前往彈壓據聞均被亂民所敗故現擬再遣新兵前往譯文匯報 
[日據昌圖後情形]  
　　二月十八日日本東京來電云昌圖近爲我軍占據可見長城之南已無俄人蹤跡俄人將在昌城及吉林之間暫駐以便抵禦日軍現已在彼處建築防禦具矣日军追逐故人至何處各報皆不得而知惟知日軍必與俄人迫近不能任其遠去 
[圖們江南無俄人蹤跡]  
　　二月十八目東京來電云圖們江之南現已無俄人蹤跡 
[日本新造戰艦下水]  
　　二月十八日倫敦來電云日本在英國愛爾司維克船廠定造之頭等戰艦計載重一萬六千四百墩現已下水當時駐英日使亦至船行落成禮 
[煤船等候俄艦隊]  
　　二月十八日倫敦來電云法屬奇蒲鐵而埠現有裝煤船三十四艘在彼等候俄波羅的海艦隊聞西本月内可以到此矣 
[日軍近日傷亡之數]  
　　二月十八日日本東京 
來電云日軍傷亡之數於西歴三月十三號爲止計有四萬六千人 
[日本處置俄俘]  
　　二月十八日東京來電云日本新設房舍二十一處爲在盛京所拘俄俘居住之處計可容武員四百五十七名兵丁四萬七千九百人 
[俄國國債情形]  
　　二月十八日大阪來電云俄國四釐之國債已跌至八十七俄國在國内招募國債議定五釐利息現已揭曉外人因此謂俄政府將續行戰局 
[俄境亂事]  
　　二月十八日倫敦來電云俄波蘭境格脱奴省農民有非常之震動華爾騷官軍與農民現有劇鬥之事彼境之奥斯脱羅地方亦有多人傷亡 
[英報論英日同盟]  
　　二月十八日倫敦來電云英太晤士報於上月接東京訪事人來信述及英日同盟事曰人所發意見太晤士報因卽著論使人注意此事論中謂日俄議和時倘有他國干預英國决不因之摇動而疏日本又云日本公論家曾謂英日同盟之約宜改爲切實之合同倘一國有戰務兩國彼此必爲扶助云云太晤士報頗有同情又云倘英國水師與日本水師聯合可以滅除他國捐礙中國及波斯阿富汗之事并可使他國永遠不存此意見又謂日本所擬切實合同之事在國務界期内不知能否實行如其能也必能逹其目的譯字林報 
[法報責政府不守中立]  
　　二月十八日倫敦來 
 
 

Page 3

 
 
[第三版]  
軍云巴黎某領袖報著論責備法國之不守中立並云法政府如此辦理則日俄海軍將在法屬洋面交戰必致累及本國 
[撈取沉船]  
　　二月十八日倫敦來電云有輪船兩艘由丹麥起程一艘由英國起程均前赴旅順起出在該港沉下之俄兵輪船譯在晤士報 
[俄駐兵防松花江北岸]  
　　二月十六東京來電云俄林義維樞將軍所駐松花江北岸之兵計有二萬五千人近日由歐州新到之俄軍亦在其内所防禦松花江一帶之地計長八十七英里 
[俄在戰地兵計數]  
　　二月十八日東京來電云此次俄柯魯拔托金將軍所統由俄國運往遠東之兵揣度其數至多不過三十八萬被日軍所殺傷及被拘獲者已有二十萬而目下又不能遽派足數之新軍至戰地因此在滿洲俄軍暫不能抵禦日軍約計現在戰地之俄兵其數不過十三萬人 
[俄借國債合同畫押]  
　　二月十九日倫敦來電云俄國在本國募借國債之合同已於十四日畫押每一百作爲九十六定五十年還清 
[續獲謀斃德法武員之凶犯]  
　　二月十八日烟台來電云去夏謀斃旅順逃出德法海軍武隨員之兇犯除帆船上三人外今又在膠州近地拘獲一人登菜青道訊問時已承認同謀之事 
[俄受傷兵抵烟]  
　　二月十八日烟臺來電云俄受傷兵一千一百三十四名於今日下午由旅順乘日本運船兩艘到埠 
[德皇起程赴葡京]  
　　二月十九日日倫敦來電云德皇已由德國勃勒門埠海口起程乘德輪船前往葡京力斯盆再赴北非洲摩洛哥國之搜奇盍海口及地中海譯文匯報 
 [P德皇宣言 
　　二月十八日柏林來電云德皇在勃勒門海口行揭視前皇非特列銅像典禮時宣言云朕向未有擴張德國國勢於全世界之意天下無論何國有此宗旨者遲早必至分裂至朕所求者惟望各國信服德國爲誠實及保守太平之鄰國而已 
[查察軍情爲議和之先聲]  
　　二月十八日柏林來電云俄皇俟所派專員數人將目下軍情查明禀復後然後决定究竟續行戰局與不衆人之意之爲旣派此專員卽可作爲和局之先設 
[俄將已回至滿洲]  
　　二月十八日柏林來電云柯魯托金將軍未到俄京以前卽在半途折回現已回至滿洲矣譯德文報 
[俄議重建海軍]  
　　紐約太陽報得俄京函云俄皇定議籌欵八百兆圓以備重建海軍限於十年内造齊惟五六年内所欲造成者計戰艦八艘與斯來槐艦同式排水一萬三千五百噸速力十八海里又戰艦八艘與安特利潑何司凡尼艦同式排水一萬六千噸速力十八海里裝甲巡洋艦六艘與排陽艦同式排水七千八里噸速力二十二海里護甲巡洋艦六艘與諾維克艦同式排水三千一百噸速力二十五海里又裝甲巡洋艦六艘與簿街託艦同式排水六千六百七十五噸速力二十四海里驅逐魚宙艇五十艘排水五百噸魚雷艇若干艘排水三百五十噸埋設水雷船十艘與咸納西同式浮船塢四艘與堪姆支加同式聞各艦大半造諸本國餘則向他國購造以期速成 
[日使詰責商標註册之遲延京師]  
　　商部奏辦商標本定去年九月十五開辦嗣爲德英法奥等國所阻遂將章程歸外部與各國公使磋商迄未定議而展緩六個月之期刻又將届先時所有在局呈請之商標以曰本爲最多故曰使行文外部謂如延至應行註册之期而尙未將先時呈請之各據准予註册則中國政府不能缷其責矣 
[各國欲改商標註册全體章程京師]  
　　商標之緩辦本由德國主動力牽出無數阻力然當去年緩辦之時不過欲略加斟酌并有展緩半年至今年三月十五爲開辦之説乃期日迫近在外部一再催促而各公使復文并不認殿緩六月之说章程亦須全體更改云云强權固如是乎 
[挽回江淮分省之異説京師]  
　　江淮分省同鄉官聯名條陳入奏請收回成命兹悉政府仍擬分省設官不過分治各地方少爲變通本月指省分發之道員李國璠已分江淮想無挽回之望矣署江督周玉帥電致政府言江淮分省事有犬不便者四端政府電覆云上意并無一定江蘇京官現有公呈請都察院代奏大約可望晚回云云 
[王瞿兩樞臣保全科舉京師]  
　　王相國瞿書條奏云學堂三年後未必果有效驗不如仍修貢院按年限鄉會试俟學堂收效後再行奏請停廢 
[定議捐欵重修貢院京師]  
　　近日政府處會議修復貢院刻已議定决計重修此欵由京外大員及舉貢出身之京外各實缺人員廉俸内酌量捐資若干以應需用又政務處咨行各衙門會議興修貢院後兹悉政務處核計各堂司之説帖主興修者居十之五六主借汴闈者十之二主不必興修者十之二但仁和王相國仍力主修復某某侍郎亦極表同情大約卽從此定議矣又政務處王大臣會議試闈一事若議不修貢院誠恐漸爲停廢科塲之堦實屬有違舊制而負列聖遺謨再四熟商當以修復爲要務所有應需欵項約需六十萬兩俟擬通知京外大員在於廉俸内自行酌量報効並令轉飭各本省正途出身官員及五貢舉人進士等一體量力捐資共襄此舉核計此項集成钜欵亦足敷用概不動用公欵大約日内將次定議矣又日前有某給諫因條陳建修貢院之事擬禀呈政務處略謂前借汴闈不過權宜之計來歳鄉會試若不重修貢院仍借汴闈殊與國家政體有碍若以籌欵不易請將大 
 
 

Page 4

 
 
[第四版]  
學堂存儲經費撥充修建貢隢足资所需可免另行籌畫云云又禮部奏請修理貢院一節實係政府授意蓋皇太后近日頗願停止科舉故當道諸公多有仰承上意者聞已有議准修理之説矣 
[閩督升制軍北上衛輝來電]  
　　升制軍於十八日晨由衛乘火車北上 
[柯中丞啟節赴黔武昌來電]  
　　貴州巡撫柯中丞於十八日乘杷桿船起節赴黔 
[增將軍電告陵宫無恙京師]  
　　奉天增將軍有電至京略謂奉省俄軍於初六日卯時北退日軍入城陵宫城市無恙宫民均安 
[東三省停寄信函京師]  
　　郵政總局於本月初十日發出傳單知會城内外各分局停寄東三省各信函因道路梗阻盤查甚密故也並電告各省郵政局一律遵行 
[會義賠償商産京師] 　　 
　　外務部會議日俄兩國罷戰後所有損壞局外國商民之財産生命於開議時須由戰國認賠以償所失已電知東省預爲查辦矣 
[粤省奏開捐例未准京師]  
　　去歳岑雲帥因廣西捐務未見與色將來善需欵甚多若不變通辦理恐無的欵以致諸事掣肘故電奏貢監准其報効二百金就佐雜四百金作爲知縣六百金作爲知府云云當交吏部議奏並未議准 
[議駁江督開捐奏摺京師]  
　　日前江督奏稱兩江振撫需費甚鉅請准照山東等省成案開收七項捐並銜封貢監等項一摺刻經吏部核議查山東等省開捐原摺經部議覆他省不得援例今兩江旣無大災又非軍務省分所請各節實於捐務有碍未傳照准 
[孫中堂决意告退京師]  
　　孫中堂奏請開扎蒙恩賞假惟中堂因裁革書吏一事辦理甚爲鬱鬱每謂人曰子竊此高位厚禄而不能爲國家辦理一事實在汗顏故擬决意乞休云云 
[馬宫保密授機要京師]  
　　日前馬宫保密傳沈軍門大鰲至營面授機要惟其事甚爲秘密外人皆不得而知惟知令往天津與袁慰帥密議至馬宫保所統各軍有移駐某某等處之説 
[張京卿再請赴荷京師]  
　　潮汕鐵路督辦張京卿煜南曾有要事須赴荷蘭國嗣以公司案未了結粤省督撫電請商部電飭該員勿准他往用是中止今公司一切大致已有頭緒故據粤中傳聞京卿又函致商部重伸前請謂若再遲延恐荷蘭國又將切責蓋京卿在荷蘭曾受一職今雖辭去尙有經手事件未經料理清楚也 
[外務部通飭各關道限發遊厯護照電]  
[文京師]  
　　近來日僧在浙閩等處出頭干預寺産已屬非是今借游歴爲名實則查察佛教更違約章嗣後遊歴護照内如有约所未載之事概不發給凡從前误行填出之照一概塗銷如地方官遇有此等護照到境亦可隨時扣留禀請上憲酌辦 
[辰州設電長沙]  
　　湖南辰州府城向未通行電報現經電政大臣札委彭守念宸前往設局督同工人樹桿掛綫已咨請湘撫轉飭地方官認眞保護以重電政 
[飭提盈餘廣州]  
　　潮州府向稱優缺現聞岑督札飭該府將署中所有一切進欵提解藩司收存以爲津貼各苦缺州縣约每月須提銀二千兩以便匀派 
[直學界紀聞天津]  
　　近聞北洋各學堂由保定學務處議定以現在天津之大學堂爲北洋高等學堂保定之大學堂爲高等中學堂天津之中學堂爲普通中學堂各學堂科學普通及專門均以三年爲期畢業後由直督保送出洋游學 
[附學新章京師]  
　　（二月初一日五城中學堂招考附學科學生是曰赴攷者九十餘人尙須覆試一次録取三十人毎年學费初議一百十元刻减爲百元添聘洋文教習一人專教附學一科漢文則量其造詣淺深分附舊生班内隨同教授 
[小輪船公司糾葛案詳志安慶]  
　　去臘安慶泰昌公司威士爾輪船在士橋地方將信隆公司安泰小輪船撞沈現經洋務局札飭無爲州勘明詳復今將無爲州土橋司勘驗情形及泰昌公司呈遞無爲州親供合録於卜土橋司詳州勘單云勘得南四汛灰河下首門坎州距城九十六里該處東首大江一道上通大通下逹蕪湖岸上插有籠旗一面江邊又有小紅旗牌號一處(此旗牌係蕪湖關理船廳於正月初一日前往查看曾爲勘量後票記立號)江邊有撞沈安泰小火輪一隻離岸(由江岸距船)十二丈五尺輪船沈落江底探量深二丈二尺五寸卽以撓鈎探量頭尾因在水下難以辯别袛探得船板上面水深一丈泰昌公司呈遞無爲州親供云商人經理威士小輪於去年二月一十四日由蕪湖上水至傍竟燃點紅緑燈并桅燈至七點鐘行至土橋上六里遵照行輪章程依江北門坎州岸緩水上駛該處並非直江乃如半月大灣形様上至灰河二里下有青魚嘴淺灘相離二里詎知信隆公司安泰小輪下水不走直江滿水斜沖灣内下水之輪靈捷以致搶讓不及突被碰撞威士隨卽停輪援救二十五人該安泰水漫沈没威土船頭漏船震身震動隨用洋鐵洋漆補整傷處因搭客喧嘩駛赴大通停修多日該安泰舵工知錯自刎救未殞命信隆公司明知違章自错反揑稱在土橋停車上客又有紅緑燈爲記並發號迭次如果安泰實在土橋停輪上客則是行輪撞停輪自然威士之錯現勘明離士橋尙有六里又在大灣之内荒洲之地並無客人上下停輪上客之説顯見虚揑旣又云紅緣燈爲記安泰下水紅燈係在江北岸一面崴士上水紅燈係在江南岸江心滿水一面則安泰讓威士紅燈應走江心滿水威士讓安泰紅燈應走江北岸緩水民船雖無紅緑燈上水走傍岸緩水下水走江心滿水亦同一理何 
 
 

Page 5

 
 
[第五版]  
况大　之内豈下水應走之路乎而致傷在绿燈違章顯見東云發號迭次維時已久何以不移舵直走滿水應走之路斜冲近岸灣内卽能幸免亦當擱在青魚嘴淺灘是又自錯顯見明明違　自誤反將已過加入持繕親供呈候質問公斷 
[南洋公學近聞]  
　南洋公學改歸改歸商部聞尙須改訂教科以重實業卽派楊杏誠參議爲監督并有將電報學堂歸併之説並有某司員條陳一切 
[川督錫制制軍奏川漢鐵路籌费開辦議定招股章程摺]  
奏爲川漢鐵路籌費開辦議定集股章程恭摺具陳仰祈聖鑒事竊維鐵路興築固難籌費尤難然若集借外欵應者爭至則亦未爲甚難也惟川漢鐵路工上年奴才在京與兩湖督臣張之洞再四熟商均主自辦曾經奴才屢疏陳請川省士紳遠邇同詞亦皆力請目辦但計里四千有奇計費五千萬以上中國招集民股最爲難事川省地居僻遠耳目拘隘昔爲鄰省辦礦等股寸效未睹至今人多畏之驟欲集數百萬股之多此誠難之又難者也奴才督飭司道及該公司並與在京在　諸紳往復熟　惟有聞示誠心袪欵惑之端而破庸俗之論一則將修路關繋至川之故利害得失詳明曉諭一則民間恒慮出資後事或輟於半途欵或移於他用兹將公司内官欵悉作股本無論異日有何項急需决不提挪一則自辦者卽不招外股不借外債之謂也而士民猶恐持之不堅將來中外紛歧利權侵損兹當首嚴其戒期於始終一致如非中國八之股公司概不承認經此定議以後稍明時務之人汲汲焉不俟終日卽竅啓寡間者亦不似從前以建軌爲駭怪該紳等咸請公司酌擬集股章程選舉端人分途廣募並請仿照歴屇辦理積榖等項按租出榖百分取三意在輕而易舉積微成巨該公司又請在重慶府城試鑄銅圓撥其餘利充作公司股本综此數項雖尙無實在確數然按年皆爲有著此外如有可籌之欵不涉苛細煩擾尙擬陸續興辦籌費旣有成議審路考工又不容緩水陸之險皆在川鄂接壤之區應從宜昌開工先能修至萬縣卽可避峽江覆溺之患商貨頓易流通軌料均便輸運電商兩湖督臣張之洞意見亦復相同將來勘路興工購料諸事當再會商張之洞悉心籌畫通力合作一俟商定另行專摺奏陳所有川省籌欵集股章程埋合先行缮具清單恭呈御覽並將近日紳民咸願籌費自鐵路情形除分咨外恭摺備陳伏乞皇太后皇上聖鑒訓示謹奏章程容俟續登 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[第九版]  
[續考查美國提取製煉煤情形法]  
[三請鑽礦井之法]  
鑽礦取油不能守一成法必須察看地勢淺深之宜始能定用某法蓋地底爲沙爲泥爲石鑽法各有不同也現用穿井器具共有三式一用尖頭鐵探筒或紐片鐵作旋轉絞鏇入二用平口刀直切入三用圖頭鐵錘硬撞入淺鑛及沙泥軟地宜用第一式如有鬆石則加鋼頂堅石則加金剛鑽頂按金剛鑽爲值過昻實不易用然程功之速實較他法爲良如用錘每日能開五尺用金剛鑽每日可開至三十尺非特煤汽减省卽廠用人工在在減少其值轉廉於他法矣兹通行所用九法列後 
一人力挖地法竟用人力以鑿穿地此法祗能施於沙泥軟並無水無氣者方可用(此氣指煤氣等薰灼傷人而言) 
二飛變法係以鐵棍有人力春石每日可開四尺極多至十尺此法各種地均宜用且無瀉泥壅塞井口之弊 
三福克法卽由飛變法轉出用鐵棍裝切刀以機器春撞每日可開八尺最多開三十九尺每月約開二百餘尺亦無瀉泥於塞之弊 
四坎拿大法用切刀兼用機器撞力之法此法程功最速每一點鐘可撞七十下每日平常開十三尺極多開六十九尺亦無瀉泥淤塞之弊 
五聯合法係用機器撞力與飛變法相似兼用鑽刀春錘每日可開七尺多至二十尺每月約計得一百七十五尺 
六美國法用機器撞力懸鐵錘於繩上用之此法井口易偏歐洲不常用每日可開十三尺最多開至七十八尺每月約計得三百三十尺 
七覆維路法或以機器或以人力用法以空心鐵管爲錘柄注水入井另設提取沙泥機器此法用於沙泥地爲宜有堅石者不能用每日可開十一尺最多至三十九尺每月約計得二白八十尺 
八金剛鑽法用機器磨轉刨地於空心管内注水提取碎石鑽頭鑲金剛鑽在八粒以上此法專用於堅石之礦如用於沙泥軟地轉有流弊每日可開八尺多至九十八尺每月約計得二百餘尺 
九聯合法以機器運動兼用鐵鐵錘春及金剛鑽磨轉二法審地質之堅軟以互用之每日可開十二尺最多至一百九十尺約扯計得三百一十尺 
按美國法用時最須留意蓋地質本係層鬆層堅互相夾雜其鬆堅之厚薄不齊鐵錘若依鬆處斜落井口易於開偏也 
按金剛鑽法無堅不摧他法所不能開之　亦能開之美地多石尤爲合宜歐洲地質較軟故不常用蓋撞力法其石皆粉碎不易驗其地質今以金鑽磨轉刨石爲小片時之提出可以逐層驗具地質卽可預知其他所産何物矣此法機器如在十八匹馬力者以五人堂之一司籫器一襄司鑽器一司機器一司燒煤如開時覺有震撼必保他物梗阻鑽器亟宜提出洋水入井使之滑澤不傷機器按以上各法如遇地軟开深四面沙泥必致倒瀉淤塞須逐節安放鐵筒旋緊螺絲如水槽形以免堵塞未完 
[署督接印福州]  
　　兼署閩浙總督崇佐帥於二月初九日接印任事 
[軍門入覲武昌]  
　　新任湖南提督曹仁祥軍門志忠交缷厦門鎭後來鄂拜謁當道卽擬赴任日前奉到批摺著來京階見軍門當卽由鄂啓節北上 
[新府尹瀛眷北上浙江]  
　　正任浙江臬司李廉訪希述奉召人都授爲順天府府尹現已專丁來杭迎接瀛眷北上矣 
[不便對調江西]  
　　江西贑南道與鹽法道互相對調一節兹聞胡中丞擬接任之後再行斟酌量移又聞當道接有京信嚴責鹽法道辦事無能鹽法道有告病開缺之意尤不便對調云 
[京卿蒙賞廣州]  
　　張弼士京卿振勳日前因報効賑欵由兩院奏明刻已奉旨賞給頭品頂戴矣 
[禀留閩督福州]  
　　閩浙總督魏制軍自奉旨開缺另候簡用閩垣紳士鄭孝廉祖仁等八十人於本月初一日聯名禀請軍憲據情代奏禀中略謂自魏督憲蒞任以來廉公儉勤於内治外交整軍興學不　心力士民方喁喁望治兹聞解任依戀同深伏恩朝廷任用疆臣原爲綏靖地方起見今魏督憲之用人行政旣爲軍憲所親見而街談巷議翕然如一當亦重憲所稔聞也况海疆重任知兵宿望正堪與軍憲共濟時艱仁等不揣冐昧謹據衆論僉禀籲留懇請軍憲大人據情電奏以順輿情云云然軍憲 
 
 

Page 10

 
 
[第十版]  
　　未能挽回也 
[松試誜事]  
　　華亭孫花樓婁縣黎子新兩大令舉行縣試現已告竣十六日先後發貼正案計華亭取一百六十七名婁縣取一百六十二名兹將前列姓氏録左華亭趙增煒錢起鳳顧慰曾馮翰孫錦裳敦飛盛家肅朱基樹唐幡吳寳琛婁縣唐長年戴鰲惠朝瑩朱彭壽王壽民吳乘雲程曾祐沈錫章葉應侃潘爾昌至府試則由府尊田紹白太守定期三月初一日舉行 
[青浦縣試正案前列]  
　　王永甲陳元紀孫似康周昌浩顧文樸金耀邦張仁理金世勳諸維時朱思鏗張世康施恩霈陳覲丹方存健徐正權倪光耀吳謙受吕長森李家駿沈其榮 
[鎭郡試事]  
　　調署鎭江府正任常州府德乾一太守舉行府試示期三月初一日取齊初三日考丹徒及京口駐防旗童初五日考丹陽文童尙有金壇溧陽二縣照舊赴壇另行擇期考試 
[甬汀試事]  
　　浙江學政陳文宗於本月十四日考試甯屬慈鎭奉象四邑文童除照常命題外并令隨意譯英法日文若干字○蜜紹台海防兵備道高嶼卿觀察於本月十五日因公晉省 
[請考塾師京師]  
　　近聞某侍御呈遞封奏一件略謂近當國家整頓學務之際而教育改良必先從蒙學下手京城内外民間私塾約計萬餘其揕擁皐比者百無一二餘則略識之無絶不解教育爲何物在彼不過藉此餬口而誤人子弟其貽害曷可勝言請飭下學務處分别考試非文理通順得有執照者不得濫厠塾帥一席云 
[松江學務]  
　　融齋精舍向爲郡境高材生肄業之所邇者府尊田紹白太守與紳董一再籌商擬改作師範學堂監院劉君遂自行辭退比以各董小有衝突事迄未成現議仍留官課四十名以餉寒畯俟聘定教員下半年暑假後再行開校○府中學堂開校後所屬各處正取學生遲遲未至致缺額尙多現府尊田紹白太守懸示通衢略謂正取各生如果有志向學統限二月二十四日來堂肄業倘逾期不到則將備取各生挨補愼毋觀望自誤至川沙學額尙缺兩名現經總教等禀准以上海朱祖修朱昌麟借補已由府札縣傳知二生來學矣 
[厦門學務]  
　　厦門創設學堂屢議未成今商政局提調駱小圃太尊商同興泉永道玉觀察將玉屏書院重加修理改爲厦門學堂再由商政局項下每年撥銀一千元以充經費并聞已委駱康衢鹽尹爲教習云 
[東醫學堂考試杭州]  
　　日本醫士渡邊煕君前在省垣城頭巷創立醫院頗著神效邇以杭人願習醫者甚多渡君因設一醫學堂不取學金每名僅按月收膳宿費三元赴考者計共七十餘人 
[膏捐興學漢口]  
　　漢口通鎭烟舘共九百餘家所收燈捐每月有一千數百串之多現擬竭力整頓收數當更有赢餘此項捐欵按月撥交善後局領收備充各學堂經費 
[銀號遷移天津]  
　　庚子年聯軍駐津時曾在東北城角建五層洋縷數幢辛丑將津城收回後卽作爲官銀號及鈔關之用惟因工程草率太甚漸見傾斜之勢近山關道及官銀號禀明督憲將鈔關銀號暫行移遷他處以便修理 
[紙貨滯銷廣州]  
　　潮郡埔邑各行所賣之紙均由福建肩挑而來近因各家多用洋紙因之本地土貨大爲减消計邑中共一十餘家通計虧去本銀不下二三萬云 
[纸行虧倒江西]  
　　省垣下游百八十里吳城鎭一大市集也有豫大纸行於前月忽然倒閉計虧萬載表芯纸客一萬餘金傳言二十六日黑夜曾將萬載表芯纸運去三百二十担未知確否現行東已逃避無蹤矣 
[綢業衰耗杭州]  
　　省垣綢市夙爲商業大宗無如自去冬以來銷塲甚滯新歳已閉歇綢莊十餘家邇各機坊又紛紛停織練染坊亦隨之而停各工匠别無生計遊手好閒到處滋事甚可慮也 
[虧倒巨金鎭江]  
　　城内堰頭街聚源珮醬園係廖姓所開資本充足生涯頗盛去年冬間廖忽購進香麻二油數萬擔以待今春善價而沽不料價日鬆跌銷路又滯每擔虧本銀二兩左右貴入賤出耗折甚鉅兼之市上銀根緊迫周轉不靈遂於月之十四日忽然倒閉聞虧欠各莊銀約有八九萬兩各債主咸赴丹徒縣禀請追償旣而邑尊張星五大合派差將廖分開之城内裕源豐裕記及城外裕成昌各醬園一併查封備抵並簽提廖某到案嚴追 
[冐充委員江西]  
　　江西各屬勸捐局不下二三百處而眞僞參半上年有陳姓在宜春萍鄉等縣冒充委員設局勸捐當經萍鄉縣拿獲僞照實據訊得省垣丁某爲主電禀省憲請辦詎丁竭力運動夏中丞卽含糊了事嗣萬載縣復獲假委員一人亦供出丁某並起出僞板僞印丁始無從狡詭已由周中丞批飭解省訊辦矣 
[嚴查揭帖廣州]  
　　前有候選郎中隗慶林郵遞雲帥行轅禀控東省文武官紳十餘人各種劣跡經督憲岑雲帥札緝捕局及知府廖子琅按照所禀各節逐一嚴密查訪現因所查各人均無實據且陳慶林又無年歳籍貫恐係詭名已詳覆嚴拿陳某究辦矣 
[改良製械南京]  
　　金陵上海兩製造局所製槍械多係舊式南北洋需用新砲新槍仍須向外洋採買所費不貲故署督周玉帥特飭兩局總辦速將一切製造大加改良擇購外國新式槍砲爲之模範并督飭匠目精心仿造庶幾有備無患云 
[閩省商情]  
　　南管巷慶裕雜貨行於正月間由香港運來糖一百十二包經閩海關完税并在水亭釐局報完釐金迨經閩安橋頭關新橋橋北各局卡亦均驗明放行迨運至延平府某卡驗係土糖混報洋單將全貨扣留號主禀田水亭釐局李仲昌司馬電致延局將貨先行放行内酌提數包到省請洋員察驗如係土糖從重罰辦庶於釐務商務兩有稗益○閩省出産茶爲大宗近年茶務甚不减色現届茶市將興官憲已遴選幹員赴各處辦理茶税又慮奸商有串同走漏情事復委陳星泉太守爲各處茶卡總巡官以水亭税釐局李仲昌司馬副之惟太守現署龍岩州須俟新任龍岩州黎伯鄂太守接篆後方可來省商辦一切也 
 
 

Page 11

 
 
[第十一版]  
[九江]  
　　瑞記洋行買辦伍理堂因虧空數萬金私自逃逸現行東尙在查訪也○林德保與葉葵生賭博經縣拿獲判令各責若干葉自稱初犯願罰林俯首無詞當驗得林已有板花遂罰葉洋五十元林責一千板以有他案押候再懲○擺魚攤之張善會與柳人茂兄弟因接買野鴨爭質兩相用武張年老受柳兄弟暗傷甚重柳亦傷其頭顱扭赴警察局張明府獨將張善會笞責三百聞者咸爲不平 
[揚州]  
　　前浙閩總督卞頌臣制軍之少子昔年以知府隨蔡和甫星使出使日本當蒙奏派長畸領事日昨其左衞街府第接東瀛來電知太守已蒙保補用道並賞加二品銜現已派充長畸總領事親女聞之咸往道賀○兩淮運司恩都轉昨接湖南督銷總局來電略謂目下銷市日旺存倉引鹽無多請迅開新綱以資接濟都轉隨卽備文詳奉督鹽憲周玉山制軍批准如詳開湘岸甲午此稱以利轉輸都轉隨擇本月某日開辦除移行申報外刻已札飭淮南局員傳諭湘岸各商遵照矣 
[鎭江]  
　　署丹徒縣張星五大令於月之初二日舉行縣考計應試者四百餘人○鎭郡文武各官曁警察各巡防委員均奉常鎭道憲郭月樓觀察之命於二月初五日起無論晝夜帶勇役分投巡緝俾匪徒無自潛蹤○二月初十日夜鎭江府經歴署被賊挖開後院墻洞而入直進上房竊取各物啓門而逸習日開單報請署丹徒縣張星五明府履勘後旋經捕役在小沛左近南洋威字軍分卡中擒獲行竊是案之什長某甲及勇丁某某二人起獲原贓並搜出當票數十張一併解縣請究○新簡江甯副都統增壽亭統制格航海南下由滬附江裕輪船於本月十二日抵潤旋展輪逕赴金陵擇吉履新○著名地棍殷洪及朱桂喜向在城外诈擾良民現經常鎭道郭觀察諭警察局委員濮秋澄大令飭各巡兵設法邏獲送縣收禁聽候重懲 
[常熟]  
　　常熟昭文縣試遵奉本府札飭定於三月初二日取齊初三日正場○上海某银行買辦來常開設錢莊早經賃定張姓房屋惟雇匠修理須三月内告竣現先借太平巷周姓房屋辦事其牌號已定名正德云 
[蘇州]  
　　月初婁門外下牽埠頭有農人之妻及子被雷撃斃外間遂哄傳老農新得一會其妻子意圖謀財害命故遭是殛云○已革候補道松峻之轎夫在公舘門首推牌九適逢西路警察總巡吳大令經過飭勇拿獲帶回局中判責三百板枷號示衆松公舘飭家丁持片懇情大令不准○木匠朱世保於初九夜在學士街借乾豐客棧抽頭聚賭被地保王楨祥報知警察局擁入掩捕各賭徒越牆而遁僅將棧主帶回局中押候交到朱世保核辦 
[松江]  
　　初十日午後雨雪至十一日清晨始止約計得五 
寸餘西門外張方橋河干有兩船銜尾停泊因積雪過厚一欹側間遽覆於水城内普照寺東八仙樓後河亦有一船傾覆○城南陸家橋堍有前上海城汛李彩臣千戎之寡弟媳某氏煢煢孀守家無壯丁薄有儲蓄於削夜四鼓忽來匪徒四名用長竿猱升入内持衆禁嚇又用敗絮堵塞其以致面目均被抓傷鄰右聞聲息有異高聲呼問匪等始掠取廚中衣飾倉皇遁去事後檢點計失三四十十之譜聞内有一匪氏素識其面目係江西産與前帮帶李弁同鄉李撤差後該匪亦即由營中斥汰者 
[金陵官報]  
　　　正月初九日候補道李經叙謝委會辦上海機器差機器局徐蕭仁晖蔣壽彤均禀知今日開工潘汝杰禀知到會辦工程差督練處統領護軍四旂朱禀知護軍營初十日開操初十日候補道席啓驊均禀知今日開學朱椿林叩謝甄别加考十一日藩轅牌示清河縣候紹瀛因病遺缺查有候補縣禄德委署黄傳琅叩謝委赴湖北採辦木料差十二日督練處統領護軍四旂朱謝委兼辦洋火藥局差李澍生禀知到厘捐局管票差陳習謨禀知奉飭分甯差委崔作球叩謝記大功一次十三日銀铜元局潘禀知今日開工直隸州胡維潘叩謝飭知儘先委署勞績又一次知縣張通謨禀知奉飭留甯差委十四日督轅牌示調補淮揚通海道兼按察使銜徐樹钧飭赴新任所遗鹽巡道缺查有候補道潘學祖署理調補徐州道袁大化飭赴新任狼山中營遊撃朱啓詠叅遺缺查有遊撃何復勝請補銀銅元局潘謝牌示署鑒巡道知縣梁煥奎謝委洋火藥局提調差徐州道袁大化禀謝牌示飭補江淮徐州道胡葆聯禀知奉委赴海查案辭彭年叩謝飭知儘先委署一次 
[邗江官報]  
　　廿八日陸鹺尹恆謙回三江營卡袁鹺尹湘鎭回寳坊寺卡張鹺尹汝清回十二圩均禀辭廿九日魏鹺尹璠委書局提調豐利場陳鹺尹富安場黄鹺尹均禀到祁鹺尹暄銷泗源溝卡朱鹺尹蘭銷仙六巡護差三十日毛分轉委解京餉差李分轉修鎔委江甘五岸督銷尹鹺尹政平戴鹺尹珊嚴鹺尹毅均香淮南總局學習差 
[蘇省官報]  
　　正月二十八日撫轅牌示二月初一日各廟行香文廟撫憲武廟藩憲文昌臬憲太陽風龍神均馮道天后風雲雷雨神均劉道更年火神猛將均首府吕祖總捕都城隍府城隍都士地均三首縣分詣行香江甯藩轅牌示照得通州直隸州王守仁東現以兩年期滿遺缺查有准補海州直隸州思芳堪以委署又桃源縣知縣閻懋曾現已期滿遺缺查有候補知縣孫舉璜堪以署理知縣錢國銜理問沈明義均禀辭赴海運京沽扄差二十九日藩轅牌示照得省丹徒縣知縣張紹棠撤任遺缺前以奉賢縣知縣郭重光調署郭令未到調任以前暫委常州府總捕通判沈召代理知縣鍾鴻钧由滬專丁來省禀謝奉委中路總察差季逢辛由寗來禀知奉督憲委查蘇屬川土銷塲差江隂縣縣丞程楚雄專丁來省禀謝奉飭前辦虎邱釐卡七季連盈蒙記大功一次府經歴俞訓恭禀謝奉飭留蘇差委 
三十日撫轅牌示諭試用通判陳熊候補知縣王金壽畢培先試用知縣宋乃謙陳廷楨知悉於二月初一日來轅默寫履歴請補邳州應祖錫禀知奉部覆准補邳州知州缺程開吳禀謝奉飭覆考咨部留省補用縣丞徐坤之高松蔭均禀辭赴海運京沽局差文輝禀謝廿五年分冬漕案内蒙保補缺後以縣丞用府照磨舒家騄禀謝廿五年分冬漕案内蒙保補缺後以縣丞用二月初一日藩轅牌示照得代理荆溪縣知縣吕慶堂堪已改委接署知府銜候補直隸州知州張弨由京領照來省禀到知縣張可均禀知到商務局文案差吳樹橒禀知到西路總察差通判陳熊知縣宋乃謙陳廷楨均禀知奉撫憲傳考甄别覆試林韶貽禀謝廿五年分海運保案核准補知縣後以同知直隸州用並蒙給咨赴部引見卽辭赴海運京沽局差辦理楓橋釐卡縣丞許恩榮禀謝兩年期滿比較盈至五成奉飭留辦縣丞陳慶銜禀謝奉飭廿五年分冬漕保案俟歸知縣後賞加同知銜嚴師鋆禀謝奉委盤門水關差池漢明李榮幹均禀辭赴海運京沽局差震澤縣典史陸夔禀知交缺任事並謝調署白茆司巡檢事府照磨周積英禀辭赴同里釐局司嗣差 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[第十五版]  
報捐以及八成實銀上兑一節在部臣援案奏請自爲愼得名器起見第文武滿漢職官朝廷本無歧視今文武各項四品以上收五成五品以下收四成獨於旗營收八成未免向隅擬請均以六成上兑略示區别而廣捐路至此項旗營武職祗准奉天旗營領催馬甲兵丁報捐限地太狹收數實難暢旺擬請吉林黑龍江奉天三省一律收捐京旗及外省駐防遵照部議不准收捐是於推廣之中仍寓限制之意又查近日部庫及兩廣所開捐輸有官之人捐升官階必須核准一階始能加捐一階此本嚴杜冐瀘之意然現爲急籌巨欵起見若周折遷延恐於捐務有阻不能救急擬請此次報捐人員遇有所捐非應升之階者准其逐層分册報部部臣核册但核其官階銀兩數目相符卽子核准統俟各該員入都呈辦　看引見時再由户部飭令照章分别取具圖片印結並繳免保銀兩似此稍事變通旣與遞捐部章不背而於奉省收欵較速至花様一項尤爲捐務大宗必須量爲疏通俾得缺有期始能踴躍擬請將遇缺先分缺先分缺間各項木班儘先均加前補字様如遇缺先前則以十成實銀上兑分缺先前分缺間前各項本班儘先前各花様則以八成實銀上兑其内與外補班次均先用新海防遇缺先前二人再用新海防遇缺先一人無人卽以新海防遇缺先前抵補至第四缺仍以海防先海防卽分班輪用第一輪用海防卽第二輪用海防先如無人亦以新海防遇缺先前抵補再用各項班次週而復始其報捐分缺先前分缺間前各項本班儘先前均俟分缺先分缺間各項本班儘先到班時均先行插補一人不積分缺先分缺間各項本班儘先之缺惟此爲暫時救急起見俟收有的欵卽行截止實於廣西各處捐務均無妨碍此項花様係專爲奉省賑撫之用他省不得援以爲例其虚銜封典翎枝以及代收常捐七項亦請准其一併開辦惟各項部照更爲辦捐取信之劵實收非不足據然鄉曲之人多以部照爲重擬請飭部先行頒發空白實官花様執照一萬張貢監虚銜封典翎枝各項執照一萬張以昭大信並懇特旨尤准飭下部臣迅速詳訂章程咨由奴才等遴派妥員分赴各埠核實勸辦以濟要需謹合詞恭摺具奏伏乞皇太后皇上聖鑒謹奏奉硃批該部議奏欽此 
署理貴州巡撫曹奏爲審明挪用餉項之營員哨弁議擬具陳摺 
署理貴州巡撫布政使臣曹鴻勛跪奏爲審明挪用餉項之營員哨弁議擬恭摺具陳仰祈聖鑒事竊查前署撫臣李經義任内查有卸帶西路前營練軍儘先守備張家考缺額冐餉遺矢快槍畏罪潛逃署該營右哨長儘先守備唐得衆缺額蝕餉有心違調一併拿解至省發交營務處督飭貴陽府審訊並附片會同奏叅將張家考唐得衆二員革職嚴辦光緒三十年五月廿五日由驛遞回原片奉硃批著照所請該部知道欽此欽遵轉飭去後該署貴陽府知府胡汝霖未及訊詳缷事接署府台廷梀到任接父兹據督同局員研審議擬解由營務處署布政使袁開弟按察使至楙績覆審解勘前來臣提犯親訊無異緣張家考唐得衆分隷湖南鳳廳貴州鎭遠縣屬均由軍功遞保守備在興義府防營當差張家考於光緒二十九年正月一十七日經安義鎭札委管帶西路前營練軍駐防坡脚内分右哨一百人委石哨長楊德雄分紥八逹六月初一日奉又裁汰一成每哨實留什練八十名石哨先經瘴斃練軍五名楊德雄曾經禀報呈繳裁曠七月初九日又有右哨練軍十四名告假出營楊德雄禾反禀報招補庭卽病故張家考因見各軍號褂破爛卽將空缺十四名勇丁計二十一日餉銀一十三兩五錢一分挪作車裝號掛费用迨委唐得衆接允石哨長於八日初一日到防維時儘在練車六十一名空缺木招補足額初六日唐得衆至營請領練車七十五名每石火食銀一兩五錢目八月初一日起至九月二十日止共銀一百八十七兩五錢又補發過餉銀九十一兩五錢九月十四日唐得衆奉調市練赴府候委員點驗至營請領往返路費張家考卽將前存餉銀二十一兩給發唐得衆帶練到府委員已行赶至貞豐州禀請委員點　名數相符彼時實因路費無出以致遲延尙非抗調唐得衆所領空缺十四名練餉銀兩陸續添製人旗一杆令字小旗四面號褂十五件花用無存至張家考營内遺失毛瑟快槍五枝已據照數賠繳價銀七十五兩至繳裁嚝五十兩在案先經安義鎭查出詳叅並委員行提張家考時赴坡脚清算交代未經提獲嗣該革弁聞信卽赴鎭轅投到押同唐得衆解省發局審辦經前撫臣奏叅革職嚴訊並移該營杏明添製旗　號衣尙無虚揑各情議擬解出藩臬司覆審解勘臣親提覆鞫據供前情不諱究詰不移案無遁飾此案張家考唐得衆身充營帶哨長挪移空缺餉銀添製軍裝雖無侵蝕情事惟當日並不具又申報事後又未禀明實屬有心朦泥富此整頓營務之際僅子革職不足蔽辜張家考唐得衆均應如所擬請從重發往軍臺効力贖非以示懲儆所挪空缺銀兩旣已移營查明係添製軍裝應　著追是否恊除全案供招咨送部科外謹會同雲貴總督臣丁振鐸貢州提督臣藩萬才合詞具陳伏乞皇太后皇上聖鑒敕部核覆謹奏奉硃批刑部議奏欽此 
宫門抄十三日禮王毓秀各假滿請安江寗副都統振統請訓李盛鐸前往遵化州請訓召見軍機振格李盛鐸皇上明日卯初二刻至奉先殿壽星殿行禮畢還海 
浙江巡撫聶奏爲光緒三十年大計届期洊舉賢能官員改題爲奏摺 
頭品頂戴浙江巡撫兼管鹽政臣聶緝槼跪奏爲光緒三十年大計届期洊舉賢能官員改題爲奏恭摺仰祈聖鑒事竊准吏部咨開定例各省官員大計二年一次藩臬兩司令該督撫出具考語繕具履歴清單咨部由部彚核具題其道府以下等官該督撫將應舉應劾之員分爲二本先由通政司送内閣具題奉旨後吏部會同都察院吏科京畿道考覈題覆又大計卓異按省分大小缺分多寡州縣以上至道員計十五員内准薦一員教職佐雜計一百三十員内准荐一員教職佐雜人數較多雖不能劃爲兩項亦不得全舉一途如合例人員較少舉不敷額卽於具題本内聲明此次缺額幾員下盜仍惟照依原額何送今自光緒一十七年十二月扣至光緒三十年之期已届各省官員大計卓異者應行按額薦舉佐雜教職亦不得全舉一途照例於十二月内具題光都三十年八月初八日具奏奉旨依議欽此欽遵移咨到臣伏查浙江省光緒三十年應辦大計北惟部咨舉行除有千六法各官另行具奏外臣謹曾同督臣學臣矢公矢愼悉心體訪凡循聲懋著政績卓越資格相符堪膺薦舉者查有衢州府知府 
 
 

Page 16

 
 
[第十六版]  
世義練逹廉明實心任事温州縣總捕同知吳中俊明白開展才足有爲海寗州知州郭文翹樸實耐勞勤求治理海鹽縣知縣嵩瑞悃愊無華盡心民事石門縣知縣林孝恂志瑞守正勉爲循良蕭山縣知縣李前泮勤能穏練恪守清芬蘭谿縣知縣蘇錦霞才具開展振作有爲龍游縣知縣葛錫爵練習吏治心細才明仁和縣縣丞賈廷陣辦事核實才可有爲寗波府訓導孫樹義踐履謹嚴士林悦服蘭谿縣訓導邵慶辰郭品盡職士論歙然以上十一員俱係清廉能幹歴俸已滿三年與薦舉之例　符據布政使翁曾桂按察使李希杰轉據各道府舉報前來除將各官履歴事費造册咨送部科查核俟部覆覆到日教職左雜人員照例毋庸送部引見外其知縣以上等官飭將經手錢糧等項交代清楚給咨送部引見恭候聖裁謹會同閩浙總督臣魏光燾浙江學政臣陳兆文合詞恭摺具陳伏乞皇太后皇上聖鑒敕下部院議覆施行至布政使翁曾桂按察使李希杰考語履歴及知縣以上平等各官考語事實册册洊舉各員履歴世現已分别送部鹽屬各員飭據藩臬二司會同署鹽運使崔永安详稱本届鹽屬各官皆係循分供職並無卓異人員堪應薦舉亦無有干六法應予叅劾之員應請於薦舉地方人員摺内聲明臣覆核無異其鹽屬平等各官者語事實册由鹽政衙門咨　再鹽政係臣兼管母庸會銜又此係專題之件遵 
議奏欽此 
浙江巡撫聶奏爲光緒三十年大計届期糾叅不職官員改題爲奏摺 
頭品頂戴浙江巡撫臣聶緝槼跪奏爲光緒三十年大計届期糾叅不職官員改題爲奏恭摺仰祈聖鑒事竊准吏部咨開定例各省官員大計三年一次藩臬二司令該督撫出具考語繕具履歴清單咨部由部彚核具題具道府以下等官該督撫將應舉應劾之員分爲二本先由通政司送内閣具題奉旨後吏部會同都察院吏科京畿道考核題覆今自光緒二十七年十二月起扣至光緒三十年十二月三年之期已届其各省官員有十六法者應照例統爲一本叅奏仍令該督撫等將不謹浮躁等官俱確按實蹟詳細登註不得籠統叅劾照例於十二月内具題光緒三十年八月初八日具奏奉旨依議欽此欽遵移咨到臣伏查浙江省光緒三十年應辦大計兹准部咨舉行除堪膺洊舉各官另行具奏外臣謹會同督臣學臣將所屬各官嚴加訪察查有干六法各官如不謹官則烏程縣南潯巡檢蘇應培聲名平常不堪造就富陽縣典史徐方裕卑鄙近利有玷官箴不及官則有永康縣知縣楊家賢措施未當難勝民社年老官則有衢州府訓導謝煦年老龍鍾難期振作湯溪縣教諭戴景麟年力衰　兩耳重聽有疾官則山隂縣縣丞許之鼎染患瘋症半身不仁泰順縣訓導蔣珪年老多病步履艱難以上七員均屬有干六法據布政使翁曾桂按察使李希杰轉據各道府揭報前來其教職官員應移會學臣公同考察統爲一本紏參聽候分别議處除均飭離任外所遺各員缺俱係選缺應請照例歸部銓選臣謹會同閩浙總督臣魏光燾浙江學政臣陳兆文合詞恭摺具陳伏乞皇太后皇上聖鑒敕下部院核覆施行再此係專題之件遵旨改奏合併陳明謹奏奉硃批吏部議奏欽此 
浙江巡撫孨奏爲查明如府被叅各欵據實復陳摺 
頭品頂戴浙江巡撫臣聶緝槼跪奉爲查明知府被叅各欵據實覆陳恭摺仰祈 
年八月二十五日奉上諭有人奏浙江台州府知府徐承　兼辦鹽釐總局任用私人釀成教案等語著聶缉槼按照所參各節認眞確查據實具奏母稍徇隠原片著鈔給閲看將此諭令知之欽此遵旨寄信前來承准此當卽欽遵派委妥員前往台州府不動聲色嚴密確查去從兹據查明具復臣復详加訪察如原奏内稱台州府知府徐承禮任用私人不守官職箴有試用從九談珵充總局使支委員兼辦府署書啓最稱用浙人言談珵有孀居妹爲徐守所涎故談珵遇事招摇暗通賄賂一節查試用從九品談珵工書善畫文理尙優徐承禮提調洋務局事時曾延該從九襄辦書啓後經徐承禮委辦台州鹽釐總局收支菥不較豐該嗣又復不自歛抑故忌之者頗多因其曾爲徐承禮襄辦書詞遂指其爲私人至現在府署書啓查係錢姓並非談珵兼辦其眷屬悉住總周有姑母及一女同居並無孀居之妹原奏所稱爲徐守所涎實屬傳聞之誤多方考察並無遇事招摇暗通賄峈情事又原奏内稱劣紳姚桐豫現充保甲兼督　總董平日武斷鄉曲把持官府干預詞訟與徐承禮談珵依倚爲奸地方官畏之如虎一節查姚桐豫係臨每縣舉人世居府城徐承禮未到任以前卽充培元局紳董兼充督銷局總董於地方公事尙肯相助爲理惟書生得志不免意氣自豪且聞性喜摴蒲不知自愛平日行爲頗不滿於人口至謂武斷肥持干預詞訟與徐承禮談珵依倚爲奸細查並無實據又原奏丙稱近日台屬盜如牛毛脅從居多徐承禮　殺自恣惟談姚之言是聽光緒二十八年寍海醅釀成教案徐承禮如病瘋舞所措手足延至半月有始率防勇赴縣洗殺無辜刧掠村民以冀塞外人之口貽害地方不淺各節查台屬盜風素熾頗稱難治近年收成豐熟黎民樂業地主尙屬安　徐承禮遇有盗案皆由營縣轉解到府照例懲辦並無聽信談姚二人之言生殺自恣之事至甯海救案查係光緒二十九年八月十三日王錫彤紏衆入城戕害教士焚燬教堂十五日徐承禮得該縣禀報卽飭緝捕營管帶沈平和尅日帶隊前往一面會同台防統領調齊防勇於十七日起程赴甯並未遷延半月始行赴縣在甯所辦各匪除當場格斃外因所獲股匪葉崇涓等五名情節較重訊有確供各予正法梟示以寒匪膽經臣於議結教案摺内詳晰奏明在案似不得謂之無辜至寗海縣大裹村地方係匪首王錫彤所住之處誠恐該匪臧匿曾經調集各營搜捕亦無洗殺刧掠之事以上各節係一再訪查確切據實直陳不敢稍涉徇隠徐承禮亦别無不守官箴情事臣查試用從九品談珵身膺差務不知勤愼從公深自歛抑以致招尤遭忌怨　業生現雖查無招摇賄賂確據而心術不端聲名惡劣未便稍事姑容應請將試用從九品談珵卽行革職以肅官方舉人姚桐豫兼充兩局紳董意氣自毫且性喜摴蒲無志上進不安本分衆口僉同應請將該舉人卽行斥革並撤去兩局紳董另舉接充以後不准干預地方公事徐承禮到任以來居官尙屬勤奮談珵係經到省人員委辦鹽局收交於例尙無不合惟該員旣曾延令襄辦　啓其爲人如何徐承禮尙知之有素率行委以差事致遭物議雖非任私究屬用人不當應請　　交部察議並飭司察看以示儆戒此外原 
 
 

Page 17

 
 
第十七版 
[救急靈方]  
　　竊念日俄以東三省作戰塲迄今已年餘矣凡我遼東人民眞所謂生靈塗炭死傷不可以數計其幸而逃出戰地之難民扶老携幼無衣無食羣聚於奉天省城一帶不下二三十萬人且有各戰地人民未能離開者多因房屋被砲轟燬後卽暫就地洞而居苟延淺喘饑寒交迫苦不盡言以上苦情幸紅十字會早爲賑濟矣勿庸贅述所更可慮者該處屍横遍野前因天氣嚴寒地爲凍結不能挖埋轉瞬春氣融洽日曝薰蒸臭氣最易傳染故屢次干戈之後必有瘟疫之灾今滬上善士有鑒於斯同深惻隠日來正在慶誠配製藥丸寄往預爲施濟防患未然謹將省察災情斟酌妥當此瘟疫之病原係四時不正之氣惟氣虚者易於傳染其方首在正氣爲先擬就兩方臚列於左諒各處大善士痌瘝在抱想必念及尙乞多多配製藥丸附寄戰地施送俾受温疫災黎得以救命則造福無量矣 
上川扑四兩廣木香三兩紫降香粉六兩老山檀香末四兩廣藿香六兩上川連兩半 
白蔲仁二兩姜半夏五兩防風四兩 
荆芥四兩蘇葉十二兩生茅术三兩 
澤瀉三兩焦查三兩神曲三兩 
麥芽五兩炒只殼二兩青皮二兩 
羌活三兩宣木瓜四兩炒苡仁六兩 
新會皮三兩夏枯草十兩薄荷二兩 
赤苓四兩赤芍四兩銀花六兩 
以上之藥生晒爲末再用姜四兩腹皮一觔貫仲三觔煎湯泛丸此丸專治四時感冐頭腹脹痛各種急痧等症在被災之地人民預服三錢可以遇災不染旣染災者服六錢重者加倍服後無不應驗如神又有一種喉痧重症此症得者無善治之法十鮮一生今再擬喉科至寳丹方 
上犀黄二錢上腰黄三錢飛滑石四錢 
飛青黛四錢硼砂二錢狀元片一錢 
元朋粉四錢陳青菓灰四錢煆人中白四錢粉葛梗五錢甘草末二錢薄荷灰四錢 
先用膽礬二錢薄荷二錢煎水嗽口後卽將是藥吹於咽喉使其痰涎吐出 
以上之藥共研極細末染是症者無論如何輕重輕者一次可愈重者二三次無不藥到春回 
再喉痧服丸方 
粉葛梗四兩大生地十兩冬藥葉十兩 
竹葉四兩大元參士兩白芍五兩 
全當歸四兩一丹皮四兩薄荷四兩 
甘草二兩川貝母二兩小木通二兩 
澤瀉二兩龍膽草一兩楷杷葉四兩 
麥冬六兩 
以上之藥水泛爲丸此方之治喉痧以及紅白喉症取效如神南北之地均爲合宜再加臥龍丹多瓶帶往災地隨時散給以濟急需 
昨有中外人游歴東三省者目覩兵戈慘狀罹此浩刼白骨如山紅流成海妻離子散貧富不分我華人因國勢弱遭此旡罔兇災無由超拔卒至釀爲戾氣念及生者乏救而死者沈淪兵氣不息疫氣亦隨不息全賴地方之善氣足以消疫氣且足以息兵氣蓋兵氣不驟發必先有戾氣積之又久然後鬱成兵氣迨兵氣一發則疫氣漸多天時人事至今日賴有心世道者補救挽回惟願四方善人廣立大願以救大劫或賑撫而安集之或醫或藥或解囊樂助善舉相成不爲超拔遠方之災劫而可化消近處於劫外亦大爲子孫種福田功德莫大焉润夫陳作霖抄登 
[粤省官事]  
　　運司信都轉調補浙江鹽運使前岑督奏請暫留奉旨著仍赴任適其夫人於正月二十九日在署病故信運司因請假治喪並聞定期初二日辰刻將蒙務交王觀察秉恩接管○藩司牌示香山縣香山司巡檢李銓仍留署任正任海豐縣鵝埠嶺司巡檢揭傳源改委署理香山縣典史定安縣典史林慶銓飭回本任署雷州府知府黄儘荃請假修墓遺缺委補用知府關廣槐署理○運司示河西栅缺掣委候補監知事郭曾亶接管 
[九江官事]  
　　九江府孫景斐太守因公晉省并謝保卓異徒於初五日返署○兩江總督周玉帥之公子江西候補道周觀察學銘因事赴寗道出潯江詣各當道投剌○張香濤宫保前派東洋學生保舉五品藍翎守備江邦文來江謁其叔南昌令江召棠○長江水師湖口鎭中營遊撃李薌墀遊戎調其標下各汛砲船來湖口合操以備提憲巡閲○留署德化縣賀少九大令本月初四日爲其太夫人七旬誔辰官紳士庶咸往祝嘏○龍開河汛水師蔣幼田鎭憲以其辦事勤奮調升吳城千總紳商禀留未惟 
[甌郡官事]  
　　温州府錫眷臣太尊考試各屬出洋師範生已於初四日揭曉共取四十名咨送學務處再行挑選出海每名太尊給發川資兩元○正任樂清縣何勉之大令士循於三月初七日抵甌一 
 
 

Page 18

 
 
[第十八版]  
十日左右赴樂履新○試用縣主簿孫秋坪少尹承宗奉委代理平陽縣丞兼典史已於二月初五日接钤任事矣○试用從九品包峻甫少尹吉年奉委代理西溪司巡檢已於上月二十日前生履新○前任永嘉縣程子良大令雲驥交缷篆務於十一日附輪船由滬晉省○温州府錫眷臣太守於十一日因公晉省聞須下月方可遄回甌郡 
[蘇垣官事]  
　　太湖同知德舜臣司馬堪係現任杭州將軍長軍憲順之公子夫人崇吉氏爲前某省將軍某留守之女去冬夫人赴杭省視翁姑不料爲病魔所擾延至今正某日在杭仙逝司馬得報筮期二月十九日在署中設奠以抒哀思○宜興縣知縣張大令仲儒因病出缺藩憲陸方伯於本月十三日懸牌以遇缺先現署元和縣知縣郭南雲大令曾程輪補○陽湖縣知縣翁大令延年因案叅革遺缺省憲以軍功候補知縣汪在令壽年請補甫經奉部覆准汪大令遽卽病故上憲遂於十三日牌示以事功候補知縣陸大令清臣請補○寳蘇銅元局新廠總辦朱觀察宜振現因另有要差不暇兼顧護撫效中丞另委郭觀察本謀以承其乏已於本月十四日到局接差矣 
[擬建火藥棧房]  
　　督憲周玉帥查閲卷有前升任上海道余晉珊方伯禀请在浦東高橋地方建立軍火棧房一事正在勘定之際適京津有事因而中止爰於去冬札行上海道查案辦理袁觀察當卽札委浦東保甲總巡謝岳松明府前往會同税務司明晣勘丈現經明府申報觀察轉詳督憲一俟奉有批回卽當興工建立云 
[擬設浙省銅元轉運局]  
　　浙撫聶中丞近因本省製造銅元出數曰多故擬仿照廣東章程辦法在滬上分設轉運局以資暢銷昨日已將情移請上海道袁觀察查照矣 
[上海格致書院春季課題]  
　　中國自治難易論西北邊防制要策卷缴格致書院掣取收條爲憑限一月繳齊封送蘇松太道評閲 
[命案續聞]  
　　貴州路源盛軋花廠司事王玉甫至楊陳氏家喚令工作被該廠傭人朱文德從樓上擲斃經捕房飭地保報請上海縣至仁濟醫舘相騐各節已詳昨報昨日捕房又將朱送至公共公廨捕頭禀稱房東顧秀成曾投捕房禀稱楊陳氏張楊氏母女二人恐被其避匿請爲核奪關司馬商之德君朱文德仍著捕房帶回候下禮拜一再核陳氏母女派捕至家看守以免疏虞 
[英界失愼]  
　　前晚十二點鐘英界東棋盤街承大洋貨號内灶間起火後經救火會西人竭力救息計焚去三樓三底二廂房 
[查禁賣酒]  
　　浦東保甲總巡謝岳松明府前曾嚴禁鎭上各酒肄均不淮俄兵入内飲酒並將情禀明道憲袁觀察照會俄領事一體約束兹明府查得仍有無業之徒沿途售賣洋酒爰密派差役在途偵察查拿究懲 
[批准備案]  
　　上海道袁觀察前據教育研究會各紳具禀備案等因已批准如所請並候備文咨明學務處一體備案 
[重修轅門]  
　　城隍朝前西栅口轅門日前因雨塌下現經該廟住持旨知董事昨日已飭匠興工建造矣 
[查究唆使]  
　　西鄉稻柴船户徐阿三林戴生因將跳板搁在馬路旁欄杆上爲水巡捕李鴻發拘入捕房不肯受罰捕頭據情禀明總辦翁子文太守飭傳管帮人九號華捕金桂查問詎金聞知唆使各鄉船户赴縣喊禀太守大怒派差查拿到案禁押捕房當將余林二人帶案訊明著即交保出外候示昨日午後著保交案候帶同金桂質訊分别究辦 
[懲治聚賭] 　　 
　　張金林徐坤生同在大東門外甘聚興鐘表店内聚賭爲十六鋪巡防中局委員陳良玉二尹訪悉親往查獲帶居研訊口供判各責手心一百五十下交保候補提店主甘雨之到案訊究 
[關提誘拐]  
　　青浦人林阿巧之妻范氏被張桂在姦佔誘逃來滬後林訪查明確現已控由該縣飭差備文來滬投縣禀請關提 
[控誣匿土]  
　　恒昌煤炭店夥孟佩卿陳笛生扭皖人馬金山至警察東局禀稱馬於前日將一蒲包暫寄店中並未開看馬今日來取忽稱蒲包内有西土十小包現僅存六包等語局員訊得來歴不明將馬函解到縣汪大令於前晚訊究馬供本月初十夜棋盤街失火小的見一車夫在某土行中運出西土多包小的向之根問因給與一蒲包内計十小包翌日寄在恒昌店中當面點交孟陳二人已在局中供願賠償乞鑒大令判馬收押候查口 
[依然覇阻]  
　　張鳳英控張根根覇阻收殮奉汪大令提訊判飭差押殮該差赴鄉時根根依然覊阻卽由鳳英恊差將張根根扭至捕房禀請收押候禀明大令移提歸案訊辦 
[上海官事]  
　　本邑驗花局委員何吉生大令奉道台委辦吳淞工程局差昨诣道轅禀辭赴淞接差○華亭縣孫花樓明府友萼昨日由松因公來申到道禀見面陳要公○候補通判杜别駕奉江督周玉帥札委前赴廣西探報軍情昨由寗抵滬到道謁見○上海道袁觀察昨日因有要務飭傳本縣汪大令到轅問話○河南候補道黄小宋觀察璟雲南候補道郭敬臣觀察策勳滬甯鐵路購地局提調候補知府徐孝餘太守乃斌製造局總辦魏蕃實觀察昨均因公到道拜谒 
[會訊二則]  
　　英商道逹洋行控彭叙五佔地拔界一案經前讞員黄司馬會同英副領事德君迭次研訊親臨丈勘各情已詳前報前日午後兩點鐘半德君蒞廨會同襄讞孫明府研訊原告費烈律師被告賀立克律師及案中各人先後到堂曰費律師聲稱原告所轉道契今已取出今將所繪官圖及道契並譯出之會丈局信一併呈案惟此圖上是東西兩綫甚直今據會丈局覆信稱此地形勢與初丈時不同且契上畝數是六分二釐九毫今丈見只有六分 
釐被佔無疑言至此賀律師亦將畢副領事簽字之信呈案遂傳孫愼卿訊供孫代梁姓之地係二千八百六十三號丈量時不在塲惟 
 
 

Page 19

 
 
[第十九版]  
二十五年十二月二十八日同廨差及保夥曹應祥目覩立界其東北角界石在籬笆外是處舊屋數椽現已改造樓房界石有無搬遷實不知悉於是律師亦向孫訊問答稱南邊傍七浦路界石及北面界石東西約二十三四尺確係直綫是時賀律師又傳曹應祥訊供曹亦將孫供略述數語梁永衡供此地於二十六年向談姓買進計地六分二釐上長方形東西兩線極直南北約有二十餘尺闊界石之搬動並不知悉是時賀律師又言此地涉訟後已奉中西官履勘如果南北直線須從馬姓屋角經過况前原告洋人供中言西北界石搬動丈餘此搬動兩字卽案中至要關係今兩造見证供中都無搬動字様卽此一端可與原告制敵故請銷案費律師又言原告所憑道契官圖南北兩線之直覆丈得比前少二釐七毫此刻西北角界石佔進九尺餘其爲搬動無疑况被告方單尙未閲過豈能定讞明府商之德君俟函知會丈局取回方單再行訂訊○英商伊德控鄭湘藻誑騙股本銀三千兩昨經高易律師到案聲稱鄭之銀欵已轉限數次並未有銀交下現在請著保交銀鄭供有祖遺丹徒縣田一百六十餘畝俟此田變價以了此案况田契均在高易律師處請再寛限一月高易律師堅請著保交銀關司馬商之德君判到案之保人易在田交保限十四天措銀交案如違惟原保人易有祺是問 
[公共公廨早堂案]  
　　昨日英副領事德君蒞廨會同關司馬訊案時濟良所女董帶同女子戴巧平至案戴供年十六歳江北泰州人由匪人拐領來申借宿於新馬路傅炳和薙頭店内昨日將欲售諸娼家講定英洋一百六十元房東傅姓聞知將小女子送所傅炳和亦投案供訴前情司馬商諸德君判准女董領囘留養○王福金吳阿四先後竊取周坤榮唐阿大家洋烟槍水烟管由探拘獲解案判各責一百板○陳阿生胡桂法串竊金裕山翁廣豐陳龍興家銅錫衣服鞋子等物由探解案判戒責五十下發押改良所六月○耶松廠控顏仁德竊水板王金林竊紫銅管當塲拘獲由探解案判顏責五十板王枷一月○華捕解妓女陳二寳傭婦張倪氏至案禀稱此妓在胡家宅違章拉客因之拘案司馬判罰洋十元○王潘氏控伊媳王張氏不守婦規由司馬飭差恊探牌提至案昨日解訊判押候過堂研核○郭餘生前日持銅洋二元至陳鴻福南貨店内向學徒方炳榮兑換角洋方竟未看出逾時又持僞洋而來向陳鴻福兌換被陳察出鳴捕拘案陳方投訴前情郭供隨蘇省某大人至申購物現寓鼎陞棧所有銅洋寳未知悉判候飭差查明再核○吳仲記前控黄桂卿竊取面盆烟管等物由探解案判押捕房十四天○朱佩之控江宋氏王張氏竊取眞珠六百五十粒及金戒綢衣等物昨亦解案判押候復訊○錢清渭前控陳阿三在船上竊取支票銀七百兩由烟台逃滬昨又解案判疑竊無據限七天内交保開釋○吳春木控張阿財竊取布衣由捕拘案判責一百板○捕解馬夫朱茂和至案禀稱此人在車假寐因之拘案判罰英洋五元○日前厦星源控華捕王德祥覊估寡嫂圖吞産業等情前讞員黄司馬飭差傳提該捕到案質訊昨日捕頭將王送案王供已與該氏同居十五年生有子女六人長子已十三歳該氏已于上年去世關司馬以此案須傳同原告質訊捕頭以捕房當差之人未便留廨遂判仍交捕頭帶去候函商英總領事再核○華福寳控朱金寳行竊皮綢衣服報探將朱拘獲司馬判責三百板押三月○前月馮春桂控钮二钮氏夫妻二人誘匿妻子昨經捕頭將钮送案馮供钮氏係妻之寄母上年十二月間領妻子去吃壽酒一去不回向索不認求究質之钮二供並無做壽及請吃壽酒之事馮仍執前供司馬判押候過堂覆訊核奪 
[公共公廨晚堂案]  
　　楊善基前控梁土生借銀不還前晚奉讞員關司馬研訊楊供二十九年十月由徐杏芳爲中借去英洋六百元去年八月奉訊追繳梁竟分文不繳求追梁供此銀並未用著惟票確是小的所出司馬判卽還押限一月内繳洋如違血比○職員吳煥榮前控李根茂蔣慶瑞等開設順茂洋紗號借去銀四千餘兩前晚亦奉提訊吳供順茂是蔣所開李根茂是蔣所用所借之銀確有筆據李根茂蔣慶瑞同供此店是吳所開李根茂雖出借據實未用銀司馬以兩造互指股東毫無實據所借之四千兩著吳李蔣三人各認一股李蔣仍還押俟繳銀開釋 
[法公堂案]  
　　桂高氏禀稱去年出洋五十五元買陳徐氏之女連喜爲婢前日出外購物爲伊母領至潘楊氏家藏匿床下爲小婦人尋得扭訴捕房請訊陳徐氏供前日途遇連喜同至潘楊氏家少憩因主人尋至連喜情急匿入床下並無别情大令判將連喜交其主領回潘楊氏與陳徐氏從寛開釋○德源祥洋廣貨店遣學徒送洋綫數匣至某處被流氓王阿根搶去當卽報捕查獲昨日傳同失主解案請辦大令判枷號五天期滿責三百板贓交失主具領○廖谷氏前控李朱氏欠洋三百元迭奉前讞員魏大令訊供准交保出外理處日久不還原告屢次求追昨日大令着保交案李朱氏供實因貧苦無力歸還大令著還洋一百元押候繳洋開釋○王子林由通州誘拐二女來滬失主具控州署由州尊備文飭差來滬投廨請派抱探恊提昨日捕房將王解案請示大令著還押候過堂核辦 
[美捕房案]  
　　小販徐禮生將銅洋一枚向俄兵某甲處混用爲甲當塲察出扭交印捕將徐拘送捕房捕頭詢得情由以甲並不自投捕房對質遂將銅洋充公徐從寛釋出○流氓王阿四陸少巖在西華德路因賭口角起釁將同黨王阿三扭住兇毆致被打破頭額血流滿面爲某印捕一併拘送捕房捕頭見阿三受傷屬實令送同仁醫院醫治再行核辦○范春山冐某船局之名以假船票一紙在百老匯路向甬人李洪財兠售爲包探錢榮堂查知將范拘送捕房捕頭姑念初犯從寛釋出○本邑人王仁金住虹口鄧鐵路因未領執照擅搭草屋巡捕以其違章將王拘送捕房捕頭令卽赴工部局領照後方准再建○僑居於兆豐路之某西人投捕房内報稱夜間被竊去衣服銅器等物請爲查緝捕頭允之○前晚有俄兵某乙因醉倒臥吳淞路爲捕所見雇車載送捕房捕頭令押至酒醒時釋出 
 
 

Page 20

 
 
   
 
