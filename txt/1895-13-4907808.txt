# 1895 - 194 - 4907808

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘頤福　豐朝東華錄實洋一元三角○王益吾咸豐朝東華　錄實洋二元五角○左文襄公奏　碼洋四元○繒圖三國演義碼洋一元五角○駁案彚　碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫　　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫嘗碼洋一元六角○大清會典碼洋一元六角○六科準純六套實洋五元五角諸君欲購者請移玉申報館帳房可也此佈 
[論議和有十要]  
　　中倭肇釁禍結兵連在倭奴雖巳力盡筯疲而中國亦未免勞師糜餉聖天子德威並用雅不欲爭城爭地以致　炭生靈爰簡張樵野侍郎蔭桓副以邵筱村中丞友濓前往倭都重申和議目下雖未定局而寰海内外已罔不以手加額幸兵氛之可以永消焉有客問於執筆人曰先生昔曾作客東瀛能悉彼中情僞敢問議和之舉可望有成乎傳聞倭主旣願息兵卽命井上馨爲全權大臣俟張邵二星使到時與之會議夫井上馨僉人也城府甚深每以陰賊奸險爲事數年前曾奉使至我中國自居爲頭等公使欲總署出郭遠迎總署不依乃赧顔而入京邸此次倭主令其周旋壇坫以玉帛化干戈深恐要索多端百般挾制將奈之何執筆人應之曰是不必憂我中國所簡張星使生長粤東素敦氣節昔年奉使至美辦理交涉事宜其於各國邦交夙所嫻習加以邵星使曾由曾襲侯派充參　隨使俄邦不亢不　力持大體今者雖有井上馨之陰賊奸險我荀折之以理堂堂正正氣盛言宜更何患和局之難成而彼狡之多所要挾哉特是議和之要厥有十端使倭奴不能俯首聽從則毋寧捨命疆揚與之决戰蓋與其將就了事致後患之迭興不如轉戰邊陲誓掃欃槍之燄也十端維何一曰力存藩屬夫高麗爲我大清屬國普天率土誰不知之乃倭奴始則勒令通商繼則妄忠强預國政旋復乘東學黨之亂潛　而渡占其疆宇僇其人民致數百年不侵不叛之藩封突遭犬豕之蹂躪今當與之要約以後仍隸大清管轄倭奴永不得干預其間庶幾國體尊嚴外人讋服乎二曰收回侵地倭奴旣占高麗全境亦已遂其長蛇封豕之謀矣乃復侵入奉天乘我大軍未集之時將九連城鳳皇城金州復州岫巖州貌子窩旅順口節節進占狼奔豕突大肆臨張須知我國版章非尺寸所可割據今者天兵數十百萬早已雲集於遼　之間何難將鳥蹟獸蹄一掃而盡特不欲使民人肝脑塗地故舍戰而復言和彼倭報所稱卽使中國多償兵費若干亦不交還旅順眞病譫耳烏足聽聞侵地之歸實爲至要三曰索還被擄被誘之兵民中倭交戰以來我兵之被擄者時有所聞邇者彼國以兵力過單復計誘我民編入行伍立僞號曰降卒隊驅使陷陣衝鋒須知被擄者已辱國喪帥罪難或逭至以華民而甘心從逆爲敵人効力沙揚此則自外生成天良已喪加以駢首不得謂之過嚴倘倭奴故意留難不肯交出致叛逆無道之輩妄思海外偷生尤奉使者所宜力爲爭執者也四曰不得允償軍費攷萬國通例凡兩國爭戰理曲者償軍費先開釁者償軍費兹者東學黨在高麗作亂與倭奴何預而倭奴竟恣行跋扈不辭戎首之名是理曲矣兩國俱未有宣戰之文而我借高陞船運兵至牙山彼卽發砲以擊乘人不備突燬全船及操江船裝運餉銀彼又刦之以去我中國大皇帝始赫然震怒明降詔諭與之絶交是釁又先開自倭奴矣我中國不與索銀亦曰心存大度耳奈何倭奴猶翎詡然揚言於外欲令我償以兵費五百兆圓乎此種要求决宜拒絶五曰倭奴如求開脫各犯官之罪不得曲爲允從昔年崇地山宫保因議伊犁之事獲罪中朝及曾龔侯奉命至俄重與訂約首請將宫保赦免然後商議伊犂洎乎中法交兵立約罷戰法公使巴特訥亦請將已獲之通法奸細不復加刑今者衛汝貴衛汝成葉志超　照璵趙懷業黄仕林丁汝昌或未戰先逃或縱兵搶掠法無可宥罪實彌天自奉旨拿交刑部治罪以來或中途逗留或且逃竄不知蹤迹窺其意難保不思乘議和之際暗乞倭奴勸令從寛須知國法森嚴有罪必罰刑措之柄豈外人所得而操倘敢求情萬不可允六曰所刦軍實宜責令交還當操江兵船被擄時被倭奴刦去餉銀三十萬兩及旅順失守所存煤火藥彈槍砲糧食木料鋼鐵之類共值二三千萬兩倭奴悉裝運回邦在中國庫帑充盈失此尚無甚可惜然倭奴旣自命爲亞洲大國豈可效盜賊之行爲旣欲言和允宜璧返若已損失如數照償此亦星使所應辯之於早啫也七曰禁約倭奴以後不准改裝易服倭奴鬚髮面貎與華人相同平時每有游歴之人改易華裝濳入内地華官無從覺察任其窺伺情形及旣啓兵端而彼國所遺諜人更結隊成羣分布各處或爲儒士或爲商人或爲游僧或爲丐子甚或充當書識戈什藉以偵探軍情防之旣不勝防禁之亦無從禁今當乘立約之際與之明定章程此後不准改裝庶幾有所稽攷八曰不准倭人販運高麗之米我國定制米石不准報關出口通商各國久已遵行高麗旣隸我屏藩自當與我國一律辦理乃倭人慣食高米凡由仁川出口者多若恒河之沙致高麗倘遇年饑小民卽無從得食前年高王偶下遏糴之令倭公使大石正已卽藉端婪索詐去多金今當由星使重立新章各貨皆准往來惟米石必嚴其禁令則高麗卽或告歉不致餓殍盈途矣九曰倭人如在租界外犯事須照我國刑章倭人最喜出游往往三五爲羣赴鄉間游覽或持火器獵鳥以致傷人或持刀威嚇鄉人以致斃命往年沈關福之案費盡唇舌始得將福原尾本二犯定以重懲役九年餘案惟略給卹銀卽模糊了事今當明白宣布以後如再有倭人在租界外犯事者須遵照華律辦理倭官不得袒護私人試觀目前倭政府與各加所立約章准外人寄居内地一切事務悉聽倭官主裁豈有外人之至倭邦者倭官得行其法而倭人之至我國者華官反不得持其權者乎盡力爭之蓋以存國體也十曰必倭官發出息兵之示始可議定諸端今者倭奴之竊踞遼東者風雪連天凍斃者已纍纍於道忽欲言歸於好安知非緩兵之計稽遲一二月至春融後重事兵戈我國苟墮其術中後患正自難己必也　國先行訂日將兵撤退若干里然後再議以上各條否則難保其不陽與言歡陰爲之備我國兵心旣懈而彼之銳氣重興迨至議論無成而以我旣懈之兵復與爭戰斯時卽費盡氣力亦難勝算可操愼之於先謂非議和之要訣乎總之前者我兵屢挫雖有和議必致受虧今者關外之師時聞捷報事機之轉在指顧間雖倭奴猶是大言不漸其心中實已餒怯苟主議者堅持定見百折不回何患倭奴之不唯唯遵依俯首拈耳雖數十事亦不難使之從命特此十事實爲和議中至要之機關耳而尚何畏難而　爲遷就哉客曰謹聞命矣盍書此一席話以當左劵之操乎執筆人曰諾 
 
 

Page 2

 
 
[本館接奉電音]  
　　昨日午　京師飛電傳來上諭一道敬謹譯登○十二月十六日奉上諭給事中洪良品奏　省稅釐局委用各員其承管姓名應先報部立案曁無職之人捐納官職者須令赴部騐看方許派委等語著該部議奏欽此 
[潤州寒汛]  
　　鎭江官塲接到電音悉鄂藩陳佑民方伯前奉上諭調授直隸布政使兹已交卸藩篆擇於初七日由漢口乘坐官舫帶以福安小火輪　流而下至鎭江進瓜洲口北上各官接電之下以憲節遙臨約在十一日之晨是日文武各官均出城詣佛來公棧伺迓旌麾水陸各營勇丁排列江干綿延數里日加午遙見洪波巨浪中濃烟映日彩幟翻雲知憲舟飛駛而至少頃就太古碼頭下椗其時槍砲之聲不絶於耳俄而各官先後登舟呈遞手版方伯接見後遂命駕登岸乘輿入城詣各衙門謝步直至玉兔東升始回舟次十二日黎明卽命啓輪渡江向袁浦進發印委各官均在碼頭恭送新兵前營弁兵亦鳴槍志敬邇日江于時有大差過境六吉園碼頭辦差人役心迫非常馬足車塵極形熱閙○統領兩江督禁果勝全軍皖南鎭總兵李占椿鎭軍由金陵將果勝數營移駐鎭江北固山防者上月中旬曾奉兩江制憲張香帥激調赴南通州駐紥防守巳紀前報兹悉鎭軍近奉京檄將所部果勝數營悉數調赴津沽防剿卽於初九日自通拔隊起程乘普球輪船上駛旋於初十日午刻駛抵京口輪船在荷花塘碼頭下掟斯時新湘各營健兒在碼頭列隊燃放排槍恭迓如儀常鎭道吕觀察飭縣在碼頭上搭蓋席栅張燈結彩迨節麾遙蒞文武各員均排導出西門詣接官廳迎迓及鐘鳴二點鎭軍乘輿登岸往道府縣各衙拜客並飭丹徒縣王大令赶緊備舟以　裝兵送往清江大令遂飭幹役帶同江河各快四處找尋約計封到大小船三十餘號十二日清晨鎭軍飭各弁兵過船午刻揚帆渡江由運河向北而去○鎭江對岸瓜洲口爲大江南北要衝凡各省徵兵調將莫不由此經過差務之繁不言可喻日前南洋大臣張香帥檄飭統領兩江長勝等營萬本華軍門將所統長勝五營撥出兩營馳往京口駐紥其餘三營調赴奉天防剿軍門奉檄後於初九日先委劉管帶得勝將前後兩營　駐京江十一日軍門統率中左右三營由省開差東下旋於十二日辰刻行抵瓜洲小泊義渡碼頭其時謝鎭軍福田詣碼頭恭　旋卽登舟投刺軍門接見之下略談數語遂興辭而出有頃卽命解維並用小火輪拖帶由揚河直往天津但見帳下貔貅類皆年輕力壯技藝精熟洵足獨當一而○新募湖南勁旅前後赴邊防剿著陸續開差不下數十營各大憲猶恐兵力單薄不敷調遣月前由北洋大臣扎諭袁軍門有貴赴相招募精壯數管今已招齊訓練成軍日前由漢口乘舟東下卽於十一日上午駛抵瓜洲並不停滯逕赴袁浦遵陸北上○鎭江　山象山各口辦理防務旣周且密固若金湯近日又到廣東毅字前後兩營其統帶爲張軍門衍慶係奉大憲檄調以資防堵聞該營勇由海口輪船載來遂在新湘前營之東築壘而居以期聲勢相聯十一日軍門乘輿入城向文武各衙門投刺鎭城各官亦詣營中答拜冠蓋往還車馬絡繹有過其處者謂旌旂耀日壁壘連雲笳鼓聲中軍容甚壯云○瓜洲鎭謝鎭軍福田日前出有簡明告示大略謂日人犯順徵調頻仍而瓜洲口時有大兵過境惟恐爾商民等聽信謠傳先事驚惶合行出示曉諭爲此示仰諸色人等知悉務須安心樂業照常生理切勿稍有驚惶本鎭向來營規整肅所有本標兵丁已飭各將備從嚴約束斷不准滋生事端如敢妄取民間一草一木定卽按照軍法分别懲辦决不寛貸 
[浙撫閱臺]  
　　寗波訪事人云浙江巡撫廖榖帥定於本月初六日赴乍浦巡閱砲臺事畢復至鎭海察閱防務　縣楊大令聞之預飭承辦書吏就校士館安設行臺初九日傍晩榖帥旌節抵餘姚提道二憲派威遠惠濟等小火輪船迎迓次日文武各官弁次第出東門詣江北招商局碼頭鵠伺提標中營練兵曁駐防大校塲之衢州兵寗防營之緑兵分列招商局碼頭及江許楊大令傳諭就關署中鋪陳一切以備暫駐襜帷至四點鐘時憲舟行近江干各兵咸鳴鎗志敬迨駛過新江橋至相商局馬頭下碇則已五下鐘時矣各官次第登船投呈手版榖帥一一傳見略叙寒暄及興辭而出榖帥卽偕會辦營務處丁觀察拜會在籍紳士嚴小舫觀察復詣又武各衙謝步八點鐘時返行轅隨有鎭海南北兩岸砲臺統領吳吉人遊戎禀見求榖帥面授機宜榖帥諭令隨張奎垣軍門回鎭海防次次日清晨各官復至行轅晉謁辰刻榖帥乘輿出西門詣張陸二紳家投刺午膳後鐘鳴四下排導出東門至招商局馬頭乘威遠小輪　偕吳福茨觀察往鎭海所有巡閱情形容俟訪明續錄當榖帥蒞甬時出有告示其略云照得本部院遵旨籌辦海防於前日赴乍浦各口週歴巡視布置周密卽日按臨寗波查閱鎭海防營乃無知之徒往往以訛傳訛妄生疑慮卽如定海洋面曾有英國兵艦爲保護商務起見並非日本戰艦何得懷疑誤會混起謠言難保無匪徒揑造惑聽希圖滋生事端亟應嚴拿懲辦以靖地方除飭該管文武密訪查拿外合行出示曉諭爲此示仰合屬軍民人等一體知悉務各安守本業切勿訛言惶惑輕舉妄動自貽伊戚其各凛遵毋違 
[穗垣紀事]  
　　粤東制錢短少民用拮据前督憲張香帥特設局鼓鑄以利民用數年以來鑄出之錢爲數甚鉅然民間日用仍係舊錢欲求一新錢而不可得風聞有等奸商私將新錢寄往香港售與洋人藉以圖利蓋新錢銅質旣佳生千約重五六斤僅值價洋一元比之廢銅其值尤賤故洋人皆爭相購取聞局中歲費數萬金有損於國無益於民彼有圜法之責者可不設法以善其後哉○自泰西各國來粤通商海關榷憲卽於廣州府屬各要口設立分廠徵收稅厘民間購買洋貨必須赴廠報明領有憑單方准携帶名曰掛銷號廠中司事狐假虎威往往故意留難借端勒索久爲商民詬病現由兼善堂董事劉紳學詢奉札籌借商欵日與衆商會晤訪悉此中弊端遂面禀制軍請裁檄海關掛銷號以卹商艱已蒙制軍批示准行其示略謂海關掛銷號原因稽查十三行洋貨走漏而設但今昔情形不同且無關於榷政之要每見丁差辦理不善擾累商民所請裁撤以廣招徠之處事屬可行候咨海關部札行廣州府遵照辦理商民聞之一時歡聲雷動○候補貧員例有度歲銀兩蕃憲成竹銘方伯以軍需孔亟庫欵無多札飭廣州府查訪各省貧員不許一人冐濫府憲張太守逐加查訪業將各貧員開具履歴　結上詳禀請示期給發聞上屆有七百餘人之多此次僅有五百餘人苟非太守查訪認眞曷克臻此○上月杪由南番兩縣獄提出犯人多名押赴營務處覆訊明確卽請令處决沿途皆有兵勇護衛氣象森嚴而各犯依然談笑自如毫無畏懼是眞愍不畏死者矣 
[湘藩過鄂]  
　　正任湖南藩憲何方伯樞進京祝嘏近日出京南下於初六日抵鄂晉謁督撫各憲小住二日卽當禀辭赴湘回任視事 
[機工失指]  
　　本邑人楊吉生年甫一十四齡在楊樹浦某繅絲棧習司機之役昨晨鐘鳴七下偶一不愼致衣袖絓　機器上機輪碾勳將右手五指一并軋去痛極昏暈倒仆廠屋中同夥急舁送同仁醫院求醫不知能保全性命否 
[巡員視事]  
　　前報劉觀察檄委楊二尹顯樞接辦巡防西局張二尹毓麟接辦巡防南局云云兹悉楊張兩二尹業於十五日到差視事 
[派辦所事]  
　　關道憲劉觀察建造改過所近巳竣工觀察擇於今日開辦縣中所報人犯應行改收此所者均須移入所中特派縣丞呂慶堂二尹主簿林珍虞少尹經理其事由黄大令翁明府會同督理 
[换給門脾]  
　　滬南十六鋪廿三七鋪及城内各烟間向章新總巡到差須换門牌一次前日由翁明府傳各烟間主到局換給門眚 
[購船糾葛]  
　　日前上海縣黄大令接奉憲札著購破舊沙船一只以便堵塞海口大令立著顧誠信稅行購買每只計價銀一千二百兩定價以後各船上耆舵將船中篷索等拆卸一空未幾縣中又奉憲札堵口一事應毋庸議船隻亦不必購買耆舵等因吃虧太甚連日向行中理論不知如何了結也 
[失火罰]  
　　法界公館馬路德大源洋貨店火焚延及左右鄰葛同轉迭次訊供以未得起火確情飭探補提店中人覆核昨日會同祁 
 
 

Page 3

 
 
繙譯升座德大源股東許順田執事人葉麗峯偕夥計顧杏初等到堂同轉見人數衆多命未訊之人先行退下祗提翁九孚胡瑞元胡春泉李悟堂金問時朱同孚金壽章張秋橋顧春山訊問悟堂供稱小的夜宿西首火未起時適偕同孚出外啜茗及回火已不可收拾矣瑞元供稱其時適與春泉對帳杏初上慺换衣見慺上有燈遣學徒陸介輝上慺吹熄秋橋供稱晩膳後上慺取衣至澡堂洗澡適因客人辦貨携燈上樓置放板上忘却携下致兆焚如同轉謂爾偌大年紀不應漫不經心答稱實係小的疎忽丸孚供稱其時聞樓上有聲急往視則火已炎炎上熾秋橋又供晩膳時約七點鐘迨洗澡回來約八點二刻當火熾時偕子衡將帳簿取出投訴捕房同轉與祁繙譯官會商再四祁君操西語諭知巴勒等保險行西人謂業已訊明實係無心失火麗峯供稱帳簿五十四本業已檢齊店中各貨保火險銀一萬三千兩生財五百兩另衣服一千兩共保一萬四千五百兩左右鄰亦皆保險同轉謂此事究竟爾等疎忽所致爾等正副兩執事不應一并出門豈不知英公堂判罰銀五百兩監禁半年之事乎此案雖與有間然疎忽之咎究屬難辭遂判罰銀二百兩充公秋橋管押捕房半月九孚等同稱秋橋年已六旬求恩寛恕司轉不准著照斷施行又謂麗峯曰保險行西人謂爾等以少報多可將帳簿持往邀同業董事眼同檢點以明心跡麗峯唯唯遵諭巴勒等保險行西人隨偕買辦退去 
[行凶受責]  
　　俞茂千投上海縣喊控顧紀堂持刀戮傷手腕經翁明府提訊俞供在邑廟後五老峯門前擺設油麫筋攤顧紀堂是同業糾合蔡坤生金阿囝三人欲造一公所向同業籌捐其實圖飽私囊同業均不應允十二日邀小的啜茶逼出捐欵小的不允因而口角將洋刀戮傷小的手腕伊弟阿生前與小的之夥江湖阿生口角經送巡防北局責二百板顧因此挾怨常欲爲弟報復並據薛應南王茂紀張老才等聯名禀稱均在法界與俞同業顧等專以拆梢爲事從前張老才之弟張得全被顧等拆梢不遂拖至長浜瑪禮遜房屋内關閉五天後經逃出投報捕房查拿五人迄今仍押捕房可請查訪顧紀堂供在薛應南處爲夥上月底辭歇當卽回去至本月十一日來滬見蔡坤生金阿囡與俞茂千在茶館内口角上前解勸並未帮毆明府飭仵騐明俞傷尚淺飭令自行醫治謂顧曰　旣不帮毆如何伊等指爾拆梢喝重責一百板收押候補提蔡金兩人到案復訊餘人飭退 
[帮毆荷校]  
　　江北人郁扣郎前在芝　路被劉　如戮傷身死一案經黄大令訊供劉稱與弟因家務口角郁扣郎帮伊出塲帶同王阿寶尋我理論遂致行兇並有王阿寶手執木棍姜福壽手持鐵尺將我猛擊郁扣郎　住小的一時情急取出小刀乘勢戮去郁扣郎受傷殨命大令飭重責五百板枷號候補提姜福壽到案復訊兹經差役將姜解訊劉陶如供認如前姜福壽供初八日伊等到劉陶如家理論小的並不在塲小的在八仙橋小烟間内爲堂倌郁等常來吸烟故與認旘聞被劉陶如戮傷身死當卽走告郁父錄榮前來拿獲劉陶如因此懷恨小的揑稱小的帮毆實在寃枉王阿寶供稱姜福壽手持鐵尺幫毆是實大令得供喝將姜福壽重笞一千板枷號一月發天后宫示衆劉陶如還禁聽候詳辦王阿寶仍行枷號示衆 
[分給遺産]  
　　上海縣前准浦東　林營汛弁移送原告嚴丫頭地保范克儉二名到縣當飭差役看管候訊前晩帮審委員翁明府提訊差役將被告嚴阿法解案明府先訊嚴丫頭供與阿法同母異父阿法本姓陸五歲時母親再醮挈以偕來後生小的嚴姓遺産二股均分祖遺房屋兩間小的今春入贅岳家成親後挈妻回來無屋棲止蓋被阿法巳將屋押於山小海處得錢八十千是以投汛營控訴阿法供小的五歳時母親領至嚴家小的自買房屋一間後因無錢使用與祖遺之屋一併抵押范克儉供是地保嚴丫頭到營汛探訴傳小的訊問小的說伊弟兄房屋抵押小的確曾知悉汛地老爺以小的挺撞將小的一併移送案下嚴丫頭叩請斷還房屋明府判令嚴阿法將抵屋贖回分一間與丫頭尚有餘地歸阿法承受給錢廿千交付丫頭兩不吃虧著具遵斷結完案范克儉飭退 
[英廨晩堂案]  
　　三百六十三號華捕解馬小毛倪謂卿至廨宋通刺於前晚研究馬供稱家在寧波小的在奉化縣署當差生有四子二女兹因家計蕭條將十三歲之女孩桂香挈以來滬憑王二姐王桂林爲媒售與三馬路富潤里倪謂卿爲婢並言定待桂香及笄時作妾當議定身價洋一百廿元曾收過現洋三十六元餘洋迄今未付近悉倪將女兒販賣與四馬路尚尚里某龜所開妓館内學習彈唱經小的向倪理論反遭蠻横爲此鳴捕送案務求嚴究倪供小的係鄞縣人卜居治下已歴多年向在清遠里文藝書局營生因姘妻蒯沈氏素無生育曾憑王二姐等撮合買馬小毛之女桂香爲婢並擬待桂香及笄時納爲簉室實出身價一百廿元嗣因馬小毛夫婦屢次來家引誘以致小的托友人董某爲中售與四馬路尚仁里蒲姓家爲義女得價洋一百元尚求寛限容小的將桂香交案通刺判將倪交差管押著交桂香再行訊奪○丐婦王許氏曾在金山縣境漕涇鎭拐得女郎甘阿秀來滬在虹口地方意圖價賣爲娼爲包探竇如海所知將丐婦等一併拘至捕房轉解公堂前晩通刺升座丐婦王許氏卽王李氏供稱小婦人係揚州甘泉縣人因夫故無依沿途行乞曾在漕涇鎭地方與素不稔識之阿秀途遇伊自願隨小婦人爲丐日前小婦人與阿秀在虹口乞得米票數紙因阿秀强欲瓜分以致爭吵至被包控拘案伏求恩宥甘阿秀供年十八歲籍隸金山漕涇早喪父母經族人作主許字同鄉曹阿妹爲妻自幼童養過門兹因時被翁姑凌虐私自逃出遇丐婦李氏致被哄騙來滬並將小女子所帶銀耳圈及棉襖等　去該氏心懷叵測擬將小女子價賣爲娼小女子堅執不允致遭毒打幸經包探拘送案下尚求開恩通刺判將李氏掌頰五十下同阿秀仍交宫　候備文分别遞回原籍 
[英界公堂瑣案]  
　　包探江阿三解送趙南山紀阿芝劉祥信王茂海至廨禀稱趙曾冋潘周氏處租得東洋車一輛旋託紀送還而紀又將車交與劉王二人意圖吞没潘周氏投捕房向捕頭控訴是以將趙等一併解案潘周氏投案申訴前情求爲研究趙南山供曾冋潘周氏租車小的因欲當兵將東洋車一輛托紀阿芝送還潘周氏不知何以將車父與劉王二人紀供趙托小的送車至潘周氏處被寓主王茂海所知强行阻止並將照會墊子等物給與劉祥信且囑小的不許說出如說出須將小的毆打王供並無東洋車交與小的可請訪查劉供並不知伊等之事安有取照會之理紀又供聞劉等已將車拆毁故欲圖賴宋通刺商諸佛繙譯以趙南山旣將車托紀送還並無錯處當卽釋放紀王劉三人串吞車輛殊屬歹惡著管押一禮拜並令繳車價洋十元否則改押三禮拜○崇明人江川川在西人白臘納處推包車旋欲也往向索工資致與洋人爭閙經三百十九號華捕將江拘案請究白臘納申訴前情請爲究辦江供在白臘納處充當車夫因白處之事難做一有不合動輒毆打故僅閱八日卽自行辭歇冋算工資其實並未爭閙通刺判令白給江工資洋二元江則管押五天○小賊胡福陰竊取金元增皮領二條姚金裕元布一疋經包探沈金隆拘獲人贓送究金等投案請領失贓胡福陰供認行竊叩求恩典通刺以胡福　行竊有贓遂判令管押七日贓分别給領○包探杜雲卿禀稱　工顧阿桂至東棋盤妓女王秀蘭處索取工資乘人不備竊取房中木鐘一架由小的枸獲人贓送究王妓蓮步姗姗上堂訴稱小婦人並不欠伊工資顧供工資非王妓所欠實係傭人所欠傭人停歇後曾經當面劃過故至伊處索計因伊不付取鐘作抵通刺判令王妓還洋二元然後至捕房取鐘○包探孔阿才禀稱葉子根竊取長元棧等三家布夾被四條由小的拘獲人贓　究葉供寗波人因窮困無聊致犯行竊通　以葉子根貧苦屬實判令由捕房送回寧波原籍不准再來○郭如章竊取曹阿金綢洋傘一柄報捕後由包探孔阿才緝獲人贓送究通刺略詰情由判將郭如章管押三日○　發洋　控買辦陳長福串同買客舞弊一案曾經通刺判令見証俞阿常徐介臣將陶秉鈞交案覆忓昨　有俞徐二保人投案聲稱現徐遁跡惟俞阿常知陶鈞秉住處通刺著俟將俞　案限令尋陶到案再核 
 
 

Page 4

 
 
[美界捕房紀事]  
　　崇明人陳阿渭縫工也孑然一身僑居老閘橋匕首其妻吳氏仍在故鄉有同鄉人毛喜郎者於十月杪駕一葉扁舟誘氏至滬江售與浦左二十一圖鄉人蔣某爲妾得身價洋銀一百七十五圓腰槖旣充卽賃居漢璧禮路永祥里中不復思復我邦族矣冬至節陳返崇明始知其事急回申訪察前日與毛遇甫交數語毛卽飛步奔逃　乃奔投捕房縷縷聲訴捕頭謂此事非本捕房所應管理爾知投英公堂求宋老爺訊辦可也陳遂稱謝而退○某日蘇州路某鐵棧甲乙丙三夥至吳淞　泰和點心店定製年糕若干斤至前日下午錢貨兩交旣而棧主憎糕味不佳囑甲乙丙舁回調換泰和主不允以致忿爭甲乙丙恃衆行兇將各物恣行摀毁店主怒喚巡街華捕至將甲乙丙拘入捕房捕頭令覊押至晩間卽行開釋 
[法界公堂瑣案]  
　　席餘福控魏錫侯代周浦包永順店主包若泉擔保萬盛錢莊往來銀一千三百餘兩後萬盛欲向收帳包魏串同圖賴　　六門手槍恐嚇葛同轉提保人魏錫侯到案勒限交到若泉此已見諸報牘昨日席偕翁九孚趙曙東投案包四奎偕若泉候訊同轉問魏何以不到若泉供稱已往鄉下問摺子曾否帶來若泉取摺呈上四奎供稱此銀小的只用五百餘圓餘皆許順田所用同轉謂摺子繕明與包永順往來應包姓是問席訴稱上月二十四日曾由翁趙二人至周　收取翁　稱包先向小的索看保單小的以摺上八百圓一項已塡注收取字樣未經交洋不肯將保單付給旋被若泉之叔子秋設計騙去同轉檢閱清單問是否用過一千三百六十餘兩若泉供稱數目屬實惟與伊等合用同轉謂保單上所注之字係四奎繕寫何以摺上偏欲令翁書其洋　在四奎供稱在小的處同轉謂旣已繕寫摺上何不將洋交出顯見其　有弊現在爾旣到案應將所欠之銀先行繳出再究開放手鎗之事四奎供稱此係向席擔保由席轉倩許翁向萬盛往來同轉謂今先將欠銀付楚再究别情席又稱當日葛順祺代許下鄉被石泉等逼立筆據現在葛在外間候訊同轉命傳案訊詰葛供稱十一月二十八日偕翁席等人至周浦小的先被若泉用六門手槍恐嚇懼而退出與翁曹等四人同至茶肆啜茗包隨之而至大言曰爾年紀已大不必拚此老命我若將此手槍開放爾等六人將同歸於盡矣旋又逼立筆據欲書明許用銀五百兩大老爺明鑒小的偌大年紀肯受伊之愚乎若泉供稱此事實屬子虚同轉謂此當再究今先應將銀兩付清若泉仍執前供同轉著將洋銀八百圓先行繳案其餘限三日内歸楚判畢飭將四奎若泉一併押追並傳魏到案禁押帳簿發還○升和里葉松林家於上月二十夜被焚延及左右鄰居同轉判罰　銀一百五十圓監禁一禮拜昨日四十七號居人薛錦　偕五十一號居人朱和亭王阿三費富全籲求撫恤同轉謂本委己判罰葉辦銀一百五十圓禁押一禮拜矣其罰欵擬以一半充公一半酌給　鄰人遂給　三廿圓餘分給朱等各家薛又　當時央人調處葉許給職員一百三十圓昨曰領到保險銀後反誣職員訛許同轉曰此案　經　定爾可無庸多瀆矣如有别情出外自理○法商加那倩掮客費瑞元謝左江辦磁茶碗二千六百餘枚言明價值且代裝運及至外洋破碎殊甚因函託大羅洋行某西人控訴昨日包探傳到費謝至案同轉研訊之下同　代加那置辦茶碗屬實同轉謂洋人來函稱箱板均破舊之物以致碗亦破碎費供稱當時小的不願代裝後由洋人教以裝運之法小的不任其咎同轉謂加那現不在此未便斷定大羅西人操西語向祁君聲訴祁君轉商同轉謂加那旣不在此然費謝終不能置身事外著自投承運之公司輪船問明如何　碎且此貨尚少洋銀八百零五圓應責令賠　費謝同供稱小的等並未出立包裝之據况當時加那急於附巴美而輪船出口箱子只須堅固不須外飾此係洋人親口所說至以前裝貨並無賠償之事同轉謂當時加那言明爾等包裝包卸費供稱請與加那質　可也同轉謂此人現不在滬　大羅西人代訴稱破碎過多理應賠補遂與祁君會商著押候交保再核○張盛豐訢稱小的在小東門外開北順發烟館上月廿三日下午沈桂生竊去烟鎗一枝據稱押在石路某押店押票賣與小東門外某甲請卽訊追沈供稱並無其事同轉著押候原告邀同見証人質訊○家丁馬安興禀稱主人囑小的向王小雲碗店買　旋命退還王稱貨已出門不能收轉同轉笑謂此非丸散可比遂著將原碗退還給還原價并將王管押捕房一禮拜○通順信局蔣雨泉永義　信局劉玉鑑全順信局李德遞禀聲稱船夥高阿句高雪舟通同藍玉廷卽藍阿四將受寄之大土二十五枚挖開挽入雜料以致客主退回兹特呈案請騐高供稱小的確與藍將假土調換眞土蔣又稱划船夥歸倪耕心經管並無押船人藍供稱小的據船上人云此土携往鄉間求售因價值昻貴非作僞不能賺錢是以倩小的挖過十枚餘不知悉劉又稱退回之貨均有記認藍供稱實難辨認高供稱十月初三日至十一月十六日止共帶過土二十餘枚當時藍稱可包退包換帖還小的每枚洋銀六角共得過十二圓藍供稱小的將士雕開每枚挖去四兩實以芝麻膏料　稱此土據廣東人云每枚祗值洋銀二三圓是以寄主不肯甘休信局聲明亦已敗壞倪偕船夥唐德桂唐玉桂投案訴稱小的等在永義　局船上爲夥貨由岸上帶下小的等不知作僞之事同轉著將高等四人一併押候下期嚴比僞土存堂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
