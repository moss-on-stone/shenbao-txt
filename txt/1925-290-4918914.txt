# 1925 - 290 - 4918914

 

Page 1

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *   
 
 

Page 2

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *   
 
 

Page 3

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *   
 
 

Page 4

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *時評 
[虚實（冷）]  
　　虚實兵家常態也不特用軍之際即其相互之言論與其外傳之動作無不有實則虚之虚則實之之概故所謂和平者未必眞抱和平也所謂中立者未必其眞守中立也所謂交好者未必眞能交好也所謂出兵者未必眞即出兵也所謂將以東行者未必其不北也所謂用兵若干萬者未必其不以少數也故論軍人之對於敵不能責其虚而必課以實 
　　然而其對於敵以外如對於人民對於同僚則必以信義爲主軍事秘密而不外洩固也然秘密則可虚誑則不可軍事以外更當以眞誠相見而無所用其秘密今之軍事家每不知此義常有顚倒其舉動以自害而受人吐駡者故辨别以明之 
[國内專電一]  
　　北京使團昨否决吳佩孚請緩開關議某使謂列國爲華會協定精神而來關會不能停開僉謂中國之不長進係中國自甘暴棄在列國旣許中國以利益當然不能反汗遂决（二十四日下午一鐘） 
　　北京使團對吳佩孚用張志潭辦外交頗鄙夷之張藉吳名義反對關會致列國笑吳缺乏國家觀念 
　　北京包頭回京之某要人昨對段覆命謂馮决不附吳且不聯奉對執政擁護到底絶不干預中央政治調停張孫電已發俟得覆再奉呈在雙方答覆未到前不再發何等文電（二十四日下午一鐘） 
　　北京薛篤弼昨回京今晨見段謂馮遵訓諭分電雙方作懇摯之調解萬一無效惟有嚴守中立任時勢之推移（二十四日下午八鐘） 
　　北京段盼馮來京商量時局馮或回張家口未必入京（二十四日下午十鐘） 
　　北京政府又派鄧漢祥赴包頭計程敬（二十四）可到達鄂方吳蕭及浙孫亦均派有代表尚未抵包 
　　北京張作霖代表郭瀛洲由包見馮昨夜回京謂赴包甚有結果决在京組東北西北聯合辦事處今晨見段陳赴包經過今午鹿鍾麟宴郭邀莫德惠王乃模作陪今夜郭回奉（二十四日下午八鐘） 
　　北京姜登選漾電爲保全皖省安寗計將督印交第一第二旅長倪朝榮馬祥斌共同担任並送軍出境（二十四日下午十鐘） 
　　北京西北軍辦公處否認油印馮玉祥豪電謂係僞造（二十四日下午十鐘） 
　　北京據某方息濟南五師兵變 
　　北京蕭耀南馬電聲明擁護中央反對奉方又養電政務廳長楊會康丁艱委饒鳳璜暫代 
　　北京津電話黎部下會議捧黎補滿七十三天任期但漢方不贊成倒段蓋章炳麟主張復法不復總統（二十四日下午一鐘） 
　　北京參政院漾（二十三）通電請息爭（二十三日下午十一鐘） 
　　北京章炳麟對吳佩孚建議聯軍自治足以阻共産在聯治未成立前應以約法國會爲過度法無罪罪在人國會無罪罪在議員不能因子之不良並母而殺之章並不反對國民會議謂召以制聯治憲法或修改前年憲法使合於聯治及加生計章做此工作亦可吳對章主張大部容納但吳左右不務遠謨求速利者多故成做下去再說的形勢 
　　北京順天時報載張作霖預備三十萬軍南下由楊宇霆統率先拔五師該報社論張應絶對平和以博天下同情仍不失爲衆星之北辰反之聽二三主戰派妄言自誇其强與長江戰縱一時戰勝因民心之離反終必歸於失敗又論政府宜專力維持和平若玩弄小策周旋於軍閥之間苟安旦夕絶對不可云云 
　　北京今日東北軍第三師招兵委員韓萬斌由順德招來新兵百餘名 
　　北京政府依方本仁請任鄧如琢赴皖查辦含有緩和贛奉遂鄧主張苦心 
　　北京府連日接到南京各派來電擁省長候補人有七人之多（二十四日下午一鐘） 
　　北京京漢機車不敷將百零二三兩次貨車暫停（二十四日下午十鐘） 
　　北京國民二軍第八補充團長劉海瑞押槍彈赴豫（二十四下午十鐘） 
北京闞朝壐向政府業索上年墊欵九百餘萬（二十四日下午十鐘） 
　　北京吳炳湘箇電安民保境順應潮流政治問題聽諸中央解决 
　　北京吳光新由奉動身有（二十五）抵京 
　　漢口吳養（二十二）續開軍事會議蕭午後五時來漢列席討論出兵及吳赴蘇或赴豫問題（二十三日下午七鐘） 
　　漢口吳頃派劉夢庚持令謁蕭委蕭爲鄂軍總司令陳嘉謨副 
　　漢口浙孫三次急電迎吳至寗蔣百里白堅武主張亦力遂决先赴寗如豫方有事由陳嘉謨入豫與靳雲鶚會商豫岳對待必要時吳亦可由隴海入豫惟吳行期未定　　漢口吳蕭會令賀國光旅入豫賀部駐防襄河一帶漾（二十三）有兩營到漢（二十四日下午七鐘） 
 
 

Page 5

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *[接國内專電一]  
　　漢口吳在查家墩總司令部召商界領袖商籌二百萬元商界允盡力但不能定數目漢商會敬（二十四）午緊急會議商攤認多少 
　　漢口吳蕭梗（二十三）商定鄂省政聽蕭主持惟隸中央機關由吳用人現交涉員已令吳靄宸復任江漢關派董某接充（二十四日下午三鐘） 
　　漢口養晚蕭電段請明令奉軍撤退關外以維和平（二十三日下午七鐘） 
　　漢口漢領團養訪吳吳備述此次用兵原因並請轉電使團勿派代表列席關稅會議（二十三日下午七鐘） 
　　漢口聯軍司令部續發表劉紹曾軍需處長李炳煦軍需總監章太炎總參贊張伯烈政務參贊蔣百里軍務參贊（二十三日下午七鐘） 
　　漢口吳委程定遠爲執法處處長 
　　漢口張治功禡（二十二）謁吳面陳該師尚有萬人願供驅策吳炳湘派人持函謁吳請指示機宜 
　　漢口吳禡（二十二）日派李濟臣陳文釗二人赴汴與岳維峻商軍事 
　　漢口吳擬在漢開聯軍大會議已電聯軍各省推派代表列席並電邀唐少川來漢章太炎亦電唐速駕唐覆不日成行（二十三日下午七鐘 
　　漢口禡（二十二）浙聯軍一二三四五均過滁州向蚌埠前進 
　　漢口章太炎謁吳辭總參贊願以國民資格贊助義舉並請容納數事（一）順從民意（二）犧牲個人權位（三）與鄂當局合作吳頷首稱是（二十四日下午四鐘） 
　　漢口兩院舊議員電京各使團請勿出席關稅會議（二十四日下午四鐘） 
　　漢口吳去歲赴黄州時以所屬兩營交陳嘉謨現陳點交吳轅護衛 
　　漢口陳嘉謨部抽編兩混旅以陳德麟升十七混旅長余蔭森升二十一混旅長以騎團長李炳照升四十九旅長砲團長陸澐升五十旅長（二十三日下午七鐘） 
　　漢口吳對外交宣言本總司令此次統帥聯軍討賊係爲謀我國統一起見純屬内政範圍對於有約各友邦從前所訂之通商條約及已經解决之成案必特加以尊重其在我聯軍範圍以内各省僑居外人之生命財産必一律切實保護在戰爭時期内深願各友邦依據國際不售武器之協議禁止政治借欵之規定對於吾國任何方面不與以軍器及借欵之援助至於關稅會議深感各友邦之盛意惟須俟諸合法政府成立之後開議方能得國民之信行凡我友邦素篤睦誼必能主持正義嚴守中立謹此宣言幸共鑒之 
　　漢口孫傳芳養（二十二）電請吳率師東下坐鎭南都（二十四日上午一鐘） 
　　漢口滇軍司令黄毓成金漢鼎電東山再起爲國除奸謹帥所部恭候驅策 
　　漢口高世讀等電願率所部爲公先驅 
　　漢口胡念先于學忠旅養（二十二）日到漢即日乘專車北上（二十四日上午一鐘） 
　　漢口漢電話局長徐篤夫漾（二十三）潛逃蕭委柳世裕會辦暫代吳委姚啓賢暫兼（二十四日下午三鐘） 
　　漢口于學忠劉宗儀九江鄧如琢均電吳願供驅策（二十四日下午三鐘） 
　　漢口聞楊森乘甲子兵輪漾（二十三）晚到漢帶手槍隊一連參謀秘書十餘人當赴查家墩謁吳（二十三日下午七鐘） 
　　漢口鄂財廳長定熊祥生即發表 
　　蚌埠養（二十二）督署會議四項辦法（一）地方各團體面懇姜督離蚌姜允漾（二十三）午起行現已乘鐵甲車北上俄兵隨送（二）歡迎倪旅長回蚌代拆行（三）埠外四面由馬祥斌旅長擔任防範市面由警廳及憲兵維持治安（四）清查地面以清匪源現已實行（二十三日下午四鐘） 
蚌埠皖軍第一旅一團全部回蚌第一旅長倪朝榮皖北鎭高世讀均到蚌（二十三日下午四鐘） 
　　滁州孫總司令漾（二十三）夜登車進駐花旗營皖軍各旅各派參謀長宋植枬等專車敬（二十四）晨過滁南下謁孫請示方略（二十四日下午九鐘） 
　　滁州敬（二十四）起滁浦間各開客車二次 
　　滁州齊燮元漾夜十二時到浦晤孫 
（以上二十四日下午九鐘） 
　　南京浙軍進至滁州敬（二十四）皖軍派宋某代表至浦口迎孫赴蚌 
　　南京姜登選漾（二十三）晨八時離蚌聞行時被皖紳扣留後經人說情放行其眷屬登車者行至某處爲某軍截獲子女有傷亡 
　　南京孫渡江後下關設置留守處由軍需總監程登科及秘書處長陳誾主辦各事 
　　南京聯軍第五軍司令周鳳岐敬（二十四）日率部進駐城内司令部設中正街交通旅館第一支隊駐侯府（以上二十四日下午四鐘） 
　　南京齊燮元漾（二十三）夜十一時專車到寗寓下關花園飯店即渡江至浦口車站車中與孫會晤内容不詳敬（二十四）午孫偕齊渡江宴齊於花園飯店 
　　南京齊燮元移住城内鐵湯池丁宅孫於敬（二十四）日下午一時由浦口渡江進城訪齊（二十四日下午五鐘） 
　　南京齊燮元宣言在寗小住二三日即赴漢晤吳佩孚不在蘇省任何職務 
　　南京孫委陳調元爲蘇軍總司令 
　　南京前鄭謙所委之蘇財廳趙廷襄現仍在廳尚未去職徐護省長擬委之李錫純並未發表現在寗垣民政財政悉由徐護長主持蘇財廳等於虚設 
（以上二十四日下午六鐘） 
　　南通七十六混成旅旅長張仁奎奉委任江蘇第五軍總司令漾（二十三）動員開赴睢寗候命（二十三日下午五鐘） 
　　揚州馬聯甲禡（二十二）由揚起程回海州 
　　揚州鎭揚汽輪漾日通（二十三日下午九鐘） 
　　揚州馬玉仁敬（二十四）回清又省防營張旅長率一營漾日來揚（二十四日下午四鐘） 
　　杭州敬（二十四）下午大批過山砲彈多箱由保國寺運至車站准晚間運往前方 
　　杭州杭總商會代表王錫榮等六人帶金腿二千五百隻香烟十萬罐敬（二十四）晨七時四十分專車往南京犒聯軍夏省長亦派葉煥華馮光字挈欵萬二千元與該會代表同往犒賞（以上二十四日下午八鐘） 
　　九江前贛省長謝遠涵業經贛皖聯軍總指揮鄧如琢聘任秘書長 
　　九江潯各公團以鄧鎭使升任皖督特邀集贛北二十縣發起建築德政亭以誌去思（以上二十三日下午十一鐘） 
[國内專電二]  
　　北京今日下午四時半關會十委員討論各提案之未决數種今夜當趕議英文正本（二十四日下午一鐘） 
　　北京關稅委員會通電各省區此次召集會議原欲本華會尊重中國行政完整精神以達關稅自主目的初非切於近功閣議旣頒訓令本會復議解除束縛同具决心受兹重任等語（二十四下午十鐘） 
　　北京滬案和使意俟關會開幕後再議故外部覆工部局改組等照會雖辦好猶未送（二十四日下午一鐘） 
　　北京明日學界等在天安門開關稅自主國民運動大會 
　　北京財李向大倉借五十萬擔保品爲明年三月起由正金銀行向鹽餘上分五個月扣還 
　　北京日使芳澤敬（二十四）下午五時招各使館及我政界茶會華人到者沈李王梁顔姚等關委員及外次姚震等銀行家亦到係介紹日置益（二十四日下午十鐘） 
　　北京商聯會開評議會到十一省區張志良主席趙公謹報告草成關稅自主宣言决宥（二十六）提大會通過後再發又關稅自主運動籌備會函請加入僉以本會爲合法團體且正爲此事召集大會自有合法動作决不加入該會（二十四日下午十鐘） 
　　北京高檢廳開始偵查金佛郎案除呈請令被告到案申辯外並派檢察官到外財兩部見沈李調卷宗（二十四日下午一鐘） 
　　北京財李查得山東德華銀行清理處存有現貨馬克二十箱特派僉事吳宗燾前往濟南會同點騐查封提存財部 
　　北京美關會首席秘書邁爾到京 
　　北京王家襄辭參政照准 
　　北京敬（二十四）閣議安慶道舒鴻貽免江紹杰繼任倉永齡調蕪湖道淮泗道唐啓垚免袁勵宸繼又京北北運河局長王國璧免王恕繼又中孚銀行發紙幣照准又法部恢復元年官制不加預算又俞人鳳爲包寗鐵路會辦又永定河工熊希齡所呈保案决發奬章（二十四日下午八鐘） 
　　哈爾濱東北航務局商准東三省官銀號借二十萬元明春開航將所入抵還 
　　哈爾濱東鐵商業校向莫斯科招敎授三名 
　　哈爾濱吉林印稅處令東鐵曁所屬各機關貼印花霍爾瓦特學校已遵貼路局内部現正催辦終必趕貼 
　　哈爾濱特警處召集各俄新聞告勿亂載江浙時局不確之息（以上二十三日下午六鐘） 
　　九江贛北平敎運動敬（二十四）各界舉行大游行（二十三日下午八鐘） 
　　青島本埠保安隊向隸警廳省令改編與陸軍畫一撥歸尹德山管轄尹昨在保安隊部謂改編後决不更動務各安心 
　　青島省令畢澄旅長擔負濟青防務并津青沿線治安（以上二十四日下午六鐘） 
　　重慶川將領在自井議决應付時變完全一致即對段仍盡擁護之責對吳消極表示同情對張取相當應付并繕函蓋章交吳代表金選三持謁曁電京漢各代表遵照川局當無變化（二十三日下午八鐘） 
　　香港蔣介石馬（二十一）電省我軍本日十一時向新庵墟之敵進擊劇戰兩小時敵勢披靡繳砲一槍五百餘我軍跟追已過浦心敵李雲復部紛向海陸豐退又蔡軍禡（二十二）由平山電本日一師攻梅城三師攻龍窩三縱隊攻藍塘總座明晨向三多祝前進 
　　香港省政府向米行借軍米十萬元米行集議决婉却如相逼過甚則停業 
　　香港海豐有禡（二十二）被蔣軍佔領說李雲復李易標謝文炳各部退河婆 
　　香港永績在香山截獲省方内河艦九艘 
　　香港粤政府現起草對江浙戰事宣言 
　　香港蔣調第五旅回省轉香山攻袁帶 
　　香港李雲復箇抵汕因誤傳爲洪兆麟 
　　香港沙面英領决宥（二十六）開放西橋鐵閘（以上二十四日下午二鐘） 
　　廈門敬（二十四）思明縣國民會議代表初選開票盧乃永當選 
　　廈門汕頭以粤軍前方敗退頗恐慌辦事處出示闢謠並謂林烈來電命陳修爵目海源進攻舖前餘移防古竹 
　　廈門敬日後援會開代表大會議决重整 
　　廈門漳州傳洪兆麟馬（二十一）自潮安抵龍巖日内來漳但汕訊洪尚在港迄未到汕待證（以上二十四日下午七鐘） 
特約路透電 
[關於中國近事之外電]  
二十四日北京電薛篤弼今日由包頭回此據稱馮玉祥决計不加入戰爭黄郛昨日代表政府赴包頭探詢馮玉祥之態度張作霖吳佩孚孫傳芳等之代表均在包頭反馮者謂馮現靜觀何方面獲勝然後宣布意志或謂馮現靜待最高之提供助馮者謂馮願居間調解以增進和平 
　　二十四日北京電岳維峻入蘇境之說當局切實否認謂岳僅調兵四旅向蘇邊界進發岳顯不贊成吳佩孚回洛陽之議聞岳致電政府否認鄂軍入豫之說並謂渠不願鄂軍入境 
　　二十三日漢口電吳佩孚於十月二十二日由漢口總司令部以無線電傳宣言書與北京荷使歐登科請轉達外交團宣言書謂吳佩孚現指揮戰事志在統一全國此次戰爭全屬内務中國與各國所訂各條約及解决之問題均將尊重聯軍管轄下各省之外人生民財産均將受充分保護吳佩孚希望各友邦於此次討伐之際仍守原議勿容其國人以軍火供給任何黨派勿貸以政治或他種借欵勿予以他種輔助宣言書中又述及關稅會議吳佩孚深感各國之友情惟各國宜待合法組織之政府辦理此種會議俾其結果可得國民充分之贊助與信任宣言書末謂吳佩孚深信各國必能維持公道與正誼而於此次戰爭中嚴守中立 
　　二十四日巴黎電王寵惠今日啓程由西比利亞鐵路回國任治外法權委員會主席 
[希布交閧之交涉]  
　　二十日日内瓦電布政府又電國際聯盟會謂希軍深入布境陣線廣三十六基羅邁當深十基羅邁當布兵死者三傷者軍官六兵一失踪者七又彼得申治之不設防鎭有平民七人爲希兵開砲轟傷 
　　二十四日蘇菲亞電雅典所稱布兵佔據希境一節布國官場認爲不確謂布兵未有越過邊界者 
　　二十三日日内瓦電白里安電致雅典蘇菲亞請希布政府注意其在國際聯盟會章下之義務 
　　二十三日巴黎電國際聯盟行政會會長白里安已召集於二十六日開行政會議以討論希布問題並請希布派代表與會同時勿採行戰事行爲 
　　二十三日雅典電公報稱希軍在彼得里治之目的現已達到故軍事行動可認爲終止此案現將入於純粹外交之階級 
　　二十三日雅典電據薩洛尼加消息官塲稱希軍已佔領彼得里治鎭 
[法郎價值下落之原因]  
　　二十三日巴黎電法佛郎價值狂落據一般人意思政府必須請國會准印紙幣數千兆佛郎以應國庫亟需惟國會能否大多數贊成多發紙幣此乃問題財長凱勞當然須提出整理國家財政之大計畫此事非有若干千兆佛郎不能舉辦閣員與凱勞意見不洽之說傳聞已久但官場否認在國會於本月二十九日集會以前凱勞即將辭職之謠言社會黨及多數急進社會黨皆以爲資本稅乃挽救國家金融之唯一希望 
　　二十三日倫敦電法佛郎今日跌至一一四·三五此爲一九二四年三月以後之最低價格其故因歐美執有佛郎者大批售出故也 
[英國之誘姦重案]  
　　二十四日倫敦電摩里斯氏年三十七歲在勒特萊有地一千英畝其管家者勞勃慈年二十歲今日在曷克菲爾特被控誘引一年十五歲之女童以便摩里斯姦汚之據起訴員稱二被告同謀登廣告或由介紹所招致青年女子妄稱充勞勃慈之同伴或照料所畜之犬須年輕而美者始合格志在行有秩序之誘姦該女童因見廣告投函受僱後由其父向警局報告案始發覺 
[各國近事]  
　　二十三日倫敦電殖民部大臣愛梅立今日在殖民學院稱内閣已决定在原則上贊成東斐委員會之條陳凡發展東斐運輸事業之借欵由帝國擔保其僨額以一千萬鎊爲限 
　　二十三日柏林電國民黨行政部通過一議案不接受洛迦諾談判之結果故内閣之國民黨係閣員或將辭職但政府可大多數贊成批准此約不因國民黨之反對而變計也 
　　二十四日柯洛業電來因河之英軍已奉命儘速退往維斯巴登 
　　二十四日東京電攝政太子病已稍愈定二十五日回東京 
　　二十四日東京電新任駐英大使三井男爵今日午後啓程取道加拿大赴倫敦任所 
　　二十四日馬賽電新任印度支那總督伐倫氏今日赴任 
[公電]  
　　北京通電各省衙門均鑒臨時執政令特派沈瑞麟顔惠慶王正廷黄郛施肇基蔡廷幹爲關稅特别會議全權代表此令參謀本部呈本部局長胡承祜另有任用請予免職胡承祜准免本職此令任命崔止春署參謀本部局長此令京禡（二十二）印 
　　武昌蕭耀南通電各報館均鑒頃上執政一電文曰頃由鈞府秘書廳電傳巧日明諭伏讀之下仰見鈞座眷念和平深懼兵禍仁言利溥欽服莫名耀南服務鄉邦亦惟保境安民始終抱定宗旨惟地方與國家相維相繫苟無國家何有地方自張作霖率師入關以來其始僞以聽命中央爲名其繼遂行把持政柄之實終乃威脅政府凡鈞座之所設施幾無一不出之奉軍挾成京内任用文武官吏亦無一不求之奉方同意即質之政府亦復無可諱言我執政淵量海涵要惟是默化潛移希望强藩之歛跡乃不意該張作霖者蓄有異志以鬍兵匪兵布滿宇内自榆關以西由津浦以至寗滬駐軍之地若灤州若大名若天津若南京若上海統兵之將若趙思臻若李爽鎧若郭松齡若張學良若丁喜春若邢士廉如火如荼大有席卷幽燕征服東南之勢又於直魯蘇皖四大省安置四大將帥以統握黄河南北及揚子江中心之全權中央幾替衰周奉張直同秦政併吞六國入主中原以鈞座之天聰未必不窺其大志祇以中央威信日替漸至君側包圍縱怙天驕欺陵孱弱更至天津海口潛行封鎖運輸器械藉端截留乃如馮督辦西北開墾之遠謀亦爲其强横而制止以馮督之良友尚爲其寒盟以鈞座之寛恩尚爲其脅迫宜其視各省若屬地渺國軍如土苴凡隸奉軍旗幟可以全國自由駐紥無防地無界線囊括四海說者謂其有帝制思想將以遼東王復效胡人故智非苛論也夫我執政爲中華民國之元勳再造共和大有功於國家者也東山再起志在救民兹以直魯兩省之現狀言之仰承張作霖之意旨搜括民財暴戾恣睢無所不至鄂省速在楚疆初猶不以傳言爲信也乃閱孫督銑電及其布告乃歎張作霖殘民以逞驅策屬吏竟有如斯其甚者中央近畿寗有不聞懲罰之條特有畏忌我執政慈悲在抱視民如傷使召直魯兩省之人民而詢其疾苦恐扶老携幼叩九閽而哀號者在執政聞之亦必潜然下涙而有不安於宵旰者也耀南以鞏固中央之苦心矢保守鄉邦之素志若如張作霖者任意侵略破壞共和與其羽翼長成貽鈞座他日之追悔曷若燎原預戢表聯省衛國之同心惟佳兵總屬不祥非各省之本志一言可以九鼎在鈞命之轉移伏讀傳電明令迅撤回防等諭竊惟奉軍之防在關外也不在關内也電諭又謂統兵將吏愼守疆土奉軍之疆土在東三省也不在黄河南北與揚子江中心也應請本巧日傳諭之宗旨明令撤兵各回原防榆關以内所駐軍隊直轄張作霖者俱退關外一卒不遺其直魯兩省人民所受痛苦准其控訴有官守者依法懲國威一振民怨斯申國體不搖兵禍自泯耀南身膺軍職捍衛國家有所知不敢不言有所言不敢不盡鄒蕘之獻實本良心弭亂之方要惟討賊出師之意一則爲國家伸其軍威一則爲地方嚴其防務正係仰體電諭不使好亂之徒逞機起事邦家多難矢志澄清在鄂各將領戮力同心要惟一國安則一省安一國危則一省危與耀南之保境安民不肯稍渝其初志此又耀南曁各將領等所應抒誠上達而惟冀我執政有以洞察者也伏乞抒南顧之廑憂表中央之大信迅頒明令以安軍心大局所關間不容髮乾綱獨斷立召庥和不勝惶悚冒凟翹企待命之至云云於養日譯發伏乞公鑒賜敎是禱蕭耀南叩養印 
　　南昌方本仁李定魁通電各報館鈞鑒國步多艱災祲洊至本仁等憫倒懸之待解鑒黷武之非宜方期洗我甲兵救民水火乃前准孫督辦夏省長周督辦銑日通電奉張攘利奪權視江南爲私有違上海永不駐兵之令乘五卅案起派兵駐滬破壞和平之局遂其狡逞之心是用率我偏師惟禍首張作霖一人之是討頃又准蕭督辦皓日通電奉張以侵略之野心蓄併吞之異志陽示退讓之名陰圖擾亂之實將以縱横魯豫侵及鄂疆國賊不除鄂將不保用是簡拔軍隊誓定中原驅胡人之亂華保義邦之令譽各等語查奉張鯨吞江表蠶食中原縱横爪牙肆其茶毒凡有血氣敵愾同仇况長江綰轂滬漢屏蔽東南贛省居長江之中樞與滬漢同休戚滬漢如被奉張攘奪是長江上下淪爲盜區不惟贛省有不保之虞即大局亦不免破裂之患本仁等泯爭權攘利之心有守土衛國之責爲贛省計爲大局計爰整六師共張撻伐誓當鞏固長江保持大局平元濟以削同藩去慶父以紓魯難務使鯨𩷇鮸燄息江海波澄靖禍變於目前謀和平於永久邦人君子幸鑒區區方本仁李定魁同叩馬印 
　　頴州華銳章等通電各報館曁全國國民公鑒天降鞠凶禍患未已兵災匪亂民不聊生誰爲厲階奉實　作俑去年該軍入關全國厭亂休兵喁喁望治吾皖適當衝要因不惜委曲以求全詎意我正輸誠彼偏武視必欲使疆土貨財盡入其私人之手而後已因之虎視鯨吞爪牙遍布視中央若傀儡以疆吏爲奕棋近數月來於吾皖軍政民政任意取携壓迫萬端誅求無厭且復肆意憑陵排除異已對於我軍界袍澤已漸露其一網打盡之陰謀遂至天理難容舉國共憤孫總司令旣聲罪興師各省同袍旋聞風響應併公懇玉帥出主大計挽救時局銳章等報國爲心粗明大義師直爲壯萬衆一心謹率部曲誓從征伐外以促進和平内以維護桑梓邦人君子諒荷贊同臨電悚惶諸維亮察皖軍司令兼陸軍第五混成旅長華銳章團長賈永清張政德率全體官佐叩號印 
　　清江浦馬玉仁通電各報館均鑒竊玉仁謬綰軍符歷二十餘稔謹循職志服從中央耿耿此心可告天日自楊督入蘇滬上駐兵圖復工廠邢兵譁變不戮一人藴蓄詭謀廢弛法律乃楊督自負爲遼東健者毅然肆江北陰謀以僚屬爲寇讐以江蘇爲魚肉揆諸事理豈得謂平凡有血氣莫不含憤惟有守爲虺弗榷之大戒抱得虎入穴之决心殷紂獨夫周師討賊項羽十罪劉邦興戎以古例今義無敢後是爲全省請命非有計於個人巧夜邢師渡江圖據邗上擾亂治安經劉旅長出隊迎擊潰散登陸輾轉向寗浦退却并解除武裝一部份師以曲直爲老壯事以順逆爲從違亦冀同袍義憤共策進行澄清中原殲此醜虜維兹劍及屨及豈獨吾蘇其蘇肅電抒忱敬候明敎馬玉仁叩巧印 
　　蘭州省敎育會等通電各報館均鑒接京函電稱新任廿甘督馮公偵悉廿人有反抗情事决定選派重兵等情　聞之莫名惶駭伏 
 
 

Page 6

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *以甘民不幸災禍頻仍前有張廣建後有陸洪濤吸髓敲骨奄奄待死段執政特任馮公正如選派良醫邊氓何幸覘此福星嗣因恐帶重兵擔負艱難曾經電懇减少亦猶久病之人不堪猛劑烟求醫採用和平語出至誠情亦堪憫反抗之說胡爲乎來刻正繼續請求邀其許可務望據情披露藉闢謠諑兼勸馮公臨電哀嗚不勝迫佇甘肅省敎育會總商會省農會律師公會　　删 
國外要聞 
[美國通信（毅吾）]  
　　美國霍布金斯大學對華會議（五） 
　　理想派與事實派之辯論 
　　至此費納貝博士（Ｗ·Ｗ·Ｗｉｌｌｅｕｇｈｂｙ）相繼發言（余對於華熙亥君之議論極表贊同華君謂美國應取消在中國之治外法權而另訂平等條約此實根本解决之辦法中國自然願意予外人生命財産以相當之保護中國人民之所爭者在中國國權之獨立至中國之將來能否履行對等條約之條件則係中國政府之責行最好任中國政府自爲之一） 
　　理想派分子敎會中人居多數因其赴會人數之多故也蒂芬多夫博士（Ｄｉｆｆｅｎｄｏｒｆｅｒ）代表敎會答覆所謂事實派之指摘事實派謂美國傳敎士在中國無財産故倡取消治外法權之高調蒂芬博士之言曰（或者謂吾等敎士在中國物質上之權利甚微此說甚錯誤第一美國人民之在中國者傳敎士實居半數統計各國在中國之傳敎士爲數六千七百人而美國傳敎者近四千人天主敎徒復有一百五十九人以四千餘人之生命不能謂與取消治外法權無切身之關係就以財産而論數在數百萬以上自一八五八年以至今日吾人在中國建設學校禮堂醫院等所費甚巨以之與美人在華貿易家相比較亦相差不遠敝敎會經理在華傳敎委員會將於十一月開會彼時余等將呈請政府請其將美人在中國享有之治外法權取消以爲他國倡如敝敎敎會在中國傳敎士以取消治外法權爲不便或恐危及其生命財産者則可東裝回美（未完　） 
[國内要聞]  
[奉軍凖備在徐州方面决戰]  
　　期當在一星期以内 
　　電通社二十三日天津電云奉軍已整飭陣容决定第一司令張學良第二司令李景林第三司令張宗昌第四司令韓麟春 
　　二十三日奉天電云山海關方面奉軍主力已準備完成總數有七萬八千與反奉軍在徐州方面開火當在一星期之内 
[段政府仍努力和平運動]  
　　東方社二十四日北京電云段執政擬在北京召集和平會議解决紛爭爲徵求各方面對於會議之意見起見决派趙爾巽赴奉天派王士珍赴長江方面派黄郛赴國民軍方面 
　　二十四日奉天電云奉天派之提議關於馮玉祥岳維峻等國民軍之妥協運動乃由於見己派形勢之不利同時亦含有段政府之意旨因段政府頗希望關稅會議能照豫定計畫進行故段氏對於緩和時局亦正在盡全力以圖之或將以奉天派放棄蘇皖爲機會而見某程度之進展亦未可知而馮氏對於時局與此運動態度頗沈靜馮氏已派郭仙儀爲代表來奉天 
[吳佩孚到漢詳紀]  
　　吳在金口時之談話　　主張護法討奉倒段 
　　吳佩孚以浙鄂等省軍人函電紛馳請出山主持討奉軍事遂令决川濬蜀兩艦及其所部衛隊準備一切初擬二十日午後一時離岳嗣因湘趙昌晨來岳送行稍有躭擱遲至四時啓椗八時泊於金口武漢各界要人前往歡迎者有杜錫鈞李耀庭靳雲鶚吳毓麟劉永謙張英華蕭景章蕭景雲羅榮袞以及川黔代表賄選議員等二百餘人分乘江雲楚信楚義楚華荆州新大慶各小輪海軍並派江貞兵艦至金口迎護軸轤縱横烟突林立頓爲金口生色不少愚因欲探詢其對於時局之意見遂亦僱輪前往蓋恐其來漢後忙於軍事布置無暇接待故也同時漢口國際新聞記者恊會會員及其他中英日記者多人亦與偕行晚間八時决川濬蜀兩艦開到金口傍江貞艦停泊歡迎者紛紛登艦拜謁吳以所居窄狹分班接待愚因急於返漢當託友人代致不能久留之意遂得先與接談吳貌極和藹兩目炯炯有光面稍黄瘦八字鬚間作金色身着藍色圓花棉袍口啣雪茄桌上置有鈔冩經典一部並有紅筆圈點及蠅頭小字頂批想爲吳平昔所評註見愚入立起讓座態度似極閒逸愚以候見者皆擁擠室外遂不暇他語立述來意問將軍此次出山主持討奉事宜將來總司令部設於何地是否即用討奉聯軍總司令名義至總司令一職當然非將軍莫屬如戰事一開將軍還是在此間遙制抑親到前敵指揮又討奉軍力以將軍預計能有兵力若干究需若干時日可以解决吳答關於軍事計畫以關係重要不能率爾奉告惟此次討賊志在統一救國極望新聞界主持公道勿爲謠言與黨派所惑去年討奉之役正要成功的時候以國人迷信和平統一致全國與論與人心爲之一變現在奉張肆其野心段祺瑞公然賣國所謂和平統一結果乃適得其反言之實深痛恨至於討奉軍力雖不能預料有多少但此非軍人單獨的責任人民亦應當同力恊助則可不戰而定余受川黔桂粤湘浙閩蘇皖贛鄂豫晋陜十四省推戴當然擔當軍事的責任俟到漢後即就西園組織討賊聯軍總司令部並即日通電就職以振全國士氣至必要時或須親赴前敵視察問此次討奉一致但對段政府還讓他存在否吳答段氏毁法亂政我爲護法而出當然不能任其存在國家有野心軍閥比如家庭有不肖子孫不肖子孫用家法治之野心軍閥自應用國法治之俟軍事解决後仍恢復法統依據法律解决一切糾紛問報載豫陜巳動員是國民二三兩軍業已加入聯軍但馮玉祥尚無明白表示將軍對馮個人是否有合作的可能吳答馮受奉方壓迫亦有自衛的必要其勢恐非合作不可問鄂省迭遭旱荒人民一遇軍興不免有多少驚慌不知戰事發動與卾有没有影響吳答余旣先發討奉戰區决不在鄂而在蘇皖與卾决没有影響談至此愚方欲問其對於關稅會議意見而吳已繼續縱其詞鋒謂關稅會議在軍事未解决以前决不能開會即開會國民亦必不承認最後又謂余到漢後極想與各報記者相見使各方不致有所誤會希望報界主持公道爲國家盡力談話至此愚以時已九時許遂興辭登輪返漢 
今晨（二十一）九時半决川濬蜀兩艦開抵武昌平湖門外江面昨晚前往歡迎者均乘輪隨行蕭耀南陳嘉謨及其他各師旅長等當登艦歡迎旋偕吳登岸至乙棧稍憩各師旅長分班入見略詢數語即退十一時乘艦到劉家廟漢口各團體代表及軍政界到江岸歡迎者亦有二百餘人十一時半登陸身着黄呢軍服御白手套與歡迎者點首微笑當登花車駛至循禮門車站改乘汽車駛至萬松園駐節其部屬則分居於西園劉園一帶午後已將到漢情形通電各方而就職通電猶未拍發或其預定步驟又略有變更也（十月二十一日） 
[蕪湖加緊戒嚴狀况]  
　　蕪湖快信此間自聞奉軍退出寗垣後人心因之漸定惟謠言甚熾皖南鎭守使王普爲安寗商民起見除出示布告外一面宣布加緊戒嚴並委蕪湖警察廳長趙雲龍爲戒嚴司令趙奉令後業於二十日就職並訂定戒嚴規則七條軍律十一條司令部附設於警察廳内日來防務異常吃緊夜間十二點鐘後即一律斷絶交通有戒嚴司令部口令或通行證者不在此限如遇有形跡可疑之人須由崗警盤問後方可放行所有浴堂酒館限夜間十一時一律收市至於客棧旅館及娼寮則由警廳派員嚴密偵查以免宵小混跡江口軍警盤查所檢查上下水輪船搭客亦較前嚴厲而鎭署尤加戒備凡夜間出入人員須報特别口令方准入署至日來軍警梭巡徹夜不休商團亦於二十一日臨時下令每晚七時團員須一律武裝齊集團部輪流出外梭巡以期維護治安（十月二十一日） 
[軍事時代之南京]  
　　孫傳芳令籌軍費二百萬 
　　浦徐間蘇浙軍佈防情形 
　　孫傳芳對於蘇省長繼任人選以現當軍務重要時代不必急急於民政省長何人繼任暫從緩議蓋因爲一方所擁戴之人即有一方所反對者惟財政廳長一職關係籌劃軍費甚爲重要昨日面囑徐鼎康先撥軍費二百萬元以應急需徐當即在省公署召集總商會銀行公會典業錢業各會曁各銀行行長會議籌借二百萬元之方法僉謂楊宇霆臨行時派兵包圍各銀行查算賬目封鎖倉庫將所有欵項悉數提去是已竭澤而漁矣總商會所借與楊之十萬元係全城商店十元五元凑集而成目前欲在本城再集巨欵事實上不能辦到惟有合全省六十縣公署稅所厘局儘數提解要須先行任定財政廳長爲省政府負責之人當公同推定前南京交通銀行長現任江蘇銀行長李耆卿接任財政廳長特由滬寗路局開放專車赴滬迎李來寗就職以籌應付孫軍二百萬元之軍費 
　　孫傳芳對於軍政計劃移五省總司令部設於徐州陳調元任皖省督辦浙軍已渡江在津浦路綫内者計二師四混成旅專駐蚌埠至徐州爲第一道防綫蚌埠附近全駐皖軍將來陳調元督皖駐節於此蚌埠以南至浦口現由陳調元在寗將第十第四兩師中抽編成兩師分駐於蚌埠浦口之問南京坐鎭者爲白寳山由白之衛隊曁省防軍警察等維持省城治安至現時解除武裝之奉軍約三千人編爲後方輸送隊吳佩孚代表遲雲鵬由漢來寗在下關花園飯店與孫傳芳密有計議内容不詳 
　　南京市面本已安靜自今日發生拉夫舉動社會大起恐慌致市面頓形冷落又因連日大軍過境供應給養米麥柴炭日需數千　省　府庫欵空　全向商店欠賬每日需二三萬元致金融周轉不靈糧價飛漲外商又停止轉運本城大有絶糧之患 
　　政界人員連日仍復更動未已今日又委出崔季友爲政務廳長楊武曹爲沙田局長曹運鴻爲江寗縣知事王荔書爲江浦縣知事及其他上新河大勝關瓜泗各厘局宜南無錫各稅所宦海升沉變幻無定可歎亦可笑也（二十二日） 
　　孫傳芳駐節江浦後設立五省聯軍總司令部下關設留守處任沈同午爲處長（沈號職公常熟人）已在下關大興旅館二層樓組織辦公處内部分三股一參謀管理往來文電收轉事宜二軍需管理運輸軍械糧服及餉項事宜三執法附以憲兵兩連管理約束兵士維持秩序事宜當秘書擬送文稿時原爲南京留守處經孫傳芳將南京兩字圈去改爲下關並宣佈浙軍假道蘇境經過南京以津浦鐵路南綫自浦口至徐州爲駐防地點南京城内不駐浙軍現時津浦南綫已無奉軍踪跡徐州擬開駐盧謝兩軍及白寳山一師蚌埠則以浙軍與皖軍合駐蚌埠以南至浦口則浙軍與蘇軍合駐今日蘇軍陳部第四師已渡江鄭部第十師亦開始拔隊至於前駐蘇省兩師一混成旅之奉軍其軍械輜重完全爲第四師截留所有兵士則分别籍隸關外者資遣回籍現時暫入收容所看守籍隸關内者編爲後方輸送隊當楊宇霆出走時所携江蘇欵項除王財廳長移交五十萬元由鹽業銀行收轉匯付直隸省銀行入賬外其中交兩銀行現金六十萬元總商會三萬元（本定借十萬元餘七萬元未及交清）當日發第四師第十師軍餉共十二萬元發第八師餉項及督署人員薪資約十萬元餘欵携赴浦口火車行至烏衣時爲第四師截留計五十箱每箱五千元總數二十五萬元第八師旣經繳械發餉之銀亦被截留其數未詳要之楊宇霆對於蘇浙兩軍之結合事前似無所聞故十八日下午三時銀行界與商會交付軍費時楊宇霆對紳商曰（我已令奉軍全數退駐徐州就是第四師第十師我也可一齊帶去）又第八師長丁嘉春十八夜被第四師圍捕時丁怒曰（我與蘇軍官長感情甚好何以與我爲難視我爲敵人）第四師某團長曰（因奉軍集合駐徐州陳帮辦想减少戰鬭力免奉軍反攻不背楊督辦和平主張解除武裝比退兵更穏當（今日浙蘇聯軍佈防於津浦路綫無阻碍者因蘇軍先將奉軍第八師二十師繳械也否則現時恐已發生戰事矣（二十三日） 
[南京快信]  
　　浙軍第二師第六第七第十第二十四混成旅全部運輸到寗第二師於二十二日由輪渡過江其餘亦陸續開拔烏衣東葛間軌道已經修復孫傳芳於二十二日北上督師 
　　聯軍第四軍司令盧香亭到寗後暫在下關蕭家老棧設司令部指揮軍隊向津浦路前進並派員持令沿江岸稽查以重風紀 
　　聯軍總司令部江蘇總司令部二十二日起各派員檢查郵電 
　　連日輸送軍器需用夫役衆多招募不及故下關一帶已開始拉夫 
　　徐鼎康以江寗縣知事王榕桂辦差不力改委曹運鴻署理又委張福保充省署公報處主任湯堯臣充公濟公典經理 
　　省長一席此間傳說紛紜或云將屬於徐文劭或云嚴家熾最有望而韓國鈞之復職張孝若之上台亦有人爲製造空氣議員政客大忙碌（以上二十二日） 
　　聯軍連日輸送過江將次完畢寗垣方面現時祗須籌辦後防接濟已無軍事危險但兵站林立籌備給養極爲重要省警廳江寗縣朝夕奔走忙碌異常關於籌欵事宜實非常困難 
　　贛軍鄧旅二十三日由江輪運至浦口即向前方進發在浦口設立兵站 
　　湯水鎭士民來城報告鄉間仍有零星潰兵携械騷擾總司令部於二十三日又派隊前往搜捕 
　　蘇省第三次地方物品展覽會因時局影響參觀者日見稀少上海國貨團在貢院内所設之臨時國貨商塲已暫行結束 
　　徐鼎康委趙炳燊代省署第一科科員署内各椽屬於二十三日概行加委（以上二十三日） 
[常州軍事消息]  
　　昨有兵車兩列由寗經常赴滬内載浙軍第二師第三旅步兵第六團由劉團長率領一營營長張得合三營營長郭華宗並有機關槍連開往吳淞駐防 
　　江蘇軍務帮辦陳調元特派憲兵司令蘭庚年赴滬接洽要公昨乘專車由寗過常赴滬 
　　聯軍進佔宜興時改委該邑紳士儲南强爲知事儲君因事晉省二十四日晚間抵常晤翁知事接洽一切二十五日晨乘車赴寗 
　　縣署昨奉陳調元師長徐兼省長急電催解所派十月份　　以濟急需如果依隈照數解足即　急公廳仍照常供職倘敢觀望延誤囘　知緩急立予撤懲 
　　武邑運村鎭官塘河内二十四日上午發現男屍身穿浙軍制服當由駐警投縣報案已委馮祖勛率帶檢驗員前往相驗 
　　孫督辦委陸軍憲兵上尉稽查員倪鳳韶爲武進電報局檢查員二十四日到局視事 
　　武邑縣議會農會四鄉公所昨日致函盧香亭師長請釋回從政惠化兩鄉夫役以利農事 
[無錫軍過後之狀態]  
　　錫地在前數日市面雖極紊亂近已漸趨平靜商市亦已恢復無復戰爭狀態兹將最近之防務籌欵供應等各問題撮要紀下 
　　浙方初舉兵時謠諑紛起錫地人民鑒於上兩屆之戰禍莫不驚惶失措並以上兩屆有商團出任防護人心賴以安定此次商團則態度冷靜絶無舉動而公會長楊翰西又適值請假雖經邑紳及各業一再函請銷假出任艱鉅奈楊仍無銷假表示以致居民愈加惶惑實不知此中原因甚爲複雜近則兵事已過地方籌欵供應等各問題亦已漸見端倪楊業於前日赴寗分謁孫總司令徐代省長面陳一切一俟返錫即可銷假視事矣 
　　客臘齊軍戰時城區幸有城垣作障城外及四鄉悉遭蹂躪事後潰兵分竄各鄉爲憲尤甚事定以後知非自衛不足免禍遂紛紛組織商團及保衛團以期遇事防護當謠風最盛時各鄉刦案紛起而當地莠民與外來帮匪咸蠢蠢欲動鄉區商團如蕩口·甘露·大牆門鎭·后宅·張涇橋·安鎭·嚴家橋·南橋·等各支隊均臨時出防不分晝夜分班在各要隘巡邏守衛其未辦商團之各鄉如開原開化等則由保衛團分任出防晝夜巡邏地方之賴以保全者實不在少 
　　無錫市總董錢孫卿以縣公署所辦之保安游巡隊業已期滿而時局不靖急應續辦冬防特推定高漣爲冬防游巡隊隊長招集隊士三十名每名月餉六元班長三名每名月餉八元伙夫兩名每名四元隊長月支三十元此外如電燈紙張等月計八元已與警所會同辦理留蘇奉軍三十一旅六十九團營底兵士隨帶軍械過錫後沿途騷擾行經洛社時向鄉人勒索盤費後由該處商團分會長劉耀章前往接洽令將五響快槍五枝繳出給與洋一百五十元除已呈報商團公會外昨由該市董事孫屏東具函縣警察所報告備核 
　　滬寗滬杭兩路局長沈叔玉以奉軍退走時曾將鐵路橋梁及軌道拆毁而各站電報電話等機亦多被拆去特於前日乘坐救險車由滬出發至寗經過各站詳細察勘現已公畢於二十二日夜車過錫返滬 
　　縣警察所於上届辦理兵差時事後曾造具清册分致省署及縣參事會核銷惟省署以其中多有不實之處指令駁斥而參事會則以警所所致清册與呈省者不同且其中與事實不　之處更多遂諉之議會核議然不諒者遂指爲苛求不免扼憤故此次辦理供應各事不肯負責經楊知事邀同各業一再磋商始决定先由各業分認籌借三萬二千元米業原認二千元昨已邀同全體同業開會議决由八段同業分别認攤足額 
　　紅卍字會無錫分會於前日開會推定名譽會長及幹事等各職員並議定置辦職員衣服徽章至經濟一層議决先募足一萬元趕印捐册即日向各户籌募足額并推定陳湛如陳爾同爲常駐辦事員并設臨時辦事處於紗業公會會所設無錫道院刻已分頭募捐並籌備先行出發振濟戰地難民（以上二十三日） 
　　聯軍自攻取金陵以後已渡江會攻徐州現在寗方已由陳調元維持秩序孫總司令特派浙軍第二師盧香亭所部第六混成團團長劉樹森率所部馬步兩隊一千五百人由前敵開回半駐嘉興半留吳淞前在上海繳械之奉軍亦由劉團長改編 
　　浙軍初發難時在各地所拉夫役甚多分批運往前方兹因奉軍之投降者亦屬不少已一律編爲輸送隊專任運輸之責前拉夫役已無所用昨亦分别運回原籍俾安生業 
　　錫湖輪船於十四日即被軍隊扣留至二十日裝閩軍及多數軍糧到錫後仍至湖州裝兵於前日（二十二）始行放回並由孫總司令電致該輪船公司略謂（江南軍事平定交通不宜梗阻貴公司每日開班輪船希照常行駛已飭駐湖州軍隊隨時保護）云云兹該輪已照售客票逐日開行湖錫間又該輪船局之新裕源小輪係逐日往來溧陽無錫前被浙軍第二師軍需處在常州扣留備用兹已由該公司電請孫總司令電飭放回（以上二十四日） 
[張一麐等之兩要電]  
　　防失志之人遊說競進 
　　蘇紳張一麐鄧邦述費樹蔚錢崇固昨發兩電（一）致孫傳芳云昨誦賜電祗悉弔民伐罪經國遠圖不輕易長吏不更張民政俟全省大定勤求治理而復勗吾民以恊力同心休養生息仁言閎識薄海同欽自來英雄樹立宏達必其行政宣化孚洽人心反是則顚蹶相仍民國址四年來成敗之數昭然共覩今大旆移駐金陵必有游談之士覬覦進用搆異同以快己私急功利以爲民病明公手挈全綱目營八表謂宜朿束之高閣悉寢不行又聞會垣官吏於明公未到之先易置紛紜當指揮若定之時詎宜有背道而馳之事所望嚴申誥誡力踐前言民治重新歲寒共勉輙陳芻見以代帷籌（一）致徐鼎康云南疆俶擾聞公權攝臺符稍慰民望重承電召將有諮諏竊謂公以耆賢久官鄉土遺大投艱必不視同傳舍比來會垣官吏易置紛紜何所據依得無輕率連帥猶戴中樞多難方資羣力舉棋不定太阿倒持糾正違失不能無望於執事者一四方失志之人麕集金陵游說縱横爭權競利以夸詐小術相啗間文武大吏之歡害而於國凶而於家覆轍相尋初基宜愼嚴杜倖門不能無望於執事者二一麐等以愛蘇者愛公先貢芻言俟車道暢通再圖奉敎 
 
 

Page 7

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *   
 
 

Page 8

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *   
 
 

Page 9

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *國内要聞二 
[揚州快信]  
　　馬聯甲由揚北上　　鎭揚水路交通恢復 
　　前安徽督辦馬聯甲氏近於時局變化後活動於長江一帶頃已秘密來揚寄庽五城巷賈某家勾留一日由駐揚陸軍封僱專輪護送於二十二日北上據言先回海州原籍一行 
　　聞蘇軍第一軍（即海州護軍使白寳山）在宿遷之三河地方與徐來之奉軍小有接觸 
　　蘇軍第三軍長馬玉仁擬於二十三日往鎭與浙江官長接洽布防事宜第三軍所部之軍隊已有兩團在揚計爲十二十一兩團頃又由清開來第十團一營分駐城内外外寺院内 
　　蘇軍第三軍長馬玉仁因餉糈支絀乃以淮揚護軍使名義於二十二日召集商會長曁銀行長等集議籌欵結果承認二十四萬分期交兌 
　　由高郵移駐揚州南門外福緣寺内之第一補充旅軍隊現奉孫傳芳電飭開往江北運河一帶駐防並悉此項軍隊用同泰同慶兩小輪拖運於二十三日晨離揚矣 
　　駐高郵第一補充旅長楊韻修前派團長傳文華率隊兩連來揚協防兹又由郵開到一大連軍實充足 
　　淮南緝私方統領前令駐鹽城緝私營長宫邦彥撥調軍隊一連至揚編充衛隊藉以衛護鹽務機關此項軍隊已於二十二日薄暮開揚駐紥兩淮運署内 
　　前日鄉間保衛團俘虜之奉軍二十四名連排長各一名解交旅部即經解除武裝暫置新城地藏寺内責令警察第二分駐所看管尚未資遣回籍 
　　駐揚陸軍第十二團長計雨亭現奉令率隊開往六合駐防有二十三日離揚之訊是以城内外近有拉夫之舉　　自軍事行動後帆船輪艘均供軍用是以鎭揚交通斷絶兹經各小輪公司商得馬玉仁同意於二十三日恢復鎭揚短班·鎭清長班以利交通 
[軍事過後之澄江]  
　　江陰快信澄邑日來聞五省聯軍節節前進奉軍退出蘇境後人心大定澄錫小輪即照常恢復每日已有利澄局（新利江）開駛早晚一班惟招商封差在寗被扣尚未允放回兹將二十二日江陰情形分誌如下（一）浙軍運輸處因稅所地方不敷辦公業遷入天后宫　改爲聯軍第一軍兵站處由周兼稅所長大封主理（二）縣署治安會議爲本邑柴米麵粉及各項食用品受時局影響日漸缺少責令警所由各區巡長調查統計以便設法向鄰邑採辦（三）十九日縣署令各點心舖立辦麵包四百觔作犒賞過境浙軍第一師部因不合軍隊食用仍令扛回數日來堆置法庭旁聽席大半發霉王知事擬作爲監獄囚糧以免廢棄（四）時局不靜金融停滯人民集欵爲難縣署糧櫃日徵收數大減下忙本定二十二日每兩加收滯納罰金二角五分王知事因參事員費鴻聲等函請展限半月以示體恤昨（二十二）已布告週知矣（五）北外各商號沙泰來等五十餘家因要塞賴司令應地方治安會公函特派砲兵二十名緝私九十兩營弁兵二十名水警二十名常川駐紥北外假市七校商業議事處爲會哨處昨日開會議决該項給養每天約需十二元概歸各商擔任防衛時間下午九時起至天明止分三班巡邏砲兵爲第一班緝私爲第二班水警爲第三班餘外巡警亦恊同梭巡（六）公署前救火聯合會爲消防重要昨晚八時特召集各會員緊急集議提前冬防輪流分班守夜以備火警（七）源大濟美兩典受銀根奇緊匯兌不通影響每日祇開門二小時當入以二元爲限米價因來貨稀少仍飛漲不已昨日每石又昻起二角許 
[孫傳芳出兵後之浙政局]  
孫派人員愈見寥寥　　浙江孫督辦自統率所部各軍赴前方督戰後關於省政之進行亦因限於財力頓生停頓之現象近日治安方面由省城守備司令孟昭月兼任全省警備總司令對於本省境内治安自可負完全維持之責并由騎兵團長高建勳所部各營暫編爲守備軍與省署所轄之保安隊維持地方秩序兵力已綽有餘裕即寗台沿海一帶由第十混成旅第一團長韓光裕（即去年衢防一役首先佔領仙霞嶺者）就所部各營連分駐鄞象鎭及海門等要隘足資捍衛至於行政方面孫督辦臨行時曾面請夏省長主持一切故近來會銜文件多由省署主稿會印發行以明責任至於會稿事件往往於未辦以先由劉參謀長與蕭政務廳長互相恊商以期妥洽昨晚劉參謀長奉召乘車赴寗蕭正務廳長曾往城站歡送劉與蕭云嗣後一切文件請與帮辦參謀長揚建時兄協商蕭與楊素相熟識將來公務上之商榷自必更形順利惟日來督署人員先後奉孫督辦令調元聯軍總司令部及江蘇督署辦公在杭留守者愈覺稀少聞已由劉參謀長請孫督辦酌定辦法俾維現狀如何核復容俟探明續誌 
[杭州快信]  
　　孫寳琦現尚寓滬赴俄與否未定據此間息總已擬請孫速就淞滬督辦職俾滬事可告結束 
　　財廳延解督署九月分軍政費五萬三千餘元昨已如數解送又省署保安隊經費二萬一千餘元亦甫於昨日撥發其他各機關經費（均九月份）尚須有待 
　　蕭山縣知事郭曾甄奉夏省長電召特詢要公昨（二十三）上午來省晋謁請示下午即渡江返署 
　　德清縣商會電省請求停止拉夫夏省長指令此項夫役由本公署令飭雇募一俟照額招足自可即行停止 
　　浙省出師以來所需夫役皆由各縣代募乃近日省内外發現假冒輸送司令名義四出拉夫得賄即放事爲王司令所聞昨派稽查員多人嚴密查拿盡法以懲 
　　綢業會館奉財政廳令催繳預解六個月捐稅銀八萬餘元以應急需昨已如數凑齊呈解 
　　杭州造幣廠前因滬車中斷暫停鼓鑄前日起上海銀條陸續運到已照常開鑄 
　　碇舶輸送所今日（二十四）承運二師棉軍服萬餘套又子彈二百餘箱午後掛車直駛南京交卸 
[中東路一年來之顧（梅）]  
　　長春通信中東鐵路於去年依據奉俄恊定實行改組互派理事於十月三日中俄理事會始行成立東鐵事權乃由白黨之手移歸蘇俄接管本年十月三日爲一週紀念是日由格蘭德副理事長會同中理事吕榮寰籌備在香坊（舊哈爾濱車站）車站舉行一週紀念會站上紥高大松枝牌樓一座中間懸掛中俄兩國之旗四週懸以中俄鐵路旗門首備有音樂隊頭二等候車室内備有茶點菓酒以欵來賓東鐵全體人員休業一日以資慶祝蘇俄僑民莫不以是日爲赤黨在遠東得勢之推一紀念日故老少男女齊集車站内外者約有萬人興高彩烈頗形熱鬧我國官界如劉督辦蔡交涉員馬總辦特警金處長路警張處長等均於上午十時由哈爾濱站搭專車前往慶祝各有祝詞大致不外共謀鐵路事業之發展中俄兩國邦交之親善等一種套語而已惟我國人民因赤黨當權任意作爲不顧恊定深爲失望故對於該紀念會異常冷淡赴會慶祝者寥寥無幾 
中東路移歸蘇俄接管恰正一年此一年中之成續若何外間尚未知其梗概兹覓得俄報所發表者節譯於後俾我國人得窺該路之内容也中東鐵路歷來對於農業上之關係甚大且極複雜係中俄共同經營之事業與他國之鐵路情形不同查該鐵路延長一千六百餘俄里西部線（哈滿綫）八百八十六俄里四東部綫（哈綏線）五百十四俄里一九南部綫（哈長線）二百二十三俄里五二哈爾濱界内四俄里此一年來之經營單就運輸上之數字加一評判即可見技術及其他各項根本上設備之成績矣更從此數字上可以偵察現在及將來之結果兹就該路現在之成績言如旅客收入於最近三年間無甚變化惟本年之運轉里數縮減運量增加運費減輕而收入似宜短少然一考其事實則不盡然查最近七八九三個月内各項貨物之運輸兩數爲二億三百四十萬一千三百兩較諸去年同期間實增四千零六十四萬八千兩再查該路自去年十月三日起至本年九月三十日止一年間營業總收入爲四三三三五二四五金盧布總支出爲二一八五七七八七金盧布盈餘一六八四一三八二金盧布况今年北滿雜糧秋收較去年豐旺崴港烏路新加整頓冬季運輸之發達亦可操勝劵也 
[呼嫩路更名呼海原因]  
　　濱江商業之可慮 
　　長春通信建築呼嫰鐵路一節業誌九月十六日本報兹聞該路原名濱黑因某種關係更名呼嫰係濱黑線之一段修築之議原不始於今日去年秋間即已設局籌備嗣因與某俄商訂立包工合同條件不妥經奉天張上將電令停止進行今舊事重提惟對各方困難太多故又更名爲呼海鐵路係呼嫰線内之一段自吉省馬家船口至黑龍江省呼蘭之海倫止計長二百六十餘哩經江督吳俊升氏委派高雲琨氏爲該路總辦高氏人雖幹練惟於路務究嫌門外乃呈請江省督辦公署電調四洮路局建築課長温維湘爲該路總工程司兼工程委員會長所有全路一切工程均由温氏負責籌劃又總務課爲全局樞紐課長一席頗爲重要已遴派吳家繼充任吳係皖產曾充呼嫰路總務處長故對於該路内容歷史均極熟悉自温吳二人到局視事後内部一切布置均已就緒於本月一日啓用關防通知各界正式成立設呼海鐵路工程處於呼蘭預定計畫先築馬家船口至呼蘭之一段計長五十六哩四九土木工程及所需一切木料概歸通原林業公司包辦訂立合同期以封江前工竣俟明春開凍後舖設鐵軌機客貨各車輛援照四洮路租借南滿車辦法向就近之東鐵租借夏末秋初便可正式通車 
　　呼海路正式通車後就表面着想濱江市面必因交通便利日進發展然據老於商界者云呼海路一日不通車濱江市面尚可維持倘一經通車則濱江市面必日趨衰敗蓋濱江彈丸之地金融吃緊早達極點市面所賴以不彫敝者幸有江北之糧石爲之調濟年來冬季江北設立糧市濱江已受影響甚鉅將來呼海通車江省糧石爲減省稅捐及手續便利起見想必由松北直裝出口濱江對於江省糧石之供給將從此斷絶不但市面經濟多受極大打擊即國家地方等捐稅亦必減收市面更必起莫大之變動也（十月十五日） 
[滬國貨代表在漢之工作]  
進行四項任務 
　　上海提倡長謀國貨民抵貨會總聯合會代表張子柱君十月四日乘江裕船到漢繼李琯卿宓汝卓兩代表之後往與各法團接洽磋商切實辦法進行彼等所負之提倡國貨愛國募金等四項任務結果提倡國貨一項前中華國貨商店主人唐愛陸·市聲週報社主任李孤帆待發起漢口提倡國貨會並創辦一國貨商場於歆生路八日午該會特在商場籌備處開一全體大會歡迎張代表到會者國貨商店百餘家先請張代表演講繼則各到會商人交換意見所有辦法亦於其時商妥抵貨一項當由湖北全省商界對英經濟絶交後援會切實執行關稅自主一項則由漢口商會長周星棠北上與會力爭愛國募金一項周亦已願意擔任一隊又各界以張代表係旅法各界救國聯合會文書部主任熟諳外情特先後開會歡迎請張演講十月五日與胡適之馬寅初等同時在精武體育會演講（華僑之愛國精神）七日在民新男校演講（愛國）八日在粤商廣生行南洋兄弟烟草公司廣東銀行交通銀行等宴會席上演謹（留法狀况）九日在民新女校演講（女子對國家的責任）十日在關帝廟市民慶祝國慶大會中演講（國慶日的眞意義）此外在武昌方面演講尚有數次 
地方通信 
[松江]  
　　長橋南發生妬殺案　松城自近日來屢見慘殺案其原因非妬殺即刦殺惟大半出之於異鄉游民二十三晚十時許長橋南石老大粥店内先由北方人王得勝（王係去年遣散之四師司務長）與蕩婦胡阿品在彼吃粥續由在西郊開燕子窠之北方人高壽文前來一見王得勝與蕩婦胡阿品同桌而坐即出刀猛剌中王腰肋立時倒斃當由胡阿品拖住喊救始經警所探目費得標及偵探沈壽生等上前逮捕將兇手與胡阿品一併解縣今晨（二十四）經邱承審馳往憸騐屬實飭保棺殮暫厝壇基召領查胡與高壽文本屬姘識近又與王德勝結新歡致被高見而妬殺 
　　徐代知事之消極松江一等警佐兼代知事徐暐係楊仲韓知事臨去時呈請孫總司令委任兼代兹徐接事之時本言暫代七日刻已七日期滿而楊君尚未回任至徐之警佐職務雖有繆銘磐暫代但後方輸送等事責任繁重是以頗露消極如楊不克即日回任聞徐將呈辭兼代但地方公團仍殷殷挽駕以期負責有人 
[蘇州]  
　　蘇兵站已奉令撤銷浙軍抵蘇後即在蘇州車站設第三路總兵站令蘇屬各縣採辦軍糈解站供應吳縣奉令供應者至二十二日正共計米一千五百石麵粉一千袋柴二十三萬斤鹹菜三萬斤均即經蘇兵站解送前方現以蘇地並無軍隊駐紮而大隊已集中於南京浦口痱蘇兵站輸送軍糈至前方殊不便利故總司令部於二十三日晚令將蘇州第三路總兵站移設鎭江兵站司令張鵬奉令後當夜即將蘇州兵站結束移往鎭江酌留辦事員三人在蘇接洽未了事件 
　　浙水警派駐來蘇松江之浙水陸警備隊第二隊長馬克忠與第三隊長李國楨昨日帶同水警兩隊奉令來蘇駐紥於胥門外恊維地方治安 
　　僧寺中發生人命案城北報恩寺於二十二日下午因有施主在内做水陸道塲本寺僧人不戲爰延馬王廟及青松庵二寺之僧人協同拜懺進膳時客僧中有必光·濟忠者因菜蔬欠佳與香伙相駡香伙不服糾集同類二三十人將該客僧等毆打客僧等以寡衆不敵逃出後復邀同數人入内再打正在糾紛之際住持僧昭三聞聲而出見有非僧人帮同客僧相打遂指揮香伙謂此等流氓一齊打他們出去衆香伙等遂將客僧等驅至寺外並打傷數人當經警察聞訉到來將客僧西來等數人拘區而當雙方激闢之時有該寺之塑佛匠梁小山不知被何人擊傷腦經延至翌日下午因傷斃命即經法廳據報派委前往騐屍將該案關係人一併拘案訉問但報恩寺主持僧昭三則謂梁小川係被客僧擊斃本人欲圖卸責 
[無錫]  
　　軍官與軍車之過境浙軍憲兵司令藍庚年因有要公赴滬於昨晨三時由寗開行抵錫係單放專車一輛駐錫憲兵連長鄭家駒君曾上車謁見請示一切又陸軍第三團二營砲兵營長章維英（秉三）麗水人於前晚抵錫當由軍事招待處運輪股副主任嚴伯寅招待至無錫飯店休憇至昨日章即搭輪赴湖又昨日下午一時三十五分浙軍第一軍馬隊一連（共有馬匹三輛）過錫赴寗附掛軍米及鹹菜四節裝載前綫應用 
　　省中催解稅欵之議復本邑縣公署稅務所昨日上午迭接蘇軍總司令陳調元代省長徐鼎康會電兩通嚴催報解經徵稅欵後縣署一科主任楊鼐卿代理二科主任鈕菉洲以電文措詞非常嚴切查核舊卷本縣前由財廳派解十月份忙漕欵項計一萬五百元之鉅而銀漕兩櫃因時值淡月並受軍事影響收入毫無其他經徵各項雜稅亦大半挪移墊支不剩分文實無餘欵可以報解現當楊知事赴寗未返之際一二兩科負責綦重未便聽其延擱致悞事機楊鈕二君當即召集公轉領袖會同計議磋商應付辦法下午三時到商會長王克循商團公會代表馮雲初麵粉絲繭兩公會董事高映川等聚集三科詳加討論先由楊鈕兩主任將陳司令徐省長兩電原文交王馮諸君傳觀一過次由鈕陳述兩電催欵嚴切曁縣署財政困難情形並謂電文雖係對於縣知事嚴切督促惟地方官與紳民唇齒相依應請設法恊助等語當由在座諸君洽商之下僉以際此民窮財盡之秋縣署固屬困難萬分地方士紳亦無法協助應由縣署電復陳司令徐省長婉陳地方困難無欵可解情形請求免予報解一面分别快函吳縣並用長途電話探詢武進縣應付辦法俾得取一致態度楊鈕一君然之四時許散會 
[常州]  
　　殺人兇犯庭訉記武邑魏村議員陳伯琴被匪包須龍狄紀榮誘殺砍去頭顱包狄二匪避匿上海近被法警楊堃在滬會同中西偵探拿獲二十四日晚間解常十時許開庭包狄二匪最初堅不供認審訉歷三小時之久最後包須龍供認於夏暦八月十四日　問約同狄紀榮前往誘殺陳伯琴狄紀榮未肯同往即一人至陳伯琴家敲門將陳誘至某姓祠堂附近用手槍彈其頭部陳倒再將菜刀砍其頭　擲於孤墳塘中至所謀殺之故則以陳伯琴屢欲拘拿包狄二匪到縣究辦故下此毒手 
　　江陰快船被刦二十四日九時許周莊至江陰快船駛至離莊七里許地方忽來一匪船擁上快船行刦槍傷一人落水兩人刦去現洋三百餘元現江陰水警已飭　追緝聞匪徒中尚有四人身穿制服各有盒子砲一架行刦後向西北逸去 
[崇明]  
　　組織保衛　崇明前六七年本有保衛團以徒具形式未施訓練旋即解散兹各紳士鑒於時局不靖恐警力單薄不足以維持地方治安故擬再辦保衛團但組織方法與前不同須經過切實之訓練然後派往各市鄉服務前日城市總董蘇人權商會坐辦朱楚良爲組織手續已與縣知事接洽一度仲知事頗以爲然不日即開始招收團員一　編練成立擬再擴充舉辦馬隊 
[南通]  
　　七十六旅開往睢寗駐通陸軍第七十六混成旅兼通海鎭守使張鏡湖昨奉寗垣電令委任爲江蘇第五軍總司令調駐睢寗張旅長奉令後本有編制全旅隨同出發之說因紳商各界請求酌派隊伍留駐藉資鎭懾該旅長勉允所請决將原駐南通之一五二團二營王營長除抽調一部份充任司令部衛隊外其除仍擔任通邑防守事宜全旅原有機關槍一連砲隊二連工程一連輸送向由水師管帶朱銘三擔任各隊現正準備出發聞一五一團陳團長將率領一營營長趙則韶二營營長趙子超三營營長陳辛伯先行乘坐大達輪赴睢寗塡駐其一五二團趙團長蔭園軍事學識素擅優長奉令赴寗垣列席軍事會議昨始返通報告聞將隨總司令於明日（二十四）登程該團一營曹營長三營馮營長原駐如皐海門二縣現已電調來通同時開拔又該旅欠餉一萬八千餘元另軍事用欵需洋二萬餘元共計四萬元業由縣署稅所江海分　曁各銀行錢莊分别籌墊交由張旅長核發應用矣 
[鎭江]  
　　聯軍派兵一連駐鎭鎭埠自奉軍退走後雖日有浙軍開鎭然均過而不留故市面治安概由商團警察維持昨日聯軍總司令特派兵一連駐紮鎭地俾得維持治安今該連長鄭祥已佈告週知矣 
　　警廳注重防務鎭江警察連日供應一切極其忙碌昨馬廳長爲注重地方治安起見特通令城内外各區於各衝要地方一律加派雙崗於晚六時起至翌晨六時止又令各區將奉軍前在鎭所貼各佈告一律揭去以免淆惑人心 
　　商團團丁新定分駐地點鎭江商團因團員不敷保護商塲添招團丁一百二十人編成一連分三排十二棚今日新定分駐地點特錄於後一排一本團二鎭屏巷三操塲四廣肇公所二排五六道路工程局七楊家巷八山巷三排九荷花塘十米業公所十一城内毛家祠堂十二城内實濟堂 
　　水陸總巡辭職鎭江江邊向設水陸總巡局稽查租界内外及江邊船隻巡官田頤供職多年此次軍隊封船備受痛苦呈請縣署辭職兹已另委楊珥珊接替 
　　商會召集各麵粉廠會議鎭江麵粉分銷處不下十餘家此次軍隊供給以麵餅爲大宗故所需麵粉甚多商會今日散發傳單請貽成大豐大同等公司明日開會商議供給辦法但各廠去歲所欠麵粉費至今未還無力再行供應 
[六合]  
　　省防軍今日調防駐紮六合之省防兩營未及數日昨（二十二）又奉令撤防各團體以省防在六收容潰兵維護地方極其得力乃電求省政府准予留駐一營以資鎭懾惟迄今覆電未到省防已準備一切定於今日（二十三）開往儀揚駐紮並將收容之潰兵一併帶行聽候解决 
　　三十一旅奉軍在葛塘繳械自瓜埠至葛奉軍兩千餘人停頓葛塘進退失據聞昨（二十一）由駐浦第四師軍隊開拔至葛勒令奉軍繳械每人給川資三元遣散回里其有少數不願繳械者則竄散四鄉於下午七時　許在葛奉軍已完全繳械葛塘市面由第四師維持但人民於驚恐之餘未曾開市 
[嘉興]  
　　鄉間仍多冒名拉夫嘉興自大軍過境後拉夫封船早由官廳制止因之秩序漸復交通無阻詎深鄉僻地仍有冒名拉夫等事發現近如王店方面有錢某等竟懸緝私營符號携招兵處公文挨户詐索受愚者頗不乏人現由該管易警佐具呈到縣經縣轉函查究惟鄉間類此之之冒名拉夫迭據一般人士之傳說竟不勝枚舉深願地方官吏對此冒名詐索之拉夫人犯宜拘案嚴懲俾免人民受害 
[嘉善]  
　　砲兵開後之防範本邑束西北三面與蘇接壤港紛歧向爲鹽　出没之所昨日起佈告戒嚴其留守怀中令業由緝私統領王茂桐兼任昨亦佈告人民各安所業城廂由警所長金祖　巡官吕梁督飭長警日夜梭巡頗見認眞干窰·西塘·丁栅·俞匯·天凝冶窰等逼接蘇境口隘並由縣知事牛蔭麐電請水警第七第八胡張兩隊長飭屬加意防範故城鄉日來未聞有竊盜之事惟未駐警隊鄉村有設保衛團以資自衛說 
[湖州]  
　　太湖中傾覆兵船二十一日晨聯軍在太湖中傾覆巨船一艘船中滿載士兵夫役數百人均未遇救慘矣 
　　失火焚斃老嫗二十二日下午四時城内青雲屏巷某姓家因不戒於火突肇焚如霎時火勢燎原不可響邇並即延燒鄰居當經各區消防隊聞警馳至奮力施救再由商團與警察臨塲彈壓歷半句鐘始熄焚燬房屋五六幢有顧姓老嫗因未及逃出竟遭葬身火窟尚有男子三人在火熾時奔入取物事後均各失踪究屬有否逃出一時無從查究 
[寗波]  
　　司令部嚴查郵電寗台戒嚴司令部近　因防軍情洩漏起見特　專員向電報局江北岸郵政總局城内江東各支局分别數　兹錄其扣留條律如下（一）有語涉含混情節可疑者（二）有　存挑撥言過其實者（三）有非屬軍警各機關人員而用密電文者（四）有關於軍事上之應守秘密者（五）有搖動人心妨害地方之語者 
[滁州]  
　　東北軍一連開拔北上東北陸軍第一團之軍士連（學兵）一連日前開拔到滁以城内之夫子廟爲宿舍第四國民學校爲敎室已誌日前本報該連駐滁未久即奉令開回原防今（十九）日上午九時許隨十　慢車掛敞車三輛開拔北上矣 
 
 

Page 10

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *　 
敎育消息 
[要聞]  
[第十一屆全國敎聯會在湘開會紀（十一）]  
　　第十一屆全國省敎育會聯合會於本月十四日在長沙開幕昨爲第十一日兹將昨日所得電訉錄下 
　　二十三日之第五次大會 
　　長沙漾（二十三）午後一時敎聯會開第五次大會向玉楷主席議决案件（一）催促各省區實行敎育經費獨立案照審查通過（二）請各省區敎育行政官廳設法收容敎會學校師生案照審查通過（三）統一敎育權建議案公决不成立（四）建議敎育部請提出國務會議通令各部院及全國各機關所有公文布告一律改爲語體案公决不成立（五）請政府加印四庫全書甲種分配各省區公立圖書館案照審查辦法通過（六）平民敎育應於千字課本外添編補習課本案通過 
　　二十三日之審查會 
　　長沙敎聯會漾（二十三）晨乙組審查會第六次會（一）擬請推廣青海敎育以期開化民智案設立西北邊疆學務局以利進行案合併討論將其主文改爲設立青海敎育機關案其文字請王希禹祁中道修正（二）擬請政府劃分全國敎育爲内地邊方兩大學區案打消（三）請政府速於西北邊疆要區實行興辦墾牧礦產敎育案成立（四）建議設施政治敎育以增進人民政治智識案打消（五）組織國内外敎育考察團確定經費案因四屆曾經議决故改主文爲請實行第四屆派員考察國内外敎育 
　　又有各團體定期歡迎各代表 
　　長沙湘省各機關團體歡迎各代表除前所定外兹新歡迎者有（二十五）日十時律師公會十二時全省敎職員聯合會四時公校聯合會宥（二十六）日四時基督敎聯合會感（二十七）日十時私人宴會四時省農會儉（二十八）日四時修農育才兩校艷（二十九）日甲工陷（三十）日女師 
　　四川歡迎下屆大會在川舉行 
　　長沙四川省敎育會來電歡迎下屆敎聯會在川舉行（以上二十四日下午五鐘） 
　　大會對於庚欵之主張 
駁覆　部批文通電全國力爭 
　　全國敎育會聯合會第一次聯席審查會議時公推庚欵董事會代表　步青湘代表張唯一起草駁覆北京敎育部不許庚欵董事會立案文與通電各省各團體一致援助進行兹該項文稿業經李張二人擬就交大會審查通過發行用誌於下（一）（駁敎部批文原文案查本聯會呈請采用第十屆議决各案奉批尾開至庚欵分配標準及董事會組織原則案事關國際協定情形各有不同所請碍難照辦各等語又准依據本聯會所組設之庚欵董事會函告亦經奉到批令以此案業於第十屆全國敎聯會呈内批示未予照准竊維庚欵興學原爲中外人士之共同主張用以興學之應求普遍並早經國人論述精詳故大部認爲碍難照辦亦不在庚欵之不應用以興學不在興學之不應普遍而在有國際協定之拘束惟本聯會詳究事理以爲所謂國際協定殊未拘束分配上之標　與經管上之組織所有緣由請得申述查德奥之欵係巴黎和約取消並未由何國指定何項用途能否用以興學惟在政府之肯否興學此毫無恊定之拘束者其一美欵依美國會表示之意旨係發展中國之敎育及文化事業依美政府所派孟祿博士發表之言論且復鄭重聲明絶不另附條件爲恪循中國敎育界之意見惟在防止作軍事或不正當之用途所謂應發展中國之敎育及文化事業所謂須恪循中國敎育界之意見正與本聯會之主張完全相合此有相合之旨趣并無他項恊定以爲拘束者其二俄欵協定大綱第十一條所附聲明書其第一項尾載完全充作提倡中國敎育欵項之用其第二項所載設立一管理並分配之委員會由中政府委派二人蘇聯政府委派一人照本聯會所議分配庚欵之標凖亦係完全充作中國敎育欵項照本聯會所議管理某退欵國庚欵之董事會亦係中國占董事全額三分之二而退欵國占其三分之一此具有協定而協定内容正與本聯會議决案相合含者其三法欵金紙之爭忽痛解决以後所指定用以辦理中法間敎育者其數目性質預算及管理本有由中法兩國政府協定之規定將來如何協定中國政府應有一部分相當之主榷暫不置論但其　額五百萬元在中法實業銀行復業協定第五項實已明載充用於中國敎育事業未加何種限制此又具有　　而恊定内容並未拘束全部之退欵者其四至於日本退欵名爲辦理對夫文化事業在外津貼留學郎爲收買我國之學子在内設立機關即爲侵略我國之行政英之情形大抵相同此種退而不還之辦法隠患至大國人之抗義亦正烈我政府應據理力爭俾合於本聯會議决之標準原則始無負於國人之所期望此則事涉例外應即反對不能引以拘束本聯會之議决案者其五由上所述所謂碍於國際恊定於事已屬不符於理更有未合兹請再就已經退欵以後所發生各情形推論之俄美退欵全部及法欵餘額之用途固已明白規定用作敎育或文化事業矣並未見有不應用之於各省敎育事業之規定現在處分法欵餘額不問大學中學小學不問公立私立不問京内京外凡與經收法欵當局有私交者乃得　潤凡能脅迫經收法欵當局者乃得分潤乃至以酬勞經手與　蔽消息之故二三私人與少許新聞界亦各得有分潤茫無標準任意取携試問解决金佛郎案之協定曾已規定此種無聊之分配法否俄美退欵之經管亦已明白規定設有中國董事或委員矣并未見有中國董事等不應徵取中國全敎育界同意之規定俄欵委員二人在去歲之派定與今年之撤消皆出於我國政府之所爲美欵董事亦係我國政府根據二三私人團體之擬議所派定二三私人團體所擬議可作依據而代表全國敎育界所公定之組織原則獨碍難依據早經派定之委員得因一時之愛憎而撤消而於未合公定組織原則之董事會或委員會獨碍難改組此又對於所謂碍難之處誠百思不得其解者也總之如何退欵或有國際之恊定而退欵以後之如何運用則屬我國主權我國政府自應容納全國人公共之正當意見本聯會爲代表全國各省區敎育界之法團在第五屆即已議决請將退欵專辦敎育在第七屆復經議决請以停付德俄賠欵撥爲敎育專欵至第十屆鑒於已退各欵保管人員之組織未得其宜推知將來之分配必難適當因即議决分配標凖與董事會之組織原則所定支配成數國家敎育仍得十分之一所定中　　　董事會中國名額僅占三分之二蓋已體察事勢曲爲遷就極方避免政府進行上之困難乃猶以 
[湖南平民敎育促進會歡迎全國敎聯會代表攝影]  
國際恊定相欺飾是非蓄意有在便作不正之用途即係被人所蒙一任他方之壟斷我各省區追念往日攤付之艱苦力求現時支配之公平對於一方之把持與不正之移用皆所反對决不敢默爾而息特此再陳緣由請予察核務迄迅即查照前呈原案解决妥定批令知照母使不得所請至須别謀自决實爲公便（二）（致各省區電）庚子賠欵外人以科罰我國民每人一兩之率定額四萬五千萬兩分三十九年清償加四厘息金總額共九萬八千二百二十三萬八千一百五十兩按各省户口比例加稅分攤每年共攤一千八百萬兩民國元年改由關稅支付時計各省已攤付之數最多者二千五百萬兩少至二百萬兩者僅有一省自友邦鑒於我國民反抗侵略之趨勢與日俱進遂以退還此項賠欵表示親睦美先倡議俄法斷之近則凡屬辛丑和約各國均已同此傾向國人感謝之餘追念前事猶有隠痛自應普遍均配發展各項鞏固國基之主要事業以勵人心而維國勢不意學閥預謀壟斷政府乘機利用追溯原委罪惡多端綜其要點厥有五種一私自擅用也如德奥賠欵每年五百餘萬元經巴黎條約取消後政府託詞以三百餘萬元抵充公債查庚欵興學早成定論德奥賠欵亦庚欵之一乃以一時之託詞作爲别用已多不合二喪失權利也如金佛郎案根據約文任以賤價購買電滙一語以紙幣清償法欵不過四千餘萬元乃政府不顧全國之反對竟承認爲一萬三千餘萬元以六千萬元換取中法實業銀行無利證券七百萬元償倒閉之股本餘額僅留七百餘萬元作辦理中法間敎育事業五百餘萬元作中國敎育之用法欵金紙之爭旣經如此解决意比諸國行將沿例辦理姑不論用於興學能有若干而在國庫損失又將有二千餘萬元之鉅此其爲害更屬重大三勾結學閥互相分贓也法欵之劃作敎育用途者亦由政府與學閥暗中取携政府人員或分數百萬元或分數十萬元業由北京地方廳翁敬棠憸舉行將以力脅賄誘希爲宣告免訴至於用之敎育僅以少許贓欵分潤於北京公私立大中小各校與新聞界以及外省有私人關係之公私學校至使北京學界以分贓不匀包圍財政總長李思浩之私宅怪象百出有目共覩内旣有喪敎育之清潔外將更貽列邦以　笑四託名恊定别謀把持也如俄欵除抵押公債庫券外尚餘九千七百餘萬元協定大綱訂明完全充作中國敎育之用乃政府從未聲明用途始山蘇俄政府授意之蔡元培徐謙充任委員蔡未回即以李石曾代理近以爭贓關係撤銷蔡徐全部歸李掌握數額用途均已無從過問又如美欵每年約一百三十餘萬元由中國文化基金董事會管理其中國董事爲政府所私授　董事章程爲身任董事者所私定其董事所擬支配庚欵之辦法則皆爲便於各該董事之私人事業者從未徵求各省區敎育界之同意但憑少數學閥之私便處理全國共有之公欵不得其平所在皆是五爲外國政府作倀以縱容其文化侵略也如日英賠欵退而不還實爲貫澈其帝國主義之政策舉國人士莫不反對政府竟私自容納派定委員少許學閥以日欵之用於敎育及女化事業與美欵所標用途大致相同亦惟日謀其所以求重複補助之道遂置一切隠患於不顧上述各端特其概要所有詳情殊難罄述總之國民當知現在當局之能結託與國以自私憑藉軍閥以相持包辦一切賄選以欺我國人實緣握有年收二千餘萬元之退欵恣其取用夫中央收入本鉅内旣虧欠政費外又不用國庫一錢以補助各省區之正當事業爲時不過半載舉債以累吾民者已在五萬萬圓以上而對於原由各省區擔負之庚欵猶不以還之各省區我各省區人士坐視不問竟任少許特殊階級賣國營私以致内亂滋長士風日頽能勿痛心本聯會第十屆議决退欵以大部分按人口比例小部分按攤付比例配給各省區用途雖專屬於敎育效力實不僅在敎育之一部各省區多得一部庚欵以辦敎育即可多餘一部地方欵以辦理其他事業關係之廣至爲易明邇者關稅會議正在進行政府不爭自主惟貪小利將來關稅雖稍有增益而厘稅必全行撤除若不力圖由關稅每年提撥之庚欵撥還各省以資彌補將見所受損害不獨敎育所望各省區各界人士協同力爭務使此項退欵仍以還之於各省區設所爭無效即在退還之相當範圍内扣留關鹽各稅藉作抵制本聯會爲謀各省區敎育之平均發展亦即藉以謀各省區一切事業之平均發展關於庚欵一案知之甚悉正在力求實行分配於各省區惟各省區各界人士有以援助不勝大願謹一此陳詞敬候明敎 
[蘇敎廳長胡庶華有更動消息]  
　江蘇敎育廳長胡庶華就職未久近有更動消息聞繼任者以徐則陵爲最有希望云 
本埠 
[縣敎育局飭女生在校一律穿制服]  
　　上海縣敎育局昨致本邑各女學校公函云逕啟者奉縣公署轉奉江蘇敎育廳令開案奉敎育部訓令以據第一次全國敎育聯合會呈送各校女生應依章一律着用制服一案内稱衣以蔽體亦以彰身不衷爲災昔賢所戒矧在女生衆流仰望雖曰末節所關實鉅查學生制服敎育部原有定章其在男子向無大差惟女生衣質色澤多欠整齊非質料　華即形式詭異甚或故爲寛短豁廠脫露揚袖見肘舉步窺膝殊非謹容儀尊瞻視之道應請敎育部通令各省區最高敎育行政機關嚴飭各校在學女生務須一律按照定章着用制服其制服制作袖必齊腕裙必及脛不得自由改易有抗不遵行者施以相當之懲戒庶足以挽靡習而端校風等語（中略）該會所呈各節殊屬切要合行令仰遵照轉飭遵辦可也此令等因由縣轉行到局奉此相應函達貴校查照辦理 
[省敎育會幹事員常會紀]  
江蘇省敎育會於前日（二十三日）下午五時開幹事員常會出席者九人沈信卿君主席（議决事件）崑山安亭鄉小學校黄飛鳳孫開甲顧廷鈞黄一聲來函聲明前請恢復安亭鄉立第五小學校函未經列名緣由議此案前據崑山縣敎育局函復甚詳即將原函抄復（報告事件）（一）報告泗陽縣敎育會函告改選（二）報告安徽省立學校聯合會删代電湖北各縣敎育行政聯合會代電均表示對於處分庚欵之主張（三）報告第十一屆全國敎育會聯合會寒代電知本屆開會日期（四）報告上海保安會函寄徵信錄一册 
[省敎育會籌備招待美國大學生紀]  
　　昨日下午四時江蘇省敎育會開會討論招待美國海上大學學生事出席者鄭果齋·趙祖康·朱經農·楊衛玉·金通尹·王志莘·股芝齡·張伯初·朱少屏·潘仰堯·長琅雲·潘序倫·趙師復等公推殷芝齡君爲臨時主席並報告本日集商招待美國海上大學考察團之原由遂即討論方法議决如下一議决函詢中華敎育改進社（一）在上海勾留數天（二）是否須住旅館（三）何日可準到上海（四）來時由火車或由輪船一組織上海招待美國海上大學考察團委員會一議决加推招待委員四十二人一議决請上海總商會·縣商會·市公所·交涉使署·商務印書館·中華書局·世界書局及今日被邀未到會之學校團體一體加入本會一議决俟中華敎育改進社復到後通知全體委員及邀請各團體代表開第二次委員會一議决公推朱少屏君主持招待事宜並赴美領事館接洽一議决推定王志莘·鄒恩潤·潘仰堯·楊味餘四君爲書記一議决參觀分學校·工廠·商業機關·名勝四種 
[留美學生會長羅隆基歸國之任務]  
報告美國霍布金斯大學對華會議情形 
　　美國霍布金斯大學對華會議吾國留美學界被邀與會者有十餘人之多前東入校長郭秉文亦在其列當經吾國參與會議各代表公推留美學生會會長羅君隆基返國報告會議經過情形羅君刻已到滬聞敎育界將定期開會歡迎請渠演講會議詳情 
[縣敎育局定期開自然研究會]  
　　上海縣敎育局昨致朱伯華等通告云敬啟者前小學敎育研究會開會時曾提議研究採用敎科等辦法當經議决先將研究自然科擬請朱君伯華沈君嘉徵鄭君果齋范君罕波朱君有章劉君芸書組織研究會業經該會函達台端兹由沈君等商定於十月二十七日下午四時在縣敎育局開第一次研究會爲特專函布達希撥冗惠臨是荷 
[華東青年會敎育會改期舉行]  
第五次華東基督敎　年會敎育會原定於本月二十三四兩日在杭開會嗣因江浙軍事緊迫交通不使已改至十二月十八九兩日仍在杭州集會兹先將該會程序及論文等分述於下（一）程序本期　要議案分錄於次（一）擴充日夜校問題（二）各科敎學方法（三）各種敎育事宜進行方針（二）論文以上兩項歷次所舉行者大致相同惟本年據上屆會議通過另增論文一項是屬創舉問題附後（一）青年會學校行政問題（董承光）（二）國文敎學問題（周瑞璋）（三）商科敎學問題（朱樹翹）（四）感情的敎育（尤敦信）（五）青年會夜學與導爾頓制（劉湛恩） 
[中華足球聯合會昨日開始比賽]  
　　甲組光華與持志......光華勝甲組三育與曁　　南......擇日再賽 
　　乙組嶺南與澄衷......澄裏勝乙組南洋　　與南中......南洋勝乙組同濟與南方......未賽 
中華足球聯合會共有甲乙二組甲組九隊乙組二十隊合計二 
[中華足球聯合會甲乙組優勝隊之奬品]  
中華足球聯合會業已開始比賽爲鼓勵各隊起見現由程貽澤君特備大銀杯二只將來分贈甲乙組之優勝隊左圖爲奬品之攝影 
十九隊昨日爲該會比賽之第一日并將各隊比賽情形分誌於後（一）光華與持志（甲組）光華大學足球隊與持志大學昨在中華棒球塲比賽參觀者二千餘人裁判員爲梁觀松君一時半警笛一鳴雙方前鋒開始接觸光華前鋒即乘勢侵入敵陣持志前後衛防守頗密故得無事未幾持志亦大舉反攻光華幾頻於危此後十分鐘内雙方屢進屢退各無所獲至一點四十五分時光華左内鋒孫星岩自左進攻持志右内衛失足中堅遠離光華中鋒董小培乘隙射入一球持志負球後前後衛加意防衛故光華前鋒雖精練亦難深侵入内未幾持志罰十二碼球由光華伍　武踢出被持志守門員倪孝同拍出未進上半時結果一與○之比光華勝下半時光華乘一鼓之氣在十分鐘内被中鋒董小培攻入二球斯時持志聲勢頓轉五前鋒著著進迫中堅歐陽旭輝又隨後接應光華内部防守稍懈乃爲持志右内鋒周肇文踢入一球此後持志内部又告緊急雖屢爲倪光祖譚達鐸歐陽旭輝等救出但來勢凶猛故又爲董小培刁光輝各踢進一球比賽結果爲五與一之比光華勝昨觀持志隊球所表演之成績令人可驚如能加意訓練亦光華之勁敵至光華之前鋒内衛因多係久戰之將又復訓練有素其得勝利故在意料中也 
（二）三育與曁南（甲組）三時光華與持志比賽告終三時二十分三育與曁南乃開始起賽蔣湘青爲裁判員曁南前鋒頗見聯絡進行又極迅速三育内衛猝不及防爲其右内鋒歐陽傑星攻入一球此後三育球門屢有險球咸由守門員何春輝防守得法遂得無事至十分後三育前鋒進攻頗烈在紛亂間突爲三育左内鋒黎寳駿踢入一球接後丁人鯤亦踢入一球上半時二與一之比下半時雙方攻擊益見猛烈但咸無成績可言離告終前十五分二隊隊員忽因誤會而生衝突裁判員視察稍緩而觀衆之不諳會塲規則者羣趨塲内秩序頓亂裁判員宣告停止二隊勝負將俟該會委員討論再行公佈比賽遂因此而無結果六時後委員會及曁南三育等代表討論善後結果因事出誤會故另日再行比賽昨日勝負球數作爲無效聞此次肇事起點雖出於二隊誤會但二旁觀衆若能遵守秩序决不有紛亂景象故委員會及其他各隊人員均望自後觀衆亟須恪守塲内規則否則不僅有損各個人之聲譽且於體育前途亦有妨害也 
（三）嶺南與澄衷（乙組）嶺南與澄衷二隊昨在中華足球塲（即在中華棒球塲相近）比賽容啟兆爲裁判員雙方球勢相等難分彼此上半時無勝負下半時嶺南内衛不幸以頂球不愼反入門内致負一球否則鹿死誰手正未可知也二隊比賽結果一與○之比澄衷勝 
（四）南洋與南中（乙組）南洋大學乙隊與日暉橋南洋中學二隊昨在南洋大學比賽周家祺爲裁判員上半時南洋前鋒頗得勢連勝四球下半時南中防守較嚴故南洋前鋒無隙可乘比賽結果四與○之比南洋勝 
（五）同濟與南方（乙組）同濟與南方之賽球雙方同意延於今日下午三時仍在吳淞同濟舉行 
　　附今日甲乙組各隊比賽表 
隊名組别時間球塲 
樂羣與聖芳濟乙組准一時半中華棒球塲 
樂羣與嶺南甲組准三時半同上 
江南與濟南乙組准一時半中華足球塲 
浦東與家星乙組准三時半同上 
同濟與南洋甲組准一時南洋大學 
招商與體育塲乙組准三時公共體育塲 
郵政與復旦乙組准三時徐家滙復旦 
甲子與三育乙組准三時膠州路三育球塲 
光華與徐匯乙組准三時徐匯公學 
同濟與南方乙組准三時吳淞同濟 
[嶺南體育會昨晚聚餐　歡迎李惠堂]  
嶺南體育會前爲嶺南學校同人所組織近日極形發達加入者多係各界體育　將昨特設宴歡迎新會員李　堂君當時李君因事先離該會正副會長李國義楊伯平及重要職員翁德　張樂梁文津李祖華等均在座席痱又有會長李君及孫君等演說聞該會加入中華足球聯合會甲組之一隊人之　形完美實爲各隊之勁敵云 
[寳山市鄉敎育會聯合會之發起]  
　　江灣鄉敎育會昨有公函致各市鄉敎育會發起組織巾鄉敎育聯合會以謀敎育上之革進原函云敬啟者敎育事業日新月異而歲不同故步自封難免無閉户造車之誚我等爲市鄉敎育研究機關平時對於設施旣各有所研究亟應互相交換藉商統一改進之方爰由敝會發起組織寳山全縣市鄉敎育會聯合會俾收集思廣益之效即經擬具簡章草案相應函達如荷贊同敬請貴會推出代表二人備函寄會以便定期開會討論進行是所至盼附寳山市鄉敎育聯合會簡章草案（一）本會爲謀寳山各市鄉敎育共同發展研究改進起見聯合市鄉各敎育會組織之定名爲寳山市鄉敎育會聯合會（二）本會設事務所於某處（三）本會會員每市鄉二人由各本市鄉敎員會具函推定之（四）本會設委員五人洽議會務事務主任一人處理會務均由會員互選任之其任期一年連選者連任（五）本會大會開會地點就城市羅店閘北三市輪流舉行其塲所及日期由委員會定之（六）本會議决案件有關全縣敎育行政者應由首席委員呈請縣知事核定（七）本會經費由各市鄉敎育會分别擔任其收支賬目應交委員會審核（八）本會每年開大會一次委員會若干次由事務主任召集 
之（九）本會應備木質圖記一方由委員會擬具式樣呈請縣知事核定刋用（十）本會辦事細則由委員會規定之（十一）本簡章有未盡事宜得隨時公决修正（十二）本簡章除呈報縣知事備案外并分函縣敎育會及敎育局查照 
[務本女校昨開學校紀念會]  
　　西門縣立務本女校自開辦以來倐經廿四載昨日爲該校開校廿四週紀念日除休課一日外復有紀念會及餘興以誌慶祝上午九時開紀念會首由校長報告辦學之經過與念昔之比較次由朱大可演說散會後敎員學生均供壽麵壽果下午一時許由學生表演餘興其節目爲初小部之表情唱歌舉動天眞中學部有十樣景雙簧麻雀與小孩並有某學生之拾黄金頗不弱末爲諷世劇意頗中肯閉幕時已鳴四下矣 
[胡適之明日在光華演講]  
胡適之應光華大學之請定於明日下午四時在該校演講並聞所擬講題係關於學生之求學運動及愛國運動兩端云 
[東臺旅滬學生會之籌備]  
年來東臺學生來滬求學者日漸增加不下五六十人現由復旦大學朱鍾琦·黄承鏡·戈紹武·萬達觀·高永濤商科大學王淡如南洋大學侯景華光華大學王靈根等發起組織一東臺旅滬學生會以聯絡鄉誼砥礪學行改良桑梓爲宗旨刻正廣徵會員聞已定十一月一日（星期日）下午二時假商料大學開籌備會討論一切進行方法 
[職敎社敎育會合辦商校明日開課]  
　　中華職業敎育社江蘇省敎育會合辦高級商業夜校現定於明日（星期一）下午八時起開課昨已分函各講師及各學員矣 
 
 

Page 11

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *   
 
 

Page 12

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *[商業市况]  
北京專電（二十四日下午七鐘） 
　　前塲玖陸開盤三零三低至二九六五收盤二九七二五成交三百八十餘萬伍年開八四一成交五千後塲玖陸開盤二九七五低至二九三五收盤二九五二五成交一百八十餘萬 
[釐漲拆鬆銅幣稍貴]  
昨日星期六銀幣市况尚稱平靜計早午兩市均爲七錢二分五釐較上日回升一毫二忽半銀拆早市尚定價爲一錢五分午後跌爲一錢較前日跌去七分小同行做開各價獨江南小洋與貼水依舊定立計江角仍爲六錢零七釐貼水五十九文餘均改小如廣角較水半釐價五錢五分一釐二毫半鋼元又回小一千文改爲三百四十一千文衣牌小去七文爲二千四百七十二文角坯小一文計一百八十八文云 
[國内匯兌市况]  
上海銀行昨（二十四）日國内滙兌行市報告云今日津漢兩埠銀滙津跌漢漲行化爲一千零五十九兩五錢洋例爲一各零三十五兩七錢五分京公砝爲一千零五十一兩五錢其他各埠銀匯鮮有交易洋滙京津漢均下跌一元計京爲一千零十六元津爲一千零十五元漢爲一千零零一元烟台忽漲每千元須貼水十元濟南因軍事關係不能通匯青島雖有市價交易甚稀每千元貼二十八元蕪湖亦因時局影響匯水大漲每千元貼十八元蘇屬如蘇錫常寗爲一千零零三元鎭江爲一千零零二元五角其餘各處仍舊未動云 
[神户英美匯市電訊]  
昨日神户滙市上午來電云日美賣價四十元O八七五小一二五買價四十一元亦小O六二五日英賣價一先令八辦士二五小O六二五買價一先令八辦士三一二五小O三一二五正午電云日美賣價四十元O九三七五高O六二五買價四十一元O六二五高O六二五日英賣價一先令八辦士二五買價一先令八辦士三一二五均未更動午後休市無電 
[外匯掛價一致改賤]  
　　内盤市况與未改賤時相仿 
　　昨日星期六各滙水掛價完全改賤計先令長二五改爲三先令二辦士七五印匯大一羅比半計二百十二羅比七五法滙大三十五法郎掛一千八百四十五法郎美匯大二五爲七十八元香滙小二五計七十七兩東匯小二五掛五錢二分七五　匯大一盾二五計一百九十三盾新滙小五錢改掛七十三兩至内盤市况先令交易甚清價格尚趨堅定美匯則反較前日略堅惟成交亦少東滙初時尚屬平穏嗣以人氣不佳略疲Ｏ六二五結果則與前日未改賤時相仿云兹分述如後 
　　先令昨日星期六先令掛價改長二五計掛三先令二辦士七五銀行家祇有半日市况交易依然清淡但價格未見轉疲仍與上日相同計賣出爲三先令二辦士七五買進爲三先令二辦士八七五云 
　　美滙上日美匯掛大二五改爲七十八元銀行賣買價格未見軟化反較上日略緊惟交易仍呆計上午賣價爲七十八元一二五買價計七十八元三七五反較漲二五至一二五 
　　東滙昨日之東掛價亦小去二五爲五錢二分七五各銀行賣買之價仍趨平定交易依然不暢計成交之價於上午賣出初爲五錢二分五六二五買進爲五錢二分四三七五後則稍疲如賣價爲五錢二分半買價爲五錢二分三七五市况與上日相仿 
[標金堅穏市塲内發生衝突]  
昨日星期六大條近期不動仍掛三十三辦士一二五遠期長Ｏ六二五改爲三十二辦士八一二五美匯兌開盤及銀價日美日英皆無變化計開盤仍爲四十八元四角三七五銀價七十一元半日美四十一元日英一先令八辦士四三七五惟收盤大一二五改爲四十八元四角五六二五十二月份標金開盤時最軟計二百五十六兩八錢先令揭曉後各滙完全改賤然内價仍然平定以是金價未跌後因人心稍好收盤金價升爲二百五十七兩二錢交易不多故於十一時一刻即行收盤全市高低相差祇四錢烚赤做開與前彷彿計開盤爲三百二十兩收盤爲三百二十兩零二錢五標金結價亦與上日相同計本月份及十一月份均爲二百五十六兩十二月份二百五十七兩補水二百五十六兩但標金交易於收市後塲外仍有賣買價爲二百五十七兩一錢至二百五十七兩成交者有元亨賣與鼎泰三十五條價七兩一錢又泰昌永賣與鼎泰七十條價七兩又聞塲内發生小衝突因收盤掛價爲七兩二錢忽有一坤利金號之經計人自行將掛牌掉爲七兩司職者因有犯主權互相爭論後至理事處評理調解仍無一定解决故謂爲七兩收盤則塲内掛價仍爲七兩二錢云 
[公債市况暢旺價格續漲]  
　　九六債後市回跌 
　　昨日（十月二十四日）各債市况較前旺盛合計全日期貨成交總額達五百四十一萬元九六較多佔二百四十五萬元整六次之計一百六十七萬五千元金融計一百二十四萬五千元七長僅四萬五千元現貨交易較前寥落共計八萬六千元九六計七萬五千元金融整六合祇一萬餘元本所股略有交易計五十股全日市價在前市時各債均較前漲上半元左右惟後市九六因各方抛出甚鉅市價因之回下半元許結果較前日回小三四角餘如七長金融整六期現貨均較前漲上半元至一元不等兹分述昨市各債市况如左 
　　金融公債金融現貨千元票僅前市開出價八十八元較週四漲上九角半期貨十月期價八十八元三角半比前巾漲上四角半比前日亦續漲四角半十一月期價八十八元八角比前市漲上三角半較前日續漲八角半十二月期價八十八元九角半比　　略　一角較前日則續漲九角 
　　整理六釐整六現貨債七十五元比前市漲四角半較週四續漲六角期貨十月期七十五元五角較前市好起二角比前日漲上九角半十一月期價七十五元九角半比前市漲上三角　較前　續漲五角半十二月期價七十三元八角比前市略　一　　　較　則續漲七角 
　　七年長期七長現貨仍無交易期貨十月期價六十八元三角較週三漲上六角半十一月期全日無市十二月期價六十九元零五分較前日續漲六角半 
　　九六公債九六現貨價三十元零六角比前市回小一角較前則略好五分期貨十月期價三十元零七角比前市回下一角較前亦回小一角半十一月期價三十元零七角半比前市好起二角較前日則回跌四角 
　　本所股票本所股前市略有交易價四十六元較前仍無變動 
[紗花步跌]  
　　本月期紗因多頭了結猛跌一兩八錢 
　　本月通標亦因漢帮及日商抛出跌去七錢五分 
昨日星期六美棉初因利物浦消息不佳而跌繼因世界棉産利於買方及西部預測不利市况回堅計期貨漲一至六磅音現貨漲五磅音英棉期貨跌十二點現貨跌十點印棉初隨美棉消息跌小後因歐洲出口商售出市勢益疲計孟加拉跌四羅比奥姆辣跌五羅比白羅溪跌三羅比大阪現紗二十支藍魚及紅財神跌二元十六支福島及三馬跌三元本埠紗市因外棉跌多漲少時局惡劣客帮無意採辦市勢步軟棉市因紗市無力多頭了結加之漢口粗絨花有到申消息漢帮紛紛抛出亦有趨疲之勢兹將期現紗花市况分列於後 
　　期紗紗布人鐘標準前市因外棉平平通標疲軟逐盤跌小近遠月均跌四五錢惟本月期因多頭了結獨跌九錢後市因三品回小賣氣旺盛近遠月續跌四錢至九錢全日共成交一萬六千包收盤價列左 
十月期一五七·一Ｏ跌一·八Ｏ一月期一五七·三Ｏ跌·九Ｏ 
十一月期一五八·一Ｏ·九Ｏ二月期一五七·一Ｏ·八Ｏ 
十二月期一五七·八Ｏ一·一Ｏ三月期一五七·二Ｏ·八Ｏ 
　　現紗客帮方面江西帮進十六支汽球·水月·藍金魚·藍鳳·文明·等牌三百五十包川帮進二十支豐年一牌二百包汕頭帮進十支童子軍·富貴·人鐘·金鷄·三友·等牌二百包廣帮進一百五十包其餘漢口内地寗波福建等帮共進二百包賣價午前跌二錢五分至五錢午後續跌二錢五分廠家未聞開出各牌市價列左 
十六支二十支十支 
大發一六三·ＯＯ立馬一八Ｏ·二五荷蜂一五九·五Ｏ一 
孔雀一六九·七五豐年一七九·五Ｏ金鷄·一五七·ＯＯ 
豐年一六六·二五黄佛一七七·五Ｏ三友一五六·五Ｏ 
水月一六五·五Ｏ仙桃一七九·ＯＯ寳鼎一五六·五Ｏ 
日光一六三·二五十二支童子軍一五六·五Ｏ 
汽球一六七·ＯＯ孔雀一六四·五Ｏ人鐘一五七·ＯＯ 
鴻禧一六三·五Ｏ寳鼎一六四·五Ｏ 
藍鳳一六四·五Ｏ四十二支 
文明一五九·五Ｏ鶴鹿二五三·五Ｏ 
藍金魚一五七·五Ｏ 
　　期棉通州標準前市因美棉微漲英印棉均跌賣氣仍盛近遠月跌五分至三錢後市因多頭了結漢帮及日商抛出本月期猛跌四錢五分餘月續跌五分至一錢五分全日共成交六萬零二百擔收盤價列左 
十月期三七·六五跌·七五一月期三六·五Ｏ跌·二Ｏ 
十一月期三七·一Ｏ·二五二月期三六·四五·二Ｏ 
十二月期三六·六Ｏ·三Ｏ三月期三六·五Ｏ·一Ｏ 
　　現棉公會消息姚花到一千一百七十包通州花到三百包北市出數約五萬斤南市九萬斤收價與上日相同市盤如左 
本花三八·五Ｏ怡和進一ＯＯＯ擔現貨送廠 
火機花三六·五Ｏ日信進四ＯＯ擔二星期送打抱廠 
安慶花三五·七五内外進五ＯＯ包現貨送廠 
次號美花三六·三Ｏ怡和進九ＯＯ包十二月份裝船 
姚花三四·ＯＯ廣帮進五ＯＯ包現貨棧交 
[美棉週末統計]  
前週上週 
本季上市之花四·九九六·ＯＯＯ包五·七六八·ＯＯＯ包 
總出口一·六九六·ＯＯＯ包二·ＯＯ二·ＯＯＯ包 
運日本及中國者一二二·ＯＯＯ包一八五·ＯＯＯ包 
廠用（包括加拿大）一·二九四·ＯＯＯ包一·五七九·ＯＯＯ包 
全國存棉二·三八Ｏ·ＯＯＯ包二·五六七·OOO包 
在紐約者三二·OOO包三四·OOO包 
全世界棉産四·五六四·OOO包四·五六四·OOO包 
美棉三·五六二·OOO包四·八七一·OOO包 
　大阪紗市不動（二十四日大阪電） 
　　棉紗現貨輪出方面漸有起色青島帮雖有轉賣然市中人氣因期市不動漸形穏定本日賣貨無多交易仍淡行情無變化中等二十支十月期呌價爲三百O七元十一月期爲三百O六元成交零星 
福助二十支現貨三O七OO 
攝津十支現貨三O五OO 
屬面十六支現貨三O七OO 
合同卅二支現貨四一七OO 
白鳳六十支現貨六四八OO 
[大阪棉布無市（二十四日大阪電）]  
　　棉布市况買方旣無進意賣方亦不急於求售市中人氣閑散已極本日並無行情云 
[法匯暴漲中之絲市停頓]  
　　昨日洋莊絲市寂靜因紐約市塲對於灰白二經進意甚懈以致交易不起里昂方面雖於廠黄絲經頗有需求祇以日來法匯步高故來價相距懸殊未能談判且昨日又值星期六午後無市致各種絲交完全停滯云 
[絲市有待時而動之勢（二十四日横濱電）]  
生絲現貨日本生絲公司及九十二號已陸續買進最優等貨呌價爲二千一百元毬牌爲二千零八十元尚能維持前價雖因期絲軟弱人氣不甚暢達然外電良好各莊進意潛存似有待時而動之概 
絲　歐洲帮三館帮等均正在物色相當之貨惟因滙市　長交易　易談成然亦略有成交滙兌稍跌可再望暢達 
[各茶市盤堅定交易轉清]  
昨日星期六本　洋莊茶市交易略形清淡緣各路　緣　茶存底　缺而俄莊新泰洋行日來對於前次成交之貨均　打包裝運出　無暇談　論價但俄莊緣茶銷路極爲廣闊華商對於揑　手中之貨不患無人銷受態度因均堅定故日來各茶交易雖不甚暢而市價仍趨堅挺昨日全市成交珍眉針眉秀眉鳳眉蕊眉眉雨等綠花及寗州福建紅茶總計一千九百九十九籍市盤均無漲跌云 
[粉市近遠期均因銷暢續漲]  
　　近期津帮進意未衰·麥價不鬆遠期亦堅 
昨日期粉市而繼續上漲查烟津等帮對於近期九十雨月份期粉進行仍未稍懈閩帮亦在競購遠期則因麥價不鬆多頭不肯多出故價仍堅漲上午開盤後市塲人心因見實銷甚殷股於近期粉購胃益暢故九十兩月期頭二盤中即均有一二分餘之漲度遠期亦以洋粉麥來華之說仍難徵實更兼麥價不鬆價亦轉漲數釐本月份價曾高至二兩二錢四分十月份二兩二Ｏ七五十一月份二兩一二七五十二月份二兩一一七五嗣因各廠開出較旺價均稍疲午後開盤後初仍盤旋卒因買勢不弱價仍回漲收盤結果本月份爲二兩一九七五較漲一分十一月份爲二兩一二二五十二月份爲二兩一一七五各漲七釐半期粉成交額上午六十萬一千包下午二十萬四千包收市三十二萬一千包共計一百十二萬六千包現粉津埠仍有運往云 
[外股交易益清]  
　　昨日星期六西商公會内祇上午半天營業外股交易甚形閑散紗廠股無人問津船廠僅瑞鎔給價七兩二錢五新股五兩二錢開平保寗會德豐電車等略有給價惟無增减匯豐股又漲十元計一千一百五十元銀公司小五分爲七兩七錢五賣價八兩公共汽車小去五錢計十兩成交者僅工部局公債一種一千九百二十五年計做過九十九兩其餘各股均無受主橡皮共計三十三種給價内有十餘種見低漲者祇有三四種實在做開祇三種如英楂華十三兩已降八錢陳時一兩五錢五分小五分派堂十兩零五錢如前不動至倫敦電訉市價已回小半辦士計四先令一辦士新加坡亦减八分計一元六角一分於是滬市亦隨之而軟人心平平云 
 
 

Page 13

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *本埠新聞 
[關於時局之本埠消息]  
[今晨特訊]  
　　軍界消息聯軍前鋒敬（二十四）已過西寺坡距徐州僅五站 
　　聯軍大隊敬日已抵蚌埠即日會同皖軍倪馬兩旅北進 
　　聯軍大隊集中滁州一帶已達三萬人俟後方輸運完竣進窺徐州 
　　聯軍子彈一千餘箱裝車六節前晚由杭運滬昨晨轉運赴寗 
　　奉大隊援軍已抵徐州 
　　津浦路浦口滁州間敬（二十四）日起通車日開往返各兩次 
　　浦口站尚存機頭六節貨車一百四十餘輛 
[津浦道上兩軍形勢]  
　　孫傳芳昨已到蚌埠據聯軍消息聯軍總司令孫傳芳以奉軍已紛紛撤退徐州以上故亦節節進擊孫氏已於昨日（二十四）上午由滁州進駐蚌埠以便就近指揮（遠東社） 
　　聯軍已佔西寺坡車站昨日（二十四日）上午據交通機關接浦口電訊稱二十三日聯軍前鋒楊震東部佔據蚌埠後即晚（二十三日）十二時許沿路前進在曹老集地方與張宗昌部接觸激戰三四小時雙方均死傷甚衆及至二十四日拂曉時聯軍第四路盧香亭部已趕到加入進攻奉軍始紛紛向任橋方面潰退楊盧兩部即隨尾追擊至上午八時許已佔任橋以北之西寺坡車站奉軍已集中徐州盧楊兩部佔該車站後俟後方大隊到齊後即進攻徐州查西寺坡地方距離徐州府僅隔南宿州·福履集·格溝·西日村·三舖·等五站距離甚近且徐州方面無險可守預料昨日（二十四日）下午聯軍已積極前進云（遠東社） 
　　聯軍籌劃進攻南宿州據交通界消息聯軍旣渡江進佔津浦路線蚌埠方面得皖軍響應姜登選即率部退至南宿州皖軍倪朝榮派代表至明光與謝鴻勳盧香亭陳儀三司令接洽三司令下令後方大隊陸續開蚌急電花旗營向孫傳芳告捷當在蚌埠督署籌商進佔南宿州計畫立令車站開探險車至固鎭·任橋·西寺坡各分站視察敵情據回報奉軍全退南宿州固守由第二軍謝司令派主力軍四營至固鎭·任橋·佈防挖壕備戰約今明日可抵南宿州（公平社） 
　　各司令會攻固鎭昨據駐滬聯軍辦事處傳出消息孫傳芳於二十二日晚渡江進駐浦鎭二十三晨赴臨淮關督師進攻因蚌埠已下孫氏於前晚已將部屬進駐滁州蘇軍總司令陳調元浙軍司令謝鴻勳·盧香亭均在前敵向固鎭進攻徐州將下孫氏則駐後方指揮軍事 
　　浙軍調砲隊增防昨日（二十四日）據官場消息浙軍佔據蚌埠後以糧食不足不能銳進孫傳芳得前敵報告後即在第二第三兩旅中提出砲隊一千三百餘人運往蚌埠增防（遠東社） 
　　孫委倪朝榮爲皖軍司令據某要人昨接蚌埠電稱奉軍所以不戰而棄安徽實爲倪朝棄旅進逼所致聞孫傳芳已委倪朝榮爲皖軍司令督率第四旅長高世讀·第五旅長華毓庵·所部皖軍開往前敵助戰委第二旅長馬祥斌維持皖省治安（遠東社） 
　　浙軍在蚌埠設總兵站浙軍總司令孫傳芳以滬寗路業無軍事問題總兵站即移蚌埠至滬寗路方面除上海南京暫行存留外常州鎭江等兵站即行遷移津浦路線（中國新聞社） 
　　奉軍在夾溝堅守據軍界消息奉方戰略决計固守徐州放棄蘇皖現令第一軍先遣第二梯隊方振武所部在徐州以南夾溝駐紥第二軍李景林第三軍張學良所部大隊早集中徐州以備抵禦任姜登選爲前敵指揮南宿州本皖省轄境奉軍决退至夾溝備戰（公平社） 
　　奉軍飛機抵濟南昨（二十四日）下午接近奉軍者云昨接天津來電謂奉天航空處曾派飛機隊入關窺察戰地形勢昨日派飛機兩架抵濟準備飛往徐州助戰（遠東社） 
[各方要訊]  
　　唐少川不贊成恢復國會國聞通信社云近日各方軍事行動已極緊張但關於政治方面尚無所聞惟恢復國會之說甚囂　上昨有人以詢諸唐君少川唐氏沉思有頃曰目下不聞有此項運動恢復國會不　承認曹　大多數分子固巳賄選即少數分子並非不賄選實賄不選耳又安有恢復之價值云云又外　唐氏赴漢赴寗之說均屬不確 
　　吳佩孚召集各省代表會議據交通機關消息吳佩孚昨（二十四）在漢口召集各省代表會議專討論解决時局問題結果如何尚未詳悉吳本定昨日出發鄭州因開會議擬稍延遲一二日 
　　吳佩孚前鋒已出武勝關昨日（二十四）下午本埠某領事館接漢口電謂吳佩孚援孫軍隊經編就前鋒部隊由陳嘉謨寇英傑張福來領帶徑出武勝關由京漢路直進計時昨（二十四）晚或今日可抵鄭州（遠東社） 
皖軍對馬聯甲無表示昨據來滬皖政界某要人云馬聯甲蒞皖難成事實當馬氏此項消息傳出後各公團連電南京孫督辦請予制止其軍隊内部亦屬紛歧在外面則目爲倪系其實意見上各抱不同如蚌方高華倪諸旅長與皖南鎭守使兼第三旅旅長王慈生積不相能在去年馬氏被逐其主張最力者純出蚌埠一方面所以馬氏離皖時將督省兩署印信交王接收現在蚌方對馬氏蒞皖一層始終究無表示至馬氏心目所企望者惟王一人王少年新進難資號召當兹衆目所指恐未必易露頭角意料馬氏蒞皖一　斷難成爲事實（公平社） 
　　嚴司令之軍事談東南通信社云龍華嚴司令春陽昨語記者云浙軍之軍事行動以徐州爲止境徐州以北之軍事行動由吳總司令指揮聞吳氏擬率卾軍依京漢路北上出隴海路而至徐州卾軍雖可利用長江東下而因無運船不能不依鐵路輸送對段執政斷不反對呈儕之敵在奉張一人至上海治安當盡力維持又對總工會啓封一層目下請求者雖衆但擬暫不啓封對於工人集會等事因足剌激民心已佈告嚴禁云云 
　　奉方之最近行動昨日（二十四日）據某機關消息奉張於前日（二十二日）召楊宇霆張宗昌及重要將領在奉開軍事會議會議畢張宗昌即趕赴徐州張命隴海津浦兩路之奉軍團結徐州並設司令部於該處津浦路日來運送軍需甚忙二十三日有大砲十六尊運徐利國驛組織飛機隊司令部與奉天時通消息（遠東社） 
[公團對於時局之表示]  
　　各團體聯合會忠告段執政中華民國各團體聯合會議昨日根據前議對於北京政府段祺瑞加以忠告謂此次直系再起種因於去歲解决時局之不澈底致有今日之變亂原文云北京段芝泉先生鈞鑒去歲全國人民之反直運動爲曹錕以金錢賄選總統吳佩孚以武力妄思統一倡亂各省殘民以逞先生爲武人推爲執政一當斯任無一自主之可能一切施政方針仍以武人之意志是從此次直系之復活實先生當國有以致之當此國庫如洗民窮財盡時代人民苦於生活之高昻各地勞工運動勢力日趨膨漲若長此變亂此伏彼起民生危機勢非迫成過激共産潮流而後已本會議爲全民衆之結晶對於國事對於先生本有極深厚之希望故不惜迭次忠告今時局危險一髮千鈞希望先生容納下列之要求以資挽救（一）速頒命令廢除變相督軍之各省軍事善後督辦所有全國軍隊統歸陸軍部直接裁减（二）速令取銷此次賄選之國民會議并實行全國普遍主義召集眞正國民大會以解决對内對外各重要問題（三）在國民大會未召集之先必須召集全國各法團公團代表會議實較賄選而成之國民會議議員爲清白（四）實行親民政策妥訂人民集會結社出版自由法條例但須防止共産黨之宣傳（五）停止關稅會議宣佈關稅自主（六）對於由賄選而起全國大亂之曹錕速交司法部嚴行依法懲戒（七）取銷有色彩之黨派·及安福系·研究系·交通系·等職務（八）維持國家實業嚴行取締過激行動召集全國實業會議妥定優待勞工辦法並訂勞動保護法另設勞工部（九）嚴禁私運軍火禁止米糧出口懲辦保護鴉片之軍官嚴查各省開放烟禁（十）實行裁兵殖邊兵工築路提倡軍國民敎育用徵兵制（十一）宣布實行地方自治各地治安由民團或保衛團擔任所有内地各省駐軍一律開赴邊防以上辦法不過爲暫維現狀而已至實行根本民治主義須待眞正國民大會討論先生如不照此實行唯有速行退職以免作武人之傀儡爲民國之罪人忠言道耳其諒察之中華民國各團體聯合會議叩 
　　蘇公團蘇人治蘇之會議無錫駐滬勞工會·江蘇建設同志會·丹陽旅滬協會·無錫旅滬工商學會·江蘇六十縣公民自治會·吳江旅滬同志會·蘇民自治會·改造江蘇自决會·新江蘇同志會·等七十四公團昨日下午二時在無錫勞工會召集緊急聯席會議到各團體代表楊不平·王國樑·陳冬元·周長春·錢勳·歐陽生吳袁冰心女士·等三十八人公推吳公望主席首由主席報告謂此次浙奉戰爭實予吾蘇省以蘇人治蘇之良好機緣同人應努力作　　一步之運動以期貫澈主張今日與會諸同志互相討論一極妥當而能持久之方法俾受創遇鉅之蘇省人民得有一線光明之路徐圖恢復生業以補上年大戰時之剝奪否則一波未平一波繼起奉系軍閥雖遭天譴而他方面之軍閥又复踵而繼之蘇民厄運至矣將奈之何諸君以不畏强暴之精神發表意見云云報告畢楊不平·歐陽生等先後發言大致主張以各公團聯席會名義致電孫傳芳作最誠懇之表示感謝其代蘇人驅逐奉派軍閥并請其以後勿干涉蘇省政務免紛擾重生云云 
　　浙人士撤軍廢督之運動昨日浙省旅滬商學人士陳寄塵·朱曉雲·周欽湘·莊誠樾·等二十餘人聯名具函本埠全浙公會云全浙公會諸鄉老均鑒敬啓者吾浙不幸兵燹天災迭演無已水深火熱民不聊生諸鄉老梓桑義重當有闕懷寄塵等迭與鄉人討討論僉以吾浙困阨良由客軍就食頻繁人民負擔過重加以素爲禍水之督軍年以吾浙爲揭竿起師之發難地任何財富之區未有不旋瘠苦今幸孫馨帥率然向外發展正吾浙民蘇甦之機會務懇諸公一致主張呼籲省會曁本省諸大名流奮袂而起迅作撤退駐兵及廢督之運動還我自治幸福靡涯臨頴無任翹企待命之至專此順頌台綏旅滬浙人陳寄塵·朱曉雲·莊誠樾·周欽湘等啓 
　　各團體代表警長問題之討論本埠各團體代表會議昨日下午七時在新閘路某公學開會討論淞滬警察廳長問題到者有各省區公民協會職工青年會實業維持會全浙公民團商店職員公會淞滬婦孺協會女界進治會國貨推行會海鹽旅滬協會海寗旅滬青年社二十餘團體代表三十餘人公推董靈飛主席楊志芳沈仲康紀錄首由主席報告開會宗旨略謂淞滬地方華洋雜處際此大局未定時地方治安尤爲重要警長一職責任綦重孫傳芳暫委江政卿代理堪稱權衡得宜觀其錯置尚順輿情已有數團體電請眞除而孫傳芳忽又另委沈同午程希李石岑諸人惟警長之賢否關係甚大本會議對此問題如何表示請衆討論周仲謀主張先調查各人以前政績再作表示王歧之主張警察廳長應由政府委任莊成源云江政卿毫無警務經驗蔣自新云本會議加入者有四十餘公團今日到者只有二十三公團不能議决如此重案本席主張召集第二次全體大會提出討論發表宣言對衆表示主席以蔣說付表决通過准二十八日下午仍在原處開會集議議畢散會 
　　江蘇各團體致徐樹錚電江蘇各法團因浙奉戰爭禍及閭閻特電徐樹錚請回國調停原塌如次（紐約中國領事館專使轉徐樹錚先生鈞鑒讀巧電關懷國事語重心長戰機已作徐淮當衝乞念國家存亡桑梓人民之困苦望迅歸國調停和平國家幸甚人民幸甚江蘇自治期成會各法團等同叩梗） 
　　五公團聯席會議本埠青年救國團·地方維持會·青年服務團萧溪旅滬同志會·國民天職會·等五公團於昨晚召集執行委員常會到者唐崇晏·陸文權·宋志浩·等十餘人公推程子惠主席討論議决各案如下（一）電請孫傳芳速任正式廳長以維治安（二）對於上海組織特别市當極力贊同進行（三）滬上邇來綁匪盛熾應函請警廳嚴密拿辦（四）組織愛國募金會從事募捐（五）致函警廳要求將彩票嚴禁發售（六）警告全國一致力爭關稅自主並印傳單作普及鼓吹尚有其他議案爲時已晚不及討論遂即散會 
[浙軍昨日之行動]  
　　劉俊卿來滬維持治安五省聯軍總司令孫傳芳以時局未靖上海繫中外之觀瞻未可忽視特由南京抽調第二師第六團一混成團由團長劉俊卿率領來滬藉資鎭懾該團業於前日（二十三日）下午十時抵滬即往龍華駐紥會同嚴景晞團長維持上海治安（遠東社） 
　　盧部由寗開回南站浙軍第二師盧香亭所部第六混成團團長劉士林所部第一營營長張得和·第二營營長楊士聰·第三營營長郭宗華·並砲兵及機關槍各一連共計軍官兵士等二千人及大砲四尊機關槍六架經於日前奉令由嘉興開拔乘民船由水道至宜興開往南京現因南京方面聯軍甚多故將該團開回上海駐紥於前夜（二十三）抵北站即於是夜十一時二十五分開抵南站其第一次兵車共掛十五輛其第二次兵車共掛二十二輛於下午十一時五十分抵南站以上各軍隊當夜並不下車就在車内住宿一宵至次晨（二十四）上午六時十五分及八時二十分將第一第二兩營由該團長劉士林率領由南站分兩列車出發其第一批共掛車輛十五輛上午六時三十分抵龍華站其第二批計掛車輛二十二輛十二時十分抵龍華第一營營長張得和全營駐紥前　　使署内並團部及砲兵連機關槍連第二營營長楊士聰率全營駐紥龍華寺大廟尚有第三營營長郭宗華率全營於上午八時由南站步行至高昌廟袍砲四　二營内駐紥 
　　孟謝兩部轉滬運寗松江第十混成旅孟昭月部第二團軍隊經奉令開拔前敵所有該團營底等件及兵士一棚於昨日（二十四）上午九時十五分由松江裝交滬杭路廂車三輛附掛於由杭開滬之三號特别快車來滬轉道運寗又松江之謝鴻勛所部護路隊一連及游擊隊一連亦於昨日（二十四）上午九時十五分附掛於杭來三號特别快車來滬轉道赴寗 
　　閩軍過滬赴前敵應援閩軍第二十四混成旅所　於昨晨三時由杭兵站載運兵士兩團及槍械軍用品共二十餘列車抵滬後由北站兵站司令照料當時轉滬寗車開往前方應援（公平社） 
　　後方輸送消息一束（一）據司令部消息孫馨帥業已聯絡各方决計攻徐閩軍陸軍第三十混成旅旅長蘇埏所部砲隊兩營已於昨日到杭大約今明日即可到滬轉赴前敵（二）有快槍子彈一千餘箱準由今日抵滬（三）昨日上午十二時由杭發來第一軍棉衣褲一萬一千一百五十套又帳篷三百餘個現在閘北兵站司令部一俟陳司令有命即行送往前敵云（四）第一軍由淞調來步兵一連於昨日上午七時開赴南京（五）兵站司令部昨得蚌埠來電云聯軍一路司令陳儀二路司令謝鴻勳四路司令盧香亭業於昨晨先後進抵蚌埠惟尚未進攻徐州邢士廉確在車中自戕 
　　郭營長借駐砲隊營南市自來水廠附近之砲隊營自邢士廉所部開拔後由高昌廢兵工廠保衛團接收管理昨日浙軍二師六團郭營長率領所部來滬借駐於此故保衛團方面除派團丁照料前日卸下之門窗零件外所有内部房屋概歸該營接管 
　　郝營長昨日遷居駐紥嘉興會館之浙軍警備軍營長郝營長郝雲亭因該處房屋不合辦公之用昨與四區劉署長商借樓上房屋兩間爲該軍營本部其所帶之兵士除分駐車站等處外尚餘約一連之數假四區對門某姓新建之市房數幢暫行居住已於昨日傍晚遷入矣 
　　拘獲奉軍間諜昨日上午九時許北站駐站浙軍查獲奉軍間諜三人此三人意欲乘車至南京形跡甚爲可疑經駐站兵士扣留詳加訊鞫始供稱係由奉軍指使將赴寗探聽軍情當即由駐站兵士將三人押解司令部聽候訊辦 
[要人行蹤]  
　　孫寳琦海道北上吾國派駐俄國大使孫寳琦氏現足疾已瘳浙江又發生軍事行動遂由杭來滬到申後又接到北京政府之迭次電催孫已復電至京允於本日定乘招商局之新豐輪此老異常節儉今兹赴津祇乘尋常之官艙而往大約今日午刻離滬也 
　　鄭謙有秘密來滬說江蘇前省長鄭謙於浙軍抵寗前與楊宇霆偕同離寗嗣因津浦路中斷未能赴津即中途改乘輪船秘密來滬現已抵滬外傳被拘說恐係誤傳（國聞社） 
　　齊爕元赴寗轉漢齊爕元已於前日赴寗聞並接有吳佩孚電邀其赴漢齊本擬在滬休息數日再定行止嗣因前日陳調元派專車并憲兵四十人隨同蘇軍代表四人來滬遂於前日下午三時專車離滬刻仍在寗垣與蘇軍將領接洽聞齊氏尚擬竭力聯絡蘇軍將領與孫傳芳氏合作在寗勾留三五日即逕赴漢口齊氏此次態度極沉靜同行者有參謀秘書等十數人（國聞社） 
又訊齊爕元返國後業已赴寗聞此次齊頗難活動本入表示亦頗消極聞齊氏親信某曾謁孫傳芳孫當時表示謂撫萬係政治頭腦關於政治之事我不與談我專志打仗關於打仗之事撫萬不必與我來談孫氏態度可見一斑 
　　齊燮元電召温世珍回國前交涉員温世珍於今春齊燮元失敗後曾赴日養疴據齊氏隨員言前日齊往寗時有電致日本温氏囑其即日返國襄辦外交事宜 
　　吳景濓將赴卾吳景濓齊爕元二人返滬後各方頗爲注意齊爕元已於前晚偕同隨從四人乘專車赴寗聞吳景濓亦定日内搭輪赴漢口與留卾國會議員進行護憲政府直派重要人物已多數在鄂 
　　宋雪琴赴寗後所聞宋雪琴隨劉宗紀前日夜車赴寗後駐滬辦公處昨日未見前敵有何電訊而各方接洽之事現概由處長之姪宋學臣·宋學文·代理聞宋氏此行與滬上官場調動問題有關一二日内即將回滬 
　　劉宗紀今晨返滬浙江督辦公署劉宗紀參謀長前（二十三）夜十一時二十五分抵滬即轉專車赴寗晋謁孫總司令面禀要公已於昨（二十四）下午七時許由南京備專車約於今（二十五）晨三時可抵滬即轉乘滬杭特備專車返杭 
　　陶建華等昨日赴寗昨日（二十四）陳調元代表陶建華及軍官金聲蔣某乘上午七時快車赴寗（遠東社） 
[紅會消息]  
　　本埠中國紅十字會總辦事處昨接南京常州鎭江江陰各分會來函報告救護情形兹將原函分誌於次 
　　南京紅分會來函總辦事處鈞鑒敬肅者本月十八夜三鐘許寗垣槍砲聲忽起頗形劇烈至次日清晨始止分會當即派員深聽擬即籌備組織各隊嗣悉因第八師繳械與第四第十兩師發生衝突刻幸完全解决地方秩序有軍警維持人心已安分會各事并擬暫緩進行知關廑注理合馳陳專此敬請善安分會長于恩紱謹上 
　　常州分會來函逕啓者本月十五日上午七時有邢師所部軍隊來常秩序尚佳至十七日晨忽聞有開赴宜興之說一時人心頓起恐慌該軍亦紛紛進城索取鍫鋤土箕等物備挖壕溝之用謠傳蜂起恐怖愈甚幸至下午三時該軍全部集合車站均於五時一律向寗鎭開拔人心旋即鎭定至十八日上午八時浙軍前隊即抵常城軍紀嚴肅地方安堵如常刻聞大隊尚有陸續前來者或轉鎭寗知注馳聞（下略）中國紅十字會常州分會 
　　鎭江分會來函敬啓者皓電計達尊鑒自浙滬時局驟變滬寗路線適當要衝且敝地原駐有三十一旅軍隊復有邢旅退守鎭江時人民知戰禍不免（中略）幸三十一旅於篠日午後由水路出境邢旅亦於夜間開往南京皓晨浙軍前鋒由丹陽到鎭人心稍安（下略） 
　　江陰分會來函逕啓者查分會通則第二條第二項内載分會應設立醫院等語分會於上年秋季改組成立因事起倉卒暫以治療一部分商由美國敎會福音 
 
 

Page 14

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *醫院代爲擔任業經報明在案迨今年奉浙兩年交綏江陰戰事最爲劇烈兵民受傷過多福音醫院日不暇給復於分會前方籌設臨時醫院先後治療兵民數千人（下略）江陰紅分會 
　　運往傷兵醫治謝鴻勳部在丹陽附近追擊邢部時計傷兵士三名奉軍二名當由救護隊護送至丹陽民立醫院救治嗣以該院設置不甚完備故未能取出槍彈特於昨日（二十四）日晚九時十七分之三四等慢車運滬即由二馬路中國紅十字會遣派汽車運往該院醫治 
[軍需與警餉問題]  
　　縣商會昨邀各認商會議上海稅所閔所長因奉聯軍孫總司令飭知籌措餉項已遵即擬將本年十一十二兩個月認商方面所認稅額提前籌解以應軍事要需故函致上海縣商會請爲轉知各認商照辦一案兹經該會召集各認商於昨日午後四時特開臨時會議到者各業代表紛紛列席與議該會即宣示稅所長來函情形以現值軍需孔亟之際奉令籌解稅欵旋因本月份之稅欵所解未清者仰即迅行繳解來所核收外並須援照上屆籌備法成案辦理將各認商應繳本年十一十二月之稅欵一併儘先籌集繳解即便彚解等情各代表對於此舉非常困難因上年兵燹以來商界大受影響至今尚未回復故措欵墊借一層不易着手惟有先將十月份稅欵設法繳楚後容再徐徐商榷經該會會長從事婉勸敦囑迅將意見答復勿稍延緩俾得函轉該所長查照云云議畢即行散會 
　　寳山由知事奉令籌餉寳山縣知事馮成刻奉駐淞砲臺灣守備司令部令因前敵軍需急用着即籌繳現欵洋二萬元以便轉解前往以應軍需急用等情馮知事奉令後即傳諭忙漕催征各吏轉令各市鄉地保來城聽候諭話昨日（二十四）日各市鄉各圖地保紛紛赴署候命遵辦 
　　卾蕭匯鉅欵至滬浙孫此次發動軍費極形奇絀昨聞卾蕭由某銀行滙來二十萬元此欵已由戒嚴司令嚴春陽運往前敵應用（中國新聞社） 
　　縣知事採辦軍用品上海縣知事張受之現奉淞滬戒嚴總司令部訓令内開略謂本軍奉令開拔到滬駐防原爲保護地方商民人等得以安居樂業第以初次到滬人地生疏本軍所需各項軍用品着即代爲購辦等情張知事奉令後當即派員代辦舖板木器樹柴糧秣等物解送司令部應用矣 
　　浙省軍需品轉滬運寗浙江夏省長昨派警務處處長葉煥章曁商會會長中國銀行行長等携欵一萬五千元並火腿三千只香烟雪茄白蘭地等運寗犒勞前敵軍士於昨日（二十四）上午七時四十分由夏省長飭知城站兵站運輸處調撥頭等車一輛鐵篷車一輛附掛於由杭開滬之三號特别快車來滬轉道赴寗 
　　警餉礙難商借代理警察廳長江政卿因警餉未發擬設法商借以便發給等情業誌昨報兹據某鉅商云今年春間常之英曾向某銀行與某錢莊各借洋一萬元言明三月歸還厥後僅各還五千元外所餘之欵及利息迄未清償屢索無着故刻下如再相商頗難啓齒 
[官場消息]  
　　警廳啓用印信之通函代理淞滬警察廳長江政卿昨通函本埠各官廳各機關云逕啓者案查敝廳長奉浙閩蘇皖贛聯軍第二軍司令謝委代理淞滬警察廳長職務遵於本月十七日到廳任事並以尚未正式移交暫借用第一區警察署鈐記當經函請察照在案兹准上海總商會·上海縣商會·准常前廳長將廳印一顆小官印一顆函請轉送到廳比即祇收啓用以昭信守除呈報並分行外相應函達希請查照爲荷 
　　前任知事昨已移交印卷前任上海縣知事李祖夔自於五省聯軍抵滬驅逐奉軍之翌日携帶印信文卷離署後新任張知事接任時因無印信曾經呈奉淞滬戒嚴總司令頒發木質縣印令飭啓用以昭信守等情在案兹由滬海道道尹傳彊令飭李前知事遵照即速將印卷等件迅即移交去後李前知事已於昨日派員將印信文卷契劵稅項賬目賷送到縣實行移交張知事接收所有前頒之木質縣印則由張知事截角呈繳戒嚴司令部銷燬矣 
　　張知事昨發例行文告新任上海縣知事張受之昨發第五號布告文云爲布告事查上海水陸交通華洋薈萃五方雜處良莠不齊本知事儒素起家滬濱忝領桑梓服務尤以謹守官帶爲職志所有内外職員皆係朿身自好之士隨帶僕役亦均約束綦嚴如有不法棍徒假借名義藉端招搖准受害人提出證據指名呈控本知事當從嚴懲辦决不寛貸合行布告仰各週知此布 
　　李寳森奉委爲浦口港務處長前蘇軍運輸司令李寳森現已由聯軍總司令委任爲津浦鐵路浦口港務處長 
[兩路消息]  
　　昨日北站之一警昨日（二十四日）上午八時餘記者親往北火車站視察一切所見情形如下寳山路口之鐵絲木架已移在旁邊往來車輛較前兩日稍多巡警西捕均已撤去站内問訊處貼有開車時刻表二照錄如下（一）今日起滬寗路各列車開行時刻如左（上午）七時正開往南京七時十五分開往南翔九時五十分開往南京（下午）十二時十分開往南翔十二時三十分開往南京三時二十五分開往無錫五時十五分開往常州五時四十五分開往南翔七時三十五分開往南翔（二）滬杭路今日各列車開行時刻如下（上午）八時零五分特别快車九時十五分三等慢車（下午）一時三十分尋常快車三時二十分特别快車均開往杭州茶點室内設床位六改爲運輸司令部官佐住室内有三人正在盥漱運輸辦事處門口有憲兵二均佩手槍胸前所掛之符號僅見浙江督辦公署數字因其下半段納入袋内故也領章上左有黄線做成之憲字右有粉紅三角形（一人並列兩三角一人則多一三角上一下二）左臂懸有外白中紅之臂章上書３字購票者擁擠不堪興義樓對門鐵橺内之洋房貼有浙閩蘇皖贛總司令部憲兵第六連字條内有憲兵十餘人服裝與運輸處前所遇者相同 
　　又訊北站昨日因滬寗滬杭二路行車均已恢復原狀搭客驟形擁擠全日忽現熱鬧狀態票房北首之雜貨舖已照常交易惟茶點室因仍借作運輸司令部官佐室致未開市貨棧堆積之貨已經撤清故昨日開未開放惟六號貨綫駐有自湖州會館開來警備隊一連第二軍兵站司令部因前方進攻順利需用軍需甚亟終日辦事殊爲栗碌（東南社） 
　　滬寗車今日出售四等票滬寗鐵路行車狀况已漸次恢復舊觀已誌昨日本報聞今日（二十五）起七時三十五分自上海開行之三四等滬常區間車及正午十二時由常開滬之三四等常滬區間車亦已開行且該二車及上午九時五十分自上海至南京之三四等慢車及上午八時南京開滬之三四等慢車均已出售四等票云 
　　昨晚開行滬常貨車滬寗路自軍興後客車雖已通行多日而貨車則以車輛缺乏致未能開行近以滬站貨物堆積如山棧爲之滿該路運輸總管爲便利客商疏通積貨起見特設法調集貨車成一列於昨（二十四）晚十一時五十分開行自上海至常州之第三十七次貨車一次云 
　　通車票售至滁州本埠滬寗鐵路總局昨（二十四）得津浦路電報云自本日起津浦客車自浦口起迄滁州止業已通行仍於每日上午十時及下午四時三十分由浦口開行惟通車票祗售至滁州爲止 
　　今日起滬杭車一律恢復滬杭鐵路昨日（二十四）起各客車逐漸恢復上下行滬杭間快慢各客車開行往返四次並於下午三時四十五分由南站開嘉之十號滬嘉區間車亦恢復又下午三時二十五分由杭開嘉之九號杭嘉區間車一次並聞今日（二十五）起上午七時四十分由嘉興開杭之二號嘉杭區間車一次及上午七時三十五分由嘉開滬之一號嘉滬區間車一次故該路自今日（二十五）起特别快車慢車中快車夜快車嘉興之區間車均一律恢復照常開駛又聞該路之貨物車仍開行二十三二十四兩號零貨車往返一次云又昨日（二十四）上午九時三十分由南站開杭之六號慢車因南站裝運兵車兩次至龍華故該慢車延於上午十一時零五分始行開出又由杭開滬之三號特别快車因城站加掛軍事車二輛至松江站又掛軍事車五輛以致該特别快車駛抵南站遲誤鐘點又由杭開滬之五號慢車原定下午四時十二分抵南站昨因由杭掛軍事車二輛至嘉興故該慢車駛抵南站時已下午五時十分 
　　滬杭車明日出售四等票滬杭路客車於昨（二十四）日起已完全通行惟四等客票須於明（二十六）日起始行發售 
　　孫傳芳特發軍用乘車免費執照昨（二十四）日浙　蘇皖贛五省聯軍總司令部副官處函至滬寗杭兩路局略云本軍現當軍事旁午之際因公往來人員日必繁多兹爲便利貴路稽查起見特製定一種軍用臨時乘車免費執照以資證明兹將該執照式樣送請貴路局查照並請通告沿路各站一體知照辦理爲荷云云聞該兩路局已照准將每次客車預留半節並標以（軍用車間）之横牌俾便認識而免乘客誤入云 
[拉夫餘聞]  
　　警廳查禁冒探拉夫淞滬警察廳偵緝隊長俞幼伯近以本埠華界境内有一般地棍流氓冒充警探强拉人民充當夫役藉端詐取銀錢情事並有匪盜乘此軍興人心惑亂之際以搜查爲名潛入居户刦掠財物等情均爲閭閻之患亟應嚴查緝辦故於昨日上午十一時飭傳木隊各　員及全體各偵探到隊面諭着赴各處認眞巡查如有假冒拉夫勒索以及盜刦等情立即拘解從重懲辦並着傳諭一般小岅經營之鞏務各照常安分營生須知官廳此次奉諭雇用民夫均有薪資每月給洋六元並無强拉逼迫如遇藉端强迫者即可扭交崗警解送究辦以安閭閻而維治安云云 
　　回滬夫役由紅會資助回籍浙軍出發時沿滬杭路一帶曾强拉人民充作夫役隨軍開赴前敵近因被拉夫役不堪勞苦已加裁汰且有乘間逃避者昨有嘉湖松一帶夫役自前敵回滬衣食告乏投二馬路紅十字會請求援助當經紅會分别察核酌給川資遣送回籍 
　　前晚吳淞誤會拉夫前晚（二十三）八時餘有駐淞浙軍在鎭購辦柴米等物需人抬送即在大街上拉用苦力三名輸送砲台灣因該軍士並未言明以致街上行人誤會以爲拉夫羣相驚駭奔避各舖户恐店夥被拉亦紛紛收市頓時秩序稍有混亂後經言明始各恍然但已飽受虚驚不少矣 
　　函請免拉英商僱役英總領事據英商泰興公司禀稱近日華界市區發生拉夫之事本公司於江灣置有花園一所内有園夫多人爲預防被拉起見特給制服綴有袖章以示區别請移聲明凡有此項身御制服之夫役一概免供兵差等情昨特檢同袖章函致交涉公署請分别移交該管軍警飭屬對於英商所雇人役免予徵捉 
[各地防務]  
　　孫令嚴防淞口要塞浙閩蘇皖贛聯軍總司令孫傳芳昨由寗行營致電淞滬要塞丁司令曁淞滬臨時戒嚴嚴司令電云略以我軍已依限攻下蚌埠現向徐州進發　 
據密報奉方計畫擬在徐固守一面派勁旅由海道乘運艦暗襲淞滬以海軍爲掩護查淞口爲要塞地帶希即密爲戒備母稍疎忽是爲至要 
　　吳淞將設船隻掛號查驗機關寳山縣知事馮成奉吳淞守備司令部令稱吳淞爲帆船出入要道難免無不肖船户私運軍火及違禁物品等事刻擬恢復前清舊制設立號房俾帆船往來出入必須掛號查驗以杜船户私運軍火避匿不報等情馮知事昨特傳諭各經報稅行以便徵收號費兹錄諭單如次諭吳淞鎭稅行地保知悉案准吳淞守備司令部函開查得吳淞口岸係外海進出帆船要道航行船隻往來如織難免無私運軍火及違禁物品情事前清時向有文武衙門各行設立掛號查驗機關名曰號房凡有大小帆船進出必須報關名曰經報檢同船票及提單投報掛號繳驗該機關即將船票塡註進出口日期蓋戮放行以便稽考浦中雇用巡船一隻查驗各民船有無裝運軍火及違禁物品及避匿不報情事凡有逕進長江民船向海關照票亦須到局掛號加戮放行所收號費分别大中小三等照海關大小號爲標準大號每船收掛號金二元中號一元五角小號一元歷經辦理有案兹當軍事倥偬之秋難免無匪船騷擾航航路及裝運禁品妨害治安之弊且因軍需緊急籌欵萬分維艱本司令爲兼籌並顧起見擬將此項掛號蓋戮以資查考辦法設局實行舉辦以保正當船户之安寗并以補助本司令後方之軍實一舉兩善事應必行第恐無知船户有所誤會合行飭知望切實宣諭吳淞進出各船户一體遵行一俟軍事敉平航路安靖之後再行酌核撤銷以示與民共苦樂之意此係保安籌餉一時權宜之計除徵收章程另行擬定送達外即希見復爲盼等由准此合行諭仰該總甲即便傳諭各船户遵照此諭十四年十月二十三日知事馮成 
　　界路戒備已鬆滬寗滬杭二路行車恢復原狀後昨日界路華租交界各口障碍物雖仍未撤除但每處祇有印捕一人指揮交通防務已漸鬆懈（東南社） 
　　閘北保衛團市巷防衛之計畫閘北保衛團爲制止游民聚衆集會特由該團團總王彬彦訓令敎練長陳安甫擬定於二十五日舉行市巷防衛計劃由該團組織臨時司令部總司令王棟副司令尹鵬指揮官陳安甫各區隊長韋伯成等巡察主任徐少棠巡查員尹鵬洛等兹錄其所訂臨時守則如下（一）服裝整飭（二）服務中不准吸食烟物及與路人談話（三）遇有持旗幟者經過没收之（四）遇有大隊游民攔入境内者阻止之（五）遇有沿路演說者婉言勸散之（六）遇有聚衆集會竭力解散之（非有自衛之時不能開槍）（七）遇有反抗者拘捕爲首之人（八）無論軍警及本團上官或軍隊行經時須行敬禮（九）遇有車馬阻碍道路者竭力疏通之（十）未盡事項參酌本團出防規則辦理之 
　　塘灣鄉保衛團成立滬西塘灣鄉當松上交界匪徒時有出没警力殊爲單薄該鄉紳商各界爲協助警察保衛地方治安起見創辦保衛團按照省頒修正保衛團條例組織公推該鄉紳士彭蔭喬爲團總規定義務團員六十名並招團丁二十名購備槍械依法成立並將該團簡章報請縣署轉呈省署備案刻已核准開始出防 
[其他雜訊]  
　　孫令整頓電政孫傳芳昨致孫繩武電文云上海電政孫監督鑒查電政爲軍民通信要需近值軍事吃緊之際仰飭所屬各局員司一律安心認眞作事不得積壓以及有洩漏情事倘敢違誤一經查出軍法具在决不稍寛而該監督亦難亂咎再如查有出力人員事定本總司令定給予相當嘉奬以資鼓勵即仰該監督知照爲要總司令孫傳芳漾孫監督奉電後已通電所轄各局一體凛遵矣 
　　奉方軍官眷屬失散昨日（二十四日）據某方消息奉方中下軍官眷屬均未及運送回籍日來浙軍沿津浦路直上因之流離失散鄭謙家屬至今仍稽留南京現被聯軍看守（遠東社） 
　　今日又有現欵運津奉張於津浦路發生戰事以後即派員到滬採購大宗軍糧同時又托天津某銀號到上海收買巨額現欵已經裝出者計三百萬元今日午刻出之某英輸赴漢又有第三次續裝去充作軍餉用之現洋六十五萬元據聞共購有國幣四百萬元充作今次戰事中需要用者也 
　　難民分别回籍自浙軍下動員令後各地人民羣起恐慌如嘉興松江等地人民紛紛來滬避難現各因本籍可望不致發生戰事正分别遄返鄉里 
[關會消息併誌]  
　　瑞士總領事出席關會之函知駐滬瑞士總領事克思立致交涉公署函云敬啓者本署理總領事現奉政府特派爲關稅會議視察員前往北京辦理視察事宜擬於本月二十四日（昨日）起程北上所有本署公務由隨員楚柏代理相應函請貴交涉員查照爲荷聞交署已轉函各機關查照 
　　全國商聯會電催虞洽卿北上全國商會聯合會昨日致電上海總商會虞會長謂皓電悉臨時大會業於哿日開會要案甚多亟待恊議請速蒞臨爲盼全國商會聯合會印 
　　和總領事函謝優待代表交涉公署昨接和總領事來函以本國政府特派出席關稅會議委員汪義仁赫培克二君現已安抵北京此行諸承優禮招待兩委員與本總領事異常心感特函致謝悃云云 
[商總會今日討論淞滬特别市辦法]  
　　各馬路商界總聯合會對於淞滬特别市主從速進行以符民治曾派員向各團體接洽均表示贊同故定於今日（二十五日）下午三時借天后宫橋總商會集會討論進行方法俾早實施昨已分函總商會等團體請派代表列席以便商榷 
　　又訊上海各路商界總聯合會爲運動特别市問題特推代表俞國珍吳仲裔二君携函前往上海總商會縣商會先事接洽其原文如下敬啓者兹因淞滬一帶雙方軍隊均已撤退對於組織特别市問題正宜及時討論敝會據議董會議决擬邀集上海總商會上海縣商會上寳商會吳淞商會等四團體交換意見研究進行特推代表俞國珍吳仲裔二君趨前面陳種切至請台洽爲荷 
[愛國募金會第一次繳分]  
　　後援國貨廣肇三隊得第一銀行隊得第二 
　　昨日下午三時爲愛國募金大會第一次繳分之期到各隊代表五十餘人總隊長代表霍守華君主席報告謂今日爲各隊繳分之期事前得悉各隊因競爭已有準備請先報告繳分再行競爭當由各隊報告繳分畢隨由各隊互相競爭頗爲熱烈而各馬路總聯合會所組織之後援隊提倡國貨會聯合各國貨工廠所組織之國貨隊廣肇公所所組織之廣肇隊尤爲踴躍競爭結果（一）後援隊國貨隊廣肇隊各以五千四百分得第一（二）銀行隊以五千三百分得第二（三）報關隊以三千分得第三惟各隊希望相與競爭之錢業隊南洋隊綢緞隊等尚無報告而寗波紹興廣肇等同鄉會曾相約競爭預料第二次繳分時必有一番熱烈之競爭 
[戒嚴司令調查五卅工潮]  
　　淞滬戒嚴司令嚴春陽君因欲調查五卅罷工及厥後如何復工情形特令飭上海縣警察所詳細查明兹悉熊所長已致函總商會詢問當時復工條件以便轉答 
[滬案重查定期閉幕]  
　　東南通信社云各國司法調查滬案委員會在市政廳開庭傳訊各項人證已達十二次昨日下午照例閉庭惟聞傳訊各項人證均係工部局及捕房方面有關人物各項口供由委員長約翰生命秘建處作成報告預備呈報京使團下星期一上午仍繼續開庭傳訊工部局總董費信惇後即舉行閉幕式 
[尢列忠告廣州要人]  
遠東通訊社云粤人尢列君昨有電分致汪精衛莊介石等兹分錄如下（一）廣東汪精衛君鑒别久會稀枌榆多難列海漚素志浪泊江湖而君固以狹隘酷毒之新猷於父母之邦爲試驗室矣犢不長虎狼跋其胡糞　自目甘列深爲君不取也列與中山患難生死之交有踰骨肉無間幽明雖中經舛逆懷抱微異然各行其志跡遠神親久要不忘從未　齕不謂漢民得罪流竄窮荒君殆自鳴排除異已疾惡如仇列竊謂朋友之道自此不堪問矣仲凱何以死君寗不知之而固罪歸一人藉清肘腋事雖巧而天下指而目之抑拙耳列老矣志固未衰所與游者亦大有人在亦咸以君等爲後生可畏去幡然改晤之日不遠則處列以諍友之倫所不辭也干犯母懟佇聞誨音尢列（二）廣東蔣介石先生鑒吾粤不祿屢被毒燄有如　淖肆傾滓　先生復以爲屠之尚未甚劇呼嘯連挈必　崇百粤一抵沉淪以爲快粤人何辜致此惡客乃復滋他族實逼處此廣植殃苗甚于疫癘列湖海年高梓桑情重蒿目爲慄袖手奚甘冀君圖新復我邦族倘能晚蓋猶可論交長此眩迷不敢請矣謹馳鄙臆幸有誨音尢列 
 
 

Page 15

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *本埠新聞二 
[日華紗廠風潮之調解訊]  
　　浦東日華紗廠二次罷工風潮由工人代表與廠方直接談判仍未解决各情會誌昨報兹悉工人方面擬提出條件函　潘冬林出任調停期早日解决以免雙方損失 
[國民拒毒會開會紀]  
　　中華國民拒毒會於昨日中午十二時半假功德林開第二届常務委員會到者李登輝趙晋卿周志禹鍾可託顧子仁（鍾可託代）黄嘉惠等公推李登輝主席議决案如下（一）接受經濟委員會報告各組委員會預算案（甲）禁種委員會五一五五元（乙）禁用委員會四四五五元（丙）禁運委員會三八五五元（丁）調查委員會四三五五元共計一七八二Ｏ元又收入報告爲張學良捐到五百元中華全國基督敎恊進會捐二千元（二）議决認可經濟委員會建議通函組織團體請各認本會經費一百元（三）議决請政府訓令各地官廳將鴉片罰欵撥交本會及各分會辦理禁烟局（四）顧子仁報告旅行東三省直隸宣傳經過鍾可託黄嘉惠報告旅行江浙兩省宣傳經過（五）黄嘉惠報告本年全國拒毒日舉行拒毒運動已有報告到會者計十九省一百六十五城鎭并議决下屆拒毒日多備拒毒圖畫再請影片公司編演拒毒影戲以廣宣傳（六）鍾可託報告羅運炎博士代表本會到日本聯絡該國拒毒團體經過（七）議决應行審查之分會組織大綱及五年進行程序仍交該委員會審查（八）周志禹報告提出四組委員會名單公决於十一月七日召集各組委員討論進行計畫（九）趙晋卿提議本會對於關稅會議應備說帖提出該會請求各國嚴禁輸運毒物來華議决派定何士楨羅運炎林炎夫鍾可託爲關稅會議說帖起草委員并推定顧子仁爲委員長議畢三時半散會 
[基督會推行拒毒運動]  
　　中華基督敎協進會昨函請各敎會一致推行拒毒運動提案函云鴉片之害甚於洪水猛獸其流毒之結果正與吾基督敎之宗旨處於極端反對之地位前清末葉全國敎會中西人士鑒於毒害之蔓延日廣敎會爲拯救個人改造社會提高家庭幸福實現天國生活計萬不能置諸不顧乃下堅强之决心振奮鬥之毅力以喚起輿論而與毒物相周旋卒將根深蒂固之鴉片完全肅清不圖年來毒禍復作其結果之慘烈尤厲於前中華全國基督敎恊進會覺需要之孔亟乃有拒毒委員會之組織並聯合敎内外各公團組成中華國民拒毒會努力推行國民拒毒運動作長久之奮鬥而以五卅計劃爲第一步兹承該會之請求轉請全國各敎會團體於大會期間注意討論此項問題並通告所屬團體職員一致推行是項計劃兹擬成建議案數條請即斟酌當地情形裁奪通過共策進行是所盼禱（一）本會（年會年議會區議會大議會總議會等之類）認鴉片問題之重大與急切敎會當重申固有反對之態度愼重實施禁絶之敎規凡屬信徒均絶對不應與鴉片及毒物之種製運賣吸用發生任何之關係以樹社會之風範而榮基督之聖名（二）本會應聯合一般信徒藉個人及全體之能力一致奮發毅力與熱忱實現堅忍不拔之精神犧牲一切之利益從事於鼓吹輿論在積極方面提倡拒毒敎育在消極方面實行戒除及治療並運動禁律之恢復以期鴉片及一切毒物之肅清（三）本會應委派專員組設拒毒常備委員會一面與中華全國基督敎恊進會之拒毒委員會合作一面從事辦理本敎區内之拒毒事業（四）本會應通告所屬宣敎師及一般敎會中職員及領袖在各該任在所努力贊助國民拒毒運動已組成中華國民拒毒分會者應加入恊作未組成分會者聯絡當地各團體從事組織積極進行 
[美國駐華外交官之更動]  
　　大陸報云近日美國務院更調大批外交官吏此次來華任關會美代表專門顧問之潘金斯氏已被任爲天津領事本雪凡尼州之查賓氏外放爲漢口副領事佛奇尼亞州之巴克斯敦氏外放爲南京副領事米希根州之華德氏外放爲奉天副領事又佛諾立達州之巴斯查爾氏升任重慶副領事加里福尼亞州之史丹敦氏升任爲張家口副領事此皆關於中國方面者 
[盧筱嘉昨日放洋]  
　　執政府特派考察專使盧筱嘉氏偕隨員吕斅亮等業於昨（二十四）日下午二時三十分自黄浦碼頭登法公司郵船達爾德南Ｄａｒｔａｇｎａｕ號放洋計包房四間聞先至法國馬賽Ｍａｒｓｅｌｌｉｅｓ考察云 
[明日會議反對增收公益稅]  
　　東北城南區肇嘉路東區中城北城等各路商界聯合會爲反對市公所增收地方稅事定於本月二十六號開聯席會議討論辦法昨已發出通告如下逕啓者本月十九號各公團開聯席會議對於地方上益稅之增加一致否認並議定組織委員會由各團體自行推舉全權代表二人至四人出席委員會議事屬公益相應函達並經議决定於本月二十六日（即星期一日）晚七時仍假北城商業聯合會開各公團委員會議屆時務乞遣派全權出席代表會議一切進行事宜無任盼切云云 
[市公所諭知繼續徵收船捐]  
　　南市浦江船隻稅認商談桂香前因浦東洋涇市發生船捐事於徵稅上頗有影響曾報告上海市公所李總董呈請前上海縣李知事轉知洋涇市竽事劉志濤於徵收船捐一事勿得侵越一面由市公所知照該認商暫緩徵收靜候官廳解决以免爭執在案兹該商談桂香昨已由市公所諭云上海市公所爲諭飭事照得浦江船隻稅自發生洋涇市爭收情事後當飭該認商暫緩徵收以俟官廳解决並經本公所呈請縣公署曁函警察廳阻止洋涇市收捐業奉批准照行在案現在停頓已逾兼旬亟應照常徵收以重稅務除函請浦江水巡隊恊助辦理外合行諭仰該商即便遵照繼續徵收設有人藉故阻擾應即報請官廳禁止切勿私擅爭執致滋事端切切此諭右諭浦江船隻稅認商談桂香准此 
[北工巡捐局整理總捐]  
　　滬北工巡捐局昨發貼布告云爲通告事照得本局徵收四季總捐抵充市政經費向來根據前閘北市政廳辦法按照房租數目住户六釐舖户一成歷經照辦從無變更民國十一年整理總捐按户調查以來房屋租價逐漸增加現又派員分别查明准自本年秋季起一律按照現有房租塡入票額查足徵收爲此通告務須共顧市政踴躍繳納幸勿藉口違延是爲至要（下略） 
[南市烟紙商反對特稅總包]  
自江蘇全省捲烟特稅由省議員黄申錫等承包後將現局長所定認稅辦法推翻昨日南市高昌廟等各烟商所組織之烟紙雜貨公會致函上海烟紙雜貨同業公會提出意見云捲烟特稅徵收辦法幾經變更造生風潮於稅於商均有不利自改爲同業認稅以後同業相安無事詎有人向省署承認總包改變收稅辦法以實收實粘爲目的將來如果實行不但苛擾烟商且驟增稅欵於敎育基金有礙本會爲烟商生計計當有嚴厲之表示聞該會擬即日提出討論云 
[航業雜訊]  
　　營口航業大起色上海至營口安東一路自五卅以後各華商客帮均相率停裝英輪致太古怡和之行駛東北一帶近海班輪亦皆休航近日戰事重起聞膠澳之東北海軍亦似有發動之舉現當冬令交進聞東北近海之營口安東行將封港至多再行一個月將不能通航矣故日來安東及營口各客帮紛電到滬請派輪往載且更裝載外商輪船以保沿途之安全故自二十二日起太古怡和兩行已各派四輪往該處趕載運入上海與汕厦之大宗雜糧矣 
　洋布已可報裝本月十七日起上海長江各埠客帮以戰事發生長江下游有扣船之舉乃紛紛停裝匹頭洋布藉以减少意外之損失近日鎭寗浦一帶因浙軍已過蚌埠長江下游已無封扣江輪之事上下水均可安然通行不過經過鎭寗間因戒嚴關係不許夜行而已此外則絶無他異故各客帮於昨日起又恢復匹頭洋布之裝載矣 
[日艦對馬號抵滬常駐上海]  
　　日海軍艦對馬號前奉令駛回下江駐防曾在鎭江停泊保護該地僑民昨因該處戰事平靖於下午一時抵滬現奉令常駐上海 
[大批綁票匪核供宣判]  
　　老閘捕房所獲之男女大批綁票匪昨日又經公共公廨孫襄讞會同義副領事蘭君提審接訊第二十三案浦東居民被搶二十四案陳姓子在閘北恒豐路被擄均係袁榮才所爲第二十五六兩案則係匪首藍和尚在安慶擄何姓嗣以六千元贖出在蕭山擄馮姓弟兄兩人以一萬五千元贖去第十八案被告爲張榮喜（即粢飯和尚）裘積心控其擄塘西農民王姓子據張裘兩人供伊等對於該案受王姓委託同往南市永康棧向匪方磋商取贖但未議妥以後王某如何贖出則不知情惟王曾酬伊等火腿等禮物並由王到堂證明贖孩情形而裘復延克威律師張延羅傑禮明兩律師代爲辯護末訊第二十七案被告男女共二十二名控其與綁票有關中西官逐一質訊終結遂退座候核供定期宣判 
[水警破獲男女綁票匪]  
　　曹家渡東首鄉下九圖高家宅地方高協卿家於中秋日下午接到綁票匪首李勝彪函一件月餅六匣炸蛋一枚函内所云欲高捐助軍餉洋三萬元並約定於十六日夜間在小世界接洽如敢違抗即行綁票高接函後驚恐萬狀旋經再三磋商縮減至洋四千五百元即訂定於古曆九月初六日午後六點半鐘在高處交欵不料正在點交之際即被水警第一區駐滬探員夏品三率同偵探徐雲卿趙根發及第四隊偵探張雲生等前往　拿即經當場拿獲匪首周和尚季阿二及女匪張阿毛等三名口當即解請楊區長發交徐亞伯隊長略訊一過業已判將該男女綁匪等及炸蛋一枚原信四封一併解送上海戒嚴司令部訊究 
[閘北探訪隊拘獲嚇詐匪徒]  
　　新閘橋北堍閘北大統路悅泰石灰行店主金愼佳忽於夏曆八月間接匪徒來函其第一信勒索五千元限四天内在大世界書場内吃茶等候杯旁有手帕爲號着該店主親身或派代表前往接洽否則該店主及其家人等均有性命之憂云云署名爲（手槍團李榮生即小麻子阿二）等字樣旋於本月初復接來函約九月初五日下午四點至六點在大世界王美玉書塲吃茶檯上有紅紙包爲記等語該店主金愼佳疑懼未往九月初六日（即本月二十三日）該店主復接匪徒遞到一函限即日預備鈔票五千元至少亦須二千元用紙包好用瓦爿壓於該店門首石上准即夜十二時至三時來取倘再違悞定請該店主等吃五香豆（蓋指槍彈而言）等語該店主情急當密報閘北保衛團王尹兩團總據報後即密飭探訪隊長願竹軒妥爲保護前夜十二時由該隊王副隊長親率探員十二人前往該店左右伏候至昨日上午三時先來一老頭探視動靜旋即退去後來少年二人匆匆至該店門首將門首預置之假鈔票紙包取放衣袋即圖逃逸當由各隊員上前拿獲帶隊訊據供稱（一）朱阿寳供（即朱德貴揑名李榮生者）年二十四歲上海人住法租界在大世界當茶房寄悅泰信共三封是我冩的第一封索洋五千元第二封催付以上兩封係郵寄第三封是我親自送去信内注明十二時至三時來取欵即同王章元於夜一時半由租界來至該店門首拾取紙包即被捕獲（二）王章元供年十八歲浦東人在大世界俱樂部當侍者朱阿寳冩第二封嚇詐信交我至郵局寄第三封信係朱阿寳親自送至悅泰行我在外望門今夜由朱阿寳叫我同來取洋云云該團俟再研究後即解司法衙門核辦 
[寳山昨槍斃兩盜匪]  
　　寳山縣公署前日午後槍斃盜犯兩名一名鐘三和子係搶刦大場程春生家案犯一係搶刦吳淞浜南張華浜南首張吉甫家之財物並開槍擊斃事主張張氏案犯該兩盜在西門外刑場斃命後因無人認屍經縣署飭警備棺书殮抬往塜地掩 
[公共租界刦案併誌]  
　　阿拉白司脫路阿拉白司脫路五百三十二號門牌某烟紙店内於前晚七時許突來盜匪三名闖入店堂出槍恐嚇當將賬檯上大小銀洋七十元刦取逃逸嗣經事主報告該管滙司捕房請爲查緝 
　　又另一訪稿稱前晚七匕時十分阿拉白司脫路五百三十二號門牌某姓家突來盜匪三人由前門入室一盜袖出黑色手槍嚇禁聲張索詐洋五百元事主等不允各盜隨將女眷身上之金戒子及金耳環捋下刦去各物約值洋七十餘元刦後出門逃逸未鳴槍盜等操本地口音黑色服裝年約三十左右事後於七時半由事主投捕房報緝 
　　新閘路前晚十時有盜匪五六人侵入新閘路七百九十號門牌某店内各執手槍嚇禁聲張搜刦得鈔票銀洋八十餘元携贓逃逸旋由事主投該管捕房報請查緝 
　　又訉新閘路七百八十九號門牌某雜貨店經理沈某於前晚十時十五分投該管捕房報告盜刦情形當由中西探員前往出事之處調查緝盜惟盜已遠遁未有所獲後悉該店於十時正上牌門有盜三人闖進店内各出手槍嚇禁店夥六人聲張二盜走進櫃檯由賬檯上刦去銀錢八十二元刦後出門向北逃逸當時並未鳴警迨盜去後約三分鐘始吹警笛第九六七及九九五二華捕聞聲趕來則盜已無可覓跡矣 
[引渡華界犯案之盜匪]  
　　盜匪趙璽平王華亭蔡文其（即井老四）孫義忠（又名小金子）姚殿麒范國恩李二同等七名均經英法兩公堂判决除孫一名驅逐出境外其餘有處禁錮五年十年十五年不等閘北偵緝隊隊員宋鳳鳴探員陳幹泉查得該匪等於華界内亦曾迭次犯案特於前日派探桓關林應福棠龔瑞祥符正才張雲昇董啓山錢根生等投公堂請求將該匪等帶來閘北盤問之下據范姚李三匪承認本年三月十五夜間曾往西門外吊橋北搶刦秦佩生所開之某米店得贓大洋七十九元小洋七十一角銅元二十千文又六月問與前浙江第四師連長黄子海王玉林等至狄思威路搶刦本師書記官高某家得贓鈔票三百五十元新鑄袁像大洋六十元及珠釧一副珠戒兩只珠花一朶金表金練各一事又珍珠一串約七八十粒橡皮雨衣一件此外所犯之案已不能記憶等語宋隊員命將范姚李三名寄禁司法科趙等送還捕房執行監禁 
[法捕房取締旅客之通告]  
　　法捕房昨有通告一道派包探分送各旅館文曰各旅館注意倘有安徽山東紹興口音旅客來棧投宿必須詳細查問來歷職業姓名爲要如有私藏違禁物品以及軍械來路不明速報近段捕房查察 
[安善會請求保護]  
　　警廳告以須向戒嚴司令部請求 
　　浦東十八間外省旅滬人民楊春山等組織安善會一節已誌昨報昨日下午四時該會復派代表二人往淞滬警察所請見江廳長當由江廳長派潘振聲君代爲接見兩代表聲述來意略謂敝會爲慈善事業之組織一切行動均屬安分守已以值兹戒嚴期内聚衆開會恐受當地崗警之干涉請江廳長爲令行該區署切實保護云潘君當答禁止羣衆開會係戒嚴司令部之命令本廳無權代爲請求應請各代表親向司令部請求兩代表遂興辭而出 
[整理邑廟豫園之進行]  
城内邑廟豫園自委員會成立之後業已從事整理現已將園内河心亭之九曲樓地方之池塘將池水車盡動工挖深所有得意樓前之各項貨攤暫時飭即停設以維路政嗣因園内扒竊乞丐甚多除派衛巡隊數名輪流在園查察驅逐外並由市公所及委員會請准淞滬警察廳飭令二區一分署加派崗警隨時保護照料 
[因女被虐氣憤跌傷身死之續聞]  
　　江北人祁鳳翰之妻因伊女小妹在久泰絲廠打盆被繅絲女工陳阿三毆傷頭面腰腿等部趕往廠中欲與阿三理論在途跌仆歸家身死由絲繭女工會會長穆志英　佽助祁鳳翰棺殮費二十元已誌昨報兹悉當死者未成殮時其親鄰同鄉人等僉以該氏之暴卒端由阿三毆傷小妹而起咸代不平羣登阿三之門擬與評理阿三避匿不面至二十二日阿三偵知死者已經收殮反敢糾集流氓二十餘人擁至祁家逞兇尋畔搗毁器物等件經穆會長查悉以該女工陳阿三兇暴太過若不加以儆戒一般打盆女童受其荼毒伊於胡底前日特開全體職員會討論之下公决致函久泰絲廠尅日將陳阿三開除並通知各絲廠請一概屏絶不用庶幾以後不再有發生凌虐童工情事 
[女工自縊身死之檢騐]  
　　西門唐家灣二號門牌潤興隆鷄鴨店樓上本租與鴻裕布廠女工爲寄宿舍昨晨黎明七時許各女工紛紛進廠工作有一常熟女工陶林囡今年二十歲諉言有疾不隨衆去一人關房假寐及至九時許同居覺察有異破扉進内則該女已懸樑自縊撫之已經氣絶即經報告二區警署飭令二十五保十三圖地保曹志祥投地檢廳報騐午後委派蕭檢察官沈檢騐員等蒞塲檢騐即傳同居女工等訉問此案事前情形據供陶林囡今晨忽高臥不起我等往約同行渠去身體不適今日不能工作旋各進廠工作不知如何自縊而死惟其家屬則均在常熟原籍求察問官當　　法騐明委係自縊身死塡格判令棺殮候核縊帶携回存庫 
[汽車撞斃日孩案昨未判决]  
　　意見未能一致無限延期 
　　汽車夫陸愛寳於上月十七日開駛三九二三號汽車經過虹口蓬路將某日人之六歲男孩撞倒碾傷身死被捕解由公共公廨研訉終結諭陸交五十元保聽候核供宣判在案兹悉此案原定於昨晨判决故捕房屆時將陸解廨旋經陸仲良襄讞會同日副領事升座磋商良久雙方意見未能接近遂難判决當由陸君宣諭本案本會審官與日本陪審官意見未能一致應無限延期此諭 
[大西路馬廐被焚斃馬五十餘匹]  
　　昨晨一時許滬西大西路七十六號門牌俄人所設之馬廐内忽然發生火警霎時烈熖飛騰該廐養馬極多初則長嘶迨火燒身乃絶靷而馳及救火會汽車到塲將火救熄馬已焚斃五十餘匹尚有二十餘匹則皆逃出四向狂奔此中不乏良駒各馬夫分投尋找紛擾至天明逸馬尚未查齊而損失亦已不資矣 
　　文匯報云今（二十四）晨半時許大西路跑馬學校失火損失頗巨焚斃馬十七匹又一匹灼傷甚重事後即行開槍擊斃免受痛苦火起於西部馬廐瞬即蔓延他處工部局救火隊聞警趕往施救灌澆半小時餘始熄 
[嚴禁販運火酒之布告]  
　　寳山縣公署前日出有布告云爲布告事案准江蘇第二區烟酒事務局咨開案據敝區第一分棧經理郁鍾棠泰嘉寳分棧經理朱愷儔會文呈稱近來滬上一般行商不顧公益惟利是圖往往以火酒攙水冒充白燒日盛一日以致泰興泰縣所來高梁逐漸减少現在徵收不及從前半數長此以往非特稅收大有關碍抑且有害衛生仰懇鈞長轉咨滬屬各縣出示嚴禁以裕國稅而保衛生等情據此查火酒一名酒精市上所售多含雜質其性暴烈且易燃燒近年以來無知商民貪圖小利每以火酒與水攙合冒充本國梁燒私行銷售飮之敗肺尅胃損腦傷　爲害之烈不可勝言此關於人民衛生已非從嚴取締不可且查火酒一項我國尚無出産市上所售悉係舶來之貨若不極力查禁後患何堪設想據稱前情除呈報江蘇全省烟酒事務局並咨淞滬警察廳曁川沙太倉嘉定崇明上海五縣一體出示嚴禁外合亟備文咨請貴縣查照即希出示佈告商民人等不得再行販運火酒攙水假冒白燒供人沾飲並祈轉令各警所飭警隨時查禁如有故違即行拘辦以維國計而重民生無任公感等由准此合行布告嚴禁爲此仰商民人等一體知悉自布告之後不得再行販運火酒攙水假冒白燒供人沽飮倘敢故違一經告發定即提案嚴懲不稍寛貸其各遵照特此布告 
[燈椿燈船改移之布告]  
　　各口巡工司奚昨發佈告云本巡工司查鎭江關稅務司所屬界内長江海北港沙水道劉海沙西角燈椿及海北港沙西口下段燈船均經改移合將　倩形度勢開列於左計開（一）長江劉海沙西角燈椿現經移置方　自新設地點視段山椿爲南七十三度十五分西相距英海里二里又百分之六十其餘情形照舊（一）長江海北港沙西口下段燈船現經移泊方向自新設地點視段山椿爲南二十度半東相距英海里三里又百分之九十五其餘情形照舊以上所四度數均按羅經方面爲此合即遵行曉示各處船隻務宜留心詳記以免疎虞勿忘勿忘切切特示 
 
 

Page 16

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *　 
[火警併誌]  
　　西楊樹浦路西楊樹浦路日商上海第一紗廠堆放棉花棧房内於昨晨一句半鐘失愼頓時紅光直冲霄漢當經公共租界全體救火隊員聞警各驅皮帶車馳往汲水竭力灌救無如火勢猛烈直至五句餘鐘始行撲滅雖焚燬一部份之房屋聞損失已達數萬當火熾時該管楊樹浦捕房派通班中西包探到塲彈壓 
又國聞通信社云楊樹浦附近上海紡織廠第一工塲棧房於前日（二十二）正午忽然起火焚去棉花二十萬担損失八十餘萬兩三井三菱兩洋行保有火險起火原因尚在調查中又内外紗廠第三工塲棧房前夜八時失火未幾即熄損失約計一千兩 
　　北浙江路前晚七時許北浙江路四百四十九號門牌俞長源茶葉店樓上不戒於火濃烟密佈時隣人畢集帮同取水灌救迨各段救火會驅皮帶車到塲已經烟銷火滅未成災殃亦云幸矣 
　　浦東洋涇鎭浦東洋涇鎭西市高林桂家於昨晚七時許因小孩焚化紙錠延燒熖草柴時濃烟四佈火光燭天當經該處第二守望警瞥見立即鳴笛告警由救火會隊長諸　洲召集全體會員急驅洋龍到塲協同四鄰灌救撲滅僅燬側廂一間淞滬警察三區二分駐所劉署員得悉督率長警到塲彈壓翌晨飭傳火頭到案訉明起火情由以憑核辦 
　　小白橺栅弄昨日下午六時三十分滬城虹橋南首小白橺栅弄底爲打金箔生理之林金生家因晚炊不愼遺失積薪一時濃烟密佈勢將燎原經人以電話報告西區救火會驅車到塲接水救熄不致成災祇焚去灶披稻草什物而已事後由該管警署飭傳林金生至署訉罰 
[常州旅滬同鄉會開會紀]  
　　常州旅滬同鄉會於昨日下午五時開第七次徵求隊長會議到莊得之劉福同曹子澄等二十餘人當由會長主席討論徵求事宜現已期滿適值時局關係手續上一時不克結束是否應行緩期經衆議决暫緩兩星期次由吳盤生君報稱曹家渡一帶常州同鄉工商界頗不乏人帷惟關於本會接洽事宜該處湯懷玉唐子華二君深以桑梓爲懷悽並能担任一切議决准備函敦請湯唐二君辦理本會徵求分處並附送徵求章程以便接洽經衆通過至六時散會 
[南貨同仁會致崇義堂等函]  
　　報告開成立大會之情形 
　　本埠清和坊南貨同仁公會因前次迭開籌備會議定於本月初十日開成立大會昨特分函該同業崇義堂公所曁三陽邵萬生等處函云敬啟者竊滬地爲中外薈萃之區吾業南貨林立夥友衆多賓主協和惜乎散漫發達因之難期近來世界潮流凡百工商各業皆有團體互結圖謀公益交换智識慨夫吾業同仁素乏團體組織同人等羣相約集議定簡章創立斯會内容純正宗旨和平籌備以來入會者踴躍足徵吾業同仁早懷未雨綢繆之見咸抱同舟共濟之忱素仰貴堂領袖吾業用陳一切竚候明敎附呈簡章一份至希垂察上海南貨同仁公會 
[行使假鈔票之拘訊]  
　　淞滬警廳偵緝隊隊員周根瑞前日帶同偵探至閘北四區警署報告近獲一行使某銀行假鈔票犯供出此項僞票向海昌路如意里八百五十二號湖北人姚晋安處購來當經劉署長派巡官楊樹林巡長蘇鑫率帶巡警協同前往將姚逮案抄獲該銀行十元僞票一張及售出僞票之收據三百五百不等共計十餘紙另有某銀行存摺一扣據姚供在淮揚鎭守使署當備問官起案之僞票從前粗心用下云云奉諭交該探帶回訉辦 
[漕河涇鄉公所布告築路工程]  
　　漕河涇鄉公所曾經開築龍華至項家宅里道泥路業已告竣現擬舖設煤屑繼續興工咋出佈告云照得本鄉龍華至項家宅里道早經縣署核准開始興築泥路業已告竣商民往來稱便刻將該路舖設煤屑仍當繼續興工如有各圖鄉愚希圖阻撓等情定當拘懲事關全鄉交通仰各圖居民一體愛護切切此佈云 
[滬西商業公會開會紀]  
　　昨日（二十四）滬西商業公會爲淞滬警察廳長曁市公所增加地方公益稅等問題特於下午一時在泰亨里事務所召集滬西全體商號公開會議由會長俞閬曦君主席略謂江廳長久居滬地洞悉情形所辦各項公益久著聲譽此次充任廳長實爲地方之福惟冀久於其位俾得展其抱負以利閭閻乃閱報載孫督有另委接替之說殊失地方之望應請到會諸君共商挽回之法當經公决致電孫督暫勿另委次復議市公所將於十一月起實行增加地方公益稅應如何對付經互相討論之下以時局不靖商業凋　正苦不易支持之際何堪再加負擔况此次加稅竟有超過原額數倍者殊欠　允萬難承認决議仍照前次北城商業聯合會召集之各團體聯席會議案一致反對次復議前因市上發生拉夫本會曾議發給各入會商號夥友憑證以資識别而免誤拉現在此項憑證已製就多時應令各商號前來領取當經推派魏伯年孔錦培二君爲專司發給夥友憑證職員次復由范松茂君提議本會在月内攝全體小影一幀藉作亂世紀念以示患難互助之意衆贊成會畢已五時餘矣 
[華商銀行債權人訂期開會]  
　　華商銀行擱淺粤僑商業聯合會徇該行債權人請求主持交涉以來進行頗力兹該會訂期舊曆九月初十晚（禮拜二）七時在老靶子路該會開債權人全體大會宣佈重要事件昨該會發出通告凡有自身權利者請屆時到會共同解决辦法云 
[積竊王老四在閘北就獲]  
　　積竊王老四於十月二十一夜十二時在閘北潭子口踰墻越入永盛雜糧廠偷竊蔴袋二百只雇用洋車擬至租界販賣於前日上午六時行經閘北長安路被閘北保衛團探訪隊隊員蘇升盛長貴喬堯山丁長順等巡邏遇見當時盤獲帶隊據供屬實並查明該竊向居潭子口席寳珍老虎灶内等情昨由保衛團解送寳山縣公署按律懲辦 
[虹鎭時疫醫院定期結束]  
引翔鄉虹鎭時疫醫院原限九月二十七星期日閉幕旋以正在結束之際本境又發　瘰痧症舁至院内救活者又得七人總計先後救活形將氣絶者三十人腹痛欲絶吐瀉交作者五百六十四人内外雜症二百六十六人創辦至今將屆兩月得此碩大成績厥由於創辦人袁秀全君之苦心西醫王培元博士及其弟子楊年芳老手注射陳省三等之經騐宏富努力服務故地方人士甚爲感佩現在時疫漸平該院聞定於陽暦十月二十七星期二閉幕云 
[何實軍交五百元保]  
　　嗬屬爪哇巴城地方華僑所辦學校内敎員粤人何實軍被當地官廳指爲鼓動學生演說排外處以放逐之罪押乘芝順大利輪船回華該船於前日下午到滬總巡捕房預得某方報告故派中西探目潘連璧聽克拉往新關碼頭守候迨何登岸即行逮捕咋解公共公廨控其係擾亂份子請求逐出租界經邵襄讞商之義蘭副領事諭何交五百元保展期七天再訉 
[控定購黄沙不出案之發落]  
　　法公董局昨延郭蘭克律師代表投法公堂控稱原告前向王榮記定購黄沙一千二百碼不料被告到期不交因此起訴控追現今被告聞控已向原告要求准限三期交清並允情願繳五百元保證金如將來屆期仍不交貨即將保證金充公云云詰之王榮記供詞相同中西官判着被告於二天内先繳保證金五百元所有貨物准照請求辦理 
[控騙房租收條展期再訊]  
　　浙江人管子顯被夏鎭裕指控於前日下午六時半在南成都路七百四十九號屋内騙去計洋一百九十元之房租收條四張等情昨由新閘捕房將管拘解公共公廨中西官質訉一過諭被告交三百元保改期七天再訉 
[學徒猝斃之報騐]  
　　二十七保十一圖地保瞿梅生昨午後投上海地檢廳報稱閘北共和路和興里五號賈廣順新開之鎭華鞋作内學徒莊寳福係鎭江人今年十六歲昨晚忽然猝斃因無家屬攤尸未殮今日爲四區總署查悉令飭來案報請相騐奉委蕭檢察官吳檢騐員等前往蒞騐 
[控妄加租金案候下堂諭]  
　　中華美華兩里房客等六十四家前延巴和律師代表投法公堂控房東利記公司張俊卿妄加房金等情奉判着張交出與業主訂約證據到案再行核奪在案昨又傳訉先由被告律師稱現今有某律師在案證明業主實托張俊卿爲代表之情形况敝律師曾經函詢各經租洋行内有無包租之事旋接復函證明並無此種包租行爲請察原告律師稱到案之證人某律師對於此案毫無關係實難承認被告旣無包租行爲何以遽爾加租被告前次言及情願犧牲六個月租金囑令原告等出屋一節現今敝律師徵原告之意均各反對足見房屋之難覔請求照敝當事人請求辦理云陳讞員商之法副領事韓君判退去聽候宣布堂諭飭遵 
[控追借欵案交保候訊]  
　　談長祿昨投法公堂控稱前由寳記理髮店主楊文寳向商人借洋二百餘元立有借據書明限期交付如不交付將店底生財作抵不料被告到期回索一味游　至　分文不理請求訉追詰之被告由其弟文友代到稱胞兄出門營業對於借欵之事毫不知情原告又稱被告借此欵　係開店所用等語中西官判被告交保出外聽候原告將借據呈案察閱後再核 
[公共公廨訊案彚錄]  
　　昨日公共公廨訉理民事訟案併誌於下（一）陳也橋延江一平律師訴瞿大德私收保險銀案堂諭着被告瞿大德償還原告洋一百九十五元一角一分並自起訴日起至清償日止按年八釐之利息及負擔堂費（一）金奏庭訴陳順章欠貨洋案被告蔣保釐律師辯護堂諭訴訟主體錯悞應即將案註銷（一）長和號訴謝春芳欠押欵銀案堂諭改期俟原告代表范剛請求再訉（一）徐林福訴黄成奎欠借洋案堂諭黄成奎臨訉不到原告呈出借據應判令償還洋三百五十元並自起訴日起至清償日止按年八釐之利息及堂費飭令到案交保（一）順茂號訴康阿奎欠貨洋案堂諭着被告康阿奎每月償還原告洋二十元十一月起算十五日付欵以清爲止並負堂費利息免追被告免交保（一）德商漢運洋行訴太湖水泥公司顔學駿薛寳潤薛南溟楊翰西等欠定造機器價銀案堂諭改期再訉 
來函 
[中華愛國募金大會來函]  
　　逕啟者昨日貴報新聞所載紙業熱心愛國募金其中十八分隊隊長名單遺漏董事劉顯棠君又張廉雲君誤作張聲雲應請更正爲荷中華愛國募金大會啟 
公布欄 
[上海地方審判廳]  
　　公示送達（全文在本廳揭示塲公佈）一件判决黄陸氏與倪松山因衣飾糾葛案件（主文）原告之訴駁斥訟費歸原告負担右仰原告黄陸氏知照（十月二十四日） 
　　民庭主文一件判决張伯雲與李治增　地涉訟上訴一案（主文）上訴駁斥本審及本判决前第三審訟費歸上訴人負担一件判决施佩生因貨欵涉訟聲請回復原狀一案（主文）上訴人回復原狀之聲請駁斥聲請費用歸上訴人負担一件判决周秀三與范桂生等債務涉訟一案（主文）范桂生應還周秀三貨洋二百二十五元六角顧桂林應還周秀三貨洋八十一元訟費由范桂生負担四分之三顧桂林負担四分之一一件判决朱小田等與陳吉祥債務涉訟一案（主文）被告應即償還原告本洋一百元又於本年陰　年終償還原告本洋五十元均自本年阾曆六月初一日起至執行終了之日爲止每月二分之利息訟費由被告負担一件判决李勝先與梅駭氏會欵　訟上訴一案（主文）上訴駁斥第二審訟費由上訴人負担一件判决魏煥章與興記貨欵涉訟一案（主文）被告應清償原告貨欵洋七十二元七角八分訴訟費用由被告負担一件判决李凌氏與李玉成　養涉訟一案（主文）原告之請求及被告反訴均駁斥本訴費用由原告負担反訴費用由被告負担一件判决唐順生與李蓮記貨欵涉訟上訴一案（主文）上訴駁斥第二審訴訟費用由上訴人負担一件判决王立夫與孫廣寳會欵涉訟一案（主文）被告應給付到期會洋三十六元三角七分五厘其未到期會欵自本年陰曆八月十八日第二十期起總會每月會洋六元應付至第六十七會爲止敝會每月會洋六元應付至第六十八會爲止訟費由被告負担一件判决石筱山與吳恊之房租涉訟一案（主文）被告應給付原告房租洋三十八元四角並於假執行原告其餘部分之訴駁斥訟費由原告負担八分之一被告負担八分之七（以上十月二十三日） 
　　刑庭主文一件判决陳阿五鴉片烟一案（主文）陳阿五吸食鴉片烟一罪處罰金二十元如無力完納以一元折算一日易以監禁未决覊押日數以二日抵罰金一元烟具等件没收一件判决陳阿金竊盜一案（主文）陳阿金竊盜一罪處五等有期徒刑二月未决覊押日數以二日抵徒刑一日一件判决張炳文行使私文書及陳木桃附帶民訴一案（主文）張炳文三人以上詐欺取財一罪處五等有期徒刑四月褫奪公權全部終身未决期内　押日數准以二日抵徒刑一日張炳文應交還陳木桃貨欵大洋一百元僞莊票一紙没收一件判决施文靜玩業致人死一案（主文）施文靜玩忽業務致人死一罪處五等有期徒刑五月未决覊押日數准以二日抵徒刑一日一件判决倪勝等贓物一案（主文）倪勝朱廣生李廣才共同收買贓物一罪各處五等有期徒刑三月未决覊押日數各准以二日抵徒刑一日一件判决梁廣福傷害罪俱發一案（主文）梁廣福傷害人致輕微傷害二罪各處五等有期徒刑三月應執行有期徒刑四月未决期内覊押日數以二日抵徒刑一日一件判决戴德華收受藏匿和誘人一案（主文）戴德華收受藏匿被和誘人一罪處五等有期徒刑二月未决期内覊押日數准以二日抵徒刑一日一件裁决檢察官聲請將周英傑延長覊押一案（主文）本件聲請駁斥（以上十月二十四日） 
　　批示一件林桂榮聲請執行由狀悉准予飭傳訉追可也此批一件季炳生請領銀洋由狀悉該債務人巳續交銀洋八八元仰於十一月三日上午十時持　來　具　此批一件　珊三請求補行發封　　由狀悉查徐聲揚聲　假扣押之　决尚未　銷　庸再行加封餘於前狀批示矣仰即知照此批一件　王氏等聲請執行由狀悉准予飭傳訊迫可也此批一件崔根榮聲明啓封房地已收管由據狀已悉此批一件黄志文聲請執行由狀悉查此欵業已繳清仰即知照此批一件高　楨聲請執行由狀悉查本案判决尚未確定所請暫從　　此批一件嚴家　聲明　桂芳欵已付清請銷案由狀悉應准銷案此批一件吳玉堂委任代理由狀悉准予委任此批一件薛何氏聲請備案由狀悉應准備案此批一件曾仲步請頷銀洋由狀悉仰於十一月三日上午十時持　來　具領此批一件周問樵陳明困難情形由狀悉仰即來　聽候訉明核辦此批一件鄭增基等聲明啓封田前已收回由據狀已悉此批一件吳金氏請求准予展期繳欵由狀悉仰該氏夫過速設法交欵所請　難照准此批一件　同記委任代理由狀悉准予委任此批（以上十月二十四日） 
　　批示一件李東生聲請將假扣押動産遷移他處由狀悉查本案判决尚未確定所請暫從緩議此批一件唐寳昌聲請執行程渭洲貨欵由狀悉查程渭洲業已提起上訴所請暫從緩誰此批一件吳品鏞聲請執行由狀悉准予飭傳訉追可也此批一件　章章聲請執行由狀悉侯飭傳訉追此批一件王阿四　求准予釋放由狀悉仰即迅速設法償還所　碍難推行此批一件葉文樓聲請執行由狀悉侯查明核辦此批一件楊偉欽聲請執行由狀悉候飭傳訉追此批一件楊廉生具交銀兩由狀悉交銀暫存此批一件王成孚請頷銀洋由狀悉仰於十一月三日上午十時持證來廳具頜此批一件王振　聲請執行由狀悉查本案判决尚未確定所請暫從緩　議此批一件　楊氏委任代理由狀悉准予委任此批一件范王氏委任代理由狀悉准予委任此批一件李文治請領看管費用由狀悉仰於十一月三日上午十時持證來廳具領此批一件吳劍閣聲明啓封勳産與不動産均已收領由據狀已悉此批一件陳伯棠聲請執行由狀悉侯　傳訊追此批一件陶鳳翔請領銀　由狀悉仰於十一月三日上午十時持　來廳具　此批（以上十月二十三日） 
[上海地方檢察廳]  
　　批示羊福元狀悉仰侯傳案訊辦此批顔資仁狀悉仰即來廳侯訊此批陳松奎狀悉仰即遵傳到案此批黄庚生狀悉　　逃刑律無處罰明文應無庸議此批（以上十月二十三日） 
 
 

Page 17

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *常識 
[修養（人生觀）] [  覽]  
　　修養美名也但以修養爲名則决無修養之實 
　　有某君好談修養而時時愁生計之困難每遇其友必以我輩應如何如何之修養爲詞最後必自述其艱苦之狀况曰君能爲我謀一席乎此其人蓋尚未了解孔顔之樂何在固不足與談修養也 
　　眞能修養者其修養不在口而在心其心但有惻隠羞惡辭讓是非而决無本身絲毫之利害介其胸次其應付環境處理公共之事無一不表示適合情理之主張而絶不違反良心偶爲浮言所動搖勢力所支配吾深慨此等人之不多見於今日也吾甚願今日之熱心救國者勉爲此等人 
[我的提倡國貨方法（經濟）] [  華文煜]  
　　我旣不是資本家又不是工業家没有能力開工廠辦商店做積極的提倡國貨事業可是救國的心不敢後人只可採用不合作主義極力想法從我自已和家庭以及朋友親戚們做起使得外國人不能賺我們的錢去實行了幾個月不能說没有成效現在一一冩出來給大家看看 
　　我家鄉那裏的風俗向來很樸實布衣蔬食翌以爲常近年來都市翌慣漸漸蔓延舶來品的勢力也就乘機侵入生活程度當然不知不覺的提高了我的家庭受到這種惡影響所以經濟上面很覺拮据自從五卅案發生以後我腦筯裏深深地想到購買外貨的危險當時就冩了一封信給家裏關照他們切勿買外國貨暑假回去知道已經實行了還有許多親友來問我滬案的眞相我除了據實報告外終拿勿買外國貨的話向他們請求他們都覺得這話很應當極力贊成和實行 
　　一月前我和一位朋友到布店裏去買睡衣料那朋友不知不覺看中了漂白咈布我是做過布店學徒的人知道咈布是外國貨就向朋友說明他也不願買了可是我想不買外貨的一層雖是已經做到接着應當完我提倡國貨的使命所以就勸他買無錫申新廠的出品四平蓮粗布朋友很贊成買了一丈一尺我這次又碰到他他說這種布料很耐用我聽了這話覺得非常暢快好像完了做國民萬一的責任（乙種酬） 
[麥飯與米飯之比較（衛生）] [  許晚成]  
麥飯與米飯比較如下 
（一）麥飯易於消化而米飯較難 
（二）麥飯含有增長人體氣力之充分成分而米飯較遜 
（三）麥飯含滋養分較米爲多 
（四）專以米飼養各種動物僅數周間終至斃死若專用麥則亦生存 
（五）麥飯有治脚氣病及其他如腎臟病神經病等之效力爲西醫所公認 
（六）麥較米價格低廉 
（七）麥種植易而米難 
　　我國南方人素厭麥飯苟稍忍耐食之漸成習慣自較米飯爲優蓋不嗜麥飯之人非體質及性狀之關係殆因向不食麥遂生厭惡例如牛肉距今四十年前我國人多不喜食之是非先天的關係實因習慣而然至近年殆無不嗜牛肉者彼不食麥飯者亦可應用此理（余暑假回里食麥粥二月而身轉强到校後食白米飯反覺難咽） 
　　歐美各國因地理風土産米極少故不得已而用麥然現今世界交通異常便利若米勝於麥儘可輸入以供食用何以彼仍舍米而用麥亦麥較米爲優之一證足資參考也 
今後望讀者提倡麥食以强身體（乙種酬） 
[令器清潔之重要（衛生）] [  聞]  
　　食器之清潔法甚屬重要蓋食器不潔或有食物剩餘附着於其上縱使其初本無病毒亦能漸漸腐敗以致臭爛如再將食物置此器中即有速腐之虞故食器使用前後須用清水精細洗滌若能用熱水或於熱水中加太曹達少許則更清潔 
　　用以洗滌食器之水最宜潔淨能與飮水同一清潔則尤妙世人於飮水則頗注意而於洗滌食器之水則恒忽略此大誤也夫不潔之水每含病毒如用以洗滌食器第一即洗器之人甚爲危險第二則洗凈之食器反有病菌是使用之者必蒙其害也故洗食器之水須無病毒然後無礙於衛生要以與飮水同一清潔爲妥又用以揩拭食器之巾帕亦須潔凈否則洗食器之水縱極清潔亦屬徒然此類巾帕尤須乾燥儲之否則必發臭氣如用以洗拭則食器亦必染臭氣無疑矣 
　　除上述外尤須注意者乃防傳染病毒之黏附於食器是也如罹肺結核及患他種傳染病者其飮食所用之茶杯飯盌箸勺等物必有結核菌及其他傳染病毒黏附於其上如他人用其食器即有傳染病之虞是以雖在一家之中苟有罹此類疾病者務宜分别使用食器切勿與他人合用且當分别置擱雖其用以洗滌之盆桶及楷拭之巾帕亦須分别（乙種酬） 
[戰雲中維持地方之我見道德] [  權]  
迺者江浙風雲瀰漫全國嗟我戰地人民重罹兵禍憔悴何堪其地方上必要之維持者厥有數端願我熱心諸君早爲計及盡力維持不獨人心可賴以安定亦地方前途之福也 
　　一工人查吾交通便利絲織之區工廠林立工匠衆多倘一朝停頓生計殆絶危機即發現象迭出此資本家所必需維持者也　　二典業往往軍事發生無論戰區非戰區典商懼兵隊强質硬當於是縮短時間停止營業致使一般貧苦小民窮無所歸欲質而不得者亦爲民生中之重要問題此典商所必需維持者也 
　　三學校敎育爲國家之命脈人才之基礎若無戰事關係者不得驟然宣告停課宜抱穏健之態度以鎭攝之勿使青年學子有輟學之虞此敎育界所必要維持者也 
　　以上所述不過約舉其最要者言之願地方諸君特别注意其他無論何事業苟能多維持一分則地方之原氣將來亦容易恢復一分質諸明達想亦同情（乙種酬） 
[陳地保（道德）] [  思忠]  
　　自戰謠猝熾而拉夫慣技復隨之而紛起日前松地軍隊開拔赴申需夫孔亟縣署即召集各圖地保每人必繳夫役五十違則重懲無貸地保爲免己身災禍計不得不竭力窮搜甚有至鄉破門而入者獲其一羣婦皆環跪乞赦頭如搗蒜涙若珠墮慘不忍睹讀杜工部石壕吏詩其即今日拉夫之景象乎可謂全無惻隠心矣 
　　孟子謂惻隠之心人皆有之觀於陳地保而猶信地保佚其名日前至縣署奉命後唯唯而退且行且思不覺惻隠之心油然而生以爲我若去拉夫役五十則此五十之夫役勢必遭無窮之痛苦生死尚難預卜且彼誰無父母誰無妻子能不悲慟欲絶耶今不若不去拉則受苦者僅余一人而已然苟五十人得赦則我一人雖刀鋸斧鉞亦甘之如飴也意遂决乃返署報命謂鄉人皆鼠竄不得捉縣長怒責其不力撻而禁諸幽室詎地保毫無懼色反欣然自得云嗟乎世道不古嫁禍他人者衆矣今陳地保獨能替人之禍蓋今之鳳毛麟角也故不可以不記（乙種酬） 
[鄉鎭禁賭非注平民敎育不可（敎育）] [  清華]  
　　賭博之禍害盡人皆知迺者新穀登場各處鄉鎭乃有一般無業游民覬覦農家收獲施行歛錢名爲演劇酬神實則抽頭聚賭將農人終歲勤勞所得汗血之資一旦誘入若輩之手甚至妻孥號泣租賦不納此種禍害習以爲常亦可憐已况值此時局不靖民生凋敝恐匪類乘機竄入其間實爲治安之大患也 
　　此等習慣亟宜改革以挽頽風其積極之方法惟有預期禁止一面應在本鄉公共處所（或庵觀寺院祠堂家廟等所）創辦平民學校俾農人休養之時期得讀書之棧會藉以提高農人之知識增進農業之發展事半功倍庶不至沉迷於賭博矣願吾各鄉鎭之熱心敎育家共起圖之（乙種酬） 
[王糖（科學）] [  顗]  
　　比蔗糖甜二千倍之化合物 
　　常人以爲世界最甜者莫如糖蜜其實不然化合物中以前以爲最甜者爲糖精（Ｓａｃｃｈａｅｉｎｅ）係哈金大學校長學生時代所發現由柏油（ＣｏａｌＴｏｒ）中取出與糖之來源毫無關係較糖已甜數百倍其甜之度數視其所含水分而異苟水分稀少則一分糖精等於蔗糖二百分水分加多甜味當漸次消失 
　　最近發現一種王糖（ＡｌｐｈａａｎｔｉａｌｄｏｘｉｎｅｏｆＰｅｒｉｌｌａｌｄｅｈｙｄｅ）比蔗糖甜二千倍一九一Ｏ年由法國製成當時分析成分并經詳細解釋其性質直至一九二Ｏ年日本化學家名Ｔｕｒｕｋａｗａ者由一種植物Ｐｅｒｉｌｌａ中取出其成分與尋常食物無異含炭氫氱三原質所異者即在原子構造換言之即將構成此物之原子稍易其位置即頓失其王糖之甜味矣（乙種酬） 
[答施善礎（問答）] [  陳劍農]  
施君所問西式洋磚純係熱帶之産士製成色澤硃紅不假顔料敝地汕頭一埠亦即具有此土産曾履敝地者類能道之命工開掘母需分文不過運滬略需水脚耳 
 
 

Page 18

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *   
 
 

Page 19

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *本埠增刋 
天氣報告 
徐家匯天文台昨日下午四時三十分氣象預報云天　全國沿海有輕霧及無定向之微風小笠原羣島之西南有旋風及恶劣天氣又昨日下午三時前二十四小時内本埠氣温最高七六四最低五O九去年同日最高六六O最低四九O 
述要 
[游東感想（六）天鳥]  
日本醫學之發展不僅有裨人類且可恩及禽獸犬貓有病可入犬貓醫院受一切治療養生之道可謂至矣中國各地醫院尚尠而已建設者又不能充分收效是東束陸人民不如隣家之犬貓也 
傳聞神户有富豪某君擁貲二千萬據友人云劉在壯年尚以挑水爲業後買賣股票略有積蓄乃買賣地產而獲巨資可慶賀也陳君之親戚何君亦僑居神户幼時爲鹹網行之學徒後乃自已經營由小而大二十年中積欵已達三十萬元西諺云（求財原非難）事祇須得其正道）今國内生活程度日高一日妄想發財者亦日增加於是出軌之舉動遂層見疊出嗚呼舍正道而求財即得之亦終歸於失敗貲財乃勞力之代價舍勤儉而得者皆非正道也生在澆漓之世混亂之現象環生與其家擁萬金不如身習一藝以勞力販貲藉以糊口不愧不怍高枕無憂也多財者逸逸則淫生身心受損爲害無窮故財不必聚衣食足而敎育費可自給又復何求苟善聚財必須善於播散或利於國（如建立大學）或裨益社會（如創設醫院）或贍養親族（如購置義田）或在小範圍中頻頻服務須知自身已受社會之扶助亦當以扶助社會爲天職也彼善聚財者往往有耐苦耐勞之堅韌的毅力而能洞察社會之眞態預測羣衆之心理以實行其事業之企圖如洛克斐耳卡乃其福特等皆本此旨以經商而成歷央上空前之大富豪今已不慮其財之不來而日籌散財之得其正道焉 
[航業概况邵國鏞]  
　　航業之盛衰與商業有密切之關係故東西各國對於航業提倡不遺餘力政府補助之人民擁護之而從事航業之人士更竭其精力日謀擴張之道是故英日美等國航業鼎盛航線徧及全球返觀我國之航業則奄奄無生氣國内之航運事業尚被外人攘奪殆盡遑論國外之運輸哉 
　　上海爲通商巨埠各地貨物莫不薈集於此而後分運於各埠輸出於海外故輪舶出入日以數十計航業之盛甲於全國惜乎經營者多屬外人若怡和太古日清等其最著者也國人自辦之輪船公司當推招商局爲最大他若三北寗紹等則範圍較小輪船不多尚有大達等則專航揚州等處而已 
　　招商局開辦迄今已達五十餘年然以我國政府之不知提倡無力補助故歷時雖久而無偉大之發展目下該局有船三十餘艘而航線旣不出國門一步即中國口岸若青島等該局亦無船行駛焉而與該局同時創辦之日本郵船會社得日本政府之補助與該社自已之努力營業日臻發達迄今共有輪船百餘艘航線及於歐美各國以此例彼不啻天壤每言及此感漑係之 
　　三北公司約共有船十餘艘行駛國内各埠其營業較遜於招商然年來逐漸擴充輪數日增苟能努力經營前途未可限量也 
　　寗紹公司之營業以滬甬線爲主該公司有船三艘以二艘行駛滬甬間以一艘行駛長江滬甬線年有盈餘而長江輪尚須虧折故該公司雖年有盈餘然亦未見其擴充也 
　　猶憶五卅案後海員罷工外輪停駛一時華商輪船營業大盛各埠貨物擁擠輪船不敷載運當此之時實爲華商輪船公司擴充營業之良機乃荏苒數月未聞華商輪船有一艘之增添而時過境遷外輪已區區復航國内航業又入於外人之手我國航業界之大好機會又輕輕任其過去殊堪太息者矣 
[寳山之建築物仲天]  
　　寳山地瀕大海形勢險要爲長江出入之門户惟其爲通商之咽喉故建築亦因之而極費工程焉 
（一）石塘石塘一名海塘南至吳淞北迄瀏河在寳邑之範圍者計四十里塘岸之高約有丈許而其寛僅及七尺至今雖以縣欵窘迫不得同事修補然吾民得以安居樂業者皆是塘之賜也考是塘之功績全在始創者之一番苦心當未有石塘之前海水泛濫居民爲災逮至清季胡仁濟公治縣事時目覩此情首先築塘以人溺爲已溺不辭勞力慷慨解囊公欵不足以私欵補之私欵不敷乃鬻産以完成之費幾許金銀耗多年心血石塘始告竣使其時而無胡公其人則吾人之田地祖墓已化爲烏有矣惟是塘迄今年久時遭坍落致有高低不平或窄小不能同時通二車名有治塘之人實則置塘事於不問不聞也夫創之者難而毁之者易今後之石塘全在我民之羣起修築耳總之寳人而無石塘其不爲魚腹者幾希以是而論寳山之建築物則石塘爲巨擘矣 
（二）石洞石洞位寳山之北離城僅二十里亦胡公首創之建築物也是洞石壁層層平而直光澤而耐久離水面可一丈五尺洞面寛可八尺日經此洞者不下數千人登洞下睇海水洶湧驚魄動人漁人之出入必依是洞爲指南針且停舟於洞内恐遭禍患惟其形勢優勝故東南之戰浙軍亦曾屯居於此至今内港小河得以通潮者皆是洞之賜也 
新片（可憐的閨女）之一幕 
（三）鼓樓及聖廟鼓樓位南北門間雖非工程浩大之建築然相傳韓世忠亦曾埋居於此且此樓或謂創自韓公至今危樓頽壁吾人亦不得登高一覩惟其爲古蹟故鼓樓因得稱於一邑聖廟在南門相近建築雄麗巍然駕乎萬物之上入其門則古柏參天入其内則清靜滌襟雖佔地不廣然中國式之建築房屋在寳城中亦首屈一指矣 
[落花生談ＫＫ]  
　　市上南北貨號及糖食店經售之落花生又名（長生果）此種食物係產自南匯山東等地别類曰（南果北果）更有大小筴之分小筴則較大筴香而味佳其物質以南果爲優落花生之需用南方如喜慶之事都用之爲喜果故又名曰（長生果）一以博長生不老之口彩是亦江南之風俗也其外更可以代早餐之菜蔬或爲他種食品兹分述於左 
　　　殻花生將帶殻之落花生用菜　燒之即成　殻花生其味頗鮮 
　　油汆果肉剝去其殻以油汆之和之鹽末即糖食店中所售之油汆果肉 
　　花生米剝去其殻以鹽水炒之即市上小販所售之花生米糖食店中亦有售者 
　　花生油落花生之劣者榨之爲油亦可作烹飪菜蔬之用其味較之普通荳油爲佳花生油之銷路寗波爲多更可運銷歐美亦國産出口品中之一端也 
　　果酥將炒熟之落花生肉磨之成粉和以荳沙白糖玫瑰等物以各式之模型可爲果酥其味頗香年長者亦可食之　 
以上種種皆落花生之可製造其他食品者兹復將友之所述山東省經營落花生之概况錄之如下（山東省之沿黄河流域各淤地最利種植花生一年之出産額數可達二十餘萬噸省政府中一年之收入花生出口稅約有十餘萬元該地花生之出口出殻之生仁百分之三十五生仁以百分之三十六製油花生油之出口百分之五十五然以花生製油則爲數不多餘則以應上海等各大商埠之需要山東省之出産花生可爲全國之冠然其所出之生仁所製之花生油大半多運銷美國各地花生則由膠濟路運至青島口日人乃紛紛設莊收買轉販於本國並揀選優劣優者轉販於他國劣者榨之爲油是以歐美商人購買山東花生時往往以不及日本産爲佳者實不明此中淵源也） 
商店消息 
[栽記行營業近聞]  
　　泗涇路栽記行鐘表部獨家經理之瑞士華特士表廠（爲該邦名廠）之出品久已馳聲東西各大商埠刻又新出大宗時樣手表懷表首批業已到滬式樣精巧機器堅固定價底廉兹聞該行頃已與本埠華達鐘表號訂立合同一應到貨由該號承銷故連日本外埠各客家向該號接洽批購者絡繹不絶又該行於去春代本外埠各客家向泰西名廠定購之呢絨疋頭毛冷雜貨等品入秋以來源源蒞滬物質優美價亦頗廉故銷售頗暢云 
[世界飯店行將開幕]  
　　西藏路世界飯店自五卅案發生後休業迄今行將五閱月現該飯店經理邱賦生君重邀各股東集議當即招工修理佈置一切較前更覺精緻一俟工竣不日開幕云 
[蜂魚牌人造絲到滬]  
　　江西路四十二號豐裕洋行新到奥國貨一百五十號蜂魚人造絲質韌色潔經各織造廠訂購均稱滿意兹爲推廣起見略備現貨以應各路採購零躉批發一律克己云 
[大批新式火爐到申]  
　　先施公司樓下五金部昨又運到大批法國牆壁火爐德國各種塘磁火爐花樣繁多爲滬地從所未有又該工廠各種新式火爐取價便宜往購者極爲滿意云 
[新到玻璃紙及布紋紙]  
　　永安公司文具部新到大批玻璃紙顔色甚多將紙貼在窗門玻璃上極爲美觀每碼三角五分至五角半同時又到上等布紋紙顔色分粉紅白綠青蓮等色尺寸二十七寸三十三寸每令七十磅可製信封之用每令十七元五角四十五磅每令十一元五角其餘二號紙及圖畫紙吸水紙印信紙等亦廉售云 
[大光吊燈之特式]  
　　南京路大光電器公司譚雲珊君對於營業各務積極刷新提倡國貨尤是其原抱宗旨故合於電燈用途之國貨如京都名廠絲綢花罩五彩宫燈八角四角名貴畫燈及各種鐫花玻璃瓷器燈罩陳復順機器廠所製之大細輕重份量電熨斗等物靡不竭力搜羅陳設以利各界購用聞該公司新近運到吊燈甚繁有似荔枝形者或金魚缸形半藍圓球形螺形他如紅珊瑚座燈水晶座燈兩火山水座燈垂口壁燈仰口壁燈形形色色大有可觀云 
[中西總分號同時廉價贈品]  
　　福州路中西藥房於今日起舉行秋季廉價二十一天其北四川路虬江路口新設之分號亦於同日廉價凡購貨滿洋一元至五元者另贈至尊牌香烟並附大世界游劵云 
[乾發源分設洋裝部]  
　　抛球場南首乾發源皮貨局兹因擴充營業特於四川路二百十號門牌分設洋裝部陳列各種皮貨將於九月初八日起先行交易并舉行廉價一月云 
[安康參號陳設之考究]  
　　南市鹹瓜街安康參號營業頗佳對於玻櫉陳設尤爲美麗櫉内滿置參樣均有價目表明選擇便利定價亦廉故往購者極表滿意云 
[和興鋼鐵試騐合格]  
　　浦東和興鋼鐵廠所出混凝土鋼條送交中國工程學會假南洋大學材料考驗所依法試驗認爲合格兹錄其結果如下最大拉力每方吋六Ｏ三六Ｏ磅讓步點拉力每方吋四二七七四磅彈性係數每方吋二九八ＯＯＯＯＯ磅八时吋内拉長百分之二九一截面縮小百分之七Ｏ二冷灣試驗灣曲一八Ｏ度時曲部分尚無裂痕最大黏附力每方吋三三三磅該會昨已發給一Ｏ一號證書云 
 
 

Page 20

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *[足安機器繡花絲襪之暢銷]  
　　北四川路九號足安分銷處精製機器繡花絲襪顔色鮮艷雖用肥皂沸水洗灌亦不脫色以之名馳遐邇對於香港廣東等處銷路尤廣每年先施永安ＡＢＣ等公司以及各洋廣店經售爲數匪鮮近各省號家及南洋羣島來函定購推銷者亦紛至踏來該總廠有鑒於此日來添工趕造以副各界愛用國貨之盛意云 
團體消息 
[留德軍醫學家返國]  
　　梁君祖惠二十八歲浙江靳縣籍民國九年十月赴歐十梁祖惠君肖影 
年入瑞士敗賽爾醫科大學十三年轉瑞京倍林醫科大學十四年得博士學拉論題爲（喇叭之原發癌腫）旋入瑞士軍官學校學習軍事學後任瑞士國第三師上校軍醫官梁君對於軍陣外科産婦科内科頗有經驗現已於日前乘郵船Ｔｒｉｅｒ號與德國醫學博士諾爾（Ｄｒ·Ｎｏｌｌ）抵滬將來或在滬開業或受聘於北方軍隊尚未决定云 
[青年會今日兩大演講]  
　　四川路青年會今日午後三時敦請雍劍秋君演講（養眞與救國）晚七時半請顧子仁君演講（基督敎與國際問題）聞雍君係天津之商界巨子改良社會於慈善事業尤具熱誠顧君曾游歷歐美數次各地演講爲狓邦人圵所重視推爲世界基督敎學生同盟會幹事及我國派出席太平洋會議代表學識優長屆時必有宏論歡迎各界往聽云 
[中華基督敎會附設勞工星期學校]  
兹有楊官綠馬幼　鍾耀祥及楊寳琤四君因鑒工人智識缺乏乃於中華基督敎會附設之勞工星期學校規定每星期日上午十一時召集工人演講各種工人應知之常識聞已定於本星期日開學預料聽講者必甚踴躍云 
[少年宣講團消息]  
　　本埠小西門少年宣講團化裝演購股與行游藝會節已誌前報兹悉該團編劇之陳賢本君將（林則徐）續編二本於星期晚開演原定之醒心鍾一劇取消停演今將該劇節目錄下（一）割地賠欵（二）充軍離國（三）經濟絶交（四）烈士流血（五）親善政策（六）爲國捐軀（七）警夢同悲（八）遺頭流芳（九）拿琦查辦（十）國賊末路等十項云 
醫界消息 
[陶賡虞醫生近訊]  
　　醫士陶賡虞精男婦傷寒各科逢雙日下午設診所於戈登路海防路口奚家巷内以便曹家渡眞茹小沙渡一帶病家陶君每日下午並在大南門阜民路一百二十二號上午則在大東門中華路孫家弄敦仁公所設診所云 
出版界消息 
[介紹名著凌鴻勳]  
"Ｂａｔｓ；ＭｏｓｑｕｉｔｏｅｓａｎｄＤｏｌｌａｒｓ" 
美國醫學家金比露Ｄｒ·Ｃａｍｐｂｅｌｌｓ曾於二十年前研究天花病源嘗謂臭蟲實爲媒介繼復研究瘧病與蚊蟲之關係得以蝙蝠滅蚊之法時墨西哥多黄熱症醫者僉謂蚊蟲所傳染金氏乃往墨國考察又倡以蜻蜓滅蚊法施行以來皆著成效返國後其摯友著名橋樑工程家華德爾氏勸以研究所得供世已由ＳｔｒａｌｌｏｒｄＣｏ·Ｂｏｓｔｏｎ·Ｕ·Ｓ·Ａ·發行不日即可出版名以（蝙蝠蚊蟲與金錢）蓋以瘧病所在皆有苟市政廳能行其法則每年防瘧症耗費必能减輕是書除末章稍用衛語外皆以淺近文字述之兹特爲介紹俾我國衛生家及市政當局置備一篇藉供參考 
 
 

Page 21

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *游藝叢載 
[廣舞臺排演二本（佳偶兵戎）葉濟]  
　　粤東最近有丑生名馬師曾者新自南洋回國聲名之盛直駕諸伶而上尤以演（佳偶兵戎）一劇爲最受人歡迎故該劇亦成爲最時髦之粤劇日前廣舞臺排演備受觀衆贊美故連演數次均賣滿座現復由編劇主任吳景池君續編第二本並添置新式行頭布景由牡舟蘇鄭詼魁廖無可梁慧君諸伶主演一俟排練純熟即行開演云 
[觀（愛國女兒）後烈光]  
　　一昨觀影於奥迪安該院現正開映德國歷史巨片（愛國女兒）是片由李却愛克白導演李白蘭女士主演記述歐洲中世紀一段戰史是片要角有三一爲佛洛倫之大將維坦立由矮爾發福達飾一爲普賽之大將茄雷奴由保爾惠其納飾一爲浣衣女瑪娜槐那由李白蘭飾茄雷奴身體痴肥目小如鼠一望而知爲奸雄維坦立年少英俊面目清癯目炯炯有光有大丈夫氣瑪娜槐那則秀髮垂肩面目娟美頗可人意其浣紗女之流亞耶角色分配頗爲得當 
　　當佛君責維坦有背君命立革軍職其弟聞之忿不能忍拔劍而起挺身而鬭兄阻止之兄弟二人之軀體得以保全是能忍也瑪娜槐那旣爲后鑒人民受戰爭之痛苦寗犧牲一己之貞操以拯救萬民於水火視彼爲一己之榮利置百姓之生命於不顧爲何如哉茄雷奴旣失敗退至寢室牀前默思之一幕面部之表演最爲可觀若一見瑪娜槐那而喜見佛君而大怒表演如神是片直接不冩戰爭之殘酷間接冩人民所受之痛苦此數幕不知當今軍閥見之能無動於中乎當維坦立遁出囹圄後在牖隙中瞥見其弟爲茄雷奴所殺欲救不能心至悲痛此眞所謂難兄難弟焉 
　　綜觀是片不僅以宫室雄偉勝即演員之表情藝術亦屬上乘洵不愧爲一巨片也 
導演家陳壽蔭君肖影 
[說書偶談看雲樓主]  
　　彈詞有白有唱起源於金章宗時董解元之西廂搊彈詞現今茶坊書場所彈唱者皆此體裁也 
　　說書有大書小書之分大書指三國志英烈水滸等小書則指珍珠塔白蛇傳等即上述彈唱者是也予性不喜小書故於吳玉蓀朱耀庭朱耀笙輩之技多未能道隻字今請專言大書 
　　說大書人才日形凋零就目下論葉聲揚之英烈黄兆麟之三國志王效松之水滸允稱上選聲揚（貌）（嗓）俱怪描冩胡大海最爲出色惟好參以（小熱昏）吻究非雅格兆麟態度端莊說關公極稱得體然架子太大令人不快效松聲洪氣壯描冩英雄氣慨亦尚不惡益以說水滸者後起無人效松遂不得不執牛耳矣 
蘇州每值歲暮例有（會書）之舉說書者皆視爲畏途蓋說者不洽聽客之意時即以（倒面湯）報之所謂（倒面湯）者乃促堂倌預備面湯易言之促說者速下壇耳茶坊廣衆之中被人喝下其坍台孰甚宜乎視爲畏途也竊以爲說書先生鬻藝糊口情大可憐而其造詣限於天賦要非可以强致故吾人對藝劣之輩似應曲加原諒再不然掩耳不聞也可又詎能面與爲難而影響其將來之飯碗問題耶此種野蠻舉動吾甚望不再見於蘇州書場中焉 
說書雖小道而事殊非易惟聽客泰半中下社會人物說者爲迎合心理計遂滿口穢詞以博一噱傷風敗俗莫此爲甚於是一般中上社會相戒裏足說書一道亦不不期然而淪爲賤業矣是在說書先生有以自拔之耳 
[樂器叢考（一）王憲煦]  
我國樂器濫觴於五帝以前黄帝時伶倫造律吕其音始正故講求音樂咸以爲始目黄帝所謂律吕者其制截竹爲簡陰陽各六筒有長短則聲音有清濁高下各樂器皆以此比較而定陽者爲律合黄鐘太簇姑洗蕤　賓夷則無射謂之六律陰者爲吕合大吕夾鐘中吕林鐘南吕應鐘謂之六吕稱十二律 
律吕旣作鐘琯乃先後創製（庾信集）（調起金鐘還參玉琯）非無徵也至於鼓爲伊耆氏所造見（說文）其　類紛繁屈而計之不下三十餘種曰應鼓曰鼗鼓曰麗鼓曰鷺鼓曰鶴鼓曰玉鼓曰銅鼓曰石鼓曰聖鼓曰節鼓曰青鼓曰赤鼓曰黑鼓曰羯　曰擔鼓曰齊鼓曰掆鼓曰鐃鼓曰連鼓曰枹鼓曰唐鼓曰散鼓曰鞉料鼓曰都曇鼓曰毛員鼓曰答臘鼓曰鷄婁鼓曰羽葆鼓曰熊羆鼓見（梁元帝纂要） 
琴（說文）禁也（琴書）（昔者神農造琴以定神情禁浮僻去邪慾反其天眞）蓋係爲炎帝所創其上圓下方法天地前廣後狹象尊卑上曰池言其平下曰濱言其服龍池八寸象八風鳳池四寸象四氣長三尺六寸六分象三百六十日廣六寸象六合腰廣四寸象四時五絃象五行大絃爲君小絃爲臣文武加二絃以合君臣之義暉十三象十二律餘一暉象閨第一絃爲宫次商角徵羽次少宫少商云 
　　瑟概分兩種曰大瑟亦稱灑徒曰鼓瑟亦稱步見（爾雅）始創者爲晏龍見（山海經）惟（世本）則載（庖犧造瑟五十絃黄帝損爲二十五絃）（通曆）亦載（伏羲作二十五絃之瑟以制婚姻之禮）核（山海經）所載逈然不同不知果屬孰是 
　　磬以玉或石爲之其形如炬博而短之一端爲股狹而長之一端爲鼓見（書）始創者據（劉向世本）爲堯臣無句而（段安節樂府雜錄）則以爲係磬叔又不知果孰是也 
笛亦伶倫所造（史記）（黄帝命伶倫伐竹於昆谿而 
 
 

Page 22

 
 
1;第一萬八千九百十四號;中華民國十四年 西曆一千九百二十五年十月二十五號
星期日 * *作笛吹之作鴻鳴）其明證也其制有長短之分（　書）（歌聲濁者用長笛長律清者用短笛短律）又有大小之别（文獻通考（大横吹小横吹皆笛也）此外又有一種如横笛而加　者謂之義　笛製自西凉見（章如愚山堂考索） 
　　簫亦有大小之别（爾雅）（夫簫謂之言小者爲之　　分兩種一十管舜作見（樂書）一十六管伏羲作見（通義纂）言僅一種計有二十四管見（博雅）此係古制若今則複管者概名爲排簫至於簫不過一管上開山口五孔前出一孔後出出音孔二相對旁出初與古笛之制正相類也 
　　筝形如瑟長六尺以應六律絃有十二象十二時柱高三寸象三才或曰十三絃見（音樂指歸）爲蒙恬所作見（風俗通） 
　　笙竽並爲女媧所作笙列管十三於匏内施簧而吹之竽較大計有三十六簧長四尺二寸見（隋書音樂志）蓋皆爲匏之屬也 
（音樂指歸）云（胡人捲蘆葉吹之故名胡笳張博望入西域始傳其法）按張博望即漢博望侯張騫也 
　　鐃鈸本名銅鈸爲南齊齊穆士所造見（樂書）其圓數寸大者曰鐃出扶南高昌疏　等國其圓數尺隠起如浮漚以韋貫之相擊以和樂今俗統稱爲鐃鈸無分其大小矣 
　　銅角即吹金也以銅爲之上下二截形如竹筒本細末大有大小兩種亦謂之大號小號俗稱號筒（通考）謂自高昌傳入中國其時間及始創者均無可考　　 
篳築者龜兹樂其聲悲類笳又名悲栗見（合璧事類） 
[咬字發微蕨蘋]  
（咬字）者曲家至精極微之學程也行歌而究及咬字則已昇堂入室而得吐音之眞義吾國一切歌曲又莫不有咬字（此僅指别讀之咬字）即揚歌蘇灘亦必有一部分之咬字參雜其中但彼歌者不名其爲咬字而名之曰（中州韵）（字音别讀不定中州說詳下）且亦可有可無惟能者爲佳其名譽亦必冠儕輩 
設以嚴格繩之惟一字須以兩音念出略似字書之反切者方爲咬字今則指一切（别讀）統以咬字稱之兹編亦從此例取其易於明瞭也曲家之於字音自有一種無形之格律其須從别讀或以兩音念成者爲數殊夥若讀音失律内家名之曰（飄）即咬字不精之貶詞也不知者指發音清切念字准確爲能咬字實則適得其反蓋准確之音皆歌中不咬之字旣咬矣决無仍如常讀之理行歌字音原分兩類（尖音）（團音）是也尖音皆須咬出而團音僅依常讀故平時念句實無所謂咬惟遇尖字則須咬准而已 
　　至溯彼咬字别讀之源則實肇始於崑曲因其字音樂與聲不合故以兩音聯念以赴之或竟别轉一音無非求其協律和諧而已以後種種歌曲之咬字别讀類都脫胎於此惟京劇雖亦有一部分從崑曲遞傳而來但其大體因産生於徽漢脫化於京華之故其字音實爲京蘇徽卾雜揉而成且亦有以開始時之誤讀别字（此别字即俗稱識白字與上說之有意别讀者其源不同）而竟成爲今日讀音之一例錯綜混合不可方物試分述咬字别讀之大概如次 
行歌念詞之最難准確者首推（尖音）（是爲眞正須咬之尖音）其字須以兩音聯念而成璧如（前字）須以（清奇）兩音聯念而成（請）字須以（奇淺）兩音聯念而成（主）字須以（重最）兩音聯念而成因兩音一平一高有似銳形故稱尖音實惟念此方爲咬字而曲家論字之所以難精者亦惟此而已然猶有更難於此者則（棗核音）是矣其字須以三音聯念而成如先帝爺之（先）字（天水關上表慢板之首句）出音時先輕念（西）音次着重於（先）音更次復輕轉（依）音乃作腔而轉入他字一字之咬法至此始畢尖音之尖僅尖一端而此則兩端俱尖其難之又難固可不言而喻也 
　　京劇中尋常之念詞胥以官音爲準惟一部分（别讀）之音（别讀原非尖字因劇中無專稱故亦附入咬字之列而另於此條詳論之）不依一方不遵一例南北雜凑微漢混和直以劇音呼之亦無不可如（庚）（青）等字（指庚青韵一類之字）南人皆讀以輕清之知音與侵文等韵相近而北人則以重濁之鼻音出之略同東冬等韵此爲南北語音最顯之殊點京劇念詞至庚青韵字無不從舌音此其適用（南音）之一例也更鼓之（更）南音讀如（耕）北音讀如（宫）惟京師土音讀作（經）而劇中遇更亦讀經是爲其採用（京音）之證又劇中讀（玉）如（約）讀（坐）如（住）讀是從（蘇音）而讀（灰）如（飛）讀（餓）如（護）讀（花）如（歪）則爲（汴音）（惟此爲眞中州韵）此二者皆從崑曲中遞傳而來之舊法也又有存徽漢之遺音當時失於較正相承日久至成爲别讀之一例者如（你）讀作（裏）（我）讀作（卾）（娘）讓作（良）是皆（皖）（鄂）之土音耳最奇者莫如（臉）字讀作（儉）此其造音非南非北殆爲當時（誤讀）之别字而已今亦視爲不可移易之定例不如是反致飄音之誚寗非京劇音譜中一大笑史乎 
　　别讀如上述數類而外更有本屬一字因角色之不同而讀音亦隨之而變易者譬如英雄之（英）字生旦讀之皆從南音讀如（因）而凈角則從北音讀如（雍）（其音近英雍兩字混合之音）（又按凈角於此等字獨讀北音者甚多）又如（玉）字生凈皆讀如（約）（其音近約欲兩字混合之音）惟旦角則讀作（瑜）（按凡小生等小喉嚨皆從旦讀）同是京劇之角色而讀音不能一貫也如是其辨音之難蓋可知已此外如歌詞至一句之末二字俱屬平聲不能提高則須以（雙聲）平呼若無腔者出之此不在咬字别讀之例非是編所宜論列矣 
 
