# 1905 - 335 - 4911728

 

Page 1

 
 
[論各省派大員監學事]  
　　前日本報紀政務處致各省電稱擬由管學大臣遴派五品以上諳練學務人員前往各省監視學務如國初巡學御史故事此項監學大員可否卽以學政兼充云云此誠統一學制循名責實之要圖矣雖然有不可不討論者二端一爲五品以上人員果能諳練學務與否一爲學政兼充此項監學大員有弊與否試略論其得失以備主持學務者之採擇焉 
我國官制之最不可解者在於以官階之大小定其當職之能否位高望崇者雖其事非所素習苟略知皮毛無不以其諳練通逹稱之位卑職微者難抱專門之學以其資望之淺擯不得與聞數十年來海内頴傑秀出之士不少通知專門之學藝足備新政之使用而卒闃寂罕聞者大都坐此病也敎育一事博大精深今正以舊日科舉之腐敗方將廓清而有事於此創始諸事經緯萬端斷非僅知科舉學問之人所能勝任亦非摭拾一二敎充之新名詞略窥其皮毛者所能當之而無媿也試問今日五品以上人員其從學堂出身者有幾人乎其不從學堂出身而孶孳矻矻講求敎育之方有素者有幾人乎我知爲途旣狹取才必有不足之患濫竽充數乘輶軒而四出者整頓學務則 
 
 
 

Page 2

 
 
不足敗壞學務則有餘政府之有此議者蓋猶沿資格用人之弊也至於各省之學政則枵然擁欽差大臣之名所至責州縣之供應每屇按臨一府所費輙糜鉅萬此其積習久己視爲固然故一日聞廢科舉之令皇皇然恐其權利之不可保有嗾各府電請考試以圖收取棚規者（如江西學政是）有上官樣文章之摺以爲畱心學務者（如江蘇學政是）且有聯合各省上奏當與督撫平行以冀不失其權利者彼其體制之濫崇旣己習慣必不能輕車簡從以盡其監學之責其於學務又皆在門外漢之列本其詞章訓詁之見解徒知國粹不可不保存經學不可不重視興學之綱要如是而已至國民敎育之如何發逹敎育方針之如何當對於世界之大勢均非所知以此等大員立於監學之任欲其考察一省之學堂裁汰其不合格者而奬勵其合格者是猶使盲者辨色而聾者别音也庸有當乎政府之議及此者蓋不免情面用人之弊也 
竊謂監學官之設宜用小官而不宜用大官宜求之於留學師範等卒業學生而不宜求之於舊日翰苑部曹中人宜多設而不宜一省一人其官小則所至少供應之煩而不勝任者易於撤退其位卑則易於熟悉各地方之情形選之自留學卒業生則一切調查考校之事自中窽要一省之地廣監學必不能常親自視察宜每道或每府一人則視察可周詳三者得宜然後學制可得而改良敎育可期其進步矣且所謂監學官者不過視察其敎育之合格與否以隨時指導耳其關涉於地方行政之事固有地方官擔其責任德國各州有督學局州之長官統裁之而受學部大臣之監督日本文部省之視學官爲奏任而非敕任每府縣有視學官一視學二一月或二月視察學校一次皆附屬文部大臣行政官下不以位卑權小爲嫌也由是觀之政務處咨商派監學大員一事其可議蓋非一端今學務新設舉一事而有關於全國敎育之盛衰者將於是焉卜之願當軸者深留意焉 
[滿約大致已定]  
　　十一日北京電云日本提出之滿洲條約除一二小問題尙未解决外餘欵己全行議結中國提出之八九欵其議决者己經過半故今月中旬此約當可告成譯字林報 
[彚錄抵制美約各電]  
　　火魯奴奴島來電曾公少卿鑒聞外部與美使定約稿惟五等及上等事業人來美懇速電外部力爭檀島公叩 
曾少卿復檀島電電悉衆意菲檀両島前未入約今應不入議内已函致美領并電禀外部如爭不到相戒不用美貨六字堅持到底傳語同胞請免惶急鑄叩 
曾少卿禀外部電王爺中堂大人鈞座工約近將提議衆意菲檀両島前未入約今應不入議内鑄已據情函告美領如辦不到大部卽徇美請人人亦不公認相戒不用美貨六字勢必堅持到底恐於故體有關爲亟電禀曾鑄叩（南） 
　　拒約社上外務部電外務部王爺中堂大人鈞座工約議期己近全恃大部力保民望菲檀両島前約並未列入尤宜力爭輿論僉同中美自後感情全視此約望勿輕諾文明拒約社全體會員叩（外） 
[粤商會議拒約并附電文]  
　　前晚八時寓滬粤商借老閘徐園十二樓集議抵制美約到者六百餘人先由鄭君希顧佈告宗旨擬合團體致電外務部務欲磋商美約以求完善次由戈君朋雲俞君國楨林君張君嚴君魏君嚴君吳君朱君相繼演説均贊成致電外部之事倘不能逹其目的仍堅持不用美貨四字座中鼓掌如雷十一時卽散會電稿錄後 
外務部王大臣鑒美使仍以獨準五等及上等事業人往美要我此已載在光緒廿年條約我國民必欲其盡除禁工苛例與優待别國人相同嗣後往美華人不得留難否則此約雖簽决不公認始終抵制乞力爭庽滬粤商同叩（外） 
[議結焚掠敎堂案原電杭州]  
　　天台縣天主堂被匪焚燬奉兼署撫瑞興電飭添兵防勦疎防地方文武員弁均分别摘頂記過由委員會同該縣主與李神甫商議賠償俾速了結現經提督與寗紹台道電禀到省并陳臨海敎民失火敎士並無責言等情兹將原電訪錄於後撫帥鈞鑒洪頃接海門王鎭軍函天台敎堂被燬當飭游擊汪祖光挑帶練軍馳往會同統領彈壓防捕二十七日據回禀匪已四散地方安靜尙有羽黨交縣訊辦所焚敎堂一所府委江令與敎士李思聰磋商連雜物在内賠洋三千元之譜己函致胡令約可議結再臨海大田敎民房屋失火敎士并無責言等因己另禀請先電逹禀聞元英叩支（必） 
[常州鐵路勘綫節略北京]  
　　查鐵路合同第二條有覓至善至省之法一節今常州車站旣定在北門則鐵道自五牧西行至丁堰後便宜逕西北行直至北門車站仍勘定路綫正丁堰西行至小東門橋折而北行繞四里餘方至北門車站不取逕而繞廻曲之路何得爲省常州地少人多房屋墳墓比櫛皆是多迂一里之鐵路卽多毁一里之房屋墳墓何得爲善凡鐵路迂道之處必有大山大水間隔不得而繞避常州東門外十里之内地勢平坦不過稍有河港蘆灘偏南偏北均係一樣並無大小高低之别無所用其繞避若謂自丁堰逕西北行有礙村莊墳墓則現在所量路綫内豈無村莊豈無墳墓而村莊墳墓更學稠密何薄於此何厚於彼非私卽弊此中當有原因大村莊墳墓原有避讓之條但祇應就其相近之處爲之繞避斷無避至數里外之理計自車站以南武進德澤鄉至陽湖孝仁鄉之灣城頭一帶中間路綫所經幾及十里此數十村莊之田廬墳墓俱因路綫繞至小東門橋遂致量入小民何辜遭此意外之阨尺地寸土皆小民利賴之資今爲鐵路拆屋掘墳抛棄田地蓋亦迫於官勢不敢不遵而小民之播遷失業者殊可念矣若再任意改易不山直綫則凡鐵路數十里之内田廬墳墓皆 
 
 

Page 3

 
 
　　皇然不能自保小民更無所措手足矣某等伏處鄉閭目擊情　難安缄默不得不據實直告務求諸位老鄉台公同函致盛宫保（現在寧滬督辦爲唐侍郎紹儀（速飭將常州丁堰至北門路綫改由西北鄉逕行至車站則路直而且近在地方可少毁數千家田廬墳墓在公司亦可省數萬金造路之費省公司造路之費卽省江蘇人贖路之費一舉兩得莫便於此尙乞鑒察（陽） 
[外部核准道清鐵路接至栢山北京]  
　　道清鐵路由栢山至清化鎭一段約長十餘里尙未築造昨經盛督辦據該公司洋工程師聲稱此路應需添造緣清化鎭商務頗盛若無此路轉運貨物未免不靈所需工科則道清鐵路尙有多餘其不敷應添者亦不甚多逐細估價約有一百萬兩便可敷用完全此段支路咨商外務部酌核聞外部現已核定准予添築惟欵項尙未指定由何處籌撥也（光） 
[咨商潮汕鐵路購地遷墓辦法北京]  
　　日前張榕軒京卿因潮汕鐵路軌道田潮州西門外經過之處坆墓甚多須令遷往他處始能購築惟恐土人不肯遷讓致生他變因禀請商部酌奪兹聞商部已咨商粤督籌議辦法并函復張京卿俟該督咨覆到部後再行咨會辦理云（光） 
[洛潼枝路有借欵修築之説河南]  
　　洛撞枝路由洛陽至撞關三百餘里爲秦豫之衝途將來汴洛鐵路造成商務必大有起色聞比人沙多竭力運動當事者遂主借欵修築陜撫亦曾商催豫撫及早籌辦究竟借欵籌欵尙無定議（吕） 
[會議修築張庫鐵路並開通商埠京師]  
　　日昨慶親王與袁世凱瞿鴻機籌商中日條約後議及蒙古邊防不靖袁督宣言待京張鐵路修竣卽當籌欵接修由張家口直逹庫倫鐵路選派精兵防守並將張庫開通商埠以期振興商業而實邊隅慶邸頗然其説遂與政府各大臣會議各大臣亦極力贊成聞此事必須實行矣（龍） 
[封奏山東路礦北京]  
　　初二日徐會灃等遞封奏一件隨有交片飭外務部照會德使速將山東地面德人干預之路礦交清等語（月） 
[閩紳請廢三府礦約福建]  
　　日前閩省士紳電禀外商兩部畧謂前與法人所定延建邵三府礦約原議以本年十月二十三日爲限今己逾限並未開辦務請查照原議卽行廢約以保利權（吕） 
[請嚴查韓人越界伐木京師]  
　　駐韓曾廣銓星使致外部電聞係爲混同沿岸時有無賴韓人越吉林界偷伐森林滋擾居民等事請電該省將軍飭該管官嚴查以靖内治（閏） 
[擬派考察政治館大臣蘇州]  
　　日前慶邸會同軍機大臣議商開辦考察政治館章程宜速詳訂並擬選派駐法孫欽使寳琦充當考察政治館大臣編纂憲政要體以資考證（龍） 
[政府擬設無線電預估電欵數目北京]  
　　日昨政府王大臣告知袁宫保現擬自京直逹湖北江寜福建浙江廣東等省一律安設無綫電信以備緊急重要事件俾得消息靈通惟須先將統共應需欵項若干核實估計再行辦理袁督允俟中日定約後會同吳重熹詳細預估卽當電聞候核示遵（龍） 
[政府注意西洋留學生北京]  
　　政府與出洋五大臣會議以此次考察各國政治必須留意延攬人才所有現在西洋之留學生可擇其品學兼優者酌帶回國以備將來襄辦一切新政之用（吕） 
[警部最近設施之政策北京]  
　　警部所調天津協巡隊一千名己於初一日按叚巡邏其巡官巡弁卽調天津警務速成科學員四十名入京充補原有工巡局委員改爲裁判書記等官凡有詞訟緝捕等案件統由該區巡官申送分局再由分局申送總局辦理此專指外城而言内城巡捕照舊不動外城原有之巡捕兵丁部議擬陸續撥入天津警務學堂學習三月畢業後仍調回外城更換裝束充當警兵俟數月後所有巡捕均已畢業再將協巡隊送回天津此警部最近設施之政策也（吕） 
[監販聚衆拆毁鹽局揚州]  
　　候補道袁觀察黎奉周玉帥委辦西壩餘鹽局於本月初二日接差初五日突有私販聚集千餘人擁入清河縣署並將東門水門强行關閉人心大亂縣主祿大令好言撫慰始稍稍散去初七日復至西壩將所設餘鹽局全行拆毁傷斃人命現當運憲新舊更換之際未識如何辦理也（學） 
[防軍操習行陣鎭江]  
　　駐防鎭郡常備四標第三營前係挑選各營精壯弁兵編成隊隊延聘東西洋各國敎習教授洋操新法故如號衣軍械口令步伐悉尙洋式並兼習地輿及淺近兵法各書悉心訓練頗稱勁旅日昨該營管帶周錦堂親率健兒至南門外一帶演習行陣槍砲極形嫺熟（此） 
[新軍應募絶少湖南]  
　　湘省自改練常備新軍共第一標己經招選成軍第二標尙未足額前由督練處派員分赴瀏陽寗鄉永州新化等處趕緊招募兹聞永郡零陵縣係由何管帶易哨弁會同縣主胡大令在該縣城隍廟設立選驗所出示開招卽由大令傳集各團總令擇本處土民年富力强粗識文字身家清白者造册送縣以備挑選聞該縣鄉民以選格太嚴未敢輕於嘗試故現在將近兩月應募者止四十餘人合格者猶不及一半云（誠） 
[第五次徵兵乘輪赴甯鎭江]  
　　勸辦鎭江府屬徵兵官陶莊二君近將第五次新徵之兵一百二十五名於初九日午後均乘南琛兵艦駛赴金陵訓練成軍瀕行之際鎭郡四標各助軍弁兵曁各學堂學生均詣江干特别歡送以示軍人之榮（此） 
[挑選旗兵改編新隊北京]  
　　日前練兵大臣袁世 
 
 

Page 4

 
 
凱鐵良會商按照近日奏定練兵新章改編軍隊應將八旗各營兵丁再行添選數百名一律改習槍炮俾期訓成勁旅昨已傳知八旗各營轉飭兵丁聽候示期備選矣（龍） 
[王侍御奏請轉運南米北京]  
　　王侍御步瀛以京師米價昻貴窮民覓食維艱且封河在卽恐有不接之處故特奏請飭招商局運載南米來京平糶以資接濟而惠窮黎摺上奉旨户部議奏（月） 
[請設濱海關道北京]  
　　日前黑龍江將軍程留守專摺奏稱開放西北邊境旣議實行亟宜於衝要地方添設監司大員坐鎭其間以資控制擬將哈爾濱之交涉局卽行裁撤改設濱海關道員缺並密保候補知府杜學瀛堪勝其任聞兩宫以該將軍所陳不爲無見己交政務處妥議覆奏矣（吕） 
[鄂督擬奏留張遽述聞武昌]  
　　常備軍鎭統張彪簡放四川松潘鎭總兵員缺照部定新章不准奏留惟鄂督以湖北練兵非張莫屬而督署一切奔走承應之事更離張不行聞俟部文到後决計奏留或請與湖北總兵相當之缺對調云（文） 
[公廨訊案巡捕房大起衝突]  
　　昨日禮拜五英領事堂期老巡捕房捕頭解案至廨禀稱昨接鎭江來電有被拐之小孩九人由長江鄱陽輪船進口當派中西包探會同法包探查獲屈連福陳隄蘭莫及之李王氏屈徐氏等又女孩計文香桂花陳梅玉王菊安楊羊寳等五口並另女孩十口男子三名李王氏等二婦自云係官太太夫在四川質之桂花供年十五歲四川人由母賣與李姓李係粤人老太爺在重慶開有字號李王氏係官太太屈係老爺李王氏供桂花等五女乃粤中親戚來信托買均有憑據在衣箱内船中並有行李一百餘件今未檢呈求察司馬得供之下與金大令商之德君以此案並非拐帶且係商宦婦女照章應押本廨候將憑據信件呈案核奪不料堂上正在會商而某捕頭强欲帶回捕房致與廨差爭持捕卽用武毆差受傷兩人捕竟將該氏並女孩等置諸防盜之鐵馬車内而去其時堂上下人聲鼎沸司馬卽與德君退堂旋經親赴道署禀陳一切道憲袁觀察立委魏蒓塢大令代赴值年俄總領事署會商一切似此衝突蓋自設立會審公堂以來所未有也（見） 
[滬允讞員爭囘主權]  
　　公共公廨讞員關絅之司馬襄讞金鞏伯大令昨晨因各捕頭在公堂閧閙之後司馬查得有廨差張泰等二名毆傷故卽親詣道轅禀知並向袁觀察力辭差使觀察慰留至再允其向四官爭回主權靜候核示司馬始遵諭而回（見） 
[關讞員上道禀（爲派差至捕房查察事（]  
　　敬禀者案照捕房飭派西捕來廨堅坐不去等情一案節經禀奉憲台批示惟廷今數月迄無動靜久而久之誠恐視同常例卑職仰荷憲恩培植敢不殫思竭慮以維大局因思彼旣遷延時日百呼莫應藉圖進步而我安可不思抵制之方免失機宜現於本月初十日選派幹役二名按其派捕章程派往捕房察其舉動抄錄案由隨時禀報每差值四點鐘之久並面飭該役等如捕房查詢卽以由新廨派來查察與派西捕在廨相同昨據該役面稱捕房鮑總巡果爲查詢當卽實對鮑總巡准留一名除以後情形隨時禀報外合先將派役往捕房查察情形禀報仰祈大人電鑒批示祇遵（機） 
[拐案解廨愆期讞員不允會訊]  
　　無錫人張三狗之妻張姜氏被拐來滬由趙王氏押在某處爲妓經張追蹤來滬於初五日報捕拘獲本應初六解堂會訊乃延至初八日禮拜一英領事堂期始解因案繁未及訊供初九日仍不解案初十日仍解而未訊禮拜四又未解堂昨禮拜五始經解究讞員關司馬襄讞金大令與英德副領事辯白謂此案至今始解本分府未便會訊應俟禀請道憲核示德君日可遂由捕房帶回（見） 
[德相論德與各國之邦交]  
　　十一日倫敦路透電云德首相普魯親王在德議院宣言云凡兩國内閣部之交誼從未有損兩國之外國政策惟民黨之厭惡有時或至傷及外交現在英國之民大有厭惡德人之意慨此吾等所當慮及邇來英國勢力範圍内之各大區處對於此意頗有反對之觀念吾等深望因此再修睦誼而爲重敦舊好之起點三國聯盟之事尙未破壞惟德國猶强盛有餘可以不藉同盟國之輔助至遠東問題德與日本之交誼頗爲敦厚吾固深信日本於戰勝後己於世界强國中佔一位置而欲固結其現在之地位英日盟約並無反對德國宗旨之處吾等深願保守和平並維持中國元全之主權而主張開放門户 
[英國簡派殖民地官員]  
　　十一日倫敦電云英政府將於西歷明正初一日加任南洋羣島總督爲拉玻安島總督及另行派員筦理布魯尼行政權之説己經官場宣布譯文匯報 
[税資將簡駐日公使]  
　　十一日倫敦路透電云得官塲傳言謂税資國之國民議院已允許建設公使館於日本 
[美議院提議禁止日韓工人事]  
　　十一日東京電云美國禁止日韓工人進口之約章已交議院提議 
[英國皇子赴日時將繞道香港]  
　　十一日香港電云香港公使館會議時本處總督宣言謂奉命赴日之康　脱親王挨塞將於西歷明年二月九號行祇香港擬往廣州游歷後於二月十四號由香港起程赴日 
[俄陸軍提督被戕]  
　　十一日倫敦電云得聖彼得堡電傅消息俄陸軍提督薩哈洛甫被一革命黨女子用手鎗擊斃計中鎗子三枚 
[殘殺猶太人之舉復作]  
　　十一日東京電云俄德撤地方復有殘殺猶太人之舉譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[川人旅學告成武昌]  
　　鄂中自三口旅學成立後他省亦聞風興起四川在鄂候補人員尤熱心此舉夏間曾公舉藩司李少東方伯岷琛籌議擬專就川糖川鹽川土三項抽捐以資經費兹聞此事已有頭緒大槪糖每桶十文鹽每包六文土藥每百斤百文由各局代收名曰旅學經費公禀鄂督己蒙許可飭知各局照辦（推） 
[商學會附屬第二義務小學章程]  
　　第一條緣起本會於甲辰年首創義務小學於東城一年以來成效昭著爰就大南門外再設第二義務小學以惠左近貧寒子弟第二條宗旨遵初等小學辦法授以德力知三育之基礎第三條學級以三十人編爲一級第四條學齡自七歲至十二歳者皆得入學第五條資格身體健全口齒清利已出痘者方得入學第六條保證入學者須有妥實人爲保證一槪不收學費（費籍紙筆等學生自備（第七條年限滿四學年每年成績皆能過定格以上者予以卒業證書第八修科自修身國文算術體操第九條假期日曜日節日署期年終年始（外） 
[滬城官事]  
　　蘇臬朱廉訪委令來滬稽查保甲之試用從九沈蓮卿二尹紹源於前日由蘇抵申○浙江候補縣侯叔龍明府鼎元蘇防營千總文景臣千戎希彦昨均因公到縣拜會（近） 
[道憲宴賓]  
　　上海道袁觀察定於本月十四日午後在洋務局設席請南洋律法官担文君前美領事古納君等宴商要公（近） 
[電覆調換防輪]  
　　駐泊烟台之海籌兵輪電禀水師總統薩軍門謂現届期滿請派船更調以便到申修理并稱大管輪陳又龍業已病故暫飭三管輪遞升代理應請派員接補三管輪之缺云云軍門接電後卽回電云烟台防務已著海容兵輪前來大管輪懸缺著二三管輪遞升所遺之缺己札南洋學生沈子香接補每月支薪水四十両並資請北洋大臣袁宫保加札接委以昭愼重（欣） 
[總工程局舉行年會]  
　　今日爲總工程局年會之期昨日知照各董於上午九下鐘齊集會議明年應辦各事（欣） 
[訊究吞銀]  
　　怡大莊胡善模控孫福卿串吞餘銀前晚奉關司馬提訊胡遣司帳石正桂供甡大莊與本莊往來由孫廣興鐘表店孫福卿擔保銀二千兩詎已過數去冬該莊公開乾大旋忽倒閉有意串吞求究訊之孫供已經劃付銀二千兩尙欠七百餘兩求請寛限清理司馬判孫交保俟原告將支摺憑據呈案再行核斷（見） 
[火警記餘]  
　　昨報紀英大馬路小菜塲東面火警一則兹悉被焚者係衡昌公洋貨號僅燬房屋二間卽息（見） 
[滬南火警]  
　　昨晚七下鐘南市陸家石橋南首野荸薺茶食作失愼燬屋詳情明日再錄（欣） 
[獄斃又見]  
　　昨日提籃橋西獄又斃押犯李全生一名由管獄人知照捕房飭傳地保棺殮（古） 
[棧客猝斃]  
　　虹口頭壩路嚴洪生所開之鴻興客棧前晚有不知姓名之某甲投棧借宿昨午未起視之已斃由嚴報捕請示捕頭飭探協保查明棺殮（古） 
[獲兇收押]  
　　前報紀本縣汪大令飭差嚴緝謀斃南門外無名男屍兇手一節兹悉昨日由差在少家石橋將形跡可疑之流氓寜波阿壽及小羅子二名拿解到縣奉飭收押候訊（近） 
[盜犯起解]  
　　行刦通州典肆案内之盜犯小袁三王金標魏志和等三犯昨奉汪大令備文派差解赴通州歸案訊辦（近） 
[控忤案山道親提訊結]  
　　甘吉昌控子桂生違忤山道札委籌防局委員魏明府到轅兩次提訊已詳本報兹悉道憲袁觀察以此案委訊未結故於前晚親提訊究族長某兆鵬兆萃兆亭兆明等供述父子爭産情形吉昌供訴桂生種種違忤求請重究觀察核供以此案由族長從中播弄是非所致將兆鵬等大加申斥喝令戒責苦求始免觀察諭吉昌曰爾有家産七八萬金爾子欲分毫不給亦屬不合今日本道判斷爾能遵否吉昌供願遵斷觀察遂判給桂生銀七千兩房屋四幢其銀限本年十二月及明年二月兩期措繳惟吉昌不應聽人唆訟一再上控再判罰洋五百元充龍門師範學堂經費判畢令出具遵斷切結備查了案（近） 
[上海縣案]  
　　鼎昌元未行主顧寳林控蘇州已倒恒泰油坊主沈子峯不交菜餅一案前晚奉汪大令復訊顧供二十七年定購菜餅一千五百担價已付楚祇收六百餘担餘被倒欠請追沈供此欵於坊倒後照各債一律己以四成償清大令核供各執判沈交原保候諭米董查復定貨章程再核○又訊鄉人李本生控吳妙福侵佔公弄一案吳供業已收進五寸地保吳雨甫供吳己將屋拆收七寸經圖董張思智偕吳姓族長理勸由吳償給李洋三十元李已收洋允求消案兹忽聽唆悔控求察李供前奉堂諭飭令妙福收進三尺抗不遵從並無得洋情事大令以兩吳供詞不符李亦不實判候查明澈究○崇明人蔣千郎將己許瞿姓爲童養媳之女誘領來申與顧金榮串賣一案前日提到買主郭老太訊問供稱顧等領一幼女來家賣與同居施姓後卽他徙不知現往何處顧供支吾大令判郭嫗交保顧仍繳洋十元再核（近） 
[總工程局紀案]  
　　周涌八圖鄉民張樹勛被人謀斃案内之要証費金德逃逸來申被停泊該處之蘇捕營兵陳廣有查悉跟蹤來滬在集水碼頭拿獲扭交巡士拘解總工程局并在身　抄出剌刀一柄正裁判員孫明府立派探捕押解上海縣訊辦○小東門内周益大布店前日鄰居失愼延及後屋保險行將燼餘之布拍賣於祥生泰布莊裝車往南甫到吊橋被惡丐許阿三等搶去數十疋由三號巡長與一百號巡士查獲徐永瀛潘妙生陳桂生張順發倪小炳等解局供係許阿三爲首昨又拘許到案由副裁判員陳二尹提訊判許責手心六百下鎖示三天押改過局兩年徐責手心四百下鎖示兩天張潘各責手心二百下收改過局一年倪陳二人姑念年輕責二百下押改過局半年贓給失主完案○鄉婦顧氏在南市賣布行經關橋堍失去小洋六角知係同行之秦翰坪所竊扭交巡士解局在秦身畔抄出小洋七角銅元二十餘枚陳二尹以秦堅不認竊判還判六角交保○久記木行控作頭歐樹基欠貨銀一百六十兩奉訊追繳在案前日陳二尹復訊歐供此欵内有李升記欠銀一百二十兩因判三天内將李交案訊斷（欣） 
[會訊案二則]  
　　德商利康華友洋行控陶子卿不付船租訊供各情已詳本報前午後關司馬與德麥繙譯官復訊原告延高易律師請向被告追償原告虧蝕銀兩陶延侯魯公律師稱此船陶向華友租用與利康不涉且租駛祗二十九天曾付過洋一萬三千四百餘元内有水脚六千餘元突被華友買辦余應乾收去今接商務局來信謂此事不能違背合向辦理請堂上明察司馬以供詞各執商之麥君判候補傳人証再訊○英商新康洋行控傳正絡定貨不出一案前午後奉襄讞金大令與英德副領事會訊原告洋人稱傳向商人定貨有簽字憑拋及派司等呈電中西官閲畢傳訊傅供定貨有之現愿理楚大令商之德君判傅押限二禮拜内趕緊出清違 
 
 

Page 10

 
 
干未便（見） 
[英美公廨早堂案]  
　　松江女子周桂貞己嫁朱潤生爲妾不安於室逃來上海經朱追至挽某包探夥綽號小徽州卽方嘉梅出首串同韓阿狗徐考生等將女軋至茶肆詐去洋二百念元經人函知捕房派探竇如海拿獲解究周投訴前情并言洋交方手訊之方等同供洋已轉交女兄周瑞寳及朱收去提詰朱潤生不認收洋關司馬商之英德副領事判徐韓各押西牢十八個月方係過犯押西牢二年○流氓薛桂福帶刀在洋涇浜一帶向人訛詐由六百六十號捕拿獲解究司馬判押西牢八月（見） 
[法租界公堂案]  
　　幼女傅梨香前日出外購物迷路爲捕帶入捕房昨日解請安插旋有傳蘭生投案呈遞信函聲稱原籍江西在滬開傅裕源烟間梨香係小的之童養弟媳昨日接到兄嫂信函爲此投請給領質之梨香供詞不符陳大令商之蘇繙譯命暫留捕房候查明復核○萬金生前日在某輪船圖竊爲包探拘獲解訊萬供原籍湖南向在松江某營當兵前日來滬尋兄當票均係自已衣服大令著驅逐出境衣服充公○陳佩生禀劉阿才竊衣請究大令判押五天○王雲泉禀前日在小東門外被張阿金挖竊大洋三元銅角數十枚請辦大令判枷號二十天發小東門示衆○顧梅卿控管棧人徐雪泉竊牛油五百餘斤賣與張榮卿許金記奉訊收押候提張榮卿復究在案昨日包探將張解訊張供牛油共有五百八十斤據稱由崇明帶來實係許金記遣車夫運至城内嘱潘阿榮售與小的價洋由許收去求察大令命押候下期復訊○過犯王阿金陳阿三張五高王阿發李同狗張桂生奉訊判押捕房在案業己期滿昨日帶案蘇繙譯命一併開釋（居） 
[美租界捕房事]  
　　徐阿南在裏虹橋拐得葉子琴之二子至鄉價賣爲鄉人察破徐卽逃滬昨由該鄉人報知失主轉報捕房將徐拘獲押辦○梅阿木梅阿二在公平碼頭互毆由六百二十七號捕拘押候辦○住居漢璧禮路之張陳氏將買子龍生訓責略受微傷由鄰人鳴捕將氏拘入捕房轉送西牢押究龍生送醫院求治○陳阿明昨晨掩入天撞路三千五號烟紙店内圖竊由店夥撞見送捕押候解訊○七十九號西捕查得鄧鐵路三號房屋王茂泰家蓄有三犬未領執照以其違章馳報捕頭函請公堂出單傳訊（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
　　查倉單　十一月十二日 
　　行名　存銀　存洋　拆出銀數 
　　麥加利　三萬　六十七萬七十一萬 
　　匯豐　一百八十六萬　二百七十三萬　二十一萬 
　　德華　二十六萬十五萬一百十四萬 
　　正金　二十萬　四十萬　八十九萬 
　　道勝　一百三十一萬　十九萬　一百三十萬 
　　通商　一萬　十五萬　一百六十四萬 
　　東方　六萬　六萬　九十萬 
　　花旗　三萬　二萬　六十九萬 
　　華比　一萬　五萬　七萬 
　　和蘭　二萬　二萬　三十四萬 
　　街底　二十萬　四十萬 
　　共存銀三百九十三萬洋四百八十四萬拆出七百八十九萬 
　　銀行進出欵　十一月十二日 
　　道勝　進羅卜　二萬 
　　又　進香港匯票　三萬 
　　德華　膠州來洋　五萬 
　　甬江　來洋　三萬 
　　滙票　十一月十二日老中庸洋行報 
　　上海匯至倫敦 
　　銀行電匯　二先令十辦士一二五 
　　銀行卽期　二先令十辦士一八七五 
　　銀行六十日期　二先令十辦士三一二五 
　　銀行四月期　二先令十辦士半 
　　商匯四月期　二先令十辦士八一二五 
　　商匯六月期　二先令十一辦士 
　　大條銀　廿九辦士四三七五 
　　上海匯至法國 
　　銀行電匯　三佛郎五十七分半 
　　商匯四月期　三佛郎六十四分半 
　　商匯六月期　三佛郎六十六分半 
　　上海匯至德國 
　　銀行電匯　二馬克九十分半 
　　商匯四月期　二馬克九十八分 
　　上海匯至紐約 
　　銀行電匯　六十九個 
　　商匯四月期　七十一個一二五 
　　上海匯至印度 
　　銀行電匯　二百十一個七五 
　　銀行卽期　二百十二個二五 
　　上海匯至香港　 
　　銀行電匯　七錢一分六二五 
　　商匯十日期　七錢一分一二五 
　　上海匯至日本 
　　銀行電匯　七錢二分二五 
　　商匯十日期　七錢一分 
　　金銀錢洋　十一月十二日 
　　標金現貨　三百四十四兩 
　　遠期標金　三百四十三兩 
　　足赤　三百五十一兩五錢 
　　沙赤　三百五十三兩五錢 
　　新匯劃收市　七錢三分 
　　本洋　九錢六分 
　　小洋　六錢八分六釐 
　　銀拆　三錢五分 
　　龍洋找頭　七錢二分三釐 
　　錢找頭　九百文 
　　銅元　一百四十三千五百文 
　　市錢　一百三十二千文 
　　衣牌　一千零五十文 
　　棉紗　十一月十二日 
　　昨日棉紗市面交易殊少惟印度紗畧有數十包餘均無市兹將門莊所有之價目抄列如下　○本廠紗　十四支鐵錨八十七兩五錢　十四支紅團龍八十八兩七錢五　○東洋紗　十六支花蝶九十三兩五錢　十六支福島八十四兩　十六支伏龍九十三兩　十六支藍魚九十六兩　○印度紗　廿支老中外人九十四兩　廿支人挑茶九十四兩二錢五　廿支紅人頭九十三兩二錢五　廿支雙同人九十四兩　○三品紗西十二月份一百三十二元三角　正月份一百三十二元九角　二月份一百三十三元四角　　棉花　十一月十二日 
　　通州花每担十八兩四錢　火機花十七兩六錢　餘姚花十六兩八錢　太倉花十七兩八錢　四牌子花十六兩八錢　漢口花十六兩　雜牌花十六兩八錢　九江花十五兩八錢　本花十六兩八錢　　米麥　十一月十二日 
　　常白元米每石四元九角　常白米四元五角　錫白米四元四角　常白米四元六角　錫高白米四元五角半　蘇同雙轉白米四元五角　蘇同白米四元四角半　蘇同高白米四元五角半　松江高白米四元六角　松江高白陳米四元四角　角里白米四元五角　角里白次米四元二角　泗涇高白米四元四角泗涇高白次米四元　高小麥四元二角中小麥三元九角　次小麥三元七角 
　　油　十一月十二日 
　　夾倉荳油六兩四錢半　夾倉生油六兩八錢 
　　煤油　十一月十二日 
　　現貨一兩七錢一分　月底期一兩七錢二分　鐵錨一兩八錢　咪吔散艙一兩瑞記散艙一兩 
　　漢口新開浙江寳慶銀樓先行交易擇吉開張 
　　本樓開設漢鎭永昇平巷上首正街坐西朝東洋臺石庫門面精造满漢金銀首飾華洋器具朝頂束帶鳳冠霞佩博古酒器堆累嵌鑲鍍金包金法藍點翠珠寳玉器一應俱全加煉十足條錠葉金專收各路荒金凡　仕商賜顧者請認本樓蔴姑爲記庶不致悮 
　　信成洋行承辦皇家製造廠一切軍裝各種機器兼辦五金雜貨等在三馬路東九號洋房内　　上海商務印書館繡像小說第四十五六期已出 
　　每月二册一年廿四册零售每册大洋二角預定全年大洋四元外埠加郵費洋五角其第一册至廿四册全份仍照向章代派五份九折十份八折 
　　上海棋盤街商務印書館○漢口○廣州商務印書分館同啓 
　　上海商務印書館專售鉛字銅模印書機器洋紙廣告 
　　本館開設上海棋盤街中市專售各種印書機器及頭二三四五六七號全副活字並精製銅模鉛板印書噐件一應俱全發兌各色洋紙譯行華英讀本字典學校課本各種實學新書精印中西書報各項文件又延請日本東京名手專製電氣照相銅版五彩石印工料精美久已中外馳名如欲辦機器銅模鉛字及託印書報批購書籍洋紙等價目克已以廣招徠此佈 
　　文明戒烟丸功效說 
　　一能補益臓腑尅制烟 
毒鴉片烟性善入血脈而行 
諸臓腑使腸胃津枯形瘦便 
艱男則陽痿女爲不孕今此 
丸變消耗爲補養則諸恙自平是爲 
戒烟丸君藥○一能清肺化 
痰扶助正氣鴉片烟毒由氣 
管入肺經則涕泗交流呼吸 
不利畏寒汙出噴嚔呵欠今此 
丸清肅肺氣氣化自能宣布 
毋藉烟爲運氣則是戒烟丸 
臣藥○一能調養眞元生精 
安腦鴉片烟氣能入募原筋絡 
初吸使人通身快利迨久之 
行毒性傷損筋絡耗散腦液 
頭暈目眩耳鳴瀉痢諸恙皆 
見今此丸補腦通絡解除烟毒 
痼疾旣去體質自强是爲戒 
烟丸佐藥○一能調和胃氣 
滋潤大腸鴉片烟質由食管 
而走腸胃其酸澁苦味之性 
能收歛飲食水榖從微絲管 
吸出化而爲溺致糞渣乾燥大便艱 
難今此丸和胃氣使人多得 
飲食之益潤大腸使人永無 
難解之苦是爲戒烟丸使藥 
○大瓶七千五百粒價十元 
中瓶三千五百粒價五元小 
瓶六百粒者價一元如满一打價十 
元另售每袋十粒廿文○本社各省埠設有分會上海南北市各烟紙號均有分售以便有志諸君尙可就近購取 
上海三馬路西市大甡堂藥房内 
文明社總發行所謹啓 
　　中國合衆保險公司賠欵迅速誠實可靠 
　　兹於十一月初三日晚十點半鐘因鄰居失愼致被延累幸先在合衆公司保有火險元二千兩今蒙該公司如數賠足業已收到規元二千兩正特此鳴謝　法界永安街萬安樓主人啓 
 
 

Page 14

 
 
   
 
 

Page 15

 
 
   
 
 

Page 16

 
 
   
 
