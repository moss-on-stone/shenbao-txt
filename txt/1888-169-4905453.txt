# 1888 - 169 - 4905453

 

Page 1

 
 
[詩賦韻海出書告白] [  點石齊主人代啟]  
　　詩賦兩藝與八股並行始於縣府院試迄館課而尤重惜坊刻詩賦各選分類居多而分類之弊遇彼此皆可互收者便苦混雜文匯舘主仿詩句羅解之例將題之末字分排平上去入遂韻挨選詩注於目錄每題之下祥載出處取其易於檢尋較詩句題解更為醒目賦注仍於題後詮解計詩　二萬有奇賦選八千有奇總以清新俊逸工麗芊綿悉恊應試體制為主凡經史中可以命題而向無程作者敦請名手補入一切坊刻雞跖集玉盆珠試律大觀聯珠等集概不濫入幷於詩目錄之後附刋字類　韻及韻辨兩種如遇平仄兼收一時虛實不能立辨者翻閱便可了然詩集始于癸未迄戊子夏　得竣事定於四月初八日出書價洋十元分售亦可詩韻海分裝八本洋四元賦韻海分裝十二本洋六元售處在法大馬路文匯舘南北申昌各埠申　各書坊購取　售到文匯舘面議 
[發售繪圖東周列國志告白] [  點石齊主人啓]  
　　從來彈詞小說陋不足稱野史稱官無徵不信卽或傳盤往事詞近雅馴究之秉筆者意在使才印行者志惟射利故甫一展卷旣議論不經復豕魚混目惟上元蔡君元放所編東周列國志藍本盲左旁采國與國策體例則編年紀事並詳語句則莊論諧詞共載詢善本也但坊間屢經翻刻題汝粗淺字跡模糊不堪尋繹　取家藏善本重加校訂又按每回情事　以一圖俾開卷了然卷首冠以　像畫師悉仿元人遺意更乞四方名士飾以韻語　以藻詞或仿韋杜倚聲或效馬班評質又復行行玉潤字字銀鉤誠能傲睨鐘王衙官屈宋省矣取而讀之信為含英咀華之一助本齊今為石印尤覺爽朗可觀至書中之精妙有目共賞不待重贅一詞每部售價三元外加紅木夾板一㓲亞售尤廉志在行世非同沾沾射利之心也識者其鑒察焉零售在三馬路申昌及南申昌如欲　售向本局帳房面談可也此佈 
[二集大題觀海出書告白] [  點石齊主人謹啓]  
　　是集經慶泰絲棧售去二千部卽由該棧主發售畫單所有分期交洋末次附送彩票情由早登前報俾眾周知現在二集全數印竣裝訂三十六本準五月二十日出售其業已售過畫單者祈卽找價五元先將二集取去下月中初集告成當再登報隨送彩票本齊不爽期慶泰不失信諸君子有志　標幸勿觀望　徊失之交臂此佈 
[字米雙惜篇]  
　　惜字惜米之說其見於近人勸善書者陳陳相因久矣無足觀覽新聞惟取其新異鳥得以前人牙後慧拾取成篇然竊謂字所以記事物米所以療飢餓人生世上幾如水火之不可須臾離夫旣不可須臾離則自當愛之重之而忍秉之褻之哉昨有留餘主人以惜字惜米二論囑列報章見其議論和平閒有發前人所未發者因為之刪潤其語冠諸報端其論惜字曰溯自一畫開理　之源五千啓道德之要在上者賴字以治國在下者守字以成家刑政禮樂非字不行士　工商非字與藉推而至於識字與不識字之人皆非字不爲功一日無字即一日不行一事無字即一事不明一事不辦誠所謂一字千金可不加意敬惜哉醫古以來惜字集福殘字招殃歴有明徵毫釐不爽無如惜之之數恒不敵殘之之數用字紙裱塞忩壁包紥不西抹欌揩兒撚條燃火婦女藏針夾線輒用簿書剪樣作花無非字紙小孩持廢廢字以爲玩此扯彼撕書童借習字以爲名東塗西抹上下一轍習爲固然爲之家長者非特不爲禁戒自亦茫然不知道字之當惜嗚呼此等家長或本未讀書不識字爲何物或讀而未達茅塞依然猶曰無足深怪者獨怪夫知書識理者亦復如是與之談惜字非不容爲之動口爲之順似亦中心耿耿者及其親見夫不敬不惜之人則儼同聾瞶不發一語聽其輾轉陷於溷廁墮入泥塗而不願迹其口之緘止其心不可問而平日可知矣至有惜字會惜字堂等處亦屬有名無實逐日僱人肩挑一擔專將有　存頓者收之聊以塞責其道路遺墜墙壁飄搖之字紙非側近茅廁即不屬溺　風雨一經不堪設想而收字者絕不揭拾爲會主堂董者亦不啻耳無聞而目無見虛糜工食實濟毫無噫是種種者誠何心哉夫豈不知字蹟及聖賢面目吾人賴以立身處世而竟如此其恝然哉即如貴館之報自開售以來風行海內報章一到快親爭先不但新耳目廣聞見且有涉於勸懲斯者於風俗人心尤有禆益然而閱報者如此其多惜報者百不獲一大率旋閱旋業有聽其霉爛有有用以襯笥者而莫甚於包裹什物裱糊忩　揩拭臺燈幾乎比比皆是肆意蹧蹋信手抛樂究其所以然則因紙大而合用取携甚便恬不爲怪其尤可笑者取報紙裹包書本坦然以爲分所宜爾者詰其所宜則曰書本屬字字紙包書蓋亦並行不悖鳥科不可嘻是亦可爲愚之至者已謂包書所以惜書惜書即所以惜字也書而外包之誠恐褻及書本故用包以免褻也然則不宜用字紙也明矣惜書而仍復褻字何惜之有而實褻之深况乎報紙一經包物瞬卽飄零破碎卒至廢棄而後已故僕謂閱報者如此其多惜報者百不獲一也夫惜者無他亦惜字已耳間　核計每張報字無慮一萬六千以外日積月累何可勝計當蒼頡造字天雨粟鬼夜哭若是乎其鄭重後之人不從而敬惜之反從而作踐之動輒盈千累萬其顯違聖教而　逆天心固不待智者而後辨太上垂訓惜字十萬延壽一紀又云不於其身　　必於其子孫未有惜而不獲報亦未有不惜而終不獲報者獨奈何世之人竟夢夢而不察耶竊願閱報諸君有留作隨時翻閱者務將按月報章分別疊齊束之書筒若僅圖一閱了事則與其徒供褻用不如焚諸字爐觸類而引伸之惜字無量獲福亦必無量已其言惜米曰從來民以食為天食已榖為主得之則生弗得則死穀之所係綦重古詩有之耡禾日當午汗滴禾下土為想盤中餐粒粒皆辛苦朱子家訓亦云一粥一飯當思來處不易然則吾人得以飽食安居無飢　之呼者豈偶然哉人非禽　奈何以天地生成之至寶俯仰日夕之急需飽餐之餘輕為棄擲如僕所見有用飯團搓擠成黏作漿糊用者有漿衣褲而專用米湯者有將米粉製成餅塊賣作漿粉者家有剩飯不論多寡悉傾猪水缸希圖微利不顧天良上而弗察下有甚焉者撒於地則不見不聞踐於足則無　无碍比比皆是習為故常此眞上帝之所震怒神明之所譴責者也昔年偶遭饑饉人民垂斃忽聞米香臥者隨起聞之尚爾况食之乎可知顆粒雖微有關乎呼吸者若此穀之當惜又何待言然而不惜者如此其多偶有所聞則薄為迂腐之論婦人之談甚至獲罪於天天降之罰猶然昏者不知省卽如比年來各省水旱頻仍災祲疊見父母凍餓兄弟妻子離散老弱轉乎溝壑奇荒極禍粒食維艱言者傷心聞者酸鼻推原其故皆由不惜穀而來蓋天理循環報施不爽非天好為降災也人自召之耳諺云一生惜穀不受楞腹何莫非從循環報　中來哉嗚呼人亦可以知所鑒矣他若麫粉漿衣糊物積習相沿入尤視為尋常分所應爾而不知同一五穀同一造孽勿謂不可用米漿而可用麫粉漿也况衣服附身尤易　穢數日易洗一人 
 
 

Page 2

 
 
之身一年之內作踐已不知凡幾夫粒米尚須珍惜而如此穢褻有不上千天怒多遇災荒者幾希矣子家不用麵粉漿衣糊物用山芋粉成白芨粉其法用粉放在銅勺內加水向炭火上用筋攪至極熟自然膠黏如嫌山芋粉不白加生石膏卽白價旣較廉又可惜穀實乃最妙如得此法而仍不知改吾知其不能免於天災天必以其人之孽還治其人之身彼時雖欲籟天呼救也不可得矣所願天下人共持此戒時訓婦子童僕輩以時時惜穀處處惜穀留心體察不遺餘力則不但格天心兒回風氣天必錫之以福音會文正黨語人曰東南得遭兵亂實為享用奢華太過西北旣遭兵難更遇大荒其孼則以不惜字穀為最洵至論也僕不禁三復斯言　然天下告 
[諭旨恭錄] 　○五月初八日奉　上諭張曜奏訓靈頡應請加封號並頒匾額等語山東卽墨縣城東天井山　　龍神廟長清縣五龍潭　五龍神廟素著靈　上年夏間該兩縣　晴日久經各該處官　　詣　　　　　祈禱甘霖立沛同慶有秋實深寅感著南書房翰林恭書匾額各一方交張曜祗領飭屬敬謹縣挂以答　　　神　至所請飭加封號之處有禮部議奏欽此○初九日奉　　旨兵部漢字堂主事着恒林補授工部司匠着托雲泰補授司經局洗馬着綿文補授起居注主事恩彥太常寺寺丞慶連俱准其調部熱河都統衙門辦事司員着格圖鏗額去分發道楊汝翼知府戴斐章同知程之謙頻連沅李錫齡梅任元直隸州知州秋壽南知州楊　基通判沈守泰曹文昭監運判胡瀚知縣張察梁繼泰王觀熙成策達葉星文李鐵林許會蔭江良醇周振璋黃國　李恩慶石壽春運庫大使吳保　監大使徐彭齡李寶柑俱照例發往左昭澤着回任朱璟看准其補授戎陳猷着以升銜仍原省另行題補慶祿着准具卓異加一級仍　冊回任候生熊壽錢着遇缺儘先補用紀堪瑜着照例用景福瑞聯文芳瑞壽俱准其補授欽此同日奉　　上諭衛榮光奏神靈顯應請加封號並頒匾額一摺浙江金華縣　　城隍神素著靈異保衛地方上年春夏之交該處亢旱不能播種經地方官等　詣祈禱甘霖立沛歲獲豐稔寅感實深着南書房翰林恭書匾額一方交衛榮光祗領飭屬敬謹懸掛以答神庥之所請勅加封號之處着禮部議奏欽此 
[皖中雜言] 　○撫標城守左右營以及練軍馬營共有馬百數十匹昔時恒游於西門外之馬廠湖　因此處被水遂牧馬於玉虹門外之馬山秧田新綠一望無涯往往為所蹂躪該處農民赴總理管務處候補道孫樹人觀察統領練軍各營吳崇　叅戎城守協劉煥章鎮軍以及首府縣各處遞稟想以重農為心者當有歸馬之舉也○月前江水駸駸見漲近則逐漸退落約已退八寸有奇近水人家可免遷徙莫不欣欣然喜溢於色○四月二十九日某公館家丁肩負青錢二千文向錢牌樓仁和衣莊買衣適遇爬匪潘雙喜一路跟隨至衣莊正在看衣論價後面用剪刀斷其串錢亂落如雨家丁回頭卽將潘拘獲送會辦保甲局安慶協劉煥章鎮軍處立卽坐堂訊問經潘供出同黨張壽兒江玉美胡小及鄭和尚四名鎮軍卽飭兵丁將四人立時拿到每名重笞百板荷以大連枷交地保押發御碑亭路旁示眾四人當向擲石怒　不休以其累故也然小人之害計則相噬勢迫則相傾固有無足怪者曉曉者亦奚以為○水師恊柳馥堂軍門大張示諭略謂安慶澄清兩管蒙各大憲奏准住紮江干水師以船為家無事不准登岸近聞有外來革退兵勇在於妓館酒肆滋生事端居民見係湘楚口音必疑水師兵勇實與水師聲名大有干礙不得不嚴行查禁以分眞偽現製就號　加用火烙為記分發兩營持之入市使居民易於就識倘有不遵許爾來營喊稟以便究懲尤望公平交易不准高擡市價信口指誣致于送究等語蓋以近來游勇每多逗留生事不得不諄諄告誡也 
[袁匠雜錄] 　○徐仁山觀察蒞任後政尚風厲最惡地方痞棍開列姓名綽號牌示轅門俾卽革面洗心母櫻法網○今歲各項生意大有生色五月朔　岳會分外采列興高中有抬閣兩座暨繡幢錦傘周鼎商彝入晚更萬盞明燈燭龍夭矯並製一燈抬閣火樹星橋之內雜以粉膩脂香觀者密若堵墻後至者幾無插足之地○朱家集某姓子忽然走失四處找尋尚無不落○某姓兒與同窗友好相約觀會迨會散已日暮矣歧路蒼黃相對下楊朱之淚幸某店老姥邀留翌日送歸○鄭州決口傳聞未堵者約有二百餘丈需料二千垛一俟新料購齊當有合龍之望矣洪湖運河水勢頗弱 
[京口夏汛] 　○鎮江城內旂民某中年方而立性素剛暴娶某氏女為婦誤綰同心時占反目婦性溫厚逆來而順受者非一日矣甲近來更肆凶橫幾於無日不打婦日前偶因細故甲又將婦痛毆於次日忽斃母族得信謂女身死不明報官請驗旋經王邑尊臨驗仵作喝報並無傷痕惟唇邊流出烟膏疑為服毒甲平日所為頗不滿於眾口至此咸抱不平始由都統提訊先笞甲八十一下復送縣署收禁再行訊辦○鎮江西門外杏花　有僧名道明者居之四川人也年近三十晨鐘夕梵卓錫有年僧欲重修廟宇苦於經費不敷遂立願坐關以冀善男信女之見憐而布施愚者不察頓受其欺焚香捨金幾無虛日向之清淨域今變熱鬧場矣有人稟請示禁遂由鎭江府福太守會同守備及保甲局員親兵人等馳至該庵將道明師徒幷掛單客僧數人一併帶回又在庵中搜出高麗參一二十斤蓮子數十斤蜜棗二三十斤洋銀二十餘元另有大銀鎖一把太守回署先將道明重責一千二百板發縣訊辦此外各僧具保開釋前日復經王邑尊提訊道明供稱會在焦山受戒色尊問銀鎖何來道明供施主之子皈依為徒拖向首飾店製成非己物也邑尊以其狡賴喝笞一千板仍行管押色相未空邪魔易惹道明可謂佛教之罪人矣 
[虹橋月色] 　○揚州訪　人縷述近事云運河東西堤刻已興修告竣總辦吳觀察稟請督憲委員驗收會　圃爵帥檄委會辦儀棧丁蘭生觀察葆元前往驗收觀察現在省垣約日內可臨工次矣○新城北河下地方偏僻逼近城隅蔓草荒烟罕逢人跡本月初九日黎明時是處某尼庵內主持尼甫啟庵門忽有二男子貿貿然入尼知非善類急向阻之男子不服互相詈駡繼竟用武將庵中物件摔毀一空鐃鈸鐘魚衣缽鞋笠拉拉雜雜丁丁當當粉碎盧花無一完善幷順手將值錢之物如取如携尼目瞪口呆悲　交集迨左右隣聞聲而至則二男子已杳如黃鶴蹤影全無矣尼遂一面泣訴諸大護法前一面喚本坊地保至呈請有司履堪飭查○寄語風流賢令尹護花恩比種花多此懶雲山人句也近讀江甘兩邑宰會銜告示一道其惠及羣芳實為情文兼全因節祿之云近聞楊城有等不法之徒專買少女雛姬教演淫詞艷曲逼勒為娼墮溷飄茵致令無以自拔縱有自欲從良又敢多方困阻掯勒不放更有一種刁生劣監為之包庇　鴇遂卽恃為護符種種澆風殊堪痛恨合亟會銜示禁為此示仰諸色人等知悉此後遇有誘買少女雛姬逼勒為娼者許卽指名稟控倘有不放從良並准其父兄以及本身從實控訴本縣訊明後當卽按照官價飭令備贖給領並將包庇之人嚴辦　父兄等將女領回亦不得復賣為娼察出倂究不貸或謂兩邑宰之意可為美矣然天下之狠心毒計凌虐幼孩者正復不少卽如老優之於徒弟工匠之於學生村嫗之於養媳種種慘酷幾無人理兩邑宰獨於虐妓是禁誠何故歟曰子不觀蔣勵堂相國詩曰人言此是鴛鴦侶我當哀鴻一例看女子一入句闌幾不能見天日盖較之幼伶藝徒等類其苦更有十倍者此禁之所以更嚴也然百里侯明鏡高懸安是他　之不逐漸示禁哉拭目俟之可也 
[粵東紀事] 　○江浦司　管緝捕勇丁向由嚴太守甲疇統帶太守現奉委署陽江廳篆務遞遺該管統帶差大憲札委夏太守獻銘接管○日前香港輪船抵岸有某甲檢點行李失去衣箱一隻衣箱內有洋百餘元係為人攜帶者甲一時情急遽欲投河自盡幸得旁人拯救勸慰再三始含淚而去○南海職員郭某之妾王氏年僅廿二歲月前郭某二豎為災氏侍奉湯藥衣不解帶郭某一病不起氏視殮旣畢仰樂以殉從容就義視死如歸可當節烈二字○端午日兩師祝　風伯揚威江中浪湧如山游人畏風濤之險裹足不前以故酒店茶館及海中船戶均異常寂寞 
 
 

Page 3

 
 
無不怨天公之惡作劇也○現在西流盛漲每日潮水漲時西關卑下街道均有被水或深一尺或深數寸行人往來頗形不便幸旋漲旋消尚不為閭閻之害也○前日有一童子宰河溪觀音橋水中嬉戲以泳以游頗覺自得久之忽不見旁觀者知其有異設法打撈則已魂歸水府矣其父母聞報到來撫屍大慟聞者憐之○大憲恐端陽節日游人人眾多或致滋事遂添廢兵丁二百名分投彈壓以　不虞○花會賭博造出古人三十六名作為三十六份每日早晚開字兩次聽人猜買每錢一文中者賠錢三十文以至婦女幼童莫不被其煽惑搜括錢財傾囊盡買竟有典質衣服釵環輪盡懸樑服毒輕生者較之別項賭博為禍尤烈南邑宰深悉情弊蒞任後卽申明禁令嚴密查拏日前在大河基拏獲五人宰以頭號　枷示彀門俾照炯戒 
[詩社展期] 　○昨得岸香先主手畢云今日玉蘭行社第四集因抱微疴不能操管以從事暫行展緩三四日再行柬訂日期想同社諸君子錦織羅　當不吝橪髭覓句也 
[縣驗傷梟] 　○昨報列　統領浙西盤巡營弁勇將受傷鹽梟林駝子　縣請究云云昨日午後五下鐘時裴色尊飭仵作驗明該梟額有刀傷足有鎗子傷腦後有矛傷隨復親驗 
[　周飭差赴仁濟醫館醫治並飭鹽怏赶速將鹽巡與鹽梟究在何處械門情形詳細查明稟候核辦閱片時又有統領浙西鹽巡水師函稱舵長徐麟被鹽梟戳傷斃命業已小殮請卽驗明農邑尊着候詣驗核辦 
[勒捕交兇] 　○郭劉氏及丐尖頭蔴子即李福　太倉州署控稱氏夫郭由泰被一　眼蔡慶紏衆刃斃抛屍开将戴　邦耀眼曉思等擄去莫直刺移請上海縣及英會審署分別飭捕獲蔡黨金坤祥金寶老四蓬頭阿桂及被擄之戴刑邦耀眼曉忠等人解經直刺訊供分別管押保釋俟獲到祭慶冉行訊究旋由新陽縣地保撈獲郭屍會同直刺驗得胸前有傷並非刀痕成殮後該氏又赴梟轅上控種種情節具列報章嗣由解往太倉之名人同供蔡賄通上海捕役柴憀唆令金坤祥頂兇直刺大發雷霆行文到縣請卽着柴交蔡至屍親上控亦經梟憲札縣勒柴將蔡交出邑尊遂疊次提柴嚴比柴一再求寬不知以後果能獲蔡否也 
[傳保諭話] 　○前日上海縣裴邑尊傳集各圖地保一百三十餘名委畢香如二尹升坐堂皇諭以本屆上忙錢糧爾等須逢五十日上限如逢期延不繳欸則於一六期嚴比且當十卯繳清如四卯內能繳完　每名酌賞錢文着各具限狀存案各地保領諭欲退二尹喚令且住命家丁入內　引出小狗一羣着每名帶一頭回去務須好為豢養俾資防夜各地保遵諭領狗二出約計共領去八十餘頭一時狺狺之聲遠聞數里我知各地保定當仰體賢長官愛民之意必不曰棄人用犬雖猛何為已 
[妓女發堂] 　○李小寶校書控鴇兒李王氏掯阻從良捕房防得鴇兒王寶琴凌虐買女花桂卿兩事俱會綴列報端苦海無涯有情人亦當同聲太息矣昨日蔡太守備函送兩校書至城內普育堂以俟擇良婚配慈航普度彼岸同登賢使君護惜名花定當焚香合十已 
[上海縣署瑣案] 　○昨日二十五保二圖地保曹錦堂送受傷人周賈氏到縣裴邑尊升坐堂皇飭官媒驗得該氏並無實在傷痕旋有高天喜訴稱表叔母賈氏之女兒阿大在旗昌繅絲棧做工同伴女工壽弟誣其竊取銀疏向之搜檢見無贓物強將阿大手上銀釧捋去其一阿大回家訴知其母奔至棧內向壽弟索還至十二日午後壽弟糾同女工朱小順幷男子寶金將賈氏扭毆以致受傷卽求提究阿大年繞十二齡亦上堂跪訴前情邑尊謂賈氏驗無實在傷痕然女子行兇殊堪痛恨令卽領回醫養 
[　實在因何起着高幷地保明白具詞呈候核辦○丐鬥一案紀報章昨日裴邑尊以丐頭蔡慶尚未投案飭差將蔡妻陳氏幷何朗生帶案比追陳氏供稱丈夫究不知潛身何處卽求將小婦人釋出俾得尋交何供近聞蔡在寶山求寬限期找尋送案邑尊子限十日務將蔡交案違于嚴辦 
[英界公堂瑣案] 　○洞庭山老婦吳金氏扭兄子阿龍至英公廨以忤逆不孝等情控訴値日差向之盤詰該氏言年已七十丈夫早亡生有四子三女先後病亡其六祗存阿龍幼習南貨生意及長大不務正業日事嫖賭家産已花費一空氏餬口無資來滬揀絲頭或行乞以度日阿龍今年三十歲尚時時向氏要錢稍或不從胆敢行兇違忤今又以要錢不予將氏辱詈不堪旁人不依帮同扭案阿龍默無一語該差據情稟明蔡太守太守飭將阿龍管押候懲○聚仙樓主施大郎投捕房訴稱店夥王小山忽患瘋癲待思自縊伊家湖北滬上並無親友捕頭飭捕將王舁送英公廨幷着施校候質訊蔡太守訊洪之下施伸訴前因王供語支吾太守驗得王頸項傷重一息奄奄施旣曾醫伊為夥着舁歸暫為調養冉候本分府資遣回籍此日前　詞也昨施又舁王至公廨言王調養已痊近忽復發且欲用武請為安置以免疏虞太守飭差好為照顧 
[法捕房瑣事] 　○雲成綢庄夥沈經綸與裕昌　朱子如為綢緞涉訟一案昨晨王司馬在捕房兩造各自投案朱呈大小帳簿六本發票一張司馬詰沈可將帳簿呈案答稱前日携到公堂故今日未曾帶來司馬謂爾等要涉訟自應帶來着卽取到沈稱當着人去取司馬將朱所呈帳簿逐一閱看幷着沈到案閱看朱稱請老公祖着雲成將送貨簿日流帳等呈案沈稱送司馬瑞和之綢自己帶去故送貨簿未載朱稱盈千銀兩之貨豈有自己掮去之理王司馬請沈經綸身為小夥放帳不經心致被倒帳實屬錯誤朱子如當日之貨當日售出亦堪詫異隨謂沈經綸伊既要看帳爾當檢送到案沈稱已去取簿未曾到來司馬見為時已晚取簿不到着沈回去檢　於禮拜二送案幷將朱帳簿發還着於明日再訊○二月間有王元生卽王雲生投案控稱有周必學之妻周曹氏帶伊至滬初在鐵馬路唐公館為傭後被田朱氏誘出在金大麻子家走脫當將田朱氏傳案詰問周必學亦至案控王雲生將伊妻誘出王司馬將王雲生管押嚴比周必學不知聽信何人之言公然上控王雲生尚押捕房因着法包探等訪查前日周曹氏忽來滬被法包探江德林偵知住處稟明拘到據周曹氏供前年五月十三日同來此地初在唐公館帮傭又到金大麻子家住半個月後回家中遇見丈夫王司馬卽詰爾丈夫今在何處答稱在家內司馬着提在押之王雲生詰問據王雲生供伊是周必學之婦向來不知他在何處累我受苦王司馬謂爾等均非安分之人着將二人送縣解歸儀徵縣辦理○四月十四日有野鷄馬車行經法馬路萬隆醬園前兩車相遇中有一年老之人奔過以致碰傷當送仁濟醫館昨據受傷人張天才投案伸訴王司馬謂該馬夫去宋阿玉不諳駕車可以不做此項生意　貼張飯食錢每月出洋三元　傷好為度爾願先出若干元答稱願先繳洋六元司馬着於禮拜二繳案幷傳保到堂問話○陳寶林卽混名小　餅老竊吉如里高陽里等人家物件破案拘押捕房已將兩月今吊齊贓物昨日送案吉如里朱周氏高陽里胡謁記投案領臟王司馬着將贓物分別給領外陳寶林則三百板還押候辦 
[上海陳家木橋電報總局豫晚賑所接孫君嶼芝劉君浩如兩先生穎上來信] 　○杏孫竹坪少欽蕃甫心如詠南蓮珊寶枝綏之諸善長大人公鑒連寄上第十一二號公函諒邀察覽敬維道躬多枯籌祉延釐為頌為慰弟等由豫來穎已値畹公垂危之際兾其靜養速愈未敢遇事奉商月之初十日澈夜大雨狂風波濤衝擊阜陽穎上沿河新　堤堰多被冲開當卽分投查勘知田禾淹沒無算被災各堡較夫年更苦何則去秋尚有餘糧今更無麥可收無屋　住　分逃就食而已正擬回城籌辦間而畹公遽爾作古深以無所稟承為慮幸彭受臣太守已於二十五日到局諸事得有歸束當卽將協賑現存欸數查對清楚據彭太尊云此間市小換銀不易以後恊賑解欸能至鎭江蕪湖等處兌換本洋照銀數核解最妥綠皖北通用本洋也現商定弟鳳濟穎上縣賑準明早動身前往弟瀚瀕阜邑賑亦卽日下鄉開查均派有委員　辦較有照應惟酷暑跋 
 
 
] ] 

Page 4

 
 
涉之苦更勝嚴寒卽使萬分上緊亦須六　間方克竣事届時塲期已逼弟等亦卽旋矣再彭太尊之意以兩邑災　人數太多擬改每大口給錢四百文小口二百文略為變通自有實濟去冬帶來之甘露茶甚得用此外太乙丹等俱尙未到並以附聞餘詳十一二號信中茲不贅肅此敬請道安弟孫傳　劉瀚頓首小弟彭祿附請善安四月三十日第十三號 
[粲花室同人書畫助賑] 　○王子塵兄草書墨蘭包芝田兄篆隸行楷宋韻生兄行楷朱錫三兄山水張半溪兄人物　穉春兄行書江肖庭兄花卉書畫扇册各二百件助賑每件洋二角餘照扇册　加來件交拋球塲戲　堂四馬路蕙風閣埽葉山房南北兩號均可代收十日取件信資自給再包芝田兄書篆　楹帖二百副助賑七言三角八言四角七日取件過限仍照原格茲因賑需孔亟爰約諸君子以為襄募之舉無潤者槩不書畫現由包芝田交到潤資洋七元對開洋一元委解災區硯田挹潤誼　篤於救災圭　霑恩情益深夫感德用昭佈勸謹預縷　　上海籌賑公所愚弟少欽　善昌謹誌 
[嬰捐移助節略] 　○謹啓者嘉定沈君梅谷會於甲申年在滬北泥城橋地方向嚴姓轉典房屋與辦保嬰公所其典屋價洋一百八十元係許竹篔星使不留名善士沈氏善姓徐君茗香樂助玉成其數不意斯時中法失和人心張惶難於籌捐繼而哲人其萎沈君梅谷去世以致公所於止今浙胡嚴君芝僧太史因　本堂開辦留嬰局將保嬰公所典屋欵洋如數塡出移助敝堂收回典屋而清此欵前樂助諸君助保嬰今移於留嬰名雖殊而事同終使赤子　庥沈君輕辦之欵仍得功歸實濟亦無憾於泉下矣囑登報章以供衆覽　滬北仁濟留嬰局司董　善昌同人等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[刋江官報] 　○五月初七日陸鹺尹　稟知赴大伊山卡初八日陳鹺　元　梁鹺　炳藻起復回淮萬鹺　秉鈞稟銷監城北閘差鄭分轉為委解京餉初九日鄭鹺尉廷璨稟知赴六溫閘差次 
[閩垣官報] 　○典泉　道吳觀　世榮於本　初十日由漸　到閩○藩轅牌　浦城縣廟　巡檢陳俊病故遺缺應以分缺簡巡檢土福昌請補建安縣房村巡檢朱光煦准調佳與　巡檢遺缺　以海防新班先用巡檢沈　請補連　縣東岱巡檢徐光國病故遺缺應以海防新班先用巡檢　文鈞請補初六日同知殷執中交卸石碼厘局　省 
[戍子首夏觀親龍邱喜晤顆山樵荷佳章次韻奉答卽請郢正] 　○難得他鄉遇故知春風紅　慰　相思樽開北　聯新雨燭　西窗話　時奉使　　柔　策此行欲乞買山資何當官航銀燈夜贈別頻　幼婦辭[  藝主初稿]  
 
 
 

Page 12

 
 
   
 
 

Page 13

 
 
[光緒十四年五月初八日京報全錄]  
　　宮門抄○論旨一道錄前○新撫劉　奏為索欠爭毆適傷斃命審明定擬摺○又　奏為鬥毆斃命審明定擬摺○直督李　奏為駐防兵房年久失修援案借領餉銀修理夾片○東撫張　奏請縣　拿獲隣境盜犯分別照例議叙以昭激勸片○　撫譚　奏揀員委署丞令各　片○闽督楊　奏为委署调　各　仍照例章辦理片○又　奏為委員接署知縣片○東撫張　奏為委員致祭　泰山片○五月初八日吏部翰林院正紅旗値日吏部引　見四十四名兵部二十九名侍衛處二名提督衙門二十名正黃滿二十三名廂藍滿二名○錫侯假滿請　安○西安將軍尙示瑞請　訓○兵部奏派查　之大臣　派出錫珍桂全慶福承綬長春德隆耆齡吉恆○召見軍機　尙宗瑞文秀徐會　總管內務府大臣　皇上明日用膳辦事召見後還宮　○○尙書銜降一級留任甘肅新疆巡撫二等男臣劉錦棠跪　奏為索欠爭毆適傷斃命核明定擬恭摺　祈　聖鑒事竊和　州纏民胡完因被索討欠租口角爭毆戳傷艾則子身死一案據署和　直　州知州　效蘇騐訊擬角由調署喀什　爾道袁垚齡番明加看咨鎭迪道兼按按察使銜恩綸核轉前來臣覆加查核綠胡完籍隸和　州與已死艾則子同荘居住素好無嫌光緒十三年二月閴艾則子租給胡完地畝栽種西瓜議定每年納祖糧九石陸續付過租粮小麥二石八斗八月初一日早胡完在地守瓜艾則子前往索取欠租胡完荅俟西瓜售完再行歸楚艾則子不依斥罵胡完回詈艾則子隨用左手揪住胡完鬍鬚向前拖走胡完　痛順用右手將切瓜小刀嚇戳致傷艾則子左臂膊艾則子仍不鬆手並舉右手拳毆傷及胡完胸膛胡完情爭用刀格戳適傷艾則子咽喉左鬆手倒地經隣人以敏赶攏餲阻告知屍親往看詎艾則子因傷殞命投約報騐獲犯錄供通詳批飭議擬解道覆審咨　臬司覈轉臣覆覈無異查律載鬥毆殺人者不問手足他物金刃並絞監候等語此案胡完因艾則子索討欠租口角爭毆戳傷艾則子身死自應按委問擬胡完合依鬥毆殺人者不問手足他物金刃並絞律擬絞監候秋後處決艾則子拳毆胡完成傷罪有應得業已被戳身死應與救阻不及之以敏均免置議胡完欠租照追給領無於省釋屍棺飭埋兇刀案結銷燬是否允協除全案供招咨送刑部外合將索欠爭毆適傷斃命核明定擬錄由恭摺具奏伏乞　皇太后　皇上聖監勅部核覆施行謹　奏奉　硃批刑部議奏欽此　○○　書銜降一級留任甘肅新疆巡撫二等男臣劉錦棠跪　奏為鬥毆斃命核明定擬恭摺具陳仰祈　聖監事竊莎車州纏民托古大因放渠水口角爭毆刀傷土的身死一案據莎車州知州劉嘉德騐訊議擬解由喀　購爾道袁垚齡　明咨鎮迪道兼按察使銜恩綸核轉前來臣覆加查核錄托古大籍　莎車州與已死土的同在托和大阿洪家傭工素好無嫌光緒十三年閏四月初七日托古大挖開渠口放水灌地隨卽回家土的因磨需水推轉乘托古大歸家私將渠口堵塞挨晚時托古大巡看地畝水尙未到查係土的閉塞前往理論互相爭閙土的驟將托古大推倒樸壓舉手向毆托古大混罵土的順拾土塊塡塞其口托古大氣忿右手抽出身帶小刀反向土頭上嚇戳適傷腦後右耳根工的仍用頭向掽托古大情急復用刀戳傷土的左脇鬆手倒地當輕托和尼牙斯喝住並通知屍　醫治　效移時殞命隨卽　保報州騐訊詳批審擬解道咨兼臬司核轉到臣覆核無異查律載鬥毆殺人者不問手足他物金刃並絞監候等語此案托古大因放渠水口角爭毆刃傷土的左脇等處身死自應按律問擬托古大合依鬥毆殺人者不問手足他物金刃並絞監候律擬絞監候秋後處决托和尼牙斯救阻不及免其置議無干省釋屍飭領埋兇刀案結銷燬是否允協除全案供招咨送刑部外理合將鬥毆斃命核明定擬綠由恭摺具陳伏乞　皇太后　皇上聖監　勅部核議施行謹　奏奉　硃批刑部議奏欽此　○○李鴻章片　再保定駐防兵丁房屋年久失修現已坍　據城守尉查騐屬實請援案借領一年餉銀修理飭據　司松椿查　該駐防領催四十名每名借餉銀三十六兩按甲四百六十名每名借餉銀二十四兩養育兵十一名匠役四名每名借銀十二兩共借一年餉銀一萬二千六百六十兩按照七成放餉章程應折實銀八千 
　　京報　第二千七百零一號　戍子五月十六日申報附張不取分文 
　　八百六十二兩詳覆前來臣查庫欵支　本難借領慛該駐防兵丁困苦無力　修自應照　　借以示體恤卽自光緒十四年夏季起分作八年按季扣還歸欵除飭司在於耗　項下設法借撥給領修辦外理合附片具陳伏乞　聖鑒勅部查照謹　奏奉　硃批該部知道欽此　○○張矅片　再前署東阿縣知縣呂耀鼎會同步軍統領衙門派出緝捕之把總張成等於上年五月間首先拿獲隣境盜犯張洛交卽張俊五胡三杜峯壬三名內張洛交胡三並經平陰縣知縣王朝榖平陰汎把　郭心泉派出兵役協獲均禀明解京歸案審辦旋准步軍統領衙門咨會以拿獲此案盜犯張洛交等出刀員開業經奏蒙　恩准獎叙協同獲盜之州縣地方官應由各該衙門自請獎勵等因並准刑部將審擬　案抄錄咨送前來臣伏查張洛交卽張俊五杜峯壬夥刦直　昌平州事主李廷諍布舖銀物並行　通州和義富舖向未得贓杜峯壬另有夥刦天　縣事主錢姓家銀物胡　行刦山東肥城縣事主廣泰豐錢舖銀物均經刑部審明俱依律擬斬立决奏奉　論旨處决在案該員呂耀鼎等於隣境斬决盜犯乃能督飭兵役立時拿獲緝捕尙屬動能自應分別獎勵茲據臬可　潤詳請具奏前來相應　懇　天恩俯准　勅部將自先拿獲隣境斬决盜犯三名之前署東阿縣知縣候補知縣呂耀鼎協獲隣境斬决盜犯二名之平陰縣知縣王朝殺平陰汎把總郭心泉分別照例議叙以照激勸理合附片具奏伏乞　聖鑒訓示謹　奏奉　硃批呂耀鼎等均著交部分別照便議叙欽此　○○譚鈞培片　再署思茅同知王秉鑑調省遺　查有試用知縣署昆明縣知縣樂理瑩才識明敏堪以署理遞遺昆明縣知縣查有候補同知黃炳　諳練　成堪以署理雲龍州知州張禮堂調省察看遺　查有試用知州黃忠　年壯才明堪以署理太和縣知縣張會亮調省察看適　查有大挑知縣王廷棟為守兼優堪以署理寶寗縣知縣胡以遠因案撤省遺　已委試用知州　宗裕　理茲鄧宗裕現有礦務差事未竣自應另行更委查有補用知縣李慶鏞辦事勤愼堪以署理據瀋泉兩司先後會詳前來除分激飭遵外謹會同雲貴總督臣岑毓英兩片具奏伏乞　聖鑒謹　奏奉　硃批吏部知道欽此　○○楊昌濬片　再案准部咨候補委用試用州縣委者有人之　應與佐雜分計統年各不得過一成又實　州縣調署別　亦應與佐雜分計每年各不得過十分之一等因　司遵辦在案查州縣責任親民閭閻之休戚繫焉必須久於其任方能有益地方部臣議定委署調署各　均不得過十分之一誠為整飭吏心杜絕調劑起見臣　閩以來督飭藩司凡州縣各官無故不得輕易更調以期從容展布與民相安　是閩省民情上　則刁健成風下遊則強悍為裕地方官辦理稍未合宜輙生　端或撤任查辦或調省察看往往有之此等更調　　實出事不獲己如　作　數計算溢額堪虞轉啓因循玩快之漸嗣後撤任查辦調省察看實　人員擬請仿照部選留省察看人員定章半年之內不作　數半年屆滿仍遵照例章辦理似與吏治民主不無裨益據福建藩司張夢元具詳前來合無仰懇　天恩俯准　勅部議覆遵辦除咨部外臣謹附片具奏伏乞　聖鑒訓示謹奏奉　硃批吏部議奏欽此　○○楊昌濬片　再暑沙縣知縣沈番調省遺　應卽委員接署以責專成查有准調寗洋縣知縣章國均才具明决前任內並無承緝盜案將屆四叅限滿以及經徵錢糧有關降調處分堪以委者又署寗洋縣知縣魯衛調省遺　查有霞浦縣知縣德兆勤樸無華本任內並無承緝盜案將届四叅限滿以及經徵錢糧咨關隆調處分堪以調署遞遺霞浦縣　查有候補知縣成心中堪以委　據福建藩司張夢元署臬司解煜會詳前來除批飭遵照並咨部外臣謹附片陳明伏乞　聖鑒謹　奏奉　硃批吏部知道欽此　○○張曜片　再每年四月十八日致祭　泰山歷豪　欽頒香供由巡撫瀋臬兩司內酌量一人前往致祭本年香供先經內務府奏派員外郎　拉芬　送到東臣謹檄委臬司福潤於四月十五日恭濟杳供前往泰安如期登山敬謹陳設致祭以副仰　聖主為民祈福之至　理合附片奏　聞伏乞　聖臨謹　奏奉　硃批知道了欽此 
 
 

Page 14

 
 
[光緒十四年五月初九日京報全錄]  
　　宮門抄○論旨二道錄前○尙書李等　奏為續報東西兩壩進築埽占丈尺並料艱時迫赶辦情形摺○東撫張　奏為浙江官紳歷年捐資助賑擬請　傳旨嘉獎摺○又　奏為郎胡氏捐創義學請　旨建坊片○蘇撫鬆　奏為廟祀正紳菌德及民請　賜封號匾額摺○又　奏為去冬冗旱祈雪有應請分別　勅　餉佛白龍各　封號匾額摺○大臣定　奏為隨管差遺委員自應揀調以資委用片○五月初九日戶部　政司詹事府廂日旗値日無引　見○宗伯請假十日○景灃請假十五日○召見軍機　錫珍　六額駙堃岫　○○禮部尙書臣李　藻署河東河道總督臣李鶴年河南巡撫臣倪交蔚跪　奏為續報東西兩壩進　　占丈尺並料艱時迫赶辦情形恭摺　陳仰祈　聖鑒事竊臣等前將兩　續成丈尺會摺馳報欽奉　硃批覺奏均悉此半月進占較上次奏報計少十丈之數自因水深溜急之故推念　汛期迫實深懸系應如何併工　日以期迅速合龍仍着該尙書等加緊　辦欽此跪誦之下仰見我　皇上垂念要工至意臣等欽　難名計自上次奏報丈尺後截至本月初十日止東壩又續成三十八丈一尺連前共得一百六十八丈七尺西　亦續成三十三丈八尺連前挑壩共得二百六十一丈九尺邊埽土壩水戧等工分路並進一律澆　堅穩仍嚴飭兩壩員弁激　兵夫奮勉從公不准稍形鬆　冀早竣事仰　　聖懷惟是二三月間雖桃　經　水　並未大漲兩　尅期進占料物亦尙敷用事機甚順竊意五月丙可望合龍乃自入夏後汎水漸長河心復漲沙灘致　溜緊逼兩壩搜刷堪虞前此每占鑲　五六坯茲則鑲主九坯十坯進占吃力用料倍多　自一占用至百餘垛三日始成　計現距夏至不足一月口門尙有一百八十餘丈然使料物應手畫夜催　再進三十餘占便可堵合無奈統計現存之料不敷尙多至少亦　一千五六日垜近處亦搜括　盡遠在二三百裡外者時値農忙更無車輛轉運至二月間卽在周家口設廠收買由水陸運工刻卞雖有來者亦苦無多現惟有就所存之料極力撙節仍一面　催進占一面湊集料物堨力籌辦當此功已垂成　無中　之理特恐料物不能接濟大汛驟至人力已窮此則焦急萬分徬徨無措　也所有東西兩　續成埽占丈尺並料艱時迫赶辦情形謹合詞繕摺由驛具陳伏乞　皇太后　皇上聖鑒謹　奏奉　硃批覺奏均悉工已垂成斷無中輟所見甚是該尙書等富懔遵迭次論旨設法廣　料物妥　進占總期及早合龍以　慰　系欽此，○○頭品頂戴山東巡撫臣張曜跪　奏為江浙官紳歷年損資助賑為數甚鉅　請　傳旨嘉獎以彰善行恭摺仰祈　聖鑒事竊照山東省沿河州縣近年豐遭黃水災區甚廣官賑之外賴各省義賑源源　濟飢溺之民藉　委塡溝壑茲據賑撫局司道詳稱計自光緒九年七月起至本年正月底止經現任東海關監督登　青道盛宣懷直隸候補道金福會候選道鄭官應分省補用道李培松二品封職施善昌候選知府李朝觀廣東候補知府土松森直　候補直　州謝家福候選直　州經元善五品銜陳煦元候選知州張世祁等在於上海揚州設立公所廣為勸　並公舉紳士來東散放統共解到銀八十三萬六千餘兩棉衣十二萬四千一百件丸藥十一萬三千餘服均由該局騐明轉發紳士嚴作霖施則敬潘民表阮士彬繆啓泉嚴翰等分投散放其捐牛中有願請獎　聽其自便該道等出力勸募均不敢仰邀議叙等情造具清册請奏前來臣查此項義賑為數甚鉅該官紳等均係零星集賑數年之久勞瘁不矢實屬濟公好善其經手散　各紳周歷災區盡心施濟亦堪嘉尙節經前撫臣曁　先後奏明擬請從優保獎該官紳等堅　王於再三均屬出於至誠尤為人所難及惟有仰懇　天恩俯賜　傳旨嘉獎以昭激勸而勵將來出自　鴻慈逾格除將請册咨部查照外謹恭摺具陳伏乞　皇太後　皇上聖鑒訓示謹奏奉　硃批覺奏均悉該官紳等歷年集捐放賑盡心施濟不矢勞瘁據稱堅　保獎出於至誠洵屬急公好善著張曜傳旨嘉獎欽此　○○張曜片　再據堂色縣詳據紳耆候選訓導張利貞　貢生李壬林等聯名稟稱縣境郎家荘已故監生郎汝相之妻郎胡氏生平勤儉持家樂於為善現年七十六　猶復好施不輟該荘有望海堂房屋一所原係張姓捐作廟宇年 
　　京報　第二千七百零二號　戍子五月十六日申報附張不取分文 
　　久傾頹該氏獨力重修作為義學並捐膏腴田四十畝以資義學經費俾裡黨貧苦子弟均得讀書其中共用京錢五千四百吊寔屬慷槪好義懇請具奏等情臣查士民人等捐助地方善興銀至一千兩　例准請　旨建坊今郎胡氏捐置地畝房屋設立義學洵稱善舉計　在一千兩以上與建坊之例相符仰懇　天恩俯准該　　於本籍自行建坊給子樂善好施字樣以示　旌獎而照激勸謹附片具陳伏乞　聖鑒訓示謹　奏奉　硃批着照所請禮部　　欽此　○○江蘇巡撫奴才　駿跪　奏為廟祀正神屢昭靈應功德及民請旨加賜　封號匾額恭摺仰祈　聖鑒事竊照鎭江　　都天廟向祀唐河南節度副使兼御史中丞賜贈楊州大都督張巡　因護漕効順禦　　靈欽奉　論旨頒發藏　錫加靈佑　封號並經部臣議准於鎭城重建廟宇以隆報祀復因連年驅蝗保稼禱雨有應於光緒七年　前護撫臣譚均培　奏奉　勅加　運二字　封號並蒙　頒賜奇忠偉烈匾額欽遵懸挂各在案光緒十三年夏秋之間亢旱日久田禾　半黃萎災象已成該府縣　　卽得透雨霑足低田禾稼賴以蘇轉不致全行枯稿入冬後又復數月不雨麥苗未能出土農民深慮春荒又迎　神祈禱卽連降雨雪土脉因之滋潤春花藉　長發三農靠成四境　歡該處紳耆聯名呈請奏乞　天恩加賜　封號匾額用答　神庥等情由丹從縣鎮江府詳由蘇洲藩司黃彭年具　請奏前來奴才伏查鎭江府城廟祀唐臣張巡奇忠大節青史昭垂禦賊捍灾　紫泥屢逮茲因偏災告警雨雪覃敷有禱輒靈無　不格洵　功在民生允荷　恩綸再　合無仰懇　天恩俯賜　敕加封號並　頒賜匾額以順與情而酬　貺理合會同兩江督臣會國荃恭摺具奏伏乞　皇太後　皇上聖鑒訓示謹　奏奉　硃批另有旨欽此○○江蘇巡撫奴才鬆駿跪　奏為省城祈雪有應擬請分別　勅賜銅佛白龍五龍諸神各　封號匾額以答　靈庥恭摺仰祈　聖鑒事竊照蘇省上年入冬後因亢旱日久田土乾燥二麥菜豆未能長發經奴才　同僚屬設壇　誠步禱循案委員往吳縣統　之光福山寺　請古銅佛像並禱於陽山東麓日龍　取水回城供奉壇內朝夕拈香又禱於長洲縣境之五龍神廟卽於十二月初一日得雪二雨嗣於十六十七等日續得瑞雪一尺有餘通境霑足春花賴以暢發均屬示　効靈伏查光福銅佛道光年間因水旱祈禱　應會經前撫臣林則徐奏蒙　賜慈雲護佑匾額日龍神於同治十二年經前撫臣張樹　奏蒙　勅加普惠封號光緒五年夏旱前撫臣吳元炳又恭迎叩　迭沛甘霖奏蒙　御賜日龍神時行雲集銅佛香雪慈雲各匾額敬謹懸掛各在案又查長洲縣境轄在城之五龍神廟居貞元中建南宋時先後賜額靈濟並勅封東靈西　中應南平北寗五侯自是以來凡遇水旱投片鈇於祠池　響斯應今因冬旱亦經該縣　誠步禱獲霑雪澤凡在官民同深感戴茲據長洲元和吳縣三縣詳經蘇藩司黃彭年詳請奏懇　天恩分別　加賜封號匾額以酬　貺等情前來奴才查光福銅像古佛陽山東麓日龍神歷因水旱祈禱靈應疊蒙　勅加封號並　御書匾額在案長洲縣五龍神廟係居宋時建廟供奉靈爽常照上年冬旱祈雪神靈立沛克保春收寔屬捍患禦災功垂稼穡合無仰懇　天恩俯准　加賜銅佛　御書匾額　勅加日龍五龍諸神　封號並頒　御書匾額各一方由奴才分　懸挂用酬　貺而順與情謹會同兩江督臣會國荃恭摺具陳伏乞　皇太后　皇上聖鑒訓示謹　奏奉　硃批另有旨欽此　○○定安片　再練軍隨營委員現有告假離營者營官亦有道撤者自應揀調以資委用茲查有儘先卽補協領密雲佐領增祺文理優長卽補護軍叅領　嚕岱管轄厳肅此二員奴才前任黑龍江將軍時奏調來江深資得力現在該員等尙在黑龍江當差堪以就近調派除分咨部旗並將離營道撤各員隨時咨報海軍衙門外理合附片陳明伏乞　聖鑒謹　奏奉　硃批該衙門知道欽此 
 
