# 1889 - 44 - 4905686

 

Page 1

 
 
[重印風月夢告成] [  申報舘主人啓]  
　　風月夢一書爲邗上蒙人所著中間縷記揚州艶跡平康曲巷選色徵歌名士美人湖山生色尤妙者每于雪艶花穠之際微寓藥石良言百八清　直足喚醒世人痴夢盖體例雖仿章回小說面其遣詞命意誠有非率爾可以操觚者前巳印行早經售罄茲復以新式鉛字排印校讐裝釘格外精工每部仍售洋銀三角欲購者請移玉至上海申昌書畫室及各外埠申昌爲盼 
[招集揅經室續經解股票啓] [  點石齋主人謹啓]  
　　經解彙刻首推通志堂體例可謂善矣然所采多宋元諸家之說及學海堂行世而士知實學直可俎豆漢懦但所取或非足本若　人傳廣　　　列其中通儒微嫌其冗雜後學又苦於檢尋此編依經編次全倣通志堂面去取一以漢學爲宗凡稍涉宋　論說者概從割愛廣搜秘籍力　　光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足責其價甚亷預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜敎出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃　本局廣東省城本局皆可購取此佈 
[火不可狎說]  
　　子産有言火　人望而畏之故死於火者少水懦易溺民狎而玩之故死於水者多若是乎火之不可狎而可畏夫人而知之矣何待乎勸而後弗狎哉顧近來之人竟有與火相狎者則可怪之甚也且有與火相狎而致禍無何而仍淡然若忘復與爲狎者是則尢可怪者也余之於火不啻驚弓之鳥幾欲談之而色變鄉者居於故鄉每見家人因新年之時敬神而施放高升鞭砲輙諄諄囑以小心事後必親往詳視恐有火星飛越遺種於他處不憚跋來報往人多笑以爲迂余不顧也嘗恨習俗相沿無可變革深望有良有司出令禁止則可省許多操心旣而至杭　見杭省風氣較故鄉有過之無不及又由杭　蘇則見蘇俗較杭尤甚迨至滬先居城内至年節而亦無異於蘇杭及出居洋塲聞捕房有放砲之禁雖在年節亦不得任意施放則喜甚以爲先得我心蓋捕房之所以有此厲禁者以租界人多住居麟次櫛比火燭最宜小心放砲則易於肇災故懸此厲禁其有必欲燃放而出資向捕房買照會者買得照會則經街捕不之　　則拘人以去解案議罰不貸此其立法之善爲何如哉夫新年多暇則往往於無可消繳中覓　　法鬥牌也擲設也燃燈也放花砲也凡所以爲消遣計及所以娱孩童　大都皆有損無益之事　禍及於一身與禍延於旁人則其罪有輕重矣放　之舉創自古人宋初錢王進金錢百萬請增燈巿十六十七兩日太祖許之命曰買燈可知雅人深致亦未始不可藉是以行樂然設或不愼鰲山大餔貽禍闕廷亦常有之　　金吾不禁不過欲示昇平景　　　同樂之意正不得謂爲法良而意美世幼時聞有俗語曰但許州官放火不許百姓點燈不知何義旣而聞諸父者　　登爲　陵太守甚諱其名雖同音之字亦忌之民間恐觸其諱改點燈爲點火上元節近州官出示大放花燈書人避諱慣乃將示中放燈字　悉改作放火見者譁然遂相傳有此語然此說也殆亦小說家言未嘗見諸正史聊取以爲前朝放燈之証而已夫放燈肇禍昔常有之則何以不禁說者謂帝王順人情以出治所謂與民同樂不可禁也燈之爲物以　　成其精者則易以紗絹燃燃於中易於成災而苟小心防守則猶不至有意外之變卽焚時亦止一架兩架所失有限不至延燒且亦易於撲滅獨有爆竹之爲害最烈而人乃獨喜用之則又何哉爆竹之昉古者民多山居穴處有山　爲患乃取竹燔之竹炸作霹靂堀山魈遠避不敢近後人乃易之以紙捲火藥於中較爲簡易不知何時且移之於敬　祭祖正不知何所取義豈以待山魈者待神與祖乎漢口江西等處聞有貴客至燃鞭砲以相迎送愈多愈貴余常笑之是直以山魈待其客也不知用之之義而妄爲踵事增華反貽天下以無窮之害孔子所謂始作俑者其無後乎顧高升其性上升及升而復墜則藥力已散遺火已燼苟非茅檐草屋尙不至於肇禍鞭爆則爲物尙小雖縱横飛濺苟放時十分留心猶可免患獨有新年所放之花爆其害有不可勝言者其花筒炤火等類雖大而其中製作尙精放時亦必鄭　故　不至貽害最可患者如賽月明滴滴金之類其價不過一二文無知幼孩偶得押歲拜年之錢在攤頭買得幾枚任意施放不顧前後不擇地叚此則其禍有不可設想者元宵余過肇貴里見有七八齡小孩手持落地金錢花炮火已燃着隨路游行旁有華服　裘者數人過其旁火濺其身衣幾全燬怒甚而無如之何恨恨而去又有在樓上施　流星射人人家後窓幾至焚如見之不勝憤然夫冬天風乾物燥最易致焚火燭小心官且飭人掮牌高喊使民間聞而知警新正數日内去冬令不遠風則猶是乾也物則猶是燥也而乃忽弛其禁是誠不可解矣竊以爲捕房所定不准放砲章程　爲法　意　何不推而廣之以極至於花砲如流星火清九龍冶水雙飛蝴蝶等類景足以貽害者一概禁絶卽不　全禁亦可禁止攤上不准出賣庶幾小孩無從購取或可稍免意外是難迂　而不近人情之論或亦愚者千慮中之一得也夫 
[諭旨恭錄]  
　　十二月廿七日奉上諭剛毅奏神靈顯　請頒匾額一摺山西忻　　帝廟城隍廟臨晉縣風神廟城隍廟寗遠廳龍神廟夙著靈應本年夏間各處亢旱經該地方官紳虞　祈　立沛甘霖　　　　實深寅感着南書房翰林恭書匾額各一方交剛毅祗領飭屬敬謹懸挂以答神庥欽此○廿九日奉上諭吳大　等奏神靈　應請頒匾額並加封號一摺河南偃師縣黄大王廟夙著靈異此次鄭州大工經吳大徵等派員致祭並恭迎神像至來童寨供自此河流日順　放引河日正溜衝開冰底自入引河不致爲積冰所　塞得以剋　蕆事仰賴河神佑助實深寅感卽照所請於金門工次建立河神廟並專建黄大王廟着南書房翰林恭書匾額各一方交吳大澂等敬謹懸挂以答神庥至請加黄大王封號之處着禮部議奏另片奏黨將軍屢著靈　請加封號等語着該部一併議奏欽此 
[本館接奉電音]  
　　昨接在京友人發來電音有本月十七日諭旨二　敬　　　○正月十七日奉旨　春副都統着卓凌阿補授欽此同日奉上諭唐樹楠着調補陜西按察使甘肅按察使着　　　補欽此 
[京口滋事續聞]  
　　鎭江滋事情形業經陸續詳登前報頃接友人來函知江中所泊者有中國　泰兵船英國 
 
 

Page 2

 
 
武丁繙曰藍兩兵船美國亞馬哈兵船當十三晚美兵船入口時經過中國砲臺鳴砲示敬砲臺亦鳴砲答之隆隆之聲發於江上城内外居民驚恐異常旋經探明無事始各安寢南洋大臣曾爵帥續委曾充出使叅贊徐仲虎太守建寅南洋繙譯官沈仲禮叅軍敦和前來會同楊胡兩觀察籌商辦理徐太守已乘濟川小輪船蒞鎭當委札下時沈叅軍業經奉差遠出爵帥將札文用五百里排單由驛星夜馳調前日亦乘一壺小輪抵鎭當卽會同揚胡兩觀察徐太守排導至租界拜會各國領事商議頗爲機密外間不得而知旋又同至麥邊躉船乘小輪答拜英美各水師兵官各兵船升砲列隊如禮并聞英美各飿事已傳諭所屬商民將被燬屋宇什物開單呈核擬向中國索償昨已由商民紛紛開單呈署所値共若十傳說不一想楊觀察與諸憲委定須費一番唇舌也所獲犯事者六人續獲一人均已由丹徒縣薛邑尊鞫訊聞揚州續獲數人將歸案訊辦 
[揚城火警]  
　　元宵夜邗上居民正在鑼鼓喧天慶賀節忽聞警鑼亂鳴如飛馳過急出查詢乃南柳巷口大爐坊街坐東朝西某成衣店矢愼烈焰飛騰光燭霄壤霎時新舊城水龍畢至文武印委各員亦陸續臨塲督救始得撲滅焚燬廂屋兩間餘房雖被灼焦幸免於厄所最險得貼隣爆竹店僅隔片板内存火藥花砲甚多幸某善堂水龍一抵火場先將該店貨物全行澆濕故板壁雖焦火未蔓延否則尙堪設想耶至起火之由傳說紛紜容俟探明再錄 
[章門紀要]  
　　江省上年貿易能獲厚利者以土棧烟館爲首屈一指然土棧被烟館賒欠烟館又被烟户賒欠者已屬不少其正經生意能獲厚利者以洋貨爲大宗洋貨又以洋布竹布爲大宗次　京菓茶點銷塲甚旺油鹽表心花爆亦有銷路蓋上年收成豐稔鄉民之入城購物者較前年多至數倍故巿面不形清淡而茶館酒肆屠沽魚攤下至小販湯担亦無不利巿三倍也○龍芝生宗師定期正月十六日考試瑞州前已列報兹因本年恩科鄉試例應七月回省錄科至九月搗曉後塡親供畢方可出棚按臨各屬宗師已擬瑞州試竣接考袁州臨江再考撫州建昌卽回省考南昌接錄科事務冰鑒高懸馳驅况瘁文宗有焉 
[崎陽餘話]  
　　日本司法省延得意國至來棚退魯諾司他洛律師改正法律按到君曾在豪傑街朋其將軍麾卜從事戰爭與現任宰相枯利司皮尤爲莫逆木受日本延聘以前爲朋立魯毛府公撰代議士又充大學校法律教授云○光緒十五年元旦長崎中國官商門貼春聯家燃爆竹清晨日本官長各穿禮服赴理　署道賀華商之有頂戴者亦皆盛服而至一時車馬雜㳫賓從如雲○近日日皇感冒風寒不視事者數日現距憲法發日之期伊邇人民咸祝及早告　聞侍醫療治有方可卜喜占勿藥云○前報載上月十號德國輪船行至寍波口外衝破泉州澹船所有遭難漁民載至長崎安置十善寺鄉八閩會館云云兹聞此案須遲日方能斷結遂資遣難民回國惟留船主林呌外一名及在病院醫傷之二人待質云○上月三十一號午後二點鐘時日本函館船塲町郵船會社分社房屋失愼焚去煤五十墩硫磺七十墩焚死人三名又重傷者三名幸卽撲滅○上年十二月稽查日本人之居上海者計男三日六十四名女三百二口共計六百六十六人由駐紥領事申詳政府○駐紥中國福州領事代理領事舘書記上野專一於上月二十四號奉日廷之命兼轄臺灣淡水兩口 
[日本報記高麗事]  
　　朝鮮國由京城至元山架设電線定於三月竣工由英人哈利哈此　司爲監督線路　道春川以達韓京故於春川設立分局云○朝鮮慶興港前已立約通商兹俄國又欲於海山崴至慶興以達漢城架設電綫或築鐵道不知韓廷允諾否也○朝鮮擴張礦務特聘美國化學士某爲礦帥到京後韓土召礦務衙門總辦韓圭鬲諭以當思富國裕源又召金左議政諭云自爾去年上疏禁止採礦故聘礦師到來宜如何從長辦理以期事業日隆金唯唯應命旋議定自韓歴正月爲始通國礦山驰禁採掘日内已派洋人赴忠清道永春檢視金礦矣○朝鮮左議政金宏集任事以來已辭職三次上月下旬得旨允許遂掛冠而去○駐紥日本之朝鮮使館書記官安駉壽回朝後昇任别軍將安君孰悉日本事情現命外務主事孫鵬九爲後任孫君亦通日本語言安君往來已久於養蠶一法時復揣摩講究近日見本國人養蠶製絲皆不得法爲特勸告各大臣設立義信社募集股銀若干改換養蠶之法云○某夜韓王召各大臣入内終夜評議外間竊議謂諒係大院君又生枝　其實非也緣近日宗廟十失去銀製饌器係彼國世傳之寳王大怒特召各大臣體察情形并處管理宗廟人員三名以遠罪云○韓京至釜山之電線於上月三號中斷着卽修繕不日仍可通信矣○前因金左議政疏請各礦歸政府辦理禁止民間採掘礦夫餬口失計窮迫爲盜四五日前慶尙道又接警報言昌原地方礦夫群起作亂云 
[倒莊彚志]  
　　福州西門街實美大錢鋪開設有年錢票以數萬計新正初八日傍晚時店主率同夥友席捲所有而逃有某甲至店支錢見而狂呌隨有多人　聲而至搬取零星其中强有力者更携斧斤之屬將店屋拆毁一空督辦保甲局候補道徐觀察聞報之餘親臨彈壓時有四人任意搬運觀察飭差拘拿送縣見者快之天興大錢鋪近在比隣時亦滾支持票而來者幾如蟻聚無賴正欲乘機攫取幸保甲委員叚錢二君踞坐店前不准無这票之人擅入其在店外觀望者一律喝散至鼉鼓四下店主赶到急將銀支發事始敉平越日城内通覽里文川南街福泰二錢鋪相繼滾支危如纍卵卞制軍立卽出示凡有持票支錢在只准白日往支不許夜間滋擾如有匪徒聚機搶掠定當按律重懲并造木牌將示黏貼其上飭役肩荷而行聞實美店主王姓家住營尾掌櫃倪姓家住長池頭所有住屋亦被衆人毁爲平地又南臺白馬橋仁源小錢鋪於新正初十日倒閉霎時間店屋亦皆被毁現經府廳縣奉憲認眞拿辦云 
[福州雜述]  
　　卞制軍以下現任司道府廳縣各文員定於新正十二日在鹽署團拜并召梨園子弟歌舞昇平座滿衣冠十分熱閙○新正初六日卞制軍親詣馬江天后宫行香并上匾額旋往船政局拜會裴　軒星使暢談移晷然後回轅○長門爲福州要隘有督帶凱字左管李軍門駐紥其間并於山麓建造火藥房以資防守去冬疉遭風雨房遂傾頽所有火藥鉛丸埋藏土中一時無從取甲軍門因傳諭哨官飭勇挖出挖至深處忽砉然一響浮土崩坍勇在洞口者尙可負傷奔走有三人深入洞内以致葬身其中軍門急飭刨土救援然已魂歸泉府矣一時見者莫不惻然○南靖縣屬有金山焉土人呼爲盤横谷山路險峻四無居人無賴匪徒往往聚衆截刼甚至謀人之財害人之命見諸案牘罄竹難書林大令查悉情形面請上司派勇百名駐守商賈之出入其途者遂無被掠情事口碑載道咸稱頌之○旂營兵餉向由協領飭下轉散不免有尅扣侵吞等弊去年冬餉容統制山親自當堂發給各項弁兵十分歡躍咸稱統制之德勿諼云 
[袁江雜錄]  
　　去歲徐州荒歉叚觀察恐流民滋事禀請督憲行以工代賑之法勘得境内姚家溝有關水利當卽撥欵疏通○清河保甲總局出示禁止賭攤驅逐流妓嚴辦臺　稽查客棧限熟食店烟館茶寮於二更時一律閉門鋪面凉棚侵占街道者飭卽拆去各家門首務須掃除諄諄告戒不憚煩瑣誠善政也○漕帥節署改建廚房更在照壁左右加圍牆築登　馮朝夕無間○廣西　撫高紫峯中丞於正月初七日自粤抵浦乘車北上陛見○前任廣東學政汪柳門宗師　廣東回都于去臘二十七日過浦○前任福建　政陳桂生宗師自福建回都於去臘二十八日過浦○浦上龍燈今年較勝會中人皆興高采烈鬥巧爭奇點　昇平亦　事也 
[再述字母]  
　　瞽目學塾所定字母音韻三十七字欲求聯成歌訣已登於元宵日報章　三十七　　　　　　　　　　　　　　　於混目兹特再將三十七字不用註脚開列於後語閱有兩處互觀可也茄學宜花父懼主高口寫表丢位　福略闊内　　　斷天朋品兄汪 
 
 

Page 3

 
 
金槍雲姆五字鴨一曷而 
[人之無良]  
　　滬城侯家浜喜娘張氏之子名阿三者年方弱冠佻㒓性成日與無賴之徒嬉游徵逐父母屢誡不悛乃於去秋托人荐往邗江學業以兾遷地能良至冬阿三竟誘一少婦來申借宿陳巿安橋小客棧内日用飮食不名一文逋負纍纍無從籌措遂於歲杪棄婦而逃婦去住兩難昕宵盼望且寓主人索取房飯費時以惡語相侵婦乃於前日至喜娘處備述被誘情形及現在中途抛棄之事喜娘懼而不納婦窘甚大哭隣人勸往穿心街龍泉園茶館啜茗婦大駡阿三無良行將畢命伊家爲厲鬼以索命鄰人奔告喜娘喜娘出銀洋三元央鄰人交婦送至長江輪船作速回里 
[圖竊遺火]  
　　前日有二十八保三圖人沈姓投上海縣控稱前晚夜半時姚阿和潛來家内敲石取火意圖行竊忙迫中遺火積薪登時上熾驚醒狂喊始得衆人救熄然已被焚草房三椽并猪二口叩求究辦署中人諭以俟裴大老爺公旋再來控告 
[再訊賭規案]  
　　賭規一案昨又覆訊蔡太守與賈副領事於九點鐘時發落捕房瑣案畢飭將楊少亭帶案哈華托卜易兩訟師及各人証均　楊稱鉛門請哈訟師控我約有三端然控鉛門者乃是陸松林所控鉛門收受賭規有三端確是憑據並非誣控太守謂陸松林控告鉛門得賭規毫無實據若謂誣控鉛門亦難斷定惟鉛門訴爾唆使　松林告狀已有實據至爾欲控鉛門收受賭規若有實據儘可另行具禀哈訟師曰現在工部局欲控楊有三端一謂誣控鉛門被壞聲名二謂唆使人妄控三謂楊自得賭規哈訟師遂問蔴皮阿寳爾給楊賭規從何時起共有幾年每月付若干因何要付賭費答稱約在二三年之前因捕房捉賭　嚴有李松濤說及與楊相識央伊言定每月付洋一百三十元分二次交付倘捕房捉賭先來通信又問爾親手交楊乎答稱素由李交小的付過二次楊傑生付過一次又問爾經付在於何時答稱前年三月間付洋六十五元又付過五元又問爾與楊如何相識答稱由李邀同認識又問付至何時答稱前年十月間鉛門捉王文楚去我等始疑賭規並非巡捕頭到手故皆不願再付又問鉛門之侍者樂阿祖及鄭阿廣爾仲識否答稱均不相識又問鉛門爾識面乎答稱向不相識現在到案始得識面又問爾現尙賭否答稱自不給楊賭規後人皆言必被楊佈弄因此卽回廣東又問現在裏虹口有賭乎答稱聞已無然不知其細又問爾如何又來答稱楊傑生到廣東來招我曾因前給楊賭規事要我到案作証因此於去年十二月二十日由香港乘輪於二十四日下午到滬又問給楊賭規是何人交出答稱其時賭攤共有七處公同派出逐日由李收取給楊又問三十號西包探瓊有賭規乎答稱無當時楊亦說起而未給予又問范錦堂　識否答稱認識卜訟師問爾言前年三月間付楊洋六十五元在於三月何日答稱大約十八九日下午五六點鐘乂問在何處答稱西桂芳里口問有人見乎答稱惟有往來行人又問前年七月間捕房來拿爾究竟何人通風答稱李松濤向我言包探要來捉故先奔避又問後果來捉否答稱次日回家妻言確來捉又問爾賭博十餘年捕房中尙有何人得賭規答稱捕房衙門之人均無賭費又問如何楊獨有答稱楊初言是巡捕頭所得後右巡捕頭並不得洋又問爾知賭規有帳據否答稱此乃犯法之事安有寫帳之理又問爾與樂阿祖鄭阿廣究屬認識否答稱實不相識賈副領事又嚴加究詰阿寳如前對答問至此時已午後半點鐘太守商諸賈副領事暫行退堂俟二點半鐘冉行升堂哈訟師問楊　生爾前當勇撤退後曾在虹口賭博有賭費給楊乎答稱我攤每日出洋半元交與李松濤每月湊成洋一百三十元照付楊少亭又問共有幾攤答稱三四五六攤不等又問給此規費有何好處爾知此洋楊得耶抑說巡捕頭得耶答稱因捕房常捉賭大衆商同阿寳央李松濤轉向楊說原說交與巡捕頭後來副捕頭鉛門命包探唐青山捉王文楚大衆知非捕頭得規是以不付又問爾曾經付一次洋六十五元在何時答稱在前年十月初三日據阿寳言松濤無暇囑我代送到楊家因每月二次付賭規係在初二十六彼時却遲一日托我代送故記明是初三日將晚時卜訟師問阿寳托爾代送銀洋到楊家在何處交爾時說何話荅稱臣賭攤交我惟說代送到楊家一語又問楊家在何處房屋如何式樣若何遇楊交洋答稱楊家在河沿門前有黑油籬笆我先問傭人言楊先生在家卽進内將洋六十五元交楊手卽辭出房屋情形未經看明哈訟師問范錦堂何處人作何生理與楊相識否答稱本邑虹口人種田餬口與楊相識又問認識楊幾時爾是否賭錢之人答稱認識楊多年我與楊居處相近我不賭錢又問張曾喚爾到伊家爲何事答稱邀我到伊家說工部局要買地築馬路我答伊要托地保又問捕房要拿阿寳是否楊屬爾通風答稱非也又問楊邀爾到家非爲馬路事因要賭規托爾寄信爾憶及否答稱有大約在去年正月間楊冋我言捕房捉王文楚迄今不將賭規付下托我問阿寳究竟肯出否我卽到阿寳處言之阿寳付我洋五元我拿到楊家楊不在交與楊妻楊妻言向由松濤交來今何經爾手又問祗此一次乎答稱旋由楊托友人來關照不要故不再爲經手又問阿寳憑爾一言卽肯交洋乎答稱四五年前嚴桂卿阿寳楊先生與我同在四馬路東首綺園烟館叙話言明楊之賭規托我經手因此信而不疑太守問四五年前托爾收洋直待去年正月經付五元乎答稱四五年前說定後改松濤經手旋因停止賭規又托我催問起見哈訟師又問去年八月十一日爾與楊在四馬路烟館遇楊楊向爾言開妓院之銀珠控楊己由鉛門料理鉛門囑楊不得將阿寳給賭規之事告知麥捕頭等語有之乎答稱無卜訟師問爾與嚴桂卿是親戚抑是好友答稱皆非也又問去年三月間爾妻同嚴桂卿之妻到阿寳之妻處爲何事答稱我妻早故實無具事又問爾有幾妻答稱三次續娶均已故又問爾經付之五元究在何時荅稱記不清楚乂問在後爾到楊家否答稱曾招我去未見楊面又問爾去年見阿寳否答稱約在春間見過哈訟師又問范去年七月間捕房捉賭何人通風答稱據松濤言又問爾知捕房何人來捉賭答稱據言六號西包探賈副領事又加究詰對答如前哈訟帥問包探唐青山前年十月間土文楚是爾拿否答稱是又問奉何人之命往拿答稱副捕頭鉛門又問其時楊少亭問爾否答稱問過我拿王文楚何故答伊奉副捕頭命又問去年九月底嚴桂卿是爾拿否答稱亦奉副頭鉛門之命經我拿楊少亭亦曾問過我又問楊在何處問爾答稱我住小瑘環與楊妾住處相近喚我去共到過三次卜訟師問爾與鉛門之侍者樂阿祖相識否答稱樂爲侍者我爲包探雖同在捕房不相聞問哈訟帥又歴問賭攤粤人鄭阿雙何阿昌蔡阿雲等供詞各執大略與楊傑生同卜訟師亦逐一辯論問自前年捉王文楚後捕房之捉賭較前嚴緊否蔡阿雲等同稱給楊規費時倘遇捉賭卽有人告知望風人自不給賭費後捉賭殊爲嚴緊現已搬在曹家堰地方太守又加盤詰各執如前商之賈副領事再問一遍供詞皆同時已五點餘鐘遂退堂訂於今日下午二點鐘續訊卜訟師稱楊少亭現押班房可否改換潔凈之所太守俯准所請飭原差張福將楊覊留花廳之旁 
[法捕房瑣事]  
　　前晚法界墨和里有人聚賭一下鐘時包探巡捕突然往拘賭徒一見巡捕忙亂奔逃當拘獲男子十一名女子一口并賭具銀洋等件押解捕房經備捕頭詰訊管押旋各經人具保候今日解公堂訊究○昨日有小竊在某煤炭店竊取煤炭至老北門吊橋堍被巡街捕拘入捕房經備捕頭詰訊之下以事甚細微着管押一天釋放○有無錫人某甲在法馬路小押鋪抵押尙未做成之絨馬夾一件竹布馬甲一件被包探瞥見拘入捕房經備捕頭詰訊答稱實係已物捕頭着令管押候家中人投捕房認明釋放○山東人某甲狀類瘋顛在法界胡閙被巡捕拘入捕房捕頭問明情節據稱住居老閘當卽釋放 
[橘中樂趄]  
　　昨爲徐園第三集棋會之期午後信步至園則見鴻印軒及廊下並又一邨之長廊内均有善弈者相與對着計不下數十人余與楊君鼎臣圍棋一局又與吳君渭聘作象戯主人命烹惠泉茶以相餉偷得浮生半日閒於此間得少佳趣亦可喜也下期口五日爲書畫 
 
 

Page 4

 
 
會想更有一番雅興也 
[實心行善]  
　　法大馬路東首新昌參號主人花農居士劉君　棠以災區需賑孔亟願以手畵紈摺扇二百件助賑每件减半取潤二角又念書畵助賑者登報甚多而收欵無幾恐不免有借此揚名終無實濟者因以圖章一方交於絲業會館施少欽大善長處如有索畵者卽將潤資先付賑所印圖章於捐票上卽可持票求畵此誠實心爲善之仁術也故樂得而書之 
[救荒摭要]  
　　施給采粥以節工費救荒之一策也采粥法用雜糧磨成麫每麫八斤加碎米二斤雜菜二三斤調煮成粥遇饑荒之年擇一廟外空處傍廟牆搭棚十間兩頭設立栅門每門派二人把守其棚内砌竈五眼用大鍋五口容其首鍋以四鍋滿竚清水燒令滾沸豫將米麫二八拦匀堆積棚内第二鍋水滾入菜和米麫調攪頃刻成粥杓盛首鍋俾出熱氣然後由東栅門放饑民魚貫而入就鍋施散每名給一大杓隨給隨令其由西栅門而出以免喧擠首鍋散完卽貯清水燒滾待用其調煮之人復於第三鍋内下米麫雜菜調攪頃刻又熟杓盛第二鍋内次第以至五鍋而首鍋之水又早滾可用矣鍋不必洗人不停手竈上五人竈下五人輪流替換足供是役每日自辰初散至午末竣事計粥一鍋約需麫十二斤米三斤雜菜四五斤可濟三十人百鍋卽可濟三千人是舉也其便有四一價賤則經費易充而行之可久一菜粥惡於米粥非實在飢民不來就食一碎米拌於雜　之中廠内人不能倫竊一菜麫和煮頃刻成熟可吃非若米麫必隔夜燒煮多費人工時候如遇大荒城鄉分設五廠十廠則境無受飢之民矣此係寄湘漁父大稿謹錄出以待遵循不勝翹企之至有心人謹錄 
[去年有臥雪後人由蘇惠函繩伶人郭天祿於余余終未之見也今年蘭卿乂誇土喜雲之美二人皆隸留春部新正多暇思存子邀往觀之適臥雪後人亦在座復申前說并點雙搖會一齣以實其前言之不謬郭與王二人亦各竭所長余顧而樂之爲拍夢江南一闋]  
　　天緣巧莫誤鄭櫻桃乍暈紅霞疑帶醉頻垂青眼可魂消一曲紫雲高雲容好一見許人豪恰似受風輕燕子啣花拂柳過長橋不憚碧天遙鏡中花史 
[吟香先生以東瀛佳釀見惠詩以謝之卽送歸日本]  
　　檢點輕裝已欲回臨行重復餉佳醅分明一盞麻姑酒也帶扶桑曉色來片帆行矣暮潮時返棹春江莫更　相約玉蘭花放日與君翦燭再鏖詩[  申左夢畹生呈稿]  
[百字令贈任海有叙因過長不及備錄]  
　　英雄失路怎寫得如許凄凉景色孽子孤臣齊下涙那辨當塲幻出明月穿窗殘燈倚柱拔劍嗟何益悲歌拍案一宵鬚鬂皆白見說慚愧男兒深仇未報總爲爺娘泣憐爾㷀㷀人一個年小墮梨園籍怨態偏工哀音入破彷彿吹簫客傷心似訴十三年紀誰惜是晚海兒演文昭關[  太癡偶題]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年十二月廿五廿六日京報全錄]  
　　宫門抄○諭旨兩道錄前○發抄硃批四道○御史文奏武闈外塲宜加整頓摺○又奏酌改舊章片○湖廣督裕奏揀員升補參將摺○浙撫衞奏恭謝天恩摺○大臣溥奏尙膳正遺缺請補片○大臣長奏派員接署副都統片○十二月二十五日○漪貝勒等各謝調授署缺恩○錫珍等磨勘試卷覆命○閻中堂謝賞福壽字等物恩○懷搭布謝授盛京禮部侍郎恩○恩全謝賞頭等侍衞恩○慶公服滿請安○兵部奏派更換八旂値年派出怡王麟書敬信師曾松溎大額駙八額駙容貴○翰林院奏派經筵講官値閣事派出孫家鼐霍穆歡李端棻○侍衞處奏派管宴之大臣派出奎潤崑岡○又奏派前引之大臣派出温公○内務府奏派分賞麀鹿派出師曾崇光○掌儀司奏初三初七日祭奉先殿謨貝子　貝子行禮○召見軍機懷塔布徐樹銘○光緒十四年十二月分選單知府廣東韶州奎瑞正黄官學生知州貴州廣順張陞雲河南附雲南南安袁保純河南廕知縣廣東花縣李其雋山東湖北通山陳諤浙江直隷欒城沈爾裕江蘇俱監山西和順曹廷杰湖北廪布經四川周文藻浙江監直州判廣東連州李雲門河南拔○十二月二十六日○奎潤等謝管宴恩○清安謝調缺恩○孫家鼐謝經筵講官恩○明桂胡隆洵各假滿請安○廣東考官惲彦彬等到京請安○李端棻等謝議叙恩○召見軍機惲彦彬褚成博皇上明日卯正二刻升中和殿看版已正二刻看跳步札○光緒十四年十二月分教職單正諭直隷深州鄭聚奎順天江蘇泰州俞宗海常州安徽壽州俞志勲徽州陜西洋縣康宗周西安雲南廣西楊兆泰楚雄俱舉廣西歸順梁克邦太平歲教授奉天錦州董際興天津舉江蘇蘇州徐鳳鳴松江舉山東兗州楊延烈濟南甲訓導奉天海城楊蔚楨遵化拔康平蘭維烜天津拔山西蒲縣郝椿齡忻州河南泌陽李世勲開封陳留張奎聚懷慶江西大庾彭天爵臨江俱舉山西五台彭延壽絳州歲馬邑鄉李存仁汾州陜西澄城劉文謨漢中江西廣昌羅文翰吉安雲南威遠李培林臨安俱挨河南新蔡李典誥河南歲廣東和平容祖仁廣州優四川秀山陳崇哲廣州優復諭直隷靜海李殿和保定舉新河李秉直宣化拔山東嶧縣傅駿聲萊州拔濟陽臧任功青州邱縣湯茂峒濟南河南羅山夏廷楷懷慶廣東信宜司徒簡肇慶俱廪河南嵩縣王樹榕歸德恩福建連江李光瓚邵武拔廣東化蔡敏驤廣州副復訓順天昌平劉雅和河間　直隸大名曹榮績順天廪湖南湘潭黄鍾郴州文生雲南蒙化吕鍾洙臨安挨阿迷州杜時選大理挨安平束萬年雲南恩○發抄溥芸奏廣恩庫請撥租銀奉硃批着照所請准其現撥銀兩緩俟明年扣抵至本年應解舊案租銀着溥芸等咨行直隷總督照數撥解户部知道欽此○張之洞奏隆斌署瓊州守奉硃批吏部知道欽此○又　夢奇等署大埔令奉硃批吏部知道欽此○王之春奏接授臬司篆務謝恩奉硃批知道了欽此○○掌陜西道監察御史奴才文郁跪奏爲武闈外塲宜加整賴請旨申明定例以昭愼重事竊維國家取拔人才文武並重武塲分列四圍監射較射大臣以及監試御史屢經奏明辦理無不周密　或遇有風雨例准展限一二日緣步靶騎射與刀石不同洵非風雨之際所得較其優劣近來監射大臣等拘於原定日期人數本多竟自夜以繼日昏黑中目不見靶以紅紙燈籠代之辦考殊覺草率聞本年十月初五日晚間風雨交作應考武生催之不前遲至亥末子初時步射尙未停止殊非愼重武科之道相應請旨飭下兵部每逢鄉會年分舉辦武闈遇有風雨驟至或人數較多均宜由該提調知會監射大臣等查照定例展限一二日以便認眞校閱庶人才不至屈抑而公事可昭愼重矣奴才爲整頓武塲起見是否有當恭摺具陳伏乞皇太后皇上聖鑒謹奏奉旨已錄○○御史文郁片再各項辦考理宜彈壓嚴肅飭考生恪遵塲規惟鄉會武　外塲於挑選雙單好字號之後總計若干人開列清單分圍出示曉諭俗名曰芊榜列榜中者方准入内塲應試其不註好字榜内無名者在該生自知落第無不負氣喧嘩或攀榜分撕或攔輿爭論武夫聚衆官役每　法彈壓在塲者人人束手實屬不成體制奴才擬請旨飭下兵部酌改舊章將是日外塲應出曉諭由各圍標判妥協嚴密封固面交提調官改爲次日卯刻由兵部署内拆封實貼兵部大門外墻毋庸在外圍宣示旣與内塲之期無誤而外塲公事亦得逐件清理至於監試御史仍遵例自外塲携帶卷箱卽日歸入内闈查騐投檢等事則武塲自始終嚴肅矣奴才管見所及理合附片具陳伏乞聖鑒謹奏奉旨已錄○田頭品頂戴湖廣總督臣裕祿跪奏爲揀員升補叅將員缺以實營伍恭摺仰祈聖鑒事竊准兵部咨湖北撫標中軍叅將蔣澤斌升任遺缺係題調之缺行令照例揀員升調等因移咨到臣遵卽在於湖北各營實任叅將内逐加遴選或缺居緊要或人地未宜實無合例堪調之員自應照例在於應升之實任遊擊内揀員升補查有花翎副將銜湖廣督標右營遊擊璞玉年五十歲係廂藍旗滿洲廣廉佐領下人由官學生承襲騎都尉世職遵例報捐遊擊指分湖北試用咸豐十一年補授湖廣督標右營遊擊同治六年十一年及光緒三年八年四次軍政案内均保薦卓異奉部覆准在案該員才練資深曉暢營務以之升補湖北撫標中軍叅將洵堪勝任且歴俸已滿二年核與升補之例相符合無仰懇天恩俯准以花翎副將銜湖廣督標右營遊擊璞玉陞補湖北撫標中軍叅將實於營伍有裨如蒙俞允俟准部覆給咨送部引見除飭取該員履歴咨部外理合會同湖北巡撫臣奎斌湖北提督臣程文炳恭摺具陳伏乞皇太后皇上聖鑒訓示再所遺湖廣督標右營遊擊員缺係部推之缺湖北省現有應補人員容臣另行揀員請補合併陳明謹奏奉硃批兵部議奏欽此○○頭品頂戴調補山西巡撫浙江巡撫臣衞榮光跪奏爲恭謝天恩仰祈聖鑒事竊臣於本年十一月初六日接准吏部文開光緒十四年十月十七日内閣奉上諭衞榮光調補山西巡撫浙江巡撫着崧駿調補剛毅着調補江蘇巡撫欽此欽遵行文知照前來當卽恭設香案望闕叩頭恭謝天恩訖伏念臣中州下士知識庸愚由壬子科翰林從軍湖北旋膺外任自道員以至藩可未及十年忝任封圻勤愼趨公幸免隕越愧乏涓埃之報彌殷兢惕之私兹復仰蒙恩命調補山西益深惶恐查該省巡撫兼管提督鹽務節制旂營政務殷繁措施弗易臣雖曾任是缺而年逾六旬精神非昔邇年又得氣急之症交冬輙發竊慮未能勝此重任前因辦理文武兩闈積受風寒舊疾舉發業經專摺乞恩賞假調治尙未奉到諭旨現在應辦公事照常力疾經理不敢稍有稽延除俟交卸浙事後卽行趨詣宫門跪聆聖訓所有微臣感激下忱理合繕摺叩謝天恩伏乞皇太后皇上聖鑒訓示謹奏奉硃批另有旨欽此○○溥芸片再恭查陵寢遇有尙茶正尙膳正内管領等缺出應將引見記名人員照例奏補歴經辦理在案今慕東陵内務府尙膳正恭志病故所遺之缺查有内管領福順於光緒十四年三月擬陪引見奉旨記名尙膳正所有尙膳正恭志病故遺缺應請以記名之内管領福順坐補理合循例奏聞俟命下之日奴才等欽遵咨行總管内務府查照辦理爲此附片謹奏奉 
硃批着照所請該衙門知道欽此○○長順片再據伯都訥副都統恩光咨稱副都統遵旨陛見請派員接署印務以便交卸啓程等因前來奴才等查伯都訥地方西與蒙古毗連北與黑龍江僅隔一水時有盜賊竄越滋擾巡防緝捕最關緊要較之他城事務更屬殷繁必須揀派妥員署理方於營務地方兩有裨益查有吉林鳥槍營都統銜記名副都統花翎叅領博鄉額巴圖魯富魁從征三十餘載食俸四十二年戰績官聲均皆卓著而且疉荷聖恩曾以副都統三次記名實係老成練逹爲守兼優之員以之署理伯都訥副都統印務洵堪勝任當卽分别咨行遵照旋據該署副都統呈報於十一月初九日馳抵伯都訥接印任事副都統恩光交卸後卽於初十日啓程赴都陛見理合附片具陳伏乞聖鑒謹奏奉硃批知道了欽此 
 
 

Page 10

 
 
[光緒十四年十二月廿七廿八日京報全錄]  
　　宫門抄○諭旨三道錄前○發抄硃批四道○侍講志奏請績修通譜摺○滇督岑等奏藩司親老呈請終養摺○普撫剛奏請援案給奬摺○監督效奏接收庫欵並現在情形摺○十二月二十七日○崇禮等謝入座次序恩○徐致詳謝議叙恩○徐會　謝賞三品銜恩○霍穆歡謝値閣事恩○前任湖北學政張仁黼到京請安○薛福辰謝賞福壽字恩○恩全謝仍管右翼監督恩○内務府奏派弘仁寺聽經派出師曾○掌儀司奏初一日祭奉先殿瀅貝勒行禮○又奏派遞酒派出那蘭格哷勒○侍衞處奏派東黄寺聽經派出阿克東阿文熙○召見軍機皇上明日寅正二刻至太廟行禮○十二月二十八日○六額駙專摺謝賞荷包恩○兆玨志元各假滿請安○馮爾昌續假二十日○景運門奏派專操之大臣派　桂祥○召見軍機蒙古王公皇上明日辰初升保和殿筵宴○發抄色楞額奏署都司欺冒軍餉革職奉硃批黄金倉着卽行革職勒令回籍餘依議該部知道欽此○曾國荃等奏請將協同掩捕土匪之總兵章合才等議叙奉硃批着照所請該部知道欽此○又把總劉晉昌捕匪中槍殞命奉硃批着照所請該部知道欽此○又請將劉翠成等調補淮揚右營守備奉硃批兵部議奏欽此○○日講起居注官翰林院侍講學士奴才志銳跪奏爲八旂氏族歲久蕃衍應請旨續修通譜以奠世系事竊惟譜牒之學古昔所重支派之别歴久彌紛雍正十三年奉諭纂修八旂氏族通譜盖虞書所謂平章百姓典至重也奴才伏讀原書紀載詳明於國初以來勲勞閥　罔不悉備使世職之家念服勸之祖德單寒之族勵光大之初心視魏書之志官氏用意尤深惟是書告成於乾隆九年迄今已百四十年其間世爵之增錫佐領之添設與夫撥隸各府移防外省視原書所載已多不同及今據檔册徵家譜猶有可考昔歐陽修撰唐書其於世系尙特立表元史不詳氏族後人猶欲補之况滿洲八旂世受國恩忠良輩出豈可使小史之掌英賢之譜闕而無徵乎應請旨特派大臣開局續修詳定體例以彰盛典以後酌定年限或五十年或三十年一修庶幾世序昭然便於攷核奴才愚昧之見是否有當伏乞皇太后皇上聖鑒謹奏奉旨已錄○○雲貴總督臣岑毓英雲南巡撫臣譚鈞培跪奏爲藩司親老呈請開缺回籍終養謹據情代陳仰祈聖鑒事竊據雲南布政使曾紀鳳詳稱竊維人臣受職未敢告勞人子事親貴能養志該司幼遭孤露惟母唐氏是依曩値軍興之會該司以諸生從戎轉戰於兩湖川陜粤黔等省倥偬罔息定省多疏光緒元年仰蒙聖恩簡放貴州貴西道始克迎母到黔就養嗣是晉臬擢藩自黔至滇均皆迎養在署水土服習幸無疾苦但母年現已八十有七每顧崦嵫之景常懷桑梓之思又以該司有弟曾紀鶚早在軍營積勞病故有兄曾紀麟年屆六旬未能時來省親以是母心思歸愈切子心倍覺難安在該司自問身受國恩未報涓埃原未敢抽身引退伏念聖朝推仁錫類必准遂其烏哺之私查定例現任官員父母年至八十以上雖家有次丁例准告請回籍終養理合援例詳乞奏准將該　開缺俾得奉母回籍終養等情前來臣等覆查該藩司曾紀鳳所呈情詞誠懇與例相符相應據情代奏應否准其開缺回籍終養並迅簡員來滇以重職守之處恭候諭旨飭遵謹合詞恭摺具陳伏乞皇太后皇上聖鑒訓示謹奏奉硃批另有旨欽此○○調補江蘇巡撫山西巡撫臣剛毅跪奏爲薩拉齊廳土默特六成官地援案辦理押荒升科一律完竣遵旨將在事出力各員擇尤保奬繕具銜名清單恭摺仰祈聖鑒事竊照土默特六成地畆前因租押辦有就緒經臣會同綏速城將軍臣恭摺具奏聲請援照豐鎭寗遠兩廳　案將在事出力各員擇尤保奬欽奉硃批着准其擇尤保奬毋許冒濫餘依議該部知道欽此欽遵行司轉飭遵照在案兹據著布政使嵩崑詳據總辦委員候補知府現捐離任薩拉齊同知徐　詳報已未墾各色地共三千八頃二十六畝六分因撩荒地内尙有可以設法開墾者經該員禀奉批示與會辦分辦各員等文復竭力勸諭續放未墾下地五十四頃九十八畝所有此項六成地畝全數放完計先後共放各色地三千六十三頃二十四畝六分應徵押荒銀二萬五千九百九十三兩三錢六厘光緒十三年應徵已墾各色地正耗連閏租銀二千八百一十九兩五錢一分七厘零應於十六年啓徵各色地正耗租銀一千五百五十八兩一錢九分四厘零遇閏按章加徵其押荒並已墾各地租銀均經一律收齊應支委員薪水局費印紅紙張等項悉按豐寍成案及禀蒙批准章程核寔支領共用銀五千二百一十一兩二錢三分照章在於押荒項内動支銀五千二百兩不敷銀一十一兩二錢三分另行籌補下餘押荒銀五萬七百九十三兩三錢六厘同所徵十三年租銀一併解交綏遠城將軍衙門飭發糧餉廳庫收儲專備置辦器械馬匹就餉練兵之需各佃户應領部照按户塡給計用照一千七張界址鄂博均經安插業已撤局徵收事宜及善後章程亦已另文詳咨立案其押荒升科地數糧數清册由道加結核轉並支銷曁委員履歴各清册同截存照根餘剩部照先後詳送到司該司覆核無異呈請援照豐寍成案具奏奬叙並咨部核銷立案前來臣查晉省前辦豐鎭寍遠二廳押荒事竣將在事各員援照直隷勘辦張家口等廳廠地成案給予奬勵均奉俞允在案此次土默特六成官地招佃押荒限年升科無不照依豐鎭寗遠二廳成案辦理且土默特地處邊徼濵近黄流肥磽迥異比之豐寗丈放尤爲掣肘乃經歸綏道安祥薩拉齊同知徐秌等設局辦理共矢愼勤不辭勞怨善爲開導澈底清厘時僅一年悉數完竣從此地各有主户各有租俾蒙民永息紛爭胥安樂利旗兵藉資訓練用固巖疆洵於國計邊氓均有裨益所有在事出力各員或會督勘查或分投丈放奔馳於黄沙白磧之中胼胝於酷署嚴寒之候罔辭勞瘁無間初終並因節省糜費丈放稍有就緒卽將分局撤併總局嗣後催收租押銀兩籌辦善後事宜尙有自備資斧者洵屬著有數勞核與豐鎭寗遠兩廳請奬成案小相符合其勞績稍次各員另行酌給外奬謹擇其尤爲出力之歸綏道安祥等十七員繕具清單恭呈御覽合無仰懇天恩俯准援案給奬用昭激勸而勵勤能寔出鴻慈逾格除將押荒升科册結並各員履歴支銷各册連同截存照根餘剩部照分咨吏户兩部外所有薩拉齊廳土默特六成官地援案辦理押荒升科一律完竣在事出力各員遵旨擇尤保奬緣由理合會同綏遠城將軍臣克蒙額恭習具陳伏乞皇上聖鑒訓示謹奏奉硃批該部議奏單併發欽此○○三品銜淮安關監督奴才效曾跪奏爲接收前任交代庫欵查核相符並現在情形恭摺奏聞仰祈聖鑒事竊奴才仰蒙恩命簡放淮安關監督業將接印任事日期恭摺奏報在案今將前監督世序移交各項錢糧清册按欵經徵新季錢糧自光緒十四年四月十二日起至八月二十七日止淮宿海三關共收銀一萬一千六百七十八兩五錢六分七厘内有茶稅銀九兩七錢七分七厘又火耗罰賠飯食銀一千五百八十二兩三厘實收工項銀一萬八十六兩七錢八分七厘續收淮關各口宿海二關正項銀七十七兩八錢一分七厘火耗銀六兩二錢九分除撥解支銷外仍存銀四千九百五十三兩七錢二分五厘又舊季撥剩正稅並扣存經費養廉减平等項共銀二萬九百八十四兩八錢一分七厘統共實存銀二萬五千九百三十八兩五錢四分二厘均經奴才逐欵盤查核與交代各欵數目均屬相符惟新季錢糧前監督世序經徵一百三十六日三關共收銀一萬二千六百六十五兩七錢三分六厘内有鹽鈔蓆抽未解到銀二千五百一兩一錢三分二厘按日攤算短收正額盈餘銀十二萬四千九百八十二兩七錢三分七厘奴才經理之時正當稅務吃緊之際祗以夏秋亢旱徐邳及附近一帶所産豆糧收成歉薄迄少來原皖北地方又被河患不能暢銷北路又兼水旱偏災來源尤少商賈不前現在清形較上年倍形短絀際此時勢多艱奴才尤當認眞經理設法整頓剔除弊竇加意招徠以期商情踴躍國課充盈殫竭血誠庶盡報効仰副高厚鴻慈於萬一除循例造具印册報部外所有接收前任交代庫欵查核相符緣由並現在情形理合恭摺具奏伏乞皇太后皇上聖鑒謹奏奉硃批户部知道欽此 
 
 

Page 11

 
 
[光緒十四年十二月廿九日光緒十五年正月初一初二初三等日京報全錄]  
　　宫門抄○諭旨兩道錄前○發抄　硃批四道○東撫張奏遴補知州摺○又奏知縣虧欵查抄摺○黔撫潘奏武闈事竣摺○滇督岑奏都司革職片○又奏請緩閱營伍片○十二月二十九日○惇王等謝賞荷包恩○桂祥謝專操大臣恩○張仁黼謝仍在上書房行走恩○召見軍機皇上明日丑正二刻奉先殿行禮寅正堂子行禮辰初三刻慈寍宫行禮辰正三刻 
太和殿受賀中和殿受禮已初二刻大高殿壽皇殿行禮午正乾清宫入宴○正月初一日○惇王等謝賞八寳荷包恩○李鴻藻謝開復處分恩○欽天監奏風從艮地起主人壽年豐○召見軍機○正月初二日○惇王恭王等謝賞八寳荷包恩○李鴻藻謝賞壽物恩○女諴謝開復處分恩○侍衞處奏派稽查壇牆之大臣派出榮祿致麟明秀安儧阿桂全英信○召見軍機謨貝子文興○正月初三日○恩慶假滿請安○嵩山謝抵銷處分恩○童華續假十五日○怡王希朗阿各請假十日○召見軍機皇上明日卯正三刻升中和殿看版巳初出乾清門由景運門進恊和門出午門大清門正陽門進壇門入齋宫○發抄沈秉成奏查明已革都司並無短發糧餉請開復奉硃批趙從楷着開復原官照例補用餘依議該部知道欽此○額爾慶阿奏查明副都統春滿前叅各欵免議奉硃批着照所請欽此○又遊擊劉寛居心險詐請飭革職奉硃批着照所請該部知道欽此○譚鈞培奏騰越同知韋勲承赴任泰硃批吏部知道欽此○○頭品頂戴山東巡撫臣張曜跪奏爲遴員請補沿河直隷州知州員缺以裨地方恭摺仰祈聖鑒事竊照臨清直隷州知州王其愼於光緒十四年八月二十一日在省聞訃丁父憂業經臣具題開缺所遺臨清直隸州知州員缺係冲煩難沿河外調要缺例應在外揀員調補該州地當孔道水陸交衝政務殷煩且管轄三縣有表率考核之責並委辦臨關稅務修防運衞兩河在在均關緊要非精明幹練之員不足以資治理東省並無簡缺直隷州知州無可揀調例應於候補直隸州知州班内揀選請補兹查有保舉候補班儘先前補用同知直隷州膠州知州陶錫祺現年五十一歲江蘇常州府陽湖縣監生由五品翎頂縣丞在陜西軍營同朝一帶屢次擊賊獲勝出力保准免補本班以知縣用又因克復綏德州城出力保准俟補缺後以同知直隸州儘先前補用防剿回捻屢著戰功蒙賞換花翎同治八年在京銅局捐免保舉並補繳監生四成銀兩經吏部帶領引見奉旨准其免補本班以知縣仍留山東歸候補班前儘先卽補欽此是年七月到省期滿甄别遵例捐本班儘先並加尋常三級丁憂起復報捐分缺先前補用十二年補授萊蕪縣知縣捐加知府銜十三年四月十八日到任光緒元年恭逢恩詔加一級四年調署恩縣知縣捐免歷俸調補陽榖縣知縣六年大計保荐卓異因防守黄河北岸隄工出力保俟補同知直隷州後以知府用七年赴部引見九月二十六日回任八年調署泰安縣知縣因委辦桃園河工正雜各料出力保俟歸知府班後加鹽運使銜九年調署歴城縣知縣是年大計保薦卓異十年調署卽墨縣知縣升補膠州知州十二年大計復保卓異本年四月調署臨清直隸州知州四月十三日到任該員才具明練爲守兼優現署斯缺措置俗如以之補授臨清直隸州知州實堪勝任惟調缺請補與例稍有未符但人地實地相需例得專摺奏請據藩臬兩司會詳前來合無仰懇天恩俯准以候補班儘先前升用同知直隸州膠州知州陶錫祺補授臨清　隸州知州期於要缺有裨如蒙俞允該員保舉同知直隷州前次卓異案内業經併案引見毋庸再行送部引見該員係再升人員叅罰銀兩現已飭令完繳至膠州任内並無積案及承緝未獲盜案欠解錢糧商課等項已起降調革職叅限其餘一切因公處分例免核計所遺膠州知州員缺係調缺容臣另行揀員調補合併陳明謹會同署河東河道總督臣吳大澂合詞恭摺具奏伏乞皇太后皇上聖鑒訓示謹奏奉硃批吏部議奏欽此○○頭品頂戴山東巡撫臣張曜跪奏爲已故知縣短欠交欵銀兩請旨平職查抄恭摺仰祈聖鑒事竊山東州縣交代欵項瓜葛頭緒紛繁經臣飭令前署藩司福潤將已未完結各起交代逐細覆核據稱已故冠縣知縣韓光鼎有應交雜欵銀兩已故惠民縣調署掖縣知縣沈世銓有應交正雜銀兩各該家屬呈請以核准應領之欵撥抵抣經前任藩司崇保轉詳於彚報交代案内聲明清結在案核與部章究有未合應請撤銷抵欵嚴催交欵揭報前來臣查韓光鼎於同治十三年三月到冠縣任至光緒十一年六月因病出缺應交司道庫雜欵倉欵銀兩一萬三千八百四十七兩二錢二分一厘行糧米折銀四千九百九十七兩六錢七分二厘行糧米四千一百八十三石八斗二合沈世銓於光緒八年十月到惠民縣任十二年六月交　七月到掖縣任十二月因病出缺應交惠民任内司庫正雜銀七千三十三兩六錢七分八厘掖縣任内司庫正雜銀三千六百八十六兩三分四厘除飭司查明該管各上司任卸日期開具職名咨部查核外相應請旨將已故冠縣知縣韓光鼎已故惠民縣調署掖縣候補知縣逃世銓均卽革職勒令各該家屬照數完繳查韓光鼎籍隷浙江沈世銓籍隸江蘇並請勅下浙江江蘇各撫臣將該故員家産資財查抄估變移東備抵以重庫欵臣前據司詳該二員交代清結據情彚報失於覺查應請旨勅部將臣議處合併陳明謹恭摺具奏伏乞皇太后皇上聖鑒訓示謹奏奉硃批另有旨欽此○○貴州巡撫臣潘霨跪奏爲貴州省武闈試竣恭摺具奏仰祈聖鑒事竊照武塲拔取人材原備異日干城之選必須詳愼校閱肅清弊端本年舉行戌子科武闈鄉試臣遵照定章於馬步射之外試以開弓舞刀掇石　弓刀强弱分别去取先期刊刷條規張貼示諭並派員密訪嚴　招搖撞騙諸弊循例咨會貴州提督臣羅孝連監射率同提調監試等官於十月初四日前詣校塲將學政臣楊文瑩册送武生六百八十六名武監生十九名共七百零五名試以馬步箭地毬曁弓刀石等項臣於考試步箭並用官設硬弓自十力至二十力任該生等量力取用又於挽强命中技勇傾嫻之内擇其從容引滿者悉心挑取密記雙單好字號准入内塲共不合式者概行汰除並將未能入選之故出示曉諭俾知愧奮十九日入闈考試内場各令默寫武經一叚取其字體尙屬端楷合之外塲弓馬技勇可觀者查照正額加額共取中程崧高等三十三名於十九日揭曉臣卽於是日出闈除馬步射中式與弓刀石斤數詳晰開明敬繕題錄另名疏具題外所有貴州省武闈事竣緣由理合恭摺具陳伏乞皇太后皇上聖鑒謹奏奉硃批知道了欽此○○岑毓　片再查前據雲南羅平州知州杜志成詳報客民王海亭等聽從在逃之朱遇針等誆騙財物訊有在籍武職補用守備楊茗知情分贓一案當經批司飭追楊茗保案原劄叅辦去後兹據雲南按察便鄧華熙會同布政使曾紀鳳詳稱查該武職楊茗係由勇目隨同官軍迭次在雲南剿匪出力歴保至都司銜儘先補用守備合將該州所繳追獲楊茗保劄詳請查核奏叅前來臣覆查無異除仍飭嚴緝逸犯朱遇針等務獲提同全案犯証審明詳辦外相應請 
旨將都司銜儘先補用守備楊茗先行革職以便歸案審辦謹會同雲南巡撫臣譚鈞培附片具陳伏乞聖鑒訓示謹奏奉硃批着照所請該部知道欽此○○岑毓英片再臣毓英前於光緒十四年十月初六日在大理府城曾將校閱迤西營伍情形曁啓程回省日期馳奏在現在案臣毓英於十月二十二日抵省接奉諭旨該督於校閱事宜力疾辦理務當隨時加意調攝以慰厪糸欽此跪誦之下感激涕零伏念微臣犬馬之疾廼蒙聖懷厪系遭逢之盛礦古所無雖頂踵捐糜不足以仰酬高厚查臣毓英現在頭眩泄　諸症漸次痊愈惟痰喘氣急往往失眠兩足仍不得力據醫者云久病氣虚非安靜調養不能翼效現値隆冬天時禀烈若再事跋涉加以感冒病勢必致翻覆醫治碍手等語臣毓英惟有恪遵聖訓加意調攝以期速愈所有臣署一切公事仍在力疾辦理至東迤迤南各營伍合無仰懇天恩展限來年春季校閱出自逾格鴻慈謹將微臣到省日期並力疾辦事情形附片具陳伏乞聖鑒訓示謹奏奉硃批着照所請該部知道欽此 
 
 

Page 12

 
 
[光緒十五年正月初四初五日京報全錄]  
　　宫門抄○諭旨二道錄前○發抄硃批五道○陜撫張奏恭報到任日期摺○又奏委署臬篆片○又奏仍居南院片○陜藩陶奏回任日期摺○東撫張奏甄别到省人員片○又奏指撥軍餉片○江督曾等奏揀補要缺知縣摺○蘇撫崧奏免叅將騎射片○蘇撫崧奏革守備片○正月初四日○惇王等謝賞春絹紙恩○吏部呈進春季搢紳○禮部呈進春山寳座○順天府呈進春午圖○召見軍機皇上明日寅正上祭禮成後還齋宫用繕畢仍由舊路還宫辦事召見大臣辰正入座吃肉○正月初五日○禮部奏派奉迎之正副使派出額中堂奎潤○召見軍機○發抄曾國荃奏道員李長福試用期滿奉硃批吏部知道欽此○又總兵朱洪章患病情形奉硃批兵部知道欽此○又叅將李文才留省補用奉硃批着照所請兵部知道欽此○又提督余光德見騎射奉硃批着照所請兵部知道欽此○恭鏜奏各城徵收分數分别免徵接濟奉硃批户部速議具奏單併發欽此○○頭品頂戴陜西巡撫臣張煦跪奏爲恭報微臣到任日期叩謝天恩仰祈聖鑒事竊臣奉旨補授陜西巡撫當卽具摺謝○恩籲懇陛見十月初九日專丁齎回原摺奉硃批着卽速赴新任毋庸來見欽此臣遵於十三日由晉起程業將起程日期恭摺奏報在案兹於十一月初一日馳抵陜西省城初二日准護理巡撫臣陶模飭委西安府知府文啓撫標中軍叅將英林將陜西巡撫銀關防一顆並王命旗牌八面　付曁文卷等件齎送前來臣當卽恭設香案望闕叩頭祗領任事伏念臣猬以庸愚過蒙知遇受恩愈重圖報愈難查陜省地處上游界連五省兵旱而後元氣大傷南山俗敝民刁會匪根株未凈北山人稀地廣閭閻生計維艱平原荒地歴年陸續開墾尙未盡復正額而招徠客民良莠不齊往往乘間搶竊擾害邊氓臣愚以爲良懦宜加意拊循俾得各安耕鑿莠民當盡法懲治藉以化其桀驚所幸近年回漢尙屬相安漸已潛消爭競至於整頓吏治公則生明培養人才廉以率屬以及編查保甲訓練防軍隨同督臣練兵籌餉講求武備皆臣職分所當爲深懼迂疎寡効力有弗勝惟有矢勤矢愼遇有重大事件隨時函商督臣認眞辦理以冀仰答高厚鴻慈於萬一所有微臣到陜接印日期除恭疏題報外謹繕摺叩謝天恩伏乞皇太后皇上聖鑒再臣經過山西太原汾州平陽滿州等府及陜西潼關華陰華州渭南臨潼等廳州縣雨雪應時麥苗均已出土民情安謐堪以上慰宸厪合併陳明謹奏奉硃批知道了欽此○○張煦片再新授藩司陶模現已交卸撫篆應卽飭赴本任署臬司唐樹楠奉旨補授甘肅按察使所遺陜西臬司印務日應委員接署查有卸署藩司本任潼商道文光前經署理臬篆辦理裕如堪以委令署理除分飭遵照外謹附片陳明伏乞聖鑒再臣到任未及三月例不出考合併聲明謹奏奉硃批知道了欽此○○張煦片再查歴前任各撫臣因陜西巡撫衙署年久失修暫行移居南院均經先後奏明在案臣到任後親至本署察看因需費較鉅尙未修復自應仍居南院俟籌有欵項將本署修竣再行復舊謹附片陳明伏乞聖鑒謹奏奉硃批知道了欽此○○陜西布政使臣陶模跪奏爲恭報微臣交卸撫篆並到藩司本任日期叩謝天恩仰祈聖鑒事竊臣前奉督臣譚鍾麟奏委護理巡撫篆務當將暫護日期恭摺奏報在案現在新任撫臣張煦已於十一月初一日到省臣於初二日委西安府知府文啓撫標中軍叅將英林將巡撫關防同王命旗牌文卷等件齎送撫臣接收臣卽於是日交卸撫篆本日奉撫臣行知飭赴藩司本任准署布政使文光將印信文卷移父前來臣當卽恭設香案望闕叩頭祇領任事伏念陜省爲關輔名區藩司係承宣重任舉凡考察屬吏愼覈度支在在均關緊要如臣檮昧深懼弗勝惟有殫竭心力隨時隨事禀承督撫臣妥速辦理以期仰副高厚鴻慈於萬一所有微臣交卸撫篆並到藩司本任日期理合恭摺叩謝天恩伏乞皇太后皇上聖鑒謹奏奉硃批知道了欽此○○張曜片再勞績保舉人員應於到省一年後察看甄别兹查有三品銜在任候補道濟寗直隷州知州王恩培三品銜候補知府康奉靄知府用候補班前儘先補用同知吳鴻慈在任候補同知直隷州知州　城縣知縣吳寳三候補知縣李國愷等五員均係勞績保舉到省已滿一年之限例應甄别據藩臬兩司會詳前來臣查王恩培老成明練吏治講求康奉靄實心任事才具有爲吳鴻慈年强才裕吳寳三爲守兼優李國愷辦事勤愼均堪以本班留省補用除履歴清册咨部查照外謹附片具陳伏乞聖鑒謹奏奉硃批吏部知道欽此○○張曜片再嵩武軍馬步砲隊十一營分紥煙台海防本年月餉銀業經户部指欵撥解歸山東善後局遵照定章按月支發先將上半年收支細數造册報銷臣分别奏咨在案下半年收支細數容俟屆期奉報兹自光緒十五年正月起除由山東省節餉項下月撥銀六千四百八十兩外每月應領餉銀一萬八千五百餘兩仰懇勅部指欵撥發以資軍食謹附片具陳伏乞聖鑒訓示謹奏奉硃批户部議奏欽此○○太子少保兩江總督臣曾國荃調補浙江巡撫江蘇巡撫臣崧駿跪奏爲揀員請補要缺知縣巷摺奏祈聖鑒事竊照丹徒縣知縣祈德昌於光緒十四年八月初九日病故開缺歸八月分截缺所遺丹徒縣知縣係冲繁疫難四項兼全最要之缺例應在外揀員調補該縣地當沿江冲途民情狡悍兼管驛站政務煩劇必得曾任寔缺精明幹練能耐勞苦之員方足以資治理臣等於通省現任正途及各項出身人員内逐加遴選非現居要缺卽人地未宜一時實無合例堪調之員復於曾任實缺正途知縣内揀選查有候補班補用知縣夏輔咸年五十一歲順天宛平縣人祖籍浙江上虞縣由　貢生中式同治知戌恩科順天鄉試舉人恭修實錄館全書過半議叙知縣選用嗣在北城團防局獲盜出力案内先後保以本班儘先卽選並加四品銜光緒五年簽掣江蘇興化縣知縣是年十二月初五日領憑到省六年二月初十日行事十一年調補清河縣要缺知縣旋卽聞訃丁父憂開缺回籍守制十二年服滿起復遵例呈請分發江蘇原省以知縣歸候補班補用八月十二日引見奉旨着照例發往欽此八月二十日給照十月十四日到省復查該員老成穩練辦事勒能以之請補丹徒縣要缺知縣人地實在相當洵堪勝任典例亦符至該員係舉人出身曾任實缺知縣毋庸照新章甄别考試據蘇州布政使黄彭年會同署江蘇按察使田國俊詳請具奏請來臣等覆核無異合無仰懇天恩俯念員缺緊要准以候補班補用知縣夏輔咸補授丹徒縣知縣實於要缺有裨如蒙俞允該員係曾任寔缺候補知縣請補知縣銜缺相當毋庸送部引見亦毋須查造叅罰謹合詞恭摺具奏伏乞皇太后皇上聖鑒訓示謹奏奉硃批吏部議奏欽此○○崧駿片再軍營人員打仗受傷不能挽弓馳聘者例准聲請免予騎射兹查有副將銜蘇州城守營叅將曾毓衢前於咸豐八年正月初九日在江西吉安府軍營打仗首先殺賊右臂受有槍子矛傷當經騐准給賞在案現在受傷之處每遇陰雨酸痛異常難以馳聘禀請奏免騎射等情卽經飭據中軍叅將劉光才查騐該叅將曾毓衢右臂所受槍子一傷約深六分有餘矛傷一處圍圓八分委係重傷實難馳騁並無揑飾情事出具印結呈送核辦前來奴才覆查無異合無仰懇天恩俯准將副將銜蘇州城守營叅將曾毓衢免予騎射以示體恤除將印結咨部查核並飭取履歴清册另行詳咨外謹會同兩江總督臣曾國荃附片具陳伏乞聖鑒訓示謹奏奉硃批着照所請兵部知道欽此○○崧駿片 
再查前署鎭海衞守備凌宏森前因欠解徵存光緒十三年分米折等欵共銀二千七百四十五兩零當經奴才附片奏叅摘頂勒限一月責令如數清解欽奉硃批着照所請該部知道欽此節經飭催完解在案嗣據現任守備玉啓代完役食銀六錢五分八厘核計凌宏森尙欠徵存未解銀二千七百四十四兩零迄今逾限已久未據報解絲毫據蘇藩司黄彭年會同署蘇糧道韓慶雲詳請從嚴奏叅前來奴才復查該前署守備凌宏森應交徵存米折等欵任催不解實屬藐限相應請旨將摘頂前署鎭海衞守備凌宏森卽行革職再限兩個月責令如數完檄倘仍逾限不完另再從　追辦以昭　戒謹會同護理漕運總督臣徐文達附片具陳伏乞聖鑒謹奏奉硃批着照所請該部知道欽此 
 
