# 1918 - 69 - 4916192

 

Page 1

 
 
   
 
 

Page 2

 
 
　　（申報）舊曆戊午二月初六日（二） 
時評 
[再赦復辟犯（冷）]  
　　復辟犯今又赦免矣夫旣有帝制犯之赦於前自不能咎復辟犯之赦於後其事固無庸多論也　　况乎不赦固不能置諸法赦亦不過以不能置諸法者併其名而去之耳其事更無庸多論也　　特是赦則赦矣所謂復辟之一重公案今己泯然無跡矣而獨於此因復辟之故喪其生命傾其家室者將向何人以求赦而得復其固有也耶命令 
　　三月十五日大總統令前此洪憲危國復辟興戎奔走者旣被始禍之嫌附和者亦涉同謀之迹政府通緝嚴究特取嚴厲主義原以藉儆效尤實則國體不容變更專制不容再存在稍明大勢者類能言之覆轍昭然孰敢再蹈現在梁士治朱啓鈐周自齊三人業由曹錕等呈請免緝此外諸人情事相同猶復名列逋逃身蒙瑕垢不惟永絶自新之路抑且有失刑政之平本大總統特予矜全宥其旣往所有民國五年七月十四日及六年七月十七日通緝楊度康有爲等之案均准免予緝究以示寛大此令又令副都統阿爾泰辦事長官程克呈因病辭職程克准免本職此令　　又令任命張慶桐爲副都統充阿爾泰辦事長官此令　　又令任命李恒爲都護副使充恰克圖佐理員此令　　又令内務總長錢能訓呈准奉天督軍兼省長張作霖咨省會警察廳警正李瀚袁照董汪實霖李榮慶王家勳試署警正羅開楊枝正孫祖澤懇請辭職均照准此令　　又令内務總長錢能訓呈准奉天督軍兼省長張作霖咨請任命劉效琨鄭國書試署省會警察廳警正均照准此令　　又令陸軍總長段芝貴呈陸軍第二師　　第二營營長劉景春年老多病請免本職廳　准此令　　又令陸軍總長段芝貴呈請任命蔡慶　爲陸軍第二師步兵第五團第二營營長李日鏞爲步兵第六團第一營營長王森爲營營長均照准此令　　又令陸軍總長段芝貴呈請任命端木憲炳爲陸軍第十一師步兵第二十二旅少校副官應照准此令　　又令陸軍總長段芝貴呈准京兆尹王達咨請以傳百年補佐領應照准此令　　又令王楊濱李升倍均晋給二等嘉禾章王承吉晋給三等嘉禾章胡存忠周鴻煦均晋給四等嘉禾章此令　　又令卞之常晋給二等嘉禾章吳福森晋給四等嘉禾章此令　　又令金榮　晋給三等嘉禾章此令　　又令陳德麟給予三等嘉禾章孫臣升張紹緒給予四等嘉禾章此令　　三月十六日大總統令派陸宗輿爲龍關鐵鑛公司督辦此令　　又令陸軍總長段芝貴呈請任命丁樞泰爲陸軍第二十一混成旅少校副官應照准此令　　又令陸軍總長段芝貴呈請任命劉煥文爲陸軍第十一師步兵第四十一團第二營營長應照准此令專電 
[北京電]  
　　内閣問題現又停頓（十七日下午八鐘） 
[北京電]  
　　奉軍又有四列車到軍糧城（十七日下午八鐘） 
[北京電]  
　　李純電陳對待奉軍辦法元首躊躇未覆（十七日下午三鐘） 
[北京電]  
　　徐樹錚昨偕楊參謀長到津與督軍團代表在某署密開會議結果對解决時局已定最後辦法俟得各省同意即合力進行（十七日下午三鐘） 
[北京電]  
　　馮以京防吃緊特調十五師開漢一團與張宗昌新編一旅尅期還京（十七日下午三鐘） 
[北京電]  
　　馮昨正欲訪徐忽傳諭中止聞由東海得信先以疾辭故不克往（十七日下午三鐘） 
[北京電]  
　　馮玉祥經曹錕辯護後僅褫將銜留任歸曹節制（十七日下午八鐘） 
[北京電]  
　　參陸處决照曹錕之請將馮玉祥改爲褫職留任（十七日下午三鐘） 
[北京電]  
　　國務院覆浙省長政府並無運米赴法事速飭所屬嚴禁米商居奇（十七日下午三鐘） 
[北京電]  
　　張敬堯自羊樓峝來電未言岳州攻下（十七日下午八鐘） 
[北京電]  
　　北軍克岳説傳爲殷鴻壽電告前敵未來捷報恐非完全收復（十七日下午三鐘） 
[武昌電]  
　　臨湘城删夜攻克岳城即日必下第七師亦入平江寒删兩日桃林鹿角等地均劇戰（十七日下午六鐘） 
[武昌電]  
　　兵車昨可至雲溪有暫緩進攻容南軍自退説（十六日下午五鐘） 
[武昌電]  
　　城陵磯新牆俱佔領進至岳境之北軍已逾四師（十六日下午五鐘） 
[新堤電]  
　　曹軍右翼攻過臨湘中路進佔聶巿岳州湘桂軍有衝突其勢已危（十六日下午一鐘）外電 
[東京電]  
　　據官場消息白拉戈夫斯成斯克地方哥薩克兵爲過激黨擊敗係因德俘三千助過激黨作戰之故目下查知該處已死日人一名傷三名恐所有日僑一百五十人被刦遇害者必多該處嚴禁日僑入境一遇日人即加殺害日人鑛公司所懸之日旗受侮一事已證實又日人佛寺亦被搶毁（十六日） 
[東京電]  
　　官場接到消息白拉戈夫斯成斯克地方十二日之戰爭純係一隅之關係過激黨佔優勢反對黨死一人傷三人失去八人至於該處日僑一百五十人多被殺死之説尚未證實（十五日） 
[哈爾濱電]  
　　可恃消息云英僑已全離末斯科赴哈爾濱或海參崴滿洲戰地尚無變動過激黨請中國當道解除西米洛夫軍隊之武裝並將西米洛夫氏引渡華員答稱俄國内政未便干涉哈埠與白拉戈夫斯成斯克之交通今已中阻（十六日）以上路透電 
[漢口電]  
　　本日（十六日）岳州臨湘城陵磯方面之南軍漸漸開始退却岳州防禦之南軍亦陸續退却本日北軍雖未入岳州然事實上似岳州又歸北軍矣（十六日） 
[東京電]  
　　十七日在寺内首相官邸内開臨時外交調查會審議出兵問題及外交重要奉件（十七日） 
[東京電]  
　　山縣公爵以下各元老大臣等擬於十八日天皇皇后兩陛下回鑾時入覲恭請聖安並對答關於時局之下問（十七日） 
[東京電]  
　　近日宫中將開軍事參議官會議（十七日） 
[東京電]  
　　石井大使將於四月一日乘西伯利亞丸赴美國就任（十七日） 
[東京電]  
　　阪谷男爵定於本月二十二日啟程赴中國（十七日）以上東方通信社電 
[東京電]  
　　唐紹儀氏十六日午前抵門司九州鐵道管理局長大道良太氏奉後藤鐵道院總裁命出迎唐氏夫婦謂將與以旅行中種種便利唐氏當先到神户與張繼氏會晤後於十八日夜乘鐵道院特備火車赴東京唐氏此行當有重大意義朝野各方面擬以前任國務總理資格待遇唐氏現方爲種種準備（十七日） 
[東京電]  
　　加藤海相在衆議院委員會演説謂萬一潛航艇由陸路運至東洋政府已研究防禦方法努力準備現時海參威有日本軍艦二隻緊急時得使其陸戰隊上陸云云（十七日）以上共同通信社電戰電 
[俄京電]  
　　莫斯科大會之過激黨員開會以四百五十三票對三十票贊成和約著名過激黨主義理論家里雅柴洛夫氏及職業聨合會代表均於决議後離會特羅資基氏已任爲軍務長總司令之職已裁去俄京與希爾新福（芬蘭首府）之電話已兩由不　其　未悉德軍佔據芬蘭亞波鎭者共三千人由亞倫島開來曾　鐵　　轟半小時之久且佔有俄國魚雷艇三艘掃雷船多艘（十四日） 
[倫敦電]  
　　土耳其謂土軍曾與亞米尼亞人激　於歐士魯姆亞米尼亞人於土軍進佔之前縱火焚鎭云云一般人士視　爲土軍復將屠殺亞米尼亞人之兇徴（十五日） 
[海牙電]  
　　荷外交大臣發表公文述及荷蘭與協約國之交涉謂現議以荷船五十萬噸供協約國需用美國則議以麥十萬噸接濟荷蘭云（十三日） 
[倫敦電]  
　　海軍部宣稱醫院船吉爾福特號（三○三六噸）於回國途中在白里斯土爾海峽口爲敵潛艇所攻幸得脱險時爲三月十日之晚（十四日） 
[倫敦電]  
　　海軍部宣稱上星期内商船抵英者共二千零四十六艘離英者共二千零六十二艘被沉載重一千六百噸以上之船十五艘又一千六百噸以下之船三艘（十三日） 
[羅馬電]  
　　上星期内商船抵意者四百三十艘離意者三百九十一艘被沉載重一千五百噸以上之船二艘又一千五百噸以下之船一艘（十三日） 
[倫敦電]  
　　公報局宣稱協約國爲善用　位起見已於十一日在倫敦開海運會議由薛西爾貴族主席目下仍在會議中（十三日） 
[華盛頓電]  
　　美國在儲待運之糧食甚夥今所困難者僅運輸一事惟至十月後即可大有進步英國之欣然忍饑已使美國對英之情感爲之一變（十三日） 
[倫敦電]  
　　公報局宣稱敵飛船一艘昨夜飛過英倫海濱在哈特爾浦爾擲下炸彈四枚毁屋六所損屋三十所該飛船飛行極高留於陸地僅數分鐘似尚有炸彈落入海中此役役死男婦各一孩童三傷男子三女子一孩童五（十四日） 
[倫敦電]  
　　海軍部宜稱星期二日英飛機兩架在北海南部攻擊敵飛機五架敵機毁者一落水者一是役歷時僅三十分之久而英飛機子彈皆完後乃安然飛回（十四日） 
[倫敦電]  
　　英外交大臣貝爾福氏今日在下院答覆自由黨議員史密斯氏之質問時曾詳述俄日現局史密斯氏謂西比利亞大批德俘已得武裝之説及德國擬發兵遼征西比利亞之説均無明證美總統威爾遜之政策與英國薛西爾貴族之政策完全不間日兵如入俄境所佔之地將無日退還西比利亞今無爲德人佔據之虞日本之出兵徒迫俄人中中歐諸國之外交術云繼由自由黨議員斯考特氏聲稱今日眞正危險乃在印度西北邊界及阿富汗斯坦與波斯云貝爾福氏於是乃謂彼意今不能於歐洲戰爭中覔取挽救俄國厄運之法彼於俄國殊抱樂觀惟於俄國目前之前途則無樂觀可云過激黨之政策已使全國受德人之侵逼淪於無助之地位過激黨今願重整陸軍英國如出助之當然爲其歡迎但新曲之奏非一日所能入調夫在承平之世欲穫革命之良果尚須數年之久而况當戰爭之際且有殘刻之敵耽視國門任竟憑凌乎俄國之危局協約局當然須加扶救他日苟需日人之助力而有二事須置懷者一爲日人必爲俄國之友及爲其同志國而與合拒德國一爲日人必以保衛俄國抗拒德國爲目的是也彼今並未慮及德國將派兵赴海參崴此舉就軍事見地而論需時甚久惟俄國今日門户洞關無地不可爲德人能及之點史密斯氏願未知德人於俄境所及之遠實則今日德軍官居於俄境其安寗甚於協約國之軍官莫斯科刻僅准銀行一家從事營業而此唯一銀行卽德人所辦俄國極願抵制德國勢力之侵入顧抵抗之器械全毁一籌莫展故協約國曷爲不能供給俄人之缺乏乎貝爾福氏繼又推料俄國之前途謂德國平日輒欲煽引他國之騷亂其對於共和國則圖輸入專制主義其對於專制國則圖慫恿叛亂德人之意乃在以煽亂弱人之國俄國之統一今已在渺茫之間故德國必可長在俄國煽亂而無所顧忌此其結果必難倖免云云（十四日） 
[倫敦電]  
　　吉特士爵士昨在白里斯土爾演説謂俄國之失敗德俘因以得釋戰爭之平衡大爲變動英國負責之重爲前所未有敵兵之能調至西歐陣線者數達一百六十萬法境與佛蘭得斯省敵軍兵力殊爲平匀惟與英軍對壘者其數獨衆德國如得機會匪特將施擊英軍且將攻英腹地吾人必固結團體始能禦此打擊今國内四十三歲以下之男子已撥往前敵盡役四十三歲以上五十歲以下之男子則須用於内國防務吉特士爵士深信英人之受此打擊當令敵人出極大之代價而使戰爭之結局可近後數星期内吾人苟意見歧異則恐防守之軍與政府進行之事務將有欠闕云（十四日）要聞一 
[東京通信（心危）]  
　　對俄處置之與論西比利亞假獨立國建設之勸告對於歐俄之聲明德勢東漸之聲日高東亞之危機將至故日本近今之對俄問題與出兵問題爲其上下所最集中之視點内閣問題尚其次也茲爲述其在野一般人所主張之對俄處置方法如下其言曰　　英法諸與國對於俄國過激派政府之所以取旁觀態度者非僅以地勢關係不便干涉已也實以過於壓迫則猶驅之就德而與以援助又恐取怨於温和派也今則形勢略定時機促迫歐美新聞慫恿日本出兵之論調日見日本處此當急與與國協商而與西比利亞居住之俄人以左列之勸告一聲明日本對於俄國毫無侵略領土之慾望並聲明尊重各地之民意二鄰境無確實之執政機關則無交涉之對手而有不便之感故日本對於西比利亞居住之俄人有速行組織正當執行機關之希望三社會之秩序紛亂則日本僑商必蒙其害而貿易中絶日本之損害甚 
 
 
 

Page 3

 
 
　　中華民國七年三月十八日星期一（申報）舊曆戊午二月初六日（三） 
大故日本有速行恢復秩序之希望四確定執政機關及恢復秩序而需日本之援助者日本必樂爲之助五執政機關之設定須以舊俄政府所定之州或省爲一區域不然恐有助長紛亂之事六當選舉執政機關之立法員行政員之際而有妨害人民之自由意思加以暴力脅迫之虞者經其地人民之請求日本當進而任取締之責關於社曾秩序而有同樣之請求者日本亦願任維持秩序之勞七一州或一省之執政機關與他州或他省之執政機關之間而有温和及過激之派别者當禁止互相爭鬭人　贊同此勸告而需助者則雖於選舉之前日本亦願派遣相當人員從事地方取締九當選舉之取締及秩序之恢復而需兵器者日本願供給而不辭十除不得已場合之外日本總以不出兵爲主義然得於東清鐵道沿線及朝鮮左近駐屯輜重以備萬一十一假獨立國政府於依路哥克或恩斯哥托斯哥（譯音）中央便利之地建設之十二假獨立國當與聨合諸國爲與國或爲嚴正中立國惟不得與德國聨盟同時須與歐俄人以左列之聲明歐俄人當此萬不得　形勢之下與敵德締結非本意之講和條約日本異常遺憾故苟歐俄人而欲恢復所失權利之時日本不吝與以相當之援助并無何等報酬之希望而對於内政則一以尊重民意爲主而槪括言之日本對於西比利亞之行動可分爲大小緩急之三種第一西比利亞苟已歸入德國勢力範圍之内日本爲自衛計當討伐之第二日本爲防禦在西比利亞貨物被掠之計當出兵以保護之第三卽爲援助其獨立之勸告其第二策之出兵目的祗爲保護貨物故其範圍亦狹第一策之範圍雖大然當德國勢力侵入之後始行討伐則事實非易惟第三策則規模旣大而成功亦易爲今日至急之務云云綜觀上述種種則日本之對俄問題與出兵問題蓋亦大費研究矣 
[黑龍江之俄警消息]  
　　哈爾濱道裏治安已有警察保護中東鐵路警備總司令陶旅長以西路滿洲里站邊防吃緊特將駐哈之陸軍砲隊一營步隊一營開赴海拉爾站與江省軍隊協同防禦　　鮑督抽調各軍已先後開往滿洲里近以兵力不足又派砲兵前往已於七日開拔聞擬日内再將機關鎗隊開往滿洲里站已到有中華軍隊六千餘名巿面頗安至滿洲里外之戰事係人之黨派紛爭與該站尚無重大關係本月初五日過激派兵已抵馬蹄崖站（距滿站僅六十華里）旋又被哥薩克軍逐回大務里矣　　日昨反對廣義派之哥薩克騎兵已退至滿站按該騎兵諒即謝米拉夫所部前由大霧里退至舍利孫今又退至滿站大約舍利孫又已不保矣然滿站爲由俄入華之咽喉江省兵力單薄吉省援軍尅日到達或足以壯聲勢傳聞當局計畫過激派兵如果逼近亦必先與交涉如果無效始用自衛之手段也　　俄哥薩克軍統帶謝米拉夫受傷後過激派軍隊本擬急行南下而我國軍隊適於此時抵滿洲里該黨未敢輕動現哥薩克軍請我軍移駐俄境馬蹄崖站聞么品三團長已帶兵移住該處鎭攝矣按此消息傳自外人方而究竟我軍有無進駐事實尚待續報　　海參崴埠　一星期前突有多數黨迫壓埠頭管理裝卸貨物之俄員服從新政府俄員不允竟遽拘押貨物積滯商民受損經我邵總領事聨合美日等領事極力抗議大約未有效果日美兵艦遂有準備軍隊登岸之説今日（七日）旦聞崴埠罷巿即使兵端未開而一經罷巿實易發生他變該埠扼東亞交通之吭又爲中東之尾閭影響所及不知伊於胡底也 
[奉軍南下之消息]  
　　奉省所派入關之混成兩旅分駐於灤州豐台廊房獨流等處現已在各處將糧食並應用物件購備齊楚已照預定計盡電令張叙五所部由津浦路南下到日卽歸曹張各司令節制至張輔臣所部先抽撥數隊其餘俟奉省續派軍隊到齊補充再行南下　　此次奉軍南下擬由津浦路下車後分赴岳州徐州二處先以一混成旅爲限其餘開拔在濟南灤州聽候前敵司令調遣續行南下　　前次開赴關内軍隊械子彈雖已配置完全而糧食等物即在直購備所服衣裝轉瞬卽須更易而現在軍隊在直皆住用民房南下後當易帳棚已由赴南司令派員回奉籌運　　張督派軍南下曹仲珊張子志張勳臣三氏來電歡迎現張已派專員於日昨南下先與曹張磋商一切並布置兵站事宜　　續派進關軍隊擬令張仙濤氏所部前往此外尚有二十九師蔡閣忱團長亦當繼續開拔蔡氏現升任新編混成旅長其軍隊則係二十九師一部分及　新編警備隊合併出發　　聞昨日曹仲珊張子志張勳臣三司令有聨銜通電一道拍致奉督内容略云此次貴軍入關南下協助攻岳聞命之下曷勝歡迎但貴軍駐紥廊房外間流言孔多知之者固以爲並無他意不知者則疑惑滋多甚望執事將駐紥廊房之軍隊從速開拔南來或撤回原地若有與中央磋商之件請直接與中央妥商云云張接電後已飭到廊房軍隊開拔南下矣 
[京訊中之奉軍最近行動]  
　　奉天督軍張作霖近日與政府往來之電報甚多茲聞政府於前晚（十三日）又接張氏元密電陳述抽編奉軍六大混成旅計劃及進關軍隊南下日期應由中央確定以備整軍南下原電共計五百零七字惟關於扣留軍糧城之米糧與政府希望早將現駐郎坊奉軍撤駐他處等事均未提及一字　　奉軍在軍糧城設立總司令部呈請備案後昨早由參陸辦公處出名拍復一電大意謂來電具見忠勇之忱深堪佩慰總副司令及旅長銜名已飭部備案矣奉諭持達等語自昨日起奉軍已開始南下駐軍地點亦已决定如下滁州一旅韓莊一旅徐州一旅以上均係預備接應第二路者漢口一旅係預備接應第一路者另以二旅駐京奉津浦京漢三線之間作爲游擊之師專任各處援應徐樹錚已於十三日在軍糧城宣告就職并派定參謀長秘書長副官長等重要職員多人一體於當日分途任事并借某公所爲司令部機關擬頒用木質關防一顆並聞參謀長一席係奉師參謀長楊宇霆兼任秘書長及副官長姓氏未詳　　奉督擬召募新軍三師已誌前報茲據新由奉省來京之某少將言奉督募集新軍漸有頭緒並决定增編第三十三十二三十二三師以前次特赦之馮德麟回二十八師師長原任以現任第二十八師師長汲金純爲第三十師師長馬龍潭鎭守　爲三十一師師長惟三十二師師長一席尚在物色之中并聞全省警備隊及巡防營總數在六萬人左右合新舊軍隊六師計算人數在十萬以上云云 
[西報之中國時局譚]  
　　大陸報十三日北京通訊云時事混亂依然如故且愈變愈奇雖善料事者亦不能推測其將來當此邊警日亟禍患漸迫而當局猶未有應付時局之實在辦法張作霖盤踞奉天增兵南下人有叩以何不出兵北陲者張以已派一營赴吉助防爲答嗟乎過激黨沿鐵路趨向東南進窺滿洲之腹地區區一營派往吉林詎足保障邊疆乎哈爾濱當軸禁絶過激黨之供給黨人大憾乃沿路綫進行其意殆欲威嚇中俄官場逼其取銷禁令也西北邊患旣逐漸緊急張作霖不此之顧而乃集其全副精神以爭北京之政權聞要求以東海或合肥出任總揆傳説張此舉係遵總統之意旨緣總統對於徐段二人本無拒絶其出任總揆之意但總統若自動勸段出山未免出爾反爾太傷自己顔面若請徐上台則又無此身分故由張作霖出面要求之蓋張固具此必要之身分也此係揣度之詞確否姑不必論第時局之變移若何簡直繫於張作霖之第二步行動吾人俟觀其後可也 
[總統勸段組閣紀聞]  
　　頃據公府消息馮總統十四日上午十一時乘紅色鐵甲汽車由福華門出府直往府學胡同親訪段合肥密談良久謂時局問題至此已無解决方法極望合肥允各方面之要求犧牲一切出而組織内閣合肥之意堅執異常總統再三申説合肥祇允電勸張作霖徐樹錚等對於組織内閣問題勿再有所主持故總統此行毫無結果回府後異常焦灼并有日内再往勸徐東海出組内閣之意又一消息元首昨早特屬東海往勸合肥再出秉政東海於午間命駕親往商勸多時合肥毅然謝絶謂此時總揆一席何人均能做亦何人均不能做云云東海以合肥之言上覆元处元首乃親赴府學胡同段邸敦勸聞晤對時元首頗有追論從前之言合肥謂某此時實萬不能再出祇能從旁効力爲總統分憂云云聞元首回府後即命秘書廳以往訪情形電告各省矣又一消息十四日早王克敏接倪嗣冲密電謂解决目下政局當先解决内閣問題出組内閣以段合肥爲最適當但若由各省推舉反有碍於中央之威信不如由元首自動的發意云云王克敏持電入告總統言余本曾一次致意合肥未得其同意遂特再訪密談甚久段言余本毫無成見奈今時即出山亦無辦法元首再三勸勉段言此時似以田煥庭出而組閣爲宜遂無結果聞元首尚須再與田君商議内閣問題日内尚難解决也又差日前段督辦因奉軍入關集矢氏致電張奉督婉謝推戴之意中有余所以留滯北京者因退職時與總統約定不出京故余始終未出都門一步並非别有所待萬勿誤會致愛我適以害我况參戰事務正在進行余擬貫澈初志云云聞靳氏當日卽將此情形致電奉督電約百字而外　則有合肥五千言通電之傳聞云 
[變幻不定之中央政局]  
　　目前和議之無望據府中某要人言大總統昨與某政客在寳光門内辦公室密談時局極抱悲觀某詢元首有無二次謀和之意元首僅言余始終抱定息事寗人之旨無如南方各要人假仁假義破壞和議使余進退兩難不得已始頒攻岳令戰端旣開目下實無再謀和議之可言卽欲議和亦須俟攻下岳州以後所有陸榮廷等最近提出和局之條件更無研究之價值而外間有謂余陰謀和議反對主張攻岳未免不諒余之苦衷也云云　　蘇督免職之研究自奉兵入關以來蘇督免職問題各方面極爲注重但馮總統對此態度如何曁李秀山督軍自處之態度如何各方面傳説極不一致茲據某當局云當奉軍未入關以前李督軍實曾一再辭職中央均未照准自奉軍入關以後李實無辭職電報到京倪督雖曾一再來電表示奉軍此次入關係以組織有力内閣免蘇督職爲條件然奉督迭次直接來電實僅及於内閣問題馮總統因此對於外傳奉督要求免李之説置諸不問不問并曾迭次密電催促李督銷假視事（一説係派員前往）故有文日李督來電銷假之結果并聞李督除來電銷假外又派齊燮元師長赴鄂與王子春督軍磋商方法鄂督以值此岳州戰事吃緊之時而奉軍現又緊逼都下亟宜持以鎭靜態度齊師長卽以王督此意電達李督似此則長江方面三數日内當不致有何重大變化矣　　各省之挽留總統各省區對於總統發出之陽電連日覆電已誌本報茲聞除陜甘新三省因電阻未能即覆外其餘各省均有覆電到京雖措詞不同大致匀極表擁護中央之誠意深願勉濟時艱共扶危局惟浙督楊善德盧使永祥之電更有希望速組强固有力政府云云又聞昨日湘贛檢閲使張懷芝有電到京亦係答覆元首陽電者内容與前曹宣撫使之來電大致相似對於元首引退一層爲懇摯之勸慰計各省答覆元首辭職陽電之電報已有二十六起均照例慰留數語元首深以不得要領爲憂　　參戰借欵之交涉據某社消息參戰借欵一千萬元財政部已决定向三菱公司及中日實業公司交涉正在調查選定擔保并聞財部除上列兩公司外更擬得他方面二三公司開始交涉茲據公司當局者云參戰借欵一事尚未接受交涉然内爭未息鞏固政府成立以前定不開始交涉云　　十四日之國務會議十四日星期四之國務例會錢代總理及各部謥長（除江翊雲外）於上午十一時到齊照常開議至下午一時即行散會時間旣極短促議案亦甚簡單開除對於中東鐵路之權限及股東問題有所討論外僅議决任命官吏案兩件（一）阿爾泰辦事長官程克辭職照准决定以張慶桐（現任恰克圖佐理員）繼任（二）恰克圖佐理員一職决以李垣（現任法制局參事）繼任散會之後由劉海軍入府報告又一消息十四日國務例會先傳觀張作霖徐樹錚之聨名來電略加討論閣員對此並無主張不待政府任命而忽加入徐樹錚爲司令未免失當此種意見相同其餘所提議者（一）外交總長報告黑省等處危急情形討論應否派兵出境預防結果以固守邊境而止不侵入我國境界則不加以干涉現在無庸派兵出境（二）内務部提出選舉經費案業已通過（三）陸軍總長報告迭接武漢方面吳佩孚等來電言迭破要地兵已臨於岳州城外岳州日内當有劇戰預料即日可得岳州又一消息是日國務會議所議重要問題爲外交總長報告駐日章公使來電次議黑龍江問題鮑督來電稱俄民紛紛逃難到黑應如何辦法議决復電黑督設法安頓並擬運糧接濟又議留法學生請借學費英金一萬鎊案及中東路股東會案奉軍入關問題因各方面現尚在疏通未多討論　　將有大批特赦發表聞帝制案内之楊度顧鰲夏壽田薛大可等復辟案内之康有爲張鎭芳梁敦彦雷震春胡嗣瑗等經各處代爲陳説元首慨允頒恩普赦惟帝制案内之孫毓筠因謀擾亂安徽得罪倪嗣冲復辟案内之張勳萬繩栻因係主謀首犯且在京師稱兵擾亂當在例外其餘一槪赦免并聞日内卽可明發命令 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月十八日星期一申報第二張舊曆戊午二月初六日（六） 
要聞二 
[寗垣紳商各界電留李督]  
（南京通信）李督軍自主和以來主戰派出其全力以攻擊之使不安於位李督曾迭向中央辭職經元首一再慰留李督去志始寢而對於和議問題與各方面接洽則未嘗或懈及張作霖派兵入關要求多件李督又恐因少數之意見不合釀成團體分裂曾電京請示詎總統來電亦有進退維谷之勢李督復電安慰總統文中有江蘇可以無李純國家不可以一日無元首之句語極痛切惟京報所載之魚電詢之軍署則謂並無此稿或爲他人所揑造近蘇省士紳聞李督辭意已决特聨袂晋謁李督請以大局爲重一面紳商各界公同開會研究公决由韓前省長領銜電呈總統挽留李督茲將電文錄下北京國務院代呈大總統鈞鑒李督軍繼任以來規隨維謹干戈滿目七鬯不驚不獨吾蘇恃爲長城即國家亦倚爲柱石羣情愛戴允無間言不謂去志忽萌謡諑頓起商旅裹足奸宄生心安危之問間不容髮設於多事之秋竟有更迭之舉一省固多紛擾且令和平樞紐於茲剗除大局又何堪設想爲此聨袂籲懇於我大總統之前伏乞獨伸乾斷毅然慰留俾翕與情而固吾圉幸甚韓國鈞丁寳銓馮煦馬士杰仇繼恒蘇錫岱談荔孫曾樸黄以霖許鼎年張鶴第公敂寒此電去後不知總統又作何辭也 
[北京之攻岳軍消息]  
　　岳州戰事之近况十四日岳州前線並無重要消息僅曹仲珊兩電報告王旅長續克太星嶺大保柳等處蕭旅長續佔平山舖要隘現正在繼續進行中等語同時陸軍部方面所接鄂電謂張敬堯所部已進至臨湘與岳州南軍隔河而陣臨湘旣得岳州不難即復云云但岳州克復之説日來外間喧傳甚盛十四日上午十時據參陸辦公處某要人云官軍自克復羊樓巿於戰事上頗稱得手敵軍榷由鄂南要隘向岳州臨湘方面敗退至岳州克復一節政府尚未接到張總司令及曹宣撫使正式官電此事猶難認爲屬實而外問所傳西南戰事之勝敗殊不足憑信也云云監利不守之確訊北軍圍攻岳州之際監利忽有不守消息各方咸爲怪詫聞十四日曹仲珊致參陸辦公處電謂敵乘我軍全力攻岳别出支隊猛攻監利以爲牽制我軍馳援不及監利業於昨日失守又據某交通機關所得之漢口電訊亦謂湘軍鑒於北軍以全力注重岳州方面特派某支軍隊取道華容乘虚進攻監利北軍因無防備比卽潰散南軍業將監利佔領並擬由石首潛江進攻沔陽以分攻岳北軍之勢云云則監利確已失守矣總統致三司令電聞馮總統於十三日分電曹銀張　芝張敬堯三司令先奬以前方軍事得力次述各方面所請和議均被中央拒絶仍望督飭軍隊將岳城早日攻克等語又聞攻陷岳州懸賞之三十萬已於文日滙漢交曹宣撫使收領以勵士氣桂軍援岳之傳聞桂軍聞北軍向岳州開始總攻擊後即擬拔隊援助茲據某交通機關消息謂桂軍陸續開來岳州者約一師一旅係馬濟所率青日（九日）抵城譚浩明則尚在長沙擬將湘軍組織一後援隊不日開至岳州云云 
[北軍攻岳之近訊（赤水）]  
（三月十二日發）　　北軍攻岳戰况數日前消息寂然今則猛烈進攻矣右翼方面由蒲圻繞黄蓋湖攻臨湘初爲直隸第一混成旅現又增加第二混成旅（皆曹錕軍）惟前方敵人駐於小茅山地方前爲湖汊所阻相距兩三里之遥但以砲火對岸相繫右翼蒲圻方面吳佩孚一師以外又增加第三第四兩個混成旅故其進攻頗占優勢張勳臣親率一師兩混成旅佈於崇陽通城一帶以尚不敷用又調三混成旅集合前進攻岳之軍在今日足有兩師九混成旅可謂盡其全力矣倘再不獲勝則北軍之體面盡喪故不得不鼓勇一决勝負也　　南軍作戰恒以少勝多其在前敵多半爲敢死隊由湘軍所組織再則與桂軍互相呼應前日羊樓司數戰卽敢死隊與桂軍也此種軍隊裝式不一戰具亦不一恒手握短鎗背負白刃又一物作斗笠形外爲廣籐所編内即銅板古白刃交兵時之籐牌殆爲是物方前敵作戰兩方鎗擊相距一千米達内外時此種兵士即行動作三五小隊主軍掩護由側面蛇行而進輕捷如兎直入敵兵戰線之内舉白刃亂剌手術之精無比北兵不能敵故每敗退然此輩鹵莽不畏死嘗數十人前進中途被擊僅餘數人而續進仍不已北兵恒呼之爲斗笠兵皆辰州鳳　等地之人其行爲有若生番今則北軍過多故不能如前之勝利也　　南軍守而北軍攻兩不相下和局因以難成曹張不允取銷中央之討伐令而西南軍近日之聲浪則以岳州固守專待和局爲言目前北軍主張謂非攻取岳州不可言和觀張司令之用兵志不僅在岳州且窺伺長沙平江爲長沙大道第七師正攻平江可以知也記者見戰場兵士丁此風寒雨淋雖黑夜更深尤處於數尺深之戰壕中戴天蓆地渾身雨滴而枕戈無寐其苦匪言可喻居上者獨無所見耶至於人民流離轉徙國家分奔離祈更置不顧問嗚呼 
[攻岳北軍之捷報（武昌通信）]  
　　岳州南軍失去新店灘頭羊樓峝之西端等處第一防線之後卽於湘境羊樓司（亦名羊樓巿）一帶利用山嶺築設溝壘四道均延長三四十里防禦極爲堅固十日北軍實行總攻擊經第三師及直軍第一二兩混成旅向其猛攻山黎明以迄昏黑槍砲隆隆終日不絶南軍節節退却被北軍衝陷三道陣地近至距羊樓巿約五六里之遠南軍傷亡約六七百人北軍傷亡不及百人嗣以天晚兩方均行停戰十一日拂曉進攻南軍猶以全力抵禦乃第三師之槍砲異常激烈至九時遂將羊樓巿完全佔領進圍岳州現聞已佔有桃林及長沙與岳州交通之新牆驛要道長岳交通斷絶南軍惟有由洞庭湖水路可以退走全軍陷於絶地形勢極危故北軍自謂旦夕可下也茲將吳佩孚報捷電錄下十萬火急漢口曹宣撫使武昌王督軍蒲圻電局轉崇陽前敵張總司令鈞鑒正密昨呈灰電諒邀鈞閲職師及二三兩旅並補充第二旅由灰日黎明在羊樓洞南端朱家坡至灘頭西方黄蓋湖沿一帶之綫與湘桂粤軍劇戰竟日至今日黎明破壞逆敵防禦陣地四道每道延長三十餘里我軍官兵踰越峻嶺不避艱險奮勇殺敵於午前八時完全佔領羊樓巿當據土人云鐵路線以北之逆軍確係崩潰向南窻逃鐵路線以南之逆軍成隊向西退走又據俘虜云鐵路以北崩潰之逆軍係趙恒惕所部湘軍第一師及林修梅所部湘軍獨立第三旅韋榮昌所部桂軍五營又鐵路以南敗退之逆軍係韋榮昌馬濟所部桂軍各五營及新到林虎所部粤軍兩營並敢死團五百餘名等語查戰地内逆屍狼藉内多軍官據俘虜云逆軍受傷官兵目見向岳州運回兩列車其餘未見者尚多此役我軍傷亡官兵約三百餘名傷者居多亡者不過十分之二容俟查清再行詳報至所獲逆敵戰利品彈藥帳棚糧秣等項甚多現在戰地各山谷民房之間一時尚未收清獲有山陸砲十餘尊完全及不完全者參半今日午後一點派第三旅爲第一追擊隊向新牆方面追躡當晚宿營桃林（按此地即爲前攻失岳首先兵潰之地在岳州左側）又派第二旅爲第二追擊隊明早由平水舖向雲溪驛前進以便協同第一旅合取臨湘並取岳州師長擬率第六旅明日向新牆方面續行追擊其第五旅在羊樓巿路口舖一帶休息一日即向岳州新牆之間前進第二補充旅劉旅長率所部在茶菴嶺羊樓峝一帶警戒後方待命至詳細戰况俟各旅報齊再行彚呈謹此禀聞吳侗孚叩眞未印 
[湖南軍事紀要]  
　　此次戰事重開以後聨軍總司令譚浩明以軍情重要特派總參謀鈕永建親赴前方視察一切昨鈕氏已將視察所得於陽日電告譚氏查核文云長沙行營譚聨帥鈞鑒護密魚日抵岳察看前敵情形桂軍方面尚未發生激烈戰事湘軍近三日内士氣尚形振作連戰皆勝第六團奪獲機鎗一枝子彈十三箱第四團奪獲機鎗六枝步鎗三十餘枝前線敵人約有一師均係直新軍昨四團之第二營曾受小挫係因王天鵬徒黨爲鄉導抄襲小路致稍退却旋由第五營反攻大獲勝利昨今兩日戰事均無勝負細察敵軍戰鬭力甚屬平常俟其疲勞我軍卽反取攻勢不難一鼓而下也謹先奉聞永建叩陽亥印　　通城戰事南軍頗爲得手當開始攻擊之時劉建藩鎭守使以通城地方關係重要欲保岳陽非先取得通城不可且北方兵力厚集通城尤應早將通城攻陷以殺北軍之勢爰會同湘軍激擊司令李仲麟鼓勵將士猛力進攻昨得消息南軍前線距通城不過十餘里大隊距離亦不過三十餘里就目下情形觀之數日後或可攻得通城又聞湘西軍隊之在前敵者亦頗得勢田應詔王正雅兩軍現正會同鄂軍旅長胡廷翼協攻荆沙　　湘軍總司令程潛前曾託由譚組菴氏在上海購來飛機兩架並已託由粤省某要人聘請廣東飛行大家譚根來省現因譚根氏已於五日行抵岳陽而前此所得北軍之飛機兩架又均已修理完好程即將此四架飛機組織飛行隊即請譚根氏爲隊長另聘技師數人分任架駛昨已取得譚根氏同意並已呈由聨軍總司令核准即日着手組織　　長岳火車於六日下午六時兩車互損於湖濱地方據知其詳情者云湘路機車本少故長岳間每日僅開一次近自前敵軍情緊急譚聨帥命令每日須開二次該路以機車不足特向株萍撥偕二輛以供軍用惟桃林至岳州中問未設電報洋工程司不允支配二次蓋逆知其必難使軍士遵守而將來必有撞車之一日也後經該路局往返電商工程司始允每日晨問以一點鐘時問之距離由長沙向岳州依次開行軍車二次第一次七時五十分鐘開行第二次八時五十分鐘開行又以南津港橋新經建竣難受重壓所有開岳軍車均開至南津港南端爲止惟南津港南端非車站路係單軌並無分支故第一次車到後須俟第二次開來讓第二次先開回長沙第一次方可隨後開行以先到車而須後開車中軍士多不能久耐故强迫開車之事無日不有該路監督局長以此種情形呈請譚聨帥設法維持免生意外譚聨帥亦屢經電令各軍隊禁止軍人强迫開車然誨者諄諄聽者藐藐至昨六號而撞車之事竟然發生當六號第一次車（鈕總參謀長係乘此次車往岳）到南津港後第二次車尚未至桃林及第二次車至桃林以電詢岳州前路無車開來方敢向南津港方面開行詎知此時停在南津港之第一次車上軍士不耐久待以武力强迫司機人卽速開車回長司機人無抵抗力祗得應允徐徐向長沙方面開回蓋亦知不免撞車也比開行僅六七里至湖濱地方時約午後六時由桃林開來之第二次車風馳電駛而來兩車相值不及停車　然一聲如山崩地裂機車受重傷列車中有貨車三輛客車一輛撞成片碎幸第一次回車未開滿機當第一次車被逼開車時岳州副工程司衛利司即發一萬急電至省路局請將此事速呈報譚聨帥省局得此電時在午後八時未一刻復得岳州工程司十萬火急電謂第一次車已被軍士强迫開回不一小時内必有撞車事發生該局得此二急電正在急繕呈文呈報譚聨帥呈文方發而已撞車之電至矣該局得此噩耗即一面急報軍務廳一面急電至岳設法補救並一面通告各機關謂車已被撞翌日（即七日）無車可開次早該局即派工務處張　光車務處課員任重帶同工人二十餘名機匠十餘名并器具多件借乘株萍專車趕往撞車地點察看實在情形并即時施行修理據工程司來電云非修理數日不能通車至岳際此前敵軍情緊急軍輸重大而竟有此事發生責實有歸至於此次撞車總共損失若干及乘車軍民人等死傷若何候探明後再行報告 
[關於馮玉祥之最近消息]  
張懷芝請移馮旅防邊一節已紀本報聞日昨曹銀張懷芝又有聨銜電報致京請將第十六混成旅分歸第一第二兩路節制馮玉祥則令在軍前効力大意以爲馮玉祥自免職令下後尚未交卸若不速籌善後辦法長此因循姑息與中央威信大有關係馮旅防邊最爲適當蓋該旅原有願禦外侮之請而今日邊患又極危急也又據某君傳述陸建章於九日赴漢與王占元商議某項要務十日復返九江乘贛潯火車赴南昌與張懷芝商議馮玉祥軍隊出發事宜張懷芝請移馮旅防邊之眞（十一日）電殆即因陸之請而發歟 
[陜西反對宣慰使]  
自鎭嵩軍入省以來陜西近狀如何極爲留心時事者所注意頃據新由陜省來京之某軍官言陜西原有之軍隊約上混成旅除分駐陜南陜北兩旅不計外實餘劉世瓏會繼賢兩旅兩旅之中除胡景翼一團完全獨立外會繼賢之軍隊亦會譁變一團中立一營陳督軍可倚爲有用之軍隊僅四營左右此次開往陜西之鎭嵩軍人數雖近一旅然鎗械實僅千餘其力量保守西安省城則有餘平定陜亂則不足至陜省陸續譁變之軍隊實近一師左右最近游緝隊統領王飛虎所率之軍隊八營又經譁變四營故變軍之聲勢日大加以新近又發生陜北鎭守使井崧生之變恐此後陜局更不易於收拾也頃據某要人云陜西督軍陳樹藩對於中央派劉承恩赴陜宣慰一節極不滿意日昨特由參謀部轉呈元首一電大意謂該督軍與各軍隊方面均無派員宣慰之必要元首披閲後頗爲不悦云陜西如不發生亂端中央何必多事茲據政府某要人推测陜督此次反對宣慰使之原因係出於鎭嵩軍統領劉鎭華之意劉鎭華因欲運動陜西省長一席深恐劉使前往反有不便之處故力勸陳督發電反對陳督軍因手中軍力無多現在深倚劉鎭華之軍隊援助故不得不來電反對也陳樹藩之原電如下參陸部鑒正密歌日奉切電敬悉中央系念陜局特派劉承恩爲陜西宣慰使肅命之下惶惑莫名如謂宣慰樹藩則害馬失閑民遭塗炭自慙滋戾無可慰勞如謂宣慰軍隊則小醜跳梁猶稽顯戮致貽元首西顧之憂各軍官方待罪戎行何敢言慰如謂宣　逆匪則名不正而言不順以長亂階頗出情理之外慨自比年以來綱紀凌夷法度失序賞罰無定功罪混淆日以敷衍和平爲唯一之政策又利用破壞之徒以爲對付各方之手腕馴至搗亂者流瀰没全國或誣衊政府或假託調停或觀望投機或陰收陽縱種種現象直不知國家爲何物紀綱爲何事禍亂之來寗有底止言之慨然陜自高阦肇變亂者四起樹藩堅持到底一意主剿其後曹胡兩逆相繼叛變各方函電紛馳率以招撫爲請果曲徇其意或僅爲一己之謀假息事寗人之美名達牢籠利用之目的則當三原肇亂之始胡逆景翼等電禀樹藩謂曹逆世英僞示及司令名義均已取銷並遵令退回耀防請求和平處理樹藩不加之罪一紙書自足了之何至匪股加增蔓延迄於今日其不肯安此圓滑手腕者誠以紀綢所在不敢厚發於一二人致破國家之大法並長爲地方害也不寗惟是卽行政官吏有從中假託調和煽惑軍隊者如鳳翔知事杜鑾涇陽知事南兆豐咸陽知事梁邦彦等樹藩均先後飭令前敵將士立予鎗斃蓋因陜局至斯除剿辦外無他法一日縱匪恐影響所及足擾全局樹藩久思去職爲農承兩重堂上之色養祗以陜亂未平義難辭卸不能不努力殺賊上以紓元首朝乾夕陽之殷憂下以拯父老水深火熱之苦痛如中央贊成樹藩剿賊隨時助以餉械樹藩自信能力所及必能限以時日掃除淨盡否則其他政策非樹藩所敢與聞也特電奉覆並祈轉呈爲禱陳樹藩叩 
[廣東軍事近况]  
陸使前鋒已抵貴縣陸使邇因東下視師前鋒衛隊兩營及砲兵一營昨經行抵賀縣暫以中學校舍爲駐節之所頃聞軍署最近確耗榮字步砲各隊八九等日陸續行抵貴縣者共有九營以縣署東偏及天后廟廣東會館等地爲暫駐之所連夜分往四城購辦米石魚菜餅干等物爲狀極忙并聞後軍輜重兩營步砲隊八營日内將次抵步縣屬駐兵地點更形不敷刻由陸使飭令前鋒各營即日開往鬱林先將地點騰出俾得後軍駐紥聞陸幹老由南寗啓節後經卽兼程東下遄赴梧州聞昨并有電致軍署商約滇軍司令李根源定期西上會商軍務聞李奉電黹經復電允肯一俟幹老抵梧卽行啓程前往往晤矣討龍軍新計劃粤省討龍軍前因聨絡失宜援應不便是以與敵接戰未竟全功現在陸巡閲使親督大隊來粤協同一致攻取故莫代督昨將進行軍機從新策畫即密電前敵各總司令依照實行聞以第一軍在欽廉方面與第三軍聨絡由某方陸路進攻某某地方第二軍則與第四軍聨絡由陽江某方戰綫直逼某某地方第五軍則往來援助出奇制勝桂軍則由某某兩處地方直搗某處并分兵逕到某某方面攻其後面所有方略殊爲周軍滇軍第八旅已出發龍濟光稱兵高雷進據陽江以後各軍司令早已决定用合圍之方冀一鼓殲滅之永除轓省大患現各方又得接陸巡閲使親出討龍决從某某等兩方面突入高城并謂已電沈司令嚴防一俟東路各軍部署完全即行同時大舉包擊而李總指揮以某某等處相距甚遥戰鬭線過闊而又爲攻擊之總點恐爲敵乘隙而入特電令省滇軍第八旅全旅開拔前往親自作戰十二日該旅已分乘河頭船數十艘用兵輪拖帶向某某方面出發矣李烈鈞已抵江門討龍總指揮李協和率所部滇軍及新編之警衛軍兩大隊六號午後一時由省天字碼頭出發聞該軍七號已抵江門軍容極爲整肅望而知爲久經訓練之師聞李總指揮現駐節範羅吕氏家祠李總司令根源則駐節白沙鯉魚橋陳氏祠不日向某方面進發云石城安舖戰訊沈鴻英清平行營來電云南甯陸巡帥軍署陳督軍廣州莫督軍鈞鑒江防申司令陳師長蒙統領欽州曾總司令廉州鎭署玉林送劉正司令吕正司令馬統帶鈞鑒頃據黄帮統日高所部由前線飛函報稱本日午間石城逆援被我軍截擊血戰數小時正在乘勝逐北安舖逆軍突出襲攻經我軍分兵痛擊退入安舖陣斃敵兵無數奪獲鎗彈甚多第三營奪獲開花砲一尊仍在追擊中又據黄帮統明堂飛函報稱本日下午敵兵數百由石城來援安舖被我軍在横山迎頭痛擊大獲勝利現尚窮追奪獲鎗彈甚夥實數另報今夜仍挑先鋒撲攻安舖期在必古謹先奉聞各等語除傳嘉奬並飭注意截擊援軍外英准支（四日）日躬親出巡前線犒勞士卒以資激勵並相度形勢指示機宜俾便進取合先電聞鴻英呈叩江（三日）夜子印又電云此問圍攻安舖業攻東街但逆軍堅守中街死力抗拒刻仍挑選先鋒猛攻期在必克逆寇各路援軍迭經我軍截擊大獲勝利斃敵甚衆奪獲七生退管大砲及機關鎗步鎗甚多英即於支日親臨前線激勵將士以竟全功鴻英叩支印陽江城中之近狀陽江消息龍軍此次捲土重來復將縣城佔據省軍各司令已紛調大軍定策環攻有限期克復之説城内商民知兵事不能倖免已抛棄産業紛逃出外附郭六七里内人民絶跡不敢留居四鄉又爲綠林隠伏伺隙圖逞近據道路謡傳如火如荼之省軍已水陸並進抵陽有日矣龍軍得此消息日昨特將駐紥附城各隊陸續向篩勘方面退去頃據漁業中人傳説彼昨經江城河面不特沿岸一帶並無軍隊蹤跡卽遥望城中障天碍日之軍旗亦已影子全無等語與此間所聞大致相同聞省軍現恐其中伏有詭謀已發探前途認眞偵察以便審愼進兵 
[閩省軍事通信]  
莫擎宇會辦軍務李督軍以閩粤戰事日迫而内地匪耗又益加劇佈置防務整頓師旅在在關要故前特電中央請授莫擎字爲會辦福建軍務現接奉覆准惟莫因會師攻粤問題赴香港與龍濟光磋商尚未回省昨經密電敦促并分飭各營部知照唐鎭守使於奉到此項指令已轉行所屬知照矣唐國謨回厦門唐國謨鎭守使由省公畢旋厦據軍界所傳唐氏此次入省之原因確有兩端一爲莫擎字授令會辦全省軍務恐各營部有不受節制特向疏通一則閩粤局勢日非編配軍隊分界扼守及聨防各要隘應如何盡籌故李督軍專電見調現以接洽告竣并擔任攻粤第二支隊司令乃禀辭歸署又一函云前日李督軍曾派某軍官往滬招募新兵六營經已陸賴招集鄉民千餘名經由滬僱某洋行輪船昨已抵省現已從事編練藉爲政粤之用唐使在省本欲等候親帶新軍來厦後因離署日久恐誤要公故特先行回署不日該軍由厦前往粤邊即擬反守爲攻　　閩粤軍大埔之戰閩軍於十二號與粤軍統領李次臯在大埔縣城東治三十里之角坑口開仗轟戰一日之久兩軍互有損傷戰後閩軍隨退入内村黄黄塘扼守其大營則駐於永定縣城賴姓朝美公祠現已悉將龍巖縣屬國公橋及水頭等處駐紥之北軍約一團調赴永定龍安寨仙師宫一帶節節塡紥頗爲週密 
[雲南快信]  
唐督軍致各總司令電略云我軍趙旅長世銘於一月三十一號克復叙府城敵軍梯團長王利賓等倉皇潰走遺失文件甚多内有劉存厚致該敵右翼司令劉成勳一件文曰首密頃接陜督密電稱王内閣力不能支仍請段出組閣段以蘇贛李陳兩督未去不便上台商允先由某氏署理實行段主戰政策李陳如否認即行撤換段即復職據此中央戰計已决段必重出吾川亟宜收回瀘渝勿因小挫致隳壯略是所切盼存厚敬申印等語合亟電聞繼堯印日昨留守滇中唐參謀長將近日各方情况電達通省略云查近日各方情况或有未能周知茲將各方來電譯要彚電如下藉釋錦注（一）前奉行營馬電歷叙我軍於本月冬庚等日攻克川東南北三面共十餘縣地方業於儉日分電通知諒早達覽（二）駐叙川軍旅長劉禹九被我軍圍攻見於川軍節節失利爭相附南决難支持現已通電决意宣布獨立劉存厚及川省長張瀾見聨軍進逼成都勢窮力竭通電各省及聨軍各軍據稱已飭停戰並派代表馳赴行營要求調和一致進行又電懇中央電飭滇黔尅期停戰以下係言湘粤戰况茲不錄載雲南宣布自主後其軍力先本編有六混成旅八靖國軍其第七軍本係就四川漢軍統領兼川邊屯殖使張煦所部改編旋因陳煦被川邊鎭守使陳遐齡内外攻擊大遭失敗陳遐齡又佔據＼ 
寗遠會理屢次電勸向南亦置不理而該處紳民亦多以陣遐齡蹂躪地方來滇請求援救又有張煦之參謀長郭昌明等自應召集舊部力圖恢復唐督軍允其所請已委任郭昌明代理第七軍軍長令其速振舊旅并接濟其餉械現郭等以公誼私仇均應出力已趕備一切力圖進行矣雲南此次出師雖有八靖國軍六混成旅先後開拔入川屢奏膚功現在又擬會師武漢故唐督軍委何國鈞爲挺進軍長令其在昭通就近組織挺進軍一軍現已編制就緒聞日内即將由昭出發直趨武漢矣 
[黨人謀皖之警報]  
皖北各屬近傳不靖有謂黨人佔領某縣有謂土匪刦據某地一時謡言四起莫衷一是茲由省公署探悉和縣知事金保權來電告警謂黨人王孟啓等在含山勾結土匪及縣衛隊團防約三千餘人於本月十三日夜佔據縣署宣布獨立張知事作桂現無下落（有謂被拘有謂逃跑）和縣與含山毗連勢甚危急請速派軍兵往剿以遏亂萌云云並聞壽縣合肥下塘集匪徒已與聨合一氣和縣無爲廬江等處危在旦夕聞倪督特電皖南鎭守使馬少甫皖北鎭守使殷恭先各派軍隊兩營前往會剿現馬鎭守已令駐蕪安武軍第一路三營管帶李復成四營管帶曹瑾堂率所　軍隊星夜馳往矣 
[嶧縣匪亂之外訊]  
　　大陸報十四嶧縣通訊云今日嶧縣西南十八里兵匪交戰自 
 
 
 

Page 7

 
 
　　中華民國七年三月十八日星期一申報第二 
陰曆新年後盜匪極爲活動在附近各處肆行掠搶殺人放火無所不爲凡與之對抗者與被擄而不贖者輒被殺死居民頗慮其來攻嶧縣或曹莊之煤礦今避難人紛紛集於嶧縣與台兒莊兩處昨夜有匪千人行至城外十八里台兒莊嶧縣與曹莊三處兵士遂聨合圍攻之今已有傷兵多人抬至醫院又有騎兵約二百人由鐵路來此就食 
[萊州附近之雲石礦]  
　　大陸報五日萊州通訊云萊州附近有雲石礦焉延長數英里石質極佳爲魯省所僅有用爲碑碣或紀念牌坊誠屬美觀濰縣敎會醫院近特定購此石五百塊鋪於新建醫室地上吾知該醫院中人將見此石不僅壯觀且亦耐用也此礦開採未深器械亦陋雲石採出後如欲運至海邊或至騾車大路則必以特製之大車由礦地載行數年前曾有輸往美國之議但以由此至海約二十英里運送不便此議遂寢他日若有鐵路可通則此間所出産之雲石滑石與石灰皆可輸出外洋矣 
[杭州快信]  
　　軍政兩界昨在西湖忠烈祠爲徐定超謝鼎虞廷愷曁普濟遇難同人實行開會追悼軍民兩長各派代表致祭並撰就徐謝虞三君行狀事略刊印分送　　第七師範校長王葆初辦學勤奮積勞病故昨齊省長已咨請敎育部照章給卹　　農商部來咨杭縣江干茶商董事會電請免除茶葉過塘捐税能否准行請就近察勘情形核議覆奪　　京師全國商會聨合會來電稱本届三次大會上年接准各省來函主張擬在漢口舉行現因武漢戎馬倥偬由評議員全體議决改於四月八日在天津舉行　　海甯塘工陳局長呈報所屬險工已一律搶築完等齊省長昨特派前該邑知事劉蔚蔚馳往驗收　　會稽道尹張鼎銘昨函告齊省長准巧日起程晋省面陳要公督署派軍務課長黄元秀第一師副官長章世嘉第二師副官長蔡源第四師二等參謀王堪爲上丁祀孔陪祭官　　楊督軍昨以一師一團三營營長周幹調充第一旅旅附校官以一旅旅部副官陳炳揚調充一團三營營長另委王民嘷爲一旅旅部副官 
[南京快信]  
　　蘇紳商學各界韓國鈞丁寳銓馮煦仇繼恒蘇錫岱談荔孫曾樸等日昨聨電中央挽留李督並力爲表白心跡以彰公道　　聞李督二次電京慰留總統有蘇可一日無純而國不可一日無元首等語　　奉軍即將兩下分駐韓莊徐州滁州一帶聞徐樹錚已派參謀長楊字霆至韓徐滁擇勘駐軍地點　　皖北民軍勢燄甚熾舒城壽縣天長霍邱來安盱眙六安合肥八縣傳聞或被佔領或告危急連日倪軍由浦經過運赴各處禦防者約共十餘營并聞倪所部之新安武軍（即張勳舊部）亦有響應民軍者故倪甚爲惶急　　鄂電監利失守已派張團長往援　　天津總商會通電在津開全國商會聨合會討論時局聞寗總商會昨已復電贊成　　張懷芝由贛電李督謂已派張宗昌赴贛西布置軍備　　蘇常道尹王莘林滬海道尹王賡廷均於昨日晚車回蘇州上海本任　　江寗鎭守使齊燮元長江巡閲副使王廷楨已由漢起行回寗昨抵九江　　江貞軍艦昨奉調上駛開赴九江　　省署派往各縣抽調初選人數事宜委員泰興宋瑞霖阜寗趙冠南宜興李鵁聲儀徴汪本源江寗張元希邳縣潘起鏞江都馬殿鋆馳往辦理　　省署昨通令各縣知事參衆兩院選舉日期業經部定以本年五月二十日爲衆院初選舉期六月十日爲複選舉期又六月二十日爲參院複選舉期其各縣選舉人名總數統限三月底呈報以備彚核　　臨時防疫局派西醫史密斯陳炎英二員赴浦口車站實行檢驗事宜　　寗垣亦有鼠疫發現之謡傳聞花牌樓某户前日一家死六人惟據警區調查云係不確地方通信 
[鎭江]  
　　師長回鎭駐鎭陸軍十九師楊春普師長日前接奉蘇督李純電令晉省面商要公勾留數日茲已事畢遂於十六日午後四時乘車回鎭部下各營官弁咸詣車站迎迓　　金融受時局之影響鎭郡錢業分釐向例陰曆正二月間較小今歲受時局影響看高特甚連日來更自六錢八分三五增至六錢九四拆息亦高至四錢聞諸該業中人謂尚有加無已金融恐慌若是商業前途不堪問矣　　印花税之整頓印花税實行以來鎭城商定遵令貼用者固多隠匿漏貼者亦復不少致近來行銷數目與省派繳額相差遠甚迭奉省令詰責近又派委來鎭實行檢查縣知事倪和甫以警察向有檢查之權現可會同省委挨户查檢以示整頓昨又令飭警察局遵辦並通告各商家購貼矣 
[揚州]  
　　擬撤儲鹽局濟南製鹽大德等七公司前在海門靈甸港設儲鹽局轉運鹽引稽核所並核洋員前往稽徴鹽税現聞公濟等六公司以該局鹽斤旣多抛散又費公欵擬卽日會議具文運署撤銷　　批駁民控食商江都公民袁鳳岐吳宗禮等以食商公寳豐舞弊營私臚列事實在運署揭控張使以年來迭接人民指控該商所具理由無非千篇一律顯係譸張爲患擾害營業業於十五日批駁云 
[南京]  
　　保姆敎育之近况去冬省立第一女子師範附設保姆傳晉所主任一席以一時難得其人故暫由校長吕惠如兼充今年續招新生二十餘名并組織糼稚園一所招收蒙養學生聘請蘇州敎會畢業生程女士爲該園主任兼授保姆專課并指導實習事宜程女士信於經練敎授亦稱完善惟不諳中國學校情形加之國文較淺故事無巨細仍禀承校長施行吕校長以一身兼供數職備極勞瘁終日兩校奔馳狀極忙碌惟辦理極爲認眞故學科設備均甚合法目下該校長頗欲聘請主任一員傳專其事尚未得適當之人云 
[南昌]  
　　米業公會議决客軍購米辦法本省自客軍抵境後米價飛騰巿面爲之震動貧民更爲恐慌知者固知此次漲價有數種原因（一）因於河乾水涸來源不繼（二）因於陸軍部來贛採辦軍米一一萬八千石元氣已虧（三）因客軍猝然蒞止一時採辦不及故有此米價飛騰之事當魯軍抵省時因軍米不敷軍需官朱增特向章外蔣恒茂米店購辦若干石此時巿價尚平每石合洋四元四角朱已嫌其價昻翌日又往購辦第二批每石已漲二角合洋四元六角第三日朱又往購辦第三批每石已漲至大洋四元八角矣朱以該號連日迭漲疑是欺生比即詰問店夥是何原因店夥答曰並非欺生亦非居奇祗因河乾水涸來源漸稀榖價因之抬高米自不得不隨之增漲若河水經久不發每石五元即在目前朱云我在九江辦米時每石計重一百六十二斤何以省城每石竟少三四十斤之多店夥曰潯桶與省河桶不同潯桶一石合河桶每石有一石一斗二升餘如欲以潯桶定購則每石須洋五元一角朱更以爲異特於日昨親赴總商會面謁會長詢問一切龔會長聞悉知非米店故意居奇抬價係因來源太少求過於供乃允代函米業公會轉告各店平價米業公會接函後即召集城廂内外各店主於今日（十一）十二時開會到會者七十餘人首由會長提出商會來函公討論僉以當此河水未發來源將絶之候米價增漲亦係維持巿面糧食之一法客軍以爲故意居奇實屬誤會潯桶與省河桶之比較自有不同如定要與潯桶相等其價必須五元一角方不致虧折茲商會旣有函來請求平價似亦不得不酌量規定於是公同議决頂上晚米每石價洋四元五角上白晚米每石價洋四元四角頂白早米每石價洋四元上白早米每石價洋三元九角二白早米每石價洋三元八角次白早米每石價洋三元六角上項議定之價格僅可爲暫時之標準如河水再不發動來源必絶價必因之增漲再行開會公訂又議决此後客軍辦米無論多寡必向商會申明轉知公會派由各米店均售旣可除偏價之弊又可得普沾之益云云議畢於午後二時散會 
[杭州]  
　　維持路股之新計畫浙路股欵清算處接到股東函開商辦浙江鐵路於民國三年六月間收歸國有後所有股息欵一千一百餘萬元原議分四年十二期以通用銀元償還現在限期將届部中付欵僅至第七期而止且自第五期起改付交通京鈔股本虧耗無算值茲時局未靖國帑不足是項浙路股欵旣不能就滬杭甬路歲入項下撥解又不能就上海杭州交通銀行鈔票劃付爲目前維持計惟有懇請交通部飭下滬杭甬路局援照京奉津浦等成例將北京交通鈔票一律收用以該路認股之欵仍向該路購票於名義至爲正當諒亦無所藉口應否與蘇路清算處會銜電部交涉以利進行之處即希酌奪並將辦理情形從速見復　　新任行長來行確期新任中國銀行行長蔡元康前日由京到滬確定於十八日（卽星期一）乘坐特别快車來杭卽行到行任事云 
[濟南]  
　　匪勢日熾之原因魯省匪勢入春以來蔓延愈廣搶掠愈酷揆厥原因厥有二端一以前土匪不過積年滑賊與逃散之兵而已現則世亂年荒失業無歸强半流而爲匪故去歲僅東臨曹濟四屬受匪茶毒現則大股悍匪如于三黑栗六范玉林顧得林史長勝龐二王得勝輩終日馳突於兗沂秦岳問且侵及登萊海岸迄無寗字所以人心騷然幾乎遍地皆匪矣一以前搶架專擇富室每綁一票多或數十萬（黄縣王姓母子被架以七十萬贖回民國四年事）少亦不下數千元所以中産以下尚未殃及今則家計充足者罔弗避居城鎭於是有田數畝或多收數斗麥者莫不一網打盡所以華門圭竇亦報刧案肉票價格僅供新豐斗酒之需凡屬匪蹤所至村落爲墟無復生意矣 
[天津]  
　　孟督轉運大批平平糶糧食水災善後處熊督辦前晤日本公使館西田參贊據云南滿鐵路公司函稱吉林孟督軍爲賑恤事由吉林運糧食二十五萬六千一百石計六萬三千九百三十七噸内大豆以外雜糧十六萬六千六百石共四萬一千零四十五噸請減半價日本金元八萬一千九百七十七錢詢此事是否接洽熊督辦以本處所辦平糶糧石均有一定數目及起卸地點并經咨由外部照會日本公使轉函南滿公司商減半價在案此事未接孟督軍知照順直境内亦未聞吉省運糧賑恤想係東三省境内之事與順直似不相涉已照此答復西田參贊一面電詢孟督軍究竟該公司所稱各節如何情形是否另係一事旋接孟督軍覆電略稱直災奇重民不聊生桑梓關心詎忍漠視故於去歲臘底商同侗伯省長轉飭官銀錢號購買食糧二十五萬石擬運赴災地平價出售誠以順直一帶饑饉之餘米珠薪桂吉省爲産糧之區能將大宗糧石運往該處則糧價自然跌落此理之必然者也祗以長途裝載運費過巨即經電請交通部曁旅順日本關東都督允准減半收費是使成本減輕而於出賣糧價益可低落矣現在糧已購齊不日卽當起運云云雜評一 
[奬亂（默）]  
　　張徐呈報設立司令部中央覆電奬勵説者謂爲奬亂然以我言之政府之奬亂猶不止此也帝制復辟之罪惡爲何等罪惡此而可赦何事不可赦况乎赦一二人未足而復將兩案通緝之人一律免究焉則又何怪今人之目無法紀凡一切背國毁法之事可以無所不爲也是故今日之命令雖欲不謂爲奬亂而不可得也　　嗚呼國家外禍不足患内訌不足懼而惟此是非不明政刑巓倒實爲致亂之大原因今中央之措置旣如此則此後之懷野心逞暴行而有所覬觎者皆將效尤而起甯獨一自由行動之張作霖哉 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月十八日星期一申報第三張舊曆戊午二月初六日（十） 
本埠新聞 
[學生會十三次年會紀盛]  
　　寰球中國學生會前晚假座東亞旅館舉行第十三次年會中西士女及新舊會員蒞會者一百餘人羣豎畢集洵極一時之盛先入席會餐餐畢由主席余日章君報告全年會務並謂本會成立迄今十有三載幾經艱苦維持始有今日頗非容易竊觀各處團體事業前仆後後繼發達者幾何即以國家而論自共和告成至今纔得七年此七年中又經過多少困苦政變疊出内憂外患交迫而來此後更不知底止綜之創業之難無論其爲國家爲社會事不一端要皆匪易又十三之數西俗忌之今本會適值第十三次年會而到會者反較前尤盛可以卜本會前途之發達也詞畢繼以麥克尼女士琴歌獨奏次沙居君演説謂今日美國朝野上下無不以扶助中國爲目的如中國能自强則東西兩共和國携手進行可維行世界和平所望中國國民同具此心奮勉圖强云云次黄任之君演説黄君到會原不預備演説卽以菜單内之西米布丁爲題布丁爲食物之一種食爲人所不能少之事今世界爭權奪利者無非爲飯碗主義吾人當一思户外貧民其困苦之狀况爲何如宜設法使若蜚各有生計此實吾儕應負之責任欲爲貧民增高生活程度非普及職業敎育不可凡吾同志皆應極力提倡之云次吳克愚君唱歌麥克尼女士奏琴次總幹事朱少屏君報告第七次徴求團情形次李松泉碩士演試幻術所演各節皆關於重學水學力學心靈學法理深奥觀者目爲之眩無不歎爲神奇鼓掌之聲不絶於耳演試旣畢即由主席余日章君宣告散會時已鐘鳴十下矣 
[烟酒聨合會常會紀事]  
　　中國烟酒聨合會昨開星期常會首由正幹事陳良玉報告接駐京代表聶允文來函内云華商自製捲烟入崇文門深受留難并述順直水災之後燒鍋困難情形畢俞葆康起言我華商旣遭水火兵疫之災又受捐税之害商業安得不衰税源安得不絶次陳祝山報告近日同業中自陜來者詳述陜西情形謂兩方軍隊夾渭水而守交口地方乃西菸來貨必經之道適紥兩方營疊欲求通過萬分困難現各烟莊收貨客商均已星散如從上海滙欵至陜每千兩除滙水等費外祗可得四百兩之譜誰敢抛擲金錢冒此危險來貨缺乏於此可見我同業爲應酬巿面起見不得已將已裝至烟台營口之貨設法購回暫濟目前之急照此情形一二月間陜西來貨全然絶望云云次由沈子卿樂淮臯邱介帆等提議維持巿面辦法議至五鐘乃散會 
[沈强夫案引渡後之消息]  
　　奉天人尹神武被松滬護軍使署偵探指爲係是民黨沈强夫即孫祥夫之化名與暗殺前上海鎭守使鄭汝成及憲兵營司務長舒錦秀一案頗有關係拘入租界捕房業經公共公廨迭次研訊判解護軍使署訊辦等情已屢誌前報茲悉盧護軍使以該被告在公廨堅稱沈强夫另有其人現在廣東辦事伊爲尹神武實被誤拘等語現旣將該被告引渡到署自應審愼從事爰命軍法科優爲看待冀其省悟俾於正式開庭時得有明確之供詞以成信讞免累無辜云 
[蒙古西南境疫症之報告]  
　　本埠比人敎會近接蒙古西南境比敎會來電報告疫情據云包頭鎭患疫而死者至少有四千五百人薩拉齊死一千五百人 
[工商研究會歡迎副會長]  
　　本埠工商研究會自謝復初君辭去副會長責任後當經全體會員公推郭建侯君爲該會副會長並訂期三月十七日在該會事務所開會歡迎等情已紀前報昨日届期預經各會員將會場一切佈置籌備妥貼午後二時許陳列所主任徐春榮調查部長徐豫發職員馬樹周卓健伯盛羹梅陳耀卿徐賡華會員等數十人先後蒞止未幾郭副會長赴會由全體起立歡迎遂入客座略事休憩後即振鈴開會首由到會同人向郭君行一鞠躬禮表示歡迎郭君亦向衆鞠躬答謝並謂鄙人並無才識今承諸同志力推深抱慚悚惟嗣後務盼諸君協力同心共相策勵使會務日形發達團體日益堅固云云繼由郭副會長將駐紥神户領事郵送大阪商業會議所刊行之日商調查錄一册給衆觀覽以資參考郭君之意卽由本會仿此辦法刊印調查錄用華洋文合璧惟經費甚鉅一時恐難籌辦經衆討論良久總以費鉅難籌决定暫從緩議郭君又謂前接駐美領事館函索調查國貨表雖經設法進行然尚無切實辦法惟對於領事館自應由會先行具函答復以免美商懸盼致失信用經衆磋商多時亦以爲然决議日内備函答復如何措詞倩文牘部長草擬呈由正副會長鑒定郵復以昭愼重末又討論會費並一切會務直至五點餘鐘始各飲茶點而散 
[修正棉花檢查章程之布告]  
　　上海縣知事公署昨出布告云查鄉民反對棉花檢查局一案前據金浩生等來署呈訴業經派員澈查核定整頓辦法明白曉諭並刊令該局遵辦在案嗣因迭據各紳董先後來牘多以妥籌善後爲請並呈奉省長公署指令以該局原訂章程旣有窒碍之處自應邀集花商妥爲修訂呈候核奪等因奉經函致商會邀集花業行商討論辦法由該業全體推舉代表程酉山等到會將原訂檢查章程妥議修改注重於嚴查花行而寛於販户議定後報縣轉呈旋奉省長訓令准農商部咨開查所送該代表等修改各條核與原條意旨尚無背謬惟修改第十條及第十二條第四項内有烘見八五以下各等語查棉花攙水於對外貿易大有妨碍應仍照前訂八八原章辦理除暫行備案外咨請查照轉飭修正呈部備核等因令行到縣復經轉飭遵辦去後旋據該商會函復將花業代表等遵照部飭修正章程繕開清摺並附原訂章則呈請核轉前來業經呈奉省長指令呈及附件均悉候咨部查核備案仰即轉行知照此令等因在案除令該局照章妥爲辦理外合行抄揭修正章程重行布告仰花商鄉販人等一體知悉須知棉花爲吾國出口貿易之大宗攙水作弊有失商業之信用尤礙分銷之利源此次改訂檢查辦法於兩方一律實行取締並無偏苛以後該鄉民等如再以攙水濕花上巿混售或各花行仍有私自收買等情則定章具在該檢查局按照執行不能曲予寛假也其各遵照毋違特此布告計揭錄棉花檢查章程修正各條第十條第二三項修改併爲一項（原章）凡查見濕花其攙水尚輕者由檢查員督率巡丁在花包上蓋一驗退棕印飭其退回晒乾再行出售查見水氣過重或屢次違禁者由檢查員督率巡丁帶局烘驗將該濕花扣留候至水氣退盡復烘合度或在晒場攤晒乾潔方准具領出售如有抵抗及不法行爲按照第六條辦理（改爲）嗣後查見濕花由檢查員巡丁在花包上蓋一驗退濕花棕印飭其退回晒乾再行裝出其包數無多水氣尚輕之散户如能攤晒時或令其當場晒乾出售惟水氣重面包數多時碼頭上無攤晒之地點分别騐退倘再有不服等情形仍照向章帶局烘驗烘見八八以下者送請官廳處罰第十二條修改分爲四項（原章）鄉販有以濕花繞越兜售者花行應行拒絶倘仍私自收買照第六條辦理（改爲）（一）每行備一某行驗退濕花棕印如有繞越兜售之濕花由司秤將棕印打在包上囑令退回同行不得收買（二）由檢查局另派專員隨時至各花行查驗有無濕花（三）除檢查局隨時派員查驗外花行公議將同業正莊四十除家行名掣簽四十餘根每日輪抽五根抽着之五家合爲一組值日公同至各花行查驗倉間包子（四）查見違背定章收買濕花之司秤如該如該花烘見八八以下者依照公所定章議罰如有不服理處者照第十六條辦理 
[再誌邑廟東轅門街之火災]  
　　邑廟東轅門街二十六號門牌錦福記裱畫店主徐其生因潑翻洋油燈起火延燒左右房屋二十餘問徐妻金氏並一子一女及隣人孫阿木合家男女五人均遭焚斃徐其生亦已灼傷與跳窻跌傷之毛金福均送紅十字分會醫治等情已詳昨報茲悉被焚男女大小各屍體業經在瓦礫中分别檢出排列火燒場上由該處南三舖地甲黄邦逮投報地方廳請驗林檢察長正擬派員往騐忽據孫阿木之母舅馬洪興及徐其生之族人到廳求免相驗林廳長准之惟被焚各屍之棺殮費乏人擔任後經該處左右鄰居集資倩馬爲代表備棺分别收殮其凄慘情形在場目覩者無不傷心云　　又聞淞滬警察廳徐國樑以該處起火焚斃大小男女八人殊爲可慘惟究竟因何起火尚未查悉故於昨日飭令一區二分署王警佐詳查呈復並加派本廳督察員前往會同查察以憑核辦聞所焚房屋係是王姓之産云 
[曹汝霖封翁病篤]  
　　交通總長曹汝霖之封翁曹豫材素善酬應自回原籍後日與親戚故舊往還仍頗忙碌近則精神頓減忽忠半子瘋症日重一日昨因病又加重異常危險故由家屬致電曹汝霖催促回籍並由病人囑電崑山李平書君請速來滬協商家事云 
[審計職權之繼續聲明]  
　　江蘇省長公署訓令所屬各官廳各局所文云案准財政部咨開本部呈審計院聲明審計職權一案有應續爲聲明之處呈請鑒核一案於七年二月十四日奉指令呈悉准如所擬辦理即由該部通行遵照此令等因到部除分别咨令外相應刷印本部原呈咨行查照轉行所屬一體遵照辦理等因並原呈准此查此案前准内務部轉准審計院來咨業經登報通令遵行在案茲准前因合抄原呈通令一體遵照辦理此令財政部原呈如下呈爲審計院聲明審計職權一案有應續爲聲明之處恭呈仰祈鈞鑒事竊查審計院呈聲明審計職權一案於六年十二月七日奉指令呈悉准如所擬辦理即由該院通行遵照此令等因由該院抄附原呈咨行到部查該院此呈係爲鄭重計政起見職守所在不厭求詳本部總掌度支以爲審計職權與財務行政非僅互相表裏亦且與爲轉移欲樹財政鞏固之基端在計政修明之日循名覈實深願與該院共策進行詳覈該院原呈實亦同茲用意惟徴諸已往之事實證以現行之法理有不能不續爲聲明者謹爲我大總統縷晰陳之據原呈内稱預算容有不能盡列而計算斷不能不付審查此會計法第六條所以有追加預算之規定第八第九條所以有預備金及要求立法機關承諾支用預備金之規定也若因未列入預算遂不復請追加則會計法第三條歲入歲出均應編入總預算之謂何一節查會計法第六條之規定與第八九兩條之規定本屬兩事預算案實行之後預算内所生不足之數及遇有預算外必需之費用須支用預備金者依會計法第八九兩條之規定於次年度國會開會時求其承諾是爲追認非追加也各省未諳定章往往於預算核定後一再聲請追加甚至年度業已終了而追加之案尚紛至沓來致預算永無確定之日是預算外之開支不患其不請追加而患在追加之不已計政財政同受影響將來預算正式公布自不准輕議變更即現在國會尚未成立亦應以國務會議議决預算爲準不得率請追加遇有預算内所生不足之數經本部核准支用者及預算外必需之費用經國務會會議議决追加或經主管部會同本部呈准支用者均歸於各該年度决算案内造報其關於審計法第一條所列審計院應行審定各欵仍一體造具計算書先送審計院審查庶於法令事實兩無抵觸此應聲明者一又據原呈内稱京内外各機關間有未明法令旨趣誤爲尋常之經常臨時欵項列入預算草案者應交院審查若特别事項在預算草案中旣未列有欵目則收支時亦不復編送計算書逕自呈請核銷往往有之一節查報銷核銷乃前清之舊制自會計法公布後外省習慣相沿於預算外之開支仍有呈請核銷之舉本部以爲此種名稱是否適用在法律上雖無明文規定惟旣已造册送部自應將應否准其支用詳加復核專案呈明以重帑項而本部於核覆呈内率皆聲叙如蒙允准由部行令將該案支出細數編造計算書連同收據送審計院審查是僅准其列銷未嘗准其銷結換言之即是准其依據本案核定金額造入計算書交審計院審查以憑歸入决算辦理非即卸除其責任也而各部於請銷之案亦有逕自呈請准其支銷於仍應造送計算書一層漏未聲叙者自應按照審計院此次呈准辦法嗣後無論已列預算未列預算之欵應令一體造具計算書送院審查惟預算内所生不足之數仍以本部核准支用之金額爲限預算外之費用仍以國務會議議决追加或主管部會同本部呈准支用之金額爲限此應聲明者二又據原呈内稱京内外各機關凡有關於國庫之一切收支無論軍費政費或係特别開支俱應造具計算書送院審查呈請核銷不得逕由各機關自行呈請一節查關於國庫一切收支應由審計院審定者審計法第一條業已分别規定至各機關自行呈請准銷於仍應造送計算書一層漏未聲叙稽其手續自欠完備而該院原呈所稱呈請核銷語意亦未明瞭當經本部函請該院解釋去後茲准覆稱各機關計算書出院依據法令審定呈報大總統請准歸入應予核銷各欵之内以爲審查總决算之根據等語是此後各機關計算書咨送到院仍應由該院按照審計法第六條至第十條辦理並依審計法第二條於審定决算後編制審計報各書呈報大總統以憑按照會計法第二十四五條將該院報告書運同總决算俟國事成立時提交核議並非由院呈請核銷此應聲明者三以上三條皆就本部經過之實情補該院原呈所未備計政財政雙方並顧證以法理似無不合徴諸事實期於可行由此推行盡利庶幾相與有成如蒙允准即由本部通行遵照辦理所有審計院聲明審計職權尚應續爲聲明各緣由理合恭呈具陳伏乞大總統鈞鑒訓示施行謹呈 
[海味公會昨晚開會]  
海味業向有洋貸海味兩帮之分而同行機關則聨而爲一前因各同業出貨銀票日期參差不一迭由董事蘇筠尚君召集同業開會籌議十餘次緣各客家未能一致　同尚未决定昨日蘇董等以現值春季上巿之際未便再行躭延故定於星期晚（卽昨晚）仍在小東門該業公會開會解决云 
[麩業公會開會]  
滬南麩皮公會歧秀堂前日邀集全體同黹開會由主任趙茂華報告收支一切聞該公所向章每大包繳納公會洋二釐半小包一釐二毫半以抵開支丁已全年同業售出者計有大包四十一萬五千八百八十三包小包五十三萬二千五百九十包公會照章抽費其數亦頗可觀也 
[基督敎會記事二則]  
基督敎堂大佈道三星期一事於今日（十八號）起至二十二號爲第三期每晚七時半至九時在麥家圈天安堂蓬路眞神堂靶子場懷恩堂天潼路講堂共計四處由聨會會員宣講神人之關係上帝之存在救人之福音等題以閘眞理美國艾迪博士第三次來華説敎現已由粤閩公畢將欲返滬本埠各堂派定之代表據青年會吉爾達君報告後定於今日午後五時假座青年會議事室開第二次籌備佈道議會以便集商要旨 
[絲織品花樣翻新]  
杭省所出之絲鎗緞於初發行之時滬上亦頗盛行現惟銷於客帮及各鞋店聞此項絲鎗緞皆以細絲織成而來細絲價高於肥絲現肥絲每百兩亦須五十三四元價與細絲相等故各機户又發明木機洋花緞一種係以肥絲織成客路尚稱歡迎故近日北帮及湖南帮買者不少絲鎗緞每尺現售銀八錢左右木機洋花緞之價亦相差無幾也 
[補錄限領典價之布告]  
外鹹瓜街大王廟前巿房四十五機佔地二畝有餘向由名户出租設肆茲有仁記公司將該地售於普愛堂禀准上海縣知事出示布告各户檢齊證據向該堂領回典價以便改造各業户卽羣起反對聨名禀請縣署保全房屋等情已誌前報茲將縣公署所發布告原文補錄於下案據普愛堂函稱敝堂受抵仁記公司地産一方坐落治下二十五保八國忘字圩在外鹹瓜街施相公弄轉角又名鹽碼頭計基地二畝七分二釐三毫舊屋四十五幢現因舊屋急需翻造而各租户從前均出有典價執有典契須將各價照契還清方能收回建築正在按户咨照限於一月内憑典契向敝堂領回典價卽行遷讓冀可早日興工不意各典户中有一二頑户希圖久佔各户均受其煽惑遂皆觀望不前敝堂此時加以强迫恐將滋生事端如任其遷延則停工久待其損失又何所底止迫不得已爲特瀝陳情形伏求出示通告限令該地各典户儘一個月内檢齊典屋契據到堂收回典價尅日遷移以便興工拆造不至再蒙損害等情據此除函復外合行出示布告仰普愛堂受抵仁記公司基地内各典户一體知悉特此布告 
[法領對於民信局之諮詢]  
江蘇特派交涉公署近接法總領事函略謂公共租界内民信局曾否補行掛號及將信件送交郵局施行檢查乞即具復等因陳交涉員即經轉致領袖總領事飭令捕房查明具復以憑轉函法領知照 
[皮貨重行估價]  
章水天代表各當户反對昌大典當以二成賠償火燬各物特延巴和律師具控法公堂請求加倍賠償等情已迭詳前報昨又傳訊章稱前次吊案之羊皮九張估價時原被並未同往現請堂上派人協同原被持往各舖估看是否與前估之價相符中西官准如所請諭候派探協同原被將羊皮持往皮貨莊估看稟復核奪 
[承認代買料子]  
劉錫堂前手持烟膏　磅行經法新租界適爲包探遇見上前盤問言語支吾當卽帶入捕房昨解法公堂請究劉供此係料子並非烟膏係由同鄉人吳某托民人在西門内德記家出洋八元買來是實中西官判劉罰洋十元如無力繳洋改押十天料子留候焚燬 
[將錯就錯之配合]  
無錫人丁桂祥之未婚妻朱民（即朱阿金）於三年前被人誘拐來滬賣於北浙江路洽記馬車行小主楊鴻發爲妻去冬丁偕其母丁朱氏來滬尋見邀同阿金之母朱沈氏勸令回家詎阿金不認母姑爰被控經公共公廨於上星期六傳集兩造人證研訊先由朱沈氏投訴阿金係是我之親生女兒八歲時其父病故後憑媒許配於同村丁朱氏之子丁桂祥爲妻受過聘禮洋五十三元過門童養迨至民國三年阿金私逃來滬找尋已久直至去冬始在垃圾橋堍洽記馬車行内尋見囑令回家豈知阿金竞不認我爲生母是以邀同見證投案起訴請求准予領回繼由丁朱氏到堂證明阿金係是養媳餘供與沈氏相同又據丁桂祥供稱未婚妻阿金潛逃三年近始尋獲勸回不允且不認我爲本夫請爲核奪並由見證宓瑞林投案證明阿金確係丁朱氏家養媳有婚據呈案請察又據楊鴻發供稱去年憑唐姓爲媒娶阿金爲室於九月十三日正式成婚有證書爲憑惟媒人業已病故求恩成全訊之朱阿金供稱我係松江人蔣姓之女父母雙亡並非無錫人等語旋由錫金公所代表薛某到堂證明此案已經公所查明朱阿金確係丁朱氏之養媳丁桂祥之妻朱沈氏之生女云云李襄讞得供後即商之英白副領事以此案已經證明朱阿金確係丁桂祥之未婚妻潛逃三年又憑已故唐姓爲媒嫁於楊鴻發爲室事已至此祗得將錯就錯判令楊鴻發償還丁桂祥聘金洋二百元以便另行擇娶如楊不能當堂繳洋應將阿金送往錫所暫時留養限楊於一個月内措洋二百元繳案再核否則阿金仍歸丁桂祥領回約束 
[控追紅木牀價之無效]  
百老滙路吳信泉木器店呈控迎春坊妓女文姬之房侍老二不付紅木牀價洋一百七十五元上星期六經公共公廨傳訊原告投訴前情請追訊之老二供詞推諉問官以兩造往來貨欵殊不正當未便訊追判令將案註銷被告開釋 
[不理貨欵案展期研訊]  
日商華興洋行日人三枚駒雄在公共公廨呈控梁鳳山不理貨欵洋五千四百餘元上星期六由張襄讞會同日副領事林君傳訊原告延律師到堂代表聲稱本案尚有許多證據未經帶案請爲展期研訊訊之梁鳳山亦延朱斯芾律師到堂聲稱原告律師聲請展期一層敝律師亦表同情中日官判被告交保候展期研訊 
[提回竊取鉅欵之包車夫]  
前在天津路二十一號門牌某錢莊爲包車夫之海門人朱阿四（即朱增昌）因於去年十一月二十三號竊取該錢莊現洋五千元携贓逃往漢口等處浪用殆盡近已潛回原籍茲經該莊經理馮楚翅偵悉報告老閘捕房即經特别機關中西包探禀請公共公廨出票前往海門協同該處警區將朱緝獲並抄出贓洋八百元金戒十隻已於前日帶回滬上拘押捕房候解公廨訊究 
[債權人證據不足]  
薛文學控李阿根不還借洋一案上星期六由公共公廨傳訊原告延律師到堂代表請追訊之被告亦延萬伯良律師代爲辯護否認欠欵中西官判云原告所呈證據不足應即將案註銷 
[青蓮閣請派探捕駐防]  
福州路青蓮閣茶館時常有人投遞恐嚇信函並抛　暴烈物品希圖嚇詐已將崔桂生拘解公共公廨訊實押辦在案茲恐再有前項情事故由該館主請求捕房業已選派探捕數人公駐該茶館上下秘密調查俾免匪徒混雜而維商業云 
[假名捉賭搶洋]  
前晚九點餘鐘掮木小工王貴才（江北人）與工頭王景福在南巿三秦碼頭結算工賬突有已革保安隊士甲乙丙三人誤爲賭博即假冒該管一區一分駐所便衣警察進内大呼捉賭慕將桌上賬洋七元及銅元三百枚一併搶去圖逃當經王報警追獲金玉廷一名其餘二人業已逃逸旋由警察將金帶至一分駐所訊據金供河問人賃居十六舖旅泰旅館現從南京來申等語當飭一併移送警廳司法科訊究 
[控告捲逃之撤消]  
虹口東西華德路同和祥洋貨店主陳紹和呈探伊妾董氏與女錢氏捲取值洋一千餘元之衣飾逃逸一案上星期六經公共公廨傳訊先由原告代表律師上堂陳述案情訊之陳董氏亦延朱斯芾律師到堂代辯並謂所有衣飾係被告自置請爲鑒核中西官以原告所控證據尚欠充分遂判將案註銷被告開釋 
 
 
 

Page 11

 
 
　　中華民國七年三月十八日星期一申報 
[雉妓違章拖人]  
　　雉妓洪翠林沈寳珍王三寳張老五陳老三等前晚均在馬上違章拉客被九百八十二號等華捕查見將該妓等帶入捕房經捕頭詢明諭各存洋五元保出聽候公堂傳訊 
[妓傭不服判斷]  
　　婦人黄老三控妓傭張二媛不還借洋及首飾一案已由公共公廨訊判註銷嗣因原告不服於上星期六延賚美律師代表投廨聲明不服理由並稱已檢出新證據要求准予復訊經李襄讞商之英白副領事判照原告律師請求取消前斷候另行訂期研訊 
[押店主夜行遇暴]  
　　北浙江路七百八十二號門牌合盛押店主陳盛記於前晚十時許行經美租界阿拉白司脱路被匪三人攔住去路將陳所穿值洋五十餘元之皮袍馬褂及現洋十餘元剝攫而去當時陳尾追未獲遂投報該管捕房捕頭准予派探查緝 
[小茶館聚賭抽頭]  
　　吳惠仁在新閘肇慶路四十二號屋内開設小茶館茲因聚賭抽頭被三百五十號華捕查見以其違章即將賭具帶入捕房禀明捕頭諭候禀請公共公廨出單傳案訊究 
[虐待牲畜之干涉]  
　　屠夫秦銀山顧狗狗在途虐待猪隻被新閘捕房一百八十九號華捕查見以其違章卽將兩人拘入捕房禀奉捕頭諭各存洋三元保出自赴公共公堂候訊 
[西人控告行兇]  
　　無領事管束西人阿伯道勒薛納斯前日至公共公廨刑事科指控同伴品土將伊兇毆受傷等情當由檢察西員轉禀中西讞員准予出單飭傳該被告到案訊究 
[水警員與電車賣票人衝突]  
　　外海水上警察施巡隊隊員程祖謨係浙之金華人昨日午後四時在某處沽飲大醉由滬軍營附近乘華商電車往北因踞膝以坐由五十四號賣票員錢浩訓令其放下以致口角程突批錢頰至十六舖下車時程又行兇錢遂鳴警將程扭至一區署問明後飭送警廳司法科訊究 
[賭客口角用武]  
　　婦人朱婁氏前晚聚賭抽頭詎有賭客吳阿榮等突然口角以致毆打當爲巡捕查見即將朱婁氏帶入捕房昨解法公堂訊究婁氏供稱彼等强欲在婦人家中推牌九旋見彼等口角打架婦人即上前解勸亦被帶傷求宥中西官判婁氏罰洋十元充公 
[匪徒褫奪皮衣]  
　　前晚九時有王某至老閘捕房報告頃在福建路小善慶里底被匪兩人出示手鎗嚇禁聲張剝去綢皮袍褂一套請爲飭探偵緝捕頭准之 
[流氓攫取銅圓]  
　　小販胡三在閘北烏鎭路擺設糖果攤前日有流氓許正福等至攤上攫取銅元五十餘枚而逸由胡鳴警將許追獲解送司法科聽候究辦 
[坑厠勒限拆除]  
　　新閘橋東堍小弄内及烏鎭路向有坑厠各一所爲地主瞿姓等所私設糞穢狼藉臭氣四溢刻經四區余署長查悉以現在滬上已實行防疫此項坑厠若不拆除恐天氣漸熱易釀疫癘昨特派警飭傳該地主等到案勒限尅日拆去以重衛生 
[西探更調]  
　　公共總巡捕房二百七十五號西探老勃生經五十號西探總目安姆斯脱郎調赴新閘捕房辦公其向在新閘捕房充當一百八十九號西探之貝麒亦由安總目調至靜安寺捕房業已分别到差 
[偷竊公物之訊究]  
　　法工部局委托代表律師逖百克至法公堂訴稱馬路上及各處弄口之陰井鐵蓋於日前晚間被賊竊去十餘塊現經包探任水揚緝獲竊賊魏六王貴寳及嫌疑人羅瑞春等三人後又獲到袁福昌梁阿三及收贓之楊郁氏姜伯金等拘案請究並由自來水公司代表巴仁律師投稱此項鐵蓋公司中置辦時價值頗巨此次被賊竊去大受損失且有碍行人頗爲危險須請重究並請向收贓人追償損失以儆將來詰之魏六供陰井蓋實由在逃之大何子張錫珍二人竊來囑令民人與王貴寳兩人雇坐羅瑞春所拉之黄包車至新閘橋銷贓於楊郁氏家共計三塊售洋四元次向王貴寳詰問供詞與魏相同又詢羅瑞春供稱魏等先將鐵蓋包好然後雇民人之車爲之運送不知内有贓物求宥袁福昌梁阿三供認竊取九塊售於閘北姜伯金家是實姜伯金供由袁等將鐵蓋敲碎賣於民人不知其爲竊贓故出洋九元收下後即轉售於某鐵廠某鐵廠亦遣夥孫連元投稱姜持舊鐵來售時按照巿價收下有賬簿呈鑒楊郁氏供婦人祗向魏六收下三塊訊至此又有英租界包探張芝卿投稱查得竊賊梁阿三尚在英租界内竊取自來水公司之電燈請求移提訊辦中西官判魏王袁梁四人各押西牢三月郁氏罰洋二十元開釋姜伯金罰洋三十元充公並交七百五十兩人銀並保出外聽候該公司追償損失羅瑞春孫連元無干退去梁阿三准交英租界包探帶去訊辦後再行送回本廨照斷執行 
[劣孩竊取銅吊]  
　　江北劣孩吳小三子昨在百頓路七百八十三號門牌余順堂家竊取銅吊一把持至海寗路求質被包探侯阿寳查見當將人贓一併帶入捕房押候解廨請究 
[崗警查獲竊賊]  
　　閘北四區警署崗警姚家儒前日站崗大統路見王阿猪手持衣包形色慌張上前盤詰王言語支吾檢視包内有衣服七件當將王及衣包帶區經余署長研訊王供認衣包由某姓家竊來遂判押候傳到失主再核 
[北浙江路火警]  
　　前晚十句半鐘美租界北浙江路餘慶里六百零六號門牌信昌機器銅作内忽然起火霎時冒穿屋頂延燒比隣六百零五七號等樓面當經救火會西人驅皮帶車到場澆熄計共燬屋三間當火熾時住居信昌樓上某華捕之妻計氏及兩小孩均從樓窓口跳下跌傷甚重事後經滙司捕房捕頭飭中西包探將受傷人送院醫治並飭包探詳查起火情形復候核辦 
[薛家浜火警]  
　　昨晚七點半鐘時滬南薛家浜某姓家不戒於火由各區救火會驅皮帶車馳往施救得即熄滅 
[謝劵]  
　　振豫公司勸業場遠瞻山水俯瞷園林值此春光明媚之時尤極士女如雲之盛昨承贈以觀覽劵二十紙暇當往遊領略風味特先誌此以達謝忱中華職業敎育社通訊 
[三月十五日第次研究部職員會]  
到會者沈信卿黄任之賈季英蔣夢　廨蔭亭余芷江張叔良　　一件主任提出職業陶冶之意義與其方法一篇議决即通告本部部員本社社員及各省師範學校附屬小學校並酌寄各地小學校寄師範附屬小學校時多寄若干分請　　其就近轉送一面登報通告通告之内容如下　　一徴集對於職業陶冶實施方法之意見　　二徴集對於職業陶冶實施之方法　　三徴集各校實施職業陶冶各種方法之現况　　四徴集期以陽曆四月三十日以前爲限在此期限以内報告　　本部　　五報告收集後由本部整理編輯分期登載於本社雜誌中或刊行專册以備各校實施之參考　　六凡送到上項所徴集之報告者將來特贈登載是項報告之雜誌或專册來函 
[龐敬公來函]  
　　逕啓者邇來各處鼠疫甚盛滬地爲五方雜處一旦傳染爲害必不可收拾鄙人慮及於此特託至友向東三省醫院覓得施治方法聞該方法係東三省鼠疫發生時經醫院研究施治屢試屢驗其效如神鄙人爲滬地防疫計特將該方法送登貴報來函欄内俾閲報諸君皆得而預防素仰貴報熱心慈善必能俯如所請而爲閲報諸君造福也方法另附此請著安龐敬公鞠躬 
[鼠疫發生時之症象]  
　　我國數十年來鼠疫奇災未有如東三省之甚者生靈十萬一旦冰消作窮途之哭復乏韓康之藥蓋此症始則頭痛昏迷繼則喉乾舌燥及眼白全赤吐血數口則尤不可救藥矣嗟乎古人所謂天災流行雖有定數若能先預防之亡羊補牢猶未爲晚敬公恐滬地五方雜處一旦傳染爲害必不可收拾特託東三省至友向該處醫院内覓得屢試屢騐其效如神之施治方法普告同胞並願閲報諸君轉相傳告庶可免此浩刧則功德無量焉附防疫方法如左 
[預防方法]  
　　生萊菔（卽蘿卜）不拘多少切碎以食鹽拌浸約兩小時再用眞生蔴油拌和每日早晚餐食之以解熱毒煤毒化痰升氣使熱不内伏 
[又方]  
　　金銀花（三錢）野菊花（四錢）甘草（二錢）薄荷（二錢）生白芍（二錢）生熟藕卜子（一錢五分）右藥七味如在疫氣傳染地方或自覺略有不適即用清水煎服 
[又方]  
　　鼠疫初起時急用生芋艿搗汁一盞用冷開水半盞冲服卽愈另備臨時急救藥函索請附郵票三分郵寄上海新閘路池濱橋西新康里六弄龐眼科醫業室 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交雜評二 
[克岳（訥）]  
　　今日北軍捷電紛傳謂將克岳矣不知克岳而後有何榮譽耶對外而能戰勝爲榮况乎今日之對内非眞戰勝不過奪還舊物耳更安得謂之榮耶前次聲言必克岳而後和今縱克岳南軍能懾於北軍之威而肯表示讓步耶南軍不讓步則和議不成結果仍出於决戰而此後之决戰勝負又不知誰屬然則今日之克岳非特不足爲榮且亦不得謂之勝北軍之必欲克岳而後和者何哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬代民脂民膏上大總統文] [  蔡選青]  
　　爲脂膏埀竭民不聊生環求拯救事竊脂膏等由男女媾精而作俑蒙父母生鞠而成人身體髮膚有不敢毁傷之戒股肱心膂或可爲輔佐之資捐軀雖可成仁弱肉豈容强食况民國久經成立民生得慶昭蘇一洗專制之毒各還自由之身平等而享共和法律堪爲保障乃不意民權發達之時正民命摧殘之日極顚沛流離之苦無安居樂業之期瘡痍幾徧中原老稚半塡溝壑猶復誅求無厭施其刀爼威權搜括多方不顧閻閻致痛仍使脂膏等困極呼天潛藏無地捐税盡施辣手長官誰念同胞或則虚糜公欵戀棧情殷重裯列鼎之華醇酒婦人之樂皆由　削脂膏而來或則充滿官囊掛冠歸去聲色狗馬之好良田廣宅之資又皆由刻剝脂膏而得試追念商紂王之肉林宋太子之血山有同其殘忍者矣甚至鏖索軍需數百萬之金錢半歸私槖勒承公債數百兆之紙幣無有還期不以脂膏爲羣黎命脈而以脂膏爲政府財源取盡錙銖用若泥沙調停派則巧取脂膏主戰派則强奪脂膏獨立派則截留脂膏國家雖明有典弄世界已暗無天日此尤爲脂膏等所椎心泣血而悲瀝膽披肝而道者也自問有何罪戾迭被此抽筋括血之寃赴愬方嘆無從又加以敲骨吸髓之酷豈因象齒而焚身竟若魚肉之可噉撫兹七尺昻藏歷受幾番虐待是何政策直同於　肉療饑靡有孑遺恐無以擇肥而噬賣長沙策原愛國誰陳痛哭之書鄭監門圖繪無人空覩流亡之慘脂膏等不得不自謀救濟大聲疾呼敢以螻蟻之微嘗試雷霆之厲拔一毛如能有利詎慳同楊子之徒結團體而復自戕恐永作病夫之國望斯入而憫蒼生惟仁者知民疾苦起死人而肉白骨舍總統其誰與歸際茲火烈水深不得已上訴切膚之痛伏乞救焚拯溺應如何下頒援手之恩四百兆同胞代表民脂民謹呈（四） 
家庭常識 
[馬肉與牛肉之區别] 　　 
世風日下劣商出售牛肉常雜以死馬肉殊可恨也買者受其欺而不知茲有正確檢查法分述如下 
（一）（牛肉）色鮮紅脂肪色白量多而且堅固熔度在四十以上煑時芬香撲鼻而無臭氣肉質柔軟味美嫩 
（一）（馬肉）呈暗裼色脂肪黄色而含量絶少質軟熔度僅二十四度煑時發出異樣臭氣熟後硬固異常 
[頭痛治燎法] [  盛文] 　　 
用切鞋底之粗棉紗線丈許油浸一時頃取出絞乾以左右手分執二線頭抽緊於頭額上勒括卽覺輕鬆而霍然矣 
[各色墨水之製法] [  談樑喜] 　　 
墨水之製法甚多其配製之法亦各異茲就所見錄供各界之擇取焉 
（一）墨綠色墨水用五倍子十五份青礬五份鐵屑細粉四份硫强水三份藍靛末半份水二百份先將五倍子擣碎用水煑沸約一點鐘取出濾過去滓取水將青礬鐵屑硫强水　靛末等另器溶化和匀卽成此墨水初時綠色數日後變暗綠色矣 
（二）藍墨水用洋藍二安士至三安士用水十磅溶和即成（每安士英國一兩合華秤七錢五分） 
（三）紫色墨水用青蓮粉一份溶化於二百份之水中即成按青蓮粉黏性頗大如再加黏力則滯筆不能成字矣 
（四）紅墨水用純淨洋紅二十忌連阿摩尼亞水三安士溶化後加樹膠十八忌連即成（每忌連合華秤一釐七毫）阿摩尼亞水西藥房有出售 
[廢茶葉] 　　 
泡過茶葉人家往往抛棄甚爲可惜若用清水淘淨晾燥略略烘乾不使焦脆裝入布袋以之作枕明目提神頗有效驗去印章油質店家所用無論牙石竹木圖章日久油質粘牢頗不易去向藥肆中購買兒茶膏若干兩用火烘鎔覆於板上將圖章乘熱時如打戳然凝結再烘再施以凈爲度較用别物擦洗爲便 
[作玻璃粉] [  楊幻空] 　　 
玻璃一物欲使成爲碎粉殊費功夫若將玻璃燒熱至呆白色忽插入冷水内有則自裂爲粉碎毫不費力 
[治痔瘡] [  厚]  
驗力痔瘡一疾患者頗夥方藥亦多然奇驗者頗少此方係余外祖母所述凡用此方而愈者已數十人矣法用槐樹豆二兩（藥舖中有售）上白蜜四兩共放一碗内拌匀置鍋内蒸之使透取出再拌拌畢再蒸蒸畢再拌如此七次取出藏瓶内勿令洩氣每日清晨取一撮置碗内用開水冲服湯棄造十數次即愈 
[粉蒸鷄] 　　 
六畜之中鷄肉爲鮮美之品若以米粉蒸而食之其味更鮮美無比其法取肥雌鷄一隻去其毛雜於鷄腹内灌入醬油四兩生猪油二兩及生姜葱氷糖香料各少許即以針線將鷄腹破口縫好浸入醬油酒内約三十分鐘取出再撮乾米粉少許於鷄肉上細細搓擦及乾粉落盡鷄肉上所存者僅薄粉一層置於蒸籠上墊以荷葉文火蒸三小時鷄肉極爛 
[煎牛排] [  振鐸] 　　 
取新鮮牛肉切成方塊長寛各二寸許約五分厚以刀背二面拍數十下入猪油鍋内加食鹽黄酒洋葱頭白糖等武火煎之食時蕪以少許醬油及胡椒末之類味美肉嫩 
謎話 
　　浣薇室主嘗以所製謎稿見示裒然成帙久置篋中茲舊檢得懌尤選錄如下毛詩謎如愛蓮説隠（言念君子維周之翰）子謂公冶長可妻也隠（昏姻孔云）迎春柳隠（東門之楊）一林新竹放烟稍隠（展矣君子）易經如欲寫相思下筆難隠（書不盡言言不盡意）嘗隠（獲心意也）蓮房隠（君子居其室）太甲隠（乃祖成湯）人隠（上六謂之交）章臺夕照隠（日在柳）殘荷隠（蓋去者半）尚書如浮家歷（入宅於河）四子如佳日解人意隠（知我者其惟春秋乎）陋妾隠（如不容）殘燈隠（然而不 
集益錄 
[答第八十七問] [  誠意]  
　　高根卽告告精Ｃocaine今所用者大抵爲鹽酸化令物檢查之法 
（一）滴綠化第二金液於其中現黄色沈澱者即是 
（二）滴入炭酸錏一二滴現白色沈澱但炭酸錏過多時旣生之白色沈澱亦將消失故不宜多加 
（三）嘗以舌則有一種刺激且失去味覺故外科醫生用爲局部麻醉劑在法律中已與嗎啡同爲例禁之品 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十一章（二） 
　　勞雷歎息未已門忽磅然而闢闢二人狂奔入一男一女氣喘幾不自續勞雷大駭怯立視之始出聲曰嗟乎乃曼萊歟時老人以手扶頭竸自頽坐椅間曼萊則伸兩手以向勞雷容色慘澹滿呈驚舖之色皇急似不能言勞雷呼吸爲停亟曰汝儕忽來此間究何事哉晏萊面無人色竟倒於勞雷臂曰嗟乎汝不知吾夫耶勞雷愈駭曰湯湯訥如何曰彼已至巴黎矣勞雷曰汝儕與之俱來歟曼萊曰嗟乎吾安能與彼同至渠行已三日矣勞萊聞語猶不遽解老人乃喘息言曰勞雷吾意湯訥必無危險蓋瀕行以書致我曼萊不待語畢卽曰嗟乎吾父豈不聞關卒告我湯訥固已入獄久矣勞雷一駭而樓下步聲忽起雜　如雨老人驚曰此何聲哉嘈雜乃爾言時欲搴簾外望勞雷亟攀其腕曰老友此魔神作崇耳日必數起汝欲命者萬勿搴帷而老人仍搴簾言曰勞雷勿駭吾此來亦有一趣事奉白蓋吾爲巴斯蒂大獄十八年老囚故一入國門遂爲若儕所歡迎稱吾爲同志湯訥消息即聞之於若輩故吾當以十八年老犯之頭銜往謁首領以救湯訥又何畏焉勞雷低聲曰嗟乎汝語聲浪特高可奈何然露蒔亦勿駭湯訥無險當如尊甫之言惟渠現居何獄曼萊悲聲曰賴賴福司也勞雷搔首曰賴福司乎雖然湯訥初非貴族决不致受衆人之虐露蒔汝固有膽者必鎭靜母驚亦母哭蓋爲湯訥計亦宜求萬全之策汝且暫入後室容我與尊甫爲一刻鐘之磋商可乎曼萊歎曰已而丈言我所素佩安可匆遵勞雷乃扶之入撫慰再三始閉門而出（示完） 
 
 
 

Page 15

 
 
   
 
 

Page 16

 
 
   
 
