# 1929 - 271 - 4920311

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
國内要電 
[防俄軍陣綫鞏固]  
　　俄騎兵前晚猛攻滿洲里｜｜卒爲防軍擊敗 
　　滿站前綫士氣大振 
　　大批援軍開抵滿站 
　　昨晨二時擊退敵軍 
　　俄女兵二名被擒獲 
（哈爾濱）俄軍於五日夜十二時、又以騎兵來攻、初時撲擊甚猛、一時許我札蘭諾爾四十三團援軍開到、合力猛攻、六日早二時許、擊敗敵軍、梁旅全部防守滿站、黑軍十七旅焦團開札蘭諾爾接防、（六日專電） 
　　（哈爾濱）四日晚丸時、俄軍仍向滿洲里猛攻我軍戰壕、棚蓋日間未能修復、爲俄軍砲火所蔽、目迷綫不能睜視、馮大義勇軍未參加戰鬥、激戰至五日早七時許始停、（五日專電） 
　　（哈爾濱）邊防第二軍第五旅王賓忠部第五十五團全部、五日午刻開抵滿站我軍士氣大振、（五日專電） 
　　（哈爾濱）梁忠甲斥私資奬勵受傷士兵、數目以傷勢輕重爲别、軍心益固、（五日專電） 
　　（哈爾濱）五日郭同自哈返瀋、（五日專電） 
　　（哈爾濱）五日夜戰事、我軍擒獲俄女兵二名、滿站軍心巳定、（六日專電） 
　　（哈爾濱）黑河及沿江一帶、日來平穩、（六日專電） 
　　（瀋陽）滿哈警處長張厚琬五日電告、赤軍於四日晚十時半、復來襲、至子刻初猶在激戰中、（六日專電） 
　　（吉林）滿洲里前方之敵、三日被擊退、四日滿綏俱無事、二日三日滿洲里戰事、敵砲共三千餘發、（五日專電） 
　　（哈爾濱）四日晚滿洲里戰事、俄軍以二三日騎步爲一枝、更番向我陣地攻擊、我軍還擊稍猛俄軍則退遁、午夜復砲攻、亦時緩時急、三時許我方窺出俄方狡謀、乃由梁忠甲下令、敵不距我一里我不還擊、相持至五日早六時二十分停戰、（六日專電） 
　　（北平）德方息、昨日拂曉、滿洲里两軍又戰鬭、雙方皆有傷亡、陣地無變更、綏芬方面平安、（六日專電） 
　　（北平）哈電、連日俄軍猛攻扎蘭諾爾、其正式軍隊似巳參加、華軍右翼稍退、官兵離滿站向呼倫貝爾避難、五夕俄軍退、華軍一部進至原陣地、（六日專電） 
[俄飛機入綏芬偵察]  
　　（哈爾濱）五日早俄飛機两架、侵入綏芬偵察、旋駛至下城子站回航、（五日專電） 
[遼寗航空隊抵哈]  
　　（哈爾濱）遼寗航空第三隊隊員六日早三時抵哈、飛機即飛來、第三隊赴西路、飛機塲設海拉爾、帶高射砲两門、第二隊赴東路、帶高射砲一門、飛機塲在穆稜、（六日專電） 
　　（哈爾濱）東西两綫飛機塲、須視六日晨王隊長來後採定、（五日專電） 
　　（哈爾濱）遼寗高射砲二門、由航空隊員二百名、五日晚專車携帶來哈、餘六日早到、第一四两隊飛機各五架、五日午由遼運到長春、第二三两隊各五架、五日在長春裝車、（六日專電） 
[三江口俄艦隊撤退]  
　　（哈爾濱）三江口俄軍艦、因見我海封鎖江口甚固、先後撤退、現在江口外者祇一艘、（六日專電） 
[依蘭防軍進駐綏遠]  
　　（哈爾濱）依蘭李杜部路團步兵两營、三日保護綏遠各機關人員回城駐守、（六日專電） 
[滿洲里歡迎學生軍]  
　　（哈爾濱）滿站各界六日午開會、歡迎馮大義勇軍、（六日專電） 
　　（瀋陽）哈爾濱無線電報告、馮庸義勇軍四日上午十時抵滿洲里、該方國防軍多向前方移動、後方騰出之空營幕、經梁忠甲司令指定、由義勇軍駐用、（四日專電） 
[遼當局拒用俄白黨]  
　　（北平）張宗昌電遼當局、願率白黨討俄以自効、經遼當局拒絶、因張褚曩在内地慫慂白黨、到處擾民、豈可再用、决定不再雇用白黨、（六日專電） 
[瀋學界慰勞士兵]  
　　（吉林）瀋學界慰勞代表東大孫國封博士等八名、帶物品一列車、今日過吉轉滿綏、（五日專電） 
[古應芬]  
　　派鄧黄安撫四師 
　　（南京）古應芬派鄧龍光·黄鎭球五日晨、赴漢轉芷江、安撫第四師之殘部、（六日專電） 
[余亞農旅被繳械]  
　　方策出險安抵舒城 
　　（南京）逃往安徽潛山之余亞農旅、聞有竄往鄂東之謀、楊杰即派第十第六两師各两團、四日由霍山向太湖兜剿、余是午正率所部向霍山方面逃竄時、乃爲第六師追至皖水桐凌關附近、雙方夾擊、戰至五日午、將其全部繳械、余隻身向英山逃竄、方策五日晚巳出險、安抵舒城、（六日專電） 
[陳濟棠率部赴梧州]  
　　香翰屏師巳抵戎墟 
　　呂煥炎搜捕反動派 
　　（香港）陳濟棠六日晨六時偕任寰及秘書憲兵等、乘仲元艦赴梧、行營職員五日先赴梧、設行營（六日專電） 
　　（香港）香翰屏四日晚抵戎墟、陳策乘中山艦偕江大·江固·寳璧·等艦、三日下午由都城西上、四日早抵梧、隨有數艦駛上戎墟、與香部聨絡、澄江艦六日由梧回省、運彈數百箱赴梧（六日專電） 
　　（香港）四日梧訊、二日攺組派極活動、準三日開市民大會、呂煥炎不動聲色、三日密佈部隊於全市、搜捕攺組派、捕市長阮慶·及各機關職員多人、除市長外、各機關盡易新人、四日佈告安民、并就副總指揮職、（六日） 
　　（汕頭）六十一師長蔣光鼐偕新任第九師長戴戟、五日返汕、蔣對人言、張軍在湘被何健擊潰、巳無能力侵粤、（六日專電） 
　　（汕頭）余漢謀·香翰屏、西上抵梧、呂煥炎服從中央、桂僅李明瑞一師反動、俞作柏不足爲、中央軍次第抵粤粤防鞏固、外傅三水有接觸、係謠言、（六日專電） 
　　（北平）陳銘樞五日電何成濬云、呂煥炎奉中央令、聲討俞李、粤軍力三師、海陸并進、巳入梧州、两星期内、可肅清全桂、（六日專電） 
　　（南京）陳濟棠微電京中某要人、報告、（一）職部香師巳進至戎墟、余師之一旅會同海軍之一部、巳入梧、餘一師仍留封川江口、海軍之一部亦巳入梧、其大部留雞籠洲、（二）職準今夜赴梧督師、（六日專電） 
　　（長沙）粤電何健、謂陳濟棠部、進駐梧州、十日内必能勘定全桂、請將討張軍情、隨時見告（六日專電） 
[鮑剛昨返安慶防次]  
　　（南京）鮑剛五日由安慶來京謁蔣、六日晨仍返安慶、鮑來京任務、係因旅長余亞農、現巳覺悟、所屬部隊、暫由邵團長維持、聽候編遣、至余之本人、則由鮑剛阮玄武請求、准許出洋、以示寛大、（六日專電） 
[两新約在國外商訂]  
　　（南京）我國與愛斯尼亞訂約事、經高魯就近與愛國 
 
 

Page 5

 
 
   
 
 

Page 6

 
 
   
 
 

Page 7

 
 
　　（一）本報定報價目中國境内每月洋一元二角每三個月洋三元四角每六個月洋六元六角全洋十二元八角日本朝鮮同（新疆蒙古每月洋二元二角半）歐美各國每月洋二元七角每三個月洋八元一角每六個月洋十六元二角全年洋三十二元四角報費先惠郵票不收 
　　（二）本報廣告刋例「特等」登於新聞欄内每行念七字五行起碼每日每行四角五分「頭等」報頭旁上封面一小版每日每版洋一百七十五元自下封面起至評前止以二行起碼每日每行一元四角「二等長行」登於後幅以三行起碼每日每行九角「二等短行」登於緊要地位以六十字起碼如超過六十字以十五遞加登於自由談下以三百三十字起碼每日每字一分二釐「三等短行」登於普通地位（限登營業廣告）每日每字一分 
　　本館電話業營部（廣告及發行）一○○九五主任室一七○○一庶務處六一五二七編輯部一四六一二　　採訪室六一五七七總理室及總主筆室六一五七六　　電報掛號六○七八 
　　本館開設上海漢口路二 
十四號始創自同治十一 
年即西曆一八七二年 
中華郵政特准掛號 
立券按照總包特别 
優益寄送之報紙 
時評 
[蘇俄又擾扎滿·默]  
　　蘇俄於上月二十八日藉口黑省未經法律裁判槍斃三俄員。向我抗議。並明言將取必要報復手段。果不數日而即。以大軍進攻扎滿。連續至今未巳是可知俄軍此次之進攻。係奉命令。而不能再諉爲匪隊與軍人自由行動。或勦辦白俄矣 
　　蘇俄此次連續不斷之侵擾。各國輿論。多謂爲意在壓迫中國。使中東路得有。利之解决。然以如此武力相持。中國固受重大損失。俄方之損失亦不小。此種两敗俱傷之計。亦未必能達其目的也。且中國此次在外交上表示。旣未有過分之要求。而俄方之意見。有可容納者。又多容納。則俄欲中國如何讓。步而始認爲滿意也。蘇俄以爲中國民氣爲一鬨之民氣。持之久則奮激之心必將懈怠。殊不知。俄人此種舉動適以增國人之憤。慨國人雖善忘豈有目覩俄軍之日日侵擾。而漠然無動於中也蘇俄以。爲日日宣。傳中國虐待俄僑非法殺人。可以移。轉各國人之心理。而不知各國之使館人員。新聞記者。多來實地調查多一次飾詞侵擾。即多一次暴露蘇俄之僞。亦未見其爲有利也。乃蘇俄今日竟挾此两敗俱傷之舉動爲得計。誠令人莫明其用意之所在矣 
國内要電二 
[古應芬之桂局談]  
　　（南京）古應芬談、廣西現有兵力、共分两部、一爲呂煥炎部、一爲李明瑞部楊騰輝部、刻呂楊均巳表示服從中央、所遺兵力、祇李部不滿八九千人、中央二日發表之十五師長黄權、乃李部旅長、此次呂楊黄等服從中央、皆爲李意料所未及、因此李之勢力極孤、現呂部兵力約有萬七八千人、粤方調赴廣西者、約三萬數千人、加以中央派往之毛炳文·朱紹良等師、共約十萬人左右、現毛師三日巳開到、朱師六日七日可到、故桂事决無問題、至俞李等所希冀者爲張發奎殘部到桂、以事實度之、張經此次痛擊、部下疲勞巳極、加以械彈均不充足、即使能與李部會合、两共至多亦不滿二萬人、以中央十萬大兵、對付李等二萬殘衆、誠綽有餘裕、故中央對桂事、認爲極有把握、預料不出二十日、張俞李等、當可完全殲滅、（六日專電） 
[黄權電告就師長職]  
　　（南京）國府據黄權五日電、遵令於本日在平南防次、就第四十五師長職、（六日專電） 
 
 

Page 8

 
 
蔣電勗湘將士討張 
[中央將派員赴鄂宣慰]  
　　（長沙）蔣電勗勉湘將士討張、謂舍此再無報黨國之機會、犧牲亦與黨國同休、又電、追贈陣亡團長劉權爲中將、給卹萬元、劉建緒部李覺明入新寗、陶廣旅進永州堵截、劉定雙十節閱兵、（六日專電） 
　　（長沙）吳尙電告、張逆竄辰州、所謂經新化武岡者、恐爲聲東竄西詭計、請籌度、（六日專電） 
　　（漢口）軍界息、中央以此次張發奎叛變、鄂省平靖、全賴各將士努力、决派大員來鄂宣慰、（六日專電） 
　　（南昌）譚道源昨由省赴贛州、將率王岳羅等旅駐韶州、堵截張發奎、策應粤北湘南、（六日專電） 
　　（北平）劉文島電何成濬、弟奉命來湘、與芸樵商滅張發奎部、現叛軍潰散於界亭鎭附近、正三面包圍、即可悉數撲滅、弟即返漢云、（六日專電） 
　　（北平）李韞珩五日電何成濬云、敝部二日趕在柳林痛擊張殘部、死傷過半、俘獲甚衆、現向桃源追擊中、（六日專電） 
[日使佐分利抵京]  
　　（南京）日使佐分利六日下午由滬抵京、同來者爲重光鹽畸两書記官、杉阪佐藤两武官、介菱財務官、横竹商務官、林出通譯官、下車後、即赴日領署、當晚招宴領署全體人員、曁日駐京武官、七日上午十一時遞國書、下午謁王正廷、晚七時王外長在外長官舍、爲佐設宴洗塵、八九两日、佐分謁中央各要人、雙十節參加閱兵典禮、（六日專電） 
　　（南京）佐分利語人、此次來華、精神異常痛快、因此番來華、爲第五次、第一次在二十二年以前、在此二十二年中、中國進步甚爲迅速又以廣東北平漢口各方朋友很多、此次得以重度相逢、殊堪欣幸、關於修約問題、日方手續巳準備完竣、何時談判、此時尙未决定、（六日專電） 
[豫匪焚屋五萬餘間]  
　　（北平）豫函、澠池民衆被匪綁者約五千人、自稱總司令總指揮師旅團長者九十餘、幫桿首九十六人、被焚房屋在五萬間以上、（六日專電） 
　　（北平）韓復榘赴睢陽一帶視察、四日午、帶展喬两旅、及民團剿匪擄獲甚多、匪竄沈邱、巳飭喬旅追擊展旅則回汴點騐、韓七日返汴、（三日專電） 
[平津要訊]  
　　（北平）蒙委羅桑囊嘉昨由内蒙返平、（六日專電） 
　　（北平）顔惠慶因私事覊身、巳謝絶充中國代表參與西京太平洋國交大會、（六日路透社電） 
　　（北平）外部五日電覆省市府、國慶招待外賓、可由省市府以地方名義、共同辦理、（六日專電） 
　　（北平）葛光廷經張學良電招、今夕赴遼、（六日專電） 
　　（北平）平省市劃界案、將重開談判、省府巳通知各劃界委員趕議、（六日專電） 
　　（北平）廢約會今日第一次代表大會、九團體爲執委、五團體爲監委、（六日專電） 
　　（北平）賈景德五日電何成濬云、江電敬悉、各方情形如是、大局可抱樂觀、此間安堵如恒云、（六日專電） 
　　（北平）日人擴充南滿路旁隙地、每邊加二丈五尺、　　（天津）内長楊兆泰感冒巳愈、再靜養三两天、即南下就職、（六日專電） 
[武漢嚴防桂系活動]  
　　（漢口）劉峙令所屬、奉蔣電據報桂系餘孽、潛匿武漢、密謀活動、行令嚴加取締、以遏亂萌、（六日專電） 
　　（漢口）李明揚赴京、就軍參院參議職、（六日專電） 
　　（漢口）五十六師在漢設辦事處、朱勉鍳任處長、（六日專電） 
[陜匪曲受謙被生擒]  
　　（漢口）陜匪曲受謙率衆犯浙川荆紫關、被羅霖鄧英两部、恊同民團痛勦、斃匪甚多、繳械無數、曲本人於三日被生擒、（六日專電） 
[劉師由寗洋赴連城]  
　　（福州）劉師决由寗洋入連城、俟金漢鼎部到齊、向汀杭會剿、平和巳由張師負責、省防二旅黄團長月波電報、上杭失守時、盧新銘精神紛亂、率數十人聲稱謁聖、不知所往、（六日專電） 
　　（福州）蕭友宣病愈、巳率隊突過安溪、（六日專電） 
[國慶日行閱兵典禮]  
　　（南京）國府參軍處函知各機關云、奉主席諭、國慶日上午八時、在飛機塲、舉行閱兵典禮、相應函請屆時參觀、並希將參觀人數見復、以便塡發團體觀禮證、並希於八日派員持函來局領取、（六日專電） 
[蔣主席接見師旅團長]  
　　（南京）蔣現對應召來京之各師、旅團長、每晨分班接見、先詢以部隊概况、地方防務、曁各人經歷、或及其家庭狀况、俟各班接見畢、即齊集大客廳、由蔣訓話大致勉以努力供職、服從中央、肅清叛逆、剿滅盜匪等語、對中央直轄部隊、尤期其忠於職責、保全榮譽、以爲各軍模範、（六日專電） 
　　（南京）蔣六日晚在勵志社宴第五十三師長劉興、旅長顔仁毅等、第五十四師旅長郝夢麟薛毓璸、團長王育德等十餘人、（六日專電） 
[中央建立陸海空軍監獄]  
　　（南京）中央建立陸海空軍監獄看守所、由所長胡逸民、規定漢西門外江東橋空地百餘畝、招標建築、約本年内可告竣、該所看守人員、擬招一百人、組織訓練班、資格以黄埔軍事政治學校畢業者爲合格、訓練期爲三個月、（六日專電） 
[農政會議更攺日期]  
　　（南京）全國農政會議擬擴大、决開會期攺十一月上旬、（六日專電） 
[東省出口糧業聨合會之請願]  
　　（南京）東三省出口糧業聨合會、派代表武向宸來京請願、其請求事項、（一）大豆運銷外洋者、加重出口稅、（二豆油豆餅運銷外洋者、免出口稅、（二）專銷國内之大豆油餅、仍照定章一律納稅、中央交工財两部審查（六日） 
[蔣召遺族學校師生聚餐]  
　　（南京）蔣偕宋美齡、六日晚在勵志社宴客、並召集革命遣族學校敎職員、及學生百餘聚餐、席間有魔術·電影·音樂等遊藝、蔣並向遣族學校學生訓話、以勵志社十信條勗勉遺孤、繼續先烈犧牲精神、努力求學（六日） 
[中央軍校擬繼續招生]  
　　（南京）中央軍校第七期學員年終期滿畢業、敎育長張治中擬繼續招生、收第八期學員五千名、由各軍保送、現任排連長三千五百名、其餘一千五百名、招收高中畢業生、爲入伍生、刻正籌備進行中、（六日專電） 
[第五師奉令調京]  
　　（南京）第五師熊式輝部奉令調京、參加閱兵大典、該師二十五團二十六團全部、由滬出發、二十八團全部、由蘇州出發、六日下午到京、即開往小營駐紥、（六日） 
[楊虎臣謁蔣報告防務]  
　　（南京）楊虎臣六日謁蔣報告防務、及魯省府欠發該部欵項甚多、蔣允電催陳調元速撥、其駐碭山部隊、向南陽開拔、（六日專電） 
[首都各界對俄會議]  
　　（南京）首都各界對俄後援會定七日舉行第八次常會、討論對俄進行方針、又對俄戰費籌募委員會、同時在市黨部召集第三次會議、期於最短期間募集鉅欵、以充戰費、（六日專電） 
[胡漢民夫婦中止遊焦山]  
　　（鎭江）胡漢民夫婦、本定昨日游焦山臨時中止、到鎭者爲傅秉常·李輝光·潘智航及眷屬等二十餘人、宿焦山、明日遊揚、（六日專電） 
[蘇農廳歡迎魯參觀團]  
　　（鎭江）蘇農廳六日午在焦山開會、歡迎山東合作社參觀團、何玉書演說、推行合作事業、須不分主客、共同努力、（六日專電） 
[平市小學先開課]  
　　（北平）敎育局請小學敎員先行上課、一面商攺善待遇辦法、如實在無辦法、再罷不晚、現定明日先行上課、 
[班禪自蒙赴瀋]  
　　（北平）班禪前日由蘇尼特東行、明日可抵伯思齊貝子龐、逕乘張所派汽車赴瀋、擬住一個月再來平轉京、　　（北平）現棍却仲尼楚稱丹增二人在京、巳聲明並非達賴代表、巳赴普陀山諷經云、（六日專電） 
[平報界爲京報請願]  
　　（北平）今天新報因上月二十九登載與京報同樣之電通社稿、官廳補令停刋、平報界公呈行營市府、謂京報所登、係電通社稿、同日且另條刋有汪精衛仍在巴黎、并未回國活動、可見毫無反政府之心跡、請先行解除湯社長潘編輯之監視、並推趙之成·管翼賢·及秦某等見何張、（六日專電） 
[比參議調查敎士被戕案]  
　　（北平）比參議紀佑穆由宜昌附近調查比敎士被戕眞相、巳有所得、向比使報告、又前漢口比總領事畢斯婁到平、將回國、（六日專電） 
[津市長挽留敎局長]  
　　（天津）市長崔廷獻、六日派馮秘書長李土地局長將敎育局長鄧感瀾辭呈退回、並慰留、鄧允七日到局辦公、（六日專電） 
[葛光庭由平回瀋]  
　　（瀋陽）東北派赴山西代表葛光庭、六日晚由平來瀋、 
[瀋陽各機關籌備國慶]  
　　（瀋陽）雙十節東北邊防軍司令長官公署、昨約各機關於上午十時、在省公署大禮堂、舉行慶祝典禮、十二時張司令長官、在北大營閱操、（六日專電） 
[陜農鑛廳組織就緒]  
　　（西安）農鑛廳組織就緒、地點擇定甜水井、定五日開始辦公、（四日專電） 
[隴海路工務局長抵西安]  
　　（西安）隴海路工務馬長凌鴻勛、因視察路綫、帶工程師等八人、昨抵西安、（四日專電） 
[西安學潮漸可結束]  
　　（西安）西安各中校敎職員、二日在女師開代表會、市長蕭振瀛·省指委張守約到場調解、促三號授課、五日内補發七八九月欠薪、學潮或可結束、（三日專電） 
[西安擬續辦工振]  
　　（西安）市長蕭振瀛以西安十餘萬災民、缺衣乏食、秋禾絶望、種麥無期、擬續辦工振、請省振會并國府振災委會、發大宗振糧以資救濟、（三日專電） 
[范石生部調駐鄂西]  
　　（漢口）范石生部由湘南調鄂、駐沙市剿匪、范本人巳抵長沙、日内來漢、（六日專電） 
　　（漢口）駐沙之彭啓彪部移贛、巳準備開拔、范石生部亦即開往接防、（六日專電） 
[徐夏两師會勦股匪]  
　　（漢口）駐襄十一師長陳誠電劉峙、謂竹山谿鄖縣等各地匪共均肅清、餘匪在搜勦中、各地正籌善後、又羅山六山南境、與黄麻交界之白山關、新集新化店匪萬餘、甚猖獗、泌陽以東之馳谷、亦發現大股股匪、由徐源泉夏斗寅两師會勦、徐本人五日親率部抵光山、（六日專電） 
　　（北平）劉峙電何成濬、夏斗寅部、刻在宋埠黄麻商城一帶剿匪、極得力、日奸造謠離間、殊屬荒謬、請代闢之、（六日專電） 
[何健電告擊潰彭匪]  
　　（長沙）何健呈中央、彭德懷匪衆二千犯長壽、巳經擊潰、彭部分五縱隊三大隊、每大隊八十槍、每槍子彈不過五排、（六日專電） 
[點騐消息]  
　　（漢口）新五師點騐完竣後、擬遵令縮編二旅四團、特二砲各一營、（六日專電） 
　　（漢口）一班點委巳赴河口點騐獨四旅、（六日專電） 
　　（福州）林益簡等點騐盧師、頗表滿意、（六日專電） 
　　（天津）第三區點騐委員第五班樊清宇關子東等十二人、六日未刻赴平、轉往太原、與各班委員交換意見、以便向中央報告點騐經過、（六日專電） 
　　（清江浦）國軍編遣委員轄第二區主任孫越、委員江繼承·張綱·陳元紀·費國福等抵浦、（六日專電） 
 
 

Page 9

 
 
國際電訊 
[德故外長行國殯禮]  
　　靈柩移厝國會大議廳 
　　由副議長致最後别辭 
　　各國要人紛紛來德會葬 
　　柏林市街易史名留紀念 
　　國民社五日柏林電德故外長史特萊斯曼博士靈柩、今日舉行國殯禮、由私宅移厝於國會大議廳、沿途觀者如堵牆、現有外交部員常川住守靈前、大議廳廳内全幕黑布、柩之上張一大黑幔、柩前陳列家屬總統政府及國會所奠花圈、其餘各界花圈、則分列柩台之旁、與廳中之花飾連成一片、遠望之有若白花綠葉之海、國會門前亦竪大黑柱數枚、其傍設演說台、將由國會副議長卡道夫致最後告别之祝辭、又總理穆勒亦將在議事廳内、演說死者之德行功業、現德國派駐四隣之大使公使及各國要人、紛紛至德會葬、但澤自由城參議院長薩爾謨、亦親來德京送殯、 
　　國民社五日柏林電德外長史特萊斯曼身故時、法國駐德大使適返巴黎、現正趕回柏林、以便星期日參加喪禮、又國際聨盟秘書長特魯蒙爵士、亦將率大批僚屬、來德送殯、 
　　國民社五日柏林電史特萊斯曼喪中各界贈送花圈之多、致鮮花綠葉供不應求、一時價值飛騰、白蓮花爲值尤昻、柏林花商除飛電各地定購外、復雇飛機往法國南境及意國購運鮮花棕櫚葉月桂葉等來德、又法總理白里安與外交團中所贈花圈、異常精美、當其陳列花商樣窗時、觀者途爲之塞、致需特派車務警察前往照料、始克通行車馬、 
　　國民社五日柏林電柏林市政局巳决定將柏林城心史博士生長之街、攺名爲史特萊斯曼街、以留紀念、 
　　國民社五日柏林電德國國民黨之代表大會、現因總裁史特萊斯萊博士身故、又因執行委員會長考爾慈患病、巳决定展期舉行、 
[英相與胡佛會晤情形]  
　　國民社五日華盛頓電英首相麥唐納携其女公子、於今日下午抵白宮、訪晤胡佛總統夫婦、雙方初次會面、一依國際常禮、禮畢繼以隨意談話、此項談話雖非正式、然極惹大西洋相對两國之注意、麥氏與其女公子由國務卿史汀生陪同於今日下午三時五十八分由紐約抵此、到站恭迓者、有國務副卿柯登氏·總統秘書戈遜氏·及總統之海陸軍副官、下站後即驅車直赴白宮、沿站官方及新聞界手拍快機、鵠候者實繁有徒、均人拍一照而去、抵白宮後、胡氏由其海軍副官隨待、躬迎麥氏於白宮之前階、嗣麥氏由英使好華德氏引導其女公子及好夫人由霍琪司上校前趨、相偕至白宮大客廳、胡氏夫婦起立作賓主相見禮、禮畢趨另一會客廳、由胡氏之夫人主持招待、計全部禮節共費時二十分鐘、胡氏與麥氏覿面、巳爲第二次、两年前胡氏任商部總長時、曾與麥氏在宴席上晤談一次、 
　　又訊、英首相麥氏於侵晨六時即起身、至八時即由副總統寇蒂氏導游全部、並便道訪前總統現任法長之塔孚特氏、並由賓主集立階前、拍一活動影片、由塔氏家出、本擬往訪參院外交委員會主度波拉氏、嗣因波氏正在參院作重要之辯論而不果、即折至國務院訪史汀生氏、會談良久、出後史氏語人云、彼與麥氏巳商妥友誼談判之基礎云、至中午麥氏赴英使署好氏洗塵之宴、至麥氏之女公子、則於清晨由英使夫人及加拿大公使夫人相陪、分别拜會副總統之姊氏史汀生夫人及加拿大公使夫人、白宮今晨佈告、於星期休假日、麥氏將被邀至胡氏山間别墅作客、由要員多人作陪、胡氏與麥氏即可藉此假日、作非正式之談判、麥氏在英使署出後、返至白宮少息即出、向胡氏山間别墅進發、胡氏與麥氏同乘一車、胡氏夫人與麥氏之女公子一車、由衛隊全副武裝扶車護送、 
[意敎皇將召集主敎公會]  
　　國民社五日法迪坎城電現信敎皇將於十一月底或十二月初、召集主敎公會、推舉紅衣主敎數人、遞補缺額、 
[政友會黨首問題之糾紛]  
　　中堅派有擁戴犬養趨勢 
　　定今日開長老會議解决 
　　日聨社六日東京電對黨首問題解决、在重要地位之久原會之助·與山本條太郎間意見一致、决定推戴犬養爲總裁、政友會中堅派之島田·秋田·森等、亦照久原之意見、進行方針、犬養總裁說、似有確定之情形、久原俟望月回京、協議該問題後、將與床次會見、開始擁立犬養之交涉、據床次意響如何、七日開長老會議預定早速解决、 
　　日聨社六日東京電遷宮式年祭巳畢、床次·鈴木望月·水野連袂回京、政友會總裁問題、頓形活動、黨内形勢、犬養床次两說彼此對立、若長此以往、結局難免發生一大糾紛、七日中擬開長老顧問會、首先决定推戴黨首之具體方法、然後睹一两日之形勢如何、更開最高幹部會、以指導黨内大勢、 
[猶太人元旦之戒備]  
　　國民社五日耶路撒冷電英當道戒備奇嚴、以防猶太人新年禮拜之際、阿剌伯人前往干涉、泣墻附近派有大隊警察照料、於猶人禮拜時、禁止阿剌伯人牽引牲畜經過、 
[印人絶食百餘日不死]  
　　現巳照常進食 
　　靜待政府决議 
　　路透社五日拉賀爾電拉賀爾陰謀變更印度治制案之被告、内有四人絶食一百十日、今日巳照常進食、當絶食之際、曾經强迫進滋養品、乃得不死、四犯曾致書報館、謂彼等决計中止絶食、以待政府對於待遇政治犯有最後之决議時、再作計較、按政府近曾决議提出議案、特别規定如被告因自動的行爲、不能到法庭候審、則法庭可缺席裁判、 
[日本新造驅逐艦下水]  
　　電通社六日大阪電在此間藤永田造船所建造中之一等驅逐艦「綾波」、刻巳竣工、昨朝舉行盛大下水典禮云、 
[德國郵政收入加增]  
　　樽節政策巳有成效 
　　國民社五日柏林電頃道當發表郵政年報表示樽節政策、大獲良果、當此百業凋疲之秋、反能增加收入、計郵政收入共二十二萬萬馬克、除開支外、得以二萬三千六百萬馬克撥入國庫、一萬二千萬馬克供攺良擴充之費、 
[蘇俄專使己返巴黎]  
　　對英談判表示滿意 
　　國民社五日巴黎電蘇俄駐法大使杜氏、巳返巴黎、對於在英接洽結果、異常滿意、曾向人云、余深信漢德森與予所訂之協定、必爲英俄两國迅速回復平日外交關係之初步、且彼此俱有利益、 
[日德運動會两日之結果]  
　　日聨社六日東京電日德國際運動會、從昨日起在神宮外苑舉行、第一日之結果、總得點德國三十六、日本三十四、今日舉行第二日比賽、至下午一時許、觀衆雲集約三萬人、秩父宮同妃澄宮朝香宮及其他各殿下、均在正面貴賓席、掘切東京市長德國大使亦在座、本日運動之結果、德國四三·五、日本三七·五、 
[飛機失事两起]  
　　路透社五日都爾電航空委員團之陸軍飛機两架、游意大利與巨哥斯拉夫两國歸來、今日在索此愛附近霧中、互撞墜地两機乘者四人、登時殞命、 
　　國民社五日美加里福尼亞州里佛賽電今日此間有陸軍飛機两架、在空互撞、同時下墜於田畝間、死一人、其餘均得離機、持救命傘下躍、安落平地、 
[公電]  
　　南京來電上海申報館轉各報館均鑒、頃接敝師參謀處電稱、茲有海州著匪周某、勾結本師編餘婁營叛變、查周匪槍約數十支、婁營亦拐走槍數十支、向桃林鎭地方一帶竄逃、刻正派隊嚴密進勦中等語、除呈報蔣總司令外、深恐遠道傅聞失實、特此電聞、即希鑒察、第四十九師駐京軍事代表申鴻昇叩支、 
要聞 
[張學良續報邊情電]  
　　外交部長王正廷連日接到東北邊防司令長官張學良來電甚多、日昨復接到上月二十八日代電两通、報告吉黑两省邊情、茲探錄原電如下、 
　　儉電一據報告、吉江两省邊境敵情如下、（一）據護路軍司令部效申電稱、據滿洲里梁司令銑亥電稱、銑晚由阿巴該圖來敵步兵約五百餘名、刻尙未退、（二）據護路軍司令部效酉電稱、據梁司令葉電稱、職部捕獲俄偵探華人王岳一名、供稱在大烏力俄軍七十五號隊及冷伯金子警察公所、充偵探、到滿站偵察中國兵力多少、當來華時、係俄兵送出、回俄時有二種暗號、一係手式、一係記號、迨到俄境時、卡兵端槍相對、偵探即將右臂向上直舉、擺手數次、將身蹲下、旋即立起、左臂同時上舉作圈形、两手心向下、卡兵一見、即知偵探回來、隨時領見官長、又另作一樣手式、先將右臂上舉、再將左臂上舉、作一圈形、然後左臂放下、向左倒在地上、右臂上舉、手心向外、官長令起立後騐看記號、即時放行、此記號係以大小一個銅字爲之、大銅字一面有一俄人雙手向右持斧一把、一面有俄文字、是與大烏力軍隊騐看證、小銅字两面均係俄文字、是與波力金子軍隊騐看證、又華人在波力金子充俄偵探者、尙有王臻四及趙尙義等二人、（三）據吉林省政府報稱、密山縣於本月巧皓日俄飛機來縣城飛繞數次、並在半截河東、將四團迫擊砲連乘馬擊斃两匹、受傷一匹、（四）據江萬副司令官巧電稱、據黑河巴旅長洽電稱、據赴俄阿穆爾省調查近日情况如下、一、阿穆爾省、計有步騎砲兵約二千餘人、預備兵三千餘人、並有飛機两架、二、阿省計有野砲八門、山砲十餘門、機關槍二十架、野砲兵陣地、在西山彈藥庫北端、配置两門、正面公園樹木下二門、黄河口二門、後方高地二門、其山砲機槍均隨軍隊外出、無一定陣地、三、本月文日由奠斯科開到兵車一列、載步機砲各種兵共計二千餘人、在白人各了末站停止、或開五站阿省尙無一定、四、阿省西山彈藥庫周圍、掘挖戰壕、並設置地雷甚多、在我黑河對岸沿江亦挖有戰壕、五、米海依爾其七拉果斯克屯鐵路大橋、在我白石摺子對岸、駐有重兵護守、因該橋極爲重要、如經破壞、則五站等處前方軍隊歸路絶斷、六華人有登雲（寛城子籍）張奎五（永平籍）受戈培烏支部之命、成便衣隊三百餘名、此項華人、多數在黨、餘均無業游民等情、除飭嚴密防範、繼續探報外、謹電率聞、東北邊防軍司令長官張學良儉印、 
　　儉電二據報吉江两省邊境敵情如下、（一）據路警處哿代電、據報海拉爾一百二十五俄里伊爾達賴地方、駐有哈力哈赤蒙騎兵一旅、歸蘇聨軍官指揮、阿巴該圖蓋拉司圖干達缶杜尼索克德錫包一帶、沿阿爾公河、駐蘇俄步兵一師、吳拉力有騎兵一師、均附帶重砲、有窺視札蘭諾爾之勢、此干站俄軍、備有輕便臨時架橋材料、以便渡河、又聞蘇俄軍隊不久有攻滿洲里之意、（二）據護路軍總司令部箇電稱、哿晚由阿巴該圖來汽車四輛、有俄軍官八九九名、向我陣地前視、查敵軍陣地内守兵、每次步兵三百餘名、晝夜輪流換班、（三）據江萬副司令官巧代電稱、據黑河巴旅長删二電稱、一、距黑河上游三十五里臥牛河對岸敵人約三十餘名、俄華各半、現在江邊接成木排、上覆木板、似有架設浮橋模樣、現正繼續穿接中、二、該處江面寛約一千二三百米達、两岸皆平坦、容易登岸、三、該木排在彼岸、距一萬諾夫俄屯僅二華里、駐俄騎兵百餘名、每晚在处岸梭巡、見我岸有人、即行射擊、四、據江省政府銑代電稱、八月銑日呼瑪縣從上游來俄砲艦一隻、載六七十人、砲八門、停縣江沿、用機關槍向水掃射、意在挑戰、因彼未登岸、未便還擊、移時駛去、（五）據萬副司令官嘯代電稱、據黑河巴旅長篠電稱、一、北岸赤軍所招之華韓人、在北山後演試抛擲炸彈、聞巳選妥二百餘人、每人給手溜彈四五枚、共四十一組、每組二俄人率領、皆著破爛便服、以避難形狀、來華岸攻擾、二、博赤瓦子瓦嘠車站、眞日運來騎兵两聨隊、約四百餘人、帶機關槍四架、單馬雙輪彈藥車四十輛、陸路西南行二百華里、依萬諾夫屯東北隅露宿、三、博赤瓦子嘠瓦車站屯集各種兵約五千餘名、待命出發、（六）據吉張副司令官馬電稱、虎林縣冬日俄砲艦駛停街北數里、向東山發射二十餘砲、機關槍射擊數次、電綫被割、現未修復等情、除飭嚴密防範、繼續探報外、謹此電陳、東北邊防軍司令長官張學良儉印、 
[哈埠對俄損失調查會成立]  
　　我方損失約計在一千八百萬以上 
　　十月一日瀋陽通信、日前特區長官張景惠、中東鐵路督辦呂榮寰、電請東北政務委員會、略謂中俄問題發生以後、俄方肆其野心、實行侵略、陳師壓境、恐嚇示威、佔我城池、刦我民衆、扣我商船、毁我鐵路、焚燒房舍、搶奪錢糧、月餘以來、我方官民所受損失、不可數計、亟應先事調查、以爲他日正式交涉準備、請於三省特區各組織華方損失調查委員會、派員分頭調查、彚報鈞會核辦、張學良接電、與政委會各委員一度洽商後、當即復 
 
 

Page 10

 
 
中華民國十八年十月七日（申報第三張）星期二（十） 
電、　所擬於三省特區各組織華方損失調查委員會等情、應准照辦、並候令吉林两省遵照設立、共策進行、但用欵須從節省、最好以現有人員兼充、一人矣組織成立、應即具報備查云云、聞特區長官公署、以調查華方損失、關於中俄交涉、殊屬重要、應即遵電迅將調查委員會成立、附設長官公署、擬定簡章、呈報施行、至調查事宜、則由軍政鐵路以及商學各界分别確切查明、報由長官公署彚轉、當通令各機關團體遵照辦理、現特區長官張景惠、中東鐵路督辦呂榮寰巳有電報到省、陳述調查會巳組織成立、正副會長由張呂二人兼任、會中一切人員、均由各機關各法團及商會人員兼充、近正着手調查赤俄侵擾、華方損失一切數目、總數約在一千八百萬以上、附錄該會組織簡章如下、（第一條）本會遵奉東北政務委員會電令成立、專爲調查此次蘇俄侵擾我方邊境各處官民所受損失、以爲將來交涉之根據、務以詳明確實爲主旨、（第二條）本會定名爲東省特别區俄案華方損失調查委員會、（第三條）本會會址設在本區行政長官公署（第四條）本會委員以下列各機關首領兼充之、一行政長官、一鐵路督辦、一護路軍總司令部參謀長、一濱江警備司令、一行政長官公署政務廳長、一行政長官公署秘書長、一行政長官公署首席參議、一督辦公署參贊、一特警管理處長、一市政管理局長、一敎育廳長、一地畝局長、一哈爾濱市政籌備處長、一鐵路局長、一路警處長、一哈爾濱總商會長、一濱江商會長、一電報局長、一電話局長、一航務局及航務公會、一看守所所長、一江防艦隊部、一護路軍軍法處、一警察管理處長兼辦待遣所事宜賈、一臨時警備隊大隊長于、（第五條）本會即以行政長官爲委員長、鐵路督辦爲副委員長、其餘各機關首領、均爲委員、（第六條）本會辦事應分下列四組、一調查組、一文書組、一審核組、一繙譯組、（第七條）職掌、調查組掌管實地調查上次被蘇聨所侵害各地方公私損失詳細數目、搜集確實材料報告事項、文書組掌管撰擬函報文電、繕寫卷宗、及編輯事項、審核組掌管審核調查所得之損失數目、及搜集之材料審定及覆查事項、繙譯組掌管一切繙譯各國文字及國外各報登載宣傅事項、（第八條）各組設組長一員、綜理全組事務、以行政長官公署各科長兼充之、各組設組員二人、以行政長官公署各科現職人員兼充之、如事務過繁時、得派臨時助理員及雇員、至應行調查事件、由市政敎育特警路警路局航務地畝商會電局各機關指派人員、分投調查、（第九條）調查項目、公家損失及人民損失、均應分别動産及不動産两類、並人口之傷亡、營業之抄掠等、均應實地調查、設法搜集證據、其關於焚燬砲火破壞痕跡、尤應拍照像片、以照翔實、而免湮沒、（第十條（調查所得損失數目、事實證據、均應隨時編造表册、繪具詳圖、拍照相片、逕呈本會審核確定、彚總呈報、（第十一條）本會必需經費、如添員助理、及郵電各費消耗等品、均應撙節開支、實報實銷、（第十二條）本簡章於呈准之日施行、如有未盡事宜、得隨時提議修正之、 
[立法院通過两公債條例]  
　　遼寗金融公債及京市建設公債 
遼寗省政府因整理奉票、擬發行公債二千萬元、南京特别市政府因建設自來水及平民住房、擬發行公債三百萬元、先後擬就公債條例、及還本付息表、呈由國民政府交立法院審議、經該院昨日（五日）第五十二次會議、修正通過、茲探錄該两條例如次 
　　遼寗省整理金融公債條例（第一條）本公債定名爲民國十八年遼省整理金融公債、（第二條）本公債定額爲國幣二千萬元、專作整理本省奉票之用、（第三條）本公債每國幣一元核收奉大洋票五十元、（第四條）本公債年息定爲八厘、按票面十足發行、但在發行後两個月以内繳欵者、得按照票面九八發行、即每百元實收九十八元、（第五條）本公債每年付息两次、以四月十五日及十月十五日行之、（第六條）本公債自民國十九年四月起用抽籤法分年償還、每年抽籤两次、每次抽還總額二十五分之一、計八十萬元、至民國三十一年四月十五日止、本息全數償清、但基金充裕時、得分期提前償還前項抽籤、定於每年四月一日及十月一日舉行、即於各該月十五日爲開始付欵之期、每次抽籤時、由財政部審計部派員監視、（第七條）本公債應付本息、由省政府向中央政府借撥本省内捲菸統稅收入全數爲擔保品、組織基金保管委員會、負負保管、並照還本付息表所載數目、按期辦理、前項基金保管委員會、以省政府商會銀行公會各派代表二人、審計機關捲菸統稅局錢業公會各派代表一人組織之、其章程另定之、（第八條）本公債債票、定爲萬元千元百元十元五元五種、均爲無記名式、（第九條）本公債定於民國十八年十月十五日發行、（第十條）本公債債票、得隨意買賣抵押、凡公務上須繳納保證金時、得作爲擔保品、並得爲銀行之保證準備金、（第十一條）對於本公債債票如有僞造及毁損信用等情、由司法機關依法懲辦、（第十二條）本條例自公布之日施行 
　　南京市特種建設公債條例（第一條）南京特别市市政府爲興辦首都自來水工程及建築市民住宅之用、特募集公債定名爲民國十八年南京特别市特種建設公債、（第二條）本公債定額爲三百萬元以二百萬元興辦自來水工程、以一百萬元建築市民住宅、不得移作别用、（第三條）本公債年息、定爲八厘、（第四條）本公債以本市車捐及市産收入、爲還本付息基金由財政局依照還本付息表、按月如數撥足、專欵存儲、以備照付、（第五條）本公債每年付息两次、以六月末日及十二月末日爲付息之期、（第六條）本公債自民國二十年起、分十年還清、每年於六月及十二月末日各抽籖還本十五萬元、至民國二十九年十二月末日全數還清、但市財政充裕時、得提前縮短償還期限、（第七條）本公債之用途及基金、應組織監督用途委員會、及基金保管委員會、監督保管之、前項委員會組織規程、另定之、（第八條）本公債票面、定爲千元百元十元五元四種、爲無記名式、（第九條）本公債之最低發行價格、定爲百分之九十八、（第十條）本公債以十八年十月起至十二月止、爲發行期間、在此期間内應募者、一律預扣十八年十二月以前之利息、均自交欵日計算、（第十一條）本公債得隨意買賣抵押、及作本市市民銀行之保證準備金、各機關公務上之保證金或擔保品、到期本息票並得爲本市納稅之用、（第十二條）本公債之還本付息、由基金保管委員會指定之銀行及本公債經理處經理之（第十三條）本公債每屆抽籖時、及還本付息前、由審計部財政部及南京商會各派一人、蒞塲監視、並稽核本息基金與賬簿、本公債抽籖時、持票人及市民均得自由參觀、（第十四條）對本公債債票有損毁信用或僞造行爲者、送交法院依法治罪、（第十五條）本公債由市政府財政局發行、其細則另訂之、（第十六條）本條例自公布之日施行、 
[國府公布區自治施行法]  
　　區自治施行法、巳經國民政府三日明令公布、全文共六十七條、茲照錄如下、 
　　第一章總綱（第一條）本法根據縣組織法第三十九條制定之、其施行期間、以縣自治完成之日爲限、（第二條）區之分劃及編成、依縣組織法第六條之規定、並冠以第一第二等次序、（第三條）依縣組織法第八條之規定、劃定區之區域、由省政府派員恊助縣政府辦理、變更區域時、由縣政府召集有關係之區長會議、繪圖列說呈核、（第四條）凡二區上有共同利益之事項、得訂立公約、聨合辦理之、前項公約之訂立及解除、在區長民選前、由關係各區區長提交區務會議决議、在區長民選時、由關係各區區長提交區民大會决議、（第五條）經鄉公所或鎭公所登記爲鄉鎭公民者、即爲區公民、有出席區民大會·及行使選舉罷免創制複决之權、（第六條）區公民年滿二十五歲、具有左列資格之一者、得爲區長及區監察委員之候選人、（一）候選公務員考試·或普通試高等考試及格者、（二）曾任中國民黨區黨部執監委員·或各上級黨部重要職員滿一年者、（三）曾在國民政府統屬之機關任委任官一年·或荐任官以上者、（四）曾任小學以上敎職員·或在中學以上畢業者、（五）經自治訓練及格者、（六）曾辦地方公益事務、著有成績、經縣政府呈請省政府核定者、（七）曾任鄉長副鄉長鎭長副鎭長·或鄉鎭監察委員一年以上者、有鄉鎭自治施行法第十一條第二項各欵情事之一者、雖具前項資格、仍應停止當選、（第七條）受國籍法第九條之限制、尙未解除者、不得爲前條之候選人、（第八條）第六條之候選人、由區公所隨時調查登記、並於每屆選舉前三個月造具候選人表册、呈報縣政府、經縣政府核定後、即行公布、其公布時期、不得遲於選舉前一個月、候選人表册應分别載明候選人九殒年齡住所、及登記爲鄉鎭公民之時期、並將其合於第六條第一項之一欵或數欵資格、具體載明、（第九條）在區長民選前、區長之委任及罷免、依縣組織法第三十三條第三十四條之規定、但區長確有違法失職之事實、縣政府不呈請罷免者、得由該區過半數鄉鎭長簽名、召集鄉長鎭長會議、互推一人爲主席、經議决後、得由各鄉鎭公所聨呈縣政府及省政府、陳述必須罷免之理由、（第十條）在區長民選時、區長之選任及罷免、依縣組織法第二十九條第三十條之規定、（第十一條）區務會議之組織及會議、依縣組織法第三十七條之規定、前項會議、應通知區監察委員列席、（第十二條）依縣組織法第三十一條之規定、區監察委員爲五人或七人、其第一次名額、由區務會議决定之、以後由前一次之區民大會决定之、（第十三條）條監察委員會之候補監察委員、準用鄉鎭自治施行法第十七條之規定、（第十四條）區監察委員違法失職時、由區民大會依法定程序罷免之、（第十五條）區長之俸給、在委任時由縣政府呈請省政府核定之、在民選時由縣政府根據區民大會之决議、呈請省政府核定之、區監察委員爲無給職、但因情形之必要、得支辦公費、由縣政府根據區民大會之决議、呈請省政府核定之、 
　　第二章區民大會（第十六條）區民大會依縣組織法第三十二條之規定、於内政部核准區長民選後、由區長召集之、（第十七條）區民大會之職權如左、（一）行使選舉權罷免權創制權複决權、（二）制定或修正區自治公約、（三）審核預算决算、（四）審議縣政府交議事項、（五）審議區公所或區務會議交議事項、（六）審議所屬各鄉鎭公所或區公民提議事項、（第十八條）區民大會、以到會區公民過半數之同意决定之、（第十九條）區民大會開會、得分爲若干會場、其第一次由區務會議决定之、以後由前一次之區民大會决定之、前項區民大會之分場開會、應同日舉行、其各會場主席、由到會區公民推定之、各會場應於每案詳記並宣布可决否决之人數或票數、再由各會場主席集合區公所核算總數、定其决議或當選、（第二十條）區民大會開會或分場開會、得開預備會、整理或修正議案、（第二十一條）區民大會由區長召集之、每年開會一次、於區長滿任一個月前舉行、如特别事件、或區公民十分以上之要求時、應召集臨時會、前項臨時會、關於區長本身事件、應由區監察委員會召集之、關於區監察委員本身事件、區長延不召集者、應由過半數之鄉鎭公所聨名召集之、（第二十二條）區民大會開會期間、不得過六日、（第二十三條）區民大會會議通則、另定之、（第二十四條）區民大會鈐記、由省政府頒給之、（未完） 
[交易所法巳公布（續）]  
　　第六章監督（第四十一條）交易所之行爲有違背法令、或妨害公益、或擾亂公安時、工商部得執行左列之處分、（一）解散交易所、（二）停止交易所營業、（三）停止或禁止交易所一部份營業、（四）令職員退職、（五）停止經紀人或會員之營業、或予除名（第四十二條）工商部認爲必要時、得派員檢查交易所之業務簿據財産、及其他物件、以及經紀人或會員之簿據、交易所職員經紀人或會員、對於前項檢查、有提供物件答覆質問之義務、（第四十三條）工商部認爲必要時、得令交易所修攺章程、或停止禁止取消其决議案及處分、（第四十四條）交易所在存立年限内、自行解散時、應呈報工商部核准、 
　　第七章罰則（第四十五條）違背第二十六條之規定者、處一萬元以下之罰鍰、（第四十六條）違背第十五條或第十六條之規定者、處五千元以下之罰鍰、（第四十七條）交易所之職員或鑑定員、關於其職務、有收受要求或約定賄賂者、處三年以下之徒刑、或一萬元以下之罰金、因而爲不正當之行爲、或不爲相當之行爲者、加重本刑二分之一、前項收受之賄賂沒收之、若賄賂之全部或一部、不能沒收時、追繳其價額、（第四十八條）有左列各欵行爲之一者、處一年以下之徒刑、或三千元以下之罰金（一）對於交易所之職員或鑑定員、給付贈與或約定賄賂者（二）僞造交易所之公定市價、而公告之者、（三）意圖公告及散布、而造作記載虚僞市價之文書或散布之者、（四）未經核准註册而設立交易所者、或違背第三十九條之規定者、犯前項第一欵之罪、而自首者、得免除或減輕其刑罰、（第四十九條）意圖變動交易所之市價、而散布流言、或行使詭計、或施暴行、或加脅迫者、處二年以下之徒刑、或六千元以下之罰金、（第五十條）在交易所以外、照交易所之市價、專計贏虧、空盤買賣者、處一年以下之徒刑、或三千元以下之罰金、（第五十一條）經紀人或會員之同居親屬或雇員、如違背第十六條之規定、應比照第四十六條處罰、該經紀人或會員亦不得藉口於非本人指使、而免其處罰、其罰則與第四十六條同、（第五十二條）本法之罰則、如在法人、適用於爲其行爲之董事理事·其他執行業務之職員、 
　　第八章附則（第五十三條）交易所課稅法、另定之、（第五十四條）關於交易所之資本金額、營業保證金公積金等、由工商部以部令定之、（第五十五條）本法施行時現存之交易所、如在同一區域内、有同種營業者二所以上時、應自本法施行之日起、三年以内合併、不依前項規定合併者、統以本法施行後滿三年爲限、限滿解散、不得續展、（第五十六條）本法施行時現在營業中之經紀人、按其營業種類、認爲巳照本法取得交易所經紀人之核准、（第五十七條）本法施行細則、由工商部定之、（第五十八條）本法施行日期、以人郚令定之（完） 
[西湖博覽會之財政宣傅日]  
　　浙江財政廳爲公布財政狀况起見、今日（六日）在西湖博覧會舉行財政宣傅大會、上午用汽車游行全市、散發標語宣言、下午一時半、在博覽會大禮堂開宣傅大會、到建設廳長程振鈞·財務人員養成所所長魏頌唐·電政管理局長何朝宗·杭縣縣長潘忠甲·及各界民衆約五千人、財政廳長錢永銘因事未到、由廳内各科長秘書組織主席團、代理主持、秘書蔣元新主席、開會後、即由蔣元新報告浙江財政最近之概况、舉行宣傅運動之意義、及人民對國家應盡之義務等等、次魏頌唐及潘忠甲俱有關於財政上之意見發表、中間佐以游藝、如歌舞國樂崑曲古琴等、晚間復在第一電影場演奏鐃樂黨化歌劇、頗極一時之盛、 
[浙省最近匪警與防務]  
　　杭州通信、閩匪何金標日前率衆、竄入龍泉縣境、並圖擾慶元、省政府保安處據報後、經飛飭保安隊一四两團前往進勦、昨（六日）巳據四團三營吳仁涵營長電省、謂匪衆先聞包抄之訊、未敢向慶元方面進發、經派隊痛勦、巳向壽寗方面逃竄、龍慶两邑、巳無匪踪、現正辦　善後、惟被擄縣長黨員、尙無下落、故仍飭部壽寗縣大黍方面追勦、是龍泉閘匪、巳無問題、但浙東鄞奉两縣之大嵐山與獅子口两要隘、近又發現土匪蠢動、經省府分别派隊勦辦、而保安處復以第三團須調省訓練、而兼負湖屬勦匪責任之陸軍十七旅三十五團、亦奉命調皖、特將駐杭之第二團三營開湖、並擬再調四團之一部同往塡防、將來湖屬勦匪指揮責任、將由團長兼任、至駐鎭海之第六團、同時亦移防大嵐山、師子口防務、則由第六團之一二两營開往塡駐、（十月六日） 
[劉文島返漢後之談話]  
　　何鍵表示不放張部一卒過湘 
　　長沙軍事會議决定圍勦計劃 
　　漢口通信、劉文島文長上月在京、奉蔣主席命、遄赴湖南與何鍵會唔、面授堵截張發奎部機宜、劉氏奉令後、即於二十六日由京乘漢口號飛機西駛、約三小時即抵漢臯、劉氏在市政府將緊要事務處置完畢、翌日（二十七）即乘原機赴湘、原定二十九日返漢、因在湘躭擱、延至本月一日晚、始由長沙乘特别快車返鄂、二日早到達武昌車站、當即渡江至市政府、愚以劉氏新自湘來、必有眞確消息、供時局上之參考、因前往謁見、黨承告以在湘接洽情形、茲記談話要點如次、『余於上月二十七日午、由漢赴長沙、當晤何主席、轉達蔣主席所授堵擊張部各點、何主席告余謂、劉建緒周斕吳尙三部皆巳集中目的地、三面圍擊張部、此次張部叛變、旣違黨紀、復擾湘省安寗、爲黨爲湘、皆應極力堵截、不放張部一兵一卒逃出湘境云云、余聆何主席語後、遂於次日赴寳慶晤周師長斕、並邀同各將領入省、詳議堵擊計畫、各將領於二十八日先後入省、遂於即晚開會、决定軍事方略、二十九日晨各將領復趕赴防地、堵擊追剿、除吳尙李韞珩李抱氷在常德等處最前線外、第一警備司令陳渠珍集結大部於辰州、第二警備司令陳漢章集結大部於淑浦辰谿、八師師長周斕集結大部於寳慶武岡、第三警備司令陳光中集結大部於新寗、十九師長劉建緒結集大部於衡永、此外則許克祥部方集中新桂、范石生部復奉調株州、防備之密、蓋無以逾此矣、至張之殘部、截至余由長返漢時、存留者聞僅三分之一、分竄桃源桑植等處、張本人亦竄至桃源、其餘三分之二巳潰不成軍、余因有市府要公、遂辭何主席返漢、一切情形、到漢後巳電呈蔣主席矣、」、（十月三日） 
[羅霖部克復竹山竹谿]  
　　漢口通信、鄂北地域遼闊、縱横千里、北與豫境毘連、西與川陜接壤、土匪潰兵、時相騷擾、自設立第四綏靖區辦事處後、主任羅霖勦豫匪、逐羅權、滅刀會、繳潰兵械、努力數月、地面賴以粗安、方擬大舉肅清两竹餘孽、藉竟綏靖之功、詎大股川匪閻德威王三春楊明等、率衆萬人、乘機竊發、紛竄竹山竹谿两縣、並於上月十九日攻陷竹山縣城、同時陜西駐紥白河之乜棠師竟以剿匪爲名、引兵侵入竹谿縣、經羅主任督率所部、奮勇進剿、先後克復两竹、擊潰匪軍、鄂北各地危而復案茲紀經過情形如次、行旬　川匪僅有四營、在川變後、攺爲四團、後經某軍收編縮爲一團、該匪以未遂所欲、復叛走川陜鄂交界之鎭坪、内有黄馬褂隊黑殺隊紅殺隊等、號稱四旅、其僞總事令爲閻德威、僞旅長王三春楊明陳定安、僞參謀長楊澤民、初竄竹谿時、有衆約五千、槍二千、及竄竹山、以刦土相號召、鄉民及匪盜爭附之、遂驟增至萬餘人、槍亦達三千上下、其竄竹谿之南區時、竹谿秦縣長即派衛隊營一三两連出發、協同團隊兜剿、初戰頗利、嗣因匪衆過多、勢莫能禦、當陣亡鄒連長及士兵二十餘名、丁連長亦受重傷、乃退保雙竹園、扼要防堵、一面飛報羅霖、請兵援救、羅氏據報、立派易秉乾團王營、前往剿辦、川匪自知不敵、且聞蜀同運有大批煙士、將過竹山、乃變更計劃、於十九日東竄竹山、時竹山縣城僅駐易部第六連及保衛團、勢單力薄、因以失陷、該縣王縣長及六連張連長保衛團總等、冒險渡河、暫駐縣東三十里之傅家坪、旋張連長扼守距縣二十五里之塘灣、並分駐團兵於七里堡紙坊溝等處、嚴爲戒備、時羅霖巳得訊、即令王營繞道竹山北區之欽谷河街、與鄖陽胡團聨絡會剿、並令駐防孟家樓之譚營、保康之劉營、同往救援、統歸易團長秉乾指揮、以一事權、易團長行抵下店、又得警報、謂匪衆以一部侵犯竹谿、一部進犯房縣、遂令劉團附領兵駐得勝嶺待命、本人則戰騎回房扼要守禦、並出奇兵將匪擊潰、乃陜邊駐軍不知何故、乘鄂軍剿匪之際、進兵竹谿、經易團長用計誘攻、竟獲大勝、生擒潰兵百餘名、部隊全數繳械、前赴竹山剿匪之部隊、亦與匪以重創、將竹山縣城克復、两竹全境遂告乂安羅主任霖本月二日特電編遣主任劉峙、報告收復竹山情形如下、（一）頃據均縣胡團長電話報稱、竹山之匪巳被我擊潰、向西北方竄走、（二）職旅易團及援兵一營、集中於黄連樹及霍山附近、感晨以一小部布譜河右岸、浮山至庸山之線、向竹城之匪進攻、並率主力由頭塘浦渡河向走馬岡共茶官嶺龍背山一帶之匪進剿、匪據險頑抗、經我軍奮勇猛進、始向益水潰逃、遂於午後一時收復竹山城、是役擊斃匪徒頗多、職羅霖叩冬印、此外又電省府及編遣處、報告解决陜西潰兵經過、昨省府主席方本仁編遣主任劉峙、巳電令嘉慰矣、（十月四日） 
[青島各界拒用日鈔]  
　　青島通信、本市日本正金銀行憑其經濟上優越之勢力、操縱青市金融、由來巳久、上月中央銀行來青創設分、發行鈔票行、流通市面、不意正金銀行竟拒絶中央鈔票不收、并造作種種謠言、民衆方面聞此消息、莫不一致憤慨、乃於上月二十九日議决商號市民及各徵收機關、一律拒用該行鈔票、以示抵制、連日來凡持有正金鈔票者、莫不爭往兌現、該行門前人山人海、擁擠累常、計第一日兌四萬餘元、第二日兌七萬元、第三日兌十七萬元、數目日有激增、十月二日爲日本國慶紀念日、該行因擠兌者太多、故亦照常兌現、以示鎭靜、現在市面交易、巳罕見該行鈔票、據我方調查、正金銀行在青島發行鈔票八百萬元、自擠兌事件發生後、該行大起恐慌、一方向中央銀行及各界疏通、願無條件彼此收受鈔票、一方廉價出賣滬港匯票、以吸收現金、應付門市、并在日報鼓吹、謂正金銀行準備金有現欵九百萬元、付兌之數不啻九牛一毛、冀藉日報宣傅之術、减少擠兌人數、嗣見擠兌者仍極擁擠、中央銀行又不受其疏通、乃擬定以出售匯票之所得、收買中交两行鈔票、使人持往中交兌現、以移轉市民目標、該行亦可借以减輕、惟中交两行巳籌有應付辦法、該行伎倆恐亦無可施展也、（十月四日） 
 
 

Page 11

 
 
要聞二 
[張繼東游之印象]  
　　日外相表示願訂互不侵略條約 
　　滿洲問題爲中日親善不治之症 
　　過朝鮮時所得朝鮮名士之妙答 
　　二日津訊、國府委員張繼赴日漫遊、前日歸抵瀋陽、當晚離瀋、昨日下午三時五十分到天津東站、原車赴北平、據張氏在車中所談此次赴日考察情形、大略如下、張謂「此次在日見人甚多、日本朝野各黨要人、及實業界新聞界、得交換竟見者不少、惟俱係以個人資格、自由談話、日本一般人大抵俱表示經濟提携之希望、余（張自稱）輒告以此亦中國所同情、但欲達此目的、必須對不平等條約有所攺革、領事裁判權應廢止、政治上成立平等相互之關係、則經濟提携自無問題、日本實業界人見面、輒問中國爲何抵貨、而主張將政治問題與經濟問題分開、余告以現在政治即經濟、經濟即政治、二者不能分開、日人對余言亦無以難之也、」記者因詢最近東報所載南京電稱、張氏有電致政府、報告日本幣原外相有四項表示、其中一項爲贊成中日訂立互不侵略條約之說、是否可靠、張謂「確有其事、此乃初到東京時幣原氏所談、曾報告政府、計幣原氏表示四項、（一）對領事裁判權問題、謂日本總當較英美等國尙有進一步同情之表示、按當談話時、正英美覆牒初到中國之時、（二）爲使中國國民泯除欵慮之計、願與中國訂立一種互不侵略之條約、（三）對中俄之爭、希望早日平和解决、日本决不有乘機取利之行動、惟附言滿洲等處、人甚龐雜、萬一有何個人的糾紛、望勿視爲日本國家的行動四）對滿洲維持現狀云云、幣原氏述及滿洲問題時、特表示其困難、謂歷史關係、成現在局面、非一内閣政策的問題、不過所可聲明者、現内閣之方針、决不採圖謀變更東三省政局之行動、觀其言外之意蓋以表示其與他内閣不同也、綜合研究、現閣較穩健、不至如田中内閣之胡閙、然國民須知中日間最重大問題、便係關於東三省者、日人一般亦常謂滿洲問題爲中日親善之癌、（病名、西醫稱爲不治之症者也）、蓋歸根結底、必說到滿蒙、故爲最後之難關耳、至對於中國政局之觀察、大多數人尙係盼望中國和平者、惟有傅統的一部分特殊勢力、仍不免幸災樂禍之心、 
　　記者與張談及田中逝世之事、張謂在東時曾見田中、曾問以皇姑屯事件、眞相如何、田中謂並非彼之意思、而不諱言其爲何國人所爲、並云、對此事異常苦痛、内閣辭職、即係爲此事引咎、田中說話甚爽快、並不抵賴、現在蓋棺論定、不妨表而出之、又云、犬養毅氏繼任政友會總裁事、在東時巳有所聞、但係擬以犬養氏任「暫定」總裁、而犬養本人之表示、要做便做、何來「暫定」之名、大抵如推戴其爲正式總裁、當可擔任、而犬養氏爲理解中國之人、吾人固樂聞其爲政友會之領袖也、張又謂、大衆黨勢力甚大、對華甚有同情、法國白里安歐洲經濟聨盟之說旣出、大衆黨人與余談、尤望中日經濟提携之成立、 
　　張歸途曾遊朝鮮、在京城平壤、少作勾留、據張氏稱、此爲生平第一次、故甚有興趣、朝鮮名士、晤見不少、其第一語相問者、皆爲「對於朝鮮之感想如何」、余實苦於置答、只能說「看見物質文明狠發達」、而答語殊妙、且皆一致、則云「不錯、狠發達、但不是朝鮮人的」、余聞此語、亦不便再有所置詞矣、又朝鮮人有一致之談話、則關於在東三省韓僑事、謂受中國壓迫、余爲剖辨眞相、彼等亦尙諒解、要之此游所感觸者、以爲國民對朝鮮及朝鮮人皆有不可忽視者在也、談至此車巳至新站、記者遂握别下車、張氏又云、到平稍休憩後、將有太原之行、大抵歸京之期在一星期以後云、 
[鄂警備部組織勦匪游擊隊]  
　　漢口通信、鄂屬匪患、縱未肅清、鄂西鄂北、則神匪股匪逞其兇、鄂東鄂南、則土匪共匪肆其虐、伏莽遍地、民不安居、雖經綏靖部隊、及警備司令部、分區兜勦、然當軍隊開拔之際、匪共每多事前探悉、相率逃竄、迨軍隊去後、又復捲士重來、軍隊旣疲於奔命人民更苦於徭役、湖北省政府、爲應事實上之需要、特於第三十次政務會議、提出討論、當經决議、令由警備司令部、組織游擊隊、均著便衣、携槍出巡各屬、遇有匪共、即就地勦辦、警備司令夏斗寅奉令後、即着手編制、準本月内成立、先巡視匪共最多之黄安麻城两縣、然後再輪往他處、至該隊勦辦匪共暫行條例、省府昨巳公布矣、 
地方通信 
[松江]  
　　各界舉行拒毒運動縣政府奉令舉行拒毒運動、定六七两日舉行今日（六日）上午九時、縣黨部縣政府以下各局各團體、及各學校全體、整隊齊集公共體育塲、連民衆參加者數達萬人、振鈴開會、縣長金慶章主席行禮如儀、宣佈拒毒要旨、與本縣嚴厲禁烟之經過、次縣黨部常務張傑才、省中校長彭塑百等、相繼演說、禮成、各校學生依次集隊、出發游行、至正午始各回校、下午由各校自行組織演講團、分組出發、赴各熱鬧處所演講、市上拒毒標語與圖畫、五色繽紛、張貼殆遍、明日在體育塲表演游藝、兾喚起民衆覺悟、 
　　救火會演龍救火聨合會定六日召集城廂各段洋龍、在西外菜花涇　塲比賽高射、由該會推請名譽會沈俟夫瘙靜岸副會長湯成美爲評判主任、各段主任爲助理、參加共十六段龍、依次挨試、試畢各給奬憑、另立操演成績表、存救火聨合會考查、演畢、巳下午四時、始集隊在西大街游行一週、各歸龍所而散、 
[無錫]  
　　各區自治經費商榷會議本邑自治區公所成立、巳屆一月有半、而各區自治經費、尙未確定、最近孫縣長接奉民財两廳會令、飭即設法籌集、以利進行、五日縣政府召集十七自治實習區長曁公安財務建設敎育四局局長、開各區自治經費商榷會議、由各區長提議自治經費開源辦法、（一）各區區書地保向收册給貼費、由區公所徵收、（二）各區無主官荒、由縣諭飭各區區書查明、呈報歸各區公所收管、（三）各區蠶種由各區公專賣、（四）各區房捐由區公所整理、（五）鄉區車照及建築執照應由區公所經理、（六）忙漕帶徵區自治經費、（七）第一區經費應請縣府轉函市政籌備處早爲規定、（八）四鄉航船執照由區公所經理、（九）房捐完全撥充各區經費、議决以上各議案、由本屆四鄉公所開會擬具方案、呈請縣府核辦、 
　　水警區長易人確訊本邑駐錫水上省公安隊第二區區長朱一鳴、業經四日省政府開政務會議議决免職、遺缺調艦務所長邑人毛木君繼任、毛區長得訊後、遂於五日下午三時許由蘇乘車來錫、當晚赴滬、晋謁繆廳長、面聆訓誨、並將艦務所結束、然後赴鎭領取委狀、再行來錫接事、 
　　警大隊組織水陸游巡隊本邑警察大隊長黄貞白、爲謀鄉區治安起見、特抽調所部直屬水巡隊巡船六艘、組織游巡隊两組、每組三巡船、游巡四鄉水道、每十日爲一期、並抽調一分隊兵力、組織陸上游巡隊、並擬編練大刀隊一隊、聘請國技家敎授、業經禀陳縣長、並派特務員赴蘇購辦大刀、以便早日成立、 
　交通部令縣整理航業本邑航業、糾紛時起、前經交通部特派委員王洸來錫調查、經王委員查明糾紛之原因、由於航商之有船無照、或有照無船而起、當即將情呈復交部、並將應行換照各船、開列清單、呈請令縣分别勒令遵章領照、王部長據呈後、即於昨日訓令本邑縣政府、按照單開如航商、有船無照及應換照各船、或單外尙有漏列之船、一併勒令遵照部章、限期開具應報事項、呈由該縣核轉、以便發給、或換給部照、其有照無船各照尤易發主弊端、即由該縣嚴飭一律交出、彚齊呈部註銷、以清積弊、 
[常州]  
　　全縣代表大會之第二日武邑縣黨部於五日上午八時起、至十二時止、開第二次全縣代表大會第一次會議、出席代表三十六人、討論事項、（一）議决各級黨部、不得任用非黨員服務、以免洩漏本黨秘密案、呈請中央通令各下級黨部遵辦、但雇員不在此限、（一）議决呈請中央、通令各省切實保障黨務工作人員、並嚴懲摧殘黨務破壤黨紀之高郵睢寗銅山宿遷等縣縣長、及慘殺東海黨部執委之譚曙卿、以利黨務而整黨紀案、（一）議决呈請省黨部、令飭各縣努力實施本省黨部所規定之摧毁封建勢力方案案、（一）議决呈請省黨部努力實現第一次省代表大會議决案、（一）議决統一黨政區域案、交執委會負責辦理、（一）議决呈請中央查封各市鄉寺廟産、撥充全縣敎育經費案、（一）議决敎育會章程、應呈請中央修正、並函請縣敎育會迅速成立各區敎育分會、（一）議决敎育局應注意童子軍敎育、並增加各團經費案（一）議决組織敎育局歷年收支清算委員會、清算帳目、以便公布案、交縣監委員負責審查、（一）議决十八年新預算未成立、各鄉敎管會、應當照常維持案、 
[南通]  
　　第三次縣代表大會開幕第三次全縣代表大會、於五日上午九時開幕、到會代表三十五人、由程宗棣主席、報告畢、省指導員鄭達及張監委蔡常委陳縣長等相繼致詞、下午組織提案審委會、 
　　潘匪殘部又復嘯聚通屬沿海一帶駐防國軍第三旅三團、奉令在通集中、乃軍隊甫開、泊在洋面潘匪開渠殘部船隻、竟趁潮侵入各港、登陸滋擾、刻北坎·呂四一帶商民、紛紛遷避一空、陳縣長巳電省方、請迅派省管隊來通剿辦、 
　　籌備公葬陣亡庚營長新編第三旅三團營長庚翔雲、在呂四剿匪陣亡、刻各界議决公葬庚柩於軍山、連日正在籌備一切、墓圖由建設局設計繪製、 
[如臯]  
　　警察隊連獲著匪二十七日駐石莊警察隊中隊長孟子雲、接密探報告、著匪趙二潛回活動、孟隊長得訊後、二十八日黎明親率警士前往周家塌搜捕、果於草房内發現趙二、當即將趙匪及其妻白蘭花、一併帶生隊部研訊、又駐鎭濤區警察分隊長蔡良臣、在陳家市獲得匪首祝和尙、據供趙祝二匪、均係僞縣委、現巳送縣法辦、 
　　駐掘植營通點騐駐防掘港甘團植營、昨午奉令調往南通聽候點騐、該地人民以海盜受創之餘、時圖報復、一旦駐軍他調、地方空虚、難免糜爛、以致人心惶惶、紛紛遷避、縣府聞訊 
後、立飭新任區長季敦倬、即日赴任、並派警蔡隊一分隊隨同前往塡防、又由季區長請第一區公所撥派保衛團一排同往、以厚兵力、 
[江陰]  
　　縣行政會議第四日四日爲縣行政會議第四天、討論議案甚多、擇要錄下、（一）决議各河道向例業食佃方開挑、應照舊章辦理、至全縣幹河、須經侅僱夫開挑、不適用業食佃力辦法、敎育各案、因局長黄貽清缺席、擱置、（一）各區禾稻、災象巳成、現在米價飛漲、民生困苦、應請規定調辦民食辦法、以蘇民困案、决議通令各區、切實調查秋收成色統計收數、及消耗數、以謀補充、禁止奸商私之糧食出口、取締奸商屯積、由各區公所以各綁積殻籌辦運銷糧食合作社、以資調辦、（一）電請省政府敎育廳、將敎育局長黄貽清尅日撤職查辦、遴員接充以維敎育案、决議由縣政府擬定整頓敎育辦法、以本會名義電請省政府敎育廳、將敎育局長黄貽清撤職查辦、（一）本縣現分區域、有黨區·自治區·學區·將來尙有農民協會區之劃分、應請會同重行劃分、以歸一律案、决議由縣黨部縣政府會呈省政府省黨部核示遵行、五日繼續開會一天、即行閉會、 
　　免稅報單仍照舊案辦理裕通土布公會常務委員殷兆鏞因商整會領取免稅證單、礙難接受照辦、呈縣轉呈建設廳核示、昨奉指令、旣據該公會呈稱土布免稅運單、毌庸領用、免稅報單、係由商會轉交塡報、應仍照舊案辦理、仰飭知照、 
　　馬家頭匪犯在常被獲利城前楊村劉洪生家、前日巳被匪刦一次、四日夜半、又被匪徒二次搶刦、因家中所有銀洋什物巳凈、一無所獲、將洪生之子綁去、幸驚動鄰人、肉票奪回、又前日馬家頭村長馬軼羣家、被匪搶殺燒刦一案、現悉案中要犯孟雄紀孟紀婆、巳在常州被獲、孟等係武進龍處塘人、匿居武澄交界小新橋地方獲位、 
　　稅所職員吸烟被拘公安局長張品泉、據人報告常海稅務分所職員熊筱嘉謝錦秋等、販賣鴉片、私售燈吸等情、昨晚七時許、派督察文仁輔、率警至普惠橋西長樂茶店隔壁、將熊筱嘉謝錦秋二人、連同烟具、一併獲住、解至總局、據稱在稅所充書記、吸烟是實、不承販土、今日（六日）移送縣政府訊辦、 
　　省令制止搗毁城隍像江陰縣市民向石農爲城隍廟偶像毁後、曾於宥日代電省政府、略稱九月二十五日午後八句鐘、被縣黨部工整會諸委員、糾同客籍形似工人數百人、先在工整會列隊出發、手持鐵器打進廟門、將神像全部打毁、以圖侵佔、查各地寺廟、早奉命令保護、似此野蠻暴動、實屬駭人聽聞、爲亟電聞、乞賜派員查辦等情、省府據電後、五日巳訓令申縣長查明、妥爲制止、東隱山房各羽士、爲生計斷絶、又兼積欠債務五千餘元、毫無辦法、縣黨部方面、巳函縣撥洋一百元、將各偶像遺跡、一律收拾清凈、雙十節在該廟作爲會場、道士錢春暉等、巳將房屋三十餘間、估價售與宣根生、計洋五千元、以二千元抵還宣根生之魚帳、及包飯債三千元還債、 
[揚州]  
　　縣長赴儀監焚烟土縣長陳南軒奉民廳訓令、赴儀徵監焚烟土烟具、四日出發、五日返揚、 
　拒毒運動會江都拒毒運動會、五日早九時、在體育場舉行、到團體機關甚多、省揚中學生、出席者四五百人、行禮如儀、最後呼口號、整隊游行而散、 
　　鹽邵輪班遭匪攔刦往來鹽邵之大達小輪、三日駛抵距興化縣六十餘里之地方、遭着花緞旗袍之少年女匪、率悍匪十六人、鳴槍喝停、用小划登輪搜刦、除水脚及乘客衣洋、損失約二千元外、斃乘客一人、刦去郵件两袋、 
[阜寗]  
　　搶刦中國銀行匪犯破獲前日嘉興中國銀行被匪搶刦一案、通令緝拿此案匪首朱漢卿等解辦、並懸賞洋五千元、昨駐防溝墩警察隊中隊長孫志聽、獲到此案匪犯李長民一名、解送縣公安局、經司課長唐慕堯預審、該匪供認與朱漢卿等搶刦中國銀行不諱、該局於今日將李解縣訊辦、 
　　議决請免編遣庫券前奉省令、派本邑編遣庫券洋一萬元、於昨日下午二時、由財務局長吳英瀚、召集本邑黨政各機關各團體會議辦法、議决因本邑連年奇荒、實難担負、由財務局電呈請免、 
　　格斃巨匪查獲肉蛋本邑八難第三分局第一分駐所放哨、至五户莊北遇匪逮捕、匪即開槍拒捕、當場格斃著名巨匪伊長標即仇大杏子一名、餘皆潛逃、又新溝分駐所巡官楊筱峯放哨、在陳集西蕩地方、遇匪數名、匪遂逃避、遺下男肉蛋一名、係季俊朋家之幼孫大桂子、昨解縣公安局、於今日由該家屬到局領回、 
[清江]  
　　太和區發生盜案太和區新三圩李德餘家、於二日下午十時、忽到盜匪二十餘人、手持槍械、撞開後門而入、肆行刦掠、損失銀洋衣飾共約二百餘元、事主被吊打、其母下體受火烯燒、負傷甚重、恐有性命之憂、 
　　縣公安局長捉匪拒捕縣公安局長金銘安、於四日十二時、下令帶隊赴孤山打靶、至則略事休息、即派行政科長王大綸、帶領偵探巡士等、赴白前門岱捉匪、在范印氏家、拿獲陸老三范銀五范印氏三人、並在陸老三身畔搜出手槍一支、范印氏家小刀一把、繼至岱東薌顆内搜查、匪首范林生葉子琴、各携槍一支、常少仁携槍二支、自内躍出向官軍射擊、正在相持間、官軍另分一隊、向匪包抄、匪等見勢不佳、方始逃遁、葉子琴被中一彈、腎囊洞穿、亦被獲住、當夜一併解城、 
[湖州]  
　　南雙林宋家被刦本城南鄉菱湖附近之南雙林地方、居民宋振祿、家道小康、前夜二時許、突來盜匪八九人、手持槍械、破門而入、家人逃避一空、該匪等翻箱倒篋、任意搶刦、被刦去蠶絲八車、衣飾銀洋共計損失價值千元之譜、直至天將黎明、各匪方始揚長而去、 
　　縣政會議開幕有期本城吳興縣政府、所屬建設財務敎育公安四局、業都成立、奉省令舉行縣行政會議、故定於本月十六日召集各局長各科長土地呈報處主任、各區指導員、並另聘地方重要紳士十二人參加列席、舉行縣政會議、 
[平湖]  
　　盛案將開棺檢騐全公亭盛補生倐爾暴斃、據鵋父呈訴、謂係被人謀害、因證佐不齊、迄未邀准、昨尸父桂榮、親投到府、自請發押、縣長巳允與開棺、飭桂榮暫回候傅、 
　　巡長拘營　送法庭一所巡長楊國富、因查賭博、闖入李宅、被緝私營　捉住、送營覊押、昨下午四時、又由營部備文、解送縣府法庭訊辦、 
[上虞]  
　　辦理土地陳報之急進本邑自奉令辦理土地陳報以來、迄巳數月、因人民對於陳報意義、尙未完全明瞭、依然觀望不前、陳報處主任沈咸恒、特於二日下午召集聽講學員二十餘人、討論進行辦法、定於十二日先往崧厦區造繪土地圖界、繼至小越等各區、次第工作、學員薪給每名十六元、限三月内各區一律辦竣、挾股欵一去不返東鄉後陳村鄉民陳阿高糜夢照二人、上月間在城邂逅蔣某、自稱係總司令堂叔、由慈谿來虞公幹、萍水相逢、遂成傾蓋之交、談中偶及鹽禁之嚴、蔣即摻言、待我赴杭時向省方接洽、或在八字橋設一鹽棧、化私爲公、名雙收、惟須籌現金千元方可辦到、陳等惑于甘言、一時利令智昏、即與蔣約定、返鄉四出招股、村人在信其誠實、故多樂從、數日間招足股份、陳留糜在鄉、另指一人持欵同往、詎迄今匝月、杳如黄鶴村人始起猜疑、現巳派人往杭蹤跡、並向縣控告、 
[蕭山]  
　　特務營調防蕭山蕭山地居杭紹中心點、汽車輪船銜接往來、日必數次、商務頗稱發達、省政府以原駐保安隊第三團楊連部調防湖州後、蕭地防務空虚、特於四日調特務兵士二連、駐蕭山沿汽車一帶、計兵士二百餘人、設營部於祇園寺、 
　　縣婦女協會辦理移交蕭山縣婦女協會因委員星散、會務停頓、由縣黨部訓練部、將該會委員一律撤職、另委劉雲影·孫梅芳·陶賽雲等三人爲整理委員、劉君等於五日接收該會文卷等、從事整理、 
　　農協執監委員圈定蕭山縣農整會、於五日圈定范鎔·茅冶卿·曹國增·董法浩·于雅西爲一區執行委員、楊濤爲監察委員、除即日宣誓就職外、一面報縣黨部備案、 
[寗波]  
　　米業對於糧食之籌劃甬市各米業行商、以民食孔急、而市府所辦之湘米十萬石、尙未運到、日前特電西貢辦米二千五百石、每石成本約可十三元、大約是月十五日左右可到、昨各米商又向蕪湖上海等處紛紛購辦、其數量自一萬至二萬石、限一週内運到、 
　　孀婦投江自盡甬市湖西馬眼漕念二門牌、住有江東故紳梁秉年之四媳謝氏、現年四十二歲其夫錫祺早亡、守寡巳十五年、生有二子、長名深源次名賡元、近因其大伯梁伯　、悔賴祖父遺囑撫養費、生活爲難、憤懣難洩、故於二日上午、竟自私出門、趁小輪至鎭海招寳山、投海自盡、 
　　盜案如毛甬市江東張斌橋附近鎭安頭農民朱金泉家、前日被刦、並身受重傷、鄞西民正村自治會、及襄明堂徐定保徐阿林两家、昨日均被盜刦、鄞南方家埠王世茂家、前晚亦被盜刦、又鄞西章遠區明鏡村紳夏尼菴、（菴名上菴）同道區上王王源興雜貨店、王源和小店、西楊地方、張源和米店、張金士家、及謝家境地方朱某家、日前均先後被盜匪搶刦、 
[紹興]  
　　縣府攺組欵産會紹興縣政府財務局、昨奉省令、接照財務局規程第十五條、規定財務局爲保管縣公欵公産、設縣公欵公産保管委員會現由湯縣長來局長、分函縣黨部縣商會等各機關、定於七日午後、在縣府召開會議、討論攺組辦法、一候保管委員會成立、即將原設之管理縣公欵公産委員會結束、 
[安慶]  
　　楊杰奉命來皖海陸空軍總司令部參謀長楊杰、奉蔣總司令命令、於前（三日）夜三時、乘華興輪抵皖、楊之此來、係銜有查辦皖事之使命、乃經與代理省府主席吳醒亞第六師副師長趙觀濤、磋商軍政事宜、而原駐安慶集賢關之四十五師部隊、於日前擅自移動、沿安潛太汽車路綫、向潛霍一帶退竄、楊氏蒞皖、與軍政各方磋商結果、乃飭駐皖第六師派遣一部、水陸兼進、水路雇民船載至懷寗縣屬之石牌鎭、（距省九十里）再行遵陸而行、陸路則沿安潛太汽車路線、俾可堵剿、趙副師長亦躬往指揮、聞四十五師退竄之部隊、刻巳勢窮力蹙、今旣大舉清剿、當不難一鼓湓平云、 
　　攺委五縣縣長昨日（四日）省府例會通過、並即牌示揭揭曉、六安縣縣長謝朝徹調省、遺缺以新委銅陵縣長高運初調署、遞遺銅陵縣縣長一缺、以吳振華試署、新委無爲縣縣長徐孝謙、業經撤回、攺委張四維試署、未到任以前、以穆國臻暫行代理、新委秋浦縣縣長李贊唐、業經撤回、攺委孟尙林試署、南陵縣縣長史直調省、遺缺以章世嘉試署、 
來函 
[江蘇水上省公安隊第二區區部函]  
　逕啟者、昨閱貴報外埠通訊欄内無錫通訊内、載有孫縣長澈究私運續聞新聞一則、内載云、縣黨部縣政府同時接到呈報、云敝區有得賄一萬二千元、縱放米船情事、此事完全係虚搆事實、查該報告署名係空空洞無人負責的十萬勞工、内又云於四日下午敝區邀集各機關團體、曁地方士紳、報告當時眞相、請代主張公道、到會者均各唯唯而退、此則實係貴報駐錫通訊員傅聞之悞、當敝區於四日下午、邀集各團體士紳談話之原因、因鑒報載有署名十萬勞工密呈、云敝區有得賄一萬二千元縱放米船情事、深恐外界發生誤會、特此邀集各團體曁士紳到敝區、報告當時扣獲米船及釋放經過情形、敝區之所以得釋放該米船、因有米業公所正式具函證明、云確係運往常熟並由隆大長裕泰二米行·曁船户具切結、始行釋放、此事無錫報界、巳登載詳盡、而貴報載各代表均唯唯而退、實係傅聞之悞、深恐外界發生誤會、特此函佈、希登入來函欄内、以明眞相、江蘇水上省公安隊第二區區部啟、十月五日、 
 
 

Page 12

 
 
敎育消息 
[特載]  
西湖博覽會 
[敎育館之研究]  
　　（十）·白·音 
　　參觀敎育館内商務印書館特别陳列處、對於各種敎育用品及圖書印刷機械等圖片研究之意見如下、 
　　（一）裝釘書册之研究古爲竹簡、後易楮書乃束而爲卷自馮道刻版印刷之後、卷變爲册、始有裝釘裝釘之式有宋本蝴蝶本及册本之别觀商務印書館之各式裝釘、有注意飾觀者、有注意獲帙者、成部之書、且用布絹書函均見古雅精緻、至於西式裝釘、亦見皮面布面紙面綢面之不同陳列櫉窗内、見所繪新發明之裝釘機、可以自排自釘、自上封面便捷無比、在中國裝釘界、尙屬創見、 
　　（二）編印敎科書之研究我國向無所謂敎科書、當清光緒二十九年張之洞等草定學堂章程、始有學校系統之頒布初等小學爲五年、高等小學爲四年、中學爲五年商務印書館、即於其時創編中小學用各種課本、第一套、名爲最新敎科書各科俱全清宣統二年修攺學制、初等小學、高等小學、各爲四年、其時商務印書館又遵照學制續出簡明敎科書終清之世僅此二套敎科書供學堂之用 
　　民國成立、敎育部特頒新學制、國民學校四年、高等小學三年、並定秋季始業、而各校仍多春季始業者、其時商務印書館、物編共和國敎科書、小學分春季秋季各一種、中學各科、亦應有盡有其後敎育部提倡國音頒布注音字母是時商務印書館又有新法敎科書新撰敎科書等出版民國十一年敎育部修攺學制、廢止國民學校高等小學校之名稱、定爲小學六年制、前四年爲初級、後二年爲高級其時商務印書館、特編新學制敎科書不特中小學各科完全如高等學校 
專門學校農工商等書亦出多種、至今供一般學校之用民國十七年國民革命成功、定都南京統一全國、實施三民主義敎育、其時商務印書館、又出新時代敎科書、將新學制敎科書修正、呈請敎育部審定爲現代銷代最廣之敎科書、以上皆陳列處敎科書之歷史、茲再將商務印書館十年來出版敎科書之比較、分别列表如下以覘敎育之進化與否、亦研究之好標準也 
年分高中册數初中册數敎高級小學册數初級小學册數 
民國八年四八一、○○○、三、一○九、○○○九八五二○○○ 
九年四八五、○○○、四六九五、○○○、一四○○八、五○○、 
十年四九○○○○、五、一六○○○○、一三九二九、○○○ 
十一年五○五○○○、六、一一五○○○、一四、八八四、五○○、 
十二年一、七○九、五○○八、三一七、○○○、一六、五四一、五○○ 
十三年七五、○○○、一九一开七、○○○、二、九八一、○○○、二五、八二五、五○○、 
十四年六四、○○○、一、五一七五○○、六三四七、○○○一三、○八一、五○○○、 
十五年一三七○○○、二、一七四五○○、一0一一○○○○、三○、五九九、五○○ 
十六年五八、五○○、八九二五○○、六、七九九、○○○二三、八五○五○○、 
十七年一三四、五○○二一六一、○○○、二、四三○○○○、三○四六七五○○、 
要聞 
[浙敎育近况]  
　　浙江敎育最近概况如下、 
（一）高等敎育（一）大學、甲·國立浙江大學文理學院、與生七九人、敎職員四五人、十八年度經常費預算一八一·○○六元、乙國立浙江大學工學院學生二三六人、敎職員一三四人、十八年度經常費預算三四二·七四六元、丙國立浙江大學農學院學生七十六人敎職員五十八人、十八年度經常費預算二二七·九四五元、（二）專門學校、甲醫藥專門學校、學生七三人、敎職員五十三人、十八年度經常費預算一○·○九四元、乙·法政專門學校學生一○三人、敎職員二十六人、十八年度經常費預算二三·五七八元、（二）中等敎育（一）中學（師範計算在内、）甲·省立中學、共計十二校、學生數初中部三·五六二人高中部八四三人、敎職員五一○人、十八年度經費預算合共一·一四五·一九八元、乙。市縣立中學共計二二校、學生數初中部二·六五六人、高中部九人、敎職員三五六人、經費每年一○五·六六二元、丙·私立中學共計十九校學生數初中部二·九九二人、高中部一八二人、敎職員三二○人、經費每年一九二·八○三元、（二）職業學校甲·省立職業學校、共計四所、學生四六八人敎職員一○五人、經費每年一五八、九○六元、乙·國立浙江大學工農两學院附設之職業學校、學生五二二人、敎職員一四六人、經費每年二八六·八七八元、丙市縣私立職業年共計三○校、内屬中等程度者十三校、小學程度者十七校、 
　　（三）初等敎育（一）幼稚園、全省共計三四所、幼稚生一·○○九人敎職員七○人、經費九·二○六元、（二）初級小學、全省共計一○·二○七校、學生四六二·六二○人、敎職員二三·一七五人、經費一·八○三·四四七元、（三）高級小學全省共計九八九所、學生五七·五四一人、敎職員四·九一三人、經費七四一·四二七元、 
　　（四）社會敎育（一）省立社會敎育機關甲·省立民衆敎育館一所（係省立公衆運動場及附設通俗敎育講演所與通俗圖書館攺組而成）乙·省立圖書館一所、（二）縣區立社會敎育機關、甲·設有通俗圖書館者四十九縣、乙·設有公衆閱報所者計四十二縣、（三）私立社會敎育機關、甲·設有通俗圖書館者計五縣、乙·設有公衆閱報所者計十四縣、（四）民衆學校、全省各縣公私立民衆學校計四七二所、 
[敎部之蒙藏敎育會議]  
　　二中全會執監委員會、對於蒙藏敎育問題多所决定、由國府行政院令敎育部及蒙藏委員會、詳擬具體計畫、即經敎部與蒙藏委員往返磋商數次、擬具詳細計畫、會呈行政院核准照辦、其中關於訂定識字運動、及禮俗辦法奉行政院指令會同内政部商訂、再由敎育部咨請蒙藏委員會商定、因此两部一會、两共同集議之必要乃於四日下午三時、在敎育部會議室、開第一次會議、到内政部代表續模、敎育部代表鍾靈秀、蒙藏委員會代表巴文峻孟元亮、由鍾靈秀科長主席、首由主席報告此次召集開會經過、繼述敎部對於各省市識字運動之計畫及辦法、謂敎部對於各省市之識字運動、本巳頒布两種大綱及規程、（一）識字運動計畫大綱、（二）民衆學校章程各省市舉辦之後、頗見成績、尤以福建安徽江西爲最佳熱河等處亦有良好結果、即就南京一隅而論現在民衆學校五十餘所、第一期巳畢業、畢業生在二千人以上現正開始第二期、倘能照此情形、逐漸發展、則必能在六年訓政期内將成人補習敎育辦竣、茲特報告、以備參考、至蒙藏敎育、此間未能深曉、欲謀實施、須有確切統計、方能着手設計現在先决問題有八、一、蒙藏敎育情形如何、二、蒙藏人民不識字者約百分之幾、三、蒙藏人口總數多少、四學齡兒童人數若干、五、蒙藏現有學校若干、六蒙藏增廟及公共屋宇若干、七蒙藏地方經費狀况如何、八、蒙藏地方現有敎育經費狀况如何、請蒙藏委員會代表詳爲報告、以便决定進行方針、繼由内政部代表對於蒙藏禮俗、擬如何攺良、亦多所報告、繼由蒙藏委員會代表巴科長孟科長詳細報告蒙藏實在情形僉以蒙藏情形特殊、擬訂識字運動及禮俗辦法、必須特别愼重、多方參考、始能决定、議决將敎育部擬定之識字運動計畫、交蒙藏委員會代表審查蒙藏委員會代表所陳意見、則交敎育部鍾科長參考、内政部提出禮俗辦法、亦同樣交換意見、各方詳爲參酌、俟下次開會再行詳細討論至下次開會日期、則請敎育部定期召集云、 
[蘇敎廳之重要工作]  
　　編製預算整理敎育 
　　江蘇敎育、年來時起紛爭、兀臬不安、實爲敎育之絶大保障、而省敎育機關之預算、迄未正式編造成立當本學年度開始、當局以一紙令文、新預算未成立前、仍照上年度經費支配、作爲進行上權宜之計、此次省敎育廳於敎育界不安現象之下、組織成立陳和銑廳長、雖宣言暫維現狀、而對於全部之計劃、内部之整理、學風之整頓、努力進行、有人探諸廳内重要職員口述、現正在趕造十年度全省敎育預算、準備在省政府之預算會議中全部通過、現在預算草案、大致就緒、正擬召集敎育經費委員會審查核議、務求於原有經費中支配平允、使各種事業得以平均發展、此實爲蘇敎廳成立後重大工作、惟各敎育機關啟請撥發急不容緩之臨時費甚多、亟須籌得開源之方、給獲有補、問陳廳長正在積極籌備中云、 
[市屠牙稅接管問題]  
　蘇敎廳呈復省府 
　不允交市府接管 
　　京市府前咨請省府、將京市區内屠牙两稅、令敎育經費管理處移交接管、省府即訓令敎廳核議具覆、現探得覆呈如下、呈爲呈覆事案奉鈞府訓令第五七八九號准南特别市政府、咨請將市區内屠牙两稅、令敎育經費管理處、移交接管一案、除原文有案、邀免冗叙外、尾開合行令仰該廳核議具復以憑察轉、此令等因、奉此、查此項專欵之規定、爲江蘇敎育經費歸江蘇敎育經費管理處經管、係奉中央政治會議議决、並奉國民政府曁行政院迭次批令辦理、成案具在可以復按、自不得藉口省市分治、而推翻中央决議、破壞江蘇敎育費獨立精神、况查國立中央大學經費、仍大部分由江蘇省敎育費負担、南京市區内本省所辦敎育事業、年費亦屬不資、决非南京屠牙两稅所能抵支、而南京市政府猶日思接收、揆情度理、均欠正當、奉令前因、除候提交育經費委員會再加妥議外理合先將未能移交各緣由、備文呈復鈞府鑒核、實爲公便、謹呈江蘇省政府主席鈕、暫代江蘇省敎育廳廳長陳和銑、 
本埠 
[國慶日]  
　　全市童子軍大檢閱 
　　由市訓練部召集 
　　分南北两處舉行 
　　（國民社）上海特别市黨部訓練部、以上海童子軍團部之多人數之衆、歷史之久爲全國各地冠、祇以無統一之指揮將漸見其消沈、除巳登記者六團外、其他未曾登記者尙多、亟待整理、以期統一而漸求發展、故特於國慶紀念日舉行大檢閱、一以參加慶典、表顯上海童軍之精神、一以檢閱成績而爲辦理登記時之參考、前曾召集各團敎練及服務員開談話會决定檢閱辦法二項、嗣以南北各團距離較遠、集中一處事實上發生困難、故由市訓練部决定分二處舉行、南市上午九時在上海中學初中部操場、北市下午一時在持志大學操場舉行、此次檢閱儀式極爲隆重、除巳電請中央訓練部派員訓話外、並請市執委會市政府警備司令部各派代表蒞場訓導各校童子軍不論巳否登記皆須一律參加、以示接受黨的指揮與領導、而爲整理時存汰之稽考、關係甚大、聞此次各校參加者極爲踴躍、現正積極準備云、 
[學整會第二十五次常會]  
　　本月十二日召集各校代表談話會 
　　上海特别市學生整理委員會昨日舉行第二十五次常會、出席楊紹志李錚楊志豪金光楣（顧青元代）列席者湯德民、主席楊紹志紀錄李錚、行禮如儀（甲）報告、（一）常務委員報告與羣治大學學生會接洽情形（二）常委報告中法工專學生會代表崔乃昌李椿森來會接洽情形、（三）常務委員報告大夏明日開代表大會（四）市黨部令用失業黨員（五）李錚報告接見女子文專學生代表情形（六）常委報告美術專門學校生會來函派代表來會接洽通融章程、（七）楊志豪報告出席工藝藝大學生會代表大會情形、（八）楊志豪報告出席青年會職業學校學生會情形（乙）討論、（一）常務委員提委任王珍鳳李酉趙德華王潔明張淑英爲城東女子整理委員案議决通過並指定李酉負責召集第一次會議（二）常務委員提委任袁家萊張念阖 
敦楊景芳周複庠俞顯亮爲東吳第二中學學生會整理委員、並指令袁家萊負責召集第一次會議案議决通過（三）常務委員提委任孫以堡潘志成戴仁富韓達王賡才胡摩西項文海爲商業中學學生會籌備委員案、議决通過、並指定韓達負責召集第一次會議（四）常務委員提委任鄭文鼎劉子榮陳玉琪爲尙賢公學生會籌備委員案議决通過並指定鄭文鼎負責召集第一次會議、（五）楊紹志同志提奉交審查羣治大學學生會籌備委員會安業經審查完竣特具意見請公决案、議决照審查意見通過（六）常務委員提請加委談際世王祥祚石正文張景榮楊省三匡啟庚周文在爲羣治大學學生會籌備委員案議决通過（七）常務委員提人夏大學學生會定十月七日開代表大會本會應派員出席案、議决推李錚同志出席（九）楊紹志提本會應召集各校負責人員開談話會案、議决通過定十月十二日下午一時召集（十）女子文專風潮本會應派人調解案議决派楊紹志同志出席辦理、（十）（一）楊志豪同志提議法政大學整理委員曹德榮本會誤寫爲黄德榮應予更正案議决通過（十）（二）秘（十）（三）建國中學學生會成立應否准予備案由議决准予備案、議畢散會 
[市敎局]  
　　令查私校私塾名稱地點 
　　上海市敎育局昨訓令各市政委員及十五區各市立學校云、爲令飭事查本局爲切實整頓市區敎育起見、由督學處着手調查各區私立學校及私塾情形現查滬南閘北二區、業巳調查完竣、其他各區即須開始調查、惟各區地方遼關、須先探明各該區私校私塾之名稱地點及路由、方可按址前往實施查察合行令仰各該委員校長、一體遵照、限本月十三日以前、各就附近所有之私校私塾、詳查其校名塾師姓名地點路由、呈報到局、以憑核奪、切切此令 
[蘇縣敎局聨會執委會紀]  
　　江蘇縣敎育局聨合會第四屆執行委員會、於昨日下午在上海縣敎局舉行第五次執委會議列席者鎭江韓文慶、（趙式如代）崑山潘鳴鳳、（上海代）上海潘寳書、（施養勇代）主席潘寳書、（一）行禮如儀、（二）報告事項本屆執委會經費收支情形、（三）討論事項、甲、本屆執委會業巳期滿應限期結束案議决、由上海縣敎育局儘本月十五日以前將各項文卷及經費收支清册整理完畢、直接移交下屆首席委員、（無錫）乙、本屆執委會過去六個月中所有工作應如何整理案、議决、由上海縣敎育局整理後、連同經費收支情形、一併報告各縣議畢即宣告散會、 
體育 
[滬星埠際網球錦標]  
　　星洲旗開得勝 
　　邱勝第一單打三比零勝江 
　　林勝第二單打三比零勝黎 
　　上海星洲之華人埠際網球賽、昨日下午三時在中華網球場開幕參觀者近千人極形鬧熱共賽二組、第一單打邱飛海（星洲）以三比零勝江道章（上海）比數六比一·六比三·六比三第二單打林重蘇（星洲）以三比零勝黎廣駿、比數六比三·六比三·六比○今日下午三時半、仍在原處舉行第一雙打星洲邱飛海林重蘇對上海江道章黎廣駿 
[邱江之戰]  
　　第一盤國人相違巳久之邱飛海於掌聲雷同之中、徐步入場觀衆視線不期羣射其人起初與江道章作輕便　之操練不久遂開始逐鹿邱之技術早巳有口皆碑姿勢擊法與在前屆遠東運動會與菲日選手奪標時相彷彿、有時且較前尤佳即以攔網而論亦趨神化之境、邱出手甚速處位極佳、江望塵莫及、支持爲難邱一瀉而下、連勝五局、至時江方得奪轉一局、結果邱以六比一得勝 
　　第二盤江本海上名手、網球程度、亦係第一流人物、而供球之得勁較邱爲佳、第二盤江頗能發揮固有之技能、不如前盤之侷促不安矣、故在比數上觀察其初江固著佔先、迨至三三以後、邱又捷足先進、始終保持優勝位置、結果邱又以六比三勝第二盤 
　　第三盤霹靂一聲、邱又勝得第一局、江奮發有爲、處處表演佳妙之動作、出人意外或謂爲本季中最有精彩之一次似屬不虚、總之江在數日前時與邱專練習、無形之中、得益良多也、彼時江縱横如自、不可一世、自零對一之落後、一躍而成三對一之超前、可謂奇數焉、興亡盛衰循環不息、昔也江占邱先今者邱兼程倍進矣、蓋富有勁力打擊、善於變化之手法、又使江招顧不暇、屢頻於患、紀錄册之分數、江如遇風觸礁、停而不進、邱則匹馬單刀、直搗虎穴焉、結果、邱又以六比三勝第三盤比賽結果邱以三比零勝第一單打、裁判員許民輝、 
　　「右上角」星洲林重芳「右下角」上海江道章回擊時之背影「左上角」上海黎廣駿「左下角」星洲邱飛海抽打時之姿勢 
[林黎之戰]  
　　第一盤黎首開球、即受打擊、林於穩健步驟之中、作左右開弓之勢、黎措手不及、以直落四負第一局、黎於第二局中、大有起色、相持頗久、仍以三比五受挫、第三局值黎供球、表演較前更佳、林連勝二局、似不欲操之過甚、故處處淡然、黎得一鼓而下、勝四一局成一比二、林之忽左忽右之攻擊、又繼續而進、黎往來迎合、疲於奔命、然一旦時機屆臨、亦能應用得法、比數自一比二、變成一比四、再變而成三比四、美以三比六失敗第一盤、 
　　第二盤斯時林之打擊、益有精彩、林以左手執拍擊出之球、輪流飛向两旁、適在邊綫之内、黎足不停趾、努力反抗、招架旣不易、毌論攻擊矣、林一氣呵成直落三之後、黎遂投袂而起、爭回一局、幾而成四比一、不久五比三、結果林又以六比三勝第二盤矣、 
　　第三盤是盤六局、黎完全在林控制之下、幾番三次、欲衝圍而出、卒難如願以望、蓋林以靜制動、以逸待勞、宜其無往而不利也、結果林以直落六獲勝、結果、林重蘇以三比零勝第二單打、裁判員　伯陽、 
[内衣公司贈銀杯]  
　　上海中國内衣公司出品精良、有聲於時、平素熱心提倡運動、不遺餘力、此次上海星洲華人埠際網球賽之舉、震動遠東、故昨由該公司黄漢彦君、特捐贈銀杯一只、以資鼓勵云、 
[今日第一雙打]  
　　星洲邱飛海林重蘇上海江道章黎廣駿等之各個技能、早巳印入昨日觀衆腦目之中、無論勝負之两方、咸認有藝術上之價值、今日爲星洲與上海作第一雙打、星洲代表邱飛海林重蘇對上海代表江道章黎廣駿、三時半起仍在原處舉行、江黎二人、數日前巳練習合作早有準備、故勝利之希望雖少、然敗之固不易也、無論如何、今日之戰、必較昨日可觀也、 
[全國運動籌備處成立]  
　　全國運動大會籌備處通電云、中央執行委員會國民政府行政院立法院司法院監察院考試院鈞鑒各部各省黨部省政府各特别市黨部市政府各軍事機關敎育部轉各大學各省敎育廳轉各學校南京國術館轉各省市國術館各體育團體各報館均鑒、案奉中央政治會議、一九三次議决十九年四月在杭州舉行全國運動大會、聘任蔣中正爲大會名譽會長、戴傅賢爲正會長、張人傑何應欽爲副會長、朱家驊爲籌備主任等、因遵於九月有日在杭成立籌備處、并議定四月一日起、爲大會會期、除呈報外特電奉聞、 
[技勇籃球隊昨勝南洋醫科]  
　　中華國技學會技勇籃球隊、自前日戰勝青白隊後、昨日又約麥根路南洋醫科大學、作友誼比賽於南洋球塲、裁判員邵驥、上午十時半起賽、結果三十二對二十七、勝利屬諸技勇、賽畢南洋隊特備茶點由技勇隊長張子修致詞答謝、 
 
 

Page 13

 
 
本埠新聞 
[今日]  
　　國貨運動大會開幕 
　　本市國貨運動大會、今日在南市車站路普益習藝所舉行開幕典禮、茲將該會各種情形、探錄如次、 
　　今日之演講及游藝今日上午十時、舉行開幕典禮、由張市長主席、報告開會守旨、社會局長報告籌備經過、並請名人演講、下午二時起、舉行游藝、茲將今日游藝節目、探錄如次、（一）歌舞、（一）新民學校、（二）申曲（王筱新）、（三）滑稽戲（丁怪怪趙希希）、（四）蘇灘（王愛玉）、（五）笑嘻戲（王旡能）、（六）魔術（胡壽慶）（七）歌舞、精勤女校、（八）滑稽戲（陸希希陸奇奇）、 
　　聘請國音速記家擔任紀錄會期内各種演講、逐日均須記錄、茲由國音速記發明楊炳勛碩士、自請擔任記錄之職、故各種名人及專家演講、該會將必有極完美之紀錄、以劉紀念、 
　　演講隊之組織市敎育局、應該會之請、通令各女學校、自今日起、組織家庭溕講隊、分赴各家庭演講、並勸用國貨、以輔會塲宣傅之不足、又市宣傅部亦巳通令各區當部於會期内、組織國貨宣傅隊、分頭宣傅提倡國貨之旨意云、 
　　開幕宣言十八年度國貨運動大會宣言、將於今日開幕時發表、長凡六千餘言、計分四節、第一節、爲一年來提倡國貨運動的回顧、略謂、自從去年本市舉行國貨運動之後、各地都急起直追、比較去年的今日、全國巳熱烈得多、其中最值午紀念的、要算中華國貨展覽會和西湖博覧會、這两件大事、國顧一年以來、提倡國貨的工作、着實有一點進步可言、第二節、是繼續國貨運動的意義、因爲國貨的數量和能力、至今還狠微弱、很少能和外貨抗衡、而且國民之中、眞能愛用國貨的、還是不多、所以國貨運動、還是不可以停止、應當大家繼續地努力、不絶地研究、儘量地宣傅、提倡的工作、决不會嫌多的、所以國貨運動、實有繼續的必要、原定每年舉行一次、就是這個意思、第三節、是國貨不發達的原因、這節的意思很多、綜括言之、國貨不發達的大原因、共有六種、一是保護不力、像關稅不能完全自主、外人在華可以設廠、都是保護不力的明證、二是製造不精、本市國貨工廠的技師儘有不能合格的、工人儘有訓練不良的、機器儘有陳舊的、所以國貨品質、往往有不及外貨的地方、三是經營不良、現在國貨工業的組織、以小規模的居多、資力不充、根基自壞、管理方面、不合乎科學方法的、也是很多、推銷方面、對於市塲的分析和貨品的宣傅、也很少能夠充分的注意、國貨的失敗、往往由於組織管理和推銷上的缺陷、這就是經營不良的結果、四是運輸問題、外海的航權、操在外人之手、沿海内河、也容許外船參加、而且鐵道沒有遍設、道路也還缺少、國貨吃了水陸運輸不便的虧、所以發達還是很難、五是金融問題、各國對於實業、都有金融機關、從中調劑、我國除最近交通銀行攺爲發展全國實業銀行以外、從沒有眞正的實業銀行來調濟國貨工業的資金、所以外商以巨大資金、收買原料的時候、國貨廠家、祗能艶羨而不能倣效、因之成本加重、自然競爭更難、六是勞資問題、現在勞資的糾紛、巳爲實業界的癥結、直接減少各廠的營業利益問接減少國貨的競爭能力、其影響於國貨的發展、可說比任何原因要厲害、第四節、是今後的補救和國貨運動大會的責任、因爲國貨不發達的大原因、旣有上述的六種、所以今後的補救、就要對於這幾種病因來下藥、第一是要實行保護、國貨運動大會、就是要來共同研究、各種國貨工業的經濟情形、來做實施保護的張本、第二是要攺進生産、國貨運動大會、就是要來共同研究各種國貨工業的技術情形、未做攺進生産的張本、第三悉要攺良經營、國貨運動大會、就是要來共同研究各種國貨工業的組織管理和推銷的情形、來做攺良經營的張本、此外運輸的攺善、金融的建設和勞資的協調、也是各業有各業的狀况、國貨運動大會、就间　要集合各業的同志於一堂、共同研究他們的癥結、和解决他們的難題、以上種種、就可以說是國貨運動大會自負的責任、此外宣傅國貨勸用國貨、自然也是並行不背的事、所謂治本治標、不可偏廢、國貨運動大會、可說是標本兼治的經濟救國運動、 
　　分贈工商業小册子、開幕日、除分贈大會特刋外、並由市社會局、在會塲内分送各種工商業小册子、計凡十種、即（一）上海工業之概况、（二）上海之商業習慣、（三）上少工人狀况、（四）上海之錢業、（五）上海之典押業、（六）上海之茶業、（七）上海絲業、（八）上海之米業、（九）上海之農家經濟、（十）上海之交易所内容、均極簡明、洵爲欲知上海工商業情形者、所不可不讀之刋物也、 
　　發售臨時代價券該會會塲、設在南市、恐間雜居民、爲數甚衆而、會塲並不寛大、或不免滋生事端、爰特發售代價券、每人每張售洋五角、以示限制、憑券入塲、可向商塲掉換物品、其有遊藝券者、亦須購券入塲、今日上午、舉行開幕典禮、不加限制、前項代價券、每日自正午十二時起發售、 
　　國貨筱舫照相紙之實用此次該會徵求一年來新興工業品、應徵者爲數頗衆、有筱舫照相紙者、屢　試騐、頗合實用、該紙係筱舫照相化學工業廠所創製、經該會審查結果、異常滿意、該廠現設總發行所於四川路九江路中央大厦A字十二號、聘請孫道勝君爲經理、今日大會、禮堂門外、所懸之張市長潘局長放大照相、即係該廠出品、 
　　職員之支配會塲職員之職務、計分紀錄·招待·幹事·糾察·四股、業經分别支配、各職員均有專責、　塲秩序、當必井井有條云、 
[各界籌備國慶紀念]  
　　第五師雙十國慶、轉瞬即屆、駐滬第五師司令部、籌備慶祝、極爲忙碌、現巳决定、是日聨合淞滬警備司令部、在龍華舉行大規模之紀念、並派員參加滬市各界慶祝大會、聞該部爲擴大國慶宜傅起見、巳由該師政訓處及警備政訓處、印就各項傅單標語畫報數萬份外、並將該師政訓處出販之第二十六期革命戰士、攺爲雙十專號云、 
　　江灣各界江灣民衆國慶紀念籌備委員會、自成立以後、積極進行、籌備工作、聞昨巳規定紀念辦法、分别通知該區各團體各學校等遵行、茲錄其原通告如下、爲通告事、查國慶日轉瞬即屆、本會受任籌備、稍有頭緒、茲規定紀念辦法如下、A國慶日上午九時、在虬江小學前坪、舉行各界代表慶祝大會、同時舉行升旗典禮、B下午六時全區市民在火車站、旁勞大前坪集合、C六時半舉行總理紀念碑落成典禮、D七時舉行市民提燈游行大會、上列辦法除由本會登報通知外、相應再行通告、至希速自預備燈彩、按時參加共伸慶祝爲要、 
[第五師開京記]  
　　參加國慶典禮 
　　駐滬第五師於日前奉總部令命、撥派士兵赴京、參加雙十節國慶紀念閱兵典禮、該師奉令後、於昨日調派該師第二十六團、及砲兵第五營全部乘車晋京參加、駐紥蘇州之第三十八團、亦有一部分前往云、 
[六區七分部爲鐵嶺事件宣言]  
　　各報館轉、全國革命同志同胞公鑒、有日、報載瀋陽專電、二十三日下午三時鐵嶺保安隊二十四名、在戲團内與日本守備隊衝突、事後日本大隊至保安隊本部、將保安隊全數捕去、並搶去大宗用槍馬槍大槍及子彈等、現被捕去、監於日本憲兵營云、又儉日、載電、鐵嶺事件、日軍强逼令將該縣公安大隊長交出、該隊長憤日人蠻横、因之自殺等語、驚耗傅來、殊深髮指、日本帝國主義者、恃其砲艦之堅銳、乘暴俄擾我邊境之際、膽敢逞其侵略之野心、蹂躪我領土、蔑視我主權、置世界公理於不顧、是若可忍、國將安保、本部同人、許身黨國、負領導之重任、悲國勢之凌夷、難安緘默、謹布微見、告我國人、當此多事之秋帝國主義者之野心勃勃、實非書面交涉所能得到勝利、必須全國根本對日經濟絶交、方足以制帝國主義於死命、往者反日運動、俱見實效、乃以腐化份子之操持、無恥商人之貪利、功敗垂成、良堪痛恨、雖然、前事不忘、殷鑒未遠、事機迫切、不容稍縱、尙望一致興起、努力厲行、不爲威屈、不受利誘、羣策羣力、求主張之貫澈、雪國恥於旣往、最後之勝利、在於最後之努力者、本部同人、願以斯語、與全國同志同胞共勉之、謹此宣言、伏維公察、中國國民黨上海特别市第六區第七區分部全體黨員叩豔印、 
[金問泗將次赴荷]  
　　國民政府新簡之駐外公使、除駐英施紹基公使、駐瑞典瑙威諸昌年公使、駐芬蘭朱紹陽公使等、均經先後向外交部領到治裝等費、放洋赴任、茲悉駐荷蘭公使金問泗、亦巳由外交部撥給治裝使館費、擬定於下月放洋赴任、現正籌備訂購艙位、并聞巳向外交部保舉現任交涉公署第三科長張星聨爲二等秘書、將隨同出洋云、 
[時人行蹤錄]  
　　國府參謀部長朱培德、軍政部次長鹿鍾麟、青島市長馬福祥、均说前晚出京、乘滬寗放車來滬、於昨晨抵埠、　　法總領事高格林、於昨晚十一時乘滬寗夜車由滬晋京、 
[國聨派員來華考察衛生]  
　　下月十日代表可抵滬 
　　中國曾向國際聨盟會提議派員來華考察衛生狀况、該項議案、業巳通過、現巳派定國聨會醫藥組主任拉克門博士等、於本月初旬啓程來華大約下月中旬、即可由加拿大抵滬褚民誼氏近接拉氏電稱、將於十一月十號抵滬云、 
[立法院派員調查江浙農産]  
　　特派員韓斌業巳抵滬 
　　國民政府立法院統計處、特派韓斌、調查江浙两省所産之米麥棉豆絲茶等類、以備編製統計、該員業巳抵滬、着手調查滬地全年農産之出入總額云、 
[調松江軍隊塡防兵工廠]  
　　駐紥松江之陸軍第五師十旅旅長周渾元部、第二十九團步兵第三營、因駐滬南高昌廟兵工廠之十三旅二十六團、奉令開拔赴京、參加閱兵典禮、故高昌廟兵工廠遣防、昨由熊司令飭令周旅長、即將駐松之步兵第三營部隊、開返上海兵工廠塡防、周旅長渾元奉命後、巳令二十九團團長蕭致平、轉飭該營營長張勛率隊於昨日下午一時、由松江乘滬杭路專車九輛、於下午三時抵南站、下車由張營長督率步行至高昌廟兵工廠駐防云 
[吳淞要塞司令檢查輪船近訊]  
　　外人未便干涉 
　　吳淞要塞司令鄧振銓、鑒於滬地毒物之來滬、均從吳淞口進入、爲掃除毒物務凈起見、對於中外輪船進口、均須實施檢查以來、迭獲毒物、以致外輪嘖有煩言、曾由各該輪船公司禀由該管領事、函請交涉當道、要求制止、聞鄧司令不爲所動、以施行檢查、原係防止毒物、係屬我國内政、外人未便干涉、聞巳函復交涉當道轉復矣、 
[拒毒週之組織日]  
　　今日爲第六屆全國拒毒運動週最後之一日、（組織日）過去數日之轟烈運動深足震醒國人之迷夢、造成空前之拒毒運動、茲特將今日運動目的辦法宣言探錄如次、（一）目的、一·使全國民衆認識了鴉片毒害後聨合一致共起拒毒、二·使全國民衆共同宣誓不與毒物發生關係、三·擴大拒毒戰綫聨絡國内同情團體解决國内外之毒物問題、（二）辦法、一·各級黨部團體機關學校舉行紀念週宣讀拒毒遺訓演講鴉片問題、二·舉行大規模宣誓運動徵求同志、三·組織拒毒同志社、四·籌募拒毒運動捐欵、（三）各團體舉行紀念週演講拒毒、今日爲運動週之組織日、適逢各機關團體舉行紀念週拒毒會、特函請本埠本團體機關於舉行紀念週時、演講拒毒問題、藉擴宣傅、（四）全國各地函電報告盛况、全國各地對於本屆拒毒運動週籌備、尤爲熱烈、各種進行計劃均按拒毒會通過的運動週預告辦理、各地均準時舉行、情形異常熱烈、參加民衆、動輙萬數千人、昨日函電向中華民國拒毒會報告運動盛况者、計有江浙閩豫等省百六十餘處、其餘因時間緊迫展期舉行者亦多、（五）民衆宣誓之踴躍、拒毒會此次運動週發出之各種宣言傅單、或由派員分發、或由飛機分發、均附有宣誓單、如將此項宣誓簽名宣誓、寄交該會、表示拒毒誠意者、均可得贈拒毒宣傅品多種聞自拒毒週開始至今天止、該會接得此項宣誓單者、巳逾數千張、於此足見我國人民拒毒熱誠之一斑矣、（六）宣言、烟禍猖狂、於今可謂極矣、吾人試屈指以計、上自官吏、下及厮役、農工則吞雲於田野、商賈則吐霧於市廛、舉國上下、備受茶毒、甚至遠如海外華僑、亦遭殖民地政府鴉片專賣之蹂躪、流毒所經國本邱墟、業外則割地償金、開不平等條約之先例、對内則戰亂饑饉、爲社會不安寗之禍胎、言念及茲、心痛曷極、本會發軔拒毒、五載於茲、巳往之努力、雖不可謂無涓埃成績可言、但就經過所得經騐而論、同人等殊感道高一尺、魔高一丈之危、而我國民衆運動、素乏强有力之組織之病、以致土商烟販朋比爲奸、汚吏貪官縱毒禍國、至今尙逍遙法外、樂如漏網之魚、長此以往、行見毒愈拒而愈增、烟雖焚而不難種、遙望前途、不寒而慄、昔美國民衆提倡戒除烟酒運動、國中婦孺老幼無不參加奔走、一致團結成有統系强有力之組織、磅礴之氣不可一世、風聲所播舉國景從、卒能促民衆之覺悟、博政府之同情、轟烈偉大打破世界民衆運動史之紀錄、我國民衆獨無此偉大精神乎、抑前此之不振將有待乎相當之時期乎、茲者全國統一、百政刷新、萬廢待舉、國府早有誠意厲行烟禁、正萬惡烟魔之末日、吾人建立拒毒事功之及時、希望全國父老兄弟諸姑姊妹奮救國之宏願、抱鋤毒之决心、各以個人或團體之能力、與敝會聨合戰綫成一空前偉大之拒毒大組織、在省有分會、在縣有同志社、推而至於婦女學生、莫不有其聲援之團體、使國民拒毒運動有堅强之後盾、足以督促政府勸導同胞、雖鴉片背後常有惡勢力爲其護符、然吾人勇往直前、死無百顧、劍及屨及、短兵相接、則定奏犂庭掃穴之膚功、完成富國强民之目的、敝會願追附驥尾、以觀諸君挽旣倒之狂瀾、成不世之勛業、企予望之、謹此宣言、 
[米業團體籌議米源訊]  
　　調查産區情况 
　　上海米市每日一萬二三千石之銷數、全靠各産區源源運來行銷、今年中秋節、各處新米漸漸上市、忽市價反而升漲、現竟漲至十九元、到數尤不見旺、人心發生恐慌、上海米行公會會長鑒於米價如是之昻貴、若不設法救濟恐有碍滬上民食、故前晚特邀至米業公會主席葉惠鈞、米高南帮公會主席嚴筱泉、及同業各行開會討論、由葉君向衆宣告、以今屆出新之時、米價飛漲、向未所有、其原因各處收成荒歉、致到貨時有不繼、而店家見到貨缺乏、紛紛收辦、致市面愈趨愈上、惟吾行家難保代客買賣、博取佣金、市價大小、由進出两方所定、刻下市價達於極點、然吾業亦有維持之職、乃來源最要、如貨一多、市價當可鬆小、惟近據産區來函報告、以早稻收成大减、惟晚稻將來收穫、未受損害、最好派員紛赴産地、實地查考、俾有把握、以便研究、使今冬不致再發生恐慌、經朱子香會長與同業籌商之下、以後樣台交易、如遇貨缺、行家情願抛棄利益、以免有貨者不敢减高、惟産地方面、究竟情形尙未知確、而南帮各處公請嚴筱泉擔任調查各産區今屆收獲情形、俟查復再行會議報告、以資參考云、 
[菸酒牌照稅展限一天]  
　　食國慶紀念之賜 
　　江蘇第二區全區烟酒牌照稅稽徵所致滬南烟兌同業公會公函云、啓者、自政府頒訂烟酒牌照稅新章、規定每期繳稅、以一四七十月、自一日至十日止、自投各稽徵所遵章按級領照營業、若逾十日限期、一律加收催徵費、不稍徇免等情在案、茲以十月十日爲國慶紀念、奉令停止辦公、適值限期末日、惟烟酒商人在九日内未曾領照者、當受催徵費之負担、本所長素抱體恤商人之旨、用特展緩一日、凡烟酒商人能於十一日自投稽徵所繳、納者、暫不加收催徵費、若再延至十二日投納、一例按級照章加收、除佈告外、相應奉達、即希貴會查照、轉知各會員遵限投稅、幸勿自悞云云、聞該會接函後、巳轉致同業矣、 
[市總工會籌季會各科工作]  
　上海特别市總工會籌備委員會、成立以來、將近二旬、内部各科工作異常緊張、各委員與全體工作人員、終日會盡心工作、是故會務頗有成績、正式總工會不難如期産生、茲將該會内部各科近况、略述如下、 
　　指導科各工會請求出席指導、日必五六起、均派員出席、如有不健全之工會、並得黨部之許可派員協同整理、如勞勞糾紛、或勞資糾紛、雖組織大綱規定、無權顧問、然爲援僵工人解放起見、必派員調查、擬具意見、逕呈市黨部核辦、是故各工會對於總工會異常信仰愛戴、並再規定每星期分部召集各工全體委員談話、以資訓練、 
　　統計科該科爲便於統計起見、近又將各項統計表印就、分發各工會塡寄、以便彚訂上海工運統計、至發行之宣傅刋物「上海工人」第一期、於十月一日出版、内容豐富異常、關於工運頗多貢獻、均巳分發各工會、第二期攺爲國慶特刋、不日即將出版云、　　登記科自九月二十五日起開始登記、迄今時僅旬日、各工會來會登記者、巳有一百七十餘、刻正分派工作人員、分别前往調查、以便呈交委員會審查核准、尙有許多工會、正絡續前來登記、茲將其巳登記之工會名稱錄下、利民火柴工會、粤茶酒樓茶點職工員、内河輪船工會、米糧職工會、華洋印刷工會、泰晤士報工會華商電氣工會、糖雜糧北貨職工會、德和襪廠工會、華商公共汽車職工會、廣東臘味工會、慶德橡皮工會、滬南輪船茶房工會、和興烟廠工會、砂石運駁工會、小爐翻沙工會、輪船木業工會、第一織造廠工會、華商自來水火行工會、五卅固本藥皂職工會、中國食品公司職工會、邁羅食品公司職工會、滬南清潔工會、麻袋業工會、三民帆布織造廠職工會、鴻章染織廠工會、冠生園　工會、洋服工會、徽館職工會、中西餅業工會、秤業工會、印　 
 
 

Page 14

 
 
中華民國十八年十月七日（申報第四張）星期二（十四 
染業工會、商務印書館發行所職工會、酒行業職工會、龍章機器造紙廠工會、華明火柴工會、黄浦商輪更夫工會、怡和絲廠女工會、薪倫絲廠女工會、統一絲廠女工會、錦雲絲廠女工會、鼎昌新絲廠女工會、祥成絲廠女工會、福綸絲廠女工會、振益絲廠女工會、新新絲廠女工會、厚福絲廠女工會、公益絲廠女工會、元豐絲廠女工會、大豐盛絲廠女工會、裕經絲廠女工會、通緯絲廠女工會、開泰絲廠女工會、雲成絲廠女工會、浦東洋涇港划船工會、瑞綸絲廠女工會、茶箱業工會、久豐絲廠女工會、三友實業社工會、浦東建築工會、泰康食品公司職工會、打包業工會、華商水泥廠工會、鮮猪棧船工會、浙寗宰業工會、天成絲廠工會、製墨工會、猪鬃工會、興綸絲廠女工會、祥和絲廠女工會、上川長途汽車職工會、閘北清潔工會、商務印書館總務處職工會、羣益雪茄烟廠工會、米糧糖洋雜貨駁船工會、永泰雪茄烟廠工會、花粉職工會、派報工會、風琴工會、全市鏡木工會、燭業職工會、修造民船業工會、滬杭前鐵寗杭段餐務工會、祥大絲織工會、報界工會、藥業職工會、江灣區水木業工會、裝訂業特别區工會、華法清潔工會、花板椅工會、鑄豐搪磁職工會、牙刷工會、壯醬業職工會、黑色紙板工會、中華工業絲織廠工會、人和雪茄烟廠工會、廣東彈花業工會、絲光染業工會、磁業職工會、絲廠業閘北區職工會、上海絲廠職工會聨合會、絲廠業特别區職工會、滬西絲廠業職工會、三新紗廠工會、成衣工會、理髮業滬南區工會、西廚工會、商站鐵道轉運工會、蘇寗茶食工會、元麗印刷工會、百代唱機片廠工會、絲織廠滬南職工會、中南烟草工會、瑞鎔廠工會、革履業特别區工會、北站内河旅棧招待工會、永安二廠工會、印花染業工會、旅棧南華隨輪招待工會、洋裝訂工會、青興染業工會、石印膠紙工會、棉織業職工會、華洋布業職工會、北區三星棉織總廠職工會、緯成絲廠職工會、申新紡織廠第一工會、典押業職工會、華成烟廠工會、簡簿工、又記電力線廠工會、美亞絲工會二分會等、二百七十餘工會、 
[二區黨部]  
　　追悼前市執委鈕長鑄 
　　上海特别市黨部執行委員會常務委員兼市立敬業中學校長鈕長鑄氏、以積勞病故、聞者惋惜、二區黨部、念其功在黨國、於昨日假少年宣講團、開追悼大會、儀極隆重、分錄如下、 
　　會塲佈置除黨國旗及總理遺像外、並置鈕同志遺像、及祭台花圈花籃等縈繞左右、計全塲有幢額輓聨等二百餘件、 
　　到會人數此追悼會、完全以二區中爲限、到者有同志五百餘人、及區内各民衆團體代表市公安局軍樂隊等、座爲之擠、 
　　會塲職員主席杜剛·主祭吳修·司儀易纘仁·襄儀曹授卿·沈西賓·招待蔡洪田·吳楨·吳卓人·徐建人·糾儀唐祖昌·劉繼武·裘元明·記錄王德言、 
　　開會秩序（一）主席入席、來賓入席、黨員入席、家庭代表入蒿、（二）開會、奏哀樂、（三）全體肅立、（四）唱黨歌、（五向黨國旗及總理遺像行最敬禮、（六）主席恭讀總理遺囑、主席退、（七）主祭者詣靈座前、（八）全體向鈕同志遺像行最敬禮、（九）默念三分鐘誌哀、（十）獻花（主祭者）、（十）（一）獻菓（主祭者）、（十）（二）獻茶（同上）、（十）（三）讀祭文（同上）、（十）（四）主祭者退、執事者退、奏哀樂、（十）（五）主席致詞、（十）（六）演說、（十）（七）家屬致詞、（十）（八）攝影、（十）（九）閉會、奏哀樂、 
　　大會祭文猗歟吳興、吾黨之英、心精力果、志潔行純、蘆城嶽降、天縱聰明、亭亭擺秀、鞾鞾當春、金鎔才智、玉立長身、政治學士、主義干城、努力工作、保障平民、二三區部、常務疊膺、芳績黨選、市委執行、近長敬業、校務經營、講帷蹔啓、生徒聿增、加之陶淑、參加革興、爲時朞月、煥锜刷新、追風勁足、縱海脩鱗、宏材初展、抱負待伸、何圖不祿、天喪斯人、馬橋月黑、鴻野鳳淪、哲人其萎、典型孰親、顔天一例、佖折同塵、公衷結轖、熱涙縱横、掛酒旣設、椒漿斯陳、靈其不沬、尙望來歆烏乎哀哉、 
　　大會致詞由杜剛將鈕同志在學時代及參加秘密工作之事蹟、至於今日、先後努力革命與辦理敬業學校之勞蹟、并申述今日追悼之意義、與鈕同志死不瞑目、所期於吾同志之責任、作詳密報告、力竭聲嘶、合座盡晞嘘涙下、次由鈕同志家屬乃兄鈕長耀君作謝詞、 
　　演講人員演講者有曹振卿·沈西賓·陳廷儀·張君璞·胡卓人·周海林·諸君、多於痛悼之中、表示繼續努力革命工作、詞長從略、 
[五卅家屬會常會記]  
　　上海五卅慘案被難烈士家屬會、昨開第二十四次常會、全體家屬及傷殘同胞、均出席、公推胡長生主席、潘乾初紀錄、行禮如儀、首由主席報告會務經過、及最近與各方接洽情形、次决議如下、（一）本會救濟問題、巳蒙外部撥下、交袁履登君轉發、但實數僅有一萬元、本應受領、按數支配、奈因董事會所墊建築五卅烈士公墓時虧欠之欵、亦須在内扣除若干、則家屬方面所得更屬細微、計算每人所得、不過百元、且家屬等延懸四載、筋力俱瘁、衣衫飾物、典質一空、親友處莫不負債纍纍、不過百元之救濟費、償債尙慮不足、衣食生計、仍屬虚懸、又且此案不知何日方能達到目的、區區之數、仍不能苟延以待、故前巳電懇外部、迅予墊足五萬元、同時並函請五卅公墓董事會、轉請國府增益等情、迄巳多日、未見批示、本會應再催促外部、迅予墊足、（二）各被難家屬受傷同胞、雖經本會登記、一再調查證明、但因人數衆多、恐有流弊、不得不再愼重審查、由本會發給證明書、以昭愼重、並推定陳甫才、傅文豹、錢石山等三人、爲審查委員、（三）靖江人喬渭臣、冒名本案被難同胞、迭次來會、要求登記、經秘書潘乾初一再否認、始行退出、近日又來會纏擾、沙鬧不休、殊屬可惡、茲後如再來吵鬧、即當鳴警拘捕、送官嚴究、散會巳萬家燈火矣、 
[新華輪案軍人家屬準備請願]  
　　招商局新華輪船被難家屬、三十餘人、以天氣漸冷、飢寒交迫、故昨又備就呈文、復推葉華清爲代表、即晉京向國民政府蔣主席曁文官處古文官長、懇請俯念被難軍官士兵家屬各退伍軍官士兵、當在韶州出師北伐革命、略具微勞、現因南北統一而編遣退伍、又慘遭此不幸、迅予訓令招商局速即撥欵救濟、以便早日回籍而免流落異鄉云、 
[新康輪船被難家屬會消息]  
　　致外交部電新康輪船被難家屬會、昨致電外交部云、南京國民政府外交部王部長鈞鑒、日前敝會代表晋京請願、蒙派周龍光司長代、接受家屬會之請求、採納代表等之愚見、並示以即令滬交涉員、向駐滬日領、嚴重交涉、務達勝利目的、以重國權民命等語逖聽之下、爲之破涕、惟查駐滬日總領事、對於此案、始終抱不負責任態度、雖經徐交涉員據理抗爭、家屬代表、善意訪問、彼日領一味以事關海難案件相答復、似此不顧公理、蔑視人道、實天下所未有、曠古所未聞如果仍以駐滬日領爲交涉對手、則曠日持久、解决無期、勢必又成懸案、殊非被難家屬所樂聞、亦非鈞座重視國權民命之至意也茲者、新任日本駐華公使佐分利氏、即將於虞日入京覲見、敢請將新康慘案、即向該公使提出交涉、務令於最短期間、賠償生命財産一切損失、以慰死者於地下、而安生者於人間、黨國前途、實際利賴、臨電不勝迫切待命之至、新康輪船被難家屬會叩、魚 
　　交通部批示被難家屬會、昨奉交通部批示云、呈曁被難人名册·損失簡明統計表·均悉、查此案前據招商局呈報、業於本月十二日、檢同各項證據咨請外交部、正式交涉、議定切實辦法在案、據呈前情、除再咨外交部外·合亟批示知照、此批、 
　　復交涉署函被難家屬會、昨復交涉公署函云、謹復者、日前敝會代表朱曉雲·陳際程·晋謁崇階、垂詢新康輪案交涉進行之意見、具仰鈞座博採羣言、至公無我、逖聽之下、曷勝欽感、竊查案曲直是非、極爲明顯、彼日人爲欲諉卸責任、不惜巧言文過、其紓迴曲折、亦固其宜、惟我方理直氣壯、自當仍用外交方式、據理抗爭、决不可墮其術中、反致棘手、應請鈞座本革命外交之精神、據理力爭到底、敝會同人、誓爲後盾、一午之愚、幸垂鑒焉、此復待派江蘇交涉公署徐交涉員、 
[曁大政治系生赴杭參觀西博]  
　　今晨啓行由政治系主任偕往 
　　考察政治狀况並參觀省市府 
眞茹國立曁南大學、以西湖博覧會轟動全國、開幕以來、各界前往參觀者、不知凡幾、惟閉幕期限、不日即將屆滿、茲該校爲增進學生常識起見、由該校政治系主任劉英士及敎授崔宗塤唐慶之等、率領該系學生一百餘人、以團體名義、包車二輛、於今日上午八時、乘早快車赴杭、前往參觀、且爲秋季旅行、藉此一飽六橋三竺之佳景、誠一舉两得也、聞行期定爲三日、所有旅費、由學校方面補助三百元、缺少之數、以學生人數均匀攤派、又聞於游覽畢後、將考察杭市政治狀况、並往省市府等處參觀一切、以資借鏡云、 
[寳山承審員更迭]  
　　馬祖乾與張偉對調 
　　寳山縣政府承審員馬祖乾、到任以來、爲日無多、昨日接奉蘇州高等法院院長林彪訓令、該員與江都縣承審員張偉對調、馬承審員奉令後、現正趕辦移交手續、聞新承審員將於雙十節到寳履新、寳山縣法院、亦將於新任接事後、開始進行籌辦云、 
[失業黨員之曙光]  
　　本市黨部訓練部前爲統計全市失業黨員數量、並擬設法安置起見、辦理全市失業黨員之登記、曾疊誌本報、茲悉該部對於登記事宜、巳辦理完竣、統計各員智識技能、分類造册、並擬具失業黨員介紹職業辦法、提請市執行委會通過、茲將該項辦法抄錄如下、（一）將失業黨員名册分送各機關各團體、該處如有空缺時、須儘先任用、（二）各機關各團體、如需任用時、將該黨員姓名職務薪水等通知本部、由本部轉函該黨員來部談話、由本人找確實可靠之保證人、然後送各機關任用、聞該項辦法、巳由市黨部秘書處連同失業黨員名册、分送各機關各團體、一體照辦云、 
[志成公所與雜糧交易所糾紛]  
　　呈請社會局查究 
　　本埠華商油豆餅雜糧交易所、業於小麥一項、素以斤量之輕重爲賣買之標準、詎今忽將漢口東來之小麥、按麥量標準之外、强制降價、錢致引起重大糾紛、漢帮志成公所、巳向該所疊次抗議、並呈請社會當局、要求制止、以平公忿、茲特將呈文附錄於次、具呈人上海漢帮雜糧志成公所代表陳世德等呈、爲上海雜糧油餅交易所、違反慣例變更定章、擅訂苛則、呈請澈查取締撤消苛則一案、奉批令發該交易所復呈、謹逐項駁辯、環求迅賜傅集人證、澈查明白、即日飭令撤銷事、竊本案奉鈞局第四七四零號批、呈悉、業巳據情令仰該交易所據實申復在案、茲據呈復到局、合行抄同原呈、令發該公所知照、此批、計抄原呈一件、等因奉此、查閱該所復呈、對於敝公所原呈七大理由、均未逐項明白解釋答辯、仍以空泛籠統之辭、强詞奪理、文過飾非、而其故意擅訂苛則、壓迫同業之意思行爲、早巳躍然紙上、茲謹將該所覆呈各點、逐項駁辯如左、（一）原呈稱交易所之設立、在於平準市價·整頓農産·誠哉是言、然該所對於漢麥不論優劣、概予降價一錢、是否即可謂合乎平準之原則、查該所市場、對於漢麥價格、每較一普通市價爲小、（參觀敝公所呈文第五論點）何得謂之平、而又於市塲定價之外、强行降價一錢、何得謂之準、且該所故意抑制漢麥市價、究於農産整頓上、有何關係、此種無責任之言詞、殊非該所宜有、（二）原呈稱物品之優劣各異、而一般經商者、每多於原貨中羼水雜泥、以圖倍蓰等語、夫旣曰優劣各異、則漢麥未必盡劣可知、旣曰每多、則未必盡係羼水雜泥之貨、又可知乃除漢麥之劣者及羼水雜泥者外、亦欲於通行規則之外、强行降價一錢、其理由果何在、且所謂原貨中羼水雜泥一節、查各路貨到即發樣單、使該行檢查合格、與否悉依規則辦理、豈能作僞、以圖售蓗、（三）原呈稱、價格之升降、自應隨時而殊、庶幾作僞者知所顧忌、而物品亦得以甄别而提高之等晤、夫價格之升降、自以市塲之供給需要爲轉移、此在稍明經濟學原理者、及一般普通商人、類能知之、原呈所謂隨時之時、是否指供過於求、或求過於供之時而言、折係指以該所自由心理上認爲有升降必要之時而言、由前而言、旣有市價、何必再行降價、由後而言、市價升降之權、操之該所、謂非壟斷壓迫而何、且不論貨物之優劣、撫行降價一錢、所謂甄别之標準何在、又查賣買規則中價格之升降旣明、定以斤两之高低爲標準、而斤两之高低、亦旣爲列舉的分等規定、除此之外、即無降價之理由、（四）原呈稱、賣買規則、年必修訂一次、逐年規定、賣買標準、即所以符平準市價之旨等語、查該所現行小麥買賣規則、尙在民國十三年七月、何謂年必修訂一次、該規則施行以來、巳歷五稔、旣無窒碍、又無流弊、羣情翕服、該所旣欲符平準市價之旨之、即不應私擅變更定章、况所謂平準市價者、係導一般　市塲上普通賣買之市價、非指核所市場上之市價、而小麥普通市價、每以麵粉廠家之供求而定、今該所棄普通市價於不顧、而一味仰價、以實行其壓迫之手段、所謂平準者果如是耶、（五）原呈稱、漢口小麥、敝所向少收解、迨及去年、新麥開始賣買、而解進之漢麥、檢騐成色、難於合格、姑擬抑價一錢、暫爲收解等語、查該所小麥、是否剔除漢麥、該所章程及營業細則賣買規則、均未規定、則漢麥亦爲該所交易貨品之一份子、自無待論、則收解之多少、要亦以供求如何而定、不能以向少收解四字、即爲拒絶交易之張本、至成色之合格與否、民國十三年修訂之賣買規則中、巳有身份折實一項、可資依據、固不能謂降價一錢、即可以不合格之貨、强認爲合格、若謂不合格之漢麥、祇須降價一錢、即可認爲合格、是違背規則中身份折實之規定、違背規則、即屬違法、（六）原呈稱、去年五月底、因降價一錢、發生糾紛、當由志成公所來函、要求調停、始經敝所監察朱允長等、衡情度理、出爲和解、暫予漢麥比標準麥讓價五分等語、查去年五月、該所無端降價、經敝公所敝同業分别函請該所曁賣方經紀人要求澈查、該所因種種違法、自知理屈、推派監察朱允長、理事陳子彞、來敝公所、要求和平解决、敝公所爲寗息起見、不事追求、特予規定、自本年（指十七年）六月起、漢麥交割、收解現貨、如有色次之貨准予讓價五分、其餘辦法、仍照民十三年修訂之規則辦理、以上均有往來函札可資佐證、今反云敝公所要求調停、絶對於事實相反、苟非理屈詞窮、何黑白顚倒如此（七）原呈稱、本年二月間、敝所定期標準小麥、尙未賣買以前照例修訂買賣規則等語、所謂照例云者、未識所照何例、如謂修訂例必在二月、則查民國十三年修訂時、因在七月而非二月也、如謂修訂例必在定期買賣以前、則查該所定期買賣、規定六個月、故在二月業巳拍六七月之期貨、（參照敝公所原呈第六節）亦非在定期買賣以前也、該所於事實慣例、尙未徹底明瞭、與談法律、更無怪其瞠目不知所對矣、（八）原呈稱、修正規則時、會同經紀人公會公同規訂、是乃法之所具若必欲盡羅委托人而同意之、不特爲事理之所無、即推之任何交易所、恐亦無比先例也等語、殊不知敝公所係一整個國體、非一般委托人可比、况查該所修訂規則、事前徵詢敝公所意見、巳有先例、（去年八月六日、敝公所接該所函云、本年份小麥出品、成色不一、敝所交割、收解現貨、辦理爲難、不得不將小麥買賣規則、會議修正、本月理事會一再討論、惟有推請代表、向本埠向營小麥之各帮同業、調查市情、妥議辦法、務使買賣雙方、各得其平、用昭公允、素仰貴帮同業、出品甚夥、敝代表朱允長陳子彞·二君來前、務祈接洽妥商、至爲感盼等語、原函具在此次修訂事前秘不使知、亦未調查市情、謂非私自變更、擅訂苛則而何、）安得諉爲事理所無乃該所竟自圓其說、謂爲一時之行殊事件、抑知一時之特别事件、尙須向本埠向營小麥之各帮同業、調查市情、妥議辦法修訂乎、出爾反爾、誠不知置營業細則第五十七條規定·所謂參照習慣一語於何地、且參照習慣、旣爲營業細則所明定、非法之所具乎、何該所獨知其一而不知其二也、原呈稱謂敝所營業細則第五十七條、交割各手續、經理事會會同經紀人公會决定後、無論賣者買者、均不得主張異議、規章具在、歷歷可徵、該代表等不自深察、代表抗議得不違反定章乎等語、查民事法理、權利被侵害時、得請求排除其侵害、又商事無規定者準用民事之法理、今該所引營業細則第五十七條第二項、係根據第一項而來、第一項明定價格之升降、以斤两之高低爲準、所謂斤两之高低、巳詳細列舉規定於規則之中、何者爲一號加幾分何者爲標準並解、何者爲三四五號降幾分、朗若列星、不分産地、至降價一錢之苛則、並非交割上應有之手續、實溢出該條規定範圍之外、一言以蔽之曰、直欲侵害商家之權利而巳、敝公所同業爲欲排除權利之侵害、當然有請求管轄機關、取締督監之、必要使同業得有相當公平之保障、乃該所不自察其舉動之違法、而反欲責人以違反定章、試問睸反定章者、果何方耶、（十）原呈稱、即退一步言該代表等有所異議、何不異議於議决之初、而乃反抗於新麥買賣成交半載交割两期以後等語、查該所私訂苛則、初則秘而不宣、何從異議、迨得信後、猶以爲同業爭執、必有商量之餘地、當由敝公所代表等、向該所理事當面請求、滿冀和平解决、乃言者舌敝唇焦而該所迄置不睞、不得巳始用書面抗議昌敝公所同業反對苛則、始終並未間斷、初無時效之可言、縱新買賣成交半載、然成交者市價、非降價也、至交割雖巳两期、然貨欵至今保留、靜待解决、此有賬目可憑、交割何曾了結、况七月份交割手續未了而八月份該所因敝公所之呈控惱羞成怒積極反對、將漢麥盡量挑剔、檢騐不合格者竟有九萬三千零八十七包之巨、其他零星小户、尙不在内、甚至有七月份檢騐、認爲一等升價六分之貨而至八月份檢騐、忽稱不合格者、證據具在、實屬駭人聞聽、是爲該所營私舞弊之鐵證、總之、該所之所以仇視漢麥、無非欲使蘇麥價格增高、貨品缺乏、而無漢麥以代用、勢必出於結價之一途、故不惜以種種非法手段使漢麥絶跡於市塲、而猶故意誤解營業細則、謂規訂賣買標準是該所應有之職權、任何委托人、無干涉之可能、則試問旣有標準、何再降價、旣欲概予降價、將置標準於何地、該所又將何說之辭、從可知該項苛則、係在賣買標準之外、且與標準根本抵觸、萬無成立之餘地、今該所假職權以壓迫同業、藉規則以便利私圖、使感受痛苦之弱小商販、永無呼籲之門、敝公所爲同業團體不忍見同業受非分之壓迫且爲該所名譽信用計、實難袖手坐視、任令該所之弄權違法、狡辯遁飾爲再瀝陳駁辯理由、呈請鈞局俯准、迅賜飭傅两造到案、詳細澈查訊究、並將敝公所前後两呈所具理由、逐項而質、毌使遁飾、俾得公平之評判、實爲公便、所有證據、俟奉傅訊時呈騐、合併聲明、謹呈上海特别市社會局局長潘、具呈人上海漢帮雜糧志成公所、 
[卓漢納演講工童問題]  
　　全世界青年協會工童幹事瑞士人卓漢納、（譯音）此次偕其夫人由瑞士來華、作世界之週游、業巳道經滬地、浦東青年會新村幹事傅清淮君、於昨日午後一時半、邀其渡浦蒞會演講、當地各公團各工會領袖到會聽講者頗衆、其演詞隨由譯員譯出、大致係屬世界各國有關工童之各種問題、至傍晚五時、攝影而散、 
[各同鄉會消息]  
　　南通南通旅滬同鄉攺組委員會、昨日下午四時假中華鳳記玻璃廠、開第一次常會、出席者保耀東·曹鳳標·陶鑒民·朱鶴　江錦章·李友田·江啟濤·周海珊主席保耀東、記錄趙天放行禮如儀、議决事件、（一）關於目前及大會經費如何籌措案、議决、由每委員各墊大洋二十元、交曹委員暫行保管、（二）通知張委員茂滄請速來申就職案議决、交秘書處照辦、（三）關於徵求會員案、議决、請曹保二委爲正副團長、其餘委員、均聘爲隊長云、 
　　皖金斗五屬昨在楊樹浦榆林路忠德里七百五十一號、開四次籌委會、除列會籌備委員二十一人外、並到同鄉二百餘人、臨時主席包子衡紀錄蔡立織、開會如儀、（一）主席報告籌備會務一切經過、（二）許正科戴渠川鄭華州提議、在籌備期間需欵浩繁經費不足應如何設法、議决由各委員擔任捐助、（三）推選徵集隊隊長劉茂林·陶玉章·秦新態等三十人、以備徵求會員（四）黄東海報告、與鄉人楊養陶發生糾葛、請本會援助案、議决、由本會審查後秉公處理（五）散會、 
　　尙有本埠新聞轉入後頁 
 
 

Page 15

 
 
本埠新聞二 
[閘北]  
　　公共汽車三次遭刦 
　　中山路上荒僻異常 
　　來盜三人两執手槍 
　　從容搜刦歷時一刻 
　　暗中逸去毫無踪跡 
　　上海華商公共汽車公司、自在閘北江灣眞茹等處行駛汽車以來、搭客代步遠近均稱便利、惟所經各路線、一入夜間、或因地處荒僻、警力單薄、或因道路黑暗、宵小匿跡公共汽車之以盜刦聞者、巳一而再矣、此種意外之事、對於搭客安全、固有關係、而於該公司之營業方面、似亦頗有影響也、昨晚行駛上海眞茹間之三路公共汽車、又遭盜刦、以本報所誌而言此係第三次、時在七點左右、三路之市四二零零號車、自上海開往眞茹、雖爲時未晏、而搭客未見擁擠、全車中所載寥寥祇十數人而巳、車行至中山路第九站附近之小洋橋附近、司機人在夜色沉沉中、瞥見有男子三人在前、舉手招呼令停、其地本係上落之小站、車乃行至三人之旁而止、三十號賣票人啓門納客、三男子即相繼登車、爲首之一人、在車中微弱之燈光下視之、身究糙黄色衫褲、後隨者均着藍布短衣、三人上車後、初不向内行進立於司機人後、似有所待、賣票人即向客詢以所經之地點、穿藍短衫褲者不答亦不言、用手伸入口袋中、作取錢狀、賣票者注視客手不稍瞬、孰知一霎間呈於眼簾者、並非黄色之銅元、而爲黑色之手槍一桿、知有變、忽返顧其同伴司機及查票、咸巳陷於同樣地位、無法動彈、更視搭客、則面面相覷、驚惶難以言喻盜中一人出、電炬四燭車廂、首在賣票人懷中、抄去銀角若干枚、次及乘客、首當其衝者、爲一中年男子、身穿綠色嗶嘰袍、玄色背心、盜見其除衣衫外、别無長物、即將袍子剥下、加諸己身、迴首見旁坐之客、頭戴呢帽、亦即順手摘下、戴之頭上、是時車上有一老叟、因懷中儲有鈔洋三十餘元、覩狀大爲焦灼、侷促不安、盜依次及其身、而搜其長袍口袋中無所得、乃進而探其短衫之囊、摸得紙幣一束、此三十餘元、即不翼而飛、其他七八人、亦無不遭盜光顧、一元二元、零星不計、其中並有搭車之學生若干人、亦遭此厄、約計十五分鐘、盜興始闌、乃執槍在手、告司機人、待若翁下車後、可速開走、毌稍緩、且言且舉手中物示之、於是雙袖一灑、霍然下車、車中人待再定神外望、此不速之三客、巳於黑暗中走逸、亦不知其取道何方也、駕車者急兼程前進、抵眞茹卸客、回車來滬、至太陽廟附近、始報告警局、請爲追緝、是役旅客之金錢損失、約共四十餘元、司機人銀表一只、亦遭殃、被盜攫去、 
[綁架鄧仲和之匪首續訊記]  
　　鄧仲和到庭陳述當時情形 
　　匪首不在認預聞綁票之事 
綁票匪首領甬人翁滋生、即阿芝）於去年四月三號晚七時三刻、串同巳經獲案訊判死刑之王阿桂等、在寗波路擄綁大慶紗布號小主鄧仲和、勒贖鉅欵、得洋逃逸外埠、嗣復來申、被匯司捕房華探長蘇長生·探目湯堅·王德標等、在愛多亞路三百十五號清江旅館七號房間、將翁緝獲、連同姘婦翁陳氏·母翁方氏·姊沈翁氏、一併解由臨時法院、訊押在案、前晨由葛賜勳推事開庭續訊、即由捕房律師汝保彞陳稱、今日原告鄧仲和·及巳經懲辦之王阿桂等、均到庭請質、繼由蘇探長秉稱、鄧在浦東匪窟内、未出險時前一日、被告翁阿芝在福建路中和旅館開十一號房間、着王阿桂往該旅館接洽、謂錢巳到手、令將肉票釋放云云、繼據鄧仲和投稱、我被綁至匪窟、翌日上午、在擱樓上聞看守之匪聲稱、首領來矣、言時狀態恐懼、我在門隙窺見被告翁阿芝、身穿黑嗶嘰長衫、戴鴨舌頭帽、下垂眉際、鼻架大號竹邊眼鏡、其脚柄係用棉紗線套住两耳、偕同婦人即翁陳氏、穿旗袍、移時阿芝獨自登樓、與我連肩而坐、謂汝家究有錢若干、須從實說出、我答我係一洋貨掮客、而無家産、彼聞語即稱如此不能談判、旋即下樓而去、嗣又來過數次、着我書寫信函致我家屬等詞、又由獲犯王阿桂供、阿芝係我外甥壻、翁陳氏係外甥女、前時阿芝至浦東我之家中、向我租屋、但不知係藏匿肉票者、原告被綁時我在家鄉推車、所有看守肉票之人、悉係伊與另一某甲邀來、三月初三、我到過福建路中和旅館十一號房間、阿芝謂贖欵巳講妥、着我回去、將原告釋放等語、又據獲犯周根根供、前時我往翁家去過一次、向索船上押櫃錢、因翁在輪船辦事、我充茶役、後彼着我往匪窟内充當飯司務、我不知該屋係藏肉票、而我終日做事、並未見過肉票云云、又由案犯周鴻慶供、對於阿芝係相識、因我於本年正月初至表姊處賀歲、姊則與翁爲同居、惟不知伊係匪首等語、質之被告翁阿芝供、向在某輪船充當機器間生火之職、陳氏係姘婦、巳有三載、因我妻早亡、所有華界中華路順成里房屋、係氏所租、我在船上日多、不常至氏處、對於各燈人王阿桂等及原告之證言、均屬僞造、至原告被綁之事、咸不預聞、翁陳氏供、阿芝確係姘識而王阿桂則非母舅、我於本年二月間往普陀進香回來、我之房屋巳被封閉、詰悉上項事、我乃尋阿芝無着、是日得悉阿芝在該旅館、乃前往詢問、當被探員拘獲、詰之翁方氏沈翁氏均稱、是欲往香烟廠工作、經過該旅館、知阿芝在内、故進内談話、即被逮等語、經葛推事核供之下、諭翁等四被告仍分别還押、候攺期再核、 
[王耀珊向姦夫婦訴追財物]  
　　標的一千九百八十元 
　　問官諭傅集人證再審 
華商證券交易所雇員王耀珊之妻陳黛仙、年十九歲、戀愛年近不惑之老醜羅銘昌、在江南旅館匿居、爲王所悉報由法捕房、派探前往拘捕、其時陳黛仙正蘭湯浴罷、裸體倚牀假寐、該羅銘昌亦傍倚玉體、情形畢露、故捕房拘獲時案巳大白、因案犯内地、故遞解四區警署移送地方法院訊辦、在過去二月前、曾轟動報章查王耀珊對於羅及其妻、曾控告爲和姦及竊盜、緣陳黛仙出亡時、曾捲取物件、此案地方法院刑庭公判羅銘昌和姦部分、處有期徒刑一年六月竊盜部分、處拘役三十日、裁定執行期間爲一年六月、陳黛仙相姦部分、處有期徒刑二月、竊盜部分免訴、判决確定後、均經解送漕河涇第二監獄執行、現在陳黛仙刑期巳滿、業奉開釋、惟王耀珊因捲竊物件未經追還、故延律師具狀地方法院、訴羅銘昌陳黛仙竊盜私訴洋一千九百八十元、昨日上午、由龐推事開庭審理、被告亦延律師抗辯、王耀珊供、年二十四歲住閘北共和路益餘里十三號、要求判令被告共同償還洋一千九百八十元、被告羅銘昌前與我同居一屋我與陳黛仙係去年三月十三日結婚、岳家亦頗具身價我倆結婚後、夫婦感情甚好、但對於我母則常相爭吵、本年陰曆二月二十日我同母回籍、至三月二十四日來滬、被告等即於此時發生苟且、所有物件亦於是時竊運、至四月十六日、陳黛仙逃亡、而羅銘昌亦不歸家矣、計捲去金鐲一付、金戒二只金環一付、珠花一朶、金鷄心一個、此項物件、均爲聘禮之物、又莊摺一扣、存洋二百元、並衣服等合計一千九百八十元、旋經旅館拿獲解案判罪、請爲追償云云、陳黛仙供、年十九歲母家住閘北恒豐路、我並未竊盜、因遭姑虐待故而出走、至於聘禮當時爲金鐲一付、金戒二只、金圈一付、並衣服四件、並無如原告所說之多、而金飾均爲被告營業作本而兌去矣、故並無一物可帶云、羅銘昌供年三十七歲、爲營造事業、與原告同居三四年矣、實無誘姦竊盜行爲、官問汝與陳黛仙同住旅館是實否、答旅館是信的官云然則尚有何說　惟羅對於竊盜財物、仍主否認審判官諭謂今日不開辯論、候傅集證人再行審理、命退庭、羅銘昌因尙在監禁期間、故送押看守所候示、 
[婦女謾駡大打官司]  
　　雙方不服原判提起上訴 
　　辯論終結定於九日宣判 
　　城内東馬橋開設米店之趙步蟾、有女趙秀貞、爲被金家牌樓周佩堃之妻周汪氏謾駡爛汚貨輒姘頭、致引起趙秀貞自訴周汪氏·及其母汪唐氏姑周陸氏誹謗之駡人趣官司、地方法院第一審判决周汪氏汪唐氏各處罰金一百元、周陸氏無罪、趙秀貞對於原判周陸氏無罪·及周汪氏等處罰太輕提起上訴、而周汪氏汪唐氏亦不服判决、提起上訴、迭奉開庭審理調查、昨日又經過庭長偕左鄧两推事開合議庭審理、趙秀貞供周汪氏汪唐氏到我家門口指駡、凡半小時之久、我當時不知爲何許人、嗣據胡一品稱、是周佩堃之妻、而我母以我之名譽掃地、要我死、並打我、後由林秀貞來、遂又偕同趙小妹三個人、到周家理論、不料周汪氏汪唐氏將碗擲下、駡我爛汚貨、還送上門駡、而周陸氏亦說爛汚貨、呌媳婦駡不夠、再來討駡、後即由警來勸散云云、周汪氏供周佩堃是我丈夫、我夫曾說過要娶趙秀貞、但五月十八日、我是因姑病尋夫歸家請醫、我看見夫與趙秀貞在内談天、我即呌夫、而夫命我先歸、實未呌駡、至六時許、乃趙秀貞等忽趕上門打我、亦屬莫名其妙云云、汪唐氏供周汪氏是我女、周佩堃與趙秀貞之關係、據小女說、佩堃年三十夜住在趙家、年初一親母尋回、竟拍桌相吵、我是日六時到周家望親母、不料他們來相打、我勸坐後有話好說、不料即將我毆打、當塲毆得我大哭、我並未去駡云云、周陸氏供周佩堃是我子、他要趙秀貞、曾於四月二十四日央張錫初來向我說、至於五月十八日、我在生病、他們趕來打人、而周佩堃看相打、問你狀紙爲何寫趙秀貞不端、答因我子要以手槍殺我云云、至此即由两造律師大辯論後、官諭辯論終結、九日宣判、退庭、 
[龔悔悟獲案後之怪函]  
　　張區長置之不理 
　　西裝少年龔悔悟、因在浦東各警所招搖撞騙、事發、經公安局三區一所扣留、解由三區、轉解總局發落、茲龔業經第三科預審、移送地方法院訊究在案、不料三區張區長、忽於昨日接得郵遞怪函一件、署名者係孫壽深、現住法租界西自來火街三新里洋傘業俱樂部、細察函内詞意、語多恐嚇、大致謂龔君悔悟係商民協會秘書、兼大華通信社記者、並無招搖情事、務請致函法院、代爲證明無罪、以便釋出、否則望於二十四小時内答復、以便對付云云、張區長以語屬無稽、置之不理、 
[會樂里内拘獲無恥青年]  
　　抄獲化裝品等及油一瓶 
　　有關風化法院禁止旁聽 
　　二人罰金五十元一無罪 
　　老閘捕房西捕頭、於日前接得一匿名信、謂雲南路會樂里三百零九號屋内、有人設立兎窟、（即男性賣淫處）秘密賣淫、有礙風化等情、乃派探偵悉屬實、即飭西捕好司爾與華三道頭郭阿桂、前往該屋後樓、拘獲兎崽子無錫人常少亭（十九歲）、上海人張仁生（十七歲）、浦東人馮海根（十五歲）、抄獲化裝品甚夥、及油一瓶、一併帶回捕房、而常等則否認賣淫、捕頭諭飭均送往工部局醫院檢騐一過、前晨解送臨時法院、承審周先覺庭長、認該案有關風化、禁止旁聽、故内容無從探悉、嗣經訊明判决常少亭張仁生、各處罰金五十元、馮海根無罪、 
[一週間公共捕房緝務成績]  
　　上海泰晤士報云、上星期内公共租界捕房共逮捕各案人犯四百零一名之多、解往臨時法院後、有即處刑者亦有展期續審者、此星期中綁匪尙不甚活動、故所獲亦僅两名、械盜則猖獗如常、經先後緝獲十四名、内有五名、查係過犯、又有被控殺人犯五名、内亦查有過犯一名、此外又獲扒手五名、搶錢袋者十六名云、 
[婦人厭世服毒]  
　　性命危險 
　　李葛氏年二十四歲、南京人、住虹口虬江路永長南里蔴油作樓上、丈夫名得標、拖車爲業、葛氏嫁夫巳有两年、近來因身體多病、忽萌厭世之念、遽於昨晨二時許背人潛吞鴉片灰大洋一元、待其夫李得標覺察、巳在清晨六時左右、急僱車送同仁醫院救治、因服毒過量、延時巳久、頗有性命之憂云、 
[嬰孩屍體]  
　　蘇州河中 
　　不及两歲 
　　昨日上午十時許蘇州河口、忽然發現無名孩屍一具、浮於浦面、察其年歲、不在二歲之上、身穿花洋布衫褲、未知如何、若許之年齡、竟至葬身浦中、是否爲綁票匪撕票抛棄抑或自行墮浦溺斃、則不得而知、當被水巡捕房三十六號華捕撞見撈回捕房、由救生局巡船運局拍照收殮、再查屍屬認領、 
[吳淞昨開廟産保管委員會]  
　　昨日下午三時、吳淞各公團組織之財神廟廟産保管委員會、在淞興路財神廟原址開第四次會議、討論接收事宜、出席委員董夢一·水澤柯·張玉墀·（徐偉代）吳人騏·顧文玉等、議决、（一）呈請上海特别市政府、指令吳淞市政委員、從速將該廟産契據賬目全部移交、俾便審查、（二）接八區黨部函催本會接收、即將辦理經過情形、函覆該黨部、（三）再函吳淞市政委員解釋事實、 
[取締冐充西醫者]  
　　上海特别衛生局昨致市公安局函云、頃奉中央衛生部第三三五號訓令内開、爲令遵事、案據南京特别市衛生局呈稱、案准首都公安局函開、查醫生職務關係人命、理宜愼重將事、所以衛生部對於西醫之取締條例、巳明令頒布在案、惟對於中醫如何辦法、尙未明白規定、近聞有因衣食所需、而冒充西醫者、以爲社會上西醫盛行、非模仿不可、於是備聽筒、購注射器、謬稱精研中西醫術、實則人體之生理未詳、注射之手續多誤、視人民生命爲兒戲、此種不法醫生、爲害社會、實非淺鮮、自應嚴加取締、以保社會安寗等由准此、查醫師之用聽筒、原爲根據學理、爲診察疾病之理、旣經診察、然後乃能分别施以藥品、或行注射、學有由來、責非淺鮮、而一部份舊醫、冐效新醫、學理旣不明白、藥性更屬罔知、無意識之聽聞、究不知其用意何在、針藥亂施、尤覺有關生命、他若掛名中西醫者、全國各埠屢見不鮮、自謂學貫中西、事誠有之、而考其實際、一無所長、招搖惑衆、貽害民生、紊亂醫政、有玷國體、實均有取締之必要、理合據實轉請鈞部、可否明令禁止、伏乞鑒核示遵等情到部、查該局所呈各節、確有查禁之必要、嗣後凡不備正式醫師之資格者、一概不得用聽診器及注射器、爲人診病及注射、至中醫之用西醫名稱者、亦並查明禁止、以杜冐濫而重人命、除指令並分行外、合行令仰該局遵照、轉飭分别查禁爲要、此令等因奉此、合行函達貴局查照、希即轉飭所屬各區所、一體注意查禁爲荷云、 
[同發絲廠停止工作]  
　　北四川路横浜橋同發絲廠女工同盟罷工、業巳多日、茲悉工方提出條件三條、其中最重要之两條、謂此後解交各洋行之絲經、如騐出壞絲、女工不負責任、並須由女工抽取若干條、交洋行搖騐、洋行不得自行抽取、廠方以此事權操洋行、未便照辦、昨巳將各女工存工發清、實行停止工作云、 
[海上名票昨日聨袂赴杭]  
　　應西湖博覽會之邀請 
　　杭州西湖博覽會、定於雙十節閉幕、該會以良辰難逢、勝會不再、故於閉幕前籌備盛大之游藝、游藝主任張君、特來滬邀請海上聞人張嘯林·杜月笙·袁履登·王曉籟·及名票華女士等、赴杭串演京劇三天、於昨日起程、該會駐滬辦事處特向路局掛頭等車一節、於下午五時半之夜快車出發、除張杜諸君外、同行者尙有琴師鼓手等共計五十餘人、屆時西子湖邊、當另有一番熱鬧也、 
[張庭裕妻子無下落]  
　　陸才茂楊和尙有拐匿嫌疑 
　　甬人張庭裕、住閘北國慶路源昌里三號、昨控陸才茂楊和尙以拐匿之罪於閘北四區公安局、訊據陸供、上月二十九日晨、我二十七歲妻黄氏、佯稱如厠、率領二男孩、並捲取包裹一個、與被告楊和尙偕逃待我察悉、巳人去杳杳、當即四出偵尋、途遇和尙、向其索人、渠云、被陸才茂之兄才元、拐至南京、乃迫楊搭車前往、果見才茂、不料伊謂吾兄巳往鎭江、又同至鎭江、找覓多目、音息全無、旋陸言或在上海、遂返滬探聽、亦無下落、今日行經新民路、彼等忽欲圖逃、故扭署請究、據陸才茂供、此事係我兄元所爲、我全然不知云云、詰之楊供、我前遇原告妻在火車站伊率領二男、以不便携帶、囑我代管、緣我亦往南京也、及抵京即各自分路、不謂原告騙我至上海控我拐匿伊妻實則寃枉、署長核供、判一併解局究辦、 
 
 

Page 16

 
 
[竊賊李阿生截足而死]  
　　竊賊蘇州人李阿生、年二十八歲、於今年夏初五月間、潛入法租界金神父路十八號門牌西人愛爾柴家内行竊、當被事主覺察拘拿、李即越窗圖逃、跌傷左足、致腿骨折斷、由捕到來、將李帶入捕房、捕頭諭令送至廣慈醫院醫治、李入院後、經醫生爲之將傷足截去、乃李因受傷過重、醫治無效、延至前日身死、由院通知捕房、將屍舁入同仁輔元堂騐屍所聽候報騐、一面派探查傅屍屬、旋由屍母李戚氏到案、請求免騐、願自收殮、捕頭准之、即由屍母於翌日置備衣棺、將屍草草成殮、運回原籍鄉間埋葬、 
[厠所門口發見死屍]  
　　南市一區一分所、第三守望崗警張德荃、於前日下午四時許、在王家嘴角浙寗會館旁厠所口、查見有一年約二十餘歲之無名男子倒斃該處、視察該屍、頭在厠所以内、脚在而厠所以外、且旁有鮮血一大堆、當即回所報告所長、因事關人命、飭十六舖地甲盧永德投地方法院報騐、旋於昨日上午十時許、奉委黎檢察官偕檢騐員蒞塲相騐時、即據馬阿裕投稱、死者名馬阿根、現年二十五歲、通州人係我之胞兄、近從原籍來申、尋覓枝棲、因我在高巷頭磨坊弄第十一號門牌成衣舖内爲夥計、是以寄宿我處、因其患病甚重、忽然内急、前來登厠之際、又忽吐血、以致力不能支、頃刻仆地氣絶等語、當騐得死者馬阿根、委係因病身死、即行塡格、屍着馬阿裕趕緊備棺收殮、並取具切結附案備查、 
[夫曰潛逃妻曰毆打]  
　　查榮祿夫婦各執一詞 
　　住居法租界查榮祿之妻查沈氏於上月間背夫私逃出外、當由查四出找尋無着報告捕房、請爲查緝在案、現由包探偵悉氏匿跡之處前往將氏拘入捕房經捕頭詰訊沈氏供實因丈夫無故將婦人毆打故負氣出外等語諭令押候解送公堂訊辦、 
[陶子榮偷竊郵差脚踏車]  
　　南市一區三分所第二十崗守望警劉景和、於昨日上午天未黎明時、在小南門附近查見一人、騎乘郵務局郵差所乘用之脚踏車一輛、迎面馳來、形狀慌張、情殊可疑、當即喝止、並上前詰問來歷、其人言語支吾、因即連同該車帶回該所、金所長命提預審、其人供名陶子榮、南匯縣周浦鎭人、此脚踏車在友人王姓處借來等語、當着暫留、一面派長警前往郵局調查、據稱該脚踏車係住居閘北烏鎭路該局第一百六十三號郵差張和卿所乘用者、遂將張和卿傅案質問、張稱昨晚因赴親串家、將該車置放門前、後忽失去無踪、所長復詰陶子榮時、始俯首無辭、當以案圖竊車、飭即備文申解市公安局訊究、 
[周福元米船被盜]  
　　地點在南黄浦柳河相近 
　　人物則周和尙彈由背入 
自賣米船周福元、近由吳江一帶、收得白米一百八十石來申販售、前日下午駛在南黄浦柳河相近、天時漸黑、各船友欲停駛、惟周聞上海米價上升、囑令勿停趕路行駛、俾早日抵申以便出售而獲厚利、乃行駛未滿里許、忽迎面駛來两船、勒令停駛、周聞知知非佳事、即加雙櫓快行正在配櫓、忽聞槍聲一響、各夥友聞聲驚惶失措之際、又開槍將周之弟和尙擊倒、彈由背部而入两船駛至蜂上船中有盜匪十餘名内有婦女两名、皆江北口音、詢問船裝何貨、周至此直言而答盜恐嚇勿聲張、两盜船在周船左右並住、即開艙將白米搬刦有半艙一面搜刦船人所有銀洋、盡行刦去、共約一百數十元、臨行時向周云、刻係暫借、爾若報告官廳緝捕、以後經過、要爾好看两盜船向南駛逸周船開至閔行、將弟送入醫院、惟彈子未出、性命堪虞 
[浦東三區警連獲烟土]  
　　南匯人王正明、於前晚九時由滬購得烟土一百三十餘两、藏匿身畔、行經浦東陸里橋周家衖地方、適三區三分所派出所巡官陳佐武、率同長警巡邏經過、王一見長警、形色慌張、欲避不能、致被當塲搜獲、又鄉民閔根福、身帶烟土十八两、昨日上午、由董家渡碼頭登岸、被崗警搜出、帶至三區三分所、樊所長以案關烟禁、飭將王閔二人、連同烟土、於午後轉解總局發落、 
[二次混用僞鈔被獲]  
　　匪徒本邑人趙玉佩、鎭江人李榮華、因於上月廿七號、將中國銀行每張五元之假鈔票两張、持赴安南路二百廿三號門牌董緒成所開之雜貨店内混用、嗣趙李两人、於前日仍以該項僞票前往混用、當被董察破、報告靜安寺捕房、派探梁玉良往將趙李两人連同假票三張、一併帶入捕房、禀明捕頭、諭着押候解送臨時法院訊究、 
[華僑聨合會謝碧田作古]  
　　本埠華僑聨合會常務委員謝碧田君、在滬辦理僑務、近二十年、海外回國僑商·與過滬僑生、得其招待及介紹入學者、不可勝數、謝君去年國慶日、因送華僑代表至都、參加僑務委員歡迎會、返滬後、即患腸胃病、歷經中西醫生療治、不見痊愈、上星期病象危急、由家屬送往海格路紅十字會醫院剖割、至昨晨（五日）三時病沒醫院、享年五十六歲、聞者無不惋惜、按謝君爲人忠厚、熱心社會公益、二十年來、爲僑務奔走、致傾其家、生平最大功績、爲民國光復時、發起要求華僑參政權一事、聞身後蕭條、一貧如洗、現停柩斜橋嶺南山莊、其滬上老友劉士木·黄警頑·郎靜山諸君、及華僑聨合會同人、擬發起追悼會、以慰英靈云、 
[浦東大戲園雙十節開幕]  
　　浙南許頤　沈昆泉等、邇以浦東花園石橋帶人烟稠密、市面日漸繁盛特呈請市政府公安財政两局核准在該處建設浦東大戲園、業巳工竣、昨假工業銀公司浦東辦事處、東邀當地各公團領油、宣佈一切、定於雙十節正式開幕云 
[盜刧併誌]  
　　臨青路滬東臨青路二千零六十四號居户於昨日上午九時三十分來有暴徒五人、四人持手槍禁止聲張、歷二十分鐘、被其刦去金銀衣服合計洋百元之譜、事後由事主投報該管捕房請緝、 
　　愚園路滬西遇園路、於昨晚六時半有一西婦行經該處突有匪徒二人强搶其皮夾一只、内貯票洋五十七元八角携贓逃逸無蹤、 
　　白克路住居白克路六零三號之蘇州婦人徐沈氏、於昨日下午三時、由家出外購物、行經大馬路石路口、突來暴徒二人、攔住去路、在其手中、奪去手提皮夾一只、内貯鈔票三十元、小銀角數枚、以及化妝品數件、徐氏於爭奪時大聲呼救、被暴徒掌顂一下、粉面通紅、華捕聞聲趕專、刦者巳由大叢中逸去、後由徐氏投報該管老閘捕房請緝云、 
[虹口拘獲盜匪二人]  
　　去年十二月廿一號正午六時四十分、鴨綠路九號門牌胡記濤家被盜匪數名持械侵入、刧去值洋二百卅九元之財物、當經胡報捕請緝前日由靜安寺捕房中西探在元芳路一百七十二號·塘山路一百九十七號两處緝獲是案盜犯江北人吳文洲（即小雲子又名小六子）、宜小二子（即缺嘴小二子又名化子小二子）两人、一併帶入捕房禀明捕頭諭飭押候解送臨時法院訊辦 
[身藏煙土被探攔獲]  
　　本地人土販王炳金、於昨晨八時許、身藏烟土二磅、行經西華德路、被二百五十一號俄捕與一千二百九十八號華捕查見、形跡可疑、上前攔住、搜出烟土、遂將其帶入匯山捕房、捕頭諭飭押候解究、 
[婦人私設煙榻]  
　　甬婦楊沈氏、在北西藏路私設烟榻、容人吃食鴉片漁利、被匯司捕房二百六十二號西三道頭捕及二千二百二十一號華捕偵悉、於昨午密往按址拘獲吃烟客黄式康·徐阿四·周阿四、連同楊沈氏及烟具两副、一併帶入捕房、押候解送臨時法院訊辦、 
[普濟善堂施種午痘]  
　　虹口華記路普濟善堂、自前日起、照章施種防疫牛痘、以惠貧民、 
[香燭業反對迷信稅續訊]  
　　上海特别市商民協會香業分會、自發生香燭特稅後、昨巳分呈黨政各機關、請予豁免外、又籲請各業會及各路商聨合會乞援、函云、逕啟者敝會業不幸、香燭特稅又復發生雖經分頭呈請、未蒙邀准茲奉到商整會第一九六一號函、略）揆其意旨、巳在必行惟查當局舉辦香燭稅之用意、即爲原文内所云征收全市各業營業稅之先聲、此而實行、他業勢難幸免、敝業首當其衝、暫以死力抗爭、雖係本身謀要亦爲各業前途普遍計尙希貴會主張公道、起作援助、固我第一道防線、而謀全市數百萬商民將來之無量幸福專此上布、即煩查照云、又滬南烟兌同業公會昨接建議書云、查近來滬上發生香燭特稅名雖爲破除迷信、其按之實際、有不可行者三點、此三點不獨有關總之建國大綱、三民主義之民生問題、及一貨重疊徵捐之苛政、敢將以上三點之實際、爲諸公貢獻尙祈加以聲援、以免後累、同業幸甚（一）香燭两項原料、如柏油白蚴蠟及做芯子用之原料、燈草茅梗、香末、檀香等、均巳納過正稅數道、並有進口落地等稅、（二）如實行特稅之後、各店生意勢必减少、爲維持營業計、不得不減用人手且各原料間接直接在在均有工人關係、亦必同遭斯難、其關於三民主義之民生問題者也、（三）取消、並禁永不發生、今上海一部、一旦實現旣於官廳方面得以取消並禁永不發生、今上海一部、一旦實現旣於官廳方面、有藐視部案之嫌、於我業方面、不覺有早令夕攺之嘆、應請政府注意、以維威信、况迷信云者、其實此時無破除必要、敎育尙未普及、一旦將舊有藩籬撤盡、則人必將愈不堪問矣、至於信敎自由、乃總理所許信者、必有所表示、何迷之可言、况迷者自迷、信者自信、不可併爲一談、究竟信仰神佛、於世道人心、大有裨益、能補法律之不及、願黨政諸公加以研究、則同業前途、固爲萬幸、而大局亦與有益焉、 
[德安里遷屋上訴駁回]  
　　北山西德安里房客徐志鵬等、與老公茂洋行經租部、爲欠租遷讓案、不服臨時法院判决、向交涉公署内華洋上訴法庭提起上訴、曾經開庭集訊、上訴人代表徐志鵬、謂因加租而未付租、雖原判折衷加二成、實難負擔、要求攺判、問官判令出外和解、如和解不成、再行宣判、茲聞此案因和解破裂、昨由華洋上訴法庭傅集两造到庭、並邀英領觀審、三時許開庭、問官略訊一過、遂宣判云、上訴駁回、上訴審訴訟費用、歸上訴人負擔、一場欠租遷讓案、亦告叚落云、 
[方浜集水两路工程近况]  
　　小東門外集水方浜两路、一帶房屋、自小東門外民國路口起、至十六舖止、所有两路中間房屋、業巳一律拆除、市工務局爲謀積水流通起見、特僱工在十六舖寗紹碼頭黄浦江起、至民國路止、舖設陰溝瓦筒、接通民國中華两路之陰溝筒、以便積水流通、日來各小工正在興工掘泥敷設、一俟工竣、然後修築路面、下築三和土、路面完全栢油、務使平坦以利交通、大約路面工竣之期、當在來年正月云、 
[東亞美術照相館明日開幕]  
　　法大馬路八仙橋東亞美術照相館、係由周夑康陳鳳炎君所創辦、籌備多時新屋甫告落成、内部裝飾亦屬别出心裁、而攝影器械係向外洋定製、尤爲滬上照相業中所難能者茲於明日（初六日）開幕、據聞前往拍照者特别優待、以留紀念、預料屆時必有一番盛况云、 
[各商聨會要訊]  
　　商總聨會上海各路商界總聨合會前日下午八時、召集第十七次常會出席王漢良·張一塵·張賢芳·胡鳳翔朱保羅·邱嘉樑·許雲輝·吳亮生·蔡洽君等主席張一塵紀錄鄭葆元、（甲）報告（一）上屆議案（二）往來文件、（乙）討論（一）南翔安老院函請募集基金、以維院務請通飭各路宣傅募欵案（議决）候本會參觀後再核議（二）滬西九路分會攺推張文忠爲出席（三）北京路分會攺推周豹元爲出席（四）籌備國慶紀念案（議决）（子）是日上午十時舉行慶祝大會（丑）通飭各分會、一律舉行慶祝會（寅）通飭各分會轉知所屬商店休業一天（卯）能飭各分會懸旗掛燈、並轉知所屬商店查照（辰）提燈會本會參加外通飭各分會、一律參加地點閘北南市三區依區域參加之、（五）主席代表南京路分會進行會務及訂期九日新職員就職、請派員指導案、（議决）（子）贈給、（精神可嘉）匾額、方、以示奬進（丑）就職典禮、推許雲輝爲代表次及其他各案、至十時餘散會 
　　蘇州路上海蘇州路商聨會昨日下午四時、開第四次執行委員會到顧鴻沼鄭世銘光庵卿等十餘人、公推浦澄熙主席開會行禮如償、（甲）報告、（一）上屆議案、（二）往來文件、（乙）討論雙十節慶祝案議决、本會會所前、懸旗掛燈外通飭商店休業一天及參加提燈會、並一律懸旗掛燈、以示欣賀、（二）米價飛漲關係民食、議决、請商總會設法辦理、以維民生、（三）本路清潔馬路以重衛生案、議决、着工部局傾倒垃圾務須以上午十時以前車清以維交通而保營業、（四）拒毒運動、通飭商店查照、並張貼標語以示决心（五）社會局國貨運動參加案、議决、通知本路商廠、一致加入、次及其他而散 
　　東北城東北城商聨會、爲遷移福佑方浜两路菜市、曾致函各局、昨復函請社會公安財政各局審辨利弊、原函云、逕啟者竊爲遷移菜市一案、茲以管見所及、不揣　　敬敢再　鈞座陣之、夫市塵之設菜攤、猶雪窖致炭錦上添花有互助之利益、蓋設肆於冷僻之區本無市面之可言清靜冷寂、無異處於冰窖雪地之間使設菜市以振興之則熙來攘往日形擁擠市面以之熱鬧、商業因斯發展、是猶致炭火於冰雪窖地之間也若設之於固屬繁盛之區、則猶錦上添花、更形繁華焉今廟西與黑橋之菜市亦類是也使一旦遷至僅屬居户而無市面之縣左街、相距雖云匪遙、地點終屬灣繞、與其循徑折道、何如直赴租界、證以近日陳績、縣左街罕見提筐攙籃之輩、小東門則有挨肩接踵之嘆、菜販知其故高抬價格、外人利其機、廣闢市塲該两路之攤販與其孤立此方何如羣趨彼端、故日來法租界之菜市、巳沿民國路而展長矣、是不啻爲租界興市面予外人增利益、利未見、而弊先呈、興念及此、曷勝杞憂今距菜市歇業以來雖爲日甚暫、而各該段商店、巳受營業之影響而减少門市食户亦以菜販之居奇、蒙高價之損失、長此以往、如生計何、素仰鈞座視民如傷、眷顧民生、無微不至尙祈審辨利弊、撤銷成命、敬供蒭蕘惟希垂察云、 
[各工會消息]  
　　海員總會昨開第一零三次常會、主席趙植芝、（甲）報告事項、（略）（乙）討論事項、（一）上海分會呈繳會員加薪委員會卷宗、請察收辦理案、議决照准、（二）上海分會呈繳第二十九次整委會議錄請鑒核案、議决、交組織科審查、（三）上海分會呈繳工作週報表及登記表六十八份請察核案議决、交組織科審查、（四）重慶分會、呈繳自製三聨收條樣式、請備案案、議决不准、（五）重慶分會呈繳、八月份收支决算書、請察核案、議决交總務科審查（六）廣東支會整委潘復如呈請辭職案、議决照准、（七）招商局公學專科學生合校運動委員會函報該校辦理不善及迫令罷課各情形、並擬與商船學校合併、請援助案、議决、查明核奪、餘從略 
　　華洋印刷工會前日（五日）舉行慶祝雙十節籌備會、主席張芝良、開會如儀、討論提燈游行事宜、（一）推維持隊五十人主任陶德昌、（二）推衛生隊五人及交通隊七人主任夏海林、（三）推密查隊二十一人、主任李少騫、（四）總指揮瞿壽康副指揮張芝良、（五）規定出發游行時間、及休息日另有通告通知各會員、一律遵照參加云 
　　龍章造紙工會上海龍章機器造紙工會、於前日（五日）開執行委員會議、議决各案如下、（一）雙十節國慶紀念日、本會應如何籌備案、議决、依照簽訂條件、全體工友休息一天、上午九時、在公共體育塲、全體工友、參加升旗、是日晚六時、參加提燈大會、新定燈籠三十只、大頭燈一只、本會新備大小黨國旗及總理遺像、（二）本會基金應如何籌募案、議决、下次開會討論、（三）本會第三屆攺選大會日期案、議决、保留、（四）市黨部常務委員鈕長鑄同志追悼會、應如何表示案、議决、推代表二人到會、並送輓聨一副　　水電業職工會上海特别市水電業職工會、前日（五日）開第十次執委會議、主席陸培庭、議决案如下、（一）組織股幹事免職、（二）聘請孫國耀爲組織股幹事、（三）執委曾根生辭本兼各職照准、并交會員大會追認、（四）候補委員周文卿遞補爲執行委員、（五）推陸寳寳爲總務股主任、（六）推周文卿爲宣傅股主任、（七）追認駁覆電藝水電公司失竊案函、并派員調查、以明會員笔爲、（八）路、（九）會員曾根生田玉山瞿祥祥巳有産工會可加入、取消本會會籍、（十）通知各組長、召集會員、參加慶祝雙十節提燈大會、其經費由各會員自負之、 
　　藥業職工會昨日開第二次調解委員會主席俞蘭芳、行禮如儀、報告（一）趙振輝報告、甲·存仁堂承認條件、將職員薪加足、乙·松柏堂沈麟章自動退職、丙·來億堂顧敎育發楊安心工作腐化巳得两月津貼解雇、丁·德心堂費甫根未解决、（二）略、（三）錢軒民報告甲·益春堂卞敬龍、資方以後照條件履行雙方和解、乙·舒同壽小組控資方不履行條件、紅白花紅、因負責無人、暫緩、丙·方板橋存濟堂朱懋章資方並未開除其職務丁·天生堂職工王國華另有别就自願解雇（四）蔡茂槐報告、甲·葉天德小組、控資方令司務提早開門、以後照條件履行、乙·同葆春周聽鏞無故開除、未解决、丙·新天元全體職工、要求加薪自去年七月份起現薪金由正月起加足由工友簽字解决丁·新天元二刀資方巳另用補充、（五）方清和報告甲·張延德職工張偉堂、要求資方用替工、因資方負責無人、須交藥業商協會解决、乙·張延德全體工友、爲資方虐待、要求加薪、未解决、丙·行益和協理强佔合資交涉自願退出、丁·任益和姜承連自動退職另有别情無庸交涉、戊·天芝堂開除職工、須請黨部解决己·仁餘堂齊原道、雙方自動解决、（六）俞蘭芳報告、甲·魏延德開除除舒嘉聲、津貼二月解雇、乙·奚長生開除羅錫順·資方自願復職、丙·顧明生被資方無故開除、須呈請上級在未解决前、工資照給、（註巳由社會局解决、得解職金一百二十元）、丁·王纕居陳善章報告、廣德雇用非會員王宏泰、查有臨時登記證、在陶友仁同志處、戊·黄涵德報告同德有替工缺查資方巳另有人替充、己·顧和生請介紹恒山堂工作、巳照准補充、庚·丁懹德無故開除周泳梅、資方態度强硬、須呈市部解决辛·劉壽全飯司務不肯入會交涉自願入會討論、一·未解决一切勞資積案、議决、呈請市民訓會擇日召集藥業商協會職工會、負責代表、公平解决二·姚泰山小組會、請交涉資方添用四刀資方巳許允、議决函資方迅速添補三·倪傅賢被資方無故開除、議决、再調查四·天德堂小組呈羅震元工作不力、資方嘖有煩言、請求核奪議决、函復、五·劉壽全小組呈、嚴思玉因回里娶親、向經理預借工資一月、始允後違并令婦人無理誣辱、議决、派員調解、六·天德堂小組請速調解勞資糾葛、議决併前案辦理、七·藥業分會函、爲天德堂職工無理要求添扉、請嚴厲制止議决付調查、八·天元堂學生胡瑞榮呈資方不履行條件、薛蔡两委員處分不公特聲述議决、復查關於非會員謝太釗在店工作、巳限資方星期内解雇、 
　　造船所工會高昌廟海軍江南造船所工會、昨日上午十時、召集五·六·两屆執監會議、討論籌備屆時慶祝方法、並由所長發撥專欵、積極進行、聞該會現正趕紮燈彩、從事籌備、屆時必另有一悉熱鬥閙也、 
　　兵工廠工會高昌廟兵工廠工會、現巳召集各工友、開議籌備一切、並屆時推派代表、一致參加慶祝國慶典禮云、 
　　和興烟廠工會昨開第三次執委會、主席鄔月梅、討論、（一）羣益雪茄烟廠工會工友失業捐洋二元、議决、追認、（二）慶祝國慶日案、議决、一·九日下午、全體參加提證、二·十日在本會開會紀念、三·本會門前紥彩、以誌慶祝、（三）全體會員、擬發會證、議會證内印刷工會紀律並貼會員肖照、（四）月費收據攺用會花、（五）廠方無故處罰九號等會員七人、交組織股交涉、委員津貼、按在會工作時間而定、每小時限給一角五分、（六）無工會證章之工友、不准工作、 
　　茶葉職工會前日開第廿六次執監聨席會、公推楊尙廷主席、行禮如儀討論案件如下、（一）抗繳月費之會員應派員負責催取案、議决甲·源復春致函該號理催繳乙·正大馮天貴抗繳月費、惟蔡曉和負責收取、丙·裕新泰吳鴻貴抗繳月費巴　工會指令准於本月十六日交到、丁·俞長　總松茂等抗繳爲費、　胡　清洪　翠蔡曉和、負責收取、（二）辦理　工會登記案、議决交秘書處辦理、（三）頒發新會證及證章案、議决、限定本月二十日收取會費時、由懲收員帶去各家分發、同時將回會證繳回、（四）蔡曉和因病聲請辭職案、議决、一致挽留、議畢散會 
　　絲光染業工會昨開執監幹聨席會議、共到委員幹事等六十餘人、開會如儀、顧永泉主席議决案如下（一）公推顧水泉劉錦泰李鎭卿等三人、爲慶祝雙十節籌備員、並通令各廠會員一律准期參加大會提燈游行、（二）根據議决案、積極籌備建築會所、在最短期間告竣、（三）公推王達清陳國良两同志爲追收欠繳會所基金捐負責專員、（四）徐研工辭建築會所籌備委員職、應挽留、議畢散會、 
　　典質業職工整理委員會、五日晚八時、在會所召集常會當推汪幹臣主席提議事項、（一）萬昌典職工代表幸告、自該分典停業後、失業職工、與資方幾度談判條件、奈資方一無誠意、議决呈社會局及市總工會、（二）雙十節停工一天、慶祝紀念、召集大會事定七日晚、在本會所召集會議、籌備雙十節慶視事宜、議畢散會　　滬甬輪船茶房工會、昨開常會、鄔厚葆主席、决議案如下（一）國慶紀念本會應如何慶祝案、議决除派員參加國慶紀念提燈大會外再在本會大門口、裝紥燈彩以申慶祝、（二）會計員無意任職、應如何處理案、議决據葉恭倫審查報告辦理、（三）四組會員李阿元、因病請求給假、並請其婿庖工職務案、議决、先着該會員呈騐公立醫院證明書後再核、（四）本會葉恭倫出席總工會工作、應予追認案議决通過、（五）新江天部組長會議决、准雇用助畀幹事一人來會、提請核議案、議决在經費關係、礙難照准、 
[天氣報告]  
　　徐家匯天文台昨日下午四時三十分氣象預報云、天色多雲、揚子江口以南有東南風、山東海濱有和緩之旋風及雨、因有弱小低壓東行經過其地所致、颶風在雅泊之北將續向西北西方進發、又昨日下午三時前二十四小時内本埠氣温最高八四○、最低六四·一、去年同日最高七七·○、最低六一·七、 
[招領]  
　　如有走失男女者請注意此處地位社會局啓 
　　第七百九十三號、李三媛、女性、宜興人、年十八歲、民國十八年八月三十一日、滬寗警務處、送婦孺救濟會留養、 
　　第七百九十四號、王金根、男性、川沙人、年十二歲、民國十八年九月十日、崗警王德運、送公安局第一區留養、 
公布欄 
[江蘇高等法院]  
　　民事判决印達權與王蘭亭因田畝涉訟一案上訴（主文）上訴駁斥第三審訟費由上訴人負擔（九月二十四日）袁志良與黄思信因田價涉訟一案上訴（主文）上訴駁斥第三審訟費由上訴人負擔（九月二十四日）鮮綠來與潘雨連因確認田畝所有權涉訴一案上訴（主文）上訴駁斥第三審訟費由上訴人負擔（九月二十五日）葛元順與葛顧氏爲請求追還田房涉訟一案上訴（主文）上訴駁斥（九月二十四日）徐滙公學校友會（代理人萬國華等）姚錦麒爲執行異議涉訟一案上訴（主文）原判决關於姚俊傑負擔訟費部分廢棄被上訴人在第一審對於上訴人之訴駁斥訴訟費用除第一審判令姚俊傑負擔之部分外其餘均歸被上訴人負擔（九月二十四日）丁榮鑑與丁蒔丁芬因確認立嗣成立涉詅一案上訴（主文）上诉駁斥第一審訟費由上訴人負擔（九月二十四日）朱克震與朱克典等爲確認立嗣涉訟一案上訴（主文）朱判决除駁斥確認立原告之子爲朱克震後嗣之訴部分廢棄朱克典之子慶樹不得兼承朱克震宗祧其他上訴駁斥訴訟費用由两造平均負擔（九月二十五日）毛汝鴻與黄益之等因債務涉訟一案上訴（主文）上訴駁斥第二審訟費由上訴人負擔（九月二十四日）陳義廣與沈招慶沈金洪沈邦富沈鎖明爲請求追還稻榖涉訟一案上訴（主文）原判决關於附帶民事訴訟部分廢棄沈金洪應追還陳義廣稻榖十三石一十四斤沈金洪對於沈招慶沈邦富沈鎖明之鎖及其他上訴均駁斥訴訟費用由沈金洪負擔（九月二十四日） 
　　民事裁决孫翼謀與孫温氏因執行撫養一案抗告（主文）抗告駁斥抗告訴訟費用由抗告人負擔（九月二十四日）聲請人僧凌雲與沙長庚等因庵産涉訟一案聲請指定管轄（主文）聲駁斥聲請訴訟費用由聲請人負擔（九月二十五日） 
　　刑事判决被告鮑阿狗陸根泉因反革命案不服前江蘇省特種刑事　方臨時法庭判决提起上訴經最高法院判决發交本院審理判决由（主文）鮑阿狗無罪陸根泉無罪（九月二十四日）楊文治因詐欺案不服江寗地方法院第一審判定上訴（主文）上訴駁回（九月二十日）被告胡吳（即胡應山）因擄人勒贖案經蕭縣縣政府判决後由檢察轉送覆判（主文）初判核准（九月二十一日） 
　　刑事裁定被告宗子積因僞造私文書案經泰興縣政府判决後呈送覆判（主文）本案發囘泰興縣政府覆審（九月二十四日）被告　東丫頭）即南東丫頭）因强盜案經武進縣政府判决後呈覆判（主文）本案發回武進縣政府覆審（九月二十四日） 
　　附帶民事判决楊文治與李漢章因詐財案不服江寗地方法院第一審判决提起上訴本院審理判决由（主文）上訴駁斥（九月二十日） 
[土地局]  
　　批示張愼卿呈一件爲祖遺墳地聲請丈量給證遵令再呈聲明由呈悉查該具呈人所有二十五保十五圖二六三號單户顧晨基則田三畝八分一厘九毫内依照糧額應管業則田六分九厘八毫旣據呈復承認自可准予丈 
量後核給土地執業證唯來呈内稱原單内前賣與周姓二畝故田單存於周處除該業户及周姓管業外尙有餘地由顧阿餘執管等語是該田單現爲三姓所共有今該業户以所有一部份之地請求丈量給證應仰會同周顧两業户將原單檢送呈騐候核明辦理至顧阿餘是否有侵佔該藥户田地情事事屬土地糾紛應由該業户提出充分證據另呈核奪仰即知照景伯華呈一件請補新單俾安執業由及附件均悉據稱該具呈人於今春被竊吳毛毛景伯華許惠卿曹友山等户田單四紙請求補給土地證等情查所呈糧串核與册載户名畝分尙屬相符惟吳毛毛許惠卿曹友山三户田單並非該業户本名是否受抵他業户之　倘係受抵之　　會同原業户具呈將抵押據送局候騐明後再予核辦再曹友山户田單所呈報紙均稱夜一圖十一號十七坵脫漏字圩並應更正公告仰即知照糧串發還顧順生呈一件爲田單遺失檢呈憑證請補土地執業證由呈及附件均悉據稱該具呈人遺失殷行區衣二十九圖鳥字圩四號二十二坵顧木寳户則田九分三厘七毫田單一紙請求補給土地執業證等情查核所呈糧串尙圖相符旣據登報聲明仰條將所送失非廣告代登市政公報三個月後無異議發生再予補給土地執業證可也糧串發還報紙存查以上九月二十三日局長朱炎 
 
 

Page 17

 
 
商業新聞 
[雜訊函館電、薩門魚到貨漸旺、産]  
　　市跌價一元餘、 
　　湖絲六百件運往英法、 
　　紗頭三百件運往南洋、 
　　呢絨三百八十箱倫敦運滬、 
　　藥材二百二十件運往香港、 
　　猪　三百七十件裝赴英國、 
　　金融星期銀洋市岑寂 
　　昨日星期、各方面市氣例寂、市塲中厘價、早市爲七錢一分九厘二毫半、較前日又跌小三毫七忽半、午市以交易更寥、市價毫無攺動、銀拆早市二錢五分、午市二錢二分、較前日略昻數分、銀行休業、無消息足紀、做出交易、早市匯劃票欵四十二萬、鈔票無市、午市匯劃票欵四十萬○一千、鈔票一萬、場外仍無交易、同行洋公單收解二百五十餘萬、銀公單收解一千九百餘萬、各路匯欵六十餘萬至於銀行收解完全停頓、小錢莊做開廣東小洋早市爲五錢九分三厘、午市爲五錢九分三厘二毫半、做出交易、早市十萬○五千角、午市七萬五千角、江南小洋、早午市均無交易、而市價空掛爲六錢二分一厘、銅元爲四百十七千五百文、與前日仍同、 
[金價盤旋]  
　　交易尙旺售户佔多昨爲星期日、金業交易所營業時問、仍定於十一點至十二點止至於標金市况、略爲見漲、同業買賣尙屬不鮮、惟供過於求、初開即堅、然售者占多、復轉下游、厥後似穩、總之人心不定、致價旋也、英倫銀條弗動、紐約日美亦無伸縮、市面則平、而十一月份標金即開高盤、計加九錢、爲四百二十六两、次爲一两七錢、惟賣方活動故價不能立住、遂降一两、至十一點一刻破入二十一两以内、僅爲二十两○七錢、往後互有四五錢上落、進出於二十一两關口、十一點半後尙稱平庸、旣而略加三四錢同業心理不同、至午時收盤爲四百二十一两一錢、比較前日計漲四錢、 
　　一小時上落祇一两最大價四百二十一两七錢、最小價四百二十两○七錢、計有一两上落、外滙循例無市、物品開市四百二十一两三錢、午收四百二十一两一錢、各號如元茂永·恒興·以及散户等均買進面賣出者、計大德成·餘大·順利·萬興等、一般零星户頭、出入不等 
　　上週有八两六錢之回顧查上週中市况、初鋒後挫、綜之人心恍愡乃價陷於盤旋之勢、自星期一日本前首相田中義一暴病而亡、一般人預測將來對華一切政策或能和緩也、兼之金解禁案或將解决有期焉、故金價驟然高峯計達四百二十六两之新高價外滙殆亦攺縮一擋、但歷時頗短、當即直下三两往後巳見反向、幾呈萎軟之狀態也、至本月二日（星期三）僅跌爲四百十七两四錢、旋後廣帮紛紛買進、復好起三两之外旣而在四百二十两關口出入、至昨市尙平、此七天中計有八两六錢之廻顧云、 
[大條仍定美銀續縮]  
　　交易稀少···市氣呆滯 
　　昨逢星期日、曁海關及中外各洋銀行等向例無市、所有外匯外股等市、概無報告、惟當日倫敦電訊、大條銀仍無上落、計近期爲二十三辦士一二五、（合英金二先令三辦士三一二五）遠期仍爲二十三辦士二五、交易頗覺鮮少、市面呆滯、又接紐約電訊、美銀價回縮一二五、爲五角、英對美加零三一二五、爲四元八角六分一二五、美對英升一五六二五、爲四元八角六分二五日美勿更、爲四十七元六二五、日英仍計一先令十一辦士六二五、倫滬先令加零六二五爲二先令三辦士三一二五、又印匯跌去一八七五、爲五十二羅比六八七五云、 
[證劵上週債市之沉悶情形]  
　　債價始終呆定···成交約一千五百萬 
　上星期本埠證券市塲各債成交情形、不特現市復轉寥落、即期市亦遠不及前、現貨祇週初一日成交六萬元、以後每日僅有數千元之交易、全週祇做開八萬六千元、内分金融三萬元、關稅一萬八千元、績二五一萬六千元、善後一萬三千元、其他祇三千元、期貨亦爲債市環象沉悶、大户觀望、市氣非常冷淡、成交閒散、除週一及週五两日近三百萬元外、餘祇二百餘萬元、計全週僅一千四百九十四萬五千元比前星期相差達九百餘萬元之巨、内善後稍多、分十月期一百八十三萬元、十一月期二百五十四萬五千元、餘如整六十月期一百四十七萬元、十一月期一百十七萬五千元、續發二五十月期一百二十七萬元、十一月期一百四十四萬五千元、續發捲煙十月期四十九萬五千元、十一月期六十九萬五千元、關稅庫券十月期一百二十二萬五千元、十一月期十萬元、九六十月期九十九萬元、十一月期六十七萬五千元、七年金融最清、七年十月期十五萬五千元、十一月期三十九萬五千元、金融十月期三十六萬五千元、十一月期十一萬五千元、至言上星期内各債價之變動情形、因市况清閒、債市環象又鮮變化、故賣買交易、两極平靜、求供形勢、出入甚微、債價遂亦淪於盤旋狀態、雖漲落不定、而趨勢始終平和、其沉定情况、蓋數月來所未有也、統計全週各債上落差額、除九六有一元一角、及數種現貨因有除息關係超過一元外、其他平均祇在五六角、即以較前週亦屬互有漲跌、爲數僅數角耳、故債市環象如無新變化、暫時仍不致有大漲落也云、茲將一星期來各債價之高低漲落、分列如下表、（單位元） 
債别期現最高星期最低星期差額漲跌 
整六現貨七五·七0四七五·七0四······跌五·一0 
整六十月七七·一五七六·三0五0·八五跌0·五五 
整六十一月七三·二0一七二·二0五一·00跌0·五五 
七年現貨七二·一0一七二·一0一······漲0·五0 
七年十月七二·五0六七二·一五四0·三五漲0·00 
七年十一月七三·二0六七二·七0四0·五0跌0·一0 
續大現貨八四·四0六八四·一0五0·三0漲0·五0 
續小現貨八三·00一八一·九0五一·一0漲0·六五 
續大十月八五·00一八三·九五四一·0五跌0·五五 
續大十一月八四·九五一八四·00四0·九五跌0·五五 
善後現貨八一·一0一八0·九0三0·二0跌0·一0 
善後十月八一·六五一八0·九五四0·七0跌0·0五 
善後十一月八二·四0一八一·七0三0·七0跌0·一0 
續捲現貨七五·六0五七五·五0三0·一0漲0·七二 
續捲十月七六·四0一七五·五0五0·九0跌0·三五 
續捲十一月七四·0五三、七三·五0四0·五五跌一·三0 
關稅現貨七0·六0一六八·三0二二·五0不動 
關稅小貨六八·二0一六八·一0一0·一0初開出 
關稅十月六九·九0一六九·00二0·九0跌0·二五 
關稅十一月六八·四0一六七·七0三0·七0不動 
金融現貨二九·00一二七·七0三一·三0漲0·0五 
金融十月二八·00一二七·一0三0·五0跌0·四0 
金融十一月二八·一五一二七·七0四0·四五跌0·四0 
九六十月二0·二0一一九·一0四一·一0跌0·六0 
九六十一月二0·四0一一九·三0四一·一0跌0·五五 
證交現貨三三·00三三三·00三······漲0·七0 
紗布現貨五八·四0五五八·四0五······初開出 
　　「附註」右表續二五·金融·續捲·關稅·等現貨之價、自週二以後、均係除上期本息、或除息算計、 
[紗花上週紗市期疲現堅]  
　　現紗廠存枯實銷旺···繼續上漲 
　　期紗流言盛三品跌···難以轉機 
　　棉紗實銷異常暢達、良以時令尙在秋季、蜀帮辦量甚健、青島因工潮尙懸而未决、搜羅殊勁、市勢固宜高翔、而時局謠諑興繁、業外者做空之念殊深、内地帮以今庚秋收不佳、心理慘澹、因此市面終於不克上騰、現貨全週各帮買去一萬三千二百六十包同行進一千一百包、行情漲二三两、人鐘初以實需起色、四川帮大量吸收、有一部份散户扒空、市氣向榮、後以時局謠言瀰漫市盤驟轉回落、但印商態度依然强硬、九月份收進一萬三千包之數、現巳賣出六七千包、週初十一月標紗曾達一百七十一两一錢、旋以散户抛賣又跌、結果各月、價較週跌七八錢、一週間賣方大户抵進空頭約有一萬包、全週成交統計九萬零六百包、紗市照目前情形、各廠底貨仍枯、實銷不惡、市面尙能立定、惟時局流言猖獗、一時難形轉機耳、茲將各帮辦額分誌於左、 
帮口包額雜帮四00同行一、00内地九一0 
四川七、000天津三五0江西六七0安慶一00 
野鷄二四五厦門二00牛莊六00廣東二六0 
寗波一00青鳬二、二00汕頭二四0 
[上週棉市平庸]  
　　外市盤旋···現銷略動 
　　上週棉市極形平疲、升除之微、爲歷來所罕見、實以海外印美棉市亦呈盤旋之狀、本埠市面黯淡、人心軟化、照世界棉價核之、本棉較爲低廉雖市上現棉銷路、日有發展之象、然陳貨太多、難期振作、交易所市氣極靜、漢帮因地價高昻、做空之念較淡、且有將空額絡續扒進者、惟某廠商抛空之意甚濃、加之外棉亦無上漲之力、故始終平軟、週末以實銷良好略漲、結果各月市價比上週漲五分至一錢、全週成交統計十七萬五千三百担、碼頭上來源、計姚花一萬二千四百二十包、通化八千包、廠商進期現棉一萬八千四百七十担、行號進一萬三千四百二十担、美印两棉、一週中無大上落、茲將各廠商及行號買去之量額、分誌於後、 
廠商進最高價最低價成交數期限 
陜西花三六·五0三二·七五三、二00件現貨送廠 
太倉花三五·二三三四·二五一、六00包又又 
靈寳花四四·五0四三、七三二五0件又又 
南市花三三·二五······一、一00包又又 
老河口三四·五0······四00件又又 
吳淞花三四·00······五00包又又 
行號進 
陜西花三五·一0三三·五0六00件現貨棧交 
靈寳花四七·五0······三00件又又 
通州花三六·00······一、000包又又 
火機花三四·00······一、四00包又又 
下沙花三五·一0三一·00二、000包又又 
餘姚花三二·四0三一·八0四、000包又又 
[海外棉市無榮辱]  
　　昨日美棉初因雨水太多及同業購進而堅、後因一部份多頭獲利了結回疲、計期貨漲二至五磅音、現貨不動、英棉期貨漲二三點、現貨漲七點、埃及棉現貨漲十點、印棉因利物浦市價較高而堅、計平果爾不動、奥姆軟漲一羅比、白羅溪漲二羅比、原電錄左、（五日電） 
美棉比上日合申規英棉比上日合申規 
十一八七三漲二四六·二四一一00六漲三、五0·二四 
十二一八八三二四六·四四二一00七二、五0·三二 
一一八九0四四六·六0三一0一三三五0·五0 
三一九一二二四七·二四現一0三五七五一·六0 
五一九三三三四七·六八埃及一六六五一0八二·九0 
七一九二0五四七·四四平果爾二五0平二八·四0 
現一八九0平四六·六0奥姆辣三0八漲一、三五·00 
　　白羅溪三四七二三九·三0 
[絲茶上週絲市益呈閒散]  
　　匯率不定···日絲廉價競銷 
　　電轉價低···華商本重消極 
　　上週中本埠洋莊絲市仍乏進展之可能、緣週初各國絲匯續呈堅張日絲在海外市場廉價競銷頗力、而於遠期日絲抛意尤濃、蓋因日金解禁將於明春底行屆期繭價必形低落、故一般仲賣商抛售期絲、乘機進行、歐美絲織商對於滬埠去電、均嫌價昻電轉絲價、均小數十两、尤以紐約爲最華絲商以繭價仍昻、絲本不鬆、内地秋繭收成雖豐而春繭存底有限、原料不充、若照海外來價抛售每包均須虧折數十两態度均趨消極、上週各絲經成交祇四百餘包現絲出口計有一千四五百包、各洋棧存底將罄·美法絲價初堅後疲、里昻因需要現絲、故跌度不及紐約、茲將週末海外市場華絲市價、珣有於下、（紐約每磅價單位敎育元里昻每基羅價位法郎） 
絲别紐約里昻絲别紐約里昻 
高等滬廠經六·五五三七五上白乾經三·六三二一八 
上又五·六八三二0中又三·一五一八五 
中又四·八二二六四下又二·五八一五六 
下又四·一二一三上白大經三·一七一八七 
上等魯廠經四·六六二六0下又二·五五一五四 
上等川廠經四·六八二六一上輯里絲二·二五一五八 
上等灰經二·00一二0 
[五金法西釘扶搖直上]  
　　法西釘邇來各帮採辦甚踴、而本埠同業行市每桶仍要虧負、因此一般同業均擬提加售盤、以維血本、刻下市貨供不敷求、而來源鮮少、外匯短縮、行情遂於無形中扶搖直上、計扯花色估六两、單另行情則尙須提升查零户均有開出、大宗生意雖尙在關内、惟環境良佳、恐不久必將實現、小花色三分釘、昨日五分大俏、可估九两、三分六分均屬平穩、計三分售八两、六分七两五錢、惟四分因銷滯存厚、市祇七两三四錢云、 
 
 

Page 18

 
 
   
 
 

Page 19

 
 
   
 
 

Page 20

 
 
   
 
 

Page 21

 
 
自由談 
[奇女子·海·客]  
　　蠻荒中的一枝花一座屋子。孤立在人迹不到之所。離開最近的驛站。足有一百五十英里。離開一所郵局。更遠一倍。四周却圍着極美麗的草地。常有獅子坐在那裏曝日。有時成羣而來。那就不得不槍斃幾頭。屋中所過的生活。全是一種長林豐草中野人的生活。然而却住着一位美麗的英國少婦。並不是小說家幻想中的泰山之女完全出於虚搆的。這少婦是白立克生芬南克男爵夫人BaronssVonBllxenFinecke先前有聲於倫敦交際社會。稱白蓓克夫人MrsBirbeck後來不知怎樣厭棄了繁華的生活。竟住到亞非利加蠻荒中來了。　　英國唯一女力士英國女子梅凡麗女 
士。MissMayValliere自幼投身賣解班中。以賣解爲生。年只十八。生得玲瓏嬌小。但伊却能利用粗鐵棒大砲彈以及種種笨重的東西。表演大力士的技術。粉嫩雪白的蝤蠐頸上。能將一顆顆大砲彈像走盤珠般轉動着。眞是英國唯一的女力士了。伊足跡極廣。曾到過南非洲。有一柄美麗的大扇子。闊八英尺。以五枝鴕鳥毛穿成。十分名貴。女士現在倫敦表演它的技術。備受歡迎。 
[絶倭塗·馬·石·痴]  
　　涉獵於吾鄉山水者。莫不知有桐亭。所謂椽竹鳴風。中郎遺響。韵事流傅。至今不泯。但此不過爲古文人讀書吟嘯之所。扁舟容與。惟見夕陽鴉背。益我無聊。至若殺身成仁。志切殲虜。則有絶倭塗遺蹟。其人其地。足與黄花岡七十二烈士並垂不朽。酒酣耳熱。聽野老述舊。輒爲披襟當風。引滿大白。方今虜氛日惡。人習苟安。表而出乏。亦以見古人之心切民族。不落於今人後也。塗在柯亭之東。袤五里。林木蔚然。杳無人居。小山錯落。隔江而峙。四面環河。互通舟楫。西向貫石橋。橋以北。則廬舍儼然。成一村落。當明紀嘉靖中葉。倭虜内犯。率水師。襲鎭海。登陸。佔寗波。勢絶猖獗。守吏不能禦。多以身殉焉。掠紹興。經鑑湖。沿途洗劫。邨舍爲墟。虜深入内地。途徑未諳。乃執鄉農。爲資嚮導。不從。立處死。時紹興嚮導。爲農夫姚震。姚居本邑。爲人沉毅有肝胆。痛異族之蹂躪。憤欲死。思得當以雪仇。則又佯與周旋。冀其不疑。虜抵柯亭。聞戚繼光統大軍。旦夕且至。乃下令戒備。倉猝覓駐地。姚知可乘。因欣然導虜於亭東之塗。勘爲營壘。虜置可。巳而慮受紿。因縶姚。使爲質。翌日戚軍整師進。次於鑑水。旌旗蔽空。虜爲氣奪。亟思退而橋巳中斷。蓋姚巳密使人連夜泅水過岸。集衆毁折也。四望江流。杳無舟楫。進退两窮。如困鐵甕。知爲姚所賣。亟械訊之。則笑曰。死而巳。予漢。死漢土。勝若輩異域鬼多矣。卒被醢死。巳而戚軍四合。虜知不免。始頑抗。旣而矢石都盡。一一束手就戮。無或免。是役也。殲虜至夥。明廷褒功。首重戚。而不知功成身死。名湮不彰。尙有農夫姚震其人也嗚呼。無名之英雄。 
　　馬石痴曰。塗以是名。幼頗費解。得其情。覺白楊衰卿間。在在有腥羶氣也。 
[蘇州國貨救濟會提證會之]  
絮談·朱·娥 
　　提燈會遊行之緣起。蘇州爲絲綢出産之區。在昔營絲業者。不下二三千人。自舶來品暢銷我國後。絲綢一業。遂爲嗶嘰呢絨所奪。迨至今日。巳如日薄西山。國貨絲綢救濟會。鑒於絲綢業之勢將待斃。特於十月三日。召集各團體。提燈遊行。以期國人感化而樂用國貨。挽回此衰頺之絲綢命運。此種燈會。原似嗎啡針之興奮作用。其表面固如火如茶。然骨子裏之痛苦。實爲救千行將失業之工商人。最後之掙扎呼號耳。 
　　遊行之團體。國貨救濟會游行時。蘇地加入之機會團體。有公安局隸屬之保安騎巡諸隊。商團。救火會。婦女協會。光裕清吟社友。火柴機工絲織業。紗緞業。丹霞。掉户等等工會。人數約有二千餘人。當由王廢塲體育基出發時。隊伍蜿蜒。燈光燦爛。極一時之盛。惜該會中有男女乞丏穿西裝及舶來之品之旗袍長衫。上書侮辱標語。加入遊行。大爲敎育界所反對。以爲此種恥辱國人之舉動。跡近胡閙。毫無意識。均不願合作。故除苦兒院雲錦公所辦之紗緞學校。僅有一中山體團學校。加入遊行。因此會中振瞶發聾提倡國貨之燈彩。乃如鳳毛麟角。不多覯也。 
　　臂燈連翩逞英雄該會委員。爲吸引吳人好奇計。請各團體加入大鑼高蹺等頑意。是日該會中某工會工人。遂有五擋臂燈發現。此種臂燈。各工人裸臂撑以木杖。臂上用鈎穿入膚裏。下掛花燈。連翩遊行。意態昻然。莫不喜形於色。惟此種仿効賽會中迷信神權之怪現狀。於此提倡國貨會中發現。未免太覺胡閙耳。 
　　人潮如海觀提燈國貨救濟提燈會。旣以男女丏西裝游行。先事宣傅。好奇之吳人。乃爭先恐後。羣往觀覽。觀前東西中市諸處莫不擁擠萬狀。各商舖中。吳儂滿座。映以如雪燈光。殊覺耀目爭輝也　　布衣索服諸委員提燈會中。救濟會中人。一例素衣布服。提燈遊行。自成一種氣象。朱　深願該會中人。先從自己本身實行做起。始終不變。自能感化羣衆也 
[電誤·麗·章]  
　　電報爲傅遞消息之利器。千里睽隔。瞬息可通便利人羣。殊匪淺尠。間有因節省電費。縮短字數。費解貽誤者。雖時有所聞。然亦不數覯。至一等官電。被電局譯錯。致閙絶大笑柄。則百不一見。有之則惟自宜興電局始。不得不目爲創聞也。忘年友吳劍寒先生。一昨過我。爲言本人因電局　頇。譯訛一字。致其夫人奔波千里。兼日未進飲食事。相與長歎息久之。爰爲演述於下。非惟可作談助抑且增長常識焉。 
　　杖履優游久蟄思啓劍寒先生。别署晚翠樓主。陽羡績學士也。爲人抱璞守眞。恬淡自適。退隱鄉邦。不求聞達久矣。近以至友某君服官杭垣。函召借重。先生亦以久慕西子湖濱。南屏山畔之風景。乘此秋高氣爽。便道一游。亦爲計之得。乃料量琴書。束裝就道。即日之抗。 
　　探幽尋勝流連山水吳君旣至杭。征塵甫卸。見湖光照眼。山色撲人。胸襟爲之一爽。乃策馬登山。買棹泛湖。訪和請之跡。懷想高士。謁蘇小之墓。憑弔美人。 
 
 

Page 22

 
 
流連山水之間。渾忘此來目的。此名士之習性使然。蓋亦缘懷剌請謁。非所優爲也。 
　　桃花潭水再電速駕某君尙不知　君巳臨六橋三竺間。乃汪倫念舊。再電速駕。電文略謂。「宜興徐舍吳劍寒速來杭某哿印。」詎料宜興電局。竟將「某」字誤譯「死」字。以電碼相差極遠。至不相侔之字。竟誤譯社會至爲禁忌之死字。疎忽溺職之咎。百喙奚辭。 
　　一字之誤千里奔波該電係由徐舍立成南貨號轉。爲吳君摯友戴家榖李瀛洲所見。二君爲感情所動。不暇審辨。　息往報。吳夫人乍聞惡耗。方寸巳亂。星夜奔杭。二日夜水米未曾沾脣。其中心之悲苦可知。迨抵杭。按址往尋。見吳君幽閒暇豫。方自靈隱韜光閒倦游歸來。一則訝其夫人何以突如其來。一則見　砧無恙。喜極而涕。吳君至曠達。詢知梗概。殊不介意。反勸夫人。乘機遨游佳山水。無負此行。爲山靈所笑。夫人相夫敎子。極著賢名。平時足未嘗出里閭。今無意中得此清游。非始非拜電局之嘉惠。吳君豁達大度。殊不願再事深究。惟當地人士咸致不滿。將付警戒云。 
[秋風秋雨錄·程·志·政]  
　　世言賣刀買犢。蓋以刀爲破壞之工具。而犢則爲生利之源泉。郅治之邦。固應有此良好之現象。今述一美國學生。以畜一牛。而能卒業於最高學府。畜牧之利。從可知矣。由厪湯麥孫（EngeneThomaon）者。家赤貧。屢欲入學。皆不果。憤恨之餘。忽發奇想。立將家中之雜物而無所用者。售之於市。獲百二十金。即以此區區之數。市一牝牛。當牛購就後。湯麥孫竊禱曰。「爾將救予之困兀」果也。事纔六年。湯麥孫以其乳油所出。及參加比賽而獲得之奬金共計之。巳及千金之巨。今氏巳卒業特克薩斯大學。飲水思源。當感激其愛牛不置也。 
　　美國保險事業。極爲發達。而利用保險所生之弊竇。亦筆難盡述。最近馬康地方之逆旅女主人龐斐絲夫人（MrsJCPowers）。年巳七十一齡。被控有謀殺一青年印刷工人。蓋夫人代此青年保有一·○○○元之壽險。不數日。即潛命一役人名孟却斯脫者殺之。爲人發覺其陰謀。遂被拘押。刻法庭以伊罪惡彰著。難免與其他謀殺案有關。現正在偵查中云　　美國有一巨大之紅木樹。其全部木材。可供建築普通屋宇二十間之多。其體積眞駭人聽聞矣。據外人調查。中國本部人民之移殖滿洲者。歲可一百萬人。其原因蓋以國内荒　不若關外謀生之易也。　　最近美國西部典秋羅城發表一報告云。該城於一星期間。被犬所咬者。共二四七人。到市政當局。正護法取締。 
　　美人吃烟之風。無間朝野。比年以來。尤有顯著之進展。計最近一年中。其香烟消耗量之增加。較之過去六十年爲尤巨。幾於人手一枝矣。 
　　洛斯安奇有白解瑪瑠（MissPeggyManer、小姐。前嘗於歐戰時加入爲紅十字會員。因公致傷。後爲該地猴園管理。共管大小猴一千五百頭。以日常接觸之結果。深覺猴類極富感情。每當猴病。瑪瑠必躬自爲之調護。比痊。猴無不向之表示親暱。有犯女士者諸猴必羣起而衛之。世之負義忘恩者。不知觀此作何感想。 
　　因德國賠欵而有道斯計畫。道斯之名。乃爲世人所盡知。道斯現任駐英大使。對於促進英美親善。頗著勞績。惟道斯之祖。亦爲英人。遷居美國。尙未百年也。今英人以道斯功懋卓著。特以其祖生長地之自由贈之。所以示不忘也。 
[我的愛人·華·亭]  
　　我平素最高興看電影。尤其是有聲的。可是本埠各大戲院。自從關映有聲電影以來。有些發音的地方。總覺得不十分清晰。這大概一半因爲機器方面。還沒有完全成功。一半因爲男女明星的嗓音不甚洪亮。 
　　日前大光明影戲院試映新從美國運到的有聲巨片一我的愛人。」我及大陸報周君前往參觀。看完後。一種滿意的快感。似乎從來未曾有過。這本片子的主角。是美國名女優兼女歌唱家芬妮白蘭士女士。女士在片中唱「我的愛人」一曲。前後共有两次。第一次是快樂的。第二次是悲痛的。而女士的表情。一樂一悲。都能各極其妙。此外並唱「君欲求虹先必雨。」「我是紅種人。」「舊玫瑰花」等名曲數次。伊的唱音和對白。沒有一字不是清晰異常。就是發音最微細的地方。亦能清聽無遺。而以上幾支名曲的韻調。更是優美非凡。同時女士的滑稽舞蹈。更能令人發笑。 
　　藝術家消息杭州名畫家申石伽君。山水雄渾蒼勁。論者謂其得黄鶴山樵及大痴两家衣鉢甚深。尤擅淺絳。此次來滬。因求者踵接。一時暫不返杭。聞四馬路麥家圈A一號中國美術刋行社得代爲收件云。 
[心上温馨（四）（十）（四）·包·天·笑]  
　　第三回囚首垢容龍蛇隱志士奴顔婢膝螟蛉苦嬌娃 
　　葉浩然道。大致有四十餘人。不生問題。若是太多了。却要坐不下。而且人太嘈雜了也不好。我們這回於聽講員。不能不取嚴格主義。章菊儕道。這話很好。聽不懂的那也就不必來。到了明天。葉浩然就和王頌南去說。王頌南一口就答應。原來這位王頌南是中西日報的主人。他和葉浩然是同鄉。也是仁和人。葉浩然在他們報館裏當翻譯。他們每天要把當地的西報。以及外國的電報翻譯出來。只是葉浩然於西文却也有限。那是另有一位西文先生。把意思說出來。葉先生便秉筆疾書。從前當翻譯的人。往往外國話說得很流轉自如。及至一拿起中國的毛筆來。好似有幾十斤重。横寫也不好。竪寫也不好。這只有另外尋一個人。請他筆述。倒爽快得多。尤其是這位葉浩然先生。他的譯東文稿子。比人家格外來得敏捷。據說他要是早晨上了工。。到晚上歇工。可以寫一萬幾千字。不過字是不免潦草一些的了。有人見他的譯稿。是用一種紙店裏紅格子寫的。正好像是寫的十七帖。有時人家看到那裏。看不下去了。實在有幾個字。覺得面生可疑。便問他道。葉先生。這两個是什麽字呀。但是有時連他自己也不認識。要看了半天。方纔詳得出是一個什麽字咧。這因爲寫的太快。那也無怪其然了。而且葉浩然還有一個本領。他一面對客談話。一面仍舊可以寫他的稿子。一面儘管和一位朋友議論一切事情。一面却是運筆如飛。依然譯他和口中所談絶不相關的日文。大家很是佩服他。這位葉先生是個名士。說他的境况。常常深入究鄉。因此他也就不能顧到家裏。這位葉師母呢。常常寫信來質問他。并且時常要問他要錢。葉先生的錢。却是東手接來西手去。今天拿到了一筆譯費。忽然遇到一位朋友。非常窘急。晚上的夜飯還沒有着落。葉先生告帮。葉先生說拿去拿去。一轉瞬間。剛纔拿到的譯費。巳經不翼而飛。像那種樣子。葉浩然再沒有餘力顧家。所以葉師母的信來。起初還答應一二。到後來成了個「戰書　　不開封」。一封两封信沒有回音。葉師母只好自巳跑到上海來了。挜論如何　　了面總要敎葉先生想想法子。 
 
 

Page 23

 
 
   
 
 

Page 24

 
 
本埠增刋 
[商場消息]  
　　紫羅蘭照相館之創辦紫羅蘭照相館宣稱、本館爲攝影名家姚元珏君、與同志數人集合巨資所創辦、規模宏大、館址在浙江路芝羅路口、定名曰紫羅蘭、内部業巳佈置就緒、一俟裝修工竣、即將開幕矣云云、 
　　先施白蘭霜盛銷先施公司宣稱、最受世人歡迎之本公司才牌白蘭霜、在社會上博得偉大聲譽、良以品質純潔、香氣如蘭、有長保美容之功能、自滬上設立製造廠、出品更見精良、購者甚形踴躍、銷數因之大盛云云、　　三友社大减價廿一天三友實業社宣稱、本社之三角牌棉織品、樣樣美化合於家庭實用、故最受國人歡迎、今日起大减價廿一天、各種貨品、一律廉售、定有一番盛况云云、 
[劇塲消息]  
　　明星宣佈七集紅蓮寺中之古戰臺明星公司宣佈、本公司張石川君導演之七集火燒紅蓮寺、刻巳全部告竣、片中有戰合一場、悉照古代方式建築、台依山而建、爲平江隊之大本營、時則前方戰鬥正烈、台側婦女、切菜添薪、以備戰士退食、笑道人門下楊天池朱飛飾、適經陣地、覩平江隊敗績、爲報義父之恩、奮身加入、蓋楊之義父范二獃子、王夢石飾在平江隊襄理戰務也、乃發梅花神針、殺瀏陽隊至片甲不存、天池游目四顧、見瀏陽人死傷忱藉、殊背好生之德、於是亟飛騰赴戰台鳴鉦、平江隊長蕭英飾、遂整隊歡呼而歸、此塲布景之宏偉、的是董天涯君之傑作、董克毅君之幻攝神針、確有新供獻、逼導演王吉亭君助理呐喊、亦見辛勤、各演員之熱烈表情、尤爲精采云云、 
 
 

Page 25

 
 
   
 
 

Page 26

 
 
   
 
 

Page 27

 
 
   
 
 

Page 28

 
 
   
 
