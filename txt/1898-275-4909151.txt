# 1898 - 275 - 4909151

 

Page 1

 
 
[勸募徐海賑捐] [  申報館協賑所謹啓]  
上年淮徐海一帶洪水爲災小民蕩析離居慘難言狀經各省大善士解囊佽助以救窮黎中澤哀鴻始得苟延殘喘不謂瘡痍未復而霪霖又復成災計自四月下旬至七月初瞎雨盲風無時或己麥雖熟而不及搶割禾己殖而盡受漂流下民果有何辜而迭遭此上天之厄耶惟是大創之後生計更艱待哺嗷嗷朝不保暮若不設法籌欵解往災區則數百萬子民勢將盡塡諸溝壑兩江督憲劉峴帥江寍藩憲胡方伯痌瘝在抱軫念災黎函致本協賑所命爲籌集鉅資匯往施放伏望海内仁人君子同襄善值再發慈悲節宴會之豪資省日用之浮費或多或少任意樂輸蓋賑欵能多得一錢卽災民可多活一命生死肉骨胥賴同人不獨本協賑所馨香以禱者也肅此佈陳伏惟德鑒 
[外臺秘要出售] [  圖書集成局代啓]  
　　是書爲唐之剌史燾所輯剌史在臺閣二十餘年蒐求古今奇方凡一千一百餘種裒成四十卷鈎元提要卓著靈效宋孫中丞刻之於前明程敬通先生刋印於後岐黃家久己奉爲圭臬惟坊本流傳不免魯魚亥豕近由煥文閣主人覔得程刻原本倩本局用新鑄鉛字排印　己工竣定價碼洋兩元五角申報館帳房申昌書室及三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局均有發售此佈 
[添印白紙玉堂字彙出售] [  圖書集成局啓]  
　　本局向印玉堂字彙久己風行海内惟所印均係竹帋現在添印白紙紙張格外潔白裝訂亦極精工每部計二本碼洋三角　　　胡碼洋二角欲購者請至三馬路申報館及申昌書畫室購取可也此佈 
[論譯書爲今日之急務]  
　　中國之有譯學不自今日始也嘗攷古時周書有舌人周禮有象胥誦訓揚雄錄别國方言朱酺譯西南夷樂歌于謹兼通數國言語隋志有國語雜文鮮卑號令婆羅門書扶南胡書外國書當此之時内外隔絶中原萬里共戴一尊所與鄰者不過沙漠土酋要荒蕃部而磊落好奇之士猶且習其語音察日風俗筆之載籍以資考証而况今日地球萬國羣居錯處陰謀詭計百出不窮我若未能深知其政治俗尙人勝我而不信人謀我而不聞人譏我而不知人規我而不納冥然漠然如坐雲霧寍非士大夫之恥哉夫譯學之爲今日急務旣己如此然自通商以來京師設同文館上海有廣方言館均嘗延教習招生徒從事於所謂西語西文宜乎人才日出　中虛實情僞可以漸知而數十年來深通譯學之人終屬寥寥者何也蓋從前中國官紳於西事素多隔膜且所延教習大都來自重洋費旣不貲教法又未盡善以故學堂雖設迄少成材交涉之難日甚一日竊謂士生今世欲不習西學故見自封卽愚者亦知其不可卽習西學矣苟非取經捷而收效速猶不足以濟事故論者謂學西文不如譯西書愚謂延西人至中國繙譯書籍尤不如中人之能通西文者赴外洋自行繙譯曩者臺灣巡撫劉铭傳曾奏請設局譯刻泰西各書由總理衙門移咨各國欽使略謂外洋於中國有用諸書半皆取而譯行海外其西國兵農食貨格致製造測童諸書日新月異凡有關於今日之用者甚多我中國尙未譯有成書間或有翻刻一二種亦皆取擇不精云云夫使臣之在外洋任久責專三年之中於其國勢之盛衰地形之廣狹風俗之變遷政教之利病皆宜博訪周諮悉心考訂所帶繙譯等員更應多購緊要之書及時選譯庶得廣爲流播耳目日新而乃遷延成習此奏己近十年譯成之書殊不多覯近又恭讀七月初五日上諭而知譯學一事更有不可緩者焉諭云廖壽豐另片奏請由使館繙譯外洋書籍等語編譯西書籍以考証政治得失亦爲目前要圖羅豐祿慶常伍廷芳熟於英法文字就近購譯尤爲便捷著卽選擇善本詳加潤色務令中西文義貫通陸續編譯成書彙送由總理衙門呈覽欽此聖謀深遠至周且詳凡秉節外邦者宜如何仰體宸衷勤謹從事竊謂就使館繙譯書籍其利　有三焉西人箸述之富日出不窮其携以來華者不過千百分之一且皆數十年前舊說於今日情形己多不同而西國自行選購則孰詳孰略孰舊孰新無不嘹如指掌其利一也中國開局選譯必須多請精於西文之人經費旣屬難籌通人尤不易得曠日持久成效難期若使館繙譯各員或多明曉西學且軺車隨使暇日必多俾之隨時譯錄不必另籌欵項其利二也旣爲隨員彼國賢士大夫本宜時與接見何書爲詳何書爲要可以從容詳問見聞旣廣辨别自明其報紙之有關政教者亦中隨閱隨譯其利三也有此三利膺皇華之選者苟能恪遵聖訓竭力振興他日所譯旣多凡各國之政專門之藝皆有成書則中國雖未能遍設學堂廣延教習亦可以書爲師隨性所近博學無方是則人之無力習西文與年己長而語音不清者亦不致終身廢然如坐雲霧中矣取經捷而收效速孰有甚於此者哉 
[本館接奉電音]  
　　昨日上午京師飛電傳來上諭一道敬謹譯登○八月十八日奉上諭直隸布政使著廷杰補授廷雍著補授奉天府府尹長蘆鹽運使著萬培因補授欽此 
[審官定職摺]  
　　戸部候補主事臣蔡鎭藩跪奏爲請審官定職以成新政敬陳管見仰祈聖鑒事竊維自來多事之秋專尙權宜而權宜不足以救危局也在及時而明其政刑三十年來日爲自强之說日行苟且之法曰差使曰派辦曰委署至今一切重要承辦幾無正官而内外大小衙門亦莫不官自官事自事無所考成於是功過黜陟判然爲二才品無由定賢不肖渾淆自好者守故常奔競者圖僥倖舉天下之才與不才同出於苟且之一術而時事遂敗壞至此皇上振興百度締造艱難慨然於受事命官綜核名實近者裁汰冗濫宏拓新規並將外省局所一律裁撤淨盡是官與事分之弊己在聖明洞鑒之中然今日言路雖開各陳己見尙未聞有兼總條貫統籌切實辦法仰副朝廷規畫久遠之意者臣之愚陋以爲非修宫制不能定職守非明職守不能立考成非嚴考成不能責功效非收功效不能致富强竊擬審官定職事宜十八條敬備采擇伏乞皇上聖鑒謹奏謹擬審官定職事宜十八條敬呈御覽計開第一條軍機處中國之大弊曰無名實宰輔樞衡之任魏晉以來病其專擅一以他宫典領豈知有權卽能專擅懲責之弊莫如兼任故惟我朝定制爲最善國初内三院皆設大學士康熙時改爲内閣分其職而設翰林院雍正時又分其職而設軍機處内閣翰林院軍機處卽初時之國史院宏文院秘書院也惟軍機處因西北軍務而設未遑定官迄今百數十年贊理萬幾政事無所不統並非專辦軍務事平可議裁撤而現内政外交事事繁重尤匪尋常輔弼責任宜仿内三院大學士均係本官之例改軍機處爲樞密院武卽名秘書院除親王貝勒欽派管理無定員外設大學士若干員協辦大學士若干員一二三等章京各若干員秩約三四五品建衙署廣直房略如内閣向來大臣 
 
 

Page 2

 
 
及交議各項事件規畫必期精審旣未可倉卒定議亦不能稍涉遲延而大學士等無簿書期會之煩自朝至於日中督同籌辦必　發　熏差補救時艱仰贊開物成務之治矣第二條總理各國事務衙門萬國交通古今創局通則必久斷無復間之時往時未睹全球大勢近而通商遣使駐洋爲時詬病故雖設總署不過差事衙門數十年人心之固閉己開我皇上奮然維新欲合天下之聰明才智萃於外交内政之兩途而洋務無專官承辦各員皆由部院兼攝不足以新耳目而作其志氣擬請援理藩院例定爲外務部除親王貝勒欽派管理無定員外設大臣叅贊大臣各若干員秩與尙書侍郎同一二三等章京各若干員秩與所擬樞密院章京同一等總部務二等三等管國股以外尙宜增置曹司一改海防股爲海防司設郎中員外主事一復設行人司查國初行人司司正正七品左右司副從七品行人正八品本於明制明時司正一司副二行人三百四十五後减爲三十七順治十五年裁行人六雍正以後率土臣屬久乃全裁今五洲通好使才尤重使學尤急宜復行人司員數增其品秩司正從四品司副正五品行人六七品專掌使臣領事參隨繙譯及游學員生事宜並講求約章律例稅則公法使臣以下應通之學卽以行人司爲儲使才之地内外互相遷轉一設殖民司郎中員外主事掌南洋英法荷日各屬地東洋日本高麗美洲美秘智巴各城埠華商華工事宜及西北邊民入俄藏民入印滇民入越緬互巿情形責成各該大臣督屬保護按季咨報夫通商大事也彼來我往乃謂通商必如是乃有益而無害中國誤在初開海禁不急務此退守至今遂難進步然閩廣商民自創之規模不可不力與維持因籌開拓將來内政修舉自强之基己立不難逐漸推廣挽回利權一設司務廳司務仍管現時該廳日行事件凡外務部官升轉不出外務與擬設樞密院俱歸三年察典不必按屆保奬未補之員到署行走如六部例此摺未畢 
[閙教又聞]  
　　重慶訪事及人云合州城内向有法國教堂美國醫館各一所相安無異近因大足縣土匪余蠻子閙教事起謡諑紛紜風聲鶴唳各教士咸有戒心前日有美國谷教士挈同瀛眷乘一西式小船駛赴合州是處遇民見之聚觀如堵瓷行囉唣谷教士不得己乃命舟子移泊他處於是好事之徒一唱白和謂洋人己載槍砲前來意圖報復聞者不察齊至城内欲將醫館擊毁州尊某直剌聞信急率差役前往彈壓當塲擒獲匪徒數人餘黨始四散奔潰旣而城外之天主堂又被焚毁次日城鄉團衆復將醫館拆毁盡淨谷教士見勢不佳船亦折回尙有法國教士二人匿於州署得免於難而團衆人多口雜聲勢洶洶勒令州尊將教士交出並將所獲之人一律釋放跡其狂悖謬妄亦可謂目無法紀矣 
[俄索礦地]  
　　天津國聞報譯西報云俄國近來一切舉動每向中國政府大言恫嚇現欲索取新疆地方衆咸莫測其故兹得其詳方知事出有因緣俄國有游歴人員一隊至新疆察看各處礦苗後探得天山之西至阿爾太山西南地中滿蓄金產此處一面係喀什噶爾省一面係俄國福爾噶訥界俄人見有礦苗甚旺卽遣一馬姓者星夜馳至烏倫齊面告駐紥彼處之總領事設法使新疆巡撫將此處租與俄人詎華官己知俄人心懷叵測不許所請俄人見所欲不遂轉告駐京代理俄國公使巴洛甫君向總署商請又逼令將前與英商匯豐銀行訂立推廣牛莊鐵路合同作廢中國不允俄使遂虛聲恫嚇謂如不見允行將派兵奪取新疆總署無奈己准其開辦金礦惟公司股分須半歸華人半歸俄人俄使見如願以償别無他求而出外間訛傳俄人欲得新疆實由於此現俄人見事己成馳赴新疆會同華官在喀什噶爾劃定地址一面至莫斯科載運開礦機器前往開辦云 
[覆勘工程]  
　　鎭江訪事人云蘇鎭鐵路興工在卽近有西人三名由蘇一路覆勘至鎭小作勾留於月之十七日乘輪船返滬聞開辦之期當在九月間云 
[挽駕情殷]  
　　廣州訪事友人云廣東巡撫許仙屏中丞交缷後卽整理行奘於缷後卽整理行裝於本月初七日清晨由排導起行迤　至天字大碼頭登舟沿途有撫標左右營弁兵排隊擁護旌旗耀日弋戟凝霜　城文武各官均至河干恭送廣州府周太守番禺縣裴明府送至花埭文武巡捕送至三水始行折回所有行李僕從人等則由伏波輪船逕送至江西九江府珂里是日有貧民百餘人長跪江干叩求施惠中丞面諭裴明府允賞洋銀五十元明府回署卽飭貧民至黃華館伺候然後派人如數散給各貧民皆歡呼如雷頌中丞之功德不置方中丞之未起行也以官旣奉旨裁撤遵將印務送至督轅請督憲譚制軍權爲管理並將上年闈姓票舊商劉學詢罰欵百萬兩一案一并移交制軍接辦譚制軍以事多隔膜當卽電咨大部請奏留中丞一手經辦旋奉部文准留兩月申丞以撫篆己缷無權辦理辭之且離鄉旣久急欲言旋是以未待部覆怱怱首途不料行旌乍發而挽駕之電又來中丞不得己仍復叵粤而撫署中房屋己被胥役拆毁無遺帥節遂暫駐黃華館恐買山歸隠此志尙未易償也 
[黃堂省歛]  
　　蕪湖訪事人云太平府陳仲英太守以節過白露萬寳告成四鄉農民有篝車滿望者有勤勞無穫者爰於月之初四由首縣當塗一路踏勘秋成至蕪小駐蜺旌與吳邑尊勾稽豐歉通盤核算並繪圖貼說於初七日附輪船晉省面陳各大憲以便核定分數然後批發各縣尅日開徵 
[大令接篆]  
　　重慶訪事友人云前任巴縣王柳堂大令因解匪不愼經上憲撤任調省察看檄委彭縣沈大令秉堃前來接署本月初一日沈大令鳬旌戾止擇吉初二日辰刻接印視事暫住鴻恩客棧俟前任眷屬遷出後再行進署 
[擬裁武員]  
　　松江訪事友人云江南提督李壽亭軍門日前傳見駐松各營將弁告以現奉諭旨裁汰冗員自應遵照辦理除本標中應裁應併各員己有成見外其餘自千把以迄額外各弁著各就本營與守備互相商榷秉公察核開列銜名呈候定奪各營主唯唯而出嗣聞議定每營汰弁五員計中營則千總蔣某外委沈某徐某包某三缺額外殷某以上均在城者尚有楓涇汛亦在裁撤之列左營則把總宋某派駐盛澤外委王某又外委吳某額外王某前營則派駐章練塘把總李某朱家角外委胡某天馬山外委楊某章練塘額外陸某彭廊額外彭某城守千總薛某城内外委許某西門外汛弁外委羅某龍華額外陸某莘莊額外胡某刻己禀呈提憲李軍門軍門傳諭應裁各員親自來轅聽候騐看於是各員紛紛投到經軍門騐得内有精壯者四員尙可留用密爲圈記騐畢而退刻下是否應裁尙未掛牌聞尙須傳齊統標各員弁逐一騐看然後酌奪 
[局賭宜懲]  
　　武昌訪事友人云鄂中賭風盛熾雖在上者屢甲厲禁而若輩恃有護符仍復大張旗鼓甚至衣冠中人亦藉此爲資生之計世風日下言之可爲慨然湘省某甲席先人餘資頗稱富有近忽官興大發携資入都作納粟出山之計道經卾渚小作盛桓酒地花天任情揮霍匪徒某乙見而涎之假作殷勤邀至某公館作葉子戲詎料甲三戰三北輸至二千餘金傾囊不足以償逋欠遂將行囊衣物典質一空裘敝金盡竟無面目見江東父老事爲同鄉某丙所聞以乙係著名賭匪專慣串誘某公館旣係搢紳不應與若輩通同一氣擬邀集同鄉向之評論尙未知作何了結也 
[潯陽絃韻]  
　　九江訪事友人云九江前營逰擊萬雲衢遊戎缷署德化縣楊紹庭明府前因雨澤愆期曾赴安義縣之白龍潭求雨後果甘霖疊沛民困以甦因製就匾額一方由現署德化縣吳明府派人送往懸掛以答神庥○初六日離城九十里之王二門地方張姓呈報命案德 
 
 

Page 3

 
 
化縣吳儀生明府卽於初七日帶同刑仵書役親往相騐至初八日返署○初十日有荷葉船一艘搭客八人由江北駛來行至江心忽遭覆溺經義渡局紅船飛棹而前將搭客舟子悉數救起有南京隠名氏賞給救生船錢八千文蓋亦好行其德者也○新壩張姓住宅後進坐樓俯臨甘棠湖年久失修遂致傾倒張下水檢取什物忽見男屍一具拖至岸邊經人認識咸謂是某成衣匠至其致死之由則不得而知矣 
[上海官塲紀事]  
　　撫標滬軍營管帶龍鎭國遊戎督標奇兵營管帶鄒理堂遊戎均於昨日命駕至縣署拜會黃大令適大令公出遂由家丁擋駕○法界讞員兼馬路工程局委員朱森庭明府昨日命駕至縣署與黃大令面商要公良久而出○升任江蘇臬憲陸春江廉訪來滬駐節己詳前報兹悉廉訪定於八月十九日下午四下鐘起節赴蘇先於午前命駕入城赴各衙門辭行 
[制軍拜客]  
　　升任四川總督奎樂峯制軍昨日午前九點鐘由行轅命駕至法總領事署拜會捕房謝代總巡戎服掛刀率領通班西捕在門首擎槍鵠立排隊恭迎制軍降輿由西員迎入内廳晤談良久始興辭而出仍回行轅 
[兵勇肇事]  
　　昨日四點鐘時北河南路天后宫側行轅内有兵勇數人至賭攤互博忽爾起釁與賭徒某甲爭毆巡街印捕見之向前喝阻勇等不服奔至行轅搶出軍器向捕亂剌捕見勢不佳飛步奔逃僅失衣帽尙未受傷事爲制軍所聞恐釀事端立由德律風傳上海縣黃大令及英廨讞員鄭大令至轅諭辦未知若何了結也 
[飭查積案]  
　　署江蘇臬憲朱竹石廉訪蒞任後時以清理案牘爲要務查得接管卷内各州縣詳報訟案遷延積擱遲遲未結者甚多爰通飭各屬迅將各案查明訊結詳候核銷違則記過如遇命盗各案限以期日禀詳核銷飭令一律遵辦上海縣黃愛棠大令接札後己遵照辦理矣 
[飭捕漏網]  
　　去年租界各小錢莊因濫出空票虧欠巨資經前任蘇臬憲吳廉訪札飭查辦雷厲風行以致孔阿才等至今尙覊禁縣獄而同惡相濟之沈金隆黃四福刁榮卿等則逃逸無蹤依舊逍遥法外署臬憲朱竹石廉訪查案至此謂若不將黃沈等一併提案嚴追何以儆刁惡而安善良因卽札飭上海縣及英美會審讞員赶將在逃各人緝獲到案以憑押追一面將各莊主家產查封備抵仍著革探何瑞福帮同清理等因鄭大令接閱札文當卽飭差照辦矣 
[示禁摘花]  
　　欽加鹽運使銜在任候選道松江府上海縣正堂黃爲查案嚴禁事照得各鄉所種棉花每當開放收摘之際有等無知頑童以及橫潑婦女任意硬詐私收實屬有妨農業歴經示禁在案兹屆收成之時誠恐若輩復萌故智合行查案嚴禁爲此示仰該處地保農業人等知悉凡田中未放花鈴應聽各業主待其開放收摘如有頑童潑婦仍蹈前轍硬詐私收責成地保隨時妥爲禁止倘敢不遵准由該業主指明實據鳴保禀縣以憑提其家長到案訊究地保徇隠察出併究各宜凛遵毋違特示 
[局示照錄]  
　　三山果橘帮董事向由該帮各商公舉洪謙承充今夏洪去世後由其子百樂接充日前福全盛等公禀貨捐局謂洪百樂年輕不勝其任總辦孫玉裕太守查得洪百樂歴辦捐欵尙無貽悮批斥不准近日該商等又遞禀詞公舉舉人陳慶年接充太守遂　給示諭懸諸頭門曰爲曉諭事照得青果福橘兩種前由該商承認公舉副貢洪謙經理嗣洪謙病故由江大彰等禀舉洪謙之子洪百樂接充當奉總局批飭核覆等因業經本局以近年銷塲稍旺飭由洪百樂禀請加認銀二百兩取結諭充並報明在案現據三山果橘公帮福公盛等以洪百樂年輕無識朦充董事等情迭次來局禀請斥退另舉舉人陳慶年接充并據洪百樂以把持抗捐等情互相攻訐經本局明白批示勸令邀同公正商人理處和衷商辦詎該商等仍復嘵嘵不己是洪百樂之不洽輿情己可概見除將前給示諭吊銷所有青果福橋應完貨捐由局照章現捐以免紛爭除報明松滬捐厘總局外合亟出示曉諭爲此示仰行商人等知悉凡運青果福橘來滬赴本局照章完捐倘敢隠匿偷漏立卽重罰不貸切切特示 
[冐收宜懲]  
　　南巿一帶時有無業流氓冒稱包辦籌餉貨捐局名目向各行商勒收捐欵迭經局中總辦出示曉諭飭差查拿一再懲辦無如此輩出没無定竟難絶其根株且舉止闊綽衣服華麗差保人等一時亦未敢下手近有徐姓者原籍浙江湖洲府人自稱貨捐局董事向南巿廣皮橘水菓帮勒抽稅釐每月計銀三百兩有奇經總辦孫太守訪聞飭差留心密拿並知照該商人等愼勿再受其騙前日徐又至十六鋪左近粤人所設水菓行收取捐欵被行主軋住報知局中太守立派委員馳往恊同差役將徐及僕人蕭某一併捆解到局升座提訊徐供係江蘇候補通判有某某等囑辦稅厘家住滬北虹口某大憲係其相識云當在身畔搜獲私雕捐局騐收印信一顆質劵六紙身上所穿係茶青綢夾衫姜黃寗綢坎肩年約五十餘歲觀其舉動頗有官樣太守以其所犯各節情罪重大斷不能含糊了事爰卽移縣辦理 
[情難輕恕]  
　　沈聖全被流氓杜毛毛軋往新馬路白玉樓茶肆强借洋銀三十翼魏松倌出爲排解逼令給洋銀十元由沈喚巡街捕兠拿杜乘間逸去祇將魏拘送南巿捕房旋有渡夫頭目陳向榮具保捕頭以杜己逸去遂准其將魏保出事爲工程局委員朱森庭明府所聞以其情同拆梢斷難輕恕昨日命地甲及保人陳向榮迅將魏解局聽候研訊 
[因病交保]  
　　十六日清晨首善里永豐洋貨莊不戒於火莊夥陶斷廷秦文蘭馬和生三人經包探拘入捕房押候解堂研訊兹因三人在押患病有吳子亭投捕房具保捕頭准之俟堂期交案備質 
[英界晚堂瑣案]  
　　李君直控馮庚生卽寳銓拐騙珠子一案經鄭大令飭差將馮及中人姚媽袁吉人等三人一并拘獲馮旋倩錢觀蔡並海天春番菜舘友人到廨保釋前日原告投案求催劉穆庭二尹飭將中人姚媽袁吉人提案研訊李君直訴稱文生原籍穌州父字子康前署廣東知縣現在吳淞商務局爲帮辦昔年雇姚媽爲傭彼與袁妻某氏相識前月間由萬源昌信昌兩號取來珠子數十粒欲售洋三千二百元經母交與姚媽轉托袁吉人代爲銷售袁復托馮寳銓輾轉經手當時付有某莊期票銀二千三百兩母因姚媽素來誠實並不生疑不料至期往收俱係假票是以控請訊追姚媽供小婦人爲李姓經手將珠親交袁姓袁復託馮代售不知馮竟揑造假票希圖誆騙實出情理之外求恩究追袁供馮寳銓欺人太甚小的受此愚弄實不甘心二尹飭差嚴綸速傳原保將馮交案候訊袁未便置身事外著卽管押○妓女陸金寳控被鴇母凌虐叩求超豁劉二尹提訊之下陸金寳供蘇州人年廿一歲當十六歲時因家境貧苦被父領至申江價賣與福臨里陸天壽所開野鷄妓院得身價洋一百六十元近日小婦人患病不能留客致拂鴇婦陸氏之意被用籐條肆行毆擊現在肩背受傷苦難言狀尙求恩典劉二尹著將陸妓發交棲流所妥爲擇配○周高氏控王阿三誘押小孩亦經劉二尹復訊周高氏供揚州人僑寓虹口某處丈夫前己去世生有男女各一男年十一歲名良成女年七歲名小韋子十六日清晨八點鐘小婦人囑令出外糴米至午後不見歸家小婦人情急當卽投報捕房復自四處訪尋杳無蹤跡幸有親戚住居胡家橋畔驀見王阿三挈兩孩乘小車而來得卽扭住送入捕房而車夫己乘間兎脫矣求請將王嚴行究辦王供本地人向爲成衣匠近日在虹口擺設舊貨攤财高氏曾托小的爲其子薦一生意俾令習業并爲小韋子擇配實非誘拐劉二尹以王前年曾犯拐逃案豈容抵賴著重責三百板枷號一月兩孩給周高氏領回 
 
 

Page 4

 
 
[美界捕房紀事]  
　　昨午江北人王阿桂至百老匯路五十六號洋房東張西望意圖行竊爲洋人瞥見立卽拘獲喚交五百七十二號華捕送入捕房押候解請公堂究辦○前夜積竊吕阿四至蘇州河會德豐遊船上竊取布篷一張肩荷而逸爲包探胡瑞龍所見立卽拘獲送入捕房押候解送公堂請究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[整頓吏治]  
　　江西訪事友人云護撫憲翁筱山中丞欽奉諭　飭將候補分發捐納勞績人員嚴加甄别裁汰當經相行　藩司張筱船方伯會同署臬司劉獻夫廉訪署糧道春會東觀察署鹽道繆芷汀觀察傳集在省之候補府廳州縣無論何項出身分班分日至藩司衙門面試策問一道嚴立關防文必己出不准有代替删改傳遞等弊司道等務須躬親稽察跬步不離試卷編列　號彌封姓名限本月十二日竣事本護院俟試卷彙齊卽核定等第公同拆封榜示等因方伯奉文後當卽牌示與考各員屆期於辰初携帶筆硯來署候試午刻交卷祗准言簡意賅無取冗長不滿三百字者不錄此係欽奉諭旨非尋常考試可比務當恪遵功　屆期早到毋得自悮倘臨時托故告假卽以規避論另牌開列捐納保舉出身之候補知府同知通判等三十三名於初八日來署考試又候補知州州判知縣等三十七名於初九日來署考試又候補知縣等三十七名於初十日來署考試其正途出身之候補同知州判截取卽用知縣等三十三名於十一日來署考試又大挑候補知縣等三十五名於十二日來署考試○南昌府江訒吾太守亦奉護撫憲札飭甄别在省候補司道府首領及各項候補佐雜人員牌示本月初八日考試候補首領初九日考試候補縣丞初十日考試候補巡檢典史十一日考試候補主簿吏目從九未入流如此正本清源實力整頓宦途旣免擁擠而各官之懷才欲試者亦不難脫頴而出矣 
[方伯課士]  
　　安慶訪事友人云本月初二日敬敷書院課期由署藩憲李廷簫命题策問中國者　四方之地勢合四方之風土人情而皆協乎中斯謂之中然同乎中而不中道殊難爲治矣五帝以前之史荒遠無徵尙書獨載堯以來堯授舜曰允執其中舜授禹曰惟精惟一允執厥中湯紹禹之傳懋昭大德建中於民武王訪範於箕子論五皇極曰無偏無黨無反無側不明言中而宅中建極之義備焉執中固前聖心法千古莫易矣而或者曰自西自東自南自北各自爲其風氣未可拘於往訓然乎否乎多士讀書斫禮宜求至當必有能辯之者論題經正則庶民興 
[表彰先逹]  
　　江西訪事友人云江右朱文端公爲本朝第一流人物遺書十七種傳播藝林久有定論兵燹後板之被燬者十三種有心人莫不惋惜深之南昌府江訒吾太守前年議爲補刊太守首捐廉俸數百金前學憲黃吉裳宗師勸集千餘金闔省官　　助亦不下千餘金刻板有餘卽以購置祭田上年書板祭田次第告成近因刷印無資太守復捐廉二百金俾購紙張以廣流布文端在天之靈當亦爲之欣慰而太守表彰先逹始終不懈眞非尋常俗吏比矣 
[秣陵試事]  
　　金陵採訪友人來函云金陵府縣兩試次第告竣報候江蘇學憲瞿子玖大宗師按臨舉行歲試兹悉江寗府劉嘉樹太守接奉宗師札飭准於八月十八日取齊當卽通飭所屬　縣學生童務於十八日以前齊集省垣聽候學憲蒞寍考試並飭元甯兩縣赶下江考棚修整以備文旌按試云 
[江患疫]  
　　揚州訪事友人云入秋以來天時不正寒熱不常城内外疫症因之而起各鄉尤甚據來自田間者云西北鄉入秋後患投者無村無之類皆先由急痧嘔瀉繼轉瘧痢有不及延醫而死者有無力延醫纒綿牀第者某姓一家七口病者四死者三又某村一家五口四日中僅存其一亦可憫己 
[上海縣署瑣案]  
　　王氏女文玉前日扭鄰婦錢葛氏到縣控稱被騙首飾價值三千金請爲追究經帮審委員李葆初二尹訊問王文玉供年二十七歲尙未適人有一胞妹嫁與孟河汪姓今春染病寄信來邀小女子前往因將首飾十餘件交鄰婦錢葛氏代爲收管當時有伊夫妹吳錢氏眼見及小女子事畢回申向索所存首飾葛一味含糊抵賴無奈扭案叩求追給吳錢氏供文玉將　帥寄存嫂嫂　曾經婦人目睹確有其事及訊錢葛氏初尙抵賴一再研詰始認有首飾　件寄存　處令其繳案又稱此係文玉胞妹之物業己　交汪姓二尹以其刁滑己極喝掌頰二十下限三日交出如違血比○陳范氏曾於上年控夫妾陳黃氏母子霸吞房產一　經前帮審委員將壽林剌史斷令黃氏償還范氏銀三千兩案懸至今黃氏祗繳洋一千元前晚由李二尹提追黃氏供家况艱難叩求恩减二尹以其曾其遵斷切結萬難再减判再寛限十天繳清毋得再延○王慶祥前投縣署控被缥桂林毆傷一案前晚經李二尹復訊柴供前曾向王慶祥轉租朝北門面一間開設小錢莊立有年限合同今春尙未限滿房主修理房屋之後王慶祥怱將該屋另租别人向論行兇生財物件均被搗毁求令照賠王供向開茶舘並無餘屋可以轉租惟靠街南首曾讓出一間租與柴桂林惟今被　毆傷毁物求恩究辦二尹以兩造均有不是判令王慶祥將南首之屋租與柴桂林飭各具結完案 
[南巿捕房紀事]  
　　某姓猪行内走失剛鬣君一頭在南巿新馬路被某號巡街捕勇所見送入捕房捕頭命地甲查明失主以便給領○鄉人郁生官挑花衣至南巿新馬路萬裕馬頭左近與挑夫蔣張等扭毆由巡街捕拘送捕房捕頭飭地甲帶往將所失花衣查緝再核己紀昨報兹因郁不願涉訟邀籮間頭目張順和等投捕房具結求銷捕頭准之 
[英界公堂瑣案]  
　　流氓陳得生專在勾闌中經手妓女出入從中取利或數十元數百元不等個中人皆稱之曰相相中秋節後廣西路龜奴王才記所開妓院由陳領進一妓向索酬洋僅給三元陳慾壑未盈致相爭論包探趙銀河　之以其跡近訛詐立卽拘入捕房昨晨解案請訊王龜躏跚上堂供稱陳藉端索謝小的給伊洋三元尙不滿意聲稱非得廿元不可幸由包探查知解送案下叩求究辦陳供寍波素來安分不敢訛詐鄭大令判責三百板遞回原籍○前日流氓金榮榮陳玉山因與同黨王泉泉口角互毆致王受傷經巡街捕拘押捕房昨晨解案請訊王投案供稱小的在滬習公輸子業己歴六年昨被同業陳玉山手持巨斧砍傷左手金復帮同行兇以致小的大指竟被砍斷雖經醫治不免己成殘廢叩求究辦陳供並未兇毆金亦不認帮兇大令以王受傷甚重情殊可憐著陳金铬罰洋銀三十元給王爲養傷費○包探趙銀河押解無賴劉阿仁到案禀稱此人冐名至衛林記所開妓院騙取綢衣二件質錢使用報捕後經小的查獲起到原贓送案請究衛林記投案申訴前情并請領贓劉阿仁供因先業無聊出此下策大令判責二百板交捕房管押一月○包探胡阿吉拘解王寳生到案禀稱此人在勞合路行竊湯福金家綢衣二件及小孩銀手鐲等件經小的緝獲人贓送案請究湯投案請領失贓王認竊不諱大令判責二百板以儆○沈木生在洋人意波那處爲細崽前晚竊取洋東衣服二件正欲逃逸當塲被獲扭交三百七十三號巡捕送案請究洋人意波那投案領贓沈供此衣己由洋東抛棄故敢取回大令判責二百板交捕房管押一月○野雞娼王鳳金在途拉客由四百十九號華捕拘獲昨晨送案請究王妓供揚州人偶與熟客途遇絮談不敢强曳求施護花之恩大令判罰洋十元縱之使去○包探顧阿六拘解過犯孫建香杜桂生到案禀稱此二人先後混至王阿虎王明生所開客棧内竊去水烟袋夾被等件經小的拘獲送究失主投案領贓孫等供認不諱一味求恩大令判各責二百板贓給還失主 
 
