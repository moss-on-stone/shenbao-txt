# 1916 - 259 - 4915664

 

Page 1

 
 
   
 
 

Page 2

 
 
時評 
[自作孽] [  冷]  
　　帝制之發生也余嘗評之爲中國之自作孽以外禍内亂之不已復無端而起萬丈之風波也今奈何帝制方消而有責任者又復自作孽之不已耶 
　　自作孽者以非人侵害而自行破壤之謂也古語有云自作孽不可活蓋言即使無人侵害苟自作孽者已不能生破於世矣况乎中國之情形即不自作孽已難保其必能生存今奈何一自作孽之不已至再至三作孽之不已耶 
　　省區之聯合也政府與議會之情形也政府間國務員之無定也議會間議員之紛亂也而又有所謂政黨間之暗潮也是皆不可以已乎抑豈不知今日國家之地位危險何若乎尚有何暇以及此乎此非自作孽而何爲乎嗚呼可以傷心矣 
[專電]  
　　北京電彈劾陳谷將成事實由丙辰俱樂部新共和黨兩派議員預備提案孫洪伊勸谷與陳速自辭職借欵問題立解谷稱非不欲辭但汝來敎我辭寗受劾不承敎 
　　北京電應我借欵之日本興亞公司係臨時結合表面上日公使與日政府均不認與該公司有何關係果能斡旋大借欵與否純屬疑問而先犧牲湘皖長鑛益足使大借欵條件進於嚴酷國務員中半有主持廢約者今已交欵簽押無可挽回日人少抑代價獲此重利財政當局對於借欵喪權失策傷辱國體至此已極政界傳聞中日借欵於回扣以外尚有三十萬元酬勞金上欵爲日人所得抑係兩方均分雖未可必但各方面均有此說 
　　北京電興亞借欵谷承認一星期骨改約否將合同交議 
　　北京電陳錦濤在天津來電請假三日昨衆院秘會亦未出席現反對五百萬借欵者甚多湘皖人尤烈 
　　北京電外蒙活佛聞又命三音諾顧某以恰克圖鐵道爲擔保向俄借百萬盧布俄要求以新鹽池爲抵品活佛已允 
　　北京電陳家鼎提出府聘靑木質問限三日答復 
　　北京電聘請靑木中將爲顧問係爲總統之顧問因靑木爲他國人故付國務會議以昭鄭重其合同要點但言備總統之諮詢及委任調查事件其他與前次坂西氏之合同無異惟薪水以其中將資格較坂西爲優並不能干預軍政大權現國議已决定且不日當向各報聲明云　　北京電裁釐加稅案儗派呂海寰爲專員楊晟副之在滬設機關籌辦 
　　北京電駐日章使密電交涉宜速了勿延宕 
　　北京電王廷弼以陳時銓在議塲慢罵妨害全體名譽依議事規則五十二五十三兩條提案請實行懲罰 
　　北京電陸部徵兵計畫全國劃分五大區（甲）極北（乙）西北（丙）腹地（丁）南省（戊）南邊 
　　北京電海部定築十大軍港馬尾象山三門大沽北海芝罘定海榆林天津渤海至威海衛俟贖回着手 
　　北京電蒙邊交通國務會議由擴充郵政入手 
　　北京電唐已抵津主緩入京 
[譯電]  
　　北京電中政府終爲財政情狀所驅迫而向銀行圑提議英金一千萬鎊之借欵以鹽稅餘欵爲抵押品四國銀行圑會議後决定各呈報其領袖已於今日發電矣同時中國以頗涉瞹昧之辦法向一日本銀公司借得日洋五百萬元查中國與所謂亞洲實業公司者商借八千萬元大借欵一事已有多時但此間銀行界向不重視此事蓋以除去組成日本銀行圑之十六大銀行外日本未必有其他銀公司能供給此種巨欵也但星期五日借欵合由居然簽字債額五百萬元年息六釐實收九四三年歸償並無指定之抵押品亦無言及此欵用途之條件中國割讓湖南銀鑛安徽銅鑛之寶貴權利以酬日人之嘉惠此此事大爲華人所訾議參議院特開秘密會討論之（十八日字林報） 
　　北京電長春傳來華兵又攻日本騎兵之消息尚未證實惟聞華兵與蒙匪六戰時有一流彈誤傷日本騎兵一人（十八日） 
　　北京電鄭家屯案之磋商進行滿意一說未免言之過早迄今林權助與陳錦濤僅有一度之會議且僅討論此案之事實並未談及日人要求（十八日）以上路透電 
財政總長陳錦濤因國會反對日借欵已請假三日赴津抵津後將上書辭職唐紹儀擬勸陳留任（十九日） 
　　北京電駐豫第七師陸軍奉調來京　　（十九日） 
　　北京電張耀曾孫洪伊谷鍾秀之地位均將搖動（十九日） 
　　北京電吉林督軍報稱吉林中俄兵衝突一案已滿意解决（十九日）以上德文電 
　　紐約電此間市鐵路用人罷工市長居間調停擬令公斷昨已失敗且復有電車等用人七萬名加入現勢極緊急上下各地點幾全不能運輸商業爲之停輟且有全體罷工之風說（十七日）大陸報 
[東方通信社電（日本人組織）]  
　　北京電廣東電云龍濟光之所以遲遲交卸督軍印綬不即離去省城者有種種之原因聞其主因即彼有多額之鴉片須妥爲處置也昨今龍軍已漸移駐瓊州又聞龍先遺其部下軍隊到瓊部署俟確保其安全後始赴瓊以前大半暫在香港靜養云 
廣東省城秩序日漸恢復一般已趨於平穩　　（十九日） 
　　漢口電日本陸軍派遣隊本日午後三時在大正正館特設盛筳招待湖北督軍王占元氏第二師長王金鏡氏及他圑長以上武官等惟王督軍未到（十九日） 
　　北京電衆議院本日（十八日）開秘密會要求財政農商兩總長出席說明興亞公司借欵之事多數議員以其違法更向政府質其責任農商總長谷鍾秀氏因借欵之惡評較諸陳錦濤氏尤甚傳聞兩氏因此問題恐終難保其地位云 
[戰電（英人路透電）]  
　　倫敦電今日午後海格將軍報稱安克河南面之英軍已將瑪爾丹浦維區北面及古爾塞萊特東面之陣地修繕鞏固戰局耒有變動英軍小攻古爾塞萊特東面之敵軍戰壕數段頗獲勝利該處英軍陣線顯已前移敵軍藉重砲隊掩護攻入摩開田莊西面英軍戰壕一道即經逐出英軍續得錫泊伐爾南敵軍戰壕一段夜間敵軍不時轟擊英軍陣線各段（十八日） 
　　倫敦電薩洛尼另電稱聯軍已佔據佛洛尼拉　　（十八日） 
　　巴黎電薩洛尼加戰報云布軍昨與法俄軍終日力戰後紛亂由佛洛里拉向摩拉斯蒂爾退走夜間布軍極力抵禦屢次回攻且以馬隊衝鋒塞軍現處處得利（十八日） 
　　倫敦電斯未資將軍報稱林第及米金逹化爲東斐德軍所守最後之二口岸今悉爲英軍佔領（十八日） 
　　倫敦電斯末資將幂報稱十六日安柴克步騎兵駱駝隊在愛拉里虚西面從事偵察十七日攻擊距蘇彝士運河東六十五里英里之比萊爾瑪柴入敵軍戰壕數處加以重創土軍顯出不意英飛機曾轟擊土兵數隊隊中有德軍官數員英軍曾俘敵兵若干英兵死傷甚少（十八日） 
[公電]  
　　康南海覆朱省長電廣州朱省長並轉陸督軍同鑒橋師過滬失迎至歉得電知視事爲慰承問咸愧聞幹帥抵粤咸慰雲霓徧地瘡痍望二公救散兵治盜安民保商禮賢尊法不畏强禦其有豸乎有爲 
　　朱省長致康南海電康南海先生台鑒前奉復電欽佩莫名比在滬走謁值公稅駕西湖未獲昭伸積憭良深悵歡現已於二十四日抵省二十五日接篆任事粤省籌辦善後措手綦難尚祈時錫箴言俾免隕赿旡任翹跂朱慶澜叩 
　　又電康南海先生台鑒六日電祇悉已轉電幹公現在戰事已停澜偕薩巡閱使赴肇接洽善後事宜另再電告承敎七事感佩無似謹當商同幹公實力奉行以副雅命慶澜庚 
要聞一 
[北京特别通信（十）] [  飄萍]  
　　偕欵之眞相 
　　日本之活動 
我國之前途如何 
 
 
 

Page 3

 
 
自借欵問題發生以來各派報紙傳載不一或過抱樂觀或極端攻擊皆難免以外交財政之重大問題犧牲之以爲黨爭之具記者於旬餘以前曾發一電言借欵初曾與某國商議因銀圑關係近乃一變其方針改與某國磋商先借小欵可望成立即爲大借欵之基礎云云 
　　上述消息係得諸政府中有責任者之面談但當時曾約爲暫守秘密故未能詳細揭載於本報近日關於此項問題漸逹於一部分已可發表之時期爰再爲說明於下其事實則與前電相一致也 
所謂借欵初會與某國商議因銀圑關係而變其方針云者讀者當不問而可知爲曾商於美國但政治借欵不能舍銀圑而其他是謀美國旣超出於銀圑之外我國向人借欵又不能脫離政治之性質美國借欵之難望成立蓋意中事也從他方面觀察則當此歐戰未息日本大得飛　之時機林日使來華之任務關於我國財政問題實爲其重要條項之一故美國無可商議則一變方針不得不商議之於銀行圑欲商之於銀得圑乃不能不先商之於日本又意中事也難然目下中日之關係又何乎鄭家屯之案公主嶺之案層見疊出劈頭與日本言政治借欵非易易矣乃先之以單獨借偕欵繫之以名曰實業是即某君所謂先借小欵可望成立爲大借欵之基礎之說是也 
　　近日以來關於借欵進行之消息言人人殊是蓋以向日本所借之實業小借欵與躺銀圑所借之政治大借欵混而爲一故也須知日本之小借欵固與大借欵猜 
有重大關係然實業之名義與政治借欵絶不相同今先述明日本之小借欵 
　　一　全額　　八百萬元 
　　二　先付　　五百萬元 
　　三　利息　　八釐 
　　四　折扣　　九四 
　　五　出資者　三井大倉久原等之組合（興亞公司）　 
　　六　還期　　三個月（未確定） 
　　七　權利　　湖南水口鉛水銀之採掘權及安徽太平山鐵之合辦事業 
　　上述先付之五百萬聞已交出是卽各報所傳日本擔任墊付大借欵之五百萬然事實上純爲兩事蓋日本之實業小借欵業已成立而一萬萬元之大借欵今固未逹於成熟之時機也我政府以欲得日本之助收成功於一萬萬元之大借欵且因目前迫不及待之故即五百萬亦所歡迎遂與日本成此契約日本之對我放資政策固已告一部分之大勝利矣 
大借欵之商議今尚在積極進行自不待論其擔保品聞爲鹽稅而難點則在於監督用途雖然即使告成又當何如乎以目前計之各省善後改編軍隊及行政費等年内須八千數百萬元大借欵全額爲一萬萬元除去折扣約僅得九千萬耳此九千萬預計用途可頃刻盡一方以鹽稅爲擔保則借欵用盡後鹽稅餘款之提取因已爲擔保品故益少挹注之來源今後財政之前途其危險實難言狀此種關係國家存亡之大問題國人方宜合同研究權其輕重安暇再以之爲黨爭之具嗚呼難言之矣 
[合辦水口山礦說之反響]  
此次借欵有由日人包辦成功而以合辦湖南水口山及安徽太平山兩礦爲酬報之說茲查水口鉛礦於清光緒時代經湘撫陳極力提倡主持者純係湘入經費純係湘欵後雖借用官欵仍須認息籌還是該礦確爲地方性質前湖南巡按使陶思澄欲以此礦歸爲國有當時湘入反對甚力經中央密令前巡按使沈金鑑查復沈復以湘虧過巨民情堅决不便過拂等語中央以暫仍其舊批之此該礦經過之事實也每年出砂約在十萬噸歲收紅利不下三四百萬元現在湘困已逹極點其所以恃爲彌補者舍此别無他圖此次合辦之議傳至湘中省議會乃於九日召集在省議員三十餘人在該省開茶話會電京力爭聲明此礦純係湘人產業與國家性質逈然不同不徒不能承認與日人合辦即抵押亦絶對不可云云湖南京官熊希齡氏亦於月之九日爲水口山礦事特分函忠告各當局其上大總統書云（致段總理陳總長函均同）大總統鈞座敬呈者日人要求水口山礦爲借欵權利一事頃得譚省長歌電謹錄呈鑒查外人要求礦產不外以下兩項一未經開挖之礦别無他案糾葛二資本太小或辦理不善久無成效之礦今水口山礦產均無以上原因且辦理二十餘年贏利數百餘萬即無外資亦可支持招集本國商殷亦可昭信實無可允合辦之理由湘入視爲命脈必出全力反對届時物議糾紛反結日人惡感非平和親善之策務懇鈞座主持密飭院部愼重是舉誠告彼國桑梓幸甚專呈恭叩鈞安希齡謹呈當局持何態度尚無所聞再者此事未發生之前湖南省長譚延闓曾電請農部仍將湘礦發還歸湘自辦蓋湘省政費增賴礦產挹注一旦收爲國有政費不免支絀谷總長已爲轉呈總統奉批照准電覆湘省湘礦之國有省有至此始得一結束蓋湘中礦產以常寗水口山之鉛礦平江會同之金礦江華之錫礦新化之銻礦最爲發逹各該礦每年所獲之餘利當在二三百萬金之譜自去歲陶思澄氏主張將湘省官礦收歸國有後湘入大起反對經汪詒書等函電交馳極端爭執遷延至今始有正式解决乃無端五百萬借欵問題發生而水口山礦又爲傳說中酬報品之一將來糾紛正自難測昨有人以此特謁段總理叩其意見段氏謂現在中央財政窮困已極如中交兌見如各省善後在在皆須巨欵故此時政府之意甚望大借欵能早日告成以賢接濟至於擔保一節决定以鹽稅餘稅充之設必以此相難則政府寗聽借欵不成斷不别行提借他種擔保云云 
[靑木顧問之聘約問題]  
大阪每日新聞云日本駐滬武官陸軍中將靑木宣純氏在華多年最熟悉中國軍政各界之情形者也此次中國政府（總統府）擬聘靑木中將任爲最高軍事顧問官此事固係日本歷年來所切望於中國　故日本對此萬無不允之理雙方現正議訂合同契約聞其聘期定爲五年而此間中國政府對於靑木氏應予最優渥之待遇即照政治顧問英入莫禮遜氏同等之禮遇惟中國此舉不特有益被我兩國之邦交且使兩國軍事之上關繫益加密接將來靑木顧問就職之後中日兩國合辦兵器廠又統一兵器等事早晚可以見諸實行云云又據外交界消息日本自鄭家屯案發生後曾提出要求聘用日人爲軍事顧問一條而同時靑木中將來華不意政府因他種問顧亦不惜一時之痛苦竟予承認聘約雖未正式核定然據各方面人云此約不啻一軍事統監之變態此信傳出之後國會議員均主質問政府茲悉除議員方面外尚有外省督軍來電反對大約此事將來必生出許多波折恐一時不易取消也至於靑木之爲人據聞其在前清庚子年與福島奉命带兵至津時直督已逸靑木與八國聯軍合得任天津都統於是带兵攻我京師及辛丑約成靑木退而歸國遂拜中將之命對於我國本無巨細莫不知之爲日軍官中之佼铰者此次來華名爲遊歷實銜有重大使命此盡國人所宜注意之一端也 
[東報論鄭家屯案之答覆]  
　　十四日大阪朝日新聞東京電話云中國政府旣得王鴻年調查鄭家屯案之報告十一日由外交部咨送文書於北京日本公使館以答覆前次交涉其内容尚無詳報傳聞王鴻年之報告與日政府所調查者相異衝突原因在日軍之行動云中國政府以此報告爲根據無怪其以日本要求爲過當也或有推測中國之答覆不惟表示拒絶條件甚且要求日晒撤回駐在公主嶺鄭家屯之額外日軍今姑不問此說確惟王鴻年造此報告不識何所據而云然中國政府據此報告出逆　的態度眞亦殊不可測也日政府對於鄭家屯案視之頗重費十餘日之光陰以精密調查列舉確證旣多然後開始交涉是則所調查者當然無遺漏所要求者亦復以親善爲指歸蓋圖圓美解決宜其若是然中國政府竟表拒絶之意眞出日政府意料之外也第二次交涉時林公使必能據實辯駁以貫澈要求在段内閣亦能諒日晒所要求之正當更無根本破壤中日關係之事綦拒絶也各方面促成之耳故今後再得會議二三次當有圓滿解决希望 
該報又云聞中國回答之内容關於日本要求之懲罰該案之負責任者及謝罪兩項已有承認之意保障滿蒙將來之治安一項中政府鑑日本要求之趣旨不爲拒絶惟以關係重大不能即行承認且以國會開會期内常易爲反對黨攻擊政府之資料政府或因此有動搖之虞故段内閣以内政上之必要表明拒絶之意惟日本要求之主要點不在中國所承認之懲罰謝罪而在維持滿蒙將來之治安保障日本之安全發展苟不解决主要點非所謂根本解决今若以中國内政上之關係苟且過去則滿蒙依然不安中日兩國不利莫甚也顧今日中國之答覆乃要求延期非同拒絶故若林公使力爲折衝當有效果也 
[] 張耀曾之辭職竟見 
　　張勳等反對張耀曾電文已載昨報茲聞此電到京後張耀曾氏對之憤慨異常當於翌早總統府特别會議時向總統總理提出辭職意見略云張勳等迭電中外横加誣衊爲耀曾個人名節計斷無聽容之理不過以彼輩發言彌無價值此次更屬别有用意不屑置辯尤恐詞鋒抵捂搖動政局顧念國家强爲抑忍不料彼輩以爲得計益無忌憚此次竟糾合私黨凌制政府實屬欺人太甚爲國家計爲個人計均不能再事緘嘿查此案發現之後耀曾恐傳聞有誤卽經通電剖明彼此無干不能負責嗣又經英公廨迭次質訊所有嫌疑層層冰釋獨蒙自稅關電稱行李免驗係耀曾怕屬一節最堪詫異當即諄託上海交涉員楊晟電蒙追問分竟何所據而云然抵京後得楊君軍復稱蒙自稅關復稱係唐繼禹在河口面託河口稅務司轉請於蒙自稅關云云此層又可釋然是耀曾於此案絲毫無涉無罪可言無責可負唯念德不足以遠小人致遭逢此種作奸犯科之事平日誠信不足以服人致被物議召其侮謗牽動政局上勞總統之厪慮以此相罪罪不敢辭請即予罷斥以解紛爭而維大局至於勳等威逼中央目無政府實於我民國國家爲根本之破壤厥罪通天應請總統嚴加懲治以安國本云云當經總統極力慰留謂此種事請不必管我與芝泉自有辦法詞氣非常懇墊總理并云見怪不怪其怪自敗請全不用管我已分電嚴飭矣張君迫於總統總理相遇之誠勉强允爲隱忍一時且看其此後舉動再定辦法 
[兵事初平之濟南與廣州]  
　　字林報九月十四日濟南通訊云記者離濟數月今始回來覺有若干重大變遷映我眼　記者去濟時在六月初旬亂事熾全城慌恐商舗悉閉門停業即有買賣亦從後門出入今則濟同已呈恢復原狀之氣象店舗　閙街道擁擠人民似皆欣欣然有樂意近來收成頗隹菽荳亦可望豐收日蛤觸目皆是不獨濟南如此魯省他處殆莫不有日人蹤跡靑島仍在日本軍權管轄之下從前德兵營今爲日兵所住操練從未間斷所奇者德人慘淡經營耗費許多金錢所築成之砲台刻爲日依次毁去其理由何在似不可知但在距濰縣十英里之坊子地方則起築許多大軍營沿路線一带有行將告成之建築就其工程觀之似亦爲驻兵所用維縣周村似全在日軍管轄權之下周村盜匪今已爲日兵驅散矣 
字林報九月十一日廣州通訊云擁護龍氏以拒陸者已悟其一再違抗總統命令之無益相率退避故龍濟光不日將實行去職以讓陸氏督印將於日内移交朱省長龍陸二人無須覿面也 
龍陸本屬親戚彼此尚以禮相待惟近來之衝突終未免大損其戚誼耳據某方面消息云朱省長與陸督幂皆不能外在廣州或玖安其位此中有種種理由但傳此消息者以爲目下未便將此理由一一宣佈前南月岑春煊加兵於龍時論非之今則口碑載道人爭稱之不及一月前報紙攻擊岑岑氏謂其迫龍太甚但自陸氏抵粤後龍之行爲如何要挾如何已有目共覩無待置言岑陸允於龍濟光出省時將民軍佔領各地移交省長管轄薩鎭冰辦理粤事調和雙方意見收效頗佳李烈鈞刻在肇慶口凖備離粤云 
[西寗戰事已平定]  
字林報八月二十七日西寗通訊云軍隊經過薩拉境（譯音在黄河之南）時爲藏人所攻雙方交戰藏人卒被逐退死傷十六人兵士亦喪六人未幾又有第二次之攻擊其結果與初次同此後乃不復有戰事薩拉人之與藏人相勾結者今多遄回故里目下兵士駐紥距保安二十七英里之平度村（譯音）　　之磋商刻正在保安進行大約戰事可望平息自稱爲清室中人者實一蜀人乃著名哥老會羽藏人不察竟爲所期保安在循化南面四十英里四面皆山以山爲天然界限藏人攻擊靑海境内淘金日人驅出境傷者頗衆查以淘金爲生者共有數千人八月二十三日晚間雷雨大作衝毁四村牛羊猪漂失無數居民亦溺死二十人 
[江蘇財政要聞]  
　　蘇省財政收支入不敷出久矣軍政學警各費常在應解中央欵項内動撥彌以致部電嚴催解欵時虞短絀財政陳總長現派陳遵統南下調查江蘇財政情前日來甯向財廳長胡翔林提欵並查詢地丁錢糧釐稅公債官產屯田及五項解部專欵收入現狀昨已查明前赴浙江矣 
近聞政府對於蘇省解欵極爲注意胡廳長現奉財部　（十五）電以國務會議决各省歲入照民國二年修正釐訂國家地方兩稅草案辦理歲出照三年核定預算辦法餘仍遵照五年預算惟五年預算已列中央收入項下蘇省收入仍應照章解庫角得短欠云云 
　　前此江陰吳江兩縣獨立之後各軍犒賞及軍事費計共不下三十餘萬爾時省庫空洗悉由國庫内劃撥現旣不能追加五年度預算軍政費内特電請財政部核示遵行齊震巖省長昨奉部復電云蘇省防務緊要發生臨時軍用各費姑准抵解其餘無論何種欵項槪不得在中央解疑内撥 
[杭州快信]  
　　敎育部昨咨行呂省長謂敎育綱要業經國務會議議决所有從前規定高小學以上學生攷試摘默辦法應即一律發止 
參議會未决議案三十件清摺一扣業由民政廳備文咨送省議會 
省議會石鳴盛秘書長昨向議長辭職 
　　闕麟書在滬逝世一浙中同志擬定於本月二十五日假白衣寺開會追悼　 
督軍署參謀長周鳳岐有辭軍學補習所所長之說 
統捐鐵路總稽查徐元灜已另有差委由財政廳長委袁旭接辦 
分發浙省候補知事馮秉乾昨日親向省公署　報到呂省長當令知民政廳存記備查 
[南京快信]  
聯盟各省派來徐州之代表已到者調查如下鄂劉應奎（參議廳長）魯施從濱（兗州鎭守使）贛宋育德（省總視學）豫葉濟（開封道尹）粤謝崇光（潮循道尹）奉趙錫福（副官長）晋李駿（參謀官）閩李修武吉　九鳴（以上官職未悉） 
張　倪嗣冲前日電京反對安徽銅礦與日人合辦詞極激烈 
升允鐵良前日派杜光照至徐州求謁張勸張拒不接見蓋張最近之䟦扈舉動係自爲盟主也 
倪嗣冲前日由蚌乘車赴徐州謁張勳 
曹錕已就任直隸督軍聞有不日親自來徐面謁張勳消息 
　　齊省長前日派内務科長程學恂赴徐謁見張勳昨張派參謀長惲毓昌偕程來　與齊接洽一切内容未悉 
新任　海道尹徐克誥前日來寗住一　關中西旅館昨日晚車已赴滬接事 
　　吳江縣知事謝寶華被控撤任　　委李世由署理 
 
 

Page 4

 
 
   
 
 

Page 5

 
 
   
 
 

Page 6

 
 
要聞一 
[憲法會議之續開難題]  
　　前日憲法會議之審議會旣閙得一無結果大有進退兩難之勢雖開談話會時大家糊塗贊成重開憲法會議補完初讀終了時表决手續但聞王家襄議長仍堅持前議以爲付審議之表决當然有效不能再初讀之通告萬不得已祇能於通告上注明妆讀延前會字樣於開審議會時先由審議長報告情由請議長復席補完初讀時討論終局之表决手續惟在一部分人之反對者尚揚言若以審議名義通告彼等决不到會因之王議長亦有去留力爭之意云 
[借欵簽字之經過與内容]  
　　經過之曲折借欵簽字兩院已開秘密會議請財政當道出席質問現尚未有下文惟此事來源頗遠其中經過亦頗曲折茲爲述其大要以餉國人溯自上月杪來國務會議屢次開會討論大借欵事其結果决定向日本借債之大方針而負其責者爲財政總長陳錦濤氏在兩星期前國務會議又提議此問題研究數目及抵押品當時由各部總長核計截至本年底止所需行政費兵費外債及善後等費約計在一萬萬元以内此爲借欵之定數也鹽稅餘利項下每年　餘至少在三千萬元以上以此爲一萬萬元之擔保品確有餘褡遂决定不准於此外再求他物作抵押此皆最初國務會議之情事也聞日人方面要求以田賦作抵押陳氏拒之唯允於鹽稅餘利外謀他項之附屬擔保品此事頗確在國務員中知其事者頗表示反對謂陳氏爲誤國此實在十餘日前事也至七八日前國務會議時陳氏將與日本交涉詳情報告謂日本允承借八千萬至一萬萬元之欵唯在此項借欵契約成立以前先墊欵五百萬元其契約載明此後借欵即由日本擔任包辦其借欵果成則此五百萬由其數内扣還其借欵果不成則分三年償還但於此次墊欵須給以特别之報酬卽指湖南水口山之錫鑛及安徽太湖之鐵鑛云云陳氏報告詳情當時内務孫洪伊敎育范源濓均反對此種辦法謂旣須借欵不應受少數之墊欵致入牢寵束縛將來談判之活動且契約載明包辦此後借欵殊爲不合至以皖湘兩鑛作報酬尤將惹起國人之反對故孫范兩氏反對甚力卒以無結果而散至初十日國務會議陳氏又議此事各國務員默無所言遂完全將前議通過十三日由陳氏及農商總長谷氏與日人簽字矣此爲借欵簽字前之詳情也至十四日國務會議陳氏報告業經簽字及契約内容謂其契約限於今日下午四時交欵如不能交即作廢而交欵地點日人要求在北京正金銀行陳氏要求在横濱撥交英國銀行云云因此遂引起孫范兩氏之責備謂此種借欵辦法實屬不合務須廢約而後止陳氏堅持甚力以此問題在國務院中爭論至五小時可謂爲向所未有者矣總理卒未表示何種態度張谷兩氏則唯唯諾諾不發一詞卒之亦無結果而散此前日國務會議之詳情也在十餘日前以水口山作抵押之議論已傳至湖南督軍譚廷　之耳曾來電反對謂係湖南地方公有產業　不能爲中央借欵之擔保品至前昨兩日又來電反對甚力但聞政府方面係許該鑛允與日人合辦組織名爲新亞公司由日人擔負資本若干百萬元此種要求是否日人自動抑有湖南人在内實不得知昨晨湖南議員開會主張反對並在昨日憲法會議後報告詳情以事與湖南有關係誓死不能承認且墊欵無多即以此著名之兩鑛作報酬大爲不合至承認日人包辦此後借欵尤爲危險况借欵簽字須得國會同意此次墊欵如不得他項大借欵成立償還之則允於三年内分還則亦係一種之短期借欵也旣爲借欵不得國會同意擅爲簽字是實違法之行爲也云云周彭李張諸人（均湘皖人）報告後大衆頗爲感動决議昨日卽託兩院正副議長親至國務院說明國會意思表示反對並决定於今晨衆議院開秘密會議要求財政農商兩總長出席說明理由受議員之質問此今日以前之事實也據議院近情觀之此事如不能廢約則將來必發彈劾問題但彈劾这範圍是否係國務員全體負責抑係財政總長或農商總長負責此時國會中似尚無一定之標凖也 
　　内容之别報頃又由財政界傳出消息於近時借欵實情頗爲詳盡按諸各報所載殊有異同之處亟錄之以供關心借欵者之觀　焉外間所傳借欵總額爲八千萬元其實應連墊欵五百萬元一併算入故總額當爲八千五百萬元其雙方訂明之條件雖與前年善後大借欵略同但大借欵之折扣頗鉅每百元祇竇繳八十四元今則折扣較爲輕減聞每百元可實繳九十四元其墊欵五百萬元係出自日人之手亦頗有因蓋此項借欵磋議甫經就緒即須撥交五百萬之墊欵實爲急促而英法俄銀行圑以歐洲大戰正劇一時將此項債劵向歐美市場發行能否募足今日尚無把握萬一不能募足則墊欵已經交付勢必成爲小借欵故苟有一國出而獨擔其他三國何樂不爲至八千五百萬之債額聞亦非四國平均承借其某某國承借幾何與天津某日文報所云日本獨承借五千萬元其餘三千萬元歸英俄法分擔之說當不無小異日本所能承借之額至多亦有過與三國承借之總額相埒蓋日本近雖因供給歐戰軍需品之故以致正貨劇增然其經濟程度確不如英法等國總之此層全然爲四國圑支配債額之内部問題而日人所承借之額必較多於其他三國中一國之承借額則可逆億而得也所云該借欵交足後政府須以某某等省鑛山爲報酬品其所附條件爲中日合辦而我國股份則有優先權焉他如銀行圑方面規定此項借欵之用途四項亦係誤傳據稱對於借欵用途絶無制限得由我國自由分配以上各說爲其異同之要點也 
[十年禁烟期滿之紀念]  
今日爲一九零六年前清所訂十年禁烟限滿之日美人丁義華特著還我禁烟主權文以警告國人其文略云中國近年以來非常的注重禁烟光陰如箭到了本月二十日便是中國前清自己定的十年禁烟期限最末的那一天第一個十年已經期滿中國人熱心禁烟自然是盼望自己的國要興旺如今中國禁烟已届期滿而英土商來電則以如果展限九個有該商情願多加一千六百萬元之稅以利誘人政府國民務須詳愼萬不可圖此有害之財丢失主權至貽後悔鄙人曾電各省請其力爭近接覆電已多有電逹政府决定戒烟毫無疑意本月十日爲清延自定十年限滿之期轉瞬明年而中英條約亦已届滿此正恢復入權之良好機會但恐仍有不知大體之國民私相播種如近日甘肅四川廣東雲南等省頗有此種情形敝會會得各該省報告大致不外乎愚民貪利而不肖官吏納賄弛禁如果是　則鴉片流毒勿庸外來國内卽可發生矣更不必怨外人侵奪主權實則主權由自己丢棄我同胞覘此亟當聯合四百兆人民大聲同呼曰依限禁烟還我國家主權鄙人雖籍美洲然亦深望中國自振想天下萬國人士咸注意於中國禁烟成功與否也請政府國會國民務須特别注意用力將中國鴉片烟毒一律廓清使人民脫離苦海復我自由則鄙人不勝代爲慶幸之至 
[撤退日軍之奉天消息]  
　　前因遼源事件發生日本續調赴遼軍隊皆係由嶺街及鐵嶺節節移駐於遼街及四平街八面城並要求該地中國軍警退出經我當軸據理交涉旋將該案移至北京談判日領及關東都督顧念邦交已令續調各隊仍回原駐地點當軸接得此項通知亦深表滿意 
馬拱宸署長因遼源等處日暈調回特代表張督軍向日外交當局表示誠意感情惟以日軍不僅在遼源及八面城等處卽如附近公主嶺之懷德等地方亦有日軍調駐此外並有零星分駐各處者應請將各處散駐日本軍隊一律撤退如有糾葛應歸省中或中央辦理以敦邦交 
[龍濟光交卸後之各方面]  
　　廣東督軍印信先交朱省長暫行接收事聞因先接黎大總統電令故朱薩龍三氏遂於十號邀請商會善堂研究社各圑體並軍官等至督署佈各人齊集後龍氏親自出席演說聲言但得粤局安寗與滇省子弟不相殘殺無論如何犧牲均屬甘願今中央旣有此令誓必懍遵以明素志云云旋又勉勵各軍官一番在座者咸謂龍氏果能如此素志不難大白維持粤局之苦心會議畢即趕辦交代以故是晚五鼓時假始飭派監印官將督軍印信咨送朱省長接收十一號下午朱省長卽出示宣布闔省民心爲之一定 
　　龍氏交代後仍駐守觀音山以其部下之軍隊仍駐原地現擬將選精壯者五千人隨龍到瓊州駐紥其餘精壯者則由朱省長編練老弱者資遣回籍惟刻下軍餉奇絀約須一月後龍氏及其軍隊始能離云云 
省長公署布告云照得粤省自軍興後人心皇皇不可終日自應以回復秩序爲第一要義現准龍署督軍遵奉中央政府命令於九月十號特將督軍印信啟送本省長暫行接收除祇領並電逹大總統國務院外因念粤事紛紜從此可以解决不致再生衝突所有商民人等亟宜安居樂業無庸稍事驚惶近聞各屬竟有聚集多人以省垣秩序未寗往往假託民軍肆行騷擾殊堪髮指自今以後如仍有假名生事之舉無論何人均以匪徒滋擾論斷輕則嚴拿懲辦重則派兵痛剿決不姑寛至於盜賊横行爲患閭里亦即一體蚈 
嚴厲剿辦務絶根株以衛民生而清匪類合行布告一體周知此布九月十一日又一布告云照得軍人天職首在服從本省長現准龍督軍已將陸軍警衛各軍移交前來除警衛軍餉項例由本署支領外其新舊陸軍各軍隊所有前欠七八月分餉銀應照前督府軍需課金櫃股結單統歸本署按照補發到九月以後在各軍駐防時間應領薪餉仍由本署完全支領爾軍隊等務須各守 
律維持秩共保治安切切毌違此佈 
　　龍於十號下午交印後其前派駐石圍塘五眼橋一带防軍亦於是日一律撤回分别編遣其石圍塘等處地方業由朱省長調撥福軍前往塡防至軍隊善後問題已經朱省長等妥議完善軍餉一節即在鹽務餘欵先墊支四十萬作爲第一期其餘分期清交龍濟光俟此項接妥後即率所部離省聞已預定大产輪三艘預備拖带軍兵各船出發朱省長現以龍氏舊部已商定一律調回省城改組特於十號下點鐘時飭傅統領永新到署面交委任飭令带隊赴惠接替李嘉品回省帮助龍氏改組軍隊事宜並飭卽日啓程赴惠 
鄧鏗王和順等自石龍挫敗後退守　羅完全師附由陳炯明統率現因粤事底定特由陳派代表馬育航來省於十號謁見省長力請將其所部收編聞朱省長已經允可此外如馬存發所派赴東江防線之軍隊亦經陸續㧞隊馳返東門鍾家祠駐紥以聽後命至出防東西北各路之軍隊自十號起亦已先後調回省城俾便從速編遣惟又聞龍氏現以博羅地方仍有黨耗昨特電令李朝興梁永新互相聯絡協辦進攻着將東莞厚街各處軍隊一律調往並撥發密底無烟鎗一百桿彈子五十箱已於日昨專車運赴石龍以資凖備矣 
朱省長維持粤事自八號由肇回省後連日由天橋前往軍署與龍氏磋商解决辦法現因有某某問題仍未兩表同意聞朱省長又擬於日内再往肇慶一行以期得圓滿之結果並聞陸督軍在肇確曾向朱省長說稱意電辭粤省督之之命龍朱交替手續畢後未知有何消息也 
　　李烈鈞去韶後軍事交成參謀長代爲收束昨成有電致肇慶云火急肇慶岑都司令陸督軍李協和先生鈞鍳軍事收束除薪餉外軍部及各兵站部並各機關及死傷病兵等善後經費爲數頗鉅現請退人員接踵而至實無從應付務請迅速先行飭撥若干萬元來琶以便應用爲　　江印 
[紀鑪城兵變事（成都通信）]  
　　打箭鑪城僻處西陲連年均有戍卒譁變之事自陳步三受首後雖時起兵端然僅匪患且係一部份之人據全邊觀之似已安靖一年矣今川局敉平而該戍卒忽又於八月三十一號譁變此　川邊今日最有關係之事也茲將其前因後果探述如下 
　　譁變之原因川邊軍隊自軍興以來毫未領餉至今共欠八個月軍餉其餘往年之餉亦未領清故軍隊均不甚服從數月以來劉邊使銳恆迭次委曲求且致漸成兵横將弱之現象陳宦離成都時電調劉使回省乃劉氏尚在中途而陳氏已去時川中正在逐鹿之秋劉氏旣到中途未便回鑪前留所率陳遐齡旅長之軍於雅安劉則率少數兵士到成都劉去後川邊之事益難辦理其鎭守署辦事人員亦皆敷衍從事只以無事相告慰軍隊無餉亦諉諸劉使在省此譁變之遠因也軍隊欠餉旣多兵士益不守紀律官長之命令不行從前雖不能領餉然尚望劉使回邊補領也自更換邊使之消息傳出該軍愈形惶恐時劉使在成都亦有電到鑪預備交代軍隊聞此消息又不知何故將劉使免職益爲憤憤蓋劉氏在邊尚能挖肉補瘡商借商民欵項火食猶能照發故對於劉使感情頗爲不惡而劉氏左右又時與川邊有信述劉之近况因之更多爲劉抱不平但實際上尚未有何種舉動也近日殷承瓛氏又刻一川邊鎭守使之關防因劉使前带印赴省尚未交出也殷氏刻印後更有人造出謠言謂殷氏將來將川邊人員一槪取消軍隊之餉前任所欠者亦不承認軍隊聞此消息遂突然譁變 
　　變時之情形駐鑪城内之邊軍於前數日卽欲約陳遐齡旅長留守之兵同時譁變殊陳氏之兵不受運動該邊軍乃單獨於八月三十一號夜八鐘時嗚鎗出營搶刦商家其兵雖號稱一營而實數不足先將商舗飽掠後即到陳之旅部刦其鎗枝戰至一小時之久因係夜間擊斃邊軍三十餘人陳軍亦斃二十餘人卒將邊軍擊退是夜邊軍見不得逞卽由西門退出因邊軍在城外各處駐紥者尚多欲聯絡之以謀據鑪也是役商號十室九空商民驚惶萬狀鎭署人員亦皆紛紛逃匿全城秩序大亂 
　　人民之籲懇次日全城紳商曁鎭署人員分電雅安陳遐齡旅長成都督軍殷鎭守使籲懇火速派兵到鑪鎭懾陳旅長則稱疾按兵不動慇邊使亦請病假一月惟羅護督派滇軍第三梯圑於二三等日紛紛開赴雅安以備防堵觀此情形恐一時難以派兵到鑪川邊一隅目前想難安靖也 
[川省議會第一次開會記]  
　　本月二號川省議會臨時會正式開會十鐘後議員到者已有七十二人當卽搖鈴人場由唐議長報告人數畢宜方本日議員提案計有五件均係維持兌換劵辦法經審查會審查會審查結果認定併爲一案請提案人出席發表提案之理由於是袁議員顯仁章議員咸傳議員春宣楊議員續依次登壇說明爲辭甚長占去時間約一點鐘其大意不外聲明維持兌換劵之必要與各員提出辦法理由之兩層常傅議員陳述變賣官產之弊病時以不必攔入本案範圍遂有某席議員請其切要發言郭議員湘亦謂今日議案已有審查報告可就範圍内討論勿庸由提案人詳陳理由至稽延討論辦法之間不然亦請節單發言傅君笑謂我適間所言也就算簡單了楊議員續相繼陳亦詳此時議員中精神有疲倦者或垂其首或支其頣似不復能聚精會神以聽陳說楊君辭畢議員中聲請提案人不必再發表意見卽將本案付討論者頗不乏人議長唐宗堯謂今祇提案議員劉培祿君未經陳述理由請稍待以盡其辭劉君卽在本席發言謂吾有簡單數語係因濬川兌換劵已發行者雖爲百五十萬而印成者據本席所聞猶不止此恐蹈前年軍用票之弊暗幕中逐漸發行應請同人討論或可以限期兌　現或卽立停行使不然即如李議員開綿所提議截毁未發行之兌劵言至此有議員請由審查會報告審查之結果者由財政股理事冉君谷略爲叙述後某某議員問今日討論究以各議員之提案爲本乎抑以審查股之併案爲本乎多數主張就併案範圍逐條討論李文耕謂今日縱討論周詳仍屬無當於事銀行本與準備金與兌換劵互爲周轉華備金在銀行則兌換劵在市面凖備金入市面則兌換劵劵在銀行今換劵充塞市面矣各行之準備金究安在乎市面兌換劵究已有若干乎此而未得要領討論即不可捉摸應請暫抽象的討論孰者意見應補充孰者意見應裁　　　中濬兩行總理來會聲明始爲具體的討論此意多以爲是者議員中復有請付討論不必人人暢所欲言久占時間者議長謂發言諸君必有意見發表不必止之吳議員其煥謂清理銀行已發之兌劵已收之軍票附加之糧變賣公產之值共數若干實爲討論本案之先决問題辭畢又有議員謂今日提案併中濬兩行而言之但兩行之性質不同維持辦法亦不同應否交付審查分案修正再爲討論但其時有主張討論後始分案者亦有主張維持無分重輕應合案討論者議長云交審查分案修正可否付表决衆主張付表决得多數贊成又以謂請銀行經理來大會出席事實上恐辦不到不如改爲審查查會出席衆以爲然遂搖鈴散會是日 
樓座中旁聽者極夥擁擠異常女賓亦有二十人左右云 
[浙省會十一次常會紀畧]  
　　浙江省議會於十八日開第十一次常會出席者政務委員林大同諸以履楊毓琦錢因四人議員全百零八人一時五十分開會議長報告省長咨復回復各級地方自治事謂由部呈請恢復俟國務會議通過後以明令發表公决再備文咨行省長以本省縣自治章程及城鎭鄕地方自治係臨時省議會曁本會修正議决與恢復毫無妨礙云云遂開議第一處理湘湖案由委員說明理由 
 
 
 

Page 7

 
 
後韓澤錢子安均登台發表意見宋吉　孫棣三金爕　邦彥等主張由自治解决衆贊成付審查遂付庶政審查第二省立甲種實業學校留學專額條例第三籌設乙種實業學校案委員說明理由後均以贊成者少數打銷第四請回復抵補金征收法原案多數主張電致國會財政部雙方進行一面通知省長查照第五擬咨請省長速提出四年出入報告書五年預算案之建議案無甚　論公决由本會備文咨行省長查照辦理第六請取消貨物附加稅回復自治附捐建議案衆主張先付審查俟預算案送到後審查此項附加稅用途是否正當再行徵集意見報告大會當付財政股審查議畢前散會 
[杭坦律師公會與司法協會]  
　　杭縣律師公會於昨日（十七）在法院路本會事務所開定期總會出席律帥三十二人由金泯澜主席顧濤報告本期收支總數收支兩抵尚有盈存五百七十餘元並續收約百元當將收支細帳憑證提出大會以　　　主席報告常任評議員周書因改指鄞縣地方廳區域内行使職務函請退會應照會則第九第十兩　　　名投票法由本會會員中補選當卽分票選舉開票後檢視以得票最多數之吳華君當選爲常任評議員提議事件三則（一）律師任公職問題决議會員擔任公職而不受俸給亦以有給職論非名譽職可比（二）各縣審檢所應否適用辯護制度建議案議决依律師暫行章程提出建議案於司法總長及高等審檢兩廳取消此項能令（三）織全國律師公會聯合會並舉出會員赴京參與司法部司法會議案全體一致贊成議畢時已鐘鳴七下遂散會 
　　同日午後浙江司法協會假　馬坡巷公立法政學校舉行秋季大會計新舊會員到者約百餘人由王序賓君報告歷年經過狀况後由彭君啓琇提議增加評議員額經衆表决照舊章增加八人定爲十六人後遂選舉正副會長朱君鴻逹得四十九票當選爲正會長王君序賓得十二票次多數作爲候補孫君雲澄得三十一票當選爲副副會長葛君　得十九票次多數作爲候補又選舉汪君顯炎忱彭君啟琇用楫余君杰文淵等十六人爲評議員葛君　等十人爲候補評議員 
地方通信 
[蘇州]  
　　民事上訴人注意江蘇高等審判廳以各縣民事上訴案件該原告人等於住址遷移何處並不到廳聲明以致查傳無着嗣後卽將各案内關繫人傳票改爲公告定日公同審理是期如上訴人不至廳報到者卽將該案照缺席判决等情　令各地方廳縣知事示諭人民知照 
　　更換鹽捕營長駐清涇之兩浙鹽捕第四營營長徐人驥辭職遺缺經蔡領統飭調駐蘇之第六營營長朱郎亭接充遞遺第六營營長另委本營副官　殿臣兼充已分别下委到差矣 
　　陸巷巨刦案之盜犯供辭蘇鄕陸巷鎭俞亮家及裕德當典等被匪擄刧一案已記前報茲悉此案業經該事主俞亮等查開詳細失單共計所失各賊將及萬元補禀送縣經孫少川知事嚴飭偵探隊潘秀卿隊長分派各探四處追緝尅期破獲旋於八月十八日晚經　士李炳榮吳炳南等在閭門外石路遇見一人形跡頗有可疑暗中視祭其在飯館果腹後即往購短衫褲至新新　洗浴即至某　妓院宿夜各探等至妓院中向其盤詰語言支吾搜其身畔有現洋四十餘元隨带回本隊經潘隊長訊據供名耿德福清江人直認隨同搶劫陸巷鎭巨案分得贓洋五十元不諱解縣經吳縣孫少川知事督同裁判員周廳　君　庭審訊耿德福供稱清江人年三十七歲現在常熟東門外鹽公堂巡船上充當　捕巡勇有許老窩子带領大邦約有七十餘人駕船四號來將我等巡船及　艙長等五人曁快第四支一併擄去勒令帮同搖船行至陸巷鎭各人荷槍上岸先將裕德當門撞開埄擁入内搶劫另由二老班带領二十餘人　開俞宅大門入内搶刦又至米行搶米　各人扛抬贓物下船臨行時開鎗一排卽開駛出港由許老窩子取出洋二百五十元給我等五人將船放回惟快鎗四枝被許等携去許老窩子等向福山出口而去我等仍將巡船搖至原址我因槍械被刦恐營長將我重辦故將所得贓洋五十元携带來蘇欲想躱避連被偵探拘獲云云訊　卽命將耿犯發第二看守所收押諭候函請鹽捕營將蕭艙長解縣再行質訊辦理 
[無錫]  
　　泰毓　尚未出獄之原因無鍚人泰毓鑒癸丑二次革命時因案被逮判决徒刑九年覊蘇陸軍監獄業已三载共和回復後同鄕士紳紛紛電請面京軍民兩署省釋迄今仍未出獄近已查悉原因前日縣署得省電釋放政治犯施尚志電文中有泰毓鑒有侵呑公欵一事涉及刑事範圍非單純之政治犯可比應仍予監禁等語然某報謂查當日泰毓鑒之判决書主文則純粹政治 
犯也故錫入現甚注意云 
　　第三師範五週紀念會第三師範於十七日開五過紀念會上午九時開會首由顧校長報告五年間狀况次爲來賓演說下午一時起敦請中國基督敎靑年會演講員余日章君演講敎育之緊要及地球敎育普及與不普及之比較並引印度波蘭朝鮮因敎育不振卒致滅亡詞甚激昂慷慨聽者咸大鼓掌三時半全校學生演靑年鏡新劇劇終即行散會已滿城燈火矣 
[揚州]  
　　籌備聯合運動會續紀江蘇省立各校運動會於本年十一月在揚舉行籌備情形已記昨報茲聞十六十七兩日在省立第八中學迭開會議計各校長來揚者三十校已决定競技運動學生運動人數約在二千餘人除女子師範擬住省立痗五師範學校第四中學擬住船外餘均已擇定廣陵大舞台及天寗寺爲宿舍並以何家花園爲休息所云 
　　縣探捕獲盜匪江邑邵伯鎭顧家鄉沈某家被盜强劫一案業經縣公署偵探於昨日拿獲匪徒朱某等六名解送縣署聽候訊辦矣 
[安徽]  
　　朱家珂潛逃續紀卸任安徽警務處處長朱家珂私行潛逃已紀昨報茲又得訪函云前充安徽探訪局探士王占鰲上年曾拿獲某土販并烟士十三斤當卽呈報該局長王志剛核辦詎朱謂此案應歸警廳核辦卽將烟土夫犯一併提去惟拿獲烟土照章應以二成充賞王探士旋因探訪局裁撤朱逐將此案暗銷并將烟土乾沒後聞該十販另以洋三百元賄的釋放日前朱甫交卸警　王占鰲即以朱罔法呑贓濫權沒賞等情控於地方廳當經該廳批以據試訴免職警廳長朱家珂罔濫權各節察核情詞殊深詫異惟事關官廳名譽虚實均應澈究等語并即傳兩造到案質訊詎朱自知與地方結怨甚深控案疊出恐交卸後難出皖境當於交卸時詭云先赴蚌埠謁見省長即回皖結算交代因命人將行李等件送上招商躉船當時省城各方面已知朱藉故脫逃均即密派人至躉船守候不令出境詎待至商輪已到仍不見朱蹤影蓋朱已乘小轎出北門由旱道潛逃矣 
[南昌]  
　　李督軍賀政府原電國務員經參衆兩院全體通過後贛省李督軍致電北京云大總統國務總理各部總長鈞鑒迭奉大總統東支鈞電欣悉參衆兩院對於元首任命國務員均表同意一律通過仰見關門盛事岳牧皆國人所推我總理　贊鴻猷丕成無爲之化各總長挺生名世弼垂郅治之規正如星拱北辰珠聯璧合同心一德共濟時艱國務得人謹爲國民前途賀李純印 
　　李木齋函叙苦衷南海鐵路總理李木齋君因維持路事裁員減薪已誌報端茲聞被裁人員紛紛請給酬薪李總理特囑各科長婉言謝絶仍無效果因又函致其姪營業科長李家湖代爲轉告函中大致　叙此次裁減之苦衷及被裁者之苦况中叙此次發表之時我曾宣布數事囑姪轉告諸同人一裁缺人員由公同存記以後有缺仍當儘先充補一被裁諸人有擬赴他路謀　者我當以個人名義竭力爲之函薦至於三月酬薪無論從前有無明文規定旣有此說我極願照此辦理無如公司財政入不數出左支右絀挹注俱窮即本月之薪水亦係用重息借貨而來卽欲哆借一二千金亦辦不到則有此心亦無此力此對於被裁諸君尤爲抱歉之事也末復責其姪辦事之疏忽而冀其善爲說辭未知乃姪果能違到目的否也 
　　劉平尚難出獄贛省政治犯陸續出狱者甚多惟南晶劉平雖經其父劉志户屢禀督軍請求開釋迄未能批准者蓋因劉平係僞造字源礦契據私領日金三千元證據確鑿已觸犯刑事上罪名自非將所領三千金如數缴出斷難開釋現其父又上呈督軍哀懇減納從寛開釋等辭聞已奉督軍批斥矣 
[山東]  
　　魯省各界對於孫總長之函電魯省各界近對孫省長非難之聲益高此次孫氏又匆匆晋京行蹤旣密外間之疑　滋深由各國聯合會致電政府攻繫原電云北京大總統國務總理鈞鑒共行官吏須合民情東省時局危急非有公正明違之長官不足以支危局現任省長孫發緒居心　詐舉動乖迕到任兩月凡有裨於地方之事絲毫未辦所施行者無非拂逆民情之舉以致人民惡感愈積愈深三尺童子莫不祝其逮去懇請速　賢員來東保全山東卽以保全國家臨電不勝怕恐屏營之至山東各　聯合會電　又潘馨航致孫省長函云純齋省長惠鑒昨閱山東日報載有附捐三十萬元抵押南運借欵一語查南運工程因與導淮範圍有連带關係所訂合同擔保品亦以導淮草議爲先例庵治後增加利益擔保分期償還且皆列入山東預算當時爲格外信用起見費盡磋商請求中央將解部專欵附捐一項劃歸魯省三十萬元查列預算案内作爲補足預備金預算案内能有預備金將來於地方財政裨益匪尠絶與工欵擔保截然兩事外關國際内涉財權性質不可不明名義不可不正此案雖由山東政府簽訂復事前曾受委託代表對於桑梓義務及個人道義之責謹以一言申明將來司其事者庶免歧誤也伏希察注並告逹財政機關爲荷潘復肅 
[北京]  
　　清帝優卹師傅清宣統帝師徐坊直隸定興人由翰林起家於上星期一日病故清帝特遣貝子奠醊並賞給銀三千元治喪刻聞除此等恤典外昨又予謚忠勤　子三等侍衛在乾清門當差云云今日猶存此等虚文可謂無謂 
雜評一 
[九月二十日] [  一子]  
　　十年烟禁之末日天下事不知其危不知其禍而犯之猶可救也知其危知其禍而犯之不可救也天下事被干涉被牽掣而無成續猶可言也無人干涉無人牽掣而無成續不可言也鴉片之可危與其爲禍之烈中國亦旣人人知这且不自今日始知之前清時訂十年禁烟期限之約即爲知其危與禍之證也而此十年之約我自訂之我自由禁之無干涉無牽掣成績如何全視我國人心力爲䟷而責無旁貨者也 
　　嗚呼今日何日非已至十年烟禁之最後一日乎此忽忽之十年中成績果何如乎十年之去旣如是其忽忽而中英條約期滿即在明年光陰之迅速更不待言矣使我國上下不於此至短小之時間奮全力以剷除之他之危禍且勿論試問國家之體面何存國人之羞恥安在耶 
　　是故由自訂烟期限之日以至今日已滿十年也自今日以至中英條約期滿之日不過一年也舉十年未竟之功并力以責效於一年之内則非有一日趕十日程之力量不爲功國人思之尚可有一息之悠忽耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[敎育界之座右銘]  
　　江蘇省敎育會勸告敎育界專心責務勿染時好書云今者天相中華共和之國脉幾絶而續將欲掃除社會之惰氣革新全國之人心使吾中華民族得自立於生存競爭之世界非以敎育爲凡百事業之主動力其何能濟故今日之敎育界負有鞏固中華民國之責任者也夫敎育之要點何在踞養成人格養成生活力此二義者包含至廣固全世界之所同而尤爲共和國民所萬不可缺之要素吾儕試平心靜氣而一思之今日之厠身敎育界者其生活力果足以自養乎其人格果足以爲一般國民之模範乎此大問題也蓋嘗聞古之解决生活力問題者矣曰民生在勤勤則不匱又嘗聞古人之解决人格問題者矣曰以身敎者從勤之云者寶貴其精神時間而已以身敎之云者其舉動足以爲人法式而已乃自民國成立以來吾敎育界之熱心研分卓然有所表見者固大有人在而一二隨波逐流之士不自振拔漸染社會之惡風者亦日有所聞近數月間來告於本會者謂某校敎員有雀牌之好某校敎　有撲克之好幾日觸於耳鼓最近且見於巡廻講演圑員之報告謂經過崑山吳縣常熟三邑此風尤盛本會同志惄　　之以爲此三邑者固夙負文明先進之譽而不料敎育之内容竟有腐敗之點潛伏其間若此也此雀牌撲克等游戲其始不過閑居無事者一時之遣興苟身任敎育職務者能别示以正當之娱樂方法若公共體育場之設置音樂會之組織或增長體力或陶治性靈以彼例此其文野必有能辨者吾敎育界不能以敎育之务轉移習俗而反不免爲習俗所轉移詎非大可恥之事歟抑又有進者吾國民自前清之委迄於今日殆無日不在酣歌漏舟之中丁此内憂外患紛起沓來之日吾敎育界果確負鞏固中華民國之責任方當以勞苦主義爲社會倡娛樂尚非其時吾儕又試平心靜氣而一思之吾敎界之生活何爲尚不足以自養殆未能寳貴其精神時間而消耗於無益之事者太多乎誠移其消耗於無益之精神時間於課餘之暇少少注意於家事之整理或調查學校以外之狀况則助長其生活力者何限卽不然日考求世界最新之學說謀所以改良不適當之敎育俾受敎育者獲有切用之知識技能集從事於生徒作業之訓練俾積漸以成勤勞之習慣則間接助長一般國民之生活力者何限此孰得孰失何去何從且吾敎育界之人格何尚不足爲一般國民之模範毌乃不經意之舉動有不免爲社會所非議者在乎誠改革其足以爲人非議之舉動而易以爲人法式之舉動則匪惟不自喪失其人格而造成一般國民之人格者何限此孰得孰失何去何從願吾敎育界勿以人之侮吾爲病而以吾之自侮爲病勿以人之不助吾爲病而以吾之不自助爲病知自侮之適與自助反而事非一端卽知自助之必始於不自侮而其道亦非一端矣吾敎育界不以爲迂腐之談而漠視之則幸甚 
[白晝行刦拒捕之駭聞]  
　　甯波人費高忠同妻姚氏住居新北門内盧家弄口費向爲雜貨生意稍有積蓄昨日費姚氏身穿華服滿戴金飾擬赴親戚家探望上午十一點三十分鐘時正欲出門雇車詎至門外忽來口操魯音之匪徒張阿全等三人袖出手鎗利刃將該氏攔住嚇禁聲張卽將該氏手上金鐲一雙金戒二只捋下張等尚不滿意詰問該氏藏洋之處其時左右鄰居均已聞警大呼捉拿强盜張等知事不妙遂將金镯攫去尚有金戒二只因已心慌仍留在該氏家中檯上張匪等逸出門外往西向民國路一带逃逸氏夫費高忠在後追趕狂呼捉盜當經一區二分駐所第五崗守望巡警潘福祥竭力追拿張海全竟沿途開放手鎗以拒之潘警拚命追捕且鳴警笛經第九崗守望巡警陳玉山上前攔阻張即向陳警胸前開鎗猛擊陳俯伏地上鎗珠從身旁飛過擊中後面行路之崇明人余少卿右腿等處鎗珠未經透出余即倒地其時潘陳兩警仍均追上得將張海全擒獲連同受傷之余省卿一併解入一區二分駐所在張身畔抄出原贓璃 
金鐲一雙並勃郎林九響手鎗一支鎗内尚剩子彈四粒又在衣袋内抄出二粒及剌刀一把即由王金山警佐飭提該犯張海全至案研詰據供山東人年二十九歲前在廣東巡按使署當過稽查員嗣因犯事斥革來滬住在法租界小客棧中近來因資斧告罄起意糾合二人於今午至該氏家行劫是實並稱該巡警不畏手鎗將我拿獲實爲可敬云云王警佐以該匪白晝持械行刦不法已極除將受傷之余少卿送往上海醫院治外着將張海全一犯連同原贓鎗彈凶刀送至警察廳請爲訊辦徐廳長以案情重大立將事主費高忠費姚氏以及潘陳兩巡警傳至警廳由徐廳長親自提訊張海全仍直認行刧放鎗拒捕不諱費高忠夫婦則伸訴被刦情形潘陳兩警亦將拘獲該犯各節逐一禀明徐君得供判將原贓金鐲當堂給予事主領回潘陳則面加獎勵諭令回區供職聽候詳請上台從優給獎所有起案之鎗彈凶刀存案候示張海全加上鐐銬嚴行收押聽候擬辦又聞張犯就獲之時有人見其身着竹布長衫頭戴西式草帽足穿緞鞋並見其同來二匪（現壛在逃）均乘汽車該車停駐民國路大觀樓酒館附近及至張犯擒獲該汽車與二匪即不知去向云 
[日本人被害九誌]  
　　公廨研訊之旁聽錄日本人池原鴨井二人於陽曆七月二十八號被人謀斃後即由捕房將與日人訂定私印湖北官錢局票之湖南人胡儒珍卽李正華及甘肅人高梓與本地人盛冠文等先後拘獲已迭誌前報昨日午後由捕房將該被告等解至公共公廨經正會審官關炯之君君同日副領事加藤君研訊先由虹口捕房探目黄賜福會同西探將胡等三人解案捕房代表日本律師村上胡儒珍代表斐斯律師高梓僃表費信惇律師盛冠文代表台維司律師均到堂候示據捕房代表村上律師譯稱七月十十八號至二十九號之間日本人池原鴨井不知下落及至三十一號黄浦開 
江中忽發現首級二顆當時日領事署與捕房正在派探調查此事而大通輪船開至鎭江又在船上查見屍體二具因復派充探員分往調查驗明首級與屍體確係池原鴨井二人至八月二號被告胡儒珍因身带實彈手槍遂由捕房拘獲然被拘時並不知其與是案有關嗣經捕房調查始知該被告胡儒珍於五六月間串同盛冠文高梓二人及日本人野村井私造湖北官錢局每張銅元一百枚之僞票十三萬五千張並於七月二十一號至吳淞路九百十一號門牌日本人鴨井家侮辱鴨井之妻後復擬將鴨井之妻誘往他處未遂即於七月二十八號夜九時二十九號晚八時先後將池原鴨井二人謀斃支解在高盛二人旣與胡儒珍私造鈔票難免無失助胡儒珍將池原鴨井等謀斃情事此案因情節重大故日領事署已檢查種種確據捕房亦傳同多數見證到堂證明云云即據見證日本人原田一投案村上律師詰據譯稱在日領事署警察部辦公中洋書局中之日本人池原鴨井被人謀斃後領事署即據池原之友代爲報告迨浦江中發現人首二顆後我等即疑係池原等之首级因禀奉上官命令带同池原鴨井之妻及醫生等至城内警察廳聲明原委該廳加派警探三人協往浦東義塜將土掘開取出兩首由池原之友辯認内有一首髮已花白面長齒有蟲蛀確係池原之首尚有一首由鴨井之妻認明右首第五齒鑲嵌金牙確係其夫即號啕大哭因將兩首带回拍照安葬有照片二紙呈請察核又據日領事署警察部長賀有井吉子君上堂譯稱本部長得報正在調查間見八月四號報載大通輪船查見屍體二具我卽於當晚四時乘坐火車前往鎭江旋復折至南京交涉使署派員並邀同著名醫生同赴鎭江寶蓋山將屍掘起認明二屍確係池原鴨井之屍體惟其時天氣炎熱皮肉已腐且手足均已割斷用油紙及洋布包成長方包裝在箱内所有裝屍之皮箱現已带在堂上請爲察核又據老閘捕房一號西探目考而上堂由村上律師詰據譯稱六月二十四號與二華探至日領事署會同日警查獲湖北僞鈔票一大捆並未計數此票係高盛二被告託日晒人野村井轉託崑山路一號中洋書局主日本人池原與夥鴨井承印言定工資洋九百元已付四百元於野村由高取去僞票二萬七千張呈案之僞票銅模係在池原最後之屋内查出云云又據虹口捕房日探中井上堂譯稱在捕房辦公已有八年今夏因聞人云池原有印僞鈔票情事故至日領事署禀明加派日警滑舌至池原家見鈔票一捆壓於木板之下當由日警阻止印刷移動我因未奉捕頭命令故祇取票一張带回等語供畢由兩造律師反覆　　良久因爲時已晚中西宫宣佈退庭判將被告分别带回還押个禮拜三午後接續研訊 
[控告扯毁國旗之辯論]  
日本人某甲在該管領事署指控甬人陳鵬飛在寗波地主行兇扯毁日本國旗等情業經日領照請暢交涉員簽票發交公共公廨轉飭捕房派探前往寗波將陳移提來滬昨解公廨請究先由中西包探上堂禀明協往移提情形訊之陳延律師上堂辯稱此案實因與人合資在寗波開設戲園已居該處審判廳涉訟被告得直由敗訴人請日商出面至該戲園所懸之日本旗係由被告收下送存該處鈪 
審判廳並未扯毁且此案發生之處係在内地公堂是否有權受理尚未定奪應准被告交保候示會審員王肇之君商之美沙副領事判陳交一千五百元人洋並保候照會日領訂期會訊 
[錢家塘盜案之質證]  
　　法新租界霞飛路後面錢家塘地方陸海潮（卽陸愛堂）家曾於七月十六夜被盜行刦並將陸砍傷當經法捕房先後拘獲盜匪薛福仁張德勝周德友羅德才羅六揚張富貴等供出此事係由李哲英爲首遂又將李拿獲解送法公堂訊供明確飭將薛福仁等函送上海地方檢察廳按律訊究在案茲聞此案當法廨函送檢廳時曾經聲明如貴廳判斷各犯刑期在五年以下者仍請送還本廨嚴懲等因但該犯等自解至檢廳之後迭經費檢察官提案隔别研訊薛福仁等頓翻前供同稱被誣乃禀明林檢察長函致法捕房請傳事主陸愛堂並堂時承辦此案之探捕等來案質訊昨午法捕房總巡命經辦此案之西探目脫來沙兄華探目沈德福及一百零八號華捕一名七十九號八十八號一百三十二號一百四十二號安南捕四名與安南繙譯傅乃爾曹炳泉等带同事主陸愛堂陸掌生叔姪到廳候示卽由賀檢察官飭提薛福仁等各犯到案研訊該探捕等先後上堂聲稱薛福仁等六犯係於出事後在比兇路九號籬笆内拿獲供由李哲英爲首故又將李退案迭經公堂訊供證明是實陸愛堂叔姪聲稱是晚各盜來家搶刧將我砍傷刻已醫愈質之薛等各犯則互相推諉問官亷得其情當囑中丁西探捕及陸愛堂等一併回去薛福仁等七犯仍分别還押候再訊辦 
[地方自治研分會常會紀]  
　　上海地方自治研究會昨開常會到會者爲陸崧候李佑之沈潤挹周采臣吳叔田賈叔香王雅眉賈委英莫子經計議决三事（一）修正草章再付大會通過（一）陽歷十月一號卽陰曆九月初五日星期日開成立大會（一）會員入會介紹書業已印就如願入會者至通訊處索塡（通訊處即也是園隔壁修志局） 
　　附上海地方自治研究會會員入會介紹書式　姓名　籍貫資格　職業　住址　通訊處　介紹人　說明　（第二項籍貫如係客籍者須塡明原籍省縣並住居本地三年以上爲合格第三項資格所以救濟第四項而設公民之中容有暫無職業之人可將前曾辦過某事或曾任某職塡入第三項第七項須由會員二人署名蓋章介紹） 
[淮安縣籌備自治之報告]  
　　蘇省縣議員聯合會昨接淮安縣敎育會農會復函云警啓者兩接鈞示具見貴會維持地方熱心公益欽佩莫名敝縣議會以前固未成立自治取消後市議會亦俱解散頃奉札飭召集現已籌備一切此後　進行尚望時賜敎言以匡不逮 
[蒲石律師爲國捐軀]  
　　昨日上海法人接海電報告蒲石律師陣亡噩耗蒲氏年約三十抵滬數年於上海律師界頗著聲聞今乃爲國捐軀其中外知交無不爲之惋惜上海總會因蒲爲會員之一昨日特爲下半旗誌哀法會審公廨昨日下午開訊時蒲氏帮辦某君曾宣布蒲氏噩耗以伸哀敬之忱 
[江蘇各縣現存議員（二續）]  
　　泰興縣原額三十一人參事員六人内當選省議員一人物故三人缺額四人劉啓文張銘鼎張懋政朱玉藻瞿横林守春朱世泰陳維鸞張鑑泉黄其彥顧綜禮錢實瑩葉疊慶姚潤霖蔡承禧史輔經葛璜徐廷琛陳雲翰蔣廷　唐樹本 
　　川沙縣原額二十五人除參事員五人病故一人外現存十九人陸炳麟包志澄陳惟善張守禮張慶平顧廼德陸秉中沈亮棨唐釗顧懿行丁世仁蔡宗漢唐志　顧良張文明黄家駿泰淦沈會謨袁允昌 
　　嘉定縣原額三十四人出缺五人毛經學徐元　侯恒福朱變森黄寶琛侯兆照王式文朱鳳翹金肇態朱心镜錢俊陳傳德黄世祚張承基李兆俊王誦銘季朝楨李城陳乃鈞金文超張加瑞周治平楊如棟周濟時葉日鼎周世英黄彙征高蓉第郁振域 
[新道尹業已滬]  
　　新任滬海道尹徐元誥號寒松一字鶴仙已於前日（十八號）乘滬寗晚車抵滬假寓孟淵旅社所带隨員爲陸君韜號君略浙江人劉君學漢蕭君家模均江西人連同僕役人等不過七八人大約舊署人員不致過於更動羹聞昨日下午二時道署全體職員以周道尹交缷在即邀同照相人至孟德蘭路頣廬（周之寓所）公請周道尹同攝一影以留紀念 
[追悼楊心一君之通告]  
　　江蘇省敎育會與寰球中國學生會通告會員云本會職員 
心一君熱心敎育奔走社會歷有年所久爲同人所欽仰不幸年未三十遽逝世同人等聞耗之餘同深惋惜茲擇於十月一日（卽舊曆九月初五日）午後三時特開追悼會凡我同會諸君及與楊君有雅故者届期務請准時駕臨是所企盼 
 
 
 

Page 11

 
 
第三張 
會所在江蘇省敎育會三層樓上本會代收挽詞以詩文聯語爲限於九月二十九日截止收件如另送膊儀及他種物品或於九月二十九日以後致送者均請送至楊宅 
[協緝騷擾陸巷鎭之匪徒]  
　　水警第二　趙廳長訪悉本月十號午後二時有身穿灰布軍服之匪徒六七十人持有槍械擁至吳縣陸巷鎭先向該處所駐陸警察索鎗不得擊傷警士十三名旋將該鎭典當垏行搶刦携贓而逸該當所失金銀首飾衣服爲數甚巨除飭臨時支隊長沈兆榮督率師船飛往剿捕外並於昨日分咨駐滬水陸各軍警一體協緝並飭加意戒備肥防竄擾云 
[海軍部派艦盜]  
　海軍部查行吳淞口外之黄龍泗滧大戢小羊嵊山余山各洋面素爲海盜了沒之區此種海盜尤以籍隸黄嚴台州者爲多日則捕魚夜即爲盜每交秋冬兩季海船被刦之案更多非派軍艦遊巡航商受害日甚業已電飭海軍一二兩艦隊司令部着速派輪出洋巡緝以衛航商而弭盜患云 
[雜糧麩皮之最近市况]  
　　雜糧雜糧生意首推黄豆靑豆等類次之近來天津大連等處來貨缺乏長江雖有來貨數亦不多現市銷路黄豆靑豆開出不少其他各貨竟無交易來貨亦少調查近一星期内由太古招商怡和日清等長江商輪運來者共有一萬八千餘包以黄豆靑豆居其多數由滬寗火車從南京徐州鎭江常州等處運來者亦有一萬二知餘包計共開出一萬八千二百七十包以江浙兩省油坊辦去者爲最多福建等帮亦稍有購入惟廣東帮購者極　因該省大局雖已解决商務尚未恢復也現市漢口黄豆每擔開售二兩六錢七分靑豆二兩五錢新九江遲豆三兩一錢六月白二兩八錢三分徐州黄豆二兩六錢 
　　麩皮麵粉廠所出麩皮前因某某兩廠抛賣過多市價日漲無如出貨不及到期不交幾至决裂近因江浙兩省内地購者旣少而一般喜做空盤者亦鮮過問每包已跌價五分現在頂貨開售規銀一兩七錢次則一兩五錢 
[靑年會商業夜學之競進]  
　　四川路靑年會所設商業半夜學堂開辦以來已十餘年矣每學期從學者必有五六百人大都南界靑年晚間公餘之暇就該校肄習各種科學以補知識之不足法良意美裨益社會實匪淺鮮近因滬上夜館林立故該校益求完善本年秋季定九月二十一號卽本星期四晚始業所設科目如國文英文德文法文商算商律商學商業札記商業地理滙兌簿記縮寫打字繪圖救傷等科無不完備自本學期始並擬添設　丁文一科俾來學者各擇己之所缺而一一補習之此外對於學生之衛生道德體育交際等問題亦頗注意有志嚮學者幸毌交臂失之 
[内地自來水廠允盡義務]  
　　救火聯合會會長毛子堅致函内地自來水廠請設邑廟豫園水管已誌前報茲將該水廠覆函照錄如下逕復者奉讀公函敬悉一是廟園裝設水管一節以原定四寸改作六寸兩相比較工料一切約多費洋二千元之譜曾經函復今來示以經費素絀籌措維艱顧爲地方公安起見不得不勉爲其難擬貼償敝公司半數洋一千元並由子經先生轉述貴會支絀情形足徵貴會諸君熱心公益保衛治安曷勝欽佩敝公司本係地方商業中一分子亦當勉爲其難敢不遵示辦理除由貴會貼洋一千元外其餘不敷之數當由敝公司擔任容俟六寸水管及配件一切翻造完全卽可動工安設 
[南市救火捐統一徵收]  
　　上海市第六區救火會前在生義碼頭租借民房設立籌備處舉定會長並各項職員先行開辦曾誌前報茲悉該會復經開會議决將所併各社向收各舗户救火月捐於本年陰曆九月初一日起統由第六區名義派員收取特於前日函請救火聯合會會長轉呈上海縣公署立案並給示佈告俾衆周知其詞曰竊敝會前因按照併區辦法邀集各社决議歸併將南市荳業萬家公益關南永清保安消防同安平安等七社併合爲上海第六區救火會由貴會統一呈報前縣長吳備案並函請工巡捐總局劃撥浦灘基地俾建總瀝龍所曾經奉悉工巡捐局電復以沿浦灘地本擬酌留公用劃留龍所一節俟劃定租地界線再行斟酌支配等因各在案惟念本區界址正隸於南市之中心點舟車輻輳商賈雲蒸行號貨棧密於櫛比萬一不愼爲患堪虞敝會爲愼重消防起見不得不續極進行爲保衛公安之備因於南市生義碼頭内老馬路租賃民房設立第六區救火會籌備處公舉顧馨一君爲正會長張樂君沈潤挹二君爲副會長並各項職員合力籌備先從募捐入手預向外洋訂購各種改良救火器具一俟奉撥龍所基地卽行建築綢缪未雨次第舉行惟現在業巡租借房屋設立籌備處而平時經費如租金伙食雇員俸薪夫馬工料以及電燈汧 
電話自來水等一應支配不有挹注何從措手復經公决先將本區所併各社向有之各舗户救火月捐於本年陰曆九月初一日起統由第六區救火會名義派員收取以充常費如有不敷另行設法籌募俾埀外遠嗣後各該社經常費用並各社從前所有對内對外種切關係均由第六區繼續承認惟各社業經歸併所有舊時名稱自應一律取消改稱爲第六區救火會自一分所至七分所以備就近遇警赴求迅速庶歸統一羣情允洽衆謀僉同竊念各該社原有之救火月捐向由各社按照舊時社名分别收取業已多年今以歸併區域改用第六區救火會名義統一收捐恐各捐户容有未明原委轉致生疑多所藉口是非請求官廳立案出示佈告殊不足以昭鄭重爲此不揣冒昧特將先行設立籌備處募集捐欵訂購救火器具備建總滙龍所並統一收捐改換各社名稱等辦法函乞貴會長顧念籌備火政實爲保衛地方要舉迅賜轉行呈請縣長准予立案並給示曉諭俾衆周知以利進行而維善政實紉公誼云云聞救火聯合會會長毛子堅君已據情轉爲呈請矣 
[四川航業之發逹]  
蜀省僻在西陲水陸險阻交通不便故文明進步終步及東南各省清末倡辦川路徒糜巨欵迄無成功而一部人士乃創辦宜渝航業嗣川路收歸國有亦以餘欵組織輪船公司計數年以來川江輪船已逹十數瞿塘灧澦昔日所視爲畏途者今則履險如夷矣日昨川路輪船公司在興發榮船廠定造之巨川輪船試駛先期東邀旅滬川人參觀是日到者二百餘人該輪長十九丈上下三層可載客三百人貨三五十噸由日暉橋開輪駛至吳淞仍返原處約行三時許馬力甚足且極增穩觀者莫不稱善按該輪照合同應於去年告成因歐戰發生購材不易始改至今春下水其時國内變動百業無不蒙其影響又因川路公司無欵劃撥而交通部應還之川路股欵又祇給公債票當時由公司總理代表姚　渠協理江湘浦赴京領債票三十萬元向協記抵借十六萬元約成因成都董事局通電反對乃停止交欵遷延至今而宜渝各處股東函電交馳促輪速上總理劉笠靑乃由川赴京商協記履行原約六付船價此該輪經過之情形也至該輪之特色有三一自船主以下悉用本國人我國商船皆雇外人爲船主卽川江輪船亦然惟該公司輪船則雇本國人爲之且皆會任海軍船長富有經驗二該輪馬力形式噸數均與川江公司蜀亭輪船相同而船價僅及其半三乘客票價較他公司爲亷因該公司爲多數股要組成以發逹交通爲目的不專爲營利也又聞該公司尚有濟川一輪與巨川同行將竣工約於下月内上駛云 
[小輪船傾棄煤渣之取締]  
川沙南滙二縣之河港近來均有小輪往來統計小輪每日進出共有二十餘艘之多茲由經過各鄉董查得各小輪船之煤渣每在沿途任意抛棄農田水利均有妨礙是以聯名禀陳該二縣請爲轉詳道尹照會海關稅司飭令行駛内河各小輪按照海關章程將煤渣存儲桶内於回滬後傾入浦江以符定章而利農田云 
[勸募公債之公函]  
　　上海稅務總公所致南商會公函云案奉廳飭勸募五年公債并頒發演詞簡章到所當經查照上届成案勸令各商勉力擔任惟時艱商困所集不多轉瞬九月底將届　此即不能享九一實收之特别利益用敢函懇貴會代爲設法查三四兩年公債貴會均擔募鉅數愛國熱誠素所欽佩此次公家待欵尤急務祈鼎力勸導踴躍認購多多益善是所至禱 
[工巡捐局經辦路工之結束]  
　　上海縣知事沈賓昌君前奉馮督軍齊省長等委任驗收西門外工巡捐局經築之斜徐斜土等馬路並核對圈用民間墳墓地畝及拆讓房屋一切工程地價據實造册詳報等因卽由沈知事委任縣署李姚兩科員會同工巡捐局工程部司員則往該兩馬路查看工程是否堅固並購置民地共有若干所費七資核與所詳各節相符與否以憑由縣轉詳在案茲該局長朱壽丞已將經辦此項路工種種開支實數並圖式等一併移縣請爲轉詳所有圈用之民地並請沈知事查照地畝糧册按數核對後摘除完糧數目去 
[北新涇鄉董逮捕]  
　　北新涇鄉董潘紫綬因呑沒地方公欵營私舞弊經上海縣沈知事通緝未獲前日由四區四分所將潘逮案解送閘北司法科轉解淞滬警廳司法科訊核 
[兜售私運進口之紅土]  
　　山東人李桂芳無錫人張鳳泉前日持紅土皾包至福建路某烟膏店求售被捕查見當將二人連同紅土带入捕房昨解公共公廨經中西官略訊一過判烟土暫存捕房李張二人押候英領堂期解訊 
[追缴私带紅土之罰欵]  
　　宜昌輪船搭客劉三私带紅土交火夫陳阿章等五人分運上岸爲探拘獲搜出原贓解送法公堂判劉罰洋二千五百元押追未繳昨又提訊劉供身覊押所難以設法請求保出措置判交人銀兩保限七天繳清 
[先將手槍充公]  
　　洋藥公所得悉新閘路一千六百十八號門牌某米店有私藏紅土情事曾經協同新閘捕房前往搜查並無私土抄出手槍一支送至公共公廨請示諭將手鎗留存捕房飭提該店主訊究在案茲因該店主避匿他處無從緝提且爲日已久昨由捕房重將手鎗送案請示中西官判將手鎗充公仍飭緝提該店主到案訊辦 
[不戒於火]  
　　法租界吉祥街七號門牌某烟膏店之披樓轉租於蔡炳松居住昨日下午二時不知如何起火由皮带車到場救熄披樓一間已被焚燬即由包探將蔡拘入捕房押候訊究 
[嗣出子之滋擾]  
賃居南市蔡陽弄向操花業之宣錫圭曾將其子出嗣於姨母家取名陳寳坤詎寳坤不務正業　向生父滋擾由宣酌給洋數百元仍不滿意近日又往借頗爲强横昨錢被宣扭控一分駐所飭送警廳司法科訊核　 
[婦人受夫之累]  
　　住居虹口愛而近路之婦人王周氏偕女阿囡控告伊夫王維卿不顧家用時常吵閙等情明由捕房將被告拘解公共公廨經中西官訊知被告失業已久屢向其妻取錢使用不遂所欲即肆行省閙被告實有不是着押兩禮拜期滿函送上海縣知事署遞回南翔原籍 
[表兄私取鑽戒]  
　　卡德路一百零六號門牌住户丁鶴控表兄錢劍林來家借錢不遂私取值洋四百元之鑽戒一只質洋化用昨由捕房將被告拘解公共公廨經中西官訊明判錢押限七天交出當本再核 
[女婿控告丈母之無效]  
　　陶阿富至法公堂訴稱民人聘季蔡氏之女爲室於上年在浦東原籍成婚今年二月問民人携妻至岳家同住數天後欲偕妻回家被妻母留住民人祇得先回至四月間至岳家接妻人不見面當向妻母詢問言語支吾顯見有心藏匿求請訊追蔡氏供女婿携女兒於二月間歸寗後至四月初九日女婿卽將女兒　回不知如何失去女婿因恐婦人向之索人故投案揑控婦人藏匿女兒　先發制人之計求察聶讞員以原告所控無憑將案註銷並着陶償還蔡氏損失洋五元 
[婦人爲夫贖罪]  
　　尚毓海曾於五月間售賣私土爲探拘解法公堂判罰洋二千五百元後因不繳判押西牢一年半在案現由尚妻王氏遞禀公堂自願先繳若干餘求寛免故復將沿提案訊問據供民人在押不知外事諒係妻子在外設法判令還押限七天先缴洋一千二百五十元到案再行核辦 
[串拐女子之懲治]  
　　東唐家弄三百七十四號門牌居户徐周氏控朱徐氏與在逃之阿紀生章根金串拐十三歲女兒阿秀带往南翔圖賣業經捕房將朱徐氏章根金與女兒先後查獲一併解送公共公廨訊判朱徐氏押女所一年章押候提齊人證再核在案昨晨由廨復訊中西包探投訴前情並稱章根金前因拐賣小孩經公堂訊實判押西牢四年係是過犯應請嚴究並由徐女與朱徐氏相繼上堂證明由章伴同乘坐火車至南翔鎭圖賣於某茶館主各情訊之章供不承認王襄讞商之美領博君以章係過犯判押西牢一年期滿逐出租界朱徐氏仍照原斷還押徐女交其母領回仍飭緝拿在逃入證解究 
[女拐子解送法庭]  
　　陳永生之媳王氏前日被拐婦陳王氏誘逃無蹤昨陳將該拐婦扭控五區一分所解送司法科經嚴科員訊明移送地方檢察廳究辦 
[母女幸得重叙]  
　　鎭江女子羅意子前被匪徒誘拐來滬圖賣由捕查獲解至公共公廨訊判留養濟良所候其家屬認領在案茲經女母徐胡氏得悉投所求領昨由所董將女送至公廨請示經中西官訊明確係母子准予領回 
[偵緝隊拘獲竊賊]  
　　警廳偵緝隊前晚在新閘橋拿獲積竊周江清一名向之盤詰據稱曾在閘北羣樂園徽班戲館内摸竊看客身畔洋四十元與人匀分伊分得洋五元旋又經該隊士至羣樂園拿獲積竊王寳生一名分别收押候補提同黨一併解科究辦 
[探目查獲積竊]  
　　積竊姚　狗竊取卡德路九十號門牌江蘇高等審判廳長莊　珂住宅及比隣謝慶山家衣物携至押店質洋被靜安寺捕房探目鍾星南查獲昨解公共公廨經中西官研訊屬實判姚押西牢一年期滿逐出租界 
[駐津法軍統領過滬續紀]  
　　前任法捕房總巡升授四道金線軍官新任駐　天津法軍統領麥蘭君由法國乘坐公司船來華道出滬江已誌昨報前日下午六時法領事法總巡與各捕房正副捕頭及舊屬各捕房繙譯各包探齊集新租界顧家宅公園開歡迎大會互進頌詞並設席欵待盡歡而散 
[貰業公所再請立案之批詞]  
　　滬海道公署昨批商人林寳生等呈修改貰業公所簡章再懇立案由呈並簡章均悉此案節經指明理由分别批示飭將簡章修正禀辦乃迭據繕送而第八條聯行定價一事抗不删去且更飾詞圖混混知高抬物價把持市面固爲我國内所嚴禁即徵之素號商業發逹之英國其國當拿破倫戰爭前後煤鑛公司曾有聯定公價之舉其政府隨以法令禁止之蓋期密氏所謂供求相劑任物自已而二者常趨於平此實生計學上中外不易之公例本道前批謂貰器門市價格當視社會經濟狀况人民生活程度以爲衡理無固定業已悉本此意早爲揭示並明白批飭該商等即將第八條删去今該商等屢不　批删改是意存抬價罔利實屬非是所請應不准行毌庸曉凟特斥此批 
[謝劵]  
　　得意雲外樓佈置極精遊人頗衆昨承贈劵八紙書此誌謝 
[氣候報告]  
　　（上海徐家滙天文臺） 
　　已過者之報告九月十八日太平洋中新𩗖風向琉球進行� 
甚速特惜午後那霸與石垣島等處均無電至未能繼續推述其中心所在上海晴而熱十九日早海陰情風向東北偏東退吹甚厲氣　仍下降十九日下午四時前二十四小時内上海氣候温度至高八六·六至低七二·八去年同日至高八六·六至低六八·八 
　　未來者之推測十九日下午四時三十分豫測　風進抵琉球東海南部明日將因以起大狂風山東南面有自北至東之烈風 
雜評二 
[才識] [  訥]  
　　一治一亂相磨練練極而成才者其才始大一是一非相参勘勘極而成識者其識始眞 
　　今之所謂政治家軍事家及周旋於時局中之調和家紛紛擾擾自以爲有才識者實則其才其識磨練未堅參勘未透故其舉動貌似有能力而實無能其言論表似有條理而實未中理若是者才僅足以釀亂識僅足以飾非而已安得謂之才識哉 
專件 
[淮揚徐海士紳丁寳銓等公呈]  
　　撥捐治運問題爲請撥淮揚徐海畝捐治運澹災事竊維淮揚徐海號稱　　内午而後歲有災浸非特蠲租除稅以爲常抑且乞糶發棠之不暇其結果乃至匪患之蔓延其原因實上水利之湮塞方今魯省官紳屬行治運皖省亦大治淮將合浙泗　雎之洪水會歸淮揚徐海之代原果澹魯皖之沈災必重南河之昏墊紳等懲前毖後統計兼籌聽之有鄰壑之虞阻之有曲防之郄鑒於頻年蠲振之覆轍實亦中央帑藏之漏　　是導淮治運之議中外贊同上年江北運河工程局從淮陰以下逹於瓜州倡就地籌欵之謀爲下游施工之計近規畫工程統籌利病曾請截留下游高寳八縣畝捐撥充　運經費已奉中央批准在案惟治下游與上游不治慮隳全功治運而不治沂恐沂擾中運徐海旣首蒙其災即淮揚終承其害長此不治隱患方張但以百年大計慮始爲難災歉餘生籌歀不易伏　去秋大部以直隸濮陽治河成例號召各省加征畝捐其時吾蘇爲以江北一隅爲公省先導卒之各省均以民生疾苦免予加征而吾淮揚徐海獨加倍稱之稅重一隅之負擔供全國之支求方諸理論莫可名　凖之稅則豈曰允洽是以生民怨　物議沸騰每迫追呼尤深疾痛况水患頽仍正試且無出何有於畝捐下游八縣旣截留畝捐　松各屬亦撥充水利而獨以徐海瘠薄之區水害最重之地乃令驟增其負擔不爲求澹其沈災言之痛心苦難索解囗等竊以此項畝捐旣非全國通稅凡屬江北淮揚徐海各屬應請暫予留充治沂治運經費實與𢬌案� 
相符且救水患即以厚民生尤爲江北根本大計無牽動全局之嫌有安輯人心之益查自宣三預算以來淮揚徐海實征地稅僅以六成估計倘使治運以後水利大興不難征及全額即他日二分畝捐亦成有著之的欵與其因災議減徒被加賦之虚名毌寗欲取先予以收全完之實利囗等目擊災䘲爲民請命所有請　四屬畝捐撥充治水經費各緣由除禀農商部財政部巡按使外用特聯袂陳情環懇均使大部下顧民瘼俯順輿情即日轉呈中央准撥淮揚徐海畝捐專充治運治沂經費以救連災而謀永利無任迫切待命之至謹陳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[投稿人謝賜封號書] [  胡謅]  
　　某等併非顯者俱係寒儒祇有賤名從無封號雖清室皇思甚大未敢邀一字榮襄及民國帝制復興亦未受九重寵誥生來大百姓至今猶此通稱本是老書生豈敢自加徽號茲乃仰承厚意撰幾條游戲文章居然俯賜榮名俾共得品題聲價一經拜閱不禁起舞歡呼幾次鞠躬有累顧名思義此後楷書名片加我頭銜併增篆字圖章供人目賞希奇可喜未勸進竟得册封感激難忘蒙獎勵而加標記雖是一場塵夢（第一次投稿人書號係麈夢君作）藐躬併未從龍然而幾字沈思用意實勞野鶴（第二次投稿封號係野鶴君作）有施無報抱愧徒受加封水遠山長面謝又難如願幸逢驛使有函可以上呈笑託鵷雛登報聊抒下　肅此鳴謝敬請諧安未上尊稱尚祈俯恕 
麈餘觚剩 
[紅氷碧血館筆記阿里嗎] [  警衆]  
　　滿洲愛新覺維民入關之初所建戰功以神機火器營爲最多其時不過抬槍過山鳥而已并無近時極猛烈之戰品此亦時世爲之也營中有一驍將名阿里　身軀彪炳力齊島獲能自握其髮足縣於地者尺咫又能力將盛京寺前重逾千斤之石獅隻手　起隢殿而走廻環三匝置諸原位不倚不偏初無毫釐之差池馬當阿里嗎在營供職每於兩軍對壘時身先士卒躬冒矢否衝鋒陷陣袒臂奮勇以前進敵人當之幾如摧枯拉朽者然以故紀　簿中勳勞卓著莫阿里嗎若也迨其後四方之亂敉平入京就封位固甚崇威權日盛久之晏安鴆毒凡聲色貨利靡不酷嗜因而所行多不法事道途爲之側目不敢言而敢怒朝中執政諸大臣屢以阿倚勢爲非之實跡逹於上聞世宗章皇帝久欲置諸重典恐力大難制服時有巴　魯占者其勇稍亞於阿密令擒之占奉命至阿邸見阿立中庭未敢遽相犯乃趨阿前故作歡笑奉承狀徉與之語乘其不備猝握手指阿大怒以手拂占擲於庭前顚仆數十武外指而數之曰汝何等人乃不自量若是而敢與吾角力耶占不得已遂以上命告阿低首思良久繼復軒渠曰好男兒安惜死爲胡不早言無須用此紿計也因自縛坐囚車中向刑部投到案定判死刑挪赴市曹行至宣武門忽止不前阿曰余所作事於法當誅死則已耳但余爲滿洲人終不便使漢兒見之戮於門内可也囚以足絓城門　洞間徑數十人推此檻車輪卒不轉行刑者從其語阿神色不變延頸以待刃下其頸項如鐵刀口頓捲易亦如之阿自命占以佩刀割其筋然後伏法亦一奇男子也占獻阿之首級復命面奏其事上頗以爲異焉 
　　警衆曰阿里嗎眞勇士哉惜未讀書識字奉敎於守禮之君子耳故於驕奢淫佚之事罔不樂爲之以致坐監犯科身罹大辟而自不悔脫令阿於入關就封之後不自恃我功烈斤斤焉宻臣節相守高而不危滿而不溢富貴得以永保一旦祿終命盡章皇帝追念元動必將配享太　特隆祀典初何致懸首蓋街死於非命焉如阿里嗎者是殆不學無術徒逞暴虎馮河之勇者歟 
海外摭奇 
[公愽國（續）] [  雲鶴]  
　　公愽原始考摩國公愽之開始乃肇於一八五六年斗佛氏及羅斐伐氏之合設加及諾於首府加及諾者博場之謂也居二年更喬遷至近都山陵上時因國王名蒙特加洛遂以之名陵云繼斗羅二民經營博場者爲勃能兄弟博場旣經其竭力擴充營業前益見發逹勃能兄弟係法國產性落磊且放誔專事游燙流連忘返後乃卜居德國之閧堡業賭博事欺詐久之積資巨萬居然富家翁矣迄一八七一年德意志聯邦旣成嚴申賭禁勃氏無立锥地乃赴摩納哥爲加及諾之經營 
勃氏工心計善營謀在德旣因賭禁而失敗深恨立法之作梗故甫抵新邦即賄賂當局百計營謀期去禁賭之障碍卒能貨得公許設賭之權利 
小說一 
[義俠小說獄中人語第一章] [  小草]  
　　美利堅大陸之東鄙有一孤島距大陸約百咪爲英國冲配流犯之所島四面環海週約二十咪其間崇山疊嶂崎　特甚迤南爲平原卽海舶入口處有一小市集什九爲貧民半屬漁人半屬獵子其餘爲販夫走卒逐什一之利者其地方位踞島之極東離市集不甚遠有堅堡一依海邊岩石築成雉堞相連勢極雄偉卽安置流犯之巨獄獄中流犯大抵爲窮兇極惡之　島中人每痛詆之顧亦不詳其歷史但知爲法律中之罪人而已 
獄中流犯之數至夥槪在六百人以上而來者復如潮汎每三月必以巨　載至島且監以儀態傲岸之衛士顧獄雖巨幾不能容主是獄之長官具羽書請於朝添建石屋即以獄中囚爲工作者足尚擊　奔走於炎日中終日無休息 
　　一日有一偉碩之之囚其襟上之符號爲六百十二於工作時冐署而病踣於　牆之下旁有一囚甚瘦削符號爲六百十一駭詫而咍其口趨扶之力不能勝其偉軀頽然並倒瘦削者以手支地 * 
瞬息卽起而偉碩者仍偃臥察之已晕瘦削者奔往取水噴其額偉碩者始徐徐醒張目作感謝狀瘦削者曰麥偷君頃奚患偉碩者微頷其首曰頭尚涔涔也荷德君殊惠我願上帝福汝瘦削者曰此我份所當盡奚謝爲言次一獄警至赭其鼻狀殊怪盤散疾行　　乃益甚瞑目而發聲聲顧不張其音啞也舞長棍如旋風曰若何爲政府飼若以脂糧而若乃生其惰立於地竟不以足而以背於長眠狀殊肖言已作獰笑長棍如雨下着偉碩考之顱與肩偉碩者受棍霍然起立怒若慓虎奮拳抵獄警胸獄警後顚數十步帽飛棍墜設無他囚以臂爲欄則此獄警之顱　地必碎獄警斯　精紳飛赿期須乃定舉首撫其顱復欲前則已中懾伹作狺　之吠期艾不可悉辨其地獄警飛步而至譁詢其故赭鼻之獄警素常自　其威足以服羣囚今乃爲囚所敲脫實言之則殊喪其勇名恐來同僚之詈笑乃含混其詞曰尚未　也他警見無事揚長自去赭鼻者拾棍與帽亦施施而行 
 
 
 

Page 15

 
 
   
 
 

Page 16

 
 
   
 
