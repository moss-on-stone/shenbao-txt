# 1885 - 345 - 4904557

 

Page 1

 
 
[招請修潤書籍友人啓] [  點石齋主人啓]  
　　本齋現有各種書籍發修需人甚夥如有從前熟手願承是乏者祈卽移玉徑至老閘保康里對面點石齋領取申報舘概不承接其潤資格外豐送　恐遠近諸君子不及周知用特登報奉間此佈 
[詩句題解韻編總彚出售] [  點石齋主人白]  
　　詩句題解韻編一書剱於金綾陳君剣芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推　而爲四五兩集於是得題共有五萬餘詩賦家羣焉稱便惜乎卷帙繁重翻閱稽時今本齋合五集而爲一倩善作宋體字者一律工冩又延名士反覆校　付之石印今已竣工分裝八本外加綢套至於字之清晰本之大小購閱者自知其可貴無俟鄙人贅述已定價每部二元四角上海售處在景行里怡豐　貨號其餘南北申昌及各外埠申昌分號均可購取躉售格外議减此佈 
[六十號畫報出售] [  申報舘主人啓]  
　　距金陵城七十里有花山山頂有巨潭潭水清冽霜降後龍蟄伏其中每當天朗雲凈時輙浮水嚗衣遊人給香火貲於僧可引往遊觀兹圖之以供衆覽起首畫譜兩圖爲管君劬安所繪士女後附淞隱漫錄圖說一則並送戊字號目錄一張閱者鑒之此布 
[古今圖集成告白] [  申報舘點石齋主人啓]  
　　本齋開印古今圖書集成一書所應收第二次銀五十兩曾經一再展限盖因是書前此掛號之時多有邊省遠處之人誠恐　未周知用特寛以時日兹再與諸君約準以本年臘盡爲度務期從速寄交倘再逾期卽使補寄本齋亦不再收將來出書之日亦不得因前有收據籍口繳銀索書勿謂言之不早也倘有年内續寄銀兩當將股單上所列之號數姓名開明寄示其有由漢口掛號者仍就近繳於漢口信和洋行本齋偹有空白收據不難掣取也此布 
[譯西報論口子事]  
　　所貴乎閱日報者貴其可以知人識見而輿情畢達也華字報則見華人之性情西字報則見西人之性情是亦採風問俗之一助焉華人議論自右華而左西西人議論自揚西而抑中是固各爲其國之道不可以厚非也顧必以意有所抑揚之故而竟以曲作直以是爲非則又爲西例所必禁中國向無日報則亦當援西例以爲準苟以中國無此成例之故而竟不顧前後暢所欲言以挑釁而投問近乎唆聳主使則不特爲中國人之所笑抑亦自輕其國之甚矣雖然彼則自輕而我亦得因此以覘其志意而爲之備則又無損於我且有益於我者矣西報論緝私土一事往往有不滿於華官之意至租界緝私一節則雖由德總領事所允簽字於腰牌而獲案之後無不多方掣肘華官幾幾乎無公堂之權而各西報猶以爲西宫則是華官則非此其見不得不謂之偏矣最異者日前字林報登有一論謂中國之官其所以欲在租界緝私者皆援和約内進口之後均歸華人自理與西人無于一語殊不知卽就口子而言亦有大小前者中國有髮逆爲患約我西人相助爲理西人不卽允以爲但守禦口子此外則不能與聞彼時華官言於西人謂請定口子之界以海關前後左右各九十里爲度於是西人始允遂相助中國勦平髮逆由是言之則海關前後左右各九十里之地皆在口氣之列今之捉私土者豈得曰口子之外乎况租界則係西人所居何得於此而緝私土此該報所論之大略也玩其語氣則以爲前者中國有賴於我西人則自願以九十里之地爲口子刻下無藉於我西人則又執定口子内外之辨以遂其緝私之意是直以前後矛盾責我中國也夫洋藥之爲害於中國亦已久矣彼國中未嘗無通人未嘗無君子設爲禁烟之會欲去害人之物不遇以無權故空言無補而一經曾襲侯與之商議烟稅加厘之舉卽爲英廷所允行英廷既允則英官亦不敢有違故德總領事許爲簽名而英領事亦無異議其後聞有收回前此簽名之腰牌一說聞某國領事謂爲前既允給後復收回出爾反爾殊爲可恥毅然不聽事乃中止若無此一人者持之以正則西官之舉動幾何而不貽笑於天下也兹觀該報之言猶以口子大小爲辨而不願租界有緝私之舉是誠何心不亦與於包送私土者之甚乎夫天下之惡一也華官所以欲緝私土爲裕國課故也彼走私者則漏國課者也無論洋藥爲害人之物卽不拘何物苟聽奸狡之輩任意漏捐抗繳國課此其人爲何如人在中國固所必究卽西國之例亦豈可以從輕乎設西人有偷稅之事而華官有掣其肘者又將以爲何如且彼以口子爲言果以海關前後左右九十里之地爲口子則是上海縣城亦在口子之内將來城内之事西官亦得與聞乎南市雖以十六鋪爲界而核計亦在九十里之内然則南市之私土亦不許華官緝獲乎此其所言必有不可以通者矣英國之利固在於洋藥然以其所以害人者而自利其國究屬於理有所未順夫是以禁烟之會咸欲思所以挽回之策烟稅之加初亦無故意阻撓之端况夫華官緝私初無害於西人所緝獲而嚴辦者仍屬華人卽其所加之稅亦加之於華人而非取之於西人是烟稅之增緝私之嚴皆與西人毫無所損又何故而爲此說也如曰烟稅旣加緝私既密則洋藥之銷塲不免稍滯此則可以决其必無盖中國吸烟之人不知凡幾烟稅之加不過每箱百十兩而華人所吸每人每日不過數錢合則見多分則見少僕前論言之已詳稅卽一再頻加而於銷場實無所磚第販土之華人捐重而成本稍大耳此外之有碍於西人者則不過包送私土之人彼其人顯抗中國之法陰違西國之例若律以西法亦豈得卵而翼之假如華人之在外洋者爲西人包送漏捐私酒私烟等物正不知西人若何嚴辦卽告知中國駐外洋之理事官亦必秉公懲處華字日報中亦必據事直書無所袒庇而彼西報何獨不然耶雖然所貴乎閱西報者固貴乎知西人之性情也口子界限之說前後相核以抵我中國之隙此卽西人之意見也然則與洋人交涉其一言一動可不愼之又愼也哉吾故揭而出之以告當今之辦洋務者 
[劉軍近狀]  
　　晋源報言有數西人與於查勘滇桂邊界之役行至南寗府遇劉軍門永福見其麾下之兵本有五千名現又招募新軍其人類多精壯云 
[順化通電]  
　　近聞越南順化都城亦已建造造電線通至東京都朗地方已於初十日起傳遞消息矣 
[美國訃音]  
　　西報接華盛頓來電謂美國副總統興來克君於西歷十一月廿五號卒於其位電音止此不知因何疾病以致不起也 
 
 

Page 2

 
 
[法佔葡地]  
　　西報言法國近往亞非利加洲葡萄牙先年所占屬土其呢亞地方擅立國旗葡人竭力向爭法人恃强不讓但法葡兩國素來毫無嫌隙此次若不憑理恐不免有决裂之虞云 
[以死相要]  
　　香港西字報言粤省有挂名仕籍之某甲一　偕其三子逕至某處翻攤賭局向索洋二十元并云如不見付則當在此尋死局中人令其無死謂二十元小事不難奉送但須言明以後不再來其人唯唯領洋而去噫若而人者其亦衣冠中之敗類也已 
[惟口興戎]  
　　印度新聞紙云有輪船名冷宫由緬甸開行回印搭客之中有一中國人一緬甸人二人者言語相通相與談娓娓不倦既而談及時事華人問緬人以近來英人攻緬信息並云以緬敵英恐無異以卵敵石恐緬甸之敗可决也緬人不服謂子何以揚英而抑緬我緬甸之兵豈果不足以勝英以我卜之英兵此來必敗於是華人執言英勝緬人執言緬勝彼此兩不相下先則角口繼至角手甚至死命相搏大有爲國捐軀之勢比衆人將兩人縶住則已各滿身血污遍體鱗傷矣嗣輪行過騰越州乃將兩人交諸捕役將來木知作何了結也 
[盜風仍熾]  
　　港報言粤省盜案甚多故官憲出有賞格廣　購緝其賞項自二十元起極多者至賞洋五百元自賞格既出之後盜竟潛蹤但去陸而之水舟行遇劫者不可以更僕數刻下操舟者一至晚間不敢駛行雖子以重貲亦不肯貪利以嘗試何盜風之熾一至於此耶 
[馬戲偶誌]  
　　車利尼馬戲自由上海啓行之後一路至新金山及南洋各國各埠開演觀者莫不耳目爲之一新繼至印度又增購諸　若干刻下正在新加坡演劇聞欲擴眼界者頗　乏人至其所增諸物則爲阿非利加之神獅錫蘭之巨象賓加臘之猛虎並有巨蛇及一切諸畜類皆推陳出新安得再至春申俾獲重享眼福不勝企予望之矣 
[大軍移駐]  
　　雷偉堂軍門於上月二十七日上午起節往九連城部下惟副右營後營仍駐牛庄以待後命餘七營已盡數帶去○奉軍統領左軍門亦偕赴九連城該城亦有奉軍四營駐紥軍門部署妥洽後卽須回省領憑晋京引見蓋軍門係實缺廣甯游擊來營十餘年保至提督銜鏗色巴圖魯勇號此次入覲後可以總兵簡放也 
[星軺紀事]  
　　周鄧二星使刻已出關惟勘界事宜頗形棘手緣法人氣燄過張事多要挾越人不免怨望中朝星使到後越人卽來投見言敝邦之於天朝數百年恪守藩服何一旦讓與法人云云當道見遠人未服頗有戒心嚴飭各營防守益密然兩星使經濟夙優富不難樽俎折衝調停妥洽也 
[軍門噩耗]  
　　記名提督王軍門永章去年隨彭雪帥來粤襄辦防務紀律嚴明軍民愛戴日前感受潮濕舊疾復作請假來省就醫延至上月廿六日竟至不起督撫兩憲爲國惜材同聲感歎次日親往祭奠一切身後事宜諭令部下妥爲照料其靈柩定十二月初一日起程回籍 
[人棄我取]  
　　稅務司穆麟德前在高麗因事撤任回華日前據北邊信息言穆麟德由高回中土後聞李伯相以其才識過人擬欲用之贊勷各事以補伍秩庸觀察之缺聞穆君亦已應伯相之聘云所言如　確否未可知也說見香港報 
[請緩入覲]  
　　譚序初中丞簡任鄂撫近始接到部文當卽恭設香案望闕謝恩衛中丞因開漕在卽兼有一切經手事件未能卽時了結擬專摺奏陳暫緩入都請訓大約臘盡春回始克迎摺北上也 
[失愼卽熄]  
　　本月初十日黄昏時候蘇州西百花巷金姓柴房失愼僅焚去房屋兩間幸隨卽撲滅不致延害隣居 
[劫案獲犯]  
　　蘇胥門萬成錢店被劫後差役在棗市橋鄉間網船浜獲到案犯王懷義及犯婦某氏起出刀械洋元當夜由馬漁珊明府隔别研訊該婦供認長夜由同黨糾合往刼我夫得洋一百零七元據云係胥門錢店中人分給用去四元祗存此數王則始猶抵賴鞭以藤條並令該婦質對始行吐露實情　供出同黨若于人籍貫名姓一一詳悉當明府訊供時惟恐風聲洩漏以致黨類遠颺遂令親丁謹守宅門十分嚴密旋於高板橋拿獲首犯董大高夫婦該犯身材豐偉膂力過人捕役守至三鼓時會合營兵四面兜伏然後入室動手該犯息偃在床奮身躍起欲圖拍去屋椽逃逸幸屋上亦已伏人始得拿住到案刑訊一味狡供踏扛則扛亦迸斷上天平則安然睡去研鍊通宵毫不承認適屇縣考覆試之期明府例須閱卷廻避因請發審局提訊連日疉用大刑始於初十日吐實畫供云 
[都門小誌]  
　　大街兩旁棚攤因脩甬路下令一律毁除棚主聯名呈遞懇請恩施步軍統領因復出示曉諭市面買賣人等各宜收歛規模勿得多沾官街若十分有碍街道者仍須拆去云○聞内城官溝亦將修濬已令地面官役騐視矣○近日内城禁止說書演唱諸要戲以故熱閙街衢不免稍形減色云 
[乙西科浙江鄉試甯波府學荐卷]  
　　劉鑅廪王人鑑附范文榮附莊祖佑附胡元欽廪謝覲黻廪虞寳昌附張錫鎬廪陳世荃附洪兆昌附嚴尚謙附○鎭海縣學荐卷張鴻模貢張汝蘅增王夢賚附胡振謙附戴兆熊監胡承瑗附洪德贊附周光焰附鄭企僑附葉棠博副李永康貢於夢庚附朱貽楹附王達昌附俞汝昌附杜宏奎附盛炳紀附劉永壎附洪叙範附鄭焜增邵永沾貢黄承元附夏輔宸附李炳　廪鄭丙翰附邵繼康附蔡熙附洪美棖附樂文蔚廪曹贊宸附虞清華附徐惠霖附包宗羲附胡耀光附董葆昌附夏承瑛附 
[崑新考事]  
　　崑新兩縣前奉學憲札府轉飭限於十月二十日縣試嗣經三首縣會同禀請展期均於十一月初一日開考崑山計應試童生一百三十四名新陽計一百零七名 
[華婁縣試正場題]  
　　華亭已冠入其疆四句次題得見君子者未冠首題其子弟從之二句次題得見有恒者詩題賦得瑞雪兆豐年得年字婁縣己冠割雞至君子學道未冠首題則愛人小人學道通場次題我亦欲正人心詩題賦得蓬萊文意建安骨得章字 
[文壇演武]  
　　松郡城内文童汪姓短小精悍矯健絕倫初十日提籃應縣試門扃題紙下他人皆閉目凝思欲一試奪標妙手汪則酣嬉跳舞若頓忘其爲鎖院程才也者人或勸其作文汪奮然曰乃公頗不耐酸秀才態請觀絕技不較勝於醬瓿上物乎遂褪去長衣折凳足作渾脫舞輕盈便捷無異公孫大娘繼更以竹竿當緑沈槍信手揮來人莫敢近斯時已鬨動多人喝采者賛嘆者聲若疾雷震驚兩耳汪興愈高采愈烈復演梨園中三上吊一劇手握龍門口懸燈索如猱之升正在顧盼得意間忽春然一聲索斷而墮頭破血溢衣袖皆紅差役扶入官廳汪早一痛而絕百般灌救逾時始甦至放頭牌時始以小轎舁歸寓所人有聞而探望者問其痛苦與否汪以手摸厥頭曰額上一點紅正朱衣點頭之兆也夫何痛 
[西人好善]  
　　前日有一華人雇坐杉板船渡往某處放乎中流頓被大風吹覆船底向上客及船户俱墮浦中適祥生船廠某西人坐小火輪過此急將客救起復欲援船户上輪船户兩手攀住杉板之舷大聲止之曰不可我以此船爲生命爾救我至輪船上此船必漂蕩無歸是何異絕我之生命也西人乃將船户扶登船腹上任其漂浮至岸得慶更生嘻若該西人者謂非勇于　善者哉彼船户之以身殉船竟不欲旁人援 
 
 

Page 3

 
 
　　手誠哉其愚不可及已 
聚賭官禁 
　　聞浦左楊水橋一帶每有無賴聚賭明目張胆達旦不休爲害閭閣伊於胡底爲民上者曷其奈何弗禁 
巡丁鹵莽 
　　前口下午某甲手提竹籃行經王家碼頭左近洋藥局巡丁疑爲夾帶私土阻令開視則空空然並無一物巡丁恐其反噬意欲脫逃甲遽將其扭住奞拳肆毆巡丁自知瑆屈再三伏禮甲尚不肯千休旁人解之始得釋手 
尚未　定 
　　前報列汪子宜控追周雨亭抵欵一案兹悉實抵銀一千二百兩昨日堂期汪子宜偕中人金梅溪投案英公廨又將周雨亭送到旅據陳子珍投案稱在恒合祥司帳主人何松亭因親友喜事往松江故特投案代禀翁太守問何日可回答稱三四天可回周雨亭稱　松亭並不赴松昨日我子曾在途中見伊太守謂此案本分府未曾斷定汪子宜祗請追押欵周雨亭無現銀歸還故請將股内房屋交汪收管汪子　收不到銀兩故不得不收此係出之兩願今何松亭不肯到案其中必有枝節隨謂金梅溪爾是中人其間可有一産兩抵之事金答稱無有如根底不清我亦不敢作中太守謂英公堂事如何周稱九年分曾將小東門外房屋十三間亦託金梅溪作中向何松亭處抵銀二千三百兩立據交執曾還過銀一千兩祗欠銀一千二百九十七兩曾有筆據載明小東門房屋所抵不涉恒合祥公司房屋之事太守謂既已付過銀一千兩原抵契上　曾註　答稱未註因銀兩繳到公堂有憲批可証　將批呈案翁太守閱畢諭陳子珍回去向主人說明如有枝節亦可到案聲明下期着伊自行到案違于未便陳唯唯與汪金兩人退出周雨亭仍着來　帶回俟何到案再傳 
拐案送縣 
　　法包探嚴頌眉孫寳生等在各輪船上獲到拐匪兩起送案訊究等情疉詳前報昨日捕房將王阿松林阿四胡雲忠洪紀小卽洪錦噩等四人解案翁太守謂胡雲忠三次供詞歧異初云小孩託伊買後云由伊買來轉賣與爾爲爾兄之螟蛉子如果屬寔理應將孩領到面前看其可否始可定見且身契亦應收執或封　信内寄回家中爾今既不見人又不爲信身契在别人身畔謂非拐販而何胡雲忠仍照前供訴翁太守謂王阿松既係胡雲忠託爾將小孩帶到家中何以在船時要小兒呼爾爲父明係恐人看出破綻王阿松伊稱小孩是張阿林所拐如不信請傳開福來烟館之陳海坪詰問便知底細太守問孔四生在何處答稱在江灣又訊林阿四據供陳阿興借去洋十元不知伊買孩又詰洪錦蕭據供現在淡水輪船營生前在雞籠輪船時阿文卽阿朋將小孩藏在頭艙託我照管太守着將王林胡洪四人一併送縣辦理并着法包探嚴頌眉於下期往虹口三百十號門牌之邵瑞甫家　領去之邵金福幷往　口小菜街三百十二號門牌之魏阿舒家拘領去之魏正海等送案以便飭人帶往縣署與王阿松林阿四等質對幷將交保山外之福來烟館主陳海坪送案候訊 
拐孩又見 
　　法捕房昨解鄧立銀請訊據法包探孫寳生禀稱昨日五點鐘時探夥在新開河相近見鄧領一小孩因念日來拐案甚多卽行盤問據稱小孩是其所生及問該孩年雖幼穉語却明白據稱住山家園父做皮匠今日在門口被鄧拐出爲此將鄧拘進捅頭飭往山家園查問果有江北人做皮匠者家中失孩正在尋覓因卽知照認領今孩之父母均役案候示翁太守先將該孩詰問明白又詰孩之父母據徐四　同妻朱氏稱小女名龍女子昨日十點鐘時不見得捕房通信始知鄧所拐　亦江北人做皮匠翁太守詰之鄧立銀據供昨日無事要到城隍　去路過泥城橋西首新街上遇見此孩因素來相識故欲領去遊玩並非拐誘翁太守謂大新街與山家園近抑與新開河近答稱與山家園近太守謂既稱相識何不先送之回室而反領到新開河旋據法包探嚴頌眉禀稱鄧在捕房供因賭輸起見故欲拐孩圖利太守復將鄧研詰鄧始供認初犯求請從寛太守　徐四達將女領回鄧則管押以憑究辦 
汲水罰洋 
　　前日報中列有違章汲水一條不謂近日界外居民私來取汲被捕拘獲者又有數起除胡來順一名管押一日從寛釋放外昨日又由八仙橋小東門兩處捕房將獲到之六人送案經翁太守研詰之下據顧鳳高供在八仙橋西首泥水作祗挑一担卽被拘押實未送出界外唐根生供在新北門内成衣店偕師兄出城扛水巡捕來時師兄逸去我被拘押張順豪供在蘭芳里偶然取水進城楊景今供在小東門内羊肉麵店祇挑一担陳長庚供爲棚未别人囑我挑水朱千金供是八仙橋西面老虎灶據通事稱此人用水車大櫃取汲翁太守謂法租界自來水服准界内人取汲不准送出界外條示遍貼通衢爾等乃置若罔聞自宜薄懲以昭烱戒着罰顧唐張楊陳五人各洋二角朱千金係開老虎灶人胆敢將水櫃取水實屬可惡姑念初次着罰洋五角均待交洋後釋放 
均有不合 
　　新街恒源祥酒店夥華阿佳投法公堂訴稱有人來飲酒計錢二百三十一文向索不付因之送案翁太守詰之解案人據王阿德供稱不善飲酒因往酒店尋人適别欠伊錢伊拉我會鈔幷糾三四人毆我翁太守見其衣服撕破謂爾等不必抵賴飲酒有之打人亦有之總須直說王供祇飲高粱酒一開太守謂爾初稱不善飲酒現又稱飲高粱寔非安分着照數還錢又謂華阿佳爾開酒店豈可任意毆人本應懲辦今姑從寛着將王之衣服賠修出外自行料理 
妙藥無靈 
　　包探陸阿長至英公堂稱粤人崔阿興前在造紙公司習業行竊西人金表當獲人贓解案奉判笞責四百板開釋躭閣在同鄉邵公舘内又竊傭婦王氏之衣箱一隻内有衣服及銀洋十七元報捕獲　已將衣服分三起押洋約十七元兩共計洋三十四元除自製衣服用去外尚存洋二十三元八開等小洋十一角總計尚　虧少當卽吊贓連現存之大小銀洋自辦之衣服一併解案失主王氏　案中訴崔　興俯首求恩當押鋪三家呈票請給當本羅太守察得呈案各件内　藥水二瓶問作何用該包探答稱曾經問崔據言前　犯案受笞臀肉腐　故購藥水抺之太守判崔阿興枷號兩　發頭門示衆當本如數給還押舖减給半本餘洋及衣服等概父該氏領去所有灑花肚兜零碎錢文樂水二瓶還崔阿興完結說者謂崔阿興有此妙藥豈不可爲屢試地步太守乃不笞其臀而枷其頸此豈崔之所及料耶 
不認騙物 
　　衣莊夥陳炳三至英公堂禀稱湖北人羅恒金曾到我莊揀買紬縐衣服共洋二十五元囑同送至蕙香里吳公館内取洋當約暫緩我　允旋有王朝陽拒保次日收洋始允將衣脫手及再往又無銀洋又據吳二大人言羅出外未回及向王姓理論言願賠償昨晨　據王言已尋到羅怇金交我聽辦伊不認賠無奈報捕拘羅送案幷稱取去之衣服祗存綿紬衫一件呈案羅恒金稱現在吳公舘爲廚司實係受人之騙如今情願措洋料理羅太守謂羅恒金自己行騙尚稱被人騙乎隨飭押候過堂訊究 
挺撞受笞 
　　昨報列逞兇送局一事前晚總巡馮蓮士刺史飭提兩造集訊王掌金供稱小的向在張姓沙船上爲木工邇因失業在董家渡擺設謹心攤同業沈炳咸謂小的奪伊生意遽爾踢翻什物且乘間携去許多向論遭毆扭局送案沈供小的在彼擺設炊飯　逐日趁錢無幾日前掌金亦在該處　攤爭奪生意向論遭伊毆辱反誣小的毆伊刺史謂爾等隨處　以設攤　致爭奪釀事顯見兩造均非安分之徒本應分别責懲今姑從寛嗣後兩攤可遠隔十家不得再相爭奪王不肯遵斷挺撞多端刺史飭笞一百板令分别　保完案按此案昨據訪事人報稱沈係著　痞棍今刺史原情酌斷而王竟挺撞不依是曲在王不在沈矣其被笞也固宜 
英界公堂瑣案 
　　包探唐青山稱何阿順誘騙小孩馬阿毛爲伴唆使騙取華王氏兒子之衣服質錢取用由該氏報捕由我查獲何馬 
 
 

Page 4

 
 
　　二人并起衣服一併送案該氏挈子到堂申訴何阿順俯首求恩　阿　供蘇州人年十一父母俱亡由姑母撫養何阿順誘我出外唆　取　孩之衣押錢是實羅太守問姑母住何處肯來領爾否答稱姑母姘識某城門委員現住普慶里頃有傭人在外候領太守命該傭人上堂甲明馬阿毛係主人之親戚飭卽領回交主人管束何阿順押候重責二百板起案衣服交該氏領去○包探唐青山稱有陳阿佩向友人借衣質　路遇葛阿林郭了頭二人冒充探夥指陳爲竊爭執間被我撞見詰　情由并有借衣人質對其非竊贓可知爲將葛郭二人拘案請辦陳阿佩申訴前因葛阿林供郭丫頭查問陳阿佩爭執我是解勸者郭丫頭供在包探孔長生名下爲夥因見陳持衣質錢情狀慌張是以盤詰該包探又稱已問孔長孫前曾用郭爲夥現已辭歇羅太守飭將葛郭二人押候各笞百板衣交陳領○包探顧阿六稱屈臣氏藥房　出店人陳阿坤常竊藥瓶賣與袁阿三所開之洋瓶店内昨又往賣被我看破當搜該店共有瓶三百四十九個瓶上均有西文屈臣氏藥房字樣爲將人贓一併送案屈臣氏樂房西人亦投案　辦陳阿坤供詞含糊袁阿三供　洋瓶店實不知　竊贓每瓶出錢二十文左右瓶有如許並非一次交來約出價八千文光景羅太守商之易繙譯判陳阿坤管押一月袁阿三除價本不追外再罰洋四元充醫院經費贓交失主○開酒店之張紀耀稱昨夜　張子祥等三人酒醉索茶荅以不是茶館伊卽敲　拍桌打碎椀盞報捕拘拿祗獲張子祥送案毁物呈閱張子祥供川沙人爲木匠昨同友人到伊店店主言爐火已　不　煖酒我向索茶伊不肯以致口角被拉落頭髮　少羅太守着張子祥賠償毁物否則笞責百板○木作頭朱阿寳稱雇謝舟香　下灶曾令推車連米一石被其賣脫昨得尋見據稱米己賣與開老虎灶之壬阿大得錢二千文王已轉費得洋二元半爲此交捕一併送案謝舟香惟求施恩王阿大供認將米買賣羅太守判謝舟香營抑七天着王阿大繳還米價洋二元半○朱桂山稱失竊錫香案一副報捕獲賊祗起到一隻且被弄壞尚有一隻　再追究包探唐青山禀獲賊陸阿金搜出錫香案一只係朱之失贓錫酒壺一把尚無失主一併送案陸阿金　竊求恩羅太守判陸阿金笞責百板錫香案交朱領去酒壺存俟失主　領朱稱請再追缺少之一隻否則我不願收已壞之一隻太守謂爾自不愼以致失竊現旣獲贓缺少者無從追究爾可定要追究乎既稱不願領去存堂可也俄而又欲連酒壺取去由差喝阻祗取香案而去 
[上海銀號浙紹協賑公所啓]  
　　啓者敝同人前年集募紹郡水灾賑捐曾於去歳閏五月十二日將收解兩訖總數彚登申報並聲明尚有愼督岑彦卿宫保捐洋一千元未來等云現已　數寄到公議以五百元解交紹城徐仲凡部郎備抵山會賑需墊欵以五百元解交餘姚濟善　所經費訖○兹又有烟台徐染香先生寄來紹　捐册一本唐承恩堂捐銀七兩二錢趙立志堂捐銀五兩知足子捐銀四兩和合當中孚當傅崇德堂馮大樹堂四户各捐銀二兩江樂善堂同昌號恊順號利　號裕和號隆慶號益成利洪昌號洪聚號祥泰號裕德號永和成十二户各捐銀一兩張竹坪翁捐制錢二十五千文阮積遠堂天祥當遠　當永來當愉遐當五户各捐制錢三千文纘緒堂捐制錢二千五百文徐染記捐洋十元以上銀錢兩項共合烟平銀六十二兩七錢六分匯滬申規銀六十五兩五錢八分四厘英洋十元另有公所帳箱零用餘剩洋九元錢七十七文以上一併撥歸經佩卿先生創辦山會餘上四邑牛痘局經費合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[福州官報]  
　　同知方炳文卸辦永連　稅分局○福青塲　晋兢卸事到省隨卽奉委　河關大使○鹽塲趙汝　奉委解詢進京○縣丞張鴻書禀謝　商保舉開復飭知○署建陽縣邱峻南卸事到省禀謝准補閩清縣飭知○鹽場樊清璐奉委建甯官運局○副將傅德柯委帶凱字内河水師杉板船 
[上海北市絲業館奬籌賑公所施少欽經收山東賑捐十月二十八九日第八百五十五十一次清單]  
　　會稽朱世英賡榮世昌求太夫人貴恙全愈由工西寄來洋四十元周福山船户違規罰助由裕　公號交來洋二元鄂江寄客由漢口全泰盛局來銅洋四元直隸深州武强縣知縣浙江星聚堂陳續助保平松　十六兩又經募武强捕亷竹書氏保平松銀四兩○江西福興潤局來眞州力不足子求資父母冥福花洋三元又經募工西　州定有何大勳求保次子　鱗　病卽愈　洋二元又求保欠子身體康健花　二元鑑湖王省丞求保祖母母氏福壽　健花洋二元尚有助兩廣捐洋登在兩廣清單内○蘇州王雨亭募寄恊源局來韋心田求寓閶　茂店弟患外症卽愈銅　二元又祈母壽銅洋一元省過子祈母壽退一步祈母壽無名氏祈母壽無名氏祈産平安四户各銅洋一元共六户合來銅洋七元以上二十八日○史茂記病愈完愿　五元日生局來坦直橋莊南書屋勸募不留名助錢七百五十三文○揚州舊城小牛綠巷戴寄來陔蔭山房募昌字六千五百五十三號册孩蔭山房洋五元　嘉味恨室二元萆　坡陳鳳書　鳴岐三户各錢一千周倚於許景揚黄紫炩唐守桐楊同春徐炳田解學縉魏錦常徐廣魁李永林劉鳳五劉廣元劉學文李學勤　學桂　建茹劉正　　明淮江道三張文　高寳山包敦三翟文　周慶五王小山歐雨亭羅心中二十七户各錢四百三十文杏花農錢二百十又昌字六千五百五十四號册還願心　一元以上　册計三十四户共合來洋二十一元以上口九日 
[上海四馬路浦灘文報局内恊賑公所經收賑捐十一月上旬清單]  
　　初五日催單京都仁昌金　顧又齋翁代募沙洲規元一千零三十三兩杭州三元坊馬景　先生募培德堂六元水竹匀分屋敬畏堂　愚農二户各四元張厚甫壽萱旺垂裕堂祝益之劉厚庵五户各二元○銳册烟台徐立言翁募穀詒堂徐樂善軒二户各新棉衣十件徐坤山徐配堂徐小宋徐雨生徐小泉徐祥和六户各新棉衣五件○鮑單抱芳閣交來虞山鮑王氏倡捐金戒銀飾兌見英洋十三匹二角錢七百五十六文除刋印捐啓餘英洋十一元錢七日五十二文又交來鮑王氏經募馮錢氏免藥費管顧氏積香金管朱氏節省花粉郭朱氏節　孩童週歳糕餅四户各一元聞人夏氏省　心二百文抱　閣書坊銅洋十二元葉從之熊見章二户各三角無名氏四百文錢顧氏香金二百實收英洋四元六角銅洋十二元錢八百○謝筠亭翁交來蕭亭子先生十元津門袁子久觀察交來京友求母病速愈錢平銀五十兩○本日共收規元一千另三十三兩現銀五十兩英洋六十二元銅洋十二元小洋八角錢二千二百八十一文新棉衣五十件當交陳與昌絲棧收○附收江寗賑英洋七十元另行詳報 
[上海三馬路與昌絲陳竹坪經募山東江甯沙洲賑捐棉衣十一月初五日第一百四十九次清單]  
　　無錫張潤甫善十嘉來張門黄氏求病速愈洋五十元○劉潤庠爲父鑑忠求病速愈洋十元○三馬路德新東洋庄交來横濱毛儁珊善十經募昌字三百三十三册毛　珊洋念元山口卯之市村　吉田中平八商店三户各洋五元以上四户共來洋三十五元○柏炳南讐十經募江寗昌字一百三十二册碧山堂洋五元　鎭翁　蔭二户各洋二元不留名洋一元又經募江寜昌字一百三十四册不　名豫配二户各洋四元愼記元記二户各洋二元無名林姓無名氏匯記清記醴記範記無名氏八户各洋一元以上兩册共十六户合來洋三十元○不留名節省戲資　一元乾元銅洋一元○鋤月種梅老人經募昌字八百四十一册馮　爲子彌月移助錢三百文愛月軒寸言立身子移花接木人三户各錢二百文柳蔭喜屋惜花早起二户各錢一百五十文節省點心人陳映敬求讀書記得二户各錢一百四十文無名氏湊數錢一百三十六文酒座琴言室朱寳林祈子讀書聰明二户名洋一角借花獻佛桐華館主祈諸事如意上官聲谷三户各錢一百文桐蔭居士恕不具名二户各錢五十文以上十六户共來洋二元○石路森記酒店桶捐散錢錢六百六十五文銅小洋一角無用銅飾三件押票一紙合併聲明 
[上海四馬路灘文報局内恊賑公所經收賑捐十一月上旬將單]  
　　初六日催單保合家平安氏四元德林祥號交來世綸掌知止　屋同泰隱名氏四户各一元　林祥正祥永二户各曹銀九錢四分實收英洋六元錢七百八十四文甯波濠河厘局募福潤信局永利信局恊興信局廣大信局正和信局正大信局六户各七元九江吳城正泰號募羅小竹許友雲二户各一千文羅育老邵泮香二户各二百文程慕韶三百文許受之四百文實收本洋二元銀三錢六分楚北荆沙大生昌　交來　善君子募松椿子節單銀六兩二錢五分萃冥福省到銀三兩七錢五分○亷册何士銓翁交來田觀察募黄鋆田西冷夷白生祁友直張化麟原昕王彬陰毓衡七户各一元龔璋孫彭齡韓汝網劉金榜龔瑋　命趙熙六户各二元武延謙四元○杭州同善堂募十月分捐欵前秔府學敎授范四十元巫明士銀十六兩三錢前杭府學范水西待時子求　病速愈鐘三益祈病後復健筠碧主人求室人病愈曾稽陶求子五户各十元浙闈己酉科　拜餘洋八元錢四十文無名氏六元會稽陶求夫婦病愈孫鶴輝二户各五元項白錦無名氏二户各銅洋五元本科同考官錢交新貴趙鼐四元莊耀甫無名氏二户各四元山陰俞爾恆爲父母伯母朱氏焰口三　紫石山人古歙吳氏兄弟爲母汪氏六十冥壽又爲父母　慶孔彭氏范金氏范信氏鄭氏幼女范昧證書舍鄭愿山陰俞爾恆考試平安無名氏張訂頑施勣十三户各二元　星階十三歳童七歳童三歳童文星庽勵文星庽鄖枕經書屋鄭瑯琊諸氏求子耳疾愈江右　家　求病愈五色瓜廬主人無名氏無名氏不留名揚桂峰陳敦如倪鼎甫十六户各一元揚並椿傅仲良二户各五角長沙深柳書屋保母陳氏全愈棉衣七件普濟門首櫃捐五元錢四十七文　嬰堂　捐銅洋四元錢二百六十三文英洋八元莊壬林四百文實收洋一百八十五元銅洋十四元現銀十六兩三錢錢七百五十文棉衣七件未交到仍存在該堂杭州東海濱人募張雨記一元退補居俞順記二户各二元太倉弇山仁　居士來濤微同人爲慈氏正壽求保冥福節省懺資二元○銳册湖州仁濟堂募姚廷獻五元潘純嘏堂虚對開一個無名氏四開洋二個○本日共收英洋二百七十二元銅洋十四元本洋兩元虚對開一個小洋四角銀念六兩六錢六分錢一千五百三十四文 
[上海四馬路浦灘文報局内恊賑公所經收賑捐十一月上旬清單]  
　　初七日銳册都門全芸軒募來雷子良丁少山順景棠三君經募丁浩三十元尚志堂敬　氏二户各京平銀十兩無名氏三兩一錢叙倫堂三元遺安堂鑄錯軒二户各銀二兩吾心齋愼獨齋倚梅仙舘三十六峯四户各一元　　立京平銀一百兩周元熙十元實收規元一百六十五兩一錢二分○浙江藩憲許發列安吉縣正堂李募金册英四十四元虚對開二個錢六百四十文又　列湖墅釐局委員錢募銳册　　一百十元又嘉屬新　　局委員沈募銳册英洋三十八元虚對開一個又嘉属海鹽釐局委員安募銳册二十元又長興　局委員金募銳册十元又中防同知何募金册三十六元又秀水縣正堂朱募金册一百十元又　郡釐局委員傅募銳册一百元又武康釐局委員程募銳册四十元又龍游縣正堂吳募一百八十八元○催單蔚豐厚號來長白有心無力人祈祖父身體康健壽筵移助五元武昌花提石來濼陽石寓銀一兩柘湖高平如先生募施幼記徐鱗　高平隱名奚不留名四户各五角　盛記銅洋二元施仲記金友記二户各三角梅秋記張松記陳雲岩朱壽　林梅鶴沈麟瑞六户各二角倪金第徐嵩記二户各一角薛兩齡童子小洋二角花六齡童子銀三錢八分○王蕭氏保産安許愿印送金剛經資移賑二元○本日共收英洋七百零七元銅洋二元規元一百六十五兩一錢二分虚對開三個小洋二角銀一兩三錢八分錢六百四十文 
G>Thenorman　Electric　LightOo　PHILADELPHIA,U,Sof　Aimerica- 
　　美國新造電氣燈 
　　自創製電氣燈以來人皆殫心竭慮欲思設法造成小電氣燈以便人家室内可以備用然迄今仍無人得有良法蓋以爲室中皆用地火燈故凡製電燈咸用大機器專備街衢橋路之用殊不知電燈宜用小者俾得便於移用與油燈無異其電氣宜置燈之足下近有瑙爾門電氣燈公司思得此法製成小燈將來用燈必更大爲靈便據稱製造電氣燈並不用大機器且並不用巨欵開銷以辦此事其製法用法均無甚大難但於燈内裝藥水閱四五日用罄再裝而巳燃用之價甚廉亦與地火燈無異每一燈點一點鐘時計僅需洋七厘半又有一妙處燃時並無熱氣又無煤氣又無烟呼吸之間不致受火毒之氣寒暑一律間之亦無臭氣不須用火燃點止須鑰匙一開燈卽燃着如是則不患火灾毫無危險卽使鑰匙偶然忘却不曾關住亦無所害不若地火之有煤氣洩出此種燈實無能出其右者且此燈之便於他燈者其佳處有數端一所製之法極爲淸爽雖小孩亦能使用一此燈便於移置最爲靈動與油燈無異一不須燈草不若油燈之必須揩抹一燈光和善不致眩目光凝而不動其火之大亦與地火無異欲小欲大均從人便一用此燈不畏火災設或翻倒藥水傾出燈卽自熄一雖有大風不致吹隱故設逢慶會用燈花園中以及有風之處燃用皆便現在公司造民之燈巳有三種第一種係小者高一尺二寸重五磅可用於房間店鋪火藥局及有炸藥處馬車出外時并礦内一切均極相宜其價每盞洋五元並無水脚外費第二種中等者亦便於各地用場惟其中稍有花色并有白玻璃罩每盞連銅花脚極爲工緻計價十元亦無水脚外費第三種係大者可用於客堂大廳及一切官衙等大地方均妙其光更爲明亮並不搖動外加大玻璃罩製成花色均由良工造成其價每盞二十二元燈脚有用銅者有用漆者有用鍍銀者如有人欲另出心裁定造大小一切式樣亦可其價亦可開呈所定之燈亦可隨時應用其用法亦另紙開明並可送藥水約敷數月之用小燈則另送燈頭一枚中大兩號則各送燈頭兩枚所用藥水設或用罄可購諸各藥鋪無論城鎭鄉村亦可購買不致有缺每燈各有保單一紙保用一年如未滿一年而燈忽壞可以仍向掉換或將原洋交還來買如在六盞以上可减折九四外處買客須寄洋前來如不寄洋或在紐約國在飛來對里飛亞兩處大行家均可作保均可如其最好寄匯票至紐約緣該處有各銀行及各處皆可行用或寄銀行鈔票或寄金錢或寄各國書信館人頭均可來購者無論極少無論極多皆一律送到一樣裝木匣無不當心並無異視丁一本公司所造之電氣燈本國領憑保護倘有冐名造作者本公司可以控官究辦且本公司現擬招人爲本公司經手代辦代賣本公司酌予扣頭普天下人皆可代爲經理且不求極聰明之人并無須資本自可代爲辦理如有幹練之人願爲本公司經辦者可以大獲其利賜顧者請寫信至美國飛來對里飛亞地方瑙爾門電氣燈公司特此佈聞　　上海大馬路老德記 
　　起首藥房 
　　本藥房於道光二十二年上海通商之初首先開創所有出售各藥皆係極貴料品格物製鍊無論内外病症按病給藥靡不見功復承中西仕商嘉許信任温語褒揚誠恐遠地賜顧未得週詳僅摘試騐靈藥循序刋報開於後其餘無數藥味不能盡載於兹倘如遠處可托局携帶决勿遺悮欲杜假冐認本行招牌庶乎近焉計開瘰𤻤疤平藥袪風濕膏藥諸瘡潰　藥隱逸汗斑藥百補貢邦藥下疳諸症藥吃搐痧氣藥濕氣爛脚藥清源疥瘡藥三陰瘧疾藥骨節痛楚藥小腸氣痛藥金刃刀傷藥　點惡痣藥文武痴癲藥治蠶虱妙藥腦寒流水藥患臘梨頭藥戒血毒靈藥治咬髮癬藥感風發疹藥禽獸發癲藥光明目疾藥牝牡痔瘡藥患膝脚瘋藥風流角虱藥止瀉止血藥無名　毒藥治羊癎症藥救食生烟藥治損傷膏藥解斃疫氣藥補氣益血藥上海英大馬路老德記主人謹識 
　　告白 
種子烟膏功用說此膏用大土配合參藥等料獨有秘法除凈烟毒烟性然後煉成烟膏無癮吸此膏消遣久不成癮若有癮之人將此膏當烟癮漸减輕且能大補氣血大凡癮深身弱精力不足以致無子用者最妙每兩藥本價洋一元爲三香戒烟膏功用說此膏用發四草配合參藥龍涎香枷楠香上沉香等料巳經歴年窮究其理精益加精故悉奇效無比不論老弱虛瘦因病上癮者俱能戒除保無疑難之處故敢公於世用非獨爲利妄言也凡向來所吸某項烟土卽將該藥膏和入如烟膏一兩和藥膏一錢多至二錢調匀照常裝鎗呼吸其癮自然漸减三十六天可斷絶烟根身體轉弱爲强更可延壽種子惟愿四海患烟君子早日醒悟顧惜身命同登壽域幸甚每兩二千五百六十文不折不扣倘有畏難者本堂可以包戒斷癮後取資上洋英老巡捕房斜對門中和里内詹誠德堂啓 
　輪船往東洋 
　　派　輪船于即日出口捐住黄　神户等處子客　　裝貨　來卜行　　其水　格小公道此布美最時啓 
 
