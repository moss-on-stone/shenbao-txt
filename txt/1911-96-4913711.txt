# 1911 - 96 - 4913711

 

Page 1

 
 
   
 
 

Page 2

 
 
上諭 
[監國攝政王鈐章三月十四日内閣奉]  
　　上諭恭親王溥偉奏假期又滿病仍未痊請派員接署要差一摺恭親王溥偉着再賞假一個月正紅旗滿洲都統着博迪蘇兼署禁烟大臣著唐景崇署理欽此 
　　上諭海軍部奏請将現充海軍要職各項人員分别繕單呈覽一摺薩鎭氷著補授海軍副都統並加海軍正都統銜程璧光沈壽堃均著補授海軍協都統吳應科嚴復徐振鵬鄭汝成均着給海軍恊都統銜曹汝英伍光建李鼎新蔡廷幹清濂李和林葆懌湯廷光孫輝垣均着補授海軍正叅領林葆綸鄭祖彝黄鍾瑛楊敬修喜昌曾兆麟榮續葛保炎甘聨翽宋文璈遙綸何廣成馬熉鈺李聲罔饒懷文均着補授海軍副參領餘依議欽此軍機大臣署名奕劻毓朗那桐徐世昌 
　　宫門鈔三月十四日召見軍機楊士驄啓約 
論説 
[論今日吾國宜亟籌救亡圖存之大計（嘉）（言）]  
　　嗟夫。今何時乎。昔蘇軾曰。天下之患。最不可爲者。名爲治平無事。而其實有不測之憂。悲哉斯言。何其於吾國之現状。若燭照而數計也。前此憂國之士。蒿目時艱。悲傷大局。輒撫膺長嘆。不曰吾國将瓜分。卽曰吾國必亡。然猶謂出於愛國者。激烈派之口。亦不失盛世危言之意耳。而孰意時至今日。昔時之言。乃竟不幸而中哉。近頃報載有某國使臣報告。探得秘密消息。列强各派大員。集議於法京巴黎。擬實行佔據中國各省。（僅留山西河南兩省還之中國）唯美國力主保東亞和平。大不贊成此議云云。嗚嘑。此雖。得諸風説未敢。據以爲實。而聞之者。能不爲之驚駴恐怖矣乎。 
 
 
 

Page 3

 
 
　　今縱列强之協以謀我者。尚未大定。而自審國步之艱難。外交之棘手。已臻於極地。岌岌不可終日。則其乘巇抵要。駸駸深入。而羣思宰割者。吾亦豈有一綫之倖也乎。以吾。國今日之阽危。而介於六七强國之間。正不啻以肉引虎。以骨投犬。其不磨牙伸爪。被其一攫者。吾恐終亦無幾焉矣。使於此而猶默不一言。亟起以圖挽救之策。迨至鐘籚遷移。河山破碎。危乎黍離麥秀之景象。呈諸目前。而始呌號亡國之苦。夫亦寗有及也哉。寗有及也哉。 
　　列强之對於吾國。唱導分割之説者固不自今日始矣。（昔某國人著黄禍一書歐人之耳目遂爲之震蕩而其處分我之政策亦爲之一變故迄未發難耳）久如衆庖解牛。奏九腠理。思之已熟。今之礪刃於　。一若待機而動者。夫豈無因。自日韓合併。而東亞之風雲一變。向之侵略派之勢力。戢不得逞其鋒者。今則緣國際上均勢之局已不同。而競爭進行之方面。於是亦隨之而異。蓋不克自存之劣國。至爲優國所呑併。益增敵勢之範圍。而大局遂因之以牽動。觀法之經營摩洛哥。而德即惴惴焉。若負芒刺在背。亟起而與之角犄。俄土之役。北海之約。其互相爭雄。而不肯退讓者。莫不由是。故凡一國旣被列强軋之於世界大勢所趨之競爭圈以内。則此一國。無異已失其生命。而無存立之。資格。浸假而羣聚以吮其血。則　涎欲滴者。必先飽其腹焉。是以與其将來被人惹起戰爭之原。不如作平分之社肉。得以杜覬覦而弭爭端。此一因也。及至英之進佔片馬。俄之窺伺滿蒙。銜枚疾走。相顧爲無聲之行動。無復有左右之顧忌。舉凡尊重獨立。保全領土之條文。皆若寒盟。而爲侵奪之媒。得寸則寸。得尺則尺之野心。方且駸駸而未已。乃吾國之長外交者。巽懦無能。復懾於外力之强迫。唯委蛇從事。而苟且以應其要求。是故一國得沾其利益。此方署諾。而彼已生其嫉媢。甲進一步。而乙必十駕而追。此所以英俄與我交涉以來。而德法之隨機應變。日喧傳於報紙。一若不能袖手作壁上之觀。而怦怦欲動其食指者。其意可知矣。今聞此消息。集議於巴黎。除美國主張平和。翹然獨異外。蓋一夫攘臂。餘衆逞拳。連雞俱棲。合謀共進。亦勢所使然。然則緣是而得協商處置我最終之一分割案。亦未可知。此又一因也。（未完）專電 
[電一（北京）]  
　　澤公於召見時面陳整頓財政四條（一）整頓全國釐金（二）清理田賦（三）縮减預算（四）嚴裁糜費 
[電二（北京）]  
　　軍諮處密陳邊事危迫亟宜籌備軍政 
[電三（北京）]  
　　宗人府奏宗室覺羅投入陸軍應照陸軍法律審判 
[電四（北京）]  
　　誠勳奏請緩裁防軍以重軍政一面仍趕緊籌欵添練陸軍 
[電五（北京）]  
　　海軍部奏請賞給海圻兵艦管帶程璧光二等第二寳星以便赴英佩戴 
[電六（北京）]  
　　直督陳夔龍電奏現在疫症已息請撤防疫事務所仍撥鉅欵籌辦善後 
[電七（北京）]  
　　粤督張鳴岐二次電奏鎗斃将軍孚琦之兇手審問並無餘黨現在地方安謐仍派員弁晝夜防範 
[公電（南京）]  
　　各報館鑒皖北水災死亡相繼江寗府中學堂學生集議每餐减菜素食以所節之欵助振仁心仁術乞登報爲皖省同鄉告 
緊要新聞一 
[臨時會改變題目之原因]  
　　且看政府如何對付 
　　憲政實進會政學會兩圑體合力提出請求書要求卽開臨時會一節已誌前報兹聞書稿現已擬定俟簽名人數一齊即可呈遞聞其請願書中擬定以此次借欵爲題目并不專注外交一方面但政府中人對於此事始終堅持反對主義故雖有請求書提出亦終恐無効云兹将提出此議之原因詳錄於左 
　　自報載郵傳部大借日債一事後各省議紳羣情激昻函電紛馳詰責在京議員形同聾瞶對於此等重大事件不知聨合抗爭因此各議員特於日前在八角琉璃井大開秘密會議有某議員登台演説略謂吾國近日政府以大借外債爲唯一救亡之政策此爲根本上之謬誤要知外債未嘗不可借第一當有利用外債之手段去年錫瑞兩督倡東三省廣借外債以爲牽掣某某兩國之計此事祗須用之得其人未嘗非救亡政策之一種迨改爲四國恊借不問其内容有無喪權遺害之處已較兩督原議大相 
 
 

Page 4

 
 
　　逕庭然尚有可諉者時勢至此當道諸公必有不得已者在不謂四國借欵未成區區日本竟出其鬼蜮手段愚弄我政府於四國借欵外又一躍而爲獨立債權之國夫日本財政之困難較之吾國有過之無不及也吾國當道豈於日本内情茫無所知訂此鉅萬之借約復以鐵道利權作抵可其昏庸至於此也且日本自甲午後對於吾國無日不以併吞爲念比年以來彼國朝野上下處心積慮儼然以中國主人翁自居二辰丸之事京奉鐵路之自由運動事事首先與吾發難不嫌甘爲戎首吾方幸前此朝野兩派力主聨日之説者至此始如大夢之初覺吾國民對於日本之惡感情一日甚一日奈何今日竟爲此引虎入門之策豈惟恐吾國亡之不速耶要知時至今日當局祗知借外債不知利用外債之辦法已屬下策借債愈多愈速其亡埃及波蘭前車可鑒若向夢想不到之日本借債尤爲下策中之下策吾國民若甘爲亡國奴則亦已耳如其不然非竭全國之力以抗爭此借約不逹目的不止則或可苟且圖存今各省諮議局紛紛來電詰責吾輩苟有天良决不能不乘此機會設法抗爭不濟則繼以死否則亡無日矣語語痛切台下掌聲大作復由某君登台陳述辦法事關機密未便宣布此事議决後卽推孟昭常陳樹楷汪龍光改擬陳請書現已脱稿一俟開會通過卽可呈遞矣兹錄其開會通知書於下敬啓者請召集資政院臨時會事前經公推起草員草擬陳請書兹已經脱稿本二會定於十一日下午二點鐘在八角琉璃井法政講演所開會决定書稿以便即日繕遞届日務乞准臨政學會憲政實進會同啓 
[四國借欵又俯就矣]  
　　資政院其聽者 
　　澤盛兩尚書以四國借欵事同日召見曾誌本報兹探悉澤盛奏對之辭大致謂四國借欵已於上月中旬定議後以各代表忽變前旨多所要挾現在竭力磋商已允将察看情形俟六個月後補行繳足一條取銷大約不久即可定約並聞四國借欵原備開辦幣制修築鐵路之用故先後由澤盛兩尚奏明辦理幣制鐵路情形且有借欵辦法總以妥訂合同撙節用途爲歸等語惟聞其條件上除他項損失外四國對於幣制上可各派顧問一人説者謂此卽各國監督中國財政之張本 
[文斌痛心賣國諸臣]  
　　祖骨難忘之摺奏　　御史文斌初五日曾遞封奏一件内容略謂東三省爲祖宗發祥之地自李鴻章手訂中俄密約拱授異類遺禍至今徐世昌督東時遇事畏葸一任外族要求梁敦彦鄒嘉來曹汝霖等又復營私賣國輕棄陪都似此誤國諸臣非明正典刑不足以昭烱戒應請嚴旨将已死者奪其裔爵現在者革職嚴懲云云摺上留中 
[滇督二萬餘言之籌邊策]  
　　軍諮處以一個門生援滇滇督昨有長電到京略謂滇省大局逼迫雖寛東省一着枯塞實勝東省數倍非政府大放手眼疆吏認眞籌畫萬不能轉危爲安政府每謂統籌全局不可專顧一隅不知一隅有驚則全局震動滇中危急萬分何能坐待大局轉移現在人心浮動邊警頻來禍機所伏勃不可遏若簡親貴屈節邊陲察看情形其憂憤感慨當必有更甚於經羲者爲今之計則以練兵籌餉防邊禦侮興業勸工爲要務而尤以作養人才合集羣策羣力爲根本之根本樓晰條陳忠心耿耿末言政府如以經羲激切張皇請即罷斥至所籌畫一切仍請竭力照辦不可廢棄其原電約二萬餘言 
　　又聞滇督前曾有密電逹軍諮處乞設法援助濤朗兩貝勤因派素所親信之軍諮處總主稿日本士官學校畢業楊某前往滇省充當參謀官籌畵一切楊本滇人奉命頗有難色朗貝勒諭云爾須有愛鄉心並出手札命楊面交仲帥其詞略謂楊某係本爵親取門生心地純樸學問優長在本處任事二年頗資臂助今派滇充當參謀貴督須時加關照俾得克盡所長云云楊進言云若欲保西南大局将來須在雲南置一知兵大員予以節制雲貴兩廣四川五省軍隊之大權俾調遣靈活力量雄厚方易得手朗沉吟良久 
　　滇督前請将滇邊土司分劃闢置兹聞已由監國諭交樞臣妥爲核議現已将電中關涉英兵近情者摘交外務部查照其闢置土司一節經樞臣會商以此項辦法雖屬衞邊要政而滇緬界約方在磋商應暫從緩議以免牽掣一俟界約議有端倪再行籌設聞擬於十二日在政府處會議一次以便解決 
[中俄機不可再失]  
　　時機不可再失 
　　監國前日特召慶邸及鄒紫東尚書赴三所進見議商交涉要政歷一小時之久探悉内容係垂詢外部特派專員研究中俄商約續訂應改各欵之成績飭即将所研究之辦法一併於日内詳具説帖呈進御覽以便詳核慶鄒遵諭而退已令部員預備呈進矣 
　　錫督以中俄界線甚長本年八月爲修改中俄約之期亟應迅速查勘完竣以資考鏡惟前委各員查勘至數月之久陸路尚未能一律劃清而水路尤需時日若不預爲籌備難免臨時貽誤特於日前札 
 
 

Page 5

 
 
吉林西路道孟秉初觀察會同前委劃界各委員迅速查勘按段繪具圖説呈轅咨部以便修條約時有所依據 
[追記俄人於交涉前之預備]  
　　獨我中國在夢中耳 
　　本年中俄改訂商約一節俄人在外交中極力運動預爲地步以俟届時與我爲難日前俄國半官報荷西亞著論力詆中國違背千八百八十一年二月二十三號之聖彼得堡條約歷指事實甚多而於俄在中國境内之行政權及裁判權二點尤爲着重彼謂此權皆光緒七年伊犁條約所讓與者現時中國每以侵損主權一語事事輿俄反對且處心積慮欲将此條約内所許俄之特權設法取消兼之此約於本年西歷八月七號滿期但於中俄兩國有一方面提議改約則前此所有條件即無效力徵以中國政府平素對俄之態度其欲有不利於俄敢斷言也俄政府當向中國盡其忠告倘中國不以俄之忠告爲意則俄政府惟有盡其所能以保障其在中國之特權及利益其結果萬一有意外之危險則皆中國政府之責任也云云倫敦路透電報将此論撮舉大綱通告於歐陸各國報紙法英各報多爲轉載視爲極重大之問題蓋其中有運動之手續也巴黎朝報駐倫敦訪事謂英之外交圑中自俄報荷西亞論説發表以來對於中俄交涉至爲注意彼晤俄國大使曾以近状叩之答言年來中俄交涉時有衝突兩國迭次派員談判未能就緒是皆由於中國夜郎自大不肯平心與俄磋商遂至屢有抵觸在中國外交上此種傲慢之態度對於各國皆然幾成爲普通之習慣年來對俄尤甚説者謂此實中國改革進步之結果不足深怪惟在俄國一面萬不能聽中國如是蓋俄於此事之利益關係太大無論如何不能不以全力相抗也聞俄外部并密向日英法示意英人對俄舉動私心頗不滿足大有袒助中國之意而法日則不賛成一詞想必偏向於俄德奥意見如何尚不得知 
[中日又起韓人入籍交涉]  
　　吾故曰改籍協約之不可緩也 
　　日本代理公使日前提出重大之要求聞其大略係謂所有奉吉兩省各處朝鮮人民入我國籍之事該國不能承認外部則以此事中國當視俄國辦理而日人仍以此事係中國交涉不得援引俄人爲例云云現正極爲糾葛尚未識如何結局 
[閣制未發表之原因]  
　　千改萬改　仍同不改 
會議政務大臣昨日集議新内閣官制並弼德院制度約三刻鐘之久聞某大軍機擬在内閣各司局主管大臣以下按照行政司法外交財政各事另設分股參議官各二員曾交出説帖一件當卽交由憲政編查館併案會辦 
　　新閣制設大臣上行走已屬奇特不料猶不止此大臣之次又有侍郎侍郎之次又有丞幾若内閣與各部不相聨帶者此外之巧立名目尚不知凡幾其原因係主持閣制者爲人設官不爲事設官聞與擬閣制之某君常向人云新内閣官制發表後不惟不能對人並對自已不住 
　　新内閣成立會議政務處裁撤與否現成一大問題某邸主張不裁某相與某軍機均主張裁併該處正提調錫嘏恐一經裁撤位置甚難故昨日發表杭嘉湖道啓鈞升補浙江提法使後其遺缺卽向某邸運動外放矣 
　　前擬於徐相那相朗貝勒三人中擇定兩人爲副總理現那朗以閣制規定副大臣毫無權力事事禀承總理無異幕府已連翩入辭而徐相則已極口應承矣 
　　新閣制爲輿論攻擊幾無完膚故前日政務處加班會議時有人提議須徵集各衙門意見再爲斟酌盡善故由政務處知會各衙門凡堂司各官對於新内閣官制有意見者皆可繕具説帖彙送會議政務處以便折衷如此則内閣發表尚須時日也 
[纂擬憲法之留學生]  
　　還是西洋貨好 
　　纂擬憲法大臣倫貝子澤公原擬假文華殿爲議事處後以文華殿不甚合宜因議改假武英殿已由倫貝子澤公於前日邀同總管内務府大臣等前往查看一切澤倫兩大臣日前特赴樞垣與各王大臣商准設立修訂憲法之特别機關一處並有在各部及資政院選調精通法學之員十餘人分任襄訂及備充顧問之説聞此議倡於倫貝子一以期憲法之完善一以杜将來之非難云并聞憲法大臣擬先将日英德法各國憲法詳細譯出以便採用刻聞有留德學生王寵惠旣通法律且通英德法三國文字特於日昨電致駐德欽使梁誠咨送王君囘國以資臂助 
[交通銀行之新總協理]  
　　宜以前車爲鑒 
　　初八日郵傳部有奏派交通銀行總理等差摺奏一件探其内容係奏陳交通銀行查帳之結果并謂李經楚虧空公欵甚巨應即開去交通銀行總理所遺總理一差擬請着周克昌（現充東三省交通分銀行總理）接理以陸宗輿充任協理當日奉旨 
 
 

Page 6

 
 
　　依議并聞陸宗輿本該行稽查頗知該行之情弊者此次陸得協理該行中人皆惶恐不已云 
[小德彰之發財思想]  
　　内監歟　店東歟 
　　勢力宏大財産富豐之小德彰因垂涎於泰昌洋行之宫中貿易歲盈百餘萬遂出其探囊取物之金錢在前門大街創設一大洋廣綢緞店爲競爭抵制之計刻正組織一切不久當即開市想該監近水樓台必能逹壟斷之目的云 
[貽榖子五萬金運動之發覺]  
　　李三太太之雷霆　老優人之介紹　某女僕之咆哮 
貽榖之子鍾部郎岳近聞被李三太太並某府太監在高等審判廳喊控兹悉其原因云先時貽榖之子覓得老優人郭祥林介紹聨絡某尚書家女僕許賄尚書五萬外酬此女僕一萬女僕言於女主人女主人言於尚書竟許之不意辦法議妥而尚書出缺五萬已付而酬金未給貽榖之子以前尚書旣出缺繼此者尚有點綴之人遂賴而不與女僕大肆咆哮貽榖之子乃送諸警廳拘留十餘日釋出女僕心有不甘遂具呈控訴不知若何了結也聞貽榖則以重賄之效力改發四川刻已擬定二十一日起程矣 
時評 
[其一]  
　　辦理自治者其平心聽之 
　　地方自治爲立憲基礎。人民幸福。其説久已習爲口頭禪矣。不知天下惟可以造福於民之事。苟辦理之際。稍或不愼。則非。特不足爲民造福。反足爲民造禍。吾是以惴惴然懼也。何懼乎爾。懼乎辦理地方自。治者。不視爲造福於民。而視爲辦理新政不可少之門面。州縣恐大吏之催逼也。則嚴加督責。以自顧考成欵不足也。則敲膚剝髓以充之。期已迫也。則雷厲風行以促之。人民迫於不得已。乃出其仰事俯蓄朝饔夕飱之財力。以供給所謂地方自治者。其實則地方上之種種事業。非籌措巨欵不能勝。以如此貧困無聊之社會。僅供數紳董之薪俸。已有不足之慮。尚安望其有餘力以舉辦實事耶。旣不能舉辦實事。則所謂人民之幸福者。果何在耶。不且轉成一坐耗民力之機關耶。假令議員董事。不屑鋼尸位素餐之名。而必欲振作有爲。則無米之炊。巧婦不能。董事議員。雖具熱心。而經費之源。仍不能不由地方人民共擔。乃人民於救死不暇之際。又安肯。帖然自願增此擔負乎。夫實心辦事而籌費。猶爲人民所不願。况復再有營私舞弊一味苛索之。董事議員出。有不鋌而走險者乎。 
　　或曰。子殆反對自治者歟。記者曰。余最怕以此大罪名加記者。然記者亦不敢以此而即默然。實告子曰。盡人皆以地方自治爲然。余何人。而獨以爲不然。惟所責望辦理自治者。須認定以養成自治能力爲必要。必先舉其騷擾地方安寗之事而盡去之。必先舉其剝喪地方元氣之事而盡去之。必先舉其沮喪人民膽識之事而盡去之。必先舉其杜塞人民知識之事而盡去之。弊去而後利生。庶幾有萌芽生發之望矣。我有慨乎蘇省各屬之自治風潮。而縱論之如此。 
[其二]  
　　政府盍返而求其本 
　　今日政府諸公。得毋怏怏不樂乎。吾揣政府之心理。必曰閣制将頒布矣。憲法已纂擬矣。對於憲政進行。不可謂不力。而何以報紙之唾罵譏誚。仍不絶口。禁止私運軍火章程。已屢訂矣。禁止結黨集會文告。已屢頒矣。對於革黨。防範不可謂不周。而何以大員之被人暗殺。仍不絶迹。主權已退讓矣。土地已奉送矣對於交涉。辦理不可謂不善。而何以外人之增兵備戰。仍未稍已。中國政府之難做。竟至此乎。 
　　記者敢正告之曰。如此辦憲政。愈辦而民愈不服。如此辦革黨愈辦而禍愈不已。如此辦外交。愈辦而國愈危險。諸大老盍返而思其本乎。 
[其三]  
　　請看賣國奴之下塲 
　　脱蘭斯窪與英人開戰也。英官所雇用之脱婦。竊英人之行軍秘件以歸。而脱人於是奮然興起。協抗英軍。日本與俄羅斯開戰也。俄大将所戀之日妓。竊俄人之密埋水雷圖以歸。而日人乃得預避危險。戰勝强俄。此皆婦女之熱心祖國。冒萬死以立偉功。至今膾炙人口。乃不謂以堂堂測繪局之監測官。而反不顧關係之利害。密賣地圖於外人。此等喪天良而無心肝。非特日妓脱婦之不若。且與反噬之禽獸無異。快哉斷頭臺上之一刀。 
　　雖然。今日身據要津之大員。尚有販鬻宗邦。貪巨賂而輸密情於外人者。我又何責乎焦某。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[各諮議局聨合救亡先聲]  
　　蔀屋小民之心乎國事如是浙省諮議局前接嘉興士紳來電及鄂諮議局代轉北京聨合主任公函均以瓜分禍急請議局聨合各省希圖挽救一切情形略見昨報專電兹承杭友寄錄原文彙誌如下 
[嘉興士紳來電]  
　　杭州諮議局鑒警電喧傳瓜分禍亟請速聨合各省開會籌議　救嘉秀沈文華顧宗况屠善常蒋世芳等迫叩 
[鄂諮議局代轉公函]  
　　啟者前接北京同志會來函請各省諮議局議長入都會商救亡政策擬就聨合會同時辦理除距京較遠各省專電通知外特此函請貴局議長於四月朔日到京籌議一切國事日迫大計攸關務懇貴議長如期前往爲禱聨合會主任通信湖北議局謹啓 
[膠沂鐵路又欲借債耶]  
　　嗚呼郵度兩部之特權 
　　山東膠沂鐵道之敷設權及沿路採掘煤礦權因前者中德條約已爲德有後以津浦鐵路借欵條約德國又讓膠沂線敷設權於我以爲報償吾國刻正經營此線及芝濰線然以資金缺乏已有改歸官辦之意特尚未決定耳膠沂綫測量已畢尚未動工德國已催促數次政府以國内資本難以募集有擬向德銀行借欵之説魯省諮議局得此消息提議謂鐵路爲本省命脉借欵須有抵押有折扣若以該路爲抵押奚啻以命脉授與外人且魯省路礦權利喪失於德人者十已七八不如量加物捐以爲建築之費禀呈孫撫覈辦孫撫接呈後将詳細情形轉電郵傳部旋據郵部電覆謂修路爲本部之職掌可否加捐是度支部之特權俟與澤尚商有辦法再行電　現孫撫以事隔多日尚未見覆而該路又須急築特再催度郵二部請示辦法至部中如何籌欵是否准其加捐則尚無消息也 
[湘省實業學堂罷課風潮三誌]  
　　同寅重耶　學生重耶　何出爾反爾耶 
　　湘省實業學堂罷課後一切情形兩紀前報兹悉當該堂初罷課時學司吳慶坻得信後卽日電告學部云湘省高等實業學堂遵章注重實習以工塲無地無欵籌設無成上年冬經本司另籌辦法詳請撥借南城外銅元局舊厰改設當奉撫院批准已訂購實習器械到湘嗣因藩司以該局厰屋機器係歸度支部管轄且界路難清未便遽借詳奉撫院批司會商辦理由藩司委員履勘現正籌議未定據財政公所函稱擬将城内稻榖倉舊製造局廢址撥借等語當經該堂監督禀稱其地面積不廣未能適用而舍此别無可借之地本司勢處兩難尚無轉圜舊製造局廢址建造需時緩不濟急計無所出正擬電請鈞示頃據該堂監督報稱學生以工塲不得實習無期不免疑懼相率乞假出堂當經本司責成該監督召集學生仍回堂温課靜候設法惟實習工塲尚屬無著無以慰學生之缺望擬懇鈞部俯念該堂學生求學情切實習期迫工塲重要轉商度支部允准電致湘撫仍照原案撥借南城外銅元局尅日改造工塲俾資實習其原有機器並責成該校保存毋任損失是否有當伏乞電示祗遵學部得電後正擬電湘撫妥籌辦法日昨又接該學司來電云冬電計呈察覽實業學堂實習工塲現奉撫院批准暫借南城外銅元局爲學生實習地但借房屋不用該局機器仍撥給稻榖倉舊銅元局址改設工塲刻日修建並添入興藏公司房屋足敷應用緣南城外銅元局厰機器前奉度支部奏定章程應歸總廠選擇提用咨湘有案藩司前詳係遵部章本司前詳亦祗聲明借用現旣奉准暫借學生實習不致曠誤具懇鈞部轉商度支部一節應請勿庸轉商以免煩凟至學生罷課雖心迫求學而意存要挾且輙復電逹各部各報館遍發公啓昌言解散尤屬囂張現飭該堂監督召集學生照常上課仍查明倡議罷課之人照章懲儆以肅校風知係憲厪謹再詳陳現聞學部以稻榖倉旣不合用自應遵照度支部前電撥給南城外銅元局屋厰爲學生實習之用云 
[湖南鹽政問題之大爭執]  
　　淮粤相爭　漁翁之利 
　　湖南衡州永州寳慶三府向爲淮南引地被粤私侵占多歷年所湘省因攤派賠欵始有淮粤並行收復廢岸之議粤鹽則化私爲公酌收釐金淮鹽則配消减價以圖抵制自光緒三十四年淮鹽缺産奏明借運東蘆鹽以濟民食東蘆鹽質與粤鹽相似是以在該三府甚爲暢消嗣淮鹽出而東蘆鹽立卽停運至年前淮南仍舊缺産又改借淮北鹽以濟湘岸淮北鹽質又與東蘆相同食户稱便亦能暢消迨淮北産地亦告匱乏難於接濟於是湘撫爲本省籌欵起見咨請官運東蘆鹽專濟三府民食而收其餘利每年約可得八十萬金湘商又遞禀鹽政處請領執照販運東蘆鹽作爲官督商辦亦可爲地方籌六十餘萬金而公家可免籌集資本及委員運輸之煩地方所得淨利較之官運有盈無絀淮商聞之羣起反對力爭三府引地權利不料粤商聞之亦慫恿兩廣總督出頭稱三府原屬淮南廢岸專消粤私不若化私爲公将三府改爲粤鹽引地極力主持現在湘撫之咨湘商之禀粤督之奏淮商之代表同時到京各執一議爭持於鹽政處該處當此 
 
 

Page 11

 
 
四面楚歌解决此項問題頗能相機操縱得漁翁收利之訣云分類新聞政界 
[桂議局電請聨合彈劾法官杭州]  
　　桂議局昨致杭州諮議局電云法官納賄違法局應有彈劾權章程第二十八條非徒指行政官廳然否盼復桂局蒸印 
[南洲廳又因米貴焚燬衙署湖南]  
　　湘省榖米自去歲弛禁以來因出口過多故省内不免受其影響各處米商有因而高擡價值者昨聞南洲直隸廳因米價過高各貧民皆紛紛環請廳官禁止出口廳官以本處前年（卽已酉年）收成歉薄各農家財力已覺疲倦幸而去歲豐收堪償前年之損失若又遽加禁阻殊非體恤之道且米價之貴並非缺乏所致遂不允所請各貧民以旣知米價昻貴非由缺乏則係米商故高其價且不肯阻禁以恤農民則又何不出示平價以恤貧民遂紛紛聚衆至廳署詰問廳官見人勢洶湧乃匿不出見貧民候之良久惟見吏胥出入應對忿不可遏隨時放火将廳署焚燬廳官比卽電禀省台請兵彈壓楊撫接電後即飭由兵備處撥派中路巡防兩隊先後馳往矣 
[河南治匪之政策開封]  
　　日前汴撫寶棻奏報河南辦匪情形略云城鎭鄉巡警之設原爲清源固本之謀然挑練入山搜勦無非爲急則治標之計其守望社辦法不外劃分區域合力捍禦務使官民交相防範則虓亂無自而生所有清鄉事宜已經交由諮議局議覆通行等語聞巳奉諭飭仍着認眞搜捕以靖地方 
[民部誥誡自治議員之諄切廣州]  
　　張督昨准民政部來電略稱地方自治議董等會現均次第成立所有被選各員潔已奉公能謀地方利益者固不乏人而營私武斷致滋地方擾累者亦時有所聞自治爲憲政根本創辦伊始不加審察使良法適成苛政阻憲政進行之機關係匪淺卽希轉飭各該監督官廳遵照定章妥爲監察倘有假公濟私逾越範圍者應卽立援奏章辦理母得稍事姑容至失立憲本意等由除電各該省外相應電行貴督查照 
[警道嚴禁探警之不法湖北]  
　　武漢各警匪之用包探原爲緝捕傳案防衞治安其工食均較巡警爲優乃承充包探各人多係蠧役痞棍舞弊訛詐是其慣技上年經巡警道查有劣探葉洪發等藉端勒索當經斥革嚴辦茲又訪聞有革探多人在於武漢地方勾串痞徒冒充公所探警招搖撞騙或恐嚇婦女或訛詐鄉愚或聚賭抽頭或窩娼漁利甚至包庇烟館容留竊賊種種擾害無所不爲卽現充之探警亦多假公濟私隨同附和若不嚴行示禁不足以安良善而肅警政除派員隨時密訪查拿並行武漢各區遵照外爰将已革及現充包探姓名開列曉示各色人等如有受警探擾害訛詐之人准卽登時扭送附近警區轉送警務公所審訊以憑從嚴懲辦 
軍界 
[苗匪漸次肅清之邊報廣州]  
　　粤督昨據龍州李道開侁電稱據譚帮統探報苗王山匪爲法勢所逼倒戈撃斃軍師雷天崇廣南籍人現散歸農對汛匪首熊大僅帶有黨羽數百移踞隴懷老山惟聚夥上嶺朱二一股踞處結霹現法人駐兵同文屬之猛狎地方相距三十餘里正在招撫云 
[粤省提議設立飛船學堂先聲廣州]  
　　留美學生馮如自製飛行機器回國禀請試演經奉張督批奬准其試演後現聞張督以飛行機器與軍隊有密切之關係擬於日間定期試演如果確有效用實於軍隊大有裨益卽行籌設飛船學堂一所以造就飛機人材卽委該生馮如充當敎習擔任敎授並飭馮如在燕塘花生寮新軍標本部居住矣 
[贛省軍事進行之一班江西]  
　　贛撫馮中丞現議添練陸軍步隊三標擬将巡防前路各營抽調改編並撥一標令駐吉安以爲南贛後援所需建造營房需用基地自應預爲勘定以便籌欵興工建築現由院委廬陵縣易大令順豫就吉安府境詳細履勘駐紥軍隊適宜之處繪圖説貼詳候核辦贛省陸軍成鎭届期巳近業經協統吳道介璋查核陸軍部奏定陸軍三十六鎭按省分配限年編練章程内開江西一鎭限四年編練足額並以光緒三十年七月二十一日奉旨依議之日起扣至本年七月止四年限届亟應添招營隊編練成鎭並擬於七月以前一律布置等情移經兵備處詳請馮撫飭令藩司籌欵撥用倘庫欵支絀恐不能依限成立並請咨部展緩云 
學務 
[組織敎育行政研究所武昌]  
　　鄂提學刻會同藩法二司具詳督院謂地方行政以敎育爲重凡本省候補人員自知府以至佐貳皆　地方行政之職務卽於敎育行政尤應研究爰擬就行政研究所内附設敎育行政研究所規定辦法簡章呈請核示等情瑞制軍查其所擬學科章程均甚周備應准開辦特飭其會同商聘講友遴選學員尅日成立以收觀摩之益至於授業時間如何支配應即會商行政研究所梅監督光羲釐定詳復核辦並謂鄂省僚屬於敎育行政少所研究今得該司通才亮識力爲提倡本督院極爲嘉許云 
[旅杭湖學會春季大會記事杭州]  
　　旅杭湖州商學公會於十一日下午在方谷園會所開春季大會同鄉與會者數十人首由職員包君宣布本届大會原定二月第二星期嗣因他事順延今日副會長周湘齡因須赴銀行股東會委託代表並将進行之甲乙丙三條演述一次公决将商品陳列一節先行擬定草章當舉出包蝶仙爲起草員沈英齋副之其收庋圖書問題决議大會後卽行開辦併於本年秋季開五週年大會時報告成立次會員沈英齋發起意見兩條一此次浙路股東年會将公司文書局長莫叔未斥退指爲一言而斷送三萬金此事委屬寃抑因書記擬稿係承總副理命令一經繕發書記卽不負責無端被斥不啻代總協理受過公决函致盛副理質問理由二股東會指斥本會長周湘齡主動存欵一事肆口慢罵喧傳報章凡屬湖人咸與蒙羞究有何種理由擬請要求周會長説明主動之利獘以釋羣疑全體贊成搖鈴散會 
[路校盈餘改撥各學堂之駁復杭州]  
　　全浙鐵路學校歷年盈餘改撥省城各學一案迭經諮議局三次質問飭司行查昨由撫部院專文答復案　署提學司袁嘉穀詳稱前奉撫院批發本署司詳　将鐵路學堂經費分撥改撥各校各節查此案鐵路學堂經費計自宣統元年起至本年止未經動支所有本年前列入預算之四千五百五十兩旣經另行 
 
 

Page 12

 
 
　　移撥應卽照案更正惟此項分撥之欵以省城中等工業學堂占最多數且該校追加本年常費業奉部駁另行籌撥在案自應将本年之四千五百五十兩歸入該校常費預算現查諮議局臨時會開議在即理合詳祈箚行諮議局更正等情到本撫院據此除示並札財政局外合就箚行諮議局查照 
實業 
[潮商預防加抽釐金之呼籲廣東]  
　　潮州總商會昨電廣州分呈督憲藩憲勸業道台文云現據該埠紳商面稱年來潮汕商業凋敞民情困苦已逹極點去歲怡和萬德昌萬吉等銀號先後倒閉商民均被影響大局岌岌可危當時雖設法維持挽救元氣業已大傷近數月來商務日形冷落米穀百物昻貴商民幾難聊生正擬共圖補救之策茲聞有人條陳列憲加征釐金商民聞耗惶駭莫措誠恐地方疾苦無由上逹憲聰請卽立予批斥以安人心而維商務等情理合電呈憲台察核如有陳請加抽潮汕釐金應懇憲恩批斥實爲恩便汕頭總商會總理賴文敎等禀 
[河南又有賣礦案開封]  
　　河南六河溝煤礦礦苗甚佳已由紳商集股自行開採惟以資本不足一切皆用土法故提練不精時有虧折近聞該礦總理顧某竟私自立約售與英人得價百萬各股東微聞此事現正籌議對付之法 
[閩省源豐潤又将復活福州]  
　　源豐潤經理胡學鳴來閩後擬将該號重行組織日前特具禀巡警道謂去年倒閉係被上海總行牽累其實在閩人欠欠人對抵尚有贏欵請援照粤號之例更名源豐潤公記再行開辦巡警道業已如請批准立案並着該經理到各衙門補禀候示一面由道禀報開辦日期云 
雜記 
[太守殆猶神歟松江]  
　　松郡近來城内外賭風頗盛府尊戚太守聞之日前調查清楚後牌示文曰照得上流社會之賭經本府於數年前迭次嚴禁並将地保枷號聚賭者之門首以示懲戒在案本年入春以來本府以川南各地方自治爲棍徒擾亂旰食不遑詎西城外乘間大賭有舉國若狂之勢可勝痛恨聞西段則有許某劉某爲聚賭之大頭家許已聚賭九次得抽頭洋三千元劉已聚賭五次得抽頭洋一千八九百元東叚則有湯某周某陶某等或兩次或三四次不等麻雀五百元一底牌九需備三四千金可做莊家抬上但見荘票鈔票而無笨重之現洋有盛某李某者輸洋五六千元被逼窘急欲圖自盡而老頭家猶敢輪流聚賭初五晚劉某家中聚有一百餘人共分四桌麻雀牌九之外並有搖寳共計兩日一夜得抽頭洋九百餘元以本府所聞如此如果屬實豈非大干法紀尚有何面目自儕於衣冠之族乎除訪拿外合先出示曉諭各賭徒知悉爾等已輸錢者准其出首指名控告候将錢如數追出以一半給還本人以一半充淮北賑捐出首者免其治罪專辦抽頭之家如互相容隱或恃深房密室聚賭不已則是冥頑不靈毫無士紳資格提案革辦其何足惜凛之凛之一時各賭徒驟見此示咸爲昨舌不置 
[老爺亦站崗耶湖北]  
　　湖北德安府城去歲設立巡警敎練所招生六十名照章一年卒業詎現在考試畢業後各生人人以巡官巡長自許於是城鄉捷報鳴鑼祭祖親朋往來咸目爲警察老爺乃日前巡警局成立警務長劉大令分區佈置派令各生分四門八叚站崗且以經費未經籌齊暫行祇給伙食錢四串各生大失初志均憤憤不願服務多半自行吿退祇有十餘人因無處謀食鵠立街道然對於鄉愚猶令稱之爲老爺云 
[葉生眞奇想哉揚州]  
　　揚州近有葉本華等見某某禀設戲園某某開辦影戲日前遂奇想天開糾合數人擬請光明學社同人到揚演戲禀請嵩太守立案茲奉批云據禀擬招光明學社同人來揚試演新劇該學社究由何人發起在於何處組織是何宗旨旣皆士家子弟及遊學睹生何以不事學業甘爲梨園表率殊不可解方今時事多艱正望青年子弟專心力學上輔國家下裨社會若以萃學子而爲遊戲之事以演劇而補助敎育機關慈善事業吾恐誤用精神難收效果至足惜焉且學生演劇前奉通飭禁止在案所請立案保護應不准行 
雜著 
[瓜分小説（了）]  
　　有數西人。於數十年前倡議瓜分之。説一西人起而言。曰君等欲瓜分中國乎。吾送機。個西瓜與中國人吃吃。便瓜分矣。一西人曰。君等亦何必瓜分中國乎吾送。幾片薄瓜片與中國人吃吃。便不瓜分而自瓜分矣。一西人曰。君這個西瓜。有何妙用。能使中國瓜分乎答曰。吾這個西瓜自西。方活佛家裏頭種。的若中國人一。食之。能使精神煥發。勇氣百倍。雖有十。分疲軟之病夫。一吃我們的西瓜。便百病消除。能彀做事。爲我西人出力了。一西人曰。君之西。瓜有如此靈驗。何怪中國人老老少少男男女女。大半吃。得有味。抵死不放。也。一西人曰他的西瓜。之妙。總不及我之薄瓜片尤妙。他的西瓜雖妙。亦有人不喜吃的。若我的薄瓜片。是封神榜上峨。嵋山眞人。趙公明製成。的一吃我的。薄瓜片。能使無。官者有官做無馬者。有馬騎。隨心所欲。無所不能更有。一端妙處。殺人可以不抵命。将幾片瓜片與人吃吃而已。臨到自家死時。閻羅王差小。鬼來。捉亦只要幾片薄。瓜片。與小鬼吃吃而已。一西人恍然悟曰。後數十年瓜分中國自片馬始。片是鴉片烟的片字。亦即是片紙之片字。只此一鳥烟一紙幣。已足制中國人之命。快哉快哉。 
文苑 
[偶作（了）]  
牢騷到極點變成曠逹思憤激到極點化成綺麗詞英雄有傲骨低首垂英雌不怕青鋒劍但愁紅涙姿英雄尚氣日青鋒睫不　紅涙不能動英雄成佛時。 
衛生談（續） 
[胃腸病之豫防法（福保）]  
　　十吸烟之於消化作用其利害亦未能遽定。今以諸學者之實驗徵之如庫拉。鳥臺氏則謂吸烟。可以亢進唾液之分。泌且多分泌消化者。可以增進其消化。瓦阿爾夫氏則謂吸烟之人。始雖興。奮而促分泌至後則因尼壳。欽毒。（烟草中所含之毒質名尼壳欽）而使鹽。酸之分泌鈍麻。要之吸烟。者用其少量。决無害。多量則宜禁蓋罹慢性之尼壳欽。中毒症者多患消。化不良其消。化不。良之故。實由於障害其。分泌或運動力者大。也吸烟之。時須在食後。空覆時大忌吸烟。此外尚。須鑑别其影。響於神經系統之。點而終以僅。用少。量爲宜。 
　　十一飲酒。之關係。與吸烟。相同少量雖。無害。而大量弊。則須注意 
　　十二埃爾司爾氏。寳驗婦人月　至時。謂其胃液。中之酸。度全不規則。蓋以斯時。之消化機。能常减退。也故此際當。力圖機能之亢進。倍粹爾氏實驗婦人在産褥中亦然是當注意於營餋。 
　　十三大便須常。整飭每晨一次。使成一種良好習慣。平日之生。活當令遵循規律。勞動安逸。常須適度。飲食起。居弗稍疏忽。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[輿論折衷社致城自治公所董事函]  
　　准耶駁耶　仍是一個悶葫蘆耶 
　　二月朔曾上兩書一爲内地電燈有限公司押借洋債事一爲城内邑廟湖心亭佔踞湖面事諒邀藻鑑迄今時隔月餘未得一復暌暌萬目盻念俱窮竊思　燈旣設内地卽不應抵押外人公司旣稱有限更不應再借洋債是此事之是非兩言可决至湖心亭佔地事據毛君稱承糧一畝得地不過三分之一不知糧浮於地所在皆然况三穗堂之佔地将拆讓豈湖心亭之佔湖不應拔椿夫阻人佔地者卽佔湖之人主持公約者卽辦破壞公約之事日後貴公所造屋讓地章程将如何日後平民造屋佔地之事相繼而起又将如何以上二事盡人皆知其非昭昭罪状早已國門可懸鳴鼓可攻鄉校可議登聞可撾矣乃敝社同人不揭于道縣不告於督撫而獨歸命求誠控訴於諸總董亦望貴公所主持公道使造屋收地章程不致破壞内地抵押洋債可杜後患耳爲公言即自治初非迫人於險逞臆而談也乃貴公所接信兩番時逾一月旣不札答又不交議更不阻止是諸公負自治公所負敝社同人負地方人民一般之屬望公誼所在勢難或已爲再函詢台端以上二事究竟應准應駁准也即望出而干涉駁也亦希明白賜示矢在弦上不得不發俾敝社無浮躁越訴之嫌绺而貴公所亦可免留中不發之詬病幸甚盻甚 
[旅滬川人之血涙]  
　　冠深矣可若何 
　　四川旅滬同鄉會鑒于時局日非瓜分禍迫急電該省諮議局并轉各圑體共籌救亡方法兹将電文錄下俄寇伊犂英據片馬大局危迫現駐英法兩使電政府各國在法京大開密　决定實行瓜分中國範圍留陜西河南安置朝廷因美反對發露泣懇急練民圑藉資禦衛 
[上海製造局将歸部辦]  
　　上海製造局自李文忠公創設以至於今成績卓着政府屢次派人調查全國製造各厰其報告之結果亦以上海爲最優及前次朱恩黻奉命謂查竟欲将上海一厰收歸陸軍部辦理故其報告册中對於一切造雖亦人云亦云而於管理一方面指出缺點以爲收歸部辦之口實并謂設能收歸部辦應有如何利益因此部辦之説遂深入當道腦中聞近來陸軍部廕都統頗有此意擬即改派軍官管理局務但部中軍官絶無嫻習製造者故尚遲遲未决云 
[浙路維持會致諮議局電]  
　　有何虧耗不虧耗　　杭州浙路轉諮議局諸公鑒郵部覆文並電均囑公司預備繳欵確是廢章鐵證今報載撫院飭解虧耗銀兩浙民萬難承認仍乞貴局查案力爭浙路維持會元 
[江蘇巡警道移滬道文]  
　　濬河經費有　否 
　　爲移請據水巡隊官禀稱竊疏濬河道原爲水巡要務隊官查得巡線以内自新閘橋至潭子口及曹家渡與北新涇等處河身窄小兩河岸多積泥沙以致潮落時愈形逼窄恒有行船碰撞之虞實屬有碍交通擬請移飭濬浦局用機器開挖以維河道而利航行等情據此查該數處河面旣極狹窄加以年久未加濬治泥沙瓦礫淤塞堪虞而小輪民船舢艣相接潮退旣不便於停泊潮至又不利於遄行其間窒碍甚多據禀前情合亟移請貴關道察核迅賜轉飭濬浦局刻日運機開挖以利水道望切施行 
[聚精會神之振務談]  
　　本埠華洋義振會每逢星期二爲常會之期前日午後五時請中外董事書記各紳於三馬路事務所開會研究振務會長福開森博士報告接皖北洋敎士告急電謂淮河水漲齊堤陰雨兼旬災民以草蓬爲居飢寒疾癘死者愈衆百里之内遍地無糞偶見紫血一堆則數十步相近有一死尸足見飢民久不得食溺血後卽餓死之實據並謂救災如救火現本會所購之汽油小輪二艘祇備放振員乘坐力小不能拖運糧船津浦局有小輪可雇凡振糧由臨淮關逕走洪澤河庶一二日内可到災區會長沈仲禮觀察深然其議且謂祥茂洋行代本會向大連購運振糧前辦之三萬數千担旬日之間已如數運往災區散放每担價銀二兩三錢價殊平正洵屬急公好義現又辦到二千二百噸計三萬五千二百担以一萬九千餘担託劉葆良觀察在鎭江雇小輪運清江分振窰灣宿遷睢寗邳州四邑餘一萬六十担仍運皖北太古行四川輪船現由大沽直放大連装糧定十七過滬十八到鎭江卸振二十到浦口卸皖糧取極廉之水脚沈會長言此次振務承中外熱心慈善家贊助得以進行迅捷如滬寗津浦各路招商之江輪中外電報局悉免費而太古怡和亦允酌讓洵屬見義勇爲而所装之日本大貞丸襄陽丸擬面懇該公司援例减讓坐辦江趨丹君起言謂近日華人捐欵較前起色十日之間已得二萬元雖不敵美國百分之六七及各國百分之二十然吾同胞大率慷慨好施者沈會長謂本會宗旨抱定拯皖北蒙渦亳懷四十五萬江北十五萬生命待至麥熟得食爲止洋人樂善輸将吾同胞豈獨讓外人專美者耶福會長謂當此陰雨匝月田湮麥爛飢民復以麥莖爲食麥秋可决其無望吾輩旣担此重任寧可預算至稻熟爲止設存麥熟之心届時麥秋失敗則五月至八月來日方長旣未備拯 
 
 

Page 19

 
 
　　欵無欵購糧此六十萬人依然就斃則冬春四五閲月之全功盡棄吾輩寧舌敝唇焦沿門託缽以愼始愼終爲事沈會長鼓掌稱善並謂去冬向裕皖官錢局借用皖北冬賑洋十七萬二千七百元除春間及月初共籌還十二萬二千七百元外結算尚欠五萬元應如數還清前段少滄觀察代墊江北急賑銀四萬五千兩業已如數歸楚則自今日起本會悉無外債福會長謂除還清債項外尚有餘欵再購高梁二三千噸總发捐欵悉數屯積糧食爲宜續謂此次美艦蒲福起程後日前託美商某君電致美國丕吉商會等大意謂此次來糧一千三百噸祗敷災民十日之食且萬里饋糧政府慨助美金五萬元（合墨銀十一萬數千元）爲駛行費重洋運載耗時傷財不如多捐銀欵實惠殊多况災區慘酷數十年僅見等語旋由坐辦江君報告各處函索災民圖多至數百封今竣工者急須寄往美國坎拿大等埠則本外埠所急需者尚須俟諸望後且謂現已裱就懸掛之災民圖十餘幅募捐桶十只擬分設於張園愚園龍華寺文明大舞臺等處以上四處已得復函極力贊成如外國飯店花園及游人萃集之區亦擬陳列以資勸募如有大行號願設者通知後即送去沈福兩會長均然其議會董張虎臣君謂本會注重江皖我雖皖人皖災雖重於蘇數倍然應一視同仁不分畛域凡會中報告廣告等事當勿遺漏江振一方面皖紳牛楚材郭禮徵二君由渦陽合邑士紳公舉來會乞賑並舉王蘭陸華亭馬香谷諸紳可以帮同本會放賑議至此時已八下鐘始行散會 
[怡和洋行亦不信陳逸卿矣]  
　　英商怡和洋行控已閉正元荘股東陳逸卿不理借欵一案前日午後經公共公廨中西官會訊原告西人蘭合爾偕律師高易投稱陳於去夏向原告商借銀五十萬兩據稱因正元铛康兩荘週轉不靈暫資接濟並言天津不日有銀滙滬卽可歸還當由原告偕陳至匯豐華比花旗等各銀行商借銀四十萬兩尚有十萬兩由原告自行借給詎借未旬日各該荘即相繼倒閉此項借欵迄未清理應請訊追訊之陳認欠屬實並稱俟将産業抵於滬道先還墊欵銀八十餘萬兩餘歸怡和等借欵時由原告律師詰陳果将何項産業作抵即由寳讞員接稱陳之産業暫抵於源利長利茂和等洋行計值銀一百九十萬兩據陳呈稱通盤核算可餘銀八九十萬兩本擬抵於蔡前道憲嗣因蔡道憲去任事遂中止兹經劉道憲估計不值且股票等物亦無人承受此時尚難確定况此項産業契據現尚存於該洋行内尤難指定語畢即商之陪審西官英副領事康君判陳還押候會商再核 
[刑訊毆斃小工之疑犯]  
　　虹鎭左近鄉民誤疑洋棧小工爲盜聚衆毆斃張洪明並毆傷袁金標等七人由縣騐明諭候緝兇在案前日由差在寳山縣境江灣地方将趙茂蘭許大大二人緝獲指爲肇事首要解至縣署奉田大令升訊據趙茂蘭供小的現充廿三保九圖梱保此次鄉民毆斃小工並不在小的圖内許大大供小的兼充四十二四十七兩圖地保耕種度日向來安分本月初四日鄉民擊斃小工聞係小毛毛等所爲小的適在田間耕作並不預聞求鑒田大令以趙許二人一味刁狡大爲震怒喝令各責二百板掌頰一百下仍不供認判趙收押許交差帶往該處指提小毛毛等到案再行訊辦 
[中國青年會第三次衛生演説]  
　　中國青年會於前夜舉行第三次衞生演説請仁濟醫院醫生張汝舟演講錄其要旨如下衞生兩字關係甚大一曰公衆衞生一日個人衞生公衆衞生已由史馬兩醫生詳陳於前毋庸重贅僕今日所講者爲個人衞生分爲運動飲食空氣服飾洗濯五端 
　　（一）運動運動之法亦須有則或一時間運動一時間休息若徒動不息必致傷其力徒息不動亦足滯其機晨宜早起夜宜早眠至運動之法有二體操與遊戲是也體操者鍊其筋力固有常規游戲則任其自由或打毬或走路或鞦韆或乘馬不外乎鍊筋力使週身血氣調和然皆須擇空氣潔凈之塲俾呼吸清氣而無濁氣之侵入 
　　（二）飲食飲食過度與失時均能致病卽口内牙齒唇舌之類亦易藏垢若不逐日洗刷亦易致病所食之物均須細嚼緩咽或遇腹饑食物尤須緩進並不可多食每食後必須休息半小時使血液會流於胃間以長胃液休息後又須加以運動方能補助氣血之旋轉則消化易而食量自增至所食之品如菓子未熟及不鮮之魚肉並各種煮而未熟之食物食之皆能致病凡人所食之品其成分有蛋曰質脂肪質含水炭質水鹽等類其食品約分數種如左肉魚鳥獸所含之質蛋白與脂肪最多亦最能滋補身體惟烹調不同焙燒則消化難蒸煮則消化易若蒸煮及焙燒不透亦易致病蛋分爲蛋曰蛋黄兩種白者係蛋白質黄者脂肪質於人身體最能滋養惟食生者及煮半熟者尤補亦易消化海味卽有殼之類含蛋白質者多牡蠣尤良但烹煮不可使其過硬硬則難消化五榖米麥所含蛋白質者少小粉質者多各種豆類所含蛋白質者多獨大豆所含之脂肪質多於牛肉故廉價滋養品中推爲第一豆腐豆漿亦滋養美品且易　消化菓實各種生菓無滋養功食未熟者及食過多均易致病惟含有糖質及果酸味香者能助他物之消化且有通利之效菌卽香菰等類略含蛋白質味雖香美難於消化且有一種含毒之菰誤食則死海草如海苔昆布等類味香滋養甚少又難消化飲品如茶葉咖啡可可等類皆屬清品能奮發神經飲之使人忘其勞倦然過飲則害心臟酒之類甚多雖無論何酒皆能奮發神經以取一時快樂然飲之過多損傷甚巨旣碍消化與吸收又傷腸胃與心腎其爲害甚大水爲吾人逐日所必需之物然有清濁之分又能混入傳染病之微生菌故用水必須擇其清潔且須烹以數沸使虫消滅飲之方不致病 
　　（三）空氣居屋必擇高燥之處而加洗掃潔淨除滅塵垢多開窗門疏通溝渠俾濁氣不混淆清氣之中僕每見吾華人居屋或築於潮濕之區或一屋而居數户穢氣薰蒸塵垢堆積腐敗之物列滿屋内又遍地痰唾 
 
 

Page 20

 
 
　　種種皆致病之由甚且屋中空隙全無濁氣不出清氣不入煮飯烹茶火爐炭氣氤氳其間以成百病殊不知空氣最忌炭氣西人所以少病者蓋能求潔淨而取空氣吾華人苟能效法改良自能却病延年 
　　（四）服飾凡人着衣皆求保護身體内中温氣不外洩外面寒氣不内侵非徒取遮蔽身體而飾外觀故着衣必須研究無論綢布呢絨皆須洗刷潔淨時曝日光使黴菌撲滅免染疾病卽衣裳材料須取質鬆而多孔者如毛皮呢絨等類藏空氣多傳熱遲而放熱亦緩故服之覺暖蔴布綢紗等類藏空氣少傳熱與放𤍽俱速服之則不見暖衣服之大小須依身體而製過寛過小均　有碍夏服宜白色與淡色白淡能返射光線不受外熱冬服宜黑色與暗色黑暗能吸收光線以護體温 
　　（五）洗濯或逐日或間日無論寒暑不可間斷洗濯之水以不熱不冷之温水爲宜然洗濯時間只宜十五分鐘不宜過久過久則傷精神洗濯之益甚多不特能去垢且能撲滅黴菌不使侵入皮膚又能興奮神經旋轉氣血以增長筋力所費不多而獲益無窮蓋人之致病多由感冒而起人能時時洗濯身體毛竅便屬堅固則驟來寒暑不易侵入疾病自少 
[再誌誑騙貨物之勾當]  
　　翻戲葉松年近與仝黨聨絡在英法兩界分開荘號店舖濫出荘票誆騙貨物詳情已迭紀前報兹有棋盤街元豐火腿公司跑街夥楊培鈴及福壽木器店海國春番菜館等家亦因受騙昨日復至法公堂控訴楊供葉在帶鈎橋堍某里内開設德裕辦貨號由向爲保險掮客之許某引荐來購火腿五百四十只装往汕頭曾經書一字條言明出貨後先往報關貨銀後算商人不知其詐信以爲實詎出貨後至晚許即致函通知云事已壞迨往查看已屋空人杳嗣經查知火腿俱在許永義玻璃店内故即報捕傳案請究許供該貨係将棧單來抵押銀二百兩伊等之事實不知悉福壽海國春等店夥及元亨荘夥施久梅亦均禀求追究聶司馬判楊備銀三百兩准将火腿贖回候緝獲該棍葉松年到案再究餘人一併退去候示 
[洋商追欵彙誌]  
　　英商蔡敬記控義善源票號不理存欵銀四萬餘兩昨由公共公廨差探将號夥唐成之傳案諭令交保候與何甘棠控案一併宣佈堂諭又裕昌洋行控會天荘不理票欵昨日由探将該荘經理袁景齋傳至公堂奉判交保候訂期會訊又華記洋行控陳方川不付票銀昨亦由探将陳傳案交保候訊 
[沈學安失其所恃矣]  
　　著名地販沈學安前因地産紏葛被許陳氏扭控梵航渡巡防局旋仍脱逃匿居租界由局移請公共公廨将沈提案迭經研訊因沈不認住居華界判押捕房候核在案迄届半年昨日復由捕房解案請示寳讞員以沈久居華界且上海縣亦因另案移提遂商之英副領事康君判沈解送縣署由田大令禀請道憲核奪 
[房捐局委員之諄諄誥誡]  
　　本邑捐局委員昨傳各鄉鎭地保及各舖地甲到局給諭云照得本局經徵房捐要政攸關豈容稍涉稽延轉滋積壓向於捐票塡竣傳諭該地保等前來具領往往觀望不前殊多延悞而於增閉旣不遵限捐欵又復逾限不繳甚至飭傳不到實屬貽誤要公若不整頓其何以挽回積習兹特訂立簡章務各遵守勿蹈前轍計開一增閉户目領票日起限十天查明禀報查十六舖捐户較多准展限五天以十五天爲限逾限一槪不收一領票由局先行傳諭該地保等自應遵限來局具領由司事督率收捐儘一個月繳清一繳捐分作六期逢五逢十爲繳捐之期每限五天應卽來局繳捐一次一飭傳不到顯見規避嗣後傳諭務卽遵限前來二次飭傳不到則是有意抗違定當從嚴懲辦仰各圖舖地保一體懍遵勿違 
[徵收地方捐之手續]  
　　城自治公所中區事務所擬仿照南市東西南三區辦法徵收地方捐将向有之清道路燈捐併人業已呈奉監督田縣令出示曉諭並經開會議决由贊助員會同各段董挨户分勸先從店舖入手其向未出捐之居户亦須逐漸勸募兹該區已備公函並将各捐户底册送請各贊員及各叚董一律分勸矣 
[救火聨合會開會紀要]  
　　本城救火聨合會前晚開臨時會專議章程第十三條及四十條事宜到會者約二百餘人議决演龍准於本月二十五日舉行仍假城自治公所前爲操演之所並請道營廳縣蒞臨一切仍照向章惟軍樂紥綵前經函請各社各抒意見現接各社復函均謂該二項實係無益之舉决定一律不用旋又提議體育部萬不可緩决議開辦先定額八十名以各社會員爲限操衣一切槪由會中担任置辦不日另定簡章定期報名以便開操 
城内 
[仍須遞解]  
　　馬春林控何長發誘拐伊妻陸氏及揚州女子徐小蓮由局送縣判将何等交差看管候解原籍在案昨田大令公出回署何忽攔輿遞禀求免遞解自行回籍大令謂案已斷定無容多凟立即将禀擲還並飭原差謹愼看管毋稍疏忽 
[道批三則]  
　　傅盛德禀批前據張忠佑呈訴以傅發記頂受荘股有收股薄據呈廨今來禀則謂讞官弔驗合同議單管無爾父之名彼此各執一詞無從懸揣究竟傅發記有無股份該商存欵如何攤還仰會審官寳令傳集全案人証調驗股據秉公訊斷勿任爭訟原禀並發奚徐氏禀批此案前經蔡前道詳奉蘇撫憲批未並迭據該氏控奉撫憲札行到道即經轉行遵辦在案何以該縣並未遵批切實辦理輒将奚陳氏母子先後保釋殊爲不解究竟現　作何辦結俾免日久　訟之處仰上海縣迅即核案詳覆察奪母遲胡梅生禀批此案前據該職曁婁琴公司徐錦榮先後呈詳註册給照前來經蔡前道查核兩造呈報各節多有不符於上年六月十三日札行該州逐一詳查迄未復到現據該職具禀前情究竟婁琴公司是否因案業已停辦現復私雇吉陞利川兩輪違章爭駛仰太倉州確切查明禀復察辦毋再遲延抄黏並發 
[道轅記事]  
　　候補道許珏龍門師範代理監督賈豐臻昨均到道拜會 
南市 
[星星之火]  
　　前日傍晚十六舖泉漳會　弄内十六號門牌某姓家烟囱内火星冒出幸即撲熄不致成災事後由九十五號崗巡報告自治公所警法當值處候傳起火之人究罰 
[强攫金環]  
　　大東門外升吉里三十六號門牌劉芹甫家之女孩前日偶在門前閑眺被匪從後趕上檄倒攫去金耳環二枚到局報告自治公所警法當值處請爲查緝 
[祇能送縣]  
　　王家嘴角福泰鹹貨行遣夥沈愼之扭控閔行鎭已閉茂豐泰鹹貨店主張子平前央客商張新賚介紹來行交易欠去帳洋二百三十七元有零延不料理迭繼 
 
 

Page 21

 
 
裁判員訊明並據正大行附追欠洋九十二元奉判交保清理在案詎張抗避不理反稱已将生財祇過希圖抵賴嗣經福泰行及該客商張新賚具禀聲明復於昨日傳訊張子明供仍狡賴判令繳還洋一百元並着張新賚帮同賠貼詎子平不允因着一併送　訊明理　 
[領回逃媳]  
　　小南門外西鈎玉弄住户朱林氏前扭佛閣附近麗水園浴堂内之剃頭匠徐連生至南區控被串同前在南區充當巡士之顯鴻生誘領伊媳翠寳捲飾私挑經裁判員訊供屬實並稱顧已同翠寳乘輪往無錫家内奉判責押候備文移提在案翠寳自投滬北棲流所由氏投案禀明飭探提回並搜獲洋銀四十八元及銀練金園等物餘由湯裁判復訊翠寳供所捲之金押髮已經兑去判戒責二百下交姑領回管束飾物洋銀均着領去徐再責三百下押改過局十月以儆 
閘北 
[抑何疲頑]  
　　職商姚竹琴去年五月曾在巡警總局控告溝匠頭唐德順圖賴瓦筒價洋三百五十元經裁判官孫大令傳案訊明判唐交保限期繳洋詎唐保出後一再逾限至臘月内復經傳案押追始繳洋六十元保釋詎至今迄未繳清姚復禀追昨奉批示云仰司法科着保将唐德順交案聽候訊追 
[仍須交案]  
　　二路分局巡弁前在浦東長江輪船上緝獲粤婦李伍氏與弟伍才及男女小孩六口恐係拐帶解經總局司法科訊押候查旋由廣肇公所函請保釋在案兹悉總局於前日接到漢陽縣來電始知該孩等亦由湖北帶來昨已着保将伍氏等仍行交案押候移提歸案訊辦 
[一再圖拐]  
　　蒋吉安同妻嚴氏扭徐福堂至四路分局控稱上月二十五日被徐拐去男孩一口前日又來門前圖拐女孩請爲究辦昨經蕭正巡官提案研訊徐不承認判押候查明再訊 
[是乃家賊]  
　　錢阿弟背負衣包深夜行走由巡士拘局訊供支吾押　查辦在案昨經蕭正巡官提出覆訊錢供衣服寳係嬸母錢張氏之物私自取出希圖質錢判押候傳張氏到案再核 
英租界 
[曾否串通]  
　　雲南路裕康絲廠經理王耀祖控王金卿嚴天生趙榮福吳阿寳等串竊白絲三十二包消贓於南市居民談趙氏及王啓堂等一案前日午後由公廨孫襄讞會同英翰副領事研訊先由中西包探禀明王等串竊情形訊之王等延律師德雷到堂辯護判王交保餘仍分别還押候再訊核 
[姦夫兇狠]  
　　李福堂控陸新發誘奸伊妻謝氏並行兇毆打等情昨由包探将陸與謝氏併解公堂訊供不諱判陸押捕房兩月謝氏押女所一月期滿交其夫領回管束 
[人証未齊]  
　　潘毛氏沈謝氏胡羅氏串拐潘國豐之妻羅氏賣於楓涇地方由探将三氏查獲解廨收押在案昨日解請　訊判均還押候移提人証到案再核 
[女子負氣]  
　　女子沈彩珍因不辨路徑在虹口徘徊由捕查見送留公廨昨由官媒解訊女供年二十歲寳山縣境殷家宅人父名沈木哥在家耕田因口角走出等語判暫留本廨候移傳其父來案領回 
[竊賊送縣]  
　　王小三子張安郁二等因串竊大英公司輪船上紫銅青鉛等物由水巡捕房一併查獲昨解公堂訊實判張郁二人各押一月王押兩禮拜一併送縣禁錮 
[體恤鄉民]  
　　甬人王文孝向同鄉人湯姓租得園地數畝種菜度日前日王将糞汁澆於菜地上被工部局衛生西人查見以其有碍衛生於昨日将王傳至公堂請究孫襄讞以菜蔬非肥料灌澆不能發生未便禁止諭王以後改用乾料以免穢氣薰蒸如違議罰 
[奸拐兩婦]  
　　南京人吳芝清近由　籍奸拐薛惠卿之女張薛氏及顔周氏之女張顔氏來滬先将薛氏押入鴇婦陳許氏家爲娼後将顔氏賣於孔姓兹被薛惠卿與顔周氏來滬偵悉報捕将張薛氏與鴇並吳之同黨朱旺章曾王氏一併查獲昨解公堂訊究判朱交保陳鴇開釋餘人分别押限於三天内交張顔氏到案再核 
[欺嚇鄉婦]  
　　鄉婦黄沈由雇舟來滬　赴龍華燒香該舟泊於蘇州河内詎有流氓唐阿仁黄阿三張阿寳張小三子等一躍上船以查緝私貨爲由乘間攫取衣包逃逸當被巡捕追獲昨解公堂押候下禮拜三訊辦 
[誘令捲逃]  
　　萬有山控　婦周陳氏串同其夫周阿能誘令十七歲婢女秋喜捲取鈔票洋一百零五元逃逸等情昨由捕房将周夫婦併解公堂訊供不認判介别押候交婢到案再核 
[流氓入押]  
　　流氓朱阿雙徐阿土因攫取小孩何阿根銀飾並竊陳蘭生衣物由探查獲昨解公堂訊明判各押六禮拜 
[竊案定斷]  
　　乾康絲廠控男孩陸海順王大連生串竊銅件消贓於陸雲清等情昨由捕房将爾孩與陸一併解廨復訊屬實判陸孩押改良所習藝一年王孩押六禮拜陸賠洋二十元再押二月以儆 
美租界 
[洋兵酗酒]  
　　前晚有英國艦兵三名乘醉在吳淞路胡閙擊壞俞阿二之東洋車並道旁自來火燈當由甲乙二華捕拘禀捕頭諭償車燈修費共洋三元五角了事 
[無端毆辱]  
　　塌車夫周萬福昨至捕房控被車主潘阿金無端兒毆捕頭允爲查辦 
[索債用武]  
　　陳阿順葉阿林昨因償務紏葛在華記路互毆葉被毆傷頭面由　併送捕房候辦 
法租界 
[幸得缷責]  
　　華安公司於上年控告金愼之圖賴欠欵曾由報關行主張　章投廨担保出外料理嗣因延宕經年仍未了結復由原告禀請公堂於昨日将張傳案詰訊張稱當時祇保十四天現已年餘可以不担責任聶司馬允之諭令退去候提金到案追究 
[追償欠欵]  
　　邱阿炳控徐二官章子卿二人不還借洋經公堂准詞提訊章供祇欠洋八十元言明每月拔還兩元半近因生意清淡以致拖欠六個月官判着照在外所議姑限七天将所欠六圙月之欵還清餘仍分期照拔徐二官旣已在外挽人理勸姑免提究 
[力不能勝]  
　　王奎玉将人力車租於年老之邱仲貴拉載生意以致碰撞電車跌傷坐客由　将王邱二人送廨請究判王罰洋五角邱姑念年老開釋免究 
[查究起火]  
　　昨晨興聖街忽報火警焚去東洋荘顔料筆店蔴店牙粉店等屋十餘幢事後由捕房查知係太成祥東洋荘起火保有火險即飭包探拘提店主到案查究 
[海上閒談]  
　　滬上之騙術。眞無奇不有矣。私印鈔票也。揑帳支錢也。冒刻圖章取物也。固爲數見不鮮之事。而不料今更有虚設錢荘。假本票以騙取貨物者。 
　　然而各被騙之店舖。亦何以絶不察究其虚實。而貿然收用耶。　　上海最要切之事業。貧兒院也。幼稚園也。貧民及女子負販圑也種種習藝所也。皆爲根本上必要之圖。而一般熱心士紳。已次第舉辦矣。 
　　而記者尚有深望於一般熱心紳士者。則爲租界内外之一種小流丐。亟當設法安插。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約（十）（七）]  
　　第二十二條未籤押各國亦准加入本約之内願意入約之國應将其意咨明和政府並附送約入文件此等文件由該政府存案該政府即将咨文及入約文件各抄件校正之後轉送其他各國並聲明收到咨文日期 
　　第二十三條第一批批准文件存案各國從存案文憑日期起六十日之後本約方有效力隨後批准或入約各國從和政府收到批准或入約咨文日期起六十日之後方有效力 
　　第二十四條如遇締約國中之一願意出約應将出約文件咨和政府該政府立卽将出約文件之抄件校正之後知照其他各國並聲明接到出約文件之日期出約僅專指咨照出約之國從咨文到和政府日期起一年之後方有效力 
　　第二十五條立一册籍由和國外部執掌載明第二十一條第三第四欵所指批准文件存案日期及隨後收到入約文件第二十二條第二欵或出約文件第二十四條第一欵之日期該册籍凡締約各國均可與知並可索取校正之摘要 
　　各全權大臣簽押於下以昭信守正約一分在和政府存案抄件校正之後由外交官轉交第二次保和會與會各國 
[戰時海軍轟撃條約]  
　　欲遂第一次保和會所發之願關於海軍轟撃未設防之口岸城村事件宜将一八九九年陸戰規例酌量推行務以鞏固居民之權利保存重要之建築爲主以行仁道而减戰禍爲此議訂條約遣派全權大臣如下各将所奉全權文據校閲合例議訂各條如左 
[第一篇轟撃未設防之口岸城村房屋]  
　　第一條禁止以海軍兵力轟撃未設防之口岸城村房屋不得以一處地方僅因其港口有敷設機發水雷之故便行轟撃 
　　第二條然陸軍之工作物陸軍或海軍之建築物軍械或軍用品之存儲所合於敵國海陸軍使用之工廠或建置物及軍艦之泊在口岸者不在此禁例之内海軍司令官可知照地方官於適當期限内将此等折毁倘地方官逾限並未照行海軍司令官若無他法可施者可以砲轟毁之遇此情形而有轟撃之舉則對於無心之損害海軍司令官不負責任若軍情緊急須立時施行而不能予以期限者則例禁轟撃之未設防地方仍依本條第一欵所載得以轟撃爲司令官應設法使城中所受損害以少爲度 
　　第三條海軍所到之處如向地方民徵取現時必需之糧食或生計上之物件而地方官不允照辦則於知照轟撃之後可将未設防之口岸城村房屋轟撃但此等徵取須視地方之物産力爲準若有現銀宜計值照付否則出給收條爲憑且須奉有海軍司令官之命令方得徵取　　第四條未設防之口岸城村房屋不得因徵取銀錢不遂之故而加以轟撃（未完） 
來件 
[粤省報界公會爲公言佗城兩報停牌事佈告中外同業書]  
　　公啓者竊維報界同業言論宗旨不能强同而氣類薰蕕不能不辨我粤東報界陳聽香馮冕臣二人平日包攬詞訟交結書差語其人格同業羞稱伊去年前後開設公言佗城兩報自出牌以來更藉報紙爲搆訟機關爲庇賭機關爲袒護劍仔會匪機關殆無日不顚倒非是混亂黑白挾私騰謗射利拾蕪陰煽惡潮力排止論凡海内外同業諸君子曾閲該兩報者類無不知之此種報紙實足以播惡人羣流毒社會同人等與之同業固引爲深恥而坐令播惡肆毒尤所疚心同人等經於去年集議以全體表决将陳屏出記者同盟會将公言報屏出公會巳刊登報章佈告閲者以免蘭艾並域涇渭同流亦冀彼等稍知悔悟惡毒或有時而旣則人羣社會所存已多凡此苦衷當可表白詎公言報自被屏後罔有悛心陳馮復開佗城報益加狂制雖同人等操觚發論時予紏繩然邪言易張正言難入某等百端鼓吹而不足彼等數語敗之而有餘遂使公理因之不明公益被其破壞蓋自有該兩報而遠近閲者多因該兩報之言論悖謬輕視報界全羣此海内外同業諸君子所當代爲疚心者也今夫以小人而乘君子之器則小人之燄日益長而君子之道日益消使惜君子之器而并惜及小人謂彼小人敗則君子之器與之俱敗無寗顧而存之留是器以爲告朔之羊以俟後之君子不知彼小人者據是器以肆其虐陽排陰賊而君子已無噍類矣鳴呼君子縱不自惜其如天下何竊以爲報紙者君子之器也陳馮二人者小人之尤也同人等忝厠報席雖未敢自謂爲君子而不敢不勉然旣自勉爲君子則與小人勢不容以兩立旣與小人不兩立勢不能復惜君子之器而使小人久有所乘此同人等數月以來所爲遲徊審愼傍惶瞻顧至今日而有函請當道維持報業之舉也吾粤張督自蒞任以來頗能服從輿論故同人等爲尊重報權起見决議函致張督揭發該兩報罪状經将函稿刊登報端初七日警道奉張督面諭勒令該兩報停牌從此陰霾旣退報界復返光明粤垣稱快但恐逖遠者或未洞悉彼輩得肆其簧鼓以熒惑清聽致海内外同業諸君子或疑有他故故敢佈其縷縷維諸君子察焉 
　　附錄王巡警道札文爲札飭事現奉督憲而諭據粤省報界公會禀稱（函文見各報）等情據此並呈清摺一扣前來本署部院詳加披閲臚列各條誠如該公會所稱足以摇惑國民流毒社會固爲報律所不容亦爲報館同業所不齒自應按照報律永遠禁止發行　該道即行遵照辦理等因奉此查公言報爲會黨辯護及佗城報反對禁賭均爲違犯報律之尤即如本月初三日佗城報新聞題目有云張督禁賭亦取漸進主義豈不知本月初一日以前業經本道出示張貼無論大小賭博槪行禁絶乃竟造言　聽與公言報同爲淆亂是非亟宜按律報行以昭炯戒除諭飭公言佗城兩報館遵照并申覆督憲外合就札飭札到區　即便遵照札開　理　實執行　　　　　　　　　　　　　　　　　　　　　 
 
 

Page 27

 
 
國外新聞 
[英人注意中國豕肉]  
　　十三日倫敦電云統一黨議　　員番爾君在下議院質問自治局總理大臣巴恩斯君謂目下運入英倫之中國豕肉其所來之地相距有疫之區究有幾里巴君答稱本大臣亦極願議及此事並望派一自治局醫生赴華至豢豕各處調查一切又謂有疫之區距離豕肉所來之地約八百至一千二百英里云 
[俄國海軍豫算之增加]  
　　十三日倫敦電云據聖彼德堡電稱俄國海軍豫算案已由帝國議會贊成綜計羅卜一百十一兆枚較國會採納之豫算案多羅卜三百三十兆枚 
[阿拉伯土軍敗績]  
　　十三日倫敦電云泊利姆來電謂據内地來此之阿拉伯人聲稱西四月五號有土軍一千八百名在泊利姆遇敵全軍覆没西三月三十號拉特里被奪土軍守城者共三聨隊僅逃出十五人土軍目下在内地據守之城僅有愛爾台格及薩拉兩處而已 
　　　　　　　　　　　　　　　　　（以上譯字林報） 
[德國皇太子回抵柏林]  
　　十三日栢林電云德國某報歡迎皇太子偕妃安返柏林並深以太子不能游歷暹邏中國日本爲憾 
[美艦隊擬游地中海]  
　　十三日栢林電云美國大西洋艦隊第二枝隊将游德國基爾及其他各港已經官塲宣布該艦隊擬游弋地中海一周自西十月出發至十二月歸隊 
[德報注意東京大火]  
　　十三日柏林電云德國各報均載有東京大火詳細紀事 
[俄日邦交日益親密矣]  
　　十三日栢林電云俄國商務大臣提議在聖彼德堡設立俄日會社增進兩國經濟之交誼及交換調查兩國之文化十四日倫敦電云據聖彼德堡電稱俄國商務大臣在内閣呈遞議案請在俄京設立俄日公司發逹兩國商業並普通之交誼 
[日本赴英專使起程]  
　　十四日東京電云日本賀英皇加冕之專使伏見宫依仁親王及王夫人並東鄉大将乃木大将禮部大臣藤堂等已於今日由横濱起程将過上海香港新加坡蘇彝馬賽爾等處 
[减輕軍備與公斷問題]  
　　據倫敦消息云德國首相不允討論減輕軍備及萬國公斷事宜致美總統及英國外相謀結公斷條約之人意爲之沮法國各報亦均不以此爲然菲茄洛報謂德人視萬國和平僅如幻夢耳巴黎某報謂德相之演説足破英人之夢想（以上譯文匯報） 
小説 
[言情小説投海孤兒（四十四）]  
　　以馬利亞平生志槪言之。風節衎衎。良無畏死求生之念。且馬利亞信敎至篤。以爲上帝生人。力乃至偉。人之靈魂。悉係屬於上帝。無一日不可生即無一日不可死吾果生也。則盡吾生人分内之義務。果使一日而死。則舉此靈魂。還諸上帝。直蒞清虚之府。較諸身居五濁之世界爲佳死者。特乘化歸盡之謂。又安所懼。彼懼死之人。終亦不能不死。懼何益者。此女郎之志槪如是。然以今日之状態較之。則意見乃大不同於　日。充女郎之意以爲吾之一身。固不足論。然以吾事而楚及老父。喪其自由。且更累此年少之英雄。擲其生命。此胡可者。思極乃深悔頃間之拒絶迭克司限不舍此一身。偶彼禽獸。而力脱餘人於險。吾嫁彼傖夫。事固慘酷。然他日吾苟坐而自念。某年某日。吾馬利亞富士。犧牲一生之幸福。以救老父。亦足爲吾嫁夫之紀念。顧頃時計不及此。而徒以惡聲向彼。力拒其救婚之請何也。斯時馬利亞心胞之内。千縈萬。繞直如亂髮之交糾。乃無術足以分理。密昔司威耳坐侍馬利亞。見其焦悚不可自聊。則微語曰。密司幸少睡。自寗其神。勿爲彼二人懼。吾視此二人者。勇鋭無倫。吾敢决其必無敗衂之事。馬利亞聞之。蹙額未答。已聞門外彈指之聲。密昔司威耳霍然起立喜曰。彼來矣。彼來矣。彼誠可愛。讀者諸公。當知威耳之所謂彼者。非彼愛力森。直彼沙遜也。威耳語已。将立啓其關。馬利亞止之曰。汝勿孟浪。安知非守我之人。乃顫聲問曰。叩門者誰也。愛力森自門外答曰。我也我乃無禮。驚及密司。能否請密司啓門。聽我入面。馬利亞聞愛力森之語。知爲愛力森。威耳不待馬利亞之命。已力啟其扉。愛力森偕三副及沙遜同入。鞠躬面馬利亞。略述頃間盜取軍械之事。且以手槍三支。授馬利亞曰。今當延密司脱富士來此。共議明日决戰之局。威耳聞言。即起入左次之室中。數分鐘間。弗倫富士已躡足而入。聚議有頃。方略已定。議定弗倫富士力議馬利亞。毋庸出而搏戰。以手槍三支。分授三人。弗倫富士曰。我固有鎗。語旣。卽入室取槍二支。出示愛力森等。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
