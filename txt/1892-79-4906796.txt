# 1892 - 79 - 4906796

 

Page 1

 
 
[讀浙撫崧振帥拿獲積匪摺有感而書]  
　　務農者必除稂秀而後良苗得暢生機牧馬者必去駑駘而後騏驥得展所長治民者必除盜匪而後庶民得安其業比誠古今不易之理也在昔子産柄政鄭盜不興士會爲卿晉盜遠避豈有異術哉良以緝捕之法嚴則盜賊自無所容身懲前以毖後治一以儆百彼甘心犯法自外生放者卽使不被拘獲亦必聞風遠引尚何患地方之不能肅清閭閻之不能安堵哉惟是緝捕盜賊亦非可以率爾從事盖盜賊之出没海面者往來無定飄忽靡常以舟楫爲生涯以港汊爲窟宅若遇官兵勦捕則仃率遠颺潛蹤不出及官兵旣去則又乘間竊發令人防不勝防此勦水盜之難也其伏處巖穴者大率黨羽衆多聲氣聨絡巢穴深邃詭計多端若姑與緩容則恐裏脅日衆有滋蔓難圖之勢爲虺弗摧爲蛇將奈何若派兵進勦則林密山深路徑不熟不敢深入窮追遷延歲月弋獲無期倘兵弁邀功只獲夥盜數名藉以塞責反使渠魁首惡得逭刑誅乘機他竄難保其不爲異日之患甚矣哉緝捕之不易也浙江温台兩屬素多盜匪往往持械結隊打家刼舍放火殺人擄人勒贖肆無顧忌視禁令若弁髦置王章於不顧見於本報所紀載者已不一而足而其中之毛炳一尤爲凶悍異常竟敢創立洋槍會名目在温台連界地方行刼樂清縣倪卓氏家得贓放槍拒傷倪洪林旋卽因傷身死父將倪洪岳等擄去勒贖未幾又行刼永嘉縣胡鳳翔家焚燬房屋放槍擊斃胡埋全等五人又將林振芳等擄去勒贖經樂清縣惲大令永嘉縣邵大令先後禀報撫憲崧振帥接禀後以盜匪猖獗若此倘非設法擒拿派兵剿辦恐温台一帶盜風日熾蚩蚩者氓何以安耕鑿而樂生業由是特派知兵大員相機前進分路密拿出其不意攻其無備地方積匪無不次第就擒而毛炳一亦以形蹙勢窮延頸就戮至此而温台兩屬毗連之處始有安靜之日然則崧振帥之發奸摘伏燭照如神遣將調兵機宜悉合誠有超出尋常萬萬者而諸將士之戮力同心奮勇進剿卒使首惡就擒其勳績誠有不可没者宜振帥之分别等差奏請擇尤採獎也大抵剿匪非難剿積年逋逃之匪則難擒惡非難擒跋扈飛揚之首惡則難盖首惡不擒則根株終未盡絶收合餘黨乘間復發終必爲異日之患往時粤東盜風甚熾其持械結隊打家刼舍放火殺人擄人勒贖種種令人髮指較之温台兩屬殆又過之凡稍有貲財者恐盜匪生心皆不敢安居於鄕相與挈家逮避甚至一邑之中一月之内而盜　之禀報者已有數起官法之所不能施兵力之所不能及若輩益得縱横出没如入無人之境嗟处良民同在高天厚地之中而獨罹焚燒刼掠之慘又何怪聞者眥裂談者髮指耶有地方之責者蒿目時艱久欲力爲整頓大事芟除出斯民於水火而登之袵席遲之又久始命統兵大員率帶勁兵剿辦匪鄕凡各鄕之爲盜匪窟宅者逐一辦理或臨以大兵俾知恐懼使鄕中耆老綑縳稔惡之人解獻軍前就地正法其有不服者則以兵刃從事務使地皆清凈人盡善良而後已自有此次大加懲創而盜風始爲之漸息然不於始起之時卽行剿捕直待蔓延之後不得已而大加誅戮則地方之蹂躪者已多元氣之剥削者亦復不少此事之所以貴杜其漸謀之所以當愼於始也浙江温台兩屬盜匪行刼爲害地方崧振帥以弭福不可不早特派統帥督兵會剿務在將首惡擒獲以靖閭閻卒之士皆用命盜盡芟除民得安居功成反掌誠不愧一路福星萬家生佛矣故樂得而書之 
[本館接奉電音]  
　　昨由京友電傳上諭二道敬謹譯登○二月二十七日奉上諭本日禮部順天府會奏遵旨查勘租廠游牧官地查明地畝原委現擬辦理一摺復據禮部左侍郎啓秀奏司員辦理租地不遵奏准成案肆意欺朦請旨飭查各摺片著派徐桐崇禮確切查明據實具奏欽此同日奉上諭毓橚奏假滿病仍未痊請開去差使並請停俸一摺毓橚者開去差使並准其停俸欽此 
[春明載筆]  
　　年例於新漕起運報明後由都察院開列旗漢御史銜名清單請派各一員抽查漕糧凡漕糧有無攙雜偷漏一切弊端卽由派出侍御查明糾叅俾天庚正供涓滴歸公本年江安浙江等省應解光緒十七年分冬漕新米起運有期經都察院開單請派抽查潛糧旗漢御史一摺於光緒十八年二月初三日具奏本日奉硃筆圈出山東道監察御史桂斌山西道監察御史林紹年欽此○理藩院左侍郎鳳竹岡少鴻臚鳴之父原任叅贊大臣春封翁成年近九秩夙形康健近爲二豎所侵致抱不起於二月初二日辰刻跨鶴西歸當經竹岡少鴻臚備製衣衾棺槨親視含殮如儀擇吉二月初四日接三擬停柩三十有五日唪經建醮數壇畢方行發引送入佳城以安窀穸云○吏部爲示傳事所有籤掣國史舘漢謄錄夏曰璐辛元炳謝汝賡沈其榖薛維新高瑞霖吳震吳勤修秦學顯全榮煕黄元愷沈元豫陸邦純王叔鑫萬光涵王祖仁周宗彬張文明姚廷獻馮尚華向文翼慶編張儀同王錫庚徐景祚羅綱乾周繼昌李國璋戚煒卿丁鴻賓陸銘勳洪羲尊張慶培劉恩鴻姜毓滋傳星煥鄔奎杰朱善詒楊亦熺馬其偉宋望儒張曾詒陸壽祺張肇瑞陸鳳鳴馬蔭梧趙寶昌徐作楫陶樹勳梁傑王師勸任榮貴石秉仁楊文煃李德潤袁芳陳世藻勞啓潞石點余寶蔆唐嵩壽便典舘漢謄錄卜聨璧等限五日取具六品以上同鄕京官日結並佐領辕結塡寫履歴親供親身赴部騐到有執照者中騐執照以便咨送過舘毋得自悞特示○管理太常寺事務禮部尚書臣宗室崑岡等謹奏爲題請欽　中查祀典内開每歲春秋兩季致蔡褒忠祠應由欽天監於仲月内擇日由臣寺開列散秩大臣銜名題派一人致祭歴經循辦在案今光緒十八年二月十八日春祭褒忠祠准侍衛處送到散秩大臣銜名由臣寺繕入題本進呈恭候欽派一人俟命下之日再由臣寺知照侍衛處轉行照辦理合題奏請旨正月二十七日奉硃筆圈出委散秩大臣三等承恩公鍾秀欽此○管理廂藍滿都統恩　圃相國諭於二月初十日辰刻在錦什坊街華嘉寺本固山公署内舉行本年官員軍政步箭京察十二日已刻在西便門外小溝子看視騎射以憑薦保卓異已由印房傳知本旂正叅領副叅領印務章京勳舊世管公中佐領驍騎校等按期各備弓馬前往該處預備考核○兵部爲咨行事武庫司案呈所有八旗各營兵丁例於每歲春秋兩季各赴本旗教塲舉行演射盔甲箭由本部奏請日期分行遵照以備派查歴經循辦在案今光緒十八年分經本部具奏春季於二月二十五日三月二十一日秋季於八月二十一日等因奉旨依議欽此相應咨行貴旗營照例按期演盔甲箭並將應演兵丁花名造册報部備查○客秋辛卯科各省新中舉人例於本年二月十五日在貢院覆試應由步軍統領衙門分調京營各汛派出號軍一百六十名於前期一日清晨由該汛官帶赴貢院點名而入以供驅使惟各汛號軍入闈實軍者甚少竟有冒名頂替希圖入闈竊取士子什物並有 
 
 

Page 2

 
 
不候點名擁擠混入現已行知提署札調號軍入闈如查有前項各情定將原派該管將備等官嚴行叅處○醇賢親王園寢改修各工由承修大臣煕大司空洪少司馬分派祥茂等廠商十六家承修已列前報兹聞已諏吉二月初十日辰刻焚香破土大興工作矣○都察院堂司各憲於二月初三日在宣武門外大街財盛館舉行團拜盛儀并傳集丹桂菊部並各班名優演戲一日以佐殽觴一時衣冠之會滿座春風誠熱閙也○史部爲咨行事考功司案呈本部具題陜甘總督楊奏請將六年俸滿甘肅西寍縣教諭慕迪吉保薦送部引見等因核與例章相符應准保薦送部引見一本正月二十八日奉旨依議欽此欽遵到部合將原奏粘抄咨行陜某總督查照辦理○四品廕生宗室樸誠年二十歲正紅旂宗室慶長佐領下人係現任廂白旂蒙古副都統謙光之堂姪前於光緒元年恭逢恩詔在輔國將軍任内承廕經吏部於本年二月初三日帶領引見奉旨四品廕生樸誠著以七品筆帖式用欽此初四日述旨奉旨是欽此初五日由吏部堂官當堂簽掣宗人府在七品筆帖式上學習行走 
[番事數則]  
　　臺北大嵙崁一帶生番滋事經官軍先後馳往剿辦各節屢登本報兹有營友自内山出者言及番事數則頗可怡情誌之亦足見風土人情之不同云番俗無工匠不知建造房屋但選視大石灣屈處疉巨石以爲頂四圍以小石堆裹中空一穴以爲門戶而其中頗有類石牀石几署彼卽作爲牀几也無布帛衾枕石榻上以鹿　等皮蒙之藉以禦寒又内山多野獸獸最畏人生番用鏢鎗擊之百發百中因此得而生食之惟其中無虎或曰此天之所以憐番人也又番社氣候各處不同畜類亦異大宅紫猩社之雞無論牝牡高三尺以上雞足皆長二尺腿距之毛一寸許鳳凰社番衆多畜珍禽有荷池十餘處常見孔雀文鴛迥翔其上又番人不知肩挑百貨皆負於頭頂其力能舉百鈞而又能登山越嶺跳躍如飛又生番女子多與漢人野合其父母不加禁約欲嫁漢人則禀聞於頭目而請决於兄長緣家事必取决于兄也漢人娶番女者多勾串其兄飲酒飲至極歡時以姻事相求慨然許之娶後番女並可照常歸寗來往無間又番藥内有金線蓮一種漢人皆珍貴之此藥出自番社性極凉能治熱症臺北省垣有購自藥鋪者其價頗昻一兩須佛番一元若内山則一元可買數兩又番女之未嫁夫者面無疤痣自嫁夫後於兩頰遍剌紅絲若生子則刺至耳根人皆稱羡其美至刺面之風惟臺北番女有之卑南一帶番社均無此習又番社有頭目有世僕之分頭目之社不屑與世僕之社婚配此等關節界限劃然又内山所見無非獸蹄鳥跡猿嘯蟲鳴可駭可愕者不能罄述大木十餘圍者觸目皆是不以爲奇有巨木開紅白花數百朶花大如箕異香馥郁不知何名又番俗男女皆好飲酒每得酒則男女並肩而飲一吸立盡其量幾如長鯨惟不知以菜和酒但沈醉耳又番社無衣服每逢盛夏男則赤體女子以鹿上圍下體漢人每以破褲易番貨番女愛之如寶願以貨易可見羞恥之心人所固有不以習俗而移也 
[續述寍郡試事]  
　　浙江學憲陳大宗師考試寍郡生童正塲認眞搜檢考奉鎭童生正案之日面諭提調官嚴搜搜出之夾帶均付一炬點名給卷後限以六刻蓋戳如逾限不成一講槪置不閱塲規極嚴終日端坐堂皇諸生童均恪遵功令題目錄下二塲生府學曾子養曾晢至必曰有鄞縣膾炙所同也至名所獨也慈谿曾元養曾子至將以復進也通塲經題渙其羣元吉光大也賦得不辨仙源何處尋得仙字五言八韵 
[勸捐續述]  
　　蕪湖保甲局勸抽貨捐粤帮米客相率罷購經上憲改委聲望素著各員出爲勸解粤商已肯降心相從不日可望開巿等因業已紀諸前報兹聞每石輸捐一厘之說當時僅首事勉允轉商於衆尚未盡協故延至二十日仍未開巿若賣客一厘之說現亦尚無把握連日在事各員掉三寸不爛之舌僕僕道途頗費躊躇然粤商旣已芥蒂全消所委各員又皆衆望素孚者想不難解嫌修好共襄善舉也跂予望之 
[榕嶠春陰]  
　　二月十二日相傳爲土地神誕閩中風俗羣以糯米粉製成元寶式供奉案前衙署中供奉尤極誠敬書吏差役皆捐金設筵爲樂并召梨園子弟登臺演唱以答神庥鼓樓前鋪戶香烟繚繞燈燭煇煌燃放鞭爆以數千萬計亦一時盛會也○總辦南臺稅厘總避許觀察星翼現奉委署興泉永道篆務所遺稅釐局務經督憲委會辦省會保甲總局吳觀察本杰接辦許觀察已於本月初十日卸事吳觀察卽於是日視事文武各員趨往叩賀絡繹於途許觀察已定於十三日啓程赴任吳觀察因稅釐局事務紛繁下車伊始尤須加意整頓所有會辦保甲一差碍難兼顧擬禀大憲乞准卸辦另委他員辦理○知順昌縣孔晉階大令憲教起家翰苑作宰閩中下車之始獄多積案繫犯纍纍大令逐起審結遇有新案提到兩造一審便結胥役無從肆其魚肉闔境稱神明焉時有要犯拘禁囹圄暗中勾通猾賊挖垣而入冀可從此脫逃事覺賊先遁幸要犯尚未離獄大令因思邑中辦理保甲甚爲嚴密當無甘心窩賊者惟山後數里許有荒廟一所料賊必竄匿共中大令遂帶跟丁一人直詣其處果見有一壯漢斜臥廟門外人令喝曰起起突問數言知爲挖監眞賊綑縛以歸略施小刑賊一一供認由是聞者咸頌大令之精明雖古循吏何以加焉去秋奉調簾差校閱旣竣忽動思鄕之念具稟乞休卞頌臣制軍深爲器重再三挽留而大令意在山林解組竟去已於前日買棹回楚同鄕官幕臨歧祖餞咸有依依不捨之意云○閩中出産以木植爲大宗凡木帮販運杉木自上游來者囤積白馬橋上渡一帶塢内幾如山立木帮中人倩排夫看管而排夫因薪工不敷開銷恒將小木偷換大木毁其記號弊不勝言又有一種匪徒於夜間竊取木植洲邊街有木店一二家慣買賊贓貪其價賤木帮患之僉議招募哨丁多名沿江查緝此亦見兔顧犬之計也本月初九日夜半時哨丁巡至上渡江面半道地方適有著名木賊溪水五豹二等十餘人正在偷取木料哨丁見之卽欲上前擒拿該賊膽敢拒捕曰刃如霜並出洋槍施放傷哨丁某甲之足甲大聲喊救幸有閩浙營務處巡船哨官梁張二弁巡緝至此聞聲而前協同兠捕賊始棄贓而遁否則哨丁衆寡不敵不幾爲賊所乘哉事後木帮因賊匪衆多已將情形禀明上憲并請札飭巡河各哨官遇有搶竊情事一體救護協拿以恤商艱而重正稅未知能俯如所請否○福州梨園有大小班名目大班唱官腔小班則唱土音又有所謂儒家班者亦唱土音班中皆係少年子弟有招之使來不受戲資但備盛筵以欵之登臺演唱時不許人擺酒其自待之尊如是閩人遇有喜慶神誕恒招演劇亦習俗然也班中生丑旦末雛年美貌雖借優孟之名陰有龍陽之實醋海生波往往而有每至一處演戲必有棍徒爲之保護日前某處慶祝土地神誕招儒家班演唱時則玉貌花嬌珠喉鶯轉風流旖旎艷絶一時其唱狀元拜塔一曲宛然縞素隹人嚶嚶啜泣其演賣蘇花一齣則風情霞想摹繪逼眞一時裙屐紛來幾至樂而忘倦此亦傷風敗俗之一羰也嗚呼可弗禁歟 
[鹿城探杏]  
　　温州訪事人云温處道李健齋爵觀察於二月初十日課中山書院四書題毅木詩題賦得雨足郊原草森柔得柔字約計與課生童共二千餘人○永嘉縣東山書院高踞雲根石畔俯瞰謝池地頗清幽紅塵罕到邵補棠大令示期二月十六日甄别生題子路問事君子曰勿欺也而犯之童題夫子之不可及也詩題賦得二分春色到花朝得朝字○入春以來雨多晴少惟古花朝日竟日暢晴士女嬉春頗不愁鞋沾泥濕至十二日朔風凛洌人擁重裘三點鐘時六出花飛天公又作玉戲矣十六七兩日時雨時雪時當春半竟若三冬恐天上仙姝又當以衍波箋賦曉寒之句矣○縣署後巷胡某之媳某氏年逾花信艷若天　近因産後失調發爲癲癇本月初五日其翁自外來氏從廚下聞剥啄聲順手握菜刀而出　甫脫驀自刎其頸鮮血迸流昏仆門旁移時而斃　瑞安縣南門内吳芷卿家有粗石一方向供磨刀之　　未邀主人鑒賞也前月傭工移置他處偶一失手石墜階上裂而爲二石中現柏樹一株長可四五寸枝葉繁盛燦若列眉吳把玩久之令僕移置文窓頗覺珍於 
 
 

Page 3

 
 
拱壁云○施水寮三官殿旁某甲家於客冬娶婦筮吉二月初九日申刻設席邀請親友杯盆狼藉之餘宴猶未散突有無賴乙内丁三人升堂入室居然躺臥大牀大言曰道士亦具此十一扇暖牀耶合座錯愕莫知所爲迨甲細詢來歴始知乙等悞爲道院故敢胡言亂語遂呼地保至將乙痛毆丙丁心知悞入桃源早已乘機免脫矣 
[宜昌新語]  
　　怡和洋行昌和輪船機器不甚靈便本月初方駛抵宜昌聞須改製一新始得暢行無滯也○蜀中人之牽車服賈者度地蝦蟆磯畔新建川主宮其中不知所奉何神惟見鳥革翬飛美輪美奐落成之日謂宜演劇以答神庥又以本地諸班不甚爭奇鬥勝因另召鴻太梨園子弟并傳他部名優擇吉開臺演唱數日歌聲舞態超越尋常遠近來觀肩摩轂擊○某日招商局買辦慶賀生辰至晚燃放烟火二架觀者甚多所惜飛廉氏大肆淫威以致火樹銀花不免摧殘零落耳○前數日天氣嚴寒較去冬尤甚山深林密之處時見六出花飛詠唐人終南陰嶺秀積雪浮雲端林表明霽色城中增暮寒之詩頗切此時風景也 
[江西官報]  
　　候補縣余肇同禀謝不積各班委署行知同知胡益沅聞訃丁母憂許金策委解地丁進京署臨川温家司來興卸事回省吳世煕酌委州縣厘卡一次勞績朱齊祿由新海防例報捐遇缺先用沈乾元往安福辦保甲史瀾起服來江兪永康丁母憂正任寗都州彭芝前經檄飭回任尚未起程據報病故以署斯缺之文聚奎仍行署理新建典史方瑞璘開缺另補以候補縣丞邵作賓輪委署理都昌周溪司李兆馨革職開缺以候補未入蔡金署理安遠縣麥錫良由順直賑捐獎給花翎按司獄胡鏻從九翟秉鈞俱拔委一次府照姜兆崧接查惠外保甲分發從九潘壽曾繳照 
[聶觀察聞課蕊珠書院題]  
　　子曰晉文公譎而不正齊桓公正而不譎賦得列郡徵才起俊髦得才字五言八韻 
[瓜代續述]  
　　昨報列捕頭瓜代一則兹悉美捕頭壳魯與工部局訂立合同年限已滿本可再立年限因已就德國總會執事故將捕差告辭云 
[比究甲捕]  
　　蘇松太道署失去上鐘一架値價甚鉅當經飭捕查緝尚無蹤跡由道憲飭差將十五鋪地甲汛捕等一併送縣比究 
[提騐案犯]  
　　英界偷雞橋福園茶肆内去秋有陸連貫與兪長根索欠口角將兪毆斃當由地保報縣袁大令詣騐之下將陸帶回訊供收禁已見去臘報章近由大令備文不日卽將該犯解府轉勘昨經捕廳蔡少尉提陸至案略詰數語將面貌騐畢仍飭還禁聽候解赴松江 
[研訊舊案]  
　　去秋有寡婦朱張氏偕抱呈朱玉堂投上海縣訴稱兒子三泉遭周琪生毆傷拉匿等情袁海觀大令飭提到案訊供騐傷著候補提周琪生及經勸之陳貴貞並陳張氏等到案再行覆訊早列前報前日原差將一干人提到盹間由袁大令請帮審委員宋莘樂二尹升堂集訊朱張氏訴稱係本邑人家住西南鄕地方丈夫逝世已久遺下一子名三泉向在家中耕種度日去年七月中旬親戚陳張氏家有周春發患急痧身死卽由春發之弟琪生向陳張氏吵閙兒子三泉前去探望竟遭周珙生奮力毆傷並被將人藏匿小婦人情急來案喊控當蒙袁大老爺騐明兒子受傷屬實今奉覆訊求恩究辦朱三泉訴稱小的在家力作安分度日不敢肇事去年七月間有周琪生因伊兄周春發在小的親戚陳張氏家飲時節酒忽患急痧身死琪生遂在陳張氏家屢次吵閙是日小的亦往飲酒聞有此事卽往解勸不料琪生竟遷怒於小的不問情由奮力毆擊以致受傷并被將人拉匿後由陳貴貞解勸始得釋回母親已投案喊控求恩嚴究朱玉堂供稱三泉係小的之侄寡嫂朱張氏具禀喊寃由小的作抱陳張氏供稱丈夫在日開設肉店雇用周春發爲夥在後丈夫逝世一切帳目被各戶拖欠甚多卽令春發在外收帳去年七月間某日小婦人在家過節邀請隣右親戚前來飲酒周春發亦在座俄而在發忽患急痧身死小婦人卽令伊弟琪生到塲收殮及琪生至竟與小婦人爲難不肯收殮當時天氣炎熱屍身不能久擱經小婦人出錢爲之棺殮令琪生將棺舁回琪生置之不理糾同多人蜂擁前來藉屍滋擾並將兒子陳　堂拉去迄今杳無蹤迹朱三泉前來解勸亦遭毆打現求究追兒子下落陳貴貞供稱係本邑揚師橋人開設人煙館去年七月某日朱三泉被周琪生毆打由小的勸散以後如何小的實不知悉周琪生供稱係揚師橋人在家耕種餬口小的之兄春發與陳張氏私識陳張氏素爲女巫去年七月中春發無端在該氏家中斃命小的聞之卽向陳張氏查問春發患何急病忽被朱三泉出頭强阻小的向之理論並不敢行兇至陳張氏之子阿堂於去年乘某航船出外遊玩現已回家叩求明鑒二尹以兩造所供情節支離一時未能定讞遂飭將一干人分别交保候補提陳阿堂到案再訊 
[上海縣署瑣案]  
　　前日巡防南局解送韓丁氏韓紀氏並韓阿林韓和尚至上海縣請訊晚堂由宋二尹提訊韓紀氏訴稱今年十九歲前年嫁與韓丁氏之長子爲室丈夫已三十六歲於去秋病故小婦人甘心守節誓不再適詎姑屢萌惡念逼令小婦人醮與夫弟阿林爲室小婦人决意不允姑因此懷恨前日小婦人至隣家閒坐姑卽誣小婦人有不端事向小婦人尋釁旋被局中所聞拘送到案求請明察韓丁氏供稱長子逝世後媳婦紀氏常欲出外小婦人略加訓斥並無逼醮之事韓阿林韓和尚供與其母韓丁氏大略相同二尹謂韓丁氏曰逼媳再醮有違定例本當重辦姑念事尚未成從寛將媳領回如仍不改前非定當逮案嚴究○船戶沈順昌由蘇裝載搭客來申行至計王廟相近被風吹覆溺斃搭客席嚴二人當經席等家屬投縣喊控袁大令准詞飭差將沈提到於前晚請帮審委員宋二尹升堂研訊原告並未到案沈供稱係蘇州人本月初五日小的自姑蘇開行來申當因水逆行駛不能甚徢初八日行至計王廟相近忽遇大風小的等支持不住船遂覆没船中搭客共有八人赶緊施救已溺斃席嚴二人事出意外叩求恩宥二尹曰事雖出於意外然爾究有疏忽之咎著枷號一月發頭門示衆 
[英界公堂瑣案]  
　　包探張九意禀稱陳阿八等在天后宮前擺設骰攤誘人賭博顯違禁令一併拘案請訊賭具呈堂陳阿八胡阿春高阿金劉阿狗等同供以後自當改轍該包探又稱陳阿八前曾犯竊今又犯賭務請重辦蔡太守判陳阿八枷號十四天胡阿春高阿金劉阿狗等各枷七天發交捕房帶往犯事地方示衆賭具銷毁○一百零六號印捕禀稱有蕭福生手持利刃剗削工部局所種樹木尚幸覺察甚早不致大受損傷今將蕭福生送案蕭福生供係江北人剗削樹皮實爲合藥之用蔡太守判罰蕭福生洋一元充西醫院經費○工部局收捐洋人控張陳氏不付捐洋反敢逞凶一案蔡太守訊問之下飭將該氏暫發官媒飭捕房查明究竟曾否行兇有人帮毆否禀覆核辦已理前報昨據包探秦少卿禀稱今已查明並無帮毆實據且該氏所住房間亦無妓女在内張陳氏仍執前詞並稱目下並不賣娼此屋本欲退租卽欲遷往租界外居住求恩開釋蔡太守謂此案旣經查明並無帮毆之人且該氏已覊留七日毋庸苛求著卽遷往他處卽行銷案○包探何瑞福禀稱王阿三前犯行竊遞回原籍今又來滬行竊陸裕福家衣服等件查獲人贓送案陸裕福訴稱被竊布衣四件銅脚爐一个已由捕房包探查獲人贓今請給領王阿三供係寗波人屢次犯竊惟求施恩蔡太守判王阿三笞責二百板仍行遞籍贓給失主領去○包探孔阿才禀稱昨日有梅阿狗帶同女子在茶館啜茗有徐阿土等謂梅誘拐婦女勒索洋銀又將婦女拉去查得徐阿土之弟徐和尚知情因卽拘獲徐阿土已不知何往今將徐和尚解案請訊梅阿狗供係浦東人向在親戚張玉堂名下駕船爲業有向在川沙烟館傭工之女子吳媚雲今年十九歲欲至上海探望母姨由張玉堂托伊趁船來滬昨日小的同伊找尋母姨並未尋見卽在茶館啜茗小坐旋遇徐阿土等誣指小的誘拐女子不由分說率爾用武並被剥增衣服帽 
 
 

Page 4

 
 
子勒寫洋銀十元之票又將吳媚雲拉去徐和尚當時並不在塲徐和尚供係浦東人女子被小的之兄徐阿土拉去阿土現作鋸木匠住居浦東龔家路口東首將近河塘地方今願仝往捐提當時如何將女搶去小的並不在塲不知其詳蔡太守謂梅阿狗究竟是否誘拐女子無從質訊飭令交保候函請川沙廳派差帶同徐和尚指提徐阿土並女子吳媚雲到案再行覆訊○包探秦少卿禀稱丁瑞生在廣東路地方行竊小孩風帽上銀飾失主並未報案今將人贓送案丁瑞生供係浦東人今年十五歲學習泥水匠孩帽在路上拾來蔡太守念丁瑞生年幼從寛戒責二十下交伊師領回管束孩帽暫存捕房俟失主認領○包探陳阿九禀稱張桂生在大馬路開零剪店失去零綢七疋原報値洋一百五十元查無行竊之實據惟有人見伊店内廚司陳阿春曾開後門因此懷疑送請訊究張桂生訴稱開設零剪店失綢後知陳阿春曾開後門此處後門平日從無人開情實可疑送案請訊陳阿春供在店爲廚司並未開後門亦不知如何失竊蔡太守謂疑竊尚無實據飭將陳阿春帶回捕房查明贓証於下禮拜五覆訊○二百十七號巡捕禀稱有黄益生被王福宷踢傷下體今在西醫院療治不能投案先將王福宗解訊王福宗供係通州人與黄益生扛物先被辱罵致起爭端蔡太守飭將王福宗押俟黄益生傷痊再行覆訊○包探陳阿九禀稱陳阿英犯竊遞回原籍今又匿跡滬上行竊燭臺香燭由二百十七號華捕阻獲人贓帶至捕房盤問燭臺等件係劉蓬記之物另竊李林生等家洋傘等件均已起贓送案劉蓬記李林生均投案請領陳阿英供係福建人犯竊自知咎戾尚求格外施恩蔡太守判陳阿英笞責一百五十板押候遞籍贓給各失主分别認領○應啓全訴稱在怡和洋行西人處爲侍者有羊及一張放在洋臺上晾曬被查阿全行竊當卽追獲人贓交捕送案查阿全供係上海人行竊原是不合尚求恩典察太守判查阿全枷號七日發頭門示衆期滿開枷再押二十三日示儆贓給應啓全領去 
[法捕房瑣事]  
　　昨晨九點鐘時葛蕃甫同轉莅八仙橋捕房包探王榮培禀稱傭婦尹王氏卽王尹氏與主婦馮朱氏口角互相探告奉訊之下飭令管押在案今有王尹氏之本夫張長春得信特由金陵赶至滬上今投案下請訊同轉問張長春爾在金陵向作何事爾妻因何來申答稱小的向在金陵通濟門外開設茶館妻王尹氏卽張蔡氏於幼七歲時過門作養媳因其生性悍潑常與翁姑吵閙不能相安遂回母家在後小的向岳父處領妻岳父一味推諉詭云病死嗣經人傳述細情始知伊匿跡滬上問誰人將細情告爾供稱友人李德有甚爲交好故來通信同轉立飭包探將張蔡氏逮案問曰來案之人爾可認識否供稱確係小婦人这丈夫因丈夫欲將小婦人出售是以逸出同轉曰爾上次供明丈夫業已去世此次又說是爾丈夫言語前後不符喝令掌責一百下復問曰爾由何人領至滬上究竟作何事業供稱初由何姓老嫗騙小婦人至揚州又轉交馮朱氏帶至滬上彼時何嫗言來滬後可過好日子小婦人一時糊塗誤信其計不料來滬後受盡苦楚目下已知悔過情願隨夫回家問爾曾經受過何項苦楚供稱屢遭李貴哄騙問爾在馮朱氏家是否作妓女到案後因何抵賴供稱在馮朱氏家作傭婦前次供詞均由李貴唆使問目下李貴在何處供稱小婦人管押以後李貴已避匿不見同轉謂此事尚幸李貴避匿爾莫錯怪伊爲歹人爾所穿衣服與妓女不相上下究由誰人爲爾妝扮供稱此衣係李貴給我謂一味胡言判令掌責一百下同轉檢閱張蔡氏由揚州荐頭所寫保單載明有蔡張氏居廠住等字問曰此是何等人供稱小婦人當時不能自主祗得隨波逐流不知伊等爲誰同轉曰爾行止不端且與翁姑口角不孝莫不焉又喝掌責四十下旋諭張長春另覓租界中保人將妻具領回家以後不許無故凌辱張叩謝而退又帶馮朱氏至案一再研訊馮朱氏仍執前詞同轉著掌責八十下押候解案發落○舊貨攤主王合興王湯氏沈傅氏等收買小竊所偷路燈八盞被巡防局勇拿獲旋經汛捕魏德將三人送至法公堂訊供屬實押候再核已紀前報昨晨同轉又將三人逮案諭曰是處路燈共失去三十餘盞除查到八盞外尚少三十盞爾等能如數認賠每盞許洋一角五分方可免辦如不賠當照收買賊贓例辦理王合興等情願照賠各繳洋一元五角求請了案同轉當將交案之洋四元半飭包探待片送交總局以便銷案○王寶山行竊烟館堂倌馬甲經堂倌拘送訊押情形前報已紀之矣昨晨堂倌張月琴投案訴稱王寶山竊衣後經小的追至老北門在信來押店内尋獲送案請究同轉謂爾昨日爲何不來質訊供稱因有要事不能來案同轉著將在押之王寶山帶案質訊王仍執前詞喝令掌責四十下當堂釋放馬甲交張領去○積竊秦小星被法捕房查獲吊到贓物甚多經失主認領外尚餘金戒指玳瑁眼鏡及各種衣物不少無人認領昨晨經福康等十一家押店投案各將物件領回銷案 
 
 
 

Page 5

 
 
　　重刻通雅五元儀禮經傳通解四元古經解小學彚函十二元岳刻五經五元王引之四種十四元春秋經解四元正續國朝文錄十六元胡刻通鑑八編白四十八元竹卅二元史漢合鈔三元硃批歴代史論二元史通削繁一元二恩堂叢書二元許學叢刻一元小萬卷樓叢書三元説文句讀四元雷氏説文四種一元鈕氏説文訂八角鐘鼎字源八角文選旁證三元小壯悔堂集白一元四竹一元船山詩鈔六角玉臺新詠一元雲左山房詩鈔五角唐詩近體三角譚藝珠叢白二元竹一元六角六十家詞選六元韓文起一元六方言疏燈六角曾文正公年譜八角硃批文心雕龍一元儀禮韻言二角皇朝中外一統全圖四元足本海國圖志十二元方輿紀要簡覽二元四新譯海國圖誌八角安南志略六角明季遺聞八角名人尺牘小品六角輯古算經音義五角九章細鈔一元六行素軒算學一元二太乙神數二元輶軒語書目荅問四角正續彚刻書目四元詳議洗寃錄一元四東洋玄對先生畫譜二元霍亂論三角温熱經緯四角傷科補要四角傷寒古方通二角針炙素難要旨五角怪疾解毒編三角以外石印銅鐫鉛印新出詩賦時文經文策學各種地圖畫譜及局刻家刻精本名目繁多不及細載另有書目選購賞鑒者請至上海老巡捕房對面本局啓 
　　蕪湖米業仝人公啓 
　　竊思輕徭薄賦○朝廷重恤夫商民懷遠招徠大府留心於貿易緣市面之盛衰關繫民生國計也溯自軍興以來正賦不充餉需匱乏○國家萬不得己始有抽厘之舉承平後疊蒙○特降諭旨裁卡减厘與民休息凡屬食毛踐十平無不歡欣皷舞感頌○皇仁矣商等籍隸羊城貿遷鳩水販運食米固粤銷售安居樂業久已有年近閲二月初六及十一兩日申報所登蕪湖保甲派辦米捐各事紀載失眞諸多未恊所有辦理保甲各事姑不必論謹將蕪湖米市始末情形縷細陳之幸普天下閲報大人先生垂覽焉查商等來蕪貿易始於光緒三年其時設立新關　作通商口岸商等所買之米均係自雇輪船載運當初買米之時與賣客行户三面訂明米石過斜打　雇駁由行户包送上輪船點數收清方交價銀作爲定章彼此遵守惟裝米輪船到埠遲速不定是以轉托　户代租棧房先將米石存儲岸上俟輪船到埠再雇駁船轉運所需棧租駁船斛工以及上下力等項歸米行代爲開銷行之數年號家買客向不過問迨後因各行户品類不一有等貪小之輩將經手開銷各費短數攙毛任意侵蝕以致駁船斛手小工人等嘖有煩言往往口舌爭閙甚至米船缷載無人肯往做工時有延擱甚爲不便是各工人敦請各號家代爲經手開銷各費名曰回號並將各費明定章程或於二分四厘有增或於二分四厘不及視在何處打包爲所扣之權衡非一定二分四厘之數也所有育嬰救生各費一槪在内號家照章儘數開銷並無盈餘而此等費用雖出於行户開銷實則仍加於粤商申報所云非牙非賈無端坐受其利又云無中生有實未知其中底細耳至云此捐每石不過抽銀一二厘不啻九牛一毛又云仍爲地方捍衞之用商等以血本貿易遠涉重洋所運之米逢關納税遇卡完厘姑以去年新關米數約略計之共計口米三百餘萬石卽照該報所云每石抽銀二厘每年約銀六七千兩刻下蕪湖米號共有十一家此核之每家每年約銀五六百兩豈祇九牛一毛太倉一粟乎商等雖屬庸愚頗明大義歴年來創辦各善舉無不踴躍捐輸近閲申報知江蘇所屬各府均派委大員辦理保甲不聞有派捐經費之事豈蕪湖一處與衆獨異耶是不得而知已今將蕪湖米市回號各費項緣由詳細聲明伏惟垂鑒 
　　米得洋行告白 
　　啓者本行在英大馬路二十號門牌又接到外國來柳條綢被頭初次所到之被兩日内業已售去凡體面商人來見此被全是綢料輕而且軟盖用之時甚覺和煖可抵尋常棉被兩條各醫生亦謂盖用此被最屬合宜可免疾病本行出售此被價亦便宜每條價洋二元本行所售一切物件在中國最爲公道非别家所能及所有貴客不論男女欲購此被望速貴臨遲則恐不及也又接到倫敦來糖裝在匣内其匣極爲精緻買一匣者洋二角買六匣者洋一元糖肉並無油又倫敦來男女所用綢布洋傘又遮太陽眼鏡每一對洋二角五分價最便宜又蠟條自來火洋一角可買十匣此種自來火最爲合用便宜與别家不同又縫衣線每筩有二百碼之長一百四十四筩計洋三元各色花樣法蘭絨其價與倫敦一律本行之價極便宜不二價欲躉買者可以另行商量此佈 
　　薩波料 
　　何謂薩波料薩波料者係堅硬之皮皂普天下與别不同除衣服外無一物洗不乾净薩波料有何用薩波料者可洗净油漆及各樣本器可洗油布地板子架子與新者無異以及碗盆鍋一切油漬均可洗净刀馬口鐵洗之可以雪亮丑金各物洗之可去舊　汚垢用之亦不費事何人用薩波料答曰無人不用薩波料如修補牙齒人將假牙洗滌卽能簇新醫生所用刀等件洗之亦能潔净廚子及餅師等皆用此物洗鍋及　子一切物件牛乳棚之馬口鐵桶皆用此物洗净工人所用傢伙亦用此物洗滌管機器人亦用此物洗滌機器馬車房亦用此物揩皮條及馬車洗馬住宅傭人亦用此物洗門窻地　傢伙木料烟管烟槍等物當兵之人亦用此特揩洋槍等兵器其餘尚有千萬用處現在各洋廣鋪及各藥房俱有零售豐裕洋行在中國北邊代造薩波料之作塲躉賣此佈 
　　天仙茶園 
　　二月廿八日演 
　　黄金台彩樓配戰盤河李葵磨斧大補缸百草山馬鞍山虎狼彈玩箋浣花溪 
　　二月廿八夜演 
　　墜馬空城計孝感天閙嘉興小上墳戰樊城長亭會交照關剌巴杰巴駱和梳粧跪池 
　　和春茶園 
　　二月廿八日演 
　　清河橋法門寺紅桃山　紅　　五方陣新　排念新天戲知 
　　二月廿八夜演 
　　馬上緣黄鶴樓代水戰三江口蘆花蕩氣周瑜燈戲竹林　宫火燒魚翁 
　　天福茶園 
　　二月廿八日演 
　　山海關殷家堡打龍袍玉堂春桃花嶺魚藏劍望兒樓斬華雄 
　　二月廿八夜演 
　　財源福溱四美圖廟中會長板救王四郎探母燈戲斗生宫 
　　三雅園 
　　二月廿八日演 
　　正本 
　　扶晋　 
　　二月廿八夜演 
　　本園特請成名師新排套新串全套龍紫霞杯擇樓吉開演先判此預開 
　　丹桂茶園　　 
　　二月廿八日演 
　　借趙雲打嚴嵩四美圖叅相見　　借中茶後　　取榮陽盜令牌盜魂鈴盜御馬連環記 
　　二月廿八夜演 
　　重大又軿前名武合本府演佘塘關新排燈彩接演後本財星献大名府時式新戲全班角色 
　　徐園内醉仙春 
　　廿九日天晴准演 
　　三星渭水河樓會思凡青龍樓佳期木鬥余塘關雙摇會仙圓 
　　禮拜六拍賣 
　　准於廿八日二點半鐘在順利棧拍賣稍有水漬洋針及各色顔料鈕扣一百餘箱合意者屈時面拍可也此佈倍發洋行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十五日姚鹺尹玉成委留辦五城鹽價錢鹺尹紹勛由蘇回銷解餉差龔鹺尹毓恩起復回准十六日分發運判蔡分轉世佑禀到閔鹺妖奉璋辭回下河查探水勢十七日李鹺尹繼鄴禀回臨浦局差次十八日善鹺尹澍委赴南掣聽差十九日仙鎭厘捐聶司馬徽琨過揚回局二十日陳鹺尹慶恩委南掣監枰汪鹺尹内炎委南鹽廳查騐差廿一日陳鹺尹鳳書調委舊港彈壓瓜洲遊府張遊戎華照公幹來揚 
 
 
 

Page 10

 
 
   
 
 

Page 11

 
 
[光緒十八年二月十七日京報全錄]  
　　宮門抄○發抄硃批四道○直督李奏總兵因病出缺請旨簡放摺○大臣溥奏病難速痊請開去差使調理摺○府尹祁等奏叅革管獄官拿簡摺○川督劉奏遵旨將成都將軍印信送交旗員接收護理片○大臣續奏病請開缺調理摺○江撫德奏甄别各員片○晋撫奎奏遵旨陛見請派員護理撫篆摺○又奏飭司道赴任片○晋撫張奏恭報接篆日期摺○二月十七日禮部宗人府欽天監廂紅旗値日無引見○禮部奏派稽查中左門派出克侯謙光○宗人府奏派守護陵寢派出橚貝子○掌儀司奏二十日祭奉先殿澤公行禮○召見軍機皇上明日寅正出德昌門西苑門走北長街出地安門至　關帝廟拈　畢仍由舊路還海○發抄李鴻章奏請將已故道員吳毓芬議卹附祀各省昭忠祠奉硃批著照所請該部知道欽此○又勸捐直賑之社建候補道楊汝翼等獎叙奉硃批吏部議奏單併發欽此○又逆犯楊懷青等在敖罕貝子府前正法奉硃批知道了欽此○又奏儘先叅將張金發借補獨石口協都司奉硃批兵部議奏欽此○○大學士直隸總督一等伯臣李鴻章跪奏爲總兵因病出缺請旨簡放恭所仰祈聖鑒事據大順廣道羅錦文禀稱大名鎭總兵徐道奎於上年十二月赴西大道查看營汛途中感受風寒觸發舊傷折回大名調理病勢增劇於本年正月十二日在任出缺等情臣查徐道奎於同治元年隨臣軍東下剿平粤捻轉戰南北各省疉著戰功八年奏調來津十一年簡放大名鎭總兵光緒五年到任兼統保定大名練軍迄今十有餘年整頓操防不還餘力治河捕盜成績卓然實將領中不可多得之才兹以感發舊傷猝致殞殁深爲可惜其戰功事蹟俟詳查明確再行奏懇恩施所遺大名鎭總兵員缺緊要應請旨迅賜簡放以重職守理合恭摺由驛具陳伏乞皇上聖鑒訓示謹奏奉硃批另有旨欽此○○奴才　芸跪奏爲因病未能速痊懇祈天恩并去差使調理事竊奴才前因感受風寒又兼時瘟引發喘𠻳不止屢蒙聖恩賞假調現在假期屆滿病勢未减且兩腿受寒步履維艱據醫云非調養萬難一時就痊伏思奴才世受國恩涓埃未報今又因病纏綿不能速痊五中焦灼寢饋難安奴才再四思維惟有仰懇聖主恩施將奴才差使開去並停領俸俾奴才得以安心調理一俟棺愈卽當泥首宮門求賞差使萬不敢稍耽安逸有負生成所有奴才因病未能速痊懇請開去差　並停領俸緣由謹披瀝具陳伏乞皇上聖鑒謹奏請旨奉旨已錄○○臣祁世長臣孫楫跪奏爲特叅疏防監犯越獄脫逃之管獄官請旨革職拿問恭摺仰祈聖鑒事竊據良鄕縣知縣范履福禀報該縣於光緒十八年正月初四日赴管西路同知征門面禀地方事宜公出初六日早接據典史朱世徵申報初五日黄昏時分監犯劉得罄楊鳳馬小三等三名乘禁卒人等在廚作飯扭斷鐐銬挖窟越獄脫逃追捕無蹤該縣馳回勘明飭差嚴緝卷查劉得罄係妬姦商同逸犯鍾洛云謀殺馬長海身死理屍不失案内擬斬　未奉准部覆之犯楊鳳係踢奩劉穉菓致傷越日身死案擬絞已入光緒十七年秋審之犯馬小三係聽紏夥搶事主趙連奎騾頭案内擬遣監候待質解省審暫發回候示之犯提訊刑禁人等僉供委係一時疏忽並無鬆刑賄縱情事請委員覆勘提審等情前來臣等查管守監獄該典史責有攸歸今於印官公出期内並不督率刑禁人等加意防範致令在監斬絞及擬遣重犯同時越獄脫逃至三名之多實非尋常疎忽　比自應從嚴叅辦以儆玩泄相應請旨將管獄官良鄕縣典史朱世徵先行革職拿問提同刑禁人等嚴訊有無鬆刑賄縱情弊分别辦理有獄官良鄕縣知縣范履福據報先期公出是否屬實應飭西路廳查明禀覆再行核辦除仍飭嚴緝該逃犯劉得罄等務獲究報外理合會同直隸總督臣李鴻章合詞恭摺具奏伏乞皇上聖鑒訓示謹奏奉硃批另有旨欽此○○劉秉璋片再前據成都將軍宗室岐元家屬將成都將軍印信送交臣署封存當經奏報在案嗣接京電十一月二十八日奉上諭成都將軍着恭壽調補恭壽未到任以前着雅爾堅護理欽此至十二月十八日尚未接准部咨而封印在邇雅爾堅面商旗營人事有必須預印空白之件臣當卽委成都府知府恩壽將成都將軍印信送交雅爾堅接收事合附片陳明伏乞聖鑒謹奏奉硃批知道了欽此○○奴才續昌跪奏爲假期屆滿病仍不痊籲懇天恩俯准開缺調理恭摺仰祈聖鑒事竊奴才自前年十月患病氣血兩傷去春力疾銷假當差雖元氣未復尚可勉强支持乃因客冬偶感風寒遂致舊疾復作精力益形委頓迭豪聖恩賞假調理現在痰喘等症雖覺慚平惟血燥氣虚胸膈脹滿左脇串痛率掣腰骽步履不甚自如連投滋補这劑功效頗徴醫者云患病日久元氣耗傷致肺金受尅肝木乘虚而動必須靜心調養數月正氣漸復醫藥方能奏効伏念奴才所管戶部左侍郎兼管三庫事務正白旂滿洲副都統總理各國事務衙門一切差使在在均關緊李仍以犬馬微疾久曠職任愈荷涵覆於聖明益覺抱慚於夙夜再四思維惟有籲懇天恩開去奴才各項差使俾得專心調理一俟就痊卽當泥首宮門求賞差使萬不敢稍耽安逸致負生成所有奴才假期屆滿病仍未痊籲懇天恩開缺調理緣由恭摺具陳伏乞皇上聖鑒謹奏奉旨已錄○○德馨片再設官分職各有專司不容稍涉懈弛兹查南昌府分防吳城鎭水利同知王維新辦事老成明練惟兩耳重聽難膺繁劇新建縣典史方瑞麟清江縣典史沈守漳年力均强尚知奮勉惟人地皆不甚相宜都昌縣教諭彭春生兩目失視年力就衰南康縣典史凌兆駿辦事疏忽有辜職守德化縣典史董薇徵濫差釀命心地糊塗都昌縣周谿司巡檢李兆馨迹近招摇輿論平常以上各員均未便稍事姑容據藩臬兩司轉據各該管道府縣揭報前來相應請　旨將南昌府分防吳城鎭水利同知王維新新建縣典史方瑞麟清江縣典史耿守漳三員均開缺另補都昌縣教諭彭春生原品休致南康縣典史凌兆駿德化縣典史董薇徵都昌縣周谿司巡檢李兆馨均行革職以肅官常所有甄别各員緣由理合附片陳明伏乞聖鑒訓示再所遺南昌府分防吳城鎭水利同知新建清江南康德化各縣典史並都昌縣周谿司巡檢各員缺江西省現有應補人員均請扣留外補合併陳明謹奏奉硃批另有旨欽此○○頭品頂載山西巡撫奴才奎俊跪奏爲奴才遵旨入覲陛見懇請派員護理山西巡撫篆務以便交卸起程繕摺仰祈聖鑒事竊奴才上年恭膺簡命摧撫晉疆當卽具摺叩謝天恩籲請陛見聲明俟新任布政使胡聘之等抵晉後卽行束裝就道嗣差弁齎回原摺奉硃批著來見欽此兹藩司胡聘之臬司張汝梅業已先後到任奴才自應赶緊料理北上趨詣闕廷跪聆聖訓俾遂就瞻之願藉伸依戀之忱所有山西巡撫篆務相應請旨派員護理以便奴才交卸起程理合恭摺具奏伏乞皇上聖鑒訓示謹奏奉硃批山西巡撫著胡聘之暫行護理欽此○○奎俊片再新授山西按察使張汝梅業已行抵晉省應卽飭赴新任奏委署理臬司篆務之冀寍道兪廉三調署冀寍道之雁平道玉恒應各飭回本任以重職守而專責成除分檄飭遵並咨部查照外理合附片陳明伏乞聖鑒謹奏奉硃批吏部知道欽此○○二品頂戴新授山西按察使兼襲雲騎尉世職臣張汝梅跪奏爲恭報微臣抵晋接受臬司篆務日期叩謝天恩仰祈聖鑒事竊臣於廣西右江道任内蒙恩簡擢山西按察使遵旨入覲疉荷召見二次聖訓周詳莫名頂感陛辭後束裝起程於十二月十五日行抵山西省城奉撫臣奎俊行知飭赴新任二十七日准署按察使冀寍道兪廉三將日信文卷移送前來當卽恭設香案望闕叩頭謝恩祗領任事伏念臣中州下士知識庸愚渥荷殊施方愧涓埃来報兹膺寵命益形兢惕彌增矧山右當秦隴要衝臬司爲刑名總匯安良必先除暴務情法之持平激濁所以揚清貴廉隅之克勵如臣擣昧深懼弗勝惟有勉竭愚誠力矢勤愼遇事禀商撫臣認眞經理冀仰酬高厚鴻慈於萬一所有微臣抵晉接受臬司篆務日期並感激下忱謹繕摺具奏叩謝天恩伏乞皇上聖鑒再臣此次接篆正値封印期内循例暫行啓用拜摺後仍卽敬謹封固合併陳明謹奏奉硃批知道了欽此 
 
 

Page 12

 
 
[光緒十八年二月十八日京報全錄]  
　　宮門抄○諭旨二道錄前○雲督王等奏官軍剿平猓黑叛匪邊境肅清摺○又奏請開復叅將都司片○又奏保獎知府片○二月十八日兵部太常寺太僕寺正藍旗値日無引見○張中堂續假五日○召見軍機○○雲貴總督臣王文韶雲南巡撫臣認鈞培跪奏爲官軍剿辦猓黑叛匪攻破堅巢生擒逆首新闢夷疆肅清邊境恭摺馳陳仰祈聖鑒事竊臣等前奏進剿猓黑夷匪迭次獲勝情形一摺光緒十七年十月初十日欽奉硃批覽奏均悉卽着飭令派出各軍實力剿辦迅速竣事欽此當卽札飭督辦鎭邊軍務護理迤南道劉春霖欽遵辦理劉春霖以此次叛逆推東主閑官富角義宋永帕五佛房爲盟主佛房者夷民信佛平日奉夷澮如神故其地皆以佛房爲名佛房之外又各有家口營則皆結寨列栅與研房相依爲固五佛房中東主較近内地而山深地險則莫如永帕此外夷寨星羅棊布皆分隸五佛房而聽命焉擒賊擒王非將五佛房一律蕩平夷禍終無了日先是派出前敵三路官軍自搶洩黑河後八月二十四日楊宗墀刁煥彩一路分兵進攻磨乃新營盤兩賊寨鏖戰一晝夜次第攻破二十五日楊宗墀由田壩一路進兵道路險峻賊勢甚悍楊宗墀激勵士卒奮勇直前步步緊逼刁煥彩由三岔路進兵賊營環列刁煥彩選派得力弁兵乘其不備抄出賊後腹背夾擊遂將賊壘踏平與楊宗墀會合圍攻東主佛房該逆固守不出相持多日楊宗墀商令刁煥彩埋伏山後用重兵三面圍攻槍砲齊發奮力攻擊賊始不支奪路狂奔當將東主佛房攻破復乘勝將富角閑官兩佛房之賊先後攻潰賊衆均退至東主閑官兩家口營堅守是役斬獲猓夷首級耳記奪獲槍械弓弩無算官兵間有傷亡此楊宗墀刁煥彩等一軍攻克東主富角閑官三佛房之情形也李雲李春陽屈洪德等一路自攻克雲藍城後合兵進取義宋佛房該處頭目震懾兵威率衆乞降該管帶等曉以大義喩以禍福該頭目俯首帖耳誓不復反李雲等遂於二十八日率隊前進鎭邊營叅將鄒位虔督帶開花砲隊繼至九月初九日各帶所部直逼東主家口營之後龍山擠紥連營三座以佔地勢初十日賊見我軍扼李俯瞰卽糾合閑官富角家口營之賊大股撲營該管帶等督隊分擊鏖戰竟日賊勢愈熾乃挑選各營奮勇抄攻賊壘前栅李春陽督率弁兵力攻後栅身先士卒燒燬栅門首先攻入當將東主家口營攻克殺賊舞算並殲具酋各軍乘勝追殺其閑官富角各家口營聞風奔潰我軍卽就賊營駐紥計是役生擒東主夷酋之妻父李自名一名管事漢奸李勝保一名悍賊四名斬獲首級數十顆搜獲木質僞印一顆奪獲旗幟槍刀二百餘件官軍亦陣亡數十人此李雲等各軍以撫義宋佛房及攻克東主等各家口營之情形也自東主富角閑官三佛房及各家口營攻破後各佛房所屬夷寨紛紛投順不下數十處惟漏網賊目挾其死黨敗投永帕佛房恃險麕聚永帕夷酋又勾結野　　及　子　夷各種約計萬餘人盤踞前山砍伐樹木紥卡拒守與相距四十里之牛巿堆爲犄角之勢九月十四日楊宗墀李雲刁煥彩督兵進攻賊出大隊迎戰我軍再接再厲賊亦愈聚愈多互有傷亡未能進取劉春霖因兵機稍頓於十月十一日馳抵東主大營就近督剿卽令楊盛新李春陽屈洪德等專圍牛巿堆賊巢以分其勢令土都司李芝隆密派頭目劉顯齡購通匪黨率敢死之士潛入賊營將野猓　及　子　夷並被脅漢民暗中開導允爲内應一面密約各軍於十三日夜間舉事至期楊宗墀率所部爲左路李雲率所部爲右路鄒位虔率所部並尉遲念賓之土勇爲中路同時並進賊衆傾巢抵敵戰事方酣刁煥彩李芝隆兩軍突由後攻入劉顯齡率領約降漢夷反戈相向縱火接應裏外夾攻全山震勳賊夷之死於亂軍及奪路狂奔滾巖落澗者不計其數遂將永帕佛房削平十六日楊盛新李春陽屈洪德乘勢亦將牛巿堆堅巢攻破統計是役斬馘一百二十餘名招降二千餘衆拔出被脅漢土夷民五百餘家擒獲賊目石扎發張扎科及其管事石鄕長李鄕長等多名訊據供稱永帕逆首石大閑已爲亂軍所殺當將石扎發等卽在軍前正法梟示此官軍三路會合攻克永帕佛房及牛巿堆巨巢之情形也劉春霖於十一月初四日進紥猛朗查知五佛房之外尚有所謂西盟三佛主者其酋爲夷僧李同明其地縱横三百餘里管轄夷民四千餘戶當五佛房叛亂時該夷僧護持同教不免首鼠现端又閑官逆酋張幗輔及戕害尉遲東曉之賊首李阿奪等均在逃未獲劉春霖恐根株未凈難保不死灰復然因懸立重賞多方購覓並派營員劉樹策普子義等酌帶親軍馳赴三佛主地方剴切開導該夷僧見五佛房已就殲夷傾心就撫呈遞歸順結狀並繳僞印一顆且稱張幗輔挾衆匪入　　已爲　　刦殺經劉樹策等確查無異而屈洪德亦探悉李阿奪父子逃匿所在購線誘獲解營經劉春霖提訊實係戕官首惡當將李阿奪及其子扎拉其壻李扎母奪並其黨鍾三元等四名一併正法邊境一律肅清據護理迤南道劉春霖署理普洱鎭屈洪泰先後馳報前來臣等查鎭邊地方甫經開闢設官置戍粗具規模乃本年四月間忽有游勇漢奸煽惑新附猓夷乘地方文武沿邊勘界突起變端以致叅將被戕廳員被困一時人心洶洶震動非常當飭護理迤南道劉春霖星馳前往督辦防剿事務自五月至八月夷疆瘴癘正盛未能用兵中秋節後兵分三路搶渡黑河迭將東主永帕等五佛房分别剿撫竣事並將向未歸化之西盟三佛主一併内附拓地數百里且初次平定猓黑因各佛房聞風納欵不忍加兵以致有此反覆此次大加懲創用制蠻方種夷旣一律輸忱卽附近各土司亦足壯守邊之胆固由天威遠播關外帡幪而各將士深入瘴鄕履危陷險擒渠搗穴出死入生不無微勞足錄自應仰乞恩施用昭激勸謹擇尤另繕清單恭呈御覽其餘在事出力文武員弁可否容臣等查明酌量保獎恭候諭旨遵行土都司李芝隆獨當一面購獲内應計破堅巢厥功甚著據報在營庫故實堪矜憫應懇天恩交部從優議卹其歴次陣亡傷亡瘴故各員弁兵丁俟查明另行核辦添募之新軍四營一百五十人應暫　楊盛新一營以資鎭撫其餘槪行裁撤現在闢地加廣應辦鎭邊善後事宜按奏定章程不無應行變通之處應仍飭劉春霖督同署鎭邊同知王績威重新經畫禀由臣等覆加酌核請旨辦理所有勦辦猓黑叛匪竣事緣由謹合詞恭摺由驛馳陳伏乞皇上聖鑒訓示謹奏奉硃批另有旨欽此○○王文韶等片再已革药翎補用叅將賀連陞已革花翎儘先補用都司刁煥彩前因防營　紏帮打土寨案内合同有名經臣等奏叅革職並查明該革員等係屬隔營並未外出亦未分贓情節較輕賀連陞平日在防尚屬奮勉刁煥彩熟悉邊情爲土所所信服曾於摺内聲明仍請留營効力欽奉上諭著照所議辦理等因欽此此次保黑亂起賀連陞隨同總兵謝景春分防南棚斷賊後路永帕之戰該革員冒險衝鋒不顧軀命擒斬悍賊多名刁煥彩委令權帶順義左營由巒童山進兵搶渡黑河繞入賊後督率死士奮勇當先大軍繼進連平賊營多座五佛房之捷無役不從該革員等獲咎在前自知非功莫贖馳驅感奮誓掃賊氛卒能戮力同仇蕩平夷亂實屬深知愧勵可否仰懇天恩俯准將已革花翎補用叅將賀連陞已革花翎儘先補用都避刁　彩開復原官翎枝免繳捐復銀兩以示激勵之處出自逾格鴻慈謹合詞附片陳請伏乞聖鑒訓示再刁煥彩於初次剿平猓匪案内已由補用守備保以都司儘先補用原叅誤作守備謹已查案更正合併聲明謹奏奉硃批另有旨欽此○○王文韶等片　再督辦鎭邊防剿事務護理迤南道准補開化府知府創春霖上年辦理安撫猛角猛董土目罕榮高一案身歴夷疆五閱月煞費經營恩威互濟邊境賴以安全不致激成巨患安揷甫竣臣等正擬爲該員邀恩請獎適猓夷稱亂復委令督辦鎭邊防剿事務兼於奏報摺内聲請俟辦理完竣一併奏懇恩施從優獎勵在案查劉春霖器識沈毅心地光明臣等於其平日居官知之有素方猓黑肇亂之始假以事權俾之督辦亦以道遠餉絀不敢紛紛征調稍涉鋪張而論者或以書生少之臣等固不爲所動也該員仰承兪旨感激馳驅深入不毛從容布置迨秋高瘴退分路進兵成算在胸所向克捷良由信賞必罰堅忍自持用能勘定邊防不勞師不糜餉不貽臣等以用人失當之羞實屬謀勇兼資才堪幹濟合無仰懇天恩賞給清字巴圖魯名號並賞戴花翎以昭激勸出自逾格鴻施謹合詞附片陳請伏乞聖鑒訓示謹奏奉硃批另有旨欽此 
 
