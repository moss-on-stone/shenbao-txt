# 1921 - 127 - 4917322

 

Page 1

 
 
   
 
 

Page 2

 
 
   
 
 

Page 3

 
 
時評 
[内閣更迭（冷）]  
　　費若干時間與若干力量并若干精神奔走口舌之勞而内閣今已更迭矣更迭之後是否用勝於前今固不可知更迭之後是否内閣人員一心一德異於前之齟齬則今後内閣命運之所繫也 
　　凡事内不和者必無外展之力中國南北不和因而外交失敗北方黨系不和因而统一無望北京内閣不和因而軍閥掣肘其故雖非止此一端而其原莫不由此而發故今日内閣旣更迭而其更迭之原因欲以不和者求其和也故爲内閣計此次更迭之後勿再有藉他力以定閣之舉則此次所用之力爲不虚耳 
　　若云爲國家前途爲政局現狀則兹三數人之更迭其關係甚鮮也 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　五月十三日大總統令趙從蕃現在因病請假特任楊慶鋆署江西省長此令 
又令署内務總長張志潭呈准浙江省長沈金鑑咨試署寗波警察廳廳長嚴師愈久離職守請予免職應照准此令又令署内務總長張志潭呈准浙江省長沈金鑑咨請任命林映淸爲寗波警察廳廳長應照准此令 
[專電]  
　　北京電徐仍未肯下免葉令張志潭等商以總辭職催任命新靳閣爲對應策王占元帶護葉味張志潭等擬以王之代表魏聯珉爲次交以分葉勢（十四日上午十二鐘） 
　　北京電靳商徐改組内閣手續先總辭職再下新署令庶全周葉面子不致反動（十四日下午三鐘） 
　　北京電中日實業公司催電氣借欵利息四十萬交部僅付四分一正金行借欵本利二百五十萬亦到期催過數次及李士偉長財消息出後並未往催（十四日上午十二鐘） 
　　北京電内務齊耀珊交通張志潭財政李士偉海軍李鼎新署令已蓋印（十四日下午四鐘） 
　　北京電頃令特任靳雲鵬爲國務總理顔惠慶爲外交總長齊耀珊爲内務總長李士偉爲財政總長蔡成勳爲陸軍總長李鼎新爲海軍總長董康爲司法總長范源廉爲敎育總長王迺斌爲農商總長張志潭爲交通總長（十四日下午八鐘） 
　　北京電舊閣員總辭職晨提出新閣員署令午蓋印内財海交更調外餘不動（十四日下午七鐘） 
　　北京電鄂王今午語日新聞記者云余此次來京不過以鄂情報告政府並欲一悉北方事情至於中央政局絶對不願干涉 
　　北京電頃王占元接見日記者團王對日記者問各節一律以奉中央命令答之（十四日上午十二鐘） 
　　北京電曹錕王占元均主張緩辦選舉已向徐表示意見 
　　北京電曹張王均定三日内出京　　北京電張勳派人向奉張表示不願爲特别區巡閱（十四日下午二鐘） 
　　北京電連日奉軍委員向財部索欵甚亟財部負責者避不見報載奉天協中内欵適得其反 
　　北京電王正廷明日出京赴滬就華顧問領袖職仍不就和約研究會長職對魯案未表意見 
　　北京電昨午德代表華根納見王景岐商修正中德協約字句彼此同意王已定任德公使德國駐華公使並非任卜爾熙另有人在華根納將留華升總領事 
　　北京電昨午優林見外長談阿穆爾僑商未及商約（十四日上午十二鐘） 
　　北京電張景惠請將援庫第三四兩支隊撤回原防因第三支隊係譚慶霖部第四支隊係第二十師騎團均屬無用參陸處昨會議决定第三支隊准撤回原防第四支隊撤回高碑店當電譚慶霖閻相文查照（十四日上午十二鐘） 
　　北京電援庫總司令部電探報駐烏俄黨現與森治古克井等處俄黨實行聯合意圖藉匪首格爾格察勒勢力進攻滂江所需械彈由叨林小庫倫雙方接濟食料由蒙匪供給大有不可向邇之勢查滂江防次空虚第四支隊現又向内地原防開拔如何處置請速示遵（十四日下午八鐘） 
　　北京電滿站電遠東共和國總理葛爾恰果夫斯基等十餘人佳（九日）由滿赴哈經萬司令派員護送 
　　北京電滿站盛萬麟兩電院一報謝黨又思逞一報第八批難民回國（十四日下午一鐘） 
　　北京電交部覆外部和使詢和蘭羅森堡兩國人執有德發債票應如何辦理請覆本部核以須具聲明書並憑證送英使館查核以符和約（十四日下午一鐘） 
　　北京電施使電覲見哈總統哈對威總统新銀團政策認爲適當本人當奬進其成功（十四日上午十二鐘） 
　　北京電午後地方行政會議第三次會（一）縣自治施行細則三讀通過（二）縣議會議員選舉規則修正案二三讀通過（十三日下午五鐘） 
　　北京電滬船廠承造美船第二號竣工定名西勒所請部飭海關騐放（十四日下午一鐘） 
　　北京電京師屠獸場又發生大贓案商人汪洪年舉發牽涉某總長　　北京電曹張商定先令馬福祥到綏任再促蔡成勳赴甘（十四日下午三鐘） 
　　北京電午後兩點贛同鄉會開會一致反對楊慶鋆署省長並電省議會停止常會（十四日下午八鐘） 
　　北京電豫趙電請匪擾各處以豫軍鎭懾俾易統一（十四日下午八鐘） 
　　北京電京電車商股已認逾二百萬（十四日下午四鐘） 
　　北京電昨三使赴湯山洗澡（十四日上午十二鐘） 
　　天津電鹽（十四）李士偉由津電辭財長有設或不荷鑒原惟有遁跡海濱靜待周護等語 
　　天津電黑省瘟疫漸滅當道决將在津災民先遣六千人赴黑工作　　天津電省署决將磁縣煤礦改股份有限公怀定資本二百萬官礦作價入股已積極籌商招股 
　　天津電鹽（十四）范源濓赴京將覲察情形復職（以上十四日下午十鐘） 
　　漢口電漢總商會十二開急會因政局益危决議籌備自衛方法 
　　漢口電鄂參謀長今日電京促王返鄂（以上十三日下午五鐘） 
　　福州電海籌艦長鄧家驊元（十三）夜十二時病故私庽（十四日下午一鐘） 
　　香港電聞中央許桂陸二百萬戰費現爲索費計已向懐集發砲聲兩次桂粤實未大戰 
　　香港電桂陸與某國訂購飛機六具並聘某國人爲機師 
　　香港電唐紹儀久不出孫派廖乘兵艦親往勸駕 
　　香港電陳獨秀已離粤 
　　香港電粤因港前禁慶祝及捐助昨由伍朝樞向英領提抗議 
　　香港電西報載中葡交涉已了澳門改良港口計畫不致阻力約需千萬鉅欵料三年告成 
　　香港電鄧本殷繼馬育航兼辦瓊崖礦政（以上十四日下午七鐘） 
[公電]  
　　北京全國和平聯合會電各報館均鑒日英同盟關係吾國至鉅自去年三月期滿延長一年現又届滿是否繼續及如何改訂須於本年六月十五日正式通告現爲期已迫日皇復於本月十六日開御前會議决定對華政策所有駐華要人悉召回國同時某日人挾資來華風聞大有運用而親日派又適出爭政權凡此種種於吾國前途必有重大關係不言而喻此一月内實爲吾國存亡之關鍵我朝野士夫宜如何自籌自衛之策幸熟圖之本會并擬對於英日政府有所表示倘荷指示南針俾有遵循無任延跂全國和平聯合會文 
世界路透電 
[英礦罷工將復開談判]  
　　十四日倫敦電煤礦風潮表面上雖頗嚴重新糾紛雖已發生然政府大員與國會議員皆料鐵路風潮不致蔓延衆信首相將於下星期邀見礦工與礦主雙方代表重開會議以期討論新辦法 
　　十三日倫敦電路工與運輸工幹事部開聯合會議歷時兩小時半之久通過决議案聲明抵制外煤之决心路工幹事部擬於明日續開會議 
　　十三日倫敦電全國路工聯合會决議凡會員均不得裝運外煤不聞其作何用途並不得裝運曾經無恥工人搬卸之煤 
　　十三日倫敦電格拉斯哥路工開會以大多數議决反對罷工 
　　十三日倫敦電工黨議員克萊恩氏今日在下院宣稱礦工殊望得公允之解决但雙方必須有眞正之犧牲而後可南威爾斯礦工聯合會兼大不列顚全國礦工聯合會幹事部會員哈特旭恩氏促請首相再行召集會議議員克羅夫特氏宣稱礦工大都忠誠但勞工領袖數人曾稱革命分子現正與吾人之敵携手行事非善類之外人入境者日多且以金錢濟助勞工政府今應以嚴厲之計畫對付之首相喬治氏答稱政府監視一切不稍鬆懈外人運動確有其事政府擬施行所以爲必要之舉動但未便預先張皇彼現正逐日與閣員會商一俟有解决之機會擬即召集會議 
[英織工拒絶減薪]  
　　十三日倫敦電孟郤斯德紡織工已拒絶減薪百分之三十之條件將以此决議報告本月十七日舉行之代表會議 
[愛爾蘭選舉情形]  
　　十三日倫敦電愛爾蘭國會選舉已於今日開始舉行北部國會頗有競爭因新芬黨與國民黨提携抵制統一黨之故惟南部國會之選舉新芬黨候選員無與爲抗故可謂業已告竣 
[英俄通商之前途]  
　　十三日倫敦電昨日高級法庭之判决已撤去英俄通商在法律上之障碍蓋前判苟不注銷則英俄商約不能適用也惟出產運輸悉已破壞之俄國能以何種貨物運銷英國今尚難言 
[國際聯盟中之鴉片委員]  
　　十三日倫敦電貝爾福氏今日在下院聲稱國際聯盟所派發行鴉片貿易條約之國際顧問委員會内有荷英·法·印·日·華·暹·代表華代爲唐在復氏朱爾典爵士亦在佐理員之列 
[英國小騷亂之澈查]  
　　十三日倫敦電陸軍大臣愛文斯爵士今日在下院宣稱亞爾特旭特總司令開文將軍現正澈查該處之騷亂愛文斯切實聲明外間所傳之消息皆屬張大其詞其實不過爲新兵因醉鬧事而已 
[各國近事記]  
　　十三日倫敦電大英輪船公司載重一萬一千噸之輪船比那拉號由倫敦取道斐洲開浦敦開往雪梨在蘇塞克斯海濱披凡賽灣東面濃霧中與英船巴特拉號因互撞擱淺搭客船員一千一百人均無恙該船於今日午後可望出險 
　　十三日巴黎電今日巴黎交易所英金收盤價爲每鎊兌佛郎四六·七一 
　　十四日馬尼剌電菲列濱邦格細南省發生小變叛已由警兵驅散有十三人聞係革命運動之領袖已被拘禁大約將以叛逆罪起訴 
　　十三日倫敦電日太子今日游覽英國博物院等處晚間將赴日大使署之宴會英太子亦將蒞止 
太平洋路透電 
[蒙亂近聞記]  
　　十三日北京電哈爾濱外電稱蒙古貿易公司之美克勞林氏爲最後離庫之美人已於五月七日抵哈據稱庫倫狀况極爲惡劣蒙人已接管庫倫警務因俄人不守法紀之故但亦無法約束之又稱恩琴現僅有俄兵五百人當美克勞林氏在庫時恩琴從事招募新兵僅募得八十五人但恩琴仍謀進攻外貝加爾現已占據買賣城庫倫不時因細故刑人有全家被殺者皆出恩琴之命令恩琴且任意没收產業愼昌公司之汽車亦被没收 
　　十日哈爾濱電據蒙古最近消息恩琴近與活佛失和今已言歸於好恩琴兵力日厚其左翼現與恰克圖接觸 
[東俄近事記]  
　　十日哈爾濱電滿洲里消息赤塔政府已調重兵駐上烏定斯克志在抗拒恩琴據外貝加爾來此之人聲稱赤塔政府爲征討恩琴起見已請助於莫斯科蓋以赤塔與莫斯科曾訂有軍事條約也 
　　十日哈爾濱電據赤塔官電聲稱莫斯科政府决議收接取道莫斯科寄往以下地點之函件里特倫·愛沙尼亞意大利·葡萄牙·瑞士·羅馬尼亞·土耳其·塞維亞·布爾加里亞·希臘·孟台尼格羅·南斯拉及巴爾幹其他各處·埃及·斐洲巴力斯坦·阿剌伯·匈牙利·奥大利亞·英荷葡法在東方之殖民地 
　　十日哈爾濱電近兩星期内俄屬遠東時局更見惡劣衆所屬望之赤塔議會已於四月二十七日解散代以新國會赤塔政府已代以政務總裁處設總裁七人由克拉斯諾斯奇柯夫氏爲主任反對過激黨之人員連社會黨在内以政權現完全據於共產黨之手均不滿意外貝加爾之人民亦抱怨望軍中亦然赤塔政府雖施嚴厲之計畫卒不能改良運輸狀况致令經濟現局爲之絶望濱海各省狀况亦仍惡劣海蘭泡等處之代表均已施行勞農制致召人民反對所謂海參崴政府今絶對無權力可言外間屢傳紅軍司令已不能約束黨人支隊有時且與哥薩兵衝突惟衆意遠東不致發生劇烈之内戰因雙方皆極不願用兵也 
　　十日哈爾濱電醫學專家之意哈埠疫氛可謂已淸惟據濱海各省消息疫患現正東延 
[路透之北京電車借欵談]  
　　十四日上海消息北京市政局與中法銀行締結北京電車借欵一事報紙登載不盡凖確北京路透社訪員探得事實如下電車事原擬照一九一四年初發起時所擬定之條件辦理嗣因依從華人志願計决定資本半數招集商股合組電車公司資本共四百萬元官商各半官股二百萬元由中法銀行借出以民國二年借欵之收入抵付之立合同之雙方議定官股於上述借欵未付淸以前不許出賣董事部十一人政府方面六人連中法銀行經理在内商股方面五人公司副經理與總工程師皆以法人充之而工程監督則爲華人總工程師尚未派定但聞六七月間可由法國到京屆時即須開工國外要聞 
[南遊通訊（七）（旅行記者抱一）]  
　　暹羅之種族語言風俗交通外交財政余三渡南洋獨暹羅Siam之遊尚是第一次東方獨立國我與日本外當推暹羅而我國名人之往遊者甚稀我與暹羅未經立約通商未設公使領事其地僻在暹羅海灣之内其西緬甸之仰光其東安南之西貢皆爲商船路線所經獨暹羅除有事特往外無道出彼地者以故吾國人鮮知其狀况余此行决意往遊且願以稍久之光陰特别考察歸而報告欲吾國人知東方斐立賓外别有一少年國家其國勢與國情殊有研究之價値也暹羅人民舊分暹Shan與狫Lao兩種暹之故國實在緬甸之北部分南暹與北暹兩區各有土王擁虚名而無政權其地與雲南鄰二年前余遊仰光嘗北行至上緬甸入其王居是爲暹族之故土狫亦有土王最高者在今暹羅北境靑梅地方Chiengmai亦有名而無權今之暹羅王族乃故王鄭昭之女夫家鄭昭當淸乾隆時得安南之助或云得中國之助稱王定都今之盤谷Bangkok鄭昭者鄭其姓昭Choa乃暹語 [王 ]之譯音其後死於内亂女壻丕耶郤克里PhayaChakri繼之今之王家遂以郤克里爲姓舊時尚有鄭明通寳之制錢其明證也暹人種實來自雲南大理府一帶旅暹蕭君佛成云雲南土人呼數目字與暹人同以余聽之除 [五 ]讀如 [海 ] [六 ]讀如 [霍 ]兩音外餘與音完全相同惟 [十二 ]則呼 [十雙 ]雲君竹亭有友能操暹語不解華語至廣西遇土人其語言竟相通暹俗見客之尊貴者拱手爲禮狫人之衣對襟結鈕皆足證暹羅與我南部人民種族語言風俗皆有混合而不可分之象但今暹羅王家方倡獨立頗諱言此 
　　今暹羅國勢蒸蒸日上矣誰創此新局者則前王邱拉隆公Chulalongkorn是也其人兩度遊歐歸而鋭意刷新國政遣王族子弟與國之俊秀往歐美留學今執政者多當時歐美留學生也試遊盤谷都城新宫一帶規模壯麗局面開展道路寛五丈至十丈夾道植樹株株翦成圓蓋狀濃陰一碧下列鐵椅其外爲人行道類此之新式道路在暹京及其附近總長三百五十英里電車線總長三十英里火車路自一八九二年開築已通車者南線直達馬來半島與英屬檳榔嶼新加坡通長約二千英里北線至靑梅止長一千四百三十八英里東線通安南在建築中再閱三年方可行車新宫雄偉瑰麗爲國王聽政之所以時公開縱覽其前廣場之中心銅像高至五六丈前王邱拉隆公策馬佩劍氣概不可一世其人待遇華僑甚好故華僑皆愛戴之王家園林亦 
 
 

Page 7

 
 
公開縱覽大有與民偕樂之槪余嘗暢遊一周金吾無禁飛鳥見人不避羣鳥集於馬背鳥樂鳥之樂馬亦樂馬之樂其閒放如此 
　　記者初至暹以華僑總商會會長高君暉百之紹介往見内務總長姚馬拉公爵於其私邸余旣述來意總長謂暹羅與中華歷史上地理上有種種特殊關係故余不惟深望華僑子弟習暹語讀暹文且願暹人亦習華文華語余有三子留學歐美在美者習商科俟其畢業將遣往貴國大學習華文語且期於將來聯絡發展兩國商務上有所盡力云云其人年五十餘英語甚嫻熟以見暹政府人物之一斑 
　　暹羅初困於法當一千八百八十八年與法開釁法兵直迫盤谷都城卒割讓湄公河以東之地與法訂約乃已此暹之痛史也馬來半島丁加奴Trengganu吉林丹Kelntan兩州本爲暹屬英垂涎已久其地東濱海多未闢之富源而與英屬錯壞一九零九年暹前王毅然與英訂約割讓此兩地而收回英在暹之領事裁判權爲互換條件則利害參半矣迨歐戰起暹於一九一七年七月對德宣戰一九一八年派兵一隊赴法助戰翌年停戰遣回於是暹在和會上居然出人頭地综觀暹之外交史以極可憐之國運左法右英介於兩大卒以内政修明乘機而起轉敗爲勝今美國又於去年十一月無條件立約取消在暹之領事裁判權矣美人言 [我國之領事裁判權未撤者今僅中國耳 ]我中華政府與國民聞此言作何感想乎 
　　暹之財政一九二○年四月至一九二一年三月預算歲入七千二百五十萬　歲出八千二百一十餘萬　不足九百餘萬然檢其報告近二十年來除其中五年相抵不足外餘皆有盈收入之大宗爲鴉片專賣吸者何人吾華人也然政府决定逐年取締减少故三年前收入尚爲二千一百餘萬今减爲一千三百餘萬矣昨年進口貨價一千三百萬出口一千七百萬前年進口一千萬出口一千六百萬暹之國債一九○五年募英金一百萬鎊一九○七年三百萬鎊一九○九年四百七十五萬鎊皆用於築路及其他生利事業此外無有 
　　我寫暹羅未嘗不嘆國小易治然念其外力之高壓如此卒能自奮世有以 [弱國無外交 ]爲藉口者將爽然自失矣 
國内要聞 
[北京通信（吹萬）]  
　　地方行政會議中之縣自治施行細則地方行政會議於六日下午開議共議二案初讀竟付審查其縣自治法施行細則案已於昨日審查終了對於内務部所提出之件有修改處即於十一日付二讀已照審查會修改案通過茲錄内務部所提原文及該會所修改者於下以供留心自治者之參考第一條縣自治法之施行依本細則之規定行之第二條縣自治法施行以前各縣地方公益事項有合於縣自治法第九條第一欵至第四欵之範圍者均依照縣自治法之規定由縣自治團體繼續辦理第三條縣自治法施行以後關於縣自治法第九條各欵所定自治事務之設施先由該管道尹審查各該地方情形權其缓急輕重分别事項酌定期限飭令各縣自治團體次第舉辦前項自治事務設施計畫應由該管道尹造具淸册呈報省長轉咨内務部備案第四條縣自治法施行以前各縣地方原有之公欵公產及依前府廳州縣自治章程所籌集之經費其現 [充地方公益事宜之用 ]（原文） [在用途確屬縣自治法第九條所列範圍 ]（修正文）者仍准繼續支用若移作他項用途者應由縣知事呈請該管長官撥歸縣自治經費前項所稱公欵公產以向歸各縣全體公有不屬於市鄉者爲限第五條縣自治法施行以前各縣地方之公欵公產有爲私人捐助且經指定用途者不得移作他用但其指定事項業經法令變更或廢止者經縣議會議决亦得移作他用（原案第六條因與縣自治法三十六條重全删）第六條縣參事會參事之選舉用無記名單記投票法第七條選舉非有縣議會議員總數三分二以上到會不得投票第八條選舉以得票滿投票人總數三分之一者爲當選當選人不足額時應再行投票至足額爲止第九條當選人足額後應依縣自治法第三十六條第二項之規定選舉候補人其當選之票額依前條之規定凡得票滿當選票額因當選人足額不能當選者即作爲候補當選人第十條當選人及候補當選人之名次以選出之先後爲序同次選出者以得票多寡爲序票數同者（以）抽簽定之第十一條縣議會議員及縣參事會選舉參事之任期均自當選之日起算第十二條縣自治法第十六條所稱兄弟以期服兄弟爲限第十三條縣自治法第十六條之規定於縣參事會參事準用之第十四條縣參事會參事及佐理員員額依左列各欵定之（一）議員名額未滿二十名者參事四員滿二十名以上者參事六員（二）議員名額未滿二十名者佐理員二員滿二十名以上者佐理員三員滿三十名者佐理員四員第十五條委任參事以縣知事之任期爲任期第十六條縣參事會出納員應繳相當之保證金其額數由縣議會議决之第十七條縣議會議員參事會參事及其他職員應由該管道尹彙造淸册呈報省長轉咨内務部備案遇有雙更時亦同前項淸册應開具姓名年歲住址資格及當選與委派日期第十八條縣自治團體之公約及規則之公告式由縣參事會定之縣議會或縣參事會行文監督官署用呈監督官署行文縣議會或縣參事會用令縣知事與縣議會或縣參事會及縣參事會或縣議會與縣知事互相行文均用公函第十九條縣議會與縣參事會各備木質鈴記由内務部頒定式樣通行各省區行政長官刋發第二十條自縣自治法施行之日起地方自治試行條例及施行細則廢止之第二十一條本細則自公布日施行觀此則所修正者實無幾也 
[京敎潮將益擴大]  
　　中小學罷課之醖釀自專門以上八校敎職員罷課以來迄已兩月前次各中小學學生本派有代表前往學生聯席會聲明願加入團體取一致態度當時學生聯席會對於中小學代表來意非常感激惟恐罷課範圍擴大將來更不易收拾遂暫行謝絶此次政府失信各中小學學生聞之更非常憤懣業已舉定代表前往學生聯席會接洽將繼專門以上八校之後同行罷課 
　　昨日（十二日）八校學生聯席會復派代表王麟昌（高師）孔繁鐸皁冠英（女高師）到國務院面遞呈文呈文内容即係根據前日（十一日）學生聯合會所議决者大意責政府此次失信不履行所擬辦法並限於十五號解决罷課問題否則請明令解散八校以便學生等好各自爲計當由夏秘書代見允將此意轉達總理並約定於十六號上午九時仍在頣年堂接見面答一切 
　　四月份敎育經費前日校長團向敎職員聯席會議聲明謂敎育部因財政部尚未收到交部協濟欵項故不能照撥然聞交通方面確已撥出昨葉恭綽氏函覆李琴孫云四月分京師敎育經費交部所擔之二十二萬元早已籌定於協濟財部欵内照撥並經於本月十日函請財政部速行撥付是前次閣議辦法中關於本部之責任業已履行云云說者謂葉氏此函發表後度敎職員方面對於敎育當局更增一重反感矣 
[日商團聯袂抵京]  
　　大阪商界所組織中國北方視察團約有二十餘名已於昨日午前十時十五分火車由奉天來京該團分子有宗敎家森裕遠公司重要職員伏見伊兵衛經營檢出入商家松尾平一郎鐵道省貨物係佐佐木光綱新聞廣告家金水普次郎公司重要職員出口郁三𥓮罐商家濱田榮藏照相館館主若林耕五金行商家市原種三郎土布綢緞商家柴田蔴繩商家平尾喜八公司重要職員鍵田忠次郎鐘錶商家和泉公司重要職員平尾貨吾其游覽日程擬定十二日至觀象台中央公園紫禁城太液池景山十三日三貝子花園五塔寺圓明園頣和園玉泉山靜宜園十四日天壇先農壇陶然亭積水潭國子監雍和宫聞游覽之後再到各工場及各商界實地調查 
　　又日本巨商早川千吉郎南波禮吉山本久顯等將在華設立一國際交易所包辦中國各地開港買賣一節已誌前報茲聞自去臘五國信托公司休業以來經日商早川千吉郎重新組織自任籌備委員長從前之股票原定每股三十元先納股本十分之一此次改爲每股三十元先納股本四分之一計可實收一百萬元並得日本内地交易所之援助前來中國實地調查聞東京交易所委員長南波禮吉委員德用昻平山本久顯三人於本月九日到津與天津交易所某某等數人於昨日午前十時到京住在北京飯店云 
[京聞拾零]  
　　昨日星期四國務例會財政交通海軍敎育四總長仍未出席其他閣員及靳均於十二時三十分到院開議下午一時四十分散會由法長董康入府報告其議决案件據院秘書廳之公布計有三起（一）外交部提議擬將赤峰交涉員一缺改爲特派熱河交涉員議决照辦（二）内務部提議修正管理寺廟條例議决通過（三）議决由財政部發給國庫劵一百萬元交兩湖巡閱使作爲施南七縣賑撫善後欵項 
　　蘇皖贛巡閱使王士珍再三堅辭政府亦知其無可挽回擬即予以批准惟對於繼任人物頗難遴選近經靳雲鵬與曹張等會商結果擬將熱河都統姜桂題調任而以張勳任察綏熱巡閱兼征蒙軍總指揮聞刻正徵求姜桂題與張勳之同意如兩人皆表示滿意即可决定 
　　黑省愛琿縣境内被俄强佔之六十四村今年曾經黑省會提議兩次電請政府向俄交涉謂宜根據尼布楚條约要求將該地退還中國政府曾以此商之優林優林以條約中旣有明文自當還諸中國惟中俄商約未簽以前此事不能獨辦故停頓至今未能進行聞近日黑省又電政府摧辦此事 
　　新任江西省長趙從蕃以贛省軍界之反對不敢到任並由滬致電政府稱病辭職贛督陳光遠因力保楊慶鋆升任省長惟贛人方面則欲貫澈贛人治贛主張並以楊在財廳任内惟務搜括尤所不滿歷次推舉代表向府院力爭迄未解决茲聞政府已容納陳光遠要求决以楊慶鋆署理昨日閣議席上業經表决通過今明日即有明依發表 
[東三省通訊隱]  
　　滿洲境内俄稅關遷出之爭論我國滿洲地方自俄人建築中東路以後沿線政權之被侵害者近經逐次收回惟滿洲里及綏芬河南處之俄關當局雖經通知令即遷出但各方意見不同故現在尚未實行茲事關係國家主權當爲世人所欲知其究竟記者特將此事經過情况爲讀者一述之 
　　原此事發起之初在本年三月間哈爾濱道尹以沿線各俄機關業經次第撤除惟此與俄界之滿洲里與東與俄界之綏芬河兩地方之稅關依然存在商之濱江稅務司該稅務司亦極贊同於是即分電中央及吉黑兩省長官主持其事旋得各方復電極以爲然董道尹即通知該關定於四月二十三日截止此爲我國官廳第一次所定强制期也詎俄人方面聞此消息即呈請東省鐵路督辦宋小濂氏主張暫緩撤銷俄國海關文云 [爲暫缓撤銷俄國海關事竊本局商務處頃接綏芬站海關代理處處長電開綏芬站海關總辦准濱江道尹兼特派交涉員董佈告一紙内稱滿洲里站及綏芬河站各俄國海關應行迅速移出界外等語同時並令知綏芬站吉林交涉分局專員設法停止綏芬站俄國海關職務查濱江道尹此項佈告勢必發生以下之結果其利害如何謹請督辦鑒核查中俄海關設在一處彼此檢驗貨物係同時辦理因此於開驗貨物時節省許多無用銷費並可減少包封貨物之損失存貨之時間倒換及佔用車輛且經過海關代辦處代爲辦理時對於檢驗貨物交納稅金因各路站賬房交有墊欵之故　均可免去貨主與俄國海關許多煩雜手續現因此項佈告俄國海關之在烏蘇里界者勢必移至索斯諾瓦亞帕記（譯音）地方在貝加爾一帶者亦當移至第八十六號小站上述地點純屬尚未開闢地方竊查設置海關須擇鐵路及貨廠發達之處並有民房以便海關人員居住反是則諸形不利地點旣屬不便移置海關勢必甚難縱令於充分期間内移出尚覺爲難而况於短促期間内更屬不易辦到尤有陳者當一九零六年在東省路内設立中國海關時中國海關總稅務司代表關諾瓦洛夫向中國政府代表聲請設立中國海關須在設有俄國海關之處當經認可遂於滿洲里綏芬河各該站已設有俄國海關之處設置中國海關業已成立有年今要求俄國海關移往他處殊覺違反向來良好之成例設使遵照前例辦理則於本路上利益不惟可以保持轉運貨物之便利且能發展新事業惟因此項佈告一經發出上述各節遂至大受影響現在鐵路爲恢復往愛格耳色里得（譯音）地方轉運貨物發達起見曾經屢次減少運費今設將俄國關移出勢必發生種種阻礙發貨人對於往海參崴轉糧向屬愼重今因上述情形對於運貨難免有滯礙之處致使伊等生疑且或殃及商業若商人裹足不前路務必間接受其影響緣是謹呈督辦轉請中國政府各機關對於令滿洲里綏芬河各站俄國海關移出境外一節暫行綏議以便赤塔及烏蘇里鐵路在西路界内撥備處所以便安置該各機關並使商界得以對於此項新辦法加以審度以免誤會謹呈鑒核示遵鐵路局局長沃司特魯烏莫夫謹呈」（未完） 
[東方八大學聯合運動會記]  
　　復旦第一平均得四十五分又四分之三東方八大學（一復旦·二南洋·三之江·四南高·五金陵·六約翰·七滬江·八東吳·）定十四日（昨日）在蘇州東吳大學開聯合運動會爲加入遠東運動會預備已誌前報自十二日起各校運動員陸續來蘇計復旦二十一人南洋二十七人之江七人南高十人金陵九人約翰二十人滬江七人均寄宿於東吳校内東吳運動員二十人前日（十三日）豫賽昨日下午一時半正式開會各校學生由滬杭寗來蘇者數百人中西男女賓來蘇參觀者亦有數百人頗極一時之盛維時風日晴和校中高懸國旗校旗並架綵棚二各運動員無不興高百倍共十四項運動評判員爲J.E.CoyleZ.L.Yih,PaulJernigan,H.Mmillan諸君秩序及結果如下 
　　（一）「百碼賽跑」第一徐紹武十秒又五分之三（金陵）第二徐騰輝（約翰）第三哈元龍（復旦）（二）「擲鐵球」第一王振聲三十七英尺六寸七分（復旦）第二陳啓東（南洋）第三梁官松（東吳）（三）「八百八十碼賽跑」第一張德平二分六秒（復旦）第二張彥甫（復旦）第三梁官松（東吳）（四）「跳高」第一吳彥章五英尺七寸八分八（復旦）第二金兆均（南高）第三葉棣瑄（復旦）唐紹武（東吳）劉鏗（南洋）（五）一二百二十碼賽路」第一申國權二十四秒五分之四（南洋）第二唐恩霖（約翰）第三師楚書（約翰）（六）「擲鐵餅」第一周家驥九十一英尺七寸二分（南洋）第二戴桂昌（約翰）第三林忠孝（復旦）（七）「高欄」第一胡維岳十七秒半（東吳）第二李駿耀（東吳）第三金兆均（南高）（八）「跳遠」第一劉頌恩十九英尺八寸二分（東吳）第二吳彥章（復旦）（九）「四百四十碼賽跑」第一張德平五十三秒又五分之四（復旦）第二張彥甫（復旦）第三林史光（滬江）（十）「擲鐵槍」第一王振聲一百二十六英尺（復旦）第二（東吳）第三（南洋）（十一）「低欄」第一胡維岳二十八秒（東吳）第二徐騰輝（約翰）第三關文俊（南洋）（十二）「一英里賽跑」第一段鴻蔭五分九秒（復旦）第二曾學魯（約翰）第三袁宗潭（南洋）（十三）「撑竿高跳」第一蔣湘靑十英尺三寸十分之四（南高）第二陶悟智（東吳）第三鄭啓乾（復旦）（十四）「半英里替換賽跑」第一（復旦）一分四十二秒五分之四第二（南洋）第三（滬江）總平均復旦得四十五分四分之三次第一東吳得三十分四分之三次第三約翰得二十一分次第三南洋得二十分四分之三次第四南高十二分次第五金陵五分次第六滬江四分次第七之江二分又四分之三居末 
　　運動旣畢由幹事黄仁霖伍克家宣布名次並給奬奬品因時間怱促尚未齊備僅給號單一俟奬品完備各員可按單領奬云遂由全體學生三呼中華民國萬歲歡聲如雷繼以鼓掌之聲不絶觀八校成績如此將來遠東運動會與賽誠大有希望散會已六時半矣 
雜評一 
[愈趨愈下之政局（默）]  
　　財政部不爲中央政府之財政部而爲軍閥之外賬房下矣若不爲軍閥之外賬房而爲外人之外賬房則下之又下 
　　内閣問題不能自解决而求解决於曹張王三使下矣若三使不能解决而求解决於三使以下之武人則下之又下 
　　軍閥不能自立而挾財團以自固下矣若不能挾之以自固而反引起軍閥與財團戰或更引起財團與財團戰則下之又下 
　　中國之政局本爲每况愈下之政局前段派之内閣軍閥專權之内閣也今則軍閥欲專權而不得段派之内閣又親日派之内閣也今則欲不組親日派之内閣而不得江河之下將至何底耶嗚呼 
 
 

Page 8

 
 
[開封通信（四月十一日）]  
　　成愼憂憤自戕禹縣匪勢浩大　　趙傑罷黜以李治雲充鎭使成愼自事敗後外間曾傳其已逃亡上海謀作寓公·乃昨據軍界消息成愼並未逃滬亦未赴津仍在衛煇某外人宅中存匿自當局下通緝令後成聞悉大恚語人曰河南有趙氏則無成氏成趙不兩立大丈夫興則爲王敗則爲寇語次忽掣手槍自戕適中要害登時畢命左右急救不及并於身側搜出遺書内有 [本爲河南父老除惡旣不能達初心又損失地方愼深夜思維心哀淚墜自念再無面目以見父老故以手槍自殺 ]等語聞偕成愼俱匿者尚有營長四五人當下見成自殺亦各以手槍自戕督署據探報後尚有購成首級之議未知如何結果也說者謂成愼頗有田横之風能得部下之心云 
　　豫亂後各處土匪均乘機蠭起禹縣洛寗一帶各爲一縣區竟有聚匪達萬餘人以上者此次成孫起事其桿首均先期與成黨通聲氣允爲相助以分趙督兵力前日禹縣桿匪聞成敗即據山掘壕築堡自守留豫毅軍昨奉趙督命往剿未到該地而營長劉相林已爲部下所殺劉與趙倜前同在姜桂題麾下二十餘載素以性氣激烈與趙不相能故僅官營長然軍事學識頗充此次被戕趙頗爲惋惜劉亡後趙督復派毅軍旅長馬遜齊率馬步等營前赴禹縣剿辦觀豫省現狀外内交迫於兵匪說者謂險象方長也 
　　趙倜自受此次兵亂後飽受敎訓頓悟爲其弟所誤據其左右傳出消息謂曾面責趙傑云 [都是汝一向放膽胡行將全局弄得糟了累我如此我看汝現在官也當過了錢也有了可以退休罷免得外邊的人再說我許多不是 ]趙傑無言而退馮玉祥向與趙氏無隙自駐豫南後主客亦頗相得此次竟生齟齬當彰德事急時馮曾連合趙部下（駐豫南一帶統領）通電排斥趙氏内中惟南陽代署鎭守使李治雲氏曾通電各地表明擁護趙氏趙於四面楚歌中甚感李之護已遂用聯絡手段於日昨特電京請任命李爲鎭使並請將乃弟趙傑罷黜藉以討好李氏收爲臂助說者謂趙前要約吳佩孚爲盟兄弟今又拉攏李治雲并約爲異姓弟兄可以見其用意矣查李氏係前鎭守使吳慶桐之參謀長吳去李仍留任且升署代使手腕必亦不弱茲將趙氏推轂李氏電錄下北京大總統國務總理鈞鑒竊此次成愼脅衆叛亂佔據城池招納土匪姦淫焚掠實屬罪不容誅其最惡毒者尤敢密遣黨羽四出勾煽軍隊希圖破壞大局以爲一發難收之計南陽方面距省較遠風鶴頻驚幸經現代署鎭守使李治雲力矢忠誠雍容坐鎭得以保持秩序七鬯無驚是其爲守兼優厥功甚偉自應重膺懋賞以厲賢能擬請將正任南陽鎭守使趙傑開去底缺即以該代使李治雲改爲實授俾得從容展布用竟長才伏懇賜准所請分别明令發表臨電不勝悚越待命之至河南督軍趙倜叩艶印 
[湘黔同盟之經過]  
　　黔省通信云湘黔二省壤地相接在歷史上軍事上經濟上均有種種密切關係月前曾由兩省當局各派代表分頭接洽交換意見近聞黔代表朱一民（即前駐渝黔軍總司令部參謀長朱少良）已全與湘政府接洽妥協擬訂同盟信約十餘條共資遵守内容大要以兩省相互扶助力圖保障自治防止外侮爲宗旨已在長沙正式簽字成立不日即由朱携帶返黔此後均各按約履行 
[南京快信]  
　　省議會昨日（十三）上午十時開特别審查會下午一時開預算審查會錢議長昨由京來函報告地方行政會議開會情形 
　　英國駐京艾公使十二日早車抵寗即入城會晤軍民兩長旋乘下午五點二十分特别快車北上齊督王省長均派代表送至車站警廳並派軍樂隊到站歡送以表敬意 
　　旅寗贛同鄉因報載楊慶鋆長贛命令卽下昨開緊急會議决電府院略謂楊慶鋆搜括民財地力已盡請勿眞除以留贛人一線生機 
兩淮運使丁乃揚昨由京返寗即轉輪回揚 
嚴財廳長昨因公乘車赴滬 
第六師二十三團三營機關槍連兵士于得奎前晚用刀將同連兵士藍錫山楊振淸傅靑雲三人砍傷後逃出營外由城牆上跳下跌傷腿部當被警察查獲已將于帶署解廳訊辦 
　昨省垣機工又舉行城外東嶽會各種台閣鞦韆高躊遊行者數萬人哄動全城男女老幼途爲之塞省署賞銀牌數十面有某婦於省署前觀會因人多擁擠失足跌入井内及至救出已一命嗚呼聞迎神賽會省垣已十年未舉行今不到一月連出大會兩次勞民傷財亦太無謂矣 
[杭州快信]  
　　盧督沈省長昨會電北京稅務處以近來浙省市面銅元充斥每銀一元可換得銅元一百五十枚左右時價失平百物騰貴妨害貧民生計現在擬定辦法旅人入境每人准帶千枚爲限制餘則扣留充公除通令沿海濱江各縣知事查禁外應請分電浙省各稅關一體查照嚴查禁運 
　　省垣中等以上各校校長會議今日（十四）下午三時在女職學校舉行 
　杭州華孚銀行董事長盛澤丞任事期滿昨開會改選潘介宗爲董事長 
　　第一中校前向英國梅醫士借洋五千元梅因回國交英領代爲收回現正交涉中聞此欵與校址有關係 
台屬路賑董事會前舉出工程部主任鄭平甫因病辭不就職日内須開會改選 
　　省敎育會昨通函各縣勸學所廣徵會員 
　　杭縣王知事昨函總商會以杭垣爲首善之區近有無知商民將國旗不應懸而懸雖失敬意無傷大體乃竟有將五色國旗裂作五幅分結綵球高懸當路殊屬不知體統騰譏中外請速從嚴取締 
地方通信 
[松江]  
　　古浦塘工竣餘聞古浦塘河工業於上月工竣開壩惟所設之河工總局因河捐一萬餘只收十之六七致未能早日结束兹聞該局勘得古浦塘口外泖河中有尖嘴三角堆泥約佔百六十餘土方正對塘口如不挖去則潮水衝下淤泥全向塘内灌入一年之内塘身仍不免有淤塞之虞故該局總董朱鶴生等繪具圖說函請江蘇全省水利局勘挖經羅局長派委泖河工程委員尹璞來松接洽偕同該局職員往勘屬實约定本月二十日左右携帶挖泥機器前往開挖 
　　義振會演劇計劃本邑郭于埜縣長及耶敎士等發起之華洋義振會經多次接洽後商定演劇助振之計劃聞已派員赴滬接洽新劇藝員屆期并擬加入中西音樂·崑曲·影戲·跳舞·唱歌等更議函約駐軍中國技敎師演習拳術武技劇票分一元六角三角三等預擬以三天爲限一俟勘定地點即行定期開演 
[蘇州]  
　　市民公社舉定社長城中市民公社前日假第一天門玄壇廟投票選舉正副社長昨日上午當衆開匭計孔昭晋得六十一票當選爲正社長顔大圭得八十六票·蔣炳華得八十一票顧則范得七十七票·金開第得七十一票·當選爲副社長陳惠農·潘起鵬·汪恩錦·龐中行·被推爲社董尚有評議文牘等各項職員須另日再行開會公舉 
　　議决人力車通行辦法城内通行人力車一事業經市公所開會議决推定委辦員籌備一切昨日各委辦員在市公益事務所開會議决共計四欵（一）路線避去閙市（二）特捐容緩俟大會確定（三）車數約定五百輛（四）車式規定低而狹以利通行 
[無錫]  
　　濫押原告之反響邑人朱宗攏燬掘趙姓公墳一案纒訟經年未曾解决前日（十二日）縣署派承審員董馥齋帶同官糧書至惠農橋畔爭執地點勘丈董承審員與原告趙子新（現任北塘米業董事）言語爭論甚至彼此詈駡董因老羞成怒當飭法警將趙帶縣到署後立即開庭審訊即判公然每辱官長罪處拘役二十天發所收押邑人大譁昨十三日下午有邑紳楊某等數人拍電致省公署及蘇常道尹公署請求查辦不知省道兩署接電後如何辦法也 
[南通]  
　　紗價驟跌之原因本縣紗價自去臘倒跌後前月因營口布市暢銷有函來通故紗價頓漲近緣滬地紗價驟落通縣現貨又復擁擠異常本日大生紗廠十二支魁星牌紗價每箱業由二百十六元跌至二百零八元四角聞仍有看跌之勢 
[鎭江]  
　　九師學生訴苦省立第九師學生昨發通啓云敝校校長謝遐齡病入神經不堪師表前已有宣言書呈諸公鑒不料彼現在神經病時發屢次帶領警察威嚇學生同人受其蹂躪者已非一次乃彼於本月十二日神經病大發又率領武裝警察多人到校勒逼立時解散全體學生同人等以無故受辱不勝驚駭遂向校長請問勒逼解散理由彼無理由可對祗令警察驅逐而已同人等皆係靑年素未受此恐嚇故不得不於即晚全體離校可憐學生等事前毫無預備忽經此變動手足無措於是出而無住處者所在恒有搶地呼天誰爲援助當時痛苦萬狀不言而喻（中畧）江蘇省立第九師範全體學生泣叩 
　　丹陽咨緝巨盗丹陽縣高橋鎭恒昌南貨店於前夜二更後　匪十餘人手執刀槍衝門而入肆行搜括得贓逃逸並砍傷事主一人業經報縣履勘屬實該縣范知事誠恐贓盗遠颺昨特咨請丹徒縣張知事派警一體協緝務獲解究 
　　英使過鎭情形駐京英國艾公使於十二日午後二時由滬乘早班花車道出鎭江鎭郡華洋各官咸詣車站歡迎艾使下車後即往焦山遊覽一周晚宿領事署翌晨乘車赴寗轉搭津浦車北上瀕行時稅務司英領事曁張知事警察各區署長均往歡送 
[淸江]  
　　西壩鹽棧罷市西壩各鹽棧自組織棧商公所後（現改名棧商公會）所存售賣鹽價概歸一律不許私自高低十八家棧門如有一家犯規即由其餘十七家公議處罰十日忽有經手鄧某至棧商公會報告同興棧每票鹽跌價銀一兩當時各棧即齊集公會公議處置同興辦法同興時亦到會聲言願與鄧某對質詎鄧本口頭報告至是否認前言於是各棧謂受同興運動遂一齊罷市當有淸江中國銀行經理王孝曾因事在壩出而調解稽核所洋經理某亦派人向兩造排解直至昨日（十一日）尚未解决 
[嘉興]  
　　米價近訊嘉興米糧近來門裝來源稀少行家積米無多而各囤户有意居奇不願出糶兼之半月來連朝陰雨糴多糶少致價格又高十三日市况每石食米出盤八元三角尖米八元一角白米八元二角糯米八元起米亦需八元據云日後尚有看漲之勢目下洋價加長米價增高一般勞動家大有度日維艱之歎 
　　發現時症今春天氣寒暖不匀雨多晴少現交夏令氣候仍寒致禾地發現咳嗽及喉痧諸症咳嗽症染者尚無大害僅覺頭痛身熱飮食少進一星期即可告痊惟喉痧則患者喉頭紅腫飮食難下醫治稍一不愼輒有生命之憂幸此症蔓延未廣故尚不至恐慌 
 
 

Page 9

 
 
   
 
 

Page 10

 
 
本埠新聞 
[美敎育家門羅先生將抵滬]  
　　美國敎育家門羅先生聞將於本月十四號乘高麗丸抵滬門氏曾於民國元年來華一次聞此次來華係應范靜生嚴範蓀袁觀瀾諸人之約專以調查·評論·及研究我國敎育現狀·並與靑年講演爲宗旨其來華後之計畫聞擬先由調查起首調查畢然後再約集我國各地敎育家共同討論各處敎育應興應革方法並聞其調查預定路線如下抵滬後先到北方在天津北京留十日赴保定留三日後赴太原留三日開封留二三日次赴武昌留三日長沙留三日乘輪赴南京留五日後赴無錫上海以上海爲中心點分赴南通杭州等處共須十日由上海赴厦門由厦門赴廣東共須三星期北歸到濟南留一二日到天津約在暑假中然後共同討論參觀各處敎育應興應革方法約八月十號前後歸國 
[博物學會歡迎廣東參觀團]  
　　中華博物學會於十三日下午五時假座寰球中國學生會歡迎廣東高等師範學校參觀團計動物敎員吳在章植物敎員關乾甫博物科畢業生二十七人由商務印書館招待幹事黄君導引到會（礦物敎員張士希因病未到）當由吳和士凌文之顧紹衣杜就田等諸人欵接入座餉以茶點副會長吳和士君起立致歡迎詞首述中華博物學會成立之歷史曁進行之會務以及平日渴盼兩廣雲貴各省同志之增加俾天產豐饒之區域得披露其内容於全國次述歡迎之原因有三（一）歡迎諸君學識可以匡同人之不逮廣同人之見聞（二）歡迎諸君個人可以相助相勉圖博物學之進步（三）歡迎諸君入會可以共策會務之發展云末述希望於參觀團者亦有三（一）組織中華博物學會粤支部（二）以實施敎育之心得調查研究之紀載送登博物學雜誌（三）他日實施敎育時各就當地訪求同志發展會務藉羣衆分功之力圖博物學之進步繼由吳在章君答詞申謝並陳希望於中華博物學會者亦有三（一）對於廣東高等師範學校已畢業者常常示以凖繩導以方法（二）對於現在肄業者多印行參考書籍供其研究（三）以博物學會爲全國之博物顧問機 
關擔負一切解答之責再次由關乾甫君起言此次返粤定能組織粤支部惟願會中告以現在詳細之組織及各支部之情形當由吳和士君一一答覆末由學生代表致謝詞吳君以博物學雜誌及章程等贈送該團後復代表寰球中國學生會致歡迎之意由學生會副幹事許兆豐君分贈該會印刷品多種散會已七時矣 
[航業消息零拾]  
　　昨開往洞庭山之吉利小輪裝有中國銀行匯往收繭之現洋四萬元又招商局之廣利號由香港裝來金洋六箱今日太古公司之福州號輪船運赴香港有銀子五十五箱金條十四箱而長江班輪武昌號從漢口裝來銀角子三箱 
　　本埠大來洋行現擬在日本之神户開闢一輪埠駛行英國及哥倫比亞至遠東一路刻已在籌備進行中 
　　三北公司之億利號輪船刻已更定名稱曰新利號其船身及艙位等之修理費共計用去二萬元 
　　日本郵船會社今因中日間之進出口貨擁擠在上月二十三日新賃一輪名曰第五貴船丸專開大阪至天津班今第一次已經開駛一面又添闢函館至上海航路之臨時班刻將派廣榮丸行駛該兩輪均專運貨物不搭旅客云 
[組織國際銀行公會之討論]  
　　字林報云星期四日午後上海外人銀行公會之會議大約將發生極重要之結果其所討論者爲可否組織國際銀行公會包括中外各銀行與錢業公會在内此事已經討論尚須磋商大約此種公會總可告成按國際銀行公會之重要殆未可估計近年華人銀行力量頗大如中外聯絡則對於中國財政問題可具從前所未有之重大勢力故中外商界莫不望此計畫之成功 
[德華銀行代表在滬設辦事處]  
　　大陸報云德華銀行於中國對德宣戰後停止營業現該銀行之代表魯斯特氏在江西路五十一號設一辦事處辦理關係該銀行之詢問事宜據魯斯特氏云德華銀行舊主顧現接到詢問事件甚多故特設此辦事處以辦理之至於該銀行復開與否則不獨繫於中德商約之簽定且須俟柏林該銀行董事部之决議目前董事部尚未切實表示意見此間所接到之詢問事件皆須轉寄柏林云 
[一週間之金融調查]  
　　進出口銀洋數本埠中西各銀行及各錢莊自九號星期一起至昨日星期六止所有進出口現銀銀元角子調查列下（進口現洋）計温州來洋六萬八千元漢口五十二萬元香港四千元四川二十萬元寗波三千元烟台二十五萬元天津七十萬元南京一萬四千元鎭江六萬八千元蘇州七千元常州一萬元丹陽一千元嘉興七千二百元杭州四千三百元松江四萬七千元共計來洋一百九十萬零三千五百元（進口現銀）天津來元五萬兩汕頭四千七百兩共計元五萬四千七百兩（出口現銀）現銀裝往福州者五萬三千兩香港四十五萬共計五十萬零三千兩（出口現洋）現洋裝出口者計長春二萬元烟台五千元紹興十萬元汕頭二萬元厦門一萬元寗波三十萬元香港五十二萬五千元福州三萬元南京二萬元無錫二萬五千元南翔一萬五千元鎭江五千元蘇州二十六萬八千元崑山四萬二千元杭州二十四萬六千元嘉興二十四萬六千元松江五千元硤石一萬元拱宸橋七萬零七百元嘉善五千元南星一萬五千元通崇海四十萬元共計出口洋二百六十一萬二千七百元（進口角洋）江南角洋由漢口裝來七十四萬角（出口角洋）廣東雙毫裝往香港一百四十五萬角尚有廣帮大德昌於十三日裝赴香港計美金洋三十萬元又花旗銀行大條銀七十七條 
　　洋釐邇因紹屬蠶繭上市故洋釐從本月五日以來略爲增高最大至七錢二分五釐八七五四月半期洋亦漲至七錢二分六釐一二五然較去年此時尚小一分上下繭市之淡薄於此可見惟無錫方面爲出繭之大宗大約月半之後亦可開秤届時之洋釐或有增高二三釐之勢也 
　　銀拆近日出口貨除絲茶外如小麥雜糧等貨尚稱暢旺故各銀行與各錢莊存銀豐厚此一週間最大爲六分最小二分蓋中外各銀行與錢莊街底仍有四千一百四十六萬兩之多較前届祗少存三十九萬兩且華商聚興誠大陸四明中孚等銀行二十餘家之存銀均不在内現値夏季對外貿易如絲茶等大有希望今後銀拆不致緊迫也 
　　各國匯兌近期大條銀此七天中縮多長少共小去一辦士二五遠期亦縮一辦士鎊價仍掛三九令三辦士印度羅比漲起一元法郎縮去七十個紐約又漲二角五分東匯小半分羅卜漲五千枚法國馬克小去四元荷蘭亦小二元新加坡等匯率咸無變更惟此次之法郎大縮據云德國賠欵將次解决之故所以銀行現賣七百三十個法郎尚不可多得緣消息靈通之商人莫不爭購也 
　　標金自十一日開出六月份期金以來適大條銀價縮多長少所以期金之價漸轉高勢連日廣帮收買現金洋給價七錢四分二五所以十三日午刻即高至三百五十兩之外惟各銀行先令交易略少結價平穩常在照掛牌升一辦士二五至三七五之間故期金最高昨日到過三百五十四兩收盤仍回小至三百五十二兩半然較七日收盤價已漲起九兩九錢尚係五月份期金至於現金廣帮仍欲買進因限價太小成交不多各銀行存金甚微是以金價之地位又趨高勢也 
[最近一星期之出口貨]  
　　據本埠出口洋行報告云最近一星期中自江海關出口之貨以麫粉麩皮兩項最爲活動以運往日本爲最多雜皮類出口亦旺銷美爲最多絲茶出口寂寞茲將運往各國之重要貨品列后「茶葉」運往日本一○二擔法國五六○擔美國四二一六擔香港一二○○擔温哥武二三擔倫敦九六○擔新加坡一九四六擔「絲」生絲出口計運往日本八八擔美國三一六擔法國九○擔經絲運往日本一一四擔法國三一○擔美國四二六擔倫敦七六擔廠絲運往日本四六八擔法國三○○擔美國三二○二擔新加坡九九擔亂絲運往日本二二六擔法國五一六擔美國八○八擔新加坡六八擔「麩皮」運往日本五一六七八六擔香港二四九六擔「麫粉」運往日本二二二七○擔香港三三一六擔大連二二七八擔英國七八九六○擔安的斯伯五八擔「棉花」運往日本五二四○○擔香港九八擔大連五一四擔「棉紗」運往香港七八六擔大連四三○擔「皮件」運往日本八八六四擔美國二四九八擔德國八六六擔「羊毛」運往日本八一○擔美國一六二三擔倫敦九六六擔安的斯伯四五○擔德國三二○擔 
[近一週中之絲繭市况]  
　　近日廠絲交易甚稀自上星期各廠發出之電均無來電添辦查新貨廠絲抛出者共計二千七百擔之譜價均在一千一百二十兩至一千零五十兩不等七里絲及灰經黄絲交易亦不多其售價與前相彷無甚上落新繭杭州定今日開秤議價鮮繭每百斤四十五元海寗亦在日内開秤收價亦四十五元紹興定初十左右開秤議價五十元年成均不佳緣今年天時陰寒雨水過多與蠶體發育大有關係將來出品繅折必大浙江一路已可預卜江蘇如無錫常州江陰等處早帮均三眠開葉大約二十三四亦可開秤收貨矣據内地消息云亦爲天時過寒雨水太多小蠶至二眼時眠而不起者甚多如天時再不暖和將來收成亦須减折申地各廠今歲租行收繭者只有半數以後内地繭灶無人受租者甚多做餘繭者亦屬寥寥近且内地行主到申兜攬包烘自願廉價無錫常州路包烘每擔跌至十元稍零去年常州路包烘每擔須十三元五角至十四元云 
[昨日由錫運滬之絲]  
　　昨日滬寗路火車由無錫裝來華勝頭號絲五擔源康金彌彌頂號絲十擔振藝金雙英頭號絲十擔瑞康頭號絲五擔乾甡頂號絲十擔 
[又有兩業反對加貼印花稅]  
　　印花稅加貼問題各業商羣起反對迭紀前報茲縣商會昨日又接洋廣貨業來函云逕啓者民國十稔振作毫無東抵西押刻已待盡晨下專以加稅加捐爲搜括商民不二法門如斯誅求無厭未卜伊於胡底即如印花成立未幾刻又急急加貼而一倍增至數倍各業聞警賔堪髮指非但敝業誓不承認諒各商均難應命惟悉檢查在近豈能聽其孤行竊恐衆怒難犯而從中激烈煽或其間則難保不因是發生意外也兹特上函務懇體察民情轉答稅所從綏實行以紓商困是爲切禱又接徽寗漆商公所函云警啓者現距印花稅大檢查期近各業騷然紛紛集議咸以非法加貼殊屬苛重値此商業凋敝横徵暴歛已不勝其重擔而當軸一再變更稅制係無限之慾壑難填故一律嚴詞否認相共遵守元年公佈法律辦理請求貴會呼籲各在案今敝公所亦邀集同業會議僉云二分加貼一角陡增四倍有奇罔恤商困莫此爲甚掩目捕雀抵井極泉蒼蒼生民其何以堪詞極悲壯嚴厲結果絶對難以承認增加决議仍照上年商會聯合會之議决案貼用二分不得加貼一角一致遵行誓约相持到底云云敝公所覩茲衆情憤不可遏深恐届時官廳强迫執行勢必激成他變殊於地方治安有關未便緘默合亟函達貴會伏乞迅予維持以維商業而弭事端臨頴無任主臣迫切之至 
[新世界行將重行開幕]  
　　新世界前因新舊股交替暫時閉幕數日昨見該世界屋上已有意國商旗飄揚據聞新舊交替手續已經辦理就緒一二日間行將重行開幕矣 
[警廳預告將檢查印花稅]  
　　現届檢查印花稅之期淞滬徐警廳長昨特通令所屬各區迅即先行知照該管境内各商舖務各照章粘足否則檢查時一經查出漏貼情事定予從重懲罰云云 
[烟酒聯合會電爭稅權]  
　　中國烟酒聯合會昨致北京電云北京大總統國務院財政部烟酒事務署烟稅爲國家財政命脈各國皆賴爲大宗收入兹聞烟酒署直接與英美公司擬訂统稅辦法除子口稅外祗抽値百零二五雖爲圖目前之計恐貽後日之累且稅務關國家主權竟與外商擬辦已開内地協商之先例他日提議增加非得外商同意不可如果實行勢必將國家稅權斷送外人後患何堪設想爲政府計應减輕華商捐稅以提倡國貨即不然亦宜以優待外商者待華商庶國權實業兩有所裨不勝迫切待命之至全國烟酒聯合會叩文 
[商界總聯合會致交涉員函]  
　　各路商界總聯合會昨致交涉公署函云敬啓者接奉大函以增加碼頭捐一事此次西人納稅特别會不足法定人數未能列議等因查增加碼頭捐敝會主張按照洋涇浜北首租界章程工部局無權提議是根本之不可能此次工部局不足人數未能列議是事實之阻礙且此次未能列議勢必於下屆會議時重行提出是一時展緩豈能認爲根本解决竊謂我國對於外交事件往往事後旣藉口成案無可推翻事前又未能預爲籌防此次加捐案如果於下屆工部局西人會議時提出通過貴署尚有何種良策促其取消敝會全體董事對於工部局之答覆認爲未得要領應請貴署再行據理力爭必達根本打消而後已事關主權務乞藎籌地方幸甚此致江蘇特派交涉員 
[造船所押欵之電詢]  
　　海軍部因經費無着積欠各艦隊薪餉爲數甚巨無法彌補所有各船塢修理軍船之修理費亦未結淸日前該部某科長獻議擬將江南造船所出抵以資接濟海軍餉欵而海部正値需欵孔亟深韙其議現由某科長介紹事將成熟本埠造船所劉所長聞此消息頗不爲然昨已拍電到京探聞究竟矣 
[學生總會今晚歡迎華僑代表]  
　　全國學生聯合會總會因馬來聯邦華僑代表廖衡酌與英屬海峽殖民地華僑代表莊希泉余佩臯諸君先後回國特訂於陽曆五月十五日（今日）午後六時假座一品香大廳開歡迎大會届時必有一番熱鬧也 
[甬商會覆學生總會電]  
　　學生總會接寗波總商會復電云中華民國學生聯合會總會公鑒疊准貴會寢陷兩快電備悉本埠學生會等抵制劣貨純係愛國熱忱本會素所贊同至此次調查肇禍被害者已舁送醫治並起訴法庭應科何罪律有專條法官明察當能依法懲治藉平公憤專此奉覆寗波總商會冬 
[約翰大學消息]  
　　約翰大學學生分會在曹家渡設立義務學校並附設通俗閱報社自民國八年秋開辦迄今成績卓著校中分日夜兩館共有學生一百六十餘人敎授由約翰大中兩學學生擔任學生所用之書籍等物均由校供給每年約需四百餘元今爲募集資本金起見擬於本月二十六日晚八時在靜安寺路夏令配克戲院開游藝會游藝節目有中西劇與我中西音樂等聞中西女學届時亦將加入共襄義舉 
　　該校童子軍因將加入遠東運勤會内大會操故每農六時即加意練習出外旅行本學期亦已數次星期六東方八大學在蘇州東吳大學開運動會該校童子軍於星期五先赴蘇在塲照料並於夜間宿在曠野練習偵探刻防等技星期日下午始返　 
　　本年約翰東吳華文辯論大會定於本星期四（十九日）下午二時在約翰大學舉行題爲「現有國際聯盟會之盟約果能施行否」東吳主正面約翰主反面 
　　大學一二年級生物學班學生於五號旅行杭州由敎授包達飛及助敎朱元鼎率領前往採集動植物標本甚多 
　　本年聖公會江蘇轄境年會於十一十二日在該校舉行本省各區區牧及代表均蒞會江蘇主敎郭斐蔚主席討論本年本轄境進行敎務並推廣江北佈道事宜 
[輪船上查獲大批川土]  
　　箱上貼有川軍司令封條帶運者係川省兵士招商局江孚輪船前日由漢抵滬即經海關中西巡緝隊登輪調查見有大皮箱八只（一說九只）上貼四川陸軍第二軍第六混成旅兼川東游擊軍總司令部封條又四川陸軍前敵各軍總司令又四川陸軍第二軍總司令各等字樣之封條該隊員正在核查間即據徐建勳帶同目兵趙泉出爲承認聲稱此項八只皮箱爲四川第七師陳國棟師長之物委我爲代表因公晋京所以將箱帶去臨行時取有川省軍民兩長所給之護照箱中並無違禁品物請勿啓視深究等語該隊員堅不允許當塲勒令交出鎖匙分别開箱查騐不料箱中所儲悉是烟土爰飭將徐趙拘獲連同贓物並解水巡捕房奉梅捕頭秤見八箱烟土計重四百五十八斤（一說七百餘斤）遂逐一封固每箱載明斤兩於昨午備函派探將徐建勳趙泉連同八箱烟土解送上海地方檢察廳訊辦午後由檢察官提案研訊一過諭令分别收押候詳解松滬護軍使署訊辦所有烟土命暫存庫俟案决定再行送還海關候燬 
[高子倫控沈琬慶案註銷]  
　　旅滬福建同鄉會長沈次常（名琬慶）自被閩侯縣地方檢察廳書記官高子倫在公共公廨呈控非法謊訴誘捕學生江秀淸等九名請追名譽損失洋五萬元奉傳到案遵諭具結出外後該同鄉會即開會議以沈前以刑事起訴高子倫誘捕學生一案並非個人主動高不應對於沈個人提起控告名譽損失决延律師禀請公廨將案取消昨晨沈之律師到案要求消案而原告不到由律師代表出庭反對並將五月二十九號申報所紀該同鄉會開會情形之報紙一張呈案請察旋由兪襄讞與英包副領事磋商之下判曰註銷 
[約翰滬同學會徵求總揭曉紀]  
　　約翰上海同學會徵求會消息已於四月二十八日及五月五日兩誌本報計第一次揭曉徵得會員一百五十四人收到洋七百七十元第二次徵得會員一百念四人收到洋六百二十元昨日下午七時在東亞酒樓舉行末次揭曉徵得會員二百十八人收到洋一千零七十元（内有有員四十人係於今年暑假業者出半費每人收費洋二元五角並有會員十六人計八十分因隊員過時報告不得列入）三次共實徵得會員四百九十六人實收洋二千四百六十元原定徵求三百人其結果超出原數一百九十六人足見各隊長隊員競爭甚烈往年同學會員僅有二百餘人最多收得會費七百餘元此自劉君鴻生被舉爲該會會長牛君惠生爲書記及楊君潤身爲會計又得徵求會委員曹雪賡·張嘉甫·蕭智吉·武棣生·張銘之諸君之協助始得會員衆多倍於往年使會務發達各同學有此熱心未始非約翰上海同學會歷史上大放光彩之事也加之會長劉君鴻生在每遇徵求揭曉之時所有叙餐之費皆樂自擔認故各隊同學更見踴躍昨晚列席者三十二人分爲四席皆用中菜七時半開席將畢宴時由徵求會會長曹雪賡君報告略謂今日徵求成績之佳爲從前所未有此皆各隊同學熱心進行致有此種結果也繼由劉君鴻生答詞謂有此結果實由曹會長用種種新思想新計畫及各隊隊員熱心方能如此現除所有已入會同學外尙有許多未入會之同學務望諸同學仍共努力進行俾同學皆得入會會務前途實甚有幸福也塲中遂一致拍掌嗣由徵求會書記湯仁熙君報告云第一胡蘭生隊五百五十二分半（内有加奬五十分）第二張銘之隊四百五十五分（内有加奬五十分）第三唐觀翼隊四百分（内有加奬五十分）個人第一李迪雲獨得三百二十二分半應得同學會金牌一枚個人第二武棣生獨得五百四十分應得大學金針一枚個人第三唐觀翼獨得二百三十分應得大學金針一枚每隊第一第一隊林桂慶第二隊李翰綬第三隊曾次審第四隊張銘之第五隊朱文瑞第六隊陳保康第七隊武棣生第八隊李迪雲第九隊李貴榮第十隊唐觀翼各得小銀牌一枚因李迪雲唐觀翼二君已得前奬故李君之小銀牌讓與該隊次多數胡蘭生君而唐君之奬讓與張子震君隊員徵得五十分以上者曾煥堂·陸鳳石·辛振祥·古達程·姚家銜諸君各奬梭旗一面次將各隊分數報告如下一林桂慶三五分姚曾謨一五分劉吉生二○分姜守賢一○分謝繼善二五分二李翰綬一八七分半瞿息慶二○分孫鶴鳴一五分朱成章○分曾煥堂五五分三曾次騫八○分蔡吉卿一五分張志鑣一五分潘學翰三五分張石麟一○分四張銘之一五○分陸鳳石八五分韓道福二五分姚家銜五五分辛振祥九○分五朱文瑞六五分汪康年二五分袁開軼五分何聯第二分丁文彪一五分六陸保康四○分譚耶生○分朱樹翹○分沈問梅一五分七蔣柯亭二○分武棣生二四○分朱馥霖三○分楊寛候二○分沈光衍五分八胡蘭生一○五分古達程五○分李迪雲三二分半鮑慶林二五分繆恩釗○分九李貴榮六○分張嘉甫二五分李翰紳二○分朱世桐一○分李渭林三○分十唐觀翼二三○分張竹平三五分張子震八五分黄純道○分趙雲台○分所有應得各奬品定於下星期六在母校舉行校友會議時發給九時半散會 
[外洋輪船進出口行程紀]  
　　提督商輪公司之司巴根城號自開往營口後今因上海並無出口貨運出故不再來滬已於十一日從牛莊逕赴日本神户順道還美 
　　大阪商船公司之喜瑪拉耶丸昨日由德國來電報告已定十六日離開亨堡來滬大約七月十八日可以抵此 
　　日本郵船會社之靜崗丸此次由英國倫敦開來十三日已抵香港即日可至上海船上載有四月二日以前之英國郵年到申時停泊於匯於三碼頭云 
　　怡泰洋行之摩托新輪格林茄爾號現來電報大約二十三日可以進口又有格林亞搿爾號此次由英國之英明漢及倫敦經盎凡爾來滬同日可以抵埠 
　　好時洋行經理之荷商輪愛爾巧勃號由亨堡及阿姆斯得丹開來現得電訊須於六月一日抵滬又有新近加派之勃里爾號亦已開出此較愛爾巧勃號遲到一星期云 
[國内輪船運貨進出口之調查]  
　　進口貨（長江）招商局之江新輪船昨由長江裝來糧食四百九十三包桐油一百二十簍紙頭七十三件紙七百八十三件鷄子九十六簍機花四十一件蛋黄二十五件繭壳三十三件絲綢三十二件雜貨一百四十四件又太古之安慶號昨亦運來米荳四千零五包川菜三千三百九十一壜烟葉梗一百零七件紙頭一千三百六十九件紅茶五十件夏布一百九十二件土酒六十壜皮油五十桶紅棗四十八包棕片一百件雜貨一百八十件又武昌號亦裝來桐油二千一百五十六桶紅瓦二千二百件糧食七百六十九包紙頭四百三十件烟梗葉五十二件鴨毛一百八十五包芡實芝蔴三百三十八包毛棕皮八十三件藥材一百八十八件洋燭一百四十箱皮蔴油一百九十六桶鷄子二百三十四箱石頭六十方礦砂一百包夏布一百三十四件木板五百件餘爲雜貨（港粤）招商局之廣利輪船昨由港粤來滬裝來葵扇一千七百七十七件檀香蘇木一千二百二十二件白糖一千零八十九包白米九百七十一包點銅錫二百十一件紙頭一百二十八件拷皮二百五十九件洋布二十二件牛皮一百三十二件麥芽糖三十三件綢貨十三件小牛皮一百二十三件紅皮七件洋參及高麗參六件忙菓一百二十五件雜貨一千零八十六件（牛莊）又該局之圖南輪船由牛莊運來野絲頭九十二件高糧粟一百二十六件石粉二百件馬尾棕十九件鹿筋等三件猪油二百桶藥材四十九件蝦乾四件雜貨六十六件 
　　出口貨（港粤）太古公司之福州號今日開赴港粤裝往香港有瓷器四十件芡實一百十包藥材二百九十三件土布五十件砲竹一千零八十三箱水硍五十件洋參二十七件生油二千聽綢子六件皮蛋十壜黄荳三百二十三包鹹魚十二件雜貨二百七十二件又裝赴廣東有藥材九十二件砲竹七百四十七件油二十桶白米四百零一包柿餅四十件麵粉二千包生餅三百二十八件生仁二千零六十九件酒及乳腐七百五十一壜皮蛋一百壜洋紗二十二件海蟄十簍雜貨一百零二件（福州）招商局之飛鯨輪船於今晨開往福州在申裝有麵粉一萬八千五百包 
 
 

Page 11

 
 
黄荳九百七十七包洋布一百九十六件水菓七十擔茶葉二百八十一件石羔六十八件棉花四十六件土酒四十四壜馬車及馬各一雜貨九百三十九件轉口貨七十九件（牛莊）又該局開赴營口之圖南號裝出土酒一百四十三壜茶葉一百六十二件鐵釘五十桶水菓二百十七簍花衣二百包麵粉二千包靛靑三十桶乳腐一百壜鐵器八百零七件紙頭二千五百四十件又有轉口之閩茶九百八十九件毛茶一百四十一件香烟二百箱洋布五百八十六件白米五百七十七包紙頭五十二件桐油二十桶雜貨六百九十九件（厦門）又有開赴厦門之嘉禾號裝出肥皂六百箱黄荳四百十九包白米一千二百十六包烟葉一百零二件麩皮五百包麵粉四千五百包疋紗三百三十一件轉口及雜貨七百十八件 
[寗波同鄉會新會所今日開幕]  
　　寗波旅滬同鄉會新會所落成定今日舉行開幕禮已迭誌前報茲聞該會爲發揚四明文獻起見在第五層樓增設書畫室其收陳書畫如陳級齋山水屏·倪韭山芭蕉·鄭寒村淺絳山水·周　行書屏條·梅友竹行書屏條楹聯等不下四五十件皆爲傑作又聞該會開幕時對於去年徵求大會各隊中分數最多者分别贈送紀念品以酬殊功云 
[本星期疋頭運往各埠之調查]  
　　本星期運往内地各埠之英美日本本廠疋頭共計三十六萬九千四百念七疋其花色計有原色白色市布漂白標布洋標粗布洋紗粗細斜紋及泰西緞羽綢羽綾之類其細數計往寗波一四八八○疋錢江一四一三九疋南京一四二七八疋蕪湖一二○○九疋九江一七四○五疋漢口七二八二二疋宜昌及重慶六四七九疋高州二九五三二疋烟臺八四四三疋天津二八八一九疋牛莊六九九九三疋温州三八八六疋大連九二六二疋福州一五一○疋香港七二○四疋海參威一二三○疋蘇州四○八五疋本埠四○○一○疋其餘别處一二四四一疋 
[工商協會聚餐會紀]  
　　本埠中華全國工商協會近由評議會議决在本届職員一年任期内每月開餐會一次以聯情誼而通消息不限職員會員凡願簽認餐費者均可列席其第一次會集已於昨晚開始舉行到會者爲大成布廠章達生景綸汗衫廠徐霞村東方襪廠吳愼之三友實業社沈九成中華製巾廠屠殿臣恒興染廠夏肇殷福成布廠張嘯虞三新布廠潘旭昇滙西布廠黄頌平勤德布廠陳仲强啓明染織廠諸文綺利華襪廠王化瑩三進襪廠李頌夫志成襪廠尹鶴林鋭利公司仲學準熒昌公司邵爾康中華火柴公司陸兆麟公益瓶廠毛榮章家庭工業社都少泉華盛貿易公司謝復初協大工廠顧九如三和工藝社戴東原宏興號蔣培元中華興廠謝記香皂榮華翁榮炳振豐棉織廠王連舫勝德織造廠顧兆禎自求鈕扣廠楊子雅恒隆鏡子廠徐時隆大華傘廠江政卿香亞公司鄭藻森餘大染織廠趙汝金信大染織廠諸錦良錦華錫紙廠謝晉昌上海第一織造廠范迪秋等數十人席間對於發展工商計畫互有意見發表謝復初謂吾人何以指定在馬玉山公司開月餐會乃一種提倡實業之紀念因公司主人頗有積極提倡實業之志沈九成謂吾人因各會員平日事務繁忙每少聚集之機會利用晚餐時間俾易聯絡并謂現有兩種關於工廠重要問題請諸君預早研究一即裁釐加稅問題機製仿造洋式貨物原來祗有正稅概免重徵如至裁釐加稅實行時期對於仿造貨物宜如何處理方免妨害吾國幼稚之實業一即商標法問題商標法現在已有草案吾人亦宜詳細研究以期妥善因商標即工廠之財產關係非常重要如有意見即可建議於政府諸文綺君謂沈君發表之二問題果然重要但又有一問題亦須同時研究進行即工塲法之必須規定是現在時勢勢工問題漸趨重要工場法之本意係對於工廠與工人兩方面爲持平之保障將來農商部草訂法規時吾人必須要求派代表參與以免隔膜末復討論组織國貨公賣機關當場簽名願任發起者十餘人并定期陰曆二十日下午四時假座一家春開會討論名稱辦法云 
[商務印書館股東年會紀事]  
　　商務印書館於昨日假總商會議事廳開九年分股東年會到者計一萬七千五百六十權三時半開會公推鄭蘇戡君爲議長先由董事李拔可君報告九年份總分館營業較八年份約增百分之十二分七所有貸借對照表等均已印送各股東其詳細簿册亦均携至會場請股東隨意檢閱至提派公積及盈餘利息案應請各股東承認次由監察人張葆初君報告本屆决算各項數目已與各種有關係之薄册核對均相符合等語張樹屏君等先後發言議案均通過乃選舉董事·監察人所有被選姓名如下 [董事 ]高翰卿·李拔可·張菊生·鮑咸昌·王仙華·鄭蘇戡·丁斐章·金伯屏·黄韌之·吳麟書·張季直等計十一人 [監察人 ]周梅泉·譚海秋·曹雪賡等三人時已六時五十分遂散會 
[舊松屬七縣會議明日舉行]  
　　不適用多數表决方式舊松屬各縣爭執敎育慈善欵產一案曾經王省長令行滬海道尹訂於本月十六日（即明日）在道尹公署召集該屬七縣士紳公同會議解决等情已誌前報昨日（十四日）下午三時七縣士紳先在道署開一預備會議詳情未悉惟昨日上海縣沈知事接到江蘇敎育廳關於此事之代電一件與該會議有關兹將該代電錄後 
　　上海縣知事鑒奉省長文日代電内開據松江縣知事魚代電呈稱據松邑士紳袁遠耿道冲陸規亮等呈稱緣六縣攘奪松江敎育慈善欵產一案奉省長訓令敎育廳滬海道尹召集松江等七縣士紳會議規定辦法六條令共遵守等因以松邑敎育慈善去冬自受拉租影響已處水深火熱之中幸蒙官廳主持召集士紳會議松邑人民正望從速解决藉解倒懸惟此次會議與全邑人民利害攸關公民等爲愼重起見有不能不預爲聲明者查會議制度若省縣市鄉曁農商敎育等會大率爲示意思機關與會人員各以法人資格發抒議論意見容有不同目的初無二致故討論終結每用表决方式以覘多數人之意向結果使少數服從多數藉免爭端若此次因六縣攘奪松江敎育慈善欵產致使有七縣士紳公共會議論其性質全然與普通會議不同推到會人心理在六縣以破壞松江敎育慈善爲目的松江士紳則以保存爲目的目的不同自不能與省縣市鄉農商敎育等會相提並論此不適用表决方式一也也議士紳依省令規定六縣到會人資格查其姓名半係主謀攘奪之人當然聯絡一氣若沿用慣例松人雖持正當理由六縣可以取决多數爲箝制此種脅迫行爲松人何能忍受此不可適用表决方式又一也况本屆會議七縣士紳出於省令召集已表示地方不能自决仍須仰仗官廳應認官廳爲主體到會士紳但可陳述理由聽候秉公處斷某等習見六縣恃衆凌寡每多越軌行爲深悉此次利用表决方式以遂分割松邑欵產之謀用敢不辭煩凟呈請轉呈省長敎育廳道尹明令限止表决方式藉防流弊至紉公誼又據松江公民袁遠等魚代電呈稱（意旨與前同從略）等情據此理合據情電陳仰祈鈞長鑒核指令祗遵各等情據此查此項會議辦法前經省令規定飭遵旣非普通會議之性質本不適用多數表决之方式所定辦法第六條即是此意爲亟電令該廳長仰即轉電滬海道尹知照並分電松江等七縣知事一體轉知等因奉此除電滬海道尹查照外合行電仰該知事迅即轉行知照江蘇敎育廳長胡元印 
[交易所經紀人名額投標揭曉]  
　　上海證劵物品交易所六十三號經紀人名額於前日投標後發出揭示云第六十三號經紀人證劵名額定於今日下午五時投標競賣兹准時開標共計八票裕記號以八千五百最多數得標特此通告計開裕記號吳耀庭八千五百元裕業號施伯圭三千五百元長裕號陳冕卿六千零五十一元協泰號黄慶雲五千元愼益號趙任甫八千二百五十一元厚豐號周旭初五千一百元張雨蒼邵景甫七千二百元通協號陳蔚靑七千一百五十一元 
[屍屬認領刀傷男屍]  
　　提籃橋迤東華特路發現無名男屍一具經二十三保地保邢杏生投報地檢廳委派鄭檢察官等蒞塲騐明該屍咽喉被人用刀戳傷致命面死判令由堂棺殮聽候緝兇在案昨午忽有陳雲卿者投廳具狀聲稱台州入在滬爲洋發生意有一堂弟名梅卿今年二十一歲向在法租界永康里高陞棧爲司賬已有多時不知名之海門人李某不時到棧閑談舊曆三月二十六日李到棧糾合我弟出外游玩不料一去不回踪跡全無至本月初旬棧中接到我弟親筆所書一信由郵遞來略言被人擄匿請爲籌欵前來救護等語惜信中並無地點棧中人正在商議間午後李亦到來口稱伊知梅卿下落勒索找尋費洋一百元當時與之計較許洋十元須將梅卿尋見付交李不悅而去迄已多日忽見報載華特路發現男屍年歲服色相符查梅卿是日出外身着元色斜紋布夾衫該屍確是梅卿爲此來案認領請求嚴究等語鄭檢察官提案研訊一過判候往傳地保邢杏生來案再核 
[塌車碾斃女孩之訊判]  
　　入東洋籍之中國人松本鐵大郎家八歲女兒松阿毛於本月九號在虹口乍浦路車輛撞倒碾傷身死由該管捕房將尸舁往騐尸塲報官騐明飭屬棺殮並將黄包車夫劉長四·塌車夫張九仁·沈仁靑·高雨田·拘押候訊在案昨晨經陸襄讞會同日副領事林出賢次郎升座飭捕傳齊人證將在押四被告提案研訊首由二百八十五號華捕與包探譚鳳池相繼上堂稟稱當時係塌車在前黄包車在後黄包車之後尚有一汽車駛來黄包車因欲避汽車正在突過塌車之前致黄包車之槓撞及塌車而塌車其時亦因欲讓黄包車竟將女孩撞傷身死云云次由證人陳金桂上堂證明目擊車輛碰撞肇禍狀况又由松本鐵大郎投案請求伸雪訊之被告張九仁供稱因黄包車突前碰撞我車我車避讓致將在水門汀上行走之女孩撞倒但我實屬無心等語沈高兩塌車夫同供我等在前拖拉塌車故後面女孩撞倒時並未看見劉長四供稱因後面旣有汽車駛來我不得不超過塌車之前避讓黄包車之勢力斷不能撞動塌車故實與我無關等語問官核供會商之下以沈高兩人無干應即開釋劉長四張九仁玩忽業務屬實判各押西牢三月示儆 
[刦案關係人押候續訊]  
　　昨晨公共總巡捕房五十號西探總目安姆斯脫郎·西探副目彭山·與虹口閔行路捕房特别機關一百零一號西探目壳羅香·華探目陳雲忠·張芝卿·包探白忠祺·王長根·姚阿生等協解住居北山西路五十二號門牌之蘇州人浦錦榮至公共公廨第二刑庭據壳羅香縬芝卿中西兩探目分别上堂稟稱查被告係公共租界内盗黨之首領犯案纍纍現所捕獲盗匪已有數名供多牽涉但尚須偵查應請將被告歸英領堂期解訊云云浦延牛門律師代表出庭聲稱捕房控告被告案情係帮助盗黨並無確實證據呈出被告住居租界已有數十年素無非法行爲捕房似不能將其扣留應請堂上准予交保云云陸襄讞得禀商之日副領事林出賢次郎判被告押候英領堂期解究牛門律師聞判知英包副領事在第四民庭與兪襄讞會審民事訟案因商由捕房將中西文解案單持至第四民庭由牛門律師起稱敝律師有一件刑事案亟須請求被告素來品行與之爲鄰者俱知均願擔保故請求堂上准予交保即擔保數目稍大一點亦屬不妨時壳羅香亦到堂禀稱近來租界内發生盗刦暗殺等案大概都與被告有關被告請求交保捕房極端反對云云兪包兩君磋商之下不准交保候續訊於是捕房即將捕錦榮帶回收押矣 
[烟土發還原主]  
　　潮洲人鄭阿二前日將烟土一百十七磅雇令小車夫張森車運行經河南路被包探尤阿根查悉當將鄭與烟土一併帶入捕房昨解公共公廨先由捕房代表律師費斯福氏上堂詰據尤探供稱前日在河南路交通路口查見小車内載有烟土詢係鄭阿二囑令車運故將鄭與烟土帶入捕房解案請究繼由江海關西員勞勃斯投訴騐得該烟土係由波斯來想係私運進口約陳有二年云云訊之鄭延甘維露律師到堂辯稱此項烟土係麥根路開設西藥廠之義國人婁囑令被告車送悉係製藥品所用並非私販現被告之洋東亦在堂上可以詢問而捕房代表律師以被告旣代其主車送爲無罪應請堂上深究其主人被告律師聞語起稱該烟土實係製藥所需要求將案註銷張襄讞核供商之義副領事費君判將鄭阿二開釋費君並諭將烟土發還原主領回 
[吸鴉片烟人開釋]  
　　老閘捕房包探陸根生榮錦林前晚在福建路五十八號門牌同華客棧七號房間内查有寓客汪楚卿與蘇世卿張裕道吳少生戴南勳等開燈吃食鴉片烟當將汪等連同烟具一併帶入捕房昨解公共公堂先由該探等上堂訴明前情將烟具呈案請究訊之汪延律師到堂代辯以租界以吃食鴉片烟並無專條不爲有罪要求將案註銷烟具發還經張費兩君核供判被告一併開釋烟具銷燬 
[女子體操學校運動會預誌]  
　　西門外林蔭路中國女子體操學校前月曾創辦童子軍成績頗佳今又定本日下午假公共體育塲舉行運動會有舞蹈國技等各種操演該校高級生平日又在各國民學校擔任試敎屆時亦一體加入表演試敎之成績該校童子軍亦操演旗語救護頗爲可觀並刊行運動會特刊詳叙校中平日敎授之宗旨方法以及各種敎材俾來賓得盡悉其内容想屆時必極擁擠也又聞該校此次運動會均由學生自行布置即特刊亦爲學生自行編輯云 
[市北公學建築校舍最近消息]  
　　滬寗車站市北公學籌欵建築校舍先後進行狀况疊誌本報兹悉本埠糖業點春堂同人特捐洋一百元以爲各團體倡此外如許交涉員姚關監督亦均先後捐助巨欵並聞該公學校董王正廷錢新之二君先後赴京業已電告二君舉爲京津募捐代表請爲積極進行云 
[廣告公會舉行年會之通告]  
　　中國廣告公會通告會友云逕啓者本會現定於本月（五月）十八日下午七時半在西藏路一品香菜館舉行年會素仰先生熱心會務展時務乞抽暇惠臨該處叙餐藉商本會進行事務再本會爲預定座位起見務請將附上郵片填好於五月十七星期二以前寄回不勝感盼屆時西餐每位一元三角并以附聞 
[皖省滬商界聯合會成立]  
　　昨日下午三時旅滬皖商估迎春坊皖商公會開商界聯合成立大會到會者百餘人公推徐澤山臨時主席宣佈開會宗旨繼投票選舉臨時正副會長王錦芳寗雋元當選即討論會内應行事宜推定程紹亭李孟昆陸車五年蘭洲吳秉周張藴山曹雲階擔任各縣調查來賓張我華演說六時散會 
[河南路聯合會會所遷移]  
　　河南路商界聯合會通告云敝會會所前因組織農工銀行暫遷對門恒升里茲因房屋不敷應用且多不便爰定夏曆本月初七日（即五月十四號）遷至三茅欄橋北金隆街美倫里内十二號爲本會所嗣後如有賜敎接洽等事請逕至該處是荷 
[華羅公司延聘華經理]  
　　江西路美商華羅公司向在美國建廠製造各種西藥已歷六十餘年藥廠規模宏大該公司分設滬上亦有五六年自開設以來中外各界頗爲贊許茲爲擴張營業起見特聘華商履瀛西藥行總理毛君和源擔任該公司總經理職務毛君幼年專心考求實業於西藥一門尤爲研究經騐素著今該公司旣已得人從此營業必能日烝月盛也 
[趙慶華赴杭]  
　　滬寗滬杭二路局長趙慶華帶同警務總巡董浩於昨日乘滬杭路由滬下午二點五十分開行之快車赴杭 
[姚局長整頓捐稅]  
　　滬南工巡捐局長姚石蓀近因局中公欵支絀待需孔殷前於常會時與名譽各董議决將各項徵收酌量增加各情已紀前報茲又爲切實整頓起見業將積欠捐稅之各頑户先行開列淸單提出後由稅務主任着令司事帶同警廳撥派專事收稅之警察分别前往催收限令從速措繳外其餘各户仍着隨時勸導務將稅欵繳納以維公需 
[更調稅務司之令知]  
　　本埠各機關接江蘇財政廳令云本年五月三日奉省長公署令開案據總稅務司安格聯函稱竊查蘇州關稅務司單爾服務期滿按章退職所遺之缺查有銷假來華之稅務司麻振（英國人）堪以充補又據江海關管理騐估處副稅務司賀倫德請假回國當經准如所請所遺之缺查有該關署總務處副稅務司伯樂德（法國人）堪以升補遞遺之缺查有津海常關署副稅務司侯禮威（美國人）堪以升爲副稅務司調往充補除令飭各該員等遵照並分别函報外合行函請鑒查可也等語據此合行令仰該廳長即便分别咨行一體知照此令等因奉此除分别咨行外合行令仰知照此令 
[水警隊長更動紀]  
　　現駐崇明之水警第四區第十七隊隊長徐文奉令免職遺缺一職由趙廳長以現駐常熟之第十三隊隊長薛如江調充遺缺以本縣行政科一等科員陶熙元接充昨經分别委任並已呈報省公署查照矣 
[敎練所卒業水巡之出路]  
　　江蘇水警廳長前日通令所屬各區文云案據本廳敎練所長顔大鏞呈稱竊職所自開辦以來已經五月學術兩科將次敎竣下月底爲頭班修業期滿照章應發往各區補充水巡俾資服務擬請通令各屬遇有水巡額出概行停募一俟該水巡卒業即可發區抵補以免閑散而符定章等情據此查本廳敎練所備補水巡全額計共八十名一經畢業即須分發各區隊充補各等水巡現在爲期祗有一月自應先事預籌以免臨時人多額少以致招募下班難得齊一茲經規定自本年五月一日起各巡船遇有水巡額出一概停募期將備補水巡畢業後安置無餘以免在船守候未便殊多所有預先開除名額仍隨時具報除指令並分行外合亟令仰該區長即便飭屬一體遵照勿違切切此令 
[西國令節停止辦公]  
　　滬寗滬杭甬鐵路以本月十六日（即星期一）係西國聖靈降臨令節所有各科處所皆由該管局長通飭休息一天其有臨時緊要事件則每處所皆酌留一二職員分駐以資接洽並悉本埠外人各機關是日亦均停止辦公一天 
[慈善副劵開奬]  
　　慈善副劵昨日在南市久大碼頭利濟局内開奬上午九時起正午十二時止兹將三大奬號碼列下頭奬第二千三百九十八號杭州仁裕經售二奬第三萬零七百二十四號南昌利達經售三奬第一萬三千零零一號本埠大利元經售 
[靜安寺舉行大佛會]  
　　今日滬西靜安寺舉行大佛會一般迷信男女咸往燒香祈福殊形熱鬧而廟外所設售賣各種竹木器具等攤亦甚多該管靜安寺捕房捕頭深恐匪人混入施其攫竊伎倆昨特預飭中西探捕屆時分往該廟内外妥爲照料以免肇事 
[請求移提逃妻]  
　　住閘北夏家弄之許德明其妻胡氏近忽潛逃無踪昨許具呈四區聲稱偵知胡氏被駐紮蘇州胥門外之内河水上警察第二區區長李登有屬下舵工徐文廣誘拐偕逃惟徐黨羽甚衆不敢自往蘇州找尋請求移提來滬給領完聚等情顔署長諭令退去聽候偵查核辦 
[拐賣索詐之併控]  
　　住居北新涇之孫東臣有八歲女孩小五子日前被同居之李之萬拐往西鄉賣與楊兪氏爲女得洋六元由孫偵知下落向該氏家領回不料前日李復至楊處索女希圖訛詐楊即通知孫東臣將李扭控四區四分所經李署員訊明轉解閘北司法科昨奉段科員判移地檢廳核辦 
[期票收銀無着之控追]  
　　沈茂山前向平孝山盤開新大興客棧除付價銀外並給永森餘記六百元之期票一紙旋因原告屆期收取無着且又查得並無此店實係僞票故延華蘭庭律師具控法公堂請追沈茂山亦延賚美律師代辯判聽候覆訊再核在案昨又傳訊原告律師稱前據被告言稱永森餘記開設在盛澤地方現由敝律師派人至該處調查並無此店今有信函呈鑒詰之沈茂山供永森餘記實係開在盛澤等語中西讞員判以兩造各執聽候函致該處官廳俟覆到後再行核奪 
[昨日公共公廨訊案紀]  
　　昨晨公共公廨民四庭由兪襄讞會同英包副領事訊理各案如次（一）潤昶莊訴王懐德等七人用空賬欵案前經該莊查明案内牽涉之金麗記有欵存於華豐銀行禀由公堂諭令該行將金麗記存欵繳案茲由原告律師請求將此欵准原告具領而被告律師亦到堂聲明並不反對「結果」繳存之洋九千八百零六元七角准原告潤昶錢莊領去（二）匯通電料行訴一品香旅館主徐懐霖不付所裝各項電汽材料費案「結果」着被告於七日内償還原告銀一千九百二十四兩四錢七分（三）泰昌木器店訴吳仲梅不還木花價洋案「結果」被告旣已逃避准將其店中生財破產候給諭本廨查賬員薛邁羅迅予登報後將店中生財拍賣得價報告公堂候核（四）舒顯揚訴陸杏生蘇祖圭不贖道契方單案「結果」被告不到判令按照原告所訴數目淸償抵押地畝等准原告自行售去得價報告公堂再核（五）柯鳳記訴愼大米行欠欵案「結果」准改期再訊 
[代送烟土之懲儆]  
　　寗波人王永發前日在秦皇島碼頭代人輸送約重十兩之鴉片烟土大小四包當被一千二百十一號華捕查見拘入捕房押至昨晨解由公共公廨中西兩讞員會訊之下以王夾帶違禁物品屬實判押西牢半年或易科罰金三百元充公烟土送關焚燬 
[鴇婦違章之科罰]  
　　專查妓院之三十五號西捕與八百三十五號華捕昨晨將廣西路五百十七號妓院鴇婦許氏傳至公共公廨稟稱該鴇因其妓女熙鳳樓調往别屋賣娼並未至捕房報明有違定章是以將其傳案請究訊之許鴇供詞含糊中西官核供判許鴇罰以十五元充公以儆 
[搶取金環之訊究]  
　　嚴阿大前日扭江北人王大柱子至四區二分所控搶取伊子耳上金環一只當塲追獲請爲究辦經倪署員質訊屬實昨解司法科押候訊辦 
[竊羽紗禁押三月]  
　　錢維生前日以至南京路永安公司内買物爲由乘間行竊羽紗一疋逃出被包探姚錫卿查見當將人贓帶入捕房昨解公共公廨經中西官訊實判錢押西牢三月示儆贓交原主領回 
[誌謝]  
　　昨承靑年協會謝扶雅君以陜西黄統君近著「開國政畧」一書持贈是書印刷精良内容豐富又商務印書館惠贈第七卷第五號「婦女雜誌」第十二卷第五號「小說月報」各一册又中華書局惠贈第一百零七期英文週報一册又大世界游戲塲贈四月份游劵十五紙誌此併謝 
雜評二 
[國際銀行公會（訥）]  
　　中國之銀行家向無團結力自近年銀行團成而後中國之銀行乃始見重於世界 
　　中國之銀行家旣列亽世界銀行家之林則當然應與世界之銀行家講聯絡之道非僅以聯絡感情也與相提携以圖共同發展經濟與商業乃得有良好之效果蓋提携云者非有何方操縱何方之意也各以公平正大之眼光共同商决金融界之重要問題其利益之大自不待言且中國政治上之財政問題在在與外國之銀行家有關係果能聯络而後外國銀行家有不明中國之情形者中國銀行家可解釋之中國銀行家有獨力不能應付者外國銀行家可援助之如此提携進行可消弭無形之競爭與隔閡又可增加解决中國財政問題之力則國際銀行公會之設固不僅有益於經濟商業而已也 
 
 

Page 12

 
 
   
 
 

Page 13

 
 
   
 
 

Page 14

 
 
自由譚　小說特刊　　（第十八號） 
論文 
[活的文學丨小說] [  厚生]  
　　人說文學生涯是極其冷淡但是我對於文學的興趣却異常濃厚我時常把他比做一個極頴慧極玲瓏的小孩子他的心靈是會了解人生一切的苦痛知道人世一切的不平他所以時常發出一種極可悅可喜而且嬌嫩的無聲之音來和人們高高的唓籲并且是時常播弄他的三寸慧舌解釋人們一切難解的問題比無論什麽人都聰明些敏鋭些你看像這般活潑潑地寗馨兒怎能不敎人心花開放抱仔他吻上幾吻呢 
　　英國康剌特JosephConrad說『對於同類的存在的强固的認知自然的具備了想像的形質比事實更要明瞭這便是小說』 
由是可知他（指文學）的智慧比人們還要來得利害些如今且把他所具的官能述如左 
　　（一有思想安奈德）Bennett曾經說過他的功績道『文學的功績在能擴大人們的喜悅同情及思想的容量』我們看他的　化功能如許之大誰也不敢起來拔劍擊柱和他爭論然而我們想想他的成功利器是怎麽呢不是别個就是他具有他極豐富的頭腦極精密的思想征服而來的所以他的領土異常之大復有怎麽國界不國界爾我不爾我還有一件絶大的功能就是他的武力不但在現實界裏耀武揚威并且還能在神秘界未來之世界裏吐氣揚眉咧我們試把安得列夫Andreyov的「薩頓（鬼名）的日記」我威爾斯H.G.Wells的宇宙戰爭以及梭羅古勃Soiognb等家的作品就可以看出他是具有獨到的處所了 
　　（二）富感情海可枯石可爛惟有至情雖千萬世也不得消滅所以文學家常道理有新舊（指哲學上科學上的理）情無古今在上古時怎樣到近世紀他的情依然存在除非人的内部官能有了改造或是爲一個特異的反情動物然後才可以覺得至情有些變化但終不能把這個情字統統的抹殺地了所以我敢說人間世之成功純粹是由於感情結合起來的不然各自爲各我恐怕地球上的種種事項都要歸於烏有之鄉然而我們細細的推及這情之由來與夫發榮滋長這情的方法那就不可不愛到他了（同上指文學）因爲他是許許多多的智慧男女所寫下來的思想和感情（蒲羅克Brcoke說的）并且是人們一切感情的結晶（哀穆林Emerson講的）所以我們人們一看見了他好的面孔（即外象詳下節）大的頭腦與夫和靄的顔色而懇摯深情溢溢乎包圍了我們的四周我們雖要抛棄他離開他但是總覺有些不忍好像是被他軟化了一般 
　　（三）美丰姿他的思想他的感情已足牽引着人迷惑着人了然他的丰姿尤加美麗你看他窈窕的蠻腰圓轉自如鶯鶯的珠喉緩急合節而鋪陳的脂粉刷抹的膏沭尤其濃淡均匀不能有半點的增減（古典文學以及舊浪漫的筆墨差不多總是如此）珊珊的步驟瞳瞳的眸子更外　動活潑順乎自然我們看去又好像是一個十八九的佳麗人哈哈你想這樣一個寗馨兒怎不敎人開懐啦 
　　文學旣具了有面幾種的要素他不啻是已經喫了些怎麽仙丹可以常生不老了然而我看見有些人竟把文學當做機械的灰色的死的强勉的把他情節接構次序一一的劃分開來不知人的思想感情是倐忽間千變萬化摸捉不定的人的面目是異狀奇形人各不同的所以文學作品也是這樣的各有各的面目各有各的情節與次序决不是拈幾個字做標題硬把他歸納下去的萬一能夠被我們歸納下去了那文學的價値簡直是千篇一律没有半點了還有怎麽人去愛那死的小孩子呢 
批評 
[不如歸抉微（上）] [  達紓庵]  
　　余初讀琴南先生所譯之不如歸覺其爲哀情佳作不期淚泚於睫弗能自止再讀則戚然曰是寫人間世好伉儷不能自如若浪子不愛其夫便不得罪於老姑不得罪姑氏千岩之讒不進千岩弗能進讒則浪子不爲其姑所出浪子苟不大歸縱爲小病决弗至於成瘵弗染瘵疾浪子何至玉殞香消殀其天年是浪子之死死於夫婦侣隨之間也日本德富健次郎審其因緣著以成書藉以警覺世間多情男女意謂愛情勿過甜密也蓋過甚則必招天妒而後横孽叢集不至分飛不止及我三讀之後意思乃又一變覺不如歸含蓄甚富不僅僅言哀情也 
　　書中第一大義即爲閘揚日人愛國忠勇之忱試觀第十八章鴨綠之戰中國之鐵甲艦及魚雷艇約二十餘艘日本僅有兵艦十三四艘且非鐵甲皆爲本質尚有數艘爲商船所改而乃中國竟爲日本所敗割讓台灣甲午一役創巨痛深湔恥無日然而中國之辱正日本之榮日本之榮乃日本國民臨陣不懼捨生愛國所致日本有勇往直前之志士烏可不代宣揚然欲專爲屬傳事頗乾枯無味乃借浪子武男二人穿插之書經千秋不朽此爲著書者深得烘雲托月移堂就樹之法凡觀此一章其人雖爲敗衂之軍亦能立時鼓其勇氣身赴國難中有言曰「三點半後松島與鎭遠相距甚邇武男見敵艦中砲弗動則大怒拔刀言曰大尉吾恨極胡以不能動其毫髮大尉亦怒而頓足曰我但擊其艙面於是復衝擊前敵而有如此視死如歸之武士安得不勝或言不如歸凡二十七章其中僅以十八章一章論戰事則非書中正旨可知此乃不悟作文避重就輕之法假使全書二十六章言戰事但有一章言愛情方算宣揚愛國之書試想其書如何做得觀此書結句言曰「中將曰武男君勿悲當思其遠且大者凡人遇蹇運多足以助男子立其宏業老夫與君别久矣今且同行至老夫家論臺灣事也」閱此數言則姞中正義瞭如指掌矣 
　　其第二義則庽有崇新仇舊及苦男女不平等之意蓋舊式家庭不論何事其權操諸尊長生之殺之皆唯堂上是命武男以夫妻以情愛以正義故抵死弗從母言令其妻子大歸然其母氏川島寡婦處處臨以尊長之威要挾其兒出妻且處處循以古訓爲法命出其婦當時日本雖在維新時代然新法恒爲守舊者所齒冷鄙夷視之其狀絶肖吾國現在之時代也然新舊各有其精華各有其糟粕在人自擇之耳第十三章内川島寡婦曰「汝年少不審世故汝不聞古語以羊易牛即以小易大汝惡知之浪子羊也川島一姓巨乃逾牛」又言「汝言出妻不義兹事人人有之古訓云娶妻不爲夫家之利者當出不生子者出惡疾者出汝讀書久乃不知耶」又言「汝尚辯耶聽妻言而違母訓非逆而何武男汝聽之汝誠忤逆顯叛先聖先言孝養之道」寡婦寥寥數言寫盡守舊者殘忍不仁無微不至寡婦又曰「女子何能與男史屈恩白AugustSuineberg以一八四九年一月二十二日生於瑞典首都施都克花姆Stookholm初攻醫學及哲學造詣頗深厥後投身社會嘗爲敎師爲優伶爲圖書館司事爲新聞記者迨一八八二年後則專治文學文名震爍一時儼然爲瑞典近世文學界之領袖初著說部「紅室」及「新國土」諸書攻擊瑞典字舊之社會不遺餘力讀其書者無不爲之感動所編脚本亦絶夥有「父」「瞿麗霞女士」「債主」諸作造意峻刻如其說部梨園爭演之觀者盡靡一般評論家僉稱之爲「瑞典之莎士比亞」云以一九一二年五月十四日卒於施都克花姆 
子平等」此又著者痛恨社會之無人道也武男曰「母但知兒之性命初未計及人之生命凡人以殘忍害人求生雖生不武」以此之言宜其弗爲守舊之母氏所納寡婦雖不得武男允許出妻而終不令兒知私爲出之於是乎浪子死矣浪子之死雖爲瘵死其實直接死於寡婦之手間接則死於舊式家庭也第二十章内武男接無名氏之饋物 
　　折而視之知爲已出之婦親愛之浪子所寓則其哀慟之狀爲何如耶書中言曰「武男忽思病愈後能否力排俗例乃取而歸之旣而又思國俗雖改然此事仍未有行之者且此事賬特不行即使冐行亦無以自全吾母」可見舊俗之毒中人已深雖在受盡痛苦之人亦復不能跳出範圍則惟以誤就誤終生受其荼毒而已我知守舊者讀此書必痛恨武男忤逆不孝與寡婦同一意見然而亦無以自全吾母語足見武男終爲一孝子也古語忠孝不能兩全我曰情與孝亦是立於對抗地位如武男者欲全其情即不能全其孝苟全其孝復不能全其情易求無價寳難得有情人旣得之而又不能全之嗟乎舊式家庭類此之事度必甚夥情天缺憾上帝何不施其神力而補之耶 
談叢 
[小說叢談（十四）] [  寂寞徐生]  
　　薛慰娘自有妾而天下之美女子死於是者可勝道哉若烈娘所遭則慘更甚矣平陽李翁隻身流寓三十年不畜隨侍之雛姫而撫無依之義女且爲擇快壻而分金以嫁之莫可謂非盛德歟三子貴顯歸骨故鄉有以夫 
　　董生狐以色媚人或謂其得采補術金丹之所由成也金丹成則狐而仙矣但求利已遑顧勝人殊不知損人利已之所獲冥冥中必奪之金丹失後且欲求狐而不可得回首思之當日之甘爲妾婦多方以媚人者何爲哉 
　　巧娘外腎爲勢天閹者何勢之有一旦服華姑之丸而白晝宣淫其倚勢妄爲豈復知人間有羞恥事哉夫微賤倖進豪門初未嘗不自慚形穢繼而工狐之媚旋即假虎之威意氣揚揚驕人白晝誠有如傳生之乍膺九錫者可笑也夫 
　　牛成章余少游西蜀見吾鄉之坐賈于彼者或八九年或十餘年未嘗言歸亦未嘗一寄家書經紀所人日與其後妻衣帛食肉而家中妻子飢寒困迫若或忘之誠有如牛成章之在金陵者在後妻視之固儼然人也而不知其死已久矣一團黑氣尚恐其未必果還鄉耳 
小說 
[兩個兒子] [  碧梧]  
　　周淑澄本不是個富翁却是個勞力而食的人他有一個兒子名呌棟材自幼兒資質很聰明淑澄很喜歡他嘗道我幼時不學老大徒傷旣無高深的學術那能做出大事業來我已誤了自已不能再誤我的兒子必得好子的敎育他纔是淑澄存下這個心就拚着一身血汗灌溉他的兒子他本喜歡喝酒後來竟然戒了有人問他爲着甚麽他道喝酒不過取樂並不是非喝不可若拿我一年當可喝酒的錢給我棟兒多買幾枝筆我寫此字多買幾本書多長點學問豈不好嗎棟材得着他父親這樣的苦心栽培就由初小而高小而中學再考入大學現在已由大學畢業了程度很高社會上很有些名望這雖是他自已刻苦用功的善果却也是他父親血汗灌溉的收穫棟材自從大學畢業後就得着一個很優美的位置每月有幾百元的收入他嫌他的父母很頑固家庭太腐敗就娶了一位新派的女子夫婦倆另外租了一所洋房住着陳設得很精緻起成飮食的舒適更是不必去說逢着星期同坐一部汽車出外遊玩好不快樂再不想他的父母已困苦不堪了淑澄的血汗本爲他兒子吸收已盡忙碌了大半世一些没有積蓄如今年歲大了没有氣力出外做事就想向他兒子討些生活一天就掛着拐杖一跛一跛的走到他兒子的洋房門口向守門人申述了一會守門人纔肯進去回話就把他引到客堂裏過了件久棟材纔扳着臉出來問道你這老頭子跑來做甚麽淑澄哭喪着聲音道我没有穿吃了你必得養活我棟材道你爲何要我養活你的生活不能獨立却想來依賴我這個萬萬不能淑澄又哀告道你千不看萬不看還看在養衣之恩的分上也得養活我棟材冷笑一聲道想當初你們老夫婦並非眞心想生育我不過貪圖雙方一時的愉快無意中生出個我來罷了至於撫養我成人這原是你的應盡義務算不得甚麽恩就無所謂報而且世界上的所有男子那個不曾做個兒子又有那個没有兒子若人人心目中祗記着那養育之恩費精勞神賺錢來養活他的父母那麽還有充足的精神替國家社會辦事麽這個簡直不是國家的國民社會的份子却是他父母私有的奴隷了天下寗有此理我受過高等敎育很明白這個道理你莫用這種虚僞可憐的形狀來迷惑我又揮手道速去速去第二個速去還未說完他早已走出客堂上樓去了淑澄氣得說不出甚麽祗嘆了口氣道早知今日何必當初含着眼淚走出來 
　　汪淸雖是個富家之子却毫無紈袴習氣很懂得道理他有一個職業每月能得着幾十元他省吃儉用必拿二十元孝敬他的父母有人和他說你父母並非没錢用你不必再孝敬他就留着自己用尋些舒服罷汪淸道不是這般說用不用聽隨他們這個不過盡我的心罷了你想做父母的吃了多少辛苦費了多少金錢把兒子養育成人不過希望兒子能彀成家立業罷了如今我孝敬他們二十元他們雖然不用但想到兒子能彀賺錢了心裏自很快活我做兒子的心也就安頓了汪淸曉得他父親喜歡吃水菓每天辦完了事總得揀那新鮮的買些回去有時他的父親爲着事駡他他總唯唯的答應着就是他父親的話說錯了他當時也不辯白等他父親氣平之後再低聲下氣的解釋一番他嘗說道拿肥魚大肉貢獻父母這不呌做孝第一當順從他們的意思使得他們快活就是了不必去說父母生我敂勞就是照應我的保姆他提心吊膽的把我養到這般大我也得感激他各事敷衍他些 
這兩個兒子畢竟那個是那個不是呢 
[自由談之自由談] [  鵑]  
　　留東外史聞爲湖南向君所著狀物寫人俱活潑有生氣筆尖若設機括則轉自如其寫景處亦細針密縷幽婉可愛有時雖病微褻顧不足爲全書玷也 
觀其蔑視東人處處爲吾國人吐氣尤足令人神于吾願向君賡續爲之以餉吾人也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 
[第八十六期]  
[一週問世界大事撮要]  
　　德國接受協約國哀的美敦書　　英國運輸工路工爲礦工之後援倫敦高等議會旣將德國繳付賠欵之方法與期限議妥草成哀的美敦書即以本月五日遞交德國大使限其於十二日夜半以前爲無條件之接受十日德國新内閣成立决定接受哀的美敦書經衆院通過翌日駐倫敦德國大使謁見英相報告此旨於是延宕年餘之賠欵問題得告結束而武力的壓迫政策亦遂避免矣 
　　英國煤礦罷工風潮月餘未定自上月杪商部談判决裂後雙方堅持尚無轉圜之方而運輸工聯合會忽有拒絶卸運外煤之决議路工聯合會及機車機師火夫聯合會亦已步其後塵以爲聲援蘇格蘭之路工支會并已罷工·此外因共產黨之煽動而兵士有不靖之舉航工亦以反對減薪而有局部之罷工行動此誠英國經濟界多事之際矣 
　　美國航工反對减資相率罷工工商兩部調處其間而航務部堅持减輕工資百分之十五之主張今尚無轉機之望 
[美國議員團視察中日韓三國之報告（十二）（十四）神戶與西京]  
　　　　火車中日人之怪相與其食物之臭味　　日童夾道歡呼爲美日親善之徵象内海界於兩大島之間自東北向西南長約三百英哩廣三四十英哩不等其中又分爲伊豫播磨諸海内海其總稱也 
　　八月二十八日之晨船過葱翠而美麗之島嶼無數綜生平所見海景之佳以此爲最聖勞蘭恩司St.Lawrence河口之千島似可與之比擬然内海島嶼尤較衆多且遍地耕墾翠色動人益覺其美吾舟穿行各島間同人任情賞覽至下午二時至播磨海日將西沉憑欄北望見島上氣象蓬勃市邑繁盛人烟稠密尤爲其特著之點 
　　俄而神戶在望矣神戶爲日本之大口岸居民約七十萬濱海之岸長數英里埠頭極佳工廠林立間有造船塢規模頗大歐戰期中嘗爲美國造船多艘港口中所泊船隻來自世界各地者爲數甚多吾曹抵岸登埠時歡迎團體相集成羣余於衆人中見田村君渠亦爲一九○九年日本所派赴美考察商務委員之一故識之今任神戶商會會長之職 
　　離埠頭後投止於車站近旁某旅館吾等即在此處受歡迎進晚膳聽新聞記者攝影焉八時許出旅館搭火車首途赴日東舊都西京西京去神戶四十七哩此爲吾曹乘純粹日本火車之第一次日本火車與美國火車有異點二一軌道甚狹二車中坐位皆内向相對成統座此届遊日共乘火車約千哩日人皆爲吾等備特車頗爲安適日本常車頭二等者佔多數各站站名皆以英日文字標示之日本滿載旅客時頗似美國之移民火車男女乘客往往脫去外及以節省其座位之容積而求安適有時並將其鞋屨短襪亦去之日人之襪頗奇特足之大指獨佔襪之一部其餘四指共佔一部有帶界於大指與四指間以擊足於鞋車站月台之旁常見以紙袋乘米飯或他項食物向乘客兜售得購食之者頗衆日人坐車中枯坐無聊往往横身倒睡並每見日本少女穿純粹之和服背窗屈股跌坐頭垂於兩膝間本酣睡奇形怪狀無所不有吾人驟覩之莫不爲之驚駭不已日人嗜魚車中食物之各種臭味滿佈四座騰入吾鼻胃爲之呆惟身體上之臭味則不若吾人初料之惡蓋日人喜浴頗爲潔凈也其衣服亦頗整齊在各城邑除苦力外類皆及衫雅潔而頗美觀神戶五十年前祇一漁村今則世界大埠所有之設備莫不應有盡有儼然一大商埠矣 
　　在昔神戶祇爲漁村時有一神話流傳於世謂神戶爲日本之天國樂園中有日本之亞當與厄娃焉神戶附近有島名淡路此二人居島上即人類之鼻祖也一日二人遇於海岸女旣見男即前趨爲禮男子以爲此女何輕薄若此竟先行發語怒而去之後復相値女子恬靜不語男女悅之遂相與以劍掘内海之泥撮而爲島嶼人類之肇源實自此始 
 
[上月倫敦賠償會議破裂後協約軍佔領德國城市之圖]  
　　上月七日德國拒絶倫敦賠欵會議之提議協約國即實施懲戒條件派兵渡萊因河佔領河東杜塞爾道夫Dusscldorf杜伊斯堡Duisburg羅洛爾Ruhror三城 
　　第一圖英國坦克砲車駛行杜塞道夫街道中第寺二圖英國内河小砲艦巡弋萊因河第三圖法國步軍開始渡萊因河 
（紀事見本增刋第七十六七十七七十八期一週） 
間世界大事） 
有佳好之浴室侍者服侍極週到敏捷惟按鈴喚一侍者爲吾刷履時即來一少女身穿雅潔之和服肅然擊門三鞠躬而后取履爲可異耳余留西京四日頗以此爲不便 
　　八月二十九日晨日人歡迎團備汽車遲吾曹於旅館門外中有日婦數人特來招待本團之女眷其間數人曾肄業於美國女學校云 
　　西京極美麗動人爲日本國都者千餘年矣日皇加冕禮至今猶在該城舉行城三面臨山有河横貫全城絲織品等爲該地之特產並以大馬寳石及玩物著大馬寳石之發現於世實爲西京云然　品極多故購者須借一日人方不致受欺凡游日本者必蒞西京方可歎觀止吾曹於夜中自神戶至西京故途中景物毫不能辨惟見四週電光輝煌始知其居民之繁盛若見燈光彚集照耀奪目之處即知其爲市邑所在中途留於大阪戶口之盛除東京外當首推大阪余斗見一高等日人排衆直入來相面晤嗣悉其爲前次　美商務委員之一自三百哩外特來迎吾曹者也 
　　是晚十時車抵西京車站當地長官紳士咸來接待各人皆交換名片自相介紹余之名片已經告罄在華時吾等嘗印面有英文背有華文之名片二三百張余儘數用去之余等分居於兩旅館一在山上一在市集繁盛之區余則投止於市余之臥室極佳一切傢具皆爲日本之最上等者四壁頗高敞行李房及更衣室亦甚大且也 
是日晨光絶麗汽車之上飾有美日小旗過市時街上孩童咸呼萬歲可知日之於美並無惡感否則安得聞此歡呼之聲日本市邑之街道頗寛皆以新法興築而合於衛生西京爲尤佳普通言之日本市邑間之道路實較中國勝一籌余爲此說並非謂中國無優美之街道也惟若以日本市邑中偏僻而居民稠集之區其街道以較中國市邑中之街道處於同等地位者爲佳耳西京小街上之市面亦甚熱鬧蓋小肆羣集於其間人咸趨之也中途過舊宫殿觀日皇加冕之處是殿四週繞有高丈許長約一英哩之圍牆中有亭榭花木儼然公園旁門皆緊閉祗一處可出入有衛兵守焉 
少選出城經一堅固之沙石路寛约二十呎兩旁田畝靑色無垠所植以稻爲大宗番芋亦不少有極普通之植物一種莖長三呎許葉似象耳據謂乃大種紅蘿舊味甚可口云余則以爲頗似大芋瞽也 
　　在平原乘汽車行數英里馳過霍助河（譯音）俄入山中車向高峰盤旋而上迎面之景物滋佳旣而得霍助河之上流水較所經之橋上高七百呎余等於此去車乘舟順流穿瀾壑而下舟底平而大長約二十二呎廣六七呎船頭甚尖艙上張帆布以蔽烈日船共六七艘伴吾曹乘舟者有日本歡迎團中之男女數人吾等隨之登舟於心滋樂前途若何駛行毫不知悉更覺趣味横生每船有强壯舟子三四一人把舵餘皆赤足執竿立於舟旁解纜後舟順流而下急行如疾矢河道至狹水流觸石水花四濺舟子若不熟悉河道嫺於其技則傾覆可立見蓋急流　里盈丈之間皆有破舟之機會也　駕吾舟者可謂神乎其技矣然水時流亦奪艙而入濕及吾膝舟不觸石而裂者舟子其有耶穌使者之能事矣沿岸有一鐵路棧道至狹車行於其上不墜入河中者幾希 
　　河水至冷而淸中有鱒魚甚多日本漁夫戴尖頂闊邊之草帽手執釣竿立於急流所經之石上而漁焉鱒魚之味絶美有一衣服華麗容止端莊之日婦與余同船蓋子爵夫人也稍能解英語吾舟行至某處有他流來會水勢益急舟子忽作一短促之日語二三次余詢該婦渠稍沉思後謂舟人語意即有二河相會也 
　　經險惡之水程數里後至一水閘過此閘水勢即緩余等遂離舟而登岸此處多小林頗深遠而娛目余等遨遊於其中者良久所乘之舟則由舟子挽纜逆流上拖至原處接他客逆流上行當更艱險也游林旣畢乘汽車返西京參觀織品陳列所琳瑯滿目歎爲僅見嗣即在該所中進午膳焉 
[交通部上海電話局之新工程]  
　　新機内部之構造用戶接綫之簡便新局址在中華路司機生將用女子 
上海電話局歸交通部直轄舊有局所兩處總局在南市新碼頭分局在閘北共和路兩局接通之中繼綫因不能通過租界區域故由南市繞道徐家匯梵王渡以達閘北所裝交換機原係磁石式此式電話於通話時必須將鈴機搖至數轉方可將聽筒取置耳旁說完後仍須將聽筒掛置原處並將鈴機一搖手續過多於傳接上殊費時間交通部有鑒於此對於所轄各局擬逐漸改良去年特在上海中華路建築新式房屋所需一切機器均由本埠中國電氣公司承辦該公司已經開始裝置預計四個月竣工近聞其交換機及配綫盤等皆已裝置就緒大約全部機器日内即可竣工至於局外工程則由電話局建築綫路改裝鉛包電纜聞是項工程亦頗浩大除開挖濠溝裝置地管外並須就街道之形勢建築人孔方可將電纜安置管中 
　　新局所裝之交換機（參看第一圖）係公共電池式（省稱共電式）共計二十七座内分用戶機十七座入内中繼機六座長途電話中繼機一座試驗機一座空機兩座全機裝置除中繼綫不計外暫裝用戶綫二千號至其容量若將來用戶增加時可推廣至一萬號之多聞此式交換機其傳接之簡便殊非磁石式所可比擬用戶通話時祗須取聽筒置之耳際機生即來招呼爾時可直報號碼說完後亦祇須將聽筒掛置原處無須再搖回鈴實與京津兩處電話同一便利因京津電話機件原係由美國西方電氣公司承造而中國電氣公司則係由交通部與西方公司合辦其所用製造電話一切模型皆得之西方公司者也兹特將上海新局交換機之内容曁其用法略爲述明如下 
　　（一）局内設蓄電池一座凡各用戶所需通話電流皆由此池供給故謂之公共電池式亦名中央電池式因電池置在局中較之磁石電話之每戶必須裝置乾電者利便殊多且此種舊式乾電必須依時派人赴各戶掉換若電已微弱而避中疎於掉換則通話時常有聲音糢糊之病惟此項蓄電池須另備充電機視各戶通話用電之多少得間日或間兩日將蓄電池充電一次故無電流匱竭之弊 
　　（二）交換機上所用信號係一種小巧電燈尤爲顯明奪目此類電燈共有數種一名線燈以十枚爲一排裝置於接話管之下與接話管相對値若用戶欲傳話時此燈即亮故司機生得取相當之塞子線揷入與此燈相對之管内以詢問用戶所需之號碼二名監視燈共分兩種一爲接話監視燈其位置適與接話塞子相對一爲傳話監視燈其位置則與傳話塞子相對司機生藉此兩燈之明滅因得知兩戶電話已否接通並得知其談話已否完畢此外尚有表示燈警燈稽查燈等皆各具相當之效用 
（三）其他裝置與磁石交換機不同者則有繼電器凡各信號燈之明滅皆準諸繼電器之開闔故謂繼電器爲信號燈之開關亦無不可繼電器其有數種一名線繼電器所以使線燈發亮二名截離繼電器所以使線燈熄滅三名監視繼電器所以司監視燈之明滅此外尚有司表示燈警燈稽查燈之各種繼電器因限於篇幅不及備載 
　　用法運用此式電話時其所有動作約可分爲四步 
　　（一）用戶通話時將聽筒取置耳際其聽筒掛鈎即時彈起因將鈎柄上所連之鈎鍵關闔而電流遂由蓄電池之陽極經過綫繼電圈及鈎鍵等而仍流回池之陰極因是綫繼電器爲電流激動即時關闔故綫燈發亮 
　　（二）司機生見綫燈發亮知有人欲通話即以一手抽接話塞子綫插入與綫燈相對之接話管内同時復以他手將聽話鍵攀起詢問用戶所需之號碼此時接話塞子一經揷入管中截離繼電器即被激動因將綫燈熄滅（三）司機生旣得號碼之報告即以一手抽傳話塞子綫插入所需之號管内同時用他手將發鈴鍵攀起使鳴鈴電流由鳴鈴機上流過被傳用戶之電鈴綫圈故電鈴被激動即時發聲斯時傳話塞子綫一經揷入號管監視繼電器即被激動使傳話監視燈發亮直至被傳用戶將聽筒取下來回話時始行熄滅故司機者得視此燈之明滅藉知被傳用戶之是否有人回話 
　　（四）用戶通話完畢後將聽筒掛置鈎上監視繼電器即被激動使接話監視燈發亮司機生一睹此燈發亮即知呼話方面話已說完同時被傳方面如已無他說話亦將聽筒掛置時則傳話監視燈亦同樣發亮司機生見兩燈皆亮時即知兩方面話皆說完即將兩塞子綫一同卸下兩塞子綫卸下時兩監視繼電器同時開放兩監視燈亦一齊熄滅而話綫上所連各件遂回復未通話之時之原狀矣 
　　總觀以上各種動作除司機生接線外各件皆係自動至用戶方面所費手續則不過呼話時將聽筒取置耳旁話畢時將聽筒掛置原處而已近聞該局爲改良傳接職務起見俟新機裝置竣工其司機生一職並擬改用女生此外如閘北分局亦擬改裝容量一萬號之共電式交換機暫裝話線八百號並擬於浦東增設分局置容量三百二十號之共電式交換機暫裝話線二百八十號聞是項機器均由中國電氣公司承辦一俟新機裝就後即當於小南門閘北曁浦東三局之間設中繼線以相連貫 
　　其他交通部所轄各局亦多有改裝機者如南京總局則擬改裝容量一萬號之共電式交換機暫裝話線二千號下關分局則擬裝置同上容量之共電式交換機暫裝話線八百號浦口分局則擬裝置容量三百二十號之共電式交換機暫裝話線二百八十號其於蘇州則亦擬改裝容量一萬號之共電式交換機暫裝話線二千號此項材料早經交通部與中國電氣公司訂立合同南京總局並已在花牌樓及下關建築新式局屋聞中國電氣公司刻方得材料陸續運寗以期日内開工裝設蘇州電話原有兩局現已决議建築新局約於夏間動工中國電氣公司亦正在趕造機件大約今年亦可開工裝設云近年來吾國電話事業大有發展氣象聞交通部原定計畫意在將上海蘇州南京各局首先改裝共電式交換機然後建築長途線路將上海蘇州無錫常州丹陽鎭江南京連接再由南京歷浦口烟臺濟南天津以達北京復由北京連至漢口然後由漢口連貫長江各埠以達南京然是項工程需欵綦鉅非分年籌辦不可云 
[山東坊子煤礦調查記（譯遠東時報）亞漁]  
　　日人經營山東礦產眞相之一（一）濰縣煤礦濰縣煤礦其内部礦層之分佈殊形散漫當初爲探搜礦苗開掘時即知此處及其四周有富饒之礦產從前曾爲猛烈火山所爆裂因此礦中之煤層大受震動故開採該礦之工程師幾費一年之光陰始覓得一處有連不無斷之煤層迨旣行着手開採之後則見煤穴均深埋於花崗石之大穴中推究其故無非因有水時時流過花崗石穴凸凹不平之底面故常有煤質之植物類爲水所帶入積存於石穴小孔之内如是旣流入者不復爲流水冲去而未來者尚源源不絶日積月聚漸成煤穴矣至於起煤之穴即就煤穴所在處開掘者也至各煤穴究有深度若干當時並未深知因吾國礦工未能掘到一百八十尺之下若再堀深水量陡大禦之無力去之無方致未能再往下開掘即棄之而轉注意於他處煤穴矣一年以内所開出者惟花崗石與灰鬆石耳至第二年始在距地面四百五十尺之處覓得九尺厚煤層一區由東北而延於西南煤層旣得即掘起煤之穴而着手開採矣 
　　濰縣之煤爲烟煤類含有煤氣百分之三十燃燒時火燄旣淸烟霧又少且不如日煤之易於凝結也 
　　一千九百○一年此礦由德人接辦若輩經過詳細調查之後决意建設廠所從事開採預計每日可出煤六百噸乃至一千噸之多迨開採之後即見該礦共分三層其第一層厚度二米達殊鮮開採之價値距地面一百七十五米達距第一層四十米達即爲第二層厚約四米達此層之煤約含煤氣百分之三十灰質百分之十五火力爲七千卡羅雷（Calories）第二層之下三十五 
 
 

Page 19

 
 
米達爲第三層深約三米達該層之煤所含煤氣盡爲煤層上雲斑石所吸收惟地位較好之處尚含百分之二十而所含之灰質爲量仍不小故此三層之中有開採之價値者僅限於第二層也其末層所採出之煤祇宜供給内地各處之需要而第二層所採出者大半供靑州府一帶實業廠所鍋爐或住户燃燒之用也 
　　此礦所產之煤額不如起初所預期者之多故德人不欲再事擴充乃着手開採紅山之第二礦矣 
　　自一千九百○二年至一千九百十三年濰縣煤礦逐年爲德人所採出之煤其數量如左 
一九○二丨○三年　　　　九·一七八噸六二 
一九○三丨○四年　　　　五○·六○一噸○三 
一九○四丨○五年　　　一○○·六三一噸○六 
一九○五丨○六年　　　一三六·九九○噸○○ 
一九○六丨○七年　　　一六四·四三七噸○五 
一九○七丨○八年　　　一四九·三○七噸○○ 
一九○八丨○九年　　　二五○·二一四噸○五 
一九○九丨一○年　　　二七三·三五四噸○五一九一○丨一一年　　　一九三·四九七噸○五 
一九一一丨一二年　　　二○五·一八五噸○○ 
一九一三　　年　　　　一九九·○○○噸○○ 
坊子礦廠德人掘有複式起煤穴一處此外並設有下列各部 
　　機械修理部鋸木部煤質化驗部裝運部翻砂部洗煤部（每日可洗八十噸）煤磚製造部（每日可出三十噸）坊子礦廠所聘用之職員職工計歐人二十五人華人二千人惟歐人名雖與華人共事實則自相居住不舉華人爲伍也 
　　坊子煤礦自一千九百十四年德人停辦後其廠中所置機件嘗爲大水所損壞已不能再行使用故日人自佔據靑島收没該鑛以來即注全力於此鑛另掘起煤之穴於煤層繁庶之處意在得鉅大之出產也 
　　（二）坊子東區煤礦此鑛爲日人所開採之新礦之一位於坊子本礦之西南約距一英哩其起煤穴嘗掘至二百三十六尺之深蓋是處已露極豐之煤層矣一千九百二十年三四月之間所掘出之煤約計三萬噸有售之於本省各處者有堆存於坊子之中央煤塲者近頃之出額每日約一百五十噸倘能增添礦工其產額當不止此現在所採出之煤均爲山東鐵路公司所定購礦廠所置之起重機鍋爐皆購自日本云 
　　（三）坊子西區煤礦此礦爲日人所開採各礦中之最主要者位於坊子本礦之西約距二英哩每年能出煤十萬噸左右起煤穴共有四處其深自一百二十尺至一百三十尺一爲起煤之用一爲工人上下材料搬運之用其餘二穴則用以通空氣也地下裝有抽水機十二架蓋礦内多水非常常抽出不能從事開採也至於機械上之設備皆係舊貨零星機件是礦尚在草創之時故此種舊貨亦尚合用也此外所置整件機械計船用鍋爐三座臥式雙火爐鍋爐三座德製舊起重機一架發電機一座 
　　一千九百二十年總計出煤約十萬噸然近來每日約出二百噸如欲盡力開採俾有每日三百八十噸之產量非有八百礦工不爲功照現在每日出二百噸計則四百五十人已足矣此礦各部所僱用之日人近有二十八人之多云 
　　（四）坊子北·南·中三區煤礦除上述東西區二礦外日人又在北南中三礦同掘起煤之穴其北中二礦尚無出產之可言而有礦去歲所出之煤亦徒有其名耳總之此三礦尚在進行中目今之開採不過一種試騐而已 
　　（五）坊子舊礦坊子舊礦在德人開採時代其起煤穴亦爲複式此外如機械修理廠翻砂廠鋸木廠煤質化驗部洗煤所藏煤所煤團製造廠等皆設備完全現在礦廠中之起重及他種主要機件均已毁壞惟煤磚製造廠一部份尚完好如初此廠所裝置全部機器均來自德國煤團廠之各種機械均爲Couffinhal式又有小機一架爲製造蛋煤之用以供家常之需要也總之此廠各部機械製造之精巧質料之優美裝置之適當在山東省中洵屬首屈一指云 
　　坊子東西區二礦所採出之煤大半係煤末燃燒時無重烟之弊故充兵艦之燃料極爲相宜聞煤磚製造廠現擬重行開工將此種煤末製成煤磚售諸日本海軍 
省云此二礦所採出之煤末均由運貨汽車載赴坊子本　　（六）坊子各煤礦出煤之總數 
　　塊煤一九一八年一九一九年　　雜煤一九一八年一九一九年　　散煤一九一八年一九一九年總額（噸）一九一入年一九一九年 
坊子西礦三·○五五　　　　　　　三二·一六六六八八九一　　　二一六六　　一三八　　　三七三八一　六八八二四 
坊子東礦　　　　　　　　　　　　　　　　　　　　　五二一　一七七三　一三五二　　　　一七七三　一八七三　 
坊子南礦　　　　　　　　　　　　　　　　　　　　　　　　　　一九○　一一二○　　　　一九○　　一一二○ 
共計　　三·○五五　　　　　　　三二一六六六九一一二四一二三　二六○五　　三九三九四　七一八一七 
　　（七）坊子電燈廠山東鐵道坊子車站相近有德國電燈廠所供給全鎭電燈之需其發電機係西門子式八十四基羅瓦特直接交流機原動力發自雙缸不凝水之汽機 
[戰後英美間邦交之蛻變（一）（圓）]  
　　愛爾蘭問題英日同盟問題英國者美之母國也美國自獨立以後其對外商業常以對英者佔其大部其北面邊界與英國領土毘連者綿延四千英里美國與他國之通商以大西洋爲主要之孔道而大西洋中英之海軍與商船尤多基此諸因故美之對英較之歐洲其他諸國關係尤切接觸尤繁以關係之切接觸之繁故兩國間之爭執亦較複雜雖屬同族同文而亦不能减輕其爭執也 
　　南北戰爭時英美之仇怨惟兩國間關於國界·漁業·皮革業·商業諸端之爭執雖似頻繁而邦交之未破裂者已百有餘年矣當一八三七年坎拿大發生騷亂及此後美國南北戰爭之時邊陲多事界務轇轕叢生兩國之邦交亦曾數度留有微瑕然以美坎境上無一兵之戌無一壘之置而得避免衝突蓋自一八一七年美坎間訂結大湖區域限制軍備之契約後非徒兩國整軍守邊之鉅費爲之省去且在意見參池之際亦可避免仇對之衝突也 
　當南北戰爭之時英國公然贊助南軍承認其爲交戰團體供給其軍艦之裝備因是而召北軍之仇英態度及南美委内瑞辣與其鄰英屬幾亞那發生界務爭執美總統克蘭夫侖宣布繼續遵守門羅主義其時英美邦交亦不無芥蒂凡此皆以前之所謂爭端也 
　　美西戰爭後英美之親善英國對美政策自美西戰爭而突然轉捩純取親善之態度其蛻變之速誠出人意表或者疑謂在一八九七年英美之間曾訂有密約故有此結果實則此說毫無根據英國之轉變政策本非偶然之舉蓋自納爾遜脫拉法爾搿Trafalgar海戰之後英國即定一政策使其海軍之設備常能保持應付其他各國之力量然至十九世紀之晚年各國海軍力無不突進英國乃不復持其舊政策美西戰爭之時俄德日本諸國皆採取偉大之海軍計畫及美國獲得菲列賓檀香山波陀利可PortsRico并决議開鑿巴拿巴運河後美國之海軍力自不得不隨之而擴大於是英國亟以好意對美以爲將來締盟之準備至一九○一年而英美間果訂海邦斯福脫HayParncefcte之盟約一九○二年英日間之攻守同盟亦以成立 
　　海邦斯福脫條約在表面條文上雖祇限於巴拿馬運河問題而在實際上則關係不止運河一端蓋根據此約英國非徒以建築運河之權完全讓予美國并將西印度羣島之駐艦立即撤退是完全承認美國海軍在此地帶之有無上覇權也自是厥後美國在客利比安海Caribbean之地位因以鞏固無復動摇之虞矣 
　　英美邦交親善之徵象非徒海邦斯福脫條約一端而已當中國拳亂及辛丑和議之時兩國意見益見輯睦日俄戰爭之時兩國同取袒日態度同年爲摩洛哥事件開亞爾及西拉斯會議AlgccirasConference美國爲保持歐洲均勢起見亦復力助英法兩國一九○三年美坎間關於亞拉斯加界務之爭執美總統羅斯福不願聽第三者之仲裁處决而
允以美人三坎拿大人二及英之大理院長安爾凡斯頓爵士LordAlvestone合組委員會判决界務厥後討論結果坎拿大不得直利仍屬於廠堆存如是則煤磚製造廠所需之原料常得源源供給無虞斷絶矣 
　　一千九百二十年坊子西礦出煤約十萬噸坊子東礦約三萬噸今年產額因市面蕭條消路停滯已大爲减少並聞今後有縮小範圍之議云 
美說者謂安爾凡斯頓爵士犧牲已國利益以遷就美國委員三人之意見是又兩國邦交輯睦之特徵矣 
　　大戰中大戰後英美邦交之三變當此屆大戰開始之時英政府極端干涉美國之對外貿易於是美國輿論大譁謂英人不應干預他人之商業行爲兩政府間亦不無齟齬及德國潛艇横行美國加入戰團兩國以利害相共之缘故而前嫌盡釋舉凡軍事上經濟上實業上咸取通之協作之政策以應付公敵終大戰之全期其一致之精神誠非前此意想所及厥後休戰條約告成兩國之前嫌立即復活凡一切毁壞邦交之事件皆形成重大之問題若參議院之拒絶批准和約抨擊國際聯盟公約愛爾蘭問題英日同盟問題米索波達米亞石油問題太平洋海電管轄問題及海軍計畫問題等皆英美意見不洽之焦點也 
　　愛爾蘭問題愛爾蘭問題者英美維持邦交最大之阻力也今去解决之期旣尚遠故將來兩國間發生之齟齬此必亦爲其原因之一也夫愛爾蘭爲英國内政問題若與美國風馬牛不相及矣惟美國人民之屬愛爾蘭籍或出身於愛爾蘭血族者有一千萬人之多若輩於愛爾蘭之前途至爲關心而在美國國内又復有極爲一致之投票權提案權國會中參衆兩院美籍議員無有敢反對若輩之意見者是故英美間如或發生何種爭執則愛爾蘭籍之美人必爲仇英勢力之策源地異日愛爾蘭問題解决以後或可以低減其仇英論之聲浪歟 
　　英日同盟問題英日同盟頗爲美國輿論所詆斥如英國而欲續盟則美人誠不知英人用心之安在矣夫英日同盟雖爲自衛的苟非美國對日作無理的侵略必不致强迫英國有助日拒美之事然在美國之排日派皆謂日人之所以敢於對美提出改善待遇加利福尼亞日僑之强硬要求者即以有英日同盟而有恃無恐也日僑之在英屬哥倫比亞（坎拿大西部省名）紐西蘭澳洲受當地人民之嫉憤與其在美國西部太平洋沿岸所受者無異故英日同盟當不致美國對美宣戰然苟美英失和則日人之將襲擊太平洋東岸地則固無疑矣苟英日同盟而即告終止者則英美間之友誼當益親睦矧自俄國勢力衰微以來英日同盟固無繼續之必要矣乎 
　（譯美人賴泰納J.H.Latane）原作未完 
 
[美國體育家李德門君E.F.Liedarman]  
來件 
[中國運動上統一組織的必要麥克樂]  
　　常言道「百事頭難」但是如果事情是有價値一定必有進步中國運動創始的時候並不是各處事時齊做乃是十幾年前在中國許多地方有的在幾個學校裏邊有的在靑年會或是中國人或是西人或是從外國回來的留學生提倡運動比賽起初提倡這種運動狠不容易是因爲各敎育機關的人都不知道運動底價値但是他們也知道運動有健身的功用當初中國底敎育家就用許多工夫提倡學校的體育到如今中國學校的體育比較别處的運動是狠多譬如江蘇省立中等學校聯合運動會從運動員的數目一方面看或從運動種類一方面看或從團體運動一方面看比遠東運動會還要大但是凡事起頭的時候都是狠小慢慢發達起來越弄越大這是一定的道理然而須知道小的時候是容易管理若到大了的時候没有一種法子去管理他就不免要生出種種的弊端將來成了一個尾大不掉的形勢再去設法改良那就狠費事了比方這運動的事起初提倡不必用許多力量去管理監督他但是到了現在中國體育底進步如此之大雖然還在提倡的時候然而也非要在這個時候組織一個監督和引導的機關不可否則恐怕要生出許多弊病來熟悉中國運動情形的人就看出來現在已經有幾個學校因爲比賽時要想得勝臨時就雇了人來替他們比賽這是狠違背運動規則的事情學校裏邊如果有這種事情一方面管理員必須撒謊一方面運動員知道假冒爲善就不能不受不道德的惡影響 
　　在美國運動底發達也經過了這樣的階級因爲起初推行運動比賽的時候是没有經驗所以過了不久就發生許多弊病有專門注意運動的人却假妝做游藝運動員有的拿運動去賭金錢有的賣了自已底奬品還有專門倚運動作營業去賺錢的有的因爲賭錢的原故就故意失敗等等的弊端這些惡事發達起來即使推行一種監督機關去改良也是非常的不易但是監督防止他們底發達是極有效力現在我們中國應當研究美國運動上過去的經驗要依他做一個師導免掉中國也要上那個堂這一種提倡運動和監督運動機關底作用及宗旨是不少現在寫在下邊（一）在中國提倡有秩序有規則的健身運動和體育（二）爲游藝運動的比賽定统一的規則和實行運動比賽的標準（三）在游藝運動員之内又要提倡又要改良各種屬於運動和游戲的事業（四）設立并維持游藝運動底統一標準爲的是增進高尚運動的理想（五）在中國應組織或激發分區運動聯合會並聯合一切分區運動的聯合會所做的事業（六）設立一個記錄部可以記錄全國各分分屬於游藝運動會游戲底成績（七）監督一切正式比賽（各地方或一機關内或一部分如全省中等學校聯合運動會等）這類的運動雖然是在聯合會範圍之内並且應守規定的規則應維持游藝運動的精神與理想但是不必由這個總機關正式監督然而如有本省和他省底正式比賽就應受這個總機關底監督（八）要擔任屬於中國底代表加入遠東運動會或萬國運動會的責任（九）規定游藝或業餘運動員底定義並審斷一切屬於這個問題的事情 
　　這一類的聯合運動會應當監督各種運動與體操游藝或業餘比賽上的事情如田徑賽運動足球籃球隊球網球手球壘球曲棍球棒球武術划船器械體操普通體操等 
　　現在我們中國還没有成立這種運動聯合會但是前兩年的時候開第四次遠東運動會赴這一次的代表從菲律賓回來就提議組織這種會的意思此後遠東運動會委員就開了一個臨時發起委員會編訂了一個臨時的章程這個委員會研究了一年半就發行章程底草案等開本屆遠東運動會的時候就要開一個會一方面討論這個章程一方面要組成一個正式聯合會因爲組織正式聯合會的時候没有一個正式發起會所以臨時委員就提出以下的辦法（一）每一人出席代表五個機關以上就可以投票如果一個聯合機關其内含的分子有十個機關以上可以加派一個人過了滿十數可以再加派一個人即如十一個機關可以派兩個代表二十一個機關就可以派三個代表组織聯合會的時候除了這些被派的代表别的人不許投票但是無論何人可以來討論帮助這個法子是最好一方面不限制人來帮助一方面可以免掉對於運動無關的人來破壞组織這個會的時候是在六月一日早上九點鐘地點在上海靑年會 
按鄙人一個人底意見這個會在這個時候是非常要緊全國屬於敎育的人員都應當注意但據我看其中有一種危險是要顧慮的就是除了幾個大學底敎員靑年會底體育幹事和遠東運動會委員之外恐怕别的敎育機關體育機關不大狠注意這件事如果慢慢别的地方覺得有監督運動機關的需要另外發起些監督機關使中國有兩個或三個這樣的機關那就更有了衝突好像現在的日本就有兩個機關一個在東京一個在大阪此次對於加入遠東運動會的競爭非常劇烈在中國政治上分裂的情形已經是很可惜我們在運動上應當免掉這種分裂不統一的弊病如果政府分裂而國民底精神統一那是狠有盼望若是國民底精神不統一那就格外危險因此各敎育機關應當注意設法免掉這一類運動上的分裂 
　　還恐怕有的機關像本省敎育廳或中央敎育部他們想現在這種事没有甚麽大關係還只讓各團體管理各團體以内的運動就彀了不知道如果中國各區底運動發達以後非加入這個全國統一的機關歸其管理就恐怕不能達到運動高尚的標準 
　　還有一樣危險如果除了幾個大學代表之外没有别的發起人恐怕這一個聯合運動會單要注意選手運動比賽從運動員一方面是狠有敎育價値的但是我們不能不認這種運動是不完全的如果單有選手運動而没有普及運動那就没有德謨克拉西的精神如果有多人注意推廣體育可以加入這個發起會就能免掉這個會單注重這種選手運動不注重普及運動了因爲這個缘故鄙人就極力的鼓吹每個敎育機關要注意這件事立即聯絡起來派代表赴這個發起會派代表的時候應當先通知委員會底書記上海約翰大學卜德先生並且赴會的時候應當携帶代表證書如查另外别的人注意運動會的組織也都可以來要調查要討論或改良或通過章程都可這就是要使中國底每一個敎育上的建設機關都同心協力提倡這種需要的聨合會可以免掉以後的後悔而提倡中國國民底統一精神 
 
 

Page 20

 
 
   
 
