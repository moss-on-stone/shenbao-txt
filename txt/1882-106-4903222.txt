# 1882 - 106 - 4903222

 

Page 1

 
 
[掣籖末議] [  宦海廢人來稿]  
　　天下之治亂繫乎民也民生之苦樂繫乎官也官之親民者莫如州縣州縣之所貴者莫如淸廉朝廷之責成在此士民之仰望在此州縣之自勵亦在此而淸廉者卒鮮則負債爲之累耳債累雖曰多端而其原則自籖掣省分太遠而路費過重始士初筮仕必掣籖以分省掣得近省尚可張羅以自達其得遠省者必吿貸親友或變賣田產然後起程比其到省而資斧已竭加以人員擁擠差委無期閒居數年飢寒交迫性命或難保矣尚可責以淸廉乎哉谨案明神宗時孫丕揚爲吏部尚書患中貴請謁乃創爲掣籖法大選急選悉聽其人自掣請寄無所容一時盛稠無私顧其後禮科給事中翁憲詳疏陳銓政五事其一論掣籖法言使盡付之無心则天官之職一吏可代苟爲不然則地本預擬何必於大廷中爲掩節之術請停能不從是則掣籖之法在當時已不無遺憾况數百年後乎然其立法之初猶代選人設想蓋聽其人自掣則不假手於吏也分天下爲四隅各就其隅以掣則相距尚不大遠也不知何時攺變其法不聽其人自掣也又合天下而通掣也遂令幽燕之士奔走於雲貴之郊甘肅之人樓遲於閩粤之地道路風塵之苦蓋不足言惟此旅費多金寒士其何能任况再候補多年負累尤重幸而到任彌縫不遑而欲其潔已愛民一錢不取能乎否乎不但此也相隔遼維言語不通聽訟之時必假人爲傳話此中弊竇不可勝窮一不便也風土不同人情迥别若以夙所闻見者聽斷必多扞格二不便也飮食起居皆不慣習調攝失宜或致病廢三不便也道遠者多不携眷得缺之後不搬取眷屬則妻子離散如遣往取則所費甚鉅四不便也幸而體氣尙健早爲歸計川資已屬不菲不幸而殁於異域則骸骨飄零子孫流落豈不大可憫乎五不便也人情教子讀書莫不兾其上達幸而得官乃致遠涉烟瘴老死他鄉桑梓不恭松揪無主並其子孫而失之讀書何益反不如農家者流得以永保宗祏六不便也今若稍爲變通各就一隅分掣則無不便矣如慮省分相近地界眦連親故攀援或滋偏弊則於補缺之際避其相距在五百里内者卽已無妨且春秋戰國各有世卿自餘士人多仕本國其時纷纭争戰史不绝書而不聞百姓有内訌者則亦視乎其人耳如得其人則雖官鄉郡愈加慈惠以其原有故舊之情也苟非其人則雖臨绝域益肆酷貪以其本屬秦越之视也後世自朱買臣領會稽以來以鄉人守本郡者不可勝數而宋之韓琦爲尤著韓琦相州安陽人而守相州故作晝錦堂歐陽修爲之記者也琦子治亦守相州作榮歸堂孫肖胄又守相州作榮事堂三世守鄉郡人以爲榮夫本郡尚可世守况近省哉且夫朝廷予人功名所以寵榮之也非謂有罪而降之罰也執法發配軍流極邊不過四千里而人員分省乃有在八千里外者亦不平之甚矣谨案明世宗時仕者以雲南荒徼憚不欲往因設爲吿遠方之法雲南巡按包節上言此曹志甘投荒非年迫衰遲則家貧急祿志在爲已豈在恤民滇中長吏所以多不得人也請自今以附近選人充之庶吏治可舉吏部請以節言槪行雲貴兩廣制可由包節所言顴之則遠宦之肺肝如見卽邊省之措置可思我國家於州縣分省之始親老者許吿近省所以教孝也然父母之與妻之雖有尊卑之殊其爲至親則一也因出仕而抛其妻子将何以勸慈乎且旣不能字厥子又安能推其心以字百姓乎聖天子胞與爲懹凡有水旱偏災無不發帑賑恤不使一夫知失所而乃於培養數十年揀選千白輩始得一榜兩榜之士方授五品七品之官者轉任其流離瑣尾而不之顧諒非朝廷優賢之意也特不知州縣有此苦况而下情未曾上逹耳現在窮員之無以爲生故員之不能歸葬者各省多有封疆大吏憫其無吿爲之籌欵每當歲暮之時給銀數兩或數十兩不等然但救其飢寒而已非能令窮員清其夙負也但恤其子孫而已非能令故員返其　 
家鄉也則亦暫爲小補而未能盡善也竊謂往者旣無如何矣來者宜預爲之計而不能爲力者格於例也然而例隨時增損者也刑名案件往往因事而著爲新例豈掣籖一事獨不可稍爲變通乎卽以選官論之道光初年陝甘兩省教職尙繫合選大吏爲之奏請後遂陜歸陜選甘歸甘選矣三江兩湖亦莫不然蓋憐其奔馳之苦耳然則果以州縣之苦瀝陳奏請當亦爲朝廷所軫念者伏願大人先生俯念州縣苦境咨商大部略與轉移善爲奏請以復四隅分掣之舊此於朝廷政體旣無所違而於州縣則去其大半之累而可責以清廉矣蓋王道本乎人情者也風塵下吏上智少而中人多中人之性可與爲善亦可與爲惡業已列於衣冠豈皆不知自愛特爲窮苦所迫遂不克振興耳是故處置失宜推中人而墮於小人之域調劑得當引中人而入於君群子之途如果州縣各勵清廉則士民自然樂業而我國家億萬年 
[本館自已接到電音]  
　　本館于昨日接到在津友人專發電音到本館有三月初二日上諭一道敬謹譯登三月初二日奉上諭李鴻童奏母病日久未愈請賞假省親一摺披覽所奏情詞懇切厪系殊深不得不俯如所請李鴻章着賞假一個月前往湖北省視假滿迅卽回任並賞伊母人参八兩俾資調理直隷總督著張樹聲署理並兼辦理通商事務大臣兩廣總督着裕寛暫行兼者欽此 
[長崎大雨]  
　　日本來信云長崎自清明節後大雨連朝二月二十三日早细雨紛紛陰晴莫定至下午时烏雲 
蔽空天氣異常慘淡俄而電閃雷鳴驟雨急至勢可傾盆破塊途中積水没膝溥暮雨勢愈大有日本某氏媪住于嵌米牙馬箕前臨海濵後靠山脚當大雨之時山水暴發由上而下竟有銀河倒瀉之勢此媪不及搬避連人帶屋冲入海内今屍身木能橯獲也又該處一石橋被水冲塌日人某行至橋邊欵溪水漫上橋面意欲陟水過橋乃行至塌處便落橋　 
下隨水流去眞無妄之災也 
[日事摘錄]  
　　東洋報云荷蘭國水師提督哈利及繙譯官顔枼亨前乘本國水師兵船行抵日京日皇相待頗優並賞厄日勳章二面爲該員佩帶云前　歴日本之德國皇孫今聞擬于木西七月中旬再北亞美利加西印度等處取道重來日本也英國公使巴夏禮於西二月二十九日謁見日皇時帶有油繪英皇御像贈與日皇日皇深爲致謝云　仕在家之板垣叅議前由支埠縣百姓推爲卜議院之長今聞其在讖院議事與愛知縣士族直文意見不合直文含恨在心西四月初六日會議畢時直又携刀尋見板垣刺傷數處幸不致命直文當被捕獲送官官問其因何行刺板　 
 
 

Page 2

 
 
答云爾非問我之官我行刺板垣乃懷公忿請送至東京自有公諭也竊思此案情罪重大大約卽當起解審辦云去歳日人僞造钞票流行市面因之受害者實繁有徒前在日京　捉獲二名訽知其羽黨甚多日官深恨之着捕四處查拿兹聞日捕訪出東京士族富田平民元治二名均係作僞票者并起獲贓証不少如何懲辦則尙未有所聞也 
[津郡官報]  
　　新任天津縣董明府名汝緘號亦三於二月初三日接印經列前報明府正當服官之年人素强健接任後勵精圚治津民　　 
方翹首以觀　政詎辦學院試差後偶爾違和竟致不迥於二月念五日出缺其病係出疹子或謂是夾氣傷寒究亦未知孰是第修短有數莫可强爲署天津縣固死不署天津縣亦死議者不察以爲兩任前之王璞臣明府卒於任所遂附會形家言謂縣衙不利又谓明府上任查監負手入獄均非吉兆云云噫是直妄人語耳會不値識者之一噱也念六日李傅相委候補同知張司馬振棨代理斯缺司馬本以縣令在津候補嗣捐通判遷同知旅津十餘年向在各局當差於析津利弊風士人情無不瞭如指掌日内當已示期接印矣 
[官鹽暢銷]  
　　昨閱西字報稱津沽河水苦淺沙船等均泊在大沽外不能進口乃接本館之津友來信有逈然足異者據稱天津西河連年水淺商販裹足鹽引滯銷向來鹽運有春秋兩季之分鹽塲各員亦有春秋兩關差使經知大使通同委用藉以調劑而春關實不逮秋關遠甚緣三春乏水船不能行必待新秋水長船高然後大帮可以連檣而進故春關差事有名無實業已經年而鹽商之疲敝船户之爲難更相連而及乃今春西河則水勢大異平空漲水數尺有咫雖至疲之商極小之販亦争相捆運有所謂栅欄船者向來受載今則船隻爲之一空而浮家泛宅者流元氮亦爲小復春關一差竟與秋關相将得委之員販運之商攬載之船三者皆色焉而喜實爲連年所未有也 
[拘拿妖僧]  
　　松郡亭林鎭有僧人以大悲水治病簧惑愚民經楊邑侯拘拿懲辦及被釋放胆敢重至该鎭募建廟宇各情前已列報兹 
悉該僧回鎭仍以仙方等惑人往禱者踵相接人须帶米若干一日竟可收米三四十石現爲譚方伯訪聞札縣立拿該僧解辕以憑究辦日前楊邑侯飭幹差會管協拿蓋恐如前戲之閙事也拿到後邑侯略詰數語卽發管押諒日内便當解蘇矣并闻該僧前番被拘本擬軍罪遇赦得從寛發落不意其怙惡不悛而重罹法綱也 
[哲人云] 　 
　　現任德清縣汪哲人明府蘇州人由舉人捐保知縣分發浙江前署仁和縣上年補德清縣赴任後二豎交侵竟於今春物　　　　 
化據傳虧空官項私債約共一萬七千餘金上月二十五日靈柩囘蘇親朋寥落幾使靑蠅作弔客也夫讀書得一第歴官至邑宰亦可以揚眉吐　 
氮矣乃念年蹭蹬宦海浮沈迨民社甫膺而聲華遽謝轉致公私逋負眙累子孫言之誠可爲長太息也 
[皖垣雜聞]  
　　皖垣自仲春以來逐漸晴暖繼以燠熱至十四夜微覺轉冷十五夜大雨雷電均經列報十六夜西北風大作電掣雷鳴天氮加冷有似初冬光景夜半下雪至翌晨猶瓊花飛舞因風飄颺已後方止旋卽微露陽光而居人則易棉而裘矣念三日陰雨傍晚雷電交作暴雨如注至夜半雨住風起次日放晴據傅是夕北關外有一無名男子爲雷擊斃年約二十許身畔毫無物件由地保報騐收殮又傅念四晨西門外橫碼頭對面江干跪一男屍年約三十餘上身衣服皆由背上撕裂髪逢頭頂有一穴無血背上有跡如字兩行人不能辨聞係江右載油船上之夥船泊離彼半里之處夜間該夥爲電吊往江干擊死其同伴亦來午後卽行收殮云○董子珊司馬所創製之混初氮船聞近已駛至皖省泊於小南門外繪圖呈之裕中丞前月念二日十點鐘時中丞親臨閱其駕駛司馬自登氮船飭人如法開行計走一黠鐘時平穩而速中丞颇深嘉賞是日兩岸觀者十分擁擠並聞司馬卽欲将此船開往金陵禀請督憲臨閱云○□省各營因大問期近刻下逐日操演兩次嚴明賞罰優者照例獎賞絀者分别責斥甚爲認眞又皖垣長江水頧安慶協鎭因彭宫保巡視在邇嚴飭所轄各營逐日黎明起操演陣式施放鎗砲下午各自精練技藝察其高下勤惰分别賞罰○某甲夫婦年約四旬餘住府東黃巷向爲某紳運貨子年十齡女年廿歲女已許字候補佐雜某爲媳訂於今冬迎娶前月甲外出二十五日晨女尚未梳頭聞門外人聲嘈雜開門半扇側立覩之嗣爲母所見怒加呵斥女隨掩門入内呆坐片時便給弟鉽六十文囑合持洋磁小酒杯向隔隣烟館購買洋烟並囑如彼問挑烟何故可答父處送信來人有烟癮自携煙具只須購煙等語弟幼不解依言往買女在門後守候接人弟仍在門外頑耍女人室用冷水和烟呑服臥於床上比晚餐母喚女不應進房審視見女面色如紙口滿白沫不旘何故子至是始述購烟之事母尋得洋磁小杯烟已呑盡多方解救不効臉色紅紫旋卽氮絶夫慈幃約東亦屬常事何遽以阿芙蓉斷送青春耶聞者惜之而尤嘆其死之不得當也 
[頒到捐照]  
　　閱昨日本報後賑獎換照告白知前年所辦之晉直賑捐其第一第二兩夘已由大部准頒發執照到蘇揚滬三處辦賑　　 
公所各捐生可持實收向公所倒換所有各花名已列告白不□并知直賑奘數未完如尚有欲請奘者仍可向本埠電報局託辦也 
[議加車捐]  
　　初三日下午英租界工部局集衆議事所議者爲東洋車加捐一節向章東洋車每乘月捐洋一元現議自西歴五月一號父 
卽華三月十四日起每乘月捐加至一洋五角云 
[放火又見]  
　　前晚本埠法租界西馬路新橋街有匪徒放火該處房屋多係華人産業而間有空屋前晚該處居人見空屋内有火光趕 
往察看見屋内積有紙堆灌以火油火勢炎炎正在将旺之際門上亦有火油澆灌之迹隨卽設法澆滅其火至放火者爲何人放火於空屋者何故則皆不得而知也又聞初一夜城内穿心街西首有匪人縱火用油浸草紙燃着欲塞入人家户内適被人撞見卽时逃去毒計未成初二晚侯家浜紀家弄亦有人置火種於某姓墻門内幾致成災幸知覺尙早當卽撲滅嗣經巡防北局委員督同十二鋪地甲四面搜查該匪之蹝跡已查矣似此情形居人如何高枕而有巡緝之責者當如何設法嚴拿哉 
[押令繳銀]  
　　震與等木行及于姓等各户控追丁旭初欠項丁又指控顧子雲欠已銀兩顧又控被孫春暄商通洋人麥根治之買辦康 
阿苗冐收銀三百兩各情節經列報兹悉陳太守将康阿苗傅訉據供孫來收銀三百兩因顧子雲出有收據故爲照付太守着康交保交出孫春暄並查得孫係寍人一面行文關提在案兹據孫自行投到訴稱會爲顧代賒義泰磚灰行貸價銀約有四百餘兩顧自願出立收條令我收銀三百兩以歸各欠照算尚應向找如何反控我冐收顧供並未出立收條實被冐收况其時我適在押伊起不良收銀避匿今既到案請爲究追陳太守謂是案轉輾控欠户名繁多所有麥根治處銀兩原應照追攤泒然顧子雲旣尚有此三百兩何不日早行禀候提追一律攤均待孫春喧收銀避面始爲聲明其間殊有不合至孫旣稱代顧賒貸何致避面如果代賒情眞亦應照大槪攤償豈容任意劃收隨將孫發押着缴銀一百五十兩再候訉斷 
[准求免辦]  
　　英界會審公堂據顧恊興禀稱係寳山縣月浦人兹來滬尋覔生意路遇同郷人王小弟邀我吃茶謂可爲我薦事間談片 
刻我出外小便詎被乘間竊去舗盖及錢二百二十文旋得尋見向索無着争論之間被巡捕一併拘案然我情願回籍向索求免究辦王供取顧 
 
 

Page 3

 
 
之舗盖錢文是實容回家料理陳太守以原求免究辦一併釋放 
[禁押賭犯]  
　　本埠虹口之賭場雖經捕房隨時拘拿送懲若輩藉此爲生不畏法網是以根株難絶郃詐巡捕又在該處捉獲賭犯五名 
皆是粤人並起賭具一併送英界會審公堂訉究鄭阿巧等五名俯首無詷富捕頭禀巡捕往拿时得知鄭阿巧係賭頭鄭阿虎係搖寳者餘三名皆是過犯睹徒陳太守商之司副領事判鄭阿巧鄭阿虎各押三月餘三名各押兩月賭具銷毁 
[薄懲小竊]  
　　湖北婦人張氏投英界會審公堂控稱昨被賊竊去水烟袋一只該竊在路撞見巡捕見其情形可疑拘至捕房盤詰得實捕到氏處知照爲此投案請領該竊鄭金發認竊求恩陳太守判将鄭管押七日烟袋交張氏領去 
[諭守清規]  
　　本城老北門内雲居庵係女冠住持本是平房兩進近聞欲翻造樓房隣人不能允洽而莫邑尊已訪得該庵招留俗家婦 
女住宿恐有傷風敗俗情事前日将該住持俌到親自研詰據稱雖有善男信女進香並無住宿之事邑尊嚴加訓斥着其謹守清規不准招留婦女住庵卽帶髮修行者亦不許容留該尼遵諭而退 
[夜行遭毆]  
　　小東門外潮州會館左近德順土行内某甲於前晚出外在外洋行街被四人拉住並不說話據以拳脚從事痛毆一頓大 
笑而散某甲孤不敵衆以致受傷經其行中人先舁至法捕房請騐繼倩傷科醫治待四人無一拘住者不知是何姓名有何讐怨也 
[寄懹悔遲生卽步其懹演夢生韻錄呈法家正之]  
　　怱怱過眼惜芳華有願無期泛漢查海上雙魚來遠道江干征鴈聚平沙儘多綺思 
餘詩草空有豪情　劍花風景臨歧君記否樽前揮涙聴琵琶浦雲漢水思悠悠湖上何年共退休滄海月明帆影亂蟾宫秋老桂香浮蒓羹鱸膾劳人思細雨孤檠旅客愁爲有妬心消不得春風詞筆幾生修回首塵寰又一春交游多半異鄉人天涯同是離巢燕海國吾猶失水鱗豈有清才兼豔福斷無名士不奇貧可堪绿髪掻來短風雨閑窗對鏡頻江城長夜漏迢迢月到疎簾倍寂寥觸我閑愁花片落撩人别緒柳絲飄司勲未老狂仍在僕射多情志不消好夢近來都绝跡梅花紙帪伴春宵鷺洲揖竹詞人未定艸 
[高陽臺和柳影詞人春柳元韻錄請法正]  
　　過雨含愁因風助態江南二月春時少婦登樓憐他幾許相思流鶯處處啼聲巧織柔條 
搖曳絲絲散黄金持贈旗亭勞燕東西逢人莫便纎腰舞縱青垂若輩濁世誰知張緒風流靈和情更依依天涯一霎花飛候也應嗟墮溷沾泥怨東風吹醌芳魂吹老芳姿鷺洲揖竹詞人倚聲 
[蘇州電報局收解江北賑捐自七年十二月下旬至八年二月下句止第十八次清單]  
　　青浦談筱友手募米捐八十員吳募渠募五十七號册三十員八角丁午峰募六十號册銀七兩合洋十員錢七千五百合六員五角五分無名氏十二元嘉興謝五員稀川無名氏三員亭湖立雪舘二員静安堂李募五十九號册一員七角五分顧以香一員玉樹堂謝募無名氏九角可園公寓楊叔　弳收張會益華義茂謝月如謝熙堂尤亦昭倪子芬飬梧後人安景慶王福記馮聚荗十户各一員各善姓六員四百文吳大芝二員道錄司許二員各善姓一千二百六十文元昌公裕徐萬益三户各四百文金涵香周益豐二户各五角張雲溪楊廷蘭二户各二百文以上洋一百七十六元錢三千三百六文合洋三員○共計洋一百七十九員除可園楊叔翁九月起二月止扣熱公費洋十五員外實收洋一百六十四員掃數匯解上海電報局轉解江北沈穀成嚴佑之先生以工代賑於二月三十日止收解核銷○上年十一十月九日申報所登第十四次江北賑捐謝爾澈洋十二員係吳慕渠太守募非謝君所助合卽聲明更正 
[蘇州電報局收解第三次江北救命墩捐清單] 　 
江銓記祈保病痊一百元汪養源九十六元淞南宣桂伯沈寛夫五十元求神佑愈病延壽徐大同春草間房紫薇吟館褚同心居士楊鹽公堂兩旺氏黄嘉楨八户各四十八元湖州包衡村募三十元周徐氏求夫周楚生病速痊廿四元注明府十二元四明月旦堂懷厚堂桑張氏黃韞玉嘉厚李澤瑗求母病愈陶唐逸民六户各十元梁頌康保室人病愈五元湖州包衡村募譚風月𦩍四元又程向心二元又爲善最樂四元又無名氏一元張蓮士募四元嶽雲二元周跟生潘成元二元○以上共收洋七百八十元匯解上海電報局轉解沈穀成嚴佑之先生以工代賑於二月三十日止收解核銷○上年十二月十二日申報所登謝爾澈洋四十八元係丁次郇募三十二户三十七元丁午峰募二户十一元非謝君所助囑爲更正合卽聲明 
[蘇省撫辕抄]  
　　三月初一日同知銜籤掣掣江蘇候補班前先補用通判饒應褘補用同知分發江蘇候補班遇缺卽補知縣鄭錫光均湖南人到知縣王　領咨回籍守制辭湯學江銷吳淞貨捐分局差縣丞何森缷署常州府知事回方培根從九吳葆曾奉委隋辦福山河工差辭指發江蘇試用巡检陳起到未入嚴鎬銷楓橋稽查漕船差○初二日内閣中書倪惟欽由雲南籍來赴都知縣凌焯銷中路總巡到洋務局差程南金銷北路總巡到中路總巡差縣丞裕森禀知丁父憂道庫唐億年辭赴福山河工差從九高朗銷南匯沙洲差卽辭赴津局麥燊徽臬委赴江北緝捕辭 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月二十一日京報全錄]  
　宫門抄○上諭一道錄前○發抄旨四道缺單○粤督張等奏爲運司病出缺摺子○又奏爲委署運司夾片川督丁奏請旌奘片○又奏請加廣文武鄉試中額摺○鄂撫彭奏爲請旌表夾片○川督丁奏爲分别叅辦州縣片○二月十一日刑部都察院大理寺廂監旗值日無引見○禮王豫王等由東西陵回京請安○熙拉布尚宗瑞各假満請安○卓公謝守護西陵恩○耀年等前往南苑駐操請訓○高萬鵬聨元預備　召見○德慶請假十日○召見軍機高萬鵬聨元○發抄左宗棠等奏盜犯就地正法章程尚難停止奉旨刑部知道欽此○譚鈞培奏同治十三光緒二三四等年海運出力各員分别更正給獎奉旨該部議奏單併發欽此○又補用同知劉元楷等期滿甄别奉旨吏部知道單併發欽此○又太倉州州同銜燔炳南捐田赡族請飭部立案奉旨該部道欽此○○光緒八年二月分缺單小京官禮部四譯舘大使韓熙震丁知府河南河南唐咸仰升通判山東沂州府沂郯海赣承齡丁知縣湖北長陽趙宗鼎潜江史醇安徽建平湯鼎烜俱丁縣氶湖北恩施吳翔衡衢病巡检浙江餘姚廟山司施輔臣革興史貴州甕安梁之珍故○○兩廣總督臣張樹聲廣東巡撫臣裕寛跪奏爲兩廣運司因病出缺循例由驛奏聞仰祈聖鑒事竊兩廣鹽運使段起上年秋冬間感患心氣疼痛之症隨時調治卽就痊愈兹據該司家人禀報該司本月初一日心氣復發醫治罔效卽於是日因病出缺等情臣等伏查該運司性篤忠誠剛毅明達弱冠以書生從戎廣西未幾賊擾江左毁家募勇慷慨馳赴援江之後繼以援浙戰勝攻取倍歴艱辛洊任江西督糧道江南徐州道又皆卓著政聲追時如原任兩江總督沈葆槙前兵部右侍郎彭玉麟推許尤深前年經臣樹聲奏調來粤委辦海防營務旋蒙恩命擢任斯缺該運司感激殊遇矢報益殷兩廣鹽務前因任事非材積弊久叢竭慮於　私裕課各事深究利敝之源不存操切之見秉公持正次第興除業已日有起色臣等見其調理詳明事事核實兼辦營務又能輯和將士沈毅不搖方期共濟艱難爲國槙幹不謂　飭鹽務正當吃緊之際一病不起遽卽摧傷文武寅僚同聲隕涕臣等凉德弱才旣痛匡時之寡效卽鹺事興易廢尤思繼武之需賢除飭将該運司身後事有安爲料理並委員接署外所有兩廣運司一缺相應請旨迅　簡放以重職守謹合詞恭摺馳奏伏乞皇太后皇上聖鑒謹奏軍機大臣奉旨知道了欽此○○張樹聲等片再兩廣鹽運使叚起現在因病出缺業經恭摺奏報所遺兩廣運司一缺請旨迅賜簡放以重職守並聲明委員接署在案現當整頓鹺網之際雖暫時攝篆亦須遴員委任以期得人而理兹查有廣東按察使　易圖才猷練逹勤敏有爲堪以委令暫行兼署除檄飭遵照外臣等謹附片陳明伏乞聖鑒謹奏軍機大臣奉旨知道了欽此○○丁寳楨片再查定例士民人等助賑荒歉捐銀至千兩或田粟准値價銀千兩以上者均請旨坊遵照欽定樂善好施字様由地方官給銀三十兩聴本家自行建坊等因前據署酉陽直棣州知州顧懷壬禀稱去年奉文勸民積榖備荒每收榖一石額定捐榖一升並不多勸該監生王恩沛於照章捐助積榖之外另捐自　田業七契歸公共計契價錢二千餘串情願按年收租儲倉以備荒賑並另捐錢一百二十串建立倉厫經該州鑒明原契計田業八十二坵飭派首事領管刊立界石招佃收租取具佃户認状議定每捐繳倉斗竫榖九十石儲倉俻賑查騐捐建倉厫二間俱係工堅料實聲明該監生王恩沛與伊故父王德福自同治年間至今歴次修理橋梁道路及施樂送棺收痤遺骸賑濟飢民倡捐卷價等事動以數千凡有義舉莫不樂助未經請奘兹于恩沛復能恪遵父命槪捐田榖請爲其故父翰林院待詔銜王德福建坊與例相符等情請奏前來臣查該監生王恩沛捐田置倉缴租備荒值價二千餘串永遠歸公助賑實屬好善樂施且其父王德福生並善舉尤多至老不倦均未請奘核其父子前後樂輸錢數已逾一千兩以上相應請旨准該監生王恩沛爲伊父翰枕院待詔銜王德福自行建坊遵刊樂善好施字様以示旌奘而昭激勸除飭該州將所捐田業督率首事安爲經理收租實儲永裨荒政外謹附片具奏伏乞聖鑒訓示謹奏軍機大臣奉旨着照所請該部知道欽此○○太子少保頭品頂戴四川總督臣丁寳楨跪奏爲川省紳民歴年已收津貼捐輸拹濟京外要餉併計銀數懇恩加廣一次文武鄉試中額以昭激勸恭摺具奏仰祈聖鑒事竊查前准户部咨加一次文武鄉試中額改爲一省捐銀三十萬兩者准廣一次文武鄉試中額各一名等因兹據布政使鹿傅霖署按察使崇鋼詳川省歲收錢糧向不敷年例供支年來京外協餉全頼津貼捐輸兩項以資接濟紳民頻年輸將實屬不遺餘力兹查津貼一項前於同治十年查明同治八年收數及補收咸豐八九兩年曁同治元二四五六七八等年共收按糧津貼銀五十三萬九千二百餘兩又於光緒二年查明同治八年及續收六七等年分按糧津貼銀四十一萬三千九百餘兩先後奏請加廣各州縣文武學額迭准部咨以缺數未照更定新章核算與光緖元年會議奏案不符均發回另辦兹查自同治九年起至光緖五年十二月底止又共收温江新繁等八十二廳州縣按糧津貼銀三百萬八千五百餘兩合之同治十二年光緖二年兩次具奏未准加廣文武學額銀九十五萬三千一百餘兩共銀三百九十六萬一千六百餘兩又捐輸項下除光緖三年九月以前已請廣額銀數不計外自光緖三年十月初一日起至五年十二月底止共收成都華陽等八十六廳州縣捐輸銀一百四十四萬五千八百餘兩連前兩次奏明已收津貼銀三百九十六萬一千六百餘兩二共計銀五百四十萬七千四百餘兩均未分晰請狀及廣過學客自應彚計加廣中額遵照廣額新章銀數共應加廣文武鄉試中額各一十八名其銀有盈無絀彚造已将各州縣津貼捐輸銀數清單詳請奏咨前來臣查該司等報收歴年津貼捐輸銀數所請加廣中額名數核與部定新章相符現値奉撥京外各處要餉與邊防善後之費待用孔急所藉以接濟者惟此津捐兩項爲大宗迭據各屬紳民呈請加廣中額自應如議辦理以順與情而昭激勸合無仰懇天恩勅部核議准將歴年未經請奘廣額之津貼捐輸銀五百四十萬兩併計加廣川省鄉試一次文武中額各一十八名於來年壬午科加廣十名餘歸下科鄉試補行加廣其餘銀七千餘兩作爲有盈不歸下次併計如蒙俞允不但十林早沭恩膏卽閭閻益殷報効實於國家理財育賢之道均有裨益除清單照錄咨部外謹會同學政臣朱逌然合詞恭摺具奏伏乞皇太后皇上聖鑒訓示謹奏軍機大臣奉旨該部議奏欽此○○彭祖賢片再據同知銜補用知縣馬銘等禀稱已故孝女盛陳氏係江蘇監生陳道修之女元和縣監生盛兆霖之妻湖北試用從九品盛肇楨之母糼嫻姆訓長佩女箴在室爲女時年十五歲母已早故其父陳道修患病沈篤焚香割股和樂以進其父頓愈年二十六適盛兆霖敬戒儉勤事姑嫜和妯娌人無間言該氏甫三十六歲血卒時原籍兵燹親族星散無人呈報迄今同里人追念其在室時之孝思純篤稱道弗衰該縣馬銘等誼在梓桑或兼戚屬見聞旣確不忍終湮等情由同鄉官署蘄州知州宋熙會造具事實清册出具印結禀懇奏請旌表前來臣查江蘇吳縣已故孝女盛陳氏旣痛母亡又傷父病計窮醫藥獨焚五夜之香痛忍剝膚竟代三年之艾陮往行而直遂故呼禱之通靈謹籲恩緰俾彰孝　除册結咨送禮部科曁江蘇撫臣查照外理合會同湖廣總督臣李瀚章湖北學政臣臧濟臣附片具陳伏乞聖鑒訓示謹奏軍機大臣奉旨著准其旌表禮部知道欽此○○丁寳楨片再川省州縣各官經臣數年來力求整理其中悔悟前非者亦尚有人而習氣過深始終不改者正復不少不能不隨時嚴加者核用示懲示茲杳有准補天全州知州胡圻藉端苛歛聲名甚劣候補知縣王某寅心地不清公事　混候補知縣龔鼎壽性情浮滑不堪造就候補同知熊錫恩居心貪利不守官箴樂至縣知縣胡書雲年力就衰未能振作均應分别叅辦相應請旨将准補天全州知州胡坼候補知縣王基寅鼎壽候並同知熊錫恩均行革職樂至縣知縣胡書雲勒令休致以肅官方至王基寅現有另案應行查辦熊錫恩有應行查追之欵胡圻有被控未結之案容俟確切查辦再行具奏其所遺天全州藥至縣員缺川省現有應補八員應請扣留外補合併陳明諎謹附片具奏伏乞聖鑒訓示謹奏奉旨已錄 
 
