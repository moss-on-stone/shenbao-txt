# 1905 - 179 - 4911570

 

Page 1

 
 
[電傳　宫門抄]  
　　六月初一日　召見軍　機　那桐 
[皖省高等學堂全體學生退學始末記續初一日]  
　　張生等又至惲處惲倨坐顧家丁曰彼係何人學生等答曰某等惲曰來此何爲張答曰特來辭行一因老師開除牌有塗抺牌示字樣此牌示掛於路口老師怎見是學生所爲學生亦非看守牌示若惲曰旣未抺牌何又聚衆張生曰二百餘人仝來何獨指某等聚衆（指二十二晚而言）眞是欲加之罪何患無詞惲語塞乃曰你何爲出堂張曰全堂均散某何獨留惲曰因你出堂所以開除張生曰退學非止某等旣開除又何獨誣加塗抺聚衆罪名開除甘等老師太反學生不當人了惲怫然起去大怒曰你們這一班東西本不像有人格我又何必把你當人乃隨走隨說曰誣了就誣了你去在上憲告咱罷恨恨而去尚厲聲似駡其語不可辨 
　　時張等與惲爭辨學生教員丁役圍繞門外者不下二百餘人學生有已經告退尚未搬去者見無 
 
 
 

Page 2

 
 
第二版 
可挽回退志遂决 
　　時有中史敎員胡君國文敎員于君亦憤向學生曰似此行爲誠視諸君如犬馬若再留戀不顧誠無人格矣（此係對懐寗學生而言此時生退猶豫未去者以懐寗縣學生占多數） 
　　此時田庶務長見事涉于已乃入齋挽留告退未去之學生學生曰君昨說某等是犬何又不以人類自居而與犬類言田乃誓白其無語極動聽學生不答田乃返 
　　傍晚洪監督及田顧見事不了乃邀農工公司實業學堂坐辦陳紳小山及方紳守彝又某君三人等挽留諸生諸生答曰一須將革除十二生牌示收回一須將顧以衞斥去田毓璠入齋賠禮否則决無挽回之望紳　答以晚十點鐘回復 
　　紳等乃赴惲處具陳學生等意見惲言革除之牌旣掛出决無收回之理務某與兄弟同鄉斥去似與兄弟臉面有碍紳等祇得退去故亦未將其言回復學生是夜學生多未睡清理物件後計議辦法直至天明（以上二十三日事） 
　　次日天將破曉諸生依次般運物件適是日爲該學堂大考之期届時撫藩臬均須蒞止六點鐘首縣首府及文武員弁均來堂伺候惲守　此舉止失措即託首府裕守代白中丞云近日天氣過熱請展緩考期裕依言各文武員弁亦次第散去 
　　午後惲守等返堂將三日不來開除追繳學費之牌示撤去其開除十二生牌仍懸隨又懸放暑假之牌示（牌云現因天氣炎熱即於二十四日放假本學堂定於七月十五日開學諸生務須先期來堂特示） 
　　三下餘鐘學生等擬致電於京師同鄉官江督日本留學生三處外一面擬稿通禀江督撫藩臬三憲六下鐘乃發致江督電云學務處惲提調奇辱學生全堂退學七下鐘又電致京師同鄉官云安徽會館同鄉官鑒某等遭奇辱全體退學乞致大學生高等生公電（以上二十　日事）　未完 
[續訂華工禁約已成]  
　　上月二十九日北京電云華民入美境一事已由美國提出以下之條約由中國允准　一美國除中國苦工及工人外准他華人入美與他國之人相等　二美國所不准入美之華人可延律師向高等公堂上控　三此約不包檀香山及非律賓島兩處在内　此約訂定後中政府己告知駐華美使如有一切反對美國之舉動卽將阻止譯太晤士報 
[華工禁約仍須在美磋商北京]  
　　聞外部初擬於美使柔克義君來京履任時與之磋商華人禁約詎美國政府不將條約交涉之權委之於柔使故仍須在華盛頓磋商並聞外部已電梁星　與美政府適宜交涉矣（盈） 
[賠欵另訂新約]  
　　上月三十日北京電云圑匪亂後曾與慶王訂約之各國茲與中政府爲賠欵一事叧訂一約已於今日畫押譯文匯報 
[政府籌處置滿洲問題]  
　　上月三十日北京電云日俄停戰後如何處置滿洲之問題中政府己向各國公使商議請美法德英日駐京公使可否會辦此事各公使不以此策爲然乃作爲罷論議遣專使叅入議和之舉美使勸以爲不可乃又罷議末計乃擬由皇帝親自致書於各國之君日皇不在其内請各國輔助滿洲問題但各公使亦不以爲然同時駐日楊公使已電致北京謂日本並無永佔滿洲之意故直接與日本商議最爲上策譯泰晤士報 
[俄派駐華公使與議和事]  
　　初一日北京電云新任駐華俄使璞科第君奉俄政府之命赴華盛頓參預讓和之事譯文匯報 
[日俄議和已有期]  
　　初一日倫敦電云美京官塲宣告俄日兩政府已通知美總流各派議和全權大臣於西八月一號會議能愈早愈妙兩國之大臣皆有全權商議惟訂成和約須彼此政府批准譯文匯報 
[俄派定議和大臣]  
　　上月二十九日柏林電云俄政府已派駐意　使馬拉維夫伯爵及駐美公使羅生男爵赴華盛頓與口議和譯德文報 
[俄使抵京]  
　　上月二十九日北京電云新任駐華俄使璞科第於今日抵京譯德文報 
[東撫抵煙台]  
　　初一日文匯報接烟台電云東撫楊士驤於昨晚由陸路抵此 
[江督電調道員入幕南京]  
　　日昨江督周玉帥特電調王觀察燮温觀察灝來寗延入幕府商議與美修改華工約章並提倡南洋實業（垂） 
[朱觀察不願赴京襄辦銀行江寗]  
　　朱道菊尊現充兩江督練公所參謀官極爲署督周玉帥所信任邇户部咨江督檄調朱道至京襄辦銀行事宜玉帥昨傳到轅示以部文朱道不欲赴京力求玉帥代爲轉圜玉帥遂以省垣現極需材而朱道辦理要差亦多經手未了事仵且謂朱道丁單親老久有陳乞終養之心宦游白門尚便迎養今若迫今北上卽不免棄此一官等因照覆户部亦可見玉帥與朱道相得之深矣（垂） 
[江北提督劉軍門抵寗南京]  
　　新　簡江北提督劉延年軍門永慶啣命南下行抵漢皋即電達兩江督轅署督周玉帥卽委江北營務處唐道治堯出境遠迎一面檄兩縣赶辦供應繼接皖電知軍門准於五月二十七日可抵寗垣届日清晨玉帥即率所屬文武速於江干午刻帥舟臨泊碼頭旋登岸人接官廳與玉帥以下各官周旋逾刻玉帥旋命兩縣恭導軍門入城内察院駐節聞軍門欲與玉帥商議江北庶務大約須有旬日勾留也（道） 
 
 

Page 3

 
 
第三版 
[增京兆商撤日幟奉天]  
　　庚子之變聨軍入城商民均高懸白謝上書順民二字外人至今猶鄙之前者日軍入瀋城内外商民又復高懸日幟聞署府尹增京兆見此情形向日員大山小川婉商傳令闔城商民一律將日幟去（盈） 
[擬舉承瀛督辦川漢鐵路]  
　　日前内閣侍讀學士承瀛條陳川漢鐵路簡明辦法奉　硃批外務部商部議奏兹探聞有四川舉人張羅澄等以該省鐵路籌欵不易官商合辦必致流弊滋多且該省官商隔閡情形較他省尤甚莫若官督商辦較易成功因聨集同鄉紳士多人擬呈請外商兩部公舉承瀛爲督辦川漢鐵路大臣云（光） 
[不允江西鐵路咨調人員南昌]  
　　江西巡撫前據李薌垣方伯以該省鐵路開辦在即需員佐理咨行商部請調李厚禧觀察到贛襄理全路事宜旋據商部咨復該撫以江西鐵路係屬商辦自應公舉總董未便咨調人員云云現已由贑撫轉飭李方伯遵照矣（號） 
[梧州留學生電爭交還寺産廣西]  
　　桂撫前札梧州府交還氷井寺産業并保護僧人旣又將寺中産業飭仍照前改辦學堂均紀前報兹悉梧州派往日本之留學生當時曾聨名電致桂撫爰將電文錄下生桂林撫院李帥鑒閱報有札梧交還寺産一節梧廢寺興學在先奉生上諭在後乞力轉圜學務幸甚梧州選派東洋游學生等公呈（日） 
[咨練兵處撥銀百萬北京]  
　　日前練兵處接北洋來咨言陸軍第四第五第六鎭支用浩繁請於公債項下先撥銀一百萬兩（盈） 
[臨川縣刁民拒捕抗官詳記江西]  
　　前報紀臨川縣鄉民爭水滋事一事茲探得起釁之由因臨川何家口地方有歧河一道淤塞多年前數載有鄉民何姓邀集附近各姓議開此河沿河上游之陳王兩姓以此河一開伊等上游糧田數千畝均有旱乾之患出阻不聽從此涉訟案經數載官經數任廷未訊結嗣經戚升淮大令前詣勘明斷令將久塞成廢之歧河永遠不准開浚兩造均遵齗具結完案今戚大令調署新喻縣離任甫及旬日何姓忽翻原案糾集數千人前往挖河陳王兩姓卽赴縣具控黄杏泉大令卽下鄉履勘勘畢謂舊有是河無妨開浚至府禀見亦力主是說陳王兩姓一時情急遂赴府上控撫州府王聘三太守心疑其事親詣踏看勘得陳王兩姓之田居正河之上全賴灌漑若將廢河一開水卽下趨兩姓糧田誠有旱患回署急札黄大令嚴拿開河之人大令往府禀見堅請勿拿至十餘次府尊均拒不見乃帶役下鄉拘拿何姓人等以大令前後兩歧聚集開河之衆持械抗拒將大令毆打追逐王太守聞知以刁民不法恐其生變具禀飛報請兵聞太守禀詞約有三四千言謂黄大令辦事顢頇且諄諄以三事爲請一查得此案内有何姓舉人二名從中主使擬請先行奏革二案係戚大令斷結請仍委戚大令馳向會辦三請兵百名歸其督帶聽其指揮撫憲胡中丞均暫未准行以舉人應否奏革須俟委員明明禀辦戚大令亦未便委往即此次所撥之兵亦應歸委員節制並聞委員朱雲甫太守帶同正印劉殿侯大令並精於測繪之人馳往會同府縣赴該處上下游周歴查勘相度情形妥籌永遠善策開導兩造各姓人等一律遵辦繪圖貼說切實具禀一面嚴拘何姓擅决洲土及糾衆抗拒之人確訊譯辦如果兩造敢再紏衆滋事卽行就近移會續備右軍右營管帶彈壓嚴拿母任釀成事變云（信） 
[香山沙匪復熾廣州]  
　　各江水師統巡自李直繩去後承其任者爲丁龎兩員捕務并不得力現香山西海某沙匪勢愈熾日前竟敢公然拜會勒令各佃丁捐資六元作爲會友保其無事某日大會於某沙計共酒一百六十餘席每席八人則其數之多概可想見不知該統巡亦有所聞否（冬） 
[蘇臬司通飭嚴禁差役私押人証蘇州]  
　　署臬司朱竹石廉訪因近來各屬時有差役私押人犯之事殊非矜恤小民之意日昨特札飭所屬嚴行禁止略謂照得各屬詞訟案内人証交差看管候訊及輕罪人犯例不收禁者均應格外矜恤乃差役往往藉端勒詐稍不遂欲任意凌虐甚或私設班館將未程投到之人先行私自管押該地方官漫不加察即或事發又因規避處分反爲多方掩飾最堪痛恨亟應委員以挽積習除派員查辦外通飭各屬遵照嗣後凡有大小案件必須隨到隨審隨審隨結不得將人証日久覊押即不得已暫時看管亦須隨時查察如有差役藉端勒詐任意凌虐私設班館情事立即從嚴究辦毋稍徇隱致干參究　（榮） 
[陜藩樊方伯批飭嚴懲生姦師母案陜西]  
　　華州附生李仰蓮因與業師之妻通姦案發由華州牧某刺吏詳請斥革衣頂藩司樊雲門方伯批示云民生有三事之如一以學生而姦業師之妻與子姦其母何異此案生員李仰蓮與其師母杜張氏通姦此等狗彘不若之男女何足污人筆墨惟原告與原問官均屬膿包無用查廪生桂鑑爲張氏之夫胞姪例得捉姦旣於姦所登時捉獲何不將李仰蓮一刀殺却以快人意到案以後唐前牧眼見師母學生赤身綁縛如犧牲之陳於庭凡有血氣能不髮衝乃猶念其爲秀才也僅予責懲抑且聽其爲秀才也弗予詳革但令仰蓮將誆當之地贖回誆賣之房價交出了事而於人神共憤之姦情直以輕輕一責了之士習民風幾何不淪於黑風鬼國也而仰蓮猶不知懼但交房價不返土田以致二次控案適當唐牧已去該牧到任之時甫得縷叙案情詳請斥革懲辦前來李仰蓮准卽如詳勒去衣頂至於懲辦惟有立斃杖下之一法最痛快亦最允當而現值部議恤刑姑貸其命仰該牧斥革之後將該狗彘重笞一千板鎖繫十五年以爲瀆倫縱慾行同禽獸者戒（霜） 
[候補道爲妓院乞情南京]  
　　日前省垣觀察學生至三和堂韓啓發兩妓院狎遊致被毆辱觀察總辦翟觀察以學生 
 
 

Page 4

 
 
第四版 
不應濫游妓院當卽斥革一面飭元寗兩縣立將兩妓院發封並以時近各學堂暑假之期恐滋事端禁止妓女登船侑酒旣而某某兩學堂某某兩觀察徇龜鴇之請　翟觀察再四緩頰並嘱兩縣啓封弛禁蓋距封禁之始僅閱五日而秦淮畫舫依然繁或如初（道） 
[商部奏商民私賣礦産請飭嚴寗查禁摺]  
　　奏爲商民不明約章私賣礦産流弊滋多請　飭嚴密查禁以維權限恭摺仰祈　聖鑒事竊維路礦農工諸政泰西各國皆以此爲開通商務之基故其通國人民靡不殫精竭思合力營辦然其於轄制之權限境土之尺寸則必兢兢焉自保主權他國人民萬不能侵損其毫末可見權限所在不容須臾忽也中國商民不知此義往往貪圖目前之小利不顧後日之隱憂近年以來各省私售礦地礦山之案層見疉出至各處租界之外民間農田房産亦浸假而售諸外人若不設法查禁流弊何可勝言各國通商條約外國商民只准在通商口岸租地建置又從别總理衙門成案傳敎士買地建堂其賣契内只可載明賣作本處敎堂公産字樣若係洋人在内置買私産與條約不合仍應禁止是洋人在内地置買産業原非條約所准行又總理衙門通咨各省文稱嗣後各敎堂買賣産業不必先行報明地方官等因可見若非敎堂置買産業均應先報地方官查核且敎堂置買産業雖不必先報地方官而買妥爲後則仍由地方官蓋印稅契其是否教堂置買原不難確切稽查臣等參考約章界限本極分明徒以奸民貪圖重價私自售賣而地方州縣不加深察或吏役人等私受賄託朦准稅契迨至事成之後商令退讓洋人亦不無虧累返復相持往往釀成交涉臣等詳加籌度與其事後爭論轇轕繁多何如先事防維爲拔本清源之計擬請　飭下順天府府尹各省將軍督撫等嚴飭各該地方州縣於商民稅契事件務令澈底查明勿稍含混倘有商民將地産私售外人未經查出輙予稅契者即將該州縣照例參處地主及吏役人等如查有串通朦混情事一併治以應得之罪以儆效尤現在修訂法律之際應否訂定專條另由臣等咨行法律大臣酌核辦理臣等爲申明約章愼重權制起見是否有當謹恭摺具陳伏乞　皇太后　皇上聖鑒訓示謹奏光緒三十一年五月二十二日奉　旨依議欽此（珠） 
[日親王閱看戰艦下水]  
　　初一日倫敦電云日本有棲川親王偕夫人於五月二十九日赴英儲君之宴今日將抵倫敦前赴白羅因福納斯地方閱看日本在英所定造之戰艦下水 
[日本又募外債]  
　　初一日倫敦電云日本國家銀行總辦向在西洋經理日本一切財政現已抵英國預備即日在倫敦紐約及歐洲大陸募借三十兆金磅之國債以日本政府之烟葉專利爲抵譯文匯報 
[俄大臣之進退]  
　　上月二十九日柏林電云兵部大臣薩喀勞夫將軍辭職一事已由政府允准内務大臣僕來琴君又請辭職有謂接其任者爲吉俞總督臺内的和伯爵 
[德增邊界防軍之說不確]  
　　上月二十九日柏林電云爲俄國内亂德國有增其邊界防軍之傳言實係不確譯德文報 
[日本右翼軍前進佔地]  
　　上月二十九日字林報接東京電云本處官場宣告滿洲戰地興殷境遣往海龍之日軍一支隊於五月二十七日晨將陽家子口西北二英里大沙灘之俄步兵及馬兵三百人逐出後日軍佔據北面之高地　五月二十六日午後日軍一隊佔據英額城北二十一英里及南山城下北五英里之三家坊現尚在前進○上月二十九日文匯報接東京電云日軍一支隊占據萬溝子北三十英里之高地又有日軍一支隊佔據英額城方央及南山城子北五英里之三家坊此兩支隊現向北前進 
[俄攻日本漁人]  
　　上月二十九日東京電云二十六日午後俄兵二十七人攻庫頁島南之海馬島上日本漁人此島本無人居住自開單後冐險之日本漁人前往殖民今傷亡之數尚未可知被難日人六名己抵北海道 
[俄艦又於中立國解裝]  
　　上月二十九日倫敦電云俄脫拉克兵輪已於二十四日在爪哇島之巴達非亞埠解卸軍裝 
[擊沈英輪船船員已登陸]  
　　上月三十日倫敦電云俄尼撥兵輪擊沈之英聖結爾特商輪之船員已載至紅海樸賽埠登陸 
[續紀日親王在英情形]  
　　上月二十九日倫敦電云倫敦府尹在衙門設午宴邀請日本有栖川親王及其夫人一舉極爲盛事來賓有二百五十人内有侯爵藍斯唐及内閣各大臣張伯倫大臣陸海軍長領袖銀行總辦及商人其後府尹起祝日皇時云皇帝之爲衆人所欽佩者無有過於日皇又云日本之進步爲近世所罕見嗣後府尹又歡迎親王稱之爲盟國有大名之代表人並切實提及此次之戰日兵之勇敢機謀親王用英語答覆衆人拍掌歡呼感謝答詞大致謂倫敦爲英之中央都會而日本與英有條約及誠意之同盟又述及幼時在英國之樂境末云至余在此代日本酬報英人之友誼並代表日人與英全國有回情其後親王　日皇之命賜與府尹旭日寳星一座當親王及夫人赴府尹衙門及由衙門回宫時在途大隊英人踴躍歡呼　同日倫敦電云英首相巴爾福君昨晚設席祝英皇之誕辰來賓　有日本有栖川親王及英國儲君　同日倫敦電云日本有栖親王之夫人於昨晚赴大戯觀歌劇　三十日又電云親王及其夫人於昨日與康諾　公爵及其夫人午宴後又遊温澤宫 
 
 

Page 5

 
 
第五版 
[俄叛艦已降]  
　　二十九日倫敦電云駐俄哇與色美領事電至美京云當俄艦隊抵哇突色時叛艦不放一砲而降譯字林西報 
[哇突色亂事三誌]  
　　上月二十九日字林報接倫敦電云俄大兵分駐哇突色　處故閙　之人已有懼心午後百姓聚於屋頂觀馬兵操演嗣後又見叛艦投降所請赦其叛逆之罪尚未允准當各戰艦將叛艦圍困時擬會同開砲叛艦即下降謝叛逆之船員現分布艦隊之各船　又電云英每日郵報駐哇突色訪事電云雖俄官宣告叛艦已降然有確信謂尚有一戰艦載重一萬零二百八十墩與叛艦聨絡兩船在港内使用探海電燈似乎待他艦隊砲攻而他艦尚在港外十五英用叛哇突色昨日岸上並無交鬨之事　又三十日電云今日哇突色並無消息惟有私電言及該處叛艦又得一戰船之附從○十月二十九日德文報接柏林電云俄哇突色之英美商人已請聖彼得堡保護粤法俄意四國輪船公司己停止行輪至哇突色克朗斯達之海軍港其海軍兵士亦在肇事○五月初一日文匯報接倫敦電云俄哇突色之叛艦尚未投降且叧有一單艦附從之哇突色所來之消息又有前從不符之處 
[法允遺使議摩洛哥事]  
　　上月二十九日倫敦電云法國已允准　專使至各國公會商議摩洛哥事 
[俄里包亂事己定]  
　　上月二十九日倫敦電云俄波羅的海旁里包海軍兵士亂事現已平定 
[美首相病故]  
　　上月三十日倫敦電云據華盛頓消息美首相海約翰已病故譯字林報 
[法未决摩洛哥辦法]  
　　上月二十九日柏林電云法内閣爲摩治哥事末次聚會其結果尚未揭示法於此事遲疑不决可證摩洛哥之問題尚未解散譯德文報 
[俄亂事日甚]  
　　上月三十日倫敦電云聞哇突色之叛亂日甚一日亂黨巳設立暫時政府又電云俄波羅的海里包海埠俄員多人爲亂黨所殺 
[法憂俄亂]  
　　上月三十日倫敦電云俄海軍兵士叛逆之消息抵法京後法銀行中人大爲震動譯泰晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
第九版 
[吳縣批錢業董事禀蘇州]  
　　蘇垣收換當五銅錢糾葛甚多日昨吳縣李紫璈大令批錢業董事所呈乾元莊等禀詞云查各錢業當五大錢據錢經紀逐户清查造册報明在案嘗查報之時該莊等　以門面向不兌換爲言今忽開報如此之多且准潘紳面呈清摺晉生等廿一户現存當五錢二萬二千一百三十八千七百五十文面查核此項禀呈摺内又改爲二萬四百五十一千七百五十文其潘紳摺開瑞昌一户現未開列轉增出裕大一户如此前後歧異尤堪怪詫而森昶莊僅止五百千試間尚有九千五百千在於何處其中顯有弊混情事若遽照准恐千憲詰仍候各憲批示道行（基） 
[閩督委孫鎭軍查閱營伍廈門]  
　　五月二十日福寧鎭總兵孫道仁鎭軍由閩乘福安輪船到厦聞係奉督憲之命查閱厦門營伍以及各砲台云 
（因） 
[揚郡開設阜豐公司揚州]  
　　皖人孫某在揚州南門城外响水橋地方租賃大棧房一所開設阜豐公司廣收小麥陸續運往江南機器磨　廠　成細粉然後運銷各處據聞此項麵粉精　潔白不遜外洋運來之貨果如所云亦抵制洋麫之一道也惟今年揚郡麥收豐歉不一如南鄉洲圩一帶瀕水之田多爲春季淫雨所傷收成大爲减色是以高等麥價每担須三元左右云（方） 
[查勘寳華磁器公司廈門]  
　　夏門寳華磁器公司由枕轄存觀察於前年禀請督憲奏准立案給示招股日前商部叅請王清穆抵夏乘金溪小輪船至金門勘騐情形再行核辦（因） 
[嚴懲洋關扦手九江]  
　　九江新關扦手夏家元廖家雨陳金山萬起銀四人在太觀棧酒肆深夜聚飲查夜委員朱少尹炳　　喚店主面責欲帶往局中發落夏等出而攔阻并邀集多人將店主刼回翌日又控辭訴之稅務司謂委員誣良爲盜無故被毆稅務司將禀及一千人送請道憲瑞莘儒觀察審訊觀察准陳委員應濓會商稅務司訊出實情將夏等四人斥革并飭警察總局嚴司馬家熾分别輕重將夏家元廖家雨二人枷號示衆陳金山萬起銀一人從寛實釋（名） 
[留守整頓營務鎭江]  
　　江寗京口將軍永子茂留守由寗蒞鎭查察八旗營務曁中小高等各學堂並會同副都統奎伸連統制出示嚴禁旗兵私自出外賭博挾娼訛詐以及酗酒滋事倘有違犯一經訪聞或被告發定提到案照例重辦不貸至二十八日留守詣大校塲簡閱八旗練軍　　　說各營　操操畢傳諭統制及左右兩翼各統　　　此時局艱危海疆多事務顔督率兵士　　訓　勿　統　各員唯雌而退（　） 
[學堂練習兵操重慶]  
　　重慶中小學堂及　練訓習所近由利源洋行　到後　快槍三百枝由體操敦習分給各學生練習兵操（　） 
[齊太守竭力周旋武昌]  
　　湖北銀元局提　齊太守耀珊因此差每年盈餘數萬金較之實缺知府優　倍蓰故極力聨絡幕府無日不在督署巡摘周房旋每逢朔望張宫保轅回行香齊亦厠入文案委員一班行半跪禮見者詫之（文） 
[魯撫行期烟台]  
　　五月十二日東海關道　秋輦調察接到省電　撫盜揚運帥定於二十日由省附火車到青島拜謁德國大臣再由陸路至威海謁晤英國務大臣然後由烟台取道赴省何觀察因於十四日乘飛　輪船赴　島迎接（力） 
[蜀學行程重慶]  
　　四川學教鄉宗師於四月下旬按臨卭州舉行考試一俟試畢卽須回省至秋凉後再行出棚按試各屬（事） 
[函致主教請重教堂名譽南翔]  
　　南翔鎭北鄉丁鶴年欠芮姓洋銀六十元久而不還近丁在鎭開設烟館生涯甚成芮以丁近來境况充裕向索舊欠詎丁恃與鎭中文武衙役交通置之不睬　忿甚乃以丁姓借票捐人翔鎭學會藉充經費會董令地保往詢丁稱借欠屬實惟求折减會董許以免利還本旣而張忽持教堂張神甫之名刺至會董處自稱現已入教欠債可以不還會董恐有僞託恐嚇情事往誨張神父並以張本非教民且有烟癮有犯教規教堂以名譽爲重想不收錄等情函致江南姚大主教察核云（南） 
[軍門將次回滬]  
　　南市製造局船塢督辦葉桐侯專門自赴蘇公幹後定於今日來滬昨日局中司事人等得電後已預備迎迓矣（欣） 
[商船塢减工償]  
　　南市製造局洋工程師巴君擬將船塢修造輪船各項工費量予减少以使推廣而冀興旺（欣） 
[禀陳垃圾小車之不便]  
　　邇來英工部局之垃圾馬車改用小車裝載各經租帳房以此項車輛在路弄之間諸多未便因此相約禀請另設妥着之法（誰） 
 
 

Page 10

 
 
第十版 
[捕房將發落各犯帶回之續聞]  
　　前報紀發落各犯捕房欲帶回釋放一事前日孫明府詣道轅禀陳後道憲即據情照會　國領袖領事與英總領事請仍循向章母庸更改傾事尚無覆音昨日捕房發落之犯未經解到究不知作何作何辦理也（誰） 
[限挑垃圾]  
　　南市垃圾愈積愈多現爲總巡查知以時將盛夏易於染疫遂於昨日諭飭十六鋪地甲赶緊桃清以便行人　免釀疫（招） 
[飭拿流氓]  
　　昨日南北市兩帮流氓在南市小東門城根惡鬭後事爲總巡查知遂飭該處地甲查明拿辦以儆　頑（招） 
[匪徒在英租界刼物]  
　　前晚十點鐘時有某甲手持洋傘行經英租界二馬路彩文帽店門首突遇匪徒奪取其傘正欲聲張見甲持有利刃因即噤不敢聲匪猶持傘向之猛戳甲懼避入烟室中事後據情投報捕房夫以租界極繁盛之地而匪徒之横行若此吁可畏哉（頰） 
[各絲廠議將沈生提滬嚴辦]  
　　專在無錫收買竊贜蠶繭之沈華生由滬上各絲廠查獲後并查得共失去乾繭約五百担除當時起獲沈船　貨外所少尚鉅現擬將沈提滬重行究追并嚴緝餘黨以儆將來（近） 
[解府訊辦]  
　　解差朱福押解軍犯蘇阿木被逃回至上少海縣奉飭收禁茲悉汪大令奉到蘇臬司來文飭將朱解府訊明擬辦因卽備文押解就道至承解是犯之夥役李少山亦奉飭拿收禁（卽） 
[又獲印人]  
　　昨由六十六號西探在浦東又獲謀斃印人案内之印人二名帶入捕房押候解送英領事署研訊（尋） 
[美節停訊]  
　　今日爲美國自立國節期由美總領事照會公廨讞員屠興之司馬停訊讞政一日（見） 
[上海官事]  
　　江寗候補道劉茘孫觀察與張福欽觀察定於本月初三日設席特請商稅大臣吕尚書電政大臣吳侍郎上海　袁觀察等飲晏○松滬釐捐督辦陳亦漁觀察詣道拜會袁觀察商議要公○督轅洋務隨員候補直隷州李子貞刺史昨日移庽南市製造局考工處駐節午後到道拜會○撫標滬軍營統　龍葆珊鎭軍前日忽患目疾飭丁到道請假數天○本邑叅將周予安遊戎前晚接到松郡提轅來電著速來松聽候查詢耍公因於昨日乘舟赴松禀見提台楊軍門候示（即） 
[上海縣案]  
　　警察北局移解向豆府店夥吳長全藉端拆梢之巡丁周得勝等到縣奉汪大令訊究沈洪生供開豆腐店店夥阿毛雇吳長全庖代每日工錢一百文祗有十七天透支工洋一元六求追吳供沈洪生來索透支工錢巡士周得勝插身胡言强向小的訛詐不遂扭局送案周得勝供詞支吾大令喝責二百板判周送局斥革吳交顧保還沈洋一元六角了案○徐樹琦因欠金恒鄉銀兩被控押追茲又提比徐供原籍寳山有田四畝情願售與原告已央人理勸大令判還押從速清理○哈幹廷被房主禀控覇屋提訊據供租住袁姓房屋已三十餘載昔略欠租金近袁姓欲加租洋六元小的允加四元袁旣控告情愿覔房遷大令判交保限半月遷出交房（卽） 
[公共租界早堂案]  
　　沈蔚文黄梅伯私　湖北省當十銅元爲包探李星福　知禀明捕頭帶同西探等起獲機器並造咸銅當十花模等各種物件沈黄不在屋内未經拿獲祇獲鑄造工人金順元周阿慶二人解堂請究襄讞孫明府會同英副領事德君　　金周同供係祥豐主人開設每日出錢一千餘枚餘均不知旋據包探禀稱此項機器係祥泰機器廠葉阿銀所造惟沈黄二人尚須拘拿明府商之德君著將金周押候查明再核○濟良所送婦女洪靳氏洪惺惺至案明府訊之洪靳氏供洪姓在西安坊開設妓院小婦人本爲洪姓娶作媳婦豈料竟以僕婢相待梢不遂意打駡並加因此投所求恩洪惺惺供爲洪姓買女因被龜鴇凌虐不願爲娼明府命交該所女董帶去期滿擇配○青浦縣田大令移文公廨請關提欠交漕糧洋二百元之潘榮標解青訊辦屠司馬即飭差至捕房協同包探將潘提案明府謂潘曰漕糧爲天庾正供爾何不交現可繳洋二百元免解青浦潘供無力隨商德君著押候移解○某洋人控曹阿二行竊香烟十大盒計值洋三十五元由包探邵仁初拘案請　明府判責二百板枷二禮拜○某西捕拘解年未成丁之東洋車夫俞甫子請究俞从年已十八歲因父親近得脚病無衣無食藉小的曳車赡養其父某甲亦到堂候示明府與德君察得甲果有脚病惻然憫之慰諭一番釋之使去○霍仁山控黄四子在德和輪船行　小皮箱一只内贮金銀首飾洋銀等項約值洋五百元旋由包探張才寳將黄拿獲起到空箱訊其贜物何在黄供叧有三人行竊分給小的小洋二十角現在不知何往判將黄責二百板枷一月○　總領事署送傭人周阿金到案據捕頭禀　署中　送書信周有私索錢文等事德君商之所府將周押候禮拜六請德領事訊辦○捕房查得唐俊記以舊鐵路積路隅有碍行人傳案請懲判罰洋十元○陳愛興家多積柴薪由捕房傳案請懲判罰洋五元○小飯店婦王何氏與羅阿峯爭論飯資口角羅竟將王何氏臂骨毆折由捕送至醫院療治判罰洋三元給氏養傷再責二百板○捕房解送　　女朗銀弟到案供家有父母住集慶里判飭探查明再核○　署同協祥失去繭子已將楊得和王得勝馬得先等三人懲辦其劉爲森一名判押捕房俟緝獲黄四明到案再辦昨日包探陳雲忠將劉解案禀稱黄一時無從拘拿求奪明府商之德君從寛判劉押一月○王金松控黄阿美借錢不遂持刀行兇　之黄供詞狡賴判責四百板枷兩月○捕解湖北人羅漢鄉至案禀稱羅昨晚倒臥路隅詢之羅云來申尋訪母舅無著不能還鄉解案請訊判著押候過堂移縣還解回籍○洋人控陳一中行竊外國油漆爲包探劉銘芝拘案請懲判責一百板枷十四天（組） 
[法租界公堂案]  
　　教會貞女朱秀珍之母在日曾向魏少卿家借金鐲一付值價洋三百五十元迄今尚未歸還向秀珍索取秀珍擬將開設法界之周虎臣筆店盤去歸還此欵被執事吕載甫覇 
 
 

Page 11

 
 
第十一版 
阻昨日魏偕朱投訴公堂大令著傳吕到案研究○宰甡公司經理人唐微生因南市驅猪往北過十六鋪等處工程局定有時刻不准任意驅赶爰　法人葛羅訂立合同每月捐工程局洋二元俾得隨時驅趕捐費由唐認繳詎工程局不准所認捐費唐亦不肯交出葛羅禀請領事提案究追昨日陳大令飭提到案因人証未齊著下期復訊核奪○季子卿前因侵吞赴美寳會貨欵被各股東控告提案訊供押候人銀並保赶緊理處迄今日久無人具保季挺押不理昨　季妻婁氏偕伊母投案求准交保出外限十日内理明大令斥退候下期傳同原告復訊核奪○車夫王之新禀稱在小烟間内吸烟流氓董元祥訛詐不遂拔刀戳傷蒙送醫院求治未愈請驗明傷痕照例懲辦董供向王索取借欵並不行兇大令著枷一月責五百板王仍著投醫院醫治○箍桶匠李桂生票稱店夥金錫奎騙取工洋五元反至别處爲夥向論被毆並攫去鈔票對時表扭案請究金供小的因病被伊逐出尚有衣服在店大令著交保出外限三日交遍洋五元將衣服領回（居） 
[美租界捕房事]  
　　江北人姜紹全賃居北河南路前晚始而吞烟繼又上吊爲人覺察舁送捕房轉送仁濟醫館醫生騐得無從救治飭令舁回翌晨身死由家　　殮○馬夫徐芝品駕車至北四川路馬忽驚躍將彼處電桿擋壞由擒捕入捕房押候解辦○江北人周二行竊花布多疋由包探孫阿星拘入捕房押候解辦（古） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
第十六版 
宫門抄　三月初一日商部鑾儀衞鐵黄旗值日無引　　見醇王由　東陵回京請　　安芬車因伊子准留原衙門候補謝　　恩吏部呈進月官卷　　召見軍機　　皇上明日寅正至　　　先農壇行耕　禮畢還海 
　　　河南巡撫陳　奏爲豫省光緒三十一年攤解各圖償欵銀兩數自片 
陳夔龍片　再前准部咨新定各國償欵數鉅期迫行令各　分籌匀解河南每年奉派銀九十萬兩又户部指撥銀三十六萬八千兩自光緒二十七年十二月第一期起至三十一年三月止　經按月如數攤解先後具　奏在案兹據布政使瑞良糧鹽道王維翰會詳豫省籌解賠欵内有動支蘆鹽新案加價銀兩現已改歸蘆商包繳前經　奏明每月由長蘆運庫代收銀二萬兩徑解滬　交納又道庫應籌解並加平共銀一萬三千八百八十兩九錢九分九釐前因遵照部電設法湊撥積欠不敷磅價銀兩業將此欵預提挪解　奏明准抵應一併如數劃除不計外現經在於司庫共籌銀七萬二千三百三十三兩三錢三分三釐又加足　平銀一千一百八十八兩四錢三分七釐發交大德通等商號分領定限四月上旬解交江海關道衙門彙收作爲豫省解到光緒三十一年四月分本省曁部撥新案賠欵所有應解匯費照案核發等情詳請　奏咨前來臣覆覈無異除分咨查照外理合附片具陳伏乞　　聖鑒謹奏奉　　硃批該部知道欽此 
　　　河南巡撫陳　奏爲請　　旨敕部改鑄分巡開歸陳許鄭等處兼理河務水利兵備道關防片 
陳夔龍片　再准政務處吏部咨議覆臣奏請將鄭州一缺改爲直隷州一摺内開關歸陳許道現添轄改設鄭州直隷州撥請改爲開歸陳許鄭道俾符名實等因奉　　旨依議欽此當卽轉行欽遵去後惟該道原奉頒發關防其文係分巡開歸陳許等處兼理河務水利兵備道關防現在添轄鄭州關防自應改鑄據開歸陳許鄭道曹福元造具關防模册咨由布政使瑞良詳請奏咨前來臣覆核無異相應請　　旨勅　改鑄分巡開歸陳許鄭等處兼理河務水利兵備道關防一顆頒發啓用俟新關防　日卽將舊關防　刻文字送部查銷除將關防模册咨部外謹遵照新章改題爲　奏附片陳明伏乞　　聖鑒謹　　奏奉　　硃批禮部知道欽此　　　暫護江蘇巡撫江蘇布政使效　奏爲拿獲鄰境斬决盜犯四名出务人員照例請奬摺 
暫護江蘇巡撫江蘇布政使奴才效曾跪　奏爲拿獲鄰境斬决盜犯四名出力人員照例請奬恭摺仰祈　　　聖鑒事竊查無錫縣事主孫昌烈等所開孫永興典鋪於光緒二十九年三月二十三日夜被劫一案據署江陰縣知縣郭曾程緝獲盜犯　炳生即趙秉生陸狗郎二名訊據陸狗郎供認夥劫孫永興典鋪得贓同夥執有洋槍趙炳生供認充當緝私營弁　紏夥刼撥　　興鋪並未同行上盜事後分贜各不諱將犯解經無錫縣訊供相符當即以該犯　炳生係營弁爲盜情節重大委員赴縣會　　行就地正法並將該犯陸狗郎同先後拿獲盜首周子坤等各犯解經前撫臣恩壽提勘　奏咨將犯分别處决梟示又崇明縣事主陸寳興等典鋪於光緒二十九年五月初四日夜被刼一案亦據署江陰縣知縣郭曾程緝獲盜犯周愊　辜連瑩一名訊據供認夥劫陸寳興等典鋪得贓不諱提省訊明因係遊勇梟匪爲盜將該犯周愊　辜連瑩照章就地正法亦經前任撫臣恩壽彙案　奏報各在案查定例拿獲鄰境盜犯罪應斬决數在三人以上准奏請送部引　　見兹該員郭曾程拿獲鄰境斬梟斬决盜犯四名核與引　　見之例相符據署按察使朱之榛詳請具　奏前來奴才覆查無異相應請　　旨將同知銜前署江陰縣現署元和縣知縣郭曾程准予送部引　　見以昭激勸除咨部外謹會同署兩江總督臣周馥恭摺具陳伏乞　　　皇太后　　皇上聖鑒訓示謹　奏奉　　硃批著照所請該部知道欽此 
宫門抄　三月初二日吏部翰林院正黄旗值日無引　　見滎公請假十五日　　召見軍機 
　　　浙撫聶　奏爲海運出力船商牙夥書吏人等援案懇　　恩奬勵摺 
頭品頂戴浙江巡撫臣聶緝槼跪　奏爲海運出力船商牙夥書吏人等援案懇　　恩奬勵恭摺仰祈　　聖鑒事竊照浙江省海運漕糧雇募商船運米一萬石以上分别給予職銜若已捐至五品叧行酌奬其兼用招商局輪船恊運糧米亦照沙寗船成案一律給奬歴蒙　　恩准在案兹據署督糧道朱疇詳稱光緒二十九年起運二十八年分冬漕雇用商局輪船分别運津能急公從事領運無誤察驗米色亦皆乾潔並無短少情事其牙棧人等催趲彈壓稽核米數在在均關緊要尤能始終不懈洵處著有微勞自應一併援照歴届成案分别擬請職銜官階開摺詳請　奏奬前來臣覆核無異合無仰懇　　天恩俯准給奬以示鼓勵除飭取各該船商牙夥書吏年歲籍貫履歴咨部查照外敬繕清單會同兼署閩浙總督臣崇善恭摺具陳伏乞　　　皇太后　　皇上聖鑒訓示謹　奏奉　　硃批　部議奏單併發欽此　謹將浙江省光緒二十九年起運二十八年分冬漕海運出力船商牙夥書吏人等援案請奬銜名繕具清單恭呈　　御覽　計開　招商局輪船各船商候選縣丞徐文淵何維藩費相菁候選訓導王大綸監生　瀚祁祖廉龔維鈺尹克成曹繩雨汪汝桂浙江候補縣丞李祖植附生丁同曾從九品銜盛家駿光祿寺署正銜李鴻發揀選知縣　佑元廪生朱載德葉全慶江蘇試用縣氶戴家堃候選從九品闕傳　分省試用縣丞王季琪候選鹽天使沈保儒布政司經歴職銜　人楊兆樁五品頂戴監生揚菁濬等二十三名各領運漕糧無誤均請　　賞加五品銜　俊秀成禧生汪增佑施世澍等三名領運漕糧無誤均請　　賞給六品銜　商輪等船牙夥棧夥候選州同施亦爵指分安徽試用州同嚴國衞前陸涼州知州李恩官分部主事任鳳銜任鳳賓均請加四品銜分省試用通判相國治指分廣東補用知縣袁嘉熙直隷補用知縣何瑞麒均請補缺後以同知直隷州用江蘇候選縣丞王季琳候選府經歴陳文麐均請選缺後以知縣用分省補用直隷州徐宏文請俟補缺後以知府用先換頂戴江蘇試用按經歴陳宏請俟到省補缺後以知縣用候選知縣王學淹請選缺後以同知直隷州用江蘇補用縣丞吳文炳江西試用縣丞朱騮成王芝均請補缺後以知縣用文童徐　玉請以從九品不論雙單月選用從九品銜王鴻　請以從九品不論雙單月歸部選用知縣用指分江蘇試用縣丞朱若水請俟過知縣班後加同知銜州同職銜吳元瑞請以州同不論雙單月儘先選用鹽 
 
