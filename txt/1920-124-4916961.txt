# 1920 - 124 - 4916961

 

Page 1

 
 
   
 
 

Page 2

 
 
   
 
 

Page 3

 
 
時評 
[北内閣與南政府（冷）]  
　　北内閣與南政府之近情又復遥遥相對矣南政府自内訌以後己無團結之望北内閣又已决心辭職方在物色繼任之人青黄亦正未接零落情形可謂同病相憐矣 
　　是果何由而致此歟約以言之所謂野心家未得一逞之故也近年以來雖極擾攘紛亂然彼等以爲尚屬降心相從折中以苟合也故雖極恣肆而仍覺抑鬱今兹現狀是爲抑鬱之結果而已矣 
命令 
　　五月九日大總統令任命鶴春爲正黄旗漢軍都統此令 
　　又令財政總長兼幣制局督辦李思浩幣制局總裁周自齊呈請任命傅宗耀署駐滬中國銀行監理官應照准此令 
　　又令管理將軍府事務段祺瑞呈副官韓賓禮懇請辭職應照准此令 
　　又令管理將軍府事務段祺瑞呈請任命陳鈞爲副官應照准此令 
　　又令陸軍總長靳雲鵬呈請將直隸督軍公署副官長那德春免去本職應照准此令 
　　又令陸軍總長靳雲鵬呈請任命劉宗賢爲直隸督軍公署副官長應照准此令 
　　四月二十二日大總統令兼署參謀總長蔭昌呈請任命鄒夑斌爲湖北督軍公署中校參謀應照准此令 
　　又令兼署參謀總長蔭昌呈陜西陸軍測量局局長雷寵錫因病呈請辭職應照准此令 
　　又令司達柏巴立地克立德穆麟阿林敦馬肅均給予三等嘉禾章莫羅士魏爾士申陌士均晉給四等嘉禾章此令 
專電 
　　北京電靳决辭似不可挽但徐仍未收辭呈徐樹錚郭則澐吳笈孫連赴周樹模處勸駕周意似活動安系己計畫周允後提閣員秘長條件如周不允卽由田文烈長期代閣並以安系主張策田進行 
（十日下午三鐘） 
　　北京電安系連日密議一致擁周樹模如不聽令時再倒極易又有人主以財李暫代催王速歸 
（十日下午二鐘） 
　　北京電靳入府時徐語以意中無繼閣人物且恃君與段斡旋免暴中央弱點靳力陳内政外交不能自動主張之痛苦（十日下午二鐘） 
　　北京電九省督軍代表昨以某系反對駁日牒迫靳去電本省聞直曹已電府謂若因一黨更動總理誰敢商國事又電靳勸留謂錕有策以處隂謀者奉張亦派張景惠王迺斌向靳表示願爲助力請勿萌退志吉鮑亦自津電靳勸留 
（十日下午二鐘） 
　　北京電靳雲鵬辭職係遵段命東海將照准派田文烈兼代但田不允（九日下午九鐘） 
　　北京電昨國恥紀念各界毫無表示惟見少數學生袖綴母忘國恥字樣游行通衢（十日下午二鐘） 
　　北京電熊希齡辭職將允擬潘復繼河工王瑚繼湘賑（十日下午三鐘） 
　　北京電徐樹錚擬赴庫時携張鼎勳全旅往並擬定開墾採礦兩條例俟到卽頒行（十日下午三鐘） 
　　北京電徐樹錚此次赴庫爲覊縻外蒙王公計携現金十萬發給爵俸（九日下午九鐘） 
　　北京電徐樹錚定眞日赴庫已飭屬預備（十日下午二鐘） 
　　北京電徐樹錚爲擴充邊防軍勢力收買大成汽車公司及其路權（十日下午二鐘） 
　　北京電施使電告英批准奥約法意亦提國會我應速辦（十日下午二鐘） 
　　北京電聯合國對日人在中東線不法行動已提起抗議（十日下午二鐘） 
　　北京電農部後樓封存袁謀帝時冠服等物近忽被竊農部正密查（十日下午二鐘） 
　　北京電政府得粤中密報唐繼堯以駐粤代表趙蕃有與政學會勾通情事召回槍斃（九日下午九鐘） 
　　北京電意代使言擬先將華乙釋放俟再議我已拒絶（十日下午二鐘） 
　　北京電孫幾伊患春温極重已由地檢送首善醫院（十日下午二鐘） 
　　北京電陜陜兩電報告攻葉盧戰况謂甸縣一帶血戰七晝夜斃匪千餘參陸處復電會同甘督管馬兩鎭使兜剿除根（十日下午二鐘） 
　　北京電陜電葉荃盧占魁知奉軍已撤將分侵岐山扶風鳳翔等處陳樹藩管金聚已分兵防堵 
（九日下午九鐘） 
　　北京電軍府陽電謂聞派劉鎭華李際春爲剿匪正副司令攻擊葉盧指靖國軍爲匪實屬誣蔑且破壞和局希速取消（十日下午二鐘） 
　　北京電將在中東沿線宣布戒嚴以旅長高鳳城爲剿匪司令 
（十日下午二鐘） 
　　北京電日軍數百人日内可由上烏金斯克抵恰克圖（十日下午三鐘） 
　　北京電恰克圖電有日軍三千餘名預備由上烏金斯克赴恰克國爲勞農政府知悉將色楞格河輪船盡數焚燒使其不能輸送 
（九日下午九鐘） 
　　北京電東乙彥將恰克圖日軍所儲軍火撥給華軍應用催徐樹錚從速出兵赴伊（九日下午九鐘） 
　　北京電意飛機定明日上午十鐘抵京（十日下午三鐘） 
世界路透電 
　　六日愛爾巴索電墨西哥加蘭總統之軍現缺乏糧食加蘭柴願與革命軍調和 
　　六日米諾拉電各校飛行聯合會舉行第一次賽飛會耶魯大學占第一威廉士大學占第二泊林斯登大學與哥倫比亞大學分數相埒占第三 
太平洋路透電 
[日本之金融與大選舉]  
　　八日大阪電一般國民因近來金融紊亂咸注意於此不暇顧及他事幾不知大選舉之將至但投票期巳近今漸移其目光日本今日有兩種思想此中人物可以大阪北部候選人代表之一爲文部省大臣前大阪商船會社總董中橋德五郎一爲提倡普及選舉制之今井嘉幸律師前者爲守舊派官僚黨與資本家之代表後者爲自由主義庶民政府與勞工之代表雙方所用競爭選舉之手段亦各有其所代表黨派之特性中橋用挨户運動之方法而今井則絶對不用此法惟全恃對衆演說傳佈其政見之效力而已大阪各報紙皆竭力贊助普及選舉之運動不獨在報紙鼓吹即編輯員亦從事露天演講大阪每日新聞今晨社論請國民以國際的眼光考察此次大選舉並謂日本政體名爲立憲實則官僚性質外交之活動以武力爲後援致使全國人民不爲民治國所信任云云國民對於現政府雖甚反對然政府似至少仍可在四百六十席之國會中獲取二百五十席蓋新定選舉法甚利於政府黨也 
　　十日大阪電選舉安然經過明日可公佈結束 
[總稅務司請假返國]  
　　九日北京電總稅務司安格聯身體不適已數星期現請假返國今晚啓程取道朝鮮而往日本然後乘俄后號回英暫由博烏拉氏攝任博氏甫假滿來華前曾代理總稅務司職數次頗能稱職安氏如體氣復元擬於秋間回華 
[南北近事記]  
　　九日北京電昨日閣會因外交陳次長未列席故未議决魯案覆文陸徵祥昨由唐由回京聞將參與討論答覆日牒之問題 
　　十日北京電聞駐英施使電告政府中國不付德人湖廣債息將喪失中國在外國市場之聲望無論如何債息宜速發給 
　　九日北京電新疆督軍報告現有武裝華工數百由俄入境曾在俄境當兵但非服役於過邀軍太都家住滿洲可否遣其回里 
　　十日北京電佛拉林中尉定期明日抵京但日人消息須延緩數日 
　　九日廣州電國恥紀念日六千學生在東園開會演說分三十隊至各處游行指斥二十一條要求及南北軍閥警察未干涉 
　　九日廣州電此間第二届全國報界大會報館有代表到會者一百零二家 
　　十日香港電温宗堯七日就外交職 
十日香港電星期六日廣州全國報界大會代表赴宴演說者均主張報紙言論自由 
國外要聞 
[美國婦女之新活動實施參政權利]  
　　中美新聞社譯美國演說家著作家米德夫人文云當今之時美國之一種大行動卽告終結而别有一種大行動繼之以起因此行動故遂由四十八州中推出能敏有經騐之女代表數百人會集於詩家谷其孜孜力作以謀政治上之男女平等者蓋有年矣當七十餘年前其最先發起者即爲震驚社會之要求謂女子應與男子受同等之教育且與其夫有同等管轄子女之權并要求選舉權爾時此等事尚不盡爲國人贊成也此至今日婦人之有選舉權者已達一千七百萬人其餘亦有希望於下届總統大選舉時獲有選權女界旣得此絶大勝利於是美國全國婦女要求參政會即暫時結束而此會之嬌女所謂婦女選舉人會者亦因之產出矣此大行動者不特限於一國以内卽英國及屬地之婦女亦竟得選舉權故今者凡各處操英語之婦人皆開始擔任政治上之責任間有一類婦人亦與兄弟輩同其聰慧而有識於美國之公共事業中占一種新勢力當十九世紀時男子思想之焦點集中於三事曰財曰力曰速進惟以物質上之文明進行過速而精神上之文明因之欠缺此兩方面教育上之不平均致爲今日世界痛苦之根今惟欲求精神上之文明故於人生之關係宗教及人生歡樂謀互相結合以期逺大比際正爲婦人之絶大機會但觀其能否應運而起以謀眞文明耳婦女選舉人會主要之一事在主張不黨其意見書將呈之二大政黨并由二黨中之婦女予以贊助以期加入制定之法　　而後已前數月間因歐洲和約問題兩黨咸欲發展其勢力互相爭持各不相下令人煩厭不耐卽此可見政黨之可憎矣婦女選舉人會會長楷德夫人及其他會中領袖有鑒於男子從政之失敗故皆諄諄勸告會員如從事於社會公共事業切忌膠執成見致誤大事云今者女界人皆思加入他政黨然初無一人思立婦女之政黨其所注重者乃欲以其所主張者加入二大黨之黨綱中而已女會中第一計畫曰發展教育此不僅指婦女政治上之教育也并欲於各州中創一種模範的强迫教育定爲法律認眞實行俾通國男女投票人人人能讀其投票紙此次歐洲大戰曾發見一可異之事則美國兵士每四人中必有一人不能作一函讀一新聞紙而普通人之不能讀英文者不下數百萬人其十歳以外之失學者亦八百萬人此等人殊爲社會福利之阻力比來已有議案提出於國會每年須籌一萬萬金圓作教育費并於内閣中置一教育總長以與歐洲諸國競爭務使各州中人六歳至十八歳者一一受普通教育其他失學之人及外國僑民亦然并急需五千萬金圓以供教育上他項費用其第二計畫曰注重公衆衞生務使社會中人人健全爲偉大國民外此要務則如革除賣淫保護女工對於時間工值細加考慮并要求於美國勞動部中附設一婦女部以婦人爲之長此大會中對於强迫練兵一事公决反對而决議催促美國迅加入國際聯盟會中於兒童及婦女之福利尤極注意據每年可驚之報告婦人之因產兒而死者年必一萬七千人而小兒之夭折年且三十萬人凡此慘事皆應設法防止會中且已着手調查陋巷工廠礦穴中枉死之婦人外此因傷寒肺癆及横禍而死之婦人每年又若干人以籌一預防之法云 
國内要聞一 
[魯案回文已擱置]  
　　靳雲鵬辭職之影響 
　　政府對於日本最近催議魯案之答覆業已擬就回文初稿計七百餘字於日前閣議席上業已討論兩次結果删改爲三百餘字嗣由靳氏持赴團河經與段芝泉閱後磋商之結果僉以原文尚多枝節復删爲一百餘字當於昨日提出閣議陳籙因病未到當派外交部參事劉崇傑略爲報告經各閣員討論之後以總理辭職暫行擱置至回文大意略謂中國爲未簽德約之國對於日政府歷次依據德約所來之照會及釋文中政府以無所根據不能予以回答甚爲抱歉末段尚有聲明事件多端措詞極爲含混據外人消息謂外交次長陳籙因受安福派指使對於魯案回文主張含混其詞留他日直接交涉之餘地靳與東海頗不以爲然因告病假連日閣議均由參事劉崇傑代表出席此案遂無結果至昨日（八日）閣議席上靳氏宣布己已辭職回文留待總理解决而此一問題乃完全擱置矣 
撤退俄境駐兵問題近訊 
　　李家鏊請速發撤兵宣言 
　　我國撤回俄境駐軍巳由院部電令宋支隊長煥章遵照實行聞宋部奉電之後即於支日（四日）開始撤退陸續開抵雙城子現崴埠僅有華軍一連留守辦事處其關於保護華僑事宜經高等委員李家鏊商由日軍完全負責昨日當局已接宋去隊長來電報告撤退情形至撤兵宣言聞日昨李家鏊特來電請速發表原電略謂日本藉口俄人有不合行動波及高麗業在東京發表宣國干涉故特先行聲明惟我國關係尤切亦應乘機發表一種宣言以免爲日本所牽制云云聞政府對於上電業已定有辦法並先電詢林代將謂日軍以佔據海參崴及伯利爲目的協約國已有表示反對者應即調查各方面詳情據實報告以憑核辦 
　 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[北京最近之閣潮]  
　　靳雲鵬又站不住 
　　靳雲鵬之内閣又摇摇欲動矣靳之辭意决於最近數日辭意决定之後已於前日晚上提出辭呈昨（八日）閣議雖暫列席然已對閣員宣言决不再幹并謝各閣員半年來帮同維持之厚意至其辭職之表面文章雖爲病體未痊而内幕原因則全以財政與外交兩問題而起而尤以外交問題爲其大原因因外部所擬定之對日回文詞甚含糊曾呈東海閱看東涨頗不以爲然當卽發回外部重行修改星期四（六日）外部復將所修改者提出國務會議互相討論靳亦以該回文措詞仍嫌含糊主張大加修改務須聲明對於日本所提之通牒完全拒絶不留絲毫餘地各閣員對於靳之意見雖有贊成者亦有不以爲然而持異議者於是是日閣議以此而大有爭論致無结曰果而散靳見安福方面對於外交方針仍無轉圜之望遂於前晚八時有向東海提出辭職之舉昨早東海卽將其辭呈退還並致懇切慰勉之意靳經東海慰留之後昨日雖己照常出席國務會議惟於閣議席上即席又有退讓賢路之表示蓋靳氏對於魯案方針頗有堅持到底之意而昨日閣議關於回文問題以安福閣員仍主含混又無何等結果頗爲憤懣又因財政無法維持乃决計辭職業將辭呈交由院秘書長郭則澐賫送公府惟聞東海仍决意慰留云 
　　北京益世報云内閣辭職之原因緣於財政不支因本月急需欵項非六百萬不能過去李思浩張弧潘復竭一星期之奔走僅勉凑三百萬之數而各處索欵之電報雪片飛來復繼之以專員坐索李思浩兩次言辭益以外交問題陳籙與安福閣員主張略異故陳亦請退而徐樹錚亦預定先解决内閣問題然後赴庫集種種方面之關係而靳氏遂不得不辭因於六日夜間召郭則澐到家命草辭呈理由謂多病之身難膺重任當此財政困窘外交多事之秋實屬捉襟露肘孤負元首眷念人民付託云云郭遂起草迨七日午前郭與吳笈孫電話述及此事吳轉言於東海東海云無論如何不許言辭萬勿備辭呈何必多此挽留之周折故辭呈留於靳宅並未上遞靳氏復派員以辭意轉告段氏段氏謂此乃政府事應向總統府問訊予實不便過問「靳氏天津回後從未見段外傳靳赴團河及謝壽皆非事實」使者返命從靳氏遂决定請感冒假以爲辭職之初步及至昨日形勢愈加緊迫靳氏遂又决意辭職上午十時將辭呈遞上十二時徐囑郭則澐送回下午二時再遞至四時徐又囑夏壽康親至靳宅挽留但夏氏至靳宅時靳己赴公府謁徐其結果如何雖不可知然恐不易維持也 
　　又據安系機關之某以通訊社消息云靳總理辭意已决至此次求去之原因第一因外交困難第二因財政竭蹶上星期四國務會議開議後財政李總長以財政困難情形陳諸靳氏言外頗有不能再幹之意靳謂政局三日内便有辦法何必去心太急等語下台之意殆已吐露出矣前日即命郭秘書長准備辭呈本擬昨日不出席閣議請田總長代理出席田總長又趨避此事與陳部長同時請假靳總理祇可出席照例開議後靳即向各國務員宣言以外交財政種種困難情形身體病困萬不能支擬即辭職已陳明大總統可以照准等語各國務員均未發言遂卽散會然辭呈昨日則尚未呈遞至繼任内閣周少樸之說已經内定東海派袁乃寛前日赴團河商之於段段對於靳之辭職周之組織聞亦同意東海並請段氏勸周少樸出山段於昨日上午來京商議内閣問題並囑徐樹錚先向周氏代述勸駕之意徐原擬日内赴庫因此暫緩幾日聞段氏於昨日下午仍返團河云 
[直隸女師範之五七風潮]  
　　學生要求輟課一日校長勒令全體退學 
直隸第一女子師範學校因五七紀念全體學生請校長放假一日校長不允以致釀出全體輟課風潮昨學生方面巳發表離校宣言書其文如下昨因國恥紀念故我全體同學商議停課一日擬於上午請名人講演下午開國恥紀前日曾由級長向校長要求停課一日並請校長代請名人校長謂因教育廳長命令不許停課請名人講演一時亦難辦到若在下午請本校職教員講演或在上午講演一二小時並謂雖爲講演仍如教授然後繼續上課尚可通融級長乃以此意報告全體惟全體以爲本日爲最可痛之一日不能無所表示一二小時之講演並如教授不能表示哀痛以誌不忘故仍願停課一日於是級長又向校長要求而校長仍對以前言故出於不得已未能得校長允許即於次日停課至十時校長將所有教室禮堂之門閉鎖一切計畫未能實行並有佈告命將教室書籍等物一概搬出如有遺失本校不負責任云云五點時又出一佈告云本日早八點鐘時摇鈴上課諸生多數人旣未上教室而招集到操場宣告事項又均不來羣集宿室任意嬉笑此等舉動直視學校體制爲兒戲等師長命令於弁髦尚復成何事體惟此種舉動少數人固屬有意而多數人仍屬盲從不能不將原委爲諸生述之當昨日午間招集級長會議時當提及報載五七紀念之事學校曾表示本日「七日」可由教職員於下午作臨時教授講演述中日國際關係及歷次外交情形與諸生明瞭之觀念嗣於晚六點級長來稱諸生擬請求本日放假一日並邀名人於下午來校講演當答以放假有礙省廳功令不能辦到邀請名人演講尚可通融及級長去後於九點來稱同學態度不明不能負責任並請於今日（七日）由學校對衆宣布學校辦法云今早本擬在操場招集諸生宣告學校主張並徵訽諸生意見及挨室呼喚竟爾不出無復與學校接洽之餘地而有不聽師長之言語之决心在學校即得認爲諸生有意與學校脫離關係亦難過事勉强仰自本日起通學生及在津有家之寄宿生一律收拾書籍即刻出校家逺者俟家來接在未曾離校以前仍須遵守秩序不准外出切切此布「布告上所說招集到操場宣告事項又均不來聚集宿舍任意嘻笑等語當時旣未摇鈴又無明白表示多數學生並不知有招集之事何怪全體學生不去聽宣告至於學生當時亦不過在宿舍痛談五月七日的痛心史布告所說嘻笑實不知從何而來更不知兒戲學校體制與弁髦師長命令的安在又謂學校認爲學生有意與學校脫離關係亦難過事勉强吾等苟有意與學校脫離關係則今日（八日）必不能挾書包而來上課惟因今晨上課鈴聲不振各教室門不開校長屢命脫離學校故吾等不得不行耳」吾等見此布告異常悲痛無可奈何收拾行囊惟是時校中大門巳下鎖並有職員在門堅守不許出外故雖將行囊搬出仍皆運回次日早晨通學同學皆不知有此布告仍挾書包到校上課旣至八點鐘鈴聲不振於是全體質問校長校長謂今日不上課之原因已有布告吾奉長官之命令以嚴厲處辦學生諸生盡可隨意並痛斥國恥紀念不應停課吾等因彼欲去學生之意甚堅只得搬運行囊出校有家者回家無家者暫居同學家吾等皆遥遥數千百里外孜孜求學惟學校師長是依今竟爲表示國恥紀念而遭學校之摧殘溯吾校之建設十有四週年曾不知費幾許心血始臻於此締造之不易人人共知今竟因表示紀念國恥以致前功盡棄二百餘人失學吾女子教育受此大挫折非惟吾等難堪之日亦爲父老所痛心之時今因此次離校之原因皆出於不得巳而校長所有布告及家庭通知書皆謂吾等自願脫離學校關係故不得不聲明如上以明眞相 
[北京各界對意飛行團之態度]  
　　因華乙關係不願歡迎 
　　意國飛機團行將到京政府方面早已派定人員籌備歡迎原定以參謀部大樓爲歡讌該團之處嗣因參部適在修理房屋届時不能竣工故歡讌地點改定在陸軍部或外交部大樓惟聞商界方面因華乙案問題深爲憤懣對於飛行團抵京擬取消歡迎之議昨特函致航空事務處聲明此恉現該處正在派人解釋兹錄原函如次 
　　敬啓者前奉函示義國飛行隊來京一事當以中義邦交素篤兩國商民向極親善由羅馬飛行來京爲罕見之創舉曾經公决預備歡迎並將歡迎辦法商定近奉函開該飛行隊不日抵京等情查照上年原議本應即日籌備實行惟查中意之間近有一事關係主權而傷商民之感情者則意人扣留我國華乙輪船是也按華乙船原係奥國西來亞輪船中國對德奥宣戰因其係屬敵產捕獲之後經審檢廳依法宣告没收歐戰終止協商各國與奥國訂立和約該約第一百十五條載明將在中國領土内所有各種船隻讓與中國等語此項和約意國亦經簽字是該船以中國參戰關係依法没收更以奥約結果完全由奥國讓與中國而爲中國所有之船舶實爲各國所公認亦爲我國所承認今以懸掛中國國旗之船行抵意國口岸忽被扣留直不啻否認和約此案迭經我國政府向意國駐京公使提出嚴重抗議並由駐羅馬王公使與意國政府極力交涉要求將該船無條件釋放所有一切損失悉數認賠並向我政府道歉乃談判數旬尚無端緒聞意國扣留該船係藉口從前奥國輪船公司之所在地現時割隸意國以爲該輪船公司有改屬意國之性質此項主張實屬不能成立該地之改歸意國係在奥約簽訂以後我國之没收該船係在奥約簽訂以前奥約旣簽該船即完全屬於我國義國輪船公司祇能繼承奥約簽訂以後之財產安能對於奥約讓與中國之財產而亦繼承乎又聞該公司在義國商航裁判所起訴致被扣留義政府因謂本屬司法非行政所得干預尤爲遁詞明明我國國有之物何能屬於他國法庭之下受其評判且以司法違背國際條約各國法庭無此先例義國又謂該所屬之公司内有義國股分果如所云應由義國與奥國自行解决與我國無涉我國没收該船之時北京義國使臣及上海義國領事未聞有所發言奥國和約義國簽字之時亦未聞對於該約第一百十五條有所發言及待至該船行抵達利亞斯達埠時義政府等提起義國在奥輪船公司有股份之說其誰信之總之歐戰以來英美日本諸國没收奥船不知凡幾所没收之船舶經過義國口岸亦不知凡幾乃義人獨於我國華乙船無端扣留其違背條約蔑視主權實屬非常現今商民感情逈異往日京師輿論尤極激昻僉謂該國飛行隊來京我政府各機關對之不特不可表示歡迎且應以該國對待華乙之行爲以對待飛行隊今將商學報界公議將前議歡迎取消緣由特函奉達卽希查照爲荷此致航空事務處北京教育會京師總商會報界同志會同啓 
[東三省通訊（國奴）]  
　　日本運兵西比利之用意吉林軍民兩長之近訊 
　　長春函云日本人對於西比利亞懷有一種極大之願望據近日所聞日人刻向西比利亞運送軍火甚爲秘密彼以有軍事協定之利用故我國官吏亦不能爲之阻攔苟向訪問亦置不答其所運數目聞議定自四月十六日起隔日一次每次車十三輛計九次十六日早五時開始運送計十八輛其中所運者爲三十年式之步槍子彈九車機關槍子彈八車於四月二十七日由中東車運哈矣又聞日本第五第十三第十四三師團業由其國内開拔擬赴西比利亞深恐他國人出而反對故變裝商人模樣因之現在日本商人乘車者視平日爲多每日約增二三百人近來哈埠俄人對於日人頗爲憤懣如果日人源源而往將來難免不釀成極大之事變也 
　　另函云友人新自奉天來者述吉林督運鮑貴卿氏與吉林省長徐　霖氏均在奉天原定徐氏先到與張巡閱有所接洽俟鮑氏到奉略與晤面即行返吉詎鮑氏到奉後因關東邊問題甚多各要人午前不能唔面午後又多訪談之人是以未有確實之商决據外間傳述有謂徐氏將去職而以省長一席由鮑兼攝者有謂鮑氏欲辭職不日即假目疾就醫赴津者此種傳聞雖非無因然亦不能認爲一種必成事實之消息因爲凡在政海中人何時去就原無一定今日去志甚堅者明日即可打消辭意大抵皆然也徐氏長吉甫經四月種種棘手實屬不易應付鮑氏在吉對於民政方面毫不干涉其故由鮑之爲人非常誠實而幕中又多通達事理之士故不能如孟恩逺時代之胡亂干與不知者以爲鮑氏如此定多不懌其實平心而論謂鮑與徐感情融洽固有不可然徐如在吉鮑亦决不無端挑釁也最近徐氏之回吉消息杳無所聞但據隨從鮑氏到奉之人言鮑之辭中東路督辦兼職現甚堅决至徐氏自身則尚無不返省長任之說也 
[武漢學生罷課後所聞]  
　　各校準備上課文華大學解散 
　　武昌學生罷課業已數日尚未見若何進行日前曾提倡五四紀念後以防範周密未成事實昨高師學生散發傳單請工商界爲後盾但一般人對於學生要求刻亦無所表示官廳方面日以勸令上課爲急務督省兩長除令教育廳勸導警務處戒備外特又於昨晚向教育廳下最嚴厲之命令責成促令各校照常上課並限今日（六日）上午十二時答復路廳長當飭各校長調查報告以便如期答復聞各校長已令各校學生投票解决此項問題至學校方面私立法政已於昨日罷課公立法校亦頗有動機而甲工等校早經罷課近以官廳校長之勸導又作上課預備甲工已發出上課之宣言矣又聞各罷課學校之學生因此次罷課不能一致進行雖犧牲光隂未收秋毫之裨益多數主張上課免自廢學業昨甲種工業第二中學第一中學甲種商業啓黄中學武漢中學一致准備六日上課救國之圖徐謀進行其他各校亦有即日上課說 
　　學生團之五四紀念會原定各校集齊後全體赴軍省兩署爲最後之大請願效去年當街露宿故事不達目的决不回校旋因集合不齊兼之外面形勢太緊故僅至省署遞請願書而散五日辰幹事部頒發一種通啓表明心跡其文云工商同胞們呀學生罷課已經過了一星期多了所抱的志願大家都是曉得的（中略）乃官僚派反衊誣學生一說是學生有政治的氣味不知學生正求學時期未到從政的程度何有政治的作用呢一說學生受奸徒煽惑不知學生人格高尚豈奸徒所得利用此兩說本無置辯之價值但恐同胞們有所誤會故一述之總之學生罷課爲救國保種計係自動的非被動的若政府不將對外方針及救亡政策宣示國人加以保證則求學者將來無致用之地不如趁早不學之爲愈也 
　　湖北迭次學潮省立國立各校均視文華大學學生之舉動爲起落自上月二十二日該校游行以後各校相繼罷課詎昨日於紀念運動聲中該校忽發生全體解散之惡耗查該校學生此次行動未取得管教同意前星期六武漢聯合運動會該校學生獨奪錦標因要求停課二日陽假休息之名隂行罷課之實代理院長舒米生不允所求遂至彼此衝突釀成惡劇當該校學生月前游行街市經鄂官廳令漢口吳交涉員向領事交涉由領事特令該院長嚴加取締至昨日罷課（該校長孟良佐於赴滬時派美人舒米生韋格非米德生英人瓦克康德生華人盧春榮等爲辦事員代理校内一切事務）該辦事員旣勸諭無效特於昨午會議公書林决定最終辦法惟有出於解散之一途解散旣經决定遂發出宣言一通分致各學生親屬云敝校開辦數十年以認眞教育爲主旨不意昨日學生等要求罷課敝校認罷課舉動不特有背敝校辦學方針即於教育前途亦有異常危害曾再三開導照常上課終歸無效不得已始出於解散之一途自發出此宣言後校内卽停止膳宿着令學生回家如回家後自覺其非或貴家長對於敝校辦法頗表同情仍送該生回校尚可原情收納云云該校中文學科均係聘用中國人英文學科亦有中國人教授昨午公書林會議中國教員絶未與聞因亦相繼辭職業已紛紛出校矣該校解散宣言出發後辦事員即强制執行實行騙逐現出校者絡繹不絶據最近調查該校四百餘人業已搬出三分之二其未出校者因親屬未到暫予居留耳 
[贛學生罷課問題之討論]  
　　江西中學以上各校全體罷課業已九日學生聯合會於六日下午一時開會討論罷課後善後辦法主席云本會宣告罷課因爲外交問題已有一星期之久仍無解决辦法應請各抒偉見以供討論廖祝嵩云本會前次要求各公團後巳得各公團發電聲援仍無效果鄙意擬再至商會要求罷市王圭云要求罷市一層應加愼重董繼紓云現聞教育廳已與各校長商妥准定下星期一强迫上課應請注意徐鳳祥云此次罷課其目的原係對外吾儕同學各有作業不能荒廢寳貴光隂前議之自治會應希望從速成立俾不致在外發生一切不道德之舉動黎誠云聞少數學校有已預備上課之消息究竟各校罷課是否以本會爲轉移抑視教廳爲轉移詹榮紱云此次罷課係上海學生總會發起本會係處被動地位上課與否應視總會爲轉移現赴滬代表李凌鶴未有回信應俟得回信後再行核議廖祝嵩主張無論如何總應堅持到底樊文蔚黎誠廖祝嵩劉子池徐鳳祥均主張快郵上海總會並通函各地聲明本會雖經官廳將招牌取去仍應照舊進行議决卽日函知各地聲明一切并快郵上海總會質問罷課後之善後辦法議畢散會該會决定七日游行警告早八時半各校學生齊集公共體育場九時出發又發出通告全省同胞書反對議會加薪詞頗激烈（詞長從略）但該會早有和平的對付之宣言想不致有軼軌行動也 
[皖垣學潮紀（友鸑）]  
　　日貨之處置大會之籌備上課之猶疑 
　　前次皖垣學生查獲之大宗日貨然其中固未嘗無國貨與西洋貨也當然不能不切實檢查以分涇渭故除吳廣源廣昌發鳳大成方復泰四店外各貨主均得持提貨單會同學生會長童正常陳嘉仁二君同赴堆棧提貨將該貨抬至商會受學生檢查部員及國貨檢查所所員之檢查凡國貨及西洋貨有切實證據者即行交還然有種貨物無商標無公司名而貨又似西貨又似東貨或有公司名而自標爲國貨或西洋貨然細察貨之實質則又非是者不得不有所疑於是乃於日貨及非日貨二名詞外又加以疑貨二字凡疑貨咸由貨主署名蓋章言明「此疑貨暫行提去如爲日貨得確實之證據則當追出以待公判」具書後遂由學生鄭重將疑貨交付而日貨則寄存商務總會俟將來之判决在學生一方面以爲此大宗日貨苟能完全焚燬固佳設商店以成本所關卽身家性命之所托遂不得不出死力以博學生必被其累故有人提議焚燬十之四餘十之六仍發還囑其出少數罰金并責其下次不得再販日貨否則完全付焚贊成其說者甚多大概將成事實至於毒毆學生并放槍之奸商在外界揣測咸謂主使之人宜加以重懲然至今僅獲鳳岐山一人（卽鳳大成店主）日前檢廳判罪僅加以聚衆騷擾擅行捕捉八字至若瓦匠銅匠與廣昌發店夥三人之輔兇者均判三等至五等之有期徒刑然正兇未獲學生均不滿意乃化裝四出捕捉（此已得警廳允許謂覓得兇犯時可到警廳報告派警捕捉）惟至今日尚無蛛絲馬跡之可尋也尤可異者則廣昌發於事出之後大刷傳單謂店主已返里掃墓故并無毆打學生之事云云然旁觀者清固不辨自明也國民大會在皖垣不易舉行七日學生假第一中學理化教室開會討論此事各校代表咸以爲國民大會雖難於舉行然實又不能不舉行乃定期五月九日在公共體育場開國民會假國恥紀念日以喚醒同胞學生并舉行大游行演講現各校均已派代表向官廳方面接洽并請加兵警保護至於允許與禁止尚不得而知也 
　　上課一事討論已有數星期之久仍未能决定而由滬返之駐滬代表方君樂周以爲皖垣學生罷課旣不在人後何必先行上課致破壞大局諸代表亦以爲宣言書旣云與各地一致今不俟滬總會之通電而驟行上課未免遺人口實而六日假公立法政專門校開會時省議員何幼僧余炳成二君赴會云願爲學生調解勸學生上課亂極誠懇學生答以上課與否均俟下星期决定再以報命何余二議員復謂吾等議員决不忍青年學子荒廢學業至於拍電政府一事吾等雖不能得全體議員同意而用省議會之名義拍出亦當聯絡議長及多數議員方能拍出也學生當時繕就請願書擬於七日交付省議會其答覆何余二君以下星期爲限者因五七五九二日京津滬杭各地必有表示届時繼續罷課與否自有伸縮之餘地也 
[永定撫溪私鬭之慘劇]  
　　福建永定縣之撫溪鄉以黄賴兩姓爲大族各有萬餘人其勢力足以相敵自前清以來屢起械鬭又撫溪與坎頭鄉相接壤坎頭以盧姓爲大族如撫溪與坎頭相鬭則黄賴合力以攻之如與坎頭無事則黄賴互相械鬭曩時之戰鬭均用舊式之鳥槍及土砲（俗名穿山龍或名牛頭銃以其大如牛頭也）自前年（七年）閩粤交戰坎頭則助北軍撫溪則助南軍當時永定北軍戰敗被撫溪人民擊斃百餘人奪獲毛瑟槍後瞠槍大砲及各項子彈甚多南軍以其擊退北軍有功亦不追繳槍械於是戰鬭之器械益見齊備今撫溪黄賴又發生最劇烈之械鬭矣緣今年二月間（舊曆十二月）賴姓有一少年賴朝樞到黄姓賭場賭錢賴朝樞賭勝黄姓賭主不肯付錢致起衝突黄姓族長黄雨園出而問故賭主告以賴某無錢來賭又要吵鬧黄雨園遂以掌批朝樞頰賴朝樞銜怨刺骨二月二十一號（舊曆正月初二）黄雨園到賴姓社壇焚香（永定鄉俗各鄉均有社壇祀奉劉備稱爲劉漢公王舊曆正月初一初二兩日各紳民均須到社壇焚香）賴姓四人各持毛瑟槍伏伺於側初開兩槍未中雨園回顧謂我與爾無讎何故擊我賴姓告以爲朝樞報怨一時四槍齊發黄即倒地其弟聞知消息到社壇負之回家少頃斃命黄姓各壯丁整備槍械往攻賴姓賴姓各壯丁亦整備槍械迎擊黄姓受傷五人賴姓受傷七人未有死者翌日（二十二號）黄姓紥營於樹排山賴姓紥撫市新街互相遥擊兩姓各受傷五六人於是連日皆有戰鬭黄姓之祖祠及兩等小學校被賴姓開二生的大砲毁爲平地賴姓社前兩等小學及賴氏宗祠被黄姓用穿山龍土砲擊毁兩姓之菸草禾麥均拔除盡淨自二月二十一號起戰至四月二號止（舊曆二月十四）黄姓受傷四十餘人賴姓受傷六十餘人當時兩姓末聞有死者惟張姓一人爲賴姓負子彈被黄姓擊斃姜姓一人代黄姓買貨被賴姓擊斃四月二號永定縣知事陳頴基始到鄉彈壓召集五里紳士（永定一縣管轄金豐豐田溪南太平勝運五里撫溪屬豐田里）至撫溪鄉爲之調停處賴姓罰銀三千六百圓賠黄雨園人命賴姓要求各紳士擔保黄姓不再來攻則三千六百元亦肯繳出而黄姓則堅持不允謂必殺一賴姓紳士其家貲身份可與黄雨園相當者以爲抵而後可以休止陳頴基知事以無法調和於四月六號回縣七號黄賴兩姓又開始戰鬭連日大戰槍聲隆隆聞於附近各鄉社賴姓敗衂其所駐紥之新街被黄姓所奪焚燬店屋十餘間賴姓各壯丁退回樓中堅守黄姓往攻則賴姓用槍由窗口射擊黄姓受傷頗多自七號起至二十號止兩姓受傷各三十餘口死數未詳二十號永定縣知事陳頴基帶兵三百名到鄉先到賴姓社中謂爲土匪焚燬樓屋一座賴姓族長賴鑑堂等質問陳知事謂我賴姓並 
 
 
 

Page 7

 
 
無爲匪證據何得焚燬樓屋陳知事無以應乃至黄家焚燬樓屋一座以相抵現今兵士分駐黄賴兩社恐其再生戰事鄉中無麥無禾三百名兵士長駐鄉社所有牲畜被殺殆盡鄉民將爲餓殍最近數日間賴姓之條絲烟包紛紛運至厦門賴姓社前學校校長陳政齋因學校被擊平地於五月二號（舊曆三月十四日）來厦覔生涯詳述戰鬭情形如上此亦鄉中之刼運也 
[桂學生罷課後之行動]  
　　演說隊實行演講桂省學生於去月三十日實行一致罷課後衆即開會討論罷課後應當如何舉動嗣經到會代表多以桂省學生罷課本無與當局奮鬭之必要祇因服從總會命令罷課一星期以爲行動一致耳故皆主張於此一星期中應舉行巡游演講次則竭力檢查日貨遂議决以培正學校（外人所辦）擔任本埠各地演講省立第一師擔任鄉下各處演講越日一師學生演講隊遂搭湖北民船前往戎墟鎭演講及抵埠時首由軍樂隊先行引導至舊銜門對面空地即就地安置檯椅舉行　講聽者數百人旋又到商會前面兩旁作第二次之演講聽者亦達數百人聞該演講隊擬於明日再至藤縣融縣各處演說始回本校 
　　調查隊取締日貨學生調查隊近以各商店現尚擺賣日貨殊屬有背規約前日特召集各校學生調查隊討論取締市面日貨之辦法嗣經大衆商定卽印出通告書通告各商家定於九年隂曆三月初十日起至四月初十日止本埠各街商店在此時期中一律售清日貨如逾期再賣本會調查隊定當本愛國熱誠嚴行取締倘有甘爲公敵以禍同胞者定必鳴鼓攻之云 
[皖省近事]  
　　昨日（七日）安慶學生聯合會在省立第一中學開會提議聯絡商學法紳報工各界組織國民大會於五九國恥紀念日假公共體育場舉行 
　省城中學以上各學校學生　於上課問題已經解　聞下星期一可望一致上課 
　　省垣高小學校本年春季運動會前次議决五月内舉行現因學潮未靖教育廳己令暫緩俟至秋季與中學運動會一併合組 
　　警務處長程炎勳咋上辭書聞聶省長將以代理道尹劉筠青署理程仍回水警本任水警蔡則委任懷寗縣知事左海濤知事則令回合肥原任至道尹一缺暫以記名道尹黄某代理 
　　電燈廠長徐渭賢自視事以來諸多棘手刻已上呈辭職聶省長已委孫某代替至模範工廠徐亦辭將改委 
[蘇議會紀事]  
　　又是一次開不成大會 
　　昨日（八日）上午十時開審查會到十二時才得十人左右下午本定開大會到三時半才六十五人又是一次開不成從三時起却居然把審查會組織起來六十位審查到了四十一位選出黄炎培爲審查長朱紹文黄守孚張援施文熙爲理事朱認財政股黄認實業股張施二人尚未認定 
　　兪紀琦查辦案經省長以事出傅聞查無實據答復各議員大爲不快現已提出質問署名者有三十餘人之多别有一部分議員亦已彀滿待發惟須俟第一質問書答覆後方行提出澄叙官方誠人民所希望也 
　　實業行政所管各省營業機關向來預算册中皆有官利折舊金之支出計算歷年爲數頗巨而省公署從不列作營業收入現聞一部分提出質問請將歷年積存若干存放何處累年生息若干遂項詳細答復 
[杜威在南京高師之講演（李勉韶記）]  
　　試騐論理學（第二次續） 
　　我所以在此地提出本能和習慣是要證明思想格外來得重要我們應付環境如果僅用本能和習慣已經夠了那自然用不着思想不過有時環境很複雜多變化用了本能和習慣還是不夠因此我們就不得不用思想這樣看來思想非常慣發生的是到不得不思的時候才有思想發生我們由此可以格外明白他的起源啦有時應付環境的本能和習慣内部發生衝突弄得我們猶豫不决要解决這種衝突也要借重思想比方小兒有飲食本能同時又有愛親本能平日他的母親教他某物有害不能吃於是他牢記在心中等到看見某物時他因爲有食的本能挑動又要想吃此時愛親和飲食二種本能互相衝突心中遲疑不决因此他不得不用思想考慮這二種結果比較他們的價值和自己的需要做一種選擇的工夫而决定吃否這就是思想的萌芽又如一個人走入歧路假使他巳經走慣那自然就熟路而走假使他從前没有走過那就不知何去何從於是心中生疑必定要想也方法來以决進行或看路上的標或登高眺逺或問津於他人到後來總可得一好結果總之一切思想起於疑難而此疑難是因爲本能和習慣自己發生衝突不能解决他的緣故 
　　以上所說的很可應　於教育上我們曉得近來教育的缺點就是誤認思想是自然發生不能供給兒以某種環境使他發生疑難而行思考有許多人雖是没有受過教育亦能思考而且很精密這就是他們遇着各種實在的困難使他們不得不思考因此他們的思想已受無形訓練自然可以精密了 
　　（二）思想的歷程就是思想經過如何路程面達目的底總名思想起於疑難疑難旣生應停止進行詳細考慮當考慮時腦子裏必定有許多事譬如甲乙丙丁四件事照甲事做去生如何結果照乙事做去生如何結果照丙丁二事又生如何結果然後比較他們的結果而定從違能夠這樣方才有好的結果假使爲一時衝動所引起不加考察盲然直往没有不失敗的 
　　剛才說思想是因疑難而生即是那個時候有幾件事同時都要做且互相抵觸矛盾却又不能並做所以不能不選擇因此就發生問題了這就是問題的性質總而言之思想的起源和歷程是因爲同時有幾件互相矛盾的事因此想出方法調和解决他們的矛盾（第二次完） 
[南京快信]  
　　昨日（九日）上午十時全城男女學生二千數百人游行下午演講團三十組分頭在城内外各空闊地演講二十一條之强迫狀各商店下半旗門首均貼五月九日國恥紀念及同胞母忘國恥等字條聖公會愛國團演章宗祥新劇中等以上學校今日（十日）已一律照常上課 
　　省議員昨日赴南通者四十餘人留省者不過三十餘人連日審查預算頗爲忙碌 
　　省議會以九年度預算各分册現經省署陸續送到繕印甫竣而會期爲日無多（十五日届滿）審核鈎稽勢必無及加以六年度决算亦須結束惟有依法請求接開第二次臨時會俾得從容討論聞已有過半數人簽名蓋章卽日送達省署依法召集 
　　蘇常徐海淮揚各鎭守使道尹紛呈軍民兩署報告解散學生聯合會經過情形 
　　治運分年施工經費一百萬國務院復稱已飭財部列入九年度預算案 
　　張文生派秘書長林祥熹來省謁軍民兩長陳報黄口實非兵變係股匪乘機竊發旋即撲滅 
　　皖實業廳長高炳麟菸酒局長孫熙澤昨偕陳旨章過寗赴蚌視倪嗣冲病 
　　財政胡廳長昨因公赴滬約三日後返寗 
　　候補知事易煥鼎昨罹急症數小時即斃命 
[杭州快信]  
　　今日（十號）爲省議會臨時會召集期周陳姜三議長已一律到省議員簽到者二十九人明日（十一日）先開談話會决定開大會日期 
　　中等以上各校學生今日（十號）多數上課惟一師一中聞尚因他故停頓 
　　省教育會會長經子淵至今尚在上虞原籍因事留滯聞昨日有函到會下月初旋省 
　　錢業公會昨在高喬巷怡源莊開會討論籌備進行决定夏曆四月初二日續開大會磋訂辦法至三月底期息巳定每千元十二元五角 
　　杭地審廳長陳簠檢廳長陳毓璿俱以荐任職分浙任用昨日已奉到部復照准 
　　各縣繭捐局定本月二十日前一律開徵 
地方通信 
[松江]  
　　國恥紀念日情形國恥紀念日下午三中二高等校學生之一部均執白旗遊行軍警僅沿途視察不加干涉 
　　考騐童子軍教育廳委派之江蘇童子軍聯合會副教練沈同一君於九日來松在公共體育塲考騐松邑各團童子軍與考者爲第一二三四六各團下午二時舉行會操各軍皆步伐整齊精神奮發會操節目如下（一）升旗「國旗升後即下半旗以示不忘國恥」（二）唱歌（三）宣讀願詞規律（四）禮節（五）基本操（六）紐結比賽（七）一團狐狼隊宣誓給證（八）各團聯隊游行　出西門繞馬路橋回校 
　　編輯鄉上志辦法　教育會九日聞臨時會由倪會長提議編輯鄉土志安議决由住居本城之沈至旋等十人爲編輯員各認定市鄉着手編輯本書凡例請縣視學訂定俾編輯者依例撰稿至篇幅短長紀事詳略由編輯者主之俟編輯員撰稿完全由會再請圖書館長雷君彥爲總編輯加以校閱以臻完善採訪員則由金鈍庵等十七人任之 
　　公欵處之會議縣公欵管理處以李前知事所報忙漕附稅收支混合不清且未將忙漕滯納金等列入於九日下午由該處召集各董事及二十四市鄉自治委員提議核對追查之法議决將縣署所報欵目印發各市鄉核對無論有無錯誤須於十日内向處聲明一而並推代表周鐵橋等四人前往東西兩櫃查抄歷年繳欵印簿土分限所繳銀米數目俾將縣署漏報之忙漕滯納金等依據查追又議近來米價每石已近十元亟應籌辦平糶案議决兹事重大非本處所能解决應呈請縣署召集積榖經董及各市鄉委員與原請辦人林照才等訂期開會集議以資籌備 
　　二高將開游藝會城西縣立第二高小本擬於本月中旬舉行游藝會旋爲罷課風潮所阻現聞已改期於月底舉行矣 
[蘇州]  
　　學生上課宣言蘇州中學以上各校學生罷課以來已三週餘經教職員聯合會通告勸令即日上課經學生聯合會開會議决五月十日一律上課兹將該會通告錄下我們蘇州學生因爲爭外交的緣故和全國舉生一致罷課到了現在的地步我們人家認得眞切不能不把方針改變所以從五月十號起一律上課的理由如下（一）我們覺悟學業犧牲和教育前途有危險（二）我們從實騐上明白現時代的政治腐敗不是犧牲學業改革人手辦法（三）我們所用的救國手段不容易達到救國的目的（四）我們所抱的目的己得一部分國人的同情允許一同負擔這個責任我們因爲要保持我們所抱宗旨的緣故情願撤換我們的辦法仍舊要求全國人的同情和督實用互助捨身和服務的精神去做民治主義的普遍到底不懈蘇州學生聯合會 
　　國恥紀念會記事五月五日蘇垣各界在觀前北局内開國恥紀念會下午一時各界及各團體代表到者頗衆中學以上男女各學校均整隊到會各界代表如朱惠元陶志雨等相繼演講國恥紀念之歷史及警告國民勿視爲尋常會議務各人人負救國之責人人思抵制日貨之法力免亡國之痛苦等情聞者頗爲感動警區特派長警到塲照料直至五時始散另函云蘇州各界聯合會於九日下午二時在北局開國恥紀念會各學校男女學生均全體到會其他各團體亦均有代表蒞塲共計二萬餘人先山學生聯合會代表沈炳奎報告開會宗旨次山各界相繼演說至五時半散會是日會塲秩序山各界聯合會臨時委員照料非常嚴肅並有省立醫學學生自覺會製備麵包萬枚上印母忘國恥勿買日貨硃紅字樣分赴各處散發 
　　撥欵補助路工吳縣滸關市張侯二董具呈縣署以該市八都十三圖彩雲庵橋至費家橋一帶道路低狹年久失修行人不使擬即開工建築加高改闊請撥賑欵補助等情當奉指令以賑欵分撥無餘准在道路工程費項下提撥洋一百元藉資補助餘即就地籌募云云 
[揚州]  
　　商學界對國恥紀念日之表示本届國恥紀念日揚州商界痛外交失敗政府漠視民意咸抱悲觀特公同議决於下午申刻起犧牲營業閉市兩小時以誌不忘中國交通兩銀行除照例停止辦公外特下半旗表示與商界同一行動學界由各校行禮演說訓話外揚州學生聯合會則於前一日召集在會各校議决於九日上午在公共體育塲集合游行八中分會亦散佈傳單通知各界於上午齊集該場行紀念式各界來賓甚衆學校到者爲商業中學第五師範美漢中學第八中學辨明小學運商公學丹徒旅揚縣立一高女子公學育英女學等十二校會塲由八中佈置高懸國旗一面國恥紀念旗一面開會秩序共分八節）一）開會奏樂（二）向國旗紀念旗行三鞠躬禮（三）全體唱國歌（四）主席孫多頎報告一切（五）唱國恥紀念歌（六）讀日本致中國覺書（七）讀覆文（八）演說外交失敗之情形並希望人民同雪此恥（九）奏樂遊行各生均手執誓雪國恥之小旗分散愛國刷印品游行各閙市至小東門散隊午後則沿街演講 
　　學校上課動機省立第五師範第八中學商業中學各校長均奉教育廳快郵代電飭命各該校長於電到日立即傳諭諸生一律上課云云而教會所辦美漢中學各學生已訂於十日上課矣 
[南通]  
　　蘇駐開成立會江蘇各縣士紳爲謀地方自治之發展爰特組織蘇社發起人如張季直韓紫石錢崇固沈恩孕等四十五人均一時知名之士現己將章程擬訂妥協定五月十一日在南通中公園開成立大會其總事務所將設於交通便利之上海云 
　　加闊港埠馬路蘆涇天生等港爲江輪載卸客貨之要埠三年前己將馬路築成瞿知事爲便利行人起見特照會馬陳兩董即日將港埠馬路加闊一丈以利交通其經費業由縣署撥定日内即行着手興工云 
[安慶]  
　　旅通皖同學會致省議員書安徽旅通同學會聞省長對於罷課學生以勸導無効即將嚴重取締并停發經費以作無形之解散特致書安徽省議員略謂學生罷課犧牲學業其舉動縱不盡合而熱忱究未可厚非今蘇省代議士已振臂而起大聲疾呼代學生負責乃返顧吾皖猶寂寂莫聞豈吾皖人之責任心竟後於蘇人耶抑尚有所顧慮未發耶伏乞諸公代表民意向政府力爭挽回以明國事負責有人則學生可以卸肩不待取締而學潮自息否則學生無以轉圖官廳竟行其是即使勉强上課目的未逹忿氣不己一旦更有爆發之日吾皖教育前途終恐受不良之影響况一時未必安然就範耶同人等欲諸公引爲己任以免學生之無益犧牲故敢罄所欲言唯希鑒納云云 
[湖州]  
　　進德婦女學校二次畢業式進德婦女學校開辦祗四年成績甚佳去年曾畢業一次今定於五月十四號（隂曆三月二十六日（禮拜五舉行第二次畢業式正科畢業生有沈秀珠潘守貞楊文彬瘙介珍單湘舩等五人預科畢業生有沈瑞珠王傳芳王望恒徐淑雲章德修徐維美等六人畢業式秩序如下（一）開會（二）畢業生人座（三）唱詩（四）讀經（五）預科畢業生沈瑞珠演講「改良家庭生活」（六）本校唱詩班唱詩（七）杭州青年會幹事馬文綽先生演講（八）孩童唱詩（九）正科畢業生演講「酒與生育之關係」（十）第三中學校長潘先生演講一湖州近十年來教育之進步」（十四）給憑（十五）校長施訓詞（十六）唱詩（十七）祈禱散會 
[嘉興]  
　　秀州學生上課秀州書院離校學生於日前公决定於十日回校上課各該學生於九日午後六時許將書篋行李搬運到院是晚即宿院内當於次日（十日）照常上課兹將該校學生會所發上課宣言書錄下秀州中校中學部學生自離校以來已旬餘矣夫生等犧牲學業光隂精力亦所不惜者望政府之覺悟耳然罷課至今而麻木不仁之政府尤置之若罔聞嗚呼此豈吾人所及料哉生等無法可圖祗可於今日（十日）一律回校暫行上課非無决心也亦不得己耳區區之意伏望各界人士亮之 
　　國恥紀念日狀况禾邑國恥紀念日各商號均懸掛白旗上書元「五月九日毋忘國恥同胞快醒一致救國」等字樣各校則均於午前在校内舉行國恥紀念會各界人士則於下午二時在公共運動塲開國民大會到會者約六百餘人當由各界代表登臺演說語頗沉痛並分發油印品多種散會己五時矣 
雜評一 
[學潮中最大之犧牲（默）]  
　　外人所辦之學校 
　　學潮中之最痛心者犧牲學業也各方面之勸學生上課亦以犧牲學業爲可惜而已其罷課數日而卽上課者犧牲猶有限也若因罷課而終至解散者犧牲之鉅大爲何如寗不更可痛心耶 
　　此次之學潮將結束矣環顧各省中所最痛心者若山東之齊魯大學若湖北之文華大學若安徽之聖羅保學校等因罷課而致解散是也此數校皆爲外人所辦而有成績者他校皆有轉圜而此數校獨犧牲於全國學潮之中我人之感想爲何如 
　　外人所辦之學校自有一種特殊性質其取締之嚴亦意中事爲學生者當念彼爲我熱心育才之美意與自身求學之艱難於此多數上課時宜謀最後自處之方法不可困爭意氣而終於無挽回也在主持校務者亦當念辦理教育之非易與學生愛國之苦心而曲謀有以成全之策夫以數年心血辦成之良好學校前途極有希望而一旦廢之寗不可惜故吾甚望此數校之犧牲終不成爲事實也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇社在南通開成立會之滬聞]  
　　由滬出發與會者五十餘人 
　　南通張嗇菴昆仲與韓紫石君等以地方自治爲當今之急務遂發起蘇社其緣起簡章已見前報近來蘇省人士羣相響應今日（五月十日）在南通舉行成立大會明後兩日復留各處赴會者在通游宴現上海社員已達百餘人昨晚七時半黄任之沈信卿穆抒齋榮德生榮鄂生陸規亮朱少屏等五十餘人由大達輪埠登輪赴通其餘社員有早日赴通者韓紫石馬俊卿君等則由揚州前任並聞本埠密勒評論報主筆鮑威耳君與美商會美職員數人亦均前往兹將其開會及游宴程序錄下 
　　蘇社成立會開會及遊宴程序五月十一日十二時南通各界代表及樂隊歡迎於天生港乘汽車入城下午二時博物苑園遊會四時二十分茶會五時散會六時濠南别業晚餐八時更俗劇場觀劇（張退菴張嗇菴張孝若作主）十二日分别參觀市區各教育公共機關醫學專門學校師範學校甲種農業學校甲種商業學校女工　習所圖書館南通醫院養老院五公園（以上南門）女子師範學校第七中學校地方監獄工場（以上城内）貧民工場（以上西門）十二時中公園午餐（軍政二界作主）下午二時更俗劇場開成立大會五時散會六時城南别業晚餐（各法團作主）十三日上午八時遊五山名勝及參觀公共機關（林溪精舍觀音院殘廢院盲啞學校棉業試驗場西山邨廬軍山氣象臺東奥山莊五山苗圃及果園）十二時望海樓枕山樓午餐（南通俱樂部部員作主）下午二時往唐家閘參觀各工廠及公共機關（大生紗廠廣生油廠復新麵廠資生冶廠鐵廠阜生綢廠大生織物公司通燧火柴廠紡織專門學校敬儒高等小學校唐閘公園育嬰堂第一幼稚園實業警衞團）下午六時大生紗廠晚餐（實業教育各界作主）八時乘小輪往天生港大達輪步各界歡送 
　　兹再將昨晚由滬乘大昇輪船赴通之蘇社社員姓名錄下榮德生榮萼生竇毓盉胡尹皆林立山高硯耘穆杼齋錢紳齋李頌唐朱少屏姚鑫之賈季英沈信卿黄任之張伯初黄伯雨王丹揆吳寄衡董冠吾朱德軒張繼高陸蓮溪艾煦春朱叔沅譚伯英陸規亮朱伯華陶籲門陳志章朱建立季銘又陳杞柳程雪岑王象坤凌伯華王支林賀亦凡蔣漢槎薛明劍儲鑄農黄浩然吳伯庚于璞懷張彬士金左臨吳子瑜汪彝卿蔡君植金巨山宋稷臣錢梓楚 
[夜間改緩阻止交通之時間]  
　　十二時起 
　　松滬何代軍使昨日訓令所屬軍警各機關大致謂前因發生學潮特頒戒嚴令於每晚十時半起阻止交通藉保地方安寗兹學潮漸見平靖因念華界商業薈萃之地人民往返不便曾由商界代陳困難固屬確情爲顧念商務大局起見特自本日（十日）爲始將戒嚴期間改緩於每晚十二時起仍阻止交通至翌晨五時止仰各遵照辦理等因淞滬徐警廳長奉文後遵即轉傳所屬各區署所隊一體遵照故自昨晚起巳改至十二時後阻斷交通云 
[飭查滬學團之院電]  
　　松滬護軍使署近接國務院電令略謂頃據王總代表電報以上海學團日漸激烈刻雖戒嚴但秘密集議猶未停息且查該團主張歡迎俄激黨主義請即設法嚴防云云相應電達希即飭屬查明境内有無秘密集會以及何種團體現在共有幾團着即詳細具報云云何代使當即諭飭稽查處密爲偵查矣 
[國恥紀念日餘聞]  
　　少年宣講團前日（九日）本埠少年宣講團在辦事處張貼「國恥紀念」「毋忘國恥」等紙條通俗游藝部亦停止通俗游藝一天又由該團團員分赴英法租界各處分發印刷品如「念一條件」「國民猛醒錄」等書共有五千餘册之多 
　　勵志宣講團派克路勵志團於五月九日下午二時開國恥紀念會到者甚衆當由徐惠施顧泉生宣言本團成立將届一年回憶去年五月九日較之今日人心巳冷淡沈寂而政府不許人民愛國行動務望諸同志奮力進行用貫初衷今後宜添行黄昏宣講仍請原有講員擔任並籌備週年紀念及國恥贈品前大會時選舉之職員請以後對於團務應各負責在座團員一致贊成至五時後始散會 
　　女界聯合會昨日女界聯合會因國恥紀念在貝勒路事務所開會討論會中改組事宜决議（一）徵求會員力行擴充（二）輕減會費以求普及（三）俟會員人數相當時即便改組重新選舉職員力事進行（四）旬報自十期出版後暫行停刋以後將會務重新整頓更將旬報改良再付印刷云 
　　商餘義務夜校前日下午七時愛克界商餘義務夜校開五九紀念會首由主席報告開會宗旨來賓戈朋雲演說自由平等善惡之界說教員承玉書陳家寳主任戎明昶相繼演說國恥之鑄成知恥之必要終謂我人能向道德上進行定能雪恥云 
　　青年會商業夜校之義學青年會商業夜校學生分會所設立之國民義務學校於五月九日上午十一時在校中開國恥紀念會到者該校教務長任矜蘋會長孫道勝職員卞毓英余鵬陳宗璉程慕俠等並有來賓上海學生聯合會第一國民義務學校校長裴國雄兹將是日開會秩序及演說意義略錄於后（一）主席任矜蘋報告開會宗旨並略說二十一條之内容及其利害且謂吾人苟不勉力自救則世界雖大將無我人立足之地矣（二）向國旗行三鞠躬禮（三）來賓裴國雄演說國民當各盡其職以雪國恥（四）職員孫道勝解說國恥之意義及所以開國恥紀念會之理由余鵬君演說求學不忘救國（五）學生奏笛由下毓英指揮並全體唱半夜游行促醒隊所用之愛國憂國二歌（六）散會時已過十二點半矣 
　　中華工校中華工業專門學校學生分會於國恥紀念日下午二時在大禮堂開全體大會會長馬少良主席馬志超紀錄先由主席宣布開會宗旨後卽向國旗行三鞠躬禮禮畢卽請教務長葛耀良演說略述國恥之來由并說明二十一條件並言吾等對此應極力進行雪此奇恥次由李子耕演說大略謂外人呼吾人爲病夫但吾人之病卽腦心之病對於國恥每多忘記倘若知之亦無實力救國望諸君努力救國爲要次由朱怡劍演說大略謂吾人對於是日之感觸以及日本辱我之痛苦吾等應速起而圖之云云 
[商界聯合會開會併紀]  
　　新閘五月九日新閘商界聯合會在事務所開選舉大會來賓汪書城總會名譽董事朱賡石包世傑旣會員等蒞會者計二百五十餘人下午二時行開會禮由前會長胡鑑人同全體會員起立行歡迎禮畢即推包世傑爲主席（一）述開會宗旨大致謂貴會成立至今已届改選之期本日開選舉大會希望除舊布新使前次任事者稍資休息後來者振奮精神會務得以蒸蒸日上（二）報告一年來經過事實爲協爭市民權設立義務學校曁收支各項刋入徵信錄繼述總會對於市民權一事煞費苦心始得今日在工部局有華顧問部之設立雖顧問部未能滿足吾人之意然於租界章程未經修改以前正式華董無從產生得此代表吾人言論之機關亦屬不易（三）請來賓汪書城演說汪君首述在京在粤多年目前所希望者在國民能自覺悟繼述外人之開闢殖民地皆以商人爲先騙以少數商人之經營遂成一繁盛殖民地此我商界同胞亟當起而取法者也今貴會就上海租界要求參與市政此卽商人自覺之初步次朱賡石演說報告總會組織之成績並謂與其他團體不同故欲希望總會發達不能不希望各分會努力助行觀半年來總會所辦各事如爭市民權問顧反對印花稅問題所以稍得效果者皆有各分會同心所致否則失敗隨之如烟兌加捐一事卽其明證云云（四）奏琴（五）前任會長胡鑑人報告一年之經過情形略云市民權印花稅二問題多於商人有切身關係今吾人辦事當求實際常抱犧牲主義惟其犧牲金錢精神光隂三者均能有今日之效果日後進行之事甚多尚望大衆抱犧牲主義使義務學校日臻發達云（六）會員沈鴻生之魔術大有可觀（七）青年會學生愛國雙簧頗足感人（八）選舉開匭揭曉胡鑑人得票最多數仍當選爲正會長趙可成黄賢卿副會長衆鼓掌歡迎（九）正會長就職宣言（十）全體攝影（十）一）答謝來賓（十二）主席宣告休息（十三）宣布當選職員計八十八另列於后（十四）修改會章（十五）舉行聚餐各職員盡歡而散兹將各職員列後東段常選職員嚴志章徐僅君馮顯斌李杰欽鴻生汪安生林智水平德源王再鶴葛步青朱保衡袁夏生陳斯方陳善初周寳生程質文方松軒魏延齡魏家賢金淦泉南段當選職員平慧廷沈雅初岑炳璜秦志新張紹基沈莘耕范蓉生湯鋼昭岑岐生岑聲聞許德先余忠華秦佛文葉菊甫葉硯章沈洪林馬英甫錢慶記彭良琪張銀泰中段當選職員吕天英陳迪光程趾卿周少芝徐達夫黄肇忠張乾初張子雲陸鴻範蔡鴻光柴新華徐占孫金林生范珍珊王肇成談恭夫謝樹桂李海鏡周子泉姚渭賓西段當選職員張菊生吕少安朱雲生徐祝三朱葆潤王善甫余德芝謝憲峯蕭子良翁永亭陶梅生王煥章陳福麟陸國祥王金坤梁文藻顧耀明曹甫卿陳碧麟馮舜種 
　　武昌路武昌路商界聯合會昨日下午三時假座三元宮開會到者約五百人公推副會長馮桂主席鍾濤山紀錄首由主席報告開會理由次由會員張遂興詳說中日密約二十一條件件皆足亡我中華民國語簡意賅聽者動容語畢又由會員招芝生痛陳武人摧殘工商學界之忍心顏伯棉勸勉勤儉儲蓄爲救國之基本李漢鴻演講扺制堅持到底必要振興國貨云云五時三十分鐘散會 
　　法租界前日（九日）下午七時法租界商業聯合會遷在寳昌路火鐘樓對街即李梅路福安里二衖十號開星期常會由葉貺辰主席沈問師紀錄（一）周鳳銓報告遷移會所及裝修等一切開支經費（一）汪醒齋報告義務夜校中英教員刻已請定訂十號開校并預備學生書籍等用品（一）葉貺辰起謂今日係五九國恥日當將二十一條演成白話詳細解釋繼報告印花稅本會曾函致總商會已見報載工部局覆函此稅已可不成問題請母庸慮再本租界公董局定章每門面祇能存煤油十聽現因牌號日多由本會具函懇請加額已與胡方錦君同見雷總辦面允俟商妥轉覆遵行云云遂散會 
[允准德礦師來華之部電]  
　　德國鑛師庫賒爾曾於上年受遣回國近有長興煤鑛公司總理劉長蔭擬聘該德鑛師來華辦理礦務特具呈交涉公署請求核准並發給由滬赴浙護照當經楊交涉員電呈外部去後兹奉電復云查德人來華應禀由駐外使領館呈候特許給照方符原定辦法該庫賒爾係被遣之人應在暫禁來華之列惟旣係有特别技能來充長興煤礦公司礦師於我國實業不無利益經本部據函内務部轉商農商部核復可准該德人登岸並准發給由滬赴浙護照一面由該交涉員轉飭長興公司責令該德人具結遵守中國法律並呈報農商部備核云 
[青年會會員參的觀自由農場紀]  
　　美國康奈爾大學農科學士尢志邁返國後於康腦脫路創辦自由農場經營半載今方部署觕定青年會會員乃於一日結隊前往參觀尤君殷懃招待欵以茶點導往各部分參觀並爲之詳細解釋今將其組織及裝乳手續營業情形等略紀如下 
　　該場由尤君獨任其事有記賬員及苦力數人佐之全場分辦事室寢室牛棚洗瓶室裝乳室食料室苦力臥室等數部牛棚中有牛三頭小牛等之每牛以木栅間之地以司門汀製中有一溝内高而外低通入大溝　地上畫以凹紋斜向低處蓋使牛所排洩之污汁易於宣洩也糞以凹紋斜向低處蓋使牛所排洩之污汁易於宣寸方之孔牆外之孔較低於牆内之孔二孔在牆内互相通連屋頂又置以無數小窗冷空氣重乃由牆外之孔傳入由牆内之孔傳出然後漸漸壓下屋内之熱氣較輕於是被擠而上騰自屋頂之小窓洩出屋中乃無惡臭之氣矣收回之瓶均遞入洗瓶室先用熱水然後以冷水洗滌之洗後倒置於木架開窓取風以凉之乾後搬入裝乳室又一一擦凈牛乳先自牛棚中取出然後携至裝乳室以磅衡之然後置諸瓶因濾清器尚未寄到否則尚須濾清也瓶口加以蓋束以繩然後送出是室内又懸以逐日營業比較表以助研究牛油機一架亦置於是室食料室堆草餅麩皮等食料内有複室置竈爐一用以燒食料每次食料亦必以磅衡之尤君云每日可出乳八十餘磅惟尚不敷所求牛油則更不敷此後尚需添牛數頭也營業之發達可見一斑上海之牛棚都由外人辦理國人所辦者極少今尤君熱心實業以其所學供於社會非徒得以挽回利益且可爲振興實業之先導也 
[新繭登場前之絲繭雜訊]  
　　昨據絲繭公所消息安徽省新繭太平寗國等處己將成熟蠶約三眠天時和暖轉瞬上山閘北緒成等廠赴皖採買者已於昨晚乘招商局之商輪赴蕪湖轉程前進矣 
　　本年繭市將居所有各絲廠皆預備大批現欵赴蘇浙皖三省各地採辦新繭華商各銀行之放與廠家繭欵拆息每千兩元十一兩各錢莊之繭欵拆息每千兩由九兩六錢至十二兩六錢不等嘉興昨日寄來快信云蠶已届三眠旺食葉價每百斤又回漲至三元云 
　　廠絲廠經之對外銷路近日各國購辦漸呆緣意法等國皆有禁絲入口之說惟美國尚欲購辦現廠絲頂頭號價在一千一百兩之譜無甚成交洋行擬去電本國詢問方敢締交廠家則願現售必俟拍電再購不願照辦因此交易殊少也 
[鐵路局對於繭市之預備]  
　　滬杭甬鐵路因繭市將届特在該路上海南車站添建臨時貨棧房兩所以備存繭之需已誌本報現此項臨時繭棧約一星期即可完工當經該管巡官呈奉任局長添募臨時警察二十餘名以資看守該棧繭包即經任局長照准昨由南站楊巡官招募足額一俟新繭上市即行派用云 
[水警注意保護繭市]  
　　江蘇水警第一區沈區長近以繭汛將次上市滬地華洋絲業各商連日運送現洋至杭嘉湖各處者航路日夜皆有或交班輪代運或自雇民船運輸絡繹不絶則黄浦江流域水警之巡緝自當上緊游弋且查繭汛期内水警原有保護之責刻已届期亟應加派師船分途巡查將來鮮繭運滬亦當沿途護送故於昨日令飭第二第三兩隊抽派師船各十艘在江浙交界氽來廟一帶浦面妥爲巡查 
[勞動界對於米貴之恐慌]  
　　本埠米價連日逐漸增漲最高機白米每擔須洋九元七八角所以經紀小民與勞働界大起恐慌先後報告各紳士轉呈行政長官請求出示平定米價不謂前昨等日米價非但不減反而繼漲增高滬城中之翻砂業與銅作中之各店主以米價如此奇昻實難支持紛紛邀齊同業各作主集議於邑廟某茶肆中擬於本月十五日始不備火食令各夥友自行吃飯情願於工資上加增若干但各工人聞知大都反對一時尚難解决又本邑東北鄉引翔港附近各貧民以米價無減賤之望於昨晨糾合三四十人各執長香同投縣公署請求體卹 
[米業仁榖公所特别大會紀]  
　　南北市米業仁榖堂因米價奇漲與增扣佣金兩問題於昨日下午二時在邑廟萃秀堂公所開特别大會到者一百十五家董事張樂君錢貴三等先後到會開會後據調查報告統計滬上各棧及碾米廠曁米店存底白粳僅七八萬石且内地存底亦頗空虚若不及早預防將來新陳不繼必致缺乏經衆公議之下决定辦法數種（一）呈請中央政府嚴禁出口及隣省採辦出境（一）呈請督軍省長撥欵向湖南江西等省採辦秈米設辦平糶折平米價湖南運米護照費洋五角商請該省免去（一）通飭產米各地官長嚴查奸商就地採辦私運乃决定推舉調查員四人分别調查南北市存底細數及一般囤積壟斷居奇之貨即日報告公所以便備文具呈官廳核奪同業買賣亦暫時收緊以一百石爲度以杜壟斷把持市價之弊並通知本埠各轉運公司不得代人報裝米石一切文牘即請陳子賢起草備呈議畢又議嘉榖堂反對加佣一事經張錢兩董宣布縣公署來函後經衆磋議僉以此項加佣迭經嘉榖堂董事奚賡餘黄愼康等往返籌商决定實行且行之有日何以該董等忽置前次贊同於不顧具呈縣知事應將詳細前情備文呈復聽候縣長核示遂由文牘科陳子賢備辦復文又議今日開會關係同業要事臨時未到者又有三家應照章每家罰洋一元散會時已六點鐘矣 
[米董被控案將商解决方法]  
　　南帮米業公所董事嚴少泉前被同業人陳劍冲等在上海地方廳起訴迄今日久仍未解决兹聞此案有該業中人訂於十六日下午兩時假南市縣商會開會邀集同業互商解决方法云 
[綢染業要求增給酒資]  
　　綢綾染業衆司現爲要求各綢莊號增給酒資致書各莊云敬啓者同人等綢綾染司一業向來工資微薄辛苦營生所得工資尚不足維持一人食費全賴收入各綢莊號酒資以資彌補自前清光緒三十四年改訂司酒行規以來迄今十三年近年以來百貨昻貴米價則比十三年前漲二分之一布價更漲二倍以上染價及綢綾等價無不逐年隨時飛漲而吾輩染司同人所收司酒仍係十三年前舊章不但不足維持家計卽個人衣食亦不能贍顧爲此集合同業再三商議議將前清光緒三十四年所定司酒行規按照物價情形參酌增加以昭公平敬請各寳莊號諒察此意照同人等所擬定增加司酒表格在一星期内予以同意俾得重整舊規藉維生業不勝企盼之至 
[上海交易所證劵部開成立會]  
　　上海證劵物品交易所證劵部經紀人於昨日午後在石路景和里證劵公會内開成立會二時半開會到者二十七人公推邵玉書爲臨時主席姜子賢爲臨時書記黄漁亭宣布證劵部暫定草約經衆表决益公舉洪善長爲正部長周仲華爲副部長楊和清朱肖琴蕭榮珍金益之黄漁亭爲議董衆無異議散會時巳四時半矣 
[寳山土布之市價]  
　　毛寳土布（白坯）爲寳山縣一帶鄉民木機所織每疋重量約十八兩長一丈八尺闊一尺一寸半合爲袍料之用向銷廣東香港爲多如眞茹全鎭有廣成（卽上海小東門啓成玉之分莊（萬成協成豐大源記豐成瀛記等八家此項布莊或收買後自運廣東或售與粤客裝運往粤全年亦有一百萬元之譜日來紗價平落故毛寳土布之價亦頻見鬆每疋計洋一元零七八分云 
[銀行報告]  
　　中美新聞社譯友華銀行十日報告云上星期六日倫敦當地銀價漲一先令八分之五便士逺銀價漲三先令八便士紐約銀價漲至一百○四元零此間市價不動略有出口貿易市况頗穩固午後要求漸盛收市時遂軟弱賣出金鎊價五先令十便士半金圓一百十一元紐約倫敦銀價仍跌此間市價恐亦將再跌云云 
[木材市况報告]  
　　中美新聞社譯上海祥泰木行五月一日報告云自三月十日報告之後中國北部以外各處市場要求斐列濱留安木者頗多致上海存貨大乏再加銀之匯價跌落故價飛漲兹將其價列表如下 
　　留安（斐列濱）木板（每一千尺當場交貨之價格）四時闊五○兩六時闊五五兩八時闊六○兩一○吋闊六五兩一二吋闊七○兩一四吋闊七五兩一六吋闊八○兩一八吋闊八五兩留安（斐列濱）斬方七○兩 
[杭州運滬貨物之擁擠]  
　　近日滬杭甬鐵路由杭運滬各貨頗多除夜貨車外恒於日間加駛一百十三號臨時貨車蓋因上海工部局曾與南星拱宸兩處挖石公司訂購石子每日運滬平均須有數百噸約需三十噸車二十餘輛之多故由杭運至上海麥根路之貨車除聯運貨物外均係石子而由杭之南星閘口兩站運至上海南車站之松柴每日亦有十餘車之多故貨車擱滬者極多杭段各站需車甚急昨（十號）特由該路車務總管令飭各站將卸空車輛彚集南站計三十餘輛於昨日上午九時半特開空車專車赴杭以便待運來滬 
[紗帶工場委員會議紀]  
　　上海學生聯合會牙簽工場因機器無着曾决先辦紗帶兹紗帶已辦有成效出品亦頗優美特於五月四日上午十時由工場主任任矜蘋召集委員會議實業科代表及牙簽工場各委員同時到會由任矜蘋主席湯宗威紀鎭主席先報告經過情形略云本工場自試辦紗帶以後成績甚佳先施公司一品香悅來南貨號元太呢絨洋貨號元興銀樓中華皮鞋公司等已爭先定購報告畢復提出改組牙簽工場意見書（另錄）請衆討論當即議决在改組以前召集股東會徵求意見遂定五月二十三日召集股東會另委主任一節議决暫田任君繼續擔任至股東會召集時由股東會另委次葉福綿提議原有之工場幹事浦雨田因事離滬除舉補外仍須添舉四人當即舉定汪自新孫秀娟金維楷林韻笙徐志堅五君爲幹至十二時散會 
　　附任矜蘋改組牙簽工場意見書自牙簽工塲之議旣發各校委員即踴躍籌備蘋以菲材列名殿末旣又被委爲主任任事數月成績毫無雖云機器無着而不善籌劃仍咎不能辭蓋言而無行或且毁會也於是復有先辦紗帶之議議成循序進行最後因試騐研究染色配材料諸事不集會者月餘而最近二星期則阻於事變今雖設置未備而規模己具且出品亦稍可自慰乃重集諸君廣徵偉見成隨敗之功忘遲進之弊蘋不自量先陳管見唯諸君賜教焉一「改組牙簽工場爲紗帶工塲」原議紗帶爲牙簽之附部蓋仍望牙簽工塲之有成也今美興茂生諸公司旣不能代辦機器而愼昌洋行復有美廠拒售之電至中華化製貿易公司及同人託友詢問者亦未得確復則機器無着塲名虚懸人或能知難相諒而同人終無以自解也鄙意擬改組牙簽工場而專力於紗帶蓋主辦牙簽者欲盡力實業今易以紗帶於盡力實業無傷即以利論亦牙簽不如紗帶聊舉數端以證實之（一）銷路牙簽「酒食店」紗帶「書坊」綢緞莊銀樓點心店糖果公司洋貨店鞋莊洋雜貨店藥房香粉以及先施永安惠羅各大公司「（二）獲利牙簽初次預算以日本牙簽爲本位常時市價每洋一角買牙簽四百五十枚及美貨流入市價遂一變而爲八分一千枚矣而美國定價則千枚僅三分六釐故二次預算遂不能準確規定僅能就理想猜察也「紗帶」觀預算案盈餘己在二分半以上若再進借助動力减人工則盈餘必超過三分矣」牙簽據美國購牙簽機器者致書中美公司容君謂彼願運機來滬與華 
 
 
 

Page 11

 
 
人合辦一巨廠指定資本三十萬至五十萬元即使本工場範圍縮小十倍則資本亦在三五萬元以上』紗帶『就機價原料推察有洋二千元即可辦一完美工場若以五千元或一萬元辦之則規模必宏大矣』顧上列三端牙簽與紗帶之利鈍己屬明甚此即矜蘋所敢提議改組者倘認爲可行即須研究手續所謂手續者即徵求認股者之同意徵求之法一方將改組理由詳函認股者一方登報通告以免遺漏二「另委或重舉主任」當二次選舉職員時矜蘋在投票之前曾聲明放葉被選權利蓋自知其淺薄也乃荷諸君垂愛以義相責遂勉爲其難至今疏忽果多且有無意開罪請君之處在諸君或能相諒在矜蘋終難自安况此後事務繁多决非日至工場一小時所能稱職也且此一小時者在矜蘋己覺勞瘁於工塲獲益毫無而荒棄本職又不與也此則主任一職矜蘋所欲提議另委者蓋非若是不足以全公私不足以利進行也至主任另委之後矜蘋仍當量力所能趨供騙策也（附註上項盡力期限以工場盈餘超過開辦時所費用欵爲止 
[伍朝樞由港抵滬]  
　　字林報云伍朝樞博士星期六日乘俄后號由香港來滬舊國會議員多至海關碼頭歡迎之 
[兵工廠借欵緩償]  
　　高昌廟上海兵工廠前因趕製軍械曾向本埠四明銀行息借短期墊欵現已届期該欵應由政府部償還據聞日和該行曾接財政部來電商請展期先付息金其電云上海兵工廠借欵到期本部現因財力緊迫周轉爲難祗能先付利息所有本銀稍緩籌付如何展期希速云復云云 
[函詢法留學生途中病故時刻]  
　　江蘇特派交涉員楊晟昨函駐滬法總領事略謂查法留學生方師夏乖法郵船巴爾勒加號回國中途病故照章海葬一事前准來函以該生遺物由該船主開單呈送囑爲設法查明該生家屬轉知具領當經函致該生家屬來滬具領物品惟據該家屬稱該生在船病故何時何刻請求轉詢等情相應函請即希轉詢該號船主查明見復以憑轉知云云 
[上海柔道場組織就緒]  
　　江蘇省教育會國技研究會近有籌設上海柔道場之舉已組織就緒教員亦俱聘定兹刋其簡章如下（緣起）柔道是中國固有的武術我們把他傳播播在社會上並不是包舍一種軍國民主義在内因爲柔道的本能可以增進我人進取的精神和堅忍不拔的精神就是發揮新教育各個主義發展本能主義我們提倡他完全本着這個意思請社會上的同志大家來研究研究（定名）上海柔道場（宗旨）普及社會武術（編制）暫設柔道一部（修業期限）四個月（練習時間）每日上午六時至九時下午七時至十時（資格）有正當職業者（納費）全期八元（地址）張家花園上海體育專門學校内聞柔道方法至爲簡易數月内即可畢業該場於畢業時開一競技會如列前茅者予以名譽上之奬勵且畢業後仍可到場練習若技術仍有進步再發給高級證書將來推行廣逺或聯絡全省全國之柔道家舉行競技大會藉以發揚國粹體育又該場另聘北方武術專家蕭君於課外教授太極八卦形意三門武術不另取費以期到場研究者得略窺高深武術之堂奥云 
[寓客携帶軍械與嗎啡]  
　　公共捕房特别機關中西探目偵悉寓居公共租界廣東路（即正豐街）志新旅館三十二房間内之庽客秘密販賣違禁物品爰於前晚協往該旅館内調查屬實當時搜獲手槍三支子彈數百粒及嗎啡數包軍裝樣簿一册連同甲乙兩日本人一併帶入捕房經捕頭艦詰一過着即解送該管領事署訊辦 
[藏械造幣犯押送檢察廳]  
　　蔡文彬前投警廳指控張載昌私運軍械並僞造有價證劵經警廳飭探將張拘獲抄出手槍子彈及僞造香港潮州等處有價證劵與模型一副解送到廳詳解護軍使署發交軍法課訊押候查在案昨日午後護軍使署備文飭派陸軍將張蔡二名押送上海地方檢察廳經檢察官提案研訊判將張載昌等押候再核 
[吞没大宗烟土案巳起訴審廳]  
　　松滬護軍使署諮議官孫光耀上禀江蘇齊省長指控水警廳隊長吳憲章等在吳淞口外抄獲值價十餘萬金之烟土任意没收所得土價彼此瓜分等情奉諭飭發上海地檢廳將一干人提案研訊均不承認嗣將販土之尹靄卿提案亦不供認有運土之事檢察官諭令分别收押又飭警再四偵查牽涉要證韓某等多人禀奉梅檢察長派警察提去後若輩避匿無踪因此案懸半載未結兹經梅廳長將在案一干人預審明確起訴審判廳請爲派員至刑庭預審後再行公開審理 
[劃留鹹塘浜基問題之又一函]  
　　浦東欽賜仰殿後面鹹塘浜寛留丈尺問題迭經塘工局與洋商往返磋商已誌昨報兹該局接地方公民函請將該浜開浚故該局董朱日宣昨又致會丈局函云逕復者接奉大函内開前准來函以英册五百五十六分添契其東南兩至應再行收讓一案當經轉函英領兹准函復據該租主禀稱該地自南至北甚形淺狹碍難再行收讓至東首收讓三丈似可應允惟收去三丈之畝分應於升科地扣除據情函復等由此案如何解决之處希即查照示復等因准此查是項添租地係由五份契地歸併中間本有塘基河浜岸路公地阻隔不照契載四址留出僅議令劃留路地浜基本屬格外通融且南首公路亦係塘基屬於塘工範圍能否添租爲内地主權原議劃留二丈二尺與舊有之路合寛三丈係照規定原案該契主豈能以南北地形淺狹藉口不劃其東首浜基旣允再留三丈合與原留二丈共成五丈自必無庸升科該契地得完全統一便利己多僅僅劃留路地塘基似不必再爲計較據洋涇市公民楊志濂等二十一人以鹹塘浜關係農田水利因水道淤塞己經各圖鄉民集議開浚以通水利等情公函前來是鹹塘浜是否開浚及改路線事關各農田當集衆公籌從長計議此時尚難預决故爲該契地計似以從早結束爲是仍照敝局初議南面公路須寛三丈浜基合寛五丈劃留相應函復即希察核轉函英領飭知查照足紉公誼 
[汽車肇禍併紀]  
　　甬人董振泰年六十二歳於前日下午帶有行李等物雇乘某甲所拉之黄包車行至法大馬路天主堂街口被顧長生所駕之某號汽車由西朝東將黄包車撞倒董從車上跌下以致受傷甚重後由二百八十號華捕到來將顧等一併帶入捕房飭將受傷人送往醫院醫治惟因傷過重旋即身死嗣將屍身車送同仁輔元堂騐尸所聽候核奪昨日將顧解送法公堂請究先據二百八十號華捕上堂禀稱是日巡捕在該處站崗目見有電車一輛停在該處顧車急欲穿過電車以致肇禍黄包車夫某甲供詞相同詰之顧供認因欲馳過電車致遭禍端自知不合求宥中西讞員會判以顧不應違章先罰洋十元以儆着令交保出外以候死者家族來案具控再行訊核 
　　汽車夫張金桂前日午後在泥城外極司斐爾路開駛一千八百四十九號運貨汽車不愼將六歳小孩徐生榮撞倒碾傷腹部當經二百四十九號華捕查見將肇事汽車夫拘入捕房並將徐孩車送醫院醫治無效旋即身死由院知照捕房將尸舁入虹口斐倫路騐尸所報官相騐昨由捕房將張金桂押解公共公廨即據尸父投求免騐關讞員得供商之英卓副領事准予免騐着具結領尸棺殮諭將張金桂仍帶回捕房聽候訊核 
　　湖北路億泰汽車行汽車夫莊炳生前日午後在極司斐爾路開駛五百七十二號汽車與張德寳所開一千四百四十九號汽車疾馳爭先致將黄包車夫劉小婁撞倒碾傷足骨車輛亦被撞損經靜安寺捕房捕捕頭查見鳴捕將莊張兩人拘入捕房諭各存洋一百元保出劉送醫院醫治昨晨由廨提訊即據劉小婁上堂訴明前情並稱該車修費須洋二十元等語並據見證西人投訴當時莊張兩人開駛汽車有二十四買速率致肇斯禍訊之莊張兩汽車夫供詞互推中西官核供判莊張兩人各罰洋一百元充公並着莊炳生賠償劉小婁修車洋二十元着令繳洋開釋 
　　小西門前被徐鼎耀所駕由南往北之汽車撞倒車輪在身上輾過受傷頗重當爲該處崗警白德山所見上前將徐連車扣住將王小弟扶上汽車先送新普育堂醫治當據醫生云所傷非輕惟尚可救治該警乃將徐連車并送二區警署昨午杜警正備文將徐鼎耀解送地方廳究辦嗣經沈檢察官提案預審之下判令收押候往騐王小弟傷勢若何再行核辦 
　　昨晨八時許有某號汽車駛經公共租界南京路撞傷無錫人錢四荇倒仆馬路中即由老巡捕房七百二十九號華捕到來雇人力車送投醫院醫治一面抄錄汽車號數歸禀捕頭請究 
[江隂公所追悼唐子威紀]  
　　前日（九日）午後二時江隂旅滬同鄉在江隂公所爲唐子威開會追悼到會者數十人（一）摇鈴開會（二）來賓入席（三）奏樂葛鳳池報告開會宗旨略謂唐公對於木公所精神貫注凡公所開會無論風雨必至所有公益之事必期研究歸於至當云云（四）行鞠躬禮（五）鍾冕夫陸愼夫薛巨安謝心畬問曦臣演說大致皆欽仰唐之熱心公益所以開會追悼（六）讀追悼文（七）家屬答謝詞（八）摇鈴奏樂散會 
[守眞中學追悼美女士預紀]  
　　守眞中學校柏美蘭女塾同學擇於本月十八日星期二下午五時在北四川路二百另六號懷史堂爲己故美人伍師母開追悼會並建立紀念銅碑昨己發柬邀請各界屇時前往參觀 
[淮隂縣發現僞造轉學證書]  
　　上海縣勸學所所長李頌唐分致本埠各高小學校函云逕啓者案奉縣知事公署訓令第三○三號内開案奉江蘇教育廳第六三二號訓令内開案據淮隂縣知事呈稱竊據私立繩武高等小學校校長張福聯呈稱敝校於寒假後開學己歷三週到校諸生一二三年級儘有三分之二究其原因始悉有人在外僞造敝校轉學證書意圖轉學他校查敝校確未發給此項轉學證書似此僞造文件實屬有干法紀擾亂學風理合具文呈請縣長轉呈教育廳長通行各縣轉飭各勸學所長通知公私立各高等小學校遇有此民國九年敝校轉學證書均爲無效實爲公便等情到縣據此知事伏查該校轉學證書果有僞造情事實屬有干法紀除令知該校校長嚴查外理合具文呈請廳長通行各縣轉行勸學所所長通知公私立各高等小學校遇有該校民國九年分轉學證書均爲無效以重學規實爲公便等情據此除指令照准外合行令仰該知事轉行所屬各學校一體知照此令等因到署奉此合行令仰該所長轉致各校知照此令等因奉此除分致外相應函達即煩查照 
[警署長愼重衞生]  
　　南市第一區警察署趙署長因現届夏令天氣漸熱所有地方道路衞生事宜亟應整頓故特傳諭該管境内居户人等一體知悉務於每日午前十時以前各將垃圾傾出箱内以便清道夫按時掃除清潔不准再有違玩情事自昨日起己撥派巡長數名督同挑夫按叚打掃潔凈不得稍積污穢以重衞生 
[闝學生病己治愈]  
　　前北四川路青華學校學生廣東人李仁裕因發神經病手執菜刀前赴滙山捕房被拘解經公共公廨判送廣肇公所嗣該公所不肯收容由廨改送棲流所治病等情均紀前報兹悉李病巳愈其戚蘇子君前日投所請領昨由所董飭丁將李送廨由原審中西官訊問一過判李仁裕准交蘇子君領去 
[造船工匠跌傷兩人]  
　　江南造船所承造美國運輪艦四艘因有一艦須提前竣工特由造船所監督飭工頭加派工匠從事工作昨日上午九時有機匠南京人楊順堂王祖仁二人在船頭懸空架板工作板忽斷折二人從二丈餘高墜於艦下鐵板上頭顱破碎肢骨均斷知覺全失即由工頭馳報管工西人派工舁二受傷人上小火輪船載至英界五馬路外再雇馬車送投山東路醫院醫治聞所傷過重生命恐不能保云 
[輪船上之命案]  
　　前日傍晚七點餘時有某甲在法租界太古碼頭奉天輪船上不知因何被同類數人兇毆當即斃命事後將屍抛在該輪厠所旁邊一哄而散庭爲法捕房得悉立飭包探程富生前往該輪察得該屍年約三十餘歳形似乞丐當即回禀捕頭着堂棺殮聽候緝兇到案究辦 
[巡警詈人之函請查究]  
　　華商電車公司内職員馬雲飛致一區二分駐所函略云清河先生大鑒昨晚八點二十一分時弟與敝同事陸嘉鳴在小東門停車處見一搭客由民國路電車跳下不知何故言語間與敝公司售票人互相爭執弟等當即上前勸阻乃有貴治下巡警從後面將弟等一推受驚幾跌與其理說尚口出惡言想巡警有保護地方人民之責旣該巡警在彼有事發生亟應詢問顚末善爲紛解疇知該巡警非惟不顧應盡之職務反而尚武辱人雖云是數日於戒嚴期内然亦不應如此對付况未及鐘點乎馬特函達台端務祈將該巡警大加調斥以儆將來地方幸甚人民幸甚 
[婦人凌虐幼女之押儆]  
老西門寳隆里二十一號婦人李胡氏前因凌虐幼女華英周身受傷經衆鄰人舉出姚星元徐永水等爲代表控經地方審檢廳訊明押候宣判在案昨日午後陳許推檢兩官開庭飭提李胡氏上堂以其傷害罪業己成立判處五等有期徒刑着監禁二個月華英俟新普育堂將傷醫愈後再行發落 
[茶館内之兇劇]  
　　住居北河南路一百七十六號之無錫人徐子文與甬人毛阿文蘇州人陳筱棣因細故口角後昨日各邀多人至伯頓路一百三十一號茶館内評論曲直一言不合遽起用武一時檯翻桌倒茶碗亂飛致將該茶館司賬及繆金海等頭面擲傷經繆等鳴捕將徐毛陳三人拘入捕房餘均逃逸捕頭詰悉其情飭令有洋存洋二十五元保出無洋押候解究 
[兩男孩迷路待領]  
　　十一歳河南孩子鄭德成與其九齡弟鄭賢成近隨其舅氏由原籍乘輪來滬昨日途經虹口華特路忽然擠散在途啼哭經一千四百十七號華捕帶入捕房禀明捕頭轉禀公廨中西官諭着函送棲流所留候認領 
[弟婦私奔之控訴]  
　　廣東人楊湯烈昨投法公堂控稱胞弟前娶蕭氏爲妻旋胞弟病故弟婦遂在商人家過活上年痱弟婦私行帶領姪兒兩口逃出至今始被商人偵悉係與張潤生姘識匿居治下故此報捕拘案惟弟婦再醮本與商人不涉實因蕭氏母族誤以爲商人私自賣去應請堂上准予領回交選母族等語詰之楊蕭氏稱雖住夫兄家年餘實由婦人洗衣貼償飯資上年間夫兄强欲向婦人借洋故婦人出外是實中西讞員會判楊蕭氏交保出外聽候覆訊核奪 
[拐騙婦人之押儆]  
　　婦人張陳氏劉李氏居氏等三人日前在常州地方拐得婦人周王氏來申匿居法租界某客棧内希圖出售事爲法捕房包探梁大寳張惠泉曹福昌偵悉前住該棧將以上四人一併帶入捕房押候訊究在案昨解法公堂請究先據該探等上堂禀明前情繼據周王氏供實被婦人張陳氏驅來上海請求超豁詰之張陳氏劉李氏同供周王氏實由伊姨母托令婦人等帶來上海售賣餘供支吾李居氏供婦人與陳氏素識日前祗令婦人同送來申不知有拐騙之事求察中西官判張陳氏劉李氏拐騙罪業已成立着各押女所一年李居氏押三個月王氏暫行送堂留養候家族認領 
[拐賣女子分别押儆]  
　　十八歳丹陽女子龔芳子於上月十三號　被高郵人顧應陞串同王壽山從原籍誘拐來滬先圖賣與法租界愛多亞路寳裕里五十一號門牌魏巨富所開之雉妓院未成繼挈至楊樹浦路因龔女沿途啼哭致馬該管捕房華探程明德詢悉前情將顧等三人拘解公共公廨諭令龔女暫留濟良所顧王收押候函致丹陽縣知事署查傳女之父母來廨認領在案兹因該女家屬仍未到滬而此案兩被告拐賣人口旣經證實未便久懸故昨晨捕房及濟良所將以上男女三人解請李襄讞會同英包副領事升座復訊一過判决顧押西牢二年王押一年以儆女子龔芳子仍暫留濟良所候其父母認領 
[閘北火警]  
　　前晚夜半一時許閘北長安路西段薛耕記本作場内忽告火警當由四區二分所崗警馳回報告立打電話至各救火會驅車到塲灌熄燬去作場一所並未殃及鄰屋事後經倪警佐飭查起火情形以憑核辦 
[擊破頭顱]  
　　向爲成衣之鎭江人楊洪其常州人陳祥甫不知與戚吉林有何仇隙昨在虹口崑山路互相衝突後遽持鐵尺將戚之頭顱擊破頓時血流如注戚大呼救命由四百六十號五百號華捕聞聲趕至將戚車送同仁醫院求治外並將楊陳二人拘入捕房押候解廨訊究 
[扯碎巡捕號衣]  
　　西華德路一號日本書信館信差甬人李阿珠不知因何昨在西華路將四百九十七號華捕扭住行兇致將該捕所穿之號衣扯碎該捕立吹警笛於七百十八號一百零九號等華印各捕到來帮同將李拘入捕房禀明捕頭押候解廨訊究 
[浦東碼頭匪徒之索詐行兇]  
　　前日有呌貨店主三老板至浦東爛泥渡葆源糖棧收買失火呌貨糖當有碼頭匪徒數十人上前索詐陋規該呌貨主即出洋數十元託該處開設飯館之楊聚生代爲解散詎楊即將此項銀洋盡行吞没各該匪等大爲不平於是日午後糾集同類各執鐵棍邀楊聚生至冰廠地附近吃　茶理論　　言不合一雙方大　械　　楊被若輩川刀戳傷下部血流如注當經三區警署飭警拘獲在場滋事之王桂生陳大胡阿根王阿三張友生等五名連同楊聚生併解至署當以楊受傷過重判送醫院醫治王等五人轉解地檢廳訊辦 
[昨日公共公廨訊案紀]  
　　昨日上午公共公廨第四公堂由兪襄讞會同美丁副領事審訊華人民事訟案四宗彚誌如次（一）「姚聿才訴李遐昌不理租船墊欵及違背合同請追損失等項銀三千七百九十九兩二錢五分案」前堂審訊結果候會商堂諭展期宣佈兹因原告以代墊之租船費係日本金洋五千元被告尚存於住友銀行故由代表林百克律師到堂請令交出而被告亦由律師到堂願將此欵交存公堂「結果」候函致住友銀行將日金五千元交存公堂再核（二）「陳亦相訴某衣莊主金榮堂不理存欵銀一千兩案」原告所執存據係其父陳悅泉存與被告之父金紹亭現在兩造之父均已去世而原告除存據及合同外並無他項說據亦不能邀出第三者證明該存據確係被告之父簽字且被告完全否認此項存欵謂原告有意敲詐「結果」將案註銷金悅泉存據一紙作廢合同附卷七日後准原告具領（三）「周偉才訴顏鑑堂不理白粮價銀二百六十四兩五錢案」被告被控後己因病身死原告代表律師到堂要求缺席判决「結果」下禮拜一再核（四）馬品山訴汕頭路清椿園小茶館主周長榮覇佔店屋不遷案業己訊明該屋係周向吳國謀租賃故去歳年底吳將該屋售賣與馬判决限被告於十四天内遷出兹被告仍未遵斷且延律師到堂呈稟要求復審經原告代表許理律師上堂極端反對「結果」被告請求不准仍照原斷執行 
　　又午後第四公堂由張囊讞會同英包副領事審訊華人民事訟案四宗（一）「婦人卓奚氏訴卓達吾不理欠欵等項洋一千九百二十元案」原告代表律師得被告律師之同意請求改期再訊「結果」照准（二）「姚愼卿陶桂青不理擔保借洋六百元案」被告代表律師以伊甫受委託請求改期再訊「結果」照准（三）「木匠倪榮昌訴沈保懷不理代做椅子工料價洋三百六十二元六角案」據原告訴稱該項椅子分兩等共做一千一百二十二只係被告代南通更俗劇塲所定訂有契約價共一千五百六十二元六角收過一千二百元餘欵屢向被告索討非但不理反將我之計數摺搶去致使我無憑據當時曾報告新閘捕房等語質之被告供因原告所做椅子與原樣不符且數目亦少而又愆期每只須扣除洋五角照算尚須找我洋四百餘元等語「結果」着被告償還原告洋一百八十元完案（四）「協隆公司訴張濟容不理貨洋二百十八元案」現在兩造己在外理楚由原告稟請銷案「結果」照准第二公堂由陸襄讞會同日林副領事審訊日商民事控告華人案三宗（一）「武森洋行訴己閉新綸絲廠主張子林不理欠欵及損失銀四萬二百三十兩三錢五分案」上年己經判决原告勝訴兹被告以在押業有兩年請求開釋原告代表律師到堂反對謂張實係有意挺押「結果」被告請求駁回（一）「荐田洋行訴茂興號主陳繼茂不理定貨電汽銅價銀三千三百九十七兩六錢八分案」前因原告稟詞不妥着令修改再訊兹原告律師已將稟詞修改呈案並由該洋行日人阪本幸四郎證明被告於去年十二月九號定購貨物欠銀二千六百餘兩外加滙水等項六百餘兩均有賬簿爲憑等語被告亦延律師代表上堂先向該日人盤駁一過旋稱原告賬目不符且原告亦欠被告之欵原告曾允被告此項銅價可於欠欵内扣除云云原告律師聞語以彼欵係另一問題於是與被告律師辯論頗久「結果」改期再訊（一）「華興洋行訴孫洪江貨欵糾葛案」兩造已在外理楚由原告代表律師到堂請求銷案「結果」照准 
[私用菜籽價禁錮二年]  
　　日商三井洋行在公共公廨以刑事起訴用人于連生私用菜籽價洋五千餘元等情業由捕房將于逮案訊供諭候本禮拜一下午續訊等情已誌本報昨日午後届期由陸襄讞會同日副領事升座第二公堂提審被告延朱斯芾律師辯護以被告已承認用空三千三百元並無五千餘元之鉅請求從寛發落並據供因去年妻子病故負債纍纍是以挪用此欵等語原告之律師則以被告監守自盜違犯刑律要求嚴辦結果判决被告禁錮西牢二年如能將欵交出准予核减刑期 
[拍賣生財抵房租]  
　　收租人方聲智昨投法公堂控稱商人日前房屋一幢租與詹福利開設店舖旋被陸續積欠租洋數十元於前晚棄店逃逸請求核示又李金甫投稱被告詹福利前向商人取去銀表數隻請求准予發還中西官判銀表准予發還生財拍賣作抵 
[刑事改爲民事]  
　　和豐棉花號經理吳槐卿控司賬洪震然私用賬四千餘兩等情由廨論令被告交一千五百元人洋並保在案昨晨集訊原告延律師到堂代表陳述前情要求本案歸民事案訊理中西官得供判將刑事案註銷候歸民事案訊理 
[指控搶洋案展期再訊]  
　　馮阿生指控青口人潘三元潘五子於前日下午在虹口兆豐路碼頭將伊攔住指身畔藏有私土强行檢查搜刦去現洋四元羅卜票洋三十一元等情咋由包探梁寳生將兩被告拘解公共公堂請究原告延律師上堂請求改期被告亦延律師上堂謂改期並不反對要求准予被告交保中西官命將兩被告帶回捕房展期一禮拜解訊 
[搶珠花分别押辦]  
　　通州人丁祺生前日與蔣阿四李英漢先後在南京路攔刦婦人沈徐氏等珠花各一朶逃逸己由探將丁等獲解公共公堂押候訊辦在案昨晨復訊經中要焉官訊供屬實以丁係過犯判押西牢三年蔣阿四押二年李押一年期滿均逐出租界起案贓物交原主領回 
[搶土各押三個月]  
　　高其生昨投法公堂控稱商人向住陳兆祥所開之烟紙店内樓上前日突來無賴袁才生王金章兩人以租賃房屋爲由乘隙搶去價值一百餘元之料子烟膏而逸嗣有巡捕到來拘案請求重究並據烟紙店主陳兆祥上堂證明前情詰之袁王兩人同供搶土不諱中西官判袁王兩人各押西牢三個月烟膏銷燬 
[竊賊禁押半年]  
　　李文祥前晚竊得香粉弄二十五號門牌某洋貨號内值洋二百元之厚呢二疋携贓逃出被捕查見當將人贓帶入捕房昨解公共公堂據原告李志鴻投訴被竊情形訊之被告供認不諱中西官得供判李文祥押西牢半年贓交失主領去 
[三竊賊分别押辦]  
　　虹口百老滙路招商輪船局北棧第一百零一號棧房内於上月十六號晚失竊價值一千元之線緞六十疋羅緞三十疋報經滙山捕房中西包探拿獲劉阿福楊再三（即楊二）方忠卿殷鳳生田魯芳等解經公共公廨訊押在案昨晨中西官升座飭將各被告提案逐一質訊之下以田魯芳與本案無關着即開釋其餘各人串竊屬實判劉押西牢三年楊方各押二年殷押一年期滿均逐出租界 
[縣署批示二則]  
　　錦星水險公司經理陳如錦呈爲更正章程請核轉由呈悉候將送到章程據情轉呈仰即知照此批章程存轉 
　　葉成譏呈爲遣失蘆課執照請求准予備案由據稱周慶祥周慶增等户灘地該民之父葉志銘歷年完糧執有蘆課印串爲憑何以並無印串送核所請不准 
雜評二 
[米貴問題（訥）]  
　　米價之漲落本非少數人所能操縱之也扼要之道仍不外嚴禁私運然嚴禁私運又非徒恃官廳之文告所能有效也扼要之道在人民之自行監視 
　　不能江蘇之米早已禁止出境者也官廳未嘗不出示申警未嘗不設所稽查而何以偷運之弊仍不能絶漏私之事時有所聞是則徒恃官廳禁止之無益可知矣米貴之影響普及於一般貧民倘長此放任不問則米日缺而價日昻影響所及將不僅在貧民其爲危險有不堪勝言者矣米爲人民必需之物即爲關於人民最切之事人民自宜起而自禁之若以查日貨之方法查一般私運出境之奸商庶乎其稍有濟乎 
　　夫江蘇本爲產米之區而歳又無大荒之象苟不偷漏何至甫經春盡即已恐慌如是耶青黄不接之時間長能專以平糶維持之耶吾人民誠不能不注意於查禁之一途矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[歇浦閒話] [  君豪]  
　　滬人士有一最大弊端即厭舊喜新不論一物之可寳與否每以其新而購之不論一言之合乎正理與否每以其新而從之曩者滬上之游戲場有樓外樓天外天自新世界出而兹二處相繼倒閉未幾大世界出而滬人士又趨之若騖新世界之營業爲之不振吾不知數年以後滬上又有何種『世界』產生也推而至於一切事物多含新字之色彩始足周旋於此間吾人試入綢緞之肆觀其五花八門之貨品令人目爲之炫蓋非此不足受人之歡迎往往製衣一襲需數十金去歳所有今年即束之高閣富者尚可貧人豈可徒存乎故每聞家庭勃谿之聲多由此事而起記者嘗聞一笑事至今思之猶忍俊不禁有某君甚喜人加以『新』字頭銜某歳冬季往衣肆購呢帽有一甚堅美者某君不欲斥爲不新店夥以其落落大方思有以欺之卽往後面取一更舊之帽改其價目爲十元持出謂某君曰此乃新從美國運來者彼邦人士樂用斯式先生購之必開風氣之先惟價較昻斯爲抱歉耳某君審視良久卒購之去店夥匿笑不置欲新而被欺亦『新』之害人也滬人固好新人以期新也投之斯所謂得其所矣第吾以爲此新之一字甚無謂也吾人作事處世須認明是非萬不可以其新而盲從不則有名無實其害豈可勝言耶願閱者勉之 
譯叢 
[戰後之新郵票（上）] [  Ｋ]  
　　世界之有郵票始自一八四○年第一國發行者爲英國票印墨色值一便士故名黑便士今值十元一枚自是以還各國所發多至三萬種及一九一九年即大戰告終之後各國又發新票二千五百種大半係新立之國形式不一徵集郵票專家視之如珍寳計分勝戰和平戰爭休戰改造等其最寳貴者即新國於倉猝時間所印行者乃於原行郵票上加一新符號如中國革命時在大清郵票上加「中華民國」印然今查一九一九年間之新郵票第一爲牛芬蘭島一月一日發行追悼陣亡兵士之郵票多種各刋一鹿頭附以各軍之徽幟同月捷克共和國在白路格京都發日出式圖樣之郵票多類波蘭亦一新邦其郵票上刋一白鷹與叔比司基王之像巨古民國則印一大船立水手多人以表自由之意一月二十八日阜姆之郵票出立意在自治自國會發行繪圖者一名畫師及一月之末土耳其老大專制國忽發圖畫郵票上繪土軍進攻埃及事又加一印曰休戰紀念二月十三日美國始出和平郵票一戰勝神方持協約之旗同時波羅的海諸州如來脫地里松尼與伊叔尼均出郵票圖式純樸又因紙缺乏故更爲特别如來脫地之郵票繪麥穗之於日光中卽於德參謀之地圖背面印之里松尼之郵票先用粗白紙在維爾納印及後得一名匠繪聖米希騎馬圖用德國麫包勝紙印之紙色灰暗亦粗質也五月倫敦日報懸賞徵求飛渡大西洋牛芬蘭乃發飛機郵票且編有號目係三分式上刋云「第一次飛渡大西洋之郵件一九一九年四月」字樣第一次共携信九十五封第二次飛行郵資加至一元票用一八九七年古式同時瑞士吐尼士日本可倫比與德國均有飛機郵票出世而過激派亦發郵票卽在勢力可及之地加一印於原有票上又將社會黨首領之像印行如馬克思比托維恩葛耳氏土塞與馬丁諾維克氏等名人 
劇談 
[梅訊（二十七）] [  春醪]  
　　二十日應非園主人甘翰臣之約飯於非園同座有陳散原唐少川汪鷗客陳少石陳小石潘蘭史蔣孟蘋王敬安孫德謙朱古微王病山王雪丞王湘丞况夔笙趙叔雍潘明訓勞敬修諸人治庖由都益處承辦中菜西餐而王雪老親爲指揮故味尤入口梅郎輩稱道不己 
　　姚玉芙以玉簪記曲本貽蕙風並手自顧識楷法娟秀如其人也蕙風爲賦清平樂云 
 
[生之寡食之者眔]  
　　玉郎眉宇隱秀呈嬌嫭長與梅花爲伴侣祗恐翠禽深妒美人標格娉婷書生性格聰明猶是衞恒未嫁（玉芙未娶）簪花早擅時名 
　　昨復見王病三題香南雅集圖詩云 
　　宛轉珠㗋宛轉身態能摹古曲翻新可憐蕭瑟乾坤氣添得清歌妙舞人 
　　纔咏名謳賞雪緣眞如聖諦得禪觀道人不作平章語願使天生并二難 
　　客歳粤伶李雪芳奏技海上病山激賞盛至病山名潛又號水道人故次詩有賞雪平章二語也 
　　玉簪記妙常調西江月一闋妙至不可言說此後雅集塡詞將改譜西江月矣 
　　汪鷗客工繪山水畹華輩見之各求繪事鷗客己面允矣畹華私語蕙風曰香南雅集圖卷是吾鎭家之寳此語出玉簪記 
　　畹華尚有紅線盜合一劇翩若驚鴻去若游龍而海上並不知之天蟾主人亦不見其排演可惋可惜 
　　佳期拷紅與游園驚夢同一手筆而以畹華靈心慧業演之細膩入微尤入化境 
詩詞選 
[惜春集] [  紫蘭主人輯]  
　　春盡 
　　百折紅樓不見人小池風縐緑鱗鱗夕陽大是無情物又送牆東一日東 
　　橘花和露落青苔鏡檻無風暗自開凉月不知人己散殷勤猶下盡簾來 
　　半覆熏籠半疊箱熟梅時節舊衣裳半痕不散經年暈一領春衫噀水香 
　　又帶三分酒病餘櫻桃花下閉門居日西春盡簫聲寂不寄秦臺一紙書（黄任） 
　　春閨（桃源憶故人） 
　　紅薇紫燕團成隊正是困人天氣抛却繡牀閒戲須趁鸚哥睡臉霞雙襯輕紅膩早被東風吹醉池上鴛鴦作對忙過鞦韆背（丁澎） 
新聞拾遺 
　　殺五妻紐約城中有名瓦蓀者綽號藍鬍近以殺妻案被逮據供生平娶妻十五人爲所殺者併此爲三人然另據調查報告瓦蓀實娶妻二十四人前後計殺死五人親莫過於夫婦瓦蓀竟殺死五妻何殘忍如此耶[  豐]  
　　新嫁娘變做俏尼僧寗垣水西門外水菓行主趙某客歳聘七家灣謝姓女爲妻日前爲吉期及晚來賓咸散新郎入室新娘忽痛哭不已旋經其姑追問情由新娘聲稱其夫年華老大且面麻醜非離婚不可經女賓等勸解新娘仍號泣新郎無奈移寢他室次晨將岳丈請來理論當將女痛駡而去新娘益憤持剪去髮女父母見女如此執拗祗得接回刻聞女擬出家爲尼云[  隱厂]  
　　擇壻之條件寗垣某紳無子膝下僅一女貌極窈窕學貫中西因愛之若掌上珠某紳擬擇一佳壻招贅家中以終餘年其擇壻條件分普通特别二項兹將特别者錄之（一）有大學畢業文憑者（二）現任職務月薪在二百元以上者（三）家產在四萬金以上者（四）招贅後夫婦永住岳家（五）自信終身不娶妾者現已登報徵求矣[  亦龍]  
　　誰教你貪餐秀色昨夕一時許有一金鏡革履之某甲在九江路某舞台對面負手呆立時正散戲紅男緑女蜂擁而出猝見某甲身後濃烟密佈某甲尚未覺後經人力車夫告之始知手中持有紙烟火已着衣亟引手撲滅而花緞夾袍已成一碗大孔矣觀者莫不拍掌某甲羞慚而去[  文海]  
　　權把材票作滙票住居老垃圾橋之湘人季某愛財若命喜貪小利同居陸某工心計善戲弄人知季之嗜好時時弄之前日忽持一紙包包面標明曰「此包中有皮夾一係今晨在門外拾得中有滙票一張想爲路人所遺現由本宅主人代爲儲藏失物者請入内講明皮夾顏色及形式當即原璧歸趙」舉以授季請代書一梅紅紙條候人來領言已出門去季大喜急啓視之果一黄皮夾惜已破探其内則貯小銅鈿十餘同濟善堂棺材票一紙明知陸戲己連呼晦氣而已[  亶]  
短篇小說 
[諷世小說捕鼠機（二十三）（三）] [  宋春妨宋懷玉女士今譯]  
　　密勒「倍密夫人站在門旁邊我想他一定願意第一個跑出去」 
　　倍密斯「我要等候他們跑完了再跑呢」 
　　造麥「那也是一個好主意他們應該一塊兒衝出去不要一先一後安内斯你想如此好麽」 
　　魯盤斯「是的這就是我的意思我們當未衝出去以前大家都大喊起來老鼠聽見了一聽嚇得跑了」 
　　造麥「呀這是一種生死關頭的計畫安内斯不料你竟有如此見識垷在我想我們都可生存的了請剛伯培爾先生先行敲着這地板爲號他不應該如此做麽」 
　　剛伯培爾「我還没有找着可以敲的東西呢（他在房中周圍一看）但我可以到樓下去拿我的杖來」 
　　衆人「那可不成」 
　　造麥「竭納可以代你去拿那根杖」 
　　竭納「呀造麥夫人我是不去的」 
　　剛伯培爾「或者我用這火棒但是恐怕弄壞了你的地氈」 
　　造麥「不要緊這就是把地氈打得粉碎我也情願的（剛伯培爾拿了火棒在地氈上團團打轉）請你打重一點」 
長篇小說 
[社會小說衆醉獨醒（三七）] [  瞻廬]  
　　第八回拜金錢幼童屈膝送壽聯妙語解頤 
　　看書的道你眞個把十年歷史一句包括了照此比例一部二百四十餘年的春秋只消二十四句可包括了一部一千餘年的資治通鑑只消一百多句可包括了快郤是個眞快略也未免太略：：列位在下曾經表明趁着伍青巖没有開館抽個空閑把富翁的家世一叙從第四回起都是文法裏面的補筆倘然十回二十回的補叙下去喧賓奪主不但違犯了文章的規範并且這位三好先生伍青巖眼巴巴的想吃開館酒在下只把補筆來敷衍豈不使伍青巖大大的失望有此兩層緣故在下只得在硯臺上築起軌道筆頭上開足快車逢着緊要地方照例須得停車其餘没關緊要的地方只得飛也似的過去（旣曰開足快車不該說此閒話）話雖如此一句話包括十年事畢竟包括不來這十年裏的情形須得說個概略筱山搬到上海以後產業日見發達身體郤日見衰弱十年以内又不曾添得一男半女（一男半女雖係習慣語然半女二字究作怎樣解閱者試下一轉語（郤喜觀保日漸長大受他老子娘的漸漬熏染不知不覺也成了一個精明幹練的資本家筱山搬家時尚在前清同治初年上海同杭州雖然相距不逺但是交通不似今日的便利信息不似今日的靈通休說滬杭鐵路四個字這時還夢想不到便是資格最老出版最早的申報這時也不曾發起所以筱山的『木犀財主』渾號在杭州時叫得沸響一經搬到上海便卽寂寂無聲適值軍興以來政費竭蹶鬻爵賣官大開捷徑筱山破費幾個造孽錢買一個六品職銜解解穢氣居然大模大樣混在紳衿裏面　着鴿卵般的頂兒拖着松毛般的翎兒就這外貌而論只道他是金馬門下的貴人誰知他是木犀香裏的財主（金馬貴人木犀財主恰是一副短聯） 
[自由談之自由談] [  鵑]  
　　人世間多可悲可痛可恨可惡之事往往有令人不忍覩不可耐者然斯世無桃源無可避也夙興望天宇碧雲如髻其間若有妙境殊不知其果作何狀安得以飛機登天一親歷之 
　 
 
 

Page 15

 
 
   
 
 

Page 16

 
 
   
 
