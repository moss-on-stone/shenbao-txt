# 1915 - 349 - 4915398

 

Page 1

 
 
   
 
 

Page 2

 
 
[時評]  
　　中國人特性之公例㈤冷） 
　　中國人又有一種特性即多附從而不願首倡是也迨一有首倡而稍得順利則附從之人唯恐不及焉試觀前次之革命與此次之改革國體皆此情形也 
　　雖然此公例不得爲中國人之特性他國之人或亦如此也唯中國之人今日盡其全力以附從甲者明日又可盡其全力以附從反對此甲之乙後日又可盡其全力以附從反對此乙之丙試觀附從前次革命之人太半又即附從此次改革國體之人此則爭霸世界之各國國民性决不如是也 
[專電]  
　　北京電馮國璋電請開去將軍缺萊京就職政府擬以張勳繼任 
　　北京電政府以梁士詒陸徵祥朱啟鈐等此次變更國體賢勞卓著有授勳一位之望 
　　北京電參政院昨開會推定楊度施愚曾彝進王世徵黎淵李國珍方樞陳國祥嚴復夏壽田等爲憲法起草員 
　　北京電周學熙奉面諭每日自午後一時至三時到部視事此外住北海養病 
　　北京電汪大燮給假兩月出京養病 
　　北京電北京舉行慶祝會頗形熱鬧聞該欵係由内部撥出 
　　北京電滿蒙五路線中之四鄭一段借欵三百四十萬元聞已於巧日簽字 
　　北京電南潯路局虞總理辭職通惠公司將舉李自珍繼任 
[特約路透電]  
　　北京電日人所傳中國南部反對帝制之消息未免言過其實但北京確有謠言謂雲貴兩省將軍於袁總統接受帝位之際曾電致中央政府請取消帝制並斬籌安會發起人以儆邪佞如帝制實行則雲貴兩省將起變端云云政府否認此事謂貴州巡按使龍建章電詢經界局長蔡鍔蹤跡以致外間誤會生此謠言按蔡近請假赴日本養疴蔡在雲南頗有勢力前發起第一次革命以抗清廷再現任將軍唐繼堯乃蔡之舊部也北京接有消息謂蔡鍔由日本取道香港前往雲南大約已抵該省據非官場消息雲南軍隊對於帝制大爲反對曾紛紛開會議决請將軍電告中央政府謂雲南軍民均不贊成恢復帝制將軍乃召集各軍官告以國體問題將由國民解决且請軍士少安母躁迨恢復帝制最後决定軍人乃請將軍拍發前電聞巡按使亦代表雲南全省人民以同式電文致政事堂財政總長周學熙兩次上書辭職聞袁總統已決計准其引退說者謂周去則龔心湛之位將不保張弧前雖奉命赴川然仍留京極力運動希圖起用 
　　（二十一日） 
[譯電]  
　　北京電黎元洪再辭之後已受王爵年俸仍支三十六萬元（二十一日） 
　　北京電馮國璋今遙領參謀總長江蘇將軍一席將來或屬張勳（二十一日） 
戰電 
[其一（英人路透電）]  
　　倫敦電英軍從蘇夫拉及安柴克撤回雖在逆境然甚順利洵屬出人意外大衆聞之大爲寛慰足見將帥指揮得宜以十萬左右之大軍而能安然退出誠可謂戰爭中最大事蹟之一也公報未曾言及塞特爾巴大約聯軍將仍佔據加里半島之南境（二十日） 
　　倫敦電陸軍部宣稱蘇夫拉灣及安柴克之全軍及鎗砲軍需已經安然運往他處陣地所受損失甚㣲（二十日） 
　　羅馬電意國特里布那報云塞國難民已至意國中部意人待之頗厚大約難民續至者尙有多人（二十日） 
　　倫敦電陸軍次官今日在下議院宣稱英軍戰於馬其頓者至本月十一日止共損失軍官三十二員兵一千二百四十六人其中陣亡者僅軍官一員兵三十五人哈米爾登將軍報告英軍在蘇夫拉灣登岸及後此諸役情形不日行將宣布（二十日） 
　　白林第細電希布軍前哨在希臘與阿爾巴尼亞邊界柯里柴境交戰兩方面各有死傷希臘援軍已馳往該處亞琪福加斯特朗因發見回敎徒秘謀案已宣布戒嚴令回敎徒因布軍逼近皆狡焉思逞（二十日） 
　　巴黎電薩洛尼加電稱希臘軍隊中近有心理上奇異發展之象希臘軍官前以忠君自命者近稱如布軍侵入希境則希軍定必聯合法軍以拒云云聞敵兵先入希境者必爲突厥雅典電稱德國答覆希臘之抗議謂德國已令刻屯集邊界凖備侵入希臘之布奥德軍隊停止前進云云敵軍共有二十萬人重砲頗多 
　　（二十日） 
　　雅典電大選舉非公式之結果已揭曉戈拉里斯得大多數維尼齊洛斯之黨人全未參與選舉（二十日） 
　　巴黎電今日下午公報謂前敵數地點有砲戰聯軍獲勝（二十日） 
　　彼得格勒電俄國著名軍事家朱摩基大佐謂德國不能從東境移調重兵故德軍决不能在西境復取攻勢（二十日） 
　　蘇里克電羅京電稱俄國似已取消其進攻布國之計觀其軍隊行動俄國似欲攻擊布哥維那省（二十日） 
　　倫敦電德國海軍部宣稱上星期德艦隊在北海搜覓敵艦嗣至斯加格拉克巡弋檢視行船計查驗商船五十二艘内有一艘裝載禁品當被拘捕當此時間始終未有英國海軍云云德人作此奇幻之言顯欲使其國人忘却波羅的海之損失也（二十日） 
　　倫敦電今日外部副大臣薛西爾在下議院聲稱荷蘭洛特丹船公司有船若干繞道好望角而至東方因聞波賽德口岸存煤不多故也（二十日） 
　　哇太樺電坎拿大國會定於一月十二日召集英皇諭詞大約言及延長國會期限之計畫五千萬鎊之戰費及新加之稅項等事 
　　（二十日） 
　　倫敦電首相愛士葵今日在下議院宣稱國會期限延長一節議員意見不同故擬執中辦法國會期限延長八個月而不展至一年旋由議員投票解决贊成此議者一百五十八人反對者二十三人（二十日） 
　　倫敦電首相愛士葵在下議院宣布撤退安柴克軍隊一事且謂此乃按照内閣之决議實行云（二十日） 
　　倫敦電首相愛士葵今日在下議院謂徵兵事業複雜分類困難故内閣皆以明日未能有關於徵兵之切實宣言但在國會休會之前當可宣告一切云云聞辦理徵兵者今日將報告成績（二十日） 
　　倫敦電政府召集第二第三第四第五四等徵兵各界均表示歡迎之意雖能招若干今猶未知惟英國今所招者乃最幼之四等而奥國則已召集四十五歲之男子第一等徵兵應召甚爲踴躍後此可保順利（二十日） 
　　倫敦電英國里資口岸稅關貨棧内惟茶烟酒咖啡等物者爲火所燬損失英金十三萬鎊同時格拉斯戈威斯忌酒棧亦燬於火損失十五萬鎊着火酒精流入鄰近之運河以致運河幾成火池（二十日） 
　　華盛頓電英國致牒美國謂美報所載英國借口戰事限制美國商務而使英商獨得厚利一節殊屬不確實則英國與中立國之商務遠不如美國與中立國者之大詳稽册籍美國商務不獨未因戰事而受損失且因戰事而較前加增云（二十日） 
　　紐約電巴拿馬運河可供守候該處豫備駛過之船通行惟其他諸船尙不能通行無阻 
　　（二十日） 
[其二（德人德文報專電）]  
　　柏林電十二月二十日德軍大本營公報云海濱德砲隊逐走昨日下午轟擊德軍之敵國鐵甲艦敵軍於陣前發砲猛轟德軍曾炸毁敵軍地雷數枚頗獲效果德飛行家攻擊波泊蘭希該處爲敵軍交通地點英國雙葉飛機一架在不魯日附近交戰時中彈翻落機中之人均斃命（西境戰况）昨日摩柯伐克附近之戰事奥軍獲勝俘敵數百人（巴爾幹戰况）（二十日） 
　　維也納電十二月十九日奥軍大本營公報云奥軍仍在追擊孟軍奥軍昨俘孟塞兵八百人孟軍於數處舉手揮旗以示降意迨行近奥軍陣線忽紛擲炸彈奥軍亦以相當手段報之（巴爾幹戰况） 
　　又二十日公報云意軍全陣線砲隊頗爲活動支薩及柯爾第拉那境尤爲劇烈（奥意戰况）柯凡士將軍之軍占據太拉河曲 
 
 
 

Page 3

 
 
處固防之陣地太拉河一役奥軍獲過山砲三尊野戰砲二尊來福鎗一千二百枝（巴爾幹戰况）（二十日） 
　　柏林電英軍在巴格逹附近敗北後波斯人民咸具輕視英國之心據俄國台安報載波斯政府現熟稔大局眞相要求修改一八二八年許俄國享裹海貿易專權之太滿歇條約並要求恢復波斯舊有之貿易權及在裹海與波斯灣泊留軍艦該報謂英國雖未全失和平調停之希望然亦頗難逹此目的云（十九日） 
　　柏林電德國當道宣稱自開戰日起至十一月杪止敵船被毁者共七百三十四艘計一百四十四萬七千六百二十八噸其中五百六十八艘毁於潛艇九十三艘毁於水雷被毁諸船屬於英國者共六百二十四艘計一百二十三萬一千九百四十四噸占英國噸位總額千分之五十九（二十日） 
[東方通信社電（日本人組織）]  
　　東京電中國南方一帶不穩之報傳至東京一般人士甚爲懸念帝制圓滿施行恐甚危險云（二十一日） 
　　東京電衆議院今日開秘密會議懲罰暴行事件議决武藤氏停止出席二週間間鳩山 
　　岩本兩氏均十日間小林·秦兩氏均一週間廣岡氏無罪（二十一日） 
　　東京電島田議長不信任案决定不提出 
　　（二十一日） 
　　東京電政府因整理鐵道外債擬募内債三千八百萬元已將議案提出衆議院以不改正基金法合諸豫算償還外債三千萬元共需償還外債六千八百萬元（二十一日） 
　　東京電極東俄屬增徵關稅曾經日本政府提出抗議茲由俄國拒絶其理由以增徵之目的在歲入增收其於日本品之輸入並不妨碍且由日本輸入品物内地無模造品增徵關稅消費地可以增價聞日本政府更爲日俄貿易採適當之處置云 
　　（二十一日） 
　　東京電旅順要塞司令官靑木中將今夕入京（二十一日） 
要聞一 
[英法俄三國之海軍兵工廠一覽表]  
　　菲德日報曰茲據德國工程司協會查稱法國海軍兵工廠分國有民有兩項計由國家所經理者十六處如土倫兵工廠有工人四千五百名專造一切小物件羅蓮特兵工廠有工人四千名專造大船白萊斯特兵工廠有工人五千名專造鐵甲船洛和佛特廠有工人三千名專造魚雷艇潛水艇等哲堡廠有工人三千五百名專造小物件卑塞大之西狄雅浦逹拉廠有工人六百名其所事與前廠同至於敦奇克格勒大（土尼斯）亞吉爾逹加（在塞尼加爾）帝格蘇亞茲（在馬逹加斯加）西貢（在安南）等船廠則專事修理之工此外如在喬利尼者爲國有造甲兵工廠在占惹者爲砲火兵工廠在土倫者爲魚雷兵工廠 
　　法國商辦海軍兵工廠如下所列土倫之地中海工廠船塢有工人四千五百名專造大小各種船隻廠在哈佛設有分廠專造魚雷艇及加農砲克勒索之石耐德廠製造鋼鐵甲板及加農砲其在土倫之分廠則造魚雷此外該廠在哲堡尙設有船塢一所專造魚雷艇濳水艇等聖納采爾之魯雷工廠兼船塢有工人三千名專造大船其南茲之分廠有工人一千八百名專造魚雷艇彭賀之聖納采爾兵工廠兼船廠有工人四千名專造大船該廠在諾曼得之格蘭得哲維日所設第二船廠有工人六百名專造魚雷艇布雷大有之兵工廠兼船廠亦造魚雷吉倫得之兵工廠兼船廠有工人一千八百名爲石耐得廠之分號製造大船泊爾的昂之狄爾與巴加蘭船廠有工人八百名專造魚雷艇濳水艇等里昂附近之聖卡茫兵工廠專造鋼鐵甲板及砲火等料 
　　英國海軍兵工廠亦如法國有國立商辦之分而其數多於法局勢亦大於法蓋英國僅國立者一項即有二十二處之多如波質茅思之兵工廠有工人一萬四千名可造大小各種船隻代風波特兵工廠有工人一萬三千名亦可造大小各種船隻白姆布洛克兵工廠有工人二千名專造巡洋艦加大姆兵工廠有工人九百名專造巡洋艦與潛水艇舍爾希斯兵工廠有工人二千五百名專造魚雷艇與潛水艇愛爾蘭皇后市之豪爾包林兵工廠有工人一千名專事修繕洛西茲之兵工廠尙未開辦烏爾維克兵工廠專造砲火等料此外在格綠諾克有魚雷製造廠在吉必爾忐拉馬爾太卡浦市西蒙市等地有修理廠印度之孟買與加爾苦太各有一船廠倍姆逹有工廠一所澳洲之斯得耐兵工廠有工人一千五百名製造各種船隻冦柯布蘇特之兵工廠與克倫姆必亞香港等修船廠亦皆屬國有至於新蘇格蘭之哈里法克斯與新錫蘭之奥克蘭特等廠雖皆已設立而尙未開工（未完） 
[我國斷送利權之痛史]  
　　飄萍 
　　日本（支那）雜誌本月號昨又出版續論列强之對我競爭再爲述之（以下皆日人之言） 
[第五日本與我國之鐵道]  
　　日人之言曰日本雖窮然對於中國有特殊之利害關係中日日俄兩役以來不特在滿蒙占有優越地位近日且以五國借欵團體獲鐵道借欵權日本旣與其列亦得分嘗一　茲試刋記日本旣獲鐵道上之權利如左 
　　名稱路線延長旣成未成借欵額以萬元爲單位備考南滿六九五一二四○○租辦 
吉長七九二一五借欵權最優新奉三五三二 
京漢二三○ 
郵傳部一○○○ 
南潯三二四六七五○ 
安正二○袁氏命廢棄 
滿蒙五線一一一○借欵交涉中 
江蘇三八三○○解除契約 
京漢新奉安正江蘇郵傳部等之借款不足扶植日本之勢力其餘各線共長一千九百八十七英里以數字觀之不謂不多然進求其内容不能不失望焉前年獲得滿蒙五線借欵權我政府）日政府（自稱奏奇功顧所擇路線之失當令人廢然長春洮南線（百八十英里）有害無益洮南熱河線（四百七十英里）有名無實開原海龍線（百二十英里）與海龍吉林線（百十英里）二者爲地方鐵道無關大局其中於經營滿蒙爲必要者僅洮南四平街鐵道）二百三十英里）而已然該線橫斷俄國北滿鐵道之中部徒招軍用之猜忌寗不敷設之爲愈也日本而欲扶植勢力於南滿鐵道之西以開發東蒙宜另設重要鐵道連絡滿蒙足資連絡滿蒙者雖有路線甚多其尤重要惟二自奉天經新民屯小庫倫阜新而至赤峰其一也自錦州經朝陽而至赤峰其二也赤峰北通北蒙南逹北京西至多倫諾爾山海關然我政府以明治四十一年之協約以奉天新民屯線賣與中國前年二月應英國之情求以錦州朝陽線爲京奉支線（該線借英欵）二約旣成滿蒙連絡鐵道再難發見矣今春之中日交涉得滿蒙鐵道優先權利然未能享何等積極利益唯謂日本勢力範圍之下不容他國敷設鐵道耳如與俄法之實獲欽渝大成海蘭（以比國名義）諸鐵道及英國之獲南京長沙市興義二線相比擬何啻有天壤之差江蘇鐵道借欵權爲中英公司所奪南潯鐵道爲英國所制限不能延長至萍鄕南支諸鐵道權利亦爲英國所掣肘故我日本獲得眞有用之鐵道但有戰勝俄國而得之南滿安奉二線良可慨已幸以中日交涉之結果承繼德人在山東之權利獲得山東本線支線（已成二百八十六英里）濟南道口鎭（未成百四十英里）高密徐州（未成二百五十英里）芝罘濰縣（未成百八十英里）諸有用鐵道共長八百五十六英里差堪自慰焉（未完） 
編輯餘談 
[扶桑客語（五）（飄萍）]  
　　世界不幸而有此絶大戰爭推究其原因者爲說不一記者所曾寓目之論文不下數千萬言矣然諸說之中求其共同之點即原因之原因皆不離乎麵包是也 
　　帝政間題之轟轟烈烈至於如是在中國國内亦可謂一件大事矣然吾人推究其原因與歐戰之原因正復相同惟西洋人之所謂麵包在中國則所謂飯耳 
　　私見對於飯之解釋有廣狹二義狹義之飯盤中物也廣義之飯則包含衣食住與夫一切之自由故依吾說則所謂亡國云者謂爲亡飯亦可也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之國體問題籌備觀]  
　　國務卿改呈爲奏近日公文體裁各省雖用呈用奏至不一致而在中央則由政事堂以迄各部院至今尙循例用呈並深以京外雜亂無章爲病特定暫行劃一公文程式辦法通飭遵辦其間仍有稱由政事堂轉呈云云者可見暫行程式仍係用呈至稱號一層前定不用大總統字樣而止故至今政府公報中皇帝字樣尙未出現惟聞昨日（十八）政事堂有公文一件局員擬稿送請國務卿閱定時陸代國務卿已親筆改呈爲奏並於聖鑒之上加皇帝二字於是在大典籌備處行走各員紛紛歸報各部院大約不日或將一致改用矣 
　　外交部將答五國十五日五國公使至我外交部宣明態度時陸總長曾即席有所解釋惟此事在五國方面雖似將從此結束而在政府當局則以爲轉不能聽其如此結束故前日公府開特别重要會議由外交總次長及其他要人討議甚久其内容雖未能深悉然大約日内陸總長當本會議之結果以回復五國公使矣 
　　登極期尙未决定大典籌備處現將新君登極之詔文起出草稿京中報紙已有揭載其内容者不外一篇堂皇正大之文字惟登極日期目前尙不發表外間前喧傳有明年一月一日者又有謂定一月四日者然皆擬議之詞無甚確耗也據聞兼代國務卿近曾奉諭通飭中央各機關及各省將軍巡按使等謂國體現已解决但登極之日現仍未定各該長官等應維持現狀母爲不急之務云云可知目前尙不發表也 
　　皇室費又一說數皇室經費預擬不逾五百萬一節曾誌報端昨據某京報載稱將來宮内部成立之後如崇文門之商稅局如左右翼之稅局均將歸該部管轄作皇室經費之用不列入國家預算據京中人士之一般觀察咸謂此說似屬不確蓋皇室經費當由國庫支出若直接向一部分之商民徵收而供給之則有乖政體且取之國民而不列入國家預算亦大背乎所謂立憲之精神也 
　　第一日慶祝大會日昨（十八）爲舉行開國慶祝大會之第一日紳商耆民約千餘人於上午十一時齊集中央公園至午後一時由童子音樂隊引導齊詣新華宮門口排班公推代表馮麟霈進賀表童子隊唱國歌李鏞讀祝詞三呼萬歲旋由李中將鴻舉宣確諭詞賀者復呼萬歲並由李總司令進才夏内史壽田傳諭慰勞禮成樂作遂各退去商界領袖爲馮麟霈紳界領袖爲雍濤者民領袖爲李文濱郭令儀是日中央公園遊者甚衆先農壇公園則搭臺演戲並有各種劇遊人頗多球場中各靑年擊球取樂據聞開國慶祝大會擬趕製紀念銀杯一具以贈擊球最優之人古物陳列所農事試驗場因減價之故遊人亦不少晚間中央公　有燄火及電影甚爲熱閙前門内外高懸紅燈多盞光華燦爛儼若繁星萬點也祝詞領銜者爲馮麟霈全文共二百一十八字用四言叶韻體所言大都普通頌揚話頭諭詞爲散文共二百零數字首述民意推舉次言内外多故欲救國救民乃不避難出而擔任末以安心營業期之大衆人民云 
　　籌備處獎叙人員大典籌備處處長朱啟鈐對於該處各股主任以下人員辦理籌備事宜殊爲滿意傳聞已開單進呈請獎單内共計有三百餘人大率皆各部院局人員并聞此項勞績獎叙甚優一說謂開單列保雖屬意中之事此時未免太早前說或未必盡確也姑並誌之以觀其後 
[梁任公途次上總統書]  
　　梁任公在津養疴日久昨忽呈請赴美調攝不俟批出即束裝首途各節曾誌各報茲聞任公於赴美途次猶有一書寄上總統其惓惓不忘故國之情蓋猶有庶幾改之予日望之之㣲意焉其文云大總統鈞鑒前奉温諭沖挹之懷悱擊之愛兩溢言表私衷感激不知所酬即欲竭其愚誠有所仰贊旣而復思簡言之耶不足以盡所懷詳言之耶則萬幾之躬似不宜曉凟以勞清聽且啟超所欲言者事等於憂天而義存於補闕誠恐不蒙亮察或重咎尤是用吮筆再三欲陳輙止會以省親南下遠睽國門瞻對之期不能預計缅懷平生知遇之感重以方來世變之憂公義私情兩難恝默故取卒貢其狂愚惟大總統垂察焉國體問題已類騎處啓超良不欲更爲諫沮益蹈愆嫌惟靜觀大局默察前途思愈危不寒而慄友邦責言黨人搆難雖云膠葛猶可維防所最痛憂者我大總統四年來爲國盡瘁之本懷將永無以自白於天下天下之信仰自此隳落而國本即自此動搖傳不云乎與國人交止於信信立於上民自孚之一度背信而他日更欲有以自結於民其難猶登天也明誓數四口血未乾一旦而所行盡反於其所言後此將何以號令天下民將曰是以義始而以利終率其超利之心何所不至而吾儕更何所託命者夫我大總統本無利天下之心啓超或能信之然何由以盡喩諸逖聽之小民大總統高拱深宮所接見者惟左右近習將順意旨之人方且飾爲全國一致擁戴之言相與徼功取寵而豈知事實乃適相反即京朝士夫燕居偶語涉及茲事類皆出以嘲諧輕謔而北京以外之報紙其出辭乃至不可聽聞山陬海　閶閻市廛之氓則皆日皇皇焉若大亂之即發於旦夕夫使僅恃威力而可以祚國也則秦始隋煬之胤宜與天無極若威力之外猶須恃人心以相維繫者則我大總統今日豈可不瞿然自省而毅然自持也哉或謂旣張皇於事前忽疑沮於中路將資　笑徒損尊嚴不知就近狀論之則此數月間之營營擾擾大總統原未與聞况以實錄證之則大總統敝屣萬乘之本懷旣皦然屢矢於天日今踐高潔之成言謝非義之勸進益　盛德何嫌何疑或又謂茲議之發本自軍人强拂其情懼將解體啓超竊以爲軍人服從元首之大義久已共明夫誰能以一已之虚榮陷大總統於不義但使我大總統開誠布公導之軌物義正詞嚴誰敢方命若今日以民國元首之望而竟不能輟陳橋之謀則將來雖以帝國元首之威又豈必能弭漁陽之變倒阿授柄爲患且滋我大總統素所訓練蓄養之軍人豈其有此昔人有言凡舉事無爲親厚者所痛而爲見讐者所快今也水旱頻仍殃災　至天心示警亦已昭然重以吏治未澄盜賊未息刑罰失中稅歛繁重祁寒署雨民怨沸騰内則敵黨蓄力待時外則强鄰狡焉思啟我大總統何苦以千金之軀爲衆矢之鵠舍磐石之安就虎尾之危灰葵藿之心長萑苻之志啓超誠願我大總統以一身開中國將來新英雄之紀元不　我大總統以一身作中國過去舊奸雄之結局願我大總統之榮譽與中國以俱長不願中國之歷數隨我大總統而同斬是用椎心泣血進此最後之忠言明知未必有當高深然心所謂危而不以聞則其負大總統也滋甚見知見罪惟所命之抑啓超猶有數言欲忠告於我大總統者立國於今世自有今世所以生存之道逆世界潮流以自封其究必歸於淘汰願大總統稍捐復古之念力爲作新之謀法者上下所共信守而後能相维於不敝者也法令一失效力則民無所措手足而政府之威信亦隳願大總統常以法自繩母導吏民以舞文之路參政權與愛國心關係至密切國民不能容喙於政治而欲其與國家同體休戚其道無由願大總統建設眞實之民意機關涵養自由發抒之輿論母或矯誣遏抑使民志不伸翻成怨毒中央地方猶枝與榦枝條盡從彫悴本榦豈能獨榮願大總統一面顧念中央威權一面仍留地方發展之餘地禮義廉恥是謂四維四維不張國乃滅亡使舉國盡由妾婦之道威逼利誘靡然趨炎則國家將何以與立顧大總統提倡名節奬勵廉隅抑貪競之鄙夫容骨鯁之善類則國家元氣不盡銷磨而緩急之際猶或有恃矣以上諸節本屬常談以大總統之明豈猶見不及此顧猶拳拳致詞者在啓超芹曝之獻未忍遏其微誠在大總統藥石之投應不厭於常御伏維采納何幸如之去闕日遠趨覲無期臨書惻愴墨與涙俱專請鈞安尙祈慈鑒 
[遼西交涉解决之傳說]  
　　遼西各地本爲直隷之一部日人强以爲包含於南滿洲範圍之内自由雜居致義縣錦縣地方中日兩方轇轕不清現在此問題已移於北京由外交部與日置公使開始交涉其交涉之進行若何外問尙無所聞乃據日報載稱錦縣商務分會接到奉天商務總會之公文内云我外交當局全然狥日本之主張决定今後遼西一帶屬於南滿洲地方故該地中國官吏對於日人已一變其從前之態度云云未知此項解决果否已成事實也 
[紀膠濟日本野戰郵便局之近况（懷瑾通信）]  
　　日德戰終凡膠濟一帶沿線日人徧設野戰郵便局其中内容局外人難知其詳茲爲譯述如下 
　　日人現在膠濟一帶所設之郵便局名目雖冠以野戰名義其實悉照本國郵政辦法凡一切郵便事宣如執務狀况郵員支配郵便貯金包裹遞送槪遵本國郵政規則辦理也在靑島設立總局在大鮑島大碼頭台東鎭三處則各設有分局自濟南以逹靑島之沿線一帶計設有分局七十一處今因日僑增多市面平靜故凡爲替小包普通郵便電報快信等件更覺增加在本年四月份之爲替拂渡計一千一百二十九件計洋二萬二千二百九十二元爲替引受計三千八百九十八件計洋五萬六千七百元總計五千零二十九件共洋七萬八千九百九十二元迨四五六七之四個月中爲替引受額拂渡額之增加已逹三倍其中以靑島現任文武官吏匯銀寄與本國家族之赡養金爲最多數以藝妓酌婦寄回家屬之勞働貯積金爲次多數迨至十一月份爲替拂渡計九百二十八件計洋五萬三千八百九十三元爲替引受計一千一百六十八件計洋二萬六千九百零六元總計二千零九十六件共洋八萬零七百九十九元至小包配逹在四月份計一千七百零三件引受計四百六十件共計二千一百六十三件迨至十一月份　包配逹增至二千四百十七件引受增至九百五十七件共計三千三百七十四件比較四月份增加一千二百十一件至普通郵便物配逹在本年四月份共八萬六千二百七十封引受郵件計十六萬三千三百六十六封共計二十四萬九千六百三十六封迨至十一月份普通郵便物配逹增至十一萬八千五百九十三封引受郵件計七萬九千四百八十六封共計十九萬八千零七十九封比較四月份減少五萬一千五百五十七封至其減少原因在華人一方面之信件近日大半改寄城陽中華郵務局派差轉遞之故倘靑島方面中華郵務局仍許恢復設立則减少之數當不僅此也 
　　再靑島德奥兩國人在四月中郵寄在日本德國俘虜之郵件計九百七十八封寄往歐美之郵件計一千二百五十封共計二千二百二十八封十一月份收送靑島方面者計一千四百五十六封中國内地各埠及歐美者計八百三十四封總計二千二百九十封比較四月份增加六十二封又德奥人家屬以小包引受送逹與日本俘虜者規定每人每月准寄小包一件在九份計四百五十五包至十一月份計七百二十六包其收送快信在九月份計一萬二千一百零二封每日平均四百零三封十一月份計一萬三千八百十八封每日平均四百六十封比較九月份增多五十餘封此爲德俘二千三百餘名留日通信之情狀亦即日本野戰郵便局之内容也 
[武漢最近之風鶴驚]  
　　湖北省城内當段將軍督鄂時署中曾有馬巡派出至王將軍接署後署中僅調鄂軍第一師馬隊一排作爲傳騎茲王將軍以現在防務吃緊省垣地方寛廣不可無馬巡以靈消息特飭由北洋第二師長王金鏡將該師駐紮城外之馬隊二連三運調入城内按夜分巡各處而王師長並因連日風聲頗緊師司令部防守尤不可稍鬆特於司令部附近要地如大小都司巷營坊口得勝廟各處均各增設崗兵日夜派兵守衛如巡警然茲附錄武漢近事兩則如左 
　　商民覔地之受驚鄂省南湖軍械庫自日前捕獲擅入窺探之嫌疑犯魯人鄒某後防守愈爲嚴密庫房四周日夜俱派守軍巡哨乃昨又有省垣著名雜貨店伍億豐東家（或云係陳宏發雜貨店東陳漢章）因爲先人營葬偕堪輿家朱紹雲在南湖一帶選擇吉地彼等不知械庫戒嚴貿然至圍牆外勘察相度指東畫西高談風水正在靑龍白虎之際該庫守衛兵見其盤桓許久不去疑係黨人窺探當向艦詰且大聲呼叱該二人言語素鈍弗解北音突被聲色俱厲之軍人責問不知身犯何罪不覺畏悚戰慄該兵愈疑其爲非又見朱携有羅盤疑爲測量用器遂號召同類將其拘引至庫營庫員亦以羅盤爲測量器且邀功心切當飭反縛押解入城中軍儲局以拿獲亂黨測量械庫地形報告局長該局長亦不加詳查立刻親至將軍署禀明飭發陸軍審判處嚴訊適該處因訊辦要案公務大忙該兩人到處無暇即訊收押一日夜始由處長程漢卿提訊首飭將所送證據呈驗即甚爲叱異迨傳問二人始悉眞相乃喟然嘆日以父母易朽之枯骨博已身將來之榮華不爲奉先計專爲利後計悖禮違義至於此極况鄂城地面廣袤如洪山石牌嶺等處崗巒縱橫豈乏避除五患堪安窀穸之地而必取乎行僚滙萃之濱防範正嚴之側妄從地師之謬說致飽縲絏之虚驚假使本處亦誤認羅盤爲測量器其爲禍之大吾恐大陰陽家雖萬能亦難逃也爾等今旣被捕當知儆戒此術此心均可休　兩人慚愧無詞程處長遂判當堂開釋 
　　日軍夜操之虚驚武漢近日戒備之嚴緊爲歷來所未有省垣人力車出入城門於坐褥下均須檢查漢口於夜行不持燈即爲違禁無論何人均捉將官裏去居民有婚喪喜慶宴客亦須報告且禁止燃放鞭砲乃十六日駐紥漢口租界外抛球場附近之日本防軍出隊至何園附近舉行夜操施放空砲計自是夜七時起至十一時止砲聲隆隆不絶加以機關槍聲連續若串珠商民聞之大爲驚駭即駐漢各軍聞聲亦以爲異蓋日軍司令雖曾以操期函知鎭守使轉飭驚廳出示然布告未能周遍商民多不知曉而各軍隊方面鎭守使並未通傳所以頗形紛擾聞當時陸軍某團某營均曾以電話詢問使署警廳迨得回音始各釋然 
[粤中新見聞]  
　　軍署庶務官温天驥於前日午前忽接汕頭來電促即回娶親某等在汕頭專候商議云云温乃趨赴觀音山面請給假龍將軍索閱電報後當以現在戒嚴之際軍官不得藉故離職當即飭傳田團長將該庶務官拿下暫押一月俟查明有無别故再行核辦頃已電飭潮梅馬鎭守使查覆聞温歷任都督府副官其人爲温生財從弟此次被疑或有由來 
　　律師彭守仁被捕一案昨在將軍行署提審聞該律師供稱謝愼修當旅居粤安棧内時曾介紹民事訴訟案託其辯護故此常有往來惟彼談吐風雅且精麻雀絶技故一般朋輩樂與交游憶律師未被捕之先曾偕友人劉某到粤安棧與彼作看竹之戲相約無論何人獲得勝利均往東堤消遣盡作飲食之資此爲交際慣有之事初不虞因此而竟受嫌疑也至謝愼修等有無代人書繕圖記及圖記字跡是否謝某親書均不知情問官訊畢以此案證佐現未完全疑　滋多仍須再行蒐集始克分别判决飭將彭等押候再審 
　　陸軍第二團長趙晋侯近在汕頭地方拿獲一要犯係名李樹標湖南人昨已押運回省該犯不知因何竟欲速死乘人不覺輒將頸上之黑索奮擊頭顱直至皮破血出旁人始知後乃加上手銬彼又亂擊其首復撞其腎囊以致血蹟殷然趙團長恐有意外飭令反綑雙手始即備文詳解將軍行署訊辦聞該犯人固有妻孥旅居粤垣者昨已赴將軍行署保釋又聞趙團長以該犯係暗殺黨領袖年前陸軍營長王國柱在潮起事時彼在營中充當連長故已赴將軍行署禀攻一切 
　　從化知事黎朝楝會同警衛軍擒獲黨人鄭廷一名搜出僞關防一顆並與黨首朱執信陳月波等往來書信多件業經解軍署訊辦聞該黨人供稱前月在香港總機關與陳月波黎坤勝擔任運動内地土匪現在陳月波已在海豐之田乾墟等處設立機關名爲陳氏建祠進行會招集黨員甚多而黃坤勝亦在清遠濱江等處招人入會等語當道據此即分飭該兩屬軍警認眞防緝謂現查陳月波係海豐人去歲匿省謀爲不軌經被龍將軍偵獲監禁迨至本年三月始由香港鉅商劉某保釋今又供開謀亂殊屬　不畏法云云 
　　警衛軍統領袁帶前日又在香山縣屬小欖鎭破獲一黨人機關並拿獲犯人譚東勝劉滿枝等昨已將搜獲之物一併押解來省佛山警察游擊隊鍾統領十二號夜在鷹沙巡查據線人報告有亂黨馮某係南屬大岡鄕人現到該沙即飭隊多人前往將馮拿獲解省究辦 
[廣東商民之苦稅]  
　　雷州商民因雷關欲行加稅激起罷市風潮商會及商界等已有電到省文云雷關擬欲加稅民心不服致罷市三十七天民愈憤各行一律不能賣村下米榖漸不出城沽賣商場恐難保伏乞恩准照舊收稅乞電示雷商會印商界全體叩眞此電到時高雷鎭守使王純良適因公幹在省聆斯耗後恐中有不逞之徒藉此滋生事端當即遄返雷州防地不期又値並無商船乃乘坐兵輪前往 
　　聞佛山商民對於菸酒稅之辦理羣情亦甚惶惑大勢頗爲岌岌昨曾有電致省中各稅關文云菸草公賣局出示准張福和承辦照協興菸稅章程辦理是一稅兩公司一物幾抽擾害不堪商情惶惑無所適從請子維持以恤商艱南海烟絲行聯安堂區子超梁國材等叩 
 
 
 

Page 7

 
 
[明年度之湘政務]  
　　湖南巡按使沈金鑑氏以明年度應辦各項新政務一切進行亟應早爲籌議彙報中央以定方針而重程序刻已與各椽屬詳切議定其綱要如左 
　　（甲）財政事項明年財政進行方針現已由嚴財政廳長與財政文案殷主任會同籌議詳報沈使開評議大會核定其事項計十有六一所得稅之進行二各縣雜稅之整理三　地稅之創辦四協款之擔解法五官鑛餘款之分配六釐局條例之改定 
七决算册之造報期及手續八知事　給之改等九烟酒公賣之積進法十變賣官產之限解十一裁員節費之漸進 
　　十二各縣田賦微收處之籌設十三金庫之移辦十四常洋之限收十五各種新稅之督促十六漕糧畝費之增加 
　　（乙）内務事項此項進行計畫係總文案陳君曁費科長制定詳由沈使交會議决大事項計九 
　　一使署及各道警備隊之編成二各縣鄕鎭警察之畫一並完全成立之辦法三全省自治之限辦四選舉進行之程序 
五禁烟之積進六土木水利之舉辦七平民生計之提倡八舉行普通文官考試九舉行縣署椽屬之甄别 
　　（丙）實業事項明年實業應行籌辦事宜係索科長議定詳由沈使交會議决其事項八一添辦模範農林場四所二添辦模範農田一區三商鑛之整理四勸工場之擴充五各縣一律添辦貧民工廠六各處商辦工廠之提倡七開國貨展覽會一次八官有各工廠之進行法 
　　（丁）敎育事項明年關於敎育之進行其事項計十一實行强迫敎育二各縣須設中學一所三鄕村國民敎育一律舉辦四春季省垣學校開大運動會五秋季開敎育品展覽會六小學校之擴充七添辦司法實業警察講習所三所八學校園完全辦成九開辦體育學費十補助私校條例之變更 
　　戊）司法事項此項籌辦事宜係陳廳長會同朱文案制定詳准其事項計七一舊監獄完全改良辦法二添辦地方分庭十一處三司法整理之辦法四承審與推檢任用法之改定五樻　懲儆之加嚴六民事訴狀之加價七管獄員資格之嚴定 
　　（已）特别事項此項係沈使自行酌定其事項計四一春季省使出巡二秋季各道尹出巡三規設全省新營汎四整頓吏治之新手續以上各節均已彙報中央查照矣再上項事宜係專指明年度應行添辦新政而言至於每年例行之事則仍照向例辦理 
地方通信 
[蘇州]  
　　水警探盻給賞洋寗興公司公裕小輪拖載上海梅恒裕絲號現洋三萬七千餘元在松江轄境被盜搶劫一案破獲訊結詳情迭誌前報是案盜犯係由蘇州警廳偵探隊曁水警第一專署及常熟水警並防務局前後破獲起獲贓洋二萬有零經失主願以四成充賞於八月中來蘇具領贓洋時將應充賞之八千餘元繳存警廳嗣由崔廳長分别攤派水警廳二千元常熟縣知事公署防務局三百元在案茲聞防務局之三百元因不合原數於日前送還水警廳之二千元迄今亦尙未見發給刻下緝獲該案盜犯之出力警探盻望頗殷云 
　　各專署將次會　水警各專署長每届冬防按例出巡汛地蘇屬水　區域劃歸第二第三兩專署統轄現聞第二專署長師蘭亭第三專署長仉志鵬擬於日内出巡第一專署長沈夢蓮亦擬即日出發巡哨并聞三專署長决定在楓涇會哨 
[鎭江]  
　　龔旅長注重冬防駐鎭要塞掩護步兵司令龔旅長以鎭君之東大港諫壁兩鎭兵力單薄昨特令第一營王營長添派兵士兩排分往該兩鎭駐紥一面又由東馬頭調來兵士兩排分駐城中又新街黑橋等處勤加巡邏以重冬防 
　　舉行女校學藝會丹徒縣敎育會職員會日前開會提議小學學藝會之應否繼續辦理並女學學藝會之應否儘先舉辦當經議决女學學藝　因從未舉辦由敎育會議定日期舉行至男子高初小學學藝會俟籌有的欵然後議辦 
　　茅科員勘估堤工瓜河堤工屢告危險日昨江北堤工局總辦馬駿卿派科員茅周台至瓜洲會同地方紳董沈劉二君前往實地查勘自東城隍廟迤邐至三汊河估計工程需費甚鉅聞因經費雞籌擬擇險要處先行補修云 
　　破獲大批賣烟犯鎭屬揚中縣自印花土銷行後私售燈吃逐見增加鄕間旣明目張胆城區亦所在多是近被王知事偵知飭各區警士四出搜查昨日各警士在城内連破獲四十餘家聞風藏避者尙不在其内業已分别拘禁訊辦矣 
[揚州]  
　　罰儆設榻賣烟近日邵伯鎭私設燈榻售賣烟膏之户甚多昨爲縣警察查知派員前往查拿破獲王某家烟膏烟具各件發交邵伯鎭警局訊明罰洋五十元釋放 
　　省署委員蒞掦巡按使署委派白鏡菴至江北調查各縣政績已於日前到揚寓舊城宜新客棧先往調查各學校及警察敎練所並視察操法復至省立第六工場等處參觀聞查竣後將赴儀徵縣查察云 
　　軍警嚴查旅客近日此間忽發生清江兵變之謠言傳說紛紜居民未免疑虚地方長官深恐有人乘此煽惑人心擾亂治安故飭預爲防範現每日各班輪船到揚時先有憲兵曁警察嚴查旅客有無携帶違禁物品各輪停泊後旅客均須魚貫上岸不准擁擠經軍警檢查徧體搜索周到方許放行至箱籠行李等物尤須逐件搜查已查諸件如欲入城再經門警逐一檢閱方得進城以故來揚客商頗稱不便 
　　憲兵排長互調駐揚憲兵第一連戴連長昨奉清江周營長轉奉馮將軍飭第一連排長郭增誥與清江第二連排長方某互調現戴連長已飭郭排長赴差矣 
　　取消酒捐通告自烟酒專賣後又有徵收酒捐之舉揚城業經先後設立公賣局酒捐局等機關按章收稅現聞財政部因機關重複着將酒捐局裁撤業已咨省通飭將酒捐取消矣 
[杭州]  
　　核議曹剡輕便鐵道之計畫曹娥江剡溪爲浙東幹流之一年久失修尾閭不通現旣實測完竣籌備開工疏掘所有挖出之土就近培護隄塘固爲善計但慮不能消受此多量之土須另擇低窪之地以容納之擬置備輕便鐵道轉運河土藉省人工聞先設三百節每節長約英尺八尺計洋六十元左右全路統計需洋一萬八千元即於水利工程處内附設籌辦輕便鐵道事務所此項籌辦計畫已由巡按署諮議會與水利會會同核議矣並聞此處辦理得法將來南湖河泖浦陽江等流域均須仿照辦理以利運輸 
　　代表選舉費由省自籌各省辦理國民代表選舉經費前准局咨以一萬二千元爲限作正開支此次浙省辦理前項選舉聞已支用二萬四千元除核定經費外不敷之一萬二千元現准財政部咨復由浙省自行籌撥屈使准咨後昨已飭知財政廳長遵照籌解矣 
[安徽]  
　　國民會議覆選之披露皖省國民會議覆選舉於十七日在省議會舉行投票計到會者四百二十人由李監督親臨監視當場開匭計當選者九人茲將姓名錄左張家驑（桐城）六十三票楊士驄（泗縣）四十五票周行原（合肥）四十五票趙鶚翰（阜陽）四十二票陳澹然（桐城）四十一票孫多巘（壽縣）四十票呂振球（太湖）三十七票蔣文懋（毫縣）三十六票何國　（六安）三十六票其餘合肥李經鈺二十九票合邱竇延年票江峯靑三票尙有胡某一票均不足票數今日仍在省議會投票選舉備選人員備補缺額 
[湖北]  
　　確定國會覆選日期鄂省國民會議覆選展期一般初選當選人旅居武漢資斧告匱進退維艱曾禀懇段監督飭選舉事務所償付棧費茲巡按署已接京局電告覆選舉人資格業經審查確定故由段監督酌定於本月十九日舉行覆選二十日開票以午前十一時至午後四時爲投票時間其投票開票地點皆設在巡按署内各選舉人報到領劵入場限定於是日十一時前並按舊日府屬縣分支配招待所計武昌襄陽二府爲一處漢陽德安荆門爲一處黃州安陸爲一處鄖陽荆州宜昌爲一處 
　　限制徵收分局經費漢口南叚徵收局合併於北段改爲分局財政廳擬該分局不另支用經費祗設帮辦員而該局長江紹墀具禀力爭聞江所持理由以漢局所轄區域遼闊若不另置分局相助監察但使分局長立於帮辦地位誠恐鞭長莫及諸多疏漏影響於稅收甚巨等語現已經財政廳核准惟局用仍須核減限以每月不得過五百元 
[雜評一]  
　　變革之公例（默） 
　　政治典章正朔服色徽號可得而變革者也善惡好惡是非利害眞僞之辨雖窮天地亘萬古而不變是故即所謂可得變革者亦非能僅憑時勢任已意以變革之也必合乎千萬人之心而其變革乃能有效人人善之而不以爲惡人人好之而不以爲惡人人是之而不以爲非人人利之而不以爲害人人眞之而不以爲僞則其變也所謂合乎千萬人之心也無有能撓之者也否則有以爲善者即有以爲惡者有以爲好者即有以爲惡者有以爲是者即有以爲非者有以爲利者即有以爲害者有以爲眞者即有以爲僞者人心趨向不同爭擾斯因之以起自古大有力之人祇能變革其所可得變革者不能强不可變革者而并變革之且因不能變革其所不可變革而所謂可得變革者亦遂不能憑時勢任已意而爲之變吾觀古今中外之變革史徵之治亂安危之大關鍵罔有能逃此公例者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商界反對加稅之會議]  
　　上海稅務所吳所長因奉江蘇財政廳長飭知轉飭各業認稅機關仿照江北浚河帶征辦法於明年一月一日起增加附加稅二成各業即羣起反對致書南商會訂於昨日午後二時開會邀集各業領袖及商界要人公同討論已紀昨報茲聞昨日到會者共有四百餘人各將意見陳述僉謂今夏颶風爲災鄕民收成歉薄因之秋冬生意未見起色現届隆冬方有發逹之希望不料又因肇和兵艦出事地方戒嚴商店提早收市交通爲之阻絶各店營業又大受影鄕况商界擔負較之前清已多數倍本擬請求核減以蘇商困今又添征附加稅二成何堪任此艱鉅應請商會電呈北京政事堂財政部農商部並請蘇省齊巡按使胡財政廳長電逹中央收回成命務必逹到目的云云議畢時已薄暮該會總協理允俟會商總商會總協理然後起草分别電請核示 
[警廳取締商家之反動]  
　　淞滬警廳長徐君取締滬南各商店不准招留外來之人住宿店内其所雇夥友工役亦着各店執事一併造報爲之擔保詳情已紀前報茲悉各商家聞此消息大爲恐怖以滬埠商界素與各路往來凡有商販來滬必須招留以便貿易若果取締則商業上大生阻力况現値冬季正客商進貨之時設不招留必顧而之他内地生意更無人顧問爰由各業領袖至南商會陳明理由即與顧總理同至警廳懇求徐廳長收回成命並順便請再展緩每夜交通時刻良久始出 
[法公廨判斷黨案兩則]  
　　法捕房探目黃錦榮沈德福包探韓邦逹方福林程芝卿等曾於十月二十七號聞有黨人携帶炸彈匿跡法租界西洋涇浜一百零七號門牌永昌客棧樓上當即前往拘獲李德卿闕朝書徐建侯余林王萬英楊文忠等六人並抄出炸彈十餘枚解送法公堂訊供明晰管押候核在案　日經聶讞員會同法副領事德君升坐特别公堂提案判决聶君簽判以徐建侯私造炸彈圖謀作亂罪已成立應送内地懲辦德君以徐含有政治犯性質着押一年期滿逐往外洋不准逗留租界聶君仍判還押候商明嚴究李德卿闕朝書判送内地照律懲治余林王萬英楊文忠得押滿兩年永遠逐出租界 
　　黨人蕭國卿即蕭美成前在法新租界蔭餘里設立機關旋聞法捕房拘拿遷往納格拉路慶平里仍被探目沈德福偵悉前往將蕭與同黨及廚夫張金海拘獲抄出手槍二支並陸軍旗令旗印信告示等物解經法公堂訊供還押聽候判斷在案昨日中西官升坐特别公堂提案判决法副領事德君諭蕭曰本公堂辦事一秉至公凡界内居民無論黨人非黨人如有私藏危險物品擾亂治安者加等嚴辦今姑念汝係政治犯着押兩年期滿逐往外洋不准逗留租界聶讞員以蕭另因别案由公共公堂判决解送護軍使署懲辦故仍判移送公共公堂照原斷引渡唐耀飛李卿山王效庭曹德明均解護軍使署懲辦厨夫張金海押滿一年永遠驅逐出界 
[偵探又有約期起事之報告]  
　　昨日軍警各署又據偵探報告黨人約於二十二三等日夜間起事各長官卽飭所部兵警一體嚴防楊護軍使並飭駐局之步兵三十八團各營每夜派兵至製造局外新築之各馬路往來梭巡因該處新築之路共有十餘道皆與租界　連地甚荒僻是以防備尤嚴並飭管理探海電燈之軍人通宵瞭望以防不測 
[空屋内搜出手鎗]  
　　向爲竹匠之朱金聚在江邊碼頭置有房屋一所近因房客退租業已空關詎前日爲駐滬憲兵營軍士在該屋内搜獲手鎗六桿疑有通匪情事即將朱金聚於昨日解送護軍使署訊究 
[遷居者尙絡繹不絶]  
　　近日城廂内外各居民因謠言蠭起每晚戒嚴交通甚爲不便故均有遷地爲良之意連日大東門内外各居户遷移往北者絡繹於途因之人民更多恐慌其遷出之空屋因恐有匪徒潛匿生事故由警廳派警留心查察 
[楊巡官注意空屋]  
　　高昌廟淞滬警察派遣所楊巡官查得境内居民因聽信謠言恐遭兵禍已紛紛遷避現在空屋甚多恐有匪類避匿在内乘間滋擾故於昨日傳諭各房主務將空房妥爲封鎖一面派警每夜至各處空屋檢查以昭嚴密 
[緝私統領查察防卡]  
　　兩浙緝私統領蔡和林君奉馮上將軍飭開接准統率辦事處來電黨人復思蠢動專在各處勾結鹽梟光蛋以爲爪牙派赴蘇省沿海一帶潛伏迨至黨人起事鹽梟土匪即便響應且江浙兩省素爲梟匪　集之處應請飭行緝私各營嚴加防緝等因飭仰該統領轉飭遵辦等語蔡統領奉文後查得所屬緝私第二營管轄之閔行及浦南奉賢縣境地臨海灘又爲產鹽之區並三營轄境之松江等處販私鹽梟素多出没當此黨人希圖肇事之際自應嚴加防範惟第二第三兩營所設緝私防卡是否均在緊要區域亟應親往檢查故於昨日特由嘉興來滬先赴閔行會同緝私第二營營長魏悼文偕往奉賢沿海各處查察防卡擇要派兵查緝梟匪一俟查竣再往松江等處會同緝私第三營營長馬國楝檢查一切 
[訊結私販大宗軍火案]  
　　公共總巡捕房因據日探報告有董雲章姚勤甫蔣阿巧鄒霖溪莊春齡胡成坤陳日楷等七人希圖私販大宗軍火即派中西探及繙譯謝培德僞充購辦軍火之人前往探訽屬實因將董等七人先後拘獲解至公共公堂訊得該被告等所犯雖同一案情然有輕重之别應分案辦理故中西官先將董及姚蔣等三人訊供判押候會商判决餘人押候復訊在案前日午後捕房又將各被告解案由兪襄讞會同英卓副領事在樓上公堂復訊捕房刑事科代表牛門與中央政府代表穆安素兩律師及代表被告董雲章胡成坤之羅傑費性惇兩律師均各到堂先由羅傑律師譯稱查被告董雲章向在美商同興洋行辦事係美商用人今旣由堂上訊明諭候會商堂諭惟於判決時應由美領到堂會商定斷旋由牛門律師命見證西人魯衣司（譯音）上堂詰據供明曾由一德國人名雪爾搿（擇音）與伊訂立合同有用過之毛瑟鎗一萬五千支託我出售故曾與前次到堂之西人瑪立遜云及當訂立合同時有見證西人二人一係美國人名柯爾一係法國人名來納（均譯音）同在合同上簽字然並未售出並云另有漢陽鎗然此鎗不能售於洋人因歐洲各國今正在戰爭時代無論售於何國設被敵軍搶去必致向中國提起交涉故祇可售於中國人云云因即訊據被告鄒霖溪供稱因有相識之陳金榮介紹莊春齡來云有蘇州來之王司令要辦手鎗我云須要有護照方可代掮莊答有護照故我轉向人瑪立遜及一日本人詢問瑪立遜允代探聽有無而日本人云立逹洋行有一千五百支分裝三箱並云如有護照可以代送出吳淞口外繼因詢據莊春齡云護照尙未看見我以此事必須有護照故即將莊拒絶質之莊春齡供認係由董雲章談及供畢復據三十二號西探目祁文司（譯音）上堂禀明將被告胡成坤及陳日楷查獲以及先至胡成坤處探詢胡誤認我爲俄國人承認有貨（即指鎗）出售各情並由阿梅逹律師及西人潑來勒（譯音）上堂供明因據立逹洋行西人旭脫（譯音）云有手鎗一萬五千支每支連子彈五百粒價銀四十五兩並經人云及有俄人要辦以及在阿梅逹律師處訂立合同各情訊之被告胡成坤陳日楷供認曾由日本人託售並云有俄人要辦故西探來問時我誤認該西探爲俄人云云復由胡之代表費性惇律師與捕房代表牛門政府代表穆安素兩律師互相辯論良久中西官訊至鐘鳴六下因案經辯論終結判陳日楷解護軍使署訊辦胡成坤押西牢十五個月蔣阿巧押兩月董雲章等四人各押四月分别示儆 
[如意里盜案三誌]  
　　公共租界北河南路如意里二十三號門牌同德和記錢莊於十七號夜八時被盜刦去現洋鈔票逃逸當經捕房拘獲跌傷之盜匪一名車送仁濟醫院醫治等情已兩誌本報茲悉該盜匪業已醫愈於前日帶回總巡捕房經捕頭詰據供稱名范學田係山東人是晚有羅姓給以刺刀囑令隨往旣至一錢莊門首伊等令在門外守候不知伊等入内後如何搶劫旋聞警笛聲伊等七人由内冲出致被撞倒跌傷等語當即錄取口供飭令收押昨晨解送公共公廨請究即據一百四十一號西探與華探周志仁相繼上堂禀明該盜在捕房所供各節並稱當時得電話警報後即馳往兜拿詎各盜已早逃逸詢據事主聲稱共有盜匪八人入内搶刦三人持手鎗三人執刀該莊夥友一人被盜刀傷手指計被劫去鈔票七千餘元現洋二千餘元及所抵値洋千餘元之烟土旋查至離該莊約一百五十碼之弄内見被告倒在地上察其情形似欲爬至所堆之空洋箱上登屋逃逸失足跌下是以傷在頭頂至被告所稱係由内逃出之人冲倒何能傷及頭頂此言殊不可靠並在其身畔抄出剌刀一把現洋十二元且被告亦承認隨往惟此案尙須調查應請展期七天開審王襄讞商之美領博君判范帶回捕房候訂期研鞫 
[巡按使通飭開濬溝洫]  
　　上海縣知事奉巡按使通飭云照得溝洫遺制由來已久周禮遂人掌邦野十夫有溝百夫有洫法至美備自水利失修鄕愚無知不加保護任其淤湮遂致雨未竟日潦已盈田宣洩無從釀成災害本年秋冬之交霪雨滂沱雖蘇常滬海各屬夙稱農田水利講求之區禾稻亦盡被淹没收成歉薄春荒固屬可慮正供所關補救不容或緩値茲農隙亟應整理溝洫藉護春苗查淮陰縣知事趙邦彥前因興修水利曾擬訂開浚溝洫章程八條詳經批准備案並飭該知督董舉辦各在案蘇省濱海臨江以農立國應興水利不可枚舉江南北支幹各河雖經委員籌濬粗具端倪而河身隄防工繁費重收效綦遲惟有此項溝洫但須通力合作按畝出夫不需募捐即可集事况知事爲親民之官閭閻疾苦休戚相關尤當不遺餘力督促進行田野治則民生樂業地利興則賦課自增探本窮源開濬溝洫實爲當務之急除分行外合將章程飭仰該知事即便察酌情形妥爲規畫并督率縣市鄕農會曁各市鄕總董勸諭農佃認眞開挑一面將各市鄕應浚溝洫繪圖貼說詳候核辦母得視爲具文切切此飭 
　　計發淮陰縣知事議訂開濬溝洫章程八條一全境五市二鄕以各市鄕總董及農會總其成仍按保衛團區域分團辦理一團内之溝渠由團總督同保董甲牌長通籌規畫如有與鄰團接連之處會同鄰團辦理酌量地勢水線務於通流順率得歸於就近河流爲主迨各團之溝渠規定彙總於各該市鄕董及農會合繪一圖以備查考（一市鄕一圖五市二鄕共繪七圖）而各團内應開丈尺則分團註明以備履驗一溝之寛窄深淺應分三等最大者則在大道兩旁俾衆溝瀝歸以逹於河次之則由田溝灌輸於大溝爲中間過渡之溝最次則爲田溝三項溝渠自應分别寛窄惟土有鬆實難以限定（鬆土宜寛實土可窄）由在事紳董各就土性分别酌議至深淺則應規定大溝五尺中小溝皆三尺係指最低最下之地而言高原則應加深務使水線得平流通無阻（此節最應注意否則高原之水流至低窪處即有漫溢之虞）一大道兩旁之溝開出土方即塡於道爲一得兩便之舉一田頭小溝在某家者即用某家之田切勿仍其顧借尺土致礙全局其次等之溝所以匯小溝之水而入於大溝倘能避出民田專用低窪荒地固妙否則亦惟有破田而過然需用民田若干俟開齊後合計用去畝分若干由各家酌量貼補至田去糧存指日即須大丈當於大丈時剔除一此項開溝但須人力母須資本由團總將全團溝渠規定後飭令保董甲牌長接計各家田畝多寡以分别其出力多寡之數鋤剷各件均各自帶飯亦回家自食惟市鄕董及團總等之下鄕飯食少亦自備多則俟工竣後設法貼補願盡義務者聽一緊靠農田之應開各溝務於溝線内預備一丈暫緩種麥以備出土之用一面趕緊挑竣俾免二麥下種失時其芋豆菽麥蘿蔔等項尙未收穫之所則應開挖稍後總須由在事員紳斟酌行之一此次開濬溝洫各處鄕約地保均應隨同在事員紳認眞辦事如有不聽指揮或規避偷惰准各員紳詳請懲儆一各市鄕農民業户於現挑溝渠並不審度利害關係妄自出頭阻撓藉端滋事則是不顧公益有心妨害他人水利當按照暫行新刑律第一百九十七條第二項故意妨害水利荒廢他人田畝者處二等至四等有期徒刑科辦以儆刁頑 
[南滙人詳陳塘地不應繳價之理由]  
　　南匯全團經董公民禀江蘇清理官產處曹處長云禀爲海塘基地純係民業請維成案以重政體事竊南邑内外捍海塘基地奉鈞處分定價格（上等毎畝二百元次一百元下五十元）責令原業繳價等因聞命之下同深駭異竊思國家用度浩地繁理財不厭精詳人民苟有應盡之義務何敢妄作非分之請求特是兩塘基地却係民間恆產當然不在官產範甲之内謹陳四大理由如左考康熙間知縣欽連所輯南滙縣志載内捍海塘欲呼老護塘唐開元元年築起杭州鹽官抵吳淞當以遏倭䑸之窺伺禦颶風之嘯溢歷唐宋元明清而夷爲坦道幾無陳迹之可循除沿途市鎭二三外兩旁並無隙地又光緒間重修縣志載外捍海塘卽欽公塘萬歷十二年築清乾隆六年工部奏凖海塘内外挖廢田畝聽原業畊種案内稱沿海土石塘工所有塘身壓占及挖廢田畝皆係民間恒產並未給還田價此稽諸志乘並非官有吾有吾民不應繳價之理由一也内外捍海塘自建築以來或千餘年或數百年其間輾轉買賣不知凡幾從前原户旣無姓氏可追現業相承皆出相當代價萬無再令繳價之理此年代久遠窒碍難行吾民不應繳價之理由二也前奉大總統令前清律例與民國國體不相抵觸者繼續有效查縣志載二團人民孫春喬曾有塘脚零地被人指爲公地嗣孫春喬抄錄奏案禀准松江府飭縣查明斷令原業孫春喬管業是乾隆六年七月卅日工部奏准成案在同治間仍經官廳認爲有效其與現行國體又無絲毫抵觸之處法治國官吏當不致無故否認此奏凖之成案此恪遵命令原案有效吾民不應繳價之理由三也或謂各業户獲利多年著令繳價多取之而不爲虐殊不知不溯旣往爲法律之大原則未便因前朝之寛大獨將此數千百户世守之業一旦强作官有追取地價且前項基地人民相互間訂立買賣契約大都赴縣納稅所有權早經完全享有即使惡意占有三十年時效完成法律亦許其取得所有權則安有於此千數百年占有之物而反剥奪之理此世界通例不追旣往吾民不應繳價之理由四也總之處分官產章程顧名思義其行使處分權限自以向歸官廳管理及無主官荒者爲惟一之標凖南邑内外捍海塘基地盡屬有主確爲人民歷千數百年世世相承之恒產官章程碍難適用并不在處分之列除禀縣委會詳並禀財政部財政廳移咨核奪外用敢不揣冒昧聯名　請處長鈞鑒俯從民意查照成案迅將海塘基地准予豁除立飭縣委停止執行以恤民艱而重政體具禀人南匯全團經董許言黃廷珍顧德　陶愷逹趙承明黃報香顧金佩顧開棟龔奎聚孫鴻喜凌雲湘公民楊而墨傳恭弼宋寳仁張景陶吳其錦陳佐漢衛浚城王化南楊士傑沈文郁金應秋戴龍光夏潤顧金杰瞿銘贊沈寳琦王景沂周燧初朱念祖等 
[滬埠商業之最近調查]  
　　先令價格之上落雖屬常事然從未有如上星期之大跌大漲者以禮拜三而觀上日收盤價二先令六辦士七五是日早盤即爲三先令六辦士半次改二先令六辦士夜間收盤則又爲二先令六辦士一二五一日之間漲落幾及一辦士如此梟兀不定據熟悉此業者云實爲十餘年來所未見攷其致此之由則緣歐戰未定現金缺乏耳 
　　花衣市面近亦平平自肇和軍艦出事後連日謠言蜂起鄕花來滬求售者甚屬寥寥每擔收價計洋三十元即身分稍潮者亦非二十八元不售四牌子（指德泰恒沈恒泰榮廣大程大隆四家）現價二十三兩五錢統牌（指除四牌以外者而言）價亦相同南通貨二十四兩五六錢靑島貨二十一兩餘姚貨無市花旗貨價較前略減問年正月期貨售十二英磅零五三月分貨售十二英磅五一 
　　棉紗市面前已稍有轉機自遭肇和之變又復跌落近日來雖已漸有起色但謠言未息總難踴躍比之亂時價已漲起每包二三兩東洋三品價格近亦略漲前星期四川帮購進者數頗不資計十四支鐵猫牌八百包鴻源十四支美女牌五百包裕源十四支雲龍牌一千一百包每包價銀均八十八兩怡和二十五支牧羊牌一千包價一百兩公益二十支三星牌四百包價九十八兩五錢東洋貨近爲天津漢口等處客帮辦去者亦有二三千包計十六支福島牌每包價銀九十八兩五錢至九十九兩五錢二十支漁翁牌價九十九兩五錢至一百兩零五錢至店家訂購期貨水月廠開出陽曆明年正二三月期十四支小包共一千七百包每包計價九十八兩五錢十六支開價九十七兩四錢至九十八兩 
[兩大學校足球之最後决勝]  
　　今日（星期三）下午二時半梵王渡約翰大學及工業專門學校（即南洋大學）假麥根路滬寗鐵路車站體育場舉行第三次足球比賽勝者即推爲上海大學校冠軍事務長備有特别車二班於下午一點四十五分及二點鐘開車（車資來回票一角）來往麥根路及火車站滬上各學校與熱心運動者盍往觀之 
[啓明女學音樂游藝會紀盛]  
　　徐家匯啓明女學校於本月十八十九兩日開音樂游藝會售劵補助建築新校舍經費兩日間男女來賓約有千餘人會場極爲整肅該校學生除奏各種音樂及唱歌體操外所演中英法語化裝各劇類皆喚起國民增進道德改良社會愛護國家之觀念校董潘君濱說女子敎育對於家庭對於社會進而至於國家均有極大關係語極中肯聞者鼓掌闭幕後引遵來賓參觀學生各科成績如國文圖畫算術手工等並皆優美至該校管理嚴肅本推女校之冠尤爲來賓所稱許當日解囊慨助者頗不乏人惟聞該校所需新校舍建築費爲數甚鉅尙須賴熱心敎育者設法贊助庶得早觀厥成云 
[布置護軍使辦公所]  
　　上海松江兩鎭守使自歸併改組松滬護軍使以來楊護軍使因松滬兩地以龍華一鎭爲最扼要之區擬以該鎭爲護軍使駐在所當經電奉中央核准照辦擇定子藥庫附近公地籌欵建築茲因新建軍署工程浩大落成尙需時日而該鎭防務則未便久虚故擬借子藥庫房屋先行辦公俟新署工竣再行遷移現該庫房屋已派工匠赶緊修葺大約本月杪即可由製造局遷往該處 
　　又聞新署建築工程已經工巡捐局派委工程處實地勘丈繪圖 
 
 
 

Page 11

 
 
貼說呈請楊護軍使核示該署屋房式樣華洋參半華式洋式各十餘間一俟核准即須撥欵興築云 
[借用舊縣署之失望]  
　　上海縣知事公署於本月二十號遷入蓬萊路新署辦公已誌前報茲悉上海地方審檢兩廳長以小西門外王家闕路建築新廳工程尙未進行故於縣公署未遷以前由袁林兩廳長與沈知事商妥俟公署搬遷後即歸審檢兩廳暫借辦公曾經禀明上台在案惟昨日林檢察長會同各檢察官等前往察看見舊縣署内外並各科辦公室門窗地板以及樓板等均已斥卸若欲雇匠修理所費亦頗不資是以林君即申報上台决定仍在原處辦公不再遷讓 
[遷移縣署之鳴鑼傳諭]  
　　民國四年上海縣冬漕錢糧已由沈知事設櫃徵收茲値縣公署遷入新署之時沈君恐四鄕花户未盡週知除分發易知由單外前日又諭飭四鄕各圖地保下鄕鳴鑼傳諭縣公署已遷在蓬萊路仰各花户一體知照云 
[楊專使調取案卷]  
　　中央特派軍事交涉專使劉式訓君來滬辦理外交事務已誌報茲悉劉君暫寓護軍使署連日走訪駐滬各國領事協商要政並調取關於軍事交涉案卷以便察閱現軍道兩署已將關於交涉案卷飭科抄送以便劉君查考提議辦法矣 
[預防發生交涉之通傳]  
　　淞滬警察廳昨日通傳各區署所云頃奉江蘇滬海道道尹兼特派交涉員周公函内開通商口岸距離不過百里之内照約外人得不請護照前往游玩如打獵馳馬之類每有無知鄕民圍觀驚詫間涉無理舉動均屬不當應由尊處隨時傳諭警董妥爲解釋保護或相機出示善導至如游玩事件實有干地方習慣情形妨碍之處即希查明見告以便函知駐領勸阻洋商人等勿往用免事後藉口是爲至要等因奉此合亟通傳仰各遵照 
[勸阻洋商游獵]  
　　松滬護軍使楊君昨日致函周交涉員以現在淞滬一帶軍隊林立如有洋商携械馳往游獵恐有誤會請由尊處函知各領事隨時勸阻等因聞周道尹業已分别知照矣 
[法捕房協拿强盜]  
　　昨日英租界中西包探至法捕房報稱有搶劫公共租界某姓家之盜匪王友章陸正林王德生李德才胡德才張永福丁懷德等匿跡法租界東新橋街一百零七號門牌天發客棧内請爲協拿石總巡立飭包探韓邦逹魏志餘前往將王等七人一併拘獲解入捕房暫押片時移送英界訊辦 
[逕向縣署請求]  
　　城濠基地業主龔模因遣失部照禀請城濠丈放局咨縣補給昨由該局批示云禀及粘件均悉查塡發城濠官地部照統由上海縣署辦理該公民所請補給部照之處應逕向上海縣署禀請核辦 
[測字人毆傷老婦]  
　　浦東老　陳嚴氏昨日午後因事渡浦至南市洪生碼頭勤補里内僻居處所溲　適被弄口測字人陳良士所見以爲與彼不利急持鐵叉上前毆擊致傷該氏頭顱血流蔽面氏即與爭閘當由樹警一併帶至一區署飭送地方檢察廳訊核 
[挑水夫在途倒斃]  
　　溧水人余阿大年近四旬向在北市老閘地方挑水度日昨晨因事至南市行經集水街忽然倒斃後爲其友王阿二所見代報第一區署諭飭地甲報請地方檢察廳相驗未幾有屍屬到來自行備棺收殮請求免驗 
[車夫因病倒斃]  
　　車夫王阿二昨晨拉車至小東門外民國路中忽然倒地旋即氣絶當經十六舗地甲喬忠查無家屬投報地方廳禀請相驗午刻委派鍾檢察官正欲往驗忽據王阿大投案禀稱死者爲伊胞弟素有疾病此次實係舊病復發現願棺殮請求免驗鍾君准如所請飭令具結送查迅速收殮 
[混用僞質小銀圓]  
　　陳三山前日持鉛質小洋至七浦路四百三十六號門牌王梅生所開之小茶館内混用被包探查悉搜出僞質小洋數枚帶入捕房昨晨解至公共公廨經會審員王肇之君會同美郭副領事研訊屬實判陳押西牢一年抄獲之僞小洋銷燬 
[報關舞弊之懲治]  
　　南京路二十號門牌英商榮彰洋行因用人沈廷業報關舞弊先後呑用稅餉銀五十兩零六錢及洋一百六十七元九角三分控由捕房拘解公共公廨訊押候核在案前日午後又由捕房解案經關讞員與英領康君訊據被告供認此事實由式拉夫祝姓所爲現祝已經避匿中西官會商之下姑念年輕受愚從寛判押西牢九個月期滿帶堂再核 
[船局夥無可抵賴]  
　　江西路八號門牌馬盛隆船局經理增少山控夥吳廷禎竊取値洋九百元之船票三百張在虹口串同江爕兜售等情由捕將吳江兩人拘解公共公廨訊押候核在案昨日復訊原告投訴前情請究訊之吳供寳係原告囑爲兜售故托江爕化消訊之江供詞支吾中西官以供證確鑿未便狡賴判吳押西牢半年江押三月示儆 
[男女小孩待認]  
　　婦人馬張氏昨日拐得幼孩一名名阿二擬乘輪起程爲救濟婦孺會探員等查見一併拘住其時又有一女孩名小三子在旁啼哭該探向之詢問亦遭拐匪拐來但拐匪已乘間逸去據小三子聲稱家有父母該探當將馬張氏等解送地方廳請辦下午由檢　官提案預審判該氏押候懲辦男孩阿二女孩小三子命來探帶回會中留養候查傳家屬認領 
[合買烟土之糾葛]  
　　江西人楊爕齏因與胡福寳劉雲才合買烟土糾葛邀同友人管上峯陳連春周少泉邵仲芳毛新興於前日以算賬爲由將胡劉二人誘至天津路九十八號門牌福壽旅館内私押一宵經胡妻呂氏得悉報告總巡捕房昨派包探周志仁將楊等六人一併拘解公共公廨請究先由胡劉兩人上堂訴明前情並延律師到堂代表請究訊之楊等各人均供不承認中西官判楊交三百元管等五人各交一百元人洋並保聽候查明於禮拜四再訊 
[探警屢獲烟犯]  
　　五區警署探警日前在滬寗火車站查獲烟犯鄭開基高怡幸二人抄出私土二十五兩五錢解經閘北司法科轉解淞滬警廳核辦前日該探警又獲秦鐵君趙文伯鄭華興林少武任子安呂利文等六名抄獲烟泡烟灰膏土共三兩零昨解司法科押候預訊核辦 
[被訴人交保候訊]  
　　沈曹氏在公共公廨呈控同生照相館主譚存照圖賴借洋一千零十元又劉宣仁控裘有昌裘連生不還欠洋六百五十元又周麗生控裘有昌不還本利洋四百八十元又吳高氏控夫吳鴻朋抛家不顧又袁容控唐　呑没股本又陳朱氏控陳根生請求離婚又朱馬氏控陳錦福不理押欵又春涵布廠控李蓮芳不理貨款等案昨由捕房將被告各人傳至公共公廨中西官諭令分别交保候訊 
[氣候報告]  
　　（上海徐家匯天文臺天氣測候報告） 
　　已過者之報告十二月二十日蒙古低度行近中國北部山東以北有旋風行動南方信風和適天晴而和二十一日上海晴朗白霜甚多涼風因低度而吹向西南二十一日下午四時前二十四小時内上海氣候温度至高四八至低三○·九去年同日至高六三·八至低四○ 
　　未來者之推測二十一日下午四時三十分預測黃海及北方有自北至西之狂風南方有冬季信大天風頗氣晴冷 
[雜評二]  
　　不暇顧及（訥） 
　　官廳令加稅也商民皇皇然爭之搶劫案迭出也商民皇皇然防之戒嚴法中有窒礙也商民皇皇然　請之加以起事之謠言未已危險物之搜獲屢聞商民將惶擾奔走不暇更何暇顧及一已之營業年關雖將届尙不能安心清理爲過去謀結束爲未來籌補救夫商人以營業爲生命者也乃至不暇顧及豈不大可哀耶然而今日生於中國之人皆有所不暇顧及焉嗚呼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[愁城記] [  吳悔初]  
　　悲風獵獵苦雨姜姜陰雲密密此何地也乃傷心人所居之愁城也城在極樂國之背面積廣漠不知若干里富貴利逹者絶足不入而一二騒墨客與夫不得志於時者率連袂而往甚有老死於此而不出者城之前有山一名曰鎖眉雙峰對峙若斷若連雖當春日融和萬象更新之際而是山獨無清秀之氣反多沈鬰之色令人望之而郤步焉越此山則爲窘鄕土地瘠薄藴藏鮮少中有名勝之地二陋巷在其東相傳爲顏淵讀書處奈建築已久屢被風雨剥蝕勢益傾斜幸簞瓢尙在大足爲後人憑弔之資其北則周赧王之避債臺也高可百級登臨其上則城中之奇形怪狀盡入眼　幾令人有身世之慨環城之四周爲多惱河水流迅急深不知底岸旁多滑石人稍不愼則沈溺其中不可復出故遊人咸避之河之歸宿處則爲苦海亦名孽海波濤洶湧茫無涯際且時多颶風不利舟楫據鄕之土人云海之對岸爲安樂鄕苟人能僥倖而脫離苦海則即享莫大之幸福然鄕人咸慮其險惡不敢輕嘗　之當承平之時各安生業城中居民寥寥近以國家厲行新稅入不敷出面徒居於是城者日衆新舊户口之比例殆倍蓰焉城中人多肝鬰病面目黧黑形容憔悴醫者投以金銀花飲之立愈然此花城中頗缺乏故病者亦終其身莫能瘳城中人又甚好學屈原之離騒韓愈之送窮文皆爲所必讀每當夕陽西下城中莫不高唱妻啼饑兒號寒之曲聲音慘測聞者爲之泣下沾　余生不辰適居於此目覩其情形故濡筆記之 
海外奇談 
[學嫁之學校] [  楓江]  
　　美國洛斯安載斯高等圍藝學校此次特爲女學生新設結婚科以便實地練習内分五組即求婚術結婚禮育兒法生殖學家政學是也各由專門博土學士按訂細目編授講義一時負笈來學者逾額數倍古人云未有學養子而後嫁者也此殆所謂學而後嫁者歟 
[廣告術之新發明]  
　　英京倫敦爲世　最有名之都會也市肆櫛比各商店僅恃普通之廣告術不足惹起閱者之注意於是愈演愈奇而種種廣告術出矣光是警察出示干涉招貼廣告市商乃搆盡巧思使兩人巡行通　在前者故遺該店廣告於地在後者拾面宣讀之近又有足印廣告術之發明使散廣告者着一橡皮底之靴　有廣告之文字靴之夾層貯有各種顏色水能時時注入於橡皮故斯人一出廣告即遍通衢矣 
筆記 
[絶技] [  山陽宋焜]  
　　相傳年羹堯之幕客多有擅絶技者有一紙匠能疊紙數百層於案自上以小繫鑱之令層層皆透成各種花樣而獨留最下層之一紙完好如初無纎毫鐫劖痕斯已奇矣又有一庖人能以他人裸背作几案置生豚肉數折於其上兩手揮雙刀雜踏刴之旁觀者皆大驚失色及肉成縻而背無毫髮之傷則更奇矣 
　　又有一客能吸烟至數斤之多初無所吐吸畢乃徐徐自口中噴出但見烟之所在或爲山水樓閣或爲人物或爲花木禽獸維妙維肖如畫工頃刻萬變又如　樓海市眞奇技也 
　　又有刻桃核百零八枚作念珠者每枚刻羅漢三四尊或五六尊有荷杖立者有坐而說法者有入定於龕中者合計之共五百而其中蒲團竹笠　鉢經卷畢具又有雲龍風虎獅象鳥獸錯雜其間而所刻之羅漢大僅如一粟梵相奇古可謂藝之至矣㈢ 
小說 
[俠情小說紅蘩蕗别傳] [  天虚我生]  
　　第一章（續） 
　　勃斯曰殆哉劇場主人吾恐海龍一怒者則其人命運告終矣聖皆司不悅曰汝動輙以海龍爲言以吾思之彼樹怨遍中外又烏能克保首領今之肆作威福亦不過行屍走肉已耳其何能久勃斯曰吾初亦爲海龍危懼然今者其自衛之樊實已永固但彼不殺人者即已矣何必更懼他人聖皆司曰何耶勃斯曰今日所頒之新法即其護身符耳汝試思彼旣爲偵探長又得有自由處分之權凡有爲彼所不慊者孰不可以驅之入獄酖之殺之若人欲殺彼則又兵警密衛舉步之間從者且雲集疇得而近其身哉旣而又笑曰雖然彼能殺人多亦未始非吾人之幸聖皆司汝俟之倘巴黎街道而皆成爲血水之渠則吾人事業亦且告成参言次樂甚乃掩口胡盧而笑聖皆司聞語不禁爲之動容曰忍哉勃斯乃有此慘怖之宏願夫吾人唯一之目的非恢復王室耶欲復王室而乃坐視王族一一就戮於賊人之手吾誠不解汝意之云何言次以指叩椅背不止聖皆司者大俠紅蘩蕗柏爾西白拉根内男爵之内第即亞猛聖皆司也其年事不過二十以外狀貎娟好頗似其姊馬克格尼爾唯馬克格尼爾眉字之間時露一種堅毅之色而亞猛則無之且臨事多狐疑蓋理想家而非實行家也勃斯雖與相處未久顧已深知其人因曉之曰老友汝以姑息爲仁予意殊無所取汝當知天下事物極必反初不可以貿然而行吾所以欲令共和政府多殺人者正欲藉此以推翻共和也蓋共和政府殺人不多則共和之惡不著惡不著人莫能悟及王制之優容故吾謂共和政府能多斬人首一級則吾人之成功亦進步一級共和政府殺人愈多則王制之進步亦愈速爾時人心厭新懷古雖欲不返於舊時面目亦不可得初何必冒大不韙身蹈白刃以求之哉而獨紅蘩蕗黨人必以憐惜生靈爲念欲一一救而出之初不知汝救一人即爲共和基礎添一磐石愚孰甚哉汝其三思之勃斯語時狀至誠懇有若慈父之詔其子亞猛方欲辯忽臺下琴聲遽止繡幕遂開繁燈燦然直射人眉睫亞猛之目光乃不期爲臺上所吸收如磁引針弗復他移勃斯覩狀不禁微笑乃亦不復作聲但以指自叩其衣不置 
[奇情小說秘密汽車] [  東埜譯]  
　　第十四章（續） 
　　滕逹借着坐下汽車的兩道探險燈光認出逃走的那輛汽車便是滕肯公司裏承造的秘密汽車便是逹而登挨周等一般人稱他飛矢的灰色汽車車中端坐的那個少年便是在議院裏和逹而登叙談的那個工人便是柳仙的哥哥質言之便是自已未來的舅舅嘉而德他手叚靈敏駕車從大門裏突然而出一個轉身又從大道上倐然而逝　逹望得清楚把輪機一撥坐下那一輛渾身血色的莽將軍拍拍拍響個不住渾如英雄發怒喝咽叱咤騰展前後四肢没命的追上前去勃立南此時和茉莉兒的手足互相糾結住了眼看那秘密汽車悠然而逝不能伸展長臂攙他回來也不能從懷中摸出手槍發他幾響汽車夫麥開倒是十分技癢擎起手槍連珠砲般放個不住無如那秘密汽車逃得已遠難於命中幸或擊中一二彈又被車上的護身板擋住了車中人安然無恙遠遠望去那秘密汽車背後的紅燈一點搖搖晃晃隱隱約約竟如天空中一顆行星可望而不可即滕逹雖使展他駕輕就熟的本領莽將軍也用盡他追風逐電的氣力竟然追不上呢 
文字因緣 
[哭鄒詠春翰講即用其自輓韻] [  徐公輔]  
　　病裏呻吟懶臥床安排藥灶與詩囊宦情勘破收帆久早醒黃粱夢一場 
　　文章幾車能傳世富貴人間終是空老眼無花操月旦新詩依舊碧紗　（公閱苔岑社課擬作傳誦一時） 
　　百里郵筒記往還暮雲春樹總相關東南壇坫憑君主人比黃華情更閑 
　　一刹那間遺蛻留詩成自輓篋中搜寓言更比莊生逹此去蓬萊續舊遊 
[京都天德堂包醫花柳毒症說明書]  
上海四馬路羣仙戲園東隔璧平望街便是 
奚占一大醫士 
本堂三代祖傳善治毒門在京百餘年矣分設上海廿年矣臨診累萬見多識廣精益求精法醫改良使患病者毫有梅毒之症也花柳毒初起時不遇白濁下疳魚口横痃猶易調治最怕初患此症多隱蔽不治忍痛耐苦不敢聲張日久失治更難收拾及治時再誤投庸醫不顧人之性命加以粉銀倒提刧藥致毒内陷凡腦筋血氣所達之處隨時發現上障透頂損壞五官下壞足底斑點瘋癱輕者殘廢重則命在旦夕但係由毒所發本堂均可包醫包愈鐵証 
眞正出立保單永遠爲憑世人可稱惟一無二 
誠實 
包醫定日保好永遠除根過期不愈不取分文 
信行 
覔得確保醫藥竟不取資先期醫痊愈後受謝 
忠告 
現今醫藥如林　　莫分患疾同胞試後方知 
[居家旅行必備之書增訂六版日用寳鑑]  
全書二厚册價洋二元 
本書爲便利社會起見。故於日用諸要項。博採旁蒐。應有盡有。初版發行。頗蒙各界嘉許。稱爲居家旅行必備之書。未及數月。再版五次。行銷數萬。本局復懸千元之獎。徵求各省實地調查。所得關於風土人情者。尤爲詳備。故修正以後。不但種類加多。材料豐富。卽内容亦事事適用。面目一新。得此一書。可抵他書千百。名曰寳鑑。非溢美也。茲將類目列下。 
日曆類　商務類　旅行類　郵傳類　稅法類禮節類　敎育類　家務類　衞生類　飲食類交際類　文藝類　文件類　字書類　雜　類 
内容五百六十種日月寳鑑共和編譯局督行 
　上海棋盤街文明書局發行各省中華書局代售（九橫）日用寳鑑　内容六十經共和　　局行行 
[南京浙江寳慶銀樓]  
翻造房屋今已工竣仍遷承恩寺大街原處交易擇于陰歷十一月初三日陽曆十二月九號開張 
[叙畫第三集廣告]  
上海圖畫美術學院出版部發行 
本部鉛畫初集出版一時洛陽紙貴譽滿藝林詢購二集者紛至㳫來第二集現已出版印刷格外精良存册無多購者從速茲將内容詳列於左 
）一（靜物寫生古鼎及杮）海粟（（二）植物寫生香蕉栗杮）海粟（）三（時裝美女少婦沉思）丁悚（）四（時裝美女課餘擊球（丁悚））五（時裝美女少女浣衣）丁梀（）六繪像梁任公造像（丁悚） 
）七（植物寫生牡丹花（聿光））八（動物鷹（聿光））九（動物蜻蜓蝦蟆（聿光））十（動物猛獅呑羊（聿光））十一（風景茆屋臨流）海粟（）十二（風景郊外㵎色）海粟（總發行所上海西門外白雲觀斜對過圖畫美術院出版部 
分售處上海商務印書館及新學會社各省商務印書分館及大書坊每集十二頁售大洋二角批價格外從廉外埠逕向本部零購者可寄三分以内之郵票代價當即寄奉每册另加寄費一分 
[特贈大幅裸體美眉語十三號人畫月份牌預告]  
本雜誌發行已一年銷數達萬册茲値第二年第一號出版特印長二尺寬尺餘之大幅裸體美人名畫香艷精美爲自來所未有准于陰曆十二月初十日起由本雜誌發行所分贈凡預定本雜誌第二年半年者（從十三號定起）每份各贈一幅至陰曆明年三月初十止贈以示優異　幸勿失此機會總發行所棋街交通路新學會社 
[遺失滙票]  
茲有烟台交通銀行第二百三十九號滙票一紙九八元一千零四十五兩裕豐德第八十四號滙票一紙九八元一千零四十五兩同慶祥第六十二號滙票一紙致和祥照付九八元一千零四十五兩該三票經向各號聲明遺失無分中外人等拾得槪作無效特此登報聲明東順長告白 
[提單尋着]  
茲有陰曆十月三十日江永船進口ＨＫ唛棉花一百八十四件共一萬六千零八十斤計提單二支前登報聲明遺失刻原提單已經尋着當向公司海關聲明仍作有效今再登申新兩報通告招商渝啓 
[海豐麪粉注意）又出來了（]  
江蘇海州海豐麵粉公司所製雙龍地球牌麵粉向受各地售主食户異常歡迎葢海州處淮水極北產麥最富其麥日間開花又下種早而收割遲得天地之氣獨厚是能其質膠黏其性温和本公司設在海州就地取材小麥原料旣與人不 
同故製成麵粉其優點有六（一）食之胸膈不作滿脹并不發燒雖病人亦毋庸禁忌（二）麵質爽口不黏齒牙（三）易於發酵試將海豐麵粉蒸成無餡實心饅首以手壓之放手隨即凸起復原易發酵即易消化）四（用膠質不足之粉做燒買水餃等點心用筷子一箝即破海豐之粉筋力極大不易箝破如做細絲長條切麵柔韌如絲（五）他家麵粉喫水至多不過八兩海豐粉能喫水十兩至十一兩因海州小麥乾燥製成麵粉亦乾燥之故（六）麵質乾燥故可以久擱不壞雖擱至一年兩年亦不至結成霉塊能久擱即能行遠有以上數項之優勝是以考究喫麵食之人必以海豐公司雙龍地球牌麵粉 
爲佳祇因光復以後時時停機出粉不多致失顧主之望茲於本年七月起本公司已歸浙江地方實業銀行及浙江興業銀行兩家接收管理（已由兩銀行登載申新兩報聲明）重整旗鼓精益求精務令顔色膠質兩項兼擅勝塲且使常年開機出粉源源不斷振起本公司之名譽藉副各地售主食户雅意外埠批發烟台由合順恒記經理青島由廣匯長經理或直接函商海州新浦本公司及上海北京路慶順里二弄本公司駐滬帳房接洽亦可恐未週知特此廣告 
海州新浦海豐機器麵粉公司謹啓 
[吉屋召租]  
英租界天津路阜成里四樓四底雙廂一所江西路清遠里新造石庫門二幢一廂一所又上棧房一所欲租者請到後馬路乾記弄姚慕記面議可也 
[遺失儲金存單作廢]  
今遺失存儲中國銀行救國儲金存單儲字第四百三十八册五十八號計洋七十元江陰勵實中學校諸生所存已向中國銀行掛失原單作廢特此聲明江陰　實中學校校長沈文蔚啓 
[十三集民權素]  
每逢陽曆十五日一准出版上海四馬路麥家圈東口民權出版郶 
[書目]  
恨海鵑聲譜二角 
蝶花刦五角錦囊五角 
鐵冷叢譚五角葡萄刦（上五角）（下六角）破涕錄三角 
茉莉花四角孽寃鏡蘭娘哀史（特價三折）五角二角 
[言情小說曇花影出版]  
是書即潘郎怨未完稿著者李定夷先生爲近日小說界第一流人物毋庸贅述現已由先生續著完全是書共二十回係演義體裁事旣新穎有味文亦雅俗共賞曾讀定夷著作者皆知定夷文言小說之佳而不知定夷之白話小說尤佳蓋定夷善於描情文言所不能寫者在白話無有不可委曲而道之是書於　處則如花明草媚皆大歡喜於道處則如婺婦夜泣不忍卒聽在定夷著作中洵别開一生面也洋裝一厚册定價大洋五角再凡在陰曆年内向本局總發行所購李著各書滿實洋二元以上者奉贈鄭曼陀繪雙美紅窻絮語畫一幅如預定李著之慘情小說千金骨（六角） 
豔情小說伉儷福（四角）亦可在二元内計算此佈上海四馬路國華書局啓 
[治愈咳嗽痔瘡原信]  
上海河南路彭壽堂諸位先生惠鑒鄙人久患咳嗽醫藥俱窮奄奄一息幾成癆瘵來申就醫毫無起色幸承家叔指購貴堂四寶半夏露連服數瓶得以轉危爲安銘感救命之恩没齒不忘矣再者家叔前患惡痔曾用尊處化痔丸外治藥到除根故談及藥石之靈稱道不去口實足見婆心濟世受惠者不勝其數今因上京謀事特函數語以誌　盛德于無窮焉專此鳴謝敬頌　壼安弟梁旭生頓首 
[花柳癆症專科李振軒醫例]  
李振軒醫生留學日本顯微鏡院微生物學專科前由丁福保醫生介紹治愈陳君献葵癆症嗣陳君以銀三千兩聘往四川診其全家癆症俱獲痊愈茲回滬江行道問世專治　梅毒白濁下疳横痃等不論新舊百治不效者俱可限日全愈並治癆症吐血咳嗽遺精等止多診視三次必見大效（診例）門診一元上午九時至十二時下午四時至六時）出診五元梅毒六百零六淋濁血清癆症鐵勃苦林注射　　醫寓在上海英租界新馬路巡捕房旁邊元昌里二弄 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
來件 
[論防免腸熱病之法]  
　　各類傳染之熱病不一約言之大槪病象有一定之時間病之先爲隱期緩數日即現如腸熱天喜曁各類病症均有一定不及其時不現及時則由隱而著死者無論矣凡不死者緩缓偕敵染力攻去而後病愈醫士之看護照料全係扶助病者之敵染力非别有神奇也試舉腸熱病以論腸熱病者因腸内有病兼作熱象約二十餘日或個月問即愈如得此腸熱病百人中當死一二十人病根爲狗食糞人亦食糞何以言之由糞隨落在穢水與穢飲食内糞爲有病人之糞推之蒼蠅之帶糞亦然人不幸而飲穢水食穢食是雖不食糞猶之食糞也况人得此病那人之糞有時沾在手上未去其迹有時燒煑之夫不自檢點以之洗杯盤與碗碟所洗滌之水爲糞水傳到某乙某丙此病得矣再者糞或入井由井流至溪潭人取之以汲用皆可傳此病是不可以不愼尤不可不先事預防 
　　當腸熱病旣現以後人每偃臥於牀無力昏睡解便時或瀉或紅水困頓必遲至一月方能告瘳此宜於病者撒糞時用毒藥將此糞之微程盡殺此病乃人傳人非鬼弄人從古以來皆有此病遇戰爭時尤烈（此病傳染之胎多由於路途上舉步弗愼偶染其臭味濁氣腸熱之病以得）總論之大都不外微植物爲害微植物即微　微　即所謂微生蟲者是溯腸熱病之暴著於戰時較死於槍砲者尤多當時法國與普國戰十人中死於戰傷者四死於腸熱病者六得腸熱病之原因其中有三一爲濁穢之水二爲不潔之牛乳三爲蒼蠅爲穢水者更居多數姑遞論之以見汚穢 
之及身防之當如防惡 
　　譬如此病初傳於一鄕此一鄕之人其病者之齷齪糞臭入水因遞流遞送穿過彼山由是彼一鄕人從此波及患在水者此其一至如牛乳諸凡用水湔滌牛乳之器具苟不察而爲穢水攙入其間此病以作故今日紐約城内曁各國大城内時有人調查察看探視牛乳果精潔與否其間果有人病腸熱與否無此病者則已若有之即曉諭全衆不允售食其乳爲此凡在紐約城之穢牛乳已掃除淨盡去其渣滓存其菁華矣患在牛乳者此其一又如蒼蠅其發生之地點無非叢集於灰糞齷齪之中其飛繞半空時往往携帶齷齪落入飲食内細想一蒼蠅之微落一黑點恐其内包藏有三千之微　故欲去蒼蠅必先去齷齪齷齪之堆積蒼蠅之媒　患在蒼蠅者又其一 
　　憶當日美國與西班牙戰死於腸熱病者多於死鎗砲之數外如蚌殻亦生產在齪齷内食生蚌者恐亦易得腸熱病世人萬不可以此病爲不足介意吾且試作一譬喩觀如甲有此病我因來服役甲誤沾甲之穢糞於手上未幾我即傳染此病此病固非因依傍人之身體而得也人一食穢乃於此數日中見熱腹内旣漲面且瀉病之習慣大半自十餘歳至四十歲發此病者爲夥小孩發此病者較少再者有於此病旣愈以後自已不發或帶微　傳與人欲治此病須睡臥時加靜養　食水或粥或乳均可但務取其潔而不可亂食乾飯復可取冷水沐浴全體用冷水沐浴者死者爲數有限此病在前百人中當死二十人行此法則百人中僅死數人最妙免此病者另有他法是不可以不知在昔軍人遇有戰事死病者多不勝　現今軍人已槪免此病其故安在乃養微　在牛肉汁將微　熱死以後取死微　共攝三次當可免兩三年不發此病平日所宜隄防者一小心小二小心乳三小心蒼蠅四小心飲食有此四者何腸熱病之足畏其熱微　當以六十度爲準成用（加播泐酸）藥令微　毒死而後再攝約計一次之中須攝一百兆死微　或一千兆不等且非攝一次所能了事必攝三四次始發生效力當一回加增一回所謂治腸熱病之要蓋無過乎此有腸熱病者其愼諸 
 
 
 

Page 18

 
 
   
 
