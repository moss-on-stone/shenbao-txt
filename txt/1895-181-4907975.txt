# 1895 - 181 - 4907975

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新　碼洋一元五角○潘頤福　豐朝東華錄實洋一元三角○王益吾咸豐朝東華續錄實洋二元五角○左文襄公秦疏碼洋四元○繪圖三國演義碼洋一元五角○駁案　　碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻綠碼洋一元四角○繪芳錄碼洋一元二角諸君欲購者請移玉申報館帳房可也此佈 
[論强弱相因之道接前稿]  
　　至於若美若奥若意亦皆號稱强國然意奥在今日已失盟主之權美則開闢最後專務通商不事爭併他如荷蘭瑞典各國雖等之自鄶以下然考其立國至今亦莫不盛衰迭運從無爲强爲弱竟始終一轍者卽如我朝開國之初三藩不軌禍延數省王師首先平之繼而收臺灣定西藏平金川征緬甸聲威所布羣醜帖然故土地之廣超越前代遠人不敢生覬觎之心内地不至有宼盜之患兵强國富未嘗不雄視一時而爲四鄰所震懾自是以後休養生息垂百有餘年而有粤逆之亂爾時以承平日久人不知兵故宼氛初不甚强而無人焉敢與之對壘一聞賊至望風而逃郡邑都城唾手卽得賊勢披猖幾如破竹蔓延十數省盤據十餘年宗社之危幾於不絶如綫於是中興諸名臣起研求練兵之要講習戰陣之方創設水師步趨洋法蕩平宼亂殲厥渠魁方謂整軍經武之事從此精益求精蒸蒸日上可與泰西諸國並駕稱雄不意迄今祗三十年之近老成宿將未盡凋亾軍政武備猶知講究而乃以高事之故與日本失和連戰不利失地喪師雖其間不皆我將帥之無謀戰士之無勇大半由於貪夫之甘心賣敵蠧民之願作漢奸以至潰敗决裂不堪設想在目論者方以日兵之强亟亟焉稱道不遑然觀於劉軍之鎭守臺南兀然不動而日人終不能逞志則所謂兵之强者恐亦不過爾爾乃益歎我當日旅順威海之失皆拱手以送之而非日人之力有以致之也獨是今旣割地以與償欵以和則國家之元氣已傷海内之脂膏將竭我國之弱恐亦有不能文飾者然而强弱相因自有定理强固不足以爲喜弱亦不足以爲憂譬之平等人家其始也良田萬頃富有千倉衣食之源可謂充足乃未幾而家產漸卽消亾財用時形匱乏幾將與貧窶人爲伍而其子若孫乃復藉居積之功或經商行賈操奇以計赢或力穡服田豐收而倍穫生衆食寡爲疾用舒於是今日之貧復轉而爲向日之富故世間無數百年常貧之家亦無數百年常富之家然使竟委其運於天以爲强弱相循而不思力圖振奮是猶求富而妄冀雨金療貧而不謀力作吾恐弱者將益見爲弱而終無致强之一日矣善乎古人之言曰爲政不在多言亦顧其力行何如耳夫力行之事古與今不同而其理則未嘗不一間嘗竊念我中國之不克自振也惟在乎事事因循處處苟且上下蒙蔽粉飾了事故洋務未嘗不談西法未嘗不講率皆得其皮毛未能得其深細是以行之數十年終不能收其實效一二好高者流遂歸咎於西法洋務之不足恃而不知虚憍之氣浮僞之習有以害之也尤其甚者貪賄賂徇情面不　　家但知爲已一差之美一缺之優非親戚交游錢財禮物則不能得至事之能辦與否則固不暇問也古之稱人臣者三國而忘家公而忘私今當反其語曰私而忘公家而忘國嗚呼上以此進退人才而欲在下者之不中飽不侵呑事事辦有實功行有明效安可得乎安可得乎目前之計亟宜增修國政使上下一心添設銀行使利權自　開鐵路以捷轉運整礦務以充度支以及機器格物農務商務皆須次第講求行以實力而尤要者則莫若設兵學校教之以韜鈐之術軍士先令讀書然後授以地圖陣法及運用火器諸事如是則建立陸軍海軍皆有把握而又非徒如從前之虚應故事已也務須洗除積習核實而行精其心以求之專其力以圖之不讓人以獨先不推人以獨巧而後我之弱可以變爲强我旣變爲强則人卽反爲弱倘仍膠於成見而不知變通狃於積弊而不知剔抉恐環起而伺其患更有不可勝言者吾故備述泰西各國强弱相因皆有其故俾當軸者知所考見勿沾沾於一日之强一日之弱而力圖所謂振興之道則萬年之基卽在是矣 
[上諭恭錄]  
　　閏五月初三日奉上諭謙光奏旗兵被毆身死知縣未能審明確供請交部審辦一摺所有密雲縣駐防正黄旗滿洲前鋒庚音布被毆身死一案著交刑部提集人證卷宗秉公研訊確情按律定擬具奏欽此○初四日奉上諭刑部奏審明太監致斃人命按律定擬一摺太監門進愊著照該部所擬絞監候秋後處决欽此同日奉上諭給事中洪良品奏刑部司員承審旗婦平宣氏一案威逼人命請飭查辦一摺刑部司員覺羅崇廉著先行解任歸入前案交啓秀徐郙訊明辦理欽此 
[西報照譯]  
　　前日字林西報館接香港來電云安平海闗已閉巿人皆輟業以嬉 
[傳單照譯]  
　　昨日文匯西報館刊發傳單云刻接香港來電言臺灣府海闗辦公人皆已散去大半航海返厦門惟經商之各西人尙留此處其地泊有英國各兵船願代西商搬運家具劉淵亭軍門部下兵士紀律不甚嚴明西人僑寓此間恐不穏妥至倭兵並未抵臺灣府云 
[重整海軍]  
　　天津訪事人云今正威海失陷所有北洋諸戰艦一律經革員丁汝昌獻與倭人船中水手砲兵次第散歸原籍外管帶大二副司機各武弁則皆留津沽河上遥逍毫無所事今者中日重敦和好似應重整海軍李傅相派委前鎭西小鐵甲船統帶潘都戎至大沽船塢踏勘地基擬修蓋水師營壘將舊人一律招回並募水師一千二百人分作二營每人月給半餉卽在大沽操練一俟購到戰船卽可分派差使至兩營之管帶帮帶等人則尙未派定云 
[簡使傳聞]  
　　天津訪事人云議和而後日本所簡使臣領事均於上月之杪到津而中國應赴日本之使臣尙未簡定聞李傅相擬定四員開列銜名恭候欽派據外人傳言其中一爲鐵路公司　辦伍秩庸觀察一爲督轅幕府徐新齋觀察意者其皆平日所倚爲指臂腹心者歟 
[江西火警]  
　　江西省垣訪事人云五月二十九日下午翠花街某銀飾鋪後進樓上忽肇火災其時錦夥皆在前樓全無知覺迨濃烟毒燄散布通衢行人見而疾呼諸夥始往援救則火已冒穿屋脊有力難施矣迨地保聞警鳴鑼卽有保甲局及各署各營所備水龍齊來澆灌幸鋪屋四面磚墻鞏固是以只將後進燬去其餘得免蔓延當火起時撫憲親兵駕洋龍而至適左營兵亦來援手途中相遇各逞雄强口角之餘揮拳毆鬥中有親兵某甲被戰兵某乙馬兵某 
 
 

Page 2

 
 
丙毆傷經同伴舁回向中丞禀訴中丞面詰數語卽飭武巡捕某君將乙丙送縣訊懲 
[旌麾戾止]  
　　原任京口副都統升授廣州將軍保頣菴軍憲在鎭江啓節晉京陛見已登前報兹悉軍憲於本月初六日道經蘇省撫藩臬織造各大憲以次文武印委官員咸顀胥門外接官廳迎接軍憲坐舟停泊於官碼頭各官依次相見旋卽分道而散逾時軍憲乘坐緑　　轎至各衙門謝步迨至撫轅拜會奎中丞中丞迎入花廳暢談衷曲并肆筵設席以伸東道之誼藩臬織造各大憲以及統領　私李軍門等咸來陪宴中丞又雇梨園子弟登臺演劇一時袍笏登塲冠裳集座極盡賓主之歡直至月上花梢始各盡歡而散翌日藩臬各憲假八旗會館設讌公請軍憲礙難堅却當亦乘輿而往各同寅意欲挽留旌麾暫駐數日而軍憲朝覲心切急欲啓行因卽於是晚解維北　　武各官咸在接官廳恭設香案寄請聖安撫標營兵丁在岸上嗚鎗致敬河中各砲船亦一律升砲恭送迨憲舟去遠各官始呵殿　轅 
[北固山消夏錄]  
　　鎭江來信云本月初四日鎭郡官塲接到上海電音悉缷任兩廣總督李小荃制軍定於初五日由申江起節乘招商局江裕輪船溯江上駛遄回鳩兹府第各官接電之下謂制軍赴蕪必道經京口於是丹徒縣王大令飭辦差人等在六吉園碼頭預備迎迓初六日上午一十點鐘道憲以次印委各官齊集招商局恭候憲節新湘各營曁常勝萃字等營皆　旅而出至德勝門甘露港列隊鵠伺直至花梢日過始見焦山門輪烟一縷上接霄漢知憲節已臨惟聞江干站立各隊槍聲震地迨輪船下椗馮萃亭宫保率領文武各官登船呈遞手版制軍一一接見略談片時然後興辭各員議在金山設筵以伸敬忱制軍辭之至鐘嗚九點卽命鼓輪而上逕赴金陵并會張香帥然後遄回珂鄉從此杜門謝客彈琴賦詩飼鶴種花優游林下當不啻韓靳王之騎驢湖上矣○鎭江自初二日大雨後江潮繼長增高濵江荷花塘東首均被水淹往來行人須歌揭厲之章至江上波濤尤形奔騰澎湃浮家泛宅者流咸有戒心初六日有空鹽船三艘由十二圩高掛布帆順流而下行未數里狂風忽起白浪滔天黄頭郎束手無策立時被覆並聞溺斃三人無從打撈眞慘矣哉山是八濠口某甲泛一葉扁舟在義渡馬頭載客數人剪江而過行至江中亦被風浪傾覆幸救生船瞥見前往搭救將搭客救起尙少一人想從屈大夫遊矣值此風波不測之候甚願同賦公無渡河之句勿輕身以問水濵也○邇日新麥上巿各米行業已開盤價較去年昻貴計上等小麥每石售銀一兩三四錢次亦須一兩二錢左右皆因廣帮米巿停歇爭購小麥故其價爲之驟漲云○和局雖成江防未撤督辦江南防務馮宫保以兵可百年不用不可一日無備特飭各營官逐日在大校塲操演洋槍雜技以期精益求精每當紅日甫升卽聞砲聲隆隆然角聲嗚嗚然戈矛雪耀旌斾風馳步伐整齊軍容嚴肅望而知爲勁旅其所操雙龍出水及八卦三才等陣離奇飄忽變化如神令觀者無從測度卽打靶槍兵亦各彈無虚發鎭郡士女結隊往觀肩摩毂擊巷爲之空○鎭郡府縣各官辦理冬防早奉大憲停止闗道吕鏡宇觀察以鎭江爲通商口岸良莠不齊匪徒易於混匿因於日前面諭巡防保申委員嗣後務須留意巡察設遇盜警立飭捕役緝拿多雇更夫巡邏街巷務須實惠及民故日來盜賊歛蹤浸浸乎有夜不閉户之風焉○日前新河口各木行公議捐集巨欵在德星宫演戲三日以答神庥初五日雇定福慶戲班登臺演唱一時舞翻翠袖歌動絳脣彷彿清虚秘府中奏　字霓裳三疉以故城廂士女結伴來觀鶴跂鷺翹萬頭攢動丹徒縣王明府恐釀事端特派差勇前往彈壓初六日午後有一女郎二九芳齡姿容艶逸止在凝眸遠　忽有惡少數輩見而心醉評頭品足恣意輕狂女郎駭極狂呼幸差勇到來怒喝拘拿若輩始一哄而散又某氏婦在萬年臺前覺有人拔取頭上之簪回顧間翡翠壓髮一枝已不脛而走斯時人多如蟻追究無從惟有連呼負負而已○初八日上午到有法國兵船兩艘停泊蒜山江中管帶西官乘小洋划登岸坐緑呢大轎詣英領事署拜會賈君迎入花廳握手爲禮欵以茶點歴兩點鐘始興辭而出傍晚賈君亦至兵船答拜管帶命升砲致敬常鎭道吕觀察以所到廣勇甚多深恐該兵船水手上岸或與滋鬧特委水陸總巡周錦堂都戎帶勇在江干照料至初九日下午兩兵船啓輪上駛冋漢口進發聞因四川閙教其勢甚熾故往保護云 
[榮綰魚符]  
　　青浦縣缺前經省憲以特用知縣汪大令瑞曾請補兹已奉到部覆准補是以藩憲鄧方伯於本月初七日高懸牌示飭大令前赴新任 
[林泉侍養]  
　　國子監祭酒陸太史潤庠上月間奏請終養於本月初七日由京回蘇州原籍舟抵胥門碼頭在城印委各員咸往迎迓一時輿馬喧闐頗形熱閙 
[時疫盛行]  
　　金陵信云入夏以來天氣亢旱火傘撑空三農待雨孔殷近來連日陰雨時而花陰暗濕時而竹隝聲喧不獨望慰三農且轉熱爲凉早晚須著夾衣夜則須裹棉被氣候無常時疫忽至近日忽發一種病症起病後連瀉數次閱數點鐘之久卽斃或朝發午死或午發夕死或二更發病五更卽死俗名鬼偷肉者是也蓋起病連瀉數次膚肉隨消胖者卽變爲瘦瘦則骨自稜稜而見夫子廟後金全福巷内更甚兩日斃命二十餘最可慘者有張成衣夫婦年約不惑生有一男一女乃一日夫妻及子三人均斃於是疫惟遺一女尙在襁褓呱呱之聲慘不忍聞何蒼蒼者之不愛我民耶年始數齡果屬何辜亦墮其刼抑由其父而累其子歟 
[東甌試事]  
　　温州訪事人云永嘉縣沈子穀大令縣試事竣於五月二十四日頒發正案所取前十名爲陳壽紳周渭英孔憲銘潘宗藩樊廷賢陳元第周鳳昌葉榮李金奎林家璋○五月二十八日考試武童馬射本月初二日接試步射某童箭法甚精惟忙亂中悮遺兩矢大令准其重射以顯其能潘甲頂冒徐乙五矢俱中事經大令察知罰令長跪○温州府徐乃秋太守示期閏五月初四日取齊闔屬文童初六日考試永嘉　九日考試瑞安十二日考試樂平兩邑限定三更後凈塲逾時則雖有佳文一概不閱 
[南屏滴翠]  
　　武林炎旱日增鄉民環請求雨仁錢兩邑尊特發六言告示貼於高脚牌上責成地保掮行街巿以初二爲始禁屠三日在宗陽宫設壇祈雨邑尊步行至壇躬親禱祝是日下午卽有小雨連綿不絶時落時止直至初三晚間始霽雖未能大沛甘霖稻田霑足然民望已不無稍慰矣初五日屠禁已弛宰割如故天又放晴大憲尙須祈求擬在吳山海會寺設壇恭請天竺觀音大士入城虔禱則屠禁重申當在指顧之間也○撫憲廖穀似中丞前因政體違和請假調養刻下中丞之疾業已漸痊惟體未復原僚屬之中凡有要事面陳者中丞於内堂以便服接見故初四日藩臬兩司首府首縣均親禀見防軍局提調劉玉延太守平陽協費副　記名總兵馮鎭軍兆金亦有要事禀商中丞俱一一傳見勤勞王事不遑暇息中丞有焉○嚴州上逹金華西連徽郡上年添設營勇在彼駐紥現在和議已成擬酌撤數營以節經費故防軍局憲特委陳司馬煜前往察看情形○部選錢塘縣丞孫二尹丕隸籍山西幼入邑庠因屢困棘闈報納斯職上月領憑到省現奉藩憲飭知赴任想化佐琴堂文教之興當拭目俟之也○杭城現多竊賊撬門挖墻者時有所聞署臬憲鄭芝岩觀察飭知保甲委員督率更夫役嚴加防範故冬防雖撤而警柝之聲終夜不絶○禁屠求雨魚蝦亦不准入巿初三日荐橋某肉店私宰一猪藏於内室非素相熟不賣事爲某差役得知率衆往搜得零肉數斤將肉并人帶住口稱將送官究辦後經旁人勸解出洋二元了結又初四日有鄉人携蝦一籃上蓋荷葉至聮橋地方將欲出售亦爲差役奪去○天時亢旱居民食水甚艱路旁官井汲者甚衆而水來甚少往往見底非久立以待不能擔水而回日前孩兒巷有甲乙二人因爭先　水遂致口角繼而用武彼此均有所傷後爲該處居民勸開拉至茶店評理其曲在乙因令點燭謝罪其事遂息 
[軍斾遥臨]  
　　江寗將軍豐軍憲將次蒞滬等情已記前報兹悉軍憲乘招商局新豐輪船由津南下於前日傍晚抵滬停　金利源天津 
 
 

Page 3

 
 
碼頭本埠闗道憲劉觀察以下文武各官均詣碼頭恭迓升任廣州將軍保軍憲親臨拜謁豐軍登岸　假長發棧爲行轅昨日命駕入城赴各當道處拜謁旋又出城至法界名利棧答拜保軍憲並聞在滬暫駐行旌不日卽回本署 
[入覲龍光]  
　　升任廣州將軍保頤巷軍憲日前由蘇蒞滬北工陛見已紀前報軍憲定於昨晚起節北上昨日命駕進城赴各衙門辭行 
[懸燈有日]  
　　西歴七月十四號爲法國立爲民主之期寓滬法商每届是期懸燈慶賀此向例也去年以倭氛不靖暫免舉行今和議已成烽烟永息工部局西人已飭匠工人等在法界浦灘一帶竪立木桿紥成牌樓並預備燈籠旗幟等物以便及時張掛本月廿二日適届是期想必又有一番熱鬧凡墜鞭公子走馬王孫其亦結隊而來一觀盛舉乎 
[擬禁花油]  
　　油坊售賣花核油食之咽喉腫爛迭經官長查禁近來西門外某油坊經巡局查出花核油數　起出充公英公廨宋通剌日前亦有查辦某油坊飭將花核油盡行提出分發城中各善堂升改過局以充公用略示薄懲以儆效尤之至意無如巿儈瞻玩禁者自禁犯者自犯城中陳巿安橋某南貨店近來專雜花核油售賣以圖漁利不顧損人買客嘖有煩言擬欲聮名禀局請辦想賢有司必當設法禁盡也 
[樹折毁屋]  
　　美界吳淞路迤北球巷橋地方居民徐木全者住宅外有絶大楊柳樹一株據說已有一百餘年技葉雖盛樹心已空前晚爲風吹折致將鄰居殷海泉家廂房一椽壓塌屋内什物毁壞無遺昨晨殷訴知寳山縣頭圖地保嚴麗官未知若何料理容後探知續錄 
[跳凳受傷]  
　　美界中虹橋弄内魯班殿頭門外餘地甚廣游手好閒之輩每麕集其間各顯其能游戲無度前日下午有江北人某甲自負其技能躍長凳偶一不慎致將右足跌折衆皆驚散經人報知家屬舁送同仁醫院醫治 
[馬車傷嫗]  
　　昨日午後有一四輪馬車從英公廨前駛過馬忽驚躍致將東洋車中一老嫗撞仆受有傷痕巡街捕見之將馬夫拘押捕房旋送嫗至仁濟醫院求治 
[巡局兩誌]  
　　陸樹堂日前晚間被玉器帮流氓陸掌全金和尙張錫奎瞿大大等用刀戳傷奔赴保甲總巡局喊控夏芝蓀明府飭提陸掌全到案餘黨皆逃尙未弋獲夏明府提訊之下陸供本地人年十六歳在本城廟東象牙店習業前晚二更走出如厠被陸掌全等乘醉而來踏小的之足小的問他街道闊大何至踏人之足伊等不問情由拔刀戳傷大腿明府騐之屬實陸一味叩恩明府喝笞三百板枷號一月發北三鋪犯事地方示衆○昨報流氓肇事一則西局委員楊二尹將肇事之桂榮送保甲總巡局請辦到局後夏明府提訊之下姑念業已責懲從寛交差限五日將同黨之阿東等五人交案核辦 
[解犯過堂]  
　　命犯丁阿全前在法華鎭戳斃張竹卿自行投首法華司衙門解送上海縣經黄大令訊供確情申詳上憲奉飭解省審勘黄大令奉文之後飭典史蔡季卿少尉提犯騐明面貌箕斗仍飭還禁整備起解俱紀前報前日縣中備就公文并移請城汛李千戎撥兵兩名到縣恊同解差人等將犯提出囹圄押解起程先往茸城投府轅候勘後再解省垣也 
[縣案二則]  
　　昨報紀鹽勇傷人一則黄大令至晚升坐三堂提訊騐傷先訊地保何進堂供稱小的先不知曉旋聞巡勇與鄉人格鬥赶卽前往見有巡勇十一人鄉人七八人毆鬥大聲喝止鄉人張其舟張國香張福堂均受尖鎗剌傷巡勇逃跑小的正在查詢情由旋據張其舟之子名呌馥堂來稱奪得鴨舌尖鐵鎗一把因巡勇追鹽梟在田内狂奔父親恐蹴花苗喝阻故致忿爭小的卽取鐵尖鎗呈閱後據鹽捕營將巡勇朱有才送至法華司稱亦受傷故此一併解案大令卽提朱到案供稱小的安徽合肥縣人在鹽捕左營統領吳福海哨官吳長有名下富巡勇本月初七日有人報信鹽梟挑鹽九擔在徐家匯挑運卽由張領哨帶領弟兄们十人前往捕捉鹽梟將鹽抛棄逃跑正在窮追突有鄉人攔阻小的等出洋四角雇車將鹽推回鄉人不許致起釁端小的頭頂被用鋤頭打傷大令飭仵騐看略受微傷張國香供年四十一歳任西七圖王家樓地方耕田度日張其舟是小的之堂兄福堂是堂姪初七日小的在田間耕作回歸巡勇追逐鹽梟横奔田内其舟喝阻巡勇就勒令挑鹽回去其舟不允卽用舌尖鎗剌戳小的上前勸解亦被到案之朱有才先用洋砲轟傷胸膛繼用刀戳傷右腿大令飭仵騐得胸前鎗火燒傷幸無彈子腿有刀傷張福堂供年三十一歳同在花田鋤耕回家午餐在後行走見叔父其舟國香被巡勇圍毆急卽勸解亦被剌傷兩腿大令亦飭仵作騐傷屬實張其舟供小的灌田回歸見巡勇在田追逐鹽梟小的說不可蹴損花苗農人養命之源被爾致絶矣巡勇遷怒令我挑鹽回他無力巡勇不問情由持舌尖槍迎面戳來傷及右臂膊右腿腰間共有四處大令亦飭仵騐看傷處屬實三人之傷皆由傷科敷藥惟其才傷勢最重質之朱有才初尙抵頼不承令與張國香面質國香指定確是此人戳我朱無可推賴祗得招認大令曰爾等雖奉公捕捉私鹽豈知鹽梟均被逃走反將鄉人傷及三名爾弟兄共有十人不過爾稍有微傷可知爾等之行凶枉法良民無辜被剌又敢開放洋砲如果鄉人斃命試問爾等能免償命否耶稱該償命吳哨官明日要來禀見面聽鈞諭大令判張其才傷重送交仁濟醫館醫治張國香張福堂傷勢稍輕飭令仍延原醫傷科醫痊朱有才本應收押姑念稍有微傷交差看管候哨官到縣核奪○惡鴇汪柳氏凌虐夫妾吳氏身死一案屢經黄大令研訊刁狡異常堅不承認所有前供均詳報端黄大令現飭差役協同英公廨傳到同居見証陳梁氏周張氏到案前晚大令升坐三堂研鞫陳梁氏供姘夫張阿祥其夜不在氏處在虹口髮妻處小婦人去年六月搬至廣瑞田烟間樓上居住住房在前面靠街汪柳氏在後四月廿八夜聞吳氏被柳氏毆打聲喊同周張氏過去解勸見柳氏用雞毛帚鞭打小婦人勸他勿打回稱與爾等無干可去睡臥後又聞吳氏喊聲可慘移至樓下小婦人起身下樓觀看吳氏已昏暈不能言語旋卽氣絶身死大令曰如何致死答未眼見又提周張氏供廣東南海縣人年廿三歳丈夫阿有常不在家大令曰爾在家眼見柳氏如何凌虐吳氏身死情形爾可細供明白此事與爾無干爾祗須供明卽可回去否則亦被拖累周張氏初尙含混不肯供明大令曰爾不願供莫非與柳氏同謀乎喝取籐條皮鞭置於身前曰爾不供明卽用此刑本縣現已訪查明確不能任爾含糊過去遂供明見柳氏先用鷄毛箒鞭打繼取鐵𤊎千將吳氏撳在樓板兩脚跪在腹間剌其下體小婦人急拖柳氏之手被他推倒仍舊剌他小婦人情急同陳梁氏一同拖住奪他烟千方將烟千抛在床間吳氏已不省人事然後同汪四梯放他樓下卽行身死柳氏與夫商量將他口角用末藥燒焦有人查問可說係中痰身死用末藥熨炙之故大令曰汪四梯可曾帮剌答未先在樓下結帳後到樓上喝令勿打其時業已剌過又問其媳羅氏在塲否答在塲亦勸柳氏勿打大令曰柳氏到案爾將此語與他質証可否答可卽提汪柳氏依舊抵賴大令飭兩見証一一與他質對柳氏又稱用烟千爲他挑痧大令叱曰挑痧豈有撳在樓板跪在腹上如此挑法乎現在見証已到尙然胡賴如再不供明定行鞭背一千下始稱吳氏不聽教訓小婦人囑他神前點香他置之不理是以一時之怒用烟千將他剌死後悔無及是小婦人一人所剌與丈夫無涉大老爺救生不救死務求格外施恩小婦人知錯大令曰不肯點香何至置於死地爾之狠毒甚於虺蛇兩見証稱向來廣俗每晚十二點鐘點香柳氏於其夜十一點鐘卽令點香吳氏意中尙早卽觸柳氏之怒然平時亦常常毆打爭吵不休又提汪四梯叱曰爾見死不救應得何罪柳氏將吳氏剌死爾商量燒焦口角藉詞中痧所致爾之主意甚妙汪答稱小的在樓下理帳不知樓上下此毒手叩首求恩大令喝將汪四梯重笞四百板還押汪柳氏釘鐐收禁聽候申詳上憲辦罪見証　梁氏周張氏仍交英公廨差役帶回送歸 
[法捕房瑣紀]  
　　王嘉仁控虞生瑞欠洋一案經鄭大令屢次研訊追比旋有鮑何生出爲調處將虞之宰牛家伙一副變賣以抵欠欵其 
 
 

Page 4

 
 
餘出票陸繽歸案虞已允許以其妻不肯變賣將生財移至别處經包探禀知奉大令飭傳其妻到案候訊昨大令蒞捕房會同謝副捕頭發落包探將虞妻張氏解案請訊大令問爾夫欠洋一百四十餘元僅以生財變價只值廿元不敷尙鉅何以不肯變賣虞張氏供丈夫係窶人之子藉此活命今奉憲諭不敢有違宰牛家伙業已搬出寄在鄰居德春家内情願變價歸還其餘求恩將丈夫保出待伊覓得生意陸續歸還大令以原告未到命暫押候核○伶人羊喜壽控學徒胡和尙背師潛逃一案經大令訊供著將胡謝氏母子一併押候交保出外繳遠銀洋兹以在押日久無人具保昨大令命帶案復訊胡謝氏供求恩寛限至本月二十日將洋繳案大令准之飭探帶同出外覔保○蔡益甫投案禀稱　廣大源洋貨店爲夥前晚被賊竊去料泡洋燈今已獲案投請領贜大令著具領狀送案備查贜飭領去命提竊賊王阿雙到案照原斷先行枷號二月期滿責放○流氓瞿才寳冒充探夥訛詐舊貨攤店胡松林洋銀四元爲包探拘入捕房經大令訊供押候繳出詐洋給還攤主兹洋已交案照原斷重笞一百板還押覓保○流氓胡阿二前因在途調戲女子爲巡街捕拘案經大令訊供枷號一月責懲兹枷期已滿命帶案開枷著還押具改過切結覓的實保人保去○顧阿三在輪船竊取搭客單被爲包探拘獲解經大令訊責還押覓保兹以無人具保命帶案從寛開釋不准再犯如再到案重懲不貸 
[罰欵助振]  
　　昨日兆泰福號投書本館協振所云本號在江西萬載縣操表芯紙業歴數十年今有張運泰者自安徽廣德州運　來銷冒立兆泰福牌號本欲控官究治伊自願罰九八銀三十兩充入順直振捐今特如數送呈乞爲彚解旣消雀角之爭又免鴻嗷之苦一舉而兩善備蓋可敬而亦可嘉矣除填奉收照外書此以表感忱 
[助賑福報]  
　　天道福善信而有徵自來救命之功惟助賑爲最大而獲報爲尤靈前歳山西順直先後告災金陵諸同人竭力協賑魏君文泉倡助多金卽得弄孫之喜而貢君士元姚君中戊亦於秋闈獲隽福報之奇一時傳爲佳話今科禮闈揭曉貢君士元連捷南宫姚君炳熊之封翁守梅大善士爲浙湖仁濟善堂首董樂善好施籌賑孜孜不倦數十年如一日今其公子名題雁塔人皆謂封翁爲善之報可見天道報施如影隨形歴試不爽救人一命勝造浮屠救命多多福報無量求子得子求名得名富貴康彊子孫逢吉助賑之功速於置郵今者北地舊賑孔亟新災又告海嘯河决慘斃無算死者已矣生者何存此時此際眞是從古未有之奇災而亦仁人君子造福積德之大好機會善昌頻年勷賑　補時艱仰荷遠近善士心心相印源源而來總仗慈光普照再造黎元消災刼而迓祥和惟有頂祝德門與諸君子後先輝映其餘福報指不勝屈謹述所知用昭激勸敬布區區惟希公鑒[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[妙筆判花]  
　　倡婦李彩玉遣平頭劉升控鴇母張寳玉郎　氏勒　從　　閉臥房私刑毒打宋通　簽飭差　　福先將李倡　　　交官媒看管候提張鴇訊究已紀昨日報章前日下午張役提到張鴇　　　員　大合升堂研鞫李倡供稱小婦人年十七歳幼時父母　亡　十四歳時被歹人婪賣與張鴇家偪令賣倡已歴四載近以不樂迎新送　　　從良迭被張鴇勒阻稍不遂意卽以鞭撻從事受盡苦楚欲訴無門邇者狎客王大少爺願償身價洋銀娶小婦人爲室張鴇强行霸阻將小婦人閉　臥房狼心毒打小婦人上天無路入地無門寃莫能伸惟求援手大令謂張鴇旣將　閉置臥房邇何以能遺人來控供稱事爲王大少爺所聞因遣劉投控小婦人實不知情張鴇供稱小婦人原籍蘇州向在治下　設倡寮光緒十八年價賣李氏爲義女改名寳玉延師教以卿　事經四載從無凌虐事情劉禀稱小的向在治下德仁茶棧供茶房之役今者王老爺囑作抱呈大令判令李倡送請棲流女所擇良婚配張　　具改過切結存查○蘇州人吳子亭訴稱倡婦張新寳纒擾不休乞恩提究宋通剌飭提至案倩帮審委員鄭瀚生大令斫訢吳訴稱小的前在法租界義源洋貨號執事與張倡繾綣約歴三載驩　逾　旣而義源虧本倒閉小的歇業無聊遂不復與張倡狎曾邀到其母張楊氏將衣物一一交明詎料張倡蠻潑異常屢來滋擾小的大受其累是以控乞　　洪張氏卽張倡供稱小婦人年二十五歳前曾嫁寗波人洪思卿爲室嗣被退休暫歸母族迨光緒十八年承吳大少爺擡舉生有一子尙在襁褓中不料吳大少爺心懷叵測將小婦人財物哄騙一空隨卽中途抛　向　舊約皮　　訴伏求大老爺恩斷俾小婦人不致寃戴覆盆張楊氏供新寳係小婦之女兒曾被吳引誘成姦生有一子今吳另與他蕩婦姘識將女兒置之腦後與論被誣大令以兩造均屬無恥之尤不予准理將張倡交其母張楊氏領回管束不得再向吳滋擾吳大加申斥叱之使退 
[英界公堂瑣案]  
　　賭棍朱木木海和頭前因犯案送押改過所提卽乘間脫逃由縣飭差購得缐人瞿慶成設計拿獲並獲羽黨桂錫貴張春咸趙鳳岐徐錦堂方阿狗吳阿大吕守之復戳傷莊良棋林高氏瞿昌洪陳就友謝阿發王阿大昨日將一千人及新獲窩賭之賀錦山一併解案瞿訴稱小的素知朱等住處故願充眼缐朱海同供稱小的等在改過所受苦不堪不得已而逃逸賀供稱小的在虹口開設小烟　朱等時來吸烟桂張同供稱小的等失業多時不得已而犯賭趙徐方吳吕同供稱小的等與伊等相識不敢犯賭莊陳同供稱小的等被謝　傷業己痊愈謝供稱小的在治下開設小店並未傷人惟與莊等口角而已莊等之傷疑係王阿大所戳王供詞含混叩首求恩鄭瀚生大令據情商諸蕯副領事賞瞿洋銀五圓朱海仍送改過所永遠禁押賀罰洋銀十圓桂張送縣辦理趙徐方吳吕各罰十圓如不能繳則改押三禮拜謝交人保出王管押三禮拜滿日笞責五十板○包探倪順泉解竊取布衣一件之賊犯潘生全請辦　供稱小的窮苦不堪無以餬口初次犯竊尙乞從覧大令判令管押兩　拜○包探黄四福禀稱青衣旦王喜壽被同班伶人　取戲衣尙有三件查被韓金粉取去今由小的拘獲送請究追王旦遣人投案領贜韓供稱小的被欠工資言明取衣作抵大令判令管押三日○包探顧　六禀　倪洪財在捕頭惠而生家當細　前日將包金約指一枚掉換金約指質錢使用故由小的拘送案下惠捕頭禀訴情由請爲究辦倪供稱小的因有急需是以作此不端之事大令判令管押一禮拜○包探黄四福解朱和尙至案禀稱此人借住沈洪氏所開小客棧乘人不備竊取布被一條報捕後小的拘獲人贜送請訊究沈洪氏投案領贜朱供稱小的係本地人布被偶然借用並非竊取大令判令管押兩禮拜滿日笞責五十板贜給還失主○一百十六號華捕解在途口角互毆之費桂寳沈阿狗請判費供稱小的與沈同在某處薙髮偶然諧謔致起　端大令問誰先動手兇毆答稱沈先動手大令遂判令將沈管押兩日費管押一日○陳幼初卽哲夫阿寳在英租界中開設野雞娼院誘人局賭無惡不爲事爲捕頭訪聞遣包探何瑞福拘拿管押昨晨解至案下禀稱陳係著名賭棍與王子林戴國賓朱祥麟等同黨現由捕頭訪悉遣小的往拘至則王等早已遠颺僅獲陳一人解案請究陳供小的係蘇州人向爲織補匠雖曾犯事業已故過自新大令謂蕯君曰此人頗有歹名今旣　案當暫行管押候禀明道憲再行核辦蕯君頷之曰可○差役傳縱令野　淫娼拉客之惡鴇二阿姐請訊並禀稱丁小紅之鴇母丁銀姐業已懼罪脫逃未經拘到二阿姐供　山卿係小婦人所用夥娼前晚觀劇回家未坐東洋車致被巡捕拘押大令著卽帶回赶緊回籍○糞夫頭目宋浦氏訴稱捕頭飭換新式鉛糞桶昨蒙大老爺予限一禮拜是以投案禀明請示大令間黎副捕頭黎副頭曰事固有之容請老巡捕房捕頭　出可也 
[美捕房紀事]  
　　沈木林者本邑產也賃居美界西華德路東桂芳里昔因犯案涉訟公廨曾遣章元正至家取時辰表一枚欲付質使用章取表逃遁經失主控諸捕房至昨晨經包探倪順泉查獲拘解捕房捕頭略詰數語命押候查到原贜解送英公廨訊辦○偷兒王阿二因犯竊屢經懲辦昨晨未悉在何處竊得小車一輛途遇包探竇如海人贜一併拿送捕房押候解送英公堂訊究○前晚九點鐘有甲乙二西水手因酒醉在美界蓬路滋閙經四百四十六號華捕三十五號英捕拿解捕房管押至昨晨捕頭命提案斥責後一併釋出○浦東人黄阿虎者向習鋸工餬口奈不務正業甘習下流遂棄舊技練就探囊妙訣日前潛至美界周浦路寳慶里閔阿召所開之木器店内竊取器具等物經失主投報捕房昨午由包探江阿三查獲解入捕房捕頭命押候吊齊原贜再解英廨訊辦○鄉人張阿順不知操何生業昨晨在美界崑山路與王阿四口角王在十一號洋房内爲細崽角口之餘繼以角手王力不能支奔告捕房捕頭遣四百三十五號華捕將張拿入捕房捕頭略問原委命押候解請英讞員訊核諭令原告候堂期自投公廨質訊 
[江西官報]  
　　五月十六日工部主事危士謙辭回南城籍通判翁寳仁帮辦善後局務府經顧　璠住廣饒吉贑等府帮辦籌餉捐局○十八日欽賜翰林院盧琮辭回湖北知縣馮永年由都昌公幹回姜汝詳沙昌壽薛鍾瀚俱解九江闗餉進京汪　　訃丁父　從九朱秉彝往樂平辦保甲朱用賓由興國等縣催地丁回指分從九陳廷芳係折江人王發改係山東人俱禀到委署德安典史樊補袞並未在潯繳委以姚光森　　○二十日知縣王作委渤辦左蠡卡徐垚　調辦都昌卡沈維楨由泰和催徐令差欠回劉瑞　缷署安福羅塘司回陳錫疇查進内保甲劉樹奎辦烏在門卡徐保龢禀謝准其起服吳曾澄委首府武試監查馬步箭 
[蘇省官報]  
　　閏五月初五日藩轅牌示照得准調蘇州府知府桂中行升任　缺查有常州府知府桐澤堪以調補又署常州府事徐州府知府詹鴻謨泰飭赴徐州府本任遺缺查有候補知府譚泰來堪以委署又婁縣知縣張紹文十年俸　奉部調取引見　缺查有候補知縣林鈞澤堪以委署知縣李嘉福禀知奉委赴上海領運硝　差卽辭○初六日升任廣州將軍保辭行進京沈鳳韶由松滬　巡卡來禀銷上海糖捐　差同知劉敦義禀知回省　江北緝捕差藩轅牌示照得青　縣缺前以特用知縣汪瑞曾　補業奉部覆准補自應飭令　員前赴新任 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月初二日京報全錄]  
　　宫門抄○諭旨四道錄前○署江藩裕奏報接署藩篆日期摺○提督蘇奏更正員名片○江撫德奏委署各缺片○兼護湖督譚奏移解恊滇月餉片○又奏揀補守備摺○陜督楊奏請展限查閱甘肅營伍摺○又奏揀員升補都司摺○統領普　　奏拿獲竊犯請旨摺○陜督楊奏爲都司缺出請由甘揀補片○閏五月初二日禮部宗人府欽天監侍衛處值日侍衛處　　見五十一名○漙侗文熙福森布各假滿請安○善耆等假滿請安○英年由　東陵回京請安○泰寗鎭總兵祥霖請訓○額中堂續假十日○善聮岑春煊奏請開缺○召見軍機　祥霖錢應漙○○二品銜署江西布政使鹽法道奴才裕昆跪奏爲恭報奴才接署藩篆日期叩謝天恩仰祈聖鑒事竊奴才於本年四月二十七日奉撫臣德馨札飭以江西布政使方汝翼因病禀懇 
奏請開缺回籍調理所遺藩司篆務委奴才署理遵於五月初一日交缷鹽法道篆准藩司方汝　將印信文卷移交前來當卽恭設　案望闕叩頭謝恩祗領任事伏念奴才滿洲世僕識淺才疏忝領鹽綱倐逾五稔去秋曾　方任慚報稱之毫無兹復再綰藩條實　惶之倍切查江西夙稱繁庶藩司責重旬宣安民以察吏爲先貴揚清而激濁足用以理財　本須開源而節流奴才自顧愚庸深懼弗克勝任惟有矢勤矢慎隨時隨事禀商督撫臣認眞經理不敢以暫時攝篆稍涉因循以冀仰酬高厚鴻慈於萬一所有奴才接署　篆日期並感激天恩伏乞皇上聖鑒謹奏奉硃批知道了欽此○○蘇元春片再奴才昔年督辦軍務擊退大敵連克各處城壘所有在事出力人員會同前護廣西撫臣李秉衡查明彚案保奏内分省候補巡檢張富農請免補本班以鹽大使分省遇缺　先補用光緒十一年八月二十一日奉上諭照准給奬該員於凱撤後銷差離營遊幕外出奉到行知奬札富農二字誤寫現據該　由　來營呈騐印札禀請更正前來查係當時原奏清單繕寫筆誤未及看出疏忽之咎難辭相應籲懇天恩敕部更正理合附片　明伏乞聖鑒謹奏奉硃批吏部知道欽此○○德馨片再鹽　兼巡瑞袁臨道裕昆經臣委令署理藩司印務所有鹽法道印務查有候補道文鐍老成練逹堪以署理又逮昌府知府玉春臨川縣知縣劉　礽分宜縣知縣張清瀚均報病故臣另行恭疏具 
顯所有建昌府印務查有試用知府李嘉賓誠實穏練堪以署理又臨川縣印務查　正任南昌縣知縣汪綬之練逹有爲堪以調署又分宜縣印務查有興國縣肅鋆辦事勤能堪以調署至汪綬之蕭鋆任内均無盜刦三叅局滿已起四叅及錢糧未完叅限將滿有闗　調之案除分檄飭遵外謹會同署兩江總督臣張之洞附片陳明伏乞聖鑒謹奏奉硃批史部知道欽此○○譚繼泃片再湖北省奉撥恊滇月餉在於减平項下動撥湊解歴經查照辦理在案嗣准户部咨令將動撥减平銀兩　還解部等因當經轉飭遵辦去後兹據署湖北布政使龍錫慶詳稱湖北省奉撥前項恊餉除江漢闗六成洋稅項下按月恊解銀二千兩善後局每月於鹽厘項下撥解銀一千五百兩外　庫按月應恊銀一千五百兩查留恊鄰省項下本年春撥册内僅存銀三百六十餘兩旣無欵可支每年徵收地丁正雜各欵又爲本省滿漢兵餉並撥解京餉等欵支銷無存現在濱省委員坐鄂守催勢難延綏惟有仍於减平項下動支銀六千兩移解善後局彚同籌解詳請奏准就欵開除前來臣覆核無異除咨户部外理合附片具陳伏乞聖鑒再湖北巡撫係臣本任母庸會銜合併陳明謹奏奉硃批户部知道欽此○○頭品頂戴兼護湖廣總督湖北巡撫臣譚繼洵跪奏爲揀員借補守備要缺以重營伍恭摺仰祈聖鑒事竊准兵部咨湖南永州鎭標中營守備孫鎭國勒休遺缺係題補第七輪第五缺應用儘先人員行令照章揀員請補等因移咨到臣查斯缺駐劄永州府城地處邉疆經理糧餉巡防彈壓均闗緊要非精明幹練熟悉情形之員難期勝任臣在湖南儘先守備班内逐加遴選非人地不宜卽邉情不熟未便遷就擬補致滋貽誤伏查部定章程借補卽在儘先班次之内並准兵部咨武職倍補准其續展五年限滿後再行奏明停正惟大銜借補小缺均不得借至二級以後照此次章程辦理各等語兹查有藍翎儘先都司湖南撫標左營右哨千總李洪斌年四十三歳湖南長沙縣人由行伍遞拔長沙恊湘蔭汛千總調補撫標左營千總委署該營中軍守備于拿獲醴陵縣刦獄匪首李金山案内出力經本任督臣張之洞湖南撫臣吳大澂會同保奏署左營守備千總李洪斌請免補守備以都司儘先補用光緒十九年五月二十日奏硃批著照所請兵部知道欽此欽遵在案該員年强力裕營務素嫻現署撫標左營守備經理錢糧訓練操防極爲認眞以之借補永州鎭中營守備　堪勝任核與借補限制亦屬相符飭查前在本省及他省均無叅革朦保情弊合無仰懇天恩俯念邉缺緊要准以儘先都司李洪斌借補湖南永州鎭標中營守備實與地方營伍均有裨益如蒙俞允該員於千總俸滿案内引見未滿三年邀免送部並祈敕部頒給劄付以昭信守除飭取該員履歴咨部外謹會同湖南巡撫臣吳大澂署湖南提督臣陳海鵬恭摺具陳伏乞皇上聖鑒勅部核覆施行謹奏奉硃批兵部謹奏欽此○○太子太保頭品頂戴陜甘總督臣楊昌濬跪奏爲甘肅本年營伍懇請展限校閱恭摺仰祈聖鑒事竊臣接准兵部咨開本年二月初九日奉上諭本年輪應查閱山西陜西四川甘肅等省營伍之期甘肅飭派楊昌濬認眞查閱等因欽此轉咨前來仰見皇上垂念邉圉整飭武備之至意自應欽遵辦理惟查甘省營伍上屆奉旨查閱因地方遼闊直至光緒十九年始將西路莊浪凉州甘州闗寗各處一律查竣當將校閱完竣情形隨時陳奏在案迄今僅至二年上年因各處防營抽調赴都協防而循化撒回又藉爭教滋事並敢肆其悖逆隨調各路防練兵勇分路進剿亦經奏報欽奉諭旨飭行在案目下人心浮動防剿兼施甚緊其餘防練標路各營防隘護運責任綦重不敷分布刻難調閱伏思簡閱大典原期整飭戎行俾歸核實何敢率請展緩第甘省營伍上屆閱竣未久現又值撒回倡亂防剿甚緊不得不籲懇天恩准將甘肅本年營伍展緩至下屆辦理庶於防務軍政兩無防碍謹會同陜西固原提督臣雷正綰署甘肅提督臣張永清合詞恭摺具奏伏乞皇上聖鑒訓示施行謹奏奉硃批著照所請兵部知道欽此○○太子太保頭品頂戴陜甘總督臣楊昌濬跪秦爲揀員升補都司要缺以裨營伍恭摺仰祈聖鑒事竊臣接准兵部咨肅州鎭屬安西恊營中軍都司員缺係題補第三輸第九缺輪用應升人員行令揀員請補等因查該都司員缺設處闗外蒙番雜居爲入闗門户護運餉裝巡緝匪類最闗緊要非熟悉地方情形之員難資治理當卽在於合例應升人員内逐加遴選兹揀得儘先都司肅州鎭屬河州營守備丁啓祥年强材勇在肅年久於地方情形最爲熟悉以之升補斯缺洵堪勝任亦與部章相符合無仰懇天恩俯念員缺緊要准以該員丁啓祥升補安西恊營都司以期得力如蒙俞允該員係曾經引見之員毋庸再行送部應請飭部發給實授札副以符定制除查取該員履歴清册另咨送部外所遺守備員缺甘省現有應補人員容臣另揀請補謹會同署甘肅提督臣張永清合詞恭摺具陳伏乞 
皇上聖鑒訓示謹奏奉硃批兵部議奏欽此○○兩翼前鋒統領八旗護軍統領奴才祥普等跪奏爲奏聞請旨事竊奴才果勒敏於本月十八日值景運門班據正黄旗司鑰長德成禀稱據午門值班章京希鐸呈報今日辰刻見午門内有三人肩搭紫色木五根形色謊張意欲溷出經該門章京希鐸督率空銜護軍校德順藍翎長玉明並會同各門搜查護軍等當卽拿獲等因呈報前來奴才率同司鑰長前往面訊據該犯等供稱係京南龐各莊民張殿甲一名棗强縣民張德元一名白溝河民劉福一民奴才等復加訊問該犯言語支離堅不吐實顯係偷竊得贜欲遁查禁廷重地理宜嚴肅豈容宵小偷竊肆行潛遁除由奴才將該犯等並紫色木五根先行交東華門外偏吉值班步軍校看管外相應請旨將該犯張殿甲張德元劉福並紫色木五根一併送交刑部審辦爲此謹奏奉旨已錄○○楊昌濬片再據陜安鎭總兵姚文廣呈稱鎭標中營騎都尉世職准補漢中鎭屬東江口營都司馬天齡得　風痰病證於二月初三日病故並取具印甘各結呈請核辦前來臣覆查無異自應請旨開缺另補惟查該員請補東江口都司雖經核准尙未給劄赴任請照部章仍作世職班次由甘揀員請補以符定章除劄付並印甘各結另咨送部外理合附片具陳伏乞聖鑒訓示謹奏奉硃批兵部知道欽此 
 
 

Page 13

 
 
[光緒二十一年閏五月初三日京報全錄]  
　　宫門抄○諭旨二道錄前○步軍統領榮等奏拿獲盜犯請交刑部審辦摺○又奏拿獲要犯請交刑部審訊片○大臣溥等奏應修河道伯岸要工摺○川督劉奏採買牙硝先請立案片○又奏籌解恊黔新餉片○駐藏大臣奎奏委員接齎貢物片○將軍依奏請將在營侍衛照例陞選片○護黔撫嵩奏委署司道片○閏五月初三日兵部太常寺太僕寺廂黄旗值日侍衛處引四十九名○善聮岑春煊謝准其開缺恩○桂公請假十日○奕年請假五日○福中堂奏請開缺○召見軍機熙敬敬信 
○○奴才榮祿等謹奏爲拿獲拒傷事主搶刦盜犯請旨交刑部審辦恭摺仰祈聖鑒事竊據北營護理叅將王長蔭督率守備賈宸等會同前南營都司曾崇蔭並中營守備　連捷北城副指揮李光　等帶同弁兵將拒傷事主搶刦盜犯金三卽金藝盛方六卽方得林曁知情窩留存贜之僧人善亭老袁卽袁藍河李進信卽李子厚王幅汰卽王老西等六名拿獲並起獲現贜賊具等物傳同事主冷魁李春源一併解送前來奴才等督飭司員詳加審訊據金三卽金藝盛供係直隸武邑縣人本年正月二十日二月初一日兩次與善亭老袁方六楊六劉恒興孟醬筋陳小舜温缸明商同搶刦均行至中途各散至二月初五日夜同方六楊六劉恒興孟醬筋陳小舜温缸明等七人分持刀械由善亭廟内起身至西直門外小泥窪地方進一家院内毆傷事主搶得衣服現錢等物放槍逃跑又於是月十二日夜與方六楊六劉恒興陳小舜王山東趙振邦温缸明等八人分持刀械由阜城門外闗廂起身至京西李家地地方進一煤窰院内毆傷事主搶得銀錢衣服等物現經官人拿獲起獲現贜賊具等物實不知楊六等逃往何處方六卽方得林供係直隸束鹿縣人與金三等結夥持械搶刦二次善亭供係宛平縣人在明光寺披剃爲僧老袁卽袁藍河供係直隸束鹿縣人在明光寺傭工均供認於本年正月二十日並二月初一日兩次與金三方六楊六劉恒興孟醬筋温缸明陳小舜商同搶刼均行至中途各散至二月初五日金三方六惕六劉恒興孟醬筋温缸明陳小舜分持刀械由廟内起身往西直門外小泥窪地方搶刦住户將贜物存在廟内次日當錢與伊等分用又於二月十二日夜仍係原夥七人往西山煤窰搶刦回來將贜物存在廟内分給伊等制錢花用現經官人拿獲李進信卽李子厚供係直隸冀州人本年三月間素識方六交伊黄包袱等物代爲存收王幅汰卽王老西供係山西盂縣人本年三月間路遇金三一同行走來京被獲事主冷魁供係宛平縣人在西直門外小泥漥地方居住本年二月初五日夜被伊女毆傷搶去衣服現錢等物並未呈報李春源供係宛平縣人在京西李家地地方開吉祥煤窰本年二月十二日夜被賊將伊並鋪夥毆傷綑縛搶去銀錢衣服等物曾赴軍糧廳呈報今經官人獲賊傳伊等赴案認贜具領各等供查金三方六膽敢商同結夥持械拒傷事主肆行搶刼實屬藐視刑章大干法紀僧人善亭等知情窩留代爲存贜亦屬不法亟應一併嚴切根究除事主冷魁李春源並訊不知情之王幅汰均行取保聽候刑部傳質外相應請旨將金三卽金藝盛方六卽方得林僧人善亭老袁卽袁藍河李進卽李子厚等五名交刑部審明辦理未獲之楊六劉恒興孟醬筋陳小舜温缸明王山東趙振邦等犯仍飭巖緝獲日補送刑部爲此謹奏請旨○○步軍統領衙門片再光緒二十一年四月二十六日承准軍機大臣字寄奉上諭御史鍾德祥奏興平倉花户韓文耀前因盜取倉米定以軍罪發遺近復潛逃回京仍充該倉花户串引不逞之徒私造小解恣意尅扣甚至拆毁厫座别修房屋使其黨盤踞偷竊弁兵應領倉米皆霉　泥土請飭懲儆等語著步軍統領衙門順天府卽將韓文耀並翟敬亭等確切訪查拿交刑部訊辦原片均著鈔給閱看將此各諭令知之欽此遵旨寄信前來奴才等欽遵當卽飭派旗營員弁一體嚴密訪拿去後兹據左翼翼尉烏什哈等將案内人犯坐地虎大瑞子卽瑞玉又名虎兒鐵筆先生祁相華等二名拿獲解送到案奴才等督飭司員詳加審訊僅據該犯等供認或在興平倉扛米或給韓老傭工至原奏所稱私造小斛恣意尅扣拆毁厫座盤踞偷竊各節再四研鞫堅不承認相應請旨將坐地虎大瑞子卽瑞玉又名虎兒鐵筆先生祁相華等二名交刑部審明辦理未獲各犯仍飭嚴緝獲日補送刑部爲此附片謹奏請旨○○奴才溥齡麟嘉文瑞跪奏爲應修河道泊岸要工專摺奏聞仰祈聖鑒事竊據惠陵内闗防司員等報稱恭查惠陵河道泊岸並龍亭道涵洞石平橋欄板石等處於去歳五月下旬因大雨連綿山水漲發河身難容致將各處泊岸冲刷蟄倒並將龍亭道冲斷石平橋橋板石以及石座全行冲落東便橋迤東北岸儀樹冲刷各情形職等恭詣詳查開具叚落尺丈清單曾經呈報奏明修理經欽派大臣前來查騐覆奏擬將龍亭道平墊石平橋欄板石並石座歸安其餘各工因去歳方向不宜暫停修理等情現在河水消凍開化泊岸續有蟄倒之處至東便橋迤東北泊岸尤爲緊要若不及時修理再經大雨冲刷工程益覺過鉅而風水攸闗且於樹株砂山恐有難保之虞職等伏思各處泊岸冲刷乃因河身泥沙石塊節節淤塞水難暢行致有冲刷蟄倒之患現今本年方向相宜職等只得再將於去歳所報泊岸坍塌並本年泊岸坍塌情形開具叚落尺丈並清單呈報前來奴才等恭詣該處詳細查勘與該司員等所報無異恭查惠陵河道泊岸各工因上年方向不宜是以查勘大臣擬暫緩修兹據該司員等呈報續有蟄倒之處惟便橋迤東北泊岸尤爲緊要若不卽時修理再經大雨冲刷工程更鉅需欵更多現當庫欵支絀之際若非工程緊要奴才等曷敢瀆陳實因河道與風水攸闗未便任其泛溢倘冲破吉方所闗尤非淺鮮謹此恭摺奏聞應俟欽派大臣查騐後可否修理之處未敢擅便理合恭摺奏聞伏乞 
皇上聖鑒訓示遵行謹奏奉硃批另有旨欽此○○劉秉璋片再查光緒八年十一月初七日准户部咨議覆軍需善後報銷章程内開各省設立機器局如有採購機器等項事前報部立案事後方准核銷等語奏奉諭旨依議欽此等因欽遵行司移局遵辦在案兹據辦理機器局委員成緜龍茂道長春遇缺題奏道周振瓊詳稱本局製造洋火藥需硝甚多必須委員速爲採辦方免停工待料之虞兹查局中所存牙硝將次用罄擬請仍照前案在成緜道庫土貨厘金項下提撥銀兩飭令委員帶銀前赴茂州一帶地方購買頂上牙硝八萬六千斤運解回局以資製造等情前來臣覆查無異除飭俟採買齊全核實彚案報銷並照章開具名目清單先行咨部立案備查外所有機器局委員採買牙硝緣由理合附片陳明伏乞聖鑒謹奏奉硃批該部知道欽此○○劉秉璋片再查川省奉撥恊黔新餉所有十九年全年分餉銀前已全數解清業經奏報在案兹據布政使王毓藻詳　現由川東道在於鹽厘項下計十二個月陸續湊撥銀一十四萬四千兩作爲光緒二十年分協黔新餉先後兌交黔省催餉委員承領解黔交收應用等情詳請 
奏咨前來臣覆查無異除分咨查照外理合附片具陳伏乞聖鑒謹奏奉硃批户部知道欽此○○奎煥片再奴才接准四川督臣劉秉璋咨稱前派呈進札什倫布年班例貢正堪布噶足羅布藏丹增二堪布卓尼爾羅桑行抵川省先後患病身故咨請速派堪布兼程來川接解等因前來自應由藏揀派堪布前往接替惟因川藏窵遠若令由藏派人前往未免躭延時日奴才查有札什倫布呈進皇太后萬壽貢品堪布羅布藏墊現經到川應卽飭令一併齎京呈進以歸簡易除分咨曁札札什倫布札薩克喇嘛轉飭該堪布小心護送理合附片具陳伏乞聖鑒謹奏奉硃批知道了欽此○○依克唐阿片再奴才軍營先後奉旨發交差遣侍衛榮和壽長貴權鍾琪貴珊等均經派有要差現值陞等之年該侍衛等均在前敵不能隨班列騐合無仰懇天恩俯念將士勞苦可丕飭下侍衛處將各該員代牌排選以示體恤而資鼓勵出自逾格鴻慈再查侍衛係内廷人員本非奴才所敢擅擬惟念　塲効　　著勤勞用特冒昧陳請是否有當謹附片聲明伏乞聖鑒謹奏奉硃批榮和壽長昨已賞給頭等侍衛貴權等著該衙門酌核辦理欽此○○嵩崑片再奴才在藩司任内奉命署理巡撫當經前撫臣崧蕃奏委署臬司糧儲道黄元善署理藩　署糧儲道候補道袁開　署理臬篆候補道蔣珣署理糧篆在案兹臬司唐樹森祝嘏回黔該司老成諳練處事精詳堪以署理　　印務其臬司本缺仍委糧儲道黄元善署理糧儲道缺仍委候補道袁開第署理除分飭遵照外謹會同兼署雲貴總督臣崧　合詞附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十一年閏五月初四日京報全錄]  
　　宫門抄○諭旨四道錄前○陜撫鹿奏部駁知縣仍請調補摺○護陜撫張奏報接護日期摺○署陜臬馬奏報接篆日期摺○閩督邉飭道員赴任片○又奏茶糖兩項難以增厘及士藥無從抽捐情形摺○護黔撫嵩奏收到各省恊餉數片○門五月初四日刑部都察院大理寺正黄旂值日侍衛處引見五十三名○椿壽假滿請安○四川學政瞿鴻禨到京安○孫毓汶奏請開缺○召見軍機瞿鴻禨阿克丹○○頭品頂戴新授四川總督陜西巡撫臣鹿傳霖跪奏爲部對調知閒缺人地實在相宜任内處分有級可抵仍請調補以資治理恭摺仰祈聖鑒事竊前因同州府屬韓城縣雖係簡缺現任知縣于增辦事尙無貽誤惟與斯缺不甚相宜經臣揀選漢中府屬洋縣知縣李嘉績對調奉旨吏部議奏欽此嗣准吏部咨王增祺任内承事主李逢太劉餘信被刦二案現叅到部將來有闗降調其四叅有無限滿未據聲叙未便查級議抵所請以韓城縣知縣王增祺洋縣知縣李嘉績對調之處應毋庸議等因奏駁奉旨依議欽此於光緒二十一年三月二十二日咨行到陜臣遵復督同藩臬兩司覆加察覈查光緒十六年正月初四日奉准吏部咨嗣後以簡調繁人員任内承緝盜案尙在三叅以前者仍准照舊辦理其三叅已滿四叅業已起限雖係聲明人地相需准其調補仍應覈其已起四叅例闗降調之案照例查級抵銷如級不可抵或展叅例革職均令於調補時隨案分别呈交捐復降級革職銀兩繳清再行覆准等因光緒十五年十二月十一日奉旨允淮在案又定例繁簡互調人員如才堪治繁現任偏僻或止堪治簡現任繁劇淮該撫酌量更調語查增祺任内承緝事主李逢太被刼一案四叅限滿應以光緒十五年正月二十八日三月十六日恩詔例應另行起限連閏扣至十六年閏二月十六日四叅限滿劉餘信被刦一案四叅限期應以光緒十六年閏二月十六三叅限滿之日起扣至十七年二月十六日三叅限滿惟查該員任内歴奉恩詔加級五次例准抵銷援免查韓城縣雖係簡缺惟近河鄰晉民情强悍詞訟繁多兵燹後一切詰奸禁暴招墾撫綏事宜在在均闗緊要非精明幹練之員難期勝任現任韓城縣知縣王增祺現年四十八歳四川華陽縣優廪貢生光緒乙亥科應順天鄉試挑取第七名謄錄充國史館謄錄年遵例捐分缺間前知縣並加同知升銜在部投供候選十年十月選授韓城縣知縣十一年正月到省四月二十六日到任十四年三月試俸期滿請銷在案十六年九月十二日缷事十七年九月調署石泉縣十月十六日到任十九年六月飭回韓城縣本任七月二十六日到任該員才具明晰辦事亦勤雖任内一切尙無貽誤惟於斯缺不甚相宜該員任内承緝李逢太被刼之案四叅限期恭逢恩詔例應另起叅限其劉餘信被刦一案雖有闗展叅惟該員有級可抵仍與請調之例相符查現任洋縣知縣李嘉績年五十一歳四川成都縣監生祖籍順天通州由候選典史効黔營克復清平黄平等城出力案内蒙保於同治十二年六月二十三日奉旨著免選本班以府經歴遇缺選用欽此於肅清下游出力案内蒙保光緒元年正月十六日奉旨著免選府經歴以知縣分發省分儘先補用欽此捐指陜西請咨離營赴部四年七月初十日經欽派王大臣騐放覆奏奉旨依議欽此領照起程十一月初九日到陜丁母憂回籍守制服闋起復七年六月到省歴經委署汧陽縣保安盩屋等縣知縣十六年遵新海防例捐歸候補本班儘先補用十八年題署洋縣知縣於順直賑捐奬給同知銜十九年六月初九日到任試署期滿詳請實授在案該員才識優長勤求治理堪以調補韓城縣知縣所遺洋縣一缺事務較簡仍以王增祺調補尙堪勝任現據潘臬兩司查明王增祺任内刦案處分均四叅年限皆滿惟查該員任内有級可抵本省前有宜君縣知縣顧曾煊與醴泉縣知縣張鳳岐略陽縣知縣傅汝梅與富平縣知縣劉錕互相對調成案且各該員人地實在相需遵例據實聲明仍加原考會詳前來合無仰懇天恩俯念該員等人地實在相需敕部覈覆准以韓城縣知縣王增祺與洋縣知縣李嘉績對調如此一轉移間人地俱屬相宜吏治可收實效如蒙俞允該員王增祺李嘉績係以簡缺知縣對調銜缺相當毋庸送部引見所有部駁知縣員缺對調人地實在相需任内處分有級可抵仍請調補緣由謹會同陜甘督臣楊昌濬恭摺覆陳伏乞皇上聖鑒訓示謹奏奉硃批吏部議奏欽此○○頭品頂戴護理陜西巡撫布政使臣張汝梅跪奏爲恭報微臣接護撫篆日期叩謝天恩仰祈聖鑒事竊臣接升任陜西撫臣鹿傳霖咨准吏部咨光緒二十一年四月初三日准軍機處片交奉上諭新授四川總督鹿傳霖著卽馳赴新任毋庸來京請訓陜西巡撫著張汝梅行護理欽此四月二十六日准鹿傳霖派委西安府知府文啓撫標中軍叅將田玉廣將陜西巡撫闗防一顆曁王命旗牌文卷等件齎前來臣當卽恭設香案望闕叩頭謝恩祇領任事訖伏念臣中州下士識淺才庸此次藩篆初膺正愧涓埃未報兹復疆圻護彌叨聖眷優隆聞命自天悚惶伏地查陜省控制西陲更當此時事多艱舉凡察吏安民整軍衛武謀教養以綏民俗節財用以裕饟源地方一切應辦事宜在在胥闗緊要臣自惟檮昧深懼弗勝惟有殫竭愚誠益加勤慎隨時會商督臣悉心經理不敢以暫時攝篆稍涉因循以期仰答高厚鴻慈於萬一除將微臣接護撫篆日期恭疏題報外所有感激下忱謹恭摺叩謝天恩伏乞皇上聖鑒謹奏奉硃批知道了欽此○○署理按察使陜西延榆綏道奴才馬相如跪奏爲恭報奴才接署臬篆日期叩謝天恩仰祈聖鑒事竊奴才奉新授四川總督陜西撫臣鹿傳霖劄行以署按察使松壽現在委署布政使所遺按察使篆務飭委奴才署理遵卽交缷署督糧道篆於四月二十六日准署按察使松壽將臬司印信文卷齎送前來當卽恭設香案望闕叩頭謝恩祗領任事訖伏念奴才漢軍世僕迂拙庸才詞館忝膺諫垣叨列仰承恩命簡授監司職分巡者六年署糧儲者半載方愧涓埃未報何重任復權查陜西爲闗輔奥區臬司實刑名總匯舉凡察吏安民詰奸禁暴以及嚴查保甲清理訟獄在在均闗緊要奴才懤昧深懼弗勝惟有殫竭駑駘倍矢勤慎隨時禀商督撫臣認眞講求核實辦理不敢以暫時欇篆稍涉因循以期仰答高厚鴻慈於萬一所有奴才接署臬司篆務日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○邉寳泉片再新授福建鹽法道張曾敭新授延建邵道翟伯恒均已先後到省繳憑應卽飭赴新任供職各專責成除分檄遵照外理合附片陳明伏乞聖鑒謹奏奉硃批知道了欽此○○頭品頂戴閩浙總督臣邉寳泉跪奏爲閩省糖兩項難以增厘及向無土藥行棧莫從捐辦情形恭摺覆陳仰祈聖鑒事竊照欽奉上諭户部奏籌餉緊要續擬數條請旨遵行一摺嗣後茶糖斤加厘土藥行店捐輸各條均著照所請行等因欽此並准户部鈔摺咨行到閩當經轉行遵辦在案兹閩省善後稅厘兩局司道詳稱伏查閩茶每百斤徵起運稅銀一錢運銷稅銀六錢厘銀六錢三分六厘零軍餉銀三錢加捐軍餉銀三錢二分八厘共銀一兩九錢六分四厘零科則本已不輕邇來洋人抑勒茶價茶商類多虧折以致徵收稅厘年遜一年且茶葉爲内地土貨各商之不敢走子口者尙知以國課爲重倘不量予體恤再令加厘商人無利可圖善良者因而歇業狡點者必至冒串洋商請單採運於原額稅厘大有窒碍且以一再加捐軍餉勢難復加糖貨產自下游以泉漳爲最近子口洋單盛行無徵糖厘不過三四千金卽加徵兩成亦屬無濟於事小民錙銖必較趨利若騖一聞加厘難保不羣趨子口夫增厘藉以濟餉必權其利之大小而後可若所得者小所失者大無益而反有害曾不如循舊之爲宜至土藥一項閩省均徵之於零星小販無收厘銀積銖累寸不過萬有餘兩旣無專販之客商亦無專售之行店更屬無從捐辦等情前督臣譚鍾麟未及核辦移交前來臣覆加查核均係實情除咨部外謹繕摺具陳伏乞皇上聖鑒敕部查照施行謹奏奉硃批户部知道欽此○○嵩崑片再光緒二十一年正月分收到四川省解黔軍餉銀數業經奴才奏報在案兹查二月分收到四川省鹽厘稅恊餉抵捐等銀三萬五百兩又收江蘇省恊餉銀八千五百兩共收銀三萬九千兩據署布政使黄元善申報前來除咨部查照外謹附片具陳伏乞聖鑒謹奏奉硃批户部知道欽此 
 
