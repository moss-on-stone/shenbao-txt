# 1885 - 153 - 4904365

 

Page 1

 
 
[四十一號畫報出售] [  申報舘主人謹啓]  
　　前美總統格蘭脫中外咸知爲賢主兹從西友處得其小像倩名手照繪成圖列入此次四十一號畵報以供諸君觀覽其畵譜兩圖均係沙君山春所繪筆致輕倩栩栩欲活畵報仍然九圖准於二十六日出售後仍附淞隠漫錄一則閱者鑒之此佈 
[皇清經解石印精本出書] [  點石齋主人啓]  
　　皇清經解全書爲儀徵阮文逹相國選刻解經各家書於學海堂計一千四百卷通志堂後又一鉅觀也咸豐丁巳燬於兵庚申善化勞文毅督兩粤補刋之又續刻八卷共訂成三百六十册卷帙繁重繙閱較難携帶舟車尤多不便本齋不惜重價購得阮文逹初印善本付諸照相石印又取勞文毅續刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱寒署而書成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精縮印　簡而又簡居則易於繙閱行則便於取携於重規疊矩之中得挈領提綱之妙以此問世更無並駕齊驅者矣好古家宜各置一編以俻稽考惟本齋　印無多恐不敷海内士林購取譬如逐鹿捷足者得尚其先覩爲快乎現巳躉數售出欲購者請至上洋新北門外新昌泰行法大馬路南申昌號及　六堂書坊面訂可也此　 
[論治鄉之法]  
　　本月二十日本報有夾信登照一節大旨謂昭文縣屬之費家村近日賭窟烟寮妓船燈舫雲屯霧集熱閙異常緣有奸紳　役得錢包庇故若輩敢於目無法紀胆大妄爲有一老者家世務農足跡未嘗入城巿其孫年近弱冠嗜好偶沾漸且樂而忘歸衣衫典盡以致無顔見人以一盒阿芙蓉斃命云云閱至此不禁喟然而歎曰噫叶嘻烟賭妓之害人竟至於如此哉富家子弟年少兒郎平時卒歲埋頭除章句外不知天地爲何物此時混沌未鑒物欲無緣固依然恂恂爾雅也自入花花世界眼界一恢卽不免嗜好紛乘情欲易介其有愛賭者高燒銀燭喝雉呼盧一擲千金自矜豪舉不别貴賤不論昕宵不判男女但目注盆中花骨頭以爲事其所事卒至田園家産漸化烟雲鵠面鶉衣顚連於風雪之内飢寒交迫倒斃街心耽賭之下場眞有不堪問問者至於吸烟瘾有時刻吸有限制卽極大之瘾日惟兩許所費至數百文而止其瘾之小者則一二錢三四錢苟得靑蚨二三百頭卽可度日似較賭爲省儉矣然吸烟之人大抵不能早起宿瘾未過涕泗交流心志昏沈無異春蠶半死其貧者或處館或作夥或傭工人皆遠而避之不肯招致一恐子弟之沾染一恐作事之委靡也甘富者則一燈如豆終日昏昏晴雨不知早晏莫辨家資鉅萬任司其事者之偷盜侵漁終歲不及顧問卒至瘾愈大家愈耗一貧如洗生計全無欲教讀而目不識丁欲帮人而縳雞無力坐以待斃困守窘鄉財竭精枯溘然而倒吸烟之弊有如斯者至於好色之心盡人難免章臺走馬曲院墜鞭公子豪華佳人窈窕風流佳話照耀千秋卽墨客文人富商鉅賈花間顧曲席上題裙顧盼流連亦爲事所恒有然至沈迷不醒則情絲一縷苦被牽纏揮霍多時黄金用盡衣衫藍縷面目支離向之繾綣情深者至此反眼若不相識靑樓女子大半無情乞食通衢有不爲鄭元和而不得者嫖之末路亦可見矣顧或謂此等習氣大抵在通都大邑之間爲易於沾染窮鄉僻壤下邑荒邨目所見惟蚓笛蟬琴身所習祗火耕水耨所謂烟也賭也妓也不特畢生未經目睹卽二三邨老亦未嘗縱言及之何至身入其中敗名喪節殊不知惟其未睹未聞沾染更爲易易僕生長浦左比歲始槖筆走四方憶勝衣就傅時尚無所謂賭塲烟館妓家也至赭宼削平後始有以烟霞爲生意者然繩牀茅屋斷不堪側足其間亦有三五賭徒就人家檐下團聚作牧豬奴戲一二土娼開設花烟館招引少年子弟在我輩視之無異陽間地獄然靑皮曰賴浪蝶狂蜂舉國若狂咸有此間樂不思歸之意乃未幾聞鄰人言曰某村夫向來安分守已竭力耕田近忽癖嗜烏烟流爲匪類偶竊人家什物被毆至遍體鱗傷矣某傭工素日勤愼得主人歡邇日以賭負竊妻子簪珥爲堂上所呵斥竟至懸梁自縊矣一日閒行巿上見一人口鼻模糊膿血流注向人乞一文錢聲啞若吞炭旁有識者曰此人素習某業固翩翩然美大夫也近與土娼某氏嬺身染楊梅瘡娼惡而摒諸門外父母憎其不肖不願收留不得巳效伍相國吹簫故事默計二十年中耳之所聞目之所見大抵與來信所云昭文縣屬之事適相彷彿或謂中國繁盛之區無過於滬上然滬上之因嫖賭吸烟流爲餓殍者歲不過數十人浦左一隅何至如子之所言哉不知事經數見則不鮮物以罕逢而易貴人居滬上見聞較廣自不至流戀荒唐至於鄉曲愚民平生耳所未聞目所未覩者一旦與接爲覯無怪其迷戀沈溺抵死不悟也雖然此等不肖之徒孽由自作蟲號糊塗苦海投身死何足惜所最不堪設想者爲之父母者離裏屬毛辛勤顧復滿擬以長以大教育成人顯親揚名問閶光大卒至因吸烟嫖賭日習下流目前之屬望空殷身後之繼承無望白頭顧影痛不欲生此種情形誠覺傷心慘目矣所望賢有司明鐘高懸不遺荒僻無論三家之邨十室之邑凡有烟　賭館妓館立時逮案盡法嚴懲倘有劣衿訟棍公役房書貪戀蠅頭敢爲若輩作護身符者一經訪實加等治罪則除數十處花銷之窟卽以全千萬家良懦之民海曲鮿生敬爇心香以拜 
[本舘接奉電音]  
　　昨得京友來電有四月二十三日上諭一道敬謹譯登○四月二十三日奉上諭刑部候補主事黄貽楫江西候補知府顔鍾驥均著交軍機處存記欽此 
[政令紛更]  
　　法國駐紥越南順化之總督李君梅向係全權獨攬泫閱外國報知法人以李君係文員總理各事諸多未便故擬更定章程以將軍總理事權卽以新簡之孤爾西將軍任其職而李君則另行調用法國政令紛歧毫無定見於此可見一斑 
[中法草約譯錄]  
　　中法所議草約經於西歴四月初四日在法京畫押共有八欵有法國某日報已行刋錄兹特譯其大略以供衆覽焉第一欵云大淸國大皇帝體先君治國遺意但保中土無干涉鄰邦事務舍棄越南聽具國君自主或與法國修好或與别國結交第二欵云法國與越南所立和約如鄰邦之所可行者中國人皇帝亦當允准施行第三欵云中國大皇帝法國大民主皆行允准越南國君可以如舊日進獻禮物與中國大皇帝第四欵云現因第一第三兩欵兩國倛己允行而越南東京疆界更宜詳晣分畫鴻溝由某處至某處止以便遵行而免淆混第五欵云兩國將遵照第四欵所言派遣委員以分畫疆界兼委派全權欽使大臣以商議兩國通商和約並在疆界設定地方貿易第六 
 
 

Page 2

 
 
欵云兩國和約議妥所有中國越南並法國水陸軍兵無論在越南或臺灣或各口岸駐紥悉遵約暫息干戈至條欵詳細及退兵回邊疆時候待疆界畫定卽照草約一併施行第七欵云白盟約簽名之日起嗣後限時日若干或在燕京或在别處將盟約復行勘定卽畫押施行畫押後臺灣之圍當卽弛禁而臺灣之法兵亦限以時日撤退第八欵云兩國欲從新敦交好之道修輯睦之誼故擬復將西歴一千八百八十四年正月初一日中法所議之修好和約切實施行云以上錄四月十九日循環報 
[限期將届]  
　　華商沙荅開地公司以前此加股每股銀七兩而各股友有觀望不前未經繳齊者因集衆籌議每股之巳加七兩者再添銀二兩五錢其未繳七兩者則共添九兩五錢以五月初三日爲截止之期前經出有告曰並錄入本報兹聞續繳者已不乏人惟該公司係華友股分居多刻下五月初三之期將屆恐華股友尚有未及周知以致逾期或有罰去股票充公等情况日前得有沙荅來信今年種烟各事一切布置妥貼至冬間收成發運獲利已有把握故再錄報俾各股友見之速卽照議繳銀勿再觀望庶幾公司興壯而獲利有期焉 
[火災彚紀]  
　　二十二日三鼓時鎭江得勝門三聖庵左右之草屋爲匪徒縱火幸是庵係瓦屋得以倖免詎火星飛至新城外盧柴篷登時烈焰騰空不可嚮邇計焚去蘆柴四千餘担有一老叟亦遭焚斃旁有板廠僅燬去木料二堆餘得保全亦云幸矣同日同時蘇垣水潑粉橋修仙巷口某姓木匠作失愼一時水龍爭集撲救計焚去房屋十餘間始得息焰據聞該木作繅絲竈内餘火未盡延及上山柴把致肇此禍云 
[禾郡試事]  
　　浙江學憲劉叔濤宗師按試禾郡前已登報兹聞於廿五日試童生正塲其生經古算學案及善馮平石四縣生案業已揭曉經解闔屬取四名古學取二十四名算學取兩名二十六日招覆經古算學二十七日招覆闔屬生員二十八日考拔貢頭塲餘俟續聞再錄 
[信船遇盜]  
　　永和信局划船於二十二日晚由禾赴蘇載有洋信等件及搭客一人夜半時過盛澤鎭相近之鸚墩河地方倐有盜船追上將船夥打落河中該夥名有德不諳水性且受傷甚重隨卽斃命該盜遂將船中物件搜搶一空而去該船主陶六二及搭客幸未受傷及盜去後黑暗中無從打撈該夥之屍守至天明乃將屍首撈近岸邊赴吳江縣報案并請勘騐其如何騐屍容俟探錄 
[厦門小錄]  
　　洋藥稅厘自奉諭旨由大憲議定每箱加抽二十兩及火耗公費七兩六錢計連向定損章每箱抽至一百十兩有奇以致奸商猾賈走漏逾多白四月初一日加捐迄今局中報完烙號者不滿十餘箱而局董包辦每月認繳二百七十箱之多加之數十處分局分卡各項公費亦復不貲必須每月完烙四百箱始敷用度如此光景恐局董必致賠累不堪並聞廣東汕頭等處各卡從前每月完烙者　下數十箱自加厘後完烙者竟至絶無僅有云○口外南太武山素産煤斤前經葉淸渠觀察招工開採貨不甚住因之停止現觀察查侍入擔山外南邊石崎山内煤苗甚旰遂於十九日偕煤師坐長勝小官輪前往履勘二十一日返厦聞須禀明左侯相再爲開辦云○厦門漁團前經張百鹿刺史會同海防局委員招辦現已一律招齊計漁民三百餘名禀經彭軍門札委張守戎得元會同訓練聞各漁民操演頗極認眞將來可成外洋勁旅也 
[雷殛彚紀]  
　　九江信云田舍翁周某世居德化縣之桑落洲耕雲鋤雨習以爲常家有兩牧童一方舞勺一僅七齡本月中旬各牽牯牛一頭往江邊放草並有鄰童五六人同在草廠嬉戲至午後陰雲四起電光閃閃雷聲隆隆忽將各童掣開惟周之兩童及兩牛死焉遠近哄傳咸以爲異○南昌信云進賢外隆興烟鋪雇信局夥某甲與本店夥某乙携銀八百兩同往福建販買條絲烟詎行不四五十里甲乙頓起不良將銀瓜分私行逃遁當被霹靂一聲甲乙皆震死於道天道誠昭昭也○揚州信云十八夜風雨驟至雷電交加有已化漆園之堞者聞霹靂一聲咸振襟起坐直至紅日東升始悉揚城北柳巷董公祠内墻柱被雷劈破殛斃守宫一條約長二尺餘紛紛往觀幾至萬人空巷阿香之威誠可畏也 
[蕪湖雜誌]  
　　郭善臣軍門請假回籍後所有蕪湖及梁山各防營俱歸營務處周剌史代統每逢天日晴明各兵照常操演鎗聲隆隆然聞於遠近○皖南總鎭蔣策勲鎭軍於十七日回署標下弁兵排隊送之氣象極爲嚴肅○前九江關道洪觀察雇坐兩紅船用小火輪拖帶於十八日過蕪回溧陽原籍○自春徂夏陰晴不定而水勢亦漲落不常鄉民俱於田埂加工塡築以禦水患安得掃晴娘子大放光明使農人得免暑雨之咨○近有卑田院中人專在小街僻巷强索硬討居人厭之然亦無可如何現宰官身者何不飭保驅逐耶○蕪湖新關稅務司吉君因年力就衰禀請開缺經總稅務司赫君札飭本關醫士田君代理已於十四日任事 
[䢴江叢話]  
　　近日連開兩壩而水勢仍未少殺往來船隻時有碰撞之慮十七日吳鹺尹管押十二批北鹽船行至便益門河面悮觸柴船之鐵錨立穿一孔淹消鹽斤三百餘包幸人口尚無恙也○淮南各塲垣商在場收鹽後堆積垣内須俟淮南總局按引派照由該商　照赴塲始能運至食鹽口岸銷售是鹽船與照不可須臾離也日前安豐場某姓垣商鹽船行抵泰州過壩時經泰壩委員掣騐有鹽無照委員不勝駭異隨將船户提訊一面繕發通禀不知各十憲若何批示也○徐凝門大街某公館擇於二十日爲太夫人設奠前數日舗張各物僕從人等正在忙碌之際瞥見院墻上有一人蛇行而前隨卽喊捕其人卽行遁去嗣查悉墻後係瓦木作空院且有木梯倚墻而立故梁上君子得以緣梯而升也○某甲寄居䢴上終日與四君子爲伴一擲千金殊無吝色日前在某乙家聚賭甲僕倚主勢將某丙之僕毆傷丙隨往縣署控告邑尊已飭差查覆局中人恐被株連間有過江潛匿者惟甲則行所無事以有所恃而不恐也○某姓之子年纔舞勺在教場街陳姓香粉店爲學徒今年二月滿師例有謝儀店東屢索未付一日甲忽狼狽而歸泣訴諸父曰店東今又索謝並將吾胸前繫兠銀索解脫父大怒登時奔至該店將招牌摔去邀至茶社評理旁觀者聞其言傳爲笑柄○鹺曹聽鼓者不下千餘人欲求差使盖亦難矣今逢鄉試年分内河外江添設巡船驟增八九十差曩之賦閑者咸欣欣然以得差爲盼及委札旣下則本有長差者反得加委本不得差者仍多向隅之憾竟有因此而尋短見者宦途苦况竟至斯乎 
[上海求志書院甲申秋季課案]  
　　經學超等汪開祉王光熊蔡維馨朱逢甲蔡啓盛趙椿年特等王廷鼎汪開禧許克勤蕭鑾陶承潞陶忠訥壹等陳鳳藻倪承瓚凌汝海吳壽萱過炎胡玉縉不取徐國楨許文蔚 
江標吳祖誠黄永淸李慶恒錢逹錢蘭佩錢蘭芬○史學超等曹元弼丁慶慈朱逢甲王廷鼎陶承潞蕭 
鑾特等陸寳經汪開祉王光熊不取孫泰圻姚啓宇朱應福季鴻焈李鼎頤梁維謙○掌故超等范本禮朱逢甲周寳箴陶承潞黄錫恭嚴祥彬特等王廷鼎姚文枬蕭鑾不取汪關祉許慶堯王光熊陳葆淸倪承瓚○算學超等沈善蒸崔朝慶程之驥特等朱璟壹等錢潮○輿地超等于鬯許克勤徐森沈家桂特等周寳箴戴羲倪承瓚王廷鼎壹等王念君王光熊顧增瑞嚴祥彬○詞章超等楊引傳楊應環李鍾淦王士駿趙椿年姚啓寅特等錢衡韍凌汝海陳曾彪吳大文丁慶慈陸珩壹等李鼎頤顧增瑞吳榮森孫恭圻 
湯馥藻姚啓宇不取范鏡堂季鴻焈 
[奬勵商團]  
　　滬上西商團兵前次大操時香港將軍曾派委員到滬閱看兹悉委員回港後面見將軍極言團兵訓練有方操演各陣無 
 
 

Page 3

 
 
不合法將軍大悅因作書致義記洋行東何理代君備陳獎許之意且言年内有便當親至滬上憑軾而觀也天各四商以貿易之暇尚能講求武備以自衛其財産固宜邀將軍之激賞書此爲西商賀并爲華人勸 
[蕩婦不歸]  
　　滬北妓院傭婦及烟舘女堂倌大半皆係蘇産　頭搭脚無所不爲往往樂而忘返間有數年一歸家者輙以美食艶衣誇示姊妹行聞者羡之暗相囑託廣爲推薦後來者因此愈多有某氏婦亦從蘇鄉背夫到滬經人荐在小東門外某烟舘爲堂倌其夫徧尋不得後經人偵知蹤跡乃搭航來滬前日薄暮糾集同鄉人羣往某烟館將婦拖出婦不肯行衆人或推或挽以致眼零雨而首飛蓬沿途觀者甚衆及至洋涇浜下船觀者始散若該婦者非明明有藁砧在乎乃竟舍此他求飛絮浮萍豈足喻其漂蕩哉 
[玉人何處]  
　　英租界西棋盤街蘭春堂有做包帳之妓女名蘭卿者曾向鴇婦取去帶擋洋一百二十元前晚該妓小立門前趁人不備遂效紅拂之私奔及龜若鴇知覺則錢樹子早已脫手偵騎四出咅耗杏然語云守如處女去如脫兎其該妓之謂歟 
[西員不到]  
　　昨禮拜一輪應英副領事翟理斯會訊之期翟君仍未到堂捕房所解各案俱由黄太守一人判斷云 
[具保局批]  
　　去冬貨捐局移送包攬偷漏之端木品珍到縣訊押各情本館屢經登報今春品珍患病經人保出延遲已久抗不投案日前莫邑尊飭差著保將品珍交案管押品珍隨央職監徐嘉樂等投松滬捐釐總局具保局憲批示云查端木品珍前據貨局呈報包攬影射偷漏厘捐已非一日現經訪確拿獲移縣究辦等情節經札飭上海縣從嚴訊究在案本應靜候澈底根究從重罰辦以示懲儆而杜效尤兹據該職監等所禀在押病重代爲乞恩旣經情愿認繳罰捐規銀二百兩姑念尚知悔悟准予格外從寛由該職監等保回醫調安分守業此後倘再有前項情事惟該職監等是間繳到罰捐規銀存候發充地方善舉並候札飭上海縣曁貨捐局一體遵照可也保結存光緒十一年四月廿四日 
[熱審减刑]  
　　每逢夏令各署例有减刑之舉前日莫邑尊出示略謂循例熱審减刑於本月十九爲始至七月十九爲昌此三月内刑杖一例八折云 
[土棍交保]  
　　今春本縣莫邑尊訪拿徐家匯著名土棍徐阿二到案訊責鎖示等情前經列報日前徐患病忽由原差禀明邑尊卽於下午經王司馬堂訊畢飭卽抬徐至案騐得患病属實遂飭該圖地保暫行收管候病稍痊再行核辦 
[斷令調停]  
　　前日本邑十併十一圖地保羅炳華副保吳暗堂投上海縣禀稱圖内有欠繳條漕之玩户周松濤馬如春兩户共欠十三千數百文向催不繳反敢將小的等肆毆受傷旋有任如春徐阿桂二人出面調停未臻妥洽爲特叩請提懲當經　審委員王雁臣司馬升堂提訊羅吳同訴前因並稱小的等均遭毆擊受傷求請相騐司馬驗得羅吳雖受微傷尚無妨碍遂謂爾等奉公催糧何至竟遭毆擊恐其中尚有别情現旣有人理處可令調停妥洽毋得滋閙事端兩保遵諭而退 
[捕房瑣事]  
　　前晚洋藥局巡丁送販私人一名川土十四塊至大自鳴鐘捕房管押嗣經人將販私者暫爲保出今日歸公堂核辦○前日午後有四人口操山東音年長之三人扭一年輕至八仙橋捕房據稱六七年前姪媳被伊誘拐訪尋無着今知在滬故來尋覔適在途中相遇送請管押等語捕頭派捕將四人移送大巡捕房經備捕頭訊據年輕者供此事前經八仙橋巡防局訊究該婦經鄧都戎發歸善堂收管備捕頭得供卽飭包探孫寳生將四人送入城中自行投縣在後巡防局員鄧都戎得信飭差請將山東人送局則早巳入城矣○包探嚴頌眉前在小東門外城河浜見多人將薙頭匠阿金痛毆等情當喚西捕將受傷人送仁濟醫舘并獲王阿二解案據供實係福建人小張肇衅翁太守因看將王管押飭包探續拘小張再核昨晨包探孫寳生偵知小張在十六舗内客庽中當卽拘到管押候解公堂訊究 
[英界公堂瑣案]  
　　　開香店之滕王氏訴稱養媳王愛寶撫育至今已有七載從無凌虐事情近被方梅生誘同捲去銀洋三百五十元及金戒銀釧等物私逃報由捕房包探陳阿九查知愛寳匿在王祥春家因拘方王及媳一併送案被捲之銀洋首飾亦均起到祗少洋五十元該包探禀訴前因王愛寳供該氏確是我姑時遭毆打苦楚不堪意圖削髮爲尼適有方梅生前來解勸領至王家囑爲暫住方俯首求恩土祥春卽王長春供方係該氏香鋪學徒向小的言有眷屬到申急欲租房居住小的因將住房轉租與伊伊領女前來同住確不知其捲逃該氏又稱小婦人愛育養媳無異自已親生素未毆伊一下至此次捲逃時有人眼見被王領去殊見與方串通行事黄太守得供之下判方王二人各枷一月發頭門示衆隨將愛寳大加申斥交該氏領回管束起案之件當堂給領該包探緝案勤能着酌給洋二十元以示鼓勵○西包探頭麥根禀稱昨在各洋貨鋪詳查有無仿冒鷹牌之牛奶查至何維卿家共有冒牌牛奶四十七罐向之詰問何稱買自某店及根問某店夥則稱從未售過冐牌牛奶今特送案請訊何供牛奶實向該店買夾確不知是冐牌之貨店夥稱從前何曾買過牛奶並非冒牌之貨昨由捕房查問後同往察看查出之牛奶並非由我鋪售出黄太守判罰何洋五十元以儆牛奶交捕房存銷店夥無干斥退○小客庽主何子雲訴稱車夫李阿五竊去棉被一條冋索則已變賣言明每月拔還錢五十文巳經了結詎沈連堂陳秋甫二人出頭硬覇不許認償且復尋釁毁物爲此報捕拘案請懲李供推車餬口寓居何姓寓中因所盖之被被賊竊去無力賠償致與爭執沈陳係解勸之人沈陳供與李同黄太守判李沈陳各押十天以示薄懲○袁良紀訴稱在大馬房爲馬夫同事金寳生作事懶怠致被洋東辭歇昨日在路相逢怪我唆使洋東將我毆打由捕拘案請懲金供前在大馬房爲馬夫時袁爲頭目索資不遂妄稱我作事貪懶告知洋東歇我生理故昨日與論爭毆黄太守判笞二十板以儆○前有蘇人蔣雲山投英捕房訴稱女兒被人誘賣爲娼現已訪明在雙德堂請往拘提遲恐被賠當經捕頭飭包探往提院中以是妓由鴇母沈王氏交來爲卽知照該氏同至捕房一併送入會審公廨昨晨黄太守庭訊之餘蔣供女名六寳十五歲時憑媒許字徽人胡姓爲室旋胡患病循俗冲喜由原媒說合完姻結　半載婿卽身亡當婿成婚時父母已故由叔祖父母主持婚事我女成服後經我領回留養在家叔祖父母亦均允洽嗣後叔祖父母又相繼病殁原籍尚有子侄來滬扶柩并欲領我女回鄉我答以配親時早已言定祗能在蘇居住不容携帶回徽旋據壻之同鄉共議務必帶回守節女亦願隨回去爲此親送女兒下船詎以後人言藉藉咸謂我女現在蘇州查公舘内爲妾屢次往訪消息不通去冬聞查老爺亦已病故又往訪尋仍不得　今始得素不相識之無錫人來信言我女被　家太太託人價賣與滬上妓寮因不願爲娟再四懇託代爲信逹云云爲此赶來報捕拘案胡蔣氏卽六寶供與略同并稱當時原說領往徽州詎旣至杭州忽被載回蘇地賣與查姓爲妾今查病故查太太風聞我父招尋遂將我託嬸母帶至上海轉託人賣與沈王氏送至雙德堂爲娼小婦人實不願爲請准同父回蘇或發淸節堂守節沈王氏供經陳氏爲中說有蘇州查氏義女家貧無罪意欲賣人言定價洋一百九十元中費十元本月十二日成交卽自人來認領豈非串詐賣契呈閱乞恩明察陳氏亦卜堂稱從未作中此次實係查氏囑我介紹其中轕轇皆不知情黄太守謂蔣女已嫁胡姓由胡價賣與查查又轉賣與該氏旧事理合向胡理說蔣稱徽州往返不便且我係經紀之人無十籌備川資總求將女發堂或究問沈王氏根追來歷黄太守命將胡蔣氏暫發官媒看管蔣交保候訊并諭沈王氏陳氏等根道來由冉候覆訊 
 
 

Page 4

 
 
[江督門抄]  
　　四月十九日洪秉鈞辭赴廣東採辨藥料安徽同知錢應豐解銀來○二十日典史江奠邦禀知烏龍廟二十日開工○二十一日直隷委用府徐建寅由上　來○二十二日通判李宗似見謝委泰興釐捐差辭赴局 
[蘇省撫轅抄]  
　　二十三日候補同知張福謙禀知奉委解甘肅新餉差指發江蘇試用典史嚴汝正安徽八禀到○二十四日藩轅牌示照得長洲縣吳塔司巡儉俞禍樹病故遺缺輪應銀捐本班儘先前巡檢翁在鎔堪以請署○二十五日候補府崔繩祖禀辭奉委赴海運津局差直州判宋恆坊服闋回省禀到署蘇州府照磨陳漣禀知奉委監造金磚差 
 
 
 

Page 5

 
 
［G>　　七月票出售　天源 
　　前得鉅彩皆經列報今售英七月票全張半張條頭價照大市信購原局回件併附增彩章程單棋盤街新洋房 
　　呂宋票　利大行 
　　英五月四彩全張售與海晏輪船帳房代天津張蘇兩君合得今售七月票全張六元半張三元分條足七角惠顧請至棋盤街 
　　利大啓 
　　呂宋票　必發行 
　　英七月分票全張六元半張三元分條足洋七角遠近賜顧請至四馬路口老巡捕房南首更是 
　　呂商必發啓 
　　得彩不登報　有一本萬利 
　　英七月票又改新章得彩加多全張半張分條足七角遠處信購指明棋盤街北只此一家 
　　萬有利啓 
　　尋人 
　　顧少眉於光緒四年九月初出外至今音信全無伊父眉庭思子情切巳于本年三月十六病故身後伊室顧丁氏竭力料理少眉見報速卽奪喪回蘇以盡五倫之誼庶免不孝不義之名 
　　顧氏合族公啓 
　　公平易收賣各項股分單 
　　今代德記售出開平十股係兪謹記永恆記只凈收到買客每股價元六十兩零三錢七分半每股出進當除去紙筆費元一錢二分半歸賣客元六十兩零二錢五分凈又利記售出開平三十五股係吉記徐慶記存善堂等戶凈收到賈客每股元六十零五錢每股照除紙筆費元一錢二分半歸賣客每股凈到價元六十兩零三錢七分半敝公司住拋球塲後早成里口易豐棧內諸君如有各股單買賣者請至敝帳房面議可也　四月廿六日 
　　訪子相見 
　　堯輔字介石我兒知悉憶目辛酉年在紹興橫江兪村失散時爾年甫十歲迄今已三十三歲矣前經四處訪查無着現聞爾在上海余於光緒三年調補臺灣彰化縣典史爾務湏趕束渡臺來署相見以免懸望　父吳壽朋字號錫三 
　　增彩新章　萬福來 
　　英七月份增彩票全張六元半張三元條頭七角遠處函購原班奉繳收兌紅票格外公道賜福者請認明上洋英大馬路望平街口 
　　英七月份票出售 
　　自運呂宋票全張六元半張三元條頭足洋七角紳商函購原局奉上請認關章無悞英大馬路科發藥房對門世號門牌便是 
　　敦和行啓 
　　呂宋票加力彩　同春榮 
　　英七月票售全張六元半張照算分條七角外埠函購原局卽奉上洋四馬路 
　　增彩重改新章　鴻來祥 
　　英七月票全張六元半張三元分條七角遠購信寄棋盤街北靑潢坊口原班回件 
　　屈臣氏　香口化酉糖 
　　此糖專能解酒辭穢及一切口氣不潔如吃了葱悲及吸洋烟士戒烟等物防有穢氣薰人者將此糖含化自然芳香滿口穢臭全消且能化解酒辭頓使宿酲立醒卽無口氣酒醉等患亦宜常將此糖含化不但芬芳可愛兼能浸潤齒喉也　貴客先顧各藥請認稟准用龍麟伴塔招牌為記庶不有悞　每大罇二角小足一角正 
　　鰒魚肝油 
　　此油能療色傷勞傷吐血破金哮喘隔逆上焦停患頸生瘰　等症有病服之去病卽無事平人亦宜常服最能長養精血無論男婦老少均合服食宜於飯前一點鐘服一匙羹每日早午晚各服一次小兒則服半匙羹少壯童子加多些亦可　每瓶大一元中半元小足一角正 
　　鉛皮出售 
　　茲廠本存有鉛皮每捲每尺六磅重其貨要全捲出售不能零藥如要者望請至申報舘問明可也此佈 
　　江蘇藥水廠啓 
　　洋肥皂出售 
　　啓者本廠所製洋肥皂其料均用上等與外洋來者每磅可抵磅半之用每箱十二條重二十八磅今由三馬路通拜堂南面申報舘問壁申昌書書室零躉出售定價甚廉如欲躉買可另　格外公道也此佈 
　　江蘇藥水廠啓 
　　呂宋票　一本萬利 
　　本行運售英七月票全張六元半張三元分條七角遠客函購指明棋盤街北首原局寄奉不悞 
　　萬利洋行啓 
　　大得其利　大得利 
　　逐月自運呂宋票全張年張分條照市兼收紅票賈可相宜士商惠顧原班回件註明棋盤街北首另有新章增彩單隨票附呈不悞 
　　同心快發　同發 
　　本行自運接售七月票加彩新章全張半張分條價照大市或拆或躉交易公道倘蒙賜顧祈玉至四馬路 
　　英七月份票　福利賬房 
　　本行設在大馬路老旅昌過南首呂宋票按月出售每張價洋六元分半照算條頭足洋六角五分紳商函請原局奉上請認明圖章 
　　新章頭彩三萬元　新時昌 
　　英七月份呂宋票全張六元半張三元條頭七角遠商函購祈交妥局指明上海拋球塲庶不致悞 
　　英七月增彩票　萬寳來 
　　全張六元半張三元條頭足洋七角遠省欲購信致上洋二馬路中本行呂宋票誠信素著外無分出 
　　新刻筆花樓詞譜 
　　為前明顧仲方撰其詠物言情有聲有色讀之令人醒睡每部洋二角在文海書局抱芳閣味三堂還讀樓翼化堂各書坊寄售 
　　傳經閣啓 
　　新增茶點 
　　本軒開設專辦廣東酒席茲當夏令特將樓上光新卽日添增名茶細點各式炒麵以邀高人憩息而取價極廉此佈 
　　四馬路嘉樂軒啓 
　　延請文案 
　　茲本署擬請南京友一位湏通中國文字並悉官話當此職者不能另有他缺如愿受者祈至面議可也　奧國總領事署 
　　呂宋票　廣揚與 
　　查號開張在呂宋香港工埠多年今又分號在上海英界三馬商口代辦呂宋烟因批發呂宋票現　英七月份票全張八元半張照計專收紅票格外公道如蒙物屬隨卽回件 
　　着彩不登報　七月又改章程加彩　發記 
　　本行發財票自在呂宋專辦進票究多號頭可揀着彩時又不將姓名住址登報因而魚書紛至買客麕集幾令左右不能兼顧現售七月票章程又改加彩全張半張條頭照市隨附仿單　上洋棋盤街 
　　大觀園主啓 
　　茲去臘將行頭抵兆豐洋行銀二千兩每月三分五匣詎利期八個月拔還今甫有四月巳付還九百餘兩今閱申報據該行定准廿六日拍賣等語閱之駭異前奉公堂憲諭以月底為限出月方能拍賣况租界向章凡華洋商如巳涉訟非公堂給諭不得私自擅賣今特登報如有人私買卽赴公堂指名控告日後受累無底悔之莫及伏乞　諸公明鑒 
　　英七月份票已到　大寳來 
　　今新章加彩全張六元半張三元分條頭價照大市仕商惠顧信購原局回件指明上海棋盤街中 
　　告白 
　　萬字典直隸天津府城各書坊發售每部價銀二錢如有比此書查字再快者作者送銀一百兩 
　　夏季縉紳 
　　滿漢文武八角袖珍念一史約編一元白紙一元二角增補紀事珠二元痘疹詩賦二角上海拋珠場掃葉山房吿白 
　　代配殘書 
　　啓者本堂收藏殘舊書籍數子種藏書之家倘有大部殘缺之書祈開明欠單若干本堂可代配一律整齊價碼格外公道 
　　京都琉璃廠書成堂啓 
　　屠戶覽 
　　來本嚴包買生羊生油凡屠戶願賣請到新閘大王廟對岸江蘇藥水廠面議也 
　　王大士口再聲明　只此一家並無分店 
　　本堂發兌戒煙丸馳名久矣昨日接硤川蔚藍　來信並見假丸假單令人咤異說　局無恥之極串通奸徒將假丸冒充利己產不顧害人欲將信局刋明本堂好生之德隱而不報如再無取定當查究並兌扶玉坤厚兩丸夫婦並照外貼固木育麟種子頗易玉若安胎而功皆同蒙士商賜者切不再受其欺託局湏揀誠實否之受害非淺湏認明上洋寶善街石庫門櫃上錫葫蘆為記不致淤悞 
　　始創調輕種子坤順丸 
　　竊謂乾以健行坤以順受天施地生陰陽自然之道也本齋承有祖傳秘方先經製就乾健丸耑補男子之元陽茲復製成坤順丸並濟婦人之不孕二者交資為用相助有成人事可以奪天功勿謂人無子嗣遂安之於命巳也此丸藥品純和藥每一味動經數製耑治婦人多年不孕子宮寒冷月經不調臨經腹痛赤白帶下七情鬱結四肢困倦頭暈眼花面黃肌瘦胃弱嘔吐甚至經閉咳嗽成癆各等危重之症服之立見奇效未孕之前可以調經種子將產之際可以安胎寗神催生保產臨盆以後又可以去瘀生新扶元養血倘或迫於求嗣尤宜男服乾健女服坤順並行交濟奏效更神此誠廣嗣之良方家傳之秘寶也每丸實價洋一角雙料兩角半並有治各症單另呈 
　　廣東邇遐齋蠟丸號分設上洋英老巡捕房對門 
　　安行虎步丸 
　　夫視履考祥元口可卜夬履貞厲正當堪占然苟失於調攝鳥能苦脫龍鍾若得法以滋培克至安行虎步故本舘精製虎步丸耑治精血不足肝腎兩虧筋骨痿弱步履艱難足不任地腿骨痠軟風痰脾濕骨烝癆瘵而目靑黃腎虛溺數水泛為痰頭目暈眩一切虛勞陰虧等症每服三錢淡鹽湯送下自能舒通經絡健骨强筋履堅步穩肢體復固袪風去濕止咳除痰强神益氣壯體延年功效甚捷每兩洋二角　廣東鹿芝舘分設上洋英老巡捕房對門 
　　新開鍾表行 
　　啓者本行定於禮拜二卽廿六日在英大馬路第三十號門牌開張專門修理鐘表及首飾等所用司務均是高手所修各件均能堅固耐用其價格外公道賜顧者祈認明李嘉森鐘表行招牌便是 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州官塲瑣錄]  
　　運庫張雲階鹺尹於廿一日奉批冋任湖北王千戎大順解餉到揚二十日李仲謙分轉以牧委署泰　翟鹺尹鴻勛起復回淮並解湖南餉銀到揚新任通州分司楊小亭分轉槐二十一日赴省謝委楊子穆觀察抵揚隨往五台山閱看查緝船私總局 
[雷殛餅師]  
　　寗郡於本月十三口黄昏時　　滂沱雷電交作豐隆一震幾令大耳兒筯失筵前次　傳　大池頭餅肆殛斃一人急往探之知死者姓唐名運生江北岸孔浦人年十九歲本在東門生婁橋餅肆爲業是日適爲友人作替工忽霹靂一聲雙膝跪地唇下及陰囊均被擊碎又有一徒昏暈倒地踰時始甦一時觀者如堵墻咸謂本年二月有一女傭至肆　餅將手巾包放餅盤上内有洋銀二十餘元少選待餅去俄復奔冋取包已失所在當詢在肆諸人皆云不見女傭大哭而歸旋卽因此白尋短見今唐忽遭雷殛始知洋卽唐所吞没　或謂非是緣立生拆兌店棧工某甲屢有貨物偷運阿廣餅肆中皆係　店從中交接過付初時尚有分潤近阿廣悉入己囊致唐不名一錢唐挾恨將前情訴知立生店主店主將甲斥退回家因此覔死唐所以難免天譴也姑並存之　質甯人之知此事者 
[麴生肇禍續聞]  
　　前報列麴生肇禍則兹悉　漢係奉賢南橋鎭人向某醃臘店爲夥日前有事來松在小烟館中與某甲田識甲素無賴混名黄鱔常在華陽橋一帶行兇訛詐魚肉良民是日邀醉漢至小飯店沽飲醉漢飲至三蕉已不知天地爲何物驀搶店中切菜刀將店主夫婦二人砍傷甲往解勸醉漢卽舉刀砍甲之頸深入寸許　適對門某姓婦啓扉　出醉漢又隄刀趨婦幸婦家所畜之犬猛囓醉漢左腿醉漢痛極倒地始爲隣右所擒楊邑尊嚴鞫之下醉漢語無命次似患瘋　現被傷諸人中其一已經斃命想殺八者抵律有明條一經讞成恐難免身首異處也此與十五日本報　登瘋人闖禍事適相類是一是二請還問　在塲荅 
[潯茶續信]  
　　十一日怡和洋行進飲香二五寗三百三十二箱二十一兩谷芽二五甯二百零二箱十七兩二錢五十二日怡和洋行進仙芽二五寍二百六十七箱十四兩銀芽二五寗二百十一箱十六兩二錢五萬富二五甯三百箱十六兩天裕洋行進蕙杳二五甯百四十五箱十六兩蕙香二五甯百零十箱天香二五祁百七十箱三十三兩十馨二五土百十四箱十五兩十三日怡和洋行進蘭蕊二五吉四百十八箱十九兩十四日天裕洋行進占春二五祁百十六箱二十兩祥芽二五祁百五十三箱二十一兩怡和洋行進春芽二五寗二百零二箱十三兩茗香二五吉三百二十八箱十八兩五十五口怡和洋行進蘭馨二五祁百三十八箱十五兩五十六日怡和洋行進茗香二五土二百二十二箱十三兩蓮芳二五吉二百七十四箱十七兩二錢五桂蘭二五吉三百三十六箱七兩奇馨二五甯三百四十四箱二十五兩天裕洋行進岩芳二五十二百二十一箱十六兩玉魁二五吉三百三十六箱二十兩十七日怡和洋行進奇香二五甯百零二箱十六兩福寳二五土二百二十六箱十五兩錦春二五土二百八十八箱十五兩二錢五天裕洋行進桂蘭二五祁百二十箱十九兩祁蘭二五祁百二十四箱十八兩十九日怡和洋行進𧪢福二五甯二百十九箱二十兩零五錢茗芽二五甯二百零二箱十三兩　錢五眞倉二五甯二百十七箱十九兩天裕洋行進奇香二五寗百六十八箱二十一兩二十口天裕洋行進萬生二五甯三百八十一箱十六兩靝霞二五甯二百箱十四兩如蘭二五寗百十二箱十四兩二錢五 
[蕪湖徐仲餘先生致上海籌賑公所施封翁書]  
　　少欽先生大人鈞鑒敬啓者前承滬報局友墮報寄到萬善同登昌字第一萬五千一百二十九號册扣當卽拜領今因二小兒和生抱恙病勢甚重服藥無效諸醫束手無策危在旦夕舉家惶恐弟連閱報章敬悉大善長在關聖神前每有病家助賑求保速痊蒙代具疏文禀求無不捷于影響轉危爲安皆出自大善長一片誠心所感弟萬不得已當晚在灶神前叩求立願助賑洋十元並將和生平日節省點心錢湊足兩元一併助賑謹將萬善同登册子填寫跪在灶神前通疏一遍果然逐日見鬆病勢九减刻下漸次復元今冋二小兒之病全仗大善長勸捐册子之功仝家感德非淺特將許願洋兩共十二元一并托太古晉信局帶奉祈爲登收併解災區奉告世人如遇急症務速在灶神前立願助賑效騐甚速較之重價請一名醫未必有如此之速效此乃兩全之策可保病卽痊二可助賑救災萬望名公巨卿大富之家千金請醫往往有之若能將千金移助不但速保病痊兼　延年益壽積些陰德子孫昌盛獲報無窮也如能病家聞而興起災黎幸甚謹請登報以便廣勸轉此拜懇恭敬籌安伏惟德照不盡晚生徐智和叩啓四月二十日燈下 
 
 

Page 10

 
 
   
 
 

Page 11

 
 
[光緒十一年四月十八日京報全錄]  
　　宫門抄○諭旨四道錄前○發抄旨五道○陜督譚奏道員開缺請簡放摺○又奏委署道篆片○又奏請分别獎叙察議片○又奏請獎叙片○晉撫奎奏請給獎片○直臬劉奏報接署臬篆日期摺○直藩松奏報接篆日期摺○川督丁奏查閱營伍情形及冋省日期摺○禮親王奏請充署章京片○陜督譚奏知縣到省飭赴局淸理積案夾片○四月十八日内務府國子監鑲紅旗值日吏部引見二十三名○盛京兵部侍郎鳳秀請訓○德隆服滿請安○四川臬司游智開到京請安○廣西副將劉忠仁謝恩○關防衙門奏初五日大高殿拜表惇王行禮○順天府奏京師得雨一寸有餘○召見軍機游智開劉忠仁鳳秀○皇上明日卯正至大高殿宣仁廟拈香○發抄彭祖賢奏海防需餉捐納銀錢請獎奉旨户部議奏單併發欽此○又陳慶煌代理漢陽府同知奉旨吏部知道欽此○文緒等奏呼蘭佃民滋事請將委員革訊奉旨靜山著革職提訊餘依議該部知道欽此○又審明已革雲騎尉富常致斃三歲外甥定擬奉旨刑部議奏欽此○卞寳第奏廖長明回永州鎭任奉旨知道了欽此○○頭品頂戴陜甘總督臣譚鍾麟跪奏爲道員丁憂開缺請旨迅賜簡放以重職守恭摺仰祈　聖鑒事竊據藩司詳稱據凉州府知府倭什鏗額禀報現任甘凉道龍錫慶於本年三月初四日接到家信知錫慶之父於本年正月十七日在籍病故該員係屬親子例應丁憂懇請委員接署俾得交卸奔喪回籍等情前來臣維甘凉地當邊要政務紛煩係　煩難兼三要缺例應請旨簡放除恭疏具題並委員接署外所有道員丁憂開缺緣由理合恭摺具奏伏乞皇太后皇上聖鑒訓示謹奏奉旨已錄○○譚鍾麟片再甘凉道係西陲要缺非精明幹練之員不足以資治理查有甘肅遇缺儘先題奏道向邦倬才識閎通辦事精細前權臬篆辦理裕如其署平慶涇固化道任内栽减東路差車民力以紓現在台局已撤西路轉運仍不能不藉資民力擬責成該道將西路差車悉心酌度妥議章程詳候核定立案以期於公無誤於民不擾除檄飭該道接署甘凉道任外理合附片具陳伏乞聖鑒謹奏軍機大臣奉旨吏部知道欽此○○譚鍾麟再此次肅州九家窰滋事甘心從李九明者祗二三十人嗣殷其華等轉相煽誘亦不過數十人若地方文武間信卽往緝拿早經驅散至十二月十三日以後則裏脅日多幸提臣周逹武派兵迅速四日之内卽撲滅無事所有勦捕出力之員自應酌加獎叙提督銜補用總兵借補甘州提標中軍叅將劉得騰請旨交部從優議叙儘先補用副將借補提標右營游擊梁慶章請賞加總兵銜補用總兵黄裳吉張玉貴請賞加提督銜都司周嘉謨請加遊擊銜拿獲首匪之副將銜儘先遊擊借補督標中營都司路林請以叅將儘先補用遊擊銜儘先都司程連璲請以遊擊儘先補用附生石登龍楊艶春均請以從九品儘先選用其緝勦　力之署肅州鎭總兵督標副將陶世貴管帶肅西馬隊副將童士俊均請交部議處失察之地方官肅州知州裕曾高台縣知縣羅佐淸請交部議處兼轄之安肅道葉毓桐請交部察議臣爲分别功過以昭勸懲起見是否有當謹附片陳明伏乞聖鑒謹奏軍機大臣奉旨着照所請該部知道欽此○○譚鍾麟片再十年西餉惟山西省所解較往年爲多卽十一年新餉亦惟山西遵照部議去冬籌解三成統計山西及河東道去年協解將近百萬實賴署撫臣奎斌布政使高崇基河東道黄照臨丁體常兼顧大局協濟不遺餘力安徽協餉數雖少於山西而署布政使張端卿竭力籌措已解至八成以上可否仰懇天恩俯念西餉艱難將籌解出力之署山西撫臣奎斌布政使高崇基均賞給頭品頂戴前任河東道黄照臨現任河東道丁體常署安徽布政使張端卿均賞給二品頂戴以示獎勸之處出自逾格鴻施謹會同新疆撫臣劉錦棠合詞陳懇伏乞聖鑒訓示謹奏軍機大臣奉旨奎斌高崇基均着賞給頭品頂戴丁體常着賞給二品頂戴黄照臨張端卿業經賞加二品銜均着交部議叙欽此○○奎斌片再晉省紳富商民捐助山東賑欵銀三萬兩業據壽陽等十州縣將所捐銀一萬七千一百七十七兩零分别應獎曁不願請獎各數目經臣核明奏請給奬在案兹據清源局司道詳稱續據陽曲縣册報共捐銀三千四百三十六兩三錢三分曲沃縣册報共捐銀三千二十兩長子縣册報共捐銀一千一百三十兩黎城縣册報共捐銀八百九十兩猗氏縣册報共捐銀二千一百五十五兩三錢二分六厘崞縣册報共捐銀二千一百九十兩四錢九分四厘以上六縣共報捐銀一萬二千八百二十二兩一錢五分内除樂輪不願請獎曁零星湊集不敷請獎銀一千二百二十一兩一錢五分外實在請獎捐生王在鎬等一百一十二名共正項銀一萬一千六百一兩造具獎册分送部監核覆並聲明晋省紳富商民捐助山東賑欵銀三萬兩已全數請獎完竣各等情詳請具奏前來臣覆加查核所請獎叙均與山東撫臣奏定請獎章程相符除分咨部監外合無仰懇天恩俯准飭部按名給獎以昭激勸理合附片陳明伏乞聖鑒謹奏軍機大臣奉旨户部議奏欽日○○二品頂戴署直隷按察使淸河道臣劉樹堂跪奏爲恭報微臣接者臬篆日期叩謝天恩仰祈聖鑒事竊臣於光緒十一年三月十一日接奉督臣行知按察使使松椿現在委署藩篆所遺臬司印務委臣署理遵於三月二十六日交卸淸河道篆准松椿將臬司印信文卷移交前來當卽恭設香案望闕叩頭謝恩祗領任事伏念臣滇南下士知識庸愚甫領監司愧涓埃之未報復權臬事覺兢惕之彌深直隷爲首善要區臬司乃刑名總匯舉凡飭綱整紀察吏安民在在胥關緊要如臣檮昧懼弗克勝惟有將應辦事且墮時禀承督臣悉心經理不敢以暫時權篆稍涉因循用答高厚鴻慈於萬一所有微臣接署臬篆日期並感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○二品銜署理直隸布政使按察使奴才松椿跪奏寫恭報奴才接署藩篆日期叩謝天恩仰祈聖鑒事竊奴才接奉督臣李鴻章行知藩司崧賐升任漕運總督遺缺飭委奴才署理於三月二十六日准升任漕督臣崧駿將藩司文卷印信移交前來當卽恭設杳案望　闕叩頭祗領任事伏念奴才滿洲世僕由部曹蒙恩簡授江安粮道旋卽升授山西按察使歴署藩使並護理巡撫篆務調補直隸按察使於兹三載涓埃未報今復署理藩篆尤切悚惶查直隷爲畿輔首善之區藩司有理財用人之責當此庫儲未充須量人以爲出度支煩重宜開源以節流况淸厘交代綜核新捐在在均關緊要如奴才檮昧深懼隕越惟有矢勤矢愼實心實力遇事禀承督臣認眞經理以兾仰答高厚鴻慈於萬一所有奴才感激下忱並接署藩篆日期理合恭摺叩謝天恩伏乞皇太后皇上聖鍳謹奏軍機大臣奉 
旨知道了欽此○○太子少保頭品頂戴降三級留任四川總督臣丁寳楨跪奏爲查閱建昌松潘等鎭營伍情形及回省日期恭摺具奏仰祈聖鑒事竊臣前於正月二十八日出省查閱建昌松潘等鎭營伍業將出省日期附片奏報在案隨卽輕騎減從先赴雅州府調集建昌鎭屬各營官兵逐加考校合操陣式步伐合度演放連環槍砲聲　聨貫各官兵馬步箭與槍炮中靶成分牽計均尚合式刀矛籐牌各雜技亦皆嫻習閱　後隨馳閱松潘鎭所屬各營官弁兵丁排演大陣施放連環鎗炮一氣聨絡槍前均各純熟有準刀矛籐牌亦俱便捷臣密加訪查兵皆足額尚無老弱充數查騐各營軍裝器械均屬鮮明堅利馬匹亦臕壯足額其僻遠各營循照舊章兵則委員代閱官仍檄調親考當將材技最爲出衆者分别獎賞記拔生疏者勒限練習以觀後效伏思建昌松潘兩鎭所屬各管漢夷雜處兼與甘肅藏衛毗連兵技軍容自應倍加整肅臣復嚴諭各該鎭將各督率兵丁勤加練習總期精而求精一兵得一兵之用以仰副聖主整飭戎行至意臣已于二月十九日回省所有查閱建昌松潘各鎭營伍情形及回省日期理合恭摺具奏伏乞皇太后皇上聖鑒謹奏軍機大臣奉旨知道了欽此○○軍機大臣臣禮親土世鐸等謹奏查滿洲車機章京禮部員外郎玉恒現在丁憂其軍機章京一缺應以記名挨次補用之兵部候補主事穆克登額充署謹奏奉旨知道了欽此○○譚鍾麟片再新選西和縣知縣賀蔭業已到省現經委赴蘭州發審局帮同淸理積案以資歴練據潘臬兩司會詳前來臣　核無異謹附片陳明伏乞聖鑒謹奏軍機大臣奉旨知道了欽此 
 
 

Page 12

 
 
[光緒十一年四月十九日京報全錄]  
　　宫門抄○諭旨兩首錄前○將軍希等奏請准予捐建專祠摺子○大臣恒奏請賞假修墓摺子○黔撫李奏調署知縣夾片○滇學政丁奏科試一律完竣摺子○江督曾奏請調員差遣夾片○黔撫李奏報出巡校閱管伍日期夾片○陜督譚奏借補叅將摺子○四月十九日理藩院鑾儀衛光祿寺正藍旗備日無引見○德溥謝調西安副都統恩○志顔謝照舊供職恩○儘先副將保齡謝東海各謝恩○提督衙門奏拿獲盜犯田二等十名請交刑部○召見軍機○皇上明日出内右門隆宗門西華門進西苑門由德昌門至自在觀等處拈香畢步行至長春書房辦事進早膳畢步行至涵元殿召見大臣畢進豐澤園門至崇雅殿升座閱視侍衛等步箭畢出豐澤園門至補桐書屋少座步行至長春書房進晚膳畢仍由舊路還宫夘正預備○○奴才希元恩澤跪奏爲已故大員遺愛在民籲懇天恩准予捐建專祠以彰崇報而順輿情恭摺仰祈聖鑒事竊據在籍紳士國子監博士慶福等聨名呈稱原任吉林將軍富明阿自咸豐初年出師江皖等省屢建殊勲而於吉省戰功政績尤爲卓著伏查吉林爲根本重地夙屯重兵以資捍衛嗣因髮逆肆擾東南諸省兵力不支調取吉林官兵前往助剿於是各路馬賊乘隙擾民所到之處十室九空蔓延至同治年間踞城掠地周廻千有餘里幾無地非賊矣朝廷厪懷東顧乃命將軍來吉鎭撫時大股賊　□聚官家橋一帶意圖樸犯省垣勢甚岌岌將軍親冒矢石督師力戰先挫兇鋒復指麾各軍分路進剿各城以次恢復不數月而全省肅淸四民之蕩析離居者復歸故土得安生業至今猶頌將軍之德先是省無城垣將軍乃倡捐巨欵築修士圍以重防守又舊無考棚凡吉林黑龍江兩省士子歲科兩考均赴奉省應試遠及數千里近亦千有餘里寒士窮年攻苦志在觀光及臨試而考費艱難不得躬與盛典者指不勝屈將軍體恤下情一再奏請捐建考棚恩准之日士林感悅他若整頓官學設立書院開闢屯田凡所以教讀教射耕者無非培養本根廣開樂利迄今遺徽雖渺去思猶存紳等或曰覩宏勲或自受厚澤共切生成之感願掳攄饗祀之誠謹臚舉事實仰懇據情奏請在於吉林地方建立專祠俾得永祀馨香而伸愛戴所有建祠用欵士民皆願輸將不敢請動公項現已捐有成數足敷修建等情具呈前來奴才等查原任吉林將軍富明阿久膺閫寄懋著勤勞其志勇性成早已上邀慈鑒當吉省糜爛之際經該將軍剿撫兼施竟使十餘載宼氛一舉撲滅此其勲績有足多者迨平賊後捐築城垣奏建考棚整頓官學設立書院開墾屯田諸大端又能普惠士民培養元氣宜乎於今爲列藉藉聲稱去後見思人人感戴經口碑之傳述受祠祀而非慙兹據該紳等聯名呈請委係出於至誠合無仰懇天恩俯准將原任吉林將軍富明阿在於吉林地方建立專祠每遇春秋官爲致祭以順輿情而隆報饗其建祠用欵旣據該紳士等聲明自行捐修工竣應請免其造報所有已故大員遺愛在民請建專祠緣由理合恭摺具陳伏乞皇太后皇上聖鑒訓示遵行謹奏軍機大臣奉旨着照所請該部知道欽此○○奴才恒明跪奏爲瀝陳下悃叩懇天恩賞假省親恭摺仰祈聖鑒事竊奴才猥以謭陋庸材渥受皇太后皇上殊恩於光緒九年二月二十九日簡任烏里雅蘇台叅賛大臣聞命之下曷勝踴躍維其時奴才祖母年逾八旬邊境嚴寒不能迎養遠離膝下侍奉無人輾轉思維將以烏烏私情上逹天聽爲奴才祖母察知訓以奴才受恩深重卽應圖報涓埃移孝作忠勿以親老爲念催促奴才迅速赴任奴才請訓　荷蒙皇太后召見於邊疆要務訓勉責成復蒙垂問奴才祖母並詢年歲仰見皇太后以孝治天下懿型博愛體恤周詳奴才跪聆之下感激不禁涕零亟思効力邊陲以仰答高厚鴻慈於萬一今甫兩載又曷敢遽以烏哺之私上瀆宸聽惟是接得家信知奴才祖母於奴才起身之年秋曾患瀉痢之證醫藥數十劑幸得就痊並未與奴才信聞邇因感受風寒舊疾陡作精神虚耗起坐需人醫以年逾八旬不敢用藥方使奴才知之奴才一聞此信五中灼然方寸大亂亟思親侍湯藥以盡人子之情惟有仰懇天恩賞假四個月俾得星速回旗延醫調冶奴才祖母倖能痊愈卒　餘年則出皇太后皇上鴻慈矜全奴才生世世感戴聖德於無極矣爲此泣瀝下悃叩懇天恩謹繕摺由驛奏 
聞不勝戰慄待命之至謹奏軍機大臣奉旨着賞假四個月欽此○○李用淸片再署畢節縣知縣呂緝光調省遺缺查有普定縣知縣彭億清心地光明堪以調署又署普定縣知縣張瑞麟調省遺缺查有畢節縣知縣鍾昌杰老成歴練堪以調署據藩臬兩司會詳前來除檄飭遵照外謹會同雲貴總督臣岑毓英合詞附片陳明伏乞聖鑒謹奏軍機大臣奉旨吏部知道欽此○○雲南學政臣丁立幹跪奏爲滇省科試一律完竣曁選拔補額留額留額恭摺具陳仰祈聖鑒事竊臣上年二月曾將全省歲試完竣情形馳奏在案卽於三月中旬出棚辦理迤東科試澂臨廣曲四屬曁附臨安棚之沅江州開化府兩屬以次考畢於五月杪回省六月間舉行雲南府科試並考附棚之武定州冬月二十日中省起程按試西棚臘月考　理及附棚之蒙化永北麗江三屬本年正月接考楚雄與黑白琅三鹽并所有全省科試業已一律完竣滇省士習尚屬安靜臣歲試各棚嚴肅塲規士子已恪循罔越迨科試時益加謹懍童試自創行提覆後諸弊悉除臣　为敢疏忽隨時稽察於臨安栅考河西縣文童點名時拿獲槍冒一名當將認保李茂采泒保范宗廉革降一併交提調照例懲辦又於曲靖棚拿獲撞騙一名於省棚拿獲撞騙一名亦交該提調懲辦通省文風以雲南臨安大理三府爲最其餘次之緣滇中兵燹多年士林失業故人文未盡振興近年元氣漸復各郡興修書院多士爭自濯磨由此涵育數年文風可卜蒸蒸日上本届值拔萃之年臣於九年歲科連試各棚上年本年科試各屬均於科考後循例試以兩塲擇優等生員中品端學粹者拔取並補取新平縣辛酉科拔貢一名惟麗江府蒙化廳兩屬貢額俱係兩名該處文品兼優者甚少僅各取一名各留一名又羅次馬龍元謀廣通大姚等處實無可拔之士謹循任缺無濫之例各留貢額一名至鎭沅琅井此次無考貢者亦未拔取統俟下科選補臣於各栅發落時勉勵諸牛務各敦品讀書崇尚實學並飭各學教官認直訓誨以期仰副聖主作育人材之至意再臣上年冬經過迤西一帶年榖順成民情安謐堪以上慰宸厪楚雄試畢後卽於正月二十四日旋省俟秋間辦理考優錄遺及會考等事所有滇省科試一律完竣曁選拔補額留額緣由理合繕摺具陳伏乞皇太后皇上聖鑒謹奏軍機大臣奉旨知道了欽此○○曾國荃片 
再據代理銘武等軍營務統領春字營記名提督張景春禀該軍於上年添募水雷弁勇當派横雲輪船一號常川聽用該船管靄貴州候補縣丞潘錫疇自到防以來勤愼從公不辭勞瘁於布置操演事宜均能得力查該員曾於軍營隨同克復城池疏通省道並在甘省軍營肅淸　境安輯番回案内在事尤爲出力歴經分别保奏均係實有成效核與吏部奏定軍務省　調員差遺定章相符乞將該縣丞調歸南洋仍留該軍差遣以資熟手請奏前來臣查南洋江海防務在在需人差遣該員在防旣稱得力合無仰懇天恩俯念防務需人准將貴州候補縣丞潘錫疇調歸南洋交該軍差遣藉收譬助除咨部查照俻案外謹附片陳明伏乞聖鑒訓示謹奏軍機大臣奉旨着照所請吏部知道欽此○○李用淸片再臣欽奉諭旨查閱貴州營伍因事節次曹緩疉經奏明在案伏查簡校軍實整飭戎行在今日尤爲要務且通省吏治民風均得親自稽察於政事亦有裨益擬由近及遠酌量舉行兹定於三月初三日出巡定廣羅斛遵義三營俟校閱畢卽行回省督同司道會勘秋審人犯後再隨時體察情形分赴上下游各管次第查閱以符定制除檄飭藩司曾紀鳳將日行事件代拆代行遇有緊要事件仍送臣行次親自核辦外所有出省巡閱日期謹附片具陳伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員借補要缺叅將以重營位恭摺仰祈 
聖鑒事竊臣准部咨肅州鎭屬河州營叅將朱逵開缺叵籍省親所遺叅將員缺迅卽揀員請補當經轉行遵照兹據署督標中軍副將駱高升詳稱揀選得記名提督署督標左營叅將鄧全忠辦事明敏勞績卓著堪以借補詳請前來臣查鄧全忠營務熟悉老練穏愼以之借補洵堪勝任合無仰懇天恩俯准以鄧全忠借補河州營叅將如蒙俞允應請勅部先給署劄俟　務告竣冉行給咨赴部引見以符定制除該員履歴淸册另咨送部外謹會同甘肅提臣周逹武合詞恭摺具奏伏乞皇太后皇上聖鑒訓示施行謹 
[奏軍機大臣奉旨兵部議奏欽此]  
 
