# 1904 - 101 - 4911130

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷藥施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[再續三乘槎客自由界說]  
　　或謂自由之說盛行勢必至無父無君吾則不以爲然西人於倫理之際禮法雖與我異實不至於無父無君惟有一黨乃一千八百四十三年理榜所創立意專與政府爲難所主者三事曰人民曰仁愛曰自由最盛於德國一千八百七十八年其會所七十五處簽名者至十三萬五千人之多德政府覺之下令禁逐乃散處於各國此黨係借自由名目飾其異志非眞有自由實際也試思日日以刺殺君長爲事何有於仁愛旣立無君之宗旨又何有於人民蓋其所聚多係失業工匠以及亡命之徒假自由之說肆其横逆明逹之人恒不齒之故其麕聚蠢動凡若干次終不曾害及一國惟見其以身試法者比比也想近日吾國所言自由者當不至如是之荒謬或又謂自由之說興則變革之事肇矣此尤非吾所願聞也無已姑與言其略以明變革無補於自由耳按變革之事藉口自由之說其始不過欲爭民政而已如一千六百四十二年與一千七百十六年英國之亂是也然英國今日固君政也自由之說雖行於國中不過用作口頭禪無所利亦無所害惟一千七百七十五年美之合衆立國欲脫英人覊勒而起自由之說然是時若無法人隱助恐華盛頓未必能獨力成功詎意法人助美成自由其禍卽延於本國一千七百八十九年巴黎亂黨竊發致釀成一千七百九十三年正月二十一日變革之事自是紛擾久之亂黨中亦互相仇殺至拿破侖第一出乃止然拿破侖非盡主於民政自由之說者也初時因民之喜自由不妨遂民志以竊國迨及得志卽嚴然　號以稱君令通國人民咸充兵籍以逞其黷武之謀致喪身鋒鏑者至百數十萬之衆何嘗使民得以自由歡悅哉夫美國由屬地進爲自主行民政自由之道名正言順故至今猶以民主領之弗至於召亂法國本係君政卒改爲民主欲以亂止亂而亂勢遂綿亘無已時溯自一千八百三十年四十八年七十一年忽而君忽而民互相遞嬗無非吴於自由之說無以寗其國也至於今日君黨民黨尚各立門户時啓齟齬國事因之游移無定其餘若德若俄若英若奥則固君政巍然遞及西班牙土耳其諸國貧弱甚矣其民豈不知自由之說乎然而不敢言也蓋知雖變民政亂益不止身未被自由之益先受自由之禍也日本變政之初去大將軍及諸藩服勃然以行君政初未聞有自由之說卽今聞有自由之言又未見其民之居然自由也國家强弱之際非變革黨所能挽回亦非自由一說卽可轉移其危機吾願世之少年勿以自由爲藉口焉可抑中國今日之通病非患於民不自由實患於民太自由尤患於自由之間未立界線刑律但嚴於旣犯之後禮法未防於未事之先且文教之字義游移轉變所包太廣少年人所讀西書未窺深奥卒聞自由之語莫名其妙第就字面見之以爲自由者凡事可任意爲之殊未知其幸爲中國無限自由之民乃反求泰西有限自由之道也豈不惑歟豈不惑歟南洋官報登此復書其後曰本報竊按自由爲最高學行之名就聖道論自由者率性而行至於從心所欲不踰矩爲極則此則一生在自由之中非生知安行之聖人烏能語此下此者則由忠恕而至於一貫乃曾子之自由也由多學而識以至於一貫則子貢之自由也至於子夏之大德不踰小德出入則已不能全任自由矣然則自大賢以下誰復語自由者乎又以政治論必有明良繼軌之時會教化昌明氓黎慕義岸獄不設謗議不興人人皆游於光天化日之中置於佳兵祥刑之外然後奉其飲食教誨之躬安居帝力渾忘之世我能蹈道人不妄侵斯乃眞能自由也三代以後治日少而亂日多乃至人品則九等區分學術且百家歧出世無聖哲郅治虚懸於此而高語自由必令堯舜爲君皋夔爲臣孔子曾子子貢爲民而又必長處中天之世但觀糺縵之星雲不聞暴烈之雷雨第生儀無之獸鳳絶無交亂之迹蹏而後世乃有自由之一人人乃有自由之一日然而幻想虚構讆言無徵則何如遵聖明制作之遺守法律服從之義而爲素位安命之人乎 
[電傳　宮門抄]  
　　昨日午前九點鐘越三十五分時京師友人專電告知本館云二月二十七日皇上召見軍大臣及王乃徵張星吉是日並無明降上諭皇上於明日卯初二刻進内至聖容前行禮畢還海 
[日師小挫]  
　　昨日俄國駐滬辦理軍務大臣德希路君致書本館云頃接華歴二月二十七日午前九點三十八分鐘時福賚克將軍來電内開二月二十三日天未明時西伯利亞東邊我俄第十二隊陸軍計兵士三十七名兵官二員奉令渡鴨緑江至高麗義州附近蓋欲毁去敵人木筏渡船蓋以阻其潛師而渡也是處有一島名色抺林拖我兵遂舍舟登陸見有日船三艘滿載日軍亦欲入此島内我兵偵知其登岸之處潛伏於旁伺其尚未畢登驀開槍擊之日兵倉猝不及防備僅發槍數響已均遁人水中我兵迭發排槍死者甚多船亦悉壞我軍無死傷者至天明偵查則此處已無日人蹤蹟矣 
[日本購煤]  
　　日本東京來電云日本馬關附近有一煤礦素産無烟之煤其質甚美兹者日政府已向礦主定購煤十萬墩以備軍前之用矣 
 
 

Page 2

 
 
[藏兵大敗]  
　　法京巴黎斯來電云駐紥餓路地方之西藏兵於本月某日由陽餓及哈司排獨二藏將統率以與英人交戰大遭挫衂譁然散歸 
[路馬中立]  
　　英京倫敦來電云路馬尼啞政府宣言此言此次俄日交爭我國自應嚴正中立民人之於兩戰國咸當以敵人視之不准投入何國軍營効力刻已明降綸音矣又聞排路鏗半島中之希臘國擬暫准俄軍於此寄椗或謂有公爵朋鐵内俄洛口者將督率塞爾維亞義勇隊以助俄軍果爾則事異尋常尤我人所宜留意者也 
[述俄國旅順軍備]  
　　日本大阪某日報云自日軍迭次進攻旅順口之後俄國艦數砲數終不能與日軍並駕齊驅然猶望與日爭持未肯將要隘率爾抛棄大約春融之後當由拔路氣之苦派出艦隊與旅順諸艦互相聨合以抵日人傳聞海軍部籌備俄銀名盧比者一千萬圓製造水雷艇若干艘送赴海參威及旅順兩處上禮拜曾以各種造船機器及建築陸地船塢之材料三百件運赴亞東聲言赶製水雷艇數艘限八閱月報竣窺俄國人民之意刻方注重陸軍總統苦洛拔托金深爲信用蓋以彼自包圍捕列烏拿以來每戰必親歴疆場是以聲望翕然咸謂此後陸軍必能勝日云 
[述俄國陸軍]  
　　日本大阪某日報云邇來俄國陸軍之設防各處者日益增多旅順防營迤邐以抵大連灣蜿蜒不絶金州半島地勢最爲狹隘燈臺附近守備尤極鞏固兵數多至二萬五千其中最驍勇之九千人分爲二部一部孩護鐵路一部駐紥鴨綠江一帶爲他軍後援更由西伯利亞東部調到旋槍兵四隊以補各營缺額觀其陸軍之勇悍實足抵禦日人自牛莊以迄遼陽沿途皆有陸軍配置用以保護鐵路嚴防敵人由海上來攻又令大部襲擊隊與夫各守備隊互相團集以備日人由奉天陸上攔截哈爾濱東下之師其駐守鴨綠江邊者日來將次轉移準備日軍由高麗各處前來暗襲其兵蜮之廣西自鴨緑口安東縣東迄元山附近矮磨路苦幾陽及海參威四出應援聲勢聨絡此項兵隊多係可殺克人零零星星分投警備日内旣有小隊渡江前進其後牙營又得據高麗滿洲各地方力爭上游頗占形勝核其總數約有二萬餘名平時任意往來俾能由海道供給糧饟一面以馬車百輛日在遼陽轉運芻䬴 
[述哈爾濱近狀]  
　　日本大阪某日報云美國簡駐牛莊領事米臘君頃將滿洲近事備文申報本國政府按美國將來亞東貿自必由漸擴充是以我人咸於此注目其所報哈爾濱近狀尤我人所願聞者爰撮其大略曰哈爾濱爲亞細亞洲一隅地俄人以東方木司誇稱之不吝巨金建置一切今已成一極大都會人口約六萬有奇市中景象富饒四周沃野數百西里礦山樹林以及畜牧之場所在多有地勢扼要俯臨松花江小輪船泝江逹上游可行三百西里之遠自西伯利亞鐵路由此聨合華東鐵路四通八逹人皆便之雖地方種種經營出自俄國政府而治民行政胥歸滿洲鐵路公司握其權華人俄人曁各國僑寄之人皆賦與建屋經商之權利窺俄政府之意實欲竭力招徠外人當其建設之初頗擬以此爲滿洲鐵路及軍營之根本兹則進而益上凡工商各業皆以此爲總會之區去歲以來工業浡興所製貨物以麥麫爲大宗止上機器磨坊多至八所頃又添設二所所出之麫日得九十萬二千八百捕度每一捕度值俄銀名盧比者三角多至三角五分更於市中開設磚窰磨麫製磚多用華人執役工值極賤日祇俄銀一角八分此外小工塲俄人所稱啞獨卡者計酒坊二十二所肉店數家回憶去年磨坊惟一家今已增至十所亦足見商業振興之速矣至問美人滿洲貿易之象如何則米臘君答之曰可悲可悲蓋以目前美國貨物之運售滿洲者一爲棉布二爲火油三爲麥麫四爲木料及罐中食物果子野菜之類五爲啤酒六爲罐中牛乳七爲乳餅八爲紙卷烟其中棉布火油乳餅紙卷烟俄國亦有所産今者俄商大有與美爭競之勢麥麫此後滿洲所出日見其多惟木料果子野菜尚有獲利之望要之滿洲商埠美人實一無所取加之俄政府將於此地集貲開設銀行助以巨欵以便供給鐵路火車之用并將所收關稅存積行中百計千方振興本國工業以防外來之貨浸灌其間恐美國將來未易出奇制勝也更進而論之美國在滿洲之貿易實卽全亞細亞之貿易而俄人必欲保護財政務使頓改舊觀日後全亞細亞各項工商必至盡入俄人之手可不悲哉 
[路工儒滯]  
　　英京倫敦來電云俄人建築繞由貝加爾湖之鐵路綿長二百五十四俄里刻所告竣者僅五十四俄里欲於本年之内全路告成竊疑未必能適如其願也至俄軍之載赴亞東者非常遲緩矮列幾息夫總督頗甚不愜於心 
[鐵山兵事]  
　　日本東京某日報云駐屯距高麗鐵山海岸約十華里許之俄兵近被日艦隊發砲擊退目下僅有些少敵騎在陸路偵察情形某日途遇日軍稍稍戰鬥死傷不少其他遂爲日軍所占敵兵退赴龍川迤南刻下日軍偪近鴨緑江以斷敵人退歸之路東歴四月中浣敵人已悉數退出三韓轉　春煖冰融道途險惡兩國軍士進退皆極艱難恐此處急速必有一塲大戰也 
[日獲俄物]  
　　日本大阪某日報登高麗仁川來電云仁川之戰我日海軍擊沈俄軍艦名滑利耶苦者兹已雇令泅人在艦中撈起諸物送赴日本海軍省以表戰功計六寸口砲身一具三十七耗砲身二具三十六耗砲身一具十二斤砲準尺一枚小口徑機器砲一尊魚雷上皮斯吞二枚羅盤二枚指南鍼一枚 
[日借華船]  
　　日本大坂某日報云中日交戰以來久未見中國輪船駛至日本東歴四月一日有華船名愛禮者高揭黄龍旗由大沽鼓浪抵横濱下碇旋議定賃與日商三井物産會社聞此船能容積貨物一千二百二十九墩 
[韓誅逆首]  
　　廣州時敏報云朝鮮學生之學於日本士官學校者趙澤京金高素趙裘玉金危正金告征何崔沼金高城金崔素八人於西歴一千九百年卒業而歸隨密繕血書同謀革命越二年事發八人盡被逮捕覊禁至今日本駐韓公使林權助及少將伊地知氏屢向法部大臣李址鎔乞命終以各人直認不諱且血書具在事蹟昭然以致無從援手本年三月十一號經法官判定罪案主謀之趙澤京趙裘玉金告征三人處以死刑餘皆永遠遣戍當時彼等血書上所擬之欵一誅戮韓皇二廢皇太子三擁立義和宮四召回亡命者任以内閣諸官五有洩此盟誓著死之或使之自殺 
[平壤乏銀]  
　　高麗漢京來電云邇者平壤地方銀貨非常竭蹶每日銀一枚貴至一圓三角雲山殷山二金礦經英美兩國商人開採應付工人傭值苦無以應不得已商之日本駐韓公使請暫假日銀支給亦可謂撥狀畢呈矣 
[商務部奉陳重訂礦務章程摺]  
　　商部謹奏爲擬訂礦務暫行章程繕具清戰恭摺仰祈聖鑒事竊臣部於光緖二十九年十月間奏定鐵路章程摺内聲明礦務章程前縫欽奉諭旨飭令劉坤一張之洞採擇各國礦章詳加參酌現在張之洞尚未議定應由臣部先擬試 
 
 

Page 3

 
 
辦章程等因奉旨依議欽此欽遵在案今張之洞業經回任聞其於泰西礦務各書購置甫齊徧譯尚需時日臣部自奉旨綜綰礦路事宜責有專歸目前風氣漸開各商紛紛請辦礦務若無定章准駁難期畫一况事關華洋交涉尤宜審愼周詳藉資遵守查光緖二十四年十月間礦路總局曾經奏定礦務鐵路公共章程二十二條二十八年二月間外務部又經奏定礦務章程十九條以上各項章程覈諸現在情形均有應行修改增補之處臣等公同商酌擬定礦務暫行章程三十八條關具淸戰恭呈御覽如蒙俞允卽由臣部通行各省遵照並咨明外務部照會各國駐京大臣備安嗣後俟張之洞輯有專書仍應歸併辦理以免歧異所有重訂礦務暫行章程緣由理合恭摺具奏伏乞皇太后皇上聖鑒訓示謹奏奉旨依議欽此奏定礦務章程三十八條列後第一條本部欽奉上諭飭將礦務鐵路歸併管理欽遵在案其鐵路章程業經本部奏定所有礦務光緖二十八年二月外務部所定章程聲明此外未盡事宜隨時增損以期盡善現經本部酌訂作爲暫行章程除以前已辦各礦及業經議定之處仍照原定合同辦理外其有援引前章及前遵各省辦礦成案請辦者概不准行第二條凡禀請辦礦應由本部發給執照爲憑未經發照以前不得舉辦今將執照分爲二等一爲探礦執照一爲開礦執照第三條礦地無論係産何種礦質必須爲國家官地方能發給執照若係有主之地則須與該地主商定地價或願作股分報明立案方准禀請給照如該礦地爲國家必須開採之處應由官公道給價購買地主不應抗違第四條無論中國商民承辦或華洋商合辦如欲請領探礦執照或開礦執照者應照下列各欵詳細禀明本部或禀由該省地方督撫聽俟確查於地方情形有無窒礙並有無違背定章由部酌核准駁各欵列後一禀内須載明請辦人姓名並何省何縣人或一人或數人的係自辦並不轉售他人二華洋商合股者應聲明該洋商係何國人占有洋股實數若干三禀内須將所指礦地四至遠近大小若干方里合計若干畝繪圖貼說以備查核四禀辦人係採掘何種礦産應開列清楚第五條請辦之礦地不得逾三十方里其地須彼此連屬且長處不得逾闊處四倍遇有墳墓所在其打鑽掘井須設法繞越萬不能繞越者應行優給遷埋之費第六條禀辦之礦地如有人禀准在先或係公家應用要地均不能給予執照由本部查明批駁第七條註以下探礦凡請領探礦執照者領照後非遽准其開採但許在照内所指之地就其浮面探驗苗綫不得過於深邃亦不得過於廣闊第八條探礦執照以一年爲期期滿如實未探竣應具禀呈明查無虚誑准予展限至多展至一年爲度[  章程未畢明日續登]  
[湘人好善]  
　　漢口日報云去歲湖南湘鄉縣學附生成茂才希禹隨江蘇候補道陶榘林觀察至徐州得見所擬紅十字會章程並申禀將軍督撫稿不覺怦然有動於心洎回籍時觀察又以力行此事爲囑兹因東事日亟遂禀諸撫轅擬卽糾合同志諸人籌集鉅貲並函取觀察所擬章程創興此會旋奉撫憲趙中丞批示云該生關懷時局願力甚宏識見甚卓紅十字會救難拯災義聲振於環毬爲五洲各國所同認我國未經與會實屬缺憾當此俄日交閧戰禍甚烈血肉之軀與砲火爭慘目傷心胡忍坐視我國雖守局外中立之例而東三省作爲戰地首受慘禍厥惟華民尤不可不急圖援救惟紅十字會必須與各國訂約入會周折甚多非倉卒所能籌辦現在滬上紳商創設救難善會以救濟東三省難民爲宗旨各省皆可集貲恊助該生有志施濟應卽糾合同志籌集鉅欵以展素抱並一面函取陶道條規以備採擇 
[議覆參案]  
　　金陵訪事友人云省垣不職各官前經某侍御列欵糾參欽奉諭旨著兩江總督魏光燾查明覆奏等因午帥隨札餾兩淮鹽運司升任江蘇臬司恩新甫都轉遵旨詳查都轉以江寗府與被參官吏近在同城見聞較確爰委府尊羅少杰太守轉派各員分投查察旋卽據實查明輾轉禀覆制軍躊躇良久然後傳見司道會議覆奏事宜大約日内卽可疏請朝廷定奪矣 
[鎮軍謁客]  
　　昨日江南狼山鎮總兵李本卿鎭軍因公來滬午前赴蘇松太兵備道轅謁見道憲袁海觀觀察旋復詣上海縣署投刺縣主汪瑶庭大令以禮欵之 
[盜犯解回]  
　　前者太倉直隸州知州謝桂卿直刺派差押解行劫戴王氏家之盜犯葉老六卽胡老六及王竹林兩名至蘇松太兵備道轅禀請道憲袁海觀觀察勘訊嗣以任意翻供發回復訊日前復解到道觀察委籌防局員魏蒓隖大令赴轅研訊供認不諱乃令暫發上海縣獄寄禁前晚備文飭縣派差解回太倉監禁候辦 
[名儒講學]  
　　上禮拜四晚美國進士李佳白先生在六馬路格致書院宣講江河通商條約勸勉交加聞者無不鼓掌今晚八點鐘先生仍在院中宣講外人旅居中國通商口岸之規例利益寄語有志之士盍膏車秣馬入座共聽乎 
[美界盜案]  
　　昨日天未破曉有盜匪四人口操粤音各持兇器蜂擁至裏虹口漢碧禮路第一千零八十一號門牌本邑人王伯常新開之長泰烟紙店中大肆搜索王見來勢甚猛不敢聲張其婦某氏略與爭持陡被刃傷手腕隨將店中所儲洋銀三百餘枚及小銀錢七百餘枚悉數劫去天明王投報捕房捕頭立命各包探嚴密查拿務獲懲辦 
[本邑保甲總巡局紀事]  
　　本邑城廂内外保甲總巡兼清道局員朱森庭明府定於昨日飭船牙備就駁船十餘艘暫泊浦濱以便承運垃圾先期知照十六鋪曁二十三七鋪巡防局員屆時派勇兩名在船照料○前晚小南門外倉橋大街張姓家被賊潛入竊去報時鐘一架昨日投城廂内外保甲總巡局禀請派捕查緝總巡朱森庭明府允之 
[南市馬路工程局紀事]  
　　日前鎭江人胡質甫乘某輪船來滬投宿南市十六鋪福美里通如小客棧將所携行李及洋銀二百七十元寳銀四十兩點交櫃上迨出外購物而歸棧中人忽稱已由同來之人取去胡以先前並未有人同來禀控馬路工程局總辦翁子文太守諭令靜候派差查明嚴行追究旣而棧主陳鳳林遞禀訴稱平空被誣實無其事太守飭傳兩造至局候訊○南市捕房各華捕每日午前自十一點鐘至十二點午後自三點鐘至四點由捕頭帶至廣濟公司前隙地濱習泰西口令日來雨師載道泥濘不堪工程局總辦翁子文太守因飭捕頭暫行停操以示體恤 
[萬國紅十字會電文]  
　　啓者本會昨奉呂尚書抄示兩江督憲曁山西藩臺來電謹抄乞登伏希公鑒二月二十四日兩江督憲魏制軍來電萬國紅十字會呂盛吳大臣曁諸位鑒漾電悉前准電已分飭遵照俟册到當再分發勸募燾敬印是日山西藩臺吳方伯來電呂堂憲盛宮保吳大人曁諸位大人鈞鑒元電敬悉蒙提倡中西紅十字會俾東省難民舉慶更生而中立大局亦實有裨益欽佩莫名晉省官商誼應盡力捐助已禀商筱帥一律勸辦因恐緩不濟急先由司庫墊撥庫平銀八千兩於本月二十三日交商號大德通匯滬以副拯溺救災德意俟捐欵集有成數除歸庫墊外再當源源匯濟捐册乞速發廷斌謹叩敬[  上海萬國紅十字會同人謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[榕城離錄]  
　　福州訪事人云侯官陳燕貽茂才年八十有六距入學之歲花甲已周津水重游爲士咸傳爲林住話刻已由覲友禀知地方有司轉請提督學政書給匾額矣○福州清道局開辦已久日前局丁在安泰橋一帶開挖溝渠藉通濁水中有藥　　約伴至成春　强取食物不予分文口角之餘竟恃其兇蠻擊毁店中器物鄰近鋪户引爲不平號召一聲相率罷市嗣由警務總局提調　　　查悉歸叅笞責荷以巨枷各鋪户始照常貿易○緝捕局督辦彭五峯别駕近因縱容局勇闌入楊紳家囉唣以致被控撤差旣而生員龔守　及當商　　號以别駕辦理緝捕頗爲有益於地方具禀督轅情殷借宼督憲李勉帥批其禀尾云緝捕局雖經裁撤其應辦公事歸併警務局辦理應否去留本部堂曰有權衡非爾等所得擅請 
[潯江桃汛]  
　　九江訪事人云二月初六日午後有某甲者在西門外正街策騎遊行拯仆一七齡小孩幾遭不測幸爲警察巡丁救起得免喪身事爲九江府尊孫景裴太守所知立卽出示嚴禁不准騎馬游行如違重究○代理姑塘巡檢朱明齎少尹因婪索撤任上憲札委薛葭生二尹代理鈐務兹者藩憲周方伯札委方長植二尹署理已於二月初六日接鈐任事矣 
[上海縣署瑣案]  
　　前日許玉林扭控密思生不認墊欵等情縣主汪瑶庭大令升堂研訊禀供稱監生在公泰漿坊爲轉去年十月間業十八家公舉許爲董事起造公所禀請給示遵行不料許奉示後任意勒捐同業不依禀請斥退奉批允准飭將所給告示四張　選當由同業呈繳兩張另有兩張因在許處令伊自繳此事本與監生無涉不料許竟疑監生起意以致挾嫌兹忽誣稱伊有墊欵未清叩求　核許供稱去年十月公泰等漿坊十八家議立公所推職員爲董事奉諭之後職員卽佈置一切墊用銀若干擬於日後公項中扣還今忽被　唆使各家禀請將職員斥退所有墊欵自應向宓索回務求明鑒大令諭令速將告示兩張繳案如違究辦○朱桐生控徐桂春舞弊侵吞一案大令研訊之下朱供稱上的與友人股開京貨店由小的延徐執事近察知徐有舞弊侵吞情事往查帳目果不相符所存貨物洋銀寥寥無幾是以控求追究徐供稱洋銀貨物均有淸帳可查小的不敢作弊大令飭交人保出結清帳目是否舞弊禀候核斷○前者張秀昇禀控王平章大令訊究之下張供稱小的在南市開設考虎灶茶館向章如有新開茶肆須隔三十家今王在小的附近開設有違定章請飭驅逐王供稱小的所開茶館與張相隔二十餘家大令判飭差往查旋經縣差禀復祗隔十餘家前晚大令提王至案申斥一番諭令火速遷開并取具遵斷切結 
[南市捕房紀事]  
　　前日湖南人某甲醉態酕醄行經十六鋪馬路口陳恊豐水果行入内滋閙行中人斥之甲出言無狀巡　捕上前驅逐甲不服竟與抗衡旋由捕拘至捕房捕頭令管押片時麾之使去○浦東楊家渡運糧工人某甲與乙昨在南市馬路中因索舊欠肆行格鬥巡街捕見之一併拘入捕房捕頭令覓人保釋 
[英美租界公廨晚堂瑣案]  
　　湖南候補知縣朱大令希曾因公來滬暫寓鼎陞嘗棧被家丁馬忠竊去皮馬褂一件隨於前日飭丁尋獲送案請徵至晚讞員黄耀宿司馬升堂研訊馬供小的係安徽某邑人年二十有二在朱大老爺處服役已將一月前日朱大老爺令將皮馬褂一件質得洋銀八元除購洋烟兩元外小的因欲返里因將餘欵留作川資並無别情叩求明察司馬判責一百板派差押送朱大令處聽候懲處○前者豐興冰廠主張姓家婢女秋香因恐主人收爲妾謄投案剖陳司馬查得並無其事飭姑押候復核前晚升堂研訊秋香供稱年二十有一向在張家服役諸事製肘心滋不悅是以投案聲訴叩求大老爺飭發善堂不願仍回張姓處司馬著暫發棲流女所留養准張於一年内赴堂領回爲之擇配○前者潘榮卿扭控王卓人圖賴票欵洋銀五十六元經司馬訊供押候追繳在案前晚飭提復訊王將洋銀如數呈繳求恩開釋司馬准之 
[英美租界公堂瑣案]  
　　包探王長桂解偷兒曾廣春至案禀稱此人混入大馬路永昌洋行竊取金質對時裘及金練金剛　鑲戒指眼鏡等物旋又混入浦灘某洋行竊取千里鏡經小的查獲送請訊懲永昌執事洋人投案領贜曾供小的係廣東某邑人落魄無依不得已而出此下策尚求恩宥襄讞委員王松丞刺史商之英總領事署繙譯官寳述德君判責三百板收禁西獄一年贓給失主領去○包探朱桂生解女郎謝金梅王大妹至案禀稱二女同至洋人羅士威利家閒遊乘隙竊取洋婦所用金飾約值洋銀八十元報由小的查係大妹所竊已向某押鋪質得小銀錢一枚並無質票上於帳簿上註明銅飾兹已將贓吊出請卽究懲羅士威利投案聲訴前情金梅供偶偕大妹往遊不敢竊物大妹認竊不諱刺史請押店貴物賤押不給質票據顯違定章不可不稍稍懲儆遂著將二女暫押捕房俟禮拜五飭傳押店主訊核○包探陳洪德解頑童杜愛寳王財呈陳阿美至案禀稱杜王串竊洋人麥當路家銀質對時表一枚金練一條向某押鋪質得洋銀六元被陳偵知分去一元報經小的一併拘獲吊到原贓請爲谞究杜供小的十五歲王供小的十四歲陳供小的十五歲詰以竊物之事均承認不諱刺史著押候禮拜五傳同押店主訊核○新闢公共租界中戈登路某姓小車寓内失去皮馬褂一件疑同寓之李阿順所竊經張金福潘理扣周天芝陸海文湯九寳等人商之盤詰並肆凶毆李心不能甘投訴黄家厪捕房捕頭著包探王阿巧將張等拘獲解案請究張等互相推諉刺史判令各枷一日○紹興人沈仁發陸小仁沿途收買帋錠灰道經北蘇州路愼餘里小流氓黄阿三糾同羽黨十餘人圍住攅毆攫去洋銀三元報經巡捕拘獲索問解入捕房昨日捕頭派包探邊槐舟解案請究沈投案仲訴前情黄一味狡賴刺史判令枷號三日洋銀免追○包探竇如海解賊犯陸金仁到案禀稱此人經小的擒獲後搜得永源質鋪所出質票數十帋及往查看則係未成衣服之綢料十五叚約值洋銀六十餘元詰其何來稱由成衣匠顧　亭囑令付質向顧究問則稱並無其事今連贓送請究辦顧供陳前欲寄頓作擡小的不允以致挾嫌此次妄圖誣陷尚乞鑒原陸堅執由顧囑質刺史判令將陸責三百板管押捕房三月贜給永源夥領去○日前僑居泥城外派克路之金燮亭家失去衣服夾襪等物報由包探張大林拿獲賊犯沈瑞和吊到原贓解案請辦刺史判責一百板衣給金領去○前日有文姓者控般家丁小洪種種委爲請爲提究讞員黄耀宿司馬准之昨日籖差恊同某包探將小洪提案刺史略訊口供著押候過堂覆訊○周意生所駕船上被宵人俞金豆竊去棕繩報經包探邊魏舟緝獲連贓解案請辦刺史判責一百板枷號三日繩給周領去 
[法租界公堂瑣案]  
　　杜金生冒某號之名向太古棧房騙去羊皮一件計共三百張值銀三百餘兩被管棧西人查悉拘送捕房昨日解案請訊杜供稱小的爲俞顧記出貨誤取咪吔洋行羊皮事出無心求恩明鑒讞員陳楚生大令與法總領事署魏繙譯會商謂俞等均在英界　押候移送英美等國租界公廨辦理○范阿二施阿三曾在某菜蔬店爲夥前日向三泰菜疏店臂取貨物計值洋銀十二元二角經店主查　送 
 
 

Page 10

 
 
案請案大令著一并管押限五日内將洋銀繳案○王三三行竊太古棧所存洋紗被印度巡丁拘獲送入捕房昨日解案請訊王供稱小的代友人金土作工見有人竊取洋紗奮力追獲巡丁悞認爲竊求恩明鑒大令著押候金土來案質訊核辦○去年臘月初三日公館馬路新大洋貨店夥葉畹靑私取店中鐵箱内所儲洋銀五百元被執事人查悉拘送捕房解奉前作讞員魏蒓塢大令訊供押繳迄今日久　押不理昨日店夥王勝祥投案求追葉供小的實未行竊已由胞兄岱靑浼人說項先還洋銀二百元王檢呈葉向各店騙取洋銀之信呈電大令飭將葉交的實人保出限半月内赶緊理楚○某店主忻永發訴稱店夥胡如永私取洋銀九元盤詰之下諉爲同居之某氏婦所竊是以送案請究胡供稱現已有人調停求交保出外淸理大令准之限三日内理明禀復○偷兒朱阿毛王阿福串竊某姓家棉被衣服水烟袋等物被包探緝獲解案請辦大令判令將朱責五百板送押改過所三月王責三百板○偷兒陳和尚行竊某烟館中烟槍烟膏等物被包探拘獲弔出原贓解案請辦大令判責五百板 
[美租界捕房紀事]  
　　前日十四號三畫西捕失去銀質對時表及金練一條旋經包探陳洪德查係小細崽王財星杜愛寳陳阿來三人所竊因吊出原贓押候解送公堂禀請讞員黄耀宿司馬訊辦○昨日崑山路三十七號洋房某西人家失去金計金鈕扣等物報經包探朱桂生查係所雇傭人之戚謝金妹王大妹所竊一并拘入捕房捕頭令押令押候解送公堂禀請訊究 
[蘇省官報]  
　　十八日撫憲示二月十九日祭龍神委張道恭代行禮請補江浦縣鄺兆　專丁來省禀知十一日到上海山口捐局差知縣孫多漢禀謝奉委派辦處及辦　文案兼善後局支放差丁憂知縣俞都由上海會丈局差次來巡檢許以莊禀謝奉委　門水關塞蕭　霖由崑山公幹回遇缺卽補巡檢黄慶霎由甯來卽辭兩惟運憲新授江蘇臬憲恩已到船泊胥門碼頭十九日江蘇候補道林賀峒由吳溜工程局來許星璧由上海來禀謝奉委赴海州公幹直隸州方元熙禀辭回江陰沙洲差次同知劉　墉由　渡保甲差次來無錫縣陳詒禀到謝奉委核署知縣案殿元禀謝奉委中學堂稽查差葛恩元禀辭赴滬公幹俞都禀辭圓滬縣丞莊兆鈐由甯解銅元來典史陳鳳　由甯來二十日撫轅牌示二月廿六日祭先農壇候本部院敬諟行耕耤禮首府總捕管粮三首縣均禀知赴虎邱祭郡厲壇奏留南洋差遣前福建興泉永道英璞由甯幾　　蔡禀知赴松江公幹直隸州寳鑫由甯來巡檢許以莊禀知到　門水關差典史張鳳翥由寗來新授江蘇皋憲署兩淮運　恩辭行 
 
 
 

Page 11

 
 
   
 
 

Page 12

 
 
　　奬免補守備以都司儘先卽補並加遊擊銜於歴次勦辦回匪西北兩路肅清案内保奬免補都司以遊擊儘先卽補並加叅將銜於收還伊犁勦辦竄匪案内保奬免補遊擊以叅將歸河南撫標儘先卽補並加副將銜於剿辦渦陽土匪肅清案内保奬俟補缺後以副將用嗣准兵部以田振邦保奬都司之案並未保過守備將免補守備以都司儘先卽補之案改爲先補千總以守備儘先卽補免補都司以遊擊儘先卽補並加叅將銜之案改爲免補守備以都司儘先卽補免補遊擊以叅將歸河南撫標儘先卽補改爲免補都司以遊擊歸河南撫標儘先卽補其加叅將銜之處仍照原案註册等因咨豫當經行據該員以前保免補遊擊以叅將歸河南撫標儘先卽補並加副將銜之案旣蒙兵部遞改爲免補都司以遊擊歸河南撫標儘先卽補並加叅將銜註册則上年蒙保由儘先叅將仍歸原標儘先補用等情造具履歴清册禀經前撫臣裕長於光緖二十六年五月十五日附片具奏嗣因未奉部覆復經前撫臣錫良咨查各在案兹准兵部咨覆田振邦遞改遊擊之案係屬相符惟該員保奬副將遞改以叅將之案係在二十六年五月内具奏詳核到部日期約在六月正值拳匪變亂原案遣失行令再行奏明辦理等因理合查叙原案仰懇天恩俯准將該員田振邦前保補缺後以副將用之案改爲以叅將仍歸原標儘先補用俾免虚懸而昭核實謹附片具陳伏乞聖鑒訓示謹奏奉硃批兵部知道欽此 
[靑州副都統噶嚕岱等奏爲佐衛馬步練軍新操已滿三年遵旨擇尤保奬摺初十日]  
　　靑州副都統奴才噶嚕岱頭品頂戴兵部尚書銜山東巡撫臣周馥跪奏爲靑州佐衛馬步練軍新操已滿三年遵旨擇尤保奬謹繕清摺單恭摺仰祈聖鑒事竊奴才噶嚕岱前於光緖二十六年七月會同陞任山東撫臣袁世凱具奏在防營内挑選練馬步兩營分别派員管帶名曰佐衛練軍由奴才督飭認眞訓練期成勁旅嗣於二十八年十月間臣周馥因公路過靑州會閱馬步練軍該二營操法整齊進退合度足徵平日操練認眞講求計該二營開練至今已滿三年其管帶營哨教習等員不無微勞足錄當經奴才噶嚕岱於二十九年十月初五日會奏請照武衛軍案擇尤保奬以昭激勸十月二十日接奉回摺奉硃批准其擇尤酌保無許冐濫欽此感荷聖恩有勞必錄激勵戎行凡在將士無不歡心鼓舞謹將尤爲出力之官弁分别繕具淸單恭呈御覽合無仰懇天恩俯准照擬給奬出自鴻慈逾格至營内隊長什長尚有技藝優長者擬請由奴才等隨時酌量以五六品功牌給奬以資鼓勵至此後該員如能一律認眞始終不懈擬請每屆三年仰懇天恩照章請奬一次除呈報練兵處並將各該員履歴分咨吏部兵部查照外所有靑州佐衛馬步練軍新操已滿三年遵旨擇尤保奬緣由謹合詞恭摺具陳伏乞皇太后皇上聖鑒訓示再此摺係由奴才噶嚕岱主稿合併聲明謹奏奉硃批該部議奏單併發欽此謹將靑州駐防佐衛馬步練軍已滿三年遵旨擇尤酌保謹繕淸單恭呈御覽協領德恒斌秀均擬請賞加二品銜佐領鳳全景忠全山善庶均擬請賞加三品銜教習儘先守備閻水陞擬請以都司陞用副教習藍翎府經歴職銜李澍銘擬請以府經歴不論雙單月歸部選用文案處委員縣丞職銜胡履端擬請以縣丞不論雙單月歸部選用襄辦文案靑州府經歴王紹堃擬請在任以知縣用糧餉局委員監生燕濤擬請以從九品不論雙單月選用糧餉局委員文童李華年擬請以從九品選用軍械局委員鹽大使職銜陳惟孚擬請以鹽大使卽選奉硃批覽欽此 
[陝甘總督崧奏爲揀員請署王子莊州同員缺摺十一日]  
　　頭品頂戴陝甘總督奴才崧蕃跪奏爲揀員請署肅州王子莊州同員缺以裨地方恭摺仰祈聖鑒事竊查甘肅肅州王子莊州同祝蘭祥開缺回籍修墓前請以試用直隸州州同吳通權試署准吏部議駁另行揀補等因行司遵辦去後兹據甘肅布政使何福堃按察使黄雲會詳稱查定例佐雜等官咨報要缺者令於現任内揀選調補又直隸州州同州判出缺先用本項各班一人再用大挑借補一人相間輪用又外省各項試用人員均令題咨試署俟一年期滿如果稱職另請實授各等語今肅州王子莊直隸州州同地處邊要巡防關重對品之西固州同亦係要缺且日久未奉覆准未便請調本班各項候補曁委用均無人試用人員例不合調　照例以大挑知縣借署查大挑知縣王家産年四十六歲雲南浪穹縣人由舉人大挑知縣簽分甘肅試用光緖二十四年十月十八日到省甄别留用在案該司等查王家産年强才裕明幹有爲以之試署肅州王子莊州同要缺與例相符會詳請奏前來奴才查王家産年富力强才具穩練仰懇天恩俯念員缺緊要准以該員試署肅州直隸州王子莊州同實於地方有裨如蒙俞允該員銜缺相當毋庸送部引見仍俟試署期滿如果稱職另請實授再該員並無叅罰案件合併聲明謹恭摺具陳伏乞皇太后皇上聖鑒飭部核覆施行謹奏奉硃批吏部議奏欽此 
[陝甘總督崧奏爲報明道員因病出缺日期摺十一日]  
　　頭品頂戴陝甘總督奴才崧蕃跪奏爲報明道員因病出缺日期恭摺仰祈聖鑒事竊據甘肅布政使何福堃詳據秦州直隸州知州張珩詳稱鞏秦階道趙時熙年六十三歲河南郾城縣人由進士簽分刑部歴升四川司郎中奉旨記名以御史用補授江南道監察御史簽掣廣西平樂府知府調補桂林府知府俸滿卓異引見光緖二十二年七月十三日奉旨補授甘肅鞏秦階道二十三年九月二十二日到任因素有痰飲氣喘之症復猝患喉閉醫藥罔效突於二十九年十二月二十八日在任病故等情詳請奏報開缺前來奴才覆查屬實理合恭摺具陳伏乞皇太后皇上聖鑒飭部查照施行至所遺鞏秦階道係繁誠難三項要缺相應請旨迅賜簡放以重職守合併陳明謹奏奉硃批另有旨欽此 
[駐藏大臣裕奏爲交缷藏事曁啓程日期摺十一日]  
　　奴才裕鋼跪奏爲奴才交缷藏事曁啓程日期恭摺奏聞仰祈聖鑒事竊奴才前將藏番情形具摺馳奏並聲明俟有秦到任徐　辦法在案現在邊事如常有泰已於本月二十四日行抵西藏二十六日接印任事奴才卽於是日移送駐藏大臣關防 
 
