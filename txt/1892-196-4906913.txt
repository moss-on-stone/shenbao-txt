# 1892 - 196 - 4906913

 

Page 1

 
 
[附送捐册] [  本館附識]  
　　山東臥牛山由潘振聲先生起造廠屋購置機張令被灾之孤兒寡婦就此紡紗織布藉以存活此誠絶大善舉早經錄人報端無如人數旣多經費不足刻下竟成騎虎之勢江蘇諸同人爰刋使君壽考册若干扣託本館今日隨日報分送庶幾衆擎易舉得以合此塔尖倘沐鴻施無任感盼 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦孺莫不震懾威名其生平奏疏皆能實實劈劈洞澈源流洵爲談經濟者不可不　並可與曾文正胡文忠左文襄諸集參觀兹由懷南居士覔得浙江俞蔭甫太史代編原書八卷託本局排印校對精詳刻已出書白紙每部實洋一元二角存蘇州察院塲上海棋盤街文瑞樓二處出售 
[書張香帥約束渡船告示後]  
　　昨日本報錄有兩湖督憲張香濤制軍嚴禁渡船告示一道正在捧誦之際有貿貿然問余者曰此等事乃地方有司官之事張香帥以督部憲體而乃用心於此不亦細之已甚乎子産以乘輿濟人於溱洧孟子謂其惠而不知爲政區區渡船載多載少付價幾何又豈足厪憲懷哉余乃整襟而對曰居吾語汝夫君子務其大者遠者張香帥以經營八表自任豈屑屑焉加意於瑣細之事者哉顧於渡船載人給價之事而不憚苦口訓示者正所以重民命也民爲邦本本固邦安若視民命如草芥雖聞渡船失事覆溺人口而漠然不一動其惻隱之心君子又豈若是之忍哉武昌漢口等處濵臨大江内逹湖河港紛歧每藉大小划船以資利涉而若輩業划船以爲利者遂不免有貪載多人中途勒索渡資等事計漢陽門爲一渡口大堤爲一渡口塘南爲一渡口曾家巷爲一渡口此外則望山門與新橋碼頭各處皆有渡口也文昌門碼頭亦爲問渡處平湖門碼頭亦艤舟以待其船則大小不同如文昌門平湖門兩碼頭有最大之頭號船可以裝貨至二百石其餘有裝貨八十石者有裝貨六十石者有裝貨五十石四十石者此輩駕舟之人往往貪多務得必欲多載客人以期滿其慾壑是則舟子之惡習非獨武漢一帶爲然也卽如上海沿黃浦各口渡船何嘗無此等貪載遭溺之事見諸報章者屢屢有之地方官府雖出示嚴禁獲則重辦而禁者自禁犯者仍犯蓋若輩利欲薰心縱有官法不足威也抑知船小而載多幸而平風靜浪雖水將平舷而可勉抵彼岸設或小有風浪卽岌岌乎可危因此而遭覆者蓋屈指不知其凡幾或者謂此固舟子之不善而亦渡客自取之咎常言行船走馬三分命假使有一渡船僅可載客二十人若舟中已有此數卽有續來者可以止而不前以俟後船再渡何以務欲爭先以致有人滿之患輕船不可以擔重載及溺可預卜也故老箴言云逄橋須下馬過渡莫爭先奈何竟昧昧若此自溺也顧渡口之人往來如蟻豈能人人自愼全賴舟子有以曉諭之官府爲之明定章程逾限不載一則恪遵官諭一則愼重民命詎不甚美而乃貪此區區一二人之渡資而有時竟致全船盡覆豈不傷哉尤可惡者渡至中央停穘索錢每人若干必取盈焉此其情形直同於攔路之强盜昔浙之錢塘江向有渡船往來西興杭州有喚渡者亦往往行至中流遍索渡資每人或百文八十文不等甚而有索至一千八百者從來無一定之價有時中流忿爭至於用武而彼則止而不進錢不到手船不到岸其兇横之態竟與刼盜無異厥後蔣果敏公與杭紳數人倡爲義渡船則由官修造舟子亦由官給予工食不准需索渡客分文此舉旣成舟有定額開有次第人一下船卽揚帆開去亦不若從前之必待裝滿而後開蓋人數之多少於舟子旣無所損益故彼亦願少載數人以圖省力自是而後錢江覆溺之事絶無所聞迄今行之弗改口碑盈道路焉今漢江則又非錢江之比江流浩渺港汉叢雜問渡者不止一二處又焉得人人而濟之惟有關心民瘼之官憲嚴定章程禁約舟子不使多載不今多索而已矣香帥定章以裝貨二百石之船止准載十六人每人止准收錢八文以次遞降裝八十石者則載八人六十石　載六人五十石四十石者載五人四人其取價也少則五文多亦不過八文如有故違禁令任意多裝勒索多錢者許該保甲商民人等捆送就近地方文武衙門從重究辦如有差役保甲人等受賄徇情亦卽提案重懲若此則令出惟行漢江各處渡口庶幾失事者希矣夫孟子謂子産惠而不知爲政爲其以乘輿濟人不能人人而濟之也若煌煌示諭振瞶發聾使聞者驚心見者觸目則其所以保全民命者衆矣仁人之言其利漙哉向者乃敬謝不敏唯唯而退 
[都門日記]  
　　六月十五日會典館示傳吏部送到漢謄錄官洪逹汪立元江魯望葉熊朱勵志胡鳳儀又吏部送到漢謄錄官吳錫洛胡永榮劉童光吳榮欜謝頌品盧士棻鄒雨霖瞿世琯吳煦邱惺王夢桃胡麟瑞王揺尚廷弼劉雲龍吳作霖限本月二十五日親赴本館騐到逾限定卽咨回○德勝門外北副衙署對面居人王某娶妻某氏伉儷夙諧一日有本地總甲某甲赴北正衙署　稱王妻不知有何寃抑濳於夜間懸梁自縊署　正指揮高君卽於本月十五日帶領仵作前往檢騐飭吏塡寫屍格禀詳城憲并飭役拘王到司訊供預備帶城審問○瘋婦某氏年可三十餘垢面逢頭上下身一絲不掛日在正陽門大街一帶或狂走或倦臥或逢人哭笑或矢口詈駡冷熱不知飢渴不解無賴惡少每跟隨其後口出污穢之言嘻其眞别有　腸者歟○自初十起一連六七日隂雲四合甘澍頻施各處溝渠水皆漲溢東便門外運糧河水拍岸平隄閘官某君急飭閘夫將各閘口攔水板弔起俾水得以順流 
[朝考優貢生等第單]  
　　一等二十六名王祖詢　王淵漙　盧求古　譚紹裳　彭世芳　徐瑞麟　嚴賓虞　言有章　張華運　陳承澍　許葉珍　李華齡　黎經誥　朱郁荃　金　鉞　霍式清　周廷華　薛德齡　程驥遠　金知鴻　黃澍芸　雷以成　楊炳奎　方　怡　春　瀜　王榮楙　二等二十六名　戴　德　牟誠家　劉鴻奠　吳葆疇　陸知衍　伍　增　汪祖樹　趙啓文　舒鎭觀　郭傳昌　吳　璆　王繼文　王學淵　謝廷玉　葉大澄　黃佐槐　吕端燕　孫丕承　趙　鵬　胡發珠　吳福麟　范公詒　茹恩彬　陳炳聯　曹　清　祖　虔　三等二十名　章景善　孫全璧　楊之培　黃壽澍　王賛育　黃篤志　劉　乾　胡源清　容益光　黃忠浩　譚　焯　張允顗　趙曾槐　吳本洢　黃家芳　張友桐　崔燦文　王紱章　解楨元　唐桂芳　　 
[甬東望雨]  
　　寗波自六月以來火繖撑空四無雲翳河水爲之驟涸四鄕田禾正在實穎實栗之際亟需雨澤滋潤殊切雲霓之望東南兩鄕尚賴東湖之水可以灌溉惟西鄕沿山一帶稻將枯稿若旬日内再無雨澤竊恐顆粒難 
 
 

Page 2

 
 
收也蒼蒼者天尚其早霈甘霖以蘇民困乎 
[湖樓烟雨]  
　　本月二十六日恭逢皇上萬壽各衙門頒發紅諭前後三日俱穿朝服於五鼓時齊集報忠埭覺海寺隨班慶賀不理刑名府轅已傳陽春班在頭門外搭臺演戲三日嘉秀兩縣亦傳梨園子弟袍笏登塲笙歌迭奏藉以鼓萬姓騰歡誠煌煌乎盛典也○俗以二十四日爲雷祖誕辰不論男女老少凡以佞佛爲事者無不手挈香籃往烟雨樓雷祖殿深深膜拜住持僧設素筵欵之青精玉粒清凈異常其有少年好事者則雇一葉扁舟或偕彼美以出遊或共良朋而選勝蘭橈桂楫容與中流脆竹哀絲喧闐徹夜湖光湯漾花氣清幽洵可撲去俗塵三斗泚筆記之不禁神往於鐘聲搭影間矣○南門外砲船哨官私用非刑一案經宗太守兩次研訊俟失主傷痊再行核辦此已列報兹聞撫憲已派委員來提此案宗太守卽飭秀水縣劉邑尊派差押解於廿四日乘舟赴省哨官及用刑之兩兵已同赴省垣矣 
[清河小志]  
　　清江來信云吳明經大瀛等禀請清河縣翁邑尊仍循吳勤惠公定章諭飭各絲鋪收買新繭均用火烙官印十六兩秤不准逾溢邑尊准之刻已出示曉諭矣○翁邑尊查照前案嚴禁柴牙高擡價值核定大柴每擔足大錢三百二十文雜草二百四十文○某大令之子不遵家範嫖賭逍遥與某娼婦雙宿雙飛已非一日某甲花間蟊賊也見而妬之糾衆兇毆鱗傷遍體大令情深舐犢訴諸屠邑尊飭差擒甲笞責數百板枷號一月○經月不雨蝗蟲滿佈田塍嚙損禾苗多不可以數計湘軍每晚出捕徹旦始歸 
[鳩兹逭暑記]  
　　日前大憲旣派楊匯峯太守張玉甫人令至蕪湖辦理保甲捐輪日内又檄令蕪湖道楊子通觀察爲捐務督辦督率委員善言勸導不准稍事抑勒議以仍照前定按貨計抽先辦一年如果成效大著再當蟬聯而下否則期滿截止商人殊有難色遂改爲躉捐一次然數目多寡尚在懸殊或謂廣帮米商已允捐三千數百千他業亦各有端倪但憲意尚未俯就也○蕪湖縣自王玉如大令去任後尚未遴員請補兹聞官塲傳說藩臬兩憲已會銜申詳卽以現署斯缺之王宇春明府萬甡請補想眞除之命卽在指顧間矣○六月二十四日俗傳雷祖誕辰糧食糕餅店及槽坊磨坊礱坊食物鋪咸分門别類賽會以答神庥先由酒肆茶樓雇梨園演戲次第而下至廣帮則另闢清凉世界就赭山麓觀音松菴畔袍笏登塲一曲陽春屏除凡響徵歌選舞務令較土著高出一籌云○本月十七日長安輪船抵蕪湖時有一客行李麗都箱籠甚富有一皮箱專儲參燕等品被新關查船西人携去置之私貨洋划中客怒甚號召某小火輪中水手多人飛棹駛至奪回蓋客本閥閱名家小輪船乃某巨宦所備氣誼相聯故敢雄視一切也事後稅務司將情函告監督楊觀察觀察重申禁令榜示躉船略謂嗣後無論官商行李抵埠苟有不聽查騐擅行抗奪許卽扣留其人移請究辦○皖撫沈仲帥訪悉哥老會匪百餘名開單札飭無湖保甲總局嚴密拘拿旋在鎭江拿獲張金標一名解回研鞫兹又在江隂擒獲龍松年俞甫庭二名查龍卽四月間蕪湖缐勇在湖北黃石港拿獲旋被刦回之要犯俞則鳩兹江上早已雷名貫耳一朝拔茅連茹盡入網羅何快如之現定於二十四日由鎭江乘某輪船押解來無○二街陡門巷外有空地一區垣頽壁敗滿目荒凉初不辨誰家故址近有某甲者結廬其間焚香掃地突有某乙出而攔阻謂不當越界侵疆是以揮拳攘臂各奮雄威俄頃甲敗北退歸傷忿交併旋卽一命嗚呼其家卽以逞兇斃命等詞赴縣控訴王邑尊定於廿四日帶領書差仵作詣騐○女青皮某氏專以撮合野鴛鴦爲事蓋卽滬諺所謂臺基之類也藁砧生時以屠刀起家頗堪温飽旣而因氏串同拐匪代賣婦女涉訟傾家憂忿而死死後氏愈無忌憚江口一帶浪蕩少年見有人家婦女無路問津者無論識與不識一登其門無不如願以償以故其名益噪氏又常自與三五少年送抱推襟現身說法家中僅一老媪姑也而以傭婢畜之媪自念風燭殘年不與計較氏竟不自知足變而加厲媪忿無所洩於本月二十二日之夜糾約多人突　捉奸赤條條身在被池一絲不掛雙雙綑縳業諸街心自夜及明遠近哄傳爭思一擴眼界以致街頭擠擁行人皆須繞道避之有勸其姑暫且鬆放者姑揮涕曰放則余命休矣旋念久綑終無了局乃對衆曰苟願魚水諧歡請卽携去旋有一薙髮匠正在謀娶住婦當塲出洋銀二十元挈之以去去時氏猶從容穿戴無些子羞澁情狀是可謂百鍊千錘者矣 
[東安刼案]  
　　廣東西江各處民間買賣咸用青蚨交易至於銀幣則頗難消流故富厚之家多有堆錢盈室貫朽銅青者兹據羅定友言州屬東安縣地方磽瘠户鮮蓋藏土人多以耕種爲業間或習懋遷之術亦祗在附近墟塲作小販賣其牽車服賈遠適異域者實未數覯土産以杮爲盛每當夏秋之交緑　成隂離離垂實水客人等爭相估買獲利不資有某甲向藉灌園以謀利近年杮子豐稔頗獲盈餘爲無賴偵知遂謀刼掠上月中浣糾黨多人直造甲居拔刃恐嚇喝問藏貲何所甲言在屋後斗室匪命引至則見青錢萬貫散堆地中如岡如陵高幾逾丈其下微露曰光燦燦則皆不動尊也匪中心欣然以爲奢願可償呼黨扳取詎錢上置有灰包一經拔缺錢卽滾下灰亦散布以致各匪或因灰傷目或錢壓亡身受傷諸匪疾奔逃脫訟棍聞之欲藉屍圖詐唆擺屍親具詞控告幸甲知機先報官請騐並將賊具繳案不致被其反噬否則盜刼雖逃訟累難免矣 
[南屏客話]  
　　杭州所産椶竹摺扇銷路遲滯已歴有年其故皆由各鋪出貨太多而買客反覺其少也買客旣少鋪中生意必减往往將夥友辭歇多招學徒以節辛金夥友無計謀生有流而爲丐者今各夥約會勒令各鋪不準招留學徒每逢鄕試之年每鋪只留一人且派一公正者爲行頭隨時查察如違議罰本月二十日在興忠巷扇業會館演戲以整行規此亦近於把持不知官憲將聞而查辦否○劉中丞巡視海塘已登報牘本月十七日入自正陽門呼殿回署各員迎迓如儀○本月二十二日聯橋廣福廟傳班演戲男紅女緑人海人山有某甲者年富力强擠入人叢中忽覺兩目昏花四肢麻木立脚不住東倒西歪幸有其友某乙在旁爲之扶掖而出急用開關散救治始免性命之虞 
[二分月色]  
　　揚州訪事人云新任江都縣朱大令捧檄履新時藩憲面諭以餉需孔亟可將本邑本年上忙地蘆等項錢糧赶催速解大令旣接篆卽日開收仍照向章分設城鄕兩櫃令花户自行投納一面出示曉諭予限一月清完並深悉本邑完糧習氣特於公館門外懸設餇鉦一面黏示於旁大旨謂爾等花户赴櫃繳錢務必當日守候串張帶回安業倘有櫃書銀匠浮收勒捐准爾等來此鳴鑼立提當堂嚴懲○揚州府試刻已告竣所有八屬總覆首題聽之而弗聞至便天下之人次題以小事大者至畏天者保其國均作起講隨於二十二日發貼正案○揚州運署向設施藥局以濟貧病之民本屆江都轉遴委吳少尹立德接辦又於本月中旬某日仍在東關大街武當行宫開局 
[香徑消夏錄]  
　　姑蘇來信云長洲縣沈仲期大令於本月二十二日請感冐假一日旋於二十三日續請一日嗣以政躬尚未清健不克清理庶務遂又續假二日○紫陽書院向來禮延潘太史遵祁中講席迄今已二十載矣今春忽被二竪所侮遍請名醫調治功效全無延至本月二十一日寅時壽終西花橋巷第宅翌日大殮時在城官紳士庶咸往吊奠縞衣素服一望如荼所遺山長一席經奎大中丞另延平江書院山長陸太史懋宗平江書院則另延朱太史以增○俗傳六月二十四日爲雷祖誕辰元妙觀雷祖殿預期張燈結彩鋪設一新愚夫愚婦之進香者自二十日起絡繹於途至二十三日更肩摩踵接致爐内香烟繚繞上徹雲霄羽士皆燦爛其衣鐘磬叮噹藉以哄動一切入夜則更明燈璀璨游人逹旦通宵小本營生及以香燭求售者無不利巿三倍喜溢眉梢云○本月二十二日之夜司前街石皮弄口吳公館被梁上君子所算從朱家園後門掩入内室用悶香到處燃點以致家人酣睡不醒賊乃得布置從容收房中所有衣襦及粧臺上各樣首飾盡情搜括席倦一空計所失約值 
 
 

Page 3

 
 
錢數十千緡旣復至其鄰陸姓家翻箱倒篋罄其所藏并檢取吳家所竊舊衣及孩衣數件抛棄陸姓園中聞陸所失約值千餘金兩家繕單報案卽經巡防局員帶領捕役履勘許卽跴緝但不知果能緝獲人贓否也○胥門内王姓之媳某氏母族遠在鄕間其夫向在某宦家教讀本月二十一日下午氏以天氣炎熱汲取井泉淘飯食之姑見而戒責氏飛步上樓逾時不聞聲息趨視之則已以貫錢索自縊而死矣嘻何輕生竟若此哉然執筆人恐其中别有曲折未敢信以爲眞也 
[厦客述新]  
　　厦門鼓浪嶼有地名龍頭者向建船塢以便修理帆船西人通商後輪船夾板絡繹如梭偶遇損傷卽復修整特在厦岸建大小船塢兩處復將龍頭船隖改爲西式每年輸租銀四百元至今已數十載矣近年夾板船日漸稀少此塢遂棄置不用近日西商爲節省經費起見向原主商議付以十年租值將塢絶賣與船隖公司起造洋樓另行租出○鼓浪嶼内厝澳某甲家有一童養媳年方十二三歲時被翁姑凌虐六月十八日在園中刈取柴薪將草笠置之於地適鄰左有工匠造屋戲爲收藏媳不之知也以爲被人拾去深恐被姑笞責不敢歸家見社外土井甚深聳身躍入至晚甲妻不見媳返四出訪尋聞途人言午間某處井旁見有一女孩在彼啼哭自言失去雨笠不敢遄回因赶至井邊果見井中有人及撈起已氣絶矣遂草草收埋瘞諸荒阡○内街石門檻口有某甲者向在外洋謀食甫經十稔已擁厚貲本月中旬附舟返厦因父母於往年相繼病故深抱風木之悲遂奔赴隔水鄕墓前爲之祭掃十八日由隔水鄕返方登岸卽呼腹痛未抵家而已因急痧斃命矣慘哉○福建水師提督彭紀南軍門之太夫人年逾八秩樂叙天倫快何如也去年蒙欽賞福字匾額絹綢衣料天家異數倍極光榮至秋間忽染牙症延醫診治時愈時發至本年六月二十一日之夜子時遽返瑶池之駕軍門素性純孝躃踴呼號擇於廿二日下午六點鐘時大殮 
[西婦死節]  
　　世人動謂西婦賦性侈靡而多輕業其夫者此語誠然豈知何地無材十步之内必有芳草要未可一概論也新會對海林某年四十餘前出洋至大吕宋爲傭儉積餘資在大吕宋開設一店娶西婦爲室生一子一女如蘇子卿之有胡婦而生子焉異域有家生涯有藉幾忘天涯客寄矣迨後生理不順該店歇業忽動歸思奈昵西婦而不忍捨西婦知其意因曰子有四方之志將焉置妾妾雖婦人豈狃於西俗而不知從一而終之義者乎君歸妾當携子女從之矣林謂婦曰西俗婦女習尚奢華若從我而歸則耕田力作茹苦含辛恐非汝所能任也婦曰奢儉勤惰因地而然苟易地以處未有不可轉移君何不諒妾之甚豈西國婦女盡不勤儉者耶林曰誠如卿言則挈眷而歸予不至無室子女不至無母則固所願也乃偕返里易西服以廣粧里中男女聞之多往觀焉由是爲林親操井臼撫育子女無不殷勤備至時隨村婦登山樵采以供炊爨十田作工不辭勞瘁鄕里賢之今春二月林病業世婦哀慟欲絶水漿不入口者數日將欲以身殉林族中妯娌爲之勸解曰苟以身殉子女尚幼其將何所依婦聞而轉念雖不輕生而抑鬱愁煩致成痰疾月之初間奄然溘逝隣人族人莫不惜之然後知西婦奢靡之說不敢概論也 
[扶桑晴旭]  
　　日本陽歴七月九號日皇降下旨本日臨幸永田町式部長鍋島侯爵邸按爵邸自創建以來已閱十餘稔今始告竣其間參用東西式尤以西園裝飾爲多緣俟坐擁厚貲故不惜力求美備也是日邸中人各穿燕尾服佩帶徽章宫内省諸官大半前往何候正門張菊紋紫幕高揭國旗又以松柏等葉紥成緑門懸燈球干盞時交正午皇族大臣樞密院顧問官及諸貴顯陸續到來入内小憇至鐘鳴一下日皇由宫中啓蹕大寺侍從長陪輦閱二十分報駕到皇族以下咸整列輦路奉迎俟衣燕尾服佩勲章天人榮子衣白茶地織綾洋服迎入便殿隨登樓入大客廳廳中鋪赤地錦玉鑲桌椅有唐津燒製春日圖大燈一對分列左右日皇暫坐片時卽依次傳皇族以下入謁侯旋率夫人榮子及次女伊都子三女茂子四女信子妹細川宏子姊前田朗子妹池田幸子姊松平感貞院長弟鍋島直虎弟婦春子次弟鍋島直柔養妹鍋島易子親屬德川家逹伊逹宗誠細川護久前田利嗣阿部正桓德川逹孝藤波言忠曁家臣三員拜謁畢皇宫警手及警視廳各警察署巡查呈擊劍之技以供御覽　駕臨日本式大殿設玉座於廊下被以錦繡前置玉桌面張紫幕左右立假屋許王大臣等陪覽擊劍畢户張瀧三郎演柔術二次又與力士野洲山角力數次逾二下鐘時告竣日皇又御便殿至晚七下鐘時直樓上大餐堂献晚膳陪宴者爲熾仁彰仁能久貞愛載仁依仁六親王松方大木土方後藤高島河野各大臣德川公爵前田伊逹細川鍋島侯爵岩倉侍從職幹事德川山田河村東久世伯爵鍋島藤波子爵花房宫内次官御膳畢餘興未闌報時鐘已嗚八下傳服部松旭齋天一搬演各種手品松森伯圓述軍談至十點鐘時日皇始啓駕還宫各官恭送如禮○宫内省第六號告示依仁親王擇於本月六號娶侯爵山内豐景之姑母山内八重子是日午前九點鐘時執柯之宫内大臣土方子爵偕夫人赴箱崎町侯邸參謁通逹奉迎之意十點鐘時八重子裝竟出閣由土方夫人陪乘沿途有近衛騎兵及騎馬警部護衛自侯邸至永田町親王府暫憇更衣然後登堂行大禮時報時鐘已鳴十一下矣○陽歴本月四號午後日本秋田縣院内礦山忽發大水淹死六十餘人主其事者急電逹監督署由監督轉電告知主務省六　主務省發電查問詳細翌日上覆主務省揆得此災實曰水脈破裂而成按此礦爲古川巿兵衛所賃係有名銅山也○日本郵船會社近江丸往來於荻濵函館間本月五號正午駛至渡島國惠山之冲海中忽起大霧航路模糊莫辨以致悮觸暗礁函館接得電音卽派港中所泊田子浦丸與磐城艦前往救助先將搭各貨物移載不料倉卒中卸物機器破壞遂致欲卸不能田子浦丸無奈返函館調高砂丸前去備新而堅固之機器名蒲洛子古者再施救有見者船體大受損傷所載多雜貨云○陽歴七月十六號午前六下鐘越三十分時東京電逹長崎某日報舘云昨夜宫中舉行大員親任禮原任農商務大臣兼司法大臣河野敏鎌調任内務大臣仍兼司法大臣農商務大臣敕樞密院顧同官正三位子爵佐野常民補任是日午後七下鐘時又接電報云内務次官曰根專一具表辭官業於午後呈進十六號午前來電云昨日白根内務次官奉旨准其辭職轉任宫中顧問官所遺内務次官缺以京都府知事北垣國道升調 
[大令騐屍]  
　　前日薄暮時有英界觀音閣碼頭裕昌船局夥兼管某客棧之邱文茂恊同三圖地保費金山投上海縣訴稱寓客曰時九在窓口納凉失足跌下身受重傷急送仁濟醫院醫治無效以致斃命代理篆務之竇明府升堂訊問費投　候示邱訴稱小的係寧波人在觀音閣碼頭一百七十號門牌裕昌船局及某客棧爲夥局主姓買名洪發無錫縣人現回原籍白客係山西太原府人於五月二十五日來棧投宿至昨晨五點鐘時無端由樓窓口墜在披屋上滾仆於地頭額受傷小的當卽雇車舁送仁濟醫院醫治無奈受傷甚重延至今日亭午時因傷身死當白墜下時有陳子峯者目覩情形現在小的恊同地保查得白滬上並無親屬故敢來案報求詣騐明府諭令退去至昨晨地保在醫院中預備屍塲差役李泰亦將邱陳解到屍塲伺候待至鐘鳴九下明府始帶同仵作書差人等命駕而至先與華醫黃春圃晤談片刻隨卽升座邱投案伸訴前情明府問白到爾棧後可見有人向其索欠抑或有人與之往來答稱白自來棧後並無往來之人亦無人向其索久明府謂白是否絲客答稱不是白實係來此訪尋友人明府提陳至案訊供陳供稱小的係浙江人住裕昌棧樓下二十五日清晨五點鐘時正在房中大便忽見白由樓窓口墜下明府問白與何人同住一房答稱曰一人獨住明府飭仵作騐得死者左額角受致命傷一處長約二寸許明府照章親騐後諭令棧中備棺收殮發封寄壇並飭差保往棧中伺候至九點三刻時駕臨該棧由邱導之登樓勘得是屋共三幢白失足處在西首一間旋命差保丈明自上至下高低尺數差保禀稱共高一丈六尺明府諭令差役將邱陳及白遺下之布袍一併帶回署中覆訊核辦 
[上海縣署瑣案]  
　　瞿阿順傅如林控戴三和尚沈金生兇毆受傷袁大令研訊之餘判令將戴交保沈枷號半月前沈賄串二十七鋪 
 
 

Page 4

 
 
地甲陶升揑報患病竇明府升堂騐看見沈面上毫無病容顯見從中舞弊喝令將沈枷鬆下轉枷地甲發往本鋪示衆沈則收入所中聽候再核○薙髮匠巫國才前年投上海縣控同業叚雲堯紊亂行規經前署縣篆之陸春江大令斷令叚於次年十月遷往他處開張去冬屆期叚依然如故巫復投案禀陳其時袁海觀大令方綰縣篆批飭協同法公堂押遷無如叚陽奉隂違仍未遷徙江鎭公所中司年某甲等以叚行爲若此非惟紊亂公所規例且每月捐欵難收是以投法公堂據情具禀前日甲行至北門内與叚相遇向論不服卽將叚扭至縣署控訴前情代理縣篆之竇明府諭令管押一面令甲等補詞呈案聽候訊供核辦 
[英界公堂紀事]  
　　協慎木行主張紹元控稱木作頭宋長庚賖欠木料計銀三百九十七兩有奇向索圖吞請爲追繳蔡太守飭差傳宋庭訊張紹元申訴前情宋遞禀聲稱前因談雲生包造沙遜洋行之屋向協愼賖取木料又將沙遜舊料售去以致無可支持始央張來勸令出面與談合作兾得齎餘當卽繕立合同親簽花押豈知完工後共短銀五千七百兩無奈懇求鴻泰等磚木行六家以七折還銀了事今反被張誣控實出情理之外故敢將帳目及協愼所出之據呈求電鑒祭太守閱得協愼與宋無涉之字據向張轉詰答稱現在所控三百九十七兩有奇係宋承造公和永房屋積欠之欵宋又稱公和永之事因沙遜欵内張應找小的銀六百六十餘兩除去三百九十七兩有奇之外尚欠二百七十餘兩請爲追給太守以兩造各執一詞碍難定斷飭令退去俟將各帳清查以便覆訊核斷○前報列邵桂誠控戴玉峯一案兹悉邵戴均曾在招商局北棧當扛夫頭目戴先控稱被邵冐收扛力洋銀九十餘元及託伊發給扛貲餘下洋銀五十元亦被吞没後又借去一百元三共二百四十餘元向索圖賴叩請追還其時適蔡太守病體纒綿不能視事由宋二尹代理公堂讞務庭訊之下戴申訴前情邵供稱小的先充扛夫頭目後由戴接充不下事不順遂仍由小的承充並無借下洋銀至往來一切已向算明帳目戴繕立收到洋銀之字條由小的轉向帳房收領完結並未拖欠分毫二尹問戴被邵借去洋銀一百元有無憑據答稱無問邵與戴算帳後所立收條何在邵不能檢呈二尹以戴所控借項無憑不予准理一百四十餘元一款應著邵繳出旣而邵管押日久奉飭交保出外措銀現在邵復遣子投道轅上控聶觀察批飭蔡太守秉公覆訊申詳太守遂飭差著保將邵交案並傳戴靜候訊供核斷○織布局工頭陳士行控被徐瑞行毆傷蔡太守飭將徐押候訊供核辦此已列入報章兹又獲到帮兇人曹杏山太守著一併管押候訊○張松林控方雲卿騙竊夏布長衫宋二尹訊供之下方供稱長衫在張順卿處昨已提張到案押候質訊核辦 
[法界捕房紀事]  
　　蘇州人陸英伯衣履翩翩善自修飾今春逗遛滬上無所事事終日逍遥於秦樓楚館間四馬路東公和里娼婦王素香悮認爲富家郎至必殷勤欵待陸亦甘言以媚曲盡綢繆娼遂入其彀中竟願委身以事一日陸心生一計僞稱頃接友人來信卽日可匯到銀若干意欲尋一妥實之人大興貿易適有寧波人章瑞卿信以爲實遂效毛遂之自薦願爲之操奇計齎陸隨稱怱怱來滬未及多帶衣衫現須換穿珠皮可否向衣莊暫爲賖欠時章尚且疑且信繼而王娼力爲擔保隨冋合大衣莊夥陳茂榮商取衣服甚多王娼亦檢取若干件共結欠洋蚨一百九十六翼詎陸依舊假裝大老官架子終日閒游浪蕩益致窮蹙不堪將賖來各衣次第付諸質庫隨卽翩然而去逃返故鄕王娼得悉情形急飭其兄某龜偕母往姑蘇追取衣莊夥則向章追問日前扭章至公廨訴請究追曷蕃甫同轉訊悉情由諭令同往蘇州將陸尋送到案及遵諭前往而陸已聞風避匿祗將某龜帶往送請訊供同轉限交王娼再行推鞫前日復出信票飭包探王榮培會同英包探至娼寮將王娼喚起帶至大自鳴鐘捕房少頃有小烟館主持保單投捕房妄稱此事已向原告說明故欲將娼保出昨晨備捕頭查知保人不甚妥當况奉票飭提之娼婦未便輕易交保因飭包探郁庭湘著保將娼交案大約須另換妥實保人也○前晚金利源碼頭小工十餘人相約至小東門外某龜花烟館尋歡卽諺所謂跳老蟲也勾留良久烟娼心焉惡之小工遂遇事生風揮拳毆擊龜傭某氏嫗被其毆倒痛極聲嘶適有巡街捕到來諸人皆鳥獸散其一獨自落後致被拘送捕房○積竊某甲在天祥碼頭竊取駁船上哈喇呢匿跡租界中英包探秦少卿偵知於昨晨至捕房告明情節旋將甲查獲轉解英捕房○某乙偕友數人至某飯店具膳旣醉旣飽不名一錢值堂人不依扭入捕房控訴捕頭見其有心喫白飯著管押至將晚始准釋歸 
[餽藥鳴謝]  
　　日來時疫頗多仰蒙各善士以痧暑藥持嶒囑爲代送業已節次申謝昨又承清濟堂以痧藥百瓶行軍散純陽正氣丸紅靈丹太乙救瘟丹各五十服見惠當卽拜領行當代播鴻施除作覆外再泐數行以鳴謝臆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[妄想招邪]  
　　粤東省垣白鴿票賭查禁綦嚴風清斃絶雖在窮鄕僻壤小民亦不敢輕爲嘗試惟花會一項於今尤盛無知女流爲其所惑蕩産傾家輕生失節不知凡幾更有妄想成癡日夕杯卜簽求冀邀冥佑雖頑石草木亦奉若神明舉國若狂良堪浩嘆河南歧興里某氏妾年未花信寵擅專房性嗜賭博於字花尤甚朝朝暮暮癡想呆思幾廢寢食不意萬金已去有利難求告貸無門典質已盡有謂烏龍岡上叢葬孤魂迭著靈惑倘若心香敬爇自能感而遂通妾惑之遂於夜分携同僕婦往爲祈求旣歸寒熱交作囈語喃喃問之則曰佳人愛我哉夜台寂寞冡卿相招雖判幽冥情原一致從此才子佳人欣成眷屬青天碧海簿註姻緣何快如之家人知是野鬼爲祟醫巫並進迄無靈應有某女巫知其可欺謂能予以十金當施符籙爲之驅勅家人如數與之祈禱累日至今未愈傳曰妖由人興人無釁焉妖不自作妾苟非妄想祈禱亦奚至爲魁所侮哉世之祭非其鬼者亦可視爲殷鑒矣 
[邗江官報]  
　　六月二十一日許太守寶書公幹回揚江蘇候補道陳觀察善抵揚公幹二十二日許分轉星璧禀知赴省二十三日程鹺尉廷爕解海分司餉銀到揚 
[上海六馬路仁濟善堂經收咸有一德施醫贈藥五月初一至二十九日止清單]  
　　王銘貴善士求病速愈陸順堂二户各助洋一百元不留名人求病速愈洋五十元蘇垣黃德甫求家宅平安源豐潤來常州志善堂徐二户各三十元許明齋求病速愈胡慎堂求病速愈史謙儉堂求合宅平安三户各二十元力不從心人十四元鄭徐氏求口疾全愈十二元鄭雨泉求保平安應怡記求子平安崇德堂服符完愿曹春煦蔡大弟五户各十元王陶庵募四位合八元蒲國壁郭承明王無名王淑梅記四户各六元孫子明求病愈倪金門道塲移助舉擎堂周琴齋陳文浩滬報舘經募鴛湖免殃子六户各五元朱志鵬求祖父病愈錢田氏病愈還愿九江福興局募無名氏六位合王心容吳韻仙馮泰基六户各四元田也園同安氏青蓮氏漢口無名氏求母康健四户各三元隱名氏求妻平安愈景祈病速愈陳隱名服符還愿倪金門爲姪明孝病全吳道根求合宅平安蘇姚氏葉禮之德潤堂龍鄭氏無名氏錫堂氏聯記保記生記意記暢記順記王楨萬以誠袁愼廷二十户各二元春記一元二角愼修居士一元一角五分居易齋一元一角願兒咳嗽速愈袁曼生求女邪病愈陳子蕃服符完愿合店順遂人黃郭氏無名氏江右王晉候松記根發韋錦山松子記程瑞廷崔瑞麟益三堂求無過子源昌十棧萬玉麟林維煥丁則忠十九户各一元羅唐氏求病速愈龎子均金記棧韋翁記完愿人梅景祥六户各五角銳記應章二户各二角五分王仲山陳益卿二户各二角倪弗軒徐子鴻張松正朱爽翁高位卿丁山峰李培業周靖廷唐仲祥孫修隆任執甫胡殿卿謝仁甫甫鄒壽山周民齋耿肇刊耿介之杜仲文閔棟臣方國元劉谷華許繼先樓煥章程幹臣楊德慶彭善卿稽仙芝吳積誠何星齋劉賓華三十户各一角臥月軒主人銅洋五元義和銅洋四元老敦泰銅洋三元青蓮氏銅洋二元同安氏泰源昌二户各銅洋一元騾寄生紋銀一兩二錢山泉山人王氏淑梅二户各錢二千七百文河南河咸平縣署無名氏八位合二千六百文聚記錢一千文林敬初九百文靜元主人愼思主人二户各六百文仁德堂劉燦文劉謝氏謝叔玉四户各四百文王小荅王玉章師讓芝軒金愼初謝師彬六户各三百文畢潤之劉醴泉黃錫三李述堂四户各二百七十文王美朱衣堂王緘青韓信高師宗張魏卿王篤敬七户各二百文七十二峰樵一百八十文張肇仁肇義肇禮肇智肇信王賢恆黃敬熙元甫八户各一百文以上共收洋六百十三元三角五分銅洋十六元紋銀一兩二錢正錢十七千九百六十 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年六月十八日京報全錄]  
　　宫門抄○諭旨四道錄前○發抄硃批四道○護浙撫劉奏特叅疎防各官請旨先行摘頂勒緝摺○新撫陶奏援案估計光緒十九年分新疆等處新餉請飭部指撥摺○又奏造報光緒十五年分司庫收支銀糧草束數目請飭部核銷摺○桂撫張○奏揀員調補叅將摺○六月十八日理藩院鑾儀衛光祿寺正白旗值日禮部引　見五十二名○鳥拉喜崇阿福森　各假滿請安○出使大臣汪鳳藻謝恩○召見軍機汪鳳藻張蔭醒英年○發抄　王文韶奏故督劉長佑功德在民建立專祠奉硃批着照所請禮部知道欽此○又暫革遊擊張長春開復原官奉硃批著照所請兵部知道欽此○又故道蔡信義議卹奉硃批着照所請該部知道欽此○又副將張文舉等留滇酌量補用奉硃批着照所請該部知道欽此○○頭品頂戴護理浙江巡撫布政使臣劉樹堂跪奏爲特叅遞解發回秋審重犯中途脫逃簽差不慎之長解護解各官請　旨先行摘頂勒緝恭摺仰祈聖鑒事竊據山隂縣知縣唐煦春禀報光緒十八年四月初五日准蕭山縣遞到秋審發回仙居縣犯人尹若純一名當經該縣騐明簽派兵役協同長解管解至嵊縣交替初六日早晨坐船行至上虞縣所轄之石山廟地方因天晚不敢再行卽在該處停泊詎是夜五更時分風雨交作將船打入江心傾覆致該犯尹若純乘間鳬水脫逃等情查該犯尹若純係仙居縣人因復父仇共毆致傷小功服叔尹連庚身死案内擬斬立决並非有心干犯援例夾簽聲請奉旨改爲監候入於本年新事秋審解經勘明擬入情實發回監禁候示之犯該長解護解各官宜如何愼重選差小心押解乃竟漫不經心致被中途乘間脫逃實非尋常疏忽可比據藩臬兩司會詳請叅前來除飭提兵役人等有無鬆刑賄縱情弊按律擬辦並飭勒緝逃犯尹若純務獲究報曁先咨部將該犯尹若純於本年秋審案内扣除外相應請旨將簽差不愼之長解官仙居縣知縣王壽頤護解官山隂縣知縣唐煦春一併先行摘去頂戴勒限嚴緝限滿無獲再行泰辦謹會同兼署閩浙總督臣希元合詞恭摺具奏伏乞皇上聖鑒訓示謹奏奉硃批著照所請該部知道欽此○○頭品頂戴甘肅新疆巡撫臣陶模跪奏爲援案估計光緒十九年分新疆等處新餉懇恩飭部指撥以濟要需恭摺仰祈聖鑒事竊查新疆伊犁塔爾巴哈台光緒十八年餉數上年經部指撥　二百六十萬八千兩在案兹據署布政使饒應祺詳稱十九年新疆撫標提標阿克蘇巴里坤兩鎭標需俸餉銀一百五十六萬兩軍裝器械銀一十萬兩司庫例支不敷銀一十五萬兩地方例支雜差車脚口分銀五萬兩古城旗營經費銀六萬五千兩善後經費銀一十四萬兩伊犁鎭標需俸餉軍裝器械善後經費等項銀三十萬兩塔爾巴哈台協標需俸餉軍裝器械銀一十二萬三千兩善後經費銀三萬兩共二百六十萬八千兩懇請具奏以便籌撥等情前來查新疆自經戡定旋設行省歲需餉銀全恃各省關恊濟雖經核减爲數仍鉅現在南北兩路善後未竣北路城署亦多未修伊犁塔爾巴哈台先後分隸頭緒尤繁似此情形未便驟行裁减相應籲懇天恩准將十九年分新疆等處應需餉銀二百六十萬八千兩飭部照案指撥彚八關内新餉統收分支以資接濟此後如有可以裁省之處臣仍當飭司撙節支給核實造銷仰副朝廷鄭重帑項至意至提存新疆潘庫銀一十一萬七千兩伊塔道庫銀五萬兩塔爾巴哈台同知庫銀四萬兩可否照舊撥存並懇飭部核議所有援案估計光緒十九年分新疆等處新餉緣由除咨部查照外謹會同陜甘總督臣楊昌濬恭摺具陳伏乞皇上聖鑒訓示施行謹奏奉硃批户部議奏欽此○○頭品頂戴甘肅新疆巡撫臣陶模跪奏爲造報甘肅新疆光緒十五年分司庫收支銀糧草束謹繕清單分造總散清册懇恩飭部核銷恭摺仰祈聖鑒事竊照光緒十四年分司庫收支各屬正雜銀糧草束業經前護撫臣魏光燾奏請核銷在案兹據署新疆布政使饒應祺詳稱光緒十五年分各屬徵收本折糧草地課雜稅等項支發文武廉費俸工　鞋鹽菜驛站夫馬工料孤貧花布祭祀並古城旗營官兵俸餉及添修衙署兵房各項銀兩仍分司庫道庫實收實支數目造册彚總請銷至十五年分各軍營旗以及善後各項支領糧料草束應扣價銀已由軍需善後項下扣收解司各屬徵收稅課銀兩其有善後項下動用者亦由善後項下解還司庫照數列收彚報統計光緒十五年分舊管仔銀四十一萬八千一百一十三兩七錢二分七厘新收各項銀五十八萬五千六百九十九兩六錢九厘開除銀四十一萬八千二百七十一兩四錢七分九厘實在截至十五年底止共存銀五十八萬五千五百四十一兩八錢五分七厘又未支銀三千四百四十四兩七錢五分八厘又仍未支銀一萬五千八百九十五兩九錢八分舊管存各屬倉儲各色京斗糧五十一萬一千三百三十二石七斗二勺新收各色京斗糧二十二萬三千一百九十二石一斗五升九合開除各色京斗糧一十四萬二百九十三石四斗五升八合一勺實在截至十五年底止共存各色京斗糧五十九萬四千二百三十一石四斗一合一勺又各屬徵收未完及仍未完耔種額糧一萬七千七百二十四石四斗五升八合五勺又仍未支料一百五十二石九斗三合七勺仍長支料三百一十石三升二合五勺舊管各屬廠儲草一千五百二十一萬三千二百三十九斤三兩一錢四分新收草一千四百八十四萬七千八百六十六斤九兩三分二厘開除草一千四百四十八萬二千一十七斤九兩四錢一分二厘實在截至十五年底止各屬共存草一千五百五十七萬九千八十八斤二兩七錢六分又未支草四千八百六十四束仍未支草一十萬二千四百六十七束其長支未支銀糧草朿俟找發扣還復歸入下屆造報附銷造具銀糧草束四柱清單並總散報銷清册詳請奏咨核銷前來臣覆核無異理合繕具簡明清單恭呈御覽仰懇天恩飭部核銷除將清册分送户部户科外謹會同陜甘總督臣楊昌濬恭摺具奏伏乞皇上聖鑒訓示謹奏奉硃批户部議奏單併發欽此○○頭品頂戴廣西巡撫臣張聯桂跪奏爲叅將員缺緊要懇恩俯准揀員調補恭摺仰祈聖鑒事竊照前准兵部咨廣西撫標中軍叅將王世清升補鎭安協副將給與劄付限票赴任所遺廣西撫標中軍員缺係題調之缺行令迅揀合例人員請調請升當經前撫臣馬丕瑶會同兩廣督臣廣西提臣查廣西現任叅將遊擊無可調可升之員應以儘先補用副將梁效賢借補咨准兵部核覆梁效賢係儘先人員請借補題補之缺與例章不符仍令迅揀合例人員升調等因自應查照辦理伏查廣西叅將共六缺内除撫標中軍叅將現在開缺請補提標中軍叅將融懷營叅將皆係題調要缺不得請調外應調者祗三缺賓州營叅將朱國安尚未到任全州營叅將張邦福鬱林營叅將侯勉忠俱未引見給劄遊擊共十缺内右江鎭標中軍遊擊劉登洪告病開缺尚未另補有員撫標右營遊擊陳顯道柳慶鎭標左營遊擊關作棟左江鎭標中軍游擊袁寅襄右江鎭標右營游擊劉鯤隆林營游擊恩年均未到任思恩營遊擊郭玉華丁憂尚未服闋桂林營遊擊刁經裕州城守營遊擊伍啓祥柳慶鎭標右營遊擊何貴龍歴俸僅止一二年是通省實缺叅遊名員核與請調請升之例均有未符查定例廣西撫標中軍叅將員缺該巡撫會同總督揀員題請題補又題調缺出照例揀員具題其有員缺緊要人地實在相需所保之員與例稍有未符者將該員不合例之處詳細聲明請旨交部核覆等語今臣標中軍叅將員缺緊要合例升調無人臣與兩廣總督臣李瀚章往返函商於例准聲明請調人員内悉心遴選查有准補全州營叅將張邦福安徽合肥縣人投効軍營歴年隨剿出力遞保以叅將補用俟補本班後以副將儘先補用奏留兩廣差委請補全州營叅將現因准補叅將案内領咨赴部引見該員精明穩練曉暢戎機以之調補斯缺洵堪勝任曾准補全州營叅將尚未接劄與例章稍有未符而人地實在相需例得專摺奏請相應仰懇天恩俯准將該員張邦福調補撫標中軍叅將俾於地方營伍有裨如蒙俞允係對缺調補其准補全州營叅將應行引見之案已領咨進京此次請調撫標中軍叅將毋庸再行送部所遺全州營叅將係部推之缺廣西現有應補人員應庯扣留外補合併陳明臣謹會同兩廣總督臣李瀚章廣西提督臣蘇元春恭摺具奏伏乞皇上聖鑒勅部核覆施行謹奏奉硃批兵部議奏欽此 
 
 

Page 14

 
 
[光緒十八年六月十九日京報全錄]  
　　宫門抄○諭旨二道錄前○發抄硃批四道○河督許奏大汛將臨豫籌修守摺○川藩龔奏恭報接印日期摺○川督劉奏調補知州署缺摺○粤督李奏廣西省爐稅停徵期滿未便歸厘廠帶徵請以所收鐵厘照數撥補摺○六月十九日吏部翰林院正紅旗值日無引見○崇禮請假五日○祁世長續假一月○花尚阿請假十五日○召見軍機敬信徐用儀○發抄許振褘奏漕船全數挽過濟寗天井閘日期奉硃批户部知道欽此○又山東樂安縣曾啓塤催漕出力保案更正奉硃批户部知道欽此○又六廳另案工程用過銀數奉硃批該部知道欽此○榮祿奏查閱官兵技藝奉硃批知道了欽此○○頭品頂戴河東河道總督臣許振褘跪奏爲大汛將臨豫籌修守恭摺上陳仰祈聖鑒事竊黃河自近歲以來未有如去歲之千里安瀾翕然順軌者固由我皇上聖德高厚感召和祥而陜甘山西等省亦終年雨澤稀少故支流匯入無多卽不能爲漲至大溜直趨中洪則去夏悉力加抛滎澤大壩以之挑水亦不爲無益臣惟黃河之險從古無定然人事究居其半如慮堤之險以埽護之故須廣儲稭料慮埽之險以　護之故須多採碎石此非先事整備不爲功亦非費財採購不爲力故但能思患豫防修守之道稍盡未敢遂云有效然似不致忽有大變矣臣思天事難測有半年之亢旱焉知不有三伏之霖雨故今春飭道廳營汛加意早辦春廂於無事時不敢不作戒懼之想限儘四月内將培土廂埽一律完工以待大汛之至臣於五月初馳赴黃河兩岸督同開歸道桂霖河北道明保徧查各廳員所辦之工尚能不憚工作不惜石料於春廂辦得周妥似比向來有加倍之固以廂埽而論則上南共廂埽工二百三十四叚中河共廂埽工七十九叚下南共廂埽工五十四叚下北共廂埽工五十六叚祥河共廂埽工三十七叚黃沁共廂埽工四十四叚計用料近千數百垛此後凡遇埽叚梢蟄卽行立刻加廂不候禀核因有監工目覩均免緩失事機以抛壩而論則除去冬採辦萬方之石悉付七廳擇舊有之石霸兼新添之石垛概行抛護外仍由河防局發銀數萬交通判黃履中駐山採石分船運送月月不停並加買料垛以爲伏汛搶險之資以培堤而論則鄭工新堤東壩今已下蟄此由當時本合土料而成必當逐年加土計自金門迤西起至十一堡順頭壩上首止工長三百丈堤寛十八丈皆由河防局發銀萬兩一律加高四尺五寸又屯積土牛多方聽用約計皆寛爲籌備卽當大汛盛漲而料足石足土足　地有所藉手各廳營汛固皆認眞趨事而又另派委員逐處監工悉心商議總以互相照料不令有隙可乘爲務此臣督率道廳辦理春廂之實在情形也查現在河勢沁河至今乾涸水不及尺凡購石之船月餘不能送入黃河亦水勢平漫多有應行加備石料之處而船亦不能送入故祗好先備石料於船街水而進目下兩岸所生之嫩灘不一及旁溜之分逼堤岸者亦不一若經大汛水長則情形又逈不相同想防守嚴密或可不至遽有意外驚惶上勞聖慮所有微臣查閱兩岸豫籌修守情形謹繕指具陳伏乞皇上聖鑒謹奏奉硃批工部知道欽此○○頭品頂戴四川布政使臣龔照瑗跪奏爲恭報微臣抵川接印任事日期叩謝天恩恭摺仰祈聖鑒事竊臣渥承恩命簡授四川布政使遵旨趨詣闕廷仰蒙召見一次仰天威於咫尺聆聖訓之周詳欽感莫名撫膺勿失陛辭後束裝起程赴天津俟冰泮乘輪航海至滬泝江西上於光緒十八年四月二十五日行抵四川省城奉督臣劉秉璋飭赴新任准署藩司德壽將四川布政使印信文卷移交前來遵於二十七日恭設香案望闕叩頭祇領任事伏念臣皖江下士蘇浙備員方臬事之時陳卽藩條之暫攝兹復欽承恩旨屏翰全川查川省地大物博藩司任重事煩舉凡察吏安民理財行政籌解京恊要餉輯和中外邦交在在胥關緊要臣材輇性拙深懼弗勝惟有隨時禀商督臣認眞辦理實事求是以期仰答高厚鴻慈於萬一再臣經過江南湖北並川東地方暘雨應時春苗暢茂民情極爲安謐堪以上慰宸厪所有微臣抵川接印任事日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品頂戴四川總督臣劉秉璋跪奏爲調補涪州知州署缺以資治理恭摺仰祈聖鑒事竊照重慶俯屬涪州知州楊寶珩前經奏請開缺另補於光緒十八年二月十三日准吏部咨三項要缺四川涪州知州楊寶珩開缺另補十年十二月十二日奉硃批等因部中於十八年正月初五日行文按照限减半計算扣至二月十五日作爲開缺日期查例載州縣調署缺出於現任人員内揀選調補又各項開缺令各省於每月截缺一次自初一日起至三十日止俱作爲本月之缺如有缺項相同者簽掣缺之先後按班序補係應歸酌量者仍由該省酌量補用各等語光緒十八年二月分僅出涪州知州一缺係要缺應歸酌量毋庸掣簽業已報缺詳咨自應照例揀員請補查該州濵臨大江幅員遼闊政務殷煩治理不易且近接黔省邊界爲官運鹽務口岸緝捕巡私尤關緊要非精明幹練之員弗克勝任兹據署理布政使德壽署理按察使承厚會詳查有現任漢州知州楊鞏年四十二歲係湖南長沙縣優禀生遵籌餉例報捐試用訓導光緒四年復遵例捐升通判指分四川並加知州銜五年七月初十日蒙欽派王大臣騐放奉旨依議欽此委署華陽彭縣等縣知縣交卸後飭赴漢州本任十七年十月十二日到任該司等查該員楊鞏幹練精明勇於任事歴任地方治理俗如以之調補涪州知州實堪勝任該員正署各任内並無降革留任展叅曁承緝盜刼已起四叅案仵亦無未結詞訟五十起以上經徵錢糧不及七分其餘因公處分例免核計該員已奉准部咨捐免歴俸例得請調等情詳請奏咨前來臣覆查漢州知州楊鞏勤能敏幹調補涪州知州實堪勝任合無仰懇天恩倘念員缺緊要准以漢州知州楊鞏調補涪州知州實於地方大有裨益但該員係由通判保升知州題補漢州知州尚未引見今調補涪州知州銜缺相當如蒙俞允應俟奉准部覆卽行給咨送部引　所遺漢州知州缺係選缺按照留咨章程前天全州缺已送請内選此次川省有應補人員應請扣留外補除咨部查核外理合恭摺具奏伏乞皇上聖鑒訓示再該員正署各任内奉到叅罰案件除光緒十五年三月十六日以前欽奉恩詔寛免外尚有一件報明事岳池縣無名男子不知被何人毆傷身死一案岳池縣民婦秦舒氏具報伊子秦五娃爾不知被何人勒傷身死一案岳池縣民鄧仁恩不知被何人戮傷身死一案岳池縣民蔡鵬飛家被刦一案以上均初叅罰俸一年一件報明事華陽縣民婦張徐氏家被竊行强一案華陽縣民劉洪順家被竊行强一案均初叅罰俸一年華陽縣民魏紹伯冢被刦一案疏防承緝不力照例住俸限一年緝拿華陽縣世職張世祿家被刦一案均二叅罰俸一年又經催光緒十五年鹽茶耗羡並養廉初叅未完照例降二級帶罪催追以上各案已准部覆銀兩未完現在催收一俟完繳另案咨銷此外並無叅罰案仵此案應以光緒十八年二月二十九日截缺之日起限按照酌改題缺定限章程四川限七十日除小建一日應扣至五月十一日限滿該司等於四月十五日詳員調補係在限内合併陳明謹奏奉硃批吏部議奏欽此○○頭品頂戴兩廣總督臣李瀚章跪奏爲廣西省爐稅停徵期滿未便歸厘廠帶徵請以所收鐵厘照數撥補恭摺具陳仰祈聖鑒事竊查廣東省爐餉每年共徵耗銀一千六百七十一兩七錢二分五　廣西省爐稅每年共徵銀二百五十兩前兩廣督臣張之洞因弊累甚重奏請化私爲官盡去官爐私爐名目聽民煽鑄並請自光緒十五年起暫停餉稅三年於兩省閑欵項下籌撥抵補俟三年期滿仍照原數在各厘廠帶徵光緒十五年三月二十六日奉硃批户部知道欽此現屆三年期滿自應按照原奏由厘廠帶徵先因廣東省體察情形殊多窒碍略爲變通辦理擬請將廣東省每年應徵爐餉銀兩在於所收鐵厘項下按年撥補經臣奏報並聲明廣西省每年爐稅如何撥補俟廣西司局查議詳覆另奏在案兹據廣西藩可及營理厘金局司道詳稱查廣西省爐稅每年收銀二百五十兩現在停徵期滿若照原歸厘廠帶徵察看目前情形勢難辦理擬請將廣西省每年應徵爐稅銀兩卽照二百五十兩數目在於所收鐵厘項下按年撥補以歸簡易而恤商販等因詳請奏咨前來臣等覆加查核應請准其撥補以紓商力而廣招徠謹會同廣西撫臣張聯桂繕摺具陳伏乞皇上聖鑒訓示謹奏奉硃批户部知道欽此 
 
