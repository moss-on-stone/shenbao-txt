# 1909 - 61 - 4912963

 

Page 1

 
 
   
 
 

Page 2

 
 
上諭 
[監國攝政王鈐章　二月十七日奉]  
　　上諭安徽皖南鎭總兵吴　培甘肅河州鎭總兵羅平安均著開缺四川按察使和爾賡額着開缺另候簡用福建興泉永道劉慶汾吉林依蘭府知府王嘉禾江西瑞州府知府吴祖椿雲南楚雄府知府尹肇熙貴州思南府知府余雲煥均着開缺送部引見裁缺江西督糧道錫恩着送部引見欽此 
上諭四川署提學使方旭着開去署缺以道員仍留四川補用欽此上諭直隸𤍽河道員缺着王秉恩補授欽此 
上諭前據御史常徽奏參兩淮運司趙濱彥威權自擅縱勇殃民各節當經諭令陳夔龍確查茲據查明覆奏趙濱彥平日辦事尙屬認眞惟整頓緝私稍形操切着交部察議兩淮緝私水師左營管帶拔補把總張文注左營左哨哨官儘先把總卲春榮着一并革職新軍營管帶前督帶水師三營候選通判李祖培着端方切實察看餘着照所議辦理該部知道欽此軍機大臣署名弈劻世續張之洞鹿傳霖那桐 
　　二月十七日　召見軍機　謝愷　黃國瑄　桂九 
交旨 
[十二日軍機大臣欽奉]  
　　諭旨　閣侍讀學士甘大璋奏憲政禮學法律三館亟宜貫通一摺　禮部法部會　集議後咨商憲政編查部舘再行覆核欽此又奉諭旨吏部奏請推廣部屬籤分辦法以疏通壅滯廣勵材能畫一體制稍杜奔競一摺著依議欽此又奉 
諭旨吏部奏酌擬考核調用人員切實辦法開單呈覽一摺著依議欽此 
論說 
[論中國今日亟宜仿造應用洋貨]  
西人有言曰。凡此國與彼國互市。以熟貨進而以生貨出者。其國之工商必不振又曰他國適用於本國之物。不知仿造。其國之財產必涸絶。信哉其言乎。我國與各國通商以來。洋貨充斥。土貨滯塞同一物也。必厭棄本貨而喜用洋貨。此亦無怪其然。洋貨之輕便巧利。適於實用。殊非土貨可比。舍劣就優。係人之審美心理使然。誠無所用其遏制者也。第洋貨之運。 
[上海英大馬路抛球塲口新開綸華慎記綢縀顧繡抄莊]  
本號專辦各省名機織造衣着花集頭號甯綢摹本庫紗杭紗熟羅春紡綫春春紗各種局紗金陵貢緞庫金庫銀金綵蟒袍漳絨漳緞花素湖縐徐綾沈濮兼運泰西各種紗緞等貨一應齊備至於花樣之翻新顏色之入時無不攷選精良搜羅宏富識者當蒙共賞如蒙貴紳商賜顧評價格外克己以圖久遠云爾特此廣告 
[小呂宋繩索]  
今有德國張和斯索廠所製小呂宋上等繩索荷蘭國水師向所樂用現在大小各式樣子俱全每磅計價銀二錢一分大小不計欲購者請至五馬路二號門牌寳隆經理處接洽可也德律風四百三十二號 
[利濟公司廣告]  
本公司開設在上海圓明園路第五號門牌專在中國香港日本等處經辦開挖河道建造各工程如欲知代價若干及如何辦法可致函詢問本公司當即詳細答復此佈 
[上海謀得利分設在棋盤街中平和里口洋琴風琴拉琴唱戲機器戲片京調小曲軍營皷號樂器比衆公道謀得利總公司啓]  
[奏辦江西瓷業公司廣告]  
本公司自戊申五月開辦所製瓷品均經同人研究叅采歐化注意美術式樣圖繪窮力追新不但非外窰所及且能爲躡官窰製品之右去冬裝運成貨出張滬上陳列所中外人士無不歡迎又美國希君遊厯景鎭叅觀本廠稱本公司意中國未有之特色欣然定購新式霽紅瓶三千具本公司出貨伊始同人深懼推輪草味不足以饜購求者之盛心不用風聲所播遠及於歐美此實同人始願所不及此者也今年擬卽添建坯房兼製普通日用品又於饒州開辦分廠專定機器製造並蒙○南洋端制軍皖藩沈方伯籌撥欵項設陶業專門學堂招集聰頴子弟練習職工總期貨求優美製必精良以告成高等之工藝爲我國瓷業界放一異彩賜顧諸君有欲駕購貨品用何式樣繪何花物均請先開明定單酌付定資郵寄本公司議定價目代爲照辦或至上海英大馬路本公司出張所接洽亦可至批發成貨價更從亷特此通告　 
[江西瓷業公司第一出張所廣告]  
本出張所設於英大馬路望平街口專備本公司景廠所製各種瓷器以便賜顧諸君隨時選用批發價更從亷現已工竣十四日先行交易容再擇吉開張特此佈告 
[麫粉機器全副出售]  
今有現貨麫粉機係外洋名廠製造新式靈巧每日約能磨麥十噸本係哈爾濱所定爲日俄戰事所阻是以運至别埠刻原主願將定銀罰去由本行另行出售故其價格外從亷欲購者請至北京路禪臣洋行機器帳房面議可也 
[上洋成錦章顧繡號兼售各種綢緞廣告]  
門市開剪放盤一月以廣招徠擇於十九日開市　賜顧請認明新北門内舊敎場中便是 
[女鞋批發]  
本鋪開設上洋三馬路第一樓後月中桂香粉鋪隔壁揀尖重料督造學士各式女鞋女靴童帽内城京貨平金補服朝袖帳　床幃裙襖花邊童衣衫褲承蒙賜顧貨眞價實遇略次貨包退還洋定貨限期不悞永源祥森記告白 
 
 
 

Page 3

 
 
入中國者。歲增其額。而土貨之運銷各。地者日。見其减是。本國之財產多流入外國。而土貨將見日漸消滅。不足爲市場上之貿易品矣。夫以本國之財。購外國之物。物來無窮。而財存有限。終必有告匱之一日。若外國有物運來。而我國亦有物運出。以供外人之求則出入之欵。亦足以相抵。惜我國所製之物品。多不適用於外人。故所出口者。均屬生貨。且尤以絲茶兩宗爲主物。近年來。以我國絲茶品質之日就窳壞也。輸出之額。頓形減少。統觀十年來之海關報告册。以前後之數相比較。實足令人瞠目而不知所措者。而洋貨之進口者。方躍躍然而銳增其額。將見進口之貨日增出口之貨日減。而我國之財產。將盡入外人之手。而我民將爲涸水之魚矣。要之我國固有之貨物。旣不自用。又不外銷。則自爲貿易而藉以生利之道已絶。而我衣食居住所需之物。勢必盡恃外物。以供使用。其結果之如何。在稍有遠大之念者。固不難揣而知之也。消息雖微。關係甚大凡我工商界之有志者。誠宜奮然興起。亟謀挽回。挽回之策維何。竊以爲一面宜詳查出口貨物遲銷之由。盡力改良。以求銷路之日廣。一面宜將本國原有之物品。參照西法。重加精製。以期銷路之復舊。一面宜仿造𤍽用之洋貨。以期洋貨之勢殺。此三項下手方法固無分緩急先後。亟宜同時舉行。惟揣度現勢。默究將來。則最後一着。最關切要。所應提先舉行者也。我國盛行洋貨後。土貨受其敵。以致一敗塗地。無可挽回者。以棉紗及棉布爲最。我國自設之紡紗織布廠。據去歲蘇州農工商務局之報告。江蘇一省僅有三十餘處。此外各省。殆　寥落如晨星而不可多得也。且各地之廠。又以紡紗者爲多。所出之紗。質旣不及洋紗。且亦不足以供市上之消售。是以印度日本之棉紗。暢行無滯。每年進口者。不可以數計。至於棉布。則盛銷　國之貨。即所謂花旗布是也。我國進口之洋貨。素以洋貨及洋藥爲大宗。禁烟果能實行。漏巵可塞其一。至於洋布。則爲人人所必需者。（近來本大布已將絶跡人。皆以粗細洋布爲衣服原料矣）。亟宜擴張紡紗織布之業。以期挽回利　。而尤在多織洋布。其初也。質料雖不精美。難受人之歡迎。但定價苟能稍廉。銷路必不至大滯。况日漸改良。終必有比肩洋貨之日乎。一可　個人謀冠絶百業之厚利。一可爲國家挽回已失之利源。亦何樂而不爲哉。洋布之外所最熱用者爲呢。各省軍營。所需尤多。今上海雖有日輝製呢廠。仿製各色呢布。（品質甚佳。不亞洋貨。而定價獨廉）。恐所出不足以供所求。亦宜速謀擴張者也。其餘各種花色洋布。亦宜揀其最適用者。酌量仿製。務求自製自用。不賴他人之代謀。以期保我固有之財產。不至流入外邦。永無償還之日。其關係詎不重歟。 
專電 
[電一（北京）]  
聯豫等奏藏約已定惟藏地界連英印兩國易起交涉所有亞東江孜噶大克等處應請開埠設關常費三萬餘飭部籌撥 
[電二（北京）]  
魯撫袁奏選派李讜等留學英德美學習工藝實業奉旨學部知道 
[電三（北京）]  
江督蘇撫奏覆御史李灼華参劾趙濱彥朱之榛吸煙侵呑盤剥苛虐各欵均查撫實據惟趙濱彥朱之榛能任勞怨易招忌尤縱小有瑕疵似當略短取長爲人才惜方足以彰公道而勵賢能 
[電四（北京）]  
江督端奏革道陳家逑報捐振欵請准准開復原官奉旨著照所請又奏寳頤等捐振請奬奉旨該部議奏 
緊要新聞 
[籌辦海軍之爲難北京]  
　　徐定超奏興辦海軍以求才製械爲要端請飭各督撫速行訪覓此項人才隨時奏保遣派出洋留學如一時乏材不妨招募西人嗣後總以不用西人爲是製造局亦應從速設立說者謂海軍人才訪求殊爲不易且招募西人即暫時亦非所宜海軍辦事處各王大臣議設在陸軍部署内已會議兩次肅邸遇事頗喜主張惟於海軍不甚熟悉鐵尙書則不置一詞澤公更不甚過問現以籌備經費一問題有人條陳請開辦人丁捐肅邸以事近騷擾不甚贊成並聞攝政王昨日面催澤公將前年陸軍部請辦巡艦一摺從速議覆那錫侯閣學俟海軍部成立將予以侍郎位置 
　　肅邸等現已將籌議海軍事宜議定大略俟十二日會商慶邸後即可入奏惟聞擬訂各章程頗有爲難之處 
 
 

Page 4

 
 
聞攝政王以薩提督鎭冰不日來京擬派充海軍處正使並聞蕯提督所統南北洋水師提督一缺有派王士珍署理消息 
[趙炳麟之隆眷北京]  
　　御史趙炳麟前日因截取知府召見時奉攝政王面諭時艱至此應辦之事甚多難免有失宜之處如有所見儘可隨時奏陳母稍　諱云云趙御史當即面陳應行整頓之事數欵攝政王頗爲嘉許 
[江督蘇撫奏覆刑律草案蘇州]  
　　蘇撫陳伯帥會同江督端午帥奏稱竊准憲政編查館咨到刑律總則分則草案當經札發臬司編訂叅考詳具理由分别簽注去後茲據江蘇按察使左孝同逐案簽注造册具詳前來伏查我朝刑法承前明之舊制經列聖之纂修詳明平恕悉準天理人情之至允宜垂之萬𥜥奉爲憲章者也乃自中西互� 
市華洋雜居人異其俗國異其政刑章亦異其重輕外人遂藉口於我法律之不善以伸其治外法權彼此交涉動多爲難鑒於國際毖於時局誠有不能不改之勢然刑罰之原基於禮敎禮敎旣異刑罰即不能盡同細核草案總則分則規定各條集欵分章多取法於日本其間輕重配置則又折衷於現行條例因革損益不無可行之處而摘其大要尙有三失刑亂用重古有明訓成周刑措尙有大辟二百誠以生人固仁殺人亦義天道不能有春而無秋王法亦不能有生而無殺苟慕輕刑之名即滋惠奸之弊甚非聖人明刑弼敎之意也現行律例死刑七百六十條益以歷年加重章程法網雖云繁密然凌遲梟示業已奉詔免除立决監候又復層遞降改亦足以示寛大之仁况秋讞衡情實於勾决者十不逮一名爲死刑初未嘗盡絶生機東西各國死刑較少中律改良原不得不稍加删節第通計草案處死刑者僅四十六條以視現行例章相去不啻十數倍甚至謀反叛逆强盜强姦尙有不死之條而各項之未遂罪皆得以罰金了之恐水懦民玩犯法者更多矣此失於太輕者一斠若劃一立法本無二門故自斬絞以至杖笞等級并然刑止終於一成例不介於兩可苟有出入雖一杖一笞吏議有所　恕草案每條文於罪名之等級往往設爲某等刑至某等刑上下或併處以罰金而罰金之數又定爲數千以下至數百以上上下起訖相去太懸易刑附刑界說未明即如第二百八十二條内云處死刑無期徒刑或一等有期徒刑同一罪狀而論刑則分三等凡此之類不勝枚舉其條文内又未將如何而得處何刑之處酌爲聲叙當此裁判人材缺乏官吏于法律未盡熟諳勢必至任意高下處斷難平此失于太混者一禮日聽訟必察小大之比周書上下比罪可見比附加减之法三代已有行之非自秦漢以降始創也誠以天下事變萬端有非法律所能賅備者故特設此條爲用法之準則此正執簡御繁之善法雖曰援引比附而仍不越乎正律之範圍猶是司法之向例與立法逈乎不同豈得指比附爲司法而兼立法與三權分立之義不符竟可删除不用况考諸外國法律非無比較参照之辦法即草案内亦有準照某條適用之文乃獨于第十條著明凡律例無正條者不論何種行爲不得其罪轉似明導人以作奸趨避之路此失於太疏者一他若枉法贜之不著以死法和姦罪之不及于室女殺傷外國代表旣以傷害尊親屬論而殺制使及本管官轉概於普通殺人之列子孫謀殺父祖旣僅處以死刑而父祖之殺子孫轉與凡人同論此尤關乎政體名敎大爲人心世道之憂總之現時法律雖不能不採取新說以期便于交涉亦不能不兼顧内政使無越于禮防本此旨以决從違則施行自無所扞格至於採用日本名詞驟見之雖覺新異細按之　屬備賅惟語句艱澁頗多費解未必智愚共曉雖中律亦有非注不明者而草案實爲尤甚此非名詞稍新之足病實文義太晦而難明也除將簽注條文清册咨送憲政編查館核定外理合恭摺具陳伏乞聖鑒 
[御史奏叅楊晟之風聞北京]  
　　京師某報云日昨某御史因前出使德國大臣楊晟招搖撞騙廣東女子沈慕貞銀兩復來都隠避致沈女跟蹤尋至都下以致新聞紙紛紛議論似此大員舉動卑鄙實爲仕途之敗類故特奏請查明懲辦 
[會議烟禁近聞北京]  
　　政府對於禁烟一事甚爲注意昨日各大臣提議二端一係擬訂禁烟專律一係飭各省仿照滇魯二省禁烟辦法一俟商定禁烟大臣即可施行 
　　度支部前曾籌詳兩廣土稅欵目擬就藍照每擔十藥撥銀百兩現復會同稅務處將劃撥新章咨行兩廣總督一體遵照 
　　禁烟公所王大臣以官員戒烟業經擬定辦法嚴行查禁乃現聞已經查騐人員每恃有憑照往往暗中復吸其送騐人員又每自稱丸藥未盡請假出所實屬不成事　此後如再有此等情事即行照章叅辦刻已咨行各省查照 
[外部兼行軍機章京獲奬北京]  
　　外部兼行軍機章京向照總理衙門章程歷届兩年奏請奬叙一次茲經外部奏稱查自光 
 
 

Page 5

 
 
緒三十二年十二月保奬後又届兩年保奬之期所有軍機處滿漢章京文徵等十員自先後兼臣部行走以來遇有交辦事件悉心經理向無遺誤臣等謹查照成案將該員等酌擬奬叙如蒙俞允即由臣部咨行吏部遵照註册 
附名單花翎三品章京文徵請賞加二品銜花翎領班三品章京英秀請賞加二品銜花翎二品銜幫領班四品章京文年請交部從優議叙四品章京郎中榮元請賞加三品銜領班三品章京易貞請賞加二品銜領班三品章京劉穀　擬請作爲到班期滿章京郎中孫笥經請賞加三品銜章京員外郎劉慶篤請賞加三品銜前領班三品章京現任浙江鹽運使王慶平前領班三品章京現任吉林提學使曹廣楨以上二員均請賞加二品銜丁憂軍機領班三品章京華世奎請俟服闋後賞加二品銜 
[外部奏奬電局委員與譯電學生]  
　　官電局委員外務部奏臣部前於光緒三十年十一月奏准電局事務殷繁差使重要一併量予奬叙現届臣部供事譯電生等二年請奬之期該員等辦理電報差使逐日傳譯尙爲勤愼未便没其微勞謹繕具清單恭呈御覽 
附名單花翎分省補用直隸州知州姚仁壽請以知府仍分省補用五品銜度支部候補主事英志請以員外郎仍歸本部補用即選知縣孫鑑請以同知即選即選縣丞朱紫綬擬請以通判即選學生尉培恭擬請以部司務選用 
譯　學生又奏臣部收發電報關係緊要向派繙譯學生隨同司員等辦理譯繕事務均稱得力近來中外交涉較繁所有往來要電該學生等均能悉心校譯隨時恭錄進呈尙屬勤奮臣部供事各員現經臣等酌擬保奬該學生等事同一律亦未便没其微勞臣等公同商酌擇其尤爲出力者酌保十名以示鼓勵 
　　附名單四品頂戴法部調留推　用禮部遇缺即補員外郎訥謨圖請俟補缺後作爲俸　并換三品銜不論中簡雙單目分缺先選用知府聯芬請俟選知府後在任以道員儘先補用京師高等審判廳錄事埸毓壽請俟補錄事後以主事分部遇缺即補四品銜不論雙單月　選主　慶奎請仍以主事分部遇缺即補同知銜不論雙單月選用知縣王　請以同知不論雙單月遇缺即選郵傳部學習七品小京官續彪請作爲本部主事遇缺即補譯電生王維屏請以司務分部遇缺即補内務府筆帖式恩霖請以主事分部遇缺即補陸軍部筆帖式鐵昌請作爲本部主事遇缺即補候選部司務文瀾請以同知歸部選用 
[京師近事]  
　　攝政王十二日辦事後未到三所之先曾詣長春宮皇太后前奏陳景皇帝奉移及皇太后恭送梓宮並内務府應行按季進呈供應物件擬從减少辦理歷時約一點鐘 
　　政府日前電致各省督撫在通省士紳内選舉曾學法政公正素著者咨送來京以便充任資政院顧問員 
　　憲政編查館以各省諮議局已皆逐漸成立其地方選舉事宜朝廷屢下明詔鄭重其事恐各地有劣紳刁監濫厠其間假藉新政名目斂聚民財侵呑肥已等情實於憲政前途大有阻力擬通電各省將軍督撫預爲設法嚴防以重要政 
　　民政部堂已將張侍御所叅各節逐一查明聞日内即將改併警廳辦法具奏聞叅案並不逐欵聲復因原奏係奉旨交部知道是以母庸查復　　自黃允中有傷風化一摺呈進後外城警廳刻已出示禁止婦女出外遊觀各茶樓戲館亦諭令男女分座惟飯莊仍照舊售賣女座蓋因恐市面蕭條故不得不通融辦理聞肅邸已將爲難情形向政府面述矣 
　　北洋因財政支絀極力裁汰冗員茲聞楊蓮帥已將所管第二第四等鎭交陸軍部管轄以資節省 
　　三月十二日景皇帝金棺奉移各國擬派大使恭送聞外部已經派員包租東交民巷六國飯店以備各使行轅 
　　郵傳部尙書徐世昌因患病未痊昨又專摺請假一月並聞仍請開缺　　陸軍部新定關於軍政處罰章程於尅扣餉項一條極爲嚴重如有此項情弊及一切從中漁利等事一經查出即將該軍需長正法决不姑寛　　外務部准駐法劉大臣咨稱内閣中書朱誦韓前因丁憂守制回京現届服滿來法仍派充商務隨員以資臂助 
　　學部江叅議奏叅各省問刑衙門濫押宕延斃害良民業已奉旨現府復通電各省督撫嚴查所屬如有以上情形務須指實奏叅重辦以儆奸吏 
　　理藩部壽尙書爲整頓藏政起見刻已擬定將達賴喇嘛所留京之堪布奏派爲本部藏政諮議官以便隨時詢問惟該員之品秩俸薪等事宜尙未議定 
　　自治研究所章程聞由民政部訂定其大綱分爲十條第一條各省會地方均由官設自治研究所第二條各府廳州縣由地方官設立自治研究所以外紳士如願設立者亦准照章禀請該管官辦理第三條所限科學如法學通論憲法大綱等類第八九條畢業以半年爲期俟三年後紳辦者逐漸推廣官立者即可裁撤其經費省會則由自治籌辦處撥給各州縣或由地方自行籌欵抑由自治籌辦處津貼均歸督撫酌定 
　　初七日椿樹二條并内撈獲一屍經檢察廳相騐即有屍親來認按照瘋魔具結備棺收殮聞已死者爲湘學堂張姓學生其父爲大理院司法官傳聞爲家庭衝突故其子投井而亡 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[鄂督奏請改撥廣西協餉不准北京]  
　　去臘湖廣總督陳夔龍以應解廣西恊餉無可續籌奏請將該欵另行改撥或由廣西自行籌備奉旨度支部議奏茲經該部覆稱臣等伏查湖北省應解廣西協餉一欵前於光緒三十四年四月間據該督奏請改撥當經臣部議覆以該欵係前兩廣督臣會商湖北督撫臣奏准協撥並聲明自光緒三十年起按年解清不得短解蒂欠廣西軍務初平籌辦邊防善後各事需欵尤亟仍令該省設法籌解奏奉俞允行知遵照在案今又據該督奏稱前因查所奏各節固屬實在情形而廣西毗連　黔匪黨出没無常近來添練新軍餉需尤爲緊要使本省能自行籌措諒不至再爲將伯之呼現在各省財政均屬困難實屬無可指撥如以該省自行認籌之欵勉强改撥他省展轉推諉亦恐終無實際當此邊防吃緊需餉孔殷尤賴各疆臣顧全大局畛域不分源源協解俾資接濟所有湖北省欠解廣西協餉銀八萬兩應仍令該督轉飭設法續籌如數解清以重邊防而免貽誤 
[西報譯要]  
　　法國戍兵定期回國文匯報載十七日北京電云德國使署戍兵不日可離京津頭批於本月二十九日由滬乘德公司郵船克萊斯脫回國二批於下月十三日由滬乘德國郵船維提威親王號啟程其餘留京之戍兵則擬於西六月間由西伯利亞鐵路回國 
　　俄國定期封鎖自由口岸又載十七日倫敦電云俄京聖彼德堡電稱俄政府已定期二十三日實行撤銷貝加爾湖及黑龍江一帶自由口岸之制 
分類新聞 
政界 
[援案禀請派員分防杭州]  
　　錢塘餘杭二縣紳耆陳志棠等聯名具禀撫轅略謂瓶窰地方界連錢餘與臨安武康孝豐各鄉接壤獨松幽嶺峙其西九洞馬頭亘其北東南面苕溪下游直達嘉湖爲匪類淵藪自宋明以迄我朝皆有重兵駐守咸豐戊午關防偶裁粤匪即由此入浙肅清後左文襄派軍駐守另設西溪務管理民情迨後譚文帥特飭就地紳董在瓶窰設保甲局以輔正印又慮幅員遼闊復在黃湖鎭設立分局另給鈐記辦公歷來奉是差者非同通州縣不足以資鎭攝其權限蓋援照寗波之南田與城廂警察情形大異現保甲改名警察表面雖同而内容大異人心浮動匪類乘機禍可立待查杭屬水利通判一缺省垣向爲閒曹擬請援照南田成案將水利通判移駐瓶窰一轉移間可收用人之效現聞臨餘交界之甘山嘯聚匪徒三百餘人假扮官軍肆行搶刦憲台痌瘝在抱鄉民望治倚若長城紳耆等惶急萬分迫求憲恩撥亂反正當奉增帥批云所禀仰候札飭布按二司會同警務處核議詳辦至臨餘交界之甘山地方嘯聚匪徒假扮官軍肆行搶刦實爲地方之害併候札飭營務處委員前往密查如果屬實即行派除拿辦 
[試辦專賣清膏官局福建]  
　　福安縣禀各憲文云竊維絶種　粟爲禁烟入手之方針專賣清膏乃編查烟籍之要點卑邑去毒支社從前代表員施寶珍等託名公益實濟私圖民怨沸騰經卑職於去毒社員中選擇師範畢業生吴文光爲代表另照請公正邑紳吴鴻樞郭翼唐宋延禧各員爲協理私自開燈聚吸者先後獲送懲辦民間罔敢嘗試唯是查籍給牌原防私吸若任聽私熬私買漫無限制烟禁何能實行即照政務處第五條章程僅青成烟膏店騐照發售難保無以多報少私相授受各情弊實於禁烟前途大受影嚮自應官督紳辦設局專賣清膏與去毒社相表裡庶足以杜弊端而收效果况戒烟局所亟宜廣設加以去毒支社按季調查夫馬紙張丁胥工食在在均須鉅欵豈能無米而炊不得已僉擬就膏加價充作各項常年經費寓禁於征在烟户更堅戒革之心在平已實無絲毫之損屢經會商邑紳通盤籌畫公舉在城殷户職員王景筠職貢丁金鑾廩生郭作楨職監吴賡元等家資富饒𤍽心公益擬由卑職照會該紳集股尅日於城内設立官膏專賣局各鄉酌設分局原有之清膏店一律令其繳牌閉歇自宣統元年正月起闔邑烟户須持所給購烟牌照逐日赴官膏局按數塡買每兩官膏定加售價制錢二百文除開銷局用並原有之膏捐照額批解外所得盈餘以七成充去毒社戒烟局各經費以三成酬勞股東及辦事人等似此官督紳辦不縻公帑而經費有着互嚴考覈而弊竇可除茲據王紳景筠等擬送章程前來卑職復加查核尙屬妥協除諭令先行試辦外合將籌辦官膏局情形禀請察核批示祗遵 
[通諭各幫限繳商捐漢口]  
　　漢口九九商捐向由各幫帮首隨時認定額數按月繳解漢陽府經收去冬經鄂督委張道賡颺在漢設局專收各行商群起反對嗣經各行商議自行調查將盈餘之欵和盤托出每年於原認繳之十三萬金外可驟增數萬金是以將商捐局裁撤歸江漢關牙釐局督辦現關道齊觀察因查各帮應繳之欵尙有觀望欠繳情事除飭催捐吴委員尙楷速催清繳外特嚴定期限此後各幫應繳商捐統限於月望前繳清如逾五日即飭夏口廳傳追以濟公用而免拖欠昨已通諭各商帮知照矣 
[江督批駁設立自治研究會南京]  
　　泰興縣王元三近將設立地方自治研究會日期詳禀江督當奉批云研究地方自治自係切要之圖惟旣經設所應以養成自治人才爲目的則講演之課程肄習之規則學期之久近均係章程中之要點查核來禀於以上各節均未議及而所開研究各條皆地方議事會成立之後所應提議之事此時自治定章尙未頒到以法政素未講求之人遽行從事於此不特軼出範圍即次序亦殊 
 
 

Page 11

 
 
凌躐現在省垣設立研究所各縣均應選送學員該縣應一律照送各官紳尙有志推廣其研究所章程應飭查照省章辦理以免紛歧仰自治局轉飭遵照 
[江督嘉奬改良聽訟之批示南京]  
　　江督批贛縣禀云據禀已悉州縣爲視民之官一官之賢否即小民身家性命繫之命盜重案無論已即如詞訟案件稍不經意拖累經年往往有因而傾家者近來各牧令每遇民間控訴事件於接收呈詞之時槪以候批兩字含糊發落非經旬累月不得一批即曲直不分濫予差傳甚或飭差查復飭差協理寄耳目於書差嚇詐勒索百弊叢生訟棍之包攬把持亦即由茲而起昔賢云忿恚可忍縣官不可入誠慨乎言之也該令到任伊始即知講求聽斷革除積習具堪嘉尙惟核閱所擬肆聯結式篇幅太促稍爲加長以昭簡便至代批諭紙禀内均未叙及應仍妥擬禀復總之衙門内多一項人役即小民多一番朘削旣經該縣裁革以除民累其餘各州縣亦應一律仿照辦理仰西臬司會同藩司轉飭遵照並通飭所屬一體遵辦仍飭將遵辦情形通禀察核 
[警察局稟請經費安慶]  
　　皖省警務公所自卡道創設以來已歷一載擘畫精詳諸稱完備但經費不足開辦至今共計虧欠五千餘金目下又需置備巡士夏衣帽靴等項無米爲炊尤難設措卡觀察昨特將此情形縷稟皖撫請即札飭藩司或籌議公所支應局酌量籌撥數千金俾資接濟朱中丞刻已准如所請據情札行支應局妥核辦理 
交涉 
[部咨保護遊歷人員安徽]  
　　外務部咨以美國人郝濟生稟請美使函請本部塡發執照持赴安徽各屬遊歷一俟郝濟生到境時飭屬照章保護仍將入境出境日期報部備核朱中丞於准咨後即行洋務局遵章辦理矣 
[電禁外人私招華工廣東]  
　　外務部日前聞有某國洋人在内地私招華工赴墨西哥等情當飭駐美欽使查復據稱該國政府並不與聞其事惟旣據聲稱自應一律禁止招募並抄錄東三省查報原電分請一體知照現已電咨來粤矣 
[越匪法兵之勝負廣東]  
　　欽邊來電云那良楊管帶據赧廖兩營統帶報稱正月十七日越南匪首馬八約同提叅越匪名黨在東朝省安世地方與法人開仗匪分前後兩隊携精利鎗枝前隊先伏溝内誘法人與戰後隊佯敗法人弗察揮兵前進被溝内伏匪衝出白刃相接法人雖有鎗砲不能施放致被傷斃法國員弁數名法兵數十名欽邊一帶受此影響故異常戒嚴各防營亦認眞防緝以免竄擾 
軍界 
[兵民互鬨之詳情蘇州]  
　　鎭洋縣葛令稟各憲電云十一日鹽捕副中營弁勇在鎭境楊家橋南岸捉私起釁私販在逃鎗傷橋上行人馮懷堂以致聚衆鬨閙弁勇受傷查馮懷堂確係良民十二日因傷重身死由縣量加撫卹查訊弁勇不認放鎗該營詹管帶詞極偏執應否委員查辦以昭大公至該營所失鎗械船物已據董事送縣轉送私販同毆勇之人亦經嚴拿解究除面稟本州並將勘騐情形刻日另稟外合先電呈 
[請撥軍裝不准揚州]  
　　興泰商人謙益永等前以各岸緝私巡船不敷巡緝自行添設划船三隻一切軍餉均由該商等自辦招募勇丁數十名請由李統委派千總張淦清管帶現已招有四十名禀請運憲趙都轉刊刻興泰緝私巡船鈐記一顆並請運庫發撥鎗械四十桿子藥每桿三百粒由李統領轉給濟用都轉以食岸商人設勇巡緝向須禀請本司衙門核辦即委派管帶亦須本司核准此等划船先前未據該商禀明試問憑何核辦殊屬詫異該商所請刊刻鈐記撥發鎗械等因應不准行候飭局查辦 
[凌秉忠之末路南京]  
　　前帶蘇州水師巡防隊第五營補用千總凌秉忠自投誠以後經大憲派充營官帶勇緝匪頗稱得力嗣因調騐打靶鎗機炸裂右眼成廢左眼亦醫治未痊已將管帶差使銷去惟景況窘迫禀求江督賞給津貼聞已批准按月給予洋三十元以爲緝匪得力者勸並咨請蘇撫飭善後局亦予籌津貼 
[叛兵解皖質訊安徽]  
　　皖省砲營叛兵袁成喜前經上元縣拿獲禀明制台發委審訊供係熊成基隊下護兵並不知情等語旋經安省余協統函致該處讞員謂袁與熊逃竄後行至廬州境内始各分散是熊之蹤跡袁必能知因又連訊數堂堅供如前恐係恃無質證希圖狡賴現奉端制軍飭上元縣簽派兵役將袁成喜押解到皖並咨明朱經帥飭俟該犯解到即行提同已獲各叛黨從嚴質訊 
學務 
[學生暫用頂戴之奇聞福建]  
　　福建姚提學使日前牌示云據汀州府中學堂監督舉人張選青詳稱甲乙兩班預科畢業生懇恩奬給頂戴並丙班是否照辦等由到司據此查各屬中學堂設立預科原爲興學伊始缺乏高等小學畢業學生暫時變通辦理故此項畢業生祗准照章升學不准給奬前龍巖州中學堂預科學生畢業時該屬風氣初開姑准從權暫用頂戴以示激勵該府中學堂甲乙兩班預科畢業生與龍岩州事同一律應准暫用頂戴仍俟本科畢業再行照章請奬至添開内班一層應由該府分飭所屬各縣選送高等小學畢業生肄業如果此時尙乏此項合格學生應准招考與高等小學畢業程度相等者仍作預科敎授除飭府轉飭遵照外合行牌示爲此示仰該堂甲乙兩班預科畢業生一體遵照 
[儒英學堂並無爭嗣學生蘇州]  
　　常熟儒英學堂學生趙士傑爭嗣掗繼一案已誌前報茲由儒英學堂校長俞鐘鑾禀臬憲文云本月初十日某報載爭嗣案批飭條下有常熟儒英學堂學生趙士傑爲爭嗣掗繼事禀由臬憲批示等語具禀者自稱常熟儒英學堂學生讀之不勝詫異竊維台治下學堂不下數十處儒英學堂由職經理邑中無同名之校而敝學實無趙士傑其人即歷年學生花名亦造有清册均無趙士傑名姓事關名譽涉及詞訟理合具呈申明 
 
 

Page 12

 
 
實業 
[咨查浙路工程辦法浙江]  
　　郵傳部前定派員赴各省查辦路事早經將派辦詳情電告各督撫查照在案現郵部又咨行到浙略謂本部派員詳查各處路工原分兩大項一爲全路綫段程途里數二爲全路綫叚軌道工程該程途購地圈築事宜已經訂有詳章分由委員按照分途查辦惟工程上各事因各省所辦之路往往參差不齊非圖省費致工事不能經久即所辦材料敷設軌道每多危險之虞不可不明定限制切實清查期於共垂久遠故將所訂辦法詳告各省按列工程應查各事約分六項一各工程所用鐵軌其距離尺寸如何材料堅薄如何二通過車軌之橋梁或爲海橋或爲河橋或修建活動鐵橋或築造木石各橋其工程堅薄如何又乘管之材料承管之壓力建配之佈置各爲如何三通過車軌之山洞或用炸闢或用工鑿其式樣大小如何下承軌道之舖墊上與軌車之距離左右兩旁之寛狹各爲如何四鐵道所用之車輛其車頭機架貨車客車等係用何處式樣堅薄高寛如何又所分頭二三等各式如何此外車輛兩旁輪軸厚薄輕重如何其下軌道是否能受該輪之吸縮壓制各力該輪又是否能受車輛之壓載及有否偏欹顚簸各弊並及輪輛所用前後兩車互兩接搭一般掛鈎其堅薄配置如何高低形式如何均應逐行詳查分别某項悉合部定辦法某項與部章不符各行列記詳報以憑核辦 
[禀請禁止冒掛商旗鎭江]  
　　鎭江近有華商小輪冒掛招商局旗號經該局總辦朱君查悉特具禀鎭道謂招商所定旗式本係獨樹一幟以示區别若他商掛用不但魚目混珠且恐遇有事故淆混影射應請禁止以維商務且華商旂式農工商部早有定章個人有個人之旗公司有公司之旗不難遵式掛用劉觀察據禀函讀鎭關稅司查禁矣 
[典舖仿照寗省新章揚州]  
　　揚府嵩太守前奉省憲飭查典鋪更章有無違碍茲將查復情形稟奉商務局批云典商改用洋碼亦因大勢所趨情非得已誠如該守所言但使嚴禁抬抑于小民即無所損惟市面洋價究應如何酌定俾有劃一辦法不至高抬抑勒應即由該府督縣體察情形妥議復奪至減期一節紳民雖無異議然省垣辦法已由本局議定嗣後限滿之貨上利一月者應展一月外再行寛期兩月其不上利者不在此例照核算輸洋二分即可留一元之當而當舖藉此以覘當户願贖與否暗中仍有限制亦不至久擱虚懸之本似于商務民生兩得其益揚屬亦隷寗省取舍相同未便自爲風氣候會司轉詳兩院核示再行飭遵 
雜記 
[浙省拿獲革命黨記略浙江]  
　　屈麟書被獲一節已誌昨報專電茲悉撫憲增中丞得密探某員電禀有革命黨在浙故於昨日密飭拿到屈書麟一名即晚發交督練公所由靳參議秘密提訊據供在上海開設某某書局其餘供詞機密異常候續探報 
[恩施煤礦失火湖北]  
　　湖北思施縣橋渡河煤礦出產頗旺礦工常川百餘人前日工人携帶火柴吸烟遺火於炭内所含磺質登時全　均被延燒致斃工人數名經旬餘火猶未熄凡附近一帶莫不地燥土枯 
[續調營勇濬河鎭江]  
　　江督端午帥以省垣河道淤塞亟應疏濬以興水利若徒恃公家籌欵雇人挑濬當此庫帑竭蹶之時實屬力有未逮爰特籌畫變通電調沿江巡防隊數營來寗挑挖每月除應給餉薪外酌加若干以示優待揚鎭巡防隊統領周協戎日前已派第三營前往現復奉電續調第四營於十三日同坐火車至寗助挑以期從速竣工 
清談 
[推廣營業之新法]  
　　某郡名醫初在鄉鎭間懸壺售技。室中置一甕。糕餅糖果之屬恒滿。凡鄉間求醫之婦女。如有携帶兒女而來者。則必出其果餌以予之。而於是好先生好先生之名以出。記者知此事審。以爲某名醫之術工矣。 
　　進　近來滬上各店肆。亦往往用此術以求銷其剩貨。如書籍洋貨等業。每有售滿若干。附送彩票一紙。或另送他物。然此本係營業性質。效日本福引券以推廣銷路。固無足怪。所可異者。世竟有非營業性質之事　。而亦持此法以行之者。 
[調人之言]  
　　古人言兵事之勝負者。必曰師直爲壯曲爲老。故其勝負不必臨陣而始分也。即在壇坫之間從容辯論。而旁觀者察言觀色。早已默識其是非之所在。 
　　今世之言戰者不然。則曰有强權而無公理。利我噐精我兵。無往而不可飾非成是。亦無往而不可轉敗爲勝。不知世界之公理。雖千古而不變。即能偶匿其瑕疵。徼倖而一勝。然已爲鄰國所竊笑。而名譽且因之掃地矣。 
由是以觀。今之恃强權而嘵嘵焉强辯不休多方掩飾者。亦奚爲哉。 
　　竊願持此說以勸因口舌爭論而扭結莫解者。 
小說 
[潘傑小史]  
　　（二）情誤 
　　弗侖痕聞潘傑之言。深爲怪異。側目視潘傑色並不答語。即離潘傑而去。 
　　潘傑自念彼聞吾姊不嫁。並不移情於我。而離我益遠。彼何爲哉。其或無意於我乎。顧我籌之已熱。觀之已審。彼之神氣。較衆不同。我誓必欲嫁之。 
　　旣而弗侖痕歸。三人送諸門外。臨行。堅邀宛南夫人偕往。宛南夫人許之。期以後日。 
　　宛南夫人竊謂奇南曰。余觀今日潘傑。與往日大殊。且此衣服。彼素所愛惜。不常服。今忽然著此。實所未解。 
奇南冷笑曰。彼不過欲完此一節文字而已。夫人曰。是更奇矣。彼所最爲親愛友密者。無過契來梨刺。美秀而文。年幼而辯。余將疑其有約矣。今何以忽有所改變。 
奇南喟然歎曰。可憐哉契來梨刺。 
夫人曰。汝想潘傑有意於弗侖痕乎。顧彼年長於潘傑。恐非所宜。汝有是想否。觀汝顏色亦似非無意者。 
奇南曰。母親何出是言。試余將何言以答。汝其思之。潘傑年幼色美。故易惹男子之悅。愛假令汝欲使潘傑不悅於弗侖痕。必須不往北非蘭。 
夫人曰噫。我已言之。不可背約。惟望汝言之不確。且汝年與弗侖痕相若。倘汝與彼結合。則長幼適宜。 
奇南曰。余婚嫁之年已過。常爲處女已耳。兩人正在談語。而潘傑至。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉區成立]  
　　江蘇蘇屬（蘇州崑新）崑新選舉事務所宣示人名判定更正分劃區所選派職員早經次第施行申報在案計確定崑山選舉人七百三十九人劃定投票所四區新陽選舉人五百七十六人劃定投票所五區上月二十八日崑邑張大令新邑胡大令徵集城鄉辦理選舉人員在事務所籌備投票開票一切事宜選派學務人員赴各鄉宣講投票方法及選舉權利并刊印知單由原調查員按照選舉人給發選舉人即憑此單到所投票兩大令以初行選舉恐有歧誤擬分日親赴各投票區監視以昭愼重而期妥善 
　　崑山第一區投票所在城内大街商會（閏二月初一二三日投票）管理員孫邦俊監察員錢鎏 
第二區在菉葭浜鎭玉皇殿（二月二十四五日投票）管理員錢邦彥監察員李文彩 
第三區在千墩鎭城隍廟（二月二十六七日投票）管理員顧積和監察員李世琛 
第四區在張浦鎭廣澤堂（二月二十八九日投票）管理員戴其瀚監察員朱以堮 
新陽第一區投票所在城内大街宣講所（閏二月初一二三日投票）管理員王維鈺監察員王頌文 
第二區在周市鎭新廟（二月二十三日投票）管理員馬祖艮監察員陳冠南 
第三區在夏駕橋鎭城隍廟（二月二十八日投票）管理員徐陵璋監察員沈錦標 
第四區在正義鎭城隍廟（二月二十三日投票）管理員魏仁鈞監察員龔濤 
第五區在巴城鎭城隍廟（二月二十二日投票）管理員黃公槐監察員錢毓珍 
崑邑開票管理員陸宗彝監察員顧紹濂 
新邑開票管理員王𢡟績監察員孫邦英 
官長設立 
[安徽]  
　　阜陽縣以遵設選舉事務所選派調查員繪圖開摺等情禀奉皖撫朱中丞批云禀及圖摺均悉該縣奉文逾三月之久迭經文電交催延不詳報殊屬疲玩前據籌辦處開單呈請嚴飭復經本部院電催並將該令記過示懲在案茲閱來禀所陳辦法大致尙屬可行事務所旣於去年十一月成立豈因辦理團防遽爾中止其爲飾詞卸過情狀顯然此等積習深堪痛恨該令旣在本城設事務所復於署内設憲政辦公廳事近兩歧查定章事務所應設於縣署内亟宜歸併又挪　義倉存欵兩千串爲該所經費爲數未免過鉅應再撙節動用核實造報不得稍涉虚糜是爲至要現計已逾造册宣示期限該令務即會同梁令督飭各調查員妥愼赶辦以圖補救勿得再有違玩致干嚴懲凛之仰籌辦處轉飭知照 
[江蘇蘇屬]  
　　揚州選舉諮議局議員本定二月十五開會茲以選舉票及投票木匭等件尙未製成又一切事宜佈置均未妥洽是以由嵩守通飭八屬一律改期於閏月十五日舉行并已咨明籌辦處矣 
[乂]  
　　松江府札上海縣文云奉籌辦處司道憲批本府禀選舉人名册俟催齊即送並陳周折各節先請察核由奉批據禀已悉各屬選舉人名册按區分造原爲便利起見現在期限已迫苟能人數確定資格不錯其未及分造者應准姑免前據稟處業經批示仰即查照迅於三日内將各屬名册取齊核定速送母延等因到府奉此查選舉名册業已彙送在案奉批前因合就轉飭札到即便知照 
專件 
[諮議局事務調查會意見書（留日學生來稿）（續）]  
[結論]  
　　凡此所論有屬於立法者有屬於司法者有屬於行政者雖其作用不同然試問缺一焉可以完成一省之政治乎有一焉非與全省人民有直接利害關係者乎第一第二欵純屬行政事務此而不分明吾不知議諮局之所謂職任權限者果爲何等事務第三第四第五欵論諮議局之組成及其討議此而不預備吾不知將何挾以爲决議責問之資第六欵論行政及司法機關似諮議局範圍外事雖然諮議局者改良一省政治者也凡與省政有關即非其權限之所及亦當審察而爲之備故本會所調查雖曰限於諮議局事務實則謂其涉於省政治之全般可焉嗚呼向者國會請願之書屢上稍有識者咸欲出吾四萬萬同胞於水火而登之袵席諮議局雖爲分省之監督機關然所以加惠此一方民者不已遊刃有餘乎抑不獨一方民而已國焉者省之積也省政治良而國家之富强可指日而待嘗聞英美之政治矣英以立憲祖國聞於世界然其中央之國會立法政黨政治學者謂其一本之地方自治之成規美以大共和國聞於世界然其所以運轉自如個人自由與國家權力兩不相妨者則其以各州之自治其民誠大有力焉吾國九年後而實行立憲誠可謂世界之大立憲國矣雖然以中央論其對外事務之忙迫也如此以地方團體論則爲數之多土地之廣也又如彼然則欲上而無遺中央以過重之負擔下而善舉監督地方團體之實舍建我國家基礎於各省之上此外更有何術哉（仍未完） 
本埠新聞 
[商務總會禀農工商部文（爲邀請美商來事）]  
　　竊職會於上年九月間准駐滬美領事田夏禮函（會見前報從略）等因當以爲時太促未及邀請美商業已回國遂作罷論　而探知日本各商 
 
 

Page 19

 
 
會此次接待美商禮意優渥其由美至日特派專輪相迓其在日往來各埠均稟請政府給予頭等車船免票其抵東京也農商務省大臣特派專員照料其開歡迎會也供張華美並請外務省農商務省各大臣一同蒞會賓主勸酬極一時之盛美商等旣歎貨品之精良復感欵待之誠敬中情歡愜交誼益敦今夏四月分美邦西澳德而省舉行賽會擬卽邀請日商往觀以爲酬答從此日美兩國商界情誼必日益浹洽貿易必日益擴張固知交通之世非善於交際不爲功即在商界猶然也職道等有鑒於此擬踐美領事前約藉通欵曲之誠冀收桑榆之效函商各大埠商會意見相同現已聯名作書由駐滬美領事轉遞邀請合將緣由先行稟陳俟得美商來華確音並姓名人數以及開會典禮日期場所等類再當陸續詳稟惟事關外交擬請鈞部先行咨明外務部郵傳部立案此後美商來滬或須分往他埠游歷能否隨時請給車船免票之處候示遵行一面並求會咨各督撫札飭地方有司加意保護以示優禮 
[滬道查詢道契號數]  
　　英美工部局以阿拉白司脫路及虹橋路公益里等處築路所用之地均係照章價買且已註册稟由領袖領事轉復滬道已誌昨報茲聞蔡觀察以工部局築造馬路祇能在租界之内現稱價買地畆執有道契並已註册究竟此項道契是何號數係於何年何月倒換自應查明爰特照復領袖飭即查復以憑核奪 
[江督派員閱看藥廠]  
　　製造局總辦張弢樓觀察月初赴寗謁見江督已誌前報茲局中接到來電知觀察現奉江督委赴江陰秦王山閱看新建子藥廠約十七八日起程事畢逕行返滬 
[隊官與警兵衝突]  
　　製造局警兵某甲前日午後在新馬路北叚守崗忽與砲隊營隊官童某口角旋由該隊官率同營兵多名將該警兵毆傷嗣經巡警處得悉飭將警兵舁回醫治一面由總巡劉原道明府稟明會辦張觀察諭俟總辦由寗回滬再核 
[鄉民控告糞頭]  
　　閘北各鄉民與糞頭黃金成屢次衝突均紀前報前日又有上寳兩邑鄉民數十人執香入城於滬道蔡觀察回轅時攔輿遞稟據稱伊等七十餘處村莊農田均靠閘北地面挑糞灌漑近被土棍王阿九楊濤濤周錦堂顧聘臣等四人揑名黃金成稟准巡警總局充當糞頭即經各鄉人赴轅稟求挽回已蒙出示曉諭凡有鄉民種菜爲業者仍准照常挑回灌漑在案不料該糞頭抗不遵諭依舊把持獨挑並於前日至虹口北首寳山縣境虬江橋天通菴邢家宅一帶强將各鄉村糞坑塡塞坑缸打破見有鄉人沿途挑糞者仍然攔奪擾害不堪鄉民因有妨農務環求恩准將該糞頭斥革仍准鄉人照常承挑等情觀察閱稟後當即面諭各鄉民謂此案已據寳山縣面稟應候本道另籌辦法爾等不得胡閙各鄉民均遵諭而退 
[染司閙事續誌]  
　　前晚印花坊各染司將大成染坊夥孫祖富扭至縣署稟稱坊主倪成發隠戤違章請爲究辦昨農已由李大令批示在案午後法包探帶同西人到縣請將孫祖富帶至法廨訊　各染司恐大令允准立即聚集數百人執香稟阻大令諭先退去然後諭知包探謂孫已交保未便交爾帶去該西人無言而退 
附印花染司勞慶堂等稟批倪成發在租界開設大成牌號染坊如果隠戤違章本不難據理辯正乃爾等不先具稟輙自糾衆至法界扭人又不送請法公廨究辦抑何冒昧矧素亂成規如咎在倪成發爾等與之爭執或猶可言孫祖富係屬幫夥何以將其扭送尤屬荒謬應准交保釋回該業自向倪成發理說可也 
[續誌姦騙孀婦之毒計]  
　　德大洋貨號主程德生姦騙寡婦王張氏地價洋五千元並將傭婦私行吊打一案昨農由探將程解請公廨復訊原告延愛律師被告延哈律師到堂互辯中西官以姦騙案情較重未便貿然定斷判程仍存洋保出候禮拜五再行詳訊核辦 
[商會顧全租界治安]  
　　鴻源縐紗莊執事吴蓮卿被匪戳傷剥去馬褂已紀前報茲聞商會各董以租界地方竟有匪徒持刀行凶搶刦行人財物實於治安大有妨礙且於工部局保護名譽亦有關碍爰於昨日咨呈滬道請即轉致租界領事飭令捕房派探嚴拿務獲究辦 
[美領照請查拿被告]  
　　美總領事田君以美亨洋行控告顧文潮等欠銀一案曾經公堂判令顧文潮如數繳還而顧抗不遵繳潜行離滬以致美亨洋行大受虧損聞已照會滬道講即分行各屬查拿解回追究 
[滬道赴寗]  
　　滬道蔡觀察昨傳本縣李大令到轅問話旋即命駕出城乘坐火車赴寗謁見江督面稟要公 
[西洋領事回任]  
　　駐滬西洋總領事博君前奉該國政府派爲萬國禁烟會代表是以一應公事暫由副領事沙君代理現在會事已畢博沙兩君各回本任辦事 
[電政局添派提調]  
　　上海電政局督辦等差奉部裁撤酌留一員名爲總辦已誌前報茲悉該局總辦以事務繁冗擬添派祁冕庭爲該局提調以資佐理 
[城内]  
　　勘視基地○本縣李大令昨至九畝地勘視基地各紳　亦陪同察閱旋即同至青蓮菴集議丈量事宜略談片刻而散 
　　道批三則○黃起宗禀批禀悉查各省奉祀生須由督撫憲會同學政選　造册送部給照如有事故出缺則將源照繳銷另選咨部請照又道光四年禮部奏准嗣後奉祀生應令現充祀生之嫡長子孫承充均詳見禮部則例儀制清吏司一門該生所慮長幼爭襲一節將　儘可遵例辦琕所請飭縣給剳之處核例未符應母庸議抄照存瞿耀明等禀批領契酌提學費果經縣示明定限制自未便任意重取惟縣示未據抄呈無憑查核仰寳山縣迅予查案核辦飭遵仍錄前示禀復察奪抄黏并發俞熙林禀批前據　員禀報爾被控棍騙一案雖經原告具結求息另有龐　鑾控案未了應仍押追何得率請交保不准 
官事○綢捐北卡委　縣丞飽德和昨日飭丁到道禀請感冒假五天糖捐局委員知州姚炳熊禀知由太鎭公幹回 
[南市]  
組織公所○本埠南北市烟紙業同人現擬創設衆和社以期聯絡聞此舉贊成者已有四百餘家之多其經費由發起各人担任籌集暫存信成銀行俟章程議妥即行開辦其集議所暫設在南市商學會 
毆傷　　○米　夥貝德友前日來申與茗園茶店内之鄧某討取舊欠洋十七元鄧 
 
 

Page 20

 
 
允付還四元貝不應允詎被汪江芬等出爲干預將貝毆傷當由巡士將汪拘至南區移解總工程局請究陳參軍以貝受重傷諭即送縣核辦 
小孩攫物○浦東鄉女嚴蘭貞昨日來滬賣布行至王家碼頭附近突被頑童徐炳榮羅阿弟將衣包攫去女即喊捕由伊舅張錫圭聞聲追獲扭交巡士解至總工程局判各戒責五十下押候家屬具領如無人認領即送習藝所學習 
仍被查獲○板箱作主施貴卿去年欠租逃避匿居西門外王家圈地方茲由房東張黃氏查悉控奉工程局提審判施覔保邀原中理妥 
控追貨洋○泰記鹹貨行執事陸耜生扭控張江栅同業張朝生虧欠貨洋八十三元三角經工程局陳參軍訊明屬實判張交保先還二十元餘着經放之店夥陳悅生帮同理處 
[閘北]  
　　捉賭彙誌○賭棍沈洪泉前晚在永順里一千三百四十八號屋内聚賭抽頭被四路分局巡士查獲并將同賭之丁銀寳李云泉秦其金熊伯清等十四人一併拘局訊究判沈洪泉及同居之胡仲芬等三人暫押候查其餘各人各罰洋二元具結開釋房屋發封又恒泰和醬園後弄倪子仙家亦於前晚聚賭由巡長王鴻毅帶同巡士拘獲同賭之王阿新趙阿六朱金海王大權樊茂甫等五人倪被逃脫其餘四人解局訊究判阿新阿六各罰洋二元餘罰一元具結開釋 
限期調處○塡坭工頭陳喬仁昨至四路分局禀稱去年向工部局工頭陳正記承包龍江路工程一千八百方連開溝共計工價一千八百二十三兩收過銀五百四十兩餘均未付向之索討諉稱工部局未經發出日前工頭復央陳楊左三人調處許還洋七百元因受虧過巨不允求請究追孫巡官准即飭提陳正記質訊供詞狡展判交保限三日調處　達押追 
[英租界]  
　　祇須賠修○圓明園路六號洋房三層樓上前日下午忽然飛入槍彈一粒將玻璃窗打壞該洋房西人立即報知捕房派探查悉該槍彈係由黃浦灘老沙遜洋行内西人打鳥誤擊遂飭該洋行賠修了事 
小孩肇禍○朱錫桂控被小孩岳長生用鳥槍擊傷頭面昨經公堂提訊朱投案求究訊之岳供持打鳥槍在河畔打魚誤傷朱姓求宥判岳罰洋三十元另給原告醫費洋五元鳥槍充公 
汽車傷人○顧光全昨在南京路江西路轉角被某洋人之汽車撞倒碾傷右脚由捕車送捕房轉送仁濟醫院醫治 
訊究盜匪○盜匪袁長奚施仁華等因紏黨搶刦塘山路左近鄉民沈妙根沈妙發家衣飾由探拿獲昨解公堂請究沈妙根偕妻葛氏投訴是晚四點餘鐘被袁等六七人用石撞門進内刦去衣物沈妙發供被袁等刦去衣物妻子被盜拒傷請究訊之兩匪直認不諱判一併押候禮拜五再行訊斷 
能否遵斷○粤人蔡阿晋蔡慶林因收賣小孩王春江並領發堂小孩朱金寳希圖販賣由探查獲昨解公堂訊究蔡等供並無販賣之事判各覓保領孩以後不准帶回廣東如違連保人併究 
不認拐女○周發全控沈小雙子拐匿伊女昨經公堂提訊沈不承認判押候移提人証再訊 
曾否拐賣○顧紀氏控李阿三拐賣伊子永泉一案昨經公堂復訊李仍不認判押候提齊人証再訊 
巡捕収押○老閘捕房三道華捕頭王阿四因紏人在同安里王阿巧妓院聚賭抽頭由探查獲収押在案昨經公堂復訊中西官以王已斥革判押滿兩日開釋 
自取其咎○紹興人沈汝琛自稱學生控雉妓馮張氏竊洋四十元昨經公堂傳訊因無憑証一併斥釋 
啞子行竊○女啞子某氏前日至南京略費文元銀樓兌換首飾乘問竊取金戒一只當被店夥何金明窺破扭送捕房昨解公堂請究中西官以抄出之金戒三只係城内銀樓牌號判女還押候函致上海縣查明再訊私用帳洋○何覲林控鍾念堂私用帳洋二千六百元昨經公堂訊明屬實判鍾押西牢年半如能還洋准予酌减罪名 
[美租界]  
　　德領回閩○福州總領事郭賴思君因公來滬曾誌前報茲悉郭君已於昨日事畢乘輪回任 
馬車溜韁○前日傍晚奥國領事頻達君之雙馬車在北蘇州路溜韁馳至北河南路馬夫王阿虎從車上墜下並撞倒施仁榮之東洋車乘車婦人姚阿英亦從車中跌出又撞倒顧仁林所駕之馬車王施姚顧均各受傷由捕車送醫院醫治嗣聞該馬車馳至華界始被三路一區巡士扣住帶局候核 
疑及同居○張榮記之女出外不歸報捕請緝已記昨報昨張妻疑被同居趙書堂拐匿投訴捕房飭探將趙拘入押候解訊 
[法租界]  
　　能否管束○沈楊氏與夫不睦時回母家近更聽從戴王氏唆使避匿英界與人私識茲爲本夫沈金甫訪悉偕同姑夫錢泉旺投報捕房將戴氏等一併拘獲轉解公堂請究楊氏供受戴王氏之　戴氏供以後不敢再犯判戴氏押捕房三月楊氏從　給夫領回管束女母楊范氏着具不再引女回家切結開釋 
　　忤逆不孝○寡婦李劉氏因伊子金甫不務正業向之訓斥反敢行兇報由捕房解廨請辦　司馬以李貌甚兇　决非安分之徒判押改過局二月期滿再行核辦 
失火罰銀○新北門城河浜怡昇舊鐵店失火等情已誌前報昨由捕房將店主鍾阿生鍾洪氏店夥劉才順等一併傳至公廨訊究鍾供是日因事在外聞火係三層樓上所起該樓儲有自來火柴一箱或因爆烈所致亦未可知中西官姑念並未保險判罰銀十兩充公 
更正○十六日報載典當失竊一則茲悉失竊者係萃源提莊門售寳籠内之珠實物件及衣服計價洋一千零八十八元七角三分因萃昌當與萃源莊一門出入以致誤傳合行更正 
來函 
[許孟賢報告荷屬華僑情形]  
自荷蘭議院中發起將南洋羣島生長之人收爲殖民後去臘適値出使荷國二等參賛王廣圻在爪哇查學之便當時有十餘埠中華會館並商會等在泗水倡立一國籍調查會曾經繪就調查表式電達農工商部並荷國出使大臣懇求設法抵制挽回在案惟此事僅有少數中之少數𤍽心人倡辦迄今數月並未有一埠實力調查推其原因一則恐荷人干涉徒遭囹圄之禁錮而無人保護一則由於僑民毫無敎育對於茲事以爲無足重輕何必多此一舉一言　之吾政府旣不派領事保護視僑民若敝屣蚩蚩者寄人籬下豈有用武之地耶 
　　余此次從婆羅洲經爪哇回國當出口時往荷蘭衙門請領回國路紙荷人萬分留難臤欲量身余出洋時帶有閩督送駐閩荷領事簽字之特别華英護照照中書明任便往來内地各埠可以行動自由豈知此照到此後毫無効力經中華會館再三辯駁始允自已量就尺寸送去塡入路紙往返數日躭誤船期道出泗水關吏勒令解衣攫檢備遭凌辱我輩上等人在此尙且如此虐待其他可知嗚呼吾政府可不必空言撫慰也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（十）]  
　　第二回用大刑匪人熬口供拔七首堂上吃虚驚却說含山縣吴大老爺提起硃筆來。要標個日子。却一個不留心。把個十七的七字。鈎子鈎在左邊去了。幸而他背後站著一個簽押家人。見他標了一個别字。便咳喇一聲。吴大老爺聽了。回過頭來。問道。做什麽。那家人又不好直說出來。只得說道。老爺標錯了日子了。今天是十七。老爺怎麽標了十九的日子呢。吴大老爺廳了。還不懂他的意思。睜起眼晴。正要講話。却被那家人暗暗的伸出手來。在衣服上扯了一把。低低的附着耳朶說道。老爺把七字的鈎子鈎轉來就得了。吴大老爺聽了。心上方才明白。却不覺羞得滿面通紅。只得又舉起筆來。把那個七字改了一下。隨手把那張差條交給背後的家人。那家人接過來看時。只見那個七字。改得十分難看。旣不像個七字。又不像個九字。暗暗的頓足道。這樣的糊塗蟲。連個數目字都寫不出。還虧他怎樣的出來做官。想著這樣的差票。怎樣拿得出去。只得高聲對那差役講道。等叙好了稿。你們再到該房領票就是了。那幾個差役聽了。十分詫異。却又不敢多講。只得齊齊的退了下去。這裡吴縣尊又對着輪船帳房道。你先請回船。本縣立刻派差前去就是了。那帳房便又打了一拱。對吴縣尊道。貴處的民情。十分凶悍。老公祖須要赶緊派人彈壓。若是閙了什麽事情出來。恐怕於老公祖有些不便。吴縣尊聽他話頭來得利害。倒打了一個寒噤。口中連連說道。這個本縣知道。你只顧回船就是了。當下吴縣尊便又提上一起明火搶刦的盜案來。原來這個盜首名呌汪大。狡猾非常。問過了十餘堂。他總是指東話西的不肯承認。偏偏的這個失主。又是含山縣的大鄉紳。和那省城裡頭的一班大員。都是有來往的。爲著吴縣尊問不出這個强盜的口供。只說他有心怠慢。便寫了一封信給安　撫台石中丞。說了吴縣尊許多的不好。什麽玩視民情。縱放盜賊。石中丞看了。雖然不見得十分相信。但是想起這個吴令來。本來是在蕪湖縣任上。因才力不及。調就簡缺的。覺得這個人也不見得一定怎樣的靠得住。便下了一個札子。把這位吴縣尊着實的申飭了一頓。叫他把這個汪大的盜案。迅速訊結。 
國外新聞 
[英議院討論惜陰議案]  
　　十五日倫敦電云英國下議院第二次宣讀惜陰議案贊成者一百三十人反對者九十四人現已委交議院專員研究本届國會開議可望制爲定律 
[英國天氣之反時]  
　　十五日倫敦電云自西二月十九號起英倫各處賽馬及各種運動咸爲濃霜大雪所阻 
[英皇行抵巴黎]  
　　十六日倫敦電云英皇愛德華已抵巴黎經法總統法里愛納斯饗以私宴法相克納芒柯及外務部大臣闢匈亦均在座 
[新加坡禁烟會報告發布]  
　　十六日倫敦電云新加坡禁烟會報告已在倫敦發布 
[俄大臣演說財政]  
　　十六日倫敦電云俄國財政大臣柯哥齊甫近在下議院演說贊助預算案謂俄國今日之財政已如日俄未戰内訌未作時同一鞏固所儲　備金已逾一千二百兆羅卜此外尙有盈餘金四百八十兆羅卜 
[美總統宣詞之評論]  
　　十六日倫敦電云裴利爾君近在勃利斯托爾演說謂美總統塔孚脫所述擴張軍備之言仁義之希望已爲破壞美國志在訓練極强大之海陸軍夫鄰之强國之禍英國亦當縻擲巨欵以保其疆圉之鞏固 
[美將簡放日使]  
　　十六日東京電云聞美國商工部大臣哇斯茄君行將簡爲東京大使美國卸任副總統番阿班克斯君擬於西四月間啟程環游全球並將道出日本 
[羅斯佛定期啟程]  
　　十五日倫敦電云羅斯佛君現已預備於閏二月初二日啓程赴斐 
[美國官員之擢遷]  
　　十五日紐約電云塔孚脫總統已簡前任羅斯佛君秘書員陸勃君充當紐約口徵稅員 
[華盛頓交通梗阻]  
　　十五日紐約電云華盛頓火車仍爲雪阻羣客滯留該處者因交通阻斷大爲不安 
[近東大變局百六誌]  
　　十五日柏林電云塞爾維亞已與俄政府有約現佯爲撤銷其各要求俟日後與俄人有各國大會申求奥政府現已拒絶其事力主直接交涉之說巴爾幹半島時局因此益復可慮土爾其政府亦不允以利益讓與塞爾維亞與芒替尼格洛同日倫敦電云據柏靈電稱北德意志半官報言各國於奥施其恫嚇遏止之舉不使與塞爾維亞直接開議則奥國有志　必從而助之十六日柏靈電云奥政府宣稱奥塞商約將於四月一號滿期目下未便將新約送交塞政府惟一俟塞國有和平之信證即擬與之開議交涉塞爾維亞目下狀態變動無常土爾其政府已下諭禁止以軍　運至塞爾維亞 
[英皇已離巴黎]  
　　十七日倫敦電云英皇已由巴黎起程赴培里敦當皇馳過巴黎各街時見者皆高呼示敬 
[羅馬敎皇不豫]  
　　十六日柏靈電云羅馬敎皇患疾臥床 
 
 

Page 27

 
 
   
 
 

Page 28

 
 
   
 
