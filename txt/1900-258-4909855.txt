# 1900 - 258 - 4909855

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校讐二書業已告成用上等潔白連泗紙印釘裝成六十本外加椐木箱每部售洋十二元海内有志之士欲講求經濟學問者則此二書不可不備并請認明封面後有二林齋校本庶不悮購仍存上海文瑞樓蘇州緣蔭堂蕪湖河南文苑山房諸君就近選購可也此佈 
[中國宜山各國調兵論]  [ 
　　自各國聨軍入京之後義和拳匪多半解散雖或餘孽未盡然已如弱草之露螢火之光不久自當銷滅各國似無庸勞師動衆聚而殲之矣其不卽將兵撤退者誠如英廷所謂未與言和先弛兵備爲各國所不取也今者李傅相已遵旨北上和議當不難成顧外洋尚調兵來華其故安在豈傳聞之未必可憑耶抑各國固别有深意存乎其間非外人所能窺測耶頃閱南洋新加坡叻報登德京來信云　　下令招軍赴中國一時報名註册者將弁多至三千六百五十員兵丁多至十二萬名其所以踴躍從公者因知此　　華斷無戰事實不異於出外浪遊故咸願隸名軍籍云云然以予所聞德國自逢中國拳匪之變調兵轉餉所費　　皆向美國紐約克稱貸英金四百餘萬磅目今中國匪患將平又何必多此一舉意者日後必將取償於中國故不　愛惜金錢歟在中國兵費之償勢所不免然各國能少費若干卽可少償若干當京城危迫使臣被困之時各國遣將運兵誠無足怪乃事機已解和局將成何以仍復添兵不已况一國如此各國自不肯退讓泰晤士報已有力勸英廷添兵之說蓋因德國屢有戰艦東行其數較英艦爲倍恐一旦變起不虞英之水陸兩軍勢力皆不能敵倘各國皆有此意續調來華非但中國將來償欵過巨必至力不能支而各國借剿匪保商之名互相比較强弱恐中國將爲戰地不更岌岌可危哉竊意李篟傅相現旣受全權之命宜先向各使勸止調兵誠布公袒懷相示告以當時拳匪之　中外震驚實誤於政府不明致動各國於憤現在朝廷幡然覺　嚴飭勦匪中國兵力雖不足禦外侮尚足以靖内　以後各國可無煩越俎代庖節餉减兵彼此有益倘各國定欲互爭雄長則雖有所費不能添入償欵之中再告以各國旣無割取中國土地之心無庸增添兵力否則兵力一厚必致各存意見另起釁端非但以中國爲戰傷以致人民塗炭卽各國兵連禍結成敗亦所難知西人皆以保敬保商爲大宗若在中國弄兵教與商必均受其禍此次北方擾亂各國商務爲之牽動教士鋒鏑慘罹其明証也似此婉轉勸導想各國必唯唯允許不特中國可免以上之害且各國亦可並收其益猜嫌悉泯和議遂得速成旋乾轉坤不在此一舉哉所願全權在握者斷斷與辯不憚唇舌之勞此則牖下書生翹首跂足而甚望者爾 
[本館接春電音]  
　　昨日午後太原行正飛電傳來上諭三道敬謹譯登○八月十一日奉上諭江西按察使著余聨沅補授江蘇蘇松太道員缺著程儀洛補授欽此同日奉上諭甘肅布政使岑春煊著賞給頭品頂戴欽此○二十四日奉上諭此次釁端實由拳民無故肇禍教民因而疑懼以致兩不相下擾攘非常不知教民拳民均我赤子朝廷視民如傷該教民等但能各安本業自應照常保護無所用其疑慮著各直省督撫諄飭各該地方官開誠布公切實勸導俾各教民咸知一視同仁之意坦然無疑如常安處至拳民多係拳匪迫脅亦何忍不分良莠概加誅戮並著各該地方官明白曉諭卽令解散歸農倘仍敢糾衆麕聚不知感悟一旦大兵所指不分玉石後悔莫及勿謂不教而誅也將此通諭知之欽此 
[定期受篆]  
　　昨日天津來電云李傅相由滬乘安平輪船北上於華歴本月二十五日行抵天津隨示期二十六日晨刻接受直隸總督及北洋大臣關防翌日午後卽秉節入京會同慶親王等人與東西各國使臣開議修好釋嫌之事 
[英使鶯遷]  
　　昨日英京倫敦來電云駐京英使麥竇納樂氏近接英廷電傳諭旨著與簡駐日本東京之使臣薩多氏更迭接駐華英使職居二等今英廷擬擢頭等使臣駐日是麥氏非對調實陞遷也各寅好聞之當爲之喜而不寐 
[教士被戕]  
　　昨日奉天來電云有比利時國天主教士十有一人向在蒙古各處宣翻　音勸人入教上月某日忽有馬賊圍劫以致悉數被戕誠慘矣哉 
[西婦東行]  
　　日本報云東歴九月十二日卽華歴八月十九日意大利國駐京使臣殺路烏矮岳辣之　以氏之夫人乘意國海軍省二等巡洋艦名卡辣利矮者由大沽口赴長崎翼日行抵神戶在神諸貴婦咸登舟訪問慰勞有加 
[追記聨軍入京事]  
　　昨日英京倫敦來電云聨軍之入京師也事在華歴七月二十日午後四下鐘許先是英軍三千人由東門水閘銳身衝入至是美軍乃追蹤而至俄法日各軍繼之是役也英軍未遇大敵俄則死傷甚多蓋以督師者詭計多端未及所約之期先自奮勇直進也事後稽其總數計英軍三千名美軍二千名日軍八千名俄軍五千名德軍二千名其餘法意奥三國海軍共二千名都二萬二千名 
[通州近狀]  
　　日本報云中國北通州爲入京要道其所關係更重於日本横濱自聨軍取道入京卽派日本第二十一聨隊及第三大隊司令部陸軍少佐村田氏駐此掌轉運輜重之事所苦中國夫役已於數日前逃避一空近始雇得二百五十名運送軍中糧食街市房屋毁壞十之二三綠聨軍過後市民星散潰兵散勇時紏衆來此縱火劫財也頃由日兵捕得二十三人詰之自稱義和圑不知統帥將可以治之 
[促召名將]  
　　金陵訪事友人云統領兩江督標親軍等營特授山西大同鎭總兵劉華軒總戎自甲午年欽承恩命補授斯缺後兩江督憲劉峴帥恃爲臂助一再奏留是以迄今尚未赴任邇者翠華西幸駐 
 
 

Page 2

 
 
蹕太原護理山西巡撫李小軒中丞以晉省兵力過單且乏威名素著之將領爰據實上陳黼座請飭總戎統率各營迅赴本任日前峴帥已接奉綸言轉飭遵照大約不日卽當督率雄師馳赴三晉矣 
[三獲票匪]  
　　金陵訪事友人云省垣下關沿江一帶前經駐紥江口之親軍江弁勇拿獲出售富有匪票之要犯一名由統帶禀奉兩江總督劉峴帥傳令立正典刑未幾下關保甲局復緝獲一匪在身畔搜出匪票三千餘張解縣訊供頗極狡展峴帥知沿江一帶伏莽尚多因飭營縣保甲一體嚴拿務使根株盡絶於是駐省標防各營及上元江寗兩縣主各路保甲巡員各派勇丁捕投四出偵求本月二十一日縣捕偵悉一匪寄跡城北某客棧立卽知會標防勇及保甲巡丁同往掩捕至則匪已他適遂偕至督轅西街某茶肆小憩共籌追捕之策不料此匪適在座乃傳遞暗號四面兠圍匪見勢不佳急將茶桌推開奮身圖遁幸捕者甚衆卒不能脫被縣捕出鐵索縶之以去聞此匪口操粤音衣服嫻雅頗似斯文中人乃竟甘心從逆致蹈官刑是眞所謂可憐而不足惜者歟 
[諭燬匪票]  
　　金陵防事友人云自大通亂起兩江總督劉峴帥訪知有康梁逆黨潛售富有匪票乘機煽誘愚民遂通飭營縣保甲各官嚴查密防除先後拿獲兩犯分别懲辦外復於本月某日出示曉諭軍民人等不得再受其感其先已被愚者兵勇則呈票於本營統帶民人則呈票於本管地方官不復究其旣往之罪乃迄今日久竟無有將匪票檢呈者峴帥洞鑒隱情知若輩恐被株連不敢自首因復大張示諭令將票自行焚燬以絶禍根如竟甘入下流執迷不悟一經查出或被告發立卽拿案重辦决不姑寛似此曲體人情予以自新之路人卽頑梗當無不革面洗心矣 
[卡員被戕]  
　　宜昌訪事人云本月十三日某輪船由漢口來宜船中人述及新堤左近有地名島口者向有釐卡一所本月某日土匪糾衆圍住將卡員某君及其眷屬一併戕害迨地方官得悉電禀湖廣總督張香濤制軍制軍立卽派兵五百名前往彈壓而匪衆仍未解散不知如何辦理也 
[逃官宜儆]  
　　厦門訪事友人云元凱官輪船向日往來閩厦此次中日事起提道各憲慮有要公諭令管駕林某靜候示遵不意林膽小如鼷恐有戰事卽於本月初六日之晚展輪逃避興泉永道延觀察聞而大怒電禀督憲許驚帥飭屬拿獲發交閩縣管押候懲又以三叚總查兼清道局委員季藉彝二尹聞警潛逃擅離職守亦擬禀請筠帥叅革以儆官邪 
[招告流氓]  
　　姑蘇訪事人云本月某日蘇府署差役朱某之子名秀若者偕其黨林吉人等至伍子胥廟附近于公館内滋閙一時人聲鼎沸觀者雲屯倉猝中誤將前任常熟縣朱大令之嗣君掌頰二下事後嗣君心不甘服據情訴知西路總巡憲明府轉禀署臬司先竹石廉訪廉訪飭吳縣田大令拘秀若到案研訊之下供認行兇不諱并招出從前拐賣良家女子强佔有夫婦女及聚賭抽頭持刃行兇四大案大令勃然翼怒喝令鞭背一千下釘上脚鐐收禁化莠堂候禀請廉訪核辦一面出示通衢許受害之家來縣控訴 
[八閩瑣譚]  
　　福州訪事人來函云中秋佳節南臺土地廟前聞妙香室主自出心裁製成各式紙燈摹寫天津義和拳與洋人交戰洋人倉皇敗北拳匪持刀追殺情形好事者爭先快覩鼓掌稱奇對門美國耶蘇教堂中人見之引以爲恥遣人前往理論語言不合致啓爭端游手好閒之人從而和之欲將教堂拆毁一唱百和勢甚洶洶幸地方官聞警馳至竭力解散始免釀成禍端然亦險矣○八月十五日之夜纎雲四卷人月雙圓閩俗向有看塔之舉大街小巷游人如蟻轂擊肩摩有甲乙二日本人逐隊隨行藉擴眼界行經南臺土地廟前突有無業游民言語輕浮任情侮辱日人大怒拔刃亂揮衆人恐爲所傷相率走避日人見無人追逐始從容聨袂而去 
[厦島延秋]  
　　厦門訪事友人云邇者土匪蠢動搶劫之案時有所聞圑練總局憲諭令各叚紳董督同地保將各處栅門一律修整限每夜十一點鐘時關鎖不准私開若有緊要事件必須查明確實方可放行○日前厦防分府張司馬發出告示略謂爲出示嚴禁事照得厦門人烟稠密良莠不齊現値多事之秋巡緝稽查尤當加意嚴密乃本分府連日巡查見麫店客棧烟館及各點心店徹夜不閉燈燭輝煌喧譁嘈雜似此夜以繼日難保無匪徒溷跡其中乘間竊發亟應明定時刻以示限制而靖地方合行出示嚴禁仰闔厦麫鋪客棧烟館曁各點心店知悉自示之後夜間務於十一點二刻時一律閉門熄燈倘敢陽奉隂違一經查覺定拿該店主到案究辦將房屋標封示儆每夜三更後各處栅門關閉居民人等亦不得故意閒遊不准出入致于查究各宜凛遵毋違特示 
[金焦秋黛]  
　　鎭江訪事友人云前因天時亢旱農田待澤孔殷經地方官設壇祈禱旋卽雨師稅駕得以轉歉爲豐自月初以來萬頃黃雲早經收刈夕陽影裏到處枷板聲喧約至月杪卽可一律告竣聞之老農云今歳濱江一帶收成較勝往年惟句容溧水等處因旱魃爲虐禾苗播種失時現雖播種雜糧冀作桑榆之補無如秋陽燥烈仍未見膏澤下施安得喚醒痴龍俾大沛甘霖藉以暢生機而慰民望也○常鎭通海道長久山觀察因邇來北亂未弭恐有匪徒揑造謡言惑人聞聽遂於日前札行鎭江府丹徒縣出示曉諭略謂倘有匪徒在各教堂左近以及荒僻之處張貼揭帖揑造無稽之言藉圖惑衆滋事一經將張貼之人並揭帖獲送到官無論軍民人等給賞洋銀若干元决不食言如有揭帖而無張貼之人及有人無帖均不得挾嫌妄指○前者金陵營叅將陳叅戎麟書由江寍至鎭謁見長江水師提督黃芍巖宮保籌商要公現已事畢遂於本月十七日之晚乘元和輪船溯江上駛遄返白門○鎭江城内外各街巷向來設有太平缸滿注清泉藉防火患邇因年久毁壞滲漏甚多日前由各紳士倡議集資逐一修整以備不虞 
[雲間近事]  
　　松江訪事友人云本年夏秋之交四境苦旱地方官爲民請命虔詣邑廟拈香祈禱以迓天和至節過中秋時雨時晴不啻熟梅天氣二十四日午後更銀河倒瀉市中積水成渠木棉遭此摧殘恐不免大爲减色矣○原任大理寺卿袁爽秋京卿昶極諫被禍由公子奉木主南歸旣抵郡城卽供奉西門外别墅邇者家人廣延羽士超薦幽魂華亭縣林霨生大令婁縣屈吉士大令均命駕前往慰唁○城廂内外自經華亭縣林霨生婁縣屈吉士兩大令舉行圑練每夜必會同城守中營張華垣叅戎營楊克明遊戎嚴密巡查府尊張子虞太守復檄委經歴孫少園叅軍留松候補巡檢壽輝庵少尹分駐東西二門總理巡查事務防範可謂嚴矣本月十三日太守諭以目下已屆深秋轉瞬冬防將屆君等蟬聨而下必須黽勉從公每夜出巡時如三鼓後民家尚有燈光必嚴詰情由以免窩娼庇賭等事孫壽二君皆唯唯而退 
[嚴申軍律]  
　　日昨駐紥滬南之晉安兩字營統領顔梓琴鎭軍刊有四言告示黏貼通衢其文曰本軍紀律素著嚴明諭爾百姓安堵無驚日用食物買賣公平勺水之微概給錢文倘有滋擾許禀到營分别罪過責懲不輕拿辦匪類毫不徇情軍民人等各宜凛遵 
[德帥抵申]  
　　德國統帥華爾德西君乘德國快船名海得者航海來華此已紀諸本報矣昨晨行抵吳淞口外旋於午後乘小輪船至滬由法租界公司馬頭登岸各國領事及工部局董事各軍統領皆赴馬頭迎迓上海西商圑練兵曁法兵德兵印兵日兵分站浦濱以伸敬意自英界三馬路以迄法界公館馬路如荼如火頗極壯觀至於中西人士之欲瞻褒鄂丰裁者裙屐屨綦尤有如水如雲之盛未幾華君偕二隨員乘馬車入德總領事署小駐定於今晨七下鐘時簡閱各國兵士會操然後航海北上 
 
 

Page 3

 
 
[西兵會操]  
　　昨晨八點鐘時駐滬英法德三國兵士約二千餘名排隊至英界大馬路迤北泥城外賽馬塲合操各陣離奇變化五花八門約逾一點時始整隊而返 
[劣子候懲]  
　　昨日民人毛增福扭其子照生至上海縣署訴稱兒子不務正業專事遊蕩叩請究懲縣主汪瑶庭大令飭役暫行看管聽候訊供 
[劣員履歴]  
　　歹人陸友樵冐充道憲委員串同其黨邱子香等諸無賴騙取八仙橋西首新闢租界遷墳費票據持向工部局領取洋銀强扣四成致被鄉人褚金金等控諸法界公廨讞員朱森庭明府研訊之下判將邱等先行笞責枷號陸自稱有職人員押候禀明道憲再核此已見諸報章者也昨日明府蒞捕房命提陸覆訊謂本委奉道憲大人面諭確查爾之履歴爾須詳細供明以便禀覆陸供職員前在廣東新海防捐案内核奬巡檢加捐縣丞光緒十三年由京騐看指分江蘇蒙前蘇松太道黃委赴江寗差遣後以二次海運蒙前撫憲奎保舉過班知縣此事實因糊塗所致求念同寅之誼格外成全明府諭令還押聽候禀明道憲請示核辦 
[賭棍宜懲]  
　　美租界中胡家木橋沈家灣一帶久爲賭棍薈萃之區前日朱阿狗朱富林錢阿福三賭棍率其醜類在彼處安設賭檯無夜無明大張旗鼓事爲總巡捕頭訪悉立派中西探捕前往兠拿當塲拘獲朱等三十人管押捕房昨晨解送英美租界公堂請訊讞員翁笠漁直刺詰悉情由商之梅繙譯以二朱及錢爲首聚賭罪不容寛判令各責二百板發回捕房管押一月其餘王阿二等賭徒二十七人各罰洋銀五元如無力措繳洋銀則管押十日以儆 
[誣竊被控]  
　　上月某日美租界西華德路瞿陞記米店中失去民金銀首飾等物所値甚巨鄰有張錫康者前曾犯竊因向盤詰張不服赴英美租界公堂控瞿誣竊行兇昨日讞員翁笠漁直刺批令靜候飭差至虹口捕房會同包探查明實在情形禀覆核辦 
[上海縣署瑣案]  
　　本城西門内積竊張嘉林前因窩留同類被縣捕徐文緝獲解經解主汪瑶庭大令明笞責驅逐出境詎料張怙惡不悛日前又至某處竊取衣服兩包中途被周丫頭冐充縣捕夥役向之攫取張不服爭奪之下適爲捕投某甲所見獲送縣署前晚大令升堂研訊張叩首求恩周供詞狡展不認奪贓大令判令各責三百板○楊復興烟膏店虧欠六月膏捐計錢三十六千文前日大令飭提店主楊國柱到案訊追楊供小的係廣東潮州府屬某邑人在治下開設烟膏店現因生意清寥虧欠膏捐務求恩准陸續帶繳大令著先繳兩月計錢十二千文餘准逐月帶繳楊遵諭具結而退○前日姚天裕扭顧大發及其次子混名二大王者到縣喊寃大令研訊之下姚供小的係揚州府甘泉縣人與顧同鄉且同以駕舟爲業前者顧薦趙姓至小的處爲夥本月十二日無端告辭十六日小的女兒忽捲取洋銀九十元及銀臂釧一雙逃逸無蹤小的四處訪查始知被趙誘拐旋知趙在顧船上因之向索顧卽出爲勸解允還洋銀五十元銀臂釧一雙女兒許趙爲妻小的以女兒已受原籍張姓聘金故不允許詎料顧之次子混名二大王者出而霸阻小的不得已扭送至案叩求嚴究顧供趙確由小的薦至姚處後將伊女誘出曾至小的船上姚知之央小的商勸祗須餽伊洋銀五十元銀臂釧一雙卽願將女嫁趙小的將情轉逹趙卽如數交付今忽揑情扭控求恩察核二大王供此事由父親解勸小的不敢干預大令謂顧曰姚女旣被誘拐姚豈肯央人勸說爾供顯有不實著卽收押二大王交人保出限日將趙交案訊究姚斥退候示 
[上海巡局紀事]  
　　日前有毛玉堂者在南市陸家浜附近租賃唐桂山之屋一椽開設小茶肆比鄰某老虎灶主見而忌之以侵奪生涯等語控諸二十三七鋪巡防局局員盛雨村二尹研訊之下諭令遷往他處以息爭端○二十三七鋪巡防局委員邱友林二尹以近日棉花上市凡載花之車經過石橋易被碾壞爰令勇丁隨時照料責令將花卸去迨過橋後再裝如敢故違定卽提辦 
[馬路工程局瑣案]  
　　前日有唐福生者在南市新馬路某茶肆中與張阿桃邂逅相遇自稱向在某機器廠作工如餽小銀錢八角當卽薦往做工張摸索囊中祗有小銀錢二枚卽如數給之旣而察知其詐因喚令四十號巡街捕將唐拘入捕房轉解馬路工程局禀請總辦程雨村大令研訊張供小的係浦東祝家橋人向業木工今日與唐福生萍水相逢伊稱願薦小的至製造局工作并欲借小銀錢八角小的信之先給二角旋知被騙是以鳴捕拘案叩乞究懲唐供小的係南匯縣人向以駕舟爲業不敢詐騙大令判令笞責五十板具結斥釋○鄉人黃秋生有芝麻一袋雇挑夫洪嘉壽負至岸上忽有自稱貨捐局巡丁之某甲向索陋規洪卽飛步狂奔黃情急追上經四十七號巡街捕拘獲一併送入捕房轉解工程局禀請總辦程大令研訊黃供小的係浦東三林塘人友人托帶芝麻五斗來申上岸時倩洪代負不意洪竟潛逃叩求究辦洪供小的係高郵州人見有巡丁向索規費恐生糾葛是以趨避並不圖逃大令命卽退去復諭以嗣後如有冐稱巡丁向爾等索賄者可扭至案下澈底究懲隨將芝麻給黃領去○日前張錦鏞在某處失去銀質對時表一枚報捕後由汛捕查獲原贓將竊犯金小弟解至工程局總辦程大令研訊之下金認竊不諱大約不能免於受刑矣○日前船戶盧松春投工程局控同帮人張大因爭攬主顧貲雇流氓張掌生等多人將船夥屠阿二等毆傷總辦程大令提案研訊判將張枷號示衆前日有張金桂者投局遞禀訴稱掌生母老丁單求恩從寛交小的保出如再犯事惟小的是問大令准之命提案疏枷交其保去 
[法租界捕房瑣案]  
　　法商鉅昌洋行西人控掮客謝茂金以草帽邊抵押銀兩逾期不贖讞員朱森庭明府飭押候追繳迄今在押日久玩延不理昨日命提追比謝叩首求恩明府諭令還押候傳到原告復訊核辦○竊犯陳梅泉朱長根前經明府訊明昨日飭提至案將陳枷一月朱枷半月發犯事地方示衆期滿責釋○流氓張阿二陸榮生前在新闢租界中攫物被包探拘入捕房明府判各枷號一個月發新租界示衆昨日期滿命提案開枷各責五百板然後斥釋 
[善與人同]  
　　本館協振所昨接寓柴桑輔善子來函云頃閱貴報知滬上諸君子慨念北方被難官商顛連無告創設濟善會壚枯振萎力拯垂危鄙人嚮慕情殷深愧願宏力薄爰將日用一切刻意撙節冀効涓埃勉助莊票規元七十四兩二錢正尚乞察收云云又升太莊交來無名氏助洋銀三十元竊惟此次拳匪事起京津糜爛其不及逃避者大都流離困苦將伯難呼今得諸大善士慨發慈悲鴻施渥沛俾覊蹤異地者皆得徐謀歸計用以全性命保室家其功德詎可限量哉拜領之餘謹書數語以鳴謝再昨日本報登埭溪繆山氏助洋銀五十元誤埭爲朱合亟附正於此 
[分頭辦理]  
　　啓者湖州丁君曉芳杭州潘君赤文俯念江浙人士之南旋乏資者留滯中途情形困苦當經籌集欵項并經陸君純伯分頭募助議設救濟善會敦請妥友前赴津東一帶查明接濟上海各恊振所嚴君筱舫席君子佩楊君子萱龎君萊臣施君子英復經設立濟急善局延請劉君蘭階邀約同仁馳赴清江至德州等處酌核辦理彼此同辦一事自願不分畛域現經公同議定清江等處歸嚴君筱舫諸公籌辦京津一帶歸陸君純伯諸公籌辦庶幾事有專責欵不虛糜惟欵項則各歸經手不得互相牽混所有潘君赤文陸君純伯已經解交惲心耘觀察代收轉運之欵卽由陸君純伯電請撥歸劉君蘭階查收嚴君筱舫諸君俟惲觀察復電到日立卽照數就近撥還以期兩便謹鈔乞登報布告同仁伏乞公鑒 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寗波辨志文會庚子夏季課案]  
　　漢學超等陳漢章任彬章費廷璜周藴良蔣元慶馮鍾瑾鍾觀光秦鍾濠程起鵬張光彝又特等周震隆鄒登泰吳嶠阮惟龢王亨兆張慰祖江起鵬孫應鏘邵登瀛范承登○算學超等蔡翊清陸景宣李埥廉莊賡思王海成又特等蔡崇熙袁丙熊畢鴻逵徐賡南徐爾康○史學超等陳漢章周震隆江起鵬夏啓瑞鄭之澧孫海環李士芬戎吳釗吳際昌鄒登泰又特等陳宗器戴鴻鈞秦鍾濠余宏淦徐人驥姜芝祥吳聖贊鄒登瀛王啓璣童國賓○輿地超等陳訓正周震隆孫海環程起鵬陳漢章江起鵬錢保杭王振聲又特等秦鍾濠李善祥陸鴻勲吳國華戴鴻鈞○詞章超等應起墀毛雍祥黃啓麟馬佪章童梁又特等陳訓正董策三盛炳坤江起鯤董灝 
[昭雪無期]  
　　安慶稽查輪船委員所帶巡丁行兇釀命等情已紀前報兹接本館訪事友人來書云當本月初五日江寛輪船泝江而上有錢某者向水手購鹽被巡丁拿獲解經委員史君笞責未幾錢死於江中屍身無著家屬向之理論史君謂其藏人圖詐斥逐不理越日救生局撈獲屍身報官相騐仵作唱報肚腹不漲七孔無泥手指不曲確係死後落水且傷痕數處顯係毆死抛屍官飭屍屬領屍具結屍屬不從忽由府縣差役率人將屍棺擡去巡丁依然法外逍遥錢係窮苦小民恐此寃終無由昭雪矣 
[英美租界公廨會訊案]  
　　英商美查公司經理人投本管領事署控寳源祥因地契糾葛屢經英總領事班德瑞君會同英美租界讞員翁笠漁直刺研訊嗣以寳源祥主徐雨記執有田單潘源昌僅立賣據疑被潘盗賣斷歸徐雨記執業著償地價若干班君以未經會商不便照斷因訂於前日午後三點鐘時復訊屆時班君命駕詣廨會同直刺升座被告律師担文倩帮辦費君到案聲稱此案迭蒙訊明潘源昌祗有賣契顯係盗賣已於六月二十八日訊供後將堂諭抄送未便遽爾更改請仍遵前斷辦理原告律師哈華托聲辯良久直刺商之班君著候妥議復訊核奪○英商益豐洋行主控裕泰號主葛秀成定購綿紗二十五包延不出貨由英總領事班君照會直刺飭差提葛避匿不到前日午後益豐行主投案訴稱七月十三日葛來行定購綿紗二十五包每包價銀六十二兩二錢五分連用銀共一千五百四十八兩四錢七分約定兩禮拜後一律出清今竟置諸不理但此貨未便久延應請准予另賣以清糾葛直刺商之班君准如所請一面飭差提葛到案訊核 
[英美租界公堂瑣案]  
　　許其元之妾顔如玉捲物潛逃報經包探趙銀河拘獲昨晨解案許訴稱顔向在某鴇處賣倡小的於去年八月代爲還去帶擋洋銀一千餘元俾身由自主至本年八月十六日囑伊遷居安康里旋因事赴蘇倩友人錢連生送去遷費洋銀三十元不料顔被王仲英所惑竟將金珠首飾席捲一空約値洋銀一千餘元近始查知避居逢吉里内是以控乞究追顔如玉供許雖曾爲小婦人贖身尚未明賦小星之什今小婦人願與王仲英偕老故與同居並非逃逸所有金珠首飾均係小婦人之物與許無干叩求明察王供前月小的出洋銀一千四百元納顔如玉爲妾執有賣身契爲據求察讞員翁笠漁直刺商之梅繙譯判將顔鞭背五百下發棲流女所擇配諸物是否許姓所置尚未查悉著暫存捕房○前者洋人鉛門倩傭人傅才寳買乳牛一頭除所付價銀外尚欠洋銀十五元因牛有病不允找付傅遽投英總領事署控請訊追昨由鉛門將傳拘獲送案請懲直刺著將應找之欵罰充善堂經費○洋人台佛司被細崽王阿寳行竊金對時表金管鉛筆並洋銀十五元報由包探趙銀河拘獲解案請訊王供稱各贓係宋仁餘李寳梅所竊直刺飭提宋李請究宋李直認不諱僉稱此事與王實不相干直刺判責宋五百板發回捕房管押一年李免責管押半年王無干省釋○西包探麥糖解徐金福朱仁卿到案禀稱此二人行竊祥茂洋行肥皂是以拘獲請究徐朱互相推諉直刺諭令押候查明再訊○兆豐洋行主控桂仙茶園主應桂馨積欠房租經直刺訊明限期追繳迄未料理清楚昨晨兆豐行主遣夥某甲投案求追原差王蘭繳呈洋銀九十元並金對時表二枚禀稱應力不能繳持此作抵允俟下禮拜理清直刺著將洋銀給甲領去金對時表存案候將欵繳清再行核奪○包探邊槐舟禀稱金道生行竊鄔金生家布衣二件西尺一枝銀鎖片四片扇二柄經小的拘獲解案請究直刺判責二百板逐出租界不准復來○包探陳根寳禀稱傭婦陳阿寳行竊妓女蔡寳卿家綢衣二件及烟盒金戒指銀耳環銀簪各一經小的拘案請究陳供認不諱直刺判責手心五十下贓給還失主○何締庭控陳明朝劉阿德李阿坤用刀戮傷左臂直刺訊得陳逞兇屬實判責五百板遞解回籍劉李無干省釋 
[美租界捕房紀事]  
　　前晚十一點鐘時外虹招商局碼頭所泊某公司輪船水手多人不知爲何將扛貨各小工肆行毆擊有李阿元者毆傷兩目血肉模糊適爲巡街華捕所見奔返捕房據情報告捕頭立遣中西探捕馳往彈壓各水手眲勢不佳相率遁去祗將受傷之李阿元雇車送入捕房捕頭令轉送同仁醫院療治○昨日午前跑灘賊張阿仁雇杉板船至公和祥馬頭竊取舊鐵三百餘斤管馬頭西人見之一并扣住送入捕房捕頭令押候解送公堂禀請讞員翁笠漁直刺懲辦○前晚流氓某甲在吳淞路攫取某姓所佩銀對時表等物適爲包探劉阿炳所見拘入捕房捕頭令押候解送公堂禀請懲辦 
[鉅款先頒]  
　　啓者頃承蘇州仁和錢寳莊經募濟急經費規元五千兩由福康莊照數匯來祗領之餘同深感篆集南方善士之資拯北地鄉人之厄其爲功德正未可量謹鈐乞登報藉逹謝忱仍求不吝齒芬隨緣續助望風引頒翹盼良殷上海北市絲業會館濟急善局龎萊臣施子英謹啓 
[穗垣官報]  
　　藩轅牌示調補潮州府知府惠昌飭赴調任題補高州府知府王嘉禾飭先赴任花縣知縣祝掄望因案撤省遺缺委試用同知葛肇蘭署理署饒平縣知縣張經年調省遺缺委候補知縣何斌署理始興縣知縣陳文塽調省遺缺委試用知縣謝師元署理遂溪縣知縣崔廣沅調省遺缺委候補知縣鄒翼清理署嘉應州州同翟炳堃飭回本任俸滿陸豐縣典史成祥錦飭回本任始興縣知縣員缺請以崖州知州倪思鐸署理 
[蘇垣官報]  
　　八月二十二日首府濮總捕黃長洲縣蘇元和縣王吳縣田城守參將章候補知縣許紳士潘祖謙吳景萱均昨日禀知開辦圑練局知縣傅維祚禀辭回丹徒沙洲差次又張峻基米仁粟均禀知奉委管解京餉差縣丞馮汝璋禀謝奉飭甄别加考留省補用藩院憲聶於今日起穿外套○二十三日三品銜戶部山西司行走郎中張履謙通知二十一二十二兩日點收圑勇卽　聞辦東路及婁齊門外圑練事宜知縣江錫珪由上海公幹回巡檢林先植禀知赴滬見道憲卽辭府照磨魯崇倫禀謝飭知本年押解秋審人犯案内蒙記大功一次 
[皖江官報]  
　　八月十五六日通判鄧瑜辭奉委採辦貢物縣丞汪孝銘辭奉委解長江水師月謂赴金陵○十七日四川候補道陳昌曇到湖南人號料唐卸辦石牌厘卡知縣李第青到並謝飭知註册委用巡檢鄒炳煃　奉縣委會同　商辦圑練事宜葉燦新到由培州差遣回○十八日本任鳳陽府通判周朝霖知奉委解京餉卸代理旌德縣汪承祖到卸代理桐城六百丈司張錫慶到通判王鏡菡知奉委辦灣沚厘卡○十九日胡登崧知奉委採辦管解貢物差並銷監收軍米勞文琦知奉委管解押運貢物差朱存理奉臬憲委赴來安會訊案件並奉撫憲委武備學堂事宜同知劉學浩面試典史史濟普到由上海公幹回○二十日安慶府方連軫辭赴潛宿望閱看秋成同知　瑞知由本省賑捐案内奬叙花翎調補懷寗縣前潛山縣周鳳梧辭赴潛山縣清算交代同知陳遠績知奉委騐收多寳倉軍米差○二十一日調辦華陽厘卡知府林載亨辭本任鳳陽通判周朝霖知奉委加解邊防等餉六品頂戴指分安徽試用從九何玉瑞到浙江人楊奎綬知奉委辦大通厘卡劉啓文面試府經侯雲瀚謝超委一次典史丁鈺知奉總局委查北門城○二十二日直隸侯補知縣王豐鎬到上海上典史丁鈺知接查北門城 
 
 
