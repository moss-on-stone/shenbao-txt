# 1907 - 103 - 4912210

 

Page 1

 
 
   
 
 

Page 2

 
 
宮門抄 
[電傳宮門抄]  
　　三月初七日召見軍機凌福彭 
[論說]  
[論部定女學章程之因果（心）]  
　　女學章程何爲而設乎。爲振興女學計乎。爲遏抑女學計乎。無上下智愚。皆可認前間題而否認後間題無疑也。乃今宣露之女學部章。果足以振興女學乎。抑足以遏抑女學乎。此又無智愚而皆懐疑者也。疑之奈何。則女敎習問題是已雖然。記者不欲以灌夫嫚罵之語。全加責備于部臣。而急欲研究此部章發表之因。及其施行之果。請以記者之眼光之腦力研究所得者一陳之。 
　　其　奈何蓋一則在官。一則在民。 
　　中國人之有男女。此袞袞者所能知也。而其男女交際間之禮俗。果於懿嬍及腐敗之二者。倚于何一方面乎。此則袞袞者所不能知也。不惟不能知。且其心目中之接觸若判斷。直以爲倚于極端的腐敗之一方面。而不徒不甚懿嬍之謂。此非可以空言相誣搆也。彼其處貴顯之地者。内而姬妾之環繞。外而僕圉之趨承。其出身皆爲卑微妖賤之流。其享受又爲飽煖逸居之福。力加防閑。尙在在而有踰蕩之盧。此所謂培塿之上。不生松柏。固於事無足怪。而於人。無可尤者也。然而躬親閱歷者。旣不知其何以致此之由。又於此等怪現象之外穻有聞見。則將以爲男女之間。固皆如此。舉斯心以加諸天下。遂不得不力籌所以防閑之術。而部章之叮嚀告戒有由來矣。此其用心。不識者以爲可誅。識者則以爲可憫。而亦未始不以爲可敬也。此其一因也。 
　　今民間所辦之女學。其於管理敎科上。未嘗有甚大之缺失也。主持其事者。亦未聞有如何之失德也。但其於宗旨之趨向。或不免爲歐化之潮流所激。而失之於高。其於學生之甄擇。或不免爲普及之熱念所迫。而失之於濫。於是有所謂文明結婚焉。有所謂男女平等焉。日濡染於學生之耳目。而成爲一種之口頭禪夫此等學說寗非文明所宜有者。然必其人有 
 
 
 

Page 3

 
 
如何之程度。而後乃又授以如何之學說。今處極幼穉之時代而遽及焉。其能無冒不韙之病而授人以口實乎。且學生之甄擇旣濫。則彼下賤無行者。亦可懐一登龍門之思想。而借高貴之名。而掩其卑穢之迹者有之。極其流弊。遂令人藉口於一二嫌疑之事以槪其餘。而全女學界爲之蒙垢。彼袞袞者對於女學。固已抱絶對之反對主義。而主持者稍一不愼。又從而授之柄焉。則何怪此部章之云云乎。此又其一因也。（未完） 
專電 
[電一北京（三月初七日酉刻）]  
　　内廷確實消息沈家本調法部尙書戴鴻慈調民政部尙書溥頲調郵傳部尙書（自） 
[電二北京（三月初七日酉刻）]  
　　陸軍部官制現已議定仍設丞參各二缺下分十一司日内其奏（法） 
[電三北京（三月初七日亥刻）]  
　　河南巡撫張人駿日前奏請訂定學律茲經學部議奏謂學生應守普通法律毋庸另訂（序） 
譯電 
[東京電日領抗議滿洲軍隊越界屯兵]  
　　駐奉日總領事获原君以中國軍隊在關東以北二十華里局外境内屯紥有違北京條約特行文照會趙將軍抗議趙將軍尙未答覆譯字林報 
[東京電哈爾濱鬍匪猖獗]  
　　哈爾濱消息謂鬍匪仍在該處四出搶掠每日必有鬍匪百餘人在光天化日之下手携搶得之貨物結隊游行鐵路守兵恐有不足彈壓之勢譯字林報 
緊要新聞 
[川省京官會議奏參鐵路公司北京]  
　　川省鐵路公司紳商籌集股本五百萬兩公司成立將及三年並未購辦一鐵軌採買一木石業用去股本二百餘萬聞公悮每月餽送川省大僚憲幕乾脩不下數千金若者爲總辦若者爲會辦若者爲帮辦實繁有徒此中銷耗已及數十萬金而錫淸帥聽信某藩司之言以紳商血本挪借爲鑄造銅圓之資本札派某令往上海購買銅圓機器共用去一百餘萬雇五六十號民船由川河載運中途沉沒二十餘隻雇人撈獲耗費不貲由三月起程比運至面都已第二年三月矣現在度支部通飭各省停鑄銅圓所有機器均歸無用而鐵路股本亦化爲烏有聞總辦沈秉堃一人亦虧空數十萬北京川省京官會議數次將具摺嚴叅並電岑宮保蒞任後懇爲澈底淸查云（大） 
[派員調查各省官制之條陳北京]  
　　日前有某大臣條陳慶邸謂外省改革官制各疆臣對於此事不無私意可卽奏請簡派通達政治之大臣隨帶諳熟各省情形之員前往各省詳細調查無論按照第一第二條辦法均須切實調查俟回京條陳後或裁或改卽由政府决定奏請實行聞慶邸頗韙其說惟因趙侍御一摺兩宮頗爲猶豫深望於此一舉挽回之（樞） 
[進士館校外畢業北京]  
　　日前學部通電各省督撫略謂進士館癸夘學員已辦畢業所有癸夘進士在各省任學堂監督敎員而未到館者應照定章與在館學員一律辦理請將尊處辦理學務已滿三年之癸夘進士共有幾人確實查明叙其成績咨報本部其從前未經奏咨有案者並希迅卽補咨立案等語（而） 
[江督札揚州府文（爲敎士擬設孤兒院事）]  
　　爲札飭事准駐寗美領事黑函開據揚州美國浸禮會敎士易文士禀江北水災飢民以子女求鬻者慘不忍覩爰以美國捐振之欵加以華友樂輸之資設一孤兒院以二十嬰孩爲限稍盡寸衷請函詢南洋大臣是否可行到本領事伏思貴大臣飢溺爲懐辦理振務不遺餘力該敎士所請實係慈善事業諒蒙許可尙祈見復以便飭遵等因到本大臣准此查該敎士擬設孤兒院收養飢民嬰孩以二十名爲限自係善舉惟揚州地方現在有無飢民鬻賣嬰孩之事以及敎士收養嬰孩飢民是否情願非先行切實查明易滋紏葛且各屬多有官設育嬰善堂如能酌量多收自較敎士設院收養民情尤爲樂從應由該地方官確查妥辦據實禀復核奪除函復外合行札飭札到該府即便遵照督同江甘一二縣迅速確查妥辦復奪無違（康） 
[侍御奏叅鳳軍統北京]  
　　石侍御長信日前專摺奏參鳳 
 
 

Page 4

 
 
軍統略謂現在京畿各鎭有尅扣兵餉之事雖營制有就兵餉内扣出兵米一條然各鎭竟將兵丁米銀每人每月扣至一兩四錢之多合别項尅扣計之每兵每月只餘餉銀數錢是以兵丁每至私逃鳳山統馭各鎭未能整頓有負委任云云摺上奉旨交陸軍部辦理（貢） 
[侍御奏叅楊公使北京]  
　　江侍御春霖奏叅出使粤國楊大臣行止不端損辱國體列欵頗多惟政府以公使爲國家代表一經宣揚殊於國家名譽有關故摺上奉旨留中或謂已交汪欽使密行查辦其說不確（樞） 
[叅警廳摺留中之原因北京]  
　　江侍御揭叅巡警廳人員流品太雜等情已誌前報茲悉此摺上後太后卽擲交軍機閱看軍機奏稱目下新政甫在萌芽部臣不得不破格用人至該廳奏保人員均經詳具履歷切實考楄復又咨行吏部查核斷不至如摺中所言云云遂將此摺留中（樞） 
[補錄郭繼泰子赴都察院上控禀北京]  
　　具禀生員郭富德山西太原府榆次縣人爲勒索不遂揑詞陷害屢禀不批帶印呈繳懇恩據情代奏以雪奇寃事竊生父郭繼泰由丙子舉人己丑大挑知縣籤分安徽去年三月補授當塗縣事秉性剛方凡命盜案件從不肯逢迎權貴枉害小民故歷任靈辟靑陽東流等縣五六年間雖民權發達從無上控一案東流庚子之變四境晏然當塗敎民之橫敎士斥革而老屋薄田已爲廉字累盡爲民父母亦幾無愧禍綠署太平府汪守麟昌貪鄙性成由敎官捐升知府到省年餘既無資格又乏勞績蠅營狗苟得署斯缺到任以來首飭屬下餽新叅禮數百金前署胡縣令因交卸在卽敬獻百兩生父援案照辦蕪湖沈令且借生父銀六十兩補送乃該守以首縣餽少致各屬皆未從豐挾嫌不休又因秋成災重生父爲民首以四分七釐請命該守以災費僅送百三十兩不肯徧勘駁詰五次始准三分三定案而民力實竭蹶不堪其種種劣跡原摺禀呈而年終考語反揑蒞事多偏粗鄙近利八字禀參革職窺其意謂多偏尙有少不偏近利似未貪到手不過僅予撤省開缺生父必不至禀訐何居心之險而巧耶曾亦思提憲近在同城道台相離咫尺無不刮目相待許爲循良而小民更忿忿不平近於汪守下鄉時相約罷巿飭勇多人搶買柴米狼狽而歸提台面詢郭令到底好歹亦且佯爲抱屈說撫憲太過究之肺肝如見矣當電報甫傳時該守卽來署慰勸百端旋委爪牙李府經慶雲討印代理答以電碼容錯俟奉行知再送始快快而去生父遂於新正初二日委典史代行代折申報公出赴省面禀乃參衙數日未賞一面禀控又不見批不得己禀辭赴寗晋謁督憲詎甫至下關卽念生不能對君　死無以見先人絮絮不休頃刻氣閉不省人事生昏瞶無計意欲回署而新任未來必被汪守陵辱誰無父母誰非人子籌思再四與其死於仇人之手曷若訴於憲台之前况設官以爲民也當此奉旨立憲改官之時豈容奸險小人暗害僚屬肆毒閭閻爲此冒死帶印併原禀摺件恭呈都憲靑天大人台前俯念生父寃抑待斃據情代奏如查有一字虚誣生父子願甘鐵鉞之誅哀哀上禀（擬） 
[陸軍大學又向北洋籌欵天津]  
　　陸軍部陸軍大學由度支部撥銀四十萬兩作爲開辦經費已紀本報現悉常年的欵所需甚鉅一時無從籌撥鐵尙書仍擬向度支部商酌而溥大臣則力稱庫欵支絀須向各省籌辦日前經各土大臣會議以北洋軍需約有百五十萬可籌不如向北洋酌撥較有把握現鐵尙書已據情電致直督矣（樞） 
[日俄立約劃分寛城子車站]  
　　字林報云日本報章載稱日俄兩國所立合同將於日内簽押約内載明寛城子車站應彼此平分惟俄國可向日本購買日本所得之一份現日本正在附近建造車站因原有車站太小也 
[梁鼎芬與粤路之交涉廣東]  
　　日前七十二行商全某等因粤路風潮上書鄂督爲宦鄂粤紳梁鼎芬電詰證據至毒其詞曰天日在上云云各行商接電後以梁某無干涉言論資格屏置不答詎日昨有由郵政局遞交平糶總公所一函内有覆梁電稿略謂武昌梁某鑒粤路商辦商人不忘岑功乃被謗虚股二百萬不聞究誣反斤斤鉗禁商人口舌黑暗世界有何天日云云其下并不署名但言爲善長不平代擬一稿未知是何人手筆也（答） 
本埠要聞 
[尙賢堂定期開會詳誌]  
　　上海尙賢堂定期開會已略誌昨報茲悉該堂敎士李佳白君以在華各國耶穌敎士約六百人將於日内由各處來滬開百年大會歐美各敎會亦派二百人來華赴會特定於本月十五日在該堂開懽迎會俾中外官商士紳一堂會晤以敦輯睦現直督袁宮保已特派鍾紫垣觀察江督端制軍特派唐觀察蘇撫陳中丞特派滬道瑞觀察粤督周制軍特派包鴻卿刺史代表赴會想届時必有一番熱鬧也（敦） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[湖南粤漢鐵路總公司暫定簡明章程]  
　　第一條粤漢鐵路仰賴湖廣督部堂張聯合三省收回自辦深謀遠慮薄海咸欽其湘境路工經商部奏奉諭旨定爲官督商辦復蒙督部堂奏舉順天府府尹袁樹勛前國子監祭酒王先謙法部左叅議余肇康爲總理候選道張祖同安徽補用道席匯湘爲協理並分舉諸議紳各在案惟有秉承兩院和衷共濟認眞經理仿照各省章程俟優先股集有成數卽開股東會同籌公益 
　　第二條本總公司專集華股自辦無諭零股整股均惟華人自購不附洋股設有股票或轉售或抵押入他國人之手本總公司槪不承認該股票卽作爲廢紙並將該股欵罰作地方辦公如股東改隸洋籍者亦將其股票作廢惟寄居外洋華商由中國出使大臣曁中國領事文送入股者亦一體認爲股東 
　　第三條本總公司定爲招股三千萬元不計閏周年六釐行息紅利均分以五元爲一零股百元爲一整股合二十零股仍爲一整股應在於三千萬元内先招股六百萬元無論零股整股以一次全交者爲優先股除官息外所得紅利先提二十成之二作爲特别報酬自光緒三十三年三月初一日起至十月底止爲優先股期限如限期未滿已收齊六百萬元之數卽隨時登報截止其截止後所收另刊收條卽一律作爲普通股分三期交付自光緒三十三年十月初一日起至三十四年四月底止爲第一期零股交銀一元整股交銀二十元自三十四年五月初一日起至十月底止爲第二期零股交銀二元整股交銀四十元自三十四年十一月初一日起至三十五年四月底止爲第三期零股交銀二元整股交銀四十元凡優先股先給收條起息於本年内從九月起掣換股票普遛股前二期亦均先給收條起息俟三期收滿掣換股票 
　　第四條本總公司入股專用銀元凡銀錢入股者照時價折算　　第五條無論遠近股銀均按月一解必交到本總公司方能起息每月初一日後交到者應歸本月十五日起息十五日後交到者應歸下月初一日起息凡外埠收銀起息日期均須酌量程途遠近塡注月日至發息日期每年均定二月以昭劃一 
　　第六條路綫所經由地以及車埠碼頭均准按照時價估計入股塡給股票息摺卽工資薪水有願扣作股銀者　聽其便俾得利益均霑其不願者聽 
　　第七條股銀由股東徑交本總公司曁湖南官錢局及余太華鹽號義豐祥錢號裕源長錢號朱乾益鹽號吉順祥鹽號五家核收均立給收條其本省各府廳州縣及各省繁盛埠頭均另派有妥處代收容另列名登報 
　　第八條凡納資入股給發收條時並無分毫規費如有藉詞需索情事准入股人赴本總公司禀候查明究辦 
　　第九條凡從前湖南鐵路籌欵購地公司及湖南商會所招股銀均作爲優先股其所給之收據均應繳銷各赴原交處換給本總公司新刊收條以憑信守此項息銀仍照原收之日起算其各處承領未用之籌欵購地公司招股收條及商會招股收條均趕速分别各赴原領處繳銷並赴本總公司另領新刊收條仍前供爲招集股分 
　　第十條本總公司現訂上項暫行簡明章程係專指招股而言其贖路保息勘路購地估工開工開車及股東權利董事規則盈餘紅成報効公積曁一應用人理財各事宜均查照廣東湖北並採取各省辦法斟酌損益另有詳細章程隨後續布 
　　第十一條本總公司未開工以前及省内外分任招股之處均不開支薪水其本總公司一切開辦經費亦在另籌他欵撙節支銷槪不動用股本至凡一人經手招滿五千元者以一百元酬勞一萬元者以二百元酬勞倘招集愈多者发次遞加領現銀領股票均聽其便其本省各府廳州縣能勸集股欵至十萬元以上而絶無擾累者由本公司呈請優給外獎 
　　第十二條本總公司現擬俟優先股集有成數卽首先趕辦從長沙至岳州一段以與鄂線相接並同時分辦從長沙至株洲一叚以與萍醴相接均期於三年内完工仍一面籌辦由湘潭至郴州以接粤線幹路總期速竟全功至常德支路並當急圖建築以摭利源 
内治部 
[淮北認費退還南鹽揚州]  
　　去歲淮北鹽塲滷池水淹失收由運司趙都轉飭令淮南商人籌借引鹽曾誌本報茲海分司以山東鹽斤運到足敷岸銷而所借南鹽尙存十萬包之多有碍銷路因禀商運棧二憲擬將所有借鹽運費出北販認繳令淮南商人將棧存南鹽另行籌銷以免積壓（司） 
[湘省警察復擬整頓長沙]  
　　湘省警察自去歲經湘撫岑堯帥奏請復行保甲即就警局開辦後各參議員遂先後辭去形式精神俱漸渙散日前堯帥接民政部咨文頗有詰責之詞該局總辦臬司莊廉訪爰與警察學堂監督敎員等籌商整頓之策現擬就警官畢業生遴選最優等者派充處長以資得力並擬仍將保甲分别另辦不得混入警務以免歧出云（敏） 
[大理院分股治事北京]  
　　大理院自移入舊工部署各司員由沈正卿派令分股辦事者凡得二十四人將來皆有推長推官之望（漢） 
[某觀察乞假之原因南京]  
　　某觀察爲湘中首富前曾以五萬金餽某督某督喜之及至去年觀察力保某非革命黨致觸某督之忌因令其至滬向某某假貸巨欵陰欲以是難之而觀察不知也觀察至滬多日久未覆命某督促之返觀察遂以巨欵難籌覆命某督深滋不悅大加訶斥以是觀察所辦某處報銷均爲某督所駁斥現聞觀察灰心仕路屢次 
 
 

Page 11

 
 
請病皆未允准一時宦途中人無不爲觀察危懼云（忍） 
[舉貢考職照會試中額取錄北京]  
　　本年考試舉貢由各省按額咨送每有逾額太多者現經禮部分電各督撫仍照奏定章程保送以期畫一其保送名册統限三月内送部至將來擬仿照會試中額取錄（樞） 
[江督電飭維持民食揚州]  
　　江督端午帥日前電致揚州府榮太守略謂據江甘紳士王祖懋等電稱揚郡米粮騰貴民食維艱仙女廟鎭米行私賣于客帮米担甚鉅萬壽司程巡檢緝獲有案富户囤積米粮甚多請飭查禁定價出售等語查現在米缺價昻奸商販運出境富户囤積居奇最易滋事務卽迅速確切查明妥籌辦理電復查考（司） 
[取具鹽員戒烟切結揚州]  
　　淮運司趙渭卿都轉疊奉上台公文飭令鹽屬各員凡有染烟癖者一律遵章速戒因特出示發貼官廳並轉飭通泰海三分司及各塲員並在淮候補之監掣運判大使經歷巡檢各具遵限戒食切結送案轉報其署内辦公書吏亦勒令遵限齊戒違則究辦不貸云（司） 
[天津公園之布置天津]  
　　天津去春曾由當局者鳩工建設河北公園一區目下大致完備惟種植樹木尙未佈置盡善園中景色半仿杭州西湖諸名勝故覺耳目一新垷盧提學使之意欲在園内設立考工廠公學會各一區又以近來正籌建水產傳習所擬再添設水族館一區以資參考譯大阪朝日新聞（穎） 
[銅元流弊山東]  
　　濟南一省自通用銅元後銀價飛漲各州縣征收錢粮經前撫台李奏定每兩合京錢四千八百文庚子以來首提州縣盈餘作練兵費謂之舊案盈餘不足又繼之謂之新案盈餘大缺有提至五錢者其次三四錢不等以大缺論征銀一兩連盈餘須解一兩五錢按三千二百文之銀價計之適敷購銀一兩五錢此外尙有火耗解費書差賞項均在賠累之内而上司之供給幕友之薪水委員之酬應合署之伙食更無所出是以近來每出一缺懸一牌示多有託故不赴任者至若百姓名謂每兩征錢四千八百文而州縣官祗收制錢百姓以銅元易制錢須十二三文易十文約計每兩需錢在六千左右其受累亦不在州縣官以下此皆銅元之流弊也操財政者盍設法變通之（貢） 
[關道接印有期蕪湖]  
　　前四川成都府知府新授蕪湖關道文觀察煥前日由漢赴寗謁見江督茲已事畢聞初八日可來蕪接印矣（少） 
[順德藤令撤任原因廣東]  
　　順德縣藤令桂森業經撤任其調補番禺縣缺亦經撤銷以卽用縣周汝敦更補茲聞其撤任之由係因該縣紳士聯名赴督轅具禀略謂藤令貪酷橫暴枉法虐民爲自來特令所未有且每下鄉藉端查封店鋪先將銀錢貨寳搜括入已次將器具拍賣甚或遷怒鄉局將局内物件攫取一空與差役狼狽爲奸情形甚於强盜其倒行逆施種種悖謬指不勝屈等語大憲得禀後遂卽撤任（答） 
外交錄 
[皖紳仍擬爭回銅官山礦安慶]  
　　銅官山礦務交涉一案准外郵兩部來文咨詢各節已紀前報現聞皖紳等謂安裕公司許李京堂充總董一職不過假以虚名予個人以微利而全省礦權仍在外人手内想李京堂斷不致唐罙認可吾等仍宜據理力爭以免利權外溢云云故此案交涉一時恐難了結也（美） 
[華商歡送港督廣東]  
　　香港總督定於三月初八日歸國闔港華商特於前日會議擬備精美繡品及酸枝花梨木椅桌等物贈送港督以表敬禮之意（多） 
軍事界 
[江督派員考察砲台南京]  
　　江督端午帥日前札行督練公所略謂長江一帶從前所設砲台亟須改變自應遴派幹員前往吳淞至九江一帶將地勢砲械人員經費一切情形詳加考察分别議辦至砲位是否合宜彈藥是否合用均須揭表立說禀候查核茲查有敎練處陳道琪叅謀處章道亮元堪以派往合亟札委卽便遵照前往查明具報核辦應需旅費銀各一百兩由敎練叅謀兩處盈餘項下撥用事竣回寗核實造報毋得需索擾累云云（我） 
[陸軍部添練模範隊北京]  
　　陸軍部以現在所練各軍雖規模粗具然内容尙非因擬在已練之各鎭内抽調得力將校兵士改練模範隊一營以爲各省新軍模範已經具奏奉旨允准（貢） 
[禀准發給建營欵項安慶]  
　　皖省督練公所具詳皖撫稱第一標及協司令處營房需用磚瓦木料卽祈札飭支應局先行籌撥銀三萬五千兩俾得派員督匠分途購運等語業己奉批照准矣（作） 
[詳請免扣薪餉移助賑欵安慶]  
　　皖省督練公所以派赴皖南北征兵各員凡有另差兼辦者薪水槪不另支新派各員亦均照章折减核與賑撫局來移暫設局所暫奉差委一槪免扣賑欵章程相符特詳請皖撫一併免扣未知能邀准否（政）　 
[漢陽鎭閱操湖北]  
　　長江漢陽鎭周雲卿鎭軍因提督程軍門將來校閱營伍特於初六日首途往巴河田江鎭閱操並巡視砲台俟閱畢署回再調集簰漢各營合操以免臨時疏忽（今） 
[委充憲兵學堂監督武昌]  
　　鄂省憲兵學堂卽擬開辦鄂督張香帥己札委前任廣東南澳鎭總兵潘瀛爲該堂監督（采） 
[裁撤各營敎員武昌]  
　　鄂省各學堂學生去歲畢業經鄂督張香帥派爲各標營敎習者甚多其薪水由各營至善後局領餉時隨同具領茲善後局司道以財政困難詳情裁撤鄂督准之以後軍隊敎育即由各營官長担任不另支給薪水矣（安） 
[蘇省設立隨營學堂蘇州]  
　　閶門外上津橋常備軍第二標征兵公所内附設隨營學堂一所先於上月中旬由督練公所兵備叅謀敎練處三總統會同楊谷樵協統於步兵隊中考選兵士八十名分正副額各半名曰陸軍高等學生撥入該學堂肄業限一年畢業每逾三月由協統考驗一次畢業後如列入最優等者拔充軍官副取生考列最優等者充 
 
 

Page 12

 
 
補正副排長等名目一律給予文憑現已於三月初一日开學矣（出） 
敎育誌 
[蒙古學堂優給出身奉天]  
　　東三省已設蒙古學堂前日趙次帥特電商學部請優給蒙古學堂畢業生出身以昭激勸（樞） 
[師範學堂不收學費揚州]  
　　盧少源部郎在揚州康山旁獨力創設之師範學堂已著成效茲又以所招速成師範生半多寒士因議一槪不收學費其中西各敎習修膳等欵均由部郎擔任云（司） 
[游學預備科春季運動蘇州]  
　　江蘇游學預備科定期本月十五日在蘇州滄浪亭本校操塲舉行春季運動會此會以團體組織而成業已刊印入塲劵廣爲分送矣（宮） 
[撫批阻撓興學蘇州]  
　　前日盛澤鎭紳士以鄭某阻撓學務等詞投撫轅具控奉批據禀鄭慈穀借學壟斷糜費鉅欵并以松陵學舍改辦明德小學心存嫉妬朦禀阻撓如果非虚殊屬不合候札飭蘇學司會同臬司分别查辦（出） 
[省視學員將次蒞常常州]  
　　蘇提學司札行武陽兩縣略云常郡各屬學堂早經開辦茲特委派省視學員路黎元蔣鳳梧侯鴻鑑三人前來調查至時望卽偕同前往所屬各學堂詳細調查所有川資等費均由蘇垣學務公所開支不得私送程儀等語賴何兩大令奉文後當卽移知武陽視學員屠元博徐馥茹二君預備一切（言） 
[學部諭飭推廣學額北京]  
　　學部堂憲以京師學務日見發達昨已諭飭督學局迅將京内官立大小各學堂槪行加廣學額凡初等學堂亦卽添設高等學班以宏造就（仁） 
實業類 
[礦務公司擴充煉廠長沙]  
　　湖南中路礦務公司所出銻砂向以毛砂售出運往滬漢提煉旋有粤商在湘省南城外創設大成湘裕萬泰等煉礦公司遂改由各該公司提煉去歲經中路總理籌商以爲倩人提煉終屬利權外溢爰就省垣小西門外購定地址建造中路煉礦公司近日復將附近房屋拆卸接連添築以圖擴充俟工竣後即須安設鑪灶如法提取云（亦） 
[江督批鞏華公司請援洋商稅則南京]  
　　上海新馬路鑫益里鞏華製革公司選用知府嚴良沛等以進出貨稅擬援洋商及各公司成案辦理禀經江督端午帥批示云據禀已悉該公司採辦生皮請變通聯單給照購運按照洋商稅則納稅查鎭江關本有華洋商請領土貨聯單章程行之已久各關亟應仿辦其章程係於領單時先繳子口半稅及正稅兩倍半其合三倍止稅若限内貨未到口罰繳正稅六倍若貨已抵口卽將正稅三倍暫存俟貨運出洋照章扣收子口半稅及一出口正稅所存倍半發還如不運出洋所存倍半應送釐局抵留近年洋商在江海關領單採辦山羊皮一項即照此章辦理是凡領單出洋土貨只完正稅倍半不出洋土貨應完正稅三倍早己具有定章現正擬整頓單稅函商稅務處轉飭總稅司核明通行各關稅司切實遵辦自當以推廣華革爲整頓入手地步今該公司採辦生皮旣係在滬製造并不出洋應卽由江海關查照鎭關章程開辦華商土货聯單由該公悮照章納稅領運一俟華單辦妥即行續議洋單劃一辦法以免歧異仰江海關道轉飭該公司遵照一面迅速核明詳辦至造成各項革品請援案完納出廠正稅一道沿途槪免重征事屬可行俟華單議妥由關一併查案具詳分别核咨辦理（川） 
[揚鎭錢業之齟齬揚州]  
　　鎭江鎭大錢莊前日因揚州宏餘錢莊違背定章遂公議各莊均與宏餘不相來往揚郡錢業聞之亦咸抱不平結合團體與鎭江各莊不相匯兌所有一切帳目均歸揚鎭聯號周轉以致巿面阻滯不識揚鎭商會董事將如何調處也（可） 
[札免重抽煤斤厘稅廣東]  
　　廣西寳興煤礦公司現在造廠招丁製器等項將次竣工將來該公司運銷煤斤來東已完出口煤稅自應免予重抽以廣招徠昨西撫張咨行到粤大吏卽札行厘務農工等局遵照轉飭各關卡厘廠嗣後如遇廣西寳興煤礦公司運煤來東經過各該廠卡查有己完出口海關煤稅憑據卽照章免予重抽驗照放行倘無此項憑照仍須照章完納稅厘以免影射（貳） 
[暫設粤路公司之命意廣東]  
　　區達波等以路事日激風潮正烈等詞具禀督轅奉批前暫設公司原爲委員查賬接見股商之所並非辦理路事勸導再三風潮仍起去腦已催撤局因存帳尙未查完延遲至今現存賬查畢其用帳易於核對應候欽派大員經理路事再行逐欵細查至各商股董事有所禀陳儘可隨時妥商總理核奪如有必須併禀本部堂之處儘可隨時封遞毋庸蓋用集議所圖章公司旣係商辦應槪遵商律辦理自然諸事平順可獲公益仰卽遵照（貳） 
[湘省磺價起色湖南]  
　　去年湖南郴州及叙浦縣各屬磺礦所出磺砂行銷頗暢嗣爲鄂督所阻銷塲頓滯報今歲入春以來又略有起色省垣屯積之貨銷去過半去歲需價十二兩者曾經跌至五六兩尙苦滯銷目前則增至八兩左右矣（亦） 
[茶商預備出莊長沙]  
　　湘省茶業爲土貨一大宗現在各茶商已紛紛到省收兌典錢銅元預備分赴安化桃源各屬出莊之用故近日典錢銅元價遂飛漲云（私） 
瑣事欄 
[家丁得賄舞弊揚州]  
　　江都縣袁大令親信之陳姓家丁前日受古旗亭惡棍焦姓重賄代爲粉飾訟案事爲大令識破隨卽當堂訊責收押候辦（立） 
[航船遇盜]  
　　往來平湖松江之航船于本月初三日破曉在松江西門外口地方被盜截住將舟子綑縳推入艙中掠去銀洋布匹數頗不貲事後卽報請婁縣何秋坪大令蒞勘飭緝（此） 
[請給購鎗憑照蕪湖]  
　　蕪湖新關稅務司湛參君因該關頭等查貨英員貨世與三等查貨德員愛克富等前在德國購辦打獵鳥鎗二根子彈數百夥因無官給憑照未能搭附外洋輪船代運進口特函請蕪湖關道轉禀皖撫發給護照以便再託輪船代運應用（化） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
畫史 
國外新聞 
[香港風災善後餘聞]  
　　初六日香港電云香港辦理風災振務董事報告振欵用洋十九萬八千　尚存洋三萬三千七百六十八元英政府准將此欵加撥存儲以備遇有此等災情可以濟用英政府又准將捐欵撥入振欵以修建風災棲避之所業已預籌辦法矣 
[南墨西哥地震續誌]  
　　初六日倫敦電云南墨西哥地震人民死者三十八人傷者九十三人亚雅勃拉及歐孟脫思兩鎭幾全遭毁壞 
[德國籌借公債]  
　　初六日倫敦電云德國及普魯士聯邦各發行四釐起息之債票各籌英金一千萬磅於一千九百十二年贖還以九十九作一百交付 
[英國擴張海軍之志不懈]  
　　初六日倫敦電云英國海軍部大臣勞般遜答覆畢勒思君之問極力以保守海軍爲重彼云英政府當固守英國之海權使之與今日一律海牙公會如各國會議不能從同列强因而擴充其海軍則英國亦必加以擴張也 
[英意兩君相見之關係]  
　　初六日倫敦電云英皇愛華德已偕其后由毛爾泰島起程赴棊德與意國君主會晤德奥两國報章對於英皇此游大起猜欵妄生意見謂英將與德分離然意國報章頗歡迎英國皇后之來謂其盡禮修睦與近時國際政策並不相涉又電云意國君主已抵基德天氣頗不見佳 
[坎拿大大學又報失火]  
　　初六日倫敦電云坎拿大蒙脫立耳地方之麥基大學其機械室於西四月七號失火昨日其醫學館又燬於火衆皆疑其有意縱火云 
[英國親王禮待各殖民地首相]  
　　初六日倫敦電云昨晚英國惠爾斯親王夫婦於麥爾蒲魯大廳宴請各殖民地首相席間復開接等會洵爲盛事 
[法國内閣有變動之象]  
　　初五日栢林電云法國首相克雷明索大受攻訐是内閣又將有變動矣 
[俄國博士論國民院事]  
　　初五日栢林電云俄皇派赴海牙和平會之專使馬丁博士刊登論說一篇於倫敦泰姆士報係論俄國國民院事惟俄京則於其所言槪不承認 
[俄商部派員赴薩哈連島]  
　　初五日栢林電云俄國商部大臣費洛棠夫派專員赴薩哈連島振興商務 
[美國定期不干預古巴内政]  
　　神户西報載舊金山電云按照美國兵部大臣塔虎脫及古巴總督馬根所定政策則美國干涉古巴内政當以一千九百零八年西七月爲限 
[東京大風雨爲害]  
　　東報云東京博覽館各陳列所因遭大風雨皆受損壞輕重不等美術品陳列所之物件因屋漏皆受潮損 
[郵船奉諭釋放]  
　　初六日東京電云郵船蒙泰那號前載日本人二百九十五人前往坎拿大爲蝦夷島美官扣留現已由美官工商部大臣史德勒諭令釋放譯字林報 
 
 

Page 19

 
 
本埠新聞 
[補錄蜀商讌岑督頌詞及答詞]  
　　蜀商頌詞光緒三十三年朝廷命西林岑公總督四川凡屬紳耆商民逖聽之餘莫不額手稱慶茲在滬紳商等於二月二十九日齊集蜀商公所敬治非筵爲公祖餞謹頌詞以誌歡迎公之曾督四川也僅數月耳維時有所謂紅燈敎者事甫萌芽成屬各州縣己覺騒然不靖公蒞任後深悉其煽惑鄉愚情狀旬日之間但殲厥渠魁嚴飭保正經月而敉平該匪不致蔓延全川安堵此公之惠在川民也至於創辦各事如巡敬如學堂如興造工藝諸政甫具端倪未竟其緒而朝廷以粤西軍事方急命公總督两廣以去今幸我公重來惠我元元川中紳民屬望於我公者厥有四端曰鐵路曰學堂曰工藝曰礦務夫鐵路創爲商辦川督首發其端以全川之財力如認股抽租付息等事果能取於民而不擾集公議而皆恊豈不意美法良無如近日中外同人頗復振振有詞尤望我公斟酌行之進步改良日起有功數年之後鐵路必可告成也學堂爲培植全川人才之用中等學堂小學堂皆應多設蜀偏西陲風氣尙未大開已設者寥寥無幾此後尤望我公提倡獎勵使各府州縣以及鄉鎭俱有學堂無人不學則蜀人可日進文明也工藝一事中國從前不甚留意近年各省派員出洋調查乃知泰西各國於工藝學問至爲宏博使土產貨物之粗者變爲精良貿文易至大且溥四川土物殷蕃各物皆可仿造興勸之力惟我公是望礦產之富就中五金皆備從前純用土法開採不能暢旺非用機噐不可刻下鉄路未通運道艱難而殷實之商不敢承辦公家亦無餘欵辦理致使貨棄於地殊爲可惜我公蒞任後或集公司或諭紳辦有公保護維持俾成效可期於財政實爲有益四端之外抑更有請者蜀民風氣散而懦自明季兵燹後大半客籍勢不聯絡鄉裏田夫往往一涉官事循吏愛民尙可得直若遇嚴酷莫不橫遭魚肉百姓無團體勢力含垢忍辱之事似較各省爲獨多我公愛民如子察吏嚴明一聞我公重任四川閩省士庶欣喜之情非筆墨所能形容其萬一者謹集同人恭進一膓爲公壽福我川民不勝頂祝翹企之至此頌 
　　岑督答詞春煊拜總督四川之命諸君子以鄙人行將首日辱設盛筵爲鄙人祖道盛意厚誼感激靡涯乃復損辱頌詞推許過當愧不敢承鄙人德薄才短前督四川媿不能有所措施以塞川中人士之望今承天子命重莅是邦久病之餘自揣不克再膺重寄祇以朝旨催促不敢　辭深懼才力不勝重滋慙疚猥承不棄錫以敎言勤勤以鐵路學堂工藝礦務四端相勗所以期鄙人者至重且厚今日中國立於商戰之塲蜚亟振興實業必不足以競爭然地利不興製造不精則無以爲商戰之資交通不便轉運不捷則亦無以則商戰之用而敎育不興民利不濬則人才寥落尤無以立富强之本川中地大物博貨產殷繁徒以風氣未開故地利不興掣造不精轉運不便貨棄於地未能出與外人爭衡至於士民之秀文化之盛古昔所稱流風未沬尤當濬治民志培植人才下以立地方自治之基上以備國家棟梁之選承示四端實中國切要之圖尤四川當務之急鄙人敬當黽以圖不敢失墜若夫整飭吏治修講武備與一切新收所當推行者鄙人雖不才必當竭駑鈍竭其才力之所至並與僚屬亙相告誡力除壅蔽隔閡之習以期上無負朝廷之委任下不虚諸公責望之盛心惟病體孱弱竊恐精神有未周浹恐措置多所失當諸公及川中人士有所聞見尙望隨時直言紏正匡我不逮俾鄙人有所持循不至隕越以貽諸君子羞鄙人幸甚敢舉觴敬謝諸君子期許之厚意（用） 
[學堂演劇助賑]  
　　日前復旦公學及商部實業學堂學生曾假座李文忠公祠合演戲劇助賑水災一時觀者無不同聲贊歎現該兩院學生以災區甚廣復擬演劇一次以所入看資匯寄賑所已定於本月初九日仍在李公祠開演自午後二時起至五時止其用心良可敬佩想届時往觀者必更爲熱閙也（庸） 
[蘇臬飭拿搶米首犯]  
　　蘇臬朱金殿廉訪以前任上海縣王大令詳縣境家涇地方於二月初五日被匪聚衆搶劫米船及無錫金匱兩縣粮米雖經獲有數犯尙未供認確鑿且爲首的實之犯迄尙未獲實屬辦理疏忽因又飛飭現任李大令迅派幹役購線緝拿務獲嚴辦李大令奉札後昨特面諭皂頭全順率同衆差役四出偵探務獲解究（𣏌） 
[縣批照錄]  
　　周晋昌禀批現因米價昻貴採運護照乃奉府憲批飭行縣有案該生　爲接濟民食起見本屬義利兼營之事一經禀明本縣必立飭塡照給發以便轉運而免阻滯若無禀到案無從稽考殊非正當辦法希卽傳知同業一體遵照無慮本縣之擱滯也（車） 
[運漕舞弊]  
　　裝運浙省嘉興縣漕米船户劉連生私將粞糠攙入漕米内赴局朦兌爲浙江海運滬局總辦葆太守察出立卽行文嘉興縣飭差查悉該船户竊米十餘石潛向南碼頭大有米棧換得粞糠二十餘石與漕米攙和該縣得報卽派差至滬在浦江船上搜出粞糠及濕米等物卽將劉拘解海運局俟訊明後押解上海縣重辦一面並將知情之大有棧主嚴究以儆効尤（永） 
[札知房捐洋價]  
　　蘇省房捐總局督辦札行上海縣略謂本年二月份房捐洋價每元作錢九百七十五文李大令奉文後當諭令櫃書遵照收取（疏） 
[記水木工業會議事]  
　　初五下午二時城内魯班殿水木業公所開第二次大會到者甚衆提議已退舊董黃志香墊欵一事大衆謂黃祇有歷年發賣行單並無辦理各項善舉又議訂同業註册章程衆皆贊成並議定學堂建築圖式不日卽須興造云（川） 
[飭查小輪停泊碼頭]  
　　總工程局董查有商人樂嗣康馬芳彬翁庚水等集資在南巿開設保安小輪船局往來蘇申杭三埠先租匯利豐興兩小輪駛行航班俟新輪竣工再請新關更給牌照禀由滬道出示保護有案惟該兩小輪現泊南巿何處碼頭該商並未赴局禀明爰飭探查明候核（夜） 
[縣令派差驅逐菜攤]  
　　閘北建造菜巿所先搭篷廠試辦各節均紀前報惟閘橋兩旁菜巿旣碍行人又汚道道雖經巡局諭令遷入廠内乃各攤均不遵從上海縣李大令特派幹差徐文薛貴於今日帶同夥役至閘北驅逐並聞道台瑞觀察定於卽日蒞閘北工巡局勘察情形（泉） 
[藥棧失贓紏葛]  
　　南巿大碼頭同德堂藥店主程梅卿前因收受恒大藥棧失贓由該棧主控由總工程局押追復經程供銷售於洽興街元泰隆昌介泰義泰等五家當往起贜未齊限程及元泰等各藥棧主追交餘贓在案乃程又挽出同業元耒永泰義等五行具保出外願限二月半將贜交齊詎迄今逾期不交裁判所卽傳保人限交程到案押追（夙） 
[竊犯示衆]  
　　城内西倉橋李姓家上月被王嘉仙掩入行竊當場將人贓並獲解送中區警局昨由正巡官程明府覆訊命將王嘉仙用練鎖項發犯事處所示衆七天（車） 
[棧客失竊]  
　　浙宦陳寄生携眷來申假庽寳善街老椿記客棧前日下午出遊晚間歸棧詎已被人竊去皮箱一只計衣服金銀首飾等物約値洋一千餘元當卽據情報知捕房飭探勘緝（泉） 
[蒞驗路斃]  
　　昨日新聞河畔有一無名男屍形似小工察有傷㾗經十二鋪地甲金文查見立卽投縣禀報李大令諭飭預備屍塲候驗午後大令卽帶同刑仵差役等前往相騐（車） 
 
 

Page 20

 
 
[相騐紗廠司事毆斃女工案]  
　　車袋角裕源紗廠司事朱雲生因毆打女工馬翠英受傷身死由沈金松偕同南十二圖地保奚祥雲投縣報驗上海縣李大令於昨晨九下鐘蒞驗沈金松供馬翠英是寄女前月二十九被朱在廠用鐵管毆打回家臥床至初五夜身死有女工楊阿虎親見爲証叩求伸雪朱雲生供女工馬翠英做工不善打伊兩下是實大令遂飭仵驗得死者雖肩背有傷然係身熱病斃沈金松求免發封自行棺殮大令准之朱雲生仍帶回捕房候示昨早靜安寺捕房飭探將朱雲生送究捕頭禀訴前情英巴副領事以上海縣旣經蒞驗請函致上海縣將驗屍格抄送公廨再行核辦關太守准如所請遂具函至縣俟屍格到廨再核（根） 
[上海官事]  
　　江蘇試用道梁榮翰前九江中營擊蕭廢祺捕盜局總辦吳煥聲黑龍江委派調查江海關稅務委員卞調元兩江督轅行營中軍兼帶偵探營米占元等昨均到道分别拜會禀見（車） 
訟案 
[總工程局紀事]  
　　巡士張錦發屢次脫差由警務長將張斥革不准復充並追繳學費○葉榮生因竊楊觀金衣服責押在案茲有道署庖丁曹來觀投稱亦被楊竊去棉被請附追給領陳參軍提訊之下判將起案原贓准予給領葉照前逝還押○陸根生揚顧生被瞿桂堂軋至法界剝去衣服事後陸卽紏同引順林等將瞿攢毆扭控東區解案瞿父炳生投稱伊等係紏賭起釁陳叅軍判戒責一百下逐出（夜） 
[公共公廨晚堂案]  
　　徐均福控德號土行戚蘭谷丁日新阮桂成阮阿仁倒等欠鉅欵一案經讞員關太守飭押淸理並傳阮性成到案復訊等情已詳前報詎阮抗不到案又經原告禀催始自行投到襄讞王肇之明府集訊之下著戚蘭谷丁日新押限三天内將流水貨源各簿繳案查核阮阿仁著交保開釋阮性應著人銀並保倘性成有避匿情事賭虧欠銀两應由該保人如數賠繳並著原告將議單賬簿一併呈案候查核奪○廣和豐宜隆等二十四家控慶豐洋貨號結欠貨銀一千八百餘两前晚由王襄讞提訊補傳这俞振玉亦由總工程局解案明府訊供之下判俞錦文交原保朱春生俞振玉還押限十天向原告淸理○王泳淸控周福生賣地收銀悔議一案昨奉王襄讞復訊著原中黃醴泉限十天向原告淸理○孫子岳控洪耕初股東紏葛等情昨由明府復訊判限半月原被各邀公正人理楚（根） 
[公共公廨早堂案]  
　　南京人楊玉淸擺鷄鴨攤爲業前晚被夥友陳老五竊去洋一百七十元小洋一千角銅元二十千金戒指二只銀表一只銀練一條共値三百六十元報捕由探拘陳詢悉各贓寄存同鄉江忠義賈兆泉處昨早傳同江賈吊齊贓物解案讞員關太守會同英巴副領事訊之陳老五俯首無辭江忠義賈兆泉同供陳將洋銀暫寄不知是竊贓太守判將陳老五發押一年江賈着各押三月起案各贓交失主具領○西捕查見北京路公大馬房馬夫朱阿二以病馬駕車將朱及病馬解案請驗太守判罰洋三十元馬充公○洋人汗臣控車夫蔡阿羣拉車不愼致將車中西童跌入深坑據醫驗稱手腕臂骨已斷恐成殘廢請究訊之蔡阿羣供車中男女二孩因任意玩鬧致將車在河南路坑畔翻倒關太守察得該車夫雙目有疾並非有意與巴君亙商这下判將蔡發押捕房一月○書賈浦財泉私將淫書倩虹口朱林祥石印書作翻印由探查出將石板書片一併解廨關太守判浦財泉朱林祥各罰洋五十元書底銷毁押候繳洋開釋○張和九在虹口菜巿行竊陳東福銅元三百四十六個爲探拘獲解究捕頭稱陳是遞解重來之犯太守判押捕房三月期滿逐出租界○徐金水竊取劉張氏金戒指一只洋三元報探拘案判押捕房二月贜交錉領去○過犯王金木竊沈阿德石板數陳由探解案判將王枷押各两禮拜○吳祖俊控張占奎造屋不完工由探傳案判候過堂訊　○昨報紀錢福生控徐振華私用金子値洋二千四百元一案昨早據福泰胡金子號錢福生倩金榮堂投案代表稱徐己浼人向店中理楚請將案註銷關太守以徐究有不合判將徐押十四天具結開釋○前報紀厦門來電拘留傭婦高昌美等情茲捕房接到厦門領事來電稱高昌美不必解赴厦門故昨日復將高昌美帶案將電報告知太守問之巴君判於禮拜五候厦領事來　再核（根） 
[法租界公堂案]  
　　楊姓木噐店前晚遺火在木屑堆上釀巨災昨日捕房將楊傳案陳明府判罰洋五元○楊榮江控周東方將幼妹許作養媳茲忽領去圖賣提訊周供妹子寄在王寳林處並不圖賣官以原告未到判押候傳原告訊奪○李施氏前控馥園烟間司帳詹子卿吞沒經手借洋一百五十元一案保出未了昨又集訊官判限一月交原保將原借人陶旭淸交案訊核○周阿來藉賣米爲由騙取費阿生洋四百元控押經年經人勸妥折還洋二百二十元僅交過一百五十元昨奉提追判周交費帶去將餘洋立據理還○汪德順前控曹張氏吞沒寄存皮箱一案判償洋二百元氏只交一百元昨日提追氏又交三十元餘求　免官判下期將餘洋交案如違押追○王子雲控王海坡揑信冐領箱洋一案官判償洋二百元先交一百元昨王呈交五十元官判餘五十元於下期呈交（契） 
[美租界捕房事]  
　　入西籍之粤人蘇裕田被人控追欠欵由西洋領事署出票交由捕房飭中西探將蘇拘住轉送該領事署訊辦○蓬路龍交印書局私印淫書由探偵悉　局夥二人拘入押辦○張阿二塌車行經百老匯路與某貨車亙撞軋蹶手指由捕將張送入捕房轉送醫院療治○昨有病丐倒臥吳淞路由捕車入捕房飭送公廢安捕○靑雲里粤人鄭潛錦被竊綫皮衣服數十件報由捕房飭探查緝（西） 
振務 
[蘇州撫帥來電]  
　　曾少卿觀察鑒函悉松郡米禁一事己據戚守電覆紳商集議西路浙省嚴禁出口東路奉南等處力主流通並設公所派紳料理往來護照等語卽經函告執事計可達覽頃復電飭該守妥爲辦理矣龍魚印 
[江寗籌振局經收振欵淸單]  
　　一京外各官捐振榮鐵两尙書捐銀二千两江蘇撫院陳捐銀一千兩江蘇撫院陳夫人許氏捐銀一千两江寗藩司總捐銀一千两江甯提學使陳捐銀一千两江安糧道譚捐銀一千两江寗巡道朱捐銀一千两鎭江道榮捐銀一千两徐州道袁捐銀一千两漢黃德道桑捐銀一千两湖北候補道李堅捐銀一千两候選道來慶禧捐銀一千两淮北鹽局候補道穆捐銀一千两江西督銷局候補道胡銘業捐銀五百两淮北七岸督銷局捐銀二百两候補道徐賡陛捐銀四百两候補道王爕捐銀二百两候補道潘學祖捐銀二百两候補道朱　捐銀二百两候補道陶森甲捐銀二百两候補道周家駒捐銀一百兩候補道那良捐銀一百两候補道何亮標捐銀一百两江寗府羅章募集官振銀六千零十五两二錢三分七厘江西候補道蔣煇捐江寗義振洋一萬　元浙江　　李輔耀捐洋二百元候補道張土珩捐洋一千元候補道程龢祥捐洋四百元候補道徐乃光捐洋四百元候補道曾紀壽捐洋在百元候補道沈琬慶捐洋三百元候補道錢松年捐洋二百元候補道徐乃昌捐洋二百元候補道王灃捐洋一百元候補道武勸捐洋一百元候補道許夔捐洋一百元大　茶厘局委員陳龍昌捐洋一百元陸軍第九鎭徐捐洋六元八角銅元十枚户部造幣分廠磅餘所鑄銅元一萬串共洋一萬三千四百零六元八角銀二萬二千二百十五两二錢三分七厘錢一萬串零百文 
　　一遵飭募集江南義賑捐欵江西督銷局解到銀一千五百两江西廣信府知府許佑身解到銀九百八十八两一錢江西監法道文炳解到銀一千两松江府知府戚揚募集洋二千五百元九东道募集洋一千元皖岸督銷局募集洋八百零五元銀十两九江府知府孫毓駿募集洋五百三十四元江西臨江府募集洋五百元興化縣知縣張紹棠募集洋四百元東台縣知縣沈兆禔募集洋三百元加抽川厘局張彬募集洋二百元鎭江府知府承璋捐洋一百元江甯縣知縣姚崇義募集洋一百四十二元以上共銀三千四百九十八两一錢洋六千四百八十一元 
　　一因事捐賑免究候補道夏時濟捐洋四千元造幣廠委員程瞻洛助洋六千四百元造幣廠委員朱成榮助洋一千六百元前安東縣知縣吳大照助洋一千元共洋一萬三千元 
[蘇省鐵路公司經收淮北工賑第卅四次報告]  
　　大生滬帳房送來南通州高等小學校洋二百元屏號郁屏翰先生送來勉力子爲視其太大人壽洋十元蘇州吳君訥士送來數　社洋廿元以上共收英洋二百卅三元正祇領之餘謹爲災黎百叩先此登報奉播仁風 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
