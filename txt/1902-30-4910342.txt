# 1902 - 30 - 4910342

 

Page 1

 
 
[訪求殿板九通啓] [  圖書集成局謹白]  
　　九通全書除武英殿本外祇有浙江局刻今各家仿印九通皆以浙局所刻爲本卽本局鉛鑄亦本浙刻兹已陸續付之剞劂詳加校　始知浙刻本訛漏甚多經局中所延各名宿匡謬正俗悉心釐剔然尙恐留遺憾貽誤學人蓋前三通尙有别本可稽續三通與皇朝三通非得殿板原印本無以折衷夫體國經世之書將以沾溉藝林表明憲典大雅君子宜樂成人之美敢告海内藏書家如允以殿板九通嘉惠土林慨然賜假敬當庋之凈几奉爲鴻寳但備臨時考覈並非逐葉披尋蠅污鼠傷决無是慮成書時别撰校勘記聲明由某氏藏本校正以彰盛美外酬新印九通數部聊伸報李之忱或先敬贈股單亦無不可夫别風淮雨識者所嗤誠荷鑒其愚衷助成美善當使薄海儒雅感頌同聲傳之後世永以爲式豈惟本局實受其賜敬登報布告倚盼來玉請奇申報館代收再股票定期本月二十日截止其售處仍在曩所 
[灶神模出售] [  申報館恊振所敬啓]  
　　歳律將終黄羊薦灶禮崇五祀數典敢忘本館恊振所承某善士以舒君萍橋所繪全紅泥金灶神模售貲助振每張洋銀二分旣可用以敬神復得藉之行善當亦諸君所不吝解囊也 
[整頓巡捕論]  
　　英美法三租界之設立巡捕其法昉自泰西所以使之巡察匪人而隨時緝捕也初時滬上祗用西捕嗣以西捕薪水較昻改用華捕而以西捕督率之旣而英美兩界更叅用印度捕棋布星羅無間晝夜雖夏之炎風烈日冬之雪地　天植立街頭梭巡罔懈凡界内如有流氓竊賊以及一切違章之事皆得而拘之以輔包探耳目之不逮巡捕中有於號衣上别加三畫者俗呼之爲三道頭資格較優薪資較巨用以專察各捕之勤惰各捕皆畏而忌之布置如此其周防範如此其密而又臨以捕頭之嚴明宜乎若輩皆勤慎從公不敢以身試法矣乃吾觀近日法界巡捕縱賊一案而不禁深有異焉先是本月十五日本報登法界公館馬路德銘里左近德源昌雜貨店被火後捕頭查得此店曾保火險特派二十六號華捕王阿福二十八號華捕王妙妙前往看守二王漫不加察縱令賊犯陳阿六等任情行竊保險行中人查悉告知捕頭立子斥革派探連賊解送公堂讞員杜枝園大令惡其知法犯法判將王妙妙枷號一月王阿福枷號半月各責三百板以示之儆是卽若輩性成貪詐亦當於此稍稍潛蹤矣不意六十三號陳阿林仍不鑒及前車越日又縱令賊犯任連生等施其故技事發逮案經大令判枷三月責五百板相去曾不數日而巡捕之與賊通同一氣後先一轍怙惡不悛不亦駭人聽聞乎或謂本年九月中英界帶鈎橋南首某鋪失火時英界捕房五百九十號華捕常耀庭以患病醫治之人竟由工部局病房逸出攫取衣箱一口交董照明看守被三百八十四號巡捕查獲由捕頭革卯派包探竇如海解經讞員張柄樞司馬訊明判責五百板管押一年是巡捕種種劣蹟竟有若是其甚者彼法界巡捕之縱賊亦捕役之常情猫鼠同眠由來已久又何足誅不知縱賊之罪雖較乘火搶物稍輕而同爲捕房辦公之人有此監守自盜之事厥罪亦正復難寛大令懲之維嚴與司馬具有同志而西官亦無異言可見嫉惡如仇固天下之公理也吾乃歎巡捕之亟宜整頓焉夫捕頭以一人之見聞有限不惜重費雇華人若干輩以充巡捕告以章程明定賞罰俾令實心從事違者斥之不稍寛假彼充是役者奉公守法固未嘗乏人而狐假虎威横行無忌者亦所在多有聞之凡爲巡捕者類多喜與流氓爲伍每當缷差之暇杯酒與共相得甚歡至於平民則輙因箕帚微嫌睚毗小怨藉端報復習爲常然愚民飲恨呑聲不敢稍拂其意竊以爲此事攸闗於租界聲名者甚大宜由董理各捕者分班傳集諄諄告誡一面派西捕隨處密查或令各邀的實保人保其恪遵約束决不妄爲並具如有犯者惟保人是問切結如此則非深知其人素安本分者必不肯貿然作保致貽日後株累之憂此中品類自稍整齊矣猶憶十年前工部局董嘗以所雇華捕不甚得力一再籌議務得整飭之方故其時各捕亦尙鮮骩法之事今則日久生玩向所恃以巡緝匪類者竟往往恃符妄爲不亦與泰西設立巡捕之初心大相刺謬哉語曰見兎顧犬亡羊補牢竊願闗心捕務者熟思而審處之 
[外臣燕見]  
　　昨日午刻京師友人專電告知本館云十二月十九日未刻皇上升乾清宫准奥國使臣齋幹美國使臣康格德國使臣穆默英國使臣薩道法國使臣鮑渥俄國使臣雷薩爾日本國使臣内田康哉葡國使臣白郎谷義國使臣羅瑪訥曰國使臣賈思理和國使臣羅敦比國使臣賈爲牒入覲蓋于呈遞國書之後重復訂期在便殿燕見歐西各國通例宜然也 
[籌加丁漕]  
　　武昌訪事人云鄂省協籌賠欵羅掘維艱初議加徵丁漕以資挹注後湖廣總督張香濤宫保愛民如子不忍擾累閭閻因擬試辦富簽彩票如果著有成效丁漕即不復議加乃此次黄岡縣試辦彩票立法不善謡諑紛仍觀似此情形恐銷路斷難暢旺現雖籌辦膏捐亦屬緩不濟急而償期已迫萬難再延爰與端午橋中丞會商飭藩司瞿賡甫方伯糧道譚伯成觀察仍將丁漕章程悉心斟酌會詳候核蓋亦大府不得已之苦衷也 
[推廣餉捐]  
　　武昌采訪人云鄂省助餉新捐准援照新海防事便請奬實官開辦以來收數頗旺捐户有不願請奬者可將票轉售與人每票銀千兩約值六七百兩嗣奉上諭停止實官捐以致捐數漸形减色湖廣督憲張香濤宫保以國家待用孔亟設法變通凡持票請奬者仍照海防捐例三成給奬如以現銀上兌則准仿照順直秦晉章程按二一折核收俾捐生可隨時請奬寄語有志榮耀頭銜者尙其毋生觀望也可 
[膏捐善法]  
　　武昌訪事人云鄂省庫儲支絀應籌賠欵挹注維艱湖廣總總張香濤宫保廣益集思曾諭令司道各官各擬條陳以備采擇月前朱惠之觀察具禀督撫轅請開辦烟膏捐大致謂蘇粤各省試辦已有成效惟烟户多購士自煮收數仍屬無多今擬仿照香港章程凡吸烟之人只准購買烟膏不准私自熬煮每烟膏一兩加捐錢一百四十文照此行之每年可收一百餘萬金足敷賠欵之用宫保大爲稱許已會商端午橋中丞釐定章程尅期開辦一時有阿芙蓉癖者聞之皆不免雙鎖愁眉矣 
[整頓稅釐]  
　　南昌訪事人云江西撫憲李勉林中丞查知省屬烟土稅釐以贛州爲最旺吉安次之無如積弊甚深徒歸中飽因特委莫觀察親往贑州管明府親往吉安分投查辦務使實征實解涓滴歸公聞每年可征十萬金左 
 
 

Page 2

 
 
右是亦一大宗也 
[房捐定章]  
　　杭州訪事人云浙江舉辦房捐由撫憲任筱沅中丞酌定章程專就店鋪收取按照租金之數每月向房主抽收五釐另由租户捐納五釐名爲鋪捐凡小街僻巷開設行棧及工作者一律照捐惟小本營生租金每月不及三千文者免至住宅概不抽收如外設店鋪内住家眷者按房屋之大小分别估值應以若干歸入店鋪照數捐納以示體卹統限年内查清明歳正月開辦 
[請改寺觀]  
　　南昌訪事人云江西萍鄉縣安樂鄉栗江書院近經郡紳擬將附近荒廢寺觀悉行隸入禀請縣主顧勴堂明府據情申請各大憲批示立案明府准之其申文曰竊卑縣安樂鄉之上粟市地方創建栗江書院數載以來頗有成效業經前禀附陳並將該書院原送章程轉詳憲鑒在案兹據該書院首事候選教諭柳傑等呈稱本鄉廻龍寺創自宋朝隔栗巿下游半里之遥離栗江書院三四百步之遠河中突起石洲洲上建立古寺古木縱横蔚然深秀前因該寺無僧住持棟宇朽敗職等往來經過怵自驚心於已亥夏四月勸捐千餘金鳩工庀材創建石室精舍十餘間正廳安設闗帝像門首仍刻廻龍古寺生童肄業無不稱便公懇申詳立案又據副貢生梁柄魁等禀稱伊境南源焦谷寺係昔年地方捐貲所建向係公衆請僧供奉香火前因寺僧不守清規以致荒廢地方商議願將該寺歸入栗江書院所有田山屋宇竹木等項均請提入書院管理以資膏奬當經諭飭栗江書院首事查明該寺究有產業若干糧在何圖甲完納詳細禀覆旋據該首事柳傑等查明該處焦谷寺共計水田三十八坵除墾田在外計糧七桶有零全山一嶂寺宇一棟茶樹竹木泉塘等項契載糧銀六錢正規在觀化鄉畸零僧永振户内請提入栗江書院户内完納共計各項田山契據五紙已由劉藴山交執禀請轉詳立案各等情到縣據此卑職伏查光緒二十四年欽奉上諭改寺觀爲學堂嗣因各省奉行間有不善遂致停輟惟是各寺觀情形不同如果僧道衆多無從安插自未便奪其產業致令失所若本係零落荒廢之區則改歸書院實爲正辦况自古文人學士讀書蕭寺留傳勝蹟代有其人卽湖南之嶽麓書院因齋舍不敷士子寄居就近寺院肄業由來已久今栗江書院附近之廻龍寺因無僧住持日就頽敗該首事等籌費修葺分處生童以補齋舍之不足而仍不没其古寺之名辦理實屬允當至焦谷寺在南源地方雖距書院較遠惟同係安樂鄉境界前因寺儈不守清規以致荒廢今境紳公議歸入栗江書院兼管將來卽可爲分設蒙學堂之用亦與近日諭旨相符應如所議辦理用特禀懇察核立案並聞明府擬於明年將栗江書院改爲小學堂焦谷寺創設蒙學堂各聘教習訓授中外學業 
[浙學將開]  
　　杭州訪事人云浙江巡撫任筱沅中丞前奉諭旨設立學堂卽將求是養正二書院先行更改嗣因省城地方遼闊必需多設數處方足造就人才爰遵旨將敷文崇文紫陽三書院一律改爲課士之所延敷文山長汪柳門少宰崇文山長孫仲華主政紫陽山長王同伯主政爲總教習并通飭各屬概行改設其生徒額數各照經費多寡斟酌得中如有他欵可籌及紳富願助經費者隨時可以擴充一律限于年内禀報至省 
[富亂已平]  
　　杭州訪事人云上月浙江富陽縣境客民肇事上憲札委調補錢塘縣前任富陽縣汪大令文炳前往查勘并由營務處派委吳叅戎忠選帶勇馳往彈壓兹悉肇事之由係業灰窰之客民與某村鄉民有隙以致聚衆焚掠村民羣起抵禦互有傷亡現已將爲首肇禍之人拿獲解交新任縣主陳挹霏大令究懲餘衆悉行解散叅戎遂於本月初九日帶勇回省銷差汪大令亦於十三日回省隨奉藩憲飭赴錢塘新任 
[觀察啓行]  
　　沙巿訪事人云前任湖北荆宜施道奭召棠觀察去歳因事罣誤僑寓沙巿九十埠左近現在奉旨開復原官發往江蘇候補遂於上月二十六日挈眷乘快利輪船啓行舊屬各員均詣江千恭送 
[疏通水道]  
　　南昌訪事人云江西省河下游自章門至吳城一百八十里自吳城至鄱湖八九十里水道均極淤淺以故由潯至省小輪船數月不通載運艱難信息遲滯秋間卽經南昌府查蔭階太守委員查勘禀明撫憲李勉林中丞就滬上購辦挖泥機器以利水程訂於年内赶到刻已由派辦政事處妥議章程詳請核奪矣 
[甌鄉盜案]  
　　温州訪事人云有地名葉匯者一小巿集也離郡城二十餘里桑麻雞犬迥絶塵囂本月十二夜突有暴客數十人明火執械撞破張姓家大門一擁而入劫去細軟衣飾約值千餘金迨翌晨事主開單報縣未悉尙能弋獲否也 
[覊囚越獄]  
　　福州訪事人來函云侯官縣獄中於上月下澣某日忽有三犯越獄而逃迄今四處訪查毫無蹤影有管獄之責者恐不得辭其啓矣 
[賢令闢邪]  
　　姑蘇訪事友人云距長洲縣所轄滸墅闗西二里許某鄉有新少爺廟焉相傳爲土著王小毛所建王習巫覡術妄謂新少爺能爲人消災降福兼治一切疑難之病哄動遠近獵取資財已數年於兹矣近爲縣主蘇靜菴大令訪悉特於本月初旬某日飭差往拿王賄以多金并將偶像藏匿差遂僅以無據之詞回署禀覆大令亦姑置之不意白馬來土地廟旋又喧傳土地生子遠近佈施財帛如山大令聞之勃然大怒立卽簽差前往將土地偶像舁回升金大堂戟指數之曰爾一土木形骸耳自非血肉之軀何來兒子似此妖言惑衆冥譴雖可倖逭亦知官法終不得逃乎數畢叱令伍伯當堂劈毁此數日前事也目下彼處鄉董聮名投蘇州府署遞禀意若爲土地鳴寃也者不知府尊向子振太守將何以處之 
[浙省官塲紀事]  
　　杭州訪事人云拱宸橋通商塲工程委員彭司馬現屆期滿由藩憲誠果泉方伯札委候補同知陳司馬鼎接辦已於本月十六日到差矣○學轅文巡捕武二尹武巡捕許都戎現奉浙江撫憲任筱沅大中丞加札接充是差遂於本月十五日赴轅叩謝 
[温郡官塲紀事]  
　温州訪事人云本月初九日府尊王雪樓太守接到省垣電信悉新任瑞安縣黄大令已因案叅劾爰飭代理縣篆之盛大令毋庸交缷○永嘉縣秦鹿苹大令近奉撫憲任筱沅大中丞札飭查辦玉環州交涉案件原擬本月十三日附永靖小輪船前往旋因温處道童紹甫觀察設席延請四人邀令陪座遂改遲至十四日首途○本月初八日清晨有一法國兵輪船進口至十點鐘時法員五人赴道轅拜會未幾道憲童觀察命駕到船報謁○新委洋廣貨捐局員陳鑑漚大令於本月初六日接辦局事 
[潯郡官塲紀事]  
　　九江訪事人云江西九江府孫景裴太守接奉督學部院吳絅齋大宗師行牌悉試畢南康府屬卽須接試九江定於本月十五日取齊○府尊孫太守札委新闗委員宋吟樵明府兼理保甲總巡於本月十三日任事○本月初九日官塲在招商局設筵公餞明華亭廉訪○饒州營叅將龍叅戎於本月初三日來潯拜會鎭道府縣各同寅旋卽赴省○電報滬局總辦委馮開生二尹來潯采買電竿一千株由招商局輪船裝赴安慶蕪湖一帶應用○湖口釐局總辦鄧定笙太守禀請牙釐總局憲札委王惠臣二尹錫珍分辦小池口卡務江亦安叅軍銳分辦龍開河卡務均於本月初二日到差 
[孤山梅信]  
　　杭州訪事人云本月初十日之夜清波門外高莊後二堍西湖邉有一無名男屍浮於水面地保報請錢塘縣黄菊友大令蒞塲相騐仵作禀稱此屍年約四十餘歳雙手用麻繩綑縛　上刀傷四處惟太陽穴致命的係刃斃後將屍抛入湖中大令親視無悮因命刑 
 
 

Page 3

 
 
房吏填明屍格傳集四鄰訊鞫僉云不知其人亦無屍親來認大令隨命備棺收殮聽候派差緝兇○本月十二日杭州府獄中所禁海寍盜犯劉定三因病倒斃府尊宗子材太守札委錢塘縣黄大令相騐實係因病身死填明屍格取具官醫禁卒切結赴府署銷差○每屆年終封印期内官吏不理刑名凡牧猪奴輩無不開塲聚賭采烈興高事爲保甲局督辦周觀察查知飭各叚分巡委員認眞查察一律禁止并諭令三城總巡帶同局勇巡行街巿一面出示曉諭如有違禁賭錢者無論年底新正均照例懲辦决不姑寛 
[宜昌客述]  
　　宜昌訪事人云前者英國金沙小兵輪船在洩灘失事後電致上海配就汽鍋運送來宜日前安置齊備開行入川不料水淺難行節節膠滯聞刻尙在夔州境内須俟明春桃花水漲方能運掉自如云○美有輪船由宜返漢皋行至天心洲忽然擱淺大約必又有一番周折矣○宜昌城内戲園經地方官封禁舞衫歌扇久已寂寥近有人欲在城外唱演惟房屋合式者甚少一時恐不能如願以償也○前因江水過涸天心洲一帶輪船窒碍難行刻雖有日本大阪公司之大吉及大元丸及英商太古公司之洞龍輪船次第鼓浪來宜而裝貨均不能多聞年内已無繼其後者亦足見江行之殊非易易也○宜昌招商局總辦金君由上海總局憲調往重慶定於十二月初五日成行尙未悉繼其後者爲何人也 
[荆沙巷語]  
　　沙巿訪事人云青石街左近天寳成金鋪於上月二十四日傍晚忽有自稱陳姓者購取金首飾數件計重六七兩之譜邀其夥某甲同往寓中付價行至大灣上忽遇某乙遂與偕至行及某處陳令乙與甲在外小坐將物暫付室人一觀甲頷之乃守候逾時陳猶不出入内遍索並無陳姓其人急出詢乙而乙亦已不知去向無奈悵然而回而所失已不少矣騙術亦神矣哉○洋鹻一物向不完納釐金日前某商由某輪船帶到卜内門公司洋鹻若干件釐局責令完釐某商以向例所無對以致口角不休後未識如何了結○日前某商得官錢局票數紙完納釐金司事不收以致互相鬥毆旋爲局憲聞知一併送交糧捕通判署沈采臣别駕以某商滋閙釐局司事故意爲難均屬非是各予笞責以示薄懲○日前日本大阪公司輪船名美有丸者行至太平口擱淺旋經貴昌輪船將貨駁輕帶之出險○凡輪船由漢口至沙春夏之間兩日可到冬天水涸須四五日之多月前日本大阪公司大吉丸來電謂二十日由漢起碇至二十八日始抵沙較之他船遲三四日因新船初次開行水道未熟故也○沙巿五方雜處良莠不齊轉瞬年終冬防不得不愈加嚴密地方官立飭各地保按照底册挨户清查年貎籍貫稍有不符必再四盤詰 
[暫駐襜帷]  
　　出使德國大臣吕鏡宇星使任滿後乘德公司某輪船回華前日抵滬就新馬路寳樹里暫駐征驂須俟來歳開河然後北上入都復命 
[誼重同僚]  
　　出使德國大臣吕鏡宇星使任滿回華昨日滬上文武各員均詣新閘新馬路寳樹里行轅禀謁星使一一接見至許竹簣侍郎之公子晉謁時述及去歳侍郎遇害之慘不覺痛哭失聲亦可謂篤於僚友之誼矣 
[備迎軍斾]  
　　江南提督兼南洋兵輪船總統李壽亭軍門由江陰防次起節回松日内當道經滬上昨日提右營所屬各哨弁已預備恭迎矣 
[部郎過滬]  
　　户部員外郎王惠棠部郎爲缷任安徽巡撫王芍棠中丞之介弟昨日由京到滬命駕赴各署投剌至上海縣署時縣主汪瑶庭大令延入花廳清談甚洽 
[解盜請訊]  
　　前者源順帆船在海洋中被盜行刼并將船中掌柁水手各一人擄去勒索銀三千兩派令盜黨朱蠻子隨船至寗波收取途遇江海新闗飛馬小輪船送口糧至燈塔船中人因卽大聲呼救小輪船舵工急將朱盜擒獲解送新闗昨日稅務司好博遜君函解道轅蘇松太兵備道袁海觀觀察諭令押發上海縣署訊鞫 
[哀此惸獨]  
　　上海縣汪瑶庭大令查明境内孤貧無告者按季赡以口糧今定於本月二十六日借普育善堂給發亦哀矜惸獨之仁心也 
[續查鋪户]  
　　前日辦理本邑房捐委員顔凝閣明府派令司事林某至南巿高昌廟一帶協同二十五保十四圖地保查明各鋪户每月房租若干及房主何人次第註册惟江南製造局公產概不查問 
[鄰境獲盜]  
　　太倉城内復豫錢莊於本年二月某日被盜匪老繆卽繆長林糾黨行劫州尊蔣直剌移文本邑英美租界會審署請派捕役凌振嚴行偵緝日前凌捕協同夥役獲諸泰州解交州署收押候太倉州備文移提歸案訊辦聞凌捕言繆犯賃屋泰州北門外開設王恒吉鍋席店專在江湖行劫嘉興許祥和銀樓及常熟前街王許甫家等案均係伊之所爲未知確否 
[上海縣署瑣案]  
　　日前張王氏舁其子金金至縣訴請騐傷縣主汪瑶庭大令騐訊後飭差拘到行兇之蔡毛毛前晚升堂質訊有張毛毛者投案訴稱祖父在日曾買蔡毛毛之田一畝今欲安葬父母將田售與林姓蔡毛毛聞之突來詐擾由張金金勸小的出洋銀四元蔡毛毛反指金金覇阻將伊兇毆林永泉見而勸解亦被毆傷求恩究辦陳毛毛供前月初三日金金奔至小的家蔡毛毛從後追來恃强拖去用刀戳傷並闖進小的房内攫去首飾匣二口内有單契首飾等物今特開單求追林永泉供小的冋業茶擔是日携牙筋四十二雙紅布三匹往陸家宅襄理喜事途中見張金金被蔡圍毆因向解勸蔡喝令流氓大刀闗勝小皮匠毛毛將小的曳至江灣郭殿卿家闗閉一宵次日又曳至小皮匠毛毛家勒索洋銀後由母親以洋銀五十元贖出求恩嚴辦蔡毛毛供小的祖父曾將田一畝賣與張毛毛之祖得錢二十一千文今張轉賣與林姓得洋銀一百二十元小的因冋索找數元張不允說至再四僅許四元後訪知陳毛毛之弟陳錦山從中霸阻故邀人向錦山理論錦山聞而避匿張金金爲陳毛毛出頭硬霸故將金金毆擊並攫取陳毛毛之首飾匣存在姊夫郭殿鄉家責令毛毛將錦山交出然後給還大令詰之曰林永泉被爾勒贖究竟有無其事蔡支吾以對大令怒命鞭背四十下笞臂四百板始供林永泉助金金硬霸是以誘去藏匿伊母願出洋銀免受苦楚然此項洋銀由姊夫郭殿卿經手開銷飯食烟酒之費餘賸無多被闗勝等用去小的僅得一元大令以張金金傷未痊愈不能質訊姑飭將陳釘鐐收押○曰前鹽捕緝私營管帶姚都戎函請大令訪拿毆傷勇丁攫取洋槍之犯大令提訊地保飭差赶緊查緝兹獲到小南京一名向之訊究供稱小的係上元縣人姓衛名幼祿向爲絲缐生意後曾當勇因事被革今在周浦鎭上小本營生日前有鹽販由北蔡販鹽至浦灘正在渡浦突被巡勇兠拿然私販多至五十餘人巡勇僅九人以致受傷棄槍而逸後槍由小丹陽等携去小的並不在塲大令惡其刁賴喝責二百板復爲詰問供小的並不與小丹陽等爲伍大令曰本縣訪聞爾係著名私販今旣到案從實供明免受刑責如能速將洋槍如數交出餘當不予深求衛仍執定前供大令飭收押再訊 
[售書行善]  
　　前蒙陳潤夫善士助來南皮制府勸學篇一千部囑爲變價助振當由吳省吾翁分托各書莊代售訃共收到洋一百零五元刻又經省翁轉托鴻寳齋江左書林各書五十部各收洋十五元點石齋一百部收洋三十元維新書局三十部收洋九元共計洋六十九元一併歸入振欵解出售價仍照曩例每部三角請諸君從速購取爲盼此啓上海六馬路仁濟善堂籌振公所施則敬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[令嚴出入]  
　　江南機器製造局總辦毛實君觀察以局内時有人出入未免良莠不齊向章每晚限兩鼓時閉門邇恐闗者疏虞爰發出竹簽諭以晚上如有不相識之人到局責令護勇詢明來歴給予此簽始得入内現已出示曉諭俾衆咸知矣 
[馬路工程局紀事]  
　　昨日英租界怡園烟館夥桂增寶行經南巿新馬路不知因何與某甲相遇忽起齟齬正大恒洋貨店夥趙平山見之代抱不平突舉掌摑桂之頰桂於是不肯甘休互相扭結被某號巡街捕一併拘至捕房捕頭詰悉情由令罰趙洋銀一元以爲插身多事者戒○昨日馬路工程局收捐人某甲向船户沈毛囝收取捐錢沈吝而不付甲遂拘沈至捕房據情聲訴捕頭令暫行管押聽候禀請工程局總辦翁子文太守照章科罰 
[英美租界公堂瑣案]  
　　顧增祥與曹玉亭趙連成合開刷染店未幾虧耗洋銀五百元曹應派出五十元靳而不允顧遂糾合流氓江榮泉金松濤將曹擁至方園烟館逼勒出立憑據事後曹投訴捕房捕頭令包探李四春將江金拘獲解案禀請訊懲讞員張柄樞司馬商之偉繙譯官判令將江責五百板金責三百板一併逐出租界所有店中糾葛著曹等自行理處○前者永昌珠號田兆連控掮客邱怡文取去珠二百粒及珠頭面一副質得洋銀二千七百元並有鄔龍生者賒取金剛鑽石鑲成之金戒指抵押城内等情業經司馬訊明押追在案兹由鄔龍生浼甬江某珠寳號鄔九皋措得洋銀二千一百元再出期票六百元一併交田將戒指贖出田遂投案備訴前情司馬准鄔交保出外清理邱押捕房一年期滿押解回籍○俞仲甫串同王阿福僞繕某姓信函持向同和公報闗行冒取洋銀一百元旋經行主查出投報捕房捕頭令包深沈阿岳拘獲解案司馬判各責二百板交保開釋○有張培卿者前在寳善街阜康小錢莊爲夥辭歇後私出銀二百零九兩之莊票旋被莊主查出投訴捕房捕頭令包探何阿春拘解至案司馬訊得情節支離諭令帶回押候過堂覆訊核奪○包探趙銀河解流氓孟榮福到案禀稱前有王錢氏者繕西字信投捕房言被孟憑空毆擊捕頭令小的緝獲往詢之氏忽稱並未投函爲此解案請究司馬判罰王錢氏洋銀十元孟交保開釋○夏阿土竊得傅夏氏家衣物經包探張寶成拘獲解案司馬判責三百板○徐阿廷竊得姚才甫家洋銀四十五元由包探倪順泉拘獲解案司馬判責三百板贜給失主具領 
[法租界捕房瑣案]  
　　前者趙才有控蔡忠明積欠柴價洋銀九十元曾經讞員杜枝園大令提同訊鞫昨日命提復訊蔡求交保出外理處大令命押候傳趙至案質訊核奪○方哲卿前控金海元霸佔田畝等情大令訊取口供飭將金押繳金迄今挺押不理昨日方投案求追大令命提金復訊金供小的願將地交還大令因諭方於明日投公堂候示○浪子張阿根誘令女郎陳彩鳳出外旋被其母尋獲扭訴捕房解奉大令訊供暫行管押昨日命提到案著將彩鳳掌頰八十下交其母領回管束張枷號一個月期滿責釋○胡連奎控流氓王雲發王記生等人藉端訛詐褫去所穿皮馬褂等情大令飭拘二王至案訊取口供暫行管押昨日命提覆訊著將王記生笞責三百板押候查明再行核辦○偷兒顧紀賢王阿慶經包探解奉大令訊明著各責三百板然後斥釋○偷兒張阿狗徐掌三王金山均經包探解奉大令訊明著將張徐各責二百卜王責一百下然後斥釋 
[美租界捕房紀事]  
　　前日午後北蘇州路某西人家所雇細崽李阿榮之妻胡氏爻占反目忿而雉經事爲捕頭所聞派某包探前往查明以便將李解送公堂禀請讞員張柄樞司馬訊供核辦○前晚小竊施阿仁潛入靶子路旁某姓家竊衣而出適爲某號華捕所見拘入捕房捕頭令押候轉解公堂禀請訊辦○昨日午前鄉民張某投捕房訴稱行經西華德路菜巿左近衆流氓索詐不遂扭住兇毆捕頭允派包探查拿以便解送公堂禀請訊辦 
[年終廣帮各紳商慨助留養貧民經費清單]  
　　全亨號助洋十元無名氏十元悅生棧六元華彰號五元唐信和五元老悅生四元福安號三元譚同興三元鴻昌鴻發廣成合茂泰長盛聮和合記遠昌利興廣利亨福蘭堂十一户各二元致寳長長和永增祥有隆錕源永興隆義昌合益順成麗芳瑞祥廣發源三泰廣益瑞源洋匯安梁天興華棧錕華信記同興鉅泰廣吉祥燕香樓興記生和堂和盛同利祥萬寳來廣衡隆合記同珍榮陳耀祖無名氏福生同安居德泰易安居寳記麗華怡芳杏花樓奇芳怡珍經昌泰馥蘭廣利安安和祥泰康義生昌利益三和逢泰均益永益利泰全利成同芳廣興祥彩章普大和屈臣氏普仁堂永生利延春閣陳拔卿福興威建藥房廣同昌源發祥生泰宜隆宏昌鉅興萬利昌廣福和日升南昌種德園廣昌隆均昌和邇遐齋鹿芝館潤寳齋正誠信永安保和堂公泰新同興東興廣誠信廣維新九十二户各一元上林春粤瑞祥萬和興隆發裕豐萬昌廣茂泰廣興隆仁棧兆昌永朱盛記昇利和昌源利三合群芳居南和霍光友廣益泰翠樂居瑞生廣順利聮興杏林軒馬桂卿永同昌梁錦記瑞昌廣德源裕興同順三如逹　義祥無名氏福安居廣利源全安茂泰廣鴻安祥興廣同安奇珍樓同益生源記宜昌廣萬泉　成昌永裕隆永興隆廣耀榮廣怡順益和堂上福泰廣泰明華隆二章接元堂泰隆廣興利六十户各五角廣其昌三角共收洋一百九十元零三角再日前蒙本埠環江草堂主人助白米兩石合併附誌滬北棲流公所司董謹啓 
閔鑄臣經手籌辦各沙洲急賑收支各欵清單○收欵　下湖州隠名氏經募立願人躉緣大洋二千元收吳叔平翁一百元謝少懋翁善餘齋翁艾子清翁三户各二十元金竹泉翁符衡齋翁茅子生翁謝新盤翁四户各十元宛榮齋翁五十元吳卓齋翁四十元又手募三十二元喬星如翁手募一十三元閔鑄手三十元晉源莊四十六元三角五分四厘張子良翁四十二元又小洋一百十八角秦天裕號小洋二百三十角紀厚齋翁　寳六十八兩以上共收躉緣大洋二千元　　　合　寳一千三百七十三兩五錢英洋四百九十三元三角五分四厘扯合小洋五千二百四十九角二分小洋三百四十八角　寳六十八兩合小洋一千五十一角八分統計收　洋六千六百四十九角　寳銀一千三百七十三兩五錢正○支欵項下支章綬卿翁手散給棲霞圩小洋三千五百三十一角又船錢伙食等用小洋一百十角又散給定業黄泥洲小洋二千九百十二角又拾骨小洋十角又船錢伙食等用小洋七十一角劉慎之翁手散給南岸沿江各圩米三百四十六石五斗計　寳九百五十九兩二錢九分又斛錢蘆蓆等洋五元七角合　寳三兩八錢　分六釐又船錢押送等用錢十六千二百五十文合　寳十一兩九錢一釐又　鮎魚套至高資鎭一帶圩岸用洋五百八十一元七角合　寳三百九十八兩四錢四分三釐又小洋十五角以上統共計支小洋　千六百四十九角　寳一千三百七十三兩五錢收支兩項冲抵清訖 
[上海閘北庇寒公所經收捐欵清單]  
　　周湘云陳文榮各捐助　十元奚朗如助洋二十元陶鳳山助白米三石殷晉齋翁經募同豐永大豐永東來升三户各捐洋五元泰昌水天昌祥二户各捐洋三元敝所彚收之下具徵諸善士情殷利濟隨緣樂助之至意除奉收條外謹懇一併邦報貴報籍謝仁施[  司董徐鍾槱謹啓]  
 
 
