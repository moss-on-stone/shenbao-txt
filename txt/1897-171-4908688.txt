# 1934 - 171 - 4908688

 

Page 1

 
 
[新印註釋大字本十全書告成] [  圖書集成局代啓]  
　　諸家子　　多雜緝之德學人　　漸開繼　　　　　　　　　　　　　　　純正者若子莊子荀子列子管子韓非子淮南子女中子　子　冠子十種刋爲十子全書以教後學法至善也今二林齋王人覓得初印註釋善本德本局用大號新字排印成書裝釘十六本每部實洋二元蘇州緣蔭堂上海文瑞樓蕪湖汴梁文苑山房出售 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論開議縷晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋涇橋緯文閣發售 
[論日本刑輕民玩事]  
　　昨日申報紀日本刑輕民玩一事其言曰日本一島國也而囚徒竟多至數萬人閱和文某報章謂本年三月在獄囚徒計五萬四千八百零三名口因事被控者計一萬零九百零五名口讞定懲治者計一百五十九名口覊收外獄者計一千六百九十三名口嬰兒之經其母携帶入獄者計三百四十口發往北海道終身監禁者計五千三百零八名較之本年二月增多囚徒三千八百五十一名口不禁喟然而歎曰日本人民何甘於作奸犯科以致赭衣載道哉攷日本古時刑律頗繁重彼國履中朝有黔刑懲役之制神功朝又制爲火刑至崇俊二年更制爲梟刑其後攺而爲笞杖徒流死五等職官獲罪則有免官除名律謂之閏刑老幼婦女殘廢准收贖總其名曰大寳律較古時稍稍從寛矣然其間偪塞閉門蟄居攺易切腹之類依然奇慘萬狀迨明治元年行維新之政乃下詔除火罪鋸挽各苛刑三年十二月定新律綱領十二年廢梟首刑今則逐漸减輕制爲十有四等一曰死刑絞首致死二曰無期徒刑發遣遠島服役婦女則留内地懲役塲服役滿二十五年始免除三曰有期徒刑懲役同上惟滿二十年卽除免四曰無期流刑懲役同上滿二十五年始免除五曰有期流刑懲役同上滿二十年卽免除六曰重懲役禁重獄中滿十五年免除七曰輕懲役禁輕獄中滿十年免除八曰重禁役服役内地九年至十一年九曰輕禁役留禁錮塲服役期六年以上十曰重禁錮留禁锢塲服役五年以下十一曰輕禁錮戎遞減十二曰罰金視所犯之罪納金贖之十三曰拘留由一日至十日十四曰科料罰銀五分至一圓若是則死罪巳寥寥無幾小民宜若畏威懷德漸知革面洗心矣顧何以四十兆人中犯法者竟若此之衆豈以嚴刑峻法可以使若輩望而生畏不敢赴火探湯一旦法網宏開小民無所畏懼於心以致自蹈愆尤視犴狴爲游戲之地乎顧考之泰西諸國刑法大抵昔重而今輕俄游彚編中載俄國於數百年前有犁舌刳腹劓鼻刖足及以　挶乳以鐵皮寸許上排密錐内向而環其項生鐵鑄人模其内鋒銳如蝟毛將罪囚納入而合之瀛寰志略謂俄人用刑最酷良非虚語今則早經除去無復設有刀鋸桁楊者矣英國向來亦有淫刑以逞者律載竊取店肆財物計贓滿五先令竊取居家及船上財物計贓滿二磅者皆科以死罪至一千八百三十二年國家已大興文學一洗從前狉狉榛榛之風而搶奪人家牛羊及假冐人姓名簽字收銀者猶殺無赦將處决之前一日祗餉以乾餅及凉水不許家人探視其苛待有若此者然是年定死罪者多至四百八十人發配終身者多至八百九十四人由是教士及在廷諸大員相約籲請朝廷省刑薄罰及將刑法酌攺後越一年而國中定死罪者祗一百零十六人發配終身者祗二百六十六人說見泰西新史攬要可見民之犯法與否關乎教化之行與不行徒以嚴威惕之無益也乃何以英國刑輕而犯者少日本刑輕而犯者仍多謂日本教化之未行而通國中學校多至數千處教習多至數萬人文教之興可立而待而小民之無知犯法者依然多若鯽魚人皆求其故而不得僕則疇躇審顧而竊有一說焉日本民心好剛而不好柔頗有古燕趙豪傑之概一言不合卽思拔刃尋仇嘗有日友戲言童時讀史記一書只節取游俠傳及長觀小說最喜水滸演義以故自矜武俠每有膏斧鑕而不辭者洎乎海禁大開與西人互市而向之民風渾樸者漸漸變而澆漓欺騙貲財亦所時有此所以囹圄幾滿囚徒致若此之多乎僕則以爲刑法當准乎民情泰西民人素存愧怍之心萬一身犯王章卽不齒於人類故刑雖輕减犯者自稀日本國於亞西亞洲民情旣異於泰西卽不得倣照泰西之刑律斟酌損益要貴折中寄語十洲三島間人幸毋徒博寛大之名而反致纍囚滿目也 
[版圖日促]  
　　日本大阪朝日新聞云土耳其所轄之地當西歴一千八百十七年時計二十一萬八千六百英方里人口一千九百六十萬至一千八百五十七年與法國立約割地後只存十九萬三千六百英方里人口一千七百四十萬一千八百七十八年又與德國立約割地後存者僅十二萬零五百英方里人口九百六十萬至目下則國境日促剩有五萬七千英方里人口四百七十萬而巳 
[寳星寵錫]  
　　慶期遇雨此已詳列報端至本月二十三日倫敦來電云當英國慶賀之期英后維多利亞製就各等寳星分賜多官以示優異前駐上海正領事哲美森君蒙第三寳星之賜昨日總領事韓能君電達哲美森君代英國商人致賀 
[驚聞噩耗]  
　　金陵采訪友人云兩江總督劉哯帥屢次乞休前月欽奉上諭令勿庸開缺准其展假兩月等因欽此感戴隆恩滿擬假滿後力疾從公以圖報稱不圖前數日忽接衡陽珂里訃函痛悉介弟行十者已於某日仙逝一聞噩耗泣下沾襟於是視宦海如浮漚益決歸田之志矣 
[革員服毒]  
　　撤任奏革江寗府屬上元縣典史蘇有炯酷刑斃命已紀報端昨得金陵采訪友人手書云本月二十日之晨蘇忽服毒圖盡幸爲左右偵悉灌救得蘇看管押所委員某明府旋據實禀知上憲上憲飭移送江寗府收禁并派員小心看管 
[鄂捐推廣]  
　　揚州采訪友人云籌辦湖北振捐揚州保甲局總辦王季堂觀察接得湖北來文内開湖北振捐前經督撫憲奏准展限一年兹以災廣人多不敷施放兼之工振並舉需欵浩繁現又經大憲奏請將鄂捐推廣准捐翎枝三月十九日准户部咨開本部議奏鄂捐推廣一摺擬請如有報捐現銀至一萬二千兩以上者准其專摺奏請優奬至報捐翎枝應照部章加收一成本日奉旨兪允等因爰卽照錄出示俾衆咸知示尾復黏列清單計開鄂捐推廣新章如有報捐現銀至一萬二千兩以上者卽行詳請專奏優奬三品以上報捐花翎者收照塡銀一千八百兩折實收銀 
 
 

Page 2

 
 
一千兩四品以下報捐花翎者收照塡銀九百兩折實收五百兩報捐藍翎者收照塡銀四百五十兩 
[赶辦奏銷]  
　　杭州訪事友人函云浙省於五月間舉辦奏銷凡各縣欠解地丁銀兩先于四月間由藩憲札委各員分别提催統限二十日以前解省兌收如因風雨阻滯准其展限五天若再遲延定卽叅處現在各屬解銀赴省者絡繹不絶署中書吏赶辦公牘晝夜不息庫書人等收納欵項亦頗忙碌異常藩憲面諭各房書吏赶將册卷造成送閱如有怠玩者定卽戒飭倘勤愼無悮酌加奬賞以示鼓勵 
[蘇鄉盜案]  
　　蘇州訪事人云本月十七夜四更時楓橋附近某鄉王姓家突來盜匪多人用石撞開大門明火執仗肆行刼掠王姓家人從黑甜鄉中驚醒見盜皆五色塗面以黑布紥額手持器械兇狠異常只得蜷伏一隅不敢稍動任若輩飽掠而去事後檢點所失約值洋銀五六百元翌日見有持物在近處求售者細審之果係失贓當將其人獲住旋復在某烟館拘獲四盜遂一併解交楓橋汛善子餘汛弁派兵恊同地甲將五盜護解至縣邑尊升堂研訊五盜直認不諱併供出餘黨名姓多人乃飭將五盜釘鐐收禁詳請上憲核辦並飭差捕嚴緝餘黨 
[押犯四竄]  
　　蘇州訪事人函云省垣設立攺過局原爲收管無業流氓以及忤逆不孝等輩使其靜心思過痛攺前非盡爲良民而後止法之美善無過於此本月十七日有押犯渾名椰飄金生者與同押之汪根元因醉口角唇鎗舌劍之餘各以老拳從事委員吳朗齋少尹英華喝禁不住立飭差役將汪根元發還吳縣監禁蓋汪係吳縣賴大令送押之犯也少尹正擬將金生發落而金生已逃出局門逕投長洲縣署鳴冤縣差見其醉態可掬卽綑置一旁俟醒時解案不意局中諸押犯已乘勢毁壞墻壁鼓噪而出四散奔逃有用木梯越墻而遁者有以鐵索緣屋而逸者交　之聲聞於遠近是處逼近士廢基向有防營營中哨弁見此情形立卽出隊帮拿旋在桑園地方獲住甲乙二犯又在富仁坊巷口擒金獲廢觀一犯其餘在逃未獲者尚有徐周李三犯聞徐周二人係府尊桐太守飭押李姓則忤逆子也少尹至此無可爲計乃禀請長元吳三首縣臨塲踏勘未識日後將何了結也 
[地棍成擒]  
　　杭州訪事人函云杭垣向有惡棍每於廛市中强賒硬買稍不遂意輙藉端滋擾地方受害無窮前者仁和縣邢印申明府曾訪拿著名土棍蔡連生及砲手阿毛用雙連大枷枷號示衆旋發遷善所拘繫其黨羽皆聞風遠避近年以來此風又起上年錢塘縣吳大令飭差拿獲姚小二等重辦後若輩梢知歛迹無如省中地方遼闊下城一帶離各衙稍遠愍不畏法者往往於此小試其技仁和縣蕭藴齋明府蒞任後嚴禁賭博打降以及索詐等事密派親信家丁在外訪查現訪得地棍渾名公道大王之錢阿牛等平時擾害民間聚衆滋事爰卽飭差拿獲到案訊問之下堅不承認重責數百始供認酗酒滋事等情而索詐一切仍不吐實因飭收入外監一面出示招告訪緝餘黨以靖閭閻 
[續獲逃犯]  
　　蘇州訪事人函云蘇城攺過局脱逃人犯經防營出隊帮拿得以獲住三名本月十八日又在某烟寮獲二人惟尚有周慶官一名在未獲 
[邗江命案續聞]  
　　前報曾紀揚州郡城廣儲門内某寺住持僧被土棍胡等藉口於向浣衣婦某氏家閒話無端索詐致吞服鴉片自盡氏女聞而羞怍亦以死繼之旌報經甘泉縣主親臨相騐兹又得揚州采訪友人來函述及僧書劵後胡等諸土棍卽入寺索銀僧無以應約以請俟異日諸土棍大肆咆哮立倩黨中人繕就封條將僧所有鐘磬鐃鈸旙幢袈裟之類一律封鍺唤本坊地保至逐一指交並出僧所立銀劵示之令小心看守僧遭此挫辱遂萌短見及縣主臨騐地保不敢隱瞞從實禀訴縣主乃於回署後拘胡嚴究旋訊得張鄭等棍徒同謀爰立派差役將張緝獲惟鄭已聞信脱逃縣主訊得情由將胡張發交某典史看管俟獲鄭併究至氏女早已許字與人服毒後氏以已遭慘斃不忍再令騐屍故並未報案先於玉殞之次日棺殮瘞埋僧屍則由其同輩某僧代爲收殮 
[拐匪正法]  
　　天津訪事人函云河東車站拘獲拐匪魏卜當一名送縣研訊供認拐賣不諱邑令以若輩擾害閭閻非從重懲辦不足爲奸　之警遂於訊明後禀明大憲批示就地正法某日將犯由獄提出會同三營擁至西郊斬首訖遂將首級交河東鹽垞地保懸竿示衆 
[鳩警]  
　　蕪湖采訪友人云本月二十二日傍晚城北斗岡附近雙土地廟旁某姓家忽遭回祿之災烈燄濃烟漫天帀地左鄰右舍悉化刦灰西湖池練軍營江口保衛營謂員瞭見烟塵急駕水龍赴救街坊各水會亦按轡而來分路狂澆横飛匹練約炊許火勢漸衰計燬茅屋四五家皆臨歧設肆以饗烟霞窟中人者 
[武穴火警]  
　　九江采訪友人云本月十六日五下鐘時武穴正街誠泰油棧忽被火災玉石俱焚無一存者意者其救護不力歟抑市中無救火器歟其詳不可得聞矣 
[永禁賽會]  
　　杭州訪事人函云五月十八日爲温元帥誕辰好事者必舁神像出游雖經官憲出示查禁不過虚文粉飾而已今年杭州府林太守以　神賽會有干例禁不特花費多金作爲無益兼恐良莠麕聚易肇禍端三月間塘棲打毁絲廠之事亦由水會而起現在杭地開埠通商西人雲集深　匪徒混迹遇事生風爰諭令兩縣派差清查省中共有廟宇若干傳集住持出具切結不准再有賽會之事並出簡明告條徧貼通衢移會保甲局飭知各叚分巡自十五日起十八日止隨帶巡勇在廟門外查察是以本年各社均無出巡之舉地方胥賴以安焉 
[彝陵小志]  
　　宜昌訪事人函云邇來江水陡漲約有六七尺本月十二日午前有渡河小划船裝載多人駛至江心遽爾沈溺救起十一人其餘盡與波臣爲伍惟不知究竟溺斃幾人尚未查清安得地方官禁止划船不准多載渡客以免意外之虞是亦好生之德也○某輪船駛至天心洲左近舟中廚子不知如何落水其人本知水性浮沈白浪中尚未遽占滅頂輪船急停輪援救猶見其泅向岸邊旋被洪濤一衝倐無蹤影矣 
[灊水浦帆]  
　　安慶采訪友人云本月某日安徽按察司趙廉訪爾巽懸牌署外自五月初二日起至七月初九日循例熱審减刑○某日臬署頭門外高懸牌示云本司趙示照得本司衙門所收詞訟均係白禀並無代書戳記原爲體恤小民之意訪聞本衙門代書卽在外攬寫白禀遇案勒索竟有一詞索洋銀二三圓者實屬玩法異常除將該代書斥革究懲另行考充外爲此牌示自後軍民人等有赴本司衙門控告事件者如該代書照常辦理自應仍用格式倘仍需索則准自用正副白禀投遞但須註明作詞人姓名恐有誣告及唆使以便提究如有包攬白禀勒索費規者准其當堂供出本司訊追歸還如　禀無作詞人姓名以及無歇家作保者概不收閱其各懍遵○省垣近有匪人乘夜行竊空空妙手幾令人防不勝防保甲總局憲聞之出有賞格云爲出示懸賞事兹有賊匪行竊電報局遺下木梯一張無論軍民人等如能確認何家之物赴本公所報信訊果屬實者賞給鷹銀二十圓因而究出正賊眞贓者賞給鷹銀五十圓若能密報賊跡者照此給賞因而拿獲正賊眞贓者賞銀一百兩爲夥出首者准免罪外亦照格給賞本公所懸欵以待决不食言須至賞格者後又用硃筆批示云所有四方城及東門小拐角等竊案如能破獲者亦一併賞給 
[西小誌]  
　　杭州訪事人函云浙省所用大小銀圓向由鄂粤兩省運來通行於市民皆便之近日市上間有福建所鐵者居民前聞閩省有匪徒　鑄之事咸以爲疑不肯通用殊不知閩地私鑄早經破案僞銀俱已鎔銷此項銀圓實由官局運來非僞物也○杭州所設清道局辦理未能認眞　特僻巷之中依然無　　　卽闤闠通衢亦未能未糞清潔董其事者將何以上副官憲之委任下慰居民之屬望耶○現屆新絲 
 
 

Page 3

 
 
　市各鄉民之入城貿絲者紛至沓來不絶於道而扒竊搶奪者匪亦多混迹其中偶或不愼卽被攫之而去日前太平門外横塘人某甲偕其子及鄰居三四人負絲至銀山門銷售共得洋銀一百十七元存零以百元交付其子命隨鄰人先歸已則携帶所餘洋銀至新橋廣仁典贖取衣物尚剩八元藏於身畔衣物則打疉成包負於肩上因貪捷徑擬從東園内抄出可近半里程途惟是處本係僻靜之所兵燹後尤少民居行至半途斜徑中突有一大漢横衝而出與鄉人相撞怒謂其有心侮已舉手欲擊鄉人亦不肯相讓扭作一團正在相持不下又來兩少年極力相勸硬將二人折開大漢仍若不肯干休也者兩少年拉之以行飛奔而去鄉人竊喜幸遇救星頗深感激回視包裹尚在路旁急取而荷之正欲前行忽憶及身畔洋銀舉手摸之則已不脛而走知被攫去欲回身追之而中多岔路無可追尋祗得懊恨而返 
[甬江雜俎]  
　　寗波訪事人函云今春雨雪過多隂寒之氣中人肺腑雖鬱積不發而病根已伏於中五月初旬又炎凉驟變日來天氣依然不正早晚可以衣棉夜間不能撤被以致釀成時疫病者甚多湖西一帶爲尤甚且多傳染者習岐黄術而業韓伯休之賣藥者無不利市三倍○江北岸好事之徒每逢五月間奉關帝出游名曰太平會今屆仍循曩例定期於六月上澣在江北白沙等處游行兩晝夜想如水如雲屆期必有一番熱閙也 
[鹿城夏諺]  
　　温州訪事人函云温郡自端節後乍晴乍雨天氣寒凉居人都禦袷衣迨望後兩日大雨傾盆簷溜如注連綿三日夜點滴不停溝澮皆盈河水頓漲五六尺大小南門皆須褰裳而過薄寒尤甚人禦重棉尚覺瑟縮及十七早方見黄人捧日而出然冱寒如故天時不正衛生家可不愼旃○温處道宗湘文觀察因湖北饑荒待振孔亟捐廉撥欵派員採辦蕃薺絲等項雜糧運解鄂省振濟飢民觀察之痌瘝在抱畛域不分於斯可見一斑○新任永嘉縣學訓導費可箴廣文德宗於本月十五日辰刻附招商局普濟輪船至甌禀見道府筮吉十九日任事聞費廣文籍隷寍慈素精算學久爲觀察所推許此次奉調來温專爲主講算學想從此陶淑人才此邦人士當不少精於疇人之學矣○宗觀察示禁夜戲責成班主犯者必懲詎料日久玩生復萌故智大吉昌班膽敢於本月十五夜在郡廟開演未半折卽有值日縣差前來禁止班主强項不遵致被拘去葉大令傳案訊問喝令笞責二百板諭以嗣後不准開演夜戱後經郡廟某董赶爲保釋不致久困囹圄○本月十七日某船户所駕杉板船因潮流湍急捩舵不靈以致觸礁翻覆舟中八人均躍登礁上抱石呼救旋經台艘爲之援起得免於難誠幸事也近日甌江洪濤浩淼上流水勢無殊高屋建瓴聞處州青田縣水溢半城泛濫闤闠居民不免其魚之嘆云 
[豫草近事]  
　　江西采訪友人云黄吉裳宗師歳科試九江往來皆經湖口縣查悉有湖口塘者向爲船舶避風之所邇年塘淤而狹各船往往寄椗塘外時有失事之虞遂倡捐鶴俸四千金交湖口鎭某總戎爲之修濬諭以經費或有不足再行設法以籌可也○救吞鴉片局向僅充益堂一家翁小山方伯恐民間未克周知或路遠不便延晴特飭牛痘官局兼救吞烟局門外高懸牌示復就各街道遍貼招紙使遠近一律知之○保甲總局魏太守繕發六言簡明告示曰省垣城廂街市常有棍徒滋事動輙結黨成羣竟敢肆行無忌或爲聚賭窩娼或爲訛索銿户甚至乘機攫取業經拿辦遊示嗣後鋪户居民以及地保坊捕遇有前項棍徒准爾捆送懲治本府言出法隨决不稍爲寛恕坊保如敢徇穩查出定卽革斥 
[星使告假]  
　　出使英義比國欽差大臣龔仰遽星使瓜代回華涉歴重洋殊形勞頓抵滬後駐節天后宫側行轅滬上文武各員及寓滬紳宦前往拜謁者星使均命家丁擋駕概不接見星使舊有濕疾在海外時事事躬親卽子姪輩之隨侍而往者亦從不假以事權購買各物過於勤勞交涉事宜又多繁瑣因此舊疾時發一時難以就痊爰告假三個月就行轅中悉心調養一俟假滿然後入部覆命屈指離申日期大約須至東籬花發時矣 
[刑訊盜犯]  
　　去年崇明縣申解行刼米船之盜犯張小寳等至江海關道署過堂其時黄幼農觀察方綰道篆發交上海縣署監候訊鞫洎吕鏡宇觀察攝篆甫經三月未及錄供兹者劉康侯觀察查閱接管卷札委城廂内外總巡鍾受百明府赴縣署提訊明府訊供後飭仍分别收禁前日明府升堂覆訊王幅生供稱小的年二十有一浙江寗波府屬鄞縣人叔父在花鳥山麓捕魚爲業去年小的往洛華山砍柴有不知姓名之聾子薦小的至王桂英處治庖某日羅阿榮陳洪臺等五人下山收債命小的在山守候不料伊等竟搶刼米船旣而小的目見王首先持洋槍而返陳手持利刃張賢叚手持包袱被褥等物呼令小的挑上山頭旋至王所開烟館内留存又帶小的至球珠山搬取黄荳小的不允伊等欲將小的推入海中小的無可如何爲之搬運二日分給小的五斗今旣獲案尚乞開恩至伊等昔日曾爲盜與否小的並不知情張賢叚供稱小的年四十有一浙江台州府屬臨海縣人素業成衣守法奉公並不爲盜明府謂爾不供認定予嚴刑張堅執不招明府大怒命跪大練良久仍不吐實再上天平架須臾始供稱小的之友陳某在洛華山麓爲人捕魚言及工資甚豐小的艷之央令引薦至陳二老板卽陳洪臺處爲王製衣服數件及事畢而回旣下船伊等不問情由將小的關在艙中計船上有王及蔡阿美等十二人某日駛至大七洋途中遇載黄豆之船王遂率領同黨開槍以擊并令小的持刀助威將船攔住驅舵工等人入艙陳持洋砲禁嚇當行刼時頭上各紥藍布爲號共刦得黄豆一百餘石分裝兩船駛回球珠山下雇人如數搬至香廟所執器械皆寄存陳所開烟館事定後始見王福全亦在其中於是各人窩留烟館中不數日卽被禽獲明府著將各犯還禁候覆訊定讞 
[報請騐屍]  
　　十六鋪地甲昨偕袁扣小投上海縣禀稱袁妻周氏與同帮船户李六二爭攬渡客被李揪扭以致墮浦身死心有不甘投案控告黄愛棠大令著卽傳齊刑仵書役人等俟相騐後再行核奪 
[移文緝賊]  
　　昨日常州府屬陽湖縣張大令移文英法兩界公廨内有賞格一通略謂縣境青菓巷惲宦家於五月初七夜三更時被賊越墻而進掩入上房竊去金飾錢洋及和豐典股票一紙爲數甚巨仍由後墻越出請爲協緝如能人贓並獲賞給洋一百元屠别駕鄭大令卽飭公役粘貼通衢 
[照會清道]  
　　南市董家渡天主堂一帶所有垃圾向由天主堂雇工掃除現由教主倪懷倫君照會關道憲劉康侯觀察請轉飭總巡鍾受百明府派夫經理其事觀察刻已飭明府照辦矣 
[玩忽受懲]  
　　昨日江海關道劉康侯觀察命駕出城换坐馬車赴北洋務局公幹公畢而出各執事人已紛紛散去惟留輿夫長隨在原處不禁勃然大怒回署後立傳總巡鍾受百明府至飭將各執事人逐一懲責以儆將來 
[將次工竣]  
　　南市十六鋪橋南首沿浦灘一帶興築馬路刻已將次告竣上海縣黄愛棠大令已屢次往勘現擬自十六鋪橋大棚之南將沿浦房屋一律拆除各店鋪已在面北造成房屋遷往開張其沿浦隙地由工程局委員朱森庭明府派小工挨叚釘樁想車馬往來轉瞬之間卽可長驅直達矣 
[火未成災]  
　　有阿五者不詳其姓常州府屬之無錫縣人也在江南製造局中充當工匠家住滬南大南門外吊橋堍門首設一鐵鋪令夥徒從事工作前日傍晚七點鐘時徒在閣樓上悮將洋油燈潑翻突兆焚如烈烈轟轟竟有不可嚮邇之勢駭極大聲呼救鋪中人急卽汲水以 
 
 

Page 4

 
 
澆鄰右亦咸來相助得卽救熄不致釀成巨災僅焚去棉被二條閣樓半間 
[欺凌寡鵠]  
　　張康大家居虹口二十三保五十一圖娶妻周氏持家勤儉去秋張因患病逝世遺産雖不甚豐而亦不憂凍餓氏姪周裕方者無賴也噉氏女流可欺百計煽惑令其再醮氏不稍動裕方計無所施乃常往騷擾幾至無一寗日氏不能堪訴諸族長張萬新前日午刻皆地保周子琴投圓通寺巡防局控告李蘭史二尹准詞飭勇拘周訊辦 
[上海縣案彚錄]  
　　英界公堂移送盜賣洋紗之羅貴寳蔡文卿王士土羅鵝頭等四人至縣請訊前晚由蔣刺史升堂提問羅貴寳供拉車度日現在身患重病一切求寛蔡文卿供稱年十九又名彭仁胞兄彭慶推車爲業盜賣洋紗之事係胞兄所爲小的不知其細胞兄現已逃逸致將小的拘送求開恩典王土士供江北人與蔡彭仁等同業並不盜賣洋紗亦無分贓情事羅鵝頭供亦江北人在豐太行裝運貨物此次豐太向裕大買下洋紗五包囑小的等載運因貪利起見與羅貴寳王土士蔡彭仁等串賣二包得洋一百四十六元小的與王土土各分得洋若干羅貴寳蔡彭仁各分洋若干刺史飭將羅等還押候原告到案再行訊斷○英界公堂移送竊賊劉阿胖前晚亦由蔣刺史升堂研訊劉供稱小的係無錫縣人在本城東街瞿姓家傭工因事辭歇無資度日以致行竊衣服金銀首飾等物旋赴蘇州謀生因蘇地亦無枝棲可托故又來滬在四馬路中被主人所見鳴捕拘獲刺史問所竊之物現在何處答稱質在蘇州閶門内某典當中得洋若干用去九十元刺史飭押候移文吊齊贓物再行核辦○馬文義控曹禮堂阻止出貨經蔣刺史訊供著將曹禮堂交差看管曾記本報曹於昨晨在某客棧中忽然斃命值日差卽禀請黄愛棠大令核奪 
[法界瑣聞]  
　　昨禮拜四爲公堂訊案之期適讞員鄭大令政躬稍有不豫飭丁赴道轅請假三天並咨照捕房將應訊各案暫行停解○江天輪停泊碼頭有偷兒混跡其内竊取搭客洋傘二柄當塲拘獲解送捕房捕頭著押候堂期解訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探施奎江解趙妙妙及地保陸生石至案禀稱和豐船廠失去巨木一株報捕後捕頭遣小的查知陸保所轄圖内民人王德德所竊因責令將王交出不料趙突出阻止致王逃逸前曾解請大老爺訊究勒令交王究辦至今並未交到故捕頭又令小的送究陸保禀稱王並未竊來實於某日駕船至某處河中撈獲王不知逃往何處諒趙必知情趙供稱小的與王素來相識因見包探來拘向問案由並未阻止目下王已駕舟出外不知何時返家施探又禀稱和豐廠主言前失去之木約值洋銀二百七十三圓王母已將田售得二十圓交趙料理趙僅將十七圓交小的趙供稱小的所收洋銀確只十八圓除去零用一圓尚餘十七圓交與施探屠别駕據情與衛繙譯官商議然後著陸保與趙合賠二百七十三圓除已有十七圓外押繳二百五十六圓倘無力措繳則攺爲各管押捕房兩月○前晚有龜奴數輩在萃秀里龜子鄒三福倡院門前爭停倡轎口角之下鄒龜强斷是非四百五十號華捕見之回報捕頭禀請别駕出單提鄒龜研訊鄒龜供稱小的在治下賣倡爲業吵閙者並非小的所雇龜奴别駕判罰洋銀五十圓○工部局稽查食物之某西人禀稱陳祥茂牛肉莊以臭壞牛肉售錢有違工部局章程請卽訊判陳供稱邇當天時炎熱牛肉已經臭壞並不出售與人别駕判罰洋銀五十圓陳一再求恩遂减罰三十圓○包探倪順泉禀稱陳長桂劉丫頭張阿明三小工串竊工部局所諸稻草三十擔報捕後捕頭遣小的查獲吊出原贓解案請究工部局某西人投案禀訴前情陳劉張同供稱此種稻草西人已廢棄不用故小的携取回家别駕判令各笞責一百板贓給還工部局○包探石金榮禀稱莠民王桂生前因犯事經小的解請大老爺遞解回籍今又潛來小的見而拘獲告知捕頭解案請究王供稱小的係浙江寗波府屬定海廳人來滬尋親不敢爲非作歹别駕判令笞責一百板發回捕房遞解回籍○包探陳阿九禀稱前日照相洋人紀治家所雇細患尹金林私竊玻璃照相片及鍍銀照架報捕後捕頭令小的查獲送案請究紀治投案請領失贓尹供認行竊哀乞施恩别駕判令笞責一百板○包探何瑞福禀稱賊犯王紀林潛入四馬路某茶肆竊取茶客顧年卿之紡綢長衫報捕後捕頭令小的緝獲人贓送請究辦顧投案請領失贓王供稱小的係本邑人行竊該死如今只乞恩施别駕判令笞責五十板○馬夫違章飛駛經巡捕拘獲者約有十餘起别駕一一訊詰判罰洋銀五圓或三圓或一圓 
[美界捕房紀事]  
　　積賊陳阿林前晚在百老匯路第六十一號門牌某姓門首徘徊觀望意欲入内圖竊爲四百九十五號華捕所見拘至捕房禁押昨晨捕頭遣包探洪阿寳查知此賊犯案纍纍不能縷指計爰押候查明失主吊齊原贓然後送英界公堂究辦○偷兒吳星堂昨晨携衣包至虹口某典鋪求質包探洪阿寳盤問來歴支吾以對爰帶至捕房嚴加詰問吳不能隱諱盡吐其實據言現居閔行鎭包内之衣在龍華鎭製造局司事廖姓家竊來捕頭令押候通知事主然後送英界公堂訊究○昨晨張和尚楊阿四二流氓至周浦路第一百九十一號門牌顧姓老虎竈茶肆啜茗向肆主顧雪坤訛詐洋銀未遂其欲竟欲用武顧知非其敵出唤四百九十九號華捕拘入捕房捕頭飭押候解送英界公堂究辦○昨日清晨一百十一號華捕巡至篷路見西巽里内有一病斃乞丐因回告捕頭令頭圖地保周老關報請善堂給棺收殮○昨日上午崇明人某甲至周　路第九十九號門牌某烟間内開燈過隱乘間竊取羽綢夾襖一件烟館主當塲拿獲唤交四百六十五號華捕拘入捕房捕頭令押候解送英界公廨訊究 
[金陵官報]  
　　五月二十日湖口中軍遊擊胡勝忠三江營遊擊張有亮署邳州葉大莊由滬公幹回通判王萬選銷湖北樊城分銷差回均到通判孫廷顧銷河北段保甲差知縣藍采錦禀知奉諭派重修北極閣遵巳禀商還要興工○二十一日巡道胡禀知赴青龍山勘　並赴銅山陜甘補用總兵潘紹連叩謝咨送陜甘知府阿逢時禀知赴淮北 
[有加無巳]  
　　杭州傳敢堂同仁交到第四批振欵洋四百五十三元三角謝祖善求病愈洋五十元無名氏洋五十二元三角盛喜言盼曾祈平安洋八十元阜陽元衍澤堂　省兩季俸　　　銀念七兩二錢六分除寄還公估不批銀二兩半外合　規銀念六兩一錢四分三釐王維白洋四十元毗陵元眞壇同仁洋念七元二角向承德堂爲孫又芹記完愿　平安洋六十元安　信孚莊由厚　　交來隆福堂慶萱室各洋三十元保安同記洋四十元吳永康助本堂善舉洋十元趙和卿翁續募何辭璋明府銀十兩彭薛青府八兩合申規銀十九兩二錢四分三厘 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年五月十三日京報全錄]  
　　宫門抄○閩督邊奏爲揀員請補直隷州知州摺○湖督張奏爲核銷鹽課公費摺○大臣鍾爲揀員坐補恊領片○五月二古日理茂院鑾儀衛光祿寺鑲黄旗值日無引見○莊王等盤查顔料庫覆命○薩廉謝放廣東正考官恩○葛寳華謝放福建正考官恩○凖良服滿請安○阿公續假十五日○芬車溥侗各續假十日○椿夀請假十日○順天府奏京師得雨一寸有餘○召見軍機○○頭品頂戴開浙總督臣邊寳泉跪奏爲揀補直隷州知州員缺以咨治理恭摺仰祈聖鑒事竊照光緒二十三年三月十五日接准部咨調缺福建永春州知州沈受謙終養光緒二十二年十一月二十四日奉旨正月初五日行文按閩省照限半計算以二十三年二月十五日作爲出缺日期　二月分截缺除另行截缺咨部外所遺永春州知州係繁難中缺例應在外揀選請補臣督同藩臬兩司於現任應調及應補人員内逐加遴選　與是缺人地不甚相宜查有保薦應升現任侯官縣知縣李樹敏年五十六歳河南信陽州進士以知縣卽用簽掣福建領照來閩准補侯官縣光緒十七年十二月初二日到任調署浦城治安等縣二十二年四月初八日回任二十一年分大計保薦卓異候升查該員練達安詳供職勤經歴俸早滿三年所歴任内並無承緝盜案已逾四叅限滿處分及有關降調之案且在閩年久於下游風土民情深爲熟悉以之升補永　直隷州知州堪期勝任合無仰懇天恩俯准以保薦候升現任侯官縣知縣李樹敏升補永春直隷州知州實於地方有裨如蒙兪允該員實缺　縣保薦候升請補斯缺應俟准到部覆併案給咨赴部引見並免核計叅罰所遺侯官縣知縣調缺應請留閩另行揀員請補據福　藩臬兩司會詳前來除咨部外臣謹恭摺具奏伏乞皇上聖鑒勅部議覆施行謹奏奉硃批吏部議奏欽此○○頭品頂戴湖廣總督兼署湖北巡撫臣張之洞跪奏爲湖北歴年彚報應城監課公費實有准鹽緝私經費在内仍請照案核銷恭摺覆奏仰祈聖鑒事竊照前准户部咨具奏湖北應城竹山鹽課公費應行整頓一片原奏内開查湖北安陸荆門等府州徵收川鹽陸課項下公費向與應城井鹽税課項下公費彚報自同治十一年安陸等處川鹽陸課停收僅留竹山縣川鹽陸課自是所報公費遂只竹山應城兩處光緒三年正月據湖廣總督咨據湖北鹽法道詳稱武漢黄德安襄鄖荆等府州屬抽收标潞各鹽於咸豐七年試辦嗣又因江路已通招商試行淮鹽於咸豐十一年七月試辦繼於同治三年二月在漢鎭設立督銷淮鹽總局除所收票潞各鹽正課及淮鹽正厘均經詳請奏銷外另有公費一項計自咸豐七年三月起至同治十年十二月止收過數目曾經十次造册詳報嗣因票私於七年六月停課禁銷潞私亦於七年九月停課禁銷武漢黄德四府屬因分界專銷淮鹽原徵川課截至同治十一年正月止一律裁撤其安陸荆門等府州縣應徵川鹽陸課亦於是年七月停收應城井鹽課税及竹山縣川鹽陸課收數大減前自同治十一年正月起至十二月底止共收過公費錢四萬二千六百八十三串一十七文均係隨時支發外銷水陸緝私等項無存等語是此項公費錢文出自竹山川鹽及應城井鹽其事甚明今稱固有淮鹽緝私經費三萬數千串在内故爲數多於竹山應城二縣正課前此漏未慤叙等語不知軍興後淮鹽行楚始於咸豐十一年七月而湖北徵收此項公費始於咸豐七年三月其時長江中梗淮鹽不到楚岸該省何從而有淮鹽緝私經費之錢所覆殊屬含混行令查明應城竹山鹽課開支公費錢文因何而倍於正課是否挪移正課作爲公費據實聲覆嗣後徵收應城井鹽課税竹山川鹽陸課及該兩處公費卽行明定科則奏明辦理等因光緒二十二年九月二十七日具奏奉旨依議欽此咨行到鄂當經轉飭遵照去後兹據署湖北鹽法武昌道朱其煊詳稱查湖北應城縣井鹽自咸豐年間弛禁後行銷於安陸應山雲夢黄陂孝感漢川隨州天門京山等九州縣地方徵收鹽課向有水課陸課之分水課抽之熬户每斤錢四文陸課徵之行商每斤錢二文熬户蓄水封筒每筒日徵錢四百文亦歸水課統計每年徵收課錢自二萬三四千餘串至一萬七八千餘串不等光緒十二年前兩江總督臣曾國荃咨請封禁經前督臣裕祿春明應鹽只准行銷應城本邑及向銷川鹽之天門京山二縣其餘不准界内概行禁銷自此收數較减每年徵收課錢不過一萬二三千串不等歴來提撥公費二成以作爲局用光緒十年欽差工部侍郎孫毓汶烏拉布查辦德安同知蔡懋賡被叅各欵案内釐定新章陸課公費照應開支二成水課减爲一成半歴年均係照章辦理光緒十七年徵收陸課錢二千六百八十二串七百五十文以八成歸課正錢二千一百四十六串二百文以二應歸公費錢五百三十六串五百五十文水課共徵錢一萬一千三百零四串五百三十一文以八成半歸正課錢九千六百串八百五十二文以一成半歸公費錢一千六百九十五串六百七十九文此應城井鹽公費係按照奏定章程開支之實在情形也竹山縣山路崎嶇川鹽均係肩挑背負前往每斤收課錢二文每年僅收陸課錢二百四十串文遇閏多收錢二十串文向無公費前報光緒十七年應城等鹽公費三萬七千零六十一串二百三十三文實有淮鹽緝私經費三萬四千八百二十九串零四文在内兵燹後從咸豐十一年試辦起歴係併入票潞川應各鹽公費内彚案造銷均奉准銷在案光緒三年詳銷公費文内聲叙自咸豐七年三月起者原係從票潞各鹽叙起並非指淮鹽而淮鹽至咸豐十一年江路已通招行試辦彼時各鹽併入銷售不暢所收公費無多迨同治三年在漢鎭設立督銷局經前兩江總督臣曾國藩酌定章程湖北每銷淮鹽一引緝私經費銀二錢四分每年按銷售多寡約收銀二萬三四千兩不等由督銷局按引扣算備文解道歴按市價折錢彚案造報同治四年初次彚銷淮鹽公費詳文内票潞各鹽之下有復淮鹽正厘詳請奏報外另有公費一項之語卽係指淮鹽緝私經費而言嗣同治七年將票潞各私停課專銷十一年淮分界武漢黄德四府專銷淮鹽原徵川課及安陸荆門川鹽陸課先後停止光緒二年造銷同治十一年公費時承辦經書以淮鹽公費已在前節正厘之下聲叙於川淮分界後謂僅收應城井鹽及竹山川鹽税課以下卽按叙所收公費錢數似係專屬應竹而言不復聲明此項公費實係應淮彚計嗣後歴年因仍開報此實由昔年聲叙渾淪致奉駁查不然票潞各鹽未停以前有收公費豈有規復淮鹽引坻置緝私捕務於不問轉無公費之理且淮鹽督銷局歴年撥解此歉該局及湖北鹽道並江鄂兩省各衙門皆有案據歴歴可稽此彚報應鹽公費案内實有淮鹽緝私經費在内並非將應鹽正課作爲公費之實在情形也伏查湖北各府州縣爲淮引舉坻廣私多兵燹以前淮綱歳歳提舉費爲數甚鉅近年所解緝私經費减少已多每次督銷局解道均有案可查一切支發各欵均係核實動用所有十七年公費應請案准予核銷至竹山縣川鹽陸課咨係脚户零星背負前往徵數多無應城井鹽至光緒十年奏定新章六條十餘年來商民稱便均請循舊辦理此後自應督飭局員將水陸各課隨時認眞整頓務較近年徵數日有起色藉濟餉需等情詳請奏咨前來臣覆核無異除咨户部外謹恭摺具陳伏祈皇上聖鑒謹奏奉硃批户部知道欽此○○奴才鍾泰色普徵額跪奏爲擬請坐補恊領恭摺具陳仰祈聖鑒事竊奴才等兹因寗夏滿營鑲黄正白兩旗滿洲恊領達巴禮身故所遺滿洲恊領一缺查有廂白旗蒙古佐領奇克伸佈前於光緒八年八月二十九日經前帮辦軍務廣東陸路提督張曜咨稱肅清新疆南北兩路　平案内出力員弁彚　欽差大臣陜甘總督左宗棠奏保於光緒六年正月三十日内閣奉上諭奇克伸佈著不論滿蒙恊領缺出儘先坐補並賞加副都統銜欽此欽遵咨知在案該員現隨甘肅提督董福祥在甘省軍營今因　有清洲恊領一缺擬請卽以廂白旗蒙古佐領奇克伸佈坐補恊領各緣由理合恭摺具陳伏祈皇上聖鑒訓示謹奏奉硃批著照所請兵部知道欽此 
 
