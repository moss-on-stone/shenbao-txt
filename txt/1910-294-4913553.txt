# 1910 - 294 - 4913553

 

Page 1

 
 
   
 
 

Page 2

 
 
[上諭]  
　　監國攝政王鈐章九月二十七日内閣奉 
　　上諭熙彥現在服闋着補授農工商部左侍郎欽此 
　　上諭沈雲沛着開去農工商部右丞以侍郎候補仍署理郵傳部左侍郎欽此 
　　上諭農工商部左丞著祝瀛元補授袁克定着補授右丞左參議着誠璋補授邵福瀛着補授右參議欽此 
　　上諭兩廣總督着張鳴岐署理未到任以前着增祺暫行兼署欽此 
　　上諭廣西巡撫着沈秉培補授迅赴新任毋庸來京陛見欽此軍機大臣署名奕劻毓朗那桐徐世昌 
　　宫門鈔九月二十七日召見軍機澤公 
論說 
[北京報界公會陳請書書後]  
　　今日各項法律。有可以援照日本法者。無不一一以抽象的方法採用之。此新訂報律。所以制限加苛。而至有摧殘輿論之事也。今北京報界公會。已上書資政院。陳請修正矣。觀其詞旨。於律文之紕繆。事勢之窒礙。固已剖析切當。要其律文之阻礙難行。有不盡於如陳請書所云者。緣再引申而闡發之。以見律文之不可不修。否則爲害有不可勝言者矣。 
　　修正案第十一條。損害他人名譽之語。不論有無事實。報紙不得登載。第二十六條。違第十一條者。處該編輯人以二十日以上。六月以下之監禁。或二十元以上。二百元以下之罰金。其理由書。說明第十一條。有云新擬刑律草案。第三百四十條。凡指示事實。公然侮辱人者。不論其事實之有無。處四等以下有期徒刑。拘留。或三百元以下之罰金。又第三百四十一條。凡流布虚僞之風說。或用其餘僞計。而損他人名譽。或其業務之信用者。處四等以下有期徒刑拘留。或三百元以下之罰金。即指此項犯罪而言。以新刑律頒行。尙需時日。故本律必設此條。按新刑律内有此兩條。已可見政府於報紙。忌之綦深。宜乎修正報律。其限制之嚴。乃至有加而無己也。惟以今日之社。會與夫官塲之情形道德心之。薄弱如江河之。日下滔滔而不返。報紙所載。但以公理爲衡。不以他人之名譽。而有所瞻顧。違棄道德者。尙未必有所畏憚。而生其顧全名譽之心。倘若損害他人名譽之事。皆不得登載。一或登載。則刑罰立至。彼棄禮滅義者。勢必肆無忌憚。踰閑蕩檢之所爲。日益加甚。而人心風俗。將愈敗壞而不可問矣。試以官界中人言之。京中大小官吏。皆日沈浸於麻雀之塲。徵逐於宴飲之席。其工於運動者。即以麻雀宴飲爲媒介。而輦金以鑽營。徇私而舞弊者。尤不勝枚舉。使或登載。皆足以損害其名譽。而應處以監禁之刑。罰金之律。報館而欲遵守報律也。雖聞其有極不道德之事。必箝口結舌。噤不敢發。一聲。倘欲盡監督之責。稍稍申明公道。則禍且立至。是不亦摧殘輿論。而使官界中人之貪墨心。放浪心。浸昌浸熾。而爲治之根本。益芟夷而不可救藥乎。其他若商界。若學界。若紳界。其惡意滋長。以至違背法律者。亦所在多有揭而登之。所以啓人之自新。而警人之。怙惡也。然欲啓其自新之機。而阻其怙惡之意。必不能再保全其人之名譽。如果損害名譽之事。不得登載。則他人之舉動。縱極斵喪天良。違反私德。一或登載。其人即可提起訴訟。而治報館以規定之法律。窮其弊。將使商界學界紳界。舉皆任意恣肆。而無所恐怖。今市面方甚恐慌。學務方患腐敗。而不肖紳士。尤或假自治之名。以行其自便之計。正宜悉心監察。有聞必錄。一有此律。是使一般奸猾無道之徒。恣情而無慮。而商界學界紳界。胥受其影響。而日。卽於敗壞也。彼秉筆者。自以爲依據日本法律。自可通行。亦曾念及中國之現勢。而一計其弊害之所至乎。 
　　修正案第十二條云。諭旨章奏。及一切公文書電報。關係秘密。未經公布者。報紙不得登載。夫國家政務。除外交軍政。有應行秘密者。其他之諭旨章奏。及一切公文書電報等。並無應行秘密之理由。未經公布。而報紙載。之或可借是採取輿論。以便斟酌施行。若必俟公布以後。然後登載。則其事多已成立。雖有正當之輿論。將不及採。袞袞諸公雖明知所行之非。輿論之是。或且憚於改良。藉口紛更。而將錯就錯。是不特違庶政公諸輿論之旨。抑豈愼重圖公之本旨也哉。 
　　以上兩條之必宜修正。陳請書固已首之。而對於政府一面或未便暢發其害也。故重爲之推闡。以見其急宜改正如此至其他律文。絀繆尙多。當續論之。 
專電 
[電一（北京）]  
　　政務處定二十八日加班會議國會問題於二十九日召見時奏覆請旨 
[電二（北京）]  
　　資政院議長倫貝子主張卽開國會 
 
 
 

Page 3

 
 
[電三（北京）]  
　　慶邸連假五日暫避會議國會要件 
[電四（北京）]  
　　都察院代遞廣東候補道陳明遠條呈共有四大端（一）速興海軍（二）借欵辦路礦（三）辦憲政官報（四）興海外航業其措詞隱含反對國會之意 
[電五（北京）]  
　　御史胡思敬奏國會萬不可開請收回籌備立憲成命 
[電六（北京）]  
　　澤公以預算係屬試辦驟難完備資政院開議時指摘必鉅擬不入院各樞臣極力慰勸 
[電七（北京）]  
　　直隸官紳大憤張翼續奏怙過朦蔽朝廷籌擬劇烈對待辦法 
[電八（北京）]  
　　署綏遠城將軍瑞良奏邊地需才請帶隨員同往辦事奉旨依議 
[電九（北京）]  
　　沈家本奏陳法律學堂添招新生改章辦法奉旨依議 
[電十（北京）]  
　　滇督奏滇省南關商埠成立訂約八條 
[電十一（安慶）]  
　　皖路礦會南北爭權大起衝突勢甚猛烈毆傷十數人 
[電十二（東京）]  
　　日本軍艦生駒號於西二十九日晨由南美回至横濱海軍大臣齊藤亦回海軍高官均往歡迎 
[電十三（東京）]  
　　朝鮮貴族觀光圑男女六十名於西二十九夕到東京 
[公電（南京）]  
　　勸業會事務所詳請江督札飭巡警局巡防營陸軍警察營等處所設會塲内臨時巡警消防隊陸軍警察營以及塲外駐紥各巡防營閉會後仍留駐兩月以資保衞 
[公電（南京）]  
　　勸業會記念塔於二十七日始步行登塔者每人收劵費銅元三枚 
[公電（安慶）]  
　　各報館鑒今日路礦大會懷寗鄭瀛聶星五胡直夫率該縣中學召清眞學生並流氓數百衝閙會塲糾毆議董宋宗璟等傷數人皖事掃地乞持公論皖路礦會議董孫傳瑗臺會仁黃盛啓等三十一人叩感 
[公電（安慶）]  
　　各報館鑒皖路礦會念七日選舉會長被皖北旅省學界爭持意見鬨散會塲并傷皖南學界人祈持公論皖學商全體胡直甫等 
緊要新聞一 
[宣統五年召集國會確聞北京]  
　　留京國會代表圑二十六日分電各省諮議局云諮議局轉各圑體鑒國會確聞政府議定宣統五年召集明日發表希今日即用各圑名義電軍機力爭五年即開生死一間勿誤伊等叩 
[資政院議員研究國會問題北京]  
　　資政院表决國會問題後經許鼎霖發起二十一日於財政學堂開研究會到者一百零六人公推莊親王爲主席首由許君鼎霖報告開會主旨次易宗夔羅傑于邦華等皆有演說惟雷奮言停會辭職等種種消極辦法皆不賛成如果具奏後朝旨仍不允行則吾輩至議塲時無論會議何項事件一言不發惟全體要求議長親挽軍機大臣來院求其明白答復以旣用副署體制則軍機大臣不得不負答覆之責任也如一再不來則請議長率全體議員謁見各軍機大臣不逹到答覆之目的不止然後就其所答覆者再行陳明具奏如是而政府何不允則必激政府以解散資政院而後已不可由我輩自行解散衆皆拍掌贊成又次汪榮寳發言大意約分四叚（一）政府不明外國歷史不知會議性質故我輩小有爭議彼即視爲囂張望諸君對於小問題寗少讓步至大問題乃以死力爭之（二）會塲雖有爭議不可存意見并詳舉歷史上黨爭之害（三）國會問題宜使政府知其利已并宜使政府知國會之利逈勝於資政院（四）資政院可開國會亦即可開速開國會并無煩難其論甚爲明通最後牟琳倡言如雷君之議今日應即由議員中選出若干人謁見軍機衆意推舉十人名氏列下　那親王　莊親王　潤貝勒　汪榮寳　趙炳麟　陳寳琛　許鼎霖　雷　奮　籍忠寅　李文熙 
[汪榮寳果反對國會耶北京]  
　　國會問題欽選議員汪榮寳本極反對據代表圑訪聞汪於前數日曾運動王公親貴及一二有力之民選議員以冀逹其反對之目的聞其語某親貴曰國會一請即開殊失朝廷之威重某親貴頗惑其言迨前日資政院表决國會問題時汪竟首先起立并高呼萬歲而散會後則又語某貝子曰今日之事非吾 
 
 

Page 4

 
 
輩所能主張實有不敢不贊成之勢復夤夜叩某貝子某公之門痛陳民氣囂張資政院初開即已如此國會開後何堪設想聞某貝子某公二人均爲所惑某公並言由不得他們胡閙我明日見監國時必詳陳一切云云夫以一人一日之間而反覆若此殊失議員資格但汪亦稍負物望者且在財政學堂會議時言論侃侃似出兩人願代表圑再仔細訪查之 
[各省官民之國會熱北京]  
　　各省督撫因國會及責任内閣事互電商酌屢見前報茲又探得吉撫陳簡帥電云清帥莘帥安帥小帥仲帥次帥海帥慕帥俊帥各電均悉中國外交内政尙無一定方針内外官民亦多隔閡協約旣成韓即旋滅東事岌岌大局隨之此時轉機全視憲政措置若何責任内閣常早經奏陳昨讀仲帥電示尤爲透闢且以國會相維立論經騐理想期相調劑如車兩輪缺一不可實已闡發無遺至當不易彌深欽佩倘由仲帥主稿常謹當附驥上陳决無異議竊以爲救亡要著舍此末由亦海内外所同認也 
　　各省諮議局現皆紛紛要求本省督撫代奏請開國會頃代表圑又接安徽諮議局來函畧謂請開國會事本局已具呈要求撫院代奏作爲第一建議案並經通電各省諮議局望表同情已得直魯贛桂等省電復照辦晋省復電則已辦云云全國一致要求自此始矣 
　　陜西國會請願代表曹君樹勛自入都後因勞致疾數月未愈代表圑勸其歸里曹君謂國會不開抵死不歸而甘肅則自周君上研遊說後各圑體咸表同情已舉代表赴都且聞近日亦有要求督撫代奏之事 
[理藩部議案取消之理由北京]  
　　理藩部振興外藩實業並畫一刑律議案經資政院公决取消已載本報旁聽錄茲探得特任股員審查報告書云此案第一節以興辦實業擬先由設立各項公司入手並先設立興業銀行與公司相輔而行後將所查應辦事項分列甲乙丙丁戊五項而五項之中毫無辦法祗可作爲調查報告不得作爲議案其調查所得是否確實姑勿深論惟據前日理藩部特派員所云各處報告尙未齊全可見此次所提出者卽認爲調查報告亦尙有不實不盡之處第一節所云設立公司並先設立銀行等語乃理藩部惟一之主旨不知公司當由商人集股然後成立投資甚鉅收效甚遲理藩部旣無奬勵補助之法但聽商人招股辦理誰肯輕擲鉅資爲此茫無把握之事其所謂設立銀行亦不明言官辦商辦或官商合辦總之無論如何舉辦其無方法無把握則一此種議案似無成立之理若謂先以應辦事項作爲議題提出本院詢問可否俟本院可决然後再定辦法是分議題議案爲兩橛實無此提案之法應由本院以未有辦法無從决議咨覆該部惟理藩部對於外藩負有行政上之責任一切規畫宜有一定之政策斷非振興實業一端即稱盡職况所列五項不從根本着想如交通之不便敎育之不興一切施爲幾於無從下手理藩部絶不提及而所云振興實業又僅以不完全之報告提交本院似未免於行政上之責任稍有所虧應請該部仍將規畫外藩根本上之政策定有辦法再行交議其畫一刑律一節與振興實業截然兩事本不應并爲一案其中所稱東西盟互相調發收所習藝於所定道路之遠近年限之長短均未將理由詳細說明應請該部另具議案及理由書提交本院會議本股員會一再討論多數决議特此報告 
[趙炳麟又爲黃祖詒案上奏北京]  
　　御史趙炳麟以廷林兩大臣查辦吏部賄買難蔭一案失重失輕又上封奏一節略紀前報茲悉原奏内容大致謂查辦大臣將黃祖詒定爲絞監候秋後處决罰罪太重不得情理之平蓋黃祖詒本係以財行賕予受雖應同科但照大清律至死應减一等今查辦大臣未聲明減等實與律例不合且此案係李春泉一人所爲而罪不加重亦似不公并言臣前日發其冒名之罪欲爲陛下肅官方今日論其過當之罰欲爲陛下愼刑典請交大理院覆判具奏等語政府因案已奉旨欽定如再翻案查辦大臣必有失入處分遂留中未發 
[監獄專修科畢業員委用辦法北京]  
　　京師法律學堂附設監獄學專修科當時申明俟畢業後專備京外各署管理監獄之用計自光緒三十四年五月開學至宣統二年五月畢業除試騐不及格外取列最優等五名優等十四名中等二十四名下等二十六名均經修訂法律大臣給予畢業文憑一面奏請飭下法部將此項畢業學員一律歸法部分别錄用在京凡有監獄衙門籌畫改良及實行管理均取材於此並分交各省提法使按察使酌量委任一面將原摺咨行法部查照辦理茲經法部擬定辦法奏請立案略云竊維治獄之要端在得人是以臣部於議奏改良監獄摺内請於法律學堂附設監獄學一科爲實行儲才之法現届兩年畢業旣經該大臣認眞試騐分别等第亟應酌量分别委用庶不負設學儲才之本意謹擬辦法十一條如蒙俞允即將該員生等分發京外各有獄衙門量才委用並行知各衙門曁各省提法使一體遵照奉旨依議 
　　監獄專修科畢業員委用章程錄下一凡考列最優等優等中等者均照以後各條酌量委用一本部郎員主各員如現在並無烏佈者准其呈請改派典獄司當差俟到司後果能得力再以相當烏佈酌量派充一各廳候補推事各員如願補行政官者遇有對品所長缺出准由廳丞酌量呈請錄用一各廳錄事准由廳丞考驗得力以所官酌量請署一各廳候補錄事俟補缺後亦准由廳丞以所官酌量請署一原係各衙門候補人員准其呈明札派各廳當差俟考驗得力再行奏留一已 
 
 

Page 5

 
 
分省候補之考列中等及未分省之考列最優等曁優等各員均准呈明願就京職官者札派各廳當差俟考騐得力再行奏留願歸外用者由本部咨行各省督撫轉飭提法使分别以原官辦理監獄看守事宜一原無官階僅有拔貢附生出身者准其呈明札派各廳以錄事候補俟考騐得力補缺後再行酌量派充看守之差一以上各項願就京職者亦可酌量派充模範監獄之差一以上各項如有酌量委派之處均應按照原試騐等第名次先後委用一考列下等各員生均令聽候俟有相當之差再行酌量委用 
[游學陸軍警察經理生之出身北京]  
　　陸軍部片奏略云游學各國肄業陸軍警察及經理科之畢業生現已先後回國由臣部分别調考亟應擬訂考試及授官辦法以備遵循查陸軍警察職任監察軍人經理則職司軍需與陸軍各科同屬重要現時游學警察經理科之學生均係由陸軍中學畢業入聯隊充入伍生轉入各該項專門學校年限程度與兵官學堂畢業學生相埒此項學生考試辦法及給與出身補授官階均擬照奏定游學各國兵官學堂學生一律辦理並照章於所授出身官階分别冠以警察軍需字樣以昭劃一而勵人材至中國自設陸軍警察經理等學堂曁游學外國程度較優之警察經理學生其考試授官辦法容另行詳擬具奏九月初十日奉旨依議 
[烟濰鐵路終不能免於借欵耶山東]  
　　烟濰鐵路自去秋經譚君應谷等發起商辦之後經多種波折終成絶望各情迭誌本報日前孫撫曾將實在情形報告郵部該部即電復孫撫轉告烟台商會謂現在部中有息欵六百萬磅可爲該路敷設之用倘有意借用即速派員來京商議辦法否則即將此欵撥入某路應用等語該會接信意頗游移適勸業道蕭應椿在烟聞知此事遂向招股總理孫文君等力勸依從部議辦理謂機不可失蓋烟埠商業如此蕭條再越數年恐更不堪設想該路一成定可轉衰爲盛况該路係東人之命脈我丨歇手恐外人即起而攫奪專靠商辦必至延無定期不如趁此機會借用該欵以期早觀厥成云云各商董聞言大動遂定於十八日開會集議辦法 
[西報譯要]  
　　滿洲近事片片錄字林報載東京通信云據奉天電稱東督已向美國財政家代表克勞乎特君商借英金一百五十萬磅以興滿洲農務及他項地方要政現正與北京政府籌商合同條欵聞中國己决議開築錦州附近之亮山灣船港其總辦某君現擬向上海某銀行籌借洋五百萬圓以充經費本月十八號有木工數百人攻擊中日鴨綠江森林公司旋經日本憲兵及警察並中國軍隊到塲驅散惟若輩恐不免復圖起事安奉鐵路現已由安東築至鷄冠山該叚鐵路將於本月二十九號試車西十一月三號或四號即可開車通行 
　　洵貝勒在日近狀字林報載二十六日東京電云洵貝勒今晨赴日本貴族議院及衆議院觀覽午後卽離東京並擬於星期二日由佐世保啓程回國 
[京師近事]  
　　陸軍部廕尙書主張穿軍服到署無如反對者多至今未見實行刻聞軍諮處各廳長頗有穿軍服到署者濤朗兩貝勒見之不無觀感爰卽詳擬章程奏請施行以期畫一日前已行文陸軍部海軍處一體照辦 
　　邊防大臣吳綬卿自閱德法大操歸國以來關於軍事甚有所建議今聞某有力者竟主張推其爲東三省練兵大臣事屬秘密其詳細原因不得而知 
　　江寗將軍鐵良昨已陛辭請訓現聞奏調近畿各鎭陸軍總稽查楊欽三遊戎紹寅隨往江寗襄辦軍政業將隨節啓行 
　　津浦鐵路奉有部札添派南北叚總稽查官各一員其南叚總稽查因前總辦劉觀察葆良辭差即命接充其所遺南叚總辦一席改派叚書雲觀察接充至京奉總辦則暫由許觀察引芝代辦 
　　軍諮處現擇定在西安門内酒醋局胡同前總管内務府立大臣住址修建衙署已於日前傳知暫居之住户舖户務於十月初十日以前一律遷徙以便動工聞立大臣無子該處地址係其侄直隷卽選道聯祥報効將來或當從優奬叙云 
　十八日順天府衙門在大堂考試保舉捐納兩項候補人員與考者共二十餘名作論一首題爲大法小廉此次試卷多有不滿二百字者亦可窺見官塲之程度矣 
　　後門外聚元恒錢舗前因源豐潤停止收付一時週轉不靈經外城巡警總廳暫行發封十五日即又啟封照常付錢詎近日仍因不敷開發關閉復由警廳飭警將聚源恒掌櫃王志奎收押候追 
[時評]  
　　其一 
　　中國全國商辦之鐵路有幾。而浙路起風潮矣。蘇路擬官辦矣。近者烟濰鐵路。又不免於借欵之說矣。商辦鐵路之厄運。何其一至於斯。而不能見諒於政府也。 
 
 

Page 6

 
 
循是以往。十年以後。商辦鐵路之名詞。或且絶迹於中國。則庶幾政府所樂聞者歟。 
　　其二 
　　上海近年暗殺之案疊出。如汪蓉生案。如方雲卿案迄今猶未究出主名。而鎗斃金琴孫之事又見。 
　　金君於社會上。頗著聲聞。而福州路八九句鐘。尤爲熱閙之時。租界警政。如此嚴密。尙不免演出種種慘劇。居者行者。有戒心矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局三日期届矣杭州]  
　　浙諮議局經增中丞飭令停會三日刻已期滿昨又劄行該局云案照諮議局前請代奏一案始則停議要求繼則以不入會塲强迫踰越權限不受勸告業經本部院查照局章於本月二十三日飭令停會以三日爲期劄行查照在案現計三日之期已届各議員果能悛改查照本部院迭次勸告辦理希即於本月二十七日具文呈報本部院不勝跂望幸勿遲延 
　　附嘉興各圑體請開議電諮議局鑒貴局爲人民代表諸事待議不甘被官廳延擱或至解散請開議嘉秀敎育會商會農會 
[東督奏裁海龍總管辦法奉天]  
　　東督錫良奏稱准陸軍部咨開前東三省總督徐世昌奏海龍總管職務太簡裁歸地方官辦理並酌擬裁撤官員兵丁辦法一摺請旨飭下新任總督錫良到任後體察情形妥籌辦理等因按原奏係以海龍圍塲自府縣設治總管員缺職務太簡幾同虚設擬請裁撤總管及所屬佐領防禦驍騎校筆帖式等缺援照五部裁缺章程准其對品安插仍留領催兵等以實邊荒不裁底餉意在釐定官制裁併旗署以明權限而專責成部議則以總管裁缺奉省武職並無對品可補佐領防禦等官全行裁撤兵丁漫無統攝不免百弊叢生如以責成知府核與定制不合意在酌留旗官俾資管理以免失所而廣生計伏思東省爲八旗根本之地圖初分旗定制旗民事務皆由旗官管理至先後設治劃分府縣旗署唯經理官兵俸餉别無所事現值變通旗制之期應爲因地制宜之計唯額缺雖不妨徐議裁改而官兵必先爲妥籌安插海龍總管本爲管理圍塲而設今旣改設府縣明定職守總管已成虚設久無責任可言應請仍照原奏將海龍總管員缺裁撤該總管依凌阿係實缺旗員並蒙恩旨三次以副都統記名應如何改用之處伏候聖裁原設佐領二員防禦驍騎校各四員有管理兵丁之責領催兵丁係由各城額兵抽調戌守多年旣未便遽令歸伍仍與各城經制官兵一律食餉所有原設佐領以下各官均請毋庸裁撤並將兵丁隨時選充地方巡警以期逐漸裁改該處應辦旗務應即責成佐領直接公署仍歸旂務處考核辦理筆帖式一員專司總管衙門册檔自應一併裁撤援照各部裁缺筆帖式成案請改外用至總管衙門徵收地糧田房稅契均歸海龍知府徵收報解原奏部議意見皆同應請照辦仍將府縣界址額糧飭司造册繪圖送部立案以備稽核九月十四日奉硃批著照所請該部知道 
[八萬金之聖廟建築費奉天]  
　　奉天財政奇絀幾至不可言狀錫欽帥幾番向度支部告貸始允撥庫欵一百萬兩作爲行政經費乃各司道不能仰體上意紛紛改建衙署作洋式樓就中尤以提學司爲最闊綽凡省城中等以下之男女學校數十所二年之内無不樓閣連垣美輪美奐近又將學務公所改修三層大樓計費欵二萬金更以尊孔爲名改建孔子廟特派該司科員某某往北京天津調查新式聖廟以便如法製造茲已調查竣事禀由錫督飭度支司撥欵八萬金作建築經費刻正鳩工庀材經管一切將來落成必更加一番壯麗云 
[贛省舉行秋操之預備南昌]  
　　贛省陸軍舉行秋操業經擇定建昌一帶地方於十月二十一日起至二十四日止演習野操所有一切應辦事宜已經馮撫分别派委辦理茲將擬定各界參觀員數錄下（一）巡防前左右後四路每路二員（一）水師三軍每軍一員（一）警務公務四員（一）諮議局四員（一）學務公所及各學堂六員（一）陸軍小學堂四員（一）測繪學堂四員（一）日日官報局一員（一）自治日報館一員（一）省標三營三員（一）九贛二鎭每鎭二員（一）袁州恊一員（一）九江砲台營一員 
　　閱兵處辦理秋操期内審判及一切設備事宜由馮中丞親爲總監校閱大操并督辦閱兵處一切事務茲將閱兵處通告錄下（第一號）一經理處擬定十月十四日移駐建昌其人員須有若干於九月二十六日以前先赴各地考察兵站之位置及採辦柴草之地方並兵站附近軍隊宿營之地點一閱兵處擬定十月十九日在建昌開辦其供給並軍隊給養應用之各項器具糧秣等須在十月初十日以前採買齊全自初十日起分運閱兵處及各兵站並各演習地點（第二號）南軍人數步一標馬一隊砲一隊工半隊由省拔隊日期十月十六日馬一隊砲一隊工半隊十七日步一標馬一隊砲一隊工半隊經過兵站之日期十月十七日樂化附近十八日雷子崗附近十九日二十日建昌縣附近北軍人數步一標馬一隊砲一隊工半隊由潯拔隊日期十月十七日步一標經過兵站之日期十月十七日藍橋附近十八日德安附近十九日二十日建昌附近南軍回省經過兵站之部隊及日期步一標砲二隊馬二隊工一隊十月二十五日雷子崗附近二十六日樂化附近北軍回潯經過兵站之部隊及日期步一標十月二十五日德安附近二十六日藍橋附近備考輜重隊已分配於各隊 
分類新聞 
政界 
[湘省會匪分别嚴拿解散辦法湖南]  
　　武陵縣前曾拿獲匪首張曉亭劉啓運等二名當經該縣張令分别提訊明確比即具禀鄂督請示 
 
 

Page 11

 
 
辦法日昨奉到批示略云匪首張曉亭始則聽從故匪阮志卿入會歷充僞職繼復自開山堂散放飄布起獲僞示等項語多悖逆該匪首現雖成擒而其黨羽甚多亟應分别嚴拿解散以除隱患仰南提法司速將該匪首病症醫痊復加研訊禀請嚴辦并由司通飭各屬及水陸防營一體認眞嚴拿匪目曾少海等務獲究辦并一面出示曉諭如有非甘心爲匪誤被誘引入會者准其自行投首取具悔過切結繳銷飄布免予罪責至劉啓運旣據訊明並未爲匪應准取保省釋 
[湖北諮議局停議催交預算全案武昌]  
　　湖北預算案迭經諮議局照章呈請鄂督交議於九月十八日始奉交出地方歲出經費底册且祗交其叅考並無交議字樣諮議局當以定章本局有議决本省歲出歲入預算决算之權而預算通例有歲出必有歲入斷無有出無入之預算案是以再行呈請督院卽日將歲出入預算交局議决其預算全册送局參考旋接督院劄復謂預算歲入本擬卽行交議因册籍繁多繕寫未齊已飭清理財政局趕即辦理一俟抄齊即送局議各議員奉札立開密秘會議以現在開會已逾兩旬照聯合會議案預算不交應於二十日停議以待茲督院雖允交議實則任意稽延欲待閉會前數日交出使議員不能悉心研究草草通過非停議以待終無速交之日乃决議於二十二日起停會一面再呈催督院迅速抄交 
[警道考查歸來之新措施武昌]  
　　署巡警道黃筱農觀察祖徽前奉派赴京會議改革鹽法事宜經瑞制軍飭令藉便赴津保考查警政之精神及京師警廳之細則茲黃觀察雖蒙簡授武昌鹽法道因未陛見故於日昨返鄂仍回警道署任特將考查所得與鄂省警務比較對照擬定進行條陳四則摺呈督院查核聞其所擬辦法係以嚴賞罰重資格厚權力除繁文各節爲最扼要昨經瑞制軍批示嘉許飭照所擬認眞辦理 
[縣自治職員紛紛告退無錫]  
　　遵照憲政分年籌備事宜清單各廳州縣自治籌備所限本年六月十五日一律成立錫金二縣依期組織并推舉楊紳道霖秦紳瑞玠孫紳藩圻爲正副所長孫紳思贊蔣紳士榮爲駐所辦事員已由縣令分别照會辦理在案嗣因正副所長宗旨稍有不同兼之經費無著現已紛紛告退矣 
[鄉自治投票選舉常州]  
　　武進北門外德澤鄉自治業已調查完竣舉行選舉二十三日爲乙級投票二十五日爲甲級投票武進縣金叙臣大令届期臨塲監督一切以昭鄭重 
交涉 
[駐營日領事詰問韓僑事宜奉天]  
　　營口地方寄居韓僑甚多聞有並不在官承領田畝自行佔地耕種者殊於國藉法不合日前營口道周觀察遵章諭令前項僑民一律遣散當有駐營日領事出而詰問謂該處僑民投資種地已非一日一旦盡數遣散實不認可等語現聞周觀察業已禀報省憲轉請交涉矣 
軍界 
[陸軍演習攻守紀聞武昌]  
　　鄂督前派陸軍步隊各營在咸寗蒲圻一帶冬操爲示威之運動以　匪黨歛跡一節曾紀本報茲又派步隊十六協及騎砲工輜重各標營在江夏縣屬豹子海地方會操演習野戰攻守之法聞該標營均於二十一日拔隊出發各級將校與陸軍學生之隨往參觀者人數頗多各軍到假定戰地後由十六恊統鄧成拔傳令以本協第一標步隊爲北軍第二標爲南軍各分配騎砲輜重兵一隊北軍在棋盤山顚駐守南軍在山下攻擊計自上午九句鐘戰起至下午二句鐘南軍始由山下鼓勇前上直搗北軍巢穴北軍不能抵禦由後山退下復整飭部伍重行上山攻取時已傳令息戰兩軍乃聯隊而下聞此役敎練兵備參謀三處總辦均到塲監視雖非大舉亦愼重異常云 
[部咨大操不宜過事舖張奉天]  
　　駐長陸軍第三鎭曁駐吉第九標訂於本月杪在南嶺地方舉行大操已經呈報軍諮處陸軍部派員監視校閱以昭鄭重現奉督接准陸軍部電咨謂現在部庫財政同一支絀此次大操一切預備均有從簡不必過事鋪張其部處派員前往校閱所有川資亦由公發毋庸額外供給奉督現除飭兵備督練處知照外已札飭該鎭協標等遵照辦理 
[咨請核發薪水口粮銀兩長沙]  
　　湘省兵備參謀敎練三處以該三處委員薪水清書辛工弁兵口糧茶號夫役工食等項銀兩向由善後局按月核發現在善後局旣已裁撤開辦財政公所凡關於財政出入皆由該所主持則該三處應領本年九月分委員薪水項下共銀一千四百八十兩零五錢清書人等辛工項下共錢二百三十三串文弁兵口糧項下共洋銀二百五十二元自應由該所發給爰於日昨備文咨請該所查照辦理矣 
學務 
[竢東兩校擬開學藝會無錫]  
　　錫金公立竢實東林兩學堂開辦已久每校學生各有二百數十人尙稱發逹經費一切統由勸學所籌撥俾校長專以主持敎育近聞該二校擬開學藝會以覘學生成績但經費無着尙須與勸學所磋商云 
[聯合運動全期變更原因常州]  
　　武陽城廂各校聯合運動會原定二十八二十九兩日下午舉行茲因二十九爲國忌日特商改於二十八日上午九時開會一日畢事昨已重行廣告城鄉各校及紳商各界矣 
[安徽敎育總會秋季大會記事安慶]  
　　安徽敎育總會於二十二三兩日假懷寗縣明倫堂開秋季大會首由會長報告近年情形及應辦各事宜次提議本會會所可否以諮議局舊屋作用及停止旅皖各公學津貼並單級敎授應如何推廣敎育雜誌急宜興辦應如何籌欵當經公同集議一二兩項議决贊成三四兩項俟籌有欵項再行辦理惟正副會長均以經費困難相繼辭職各會員再三挽留仍請担任云 
實業 
[鄂路公司又舉總協理武昌]  
　　湖北粤漢鐵路商辦公司始而初次本選黎大鈞爲總理柯逢時爲名譽總理嗣因衆股東羣起責言乃開大會舉行正式選舉選定札鳳池爲總理劉人祥劉心源爲恊理詎札劉諸君辭職不就致數月以來公司一事未辦羣情渙散日前經諮議局諸議員開會協議力籌進行僉以札劉旣各辭職未可久懸此席貽誤事機特邀集公司諸董事於日昨在漢口四官殿開會改選黎玉屏京卿大鈞爲總理道員職銜劉商董鵠臣爲協理所有董事查帳諸職均仍其舊 
 
 

Page 12

 
 
[農工商部飭查石棉公司情形奉天]  
　　錦州商人朱忠梧擬在該州創設利用石棉公司日前特赴京禀請農工商部立案部中以無憑查核昨特札飭奉天勸業道查明該公司股本是否充足該商人品是否公正所製之石棉紙原料是否自採之礦抑或購自他人製造係用何法此紙作何用項公司用人若干或聘外國或雇中人均逐一查明列表呈報以憑核辦昨已經趙道飭令該商人按照所指各條詳細聲復以憑報部立案 
[通海布市滯銷原因通州]  
　　通海關莊布市自本年立春後一蹶不振然每逢夏季營口向有大宗銷路各關莊滿冀此時獲有贏餘藉爲桑榆之補詎意至期仍寂然不動積貨愈多價格益落一般業布之户莫不虧耗纍纍調查滯銷之故蓋由日人仿織通布專銷東三省一帶所織之貨色質精良絶無門面寛窄參差不一之弊且以國力提倡特别减輕稅額故取價尤廉推銷日廣本年約計已銷一萬數千件之多致通海之布相形見絀矣 
[咨飭勸設殖業銀行天津]  
　　直督刻奉度支部咨開謂各項銀行則例前經擬定通飭一體遵照在案查殖業銀行之設爲農工倚賴轉輸之機關東西各國實業之進步悉由於此現當振興實業之際亟應提倡籌設廣爲勸導以堅振興實業基礎制軍准文後當即札行勸業道知照 
雜記 
[蘇紳果將强佔西湖名勝歟杭州]  
　　西湖烟霞洞本爲湖中名勝毁於兵燹經僧學信於光緒初年修復春秋佳日游屐如雲官紳宴會頗極稱道今秋學信病劇忽有江蘇廉部郎自稱橡皮公司被累勘破塵緣欲就該僧披剃該僧知其來因峻詞拒絶洎學信坐化其徒福山接替衣鉢廉紳復囑劉莊司帳馬錫珍本莊薛瑞性二人重向福山說合亦被謝却日前遂運動僧敎育會並密託杭府特派靈隱知客僧文亮爲該紳代修即日傳諭錢邑高令派差四名及僧敎育會調查員慧岸等護送文亮到洞勒令福山交卸驅逐出寺事爲該處士民及城紳所聞大動公憤謂外省紳士是否可以强佔吾浙名勝妄稱代修文亮又係僧敎育會犯案之僧新近捐洋四百元是否作爲買價地方官不加保護縱令差役任情蹂躙且福山爲學信之徒執有度牒僅憑勢紳一函無端驅逐尤背公理除向僧敎育會詰問外即日聯名公呈撫院請予查辦矣 
[宦裔竟公然作賊耶杭州]  
　　宦裔吳錫三自稱係太常博士前在王相幕府回浙數年包攬詞訟舊年創辦城北農會翎頂輝煌昵輿跟馬拜會勸業道爲董觀察所擯日前忽偕同前署杭州府某守三少君浙江試用知縣某各挈一僕在清和坊恒元綢莊内選購花緞縐紗等類乘夥不備濳將官紗一疋藏入褲管爲對面綉貨學徒瞥見當塲喊破被店夥詰問跟僕怒其誣妄反掌以三頰致動公憤當塲搜出一併扭交崗警帶赴一局劉巡官因有戚誼左右爲難即飭片送錢塘縣核辦現聞註處街隣及綢業同行以職官作賊尤敢持蠻毆辱店夥實屬不法已極擬卽聯名公禀層憲請予從嚴究辦 
[本夫殺妻案竟擬抵也常州]  
　　常州城内回回堂某甲之妻近有外遇前日甲赴　營業（係北鄉某木行執事）其事即偕所私至蘇錫等處旅行越五日月回詎甲至鄉三日即因事到城見妻他適在家守候妻竟與所私從容返室爲甲所見所私即時奔逸甲與妻口角繼而用武遽持利刃向妻猛刺中脇下腰際立時殞命甲亦擬奔逸鄰右聞變截留次日報縣由陽湖伊大令到塲相騐將甲釘鐐收禁擬抵矣 
[徐偉竟得重見天日乎南京]  
　　山陰徐偉因徐錫麟案牽連近有得釋消息聞都察院昨已咨行江督謂據浙江同鄉京官中書科中書周清等呈稱徐偉於光緒三十三年夏間由日本回國道經九江適其兄徐錫麟在皖搆變干連被逮一案業經訊不知情定案時復擬監禁疊經原籍紳商禀懇釋放未蒙准理查徐偉與乃兄行誼素相反對被獲時與逆犯馬子畦對質彼此並不認識又無知情同謀情事現在幽囚已逾三載孱弱書生勢將庾斃其父徐鳳鳴暮年思子憂愁致疾懇請據情咨請准予保釋使其歸奉湯藥以慰烏哺之私等語查此案徐偉于其兄徐錫麟一案旣經訊不知情自係無辜被累例應免罪除咨安徽巡撫外相應將原呈甘結保狀一併移咨貴督查明案情准予保釋以廣皇仁 
[湘米又連檣運鄂矣武昌]  
　　湖北人口稠密向恃湘米爲食目今春三月湘省弛禁後米價大漲如無西貢米接濟幾有絶食之虞俟秋間各屬雖收成尙好因武漢需要太多粮價仍難跌落近因湖南各屬晚稻較早稻豐收本省食米有餘鐵路公司諸紳爲米捐計特刀請湘撫弛禁於十五日開關准米運鄂聞刻下武漢商人在湘已辦有米穀三十萬石指日連檣下運鄂人當不至再有乏食之虞矣 
紀事 
[三日間之汗漫遊（三）]  
　　美術館之觀覽我國素以文學立國。四千餘年。崇尙虚文。漸漬浸潤。收藝術。優美之效果。若字。若畵。若刺繡。若彫刻。固卓然。爲今古所推重。允堪以國粹自誇于天下者。今者設館以薈萃之。殆亦國粹所憑倚歟。周游之下。首事參觀。見是館位于會塲中央審查室後。建築仿羅馬式。方形有樓。館内之陳列。共分四門。曰工藝門。曰鑄塑門。曰手工門。曰彫刻門。滿目琳瑯。美不勝收。而尤以刺繡書。畫爲大宗。 
　　廣東館之觀覽游美術館後。同人等以廣東地大物博。賽品之。珍奇陳列之繁富。久爲參觀諸君所推許。口碑載遵。不可不先觀以助游興。是館搆造。甚爲曲折。前後有四天井空氣流通。光線亦較充足。所占地點。約英尺二百五十方尺有奇。適當會場。北部勸工場之後。館門之外小有庭園。陳列白蘭花等。亦粤產也。陳列品。略分天產工業美術數類。木器籐器玉器銀器象牙器皆極佳。而磁器繡貨亦不下於各省。然以余。觀之。奢侈品多。而日用品少。雖廣東館之。繁富華麗。在各館中允推第一陳列之富。幾無隙地。即廊下亦且多置。出品之几椅。任人休息。　他館之禁人坐息。逈不相侔。而玳瑁珠玉象犀之富。洵不愧爲南海之特色。各館之。首列。然俗尙淫靡。識者固知其無可取也。 
寓言（續） 
[疑怪（仙乎）]  
　　有頃婢牽女衣曰。瑜姑且休。彼不禁嚇之獃兒。胡乃潜蹤於此。竟植立如木偶瞪目向吾儕耶女旋强作莊容曰。速取敝帚。作當頭棒。以警其獃。試看其尙敢爾否。尋翮然入室。生目逆送之。悵然若失。逕還舅寓須臾。女赴筵宴。適與生母同席母愛其舉止嫻雅。言詞敏妙。贊之曰。小妮子大可人憐。不知何處郎君。有福消受之耳。舅母曰。小姑與某郎自是一對天然佳偶。老婦試爲之作撮合山如何。唯時父母亦坐曰。小妮子至今猶是嬌敢不解。誰有願聘之者。舅母曰。是可母慮。老身且執柯。爲之牽姻緣線矣。乃回顧生母曰。賢姑之意云何。母曰。如此好事。正老身切求之而恐未得者。舅母曰。諧矣諧矣。拔母金鳳釵。綰于女髻。曰聊先以此作玉臺聘。俟日間乃互通庚譜。行文定禮。女殊不羞縮。雖聞議婚之言。猶是意氣自若。及髻綰鳳釵。旋即　之以手檢視之笑曰。工巧抑何其絶倫耶。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[安徽巡撫朱家寳奏酌擬皖省各司道公費摺]  
　　奏爲酌擬皖省各司道公費數目統歸藩庫支給恭摺仰祈聖鑒事竊查部定清理財政章程二十七條内開各省官俸未定之先應由財政局調查各處情形禀承督撫酌定公費一面提出各項規費盈餘津貼公費外其餘一槪歸入該省正項收欵等因遵經督飭司道會同監理財政官迭次公同商酌檄令各將本缺一切歲入欵目悉數澈查和盤托出報明彚核經各司道等分别開呈維時升任皖南道李清芬現署臬司皖北道毓秀先後因公來省復由司局面與酌議分别缺分優瘠移盈補絀酌量變通遵照部章以化私爲公實行匀給爲主茲查安徽司缺有三曰布政司提學司提法司道缺有四曰巡警道勸業道皖南道皖北道在新設者事係創始政務固屬殷繁而舊有者力求進行擘畫亦倍艱鉅今旣酌定公費皖省各官俸銀溯自髮匪平後久經停支暫從緩議並將養亷及例支役食等項按章循舊辦理外綜計各署原有歲入之欵布政司每年約銀三萬一千六百餘兩提法司約六千一百餘兩皖南道約六萬兩皖北道約四萬三千兩其新設各署如提學司每年由藩庫原領銀五千兩巡警勸業道每年由藩庫原領各四千兩又各該司道設立學務警務勸業各公所每月各支銀三百兩遇閏照加統共每年原應支銀十六萬四千四百兩閏年加增九百兩此次核實清釐凡有入欵不問官私鉅細悉數歸公以後除公費外不得再有他項進欵布政司爲統一財政專官兼管行政近復將支應牙釐各局曁籌議公所等處併歸該司管理任重事繁有倍曩昔擬請每年實支公費銀二萬四千兩比較原有規費歲省銀七千六百餘兩提學司爲學務專官擬請每年實支公費銀六千兩又學務公所仍照原數每年支三千六百兩全年實共支銀九千六百兩比較原有領欵歲增一千兩（未完） 
本埠新聞 
[金琴孫遇害續誌]  
　　榮記報關行主金琴孫君前晚在四馬路西胡家宅南平安里被人用手鎗擊傷身死由縣驗視將屍體舁回閘北順徵里住宅各情已誌昨報昨日金君大殮時公共公廨寶讞員躬往祭奠爲之淚下金君家屬當塲泣求嚴緝兇手澈究伸雪寳讞員諭勸再三允即移請上海縣閘北巡警總局南市工程局及法公廨一體嚴行偵緝並即電致金陵請甬紳虞洽卿觀察回滬主持善後事宜 
　　英美總巡卜羅斯君以年來界内迭出暗殺重案今又害及巨商實於租界治安大有妨碍昨特傳諭各捕房捕頭嚴飭中西探捕人等一體留心偵緝務獲正兇按律嚴究並以當時追赶兇手之馬夫目擊情形諭飭捕房詳細盤詰而該馬夫受驚之後言語慌亂捕房西人遂懷疑惑將該馬夫押候驚魂稍定再行詰問 
　　上海縣田大令前晚相驗後業已塡明屍格預備詳報上司謂騐得已死金琴孫仰面眼睜開口亦張開兩手握右乳下有鎗子轟傷一子量圍圓一寸二分其子由後面右肋透出量出子處口一寸三分前後各傷均焦黑血污委係中鎗身死 
　　前晚金君遇害後上海縣田大令立發電話傳知城廂内外各路警局一體緝兇南市總丄程局亦即趕派偵探巡士留心緝拿 
　　昨日租界捕房中西包探公廨警役曁華界警局偵探隊上海縣捕役均分投至各車站各輪埠偵緝兇手該探等守候終日杳無蹤跡 
　　昨日外間紛紛傳說大致謂金君平日仇人極多於妓伶兩界尤甚土棍流氓亦多懷怨因其在租界内頗有勢力凡妓女從良等事得金四一言（妓院中人咸以金四稱之）龜鴇即不敢壓制其對於淫惡伶人曁土棍流氓又往往以秘密手叚設法處置而下流社會中之爲金君所用者亦不免倚仗勢力在外妄爲以致人多懷恨此次遇害必係仇人報復云云雖然傳聞如是未足以槪金君之爲人曩年西女士包貞慧創辦濟良所金君極力贊助成立以來超豁妓女不知凡幾其餘公益事宜亦多熱心襄助是金君亦有功於社會者也且年來金君表面雖尙闊綽内容已不甚充足則非孳孳爲利者可知其在上海商界中亦已不可多得矣 
　　附譯字林報載稱昨夜（二十八號）八時十五分至八時半之間福州路相近出一駭人聽聞之凶案被害者爲金君琴聲金爲通運公所董事係上海商界中有名譽之人當時金在福州路二百四十六號屋内飲宴宴畢時約八點一刻由馬夫隨同出弄向浙江路前行因馬車候在該處也主僕兩人行未數步馬夫忽聞槍聲兩響驚駭回顧見有兩人各執手鎗尾於主人之後主人亦方作勢返顧馬夫聞兩人之中有一人催促續擊遂又聞鎗聲三四響此時馬夫膽怯避入相近之門内遲數分鐘乃敢濳出見其主人己倒臥在地當卽馳入弄内竊自揣度或能稍得兇手之蹤跡旋見兇手一人乃尾隨至西藏路相近兇手即躍上人力車回首瞥見馬夫復由車上跳下趨入一極黑之弄内於是遂失其蹤跡金君旋經人車至大馬路巡捕房轉送仁濟醫院醫生謂其生命已絶所受之彈致命者只有一丸此彈已由右胸穿出肩背當用電話促請縣令速來約半時許田大令即到院相驗旣畢准其親屬將屍舁往浙江路宅内金君爲華商中有聲望之人兇耗傳播一時頗爲震動是夜屍身已出醫院數小時往觀者猶絡繹不絶蓋誤信屍猶置院也現在凶手仍未緝獲踏勘出事之地覔見空銅壳數枚即此可見兇手所用之兇器實係機械手槍云此事至今猶爲疑案然可决其爲暗殺黨中人所爲蓋一年前方雲卿在大馬路被害時外間已豫料金君將爲第二之方雲卿金君聞此消息僅一笑置之設兩次兇案果係暗殺黨所爲當出重賞以緝捕凶手否則租界治安殊難保衞也 
　　又文滙報載稱本館探訪員往謁歐陽烈之君詢問當夜情形（按歐陽烈之爲死者之老友）據稱當夜之宴係酬答死者十日前饗彼之宴所到之客共有八人金君素來公務極爲忙碌平時邀之赴宴須在開宴約一時之後始能望其蒞止此次獨出意外其赴宴之時約在開宴之前十分鐘左右彼等曾於席間談論正元莊之案諸事均穩靜而過金君告辭 
 
 

Page 19

 
 
之時約八點十分鐘左右諸客於金君出席後仍復接飲一二分鐘後忽見一僕奔至席前報告金君被害消息於是賓主急即下樓往視則見金君身染血污乃以車載送巡捕房旣復送往醫院歐陽君能言金君之事甚詳或可於此而得此案之端倪凡中國人涉訟無論原告被告欲得訟事之好結果者必須有聲望勢力之人爲之後援而後可如願以償金君於公堂案件頗爲出力其結怨於人當由於此數年前范高頭兇燄極盛金君竟能設法獲其全黨此與今日被害之案極有關係金君辦理范案之際其身命極爲可虞出外時日夜有人防護巡捕守其住宅並選健僕持利器隨行金君處於恐懼之地位蓋有年矣然匪黨當范案破獲時曾欲加害金君與否現不能言其詳事閱多年金君自以爲平安無事不設防備故匪黨得以乘機肆其素蓄之兇謀該兇手兩人當夜在某旅館樓下弄内守候金君足見彼等已早得金君赴宴之消息乃在該處竚候蓋以其地爲行兇最利便之處也金君不幸竟爲得手茲聞范高頭之羽黨犯罪監禁者已有數人期滿開釋則此行兇之二人或即爲釋出之犯乘機報讎亦未可知也 
[關於維持滬市之要電]  
　　江督張制軍致蘇州程撫台上海劉道台曁商務總會周道台電云二十六承准樞電開奉旨張人駿等電奏維持滬市辦法請飭度支部郵傳部各撥銀二百萬兩分交大清交通二銀行會同滬道妥商辦理等語着該部速議具奏欽此駿沁 
[重申買空賣空之禁令]  
　　上海縣田大令出示云奉蘇松太道憲劉札開照得買空賣空有干例禁前因錢業等先後廣做標金播弄洋拆以及花業掮客抛買棉花各項空盤擾害市面節經各前道分别懲罰究禁以維商務在案詎上臘今春滬江華洋各商紛紛賣買橡皮股分幾於舉國若狂然大半非實交現銀仍以空盤交易臨時漲落以定輸贏以致結價之期千百萬血本盡耗折於股票價落之中釀成今日之市面言之實可寒心現在雖經督撫憲電奏欽奉上諭設法維持並由度支部飭由大清銀行先解現銀百萬至滬並允續行接濟市面得此當可稍解目前之厄然公家財政亦萬分困乏縱爲保全大局多方設法亦祗能援救于一時欲圖銀根轉運不窮總非各業商同心協力湔除積弊妥愼經營自立于不敗之地不可倘仍因循玩愒不知悔改當此商戰時代曷能單存於商界各商總不爲公共事業計獨不爲一已身家性命計乎本道身任地方有保護安全之責下車之始旣稔知利害所在詎容再任該商空盤買賣弁髦禁令妨碍滬市以致牽累全局上勞朝廷宵旰之憂亟應從嚴申禁合亟札飭札縣立即遵照一體出示嚴禁並密加察訪如仍有前項情事隨時查提到案禀候從嚴懲罰勿稍寛貸切切等因到縣奉此合行出示嚴禁爲此示仰錢業各商一體遵照自示之後如有前項情事一經查提到案定卽從嚴懲罰决不姑寛 
[集議請減房租方法]  
　　上海全體商業公立事務所昨日遍發知單略謂滬市凋敝已逹極點各商業異常困苦竟有存歇兩難者欲圖自存惟有節省查開支大宗以房租爲最貴自應先以請減房租爲補救商業之第一問題故經疊禀督道兩憲荷蒙俯准妥辦勸减明登報章諒經公鑒然須亟行研究和平對付方法以冀速逹减租目的爲此特發知單准于本月二十八日一句鐘假座張家花園安愷第洋房内特開全體大會務望各界各業早臨會所各抒偉論公决實行辦法並聲明以美界新記浜敬和里及英大馬路景昌磁器公司爲通信處 
[騙取保險銀兩之勾當]  
　　英商永年人壽公司控蘇州分行買辦張秀峯串騙壽險銀兩一案前日午後由公共公廨復訊原告延高易律師偕見証西人莫立生上堂譯稱去年正月間吳明和與其叔吳根雲同至蘇州分公司内吳等稱是中國礦務委員欲保壽險銀六千兩當由西醫驗明發給保單至五月十二號忽報吳根云病故迨往查看屍已入殮旋將險銀如數取去事後查得死者係吳明和之胞叔停棺牛王廟地方吳根云並無其人係成衣匠張云生喬扮至今其人尙在蘇垣惟難謀面查串騙此欵不止張秀峯一人請爲澈究訊之張亦延愷第士律師代辯據稱當時吳根云死後原告曾往查騐然後付銀並非串騙寳讞員商之英副領事康君判張帶回捕房候下禮拜一再訊 
[查明姦拐婦女之巡士]  
　　嵇惟祥控妻母徐陳氏串同開設台基之王三姑娘牽引其妻徐氏與某巡士通姦圖逃一案茲經閘北四路一區黃正巡官查知該巡警實係消防隊巡士張爕雲前數日已經銷差欲與徐氏偕逃案發後因原告不知其姓氏故仍在該隊出入毫無顧忌昨特諭飭該隊巡長責成荐保將張交案嚴辦以肅警規 
[部飭查報辦理師範學堂情形]  
　　蘇撫近接學部咨文略謂刻下正在推廣小學之際師範爲蒙養之基各省府廳州縣亟官遍設查憲政籌備事件宣統六年無論鄉村僻處一體設立小學現今正在預備時代所有初級師範及女子師範自應分别籌畫等因當經程中丞札由提學使轉行松江府通飭各縣着將境内辦理各項師範情形即日復府詳司送院咨部核辦昨日田大令奉到府札遵即照會勸學所查照辦理 
[諭催造報户口册]  
　　自治公所董事前將調查地方户口册分給各圖地保責成造報迄今己閱月餘仍未報竣爰飭二十五保方十二圖十三圖二十七保頭圖等各地保着於二十九日午後兩時來局聽候諭話並飭赶緊造報以便轉詳憲核 
[謝贈]  
　　昨承駐滬德國領事卜利君代駐寗德領兼南京勸業會德國參考館專員贈送德國參考品清册三本又上海貧兒院自十月初一日起至三十日止開第三次懇親會並開賽菊會每日午後一時開會五時閉會昨承惠贈入塲劵十紙書此併謝 
[城内]  
　　委充繙譯○滬道劉觀察以本署繙譯陳震東二尹世光熟悉洋務因於日昨加札留辦並委何樂舫别駕智輝襄理二君奉札後均即到署禀謝即日到差 
　　虚應故事○滬道劉觀察昨懸牌示定於十月初一日謁廟並閱視城垣 
　　派員觀禮○救火聯合會定於今日行落成禮並行試鐘禮柬邀又武官員及紳商學各界到塲參觀適滬道劉觀察因有要公委關烱之太守代往 
　　女子發堂○朱錦山前在縣署控被俞子萬俞逹生父子誘拐伊女秀英並捲飾物等情曾經田大令飭提俞子萬俞逹生到案訊得實係俞子萬之次子俞友生誘拐判令限交友生再行訊究在案茲由俞子萬將友生 
 
 

Page 20

 
 
及秀英交案前晚經田大令審訊俞友生供認誘拐屬實惟求恩典女子朱秀英供被友生勾引成姦現已知悔餘語含混時朱錦山投案求請究辦追回被捲飭物並求發堂大令以俞友生不法已極着重責五百板枷號三個月發頭門示衆朱秀英不應背父私逃着令掌頰二百下發堂候核 
　　一路巡局批詞○商民周栢森禀批據禀葉永生欠租霸房求飭限遷等情是否屬實候即傳案訊奪民婦沈氏禀批據票張根奎欠欵不還請追等情是否屬實候即傳案訊奪民人謝寳生禀批據票周近賢欠租佔屋求飭押遷等情是否屬實候飭傳案集訊察奪 
　　官事○上海縣知縣田寳榮救生小輪局委員陶鳳威南洋勸業會佐理調查員於蔭先辦理南匯一圑巡防保甲員青浦縣新涇司巡檢留署南匯縣縣丞高祖善差遣委員陳培遠申式豐徐培留學日本高等工藝畢業生優等工科舉人諸人龍陳肅塋姚成俊姚彝章昨均到道禀見 
[南市]  
　　庽客自盡○湖南人陳郎保前晚至南市老白渡永安小客棧内借宿不知因何潜吞生烟昨晨斃命當由棧主錢才生報告總工程局立飭十六舖地甲查無屍屬報縣請驗午後三點半鐘時田大令帶同刑仵書役蒞棧訊據錢供該庽客年三十七歲檢其所帶號衣一件上有督標左營一號字樣諒係當兵之人旋飭仵役驗明委係服毒身死遂飭報查棺殮厝壇出示召認所遺號衣一件當票十紙一併儲庫 
　　小孩肇禍○前日傍晚小南門外三昧庵旁屠阿泉之馬棚内被小孩玩火成灾幸即救熄僅燬草房一間餘未殃及後由巡士將屠夫婦帶至南區詰明起火情由姑寛免罰一併釋回 
　　口角行兇○鄭義興草貨店夥瞿佁祥徐炳祥日前在太平碼頭老寳基鞋店掉換洋銀兩元口角之餘被店司多人出而兇毆以致受傷遂即扭控工程局命瞿徐自赴醫院醫治茲由該店主禀稱兩夥受傷甚重求請澈究昨經裁判員傳到鞋店主張源財訊供推諉判令交保俟兩夥傷勢平復再訊 
　　玩誤公事○清道處昨將城内垃圾夫陳德福送至工程局因其玩誤公事請爲究辦經陳裁判訊明判戒責一百下以示儆戒 
[閘北]  
　　並無他意○住居城内之蔣國祥日前令其夥韓少蓮至巡警總局控告俞玉麟將蔣寄養之六歲男孩毛頭帶往通州請爲究追等情經警法科派探前往將俞提獲解回總局昨經孫裁判集訊俞供蔣寵妾虐妻故由其妻將妾所生之子寄養小的處小的因事回鄉孩亦帶去並無他意判還押候查 
　　仍不認拐○王段氏前在四路分局控告劉三拐匿七歲男孩兒由黃正巡官訊供不認解送總局昨經孫裁判提訊劉仍不認判令還押候再覆訊 
　　小孩待認○王連弟年九歲常熟人由同鄉開設毛骨店之高根根帶來上海前晚在閘北迷路又浦東人秦金林年十三歲在法界八仙橋炳生所開之成衣店内學業前日因被其師責打逃至閘北先後由巡士帶入四路分局一併發交棲流所留養聽候家屬認領 
[英租界]  
　　定貨紏葛○已倒南市源元莊主沈尙之因向德商克魯森洋行定貨不出被控昨由差探將沈移傳到廨諭令交保候訂期會訊 
　　勒索規費○鄭華華控王聿修任良碧勒索領單規費由縣移請公廨昨派差探將二人傳至公廨過堂候訊 
　　德商追欠○德商順全隆洋行控余蕚記不理貨欵一案昨由差探將余傳至公堂交保候訊 
　　控追貨欵○盧耀卿控關仁山陳澤民不付貨欵昨由包探將二人傳至公廨過堂訊理 
　　女子受傷○江北女子王素英昨晨投廨禀稱女子在虹口勤昌絲廠做工被欠工資向之索討反被廠中人擊傷頭顱求究寳讞員諭令退去候查明傳訊 
　　懲辦匪徒○美捕房一百六十八號華捕張阿林控粤人潘葉在崇明路圖竊上前拘捕反被用刀戳傷腿際等情昨晨由探將潘解至公堂訊實判押西牢一年期滿逐出租界 
　　誘拐女子○平寳琪因誘拐卜香高之十六歲女兒春雨被控昨由包探將平解至公堂訊知兩造均住閘北一併移送巡警總局訊辦 
　　竊案訊實○陳阿林梅阿寳張來保陳金生吳阿四陳吉甫王兆新等串竊華洋各户值洋二百餘元之銀器等件銷贓於畢少甫陸金福王阿六王蘭甫等四人由探一併查獲昨將一干人証併解公堂復訊明白判陳阿林押西牢二年梅押一年吳阿四押三月期滿均逐出租界收贓人王阿六罰洋二十元充公王蘭甫押兩禮拜餘人各押三月分别示儆 
　　質舖收贓○匯源質舖櫃夥吳辰伯永源櫃夥陸應生均因收質贓物被捕房查悉昨派包探將兩人傳至公堂請究判均交保候訊 
　　貧不欲生○甬人俞阿庭因貧不聊生投河圖盡由捕救起帶入捕房昨解公堂訊知係因乏資回鄉出此下策判令送回原籍 
[美租界]  
　　碰碎電燈○二十三號電車昨經西華得路該車通電之鐵桿忽與電線脫離碰碎工部局七號電燈一盞由巡待捕查見報告捕房查明核奪 
　　行人被疑○某西婦昨經花園大橋遺失金針一枚疑係行路之王慶雲所竊扭控捕房詢無証據斥退不理 
　　賠洋了事○馬夫王阿良昨日駕車至密勒路撞翻曹阿榮之蛋担由曹鳴捕拘入捕房捕頭飭賠洋一元五角了事 
　　堆積石子○徐阿大昨將石子堆積怡和碼頭未領執照由捕拘入捕房捕頭諭令趕速遷置他處從寛免究 
　　毆傷車夫○林阿發甘炳史二人昨雇朱四福等之東洋車至公和祥碼頭不知因何衝突將朱毆傷由捕拘入捕房飭傷養傷費洋一元四角斥釋免究 
　　形跡可疑○張阿雲前晚植立乍浦路上西捕見其形跡可疑拘入捕房押至昨晨開釋 
[法租界]  
　　追繳吞欵○廣益招紙店跑街夥趙錫清因私用客帳被店東翁立信控奉公堂訊判交保候對明帳目再行核辦在案昨又集訊原告訴稱已向各户將張對明除去兩户計銀十八兩未收外其餘四百三十四兩實被趙私挪吞用有帳可証聶司馬檢閱帳據趙之薪水洋均已按月支取質之趙供翁曾允許如店中盈餘派花紅二成上年店中已賺銀二百兩照算應派商人銀四十兩且在外面應酬主顧各費亦未除去故將客帳挪用 
司馬以趙所供無憑碍難深信判還銀四百兩洋一百元着交人銀並保限一月交清 
　　薄罰了事○江北女子顧桂枝被人拐至上海鬻於黃素卿花烟間繼又轉賣於黃楊氏由女父顧學浩控奉公堂判將桂枝給領兩黃開釋並將經手人劉雙榮押候查明訊辦在案昨日又由捕房將劉解訊據供實由王昌連領來小的實不知是拐因此作中判劉罰洋十元充公從寛開釋 
　　仍須交清○包車夫俞阿二前竊押犯抄存捕房之洋七元事爲捕頭查悉送廨訊究判限十四天交洋現已滿期復又解訊旋由俞阿友代交洋四元餘洋求免聶司馬申斥不准判仍還押須交清後方可開釋 
　　不認房租○萬源祥因欠恆泰房金十三個月計洋七十八元向索不付控由公堂提案訊追據稱該房係由恆泰囑令看守並未向租不願認給租金聶司馬以所供不實諭准欠一月餘欠限七天理清 
　　欠租免追○沙遜洋行收租人控房客陳成記欠租兩月計洋十六元向索不付反敢嗾使店夥行兇求請押遷昨經公堂聶司馬訊明著將所欠房金移作遷費勒令出屋遷讓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[宣統二年江西陸軍野操規定]  
　　一本年秋季演習分爲南北兩軍自十月二十一日開始演習二十四日完畢 
　　二演習地點選定建昌縣城外一帶 
　　三演習中除不得已之時外禁止踐踏田禾 
　　四演習地人民所受土地之損害應由秋操經野處酌議賠償倘有不當損壞而亦遭損壞者則由該軍隊自行賠償 
　　五演習中之禮節例如兵卒當其奉有任務而爲步哨斥候之時對於長官前來或經過或詢問其禮節均照野外勤務書所規定施行 
　　六行軍或休息總宜在道路之一側不得閉塞道路有碍他隊或傳令騎兵及民人之行進 
　　七行軍間如途中休息須擇遠於市鎭之處 
　　八各將校之時辰表均須與閱兵處校準 
　　九行軍衣履軍裝一切務須整齊並於未出發前一日由各該管官長齊行武裝檢查一次 
　　十乘馬將校一律戴黑呢金辮軍帽着藍呢衣褲黑皮靴徒步將校服色與乘馬將校同惟須着黃皮鞋紥黃裹腿布自上等以下均不帶肩章（陸軍警察另有制服不在此限） 
　　十一弁目護目號目匠目馬弁號兵醫兵一等樂兵二等樂兵三等樂兵學習樂兵馬夫目管䭾兵駕車兵（即車手掌匠皮匠等除弁目馬弁號目兵護目兵應帶軍裝不負背囊外餘均負背囊 
　　十二演習時所用服裝除破損不堪參差不一不能應用者外均須著平時操練舊服其閱兵式應用之新服可預送至建昌縣城附近另設之倉庫（由協部副軍需官預先指定）存儲待臨時發給 
　　十三遞騎哨以馬隊營排長一員爲其長駐建昌目一名兵四名屬之直隸　秋操經理處由南昌至建昌之兵站三處各附設一哨所以目一名爲其長兵四名屬之各兵站之哨所長直隸於駐建之哨長專任傳遞省城與閱兵處往來之封件及兩處之連絡 
　　十四閱兵處人員左臂均附黃布審判各官左臂均附白布隨觀員左臂附赤布各布均寛二寸五分圍繞左臂衣袖一週 
　　十五中央審判官之宿舍附於閱兵處占位於兩軍中間之地專屬審判官之宿舍則附於兩軍支隊司令部其行李可先期交由閱兵處又各支隊司令部隨大行李運往但中央審判官如因考察某情况須至各支隊司令部之時則由該司令處供給或給宿舍 
　　十六閱兵處携帶總監旂一面其形狀顏色及尺寸均按野外勤務書所規定製辦 
　　十七各隊須携帶損傷旂一面以赤黃白三色布製之其横廣凡方一尺二寸 
　　十八砲隊須携帶射擊旂四面各以赤黃白黃藍黃紫黃二色布製之其横廣凡方一尺二寸 
　　十九閱兵處及各司令部因辦公不得不暫借官衙或民房居住但須預知秋操經理處與地方官或民人協議於先期騰出屋間 
　　二十預操之各部隊始終採用幕營 
　　二十一各兵卒不得私人民家及濫用民物沿途所派之陸軍警察尤須注意 
　　二十二護兵夫役隨大行李前進隨行時由大行李長及行李長約束不准散漫無稽任意離開 
　　二十三大行李僅用人力車編成每車積載量約二百十斤以車夫二名推挽五十三標無車可僱須僱挑夫以挑夫三名當人力車之一輛 
（未完） 
來件 
[開平礦案之公呈]  
　　具呈大理院少卿劉若曾翰林院侍讀學士惲毓鼎翰林院侍講學士李士珍學部右丞孟慶榮前民政部右丞李焜瀛四品京堂張權給事中王金鎔掌遼瀋道監察御史史履晋掌陜西道監察御史路士桓翰林院修撰劉春霖翰林院編修李榘吳德鎭翰林院檢討蔣式瑆法部郎中袁廷彥李士銈陸軍部郎中張志潭學部員外郎陳寳泉張志濳陳清震外務部小京官趙憲曾學部小京官王雙岐張書詔分省補用道劉坦分省試用道李士鑑分省補用同知韓德銘候選通判張錫光王宗祐分省試用州同孫鳳藻分省補用知縣趙元禮李長生分省試用知縣胡家祺山東即用知縣劉登瀛補用知縣步以莊縣丞銜程克昌舉人趙纉曾籍忠寅仝寳廉齊樹楷步以韶陶善璐拔貢陳樹楷陳升之優貢劉培極歲貢于邦華廩生李搢榮李金藻生員于長懋爲呈請事竊以開平礦產自經外人騙佔於茲十年權利坐失幸荷朝廷主持飭令相機籌辦一年以來竭力交涉聞漸有收回之議所以仰副先朝諭旨而挽回國家主權者至重且鉅凡屬士民無不額手稱慶亟願早日觀成乃昨見報章張京堂翼密上封奏其内容仍係固執私見迴護前失以責認副約爲有利而以給欵收回爲受害聞之曷勝詫異伏查開平礦產原爲軍國要需庚子拳亂張京堂翼委任德璀琳與英商私立賣約繼復自立移交約副約舉數十里之礦產並秦王島口岸以及各項權利悉數移交外人掌管其約中載明按照英律註册是不特地利盡失即國家主權亦因以多所放棄事後入奏冒稱中外合辦並不提該約一字迨赴英控訴朝旨責令收回而張竟責認副約核其副約文義係承接移交約移交約又係承接賣約而成故英公堂判詞聲明副約應與移交約作一件看名雖得直而實則爲賣約加一層案據其去收回之義更遠况副約中所謂張翼仍充該礦督辦有管理一切之權者英之公堂亦并此而駁之是其謂中外合辦者不過爲掩飾賣約之空文如此而言副約之利其將誰欺再查開平苗線據辛丑年英公司礦師胡華刋本報告書内載就現在所開唐山西山林西三井口估計已確見可採之煤一萬萬噸按每年出煤一百二十萬噸計足供 
 
 

Page 27

 
 
八十餘年之採取而在此三井口之外尙有煤二萬二千五百萬噸等語現卽以已有井口煤數一萬萬噸每噸按極少獲淨利一元已可收一萬萬元之餘利此外如添開井口更有可採之煤二萬二千五百萬噸其利更增二萬萬元以外是其煤苗孕蓄之豐富固無可疑議者且其機器刀量英公司近年添換電力機係一千五百匹馬力者四副比現在需用之力尙二倍有餘是採煤丄作又無可顧慮者至論銷路以煤之成色及運道交通二者爲主查開平煤質塊煤以九槽爲最末煤以西井一號爲最十二槽八槽次之經化學師平均考騐末煤百分中僅有土質十五六分塊煤僅有十分上下且火堅燄長堪煉上等焦炭足供鎔鐵煉鋼之用日本所產煤質尙較遜之即中國沿江沿海如膠州撫順等煤質亦無足與相埒者故開平煤久爲火車輪船機廠所歡迎而其運道出海最近東至秦王島僅二百六十餘里西至塘沽僅一百六十餘里且自有碼頭凡天津新河塘沽秦王島上海烟臺營口香港廣州共計九處又自有輪船數艘故能指揮如意其入内地則天津爲五大河滙歸之處由天津分運内地航路四通八逹尤爲利便是以成色論日本煤撫順煤不能與之敵以交通論井陘臨城福公司保晋公司嶧縣等礦均不能與之爭如此則銷路又無可慮者故開平所占天然優勝在五大洲可稱巨擘西人之游歷中國著作論說多豔稱之此猶就煤之一件而論若其附屬之產業如輪船如碼頭如地畝如金礦等股分總計所值又逹四五百萬兩尙不在此内故開平股票在未交涉以前每磅漲至十九兩零共合股票值價銀一千九百餘萬兩現雖因有信交回股價稍落至十四兩零仍合值一千四百餘萬兩以此美產委棄外人而日事憂貧殊爲可惜如能乘機收回將來無論歸官辦或交商辦皆有百利而一無害至其辦法若宗保守主義照英公司每年出一百二三十萬噸餘利少者一百數十萬元多至二百萬元以外除備償本息外每年可坐獲贏餘三五十萬元若示擴張主義以開平爲基礎聯合灤礦集大公司開相連一帶之礦產則更富國遠圖况秦王島爲北方不凍口岸運輸利便尤爲興辦海軍重要之地倘使權不我屬坐失形勝噬臍何追是其所言給欵收回之害又將誰欺公理所在事實可徵此乃人人所共見張久辦礦務又何嘗不洞悉底藴而必爲此明知故味顚倒是非者無非欲熒惑上聽以遂其從中攘利之私而掩其前此欺朦之罪且此案爲中外所注目張以辦理礦務之人因受欺騙而私賣國家疆土產業所幸朝廷始終並未承認其事此次與英外部據理力爭即本此爲根據正宜上下内外合力同心以資抵抗而冀成功用是疾痛迫切合詞籲懇鼎力主持據實奏聞立闢奸媒以伸正義則主權可挽大利可回直隸幸甚天下幸甚爲此謹呈 
小說 
[奇情小說鸚鵡禪（六十二）]  
　　於時來珠兒已略知其藴。委宛問之。斐德蘭不能復爲欺誑之詞。先謝罪後。乃傾情告曰。余自悔鹵莽。誤聽柯利機言。謂佛蘭登地有煤。由僕爲發起。集資一暪五千磅。即議以購卿之地者。乃柯利機人面獸心。其平日不事生業。縱情酒博。負債甚鉅。迨與卿議成之日。各股東之三千磅。及海而明夫人五千磅。母姨七千磅。盡在柯利機之手。彼即假一事至倫敦。盡挈之而逃。僕猶昏瞶。至兩禮拜後。其妻來告。乃知其情耳。嗟乎佛蘭登地豈有煤礦。一切皆柯利機。與其同黨設謀誘我。如獵者之陷獸。漁者之誤魚。余竟爲所紿。而不早悟。嗚呼己矣。是萬五千磅。皆余實負其責任。參軍霍蘭德等。已將鳴鼓而攻。壯士途窮。英雄氣短。謂之何哉。 
　　然是時也。彼等但疑我辦事無方。任用非人。猶未知佛蘭登確無煤。股欵無着耳。一旦風聲四布。柯利機置身事外。我反爲衆矢之的。手握空拳。肩荷重擔。以吾簪纓世族。猶有雄心。方謂吞吐八荒。富貴功名。未必輕讓他人。不料吾文明之國。亦有喪廉亡恥之人。竟使我至於今日。上慚穹蒼。下負親朋。轉瞬爲捕虜。爲罪囚。永墮黑海。莫助他山。是可爲長太息而咨嗟耳。言次。聲聲嗚咽。若將下淚者。 
　　來珠兒聞之。亦時爲扼腕。嘆世途之險巇。斐德蘭旋曰。吾友哈羅勸我遠行避之。於計亦良得。言至此。復閃爍其詞。如有物以梗其懷。欲言不可。欲罷不能。蓋斐德蘭之心。亦無所奢望於彼。苟得邀分外之恩。賜千金之助。卽日整裝上道。舍此故都。則待我數年。或捲土重來。乃如天之幸耳。 
　　來珠兒善揣人意。見其進退維谷之狀。心知之。卽曰。心地。光明。雖遇甚不得意之境。庸何傷。至區區金銀。即萬五千磅。在我亦非難事。君旣受小人之愚。妾當代君設法。君母戚戚也。斐德蘭曰。是奚可者曰。君姑謂向我籌借。而吾不責子償還可矣。朋友通財。賢者嘉之。妾不敏。敢坐視有患難。而不援子乎。言已。復慰之。斐德蘭猶不肯曰。吾旣失信於人。安能復取償於子。莫大之咎。由我自取。即異日爲人告發。有抉吾之眼。鯨吾之面。豈敢怨乎。不然而隻身異域。葬骨邱山。亦其宜也。誠荷卿厚愛。但稍貸舟車之需。則拜賜多矣。 
　　來珠兒再三苦勸。嚶嚶之聲。不絶於耳。終乃牽其衣裾。而泣謂之曰。足下猶不諒妾之心乎。君今者設異方飄泊。而寒暑水土之厲。於尊體有所不便。妾雖寡情。能無腸斷。言至此粉淚撲簌如珠走盤。不覺玉山傾倒。枕其首於斐德蘭之身。斐德蘭於是始首肯。就親其臂。來珠兒忽憶曾見。斐德蘭親琴宜之臂。因曰。吾臂不如琴宜佳。不敢辱子之愛。斐德蘭謝之。乃各一笑而罷。 
國外新聞 
 
 

Page 28

 
 
[倫敦擬設回敎堂]  
　　二十六日倫敦電云倫敦現正開捐設立回敎堂一所因東方學生及游客抵此者日見其多不得不爲立一會所堂内擬附設藏書樓及演說廳除政治問題外均可在此討論 
[英日博覽會之盛宴]  
　　二十六日倫敦電云英國洛福克公爵近開宴會歡祝英日博覽會之效果吉青納將軍時亦在座先由駐英日本大使加籐君答謝洛福克公爵頌詞謂日本創此博覽會之宗旨蓋欲證明日本爲注重實業寳愛和平之國非徒好武而已云云旣復朗誦伏見宫親王康諾脫親王及大浦男爵所致之頌詞（以上譯字林報） 
[德皇游比之恐慌]  
　　二十六日栢靈電云德皇德后游歷比京三日現已返蹕行抵巴斯丹附近維爾特巴克地方此游極形滿意二十七日倫敦電云據比京電稱德皇昨晚由比京返蹕時防衞異常周密馬車之窗沿路緊閉所乘之火車亦經派兵保衞蓋事前宫中曾接一信謂將以炸彈暗殺德皇信尾署名者爲比國著名無政府黨員云 
[土國不欲派兵赴波]  
　　二十六日栢靈電云土政府並不欲增派援隊前往波斯邊界 
[土國廢皇疾篤]  
　　二十六日栢靈電云土爾其廢皇阿勃特爾哈米特患病甚劇（以上譯文滙報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
