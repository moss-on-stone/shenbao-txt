# 1898 - 272 - 4909148

 

Page 1

 
 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩畫亘古不刋奏議一編直可與陸宣公繼軌江左書林託本局用新鉛字排印成書紙張　白校讐精良裝訂四本定價實洋七角江左書林及滬上各書坊均有發售欲購者請就便移玉選　可也此佈 
[開印讀史方輿紀要天下郡國利病書] [  圖書集成局代啓]  
　　顧祖禹景范先生所著讀史方輿紀要一百三十卷輿地總圖四卷考据歴代正史山川險要沿革古今用兵戰守成敗之迹皆有折衷雖窮鄉僻壤之區一如目見○顧炎武亭林先生著作宏富憫念時艱廣收各府志乘纂輯天下郡國利病書一百十九卷專考歴　沿軍審究各省利病海外諸番人貢互巿莫不詳載吳中二林齋主藏有國初精抄稿本倩本局用大號新字排印成書以公同好復延名宿常住本局專事校對以期精益求精讓史方輿紀要限至本年臘月底先成海部釘三十二本天下郡國利病限至明年三月底告成每部釘二十八本兩書合共六十本惟卷帙浩繁成本甚巨諸公預附印者價可從亷本報後幅另登告白並有排印樣本取閱 
[書示求儒將後]  
　　躍馬疾驅喑嗚叱咤其氣非不壯也然欲使之發謀决策制勝敵人則難免鹵莽之譏焉拔劍慷慨縱譚古人其言非不智也然欲使之稱干比戈親臨疆塲則難免懦怯之誚焉然則有勇而未必有謀有謀而未必有勇實古今爲將之通病欲求如漢之關壯繆宋之岳忠武能上馬殺賊下馬作露布者按之史册殊不多覯雖然兵凶器也戰危事也設或不幸兩軍相見國家之存亡民生之休戚兵士之生死胥繫乎此其事何等鄭重若徒付之鹵莽少謀之輩懦怯無勇之流其僨事亦何待言哉兹閱八月初十日本報紀示求儒將一則而知大臣之用心固有不可及者據金陵訪事友人來函云上月廿一日督憲劉峴帥特飭中協王幼山副戎傳諭標下上自副叅遊下至千反外委凡有略通文理者另有要用　戎奉諭後當卽通飭各弁並牌示標下候補人員一體知悉速赴協署報名云云執筆人不禁歡欣雀躍而起曰有是哉今日中國之武備殆有轉弱爲强之機乎夫孫吳之言古有專籍漢藝文志有權謀形勢陰陽技巧等類可知古之身列戎行者無不留意學問故能戰勝攻取大振國威降及後世此意寖失重文輕武之習朝野上下視爲固然以爲旣肄武事但须有烏獲孟賁之勇若文理之短長心思之疏密俱非所計因是赳赳武夫能挽兩石弓而不識一丁字者比比皆是夫仍使如從前之中國疆域萬里共戴一尊偶有草莽伏戎雖無奇謀異策而兵威所播諒亦不敢輕動乃今則地球萬國龍爭虎鬥各逞雄心其名將如德之七奇英之惠靈吞類皆深諳韜略智慧绝人使中國苟無勇謀兼備之將有不相形見絀者乎夫西國將略之優長亦非天性使然也嘗攷其制凡教將官先在學堂五年隨營操演二年教大將在學堂五年隨營二年再入大學堂二年凡爲將官者雖爲官仍不廢學以時受教於本管之將領必至大將乃不受學教弁亦有學堂教步隊輜重隊十四月教馬隊十六月教砲隊工程隊十八月均兼隨營操演教兵則祗在操塲遲者一年可用總之自將及弁無人不讀書自弁及兵無人不識字無人不明算無人不解繪圖其委曲繁重井井有條若此宜乎水師陸隊名冠五洲中國於甲午之役大敗於日償金割地一蹶而不中復振當事諸公知無謀之將無學之兵不可爲緩急備也於是各省創設武備學堂招集英敏子弟入堂肄業敦聘西教習訓以古今兵法各國戰事藉以造就將材以供國家干城之選又以向來武科章程惟習弓箭刀石而金鐵之利斷不敵火器之精爰爲變通其制令應試各生童改習槍砲俾免所習非所用之弊朝廷振興武備誠可謂不遺餘力然竊謂學堂之程材近隘科舉之收效尙遲惟各省標防各營將領人多於鯽且皆閒散無事苟得知兵之帥逐一遴選如有質性勤愼而又能通逹文理者仿西國之法　以測量繪圖等學俟一年後試之有出衆者立予差缺如此則取材較多收效較捷中國國勢庶变可以日振矣嘗思　營者國家經制之師也迄於今日疲弱不振久爲外人所訕奚湘淮健兒當時削平粤宼名震寰宇三十年來宿將謀臣己多凋謝將材之難如此而内憂外患又相逼而來苟非預爲物色亦何能爲將來禦侮之需乎漏下書生杞憂徒抱偶因峴帥之示而推論之如左竊願有位君子垂鑒焉 
[本館接奉電音]  
　　昨日上午京師飛電傳來上諭六道硃諭一道旨一道敬謹譯登○八月十四日奉上諭裕長著補甘肅布政使直隸布政使著曾　調補欽此同日奉上諭禮部尙書著啓秀調補裕德著補授理藩院尙書欽此同日奉上諭大學士榮祿著管理兵部事務並節制北洋各軍著禮部頒給關防欽此同日奉硃諭近因時事多艱朝廷孜孜圖治力求變法自强凡所設施無非爲宗社生民之計朕憂勤宵旰每切兢兢乃不意主事康有爲　倡邪說惑世誣民而宵小之徒羣相附和乘變法之際隠行其亂法之謀包藏禍心潜圖不軌前日竟有糾約亂黨謀圍頤和園挾制皇太后陷害朕躬之事幸經覺察立破奸謀又聞該亂黨私立保國會言保中國不保大清其悖逆情形實堪髮指朕恭奉慈闈力助孝治此中外臣民之所共知康有爲學術乖僻其所著述無非離經畔道非聖變法之言前因講求時務令在總理各國事務衙門章京上行走旋令赴上海辦理官報局乃竟逗留輦下謀爲不軌若非仰賴祖宗默佑洞燭幾先其事何堪設想康有爲實爲叛逆之首現己在逃著各省督撫一體嚴密查拿按律懲治舉人梁起超與康有爲狼狽爲奸所著文字語多狂謬著一併嚴拿究辦康有爲之弟康廣仁及御史楊深秀軍機章京譚嗣同林旭楊銳劉光第等實係與康有爲結黨陰謀互相煽惑楊銳等每于召見時欺蒙狂悖密保匪人實屬同惡相濟罪人惡極前經將各該犯革職拿交刑部訊究旋有人奏若稽時日恐有中變朕熟思審處該犯等情節至重難　法網倘　多牽涉恐致株累是以未待覆奏於昨日諭令將該犯等卽行正法此事爲非常之變附從奸黨均己明正典刑康有爲自創逆謀罪惡貫盈諒亦難逃顯戮現在罪案己定允宜宣示天下俾衆咸知我朝以禮法立國如康有爲之大逆不道人神所共憤卽爲覆載所不容鷹鸇之逐人有同心至被其誘惑甘心附和者黨類尙多朝廷亦皆察悉朕心存寛大業經明降諭旨概不深究株連嗣後大小臣工務當以康有爲爲炯戒力扶名教共濟時艱所有一切自强新政胥關國　民生不特己行者亟應實力舉行卽未興辦者亦當次第推廣庶以挽回積習漸臻上理朕實有厚望焉將此通諭知之欽此同日奉上諭己革戸部左侍郎張蔭桓居心巧詐行爲詭秘趨炎附勢反覆無常著發往新疆交該巡撫嚴加管束沿途經過地方著各該督撫等遴　　員押解毋稍疏虞己革翰林院侍讀學士徐致靖著刑部永遠監禁翰林院編修河南學政徐仁鑄著革職永不叙用欽此同日奉上諭前經降旨定於九月初五日朕恭奉慈禧端佑康頤昭豫莊誠壽恭欽獻崇熙皇太后慈輿啓鑾先赴南苑再往天津以次閱操第本年節令較早現在天氣漸寒朕 
 
 

Page 2

 
 
侍奉慈躬允宜璇宫頤養以愜興居所有巡幸天津之處著卽停止惟念國家整頓武備本宜親臨較閱鼓舞戎行近畿各軍業己久第預備該官兵等平日操演不憚勤苦朕心良深軫念提督聶士成所部武毅軍著賞銀六千兩侍郎袁世凱所部新健陸軍著賞銀四千兩提督董福祥所部甘軍著賞銀三千兩以示體恤該提督等仍當督率將士隨時認眞訓練總期紀律嚴明緩急足恃毋負朝廷整軍經武之至意欽此同日奉旨鑲紅旗漢軍都統著荷珍著理欽此○十五日奉上諭都察院左都御史著懷塔布補授並補授總管内務府大臣欽此 
[康逆被覊]  
　　西報云康有爲自經英兵船載往香港後現己覊諸囹圄中按泰西律例於各國國犯雖當保護惟須禁錮終身使不得再謀不軌英人此舉殆遵西例乎 
[京友再述國事要聞]  
　　京師訪事友人云此次皇太后赫怒之由不祗爲擬裁旗丁一事聞本月初六日皇上升勤政殿將召見日本舊相伊藤寵加擢用是日東方未明時忽爲皇太后所聞卽在頤和園傳懿旨啓駕返海於是伊藤之召遂亦中止皇太后知康有爲結黨營私罪大惡極立命步軍統領崇大金吾嚴密搜拿未獲旋卽電傅懿旨命直督榮制軍由津密拿是日不後津蘆輪車亦卽停止半日初七日又停一日初時都中傳言康己被獲故初八日仍將輪車開行如前步軍統領亦派差弁至馬家堡迎護守候竟日未到旋悉康己遠颺廢然而返僅將康弟廣仁拘獲解交刑部審訊當密旨拿康有爲時步軍統領疑張樵野侍郎素與往還或有藏匿情事曾派官弁先至侍郎府第四處搜求以致都人疑張同時獲譴嗣聞皇太后命内閣將四月以來新政諭旨全行進呈依次詳閱并將大小臣工奏議一一披覽初九日早懿旨欲拿張蔭桓幸徐蔭軒中堂在殿力保始免是日黎明步軍統領崇大金吾復率弁兵出正陽門至宣武門外南橫街將新授軍機章京内閣侍讀楊銳刑部主事劉光第内閣中書林旭知府譚嗣同并其家丁等一併拿解聞是日劉林二人方在内廷值班旣己拿獲復至其家搜查往來信函及其家丁等同解入城同日禮部主事王照亦奉懿旨革職永不叙用惟尙未降明文又聞日前康有爲倡設保國會結黨三百數十人皆係宦途現己奉旨派步軍統領崇大金吾按名嚴拿歸案懲辦 
[津友再述國事要聞]  
　　天津訪事友人云欽犯康有爲嚴緝未獲後因疑張樵野侍郎或有聨絡情事率兵圍捕初九日左右兩翼兵丁仍將侍郎府第看守不許閑人出入聞侍郎亦被召至九門提督衙門聽候審問所有叅預新政諸人除康有爲在逃飭緝外餘如楊銳楊深秀王照林旭譚嗣同劉光第等六人一併交刑部嚴訊先是初七日搜捕康有爲時津蘆鐵路火車一律禁絶不准往來惟午前十一點二十分時有花車一輛開行當時訛傳榮制郓業己晉京嗣悉去者係顯宦楊某制軍以國家多故深恐外侮迭乘籲懇晉京陛見初十日己蒙電旨俞允當日電奏將直隸總督北洋大臣關防兩顆交候補侍郎袁慰師暫行護理十一日早七點鐘制軍卽起程入京覲見聞皇太后親政之由因見皇上求治太亟又以禮部主事王照一摺堂官不予呈遞一日中罷斥兩尙書四侍郎實爲從古所未有在朝諸臣見聖怒不測内不自安而日前俄租旅順大連灣時原訂約章係中俄兩國皆可在是處泊船旅順塢澳本係中國舊所自有原准中國海軍修理船隻現在俄人盡變前議中國不得過問皇太后以國事多艱關心宗社故仍訓政施行並以康有爲等妄議國事語多不經朝廷三百年相傳之典章法度將盡壞於二三小臣之手故皇太后赫然震怒有此舉動也又聞前禮部尙書　大宗伯塔由之太夫人年約八旬精神康健素蒙皇太后優禮大宗伯褫職之日太夫人適在宫中内侍報聞後太夫人謂春生秋殺合之皆君父之恩不疾不徐行所無事皇太后韙之爰查被革各緣由驚悉禮部六堂一齊鐫職旦小臣蠱惑君心竟有請易服式之秦皇太后爲社稷人民之計不得不預聞國政其勢然也漢堂許雲庵大宗伯原擬月初出京今亦遲遲未果其將待後命乎未可知也 
[朝政莫測]  
　　天津訪事友人云今者皇太后復行親政典禮外人知知底裏妄相揣測凡駐京各國公使皆將情電致本國外務大臣其不在京者如英德兩國公使本在北大河逭暑聞信之下亦於初八日相約至京向總理衙門問故不知總署如何回覆也 
[何必改作]  
　　京師訪事友人云詹事府署前擬改爲農工商務總局己於七月杪興工督造經某商人承攬此項工程將原有房屋拆缷一空忽於本月初八日傳令停止商人未領官欵分毫驟聞此信焦灼殊深是亦無可如何者也 
[海琛抵津]  
　　天津訪事人云中國前向德國定造之海琛鐵甲己於本月初六日到津合之前到之海容海籌兩艘共計德國伏爾鑑廠所造各船己一律交到北洋大臣於該船行抵上海時電飭招商局速派泰順商輪赴津以便乘赴大沽騐收是時泰順在甲早己攬裝客　接電後卽將貨物退關北上至初五日報到適因節署疊接京中要電憲駕遂不果行泰順於初七傍晚仍載貨客駛回上海騐船一節尙未派人聞榮中堂仍須自行騐收以昭愼重 
[日相覲光]  
　　京師訪事友人云前任日本總理内閣大臣伊藤候爵由津抵京後由總署據情奏請覲見當蒙皇太后皇上示期本月初五日召見於南海勤政殿聞伊侯己退告老林泉近悉皇上變更新法故特航海至華願供臂助不知中朝能收楚材晉用之效否也 
[法瞰匈洲]  
　　叨報云法人之租我廣州灣也赤坎一城亦在界内誠得海上之咽喉詎心猶不足又顧之他昨接海口信云據匈洲人言去月下浣有法兵輪駛泊該處豎立法旗並進砲臺將砲運去營都司攔阻置若罔聞不知其是何意見也按岡洲一島在吳川縣南海中宋置匈洲寨後爲翔龍縣明洪武六年楊景破海賊譚南等於此南有南港砲臺西有那娘砲臺淡水砲臺北有北港砲臺然則彼處形勢殆高雷之右臂也 
[亂匪未靖]  
　　叻報云海南曰廟墩有匪徒滋擾勢甚洶洶現在彼處傳教之士四處紛逃居民切望官軍從羊城速至以資守拒駐省英領事迭次催請譚制軍從速調兵前往想省勇馳至不日可以敉平矣 
[招募華工]  
　　新嘉坡叻報云俄國管理滿洲營造鐵路事務官曾經照會中國總理衙門爲滿洲鐵路大工需用華工甚夥擬向山東直隸招募一萬八千名前往工次祈飭沿途地方官照料毋得阻撓致悮大工云云聞總理衙門己照准具覆施行矣 
[以威逼土]  
　　新嘉坡叻報云干尼亞之亂現經查確教士之被害者實共六百人今英國駐紥地中海戰艦隊内副海軍提督怒君己致哀的美敦書與土國所派之總督限以四十八點鐘四將干尼亞境内回教居民所藏軍器概令呈繳並將爲首滋事之人獻出更須該督下令將某砲臺所駐之兵撤退因該砲臺正與英國艦隊遥遥相對故也 
[接錄華洋輪船駛赴中國内港章程]  
　　四凡華洋各輪往來内港每四個月一律在掛號之口按章徵納船鈔一次民船被輪船拖帶者必須按章完納船料五凡有民船裝載貨物被輪船拖帶者其貨物徵稅辦法與輪船之貨無所區别六凡華洋輪船往來内港必須在民船貿易常用之碼頭起貨下貨不准在别處任便起下如違章在别處起下卽照條約所載沿海私作貿易之條辦理又掛號之行駛内港船隻若駛赴中國境外初次罰銀在二百兩以内再犯者不准在内港貿易七行駛内港船隻報明往内港時本口海關應發給本關總單一紙内註明該 
 
 

Page 3

 
 
船載有何項貨物斤兩若干等事以便至沿途各關卡時呈騐若徵納稅釐卽按總單徵納惟疑有跡近影射者亦可卽時盤騐至該輪到起貨之處船主須備一艙口單内註明在該處所應起之貨物各類若干八原章第七欵所載各該卡之章程應以本年爲限由中國將各卡章程頒布衆知其未經頒布以前如有船隻過内港各關卡不行停輪候騐尙不得遽行議罰惟該輪若經本處關卡或巡船喚令停輪竟不遵照停候者應卽議罰九内港各關卡之章程頒布後通商各口應由該省大憲各派一妥愼之員代收輪船往來内港之稅厘等項由該員按定期呈報大憲查核遇有輪船報明欲往内港何處該員卽將該輪所裝何貨若干沿途應經苛關卡共應完納稅厘若干核明總數先行徵收隨卽發給總單一紙以便前往貿易該輪過沿途關卡時卽將此單呈騐放行不得阻滯至本章程第二三欵所載之稅亦由該員一併核收各該員應於新關附近之處設立局所與本口稅務司和衷會辦不可自專遇有疑難事件應請本口稅務司與監督通融酌議辦理若案中牽涉洋人卽可任便商酌按照會訊章程辦法辦理[  此章程己完]  
[西士陳書]  
　　京師訪事友人云自自皇上准令士民上書言事都察院中每遇堂期凡官民呈遞條陳者日有數十起都憲不敢違旨均卽隨收隨奏一律留中本月初四日忽有德國人某君亦赴都察院呈遞條陳業己咨送總理衙門代奏至所呈何事則尙未知也 
[逆案駭聞]  
　　京師訪事人云内城交道口有某甲居焉本月初旬不知何故忽將同居之某姓母女二人用刀砍斃繼復將父母弟妹全家六口一并亂吹當塲死者三人其母與焉其父受傷尙未殞命究因何故不得而知當經地方官聞信立派人將甲鎖拿到廳移時甲神色　變遽爾倒仆未及取供視之己氣絶矣蓋甲自知情罪重大己自吞烟兾逃顯戮遂由官廳詳城報案未知如何辦理也 
[命案詳述]  
　　蘇州訪事人云前報蘇鄉相城附近陸巷鎭　案一則兹悉死者姓李名小弟年三十餘向以耕種爲業是晚至某染坊看作葉子戲旋卽别去坊中人賭畢結帳不知何時失　洋銀三十元疑李所竊當經該染坊經手人吳煥章飭人將李覓至百般拷問然後釋之使去李以無端受此毆辱忿氣填膺復感急痧因而斃命當經屍母李張氏屍弟李正卿以誣竊兇毆身死不明等詞繕禀投長洲縣署喊控江大令卽於翌日帶同刑仵書差下鄉相騐當經仵作如法檢騐唱報委係發痧身死並無别入大令親視無悮飭書吏填明屍格而令吳略　棺殮貲欲因而了案詎屍弟李正卿竟敢在屍塲胡閙堅稱有傷太令怒謂汝旣稱有傷可卽當塲指出李又瞠目不作一語乃飭差將李正卿帶回縣署押候復訊 
[禾郡官塲紀事]  
　　嘉興訪事友人云新簡浙江提督學政唐春卿文宗將次過禾本郡地方官己派差前往迎迓矣○新任秀水縣陳大令其昌蒞任後暫駐公館現經差役將署修整擇吉本月十二日鶯遷入署并示期十三日放告○前任出使美日秘大臣許星使旋里後閉門靜養不出戸庭凡官紳前往晉謁由家丁一概擋駕聞星使定於本月起程北上未知確否 
[閩省官塲紀事]  
　　福州訪事友人云署羅源縣文司馬熾履任未久遽於上月因病開缺聞上憲己委試用縣世大令魁前往署理○准補永春州州同邱瓊章兼委辦理永春稅厘局於本月初八日禀辭就道○補用知府張澂自京南下於本月初四日到省 
[珠江秋汛]  
　　廣州訪事友人云日前時敏學堂鄧紳與領海學堂張紳會同具禀南海縣董邑尊請將增步之離明觀改作學堂董邑尊猶豫未决旋據觀中值事人禀覆謂鄧紳係三水人某等皆籍隸南海未便給與時敏學堂若以改作南海學堂尙無不可不知邑遵若何批示也○城南紳士現己聨集同志多人建立廣智中西學堂所有一切課程均由學憲張文宗詳加厘定延請中西教習擇於本月初四日啓館凡講求時務者爭來掛號實繁有徒俟禀請學憲定期開課然後入院肄業云○粤省賭風向有番灘牛館等名目大抵番灘係大盗所爲查禁尙易而牛館則皆本地無賴之徒一遇捕勇彼卽偃旗息鼓勇去開設如前故雖厲禁高懸終難盡絶前日寗居里某牛館忽因肇事轟斃一人停屍路隅無人認領何地方官竟一無聞見耶 
[鷺嶼秋雲]  
　　厦門訪事人云厦門平糶之米刻己報竣米儈又私將米價抬高每元僅購一斗六七升每斗計重九斤未識爲民父母者能設法以持其平否也○自奉上諭將時務報改爲官報卽有自稱訪事者來厦借寓某處房屋門首高貼銜條大書某某報館采新聞公館拜謁地方文武各官自云自提道以至印委各官皆懼發其隠均願每月惠送乾修或十元八元不等噫官報猶未出而弊己若此幸近己奉旨停辦不然者竟成賄賂之藪矣○閩海關出口報稅房向由張松亭包辦刻經軍憲查悉其中弊竇將張斥退改由官辦委員於七月二二五日到厦接辦是日卽徵出口小稅一百數十兩據委員歴查數年呈報官册從未見有一日報完百元者卽此可眲一斑矣○上月二十六日天色將曙忽聞砲聲隆隆屋宇震動卽出查詢始知係吳姓小船帮與陳姓小船帮械鬥槍砲齊施彼此遥擊幸未傷及旁人聞兩姓相鬥己經數次吳姓曾捉陳姓二人陳姓亦刼吳姓三人官憲畏其人衆勢兇一時竟不敢到塲彈壓至其肇禍之由因小火輪船泊於吳陳二姓分界碼頭彼此爭渡客人而起輪船往來旣不能支搭跳板直上碼頭必用小船擺渡若無人爲之妥定章程恐械鬥之案尙無己時也厦地痞棍結黨橫行其兇惡較他處爲尤甚有蔡某者該黨之巨魁疊次犯案曾經楊觀察拿案發同安縣禁押永不釋放後因觀察缷事　神通廣大仍復　厦依舊橫行街巿七月二十六日午後偕其羽黨二人在萬壽宫前點心店與其仇相遇互相格鬥蔡身受重傷後由其黨舁赴廳署相騐據作作報稱刀口深一寸有餘惟項間一刀甚危左手一切恐有殘疾痞棍兇橫一至於此是豈地方之福哉 
[飭辦民團]  
　　本城向有團練巡查之舉因經費支絀是以時辦時停今聞黃大令奉督撫憲札飭將民團一事實力奉行至經費一項查明有無　欵可抵或應如何籌捐之處與地方紳董商議核實辦理以垂久遠並將魚船戸編號造册起辦漁團以資防禦大令奉札後卽行照會本城紳董曹寄耘等妥議禀覆以便遵札興辦 
[人例祭獄神]  
　　昨日俗傳爲獄神誕期上海縣黃大令於清晨時率同典史蔡少尉親蒞内監在獄神堂拈香行禮並召清音在神前吹奏豪竹哀絲悠揚可聽神若有靈想亦顧而樂之也 
[法界火警]  
　　昨日清晨六點三刻鐘時法界大馬路首善里弄内第十號門牌永順豐洋貨莊不戒於火冐穿屋頂延燒左右隣居捕房鳴鐘報警法捕房近在咫尺首驅皮帶車至揭開自來水龍頭竭力澆灌俄而英界各洋龍及救火會西人先後馳至帮同施救時值狂風怒吼祝融氏勢益猖狂約歴一點餘鐘火勢始殺漸次救熄計焚去晉大洋貨店德源館飯店恊源錢莊生大成廣貨店惟轉角之恊康洋貨店安然無恙且先時因東北風甚急恐遭波累己將存貨運出寄藏他家故所失無幾至紫來街口朝西門面李順興銅錫店彩雲刷染店榮大織布店等三戸僅焚去樓面惟萬順皮箱店信泰木器店某姓豆腐店上下樓房均付一炬是役共計　燬房屋三十餘幢當火熾時捕頭率領中西各捕並各包探帶領通班探夥到塲彈壓聞起火之由因潑翻洋油燈所致捕房遂將肇禍之甲乙二人拘回押候　堂研訊 
[朝水大漲]  
　　南巿浦江一帶邇因風雨交作潮水大漲昨日午後一點鐘時忽然潮湧如山直冲至岸新馬路及裏街舊馬路等處一片汪洋幾同澤國居民皆有行不得也哥哥之歎 
 
 

Page 4

 
 
[狂風覆舟]  
　　前日寍波人李良才偕友某甲至外虹橋雇一杉板船渡往浦東駛至中流適值風狂潮漲舟子支持不住登時傾覆李與舟子幸由他船救起而甲不諳水性竟占滅頂之爻刻下尙未撈獲也 
[人墮油池]  
　　前日浦東人張駿駿在咪吔火油池工作偶一失足從高墮下傷及頭面血肉模糊痛極倒地經人舁送同仁醫院求治雖無性命之虞聞須一月後方可全愈 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宜昌剩語]  
　　上月二十七日清晨某醬園有大胡椒若干雇人運入後院忽見一面生人混雜其中左右顧盼詢以故支吾不能答富卽拿住擬送縣中經人勸解始釋之去盖其人卽妙手空空兒流亞也○新任東湖縣韓大令鑑於七月二十八日接印視事新政初敷頗極嚴肅○邇來輪舶來宜頗多貨物裝缷刻又載運銅斤倍覺生意踴躍云○某泥水匠在某大姓家修整房屋從高墜下幾至斃命亦无妄之災也 
[鴛湖雙鯉]  
　　烏鎭汛官陸姓於七月廿四日在公館内呼侍兵取茶迨茶取到其人己在倚下中風不省人事當卽設法醫治無藥可救隨備文飭兵來禾投報協署侯副戎得報後卽另委幹員前往代理并與料理喪務所委何人尙未得悉○前報秀署舉辦水陸道場於前月二十五日起至二十七日全宵爲止於廿七日特請秀邑城隍來者給濟孤魂於二十八日迎神四門以驅邪疫迎畢回殿再當擇日演劇酬神○聞禾郡候副戎晋京引見胡都戎將赴閩俟新任副都兩戎到來接印代理後卽日起程晋省禀辭各大憲然後動身北門外諸紳董聞侯明兩公起行在卽於初一日恭送萬民傘兩頂德政牌八塊軟硬匾各兩張排齊副戎都戎儀仗鼓樂各一班鳴鑼開導請北麗坊巡防武員迎送進北城門由大街直至兩署衆紳隨後卽赴兩署恭頌副都兩戎皆出大堂迎迓謙讓再三始受邀衆紳進内廳暢談時許飲畢茶點始各辭出并聞俟兩君起程口尙須恭送行旌嘉恊左右兩營汛兵及各武員亦於是日准俻出接新任副戎矣嗣聞新副戎爲賀姓新都戎爲焦姓賀副戎己於初五抵禾初六接印另住公舘侯副戎本欲終養近聞其太夫人不許故仍當入都也○北門外壇弄内蔴皮橋安樂王廟擇定於本月初一日辰刻出宫徧巡四門以驅邪疫儀仗鮮明并請各處會中以扮諸戯詎出宫後天又棉棉細雨時止時落在會諸冒雨以迎由中街壇弄塘灣街進北城門走大街秀邑城隍早俟北門内大街恭迎安樂王受茶畢遍迎城内出南門至曹王廟武惠王迎迓待筵飲後辭出仍進南門出北門回至壇内時己下午請信義王接待設筵并卽開臺演戲以昭虔敬至次日晨排導回殿時闔城急症而斃者仍不稍减北門外衆紳士民復請城内忠靖王卽温天君出巡逐疫瘟侯准請己擇定初五日出轅驅逐北門外衆士民定雇金玉堂班於初五日俟神駕到壇開唱全本至晚奏樂烟火花砲以答神靈至初六日回轅禾郡向來舊例每至夏秋必請　靖王出巡驅疫乃近年時世艱難己屆十外年不出矣并聞太平坊冷水灣楊廟楊老爺亦恭請出巡逐疫擇於初七日出宫○連　天時忽忽熱時雨時晴前晚己降大雨半夜鄉民皆額手頌之時症仍不聞减日來疊自急病而殁者油米各貨價照常河中所出之青菱己登巿每斤約值二十文云○禾郡善堂施棺據云今年自正月起至七月終己共施有一千一百八十口之多核之春間所施無幾均在夏末秋初大半係時症云○前報塘灣街北武廟東間壁棕繩店失竊一事誤報原贓追轉不失一物等語兹　實未獲贓用特附正○張守戎告病請假三月以袁守戎署理己於初三日接印○城内集街吕姓武舉己入營伍於初十日忽患急症延半日而斃越日其妻亦感急病而殁聞四鄉瘟牛瘟猪亦不少誠時世之憂也 
[三山尺素]  
　　倉下洲趙某隴畝夫也有祖遺洲田數畞與屋離里許數十年矣兹突有同里陳某具詞揑稱趙男向係分收去年迄今竟行抗納禀請追給經侯邑委員提訊趙紅契完糧鑿鑿可據准其依舊受業陳一面虛詞本應究誣委員體恤下情再三開導陳始俯首而退○福州鹽務所以凋弊者病在私販兹有甘蔗鄉程姓挑賣私鹽經該處哨丁偵着將程捆送到縣究辦侯邑委員提訊程供向賣橄欖當日由彼處經過未知何人販私被哨撞見逸走竟將某拿來抵塞云遂將程笞責一百板取保釋放○大橋下漁艇以千百計泊在水管等處專以窩娼爲生凡輕薄少年恒以千金買笑有鴇兒嚴木釵亦泊舟台江執此爲業高人正士似可與伊無爭矣前日有侍衛林鴻鈞禀因搭船被伊毆辱由台汛轉送到縣前日經閩捕廳堂訊嚴畏首畏尾不吐眞情語多反覆遂將嚴笞責三百　懲交差取保○尙幹林甲素以駛船載蛤爲生閱十餘載有同姓某乙利　業亦買舟托蛤主承載甲無如何具呈控縣一日甲姪某在田畊作被乙等擄毆而去經差押回現經委員堂訊乙稱載蛤係由蛤主招雇並非爭伊生意至擄毆并無其事　姪亦在堂面指乙夥兩人繼又只說一人其中未免有不寔不盡之處委員未敢定斷甲乙等仍交原保嗣以林黨前有銃斃鹽哨情事遂改交差看管○福州鄉試題目己錄前報本科入闈士子有九行餘人塲内悉平安唯此科文題太寛監本甚多有一人檢出數篇在塲中貼字發賣者欲免魚珠之混是在衡鑒之不爽耳○楊厚帥憲旋己於初九日到省○附生方人鑒等禀稱本科士于卷資每名應給一元請撥以助賑經楊制軍批示救灾恤隣實深嘉尙唯此項業己由府發給該生言之己遲但一念之善大必佑之蟾宫聨步鵬路高蹇本部堂　厚望焉 
[盜風日熾]  
　　香港中外新聞云頃接友人由南海抵省稱說該屬西樵地面賊勢披猖鹿州鄉黃某向來在省營生累寸積銖家頗饒裕賊匪偵知垂涎己久月之初八日夜糾黨數十人同抵鄉内派分黨類把守要隘蜂擁黃宅斫門入内拔刀挾制宅人不許張聲傾箱倒篋盡掠銀兩衣飾等物而賊等貪得無厭心猶未足遂併附近三家概行搶掠淨盡而後携贓遠颺賊去後各宅始敢呌喊更練聞警前來追捕己遲而莫及數家共計失贓值洋一千餘兩事主業己禀官追緝又月之前數日該屬山根渡滿載搭客　物由省解纜啓行回鄉竟有賊匪數人扮作搭客以爲内應初時渡主并不知覺及駛至中途時將入夜渡内人等均見數人形迹可疑深以爲慮惟未獲訨據不敢率行綑拿只得封鎖渡艙着令炮手整頓器械嚴密防閑沿海所過要隘加意護衛以備不虞賊等見此情形自知事機敗露未敢妄動該渡遂得以平安抵埠飭勇緝拿迨賊雇小艇駕以登岸渡主急爲先登通報官山局紳卽擒獲一匪搜檢身一果有後埠頭泊灣洋鎗利刃後卽一併解省送縣審辦噫盜賊橫行水陸均受其害有緝捕之責者宜如何嚴密查拿以靖萑苻而安閭里耶 
[法艦抵潯]  
　　本月十五日有法國兵輪駛來九江泊龍開河口時喚划船渡洋兵登岸遊歴云 
[上海三馬路與昌絲棧陳竹坪經募賑捐八月二十日第七十七次清單]  
　　英租辊會審署帳房交來李培榮控追沈衛氏等原告願充賑捐洋七十元又朱茂榮陳老虎用銅洋兌錢罰充賑濟銅洋三元○申報舘交來藍翎同知銜四川綏定府渠縣分縣補用縣正堂鍾規銀三十一兩五錢九分○余金氏病愈還愿洋十元陸姓洋十元山東廣源盛號洋十元彭城雁記求合家平安閭苑散人吕宋票得彩移助　東安定子爲室蔣氏胎產平安指山東三戸各洋五元恊順堂洋三元錢二百五十文敬記浙慈志善堂成隠名氏瑞裕祥號各友節省中秋席資汪慶雲保病卽愈鄭順昌順泰恆六戸各洋二云戴桐記中和帳房福建來江南無名氏陳阿友胡姓義昌六戸各洋一元陳苗薪吳金發兩戸各洋五角王杏生潤筆小洋五角金免痴翁潤筆小洋五角錢四十五文○楊景庭銅洋廿二元五角蘇州不書名求慈親康健洋十元老瑞生湘鄉知過子二戸各銅洋四元長洲節婦顧周氏祈延年益壽黃迪甫續二戸各銅洋二元○申昌書畫室交來茹溪七齡童子百歲錢移助洋一元湻浦丁銅洋三元○巨豐庄交來王集記洋二元沐隠居士琴鶴軒王思亮三戸各洋一元陳仲元銅洋二元無名氏銅洋三元無名氏散銀一錢七分無名氏散銀一錢四分以上八戸共洋五元銅洋五元散銀三錢一分○泰亨源交來煙台謙益豐銅洋六十五元信盛號銅洋九元徐次泉銅洋五元敬藝堂洋六元以上四戸共銅洋七十九元洋六元○本日共收洋一百四十九元銅洋一百三十四元五角規銀三十一兩五錢九分散銀三錢一分小洋十角錢二百九十八文合并聲明 
[上海三馬路與昌絲棧陳竹坪經募賑捐八月廿一日第七十八次清單]  
　　豫昌綢寳莊交盛澤保安會洋二百元○源生洋貨號規銀廿兩○洪吉如洋十元倪仁山洋五元洪成山洋四元洞庭東山鄭筠記求疾速愈助沙州平陽氏兩戸各洋兩元姚君惠洋一元二角錫山莊伐業助沙州問心氏孫周氏節女工移助温州蒲門曾永豐　建福鼎沙埕陳就璵同和節省中秋費六戸各洋一元温州蒲門陳金星小洋五角○申和盛寳號交來杭省懋昌江錫之翁夫婦六旬雙慶費儀移助山東洋廿元○官銀號中秋淵席减半移助洋九元又募來蕉山書屋爲風疼及室人患痔藥資移助洋二元○孝友堂張洋四元又銅洋四元俞永紹　一元又銅洋一元○瀏河黃順昌洋一元又銅洋一元又隠名氏銅洋一元○瑞康銅五十三元劉少溪銅洋十二元盛朗卿銅洋十元百官來上虞蕉陰軒銅洋六元豐泰號銅洋五元元大亨源記二戸各銅洋四元南城唐聖華銅洋一元○昌于五百四十三册安亭恆泰典經募沙溪胡古柏洋十元頑石莫釐居士洋四元世善堂清清求母健兩戸各洋二元朱維基沈寳興二戸各洋一元何奇林熙熙求母健金惠迪金鶴亭金元昌邵洪順抱朴子心農七戸各洋五角公和典乙酉年前月售滿包與福昌提三毫移助錢十六千九百三十五文無名氏朱寳華莘裕隆石履玉四戸各錢四百文徐渭濱錢五百文楊步洲陳　氏保生氏周岐生四戸各錢三百文金耕夫三瑞張福基徐德卿汪壎伯同叔子抱姪張楚珩厚德堂同源泰錢祥盛錢源盛十一戸各錢二百文孫少云錢一百文潁川伯號錢一百五十文以上三十六戸共來洋四十三元錢九百四十三文○浙甌上湘四知堂募來無名氏數人洋七元○戲鴻堂交來章銘甫翁書畫潤筆移助江寗洋四元○昌字六百六十二册蘇省九和典洪雲卿翁經募久和典洋三元王子記萬順兩戸各洋一元以上三戸共來洋五元○與字二百十七册高家行廣泰典洋四元○本日共收洋三百三十四元銅洋六十二元規元廿兩小洋七角錢九百四十三文合并聲明 
[上海四馬路浦灘文報局内恊賑公所附收山東沙洲賑捐八月中旬清單]  
　　十一日杭州丁君交來蒼佑子山東五元○十二日寗波新關李募沙洲賑仁壽堂蔡北門厘局委員蔡二戸各廿元鎭海縣正堂廖一百元鄞縣正堂程二百元法國教堂五十三元新關稅司各洋人一百八十七元○十三日武陽保嬰局交來銳一千六百五十一號册武進學姚五元○十四日漕務南棧衆友樣米餘資四元足對開一個○蘇胥趙交來平望鎭積榖董趙募漣九百零四世義和棧南棧大行乾裕行元入行五戸各一元萬和元成義豐源秦祀恊昌吳云泉徐吟　張蘭仙唐子欣吕渭彬沈曞叔高熙亭邱錦芳馬芝亭馬世兄劉芝卿張竹坡陸琴軒李梅初錢子良吳初泉衛一山王月卿屠起堂謝月屏朱桂堂沈三官李壽莊沈少伯　幼伯三十戸各五角陳徐吳楊陸司務五戸和二角金王吳顧陸周錢李吕黃宅十戸各一角朱李周陳顧吳李王范沈棧司十戸各一角○十五日津衛能容氏怡怡堂天水氏二戸各規元五兩○十七日梅里平遠山樓主人募滬九百零二册心德堂隆茂莊金源興通記保平安五戸各一元張永濟王敦信堂懷善堂三戸各一千文知勉閣七百文黃仁本堂六百文九樂山人五百十文恆盛元五百文錢煥亭李君蘭芝秀氏無名姓四戸各四百文聽彛堂李無名宇清芬堂無名氏黃源順五戸各三百文無名氏二百七十文無名姓二百文廿三戸合逹十三元○十九寗波新關李募申三百零八單潔己堂廿元寗波府經歴劉　昌洋行易安堂王三戸各十元鄞縣縣丞汪鴻昌洋行鄞江巡檢徐三戸各六元逮逮子寗順洋行新沙遜存雅堂葉四戸各四元衢山彈壓委員單三元安記張華順復泰典順泰洋行升記試用主簿趙六戸各二元敬義堂裘孝恩堂曹客星堂嚴寳善堂宋慶餘虞懷恩戴保德 
 
 

Page 10

 
 
堂范承啓戴崇德堂洪崇善堂劉立本堂胡思亷堂陳百忍堂張致和堂陸留春仙舘丁力不足齋王賞雨庵主項森官陳冲官項祥官項雲官梅溪氏江都張念三戸各一元保育堂陳修凝堂王朱丁合三戶各五角○金州局核槳加捐指歸山東庫合規元二千二百九十九兩二錢零七厘○二十日松江章一大號交來郭伯屏丁勤補二翁募銳一千四百十六七兩册沙洲濟陽勤氏振古堂錢承蔭小舍彬雅堂錢起居書屋不留名吳養心室了願子有心無力子九戸各一元忠武後裔不留名太原不留名居三戸各二元　記瀛記欽記三戸各虛對開一個不留名楊不留名徐二戸各四百文章日大五百五十文有心實無力三百五十文汪景記三百文立記二百二十四文共合收洋十七元虛對開三個錢四文○本旬共收山東賑洋五元計規銀三兩七錢一分規元二千二百九十九兩二錢零七厘二共合收規元二千三百零二兩九錢一分七厘○共收沙洲賑洋七百六十五元計規銀五百六十七兩六錢三分足對開一個許元三錢七分一厘虛對開三個計元八錢九分小洋五角計元三錢三分七厘錢四文計元三厘規元十兩六共合收規元五百七十九兩二錢三分一厘歸入八月中旬粤賑清單併結合並聲明 
[上海四馬路浦灘文報局内協賑公所經由賑捐八月中旬清單]  
　　二十日謝筱亭翁募銳一千零七十九册大通利和四元汪學川江萬邦姚和順崔同孚聚和五戸各二元鎰豐三元德記同人和豐爐三戸各一元○謝筠亭翁募滬二百五十一册澹寗書屋戴怡昌行二戸各十元允泰典衆友四元允泰衣庄友隠名氏二戸各一元○怡順昌王瑞芝翁交來王寅階募滬二百四十六册積福堂趙裕後堂山二戸各四兩貽遠堂趙二兩積善堂王十元○朱嗚岐翁求病速痊十元○蘇州救生局募申三百十一單吳枚臣十元保安居掩過氏免患生消災子四戸各五元養性居祈家宅平安五元銅洋十二元無名氏一元銅洋三元錢二百文鴻翥堂櫃中錢一千一百文銀飾約重五錢彌羅寳閣櫃中三百九十文合收洋三十七元嗣洋十五元銀飾五錢錢五百七十文○漢口吳朗珊翁募銳一千七百五十册洋例銀一百零四兩六錢又銳一千七百五十一册陳萬順劉三盛永茂號三戸各二元温耀廷張恆豐桂源盛無名氏莫賛才黃月蘿寗人和吳裕成裕興和泰記黃義順吳茂昌十二戸各一元○盤記交來李雋臣翁募申三百十二單李大英李何氏二戸各四千文李有謙僕泰李有銓李王氏何運烇朱世祺楊篆卿睚承宣八戸各一千文蔡仙舟二千八百文吳豐亨李有訓李有誥殷樂義四戸各六百文李佐卿四百文朱衡峰胡振義二戸和二百文合收洋十八元○協同慶交來福州將軍署范君寄到王吉人明府募申三百十三單振緒堂十千文程竹坡事無事齋逹夫伸養仲媛五戸各五千文伯珍三千文聨榮韓二千文劉滿記潘默記陳國安鄭雲滔林壽養五戸各一千文倪亞四八百文王氏母女婆　三十元紫陽八元陳杏書五元同榮堂十元姜長卿三元益善堂承啓吳二戸各二元事收規元七十兩零零三分○新泰號交來玉鈎一副○江陰恆吉庄募申三百十四單徐粹生陸泰階繆陳氏求病卽愈三戸各一元○恆利庄交來杭州同善堂丁募前杭府敎授范一百元武林崇德堂祈保合家安五十元艮山門鄉莊絲行葉種德堂二戸各二百元王夢賚十五元古鄂十齡女子熊毛姑范蔭記方裕和裕源庄張家楨五戸各十元錦昶綢庄盛錦成莊愼裕莊鋤經書屋沈四戸各八元雲間朱五元四角二齡童子宋彭壽求痰病全愈益元張同泰還是書屋費邵氏錢懷康六戸各五元洞庭居四元六角王蓮記丁義順園四德堂胡三戸各四元戴仁記丁義順圖友中秋節省二戸各三元紫石山人戴隆昌萬春懋保母無恙氏信源五戸各二元錢錦記彙源元昌廣馨衡昌汪信臣錢輔記黃泰記朱裕元乾大豐庄查人和敬業堂鄭阜成啓新園日泰宏茂園受記園嘉善再再生無名氏十九戸各一元不留名有心無力人不留名代三戸合洋一元莊納齋銀三兩八錢○江灣元豫醬園交來陸某俻香燭費一元○浙江勉力學好人募滬三百八十一二册祝萱壽四元陳孟氏吳念慈朱幼軒三戸各一元存德堂張二元五角高厚栽五角○本日共收英洋五百廿八元現銀九兩八錢洋例銀一百零四兩六錢規元七十四兩零三分飾銀五錢銅洋十五元錢五百七十文玉帶鈎一副○附收沙洲洋十七元虛對開三個錢四文另行詳報○本旬共收粤賑規元七百七十六兩一錢五分二厘現銀一百十四兩八錢五分一厘批見元一百十六兩零三分八厘飾銀五錢八折計元四錢洋五千六百廿一元四角一分六厘計元四千一百七十一兩零九分銅洋九十八元計元十四兩五錢四分三厘足對開三個計元一兩一錢一分三厘虛對開十四個計元四兩一錢五分五厘小洋七十五角計元五兩零五分九厘土板洋三元計元一兩八錢九分二厘爐坯洋十四元計元八兩四錢正錢四十六千一百九十三計元三十兩零三錢九分十一項共收合規元五千一百廿九兩二錢三分二厘外玉帶鈎一副○共收沙洲捐合規元五百七十九兩二錢三分一厘○共收山東捐合規元二千三百零二兩九錢一分七厘○連前共收規元八萬二千九百七十八兩四錢洋二萬零五百元○二十日付解山東第二批庫示五千兩合規元五千四百八十五兩○連前共解過規元八萬二千零八十兩零九錢九分二厘洋二萬零五百元實存規元信百九十七兩四錢零八厘 
[上海四馬路浦灘文報局内恊賑公所經收賑捐八月下旬清單]  
　　二十一日鳳山樵客四元○陳福卿翁募衆戸二元○陳古愚先生交來玉山無名氏募申三百十五單堂山無名氏續四　元玉山正學饒玉山右堂何二戸各四元黃王氏信可軒二戸各六元黃吳氏倪禮耕堂周明德堂周貽厚雲記陳夏氏鄭樹吉堂黟山無名氏七戸各二元王畊心玉良月軒倪鄰德堂頤士永松張耀文喜聞過齋方晉吉鎰美記華豐順鄭月軒祀汀記厚記十二戸各一元○陸包氏十元○果育堂募城鄉各鋪香斗移資二百八十四元規元八十三兩　錢七分四厘銅洋二元足對開四個虛對開十七元八開二十四個四開三十六個十六開二個現銀二錢二分○愛古堂陳二元○蘇州醬業公所募滬七百八十七册汪調卿翁銅洋一百元○莊家菴航船交來鼎豐爲子病求愈十元浦南鶴雲爲室人李氏求病卽愈四十元仲音爲求久病卽愈三十元○張堰盧道昌翁募銳一千六百零二三册徐錦高隠杳書屋戸各元滬江釣隠求自齋二戸各三元　芬書屋崇福子節省中秋席費京省隠者雲間樵子四戸各二元赤松樵子釣隠完天竺愿二戸各二元五角餘慶堂不留名如玉山人鴛湖樵子不留名樵隠完普陀愿益芬主人七戸各一元不留姓柘湖信人不留名碧玉女中四戸各角○本日共收英洋五百零四元銅洋一百零二元規元八十三兩六錢七分四厘小洋九十七角足對開四個虛對開十七個現銀二錢二分○附收沙洲賑英洋二元另行詳報 
[上海北巿絲業會舘核奬籌賑公所施少經收山東賑捐七月廿二三四五六七日第七百五十五六七八九六十次清單]  
　　徐虞卿爲合家多病求平安消災江海閑散人祝銘勲以送萬太守少　添孫賀儀移助嘉禾永和局無名氏四明樂德明求病卽愈四戸各十元李華翁求妻病速痊兩元○芝蘭室交來書畵潤謝筠亭先生潤資移助洋一元二角錢三百三十九文尤文欽先生潤資移助洋一角錢八百五十一文王鶴笙先生潤資移助洋二角錢七百五十四文共三戸合來洋三元錢二百三十四文○金匱學毁經募第三批求安氏十元求病代文書子十元○味蔬子經募昌册一千七百九十五號蔡恆德錢六百文耕記錢四百文餘慶　錢一百文共三戸合來洋一元○以上念二日○縹渺峰第一樵人募鍾叟先生以身後資移助五十元不惟善吳學圃餘炕鶯喬室三戸各十元古疁信天翁爲亾弟側室顧氏除靈經懺資移助曹雲波妻病己愈完愿并求合家平安陳錫九求病體速痊王郡了心愿盖東謝氏求女鎭生病卽愈五戸各元借　獻佛人兩元伴雲樵子尖一元痧樂四錢○以上三日○有心無力子捐助沙洲五十元知非子五十元還愿移賑人念元王森求暑温症速愈四元王祝氏求痧瘧疾速愈兩元○乍浦協鎭署經募　册九百三十七號和利隆金合和方合源金隆昌金源春金合得金合興順捷利金長興金長發金和順金源發共十二戸各一元蕭萬興金和興金再興蕭長順四戸各半元又募一千七百六十七號册雲霄幫四元泉幫商船四元乍　三山水果公幫三元泉幫蔣朝俊二元以上兩册合來洋二十七元○以上念四日○仰伯康求妻癲病卽愈湘平銀十兩勉力子完愿五元　少琴節省日用八元恊豐土行節省中秋節月餅費移助四元裕記保子身熱病卽愈無名氏病愈完愿吳時莊求病卽　三戸各兩元常州無名氏一元○周浦胡愼齋經募昌册一千五百四十五號安定倪氏四元胡愼齋又炳照生四元蘭軒居士兩元夏史青安定白雲山莊懷仁堂胡陸靜坡清河氏法國梅氏吟秋室七戸各一元中山十齡童子安定伯衡五十五老婦無力汗顔氏武陵顧養餘堂傅本仁堂傅承德堂傅八戸各半元金馥堂傳一元共十九戸合來洋念二元○福建秦酉山少尹募昌册二千七百念五號侯官江葆　爲求　元痰火卽愈早產佳兒洋銀五十元合銀三十四兩六錢五分貽榖堂吕洋銀三十元合銀念一兩六錢懷德堂陳洋銀四元合銀二兩八錢晋江捕聽秦酉山洋四元合銀二兩八錢八分修德齋李洋銀兩元合銀一兩四錢四分共五戸合來規元六十四兩六錢三分○以上念五日○王寳珍瑞珍錫珍國珍鏞珍求母病速愈五元海昌補蹉跎客四元補過盡心人祈解無心之過四元太倉邵求病卽愈三元朱犀菴求合家平安一元陳錫淇求次子病卽愈一元周立人一元○古　存誠氏經募昌册一千九百三十一號俞九軒一元五角山陰逸民一元五角許文軒敵睦堂兩戸各一元馮淦泉半元韓德暉半元共六戸合來洋六元○九峰因悟氏經募昌册一千九百零六號求目力精明人銅洋八元裕記銅洋八元○錢庠姚經　山陰傳崇業祈父母病速愈十元○以上念六日○英會審署來恆利信局私拆洋信買寄假藥粉案罰今恆利局繳洋移助六十元山陰孫雅堂念元南城夏蒼林求泄瀉卽愈廿元禮耕氏爲右目失明求卽愈經畬草堂爲次子倚琴患病求卽愈隠名氏陸姓保平安徐學灃求合家病愈安康五戸各十元英會審署來賭榮内張錦榮罰洋移助六元願母常安人六元錦潤堂來鶴亦翁墨梅潤資移助二元八開一个錢一百文無名氏兩元無名氏兩元無名氏兩元振亨凌一元復泰一元韓姓錢二百文○仙源萃屏書屋託利昌號經募昌册一千六百七十八號利昌十一元無名氏十元邵蔚和四元同和二元無名氏錢二千思記樂記又記再記大記階記昭記三記懋泰廣順無名氏宝昌順潘蔚泰生昌恆無名氏辛子清辛拔亭張復初無名氏同春福謙和福記無名氏廿三戸各一元無名氏七角陳承烈五角無名氏五角王國臣五角無名氏五角無名氏四角德盛智四角無名氏四角無名氏三角游祥順二角丁永義二角巢開先二角陳萬興一角姜和順一角共四十一戸合來本洋五十元英洋五元洋例銀一兩二錢四分○王愼德募王愼德十元王森完愿四王祝氏完愿四元王姚氏完愿二元共四戸合來洋二元○以上廿七日 
[上海北巿絲業會舘核奬籌賑公施少欽經收山東賑捐七月廿八九三十日第七百六十一二三次清單]  
　　蔚泰厚交來朱多福堂四十元朱彛朱恩綾朱恩紱保合家免病清吉平安三十元滬上劍池小榭主求妹病速痊朱紹禧求保兒女病全愈朱方氏朱恩綍保兒女無病四戸各十元朱李氏五元新安餘生人四元保安居士三元吳霍亂立效無名氏嚴頌宣三戸各二元泗港鎭韓銀濤一元久病求愈子八百文○浙江萬承志堂經募昌册五百十八號庸謹堂一元錢二百五十五文汪祥德一元余漱泉邵繼昌洪春茂無名氏海陽樸園氏五戸各半元守愚堂錢三百文勉力氏錢二百五十文汪心氏錢二百文又募昌册五百十伊號求是草堂二元渚山草堂公茂不記名黃菊記四戸各一元文興信和玉和泰源四戸各半元毅遠書屋錢五百文吳友輔吳天記俞慕庭高菊記樂記五戸各三百文許春圃錢二百五十文無名錢二百三十文王幼春錢二百文陶鎔美錢一百十文房束橋錢一百十文錢祥記陸鈿記二戸各一百文又募昌册五百二十號王鏡波金子及吳子穆循理堂吕汪竹汀敬承堂楊汪怡堂盧守成汗星海葉廷貴張春生方二房汪子通十三戸各半元陳芳谷三角戴子祥三角鍾蔭山二角以上三册共來洋廿二元足對開一元虛對開二元○釋過氏經募竹林氏二十元釋過氏十元同善堂十元三戸令來洋四十元○柳翁經募昌册八百六十二號沈植槐林振家黃世權冥密船主四戸各二元盧酸金余德貴黃春蟜林貴　四戸各一元共八戸合來洋十二元○以上廿六日○邱復生規元五十兩祖蔭存紋銀五十兩樊川隠名氏三十元沈安募唐永仁三十五元諸獲平安十元安亭耕野居求父母康健九元李承蒼完愿五元吳友亭求病卽愈二元乍鎭祈安子八元松叟祈瘧疾減輕二元古虞心原氏求平安二元余三谏張同泰募曹有梅程萬昌曹太和鄭廣和五戸各一元林湘泉兄金表一只坦直橋同德會有喊銀壳表一只翠根班指一個○潘仲溪先生經募居小筠募世蔭軒求合家平安添丁增福五十元桐華室祈保合家平安子壯增福二元葑溪子募申騰驤求病速痊十五元潘保瑬生父八月十九日百日懺資移助以求冥祐五元金生福壽增二十元可免醫藥八元共六戸合來洋一百元○以上廿九日○嘉郡補過齋經募一百元南邑傅獻甫二十五元庽邵伯無名氏求母病速痊十千文安慶堂求母病速愈五元馬麟書爛板洋銀四元武林遜一子爲母病愈完愿二元王耘生求父病卽愈二元小山一元崔春如一元銅洋一元誰國戴姓一元○徐少衡善士寄來江西餘干縣汪明府尊仰經募昌册一千一百十七號亦樵氏洋銀七兩麟瑞氏洋銀五兩佩瑚氏洋銀四兩四錢茂亭氏洋銀四兩一錢三分五福燕洋銀二兩一錢雲颿小隠足紋銀二兩成步記洋銀一兩四錢八分武陵氏洋銀一兩四錢六分江陵熊銀一兩三錢三分　　農足紋一兩瑞文堂姚銀七錢四分卓　記洋銀七錢四分均　記洋銀七錢四分保康堂謝仰安金志松張元順義合記張大盛泰昌記張祥泰八戸各洋銀七錢三分韻清氏以成氏存原堂余世硯堂余鼎臣氏燕貽堂潘六戸各洋銀七錢雍肅堂周洋銀六錢三分靄道人本洋二元筆花舘本洋二元懋齋氏本洋一元繼賢堂吳本洋一元耕餘堂吳本洋一元愼王氏洋一元慶棠氏洋一元綠杉野屋錢三千四百廿文慶餘堂葉錢一千一百十文雲亭饒錢一千文劉謝合記錢一千文德裕堂錢一千文共四十戸合來洋七十一元○以上三十日 
[上海北巿絲業會館核奬籌賑公所施少欽經收山東賑捐八月初一一三四五六日第七百六十四五六七八九次清單]  
　　渠梁仙洲氏由蔚長厚交來庫平銀五十兩合來規銀五十四兩六錢五分姚任坤記爲求病速痊五十元英界會審署交來恆利信局私拆洋信買寄假藥粉前己繳助六十元今又繳來罰欵移助四十十南寄園求諸康庭續助廿元 
 
 

Page 11

 
 
蘇省洗心局衛君家壽經募黃　山十元綺園求諸康　十元周晉玉病愈完愿靳小川王景垣三戸各五元無名氏求父病速愈四元金陵孟吉夫求老母康健閤宅平安四元同康莊衆友節省月餅資移助清河庚癸常呼子求母病卽愈徐大記無名氏胡惠域求妻病愈人口平安五戸各兩元鄭蘭岐求病卽愈一元漢口勉力子一元四開一元金匱學殷弟三次經募慕鴻氏錢五百六十文○志伯愚侍讀經募游性成信昌鹽店文昇當三戸各銀八兩一錢三分志仲輔銀二十兩楊簡齋七兩五錢八分富有號五兩零四分耿定軒林子芳章敏夫焦慶餘楊間樵廣平府門印舒驥良七戸各銀四兩零六分李子益李信堂合助銀四兩零六分林春圃三兩九錢八分言應千銀三　九錢九分劉向午銀三兩九錢八分武俊民王修元西戸各三兩九錢一分種輸堂銀四兩羅仲卿銀三兩八錢九分何堯臣金錫　二戸各銀三兩八錢六分范直菴銀三兩八錢四分三忍堂銀三兩八錢四分李月樵銀三兩八錢五分高鏡如銀三兩八錢傅介卿銀三兩七錢七分莫芝軒銀三兩七錢四分包崑崖元子恕唐純修韓東園合捐銀四兩四錢五分共三十三戸松江平一百五十二兩合來規一百五十二兩五錢二分○以上八月初一日○吳務本堂求保合宅平安規元一百兩灃溪會稽警悟生爲江夏守拙生祈消灾晦守拙生自愿陪助兩元虔求母壽共二十二元廣東陳善士望母平安十四元裘開三氏求免災十元源發船月餅資移助五元邵仁甫月餅資移助五元仝善記求人口平安三元思親子爲父母忌辰求冥福兩元求目明梁顧氏求病愈愿月助半元今以七八月移助吳興氏爲主婦頭痛以女紅資移助求速愈三戸各一元○以上初二日○浙杭錢塘健順堂徐四十元黃求病愈十元浙慈謝行原八元奚賡虞倣灶祀孤外餘資移助六元○以上初三日○休寗黃聖與十元不書名十元隠名氏求病速痊五元元千戸金十九世孫鼎願承祖志求事遂意五元隠名姓五元沈愉春善士經募隠名氏病愈還愿四元隠名氏求妻腰腿速愈三元浦麗山顔君潤資移助三元德盛三元陳靜芳二元李姓求身健二元力不從心詣神前祈福並求合家和氣二元乏力湊成子大士每完愿祈合家平安一元繆從野堂金飾四錢六分銀飾七兩七錢七分本洋一元英洋四十元○金壇溥源典經募孫蓮溪二元姚琴齋二元好事不可錯過二元無名氏馮元甫無名氏九一子無名氏周錫貴盧少良求進店平安顧厚基八戸各一元馮子飛殷子安袁肇甲增記朱錫恩趙貞甫蘇錫三瀛記無名氏陳冰如十戸各五角　法勉爲氏四角無名氏有心無力人憤富不施子無名氏四戸各二角吳萬玉錢一千文公記四百文趙大有三百文張有慶三百文共三十戸合來洋二十二元○以上安四日○兩淮官憲紳商大善士規銀六千六百七十一兩六錢二分三厘鎭江老福興局來江南有志未能氏規銀五百兩張亷泉司馬大善士五百元隠記三十　三省堂蓉江己西生求母病卽愈潯溪無名氏三戸各二十元源昌永十元金匱學殷募第四批無名氏十元保赤氏二元劉承和絲行一元不知名一元南匯十四齡童子在塾節存零需錢移助足大錢四百文○湖北省西廠口陳嵇亭經募昌册一萬五千九百廿八　正業錢四十串張永大錢十六串鮑正敏錢十串鮑正道錢十串張雲翹楊集安楊福田三戸各錢三串楊輔亭錢二串石建恆劉亮臣劉榮軒三戸各錢一串共十一戸合來湖北省平五十三兩五錢七分○以上初五日○山東諸益順號北貨减捐積存移助規元五十二兩八錢五分七厘項兆賜爲先父母及亡妻胡氏經懴資並本身壽筵移助解家灾厄五十元無名氏在豐和行得八月份吕宋票第五彩十五元泰號綢緞鋪建　資移助古於人參號建醮資移助滋記求保堂上康　合宅平安無名氏四戸各十元同興號交來王友林先生潤筆移助六元江裕船來慈水藏拙子爲妻病腹痛求速愈五元吳　記求保身體平安五元江裕船來江陰無名氏四元無名氏四元江裕船來漢口徐竹卿一元錢李氏爲父病求速痊一元收鹽局楊來瀏河隠名氏大英表一隻六泉寡過山人金鎖片計重三錢○江西李筱　先生來吳子猷翁轉託姚酉山募昌州四千五百九十七號異樹堂九五錢三十千文焦闌臺二元姚季蓉二元吳星垣九五錢二千文馮星詒錢二千文無名氏九五錢二千文張小春錢二千文錢叔常錢二千文張小寅九五錢二千文姚得之九五錢一千文陳逸亭一元又瘦雲氏經募昌册四千五百九十八號沈績齋洋四元計重二兩九錢四分鄒積山六兌洋二元無名氏七兌洋一元刻諸軒七兌洋一元逐思堂七三兌洋一元惠懋記合助七兌洋一元補不足齋洋銀三錢五分無名氏錢四百文又耕雲氏經募昌册四千五百九十六號耕雲氏足　四串永豐錢一元補過堂足錢一千文貞憲記貞恕記六齡童子三戸各足錢一千文耕記五角五分以上三册合來規元四十二兩六錢五分○江裕船來昌册三千零五十七號北海堂無名氏李華庭悅秀堂四戸各一千文敬承堂一元又昌册三千零十二號林慈房十千文芝記號五千文史富記一千文○金匱學殷第五次轉託張涇善十募李恆興五元華嶽生三元顧復義二元劉元吉二元龐際春吳純卿華永豐顧慶盛西裕興東裕興顧球子記顧雲記許復盛顧信昌十戸各一元一三山堂劉子預裕恆茂大生裕恆裕祥陸寳盛濟元華晋階張泰階周永興華人和丁式如金德記王啓珠十四戸各半元徐樂山錢五百文西恆興錢三百文顧洽裕二百文華立甫錢二百文共三十二戸合來洋三十元以上初六日 
 
 
 

Page 12

 
 
   
 
 

Page 13

 
 
[武試未定]  
　　京中訪事友人函稱總署王大臣會同兵部遵議武科改制章程己就各直省撫樂政所上　　中博　　言斟酌再三於七月中旬議定廢弓石而專試槍砲定稿未奏忽某學臣又有弓刀石可騐武力萬不可廢之奏奉旨歸入以前　奏中會議部臣復改易前稿具摺上陳議定新章係於正塲前先試策論俾武夫人人識字通文以化其氣質兼可惟持心術使明義正塲以洋砲爲第一塲長矛技藝爲第二塲而仍以弓刀石爲第三塲并加增中額以廣登進此摺於廿六日具奏聖意猶以爲未善當日奉旨交軍機大臣會同總署兵部再行分晰條欵詳議具奏 
[覆核秋審]  
　　京師訪事友人云刑部秋審各案自欽派大臣崑岡熙敬敬信徐用儀溥良文治匯廉榮惠　公覆核後　中堂等卽定於本月十三日在内廷天安門外刑部朝房將各省秋審册逐一查核十四日辰刻由刑部提出應入朝審各犯分别案情酌核實緩是亦朝廷明愼用刑之意也 
[武林天氣]  
　　杭州訪事人云杭地天氣自七月下旬炎威漸退早晚己可御薄棉至八月初二日秋陽高耀　暑遍人又　稍熱初四五日尤甚工作人等赤身露體猶復揮汗如雨而夜間則清凉如水至初六日密雲四布細雨廉繊風聲陡起頓變秋凉力謂從此可除炎熱矣乃初七八日鬱熱如故寒煖不齊最易生疾攝身者尙其愼之 
[追繳官欵]  
　　福州訪事人云有林幼屏者綽榦榦先曾開設錢鋪濫出錢票倒閉不止一次後復私設花會經官拿辦　被逃逸近數年來勾通衙胥冒領官帑本在鄉僻地方開張典鋪每開一典領官帑六七千金計林所開己有九處官府見其息欵照繳不疑有他意刻下經人告發閩邑尊吕文起大令派人密查始知所開榮豐號資本僅值數百金而所領官欵己有六千遂勒令追繳距林消息靈通早赴厦門爲逋逃藪大令以案關官項先拿該典保人跟追一面派差四處訪緝嗣在某處將林拿獲提訊之下林供扳　文奎等多人並繳呈錢票多紙吕大令怒　刁狩判令先行押候追繳　又奎等　拘獲到案再核聞葉己逃往厦門矣 
[大開塲]  
　　蘇州訪事人云蘇州青陽地自闢租界以來各業彙集巿面日興商埠生意大有蒸蒸日上之勢而賭依地痛亦復趨之若騖現在向在城内開設賭塲之各賭徒會同上海虹口廣帮中之著名賭棍集資數千金在青陽地二馬路附近支　設廠大同賭塲呼盧喝雉之聲昕宵不絶捕房近在咫尺不知亦有所聞否 
[惡棍宜懲]  
　　裏虹口十圖地方有惡棍邢毛虎　　行不法前因同居人蔡祺三與沈雨春有隙邢聞之立紏黨羽數十人各懷利刃將沈拔　分　廟　索洋數十元沈不允遂肆行毆擊直至遍體鱗傷始行釋手現由沈父桂全訴知地保顧月　將邢　獲擬送請上海縣黃大令從嚴懲辦 
[上海縣瑣]  
　　虹口鄉民張逹卿上月間拿獲小竊劉得小解由巡防局送縣經帮審委二尹訊供後飭差押同指拿同夥祁富勝　　　　名　開烟間之其其富客棧主殷茂裕等帶縣前晚仍由李二尹集訊張逹卿投案求追贓物井求免勘殷茂裕供在虹口開小客　王子建曾來借宿其犯竊與否實不知情吳供開設烟間烟客極多伊等如何商同行竊小的實不預聞干子建供海州人來中尋兄不遇在虹口做小工度日並未爲竊祁富勝供宿遷縣人上月二十五日往浦東做小工至本月初到虹口二十九跪焉　同　夥竊　求明察二尹卽提劉得水與兩犯對質仍復狡賴堅不吐實且稱冤杜二尹命各責五百板鞭百八十下又跪大　　久　然熬刑不認二尹判飭張具求免勘切結殷吳交保劉王祁三犯併收押再行研訊○閔行人宋亭控張柏生浮開戸口意圖冒領積榖等情由閔行司申送上海縣請辦當經李二尹訊供判候提集應訊人証再行質訊前晚各人証到齊仍由李二尹訊問　告宋鶴亭張墨泉供小的等均係五圖捆保被張柏生浮開領榖戸口四十餘戸每戸約錢一千文同圖尙有三捆不知亦有浮開否叩請究辦張文香供是柏生之父久未在家兒子柏生由董保倩且代冩戸口清册並無浮開情事且銀錢由總　錢介福在局挨戸給發何能冐領此係宋等挾嫌妄控柏生供詞與父相同二尹以兩造各執著父子同具並無浮閧切結候查明實情再行訊究 
[南巿捕房紀事]  
　　前日傍晚時木匠張順肩荷木板至南巿新馬路偶不經心撞損江北人趙六林所　之東洋車　致被扭住索賠肆行滋　爲三十六號巡街捕勇上前拘獲解至捕房捕頭上榮培令張賠洋八角給趙爲修車費○昨晨點鐘時某中在新馬路小遺爲十號巡街捕勇所見向之喝阻謂有違馬路章程應罰小洋三角甲如數償之捕遂將洋繳呈捕房捕頭干榮培以此項罰欵祇須一角不應多取本應禀晴朱明府斥革姑念接差未久未知馬路章程從寛免究著將小洋二角存候原主具領○昨晨賊犯金阿四在新馬路　取　泰水菓行内梨數　飛步奔逃由十號巡街捕勇扭有解送捕房捕　著管押二點鐘驅之使出○浦東小販凌福福向在南巿代人賣菜俗呼爲背小秤昨晨　新　路攔住一賣采傭强飲購取由十號　勇喝阻不服遂將秤取　捕房捕頭著暫存候照章判罰○前晨四點鐘時三十號巡街捕勇瞥見崇明人宋二郎名　於途形狀可疑卽　至捕房捕頭在其身畔搜出當票一紙錢一千九百文盤詰之下稱係己物捕頭著押候核辦未幾有王萬炳投捕房具保捕　准之 
[英界公堂瑣案]  
　　包探竇如海禀稱王阿三誘拐周高氏家小孩拘案請究周高氏供昨日清晨八點鐘囑兩孩出外糴氷行至虹口漢璧禮路被王阿三誘騙至胡家橋幸經小婦人道獲求恩究辦王　本地人向設舊貨攤周高氏之　孩前曾托　至剃頭店習業女孩亦托小的爲媒許與胡家橋印木觀爲婦並非誘拐鄭大令商之福繙譯官署押候查明覆訊○包探洪阿寳禀稱錢阿寳張雪榮串竊林昌乾皮衣七件由小的起到狐皮袍一件原贓解案請究錢阿寳供係張雪榮所竊小的並知情張雪榮大呼冤枉大令著一併押候禮拜二再行覆訊○李橋生控徐桂林冐收米帳洋一百元由包探趙銀河緝獲請究徐供小的自知不合叩求施恩所收之洋己賭輸八十元尙有二十元己由李收取大令著笞責二百板暫押捕房候冉追繳○　萬根禀稱開設點心店前日馬夫葛瑞生駕車不愼橫衝直撞將小的店内之油鍋倒翻燙傷夥友季全桂之足現送仁濟醫院求治據云須四禮拜方可痊愈請將葛嚴行究辦大令著葛給季養傷費洋十元從寛了結○鄔阿元控被著名流氓士阿仁肆行訛詐由包探趙　河拘獲請究人令判責二百板枷號一月○公平洋行控何和生屢拆竹籬昨由包探石金榮拘獲送案請究大令判責一百板　　　天○土福龍禀稱小的操岐黃業昨晚被范三福袁永春竊去大錢九百文及醫具等由三百四十五號華捕拘獲請究大合判　　各責二百　以儆 
[美界捕房紀事]  
　　昨晨小車夫余連慶　靶子路偷掘黃泥被工部局管事西人拘入捕房押候解請公　　究○昨晨江北人余利廷在崑山路東張西望包探劉光華以其形跡可疑拘入捕房押候查明核辦 
 
 

Page 14

 
 
   
 
 

Page 15

 
 
   
 
 

Page 16

 
 
[四年八初八日京報全錄]  
　　宫門抄○谕　一道錄前○學政張奏爲陳明藉　按將請歸案審辦摺○將軍增奏改用新法練兵擬先購辦洋槍摺○湘撫陳奏知府服闋仍赴廣東候補片○吏部奏遵自議處摺○　督松奏滇省防務緊要餉項奇絀部臣議處各節實難遵辦摺○疆撫饒奏　督知縣片○八月初八日内務府國子監正黃旗值日無引見○　貝　桂公那公鈕楞額各假滿請安○奎公由東陵回京請安○福森布等各謝署缺恩○吳樹梅謝授内閣學士恩○祁師曾李稷勲陳日翔陳桂芳預備召見○内務府奏派致祭　和廟派出當候○召見軍機陳日　陳桂芳○○順天學政禮部左侍郎臣張英麟跪奏爲據實　明藉端挾制请歸案審辦以成信讞仰祈聖棗事臣上年按試正定突於十二月十九日有巡捕臺昌熙自　一案該知府吳煥采該知縣楊文鼎同詣相騐並傳訊屍親臺趙氏妾臺張氏及　捕家人吳林高據供該巡捕實係因瘋自縊具結上詳　經前督臣王文　委候補知府王守　前往密查亦無别情具詳在案本年四月内　　前督臣王文韶咨稱該巡捕家屬在臬司衙門足控涉及學院家人郭棖等因臣卽遺家人郭松到案王面對質並無别怀巡捕家屬故意狡　曠日持久致令伊妾張氏吞烟自盡伊家人高福亦因拖累斃命疊經臬司飭催讞局委員妥連訊結近日風聞臺昌熙兄弟聽人唆使帶訟仳范姓　京到處揚言意欲令臺趙氏至臣宅拼命圖賴伏思臣　司　譁只　防士子塲内弊端　巡捕係屬例差並無交涉事件臣無所用其廻護　經咨催直隸總督迅飭臬司秉公訊結勿任延宕乃該屬親　唆來京逼令孀婦何　禍心　存　詐臣恐日久拖延益滋訟蔓用敢縷晣具陳請旨飭下順天府五城勒令臺氏弟兄歸案備質並　　主使侮成信　理合專摺具　伏　　昌上聖　議奏奉旨欽此○○鎭守福州將軍臣增祺頭品頂戴閩浙總督兼福建巡撫事臣歸寳泉鎭守福州副都統臣綽哈　跪二奏爲現擬改用新法練兵並擬設武備學堂先　籌購槍械以資練習恭摺仰祈聖鑒事竊維時事多　疊奉諭旨以强兵爲第一急務本年三月臣壇禎陛辭時復蒙聖訓改用新法練兵因念旂綠各營向無利器自須先行籌購槍械方可資其練習查外洋槍砲日出新奇如小口徑毛恐滿力夏等槍固皆輕快致遠然用之稍不发法輙易損傷不特非初練者所宜其價值亦頗昻貴現向天津信義洋行定購單響步毛瑟槍四千　雖於新工快槍微有不如然陸戰則以藉佔地勢爲先臨敵發槍自有各種用法果能練習純熟調度靈便克敵致果亦有不盡恃卑擊遠快放之問者計每梒一　帶剌刀一把連連脚共合天津行平化寳銀五兩二錢五分隨槍子彈一百萬顆連運脚共合行平化寳銀二萬四千兩其價　不甚貴查騐俱係新槍臣邊寳泉查閩會　應槍庫内現存無多刻值整頓營伍講求操練之際各營多須領用擬匀撥二千　子彈五十萬顆所需價值折合庫平銀二萬一千八百四十四兩六戴六分請在於閩海補解本省尖藥稅厘項下動支臣增祺臣绰哈佈擬以二千捍子彈五十萬顆爲改用新法練兵及遵旨添設武　學堂人手操練之用所需價值折合庫平銀二萬一千八百四十四兩六錢六分合無仰懇天恩　准在於閩海關洋稅項下作正開支用欵無多於海疆操防均有裨益再有應製配帶洋號等項約需銀二三千兩應請一併作正開支報部核銷至以後應添快槍砲等件容俟籌有欵項卉爲陸曠奏明購置庶可次第習練精益求精以仰副我皇上修明武備之至意除將改用操法及添設武備學堂一切章程另行具奏辦理並咨部查照外所有先行籌備槍械以資練習纎由謹合詞恭摺具陳伏乞皇上聖鑒訓示謹奏奉硃批著照所請該部知道欽此○○陳寳箴片再湖南向產煤礦土人藉以謀生者頗衆然資本無多遇水卽爲之停採臣於光緒二十一年抵任出示曉諭紳商廣開各　而積習相　多泥於風水之說又於機器未經習見每生疑沮時有丁憂在籍紳士廣東候補知府熊世池守正不苟平易近人素爲鄉人所愛重經臣委令創辦寗鄉煤礦叅用西法抽水等機器造端較鉅雖爲鄉人所創見經該員不動聲色苦心導喻郡情和洽風氣爲之漸開該員才具幹練爲守兼優今日履闋起復自應仍赴廣東原省候補除咨部查照外相應附片陳明伏乞聖鑒謹奏奉硃批吏部知道欽此○○大學士管理吏部事務臣徐桐等跪奏爲遵旨議處其奏事内閣抄出光緒二十四年七月十六日奉上諭懷塔布等奏司員益　條陳清旨辦理一摺據　禮部主事王照條陳時務藉端挾制等語朝廷廣開言路本期明目逹聰邇言必察前經降旨部院司員有條陳事件者　由各堂宫代遞母得拘牽忌諱稍有阻格誠以是非得失朕心自有權衡無煩該堂官等鰓鰓過慮也若各該　書等所奏輒以語多偏激仰不上聞卽係狃於積習致成　蔽之一端豈於前奉諭旨毫無體會耶懷塔布等均著交部議處此後各衙門司員等條陳事件呈請堂　代遞印由各該堂官該將原封呈進毋庸拆看王照原呈著留覽欽此欽遵到部除此後各衙門司員等條陳事件呈請堂官代遞卽由各該堂官將原封呈進毋庸　看之處恭錄諭　知照在京各衙門欽遵辦理外查律載應奏而不奏者杖八十係私罪降三級調用等語此案禮部尙書懷塔布等於司員呈請代遞條陳狃於　　欽奉諭旨均交部議處應請將禮部尙書懷塔布詐應騤左侍郎堃岫署左侍郎臣部右侍郎徐會灃右侍郎宗室漙題署右侍郎都察院左副都御史會廣漢均照事應奏而不奏者私罪降三級調用例議以降三級調　係私罪無庸查加級　抵所有臣等遵旨議處　由理合菴　基奏伏乞皇上聖鑒訓示遵行再臣部有侍郎除會澧兼署禮部左侍郎例應廼避是以求經列銜合併陳明謹奏奉旨欽此○○頭品頂戴雲貴總督奴才崧蕃頭品頂戴雲南巡撫奴才裕祥跪奏爲滇省防務　要銷項奇絀所有部臣議覆各節此時實難遵辦謹將一　群細情形開單陳明恭摺仰祈聖鑒事竊臣等前奏滇省兵勇實難再行裁撤擬將卒　士勇每營减爲二百五十人並加士勇月餉一　又奏　防各營新餉以三十三天爲屆附片一件又奏報防營管　銜名並請添士勇仕長一摺業經先後欽奉硃批遵照辦理兹復准戸部將以上各摺片併案詳加核議於光緒二十四年四月十五日奏奉旨依議欽此鈔錄原奏咨行到浪當經轉行司局查照去後臣等查閱部臣議擐各節係爲時事艱難力籌鉅欵起見而臣等忝膺疆寄守土是其專責不能不就地方請形愼重爲之卽如裁兵一事自臣松蕃到任後業　慶次遵辦其中如何爲難亦於奏牘中詳切言之所以相安無事者蓋由次第設法辦理故耳此時若必再行大加裁汰其事非决不可行特就　省地方而論幅員旣屬遼闊道路又復紛歧不惟内地之奸徒恐其竊發卽沿邊之夷猓亦蠢動堪廣廣西之海匪又皆未盡根株巡防彈壓均不可一　無兵此臣等終夕徬徨不裁恐于部議欲裁而又有所不能之實在情形也且前次按奉諭旨飭令精練陸軍以備調遣昨又欽奉寄諭飭令併餉加練洋操聖諭煌煌敢不凛遵辦理惟練兵需餉練洋操尤須加餉若如部臣所議兵勇則令大加裁汰餉項則令存儲候撥　令乏術臣等實無所措手合無仰懇天恩俯准勅部如臣等各前奏暫行照准俟加練洋操議有辦法再行通　籌畫請旨遵行除將戸部議覆各節逐一開具清單恭呈御覽外謹合詞恭摺具奏伏乞皇上聖鑒訓示謹奏奉硃批戸部議奏單併發欽此○○饒應祺片再迪化縣知縣員缺請以疏附縣知縣劉兆松調補經部覆准在案應卽飭赴新任所遺疏觸縣知縣員缺應飭該縣知縣現署迪化縣知縣左昭漁先行赴任未到任以前委候補通判周儀暫行代理據新疆布政使丁振鐸鎭迪道兼按蔡使銜藩效蘇會詳前來除由臣批飭分别給委外謹會同陜甘總督臣陶模附片具陳伏乞聖鑒謹奏奉硃批吏部知道欽此 
 
 

Page 17

 
 
　　宫門抄○諭旨三道錄前○滇督崧奏爲思茅　月支經費仍照原定數目開支摺○江督劉奏爲派員管解軍械片○楚督張奏知府因病出缺派員署理摺○浙撫廖奏爲假期屆滿病仍未痊懇恩開缺調理摺○　督松奏爲揀員試署運河同知要缺摺○滇撫裕奏爲調署同知片○八月初九日理藩院鑾儀衛正己旗值日無引見○明安　　請安並謝署缺恩○文煥謝授四川叙州　知府恩○蘇呦岱謝署護軍統領恩○崑中堂續假五日○文琳永隆各請假十日○祁師曾李稷勲預備召見○濟徵假滿請安○會章等奏派補進又職六班派出薩廉清銳綿文掌儀司奏十日祭奉先殿慶王行禮召見軍機文煥祁師曾李稷勲○○皇上明日卯初二刻至奉先殿壽皇殿行禮畢還海○○頭品頂戴雲貴總督奴才崧蕃跪奏爲雲南思茅關月支經費實難核减懇請仍照原定數目開支以示體恤恭摺仰祈聖鑒事竊前准戸部咨議覆雲南思茅關每月箱支銀兩一案内開思茅施以同知兼管降同蒙自以關道兼轄擬照　自　初次所議經費之數重减一半定爲每月支給銀二百　仍按照一年四結支遇閩不加等因當經轉行遵照嗣據思茅同知張坦曁接署　　同知許之載先後詳稱查思茅設關雖在蒙自開關以後然道途之除瘴癘之　甚於蒙自數　凍蒙自商賈雲集路逕早通思茅則地處偏僻遠懸障外名雖内地實則邊荒加以易武猛烈等處均屬新闢水土尤爲惡劣每值秋夏之際商賈來往紦迹士著夷民亦多遷避計自開關至今先後瘴故幕友書巡十餘人現在各關員役咸懷戒心紛紛辭去蓋地處極邊醫樂兩缺各分關皆距城八九跕人皆視爲畏途兼之幅　遼闊道路紛歧旣經設立洋關若不於各要隘分設查十梭實有難周此時斷難因經費不敷又議裁併且因前英員又至酬應紛繁正欵開銷實不减於蒙自至於分卡員役日馳驅於荒遠瘴癘之地捨命從公前擬開支各欵本己不優若再逐欵核减必至無人承辦懇請仍照前定之　目共支銀八百九十七兩六錢按月開報俾資自給而免偏枯等情由雲南布政使　壽銘會同善後局司道核明詳請奏咨前來奴才覆加查核均係實在情形當此帑項支絀之時自應體念時艱力求撙節惟思茅關雖係同知兼管查該　所支薪水己較局道减支於正項開　以及各後員薪工係據事之繁簡酌　新工之　少未便　同知兼　不問是否敷用慨從即减且出入瘴鄉蹈危履檢情形又與蒙自迥異薪工過減必至無人承充再四體　寳難核　合無仰懇天恩　准戕　茅　月支經費仍照原定　目按月開支以示體恤而免悞公出自逾格鴻施除咨總理各國軍務衙　　　　奪照外謹會同雲南巡撫　　　恭摺甚陳伏乞皇上　鑒訓示謹奏奉硃批該衙門知道欽此○○劉坤一片再前　　辦軍　處電咨提督　福祥　在奉旨督練者軍必須加添軍械　撥上　數造局所造快利槍一千枝配齊子藥各五百出派　巡解該提督駐案處所　收以資應用　因當經臣札飭上海製造局遵　撥　去後兹據該局禀稱遵撥前項快利槍一千枝配齊子藥五十萬　派委　省　用知縣朱枚航海運津解赴直隸止定府　軍行營　收　　廻禀報前來又准杭州將軍濟祿來咨杭州現開通商口岸華洋雜處操防緊要請撥　瑟　鎗八百枝配齊子藥發交來員領　應用等臣　杭州旗營　習洋槍新隊係爲要之圖自應不分畛域協撥濟用而飭據上海造局撥發毛瑟快槍八百枝金　軍械所撥毛瑟槍彈八萬顆　由該旗營佐　榮　等領運回浙除咨部查照外所有撥解直隸正定府甘軍行營快利槍　及恊撥杭州旗營　瑟槍彈各緣由謹附片具奏欽乞聖鑒謹奏奉硃批　部知道欽此○○頭品頂戴湖廣總督臣張之洞頭品戴湖北巡撫臣　　洵跪奏爲知府因病出缺先行委　署理請旨簡放以重職守恭摺仰祈聖鑒事竊臣等接據安襄鄖荆道朱其煊呈報襄陽府知府王貽清於本年六月初十日因病出缺除另行恭疏題外奄該府地方爲湖北重鎭幅　　廣界連河南民情强悍政各殷繁撫綏表率最關緊要所遺篆務亟應揀員署理俥免　　查有補用知府黃國瑣老成積愼辦事　心堪以署理據湖北布政使王之春按察使岑春蓂會詳前來除檄飭遵照外所有襄陽府知府員缺緊要捐應請旨簡放以重職　謹合詞恭摺具奏伏乞皇上聖鑒謹奏奉硃批另有旨欽此○○頭品頂戴浙江巡撫臣廖壽豐跪奏爲假期己滿病仍未痊籟懇天恩俯准開缺回籍調理　摺瀝陳仰祈聖　事竊臣前因病難速痊陳請開缺於本年五月初五日奉劉批諭著押賞　兩個月毋庸開缺欽此臣自顧何人涓挨未　辱荷聖恩優渥屢經寛予假期伏讀之餘感愧父集遵卽上緊醫治方冀仰叨福庇漸次就痊　氣血兩虧樂餌疊進而頭眩自汗迄未稍愈心悸不　較前尤甚入秋後加以泄瀉舊疾未去新病復增醫者謂受病己久脾上尤弱若非謝事靜攝攻補并難措手伏念臣受恩深重具有天良精力苟可支持何敢自甘廢棄無如病勢有增無减現在假期又滿焦灼殊深訂疊蒙賞假以夾倐逾半年朝祭大典未能躬親行　　屬遇有公事均在内署接見力疾酬答事多遺忘際此時局艱難事務繁重措施少不合　貽誤勤關全局爾時臣之獲讉固不足惜如重寄何　轉籌思惟有據實瀝陳仰懇天恩俯念封疆緊要斷非臣久病之軀所能勝任准予開缺回籍壹意調理則此後犬馬餘生皆出自高厚鴻施之所賜也所有微臣因病籲懇開缺緣由理合恭摺瀝陳伏乞皇上聖鑒謹奏奉硃批著丹賞假兩個月毋庸開缺欽此○○頭品頂戴漕運總督奴才松椿跪奏爲另揀合例人員試署徐州運河同知要缺以重職守恭摺仰祈聖鑒事　照徐州府運河同知萬青選於光緒二十四年二月十二日因病出缺例　以病故之日作爲開缺日期當經奴才奏請以截取同知沈璿慶試署旋由吏部議覆該員並非正途出身應歸於先儘同知班内補用徐州府運河同知一缺係試用允到班所有　請以先儘同知沈璿變署理之處應毋庸議其徐州府運河同知要缺應令另行照例揀選等因光緒二十四年四月三十日具奏奉旨依議欽此奴才於二十四年六月初三日接　部咨遵卽轉行在案查光緒十三年吏部奏定章程内開嗣後河工同知通判兩項如有正途截取記名分發到工合例之人遇有缺出除揀員請調或係請升應由該河督酌量辦理如遇請補時應俟奉旨留工人無人先將記名分發正途人員酌補不　各項班次之缺等因今徐州府運河同知管理邳州宿　帶運河及各閘　兼管捕務責重事繁關繫緊要自應另行揀員試署南河　有按班應補之人惟截取記名分發正途人員例得先行酌補兹復查有正途截取記名分發同知景啓驥年三十歲河南祥符縣人由兩生應光緒十四年戊子　本省鄉試中式第十六名舉人十八年三月遵新海防例報捐國子監助教選用十九年五月揀補率性堂助教十一日吏部帶領引見奉旨准其補授欽此十七日到黔當差癸己　科順天鄉試奉硃筆圈出充内簾收掌試卷官二十年二月遵新海防例捐免試俸歴俸期滿截取由吏部帶領引見奉旨記名以同　甲欽此十一月十一日呈請離署二十二年四月在吏部呈請分發遵新海防例捐指南河歸原班補用五月二十三日經吏部帶領引見奉　照例發往欽此二十六日領照出都二十二年七月初八日限内到工照章毋庸甄别該員安詳明白辦事持重以之試署徐州府運河同知人地相宜與例亦符合無仰懇天恩俯准以景啓驥試署徐州府運河同知仍照例俟試署一年期滿日行保題實授送部引見再查該賆並無　工分賠銀兩合併聲明謹會同兩江督臣劉坤一恭摺具陳伏乞皇上聖鑒飭部核議施行謹奏奉硃批吏部議奏欽此○○裕祥片　再署蒙化直隸同知莊楷調省遺缺查有南關同知毛瀚豐堪以調署遞遺南爵同知缺查有補用同知王國江守潔才長堪以署理據藩臬兩司會詳前來除檄飭遵照外謹會同雲貴總督臣崧蕃附片具陳伏乞聖鑒謹奏奉硃批吏部知道欽此 
 
