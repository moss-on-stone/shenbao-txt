# 1882 - 294 - 4903409

 

Page 1

 
 
[訪購淵鑑類函曁經籍簒詁] [  申報館主啓]  
　　啓者本舘現欲賭淵鑑類函經籍簒詁各一部務須原版初印更須探白棉紙如藏　家有此　可　祈先將样本寄示　　友交來面與談價均可此布 
[廣陵名勝圖曁孫子授先生楹帖出售] [  點石齋主人啓]  
　　廣陵爲江南名勝之地翠華臨幸以來山川草木倍覺光輝海内游人共梁企幕儀徵阮梅叔先生繒成圖四十八幅附以論說極爲詳備覽斯圖者不啻神遊於紅霞白塔間本齋用照相石印法縮成袖珍善本與原本無少差别刻已工竣訂成一本收回工本洋一角五分又孫子授先生手書八古對亦並印成白紙定價洋二角色紙二角五分巳裱者另加裱工洋二角均卽日出售售處仍照　例諸君請卽賜顧爲幸 
[戒烟當拔其本說]  
　　屢閱西字報見時載有戒烟之說有戒烟之書有戒烟之會有戒煙之藥水藥片視中國爲尤多卽中國之於烟土雖已捐厘抽稅而官府之禁之者亦不遺餘力禁開煙館或予立限或止許有閉無開或一律封閉違者拘之縶之枷之責之烟具則立予劈毁房屋則概予入官雷厲風行毫無假借而樂善之士又復置備戒煙丸藥參片等類或創製戒烟之院以期盡絶根株意非不良也法非不美也而吾則以爲盡無所用也何則戒煙者戒其心癮而巳心癮不除而欲以參茸樂物乞草木之靈能乎否乎然而當此之時而欲吸煙者之克除心癮又戞戞乎其難之卽如上　一區因其爲中外交涉之地放華官禁令有時不行然以鴉片來自英國今英國禁煙之會創已數年則可知英人亦未嘗不知此物之爲害準以萬國公法有利均沾則有害卽當共去安得以害人之物貽禍中華英國如此他國斷無異議然　華官而眞欲禁烟　會各國領事開誠布公曉以大義吾知西官亦必不能力持異議卽曰烟燈之捐西人之所資於此欵者甚鉅恐西官成有所阻擋然君子不以其養人者害人西官亦何嘗不知此環或卽另　他欵以彌補燈捐立以限期幾年而止則　計每年所貼亦當不甚巨中國官府而果欲毅然爲之亦何不可之有而吾以爲此法亦無所用也今他處或有認眞禁煙者查封枷責時有所聞而問其地則烟館之開雖不敢明目張胆而售賣洋烟之路則仍不能絶不過知其路道則可得不知其路道則不可得耳至於上海則煙館日開日多而且鬥麗爭妍益加講究昔日之眠雲閣南誠信遐邇聞名以爲上海煙館之首屈一指者今則更有駕而上之者矣烟盒則放大有一錢而放至一錢四五一錢六七者在彼固爲招攬生意　見而吸之者則暗受其害於無窮加以烟具之精工烟榻之寛敞茶烟糖菓點心之類無一不取携極便入其中有不樂而忘返者乎此外或資本不大排塲不足以動人則雖一椽之屋數榻之燈而以彼姝坐櫃爲招邀生意計女堂倌雖禁而此種則禁不勝禁至於花烟館則又醉翁之意不在烟不煩置論也又有貿利之徒冒爲善舉開設戒烟藥舖或丸或片或酒或膏其外則以戒烟爲名其中則经代癮爲實藥内潜入烟灰或用膏子或用烟土俾服其藥者暫時可免發癮而厥後實無所益轉　小癮成爲大癮虚癮成爲實癮此等害人尤不可測如是而發言戒烟將誰欺乎烟館之美奂如是烟館之講究如是烟具之精良又如是人莫不貪圖適意無論有癮者沈浸其中卽無癮者亦且徜徉其處朝夕濡染漸入佳境卽使華官力禁中西合禁恐亦不足以醒其迷而警其昧矣竊以爲害之中於根本者莫此爲甚禁烟者正當從此處下手使有癮者漸　老死而無癮者絶無沾染斯爲探原之道然而難之又雖欲求於至難之中得簡易之法則亦有道焉今使工商之輩著一令曰吸烟者不用則天下之工商凡有煙痼者皆無處求生活有不幡然　悔者乎官府下一令曰吸煙者不用則天下之胥華僕御凡有煙癮者皆無處謀衣食有不惺然悟者乎推而上之督撫之鑒别下属亦以此則官塲之煙害除矣統領之進退兵丁亦以此則營伍中之煙累免矣典試者之取舍士子亦以　則學校中之煙患息矣　於朝廷之於大吏則又不待言夫如是卽使目前煙霞成疾者或不能立除舊染而父詔其子兄勉其弟其於繼起之人必將諄諄訓戒斷不使之步武前人卽子弟之輩見此物之足以爲累如此亦斷不敢再爲染指從此後起者無人而漸以吸煙爲畏途則本旣拔而不難漸底凈絶矣如其不然官禁者惟恐耳目之難周私禁者未必轉移之能遍無處無戒煙之方隨地有戒煙之藥華人惡之西人亦未嘗不相助以禁之而中國積習己深後生濡染尤易譬之於草滋蔓難圖野火燒不盡春風吹又生彼徒塞其流而未窮其源者正不值高臥煙雲之一笑也悲夫 
[本館目己接到電音]  
　　本館於昨日接到在津友人專發電音到本舘内有九月初九日上諭二道敬謹譯登○九月初九日奉上諭倪文蔚奏關外官軍攻勦註生擒逆渠一摺逆匪陸之平在越南滋擾與黄崇英李揚才等勾結爲患迭次抗拒官軍稔惡二十餘年在逃未獲提督黄桂蘭等飭派各營分投搜捕本年七月閒在松軒社大山岐口地方與匪接仗該逆陸之平猶敢指揮黨衆拚死柜敵經副將陳德朝等奮勇進擊立將該逆生擒並陣斬逆黨多名辦理尚爲得手仍着倪文蔚飭令派出各軍搜勦餘匪母任紛竄並着岑毓英杜瑞聨督飭防軍恊力勦捕以靖邊圉提督黄桂蘭謀勇兼變深資得力着賞穿黄馬褂在事出力之已革道員趙沃着開復原官原銜翎枝仍歸廣西原班補用並免繳捐復銀兩副將陳德朝着免補副將以總兵記名遇缺簡放並賞换阿克敦巴圖魯名號賞加提督銜提督陳朝綱着賞給該員三代正一品封典並賞换慱奇巴圖魯名號縣丞高忠藩着免補縣丞以知縣歸候補班前補用並賞加同知銜賞换花翎從九　之祺着免選本班以縣丞分發省分歸候補班前補用並賞加五品銜守　黄雲高着免補守備都司以遊擊留粤題缺儘先補用並賞加副將銜干總姜新成着以守備儘先補用並賞加都司銜賞换花翎叅將　炳林着免補叅將以副將仍留原省儘先補用並賞加總兵銜總兵韋和禮着賞給克勇巴圖魯名號並賞　提督銜叅將黄忠立着免補叅將以副將儘先補用並賞給銳勇巴圖　名號副將馮兆金着賞給勝勇巴圖魯名號並賞給該員三代正二品封典以永鼓勵餘着照所議辦理該部知道欽此○初十日奉上諭禮部題本年十月初十日慈禧端佑康頣昭豫莊誠　太后萬壽聖節禮儀請旨遵行等語朕奉懿旨着照上年九月初一日所奉旨行欽此 
[越南近事]  
　　○香港字報　中國有統帶某大員近日頒一告示貼於安南海内地方之廣東會館示内大略言現在該處内外宼盗甚多諸商人不必恐懼中朝已發大兵到此卽當爲爾等掃除匪類以靖閭閻云云法貝聞之大 
 
 

Page 2

 
 
爲不平遣官及繙譁一人謁見華員請將示諭撤去且云次日七點　定須除去華官不允次日法員帶領二十五人自將告示揭毁並在華商各家搜查有無軍械藏匿查畢始去然則中法之釁其員動機乎 
[穗垣聞]  
　　香港西字報載有廣東近事云　日前省垣之東門處决盗犯數名然官法雖嚴而盜風仍熾良可慨也又言粤省鄉聞因久旱不雨聞桑樹之遭損者已及三股之一如果此信属寔　來年絲事不免可慮也又云刻下巿面生意亦甚清淡皆因患旱故諸事皆未能順遂也又言省城　　旱府縣祈雨仍未能渥沛甘霖近日督撫可道均竭誠至觀音山躬親祈禱然其雨其雨杲杲出日關心民瘼者未免憂心如焚矣 
[壬午科四川鄉試題目]  
　　頭塲首題子張間曰令尹子文三仕爲令尹無喜色三已之無愠色舊令尹之政必以告新令尹何如子曰忠矣二題唯天下至誠爲能經綸天下之大經立天下之大本知天地之化育三題禮之竈節文斯二者是也詩題賦得峨眉山月半輪秋得秋字五言八韻○二塲易經物相雜故曰文書經岷山導江東别爲沱詩經鶴鳴于九皋聲聞于天魚在于渚或濳在淵　彼之園爰有樹　其下維穀他山之石可以攻玉春秋夏公會齊侯于夾谷定公十年禮記家有塾黨有庠術有序國有學○三塲第一間經學第二問史學第三問輿地第四問學校第五問將才 
[壬午科湖北鄉試題名録]  
　　張東煜黄安廪熊冠斗武昌增能起渭黄安貢黄良模漢川增劉學志漢陽廪張繼丙枝江附蔣應周武昌廪王明德鄖陽增任焕林蘄水附劉杰累武昌廪夏柱華黄陂附吳仁瑞通城增吳慶恩襄陽廪楊成禧江夏附元承升竹山附李克先石首附陳清光蘄水貢張成香漢陽附陳學禮武昌廪劉寅浚黄州附劉元成天門增陳楚南江陵附陳本堂天門附傳壽康江夏貢周生井漢陽廪程博朋天門附襲化龍黄陂廪王庭燮孝感附石　黄安廪朱逹文應山增沈用生孝感附宋少文武昌廪王丙見崇陽附蕭氷玉天門增吳太晉麻城貢年生韻生附方兆梅孝感附劉大昆應山增葛方拔通城廪任國栖蘄水附鄢文逹沔陽附楊兆蓉襄陽附賀十西武昌增何起寛旗生廪王基敖黄岡貢黄如由嘉魚附沈丙均武昌廪王會立黄州廪鄧林春興國附蔡習元黄州附蘇祖珍漢陽貢鄧芝秀黄安廪熊元楷武昌附李專麻城附陳及昌沔陽附全六　生附喻慶藻黄岡增張隂善安陸廪陳曾又黄州附元用賓麻城廪蔡年桂黄岡附 
[榜]  
　　陳義黄陂廪鄭子榮廣濟廪常珍荆門附程思進蘄水增賀渝蔓蒲圻廪夏丙黄通城附葛丙彝黄陂附王世杰江夏貢秦海華興　附 
[火警壘見]  
　　九月初三傍晚七點鐘時分南昌城内同時四處告警一爲新巷街某裱畫鋪因幼童執紙條登樓將次點完隨手抛棄落在舊　之内火驟發幼童下樓端坐默不發聲惟舉目向上呆望其對門之店瞥見烟燄乃大聲疾呼推門直入衆街隣齊至急取水緑梯而卜堨力灌救人衆手快得就熄滅然着驚非小矣其一處在洗馬池一在揚家廠　卽時經本店人等自行撲息惟隹山廟一鋼刀鋪全室遭燬然未至延　誠幸事也次夜起更時鳴鑼報警澹臺門外又焚去民居數楹人心頗爲驚惶云 
[順德礦局八月十八日禀李伯稿]  
　　敬禀者竊以順德府屬東西華溝銅苗發見前經帶同礦師採苗試煉銅質極好因奉中堂另有差委未及禀辦現經集商票股禀請試辦奉鈞批禀悉順德各山五金皆備所産礦苗頗旺從前禀辦各員多因資本不足半途而廢據稱該守現已集股二十萬兩擬先試辦順德銅礦如果用人得　事事撙節力求寔濟或可克底於成以廣利益所議章程三十八條尚屬妥　應惟遵　試辦仰將發去木質鈐記一顆祗領開用具報並候飭知地方文武衙門帮同開料並咨張督部堂一體飭遵仍將辦理情形　時通報查考礦局租買山坡民　擬照原價酌加三成自足以示體卹惟須查詢原業主騐明契據妥爲辦理不得任　附近刁民影　冐混致滋訟端切切繳等固蒙此捧誦之下仰叨訓示遵卽力求實濟慎　開辦伏查試辦銅礦事同創始庶務紛紜諸須龜勉從事卑府猥以庸材督飭閒辦自應隨時隨事身先理料不憚煩勞以期逐件分晰惟恐才力不及謹查擬請賞派會辦之五品銜候選詹事府主簿經元仁籍隷紹興家本殷實人亦歴練老成會計精詳結實可靠再四思維此項商集　欵旣須曾集尢不可無經收之人擬請卽飭經主簿經收商　稽查出入銀錢卽銀錢司帳之人亦由該員保擇妥靠之人再行詳察酌派庶幾經務分明責無旁貸卑府仍隨時認眞考　處衷妥籌肅善以冀成功所有禀請飭由會辦之員專司經收商款稽查出入銀錢緣由是否有當紙求鈞示可否仰乞賞給該員會辦札文以專員成而重商欵是爲公便除另須添用人員續行禀明外專肅寸禀恭叩爵綏伏乞垂鑒卑府實華謹禀前面隸爵閣督部堂李批如禀飭委候選詹事府主簿經元仁會辦該局事務仰將發去委札件轉給祇﨎領妥辦繳 
[第一日賽船]  
　　本卑西人今年秋季賽　日期定　今明兩日此列報今日爲賽船第一日下午一點半鐘　第一次賽兵船之小艇先到者得洋十五元次則得洋五元第二次則爲商人賭賽兩船並口每船坐八人先到者得銀杯八雙第三次亦兩船並行每船一人先到者西婦出賞犒　囊一具囊　實　犒物第四次三船齊駛每船四人先到者得銀杯四隻第五次復以兩　共賽每船一人先到者得囊一具第六次三船同行每船四人先到者得大銀杯一隻第七次則諸客有豪興者不拘何人皆　下　鬥賽而仍以銀杯四隻爲標末次則又以兩船並行每船坐八人先到之奬物則係賽船會中先輩所送也所有英會審員陳太守告　照録如左　爲出示　諭事奉道憲邜札開本年八月三十日接英領事司　函九月十五十六兩　爲西商賽　之期　日十一點鐘起至傍晚止所有新閘至大橋吳湘港内華船均須　避以免碰撞　虞詁札縣查案示諭等因到道札飭山示曉諭等因奉此除諭飭船牙及該處地保人等知照外合行出示曉諭爲此示御船户人等知悉爾等船隻務於十五十六兩日午前十一點鐘起傍晚止一律　避切忽在　新閘至大橋　淞港内一帶行駛以免碰撞滋事毋遧切切特示 
[公餘行樂]  
　　本埠明日爲西人第二日賽船之期後日則舉行賽力故北海關於二日之内九點鐘開關十二點鐘卽封關停辦公事蓋稍分餘晷以觀賽而行樂也 
[燬物觀忿]  
　本埠虹口有怡　行大沽輪船之水手住家在彼前日該水手回家不知因何與妻爭論妻負氣　逸水手無可洩忿乃取衣飾什物堆　空地從火而燒之是亦可謂愚人之使性矣 
[償理結]  
　　前報鎭江輪　在寍與裝米之金祥興商船碰撞致該商船沉溺已由英按察判斷後所有應賠之欵疑經彼此自行查明 
 
 

Page 3

 
 
理算聞約認償洋銀三千元已攢該船舵工稟明銷案夾 
[稻花上巿]  
　　邇值秋收之際本境　稻穰穰滿車堪歌有米價因此漸跌惟棉花則較去年略佳聞寳山嘉定等處棉花頗稱豐收刻下鄉民之售與花行者會館秤二十斤可得洋一元花行之售與客帮者　山東包叅陽秤每担價銀九兩半漢口包　馬秤每拍價銀十二兩亦不甚暢銷也 
[東夥評理]  
　　昨日本埠冰廠地方有開木作之某甲與夥某乙不知因何事啓釁甲夫婦乃邀多人將乙扭毆復拖至玉泉樓茶館評理觀者如堵未　如何了結也 
[局工滋事]  
　　英租界格致書院西首新闢雲南路目下築道隂滿由工部局招工包辦昨晨有丐者經過是處倫竊鋸落木塊被做工人見而捉住痛毆之丐者哀求不放傍人勸亦無獄適有做自來水小工三人拖泥車經過前行者　打賊不宜若此况有捕房何得擅自行兇不料大觸做工者之怒將偷木塊之人釋放齊奔拖泥車者扭打而拖車者只有三人衆寡不敵一人乘間逸去二人各輕重受傷重傷者倒　路傍勢　 
　垂製觀者圍繞頗　而逸去之人已報知工頭將被打人雇東洋車送至捕房捕房不收只得車囘原處未識如何　結也按租界地方不論何事當　捕房解公堂機斷今該工人等旣將小竊私刑痛打　遷怒傍人恃强撍毆瓊傷其胆大妄爲若此果何所恃兩不恐至捕房不肯收受尤令人莫　其意也 
[碰質訊]  
　　前年秋間有引水船主勘密倫投英領事署訴稱於西歴七月十八日午後駭出吳淞口適逢中國馭遠輪船碰斷桅杆船頭損壞經入島　理計費銀三頁七十五兩請　英領事照會陳太守詳道由　任上海道劉觀察詢據該輪船管帶官稱　八月間因李軍門在吳淞口外看輪船會　嗣於十九日午後四點鐘拖帶各炮船進口斯時風勢極大適值引水船從逆風逆水出口輪船見來船恐碰急吹號筒知照并大　呼喊彼此分别左右　議彼船並不答　爲此輪船靠左向南避讓且停輪漫行詎彼　先向我右邊擦過繼則掉搶從輪船頭左衝右突斜駛過夾致　船之桅觸住輪船　錨篷索帶住錨練　刻桅杆折斷其咎實在彼船况斯時有江海關河泊司之船赶來問及碰撞情形亦知彼　碰撞輪船殊難　賠　理當卽札飭移覆在案迄今已閱二載該洋人又投領事署　追司副領　又照會陳太守亟邀管帶官金榮齋總戎訂期於昨午後一　　會同領事集訊太守查得該洋人並未帶同老大水手人等候質未便訊供就在花應與領專官及金總戎辨論碰撞之由據洋人稱　船出口輪船進口如飛而來普不停輪避讓以致被碰設或輪船留意决不致有碍請爲賠銀至我老大水手均已辭歇現在他船生理矣金總戎申訴前　并稱我船甚大入水有三十二尺彼船甚小入水祗五六尺避讓本極　捷寶因彼船漫不經心致來碰我故祗桅杆折斷毆或我船去碰必早連船沉溺决不致僅折斷桅杆　也且我船甚大祗能從水潔處　避設再靠左一則水淺二則尙有民船斷不能再讓過去故此次碰船之咎寶在　船且吳淞一帶之船隻共見共聞卽秦西行船亦有一定之章程請爲查閱便知孰是孰非也中西官互相辨論至四點鐘兩造仍　各孰太守商之司副領事着洋人勘密偷邀同前用之老大並請河泊司並來再行會訊核斷 
[犯賭被獲]  
　　昨晨張太守臨法捕房發落時西捕　稱在小東門外獲到擺設地攤摇骰之張阿興并賭具等件請究太守質之被獲人據供本籍　化年二十家有老母　滬覓食未就躭擱客　倚此生財實不知租界章程因之誤犯張太守觀其人尙誠實年歲又小復據法包探稱此人的係新來賭亦初犯詢其此地可有親友答稱姚醫馬弄謝公館門口之成衣匠乃是姨丈曾經還我洋五元計用十六天己罄太守着將張阿興　押令法包探前往該成衣店查明是否親戚明日由公堂核斷　 
[英界公堂瑣案]  
　　英租界公陽里内是　寮之趙二寳年約十五六於前晚坐東洋車携一女傭閒遊至會審着前妓忽下車上堂喊　稱欲從良　　母所阻且終且遭毆伏乞憲　判予從良俾得遠離火坑且願交官媒　　陳太守飭覓保具呈再候定奪女傭則鼠竄而去○高玉豐官硝舖派人在外尋緝私販前日在英租界洋涇橋見口北小車裝載私硝卽將車夫及押車人與私硝一併獲在交捕解案據押車人莊二福供稱任老閘西首之張少田家　車裝硝令我押送至洋涇浜　便裝船太守能將車夫　釋飭差同莊　張少田家拽查私硝并提張訊究　據該差提張解案禀稱張姓現尚熬煎私硝有硝渣七十餘斤爲　張堅不承認太守飭將莊張二人及硝渣一併送縣核辦○一百三十四號華補禀稱　夜在四馬路口醉春園酒舘見妓轎碍路喝令移停路傍伊竟不依反紏同黨二十餘人將我攢毆以致失去號帽傷頭顱幸諸捕聞風來𦔳伊等復敢拒捕我等竭力拿獲四人　押捕房旋經保出約　晨投案　料鄭阿是張阿萬果來而朱兩川鄭阿口則不來保人係義裕號立有　單載　不投　者每名罰銀五兩保單呈閱鄭張二人同乞旋恩陳太守判鄭張各罰洋一元以一元賠帽養傷以一元撥充醫院　費俄而朱阿川鄭阿口亦投案同供被捕毆傷陳太守騐得朱鄭二人並無傷　姑從寛各罰洋一元撥充　院經費完案○漆匠沈春生訴因承攬生　爲同業鄭雲來奚炳奪所嫉與論　毆受傷甚董爲此訴捕捕　奚一人到案并請騐傷鄭奚二人同乞恩恕陳太守騐得沈春生似受内傷左脚骨亦有傷飭將鄭奚管押令沈　　院醫治視傷　輕重再行核辦 
[順德銅礦局條規]  
　　一此次開挖銅礦悉申商辦不領官項俟將來挖出銅斤酌納釐金以充庫藏一機器局製造軍器如以此銅合用應按傾出凈銅工本加以運脚先儘官用每百斤按實本給價餘銅再發民賣一開礦山坡照業王原買契據加三成價買其礦所　屋及十石堆積之處如係民地或租或買均照原價原租一律加給三成以示優待該業主亦不得高價居奇一看山看苖循線鑿洞必須覔請外國著名礦師審定開工庶工不浪費易於奏效一深山開洞須雇口外老礦匠數人引導教習以期得法一土石工人須雇用本地貧民借此營生最合古人以工代撫之法俾沾微利勿許外來之人濫充以杜匪類溷迹援引日衆致滋事端一招集股分每股申規銀一百兩現湊成二千股共計申規銀二十萬兩一各商股本銀兩限期一起收足官利長年一分閏月不計周年照給積有盈餘按章分派先期登明申報日期俾各商持摺走取一收足股銀當卽發給股單并給支取官利摺倘原主股單利摺恐有遺失等情必須記明號數并所繳原銀數目報明局中掛吳一面就近禀明地方官立案批准後知照本局照號塡補當卽由局註明票椇前票作爲廢紙以卹商股以昭愼重一煉砂得銅逐年除去在事薪水局用伙食一切支銷扣出商本官利積有盈餘照二十五分核算以五分作辦事人等酬勞分潤其餘二十分歸入股者照股均分一名商入股凡上一百股者　薦司事人一名上二百股者凖薦司事兩名總須誠實可靠之人稍有不端卽知照原薦者隨時更换以期合力公辦如合湊成數者不在此例一局中機器雜物購辦　非容易必須加倍　心如果朽壞不能應用准其更换但須將舊領之件繳回另屋封儲一建設礦務局須立堆　廠爐廠傾銷廠各一處仍造棧房三座一銅棧一機器雜物棧一煤棧各廠各棧應派精細誠實司事各一人以專員成一每日晚各廠結算收發總數開單送報總帳房每月由總帳房調集各廠收發單根核對一次總結一次再人謄清帳簿以便分晰無錯一開礦見銅砂後必須於洞口安置橺欄旁葢小屋選派精細司事一人役使雨人住守洞口俟工匠出洞認眞嚴搜以防偷漏一洞口出砂須用布袋裝載緊紮袋口由監守洞口司事過秤袋口葢用圖記塡給發票註明袋數斤兩發送砂廠由砂廠司事點清袋數復秤無訛照給收單轉送爐廠袋數斤兩亦於發單註明爐廠照單點數復秤塡給收單化出毛銅送至傾銷廠件數斤兩細註發單傾銷廠復查如數照給收單傾出淨銅仍將件數斤兩細註發單送交銅棧過秤點騐照給收單其收發單均用兩聯於騎縫編明號數截根存照一開洞工人偷惰取巧圖混工價比比皆然監察督飭最爲不易擬未得銅砂以前照該處民工例給予工價因銅礦離村過遠工人回家不便并給柴米以示格外體恤將來開出銅砂興再當照定章按斤給價至現給工價斤柴米每人每日應給若干臨時招集工頭再行酌定一十石工頭除口外熟手數人外其餘工頭雖用本地土人亦須該處公正衿耆承保以昭愼重一做工人夫先於　簿内註明姓名居處各給　牌以備稽察倘有作弊誤工人夫革退出局者一經本礦開挖銅砂興旺抑有見財生異私自刨挖及抅引外來之人并内地素不守分等就近私挖一經查出按例酌量送究一無論何項工人數人共做一事必選一人爲首以便督飭一開辦順德銅礦現作試辦每銅百斤提二斤交納釐項將來如果興旺　請中 
 
 

Page 4

 
 
堂奏請立案儘山挖取不諭年限應繳釐金自應加納訂每銅百斤抽提五斤以期商本無虧而國帑亦可充裕一礦務局悉由總辦主政倘總辦因公他出交付會辦酌量主持凡事旣有定章不　任意踰越一局中各司事分别定予薪水按朋領取不得預支其伙食烟茶及一切零需悉在薪水之内不另開銷惟局中須設一總　房不得各起爐隨有傷局體各司事議定月出若干悉歸厨司供給如果厨司任意侵吞飲食不堪下咽准回明總辦處治否則更换亦可但未便有意刁難至局中應發紙張浦燭按公事多寡分取應用其油燭亦關限制不得浮支一公事調應由局支銷　係私情上自總辦下至各司事皆歸自備銀錢帳房責任至重無論局中何人一摡不准通挪倘帳上有懸岩銀錢卽惟司帳者認賠局中槪不過問一局中司事除專理文件者不計外其他如堂管銀錢及承辦各棧各廠者出入攸關須有切實保單方准入局仍先試用三個月不給薪水每月只給伙食司事銀四兩管棧等銀三兩除下人服役不計外如果合用三月後酌定薪水否則自應辭退其來往川費進由局按路遠近開銷一礦務局除總辦一員之外尚須會辦兩員一住局中一住滬上公正董事八名隨同會辦照料各事總帳房司事一名副帳房司事一名文件主稿司事一名繕清司事一名此外管理各務司事臨時察事之繁簡斟酌選派惟董事祇送酬勞不領薪水一各項帳目每屆年終彙總開具清帳送由總辦會辦查閱其大小股商亦各給刷　清帳一本以示信實一每年結帳之時邀集各董事等齊集局中將各項進出欵目公同核查如有未盡之處准該董事等秉公酌議以昭至公一局中各司事非三年後不准請假如或偶因疾病准以十日爲期逾限則須另雇替手以免曠誤一創辦之初在事諸人倍嘗辛苦遲至十年之後其中果無曠誤又無弊遣自是純品如其請假回籍或因衰老不再入局則本名下向領薪水開除外酬勞分潤减半給發十年内其一半歸搒手之人期滿仍歸接手人全收以示大公之道一開辦順德銅礦係在山僻所需物料油鐡及以銀易錢等事皆須取自府城且礦所葢屋無多尤未便多存銀兩擬於府城内南關西街設一支應公所以便收放轉運接濟事仍　總局吩咐不得自專以歸一律一天津亦設公司帳房一所以備接齊轉運各物並有北方入股者每至年終就近由天津憑股摺支發適或採辦局中應用物件亦須聽總辦會辦實信爲准該公司經理帳房之人不得　專滬津兩處公司開銷經費俟局規議定之數照支不得浮閒以　縻費一上海設立分局　房一所現議會辦駐滬上以便隨時購辦機器並轉運各物及存放多餘銀兩隨時生息每届對年應給各股官利如南方股本均由上海憑股摺支發一切應辦轉運等事行由會辦才政大事公商以後會辦如到順德滬上另設公司經理帳房一人照料後路其人仍由會辦薦保倘局中支欵須憑總會辦憑據該經手不得　專如有私相借給事情惟該經手人是問一支取銀錢及一切機器雜物由總辦出具支單蓋用圖章送入總帳房掛號再由總帳房换給發單持赴各棧領取一無論添購何項雜物先由會辦商准總辦然後總辦出肯支單照章領銀出辦用多用少俟賤物歸來報明登帳有餘則繳還不足則補給總須核實不得浮冐絲毫違則送地方官懲究一請由文官衙門派差役兩名武營派兵兩名常川在礦務局應差每日由局中核給工食一開礦小工倘有失足傷身等事一面報知地方有司衙門相驗由局備棺收殮並酌給　恤銀兩由屍親且領如親屬不願報官者聽仍取具甘結存案一順德諸山前經踏勘所見鄉人送來鉛礦苗石極好因相離較遠未曾履　其　將來如果尋得其地另行禀請開辦仍應集股辦理應當體卹股商先儘老股入股如老股不願再招新股以順商情 
前直尋總督部堂李批禀悉順德各山五金皆備所産礦苗頗旺從前禀辦各晨多因資本不足半途面廢據稱該守現已集股二十萬兩擬先試辦順德銅礦如果用人得當事事撙節力求實濟或可克底於成以廣利益所議章程三十八條尚屬妥恊應准遵照試辦　將發去木質鈐記一顆祇領開用具報並候飭知地方文武衙門帮同照料並咨張督部堂一體飭遵仍將辦理情形隨時通報查考礦局租買山坡民田擬照原價酌加三成　足以示體卹惟須查詢原業主驗明契據妥爲辦理不得任聽附近刁民影　冒混致滋訟端切切繳 
[補登元魁]  
　　九月初三日有南海監生伍君瑞捐助元魁會欵一分漏列十日申報總結清單令卽補登 
[浙省撫抄]  
　　九月初八日杭理事同知徐禀知藩委馬厰差乍理事同知廷禀知受事善禀知卸事同知趙儁由京騐放來省禀到署安吉縣鄧化　交卸回省禀到 
[袁培辭赴湖郡差遣]  
　　初九日知府周李燮禀知藩委軍需局代辦提調差叩謝羅鼓穱禀知厘捐局委青陽匯厘局差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[遂案逮聞]  
　　八月間湖北孝感縣有解省人犯一起計共八名開係逆倫　之案卽送發審局訊問其啓釁之由則該邑有某甲者居於鄉生兒娶媳媳已生孫而北堂萱草固無恙也隣里皆以福人稱之然某甲性情暴戾每薄待其母一日在門前晒穀其孫從傍嬉戲甲之老母坐於傍以司管穀之役忽隣鷄羣至肆啄其穀甲母擲石逐之悮中幼孫之額血涌不止旋卽斃命甲外出未　甲婦恐惜孫而讐母也急埋之以患症驟夭爲言甲亦不疑惟嗟悼而已不料爲一篾匠所見異日偶述於人爲甲所聞大怒回家痛毆其妻并逼令老母自盡經母舅知而出控地方官拘訊得實故解省以候定讞此條爲漢口友人所寄云得之傳聞想光化之下斷無如此逆子且小說中亦有是事或傳聞有宋確歟 
[胎異又誌]  
　　八月二十六日本舘譯香港西字報言該處庖人之妻一産而得二男一女港中人詫爲得未曾有鄙人遐稽載籍博採遺聞獨謂此事不足爲異昨據揚州友人函述一事與前報所載相類足徵鄙見之不謬矣揚城東十里有小村落名板凳樹灣人烟不過十餘户皆貧農也有一胡姓者以織屨爲生夫婦年皆四十餘生有一子一女胡婦近忽懷孕二十月未産夫婦憂甚村中人或曰此乃病非孕也八月初九日忽産初生一女繼生一男後又生一女第三胎墮地卽死頭甚小雙目不開鼻無孔身約五六寸長手足之指皆未分鄰婦異之旋棄諸野而産母則無恙也揚城善局凡遇貧民之産育者有賙給之例其夫赴局領錢故悉其詳云 
[性好樗蒲]  
　　某甲者餘姚人現居寍郡談者忘其姓名幼隨母改適山北沈某家性好樗蒲而沈又儉嗇不能恣其揮霍揮之使去上月初沈病篤又無子不得已復召甲歸不數日沈死母檢遺資約數百金乃出資令甲整治喪具甲草率從事忽不見竟夕不歸甲母遺人覓之不得忽得諸賭塲旋有賭友數輩各持香帛來弔母念賭固不正而弔尚無妨姑聽之殮畢衆忽出劵索錢視其劵則囊夜所負之賭債也母堅不肯認衆卽攫物而去甲亦乘問而逸矣 
[井陽身]  
　　鄂省思息安府屬之應城縣素産石膏以供各省之用本周初客有從應城來者說及一事有可異者客云應城東關外二十餘里有身膏日近挖一羔　深至六十餘丈雇工數十名畫後開挖不料鑿土過深竟將老井挖穿水暴至人不及避遂於八月念四日淹斃工人五十四名旋　行主每名給錢二十二串始得寢事然屍身則必待水乾之後方能撈出聞屍在膏井久而不變惟顔色略改而已 
[修整街衢]  
　　漢鎭街道崎嶇難行前經何道憲張司馬估工興修正街河街一律平坦且禁車輛不准入街誠善制也今春何道憲解任後歸張司馬接辦仍守前規逐叚修整六月下旬江水浸灌因此停辦七月初水退旋又開工正街花樓於七月初七日竣工復修砌五顯廟正街八月初因石料不繼停工復接修新碼頭後面小街其餘各街約在年終可以蕆事從此康莊共步行路不難詎非彼都人士之幸哉 
 
 
 

Page 10

 
 
   
 
 

Page 11

 
 
[光緒八年九月初四日京報全録]  
　　宫門抄○上諭一道録前○通政使嵩奏爲請旨飭查摺○又奏請飭提集訊片○侍郎夏奏請續假摺○大臣文等奏審明定擬摺○湘撫卞奏在藉大員病故代遞遺疏摺○江督左奏解任知府仍飭回任片○通政使劉奏委署武員片○浙撫陳奏察看知府片○九月初四日禮部宗人府欽天監鑲藍旗值日無引見○澂貝勒假滿請安○儘先副將謝榮陞謝恩○禮部奏泒覆勘試卷之大臣派出邵亨豫閻敬銘陳蘭彬英煦劉緖張緖楷福錕永順瑞聯景廉○召見軍機○○通政司叅議奴才　室嵩溥跪奏爲請旨飭查恭摺仰祈聖鑒事竊奴才伏思整飭吏治首在得人古語云四海之利病繫斯民之休戚斯民之休戚繫守令之賢否苟得其人則吏治之因循疲頑日見消除如降調知府李秉衡之賢員雖干部議猶沐恩綸簡用臣下無不歡欣鼓舞欽仰朝廷愛惜人才之至意查閱科抄上冬前直隸督臣李鴻章欽奉廷寄有人奏叅延慶州之知州榮恩懷來縣之知縣吳欽奉旨飭查業經該督派員按欵查明覆奏均無實據當將榮恩撤省另補吳欽降補縣丞惟查原奏内稱吳欽勸捐痓穀整理書院皆係地方義舉各等語可見該員實心任事潔已愛民奴才聞該員撤任時該縣紳干在口北道衙門聨名具稟歴舉該員善政在案且前著永清寍河等縣所至有聲似此賢員棄置可惜可否請旨飭下順天府直隸總督查明吳欽是否賢員據實覆奏奴才爲地方得人起見是否有當伏乞皇太后皇上聖鑒謹奏奉旨已録○○嵩溥片再聞巡視東城御史阿彦泰等奏請嚴拿倉匪張六一摺當卽歸部審辦而張六在逃究係有無爲匪情事尚未訊明乃先將房産查封入官辦理似覺失當且聞海運倉向由張六雇備車脚俱照官價給發亦無包欖情弊如張六果係棍必育有確據方可藉没其産近因縣案未結率請查收道路傳聞有未定罪无查抄等語奴才愚昧之見可否請旨飭部提集要証嚴訊確情以期水落石出以别良莠而服人心理合附陳伏乞聖鑒訓示謹奏奉旨已録○○刑部右侍郎臣夏爱鎬跪奏爲臣目疾纒綿懇恩續假仰祈聖鑒事竊前因目疾於請假後續假三次服藥醫治兼以靜攝兩月以來目光仍覺昏暗急切不能閒朗據醫家云此由肝氣鬱結已久木火挾血熱上炎所致非寛以時日加意調治難期速效爲此據實奏懇天恩再行賞假一月俾資靜養惟刑部案仵紛繁加以朝審在卽事務尤多未便日久曠誤所有右侍郎一缺可否懇恩派員署理之處伏候聖裁謹繕摺具奏請旨奉旨已録○○奴才文緖禄彭跪奏爲審明職官折差鬆刑疏脫軍犯分别定擬恭摺仰祈聖鑒事竊照光緒七年十二月准刑部咨開查辦秋審緩决三次絞犯七十二卽吉凌阿賽　葆卽賽寍寳張罄住吉罄于鶴令黨僧等六名均准减發極邊烟瘴充軍等因前來當派襲職八品監生壽當諾們濟勒嘠爾帶兵押犯於正月十五日起程旋據諾門濟勒嘠爾回報行至中途各疏脫軍犯一名下剩四名解到伯都訥副都統衙門因人數不敷不肯收留壽常在店看犯前來稟報隨卽一靣飛咨照依現有人犯接收轉解並勒緝逸犯嗣准該副都統咨稱查壽常所看人犯四名全行逃逸該弁並無下落等情飭傳諾們濟勒嘠濟亦卽潛避奴才等以壽常等奉派押解要犯竟至全數疏脫其中難免不無另有折差鬆刑情弊迭經　飭該管地方各官各處樓拿始於五月二十六六月十五等日將該二弁先後護送到案父司嚴加鞫訊緣壽常諾門濟勒嘠爾均係襲職八品監生奉飭押解軍犯各三名按照向章由旗出派甲兵護解均行折銀七兩五錢使用自行押犯起程中途聽該犯等酬謝將刑具鬆放行至吳蘭諾爾站换車前進軍犯賽寍葆黨僧謊稱出恭乘黑逃逸未獲當將未逃人犯全上刑具經犯苦求一時糊塗仍聽散行到伯都訥副都統衙門投交因人數與原文不符未收商留壽常在店看押人犯諾們濟勒嘠爾執持原文回來禀報因探衙門咨行該副都統照依現有人犯查收轉解諾們濟勒嘠爾亦因病在家未去後聽伯都訥來文壽常將犯四名全行疏脫恐致獲罪卽行躱避經該旗派兵四處尋找在呼蘭地方先後獲送到案審訊供出折差鬆刑情事口許錢文並未到手提訊原泒解犯兵吉瑞等十名各供折銀未去屬實再四究詰矢口不移案無遁飾應卽擬結查律例内並無解送車犯鬆刑脫逃作何治罪專條應照名例引律比附加減定擬查律載獄亹不覺失因减罪二等故縱者不給捕限官役各與囚同罪若押解罪囚中途不覺失囚者罪亦如之各等語此案壽常諾們濟勒嘠爾押解軍犯不知加意防範始而私行折差繼聽許錢鬆刑以致要犯全行逃逸又復畏罪各處濳避實屬情同故縱咎無可辭除折差並口許虚　未能到手輕罪不議外壽常諾們濟勒嘠爾應比照與囚同罪律各擬發極邊瘴烟充軍係職官應革去襲職八品監生改發新疆効力贖罪甲兵吉瑞柏凌烏育順嘠波興阿札波洛阿克敦布庫納木協録果順巴塔布依克坦布等奉派跟隨差員解犯竟敢折銀未去致犯疏脫實屬不合應照不應重例各擬杖八十並革役折責發落在逃各犯飭屬嚴緝獲日另結除全案供招送部備核外所有審擬解弁疏脫要犯分别定擬緣由是否有當理合恭摺具陳伏乞皇太后皇上聖鑒勅部核議施行謹奏軍機大臣奉旨刑部議奏欽此○○湖南巡撫臣卞寳第跪奏爲在籍大員病故代遞遺疏仰祈聖鑒事竊調補江蘇巡撫黎培敬前在漕督任内染患風濕之証未赴調任奏請開缺恩准回籍調理於光緒八年正月十六日行抵長沙調治數月至七月初三日風痰增劇初五日申刻病故據該家屬廪報將黎培敬繕具遺摺呈請代奏前來伏奞黎培敬由翰林院編修於同治三年簡放貴州學政時貴州徧地土匪滿路荆榛從前學使無敢出棚考試者黎培敬隻身繞道赴省次第開考補進應考新生如額士人得有進身之階始知向義及按臨都匀府賊正披猖黎培敬捐廉倡修木城士民憑城以守賊不能下由是假道廣西湖南按試黎平苗民之不赴考者十餘年矣一旦聞學政至莫不欣然就試後遂接考銅仁等属時有自賊中光出薙髮應試者黎培敬固結人心濳消賊黨黔中兵事賴有轉擢以是受朝廷特逹之知擢署貴州布政使尋卽實授在任籌兵籌餉進攻龍里貴定克復城池生擒潘滿亡王滿高等並誅匪首林自清陳喬生平牛角坡苗巢拿獲逆首包大肚等貴州肅清賞給頭品頂戴越二年補授貴州　撫平定永從定番逆苗嗣以方事降調旋補授四川按察使清理積弊九百餘起升任漕運總督於河工修防均能極力整頓七年調江蘇巡撫時已積勞成疾手足不仁隨請開缺回籍醫治未痊遽爾溘逝咸深惋惜所有黎培敬在官政績謹就臣見聞所及並據其家開報事實另繕清單恭呈 
御覽可否宣付史館並給予卹典之處出自天成謹將該故撫臣遺摺一件附摺呈遞伏乞皇上聖鑒訓示謹奏奉旨已録 
○○左宗棠片再淮安府知府孫雲錦前因江寍三牌樓命案牽涉經前督臣劉坤一奏請將該府解任調省查辦嗣經欽差理藩院尙書麟書等將案訊明擬結以孫雲錦於此案始終實未審過應請免其置議奏奉諭旨依議欽此等因轉行欽遵在案臣查該府旣經免其置議自應飭令仍回淮安府本任以專責成兹藩臬兩司會詳奏請前來除批飭遵照外謹會同江蘇撫臣衛榮光附片陳明伏乞聖鑒謹奏軍機大臣奉旨知道了欽此○○劉錦棠片再署瑪納斯協副將王化成因病請假所遺副將員缺查有頭品頂戴遇缺題奏提督現署烏魯木齊提標中營叅將張懷玉久經戰陣曉暢戎機堪以調署所遺提標中營叅將員缺查有兩日補用總兵現署濟木薩營叅將武魁精明穏練熟諳營伍堪以調署所遺濟木薩營叅將員缺查有副將銜留甘補用叅將郝忠裔久歴戎行誠樸穏練堪以委署除由臣錦棠分飭遵照外謹會同烏魯木齊提臣金運昌附片具陳伏乞聖鑒再此片係臣錦棠主稿合併聲明謹奏軍機大臣奉旨兵部知道欽此○○陳士杰片再淮都咨嗣後道府州縣保歸候袜人員應於到省一年後察看考核奏明分别煩簡補用等因遵辦在案兹查有候補知府朱德澄年六十一歲廣西博白縣進士由形部主事捐升知府分發廣東試用領照到省嗣以性情乖張奏叅革職札調楚營擒斬首逆横永患清出力保奏開復原官全黔肅清案内保加道銜籌辦晋捐出力保加三品銜中部騐放光緒七年四月十五日領照到省扣今試看一年期滿據藩臬兩司會詳前來臣查候補知府朱德澄穏重老成堪膺煩缺知府之任相應請旨留省照例補用謹會同閩浙總督臣何璟附片具奏伏乞聖鑒謹奏軍機大臣奉旨吏部知道欽此 
 
 

Page 12

 
 
   
 
