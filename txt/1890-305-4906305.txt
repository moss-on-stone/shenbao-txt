# 1890 - 305 - 4906305

 

Page 1

 
 
[新印小五義出售] [  申報館主人啓]  
　　小五義一書歴記各義俠行蹤體例雖不脫章回而事跡新奇筆情夭矯空前絶後生面别開中間叙黑店之兇殘綠林之蒙　闔秀之錦心　口僚士之義膽忠肝以及老僕忠忱名流雅事惟妙惟肖亦莊亦諧不特可步七俠五義之後塵卽以視水滸諸舊亦無多讓本舘　得都中　　排印　美較小字者天壤相懸刻已告成分裝十本每部定價碼洋五角以副先覩爲快之以售處在本埠申報舘帳房及申昌書室各外埠分售申報之　亦有寄存諸君子盍購置案頭俾酒後荼餘藉資消遣乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[珍物求售] [  申報館協賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以枷楠香朝珠一掛數到牟尼之串鼻觀香通分來琬琰之珍珠田露潤拜登嘉貺永爇心香巳諸君子有欲得奇珍者請速患臨展玩或祗購其一或一并購歸但肯解囊總無不可葢合之則二美離之則無　也　綴引言伏維共鑒 
[河務將有轉機說]  
　　中國黄河爲極大之漏巵歲費金錢不知幾許而卒無奏功之一日歴來河員實心辦事者亦未嘗無人無如積弊日久剔除弊甚難因循至今幾及數千年矣其中弊端何　無人知之然徒知之而不能言之無濟也僅能言之而不獲見諸施行仍無濟也昨閱邸抄見有河督許仙帥查革河工積弊並擬改章設局以保險工而節浮費一摺不禁擊節稱歎者再奮袂而起曰河帥中有如此賢員河工庶乎有豸矣夫以張侍御所奏由司撥欵道廳皆具空白印領中道塡註數目塡註一萬只發五千此五千復有折扣如此則是到工者十中止有二三此說也相傳已久或非盡出無因然仙帥曾爲河北道歴查各前任均未有此卽推之開歸道亦然則或係傅者之過未可知也至於折扣則謂除减平部飯而外别無所謂折扣然雖無確據究宜變通若照張侍御所陳令各廳員赴司領欵則兩道不與支放之事自可不蒙尅扣之名而又嚴密稽查倘有折扣偷减諸弊除嚴叅治罪外仍按欵追繳不予寛貸如此則弊自可漸絶然仙帥猶有所進焉力除四弊另設河工局弊去則工有可督局設則權有所歸是又於張侍御所奏之外而更推而廣之者也所謂四弊一在幕友一在交代一在失算一在倉皇河工所延幕友不曰幕友而曰庫儲所以謂之庫儲者以河督中所重在庫欵也顧在督署中之庫儲則動以險工恐嚇使之不敢欵議更張而於無工處所必故意張皇竭力鋪排以求見好而希受謝此其長技也其在河道署中則以力請添欵暗阻撥欵爲能事其在廳署中者則以節省工料勸留銀錢爲長才似此種種把持時時蒙蔽河臣受累尤深仙師於蒞任之初屏庫儲而不用凡事親裁無從上下其手斯雲霧去而靑天見矣交代之弊則瓜葛尤多各廳歲辦稭料磚石本係領欵所購以備工上之用其有餘存　則於交卸時列入交代册子内於道庫陸續扣欵甚有已故廳員其子孫仍支領一二十年者有料而不以辦工積之爲異日之家私以留貽其子孫似此尙復成何事體仙師於霜後查各廳所存稭料磚石槪以充工而交代之名目永除積留之私弊立革矣至於稭料早買則價廉遲買則價貴磚石先辦則有濟後辦則無及此固夫人而知之而乃河工欵項名目紏紛計每年報銷六十餘萬而司庫必陸續撥給或遲之又久而撥給不爲先事之備專便中飽之私所謂失算之甚者也今改定新章但名之曰歲修額款而一切巧立名目悉予革除分作四期撥給庶眉目朗然不至所用非所報所報非所用矣若夫遇有公事河督問之河道河道無以對也河道問之河廳河廳罔所措也一遇險工尤多張皇然則試問平日所司何事而坐令倉皇若此求添欵稱借墊正不知歲修額欵所辦何理何至倉猝若此此其弊更顯而易見者矣仙帥必令爲此官者咸任其事先以身率之先事預防絶無淆混四弊旣除乃另設河防局以定比較假如同辦料石河防局所報之價若干各廳卽不能大有歧異凡遇險工河防局先有人專司則各廳卽無從蒙蔽其所定歲修額欵六十萬以四十八萬歸七廳以十二萬歸河防局悉照新章分作四期撥給無論保處有工卽飭局員飛馳辦理用廳員之兵夫動廳員之存料如有不足槪取給於河防局廳員遇工則但將派定所備磚石稭料用畢卽爲無事不得另禀以杜朦混求添之弊河防局則專管先時籌備臨時策應隨時稽查且可代任勤勞代承責任代爲禀報局設在督署中卽無異於督臣親司其事若此辦理其有不弊絶風淸實事求是者乎河工得此賢員而又不避嫌怨覼縷直陳於以纘禹之緒何難哉不禁爲近河居額手慶之 
[本館接奉電音]  
　　昨由京友電傳上諭一道敬謹譯登○九月廿三日奉上諭本年朕二旬慶辰業經覃敷闤澤將在京大員老親年逾八旬者優加賞賚兹據京外各衙門續查尙書銜甘肅新疆巡撫劉錦棠等老親均年逾八旬祿養承歡允宜一體施恩以昭盛典尙書銜甘肅新疆巡撫劉錦棠之祖母陳氏着賞給御書匾額一面紫檀三鑲玉如意一柄大卷江綢袍褂料二𤴓大卷八絲縀袍褂料二𤴓西甯辦理大臣薩凌阿之母王氏山東布政使福潤之母烏蘇氏廣東水師提督方耀之母林氏直隷馬蘭鎭總兵英廉之母郭氏河南歸德鎭總共牛師韓之父牛斐然均各賞給御書匾額各一面紫檀三鑲玉如意一柄小卷江綢袍褂料二件小卷八絲縀袍褂料二件用示錫類推恩至意欽此 
[輪船失事]  
　　昨日本埠接有牛庄來電謂太古行之温州輪船與招商局之圖南輪船均裝貨物於日昨早間開駛南來尙未出口不知如何温州船與圖南船兩相碰撞聞圖南船尾有損其後艙水卽汨汨其來勢甚危險船隨閣淺幸船上人口均稱無恙所有貨物赶卽起卸以兾船身稍輕俾得拖卜修理至温州船於相碰後聞卽沈没云 
[火未成災]  
　　本月二十夜嘉興北門外北麗橋義成銅錫鋪樓上潑翻火油手照延燒床帳火遂上炎其時櫃上適有客購買銅面盆一見火光立卽持盆亂擊店夥及近鄰諸鋪户心慌意亂各自搬取箱籠捨命奔逃幸樓上夥設法救援得以熄滅誠萬幸也 
 
 

Page 2

 
 
[語兒鄉諺]  
　　嘉興冬防各委員刻已經宗太守派出計東南門城内試用巡檢謝光照東南門城外試用從九品任廷棻西北門城外試用巡檢徐培西北門城内試用巡檢熊柏齡尙有武員須俟張協戎詳送銜名然後下札○宗太守偕夫人赴三竺進香於十七日傍晚回轅○十九日淸晨嘉協兩營兵赴北門外大教塲操演布成諸陣變化新奇槍砲之聲遠聞數里至午後始操畢回營○宗太守示期本月二十八日迎送府嘉秀三學新生入學泮池如月芹藻流馨噦噦鸞旗定足和聲以鳴國家之盛也○天時晴煖物燥風乾鄉民望雨甚殷幾穿秋水菜油每担貴至洋銀十元六角米及各貨俱照常 
[宜昌近事]  
　　邇來上水貨物甚多民船裝運入川幾於日不暇給以致碼頭挑役索價留難每件須加數文錢始肯挑至船上云○古云飢寒生盜心人非凍餒難捱未有樂於作賊者聞邇有大盜來自外方走壁飛簷幾如飛將軍自天而下是以人皆驚懼夜不成眠云○彝陵輪船久未行駛至本月十一日始由漢口開來約計上水貨四五百件聞招商局以固陵輪船爲張制軍所留用特令彝陵往來宜漢俾客貨得以流通也○宜昌府屬向例歲科並試東湖縣各紳耆擬集成欵項以作每届印卷之貲計府城内外子丑寅夘等十二團又東湖縣屬四鄉四十八舖公禀各大憲批準施行大約得有五六萬金卽可集事有某大户捐出租田二百石歸入局中局章每一新生送縣學錢三十千府學二十四千東湖額取三址五名每届歲科共七十名大庇寒士盡歡顔其願力眞不淺哉○邇來時症流行而以瘧疾爲尤險某日北門外某宅爲子完姻親迎之日新婦竟斃於轎中賓客滿堂莫不詫爲奇一父母奔來慟哭言上轎時正瘧疾大發不虞其竟玉殨香消也 
[蟹舍寒吟]  
　　松江訪事人云鄉人某甲向作牛販生涯某日牽得一元大武三四頭入城販賣道經西門外倉城附近將牛拴於樹上入茶肆小憇有某乙者知其愚懦可欺誣以竊盜貿貿然牽牛而去甲苦無可訴涕泗滂沱茶客某丙等大抱不平勸令赴縣控告張肖芸邑尊准詞籖差拘乙管押俟傳該圖地保到案訊辦○距葉榭鎭數里北岸地方某姓族大人多務農爲業有某丁者與族人某戊素稱不睦一日戊見丁田中禾稻已刈乘黑夜竊負而歸事爲丁所查知彼此爭執丁遂牽戊所拳水牛以去刻已互相訐控未識良有司若何兩持其平也○官塲傳說曾爵督憲將次出轅大閱以故叅遊守備各員弁輪流校閱務令步伐止齊連日淸晨槍砲之聲隆隆不絶○邇日城廂内外狗盜雞鳴之輩時有所聞良由無業匪徒每於僻巷小街窩藏盜竊以致探囊胠篋視爲常然所望爲民父母者嚴飭捕役勇丁隨時跴　使若輩無逋逃之藪庶幾小民可高枕而臥厖吠無驚乎○自西門吊橋以迄倉城大小烟寮不下百數十處往往夜以繼日雖至更深人靜猶必洞啓重門鼠竊狗偷類皆於此匿跡本月某夜婁縣張邑尊躬親查緝道經黑魚弄見某烟寮有多人嘯聚烟氣蒸騰遂喚寮主至前営街笞責八百板諭以下次再敢如此定予發封 
[確係搶火]  
　　漢口五方雜處光棍甚多有名荒神者每晚必結隊成羣露宿於苗家碼頭及太古洋棧厚生祥茶棧門外亦有在董家大巷長沙會館四官殿花樓一帶者鳩形鵠面七縱八横查街委員鮮有拘而詰責者以致其膽甚壯其惡益多每遇火災若輩卽乘機搶刼本月十二晚拘得其一據稱黄陂縣人是夕在小董家巷娘娘殿前殷家柴垸伺隙縱火希圖搶奪云云詢之拘者云是處柴不甚多堆在廠内此人高立圍墻之上手執竹桿上繫破帳簿及有火之煤頭數十枚浸以火油向柴中點火適經墻外貧户小孩所見奔告其母大聲疾呼登時驚集船户及脚夫多人四面掩捕其人路徑不熟慌亂中竄入斷頭巷蹲伏巷隅當經交與地保送交禮智司錢少尉居心仁慈訊得實情僅予笞臀械頸街　擬具一公禀環請嚴懲但未知果能懲一儆百否也夫匪徒搶火之事不獨漢口有之乃他處地方官苟稍有愛民之心者無不盡法重懲爲民除害斷不肯巧爲隱飾縱惡殃民更何怪漢上居人僉欲禀請從嚴辦理乎 
[東報譯登]  
　　日本頒行攺正條約許泰國人雜居内地惟各國人犯事須遵日本例由日官究辦横濵各英人聞而不平紏集同志數十人聨名公禀於駐京英欽差懇轉達日本政府以明其不服之情此西歴九月下旬事也刻下條約尙未互換各國之意亦尙須參考一通十月二十二號駐紥横濵之英領事及美國代理總領事副領事會同俄意德澳各領事及英國裁判所書記官西班牙使署書記官赴神奈川縣面會縣知事淺田君求巡視監獄一週知事允之命三橋叅事官及意大利有某甲始審裁判所英人某乙導至監獄署晤小泉典獄官周歴各監房巡視看待未决各囚之法旁及監鉃如何搆造等事○朝鮮國多虎患西十月初有元山人捕得虎子二頭日人見二虎似出一胎以令購之裝諸鐵籠於二十六號由高千穗丸公司船帶至長崎江户町福島屋次日轉送博多地方招人入看亦生財之道也○去年淫雨爲災以致今年春夏間米價昻貴今幸天心旋轉秋收大獲豐稔異常平時全國產米總在三千八百萬石之譜此次多收二千萬石共得五千萬石有奇四野老農咸謂今歲所餘足償去年所失云○富士山爲日本羣峯之冠地極寒冷終年積雪不消本年西歴六月下旬稍稍融化七月九號測得温氣低落十四五度至十四號全山大雪一白無垠據沼津測天所云自明治十七年以來此山降雪之期今歲較遲十日云按山距東京日本里凡七十合我華四百二十里予嘗乘火車過此口占一絶云萬松環繞處隱隱露遙岑試問堯年鶴應知雪淺深同車人皆和之前唱後喁幾不知有風塵之苦也○日皇與皇后軫念本年各地水災之慘特遣侍從等官查勘災况於十月下旬回奏稱被水各地惟高知縣受災尤重餘皆慶豐收日皇因賜金七百元皇后賜金三百元以資賑撫○美國新定法律人民凡在十六歲以下不准吸烟因見紐約市中少年在公衆中慣吸烟草故有此禁如敢違犯判罰金十元以上二十元以下今已見諸施行矣○本年日本各處產茶極佳製作亦復大進九月十三號查核輸與外國之數計横濵較去年多售三十八萬三千斤十月十五號查横濵神户二處多輸出六百七十一萬斤爲開港以來茶業未有之盛云○時事通信社日報云朝鮮政府濳求保護於俄羅斯事若有成將來理洋必不可問某貴顯情深愛國時時太息時艱深恨無良法以處此云○大藏大臣松方伯爵之夫人名政子秉性温柔御下寛恕此次由東京赴相州富岡别墅道出横濵雇小火輪船前往途中忽遇風暴舟子面如土色悚懼異常而政子則鎭定自如略不驚恐及抵富岡念今日死裏逃生實由舟子之盡力因大加賞犒命婢饗以酒食復入内更衣親赴廚下料理飯菜舟子受此厚賜幾於感激涕泗按日本自皇后妃𡣕以迄大官内眷皆以某子稱之云○十月二址一號午前十點鐘時日皇升座後親頒勳章與各官計賜旭日大綬章四枚受賜者爲正二位公爵毛利元德島津忠義正二位伯爵伊達宗城從二位侯爵淺野長勳至午後二點鐘時復召廢院罷職之元老院議官一同進内頒賜金錢計正議長千五百元副議長千三百元一等議官一千元二等議官八百元共賜一等者四十人二等者五十人計賜金八萬元左右 
[烟臺近事]  
　　大小二麥以播種之早晚卜收獲之豐歉秋間雨澤調匀萌芽茂盛天氣亦淸爽故山原平野之間嫩緑叅差大有高下麥苗新雨後光景農夫望歲無不欣欣有喜色云○直東水災甚重大憲以報捐者尙屬寥寥因於烟台復設分局以廣招徠擇於天后宫内開辦想有力之家稍分餘潤旣可救災又得請奬必月踴躍輸將者○南村某甲誘拐鄰女潜遁防家人之追尋也輾轉藏匿行至一海口將欲北上被舟子識破誆其登岸啓椗遠颺適風色不利灣泊八角灘地方數日一時春光漏洩爲村人盤獲蓋女家招帖早張貼於該村因送信前去女兄隨至　 
 
 

Page 3

 
 
見誘拐者係少年子遂訂爲婚姻聞者咸以爲奇○東省雖爲魚米之鄉無如近年來出產漸少捕魚船户往往濳赴朝鮮屬島借施網罟又復刊伐薪木歸佐炊爨現在疉奉官憲示禁曉諭漁户人等無得前往騒擾云云亦仰體國家懷柔之意也○東省各師船待欵興修歸塢停泊唯登州之天橋口年久淤塞船身出入不便於上月杪仍駛赴芝罘山前守凍是亦愼重船政之道也○登州王嫗者城南某村人也僦居城内之東南隅作痴作癲假鬼神術爲人治病　談休咎愚夫婦信之維謹自春間與人言當於八月廿八日午時仙去屇期嫗不食者累日所需之衣衾棺木樂户扛夫均已備齊日傍　自委身入棺待斃好事者爭往觀之幾於户限爲穿詎至薄暮氣息如常依然無恙其家守視諸人以其言不踐將棺舁回原村而去若此嫗眞所謂欲欺人而卒以自欺也○登州舉行科試於月之十五日調取各屬文童齊集候考脚價因之昻貴賴有廣濟輪船搭載多士便之 
[覆水難收]  
　　天津訪事人云楊枊靑風俗淫靡采蘭贈芍之事幾於書不勝書村中藥王廟西有某甲者娶婦某氏於去歲結褵迄今甫一載少年夫婦瑟靜琴耽而婦當待字閨中時嫁杏無期摽梅有感曾爲中表兄某乙所誘楊枝無力曾嫁東風比賦于歸依然藉斷絲連頗難割捨月初某夜被賊穴牆入室將婦竊負而逃房内零星一無所失家人深爲詫異報請汛弁勘騐緝查勘得穴係由内掘穿自非妙手空空兒所挖衣物旣無所失惟婦蹤跡杳然其爲淫奔不言可喻然婦由誰盜究竟未得主名其母聞之知女不貞然亦未便形諸齒頰且拐逃者是否某乙尙在疑似之間詎婦遁出後至晨光熹微時始達村東遇舊鄰某内知有尶𡯓情事心焉識之特以有事來城未暇根究比歸而失婦之事已傳遍鄉村爰將途中所見情形直告諸甲尋消問息遂得婦之行蹤乙知事已不諧乘機逃逸甲則事關體面不願覆水重收任婦墮圂飄茵不予根究云 
[嚴禁搶親示]  
　　寳山縣正堂陳爲出示嚴禁事照得男女婚嫁各有其時若女家違期及男家强娶均干律議兹查民間男女婚姻馮媒聘定之後非女家勒索重資違悞壻期卽男家圖省財禮往往紏集無賴棍徒行强搶娶因而毁門鬥毆釀成人命或乘間搶奪財物形同賊盜甚有夜半入室赤身搶抱全不顧女子之羞恥倘或搶非其人亦必易換而後已遂致朱陳之好幾同秦越之仇顯違皇章暗傷風化此等惡習各鄉鎭所時有惟眞如鎭一帶爲尤其訪得該鎭竟有棍徒歸孝忠林桂香招集無賴學習拳棒專以包攬搶親爲事者殊甚痛恨除拿究外合行一體出示嚴禁爲此示仰闔邑諸色人等知悉自示之後男女婚婣務各稱家有無約期嫁娶女家不准勒索重禮男家不准行强搶娶倘　故違一經訪聞或被告發定得嚴究其有因搶親而搶奪財物者亦必加等治罪本縣言出法隨决不姑寛其各凛遵毋違切切特示 
[讞員得子]  
　　蔡二源太守之如夫人於前日誔降玉麟道管廳縣印委各員均至會審署中道賀 
[總理振捐]  
　　陳寳渠太守年逾八旬老成練達舉辦順直閨閣捐欵實心任事涓滴歸公兹又由兩江總督曾制軍札委太守爲順直賑捐總辦說者咸謂爲賢者多勞焉 
[邑尊祈雨]  
　　入秋以來甘霖稀少四鄉黎庶望澤孔殷上海縣陸邑尊爲民請命特於前昨兩日親詣邑廟虔誠祈禱以迓祥和　 
[野渡無人]  
　　浦東爛坭渡人吳某年逾弱冠自幼聘南市新馬頭划船婦某民氏之女爲室邇來吳欲央媒迎娶該氏索聘過奢吳無以應其兄金泉本選事之流前日竟約同親友四人至新馬頭瞰該氏他往雇女渡浦許以厚給渡貲女欣然允之划至浦東彭家馬頭四人掖女飛奔上岸至晚草草成親從此一對鴛鴦脫離雲水洞房春煖不復操篙檝生涯有情人誦野渡無人舟自横之詩不禁慨焉以歎已　 
[行兇控縣]  
　　昨日下午劉秋江扭蔡某至縣以行兇滋詐爲詞控請究辦陸邑尊着看管候訊　 
[賊星照命]  
　　福建人戴阿德憒竊輪船客衣物屢次送官究辦今春開釋後復串同巨竊李士雙劉阿登等向通順錢庄竊取洋銀三百餘元經包探陸續拘案葛同轉判令各鞭背三百下枷號三月發小事門外捕房示衆至四月初七日適西國節期照西例開枷一日卽在押所串同積竊楊金生卽和尙乘間脫逃嗣楊另犯别案由捕役拘獲送縣訊懲戴則濳往甯波復蹈前轍前日擕帶皮箱一口乘江天輪船來滬中途行竊客人衣物甚多將進吳淞時諸客檢點行裝皆知被竊訴知帳房司帳人着閉艙門遍處搜緝所失之物皆在戴箱中旣抵滬江遂送戴至捕房管押據云被竊之贓巳分别交還失主昨晨送案請究同轉問爾在捕房如何逃逸供稱是日小的見楊先逃是以隨之而出後卽分散小的躱避數日始往甯波此交來申並無在船行竊之事包探王榮培禀稱該犯前在輪船竊物時有夥黨雇定杉板與彼接贓同轉復問戴曰爾逃出後究竟竊過幾次戴抵賴不承同轉商諸祁繙譯官押候笞責五百板如再不供交江天帶往甯波歸案究辦本館按滬上之嚴究匪人亦可謂不遺餘力矣而該犯當嚴究之　仍敢肆其伎倆暗地得贓嘻是眞如俗所謂賊星照命者耶 
[英界公堂瑣案]  
　　王春雲偕妻嚴氏訴稱家中三歲女孩偶在門首玩耍失去無蹤旋由華捕見王金富抱至人家門外東洋車内盤問支吾帶至捕房問明姓氏來家關照前往認明今蒙解案訊懲是以據情申訴二百四十二號華捕歴禀前情金富供稱小的係崇明人尋親不遇流落申江昨晚見此女迷失路途意欲抱送回家是以暫坐車中以俟天曉朱明府謂爾所供不盡不實其非善類可知商諸易副領事判令笞責二百板押候備文遞回原籍女給春雲夫婦領回○二百九十五號華捕禀稱昨日小的巡街時見沈發財等所拽東洋車皆無捐照向之查問王星華遽爾逞蠻旋據沈言在吳淞載客來申客堅令送至四馬路取錢是以悞入租界及帶至捕房詰問捕頭以吳淞之車悞人租界事或有之惟旣至四馬路中非偶爾越界可比是以暫行管押送請罰鍰沈及金江三王永生王星華等同訴前情籲求恩免朱明府商諸易副領事判令沈等四人各笞四十板王除笞責之外再行枷號七天案遂定○李錦記號司帳人某甲訴稱雇工扛運白蠟時有遺矢昨在虹口華順碼頭運白蠟經管棧人在扛夫張木生身畔搜出二塊據稱一塊由許勿勿竊取交伊令特交捕送案張許均不認竊蠟朱明府問搜贓之人在此否答稱今未到　遂飭將人贓交捕房帶回俟搜贓人質訊明白然後核辦○包探顧阿六禀稱徐和子扭趙蘭卿崔蔡春至捕房訴稱被趙紏崔毆擊並以刀劃傷頭額捕頭騐得徐略有傷痕將趙崔暫行管押今特解案并呈小刀徐屢次找尋竟不見面惟查得事因吃醕含酸以致釀禍趙崔所供支吾朱明府謂徐旣未到堂無從質訊事關操刃姑飭將趙崔管押捕房小刀暫存以待該包探傳徐訊核○李陳氏投上海縣署控李才有誘拐女孩陸邑尊提訊之餘他供　該氏之女被三馬路富春里許媽媽誘拐遂飭押候移咨公廨派差提許質訊朱明府接准移交卽出票請英領事簽字盖印飭差偕縣差至巡捕房令捕頭派包探黄四福協同前去將許拘獲交縣差帶回歸案訊究○某烟館堂倌陳雲泉訴稱小的有皮箱寄存北一泰烟館主家中樓上及啓視已失去金約指銀手釧皮馬甲查得有同居人陳朱氏將女閉諸房内疑被行竊叩請提追朱明府略訊情形諭俟過堂覆訊所有讞語已列報章前日晚　復提研詰陳申訴前情陳朱氏偕女供稱陳有無失物小婦人不得而知平白被誣求恩明鑒問陳是否住在此處有無妻子答稱妻子出外傭工皮箱寄存舊主人處是日　箱檢物驀見缺少若干查得該氏女曾住宵諒必啓銷行竊明府謂欵竊無憑豈容混瀆該氏稱陳誣　圖訛務求伸雪明府怒謂陳任意妄控可惡已極喝令掌頰四十下以雪該氏之寃陳受責之下極口呼寃明府着再掌頰二十下着具改過切結交人保釋○寍波人孫漢　控姪子之妻父王立誠偕子慶祥盤踞姪家偕擾朱明府飭差提王父子到案訊供判令 
 
 

Page 4

 
 
　　　　將立誠遞回原籍慶祥交保旋由某煤炭店主將慶祥保出孫知之以該煤炭店主因虧被控將反紹興似　保人殊難倚　禀明明府飭差傳慶祥至案着再另覓妥人 
[法界公堂瑣案]  
　　鄉人王阿小訴稱前有外國出芋等物在同鄉張允川售與寗波人董生才約價洋三十五元陸續向收尙欠八元八角七分屢收無着是以將張董交捕送案張供稱小的與董合開義盛菜蔬店將王客貨洋三十五元作爲股本欠王之洋應由小的料　豈知董還過十元將店中途閉歇所有小的股本　阻小還董供稱貨洋前曾付過二十六元有放出之帳甚多尙未結昇葛同轉謂王售貨之洋不能呑没着押候交保限三日内先還八元至與張合夥之事限五日内自行對明土張唯唯而去○通事禀稱句容流氓土標屢在租界中犯案捕房照過形像及釋出依然怙惡不悛屢向　街各花烟館索詐昨經鴇婦投捕房控吉由捕拘送案　王供稱小的已改過自新　在製造局當小工被賊竊衣難捱寒冷欲向相識之花烟舘懇借並非索詐錢文葛同轉商諸祁繙譯官判令押候笞責二百板送縣遞回原籍○長豐綢縀庄收租人周昌泉控十八號房客唐龔氏積欠租洋十一元十九號房客馬吳氏欠十二元屢欠向索一味游移葛同轉問爾等爲何不還唐龔氏供稱兒子初往某輪船工作月初可來料理謂日内定要還淸該氏求恩寛限至月杪先付四元馬吳氏供稱家内有洋周不肯收今將四元齎呈案下其餘至月杪付楚同轉卽將洋四元交周領去○朱三寳於光緒五年欠西人克利四之洋銀後該西人逝世由領事檢得借票洋二百元尋朱未見曾將中人徐朝鑑法案着交朱避匿在老閘迤北佯稱已往東洋昨經包探查知拘至案不葛同轉問爾爲何避不到案供稱出門日久不敢抗違謂爾欠西人洋銀二百元爲何不還供稱光緒五年十二月曾向該西人借洋五十元逐月拔還限六月拔楚及料理已畢再寫新借據舊據卽作爲廢紙問爾旣還洋爲何不收回票據供稱票上寫明轉票不作借票之用故未收回問照爾算來應欠該洋人多小供稱共欠五十三元陸續還過三十五元祗欠十幾元之譜謂此事須有眞憑供稱光緒六年秋夏之間還洋三十五元時適該洋人酒醉與之口角曾至捕房經翁大老爺訊明限十月還淸後西人久不到來不知其已病死同着轉押交妥保待查原卷核斷 
[助賑獲佑]  
　　謹啓者頃奉到綺園朱少梅大善士駕臨敝堂爲十七日小屋失當時立願助賑隨撲滅　危爲安特助順天賑洋一百元南寄園烟館得悉助賑獲佑如響斯應卽心保險費洋三十元助於賑欵云云可見念誠　格大善惡之報如影　形固爽　毫髮然助賑係救人身命而獲報更速敝堂興辦本埠一切善舉協籌賑捐助善者或逢凶而化吉或遇難以呈祥奇　奇應不可勝計今綺　朱少梅大善士之助賑立見神佑藉保平安是特臚陳　昭公鑒以爲好善者勸[  上海六馬路仁濟善堂籌賑公董善等謹誌]  
[浙省撫轅抄]  
　　九月初六日吳文元禀知厘捐局委辦湖墅船局禀見叩謝知州晏向人禀知本日接辦艮山門絲捐差候補縣莊其　禀見銷威平釐局差○初七日同知桂冬榮禀奉臬司　鳳山門外保甲總巡差禀見叩謝吳文元禀知臬司委兼辦湖墅保甲總巡差叩謝卽用縣江峰嗣禀知藩司飭知題補嘉善縣缺禀見叩謝 
[江督轅門抄]  
　　九月十五日署徐州道桂銷籌防火藥兩局差候補道曾禀知　辦籌防局差穆克登布禀知分寗差委○十六日江蘇試用通判丁相郁　京來到省○十七日候補道曾禀知接辦籌防火藥兩局差察鈞由京來藩轅牌示江浦縣典史戴錫恩病故遺缺查有道庫大使安復署理○十八日候選　知沈　和　魚雷學堂提調並到水師學堂提調差藩轅牌示署阜寗縣曹明志因案撤任遺缺查有候補知縣姚德鈞堪以署理 
[蘇省撫轅抄]  
　　十八日候補同知李福冕禀銷盛澤厘捐差總　同里厘捐候補同知劉錫庚禀知丁父憂候補按經麻周玉森禀知到藩轅監印差○十九日候補知縣劉樹仁禀知奉委發審局稽核差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲會舘籌賑公所施少欽收順直山東賑捐九月初四五六日第二千六百另四五六次淸單]  
　　常州陶樹棠爲妾王氏病自將私蓄願助求速愈洋五十元雙潤主由道署楊香渠兄來廿四元梁溪太鎬氏冬賑棉衣由無錫隆泰布行寄來廿元湖南上湘祿星堂陳求佑妻子淸吉平安無病痛由源昌永來　元恰記莊諸友節重陽費由愼餘莊來十元楊敬蓮爲父病愈六元　垣廣原京號募無名氏求壽五元又求平安五元又求福四元無名氏由廣興源來五元乍補許大隆許寳善求病愈四元無名氏求順遂二元不留名求順遂結便生求消刼劉鶴汀求平安三户各一元隱名氏求消刧黄榮瑞求平安各五角趙姓求病愈三元無名夏氏求胸病愈二元又求妻病愈二元勉力子求平安三角隱名氏求嗣銅洋十五元又求合家平安銅洋十元李慶求兒病速愈洋二元孫頌三病愈了　保合家平安二元寗波洋廣局李百瑩求毋壽二元又來嗣一元葉祝慶堂求福一元靑浦徐愼齋二元川沙獄署知非子完願二元無名氏二元桐鄉徐紹階求患速痊一元梅里陳潘氏爲孫病愈一元蘇州順德堂求病愈保合家平安一元丹陽寳源莊求利一元靑浦芸暉處求順遂銅洋一元○寳和莊來陶進賢曹平寳銀廿五兩一錢李明慧廿五兩一錢喬保眞十兩另另五分共三户合規元六十四兩三錢五分○嘉興源昌行敖曉搶各洋一元李春山朱撫庭各四角六齡子沈二角共五户合洋三元以上初四日○金陵祝昇平公助由文報局來洋廿元淸江知非子十二元金紹美求病愈十元工陰趙愼齋募胡靜山求妹病速愈十元和陸黄氏祈病速愈十元常州惲彥禴祈内子病平安十元存性堂由晉源申號來十元黎里祥裕典隴西氏六元和悅州省過子因内子病愈完願四元福仙堂二元敬六主人由寗波府學查寄來二元又童子查姓四人合助對開洋一元蘇州無求無不求人洋二元求平安一元又六角又四不留名二元無名氏一元嘉定趙永泰求利王夑卿求福各一元王霓夫求祿趙鏡淸求嗣各二各朱文錦求平安一角婁東德元泰顧省齋　伯良合一元滸浦隆茂行募曹根全求舊病痊可一元欲寡過齋求病愈劉厚誠求平安各一元蔡秉　求消刧無名氏求順遂各五角揚州求母病愈子一元無名氏求利順遂六角不留名求順遂六角○六合張詔臣募兩銘書屋表海堂各錢五百文植槐堂六經堂劉翕和堂三　各三百文謝柏齡梅溪書屋祥順謝張氏任藍田五户各二百文無名氏頴川堂十禹記　　堂天元思永堂耋鄉堂紫孝鄉堂笏　秋森黄月樓彭憲文王煥齋恆德堂有名氏無名氏陸小山馬紹康戚讀學堂湯瑞庭尙志堂盈觀德堂湯黄月秋有名氏　二堂隱友堂凌雲堂忠恕堂律律堂四知堂三卯堂阿陽堂谷和堂恩永堂谷和堂玉照堂仁壽堂靜軒主人存心齋步雲書屋無名氏四十户各　百文共五十户合洋七元○周浦再餘求出名　代墊錢四百五十文餘求名三百七十文榮陽求平安三日文只般葉求順遂各二百文文詹求平安一百三十文畢求平安鄭求平安椿蔭求得彩三户各一百文德求名五十文共十户合洋二元以上初五日○　隱名氏求病全愈洋廿五元又求病速全五元朱徑朱履祥廿元襄陽霞氏病愈還愿廿元松江益源蒲記求母病速愈十元無名氏求父疝氣速愈五元蘇城張輝宇募朗　氏求病愈五元又愼安氏求嗣明經胡求平安各一元慈溪袁紹庭求子病全愈四元袁晋思求母病全愈二元古越志心道人二元無名氏二元仁和長二元楓涇河署孫斌求妻產平安二元李宅求輪船往來平安二元趙子笙二元不書名求夫病愈二元嚴侍卿求祿二元郭亮甫求消刧陳康伯求順遂無名字求平安三人各一元趙棠齋要利一元范厚齋要利二角洪尙志求病愈一無無名氏由愼餘莊來一 
[廣益堂籌辦順天賑捐公所九月初十日起至九月二十日止第二次淸單]  
　　戴顯運翁助洋一百員趙馥疇翁任伯新翁各助洋五十員餘慶堂徐助洋十員無名氏助洋一員助錢五百文英商祥生廠主密司劜蘭善士助洋一百員隱名氏朱葆珊翁玉克明翁好善居士戴各捐助棉衣一千件以上各大善士共助賑洋三百十員錢五百文共捐助棉衣伍千件具見分財爲惠種德無窮善士　解衣之舉灾民銜挾纊之恩敝所祗領之餘塡付收照外亟登報簡叩謝仁慈 
[上海文報局恊賑公所經收順直東賑捐九月中旬淸單]  
　　十一日至二十日止本埠安孚莊交來揚州福和祥莊毛聲和先生募八月份順直東賑捐申合規元一百三十　兩二錢一分九厘○嘉定祥泰成號募梅竹軒洋兩元六合錢善十交來硜一子洋一元謝簡翁交來如不及齋主人求病速愈洋五元春生鑑號交來無名氏洋二十元暉春堂洋五元無名氏洋五元徐卓卿翁求病速愈洋兩元顧韓氏洋兩元高郵武廟賑所丁玉軒翁募悟非子洋十元林九牧堂無名氏二户各錢二千文受書堂七歲子徐麟生二户各錢五　文實收洋十五元揚州替化宫募賑所余少書翁經交和蘭畦募勉力齋合家求平安洋十元無名氏求消刧洋四元存悔齋求順遂隱名氏求順遂二户各洋一元十一齡童子求　錢四百文三齡女求病愈樂善堂求平安　善氏求平安三户各錢二百文吳叔雲求名無名氏求嗣二户各錢一　文實收洋十七元無錫輔仁　交來甘露惜榖局手顧守愚翁六元壽康莊交來杭州無名錉銅洋八元金匱楊夙根翁募第七次顧守愚先生手樂善子鄒强步洲畢懋卿保滋典無　氏五户各洋二元高郵武廟賑所　玉軒翁募朱寅記大洋士洋五元鎭江　索街恊賑公所柳少雲先生募規元五百兩細户另登京口愼德號銅洋二元高郵武廟賑所丁玉軒翁募孫子勉洋十四元微山道人西錢五千文曙記錢一千善求安居氏英洋一元共實收洋廿一元滬報舘繙譯處交來黄鹿孫兄募鴛湖志實氏棉衣賑洋十文○○本旬共收英洋一百七十一元計規元一百廿五兩一錢七分二厘規元文百三十八兩二錢一分九厘銅洋十元烊見規元二兩一錢九分三厘○三項共合計規元七百六十五兩五錢八分七厘○連前共收規元一百另九萬七千八百另八兩二錢三六七厘○前共解過規元一百十三萬五千七百七十四兩二錢五分六厘○凈墊解規元三萬七千九百六十六兩另一分九厘合併聲明 
分 
 
 
 

Page 10

 
 
   
 
