# 1905 - 271 - 4911664

 

Page 1

 
 
   
 
 

Page 2

 
 
[戈朋雲君致美國李佳白先生函稿來稿代論]  
　　昨聞先生將演說中美睦誼並提美約事是以趨聆雅敎夫我人性最平和素尚睦誼此次之抵制苛約實出於萬不得已在表面上觀之其事似有損睦誼然按之求睦誼之道且欲保守永久完全之睦誼非先去所有一切之嫌隙不可欲去嫌隙須改良此苛約欲改良此苛約除抵制外無有希望是以抵制苛約一舉爲銷除嫌隙正本清源之　使此後中美睦誼足以益敦也先生盛名吾華人久已欽仰昨日演說善者良多稍有欠當之處謹就鄙意奉告乞勿見罪蓋事關大局尤爲中美人所注聽不得不明辯於下先生謂美敎士携銀來華與華人作有益之舉而華工往美係圖發財取其銀回華鄙意美敎士樂善之心自可嘉尚但美商來華經營與華工往美之圖發財其道正同而華工在美係得之節省汗血之工資不爲不苦美商在華因華地各物價廉雖窮極奢華仍能歲獲巨資此其所得易而且多也先生謂美非禁華工實限止華工因昔年華工有三十萬故立約以冀不得逾此數鄙意旣因限止起見則今日在美華工只有十萬照算尚有二十萬可往試問先生可允再往二十萬以明實係限止而非禁之証據否先生此語或有所授當可爲我辦到也先生謂前美因華工往者若是之多有碍於美理合阻止若美人到華亦數十萬則華人亦可阻止鄙意美人來華若是之多永無此日但美貨來華若是之多有碍土産照先生言我亦理合阻止也先生謂中國昔用美客卿使往各國大爲我出力鄙意彼受我政府之祿職所爲是其義務先生謂拳匪肇禍時美兵官獨以無損我國爲心鄙意其心可感可敬但願美政府事事以此心待我勿爲中變諺云好人須做到底先生謂初立之約非美國獨斷而行係兩國酌定楊華使簽押鄙意當時楊使不明外交致有此失咎無可辭但約内並未載明木屋等種種虐待情事雖云出自工黨之意而美政府任其爲此無禮違法亦咎有應得也先生謂美禁華工波及士商官係因華工曾欺詐裝作士商官而起又謂美關員不獨任意苛待華人藉爲私索地步即先生本國人歸時亦被留難三日欲多索稅費鄙意華工欺詐裝作士商官往美卽或有之亦不能因數人之事而累及華人全體試問有一美人犯法卽欲波及美人全體可乎先生旣謂美關員任意苛待爲私索地步則美關員之欺詐正不在華工之下也先生謂華人宜和平辦理宜聽兩國政府之官酌行華人亦可派人往美各境演說並可將苛待洋合理之意告知美政府鄙意此次華人以不買美貨爲抵制辦法最爲和平新約本由華政府所派之梁使與美外部酌議因梁使一再力爭仍不允改良是以我國士商工三界起而相拒至使人往美演說前已有數人爲之但懼空言無補吾知前之伍使與今之梁使非不能言者彼等亦曾唇焦舌爛矣先生謂六十年來有何善處待美人鄙意雖無十分善處惟美人來華華官常以兵護送或居以迎賓館有時予以特别利益非本國人所能得者今美人待我異是我華人已受苛虐二十年矣我不得不大聲呼起美人之天良速速完全改良新約也總之苛約我華人因受害固欲除去然深知美人之明逹者亦極欲除去以合美國文明之法律是則我華人此次抵制且助美政府挽回敗公德傷名譽之約章鄙人曾至貴國與貴國人有至契此次何以又抵制獨力誠欲一旦盡解苛約之嫌隙以造成中美日後永久完全睦誼之基礎使两國人民共獲其益區區苦心尚祈鑒及順頌日祺戈忠朋雲甫謹上 
[德相聲辯德人並無在山東割地之事]  
　　初六日柏林電云德國某某兩相聲辨英報所言德國欲於山東再有割地之事此說實爲不確譯德文報 
[美國提議改良禁約]  
　　初七日倫敦路透電云美國内閣部曾將華人不用美貨及華工困於禁約事提議刻已决議改約譯文匯報 
[辦理洋人越界事宜南京]  
　　上海同鄉京官禮部郎中王慶平翰林院庶吉士朱壽朋内閣中書王宗毅謝永炘等聯名公禀外部略近謂英法兩國有跨越租界擅作馬路并越界攬收各項捐欵情事旣與約章有違且於中國主權有妨礙請照會駐京公使并咨南洋大臣設法阻止等因現江督已准外部咨當札飭滬道遵照辦理矣（望） 
[電諭贖回寗滬鐵路北京]  
　　寗滬鐵路經蘇省紳士上書上部及直督袁宮保江督周玉帥蘇撫陸春帥後又經同鄉京官于齊慶吳蔭培等聨名具奏并由王季烈等分别具呈商部都察院力陳此路借欵浮冒種種失當外部遂咨行江督查辦現聞已有電諭令兩江總督江蘇巡撫設法贖回該路云（容） 
[汪大燮奏調鄔中翰爲隨員京師]  
　　汪京卿大燮自簡放駐英欽使因襄理需人特奏調婁縣鄔濬之中翰堯春爲隨員聞中翰於九月間由京來滬略事部署十月中旬卽乘公司船赴英（顚） 
[駐比星使改派李盛鐸北京]  
　　駐比欽使前已簡派周榮曜兹又有諭旨周榮曜另有差遣順天府府丞李盛鐸著派充比國出使大臣欽此（日） 
[英領事及工部局簽允租界設立電話鎭江]  
　　鎭江電局委員陸長康遵奉電政大臣奏定章程在電局内附設電話公司惟因華界除衙署營局曁官私學堂外用户無多難敷費用不得不設法推行租界爰繕就洋文傳單黏抄簡章送至英領事署曁工部局均經簽允（言） 
 
 
 

Page 3

 
 
[鄂督借匯豐銀行欵已交三百萬兩武昌]  
　　粵漢鐵路贖路欵共七百萬兩雖由鄂湘粵三省分籌而交欵期迫先由鄂督承擔向英商匯豐銀行息借兹聞已交第一批三百萬兩合英金一百一十萬磅惟合同中係指明粵漢鐵路贖欵若不及早籌還將來又恐於路權有礙也 
[江督咨覆外部與美國互換書籍南京]  
　　外務部電開美國請設立交換書籍處並按將大學堂所出之書彼此互換本部於上年正月二十日曾據康使來函咨行尊處核辦迄未見復現柔使復行函詢希查照前咨酌核速復以便轉逹等因查美國請交換文籍並換大學堂所出之書是爲裨益學堂起見上年春間魏前部堂接到部咨飭滬道核議久未具復現兩江擬以江寗學務處爲換書總局以蘇州上海二處洋務局爲分局美國如有格致各種新書請交上海洋務局接收轉寄以便分送各學堂俾得觀摩之助江南如有新出書籍文册亦當互換亦交上海洋務局收存已由江督據情咨復外務部並分飭遵辦矣（雲） 
[續校正訂雇查勘南潯鐵路工程司合同譯文卽以此爲漢文定本]  
　　三該工程司之薪水將按照月分單之月計算每月上海規元七百五十兩每月應由東主付至上海麥加利銀行入該工程司之收帳 
四該工程司遵此合同辦公時在大清國内地離通商口岸則東主於上言之薪水外每月底在丈量劄營處付該工程司上海規元六十兩以代沿途住劄費用（洋工程司不在内）火食日用醫藥以及他項隨身等費均在内如該工程司遵此合同辦公時在通商口岸則東主每月付給該工程司上海規元一百兩以代上言之費用連客棧以及無論何項費用 
五工程司爲東主之事而行必行之路凡遇應須之費用應開單詳細列明由東主付給 
六東主須供給該工程司沿途住劄應需之傢伙如蓬帳檯椅火紙筆等物并測量三角之儀器一具整平尺一枝三角晶羅經具及他種測量應需之器具 
七東主須雇用通逹華洋文中國繙譯一員隨從該工程司且於給權於該工程司就地雇用帮工程司二員帮伊遵行此合同之職其第一個帮工程司如果與該工程司同日起雇其期限過一年其第二個帮工程司起雇兩個月後雇用帮工程司之水每人每月上海規元三百五十兩另給此合同内第四條中仿之定實膏伙銀兩 
八該工程司爲東主之事與其丈量隊在中國内地行走時東主盡力保護俾不致牽制以期丈量早日完竣未完 
[商部爲廣德州礦務致皖撫電北京]  
　　皖撫誠果帥鑒頃閱報章礦商楊錫琛等請探廣德州翎猪洞梁家山礦産與上海陸鼎祥私訂合同等語是否實有其事著令該州速卽查明禀復如果違背應照礦章第十四條議罰毋稍玩延有乖礦政商部印（陽） 
[袁宮保奏止兩宮閱操天津]  
　　北洋消息云袁保宮現已查得革命黨首領孫汶派有黨羽多人密布於津京一帶思圖非常之舉九月間河間大操兩宮本有臨幸閱操之議兹已田袁宮保電奏力止免出意外之險云（裳） 
[五大臣先發員業已返京北京]  
　　當出洋五大臣啓行之前曾於二十四日派三等參賛姚石荃正使及隨員章仲和主政先至天津預備一切嗣因二十六日之變五大臣未能成行姚章遂於三十日由津回京大約行期尚需時日也（日） 
[刺客隱伏端大臣屋上北京]  
　　火車遇刺之夕聞有餘黨伏於端午帥之屋上更夫問之厲聲答曰我故近日午帥公舘頗爲戒備各當道處亦嚴密預防云（日） 
[車站凶犯兩誌北京]  
　　無人認識之屍身外間因所穿之袴爲日本式或有疑爲日本人者現經人查騐死者足趾决非日人蓋日人自幼著屐五足指皆平直而散今死者之足五指皆屈向内斂此明證也○前門車站月初掛有行刺兇犯小影當拍照時係倩人提其髮將頭安正者其面上有傷痕一處提髮者亦攝影其中（望） 
[天台農民焚掠械鬭台州]  
　　台州府屬之天台縣境現届禾稻成熟每有匪人乘夜竊刈衆皆銜之上月杪南鄉某村拘獲一竊稻之鄰近山民羣起攢毆以致傷殞各山民聞信糾集數百人鳴鑼持械突往該村逢人毆擊當由村保率同壯丁列陣以拒正格鬥間忽有山民乘機縱火烈燄飛騰村民因之大亂紛紛竄逸所有銀米衣物悉被山民肆掠并傷斃多人及縣主胡大令元溥聞警駛往已釀事端騐屍收殮時幾遭窘辱現已請兵彈壓未識能卽時平復否也（才） 
[黄河鐵橋限期重修北京]  
　　黄河鐵橋工程業已修成不意日前中垜陡沉尺許鐵欄車軌之螺絲釘半爲摧折鐵路公司總辦當卽率同工程司親爲騐勘從速與修限期三月大約十月間方能竣事（陽） 
[王太史已允來鄂辦理學務武昌]  
　　王太史同愈不願來鄂辦理學務已志前報嗣聞鄂督再三電促並有舍公莫屬之語故太史已允不日來鄂湖北學界或可放一光彩矣（字） 
[發給考察政治委員川資武昌]  
　　此次鄂中派委外洋考察政治委員應用川資前經鄂督飭令善後局每人發銀五千兩先行動用如到各國時或有缺乏卽由各該委員電禀匯往濟助（成） 
 
 

Page 4

 
 
[鄂督演說紀聞武昌]  
　　前日鄂督乘坐馬車至兩湖師範學堂傳集省城各學堂敎員在該學堂聽講張督升堂演說自清晨直至下午兩點鐘始行回署各敎員亦各紛紛而散（成） 
[蘇撫札催造報學堂清册]  
　　蘇撫陸中丞前者札飭所屬將已設各學堂及學額課程具册詳報迄今寥寥無幾前日故又札飭袁觀察轉飭各屬從速詳報以重學務（近） 
[盜刦俄船存儲軍械棧房]  
　　滬南製造局對浦起存俄艦軍械棧房之處向由該局札派管解火藥委員李萬青千戎率勇駐防詎料前晚忽有匪徒十餘人明火執械撞入搶劫李千戎聞警急即率勇捕拿無如若輩人衆致被拒傷勇丁二人闖入駐防所臥室刼去衣洋等物約值數百元越日千戎開明失單飛禀總辦魏觀察觀察以事關俄船存儲軍火要棧該匪竟敢率衆肆刧設有損失干繫非淺當即委派差遣委員前往勘查并致函道縣兩署嚴飭緝捕外並擬電禀江督周玉帥核示（殆） 
[再續湯壽潛劉錦藻浙江全省鐵路議略]  
　　第二章名目四條（一）遵欽定商律命名曰商辦浙江全省鐵路有限公司（二）京官原議設總公司於上海蓋紳商薈萃集股庀材等事綰毂於此銀行成立卽合併焉然杭省爲本部路工吃重自應設一公司隨時可以秉承大吏就正諸紳其餘各府州縣及商埠應否分設俟再酌定（三）擬呈請商部奏頒關防文曰總理浙江全省鐵路事宜（四）京官原議先省城江干至湖墅一路次杭州下至蘇松一路次杭州上至玉山一路經集有成數卽行勘辦一叚俾人人見有利可分以後之　不招自集以上三者皆幹路也幹路旣竣枝路從常山越江山至福建之浦城從嚴州淳安至安徽之屯溪從杭州越紹興餘姚至寗波並分接於台温越湖州長興至安徽之廣德由本公司測勘定線次第建築他公司不得干預其與閩皖蘇贑毗連處事屬兩利應俟接展時商訂 
第三十章籌欵十四條（一）京官原議規元一百兩爲正股十兩爲零股冀勞勤社會亦得附沾公益（二）掛號之日先繳定銀十兩餘分兩期繳納光緒三十二年二月終爲第一期繳五十兩三十二年八月終爲第二期繳四十兩合成一百兩分繳時給予收條至第二期繳完帶繳前次收條換給股票息摺如止繳定銀而後兩期截限不繳則按定銀給予零股一票或繳第一期而不繳第二期則并掛號定銀給予零股六票有掛號後於第一期以前一併將所任之股繳清俾銀行可以早日成立擬銀行所得紅利予以特酬詳另訂銀行章程（三）繳銀之日卽行起息川漢止週年四釐本公司意在激勸定週年七釐未足週年時照週年不計閏攤算截數以後綂按週年算息於次年三月發給現擬京外公啓撫藩酌籌官欵作爲路工未成以前之保息庶入股更形踴躍西國補助金無拔還者本公司俟路工有利可分酌分若干年拔還官所損者數年之息耳本欵仍有還時無毫釐之損招股得此靠背有邱山之益撫藩瞻言百里或當樂贊厥成萬一官力不及或撥欵不敷應保之息數有銀行所生之息足以濟之附股者可勿過慮未完 
[批准和約]  
　　初六日東京電云内閣部之特别會議已於今午在樞密院舉行日皇及内閣大臣均在座批准日俄和約之實行並議廢長崎等處之戒嚴令 
[美女公子抵日]  
　　初六日東京電云美總綂之女公子業已行抵横濱 
[俄皇諭開國會]  
　　初六日倫敦路透電云俄皇已有諭旨囑速行預備國會規例以便選舉議員 
[德相宣言]  
　　初六日倫敦路透電云德首相普魯親王鑒於巴黎報章之議論因謂德國之於摩洛哥事件全爲保護起見而毫無侵略之意蓋不忍其爲第二度尼斯也普親王更聲辨德法兩國有世仇之說而謂兩政府皆深願此後益增兩國之互相信任且謂俄德聯盟之事法人必能快心蓋渠之聯盟國又新得一友邦也 
[土政府不認馬基頓委員]  
　　初六日倫敦路透電云土耳基皇曾致公文於各國公使謂土政府深以筦　馬基頓財政之主權被人侵奪爲不然土國各當道亦聲明土國不肯承認各國派往賽爾尼哥之馬基頓財政委員 
[日皇召見伊藤侯爵]  
　　初六日東京電云伊藤侯爵於今日午後由日皇召見 
[日政黨開歡迎聯盟新約大會]  
　　初六日東京電云日本各政黨領袖擬於明日在商部開會宣布禮拜五日舉行歡迎英日聯盟新約之大會譯字林報 
[俄國新債]  
　　文匯報接初七日倫敦電云傳聞巴黎各銀行主現正會議法德英美同時借欵於俄一事其借欵爲英金七十二兆磅以四釐起息大約月底可以交出此欵德文報接初六日柏林電云巴黎現正提議俄國借欵一千八百兆盧布之事 
[德廠罷工]  
　　初六日柏林電云此處停歇之廠工已有三萬八千人然尚未擾亂和平 
[志謝女學堂敎科講讀啓蒙]  
　　是書爲掃葉山房主八所輯計列女傳二册係就儀徵阮文逹所藏宋槧本印行古色古香溢於楮墨女學四册爲漳浦藍鹿洲先生定本專集經史中嘉言懿行分德言工容四類成編合而印之足稱完璧方今女學盛行各省疆吏咸能盡心提倡得是書而敎授之根抵旣堅聰明益啓彼具蘭質蕙心者盍悉心體會哉（顚） 
[志謝治病電氣脚墊]  
　　自西人發明以電氣治病無論内外症均奏效如神兹英國電氣公司又用格致新法配合電氣裂成脚墊凡患足疾者卽甚癱瘓麻木或竟皮肉潰爛如法治之卽霍然而愈僕方患足病不良於行得此濟勝其當不憂乏力矣（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續信成儲蓄銀行招股章程]  
　　第二十一節兼出市面通用平色百兩以上銀兩等票及匯寄各埠之匯票以便商民 
第二十二節專做各項妥當押欵凡有本埠地皮房産貨物棧單欲抵借欵項者均可至本公司抵用 
第二十三節買賣各行有價契劵如地皮道契房産印契及股票棧單之類但須由本公司估量適宜定奪可否 
第二十四節匯兌及兌換各國金銀貨幣 
第二十五節與同業及本地匯劃各錢莊互拆現銀 
第二十六節押欵拆息隨時漲落市價不同均按照各銀行通例軋算 
第二十七節凡銀元各款概歸銀元計息銀兩各欵概歸銀兩核算各埠平色不同遇有匯劃悉照該處市面通用平色加减折算第二十八節凡無抵押之借欵及空匯票一概不做决不稍徇情面 
第二十九節本銀行凡遇禮拜日期照常辦事並不停歇以便工人得各以其暇日來行收付欵項每日自午九點鐘起至午後四點鐘止爲辦事時刻 
第三十節凡商務繁盛之埠均設立分行其内地各府州縣中殷實商家覓保代辦以廣招徠 
右營業 
第三十一節公舉總理一人如西人大班之例協理一人如西人買辦之例又董事員十一人查帳員二人協同辦事其總協理均由董事選舉董事員查帳員俱於創辦人承集人内由各股東公舉 
第三十二節承集人能肩任股份如創辦人認股之數者即作爲創辦人各股東能肩任股份如承集人應招之數者即作爲承集人 
第三十三節選舉董事員查帳員俱以各股東投票多少之數爲準 
第三十四節總協理董事員查帳員任事期滿如衆股東以爲勝任仍可公舉續任 
第三十五節董事員薪俸之數由總協理酌定總協理查帳員薪俸之數由董事酌定 
第三十六節總協理以下一切執事人員升降黜陟薪水酬勞均由董事公同擬議聽總協理定奪 
第三十七節日行常事件俱由總協理各執事人照章辦理其重大或特别事件應由總協理請董事會詳議决列册然後施行右職務 
第三十八節公司應辦事宜每年以正月七月由各股東在上海總行開會會議一次是謂定時會議其有重大事件則由總協理會同董事隨時招集各股東會議是謂特别會議 
第三十九節會議各事定奪可否視議决權之多少爲從違其股東之議决權每有一股者得一議决權如一人有十股即得十議决權百股千股以此類推倘股東因事不能到塲會議可出具憑證派人代表或復函從衆亦可 
第四十節尋常事件應會議者由董事隨時會議亦以多數爲决斷未完 
[秋汛潰隄彚誌武昌]  
　　近來秋水大漲沿江等處傷失不可數計昨聞松滋縣之史家灣石首縣之南鄉横隄羅城二垸沔陽州之新隄先後漫潰堵築不急田産人畜被災不少俟探得確數再行登載（國） 
[富紳獨建中學南京]  
　　省垣私立公立各學堂率皆小學程度校舍類皆借用公所近有富紳蔣君慨出鉅資獨力創設鍾英中學堂學科均按照中學程度今春成立暫以蔣紳花牌樓住宅爲校舍即就宅旁闢地另造學堂興工已半載下月當可告竣遷入（平） 
[惡姑斃媳案緝拿帮兇揚州]  
　　沙鍋井北周姓姑毆媳孫氏斃命已錄前報兹聞媳之母族報官時適甘邑宰赴通屬公幹未回隨由府尊榮太守檄委鄰封江都縣陳大令詣騐聞當塲騐得死者頂門胸際均有針刺傷兩脇木器傷甚重下部並有踢傷均屬制命現已由甘署派捕緝拿助惡之周姓長女及次子到案訊辦（被） 
[蘇臬司通飭各屬興辦罪犯習藝所蘇州]  
　　創設罪犯習藝所一事久經刑部奏准並行文各督撫飭司轉飭各道府督率各州縣一體遵辦在案蘇臬司近准徐州道來咨以罪犯習藝爲地方切要之圖現於徐州府城内東南隅快哉亭附近購置宅基一所作爲工廠專收八州縣流徒各犯四百名延敎習二十名敎以粗細兩項工藝妥定章程輔以賞罰所以清盜賊之源開自新之路該廠購地建置等費約銀六千餘兩置　機具約二千餘兩流動資本約四千餘兩常年經費銀一萬三千餘兩計共銀二萬五千餘兩其每年活支之欵尚不在内並聞朱臬司以該道所擬辦法章程頗爲詳備實足以資　效故已通飭各屬俱照徐州章程尅日興辦矣（求） 
[定期會議華婁學務松江]  
　　九月初十日下午二點鐘松郡學界中人假融齋學堂會議華婁學務聞主持其事者係敎育研究會會長陳菊生先生想届時必有一番偉論也（頰） 
[滬江官事]  
　　前江蘇藩司效述堂方伯昨日分赴各署辭定於今日起北上○盛杏蓀宮保昨日命駕入城詣各署答拜○奉賢縣知縣陳介卿大令其壽英廨帮審孫耳三明府昨均因公入城分詣道縣　見（近） 
[定期開弔]  
　　已故汪南船塢督辦葉桐候軍門逝世之後其靈柩暫停塢内兹聞由公子輩定於本月初七日在河南會館開吊不日扶柩回閩省原籍云（欣） 
[幫帶訓練洋操]  
　　製造局砲隊營幫帶張炳齋千戎於前日爲始每日三次親曰督率各隊長及敎習等至大操塲訓練勇丁各種洋操（欣） 
[綢業染司罷市索增酒錢]  
　　綢業染司於初一日起一律罷市不爲綢莊染貨欲照向章加酒錢二十文輕綢加七文各綢莊不得已允加十四文輕綢加五文染司未允謂必滿其願而後已其始在英租界一林春茶舘聚衆議事约有三百餘人并懸一繩謂向業有私染者當卽捆縛憑衆公議近日已遷至城内織造公所集議擾擾紛紛尚未定局現盛涇湖縐緒綸杭綢四公所同業於昨日集於錢江會館會議此事聞須具詞票究云（容） 
[銅匠議加工資被控]  
　　本埠城廂内外銅匠工人因日來所得工資太少　於昨日邀衆在邑廟茶肆集議加資各店主以跡近抑勒將俞阿寳高樹良二人扭入縣署請究（近） 
[盜犯病斃]  
　　搶劫十二圖陳姓之盜犯彭德勝由縣獲案訊實收禁忽於前日在監病斃當由監役報知縣尊明道憲卽飭汪大令於昨午蒞監相騐經仵騐得委係因病身死並無别故旋即飭 
 
 

Page 10

 
 
堂收殮發壇候核（殆） 
[交保理帳]  
　　時泰叫貨行洋東在法公廨控田益卿賀茂生合做買辦墊銀不足致行閉歇請賠虧耗銀二千餘兩中西官判將田之墊欵扣除外著再貼洋三百餘元在案前日賀延律師坎逹到堂居間之徐逸生延律師蒂羅至案彼此伸辯田益卿供與賀合做買辦言明各墊銀一千五百兩因賀無銀當將升科單作抵後被徐逸生借去抵押莊欵銀一千六百兩此應請向徐追並有本年六月一號及十二號兩次借去之銀九百兩亦未歸還請追徐供當田賀未充買辦以前小的代理行務欠莊欵一千六百兩墊付各帳迨至二人接手洋東簽出支票銀七百兩因二人無銀墊付故將升科單向錢莊轉抵現在須將莊欵歸清方能贖出兩造律師伸辯良久中西官以爲時已晚判賀還押捕房田徐各交原保將帳目理明下期復核（索） 
[控究誘孩]  
　　婦人周氏前　張某姘識該氏有子年十五歲向在某店習業近忽被張誘出不知藏匿何處昨始在途遇見將張扭入捕房請究捕頭著押候查明再核（索） 
[上海縣案]  
　　周華氏扭葉張氏到縣喊控勾串姪媳背逃等情前晚經汪大令訊究氏供姪兒阿大在縣東開織緶作姪媳葉氏素欺丈夫誠實近被其母葉張氏勾逃求追張氏供年七十歲女兒自去歲歸省之後今年並未到家老婦衰病龍鐘亦未到過壻處焉能勾女背逃之事乞鑒大令以華氏不合疑控著與姪阿大自尋葉氏到案訊奪○廉泉控校經山房書坊翻刻所輯敎科書私售漁利等情昨日提到該書坊執事余子先訊究供此書係廣東某姓刊售因欠本坊銀兩推抵實非翻刻求鑿大令判交的保限將某姓交案訊究○謝忠藎赴臬轅上控費宗樂掯單一案飭縣復訊經汪大令訊明朦控圖賴借洋三百元將幫訟地保陶士良責押限先繳洋一百元在案尚未届限謝卽如數繳洋求請將陶開釋給還方單大令飭提謝陶至案申斥　再判陶交謝帶去除繳尚欠二百元應傳費等復訊能否　讓再行察斷方單未便給領叱退（近） 
[各局紀事]  
　　南市裏鹹瓜街永義昶信局夥周阿毛前日收得信洋二百五十六元據稱行經新碼頭被匪徒攫去報請工程局查緝帮審黄二尹提周訊問被搶情形詎周言語支吾二尹大怒擬欲責辦始稱情願賠償旋由同局司帳人具保而去○前日有匪徒多人闖入洞庭山碼頭某鮮船聲稱捉賭掀開艙板搶去洋五十元被船夥金子泉金阿大張阿惠等三人當塲追獲李根發一人解至工程局押候訊辦○水神閣前稻香村茶食店前日有匪人到店兌洋十四元而去店夥察得洋係鉛餅追尋無著當卽投報二十三七鋪巡防局請緝○前晚十六鋪南局員賈參軍帶勇梭巡至王家碼頭見栅門洞開當傳栅夫阿巧喝責一百板交栅夫頭帶去管束（欣） 
[覆訊誆騙貨銀案]  
　　有新仁李茂生信昌永陸榮三匯源通丁其三老裕泰等十餘家投公共公廨聯名禀控翁兆科開設衡康錢莊藉店騙去銀貨甚鉅請爲提究等情經捕房拘拿翁之股東劉安甫等無著祗將衡康執事朱金相莊夥華挺生拘獲曾經中西官會訊數次著將所騙之貨吊銷在案昨日上午十點鐘英副領事德爲門君蒞廨會同襄讞孫明府覆訊捕房將朱華二人解案又在法租界捕房提到賀芝生一名各原告投案請追明府問各原告當衡康初開之時可知莊主何人執事何人李茂生供執事朱金相莊主除翁兆科外尚有馮姓黄姓劉姓等人陸榮三供本號之貨係翁騙去丁其仁　貨由尹渭平誆取老裕泰　華挺生有一百六十六兩限票由華親認照付求追明府與德君互商之下以此案必須拿到翁兆科方可水落石出惟華係司帳朱係執事應分别辦理判將華挺生交妥保候訊朱金相還押捕房候拿到翁兆科訊辦法捕房送來之賀芝生著一併交捕房帶去管押（兩） 
[會訊捲逃案改爲錢債]  
　　李邦柱遣丁徐升控從良妓張鞠仙捲逃復娼一案昨日午後二點半鐘英副領事德君蒞廨會同襄讞孫明府復訊捕房將鞠仙母女傳案時有喬楊氏投捕房控張借洋四百元意圖吞賴等情捕頭循例將案由呈案請奪原告李邦柱延担文律師到堂聲稱李在英商老公茂洋行辦事刻因行東有緊要公事前往南京而見制　約數日後卽可回滬此案已請堂上改期何以今日忽又傳訊且本律師見捕房呈堂之案乃照錢債　歸華官訊辦被告律師哈華托起而言曰此案因原告具控捲逃是以應歸刑律辦理孫明府問原告律師曰刻下究係控其錢債抑是捲逃担律師謂原告係體面華人出重資納妾不安於室致被取去財物祗須請堂上追還洋二千四百元已可哈律師曰此案歸華官訊理本律師甚爲不服况前堂曾訂禮拜三會訊如届時原告不到准將此案註銷故現在不能再遲務於今日　結原告律師謂總須原告本人到案方可訊理哈律師復謂如原告仍照娶妾捲逃控告請著其先交出三千元爲是並須邀到見証再訊於是原告律師准將捲逃二字撤去孫明府謂德副領事曰本委有言質諸律師查中國錢債之案律師向不干預何得此案獨異德君以爲不然明府又謂若得今日申明嗣後卽可照辦並無他意原告律師請曰此案旣歸華官辦理此二婦應歸廨中管押或仍交保請堂上示奪明府以張鞠仙母女捕房存有保洋三千元仍著保出惟所存之洋傳諭捕房須俟廨中結案後領取（兩） 
[英美公廨早堂案]  
　　甬人陳紀生與陳阿順同居前日因細故互毆袁九榮出勸不依阿順之頭被陳擊破一孔報由包探劉明芝獲案解究陳阿順投訴前情讞員關司馬商之美繙譯安立德君判陳責二百板枷一月滿押捕房三月袁訊無干涉開釋○福懋祥控甲乙兩人串竊芝麻七担經中西官將犯責押補提收贜之朱春元在案昨由包探張天林解案朱供並未敢買亦未與甲乙通同　包司馬判交保開釋○章德政吳齊富串竊張金才家小洋銅元由探張才寳拘究中西官判各責二百板押捕房七天○徐長春帽店夥孫朝貴乘隙竊店内未成之女縀帽數十隻報由包探趙銀河解辦奉判戒責二百下發押捕房七天贜給原告○成衣匠倪阿榮私將王阿大王阿根葛順卿等交做衣料押洋逃避報探陳金標獲案吊贓解究判責二百板押捕房一月　捕解過犯張桂生掩入楊生順等家竊取衣服報時鐘請辦判發押捕房三月各贜給還失主○趙李秀因族人喜事討取喜爆口角經人勸散忽趙小弟以被李秀糾同阿小等人蜂毆推入浜内等詞投訴捕房派探拘究司馬以所控無憑且並無傷痕不准（兩） 
[美租界捕房事]  
　　東洋車夫周阿扣在南潯路被酒醉西水手二名將車推翻致碎車板而逸投報捕房請究捕頭准之○甲乙二銅匠昨在西華德路互毆被甲刃傷乙之手部由捕將乙帶入捕房轉送醫院求治並飭探將甲務獲究辦○四百二十二號捕昨投捕房報稱有逃馬一匹由乍浦路橋向北而去捕頭得報諭俟失主來報再核○昨有某西人駕汽車至百老匯路將行路西人撞到當由印捕將汽車扣住索　姓名一紙回報捕頭請核（求） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
