# 1902 - 114 - 4910426

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以飲助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸誰德鑒 
[中國宜行金幣說]  
　　嗚呼中國至今日貧弱之勢可謂極矣原其貧弱之故雖若相因而究分先後蓋自通商以來因循苟且墨守舊章不思振作任外人得尺則尺得寸則寸不能抵制以致利權外溢是中國之貧中國之弱使之也論勢先宜救弱惟救弱之道不外設立海軍整頓陸師精備器械多置兵船厚集餉糈精勤操演耳然凡此皆視餉之所自出餉足則事事應手可辦餉乏則在在掣肘堪虞亦一定之理現直度支竭蹶府庫空虚非但國用不足多方取之於民而民用亦且不繼將何所取卽欲厚集兵力而匱乏至此巧婦其能爲無米之炊耶故欲救弱宜先救貧然查外洋各國致富之由第一求天地自然之利各項種植與礦務是也其次求人力之利各種製造與商務是也其利旣得尤竭力籌劃不使外溢是以各國之利皆愈集念厚而中國之脂膏爲之取吸殆盡中國反是果將何道以處之耶凡謀利之道不外乎出入有入無出固足以致富量入爲出亦足以保富使入不敷出卽入愈多而出愈多雖入亦奚益耶故爲中國救貧之計礦務製造旣無專學亦乏鉅資卽能從速竭力爲之亦非十年八年所能收其微效則有入無出固尙不能也且洋債未清賠欵尤鉅每年進項有限竭澤而漁時虞不繼卽欲量入爲出亦勢有所不能惟能將固有之利保之無失亦未始非桑榆之補也保利之計莫重於商務吾旣不能製造民間習用洋貨又不能禁止頻年貨價之流出勢不能免惟中國向用寳銀出入以銀爲準外洋則用金幣出入以金爲準以中國之銀核外洋之金權操之外人出口之價一多則外人必將金擡貴中國暗受其虧者通商以來不知凡幾現在各國金價愈貴中國銀價愈賤所受虧者照目前核算幾大於前之貨價一倍夫貨價旣不能遏其外溢而又加此無名之虧耗恐財源之涸竭可屈指以待矣於此而思挽回於萬一莫若行金幣以爲抵制無論商務可免受虧卽三十九年中之賠欵所省當亦不可勝計且近來外洋金磅驟漲未始非因賠欵所致使賠欵在二三年中可了則國家之受虧雖多而商務之受虧有限乃須三十九年之久賠欵一日不了金磅之價一日不平商務之耗當不可以億萬計中國現在推望商務之興以圖補救而可任其江河日下耶說者謂華人之購洋貨固受金磅之虧然洋人購辦中國之貨亦以金合銀彼此皆有損益商務之興衰似不係乎此也不知進口之貨較多於出口外人得多失少烏能相抵耶說者又謂中國之金數十年來爲外人搜括殆盡一旦欲行金幣則幅員旣廣人民衆多安得如許之金以資行用曰此可無慮也中國金雖日少及早圖之去者卽不能復來而固有者可保之弗失若慮不敷行用不過以金幣爲銀錢之準非盡用金幣且使金幣之人千百人中不得一二猶之現在概用寳銀試問百家之中有幾家能藏一寳銀才乎金幣一興且使華人皆知從事礦務采金以佐不足則中國之金可望漸漸復原而交涉損益之間亦可相抵矣若不開用路必不能絶去路金礦雖多開取之後仍不啻爲外人効勞有何益哉 
[本館接奉電音]  
　　昨日午前九下鐘時京師飛電傳來上諭二道敬謹譯登○三月二十一奉上諭朕欽奉慈禧端佑康頤照豫莊誠壽恭欽獻崇熙皇太后懿旨肅親王壽耆著加恩賞穿黄馬掛欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨吏部尙書張百熙都察院左都御史陸潤庠均著加恩賞穿黄馬褂欽此 
[電傳行在宮門抄]  
　　昨日傍晚京師友人專電告知本館云三月二十二日皇上召見軍機大臣本日並無明發上諭 
[議還津地]  
　　昨得本館派赴日本采訪友人來信云頃自天津來電悉目下中國議和全權大臣方與各國暫駐天津之都統會議歸還津地事宜都統以六事相要一天津城再建事二大沽兵船停泊事三大沽砲臺拆毁事四天津十八里以内駐防華兵事五城内派設巡捕事六白河開濬完成事并言中國如肯允從則歸還之期當在西歴七月一號 
[俄員被剌]  
　　日本某日報云近閱美利堅報章悉俄國内務部大臣希拔矮餓伊痕君被派路希學堂肄業生洛内希夫所剌報剌客立時擒獲目下方在暗中稽察大約因平日積有私憤是以乘間行兇也 
[土人震動]  
　　日本某日報云誇烏賢伊島本土耳其所轄近由英人許島酋改爲自主之國以致土人大爲震動不知土地王將何以敉平之 
[阿俄親密]  
　　日本某日報云阿富汗國向歸英人保護與俄不甚交通近日阿國新王漸與俄廷親密俄皇迭次遴遣使臣爲之襄助一切其交誼之厚不言可知特不知英人能免因之忌嫉否 
[日本得雪]  
　　日本某日報云頃得東歴四月二十四日正午十一下鐘越四十一分時山形縣來電悉本日清晨天降大雪平地積厚二寸有奇同時仙臺縣亦來電云本日縣境雪花飛舞人咸詫以爲奇 
[行查印信]  
　　松江訪事人云庚子拳匪之亂京幾雲擾六部文卷半被摧殘近經禮部行文各直省督撫轉札 
 
 

Page 2

 
 
各屬府廳州縣飭將所用印信滿漢篆文何年鑄造何時頒給是何號數詳細鈎摹造册送部考核府尊余石蓀太守接奉憲札卽飭所屬遵照辦理武營中則由江南提督李壽亭軍門一體飭知以便彚案呈報 
[兵船已去]  
　　寗波訪事人云英德美三國兵船因寗郡謡言四起來此保護教堂分泊鎭海口内江北岸不白沙等處多至五六艘一時道路紛傳人心惶急幸某富紳與某主教莫逆商請轉飭開往他處人心乃爲之一安 
[謡言未息]  
　　寗波訪事人云郡城謡傳匪人挖眼剖心迄尙未息致各船户慄慄危懼不敢夜行西南各鄉民每見有人結隊而行卽終夜鳴金寢不安枕鄞縣黄菊友大令憂之特於本月某日傳集各地保諭令安慰鄉民勿爲謡言所惑苟有其事必係匪人採生折割與西人毫不相干一面繕發四言韻示遍貼四鄉其言曰挖人眼珠情實可惡所獲兩犯已遭顯誅再不斂跡定干嚴拘照例懲辦决不寛恕 
[帥節暫回]  
　　蘇州采訪友人云本月初八日江蘇撫憲恩藝棠大中丞起節赴吳淞松江等處簡閱戎行旋于本月十九日回至戟轅定省太夫人然後由胥門外登舟望常州進發屬下文武員弁迎送如儀聞中丞先委隨員錢怡甫觀察詣常熟福山等處簡閱一周然後會於金陵偕赴江陰舉行大蒐典禮 
[閩浙總督許制軍奏陳閩省設立大學堂情形摺]  
　　閩浙總督臣許應騤跪奏爲閩省遵旨設立大學堂謹將籌辦情形並叅酌山東辦法臚舉大綱恭摺仰祈聖鑒事竊維與學育才實爲當今急務臣自奉改設學堂諭旨後當委福建藩司周蓮鹽法道鹿學良綜理其事飭令妥籌舉辦嗣准政務處咨光緒二十七年十月十五日奉上諭袁世凱所奏山東學堂事宜及試辦章程著政務處通行各省立卽仿照舉辦等因欽此仰見朝廷求才圖治日昃不遑薄海士民莫名欽感查閩省設立前後學堂兼課中西文字垂數十年不乏翹出之才近來風氣已開士紳之家類知講求實學現在力爲開拓尙有端緒可尋惟閩本瘠區值此庫儲奇絀若概照出東辦法實屬無此財力兹當開創伊始固應不惜經費以立規模亦當力戒虚糜以期久遠臣初擬相地購建恐需時日查有正誼書院基址較寛劃出三分之二益以添購附近民房一律改建學舍中間分設正備六齋延聘總教習一員俾之考定學業綜核課程中文西文分教習十八員分齋督課兼理譯書事宜遴派監督一員稽查一切事務住齋學生以一百二十人爲額其有志嚮學自備資斧者另設附齋以四十人爲額其有中學通達與西學已涉門徑者又設速成一班以四十人爲額兹定本年二月十五日就在省舉貢生童先行甄别錄取六十名並附齋四十名准於三月初一日入堂肄業餘俟各府州縣招考彚選來省再行考取如額所有常年經費由省城各書院膏火酌提三成略資津貼不敷之數飭由司道力籌的欵以濟要需現計修建齋舍添設器具曁購置圖書儀器約需銀一萬餘元其常年經費約需銀四萬元籌欵雖甚艱難第事關學校總當設法供給將來經費稍裕再將各額加增以廣造就現在辦理略已就緒臣當督同司道認眞考察總期學歸實踐欵不虚糜俾有成效可觀以仰副聖主作育人才至意除將辦理章程咨送政務處查核外理合恭摺具陳伏乞皇太后皇上聖鑒訓示謹奏奉硃批著督飭認眞辦理隨時考核務收實效片併發欽此 
[皖興農學]  
　　安慶訪事友人云去臘皖人孫紹光擬出巨資開墾本省各屬荒地每年報効十萬金禀蒙撫憲批准設局城北洪家巷名曰農務學堂招集十四歲以下二十歲以上聰頴子弟于本月二十六日考試以定去留 
[京師盜患]  
　　京師訪事友人云本月初旬某日薄暮時打磨廠某錢店突來强盜多名肆行搜括刼去財物約值八百金雖經報官緝拿迄今尙未弋獲先是觀音寺廣成金店被盜行刼槍斃夥友李某店主憐之從豐殮葬更出資厚卹其家而盜黨則早已遠颺無從偵緝旣而蘆草園左近向充部吏之某甲亦以裁撤後無所事事淪入匪類糾黨行刦其鄰某乙家嗣被乙窺破行蹤報諸地方官署比差役來捕則已逃逸不知所之噫宼盜横行若此其甚盜案之破又若是其難更何怪居民之寢不安枕耶 
[巡河遇禍]  
　　廣州訪事人云駐紥新安縣境南頭之江安營七隊扒船管帶羅某於本月初五日清晨八點鐘時帶同保衛營勇乘杉板船沿河巡銷將至林岳適有某拖船迎面駛來杉板船急轉棹避之忽又有九江小輪船鼓輪而至致被撞沈羅入水無蹤惟巡勇得慶生還回營禀報現在江安營統帶已將九江船司事羅文并保衛營勇李某禀送緝捕捕訊明核辦矣 
[調軍防盗]  
　　杭州訪事友人云省城艮山門外荒烟蔓草之中人跡罕逢時有盜賊出没本年正二月間連出刼案數起雖經官吏獲盜訊明就地正法無如彼處偪近海岸下通海昌跳刀　張之徒鼠竄狼奔在在難於防制浙江撫憲任筱沅大中丞因擬就近設立防營以資保衛惟省防各營升勇爲數無多不敷調撥爰札飭各路防營每百名中抽調五名歸入武備新軍派員管帶現已調集省垣暫駐華藏寺内一俟築成營壘即當移駐彼處以備不虞矣 
[示救難人]  
　　寗波訪事友人云日前鎭海縣紳士李厚禧鄞縣紳士王澄慨念本籍工人被誘出洋流離可憫爲特籌資設法拯之使歸一面禀請鄞縣宰黄菊友大令曉諭各鄉咸知此事大令准之隨卽出示曉諭曰爲示救難人諭飭事據二品銜湖北試用道李厚禧等禀稱去年十二月間有奸人徐仲星卽隆圻等以招工開礦爲名誘集鄞慈鎭奉象五邑民人四百七十多名雇春生輪船載往英屬新加坡地方賣充猪仔漁利被該處同鄉工商覷破奸計控諸洋官華民政務司販賣之舉雖得中止而四百多人謀生無計欲歸無資伊等現撥捐集欵派人前往該處分别給發盤川陸續救回在江北岸美頤字號設立掛號公所誠恐鄉僻未及周知叩請諭飭圖保分貼知單並移慈奉鎭象各邑一體辦理等情到縣據此除批示分别飭知外合行諭飭爲此示仰西北七圖地保遵照立卽分貼知單如有被誘在内者由該家屬親友自赴公所報明住址姓名以便該紳等彚造名册寄坡裝送回籍該保毋得違延干咎速速 
[寗郡决囚]  
　　寗波訪事人云本月十四日清晨鄞縣黄菊友人令接到臬憲釘封文卽會同城守營項參戎升坐大堂由獄提出斬犯一名綁赴校塲處决聞此犯卽去年九月行劫鎭海王承哉家之盜首蔡按幅十一月三十日經寗波府勘審後寄禁獄中者也 
[甌郡官塲紀事]  
　　温州訪事人云浙江温州府王雪廬太守自兼營務處後頗思整頓營制本月初八日會同温州鎭總兵劉吉泉鎭軍至西門外大校塲閱看各哨升打靶有全中者賞給袍料以示鼓勵其餘弁勇賞賚有差惟陳姓哨弁連撃不中鎭軍赫然震怒立卽撤差嗣經某紳爲之籲求始得邀恩寛免○温州府王雪廬太守於本月初十晚乘官舫赴端安查騐營伍十三日晨公畢回衙○温處道童紹甫觀察會同温 
 
 

Page 3

 
 
州府王雪廬太守將郡城中山書院改爲中學堂月斧雲斤大加修葺並闢鹿城書院爲講堂原擬本月十五日舉行開塾禮旋以西教習遲延未至且尙須釐訂章程因令展緩旬日○瑞安黄仲弢太史及介弟叔容觀祭於本月十五日由温州附招商局普濟輪船至申江折赴湖北公幹十三日之晚各官在四明公所設席公餞並召梨園子弟演劇侑觴鼓樂喧闐樽罍交錯亦一時盛會也 
[粤海春濤]  
　　廣州訪事人云府屬各縣皆已舉行縣試錄案申詳惟東莞尙未開考本月某日縣主劉大令懸牌曉諭按照新章試以四書五經義及策論擇於三月初四日取齊○本月初七日米巿街毓佐領衙門被盜行劫所失甚鉅隨於翌晨報縣履　○天久不雨井泉乾涸居民雇人擔水每擔索錢二三十文甚有因爭取水以致鬥毆斃命者兼之時疫流行朝不保暮藥鋪棺鋪應接不遑惟望蒼蒼者速沛甘霖以救斯民於溝壑也○從化縣紳士謝兆鵬等以汛弁鄧鎮邦玩視教案等詞赴督轅呈控督憲陶芷芳制軍批示云汛弁緝捕不力固屬咎無可辭惟近來汛弁所屬兵丁無多若不兼帶營勇責以有盜必獲亦屬爲難從化縣把總鄧鎮邦有無玩視教案情事該紳謝兆鵬等所禀是否出自挾嫌抑緝捕局兼營務處派員確查禀覆察辦○南海縣署押所有一小亭爲押犯歇息之處上月二十一日忽然坍塌各犯紛紛奔避祗壓傷四人内有一人受傷頗重恐不免有性命之虞 
[京鉛過滬]  
　　貴州候補府王太守奉大吏委解銅若干斤取道滬江赴京交納昨日抵埠即乘輿到縣拜會縣主汪瑶庭大令大令立派丁役前往舟次照料 
[邑宰禁屠]  
　　連日上海縣汪瑶庭大令率同所屬佐雜各官在邑廟求晴旋又於昨日出示諭禁屠宰三天自本月二十三日起至二十五日爲止 
[懸賞緝盜]  
　　金山縣趙大令移文上海縣附以賞格一通略謂上月二十一日晚間監中王秀餘何阿寳兩犯越墻逃逸當經典史韓禀報履勘屬實卷查該兩犯一係挖人眼目一係糾竊雇主巨贓詳奉上憲擬定發配雲貴極邊充軍者未便任其逃逸卽飭捕役跴緝迄今尙未弋獲誠恐潛蹤滬上爲此出示賞格如能拿獲兩犯者賞洋銀一百元僅獲一犯者賞洋銀四十元縣主汪瑶庭大令披閱之下立卽飭役發貼通衢並諭令差捕赶緊查緝 
[嚴查出入]  
　　江南機器製造局總辦毛實君觀察近以各廠工匠往來雜沓深恐有意外之虞爰責成門前稽查處遇有携帶物件者務須詰問明白始准放行蓋亦杜漸防微之道也 
[請製號衣]  
　　南市捕頭王經年查得所轄巡捕五十名自去年發給號衣後自冬租春已將破壞爰禀請馬路工程局總辦翁子文太守轉禀蘇松太兵備道袁海觀觀察籌欵添製以便分給 
[上海縣署瑣案]  
　　周夏氏投英美租界公廨控媳婦馮氏之弟馮少蘭藉端串詐等情由讞員張柄樞司馬移送縣署前晚縣主汪瑶庭大令升堂研訊余邢氏供小婦人在某西人處傭工上年端午節迎春芒鴇兒周素雲卽周馮氏借去洋銀三百元央伊堂弟馮少蘭爲中用龜子周志仁出名繕立借據後向索取周馮氏竟串令巡捕朱杏生藉端圖賴並唆使伊姑周夏氏誣控公堂移解至案周馮氏供小婦人傭於某妓院馮於上年向小婦人合會旋又欲借洋銀一百元小婦人均未依允以致懷恨於心串出余邢氏恣行索詐馮少蘭供小的向業成衣堂姊周馮氏於上年端午節因有急需央小的向余邢氏借洋銀三百元周志仁供小的由馮少蘭囑繕借票致受其愚大令察閱借票係周雲記出名周志仁親筆顯係有心圖賴斺令將周馮氏交人保出限三個月内分期繳洋銀三百元並取具限狀存案○英美租界公廨讞員張柄樞司馬移提上海縣氏人朱月生大令當卽飭提研訊朱供家有公産地十三畝近日族人咸願出售因浼小的經手永遠租與洋商譚華每畝得洋銀五百元先收四百元僅由小的出立收據尙未立契不料堂姪阿榮私將其地另租與通和洋行事爲譚華所知投該管領事署控告大令飭交差收管聽候備文解送公堂歸案訊斷 
[馬路工程局紀事]  
　　前晚崇明人徐錦甫陳秀林深入醉鄉在馬路中滋事六號一號二華捕見而喝阻反敢行兇因卽拘至捕房昨午捕頭轉解馬路工程局總辦翁子文太守倩襄讞委員黄衡堂二尹研訊判責徐五十板陳一百板以示之懲○日前四川人高仁安由長江上游某處附日本人坂輪船公司大利丸來滬雇李長發所駕划船裝行李至法界德記小客棧中途失去鋪蓋因扭陳至工程局請追襄讞委員黄二尹略訊情由限李於二日内查明昨日飭提復訊李供小的查無下落二尹著與船夥張福明合賠洋銀四元○清潔局司事某甲拘送行竊糞桶之呂月生至工程局襄讞委員黄二尹研訊之下判責一百板以儆 
[英美租界公堂瑣案]  
　　西人友而怙訴稱商人用車載牛肉至某處被朱寶林周長川陳扣之所曳貨車撞損請卽追償讞員張柄樞司馬商之海副領事飭賠洋銀五元○馬夫李阿全驅車至某處風馳雨驟一往無前巡街捕見之以其有違租界定章禀請拘拿嚴辦司馬准之詎料李竟抗傳不到因飭包探竇如海持票往提○李阿順竊取徐德泰家木板數方經包探倪順泉拘解請究司馬判責三百板○劉松林向陳榮春訛詐洋銀由包探顧阿六拘解請究司馬判責三百板○包探顧阿六解陳友堂至案禀稱此人在垃圾橋畔投河自盡經人救起送入捕房捕頭令小的解請妥爲安插陳供小的係崇明人前晚行經是處倉卒中誤墮於河表兄顧阿夫現在工部局當車夫叩求明鑒司馬飭押候交其表兄具領○歹人張阿四至新閘張金祥家圖竊由四百二十一號巡捕拘解請究司馬判責三百板○李子卿竊取嚴老方家哆呢被一條經包探胡瑞龍拘解請究司馬判責手心二百下 
[贛災續函]  
　　頃接劉蘭陛先生芬自南昌來函云芬向以江右爲富庶之區一年兩稱卽遇大災亦不至如此之甚前至潯陽飢民載道洎經鄱湖殆有甚焉新建濱湖似較南昌沿河爲尤苦比時分路下鄉芬赴新建以南昌爲花災非老手不辦請嘯兄等四人前往北鄉一鄉已得三萬九千餘大口尙有東西兩鄉昨接嘯兄書不料其災竟與新建相等朝不保暮慘動心脾嘯兄沿途痛哭數次昔大禹泣罪今嘯兄泣災飢溺爲懷誠不可多得聞嘯兄有信至申未知察收否其災較山東順直爲重竟不下於河南山陜也當此之時能助一金即多救一人之命務懇鼎力吹嘘源源接濟不勝急切待命之至正封信時適嘯兄回述及災狀又涙隨聲下芬等遂爲之酸鼻設災不重災不奇重嘯兄何至如斯務乞設法接濟以解倒懸是所叩禱云云則敬捧讀之餘慘傷無已謹照錄送呈乞登報尾哀懇仁人迅賜援救其有捐助多次無可再捐者擬請墊借若干富由閱敬出具借票約期奉繳藉免緩不濟急之虞統乞鑒原酌辦爲幸[  上海北南絲業會館籌振公所施則敬謹誌]  
 
 

Page 4

 
 
　　嘗考食品中有治病之功者以燕窩爲最然摘毛去疵諸多不便本公司精心研究取暹邏上等官燕以機器去其毛疵以化學提其精華製成糖精其味美其色潔其補更峻具百藥之　抱衆藥之效有益無損奏功甚速初不料其如是之奇騐也無論男婦老幼四時八節有病無病苟能略服少許不但痼疾頓除且精神頃刻百倍卽公卿攜帶進京紳商攜帶出門士子攜帶入塲武官攜帶行軍均可隨意餌服簡　無比且性極和平功頗神奇開胃健脾能扶正氣盖正氣勝則脾胃强脾胃强則精神來精神來則百病消故無論何病服之立見奇功妙在異常適口故人皆喜吃誠五洲試騐之妙品萬國應效之良方一切功用服法另詳仿單大匣四元小匣二元假冒甚多認明牌號地址及門懸會審分府翁告示爲記上海因馬路北望平街口朝　紅傅洋房内使是　　目今戒烟藥最多其實祇要人肯戒就樣樣都是靈的何必定要用着我的溥濟水呢但是我替呼烟人想來尙有許多難處吸烟的時候何等作藥烟癮過足何等精神而且　著無事之時旣可藉以消閑或在病痛之日更可賴以遣悶又况人生在世苦處儘他苦樂處也該尋樂忙時儘管忙閒特也應倫閒貧賤人如此富貴人更甚勞碌人如此清閒人愈加所以吃烟人不見日少但見日多總是爲此想頭看他不破不然世上吸烟的人那個不知道要戒無奈提起戒烟就要想著吃烟的滋味有些捨他不得况且人之常精日日做慣的事一日不做就要想著去做不但吃烟卽如嫖賭及諸般有趣之事皆然但是没有呼烟的利害所以謂之烟癮常聽得吸烟人說天下最有滋味足以使人思想無窮者莫如吃鴉片烟因爲烟癮如此利害吸烟的人如此沉迷所以雖有各項戒烟藥憑他如何靈騐亦誓不肯一旦捨烟吃藥蓋吸烟人的性情大槪如此倘有人叫他吃别項戒烟藥自然無一情願惟有勸他吃戒烟溥濟水一面聽他吸烟不必勉强他戒更不要管他吸多吸少祇要他吸一頓烟隨吃一頓溥濟水吸幾錢烟也吃幾錢溥濟水日日如此不知不覺不　一月自然烟也不想吸了水也不要吃了此就是戒烟溥濟水的好處全在以漸見功使人戒去不覺你道世上尙有那一種藥可及他呢諸位吸烟的人看了此話如要買來試試請到上海美界白渡橋北首仁智里士三弄括打藥房内就有得賣譬如有一錢烟癮的人祇要買他一小瓶不過費洋錢一元就可將烟癮戒去了 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[悲喜交集]  
　　姑蘇訪事人云江霄緯太史家子城中舊學前去年又定温道巷陸孝廉之女爲媳涓吉本月十四日行合巹禮是日在省官紳均往道賀衣冠輿馬竟日喧闐及届吉時冰上人導新郎至陸宅新迎時則賓朋滿座燈燭輝煌不移時新人竟因急病身死於是迎者皆爽然而返聞新人於前一夜微覺喉間不適人咸人以爲意並未覓藥求醫初不料彩輿未登瑶池遽返不識乘龍佳壻情何以堪也 
[英租界捕房紀事]  
　　昨晨六點鐘時有某甲者貿貿然至白渡橋上躍入蘇州河中一百六十一號巡街捕見之立卽報知捕房不知有何寃抑竟爾視死如歸也○雲南路新瑞生烟紙店學徒韓金生係鎭江府屬某邑人日前因事被店中執事人薛華訓責遽吞生烟斃命昨已報知捕房由捕頭令地保報縣請騐矣○石路公興里五百十六號門牌某姓夫婦因事口角其妻遽爾吞烟斃命因卽報知捕房捕頭令地保報縣請騐○大方客棧夥朱定安王宋三兩人不知因何口角王舉足踢之中朱要害當由棧中執事人投報捕房捕頭令包探邵仁初送朱至仁齊醫館求治 
[法租界公堂瑣案]  
　　前者僑居鴻源里之倪氏婦以寍波人陳餘吉佯稱租屋乘間竊去首飾盒一口報經捕頭派令某包探將陳拘獲吊出金臂釧一雙昨日解至案下倪氏遣女傭李王氏投案聲稱主婦被陳竊去首飾盒内儲金珠首飾約值千金求恩追給陳供小的向操米業去年來滬與倪姓婦同居伊知小的正妻已故願賡偕老之詩當由寳興里郁某爲媒擇吉行合巹禮現在伊家檯桌器物皆由小的出資置備邇忽反目遂指小的行竊請提氏質訊自知一切情由讞員杜枝園大令著兩造明白補詞呈候核奪○蘇州靑陽地車寓主婦華王氏購得東洋車一輛包探沈德福認係賊贓扭訴捕房捕頭備函來申請將賊拘提解案大令略加詰訊判押一禮拜○前日墳山路左近林陳氏因婢女菊花潑翻火油燈任情毆撃遍體鱗傷包探聞之協同巡捕一併解案請訊林陳氏供小婦人出洋銀五十六元購此女爲養媳不救凌虐菊花供年一十有三鬻入林家已閱五稔大令騐得菊花傷痕歴歴不覺惻然著發普育堂留養林陳氏罰繳洋銀一百元押候繳齊始准開釋○揚州府屬寳應縣人朱長春來滬覔就久無所遇衣食不給抑鬱無聊遂於前日投河自盡經巡街捕援起解案請訊大令著就公堂罰觺内提給盤費洋銀三元俾回原籍○輪船積竊王德桂迭因犯案驅逐出境昨日又在某輪船上行竊信箱被獲送案大令判枷三個月期滿責五百板再行遞籍○前日南市十六鋪左近棉陽里晉泰錢莊出店人余春隆由龍華回滬道經法兵駐紥處駐足探望被獲送案晉泰莊主遣夥陳子文投案請領大令准之○劉長志訴稱偷兒王阿金竊取鞋底二十二雙衣服二件報捕查獲甲到原贓求恩給領大令判責王三百板驅逐出境贓給劉領去○竊犯吳阿根甫經釋出昨又行竊某姓家脚爐銅銚衣服等物報捕拘獲弔到原贓解案請辦大令判枷一個月責三百板○徐金才行竊銅殻報時鐘一座被包探拘獲解案請辦大令判責手心二百下 
[美租界捕房紀事]  
　　昨晨東洋車夫梁阿維趙阿二在西華德路爭攬坐客互相兇毆四百七十七號巡捕喝阻不依因卽一併拘入捕房捕頭騐得梁額角被趙撃傷令扶送同仁醫院求治趙押候轉解公堂禀請讞員張柄樞司馬訊辦○陸榮生不知何許人前因犯竊管押捕房近日忽患浮腫捕頭令送司考脫路工部局病房醫治豈知病入膏肓醫藥無效延至昨晨宛轉而斃捕頭令地保查明滬上並無屍屬因卽備棺收殮 
 
 
 

Page 10

 
 
　　本總行創自横濱一千八百八十年資本金洋二千四百萬圓現已收足金洋一千八百萬元公積金洋八百五十一萬元分設英國倫敦法國媽塞而里昻美國紐約舊金山布哇香港孟買東京神戶長崎韓城仁川釜山等名都大邑諸有通交以及中國上海天津牛莊北京等分行亦歷有年數專辦銀行應有一切交昜無不克已招接存欵更謁誠實久蒙中國逹官均用華文專備中國仕商樂取便捷昜於通鉅賈交相稱贊本行格外精心研究接應惠顧現由總行刋到曉惠然顧臨者之用爲特布告仰祈俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於貴客毫無耗損以昭平允如欲存在上海分行者長年期息五釐半半年期息四厘半本個月三厘半逐日往來二厘半以副交厚同文之來誼云爾共餘匯票押匯電匯承接周到有美悉臻如蒙惠臨請至本分行面訂可也經理人長鋒郎謹白 
　　寳善齊書莊石印大清一統志 
　　茲奉各大憲諭仿殿板式樣大足八寸長計五百卷分二十一門如分野建置沿革形勢風俗城池學校戶口田賦山川古蹟關隘津梁隄堰陵墓寺觀名宦人物流寓列女仙釋土產門目旣備體例尤精曾經香濤宫保奏請頒行各省學堂緣是書編輯門類較通考尤加詳焉本莊不惜精工放大石印以公同好披閲自知謹白 
　　九通分類總纂出書預啟 
　　是書乃汪甘卿中翰所輯係取九通全書融會貫通各按門類編定時代凡三通典三通志所無而三通考所有或三通典三通考所無而三通志所有者均行删繁　複併爲二十二類分二百四十卷幷列原書各類子目用上等連史紙六開大字石印厚訂八十本連裝布套價洋二十八元凡士子學堂考究與夫塲屋檢查但須按類以求則上下數千年文物制度自古至今燦然具備較之翻閲全書茫無頭緖眞便昜不可言喻惟汪中翰係爲便益士林起見覃精竭慮數昜寒署始能創此極便檢查之法近又延聘通人商榷校訂主克成書妙在編定時代逐條輯錄一氣貫穿與外間所行輯要等書各具體例且纂校印訂均係實事求是准五月初出書並不預售股票業經禀請道憲示禁翻印並飭新廨照會捕房一體查究外埠各書坊均可批發特此佈告大馬路蒙學報館鐵馬路文瀾書局同啓 
　　鴻寳齊經義彚纂廣告 
　　經義卽八股之濫觴自宋熙寗四年罷詩賦而試經義沿襲七百餘歲規模繩尺愈後愈密朝廷慮其束縛人才詔從初制乃能爲八股文者茫然不知經義爲何物非數典而忘其祖歟書賈稗販玉石不分貽悮學者實非淺鮮本齊延聘通人詳加搜輯凡宋儒流傅諸作槪予甄錄經義程度具在於斯是爲甲編其歷代名人經論經說與經義殊科混而一之實乖體制别爲編纂以判淄澠是爲　編至於講義塗轍尤異然其文字典雅可誦者良多也彚而錄之是爲内編若夫四書味根五經合纂或陋或雜識者嗤焉爰集宋元明及國朝諸儒能經之書仿叢書之例付刋是爲丁編合四編之成總其名日經義彚纂所以别於訓詁之學也持餉海内承學之士或亦犂然有堂於心乎准五月底出書業已立案翻印必究先此廣告 
　　漢鎮新開蔡同泰參號 
　　本號開設在湖北漢口鎮黄陂街財神廟下首坐北朝南石門面庫目運吉林官揀人參高麗野參東西洋參新洲官燕天生野术貢桂銀耳一應俱全定價克已以廣招徠凡仕商賜顧者請認明本號招牌庶不致誤特此佈聞本號主人特白 
　　奏辦浙江善後恊濟公司大票頭彩壹萬元三月二十九日開彩 
　　本公司曾蒙浙撫憲奏明籌辦浙江善後彩票通售各埠經部核准奉旨依議欽此欽遵在案第二會日於二月廿五日如法當衆開彩得彩紅票憑本公司對號單實足兌洋三會票額一萬張中彩定額一千四十四張准於三月廿九日在杭州拱宸橋本公司開彩務祈當道縉紳富商大賈屆期光顧以昭大公是幸此佈分設蘇州觀前及上海南市江西九江漢口嘉興湖州紹興温州寗波等處浙省總公司啓 
　　　上海嚴乾生老藥號只此一家並無分出在外 
　　本號向設在大東門外外鹹瓜街泉漳會館南首便是特此布告　　謹擇於四月初六日開張 
　　新上海開嚴大生藥號 
　　開設上海大東門外大關南首萬聚碼頭坐東朝西洋臺門面揀選各省正藥精製飲片虔修丸散膏丹杜煎虎鹿龜驢諸膠四時痧藥各種花露百益藥酒發兌吉林人參野山高麗關東鹿茸東西洋參毛白官燕秘製神效林文忠公戒烟菜子丸戒焑玫瑰參片梅花參片一粒金丹太乙寳珍靈膏以及各種香料細藥批發格外公道賜顧者須認明本號招牌只此一家庶不致誤 
　　　廣濟公司江南義賬票頭彩四萬元三月廿七日開彩 
　　本公司現奉南洋商督憲劉批飭除廣濟義賑票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分投查察一經察出卽遵批就近禀由地方官查封外特此聲明第卅六會票已於本月廿八日十一點鐘在本公司如法開彩所得彩號數經印有對號單分派以便核對如有得彩之票祈携到本公司收銀可也第卅七會票巳印出三萬張定期三月廿七日開彩本公司所發之票如有中式紅票憑票兌彩此佈票 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年三月初六日京報全錄]  
　　宮門抄諭旨均錄前○熱河都統色奏爲請銷徵收五行斗稅銀兩摺○吉林將軍長奏爲旗員籲請陛見據情代奏摺○又奏爲同知飭赴新任片○又奏爲揀員請補知府摺○湘撫俞奏爲請補要缺知州摺 
　　奴才以楞額跪奏爲徵收五行斗稅銀兩報銷遵照新章由題改奏仰祈聖鑒事竊查光緒二十一年八月十五日奉上諭嗣後缺分題本及向來專係具題之件均著改題爲奏等因欽此　遵在案查據前任熱河道福謙詳稱查得承德府並豐寗灤平二縣經徵稅務承德府每年額定銀五千六百九十八兩五錢五分一釐平縣每年額定銀二百四十二兩三錢九分例應儘收儘解向由直隷總督按年奏銷嗣因口外錢榖案件改歸熱河辦理經部議覆自道光八年爲始由熱河道詳候都統核辦所有承德府及豐灤二縣光緒二十五年分徵收五行斗稅錢易銀兩具册結田道覆核明確其請銷解費賃房書役家人飲食紙張筆墨等項與部定銀數相符造具册結詳請題報前來當因地方未靖屇期未辦現在地方稍平自應遵照新章奏報核銷奴才查得承德等府集徵收稅務例應儘收儘解兹據前任熱河道福謙詳稱光緒二十五年分承德府徵收五行斗稅銀二千零五十六兩五錢八分内除支給過稅局賃房書役家人飯食紙張筆墨等項銀二百八十八兩五錢又每兩傾鎔解費銀五分計扣銀八十八兩四錢零四釐實應交稅銀一千六百七十九兩六錢七分六釐已據照數完解又豐甯縣徵收五行斗稅錢易銀二百六十四兩一錢零四釐七毫零六忽每兩扣傾鎔解費銀五分計扣銀十三兩二錢零五釐一毫三絲五忽三微實應交稅銀二百五十兩零八錢九分九釐四毫七絲零七微已據照數完解又灤平縣征收五行斗稅錢易銀二百五十三兩四錢九分零五毫八絲每兩扣傾鎔解費銀分計扣銀十二兩六錢七分四釐五毫二絲九忽實應交稅銀二百四十兩零八錢一分六釐零五絲一忽已據照數完解至承德府所徵稅銀核與定額計短徵銀三千六百四十一兩九錢七分三釐四毫每兩扣傾鎔解費銀五分計扣銀一百八十二兩零九分八釐六毫淨應賠解銀三千四百五十九兩八錢七分四釐八毫已飭照額賠補完解又豐寍灤平二縣所報稅銀均係有盈無絀請銷解費及承德府請銷賃房飯食等項亦與奉部酌定數目相符除飭將稅銀赶緊解司入撥報部並摘造簡明總册同細册印結一併詳送前來奴才覆核無異除將册結咨送户部外理合恭摺具奏伏乞皇太后皇上聖鑒飭部覈覆施行謹奏夺硃批户部知道欽此 
　　奴才長庚跪奏爲據情代奏恭摺仰祈聖鑒事竊奴才准額魯特領隊大臣英裕咨稱領隊前於同治十年由護軍營印務筆帖式補授護軍校蒙神機營王大臣奏派隨訖清門頭等侍衛沙克都林札布赴塔爾巴哈台行營差遣隨隊出兵片剿轉戰各城歴保至記名簡放副都統補授正藍旗護軍叅領光緒十八年經前將軍奏請署理察哈爾領隊大臣奉旨賞給副都統銜作爲額魯特領隊大臣渥菏聖恩毫無報稱撫躬循省惕勵時深伏思領隊自從隨隊出征効力邊疆迄今三十餘載蒙恩摧補領隊亦逾八年祇以遠覊職守未獲展覲天顔瞻望闕廷莫名依戀現在時局大定兩宮廻鑾惟有仰懇據情代奏籲懇天恩准其入都階見藉伸犬馬戀主之𢗑等情呈請代奏前來理合據情代奏伏乞皇太后皇上聖鑒訓示謹奏奉硃批另有旨欽此 
　　長順片再現署伯都納廳同知書瑞調省調省别候差委所遺員缺查有請補伯都訥廳同知朱兆槐應卽飭赴新任以重職守據署吉林分巡道文韞具詳前來除檄飭遵照外謹附片陳明伏乞聖鑒謹奏奉硃批知道了欽此 
　　奴才長順跪奏爲揀員請補要缺知府以重職守恭摺仰祈聖鑒事竊照長春府知府謝汝欽保陞開缺歸道員候補奉旨允准行知在案所遺長春府知府一缺係衝繁難近邊題調要缺遇有缺出陞調兼行由外酌量具題如寔無堪以陞調之員准於候補並揀發人員内揀選題補該府蒙民雜處政務殷繁責任綦重非精明幹練之員不足以資治理兹查有候補知府王昌熾現年四十六歲湖北江夏縣人由文童於光緒六年投効新疆軍營九年因歴辦邊防善後在事出力奏保以巡檢歸部儘先選用十年收還伊犂歴年剿辦竄匪在事出力經幫辦新疆軍務大臣伊犁將軍金順奏保十一年三月十五日奉旨著免選本班以府經歴歸部不論雙單月遇缺儘先即選並加六品銜欽此十二年在勘分新疆中南界務出力案内奏保七月十六日奉旨著免選本班以知縣歸部不論雙單月遇缺儘先前卽選並加同知銜欽此十三年投効吉林在練軍拏獲馬賊出力案内奏保俟選缺後以同知用十四年九月經奴才前任吉林將軍時奏准留營差遣十八年九月因邊防案内出力奏保俟選知縣缺離任歸同知班補缺後以知府遇缺儘先前即選十月奏請以知縣留吉補用十一月二十四日奉硃批著照所請吏部知道欽此二十一年赴部引見遵例在部補繳知縣三班分發銀兩加捐免補知縣同知各本班以知府遇缺儘先前卽補並捐免保舉三月十二日經吏部帶領引見奉旨著照例發往欽此四月二十八日領照到省五月在直隸捐局報捐花翎八月因辦理琿春收還越懇地畝完竣出力奏請俟補知府後以道員歸候補班儘先前卽補經吏部改爲議叙給予尋常加一級十月二十七日奉旨依議欽此二十三年十一月委署伯都訥廳同知十二月初十日接印是年在練軍剿辦馬賊出力案内奏保俟知府補缺後以道員遇缺即補是年十二月在直隷捐局報捐三品銜二十五年正月二十七日交卸二十七年八月委署長春府知府九月初二日接印在事該員才識明練辦事勤敏現署該府認眞整頓力祛一切積弊以之請補長府知府實堪勝任與例亦屬相符據吉林分巡道又韞詳請前來合無仰懇天恩俯准以候補知府王昌熾補授長春府知府實於地方有裨如蒙俞允該員係候補知府請補長春府知府銜缺相當毋庸送部引見所有揀員請補要缺知府緣由是否有當理合恭摺具陳伏乞皇太后皇上聖鑒勅部核覆施行謹奏奉硃批著照所請吏部知欽此 
　　頭品頂戴革職留任湖南巡撫臣俞廉三跪奏爲請補要缺知州仰祈聖鑒事竊照湖南武岡州知州毛隆章升補澧州直隸州知州遺缺於光緒二十七年七月初六日欽奉硃批照依行文例限計算扣至八月十六日作爲開缺日期缺八月分截缺咨部在案查武岡州係繁疲難三項要缺例應在外揀補兹據署湖南布政使但湘良署按察使繼昌會詳稱查有坐補武岡州知州沈金潤年五十六歲係浙江歸安縣人由難廕讀書期滿以知州候選光緒八年十二月簽掣湖南茶陵州知州九年十一月初二日到任十六年十一月回避卸事與湖北興國州知州宋熙曾對調旋准部覆回避之上司升補他處准其留任十八年正月二十五日仍回茶陵州本任是年八月調補武岡州知州准部覆二十二年正月禀請開缺回籍修墓事竣後請咨仍赴湖南原省尙未起程於二十三年二月丁母憂旋准部咨該員修墓事畢俟到省赴補咨文到部以後湖南武岡州知州缺出時照例坐補二十五年五月服滿遵例赴部起復九月初九日吏部咨准其起復按限扣至八月二十七日作爲到省日期查該員沈金潤安詳謹飭年力正强以之坐補武岡州知州洵堪勝任核與坐補原缺例章亦屬相符毋庸送部引見據藩臬兩司會詳請奏前來可否仰懇天恩俯准將該員沈金潤補授武岡州知州俾資治理之處除咨部外謹會同湖廣總督臣張之洞遵照新章恭摺具奏伏乞皇太后皇上聖鑒勅部議覆施行謹奏奉硃批吏部　奏欽此 
 
 

Page 14

 
 
[光緒二十八年三月初七日京報全錄]  
　　宮門抄諭旨均錄前○吉林將軍長奏爲揀員請補要缺知府摺○文奏爲續採參枝派員進呈摺○湘撫俞奏爲兩淮鹽釐協湘銀兩懇照向章匀半撥解摺○又奏爲籌辦第三期新案賠欵銀數摺 
　　奴才長順跪奏爲揀員請補要缺知府以資治理恭摺抑祈聖鑒事竊照吉林府知府鄂齡三年俸滿奏請以道員歸部銓選奏旨允准行知在案查所遺吉林府知府一缺係繁疲難題調要缺遇有缺出由現任人員内揀選陞補如而合例堪以升補之員准於候補並揀發曾任實缺委用人員内不論滿漢揀員題補該府爲省會首郡管轄伊通州一州敦化縣一縣並自理地方詞訟錢糧各事政務殷繁員任綦重員缺未便久懸應卽揀員請補以重職守兹查有在任候補知府俸滿賓州廳同知朱材濟現年五十八歲順天大興縣人由優禀貢生中式順天鄉試已卯科舉人同治十一年二月選授直隸邢臺縣訓導光緒三年調赴海運當差保奬以知縣不論雙單月選用四年在菩陀峪萬年吉地工次當差出力保奬選缺後以同知在任補用七年八月選授甘肅合水縣知縣八年十月到任十年呈請修墓開缺十四年八月投効吉林十六年遵海防例捐免坐選原缺離知縣以同知補用二月經前任黑龍江將軍依克唐阿咨調剿辦大股馬賊出力保奬俟補同知後以知府補用十八年二月經奴才前任吉林將軍時奏請以同知留於吉林補用奉旨依議欽此八月請咨赴部引見奉旨著照例用欽此十二月領照到省是年九月在邊防出力五年期滿案内保奏俟離同知任歸知府班補缺後以道員用經海軍衙門會同吏部核准具奏奉旨依議欽此二十年正月委署敦化縣知縣二月十八日到任十一月十六日交卸二十二年三月奏補賓州廳同知經部議准覆奏奉旨依議欽此十二月初二日奉委到任二十三年十月二十九日交卸二十五年正月初十日回任除離任之日不計外先後接算連閏扣至二十七年正月十二日止三年俸滿加考具奏經部覆准歸入卽升班内升用仍在任候升六月初九日交卸賓州廳同知篆務回省該員樸誠清謹任事實心前在賓州廳任内因應咸宜以之請補吉林府知府洵堪勝任與例亦屬相符據吉林分巡道文韞詳請前來合無仰懇天恩俯准以俸滿賓州廳同知在任候補知府朱材濟補授吉林府知府實於地方有裨如蒙俞允該員係在任候補知府請補吉林府知府銜缺相當除一面給咨赴部引見所有揀員請補要缺知府緣由是否有當理合恭摺具陳伏乞皇太后皇上聖鑒飭部核覆施行再所遺賓州廳同知一缺本省現有合例人員應請摺留外補合併陳明謹奏奉硃批著照所請吏部知道欽此 
　　奴才長順跪奏爲續採參枝專差呈進恭摺仰祈聖鑒事竊奴才於光緒二十七年十二月初十日業將前派協領等續採參枝專差呈進並於摺内聲明仍飭該恊領等赶緊妥爲採辦續有所得卽行呈進在案現據官參局掌關防副都統銜三次記名副都統花翎協領富陵阿刑司掌關防副都統銜兩次記名副都統花翎協領富通山等續採得大枝山參九苗中枝山參十四苗計重十兩零五分可稱上品核計共需工價銀一千九百七十八兩二錢五分仍由所收參稅項下以錢易銀照數發給奴才謹將續採參枝親加查騐分盛兩匣嚴密包封飭交雲騎尉德春齎京呈進惟採辦參枝已經過時珠不易得仍飭該協領等俟夏令妥爲採辦以備上用除咨行内務府查照外所有續採參枝緣由謹繕摺具陳伏乞皇太皇皇上聖鑒謹奏奉硃批該衙門知道欽此 
　　頭口頂戴革職留任湖南巡撫臣俞廉三跪奏爲兩淮鹽釐協湘銀兩懇照向章匀半撥解以濟要需恭摺仰祈聖鑒事竊照光緒二十八年正月初六日准兩江總督臣劉坤一咨部駁黔甘軍需各疑内淮釐協湘一欵除每年三萬兩外倘或有餘自應提存候撥等因准此當經臣轉飭查明籌議兹據辦理湖南善後局司道詳稱淮釐協相始於同治七年湘軍援黔田江南協濟餉項就近在於湘省淮釐項下按年撥解同治十三年江南以需餉浩繁請將此項解充金陵餉需經前升撫臣王文韻將湘省萬分艱窘碍難停止情形咨請照舊撥解旋准前兩江總督臣李宗羲覆稱以後所收淮釐與金陵支應局分半籌濟自是以來湘省遂倚此項淮釐爲常年的欵光緒二十五年奉部指提湘省協解黔甘等省軍需銀兩另儲候撥又經前護撫臣錫良奏蒙俞允照常撥解在案兹查湘省督銷局淮　收數之增减因於銷鹽之暢滯溯查同治八年起以至光緒二十七年所解全半銀數多寡不齊光緒二十四年解銀一萬四千餘兩爲數最少前護撫臣錫良原奏所稱每年解約到銀二三萬兩係就是年與收數較多年分約略牽算而言並收節年定額湘省近來供億浩繁自應京餉以及甘肅協餉四國洋欵等項　皆刻不容緩本省緑營裁剩無幾緝捕鎭攝全賴防營雖防營亦經裁减爲數無多而應領餉糈尙有不敷支放暫以期票散給周轉之事騰挪掩覆固屬萬難至於雲貴廣西等省恊餉文牘頻催竟皆無從解濟現在每年又奉添派賞欵銀七十萬兩必須按限解交急於星火史不得不極力搜索希冀集腋成裘向來入欵恒以釐金爲大宗近來水旱頻仍商民交困釐課逐年减色縱使切實整頗總雖望復舊觀惟賴此項淮釐稍供補苴臣現在督飭各司道局員增設緝私局所嚴杜浸灌整淮綱凡委員募勇添製器械等項費用稍有所增然但令私販絶迹正引暢銷鹽釐日見起色則於淮湘均有裨益在湖省多獲一分淮釐卽增出一分解欵所望尤爲迫切如果限以三萬兩爲定額餘銀提存解部不獨新籌之欵不能有加且較原有之數反爲短少一切解欵籌措更難實無補救之方深恐致滋貽誤等情開具節年收數清摺具詳奏前來臣維湘省財源枯竭久在聖明燭照之中此項淮釐無論留湘解部均係上供國家之用合無籲懇天恩俯准將前項淮釐無論收數多寡照舊各半均分俾供支解免誤要需之處除將節年收數咨部查照外謹會同湖廣總督臣張之洞恭摺具奏伏乞皇太后皇上聖鑒訓示謹奏奉硃批户部知道欽此 
　　頭品頂戴革職留任湖南巡撫臣俞廉三跪奏爲匯解湘省派攤新案賠欵第三期銀兩恭摺仰祈聖鑒事竊臣准户部電開公約賠償付還各欵應電飭各省各將撥定數目匀作十二次先期解交滬道切勿輾轉推諉致誤還期等因查橷案賠欵湖南省每年原派銀七十萬兩每月應解銀五萬八千三百三十三兩三錢三分又部撥漕折等四欵每年應解銀三十萬四千兩每月應解銀二萬五千三百三十三兩三錢三分上年十二月第一期及本年正月第二期應解銀兩業經全數匯解上海道兌收奏明在案兹據署湖南布政使但湘良會同糧鹽二道及善後釐金各局司道詳稱派還洋欵現值光緒二十八年第三期擬請挪提裁减局務薪糧節省項下凑足一月償欵銀五萬八千三百三十三兩三錢三分統俟新籌欵項收有成數卽行歸墊此外奉撥加復俸餉旗兵解餉加增東北邊防經費漕折等項按月應解銀二萬五千三百三十三兩三錢三分連前共銀八萬三千六百六十六兩六錢六分於正月十九日發交春和祥達順澤春阜隆等錢店各承領銀一萬四千兩集義錢店承領銀一萬四千三百三十三兩三錢三分春和祥又承領漕折銀一萬三千三百三十三兩三錢三分均限於二十八年二月十九日一併匯解到滬交江海關道兌收守候庫收批照回銷以期迅速而免逾限等情祥請奏咨前來臣覆查無異除分咨部外所有籌解第三期新案賠欵銀數日期廑會同湖廣總督臣張之洞恭摺具奏伏乞皇太后皇上聖鑒謹奏奉硃批户部知道欽此 
 
