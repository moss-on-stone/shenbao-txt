# 1901 - 122 - 4910077

 

Page 1

 
 
　 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[嚴門禁說]  
　　僕嘗稽之載籍攷之律文而知昔時門禁之嚴也其在易曰重門擊柝以待暴客周禮曰司門掌授管鍵以啓國門譏其出入是則國之有門所以愼内外之防閑嚴姦宄之蹤跡古之爲政者未嘗不於此愼密周詳至大淸律例去凡各處城門應閉誤不下鎖者杖八十非時擅開閉者杖一百京城門各加一等良由城　以内室廬所聚倉庫所積苟非嚴爲防衞或宵深月黑不軌之徒因而闌入其間偶一疏虞何堪設想故前聖之制與時王之規咸以此爲兢兢謂絶匪類而保良民固舍是别無異術也今者各處省垣城門尚知遵照舊章嚴加啓閉至於外府州縣雖叅差雉堞儼然掌固堅牢然民人深夜往來不過略費靑蚨數十翼卽可出入自如毫無阻礙至上海一隅本係海濱下邑且自通商而後城門以外卽爲互市之塲居民之在城内受一廛爲氓者日則驅車出城事無論公私非至蓮漏三商不肯咏曰歸之句故向來滬上之門禁爲最寛而抱關擊柝之流其出息亦最優渥蓋勢之所趨在上未嘗不明知之然非是固無以順輿情而安生業也不意邇者上海縣汪瑤庭大令保甲總巡朱森庭明府會銜出有示諭略謂奉道憲袁面諭以城關之設鎖鑰宜嚴庶免奸宄混入現訪聞各城門於關閉後往往夤夜私自開放閒雜人等任意出入殊非愼重之道除傳諭各城門限每晚十點鐘關閉不准私自開放諸色人等務於十點鐘前進城不得在外閒蕩自誤守城人等如敢私自開放任其出入一經查出定卽從嚴懲辦不貸去云說者謂此舉因邇來兩江督憲劉峴帥訪聞有富有回天各票匪匿迹滬江深恐乘間作亂故嚴飭地方官申嚴門禁俾若輩不敢混入藉免變起非常杜漸防微誠爲今日之急務然憶去歲夏秋之間北省拳匪肇亂滬上人心惶惑謠諑紛騰當事者防患未然特令各城門於九點鐘下鍵苟踰其時無論何人不得輕啓以爲雷厲風行司筦鑰者固不敢輕於作弊矣而以僕所聞則當時居人之深夜入城者仍未嘗無之特所費較前略增窶人子或力有未浸不能任意出入若豪於貲者不屑計較錙銶未聞因此有所窒礙也斯時幸無匪人思乘間潛入耳倘亦藉孔方兄之力而因以投間抵隙彼掌北門鎖鑰者固亦何術以禦之哉或曰國家之所恃者法耳法苟足以震懾人心雖盡弛一切制防之術奸究亦斷不敢起而干犯卽如西國之制並無城垣先時有者現亦漸毁嘗觀近人日記謂英國倫敦京城久已無存惟一門尚巍然高峙凡君主車駕將入門則城主闔門而故爲詰問之詞前驅告以乘輿來幸然後啓門城主奉黄金筦鑰以獻於君主君主曰卿總轄此城甚善其仍掌筦鑰城主鞫躬免冠而謝君主乃驅車而入蓋其相傳儀文如此夫旣無城垣宜其匪人混淆莫可究詰而觀其君臣相警之語知其平日詰奸禁慝斷非等於虛應故事者今者中國天津府城旣爲聯軍所毁都城亦因有碍火車垣牆之被毁者已有數處倘他日朝野上下深知城垣之未必足恃因盡弛其禁而惟恃法令嚴明俾匪人自不敢蠢動豈非較一紙空言爲掩耳盜鈴之計者相去不啻霄壞哉是說也雖亦有至理存乎其間惟以語今日中國之政令固有未能驟幾此者然則愼啓閉於深宵禁行人之混雜雖未能正本淸源或亦可爲防閑匪類之一助若因此譏察之嚴而轉得廣收規費是則下之有心溺職而豈在上者所能料及者哉 
[本館接奉電音]  
　　昨日午後西安行在飛電傳來上諭四道敬謹譯登○三月十七日行在内閣抄奉上諭河南布政使著陳夔龍補授欽此同日奉上諭順天府府尹著張人駿補授欽此○二十日 
行在内閣抄奉上諭此次翰林院保送漢御史人員所有圈出之杜彤蔣式枚徐德沅王乃徵張學華高潤生梁文燦黄日年李灼華吳桂丹姚舒密均著記名以御史用欽此同日奉上諭此次吏部等衙門保送漢御史人員所有圈出之王誠羲關榕祚裔步鸞陳鏞葉題雁徐育楊聖清徐貞郭文全左紹佐王金鍰徐誦汪鳳滍劉彭年錢能訓夏敦復王振聲陳耀慶均著記名以御史用欽此 
[俄人榷政]  
　　昨有客由營口來申語本館執筆人云營口向有東西二關東曰新關由稅務司征收洋稅西曰戸關由道憲征收常稅今者地爲俄人所占遂於西關另設稅員凡有貨物報關單上均書洋字刻下報關行多至一十六處彼爭此攬擾擾紛紛殊可笑也至於戸關所訂稅章有較從前加至二三十倍者商人恐虧成本相約裹足不前後經大會諸商白諸旅順俄總督派一普姓者來管察核將關稅一律减收向來紅糧每石收銀一錢者兹已改爲一分長袖善舞者流登時興高采烈矣 
[汴省告饑]  
　　武昌訪事友人云河南光固一帶地本瘠苦去歲天時亢旱秋穀無收今春二麥亦未能下種居民室如懸罄相率扶老携幼覓食四方本月某日有難民百餘人至武漢等處沿門托鉢市人不堪其擾相率餉以閉門羹事爲大府所聞立飭储縣派差彈壓幷酌給資斧俾仍回本籍不准逗留 
[示懲船戸]  
　　揚州訪事友人致書本館云十二圩爲兩淮塲鹽薈萃之所蓋以便運商訂單後就近捆運出江也向當過掣時准塲運各商各帶船戸眼同秤掣一收一交謂之過浦乃近來運商所雇之出江船戸往往恃蠻滋閙儀棧總辦龔觀察聞之勃然震怒當將爲首滋閙之江船戸花名開單札飭淮南總局員轉諭運商永遠罰停雇運一面出示周知略謂照得十二圩官商逐日過掣販鹽向准塲商帶同屯船一二人在浦交斤運商　帶江船戸一二人在浦收斤受載俟鹽數秤掣無訛方擡出浦門乃近來江船永康祥不肖船戸成開祥等往往於過掣時糾夥多人將擡出鹽包復又擡入謂爲斤數不符欲照此包勒圍索令賠補冀得溢斤之利任情滋擾殊屬不成事體除將該江船花名札局轉 
 
 

Page 2

 
 
諭運商永遠停運不准招雇外合再出示曉諭爲此示仰各江船戸知悉此後每包鹽數過掣時如有叅差准其照章在浦賠補如已擡出浦門卽不得再行擡入忽稱短少等情倘敢恃蠻滋擾定行扣運提懲 
[越試二志]  
　　紹興訪事友人云本屆浙江提督學政李玉坡大宗師按臨紹郡舉行歲試已將塲期單及生經古各題郵登前報本月某日考試諸曁餘姚上虞新昌嵊縣五學生員宗師於點名時飭役嚴加搜檢毋許來帶詩文多士白戰於風簷寸晷中大有不持寸鐵之概是日諸曁四書題如有周公之才之美一章餘姚四書題子曰三運可奪帥也一章上虞四書題子曰甚矣吾衰也一章新昌四書題有子曰其爲人也孝弟一章嵊縣四書題孟子曰有不虞之譽一章通塲經題招招舟子四句詩題賦得端就君王乞鏡湖得蘇字五言六韻 
[松試十二誌]  
　　松江訪事友人夾函云本月十九日之晚府尊余石蓀太守發出府屬華奉婁鑫上南靑七縣文童二覆案計華亭招覆五十六名奉賢招覆四十二名婁縣招覆五十四名金山招覆三十二名上海招覆三十八名南匯招覆三十二名靑浦招覆五十六名兹仍將各縣前列二十名及上海全案照錄於左　華　亭　金光耀　蔡光照　吳前樞　繆　桐　朱肇昇　施開文　譚翼珪　褚國章　沈葆章　王烈文　陳朝綱　姜文溥　張葆華　宋樹勛　杜有杕　陸龍翔　宋觀光　徐廷颺　黄丙樑　吳葆誼　奉　賢　衞朝幹　孫鍾秀　宋繼藩　莊禮陶　張曜樞　戴愼修　葉錫榮　何六潤　梅元鼎　屠德馨　莊仁貞　唐敦厚　楊光環　朱文德　金乃超　徐鴻鼎　屠鍾毓　莊祖喜　陳　晉　陳元嘉　婁　縣　胡承恩　馬寳樹　蔡光輝　李芳照　張韞玉　杜　炎　方昌壽　奚葆萼　程景淵　顔其超　戴鴻銓　方懷瑾　姚文鎣　施　仁　汪鎭桐　金瑞法　張汾瑞　顧遇良　夏光熊　朱廷撰　金　山　王恩溥　張家珍　黄發祥　劉　鎏　陳公瑤　潘　玉　倪　鵬　何良弼　兪念椿　徐兆霖　張家道　錢閏靑　趙文衡　丁延康　顧永淸　丁瑞珍　朱光明　蘇　海　奚桂昌　張廷楨　上　海　許繼光　嚴　恭　王承旦　龔錫圭　朱禮儉　蔡景濱　王銓運　趙澄瀾　唐祖涵　韓鴻藻　朱光照　劉　燾　沈　澄　韓其燦　曹繼曾　葛士熙　陸　鑫　丁應星　劉　淇　蔣樹封　李顯　　楊嘉椿　沈日章　王臨訓　周　澂　曹　浩　陳瑞淸　徐文鏞　曹　達　朱文煥　唐書紳　盛朝爵　張佐宸　徐寳璜　王茂功　唐祖滋　陳德桓　葛　懷　南　匯　王慶祿　朱　芾　張鵬騫　王慶壽　申家駿　徐昌福　衞浚郊　徐宗幹　盛世輔　楊鼎盛　金曾冶　徐國耀　徐承福　顧　芳　徐承德　倪宗珩　王樹棠　童汝福　陳大同　王曾杰　靑　浦　陸綺韶　吳乃文　張澤濡　郭慶熙　蔣以魁　壽維祺　黄宗俊　陳繼禹　沈樹敏　沈廷臣　徐經授　張澤霖　李乃沂　吳儒珍　徐士莪　陳福萃　周龍章　沈時芳　王晉韶　顧　皋　 
[茶市述聞]  
　　漢口訪事友人來函云各處茶商現因和議未成兼之連年虧折故停歇者十之五六卽已經開辦者亦無不小心謹愼不似往年之旗鼓大張聞兩湖紅茶須於本月下旬到漢至於羊　峒浦圻通山通城等處冋來産茶最盛現在紅匪土匪票匪會匪隨地皆有購茶者偶疎防範卽不免耗折之虞湖廣總督張香濤制軍憂之特委吳軍門元愷就鄂中招募勇丁一千名驰往安營駐守保衞商旅可謂孤詣苦心矣 
[邗江火警]  
　　揚州訪事友人云郡治東鄉郭村距城約七八十里有陳姓者在彼開設典鋪凡禾稻農器皆可質錢數年來鄉民稱便本月中旬某日之晚忽然失火烟濃燄烈直上層霄闈鎭居民咸往援救而典中後進樓屋及貨房倉房已悉成焦土矣事後執事人喚同坊保投報江都縣署翌晨縣主湯大令命駕戾止勘視一周諭令執事人照章賠補鄉人疑照章僅償當本因之任意喧譁將大令肩輿奮力擊破大令知難理喻策騎而回面禀府尊沈碧香太守不識太守擬若何核辦也 
[鄂省官塲紀事]  
　　漢口訪事友人云湖北銀圓局現銀告匱工作時停約須苦茗登塲方可常川鼓鑄○威字五旗統領黄策生中翰由岳州來鄂謁見督憲張香濤制軍聞有公事禀商擬於下月初旬返岳○湖北候補典史吕少尉寛兹經藩憲瞿賡甫方伯漢黄德道憲岑馥莊觀察委辦秦晉振捐分局稽核事宜已於本月某日奉檄到差矣 
[京口官塲紀事]  
　　鎭江訪事友人云新委江勝全軍統領江蘇候補道杜雲秋觀察於月之初六日由江寗抵郡旋於初七日乘舟赴姑蘇晉謁各大憲然後回鎭擇吉到差○調署蘇州府正任鎭江府知府向子振太守示期本月某日舉行府試丹徒已冠首題九百辭子曰毋以與爾鄰里鄉次題來百工未冠首題當仁次題柔遠人通塲詩題賦得賢良復幾人得人字旗籍首題何足以臧至然後知松次題敬大臣詩題賦得誰是靑雲器得雲字○北門外向有放生池年久淤墊現經府尊向子振太守商請新湘軍統領陳宇山軍門派勇四百名於三月初八日興工疏濬○調署蘇州府向子振太守定於四月初二日交缷鎭江府篆務初四日赴姑蘇履新○本月某日之夜三鼓時保甲局員唐秩庭二尹巡至山巷見某烟館尚未閉門遂命將館主某甲傳至輿前吊銷門牌不准復開以爲藐視官法者儆○常鎭通海道長久山觀察訪悉近來鎭郡流氓往往結隊成羣無惡不作爰札飭丹徒縣及保甲總局水陸各巡員一體嚴拿重辦以安閭閻○鎭江府向子振太守示期三月十二日考試旗籍及丹徒丹陽兩縣武童馬射十三日步射並牌示曰諭考試武童知悉凡箭未中靶及技勇不合式者均格外從寛錄取惟重名冐考槍替等情有干例禁除扣考外定當懲辦不貸○統領新湘五營陳宇山軍門深恐游兵散勇及外來匪徒冐稱營勇在外滋事爰於本月十二日出示曉諭略謂如有匪徒自稱兵勇向各鋪戸詐擾者無論有無號衣許扭解來轅定以軍法從事 
[宣南雁帛]  
　　京師訪事人云本月初八日西人就西華門内西什庫教堂放氣毬正在扶摇直上時繩忽中繼毬遂隨風飄蕩迤邐冋東直至距東直門外數里之行宫前始漸漸下墜比追者至而毬中人已脚踏實地矣○東便門内蟠桃宫羽士每屆三月初三日舉行王母會今歲恐爲聯軍所禁因請諸德員開門三日德員許之羽士遂預於二月杪在廠門前張貼德員所頒告示屇期有德兵往來彈壓紅男緑女扶老携幼而來繁盛雖不及往年然亦絡繹不絶也○伶人張某居前門外迤東蘆草園本月初九日突有德國巡兵闖入在炕邊搜出小洋槍一枝盤詰由來家人惶急間漫指爲僕人某甲之物巡兵遂將甲扭交德員管押旋更挨戸搜查洶洶竟日甲銜家人誣害于訊供時堅稱張尚有十三響洋槍及東洋刀同埋院中某處德員飭巡兵至家果掘得兩物因將張拘去未知如何發落也 
[順時布政]  
　　昨日蘇松太兵備道兼江海關監督袁海觀觀察在轅門外高懸牌示定於本月二十二日換戴凉帽蓋亦順時布政之意也 
[委勘廠基]  
　　前者某英商欲在本邑大南門外江南機器製造局火藥廠左近起造祥和肥皂廠管理火藥之委員吳明府見其烟囱甚高恐火星四射易肇禍端遂於上月二十八日面禀蘇松太兵備道憲袁海觀觀察觀察立卽札委上海縣汪瑤庭大令前往勘明照會英總領事請轉飭洋商擇地遷移近日某英商擬在距局廠較遠之處度地鳩工大興土木禀由英總領事照復觀察觀察仍飭大令勘明候核昨日大令因有要公轉委縣主簿孫立幹少尹庖代 
[盜犯解回]  
　　鹽捕營統帶吳叅戎會同上海縣署捕役凌振法界包探嚴頌眉拘獲行劫寳山縣境裕源紡紗廠之盜犯金老五解入法 
 
 

Page 3

 
 
界捕房管押已紀報端兹寳山縣金大令查得是犯實姓林名福林去年曾糾黨至崇明油車港搶掠某布莊並行劫通州姚港某木行爰於昨日備齊文牘派差來滬偕凌捕投捕房請帶回寳山歸案訊辦捕頭允之 
[法使來申]  
　　法國新簡駐京使臣保君附某公司輪船東下昨日午後行抵滬江法總領事巨賴達君接到電音先期傳諭捕頭克賴美帶領通班西捕詣公司馬頭預備迎迓並令各包探齊集馬頭伺候 
[英界火警]  
　　昨日淸晨九點半鐘時本邑英租界大馬路山東路對面陸稿薦醬肉店比鄰某姓牛肉莊後披屋内不戒於火霎時濃烟四佈兆現焚如瞭望臺上西人見之鳴鐘報警迨救火會各西人驅皮帶車而往則衆鄰人襄同撲救早已火滅烟消矣遂各中道折回不復吸水噴薄 
[火未成灾]  
　　昨晨四點鐘逾二十分時英界雲南路第五百三十四號門牌李長才家披屋中不知如何火起某號巡街捕見之喚同救熄得未成災亦云幸矣 
[春賽三志]  
　　昨爲寓滬西人春季賽馬之第三日共賽九次第一次七馬同賽祥茂洋行白格爾代大寫首到馬黄色衣帽皆藍白色第二次六馬同賽沙遜洋行土也首到馬黄色衣大紅色帽黑色第三次四馬同賽前工部局報事鉛門首到馬黄色衣帽皆湖色第四次八馬同賽源和洋行西人首到馬靑色衣藍白色帽白色第五次七馬同賽平和洋行西人首到馬黄色衣帽皆白花色坎肩雪靑色第六次十馬同賽老公茂洋行小担文首到馬靑色衣黄紫色帽黄色第七次十二馬同賽小太興首到馬黄色衣帽皆淡黄色第八次九馬同賽怡和洋行麥格里葛首到小科子繼之馬黄色衣帽皆淡黄色第九次十馬同賽祥茂洋行西人代老勃生首到馬黄色衣帽皆紅色 
[張季直殿撰謇變法平議]  
　　護墉勲鼠鼠未盡而墉穿愛林逐鸇鸇卽去而林擾乘積弊之後挾至銳之氣取一切之法而更張之上疑其專而下不喻其意伊古以來變法固未有不致亂者矣然則鑒變之禍而惟弊之承可乎曰惡乎可孟子曰雖有智慧不如乘勢雖有錢基不如待時變法之禍旣形天下咸曉然於前後彼此反覆得喪之故斯可變之機樞也法之拿破侖美之華盛頓德之威廉晶本之明治其變法皆出於創巨痛深而因勢委蛇屢進而屢變者蓋數十年而未已何况中國沿元明制度吏窟其奸而官養於弊浸淫漸漬六百餘年之者乎戊戌庚子變亂迭興新黨舊黨之爭衍爲南北支離變幻不可究詰斷以一言則均之有詬駡而無商量有意氣而無條理今識微之士或以爲當修往聖之舊采列强之新固已然不斟酌中國今日弊政之標本與夫民之風俗士大夫之性情以權因革損益之宜第輕重緩急之序則意行百里而阻於五十何如日二三十里者之不至於阻而猶可達也况夫道平而軌順之將不止於百里也古今中外政治之言百家梅生旣舉明職任人之要旨矣子培蟄先復釐其綱領其言故天下之公言也今本朝廷除舊更新之諭權因革省倂之宜約分三端以歸一致有必先更新而後舊可滌者有必先除舊而後新可行者有新舊相叅爲用者仍依六典類分條舉凡吏部之事十一置議政院日本明治初維新之始置公議所旋廢置集議院後設元老院凡制定新法改正舊章上有所建交院議行下有所陳由院議達故下無不通之情上無不行之法今聞西安已仿　公所督催各省新政條陳其意甚善但新舊之際固貴有改絃調瑟之方尤不可忘納約自牗之誡况因時審勢通變化裁經緯萬端國是所系宜合京外四五大臣領之此四五大臣者予以自辟議員之權愼選通才集思廣益分别輕重緩急采輯古今中外政法之切於濟變者釐定章程分别付行法司法之官次第舉行隨時斟酌捐益不必專事督促復蹈操切之轍一設課吏館立法之地以治人生治法行法之地以治法生治人今議法而鰓鰓患人才之不足用過計也然遂如往者之不擇人而畁在京則尚書侍郎六部任調在外則戸禮刑工一縣兼司則亦有虛名而無實效議者謂政事本於人才人才本於學堂學堂無專家故人才無專長信已然科舉將變學堂未興之際又必不可停政而待人也惟有設課吏館一法先取中國文獻通考續通考皇朝通考皇淸奏議經世文編及已譯各國政書分門别類令在京之翰林院國子監六部司員在外之候補道以下各占一門呈明願學内由堂官外由督撫每門各派一長月一課之課以章程不以議論籍其等第與其原卷存之以待取用其未譯之各國政治文學吏法經濟學倫理學博物學教育農工商業諸史與夫日本法科理科文科工科農科醫科各專家學業之書另由譯書館隨時譯成送館備課凡行一政卽取專習此一政之人屢試高等者用之以覘其能否而進退之十年後學堂漸興專家日衆可賡續爲用矣一停捐納有課吏之法以陶鎔庶職捐納亦可不停然入貲補吏昔史譏之外人鄙之不卽停罷無以示舊習必除新政必行之信且自光緒五年停捐以後一開於海防再開於鄭工捐入之數日减一日自頃鑾輅西巡關中凶歉陜直捐例一時幷開校其所入亦曾無幾新政需用歲帑需增每歲所短直數千萬計曾謂捧土之足以附山墜露之足以益海乎何况雜流並進足以礙學堂出身之路分少年鶩學之心斷宜陳明永遠停止若以不擇壤流稍資鱗爪則韓氏菼馮氏桂芬嘗議之矣與其賣官無寗鬻爵秦有民爵西洋名國大商有爵今第留公侯伯三等以旌有功子男以下皆鬻其法詳韓氏馮氏議一改外部總理衙門沿理藩院之名而稍變其面目蓋兼取撫馭藩部之名而專辦交接友邦之事今各國旣已請改抑不惟舉正其名而己宜倣日本外務省以通知時事之大臣領之佐以才儁一面設學堂講求外交家學用左傳國策爲本而以各國外交史譯本資其博究每日早朝召見卽在軍機後添外部大臣一班庶不致洋情隔塞之虞亦卽爲聖學高深之且一分職以專職督撫統兵之官也而今則吏戸禮兵刑工之事無不匯之於督撫州縣牧民之官也而今則教諭主簿縣丞巡檢典史之事無不總之於州縣無論才未必盡長學未必盡通卽才學過人而精力日力亦有所不給矣上稽官禮旣不合旁考歐美亦難通今宜分别責任督撫掌外交海軍陸軍糾察所屬布政司專掌賦稅按察司專掌刑法巡道改爲警察道專掌警察糧道攺爲農商道專掌農商日本農商務省有工務局郵便隸之其輪路器械河防别爲工部省别置二道專掌文科工科各道並升從三品視鹽運使府州縣不相統地大者爲府府有自治之地有首縣一者裁縣有首縣二者裁一次爲州次爲縣廳視地大小或攺州或改縣縣升爲從五品視鹽提舉府州縣專掌法律舊時府州縣屬官分别各掌賦稅警察農商工文學諸事各不相統有事則各徑達於專掌之司道各專掌之司道徑達於專掌之部各督撫司道府州縣得自辟吏佐治如漢唐幕職督撫辟課吏館屢試優等之候選候補道司道辟課吏館屢試優等之候選候補府府辟課吏館屢試優等之候選候補州縣州縣辟課吏館屢試優等这候選候補佐貳雜職仿日本例明定權限庶下有仕學迭爲摩厲之途上有新舊默爲消息之地日本籌費收稅劃區開墾興土功管礦山皆府知事縣令任之其刑事屬裁判所稅務屬收稅吏又有警部區長郡長戸長諸屬官今權變通爲之初級此議未畢明日續登 
[湛恩汪濊]  
　　日前本館恊振所承瑞蚨祥慶祥號瑞生祥瑞林祥廉祥益各寳號助來洋銀一百元媵以一函云月之二十三日恭逢天后聖誕敝帮向例演戲酬神凡有來往之綢縀洋貨錢莊布業各寳號每致送香燭等儀故於是晚肆筵設席以宴嘉賓自昔年敝省水災移作振欵以來歴屆遵行弗替邇者陜省苦旱需欵尤殷用循曩例備銀送上請解災區云云又成大昌寳號移助敬神筵資洋銀十元又新安歙東葉大善士魁求胞弟悔過修和眆陜西急振洋銀四十元又黄子雙大善士求病带愈助洋銀五十元又不留名善士助洋銀九元又徐峩生大善士助洋銀二十元又徐大善士廣福助洋銀二十元又陳大善士天錫助洋銀十元又李益卿大善士助洋銀十元當庚癸頻呼之候得此義粟仁漿無論身受者浹髓淪肌感難圖報卽此一念之善自足邀天眷而迓祥和感應之機捷于桴鼓謂予不信請書此以爲左劵何如 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[預備致祭]  
　　上海縣汪瑤庭大令以本月二十二日爲龍王誕二十三日爲天后聖母誕文武各官例應拈香致祭爰於昨晶飭辦差丁役預備酒醴牲牢以崇祀典 
[添解人犯]  
　　本屆上海縣應解秋審人犯前經縣主汪瑶庭大令查閱案卷僅有行竊提右營叅將署巨贓之賊犯金阿大一起已備文札委主簿孫立幹少尹會同吳淞司巡檢沈少尹將次起解尚未登程續奉署江蘇臬司朱竹石廉訪札文内開前年在浦東戳斃小常熟之張順華一犯案已勘實擬定罪名詳由撫憲咨部刻已奉到部覆核准應即添入本屆秋審内辦理等因大令卽飭書吏赶緊繕備申文俾與金阿大一倂解省 
[匪人攫物]  
　　前日午後有某甲者面貌鑏惡裝束離奇至南市倉基弄附近寳源銀樓購取銀臂釧佯與櫃夥論價乘其不備攫取其一飛步奔逃櫃夥急出外窮追早已杳如黄鶴矣 
[暫停讞政]  
　　昨禮拜四爲法界公廨訊案之期費繙譯官别有要公無暇到堂會判飭丁持名片咨照捕房暫停訊案一期俟下次堂期彚案集訊 
[上海縣署瑣案]  
　　趙桂生控胡德倫串同羅金標拐匿伊子縣主汪瑶庭大令將羅交差看管胡押候提到証人陳光本再訊行核前晚升堂研訊陳供小的于二月初五日見胡挑舊貨擔躑躅門外向購未成旋見伊挑至趙姓門首至曾否拐孩不知底細趙供胡至小的家令妻子訪尋小的誑稱欲與小的面議要事及小的與妻子回家胡已挈孩逃逸求恩究追訊供小的實未拐孩叩求鑒察大令著將胡羅一倂收押候再行根究○張慶桂控杜順興霸吞租地前晚汪大令升堂研訊杜供前者小的向王周氏租地十畝建造化園每年付給租錢一百千文嗣王周氏倩小的僅銀一萬五千餘兩無力歸還遂將此地賣與小的議定價銀二萬兩除去借項應找四千餘兩將次立契成交詎料王周氏母子忽相斷去世事張供小的與王周氏係戚串行此地王周氏先向小的抵銀八千兩後又向杜抵銀求恩召賣得價照攤大令著杜償還張銀七千兩將地收管張稱當時王周氏所抵之銀尚有向人轉借者求恩暫緩判斷大令著張出外商明禀覆核奪○前日張阿四控戴貴昌調戯伊妻汪大令訊知戴實非善類判令遞回原籍戴情急具詞求恩免遞前晚大令命提至案略詰惟交保出外自行回籍不准逗留 
[上海巡局紀事]  
　　前者蘇松太兵備道袁海觀觀察札委大挑知縣葉明府專辦本邑淸道事宜明府查向章歸各叚巡防局員派勇帮同洒掃爰移文保甲總巡局請朱森庭明府轉飭南市十六鋪及二十三七鋪巡防各局一體遵照辦理明府准如所請業已分别飭知矣○蘇松太兵備道袁觀察前因外來各匪匿跡境内深恐狡焉思逞擾害地方爰飭保甲總巡朱明府嚴查各街栅每晚須於九點鐘時一律下　前晚明府親至南市某巡局約同局員分巡所轄境内將栅門次第稽查諭令夫役不准擅自開放以杜匪蹤○前日有沈瀾者函送木販姚山到浦東斗姆堂巡防局略謂姚時將木料堆積附近空地請卽飭遷局員程二尹准之飭勇傳姚到棗諭令從速遷去○鞔工陳坤泉與鄉民唐合春行路悞撞固之口角旋互扭至浦東斗姆堂巡防局呶呶聲訴局員程二尹以二人各有不自申斥數語命地保帶出理處 
[南市捕房紀事]  
　　前晚江北划船戸談小富與其父談某因事口角被某號巡街捕拘至捕房捕頭令暫行禁押昨日同帮某甲出爲擔保籲請捕頭開釋捕頭允之○前日船戸某甲在太平馬頭與同帮人某乙不知因何起釁互相扭毆由某號巡街捕拘至捕房捕頭令管押片時隨卽麾之使出 
[英美租界晚堂瑣案]  
　　前者洪方氏控金淸如誘姦伊女洪巽琴駭去金錫首飾等情讞員張柄樞司馬准詞飭提金淸如研訊判令荷枷一月兹又經包探金立生緝獲同黨顧介林張才淸起出所騙之珠花珠耳環押髮簪等物解送公堂前晚司馬研訊之下洪巽琴供前被金淸如勾誘成姦後浼顧張租屋同居乘間將首飾會竊去昨由包探吊到各物尚少珠花值洋銀一百四十六元叩求追給顧介林供小的父親開設生源米店珠花等物實由金淸如交與小的藉抵欠欵並非騙取今願照賠求恩鑒宥張供詞狡展司馬喝令重責一百板押候追賠洋銀二十元顧賠洋銀六十元均限半月内繳淸違干重比○王謝氏偕其女阿招控馮阿德陳毛毛强搶金約指等情張司馬研訊之下王謝氏供二月十七日之夜女兒阿招出外購物被人搶去金約指兩枚值洋銀三十四元小婦人卽投捕房報請緝查伊等懼浼一林春主出爲理勸願還洋銀五元叩求追給阿招所供略同司馬飭將馮陳押候追賠洋銀三十元限七日内繳案如不能繳則各責三百板以儆 
[英美租界公堂瑣案]  
　　包探石錦榮解馬海生朱榮昌到案禀稱日前馬竊取洋人克立分家鐵器售與朱榮昌兹經小的一倂拘案請懲讞員張柄樞司馬商之白繙譯判責馬二百板罰朱洋銀十元○包探張寳成解陳福元到案禀稱此人將海司敦行租出之脚踏車一輛托吳瓣寳等私行售去經小的拘獲解請訊辦陳供此車前由周頌元押與小的計洋銀十一元今者周已回嘉定原籍是以小的托吳轉貿並非竊取求恩鑒察司馬諭令交人保釋將軍給還原主○包探石錦榮解積竊王桂生陳阿順倪福生到案禀稱伊等三人串竊曹阿金家綢布衣被等物經小的拘獲解請訊究司馬訊得此案由王爲首判責三百板遞解回籍陳倪各責二日板○包探趙銀河解吳掌干到案禀稱此人在四馬路會香里某鴇所設野鷄妓院内與法兵口角擲石行兇經小的拘獲解請訊辦吳供小的在會香里某妓院内作狎邪遊樓下某粤妓專接西人是日不知因何與法兵口角小的素來安分不敢行兇求恩明察司馬諭令發回捕房押候查明並提粤妓質訊核辦○包探劉光震解章瑞裕到案禀稱此人　取貝生記成衣作内衣服數件經小的拘獲解案請辦司馬判責二百板○四百十一號華捕解流妓王彩蓮陳胡氏到案禀稱　等二妓沿途拉客有違租界章程是以小的拘案請究司馬判令各罰洋銀五元 
[美租界捕房紀事]  
　　前日之晚九點鐘時有某某二國兵數名在外虹口百老匯路互相毆擊適爲德國巡兵所見一倂拘入捕房捕頭略詰情由姑念各兵自願棄嫌修好從寛釋出不予深求○前日之晚粤鴇某氏投捕房訴稱在斐倫路某號門牌開設妓院突有某國兵數名前來滋閙擊毁器物甚多捕頭告以日後如再肇事可喚令巡街西捕拘拿○前日之晚北四川路仁智里第二百三十五號門牌甬人王姓家被賊竊去銀質水烟袋一枝事後投報捕房請爲查緝旋經包探孫阿新查知此贓此質諸左近宏濟質鋪因卽起出存候緝獲賊犯然後解送公堂禀請讞員張柄樞司馬訊辦○昨日午前元芳路某小客棧中有無賴藍昌治者與王伯興口角攫取桌上磁壺向王猛擊致傷頭顱血流如注適爲二百二十四號巡街捕所見一倂拘入捕房捕頭見王受傷屬實令送同仁醫院醫治　押候解送公堂禀請究辦○昨日午前甬婦土陸氏投捕房訴稱僑居頭壩路第六十四號門牌屋内被同居人方成來竊去衣服五件請爲　辦捕頭令包探劉光震將方拘獲押候查明曾否行竊再行核奪 
 
 
 

Page 10

 
 
   
 
