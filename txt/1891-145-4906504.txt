# 1891 - 145 - 4906504

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[得彩求售] [  申報館恊振所啓]  
　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求　　計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座漢玉五件如有合意者請速來購取其價亦可格外從廉旣得珍貴之物又有施濟之名一舉而二善備想痌瘝在抱者自必踴躍樂輸也 
[法書待價] [  申報館恊振所代啓]  
　　浙紹翁巳蘭先生慶龍法書馳名海内得其寸楮尺幅珍若球琳兹憫災區待賑孔殷於公餘之暇手揮七言聯楹二十副交本舘恊賑所代售以助賑濟其用心可謂仁矣定價每副洋一元欲求墨寳者請來本　購取如欲書上欵亦可代求也又姚鳳生明經書大小對聯十副助振并請賞鑒家選購爲盼此布 
[預禁謡言議]  
　　閙教之案次第而興其見諸報章者如揚州如蕪湖如安慶如和州如金陵或經彈壓而敉平或竟縱火而搶物雖事之大小不一而其乘機煽禍爲害地方則各處皆同夫固無分彼此也說者謂中國自有聖人之道彼天主耶穌諸教來自極西宗派各殊禮節亦異宜乎愚夫愚婦視之如冰炭之不相能殊不知道光季年大開海禁朝廷旣懷柔倍至與各國訂立約章　其在各處建堂由教士隨時傳教則其教術雖有互異之處亦已同在聖天子怙冐之中矣國家旣怙冐咸周而謂百姓可生成自外以致肆情騷擾重貽君父之憂乎歴觀報章所紀情形類皆由謡言而起往往謂教士迷拐民間子女挖眼剖心以致民間偶或失去小孩卽向教堂索取一傳十十傳百百傳千頃刻之間亂民蜂起雖有弁勇苦於保護難周而縱火搶物之端卽由之而起矣究之挖眼剖心之事果誰見之而誰證之試觀外洋各邦何處無天主耶穌諸教使教士而果行爲不正則外邦先已羣起而攻何致傳入中原始有人與之樹敵豈華人之智皆遠勝於西人之愚乎以僕觀之亂民固宜誅而謡言更宜禁彼紛紛閙教者人咸指爲哥老會中人或者此種謡言卽由若輩所散布然彼到堂找尋孩子哭訴迷失情由者固各處之土著也會黨謡之而良民信之遂致擾擾紛紛棼如絲亂在執法者固謂亂民宜斬然彼果有小孩迷失以致悮聽謡言慟哭堂前激成衆怒如月前揚州之已事者使一律置之重典在匪類固分所宜爾而失孩者不寃之又寃乎故僕以爲欲遏亂萌當自預禁謡言始謹按例載兇惡之徒揑造悖謬言詞投貼匿名揭帖者將投貼之人擬絞立决又妄布邪言書寫張貼煽惑人心爲首者斬立决爲從者斬監候國家定例何等森嚴奈何竟自蹈網羅不惜身首異處乎或曰人家童養媳以及灶下婢往往造言生事顚倒是非慫恿挑唆使家庭之閒多不睦近且堂堂男子亦或效其所爲海市蜃樓無中生有其所善者雖有惡蹟亦必曲爲彌縫其所不善者縱令遵道而行亦必毛舉其失甚至自已有不可告人之處猶欲花言巧語强諉諸平時意見不洽之人亦猶會黨之旣犯王章而猶汚瀎教堂藉端煽禍也使但拘會黨而處以刑法彼其人且將謂衣冠之輩且如此奈何獨令我身受嚴刑安望其心能甘服乎不知民心縱與教堂不合然苟無謡言煽惑尚不敢揭竿斬木羣起而攻自聞無據之談而其心勃然不能抑遏一呼百應遂釀亂源我不敢而造謡之人卽鬧教之人而原其造謡之心實欲激人以閙教然則罪魁禍首不屬之造謡者而屬誰乎夫國猶家也家有造謡之人而家庭每因以不睦國有造謡之人而與國亦易失歡心試觀同治年間天津閙教案起其初亦妄謂天主堂迷拐孩子挖眼剖心以致混星麕集堂中肆行焚掠甚至西員出而排解竟至毆斃途中中外數十載交情幾致隳於一旦後朝廷特簡曾文正辦理其事查得挖眼剖心之事影響全無教士之寃乃得大白於天下而地方官已被參褫職亂民更懸自藳街矣今者所肇禍端尚未及天津之大且邇歳交情益固斷不致因此失和然褫將所毁賠償其數已爲不菲然則亂民之肉固不足食而造謡者之罪其可逃乎僕再請爲執政者重言以申明之曰欲歇亂　當自預禁謡言始 
[本館按奉電音]  
　　昨由京友電傳上諭一道敬謹譯登○四月二十三日奉上諭廣西思恩府知府員缺着周霖補授欽此 
[雲中鳳闕]  
　　本年科試八旗滿蒙漢生童經順天學政周生霖大宗師德潤定於五月二十七日下馬二十八日考八旗生童經古正塲兼考算學二十九日考八旗滿漢生員正塲初一日考八旗滿蒙文武正塲初三日考八旗漢車文童正場除牌飭順天府儒學循例辦考外已分咨禮兵二部都察院順天府等衙門查照辦理○新授通政使司滿參議常大叅軍明詹吉本月十有六日己刻履新經通政司出示仰闔署官吏弓役及各直省提塘人等至期赴司一體　見○莊靜皇貴妃佳貴妃玟貴妃金棺先後奉移至田村暫安本年適值山陵方向合宜應卽擇吉恭移東西陵永遠奉安經内務府奏聞請旨刻奉諭旨田村暫安之莊靜皇貴妃佳貴妃玟貴妃金棺卽着欽天監於本年九月内選擇吉期分行奉移東西陵永遠奉安並先行知照各該衙門照例辦理欽此○吏部爲移咨事文選司案呈光緒十七年四月十二日由吏科抄出本部題覆河南巡撫請以河南候補通判李熒擬補河南汝寗府通判等因核與例章相符應准如所請補授請旨遵行一本奉旨李熒着依議用餘依議欽此欽遵相應抄黏原奏移咨河南巡撫查照辦理○正藍旗不入八分輔國公毓祥業經奉旨准其承襲惟輔國公毓祥係由四品宗室承襲此爵並非曾授侍衛人員照例應令隨旗入朝以資學習經宗人府繕本具題奉旨依議欽此○兵部爲咨行事和碩肅親王門上長史現在懸缺照例應於上三旗之頭等侍衛冠軍使驍騎前鋒護軍叅領子男輕車都尉中指補相應咨行貴處卽於前項應送各員内擇其老成持重管轄嚴明者保送一二員開造履歴卽日過部以便本部堂宫會同御前大臣訂期揀選○山東青州府駐防旗營生童近來力學者多文風漸盛近由該營集捐於青州創建書院名曰海岱由該 
 
 

Page 2

 
 
管官聘訪學行兼優之人來主講席俾旗營生童肄業其中青屬士民亦准附課書院現已落成自應咨部立案尚有餘欵交青郡守令發給殷實當商按年生息該書院肄業旗生膏火及山長修金均在其中經張朗齋中丞據情入告請旨飭部立案以垂永遠○工部爲咨行事清檔房案呈本部屯田司郎中英奎升授道員遺缺請以丁憂江蘇道服滿引見奉旨仍以原部郎中補用之成桂擬補於四月十一日帶領引見奉旨工部郎中成桂着准其補授欽此除分行上諭館吏部外相應咨行正白旗滿洲查照○管理廂藍滿都統大學士恩爲移咨事摺房案呈補放盛京駐防防禦等缺本旗於光緒十七年四月十二日帶領引見奉旨盛京廂藍旗防禦着擬正奎倫補授擬陪舒明著記名東陵廂藍旗防禦着擬正伊清阿補授擬陪鍾音着記名東陵廂藍旗騎校著擬正吉立補授擬陪林保著記名欽此欽遵到旗除咨由兵部分行知照外相應移咨上諭館查照○欽派查庫之鄭邸等業將内銀庫存帑盤查完竣核與册報庫儲銀一百零九萬數千餘兩之數相符遂循例繕摺覆奏應卽接盤縀疋庫刻經鄭邸等定於本月十八十九二十等三日前往東安門内南池子縀疋庫將庫内收儲綢縀尺頭按册盤查○方略館示傳吏部送到漢膽錄官李龍彰知悉務於本月二十四日親身赴館騐到毋違特示○孚住扎傷劉昇越日身死一案迭登前報兹聞刑部山東司連日研訊李住及屍妻徐氏口供李住供認因與𢷶昇爭鬥一時氣忿拾刀扎伊左脇卜一處官騐後劉昇將舁回家内調治不料其越日身死矢口不移屍妻則總以謀殺爲言司官逐加辨駁徐氏亦無他詞遂　以鬥殺律李住絞監候秋後處決禀堂擬結巳飭知地方官准將屍棺由屍親抬埋云 
[津沽瑣紀]  
　　駐京某提塘買得女孩四口於本月十三夜携至天津附飛鯨輪船回滬二更許經關上巡丁偵悉擬卽拘拿某固識時務者立破慳囊仗孔方兄爲和事老及交三鼓巡丁正值换班某恐後來者依樣葫蘆而阮囊業已告罄亟雇小船載之回棧各巡丁聞知其事稽察綦嚴翌日船未開行又獲幼女三口其挈帶者當衆目昭彰之地碍難掩飾遂被解送道轅○十四日紫竹林混混尚秃子及周丑兩人闖入流妓大有家刦去數齡之養女大有嗾令曹姓客控諸租界委員委員准詞函送津海關道讞員訊問之下周供認從中調處事不相干委員因將尚掌頰一百下笞臀二百板仍將全案人等送縣懲處閱數日某夾板船上又獲幼女一口業已發堂收養矣○會文正公總督直隷時通飭各州縣設立月報房每月初十日以前例將上月舊管新收上發平移已行未行已結未結各詞訟原委人犯姓名詳報該管上司查核能否如期擬結及限期以内結案甚多者記功一次逾限及結案甚少者記過一次用以别勤惰而示勸懲誠哉法良意美也天津縣獄訟繁多除三八放告期外每日攔輿喊控者輙多至數十帋連告期每日約共得詞一千數帋碍難如期册報遂准展至下月十三日新任李摶霄大令督飭綦嚴每月必准期令其提牢房開報囚糧清册一併鈐印申詳 
[温事紀實]  
　　去年十月初七日登有閩垣地方官以首級四夥解至温州懸竿示衆一爲鄉下娒一爲龍雹一爲松糕豪之子一爲錫作主　某云云兹悉此數人出門己公信息全無是以甌人頓起謡言訛以傳訛至今春潘松二人先後回郡始知梟示者實係他人首級前所云者不免李代桃僵云 
[觀察履新]  
　　前紀杭嘉湖道王觀察晉省日期兹悉已於月之十五日接印任事各屬員均投遞手版恭賀如儀當時大堂兩廊下遥瞭盛典者頗稱熱閙云 
[杭垣絲市]  
　　浙省産絲以嘉湖兩府爲最夥今春天氣寒冷收成减色較之往年僅得二三分或三四分至多者不過五分下城東街一路盡是絲行現擇於十九日開秤絲價較之上年稍有增加 
[命案傳]  
　　杭垣艮山門内壩址橋西岸有慈孝菴者係女尼所居也殿宇輝煌樓臺金碧後多隙地繞以土墻其中種樹甚多饒有生意某日清晨有販魚者路經墻下忽聞腥穢之氣撲鼻而來心疑之猱升墻上則見緑葉成隂閒花徧地隱約有人懸於樹間驚而告諸庵主同往探視果有白鬚老人年約六十餘身穿藍布長衫縊於桑枝下蟲嚙頭面蠕蠕然眉眼已難辨認赶卽報知地甲禀縣相騐次日仁和縣高邑尊帶同刑仵書吏人等往騐當塲塡寫屍格並無傷痕卽行棺殮加封以待屍親認領　老人因何自縊一個悶葫蘆尚未打破也 
[吳宫花草]  
　　出使德俄奥和四國大臣洪文卿星使於十六日回蘇舟抵大碼頭城中大憲以及地方紳士均至舟次恭迓星使一一接見然後乘輿回第次日至各處謝步一時轎馬紛紜殊形熱鬧者人所謂衣錦之榮乃於今日見之○前日有某甲繫馬司前街某店門首柱上屋板忽然壓下馬驚躍狂奔四蹄起處塵沙驟飛兩旁所擺雜物攤均被帶倒馬夫飛隨其後自吉利橋至太平橋始行獲住馬猶胆驚未定怒躍狂鳴是役也踏壞一老翁一小孩其餘受傷者有十餘人不及避而被馬撞倒者指不勝數吳縣馬明府聞之立延傷科將受傷人醫治並將馬夫重責以警其疏忽之咎聞老翁年近古稀新抱喪明之痛今又遭劣馬踏傷眞所謂禍不單行也 
[水面焚舟]  
　　本月旣望揚州城外有某姓划船經過時方卓午料理餐飯偶不提防以致薪火延燒他物一霎時滿船皆火舟子急欲攏岸而岸上人家恐火星飛墮易遭殃及竭力阻之雖經别人帮同施救無如船板有油汲水澆灌祝融氏反采烈興高直至全船灰燼僅餘船底始得烟消火滅船中什物不付諸火卽沈於水無一存者灼傷一老嫗卽舟子之母也嗣經舟子入水援起舁至水浜已奄奄一息矣陸居防火舟居防溺此常諺也不料水面飛災竟至無從援手亦可傷矣 
[家人卦兆]  
　　江西來信云上月某日清江豐城二邑之間風災陡起瑞河贑河諸處舟之顚覆者幾不可以僂指終萬載縣廠塘地方向有許眞君廟有士子借以肄業夏絃春誦盈耳洋洋當風起時廟屋忽坍一士子慘遭壓斃小江邊有一大樟樹數百年物也斯時一幹頓折墜於李姓屋上椽折瓦碎幸未傷人此外或大樹吹至數里之遥或貨船覆於波濤之内一船飛過數尺高之土阜及落下仍安然無恙斯亦奇矣上高縣之某村賭棍借神廟演唱採茶歌以爲聚賭抽頭地步洎風作賭者看者唱者聽者爭入廟中以避忽砉然一響棟折牆傾壓死及傷者不下數百人維廟中住持之婦適抱幼孩出外幸免於難云○江西省垣書街銀匠街一帶近來時有火災如某鋪遺水烟灰於碎紙堆中倐然燄發延及壁厨中所儲之紙濃烟迷目四鄰驚懼閉門差幸人手衆多得以立時救熄某鋪早炊時庖丁置火於竈卽提籃入市爲時過久水枯鍋裂火遂冐出延及板壁熊熊直上幾及樓房鋪中人急以水灌之始得無事餘如洋燈之爆裂茅草之焚燒時有所聞虚驚飽受好事者遂相與醵資建醮以禳天災嘻其亦愚已 
[海外飄零]  
　　江蘇人程泰豐自幼隨先人航海至日本及長父母皆去世孑然一身先後在長崎各華商家爲夥精於日本語與日人貿易甚得宜祗以性耽麴蘖且兩目近視每於裝貨等事不無錯失以致各家旋用　歇前年尚堪餬口至去臘由山東某行辭出竟至無處覔生涯終日憂思釀成心疾近時寄食姑丈黄某家雖三餐不致無著而病根難斷時時自言自語對影喃喃旁人或勸尉之一若不聞不覩也者本月十五日忽持刀自劙其體鮮血淋漓延至黄昏奔往廣東會館後門投入井内經巡街捕所見唤人設法救援得慶更生不致殞命黄恐遭不測乃將其行李並其人送至伊族兄處并饋以洋銀一元一時哄動各華商咸憐其苦思集資以繼其饔飱蓋亦好行其德者也 
 
 

Page 3

 
 
[外洋時事彚登]  
　　西報載俄國太子至海參崴俄國文武官弁一律恭迎勾留兩日兵船操演畢然後帶同俄國奇利支士兵四百名從陸言歸奇利支士蓋以士族而當兵者擬於西歴七月十四日抵西比利亞之阿摩斯地方是日賽騎角獵游人畢集暫憇游蹤隨赴撒馬羌並博加拉遵鐵路回國西比利亞曁回部諸王擬同守土各官於沿途迎迓云西報所記如此又聞俄儲受傷後俄皇心深厪系已電召從速回國恐當乘船航海榮旋或不遵陸也○俄羅斯修築鐵路於獄中遴選熟悉工程之囚犯六百名通力合作兹又招募國内平民前赴工次擬定挈同眷口者每家各給赴工處所田地四百畝永遠爲業並借給盧卑各六百枚俾爲耕本六年後歸還其開路卽在海參崴一帶也○歐洲各國工人聨行索减每日作工時刻各國大市鎭工人停工結黨閒遊街道尚屬安靖惟法國與比利時國工人曾經與官兵對擊云○小吕宋商務會舘西班牙人近日與美國訂立商務條約小吕宋諸島不在約内是以電請西班牙京都管理新疆大臣將小吕宋羣島添入約内以期保護諸島出口烟葉白蔴等貨緣此二貨每年出口者約銀有九百萬元之多西班牙朝廷覆電云當卽將此事細核可否○駐劄美京之日本公使津美現奉日本廷諭兼理墨西哥國日本使署交涉事務○德國人羅士刺充日本樞密大臣西例總辦近因請假回國故日廷調國家大書院律例教習何蘭補授斯缺○去年日本進口貨物計值洋銀八千一百七十二萬元出口貨物計值五千六百五十九萬元兩相比較進口貨多值洋銀二千五百一十三萬元查其原委一以日本去歳歉收半藉外來米石以相接濟二以美國搜羅銀兩鼓鑄洋錢牽掣各貨滯消是以進口貨多而出口貨少云○西歴四月十四日小吕宋偶遭回祿之災鋪屋被焚者一百一十七間○俄國輪船名澳厘露者由歐洲西俄羅斯載客及貨前往東羅斯之海參崴埠内有鐵路師五十名聞係僱往海參崴築曬卑厘亞鐵路者○美京上議院議准助銀三百萬元與新電線公司由美國舊金山大埠設電線至檀香山此項助欵擬每年攤交銀五十萬元○美廷照會英國外務大臣謂華人抗例每由英屬亞美利加地面偷進美境請貴國設法禁止惟英屬亞美利加大憲麥端拿露答以無法可設云 
[續訊匪徒]  
　　昨晨九點鐘葛同轉蒞八仙橋捕房卽命包探將所獲之湖南人李德勝逮案問爾共有幾個名字供稱名德勝又名德標老五謂爾此次搭華利輪船來滬共有同伴幾人爾昨日所供情形可是確實今日須明白供來本委當格外施恩李稱小的今將實情供出求大老爺作主謂若有一毫隱匿定當重究李卽供日前小的由鎭江搭華利輪船來滬將抵吳淞有同船之九江客湖北客正在吸烟談及蕪湖閙事之由因教堂中誘拐女孩兩口被人查見一時哄動多人將教堂焚燬小的在旁聞之卽接口云此事金陵亦有所聞其人卽起身問小的姓名小的不以爲意據直以對同轉曰可將蕪湖閙事情形從直供明李稱蕪湖鬧事小的記不清日子是時日已向西經人縱火直焚至第二日尚未熄滅問其時爾在何處官憲在塲彈壓否供稱小的聞閙事之後立在山頭瞭望祇見人山人海喧閙異常當有營兵二百五十名保護教堂問爾昨日所供教堂之後有地窟如何模樣供稱地窟在燬堂後面離堂基百餘步次日道縣營官等咸至是處查閱見地窟有口門一人側身可入上面用磚石砌成環洞鋪以坭土官憲令營兵將坭土扒開天光射入歴歴可覩俄而營兵入内看視見有棺木七具三小四大道憲因外面人聲嘈雜大半謂棺木中暗藏别物遂飭營兵搭盖草棚將一棺抬出當衆開視問爾見棺中有何物供稱有華人屍一具身纒白布足上有靴問爾見此外尚有衣服否頭戴何帽有眼珠否供稱剖棺時道縣及營兵俱在小的不得近前但能遠遠瞭望不見衣帽旋因穢氣難聞立時走散問以後棺木如何安置供小的並未留心不知如何安放想仍由營兵看守其時見長江砲船哨官等亦在是處是晚官兵均住宿洋房保護商民後有數西人湊集數百金藉以酬勞官憲概行璧返問天主堂中並無錯處爾等爲何向之尋釁供因誘拐兩女孩藏匿堂中旋經父母尋見送局請究後不知如何又將兩孩送歸堂中收領百姓聞之怒髮衝冠一霎時各家皆云失去孩子徧貼匿名揭帖四出鳴鑼閒人愈聚愈多官憲營兵攔阻不住問爾向在何處當兵供先在臺灣嗣在蕪湖當兵數年去年調在厘卡爲划船夫十二月十八日銷差積儲洋銀數元以販賣大蒜爲生計後有友人陳有元等邀令同開小烟館每人出資本洋九元今年三月望後結算帳目各人虧折洋六元小的因不吸洋烟不欲股開此店卽將股本拆出找還洋三元業已浪費凈盡小的在蕪素來安分縱火閙事實與小的無干請大老爺發電往查如有闖禍之事願甘重辦謂爾輩若能安分卽可太平無事矣又問匿名揭帖所載是何言語供稱該處邇來失孩甚多毫無影響此次在教堂中查獲女孩揭帖上言語無非請官塲認眞查辦問閙事後可在教堂中查獲憑據供稱聞人傳說或以爲有或以爲無莫衷一是問爾之烟間開在何處供開在道轅東首現已盤與他人房屋係萬姓之産問爾右手小指因何刴傷李伸手請騐並稱在金陵時爲友人搬運磁碗磕傷皮肉謂如係被碗磕傷斷不致削去指肉一塊又問爾昨日供有人在瓦礫塲中挖取洋銀有被官兵用刀刴手者想爾之手指受傷亦因扒物所致供教堂中並無洋銀物件所扒者不過銅鐵等物小的如遭官兵刴傷何以别指不傷獨傷小指小的指傷已有一月之久並非新傷包探禀前晚在北京輪船查獲時問伊是何傷伊言被刀刴傷李稱小的並未言被刀刴傷包探又禀當拘拿時李以爲犯竊破案當無大碍及行至途中詢問蕪湖事伊驚惶失色跪地求饒顯係情虚李稱當時不知伊是包探懇求釋放並非情虚通事稱昨日將李得勝訊問畢發回捕房行至中途李知法網難逃失聲號泣同轉問因何哭泣供稱蕪湖之事在塲者甚多小的獨受其累幽覊犴獄舉目無親不覺中心酸楚包探禀頃間李得勝問小的今日在老爺面前是否仍照昨日供詞小的令伊直說同轉問蕪湖之事係爾目見但須從實供明何致心神不定供稱小的實不能花言巧語爾若見上憲不可翻供枉受刑罰供不論至何處均當執定前言斷無攺變問蕪湖閙事時有紅旗數十面指揮衆人縱火搶物執旗者是何等人供並未見有紅旗問爾見其時有若干人縱火供小的山上瞭望男婦老幼不下數萬不能辨其爲何等人問爾當兵幾時可有職銜供在蕪湖三年保至五品藍翎歸江蘇候補問補何缺供補哨官問家中尚有何人供老父六十九歳老母七十歳有弟耕田餬口問剖棺騐屍究由誰人作主供實由道縣作主小的如有半句虚言情甘受罪問爾曾扒得洋銀否供小的若有洋銀不致將衣物當盡矣同轉卽將搜獲之押票數帋檢視問票上所押者何物供係銀牙籖銀髮籖衣衫紅洋布等物問紅洋布何來供係喜轎扛上所纒由轎夫囑小的代押問爾今年幾歳供二十四歳問屬何物供屬牛謂二十四歳算來應屬龍不應屬牛顯見所言不實着押候送縣辦理 
[逃妾領回]  
　　昨日葛同轉莅捕房發落時家丁周淦投案禀稱主人之妾徐秀貞因聽信無錫大阿姐臄爛污三阿姐之言時時出外與妓女徐三寳同坐馬車往靜安寺遊玩不肯回家目下主人之親戚張舅太爺代主人來案欲將徐秀貞保去待主人來申後再行稟請核奪同轉問爾主娶徐秀貞時曾出身價若干答稱去年八月廿七日由樊子湘爲媒代還債户洋九百廿元至歳杪又付洋一千五百五十餘元遂將欠債及帶擋等欵掃數付清同轉着將大阿姐三阿姐徐秀貞龔阿三等一併帶案問大阿姐曰爾做得好事將從良之徐秀貞引誘避匿唆令别嫁是何居心供稱小婦人與徐秀貞有葭莩誼與彼往來亦是恒情並未唆令别嫁同轉謂卽使有葭莩誼總不應將伊藏匿喝將大阿姐三阿姐各掌一百四十下押候核奪又問徐秀貞曰目下爾意如何供情願回去謂今有張舅太爺來此具領爾回去後自應聽憑管教不可復蹈前轍徐秀貞點首稱是又問爾夫娶爾時曾付洋銀若干答稱約有五百元謂去年兩次代爾還債約有二千餘元何得言五百元答稱小婦人有金釧三隻交樊子湘湊成數目同轉卽飭包探將徐秀貞送去着周淦另行補禀或待主人來申再行訊究 
 
 

Page 4

 
 
[實事求是]  
　　昨報紀會審租船案兹悉永發洋行主海所呈西文合同經蔡太守發還收執並不存堂○前報紀楊張氏家女傭張家媽抱葉初賢家小孩出門玩耍嗣孩失去項圈上金鎖片致張家媽吞烟斃命云云兹悉楊張氏實係流妓葉雖與同居並非同類附記於此以明一痕新緑並未染上頭巾云 
[上海縣署瑣案]  
　　郁如山控史光裕圖頼押櫃洋銀四百元其時陸春江明府方綰縣篆庭訊之下諭令交保理償前晚袁大令正在收閱呈詞郁又扭史至案訴稱史自保迄今約已四月有餘依舊延不清理史供稱郁所付押櫃洋銀由楊瑞生經手並非小的所收去年十二月二十七日蒙陸大老爺交保出外曾屢邀戴沈兩人向郁理勸大令問楊現在何處答稱在日本遂飭將史交差帶出赶緊清理○詹明揚向作小本經營邇因内顧乏人浼潘寗觀爲媒娶孀婦張王氏爲室計身價洋銀九十元於三月十九日行合禮至四月初三日忽私携衣飾而逃四出緝查知被華阿四甘阿坤二人誘拐前日扭甘潘至縣控訴情由袁大令升堂提訊詹訴稱王氏被華誘匿黄渡地方求恩提究潘供稱小的係寳山縣人素日與詹相識此次親事確由小的作撮合山所有財禮洋銀亦係小的過付甘供稱小的係本地人現在鐵馬路某洗衣作爲夥華是小的之母舅王氏與之相識已歴四年日前母舅領至小的家中暫住二日至第三日卽回家大令問華家在何處答稱在青浦縣境梅家宅問是否黄渡左近答稱是大令以此案兩造供詞互異其中顯有别情姑將甘潘分别管押候提華訊辦○前日陳小生控王小松借貸不遂晚間袁大令飭提研詰陳供稱小的家在治下四圖地方祖父炳章於光緒十一年十一月十八日將平屋四間售去計價洋二百二十元被王覇勒向之論說願按月付給利錢祖父無奈允之邇來祖父物故小的向收利息王竟圖賴不付是以控請飭追大令着補詞候核 
[英界公堂紀事]  
　　祥和錢莊執事人王耕餘控沈惠齋欠銀不還呈帳請追蔡太守准之諭以俟飭差提沈質訊核辦○張作新控嚴錦雲誘令入股經營致被吞没資本蔡太守准詞飭差提嚴訊斷 
[善氣回春]  
　　謹啓者敝堂昨奉葆泰隆朱勤生大善士爲求弟病速愈樂助順直賑洋一百元如數交到囑爲彚解祇領之餘欽佩莫名宏胞與之本懷弭隂陽之缺憾施濟造蒼生之福挽回徵造化之功呼吸相通桴鼓斯應行見吉人天相叶勿藥有喜之占更徵善念神欽爲後福無疆之券合登報牘代鳴謝忱[  上海六馬路仁濟善堂董事放善昌謹誌]  
[江督轅門抄]  
　　四月十四日候補道蔡世保由滬回○十五日同知劉卓栻禀知奉濯司委赴江西請龍○十六日知府王必昌見謝委會辦下關擊騐福建同知余貞祥見奉委帮辦金陵洋務差知縣陸秉森缷署碭山縣事回並交代楚○十七日藩轅牌示清河縣典史李恩植期滿缺以試用典史劉葆森高郵州時保司巡檢汪承雲期滿缺以儘先補用巡檢高開源通州吏目藍汝濟調辦籌防局測繪輪船圖差缺以試用巡檢任慶芳江寗府秣陵司鄧寳仁丁憂缺以巡檢汪明綸均署理各特示○十八日從九姚元吉禀知從九吳作霖病故○十九日會辦江西督銷局廣西補用道倪懋禮見辭○二十日江西遊擊陳有明解鹽餉來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會舘籌賑公所施少欽經收順直山東賑捐四月二十一日第二千八百廿七次清單]  
　　廿一日楊元勳湖北省平銀廿兩思木堂章十兩二户由漢口招商局代湖北鹽署章鶴汀寄本埠扃來胡氏洋十九江隂趙愼齋還生産平安願十元董禎祥求母心痛病速愈五元陸錦堂求病速愈五元如臯　灣無名氏求家宅平安四元楊昌濟心腎兩虧肝陽上升氣分急促求速愈二元○寳和莊來鎭江順直同人毓夀郭廷沛陳夀年胡爾銘周達善吳雲章王永祁王增楣陳興嗣李德滋諸善士勸募維貨業洋一百八十元懷德堂無名氏復春辦舘移春巵三户各廿元無名氏十六元無名氏十四元毛太太夀儀移賑十三元五角張雨卿十三元楊先生經售鍼黹十二元六角大有全東山閒之各十二元無名氏郝少記各十元崇讓堂郭裕豐經募各八元裕記六元聚源宏興温藎臣三户各五元渠源四元三角求吉氏不留名隱名氏張春翁經售鍼黹四户各四元積慶典具慶典陳綸翁經售鍼黹復春號經售鍼黹四户各洋三元豫和隆豫順源張雨卿雅手太邑孫吉元唐丙翁康記泰記無名氏九户各洋二元陳受翁洋一元四角義豐厚慶源乾泰豐裕茂坊旭典無名氏耿耀庭盈記曾大枉心願文香圃姚寳訓堂陳雨亭程春山汪子翁張翰臣吳森茂吾名是德昌仁忠順仁裕源永裕永記太和德劉堅堂經募無名氏不留名神夀堂平安　屋慶生　廿九户各一元大有源無名氏一善堂無名氏源昌榮魏子儀義興勝章甫不書名不留名無名氏災外餘生保佑康健永善氏仁善氏藝善氏慶思堂火　平安森昌茂盛德廿户各五角文姑娘二角不書名六户錢四千五百文無名氏五户三千文敦厚堂二千文公記崔泰源各一千一百文翁和堂至德堂桂芳書屋會稽書屋耕讀山房力薄人崔墨記東西戴手八户各一千文災外餘生六百文培德堂六順堂萬興永晋源記馬子宏農郡乾豐記德記敬義堂珠照堂馬德盛榴蔭堂葉庭福泰十四户各五百文至德　隴百　洪無名氏向不書名敦吉堂張小記五户各三百文吕無名氏唐雲　錢三者老無名氏龍丹五户各一百文田無名氏凌氏無名氏三户各一百文共一百廿九户合洋五百十元二角一分大成號銅洋二元慶隆永昌各銅洋一元無名氏銅洋二元○揚　同心堂　字局洋十元周君募無名氏二元汪以泉宋鮑氏宋詠川無名氏四户各錢五百文何耀元三百文宋吳氏十一齡童子各二百文宋胡氏宋程氏敬恕齋三户各一百文共十二户合洋十五元 
 
 
 

Page 10

 
 
二彩誌喜 
 
 

Page 11

 
 
   
 
 

Page 12

 
 
[光緒十七年四月十七日京報全錄]  
　　宫門抄○發抄硃批五道○直督李奏爲求賑違例挾制官長按例定擬摺○又奏裝連笨豆出力人員請　吳　○奏據情奏聞片○又奏總兵助賑請給三代封典片○又奏請卹已故副將片○又奏請賞給勸捐助賑之　　　　　　四月十七日兵部太常寺太僕寺正白旗值日兵部引見三十二名火器營八名廂藍滿二名○高甲興　果勒敏各假滿請　　　　鍾麟等各謝授缺恩○成安前往口外賜奠請訓○松溎等考試繙譯試卷履命○恩公請假十日○英瑞錫斷預備　　　○順天府奏京師得雨一寸有餘○召見軍機胡聘之英瑞錫麟現换實地紗袍褂○發抄英煦奏派員外郎夀昌充牛馬税　　奉硃批知道了欽此○譚鈞培奏借發白井柴本銀兩預採供煎奉硃批户部知道欽此○又蒙化等廳被灾請免田糧奉硃批着照所請户部知道欽此○又楚雄縣歉收請豁原緩田糧奉硃批着照所請户部知道欽此○又同知沈保恒等陣亡請議卹奉硃批該部議奏欽此○○大學士直隷總督一等伯臣李鴻章跪奏爲聚衆違例求賑挾制官長審明按例定擬恭摺仰祈聖鑒事竊查容城縣已革文生朱國定等去冬聚衆求賑挾制官長一案前經提省審辦兹據保定府知府朱靖旬審明擬議解由藩臬兩司覆審詳請具奏前來臣覆加確核緣朱國定陳國楨係容城縣文生李占鰲係武生光緒十六年五六月間隂雨連綿大清河决口該縣凉馬台等八十九村秋禾被淹報經該署縣沈秉鈞勘明災歉分别蠲緩其成災村莊民情困苦業經請欵散賑惟朱定所住之王果莊歉收三分照例不准給賑朱國定起意聚衆要求紏允陳國楨李占鰲同邀朱國良鄭虎兒孫順隨往求賑朱國良等不允朱國定聲言如不同去欲搶糧散放朱國良等無奈允從朱國定又邀得外村男女七八人陳國楨李占鰲尚恐不能邀准先至府署禀求經該府朱靖旬批駁扣留十一月初六日沈秉鈞因公晋省朱國定率領鄭虎兒等走入該縣大堂跪地求賑差役告知該縣公出朱國良等退下朱國定不信率衆走入二堂彼時觀看人多隨同進内擠倒公案該縣典史孫柱武汛外委徐清瑞趨至彈壓曉以歉收村莊並未成災例不給賑朱國定等仍行跪求用言挾制該典史飭差拿究朱國定逃逸將朱國良鄭虎兒孫順拿獲提郡審辦由司將沈秉鈞撤省遴員接署並經朱靖旬親往彈壓將朱國定獲案同陳國楨李占鰲一併革審供晰前情不諱案無遁飾查例載刁徒直入衙門挾制官吏者發近邊充軍等語此案朱國定因伊莊被水歉收例不給賑輒紏衆赴縣妄求用言挾制殊屬不法此等刁風斷不可長應依刁徒直入衙門挾制官吏例擬發近邊充軍至配杖一百折責安置陳國楨李占鰲聽紏揑禀求賑卽屬爲從應於朱國定軍罪上减一等擬杖一百徒三年陳國楨所供母老丁單應否留養飭縣查明另行核辦李占鰲至配折責拘役朱國良鄭虎兒孫順隨同求賑雖由被逼勉從究屬不合均應酌照不應重律擬杖八十再加枷號一個月滿日折責發落該署縣沈秉鈞辦理賑務分别灾歉村莊尚無不合惟平日民信未孚且未能先事彈壓前經撤省察看該員心地懦弱才具亦欠振作應請將前署容城縣知縣本任隆平縣知縣沈秉鈞開缺留省察酌另補除備錄供招咨部外所有審明定擬緣由理合恭摺具陳伏乞皇上聖鑒勅部核覆再隆平縣知縣員缺直隷現有應補人員應請留歸外補合併陳明謹奏奉硃批刑部議奏欽此○○李鴻章片再光緒十六年奉天海運米豆仍攺由天津道雇備輪船代運自奉省催提起剥過斛裝袋儲棧及管押輪船分批領運及由津剥赴通州交兌事甚繁重在事各員往返重洋妥速運竣米豆一律乾潔遠勝從前實屬認眞出力自應照章酌奬十員直奉各保一半兹據天津道奉錦山海關道擇尤開保前來臣等覆核無異謹繕清單恭呈御覽仰懇天恩俯准照擬給奬以示鼓勵天津道胡燏棻奉錦山海關道誠勳籌辦得法有裨正供均請勅部從優議叙除將各員履歴咨部外理合會同盛京將軍臣裕祿奉天府府尹臣興陞附片具陳伏乞聖鑒訓示謹奏奉硃批吏部議奏單併發欽此○○李鴻章片再據長蘆鹽運使季邦楨詳稱去年直隷水災甚重工賑浩煩勸諭通綱商人晋有孚等公捐賑銀五萬兩先由運庫照數籌墊解交籌賑局兌收以濟要需此欵俟隨引攤完後照章核請奬叙以昭激勸具詳請奏前來理合附片具陳伏乞聖鑒勅部查照施行謹奏奉硃批户部知道欽此○○李鴻章片再上年順直各屬水災甚重工賑浩繁官欵不足開辦賑捐藉資接濟通永鎭總兵吳育仁捐助直賑銀二千二百六十八兩棉衣五百件解局兌收分撥濟賑内以銀一千二百兩爲曾祖父母祖父母父母捐請從一品封典由籌賑局司道核明具詳前來臣查賑捐例載由二品武職捐加一級請從一品封典應例銀二千五百六十兩照四成新章折合實銀一千二十四兩今於該員所捐欵内撥出實銀一千二百兩核與奏定例章有盈無絀仰懇天恩俯准給予通永鎭總兵吳育仁曾祖父母祖父母父母三代從一品封典以示旌奬而資觀感理合附片具陳伏乞聖鑒訓示謹奏奉硃批着照所請該部知道欽此○○李鴻章片再總兵銜前直隷督標中軍副將冷慶於咸豐三年在署天津遊擊任内奉調帶領砲隊迎　粤匪攻逼獨流賊巢面受砲傷一處追賊至阜城四年三月在甜水堡擊賊獲勝追至連鎭五年正月攻克連鎭復調赴山東高唐州馮官屯大營二月賊撲砲臺奮力抵禦左乳左臂受矛傷三處六年正月經親王僧格林沁奏調赴河南追剿捻匪三月在十字河等處連戰力勝解毫城圍直搗雉河集攻毁賊巢復在耿黄寺翟村等處力戰屢勝七年二月隨赴頴川進剿四月力攻方家集賊壘右臂受抬傷一處八月帶隊前赴角子山九月在確山縣力戰解圍疉在張堂等處連獲勝仗進攻馬寺坪屯賊先登右臂受石傷兩處八年正月剿辦阜陽西爐莊教匪焚燬逆巢三月帶隊赴鹿邑軍營十月在棗子集十字河一帶連獲大勝九年正月敗賊於丁堌寺追至李家橋二月解西華縣圍力戰比舞渡左股受矛傷一處三月調回直隷防剿旋經僧格林沁以屢著戰功胆識兼優奏補開州協副將十月奉旨署天津鎭總兵十年三月經前督臣恒福以久歴戎行帶隊勇往奏准調補督標中軍副　同治元年五月奉旨調着宣化鎭總兵四年三月飭赴本任光緒十一年呈請修墓開缺旋經臣查明該副將前在軍營受傷疉次騐列頭等奏蒙恩准紹子金俸在案兹以感疾牽動舊傷於本年二月三十日在易州寄籍身故據該州朱乃恭詳報前來臣查冷慶起家行伍荐推將較轉戰數省曾經大敵屢見堅巢從征三十餘年大小百數十戰摧鋒陷陣驍勁無前疉受　傷體如刻畫忠勇之性一時罕倫溯自咸豐同治年間蒙特旨兩署總兵並是邊防重鎭於　將中資望最深在宣化鎭任内前督臣劉長佑校閱營伍奏稱宣化弁兵廢弛已久該署鎭不辭勞瘁申明紀律頓然攺觀在臣標中軍副將任垂二十年廉公自持軍民畏卓有古名將風兹以勞傷致疾不起深可憫念查前記名提督王占魁在籍病故經臣援照福州副都統全福請卹成案奏蒙恩卹冷慶戰功卓著核與全福王占魁等情事相同合　仰懇天恩俯推勅部將已攺總兵銜副將令慶照軍營立功後帻勞傷故例議卹以彰忠藎出自逾格慈施理合附片陳請伏乞聖鑒訓示謹奏奉硃批着照所請該部知道欽此○○李鴻章片再　署廣東右政　新挖涓七布政使王之春呈稱粤省　文勸辦順直賑捐自上年六月起至本年正月止共報解銀十四萬兩内有該藩司自捐銀五千兩仍陸續籌勸隨時解濟等情竊維廣東捐欵之煩甲於東南各省且承蘇浙賑捐之後勢成弩末勸辦極難該藩司乃能於半年之間籌集各項捐欵多至十四萬兩並自捐銀五千兩以爲之　現尚續　解濟其急公好義之忱實不可没上年直境水灾極重工撫繁興全恃各省協助之力查漕運督臣松椿勸捐三萬兩自捐二千兩浙江撫臣崧駿勸捐十萬兩自捐棉衣六千套疉經臣援廣西撫臣馬　瑶捐賑成案奏荷恩施又雲南布政使史念祖以在貴州及雲南任内共勸捐蘇浙賑銀五萬餘兩復自捐順直賑銀二千兩經雲貴督臣王文韶援案奏請並聲稱巡撫藩司職分雖異品級相同非藩司實力通籌未易集成鉅欵等語均蒙特旨賞給頭品頂戴各　案王之春自捐銀數較史念祖加至倍半而籌集之款亦視各省爲多洵屬公忠體國有裨災區合無仰懇天恩　准拔史念祖奬　賞給王之春頭品頂戴以昭激勸出自逾格慈施合附片陳請伏乞聖鑒訓示謹奏奉硃批王之春著賞　頭品戴欽此 
 
