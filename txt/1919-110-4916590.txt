# 1919 - 110 - 4916590

 

Page 1

 
 
   
 
 

Page 2

 
 
   
 
 

Page 3

 
 
時評 
[地位（冷）]  
　　地位非一時所能成也亦非一事所能遇也故雖同居一名同任一事而以地位不同之故人之視之也大相懸殊焉故地位者亦爲機緣之一而任事者所當顧及者也 
　　人有人之地位國亦有國之地位就其地位之所宜而善於應付則弱者未必無所得强者未必無所失也經國家者當留意之 
命令 
[四月二十五日大總統令]  
　　國務院存記童杰著交財政部酌量任用此令 
　　又令陸軍總長靳雲鵬呈陸軍第二十七師步兵第一百五團第三營營長呉振聲另有差委請予免職應照准此令　　又令陸軍總長靳雲鵬呈請任命全濟爲陸軍第二十七師步兵第一百五團第三營營長應照准此令　　又令趙從蕃晉給二等寶光嘉禾章此令　　又令張懷斌給予二等嘉禾章蔡光輝陳士凱均晋給四等嘉禾章此令 
　　又令兼署湖北省長王占元呈考察屬吏擇尤請獎等語夏口縣知事侯祖畬才長交涉因應有方准以簡任職存記升用現署武昌縣知事王繩高通權逹變所至有聲現署漢陽縣知事葉錫年才猷宏逹有守有爲均給予四等嘉禾章試署蒲圻縣知事劉世璈心精力果膽識均優著晋給五等嘉禾章試署嘉魚縣知事余鼎臣器識深穏不優不煩署襄陽縣知事馬鳴騫才具開展措施咸宜試署黃岡縣知事曹藴鍵明幹有爲地方愛載試署黃梅縣知事傅曾烈勤政愛民廉隅自矢鄖西縣知事王景徽樸實耐勞政平訟理署枝江縣知事康守訓才猷明逹善後有功均給予六等嘉禾章通城縣知事李繼陶帮練老成堪膺艱鉅孝感縣知事孫星煜通逹治體卓著循聲委署房縣知事柳保和防亂治匪力任勤勞均著傳令嘉獎交内務部查照此令 
專電 
[北京電]  
　　徐密電滬朱由南制憲可以容納（二十七日下午二鐘） 
[北京電]  
　　無約國人民應受中國法庭裁判及行政之支配將用明令公布（二十七日下午二鐘） 
[北京電]  
　　本日令此後無約國願與中國訂約者均以平等爲原則其脫離祖國另建新邦者不能繼承其祖國昔時條約上各種權利無約國人在華課稅訴訟悉遵中國法令第三國要求保護一律拒絕並飭院部釐定管理條例（二十七日下午四鐘） 
[北京電]  
　　日政府派兵艦入混同江欲佔我松黑航權江省紳民電請注意（二十七日下午四鐘） 
[北京電]  
　　陸使來電預備會期已滿請卽籌備繼續提案以備正式會議時依次解决 
[北京電]  
　　財部擬將裁釐加稅案向外交團提出要求同意 
[北京電]  
　　頃中行股東會馮主席報吿上年營業狀况及監事報吿上年决算案畢呂夑甫請先議丁項要求第一屆商股另定特别待遇已多數起立贊從有提起疑義者遂議丙項七年份盈餘支配案袁道冲對於預提備抵呆賬及兌換虧耗二百萬認爲違法又行員獎金原章不得過百分之三十今照百分之三十提給亦與立法本意相背附袁說者頗衆爭持甚久卒用投票表决仍照原案通過舊股優先權在滾存項下抽撥二十萬（二十七日下午十二鐘） 
[北京電]  
　　外部調取參戰處購械購船合同七件寄交陸使囑向和會宣佈（二十七日下午二鐘） 
[北京電]  
　　沈敦和電紅會在瑞士開會囑本會派員（二十七日下午四鐘） 
[北京電]  
　　南京省議會電依法延長會期（二十七日下午四鐘） 
[北京電]  
　　章宗祥扺津訂明日來京（二十七日下午二鐘）西報譯電 
[北京電]  
　　路透電社探悉巴黎意代表團因二十二日巴黎報紙所載之威爾遜總統文吿已决意不復參與和會行將出離巴黎（二十六日） 
[北京電]  
　　路透電社受官場之請求聲明顧維鈞聘定曹汝霖女爲繼室一說並不確實再顧氏對於日本問題之態度未有改變（二十六日）以上路透電中國各通信社電 
[北京電]  
　　桂省來電否認胡銘縏爲陸幹卿代表 
[北京電]  
　　安福派現中止保持新國會運動但光雲錦表示情願自行解散恢復舊國會（以上二十六日） 
[廣州電]  
　　法艦在廣州灣越界捕去商船及扣留軍械事此間外交當局已向法領事交涉 
[廣州電]  
　　柏文蔚王天縱電致軍政府歡迎藍天蔚慰問各軍（以上二十三日）以上平和通信社電 
[北京電]  
　　贛省長戚揚將調京有丁乃揚繼任說 
[北京電]  
　　裁釐加稅案將向外交團提出要求同意 
[北京電]  
　　英使照會外部嚴詰陜省重開烟禁設局收稅請查辦 
[北京電]  
　　崴埠會議滿洲里站已决定歸中國保護 
[北京電]  
　　政府電巴黎我國應加入萬國航空會　　（以上二十七日）以上中華通信社電 
[北京電]  
　　各省聞和會復有停頓之虞紛電詢問院覆中央委曲求全不至决裂 
[北京電]  
　　院覆李蘇督電國會問題中央并無成見凡可曲從無不讓步尙希善爲疏通俾早解决 
[北京電]  
　　張瑞璣電吿乾縣事已力向陳許調停 
[北京電]  
　　院議裁川粤漢鐵路督辦歸部直轄 
[北京電]  
　　粤訊陸榮廷主張於和議未决前先發表馬濟會辦廣東軍務 
[北京電]  
　　有人條舉裁兵後閒員生事散兵爲匪各情弊請政府熟慮預防以免徒費借欵仍伏禍機 
[北京電]  
　　葉荃部隊自郭燓就撫後勢孤餉絀在耀縣一帶時有刦勒行爲中央令張瑞璣勸其回滇歸途准與保護（以上二十六日） 
[北京電]  
　　政府聞唐努烏梁海恰克圇等處已有激黨踪跡深恐阿爾泰當兵變後易爲所煽電令該區長官特加注意 
[北京電]  
　　張志潭李思浩南下任務先到寗商齊省長將金陵關扣留軍米中之陸軍部步軍統領曹錕龍濟光實探之萬五千石提出放行再赴滬與和會有所接洽 
[北京電]  
　　徐因有人覬覦湘陜督軍位置昨語人云和局未終之前各省督軍决不更動 
[北京電]  
　　前線各將領及各師旅長亦將會電宣言不干政治 
[北京電]  
　　裁兵委員會决定以各省督軍爲裁兵委員（以上二十七日） 
[香港電]  
　　廣州國會屢次不足法額提案迄無一决現正設法分投招集前議補發經費聞卽爲此（二十六日）以上中孚通信社電日本通信社電 
[北京電]  
　　參議院今日午後開會依臨時動議討論本日議事日程第六條即由兩院議長用國會之名義致電巴黎中國媾和委員囑恢復山東主權案經大多數贊成可决通過即付衆議院討論（二十六日） 
[北京電]  
　　二十六日北方總代表朱啓鈐來電謂和平會議爲國會問題及撤換張敬堯問題停頓請示辦法徐總統昨晚召錢總理入公府商議此事但無善策頗陷於悲觀（二十七日） 
[北京電]  
　　新交通系建議與銀行團締結四萬萬元之大借欵以田賦爲擔保爲解决和議之手段但總統總理對於擔保之件均不贊成將不能成立 
[北京電]  
　　昨日劉鏡人由哈爾濱來電云海參崴會議决議保護中東鐵路完全歸中國辦理豈軍費由鐵路公司給發請速由吉林黑龍江兩省精選二萬人編成特殊隊（二十七日） 
[東京電]  
　　梅蘭芳等已於二十五日午後八時扺東京受盛大之歡迎於今日訪問中國公使館午刻由帝國劇場幹部在該劇場設宴欵待與日本仱界相會見並觀該劇場正在開演之戲劇（二十六日）　　以上東方通訊社電 
[東京電]  
　　天津日總領事沼野在歸國中患喉頭癌療治無效於二十六日逝世（二十七日） 
[東京電]  
　　據赤塔電曰在愛爾夫涅敏斯克之美兵軍律頽廢對於俄國官憲旗以侮辱且妨害其職務至於數次（二十七日） 
[東京電]  
　　中日實業公司於三十日在北京開總會此期之分發紅利决定爲六分六月及十二月將徵納最末次之應納資金全部以後資本額更將增爲二千萬元（二十七日） 
[東京電]  
　　日美工業博覽會將於大正十年三月開於上野已在興業會議决（二十七日）　　以上共同通信社電美國無線電 
[巴黎電]  
　　和約起草進行甚速全文之緒言祇書前曾參戰今同議和諸國之名及各國全權大使之名繼附以宣言不及三十字略云此約旣定與交換之後戰即停止云云和約第一問題爲國際同盟居全文之首次爲海陸軍與航空條件復次爲賠償與戎首責任問題萊因河與蕯爾土地問題亞勞二州之將來波蘭邊境司克衛克霍司東邊境問題又立唐育克爲國際口岸諸問題最後則有勞働立法與會議之事水道條件及不關戰事賠償之經濟與財政問題以上諸節均已决定今惟編製成約文耳各委員會除波蘭外全已交到報吿云 
[巴黎電]  
　　威總統今日任克蘭氏爲駐捷克國之第一任美公使按克氏爲總統知友克蘭之子自一九一五年即爲藍辛國務卿之秘書長云 
[巴黎電]  
　　今日美總統又致電已辭職之上院外交股長黑溪谷氏云得電知全國贊成國際同盟不勝欣喜云 
[華盛頓電]  
　　財政部今日通吿美國最近又借與英一萬萬元羅國五百萬元塞國二十六萬八千元云路透電 
[二十日巴黎電]  
　　昨日午後威爾遜總統在法陸軍部與法總理克勒滿涉氏晤談頗久法總理後往見福煦上將 
[二十日巴黎電]  
　　四國外交部長與日本總代表决定禁止鴉片貿易即和約中加入一條承認一九一二年萬國會議所定取締鴉片及鴉片製品限於醫藥用途之條文爲杜絕私運起見凡在中國有租借地之國須厲行提出之辦法 
[二十日巴黎電]  
　　法財政部長克洛資氏在參議院提出請承認添發紙幣由三萬六千兆至三萬七千兆佛郎之議案 
[二十一日倫敦電]  
　　維也納電稱失業者暴動與警察衡突互相轟擊縱火焚燒國會房屋數處起火爲夜雨澆熄秩序恢復 
[二十一日倫敦電]  
　　美總統坐艦喬治華盛頓號二十一日行扺白萊斯 
[二十一日倫敦電]  
　　柏林二十日報紙因和約條件頗有激烈議論以爲國會宜將條件交公民會議决定之柏林日報謂條件果與威爾遜總統所揭示之大綱相背則德國必須提出答案如協約國不允談判而要求德國服從則德國必拒絕簽定伏爾資報謂國際衡突欲不開談判而遽結束之此爲不可思議之事洛加爾報謂協約國牒文並未屏絕談判其他數報亦勸國民堅定主張談判否則拒絕簽字 
[二十日倫敦電]  
　　二十日巴黎消息德公報聲稱德政府擬派代表赴凡爾塞和會四大國答稱協約國不能接待僅可傳遞文件之代表德國必須簡派與協約國代表有同樣權力之代表 
[二十日巴黎電]  
　　日本艦隊四月二十七日可扺馬賽該地已預備歡迎 
[二十日巴黎電]  
　　阿剌伯代表費塞爾氏因法政府開議關於叙里亞事件之請求故其行程業已展緩 
[二十日倫敦電]  
　　二十日午時聖約翰電稱今日飛行家未曾飛起因洋中有大風雨之故國外要聞 
[美國之經濟與商業（節錄）]  
　　中美新聞社云兹接到紐約信托公司來信述美國經濟及商業近况頗詳彙記於後 
戰勝公債財政總長决定四種債劵期限自一年至五年總額約七十億元專備政府撥付戰時經費第一種本息皆免納稅惟財産及遺産稅不在此例第二種除遺産財産稅分級所得稅赢餘稅及戰事盈餘稅外他稅一律豁免第三種若所購之劵逾三萬元者得免第二類所應繳之稅第四種祇繳遺産稅所得稅赢餘稅及戰事盈餘稅此項公債定於四月二十一日開始發行 
鋼鐵定價美國鋼鐵公司董事部議决與政府合力進行將某種基本商品由政府定價藉以試騐全國物價能否劃一以劑於平政府購買此等貨品亦照定價付値現已組成一鋼製造家委員會與商部總長藍斐爾氏所組之工業公司提挈進行實行平價之策與會各董事一致贊成藍氏之計畫現在先從鋼鐵業入手然後再　推行於他業 
銅之處置産銅家與陸軍部所派委員已訂定一合同將戰時政府所購積大宗之銅變價合同中規定由産銅者照市價收買政府存銅並規定每月購入至少之數依産戶售出之數爲比例限於十五個月内完全收買罄盡按政府購銅之時銅價每磅二角三分以至二角六分目下市價祇一角五分以至一角七分故政府此舉損失不小又政府其他存貨現亦商量出脫美國在外之利益美國外交委員會向商務總長陳述謂英日法及其他良好組織之諸國均以爲商務爲一切政治利益中之最大者吾美政府亦應依從民意撥展對外商業總長藍斐爾氏答稱紐約信托公司副理白利登曾宣言政府對於美國人民以本國人力財力在外貿易以發展本國之富源者應竭力予以精神上之扶助此言正與余同心云云美商人聞藍氏此項答詞深爲滿意 
金融市面比國在美借欵五千萬元合同締結甚速足見美國財力之雄厚凡良好之保品輒被各方面迅速吸收紐約市場立兌率在戰時爲六釐現已減至四釐半短期債欵利息五釐半至六釐又七十億元之短期公債無論立時全批發行或分爲兩批總之全欵可以盡集 
商品市面（鐵）買戶因政府將出脫屯積之鐵價値將跌故現皆觀望紐約三月十日市價第十一號鐵廠所出鐵每噸三十八元三角第十二號廠所出每噸三十六元五角餘（糖）古巴糖工罷工恐生糖出品將大減紐約海港勞慟者亦罷工致生糖不能送至煉廠内古巴及波土列科精糖價仍七元二角八分（小麥）食物管理局布吿三月十五日起政府將以積存之麥售與各廠主以免麵粉價高漲紐約市價北春二元三角九分（玉蜀黍）現因農人存積頗多又阿根廷工人問題將解决故市價漸跌紐約三月十日第三號黃色市價一元三角八分（粗橡皮）近來運到太平大西兩洋海岸者甚多市面沈寂精者五角六分中等三角二分（牛皮）存戶期望歐洲來購大批故不即出售市價三角八分（山羊皮）市價良好巴西最優一元三角（棉花）因現行新式契約市面頗亂紐約及紐奥倫斯交易所因形勢不穏曾停市兩日三月十日市價四月交貨者二角三分五五月者二角一分九七月者二角一分七（羊毛）政府將保持現在價値至七月一日彼時停止拍賣開放對外市場價可望跌（馬口鐵）國會對於現行管理法未加修正市價仍呆政府所定價仍爲七角二分半（銅）上星期價有起色計一星期内共售出二千萬磅每磅一角五分（鋁）美國熔煉公司出品在紐約交貨之價五角二分半在聖路易交貨之價五分（亞鉛）市面上下不定（鉛）貞女牌價三角一分（銻）市面極呆價每磅七分銷路甚少（鎢）無買賣（鉬）買賣甚少市價每磅八角五分（鐄）存貨頗多（錳）市價每磅三分以至六分（水銀）每七十五磅一箱之市價七十五元（銀）每兩價一元零一分又八分之一 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京雜訊（一）（靜觀）旗地與旗租]  
　　京畿一帶有所謂旗地者即前清旗人初入關時所圈佔民間之地也有所謂旗租者即初爲旗人所收之私租嗣以種種原因變爲國家之官徵也其中情形極爲複雜外省人多莫悉其内容兹就調查所得紀之如次昔者明室旣屋滿人挾全盛之勢爲所欲爲俗稱走馬圈田或插標之故事迄今父老猶能言之其載在大清會典者謂國初入關八旗將士衆多順治元年戶部奉旨以近京各州縣無主荒田及前明皇親等莊田撥給東來諸王各官兵丁嗣經廷臣條奏無主荒田散處各屬距京近違不一八旗拱衛京師不宜遠出議定由部遣官圈佔近京五百里内民田開除糧額分給旗下官員兵丁云云此爲近畿旗地之始然所謂無主荒田不過巧假名目其實皆有主者也此民田見奪於强暴之一段歷史吾族最爲痛心惟旗人初入關内不諳内地情形雖佔有民田未必即能自行耕種乃仍由本田主服耕種之勤勞對於旗人盡納稅之義務久之則納稅於旗人之田主亦非必即爲自行耕種之人往往另招農民爲佃戶收其利益納一部分於王府旗員其對於旗人也自稱奴才而在地方仍可爲闊綽之紳士至普通名目則曰莊頭地方官欲徵以些須之附加稅而以地租不入縣署莊頭可藉旗地以拒之官府無如何也莊頭不能自由讓賣田地而可自由讓賣地租因地權非完全爲已所有只可以買我之租換名納於王府旗員也通俗稱賣租曰推即轉讓意也推租之時立推契在當初被圈佔之地主以爲田雖失其主權而實際仍由我自行管理僅盡納稅義務而已足是地主權仍未完全盡失故能忍痛相安歷時至數百年之久其初並由清廷頒布明令不准增租奪佃此蓋用以限制旗人者恐其恃强凌弱加重漢人之惡感也自民國以來而旗人徵租莊頭納租一切如故 
　　至所謂旗租者則初爲旗地繼則因事租稅不納於旗人而納於國家也考旗地所以變爲旗租之由約有八種舉其名目如下一曰存退租圈佔之地分賞存剩者曰存緣事退回者曰退二曰租頭租由内務府將莊頭革退交其田於州縣官仍由州縣交由原田主耕種納租三曰屯莊租霸州固安永清新城四州縣入旗官地試辦井田因無成績仍歸人民承種由州縣征租四曰另案租八旂官員虧欠公欵所有旂地查抄入官旂租改由州縣徵收五曰三次租六曰四次租以上二者均係旂人將地私典奉部文分次贖回仍歸原佃承種由州縣收租所謂三次四次者指贖回時所分之次數也七曰奴典租在旂奴名下贖回歸州縣徵租八曰公産租旂人私將旂田典賣查出後撤地入官仍歸佃戶承種由州縣征租此八項旂租之所由來也民國五年財政部制定八項旂租處分條例指旂租爲官産直隷人民起而反對謂地主之權仍屬佃戶萬不能增租奪佃至今雙方爭持猶未解决此亦將來官民間一問題也 
[陜西問題]  
　　據政府某方面消息政府對於南北和議席上經月相爭之陜西問題確有適當解决之方法陜督陳樹藩擬令其來京任以某項軍事上職務陜督一席將令許蘭洲師長暫行攝理其說或不盡虚誣也又據某方面消息政府某巨公昨發出十萬火急密電一通係致陜督陳樹藩者其内容聞係催令陳氏即日來京協商某項重要問題 
　　派員入陜宣撫政府確擬何宗蓮前往何氏前日由魯電呈表示拒絕後政府以此外無相當人員可派决仍促何氏即日入京再行商酌昨日又有電至魯督署轉催另一消息云昨日國務院拍電致山東督署令轉吿何宗蓮務於日内力疾來京以資藉重等語政府並擬派熟悉陜事之將軍府參軍賈德耀少將隨同入陜藉資贊助惟聞現另有人保薦張鳳翽前往者亦尙未定陜省郭堅燓老二兩部軍隊旣投順許蘭洲部下當經呈明一律改編昨許電政府呈報已編側完竣所有餉項請政府自四月份起由中央照撥轉發 
　　政界消息政府以近日連接各界函電指稱陜西烟苗未盡剷除究竟出於何方面所種則傳說不能一致當此力除弊端之始且關係外交甚爲重要决意將調查責任畁與張瑞璣今明日准可發布密令 
[滿蒙消息彙聞]  
　　本月十四各國武官代表在海參威所决定我國軍隊守護之路係由長至哈及由滿洲里至雙城子伹滿雙兩站均不在内仍歸日本守護又日人要求中東護路司令須受大谷司令指揮政府以滿洲里站屬於東路係中國邊防要地斷不容聯軍中之他國軍隊代護該站我國之護路軍隊無承受西伯利亞聯軍司令指揮之理且按照原合同保護路線爲中國之專責更無聽命他國軍隊之理已與日使聲明矣又聞日使接東京電昨日（二十五）該國政府中會議之結果對於滿洲里站之保護權問題業已决定讓步由我國派兵保護該站惟關於司令之指揮權仍未議妥　黑龍江鮑督昨日（二十五）電云富陞阿近派黨羽來黑邊私招土匪編入隊伍已密令車巴兩總司令嚴爲防緝黑邊與大烏里通行要道均已派兵扼守並請由中央出兩混成旅剿平邊匪又政府接黑省來電云富陞阿實行招募華俄兵三千人希圖侵擾内蒙惟呼倫貝爾未爲所動查謝氏隠爲富逆後援餉械來源不絕除令在邊各路軍隊嚴爲防範並施行戒嚴法外請中央速譸會剿方法　　各國聯軍因俄亂益甚在海參威增兵政府昨接威埠林建章少將電云默觀形勢深恐聯軍仍須在威增兵據探報所傳英日將派同等兵力至威美亦酌增法意兩國則尙未定我國應否加派亦請速定方針　　阿爾泰軍隊激變政府已電令新督派員前往繼任並責令辦理善後恢復秩序但至今阿境情勢仍未復原且因兵變轉遺流毒楊增新昨電云據確報阿地自兵變後秩序未復遊牧自由種烟應即行派員前往查禁請政府核示並聞張慶桐現尙被軍警拘留不能自由 
[外交界彙聞]  
　　美國資本家　與錢能訓及梁士詒等計劃中美合辦懋業銀行資本金爲二千萬元美金現中國銀行總裁馮耿光氏爲該行總裁副總裁係中美各一人行長如在中國即用中國人如在美國即用美國人現在各項人才均已選定不久即當開張該銀行亦已得發行鈔票權之許可關於該問題之運動純仗美國公使之力又聞該銀行之主動者係已未俱樂部與美資本家　　華北明星報云奉天日本總領事署召集領事會議所有駐紥滿洲及蒙古等處之日本領事曁南滿鐵路警察長等均蒞會所有議决事項（一）取締日本人民在滿洲及蒙古等處販賣或私運烟土嗎啡辦法（二）近因滿洲金融奇慌及奉吉兩省本地各銀號倒閉甚多日本官吏應籌相當之策以資保護日商（三）爲維持日本在滿洲之國體名譽起見嚴禁日本浪人由日本販賣婦女作不規則之生涯以謀個人之利就以上議决各案觀之如果照此實行則每年滿洲之數千華人染有嗎啡鴉片之嗜好者可望出水火而登袵蓆矣　　駐日使章宗祥近吿假回國瀕行有留日學生相送於途羣以賣國賊呼之且爲標識於白旂上因此章氏歸途有日人偵探保護抵奉時又得奉督張作霖派中國偵探數名隨行昨日（二十五）由奉起程今日午前扺津聞其離日本之前已託其親屬在天津日本租界内購有最新式之洋房一大座約在二十餘萬元左右章氏扺埠時歡迎者頗形踴躍政府方面有曹總長代表陸宗輿總裁督軍省長代表警察廳長日本人方面有龜井代理領事天津日日新聞記者三井洋行代表某等然警衛頗嚴聞章氏暫不入京須數日後來京　　駐法公使胡維德日前忽電政府請准給假歸國省親政府當經電致陸使慰留詎胡使復稱病陳詞决欲回國昨聞有電違政府呈報定於六月一日啓程返滬一俟病體稍痊再由滬入京現見　　總統於今日（二十六）午宴駐京義國公使符禮德聞係爲該公使餞行邀代理外交總長陳籙列陪　　法部爲司法講習所課程計聘請日本敎員二名一爲板倉松太郎曾充日本大審院檢事一爲嚴田一郎曾充日本大審院判事聞不久來京分任檢察實務與審判實務 
[呉鼎昌之和會談]  
　　北京各報發表呉鼎昌之談話云子此次歸京因與政府有接洽事件兼看母病住京二星期之久與徐總統前後會見二次外間雖有國會問題已提出於和平會議之說然此决非事實該問題尙未到審查會本來留待後議蓋此問題若吿解决則和平會議眞可謂之終了惟政治善後財政諸問題目下雙方意見比較接近至國會問題有請召集民國六年之國會於南京制定憲法選舉總統以謀解决者然關於此有如下諸種疑點（一）當民國五年恢復袁世凱所解散之國會時進步黨系與國民黨系會合唐（紹儀）宅謂國會祇制定憲法不及其他云然國會卒至再被解散豈非關涉他之事項而得此結果耶萬一此次恢復國會而國會又在制憲以外而致其力則應以何機關而監督之誠屬疑問（二）國會議員是否制定憲法即表滿足而首肯於新國會之直行召集乎但有謂制定憲法足以短縮議員之生命此議必爲議員所不喜果信然乎（三）召集舊憲法會議於南京以制定憲法其說逹到何種程度雖可表示贊成但祇制定憲法而不經國會之協贊則違反約法亦不敢表示贊成况此說又難得南方之同意乎要之新舊國會議員务有其主張其主張之屬絕對的者在各議員原爲正當然雙方果欲貫澈絕對的主張則除非南方攻取北京北方侵略廣東而後能如意之所欲爲和平會議原爲不能如此徹底的解决所設則雙方應有互讓之精神以行其協議之必要我等北方代表對於議案及其决議如出公平則可讓步者定行讓步而無所用其遲回即新國會之維持亦非絕對的固執者又南方所主張之舊國會恢復自由行使職權如能得於國家信有利益之保證則贊成又在所不辭惟能否克見實行斯爲疑問耳至林葆懌莫榮新等南方軍人通電不干涉政治於先而倪嗣冲張懹芝曹銀張作霖等北方軍人及北京陸軍部參謀部又致贊成電於後此爲南北軍人以不干涉政治之主旨而行其握手故會議縱再至决裂當不至即塌戰爭但南方以護法爲題而發生戰事則當議和過渡時期因種種關係雖有不得不貫澈其護法主旨之勢然照南方之主張北方如下與以承諾則本問題更無從發見解决之點而和平會議恐因國凅問題再陷停頓矣此後之一線希望或依南北軍人之握手以開時局解决之端而吾人代表抛置圈外亦難預料又方樞施愚等北方代表有已赴京之說但此究屬誤傳方施二氏固每日出席議席者也又周自齊之來滬雖關於善後借欵之協議然究有他種之意見惟此等問題非俟時局解决後究難議及云云 
[各省贊成軍人不干政電（續）]  
　　（一）張樹元電頃接林莫呂李方李程諸公佳電誦悉苦口苦心至情至理週環𨿅誦欽佩何勝竊念民國八載禍患頻仍國無一日之安民罹萬刧之苦推原始念誰忍同室之殘而揆厥由來各有難言之隠遂致因緣政變釀起兵凶國本幾於動搖生靈爲之塗炭軍人志切安民心存衛國如兄如弟何怨可嫌被捲入政潮之中甚無謂也苟脫身政爭之外不其休與兹者國事協謀天心厭亂和平之聲唱日高統一之機緣已至政治問題本無關於軍事軍人天職亦何有於政爭從此分軌而趨力謀改善俾陰謀搆煽者不得以軍人爲護符而篤實光明者不至爲陰謀所利用則武將携手胡越一家同氣相求嫌疑盡釋軍人之事軍人自作之繫鈴解鈴非武人任諸公志切安危想無異議抑更有進者比年以來軍事之不統一久矣政局飄搖此爲患本軍民分軌之議亦徒託空言是非軍人先謀永久之結合 
則永久治安其何能保果能協力同心擁護中央確立中堅共商改革之道救亡大計莫善於此時機危迫問不容髮我輩軍人亟宜守其天職整飭軍事凡百政治措施悉聽中央主持則政有常經思不出位大局統一豈曰難能不敏憂國之念未敢後人謹布悃愊用表贊同惟我袍澤幸共圇之國家幸甚張樹元叩敬印（二）陳光遠電接林莫諸公佳電當於馬日電復其文曰佳電敬悉讜論名言洞中　結具見公忠體國識略邁倫至於破除成見促息内爭尤爲救時要圖私衷傾佩無似軍人天職本屬爲國干城政治大經期於納民軌物權責各有所寄界限原自劃分始則武裝一爲政爭所利用而時局遂起糾紛繼則兵備因假政爭以擴張而軍事愈難收拾頻年搶攘此實主因現幸和會重開庶幾大局有豸我國安危轉移之機亦即惟此是賴會議爲雙方公意主張自必能持平一切爭端問題應有適當解决各捐私見共濟時艱至欲求天下之定首以統一爲先土崩已形瓜分可畏方今國患於財絀財窮於兵多若政令不能統一則改革難以著手此實倒懸之急匪獨善後所關諸公負海陸軍重望出其偉晝發爲讜言天下聞風莫不　望遠久殷和平之願尤欽統一之規息爭禦侮禁暴戢兵以恢民生以纡財用細繹電旨極表贊同尙祈諸公賜以敎之藉資專佩不勝盼禱陳光遠馬印（三）張作霖電接奉林莫諸公佳日通電　誦之餘不禁拍案叫絕民國成立八年於兹四民痛苦萬姓瘡痍蒿目時艱我心如擣推原其故實由法治未定内亂相乘號令紛歧事權莫屬軍人不知治體乃携武力以侵權政界雖有黨人羣攝兵威而不出相沿旣久權責混淆政治不能進行民生永無樂利國本未立奚以能存瞻念前途不亡何待作霖以爲軍政之軌不分天下永無寗日此中癜結早澈隠徵口每欲言迄不能逹今幸諸公通電宣示剴切著明崇論宏詞洞見肺腑作霖不敏敢詡所見略同願以片言與諸公證袍澤之親即爲國家謀太平之策從此内爭永息和局促成軍事修明政治穏進權不相擾而義益相親力戒相持而事圖相濟南北自成一家天下皆吾胞與自經此次之宣誓復何成見之可言區區此衷統幸垂察除養日已由曹經略使主稿代霖附名另電奉逹外不盡之義用再布陳張作霖濚印（四）孟恩遠電廣東林莫李呂方李程諸君佳日通電當荷台鑒遠於本日擬復一電文曰廣東莫都督並轉林李呂方李程諸公均鑒佳電敬悉軍人干政致起爭端内閧不息國本動搖危亡之禍近在眉睫欲圖補救首在破除成見弭内爭而戢兵端次則軍政分軌節餉糈以紓財力名言救國偉論匡時循讀再三欽佩無似民國肇造七載於兹禍亂相尋迄無寗日兄弟閱牆外禦其侮設在遷延亡無日矣今幸天心厭亂統一可期凡我軍人自當恪盡天職竭力國防政治屬諸有司武人不應過問庶幾干城之選秉國之鈞分道揚鑑各從正軌民國前途其有豸乎恩遠吉邊備位十稔餘矣苟非職分所當爲不敢妄事參預兢愓自勵與世無爭近因遵奉明令於萬不得已而裁减軍隊以節財用兹奉電示極表贊同而以軍人自身解决一語從根本立論尤極佩服謹此電復還祈時惠敎言俾資啓迪邊疆引領毌任欽遲各等語特錄奉聞敬祈鑒察孟恩遠巧印（五）鮑貴卿電接准南軍林莫李呂等七君佳電痛陳兵戰之慘推原禍亂之階力斥軍人干政之非而以軍事獨立不隨政治爲起落爲根本救濟之策心危語重慮遠憂深循釋再三忻佩無旣溯自共和八稔號令三嬗國本民生皆未暇及唯日相尋於干戈之中政爭其名攘權其實以致四民冤苦國本飄搖長此以往誠如通電所云不幸土崩勢成軍人又安有縱恣餘地現在和議重開一切政治法律問題自有正當解决至此後消除成見共弭内爭謀軍事善後之方作長治久安之計我輩軍人實當共勉貴卿從戎三十餘年惟知愛國一切越軌之事從未與聞應見頻年競爭潮流鼓盪居恒私憂竊計以爲欲杜武人干政之源必謀軍事獨立之實舍速謀統一共同研究外别無進行之方含意欲伸匪伊朝夕今諸公首發偉論引爲己任晦明風雨實獲我心抑貴卿尤有進者念自俄亂發生邊陲不靖忝膺疆寄無裨時艱然當此之際我苟内政修明合全國之力迅赴事機則遠東利益早已捷足先登何至讓人以逐鹿徒以内爭搶攘遠略未遑馴至蒙人生心邊氛吿警寗非不統一之害實爲厲階東隅已逝桑榆非晚旋乾轉坤端在此時謹布愚忱期諸息壤邦人諸友幸惠敎之鮑貴卿漾印（六）李厚基電佳日准林莫李呂方李程諸公通電救時讜論憂國深衷展誦之餘無任欽佩業於個日通電各省督軍省長表示贊成在案竊維閱牆禦侮實宜知所重輕衛國保民尤各負有責任氣求聲應何幸如之我南北同袍政見雖或不同而愛國之心本無二致連年兵事痛苦同深政治之進行因之阻滯民力之疲敝難再支持長此糾紛豈堪設想林莫諸兄通電注重於破除成見促息内爭相見以誠共維大局厚基不敏極表同情蓋希望和平速謀統一至今日已爲人心所　大勢所趨要當恪守範圍互明權限間應携手以國事爲前提風雨同舟期艱難之共濟庶幾國利民福拭目可期謹電奉陳伏祈鑒察李厚基漾印 
[新華銀行擴充之理由]  
　　財政總長龔心湛呈請新華銀行擬定擴充股本並修改原訂章程文云據新華儲蓄銀行呈稱本行於民國三年由鈞部呈奉大總統令准設立原定股額一百萬元由中交兩行各半分認嗣經兩行呈請鈞部核准變通辦法仍照原案股額一百萬元由兩行認撥五十萬餘則仍招商股本行即遵將原章修改並擬具招股章程呈請鈞部於七年一月間轉呈大總統核准並由本行遵照辦理各在案惟查去年招股之時各處商民踴躍認股已逾原定股額一倍有奇當時先儘認股在前者如數塡給股券其餘之數原擬退還嗣經各投資人以兩股情殷集資匪易一再請求另欵存儲俟將來續招股欵時首先加入各等語本行如遽行拒絕未免有拂商情故遲至今日尙無解决辦法推原其故實因本行開辦六年以來信用昭著獲利甚優且股額有限致令投資者踴躍爭先爲始料所不及竊本行開始創辦曁去年改招商股均係由鈞部先後呈奉大總統令准遵辦政府獎勸儲蓄籌裕民生旣已不遺餘力此次商民認股踴躍情形自是風行草偃之佳相故本年三月二日股東常會提議及此僉以上項認股如果額滿見遺向隅者衆殊負政府提昌之旨亦非本行力圖發展之道因即公同議决擴充股額爲五百萬元計五萬股每股仍定爲銀元一百元並將銀行章程招股章程分别修正理合一併呈請鈞部俯順商情據呈大總統鑒核令遵等情並據送修正銀行章程曁招股章程到部查新華儲蓄銀行招股溢額自係該行信用素孚亦由政府提倡有效該行所請將原有股額一百萬元擴充爲五百萬元旣據稱爲俯順商情力圖發展起見該核所擬修正銀行章程曁招股章程亦尙無不妥之處似可准其照辦惟查該行原定章程均係由部呈奉令准遵辦現在股額旣擬擴充應即依照原案呈請鈞核所有新華儲蓄銀行擬請擴充股額曁修正銀行章程招股章程各緣由理合繕具清罩呈請鈞鑒云 
[京華短簡]  
　　旅京舊議員向有團體即留京第一屆國會議員懇親會是也會員逹二百人以上其中多數分子對於國會問題雖尙無具體之表示惟據深知該團體内容者所談該團體多數意見僉謂國會問題不僅爲時局糾紛問題之一端實爲釀成此紛擾時局之唯一根由其承南北當局之命之南北代表解决國會問題乃其任務上當然之事實亦解决時局之最要關鍵也近有少數分子頻倡國會問題由自身解决之說以無充分理由旅京舊議員深爲反對又以其係一二人之活動無關緊要故亦聽之不爲明確之反對表示云云　　周子廙南下後昨（二十五）又來電報吿當軸謂近日與少川接洽國會問題雖未得結果而少川之意似略有疏通餘地其餘議案均易磋商俟略得要領即行北返覆命云云又聞政界某鉅公頃接周等自滬來加急密電報吿到滬接洽某某三項問題情形默察南代表最後意見大致接近者有二其一尙須磋商等語又云連日與南代表接洽除國會問題外餘件均有圓滿結果希望現仍竭力疏通特聞　　政府特派王芝祥赴桂與陸榮廷接洽於前日出京南行已紀昨報兹據公府方面消息王氏將行之際政府旣行電陸吿以派員前來有事磋商至昨日府中已接陸覆電表示歡迎又前日與王芝祥同行之孫寶琦督辦亦奉有使命將南行接洽聞即日由津赴滬　　張樹元昨早（二十五）赴公府向總統辭行並云即日午後出京返魯聞已於下午二時四十五分出京　　東海昨日傳見前農商次長金邦平前吉林濱煤道尹李家鏊前蕪湖關監督徐鼎襄天津中國銀行行長楊毓璋分别垂詢要政又公府收支處處長朱葆仁奉東海特派赴津公幹於昨日早八時半乘快車出京 
[政府關於軍事政治提案（續）]  
　　（四）發展國民經濟關於國民經濟之發展間接有關係者爲敎育直接有關係者爲農工商凡行政上應施以保護提倡各種政策固不待言惟因財力之制限勢不能在最近期内爲積極之進行必須隨行政經費收入上之增加循序漸進期與財政能力之程度相符然從前歷史上之沿襲與夫現在事實上之關係凡爲經濟發逹阻礙之事必須先持一開放主義根本破除而後各項行政始有着手之餘地所謂經濟發逹阻礙之事者何也一曰國道之廢弛全國交通事業如國内之鐵路輪運及國外海運之普及設施其爲必要固不待論而尤與地方之實業及國家之行政軍事有直接間接之關係者莫如國道自驛站塘舖等政廢弛以來全國之交通被阻殆盡各地之農工商事業均無以發展全國經濟上所受之痛苦實難言狀故必須從速整理國道分定等級而以通行摩托車爲度則不僅國内實業得以發展而行政軍事之整理亦得受種種便利矣二曰幣制之紊亂三曰惡稅之煩苛四曰條約及習慣上之縛束兹三者實爲今日經濟不振之總因幣制不良則金融阻塞稅則不平則民多失業條約及習慣上所受之縛束過多則國外貿易不能興盛均爲全國經濟發展上之大阻礙故上列四端無論現在之國力如何或用借欵方法或以國際交涉均當合全力積極進行爲發展全國經濟之基礎兹分述如下（甲）興築國道全國道路舊日規畫有驛站及塘舖二種衝者設驛站用馬遞僻者設塘舖用人送驛馬舖兵餉額各有專章往來定有期限均同隷兵部外蒙古等處則名曰台站性質與驛相同驛站以北京爲總樞紐及總起點所逹之省爲終點至塘舖之起迄地點則各以本省省會爲始由各縣區域東西南北之四至自近及遠以分逹於他省境界而止因公行役及寄遞文書行程分别緩急馬力人力均按站接換馬遞日行二百里或三百五百里甚至八百里舖遞日行百里甚至二三百里者在電政郵政未成立時代程途不可謂不速矣除原有水路里數以與修路計畫無關未經列入其陸地各省驛站計一千七百六十四處共十二萬四千四百十四里各省塘舖計一萬四千四百餘處共三十萬零八百六十二里皆就各省轄境面積之廣狹以爲設立驛站塘舖數目多少之標準今驛制雖廢然稽考里數之法仍可參閱書籍略知大槪也世界進步陸上交通本不專恃有軌之鐵路而通行摩托車之國道實爲聯絡地方之血脈故欲發展國民經濟應速定一種有統系的全國道路之計畫兹述其要點如左（子）審定道路之等級道路規畫擬分爲四等曰一等路二等路三等路三等以下爲鄉道由北京爲起點之中心循舊有驛站以逹於各省區城會之要道及内外蒙古靑海川邊舊有之台站或爲用軍所必經或與國界交通通商口岸極有關係之道路定爲一等路由各省會通赴各繁要縣城（即舊日府廳州治）並各縣區内循舊日塘舖固有之線路與國道相連絡者定爲二等路其偏僻小縣逹於他縣城鎭港口或於其他道路有互相連接之必要者定爲三等路一二等路由國家擔負興修三等路由地方籌欵照修而國家補助之三等以下之鄉道全視鄉村自治能力之如何再圖發展然政府必有精密之計畫次第施設先從一二等路着手作爲骨幹次及於二等路及三等以下之路俾成爲繁密之路綱（丑）規定　軌之程式查我國固有之驛站大槪設置於平原陸路者居多名爲官馬大道其塘舖之路則有水程陸程之分路幅寛狹坡度傾斜無定人行道路阻水之處或用徒涉或用渡船因時而濟本未能暢通車載改革以後驛站裁撤塘舖廢弛所謂國有道路南方田塍紆曲多半爲農民所侵削北方轍跡深陷變爲溽雨之溝渠大凡國人久於旅行者睹此變遷之狀况類能言之至於西南諸省山路崎嶇折阪繩橋儼然天限必須實行天下同軌之制打破天限南北之舊思想促進大同世界之新學說美洲半球山脈河流與我蜀道相同何以康衢四遠不聞有間關險阻之虞朝鮮近日　路日啓經營亦不遺餘力均可爲先事之師故政府苟欲整齊道路自應先具天下同軌之宗旨乃得定工渠之程式假如一等路定廣若干二等路定廣若干三等路亦須同時規定其他坡度曲徑橋桁重量基植深淺均應有一定限制總以能行長途摩托車爲標準程式旣定然後施以測繪相度地勢分道並舉同時實行土地收用法令其故有道路可用者用之狹者廓之不適用者則另關之山徑嶔崎則修坡道紆迴以赴之甚則俗山洞以開通之水道之間阻者則建混凝土橋以逹之 
 
 
 

Page 7

 
 
甚者則購名廠鐵橋以敷設之必使脈絡貫通無或障碍兹　美國朝鮮修路經過情形附列於下以供參考 
[章宗祥過奉時之談話]  
　　駐日公使章宗祥氏二十二日晨六時二十分乘安奉車到奉其夫人及男女公子隨員等共九人中國方面之出迎者交涉署長陶科長秦參謀長王大中副官處長以次文武官員十數人日本方面赤塜總領事以下官民多名均到站迎迓章氏下車與歡迎人員一一握手即入大和旅館貴賓室休憇午後一時由自働車入城訪問張巡閱使並歷訪文武各員六時臨張使之晚餐會史廳長王廳長王處長關交涉署長均在座七時餘散宴回至大和旅館晚間名伶梅蘭芳到奉章氏往訪略談而返二十三日擬偕夫人公子往游北陵張使特行派員招待王警務處長亦行知瀋陽萬警長派警保護游陵歸來於午後一時蒞赤塜總領事之歡迎宴是晚即搭乘京奉車入京而去北京方面已派外交部秘書王鴻年來奉迎迓是晚偕章使一同回京據日報云二十二日某記者往謁章使章先謂須不涉時局問題而後可繼乃語某記者曰余此番歸國以客歲之宿疴迄未痊愈故擬暫避事務靜心療養二三月幸蒙中央賜假遂即沿途游覽宫島别府等處遄返故都並非如外間所傳之就任外交總長而返也章氏又就中日親交上言曰自來兩國意思之捍格由於言語不通居其多數欲期中日親善兩國國民當首先求言語之互通此予夙所主張者然現下日邦人士長於英法語者固多而長於華語者則寥寥焉其能交換書信之程度者則更少兩國人士通逹意思毌寗多以歐洲之言文行之爲較得惟當以若何方法造出研究之機會此爲中日親善上切要之圖也云云又自京來迎之王鴻年氏語人曰章氏此次爲徐就任後第一次歸國覲見將協商種種外交預定一月後仍須回任外間所傳辭職之說純係無根之談 
[廣東之省會議長問題]  
　　省議會因選舉議長分爲兩系主張即分爲兩大團體曰大同俱樂部以林正煊爲中心曰羣廬以黃嵩齡爲中心日前票選議長黃佔多數惟因當日選舉有違法定程序故衆人主張無效昨日選舉總監督翟省長特宴集全體議員謀疎通此事並有自稱穏健派者出而調停欲使承認黃之正議長兹聞反對者之主張極爲堅决謂絕對無調停餘地據大同系議員談話云此次某等否認黃氏之正議長係法律問題而兼有政治問題絕非無意識之爭論政治問題可言妥協惟事關議會根本大法故絕無讓步可言議長選舉係議會自身行爲依法應有臨時議長之後將議長選舉一件列入議事日程由議會自身執行不容行政官之代庖此省會法所明定者也今竟違背法律明文而舉行之是非黃氏之誤而辦理者之誤今軍政府代行國務院職權内政部對於選舉總監督認此爲違法行動當然命令撤消之今某等已呈明軍政府只靜候軍政府之依法辦理實已無讓步妥協之權能此中法論有顚撲不搖之根據雖愛黃氏亦莫能助也至於林正煊本人現已宣言辭去正議長候補請會中同人另舉别人充當以示大公無私之意第將來同人究竟許林氏之辭退候補當選與否現下尙在考慮中未能確言也 
　　廣東翟省長佈吿云照得報載省議會議員何禮文等五十餘人電呈軍政府總裁以選舉議長由選舉總監督代電主席種種違法一則内中所陳各節考諸法理證諸事實錯誤實多查省會暫行法議長副議長選舉其主席應屬何人本法並無明文規定法無成文應從慣例查第一屆互選正副議長係由前選舉總監督胡主席有案可稽本屆依照辦理並無不合其原文所稱未選出正副議長之先應適用省議會暫行法第十二條之規定由議員中選舉臨時主席以代行其權等語查法文係指會議時正副議長有事故而言選舉正副議長非會議可比初次之選舉更非因事缺席可比條文當不適用又原文所稱設令當日選舉議長發生票數相同之問題依暫行法第二十六條主席得加入取决而依三十條則行政長官不得立於表决之數是會外人斷不得爲議會主席等語查此條法文本法編入第三章會議各條内顯係會議時表决議案法規非選舉議長法規且選舉議長應照第十條第二項以得票過半數爲當選旣云過半焉有發生票數相同之問題假使票數相同即已不合當選票額無論何人主席均應重行投票更焉有主席加入取决之可言又原文所稱關於議會開議日時及應議事件由議長或臨時議長編定日程發表通吿絕不容會外干預等語查選舉通吿僅係召集有選舉權者到場投票與召集議員會議逈殊何得以議事日程妄相比附又原文所稱省議會紀則由省會自定此次選舉竟由總監督代定正副議長互選細則侵奪會權且查細則内第六條第七項議員依坐次券入席第十四條議長當選不得再行投票皆以命令變更法律等語查互選議長細則所訂一條均屬選舉範圍内事與省議會議事細則旁聽細則秘書處辦事細則截然不同且經各議員提議當場將第四第十四兩條公佈取消是見其餘均認爲適合至選舉場内編分臨時坐次券本係爲各議員入席時秩序釐然免致紊亂起見並非編定議席坐次無所謂侵權更無所謂以命令變更法律又原文所稱分派管理員干涉議員冩票且有默爲指揮狀態等語查選舉議長係議員應有特權自由冩票誰敢干涉且楚得楚失槪與局外人無干今竟謂默爲指揮實所未解又原文所稱十七日議會内徧布軍隊耀武揚威不知是何作用等語查所派軍隊係公署衛隊本總監督派員代表自應派隊保護且兵隊俱在場外並未闌入場内乃竟指爲耀武揚威未免淆惑觀聽總之法所規定各宜恪遵若無特定條文則根據成案辦理本總監督固不認爲違法即如十二日出席投票之議員一百十六人由開始投票以至當選議長宣吿就職全場秩序整肅均無異詞亦足徵當日全體議員均已認此舉爲合法乃十七日續舉副議長始借法律問題阻止投票演出毁壞票軌怪劇故意摀亂其爲意見之爭而非法律之爭固已昭然若揭事關選舉要政恐惑聽聞合將本案理由佈吿週知正發繕間適接省議會議員何君禮文譚君民三簡君經緰蘇君玉樓等（五十一人姓名略）并有未列議員保册之陳君書雲梁君惠泉等具函質問其内容與報載電文相同相原函並未能蓋省議會關防亦未分蓋議員私章而本總監督所主張兼如上述自無另函答覆之必要除分行外合行佈吿所屬官民人等一體知照此令 
[粤聞紀要]  
　　王伍二專使請協爭廢約電王正延伍朝樞由巴黎來電云政務總裁曁國會林呉褚議長鑒我國主張廢除二十一條件幾經研究始於日昨提交大會但非英美法意諸當局之助仍恐難逹目的因與某國利害相反阻礙伎俩不可究極然求各國之助須設法使其不得不表同情務請諸總裁曁國會迅速分電英美法意諸强國請其主張公道維持中國主權蓋此種密約不但我國生死存亡所關且爲破壞世界和平之濫觴一則與威總統十四條之宣言衡突二則與國際聯合會之宗旨違反時機迫切特急奉聞廷樞銑印　　舊兩院聯合會續紀舊衆參兩院十九日召集聯合會討論國會問題已紀前報聞是日該會因所議各項多未完滿解决特又於星期二再開聯合會磋商一切聞其所議係非常會議時所用欵項若干須佈吿於軍府轉交上海和會特决定組織審計委員會審查各項用欵又議員高振霄張知本擬定主張裁撤參戰軍之通電一致通過用聯合會名義拍發是日軍政府方面亦派員出席係關於國會問題有所說明　　粤路選舉法之爭執粤路選舉頃因投票期迫一切事項現已積極籌備其選舉手續前經擬定章程由各股東將股票呈騐按照股數多寡發給選舉劵以便各股東依法投筒選舉俟開票後再將選舉劵逐一覆騐眞僞以杜假冒頃聞選舉籌備處又擬改絃更張欲於投筒選舉後即行覆騐股票然後開票而有等股東則以股票旣經於發給選舉劵時騐明蓋章并開列清單以備查核則股票之眞僞及股數之多寡均經核對無訛將來騐劵即與騐票無異無煩多費手續致令艦踞路事者得以從容舞弊且各股東於股票旣騐之後其屬於外洋或四鄉港澳者多已寄回而於開票之後再行覆騐則是有意留難志在虚延時日不言可知現特聯合务股東協同函致選舉籌備處務將重複騐票之議從速打銷又聞粤路選舉籌備處騐票計至二十一日止開已騐有股票一百六十餘萬股至當選何人據最近股東消息以温某爲總理許某爲協理一說最有希望　　龍孼大擾電屬電雷州來電云軍政府督軍省長報界公會鑒海徐盗匪現更猖獗海屬東海仔等處於三月十五被焚十三鄉斃五十二命擄男女數十人四月四日徐屬邁陳墟一帶被焚三千餘家斃四百餘命擄男女百餘人各匪均用振武軍旗幟現有匪船多隻常往來海徐兩邑港口惟大股匪蹤探在瓊屬澄邁之東水等港集處民居周圍約四十里該處紳民非特不據情上聞且有通匪窩賊包攬躉賣情事懇飭瓊崖鎭道迅剿并飭廣利兵艦速來緝捕籲切海康縣保衛局長何柟海康南會長梁禹疇勸學所長曾兆桐徐聞商會長楊挺桂勸學所長蘇步濂曁兩邑紳民叩嘯印 
[湘省金融界之近况]  
　　陰曆三月中比湘省市面金融奇緊拆息奇高至有錢店一時不能凑出二三百光洋者於此金融窘迫時期前昨兩日忽發漢日中交票洋停兌之風說市面上又生一絕大恐慌漢口中交票洋行使長沙者不知凡幾匯欵滬漢商民稱便遂無不什襲珍藏數年來信用昭著一旦停兌如喪魂魄當經詳細調查始知爲一種絕無根據之謠言最後訪聞此謠言之發生係某洋行前日須交欵百萬以中交票洋交付收欵者必須現光洋轉相傳播致生誤會不知漢口中交票幣行使全國非有絕大政潮發生萬萬不致停滯而湘省商民竟因此恐慌亦足見湘人受害於紙幣者深矣　　裕湘銀行發行各種鈔票該行爲昭信用起見其光洋票除兌現外每元尙加給銅元三枚而郵局對於該行票幣則拒絕不收亦是該行向來信用薄弱之故也昨有某君談及近日新票低落原因云人謂錢商抑勒新票使之低落其說似是而非督軍所定法價如每光洋一元作新票十五千二百無如裕湘銀行及湖南銀行均不能依此法價兌換光洋僅每日兌付數十千銅元萬萬不能保持法價且如郵政局電話局電報局鐵路局等及公家所營之相似商業與夫徵收機關皆不肯依法價折收新票而欲商民依法價行使有愈維持愈低落而已愈罰辦愈趨避而已云云其言亦頗近理 
　　昨有紫荆街興茂麵店女店主楊李氏往湖南銀行兌換處兌換銅元因人數過多異常擁擠衛兵又迎頭亂擊至將李氏打傷李氏痛不可忍立即倒地加以衆人踐踏當即氣絕後經多方醫治至傍晚始甦然受傷極重一時尙難痊可 
[閩南學校展覽會紀]  
　　閩南各學校聯合運動畢後自十一日起開學校成績展覽會至十四日止十一至十三爲男界參觀期十四爲女賓參觀期會場係假丹霞書院即省八中學與省二師範學校其外門横楣用鮮花結成學校成績展覽會七字下用五色國旂交叉門内亦懸旂結綵由省八中學大門進門内兩旁爲第一陳列所陳列各國民學校國文書畫手工其國畫以山水人禽魚蟲央多其手工爲製作信囊盒仔竹刻花草等項頗有可觀第二陳列所在八中辦事室陳列各高等小學國文算術字畫手工其圖畫多鉛筆畫如城市樓臺山水人禽等畫皆有手工爲土塑鳥獸模型木刻花鳥等項第三陳列所在八中休憇室陳列省九中學之國文算術書畫手工及省二師範國文算術字畫手工其圖畫有陳總司令肖像熊道尹肖像陳肇英司令肖像及山水人物等項手工則有木刻紙糊各種模型第四陳列所在大廳陳列省二師範及海澄師範國文算術書畫手工其圖畫亦以陳總司令肖像及熊道尹肖像爲多手工則以茅莖製成小屋模型最稱特色第五陳列所在省八中學講堂陳列省八中學連城中學汀州中學上杭中學之國文算術書畫手工其圖畫亦多各要人肖像及山水禽魚等類又有汀州城全圖及幾何畫其手工則有竹刻木刻字畫及各種土塑模型再由小門過省二師範展覽會辦事室爲第六陳列所陳列各女學校圖畫手工其手工專以織物及剌繡爲多覽畢由省二師範中門而出此次展覽品中最稱特色者圖畫爲省九中學之各人肖像汀州中學之汀州城全圖字則連城中學第一手工則爲省九中學之土塑龍巖全縣山水村莊模型省二師範之茅莖製小屋模型省八中學之竹刻崇正女學之織物剌繡皆獲特等獎章以下獲獎品者甚多十日陳總司令在部中設筵宴請各學校校長敎員及學生得有優獎者三百餘人席中陳總司令及各長官相繼演說皆寓獎勉之意退席後由招待員導遊公花園在園中拍影而回十二日試騐國文算術國文題目（人生以何爲目的論）算術則分開方代數幾何等項題目甚多不能盡記試騐省九中學第一省八中學第二省二師範第三 
[紀蘇省學校成績展覽會]  
　　南京通信云江蘇中等學校成績展覽會已於二十九日上午由敎育胡廳長柬請各行政長官省立各校校長省敎育會代表省議會代表曁各界來賓等四十餘人蒞會舉行開會式來賓讀頌詞沈信卿演說胡廳長訓詞畢卽由廳長率領來賓縱覽成績品一遍而散自是日下午二時起至二十九日下午五時止僅許城外各校團體參觀各界來賓槪不招待自三十日起至五月十一日止男女來賓均得憑券入覽該會地址在侯府之西花園會場門内懸有該會地圖一大幅詳示各校陳列處所令人一目了然入場後之第一室爲第一二三農校曁省立女子蠶校陳列處過此室爲前梧柯軒陳列第一工校製品其次爲後梧桐軒陳列第二工校出品由軒後向西行入船廳爲水産及第一商業兩校成績陳列處出船廳後見東北隅竹林深處有妙見廳一座爲女校陳列所并設有女子販賣部出此廳後經圓樓（陳列股辦公室）而至西南之胡蝶廳則爲各師範學校陳列所及實業學校販賣部由胡蝶廳前出經池水之西而入桂花廳爲女子師範學校陳列所曁師範校販賣部其中學校成績則均陳列於中央之松樹廳中出廳而至牡丹廳則各校行政表册等皆堆積於此牡丹廳前設中學販賣部其沿廊有鍾英中學陳列品再進即爲出口查此次展覽會各校成績品綜計不下四萬件五光十邑充滿各室形式不無可觀其中如第一農校之動植物標本第二農校之旋經式織機曁附屬農村職業敎員養成科之工業製品女子蠶業學校之各種蠶絲第三農校之綿織維標本第一工校之機械圖精製鐵工歷書機　孔機汲水機製繩機木工車床曁附屬木工敎員養成科之各式家具第二工校紡織科之綢緞水産學校之海味及各種罐頭第一商業之簿記第一二女子師範曁私立上海鹿則務本各女子中學校之制　及縫紉無鍚女子師範之竹工尤爲精良惟細閱成績品中多有爲各校敎職員所特别預備而非學生平日製作者實爲各校通弊第一工校製品多有原記可稽似此弊較少各校木工製品多不施油漆卽有施漆亦鮮佳者又各校成績品中亦有未加檢察者如第一女子師範徐先志之名人地址圖記孫中山之故鄉爲中山自置中山於廣東之中央查中山爲孫之字其原籍香山地處海濱約在香港之對岸是所記不無誤謬第六中學之隅架書籍等之器形式技術均不甚優美南菁中學之多數鏡框製作亦劣第九中學以石膏製茶杯查石膏最易吸收水分此品似不適於實用第一工校之表册中有學監用勸吿條及吿戒條格式二紙勸吿條旁註學生稍有不當時用之吿戒條旁註學生稍有過悟時用之且紙中僅書某生因某事已勸吿或吿戒應注意寥寥數字味其用意似對於學生有仇視的存心而無訓誨的胸懐均不應貿然陳列云 
[制憲倡導再爭在寧設會]  
　　國民制憲倡導會擬在南京設立分會曾經李督派警勒令解散旋該總會來電要求維持復經李督復電拒絕詳情均紀本報惟該會認寗垣有須設立分會之必要昨又電請李督齊省長核准電文如下南京李督軍齊省長鈞鑒艶電敬悉天禍民國因約法國會之爭戰事迭起海内驛騷殺人流血之慘莫不由條文字句而來國民痛定思痛舍羣謀正式憲法早日産生外實無他種自救之法故憲法一日不出國本一日不立即民生一日不安制憲之權屬在國會同人簿有常識豈忍故於約法所定無痛呻吟惟民國紛擾輾轉八年以賦有制憲特權之國會今且新舊對峙釀成約法自身難决之問題是現時制憲機關之事實已非約法原文所能範圍而國民對於國家制憲大業以約法賦於主用之國民資格不能不有所討論况當俶擾之時羣情惶惑於此種根本重大問題加以倡導不可謂非國民應盡之義務官廳對於國民之渴望憲法産生出而倡導者似應諒其言者無罪之苦心况制憲屬於何種機關敞會發起宣言初未主張辦法而以最新學說爲國民倡即使在憲法會議重開以後當亦爲有權制憲者所樂聞蓋世界共和國家憲法無不出於民定國民直接制憲與國民間接制憲無論方法如何斷無不許國民發表意見之理至海内聞人耆宿衆望所歸敝會未嘗不望風引領資大敎訓第以共和國民之公意研究全國興亡之大事匹夫之責各宜奮興專資領倡反示人以不廣兩公力倡平和國民馨祝久矣敝會竊以爲法律爭持理無兩是言無偏勝惟願兩公潛心默運促使良憲早日産生卽所以濟法律之窮而救生靈之禍至何方國會何種機關可以制憲敝會並無專斷之主張亦不認與約法有絲毫之衡突宣言具在可質國人據是以陳是與尊電所指依據法律保守治安兩層决不發生何種之牴觸事關國民權體仍懇大力維持敝會以制憲爲國民公共事務與通常政治結社性質不同如果寗垣警察官署依法令其呈報當經公會遵照具呈備案所希望者他日憲法前途得以倡導之力稍收促進之功舉國人民咸拜大賜區區愚誠伏希鑒察國民制憲倡導會幹部叩 
[南京快信]  
　　王芝祥孫寶琦昨日抵寗即謁李督晤談甚久晚間李督即在署設宴歡迎准今日午車赴滬聞李督派李廷玉偕往 
　　唐總代表復電李督不滿意派何宗蓮以宣慰名義查辦陜事 
　　李督昨電東海請對於保存新國會宜讓步免誤大局裁兵委員會設於南京之議因直督曹銀奉督張作霖皖督倪嗣冲等之反對難成事實 
　　長江巡閱副使王廷楨昨日午車由滬回聞因某項要公與李督接洽 
　　齊省長連日仍不見客　　呉鼎昌王克敏在江寗地方檢察廳控吿省議員徐瀛毁壞名譽請求提案質訊聞檢察廳拒不受理 
　　省立學校第五次聯合運動會已閉會各校來省參與運動之選手昨日均已離省 
　　省署政務廳長蔡寶善昨已由京回寗　　省議會暗潮仍烈昨日大會又不足法定人數未能開議第二次臨時會會期已滿八年度預算仍未通過論者頗多訾議　　財政次長李思浩陸軍次長張志潭今日可抵寗李督派趙副官渡江迎接 
[杭州快信]  
　　杭州錢業會館函總商會以絲茶上市外埠所需現洋均須來杭捆運請將前定現洋出境限制明文暫予取消已轉函財政警察兩廳查照准即弛禁　　杭縣景知事以三堂爲全縣慈善事業不僅屬之城區已函知各鎭鄉自治會召集士紳定下月四日在湖墅自治公所開會舉查賬員　　全省律師公會聯合會各屬已電吿舉定代表一律晋省准下月十三日爲召集期日來杭縣律師公會趕辦議案極形忙碌　　督署辦公時間下月一日起上午以八時開始下午以五時散值較冬令多兩小時昨已通傳遵照　　代理瑞安縣知事沈嚴奉令改爲署理地方通信 
[蘇州]  
　　取銷烟酒稅分支棧之先聲江蘇第三區菸酒公賣分局近奉省局訓令案奉張督辦令開略謂自全國菸酒事務署成立後對於烟酒稅費竭力整頓現查各省區分支各棧包辦稅費積弊叢生擬即裁撤改爲公賣所惟各分支棧前交押欵共計一百三十餘萬元應行發　已函請財政部設法籌措一俟籌有辦法即當實行辦理云云　　蘇人自辦電燈之發軔本埠自電燈風潮發生後各區用戶相繼剪線停燃曾誌前報兹悉金聞市民公社業已赴滬購買引擎三部於前日運蘇擇定西中市德馨里公估局房屋設立機關並在後園建築機器聞所有燃戶電線均由牆上穿過并不柱立桿子昨日部署工竣於西中市一帶先行開火光線頗爲明亮　　金銀箔工之爭執蘇城銀箔作戶近　營金箔業之邱福隆由杭私帶銀箔來蘇銷售破壞該業行規特於前日下午探知邱某匿於蒲林苍同業獅子家中當由司年司月等突至該處將邱查獲並搜出貨物及往來之手摺七個遂召集全體同業同至金箔公所開會理論一時人多言雜聲勢洶洶厥後議决邱福隆罰洋八十元助於該業公所置辦　凳之用其同業之獅子不應容留邱某亦罰洋六元當場允洽始各散去 
[無鍚]  
　　米市大活動米市自鎭江帮到鍚探辦銷路大暢以洋秈去路最爲熱閙市情較上月抵賤之時每石漲起半元之鉅最近白洋秈售　每石五元二角一般囤積洋秈者莫不善價而沽得利甚鉅調查去路則以鎭江廣義隆一家買進最多當地米行如信昌源長裕泰永源生儉大源三茂等數家均與直接交易先期議價抛貨到期隠解此外有各碾米廠則間接抛做逐日亦有六七千石之譜久稱清淡之碾米廠日内擁擠異常大有應接不暇之勢惟粳米價漸跌落與洋秈相比有天壤之别云　　公園蘭花會市公所副董事楊幹卿爲著名藝蘭家前日發起假座公園多壽樓開蘭花會三日所得劵資悉充愛羣體育社經費昨日爲開會之第一日上午因各種各蕙尙未到齊延至午後二時開始售券是日共售入場券五百餘張　　第二師範生來鍚參觀蘇垣省立第二師範附屬小學學生一百二十人男敎員五人女敎員九人於前日乘車來鍚假馬路新世界旅社午餐下午旅行惠麓遊覽各處名勝昨日上午參觀勸工織布廠公花園下午參觀泰隆麵粉廠廣勤紗廠等處即晚乘車返蘇 
[揚州]  
　　淮運使更委鹽官兩淮段運使以新興場知事陳方鎔丁溪場知事張槪任期屆滿調回另予差委新興場遣缺委丁乃寛署理丁溪場委邵棠承乏並委譚家巽爲泗源溝緝私卡員葛植蔭爲西壩蘆鹽稽查員項以恒爲仙六提溜局委員委張庚身爲本署庶務員現段運使已於日昨赴滬公幹並往西湖游玩矣 
[嘉興]  
　　蠶務最近狀况嘉興四鄉蠶汛早帮已屆三眠（俗名出火）晚帮亦過二眠因天氣寒暖不匀致發育鈍滯蠶汛因是平平葉價看賤最昂時每擔價一元八九角現南路葉市已跌至一元四角顧問尙寥寥日内尙須看賤各葉行均不敢進貨現森泰順昌及四鎭葉行均定於下月一日正式開市 
[杭州]  
　　周自齊氏來杭前財政總長周自齊氏於昨晚（二十五） 
蒞滬便道來杭游覽西湖由滬杭路備頭等車三部夜十時二十分由滬出發三時到杭隨行者有津浦鐵路局長徐世章滬寗杭用鐵路局長任傳榜車務副總管沈成栻車務總巡察楊先芬日本中將某等二十餘人在車過宿次晨（二十六）乘輿往烟霞洞讌會昨夜十二時已一律返滬 
　　絲繭兩業情形本年蠶汛甚遲杭嘉湖各繭行甫於本月中旬開市現各洋商訂購新絲市面逐日起色上等絲價已由八百二十兩漲至八百五十餘兩紹興繭每擔售價一百四十兩無鍚繭每擔售價一百二十五兩本年洋商訂購之絲已逹四千包以上云又去冬絲業凋敝呈奉財政部於關餘項下撥借銀一百萬元現該公所以絲業非將江浙兩省絲捐捐率減輕不足以圖發展已呈奉財政部派僉事蹇先騐調查候核 
雜評一 
[和平之波折（默）]  
　　自來和平之破壞易而成功難其破壞也出於一時之憤激不惜舉所有一切而犧牲之及乎由破壞而謀和平則非特稍挾一憤激之念和平必不能成即憤激之念盡銷平心盡氣以討論之亦有未易成者矣蓋以憤激時所結成之種種糾紛及所生一切利害前所棄置不顧者今欲於意氣平後一一解决之勢固甚難况乎解决之際不無爭論即不免稍涉意氣耶以是知和平之破壞易而成功難也　　今世界和平將吿成功矣議和當局亦平心靜氣以討論之矣而上海和會復有停滯現象巴黎和會亦有意國退出傳說其殆所謂不能免之波折歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第十九日]  
　　聯合通訊社消息昨日二十七日星期爲和議重開之第十九日德總會會場無會議下午四時南代表在靶子路唐宅開預備會討論法律問題（即國會問題）據聞有重大結果一時尙難宣布　　戊午編譯社消息今日（二十七）星期未開會議愚園辦公處亦無文電宣布下午二時唐總代表宅内南代表談話會聞關於法律問題有所討論至其内容則仍嚴守秘密　　國民通訊社消息二十七日星期日代表團仍照常開會續將財政善後各案分别審查隨後各代表協議善後案湖南案亦在審查中今日據與和會極有關係之某政治家云和會决不至又如前日停頓亦非短時日所能了結自皮相觀之有歸咎雙方代表不負責任者亦有歸咎雙方政府不信任代表者其實際何嘗如此中國政權紛歧故政情亦極複雜即以法律問題論中含總統憲法國會三端於各方面利害關係極重故目前南北主張之點距離雖遠然彼此旣有謀和之决心經多方醖釀後必可發現一最後中正平允之辦法而和議迺成此所謂經多方醖釀者即含有時間問題也　　平和通訊社消息頃晤由京來滬之某君叩以北京財政之狀况某君言北京政府甚不願和會再有停頓因解欵短絀支應浩繁若再經事變不特軍費無力支持即政費亦窮於應用略舉數例如左（一）張敬堯以地位不固向北京索欠餉二百萬嚴電再四財政部撥民國七年公債票百萬折現銀五十萬元張猶索其餘而無可如何（二）安福派年來積欵百萬以爲下次選舉之用近因邊防軍不了由小徐挪用該欵五六十萬元所剩無幾（三）邊防軍軍官餉項每日兩毛兵士每日一毛幾於不能支持如過久不妥協北方財政將發生破壞觀此則財政現狀之困乏可想見矣云云 
　　唐總代表與軍政府往來電唐總代表去電廣州軍政府政務會議鑒連日會議情形經已電吿計軍事財政自治各案彼此當無大出入易取一致惟法律案第一日提出以國會完全行使自由職權問題北方代表即抗議改爲國會問題默察彼方情形恐不能同意於我之主張而此案爲彼此爭持之要點内外注目萬一正式討論及此意見牴牾强硬到底恐使和議不能進行而放棄主張則重違護法之本旨究竟應如何對付關係最大請由軍府確定方針擬示辦法專候速覆俾有執持無任盼切唐紹儀叩銑（軍府覆電）上海唐總代表鑒銑電奉悉國會問題關係護法主旨務懇依照前所决定議和大綱毅力堅持以維法治是所切盼政務會議馬申 
[北京政府電徵軍政大計]  
　　松滬護軍使盧子嘉君近奉政府來電略謂軍政龐雜財賦空虚積久弊生難資補救亟宜釐定劃一軍制否則無以立國中原鼎沸邦本離析深堪憂痛若不消弭隠患先事統一何以救亡務希其譸大計即日電復 
[關於陜西問題之函件]  
　　李秀山覆李述膺書前飫敎言頓開胸臆清談餘味歷久難忘頃奉惠言敬聆種切情疏東道轉勞撝謝有加循誦之餘益滋慚歉承示各節台從腃懷桑梓藎慮之切自不待言惟陜中情形已由當局履行前議遴派何君宗蓮前往宣慰就便查辦職責所在考察自應從詳果有未盡問題度必能妥爲規晝未諗卓見以爲然否鄙恙漸臻痊愈承注增感敬謝雅意還候興居專復順頌台祺李純敬啓四月二十五日　　岳維峻致李述膺書前以軍務倥偬諸凡蝟集未能裁候抱歉良多現以軍事精暇謹奉蕪函藉表愚忱自吾陜事起擾攘年餘莫解糾紛回憶當時幾　悲觀賴兄苦心毅力奔走號呼俾垂危之陜局藉以無恙不徒我軍倚若長城而八百萬住靈亦同出水火感激涕零豈獨弟等和議續開一切重大問題自可逐條解决惟吾陜禍首尙在難猶未已仍希大力主持從速撤辦報紙謠傳有爲某軍化合之說皆係陳氏揑造冀惑人心弟等雖愚護法初喪堅持到底絕不爲彼搖動知已如兄諒邀洄鑒請向各方剖白以釋羣疑無任盼禱專肅順頌議安弟岳維峻劉中同啓四月十九日　　旅滬陜人致南代表函陜西旅滬同鄉會因陳樹藩突攻乾縣事致南代表函云唐總代表曁各代表鑒和會續開旬餘對陜一字不着一若陜戰已停陜事已有辦法乃　得陜報迄無停戰確息而昨接于張兩司令電稱陳將田維勤由洛川攻佔民軍防地宜君陳軍又於二十一日下令進攻乾縣許蘭洲亦於箇日致電于右任云乾縣方面砲聲隆隆現已派員偵查等語是陜戰未停非于一人之私言可知獨不解北庭下令停戰已逾五月和會開議亦兩月餘陜民何辜猶遭屠戮諸公究爲議和抑是議戰陜民即不足惜其如天下後世公論何吾陜無吿子遺自應靜坐待死何敢於屢隔無效之餘猶赧顔再瀆惟以諸公身列議席之上對陜事自有應負之責用再公推張廷芝張鐸二君晉謁面陳還望諸公本其良心勉爲援手倘仍如前之無效吾民亦惟有自恨其無能力而已專此上陳諸希諒察　　旅滬陜人致各團體書陜西同鄉會致和平各團體函云和議重開陜戰未停而南北兩方代表或則謂于右任一面之詞或則謂兩方面小有衡突膠執狡辨使關心陜事者直不知眞相若何昨接于張兩司令電稱二十二日陳樹藩下令急攻乾縣陳將田維勤由洛川攻佔靖國軍防地縣城宜君許蘭洲於箇日電稱乾縣方面砲聲隆隆現已派員偵查等語是陜戰至今猶極猛烈並非于張一面之詞可知同人等痛陜禍之日深愧補救之無能奔走號呼力竭聲嘶除代推代表趨謁唐總代表陳訴戰况懇請速爲援手並將陜中報吿各電登載報章訴諸國人外敢請貴會俯念敝省人民塗炭主持公道設法督促當軸以解倒懸無任禱切專此奉懇順頌議安 
[總商會反對修改中行則例]  
　　滬商虞和德等前日因北京中行則例新國會有提議修改之說用意叵測特電京反對已紀昨報兹悉滬總商會二十四日亦有一電至京表示反對電文如次　　大總統國務院財政部中國銀行董監事會鈞鑒閱報載兩院議員提議中國銀行則例含有政黨性質等語殊深駭異查銀行爲百業領袖一有不愼牽動全局民三停兌令下各業受虧至今未復上年中行修改則例不隨政局轉移營業異常發逹各業賴以維持北京鈔票日見歸束票價亦逐漸恢復是上年修正之則例爲中行之保障成效已著無庸紛更乃僅及一年忽又提議修改國内金融勢必又遭蹂躪商業前途何堪設想伏祈垂念商界丁此兵燹之餘嚴守成績卓著之則例不再輕事更張上海爲各省要樞本會爲商業中堅實與該銀行息息相關合先聲明設有不恤商艱率行變更事關金融命脈誓不承認披瀝上陳敬候裁復上海總商會叩敬 
[赴法華工又將招募]  
　　僑工事務局近准法政府請求招募華工二十五萬赴法工作以兩年爲期特令上海僑工局就滬地募集各承攬招工者聞此消息紛向該局承攬今已核准歸四家分任計行悅公司招募雨萬殖民公司八萬信裕信濟兩公司合招七萬行悅已在法租界自來火行街殖民則在英界大新街大行台旅館信裕則在法租界殺牛公司附近信濟則在某處均已一律組織招工事務所出月内即須開招聞此後招工章程凡有工藝者月給工價六十元無藝小工三十元云 
[電汽聯合會考察内地電業]  
　　中國商人經營電汽事業日益繁夥前年由滬上商董祝蘭舫君發起電業公司聯合會組織成立原爲内地創設電燈公司每有經過各種困難情形勢所難免意在整頓維持以期發逹當時經會員劉健莽君建議修改徵收會費分五級甲級燈數在一萬盞以上者年納銀三百元乙級在七千盞以上者年納銀二百元丙級在五千盞以上者年納銀一百元丁級在三千盞以上者年納銀五十元其在一千盞以上或不足一千盞燈數者皆列爲戊級年納銀二十五元議决後訂定會章呈帮農商交通兩部查照備案近歲以來因各路内地添辦電燈公司不少凡已經入會者業務擴充燈數當必有加增未經入會者營業狀况辦法程度如何悉未到會報吿無從考察現特開會集議擬分派會員前赴各省縣鎭協同商會詳細調查一切藉資發展 
[麵粉照費請求展限記賬]  
　　糧食研究會二十四日致北京電云北京大總統國務總理財政部總次長農商部總次長稅務處督辦鈞鑒案查麵粉照費自呈奉鈞部處准予記賬放行以來倐經兩月銷數不旺本會核計出口詳數尙不足九十萬包竊查兩月前之存積已在三百萬包以上今兹所售固未滿三分之一而此兩月中之新出品又逹百餘萬包因累增加益形呆滯轉瞬新麥上市去年陳麥愈無歸納之地不由鈞部處始終維持農商交病影響所及且遍全國合無仰懇於限滿之後繼續免繳照費以舒商艱而恤農困不勝迫切待命之至糧食研究會馬良等叩 
[新茶上市之佳况]  
　　本年新茶將次上市昨日招商局同華廣濟兩輪已由温州裝來新貨綠茶兩輪共有二百二十件同華計裝高貨旗鎗七十件廣濟則中次之貨一百五十件到申後即卸於九號十號等棧房昨日茶行公所開始成盤天津北京山東等北省客帮聞信咸爭相購買市價頗見復勢高貨綠茶每擔由三十八兩提高至四十一兩中次貨由二十六兩提至三十二兩本年茶市頗見活動業此者皆抱樂觀聞紅茶約三日後可以到申 
[省令催設農塲]  
　　江蘇齊省長令行上海縣知事云查各縣應設立農場提倡農業前經訂有辦法通令各縣照譸設不得延悮現在除呉縣江陰泰興業據將籌定地畝及預保主任人員到署外各該縣如何籌辦迄已多月未見據報事關改良農業未便久事延宕合亟令仰該知事迅行查照前令尅日籌設毌延 
[絲繭總公所呈覆蘇當局文]  
　　蘇省軍民兩長近接水警第二廳呈歷屆繭市開秤運繭運欵悉由該廳分投保護惟近年繭商運欵皆不惜重資交納保險託由銀行轉倩洋商擔保兵盗等險洋商得保險之資而公家負完全之責殊覺未妥應請令行繭業總公所傳知各繭商一體遵照或飭該公所董事來廳面商公别辦理至添設繭行尤宜嚴加取締亦求出示布吿嗣後設行均須先赴公所報明轉請派船保護並請訓令該公所嚴定限制不得聽其散布槫使警力難周等語特令江浙皖三省絲繭業總公所遵照到廳妥商辦法呈復核奪該總公所總協理沈聯芳黃晉紳接奉前項省令並准水警第二廳函同前因即經邀集該業商董開會公議具文呈覆略謂案奉訓令内開據水廳第二廳呈稱（全文已見昨報從略）等因總所立即於常年大會提交公議僉以近十年間華商營業絲繭者大半借用外界各銀行欵項或由廠内雇用之洋經理介紹或由同股之洋商擔保更有先交墊本若干其餘由洋商借給所有繭行購辦之繭已先經抵押者亦有抛絲若干而先支欵項辦繭者實以華人連年受虧力量單薄每屆繭市江浙皖三省需用現銀數千萬元非中國之銀行錢莊所能籌措且亦不願借給於繭商者繭商旣借外欵勢必經外國各公司保險非但繭商自已組織之保險團體局外人所不能承認即華商已成立之保險公司均不能招攬此項水火盗險蓋彼借欵與華商其保險等事權歸彼操華商亦無如之何若云洋商自辦蠶繭更無論矣查烟台馬關兩次條約洋人准赴内地採辦土貨是以每年繭市洋商聯翩至内地採辦蠶繭向由該管領事照會駐滬交涉員請領三聯護照以便運繭至申塡明照内赴江海關完納子口稅銀若華商辦繭非得此項護照即不能報關納稅是以各絲廠不論是否洋商開設均須雇用洋商經理總所所以勸導内地紳商力盡義務在産繭之區各設分公所遇有中外繭商臨時發生重要事件隨時接洽免得内地各官廳有所爲難至於責成中外繭商預先報由公所呈請派船保護一節查各處分公所本有此議遵辦者固多而臨時開辦者亦復不少實以鄉間蠶收豐歉未能預定必至産繭時間擇定豐收之區匆忙之中臨時前往内地各分所如無鍚武進等縣繭行數百家萬難分遣司事逐一調查且繭市爲期又極短促數日之間即須停秤即使有未遵公所章程者亦不克强制使行回憶民國元年各國公使要求内務部咨行江浙兩省如有地方不靖繭商或受損失須我政府擔負賠償責任總所奉到鈞署訓令後再四磋商始議由總所擬具條陳呈請江浙皖三省軍政兩署通飭軍警切實保護其防堵事宜全在軍警官廳隨時計晝祇能盡保護之能力不能負賠償之責任數年以來尙稱平靜交涉之案亦屬少見現在總所轉商各國領事反多枝節不若循舊辦理較爲妥洽除函覆水警第二廳外理合據實呈復仰祈鑒核俯賜查照實爲公使 
[交涉公署歡讌外賓預誌]  
　　松滬盧護軍使因美國艦隊總司令盧吉斯上將來滬特與外交部特派江蘇交涉員楊小川訂於今日（二十八）上午十二時在交涉公署設宴歡迎以敦中美睦誼所邀陪賓聞英美等國駐滬各領事及湘滬警察長徐國棎上海縣知事沈寶昌滬杭甬鐵路局長任傳榜曁使署參謀長馬鴻烈秘書長杜純副官長孫占元等均在其列 
[皮箱業罷工未息]  
　　南北市皮箱同業因小行做手向大行爭提存欵未允致起罷工風潮至今尙未解决兹悉小行方面自延請律師預備法律解决後經律師審查訴訟手續殊欠完備不允代表陳訴故各工人遂抱消極主義即令全體分散以俟解决再行集議開工惟大行方面得悉後以該工人欲圖長久罷工損害大行營業故由四司年商經林業董以此次罷工實爲王廷發陳老榮高福生等唆使提用公欵而起若任令長久罷工非特營業受損且恐别滋事端將情繕就呈詞陳請上海縣知事請求维持以安營業沈知事據禀後以工人抛工要挾殊爲惡習昨特訓令該業董仰即勸諭各工人從速開工以免滋擾事端如違立干提究林業董奉令後當卽邀由大行司年集議之下决定於今明兩日會集大小行各司年赴火神廟該業公所開大會磋議切實解决方法以免爭端又昨有尤源盛皮箱店某做手仍行在店工作經停工各做手瞥見即軋至某茶館罰令長跪三小時始行釋放 
[肉業反對認商已和緩]  
　　滬寗蘇三帮肉業反對屠宰稅認商顧聚霖因此全體將屠稅不付並公舉代表董事滬爲唐翠桃甯爲黃葉新蘇爲榮銀和等出爲維持而顧聚霖則具詞商會略稱聚衆反對之舉全係同業中之某甲因挾去歲追繳捐稅之嫌致起風潮等語該會長即召集三代表並顧商等來會反復勸導聞雙方均願讓步有行將和平了結之說 
[交通界要人回滬]  
　　滬寗杭鐵路任局長津浦鐵路局長徐世章前財政總長周自齊日前專車赴杭昨晨八時二十分業已返滬 
[劉艮生君舉殯記]  
　　昨日（二十七）爲寓居法租界貝勒路中華國民策進永久和平會會長劉人熙氏出殯之期是日下午一時由愷自邇路劉宅治喪事務所排齊儀仗出發朝北過華格　路往東嵩山路朝南麥賽而蒂羅路往西轉北經過貝勒路義和里該寓朝東過八仙橋轉敏體尼蔭路至英界西藏路進福州路一直朝東河南路往南進棋艦街直至法界到老北門轉西進華界民國路到小北門往西皮少耐路南敏體尼蔭路朝南進肇周路至斜橋一直朝南到湖南會館安厝其所經各地觀者擁擠異常道中所列者首由法捕房西捕馬隊開道次護軍使軍樂陸軍隊及淞滬警察廳軍樂隊全班曁游巡隊騎馬中有旗鑼執傘鮮花時辰牌命令亭樓流所之音樂隊清音班綠呢主轎飾金銀山及童男女等賓客隨送頗衆有乘車有步行胸偑圓形磁質劉公半身小影此外有奠幛祭軸輓聯甚夥柩前又有音樂隊學校學生如勤業女子師範中華英文學校坤範女子中學民國女子工藝學校並有三和平會之會員隨送後即孝子布欄柩上飾以花柏四馬御之迨至會館時已四句鐘矣 
[模範監長赴蘇之原因]  
　　上海模範監獄漕河涇新監離滬有二十餘里中間有六七里係屬土路交通頗形不便當由敖雲亭典獄長邀集各紳萦設法募欵商請滬南工巡捐局派工興修惟所修之路僅能築至漕河涇鎭口離監尙有里許敖君以新監　徙在即運輸監獄出品材料及提送人犯諸多不便擬從鎭後公水橋浜及楊氏祖瑩之旁另聞支路俾得車馬由鎭口直逹監獄門首當經商諸漕河涇鄉經董楊福元等請將鎭後各户田地劃公若干改築馬路楊君允將伊之祖祠隙地劃出改築馬路惟沿侬尙有草屋蘺笆數處尙未拆讓復經敖君商請諸董出而維持諸董一致允諾約三數日即可實行拆讓現敖君特將添築支路經費無着種種困難情形昨日親赴蘇州謁見高等廳長面陳一切 
[江貞楚有赴閩巡戈]  
　　海軍第一艦隊所管之江貞楚有兩軍艦現奉第一艦隊司令官林頌莊派往閩省南口及馬江一帶巡戈該兩艦奉令後已於昨日啓椗出發前往並呈報本埠海軍司令公署備案矣 
[華商電車互撞後續聞]  
　　華商二十七號六號兩電車因在車站路三由會館附近互相碰撞致損壞六號電車月臺上之康脫而（譯音）（卽機箱）及銅梗踏脚板車底下之救命板車頭上之排燈等具二十七號電車略有損壞現已駛回公司飭匠修理已紀昨報兹聞電汽公司已查明肇事原因以兩車上司機　漫不經心致肇此禍先行各記大過一次聽候核示其損壞之兩電車業由廠内工匠趕爲修葺大約一星期後方可吿竣至前次在小西門外長生會附近互撞之十九號二十號兩電車損壞車頭器具自駛入廠中修理以來刻已一併竣工聞該兩車俱係八輪大車昨日飭在中華路一帶行駛矣 
[殖邊債權人又議對付方法]  
　　本埠殖邊銀行各債權人因見二十五日各報載有該行致江蘇交涉公署公函略稱滬行賬册現交財政部特派員携取到京限三個月清查整理請卽轉知英法兩公廨如有發生債權債務等訴訟應於限滿後辦理一則特於昨星期日仍假西姚家弄思敬學校開會提議下午二鐘時到者已衆爰即開始討論以爲財政部派張栩人至該行限三個月查竣并令另擬整理辦法等情總管理處在三月一日來函早有是說今何時逾兩月忽又有三個月之續限不知延擱伊於何底前報曾載政府將元年公債票額一千萬維持該行又有張奉督張少軒等加入鉅股該總行旣於極大基金何以對於滬行不速進行欲使債權被困至何地步亟應籌擬對付方法以期早有解决遂互相討論决議事務所維持已久不予苛求現再發函總行務於十日内將辦理詳情見吿如逾期仍無美滿答覆各債權惟有逕向滬行或北京總行坐索各視力所能及俾得收回血汗之資而後已散會時已鐘鳴七下 
[律師公會開會未成]  
　　昨日（即二十七號）下午上海律師公會特假江蘇敎育會開春季大會會員到者六十八人地檢廳代理檢察長賀木荄君到會監視當由蔡會長宣佈開會宗旨首先發言稱今日爲開春季大會計共本會會員額有二百七十六人今日到會者祇六十八人不足法定人數所有本屆選舉未能依照議案實行擬另訂專期知照各會員齊集再行正式開會選舉請衆表示意見各會員均一致贊同當由會長决定如議辦理隨即散會另一報吿上海律師公會昨日下午二時假省敎育會開常年大會檢廳派檢察官賀德深代表到會監視開會後會長蔡倪培宣稱本日到會會員計六十八名查本會全體會員共二百七十七名照章應以一百四十四名爲定額今到會會員不足法定人數不能開大會現據蘇州會員口頭提議本會屢以不足法定人數不克舉行開會現擬照江甯公會辦法適用通信選舉制請衆公决當有沈時復贊成斯議惟楊景斌與秦聯奎均表示反對蔡會長諮詢今日改開談話會秦聯奎與沙祖訓均反對之秦謂談話會無拘束力且本會　次呈請監督長官蒞會監視卒無結果已屬抱歉若改爲談話會更輕瀆長官之蒞視沙則謂人數不足即無須開談話會以敷衍公會門面至對於補救人數不足一層多有提出意見楊景斌主張由到會各會員負責各邀三人到會沈時復主張會員應負到會義務不能藉口旅費朱某主張請會長拍電司法部請予救濟彼此互相辯論並無結果會長詢今日到會各員應否登報沈時復謂第一次通吿無效第二次應由會編發懇切通吿俾下次人數易於足額會長又謂本會旣改爲談話會請衆會員仍照會場秩序不必離席並報吿云會員住所及事務所地點現奉法部飭查應請到會諸君并轉逹未到會會員詳細開列以免行使職務時多生障碍彼此略有討論遂搖鈴散會 
[滬杭路局委定夜班站長]  
　　滬杭路局長任筱珊君以添駛夜班貨車原定下月一號爲始以冀先行運輸新茶鮮繭二貨所有夜班客車亦經訂定七月一號添開現在開駛夜班貨車之期瞬息將屆而運貨車輛尙未譸備完竣勢必五月一號難以開駛所幸新茶鮮繭現未上市今年天氣雖屬和暖而茶繭出貨至早必在下月二十左右旣經貨車迄未辦妥則添開夜班貨車祇可展期半月改爲五月十五號起准先行駛夜班運貨車輛至添開夜班客車仍以七月一號爲始准期開行屆時滬行兩站每夜如開客車一次貨車亦各開行一次以期旅客往來及運輸貨物均得利便所有輸値夜班各站人員皆當添派委定以專責成業經發表如次上海南站站長惲鳴岡徐家匯站站長王祥榮梵皇渡站站長李申華老龍華站站長汪桐孫新龍華站站長呉桂芬莘莊站站長李庚生新橋站站長祝恩德松江站站長邱士英石湖蕩站站長胡楓涇站站長郁幹卿嘉善站站長王補勤嘉興站站長錢慕淵以上各站均已委定惟嘉興以至杭州閘口各站夜班站長因未發表暫緩宣布 
[浦東白晝暗殺案再誌]  
　　浦東洋涇鎭北首小浜中發現白晝殺人案已誌昨報兹悉地方檢察廳據報派婁檢察官帶同沈檢騐員錄事法警人等於前日午後三時許渡浦蒞場如法相騐得死者頭面受刀傷十一處委係因傷身死查無屍屬飭令塡明屍格由堂棺殮發封厝壇所有在死者身畔搜出之當票三張小洋一角連同兇刀一柄帶案存儲事畢返廳禀復一面據情咨請淞滬警察廳通飭各警區一體嚴緝兇手務獲解究 
[福州路大賭窟破獲續紀]  
　　公共租界總巡捕房捕頭於本月二十三號晚飭令中西探捕在福州路（即四馬路）九十五號門牌紹興人沈廷芳所開之萬家春大菜館三層樓上破獲賭窟一所計拿賭客尤榮福陳永奎王仁卿梁啓安及前温家賭場内大賭商沈老二等三十二名連同頭家沈廷芳及賭具賭洋烟具烟膏一切帶入捕房翌日解經公共公廨訊判收押餘人各存洋五十元保出候訊兹聞公廨已將本案訂於五月一號（禮拜四）開庭研鞫 
[廣肇公所俱樂部執照糾葛]  
　　大陸報云頃聞本埠廣肇公所因公共租界工部局不照向章發給俱樂部執照故將於二十八日在領事團公堂起訴已請最著名律師二人辦理此案按俱樂部會員前曾互起齟龉工部局因一部份會員之呈訴將原給之執照撤回嗣後齟龉已了俱樂部復請給予執照工部局雖允其請但須附有捕房人員隨時可入俱樂部之條件俱樂部會員不承認此項條件故將訴諸法律以解决之 
[愛儷園昨日授勳與鄉飲]  
　　昨日（二十七日）靜安寺路愛儷園廣倉學會春宴耆老并在 
燕譽堂行投　禮由姫佛陀君主席馮萝華爲大賓陳瑤圃爲介賓段少滄左子廙高禹卿王伯虞何更生呉昌碩呉蔭之王松生諸君居賓席又以盧護軍使爲大僎沈知事及上海政界各要人爲衆　是日又困北京政府以哈同厥司愛君及羅迦陵夫人興辦倉　明知大學及男女附屬學校等功續特頒哈同君以三等嘉禾章一座由盧使代授又特頒羅迦陵夫人一等慈淑章一座由姚使觀蒞代授所授勳章均加金質套匣分内中外三層中層罩以玻璃　以錦柜内層懸章不動彷彿中國之懸鐘幣由者迦陵夫人所受之慈淑章一面深鐫慈淑迎祥四字周圍復鐫中華民國大總統特贈字樣其又一面則鐫有人總統肖像嘉不章之式亦類是同時各省長各督軍均有錦幛及精　聯顧奉祝四壁大總統題盼之聯額上欵署哈同成姫覺彌者琳璃褠目最近園中新　之樓已由姫佛陀君　 
 
 
 

Page 11

 
 
以慈淑樓三字聞廣倉學會全體即夕在園中天演界聘請白雲鵬田永奎諸伶奏劇演技而爲羅夫人哈同君致慶賀其授章儀註單附錄如次奏樂贊禮者旁立使者捧章升堂面西立受勳章人升堂面東立向使者一鞠躬使者答如儀使者將公文授受勳章人受勳章人向國旗及總統像行三鞠躬禮使者轉面東立大使升堂面西立受勳章人向大使一鞠躬大使答如儀受勳章人轉向上使者捧章呈大使大使代大總統授給勳章受勳章人轉向大使行一鞠躬禮大使答如儀受勳章人轉向西立使者隨大使轉向東立大使使者及參觀典禮來賓同向受勳章人行一鞠躬禮道賀受勳章人答如儀奏樂攝影 
[小學敎員研究會開會]  
　　本埠各小學校校長敎員昨日上午至西門外公共體育塲縣敎育會樓上會議室開第六屆國文科研究會到會者有市立梅溪等十七校校長敎員二十七人九時開會呉懷疚因事未到由賈季英主席經楊聘漁宣吿開會主旨與先後收到各校交會研究事件（一）國文高小如學年之作文自作助作之分量應如何配布適宜（議决）由本會印成調查表格分致各校將實施狀况塡註交會俟下次開會研究（一）書法敎授如何使兒童對於小楷行書多能採用（議决）調查各學校實施方法再行研究（一）報吿暉橋小學送到國文敎授研究問題答案六條旦華小學送到分團敎授實况一册尙公小學送到動的敎育國文科分團學習要項表一紙動的敎育分團敎授途徑圖說一紙（議决）除請旦華尙公二校職員說明敎授實况外即照前次議决案由本會印刷旦華分團敎授實况中第九章讀法敎順配當尙公分團學習要項表分團敎授途徑圖說分送各學校互相研究議至此時已嚮午遂振鈴散會各校長敎員仍就會午餐而散 
[旅滬蘇人組織同鄉會]  
　　蘇州旅滬同鄉會三月二十六日下午三旬鐘假平江公所開第三次談話會到者百餘人先由鄭銱章代表臨時主席楊叔英報吿開會宗旨後由余子涵宣讀草章經衆通過推定臨時幹事員汪星一張魯孫蔣約雲楊少雲尢懷臯周特人奚蕚銜趙鏡清周涓志杜蕭譜許劍靑汪又山趙一琴郭霖階夏若樑徐枝春徐納甫周仲若鄭崧生楊錫祉何維若顧子槃姚培之顧杏卿沈莘甫黃安三宋仔護王耀庵翁瑞平陳碩卿盧少堂趙渟淵徐容生諸君並定於夏曆四月十九日開成立大會 
[香山鎭請設繭行]  
　　蘇州西南鄉香山鎭鄉民近年植桑育蠶日見推廣各絲廠因該處向來自已繅絲故繭行皆不注意開設甚少鄉人賣繭必至洞庭山或胥口木瀆等處現在新繭將屆該地鄉董等聯名函請江浙皖三省絲繭總公所請求察量形勢設立分莊數處俾免育蠶鄉民售繭跋涉該公所沈聯芳總理酌核之下以洞庭山與香山距離較近遂函致該處繭灶各行請爲分設 
[煙酒聯合會開會]  
　　中國烟酒聯合會昨開星期常會首由主席陳良玉報吿自各報紛載靑島歸五國公管及王專使辭職問題兩業同人紛紛來會詢問挽救辦法因於今日特開臨時會議查靑島前爲德國强權所據現我國旣爲協約參戰之一當然直接歸還王專使在歐洲和會本良心上之主張合全國人民之心理苟半途歸國則外交前途之險惡可想此事不獨關係我國存亡且爲世界和平永久之障碍應請到會諸公詳加討論力圖挽救王闓敷提議靑島共管王專使之辭職雖爲兩事實屬相連王專使受外交之牽制憤而辭職此中内幕國人皆知存亡所關急應聯合各團電請歐洲各國代表維持公道一面電致王專使請其俯念國家爲重勿萌退志洪少楚起言此事應請主席至商團公會提議公電巴黎衆皆贊成次兪葆康提議陜西戰爭爲國内和平之障碍現國内和會旣已續聞忽聞陜西又有戰事何方爲是何方爲非雖非我商人所敢判繼然公道自在人心全國人民公憤所在終難藎掩議畢至五時後散會 
[烟酒署員改期離滬]  
　　北京烟酒事務署督辦張壽齡前委專員黎（前誤奚）仲蘇赴各省區調查烟酒公賣局徵收稅欵公費等項有無弊混抑勒情事該員蒞滬後即赴江蘇二區分局及所屬各分棧秘密調查現已事竣黎氏本擬即赴蘇常各屬調查惟因滬上烟酒兩業分棧各認商昨日假南市半溢園設筵公讌特改期今明日起程前赴蘇常實地查察 
[杜威博士之抵滬期]  
　　美國哲學家杜威博士自西京來電定三十日到滬博士爲世界思駕領袖敎育先導敎育部北京大學南京高等師範學校江蘇省敎育會浙江省敎育會均特派代表歡迎云 
[花邊公會定期開會]  
　　浦東花邊公會昨發通吿云日來花綱市價頗不平穏倐漲倐落終非大局之幸凡吾同業亟宜設法挽救而謀永久之道爰定於四月一日半時在陸行鎭本會開會屆時希即駕臨再者入上海總商會事已請朱會長提倡海外貿易故入會費已減至最低數亦不易事也屆期討論一切共策進行 
[大團電燈廠借欵消息]  
　　浦東大團鎭華商電燈公司創設以來營業尙稱不惡惟開辦之初集股甚徵資本時慮不足而當地富紳對於實業投資尤極冷淡該公司欲維持營業計無所出不得已向洋商業公司借欵十萬（其中三萬現金七萬購日料）爲擴充營業之用彼此往返磋商刻已議有頭緒惟洋商方面欲索取官廳正式公文以資保證故該公司呈請南滙縣公署察核杜福堃知事以案關商借外債未便草率擬召集各市鄉經董會商解决以昭愼重 
[緝私統領注意崇明防務]  
　　蘇屬緝私統領宋明善近查崇明地方遼闊素爲梟匪出没之區對於防汛自應嚴密以昭愼重前日特電駐蘇緝私第六營長蔡漢臣飭調六門隊長侯其昌熊起翼督率全隊士兵即日馳往崇明塡防侯熊兩隊長業已奉令督帶隊兵駕乘師船由蘇轉滬前赴崇明防汛塡駐 
[營房工程逾限之罰究]  
　　盧護軍使以龍華操場建造砲十園第二營軍房一百八十五間係由工頭裕興泰承包建造計需工料洋一萬九千九百八十元立有承攪切結限八十日内吿竣乃自開工以來屢次逾限且查工料兩欵已被透支數千元延不吿竣本月中旬至今竟抛工停歇並無一匠工作殊屬不合除飭會計處查明透支洋數候核外昨特傳該工頭到署照章罰究 
[被吿律師請閱查賬報吿]  
　　穆子湘呈控林大成合股開店蝕本糾葛一案前日經公共公廨傳訊即由穆之代表律師上堂譯稱本案經堂上諭令會商查明賬目今商會已將賬務查明實蝕去洋一千三百元亦已報吿公堂請着被吿與另一股東向原吿按股擬認等語林大成亦延律師到堂譯稱商會來賬敝律師並未寓目請求將賬給閱改期再訊李襄讞與美丁副領事核禀判商明宣諭 
[棉紗定貨不交之轇轕]  
　　陸竹坪延律師在公共公廨呈控蔡鍚田不交定購水月紗致受損失一案前日傳訊先由原吿律師上堂譯稱原吿於去年九月間向被吿之源興祥紗號購定水月紗二十五包每包價銀一百六十九兩訂立成單十月底出貨屆期被吿無貨可出原吿祇得向他號辦就大受損失當時與被吿交涉被吿承認賠償損失銀二百五十兩然迄未交付求請訊追繼由原吿之子上堂證明前情被吿蔡鍚田亦延律師到堂代辯李襄讞核供商之美丁副領事判被吿仍交舖保候再訊核 
[不付期票銀案展期訊理]  
　　陸泰莊延代表律師投公共公廨控南京路春申樓菜館主方如松不付期票銀四百兩前日經張瀼讞與美丁副領事傳訊被吿延律師到堂請求改期原吿律師謂如被吿欲求改期須賠償原吿律師费銀方可否則反對等語官判方仍交舖保着先賠償原吿律師費銀二十五兩聽候展期傳訊 
[拆股糾葛各執一詞]  
　　向做洋瓶生意之周沛泉控洋瓶掮客甬人王來順（即王許照）不理賬欵前日午後由廨傳訊先由原吿所延律師上堂略譯案情繼據原吿周沛泉投訴前與被吿合做洋瓶生意我交與被吿洋五百元令往東洋行家購買洋瓶後來拆股除還我外尙欠洋三百六十元零四角所有賬簿均被匿不交出故我祇有被吿出與我五百元之收據爲證等語據被吿供稱賬簿悉在原吿處照賬核算尙須找我洋三十餘元我之證據已於葛阿福訴我不還車資案内呈堂等語兪襄　核供與英副領事包君磋商之下判許補具訴禀再訊 
[騙取抵單之控案]  
　　鄭建卿延律師投公共公廨刑事科起訴某西人之汽車夫高鶴盗竊已抵於人之方單有意欺騙由廨准詞派探將高拘案諗着交保候訊在案前日經中西官提訊即由原吿所延律師上堂陳明案情並由原吿詰據供稱此項方單本係被吿之物由伊於前年挽我爲中向姚如生抵押洋七百元至本年二月初九被吿以所抵方單伊之洋東頗有意購買爲詞令我向姚處携來詭稱偕往伊洋東處着我待於門首豈知被吿將方單携去遂即呑没而受抵之姚如生則向我索取甚急是以控請追究被吿亦延律師到堂向原吿駁詰良久官以兩造供詞各執判高仍交原保候再研訊 
[顔料店母子涉訟]  
　　林魁記顔料店主婦林艾氏前延逖百克律師代表投法公堂控伊子林文藻忤逆行兇等語被吿亦延巴和律師代辯奉判着被吿交保出外聽候復訊在案昨又傳訊先據原吿逖律師稱現據原吿云被吿情願每月貼償伊母度日費洋二十元外再償損失洋一千元究竟如何和平解决敝律師尙未詳悉請堂上訊問原吿即可明白原吿林艾氏稱被吿確有其事惟林魁記顔料店係丈夫遣産被吿於未發生此案之前將婦人逐出後將林魁記招牌上加添民國元年及秀岩等字樣應請堂上着被吿須將此項字樣取銷等語被吿巴和律師稱原吿控被吿忤逆並無證據現今原吿到案所穿之破衣係屬傭婦之物有意裝作貧苦之狀訊至此詎林文藻竟敢向伊母哂笑適爲中西讞員所見大加申斥逖百克律師又稱被吿於十七歲時父即身故由伊母撫養長大所有賬簿於日前被被吿一併取去故此細賬難以核算求請訊核中西官判退去候再覆訊 
[錢債案過堂候訊彙誌]  
　　陳鴻烈在英美會審公堂控汪坤瑜不理倒閉同康錢莊欠欵銀二萬零七百三十九兩又顧春庭控僧人應虔不付應得利息銀九百六十兩薪工洋九百元又費葵揚控徐金松不理押欵洋八百五十三元又顧雍控陶錦章不還借去値洋一百五十元之瑤琴一張又陳梓臣控王國恩不付租洋二百四十四元各案前日由駐廨探目邵錦春將以上各被吿分别傳案請示經中西官諭令交保聽候排訊 
[控吿挖去泥土]  
　　洋人茄耶而前延逖百克律師投法公堂控錢根潮擅將原吿房屋畔之基地上泥土挖去求究奉判再核在案被吿由巴仁律師代辯稱敝律師日前至該地查勘被吿雖挖泥土並不甚多等語逖律師稱此地與被吿之地昆連原吿前欲購買被吿之地因價不合故未成交以致被吿挾嫌將原吿地皮之泥土挖去如後日久勢必房屋坍塌應請堂上須派工程師前往查勘即可明白中西官判退去候再覆訊核奪 
[和誘案移解法庭]  
　　揚州人杜文義向居滬城梅溪弄其妻王氏現年二十九歲素來不安於室去年冬間曾背夫私逃旋經杜倩人將氏尋回不料該氏本年舊曆二月十六日又復潛逃無踪杜各處找尋無着直至前日經人向杜報吿謂該氏係與同鄉人奏二姘識晙使潛逃現匿閘北地方等語杜即趕往將奏與該氏一并尋獲扭入警區當奏訊得案涉刑事立命函送地檢廳訊究 
[相騐夫妻口角之命案]  
　　木匠章啓祥寗波人住閘北新民路小弄内二十五日因家庭細故與妻周氏口角不料該氏乘隙自縊身死由十一圖地保投報地憸廳請騐昨日憸騐派賀憸察官毛憸騐員到塲憸騐屍夫章啓祥攔輿求免賀君不准遂命憸騐吏如法檢騐騐得死者右眼角有被毆傷痕證明爲章啓祥所毆致該氏氣忿自盡當即諭令具結收殮將章帶回檢廳押候訊辦 
[原被都非本夫]  
　　江北人杜文義施車爲業向與婦人余王氏私姘今年二月間該氏又與奏三私通　居閘北新疆路吉慶里前日被杜尋獲一併扭控四區一分所楊警佐議解司法科核辦 
[馬車撞傷行人]  
　　浦東婦人高唐氏販賣毛巾爲業昨幕行經愛多亞路遭某姓馬車撞跌碾傷足部由巡捕到來車送醫院醫治一面將該馬車夫拘入捕房禀候捕頭發落 
[私售烟膏罰鋑了案]  
　　馬洪興在法界菜市街寶裕里内私設季吾氏挑膏店售賣洋煙爲大自鳴鐘捕房捕頭得悉前往抄出挑就之烟數十盒帶入捕房解經法公堂奉訊馬避不到案判改提在案昨由包探將馬提到復解公堂請訊詰之馬供認私售洋烟不諱中西官判罰洋三十元充公以敬 
[破獲僞鈔機關]  
　　住居楊樹浦路一百七十七號門牌之湖北人趙某因於前日至法界白爾路購得某種僞鈔票一百張冀圖運回原籍行使詎行經虹口元芳路時被探查見立即拘入捕房詰悉購買處所禀明捕頭協同西探投請法捕房加派探捕按址前往拿獲劉某等兩人帶回虹口捕房押候查明解廨澈究 
[僞飾質錢發覺多起]  
　　婦人魯孫氏李顧氏陳陳氏周傅氏及周漢章童子蘭等先後將僞銀鐲二十九雙向閘北义袋角某押店質銀分用前日被該押店夥陳松喬察破報經四區二分所倪警佐將一干人逮捕到案起出證物轉解司法科經段科員質訊一過該婦等互相推諉奉判併解地檢廳核辦 
[汽車夫點燈違章]  
　　汽車夫徐阿樹前晚駕駛三百八十二號汽車經過南京路未點尾燈被四百六十九號巡街印捕查見以其有違定章歸禀捕頭諭候轉禀公廨出單將徐傳案訊罰 
[馬夫儎客違章]  
　　北山西路八百九十五號門牌馬車行馬夫陳阿五張阿四分别駕馳二十九號九十九號馬車至北四川路均因多儎坐客違章被巡街捕先後拘入捕房飭令存洋保出聽候公堂傳訊 
[酒店違章營業]  
　　崇明人蔡君廷因在新閘白克路四百九十一號門牌開設酒店不向工部局捐領執照違章被三百七十二號巡捕查悉回禀捕頭轉請公廨出單將蔡傳究 
[帆船鐵錨紛紛被竊]  
　　自鐵價昂貴以來一般收買舊鐵者均可獲利數倍故竊取馬路中自來水鐵蓋之事層見疊出業經警廳分令各區署所傳知岡警注意查緝此風稍戢不料近來浦江中各項船隻忽又發生鐵錨被竊之事各失主相繼報吿水巡隊請爲查緝潘隊長聞報之下以船上錨具最爲重要一旦失竊貽害生命危險可虞立飭水偵探陳榮華協同各隊士加意嚴緝前日始破獲朱寶源鄭恒壽陳寶文朱海樓錢照松五名解隊後經潘隊長詳細研詰均供認在窑貨船稻草船等竊來其贜物已分質於虹口各押店等語當即飭探赴美捕房協探吊到鐵錨鐵練等原贜一併申解警廳司法科訊究 
[劣孩攫物被逮]  
　　劣孩王阿三因在呉淞路某弄口攫取粤婦李陳氏耳上所戴金圈一隻飛奔圖逸經氏大聲喊捕並在後尾追由一千四百四十二號華捕帮同攔獲帶入捕房禀明捕頭押候解究 
[蓄犬安可無照]  
　　昨有一無照之狗在北京路游行被一千三百四十號巡街捕查見訪悉係住居該路一千一百十二號半門牌内之無鍚人王巧全所養因即歸禀捕頭諭候請廨出單將王傳究 
[淞滬警廳之批示]  
　　淞滬警察廳昨批朱啓慷呈云據呈已悉查本案前據朱啟忻呈控該民人有屢向滋擾强行借貸情事實屬違背警法第五十二條一項之規定因即傳案預審當據朱啓忻提出該民人屢次借貸並出有永不滋擾等據以此禮之足見事非無因本廳本息事寗人之旨以原被誼屬一本又以該民人流寓滬上失業游蕩勸令原吿給予川資洋十元遣送回籍安度當庭據該民人出具不再潛回向原吿滋擾切結存案旋據該民人之請求將洋三元交給具領餘洋七元送交輪船照料着令俟到寗波再行交付該民人收領乃該民人於輪船啓椗之先私潛上岸逗留避匿近更公然出頭藉口算帳又擬向朱啓忻節外生枝苟有帳目可算此等民事問題該民人但自問理由正當儘可赴法庭正式起訴如果陽以結算帳目爲標職陰則仍全滋擾敲詐爲目的則本廳爲保持住宅安寗計斷難予以曲以初非請求備案所可免咎也再給洋一節原爲回籍川資該民人旣不回籍則除應追交洋三元外餘洋七元照章應由原吿領回豈該民得能主張權利特此明白批示仰即凛遵切此批專件 
[北京大學招考簡章（民國八年）]  
　　一本校設哲學中國文學中國史學英文學法文學德文學數學物理學化學地質學法律學政治學經濟學十三門預科二年畢業本科四年畢業本科畢業生得稱學士　　二本校今年招考預料一年級生及本科法文學德文學門一年級生　　三投考預科者必須中學校畢業但其所認考之外國語爲德文法文或俄文則有中學畢業同等學力者亦得報考投考本科法文學德文學門者必須高等或專門學校畢業　　四投考預科者其入學試騐科目及程度如下其試題除外國語外均用國文（第一場）國文解釋文義作文及句讀（讀用點、句用圈○）外國語（英文或法文德文俄文）文法繙譯數學算術代數平面幾何（第二場）中外歷史中外地理理化博物　　五第一場若不及格即不錄取毌庸再考第二場　　六投考本科法文學德文學門者試騐科目及程度如下（一）國文應試程度須略通中國學術及文章之流變可參考文史通義國故論衡及本校預料所用之課本（二）法文德文一曾讀過數種文學者能列舉其内容評其得失二曾讀過一種修詞學三能作文無文法上之謬誤（三）數學代數平面幾何平面三角（四）論理學須習過一種論理學如陳文名學敎科書或張子和新論理學之類（五）歷史須習過中國通史及西洋通史其西洋史亦可用西文本（六）地理本國人文地理　　七預科各試騐科目均以六十分或六十分以上者爲及格本科法文學門及德文學門試騐科目均以六十分或六十分以上者爲及格　　八每科目試騐時間以二小時爲限但本科法文學德文學門試騐法文或德文得延長至三小時　　九學費本科每年三十元預料每年二十五元分三期於開學前繳納如左第一期自九月至十二月本科十二元預科九元第二期自正月至三月本科九元預料八元第三期自四月至六月本科九元預科八元　　十　宿舍辦法照大學規程辦理　　十一體育會費現洋一元　　十二試騐費現洋二元旣繳之試騐費槪不退還　　十三入學時須塡具願書並邀同保證人來校塡具保證書　　十四報考時須繳最近四寸半身相片一張塡冩詳細履歷並呈騐中學校高等或專門學校文憑旣繳之相片槪不退還　　十五考取各生統限於九月初十日以前到校逾限取消入學資格　　十六報名時所塡之姓名及年齡以後在校不得再請更改　　十七報名及試騐地點北京在景山東街（舊名馬神廟）村校上海在西門外江蘇省敎育會　　十八報名自六月十五日起至七月五日止試騐自七月十五日起至七月二十五日止京滬二處同時試騐之結果北京登北京大學日刊（在本校出售每份銅元兩枚每月本京三角外省四角五分）上海登時報宣佈雜評二 
[繭商保險（庸）]  
　　水警二廳爲保護繭市一案呈省當局文滿楮牢騷其意以爲歷屆繭市安全皆賴水警防維之力乃繭商不念水警之功轉向洋商保險耗資財於無用之地旣昧報施之義尤有借助外力之嫌其憤慨不平溢於辭表今繹絲繭總公所之覆文則知繭商之保險權不已操固有不得不保者在也平心論之無益之耗費必非人情所願况商人血本攸關錙銖是較誰肯浪擲金錢置於無用之地繭欵運送之安全與否必非洋商所能爲力卽無水警廳之揭破商人亦夫豈不知知之而故斥其資財以供奉洋商使之不勞而獲自非大愚誰肯出此水警廳苟稍一思索當亦知其别有故也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（八十四）] [  一之]  
　　美民之富有『木分』心不獨辦公者如是即尋常習俗中無往不足略窺其微記者初抵金山時一日偶於道旁凝望即有一和懌可親之老婦人急步趨前詢記者有何事需彼爲力記者吿以現實無事相煩不過在此靜候一人而已初方迓其好事默念此等現象實與中國不同因我中國人雖有生客向其問路尙覺不願指答其甚焉者或竟明知向東而吿人偏說向西也故我中國人之習性曰『欺生』曰『凌侮孤寡』曰『不管問事』曰『愚弄鄉曲無知』總而言之均因缺乏本分心所致若美國人好管閑事彼固人人以扶助他人爲職志也彼以『欺生』爲可恥愚弄鄉曲爲可鄙以侵犯婦人爲無勇以旁觀袖手爲無能面對婦人對鄉曲對當地之生客對他人有急難處尤以不加凌侮用實力相扶助爲其自身本分上應有事也 
　　我國從政者向以清愼勤三字自矢此固東西各國賢逹立身行事上所不能逃之公例但在美國方面以記者觀察所得覺其人於清愼勤三字外尙有三字爲其特具之美德一曰誠二曰平三曰羣惟其『誠』也故遇事無敷衍無擱置惟其『平』也故無論何種人之請益莫不平等相待而一律答復惟其『羣』也故視人事如已事而絕無假公濟私之　患焉　　若於此更進一層而追溯其所以能誠能平能羣之由則却不能離一『愛』字愛之起源亦大有耐人尋味者在夫美固耶敎國也雖若其他宗敎國法並不加以禁止但美國國民大多數所具之信仰心不外部『新舊約』馬可福音第十二章第三十一節之經文曰『汝當愛人如已』此義之深入人心實以彼美利堅最著彼其所謂愛者實即我國孔孟之所謂『仁』惜乎我國本有之仁近代漸爲一『僞』字掩没殆盡耳老申報 
[拖鞋會（見光緒二年五月初一日）]  
　　呉下之迎神賽會最爲繁盛而名目亦奇如葑門外黃石橋近作言聖會其人皆搖網船者不慣着履胥曳履以行俗故稱爲拖鞋會當其迎會時飛虎旗逍遙傘十景牌煖轎勅印等件故與三節會無異惟抬閣小轎高蹺則實更勝一籌也抬閣者臺上置一鐵架一竪子扮演雜劇於其上遠望之宛如神仙中人小轎者轎内供一太保像神前有香案瓶花蠅拂陳設得宜兩人舁而一人追遇有橋梁狹窄處必衝突而過名曰搶小轎高蹺者須强有力之少年平時演熟屆期乃作女妝或效虢國朝天或效明妃出塞新妝艶服爛若朝霞惟足底直接木桿高約丈餘緩步徐來竟與屋簷相比兩旁畫樓中婦女俱延頸眺望而彼亦左顧右盼儼然倚翠偎紅也隨後有打十番者八音迭奉響過行雲更有花籃黨大爐黨者尤爲驚心怵目蓋於臂上鑿孔以銅鈎穿入而下垂以花籃大香爐者以愈重爲貴至若點肚香者則以大錫香爐約重四五十斤鈕於腹之皮膜彳亍途中餘若童男女之拜香口宣佛號一步一拜亦極誠敬可觀二十日滸墅關之猛將軍會二十八日之七十二莊士地會要皆與黃石橋者相彷彿并聞羊腸湖畔之王家莊亦將會迎至黃石橋以申往來之意名曰還席則尙未定期云噫陸地則香車寳馬湖心則畫舫歌船呉地風景於斯略見故不憚拉雜而書此以誌昇平之景象耳 
 
[荆山橋（古蹟圖七十四）]  
橋在荆山之側距徐州十六里相傳昔時爲黃河故址有無賴數人操舟其間居民納厚資始得涉焉富豪某憤其壟斷乃獨出巨資開荆山以築此橋橋故以山名橋長幾三里有涵洞一百五十七圖中所攝者祇約十分之一 
雜錄 
[歐戰中美國軍人之過去談] [  潛]  
　　（譯美國共和日刊）（一） 
　　軍人出發前與家庭歐戰初起美國本抱息事寗人主義故取不與聞態度而爲局外中立國厥後德國日益專横置公理於不顧美國鑒於公理之淪亡乃起而與强權相抗遂於千九百十八年斷絕德奥邦交加入協約戰團乃下動員令於國中募集國中退伍軍人七十萬編成隊伍赴歐助戰此令一出於是國民中之有軍人資格者皆相顧失色然迫於軍人之天職不得不束裝就道家庭間遂呈一種悲哀狀態每於出發之前日以酒肉相歡共叙天倫之樂父母之於子勉之以爲國出力妻之於夫望之以榮歸故鄉弟之與兄代之以孝養之勞獎勵之希望之莫不以戰死沙塲爲國爭榮爲最慘最榮之至囑故雖家庭間可喜可敬之骨肉聚餐常有瀟條乏味之現象及屆出發期家人親戚朋友等皆相送至十里外終至揮涙而别　　妄報年齡之受罰此次歐洲戰爭之大且猛爲亘古所未有於是美國少年乘血氣之勇莫不以一試爲快遂有妄報年齡之發現最近有一少年名Broolin者論其年齡雖未弱冠然身體則魁梧奇偉壯健異常　視之未有能辦其爲未成年之少年者亦因血氣自用應募而往然恐年齡之不及格而被拒絕也乃妄報年齡以欺之在上不知募之入隊該少年喜不自勝即欲吿别家庭束裝而往父母不知其詳也故不忍以未成年之幼子服軍人之勞役於是責在上者不當强募軍人致傷未成年者之生命此次旣爲人道而戰豈可反視國民生命如兒戲耶在上者聞之始悉其底藴明白相吿彼父母聞之始恍然大悟知咎在子而不在彼願領回訓責惟在上者以該少年雖志屬可嘉亦不宜自欺欺人又以血氣未定難免他投之念决將彼禁在馴性所中以緩其氣抑用以爲妄報年齡者之戒聞其禁期則爲一年彼父母聞之亦無可如何聽之而已 
小說 
[歐戰小說老愛國者] [  雄倡]  
　　乃伏偵待敵騎暴露則疾起縱槍迎擊二槍並用彈出如貫珠續續不絕敵騎皆引避一卒伏鞍引退又一卒踴身下騎而仆尙有一卒股際中彈大呼而　槍聲旣震烟燄直冒迨烟燄梢清而翁仍無恙據窗口復縱槍抵敵大呼曰汝輩乃以我爲老不濟事乎行當有以示汝輩言次復續續出其彈嚮敵騎如人之見侮而圖復仇者正於此時有一法軍飛艇徑行空際飛歸聯軍陣線獨此老未之知耳此飛行家歷歷咸見敵騎死狀並見德軍進兵此隘口求出聯軍陣後諸狀俯矚了了逾一分半鐘一將率已申申肆詈一聯隊此聯隊本應防守此山而擅離汛地者並發令英國一騎隊命立趣山赴援此狀即令老人知之初亦無涉蓋翁方在百忙中也時德軍步隊亦進偪山勢巉削不易仰攻固如翁所料惟此一徑可通敵乃循此山徑而上其進兵也前推後擁蠕蠕如蟲豸然亦有同堅壘設有精兵一旅執守此田隴間者則敵且癎發即以此老精於槍技據守此屋敵且受困亦幾無所施其技則一人之力如一軍矣迨步隊前鋒第一人旣近翁立縱槍迎抵德兵立伏避彈即亦縱槍還擊槍聲爆爆作響咸嚮小屋彈如雨下飛流窗次磚石木片爭擲入室中有木片一握飛擲中翁臉際自頰至於　下翁覺痛微呻乃蹲伏鐵格之後此鐵格翁移置窗口横互以自護者乃復聚其精力納其槍彈時德軍復進翁亦已夙備續續發槍彈乃上下飛旋敵陣内凡中三人敵本以鍬鋤自挾乃　土掘壕用自屏蔽方掘時翁槍彈仍續續出不已迨壕成敵死傷頗衆乃有不復需壕自蔽者德軍旣隠身土壘之後乃以全力攻此田塍如攻此利時之里愛巨時矣翁聽敵縱擊槍彈多着牆外因亦不復厝意其穿越窗口而入者爲勢多逾高間有穿鐵格入者力震有聲翁但持其納彈之槍以待未久德步軍聯隊長驅大進翁復發槍擊之殪數人於是翁亦中彈矣翁旣受創似欲騰身躍起復投擲之地作一翻滾乃寂然不動彈適中其末一左脅骨之下被創旣重如轟去其全身之左側然顧翁感謝天心知創而未殊爲力尙足以戰乃顛頓而起捫索得槍復縱彈擊敵然體力已漸不復如前眼昏而手顫自知槍乃妄發身已　憊不堪似一瞬息間而老年之精血已竭乃知彼募兵軍曹之言誠非謬也因泣下曰我老矣無能爲役矣殊有負我宗國矣然猶茶然舉槍嚮曠地中德軍而發此曠地中已蠕蠕皆德軍翁呻曰吾其已矣敗矣吾已非復如少壯時不任戰矣時忽闻外門之上槍跌攢擊之聲雷動作反震翁於是復爲飛彈所中踉蹌幾躓然尙力趣梯頂時德軍已登梯迎面見一老翁高唱國歌發槍直嚮隊中如風人在此梯頂偪仄之區槍聲乃雷動槍聲未絕中而英國一騎隊至矣發砲仰攻爭上盡驅散敵軍旣見敵軍本已尸横遍地初意即爲法國聯隊所殲然則此聯隊初未擅離汛地矣乃四覔莫得惟於此小屋中梯頂見一老人已奄奄垂斃敵軍死者自樓級至於外門縱横皆是乃目瞠口哆愕視此老人爭呼曰噫一老者一白髮被顙之老者老人忽力欲起坐發其垂死之聲唶曰咦一老者耶然吾亦旣爲國盡一分之責奚遽不及他人者惟祝英王萬歲祖國萬歲言已而殁 
　　外史氏曰語云老驥伏櫪志在千里烈士暮年壯心未已其即此老英雄之謂乎其一片愛國之血誠殊足以風世而勵俗者矣乃姓氏不傳於人間爲可惜耳使吾國人人皆如此老舍私仇而急國仇又誰敢輕侮國亦安有不日見强偉哉 
[自由談之自由談] [  不冷]  
　　疑陣今之自命爲策士者往往善佈疑陣使人如入霧中是甚巧也特有一事往往弄巧成拙者所布之疑陣每至自入其中而莫名其妙則所謂疑陣者不特迷人且亦迷自矣 
 
 
 

Page 15

 
 
   
 
 

Page 16

 
 
   
 
