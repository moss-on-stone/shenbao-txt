# 1887 - 276 - 4905204

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成即竣工現擬印　二十四史　九通　資治通鑑　五種紀事本末　東華錄　紙張則務取　白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無訛此種書印出行見士林中同聲讚歎視同拱璧至每書價值自當格外從廉且俟陸續出售時再行酌定藏書家如欲　求善本願少緩須臾必當有以報命也用特預爲布知　圖書集成印書局啓 
[一百廿八號畫報出售] [  點石齋啓]  
　　猴之爲物也其性黠其形頑其身輕捷而矯健馴而蓄之牽以入市能搬演諸戲劇聽人指揮然在崇山峻嶺間結黨成　人觸之則逞其猱升之技亦足以挾眾凌人如此期畫報所載力困猴圍是巳準於廿六日出售前後仍附漫游淞隱雨圖說此佈 
[小倉山房往還書札全集出售] [  點石齋主人代啓]  
　　袁簡齋先生天才橫溢爲　國朝詞章大家其尺牘一種海內傳誦巳久惜坊刻均非足本且不及同人投贈之作未免美猶有憾問潮舘主搜輯先生手札幷將同時諸名人集中與先生往還諸作彙成一集一贈一答粲若列眉自小倉山房尺牘盛行未有珠聯璧合如此書之美備者簡爲十八卷分訂二本價洋七角定於中秋日出書上海二洋涇橋法大馬路文匯舘南畫錦里朱德生痧藥鋪寄售 
[算學取士摺]  
　　醇親王　奏爲遵　旨會議恭摺復陳仰祈　慈鑒事光緒十三年三月二十五日軍機大臣欽奉　慈禧端佑康頤昭豫莊誠皇太后懿旨御史陳琇瑩奏請將明習算學人員量子科甲出身並游歷人員准接原資叅贊等官缺出准令游歷人員兼充暨溉田購用機器各摺片著該衙門會同吏部禮部妥議呈奏醇親王奕譞著一併與議欽此遵會議仰見　聖慮周詳慎重名器造就人材之至意欽佩莫名查該御史原奏稱中外交涉以來言西學者機器船政等局同又方言等館其淵藪也出洋學童於測繪製造一切具有師法特迹其議論不免怵於先入爲主之說以事事爲必效法外洋邇茍　詔各部院奏保出洋游歷竊意正途人員宜可藉以練習洋務而遷延三月保送未聞則留心西學者之難其選也臣愚以爲西法雖名目繁多皆權輿于算學洋務從算學入於泰西諸學雖不必有身兼數器之能崦測算既明不難按圖以索國子監原設算學比年各省學臣亦加試算學可否仰懇　飭下各該學政於歲科試報習算學之卷寬予錄取原卷咨送總理衙門復勘作爲算學生員屆鄉試時除頭塲仍試四書五經外其三塲照繙譯鄉試例策問五題專試算學再照官卷例另編字號於定數外酌中數名會試亦如之中式後請予京職遇有游歷員缺令出洋赴泰西各書院學習學成差旋專充洋務及出使等項差使如此進非他途不爲時論所輕既非若空言洋務者之或未周知復不至如左袒泰西者之易滋流弊等語臣等　造才取士之法貴與時爲變通溯查同治五六兩年總理衙門奏請推廣招考算學人員又仿照粵省同文館定章三年學成後八旗人作爲繙譯生員准其繙譯鄉試兼文鄉試漢人作爲監生准其鄉試皆充　繙譯官均經奏奉　諭旨允准原冀誘掖獎勸開以進身之途使之日起有功至鄉會試塲取士向有成法難於率議更張故道光中兩廣督臣祁璜奏開奇才異能五科內有製器通算一門咸豐初年御史王茂蔭亦曾言之同治九年閩浙督臣英桂等奏開算學科先後部議皆以格於成例中止特是九數居六藝之一擊禮以之興賢能明算列六得之中唐制以之程選舉我朝　欽定數理精蘊儀象考成諸書尤爲萬事學算之準繩故定制於國子監額設算學雖業生滿蒙漢各若干人分年教授是天文算法本學人所當童而習之者竊以　列聖開物成務　睿謨深遠旁探西洋之巧算融入中法之精微以制器而論則　御製天體赤道諸儀既已邁古爍今即下至行軍火器之利亦　俯采西法康熙中每遇征計之役　命欽天監官南懷仁湯若望造砲隨軍此其明証而世人世目算學爲西學殆未之深察也且即以西學而論其人材半出於格致書院以理法擴其聰明亦半出於水師練船以閱歷堅其胆識而不特考校文字一日之短長以進退之二角八線幾何代數誠爲西學根本然西學以測算始實未嘗以測算止故近年南北洋船政各處設立製造管駕武備水師學堂擇其藝成者入練船學習又拔其尤者充補水師員弁以期造就人才有裨實用良以西藝亦非算術一端可盡而從事於天算者未可遂謂之練習洋務也惟查製造各學未嘗不探源於算術誠有如該御史所稱名目雖繁權輿於此者欲盡取西學之所長殆必以算學爲先導但使選舉有法亦可資激勸而廣招徠臣等就原奏所陳公同商酌試士之例未容輕議變更而求才之格似可量爲推廣擬請　旨飭下各省學臣於歲科試時生監中有報考算學者除正場仍試以四書經文詩策外其考試經占塲內另出算學題目果能通曉算法即將原卷咨送總理各國事務衙門復勘注册俟鄉試之年按册咨取赴總理衙門試以格物測算及機器製造水陸軍法船礮水雷或公　條約各國史事諸題擇其明通者錄送順天鄉試不分滿合貝皿等字號如人數在二十名以上統於卷面加印算學字樣與通塲試子一同試以詩文策問無庸另出算學題目其試卷由外簾另爲一束封送內簾比照大省官卷之例每二十名於額外取中一名但文理清通即爲合式如並無清通之卷任缺無濫卷數雖多亦不得過三名以示限制其錄科之卷總理各國事務衙門於揭曉以前咨送禮部備查至會試向年另編字號之例凡由算學中式之舉人應仍歸大號與各該省士子合試憑文取中如此則搜求絕藝之中仍不敗科舉得人之法似亦獎勵人才之一道至學堂練船中學已有成已得官職或不願投考者仍歸該管大臣核計年勞保獎與考試一途兩不相妨此項人員若於會試中式後得用京職恭候　點派數員作爲同文館纂修俾習嗣後或游歷外洋或充出使等差均可隨時奏派因材器使庶洋務非託空言而得力與藝成而下者自有間矣所有臣等遵議明習算學人員准予科甲出身緣由謹合詞恭摺具陳是否有當伏乞　皇太后　聖鑒訓示施行謹　奏 
[上諭恭錄] ○八月十九日奉　上諭曾國荃奏統兵大員積勞病故臚陳載績請旨優卹一摺頭口頂戴記名布政使劉連捷秉心忠摯謀勇兼優於咸豐同治年間經曾國藩胡林翼曾國荃札令統帶湘營轉戰湖北江西安徽江 
 
 

Page 2

 
 
蘇等處身經千數百戰收復大小城隘百餘處同治三年克復灑甯省城厥功尤偉嗣於光緒四年經曾國荃派往包頭一帶駐防六年移軍山　關屯守十年派赴沿江等處扼紥著勳勞深資倚任兹聞溘逝軫惜殊深劉連捷着照布政使軍營立功後在營病故例從優議卹加恩予　原籍及立功省分准其建立專祠由地方官春秋致祭並將戰功事跡宣付國史館立傳以彰忠藎該衙門知道欽此同日奉　上諭托倫布奏軍臺廢員由配脫逃請旨飭緝究辦一摺廢員張陞楷胆敢由配脫逃難保不私回原籍或潜行來京着湖南巡撫步軍統領衙門順天府五城御史一體嚴拿務獲究辦欽此同日奉　旨工科戶科給事中員缺着勾選又舒恩補授內閣中書員缺着世莊補授周雲章秦炳直俱准其補授內閣中書李文燿着准其留省以簡缺知縣補用歐陽霖着准其捐復原官照例用欽此同日奉　旨這所叅疏防監犯越獄之管獄官奏天新民廳巡檢王樹勛着即革職拿問交慶裕提問刑禁人等嚴訊有無鬆刑賄縱情弊按律懲辦有官署新民廳扶民同知候補通判王爲徵着革職暫行留任仍勒限將在逃之何真玉等十犯嚴緝務獲究辦餘著照所議辦理該部知道欽此 
[記蒲愛妮爲史雪仇事] ○蒲愛妮中州新鄭人貌不颺而頗具膽識年纔十八怙恃俱無衹一兄又桀驁不馴日與桑兒爲伍橫行市上擇鄉人之懦者而魚肉之官法不能禁亦不之畏也愛妮嘗慨然曰惜我不幸爲女子身易巾幗而鬚眉則雖不能如黃崇嘏之手折狀頭花亦何至累代　聲被無賴阿史所隕越耶一日社長歛資　菊部演戲酬神鑼鼓喧鬧徹夜不息比隣閨伴皆村花繞鬢携手往觀愛妮惟篝燈製絮衣爲三冬禦寒計夜將半忽聞雙扉剝築聲啓之則族人某拉其兄觀夜戲兄欣然而往村雞三唱猶未歸來愛妮星眼微餳止欲　衣假寐驀一隣人奔馳而至失聲曰汝兄死矣昨晚竟被人毆死田間矣愛妮不動聲色闔扉百往騐之信然乃大慟曰天乎天乎何竟絕我蒲氏一脉乎我始以汝少年無誤習下流猶望汝能改前非重興門戶今則已矣更無可望雖然語云兄弟之仇不反我雖係女流不克　刃於讐人之腹然堂堂三尺法殺人者萬不能寬我其求之琴堂爲何兄一雪此寃抑乎遂詣縣庭擊鼓求伸官見其荏弱小女子不之異漫間之曰汝有寃乎愛妮歷歷訴兄被殺狀激昂慷慨詳且盡官聞汝得主名乎曰不知汝見凶器乎曰無有官曰既無主名又乏凶器安所得而訊理之汝歸休毋再向公庭多瀆也愛妮曰所貴乎臨民者爲其能爲民伸寃理枉也今阿兄寃戴覆盆大父母不能爲之伸理而漫以主名凶器責之十餘齡之小女子豈大父母明察秋毫者才識反出小女子之下哉官見其理直氣壯非言語所可折飭役攆之出隨即退堂愛妮臨出誓之曰汝以爲傅粉簪花者竟不能以下情達　天聽耶不雪此仇誓不復返故土乃以敝廬託鄰家照料已則迤邐走京師至則聞　皇上將奉　皇太后謁　東陵乃欣然曰此寃庶幾得雪乎遂就旅舍繕就寃狀日伺於　輦道之旁屆期兵士森列鴉雀無聲操戈戟乘駿馬馳驟往來以清　蹕路者絡繹如梭多以千計少焉　乘輿戾止愛妮突後戈戟林中膝行而出極口呼寃侍衛見之刃交於胸　太后爭諭止之　命內侍收其狀發交刑部解回本省訊供及至承審官升堂研鞫愛妮歷指同族七人謂時常與兄來往官飭逮之至訊無端緒悉下之獄而發愛妮至待質公所雇兩嫗朝夕奉事之蓋雖惡其纏訟不休而　綸音有好爲管待毋得凌虐之語故亦不敢薄待之也閱數日官復傳令對質慰以溫言愛妮侃侃而陳無所避忌官問汝曾字人乎愛妮方跪堦下聞言即起立瞋目大言曰我所以偷生忍恥萬里奔馳者衹以大仇未報耳豈欲賢父母爲之執柯乎今惟請昭雪沈寃餘則效金人之緘口可也官大沮漸惟連連呼崛強不置現此案尙未識定承訊得皆親爲畏途然天下有此奇女子而令其湮沒不彰不得與木蘭曹娥等同傳千古亦操筆政者之慙也因點綴其事而綴之於報端 
[再閱氣毬] ○李傅相示期於十九日蒞武備學堂閱放氣毬嗣因另有公事未及到堂已列前報兹聞傅相於二十日乘稱鐵龍輪船而至堂中懸燈結彩操江兵輪暨楚軍馬隊均升砲懸旗總辦楊藝芳觀察會辦柯受丹太守督率員弁站班隊恭迎憲　節傅相升座先閱肄業各生操演次騐氣毬終校馬隊圖鎗法蓋楚軍馬隊向駐軍糧城現盖小營盤一座在武備學堂以便馬隊習操精益求精俾臻絕詣閱畢旌旋已六點鐘矣 
[津門雜誌] ○李傅相札委正任津海關道周玉山都轉天津道胡雲楣觀察會勘永定河堤工以便修筑兩憲於二十日乘坐官船用小火輪拖帶前赴差次屬下印委各員咸于河北玉皇廟茶座恭迎送行旌○勘界大臣鄭鐵香星使聞於廿一日到津天津縣預派丁役假吳楚公所俾襜帷暫駐○集賢書院創于去春專爲培植外省人材而設於時經費未敷暫假問津書院命題課試今歲由司道各憲籌捐巨資於河北購地一區　工庀材起蓋書院現在規模粗就加以丹堊設以藻繢使可煥然一新矣○混混尋仇已成積習然未有結而不解者城西北臺子混混與東城根鍋夥有嫌門毆之事一而再再而三十九日北臺子混混張羣與東城根三人遇於小洋貨街拔刀相向張眾寡不敵當受殊傷由其母某氏舁投縣署騐傷請拘兇手究辦未悉日後如何了局也 
[禁城秋色] ○京師宣武門外炸子橋有一烟鋪八月十四日清晨忽來二人手持各錢鋪鈔八百餘千聲稱以錢易銀經該鋪按市價核算易銀五十餘兩然該舖主人以素不相識必須對明鋪保二人答稱有店保該店主人即令店夥同去對明詎店夥與二人同口一轉瞬皆不見店夥急回當將此情面陳於該店主人而該店主人因二人錢鈔尙在店中何以潛逃甚不解其何意詎至十七日暮時有數役鎖帶二人至該店二人乃向諸役云我在此店存錢鈔八百餘千該店主人一聞此語驚惶已極當經該役立鎖該店主人並搜出二人之錢鈔一同帶入城內解交步軍統領衙門至該店主人如何了結現尙未有所聞也○前門外草廠七巷有一貧家子繞　十數齡因頭生禿瘡癢不可忍經一走方郎中調治言明京錢十千包醫好詎敷藥後經夜此子忽殞命其母忿極將賣藥者訟於官聞近日尙未了結云○八月中旬穆將軍圖善與內務府咨文內稱因查前任在福州將軍任內有虧欠閩海關光緒十十一兩年稅銀一萬五百餘兩即遵內務府奏明修理　南苑樹墻令欠　按交一免三完繳章程兹委妥員管解認交工程銀二千六百餘兩經赴內務府呈交刻經內務府片查戶部詢該將軍所交之數是否相符而戶部覆文內稱該將軍所交及欠者均屬符合云○十八日清晨廖少司宼壽恒率領司員書吏人等至前門大街石路上恭設香案北行禮蓋石路工程由欽天監擇於是日破土承修是工之大臣福協揆錕廖少司宼壽恒例應行禮福協揆是日有要差未克分身故僅廖司宼一人行禮也○黑龍江年例進貢貂皮聞該將軍今年應進貂皮二十箱委員運解至喜峯口奏請派部員查騐此奏當經軍機處發交戶部不日戶部即派司員赴該口查驗矣○前門外草廠十巷有吏部書吏馬姓者其長媳爲興隆街首飾店白姓女客冬過門不甚得翁姑歡八月十四夜潛服阿芙蓉膏而死次日白聞信忿極首告於官當經兩家親友調處至今尙未寢息大約須經刑部審訊始能定奪也○前門外草廠四巷於八月十四日晌午突來兵役數十名各持器械將一住戶圍繞爲時未久遙見一人從房脊飛行諸兵亦登房飛追其人因追逼太迫伸手入懷取洋鎗乃被諸兵用長鈎鈎翻於地綑縛手足而諸兵復入其家將其兩妻一併鎖拿其家物件留兵三四名看守旋將一男兩女押解步軍統領衙門詎進城路經御河橋其人忽手入懷掏出一紙包拋於河內諸兵不知何物急至河岸細視則紙包內係若干錢鈔也探手撈之已濕成一團不能辨認矣傳者謂其人即盜前門大街裕通錢舖之首犯也其所拋之錢鈔乃裕通所失之物盖其意將所盜錢鈔拋於河中以無贓證爲狡展地步刻經該衙門移解刑部審訊矣 
 
 

Page 3

 
 
[遠迓文] ○江蘇　憲王益吾宗帥於本月二十二日由金壇談院啓節計程二十五日可抵姑蘇大憲預期委派文武巡捕官騐　　州　迓試院中應辦事宜亦已照例預備日內九邑生童陸續襥被而來聽候示期考試云 
[豸憲閱兵] ○蘇省水陸諸軍按日操演各技師新中營本係陸軍軍士未諳水性故操演尤極認真本月某日張屺堂　訪親赴寶帶橋閱看 
[河南鄭州决口波及江皖急切籌捐賑濟電報] ○八月十九日電致嚴佑之廣文云盛杏翁來電十三汴省鄭州石橋河决三百丈全溜入淮恐淮揚不堪望速請嚴佑翁諸君就近赴淮勘救須速急欵飛往可多救人候電復等語即請公先在揚州借銀一萬帶往如果真災放訖三個月內由上海解還决不食言幷望先行電探福叩兹於廿五日接嚴佑翁電復去探得水已至鎮洋水頭約丈餘鎮洋以上至鄭州一帶災重非萬金所能了事昨有函詳達　欵似易同志難得得人則去霖復當又電致佑翁云請公不論人手借欵多少先速起行救一人是一人遲則雖有同志百人賑欵百萬無救已死者後路福在任之人欵並籌請勿株守福又電致盛杏翁云鄭州水勢已到鎮洋關水頭約丈餘佑之云非萬金所能了事速請公墊二萬兩立刻匯來决不落空福叩又電致任畹翁云河南鄭州决口三百丈水勢已到鎮洋關水頭約丈餘皖舊台蘇梓鄉福任籌捐非公與佑之任賑不辦公義鄉情諒無可却請速帶友治裝來滬帶三萬去急盼福九叩又致各電局云盛杏翁來電河南鄭州决口嚴佑翁來電水勢已到鎮洋關水頭約丈餘鎮洋以上至鄭州一帶災重皖蘇兩省受災急須人欵並　前往查賑乞好較致各善堂義紳迅賜籌　滬堂謝家福叩○右往來各電上塵各省大人先生慈鑒並祈滬上四公所協力籌濟以應急灾家福現寓上海陳家木橋電報學堂如蒙賜助鉅欵敬當代爲彚解特此布聞仰乞惠鑒　謝家福綏之拜啓八月廿五日 
[汴省決口飛電乞賑] ○縣業會館施少欽翁鑒鄭州下汛十堡迤下決口三四十丈災情頗大望速籌欵乘輪急賑求備綿衣謹代數百萬生靈哀告查災局電叩　附啓者善昌八月十二日下午五點鐘接到汴省千濟寍轉發來趕電决口情形甚爲慘然囑即募欵籌備綿衣解往急救等語正所謂一波未平一波又起山東順直頻年水災需欵孔迫籌勸接濟舌敝脣焦敝公所本月十七日籌角順直賑銀五千兩純陽正氣丸辟瘟丹痧藥共計一萬一千九百服裝成四大箱今日又要籌解山東捐銀五千兩藥丸等四箱一萬服兩省來函惟災後瘟疫盛行需藥可救刻下又境汴省决口乞賑籌洵不得了奈何奈何善昌得聞此電坐立不安苦之點金之術難免顧此失彼咎實雖辭今特據登報叩求普天之下五穀豐登省分當道大人先生紳商鉅富仁人義士不分畛域一視同仁俯憐山東順直汴省被災地方萬萬生靈無食無衣引領待拯再發慈良解囊飲助數無大小集腋成裘善昌當竭盡心力布告賜欵分解三省能多一分捐多援一分命躊躇至再愧無良策萬不得已惟有晨夕爇香籲祝上蒼好生之德求消災刼竊思江浙兩省善士連年傾囊捐賑救活外省被災餘生不計其數江浙五穀豐登上天之報施善人誠如響斯應也不勝急切待命之至　上海北市絲業會館籌賑公所愚弟少欽施善昌拜求 
[示期觀政] ○前日新任上海縣裴浩亭大令懸牌示期廿五日謁廟廿六日查獄昨晨大令乘輿排道詣各廟拈香 
[直剌起行] ○日前正任太倉州草善徵直剌自秣陵乘輪回滬暫寓縣衙至前晚買棹返太倉 
[上海縣署鎖案] ○日前有某局僱江北船裝運煤斤及卸貨過秤虧短至十担之多計值八千餘文緝查船戶避匿無蹤乃函請上海縣裴浩亭大令飭船埠頭查明追繳大令接函即飭船埠頭許增查明禀覆前晚許遺江小哥投縣禀稱奉諭往查裝煤之江北船戶據其夥說情願照賠惟水脚錢二十三千有奇尙未領取船主懼責逃匿其船仍在製造局浦灘大令諭令江着該舯夥先賠所短煤斤水脚錢文儘可向領如再避匿則將該船扣留毋使颺去然後查獲船戶解案訊懲江遵諭而退○寍婦陳楊氏控杜雲鶴誘匿養媳馬氏一案縣中歷次訊供旋由杜交出誘拐馬氏之李全林由李交出馬氏馬氏不願隨陳楊氏回去官飭交官媒看管杜因病交保李則是仍羈押所候提陳楊氏本夫陳小徽幷其子覆訊核辦此皆見諸前報者也兹有朱顧等人從中介紹以馬氏已遭李誘姦况又不願再歸陳姓李則一貧如洗因擬勸令杜姓出資給陳楊氏另行娶媳陳楊氏允之已願呈求銷案矣○年租地保曹安卿前因欠繳公款銀兩經上海縣提訊押追等情曾登前報旋由曹陸續將公欵繳清惟尙向公平洋行浮收年租銀兩行主禀衣該管領事照會道憲札縣照追迄今未經清繳日前曹患痢疾原差據情禀明裴浩亭大令至晚大令飭差將曹帶案曹訴稱小的現患痢疾求恩開釋回家醫治大令謂查爾浮收公平洋行年租衹銀八兩數錢耳何不及早繳清以了此案曹稱若止欠八兩有餘小的早可清繳惟尙有下情因此羈留案下大令諭令速將銀八兩數錢繳案如有下情明白具禀核村可也曹唯唯而退 
[石工自盡] ○昨日午後廿五保二圖地保張順之投縣報稱老閘北首石工沈小才吞烟斃命查得因沈所僱小工索分贏餘洋致沈情急自盡裴大令飭候騐屍核辦 
[碰船涉訟] ○日斯巴尼亞商人某投該管領事署訴有保大夾板船停泊在浦江有施才桂雇小火輪船拖帶壤夾板船經過被撞損保大船上之橫單請爲追償修理等因領事官據情照會蔡太守請爲傳施究償絧據施才桂投案訴稱壞船在口外包與許學洪雇小火輪拖至浦東楊家渡拆卸銅鐵板片計價洋八百元一切事宜均與我無涉立有承包之據可証且聞並未碰壞橫單太守隨飭施退再傳許學洪於昨晨投案聲稱向施承包拖壞船拆卸是實於七月初九日托壳件洋行雇小火船拖帶及至小東門外碰及保大船之橫單然未損壞太守調該商人控被小火輪拖帶壞船碰壞伊保大船之橫單爾則訴未損傷假如碰壞則應歸爾償抑或壳件承咎乎答稱設有獨碰壞情事亦應歸壳件理直且未損壞况小火船上之中西人亦盡知太守隨命汪繙繹備西文函交差帶許學洪至壳件詢問是日帶船是否碰壞保大夾板船之橫單覆候核辦 
[英界公堂瑣案] ○妓女徐麗娟投英會審公廨控欲從良被鴇掯阻值日差據情禀明蔡二源太守飭候訊供核奪○包探王阿二稱向爲小工之江北人謝德金持磚毆打妓女陳許氏據言謝欲向伊索還嫖洋二元已經第二次毆打受傷爲此拘謝幷傳該氏一併送案磚呈騐易繙繹請將是案歸蔡太守獨訊發落太守然之隨飭該氏暫退謝交差靜候訊斷○沈阿元稱失竊衣服二件報由捕房緝獲李阿祥並起原贓今蒙送案請辦李阿祥供洞庭山人流落無依以致犯竊今求施恩麥總巡捕頭禀李阿祥係屢犯行竊之賊蔡太守隨判李阿祥押候遞解回籍贓交沈阿元領去○包探李錦堂稱在路見粵人何阿倫手持毡帽一包情形可疑拘至捕房查明係陳祥福報失之贓爲此知照失主認贓屬實今將人贓一併送案陳祥福申訴前情請爲領贓何阿倫供毡帽是友人阿四交我小的决不敢犯竊蔡太守隨飭陳祥福先行領贓何阿倫押令着交阿四到案再訊○陳理卿稱失竊青鉛一塊約重十餘斤中捕阻獲人贓今已解案爲此投案領贓嚴永卿供安徽人向當勇現已撤退鉛係在路拾來蔡太守謂嚴永卿犯竊被獲人贓豈容狡賴判笞十板再行管押十四天贓交陳理卿領去○陳雲山稱托吳錦山僱小車裝運衣包詎被車夫私逃報由捕房換獲車夫二名併在烟館起贓今既送案請爲領贓吳錦山供與同吳長喜王金桂同供推小車裝運衣物因押車人自己走失無可交卸不敢有心吞沒汪德和供開烟館吳王均是烟客暫寄衣服實不知來歷不明蔡太守隨判吳長喜王金桂各押一月汪德和交保贓交陳雲山具領○張湘川稱我木作塲內常失木料因此留心察看昨見王泰祥又來竊取木一根當獲人贓交捕送案請爲領贓王泰祥供因竊極無靠拾荒餬口誤認木爲柴料貪小取之原　非是蔡太守隨判王泰祥管押七天以示薄懲贓交張湘川領去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案] ○昨日法公堂訊案之期據英公堂來差爲檀香之事請吊義生祥簿據當經王司馬暨祁繙譯官飭法包探協同原差前往吊到華記帳簿兩本發給該差携去豈知該店竟將華記帳簿塞責因之　差去而復至禀明王司馬協同法包探王榮培再往始將義生祥簿據吊到送往英公廨○前月二十一廣信土行夥俞日新投案控烟館欠找銀　欵久不歸楚迄今土行收帳東人責令　清因此投訴王司馬詰之慶和同發協昌老義泰順發德和泰記等各烟館認欠找尾是實然進出有銀千餘兩內惟老義泰張志勤稱所欠找尾已於去年七月問經鮑姓劃算清楚詰之俞日新則稱並無劃帳情事王司馬詰各戶於何時還銀答稱須於中秋節收賬歸欵此皆以前事也嗣經俞日親投案請追司馬復着保將各戶傳到於昨日復訊張同發遞禀幷呈往來手摺一扣老議泰又遞禀詷大約仍以劃帳之說伸訴司馬詰問各戶均有摺子否答稱均有摺子內惟翁協晶稱爲遭火灾摺子被焚慶和稱雖有摺子已經遺失王司馬着令各人先將摺子呈案無摺者將帳簿檢呈○湖南人邢萬生携堆銀花銀鑲銀嵌翠玉鑲嘴脚洋烟筒一枝至小東門小押店要質洋五元該鋪恐其來歷不明然又未便不押遂謂伊衹能押洋二元以致兩相爭執邢隨手將烟鎗向押夥頭上一擊擦破頭皮鳴捕後於昨日解案原告不到王司馬詰訊之下據邢供由福建撤營後於四月十二日來滬現在小東門開小烟館不用夥計衹夫婦兩人此等烟鎗共有十枝已質去六枝家中尙有四枝從福建買來每枝出洋十三元押店說我竊來豈能憑空誣人爲竊王司馬着將烟鎗暫存捕房着法包探且將邢帶去查看店中有無此等烟鎗如有即將邢萬生放去如無帶回押候核奪○前報法公司行收租人湯言能控興發客棧陳子和欠去房租四十六元一案王司馬着陳子和交保出外還洋詎陳因無保仍押捕房而客棧生財早經估過大約值洋二十餘元衹及其半因之昨又解案王司馬諭原告將該店生財先行拍賣尙欠若干再爲追償陳子和仍行管押○前報列興聖街花烟館有人肇事拘到一人昨日解案據陳春生供前日走過該烟舘門首被伊家金鳳拉進吸烟當摸出洋一元放在烟盤內王司馬詰之原告據王陳氏稱伊常來吸白烟又向我借洋十元未允伊便紏流氓四人入內門外尙有多人因之鳴捕王司馬詰王陳氏洋元未借可曾毀壞物件答稱未毀王司馬着將陳春生交保王陳氏斥退○捕房昨解至宜昌輪船上偷棉被兩條之寍波人張阿小請訊法包探將搜出之鎖匙兩個皮袋一個內洋四元及質票等解案詰之張阿小據供有母舅在宜昌船上前日去取棉被偶然携錯我在高陞船上爲庖人現雇替工鎖匙一個是箱上一个是開廚房者皮袋洋元均是自己物王司馬謂既有洋元爲何又去當五百五十文之衣服答稱洋元要到船上開火食不能用去旋據通事沈君稱船上有信與大巡捕頭請將其人暫押該船明晨即到可以質訊馬着將張阿小暫押旋有王阿莊投案稱因無被昨日開船我未去棉被一條是我物一條是管帳之物司馬着將被給王領去幷着俟船到候管帳人領去○前報列法包探拘獲積竊一人幷捵鎖之鐵絲撬門之鐵鏧等物共有一包於昨日解案查該竊名周長生於六月間偷襪店貨物破案解訊據供松江婁縣人當過平湖縣丐頭王司馬以該竊不似走江湖人恐放出另滋事端而捕房又難久覊因該竊訴稱情願回籍不敢爲非如再被拘甘受重責王司馬旋准放出此七月十七日之事也詎甫逾匝月周長生又潛在小東門於前夜二點餘鐘時撬門拘送後據供自放出後向在松江今因看病來滬在戲館街口爲小便至被拘案王司馬詰其住居何處答稱當日來滬即被捉進司馬謂爾當時曾說不再來滬何以今又犯案着先笞責三百板枷號三個月○法包探獲到積竊杭州人徐錦堂搜出質票數張昨日解案據供前曾犯竊現已改過從松江來住天成昌弄小客棧初次犯案求請從寬王司馬着押候辦理○徽州人胡錫園訴稱在烟館燒飯有張阿狗者前亦燒飯於六月間停歇昨日前來在烟鋪上吸烟　聞偷去紡綢　爲此鳴捕送案張阿狗不認竊物王司馬以控竊無憑着胡自去查訪張阿狗交保○前報列某姓兒偷父洋二十四元至餅店挖花兩日全行輸罄尋見後經其母將兒鎖於小凳之上一節嗣某姓兒之姊至餅店索洋吵鬧餅店小妹即出爭論經巡捕一併拘入捕房兩女保出捕房將金同慶及餅店李蓮生兩孩解案金交金廷裕年已八十五歲經李父裕三攙扶上堂原被告將原情藏起惟含糊稱爲錢數百文兩姊妹爭論起見王司馬詢及捕房事據沈君稱彼等拘進時在捕房訴明爲偷洋二十四元至餅店賭錢起　王司馬詰之金同慶始供認不諱　據金廷裕稱洋元不必追究兒子求准帶回管束司馬以金不願追洋將李蓮生金同慶申斥至再准各帶回管束 
 
 
 

Page 10

 
 
   
 
 

Page 11

 
 
[光緒十三年八月十八日京報全錄]  
　　宮門抄○諭旨一道錄前○接續前稿○又　奏查明湖南提督李勝並無勒取節壽規禮片○新撫劉　奏請外部頭目賞給四品花翎片○八月十八日兵部太常寺太僕寺正紅旗值日吏部引　見三十一名宗人府五名廂黃滿二名廂黃蒙二名廂黃漢二名正黃漢四名侍衛處二名○崑岡假滿請　安○麟謝授熱河正總管　恩○善慶續假五日○清安請假十日○召見軍機　壽昌奎煥薛福辰童華○皇上明日辦事用膳召見後至北海○○接續前摺　近年驛路疏通地方尙稱安謐惟匪徒乘坐八人大轎僣服黃袍游歷各村莊等情細核各案犯供均無是語查據長沙府知府文綬沅州府知府鄧天符覆稱去冬迄今瀘沅辰溆四縣均搶案沅屬地方近皆安謐滇黔各驛商旅照常行走均非戒嚴境內亦無匪徒乘轎僣服游歷情事並據該撫復稱辰沅人赴省者多從未聞有匪徒尙未起事遽於白畫乘八人轎穿黃袍自取敗露之語湘省會匪充斥年來拿獲多案均已訊明正法捕斬既多匪徒尙不至肆　無忌將犯名起數開具清摺咨送臣等逐加查核近年以來綜計各屬拿獲會匪曹玉林等四十一起案犯誠不爲少惟既經該撫飭　查拿從嚴懲辦其非地方官粉飾不報尙屬有據其長沙搶案去冬止何光照家一起業已獲盜正法辰沅二　去冬至今俱無搶案水驛商旅照常行走現據逐加查明自可毋庸置議至武陵縣洩陂村匪徒龍老九聚眾謀逆拿獲懲辦一案不特該縣李宗運及提督李勝供稱並無意圖消彌開脫及袒庇揑禀等情即質之署常德府裕慶亦將此案訪聞後立即會同該縣禀經李勝派兵會剿擒賊後立即禀商正法等情逐細據實禀明與該縣等所供均屬符合是原奏所稱意圖消彌開脫及事後商之提督揑詞具禀撫臣亦不之問等情均可不辨自明案經一一詳核確罄無疑是卞寶第等飭將弁捕斬賊渠多名地方賴以安靜誠如　聖諭辦理尙爲迅速應請毋庸再議知縣李宗蓮訊　消彌巨案情事亦毋庸議案內之逸犯楊金幅並徐澍實即徐篾匠等仍令該撫飭屬一體嚴拿務獲提同續獲之殷天佑熊定兒嚴行究辦以除伏莽而安善良除署提督李勝被叅各欵另行查明附片具奏外所有臣等查明武陵縣會匪倡亂地方官並無諱匿緣由謹恭摺覆陳伏乞　皇太后　皇上聖鑒謹　奏奉　硃批另有旨欽此　○○恩承等片　再查原奏片叅署湖南提督李勝在任六年於營伍毫無整飭兵丁懸額不補勒取各營官節壽規禮躬與商民慶弔之事挾優赴宴習以為常對鎖衙門竟任無賴棍徒出入無忌與武陵縣知縣李宗蓮聯爲宗誼往往關說案情時以便衣出入書役之家逼勒商民合夥居積贏則取盈絀則倚勢不認並於汛地多購房屋龍陽安鄉華容等縣　置田業商民苦之而各處土匪轉置不聞各節臣一面密飭岳常灃道崔穆之常德府知府劉繹按照原叅各欵嚴密訪查據實禀覆即傳該提督李勝詳加訊問據稱着提督六年隨時督飭各營將弁按日操練删汰老弱挑選精壯遇有額缺即以餘丁考補從未虛懸自上年十月間按准撫臣咨稱現經兵部奏定章程併餉練兵凡革故之缺概行停募等因所有懸額兵餉即照數核扣按季咨明藩司毫無弊混湖南武管於本管上司節壽規禮提督廉俸優厚足資辦公何敢勒索陋規每逢令節與官紳往來投刺間或有之從未親至商家慶弔即同城文武偶與宴飲以聯寅誼亦無演戲何敢公然挾優且提署關防嚴密按日派有巡捕官稽察無賴棍徒何能出入至與李宗蓮雖係同姓籍貫各別非會商公事及朔望行香未嘗見面向從關說案情提督統轄全省營伍體制較崇因公出署向有儀仗自隨何能以便服蹀躞市　與商民書役爲伍倘有逼勒合夥倚勢取盈之事受苦之人豈甘緘默督撫衙門應有控案若　產一節原因久歷行間身經百戰迭受重傷每遇出隊左右護從奮勇捐軀者不計其數自念身荷　厚恩備員專閫而從征士卒陣亡無嗣者屍骸　野泯沒無聞念此情形黯然心傷是以每在服官之地自需經費於春秋中元延僧超荐灑下淮南軍陣亡弁卒以慰數萬忠魂自署提督後始議置產爲久遠計又苦於經費不給因聞洞庭之西新淤沙土沃價廉隨在安鄉署之五福保垸買田五十餘石桃源縣屬之東鄉買田十餘石係平價置買龍陽縣屬之倒浹湖亦買有荒田一處雖經交價尙未立契均行知常德府立旨案據上年五月曾函商湖廣督臣裕祿擬湊集租谷百石即懇請奏奉督臣裕祿覆函允俟辦成即爲據情入　告原函尙在可以查核此外房屋概未置買等語查據該撫咨稱李勝於練軍傳操尙勤武陵之瓦屋檔桃源之下蘇並安鄉 
　　京報　第二千四百六十一號　丁亥八月二十六日申報附張不取分文 
　　縣等處土匪滋事該提督立即派兵馳捕助防尙非置之不部至兵丁懸額補本有停募之缺長沙協並未送過規禮其餘各營曾否致送並與商民通慶弔等事因距省較遠未能周知札擾龍陽安鄉等縣查明各屬實有提督價買湘淮兩軍祀田此外並無私業各等因旋據崔穆之　繹先後禀稱該提督在任六年於營務尙能隨時整頓兵額自奉新章停募遇有額出均報經藩司扣存有案查據各營官命稱委無勒取規禮情事均具有切結其與地方官紳間有往來至與商民通慶弔則皆謂絕無所有同城文武均未聞提督有挾優赴宴之事詢之巡捕各員僉稱伊等職司巡察未見有無賴棍徒擅自出入李宗蓮雖與提督同姓從未聞之聯宗即民間亦無此說查核該令審判案件均尙平允其未經關說實有明徵且該提督特此專閫大員諒不致下交書役傳訊在城紳商均結稱未聞提督與商民夥貿情事並查得常郡前有副將李槐三於四鋪街契買房屋一所或民間因有同姓以致訛傳其提督置買田產因從前隨征將士陣亡甚多故於安鄉等縣地方捐廉契置田業爲湘淮兩軍祀產並聞曾經函商湖廣總督接有覆函凡遇有地方土匪竊發一經商之提督無不立時派兵防剿從未遷緩貽誤事機各等語檢查原禀暨抄呈營弁商民各結悉屬相符誠恐尙有不實不盡之處復傳訊前署常德府知府裕慶據稱伊署常德二年親見提督練軍按日分起操練紀律嚴肅至兵丁懸額不補聞係奉有新章並未聞有勒規禮之事李勝素尙儉樸偶招同城文武宴飲從未演戲何致挾優其與官紳往來間或有之示聞躬與商民慶弔且提署體制較崇文武各官禀謁均有巡捕回明始克進見無賴棍徒焉能出入無忌李宗蓮籍隸浙江每見該令因公進謁提督屬循下僚禮節縣中詞訟案件查核判斷均平允其無關說可知提督護從儀杖均有定制似難便衣私行更未聞出入書役之家既爲專閫大員似不致甘與若輩爲伍大凡商賈惟得是圖如果被人負累必甘心緘默前在署任時未聞該提督有與商人合夥居積計較盈虘及購買房屋苦累商民等情並奉有行知擬於安鄉等縣捐廉置買淤田作爲陣亡士卒祀產一俟辦理就緒好請督撫奏咨立案提標練軍不時派往各駐札彈壓屢經查辦匪徒有案　稽即無事時亦常派往各路巡哨未嘗置土匪於不問等語並據藩司將歷年稽餉兵册開具清摺暨併餉練兵原奏呈送前來悉心檢校所有停募兵額餉粮均經按月扣存委無浮胃情弊臣等查署湖南提督李勝任寄專問軍伍營政乃其專責如果毫無整飭兩湖督撫諸臣豈皆漫無覺察况常德府各員近在同城亦豈全無聞見現據該撫等僉稱該提督操練甚勤遇有土匪竊發即時派兵剿捕其非遷緩誤事尙屬可信所有缺額不補詢係照章停募於營官並未勒取規禮亦取有各營弁切結足據他如原片所稱該提督躬與商民書役往來挾優赴宴暨棍徒出入衙　並與李宗蓮聯爲宗誼並說案情逼勒商人合夥居積兼於汛地多購房屋各節均經查無確據並由紳商出具切實甘結竊思提督分任較崇縱或不知自愛當亦不至荒謬如此至該提督於安鄉龍陽各縣置買湘淮兩軍祀產曾經函商湖廣督臣擬請奏咨立案體察情形委因感念從征士卒起見與任所置買田產不同既經逐一查明並無不合自應毋庸置議竊以常德踞長江之上游爲湖南之屏障提督係專閫大員軍政江防在在均須講究非威望素著兵民相安頗難勝此重任伏求　皇上訓飭該提督凡事當持平守正廉以持躬嚴以馭眾庶不負　朝廷委任高厚之恩除由臣等飭令該提督仍回署任以重汛防外理合將遵　旨查明緣由附片具陳是否有當伏乞　聖鑒謹　奏奉　硃批另有旨欽此　○○劉錦棠片　再臣准署烏魯木齊提督臣譚上連會同喀什噶爾道員黃光達文稱色勒庫爾之南回部坎巨提頭目賽必德哎里罕專差解貢來喀以該頭目初充部長人心恐有未孚請派弁赴查以安民心當經揀派布魯特回目庫爾班前往該部傳示並察看情形去後據庫爾班回稱該處民情安靜惟頭目自以未有職銜不足以孕眾望並由該部頭目禀同前情呈請核示前來臣查該部落當回疆燮亂之時頭目俄則項以蕞爾微區不甘從逆憑險自守巋然獨存南疆克復以來旋即遣人進　貢沙金詞意懇摯實屬深明大義當經臣咨由前大學士陝甘總督臣左宗棠奏明有案現查該回部頻年　貢獻殫竭悃忱遇各外部偶有不靖隨即專差禀報此次該頭目初領部眾又復禀請察看洵屬恭順可嘉合無仰懇　天恩俯准　賞給該頭目花羽四品頂戴以示懷柔而昭激勸臣爲撫　外部引見是否有當謹據情附　奏伏乞　聖鑒訓示謹　奏奉　硃批着照所請該衙門知道欽此 
 
 

Page 12

 
 
[光緒十三年八月十九日京報全錄]  
　　宮門抄○上諭四道錄前○欽差恩等　奏查明湖南盜案情形片○八月十九日刑部都察完大理寺廂白旗值日無引　見○椿壽假滿請　安○鳳鳴謝授翰林院侍講學士　恩○崇禮續假五日○召見軍機　廖壽恒奕年鳳鳴全福○皇上明日辦事用膳召見後至北海　○○恩承等片　再原奏稱湖南風氣敦厚近來游兵潰勇流散湖湘亡命之徒結黨成羣肆行搶掠如寶一點點府邵陽縣之釀溪村楊梅村黑田鋪巨口鋪兩山鋪岩口鋪等處迭出劫盜一案釀溪村孫姓一案事主被傷岩口鋪吉昌吉臨二錢店被刦刀傷事主至九人之多地方官空文敷衍至今贓賊俱懸常德府武陵縣屬之德山芷灣等處羣盜嘯聚四散行刼有時暗布城邑常德城內一夕火至數起桃源縣境內盜案尤多上年有舉人麻姓羅姓會試回籍道過該縣　河地方被強盜數十人持械登舟恣行刼掠當遣人赴縣喊告縣令朱益濬反予重責斥誑報聞此案早經上控仍無著管辰沅居湖南上游爲滇黔往來通衢近來已成盜藪自前歲沅陵縣之丫角洄木簰被刦殺斃牌夥迄今沿河搶掠漸及鄉村此外如長沙府屬之長沙汀鄉各縣亦時以搶刼聞各州縣廻合憲意諱盜爲竊逐案爾縫撫臣形同聾潰置若罔聞有禀請緝捕者該撫以經費不足爲辭反飭令於厘金各分局加抽公費商人怨憾無可投訴而捕務廢弛仍至今如故遂至行者裹足居者寒心商賈肅然厘稅减色養癰貽患何可勝言又另摺稱湖南盜風日熾搶刦肆行常德岳州衡州永州各府鳳凰記綏乾州各廳所屬州縣匪徒出沒無常甚至省城長沙府屬亦有明火執仗之案居民驚擾旦夕不安該撫官怠如宦成智昏於務得平時既無以敦民信臨事復不盡羣議各節臣等以卞寶第久膺湖南疆寄於一切緝盜安良諸務自應講求自素若如原奏所云各處盜賊充斥肆行搶劫尙復成何景象一面遴委長沙同知王慶善大挑知縣丁澤安前往常德屬之武陵桃源各縣嚴密訪查一面札飭藩臬道府據實禀覆又行令該撫逐層聲覆旋據該撫咨稱寶慶府屬邵陽縣之釀溪村孫宗美被刦及岩口鋪吉昌臨錢店被刼各案均經獲犯一已批飭照章正法一尙飭府覆訊其楊梅村等處並無報案常德府屬德山芷灣亦無報過刼案僅有上年六月間雲南舉人白士元等船泊馬家鋪被竊自行捉人裝在船上開赴芷灣經周漢樵等攔阻爭閙失去銀錢衣物一案業經追贓給領周漢樵等照例懲辦彚上年據桃源縣朱益濬詳稱七月初七日據舉人麻淖等從九羅淦報稱船泊　河地方被匪搶去衣服等情該縣會營甚餘船上並無毀損形跡訊問同帮及隣船船戶熊開學等均稱一同停泊未聞隣船被刼當經批飭常德府委員確查嗣據署知府裕慶禀覆委查該處居民僉稱並無搶刼情事取有切結且報該舉人等並未省控至辰沅所屬地方綜計十二年分搶劫共報八案已破七案骨有沅陵縣禀報劉亨泰木牌被刦一案僅止一案未破再長沙縣前後禀報搶刼二案一已獲犯正法湘鄉縣禀報二案一已獲犯審結一尙獲犯研訊另將十二年正月至本年四月止通省州縣搶刼各案分別已破未破開具清摺送閱又據稱城步縣楊修梅署祁陽縣徐澤維均以禀報遲延撤任湘潭縣沈錫用報行竊拒殺捕人仍照案開叅正恐州縣諱盜何嘗置若罔聞至於緝捕加抽厘金公費實無此等名目厘金局有收支全帳可稽再上年厘金較前年多收錢十四萬餘千有比較數目可憑似尙非商賈肅然厘金减色如謂湖南盜風日熾長沙常德岳州永州衡州各府鳳凰永綏乾州各廳匪徒出沒辰沅一帶已成盜藪是湖南已無完土行商必當裹足何能厘稅比較加增照此景象家民斷不能耕鑿如常湖南額收錢糧正耗銀已收一百一十九萬七千餘兩未完僅二萬餘兩並未甚形短絀等語札據臬司豫山復稱湖南近因軍務告竣各路營勇遣撤歸家不能安於耕鑿拜會結盟互煽惑兼之紅茶埠歲有加增隣境各省游民出湘檢茶者何止萬人其間良莠難齊工畢無依多行不法現在各屬力行保甲遇有匪徒滋擾隨時破獲並無羣盜嘯聚四散行刦暗布城邑情事岳州衡州兩府永綏乾州二廳近來亦均無刦案邵陽縣之岩口鋪吉昌吉臨二店被劫原騐受傷事主實止三人並無九人之多沅陵邵陽二縣所報搶案並無了解洄兩山鋪等處鄉間林落地名不一既無事王姓名無憑懸揣現飭沅陵縣知縣丁道良查得了角　即鴉角圍光緒八年二月三十日有木牌水手丁洪貴張宏發因向隣牌水手借錢不遂互相爭毆不知被何人殺死一案七月二十六日三更時有人向木牌頭唐九隆索討賭帳致殺死牌夫櫳勸亦失足落水溺 
　　京報　第二千四百六十二號　丁亥八月二十六日申報附張不取分文 
　　斃一案均經報縣騐明兇犯逃逸先後詳報按期開叅此外並無別案邵陽縣知縣汪曾級查得縣屬樓梅林地方自光緒九年至今並無搶案惟十二年十一月間黑田鋪有歐陽利達錢店報稱初三日夜被盜搶刼銀錢衣物經前縣張春澤親詣勘明門　僅止脫落睡櫃有撬損痕迹提訊隣佑鄉團僉供並未聽聞搶刼業將情形禀府在案巨口鋪於十三年三月初二日有游勇李夏保等搶奪鹽擔拒傷事主獲犯禀經批飭就地正法者至兩山鋪縣境無此地名惟有兩三鋪筆書字音相近兩山或即雨三之訛該處於十三年八月間曾有客民羅榮新報稱被人奪去包袱一案差緝未藥此外亦無別案等因又據委員王慶善丁澤安將上年桃源縣　河舉人麻淖等以竊報搶該朱益溶因船戶供詞不符薄責申斥並未重責抱告及武陵縣屬之德山芷灣近年所報兩案並非搶刼各情形一一查明禀覆悉與原案相符並稱武陵縣現經力行保甲整理團防地方一律安靜無羣盜嘯聚四散行刼暗布城邑及城內一夕火至數起情事逐層禀覆查據藩司孫翼謀覆稱近來各路散勇紛紛回歸時防滋事撫臣諄飭各屬嚴行保甲爲清源之計並調派水陸防勇擇要駐紮巡緝以期地方一律安靜名屬間有會匪放飄及偏僻村莊搶刼誠不能免一據禀報同罔不嚴飭查拿立予懲辦體察各屬情形歷年尙稱中稔百姓安居樂業實無居民驚擾旦夕不安情事常德岳州衡州永州各府屬及鳳凰永綏乾州三廳未聞有匪徒出沒無常之事省城設有保甲團防分叚稽察委無明火執仗之案等語並將該撫所訂保甲章程備荒事宜各條開具清册呈送鹽道普津署糧道長沙府知府呂世田亦先後禀覆各緣由均無異詞並據呂世田呈稱由上年至今長沙府屬之湘鄉縣有王輔臣家被刦長沙縣有何光照家被刼各案均經獲犯究辦詳經撫院專摺具奏又長沙縣李正光家被刼善化縣吳毓蘭家被竊臨時行強各案均經獲犯詳辦照章正法又寗鄉縣有黎玉溪家被刼尙未據報獲犯湘鄉縣有黃際可家被刼現報獲犯尙未審解省城內從未報有明火執仗之案各等因核與撫摺開各案均屬相符臣等查該省捕務之是否廢弛總以盜案之破獲多少爲斷連日以來就原叅及查覆各件逐細詳核除邵陽縣之楊梅村常德府武陵縣之德山芷灣均經查明並無報有刦案府城內亦無一夕火至數起情形該府及岳州衡州永州各府及鳳凰永綏乾州各廳州縣均查無匪徒出沒情事應請無庸置議外釀溪村孫姓被劫一案與巨口鎮浮勇搶奪一案均經獲犯正法岩口鋪吉昌吉臨錢店被刦一案已經獲犯究辦長沙府屬之長沙湘鄉等縣搶刼各案亦經隨時破獲沅陵縣所屬地方有劉姓木牌被刼一案業經獲犯懲辦其丫角洄即鴉角圍並無另有木牌刼案尙非空文敷衍贓賊俱懸黑田鋪錢店雖據報搶刼而騐明情形委係被竊兩山鋪查係兩三鋪止有過客羅榮新被人搶去包袱一案尙未獲犯至舉人麻姓等所報　河舟中被刼一案檢查原卷委係以竊報搶並經派員查明無異該縣知縣朱益濬亦無重責原告之事質之前署常德府知府裕慶亦稱此案實非搶刦均屬確鑿無疑辰沅各屬咨案其有八起止一起尙未破獲綜計近年通省盜案三十三起未破才僅止三起城步等縣且因禀報遲延叅撤其非該撫遇案爾縫置若罔聞尙屬有據若如原叅所云常德辰沅以及衡永等處或稱羣盜嘯聚或已成盜藪或稱匪徒出沒無常遂致行者裹足居者寒心等情如果屬實商民之不得安生樂業不問可知現據該撫咨稱該省厘稅地丁收數並不見少且有增多之時情形亦屬不符原叅所云未免風聞失實既經一一查明眾証僉同該撫辦理尙無不合應毋庸議竊雜軍興以來招募頻仍湖湘南北應募當勇者紛紛皆是遣散後既無恒業又復到處游蕩衡往往結盟立會相聚為匪以故搶刦之案層見迭出卞寶弟在湘有年於地方情形頗能洞悉一據各屬禀報罔不立飭查拿照章懲辦是以盜案雖多破獲者亦復不少各屬亦無諱匿不報情事捕務尙屬認真惟是各處游勇會匪潛行勾結轉相煽惑此風迄未止息誠恐滋蔓日久貽害地方臣等不無過計應請　飭下該撫時加防範認真稽查其盜案之巳獲者盡法懲治未獲者仍勒令嚴緝毋任漏網所有保甲事宜務當督率所屬實力舉行並將各防營　要駐紮俾資得力其距省　遠各廳州縣仍令嚴飭一有盜案立即禀報不准稍有諱匿總期有犯必懲　仰副　朝廷慎寄疆守綏靖民生之意所有臣等查明湖南省盜案情形理合附片陳明伏乞　聖鑒謹　奏奉硃批另有旨欽此 
 
 

Page 13

 
 
   
 
 

Page 14

 
 
   
 
