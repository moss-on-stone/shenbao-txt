# 1913 - 175 - 4914493

 

Page 1

 
 
[來稿]  
[張謇重申改革全國鹽政計畫宣言書]  
下走懐改革鹽政之見者三十年而正式發表政策於全國者幾一年矣以之貢獻於我政府社會以待討論之終局爲進行之方鍼者甚殷且切彼時以爲我國政黨如嬰方産天性純全但皆以國利民福爲前提雖異黨亦必有提挈無携貳况國民黨尤以國利民福四字爲歆動人民之口號而下走生平持村落觀念絶無攬竊政權之意或可爲人所諒諒則次第改革漸亦可望是以北上之日請政府提交議院財政部長始亦唯唯謂爲舊 
 
 
 

Page 2

 
 
[第二版]  
　　商計祗有如此及下走　歸　聞南商大肆運動民之訛言誠難盡信惟見無黨之部長忽入國民黨部員亦紛紛入國民黨又自出一議案而以下走所請提交者附爲參攷品其說彙載鹽政雜志其目的作用全在保護南商於是國民黨之議員附之幾以沿襲舊鹽法爲國民黨内閣所持之政策然政論固不充足又成相持之勢游移八月迄未解决彼時所識英美法人見下走改革計畫前書索而轉譯各寄其本國謂如此鹽乃有政而晤談推論則以爲非外國人不能行此說者十人而七八誠不意大借欵簽字之約宣布果成爲事實也然則雖謂國民黨成之可也 
　　夫國民黨若眞知中國借款爲外人所信爲抵押品之資在鹽可以增加歲入爲鞏固民國之資在鹽寧不稍加審愼稍事研究而率焉爲人所利用無如國民黨諸君氣盛不可一世無暇研究鹽法又璅細周折不易研究且志在擴充黨勢而已智在因内閣爲政黨内閣如借軍隊爲革命之故事而已不復顧政更不顧何者爲利國福民之政微大借款約發見適在宋案之後國民黨豈復知財部鹽政案之尚有闕失哉然則以爲法治國之不可無政黨須先問結合之黨其原素是否在政政之重心是否在國與民國與民之切綫是否在利害與禍福今國民黨以大借欵約鹽政監督權悉授外人挽救無策舍其前此反對之觀念求將來提携之効力其黨之要人亦以是見商在下走本心但知有政旣以政策貢獻政府社會則不論何人苟以爲可采之芻蕘而加以辨論雖十反不敢厭其數更無迎拒之可言况其黨之耍人虛懐商權良亦可感也下走烏能己於言 
　　下走今仍欲問我政府社會是否眞實不貳爲國利民福乎如其爲國利民福而眞實不貳也敢進問一言爲國是否以平均負擔增加歲入爲正爲民是否以貧民能謀生富民能安業爲正由昔之鹽法言之一國納稅之負擔平乎均乎歲入若何而可以增加乎說略具於前之改革計畫書及鹽政雜志可平心而覆按也（未完） 
[時評]  
[論黨（無名）]  
　　分久必合合久必分古之言中國大局然也蓋以中國人之心埋無久而不變者然而今日之中國人其耐久之能力愈不如前以故所謂政黨者分不久而即合合不久而乂分革命之初成功也小政黨紛紛未幾而共和黨合諸黨而成一大黨國民黨亦合諸黨成一大黨以爲之敵進步黨又合共和統一民主三大黨以與國民敵此由分而合之時代也 
　　未幾而國民黨中分裂而成所謂維持會焉同志會焉乂有所謂政友會焉某黨某會焉進步黨中亦以合併未久而仍爲共和黨統一黨民主黨焉且國民進步兩大黨之中更將分裂無數之小黨焉此又忽變而成由合而分之時代矣 
　　總之由分而合難由合而分易分之時代必多於合之時代蓋因中國人旣無耐久之力量乂少合一之道德也此次分後將來能合與否乃未可知或者中國終成爲小黨政治之國未可知也 
[專電]  
　　北京電去李命令袁所自擬陳廷訓以派其弟及參謀等說項歐陽武係此間國民黨前此力保參謀次長陳宦又大爲所動故結果如此國民黨去電囑陳賀勉强就職並保持本黨地位並將提出質問書 
　　北京電王芝祥因原呈被揭破大爲黨人所憤已自津潛回通州 
　　北京電財政部昨函總理謂自光復後各省行政官薪俸多寡懸殊以至預算盈虧不一妨碍財政計劃必須核减劃一中央派出各官如外交特派員國稅分廳長審計分處長等等薪俸亦須劃一請亦會議公决 
　　北京電趙秉鈞復地方檢察廳函謂准貴廳傳票並照抄上海檢廳來電稱非直接訊問不明虛實務於一星期内到滬候訊然則强迫病人遠行匪特事實上所不能亦於法律上何貴有此規定就所在地訊問何得謂非直接訊問用特再行申明並檢還傳票 
　　北京電中俄協約日使異常贊助余探訊日人各方面消息極欲劃内蒙爲日人勢力範圍而堅不認日使對於此事與中國政府有特别交涉但余意似恐不免 
　　北京電憲法顧問古德諾對訪客云一民國憲法宜總其大綱其細目由立法機關另定二應具柔軟性質凡得兩院三分二同意卽可修改但須總統認可乃能有效三中央及各省之權限不宜於憲法規定應須隨時變易四現似宜採地方分權制度五總統地位必須强固宜採用美制且不設總理六須與行政部以便宜行政之規定如施行前年度預算及獨立命令等七總統有裁可法律之權 
　　北京電國民公報因論檢廳不應傳訊黄興被傳 
　　南昌電李督免官十號電總統謂茲承體念免職正遂初衷樊鳥歸林庸非大願精衞塡海此心靡他並派員赴鄂請訓又布告各界替人未到以前仍與各將領各司長同負治安責任並另定期與贛省父老開談話會 
　　南昌電議會反對中央咨請李督萬勿交卸並電請總統收回成命幸兵警紀律尚明地方安靖南京電敎育部來電謂中央學會種種問題旣經諮詢國會辦理選舉尚須時日凡從前未經呈騐文憑變通列册者限於八月十五日以前一律補驗文憑云云 
南京電聞程督於十一日由蘇出巡太湖 
　　南京電滬寗鐵路局長擬在下關設立輪船公渡旅客晋京不致濡滯 
　　南京電金陵機器局巳奉都督令趕造老火該廠工人甚爲忙碌南京電莊藴寛督辦昨日由京返寗 
[特約路透電]  
　　九江電大局漸有進步各機關皆竭力調和中央政府與江西之感情黎都督會派員至南昌勸李解職李亦派員至武昌陳告黎都督並無反抗中央希圖獨立之意且願撤銷軍隊以求和平並請任曹某爲財政使及任護軍使以九江爲軍務機關黎都督堅主李當解職惟民人恐政府任叚芝貴代之故有挽留之意今日知袁總統巳任歐陽武爲護軍使李乃全無權力矣 
　　北京電衆議員今日復秘密討論蒙約問題該院對於該約顯不滿意現所計論者爲駁絶之後有何影響承認之後是否與國家有益大約兩院不日將聨合開秘密會議解决此事現信兩大黨不日將分爲數小黨多數議員於根本問題决意贊助政府惟對於其他小問題則將各抱黨見云 
　　武昌電都督與民政長會同出示謂本省鴉片已全禁絶惟江邊及其他僻處仍有不法之徒私自栽種長此情狀使地方官有何顔面以對外員外人之舉動全視華人而定云云示文頗爲誠懇顯係英國國會近今會議鴉片問題之效果 
　　哈爾濱電西商會應俄領事之請召集木商等開會公决於中國革命時所受損失之數　　哈爾濱電哈爾濱車站近築一狹軌道通至雙城浦鎭（譯音）已於昨日行開車禮中俄官員到者甚衆宜昌電昨有軍隊七百名開抵此間 
雲南府電省議會議員二十五人現赴日本考察一切支費一萬五千圓 
　　雲南府電此間當道出示禁吸紙煙 
　　宜昌電卸任駐美英國大使自乃西君已由峽 
口回抵此間今日啓程赴京 
　　北京電天津外人茲經調查除軍隊外共三千九百四十五人日二千一百七十五人英六百三十四人德四百零五人法一百四十九人美一百四十五人俄一百四十人 
[譯電]  
　　北京電粤督胡漢民現上書辭職 
　　北京電近日抵禦蒙兵受傷之兵四名巳運抵此間 
　　北京電贛督李烈鈞解銀二十萬兩至日本銀行大約解職後將赴日本此間一般人士皆信江西必無騷亂 
　　北京電進步黨行將解散盖因民主黨要求内閣之位置過多共和黨竭力反對之故該黨大約將分爲六小黨惟均將贊助袁世凱 
　　北京電聞有國民黨約百員將脫黨另行組織新黨以孫毓筠爲領袖 
　　北京電蔡廷幹將任爲財政次長 
　　北京電陸徵祥現與俄使談判蒙古殖民事宜科布多車臣土謝圖三音諾顔札薩克圖諸地皆將杜絶移民云 
　　北京電政府擬將北京大學提前兩星期暑假藉以調停學生罷課事宜大約九月初旬可以開校何校長或將辭職 
　　倫敦電今日（十日）下議院復開會討論愛爾蘭自治議案卡生君謂曷爾斯特之主張從無如今日之堅毅蓋因勞君及貝爾福君曾向該處人民宣言如以武力抗拒政府則統一黨必以全力扶助之故政府今斷難違曷爾斯特民意實行該案之一條至如今日無信用之政府尤不足云此曷爾斯特無論以何法抗拒政府彼願擔負完全責任卡生君又曰政府固可擊潰曷爾斯特之軍隊然愛爾蘭問題未必卽因此解决賴特芒君復申述彼前發關於曷爾斯特國民黨之言論謂該黨現願竭力消釋意中之恐慌使曷爾斯特合力經營自治議案以利愛爾蘭之人民彼信南斐舊事將重見於愛爾蘭今全國人民及操英語者之世界皆渴望該案之通過成爲法律海軍大將貝萊斯福君謂政府如派軍至愛爾蘭則彼願爲第一受鎗之人台扶林君宣稱内國戰爭之說全屬矯僞彼固常知海軍大將貝萊斯福君將死於陸地也（聽者大笑）反對黨領袖勞君要求以此事求决全國如政府能於選舉獲勝則反抗卽爲叛逆如政府不行選舉强以自治律例施諸曷爾斯特則彼敢决言曰爾等非政府不過乃自行組織之革命黨幹事部抗拒爾等不爲叛逆乃反對革命耳愛爾蘭辦事長裴萊爾君謂愛爾蘭現有新運動其宗旨乃以國家爲前提曷爾斯特進行之事彼無不知之曷爾斯特之抗拒雖事屬重大然彼决不信將因此引起内國戰爭流血之禍政府對於未來之結局頗具樂觀行將努力進行云云卒乃二讀通過該案同意者三百六十八人反對者二百七十人 
　　倫敦電首相愛斯奎士君在下議院演說財政議案時有少年一人在旁聽席内取紙及兩磅重之麵粉一袋擲之飛過首相之肩在議長席附近裂開四圍之椅均爲染白登時將擲者逐出聞係要求女子參政權之黨人首相僅微聳其肩旋卽照常演說全院歡呼 
　　倫敦電本月九日警察在哈末斯密斯某馬房查出來福鎗及鎗刺四千枝 
　　倫敦電黄特斯韋斯舉行選舉國會議員時曾注重討論華工問題全國水手協會總理韋爾森君詆責薩米爾君雇用亞人在船工作薩稱此係商業常情當時會場情形頗爲擾攘昨夜保守黨在某處空地關會演台爲人擊毁　　倫敦電法國飛船家穆里萊斯君由巴黎飛往柏林時於最後二百八十英里内遭遇大風歷兩小時之久繼由柏林飛往俄境華沙於三小時半後飛抵 
　　柏林電德國豫算案股員會决議先籌特别防務稅四分之三如有虛報産業價值者當處以監禁之罪並剥奪公民權利除防務經費應用九萬九千萬馬克外盈收之數悉以清理債欵奥京電列强現竭力勸和巴爾幹各邦俄德兩國尤爲懃懇法爲巴爾幹各邦主要之債權國已儆戒布政府如與他邦輕起釁端則將撤消經濟上之助力云 
　　布京電達萊夫博士將組織混合内閣 
 
 
 

Page 3

 
 
[第三版]  
　　柏林電布國達萊夫博士組織新内閣專以竭力拒塞爲目的布希兩國現復欲與土耳其聨盟俄皇巳促請布塞二君勿爲鬩牆之戰並以調人自任據塞京消息俄皇已復請布塞二君維持和平二國如果開戰歐洲不致發生風潮蓋布國可望戰勝也衆意皆謂塞如戰勝布國奥必出而干涉輿情對於布塞大局頗具悲觀目下絶少和平之望惟料俄國終必出阻斯拉夫種族之國自相爭戰列强致文巴爾幹各邦要求卽行撤銷軍隊 
　　柏林電暗殺土耳其内閣總理之刺客巳在土京拘獲一人土京現極安靜 
[要聞一]  
[國務院之答覆書一册]  
　　軍警圍捕國風日報爲咨覆事奉大總統發下貴院咨送王議員有蘭等提出關於軍警圍捕國風日報質問書一件當交内務部核覆茲准該部覆稱查原文質問要旨二一爲國風日報館經理人等應否逮捕一爲逮捕之手續據京師警察廳呈稱國風日報五月十二日社論載忠告政府與軍警同胞一節如吾人非同心協力以抵禦此兇犯及爲我南北仗義之軍警所共誅各等語實屬煽惑軍警妨害秩序本廳認爲搆成新刑律第十六章第二百二十一條妨害秩序各罪司法警察有罪必發自應行使職權查傳該編輯等人送交檢察廳起訴至逮捕手續係由本廳派偵緝隊長李壽金持票前往該報館辦理時該隊長隨帶便衣巡警五人制服巡警二人均在外照料未入院内並由該隊長先用名片拜會該報編輯人嗣經裴梓青郭究竟等自稱係該報編輯當示以傳票傳令到廳到廳時均各乘人力車並於特别訊問均自編輯各職業當時各報雖有誤傳旋卽一律更正是並非有軍隊百餘人圍捕巳爲一般人民所公認至於原文所稱該報館記載失實或言論過激可函令更正何至遽加逮捕拘禁查報館更正失實之記載過激之言論純爲普通事實之關係至於言論記載搆成刑法上之犯罪斷無令其更正而卽解除其責任之理應請備文答覆等語相應咨覆貴院查照可也此咨衆議院 
　　要求引渡洪述祖爲咨覆事奉大總統發下貴院咨送羅議員家衡等提出關於宋案要求引渡洪述祖質問書一件當交外交部核覆茲准覆稱查此案自本年四月九日由國務院函鈔大總統發下黄君克强來電當卽由部轉電山東都督向膠督交涉將洪述祖提交華官質訊一面由部派員赴德使館據情轉知膠督將洪述祖及早交與中國傳可歸案訊辦各在案旋據德使覆稱此事膠督曾有來電須有證據方能交出並謂膠督對於德國政府有應負之責任洪述祖對於宋案果有確實證據膠督必無作梗之理復經本部核電滬交涉員將公堂審訊凡有可作洪事證據者迅即據情達部去後嗣於四月三十日准國務院函鈔江蘇程都督等有電内開應桂馨與洪述祖往來函電卽於五月一日由部據函德使迅達膠督將洪述祖交案六日收到江蘇程都督等派員賚送關於洪述祖確實証據攝影印片十二張當卽備函送交德使館十日准德使節略稱巳轉達膠督一面又由部與山東都督接洽雙方並進催促將洪述祖交案訊辦此本部對於此案迭次交涉進行情形合行撮要答覆等因相應咨覆貴院查照可也此咨衆議院 
[中俄條約爲咨覆事奉大總統發下貴院咨送張]  
議員於潯等提出關於中俄條約質問書一件當卽函交外交部核覆茲據覆稱查外蒙古因得俄人暗助庫倫呼倫烏里雅蘇臺等處相繼獨立並攻陷科布多城政府迭向俄廷照詰彼以嚴守中立爲詞於助蒙古一層初未公然承認我原擬以和平解决而蒙人外恃俄援負嵎自固繼欲以兵力從事而俄人藉口衝突阻我進兵政府以我國實力未充不敢輕開邊釁况外蒙而連俄境久在其勢力範圍欲使外蒙取銷獨立舍與俄人協商外别無良策迨俄使抵庫與哲布尊丹巴私訂條約直視蒙古爲自主之國不屬民國版圖此而不爭蒙古非復我有政府遂提出抗議不認此項私約同時與俄人直接交涉以期就我範圍藉收桑榆之效而俄人以私約所獲之權利甚優不肯抛棄是以協議多次解决不知何時自此項問題發現後以至今日皆不在内政之範圍而實屬外交之爭點絶非以應屬内政之事牽入外交輕與外人開議也至報紙所載條文毫無根據實屬謡傳等語相應咨覆貴院查照可也此咨衆議院 
　　又答覆議員劉治洲等之質問云爲咨復事奉大總統發下貴院咨送劉議員治洲等提出關於中俄條約質問書一件當卽函交外交部核覆茲據復稱查自俄庫私約發現後中俄開始　判政府之意因注重取消蒙古獨立廢棄俄庫私約故不得不與俄人直接交涉而俄以庫約獲得之權利又不肯退讓旣由兩政府直接商議其要求之條件政府以主權利權所繫迭次力爭是以兩國意見旣殊解决無日至所稱政府已與俄使私劃中蒙界線私訂密約等語全係謡傳毫無根據似此重大問題於定議之前自無不通國會之理等語相應咨復貴院查照可也此咨衆議院 
　　又答覆議員陳鴻鈞等之質問云爲咨覆事奉大總統發下貴院咨送陳議員鴻鈞等提出關於中俄條約質問書一件當卽函交外交部核覆茲據覆稱查此咨中俄協議外蒙事宜兩政府意見不同之點我則力主廢約彼則以庫約爲根據要求甚奢政府以主權利權所在不能允許是以開議多時迄無效果至謂外交總長與俄使已訂中俄關於蒙古條約之處全屬謡傳毫非事實蓋似此重大問題於定議之前自無不通知國會之理等語相應咨覆貴院查照可也此咨衆議院 
　　江西進兵爲咨覆事奉大總發下貴院咨送張議員大　等問書又邱議員冠芬等質問書各一件當交陸軍部核覆茲據該部覆稱查近日兩院議員質問關於江西方面之事據報紙傳聞各執一說不曰江西之兵侵入湖北武穴卽曰中央調兵進攻江西政府有保衞國家之責果有破壞民國爲天下公敵者自不敢養癰貽患自棄職守若僅據報紙　言輕啓内訌强鄰窺伺大局可危亦政府所不敢出此至謂江西湖南米煤不准運至湖北等語事爲情理所無未能據爲憑信至夏敬觀電告李督宣布獨立等語本部未嘗接到此項電文且中央與上海江西公會何能有密電往來自屬無稽之言請查照轉咨俾釋羣疑等因相應咨覆貴院查照可也此咨衆議院　　趙總理久不依法赴質爲咨覆事奉大總統發下貴院咨送鄒議員魯等提出關於宋案趙總理久不依法赴質質問書一件當交司法部核覆茲准該部覆稱查原質書内開上海及北京地方檢察廳旣票傳關於宋案處嫌疑者之國務總理趙秉鈞秘書程經世到廳乃事隔旬日不見到案一節查訴訟事件係司法機關管理行政機關與立法機關均不能干預趙總理等旣經法庭票傳不見到案法庭自必有法定之制裁今檢察廳辦理程序正在進行中政府旣不能懸揣似亦非議院所能過問請據情轉復等因相應咨覆貴院查照可也此咨衆議院 
[參議院長答覆書]  
　　敬復者惠書敬悉查六月六日午後二時十分振鈴開會後因出席議員不足法定人數第一次由主席宣告延長時間三十分鐘第二次復由主席宣告延長時間三十分鐘至三時計算在場議員除主席外共有一百三十九人已足法定人數卽宣告開議來書謂第一次祇宣告延長時間十五分鐘於事實上巳屬不符惟主席有第二次宣告時本擬僅延長十五分鐘當因在場議員要求增多延長時間主席卽取消十五分鐘之說正式宣告第二次再延長三十分鐘來書所謂主席爲第一次延長時間之宣告或即因此而誤會至田君應璜陳君瀛洲入場要請查點人數時在場議員反增至一百四十四人是時復由主席更申明現時在場議員一百四十四人則來書所謂對於田議員等請求查點出席人數始終置之不理一節更屬并無其事謹此奉復卽希公鑒張繼王正廷謹啓（六月七月） 
[雜評一（無名）]  
　　西電之評江西西電謂陳廷訓爲要塞司令而料江西不反抗李烈鈞滙欵二十萬往東京而料其不反抗而將往日本酷哉 
　　李烈鈞之電覆李烈鈞電覆中央謂得償素願其未有替人之前仍擔維持治安之責李烈鈞之心固可表白於天下矣省會不知其意而留之其有負李之本心哉雖然此亦省會　　之務也 
 
 
 

Page 4

 
 
   
 
 

Page 5

 
 
   
 
 

Page 6

 
 
[第六版]  
[要聞二]  
[皖省又增外債六十萬]  
　　皖省議會近以滬上傳來消息謂柏都督因政費支絀派員赴滬與日商三井洋行商訂借洋六十萬元以銅官山礦砂作抵情事當由議會致函質問柏督究竟有無其事請卽明白答復聞柏督復函謂皖省購米廢約須償還日商特别捐十五萬元又中華銀行發行紙票兌額須三四萬元本省籌欵極難不得不借此欵以二十萬作爲廢約之準備以四十萬爲銀行資本惟合同條件尚未大定一俟磋商就緒仍須咨請議會核議云 
[贛皖兩省二年度預算槪要]  
　　李烈鈞致財政部電北京財政部鈞鑒豓敬悉當飭據財政司呈報贛省二年度預算今按總數國家歲入經常臨時計田賦三百八十九萬九千七十四元鹽稅五百五十一萬八千一百八十六元常洋關稅一百二十四萬二千三百三元統稅二百一十六萬六千五百九十五元官業及雜稅收入一十九萬一千六百一十元地方歲入經常臨時計田賦附稅一百三十萬八千八元鹽欵附稅七十七萬九千三百五十元各項雜稅租捐六十五萬六十一元雜收入八萬八千三百二十一元統計歲入一千五百七十八萬三千五百十六元國家歲出經常臨時計外交費二萬四千九百二元内務費二百萬二千七百三十一元財政費一千一百九十三萬八千八百五十八元敎育費九十四萬一百六十五元陸軍費一千一十六萬八千六十一元司法費三百二十七萬八千八百六十六元工商費一萬五千元地方歲出經常臨時計内務行政四十四萬六千五百八元財務行政一百五萬一千四百四十八元敎育行政三十萬一千八百九十元實業行政一百一十七萬八千三百九十九元統計歲出洋三千零三十七萬六千六百二十一元出入相抵共不元敷洋一千四百五十九萬三千一百五元並稱全 
案表冊現巳繕齊即日呈請派弁專咨等語合先電覆 
　　柏又蔚致財政　部電北京財政部鑒安徽二年度國家地方歲人預算數目巳於皓日電陳諒達鈞鑒茲查二年度國家歲出經常門外交部所管共四萬一千二百二十九元内務部所管共四十萬五千八百八十四元敎育部所管兵五萬一千六百九十三元陸軍部所管共四百四十一萬九千九百四十八元司法部所管共九十六萬八千六百九十六元農林部所管共二萬五千八百六元商部所管共七千四百五十一元共計七百八十一萬五千二百九十二元國家歲出臨時門外交部所管共三千一百五十元内務部所管共十四萬六千七百九元財政部所管共三萬九千二百元陸軍部所管共一百八萬六千七百九十八元司法部所管共七十六萬七千八百二十八元農林部所管共五千七百六十元工商部所管共三千二百五十元共計二百五萬二千六百九十五元統計國家經常臨時歲出共銀元九百八十六萬七千九百八十七元國家補還積欠洋賠各欵共二百六十八萬三千二百五十三元又還積欠公債共一百二十五萬三千四百四十八元二年度公債共二十九萬三千三百三十元又光復後積欠中外商欵共八十三萬九千八百二十四元統計洋賠欵公債及各欵共九百九十六萬一千二百四十七元地方歲出經常門内務行政費共十七萬二千八百三十元財政行政費共二萬七千六百五十二元敎育費共六十二萬八千四百八元實業費共二十六萬八千八百八十九元共計一百九萬六千七百七十九元地方歲出臨時門内務行政費共十一萬六千四百八十元財務行政費共二千七十元敎育費共五百五萬九千六百六十元費業共三十四萬七百八十元共計一百一萬九千六百二十元統計地方經常臨時歲出共銀元二百十一萬六千三百九十九元政費軍費均係就各主管機關呈送原數開列謹先電達詳細表冊俟開行政會議切實删减後再行造送 
[湘省法院二年度預算總額]  
　　湘省審計分處現催各機關造送預算表冊以憑報部茲探得省城各級法院二年度預算總數如下（甲）收入（一）罰金二千二百三十元零八角（二）狀紙費二各七百八十四元（三）訴訟費四千二百九十四元（四）設收贓欵贓物計二千四百元以上各項每日平均收入銀九百七十五元一年共收入一萬一千七百零九元六角（乙）支出（一）省城高等廳四萬五千三百七十二元（二）長郡地方廳三萬二千六百五十二元（三）長郡地方看守所一萬二千八百四十元（四）長善初級廳一萬九千六百九十八元（五）長善初級看守所七千九百九十八元（六）各屬甲種地方廳共成立二十三處計四十萬零五千九百二十七元（七）各屬乙種地方廳共成立二處計二萬九千六百四十八元四角（八）各屬甲種初級廳二十三處共二十三萬三千三百一十六元六角（九）各屬乙種初級廳二處共一萬四千九百四十一元二角（十）各屬地方初級看守所共二十五處一十四萬六千二百五十三元以上各欵共計支出銀九十四萬八千六百四十元云 
[道說州勦滅洪匪記]  
　　道州洪會匪徒充斥州南三四兩區插花坪紅塘營總管廟猺人灣南竹坪牛郎洞金鷄洞鴨頭寨太平墟金獅菴東園西園顧村洞等處居民稍有微資卽被搶刧婦女亦被姦淫該會有一九清連二九洪三九忠洪四九忠義各堂名目匪首姚天祺陳五仔陳六仔夏得海馬四界樊子平劉日昇鄭四麻子軍裝火藥均完備精利守備營長余君文鵠奉譚都督命令督帶營兵及小隊前往剿辦探悉該匪駐茶花坪紅塘營坐台豎旗各數百人隨往拿獲楊軍中李庚保在四眼橋正法復拔隊進剿在茶花坪拿獲該匪偵探吳昌富訊供夥刧不諱遂將該犯正法隨將陳五仔陳六仔住屋焚燬又寗遠縣兵士拿送何學仔何有仔到該營並報稱匪已分竄向粤西而去該營即飭排長率兵往南竹坪親率本隊顧村洞牛郎洞扼要搜剿在牛郎洞拿獲張貴仔楊勛發張新仔何金祥正法在南竹坪拿獲張正保劉春祥劉德祥劉維明李揚寳謝德洪正法將該匪住屋焚燬又查獲窩家元昌任蔣明發訊出匪首樊子坪曾在伊家製造鎗彈以備紅塘營接戰之用再搜獲贓物若干當將鄧三仔鄧四仔住屋焚燬又在滴水營拿獲文恒在紅塘營拿獲黄曾旺李惡子何三歪嘴訊實後陸續正法復將該匪駐紥之經塘營土地塘總管廟等處搜索七晝夜匪盡他竄遂率隊回城昨已呈報都督軍事廳内務司查核矣 
[劉若曾擅委停差知事之公憤]  
　　武强縣知縣梁廷相前夥同典史鄭恩澤在城私設烟膏店被省議會彈劾經前任藩司曹銳派知州趙某前往查明證據確鑿當卽詳准都督將該知縣梁廷相典史鄭恩澤撤任永遠停止差委由藩署註冊并咨覆省議會在案不意梁係劉若曾親戚自劉任内務司後竟將從前永停差委舊案不提朦蔽馮督仍委梁爲武强縣知事馮於前案早巳忘諸九霄雲外且幕府中多與劉勾通一氣遂貿然批准武强縣紳士聞而大譁羣起反對梁不敢到任現又改調某縣知事昨已有人在省議會上書質問省議會檢查舊案確有賣煙查實永停差委文何以劉若曾又委梁廷相爲知事其漠視煙禁任意舞獘百喙莫辭巳擬有對待方法大約又惹動風潮矣 
[汴商會反對印花稅]  
　　汴省印花稅票巳由財政司咨交郵政司發行四月三十號由郵政司通告實行之期第商務總會對於此事極力抵抗初則開會集議繼則電致全省分會取决五月七號商會又開特别大會各縣舉代表到會者計有三十一人尚未備齊未得開會至九號集議决以全省反對爲宗旨並議定辦法四條一全省會電致財政部懇請從緩二聨合各商界全體不用三公舉代表謁見都督請其維持大局四此時决計從緩如政界用强迫手叚全省商界罷市云 
[鄂省近事紀要]  
　　密查種煙新法鄂民政長夏壽康以禁煙爲當今要政而禁種尤較禁售禁吸爲急蓋必内地煙苗廓清實有把握然後外洋停運方可商榷前已命令内務司長遴派專員分赴各屬實地勘剷迭據報告已剷之苗共計有五千餘畝之多方謂毒卉根株從茲斷絶乃聞各屬深僻之地猶有刁黠之徒貪利忘禍以身試法有在包谷小麥田内暗種者曰煙揷子種在山巔者曰高種種在山坑者曰低種如遇有人員查禁時則若輩以土掩蓋於苗上查後去土而苗如故或將苗合土掘起藏之暗室查後復將苗移植原地而苗亦如故種種栽種毒卉新法不一而足此等梗頑詭譎殊堪切齒痛心亟應嚴密查拿庶庶幾去毒務盡爰再令行内務司通令各縣知事警察署長并移會檢察廳長按照情形密行偵探迅予捕拿並由該區自治人員互加檢查一有見聞卽須舉發官紳同負責任云　　兵工廠罷工餘聞漢陽兵工廠工人此次糾衆罷工確係受外問匪徒煽惑前日已經當道將倡道之梁瀚生一名拿獲以軍法從事（前紀誤爲馬文仲）現在工人雖巳到廠開工而謡言仍未平靖有鎗彈廠司書馬子仲係南京人爲串匪煽亂要犯業巳畏罪潛逃頃由該廠總理劉慶恩禀請都督出示懸賞緝拿如有拿獲到案者賞洋一千元黎都督前日已將駐防該廠之第一師二旅捕士調開另派江南留鄂第一師兵士一營駐廠茲又加派步隊二營連前派共成一圑之數并有機關鎗一排以資防衞 
[蘇都督府改組紀聞]  
　　江蘇都督府參謀長韓國鈞到差後日昨摺呈程都督略謂奉都督訓令將寗軍務司蘇軍政司人員合併遵照大總統頒發之都督府組織令實行改組等因自應遵照辦理按都督府組織令參謀副官而外共設軍務軍需軍法軍醫四課現在軍務司共計六科自應改定名稱分别歸併除軍務軍需軍法三科改科爲課外其軍械一科擬併入軍需課以一事權軍學軍核兩科人員則分配四課之内至蘇軍政司所有人員亦照原科相當歸併除照額客數目外其餘悉編爲額外關於軍醫事項從前係歸軍務科辦理現組織令旣設有軍醫課其課長一職查有軍務科一等科員陳魏醫學湛深前由滬軍都督府設立之病院取消改委今職堪勝軍醫課課長之任至該課課員本應以醫校卒業者充當惟於舊有人員外另行委任則人數更覺增多擬就各科員中暫行遴選以承其乏查組織令都督有副官一項定額四人至六人係經理庶務一切軍務司舊有副官王柏齡等中校三員應請改委爲鈞府額外副官另摺開呈書記一項寗蘇兩司共計五員擬仍暫派爲書記抑更請者此次摺開盛南苕以下多係軍學專門人員於文牘或未盡諳練如蒙酌派鈞府秘書一二員來處稽核文牘更爲有益可否之處應候鈞裁所有會商改組辦法理合繕摺並開列請委人員姓名呈請都督鑒核施行云云昨日已奉都督批示照辦並派陳誾稽核文牘至請委人員不日卽可發表實行矣茲將姓名錄左上校參謀盛南苕宋式　江遂文錫社中校參謀曾繁雜程士鳳額外中校參謀周揚亞少校參謀湯家駒額外上尉參謀劉源梓陳譚炳軍務課長王楚安一等課員黄爾乾葉華鑾二等課員陶猷溶沈雖額外二等課員曹健鵬陳鳳文支士瑞楊鈺額外三等課員劉立中徐錫疇許堃嚴康侯杜保鑑奚彤軍需課長巴澤憲一等課員潘晉孫秉厚黄奎張超凡額外二等課員馬志勛解思謙顧鳳綸諸迺斌石國柱馮立森葉文華額外三等課員金琛王朝宗金求毅李銳韓福祥汪永忠陳啓之張全吉王澂崔毓芬夏文龍岳耀彰軍法課長張修祜一等課員朱樹森鄒振淦二等課員伍崇德三等課員蔣珩額外三等課員沈世廉雷光華軍醫課長陳魏一等課員陳清鵷二等課員韓國祥三等課員洪福森一等書記陸鍾渭二等書記唐毓林李祖範三等書記張熙績劉永澤 
[三都督電請消釋無謂辯論]  
　　浙江朱都督雲南蔡都督四川胡都督本月七號通電大總統國務院各省都督云竊宋自案發生借欵簽押初則憂時之士發爲危言繼則朋黨之爭激成水火風潮震盪全國騷然人不分而我自分之人不亡而我自亡之　顧前途憂心如擣伏念此番舉債友邦爲數至鉅關係重大國人所知湘粤贛皖四省都督迫切陳詞要求罷議粤都督近日復有電告述前此抗爭之原因以維持法律爲己任其直諒樸誠固當邀政府之原容亦實爲邦人所共鑑秦晋等十省都督慷慨合詞闢力反對政府者之非各省軍使師長等亦多馳電相屬至今未巳亦以大局阽危横議日出深恐禍機猝發必底於亡積悃忠貞措詞沈痛本原心迹同屬可欽但瑞鍔景伊等竊有說焉政府與各都督軍使師長同以身手捍衞國家分屬同舟誼猶昆季乃因激一時之義憤而興責備之嚴詞此在平治之時尚恐外人勝笑矧值國基初建諸大環窺合力經營猶虞不給何可因意見之不同啓鬩墻之朕兆此不敢不告者一也各都督軍使師長等先後通電各具識解本於愛國之一心第世風日下讒夫孔多播弄其間毫無顧忌恣其媒孽視作投機必至以一機關統系之人而顯爲兩派勢成冰炭荆棘横生此不敢不告者二也立國之道經緯萬端愛國精神首貴圑結我國當前清末造外人巳有散沙之誚近日現象則疆吏與中央此省與彼省皆自爲派别日蓄猜疑昔尚貌合而神離今並貌合而不得機能日滯血派不靈于此而欲謀國度之發展國命之悠長蓋有難言者矣此不敢不告者三也素位而行君子之德度量分界荀氏所稱都督與軍使師長等或專綰兵符或兼權民政自其正軌言之惟宜殫精所司不願乎外若以現役軍人行政官吏而問立法司法之事固屬踰越範圍卽以地方長官而牽掣中央政務行動亦太紊行政統系三權凌替國本動摇是故宋案須待審判于法廷借欵當待政府與國會之解决都督軍使師長等爲政府辯護固不必國民代表亦不宜自茲以往是非漸明似毋庸峻辯危詞多生惡果此不敢不告者四也大總統爲軍隊之元戎居行政之首長全國軍人官吏隷其統轄範圍此固約法所明定亦共和國家之常規今者各省各軍文電交馳非難異已似此爭議頻興分崩將見應由大總統以至誠至公之心毅然定其是非無論何人苟實有不然皆可遵照約法施以相當之處分號令旣明群情自服母使同級將吏自相抨彈開藩鎭之紛爭損中央之威信小則政治停頓大則生靈塗炭此不敢不告者五也瑞鍔景伊等支持危局力與願違棟折榱崩同受覆壓故敢干冒不韙一貢罪言伏冀大總統整飭綱維申明法紀厲行整齊嚴肅之治以收挾衰起敝之功各都督軍使師長體思不出位之訓篤同舟共濟之情泯無謂之嫌猜謀邦基之鞏固杜僉壬讒間之隙昭宇内和穆之風同心戮力弘濟時艱瑞鍔景伊等自顧不才不敢不勉凡百君子鑑此哀忱朱瑞蔡鍔胡景伊印陽 
[歡迎國學大家廖季平大會]  
　　井研廖季平先生爲湘綺老人王壬秋之高弟於學無所不通而尤長於春秋近世言公羊學者自劉申受龔定庵後當代大師首推湘綺康南海及季平先生爲三大家學說各有異同廖氏之學雖出於湘綺而變幻奇肆與師說多有異同其講大同主義推及全球與南海相類而南海言政敎合一重在實行而季平之說偏重理想所著書累數十種其自述所學凡四變年六十餘鬚眉偉然接見後輩和譪可親現僑寓皮庫營四川會館昨日京師學界在湖廣會館發起歡迎大會季平演說世界哲理進化退化之理先期由旅京各界同人遍發歡迎大會啓云蜀中廖季平先生初受業於南皮張文襄湘潭王壬秋先生後專講孔子微言大義尤能自出心裁融化中外學經四變書著百種畢生以尊孔爲宗旨其百種書目提要刋於井研藝文志章太炎梁任公書報尤所推奬然皆庚子以前之學說上海重印知聖篇今古學攷公羊三十論尚屬鱗爪不足以窺全豹近來歐化東漸廢經貶孔風潮日棘守舊者雖知孔學將大行於全球然所主持非語錄之講章卽音訓之攷據孔子直爲鄉黨之善士獺祭之學人不得神化之其何以禦海外之侮欲求中華因孔以戀國知聖以自雄其道莫由先生近來四變已成由中國以推全球更由諸子以判人天至聖精藴足以俟後聖質鬼神世界無論何等學派何等疆域皆在範圍之内不能自外生成而後孔學分量乃能圓滿其切要尤在先攷泰西各種學說以折中於聖經故東西洋學人皆以其學爲哲理請求著作公同研究非如俗說是己非人不讀西書妄自尊大者可比誠爲保國之良方撥亂之捷徑今幸先生因讀音統一會蒞京凡我旅京各界君子欲識先生丰采者固多欲聞孔氏微言大義者尤衆茲謹訂於本星期日下午一時至五時（陽曆六月八號）在虎坊橋湖廣館開講演大會届時敬希駕臨本會襄禮並請各界學問大家届時演說世界學理况爭之大旨以明國學收人心本會同人不勝盻切之至旅京各界同人公啓 
[地方通信]  
[蘇州]  
　　本届繭市狀况談無錫常州等處繭行大多數巳於前日停秤惟江陰一隅向較無錫等處延長一天故定於昨日下午停秤聞三處繭市本年各鄉養蠶者較上年不過四五成上下各繭行因此相率放盤招攬收貨以致繭價陡漲卽鄉人以雙宫薄壳等攙雜朦售者向例挑出減價今屆各行祗求有貨收足無論若何次貨亦在所不計自前日停秤之後兩日内繭價已跌至三十八元鄉人以繭行無多誠恐無處銷售祇得盡數出脫故此兩日内實爲諸繭行開秤後難得之好機會現今未收秤之行統扯前後收數平均不過四十四元左右運裝至申照乾繭市面出售亦有盈無絀云 
　　警廳偵捕人員給奬蘇垣警察廳偵捕隊人員於前清時因迭次破獲巨案當經前撫院頒給功牌奬札在案茲有偵捕隊長潘國俊張凎泉楊訓科及探士李福臻龔福春　玉山張立本楊金標等均供差警廳前後接計已逾三載迭獲盜匪屢建功勛當由偵捕隊官張清澄君禀呈警廳轉請省長奬給精勤證書以資鼓勵聞已奉應省長核准矣 
　　蘇州日報竟被搗毁蘇州日報前日登載新聞一則有關向業吹手之史阿榮名譽史阿榮大爲憤恨遂於六月十號糾集無賴多人擁至崇眞宫橋慶雲弄内該報編輯所不問情由見物卽毁並扭住主筆吳君亂打毆傷數處又有數人住誘訪員馬某到所亦被掀住痛毆一頓所有所中什物盡被搗毁旋經崗警飛報本署派警隊到所將史阿榮等三人拘住一併解送北路區長署經王區長訊明情由立卽移送吳縣地方檢察廳騐　核辦該報館主石君裕生巳延聘某律師赴廳起訴矣 
 
 
 

Page 7

 
 
[漢口]  
　　巡警誣民爲匪○鄂省警察第五署昨在貢院前得勝橋第五十六號破獲一匪案計男犯六名女犯五名刺刀二把子彈六排土膏一缸其中情形極爲怪咄聞首犯中有袁大毛者夙以開客棧爲業因不安本分所寓盡係土娼流氓該叚巡警李漢芳阮英傑二人查悉不但不報告驅逐反各挾一妓縱淫月餘不給一錢　寓流氓毛金善因挾爭妓嫌隙久欲與兩巡警起釁六號之夜李阮又至棧尋歡毛金善遽以老拳奉敬李身畔藏有刺刀且係二人當將毛刺傷三處（北受二傷左臂一傷）因恐毛至署控告遂爲先發制人之計私將刺刀二把子彈六排置於毛之房中而自回署報告署長云袁寓内窩藏匪類協同巡士多人往捕將一千人犯禁物與毛房中鴉片烟缸一併帶署詎毛受刃傷之時巳有人赴警察總廳喊控五署警察逞兇情形該廳長藍壽鼎正值預備巡崗遂偕員自赴五署查辦至則兩巡警揑報之匪案已拿獲至署藍廳長訊問一週已悉大概當以李阮二警逞兇誣害不法巳極而袁大毛毛金善與私娼潘黄氏等窩娼匿匪私藏鴉片亦屬罪有應得故一併送往地方廳按律懲辦以昭公允 
[長沙]  
　　取締退軍○軍事廳長程潛以現屆發給第二期休養金之際各退休軍士聚集省垣良莠不一其安分守己恪遵命令者固多而不知自愛作奸犯科者亦復不少若不嚴加誥誡何以維秩序而保治安昨特出示曉諭各退伍軍士一體知悉其籍隷長善兩屬者務當遵領休金速回鄉里若係籍隷他屬所有存根均已發交各縣尤應速歸本籍照章領給嗣後如有無賴之徒恃續備軍士爲護符視迭次命令若弁髦致有包娼庇賭造謡生事及種種不法行爲一經訊明確情輕則棍責重則軍法從事决不寛貸 
[雜評二]  
　　汴商會之反對印花稅納稅爲人民應盡之義務印花稅爲各國所通行何居乎汴總商會之反對 
　　以今日商業之隳敗商力之不支政府夫豈不知吾人亦寧不相諒顧國家財政之現象如此旣不敢飲酖以止渴又安能無米以爲炊是舍整理舊稅實行新稅外實無活動財政之餘地印花稅爲全國通行之稅項汴商界固以愛國著者願勿呈一時之客氣以破壞全局也 
　　蘇州流氓之搗毁報館自頃以來吾報界之生活亦云苦矣 
　　軍警之干涉大學生之迫脋女偉人之亂揮竹　爆烈分子之施放炸彈在在足以摧殘報館而不謂四者之外尚有流氓如史阿榮之搗毁蘇州日報也 
　　嗚呼自今以往我同業將畏軍警畏學生畏女偉人畏爆烈分子畏流氓夫至於畏流氓我言論界尚有立足地耶我） 
廖季平之學說經學一途顓經而支離繁碎者腐研經而穿鑿附會者妄 
　　前清經學超越往古始於顧寗人終於廖季平其間經學顓家大師輩出有篤守漢說者有兼宗宋說者更有於漢派中而獨宗西漢者擺脫一切自命不凡愈變而愈失其眞不失之腐卽失之妄腐者恒喜考訂於名物器象之微以禮經爲鼻祖妄者恒喜附會於三科九旨之微以公羊爲先師要之皆非宗孔之正軌而失治經之微旨者也 
　　今者廖季平之學以公羊爲師承由是而南海而湘綺而定菴以推之於申受一脈相傳宗風西漢其諸所謂穿鑿附會者歟（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[公廨訊黄克强續誌]  
黄克强因京師巳獲暗殺黨劉士廷等供内牽涉業由北京檢察廳電致上海檢察廳函請陳交涉令行公共公廨經關讞員親繕公文送經領袖比總領事簽字後發交捕房已於前日將黄傳案當經王襄讞會同英領康君訊供一過諭黄暫退候原告到案並呈出証據再行傳訊在案茲悉王襄讞員退座後遂將訊供情形告知關讞員關君以此案關係重要立卽飭承將傳訊情形詳細錄單呈請陳交涉使核奪矣 
[高等廳長來滬商緝要犯]  
　　襲刧製造局之匪首徐企文業巳解往京師陸軍部發交軍法科研訊聞徐除供出主謀之張堯卿柳人寰外尚有同謀之二十餘人分匿上海公共租界並有謀害揚州徐軍統之主使人等亦居租界除照章分别行文移緝外茲悉江蘇程都督特於前日囑託江蘇高等檢察廳長陳福民君來滬面晤陳交涉使並公共公廨關讞員會商領事圑轉飭捕房一體嚴密偵緝按名拿究 
[製造局之懲前毖後]  
　　改定巡防地點滬杭車站以南至高昌廟一帶向由第一工商圑會同保衞圑担任保護製造局廠地茲自攻局一役之後製造局内外駐有兵士甚多足敷防範是以商圑公會現又改議以車站之南准歸六十一圑防務車站之北改由基本隊商圑曁馬隊游擊隊等巡邏其斜橋以北仍歸滬西商圑防範云　　暫停各商議價製造局各廠購買材料向例每逢星期三爲各商號派夥到廠議價之期陳督理以刻值戒嚴期内門禁未鬆稽查尤難故於前日示諭各商所有購料議價一事自本星期三爲始暫停數期以免匪類混人 
　　挽留水面防軍駐浦步隊第一營廖營長奉令督率官兵乘坐虎威兵艦在製造局浦前嚴防水路匪徒進攻各情迭誌前報茲悉廖營長前日接奉陸軍第二師章駕時師長命令以近日謡言稍息秩序安甯而浦東地方兵力甚爲單薄應卽撥隊回防昨爲陳督理所聞以該軍防護水面深資得力現在尚屬防務　緊之時是以商請廖營長再行駐防數日以靖匪蹤 
[吳知事對於商圑却奬之意見]  
　　程都督以上月二十八晚匪徒攻刧製造局時滬上商圑總司令朱少沂等甚爲出力擬請大總統奬勵勳章嗣朱君不願邀賞曾函請上海縣吳知事轉請都督收回成命在案茲悉吳知事前日函復朱君略謂各圑員保衞鄉梓義不受奬惟此次軍警二界旣邀奬勵商圑同一盡力豈宜偏枯况旣由都督聲請大總統命令似亦不便虛此盛意昨准貴會長等辭函已據情聲請力辭嘉禾勳章　請頒發奬牌以期普及想高見亦當表同情也 
[第三旅對於刧局案之處分]  
　　懲辦附和兵士混成　三旅第一圑一營排長唐堯臣兵士蔡子廷丁玉山張川臨等因襲刧製造局一案曾經訊明正法在案茲悉李旅長查得尚有附和兵士王炳文劉鴻志王寳山宋志　徐英潘發勝汪培根胡家鑫潘雨龍等九名雖屬事前未與匪首同謀然亦不應附和同往刦局罪難姑容現擬分别情節輕重科以各等有期徒刑以伸軍紀聞已呈報蘇都督核示矣 
　　省釋無辜上月二十號夜間（卽刧局之日）在斜橋地方拿獲兵士崔實藩一名現經李旅長訊明係奉該營長曹梓桐命令前赴司令部報信確非同謀不軌業於前日判將崔省釋以免寃累 
　　看管營長又聞李旅長以本旅第一圑第一營營長曹梓桐平時失於查察以致所部出此謀判重案咎實難辭自應科以應得之罪除將該營長看管外昨特呈請蘇都督核示辦法 
[第一營遣散續誌]  
　　遣散時之手續昨日報載混成旅遣散第一營兵士一節茲經查悉該營代理營長胡振華近以軍餉困難曾經禀懇司令部遣散全營當由李旅長電呈都督請示去後前日接奉復電准將該營遣散並着各給恩餉二個月（並非一個月恩餉亦無銀牌發給）正餉應以六月十號遣散之日爲止李旅長得電當於十號飭令胡營長給餉遣散所有該營槍械計共二百四十桿亦於十一號繳存司令部存儲一面給發輪船火車等票押令各回原籍 
　　穆廳長之酌留淞滬警廳穆廳長以混成旅前日遣散之第一營内第四連各兵士（計共六十名）均具有軍士資格防護地方亦甚出力且此次攻刧製造局獨第四連兵士秩序井然尤堪嘉尚現值推廣滬地警察之際特函致龔連長請將該連兵士遣散後卽督同來廳以便組織閘北警察廳衞隊聞龔連長巳應允矣 
[吳獄官不許律師探訪應犯之决心]  
　　昨日下午二時盧尚同律師復乘馬車逕至監門探問應夔丞詎被守衞巡士阻止謂獄官往蘇領欵未便延入盧出名刺書數字怏怏而去乃有人於三時許見吳獄官在地方分監（卽老普育堂）督率工匠指揮一切蓋吳君並未赴蘇也又悉前日盧律師駡看守士時吳本在監與衆犯講話竟不出見後吳君語人曰看守應犯不難惟被律師纒擾甚屬計厭云 
[市政廳今日開預算三讀會]  
　　上海市政廳議事會議長王引才君昨日函告各議員云日前二讀會完畢因預算等案印件繁多故休會數日以便赶印茲定六月十三號卽今日星期五開三讀會如一日不完連開兩日務請準是日下午五時蒞臨開議幸勿稽延 
[市政廳選舉名譽董事]  
　　市政廳董事會因名譽董事六人半數已經任滿刻已查照市鄉制章程選舉半數名譽董事已由議長王引才君呈報上海縣知事查核俾於三讀會時卽定是日開會選舉昨巳分知各該議員 
[慈善圑之進行談]  
　　參事員大會上海慈善圑昨日函請參事會會長並各參事員務於陽曆十四號卽陰曆五月初十日下午二時一體到會商議緊要善舉進行事宜 
　　貧病就診所上海慈善圑曾於去年設立施醫藥局貧病就診者咸相稱頌今屆夏令誠恐疾疫繁多爰由該圑郭聘之凌伯華兩君定於本月十五日開局敦請内外科醫士王友蘭張杏蓀陳竹君吕潤之諸君每日上午八時起至十二時止蒞圑診治以襄善舉 
[請開各屬禁煙會議]  
上海縣吳知事頃接禁烟局嚴局長函稱上海自厲行烟禁以來城廂各土膏店業已閉歇無餘卽各吸户近亦漸知歛跡惟租界非吾國主權所能及存土充塞内地之挾資購運者不一而足本省各縣辦理此事手續紛歧竊以爲欲收廓清之效須先籌統一之方擬請鈞署函商省長可否召集各縣特開行政會議共相討論嗣後凡遇私販私賣私吃各情宜如何設法禁絶俾得一致進行云云聞吳知事對於此事頗表同情擬卽據情呈請省長核辦 
[市議員實行調騐]  
蒲湘市議員張祿張鏐遵傳投到檢廳由蔡檢察長飭警移送禁煙局調驗當由嚴局長飭發調騐室照章調驗先由檢察員張仲雲朱明孚監視張等沐浴更衣然後入室聞二張當時頗刑恐慌云 
[煙犯不服訊罰之調騐]  
　　本月十一號禁煙局調查員在滬城查獲烟犯李鼎岩並抄獲烟盒兩只解局轉送地方檢察廳請爲訊罰昨午後奉顧檢察官提訊李供烟盒爲昔時遺下不能視爲完全証物且並不吸食洋烟語畢在堂挺撞問官命法警將李押送禁烟局請爲調騐俟驗明復候再核 
[惠及車夫之大慈悲]  
　　旅滬西紳及各敎士鑒於本埠車夫之生計𨺗落前已集議救濟之法刻巳於本月初一日起在本埠開封路六百六十五號組織宣講所由敎士日夜輪流宣講告誡諸車夫注重道德倘有車夫患病無力調醫可代爲送往山東路仁濟醫館診治已得該館醫生許可不取分文茲將經理是項善舉諸君住址姓氏錄后（一）崑山路三十八號敎士公所内伊文思君（二）仁記路一號瑪達森洋行瑪達森君（三）四川路A字一百十九號中國聖敎書會徐維繪君 
[美博士講論中國道敎]  
　　美國梅殿華君以道學著名曾將老子道德經一書譯成英文風行一時見者咸稱道不置茲聞跪馬廳派克路口寰球中國學生會定於星期五晚八時請梅君演說（西人之道敎觀）以西人而論中國之道敎實爲得未曾有世之研究此學者曷往聽諸聞母須入座劵云 
[南北市絲行開秤]  
　　本埠絲商因日前多雨各處蠶繭收成不隹出發者尚無貨解滬本埠各莊收買更微現天氣已晴南北絲行已一律開秤普通新絲每百兩三十四元上等緯絲每百兩三十三元中等緯絲每百兩三十一二元次等緯絲二十七八元云 
[西門外之客民互毆]  
　　住居西門外客民俞二同妻俞高氏伊子俞小黑子等因與王菊生汪新芝等不睦昨日糾合同黨金忠張鳳章丁少園徐季金等在西門外互相毆打並亂鳴警笛該處崗巡聞警上前協同鄰崗巡士將兩造一併拘送第二警察署抄出警笛一個詎俞王等不服又在署中用武當奉署長諭令解送淞滬警察廳司法科略詰之下命備文連同警笛解送地方檢察廳訊辦蔡廳長諭飭分别收押聽候訊辦 
[宰牛作主窩賊縱匪之控發]  
　　虹口牛乳棚主張子良前因同行嫉妬曾在地方檢察廳控西門外宰牛　主卜星元等縱匪害商請求提究以杜後患等情一案茲悉該廳控被陳錫生並卜星元等先行收押候究在案昨日又據黄恒全者亦投該廳控卜星元陳錫生即朱錫生以及盛阿桃許阿堂等窩賊害商求請提究以保治安等情蔡廳長諭令靜候查明併案究辦可也 
[内地水公司繼續訴]  
　　内地水公司管機人張殿臣在地方檢察廳控救火聨合會調查員冷子薌等糾衆扭毆受傷當時奉驗並無傷痕張乃請楊景斌律師另行起訴等情已紀前報昨日張又偕楊律師到廳繼續起訴略稱此案奉批聲明請求迅予提起公訴秉公澈究等情蔡廳長諭候明白批示辦理 
[城内]  
　　地方審判廳民庭批示（胡丁氏呈訴請求確定繼承由批）爾父子樹寅死後迄今十有餘年當時直係卑屬無相續承繼之人卽應延請親族選擇承繼以續宗嗣方爲正當何得以族人貧苦爲請近將所有田産而一并借與使用乎卽該氏以惻隱爲懐予以借貸可也又何得以管理之全權而竟屬一無相續權之人乎所言殊不近理難保其中無有别項情事仰候傳集兩造訊辦可也（趙炎泉呈訴請求押搬由批）此案巳經前審判長開庭辯論兩方各執卽命爾族長趙阿福從中理處切實呈復在案前據爾訴催又命爾族長查明該地爲爾獨有抑係與趙陳氏共有仰候據實呈復到廳再行核辦母得多瀆 
　　地方檢察廳批示○（韋慶生爲請求訊釋吳定桂由批）狀悉爾妹夫婦不睦私自逃逸習以爲常前日曾在吳定桂家尋獲此次重逃吳定桂不無瓜田李下之嫌爾雖具狀呈明而詞出一面未便遽信爲眞候飭傳爾妹對質後再行核辦可也（樊金桂請再提安友到案懲辦由批）狀悉案已起訴應候審判廳判决其餘在逃各犯自應移提歸案按律懲辦事關姦拐决不輕縱=爾當靜以待之何必呶呶不已也（王四爲伊妻郭氏在押請求釋放由批）狀悉查此案罪關親告旣據該原訴人主張免究准予將原案撤銷爾妻在押着卽來應具領免致久覊被告蔡畢奎緣原案銷滅無起訴之必要亦可同時省釋 
　　浮尸有着○昨午檢察廳長蔡君接到西鄉漕河涇鎭自治所來函略稱本鎭石橋河下今晨發現無名男子浮尸一具查無尸屬請爲相驗等情並據二十六保十五圖地保亦投廳報告前情蔡君立委葛檢察官帶同沈檢驗吏並法警等下鄉相驗當據尸妻毛王氏投稱此尸實係氏之丈夫名喚毛煥和昨晚因在外飲酒過多回家以致失足墮河溺斃請爲免騐葛君准之諭令具結自行棺殮 
[南市]  
　　鈔票失去○滬北虹口森大昌木行夥陳馥青昨晨九時乘包車至南市某錢莊付帳携有現洋二千元及另包内藏鈔票洋一千元及十兩鈔票五紙安放車箱上不料行至十六舖紙包忽然失去陳立卽報告第一區警署請緝 
　　盜犯病死○浦東三林塘警區於去冬捕獲盜犯王友根解由前商埠警察廳司法科訊明暫行寄禁南市第一區覊押茲該犯忽患病醫治無效遽於前晚在押所病死經看守巡士報告龔署長呈報穆警廳長轉請地方檢察廳長昨晨派危檢察官帶同檢驗吏詣驗委係病斃因無屍屬卽報善堂收殮厝壇 
　　强佔舅嫂○滬南荳市街王正興籃店主之妻弟媳李朱氏去冬被王誘佔爲姜每日逼令苦工虐街昨忽口角王持剪將其髮髻剪去氏遂扭王夫婦至第一區警察署訴苦卽奉移送第一初級檢察廳預審之下王竟大肆咆哮檢察官命令將王看守候究該氏等退出候示 
[閘北]  
　　拐匪一○奉天警察廳前日電致淞滬警廳穆稱有婦人朱鄒氏被匪徒拐往該處圖賣由偵探緝獲據氏供稱胞兄在上海某書局爲夥等情應請尊處派探查傳該氏之兄速卽前往具領云拐匪二○婦孺救濟會調查員前日據南京同鄉會報告有婦人陳李氏帶五歲之子小快子來滬被著名拐匪何少雲卽何老二誘匿天保里十弄第三家因投四區第一分署報告藍署員卽派長警協同往拿該匪乘間脫逃惟將該氏解送四區警察署張署長轉解司法科預審一過判移檢察廳訊究 
　　圖吞工洋○三區警察署解送華阿保陸春記控汪玉田串同任坤山及西人賀氏圖吞工料銀洋一案由司法科預審之下判移蕃判廳訊判 
　　口角細故○三區警署解邵德成高三王家吉卽王二等口角互毆致傷邵母王氏一案由司法科凌科長判移檢察廳核辦幸無確據○大統路草棚内湖北人冷德雲與江北婦曹氏姘識該氏前夫之子小拳年十一歲素有癆病忽稱前日下午吐血身死該處鄰居投四區警署報稱死者時被後父虐待等情張署長飭傳冷德雲到案暫押並飭地保投報檢察廳請許檢察官蒞騐委係病死飭其母具結棺殮 
[公共租界]  
　　訊究在押吸烟○洋紗掮客金雨蓮因虧欠日商太倉洋行貨銀由廨提案押追因金在押私食洋烟被看守之一千一百十六號華捕查明訴知駐廨八十五號西捕將金帶堂訊供不認判金改押捕房候傳同見證復訊在案昨晨由廨復訊金延律師上堂辯稱此項煙具在一號房間内抄出係趙阿小之物因趙與同號之吳祿生吃食並稱此事實係看所華捕圖索賄洋一元不遂挾嫌請爲明察據八十五號西捕上堂訴稱金破壞所規被巡捕查出卽誣指索賄藉以抵制此風一開則將來該華捕等不能秉公查辦等語吳祿生投稱華捕向金索賄之事並不知情惟烟具係趙阿小之物訊之趙供認不諱關讞員得供會商美領强君以趙夾帶烟具入所殊違定章判押捕房兩禮拜金吳各押一禮拜烟具銷燬金稱有病求請免　捕房堂上不准飭一併帶赴捕房期滿仍均帶回公廨收押 
　　查獲私賣燈吸兩起○前清道署偵探程品山因與徐同慶在三馬路轎子店樓上私設烟榻容留金甫生謝厚明孫耀臣楊阿心等吸食鴉片又王阿仁沈才雲同在雲南路一百號屋内私設烟間容留胡阿林胡春生金成仙等吃煙均經捕房查悉前日特派探目張寳榮包探王寳生陸桂山等往將各人一併拘獲昨解公堂訊明奉判徐同慶王阿仁沈才雲各罰洋十元餘人各罰洋四元一併充公烟具銷燬 
　　串騙綢緞押半年○聚德隆號夥宋勝明王子生陳茂生因串竊該號内貨摺向嘉綸綢莊騙取值洋四百餘元之綢縐迭經公堂訊供判將陳茂生開釋宋王押候傳同妓女瑶琴到案質訊在案昨晨由廨復訊該妓倩妓傭王氏到堂代表聲稱宋等雖時來狎游伊等所作之事並不知悉訊之宋等供仍推諉中西官會商之下以宋刁玩着押西牢半年王押一月王氏斥退 
　　交保再訊案兩起○同昌脚踏車行主諸高林與張榮貴互控一案前日午後奉關讞員與英領康君升座復訊先由諸之代表律師偕證諸之外甥高泰林上堂証明各節請究繼據張之代表律師偕証沈壽屏上堂證明張係漢口分行經理因先試辦一年故未訂立合同至於當時允許張得盈餘十成之三成半沈亦在場况張因諸弟諸同生賬目不符先在漢口洋務公所具控有案應請明察中西官研訊良久奉判兩造各交原保候再訊核又安和土行主鄭茂如控奔牛順昌土行汪少丞不付期票銀一千八百兩而汪亦以鄭掯交定貨圖吞應得盈餘等情投廨互控一案前晚由廨復訊兩造各延律師到堂互相代辯並據鄭供汪之定貨因逾期不出故照同業向章知照作罷乃汪卽藉口將期票止付云云復經裕記土行主等上堂證明前情奉王襄讞核供與美强副領事判兩造各交原保候再核奪 
　　遞解回籍○粤人吳承惠迭經公堂訊辦逐出茲又潛來被探查獲昨解公堂訊實判送地方檢察廳遞回原籍 
押候日領會訊○陳德泰因竊日本人麥秀高之雨衣由探查獲昨解公堂請究奉判押候函請日領蒞廨會審 
　　錢債案一束○宋榮和控王德興不理工料洋元又諸景鴻控林琴軒借洋不還又費夔揚控倪全金不認虧本等案昨由捕房將被告各人傳案奉判分别交保候訊 
　　强權逼醮○孀婦楊宋氏住塘山路一百五十三號近被蟻棍張小温逼令再醮有董某願娶該氏爲室氏不允前日張又至氏家强迫該氏鳴捕拘送捕房經捕頭詢明飭張退去聽候查核失孩請究○婦人朱王氏住舟山路六十一號昨報捕房云前日走失五歲之子名朝林請爲訪查 
　　斥退不理○杜張氏昨扭徐阿忠至捕房控稱被徐强取銀洋向索不還捕頭以事無證據斥退不理 
　　中途互毆○姜三何長成昨爲房租糾葛在梧州路互毆被印捕併送捕房候辦 
　　論價衝突○胡阿林昨向小販陳禮生購買食物論價衝突由捕併送捕房捕頭詢明斥釋 
[法租界]  
　　防務稍鬆○法捕房藍總巡於匪徒攻奪製造局時以該處馬路與新租界毗連深恐匪徒竄入界内擾害治安故飭通班探捕不分晝夜在華法交界之區嚴行查緝現在匪首徐企文已解北京謡言已息地方安靜如常法租界中亦查無匪黨設立機關是皆嚴密查緝之効力惟念各包探辛勞已久際此防務巳鬆應飭各包探照常辦公以舒筋力 
　　指控拐妻四田阿更昨投廨訴稱妻子某氏被張阿松誘往客棧姦宿報捕往拘又復藏匿不交求請訊追張供家有喪事田妻前來吊奠而開客棧之某甲亦同時來吊勾引田妻逃逸今已命妻子往某處找尋諒可尋到求宥中西讞員判押限交到該氏訊明核斷 
　　限交被告○楊青州楊正言前控稱將整容店租與陳拐子開張立有租據以二年爲期今期滿向索不讓求追等情陳供租店後添置生財不少故未交還奉判交保限一月交店在案昨楊等投稱陳逾限不交仍求提追官着退去候責成保人交陳到案訊核 
　　確非串刦○潘富靜雇施紀案杉板渡浦被匪徒四人刦去時表銀洋事後報捕控究一案今己由捕房查明當時施確有攔阻匪徒行刧情事解案請示官判准予開釋 
　　私設烟榻○捕房派人投廨禀稱居民周榮生陳阿才兩户均在房中私設烟楊售賣燈吸洋烟有犯禁令查獲烟具多副一併解案請究周陳同供自知違章以後再不敢犯求恩判各罰洋二十元充公烟具銷毁 
[雜評三]  
　　敬告滬上一般之車夫滬上食力貧民之最可憐者莫如車夫然而道德之隳落人格之淪喪者亦莫如車夫 
推原其故一由於生計之艱難二由於智識之卑下蠢蠢鹿豕見利忘義遇巡捕如帝天笞之詈之而不敢稍動欺乘客於路隅一而再再而三不滿其竹槓之慾壑焉不止即有一二初入滬市爲人執御者意氣稍稍敦樸然亦不數日間而相與俱化矣 
　　今幸西紳之大慈悲家糾合同志組織機關并由各敎士輪流宣講以濬滌其知識牖啓愚蒙爲增崇道德高尚人格計意至善法至美也竊願此後車夫一改常態蕩滌此前日之瑕穢愼無類愚公之移山而爲頑石之點頭耳（萍） 
[專件]  
[上海縣二年度地方費正式預算册（再）（續）]  
　　第四欵公産歲修費銀圓七百元 
　　第一項尚文路房屋修理費銀圓一百五十元 
第二項豫園内出租房屋修理費銀圓四百五十元 
第三項老學前出租房屋修理費銀圓八十元 
第四項節孝祠出租房屋修理費銀圓二十元 
第四類地方警察費銀圓五萬三千五百四十二元八角 
第一欵薪餉銀圓三萬八各八百五十六元 
第一項警務長一人每月八十元銀圓九百六十元第二項警務員四人每人每月四十元銀圓一千九百二十元 
　　說明内行政員一人司法員一人會計兼庶務一人稽查兼衞生一人登明 
第三項司書生二人每人每月十二元銀圓二百八十八元 
第四項區員六人每人每月四十元銀圓二千八百八十元 
　　說明查上海警察屬於地方名義歸上海縣警察事務所管轄者現經規定六區以閔行鄉爲第一區北橋馬橋顓橋三鄉爲第二區曹行塘灣兩鄉爲第三區漕河涇鄉爲第四區三林楊思陳行三鄉爲第五區高行陸行兩鄉　第六區每區設區員一人合支前數登明 
第五項巡記六人每人每月二十四元銀　圓一千七百二十八元 
第十項巡長二十二人平均每人每月十五元銀圓三千九百六十元 
第七砃巡士二百二十六人平均第珍每月七元銀圓二萬七千一百二十元 
說明查巡長巡士各分四級巡長月餉以十三元起至十六元止巡士月餉以八元起至十一元止六區支配酌設巡士二百六名又事務所二十名共計二百二十六名巡長二十二名合支前數登明 
第二欵服裝器械銀圓七千四百三十四元 
第一項上級警員黄制服十七套連帽每八元銀圓一百三十六元 
第二項上級警員呢制服十七套連帽每十五元銀圓二百五十五元 
 
 
 

Page 11

 
 
第三項上級警員大衣十七套每十二元銀圓二百四元第四項上級警員雨衣十七套每十二元銀圓二百四元第五項上級警員皮鞾十七雙每三元銀圓五十一元第六項上级警員皮鞋十七雙每二元一年二次銀圓六　　十八元 
第七項長警黄制服二百四十八套連帽後三元銀圓七　　百四十四元 
第八項長警呢制服二百四十八套連帽每五元銀圓一　　千二百四十元 
　　第九項長警大衣二百四十八套每五元銀圓一千二百　　四十元 
　　第十項長警雨衣二百四十八套每五元銀圓一千二百　　四十元 
　　第十一項長警皮鞾二百四十八雙每二元五角銀圓六　　百二十元 
　　第十二項長警皮鞋二百四十八雙每一元五角一年二　　次銀圓七百四十四元 
　　第十三項長警油套　二百四十八件每五角銀圓一百　　二十四元 
[來函]  
[唐愼坊來函]  
　　警啓者五月二十九日貴報載有蘇州檢察廳查獲思婆巷傷科殷王氏夫婦吸食鴉片烟並殷王氏憤極脫褲一節殊與事實不符查殷王氏當日被檢察廳搜查之時實止殷王氏一人其夫並不在蘇檢察廳並未迫令殷王氏脫衣殷王氏亦無自行脫褲之事迨地方審判廳開庭敝律師爲其辯護亦未聞有此不堪入耳之語當時旁聽滿座　　調查貴報所載想係傳聞之誤敝律師爲證明黨日實在情形起見用特馳函更正卽乞登入來函一門是所至禱江蘇吳縣律師唐愼坊啓 
[楊仁山來函]  
貴館大主筆先生鈞鑒讀六月三號貴報本地新聞欄内載有奬勵探訪員）一則讀之不禁汗顔蓋暴徒攻刦製造局一役事前愧未偵悉况非鄙人報告何敢靦顔掠美置而不言致貽冒功攘竊之誚用亟專函奉瀆敬乞俯賜删潤登入來函欄内代爲聲明更正不勝感荷楊仁山謹啓 
[沈伯鴻來函]  
　　申報館大主筆先生鑒啓者左開之函已於本月十二號上午郵遞穆杼齋君竊念報館有聞必錄該函聊可作爲報館新聞之資料可否請爲登入貴報本埠新聞欄内無任爲感 
　　杼齋警務長鑒謹啓者竊制服爲觀瞻所繫故穿之總以整齊潔凈爲主試觀租界内之巡捕其制服何等端整清潔絶無不滿意之可言貴廳治下之巡士則甚至所著之襯衫或白或藍其領頭或袖口往往長出於制服數寸望之殊不雅觀且制服領頭之鈕扣有不扣上者甚多最可怪者巡士上差時竟有手執帋扇手不停揮形如測字者然此種令人小覷之景象偏偏出於貴廳治下之巡士實爲貴廳名譽上之污點也特此奉聞公民沈伯鴻具 
 
 
 

Page 12

 
 
   
 
 

Page 13

 
 
自由談 
游戲文章 
[割鬚時文體] [  疑癡]  
卽割鬚以觀内閣其人格可知矣夫人之老而留鬚世界之公理也旣留之而復割之是豈不可以巳乎且吾輩束髮受書所學何事亦學爲鬚眉之丈夫耳乃有人焉欲得丈夫之名偏墮鬚眉之氣因個人之要挾貽大雅之譏評以昔日之蓬蓬勃勃唇齒相依者今乃一掃而光如牛山之濯濯矣日者吾觀唐内閣之自由結婚吾竊不能不爲内閣計矣當其未結婚之先或則爲修容之整潔或則爲剪髮之文明則未雨綢繆亦屬是意中之事及其旣結婚之後時而聨握手之歡時而試畫眉之筆卽老成持重亦難無非分之行然則鬚之爲物於内閣固無損毫末也何用割爲其或割臂以爲盟歟則老夫少妻或恐有厭棄之日而此時此際奚事先存離心其或割股以盡孝歟則慈母愛子未始非天性之親而愚婦愚夫安用現此醜態况鬚與毛有異毛或阻以交通之路而鬚則無礙言論機關胡割之者不問也非有君臣之義竟至爲捋鬚之諂諛並無姊妹之情或且至焚鬚之錯誤以翩翩之風度忽焉而變不正當之形容在割之者未嘗不以爲投其所好可以遂其接吻之私而自旁觀論之恐不免有養其一指失其肩背之譏矣鬚與髮又殊髮猶恐有項背之牽而鬚則無妨談笑以道胡割之者不知也不爲唇亡齒寒之預防直欲大拍馬屁非有箝口結舌之阻力儘可濫吹牛皮以簇簇之人文遽爾頓改其本來之面目在割之者未嘗不以爲適獲我心可不至反唇之誚而自君子視之恐不免有皮之不存毛將安傳之慮矣嗟嗟危城坐困岑春煊之倉皇出走（岑亦割鬚者）實有苦衷今者合卺交杯並非迫於燃眉之急南北調和袁世凱之函電頻催殊覺無謂他日改頭換面其何解於聚首之時抑聞之孟子有言從其大體爲大人從其小體爲小人内閣者大人也自由結婚從其大體乎抑從其小體乎吾竊不能無疑於割鬚矣 
[熱得歌] [  鈍根戯擬]  
　　熱得哩個來熱得内閣摇咾摇熱得都督雙脚跳熱得革命偉人坐拉屋裏拿子蒲扇轄尺轄尺拉篤搧口泡 
熱得哩個其熱得蚊子弔敢呌熱得小狗弗敢咬熱得哼哈二將縮拉堂子裏向猪　實梗困得靜悄悄 
熱得哩個來熱得癩痢頭浪鬼火冐熱得吕宋烟裏炸彈爆熱得袁大總統撓起仔格白鬍子咾拉篤心裏焦 
熱得哩個來熱得唐少川個嘴浪突脫毛熱得徐企文個心裏渾淘淘熱得太炎先生一個湯婆子野至今弗曾有得抱 
[滑稽廣告]  
　　敝行頃由歐美各國運到大宗總統零躉批發價極便宜只須五千萬元一個每打五萬萬元價廉物美欲購從速不可錯過良好機會爲捷足者先登以貽後悔又敝行尚有各部總長拍買想發財者不可不辦存貨無多欲購從速參衆洋行啓 
[銅錢好集俗語并序] [  仲琴]  
　　今日之世界一金錢之世界也自家庭以至社會國家無不以金錢爲目的物世道人心一至於此深可浩歎爰集俗語以嘲之 
　　富貴青山有遠親蘇秦原是舊蘇秦萬般總是銅錢好只認銅錢不認人 
尊聞閣詞選 
[安肅] [  徐哲身]  
　　琵琶作雨酒聲殘馬首風埃慘醉顔春在夕陽楊柳綠天低衰艸鷓鴣斑孤城漠漠沙邊戍歸路迢迢夢裏山惆悵少年游冶倦尚尋屠狗向人間 
[涿州]  
　　黄塵白艸夕陽斑一片孤城慘淡間雄鎭裂殘唐社稷晣溝流盡宋江山奔雲萬馬皆南向叫月千鴻自北還正有飄零燕塞涙暗風吹去落紅關 
[題錚雲盪鞦韆圖] [  鴛雛]  
　　絶妙知材楊柳腰鞦韆架上不勝嬌東風不爲人方便吹得雙鬟帶汗飄 
自由談話會 
　　今我國國會開院已及兩月薰蕕雜沓叫囂怒駡甚至擲　毆人演出種種怪象阻國事之進行緩列强之承認是皆由議員無公德心及政治思想有以致之耳 
以一般無智德之人組織議會欲政治之進行也難矣 
由是以觀欲立代議制度非國民之智德與國家相符合則無效用若舍程度而不言徒欲炫制度之美觀殆如知邸宅之美而不計住此邸宅主人之品格也 
吾國共和政體尚在幼稚時代其間最宜注意者卽國民共和的敎育夫改革制度是有形之進行涵養國民智德是無形之進行此固兩相需者也 
　　所謂共和的敎育者在使國民理解代議制度爲何物代議士之責任爲何如共和國民之資格爲何如對於政府之權利義務爲何如凡此緊要問題實地練習在智識上則别開政治之生面在道德上則提起眷懸之愛國心養成完全共和國民之資格以備二次國會選用於國家大事必能有所建白我中國庶有豸乎兩國相爭第三國出而解和謂之調停我國五族一家南北統一南亦中華民國也北亦中華民國也旣非兩國安得有調停之言卽使南北黨派相爭日烈非調停不能了事不得巳出而調停亦須從根本上解决而今之所謂調停者皆用蝙蝠之慣技兩面討好吾恐調停者愈多而紛擾愈甚也嗚呼[  樸漢]  
　　粲霞言天下不患有眞小人而患有僞君子民國不患有凶荒水旱之災而患有顚倒是非摇動人心鼓吹作亂之報紙願報界愛國君子有以維持抵制之余願主任此種報紙者審愼出之母事激烈故作聳人聽聞之言致使民心惶惶盜賊思逞 
自由雜誌未有出版之期想讀自由談者其望眼欲穿乎 
鈍根因女文家稿件日多擬彙集刋行單本俾閱者可以收藏不致散失並發起女界美術雜誌心鐵極表歡迎[  心鐵]  
　　爲孤兒乞憐明日新舞臺全班藝員爲上海孤兒院義務演劇得資悉助經費願滬上大慈善家偕往贊助俾孤兒院多得幾百金卽可多收養幾個孤兒也Z>鈍根 
劇談 
[各舞臺之聽戲觀] [  玄郎]  
　　新舞臺多新劇人材卽張順來夏月華輩素以舊劇見長者近亦趨入新劇旋渦之中全臺用意惟於新劇之嬉笑怒駡詼諧諷刺佈景新頴情節離奇上與人爭一日之長每晚之壓桌戲往往新茶花也雙鴛鴦也奇俠閣也且所占之時間亦常有二三時之多於舊劇視等贅疣不過姑備一格而已故聽戲於此中者皆閨閣名媛及一般迷於新劇之人物 
　　第一台則反是羅致舊劇人材不遺餘力惟於舊劇上拚命爭勝如三叉口四杰村十字坡飛虎山萬里封侯呌關托夢請宋靈逍遥津泥馬渡康王野蠻老太婆等有聲有色精采卓絶每一排演往往膾炙人口稱道不置若謀夫誣良武林蘇小等所學非所用便有畫虎不成之病今聞有專唱舊劇一致進行之說故聽戲於該臺者多酷嗜舊劇而講究二簧西皮長鎗大刀者也 
　　中舞臺舊劇人材亦頗可觀惟不如第一臺之色色完美耳該臺用意恒喜將舊劇翻陳出新别開生面與人爭勝如改良溪皇莊也新大𧈢蜡廟也改良新洛陽橋也戲中有戲花樣繁多又請外人客串推波助瀾以賣弄新奇每一劇出載之報章又備極鋪張以資號召座客涉足其中見其腔調百出做法奇特光怪陸離俱詫爲聞所未聞見所未見津津樂道故聽戲於此中者多好奇之人而最喜變幻不測簇簇生新者也 
小說 
政治小說 
[鐵血男兒（一百四十四）] [  常覺　獨鹤]  
第四十八章 
　　幽街僻巷間木鐸旅舘之所在也短扉深閉門前杳無人跡相去不數武有埀楊幾樹烏突與白來特佇立林中視察館内狀况見樓下一室窻　微啟燈光閃爍人影幢幢使酒高歌聲浪至爲嘈雜而樓上則寂無聲息白低聲曰陶賊實匿於是試觀屋以外隱密如此屋以内乃麕集多人形踪詭怪可知所聚者决非善類烏曰然若曹旣以此間爲機關部想社鼠城狐正不在少數爾找若遽往搜捕恐衆寡不敵轉遭反噬君其速馳往營中率衞卒二十五人來以爲聲援僕可在此靜待片刻幸勿遲悮白頷首者再即上馬疾馳　去烏乃倚樹獨立以待具至 
　　遲之有頃白尚未來烏出時計觀之已逾十分鐘矣而十五分而二十分仍無影響烏焦急不復可耐遂出林外散步仰視朗月明星聊舒煩悶目光過處忽覩前樓窻隙間突露一女郎之面呈恐怖色狀極可憐凝睇之酷似梅麗正擬仔細端詳刹那間即巳不見似爲他人曳走而呼救之聲猶繞耳際烏大駭百思不得其故 
烏固勇者知此中必有異亟於趨救乃疾行至旅館前而女郎呼號聲益清晰可辨確爲梅麗聲口烏怒甚即破門人有無賴數人攘臂前阻之烏横肱一揮當者皆顚撲遂捷足登樓握拳揣門無　者即女郎啼聲亦寂然止烏大呼曰速納我否則不汝恕内仍不應但聞一男子詬訾聲及步履聲而巳烏時適着軍靴即起一足蹴門門巳朽壞應聲倒烏施力過猛亦隨之而仆一彈飛來掠頂過設烏未踣地生命必無幸矣陶米洛甫見一擊不中慌亂特甚不暇辨來者誰何欲穿窻遁梅麗見烏至駭愕萬狀驚呼曰來者乃陛下乎！何忽至此！速救妾　時陶一足己出窻外聞梅與烏語神經陡震略一迴視烏巳一躍前以左手捉陶領而以右手擒其股砰然一聲擲之於地但聞履聲雜沓陶黨皆皇　登樓烏呼曰梅麗！速俯拾手槍戒備一切！倘陶賊敢稍動　即擊之言旣疾拔佩劍劍甫出鞘而羣賊己洶洶至 
烏瞋目叱曰速去！敢進一步者死！！衆憚其　皆辟易惟一人持刀前張目四顧語烏曰汝何敢傷吾主豈謂吾刃不利耶言已作獰笑烏以劍指其胸大聲曰吾烏王也陶賊已爲吾擒鼠輩不急遁猶敢反抗是速死耳衆聞言相示以目烏即揮劍斫持刀者應手仆衆亦出七首　擊烏烏以劍格之上下盤旋如雪花飛舞衆目眩神駭不能角勝旋衆中有健者冐死以利刃　烏胸將及矣忽覩硝烟一縷遽中彈殞蓋梅麗所發槍也衆大驚氣益餒復聞樓下狂乎曰兵至矣！速遁！！衆遂蹌踉奪門出室内死二人傷三人視陶賊則伏地不敢動烏乃迴顧梅曰姑娘勇敢哉設非一槍斃賊僕生命已不保矣梅涙涔涔下顫聲曰妾以伶仃弱質驟遭强暴若不遇陛下何堪設想是陛下之救妾固不盡生命已也且妾邇來舉動倒行逆施辜恩已甚陛下不以爲可誅反加援手實令人感激之餘尤媿汗無地烏前握其手温語慰之曰僕賴有今日之事得與姑娘言歸於好心滋　慰　姑娘此後永燭奸謀赤心愛國則西奥司之大幸也（二） 
哀情小說 
[玉田恨史（七）] [  天虚我生]  
予自澄郎病後至今六日不食不飢不眠不倦厥狀有類於痴顧念小說中恒有刲股之事可以起埀死之症予乃於夜靜之時濳赴别室焚香禱天請以身替袒我左臂以齒嚙膚出并州之剪割肉盈寸血流至腕初亦不知有所痛苦及以香灰一掬敷之則痛乃徼於心脾如泉之涙迸眦而出惟恐爲予姑所知忍不敢聲裂襟纒臂身手俱顫盡失　運　之能力於時雙燭之光煌然加明冥冥之中彷彿已有神明鑑臨予心爲之一堅竊自咄曰區區一塊肉豈足以死我乃爲此狀遑論以身替哉天神乎果我之身足以替我澄郎者雖醢我亦我所甘我於斯時乃思醢我之身其痛苦當何如以此例彼遂覺區區之創藐無足論於是心地大明手臂復健束縛旣竟再拜而起亟就藥灶煎而進之澄郎澄郎方睡正酣予殊不忍呼之醒觀其容態憔悴已至不堪唇焦齒黑面色如腊喘息僅屬細如游絲薄衾裹體而稜稜之骨已不可掩予觀此狀予心如沃沸醋肺腑歛縮幾類乾腊之諫果本不欲哭而無知之涙已交頤而下呃噎之氣忍無可不敢出聲則耳根腦海亦幾脹懣欲裂方欲起而哭於别室則澄郎已轉側而醒急止涕涙撫而近之問欲飲否澄郎注視予面徐欲點首而首不能點予乃呼婢　助扶之起其重乃逾千鈞疊被擁背而以予臂爲之枕予首爲之柱此時予心注在澄郎遂忘臂間之創而澄郎之頸適當予之創痕予非不痛然不忍使澄郎再爲轉側則惟忍之呼婢進湯澄郎亦不審辨甫啜一口即示意却去予固勸之勉强再飲一口予再勸飲則堅勿欲矣予乃濳然心痛恨弗能告之曰此汝心頭之肉也奈何視等雞肋此時予之涙痕迸若跳珠澄郎之肩盡沽予涙而澄郎弗覺昏昏己復睡去彼憨蠢之婢猶自捧盃面床而立試覘之則埀頸閉目頻頻點首現爲磕睡之容苟不呼之則此一杯羹將爲所覆予乃萬不得已咄而醒之則澄郎亦爲我咄醒矣我乃呼婢置羹於几助我爲澄郎安置而予力已憊肢體節節欲斷强起下地令以殘羹貯之茗壺以備明日復進予已萬不能支遂亦傍我澄郎而寢私心自念澄郎飲雖少然使神明鑑憐要當著有奇效明日之日若果稍有轉色則當更爲剜肉以進予因是轉盼明日入速至遂亦恬然而入睡鄉（二） 
[文字因緣]  
[和雙璧女十原韻] [  枕水軒]  
　　自由談裏畫中身每見新詩筆有神想是瑶池百花子偶然謫落在紅塵 
因緣文字恨遲遲不覩君詩更不知國魄國魂將喪落斯文一線快扶持 
[和雙璧女士原韻] [  南山寄廬月浦]  
　　料是梅花化此身題來香句見丰神可憐薄俗輕文字獨許詩才超世塵 
　　春殘題詠夜眠遲爲惜芳春自不知睡起曉窗無點力推敲心思好維持 
[再疊雙璧原韻]  
　　來生祝化女兒身酬和相親更有神繡口錦心金玉骨令人誰不拜芳塵 
　　我愧才疎得句遲憐君佳作許人知女兒色相英雄氣冷落詩詞奈把持 
[華吟梅悼詞弁言] [  震英女士]  
　　華亭華吟梅君侍仙先生之長女龐君錦如之元配而余之義妹也生長名門素明大義熱試公益有口皆碑不幸於民國元年九月十二日嬰時疾死鈕婷華等諸同志以吟梅於光復之始助餉募捐頗有勞績發起追悼會而侍仙先生堅郤焉婷華等因撰啓而徵悼詞余與吟梅結蘭契樂爲贊成嗚呼吟梅之生死非一人之關係乃一家之關係亦不徒一家之關係乃一社會之關係彼蒼者天不永其壽何其酷耶或謂吟梅病劇時聞蒙藏事急引爲杞憂敦促其夫從軍而今則民賊作亂時局岌岌可危民國前途不堪設想倘吟梅不死遭此目不忍覩耳不忍聞之慘象亦必憤而病病且死矣嗚呼吟梅乎竟飄然長逝乎予哀之雖然吾生不辰丁時艱叢煩惱生趣絶矣而吟梅又何幸得此一死也耶長眠地下不見不聞吟梅之幸也惟女界少一偉人予不免臨風惆悵耳予與吟梅最契合不能忘生前之感情爰將其篋中遺稿附刋悼詞之末於以傳世且慰吟梅於九京耳嗚呼吟梅雖死吟梅之文名不死吟梅之英名不死記取悼詞一冊不啻吟梅之紀念碑也悼詞今付梓矣爰識數語於簡端 
[輓華吟梅女士] [  寂紅女士]  
　　欲挽狂瀾潔水源願抛心力滌乾坤爲悲女界沉淪久提唱平權不憚煩南北奔波酬素志東西馳逐損嬋媛可憐勞瘁循天責千載同悲縹緲魂 
　　天賦英才總絶塵蓮花座上自由身　腔熱血憑誰灑一點芳心役苦辛有志未酬今巳矣無人重把俊才申最哀淡月黄昏夜三尺孤墳不見春 
　　病　愁中日似年幾端心事尚纒緜要將一副　　手輕挽同胞女子權自古奇才天最忌從來人傑不雙全我爲女士嘔心血欲化精禽恨海塡 
　　芳魂一縷出陽關此去何其竟不還空抱血心興女界徒存肝膽照河山蕭蕭一夜秋風急吹落瓊花瞬息間添得騷人憑弔迹應見黄土涙　　 
　　龐錦如君特捐銅版費二元隱我君特捐一元謹登誌感 
 
 

Page 14

 
 
   
 
