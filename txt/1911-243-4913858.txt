# 1911 - 243 - 4913858

 

Page 1

 
 
   
 
 

Page 2

 
 
   
 
 

Page 3

 
 
＋交旨 
[七月初八日欽奉]  
　　諭旨本日引見之明保江蘇試用道梅光遠奏調江寗差委分省試用道丁乃澄均著於本月初九日預備召見欽此　奕劻那桐徐世昌署名 
評論 
[米貴善後策（無）（名）]  
　　滬上近以各地雨水過多。來米太少之故米價因而飛漲。不數日。間已自九元漲至十一元有餘。滬地紳商於是遂有維持民食之舉。所議之事。約有數條 
　　其一只准米石進口。不准出口。其一聚集。米商。勿使再行漲價。其三調查屯户。勿使居奇。其四派人往各地。如暹羅蕪湖漢口等採米其五勸人節食共六。勸人以麵及麵包等物間。用以省米穀。此皆。使平米。價之良法也 
　　雖然。此次之米貴。非爲米商私運之故。亦非僅爲一時風。潮米石少來之故。今年各地水荒。災象。已見而江蘇産米之區。如無錫常州常熟三處。大半盡爲水淹。則自後之米價。卽不再漲。亦决不。能卽平故余謂此次維持米貴問題。當計久遠。不僅一朝一夕已矣。此維持諸君。所當留意者也 
　　更有說者。自來救濟米貴之法。往往行之不得其宜。反使有錢者。於中取利。窮苦者。未得實利或且因之而擾。亂此又於今所宜及早爲計者也 
[專電]  
　　電一（北京） 
　　政府以川路風潮劇烈將頒和平諭旨暫歸商辦盛大臣特晤内閣總協理力陳川路商辦前諭無效設他省效尤轉滋紏葛務懇堅持另籌總理謂公負完全責任應速定善策以解上憂 
　　電二（北京） 
　　東交民巷不許華人車輛來往内閣已飭民政部交涉 
　　電三（北京） 
　　内閣電致駐藏大臣藏番受已革達賴煽亂應即認眞勸導嚴懲首要母得株連并密偵達賴舉動 
　　電四（北京） 
　　度支部通電各省明年正月决行印花稅請先預備免有窒礙 
　　電五（北京） 
　御史蕭丙炎奏民間求學維艱亟應施行校外敎育請飭部妥訂章程辦理奉旨學部知道 
　　電六（北京） 
　　魯撫孫寳琦奏請開缺奉硃批方今時局艱難該撫向來辦事尚妥所請應母庸議 
　　電七（北京） 
　　浙撫增韞奏請陛見奉硃批母庸來京 
　　電八（北京） 
海軍部奏報林爾嘉報効海軍鉅款奉旨著賞給侍朗銜 
　　電九（杭州） 
杭垣米缺價昻官出示嚴阻增價今日（十三）城中米店相約購五斗以上者一律停售人情惶懼 
　　公電（常熟） 
各報鑒常熟災民初七上午擁至縣署要求急賑方令推諉交卸釀成大變初七八九等日亂民勾結饑民搗毁搶刧無人彈壓殷實紳商無一獲全全城罷巿被禍慘烈呼號待命乞持公論常熟紳商學公叩 
　　公電（常熟） 
各報館曁華洋義振會鑒初四五六日夜風狂雨大水漲湧合境平地水高四五六尺田廬牲畜貨物全被淹没灾民待賑孔急乞埀救除電禀督憲馮欽憲蘇撫藩府憲外請宣布常昭士民錢宥仁周書繆曾湛黄鳶盛等公叩 
[譯電]  
　　電一（紐約） 
連日驚耗疊傳此間股票巿大受影響勞斯却愛爾慈銀行現因歐洲政局不靖已在秘密售賣所有德法之抵押物自拿破崙 
 
 
 

Page 4

 
 
時代之後未嘗有此舉動致令外間起絶大之恐慌英政府禁止海軍兵士告假登岸並諭各軍艦豫備一切以便一接號令即可出發大約亦爲大陸阽危之故 
　　電二（巴黎） 
法國陸軍大操之際軍用飛船殊現特色敵軍圍攻之佈置均爲飛船家探得並於大砲射距之外攝取其影 
　　電三（倫敦） 
法國已部署各事擬令杜龍海軍閱兵式得以驚心動目現有軍艦九十艘兵士三千餘人聚集該處 
　　電四（倫敦） 
法國海軍艦隊已在杜龍舉行閱兵式觀者數千人有全家臥於海灘度夜以防來遲失此巨觀者法國海軍大臣台爾卡斯君於閱兵式舉行後在某處席上宣言謂海軍將卒感政府善待之恩今其唯一之雄心則爲趨步陸軍以應政府之命令耳 
　　電五（倫敦） 
據曼特里（西班牙京城）電稱西政府宣布半官文牘聲明占據伊府里並非讎視法國亦不與法德之交涉有關且謂西班牙在伊府里之權利已有條約承認五十年之久巴黎時報謂此文牘並未消釋法人之芥蒂 
　　電六（栢林） 
比京德法使署及法領署前均貼有紅墨所書恫嚇之詞其言曰不得興戎否則將以炸彈從事比政府諭將此紙撕去並向德法使臣等道歉 
　　電七（柏林） 
英國法蘭巨將軍已抵巴黎法國新聞家問其游歷宗旨將軍不肯明答 
　　電八（東京） 
國民新聞外間謂係桂太郎侯爵之産公認爲政府官報今載有日本著名外交家之言謂各報所載東亞協會之舉動及外間所傳日本在華設立秘密會社之謠言必爲數年前日本所設東亞會之亂言惟此殊無政治關係　近按東亞會爲大隈伯爵及日本諸名員發起桂太郎侯爵亦在其内據該外交家云該會組織並非秘密會社近所宣布之事殊傷中日交際且吉長鐵路中國管理員盜用公欵交涉今猶未决恐將因此受礙　國民新聞之紀載此間以爲含有半官文告之性質蓋以聲明政府並未發起東亞協會且豫止國會反對黨以此事插入討論也 
　　電九（華盛頓） 
新簡美國駐日大使裴利安君將於西歷十一月一號啟程赴任並定期十月一號與前使哇白利安君在華盛頓會談 
　　電十（維也納） 
俄皇與日皇交換之賀電此間外交界皆視爲俄日邦交更將親密之先導俄日聯盟之舉雖外交家謂當英日聯盟進行之際兩國交際未必能臻此地步而奥國著名各報咸信將來必有此事 
　　電十一（墨西哥） 
急進黨今日在此開會决議贊助臨時政府總統馬特洛爲彼黨候選總統 
　　電十二（倫敦） 
據君士坦丁電稱虎列拉疫症現蔓延各省馬拉斯底患者一百六十六人死者五十八人柯沙伏死者百人據小亞西曲納姆電稱附近各村莊之民幾至死盡 
　　電十三（柏林） 
聖彼德堡某報載有阿皮堤爾消息謂波斯廢王漸見勝利而德黑蘭所來消息謂波政府與國會已合力豫備决戰 
要聞 
[帝都大雨記]  
　　本月初七日内閣總理大臣慶邸未及入値因初六日大雨如注稍感寒凉之故初七日早朝監國及那徐兩協理進内時海水暴漲行抵海岸欲待乘舟渡海時則雨勢更大當經那恊理交諭駕舟者將監國所乘御舟與濤洵朗譚蔭各大臣所乘之舟併連駛行以期平穩復經監國傳諭令將總協理大臣所乘之舟亦合併一處俾免危險是以各船渡過海面平穩如常九點鐘散値後仍依式渡海各歸邸第又聞是日奉慈宮傳飭外學各伶進内預備恭慶皇上典學各伶人請示慈宮奉諭借此雨景扮演蟠桃會等劇至兩點鐘始散 
[梁啓超弟子之陳詞]  
　　梁起超遣其弟子楊某來京假用華僑代表名義造作公函請政府開釋黨禁情詞極爲可憫日前又徧謁各當道涕泣陳詞慶邸已爲所動許在監國前代爲奏請澤公以其得罪先皇太后不容於死萬不可輕議開釋某貝勒亦謂其主張放棄滿洲破壞中美同盟今又假外人之力運動回國　 
 
 

Page 5

 
 
居心豈可復問不便開禁楊聞之大憂復至慶府申說謂得罪先太后乃康有爲一人之罪與梁起超毫無干涉請仍勿赦康以間執讒慝之口若梁起超則孤忠耿耿數十年如一日某等僑居海外朝夕共事敢保其心實無他僑民尤同深敬服尙祈格外矜全以恤逋臣而慰僑民之望云云慶邸仍允爲所請惟不知提議此案時當道諸公能忘其得罪先后放棄滿洲破壞中美同盟之罪否 
[川人爭路之電奏稿]  
　　川督爲川路股東代奏爭路曾紀報端茲探得原電如下　據四川川漢鐵路公司特别股東會會長顔楷副會長張瀾曁全體股東呈稱爲部臣弊通分公司總理違旨盜權應行分别糾劾撤銷懇予電奏事竊維川省川漢鐵路公川拮据創辦於今七年路工正在進行忽傳將收歸國有股東等血資所聚萬命是依不能不遵據律章特開股東會議譬如臨危將死召家人爲永訣之辭兼部署其身後之事此即使暴客操刀刑官决犯恐亦不忍不貸以須臾俾得從容盡意乃開會以來連日腐心嘔血上爲國謀下爲民計方苦案萬全之策忽於今閏六月十四日由總公司奉督部堂札開准郵傳部咨開六月廿一日准四川川漢鐵路駐宜總理丁憂本部左參議李稷勳呈稱該路旣收歸國有應俟將從前支出各欵妥定歸結辦法始由官局訂期接收恐非倉猝所能完竣嗣後關於工程材料及工程司去留各事項應如何辦理統候裁奪施行並據該京卿來京面商宜歸工程照常辦理每月工項仍由川欵開支現用之副總工程司顔德慶甚屬可靠即青成一手辦理本部覆按所論均屬正當所有宜歸路工應責成該京卿悉心主持督同副總工程司顔德慶認眞辦理仍將辦理情形隨時呈報本部及督辦大臣等由准此札仰該總公司即便查照辦理母違此札各等因奉札之下不勝慘栗查四月十一二十五月初六二十一等日疊奉諭旨均明白宣示幹路國有辦法着度支部郵傳部督辦大臣會同湖廣四川各總督湖南巡撫悉心籌畫請旨辦理是此次收回商辦各路假即算無遺策羣情咸服至於接收路工亦必經部臣疆臣督辦大臣會同定議請旨乃能實行斷非一分公司之總理所得專主尤非郵傳部之任意一咨可以恭代綸音今駐宜總理李稷勳無總公司之知會無股東會之决議並無四川總督之命令有何權能可以達部交涉而郵傳部亦復不知有諭旨不知有度支部不知有四川總督更不知有總公司全體股東藉李稷勳一身爲媒介遂悍然移川路事權于郵傳部及督辦大臣之手一塵不驚趙幟已拔以没覆用間之術施之於朝野交際之間爲國民者能不懼乎且諭旨明言川路現存七百餘萬願否入股或歸本省舉辦實業並聽其便則此事應由股東議决更無欵義乃部咨不問股東願否輒定宜歸工程仍由川欵開支收路不已更奪其貲凡朝廷體恤商民一線之恩亦必使遏絶不行而始快國家何負于彼必欲使人心解散此尤草茅所不解者矣要之本路一日未經部臣疆臣督辦大臣會同請旨明白交接則事權一日不能脫於公司之手即股東會有完全議决之權李稷勳以有主之牧敢爲牽羊之獻實爲公司罪人查奏定公司章程第卅六條總理副理於任期内如有失職等事得以股東總會决議辭退另舉其罰例悉照公司律一百念六條辦理等語今李稷勳專擅害公並於路外現欵强股東以所不便顯悖諭旨實屬失職之尤本日已由全體股東議决照章辭退應請督部堂奏明行知該京卿於十日内將所有經手關防款項一切事宜交會計局長杜成章責成暫行管理照奏定公司章程總理本止一人該京卿旣退之後應勿庸再舉總理或另舉副理到宜接辦或以成都總理移駐應俟隨時再開會議公舉照章執行至郵傳大臣秉行國家大政應如何雋偉光明明此次借債收路其根本得失卽姑置不論在朝廷固當昭示天下至再至三應由部臣督撫會同請旨辦理此非私事有何不可告人乃與一分公司總理私相授受取接收路工之實而陽避其名並强據公司現款行同狙儈事同局騙損朝廷之威信辱内閣之政策此件咨案實屬違背歷次諭旨現經全體股東决議斷難承認應請奏明撤銷并嚴治迕旨害民之罪股東等生命財産與本路息息相關不遠千里而來固當逐日開會討議統籌全局力求歸墟不敢魯莾畢事惟議事方始即來此意外之部咨四川川漢鐵路公司一息尚存實不能斯須忍受所有部臣弊通分公司總理違旨盜權應行分别糾劾撤銷各情理合據情代奏 
[川路股東臨時大會記]  
 
 

Page 6

 
 
　　閏六月十一日川路股東特開臨時大會行政官如督院度支提法提學運使巡警勸業各司道首府縣均到首由董事彭君報告開會原因報告畢趙督演說謂川人創辦此路已歷年所用欵甚鉅倒欵亦多迄無效果推其原因豈盡辦理之不善亦由財力之薄弱内容之困難已極外人之垂涎又久强鄰虎視耽耽逐逐朝廷見外交日迫深恐權外溢不可收拾始亟爲築路夫國有民有原屬無殊所可慮者恐爲外人所有本部堂前在關外傳聞異詞或謂此間有暴動情形當時意揣亦知决無其事今得親臨秩序井然頗符素望但今日此路能歸川人修建固屬甚善惟恐籌欵亦最難大會旣開一切辦法務求適當想各位股東當必熱心研究也本部堂亦一股東雖不能常到會然有見解必當衆宣布次由股東閻君一士羅君一士演說次張君瀾演說適纔大帥演說大致謂朝廷因川人籌欵困難故借外債修路今日川人只要籌款便能保路不必說破約大帥的話我們股東甚是感激但大帥之言我們股東尙有不解之處如說川人來修川路便能保路不必說破約試問所謂川路的界限果若何川人所修的路本自宜昌起手即諭旨收爲國有亦只言鄂境何以郵部定約將我們夔府數百里的路憑空讓去所謂川人籌款來修川路如只修成夔的路則我們四川的路還可算得是完全的川路嗎如仍照川人從前所修的路則當兼修宜夔今宜夔已被賣與四國旣要保路安得不說破約又謂因民間籌款困難故借外債修路此回因收路國有而借外債因借外債而有用人用錢查帳悉歸外人之約在朝廷一面不可謂無深意但其停止租股而借外債以爲是深恤民艱似矣然試問朝廷於租稅之外取於百姓的如新常捐輸肉釐酒捐油捐糖捐種種皆有加無已何不一恤民艱獨於租股一項要恤民艱至將用人用錢查帳之權悉交外人此策尤有大害若謂川人籌欵困難更難制服如湖北路欵竭數年之力只籌一百餘萬這纔呌做困難我們四川股款現已籌有一千五百萬安得謂之籌欵困難總之我們股東只知路當保約當破縱使將來不幸路欵再倒我們股東寗含辛茹痛再吃倒款的虧斷不能附和郵部送此關係身家性命之鐵路次羅君子靑演說隨後投票選舉正會長顔君楷得十三萬九千六百四十三權當選再選副會長張君瀾得十五萬零六百六十四權當選正副會長當塲就職議定議事規則遂散會 
小說 
[無名罪人（二）（十）（一）（無名）]  
　　犯人道我又不是昨日生的。我又不是眞個月世界内落下來的。我如何没有相識的人現在這裡我的朋友。有幾個也未可知。只是。你們便是去探問。也决探不出。的無關緊要。的說話我看不必。問了。速速將我判罪罷。裁判長看他依舊不。肯說出便又換了。說話再問别事道。你到烏得那裡。究竟有何事情。犯人道我已經說過了。因爲。和這案無關。我不能說。裁判長道。烏得到了巴。黎後。從銀行内取了百萬法郎的鈔票。你知道的麽。犯人道我知道的裁判長道。如今這鈔票那裡去了。犯人道我如何知道。裁判長道那小皮包内。如何。没有了。犯人道便是没有。我也不曾拿他我在那被獲的時候你們巡警。將我身上。細細查過的了。我身上並無這項鈔票。這是最明白的證據了。裁判長道。你或者藏在一邊或者你有手下的人。同來。那鈔票給他拿了去走了。犯人道。我没有此事。如說藏在一邊。除了烏得的房内我不曾出房藏不到别處去的烏得房内。你們又檢查過。了也不曾檢得。如說給了手下的人走了那時取了鈔票後。我手下的人走得。我如何走不得難道送了鈔票於人。自已郤反等在犯罪的所在受。罪世上那有這樣的呆人。裁判長道據你說來。人也不是你殺的。鈔票也不是你拿的那麽誰殺誰拿。你心中可有可疑的人麽。犯人道我却心中没。有可疑的人 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[嚴漢中家庭又起風波]  
　　前漢關道嚴昉之公子嚴漢中因妻史氏與韓濤通姦捲逃涉訟一案迭紀本報現在史氏雖已歸宅乃由各親友强逼所成名雖已了實則各懷意見漢中之父妾李氏素性淫蕩與史氏有同病相憐之槪從前捲逃各物均藏李氏宅内雖經官起獲衣箱十五只而値錢之物已潛被盜去故近日史氏回家漢中淸釐物件短少甚多晝夜駡史氏不絶並侵及李氏史氏憤甚查得前爲漢中帮助涉訟之李懷璞（乃前南京某校敎員）現寓某棧日向漢中索謝金史氏乃訴於現任漢陽府至戚琦太守璋致函地方廳將李傳案勒令具結再不干涉嚴姓之事而釋此本月初五日事也次日漢中聞信復與史氏拚閙謂不應辱其好友（卽李懷璞也）史即奔訴於李氏於是李氏大發雌威欲以庶母之名壓之立率十餘人至漢中宅毁門而入用鐵鍊鎖之謂俟明日送往審判廳治其兇横忤逆史氏亦乘間以剪刀戳之漢中頭面周身均受傷血迹淋漓幸有老僕潛釋其縛漢中即奔赴警區求保護且示以傷警局不理漢中復至地方廳喊控時已夜深法官皆散由司法巡官將其携來鐵鍊等項暫留備案漢中不敢歸家暫借友家一宿次晨嚴李氏同其子嚴禮安（漢中弟李氏出）到廳控漢中瘋兇尋殺請即拿辦廳官開導一番未收受狀紙是日下午漢中被友人送歸李氏復統衆至持刀尋殺漢中嚇而上屋奔逃復被擲石擊傷漢中不顧性命一躍由間璧華豐土店内跌下所幸只傷一足時觀者數百人大聲喝止李史二人之黨始不敢逞兇當經旁人喚肩輿抬之至地方廳請騐漢中一見檢察官張大澂卽扭住哭駡責其不應作和事老將史送歸至前次暗殺今竟敢於明戕矣檢察長謝健聞信即命檢察官蕭大鏞出爲排解請其坐在客廳詢明情由命仵作錢發騐明傷痕補呈訴狀漢中正倩寫生作狀之際李氏乘輿趕至蕭檢察立集兩造在檢察廳訊問漢中謂李氏袒史挾嫌持刀率衆兇毆李氏謂漢中日吃烟膏一兩酒一斤吃畢動刀持斧尋事滋閙前日史氏勸其戒烟渠卽乘興持刀趕殺史逃至余家哭訴氏不過前往勸解反被毆辱並辯其未率衆毆渠漢中即指李大駡曰偷馬夫姘乾兒的賤人汝說未統衆殺我傷從何來兩相爭辯勢將用武蕭檢察當宣言兩造各執一理不能含糊調息俟移送審判廳照例訊辦李氏遂退出而漢中則向衆泣曰我如回家性命莫保矣當雇輿往華豐土店擬借該處暫住云 
[餘杭災民又有小滋擾]  
　　餘杭水勢今仍未退災民愈聚愈衆十一日余大令自恭梓學堂回縣被災民圍住索食良久始散源利生醃臘店又爲要挾發封午後城隍廟灾民又因巡士罵人大起風潮咬毆之下拖至縣堂請辦値余令疾作由華少尉程警務長王副戎坐堂訊問斯時災民看客不下千人程警務長昧於權變猶膠守所章多方迴護致激衆憤登時聲勢洶洶灾民蜂擁而上將程衣服撕破大帽打落程得脫狂奔從後門逸出灾民追至上房始回遂分赴街市尋覔又將横街崗警横拖到曳至育嬰堂胡閙復至縣署鬨吵幸王副戎彈壓得宜不至釀出他變聞姚村廟高崗廟二處灾民亦有五六百人仇山頭千餘人欲歸不得待賑甚亟而米舖米已告匱急賑會存款無多雖易飯爲粥恐難接濟沿門勸募所得無幾富紳鮑學禮經急賑會輿請二次余邑令片請三次只助洋十元餘可想見當夜派人上省乞援不知能達目的否現余邑令患瘧未愈（下午不能辦事）華捕廳已經參革紳董都半藏伏不出如斯危局主持無人可歎也 
[瓜河水漲行輪之小風潮]  
　　鎭關道林觀察以江潮泛漲沿江堤岸岌岌可危曾諭令華洋各小輪公司開往六合大港仙女廟等處之小輪一律停班以免冲刷堤岸現在八江口圩各董聞得某公司仙鎭班小輪有定於日内開班之說因聚集二十餘人齊赴道轅環求道憲謂水勢未退若任該輪開駛與堤岸關係甚大鄉民無知恐釀成交涉不若仍求禁止開駛道憲允與某公司交涉在案詎連日瓜洲一帶江潮拍岸各鄉民咸集圩岸防其冲破日昨竟見有戴生昌局之淸江長班福建小輪生火直駛一時瓜河兩岸鄉民以該輪行經瓜河理應負縴而行此次違章鼓輪直駛 
 
 

Page 11

 
 
恐圩岸被其冲刷農田民命兩有關係乃聚衆六七百人磚石齊飛竟將該小輪及拖船一艘擊壞現聞該輪局已據情禀請日領事照會地方官嚴拿爲首滋事之人懲辦想又須一番嚴重交涉矣 
[蘇省大吏對付常昭亂事之手續]  
　　常昭人民閙荒搗毁自治公所及警局二縣請兵彈壓已見前報公電茲悉蘇撫程中丞得信後立派飛划統領王觀察曜於初九日帶領師船前往查辦近因迭接常昭二縣及各團體公電紛紛告急又有東唐巿地方飛划船被亂民搗毁等情中丞即飭派統領太湖水師全軍劉榮盛軍門率領本部師船立刻前往常熟縣境東塘巿一帶查明情形相機辦理並將該處情形隨時電禀察核劉軍門已於十一日下午率同師船啟程矣中丞又委候補知府藍均前往常昭二縣查察起釁根由詳細禀復並會同該二縣分别查辦一面札飭蘇藩司左方伯先撥銀若干派員前往該處散放急賑左方伯已酌撥銀若干飭派候補知縣譚傳霖領銀前往會同二縣分别查明散放至蘇巡警道吳方成觀察因常昭飢民閙荒有搗毁巡警局情事特派候補通判戴宗禮前往該二縣查勘情形據實禀復核辦戴别駕奉札後亦於日昨禀辭前往矣 
[蘇垣軍制之大攺革]  
　　開辦督練公所　蘇省軍事叅議官吳茂節昨奉軍諮府札文　查江蘇軍事參議官已由陸軍部奏派吳茂節充任在案自應札派該員兼任江蘇總叅謀事宜所有該員平日應行籌劃各事以及遇有重大事件直接報告事宜均應遵照定章辦理除奏明並分行外札委遵照吳參議奉札後遂籌議開辦督練公所禀由蘇撫程中丞酌定暫行規則業於七月初一日起一律攺編辦理該公所督辦照章由蘇撫院自行兼任以崇體制至叅議官關防頃由蘇撫程中丞接奉陸軍部電開軍事參議官關防應由部頒未經頒發以前暫借用兵備處關防希即轉飭遵照程中丞接電後分飭遵照矣　　編制舊軍手續　蘇省舊軍水陸各巡防隊各軍從前本歸巡防營務處管轄現在遵奉部章將各巡防營務處裁撤併入督練公所其舊軍巡防隊陸師各營聞已議定將巡防隊陸師左右兩路各營攺編新軍兩標添練成協可與原有新軍二十三協合併一鎭所有舊軍水師飛划及太湖水師内河淺水兵艦及鹽捕營各軍均歸巡緝公所管轄專事巡防緝捕云云以上各節均奉撫憲核准日内分别實行矣 
[軍諮府以五萬金失一馮如矣]  
　　留美學生馮如因自行製造飛機及各項製造甚精張督恐爲外人所用特電請軍諮府羅致錄用現准軍諮府電覆略云電悉留美學生馮如研精製造學行並優極堪嘉賞本府亦欲羅致以備任用惟該生因攷製飛機用過華僑銀五萬數千餘兩須先代爲籌還現時庫帑支絀辦現此事尚無相當之的款應俟本府議定辦法後再行奉聞刻聞馮如擬仍回美國云 
[粤人爭路之心依然不死]  
　　粤人因四川代表白龔陳三君來粤組織保路會以期聯合粤川湘鄂四省挽回借約各情茲聞香港有數團體以事關大局理宜聲應氣求期達目的特設廣東保路會籌辦處定於初八晚八點鐘假座嘉屬商學公所開預備會以研究組織保路會事宜業已傳東各團體并派員來省知照矣日昨金邊粤路股東致粤路董事函云前月得讀來文謂粤路收回國有外埠各股東莫不力主商辦即粤中大股東亦多力爭不意政府以專制壓抑手叚至使關於路事電文不准發送離間股東團體希圖箝制股東且上諭謂粤路資本耗費太甚不値五成今政府發回六成餘四成俟路成獲利後擬分十年攤還乃謂加意體恤噫何輕視數千萬元資本之公司乎此公司乃吾人汗血而成現雖耗費而路尚陸續赶築三期仍未開收非缺本而求售政府者可比實厚望早日完竣同享大利乃有創辦時附股之踴躍今政府不思保護大借外債以奪國民之利郵部特派龍建章調查路事現已抵粤來文謂俟龍參議到再開股東大會徵集意見惟今仍未聞諸君如何辦法務祈早日提倡佈知各埠結大團體據理力爭須照商辦原議不至利權外溢方昭大信若政府强施壓力政治乖張民心渙散路未成大局危矣惟愿諸君洞察危機匡扶大局使政界知民心不可抑收回成命永垂不朽之名敝埠代理招股不過二萬三千餘股耳部份誠屬細小路事本不敢干涉惟目睹祖國時事多艱萬一意外生變雖有神聖之手段亦難善其後也不 
 
 

Page 12

 
 
揣愚昧草此凟陳 
各埠通信L ] 
[廣西]  
　　賀商抵　加稅之舉動 
賀縣統稅總卡向收貨物均拆成數現因接奉桂撫札開核寶稅務溢數多少均當開報并將于守留辦以其去年曾禀報溢出銀七千兩之多故商人久已恨之又因某司事二人在總卡曁芙蓉分卡抽收船户外水每船二三元不等商人積恨愈深頃因加稅事起富賀通江各商（信都廳商人亦在内）遂發佈傳單於七月初五日賀街先行　巿八步信都則定於初十日實行罷市未知此事如何了結也 
　　礦工與局勇械鬭 
富賀官礦局於煤礦之外兼辦錫砂前月有砂工十餘人以礦局收砂之人不甚識貨遂以泥砂混充迨煮錫成餅成色甚低遂率勇丁手持快鎗欲尋賣砂之人而甘心焉砂工見局勇開鎗遂與　拒致擊傷局勇一人掠去快鎗一枝礦局總辦于守蔭堂覩此情形移會縣署由陳令親詣該處查拿兇手取回鎗枝現已將拿獲砂工收押候訊矣 
[山東]  
　　山東亦苦水災 
山東内地於本月初五六七等日大雨連綿所有低窪之處莫不一片汪洋附近鐵路之地如近藍村一帶以及膠州高密並靑州府至金嶺鎭之地被淹尤甚以致火車由靑島往者僅可至南泉由濟南來者僅可至張店行旅頗爲厭苦而各處電竿亦多有被風吹倒不能通電云 
　　補誌勸業道署被盜 
山東勸業道署現移至西關外後新街突於上月二十六日夜有巨盜五六人踰牆而入斯時一下人等均在睡鄉該盜等誤人女僕房已將衣箱等件打開僕婢等猶未醒也幸署中帶來之標手某驚覺亟起鳴槍二聲盜蜷伏旋又搜索盜始升屋欲逃突被標手瞥見一躍而登已被擒住一人不料該盜身帶利刃將標手右手砍斷盜逸去署丁遂告知站崗巡警俾帮同捕拿崗　亟鳴笛召集十二人命之開槍巡警以無子藥各項對署丁遂邀同巡警尾追追至圍子門見該盜五六人皆從容踰門而去至標手右手砍斷已送至西醫院就醫將來恐不免成廢也 
[湖南]  
　　禀請抽收紙捐 
湘撫楊俊卿中丞昨據祁陽縣王令式微禀略謂該縣勸學自治等所經費近來不敷甚巨經該令同城鄉各士紳會議擬抽收紙捐以資浥注查該縣竹紙銷售各縣者素稱大宗内有已認學捐者有未經認捐者縣屬如大忠橋文明市地方皆設有紙行多處擬每賣紙一千抽捐欵二十文由買户承　賣户代收代繳於商民旣無所捐於公家實大有裨補擬即就本年起試行開辦俟公欵充足卽行停止紧恤商艱聞已批飭司道酌核議復矣 
[浙江]  
　　湖墅缺米之恐慌 
杭州湖墅地方素爲米船蒼萃之區近日因風雨爲灾竟無船到埠米業中人遂將儲積陳糧暗移他處爲居奇計如泰豐萬源永昌一大萬通源鄭德裕等米店均無餘米門售僅有一斗即素常交易各户一再情商亦僅應酬半石而已搶米之風恐將接踵起矣 
[揚州]  
　　嚴禁商船分會 
揚州轄境運河横亘其中江寗船會即在卲伯寶應等處設立分會嗣因鎭江船會與成秉璋在十二圩所設之鹽船公會不能相安以致訴訟會經勸業道飭令揚子甘泉兩縣查復復經勸業道詳奉大部批示以該船會自開辦以來派員四出幾如差缺於一切航務利弊保護方法均不講求但以推廣分會徵收會費爲務應即由道嚴禁以杜騷擾刻已分行揚州各分會及沿河各地方官一體遵照矣 
[鎭江]  
　　續誌鎭江水災 
鎭江連日大雨風潮洶湧異常十一日上午濱江之大生洲堤岸被水冲破江潮汨汨而入平地水深丈餘淹斃人口不少一時呼號求救之聲摻不忍聞又沿江二擺渡一帶早晚二稻皆已淹没昨鄉民紛紛往丹徒縣署籲免征糧未卜能允所請否又上游之三江口沿江堤岸綿長三十餘里周圍數十里内居民四五千户田地數萬畝詎連日風潮大作已衝陷多處經水師營各官督率兵士極力搶護並由江都六合二縣令各派丁壯多名帮同堵禦現尚警報迭聞未審能免破决之患否　又府屬之太平廳四圩沿江近因連遭風雨江潮泛溢沿江一帶田圩冲倒百餘處相沿百數十里圩田悉被淹没淹斃人口不少孑遣災民數千露宿高坵無從乞食情形尤爲慘酷云 
[常州]  
　　錫金水災續誌 
錫金此次水灾米價驟漲至每担八元五六角無錫天授等鄉連日搶刦二十餘家金匱南延等鄉又於初十日搶刦十餘家並藉端搶毁甘露鎭開智小學堂及安鎭膠南小學堂校舍用具悉毁無餘立即報縣請勘而兩邑令亦已於日前親蒞縣自治籌備所籌議撫卹當由城鄉士紳議决將儲存積榖欵項先提四成散放各灾區一面公電督撫憲及各大善士乞賑並於十二日續議辦法以促進行茲覔得蘇撫電稿二則亟錄如下金匱何令覽據錫金商會電禀各鄉被水田廬盡没四鄉搶案疊起請派員查勘撥欵振撫派兵彈壓並據無錫縣孫令面呈淸摺前來飢民載道自應撫卹莠民搶刦亟應懲辦除飭司酌撥欵項以資撫卹並飭巡緝公所酌派弁兵督率師船馳往會　彈壓以遏亂萌外惟庫欵奇絀灾區甚廣勢難愽濟應由該二縣會商紳董勸辦義振酌提積榖選擇老成諳練之董事擇其被淹最重之區核實散放毋　毋遺除面諭孫令遵照外仍移無錫並轉商會知照撫院蒸印　金匱何令覽蒸電諒違又據縣自治所長華祖綬等蒸電錫金水灾極重莠民白日搶刦急待拯救等情務即遵照蒸電妥爲辦理仍移無錫縣並自治公所知照撫院眞印 
[蘇州]  
　　派員分道勘災 
江陰典史項森前曾電禀大雨爲災　委履勘現經蘇藩左方伯派委候補知縣周　犖前往該縣查勘又崑新二縣亦禀報連日大風暴雨各鄉低田盡被淹没等情蘇藩左方伯札委候補縣丞陳壽銘二尹前往該二縣查勘故周令陳二尹已於昨日奉札後禀辭首途矣 
[松江]  
　　木棉因災受損 
松江近日秋雨連綿水勢盛漲西鄉低田禾稻固已無望即東鄉高原之裁植森棉者現亦大受損傷農家者流無不愁眉　鎭也 
　　烟户調照觀望 
華婁禁煙分公所本届調換煙照統限本月初十日截止詎如期往換者異常　落致公所進欵銳减個中人疑膏店容情以致換照不能踴躍議責成地保常川稽查以便嚴罰而肅禁令 
[淸談（平子）]  
嗚呼米貴矣。可若何 
雖然。米之貴必有。其因。謂爲因於奸商之囤積乎。抑亦由於天災之流行乎。似也。尚未盡得其眞。際也 
比年以來。水災頻仍。實米貴之一大原因然問水之所以。災也則不外與水爭利而已矣。水濱之淤積愈廣水流之中泓愈小一遇霪雨之年水遂失其由地中行之本義而積焉不洩。泛濫四溢濱河各州縣遂大受其害矣 
是故問三湘之災也曰以洞庭湖故。問淮甸之災也。曰以淮水故。問蘇屬各州縣之紛紛告災也。曰以太湖之宣洩不暢故 
今者洞庭湖已提議疏濬矣。而導淮之說。亦已見諸實行。獨此。 
濱湖數百里之隩區。其安瀾也聽之。其出槽也亦聽之。是豈所 
謂樂其樂而利其利者乎。竊願關懷民瘼者急起圖之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬道維持民食]  
　　滬道劉觀察昨日出示曉諭云照得上海户口殷繁人烟稠密日需食米全賴内地産米各屬源源運濟祗以上秋收成歉薄今夏糧價騰昻先經本道詳蒙院憲電商江西撫憲准購贛米運滬免完稅釐由道塡印護照交滬南商會轉給米商辦運乃近値狂風大雨内河水漲内地米船不通來源旣少米價遽又增高本道眷念貧民粒食維艱立即電禀督撫憲轉飭内地産米各區攺由火車裝運一面切商滬寗鐵路局减輕車運脚費以期迅速接濟並分行海關釐卡嚴密稽查不准米船出運他埠飭縣查禁囤積藉顧本地民食更會商南北商會籌議購運香港洋米與邑紳議開倉榖平糶而本道尤以市面淸淡滬商財力未充集款有限杯水無濟車薪擬招由海外華洋各商逕在外洋辦米運滬以期便捷而解倒懸亦經電請外務部稅務處分别電飭我國派駐南洋各島領事勸諭華僑曁檄飭總稅務司設法電招洋商分投採運多多益善凡此種種籌畫無非爲保全地方大局起見惟滬上五方雜處良莠不齊訪聞有種無賴之徒忽起圖搶米店之謠在匪徒造言煽惑希圖乘間生事本不知刑章爲何物若良民被誘附和致蹈刑法實堪憫惜本道愛民如子合亟出示曉諭全埠諸色人等一體知悉須知本埠官紳商連日竭力籌議設法招購米糧將見大批運到價値漸平本道並已分行巡警局曁各防營督飭巡士營勇認眞巡護務保無虞爾等務各安分營生母稍惶恐亦不得輕聽謠言自相驚擾自示之後如有造謠惑衆滋生事端定行立時嚴拿從重懲處勿謂言之不預也其各懍遵勿違 
[嚴禁囤積私運]  
　　本縣田大令出示云照得食爲民天一日不容缺乏全賴糶糴流通藉濟糧食若奸民私運出口販户囤積居奇均屬顯千例禁疊奉各大憲嚴札飭查不啻三令五申近來米價逐日增昻每石已漲至十元數角雖因各處風雨米船被水阻滯來源稀少所致而奸民私運囤户居奇恐亦事所難免滬上華洋雜處居户人數不下一二百萬調查米鋪每日銷數合上中次三等約需四五千石之譜設因日食短缺致生事端則彼奸民囤户之肉尚足食乎現奉道憲札飭嚴禁除照會商務總會滬南分會迅速籌集商本前往外埠購運接濟以平巿價外合行出示嚴禁爲此示仰米業及諸色人等一體知悉須知近日米價之昻爲從前所未有自示之後凡藏米之家迅速公平出糶不准再行囤積居奇不准販户私運以保本埠民食如敢故違一經查出 
將米全數充公人則提案照例詳辦决不稍寛至流氓地痞造言煽惑以及藉端生事并干嚴提究辦其各凛遵母違 
[自治公所節减米飯]  
　　城自治公所各董事昨日公同會議現在米缺價昻亟宜節省局中上下人等自卽日起攺爲每日米飯一餐早晚俱用麵食並請商務分會轉知米粉各廠須停磨一月以免消耗並即呈請關道照會新關稅務司不准米粉出口免致空匱 
[浦東搶米警報]  
　　浦東一帶貧民因米價昻貴人心皇皇前日爛泥渡仁泰米店已發見奪米之事其初來一江北貧民購米四十文該店不肯應售俄即聚集男女數十人强行取米經崗巡竭力解散得免肇禍旣將三五人拘至二路一區警局暫留各貧民羣起不服愈聚愈多各商家深恐激變遂即禀准釋放昨晨又有連奪該鎭同昌等兩米店米石之事幸游區長赴鎭彈壓出示勸誡風潮旋即息滅然其情形仍岌岌可危也 
[接濟民食之大會議]  
　　商務總會於昨日下午三句鐘邀請上海縣田大令公共公廨寳大令本城自治公所總董李平書君曁南北巿米業董事商會總協理議董及前任總協理諸議董開會集議本埠米價飛漲籌辦平糶諸事議决辦法數條即日實行俾平米價而定人心所議各條錄後　一議平糶米欵旣蒙撫憲預備欵項並奏請免釐公議先向香港購買洋籼多多益善一面分電南洋各島設法採購三十萬石陸續運濟仍公電轉商湖南官紳准由滬商前往採購湘米以資接濟　一議泰州所屬之姜堰鎭揚州所屬之裡下河一帶本年秋收豐稔積存新陳穀米甚多因不准出境姜堰堆棧已無𨻶地公議電請督撫憲飛飭泰州揚州准具過江南下並嚴禁囤積居奇以冀流通而補不足一面即請顧馨一君向姜堰採購二萬石以濟急需一議蕪湖現在米價尙廉公議亦請顧馨一君採辦二萬石一議滬地存米數萬石公議自今日起由張樂君婉勸各米商不得再漲以定人心　一議麵粉亦民食大宗已由地方自治會董商由田邑尊禀准道憲照會稅司於一月内暫禁出口 
 
 

Page 19

 
 
[江督札滬道文]  
　　爲吳淞勇巡互鬨事 
據四路炮台總理沈道詳稱竊照吳淞巡警槍斃革勇郭海淸一案前由職道往查郭海淸係屬已革台勇曾經面禀憲台核辦嗣職道以案情重要非再三細查恐有不實不盡復經親往該地明諮暗訪仍未得有確實憑據惟郭海淸身中穿有砲台舊號衣一件係該管台官未經追還之物查砲台向章目勇號衣雖屬自備而遇有剔退之時必將其衣上之字拆下以杜招搖而防流弊此次郭海淸革出該台官並未將衣上之字拆下雖據稱多年之勇衣非一套難於稽查致有遺漏而其於台務漫不經心已可槪見應請將此砲台台官丁志圻卽行撤差該台敎習吳福之同有經理之責乃亦毫無覺察並應記大過二次以爲疎忽者戒至於該台總台官督率不周究屬咎無可辭擬將吳淞砲台總台官姜國樑記大過二次用示懲儆是否有當理合詳請鑒核批示祗遵等情到本督院據此當批勇巡互鬨毁壞警局致斃人命情節何等重大豈能盡諉之郭海淸一人所爲即郭海淸果已革退而來詳所叙亦難自圓其說旣稱未得有確實憑據豈能含糊結案惟北砲台專台官丁志圻旣廢弛台務應卽先行撤差該台敎習吳福之毫無覺察總台官姜國樑督率不周應先各記大過三次均聽候查辦案經迭飭上海道確查禀復迄今未據復到候札催上海道迅速查明禀復察辦仰即飭遵照繳除即發外合行札飭札至該道查明禀復核辦 
[乞振電文彙錄]  
　　華洋義振會接蘇撫電　上月風潮沿江沿海各邑破圩决堤田廬盡没本已成災正飭各屬官紳籌辦急賑並由盛馮大臣撥欵接濟方冀暫安昏墊乃天不厭禍本月初三四五等日大雨傾盆晝夜不息北何漫溢内地相繼成災沿江沿海各邑災情更重於前除飭司籌款賑濟並會同督院電奏外惟災廣款絀來日方長民不聊生梃而走險後患堪虞貴會心存利濟中外同欽務祈協助災振多多益善謹率大江南北災民九頓以謝全尤 
　　又接靖江縣馮令電　義振會大善士鑒並轉電盛馮大臣鑒靖江水患全邑皆淹乞派查賜振以拯沉灾埀斃灾黎忍死待命知縣馮璋叩眞 
　　又接常熟南豐鎭自治公所電淫雨三晝夜田禾盡没灾民哀嗷索食供不副求請速放急振常熟南豐鎭自治公所叩 
[發給游美護照之限制]  
滬道劉觀察發出牌示云照得粤籍商民往往以在美開有店業親往貿易來道請照本道慮以工冐商有碍美國禁例不得不詳愼辦理除赴美游學游歷者仍照向章核辦外嗣後美屬各埠正經營業之華僑如招其子弟由滬赴美接管店務或親身回華之後再行赴美均須開明店號住址呈請中國派駐美屬之該管領事官查明移道方准核給護照庶免輾轉移查而便商旅倘不照此辦法在滬逕行來道請照者槪不准行合亟牌示仰即一體遵照　 
[禮拜四質訊暗殺黨]  
　　公共公廨幕友于博謙君被人用槍擊傷一事業經新閘捕房探目米順包探馬阿美等先後將圖害王君之陸惠生張小甲子（即陳小甲子）及通州人連小江口（即王阿四）等緝獲押候訊究在案昨由捕房將王阿四解廨請究寳讞員商之美海副領事判王還押訂於禮拜四與陸等質訊核奪 
[西探不受賄賂]  
　　粤婦郭王氏及陳阿善因代虹口賭檯賄送匯山捕房一百另一號西探壳羅香洋六十元當被該西探將二人拘入捕房分别收押昨解公堂經中西官略訊一過判王氏與陳仍分别還押候禮拜六訊辦 
[巡警知法犯法]  
　　已革巡警胡金標在閘北夏家弄租賃房屋私設煙榻糾人賭博被四路一區巡官潘振先親自查獲並有現充巡警之李德寳亦在賭博因卽一併拘局請爲訊辦蕭區長以李知法犯法着即斥革解送總局訊辦 
[强姦幼女之怪劇]  
　　伶人張季亭在公共公廨禀控住居大沽路五百四十八號門牌之天津人任四串同其妻閔氏與鄰人孔憲嘉並孔妻王氏等誣指强姦其養媳並勒據詐洋等情昨晨十時由德襄讞會同英翰副領事升座特别公堂研訊先由捕房代表侃克律師上堂將此案始末情由詳述一遍請爲察核旋據原告張季亭供稱於去年十一月間起由任邀往其家敎授其子學習戲曲詎前月間任妻閔氏忽串馬夫孔憲嘉之妻王氏等誣指强姦伊家養媳誘騙小的登樓勒寫筆據並令出洋二百元以息其事業已兩次取去洋十三元餘洋未付事後由任戚陳德喜函致該養媳父母來滬理論詎任恐騐視不確於閏六月某日故令閔氏出外托稱觀劇任即强姦養媳希圖嫁禍乞恩明鑒訊據任之養媳林小二子供稱年十三歲由父母許與任姓家爲養媳去年除夕姑問女子與張幹過事否女答不知今年正月間姑又問女究與張要好幾次女亦答不知至六月某日姑邀張至樓上與孔王氏等向張逼勒寫據並令出洋二百元女在樓下聞悉至後六月某日姑忽出外看戲留女與翁在家詎翁誘女至樓下房内欲做不端之事因女呌喊被翁用花絮塞口並將女手縛住致被姦傷又據女父林啟發女母林張氏投訴各情與女相同並求按例嚴究訊之任閔氏供稱張調戲養媳曾經婦人目覩當向理論張即央友孔憲嘉之妻王氏等理勸自 
 
 

Page 20

 
 
願立據並非勒寫至丈夫任四向在臺灣謀生始於本月間返滬並不知悉此事求察質之孔王氏供稱此事由張令其學徒來喚婦人前往調停立據出洋均張自願丈夫孔憲嘉並不預聞訊之孔供此事聞由女之父母將女領回以致涉訟小的實不在塲又訊任四供稱小的向在台灣返滬未久此事實不知情今被養媳誣攀須求查察並由孔憲嘉之氏表律師費信惇聲稱此事孔實不在塲已由其妻供明應請核釋中西官磋商之下以女被姦受傷有西醫騐單爲憑惟是張是任尙須詳察遂判孔憲嘉交保其餘人証分别還押候今日早堂復訊核奪 
[尋獲外國騙子]  
　　美國人哈柏近在滬上騙取華洋各商鉅欵逃匿他埠被代理英美總巡麥高雲君偵悉哈柏匿跡威海衞特派二十七號西探目彭山前往該處緝獲於前日帶回上海暫押總巡捕房候解按察使署訊究 
[吉祥客棧之不吉祥]  
　　昨晨五句鐘時英租界三馬路吉祥小客棧忽然起火經巡街捕瞥見奔訴捕房立驅皮帶車赶往灌息計延及比鄰某餅攤共燬房屋三間祥源烟紙店等亦受水漬事後捕房以該棧保有火險銀一千五百兩恐有别情即飭中西包探同往查勘禀復核辦 
[抵單不贖之糾葛]  
　　英商泰利洋行控鄭雲卿抵單不贖一案前日午後由廨會訊原告西人投稱曾由掮客李某經手將鄭之單契抵去銀洋一千六百元延不取贖請追本利洋一千九百二十元訊之鄭供此項單契係抵與李榮生計洋一千六百元當時祗收洋一千元餘洋據李聲稱係爲請轉道契等費前後共付過利息洋一百八十元求請寛限取贖寳讞員商之英康副領事判鄭交保限一月淸理如違將地拍賣抵償如不足數仍着擔認 
[再誌冒充宰相後裔之大騙子]  
　　安徽合肥人李仲傑因冒充李文忠公之後裔騙取駐滬美法兩領事署及各洋行錢財經法公堂移解公共公堂訊供收押在案昨經寳讞員會同美海副領事研訊屬實判李押西牢一年期滿遞回原籍 
[棧主窺破隱微]  
　　寗波象山婦人章汪氏近在原籍被張阿根誘拐來申匿跡某小客棧内姦宿繼有黨類俞子良張寳生亦同住一房該棧知係來歷不明訴知包探一併拘入捕房解廨請究氏供夫名阿郎婦人在象山被阿根拐來訊之阿根供俞子良係汪氏之姨夫託小的找尋是實張寳生供此事與小的不涉判寶生交保餘俱收押令子良函招氏夫來案再訊 
[究竟曾否干預]  
　　陳有吉與文慶茂錢債糾葛一事被自稱新署差役之孫家鹿偵悉插身干預向陳索討繼欲騙往英界任所欲爲事爲包探查知一併拘送法公廨請究孫供並不在衙充役亦無冒索誘騙情事商人現在盆湯弄沈裕潤號爲夥可請查訪判押候查明再核 
[振濟龍潭灾民]  
　　初十日晚無爲州董事盧君含章爲該州振欵事柬邀華洋義振會沈會長等在萬家春商量辦法維持童君弼臣亦在座因談及江寗府龍潭灾民自破圩以後計有數千人之多終日坐困水中暑蒸饑逼將有死亡疫癘之慘面懇沈會長設法維持當承慨諾力任撥欵但須由江寗府公舉代表辦理一切事宜兹於十三日由童君邀請江寗旅滬同鄉哈君少甫陳君彦淸李君悅生王君楚芳爲代表復又面懇該會撥付捐欵當蒙慨撥二千金赶放急振又慨助餅干二萬磅現由代表公請沈會長函請上海道劉襄蓀觀察札委鈞和兵輪統帶馬榕軒總戎裝往灾區從速施放一面由代表等定於十五日邀請旅滬各同鄉在江寗七邑公所開會籌捐以爲後助據聞江寗緞業及洋貨各業諸君亦願擔任籌捐募捐之義務云 
瑣聞 
[城内]  
　　道批照錄○差弁程坤照等禀批軍用品物照章須禀明本省院憲咨明陸軍部核准知照稅務大臣轉行到關方能驗放今該差弁所購兵士靴鞋據稱備陸軍野操之用旣未奉稅務大臣飭知該差弁亦無印文護照呈驗何能取信所請未便准行且來禀共購三百雙除由關押留一百三十七雙外尙有一百六十餘雙現存何處是否業已運回安慶候備文移查辦理 
　　縣批四則○何林豐禀批此案上年飭差提到即據該商以憑勸先收洋五十元餘欠赴鄉淸理禀請免訊今謂朱福生原欠貨洋三百九元五角已由陳根明出理先後交洋一百六十五元較之該商上年謂先收五拾元者其續收已增二倍有餘即按照原欠收已過半縱餘欠尚有一百另十四元儘可邀同原理自向　償何得輙請併提先寛後急特斥　翁菊亭禀批此案前諭該圖董保查復乃該地保私自呈復其與各董意見各殊耶抑各董以爲不屑具復耶殊不可解着傳諭各董迅速查明實復俟復到併核察奪唐桂生禀批蓋戳係正身地保之責固非業户所能强蓋亦非帮辦保投者所能主持周春觀僞單之地旣係舊保魯鳳山蓋戳何得諉之於業户沈照孫并何得由爾以帮辦出頭實屬荒謬魯鳳山現已病故已攺提伊子魯毛毛訊究爾何得代爲請免特斥　蔡伯仁禀批張少亭祖坟餘地雖與安徽會館毗連會館出入人衆與毗連之地何干　爲耕種無收有是理乎該會舘旣在地上搭蓋殯舍則張少亭所控盜賣當係屬實現呈爲租地搭蓋恐爲避避就輕且有坟地耕種者可擅自盜租乎至爾如與坟地無涉張少亭何必平空控爾串唆盜賣呈詞顯係諉賴俟比差勒提訊究 
　　道轅紀事○上海縣知縣田寳榮　委署紹興府餘姚縣知縣傅變和　候選縣丞吳彰　法租界會審員聶宗羲昨日先後到道禀見　新簡寗紹台道外務部郎中文溥昨到道轅拜會 
　　暢飲火酒○二十三保十二圖地保周錦發昨投上海縣報稱裴祖權背吞火酒毒發身死由捕房將屍舁往虹口斐倫路驗屍所飭身投求相騐田大令諭飭預備聽候往驗 
[南巿]  
　　造屋違章○滬城福佑門内丹鳳樓附近第一號至三號門牌江姓家起造房屋佔出公路被城自治公所路政處查知與所領執照不符有違定章立飭十舖地甲傳該匠頭王寶記携取原領執照來處詰問 
　　舉目無親○南區　士查見寗波小孩李瑞林林瑞慶兄弟二人迷路啼哭帶區詰知在甯郡江北岸某木架作習業因店主有事脫逃故來滬招尋生母並稱其母在某紗廠傭工等語當由該區移送裁判所留候商請同鄉會轉送回里 
[閘北]  
　　前言不對後語○陳沈氏與鄰人陸巧生在途口角由崗巡拘局等情已誌南報茲悉 
 
 

Page 21

 
 
該婦係大塲人沈明齋之女去冬與向爲棉花生意之黄某私識賃居新租界被沈陸氏偵知吵閙該婦疑陸唆使聳令兄嫂等與之爲難行兇肆毆當經蕭區長研訊該氏供稱被陸攔路調戲區長以氏前後所供不符顯係揑誣判陸交保該氏等具結斥釋如再滋閙定須提究 
　　小孩不知危險○不北小孩石春芳前日在鐵路上玩耍將石子堆積軌上阻碍行車被鐵路巡警查見拘解四路分局押候訊明核辦 
　　藉屍索詐○烏鎭路王福卿家之傭婦阿巧前日患病沉重歇　歸家昨有船户某甲偕同該傭婦之堂弟某乙等至王處聲稱阿巧未及到家氣絶身死勒索洋十元王以甲等言語支吾恐係假冐投報四路分局請示蕭區長諭令出外自行理處 
[英租界]  
　　定貨不出○恆通號楊鵬云永生義號王子善均向美商公利洋行定貨不出被該行控奉該管領事照會公廨昨經差探將楊王二人傳案判均交保候訂期會訊 
　　抵款不理○英商賚賜洋行控錢　生抵單不贖等情是由捕房將錢解送公堂押候禮拜三訊核 
　　借端誑騙○簡文元以荐生意爲由向蕭桂林騙洋八十元被蕭控奉捕房將簡拘解公堂收押在案昨經中西官復訊屬實判押兩月示儆 
　　怙惡不悛○周通川控過犯董福生圖竊並用刀將其左臂戳傷昨由捕房將董拘解公堂訊實判押西牢半年期滿逐出租界 
　　車夫病斃○小車夫沈維多張高寳於前月間曾將住居麥根路五百五十七號屋内之同業人張啓泰毆打張即患病延至前日身死由其房主王金友代報捕房派探陳永康將尸車人斐倫路驗尸所報請本縣田大令蒞所驗明委係病斃因無尸屬由堂棺殮昨經陳探將沈與張高寳一併拘解公堂經王襄讞會同美哲副領事訊悉前情判均交保候示 
　　虐待姪女○邵慶堯之女兒月仙寄養於虹口老朱家宅路其嫂邵李氏家因氏將女凌虐由鄰人吳阿寳報捕將女與氏一併拘解公堂請究氏不承認據邵投稱妻故後將女寄養嫂處諒無過於虐待之事求請究竟中西官以女傷痕屬實判氏押女所兩禮拜女交邵領回完案 
　　另行婚配○英華街三十八號雉妓院摀婦朱巢氏因凌虐妓女王小連子由廨提案收押在案昨日復訊朱摀供不承認並稱該妓之夫　在包探處爲夥今欲調往他處爲娼唆使誣控中西官以該摀不應容留有夫之婦賣娼姑寛斥釋身價不追王妓發濟良所另行擇配 
　　違章賣煙○小客棧主江惠生與福建路十七號住户王阿坤均私售燈吃由捕查獲昨將江王二人一併傳至公堂訊供不諱判燬 
[美租界]  
　　幸未燎原○前晚百老匯路念一號某西旅館突兆回祿由救火會到塲救熄尚未冐穿屋頂昨捕房已派令中西探往查起火情形禀復核奪 
　　洋兵酗酒○前晚有某國艦兵一名乘醉在吳淞路滋閙不休被印捕拘押捕房候酒醒核釋 
　　洋人負欠○百老匯路黄增和雜貨號昨投捕房控告密勒路八號洋人欠貨洋二百餘元圖賴不還捕頭命赴該管領事暑控追　　欺侮車夫○某洋人昨雇陳阿二之人力車至百老匯路不給車資反肆兇毆由七十四號西　拘入捕房押候核辦 
　　索欠爭鬥○朱順財昨與吳金林在西華得路索討貨價起衅互相扭毆同赴捕房捕頭論投公廨控追 
[法租界]  
　　何苦逞兇○陳金發與王阿祥口角　用利刃砍傷土之頭顱案由醫院　　可　　虞昨日將陳解廨訊據供稱王與小的之妻姘識且借錢不還向索爭吵是　中西官以陳所供俱無証據而行兇屬實　　輕恕判押捕房一月示儆 
　　板行欠款○黄藴瑜控元記板行主　鶴鳴虧欠貨銀五百零七兩不還釋公　中西官准詞飭探傳周到案判令　　　下期　訊 
　　齷齪不堪○陳寶卿在華　　界處　屋一椽專使一種年輕江北人　　東　　在租界内兜攬酒醉西人拉至所　屋内爲無恥之事被捕房二號西探目訪聞即於前晚詐作醉狀在途行走被王金生拖入車内拉至該屋欲令鷄姦當被該西探將陳王二人一併拘入捕房解送公堂請爲訊究經中西官查知王已由英廨辦過數次判枷一月押二月期滿逐出界外陳枷一月押一月 
[海上閒談（亮渠）]  
旬日以來。米價步漲。。十二日大雨之後。竟陡然漲至十一元。昨日雨仍未止。又增四五角。而天色陰　水氣充塞。一二日間。恐尚難晴霽上海米價之飛漲。不至十五元一石不止。貧民苦累甚矣蒼蒼者天何竟爲冒托平糶。採運外米者。達其囤積居奇之目。的而且超過其希望之價格也哉 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[民政部會奏行政司法分權聲明地方官責任摺（續）]  
緝捕責任有一定則處分之法不可不嚴在文官懲戒章程未經頒行以前所有該府直隸廳州州縣例得疏防承緝各處分自應暫照現行律例分别參辦以重靑成此項參罰案件應如何查辦之處均查照奏定劃分行政審判曁司法審判權限暫行辦法報由民政部彙咨内閣由内閣叙官局查照現行處分則例辦理庶牧令有嚴重之考成而捕務乃日有起色此則因聲明責任而處分不得不議者又一也惟處分所以懲旣往而考核實所以勱將來嗣後捕獲人犯除業經移送起訴案件判泆後由該司法衙門查照奏章分别報部外該府直𨽻廳州州縣應將該管境内所出命盜重案及一切刑事案件起數分别已捕獲未捕獲兩種按月造具案由淸册報由該省民政司或巡警道查核詳督撫嚴加考核按季咨報民政部查考如有任意不報或報而不實不盡者即由民政部曁該督撫查明據實參處其未設審判廳地方除承審事宜查照館部奏案分别辦理外其所出刑事案件亦均遵照此次奏案分别已未捕獲報由民政司或巡警道併案詳咨以憑查考此則因聲明責任而考核不得不嚴者又一也總之現在司法甫立根基而地方之習慣人民之信用則皆重在州縣必須於兩方關涉事件和衷商摧共相勉勗乃能使司法行政交益而不相礙在州縣於承緝各項固不得少有諉卸致悞地方而審判各官亦宜於承審各項悉心研鞫虚衷體訪務得實情凡一應逮捕搜索等事必須究有確據方可知會地方官辦理萬不宜鹵莾滅裂强州縣以執行現在攺良伊始深慮舊日之州縣因循過多即新設之法官經騐尙少業由法部行文誥誡以策將來此父應互任責成以冀司法行政交有進步者也以上辦法係爲斟酌時宜而設一俟新定外官制曁刑事訴訟律頒布施行後届時再一律欽遵辦理所有行政司法分權亟宜聲明責任各緣由理合恭摺會陳伏乞皇上聖鑒訓示謹奏宣統三年七月初三日奉旨依議欽此 
[陸軍部奏軍事司法應歸劃一請飭遵辦摺]  
　　奏爲軍事司法應歸劃一請飭欽遵諭旨照章辦理以重法權而維軍紀恭摺具陳仰祈聖鑒事宣統二年七月十二日郡王銜多羅貝勒載濤具奏軍法應歸獨立一摺本日奉硃批速卽按照所請辦理各該衙門一體知悉欽此查原奏内稱各國軍政凡軍人犯罪統歸軍法會議處審斷非普通裁判處所得與聞故軍事司法爲獨立機關對於普通裁判而言謂之特别裁判等語是軍事司法爲特别法規與普通司法性質逈殊必權限確爲分明庶施行可期適當臣等竊體此意曾擬陸軍審判試辦章程於去年九月二十日奏奉諭旨允准當由臣部規定施行細則先後通行各省軍一體遵照辦理各在案各省軍自奉文以來如果切實進行自可漸趨完備惟察近來各處情形往往狃於向來習慣辦理紛歧多未劃一有軍官拿獲形跡可疑之人用非不拷打身死該軍官之罪名照章應由臣部核定而竟將此案咨大理院覆判迨覆判後始咨行臣部者有軍官離職守謾罵官長並邀集多人中途滋閙照章應按律處以應得之罪乃竟置定章於不問輒託詞從嚴懲治以參革遞籍了結者有火藥分庫擅失火照章應將疏於防範之庫官按現行刑律治罪或照處分則例懲治乃竟有以並無他項情弊卽行撤差敷衍塞責者此等情形實於軍事司法前途諸多違越現當整飭戎政之際百端待理而軍法一事關係尤爲重要若不先事維持深懼法權淆雜循此以往奏定軍法專章勢必毫無實效何以資遵守而專成責設有爭議發生　任究將奚屬臣等有鑒於此不得不切實陳明請旨飭下各省軍嗣後一應軍事司法案件務各懍遵前次硃諭並按照奏定陸軍各項章程切實辦理母得拘牽舊習漠視新章以免侵越而利推行俟奉旨後即由臣部恭錄諭旨並鈔原奏通行各省軍一體欽遵辦理自此次整頓之後若再有違背定章者臣部惟有據實糾參以淸權限如此嚴爲劃淸不獨軍事司法權限無慮紛歧即普通司法施行亦受裨益矣所有軍事司法應歸劃一請飭欽遵諭旨以重不權而維軍紀緣由是否有當伏乞皇一聖鑒訓示施行謹奏宣統三年閏六月二十八日奉旨依議欽此 
要件 
[端督辦致澤盛兩大臣電文（爲川漢攺線事）]  
　　北京澤貝子爺盛宮保鑒川路攺線之議方在京時曾與杏公檢閱各圖互相考較到鄂後詳加體察就所聞見參之舊日原口之私議與勘路各員所陳述證之川人率多主張由川達漢中之川漢而不主現辦之川漢茲就兩路情形並其得失難易分條論列用資參考查原線之不便者曰循水原口勘路不取川漢宜沙沿江線而繞道荊門襄陽本爲謀避輪船爭利起見現在商輪已至重慶頗便交通襄樊以民船運貨千里順流運費至廉斷難强之就陸此路成後恐與滬寗現况相同不便一曰開山宜夔一段有須開山至二十英里者外人謂爲世界第三難工以方所見瑞士難工不過十三英里之山洞此外山洞之多非如此路處處皆山更有極大橋工程功之艱需費之鉅恐爲世界第一難工若不畏其難毅然做去就經濟言恐非續借之四百萬磅所能集事不便二曰貨少運輸之利不僅挹彼注茲必更有他路爲之銜接始能通暢川省物産富饒輸出貨多輸入貨少運費旣車貴於船取道自水勝於陸卽使上水勉從陸運不過外來洋貨非所必需一至成都已爲止境以極費之　專運外輸之貨不便三曰地僻火車所經最是興旺巿面附屬營業即其大端川路深隧大山居民寥寞沿途行棧無利可興不便四若取道川北入漢中接西安洛潼此路爲方官陜時所曾注意其爲利便不可殫言略舉數端槪其大要長江開放已久設防守險趨重中原川陜爲西北要衝轉饟調兵不虞阻隔遠資控制近利運輸此便於國防者一川陜素多礦産其甯陜佛坪各廳森林茂密秦州一帶逼近漢中糧食豐足向以轉運不便未能流通 
 
 

Page 27

 
 
一修鐵路材木旣有所取資開礦運糧民用饒裕譬之京漢通車豫省運出雜糧歲增千萬此便於商務者二原線延長二千餘里又有歸巴夔萬之險工一里需數里之費秦蜀險阻不過二三百里其中仍平地居多以驛程約計路短將及千里費省不下僮萬運料不必保險成本更可减輕技師即屬中材勝任亦能愉快此便於施工者三西潼繁沃古號上腴隴蜀溝通巿　闐溢通一叚之車即可收一段之利粤之三佛可爲借徵此便於養路者四夫鐵路爲國家之經絡幹路旣定爲政策自宜總規全局不復局於一隅原線本張錫督川楚時所建議當時川陜官紳眼光旣不及此二公又限於疆域未及統籌蘇戡謂昔曾力陳宜夔工險曠時多費又有江流坐分其勢他日恐難獲利因進入函谷出棧道之策文襄心知其然而在楚言楚不肯幡然攺圖方爲此言並非好爲翻案亦非以川人一時抵抗故爲解紛蓋以利十變法古有恒言事半功倍今猶未晚條陳鄙見聊佐藎籌至現辦之路本議由廣水發端鄂商以漢口爲請公呈到部如何批答統祈酌奪示復爲幸 
來件 
[組織治水籌備會啓]  
中國以農立國四千餘年矣農田水利代有專官蓋民生衣食之原無有重於此者矣近年以來雨暘不時旱潦荐至農民失業道殣相望雖曰天災流行母乃人事有未盡乎國家承平日久户口蕃息陂澤湖沼多變爲田園而水無所容深山老松悉被採伐加以開墾或種植鶯粟茶棉之屬旣無以殺水　且沙鬆土薄挾水下注隨在淤澱以滯水之行此所以每届夏秋水漲即横决潰溢而莫可救也夫溝洫之制不修久矣不務求水利而岌岌於防患已爲舍本圖末而况所謂防患者或擲鉅萬金錢孤注於隄防一事又必待大災旣成而後舉之幸或苟且保救於一時而生民之塗炭者已不勝枚舉大亂之伏而必發者未有艾矣且夫日光有定熱水氣有定量非遇旱乾奇變水量固不可幸而少减中國江河大川皆受納數省之匯注今旣不能散之於畎澮以爲農田之利又無法讓地與水而日從事於隄防將合數千里之水左右夾束放之於泥沙壅塞之上雖鎔金鑄鐵以爲防安能縮有定量之水而减其體積哉長此不變計洪水之禍將不遠大可懼也今夫水散之則爲利遏之則爲害朝野上下皆能知之能言之而疏濬宣導之策見之於土大夫之奏章傳之於私家之著述者多矣卒未有舉而行之者或以爲絀於材力之有足然每一次偏災見告公家蠲賑何止千萬計民間損失何止萬億計朝廷惠鮮黎庶民人自謀身家舉無不樂修治之理其所以遲疑審愼治水爲數千年絶學言之不必盡精籌之不必盡當利害輕重之辨不能昭喻於大衆工程難易之數不能剖析於毫末憂時之士倡於前身受其禍福者不能和之於後甚或從而沮之無足怪也自科學發明世間無不可强爲之事即無不可必成之功昔之蘇彝士河今之巴拿馬岬歐美之盡力於水利者以此爲最著彼其舉辦之初對於利害關係之故工程次第之間必有至切實之調查至精審之　畫以上輔助於政府下取信於人民故力易集而事易舉彼以交通便捷之故尚集　國之力以圖之視我國水利之關係民命者其輕重緩急爲何如耶同人等籍隸楚鄂目覩江漢横流之禍身受賑捐呼籲之窮長此因循是謂坐困竊謂非常之事非一手一足之烈亦非伊朝伊夕之功上有其心而下不相應其事不能成也一人之卓識不能喻之人人其事心不舉也然則神功包舉仰望於朝廷羣力協同竢之於衆庶其中負籌備贊襄之任者正吾輩所有事也同人等不揣棉薄擬組織治水籌備會以待政治大家这策畫所有進行方法悉候公定諸大君子不棄菲薄　進而敎之同人公啟 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
自由談 
　　徵文告白 
海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[說辮（秃髮生）]  
　　秃髮生被酒獨臥。夢有持名刺求見者。乃命僕引而進之。則見頭髮蓬鬆面色慘白。一似重有憂者辮神也。怱遽而言曰。予將有滅種之患。子知之乎雖然。吾種固大有用者。乃暢述辮之利益如後。 
甲辮之作用 
　　一利於婦人。凡婦人之不欲其夫亂跑者。可用一長繩。繫於其辮。不得已而許之出門。則必計其地之遠近。如地遠百丈。則放百丈之繩。千丈則放千丈之繩若勾留逾限。則扯使回。 
　　二利於夜行。夜行常遇惡犬。窘迫時。急置辮於地。持之亂搖。則犬疑是獸類之一。不忍殘其同種。必搖尾而去。 
　　三利於登高。如上樹頂及桅檣之類。先將其辮縳住。縱失。足亦無害 
乙辮之利權 
　　一可以捕鳥。野外有一種小鳥。專食蟣虱。凡辮上有虱者。可俟之於野外。鳥必飄然下。乃起而執之。。每鳥可售錢數十勝於張羅也。 
　　二可以易錢。髮之價値甚昻。西人每樂購之。有辮者可將脫落之髮易錢。其嗜利者則略剪之。或售充馬鬃。必得獲利 
　　三做官。自有考試留學生授職之舉而往日之秃頭志士。一變而爲搖尾專家。蓋非如是不能達做官之目的也。做官以後。鏟地皮。剥民脂。其利不可勝言則不能不歸功於豚尾也 
　　四做西崽。中國人之所以見愛於外人者。皆辮爲之也。故有辮者。欲爲彼侍役甚易。月得數十元。村館先生不及也。 
　　以上利益。不過述其大槪。其他如油鬆大辮。利於弔膀子。人財因此兩得矣。失足落河。可以繞橋椿。屍身不致漂失矣。。總而言之。辮子之於人身。實爲生死俱利。自應陰陽共保。乃陽間旣盛行剪辮。而陰間又爲新鬼所煽惑。大有鬼頭滑腦之勢。予甚憂之。足下達人。敢以相瀆。希即首倡留辮。庶可挽狂攔於旣倒也。秃髮生聞辮神言。瞿然而醒。大呼蓄髮蓄髮。妻詢得其故。合掌稱頌辮神菩薩不止。 
海外奇談 
[英皇加冕禮節之費用（欽）]  
　　英皇加冕禮節。倫敦所費。未至預算之數。且英皇與英后在倫敦公會宴欵。亦在其内。查預算之數。係英金二萬二千九百磅。而此次决算共費英金一萬四千四百二十九磅十六先令七辦士。英皇與英后在倫敦公會宴款。共費英金五千零五十八磅云。 
[大將之慈善]  
　　英巴司太將前在日本時。謂東京急須設一醫院。以供貧苦之人。並曾向該處有名望之人談及此事。又某西報載該大將以五萬元（約英金五千多磅）捐予日本。以供該院之用。尚缺若干。由東京紳士捐籌云。 
[法國火車中搶案]  
　　據巴黎傳聞。有一金剛石商自巴黎至安脫活浦時。在火車中。被二賊搶取金剛石甚多。價値英金三千磅云。 
[英吉利之熱度]  
 
 

Page 34

 
 
英吉利數日來。天氣甚熱寒暑表在日中。昇至一百二十四度。 
[美國新砲]  
　　美國海軍近日發明新砲一尊置於八十五度之角能向飛艇開放。西一千九百十二年三月之前。美國領首各戰艦。皆須置備云。 
絶妙好辭 
[女學生記得詞六十首]  
　　侯官汪劍虹求海内文家賜和 
不平權處事堪傷。弄瓦冋曾異弄璋。記得見時太憨性故將輕重問爺娘 
　　同胞誰肯着先鞭。恢復文明獨立天。記得年華剛十五。瞞爺倫讀女權篇。 
　　神州一綫曙光遲。綺艷羅香事太痴。記得此心偏不似。慣抛指粉學男兒 
　　圓膚六寸走便便。都說兒家熊欲仙。記得埀髫時節事。不將雙足效人緾。 
　　生來文字喜豪奇。不作温柔　旎詞記得女師嘉獎語居然巾幗勝鬚眉 
　　輕衫窄袖可人憐。駘蕩春光二月天。記得課餘呼女伴。綠楊陰裡打秋千。 
　　歐文自笑太粗疎。翻被人呼女相如。記得碧紗牕寂寂。家書草就蟹行書。 
　　歸家一路月追隨。爭問緣何出校遲。記得西媛來演說。替伊繙譯費多時（未完） 
慷慨悲歌 
[英氣歌（明郭諫臣]  
　　男兒挺生天地間。英雄激烈邱山。養育成就在磨礪。間關百折胡厚顔巾幗之遺不足恥綠林之輩不足死。會須一忍在萬全。方是英。雄好男子。君不見應侯昔爲魏相客。靑蠅白壁遭讒賊拉脅折齒佯死餘。使車猥載來秦國。立談勇略萬乘傾。相權赫赫諸侯驚。仇人亡命終授首。故人聊惜綈袍。情又不見王孫昔日未遇時。淮陰年少爭相欺。俛首俯伏出胯下。一時嗤笑無能爲。誰知事漢擒楚猴。油幢虎帳臨淮流。百辱仍將中尉報。一飯豈惜千金酬。丈夫落落心千古。悻悻小輩何足數。乃知能屈始能伸古來如此非獨我 
緾綿悱惻 
[勸世歌（唐皋）]  
　　人生七十古來少。先除少年後除老。中間光景不多時。更有炎凉與煩惱。朝裡官多。做不盡。世上錢多賺不了。官大錢多憂轉多。落得自家頭白早。中秋過了月不明。淸明過了花不好。花前月下且高歌。及時忙把金樽倒。請君檢點眼前人一年。幾度埋芳草。芳草高抵新舊墳。可憐寒食無人掃 
[送别（召愚）]  
　　人生訣别最堪憂。相對無言不勝愁。棹輟水濱空帳。恨車停山側尚夷猶。夕陽易催東門帳。殘柳難攔南浦舟一曲驪歌腸也斷。離情惟有夢中求 
軒渠雜錄 
[劉侍郎謔詞（臨湖外史）]  
　　滁州劉淸。號廉夫。少爲州學生。當丁祭畢。見諸生爭取祭物。乃戲爲彈文曰。天將曉。祭祀了。只聽得兩廊下閙吵吵。爭胙肉的你精我肥爭饅頭的你大我小。顔淵德行人見了微微笑。子路好勇者。見了心焦燥。夫子喟然嘆曰。我也曾在陳絶糧。不曾見這夥餓莩。後有倣其意咏武生云。也戴銀雀頂。也穿粉底皂。也要着藍衫。也去謁孔廟。顔淵喟然嘆。夫子莞爾笑。游夏文學徒。驚駭非同調。子路聞之喜。咱的門生到。若要行三。軍用他鍘草料 
[月夜招鄰僧閒話]  
許義方妻劉氏。端潔自許。義方出。經年始歸。語妻曰。獨處無聊。亦與鄰里親戚嫗家往還乎劉曰。自君之出。足未嘗履閾義方咨嘆不已。又問何以自娛。答曰。惟時作小詩以遣情耳。義方欣然索詩稿觀。之開卷第一題云。月夜招鄰僧閒話 
[張翼德對]  
　　張翼德蜀中人所尊奉。專降童以報禍福。一日降童。一生以句請對曰。人是人。神是神。人豈得爲神也遲久不答。生曰。何不對。童曰。我本武夫。不諳文理。適到海中求蘇老泉先生代對値彼奕棊。但云。爾爲爾。我爲我爾焉能凂我哉。一時傳爲絶對 
[謟史]  
　　笑罵由他笑罵好官我自爲之。獻媚縱可恥亦終南之捷徑也。　　袞袞諸公其有意乎 
宋崔公度媚附王安石。王嘗踞厠。崔從後執其帶尾曰。相公帶有垢遂敬以袍拭去之。 
　　召愚曰。相公屁股有垢。盍不以舌舐去之。 
　　宋寇準會食。羹汚其鬚。丁謂拂之。準笑曰。參政國之大臣。乃爲官長拂鬚耶。謂恨之。 
　　召愚曰。不値得與嘗糞事同。明王祐貌美無鬚。謟事王振振。甚眷之一日問祐曰王侍郎何故無鬚。對曰老爺無鬚。兒子豈敢有鬚。召愚曰。老爺是奄寺。兒子何不囗囗囗囗。 
　　宋韓伲胄嘗過山莊謂趙師睪曰。此眞田舍氣象。但少犬吠鷄鳴耳。俄聞犬嘷。視之乃師睪也。 
　　召愚曰曾聞人言一人與顯宦同行顯宦忽洩氣其聲若匍伏之匍此人即匍伏不敢動與此事正復相類 
[于謙妾（臨湖）]  
 
 

Page 35

 
 
菽園雜記載兵部侍郎項文曜。媚附于肅愍公。每朝待漏。必附于耳密言。及朝退亦然。行坐不離。時目爲于謙妾 
瞎費心思。 
[蘇州地名讀别字（召愚）]  
　　護龍街讀曰馬龍街 
養育巷。讀曰羊肉巷。 
日暉橋。讀曰石灰橋。 
淸嘉坊。讀曰親家坊。 
臨頓路。讀曰倫敦路。 
柳貞巷讀曰留珠巷 
顔家巷讀曰呆江巷。 
馬醫科。讀曰螞蟻窠 
因果巷。讀曰鸚哥巷。 
王廢基。讀曰王甫基。 
[忽發奇想]  
　　仁丹獅子牙粉淸快丸之告白。觸目皆是然尚多未及之處。爰再爲指點幾處以告今之發賣各種流行物者。（續初十日） 
　　一人家日用之碗底上。 
一妓女胸前之鑽花上。 
一紅頭巡捕之手背上。 
一東洋車夫之脚底上。 
一馬車坐前之鏡子上。 
一胖婦之後襟上。 
一西裝朋友之領巾上。（鈍） 
一各處大自鳴鐘上。 
一妓女出局之車轎背面及燈上。 
一妓女招牌上。 
一東洋車夫號衣背面或竹帽上。 
一各舞台武生及花旦之衣服上。 
一火車票及船票上。 
各處賽會所扮劊子手之大肚上。 
一速成學堂學生之畢業文憑上。 
一犯人之枷上。 
一各照相館陳列之女子照片上。（奇想客） 
一喜事人家之彩與上。 
一喪事人家之棺材套上。 
一妓院内之門帘及窗帘上。 
一各酒樓呼菜館之檯單上。（噱噱） 
[付之一笑（劍虹）]  
　　揚州繁華地。公館纍纍。然而大人一項亦數見不鮮。有僑寓揚州之某大人。其門有電桿爲誌。大人每日必至敎塲茶肆品茗。某少年知其底蘊甚詳。曾作詩以調大人云。（四人轎子兩人抬。不是鄉紳非憲臺。月白衫兒何俊俏。天藍頂子費疑猜。門前旗桿高高豎。屋内台基暗暗開。最是敎塲茶室裡。堂倌高呌大人來） 
[心直口快（夢想）]  
　　吾欲忠告媚外權要。勿得賄狥私不能。 
　　吾欲彈劾賣國奴。不能。 
　　吾欲將贓官家産。悉數充公。不能。吾欲勸上司勿受孝敬。不能。 
吾欲勸各督撫勿用私人。愼拔賢 
才。。不能 
　　吾要勸留學生。歸國受職後。勿攺本來面目。不能。 
　　吾欲獨出心裁。練製鎗砲。及各種機器優勝外國。不能。 
　　吾欲革盡房差監費一切陋規。不能 
小說 
[醜情小說動物之愛（九）（翼仍譯）第五章]  
翌日紅橘郎與小白菊携手登車。逕抵萊哇先生家。小白菊摳衣緩。步入彼敎室。展其笑容。與萊哇先生及諸同事接吻畢。互致温辭於是萊哇命小白菊試唱小旭勿司之歌。小白菊歌喉宛轉。媚熊横生。萊哇目注小白菊之身。則見短裙翩韆腿足纖美。胸前白緞如雪。與玉膚相映。艷膩無倫正凝思間。歌聲忽止。蓋不覺曲已終矣 
萊哇先生故令其。再試他歌。小白菊亦故詢之曰。先生命我唱（摸姆孔 
悖亂）耶。抑（帮東姑山）耶（排來得三遂）耶 
萊哇先生屢頷其首。曰子能唱更深於此者乎小白菊曰。然則唱（紅日背山）耳。萊哇曰可！可！ 
於是小白菊曼聲起歌如春雲之乍展。入後愈唱愈高。而以激昻太過。聲帶微啞。不覺桃花泛兩頰矣 
　　唱畢萊哇先生復頷首曰。亦佳亦佳。余將於明日授汝以著名之歌也。小白菊稱謝而出。紅橘郎亦興辭萊哇送至室外。餘人亦目送小白菊。 
　　小白菊欲盡顯其技以博萊哇先生之稱。許未免濫用其歌喉。斯時嬌嗤微吁粉頸柔軟。手扶紅橘郎上車心躍躍不能自止一時雜念粉起。愛　心。驕縱心。貪慾心同時並作乃以面貼紅橘。郎柔聲而語之曰世間之愛情。孰有過於郎之愛儂者哉儂非郎安得。此良。導師。不將以賤業終其生於搿底斯姆耶 
　　紅橘郎則緊握其手。心花怒放。不知所可蓋天下快心之事無如人之當面稱功頌德。而况有美人焉自訴其感激之情乎 
 
 

Page 36

 
 
   
 
