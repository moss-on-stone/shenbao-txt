# 1898 - 268 - 4909144

 

Page 1

 
 
[彙解山東徐海兩處振欵] [  申報館振斷謹啓]  
　　東省沈災未　而蘇屬徐海等處又苦懷襄中澤裒鴻嗷嗷待哺籌辦急賑需欵浩繁本恊振所　各省　助集解山東振規銀一千兩徐海振規銀一千兩會同電報局分别解往災區俾資散放惟是災情甚　待赶籌鉅欵則此日苟延殘喘之民將來仍不免填諸溝壑所望海内仁人君子慨發慈悲源源接濟俾本　善不終之憾實爲厚幸肅此佈陳伏希德鑒 
[分送捐册] [  申報館主人啓]  
　　日前廣益善堂交來安懷册囑爲分致同人本館己於昨日隨報附送海内善士尙其各解囊金俾爲集　成　之　　毋以小善而不爲也 
[論中國之弱由於民智不開]  
　　國家之强弱奚自乎自乎其民心之智愚而己國者民之積民氣者國家之元氣也是氣也教之於數十年之前而成之於數十年之後非若法令財用舉而修之可以旋至而立效者也故三代善教民者司徒遍設學校自鄉大夫州長黨正族師閭胥莫不屬讀邦法朝朝而摩厲之昔昔而訓練之雖天下之大萬物之衆而惟强我國之是知以爲不如是則民氣不伸而國且無與立也故其時勢處全盛道德之　逹於閭巷無人不學無事不教兎罝之野人可以僅于　江　之游女可以嫻吟咏降而至於春秋猶存此意晉文定霸輿人之誦可聽子產執政鄉校之議不毁鄭商獻環可與　　　齊工斵輪可與談治術通國之民智略輻輳則以教之有法故民終身由之而知其道者踵相接也嗚呼盛　　　政　興奉老氏愚民之說借重君權錮塞民智學校古制遂蕩然其浙滅漢後二千載綿綿噯噯三古學校不絶如　死　至於今日圓顱方趾之衆號稱四百兆往往身私其利家私其肥離而不合渙而不萃靜而不能動愚而不能智士人挾其舉業以爲功名富貴胥在其中何暇留心外事則士私其學矣農人終歲勤劬取瞻一身己稱大幸何暇更求新　則薨私其疇矣工人拘泥成法罕得新理極力造作僅資餬口則工私其藝矣商人不講合羣不謀抵制逐　頭之微稱得是己足則商私其業矣種種愚蔽徧地皆是誠呼籲之未易周也余讀近年西報乃昌言華種之野獷華民之愚詐甚有論華民不徒己死並且臭爛者噫嘻此何等語而可令我華有志之士聞之乎求智之法如何曰惟有廣　學堂而己士有學堂則溥通專門之學日精農有學堂　　藝飼畜之利日漙工有學堂則開物成務之效日闢商有學堂　舊奇計　之術日工自餘諸學率皆類是使　前一孔之瞀識廓清而　除之數年以後見聞漸廣民智漸開然後由省而府而州而縣遞爲推廣鄉間偏僻亦必有自行集資設立者將見神州華種喁喁向風則上以合三代教民之法下以息西國土番之誚其機端在乎此或曰如子所言則天下學堂當以萬計朝野貧弱安有如是之財力以濟之曰先以帶　之法行之民愚不智危在旦夕國且不保種且不保安用田爲以二者較其輕重權其緩急則教民大政不害其爲加賦之苛也不足則以各處地方之善舉酌充之又不足則以地方官之秤餘漕餘酌捐之天下非常之事其不可以咸始之艱而置之於不講矣日本區區三島計其幅員僅比中國一省而學堂經費每年亦至九百餘萬人之謀國者抑豈不　　節乃甘擲黃金而不顧乎彼其興學校以强國取償於我之賠欵而己綽綽乎有餘裕矣夫以外域之興學如彼其俞三代之智民如此其多而士大夫猶固陋虛憍茫昧驕玩培植學堂之舉藉口於經費無著不力興辦一任西人之經我賤我野蠻我奴隸我禽獸我尸居我而安然不以爲怪豈不異哉豈不傷哉要而論之國運之强弱判乎民心之智　民愚矣未有能國者也民智矣未有不能國其國者也今使學堂林立大開風氣教而子弟擴而心智定以新法以濟國　得一新義以維天下反弱爲强在此一舉若防其智而錮其民與防其病而絶其榖何以異哉榖者人所資爲元氣者也民者國所資爲元氣者也我爲絶榖者危是以著其利害以釋論者之惑焉 
[上諭恭錄]  
　　八月初六日奉上諭御史宋伯魯濫保匪人平素聲名惡劣著卽行革職永不叙用欽此　　奉上諭譚繼洵奏遵保使才一摺在籍翰林院檢討宋育仁湖北候補知府洪趨著各該督飭知該員等來　　　見欽此 
[本館接奉電音]  
　　昨日京師飛電傳來上諭六道硃諭一道敬謹譯登○八月初八日奉上谕胡轉之奏遵旨保薦使才等　候選道許玨著胡　之飭令該員來京預備召見欽此○初十日奉上諭朕躬自四月以來　有不適調治日久尙無大效東外如有精通醫理之人卽著内外臣工切實保　卽日　送勿稍延緩欽此○十一日　硃筆成章補授太常寺少卿欽此同日奉上諭吏部左侍郎徐用儀著在總理各國事務衙門行走欽　　　　上諭朝廷振興商務籌辦一切新政原爲當此時局冀爲國家國富强爲吾民籌生計並非好爲變法棄　如　　　不得己之苦衷當爲天下臣民所共諒乃體察近日民情願覺惶惑蓋緣有司奉行不力未能仰體朕意以致　　之　　求揣測議論紛　卽如裁并官缺一事本爲沙汰冗員乃外間不察遂有以大更制度爲請者舉此類推　以　　　　於胡底若不開誠宣示誠恐胥動浮言愾氣因之不靖殊失朕力圖自强之本意所有現行新政中　　之　　　　　門原求將應辦之事分别歸并以省繁冗現在詳察情形此减彼增轉多周折不若悉仍其舊著將　　　　　　　　寺光祿寺太僕寺鴻臚寺等衙門照督辦事毋　裁并員各省應行截井局所冗員仍著各　督撫認　　　　　　　務官報准令士民上書原以輔明目逹　之用惟現在欲廣　言路凡内外臣工條陳時政者言苟可采無不文　　　而疏章競進輒多擒拾浮詞雷同附和甚至語涉荒誕殊多　雜嗣後凡有言責之員自當各抒　　以　　　　　　事其餘不應奏事人員概不准擅遞封章以符定制時務官報無裨於治徒惑人心並著卽行裁　大學堂爲　　人才之地除京師及各省刻己次第興辦外其各府州縣議設之小學堂著該地方官察酌情形　民自使其各省祠　不在祀典者苟非淫祀祀一仍其舊毋庸改爲學堂致於民情不便此外業經議行及現在應行各事如通商　工　　育材以及修武備濬利源實係有關國計民生者亟當切實次第舉行其無　時政而有　治　者均毋庸　議著六　及　理各國事務衙門詳加核議據實奏明分别辦理方今時勢艱難一切興革事宜總須斟酌盡善期於　無　弊　　　用中不拘成見爾大小臣工等務當善體朕心共矢公忠實事求是以副朝廷竊精國治不厭求詳之至意將此通　知 
 
 

Page 2

 
 
之欽此同日奉上諭延茂奏押解秋審覆勘斬犯由途脫逃請旨將疏防原解差官革職一摺秋審重犯派差押解宜如何加意嚴防乃竟漫不經心以致中途脫逃實屬異常疏忽差官雲騎尉全保著先行革職並著延茂提同解兵等研訊有無受賄故縱情弊仍飭勒限嚴緝逸犯務　　辦該部知道欽此同日奉上諭刑部奏案情重大請欽派大員會同審訊一摺所有官犯徐致靖楊深秀楊銳林旭諱嗣同劉光第並康有爲之弟康廣仁著派軍機大臣會同刑部都察院嚴行審訊其張蔭桓雖經有人叅奏劣跡昭著惟尙非康有爲之黨著刑部暫行看　　候諭旨至　有爲結黨管私情罪重大業將附和該犯之徐致靖等交部研訊此外官紳中被其誘惑之人朝廷政存寛大概不深究株連以示明愼用刑至　欽此 
[京友述國事要聞]  
　　京師訪事人云八月初六日皇太后密旨派步軍統領崇大金吾禮親督官弁往宣武門外米巿胡同南海命　查拿工部主事康有爲崇統領曁左右翼總兵三堂齊至該巷人喧馬嘶如湯沸鼎見者莫不驚亳推康因前奉諭旨催促就道己於前一日出京赴滬祇將康弟曁留京僕人會館長班等槪行拿去雖里巷傳說紛紛究不知其因何得罪聞前數日有人奏請盡裁八旗兵丁改練勁旅　　旗丁安置散處改令務農皇上特旨令各旗都統會議覆奏慶王端王均管旗務不肯簽押同往頤和園皇太后前面陳其事皇太后　之深以爲異又詢及一切新政更大有不合慈意者初四日傳懿旨六刻還海面問皇上新政事宜并申飭執政諸大臣何不諫止故初六日有皇上便殿辦事之旨復傳懿旨拿康問罪康之獲咎或卽在奏行新政中道路傳言又謂張憔野侍郎同被譴責侍郎京寓在東安門外錫蠟胡同登時宅第門外人山人海幾無容足之處其實皆聞風而來者并無官家一人到門雖經家丁屢次潑水驅逐直至黃昏　始散盡次早有至侍郎宅禀事者則見門房三間寂靜無人只有龍鍾老僕蹀　堂中相與應對迥非平時氣象云 
[津友述國事要聞]  
　　天津訪事人云皇上一日萬幾加以力圖新政變法惟恐不速而皇太后則以法祖敬宗爲重故於初六日在便殿垂簾辦事初八日行親政典禮此己見諸邸鈔列於本報者矣先是京師此事閟而不宣至初五日午後約四　鐘時有内務府人員自京至津缷裝於佛照樓怱怱卽往北洋大臣衙門拜會榮中堂隨從人等均揮諸門外不得近前有從窓外竊聽者則亦以語細不可辨惟見來員於言語之間數指而計至第五節申堂拍案嘆息語至黃昏留膳夜半始回初七日辰七點鐘仍出門拜客不知何往午後一點鐘中堂至佛照樓回　密談點餘鐘之久然後言旋是夜督轅迭接京電遂於夜半以後札行津蘆鐵路總局稱有密件飭於初七日暫且停車京師亦末開車搭客前來惟於十點餘鐘來一火車其勢甚疾至河東車站停輪有一西人手挈線籌遽行躍下向北而去蓋亦赴督轅公幹者比十一點餘鐘有官轎一　隨二戈什同西人登車開往京師道路均屬耳目謂中堂己被召晉京惟衙署則諱莫如深講當於初九日始行北上不知是何意兄也初六夜九門提督奉皇太后懿旨帶兵二百名查拿康有爲主事以其與張椎野侍郎同鄉交好圍侍郎私宅搜查不獲改投南海會館搜捕不獲如前惟獲其弟康廣仁並其得意門生某交刑部衙門訊辦康有爲聞己潛逃來津初七日三公司輪船暫不開行由地方文武嚴行搜捕嗣武昌泰順二船仍鼓輪而去至津蘆火車則於初七日午後三點餘鐘仍開行如故云 
[西報述國事要聞]  
　　工部主事康有爲奉旨嚴拿然其得罪之由言人人殊莫衷一是康附太古公司重慶輪船潛逃至滬在吳淞口外卽爲英人挈之入愛司克小兵輪船未被拿獲本報己紀其事兹悉康己於昨日清晨由英公司輪船載往香港西字報謂康被逮之故因請皇上盡行新法俾中國得進於自强而朝中大臣有不欲强中國者互相傾軋以致得罪現在英國兵船麕集北洋己有十餘艘大約此中必有深意也 
[英艦何來]  
　　天津訪事友人云北大河一帶日前有英國兵船六艘前來下碇不知有何舉動或謂英俄齟齬將次起釁故英國調兵前來防禦大都臆度之辭未可遽信也 
[中丞蒞蘇]  
　　蘇州訪事人云新任撫憲德靜山大中丞於本月初五日由江寗啓節取道丹徒嗣以丹徒口木排擁塞憲舟不克暢行遂改由常州無錫等處遵道而下初八日省中接得常州來電略謂憲舟己於午前過境屈計初九傍晚可抵滸墅關初十清晨抵胥門馬頭於是辭州府彥太守總捕同知劉司馬長元吳三縣以及候補道府叅游等文武官弁皆命駕至滸墅關外迎接撫標水陸各營則己先期出郊整隊同候至初十日上午憲舟果衝風破浪而至各　命舟迎上爭遞手版當由中軍官傳令回城各官乃各返棹至胥門接宫廳鵠候迨至下午憲舟馭抵葑門准於靈官廟前登岸各官乃卽馳至葑門迎迓中丞棄舟登陸步入靈官廟循例拈香然後乘綠呢大轎排齊全副儀　至滄浪亭行轅暫駐旋聞中丞筮吉本月十二日子時接印又聞本任撫憲升任四川總督奎制軍一俟交缷撫篆當卽啓行北上云 
[懸牌署篆]  
　　蘇州訪事人云上海縣知縣黃愛棠大令承暄經江蘇撫憲升任四川總督奎制軍保送引見所遺員缺由藩憲　伸芳方伯以候補知縣王大令豫熙署理己於本月十一日懸牌○同日牌示宜興縣典史馬長康撤任遺缺查有試用從九品孔憲猷堪以　委署理 
[裁官要聞]  
　　杭州訪事人云浙省自奉裁併冗員之旨廖中丞與惲方伯世都轉互相商酌現聞擬將布經歴照磨理問三缺按經歴知事二缺鹽經歴知事二缺及與府同城之同知通判與縣同城之縣丞主簿及府經歴照磨稅課大使一概裁撤又理事同知係專司旗民交　事件浙省向於杭州乍浦二處各設一缺兵燹後乍浦駐防營制未復旗民兵丁爲數無多附居杭州駐防城内理事同知亦暫　省城現擬將杭乍二同知并歸一缺俟乍營復舊後再請增設以上聞己定議惟各鎭所設分防同通如南潯烏鎭等處兼設巡檢刻下亦議裁去其一或裁同通或裁巡檢則尙須行文彼處道府斟酌詳報再行定奪 
[農學初基]  
　　杭州訪事人云杭省農學會擬先於錢塘縣屬上泗鄉開辦所有該處沙地應入會中者於上月　十七日由錢邑尊陳吉士大令親往查勘并騐磐石工程 
[銀廠竣工]  
　　杭州訪事人云杭省鑄造銀圓局初設於清波門内六官巷口上年爲雷所擊機器損壞嗣查得　處依近山麓地多石　埋土未深難期堅固因　地於報國寺防軍局旁建設廠所刻己竣工委候補同知朱司馬敏文經理其事擇於二十七日開爐鼓鑄云 
[杭垣火警]  
　　杭州訪事人云本月初七日上燈時分武林太平橋西七龍潭張姓家忽然失愼張向以刷紙爲生是日命學徒加添洋　偶不經心紙撚誤落洋油箱内以致炎肆大肆勢莫能遏張倉猝中悮澆以水遂致不可收拾該屋共有三進向係堆　紙　等物正觸祝融君之好東衝西突無可抵禦迨各集水龍及洋龍先後戾止竭力噴射約歴一點半鐘火勢始退計共焚去房屋十餘問　居幸未波及惟張姓　中己鮮有完物矣當火熾時有婦身懷大甲正在房中高臥火己臨門無路可出幸得鄰人打通後壁始免于厄吁危矣前月十三日武林門松木　地方有徐姓竹器作塲不知如何遺火致兆焚如頃刻之間平屋二間盡爲火龍捲去本月初四日東園門機神廟前王姓亦不戒於火幸在白　　卽救熄僅焚去房屋一間因張姓失愼事并錄之以爲居家者儆 
[燕巿叢談]  
　　京師訪事人云京官秋俸部議改搭三成銀圓目下京師巿面銀洋漸次流通其行情比較紋銀有加無减惟零元易錢稱 
 
 

Page 3

 
 
形吃虧耳○宣武門外果子巷同豐錢店開設多年所出銀鈔巿靣交易到處流通不料上月廿五日忽然倒閉凡與往來者多係僑寓京官驟聞此信受累實深卽如浙江京官印結銀兩向存該店屆時取出瓜分今年七月分此項銀兩京官均未到手遭兹意外管結之家大受其累此外他省尙有寄存者其被累當更不少也○今年夏末秋初京師雨暘時若四野大田多稼西疇告成可卜八九分之數○詹事府衙署兹己改爲農工商務總局署前黏貼紙額大書局號至一切事宜規畫伊始尙未就理其鐵路礦務局聞將以大理寺署改作則尙未知確否也○京師内外　　道路自奉旨修理以來刻下内城外城凡有溝處所己次第丈量清楚至如何興工修理尙須會議勘估方能入奏聞需欵甚夥能否集事尙　逆料云○富新倉林姓花戸私放米石被長倉憲查出具奏奉旨派步軍統領嚴密查抄林姓有產備抵嗣查得林姓資財無幾惟米石甚多有典當數家先亦傳爲林產經步軍統領潛往查封該典當等俱呈明實非林鋪并與林毫無交涉經步軍統領令取連環保結始免查封前所拿　之倉匪李大等十四名訊係林之羽翼現在己與林妻林嫂送交刑部惟林尙在逃未獲也○裁汰冗官於損項不無所礙聞各捐號中有己經報捐兌銀尙未交庫者無論何項人員均紛紛索還原欵不復上兌矣 
[西湖凉汛]  
　　杭州訪事人云杭省米糧缺乏前經藩憲札委各員分赴各路採購米榖業己陸續運到暫寄仁錢兩倉存儲前月初復由候補縣丞孫二尹錫疇從泰州等處連到新米五千石新榖三千石己由大憲委員騐收上月某日王司馬慰祖復由江蘇運到新榖五萬石亦巳會同仁錢兩縣查騐存儲矣○西湖一帶其錢糧乃由海寗州屬居民完納以湖水之收放實爲該州水利所關也故閘之啓閉亦聽其主政本年六月間天時亢旱由州民禀請開放卽啓閘板二塊以資灌漑上月初得雨甚深農田己獲霑足禀請封閘乃遂加添閘板以遏下流云 
[金焦秋色]  
　　鎭江訪事人云某姓女年甫十四依其姨母僑居山巷一日其姨母他出拐匪某甲偵知之一笑入門甘言以餌竟被誘至街巿四處閒遊繼復勸登輪船女不知是計欣然從之及上輪船卽己吹號展輪破浪而去行至金陵甲乃語女曰實告汝我將載汝至鳩兹　諸妓館今而後請勿復唱念家山矣女聞言大慟硋船司事某訝而詢之女歴告顚末某司事訴於上元縣經縣尊派差前來拘捕甲己逃逸不知所之乃將女暫交宫媒留養越日女之姨母聞信到寍具禀縣署將女領回附某船返鎭不意天網炭恢疏而不漏甲亦同附是船與女相遇及抵鎭遂呼江快拘赴縣署鳴冤董大令飭收禁候訊想拐良爲娼律有專條有除暴安良之責者必能盡法以懲也○鎭屬四鄉晚禾漸次登塲收成以丹徒爲最其餘略次據老農言今歲秋收本月十分可望以六月間雨水過多洲圩各田稻根不無損傷故就目前而論不過七八分云 
[委署叅將]  
　　江南外海水師吳淞營叅將金玉田參戎自本月初旬因病出缺後現由南洋大臣劉制軍札飭掘港營遊擊韓爵廷遊戎元孔暫行署理己於十二日到營視事矣 
[祀事孔明]  
　　昨爲致祭天后之期江海關道察觀察提右營叅將廖叅戎均於清晨率同文武員弁往天后宫致祭迨祭畢己鐘鳴十下矣 
[縣訊要犯]  
　　欽犯康有爲之門下梁啓超在滬開設大同　書局由上海縣飭拿不獲僅獲局内張其明等五人己紀本報大令以此案事關重大於前晚十二點鐘升坐花廳飭提密訊張供監生係廣東新會縣人在大同譯書局管事梁於三月初一日進京會試至今未回本月初八日其弟啓秀接得京中來信卽於初九日挈其母妻等附輪回廣東原籍餘事俱不知情胡啓發供係梁姓家丁在書局伺候老太太及二老爺初八日二老爺接得京電卽挈眷回籍劉德榮供是茶房唐阿二供在局充送書之役同稱主人家事素不干預錢阿金供是車夫張其明與主人同鄉由老太爺帶來素來親信曾命小的送電碼至電報局小的不識電碼不知打至何處大令以張其明顯係知情研詰再三堅不承認遂飭將張收押待質所胡劉交差看管唐錢釋回俟禀明道憲轉禀南洋大臣核辦 
[擬增馬頭]  
　　南巿新馬路巿面日增月盛現己煥然改觀前日由新關雷稅務司率領丁人在岸上測量河道深淺揷立標記聞擬於是處裝設輪船馬頭接連法租界云 
[勒遷烟館]  
　　天主教中規律素嚴向不准教民吸食洋烟卽所置房產亦不得租人開設烟館楊樹浦永興街有教民宋姓所造之房屋百餘幢前己捐作教堂公業内有房客楊志昌以開設小烟館爲業經堂中司事屢次催令遷移楊竟置之不睬教士聞而大怒遂於昨日函致楊樹浦巡防局請爲驅逐姚殿卿二尹卽飭地保傳諭楊志昌限令卽日他徙延干懲辦 
[護花有人]  
　　妓女王秀林張艶幟於英租界日新里以能歌烏烏之曲聲譽鵲起楷杷花下車馬常盈所得纒頭頗不菲薄前日有張生如者以王妓圖賴借洋等詞控之上海縣署經黃大令移文英界會審公廨提案究追鄭大令當卽派差前往提獲王妓以中秋節近帳均未歸情急萬分浼人商之於英領事署文案金苕生乞代煖頰得卽保釋若金者眞可謂護花之金鈴矣 
[拐逃被獲]  
　　湖北人汪雨山素不安分現在淞滬鐵路火車上執役前日將住居四馬路王某之妾饒氏誘匿滬北鐵路左近昨由包探石金榮查知卽率夥役前往拘拿汪糾集同黨數十人各持器械出爲抗拒幸石包探人手衆多得將饒氏扭送捕房候解英界公廨請究 
[秃驢竊物]  
　　前日午後有年逾不惑之游方僧某甲行至小南門外校塲左近見三昧菴内悄無一人卽潛入臥房翻箱倒篋竊取對時表二枚洋蚨數十翼正欲逃逸忽有香工某乙推門而入僧驚慌無措急從後窓躍出向鈎玉弄飛步奔逃香工卽邀衆僧隨後窮追直至大校塲始得擒獲搜其身畔原贓具在衆僧大怒隨出繩索將其縶縳移時始釋亦佛法慈悲之道也 
[南巿捕房紀事]  
　　昨日南巿新馬路四十號巡街捕勇巡緝至信泰馬頭忽聞有吹號呌聲四處搜尋知在某姓駁船上係張裕生所爲乃拘解至捕房由捕頭王榮培略加盤詰令管押一宵交船埠頭陳向榮保去以後不准再吹○前晚徽州人馮文雅行至新馬路增祥馬頭見一黃犬狂吠不己舉棒擊之必欲置之死地十號巡街捕勇見而惻然向之喝阻馮不服捕遂將人犬一併送入捕房王捕頭盤問之下馮稱犬係己物因欲傷人故擬擊斃以除後患捕頭著管押一宵至昨晨釋出後有電燈廠工匠何連生至捕房訴稱此犬己豢數年素稱馴善被馮牽去擊　祇圖大嚼不顧害傷物命請爲究懲捕頭以人己釋去無從查問不予准理旣而何又訴稱查得馮在增祥馬頭裏街某粤人所開之同和豐烟館此人喜食犬肉害物甚多捕頭因令十二圖地保恊同十六鋪地甲前往拘獲解至捕房候禀請局員朱森庭明府訊核○昨日午後江北人李大扣踞坐新馬路鐵欄杆上九號巡街捕勇見之以其有違章程喝之使去李不服倔强異常捕遂扭至捕房王捕頭詢悉情由令管押一點鐘揮之使去○昨日亭午時船戸顧某在新馬路任意溲溺爲某號巡街捕勇所見當卽扭至捕房捕頭令罰小洋一角從寛釋出 
[預勸棉衣井節讌移助四誌]  
　　啓者則敬疊次奉求樂善官紳好施商富俯念兩省災黎嗷嗷待哺迅賜解囊以期及時拯救繼思北地早寒棉衣尤爲必需之物苟非先時籌措恐啼飢之後繼以號寒仍不免委填溝壑謹再鈔乞登報布告同仁伏祈赶早製助或捐欵擲交敝所代製悉聽諸君之便所有各寳典典質滿當原舊棉衣并求分别撥助沿途經過關卡查有此項施衣應懇加恩隨時騐放免致阻人爲善之心是所至感至節讌移助第四批本日承瑞林祥瑞生祥瑞蚨祥謙益祥慶祥號合助洋一百元餘大莊移助洋十六元連前共收洋九百三十九元謹一 
 
 

Page 4

 
 
併鳴謝并勸後來則敬濕熱下注不良於行連日赤足枯坐繕函分懇感友隨緣捐濟己多至八十餘件仍擬陸續函商不敢始勤終怠所以如此之急急者蓋無非仰體憲厪爲民請命耳彼待救之人朝夕盼望更不知若何着急惟天下仁人鑒而憐之上海北巿絲業會館籌賑公所施則敬子英甫謹求 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[陛菴騐屍]  
　　京師訪事友人云崇文門外鞭子巷三條胡同之天仙菴與草廠十條胡同之曰衣　均係某比邱尼住持　菴小尼數輩俱在妙齡情絲未斷不免慕陳妙常之風夏間有某僧至菴拐去小尼三口杳無音耗至七月中旬老尼在途遇一小尼掌珠復得急扭至天仙菴詳詰巔末知爲某僧所誘屢赴桑中之約老尼惡其敗壞清規勃然大怒痛加鞭樸小尼怨憤難堪竟於深夜乘人不備潜服阿芙蓉管迨毒發呻吟己不及解救卽登西方極樂世界經人代投南城司署報案項指揮立飭差役將某僧鎻拿至天仙菴隨卽親往相騐人言藉藉皆謂某僧先與老庀有染致有此姦拐之案不知地方官如何審辦也 
[上海縣署瑣案]  
　　沈國亭黃金龍投縣署控黃金和撑奪渡船前晚經襄理　員李葆初二尹提訊沈供黃金龍問小的借洋八十三元爲修船之用修工甫竣卽被黃金和將船奪去求追欠洋黃金龍供此渡船係故叔傳與小的因船身破舊不堪故向沈國亭借洋修理後被金和奪去請追給修理之洋黃金和供船雖由金龍修好但此船係堂弟晉法之物租與金龍撑駕己閱數年未將租錢給付因被别人撑去由小的尋回己還晉法金龍與沈國亭實係串同誣控求鑒二尹判著黃金和向晉法取洋三十元以　金龍修費金龍不應串沈誣控笞責二百板沈大加申斥飭各分别具結完案○新閘巡防局函送陳鵬飛黃孫氏陳芳如等到縣請訊前晚亦由李二尹提訊陳鵬飛供由陳芳如爲中與和生輪船買辦曾汝昇殷子文商妥合做該船買辦言明小的上船經管船務卽於六月十八日開往香港一次一切開銷己墊洋六百餘元不料曾汝昇於七月初八日忽將小的停歇欲與算帳曾殷二人均避匿不見不得己將曾之岳母黃孫氏中人陳芳如扭控巡防局轉送案下求究陳供伊等合做買辦小的並未爲中惟殷央小的結帳知陳實墊過洋四百元而陳亦未將水脚等項交清前日來邀小的同至曾處再算及至途間反被扭局黃孫氏供是曾汝昇岳母現住新閘婿在輪船未回前日女兒因事出外陳卽帶領伊母及船夥十餘人擁至婿家毁門而入小婦人向勸與傭人周元俱被拖出戸外伊夥董阿和沿途將婦人毆打左臂己被毆傷捕房公堂皆因事在界外斥出不理始到巡局送案聞女兒回家查檢房内失去節箱一隻内有金鐲金環等物所失頗鉅務求訊追周元供詞相同地保王順堂供是日的在洋務局當差及回家聞悉往查則知己在巡局由局諭令解案二尹得供以陳鵬飛不應擅扭婦人判令交差看管著地保同周元先送黃孫氏回家囑婿曾汝昇到案訊問陳芳如繹回著殷子文速卽投候質訊核奪 
[英界公堂瑣案]  
　　滬上五方雜處艮莠不齊三教九流無所不有昨有口操湖南人之羅金標在英界棋盤街往來　　形跡可疑包探顧阿六見之知非善類拘入捕房在身伴搜出哥老會票據五張爰卽送案經署理讞員鄭瀚生大令略詰情由當卽備文移送上每縣辦理○華英大藥房洋人控同豐洋貨店唐桂六收買賊贓藥水二十餘　請爲究辦唐供此項樂水係由老德記買來並非收贓求鑒鄭大令商之衛繙譯官判罰洋銀二百元嗣由博易律師函請保釋大令准之○水巡捕禀划船戸王阿二陳王氏二人竊取華盛碼頭所堆之煤爲更夫陳阿金所見拘案請辦大令判將划　充公○洋人羅倫　細崽張根竊取銀盃二只綢傘一把請爲究辦張供洋傘因天雨借掙銀盃並未行竊求鑒大令判笞責二百板○長春客棧主王德春控僧苗湖積欠房飯洋銀五元二角向索不還反敢行兇吵閙送案請侒苗湖供欠洋是實惟因一時無力向之緩商王逼索甚緊被取板凳擲傷頭額至今尙有血痕反投案下誣控行兇求恩明鑒大令以苗湖不守清規在滬游蕩殊爲不合判交捕房押追洋五元二角○包探倪順泉禀稱松江人杜阿生犯案纍纍遞解回籍今復　來　上爲小的所見送案請判大令命責一百板管押捕房一月然後解回原籍○包探李培芝禀稱劉金堂石文桂二人竊取布衣三件反誣胡　三所竊请究大令判各責二百板枷號一月贓存捕房待失主認領○王四　禀稱輩金榮於前月間向小的租去東洋車一輛前日忽稱被人竊去當經小的報知捕房兹由包　顧阿六緝獲人贓請爲訊究董供車於前日傍晚時被人竊去及訊之所獲賊犯施川郎則稱輩囑小的拉至虹口並非行竊求　大令得供以二人通同串竊判　罰洋五元施責二百板○王阿毛禀稱向在某南貨店生理上月間納妓女錢氏爲妻不意於本月初八日逃往吳淞昨日潛蹤來滬被包探石金榮所見拘獲送案求　給領鄭大令著卽領回嚴行管束 
[法界公堂瑣案]  
　　前者朱二哥投注界捕房控被流氓順德激同沈先進陸毛毛邱子言及一不識姓名之山東人在天成昌烟館肆行訛詐持刀恐嚇中捕頭派令包探將一干人拘入捕房昨日解請朱明府何繙譯會訊朱投案伸訴前情沈先進供在南巿充當船埠頭目前日朱與順德等在天成昌烟館口角小的曾向解勸代償洋銀十元卽在烟館交日明府謂爾爲埠頭有何　　供有執照一張現藏家内明府盤詰再三朱堅稱伊等持刀恐嚇兇狀可怖並非虛言明　與何　　會商之下以原被均非善類著一併押候飭探查明有無持刀恐嚇情事如係妄供亦當究辦候禀覆核奪○德明里源愼東洋莊主張顯卿投案禀稱歇夥馮瑞生卽洪雲祥私竊棧單一紙至老沙遜棧將寄存之毛巾二件值銀二百兩冐名提出查知後卽將馮尋獲詰知此事與莊夥秦葵生串通一氣售賣分贓現在秦己聞風逃避祇將洪扭案請追洪供認不諱明府謂爾等生意中人不應作此無恥之事姑念體面攸　著押候交保出外赶緊理清延干追比○韓福泉禀稱朱瑞芳申同姘婦紀杏卿圖吞會項洋銀一百七十餘元己蒙提訊押追在案嗣朱挽出沈金元作保許先給現洋銀若干其餘按月拔還七元約定月底立據交付詎屆時避　不見顯係串吞因將沈金元紀杏卿拘案請追明府以紀等一再玩延實屬可惡著押候嚴比○包探禀稱王周氏在小東門外被流氓陳阿大王阿根攫去象牙摺扇一柄立卽鳴捕拘獲人贓解案請訊明府判將陳王各責五十板贓還失主○包探禀稱招商局十號　房被焚時偷兒陳阿德陳鳳林陳文芝陳阿林曾向火塲搶奪物件被巡丁當塲拘獲人贓送案請辦明府判將四人各貢一百板○顧煥章禀稱家住興昌里前晚被竊賊張阿四糾同賊黨撬鬥而入竊取錫燭臺等物當塲拿獲張賊一名送案請究明府判張枷號一月期滿責二百板贓還失主○妙華生禀稱前日行經陸家宅橋被扒竊陸阿福摸去大洋銀三元當塲拿獲送案請辦明府判陸阿福枷號一月發犯事地方示衆期滿笞責二百板贓還失主○包探禀稱烟妓王周氏與庖人某甲有染不肯接客與烟鴇華王氏互相爭吵爲巡街捕拘案請訊明府判各掌頰五十下○裕隆押店夥張雲卿控學徒趙阿生竊物質洋一案經明府訊供判令寄存洋銀之項顧氏交洋五十元甚餘著趙阿生交出詎項顧氏一味刁狡僅交洋銀二十二元原告屢次求追昨日經明府飭提在押之趙阿生並著保將項顧氏交案當以案懸日久實屬有意玩延著將項顧氏掌頰一百趙阿生笞責一百板具結完案 
[美界捕房紀事]  
　　昨晨小竊陳福榮至西華德路二十號洋房内竊取皮凳二隻邇爲某號巡街捕所見立卽扭入捕房押候解請公堂究辦○昨日張阿羣至穿虹浜某車寓内竊得小車二輛由四百四十七號華捕拘獲人贓解入捕房押候究辦偷兒朱順生至山東路二百十五號小烟間内行竊烟槍一枝由劉　探當塲拘獲扭入捕房押候訊　 
 
