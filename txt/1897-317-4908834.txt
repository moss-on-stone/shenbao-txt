# 1934 - 317 - 4908834

 

Page 1

 
 
[鄉試條對秘書]  
　　中東戰紀恭摹御容懿範曁中外人地諸圖續編載密電六萬言眞秘書也翻刻送究廣學會著中東戰紀八卷本忠愛之忱上治安之策今第三次重印恭摹皇上御容皇后懿範羹　如見雲日同符更繪中外名流曁黄海　地諸圖以資考鏡價仍一圓五角○載紀續編四卷載李中堂東征電報六萬言百爾君子密疏數十篇曁各鄰國密約各西報譯論之屬　諸初編所錄皆萬金不換之秘本百思不到之眞詮取價七角○文學興國策二卷爲振與新學者先　之導卽爲光昌文治者榮業所基取價二角○新例鄉會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁責跡歐洲交涉隱情考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉人條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考市售書處寄售圖書集成局代啓 
[閲本報紀提騐仵作事因推論凡檢騐者必須明醫學及格致之學接前稿]  
　　一爲人身骨體之誤中國骨格之圖部位名目支離分晰或假穴道肌肉以指骨體謬言假象疑誤後人攷西人業醫學者必詳究體質功用之理所恃以爲實騐者均經解剖而得之故言全體學者均有專門之書如全體闡微全體通考全體圖説全體新論體骨考略體學須知諸類皆中國已經譯出其所指骨體部位名目纎悉畢具以中國對觀其詳略固相懸甚多也一爲指言致命之誤按洗寃錄所載以兩額角左右噪喉結喉骨諸處均爲致命要區若以西人之法騐之則謂有受傷未必致死者夫致命與否犯人生死之分皆在於此若不考究明確則未免有含寃地下者矣一爲雜証騐之誤滴血滲骨原本梁書豫章土綜事又有滴水凝血之法凡遇疑難案件具以此爲憑然以西醫書證之血凝之理有冷暖動靜滑澀風氣之别稀稠從違之義以理論之血多水少路人之血可凝血少水多骨肉不必凝又骨體本有吸引血輪之性猪羊之骨能沁人血據此定案則誣枉者難免矣一爲鑿空求證之誤毆後溺水用明油傘照騐此於光學之理無以言之焚屍擲骨可燒地熱用胡麻糝地騐之或澆醋用漆卓覆騐之夫屍體旣毁所餘燐炭矽土諸質均已化散還其原質何以與油質漆質相沁可騐傷狀此種穿鑿附會名爲别標新異其實並未確有所見以此斷獄所枉實多按以上諸説俱見近人著述中其援據賅洽剖晰毫芒實能動中窾要今中國士人自少至長所習者時文試帖律賦楷書一旦身膺民社不知案牘爲何物偶遇人命案件輒委之仵作書吏之手夫仵作書吏之作奸犯科妄言揑報者無論矣卽使控律定讞而其所據者祗依古法抑知古法未必事事皆經實騐不過採取歴來案件藉以成書其中訛以滋誤在所難免而今之論者輒斷齗焉以相騐之際有司不能逼近屍所細心檢視夫命案之所重者惟在相騐時確實無訛庶冀定讞之際不致稍有寃抑耳倘胸無存見卽使審愼周詳仍不能辨其孰眞孰僞則死者之寃何由伸而生者之寃尙何從白哉按西國醫士分爲三科内有一科爲佐治相騐之需當中國順治時日耳曼總學館中始令習醫者肄業後又經名人發明其理此學遂大興近日各國皆設此科謂之輔政科以資聽斷竊謂中國亦宜仿其意特設一科懸爲禁令曉諭民間有能博習詳究者以時考察之果能剖説明白别有心得富給予文憑凡士人入官者非此科出身不准爲親民之官刑名幕友非此科出身不得聘請仵作書役非此科出身不准充當如此則人皆知爲朝廷之所重自能有潜以圥習者矣夫死者不可復生絶者不可復續檢騐一誤後悔奚追惟能明於醫學而何處爲致命何處爲不致命潛心孝騐於全體骨格部位皆能了然於胸庶不至游移其間顚倒致誤矣明於格致之學而一切疑難之案皆可以光學化學之類証之近西報載用勞忒根光帶攝影新法能將身内骨格之影確然顯見則凡有傷損一經照視可以毫無疑義而鑿空求証之誤皆可不必矣爲之上者苟能深明此學則死者之寃立伸生者之寃立曰尙何至逾時歴歲駁而又駁檢而復檢致死者旣飲刃喪命於生前又蒸煮裂屍於身後一誤再誤使寃酷遂至此極哉 
[電諭再登]  
　　十月十七日奉上諭昨日道旁叩關之福建監生岳步蟾著交刑部嚴行審訊欽此同日奉上諭奉天府府丞兼學政著貴賢調補欽此 
[前晚八點鐘電局傳來]  
　　上諭二道時本館已將長江蘇州等處應發各報印就後雖補入而長江蘇州各報紙未免闕如故特再錄於此非複沓也閲者鑒之[  本館附識]  
[東報譯要]  
　　日本報云東歴十一月初六日卽華歴十月十二日大阪埠天滿製造花爆之某廠忽然失火濃烟毒燄四處飛揚至傷斃人口若干一時擾擾紛紛無從查悉也○日廷倩泰西製造兵艦命其名曰當士蓋取國中至高之山名之也落成回國派入横須賀軍港作爲警備艦日内方駛入船隖逐加修繕將船身換霖顔色聞擬改爲常備艦隊中之旗艦云○日廷就横須賀船隖新製巡洋兵船名曰明石船身全用鋼質製成繪畫花卉頗爲美麗計長九十米突闊十二米突又一米突之七深八米突又一米突之一入水四米突容積二千八百噸實馬力八千匹速率每一小時行十九里半大砲二門快砲六門速射砲十二門機器砲四門水雷管二門定於東歴十一月初八日卽華歴十月十四日午後三下鐘時下水日皇命依仁親王代爲騐收○高廷前貸日本銀幣三百萬圓嗣卽付還一百萬圓此次又還一百萬圓聞廷議有緩日再還五十萬圓之意蓋高王新簡俄國某員掌財務故措銀不覺其艱也○琉球八重山島於東歴十一月初三日卽華歴十月初八日四下鐘時天未黎明暴風雨猝至電綫多被摧毁電竿亦偃仆數十侏電信局房屋大半損壞自八重山經由那霸轉逹臺灣基隆之電信阻滯不通是日之晚九下鐘時冲繩本島亦大風爲害被毁舟船房屋不計其數目下日官方四出稽查也○自内閣大臣伯爵大隈氏重信辭職後諸大臣紛紛更迭計男爵田　氏稻次郎任大藏省大臣男爵安塲氏保和任農商務省大臣西氏德二郎任外務省大臣前出使美國之星亨氏任遞信省大臣説者謂外務省旣已易人則出使諸員亦不免有量移之事也 
[修堤紀聞]  
　　唐心口爲湖北安陸府所屬上年堤防潰决民嘆其魚春間雖籌欵興修奈桃汛方興難施人力現在節交冬令水勢漸涸大府籌撥巨欵委員監修聞此次所委同通州縣首領佐雜共六十餘員捧檄諸君皆欣欣然有喜色此外尙有司事一百數十人襄向經理亦可見工程之浩大而聽鼓諸君可不憂卒歲無資矣 
[接印有期]  
　　寗波采訪友人云新任鄞縣劉大令於本月中旬某日頒到紅諭大約二十一日可以蒞甬定於二十二日吉時接印 
[私運制錢]  
　　閩垣琯頭地方有某典鋪開張有年現因私帶制錢至五百餘千之多經閩海關哨丁拿獲移解閩縣訊辦邑尊宼大令前日提該船户及鋪夥訊問該夥供稱所運制錢係因鋪内所需詰其爾鋪每日可用若干秀稱 
 
 

Page 2

 
 
每日約十餘千大令核其呈内又云每日可用百餘千彼此殊爲矛盾難以憑信因諭候覆訊再核 
[面禀要公]  
　　長江水師瓜洲鎭總兵高光効鎭軍於月之二十二日起程乘舟赴太平府謁見提憲黄少宫保面禀營務事宜届時標下健兒均排立江干恭送如禮 
[四述謀財害命案]  
　　蘇城小王家巷謀財害命一案縷述前報昨者長洲縣汪大令復提兇犯尤錦泉卽尤錦祥讞鞫供稱小的所得洋銀二百元以一半寄存唐阿松處親手放在阿松家之坐凳上旋由阿松親自取去再有一百元分六十元交與妻子收藏餘四十元小的在北寺前賭輸及零用等花費殆盡大令命提唐阿松訊究唐供小的亦爲木匠與尤素來認識惟從無洋銀一百元寄存小的處實被誣指前堂小的所供情愿賠洋一百元緣尤曾有一會在小的名下令悉此會已由伊典與他人小的無力賠出矣務求恩鑒大令飭提尤妻某氏訊問氏供稱丈夫所犯之事小婦人實出不知求爲原宥大令着夫婦二人當堂質對尤稱是案係汝教我做成洋銀則由汝收去胡言亂語狀類瘋癲氏惟痛哭不止叩求開恩尤又稱做案回家汝尙煮粥命餐豈有不知之理大令問氏半夜到家共有幾人氏含糊以應大令飭站立方磚良久仍無口供大令命將男女三名口仍分别還禁候再訊究 
[兇犯翻供]  
　　本月初二日報紀兇犯過院一則兹悉該犯姓翁名泳湶年二十有四家住蘇城大太平巷去年十一月某夜用并州利剪將鄰嫗顔龎氏剪破喉管立時斃命攫取其身畔金戒二枚洞啓大門而逸翌日報經前任長洲縣王大令詣騐卽將兇犯獲案迭次研訊供認不諱詳經蘇州府桐太尊提勘照例解司於上月二十八日過院詳細情形均已誌諸前報詎該兇犯於撫憲奎中丞提勘時忽然翻供中丞爰飭仍交蘇州府覆訊本月十六日太守復倩發審局委員董明府觀瀛升堂提鞫供稱戮斃顔龎氏是實惟未攫取金戒明府問旣無其事爾前供何以云云犯稱當時熬刑不過是以妄認明府大怒謂汝被拘後贓物由汝供認隨後起案豈容狡賴遂喝責二千板血肉横飛聲如宰豕責畢復提訊問詎仍執定前詞不肯供實明府飭令仍還原禁十九日覆提嚴訊犯仍一味翻供異常刁猾大令喝上挺棍良久復上天平架及鞭責籐條數百下犯閉目熬刑堅不吐實大令無奈令還原禁候再刑訊 
[仵作具結]  
　　丹徒縣幼犯冷發順冷發蘭毆斃族伯冷長春一案屢經蘇州府發審局研訊旋以二冷所供毆擊之處與詳文不符因將原騐仵作薛咸泰補提至省宗大令研訊之下薛稱爲日已久未免忘懷求請寛限追思實情云云大令限以五日務將所騐傷痕詳細供陳一切情形均誌前報玆悉是案復經宗大令於本月十八日提訊仵作薛咸泰供稱屍格上所有未塡之傷痕實係一時疎忽尙求恩典大令飭將遺漏之處當堂於屍圖上補塡明白大令細閲之下知仵作實係疎漏尙非有意隱匿著具疎漏切結候詳請上憲核奪 
[謀殺親夫]  
　　江蘇東臺縣屬距城數里之某鄉有陳仁堪者以犁雲鋤雨爲生妻繆氏年逾花信貌似鳩盤而生性風騷頗多淫行素與附近朱碧田有私夜去明來情同膠漆而陳尙未之知也一日爲藁砧撞破訓斥一番氏以存此眼中釘終不能恣意行樂默與姦夫謀將陳灌醉舁至三里外繫以巨石抛斃河中鄰近人家略聞聲息以時已深晚未敢出窺翌日互相傳述道路譁然陳戚某甲因事過訪其夫繆氏支吾以對聞知此事心大疑之飭人至該處河中打撈果得陳屍尙未腐潰面貌如生乃偕地甲投東臺縣署報請相騐縣尊詣騐屬實飭將淫婦姦夫拘帶回署研訊之下供認不諱爰卽申詳解省臬憲吳廉訪親提研勘詎姦夫淫婦頓翻前供廉訪飭發蘇州府研鞫桐太守於本月十九日下午倩發審局委員董大令升堂提訊男女犯皆不承認大令喝將淫婦鞭背數百下姦夫則上天平架逾時始將謀斃情形一一供認大令問以何人起意則彼此推諉不肯供招加以五木仍不供實大令飭還禁元和縣囹圄候再研鞫 
[拐案夫明]  
　　蘇州采訪友人云有某甲者不知何許人挈其梅鶴僑居於盤門外青陽地已有年矣本月中旬某日其二子嬉戯於吳門橋一帶突被乙丙二拐匪曳之以去甲夫婦分途尋訪蹤影全無於是敲擊銅盆逢人問訊當二孩初由乙丙曳去適爲素識之某秃子所賭疑其携出閒游也並不阻問及見甲尋覓始直告之甲遂邀秃子入城許以尋獲後以洋銀十圓爲壽秃子喜甚相將前去行經某處幣見乙丙彳亍途中秃子卽指稱孩係被二人所拐甲上前扭住呼地保至令解送吳縣署請追縣主賴大令庭訊之餘乙稱小的名阿榮丙稱小的名阿根又同稱小的等皆本城人令日由申浦旋蘇欲往某處突被寃誣務求大老爺明鑒甲與秃子則指定乙内爲拐匪無悮大令將乙内略加笞責終不承招爰飭暫押刑房俟查明核奪 
[粤東患盜]  
　　廣東采訪友人云本月初九晚龜更初起適十八鋪閘口某鞋店主得中武闈闈姓收得彩銀二百餘兩肆筵速客拇戰喧呶不虞盜匪糾得多人從屋面縋下行刦主客皆驚慌無措盜匪遂指以手槍禁不許動旋將櫃上銀兩劫掠一空交門外望風之匪黨接去猶恐鄰人追赶乃高呼火警以擾之迨隣人馳往救援而盜黨已遠颺無跡矣是夜二鼓後下九鋪横街福拱里某冷店亦有盜匪多人毁門入室見有櫃扃鐈甚嚴偪令夥伴向店主索鎖匙良久不得而街鄰已鳴鑼圍捕盜匪乃相率遁去説者謂省垣安勇如林所司何事而咫尺之地一夜中竟兩出劫案溺職之咎其能辭乎 
[是否冒名]  
　　順天府大興縣生員有王宗焱者乃已故江西饒州府知府王友松太守之胞姪本科拔貢王蘭石選士宗羲之堂兄弟物故已久此外在學并無同姓名之人蘭石選士食餼府學知之尤詳詎今年順天鄉試有中式一百六十二名之舉人竟爲大興茂才王宗焱雖炎與焱只差火旁而大興學中却無其人因赴禮部送信如新貴王宗炎覆試請爲扣留盤詰而此人亦不知因何竟不覆試是否冐名查三代便知特不解王宗炎大興學中旣無其名何以送考校官爲之送考耶此中底藴非箇中人不能知矣 
[大令公旋]  
　　丹徒縣王伯芳明府前赴姑蘇謁見各大憲面禀所屬秋灾情形兹明府在省勾留數日事畢後乘坐官舫由内河而行卽於十九日下午駛抵京口舟泊六吉園碼頭有頃大令乘輿登岸遄回署中 
[痞黨結會]  
　　福州地棍横行平坦之途幾致盡成荆棘經署臬司周子迪廉訪拿獲數人嚴爲懲治若輩始稍歛其鋒地方賴以安謐遠近慶之不料死灰復燃又有痞類暗結黨羽飲血拜監名爲小刀會前日在水部某廟中置酒高會幸爲統領福靖各營劉毓仲軍門查知立派親勇圍拿不意有爲多魚之漏者痞黨遂相率遠颺僅獲三四名交地方官懲辦 
[未能娱親]  
　　鎭郡有某氏媼挈同其子在五條街開設荳腐店生理井然家中頗堪温飽媼老年昏聵舉止失常終日絮絮叨叨不自知其何故其子雖不能先意承志然亦未致顯違月之十二日媼不知緣何觸怒拍桌敲樹指其子而痛詈之適丹徒縣王大令呵殿經過媼餘怒未息奔出街心大呼其子忤逆邑尊立卽停輿命人扶媼起立訊以汝子如何忤逆則皆鹽米瑣屑不經之談傳訊四鄰僉謂其子平日無大過失邑尊遂謂媼曰汝年已老邁祗此一子養生送死端賴於是卽使稍有過失亦當涵容今乃突然喊送忤逆豈欲本縣將汝子立斃杖下耶媼默然不知所對半晌方言但求大老爺責三百板足矣邑尊回顧其子跪伏母後乃飭令掌頰三十下責畢呼至輿前諭謂汝平日必不能博親歡心以致母憤激喊控忤逆姑念初次僅予薄責此後務須激發天良曲盡孝養使汝母歡慰否則王法森嚴必不爲汝輕貸其子連連叩首應命邑尊遂呼殿而去道旁觀者咸頌賢宰官之操縱得宜足使頑廉懦立云 
 
 

Page 3

 
 
[楚江氣候]  
　　鄂省秋未苦雨入冬以後天氣驟晴不必納日南檐而氣候已異常和暖立冬節近居人仍御祫衣負戴者更袒裼而行汗流浹背父老謂冬令暄燠如此實從來所罕見本月初十日忽濃雲如墨急雨傾盆次日天雖放晴而北風怒號氣候爲之一肅誦放翁命僕安排新煖閣呼僮熨貼舊寒衣之句覺暖日烘窓又增一番詩興矣 
[解囊救妓]  
　　世之爲妓脱籍者或以容華窈窕抛來十斛明珠或以情致纒綿抵却三千鍾乳以故身價而外姊妹花船頭餞别每人贈金鈪一雙僕婢輩堂下叩頭逐個賞白銀十兩一時揮霍縱叨闊少之名五夜自思恐若旁人之笑若夫尋花問柳之中忽動拯困扶危之念匪貪其色憤若輩之欺凌聊盡我心令殘花之有主如羅某者亦贖妓中之别開生面者矣某氏婦高明人也早喪所天而上奉老姑下撫幼子祗靠十指爲度活計是以號寒啼飢之聲不絶於耳斗米斤柴之絶無以爲生日前被無賴誘令出省做工氏中其計以爲月得工金數枚可以養姑育子爰梳光一隻扁髻檢齊兩件粗衣欣欣然搭渡來省詎無賴已與寗居里馮某私娼訂價押銀若干卽帶氏往該處作皮肉生涯收其夜合之貲以飽奸槖氏一無所沾一日氏偶染微恙無賴亦不肯出一錢代爲調治氏懸念家中恐老稚轉塡溝壑感懷身世悔青年長墮烟花對月長吁臨風洒淚屢尋短見誓不欲生適有羅某到此尋訪詢悉情由大垂憐憫慨然解洋蚨若干贖其身契携之回鄉立爲簉室并時時分赡其姑若子毋使飢寒若羅某者可謂好行其德矣氏亦何幸而得與羅遇也錄博聞報 
[鸚鵡脱籠]  
　　紹興采訪友人云郡城五福亭畔薙髮鋪主某甲本山村民人早年挈其妻居於此藉素刀之技餬其口饔飱裕如其弟某乙自幼如郭槖駝之盎其背貌亦醜甚素習輓人業娶妻某氏姿首甚佳綵鳳隨鴉不無私憾旋被浪子某丙所誘席卷而逃奔月結璘久無影響近始訪知其所在控諸縣署經縣主訊明情節照拐犯律嚴懲妻則斷還本夫領回管束而楊花逐水依然淫蕩性成一日稍不留神又如鸚鵡之脱籠而去不知乙仍思設法尋獲乎抑任其别抱琵琶乎 
[資遣飢民]  
　　前報曾紀淮徐等屬秋收告歉貧民遂結隊南下就食於揚州新河灣等處兹接刊上采訪友人云邇日貧民仍絡繹於途地方官恐騷擾閭閻特派公役多人分往五臺山以上攔截一面電逹上憲請示祇遵旋經兩江總督劉峴帥派委員弁扼守瓜洲等口將貧民一律截留鎭江府縣各官亦派人分投堵守不得越雷池一步貧民遂又返棹維揚蟻聚蜂屯薈萃城外保甲局總辦朱觀察聞之立卽會商沈太守迅速飭縣設法資遣免致逗留江甘二邑宰復命駕出城查騐人數諄諄然慰以好言然後分别大小口每人酌給青蚨若干翼派役護送北旋其來時駕有小船者仍坐原船就道無者代爲雇覔日内登程者雖已不少而來者仍相接於途更有狡黠之徒四處潜藏不欲遄回故里眞有查不勝查堵不勝堵之勢或曰此非截之於上游不可想各當道成竹在胸自有善處之法也 
[嚴禁招摇]  
　　漢口鐵路總局由候選道朱惠之觀察滋澤綜理日内興辦伊邇鑽營者實繁有徒巧黠者更復藉此招摇謂與朱觀察素屬知交力能推轂於是奔走者爭出其門觀察聞之恐有指官詐騙情事日前徧張曉諭謂本總辦經理鐵路事必躬親所用員司非素相親信决不徇情委派凡欲圖謀差事者愼勿聽信若輩愚弄自墮術中等語經此一番曉諭想撞騙者當計無可施而營謀者亦廢然而返矣 
[鄂省武闈]  
　　漢口訪事友來函云鄂省文場甫罷武試又開如熊如羆之士聚集鄂垣者計不下四千人撫憲譚大中丞已於本月初七日開考武漢二郡以次接試荆襄鄖宜諸府與試諸君莫不挾矢張弓各顯男兒好身手以冀名題虎榜藉以光耀閭里云 
[武闈四誌]  
　　金陵采訪友人云上下江各武生技勇刻已考竣所有東西二闈頭二塲合式之武生已由兩江總督劉峴帥示期齊赴中闈覆試聞今歲武生之赴試者實共三十人有奇除頭二塲不合式者外僅餘二千餘人十九日入内塲默寫武經二十一日卽可揭曉矣 
[星軺拜謁]  
　　駐紥吳淞鎭江南自强軍統領德員賴君及駐滬日本領事小田君帶同繙譯河西信君等均於前日午後先後至滬北天后宫側出使行轅拜會德國欽差大臣吕鏡宇星使星使迎入客廳歡談良久始握手而出昨日上午九點鐘時星使命駕出行轅至本埠又武各衙門並駐滬各國領事署答拜四下鐘時方始回轅並擇於今晨八點鐘乘小火輪船往吳淞鎭自强軍營答拜統領賴君大約出月初旬星使須秉節前往矣 
[重續鸞膠]  
　　英界公廨讞員張賡三直剌於前晚時乘某輪船至金陵擇吉本月二十七日重續鸞膠滬上官塲之與直剌有舊者莫不先期往賀直剌赴江海關道轅請假二十日公堂讞政暫由襄之讞之邵虎伯大令代庖前報云因有要事面禀劉峴莊制軍蓋訪事者之悮也 
[失竊已獲]  
　　原任江海關道劉康侯觀察在任時署中失去玻璃長窓數扇飭緝未獲前日上海縣黄大令由道轅回署路過道前街偶見某甲舊貨店將長窓求售察知神色有異命拘拿盤詰甲言語支吾大令命帶往道轅請觀察之公子認明是否眞贓再行核辦 
[人命勸和]  
　　常州府人馬阿金著名流氓也現居美租界北河南路桃源坊九弄第一百五十號屋内本月二十夜與鄰居顧壽宗成衣店夥王金善爲細故口角互相爭毆馬力大如牛非一人可敵顧子慶雲前往解勸王得以乘間遁出喚尋巡捕馬遂遷怒顧子極力兇毆並被踢傷腎囊頓時倒地迨王金善復返馬已逸去當將慶雲扶歸調理無効延至前晚因傷斃命其父壽宗痛子死於非命尋獲馬阿金扭送捕房請辦捕頭以人命重大夫使輕理諭令喚同頭圖地保周老關報縣請騐或投英公廨控告刻經人從中排解令兇手出洋二百元給與屍屬爲棺殮之費遂了事矣 
[再拿訪事]  
　　訪事待懲一則已登昨報兹蘭捕頭以滬報館訪事王阿順卽王茂祥亦曾同萬春樓拆梢洋銀二元業已訪明屬實爰復於昨日上午飭各包探嚴爲查緝務獲懲辦已經獲案之蘇海彚報訪事朱銀生仍禁捕房候拿到王茂祥一併解送英界公廨訊辦 
[飭解女犯]  
　　前報所登南匯縣汪蘅舫大令解女犯施沈氏過府寄禁上海縣獄昨日上海縣主黄大令飭吏備齊文牘定於今日加差解赴松江 
[訊追欠欵]  
　　英商元芳洋行主人控已故買辦鄭程先虧欠銀兩迭經前英界公廨讞員屠别駕判令轉追行中各夥宕欠之銀以資彌補昨日襄理讞政之邵伯虎大令飭傳何堯記梁杏記譚俊記鄭卓記一干人至案訊追何供稱欠銀一百五十兩現已繳呈七十五兩梁供稱欠銀九十兩現已繳呈四十五兩鄭供稱欠銀一千八百兩無力措繳叩求寛限日期譚供稱欠銀一千五百兩目下亦無力可措程先之子鄭某投案供稱譚實欠銀四千兩私將帳撕去一頁以致數目不符譚供稱並無其事如果撕去一頁無如許之多况有流水帳可對大令商諸薩副領事官然後飭將何譚鄭三人如數押追并著梁再繳銀十五兩餘銀三十兩限兩月繳楚 
[縣訊佔地]  
　　前者閔行司巡檢申送胡茂芳等人至上海縣署昨日黄大令倩帮審委員蔣剌史提訊地保董鳳山禀稱王德祥與王仲周是從昆季前將平屋二間售與胡茂芳玆者胡改建樓房佔去王之出路王遂毁去樓板數方故怒投巡司署控告經巡司老爺送案胡供稱監生買王姓平屋出價一百八十千現方改造樓房王藉此圖詐監生並無佔地之事業經某圖董理處王堅執不聽故控請訊斷德祥供稱小的售去住屋二間今被胡佔斷出入之小弄計地尺許向論不理故將伊弄上樓板戮去二方剌史判令胡償王洋銀二十圓王賠樓板二方兩造皆遵斷具結而退 
 
 

Page 4

 
 
[控獲撞騙]  
　　本邑南市一帶每有無賴棍徒冒稱貨捐局巡丁向各船户及各行鋪户有未經納税者輙敢上前攔阻肆意訛詐忌憚毫無近爲新任貨捐局帮辦孫玉裕明府訪悉飭人四處緝拿旋於昨日拘獲李秀江一名卽令送入十六鋪巡防中局請究 
[自願認償]  
　　日前有孫鴻賓投十六鋪巡防南局控學徒方彩章虧欠漆業公所帳銀四百六十餘兩請追當經局員鍾偉臣二尹提訊因方不認孫爲師已經戒責在案嗣有天源漆店主汪坤生稱當時在塲經勸令方償還銀二百兩另請酒兩席二尹爰限令將汪交案以便質訊昨日汪坤生投局二尹升堂覆訊汪供稱方彩章已願認償銀二百兩酒筵兩席是實質之方供稱求免送縣情願三天内出外照原勸料理二尹准之 
[之工壓傷]  
　　江北人朱寳弟在美租界耶松船廠充當小工昨日上午正當工作之際忽有炭爐一架從空墜下致被壓傷腿臂等處勢甚沉重經同業舁送同仁醫院求治未知能免殘廢否 
[川賑佑翁來電]  
　　杏公曁諸長大人均鑒酉陽地面寛廣户口繁多萬難徧給訪問高蓉最苦高蓉卽最高之山頂地氣寒冷祗有一熟包榖今年雨水太多收成歉薄定計祗查四面高蓉十六與同人分查東南兩路深山窮谷人迹罕到灾民浮面黄腫破衣不能蔽體無一有棉衣者一遇雨雪不能出門其苦甚他處十倍萬山叢雜雖土人亦不能盡知誰肯冐險親送至門所以疾苦不能上逹霖等親歴各團藉此宣布皇仁勸其孝親敬長安分守貧爲良善百姓人皆感激誰謂蠻苗之地桀驁不馴冬賑復冬月杪方竣地方仍求春賑遺棄孤孩收養數十名捐項如何念甚乞電示霖綬叩重道署代[  上海陳家木橋電報總局内籌賑公所謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙江武試瑣聞]  
　　杭州采訪友人云浙江巡撫廖大中丞主試武闈示期本月十六日　　　　　　　　事十七日辰刻復命駕詣羅木營補試馬箭十八九兩日接閲地毬至前報所云擬以步射代馬箭實因連日隂　之故近日天已晴朗無須改章矣○向來武闈步箭技勇場中每多閒人混入以致頂替冐考代倩之弊層出不窮并有一人而兼　兩名者本科廖大中丞特派委員在大門口按牌點名令應考者魚貫而入并飭親兵攔阻閒人不得入内以故槍替無從混迹塲中　以弊絶風清 
[觀察課題]  
　　安省敬敷書院本月初二日應輪道憲課試是日黎明李廷簫觀察親蒞考棚命題監課兹將題目錄左國家閒暇及是時明其政刑雖大國必畏之矣詩題賦得塞鴻聲急欲霜天得天字五言八韻 
[銀臺課工]  
　　安慶采訪友人云省垣敬敷書院每月官齋兩課本月某日輪應齋課山長黄漱蘭大銀臺命題云秦誓曰若有一个臣賦得銅琶鐵板唱大江東去限韻未詳 
[野鴛拆散]  
　　本邑西南鄉徐家匯鄉人陸秀卿向與附近姜某之女有染嗣女許字同村夏阿弟爲室夏終婁且貧謀生乏術去年十二月間草草完姻陸秀卿時借端來往又經女母與陸商通告貸青蚨數十千爲夏開一豆腐店夫婦二人藉以餬口前日陸乘間至姜氏處絮譚適夏自外而歸見之怒甚數言不合立起爭端夏卽將房門反錮奔至岳母處訴稱妻與陸有姦刻已擒獲比及岳母聞信而往則陸已從夾板躍出而逃覘之毫無蹤影夏心有不甘與妻大爲爭閙旋爲其岳母所毆奔赴是處巡防局喊控局員程二尹准詞提夏研訊因其事涉犯姦遂卽移至保甲總巡局請究經鍾受百明府立卽簽差前往恊同地保將姦夫陸秀卿夏妻姜氏及其岳母一併拘解到案明府卽於晚間升堂研詰據夏供稱幼時在徐家匯某姓豆腐店爲夥刻已自行開店於十六歲時聘鄰村姜氏女爲室因姜氏並無子嗣卽於去冬入贅詎料有陸秀卿者早與妻子有染小的雖曾聞知不敢遽信前日由外間而回見陸果在室中與妻絮語當卽訴知岳母反被帮同毆打是以控入巡防局轉送案下求請訊究詰之陸秀卿供稱向在鄉間以耕種度日比鄰姜氏女未出聘時曾與有染嗣由其母許字與夏阿弟成親之後因女母屢向小的商貸小的亦己允給向來並無爭釁此次實被挾刀誣扳明府謂爾與夏妻成姦幾次供稱於去年六月間姦過一次嗣後雖不時往來並無苟且務求恩宥夏姜氏供年二十有二幼時憑母親許嫁與夏阿弟爲室於去年十二月間完姻明府詰其與陸秀卿通姦幾次該氏俯首不答及至怒喝鞭背一百下始稱幼時向與有染成親後於去夏續姦一次姜氏投案供稱小婦人寡居多年生有一女招夏爲婿成婚後已經分居故一切事務均不知悉前日由婿弟前來呼喚據稱女兒與陸秀卿有姦及小婦人隨往實無其事故由小婦人向之詈駡是實明府以陸秀卿不應姦誘有夫之婦判令拖下重責四百板復掌頰四十下夏姜氏輾轉與人通姦無恥已極令掌頰八十下姜氏不應扶同女兒將婿欺凌令掌頰四十下各具切結嗣後陸秀卿不准再入夏阿弟家内如違許夏扭控來案定提重究不貸 
[訛錢笑柄]  
　　孫子龍携青年女子蔡氏從蘇州附乘小火輪來滬下矴美租界北蘇州路碼頭其時天未明方在艙中擁被而臥船户夏生法疑有不端之事糾同鮑雲山闖入揭開鴛被大呼捉姦蓋欲藉端訛詐也孫驚醒大怒與之爭搏事爲二百七十九號巡街華捕所聞一併帶入捕房管押昨晨捕頭令解送英界公堂孫與蔡氏同訴稱小的及小婦人係夫婦因事來滬突被夏鮑誣以姦宿婪索銀錢叩乞究懲深感大德夏鮑同供稱小的等不敢訛錢叩求明鑒邵虎伯大令判令各笞責一百板管押兩禮拜孫夫婦乃稱謝而去 
[掘藏受累]  
　　前者姚海山投上海縣署控張阿癩强取棉花昨日黄大令倩蔣剌史提訊姚訴稱小的係治下浦東三林塘人向爲竹笆匠前經陳掌全雇令打竹笆掘地三尺餘忽得洋銀六十九元交陳不收張忽前來謂此地由伊售與陳姓此銀是祖父所理小的卽分給三十五元去後又唆使伊之祖母前來將所餘洋銀三十四元全行索去祗給還小的四元未幾張又言所窖者尙有五百餘元遂糾約多人强取棉花九旬以去計重六百二十九斤并桌子二張叩求究辦地保湯益齋所禀相同張供稱此地由小的賣與陳姓洋銀係祖父所窖藏祖母曾知其事尙有五百圓是以小的向姚理索搬取棉花桌子剌史曰此項洋銀係是姚掘得與竊取不同爾旣知祖父所藏何不早爲掘取今姚祇得四圓爾反敢圖詐搬物情殊可惡張連連叩首稱小的已知錯願將各物送遺剌史飭差保押同將棉花桌交姚姓收領再將原被告帶案聽候復訊究辦 
[英界公堂瑣案]  
　　前日駁船户陳阿弟爲德商咪吔洋行駁連火油一千箱中途乘人不備竊取兩箱寄藏他處事爲行中管棧人某甲杳悉立卽告知行主將陳指交四百四十號華捕帶入捕房昨晨捕頭令解送公堂邵虎伯大令研訊之際咪吔行主投案申訴前情陳供稱小的係本邑人因貪小利私匿火油今旣供明叩求寛宥大令據情商諸薩副領事官然後判令枷號五日○包探沈金隆解宋岳郎陳少生宋福根張榮郎章來生五車夫至案禀稱伊等驅車爭路致將朱陳氏左足碾傷三百十四號巡街華捕見之拘入捕房今者捕頭令小的查明解請判斷宋等同供稱小的等皆江北某邑人家居治下藉驅車以餬其口昨日因裝貨過重以致傾欹事出無心叩求鑒宥大令著押候受傷人愈後再訊○包探沈金隆禀稱賊犯王新召黄小旺前曾犯案解經某大老爺懲辦今又串同竊取周毛毛家木質報時鐘一架報捕後捕頭令小的緝獲吊出原贓解案請究周投案認領失贓王黄同供稱小的等皆江西某邑人流落此間飢寒難忍冐死犯此尙求大老爺筆下超生大令判令各笞責二百板管押一月期滿之後遞解向籍○包探趙銀河禀稱昨日王阿三王金生二流氓擁縫工顧阿狗至某茶肆藉端訛詐洋銀顧靳而不與二王袖出利刃向之指嚇正喧嚷間適經小的所見爰卽拘入捕房捕頭令解案請究顧投案訴稱小的與二王素未識面昨日不知何故硬借洋銀小的婉詞却之伊等竟拔刀相向幸由包探拘獲否則殆矣阿三供稱小的係蘇州府屬某邑人不敢訛人實向索取欠歀金生供稱小的係浙江寗波府屬某邑人與阿三爲友昨日約帮同索欠並未持刀大令判令將阿三從重笞責五百板管押三月期滿之後遞解回籍金生笞責三百板然後遞解回籍○包探孔阿才解賊犯謝來福至案禀稱小的查得此人曾竊取周伯仁家布衣七件皮坎肩一件因之拘入捕房今者捕頭令解案請究周遣傭婦某氏投案領贓謝供稱小的係太倉州屬寳山縣人無業可圖頻年落魄偶然行竊實欲藉以療飢寒耳如荷恩寛定當銜結大令判令笞責三百板○包探陳阿九禀稱賊犯周阿和前曾犯竊解經某大老爺懲辦今又竊取羅阿緒郟耀耀余盧青三家烟槍皮靴布襖等物報捕後捕頭令小的緝獲人贓解案請究羅郟余三失主同投案下領贓周供稱小的浪跡申江行李蕩然苦無衣食以致流爲匪類尙求大老爺格外矜全大令判令笞責四百板管押三月 
[法界捕房發落]  
　　昨禮拜三鄭大令駕蒞捕房會同鈕副捕頭將上期各案升座發落命提竊取江天輪船鞋籃首飾箱之楊桂照原斷先行荷枷半個月期滿責放○又提攫取小孩手鐲之蔡桂喜照原斷先行枷號二個月期滿責放○偷兒朱金生在洋涇浜竊木爲包探拘獲解經大令訊供著照原斷笞責五十板從寛釋出○丹鳳樓茶館店主楊林因華益如等犯賭牽涉到案經大 [ 
 
 

Page 10

 
 
令訊供判枷半個月期滿責放昨已滿期命帶案疎枷照原斷笞責二百板具改過切結交保○竊犯劉長發販賣私鹽犯吳少卿二人獲案後經大令訊供各予責懲禁押捕房昨日命提至案申斥一番縱之使去○高長之戚洪光龔阿耀楊紀生王鶴鳴王福堂陳泉生吳漢貞陸雪如曁女犯吳胡氏共十名口大令以日來天氣漸寒命將各犯帶案分别訊問均著覔保開釋 
[金陵官報]  
　　十月十五日籌防局候補道唐水師學堂候補道柯商務局候補道志候補道嚴翽昌何煥章李維瀚知府何維樸同知李文壽謝委高郵厘捐新選興化縣謝元洪辭鹽巡檢蔣忠照奉示騐看均見留浙補用同知雷震南到福建來通判葉在彦到安徽來又徐士英禀知在新海防過班知州通判胡維藩謝委金陵　器局提調差　　江都縣朱江禀知儀徵縣任内正庫錢糧掃數解清邵伯厘捐知縣顔濟時到知縣孫友蕚禀謝河運保加同知銜又郭冏禀謝廿一年河運案内蒙保同知銜二十二年保加級　丞黄頌亷到由蘇來禀謝二十一年河運出力案内蒙保奬俟補缺後以應升之缺升用○十六日新授蘇松太道蔡鈞到見叩謝奉到部文飭知廣東候補道林賀詞海門厘捐　府周光榮到邵伯厘捐知縣顔濟時候選州同朱正元均見未入王思恕禀知徐州回○十七日新授蘇松太道蔡鈞首府劉知州湯華袞又楊增芳到交帥代理清河縣事均傳見○十八日蘇松太道蔡鑄造銀圓制錢局候補道任候補道歐陽霖湖南候補道莊賡良辭回湖南留浙補用同知雷震南均見儲材學堂候補道揚禀知十七八九　日甄别全蒙學生海門厘捐知府周光榮辭知縣秦基馮璋均由湖北公幹回又冷利南到皖南來禀謝二十年河運案内蒙保同知銜禀知換戴吳淞營都司胡德成辭洪湖鶯都司　東林到投文請咨○十九日巡道胡禀知由句容看礦回鎭江營叅將鄭祥叩謝福安輪船黄友勝到送龍學臺官眷赴湖北回准補鎭江府經歴海齡辭赴查安徽縣丞尹　　　　内塲巡綽差准補高湻縣典史于耀叩謝飭知赴任祥雲輪船李家泰到送楊鴻度赴岳州回○二十日鎭江恭將鄭國祥叩謝辭赴任委辦高郵釐捐同知李文濤赴　邵　厘捐知縣顔濟時均辭知州湯華袞叩謝請補高郵州牌示通判丁相郁江東門知縣查宗仁聚寳門劉燡通濟門葉保慶漢西門舒　儀鳳門均謝委粥廠差調補江都縣朱江禀知　　　任内交代算結清繳回寗候選州同朱正元叩謝江浙兩省沿海輿圖准補淮安府經歴吳祖培高湻縣典史于燿均叩謝飭知赴任卽辭縣丞朱秉謨謝委武闈提　堂　　 
[蘇省官報]  
　　十月二十日藩轅牌示照得新選松江府柘林通判劉盛驤現以領憑到省自應飭令前赴新任又長洲縣縣丞善啓調署吳縣縣丞所遺長洲縣縣　同缺卽以現署吳縣縣丞沈潮調署又長洲縣吳塔司巡檢員缺前以新班卽補用巡檢曹貽禧請補業奉部覆准補自應飭令該員前赴新任新任福建學憲戴鴻慈到卽辭行辦理梅防營務處提調兼帶蘇防左營候選知府朱上洲辭回黄渡吳縣賴禀知下鄉查勘封禁回江浦縣劉誥禀到卽辭丹徒縣王禀辭知縣胡保聯由寗來禀謝委署寳山縣事通判總壽康辭赴徒陽壇溧抽查保甲差委署丹徒司巡檢孫臯禀辭赴任巡檢王登瀛禀謝奉首府委代理長洲縣吳塔巡檢事 
[邗江官報]  
　　十月十四日軍廳何司馬公幹到揚分發巡檢張鹺尉國恩湖北人禀到○十五日監掣夏司馬由省回分發巡檢黄鹺尉昌熹安徽人禀到○十六日署寗應縣廖大令佐卿過揚履任郭鹺尹曾尙辭回界溝卡 
[杭州傳道堂同仁集募川鄂賑捐七月初二至十五日第十次清單]  
　　鮑潔卿善士受書移賑洋廿五元徐曉秋洋十二元陸壽祥心愿洋十元龜山引庽施安記各八元張壽康求子成立茹珊爲妻葛氏超度寛免冥罰求資冥福沈承德堂三户各洋五元餘姚五屬公廠張源泰鹽厫各四元周小東洋三元錫疇堂夏恆吉祥室陸月圓人書室王　屬公厫玉順官厫陳善徽徐公盛徐德副周仙記周月記周靜記十一户各洋二元沈葆元郁子耀王潤田李培之錢家鑒張楚琴秦文治楚心合柴裕亭翟秉槐　警甫徐雍仁　宸周卜記張居敬堂周存古堂魏三鑑堂靜一草堂厚恆堂菊聲堂同人咸吉桐隱居士寄廬主人西子湖釣徒靜庵主人無名字高鍾氏陳龔氏倪傅氏錢倪氏錢張氏沈金氏沈袁氏朱李氏無名氏無名氏三十五户各一元朱甬華朱國珍李　舟沈善甫鍾君實深愼彝何小湖黄錫麟錢馥堂柴詢芻謝掌　黄愼初樓西堂敦古堂畫錦堂虚堂　信女　名氏陳汪氏無名氏廿户各洋五角錢星叔同泰山史記號螺山館主光明齋植心堂主人恭祝堂王張氏無名氏九户各洋三角以上共收洋一百五十八元七角上海六馬路仁濟善堂籌賑公所制施　敬等謹誌 
[上海北市絲業會館籌賑公所施子英經收順直山東湖北四川賑捐九月初一至廿八日第三十次清單]  
　　初一日福萱子求母病嘔吐子求母病嘔吐全愈洋十元汪自興求病速愈三元隱名氏祈家宅平安二元謝平安如意仍求平安如意人一元丁方榮銅洋一元○初二日陳府邱太夫人保福壽康寗洋廿元無名氏求病速痊一元○初三日顧則明由　大莊來洋二百元合規元一百四十九兩六錢九分○初四日會稽汪氏病痊願助由閔行沈月波先生來洋二百元○初五日隱名氏求資冥福洋三百元竹隱居産後平安還願十元諸曁何駱氏求合宅平安三元唐姓保佑自病及二女平安五元○初六日無名氏銅洋一元○初七日武林懷志子由豐泰來洋五十元常熟無名氏由厚康莊來五十元四明省悟子酬願由寳昌莊來三十元○初八日天水祥記求諸病速愈規銀一千兩隱名氏求父却病延年洋一百元浙省　承志堂唐善士募知白齋主人洋一百子常熟信泰興吳冠亭續且完願三十元無錫徐鴻宰因産母子平安廿元鎭洋廳署李次青十元陸慶培送朱煦庭祝敬移助六元漱石葉四元太倉李念洲平安完願二元嘉邵放生室主人求卻病延壽二元張翼成求關煞開通一元淮城干張氏爲子泮香求保平安一元杭州孫沈氏求諸恙平安增福增壽小洋一百角不詳姓字銅洋四元○初九日張堰姚介三爲祝本生母侯太宜人八十冥慶移資助振洋十元金陵永益典棉力子五元○初十日茅氏求女病愈四願李氏求保子平安二願李氏求病愈一願共七願每願三百六十文計　二千五百日文　洋二元錢七百廿文○十一日致遠堂天水綸規銀三十兩陳指山由集成報館來洋十元○十四日楊　照求母病速愈洋一元○十五日河南鈞記因病求愈由寳源莊來洋五百元無名氏三元吳吉雲爲次子病愈完願一元○十七日潤昌棧源同號來胡少逸償願啞洋廿八元馬劍洋一元欄板洋五元共三十四元除貼水洋一元又　洋一元係銅洋○十九日項韻濤病愈完願由厚康莊來洋二百元孫　生十元許姓求病速愈十元○二十日傅霖氏求消災延壽由廣源糖行來洋三十六元○廿一日褚得愼洋十元無錫正大趙旭昇求平安五元丹陽釐卡干體原何氏求何平安五元○高郵丁玉軒募濂溪堂爲子週忌焰口移賑洋一元錢文玉錢五百文無名氏爲生父冥中有難求輕洋四角半共三户合洋二元○十二日泉唐范錦山病愈完願洋二百元又爲其女琴姑病愈廿元由厚康莊來○廿三日胡榖人求保母病速愈洋五元○廿四日善初氏交到無名氏了愿洋一百元延陵子爲亡室超度廿元善初氏爲外祖夏公百歲冥壽福事十元又爲亡妹解結十元○廿五日錢唐聽松書屋韵濤氏求瘧疾速愈永不再發洋一百元何子潤爲子松年求病速全十元淮隂愼修堂八元淮郡學署募李福榮洋四元銅洋一元仙源恩過主人爲女病轉機二元梅西圍二元○廿七日無名氏求安洋五元湖州荆　書屋爲産後母子全安五元○廿八日不留名求合家太平由崇餘莊來洋十元○九月份共收規元一千一百七十九兩六錢九分洋二千三百十五元小洋一百角扯七六合規元一千七百六十七兩錢七百廿文一二合規元六錢以上共收規元二千九百四十七兩二錢九分銅洋八元連前共收規元四萬六千四百六十三兩零六分五厘銅洋二百廿元太乙救疫丹六千錠 
 
 
 

Page 11

 
 
   
 
 

Page 12

 
 
   
 
