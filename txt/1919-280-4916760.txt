# 1919 - 280 - 4916760

 

Page 1

 
 
   
 
 

Page 2

 
 
時評 
[私意測人（冷）]  
　　我嘗屢言之今之執政者每以私意測人而其結果終至於自誤也有一風潮之起必指之曰有人主使之也有人煽惑之也而自己處置之不當與乎人民之眞意皆所勿問也有一反對之來必又强斷之曰是某派之欲得某權也是某人之欲得某利也而其事之可行與否與乎名義之可且就與否皆所勿顧也夫我固勿敢謂所有風潮所有反對必無人主使煽惑以及欲得權利者之雜於其間然若盡視之爲此輩此實執政者私意測人这誤也 
私意之所測者旣誤於是其所用之力亦不得不大誤專以禁壓疎通運動之法以對付主使煽惑及欲得權利之人而自己之處置人民这眞意事理这如何名義这何若皆若可爲緩圖然至一旦實現而所測皆非不特所用力者盡歸無效且或因之而更難應付此其例近年以來多可援據也然而執政者則至今勿悟也命令 
[十月三日大總統令]  
　　陸軍總長靳雲鵬呈准鑲白旗漢軍都統達壽咨請以增森恩普陞補參領常斌國安陞補副參領恒昌崇恩陞補印務章京常銘全茂陞補公中佐領均照准此令 
　　又令陸軍總長靳雲鵬呈准黑龍江督軍孫烈臣咨請以恩特和謨陞補佐領應照准此令 
　　又令唐文治給予二等寳光嘉禾章劉成志晋給二等嘉禾章黃惟和晉給三等嘉禾章此令 
　　又令福啓晉給三等嘉禾章此令 
　　又令高祖佑給予四等寳光嘉禾章此令 
十月十二日大總統令司法總長朱深呈請派張乘運程光銘充修訂法律館纂修均照准此令　　又令李盛鐸給予一等大綬寳光嘉禾章此令　　又令田應璜劉恩格均給予一等大綬嘉禾章此令　　又令蔣雁行給予一等文虎章此令　　又令梁鴻志王印川均給予二等大綬寳光嘉禾章此令 
　　又令劉洵晉給二等大綬寳光嘉禾章此令　　又令劉恩源熙鈺施從濱均晋給二等大綬寳光嘉禾章何宗運張永成均給予二等寶光嘉禾章申保亨張青林劉雲峯均給予三等寶光嘉禾章此令　　又令張錫元給予二等大綬寶光嘉禾章張宗昌給予二等寳光嘉禾章王永泉給予三等寶光嘉禾章此令 
　　又令何煜晋給二等大綬寶光嘉禾章陳承修晋給二等寶光嘉禾章此令 
　　又令李和方更生楊紹寅李宣倜均晋給二等大綬嘉禾章蕭星垣王恩貴周凝修陳泰交均晋給二等嘉禾章何其愼趙凌雲劉洪順均給予三等嘉禾章此令　　又令潘國綱給予二等大綬嘉禾章此令　　又令汪守珍晋給二等大綬嘉禾章蔡鳳禨晋給二等嘉禾章鍾訥晋給三等嘉禾章鄭乃琛林揚光均給予四等嘉禾章此令 
　　又令黃贊元李光啓均晋給二等大綬嘉禾章范治煥張潤普均晋給二等嘉禾章凌文淵查鳳聲均晋給三等嘉禾章姚鍾琳姚深沈保儒王錫文均給予四等嘉禾章此令 
　　又令張名振給予二等大綬嘉禾章鍾賡言李儻程樹德給予二等嘉禾章金保康給予三等嘉禾章此令　　又令賈晋陳經張孝移朱獻文尹朝楨均晋給二等大綬嘉禾章陳福民凌士鈞均晋給二等嘉禾章經家齡黨積齡吳家駒均給予三等嘉禾章此令　　又令劉長英晋給二等嘉禾章劉有璧何炳華陳　均晋給三等嘉禾章此令 
　　又令姚朋圖王履康均晋給二等嘉禾章董瑞椿晋給三等嘉禾章張这興聶寶琛劉駒賢沈學范均給予 
 
 
 

Page 3

 
 
四等嘉禾章此令 
　　又令張斯　晋給二等嘉禾章劉秉堃晋給三等嘉禾章此令 
　　又令袁金鎧谷芝瑞均晋給二等嘉禾章何守仁鄧邦造均給予三等嘉禾章此令 
　　又令臧致平給予二等文虎章此令　　又令范書田羅澤暐均晋給二等文虎章馮家彥晋給四等文虎间此令 
　　又令李同卿王章祜均給予三等寳光嘉禾章此令　　又令邵修文給三等寶光嘉禾章胡祥麟給予四等寶光嘉禾章此令 
　　又令林志鈞給予三等嘉禾章劉定字張家駿李泰三均晋給四等嘉禾章此令 
　　又令王𦇢王之杰宋彬均給予三等嘉禾章王桂壽張昭芹均晋給四等嘉禾章此令 
　　又令童杰給予三等嘉禾章景紱李　　均給予四等嘉禾章此令 
　　又令田鴻恩王齊勳韓誠均給予三等文虎章馬英萃給予四等文虎章此令 
　　又令許玉峯劉保　均給予三等文虎章此令　　又令章啓槐晋給四等嘉禾章此令　　又令吳含章周德蔚吳鍾麟郝樹基廖炎張際春均晉給四等嘉禾章此令 
專電 
[北京電]  
　　天津風潮昨全息戒嚴令原定昨晚發臨時撤回 
[北京電]  
　　直敎廳長王章祜昨晚來京述津學潮非換楊以德不能解（十四日下午二鐘） 
[北京電]  
　　津戒嚴事楊以德詢中央磋商二日迄無决定楊又令商界陳請亦不肯（十四日下午二鐘） 
[北京電]  
　　津訊學潮仍未平敎部專使往查（十四日下午二鐘） 
[北京電]  
　　政府對津潮主用嚴格將准曹請下令戒嚴 
[北京電]  
　　楊以德要求外部轉商使團取締外報（十四日下午二鐘） 
[北京電]  
　　王揖唐昨來電報告唐少川辭後軍府電留語仍樂觀又安系報紙傳王來電請歸又傳張倪責南方阻和要求定方針等語政府方面謂王與張倪並無此項來電（十四日下午三鐘） 
[北京電]  
　　靳對和局已電陸唐詢宗旨俟復定辦法（十四日下午二鐘） 
[北京電]  
　　徐見某督代表云南方拒王雖烈但更換代表時機未至（十四日下午二鐘） 
[北京電]  
　　安福部議對和局取局部按洽並開軍事會議又對各派政客反對王者决設法對待 
[北京電]  
　　外部每星期三開藏事會又各部會合討論蒙事（十四日下午三鐘） 
[北京電]  
　　英國飛艇借欵昨由靳簽字財部未與聞今英人赴部接洽債券事代部長及公債司長以未與知不接見（十四日下午四鐘） 
[北京電]  
　　頃探悉飛艇借欵聞係八十萬鎊二十年償還六個月後交貨我給以六釐國庫劵昨下午英人海爾與靳簽字將於日内付欵並在滬先交一百萬元（十四日下午五鐘） 
[北京電]  
　　巴黎電最高會議因俄糾紛愈甚開會討論尙未决定辦法定下次續開（十四日下午三鐘） 
[北京電]  
　　孫黑督電江省哈滿一段護路總司令部與中東護路總司令部名目抵觸現擬改設滿海警備總司令部兼管護路事仍以耿玉田充任 
[北京電]  
　　大烏里消息謝部布兵千餘及蒙俄兵千餘均已開赴烏金斯克駐紥（十四日下午五鐘） 
[北京電]  
　　滿站消息前因激黨大股進逼經日軍司令派本莊細野率兩支隊往剿於二十九日開始攻擊分路圍攻博古達一帶將激黨擊散該黨向額爾古納河多腦河一帶逃竄計斃激黨千五百現兩支隊已回滿站 
[北京電]  
　　姜電林西米鎭使所部之第十營突於七日譁變幸馬統領率隊彈壓地方無恙 
[北京電]  
　　張敬堯電譚通電謂售礦頃亦通電駁譚陰謀 
[北京電]  
　　張敬堯電南軍忽增至二十營并運到子彈數百箱分三路逼我防線勢甚危急請速撥援政府電吳佩孚詢其是否屬實（十四日下午三鐘） 
[北京電]  
　　湘張電稱南軍三路進兵前隊小有衝突靳電吳佩孚調查確否又電軍府詰問靳表示對南不先開釁 
[北京電]  
　　十五六師徐手諭仍歸河間節制恢復糧餉局由張調宸主辦（十四日下午三鐘） 
[北京電]  
　　徐樹錚昨晚回京奉事無圓滿結果（十四日下午二鐘） 
[北京電]  
　　内部逕准吳炳湘請假十日朱對吳似有意見 
各通信社電 
[北京電]  
　　日本已允單獨借欵二千四百萬元惟外交團尙未允現正磋商中 
[北京電]  
　　靳雲鵬連日見東西報記者有長演説大要主張打破秘密外交與建設新國兩層（以上十三日）以上平和通信社電 
[北京電]  
　　唐繼堯電和局危險恐遭决裂雙方總代表均發生變故請速重謀聯合辦法 
[北京電]  
　　唐紹儀辭職尙堅據云如軍府確有挽留誠意須予以全權 
[北京電]  
　　擬以蕯鎭冰爲閩省長 
[北京電]  
　　公府顧問諮議均改月給百元 
[北京電]  
　　天津停課風潮内務部决定辦法（一）加當事學生行政處分不株連（二）三道橋搶案認爲另一問題政府方面亦以楊以德辦事操切有撤換消息（以上十四日）以上中華通信社電 
[北京電]  
　　津學生案政府認爲莠民暴動决令曹省長從嚴查辦有人主張撤換楊以德借平學潮靳據楊以德報告情形知此次風潮暗中有人指使不允撤換楊以德 
[北京電]  
　　徐有約段復閣意段主靳正式組閣徐贊同靳閣將實現 
[北京電]  
　　吳炳湘内務聞俟正式組閣時提出暫不發表一説將先行兼署（以上十三日） 
[北京電]  
　　熊克武電告派尹亮易入京代陳邊事希賜接洽 
[北京電]  
　　文官考試委員長定錢能訓不日發表 
[北京電]  
　　西北邊防軍第三旅有全數開往庫倫信息聞開拔費籌足即啓行 
[北京電]  
　　江寛楚材案因招商局不服判决將再審現院定由參陸海三部　組法庭即日開審 
[天津電]  
　　昨日學生未上課軍警滿街巡查無形戒嚴毆傷之警察已送醫院（以上十四日） 
以上中孚通信社電 
路透電 
[德軍隊與俄國内戰]  
[九日巴黎電]  
　　里特倫政府致電和會謂古爾倫德兵竭力阻止里特軍與過激軍作戰里特軍近復取攻勢廓清土地甚廣而德兵忽於十月八日攻其陣後里特倫政府懇請協約國即速以嚴峻計畫迫令德國履行和約德國與俄籍德人旣本聯盟匪特危及里特倫之獨立且將破壞全世界之和平里特倫政府今擬出死力以衛里特倫之獨立 
[十一日倫敦電]  
　　白摩特陸軍大佐柏林稱之爲西俄義勇軍總司令惟該軍多以德兵組成此以亨堡發表戈爾資將軍之談片可徵實之戈謂現僅阶從白摩特大佐之德兵留於古爾倫彼等皆屬外人無一政府可奉協約國命令召回之白摩特大佐於十月八日致牒米陶協約國代表謂彼乃西部各省俄軍之司令故已與佔據該地之德兵司令商定辦法擔保陸續將兵撤回德國惟里特倫與愛沙尼亞之軍隊侵犯中立區域攻擊彼所派出代德兵之軍隊故彼不得不佔據新陣線以利便反抗過激黨之軍隊之前進深望協約國按照與我國所訂之條約力加輔助云云白又致牒德政府謂德兵助俄兵滅除邊陲各省之過激主義俄人將不忘其德云 
[十一日丹京電]  
　　里加消息白摩特大佐宣布古爾 
倫與米陶乃屬俄政所有並自號爲總督 
[十一日瑞典京城電]  
　　愛沙尼亞公報云里特倫政府已由里加遷往羅登波爾斯里特倫軍已退過特維拉河炸毁橋梁佔據橋端砲臺里特兵與德兵刻仍以砲隊及機關槍交轟德兵並以砲隊與飛機轟擊里加 
[十一日丹京電]  
　　里特倫公報局發表十月十日里加電云里特軍受優勢德軍之壓迫　委棄特維拉河左岸敵軍佔據里郊野惟特維拉右岸仍由里特軍扼守愛沙尼亞武裝汽車昨夜馳抵恊助里特軍死守里加以待援兵之至 
[十日巴黎電]  
　　赴波羅的各國之法國委員團已以戈爾資將軍續行拒絶引退文致高等議會高等議會已核准福煦上將所擬波羅的省撤兵事之牒文文内通告德國如不遵從和會之命令則協約國將實行所定之强迫計畫且將派協約國國際委員團赴波羅的省監視此項計畫之履行 
[十日倫敦電]  
　　最近政界消息徵實德國陰圖以德兵佔據彼得格勒俾以救俄者自居然後即可於俄國佔控制一切之地位北俄俄將米勒氏與其部下軍隊因政治上之原因不肯乘英軍艦離境英兵若干仍願留俄但恐引起誤會故已全退勞林森爵士定明日啓程末斯克之英兵於數日之内可以退盡 
[十一日柏林電]  
　　洛加爾報得米消息陶消息里特兵附從白摩特大佐者頗多柯尼斯堡電稱大批愛沙尼亞兵現由塞巨華爾特向里加進發英艦隊離里加 
[十二日倫敦電]  
　　路透電社得悉彼得格勒猶太人幹事會人員及其他著名猶太人物因表同情於協約國近爲過激黨逮捕 
[十一日柏林電]  
　　斯台定埠某報稱德政府接倫敦來電當將原電轉致波羅的海各口岸之官憲電文略謂里加被攻故發與德船之執照准其自由駛行於波羅的海者今暫撤銷所有刻在該海之德船須即召回不許他船駛出苟在波羅的海遇有德船即可拘留 
[十二日希爾新福電]  
　　里伐爾消息里加大局自星期五晚至今未有變動聞該鎭大受砲火損傷有數部分已成焦土德兵希圖過橋爲里特軍逐退平民死於飛機炸彈者頗衆里特軍仍扼守特維拉河右岸白摩特之軍今在特維拉河與海灣間廣闊之陣線進發 
[十二日丹京電]  
　　柏林半官消證實斯台定某報所載之新聞柏林確接倫敦發來通告德政府之電内稱協約國因里加被攻將對於波羅的海德國航業施行嚴峻之取締此電顯係協約國海軍委員團所發該委員團又要求德國召回其婦除水雷艦希爾新福消息協約國艦隊一支隊偕愛沙尼亞船隻多艘於十日開出里伐爾前往里加灣蓋載愛沙尼亞軍隊以助里特軍也柏林電稱里特兵五萬藉英艦之助刻在里巴登岸衆料此路軍隊將用以側擊白摩特大佐之軍隊 
[十一日希邇新福電]  
　　里伐爾消息列寗被剌之説已經否認惟列甯今已失勢爲其同僚監禁否則將逃離俄國 
[十二日瑞典京城電]  
　　愛沙尼亞公報云我軍已佔據字希諾與魯斯基二鎭俄兵一支隊已佔據雅堡鎭 
[各國近事記]  
[十一日巴黎電]  
　　協約國致牒羅政府措詞殊爲和緩文内臚舉羅國違反協約國意旨各節並解釋奥約中加入關於少數民族之條欵之理由又謂今日派定特别委員調查羅軍佔取匈國这物品協約國並不以菲里特里克政府代表匈國之民意今一切不便皆由羅國不簽對奥和約所致云 
[十日倫敦電]  
　　聞阜姆大局仍甚惡劣達倫齊哇之軍不肯出境海陸軍亦不肯逐之意國國内恐將因此發生重大之内訌據確實消息意皇已表示如海陸軍不更變態度則遜位之意志 
[十一日柏林電]  
　　昨日國會呈擾亂氣象獨立社會黨亨奇氏詆斥獨立社會黨機關報之舉動並謂學生會退伍軍人會來復鎗枝俱樂部農會皆收得大宗軍械此事破壞和約條件云云衆聞之怒呼曰汝乃唆使協約軍以反對德國乎亨奇答曰余據實直言耳國民黨興慈氏自認國民黨謀恢復帝制國務員大衛博士則警告國會謂帝制已使德國陷於極深慘苦之境 
[六日蘇伐菲基島電]  
　　海軍大將傑里柯子爵已抵此間大受歡迎該將於演説之際謂蘇伐或將作爲太平洋海軍根據地 
[十二日瑞典京城電]  
　　巨特尼區將軍下令宣布白摩特大佐爲賣國賊並逐之出軍 
[十一日紐約電]  
　　飛越大陸之飛行中其第一人由明尼阿拉至舊金山者爲梅那德中尉據非正式佔計該中尉於一千四百九十二分五十五杪半之時間飛行二千七百零一哩而由舊金山明尼阿拉者則以斯巴慈少佐與基爾中尉爲第一 
[十早日巴黎電]  
　　巨特尼區將軍已正式承認沃木斯克政府 
[十二日匈京電]  
　　羅國陸軍當道宣稱羅軍已退出多瑙河西岸之匈境並無騷亂 
[十二日維也納電]  
　　奥國糧食總長在國會演説謂糧食供給旦夕將有告絶之虞 
[八日墨爾邦電]  
　　奥洲財政大臣波因頓氏在衆議院提出澳洲預算案計一九一八年至一九年这收入爲英金四十四兆七十五萬鎊支出四十五兆鎊戰費共爲三百十一兆鎊一九一九年至二○年預算缺乏之數爲三兆二十五萬鎊澳洲政府及各州所負之公債爲七百零八兆鎊政府並不提議徵收新税惟老年及病廢之赡養金每星期將增自十二先令六便士至十五先令 
公電 
[銅山高小國民校長等來電]  
　　申報館鑒銅山勸學所長楊懋卿違法糜欵植黨營私借官帮訟抗令摧學曾迭向省長教育廳呈控在案只以久未解决懋卿乘此時機益肆淫威且勾結私黨劉平江在省揑誣辯護意圖反噬現羣情憤激不得已全體停課靜候撤懲除電呈省長敎育廳長迅予查辦外卽請貴報主持公道以維敎育銅山高小國民學校校長潘貫一等四十人叩 
國外要聞 
[美旅行家波蘭奥匈窘狀]  
中美新聞社詩家谷通信云旅行家牛門周游歐洲甫歸告人云波蘭新邦勢頗危急牛門親見明士克城自過激派手奪回當時波人俘八千五百彼攝有照片牛門又曰余游德俄波蘭三地見波人俘過激派男子八千婦女五百過激派皆以各國之下等社會人組織之且有華人混雜其中此等華人乃最下流者此外又有塞加人來士人烏拉人與俄京一帶之俄人俘虜中却有一二美人余頗驚異又見一美化之丹麥人彼告余曰初頗贊信過激主義今見該派行動深爲駭悔蓋若輩祗圖礶利不知道德輒加刑於清白之男女過激主義在今日已成一萬惡之淵藪貧富固不均而經該派之支配則貧者得乘汽車富者降爲奴𨽻余知最初提� 
倡此主義者决不如此設想致演出恐怖之結果也若輩殺人之事業十分發達拘獲之男女輒屠戮如牛羊過激派又最不清潔不講衛生今波人所俘男女八千五百人無一不患疾者俘虜雖依若輩而討生活今亦人人厭惡去之惟恐不速因非惟生活不易得性命亦難保過激派營中日有同室操戈之事每夜必出暗殺其男子行爲之卑賤過於下等動物廉恥喪盡已不成人云牛門嘗見波蘭之總理詢以波蘭政局總理白氏答稱彼惟賴美人扶助始得保全其新邦因貫串德俄與波蘭三地之鐵路計長六千英里而機關車甚少貨車全無故波蘭大受運輸不便之苦致衣食與煤皆極缺乏幸有美人在彼救濟日給一百萬波蘭小孩以食物但尙有數十萬無衣無食者倘冬令之前不得大救濟飢寒而死者必至數萬人德人毁壞波蘭之各工廠一如在比國然現在洛士附近失業者有六七十萬人爲飢所驅恐亦將變爲本國之過激派較俄國該派更惡苦於無原料無法重興工廠波蘭勢極危急若協約欲波蘭不亡必予小波以生活之機會於冬季之前送給寒衣否則俘虜數萬人必凍死波蘭因與極惡之過激主義抗爭致有遭大禍之勢目下波蘭兵大半服美兵制服自己全無軍衣又缺乏靴鞋白氏現爲國務會議領袖與波軍司令畢蘇基氏同負恢復波蘭古國之責至匈加利京城當過激派首領佩來昆握權時商店無一不閉糧食舖皆被刦維也納情形亦惡恐難逃大刼從前維也納人共有五千萬今因割地之故交通截斷商路不通致僅餘七百萬人前奥皇約瑟有一奇妙之御用馬廐今已不存在馬均被竊去奥宮内搜藏之珠玉寶器亦均失踪不知流落何處按此項寶物爲全世界最珍貴之收集云 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[天津之學潮未平]  
　　學生堅持撤換楊以德 
楊以德以匪案牽入學潮 
天津之學界風潮本埠人士咸謂非去楊氏不可前日各界代表向省長要求罷斥經李星北等三紳擔負必使楊解職但至今日仍無結果學界聯合會議决由明日起罷課暫定四日以待最後之結果楊以德昨晨十時召集各區警官等密議謂吾現在上京交涉要是准了下戒嚴令更好要不然可没有别的只好大家自幹云云今晨滿街張貼布告説河北發生搶案指爲各界慶賀之影響惟該搶案不發生於節關之前而獨發生於十日之夜已屬可疑况有兩賊持槍執刀竟以一手執指揮刀之巡長一趕即跑兩賊並不抗拒更可異矣楊以德前晚（十一日）六時乘京奉車秘密來京僅與靳雲鵬段芝貴會晤商請戒嚴遂將應付方法擬妥楊因未便重見東海遂於當夜十一時乘京奉路局專車回津又聞楊氏呈請上級官廳請求總統宣布戒嚴之事初請於省長省長謂予職司民政此係軍政範圍之事應向軍署請示楊氏隨用電話求助於段祺瑞氏段謂汝能向曹錕呈請則汝自爲之故今後楊氏或將呈請戒嚴於曹錕也 
天津各學校校長以楊以德設心與學生爲難屢屢加以迫害敎育前途將不堪設想因此於前日開各學校校長會議一致議决要求省長撤楊以德任推孫子文王夢臣往見省長至昨孫君等雖見省長仍無圓滿結果乃於甲種商業學校開第二次會議譸商去楊方法省髭曹鋭有電報告中央大意略云國慶日學生大隊出發游行演説因恐妨礙治安釀生變故派警長勸令慶祝後先行回校勿大隊游行學生不聽沿街演説交通爲之阻斷秩序逐漸紊亂官警極力維護爲之解散閑人學生等反肆口辱詈童子軍持棍亂擊官警多有受傷隊警徐鳳祥頭頂重傷立時昏倒學生復擁至警廳散布白旗上書推翻惡政府不納租税等字樣並有旗幟上書均產主義出世字樣至夜十一時始散學生方面有售賣報紙李燕豪陶念强吳星權三人到廳稱被巡警打傷當即騐看祗李燕豪右腿膝面皮破已將此案及被毆重傷之巡長一併提交法庭騐訊又據報稱是晚有匪犯李蔭軒乘機至三道橋桐茂錢舖持手刀向舖掌借錢刀傷舖掌左臂當時追獲正在研訊云云是蓋據楊一面之詞也東海因天津學生團問題於十一日晚六點派王懷慶袁乃寛兩人赴保定徵求曹錕意見昨早（十二）七點王袁回京遂進府覆命微聞曹督對於學生團意見主張用柔懷手段不宜用武力對待且謂楊以德不善應付大有不滿於楊之意連日警廳所發之布告如下佈告事照得十月十日午後各校學生齊集廳前入夜未散市面人心爲之震動本廳爲保護商民生命財產計深恐流氓土匪乘機肇事當飭各警署對於該轄區域加添警崗巡邏以防他患迺西區第四分署界内北營門外桐茂錢鋪於十日夜間九十點鐘之際有土匪二名一在門外把風一進門内手持刺刀手槍向執事孫鳳藻要錢一言牴觸該匪卽將孫鳳藻左膀刺傷深入二寸喧嚷之際幸有巡邏巡長劉俊峰聞聲馳往該匪見勢逃跑警士追到河沿方得擒獲送案把風之匪在逃未獲當前夜秩序紊亂之際若非加崗防護恐土匪乘機擾辭尙不止此爲此佈告各界人民知悉各自嚴禁門戶勿視學生羣集廳前爲無關緊要之事務各小心提備共防匪患各保身家是爲至要切切此佈八年十月十一日又云本月十日國慶紀念本埠各校男女學生同自稱各界團體人等聚集數千人在南開學校操場倡言慶祝本廳據報當派官警到場維持秩序旣至乃知各校學生同自稱各界團體人等於慶祝之後尙將游行馬路此時人數愈聚愈衆視其所執旗幟及其所散傳單字裏行間則均意在推翻政府即以擾亂安寗秩序而言亦應令其解散是以該官警等按照治安警察法第十五條勸令於祝賀國慶之後勿再出發游行往返磋商迄無成效卒乃因其强迫出發巡警攔阻致該各等人用其所執旗桿銅頂及童子軍所執之木棍將巡警徐鳳祥毆傷頭頂當時暈倒在地其餕警官周夢樓等亦均受傷已經王檢察官騐明實係毆傷乃有學生李燕豪陶念强吳星權等三人反以被巡警毆傷爲名來廳質問亦經王檢查官騐明並無傷痕各在案此係法律問題將來自不難依法解决乃其他各校男女學生及自稱各界團體人等仍以巡警毆人爲名聚集數千人在本廳門前任间肆閙一時金湯橋左近交通遂完全被其斷絶至夜十一鐘始各散去此等違法舉動有其所執旗幟所散傳單及其在本廳門前滋閙時所拍相片爲證亦且路人皆見無待贅言當秩序紊亂之際有身穿洋服之匪徒乘機搶掠北營門外桐茂錢舖刀傷事主幸經預先防維得以當場拿獲現正在依法訊辦間此當時之實在情形也近來積非成是造謠煽感鼓動風潮者在所不免本廳負有地方治安責任故不得不剖晰言之以免誤會特此佈告中華民國八年十月十二日合以上兩方面情形互相勘較個中眞相可一望而知矣 
現在學生聯合會因國慶日警察干涉蹂　學生大爲憤慨乃於前日在維斯禮堂開緊急會議討論一切緊要辦法業經推舉代表向省長交涉並電駐滬代表代轉上海總會共謀對待辦法講演團亦在該會事務所開會研究照常進行故昨日各校學生仍行全體出發分赴各馬路及大胡同一帶分頭演説東馬路北馬路一帶皆見有學生踪跡公敎救國團亦出發演説於東北西三馬路及省公署前新鐵橋左右計十五組又十人團十組每組五人伊君素忱爲總指揮王君醉生爲照料員其組長爲張書馨孫子壽張廣良劉寳春張曉峯王蓮波王熙如賀德寵丁茂昌張壽峯等二十五人每組均有公敎救國團或十人團旗幟其演説大綱爲開導民智結合團體一致對外國民應盡天職及應享權利提倡國貨挽回利權等等聽講者鼓掌不絶女界同志會會員亦分頭出發向各家庭住宅演説 
據華北明星云昨早中國警察威嚇欲封閉美人之益世報及英商京津泰晤士報漢文部英美領事俱提出抗議益世報經理聞警署風聲卽訴諸美領事美領事即以電話通知警署如警吏勒停印刷美官當禁止之華官如以武力勒閉美人必以武力重開之惟彼已曉諭益世報不得登鼓吹學生反對政府之論調即有警廳不以爲然之處亦可以正當手續交涉依法律解决惟警察廳長楊以德已於昨日下午赴京歸後方能定奪華北明星報記者往訪京津泰晤士報總編輯據云昨早八時警廳有人申斥該報煽動人心宜改論調該報拒絶下午二時復有警官數人來聲言欲加封閉須變宗旨該報抵死不屈據益世報人言楊以德欲封閉該報京津兩處機關曾商諸美領事領事謂警廳無權封閉云云 
[北京財政近談]  
日本獨擔二千四百萬元大借欵一節政府對之頗有進退維谷之狀態蓋此項借欵之條件須以鹽欵作抵而現在中央收入大宗又恒以鹽税爲鉅欵果使借欵正式成立以此易彼則嗣後財政愈不堪設想聞政府日來迭召財政當局磋商辦法並會同財政委員會詳加討論用示妥愼之意 
舊銀行團合同扣至明日（十月十四日）滿期而新銀行團又因種種關係迄無成立消息政府方面以善後裁兵各事一經議决即須舉行届時如要借欵勢將無從磋商且以現狀而論爲軍政兩費起見所有議而未成之大小墊欵仍須陸續進行值此新舊過渡時期實有急不能待之勢現擬商請四國銀團將合同原定期限酌量延長或續訂一約延長舊銀團之有效期間至新銀團成立時爲止此種辦法銀團方面聞亦贊同大約今明日内完全决定 
昨據財政界消息政府此次提回關餘共計三百七十餘萬分付西南及外交費並發給中央各機關節前之經常費已屬不敷支配復由中交鹽匯四銀行合借四百萬元以爲發給前方協餉及各省區九月分之軍政費并補發未付京内各機關之經費猶見不足且十月分之軍政費瞬届發期於是周自齊前日赴津與某外銀行磋商借欵三百萬以五年公債爲抵押品其中條件之規定業經當軸者認可周氏復於日昨偕同財政次長張岱杉赴津簽約并定遇付手續不日此欵即可分期交付 
財部歷届積欠交通銀行欵項爲數頗巨現在該部爲國陸續償還便於將來再行借　起見擬商由京師税務項下撥款分償聞有已經咨商妥恊之説矣 
財政部擬召集財政會議一事聞該部近曾分電各省長官略稱本部曾呈明大總統於南北和議開會後在京開一全國財政會議研究國家之收入及地方徵收税欵問題務乞貴省届期派員來京參與以便關於財政上詳爲商榷 
[關於外交問題之雜訊]  
　　英意已批准和約法日亦决定卽日批准和約經四國批准後即將發生效力國際勞働會决定本月二十九開成立大會不至中改吾國委員顧維鈞連日與外交農商兩部電詢商議問題已决定兩欵届時提出顧使並定二十日前後搭船赴美參與會議 
收回領事裁判權一事最近巴黎方面消息甚佳五大國中表示贊助者已居多數惟解决日期或須俟諸國際聯盟會開議之後現時我國專使團業向列國聲請於本問題解决以前先允實行下列兩事（一）中外人民涉訟被告者如爲華人不問刑事民事概由中國法院審理外國領事或代表不得干涉亦無須陪審（二）中國司法機關得於租界内或外人住宅境内送達傳票及實行判决免由外國領事及法官預先驗看云云以上兩項聞各國正在審議之中能否有成則尙待專使團之續報也 
巴爾幹新建各國我國關於已往之交涉及將來之待遇事務甚繁聞政府仍令陸專使主辦其事並派專員前往調查一面又電巴黎唐寶潮查照辦理 
本月九日小幡日使訪問陳外次聞其談話因僑居東省之韓民爲數甚多舉動極爲秘密近日頻有陰謀獨立之傳説因此特向外部訪問我政府近來所得地方官之呈報究係如何情形倘若有此情形中國政府將如何處置云云當經陳次長爲賅括之答復在中國領土以内政府自有相當防止之方法此日使訪晤外次談話之情形也 
四川省議會昨日急電政府云藏番將打箭鑪甘孜巴裏塘等地劃入藏區殊屬欺人太甚本會公决由熊督軍預備軍事即請飭令陳鎭守使贊助進行 
[和議消息依然沉悶]  
昨據政府中消息近日中央與西南謀和又有轉入分途局部進行之趨勢惟對於全部則表面上仍極注重其法律問題則仍由調停人疏解關於事實方面則改爲直接交涉俾免另生枝節又聞近自政府迭電疏通後聞岑西林陸武鳴二人均有覆電到京内容仍請更換總代表如實不能辦到則先將新國會下令解散亦可開議并謂此爲最後之讓步其他法律事實各項問題俱可於議席上持平商决云云一説則謂政府近兩日連接岑西林陸武鳴唐繼堯熊克武林葆懌等復電對於中央謀和意思已十分諒解但不洽輿情之王揖唐仍請從速撤換東海乃於十二日上午特邀靳代閣到集靈囿即係密議此事不知如何决定也 
某方面消息蘇督李純頃有電致東海略云南北分代表近數日來均托故離開上海開議因之遲遲無期據可靠方面報告唐紹儀極不主張再行開議以爲前提之八欵如中央允可和局卽成否則無磋商餘地固無開議之必要全在中央一諾之間等語今南代表抱此主張恐和議前途益陷於沉悶之境純疏通無狀抱慚良深云云 
和議沉悶中乃有贛粤互詰進兵之事昨江西督軍陳光遠又來密電略云現據贛州探報云自陽日起信豐䖍南洋溪新城企嶺等處時有粤軍蹝跡察其行動似有特别用意刻下旣在雙方停戰議和期内所有前線軍隊自應恪守軍令不得任意暗窺贛南時有粤軍蹝跡殊非停戰言和之道除責成吳總指揮鴻昌陳旅長光逵就近遴派得力軍隊前往信豐等處從嚴防範外並乞將此實情轉電廣州軍政府詰責粤軍斯種舉動是否奉令進行抑或出於自由行動倘長此以往恐難免戰釁將來咎歸何人云云此事互相責備已久究竟如何誠令人不可測度也 
[京華短簡]  
　　内務總長簡人署理一事現已完全决定府院雙方並經商妥以警察總監吳炳湘升任連日徵詢各方面俱無異議惟因繼任總監一席迄未物色得人故明令發表尙須略遲數日 
姜桂題昨電致府院云據米使電稱駐林西　已爾台防軍第十營潰變幸發覺尙　槍斃變兵三名其餘一體繳械現風潮已平云云院得電後即作復電囑飭加意防範并謂此次發覺尙早未釀大變免予議處姜續電云本月七日駐防林西什巴爾台第十營少數兵士鳴槍潰散地方幸未擾及已通電各處嚴緝究辦原因仍係餉項不發以致釀變務乞速撥云云 
敎育部因整頓敎育進行殊爲困難特通電各省敎育廳長轉飭各師範學校視察各該本校之學務狀况以爲整頓敎育之着手辦法其通令略云查師範學校關係敎育至爲重要本部曾於五年通令全國師範學校一律須於各該省分指定區域之内切實視察學務狀况以憑改進在案茲查各該師範學校遵照以來迄今三載共視察之成績若何一概未據呈報以致本部考查無從着手現爲切實改良起見合即令仰各省敎育廳即便查照轉飭各該師範校長務須各將以前視察學區狀况詳細情形一律呈由該廳具呈本部備案以重考查而謀整頓是爲至要母任玩忽 
昨據交通界確訊萬國航空條约旣經各國恊議確定我專使亦巳决定贊同簽約自應事前先行劃定航空地點以便電知前途但以各省區對於政府前項通電雖已電報規定航空區域之範圍以其中亦有因戰區防務上之關係及西北邊防界限之連屬各地點尙難指定之處即擬派員先行南下調查並擬調集各省區有關於航空之事項派員來京恊議討論航空問題至西南各省亦擬令派員參議事關外交用昭愼重 
熊希齡氏因外間種種猜測特於十日通電全國聲明不與聞政治昨國務院有電覆熊氏慰解一切原電如下灰電悉各方訛傳無關公論現將來電登載各報自可釋然我公碩望宏猷羣流瞻曯悠悠之口乞勿介懷院印 
徐樹錚於十一日乘京奉通車帶同隨員衛兵等直赴奉天謁見張巡閲使所負任務如下（一）發行邊業紙幣請張予以贊助（）西北籌邊計劃萬不可中途停止進行（三）　　里木盟布置軍防與　使接洽日内即可乘車返京 
西比利亞鐵路技術部監理委員長史締芬氏來京與外交交通兩部及李家鏊氏連日會談關於俄路及中車路未决各問題討論解决方法前昨赴府院分謁總統總理昨晚搭乘夜車出京取道奉天回哈爾濱矣 
[中國鐵路工程及機械統一説（續）]  
　　中國全國國有鐵路共有十七綫其中祗有一綫即京張鐵路係由華人建築並管理其他諸綫之建造與設備費均借諸外國銀行家此種情形之結果則如一九一七年國有鐵路統計報告中所説「每一債權國對於所供給各該路之設備品皆予以某種特性按照中國各項借欵造路之合同凡該路所需設備品往往規定須由該債權國之製造廠承辦而所需設備品之標準旣無特别規定天然沿用各該國流行之標準因此遂有數國不同之式樣輸入中國矣」各路之中其建造費借諸歐洲者尤多因此大陸式之機關車尤流行於中國京奉路之機關車爲摩哥爾式自歐戰開後曾購得鮑爾温式之機關車若干輛津浦路之北段其機關車購諸德國南段購諸英國京漢路機關車係法國製造京張路機關車則爲美國式蓋京張呼購用最良之機關車而不問其製造之國籍也據交通部一九一五年統計全部路綫共六千六百基羅料突即約四千英里其中三大幹綫約占全綫百分之六十二此三幹綫之一歸英人勢力範圍一歸比法人一歸英德人是年全國各路所用機關車共六百三十八輛其中爲美國式樣製造者祗占百分之十五又二分之一其在英比法勢力下之各路共用機關車三百六十五輛即約當全部百分之六十其爲美國式様製造者祗八輛耳各路所用信符亦種類不一甚至以同一外國資本築成之路其信符形式亦不一致今舉京奉與滬寗兩路爲例該兩路均用英國資本與英國工程師築造而佐以華人者然京奉路所用信符爲澳洲流行之式則因該路之業務總管（已任戰二十餘年）福勒君乃受其鐵路敎育於澳洲故也滬寗綫所用信符爲印度式則因該路前總管朴潑君乃受其鐵路敎育於印度故也如此情形假使欲將京奉路之信符員移用於滬寧路勢必惹起紛擾可知至建築材料之不一致其不便利亦至顯明一九一七年大水毁壞京漢路橋梁二十餘架冲没路軌數英里當時鐵路當局因本國無材料可以修築乃向一美國商行及一英國商行訂購直至一年之後定貨始到其時大水復作該路又遭損壞交通復斷若使各路材料悉歸一律則京漢儘可向他路偕材修理可於一短期内成功矣今借欵與中國造路之各國銀團在華代表鑒於鐵路材料不統一於中國政府及外人投資者同一不利故於交部鐵路技術委員會之存在亦已知其必要並願竭誠相助俾得成功一如前此之助成統計與記賬法之統一云查中國鐵路採用新法進步亦不可謂不速距今二十五年前中國人民尙不知鐵路之利益今日鐵路已頗發達並且獲利統計與記賬法統一之後即斷以材料工程統一之企圖尤見進步之速而該部所選用贊助此項必要改革之人物如劉魏孫黃諸君均爲曾受西方敎育者尤可謂得人云 
[山東國慶日之特殊現象]  
　　秋節前一日即發生種種傳説謂學生將於國慶日作公園大游行之舉敎育廳大爲着忙廳長袁榮叟親赴師範第一中學各校開會商同校長勸令各學生安必用功并派各科長分頭向各校一面勸告一面責成各校長設法消弭且商定一種辦法不論傳説確否於國慶日各校開紀念會時務須延長時間多請人演説將上午光陰無形消費庶不至再有何種舉動發現而女子師範並且特請一魔術家演種種戲法其用心亦良苦矣 
秋節日下午有各校學生代表四五十人羣至省議會請願其條件與全國請願團所主張者大致相同當經該會張王兩議長接見將請願書收下允爲提議代表始退而兩議長并向警廳疏通力保學生此次請願不致有何舉動可聽其自由不必加以干涉致滋誤會再生枝節故是日警兵雖增加人數并不干涉 
昨日晚省公署發出入場券招集各機關於國慶日早八點鐘齊集公園慶祝届時除行政方面人員外到者甚少僅向國旗及總統像行禮而散午後游人隨意入覽亦無可述之舉動總之此次慶賀社會一無甚興趣不過在職人員照例奉行故事而已惟日間有多數軍隊游行街市高唱國歌長街短巷亦有軍隊整列氣象森嚴此爲山東國慶日特殊之現狀與京津滬各地之滿街學生歡呼游行大不相同也 
[湘省穀米又將弛禁説]  
　　湘督張敬堯前以湘省金融枯竭擬卽弛放米禁以期換入現金旋以本年秋收不甚豐稔故此説暫從緩行不意半月以來銀根奇緊於是實行開關以資調濟之議復起昨善後討論會會員何慶濤特提出説帖略云查遏　向埀厲禁輸粟古有明文今上海之米九元零湖南之穀一元七八角無人過問此以他省情形論不可不開關也湖南出產除穀米外無可以吸取現銀之物近來百物昻貴惟穀最賤非價賤也由於穀之成本過重人工灰糞加至數倍以本年車水工論一元三工酒肉飯食在外一車須三人田高水低多至七車八車不等一日所車之水又能蔭田幾何據鄕人云車工多者每石穀進倉須繳費洋三元至少在二元外今一元八角無受主穀賤傷農將來必至無人種田此就本省情形論亦不能不開關也市面銀根奇緊日見恐慌其原因皆由穀米之不流通此就商情論亦不可不開關也刻下官民交困無人不仰屋而嗟爲今計惟有將穀米速行開放定以限制俟金融活動再行停止庶農無餘粟之歎商無倒閉之憂並可接濟下江之米荄一舉而三善備所擬是否有當祈貴會核奪施行云云此説帖是出後該會即於五日開評議會到會者甚爲踴躍午後三時開會由會長吳嘉瑞主席報告何慶濤謂開米禁一案未知各位意見如何請衆討論有謂今歲薄收不宜開禁者有謂穀價過低農家難以自立應請開禁以資流通者有謂開禁應有限制者後經沈克剛發言謂向來湘米封禁應於三星期前由政府宣布禁令今若限定穀擔窒礙甚多又經陳某發言謂限定穀擔旣多窒礙不若限定價格即穀價漲至二元五角應卽阻禁以示限制衆皆贊成陳説全體通過擬即由該會呈請兼省長核行矣 
[湘官廳干涉敎育會]  
　　湖南省敎育會照章已届改組乃省署忽出而越權干涉委官代辦該會同人以其非法不予承認并發表一宣言書云本會自民國五年依法改選以來值國家多故南北相持湖南爲兵家必爭之地遂至會塲駐兵會費可絀一切計劃無形消滅毫無成績可慰國人同人等旣感痛苦尤抱歉仄然差堪自信可告無罪於國人者蓋本會同人認定敎育爲神聖之事業保持其高尙純潔之地位故除照常開會研究各種敎育外絶無其他之目的與活動邇以任期將滿亟思早卸仔肩藉避賢路經舉定改選籌備員九人呈請備案詎奉省批令委湘江道尹王丙坤爲本會改選籌備長另組籌備員并將本會改選籌備事務所移設於湘江道署内本會以官廳籌備改選向例所無經呈請收回成命迄未批准羣情惶惑僉以此舉之不合約有數端謹爲邦人君子一詳陳之查省敎育會全由敎育界所構成其設立爲研究敎育事項其組織爲具有會員資格已經入會之會員旣非行政機關亦非官廳委辦之事業又非如立法機關自治機關之必經官廳籌辦始得成立今忽委官籌備是將民意組合機關改歸官辦此性質上不符者一又查敎育會與官廳之關係部頒規程所載當組織之先呈報官廳立案備查設立之後經地方議會議决受官廳之補助金此外或得建議於官廳或得處理官廳委辦事業凡此規訂所以明與官廳有對等之關係而絶非附屬之團體可以由官廳左右之者今忽委官籌備是將使正當法團爲官廳所支配此法令上不符者二本會自前清光緒以來歷次改選均由原有幹事籌備惟民國五年前任職員因牽涉帝制嫌疑奉令解散乃由省署遴委省校熟悉情形之敎職員接收籌備此係變例猶無委官代辦之事况此際職員並非解散新舊遞嬗自有成例可援乃忽委官籌備是更甚於無形之解散此與成案不符者三本會就性質言爲民意機關就法律言爲法定團體民國約法原有結社集會之自由權况本會根據部頒規程取得建議政府之權并行使會務已十有餘年反於籌備本身事項不准備案抺消原呈以全省敎育機關另委僅管轄湘江道之道尹爲籌備長所謂本會之職權何在此與職權上不符者四又查部頒規程第一條敎育會以力圖敎育發達爲目的是舍敎育外不容有他項目的今道路喧傳某系組織私黨四出運動冀乘機盤踞公團以爲政治活動之地步是其目的純非敎育而爲政治作用故不惜以强權脅迫排斥本會原有籌備員使不得預聞本身改選之事假令此種改選成爲事實不惟敗壞公團抑且玷汙全湘敎育矣此與敎育目的不符者五故本會同人等對於委官籌備改選一舉就個人入格言不敢輕於承認就本會地位言不敢妄爲承認且前受委員之推舉付託重大近復受會員之責難尤未便放任詎敢於瓜代將届之時竟將成立十餘年神聖莊嚴之敎育民意機關冒昧毁壞且各省皆有斯會由我開例勢將影響於全國則對於全國之民意與敎育尤不敢負責承認昔張儀謂今日當舍人時儀何敢言文天祥亦謂今日當丞相時天祥何敢言本會則以職責所在不得不發表最後之宣言邦人君子幸有以進而敎之本會幸甚敎育幸甚湖南省敎育會謹啓 
[西南改組政府談]  
　　改組軍政府馨浪近日漸唱漸高惟事實上頗感困難據國會議員某君言此議醖釀已久在各總裁以軍府僅擁虚名毫無實力頗感覺多頭政治之弊害對於改組説並無反對意其有意存反對者則爲依附軍府之各部人員慮局面變更飯碗不保而已刻下國會議員意見多主張改組惟一經從事實上研究則有兩難點在第一則爲人的問題蓋改組後由國會選舉總統而現在合於候補資格者舍軍府之七總裁外亦更難其人就此七總裁中求之林葆懌資格太淺唐紹儀伍廷芳固極有聲望然恐不足以鎭壓一切餘外若孫唐岑陸四人孫則自身表示厭棄之意且與各派不甚融洽岑資望最高然究無實力唐以年齡未合即被選出亦 
 
 
 

Page 7

 
 
不能來粤就職陸有通北这嫌不爲國會所信任此關於人的問題其難一第二則爲外交問題蓋以現在之軍政府雖未經外人正式承認而建立旣久各領事亦久有公文往還與承認無異且此次疊收關税餘欵將來改組外人仍允繼續交付與否此一問題亦殊難料定其難地到上關於事實之兩難點皆非容易解决自爲有識者所同認故改組説雖爲各議員所同意而對於此兩難點苦無解决方法故逆料尙難於一二月内實現云駢 
另一消息軍府改組一事倡言已久　　　有何等動作推原其故實因各派主張不同故未能驟然發表也昨日某政客由滬回粤携有上海某要人密函送交伍廷芳其内容係關於軍府改組一事有所商榷據某政客述伍氏意見云余（伍自謂）前甯犧牲北方一切權利毅然回粤亦以護法事業爲重不意自膺總裁一職年餘迫於權勢無所建樹深愧無以對我西南各省然北方種種設施在西南政府視爲違法舉動有口話人無口話己誠爲余所不解現又倡爲西南分治之説余非不贊成但改組二字非徒形式上敷衍要在實質上做去否則毫無裨補所謂實質者先問一般武人官僚能犧牲故有權位與否如各武人官僚確能捐除成見事事聽命於政府則平民政治自然有望日前報載馮自由君對於西南分治説之意見一則余甚爲佩服然無一個不是假借兵力以爲進取地步即如某某輩何謂法律何謂平民彼直如牛食牡丹故馮君所説一層余諒彼輩必不能做到將來改組若成必有一番劇爭請拭目以俟之云云其言可謂率直矣 
[粤聞紀要]  
　　慶祝國慶紀念之大舉此次國慶紀念日各界人士組織國民慶祝大會由中等以上學生聯合會廣東學生聯合合童子軍等發起邀請各界假座東園開會慶祝聞此次慶祝大會除全城男女大小各學校全體學生赴會外尙有疋頭行花梨行等各工商及粤商團精武體育會各團體並有儀仗綵色瑞獅隨行精武會於東園演技届時並邀請沙面各西人赴會慶祝並請警廳派游擊隊隨行保護昨星期晚中等以上學生聯合會演講部提倡部召集各校學生開會討論此事之進行辦法議决每校派學生二人於每晚七時集合分隊往各繁盛地方演講使人民咸知國慶日之可貴其提倡部議决分區勸導商店住家届時潔凈街道懸掛國旗燈籠以慶國典夕間由花地培英學生擔任排演新奇白話劇並燃放定製特别烟火以助餘興（地址）高等師範（時間）下午七時至十一時止售券價目一名譽劵五元二贊助券一元三普通劵四毫慶祝秩序（一）十二點（九號半夜）鳴鐘鳴砲吹號歡祝（二）九點（十號上午）敎堂寺院爲國祈禱祝福（三）九點以前饋贈鮮花國旗於病院監獄孤兒院等（四）十一點以前各學校商店家庭及各機關自由慶祝（五）十一點半國民慶祝大會開會會場在東堤東園（六）一點大巡游起程在東園起馬（七）五點各處自由公宴歡祝（八）點大放烟火（九）點提燈大會（十）九點國慶歡樂大會開會　　衆院最近會議之大槪衆議院昨七日在省議會開會原定二時開議但延至三點二十分鐘始足法定人數計陸續到者共二百五十餘人吳景　主席赴歐伍專使朝樞出席報告歐和會中國外交經過情形逾一句鐘尙未畢其説（該演説詞與在省議會報告略同）迨演説畢開議第一案政府提出各國對德戰事狀態終止我國雖示簽德約而對德地位當然相同應否議决宣佈諮詢案由唐寳　等反覆討論大意謂我國自與德國絶交後華工在法服務及我國華僑損失甚鉅是於歐戰已盡義務今和議旣成對德地位當然相同各議員一致贊同通過第二案議員張善與提出縣制草案亦經多數議員討論通過第三案係審查報告國會組織法第十五條及第二十一條第三項解釋案亦多數通過時已五點三十分鐘忽然議場外發生事故各議員全場外視主席吳景濂舉手數次請各議員靜座是日所列議事日程上三項均通過惟第四案補選各項常任委員一案至此已無餘暇遂宣告散會　　督署軍事會議之一説上次莫督電調各鎭守使督辦回省開軍事會議於軍署外界風傳不一現據某方面消息是會列席者係督軍以下高等軍官而獨缺廣惠鎭守使李福林與警務處長魏邦平聞其中内幕因學生檢貨風潮學生方面係與魏警廳長爲難而沈鴻英對於學生檢貨行動嘗加贊許是以外間傳有沈鴻英接署警務廳長之説惟楊永泰與魏邦平同任市政公所總辦若魏更動於拆城關路計劃恐有延誤故某當道主張警察長暫不更動但廣惠鎭守使一職擬以瓊崖鎭守使沈鴻英調署至原任廣惠鎭守使李福林是否對調未有下落省河之南爲福軍駐紥地點刻下南番兩邑士紳有不欲福軍遠離者倘前説成爲事實必有一番挽留之文章發表也 
　　組織西南銀行之内容組織西南銀行章程已見報載查此事之發起主動人物爲軍政府總務廳會計科長羅文伯及國會議員歐陽駿聲羅歐二氏以軍政府財政部收存關税餘欵達百餘萬儘可提出撥充開辦初提出意見與財部磋商未恊嗣改向岑春煊磋商獲岑同意并提出政務會議通過交財政部核議昨該部各司長員會同核辦以該項章程與銀行章制未符者尙多當經一一條辦聞日内卽可呈覆部長轉陳政務會議核辦矣 
[雲南短簡]  
　　雲南督軍總參謀長一職向本爲唐督軍介弟唐織虞君充任今春因南北議和唐君派往兩粤會商要政旋又由粤赴日本考查彼邦政治軍事去後軍署總參謀長一職由陸軍少將馬驄代理月前唐君考查歸來頗有志於直接敎育軍人自願改就雲南講武學校校長並仍兼任衛戍第三區總司令官至所遺軍署總參謀長已改任孫永安君接任前代理總參謀長之馬驄則改充雲南陸軍兵工廠廠長兼軍署高等軍事顧問徐之琛君本任雲南外交特派員於兩月前曾奉唐督軍命派往桂粤復由粤前往長江各省調查一切昨亦言旋於九月十六日乘車抵省 
李六更君日前來省擬與唐督軍及滇中各界聯合救國各法團均甚歡迎李謂現在欲救國家非聯合各省一致進行不可現在擬先在滇省組織一護法勸導一致團以爲救國機關並云現在滇中各界贊成此説者　多 
雲南前兩次興師軍費浩繁凡駐川滇軍一切餉糈多由滇自運雲南行使之銀幣赴川濟用現四川督軍省長對於此事曾來電阻止電文如下唐督軍鹽電敬悉查川省迭遭兵燹民困財竭前因趙軍長等來電之券發行不及百萬故允於川省税欵内與中川券一律搭收已屬竭蹶應命茲蒙電示流行共有一百八十餘萬之多以川中財力代收此數實有弗逮惟旣承尊命且以認收於前未便中輟復飭財廳核議擬仍勉任其難無論税欵如何拮据始終代收雲南中劵用顧鄰誼而竣全功將來代收若干并望尊處加向中央交涉撥還以免川省庫帳虚懸無着至流行銀券現電僅稱一百八十餘萬仍無確數請將實發數目及起訖號碼再爲開示俾核收時有所稽考其未發之劵十六萬餘務望飭知雲南財政廳無論如何不再發用免流入川境難於收朿實感公誼熊克武楊庶堪印 
省議會前因南北和議停頓與青島外交問題關係鉅大特開臨時會議多所建議今會期届滿業於八月三十日宣佈閉會是日督軍曁軍政各長官均蒞會演説 
[贛人挽留戚揚之内幕談]  
近日江西社會注目之事厥爲省長更動問題自七月間有人運動各界挽留戚揚後丁乃揚長贛消息久已不成問題嗣復有段書雲吳光新長贛説據聞段書雲爲某氏所薦吳則爲主戰派之計畫亦傳説多時近日丁氏重提之説甚盛某紳得京中要人函告東海以旅京贛紳主張去戚甚力丁在粤久與武鳴投契折衝樽俎必能盡力陳督軍又以和平爲宗旨必能與丁共濟時艱爲調和南北計故仍擬以丁長贛藉以保持贛南和平擁護戚氏一派人物如省敎育會向爲宋育德機關擬電保留固意中事商會長龔士材所開振商銀行專與官廳做往來私交亦甚厚日前龔與會董羅伯農磋商擬電留戚辦法其措詞略謂爲贛省地方計此時萬無更動省長之理以財政論金融窘迫羅掘已窮市面拆息月過三分商務彫殘等於無形歇業幸而無事尙可支持變故一來商命絶矣以和議論南北相持愈離愈遠停頓已久决裂堪虞四伏危機謠言藉甚贛雖腹地能無戒心所幸長官同心文武輯睦相維相繫共濟時艱不然贛禍之來不在湘下云云其實江西金融所以恐慌之原因即由於龔士材出面作中代官廳借債不顧信用以致牽動市面驟多數十萬之債欵與數十萬不兑現之庫券周轉不靈乃生恐慌猶憶夏間旅粤贛籍軍官胡謙伍毓瑞等數十人聯名快郵代電致省議會痛詆江西吏治腐敗豺狼當道諸公不爲匡救緬懷桑梓疾首痛心云云意在言外今者和議勢將絶望南北調軍增防大有劍拔弩張之勢吾恐一旦决裂粤軍又將以去戚爲藉口興言及此不禁爲江西前途危至敎育會農會商會等夙由少數人把持擬稿發電並不開會討論徵取公衆之意而遽假團體名義爲號召外間頗有繁言省長門生梅士煥議員日前由京來省晤龔士材報告丁長贛事甚詳省敎育會電係前四日擬稿其時桂汝丹副長主張緩發直至梅到省九日始實行發出聞農會亦已去電挽劉省紳歐陽霖前次曾領銜力詆丁氏此次聞又將發一長電攻丁以護戚殆亦爲人傀儡而已 
[杭州快信]  
駐報國寺四師補充團第一營已於前夜奉令開赴温州另調十三團十一連移駐報國寺第七旅司令部今日已實行遷至蒲場巷舊省署辦公 
温台洋面海盜巨魁梁兩雙平迭奉通緝未獲現經警備隊四區帮統花耀奎設計由廣東誘回臨海就擒執行槍斃該區統帶黃繼忠昨來省面陳本案原委 
寗波警察廳長嚴師愈與省會警廳二區署長王鍾秀對調本屬降調（一係任命一係委任）兼有察看字樣現嚴决擬辭職所遺二區署長將委警務處諮議（現艮山門絲捐局長）魏佑孚兼充 
浙江商品陳列館昨傳知各商店云本館招商營業原爲振興本國工藝若完全非國貨之商品定间取締極嚴不准發售茲查開幕以來甫經半月各商店每有軼出範圍者應速自行檢查限一星期内將是項商品停止發售再由本館派員詳查違則照招商營業章程第二十四條辦理 
齊省長昨午後詣西湖蔣莊謁馮肗騤 
江干光華火柴公司棧房昨夜失愼材料盡付一炬 
[南京快信]  
　　濟南學生聯合會電各省雙十國慶紀念日學生游行竟被警察無理干涉文日（十二）開會又被禁阻人心憤激恐釀變端乞主持正義以平民憤 
水西門外江鄕七間房地方王彩華家於前晚（十二）十二時突有身着軍服兵士八九人持械衝門入室將王之家人綑綁後搜檢箱櫃取得大洋一百五十五元小洋五元銅元二十五千衣物細軟捲去一空鄰村聞知鳴鑼聚集鄕民數百人該鄕警察張巡官亦帶隊飛至當場捕獲刦犯一名胸前佩有江蘇陸軍第一混成補充旅第二團第三營兵士李霈鑫天津滄成縣人昨已解送軍法處訊辦 
王揖唐因旅費支絀派會計主任張子藩來甯謁當道擬向蘇財廳撥借十萬元以濟急用聞財政胡廳長以蘇省財政艱窘祗允勉力先籌二萬元濟急 
實業張廳長奉農商部訓令實行縣知事實業考成並斟酌情形妥訂奬勵人民倡辦實業專章以策進行北京民國大學校長應善偕該校總董馮伯從（馮河間長公子）來蘇關於敎育事項有所協商昨已抵甯齊省長已轉知胡敎育廳長接洽 
王揖唐兄揖周昨由滬來寗住下關南京飯店即入城晋謁李督齊省長今晨乘輪返贛回西岸榷運局長任鹽城縣知事管象賡呈報建高市學校已回復原狀並將肇事之鄕約陸聘之斥革提案訊究該市警佐許潤芳團總陸海亦已分别記過撤差以示薄懲 
太倉縣田業集議所士紳錢泰階等以花稻被災秋收奇歉特將會議租價鄕民糾衆閧所情形詳陳軍民兩署請予派委會縣查辦并懇查照上年吳縣辦法會銜出示嚴禁聚衆抗租藉端閙事以儆刁風 
駐防無錫第七團第一營軍隊攔阻救火會撲救車站貨棧火警並剌傷多人聞李督聞報大爲憤怒除電朱師長切實查辦外並密派某參謀赴錫嚴查以憑核辦地方通信 
[蘇州]  
　　查取法官之成績江蘇高等審檢林王兩廳長昨准司法部總務廳函云現任司法官具有成績者應由審檢兩廳長加具考語送部核奬以示激勸除通函知照外爲特函請希煩查照等因兩廳長接函後已知照淮陰高等第一分廳並令滬寗地方兩廳一體查照矣 
　　啓徵忙銀之韻示本年霪兩爲災低窪之區田禾受傷秋收　色縣署諭飭董保經造等趕辦剔荒徵熟從實造册呈復候核昨日發出六言韻示云照得夏秋水溢低窪田禾受傷收成旣多減色諭辦徵熟剔荄飭令經造造册不得稍事虚張現據陸續呈復查核不厭精詳當由業棧覆勘董保隨同帮忙糧差聽候呼喚荄熟分析毫芒倘敢少有朦混查出嚴究勿枉特再嚴切誥誠其各懔遵母忘云云所有本年上忙熟田銀兩現於夏曆本月十八日設櫃開徵業經微糧員　少泉知　各糧差轉知各圖經董遵照矣 
　　查獲布店竊案關係人黃埭鎭自范德隆布號被竊鉅贓一案發生後該鎭警察分所長葉祝純非常注意於中秋節夜親自查崗至東市梢在某米行後河岸見有形跡可疑二人帶所盤查言語支吾搜出鎖匙多件鐵鈎一把均係行竊器具隨即預訊一係江陰人鍾阿二一係常州人張阿二供認在西倉等處行竊失風於昨午由蘇州到埭圖竊不料被拘等語訊其范德隆布號被竊案究係何人所爲則云無錫人某甲所做且有西倉周榮初得知葉分所長據供後以爲對於范德隆案極有關係即備文解送縣署嚴訊一面派警至西倉一帶調查矣　　光蛋擾害地方陸墓鎭現有光蛋數十人在前巷橋擺設賭　以王守成爲首領日來輸贏甚鉅該鎭自有光蛋後地方頗不安寗日前有一品操巢湖音者於白畫闖入某姓家内室强欲吃烟又王守成之姪昨在春　茶館門首調戲婦女鎭人咸敢怒而不敢言云 
　　浙絲被扣案之結束·蘇垣盤門税務分所迭次扣留浙絲經杭總商會據情轉陳浙財政廳請爲派員查辦等情迭紀前報現聞蘇財廳巳函復浙財廳略謂浙絲運蘇向憑護照放行前因盤門分所一再扣留當以錢所長到差年餘騐免不知凡幾何以近來盤門分所忽以浙秤不符縱非藉端留難即屬不諳定章已令該所長將該分所稽徵員申斥示儆云云 
[無錫]  
　　四誌軍民大衝突案軍士與救火會員衝突一案昨日縣署接到李督軍齊省長覆電略云駐錫蘇軍與救火會衝突經雙方及各界電報俟派員來錫秉公查辦着即知照等語蘇州王道尹亦有覆電到縣略云據救火聯合會單潤宇等公民高紹祖等電呈救火會與駐錫蘇軍衝突情形知鎭署已派員查辦不難和平解决仰即知照等語楊知事接電後靜俟省委到錫再行商辦救火會方面前晨仍在聯合會開會因前日發現浮屍外間轟傳爲救火會員之故到會人數約有四五百人之多首由北塘止大米行主趙希正報告該行夥趙宰自中秋夜救火至今杳無踪跡現聞昨日火車站北面發現身受重傷之浮屍身有當票兩紙并聞相騐時曾拍照存案須至第一分所一問等語繼即由人陪往天美照相館見照片已經變形雖有相像之處尙難證實更將當票抄號往和濟當查看據云查出　七月二十九日當洋紗短衫褲一身及八月初二所當之覆染菜青羅紡長衫一件確爲趙宰之物後即請求北塘煤塲弄救熄會長趙子新要求聯合會長力予伸雪并據趙希正云聞人言尙有刀傷數處須請覆騐等語旋經趙子新至第一分所要求轉請覆騐許分所長因事關重要未便擅許即與趙子新同往縣署面謁楊知事要求覆騐經楊知事答稱覆騐須經高等廳派員儘可直向高等廳請求等語趙即退出復至聯合會討論决由該行正式具函救熄會由救熄會轉函聯合會向縣交涉一面由趙希正爲趙宰家屬以司法手續正工向縣署及高等廳請求急速處分派員重騐惟趙宰年祗十八與屍格不符因之有人惴測倘不幸果爲趙宰則解决時更多一層難題矣昨日各段救熄會具函聯合會辭職者計朿北一中區第一段救熄會會員全體北大街北區第一段志願隊員全體大市橋中區第四段會員全體北黃泥橋北區第五段會員全體等四處其措詞大致相同該邑各商號見救火聯合會登報通告辭職異常驚惶有北城門至盛巷橋一帶各商號聯名八十二家具函商會請求維持又有各糧食堆棧亦有措辭略同之請求旅滬無錫同鄉會祝蘭芳君等亦致函無錫市薛錢兩董事請爲照舊維持云 
[鎭江]  
　　派員檢查電燈公司丹徒縣公署接奉齊省長訓令内開准交通部咨鎭江大照電燈公司開列事項清單陳請發給轉運執照旣經繳納照費並印花税六十二元自可照准惟查該公司成立雖於前清光緒三十一年由商部核准立案然迄今多年所有一切工程辦法機械程式從未得其報告是否與現行條例相符亟應檢查刻已委派揚州電話局長區宗洛遵照前往須俟復到再行核辦希即轉飭知照等因惟此合即令仰該知事遵照辦理云云張知事奉令後當即函致該公司經理郭鴻詒查照矣 
　　最近市况談上一星期洋釐又高因各花莊收買新花需用現洋浩繁加以各錢莊裝赴蘇滬等處之龍洋計有二十餘萬元之多江北清淮高寳等處雖有少數運來無如供不應求故本月十二日洋釐漲至七錢零四五銀拆最大三錢半最小一錢半近來因市上各業稍有起色銀根略鬆故銀拆當無驟高之虞絲經一項洋莊不動交易甚少價格步跌一時難望起色棉紗銷路甚暢價已飛漲因滬上現貨頗形缺乏各廠之紗均已開至明年七八九月是紗價雖高頗爲堅硬非遇意外之變决無低落希望標金市價如江河日下現已跌至每兩二十八元各銀樓門市則尙稱發達云 
[揚州]  
　　學生會商借會場揚州學生聯合會總幹事陳鐸以每值開會無一定之會場或偏東或就西殊形不便現查得四校適中地點惟勸學所尙稱合式特派會員劉君向該所長曾萬里請求措給該會爲永久會塲業得曾所長允許惟開會時須預先通知以免時間衝突云 
[嘉興]  
　　籌設縣農會嘉興縣農會尙未組織成立本月十三日由二十五區代表在城中藏經閣集議進行事宜當經公决定於夏曆九月初三日開成立大會推舉正副會長並預定評議員八人調查員六人書記一人會計兼庶務一人刻已推定陶浦臣蔣輔卿二人爲起草員矣 
　　查勘田禾災歉嘉興四鄉田禾成災曾經王知事飭令各區警佐帶同催徵吏赴鄉切實查勘在案現已勘竣聞各區受災田禾輕重不一平均在三成以上業由各警佐列表報縣察核此外各區自治委員又於日昨集議公决即日親赴各鄉查勘一周議定災歉成色以便呈縣轉省核奪現各委員定於即日出發一面籎呈請當道實行停徵以蘇民困云 
[杭州]  
　　國際律師公會之先聲本年一月美屬斐列濱因欲組織東方律師公會開律師會議於馬尼剌請我國派人與會司法部譯爲法律研究會派大理院推事胡詒穀往斐到時始知爲律師會議當由會决定組織東方律師公會四月日本東京辨護士開大會决定明年四月一日起在日本東京組織東洋國際辨護士恊會函知北京律師公會由北京律師公會評議會議决發起於本年十月十九日在北京先開全國律師恊議商訂推選代表事件杭縣律師公會接函後由本年第二次定期總會時公舉會長阮性存君代表赴北京與議茲聞阮君已於十二日乘特别快車北上矣 
　　德奥僑民解除事件之部電杭垣軍民兩公署昨接内務部電云各省督軍省長鑒查從前處置德奥人民各辦法經本部將應行解除各節具案送由國務會議議决照辦物電查照（一）處置敵國人民條規第四條規定之指定移居辦法應即解除第六條規定旅行遊歷一律禁止現在對於德奥人民旅行不加禁止第七條規定敵國人民一律禁止入境現在對於德奥人民入境應經部許可第九條規定拘留之處分應即角除（二）處置敵國人民條規施行辦法第四條規定之特加移居者應即解除但德奥人民往來遷徒應向地方官廳呈報第十條規定書報一律禁止現在德奥人民所出各書報應酌依出版法辦理（三）各地方對於敵國人民所定簽到辦法應即解除（四）臨時救濟辦法廢止（五）處置敵國人民條規及旋行細則又各種辦法所規定事件已爲過去之事實者當然一律解除（六）此外如尙有應行解除事件再由部通行查照盼復内務部印 
[安慶]  
　　新安武軍修理營房新編安武軍第一二兩路統領殷恭先以該兩營移防壽縣將近三載地方商民尙稱相安惟所駐房屋屢經風雨摧殘日漸傾圮轉瞬冬令即届若不從事修葺不足以蔽雨雪惟需用木料必須預先採辦以資撙節聞已派弁前往六安採購木料並呈請省署發給護照以免沿途關卡阻礙云 
[湖南]  
　　衡州疫氛輕减中美通信社支聞湘省衡州發生一種奇異之疫症每日罹此症而死者約有百人其病狀爲發冷瀉洩寒戰似霍亂又似瘧疾目下傳染性之劇烈已漸减輕云 
　　軍隊徵調輪船之影響中美通信社云湖南招商局近上書當局反對政府軍隊在長江上游徵調船舶以致商務大受影響商人以運貨於上游恒有貨物被没收之險或則被阻不行故視爲畏途云 
來函 
[陳和卿來函]  
　　貴報舊曆八月十八日地方通信欄内載有揚州婦女被毆請騐一則事實尙有未符查鄙人家去年四月承買史姓田畝當時契價兩清毫無糾葛乃本月十一日史岑氏忽帶領婦女闖入鄙入内室藉口找價無理鏖閙任情作踐當由鄙人胞兄報請警所派警恊保依法干涉入晚該氏去後復來在門外衝撞謾駡又奉飭保彈壓後由原保人王姓向理自去始終未與鄙人謀面絶無與之齟齬毆傷情事至報載被烟槍鑿傷一語想因該氏有烟癖誤傳所致惟事關箇人名譽應請即日更正以免　惑聽聞陳和卿謹肅八月十九日 
雜評一 
[靳之政見（默）]  
　　靳對西報記者發表政見一對外决計打破秘密外交二對内决不敷衍無宗旨無人才之政黨其言之信耶否耶不難以兩事證明之也 
今國人譁然爭廢之中日密約其最要者即靳手簽之軍事協定也能力爭以達撤銷之目的方信其有打破秘密之誠心又國人譁然爭廢之安福俱樂部質言之即靳所謂無宗旨無人才之政黨也能設法以達解散之目的方信其有决不敷衍之誠心不然徒作大方於外報記者之前耳彼外報記者於中國情形亦甚熟悉我執政者之一言一動必據以傳播於世界有信用否有能力否且將於此徵之大言又何益哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商業公團與王揖唐]  
　　商業公團聯合會於昨日午後四時開評議員會各公團到者甚衆首由主席湯節之起言有次評議會議决俟王揖唐復函到後是否滿意再定對付方法今王揖唐復函業於十一日接到特照前次議决案請衆公閲旋由金拜宸將來函宣讀主席請衆討論此函是否認爲滿意沈卓吾起言函内稱外交爭點雖非和議範圍一語殊不滿意蓋本會之意在於宣布取消外交上一切强迫及密訂之條约純是國内人民之公意不得稱爲外交之爭點林炎夫起言來函語多敷衍殊不滿意金子兼起言函中誠平二字均屬空言實不滿意邵仁傑提議現在謀和要旨不必從條件上着想應先從和議之能否成立上着想欲促進和議必先驅除和議上之障碍林炎夫金子兼均主張先從此層着手沈卓吾亦以爲函牘往來徒廢時間除去函之外自應另籌相當辦法盧煒昌提議現在外間謠傳會内各團有受人運動之説此次去函應各團公同列名以明是否受人運動王厚安附議衆皆鼓掌主席將盧君建議付表决全體舉手通過邵仁傑起言盧君所議是否對於人之問題抑或對於條件問題主席請盧君申説盧君起答現在去函仍應催詢宣布取消各種密約等條件問題如復函仍不得要領則再聯合各團作最後之辦法主席請起草員將所擬復函分送討論當經公衆將去函大旨通過交幹事會修飾詞句卽日繕發議畢時巳七時乃散會茲將該會與王揖唐往返函稿錄下 
　　商業公團致王揖唐第一函揖唐先生大鑒公啓者台從蒞滬忽忽已逾兩旬從前北代表之撤回基於條件爲國人所共知今又改委先生想必先付有承諾之全礶故敝會於先生蒞滬時即發表意見（刋載前月二十一日滬上各報）所以汲汲者無非希望於和平者摰急欲一窺究竟以慰我商民之渴望乃遲至今日未見先生一言之表示敝會同人引爲深憾不得不再進一言掁委任先生發表後國人集矢於先生者更僕難數同人等服從公論本亦同此心理惟有與之異趣者以爲當局旣假先生以全權所有外交問題法律問題及一切重要爭議之點皆可從此解决否則和議久停責有攸歸取舍從違惟愼擇之若能幡然省悟速將所有和會前次提出之條件逐一切實布告國人果合全國人民心理則和議之開且敦促不遑夫誰有異議者不憚辭費敢進忠告諸希鑒納佇候明敎順頌旅祉上海商業公團聯合會謹啓 
　　王揖唐覆函敬覆者惠函誦悉欽佩莫名此次滬會之開係屬内爭結果誠爲國家不幸之事相持綦久民力已殫望治之情何殊南北查前此北代表撤回原因實以南方單獨提出八欵違反議事規程吾人失望之餘每爲惋惜揖唐銜命南來亟願紛糾迅解對於市　疾苦疚念素深早策平成共臻康樂尤與商民有同一願望祗以情愫未通遂致不無隔閡然區區之愚所奉以自矢者惟有誠平二字迭經揭藥宗旨敬告邦人報紙流傳亮邀省察至政府畀以全權原爲鄭重使命起見必須雙方協議乃能具體磋商目前和會未開自屬無從解决外交爭點雖非和議範圍然旣屬憲政國家允宜公之輿論力矯秘密朝野同情已成趨勢共餘法律事實各項問題雖不無爭執之處如能開誠商榷亦自有相當辦法用劑其平揖唐職責所在敢不　勉以從須知南北本屬一家初非有宗敎人種之别果以救亡爲重則成見悉可捐除惟默察現在情形羣言競進一致未能旣難饜社會望治之同情兼未諒政府謀和之素旨長此遷延誰尸其責中外明達當有公評貴會熱忱素著輿望允符振導和平匪伊朝夕尚冀多方促進九鼎一言轉　統一告成國民利賴馨香禱祝固不僅商界同胞已也掬誠奉覆敬頌公祺諸希惠察不具王揖唐謹啓十月日十一日 
　　商業公團再致王揖唐函揖唐先生大鑒接誦覆函敬悉惟對於全國注視之外交問題　言公之輿論殊無解决辯法敝會同人認爲不得要領但執事旣以誠平二字自矢所謂平者不過謀兩方私人權利之平均而已至於誠爲執事所鄭重申言者其必指謀和之誠意無疑商民爲渴望和平之人故對於此點不得不進最後之忠告幸生生埀察焉夫中華民國之命運至今日已埀絶矣故今日之出而解决國是者與其謂爲議和母寧謂爲救國必先有救國之决心而後有議和之餘地不然國之不保和將何爲𢌞思數年來商民最痛心之事無如北方之秘密外交握於專横軍閥之手就其一二發見者已足制我死命而有餘而外間喧傳黑幕中斷送我國權國土者尙不知凡幾凡有血氣人人自危所幸國民始終未曾聞知在國際上未得一方主權者之同意絶對不發生效力使北方當局終不忍棄絶我國民應速將此項威脅利誘之交涉宣布無效苟有以强權刦制者當然受世界公理之裁判我國或尙有一綫之生機乃北方當局反欲以議和这機會强國民以承認是不啻爲勶人　締之亡國契約加一重保證爲外人謀則得矣其如亡國何今敢以簡單之一言爲先主告商民今日惟一之目的在救國救國之要着在脱離某國这朿縛今旌從旣毅然南下想北方當局已有廢除與某國所訂密約之决心與解决法律事實諸問題之完善辦法果能滿國人願望則爭端自必迎刃而解若終守秘密徒假一誠字以爲搪塞國人益滋疑懼破壞和議責有攸歸不能爲先生恕也言盡於斯惟希亮察並頌日社不宣上海商業公團聯合會上海廣肇公所寧波旅滬同鄕會旅滬商帮協會中國烟酒聯合會上海南北報關公所温州旅滬同鄕會丹陽旅滬同鄕會四川旅滬同鄕會上海紙業公會江西旅滬同鄕會陜西旅滬同鄕會華商恊義公會中國花邊聯合會江蘇陶業公會上海運輸同業公會上海皮絲烟業公會上海書業商會上海呢絨公會上海皮商　會上海出口各業公會上海參業公所上藥業公所素絢堂顏料雜貨公會上海粉麵公所上海西菸公所上海烟業公所上海灰船公所大埔旅滬同鄕會山東會館木商會館蜀商公益會通商各口轉運公所滬杭甬轉運公會上海華商雜糧公會沙輪北貨公會華商火險公會上海煤炭商業公會中華工商研究會上海潮州會館洋貨集益會捲烟同業聯合會上海肥皂公會中華國貨維持會泉漳會館一海蛋廠同業公會旅滬肇慶同鄕會湖北旅滬同鄕會江淮旅滬同鄕會平湖旅滬同鄕會嘉應五屬同鄕會等同啓 
[南方挽留唐總代表電]  
南方總代表唐少川君向軍府辭職其志非常堅决現得廣州消息軍政府已派外交部司長李君景綸賚回關防竭力挽留聞李協和曁林悦鄉亦均有專電慰留李電係公爲西南樞紐旋乾轉坤之責久爲國民所欽仰此次堅辭總代在公固因偉抱難伸然欲完全責任實非公莫屬務祈持以毅力救國於危等語林　更覺純摰其電文如下聞公以北庭堅執奸謀憤而辭職經軍府同人派員前詣挽劉諒鑒苦衷竊以海軍昔歲護法來粤實由我公偕中山先生與懌失志仗義始終不渝以有今日月前孫公再辭總裁我輩尙力爲慰留今公又萌退志試思誰足以繼公後（中略）西南前途何堪設想懌賦性戇直矢以護法徇身所恃以不匱者惟總代表一人耳願公勿遽以高引爲懷勉爲其難懌常率海軍爲公後盾云云并聞莫榮新亦有專電交南代表郭椿森轉達然聞唐總代表辭職問題雖經廣州方面如此堅留而辭意尙如前堅决云 
[舊國會憲法會議之滬聞]  
赴粤議員已超過議憲人數 
廣州參衆兩院因准備制憲委託張瑞萱董昆瀛兩君在滬通訊處設立招待所招待京津各地議員領資赴粤以備定期開議茲據張董兩君報告兩院議員均已超過憲法會議三分二之法定數並已電告粤中請迅定議憲日期其兩院議員確數分誌如左 
（一）參議院議員全額二百七十五人三分二爲一百八十三人原未離粤者計一百二十八名今由招待處領資赴粤者已七十一名合計一百九十九名超過三分二十六名其由桂湘滇黔及閩粤各省直接赴粤者尙有二十名總共超過三十六名 
（二）衆議院議員全額五百九十七名三分二爲三百九十八名原未離粤者爲三百三十二名今由招待處領資赴粤者已一百七十五名合計五百零九名超過制憲額一百一十一名其由西南各省直接赴粤者尙有三十五人總計超過三分二一百四十六名 
兩院到會人數如此踴躍至遲十一月一日以前憲法會議必正式開幕張董兩君因自身急於赴粤已將招待所一切事宜定期收束并通告在滬同人通告略云敬啓者頃據京津招待員回滬稱述北方兩院同人業經陸續南下津招待處卽於十二號撤消滬上招待事宜遵照原定日期應於一星期内收朿茲准於本月十八日（即星期六）下午三時在通訊處開會報千一切届時務希賁臨爲幸駐滬國會招待員董昆瀛張瑞萱啓 
憲法紀念塔之籌備兩院多數議員早有制憲成功建塔紀念之議茲因憲法會議人數已足關於建塔事宜已有具體計畫建築經費由莫督軍籌備六十萬元其富商准備報捐者不下百萬將來此種建築必爲吾國歷史上絶大壯觀其用意仿彿美之自由鐘留供永遠紀念建築計畫預備十三層高一百四五十尺最上一層用銅版鑄憲法全文串層述民國成立之經過次述議憲之經過下層將參與議憲各員六寸半身小照一體用磁磚印就嵌入牆壁書明姓名籍貫及簡單歷史以垂久遠塔旁另備一種建築爲刋入人功憲法會議及捐欵諸人姓名照相之地塔旁建築公園爲公衆遊覽之地云 
[基督敎救國會上海部成立]  
中華民國基督徒救國會自廣州發起後影響全國上海自徐季龍王葆眞二君於本月五號晚在北四川路中華基督敎會演講該會宗旨與基督徒之關係後當得中華基督敎會與廣東浸會全體贊成卽由衆公舉委辦十六人籌備會務已誌前報該委辦會於昨晚（十三號）七時半在老靶子路九十六號開第一次正式議會出席者有發起人徐季龍王葆眞委辦李耀邦馬文衡陳春生高拱元胡宣明梁初如歐彬歐譚惠然崔潤生鍾文川郭衛城陳志遠趙子謙等十五人禢良才張英魂杭海闕席首由歐譚惠然女士欵衆茶點陳春生君禱告繼由衆舉歐彬爲臨時主席趙子謙爲臨時書記當由主席宣告開會理由請衆討論進行方法徐季龍提議進行要點四種（一）名稱（二）籌欵（三）本會會所（四）總會胡宣　獻議本會當定名爲「中華基督敎救國會上海之部」陳春生和議全體贊成復由高拱元請討論三事（一）委辦議會地址（二）委辦議會時期（三）籌備會費王葆眞獻議每禮拜一下午七時半至九時半開會一次老靶子路九十六號爲議會地址歐譚惠然和議通過徐季龍請舉委辦長書記司庫各一人陳春生舉馬文衡爲委辦長趙子謙爲書記歐譚惠然女士爲司庫全體和議贊成復由司庫向衆捐欵畢乃由胡宣明李耀邦　博士爲徐季龍博士赴津禱告及爲本會前途禱告散會 
[旅滬湘人請阻抵礦之繼起]  
本埠湘事維持　前四張敬堯以湘礦抵欵分電南北請爲阻止並請將張撤換原電已紀十一日報昨日本埠湘事商榷會亦致西南　省通電云廣州軍政府各總裁參衆兩院參謀部莫督軍詔安林督軍漳州陳總司令廣西陸總裁譚督軍貴州劉督軍雲南唐總裁成都熊督軍楊省長　州柏總司令　州趙師長林縱隊長　旅　長辰州田張林三總司令各司令溆浦周總司令上海孫總裁唐總代表各分代表各報館並轉各省湖南會館同鄕諸公均鑒頃據確報張敬堯以湘礦托英礦師葛某抵押三千萬元訂約二十條名爲投資實則無異將全省土地拍賣查張氏禍湘貪汚殘暴富者破產流離貧者宛轉溝壑强悍者嘯聚軍隊散爲土匪致使七十餘縣無縣不受其災三千萬人無人不受其害彼猶不甘心勢非吸盡膏脂不止販湖田押馬路標紗廠今復竭澤而漁舉全省礦產和盤拍賣（中略）凡張氏一切盜賣私約湘人概不承認特此泣懇諸公迅電斥阻外並懇立卽檄師聲討以保湘產而救湘民旅滬湘人謝鍾山程界徐方濟張靖波黃越樵劉璆趙定波曹劍鋒黃肇秋李文輝彭道湯雨亭皮廣生高振凡等一千七百五十四人同叩 
[松黑江防艦之近訊]  
海軍司令公署昨接駐崴海軍代將林建章來電略謂派往松黑兩江駐防之利捷利綏利川江亨江利靖安等六艦到崴後即令開行前進因被俄國出而抗阻以致各艦未得駛入其種種困難情形疊　呈報並派員向俄國政府交涉在案茲據利綏艦　王壽廷電稱該艦駛入達島原期再進廟街詎料秋潮忽退該艦擱淺不矣行動現已由靖安等各艦設法帮同拖救得以出險但廟街雖屬可進而交涉尙未解决恐難久留爲特電呈請再向俄國政府嚴重交涉以期早日開駛入松除電呈國務院海軍部核辦外理合電陳云云代理總司令參謀長何品璋接電後已據情分報海軍部並藍總司令請示辦理矣 
[學生會所得川省抵制消息]  
　　昨日學生聯合會總會接　州學生聯合會來函云逕啓者　府爲四川門戶本會對於入口某貨極端注意前調查員在河下查得重慶萬縣等處商人裝運大批某貨上駛當經阻止隨招集各界開會討論辦法僉謂抵制某貨全國一致　載於茲該商人等不顧國家存亡貪圖微利竟與通商實全國公敵若不從重處罰不足以儆奸玩而絶來源應將所運來之海帶一律銷毁故本會當將三載海帶共三百一十四件全數推入河流矣云云 
[上海學生聯合會消息]  
　　二號上海學生聯合會實業科開會到者八人主席南洋路礦學校龔家豐報告上次開會討論事宜青年會夜校代表提議本科被選各校代表尙未到齊應致函催促又提議牙籖工場應歸入本科繼辦舊有職員聘爲助理通知會長速請答復通過中華工業代表俞仕銘報告目下各校分會有未成立者故無代表出席本科被選各校是否均已入會如未成立者須即函催通過主席報告本科定每日四時至六時爲辦事時問届時各值日員均須簽名以備稽考下次常會仍定星期日下午三時 
[恒豐紗廠派員赴法]  
恒豐紗廠廠長聶雲台君對於棉業一途專事考察各國紡織狀况曾有該廠之考工員任尙武卒業於南通紡織專門學校已隨清華赴美茲又派傅道伸赴法專習紡織昨日並有紡織同學袁敬莊等在該廠　行定於今晨十時乘輪赴法云 
[法國克魯蘇砲廠購併奥兵工廠]  
近聞法國克魯蘇廠購到奥國最大之軍械廠司高達其廠基　機械非常完備　德國著名之克魯伯砲廠相埒今克魯蘇旣將奥廠購併此後克魯蘇勢力擴張即可稱爲環球第一之鋼鐵廠兵工廠矣該廠於鐵路車輛機車等一切大工程本享盛名從前俄國最著名之普的魯夫廠克魯蘇廠亦投有鉅資且於砲科技術上精神之援助尤多查一千九百十一年巴爾幹半島之戰名爲土布希塞之戰實則克魯蘇與克魯伯兩廠試騐之戰是役結果專門軍事學家之批評多謂布希之勝利克魯蘇砲射程火力實較佔優勢是當日已有定論大戰旣終益復開拓研求不遺餘力則購併司高達廠一事不第該廠一家之榮譽實法國國防上實業上愈見發達鞏固耳 
[又將有盎斯金來滬]  
俄國沃政府於本年六月三日曾將大宗盎斯金運至滬上易銀近日又將一角兩角之羅卜洋裝儎到滬存置道勝銀行共有九十噸核計重量十五萬一百二十斤現囑北市泰亨源等銀爐熔化寶銀聞此項羅卜小洋一千九百十六年所鑄係紫銅與紋銀攙和鑄成所以由各銀爐提煉成色其中銅佔五成七八銀質四成有零大約月内可以一併熔完並聞一星期内尙有盎斯金五百九十五箱（每箱四條每條約重五百兩）共二千三百八十條亦係俄政府裝儎來滬易銀於是前昨兩日現金市價頓受打擊跌去銀二三兩由此觀之現金市價恐尙須　跌也 
[東北城商業聯合會成立會]  
東此城商業聯合會於國慶日在福佑路點春堂開成立會到會會員三百餘人下午二時開會正會長陸彙泉因公赴梧州由陳天生代表副會長趙景忠張瑞生主席報告開會宗旨次由代表北城工商會頋惠民四川路商業會陸文中浙江路商業會朱一笙海寗路商業會宋誠彰民國路商業會王　影等及職員程鴻飛趙秋心張志鵬等相繼演説大致皆勉勵之辭末由主席致謝來賓茶點而散 
[山東路商界聯合會選舉紀]  
昨（十九日）山東路商界假商業公團開聯合會成立會午後二鐘開會首由臨時代表余震巽報告經過情形次來賓前國貨維持會赴京代表黃惠任東北城代表姜昌年中城商業代表趙秋心又方曉初先後演説大致謂此會足以發展商界意旨願大家毅力進行云云旋即舉行選舉開筒徐時隆得二十四票當選爲正會長嚴思盈得十二票當選爲副會長閔望之得十四票當選爲評議長鄭鷓鴣得十五票當選爲幹事長其餘職員接票應選不及備載復經張文濤宣佈内容一切手續後茶點散會已七時矣 
[兩紗廠工人罷工四紀]  
　　楊樹浦三新紗廠上海第二紗廠男女工人因米珠薪桂度日維艱要求增加工資自上星期六日起同盟罷工業已三誌本報茲悉三新廠總理及上海廠日人等皆以現當紗價正旺出貨需要未便再延已召集男女工頭切實開導勸令照常上工至工資准予每工加洋一分工人方面巳由工頭轉勸亦可允洽定於今日開工云 
[糖雜貨建帮棧司請加棧力]  
　　糖雜貨業建帮衆棧司近因所獲工資不敷開支特邀全體會議增加現假滬南泉漳會館爲通訊處繕函分致點春堂諸董事曁糖業領袖方萃和楊芝甫方惠和陳聖甫兩董事請求轉致各行一律增加以維生計原函如下敬啓者竊維年來米珠薪桂度日維艱各業司力價疊見增加惟敝帮尙因循舊例歷此時事艱難幾有呼癸呼庚之象憶昔年每洋易錢八百左右現時每洋易錢陡漲一千三百有奇各糖雜貨棧力暗减至百分之六此中窘境早邀洞鑒諒無不可原宥衷曲故敢冒昧直陳懇求將各糖棧力以錢碼讦算者一律改訂洋碼尅日實行宣布提議除分别另函諸董事先生外理合備函前來請煩查照並乞見復 
[漆匠議加工資七誌]  
上海縣在事公署訓令漆業公所林蔡張董事云案據漆業工人代表徐進山及全體工民呈稱竊查吾業漆工大部分約分三種（一）曰泡立水（一）曰外作（一）曰内作三者名目旣殊工資各别泡立水工價每天八九角大洋者有之外作每天工資定以三角六分大洋惟吾内作工人工資最微每工向例一百六十文自加五十文後實祇二百十文忽忽數年以迄今茲區區二百十文謀生尙虞不給况際此米珠薪桂謀一家之温飽能乎否乎卽如民國成立以來生計問題日漸增高如水木業皮箱業板箱業等凡百工夥莫不援引增加工資今吾漆業内作嘗受店主这覊絆每以抑勒工資任憑宕賬爲朿縛工夥自由之政策隱忍至今窮困已極萬難再爱束縛現由代表等竭忱勸告公衆際此生計不得不要求店東加價藉資養活茲由代表等一再面求各店主援照泡立水工價議加互相推託復經代表聯名具函公所　董及店主請其顧念困苦討論加資届日　見一人蒞止不得已　要求　價實情環求訓令業董傳令各店主開會集議於九月一日（陰曆）起工夥等工資按照泡立水工資發給以維生計再各工夥九月以前宕賬名目併求訓令業董勸令各店主一律豁免如果店主恃仗財力藐玩官廳命令不顧工夥千百生命之能否生活　欲抑勒工價藉宕賬爲束縛自由之惟一政策之不睬各工夥迫於生命危險必有相當之對付那時代表難任其咎等情到署除批示外合亟令仰該業董迅　轉商各店主顧念工人生計爲難情形協議解决而免爭議云 
[海關派輪嚴查私運米糧]  
　　近日本埠米價仍有增無減蓋因騐放軍米及私運出口之故昨日江海關監督公所訪聞吳淞口外有人將米運至海灘由沿海搬運上某國輪船或兵輪私運出口爲數甚巨等情特派海關流星小輪前往沿海一帶嚴密巡查以杜倫偷漏 
[縣商會調查米價之覆函]  
　　上海縣沈知事接縣商會復函云逕復者奉准貴公署函開查近日米價日　增漲上色米漲至九元四五角以上次則九元左右雖蘇省秋收較晚然秋分已過新穀已登不應有此飛漲現象難保不有奸商偷運出口或者囤戶居奇高抬價目長此以往伊於胡底民以食爲天小本經營何以堪此敝知事頗覺徬徨究竟漲價原因實因何故現應如何設法維持除分函外用特函致務即詳切查明妥籌辦法刻日見復一面轉致米業董事力爲平價以安民食並將近日米價列表送縣備查等因准此遵經轉致米業董事查復去後茲據復稱接准函知以奉縣署飭查米價飛漲實以蘇省秋收較晚加以今歲霪雨連綿新穀登場因尤遲晚上月杪滴值青黃不接陳貨告匱新貨未湧是以價格提高邇來新貨漸多價格日見平落近市破礱陳米最高之價每石八元八九角次七元四五角此項破礱已將告聲新米最高之價每石八元次七元人民之生活程度固屬不齊而米糧之價格參差亦屬不一現在新貨日多價亦隨之逐跌至偷運出口敝董未有所聞而囤戶居積一層亦非現市所可囤蓋新陳交替之際陳貨旣空新貨未湧實屬無貨可囤積也合將近日米市情形函復請轉陳縣署察核爲荷等情前來查近日米價較前　鬆此後新貨日多價必更望逐减奉函前因合就查明米價情形具函奉復並附表一紙希乞貴署察核爲荷 
[海關焚燬近三月緝獲私土]  
昨爲江海關在浦東陸家嘴汽　焚燒烟土之期上午九時由姚文敷監督委派代表金子輝偕同譯員潘少璇會同海關副税務司許利雅等先行渡浦　率小工火夫人等佈置一切並在場照料各機關監視人員齊集海關碼頭乘輪渡浦到者爲江蘇齊省長代表滬海道尹王芷颺及第一科員顏仲華松滬護軍使署王嘉溪交涉公署陳雪漁淞滬警廳黃奎元上海縣公署董志千地方檢察廳朱朝禎會審公堂姚端甫等十餘人烟土從海關棧房運裝駁船用小輪拖帶渡浦由副税務司許利雅偕同譯員潘少璇及管棧房西人等　烟土逐一過磅剖騐然後陸續投　焚化該項烟土係屬海關陸續緝獲之私土（間有英法工部局巡捕房查獲而送存者）自民國八年六月二十日起至九月二十一日止共二十擔零八十二兩八錢此外嗎啡戒烟藥等爲數亦頗不少當焚燒之際由許税務司當衆提出水節嗎啡（譯名）二十套及内含安洛因之西藥十五瓶内含蔻弟因之西藥二十瓶（每瓶一百片）留充撥贈醫院之用其餘悉數入　焚燬自上午九點至十二點三十分鐘烟土盡行入　至午後四時許始行熄火是日到場彈壓者有憲兵第九連排長張子孚率憲兵八名陸軍第十師三十八團二營排長李俊岐率兵士二十名淞滬三區警署巡官李鶴嗚率長警二十名游巡四隊隊長趙玉珂率隊士二十名事後由監督署金子輝商請三區李巡官撥派巡警留場守夜聞　餘灰燼將抛棄海洋一面由姚監督將辦理情形詳報總統國務院察核該項私土僅三個月間緝獲若期之多上海私販之充斥於此可見一 
[關員檢獲大宗鳽片]  
　　大陸報云昨晨一時左右有一小火輪直向新關碼頭駛來停泊岸旁未幾一華捕巡邏至此詢以何故深夜泊此舟子答稱候船主回來　捕信之不加深究乃舉步前行忽一汽車疾馳而至一華春下車語舟子曰船主决計今夜不回船矣速取其行李來舟子從之時有關員一人偶爾經過趨前檢視則見行李中盡是鴉片共三百磅每磅價以二百元計之其值當爲六萬元方欲拘人則已躍下小火輪開機遁去矣 
[漢口棉紗市價之報告]  
　　昨某商家接漢口紗商快信路述十一日該處楚興（即官紗局）開出十六支黃鶴樓大包一千四百包每包洋例銀二百十六兩係古曆九月内出清核算規銀計二百二十五兩 
[常熟土紗准免捐税]  
　　上海貨物税總公所陳所長昨接財廳第三○三七號 
 
 
 

Page 11

 
 
訓令云案據常熟縣知事及常熟商會先後呈請將常邑人工手紡土紗免納捐税以維貧民生計當經令據常海税所查覆此項土紗全年税收祇百餘元至二百元不等數尙無多業經本廳呈明省長准予暫免以恤災民在案茲據常熟税所呈送刋刷出運憑單樣張請發蘇屬各税所於十月二十一日起一體驗放等情前來除指令候分發外合亟令發該所長轉行各分所一體知照隨時騐免以惠災民計發單式 
[機製烟刀請免重征之呈文]  
　　上海縣商會呈北京農商部文云爲商廠機製烟刀請求援例納税據情轉呈仰祈鑒核事竊據上海九五鐵廠函稱上海爲通商大埠工廠林立鐵工器具一項尤爲社會之要需方今實業進步漸臻商廠有鑒於此特聘技師用機器製造各種鐵具藉興國貨而挽利權現巳製成烟刀兩種大者長九英寸半闊四英寸八分中者長九英寸半闊四英寸以雙錢及　字兩式爲商標此項烟刀必須運銷出口若按土貨税則旣納正半税後如運至内地又須完納釐金重征疊税不特商力未逮且難與國貨爭衡茲值振興工業時代烟刀一項亦爲國貨之一宗應請與製造洋貨同一優待爲特請由貴商會據情轉呈農商部轉咨財政部體念商艱准援機製洋貨成案凡遇商廠雙錢牌及　字牌烟刀運銷出口准予完納正税道給與運單沿途關卡概免重征庶使國貨暢銷則將來工業前途日見發展微獨商廠之幸亦全國工業之利也等語並附呈樣刀一枚日本刀一枚到會據此查該廠所呈樣刀確係機器所製較之舶貨足可並駕齊驅該貨運銷出口時若按土貨納税又復完釐匪惟商力難勝且與銷場有碍其請求援照機製洋貨例納税核與成案尙屬相符鈞部提倡工業備極周渥合無懇乞恩施轉咨財政部核准咨行税務處飭關查照以維工業之處理合據情備文並附呈來件呈乞鑒核批示祗遵實爲公便謹呈附呈様刀三枚日本刀一枚 
[菲利濱政界要人蒞滬]  
菲利濱議會議長奥思梅那氏及同行男女賓十一人　赴日本游歷備受彼國歡迎近自日本來游我國於昨日自北京來滬本埠各界人士聞此消息將於今晚（十五）邀集中外名在人一品香開會歡迎藉表國民交際上之友誼云 
[海關副税務司之更易]  
江海關副税務司許利雅因任職期滿循例回國休養一年遺缺　新從戰地來滬之貝勒君奉委接充定於十六號交卸 
[滬杭路近事兩則]  
　　觀潮專車之盈餘滬杭鐵路於雙十節起連開專車三天前赴海寗觀潮詳情疊誌本報茲悉該路於此三天内售出專車票共九百張左右以每張六元計之約洋五千餘元又售出職員票百餘張每張三元共洋三百元又售出西餐票三百張每張三元五角約一千元又在海寗圍場售出圍場票三十餘張約六十元統共收入洋六千三百餘元此爲該路臨時營業之收入其因觀潮專車支出項下計各項印刷品廣告費小船費及布置圍場等費員役飯食等約一千數百元出入相抵淨餘五千元左右較之前昨兩年約增三分之一蓋往年此項專車僅開一天本届則多開兩天車票售出旣多於前昨兩年而開支一切並未增多也 
　　南星站添建貨棧滬杭甬鐵路自夜貨車開駛以來營業日臻發達杭來諸貨皆從上江船運以達江干然後起卸裝車載運來滬故閘口南星兩車站爲百貨薈萃之區較諸上海之麥根站日暉港站有過之無不及該兩站之中尤以南星站爲最該站之貨棧係商辦時所建造規模狹小存貨殊覺擁擠日前經該站長禀請局長任小山氏核准於舊有貨棧左近隙地添造貨棧房一所約可存貨十萬噸經該路工程處趕工建築日内即當告竣 
[尼羅號輪船行將過滬]  
中國郵船公司駐灋經理人接到來電據云該公司輪船尼羅號定期於本月十五日由香港開出十八日由滬開行經日本口岸與火奴魯奴而往舊金山 
[波都斯號失愼消息]  
字林報云本埠法蘭西輪船公司接到消息據云該公司輪船波都斯號因第一艙失火故在西貢稽留火雖撲熄然行期須展緩八日左右云 
[彙紀前晚昨日之火警]  
　　福佑路前晚七時三刻滬城福佑路勸業場對面盧家弄豫章磁器公司忽然失愼立時冒穿屋頂延燒左右鄰經救火聯合會鳴鐘告警各區火會會員先後蒞場施救該處房屋爲天主敎堂之產當經該堂要求法工部局救火會西人各驅皮帶車蒞民國路吸取法界自來水公司之水爲之施救其時華界各救火會會員亦在場汲水灌救無如火勢猛烈各會員分投澆灌至十時許始熄查被災之家爲美華春銅店瑞興昌葵扇店魏錦昌鏡店盧永興紅木作外大仁木行王蓬萊成佛店老虎灶森泰提盤恒興煙紙店謝順興紅木店等多家面西北至警廳門牌六十九號謝坤茂紅木店爲止南至七十七號陳萬盛紅木店爲止面東北至鼎記古玩店爲止南至王源興算盤店爲止且仁吉里瑞興里内住房亦遭波及是役也共燬樓平房約六七十間被災之家大半均保有火險起火之豫章公司亦保五千兩火險一區二分所王警佐當率巡長趙汝蘭巡官王德山並全體巡警蒞場彈壓先後拘獲搶火匪徒八名到所收押一面飭警往提豫章店主胡孟之無着乃將胡姪胡意蘭拘所於昨晨研究詰其因何起火胡供因汽油燈走火所致午後王警佐令備文將胡申送淞滬警察廳訊究 
　　下海浦下海浦天后宮廟兩旁均爲江北人搭蓋草篷居住昨日上午九點餘鐘忽有某姓草棚历煑晨炊遺火積薪延燒草屋該處相近浦灘風勢甚大且救火力薄以致火勢猖狂遂延燒天后宮廟院全部至十一點半邕獲救熄讦焚燬草屋三四十間 
　　大興街口小西門外大興街口金庭會館後面隙地向有江北客民搭蓋茅屋而居或豢養猪只或拉車爲生昨日上午十一時有孫某在家敬神燃放鞭砲火星落於所晒之茭白壳堆内致肇焚如頃刻延燒茅屋多間並瓦房兩幢當火熾時由救火聯合會鳴鐘告警即由各段救火會皮帶車到場施救將火道拆斷後始得熄滅事後由崗警將起火之人帶至二區二分駐所請爲究罰 
　　閘北昨日午正十二時滬甯鐵路北太陽廟附近江北客民所居之草棚内忽然失火適值天時乾燥延燒棚戶數十家由各救火會驅車馳往救熄事後四區顏署長飭警調查起火情形以憑核辦 
[青年會今晚演説西國禮儀]  
青年會谥本星期三（十五號）晚八時請留學招待科主任李啓藩演講「西國禮儀」如通問相見宴會餽贈慶弔及一切殊特之交際俾研究交際者有所取法届時並備各種新游藝佐興凡爲該會員一律憑證入座云 
[北福建路工商聯合會夜校開學紀]  
北福建路工商聯合會成立已兩月該會會長陳寳德及職員等發起義務夜校一所於陰曆八月二十晚七時假東歸仁里大同學校行義務夜學開校禮來賓百數十人由臨時主席葉雲峰報告開校宗旨當請來賓戈朋雲周志禹趙蔚卿及各路商界聯合會代表蔣介民陳天生趙秋心張慕曾張振發等相繼演説嗣由該校長李心田答謝來賓並訓勉夜校諸生乃閉會欵來賓以茶點而散 
[友誼學校學生分會改選職員]  
老北門友誼英文夜校學一聯合會分會於前晚（十三日）八時開改選大會會長吳國涓因有要事未到由副會長高維嶽主席書記陳抱三記錄茲將秩序列下（一）唱國歌（二）主席報告本會成立原因及經過情形（三）書記　續學生聯合會章程（四）投票并推定檢票四人當衆開匭（五）報告A班董翔雲當選爲正　長B班劉成麟當選爲副會長C班莊不基爲書記李恢漢爲會計旋因時間已晚其餘職員俟下次大會再行推舉 
[利濟校友會開會紀]  
南市南倉街施家弄口利濟學校校友會於昨日下午三時開第二次談話會前任職員顧霖周朱爕臣高硯耘許奇松余芷江顧翕周王超陳等均到會首議定期開成立大會事件僉謂母校停辦已久同志不下七百餘人其間旅外任經商政界交通敎育職務者爲多先從調查入手再開第三次談話會取决於是舉定桂湘洲爲調查主任王友根高晋榮朱協新鄧元和陸介孫袁頌豐汪春鑑俞元爵汪春涵王　善徐善祥張頌平　錫昌顧旭侯謝蘭肪等爲調查員顧秉侯顧敬侯爲駐會辦事員以便與校友接洽一切再議他事時已日暮遂散會 
[少年宣講團宣講紀]  
　　少年宣講團游行宣講隊昨日（十二日）出發派講員陳子和嚴立人甘梅嶺俞光芝張蘋周等爲第一隊往浦東高橋東溝宣講復派顧雲翔徐世平俞光昌王維民奚軾汪震等爲第二隊於午後出發　本埠斜橋陸家浜等處宣講均於　暮始返茲將該二隊報告錄下第一隊陳子和等報告謂於上午七時出發抵高橋即訪鎭紳假城隍廟爲宣　塲宣講「愛國眞理」「同胞互愛」「迷信無益」諸題問由張俞諸君會奏通俗音樂歌調聽者二百餘人第二隊顧雲翔等報告謂於斜僑宣講「中國人不自愛之眞相」「酒烟賭之大害」講畢後往陸家浜林蔭宣講「亡國苦楚」「勸剪髮辮」「公共衛生」諸題講畢乃舉行露天學校集兒童約二十人授以淺易歌謠由俞王二君合奏音樂以和之聽者百餘人 
[溧陽學生請禁賽會]  
　　溧陽旅滬學生昨致南京電云南京齊省長鈞鑒敝邑好事之徒藉名消災歛錢賽會業經趙知事出示禁止在案現聞若輩多方請求知事礙於情面確有取消前令説務乞嚴電趙知事維持禁令爲叩旅滬溧陽學界寒 
又致該縣知事函云縣長鈞鑒敬肅者學生等留學滬凟志切桑梓近來城市好事之徒藉疫倡議舉行大會一唱百和進行不遺餘力幸我縣長明察早經出示禁止在案但深恐爲若輩以神道設敎或利用之爲振興市面等説所惑而忘其禍害或竟取消禁令以徇情而敢再將利害縷晰陳之幸垂鑒焉竊維迎神賽會素干例禁我邑大會在十年前舉行即已有擠折橋攔幾肇巨禍擁塞街道踏斃小孩情事至　毆成傷竊案累累更時有所聞此皆我父老兄弟所身受痛苦當猶記憶迄今已十載餘矣大會停止未敢舉行乃忽欲揚灰求燃作此無益之舉微特提倡迷信爲共和時代所不許我邑街道狹小人口衆多維持地方秩序試問有無把握即有一二人前來擔保詎能高枕無憂况今夏霪雨成災秋收減色我縣長函電紛馳減賦請賑關心民瘼心力已瘁今一旦舉行大會勞民傷財微論上聞省吏易須口舌即我縣長返諸初衷何以自解至於學校被其影響金錢因以虚耗猶其餘事學生等心所謂危敢不敬告伏祈俯賜採納維持禁令爲幸（下略） 
[天蟾舞臺演劇助賑]  
　　鄂災浩大待賑孔殷茲經湖北義賑會商請天蟾舞臺經理許少卿及楊小樓諸藝員擔任於星期六（即陰曆八月二十五日）義務演劇一日不取開支各費所得　資悉充賬濟該舞臺諸人熱心慈善洵難得也 
[中國廣告公會開會預誌]  
　　本月中國廣告公會常會本定上星期三舉行嗣因適值中秋節乃决議改於本星期三（即十五日）晚八點三刻開會届時公請美國商科碩士現任愼昌洋行廣告部經理葉建柏君講演題爲感動華人之廣告圖説凡往聽者可直至大馬路外灘滙中飯店無需入場劵云 
[浦東茶食工人之集會]  
　　十一號下午一時奉南川三縣茶食工業同人借新場鎭福音堂開工業會成立會到者二百餘人首由主席報告宗旨次請金君演説略云當今工業競爭時代集會爲必要之圖集會之目的當以改良茶食謀斯業之發展藉以提倡工業挽回權利云云次由各會員互相討論研究改進事宜散會時已鐘鳴五下矣 
[大昌烟公司營業之發展]  
　　大昌烟公司自去夏開幕發行嬰孩牌香烟繼以天壇五福紐約等牌營業非常發達昨因聯絡同業感情在大世界共和廳特備中西茶點柬請南北各烟紙店同業茶話並隨意至各游藝部游覽先後到者三千餘人賓主盡歡至六時後始散 
[官場祝賀王道尹壽]  
　　昨日（十四號）爲滬海王道尹壽辰因在服中未便受賀惟本埠所屬各機關及該署各職員仍均往祝壽云 
[派警駐護安利洋棧]  
　　浦東陸家嘴安利洋棧邇來進出貨物時常失竊所雇埽丁幾同虚設經該洋棧經理函請該管淞滬警察第三區署長曾永奎撥派武裝巡警數名駐棧巡防以資保護當經曾署長據情轉禀警廳核准於昨撥派巡警三名前往實行保護原有巡丁由該棧自行撤消 
[落差長警無故出外之諭禁]  
　　閘北四區署長顧玉琛昨日訓諭所屬長警云前曾迭奉廳長訓令各署所長警下差之後無故不准出外乃近查得境内各　園往往有身穿便服之下差長警在内觀劇大都未經請假私自出外實屬不成事體自今以後如再有上項情事一經察孾定干嚴懲不貸 
[緝私消息併紀]  
　　蘇屬緝私宋統領現因崇明販私匪徒頗多恐駐紥該縣各要隘之緝私師船對於緝務不甚嚴密布置防地或有失周之處故於日前委命總稽查長張安林馳往崇　週圍調查昨已查竣返滬將查勘應行整理各情呈復查核矣 
西鄉漕涇駐紥之蘇屬緝私第四營營長馬金鼎近因緝務廢弛人地不宜由宋統領令飭撤差所遺之缺以第二營營長薛萬有調充至第二營營丰且缺電調前辦兩淮等處緝私營長之閣秀山來滬接辦均於前日分别接任一面呈報鹽務署曁運副等查考 
新任蘇屬缉私第二營營長閣秀山昨發佈告云爲佈告事照得鹽税爲國家收入之大欵故設有緝私軍隊立有治私專律絲毫不容漏私蓋培内多一斤私鹽即國家少一份收入本營長前在長蘆兩淮等處從事緝務已歷多年凡關於販私之情僞百出無不洞悉底藴茲當蒞任伊始整頓緝務期在積極進行訪聞汛地以内時有不肖之徒不務正業專以販私爲務甚或糾夥多人大帮販運持鎗拒捕恒有所聞實與緝務前途大有妨礙本營長憫其愚頑不忍不敎而誅爲此佈告軍民人等一體知悉嗣後須知國法具在律條森嚴務宜各安本分痛改前愆不得仍蹈故轍自罹法網倘敢故違一經查獲不論鹽斤多寡但屬販私即應解送法庭按律懲治本營長言出法隨决不寛貸其各懍遵母遠切切此佈 
[楊樹浦小石橋之搶案]  
　　楊樹浦落鄉小石橋農民顧阿巧其妻金氏在紗廠做工前晚黃昏時夫婦皆外出未歸家中祗留十二歲子春生看守突來匪徒三人將春生嚇止聲張逼至灶間内將亂紙塞入口内用繩紮縛入房搜刦現洋四十餘元銀錫一付衣服八件而去顧回家途遇三人手持衣包並不介意及歸入門見雙扉洞開始知有異至灶間内見春生被綁急爲鬆救然已受傷當即檢查失去各物報告地方同赴警區報緝春生因傷送往醫院求治聞三匪中有一人顧能認識云 
[妓院容留幼女之科罰]  
　　前日有人投函老閘捕房内云浙江路七百零五號門牌妓女再春房内容留幼女違背濟良所定章請爲查究等情捕頭准飭中西包探協往查獲十四歲幼女王阿焦即將女連同鳱婦蔣陳氏一併拘入捕房飭分别拘留昨晨解送公共公廨請示先由中西包探上堂禀明前情訊之王阿焦據供與蔣陳氏同居法租界前日隨母到院游玩住宿一宵並據王吳氏投訴阿焦是伊親生帶往蔣陳氏處游玩被捕求請給領質之蔣陳氏供與王吳氏母女略同李襄讞核供商之美丁副領事以蔣陳氏不應容留幼女着罰洋十元充公以儆王阿焦判交其母具結領回以後不准再入妓院違干查出嚴究 
[妓女控告姘夫]  
妓女陳翠林前延達商律師代表投法公堂控姘夫劉仲厚誣控捲逃等情經公堂訊明屬實判劉罰洋三十元外交保聽候復訊再核在案昨又傳訊陳翠林供稱婦人於二十四歲時與劉姘識後於二十五歲時由劉挈領至北京地方僞稱營業不料至北京未久即强逼婦人至鴻昌閣妓院爲妓旋又來申婦人以劉難以度日故仍至英界小花園爲妓日間至院晚上回家稍緩時刻劉即至院找尋今有見證人在案可證詰之劉仲厚供民人自與陳姘識後並不知陳仍在妓院亦未帶至北京逼妓之事求察繼據見證錢老大陳老三供稱婦人等均與陳翠林同院於上年六月間實見劉仲厚到過院中與陳翠林吵閙當由我等上前勸解是實中西官判各退去聽候查明實情再行核辦 
[寡媳供述不回家原因]  
　　常州婦人匡楊氏昨投法公堂控稱媳婦徐氏於上年五月間僞稱來申至伊姊家中帮傭不料一去不返音信全無今婦人來申尋見扭案請求准予將媳領回詰之匡徐氏供實因丈夫去年逝世婆婆强欲令我與堂兄成婚婦人不願故來申帮傭是實中西官當向原告詰曰被告所供有無其事楊氏語塞中西官判原告控案證據不足將案註銷徐氏開釋 
[逃婦交夫領回]  
　　鄉人喬金福昨投法公堂控稱髮妻王氏於上月間私行逃來上海當由民人找尋無着至今在途遇見氏人令伊回家詎王氏不從故喚捕拘案請求給民領回詰之王氏供實因丈夫無力養活婦人來申帮傭現今情願回家求宥官判准予將氏交喬領回管束 
[跳電車之殷鑒]  
昨晚八時許某號電車駛經南京路有搭客鎭江人吳福生中途跳下跌倒於地左足被車輪碾傷經老閘捕房七百三十九號華捕查見即爲雇車送入醫院醫治一面歸禀捕頭候示 
[汽車夫違章科罰]  
　　汽車夫張阿和前日駕駛三十四號汽車在黃浦灘北京路口不照工部局定章經九百十八號華捕查見指揮不聽常即抄明該汽車號數回訴捕頭請廨出單於昨由捕將張傳至公堂經中西官訊明違章屬實判張罰洋三元充公 
[汽車撞傷行人]  
　　昨日上午有某號汽車駛經公共租界南京路撞倒浦東人杜丁夫受傷頗重由老閘捕房三百五十一號印捕瞥見抄錄汽車號數另雇車送受傷人往醫院醫治一而據情呈報捕頭候示昨晚十時有紹興人陳品賢行經愛多亞路東新橋塊遭一千四百二十號汽車撞倒跌傷腿膝等處當由老閘捕房一千二百七十九號華捕前來抄錄汽車號數另雇車送受傷人往醫院醫治一面由該捕歸捕房報告請示核辦 
[男子在途猝斃]  
　　法租界大馬路昨有一形似工人年約四十許之男子行路時忽然跌倒知覺全失當經大自嗚鐘捕房七十三號華捕到來車送醫院醫治旋即身死由院通知捕房派捕將屍移送同仁輔元堂候請中西官核辦 
[薙髮匠不服嘉定縣判决]  
　　南翔鎭薙髮匠陳寳昌去年三月間娶葉炳榮之寡媳許氏爲室至冬間懷孕現將臨產近許氏欲與陳分離控經該處警區將陳申送嘉定縣公署訊判陳監禁三個月尙未執行刑期陳兄樹卿奉判不服於昨午投上海地方檢察廳聲請上訴要求澈究梅檢察長批飭嘉定縣將全案申送來廳以憑訊辦 
[破壤烟禁之懲儆]  
　　寗波人邱寳林在新閘梅白格路四百十六號屋内開設私烟間被該管捕房捕頭偵悉於前日派令中西包探恊往調查屬實當將邱與烟客張阿仁曹吉厚魏聚福周阿二陸阿祥連同烟具一併帶入捕房押至昨晨解送公共公堂請究經中西官訊供屬實判邱押西牢二月餘人各罰洋三元充公分别示儆烟具銷燬 
[罰儆一羣賭徒]  
　　皖人王招祥在北河南路一百零六號門牌屋内糾衆聚賭前日爲虹口捕房華探蔣阿林薛正昌偵悉歸禀捕頭派令西探使密司協往將王及賭客胡金奎俞見章王發蘭鄭桂喜趙阿榮洪永泰朱國英曹坤和童阿元李桂羊俞小榮陳初仁葉良之張蘭丁葉起全葉長發葉三寳余董蘭繆金海拘獲連同賭具牌九帶回捕房除飭頭家收押外餘人准各存洋十元保出昨解公共公堂即由中西包探分别投案禀稱王招祥係著名賭棍請爲訊懲詰之王招祥供詞推鳼繆金海祗承認往該屋内向某甲索債其餘各人供詞支吾陸襄讞商之美約副領事以證據確鑿科王罰洋十元其餘十九名着各罰洋一元悉數充公賭具銷燬 
[指控拆梢並無證據]  
　　沈金生指控通州人王金海與崇明人沈小流在北河南路向伊拆梢洋七元不遂逞兇等情由四百零六號印捕將王沈兩被告拘亽滙司捕房押至昨晨解送公共公堂禀明前情請訊即據原告沈金生投訴被告當時拆梢不遂逞兇各節詰之被告王金海供稱開設小飯店春間沈小樓向伊借去棉被等物後被沈金生偷去昨在途遇見金生故向詰問並未拆梢沈小流所供與王相同中西官以原告指控無據判將案註銷兩被告開釋 
[串竊絲襪各押七天]  
　　南京路惠羅公司用人傅玉堂王阿華前日串竊絲襪被該公司西人查見報捕將傅王兩人連贓一併帶入捕房昨晨解送公共公堂經中西官質訊屬實判被告各押西牢七天贓交原告領回 
專件 
[中華民國七年上海口華洋貿易情形論略（三續）]  
　　一洋貨入内地領有子口單之洋貨機器仿製品在内本年總估值爲關平銀一千萬兩較去年多二百餘萬兩所發給之運單（四萬二千二百零三張）及子口税亦較多於上年子口税徵收總數共計十三萬一千四百兩去年爲十一萬九千兩大宗貨物爲上海棉紗（二萬六千七百九十二担）紙烟（二萬七千五百萬枝）車糖（十三萬四千三百二十八担）及煤油（七百五十萬加倫）等項 
土貨出内地領有三聯單運往外洋之土貨本年總估值爲關平銀一千六百五十萬兩較上年略有增加子口税共徵總數爲二十八萬三千六百五十萬兩本年進出子口税之多爲從來所未有 
特别論略不具論 
一船隻本年進出口之噸數共約一千四百萬噸爲清光緒三十年以後數之最少者較之上年亦少一百七十萬噸懸英國旗者減少尤甚（由五百五十萬減至四百五十萬噸）除懸美國旗者增十五萬七千噸外其餘懸各國旗者均見減少懸日本旗者約減八萬二千噸然本年船隻進出口噸數以日本爲最多實爲從來所未有懸英國旗者上年噸數爲百分之三六零二三本年減至百分之三二零四九即英商昌興輪船公司之船隻亦盡供軍需轉運之用水脚增加竟越出常軌之外本年夏間往　水脚每噸六十五磅日本運煤水脚每噸日金十元秦王島運煤水脚每噸十元凡由長江口岸及上海運往南方口岸水脚每担加至一兩有奇當停戰簽約時水脚即見跌落及至年終運往歐洲水脚後噸縮至七磅半平常各貨運往沿岸各口水脚價目亦縮三成惟煤船缺乏故運煤水脚所減無多造船事　亦大發達惟以辦理多艱未臻極點本年新船下水六千噸者一艘三各噸者二艘二千噸五艘未成者一萬噸四艘五千噸三艘三千噸三艘二千噸四艘如果能得政府之援助及經營家这遠識則造船一業所需材料又能合羣互相供應當可與其他實業同趁歐戰時機獲得利益且能馳名於中外是以本埠所收成效實時勢使然惟恐將來造船事業未必優勝於戰前中國煤鐵豐富工人衆多但華商於原料價目不問出產成本这輕重僅隨各國普通市價爲轉移再加以内地税之征收是以原料之抵本埠者類皆價昻質劣故求原料之適用者必須舶來品矣匯劃漲落變更無定即在平時亦不無危險故本埠船廠因而爲之束手矣 
一旅客滬寗滬杭兩路旅客均有增加來往滬寗者人數六百五十萬來往滬杭者人數五百萬小輪事業以取資較廉故營業無減 
一金銀以銀根奇緊　世界銀貨供不應求檢查本年金銀表即可了然出口祇八百萬兩（多半報至香港而實往廣州者）進口祇二千九百萬兩查上年出口有四千二百萬兩進口有一千八百萬兩各國禁輸金貨出口之令仍未消除而銀貨運輸禁止亦頗嚴厲是以年終中國亦禁銀出口惟未收實效耳銀拆漲落常在二三分之問低至二分者並不甚多見且週年銀根毫不見鬆存銀數目年終覈點計少於貯備額約一千二百萬兩云 
一藥土此貨將不再見於年册本年終政府議决焚燬本埠存土計喇莊土一千十三箱白皮土一百九十二担七十一斤約估二千五百萬兩（此價與實價無關）及民國八年二月實行焚燬於浦東其詳晣情形當歸入八年年結册内述明（未完） 
來函 
[朱幼鴻來函]  
　　閲十月十四號貴報本埠新聞内裕源紗廠主朱幼鴻去年將叉袋角廠售與日商近日又將閘北裕通紗廠及裕豐粉廠議價圖售徑地方姚紳等反對事遂中止一節閲悉之餘殊堪差異查裕源紗廠鄙人並非該廠之主人亦非股東與鄙人毫無關係至於裕通紗廠確爲鄙人創辦現因經濟困難有出頂之説然尙無眉目並無售與日商之事更無中止之可言理合函請更正朱幼鴻手啟十月十四號 
雜評二 
[米董查覆米價（邠）]  
　　縣知事關心民瘼而以米貴之原因問諸商會縣商會鄭重將事而以米貴之原因問諸米董就公事之手續論詎不宜然然謂縣知事與縣商會眞不知米貴之由我意决不如是瞶瞶也而米董之查覆則枝梧搪塞若有不能爽快言之者何歟紬繹其意若曰米並不甚貴耳若曰並非米貴之故乃購米者自己買不起耳若曰今雖貴行將廉耳總而言之不願承認米貴二字不知米之貴不貴人人所共知不待問諸米董而始知也所問者在米貴之原因而米董乃以未聞出口對無據之私運貴置勿論豈明明列諸海關報告之出口而身爲米董者亦竟未之聞耶出口之官私不同而其足以致貴則一豈米董所不言者他人眞皆不知耶夫米貴之由來報紙亦屢載不一載矣地方官能否有術以處此誠未敢必要其顧念貧民之盛意未必非貧民一線生機也而米董且惟恐其有聞環顧貧民我將奈爾何 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
鄭讓予先生手書 
　　自由談三字皆用當代名人字跡每星期　換一次今日係鄭讓予先生手書 
風俗談 
[吉安婚俗奇談（二）（）] [  谷僧]  
　　以上所述爲新娘所受之苦雖足深爲浩歎尙不及吉安鄉人娶親之男子受害之酷蓋一爲嫁人而備受虐待爲時尙暫一爲娶妻而自陷終身其時實長其故安在請得詳述之吉安每一村中有一人娶妻則當完婚之日無論貧富必備喜宴遍饗全村之人全村之人每遇此等右日無不携妻挈子　第趨娶妻或嫁女之家坐待喜宴一村人口稍大其喜宴之資已覺浩大非常入所能任况此全村聚宴之時例須連饗三日苟爲素封之家固不甚足措意然素封之家非可多得而鄉農村夫多因娶妻而負債綦重所負之債非應他需即全備喜宴以饗全村也於是有至終身勤勞尙或弗能盡償其債而加其負擔於其子若孫之身者每村中人受此禍害者中之八九彼談及此事亦未嘗不痛心疾首徒以風　相沿莫可如何大抵因娶妻而舉債甚易　事蓋村民無　視娶妻爲人生第一要事苟遇有人因娶妻而向親戚朋友舉債者其親戚朋友無論如何拮据亦必集合二三十人分資貸之其心中以爲是乃慈善之事初不知其適足使人終身陷人羅網莫能　脱也爲父母者一見兒子僅逾成童雖境遇窘苦亦必籌謀借貸亟亟爲之迎婦其債累之足以使其愛子終身困苦　不計及此例之興不知何自始習俗相沿竟無人焉非聞往昔尙不僅娶妻之最初三日須設喜宴饗其全村而已於新婚　明年元宵尙須宴饗全村一次有一次某村農民於新婚後之第一元宵日一錢不名計無所出竟　其妻以其所得之資應此燃眉之急自此之後鄉人亦大動其惻隱之心新婚後第一元宵遍宴村人之俗乃盡除焉然而新婚遍宴全村三日之俗仍牢不可拔也 
吾友茟君新學界中人也目擊此惡俗心獨非之今年暑假回吉適遇其妹出閣之佳期乃力商諸乃翁務獨排俗例以革頽風乃翁亦富於新　想者　善其意　從使新娘身穿新式禮　弗令棉襖逼人於盛署之時弗使汚濁臭衣露其怪狀於娟秀之躬且弗用向日無異囚車之輿而易以玻窗玲瓏之輿弗　形如乞丐之打鼓吹者而易以悠揚悦耳之音樂隊經過街巷時鄉人咸覺新奇莫知其爲婚事也繼而問察知之則無不歆羨其所行以爲至當可見公道自在人心在以改良社會俗尙爲已任者之力行耳常新娘登輿時不准作哀傷之咆哮旣至乾宅僅請二女士左右輔助新娘新娘得如意行動弗蹈前輩抱負之醜態持木棒專俟打擊者見景象頓易亦匿跡不敢縱肆賢哉茟君誠不愧爲新學界中之人物也吉安婚俗必可自此開一新紀元蓋意中事此吾所以警茟君且掬誠爲吉安人賀也 
劇談 
[東籬軒雜綴] [  柳遺]  
　　韓長　爲小吉祥科班（田際雲所组織宣統年　班内人材及其營業均極發達與喜連成相　清社旣屋都市茟條遂以解散）　徒從小即能拘守繩墨不染時習演劇雖有枯澀之病然其不　踰越規矩之處極爲識者所器重出科後即在津門搭班力墓尙和玉之穩健得其六七而魄力單溥乃天賦所限無可勉强也間曾應滬濱共舞臺之聘時何月山正在出風頭崇尙眞力槍而尤以能撒野爲貴拘守繩墨这韓長寳其安得不　　而歸哉歸後時於都門吉祥園奏技知音較多居然聲　漸起公道自在人心規矩可不泯滅彼何月山这僥倖於一時者本不過　花之一現耳余又聞諸菊友曰韓伶日前到過哈爾濱在　豐園唱了幾天其技能固不弱獨惜其常以鶴立延時博好是近亦沾染時髦之毒索云云若然則長　將愈趨愈下而不可敎訓吳風俗與化移易不其然歟 
　有問於余者曰毛韻珂之藝能何如旣長於花衫復善演新劇娵老　鬚生之戲可謂無所不能子日以評戲爲事當有以語我來余唯唯覺得一部二十四　從何處説起良久僅以天下無難事五字答之或又問曰然則趙君玉何如初學黑頭繼改武生終以花衫名於時子其有説乎余應之曰君玉秀外　中聰頴善悟尤喜幕描他伶之長其得名也非盡臉子之功乃其好學所致惟以嗜好過深終不能登峯造極而與　華爭短長爲可惜耳今春便道出滬濱曾見其演二本虹霓關覺其媚嫵不减晼華而風致則不逮遠甚此則嗜好之累也 
雜錄 
[紫羅蘭菴隨筆] [  廋鵑]  
　　息嬀不言見於左傳艷稱及於千　雖當息之亡未能以一死殉人殉國覥顏而事仇君然後世之人仍曲爲之諒蓋草間偷活臣事二主鬚眉男子且不免矧一女子哉且歷外不言傷心可想意其一寸芳心中殆未嘗片刻忘故夫故國也粤稽西籍則男子中亦有不言如息夫人而堅持至於數十年之久者一爲祖國一爲情愛天地無盡之二人亦不朽矣匈牙利有少年曰茀利奈林爾者愛國志士也青年飽學復孄武事愛國之念甚熾匈　蕞爾小國夙爲奥大利所轄政出他人自由盡失益　谷幽光（丁巳夏留影） 
新大陸美景十四 
空靈谷ClenI　no上方最幽深處危梁密　古趣盎然回憶夕陽返照　共茂誦海如游願和園詞至「山橋叢竹泉嗚咽猶聽當時照御顏」句隔年猶隔世矣茂漪逝後之周年紀念日一之補誌 
以橫征暴歛民不堪命嗟歎聲溢於道路林爾熱血湓涌憤激萬狀誓有以抗强暴之奥遂於一千八百四十八年鳩集同志揭竿起義乃事機不密垂成而敗林爾被執略無懼意奥人爲一網打盡計迫令言同志所在迫之者再嚼齒不答復執其老母弱妹及情人至脅以吐實仍不爲動三人均被殺而林爾不答如故蓋其報國之念耿耿未忘尙竊冀諸同志之繼起也奥人感其義亦不之殺厥後三十年林爾嚮壁默坐未嘗與人通一語云英　詩人奈斯弼氏嘗有名詩「不語行」詠其事頗足爲此英雄吐氣者又英國堪萊縣中有少年威廉夏泊美丰姿家亦富有大家女子之願下嫁者良一乏夏泊咸不當意一晒而已顧與鄰右一農家女暱女亦深愛之月下花前往往把臂相爾汝同心一襪密約三生他人不之知也一日女以白父父性特頑梗堅弗許女不忍告威廉恐傷其心則佯爲歡笑相暱如故迨吉日旣届威廉鮮衣華服歡然赴禮拜堂以爲可與可愛行婚禮而以香車載之歸矣詎女爲老父所幽笯鳳囚鸞欲出不得威廉久遲女不至怏怏而歸由足離羣索處心如槁木如是四十九年不復與人交一語至七十九歲始卒髮白如　而體態尙挺拔且容顏清朗初無皺紋猶三五少年時云 
小説 
[緹騎外史（二十九）] [  春醪譯]  
　　哈利又憬念老人離鄒背非客死異域頻命之前尤不能　人親　作了别之語止有緹騎中人周立爲侍哈利愈思悲抑亦愈盛交原不深而同國之情自非衆賓所得懸擬瞬息格洛格克亦至立諸尸次格洛格克一入衆人亦立靜隨之至者有緹騎之長官六人咸被灰黑之服一擁入室格洛格克曰入諸柩中即封柩耳言旣遂去六人聞命即戒飭移尸柩中而僧正復誦往生之咒祝死者升諸天國佑後此之福澤僧正會喃喃間梯次忽有嗚鈴之響柩室中人亦立時盡下跪候來者來者即皇帝階下皇帝來時手一絨塊上絞金花之飾以賚予死者此爲俄國至重典禮皇帝至死者前見尸封飭並類濯洗則大異以俄國之氣候自秋徂春初無復屬濯死人煩天上之靈魂六官見皇帝至亦不敢　封其柩皇帝遂瀕柩觀死者而目並以絨塊加死者胸上曰此吾老皇忠藎之臣歸魂天表天必善佑其　魂言旣即績令六官封柩而此時皇帝忽囑一處目光流動已　巨驚似非尋常之事則六官復不敢動皇帝立傳格洛格克格洛格克立排衆人應聲入室曰陛下臣敬侍外室奉詔而至皇帝　死者謂格洛格克曰誰令汝先封柩者格洛格克立奏曰此殊無故吾以爲陛下來此不必逕而死人旣奉國禮之詔則行禮後自封其柩皇帝曰爾何以知朕之親臨格洛格克曰此吾職偵　聖駕引發安得不知皇帝曰則爾亦宜知吾至此行賚與之禮格洛格克曰此節臣未曾屬意皇帝曰朕今復問爾何人敢殺吾老皇駕前之藎臣爾務直陳不得一字欣朕實則欺朕亦無　皇叔唐士但德死時絶速死後現一藍色之紋朕祖皇考死時亦速死後亦有此紋今白耶亦有此紋寗非謀逆之證格洛格克朕今謂爾必獲此敎人之主犯母許　遁須知朕命令如此也 
第二十一章 
一分鐘後皇帝之而諭已止室中立　寂人人噤聲至不敢嚏嗽而僧正跽千尸前則並不禮皇帝誦經勿輟室中固不甚嘹亮一如黑罩並燃炬熒熒竟着鬼氣凡皇帝容悵之盛緹騎總長被金紫炫爛之衣百官嘹屬一行國家命官之服銀紐爛燦僧正　娑之上尤有　粒鐫司鐸之名引光閃浪而室中尙沈寂如入深夜格洛格克奉詔惶悚久思始傴僂行禮微微語人曰先生皇帝之言即著爲律令暗殺之人非跡得不可縱兇人行險巳間關出國而吾必死力弋得之皇帝聞此亦暗曰然願即覓其人殺之諸事尙不足吾務查訊何以前後朕之祖父均被此毒死屬同候夫以毒藥殺人事干重典即害一童孺罪亦無赦今爾必迅獲其人母懈緹騎總長復傴僂曰此中有毒則吾必究共質物用力奏之陛下請以一星期爲限皇帝曰佳吾信爾忠於朕躬數載之前朕初登皇極百官尙不引邇爾却忠藎格洛格克曰神人共鹽臣安敢不効死國家夫以天下敢有人行毒謀累葉之皇帝其事安可聽之不究皇帝曰爾宜少言語多行事爾即以此事力覔其人可也言時皇帝已轉身出室數武已趨之門外忽觀英國之參贊顏色灰白頗不豫懌皇帝即曰爾何人觀爾狀貎似一英着吾愛白耶白耶亦英人吾因深愛英人也參贊曰外臣即白耶女郎之聘夫皇帝曰女郎美　目光炯炯艷而有神　色亦至潤澤夫之殊有奇福爾知之耶朕愛女郎即足爲女郎之繼父爾可不必畏朕朕愛女郎即推愛及爾顧爾何以蒼黃似不懌 
[自由談之自由談] [  不冷]  
　　以德古人云以德服人又曰以力服人今楊以德名爲以德而實以警察之力壓人何不名之曰楊以力乎且其力非純粹之力而出之以暴更可名之曰楊以暴 
 
 
 

Page 15

 
 
   
 
 

Page 16

 
 
   
 
