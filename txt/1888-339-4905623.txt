# 1888 - 339 - 4905623

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練　麾也特是原本旣不易得而坊問翻刻又皆魯魚亥豕訛誤眞多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壞之　　每本售洋七分正本埠歸申報舘帳房及申昌書畫室發售各外埠則概歸申昌經理此佈 
[發兌九種彚解○五車樓五訂四書啓] [  點石齋主人謹白]  
本齋九種彚解一書論語集解魏何晏撰梁皇侃疏義爬抉靡遺援證極博四書攺錯國朝毛奇齡作引据該洽駮辨精嚴論語正義劉寳柟撰實臺求是義藴畢宣孟子正義焦循著探原趙註折衷諸家大學古本說中庸章叚餘論李光地作樸實說理確有心得論語孟子札記朱亦棟著梳橁詳明語能斷制凡兹皆精搜秘藏都爲一集批郤導窽殫見洽聞使閱者如登大雅堂鼎彝古色如入五都市珠貝奇光取之無盡用之不窮洵塲屋之元燈操觚之金丹也部十六册外加紅木夾板二副價洋八元外蔡方炳五車樓五訂四書亦足與前書參互攷證每部一元八角同時出售在南北申昌及垃圾碼局帳房頭本並溪口京都廣東各分局皆可購取 
[續印三層本佩文韻府告白] [  點石齋主人啓]  
是書　印三層本向爲本齋所特創當時頗有以式不雅觀爲言者然而購者紛如爭先恐後可見揷架累累宜居不宜行船唇馬腹之提携終以　便者爲可貴今本齋率由書章仍印三層本取原書整頁發裱不經割裂何從舛誤而又加意校讐加工精印每頁領行字無論多少書縫中備載無遺檢之卽得分本從薄書腦從寛異時定價又必從廉年内一準出書想明年需用此書者必先覩爲快也先此佈聞伏惟雅鑒 
[論冬防宜附保甲局]  
　　時維十月序屆三冬凡劇邑通衢城廂鄉鎭灘捐鋪户責成董事擇地設局招募壯丁吹號鳴鎗佩刀執仗分班按叚輪夜梭巡達旦而息及春而撤是謂冬防局盖所以警盜賊靖地方也顧一年之中若春若夏若秋三時遞嬗詎無暴客横行江湖剪徑偷兒行竊閭巷穿窬獨至於冬而汲汲焉防之者何歟盖春耕夏耘秋收是謂農時彼老農老圃素服先疇者無論　雖游手好閒桀驁不馴之輩猶將太息輟耕於隴畝閉門種菜於邱園以爲得過且過之計迨夫冬爲農隙若其年書大有萬寳告成囊有餘貲倉有餘粟可以送窮可以禦冬又誰肯相率爲盜賊爲害於地方也哉唯是凶年饑歳仰不足以事父母俯不足以畜妻子其將坐而待斃轉乎溝壑矣乎由是逃荒乞食千百成羣失所憑依流離載道散而之於四方有不甘於逃荒乞食者投袂而行掉頭不顧强者爲暴客黠者爲偷兒積而久之心毒於蠍膽大於身習慣自然毫無忌憚不有以防之將盜賊不知所警地方何由而靖乎此冬防局之所由設也溯自山西奇荒鄭州河决被災極重振古希聞洎乎今歳災區尤廣災象尤深有旣災於水復災於旱者逃荒乞食者亦旣千百成羣矣其中豈無暴客豈無偷兒各省劇邑通衢城廂鄉鎭刼案竊案層見疉出登諸報章指不勝僂而自有冬防局以來從木有擒一盜破一案者遂有疑冬防局之無關於盜賊無益於地方徒有虚名毫無實際不知冬防局之設也所以警盜賊靖地方也固未嘗責之以捕盜之任期之以禦宼之功其吹號鳴鎗也不過使盜賊聞而知懼遁而之他已耳雖未有擒一盜破一案而安知冥冥之中不有盗賊聞而知懼遁而之他不復敢行刼行竊而盜蹤由是而少斂案件由是而稍簡乎仲冬初旬鎭海之薛家河有盜刼太平尼菴之案上海之野鷄墩有盜刼全盛信船之案此非地屬荒僻行客希過爲滬防局巡邏所不及盜賊遂得而逞志乎而猶謂冬防局無關於盜賊無益於地方乎雖然竊謂冬防局宜與保甲局相助爲理相輔而行則事半而功倍費省而效大蓋冬防所以佐保甲所不及保甲按户稽查互相保結盜賊無所容其身冬防逐段巡邏互相聲援盜賊無所施其技當先行保甲之法而附之以冬防以保甲局總其成初不必别設一冬防局矣顧冬防旣附於保甲則冬防之章程條例有當率循者焉有當變通者焉夫冬防局之巡夜也有一定時刻有一定人數有一定地段彼暴客偷兒約其出巡之時度其經過之處可以乘間抵隙爲所欲爲且巡丁每班或六七人或十數人雖佩刀執仗稱爲局勇未必强壯有力武事盡嫺若盜賊徒思逃竄無心拒捕初不必十餘人之多苟奮臂直前恃强相抗雖十餘人亦何足濟事似宜分十餘人爲十餘起各坊各巷棋布星羅徹夜巡查循環無間袖藏號筒襟藏燈火暗中稽察聲息無聞一有所見則舉號筒而吹之各坊各巷之巡丁聞聲兠拿霎時麕聚如滬北洋塲之巡捕然不較諸冬防之章程條例其功維倍其效尤大乎方今地方之爲患也一爲流民一爲游勇流民游勇寄居境内則闖禍滋事不止爲盜賊一端此又非冬防之所能預防者吾故曰冬防非先行保甲不爲功 
[本館接奉電音]  
　　昨接在京友人發來電音有本月初八日上諭一道敬謹譯登○十一月初八日奉上諭曾國荃奏總兵病難速痊據情代奏懇請開缺一摺山西大同鎭總兵張樹屏着准其開缺欽此 
[觀光記略]  
　　十月初一日堂子立桿大祀所有御前軍機王大臣大學士尚書等特賞在内廷吃肉先經奏事處繕單奏派謹將派出吃肉之王大臣銜名錄左和碩惇親王和碩禮親王世鐸和碩博多勒噶臺親王伯彦訥謨祜多羅克勤郡王晉祺多羅慶郡王奕劻國倫額駙景夀御前行走那彦圖御前行走瑪什巴圖爾多羅貝勒載瀅多羅貝勒載漪多羅貝勒載澍御前行走那爾蘇固山貝子奕謨奉恩輔國公載濂奉恩輔國公載澤固倫額駙符珍和碩額駙札拉豐阿鎭國將軍載瀾鎭國將軍載瀛鎭國將軍載津大學士軍機大臣額勒和布軍機大臣協辦大學士刑部尚書張之萬軍機大臣兵部尚書許庚身軍機大臣吏部右侍郎孫毓汶大學士恩承恊辦大學士户部尚書福錕吏部尚書錫珍吏部尚書徐桐户部尚書翁同龢禮部尚書李鴻藻兵部尚書烏拉喜崇阿刑部尚書麟書工部尚書潘祖蔭理藩院尚書紹祺都察院左都御史松森都察院左都御史祁世長和碩恭親王賞肉一盤和碩醕親王奉懿旨賞肉一盤大學士閻敬銘賞餻一盤○新簡江蘇糧儲道景觀察星爲寳佩蘅相國之猶子官工部正郎掌司務廳印賞戴花翎道銜在部行走有年嫻熟部務辦理認眞爲守兼優久爲上游所器重本屆京察保列一等奉旨交軍機處記名以道府用適江蘇粮儲道成觀察桂丁艱遺缺卽以景觀察簡授云○户部司務廳爲傳知事所有山東解餉委員史肇盛徐甲瀚等限卽日親身赴部投納文批勿得遲誤○醕親王千秋華誕近支貝勒等悉往祝 
 
 

Page 2

 
 
嘏邸前輿馬紛紛頗形熱閙傳聞皇太后亦命首領齎賜往祝遐齡云○禮部示傳覺羅官學候補教習龔其賢景山官學候補教習王作綍二員限三日内親身赴部騐到並携帶筆硯以備塡寫親供當堂覈對筆跡○值年旗爲咨行事准兵部咨開現有直隷通永鎭屬都司一缺照軰輪應正紅旗各項人員揀補等因查旂轉都司缺出應由三四等藍翎各侍衛治儀正整儀尉印務章京騎都尉委前鋒侍衛委護軍叅領内外委鳥槍護軍叅領中保送入揀相應行知貴處卽於以上人員擇其堪應外任者出具考語開造履歴年貌姓氏三代務於十日内自行咨覆兵部以便定期揀選○步軍營左右翼連廣二翼尉以時屆隆冬兼之京外水災流民皆入京覓食其中良莠不齊難保不乘機行竊因禀明堂憲劄飭各翼旗　副尉步軍校等於九城本屬地面認眞嚴察俾宵小無地匿藏設遇盜賊尤宜不分畛域跟蹤兠緝務期必獲以靖地方但各廳兵丁分佈所轄地叚巡緝尚形單薄其本營左右翼練兵隊技勇兵一千名夜間尚無他差着分作兩起間日集調五百名各赴本翼公所聽候本翼尉面飭分路巡察嚴緝夜犯俾一聞盜警卽可聞聲飛往圍拿云○吏部示所有本月分選知府李柳芳同知承善知州李宗道通判駱金章知縣馮全琮王永平廣祥李其嶲陳諤沈爾裕顧汝熊直隸州同孫傳袞布政司理間劉根固補議九月分州同彭松年等十四員相應出叙傳令該員等於十月二十四日已刻赴部過堂二十五日黎明齊集天安門外朝房預備簽掣不到者照例題叅○今秋章嘉呼圖克圖在多倫諾爾大寺内圓寂經理藩院奏請派員賜奠當奉硃筆着察哈爾副都統永德卽行前往奠醊欽此由理藩院恭錄諭旨咨行到察哈爾永副都統德遵旨赶備行裝於十月十六日由張家口起程前往多倫諾爾致祭○皇上大婚應派正副使前往皇后邸行納采禮所有吉期禮節已見報章兹經禮部繕具黄摺奏派行納采禮之正使副使當奉硃筆派禮部尚書宗室奎潤爲正使總管内務府大臣協辦大學士户部尚書宗室福錕爲副使欽此○神機營右翼五處馬隊常管帶連營總互訐撤差一事已綴報章刻奉某邸鈞諭前管帶外鳥槍護軍叅領常勝姑念在營有年出征多次著作爲本營營務查操委員前營總護軍叅領連山著作爲本營營務學習委員以觀後效經神機營分咨外火器營正黄旗護軍營查照矣按神機營定章查操委員月支口分銀五兩學習委員月支口分銀三兩○新任伊犁察哈爾領隊恆大臣明繕摺躬往南海呈遞請訓當蒙召詢諭以防邊整軍諸要政恆大臣諾諾叩頭而退諏吉十一月初九日出都云○十月二十六日爲鄭邸生母太福晉設帨之期肅睿等邸福晉曁衍聖公夫人悉往府中祝嘏車馬盈門冠葢畢集鄭邸適於是晨補進内廷王六班未克在府迎候聞衍聖公近與鄭邸盟聨蘭譜故公夫人亦往祝夀也○造辦處製成酒罐九十餘個高二尺許週圍罩以金紅油上飾明金龍鳳呈祥花樣眞金雙喜字葢上花色亦然經内務府騐明抬出東華門送往皇后邸以備初二日舉行納采宴時以此罐貯酒云 
[儲憲接任]  
　　新任江蘇糧道景觀察星於前月抵省擇吉本月初六日辰刻接篆是日當道均往道賀候補各員更脚靴手版擁擠不堪 
[粤嶠霜鐘]  
　　將軍都統等自本月初一日起至十五日止輪班赴燕塘操演大砲校塲内搭蓋官亭一座極形華麗道路亦修理平坦整軍經武具有規模正不徒奉行故事而已也○新任臬憲王灼棠廉訪陛見出都現已回省制軍飭令赴任以重職守廉訪定于初二日接印任事至署理臬憲之王觀察景賢仍回高廉道本任云○新任北海鎭總兵王虎臣軍門孝祺現奉督憲飭知馳赴新任北海與越南毗連最關緊要聞軍門陛見時皇上勉以認眞操防毋負委任想軍門歴練老成智珠在握定能善籌戰守上抒朝廷南顧之憂也○省城五方雜處良莠不齊現屆隆冬防範尤宜嚴密臬憲加札委文武官十數員分布城廂巡緝以靖地方各員無不奉令維謹○督標副營練軍由督憲札委郭繼祿遊戎管帶聞前帶是營之某都戎有尅扣口糧情事故卽撤差云○鎭東兵船日前在虎門緝獲私鹽四萬斤船四隻大砲四尊管駕安得永都戎卽日押解來省呈繳鹽務總局騐收○西關玉帶河現奉督憲示諭設法疏通遴委幹員在文瀾書院開局專司其事凡居民之侵佔者勒令毁拆務使河身廣闊計開局至今已逾兩月而侵佔之家仍懷觀望屢催罔應委員據實禀明督憲督憲大怒立卽頒發嚴諭限以十日爲期一律興工開拆倘敢再事延宕定卽拘案治罪 
[浙水魚書]  
　　潘嶧琴大宗師抵杭日期已登前報兹悉宗師於初二日午刻在本衙門接印視事瞿大宗師交印後由下馬頭動身取道滬上有順利輪船拖帶坐船以行○衛大中丞調任山西電音到後地方文武各官均各趨轅禀賀在城紳士亦往道賀撫轅前車馬喧闐路爲之塞○冬防屆期巡查委員均已照章添派栅夫亦一律添僱一至更深人靜重門下鑰擊柝聲喧保甲巡丁提鎗荷戈往來絡繹彼宵小烏從匿跡哉○保甲總局貼有告條一店鋪街上凉棚務須拆盡一所設太平水缸務須將水儲滿一茶坊酒肆飯鋪烟館務須二更一律閉門不准留宿生人致有匪類混跡一有緊要事件夜問須出門者務須手執燈籠不准黑暗行走一居民鋪户務須小心火燭○自上月十四日起新到外洋戱法能變人物花菓在梅花碑同春園茶舘間壁開演費錢不多故觀者頗爲擁擠以期一新耳目云 
[蒸檢屍骸]  
　　上年江西貴溪縣出有命案調取隣省仵作悉心檢騐今查得死者姓徐名萬興其妻李氏武舉李金華經委員提到棺柩除封條外圍以草繩十數層所傳仵作委員看守以防關節潛通連日德勝門外搭廠數座蓋以竹籜障以彩幔鋪以氍毺圍以木栅并預備檀香燒酒統計所費不下千餘金日前撫憲督同臬憲廣信府及兩首縣與前署貴溪縣候補道府縣各員前往提出徐李氏李金華眼同將棺刨開如法蒸洗騐得屍骨確有黑迹數處其爲服毒無疑隣省仵作恊同南昌新建兩仵作具結存案按江省十餘年來未有蒸洗之案是以人皆先覩爲快屍塲四面幾於人海人山幸廠内外有差役兵勇各數百人極力彈壓尚未滋生事端死者之家族隣佑地保及售烟與死者吞服之開烟館人現在俱經委員訪獲計共五六十名皆住候審公所待定案後始可釋回云 
[解犯赴省]  
　　五月間嘉興東門外鹽倉橋沈姓及同居之岳姓被盜搶刼經嘉興縣王邑尊飭捕會同水師砲船前後拿獲盜犯夏二喃濮二等十名經邑尊研訊得有確供月前解府該盜等照前供認仍發嘉興縣監禁至初五日王邑尊提該盜犯等當堂裝木籠備文飭差押解赴省以待臬憲親提研訊 
[停公操演]  
　　前報紀英兵船上水師及各西商團練兵定期今日會操云云兹悉今日滬上各銀行各洋行皆於午後停公以襄此舉想如荼如火定益熱閙可觀也 
[試鐘小記]  
　　英界老巡捕房火警鐘修理告竣每日午時試擊云云已登昨報昨日鐘鳴十二下蒲牢怒吼鞺鞳噌𠴈初時亂擊數聲繼而一下一停以次遞加至每擊六七下一停而止聞尚須連試數日寄語居民店鋪切莫驚聞莛撞致疑爲回祿降臨也 
[打鳥傷人]  
　　有比利時國人在自來水公司執業日前携鎗出獵坐舢板船至下海浦將次攏岸有東洋車夫某甲見之赶緊拉過欲攬生意詎意該西人忽然開槍擊中該車夫兩腿受傷而倒巡捕見之欲拘該西人西人不服繼而又有數捕至始就拘車夫則送醫院調治前日由比利時總領事審訊據該西人供打鳥誤傷刻尚未經判定云 
[上海縣署瑣案]  
　　本埠一切烏緑杮𠽾囉等雜木其捐向由貨捐局徵收現由督辦松滬釐捐總局憲委員會同上海縣另行設局以專責成前日局員飭送費萬盛行主費永成元昌行主張方餘到縣裴邑尊庭訊之下費等稱行中所存之木前已一律認捐求恩明察邑尊謂本縣 
 
 

Page 3

 
 
業已明白出示自十一月起堆積之貨均須赴局報捐爾等毋得藉詞矇混查爾等兩户木植照核應捐銀二百兩之譜着各照數繳捐毋許推諉萬張唯唯遵諭邑尊飭令原差暫行看管○虹口民人沈有福武生沈瑞忠等聨名禀控陳南生將地售與趙發茂佔及官河攸關水利裴邑尊飭提陳趙到案前晚升堂研訊陳稱小的將地租與美領事署易姓由趙作中是處私河亦係小的之産沈等砌詞朦控叩求明察趙供大略相同邑尊令暫行退去候本縣親臨察勘核辦○金山縣學文生夏升祿本縣文童范厚齋前經上海縣訪聞有不守本分情事提案訊明申斥交保山外此皆已列報章者也日前江蘇藩憲黄子夀方伯訪聞夏范仍怙惡不悛行文到縣飭令提懲裴邑尊飭差提案將夏發廳看管范則飭交待質公所以待訊究 
[英界公堂瑣案]  
　　包探王阿二陸阿祥張松樵等禀稱昨日巡至虹口見劉阿二張阿福等身穿號褂手持槍械追拿鹽販陳華林有違租界定章因將劉等及陳并軍械鹽斤解案請訊陳供浦東人貧難度日因在小東門外買得食鹽四十斤負至虹口唤賣突被劉等阻住稱是緝私巡丁欲拿王德三瞿大蠻等然小的與王瞿從不相識劉張及沈銀祥張阿全金阿富同供小的等係鹽快嚴駿之夥有陳三老爺官名東陞統率緝私砲船隨同恊緝故有號衣軍械今欲捉拿沈家灣專販私鹽之王德祥瞿大蠻見陳係土瞿同黨冋之詰究陳卽奔逃是以上前追赶捕頭謂旣在租界緝私應先照會捕房不合如是辦理蔡太守謂姑俟禀明道憲候示核奪○包探秦少卿禀稱豐泰洋行客人失去箱内洋二十九元疑被出店張乾大行竊旣經拘獲搜出押票奉飭待查今查得所押衣服皆張自己之物惟有汗衫一件係馬夫謝文榮失贓張之私婦盧周氏藏有押票許多亦皆己物張自洋三元問其何來稱典押時辰表然各票中並無時辰表且所押祇幾白文何來洋三元問之同行細崽管事皆言似此情形顯係被竊謝又榮稱小的係行中馬夫去夏失去汗衫後知被張行竊押錢今始起贓李甲供小的爲細崽已十餘年是日至主人房内經過客舟見張在房中問其何事稱見客箱已開有洋六元在外因此察看然觀其情狀殊甚慌張小的卽將箱關好洋銀取交主人時又遇管事李金福言及一切情形後客人到來問及箱確忘鎖客人自行查看箱内洋銀二封均在箱中並不疑其失竊嗣客人需用洋銀檢得二封均用火漆封口一封已開缺洋十五元又有二十元祇存六元少去十四元共失二十九元李金福供小的在行爲管事巳二十餘年當時李確曾告明緣由盧周氏供小婦人與張私識所質皆自已衣物張仍執前詞包探又禀稱豐泰洋行主人性情甚善用人皆已多年張之事祗欲伊認明並不請辦今伊固執圖賴是以報捕拘案觀其情節被竊無疑蔡太守判張發捕房管押四月汗衫交謝領去質票發還○日前包探陳阿九緝獲　竊陳智卿起到妓女朱省梅所失珠皮馬甲蔡太守訊供之下將贓交妓領去該賊帶回捕房再查盤記棧出店人所失之贓昨日該包探將該賊送案禀訴前情并稱出店人所失之贓查無實在該賊供崇明人疉次犯竊尚乞施恩蔡太守判發捕房管押三月期滿笞責二百板以儆○王阿再訴稱小的在電報局當細崽有洋六元藏諸鋪下忽然失去無蹤查得婁阿喜到過房中找尋詰問堅不承認爲此交捕送案婁供小的雖曾到過伊房不敢犯竊蔡太守以王指竊無憑將婁開釋不予准理 
[法界公堂瑣案]  
　　法公廨繙譯官祁君昨日因事未到公堂所有捕房解到各案由王雁臣司馬獨判○捕房昨解河南人兪得發到案法包探王榮培將小刀鞘一箇呈案禀稱此人在花烟館閙事由捕拘到小刀諒是在路丢脱祗剩刀鞘並散錢數十文據兪供向來在營當勇來滬己五月餘住於縣署前來時帶洋四十餘元今已用罄昨日在酒肆飮酒並未到茶烟館巡捕來時言語不通將我拘案王司馬謂旣有刀鞘自必有刀爾在營中當勇帶刀有何妨碍着好好取出兪堅稱無刀司馬謂實說尚可從寛今旣不供着管押先責二百板并着包探將原告傳案候核○昨報列吉祥街陳天一帽店夥被人拆梢一節捕房將本地人陸瑞和卽陸雲生解案據奚瞻淇投案訴稱浦東横沔鎭人在陳天一帽店爲夥上月十三日在城中東馬橋地方遇陸其時正携包裹一箇内有呢褂棉袍各一件伊等十餘人將我攔住在身畔抄去洋一元四角衣服等均被拿去曾投總巡局控告業諭無論何處如見卽行拘送前日又途遇伊又想拆梢從英界至法界扭結鳴捕據陸瑞和供向爲錢業近來賦閒在家下體生有外症不良於行是日路過東馬橋與彼途遇向不認識爲伊携一包裹將我碰撞尚不認錯因之口角王司馬謂照爾所供不過碰一下爾卽生事足見不安本分旋據城廂七鋪地界劉桂投案禀稱陸雲生前曾做過小的夥計爲伊不守本分停歇伊現住楊家橋地方親戚處土司馬着將陸雲生交捕管押候辦原告及地甲退去○上月中旬曾據王桂福遞禀控山桂珠欠銀不還當經王司馬准詞出票提到山桂珠卽山桂墀研訊之下悉欠據早已收回其摺據一扣曾經執有遺失收清字據王尚堅執未清故復傳到兩造証人訊理嗣經司馬查得王聽人指使因問所呈禀帖何人所寫王稱是南翔人徐思衡所寫司馬着王將徐交案迨王保出未將徐交到因着包探將王着保交到昨日堂期由該保人廿七保九圖地保顧長生將王交案司馬着管押候核○琼記帳房收租人張大林禀稱租户寍波人趙光仁欠去租錢四个月王司馬于昨日將趙傅到詰問認欠屬實司馬着交保趕緊還錢○捕房昨解施榮增請訊施在作頭王聚生名下看管木植連次失去十數根因之留心適該竊又至而木植放在河中未曾起岸該竊正在下水竊取被施獲在該竊渾身是水被捕所見一併拘案經王司馬訊問准作頭將施保去該竊押候笞責○捕房昨解做一本萬利賭博之葉天生到案法包探將賭具及粮炒栗子呈案又有木板一塊上貼一本萬利及二十文封門等字王司馬謂賣栗子爲何作此花樣究竟如何做法葉供有人將錢擺在字上如擺着一文吃四個栗子包探禀稱巡捕見伊用四開洋作輸贏爲此拘案司馬念其已押二天着冉管押一日釋放巡捕又解寗波人楊永發因伊在打狗橋地方設擺荸薺攤亦用骨骰擲色作輸贏司馬着管押一日釋放○昨報列法捕房巡街捕見有失路小兒一節昨日解案據該兒供姓朱名炳生今年十歳上海西北鄉孟家橋人父母均已去世無伯叔兄弟祗有母舅一人住在六馬路口鐵店中餘語含糊王司馬着法包探將該兒帶往查問 
[竊案彚誌]  
　　前報列法馬路致和里管房人獲到用空木箱墊脚上屋之竊賊王阿慶搜出押票三張等情該竊尚偷多物經土李江三包探盤問供出衣服等皆已付質所有質票一包丢在失主家門口當經帶賊吊到各贓據失主郭倍欣時士慶王幼蘭胡聚三等投案王司馬查閱失單所少物件尚多據該竊供有物件押在某處間有記憶不清者王司馬着將吊到之物分别給領其餘候再研究王阿慶先責二百板各押店當本候追出給領○昨報列法包探在碼頭獲到偷土茯苓二塊之江北人陸廷貴川沙人張阿四昨日連贓解案請訊王司馬詰問之下陸張認竊不諱司馬着將兩人押候辦理○又解洞庭山人王阿二并搜出押票十一張剪刀大小各一把小洋刀一把鐵絲鎖匙一個一并呈案法包探禀稱此人掘洞被裏邊知覺獲住王司馬詰訊據供在永安街顔料行中爲出店爲其不給工資將我辭歇懷恨作此下策王司馬着押候吊贓再核○前報列巡捕於清晨獲到掮鋪盖之胡桂春搜出鐵尺兩柄據供在麗水臺茶肆間壁炒麫店内爲夥爲店主打我兩下因此逃出昨日經法包探將該店主陳阿秋傳到認明無錯胡身上所穿之棉袄兩件亦是竊贓司馬着當堂脱下胡責二百板○法包探在江天輪船上獲到寍波人張善夫搜出押票十三張據供不敢犯竊大老爺不信押票中均是自己衣服吊出可以看長短配身與否王司馬着暫押姑候吊贓再核○前獲積竊陳金和抄出金圈銀戒等物昨據失主馮德榮到案稱爲送友人至江天輪船嗣爲買物上船被竊搭連袋中有小金圈銀戒並大小洋元王司馬着馮具領紙到案再行給領 
 
 

Page 4

 
 
[助賑摭要]  
　　安徽永慶堂王大善士急救冬賑由劉仲恒叅戎交來洋一千元漢鎭道生堂募演劇助賑四十二户由同興德記號陳作之先生來合規元八百兩西壩顔一山大善士求子病速愈由巨康莊來規元五百兩梁溪唐時長募師竹山房大善士求病速愈由南同康莊來洋五百元秀水高寳辛善士保妻程氏病痊由高伯鴻兄來洋四百元京都工部宋承庠善士募無名氏由彤源莊來京平松江銀二百兩合規元二百零一兩山隂夏氏由丁經笙觀察交來洋二百元通州積善堂由永順福號來洋二百元新任山西藩台豫大人經募八十九户由蔚泰厚號來規元一百六十兩零三錢四分蘇州新安延陵氏五旬得子完愿洋一百元蕪湖敬畏齋善士求身體康健各事平善由朱大全號來助丹徒規元一百兩退裕軒善士病中心愿洋一百三十元不書名爲母求期頤無恙洋一百元常熟陳汝釗善士病愈完愿由元義糖行來洋一百元朱宋氏病愈完愿洋一百元玉山杞憂子募鹽公所由豐泰莊來洋一百元又釋過氏洋十元蘇州醬業公所潘仲溪善士募第一百八十二次謹遵長沙公陶侃之訓經手代募由泰源莊來洋一百元唐張氏求病速愈洋一百元厦門魏蓮曙善士求子病速愈由林石香翁來洋一百元漢鎭敦實善堂募三户由恒福油號胡紹庭先生來規元八十五兩五錢譚士標善士求身體安康洋一百元揚州福和祥良記善士由巨康莊來揚平寳銀七十兩合規元七十五兩一錢四分五厘平江蔣挹之善士爲郎完姻喜筵助賑洋八十元彭利舟善士岳平銀五十兩瀏河姚肇仁求病速愈洋五十元吳門吳興氏求病速愈由安孚莊來洋五十元羅店同興號潘守經善士求父病痊好增夀洋五十元留餘堂柴善士助棉衣由愼餘莊來洋五十元東山嚴乃本善士爲母八十夀辰奉命將筵資移助由春華祥來洋五十元羅店潘守經善士續助求父夀洋五十元程岷江善士洋五十元四品銜福建試用同知代理海澄縣知縣黎景嵩司馬前在洋口税厘局倡捐各紳商銀三十三兩並自助七兩由彤源莊來台成規元四十兩漳浦縣幕友阮善士捐募廿四户由厦門招商局寄來爛板日本洋七十一元程守卿善士前在大沽船塢創立字紙會資移助由天津招商局寄來銀三十二兩信昌珠號爲鄰近失愼幸獲平安將謝親友筵資移助洋廿元容即彚解災區現屆逢冬水旱並行之時饑寒交迫之際承諸大着士惠助巨欵以濟窮民實深心感爰擇其要者先登報章以供衆覽[  上海北市絲業會館籌賑公所少欽施善昌謹誌]  
　　余聞高昌寒食生之名久矣衣帶水邊劍鋩山外迢迢十里馳系徒勞偶成一律藉申私悃以誌慕忱作異日相見之券繕呈郢政○久耳鴻名面未謀客中企想已三秋文章雄傑驚羣侣姓氏流傳到幾州我恨無緣攀李杜人常有句戰蘇歐他年儻放申江棹得拜門墻願可酬戊子小春續谿識梅館主筱枏周廷柱就正草時客東安官舍 
[贈歌者]  
　　沈沈嬌喘細如絲紅豆親拈記艷詞不是歌長容易悮要郎聞曲便相思側坐調絃手不停病餘瘦影越伶俜憑君莫鼓幽蘭操怕有湘靈出水聽[  申左夢畹生]  
[僕道出申江過法界所設自來水牛痘局等皆有實惠及人聊賦數章以彰善舉]  
　　凌空百尺起高臺水自長江一線來却與萬家同挹注飮和食德盡顔開半臂花開數點紅人工直欲代天工精求良法靈還便一片心存保赤中[  曾經滄海客未定草]  
[喝火令憶馮玉美題林湘君涵碧樓卽寄吳子佩大令哂正]  
　　訪艷曾驚艷離情指灞橋幾時清聽玉人簫可可樓名涵碧幻認到纎腰一樣碑題字浮家載短橈玉美以船爲家曾居申浦輸君仙袂舉飄飄珍重風前倩影畵中描珍重小金山下無錫黄埠墩名小金山韻事莫輕抛[  柳隱詞人馬相如未是草]  
[浙省撫轅抄]  
　　十月二十二日夏之時西興局通判汪桐海昌局俱差人晉省禀謝留辦半年委署餘姚縣何兆塏禀見叩辭赴任候補縣陳作基禀知聞訃丁繼母憂卽辭奔喪回籍謝彦衡由京分發來省禀到○二十三日同知徐承燮禀安叩辭赴寍波船捐局差○二十四日候補通判姚文桂驛丞黄鎔俱禀知粮道委解海運輕賫銀兩差叩辭○二十五日正任浦江典史胡祥鈺交卸回省禀到○廿六日時慶萊由三防海鹽等處勘工回省禀到禀見○廿七日同知包鳳章交卸厦河厘局回省禀到分省候補同知王維藩禀謝藩粮會委滬局董差新選嵊縣竇光儀由京來省禀到○廿八日安溪務安炳文禀知聞訃丁父憂○廿九日前署新城典史胡卸事回省禀到候補府知事梅炳洵禀銷柴橋茶捐差○十一月初一日仁錢二縣禀知學憲瞿於初二日辰刻起程下馬頭登舟又禀知新學憲潘於初二日午刻在本衙門接印○初二日候補府曾熙鈞由京引見回省禀到○初三日准補嘉興通判王禀知藩司飭知赴任禀見禀謝忠滿禀知臬司委讞局正審差禀見叩謝郭雅註禀知臬司委讞局帮審差叩謝○初四日候補縣周延詐禀知支應局委修理慶春門差叩見試用巡檢李光熙禀知藩司委署縉雲縣典史叩謝何承祜禀知聞訃丁祖母承重憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[有]  
　　亂頭時節記相逢平遠眉山慘淡容抛得揚州好風土操音也要學吳儂○小住小住瑶臺與玉京雲英縹緲奏鸞笙只緣一　胡麻飯嬴得紅塵百感生○粉　玉體生成有十香雙文憔悴白衣裳春來一覺梨花夢剩得題詩徧粉牆○小女纔向花前露笑　漸移環佩入西隣如何拜了初三月也揭珠簾學避人○所見赤闌橋映小池心十二重樓夜色深簾内燈光簾外月一庭花影漏沈沈○看牡丹題低頭嬌倦不勝看風細香濃怯嫩寒日暮小亭春宴罷玉人扶醉倚闌干○雙鬟情向雙鬟一例痴蘭因絮果費相思平生亦有黄河曲風雪旗亭下拜時○燒香姹紫嫣紅門一春大家丰度最宜人燒香共上彌羅閣總是前生未了因○豆蔲漫說吳娘十八時小鬟要與門丰姿半生嘗徧情滋味豆蔲由來勝荔支○含情鎭日含情却自嫌連環解處意厭厭鳳仙花瓣從前染留得紅斑在指尖太痴悵花集舊稿 
[上海三馬路與昌恊賑公所陳竹坪經收河南皖北直隸奉賑捐八月廿五日第一千四十一次清單]  
　　上格册蘇州振記寳號來兪振記助洋廿元又册蘇申報分舘來三奇使者十元入迷道人十元又册餘根子贖愆氏各一元共來洋廿二元○又册南匯來富春堂一元又册蘇州廟堂巷來龔讓泉少仲各一元幹臣氏一角共洋二元一角又册常熟東唐由鎭靖方廬盧對一個又册常熟來環翠閣摩兜堅室各二元錢幼榜一元共洋五元又册嘉善來曹尚德一元留庚堂源遠記等五户各二角共來洋二元又册泰莊各友助洋一元四角又册蘇垣顔子賡善士募來宏農氏平安回里洋十元又册杭省春和醬園節日用伙食洋十元搭册杭江干厘局無名氏大本記三元成錦章萬子明各二元無名大本記惠和堂無名氏三户各一元共來洋十元内估見銅質一枚功德册皖省江求王槐蔭堂本洋一元解囊册廬江署中徐鶴齋一千李成東五百江丙雲永裕堂各二百又三户合二百共洋三元○又册立大莊交來平安生隱名樂一主人綠野居求實居蛟川士六户各二角醉樂一角共洋一元三角又册同里來知非俗客五元施當册又助五元共來洋十元○經川來慶安汝南所病速愈十元湖州樂安願合家平安生意順遂十元廣東天爵齋十元仙鎭恆升行來藩錫堂金水居士合合來洋念元常州公盛恊記貨棧來求平安氏章兆福各二元保艾居氏一元共洋五元廣東順邑胡崇慶堂十元又豐順船各友節省洋六元郭學謨三元郭豐大二元陳福麟四元平望鎭從記求保病痊一元黄茂祈妻王氏病愈洋二元同安里林昭寳女史洋十元王　如一元許僕山爲子病好完願洋五元匏庵氏赴粤海道平安願洋二元三泰祥中秋席資移賑二元吳全氏錢三百文無名樂助規銀十兩周莊同裕分典來張隂錢盤生端鄉各保平安合助一元○○本日共收英洋二百元規銀十兩虚對一個小洋八角銅洋一元錢三百文合併聲明 
[上海三馬路與昌恊賑公所陳竹坪經收豫皖直隸奉天賑捐八月廿六日第一千一百四十二次清單]  
　　日本六板隱名氏募寄由義成生藥材行楊先生交來解囊册東瀛木村廣兵衛小西重兵衛小西嘉兵衛今中仙冶朗津田與兵衛叔宅新造大野乎三朗今升平吉洪子卿九户各一元弘農氏求母康健十元何某十元無名三户六元錫山無力子五元無名民許愿山東攺助河南保母病卽愈五元寺岡文三元無名氏勾章力不從心子各二元共來洋五十二元○叔豐號交來禮耕堂徐祈合家平安洋五十元○楊州利和莊來存心紀愿旅中平善洋廿元○南通州鼎元烟棧各友省中秋筵移賑洋四元無錫慈備小女病安完愿三元又周慶祥完願五元山上迎采堂盛一元不留名將公讌李吉翁席資一元春和將英十月吕宋票兩條均係二萬三千八百三十九號又無名氏一元萃孚洋四元恊源局來秀霞堂虚對一個周臣畫潤移賑八百文無名氏五角頓邱氏一元刁夢說二角無名氏一元○京口來張積昌號二元朱四志堂四元劉積慶蔣天榜等五户各一元共洋十一元福建樓善士募長生册金三益月捐百文願一元省奔陳少梅各七百周梅遲李錦丞沈坤生樓衛甫月助二百金液波四百樓雲卿淡人張海屏王子舟等十二户各一百共花洋四元○上格册斯可居士英洋四元銅洋十三元○又册南尋萊子陵十元又册　榖堂程求安寳珍病痊四元○又册同安居士二元同安堂一元堅性堂等四户各五角共洋五元○又册常熟晋順豫各友助一元○又册江隂一鑑齋三元又册同豐永金號募六户一元○搭册濧河來李長順陸高順各一元隱名氏八角無名氏七百五十文胥德春五角共洋四元○解囊册長興菁記三百吳樸記潘子莊朱文卿各二百劉大興等四户各一百共來洋一元錢二百六十文有福册本埠來吳城洪喘昌經募心不足五角限心力二角朱仰山慈竹軒無名氏三户各一角共來洋一元○○本日共收英洋一百九十二元銅洋十三元虚對一個小洋七角錢一千另六十文吕宋票兩條合併聲明 
 
 
