# 1882 - 138 - 4903254

 

Page 1

 
 
[論使暑下旗]  
　　前報載中國駐美欽使署前下旗一節係由香港新聞紙錄出據稱美國傳來電報有此消息初未明言其故以意揣之大約爲近日美政府議阻華人往美而總統業經允准故欽使有此一舉以示美國旣自外于中國中國又何必求好於美國泰四各國使臣之在外者設有彼此意見不合之處往往若此欽使殆亦有所不服而爲是也說者以爲中美之好恐自此不終紛紛焉競相議論然此事之是非曲直固有昭然若揭者矣本館前論曾言美人旣惡華人則華人亦何必自取其辱當此巴西正在招集華人之時曷不舍美而就巴此說也不過就華人之利害着想而其實則美人之禁阻華人實出情理之外中國斷不能許之也夫中外通商凡有輪蹄可至梯航可通之地莫不視同一家中國地方各國人無不可至卽各國地方中國人亦無不可至美人之在中國及往他國者所在多有又執得而禁之第中國生齒較繁人數較多而中土漸有不足以容之勢故出洋謀食者較他國爲多然在新加坡新金山印度以及在各外國碼頭大埠等處者其數亦復不少何以他國未聞有禁阻之議而美人獨創之設他國或有效其尤者則是華人自此將漸絶出洋之路也且華人出洋之舉最爲美事中國人民日衆其數至於四百萬萬大有人浮於地之勢頗以謀生爲難所賴有出洋之一途而中國無可位置之人皆得以往外洋自求口食其出洋之人雖多傭工食力之輩而行商坐賈亦不乏人在彼懋遷頗能獲利歴年由外洋回華者附輪言歸絡繹不絶其間雖未必皆係滿載而歸但究係空身出去薄有所獲而回此所獲者縱曰不多終屬外洋之財而况華人之於西法近來最爲緊要雖外洋機器等物亦多運來中國然皆係已成之物而其如何運機如何用料鈎心門角曲折佈置之處未必可以周知若華人身涉外洋親眼目覩則必有實獲我心者卽使不能盡知而苟略有所得回華之後不難擴充以爲運用之具至於風土人情各國不同道路山川各國互異亦足以領略啓悟此皆華人出洋之利益也外國人之欲往各處通商其意亦本如是譬諸一人之身終日坐於室中但知室中之事物而已室外之物目不曾覩室外之事耳無所聞塊然如木偶而已及出遊於外始恍然於所見之小矣及由此邑至彼邑而所見又增由此郡至彼郡而所聞又異推而至於由此國至彼國亦何莫不然吾人閉户讀書不免有盡信書不如無書之疑及出門遊歴曠覽山川騁懐遊目而後前此之疑信參半者一一皆實獲於心從此氣象開拓胸襟曠朗悠然有得而識見才華不覺大異疇昔以視華人之出洋亦猶是理也中國人以出洋爲益猶之外國人以至華爲益故中西立約互市通商皆有利益均沽之說所謂利益者原不僅專指貿易商賈而言也今中國旣與各國通商凡泰西各國皆得至中國以求利益之所在卽泰西各國亦皆互相往來無所禁阻以共求利益之所在中國之人亦逐隊出洋分往各國以均求其利益而獨美國有此禁阻華人之議是不亦可異之甚乎中國之人往美國者固多往他國者亦何嘗不多美人恐華人之往美者足以奪美人之利他國之人亦豈不慮華人之往其國者有以奪其利美人慮華人之奪其利聞百計禁阻其往安知他國之人不慮華人之奪其利而亦禁其往恐此端一開而中國之人從此無出洋之路日後中國則人浮於地外國則地浮於人外洋之曠土無人爲之墾闢而中國之人則别無可以謀生之處其可慮爲尤甚也然則美國禁阻華人之議中國又安可允之哉駐美之欽使鄭玉軒觀察聞此消息而遽令下旗固非出於孟浪可知也竊恐美廷而果允禁阻之請中美之好雖不止遽絶而齟齬情事或恐不免曷勿詳思而審遽之耶 
[本館自己接到電音]  
　　本舘於昨日接到在津友人專發電音到本館内有四月初五日諭旨一道敬謹譯登○四月初五日奉上諭薄廉等奏應修各工請泒員查驗一摺昭西陵孝東陵裕陵等處均有應行急修各工着泒徐用儀敬謹查勘奏明辦理欽此 
[亞齊多盜]  
　　亞齊地方盜賊衆多其勢駸駸大有可慮殺人奪貨之事所在多有西兵往捉則聞風四散所謂聚則爲盜散則爲民最爲難治華人之居此者屢遭刦奪子是築城以自固而其患仍不能弭一日忽有亞齊人五百名潛伏城内突然肆刦計華人之被殺者七人幸得巡捕到來始懼而奔逸爲巡捕擊死五人傷及七人然小創不足以示大戒也 
[日使來華]  
　　日本使臣之在華者自宍户回國之後僅有副使駐京聞近來日本又派新使臣來華以代宍户之任其副使則俟新使臣到京卽當啓行回國也 
[津沽信息]  
　　前報述美水師提督式夫忒欲赴高麗中國齎送和約之馬眉叔觀察丁雨亭軍門將偕同前往而招商局因擬就彼設立碼頭亦泒員前去察看情形兹悉中國各官及式君巳抵高麗該國官員敬爲迎迓惟到彼後舉行何事言論何如則尚無所知又聞威公使已回北京人謂其此次赴津係商議鴉片烟稅兹已成議是以返斾據述烟稅巳商定每箱捐銀一百十兩云又前帶學生赴美肄業之容君純甫由滬赴津業經列報兹悉容君已到京都總理衙門相待情形頗覺冷淡容君本意以外洋回華之學生所學雖各有可觀而尚未能驪珠盡得擬請於該學生中再選五十人帶往美國加功肄習俾成精詣兹觀總理衙門相待之意竊恐此議未必行也 
[擬設碼頭]  
　　往來長江之輪船每至南京輒由駁船下上輪船往往夜到百十人由小舟駁運殊形不便兹閱字林報言聞左侯相深知行旅之苦擬於下關設立碼頭以便行人此誠莫大之善舉也 
[茶市近信]  
　　漢口紅茶自前月二十四日開盤至是月初三日止聞兩湖茶共沽出二百九十二號計二五箱二十一萬五千四百七十六其尚存漢鎭者有七萬一千之譜寍州茶共沽出三百零六號　二五箱十四萬八千三百四十八尚存棧者有五萬二千八百四十按兩湖之茶今年以湖南之桃源湖北之崇陽可稍沾利益餘則高低不一通山茶藪舊年價値每担低八九兩而山價則貴與書年相仿因是折閱頗大惟寍州開盤之五十餘兩及四十兩左右之茶亦目利益其三十有零之盤價聞亦虧本近據各茶師品評各處之茶均視去年較勝惟安化茶舊勝於今但令年安化多設十餘莊山價抬高而市價與去年相仿恐難沾潤也至天祥行裝茶頭船斯德林蓋斯德里聞由漢口開往英國 
 
 

Page 2

 
 
倫敦祗限以念八日駛到是則通市以來裝茶頭船從未聞有如此限期者蓋以該船新近造成其行海之迅速實無其匹也 
[茶客被劫再述]  
　　福州茶客蔡某帶銀入山辦茶在將樂縣地方被劫身死等情與昨閱西字新聞謂此案罪人業已拿獲兩名節經列報兹又傳㥂確耗亟再登錄以供衆覽據傳被盜殺死者爲閩省南台大嶺頂　巽洋行買辦蔡姓之兄子年未三旬上年曾往上四府山頭採辦反茶務告竣圖里度歲今年二月二十左右復由里到閩即在伊叔行中止宿一宵次日買棹入山採辦頭春隨行夥伴共有六七人由鳳山橋湖流而上至將樂縣離城十五里地方晚泊是夜突有强盜五六十人上船抄搶各夥當卽驚覺鳬水逃命詎蔡君猶在睡鄉有一伴用力推之使醒祭巳嚇得形同水雞不能舉步該伴見勢在急迫亦不能相顧赴水遁脫羣盜遂將資本銀一萬餘元搶掠一空並將蔡君斫傷要害數處登時斃命及盜去後各伴跟蹌奔囘將次天明見沿岸散棄贓銀有一千餘元未知倉卒間失手隳落抑盜有意爲嫁禍計伴見洋元卽收拾回船而蔡已傷重氣絶隨投縣喊報屍叔一聞凶耗卽告同鄉開會館門繕具公禀遣抱於督撫以下各衙門擊鼓喊禀當由督憲批將樂令及城守汎地卽行叅革離任勒限嚴緝云云刻下旣已破案想餘黨不難就獲惟聞死者上　寡母中無兄弟結褵數年亦無嗣續一旦慘遭奇禍良足悲也至該茶行名實係乾記並非仁記日昨繙讀時有誤合亟更正 
[失火卽熄]  
　　三月念七日下午三點鑲温州縣城殿巷陳姓家不戒於火延燒柴房一間幸隣佑齊出灌救兼之河道甚近起水便捷得卽撲滅云 
[添雇輪船]  
　　温郡北門外近聞到一小輪船據傳係寍商在温州大街開張洋貨店新雇此船包載貨物來往上海甌江並聞是船頗短小器具亦未盡精良載運大約容三百墩但温郡出產無多業有永甯輪船裝載貨物當不至短絀若再添一船誠恐船多碍埠也 
[虐斃幼子]  
　　傳得本埠南市某酒店主紹興人甫於去年移住上海卽將眷口居於店樓計一妻一子二女子年僅六歲該店主日臥烟霞而視子如仇每以鞭橽從事隣人見其子頗聰慧輒爲勸解而店主益怒以爲此家庭事非外人所得與聞反辱詈之本月初三晚又以烟簽剌死其子次日隣人聞而問訊店中人謂此孩餓已五日氣不絶者已如絲是夜更以棉絮紥於該孩指上灌油而焚之恐其聲喊復以針線縫固其口然後再將烟簽燒紅刺其身卽時斃命由是聞者俱髮指夫無故殺子律有專條該店主何竟殘忍若此乎豈佛氏所謂之夙孽歟不然虎不食子該店主將并猛獸之不若矣至店號地址名姓傳者皆言之鑿鑿特以事出情理之外姑隠之 
[伺候憲臨]  
　　新任關道憲邵觀察將次蒞滬前巳列報其行轅本聞由莫邑尊預備于滬北廣肇公所今悉攺設在南市龍德橋左近水烟公所聞憲旌指顧賁臨故大東門外大碼頭已搭盖彩棚以備恭迓云 
[德使來滬]  
　　聞得德國駐京公使於前日來滬未識其有何公事容俟續聞 
[停公續誌]  
　　今日爲英國皇壽誕英領事公廨及各銀行閉門停公并操演西商圑練此已列報兹悉本埠刑司衙門及各西人店舖亦皆閉門一日値此天氣晴和各西人共圖及時行樂以抒慶賀之忱西商圑練又復大開圍塲藉習武事連袂而觀者當倍形濟濟也 
[車中斃命]  
　　前晚有客雇坐東洋車自法租界浦灘拉往虹口及行至大橋而車中人竟淹然物化車夫知覺不敢棄屍卽將車連屍拉入虹口捕房聲報捕頭傳到三圖地保着爲安放空地召認繼幸有人知其着落謂死者在法界浦灘所泊之某船上有兄在虹口洗衣作今因抱病投往他處不料斃於半途殊爲可慘於是找到其兄卽在費家塲成殮云 
[續得贓訨]  
　　見贓控究一節法界會審署昨日復據宋祥生投案呈上翡翠軋頭一枚請騐並稱此件亦官箱中原物今又從玉器公所掮客手中購回詢其來歴亦云是王老五售出請究翁太守將王老五研詰答稱此件乃在家中地上拾得太守謂公興順官箱内物如何遺在爾家然則此官箱亦在爾家中矣將土老五仍行管押再候訊理 
[控究拐女]  
　　禮拜日薄暮法捕房據張阿二報稱親女順仙被人拐去今查見在新街花烟館中請爲提解捕頭因是拐誘處女案立傳順仙及鴇婦昨送會審署訊理張阿二禀係洞庭山人在貨捐局當轎班家住南門外小九華西首前月十八日回家我妻陳氏親女順仙均不知去向四出偵探於本月初五日經過新街弄中見順仙在花烟館内晚餐同桌有三人因卽報案婿家方有信來催謂今月定須完姻等語當經張阿二之妻陳氏投到禀稱家住南市前因夫虧空纍纍債主盈門不得已與夫商酌將女順仙托馮阿二等荐至王朱氏處抵到洋一百二十元料理各債夫皆知悉所有各債開帳呈閱翁太守訊據鴇婦王朱氏供夫亡無以爲生在新街開設烟館度日三月十八日有素識之馮阿二同張陳氏來說合將順仙押洋一百二十元在茶肆中寫紙中人係馮阿二及殷吳張等共四人其洋當塲交與張陳氏馮阿二供稱作中是實但與張姓本不認識因有金姓友說及故爲向王朱氏談妥金姓初言順仙今年十五歲於九歲時亡父因家中無靠故欲押洋太守問張陳氏曾出中金若干答稱共出洋八元詰之張阿二稱不知情乃斷將張阿二張陳氏馮可二三人分别管押順仙暫送普育堂收管飭令包探至張姓住處查明十八日後張氏在家與否再爲核斷張姓夫婦須俟晚間方准交保云 
[溺死可異]  
　　法租界浦灘金鈫東碼頭一帶現皆修建另易椿脚用機器打椿前日下午五點鐘圾一年輕人停足觀看良久忽茫然走入浦江傍入看見急行施救則已隨波逐流而去想葬身於魚腹矣繼得傳述有一男一婦到碼頭痛哭之是其父母現在屍身尚未撈着時非昏夜何以走入浦中殊屬難解彼父母陡失掌珠望洪波而洒涙其何以爲情也 
[請斷償失]  
　　法界自來火行洋東遣夥宋某持外國信兩封赴法界會審署一信呈於繙譯官一致巡捕頭内稱小東門外戯館失去自來火鐡管等件價値洋數十元而新北門外吉祥街戯館亦有此等事價値洋五十三元求爲道償等情捕頭着包探將小東門外原房東魏言舟吉祥街戯館陳永年傳到魏陳俱供燈資按月來收不欠分文今兩處房屋均在翻造當動工拆卸卽囑該行將鐵條拆去彼並無言語今隔數日忽稱失物索賠實不知其何意陳永年又稱在前裝配自來火時該行主令存頂首資故曾給洋一百零四元請爲斷還翁太守與于繙譯官斟酌作西字信回覆未識將如何斷結也 
[行兇判責]  
　　前月間法界會審署據小東門外潮州會館東首范德順土行夥范阿營投稱被族姪阿鈐糾人兇打受傷提到范阿鈐訊比不認嗣經訪知動手者係其同鄉陳姓四人飭差拘拿則三人聞風遠避祗將陳智順獲案亦不招承各情均登前報今范阿營傷已漸愈故補房昨將范阿鈐陳智順解訊翁太守斷將范阿鈐責二百板陳智順責一百板以儆 
[請追餘贓]  
　　前報列支銀避匿一案昨日法捕房復將尹某之胞兄解訊原告蔡某復遞呈詞稱前期奉訊後經尹某薦頭至尹家坐索尹母謂請在家暫待我且出外訪尋次子及回時據稱行至洋涇橋左近遇見一車夫推小車前來謂車上裝洋二千元元寳九隻囑送至家轉遂 
 
 

Page 3

 
 
靛行等語當將洋二千元元寳九蒦交到察視銀洋上圖章確是原物今除收到外尚少銀一千七百兩光景請爲嚴追翁太守詰之尹兄仍稱無分并出言挺撞太守大怒謂監生應作此等事否當先責手心又飭法包探赴其家中吊取監照查看如有假冐等情一并重懲並諭原告往尋荐保訪實尹某下落稟候核斷 
[毆斃請騐]  
　　前日上海縣署據二十二保二十六圖浦左高橋鎭民婦朱張氏仝姪朱炳泉朱義生朱春泉及該圖地保等稟稱媳婦朱林氏與族姪朱海泉於初四日爲奪刷布基地兩相口角朱海泉竟將朱林氏打傷延至初五日斃命故報投請騐莫邑尊以事關人命昨早卽帶同刑仵書役官媒婆等過浦相騐是否因傷致命等情俟續聞再錄 
[勸捐車照]  
　　東洋車戸續遞公禀已將情形列報兹悉昨晨十點鐘時英捕房平總巡傳各車户問話于是老幼男婦共有一百二三十人在該業公所取齊前投捕房候示總巡問曰東洋車照今由工部局更定新章爾等情願認捐者可卽投信衆稱願循舊例按月輸捐至新定章程加價等情皆因無力不願投信總巡謂爾等若延不投信恐到禮拜六截止之期被他人捐去則爾等必致車照無着車亦無用我深望爾等首往認定免爲他人所奪且車照額數共有一千五百張今新章拍賣只有一千二百張餘存三百張擇孤寡困苦者查明屬實仍照向章給發以示體卹再工部局之意以造車每輛價祗十六七元英法兩租界每月捐洋二元何以車及照會合之竟可値洋五十元恐有不公之處故另議章程期無偏倚衆稱東洋車先時由西人購辦來滬出租繼售與我等每輛價約二十五六元然皆破舊已甚不可載客重加修理所費如購價故昂其値今如轉賣與人每輛可得四十餘元現在忽奉攺章我等大爲虧耗實無生機故特籲求復舊總巡又問爾等究願投信否衆稱容俟妥商稟復總巡允之始各紛紛散去 
[控告詐賴]  
　　本邑人蔣姓投英界會審署控稱前與莫姓合做某洋行輪船生意各墊洋五百元共一千元立有合同各執其洋交與買辦王姓嗣該船開行二次便停買辦旋亦辭去向索前欵延約無償一日我與王途遇同入老益慶酒館我酒後被邀至美仁里某妓家游玩未幾王忽稱與我合賭輸去洋七百六十元我應認洋三百六十元我以未經關照與之理論伊亦不辯而散嗣持合同向收前項詎被勒住合同謂須將輸項扣除當與爭論而彼有伴侣一味恃蠻但我所交之洋五百元係由母親措借若無洋收囘須將合同呈還母親爲此再四向商王仍令我書三百六十元之借票給彼始還合同遭此詐賴情實難甘求爲提究陳太守准詞提到王姓王卽央前洋東保出昨晨公堂會訊蔣將合同呈閱作保之洋人投案禀稱王本在我處當買辦聲名甚好今聞爲意國人助蔣控於案下所控何事我不于預惟請訊與意國人何涉哲譒譯將情述之太守王亦稟稱蔣與莫合做輪船生意應各交墊欵洋五百元蔣因無力向我借洋三百六十元立有措據今因向索圖賴胆敢揑詞妄控求究借據呈案太守鑒閱兩造禀詞均有不實之處不准訊理斥令俱退各呈之據發還蔣又稱王係著名之牌九司務綽號銅番餅阿茂可請訪查今若不蒙究追我母子皆無生路等語未知公堂究爲辦理否也 
[載物遠颺]  
　　洪桂春投英界會審署控稱雇陶足才小車裝運行李因物件太多令陶轉雇一輛分裝而此車竟推物逃去車上皮箱一只内有衣物値洋二百餘元爰將陶交捕送究請令交人陶供該車夫本不相識實不知逃往何處連日由巡捕押同尋找蹤影毫無陳太守將陶發押俟查明是否通同並飭緝在逃之車夫再行核辦 
[串拐未成]  
　　粤婦王氏投英界會審署控稱隣近同鄉婦因病身死所遺二孩一年八歲名幅弟一年六歲名阿妹我憐其無人收留且念鄉誼隣情因將二孩交與該婦向雇之杜汪氏撫養卽住於我家昨聞孩啼察看見有不相識之男子欲抱二孩而傭婦臥床不顧並未合眸明明串通圖拐爰爲一併父捕請辦松江人張子谷供杜汪氏賃居我屋欠我租錢二百文昨到伊處索取有孩子問我何事我稱索錢孩便推我出外我定欲進去吵閙之間王氏突出指我誘拐致與爭毆杜汪氏始出解勸王氏不睬竟以誘拐訴捕連傭婦送案杜汪氏供張實與我索房租找頭並非圖拐更無串通情事張妻亦到堂極口呼寃薛捕頭稱張串傭婦拐孩是實惟未出門耳陳太守判將張與杜汪氏分别管押三月以儆孩交王氏領回 
 
 
 

Page 4

 
 
   
 
 

Page 5

 
 
G>　　一德行 
　　五月對單已到本行售出五彩一張小彩頗多來取當　十足六月大票價可公道外埠信購格外仰攀住上洋棋盤街北 
　　大德昇號 
　　英六月份大發財票出售犬只十二元分半四開均可遠處賜顧由局郵寄專兌紅票逾格公道法界大馬路中市便是 
　　寄售 
　　眞茹楠香朝珠十八子珠搬指花件頭方牌容有香末碎料能治肝胃　痛服之卽效此佈 
　　上洋　　里陳萬源玉器鋪啓 
　　教習英文 
　　茲有英國教師因晚間有睱擬開設學堂收教英國語言文字自晚七點鐘起至十點鐘止如有願學者請至虹口乍浦路第十八號門牌面議可也 
　　六月大票 
　　今有六月大票出售每張價洋十二元或買板子四開均可貴客欲買請爲賜顧是荷專此佈聞棋盤街口 
　　寶生號啓 
　　分設銀行 
　　本銀行現於天津分設一行其經理該行之人係米士佛郎克代波威此人卽從前在香港本銀行內之副經理也此佈 
　　匯豐銀行啓 
　　呂宋大票 
　　今有英六月分大票出售全張洋十二元分半四開照算　貴客光顧請至二馬路九章綢莊斜對門購取遠處由局當班卽奉可也 
　　富昌行啓 
　　頭彩五萬員 
　　本行專運英六月份呂門大票出售每張價洋八員對開四開均可此票得中甚易外埠來信指明英界紅　對面橫街 
　　上洋合發來洋行啓 
　　廣豐 
　　英六月呂宋大票出售每張價洋十二元單張四開均可本行今分設棋盤街北廣豐新號此外別無分出外埠信來指明勿悞此佈四馬路廣豐洋行棋盤街 
　　廣豐新號啓 
　　新開天益成 
　　英六月份大票出售價例　　大　　　客買　各公司投票信購原班寄奉如蒙賜顧請至大馬路南首 
　　天益成啓 
　　告白 
　　啓者所有這士洋行生意今歸併與本行經理倘蒙　貴客賜顧請來面議各貨减價拆兌或另售無不格外公道計開新到各貨　金銀表　皮套鐘　玻罩鐘　石鐘　掛鐘　大小百音琴　洋刀　千里鏡　小鏡子　各色要貨修鐘表應用物件俱全 
　　和順洋行啓 
　　同得利頭彩四五彩連中 
　　英五月份頭彩本號售出早已指名登報今到對號單查知第一萬二千六百十五號四彩全張售與紹郡安昌鎭李君計得洋一千元又二千八百六十二號五彩一張售與　省崔姓並南潯王姓共得洋五百元其餘着彩甚多不及細錄本號開張未久連月得中大彩雖　諸君之鴻福而小號亦明榮多矣祈望速來對號兌洋爲盼 
　　上洋同得利謹啓 
　　聲明 
　　開店用夥難親戚待人更難如我坊內司帳之胡君山者與坊主又係至親一切銀錢帳目盡托與伊不料此人狼心狗肺甚作威福中日嫖妓吸食洋烟暗盜銀錢不計其數所渠經手帳均已藏匿不交更可虞者另事瞞昧莫測之欺待人者閱此爲戒蘇閶內下塘秦正昌染坊白 
　　機器軍械出售 
　　啓者本行在滬專辦軍械歷有年矣屢蒙各省各局委辦一切貨價無不相宜進來英國製造之法較前更屬精巧今有新式銅鐵大砲來福洋鎗大小銅　粗細火藥挖河機器大小各種俱全倘有　貴客紳應需各種各式祈至小行視樣面議價目格外公道特此佈聞 
　　同治十三年六月日 
　　地亞士行啓 
　　新到各貨出售 
　　茲者今有本行新到各貨椅子畵鏡　鏡鐵牀木器一切等件又有綢綾佛　絨各色大　絲巾檯　花洋布汗衫等各貨餘下繁多不　細　其價格外公道以上各種貨物均係華人配用　貴客欲購者請至小行面談可也特此布聞 
　　些厘公司啓 
　　韵府出售 
　　縮本佩文　府現在上洋五馬路輝記號內文　　局發售每部一匣內　大顯微鏡一　　增拾遺一本定　二十四元正　貴客賜顧請到本周購取可也 
　　輝記號內李　記文　書局啓 
　　順全隆行售票聲明 
　　茲接五月份對號單本行售出得彩票甚多望諸君速來領洋六月份大票已售出卽有出售以後按月售票恕不登報其價悉照大市恐未周知故特聲明倘賜顧指明五馬路順全隆不悞幷收兌紅票格外克己此佈 
　　停歇副保聲明 
　　茲有念五保三圖副保徐錫耕久已停歇現聞在外仍冒名招搖撞騙倘伊再有冒充等情　憑稟　憲究辦如　諸公遇有公事請至石路北首前香粉衖德馨里內或寶善街永和祥烟號面晤庶無冒悞 
　　正保曹裕昌啓 
　　名帖古人字畵 
　　山東日照縣李世青帶來周朝香玉赤刀一件祖本淳化閣帖全部王文肅公釋文陳眉公董　　　　　　　　　云自前明僅有此全部兼載佩文齋書畵譜十本各有考據係王文肅公所藏幷宋元明人字畵特祈博學高名如願者須到太古碼頭萬安樓請閱 
　　快雪　法帖出售 
　　上海露葵園史潘承湛江書畵精鑒賞平生雅好金石　羅名蹟甚富購得涿州馮氏初榻快雪堂帖特　　　　　　　　　　爽倘　博雅先生爭先快睹酌　工本洋每部兩元五角書坊帖店代售　買者三十部以外兩元二角五十部以外二元在西門內西倉橋本宅發售特此佈聞 
　　告白 
　　啓者本號與各莊號往來全憑收　盖印前會聲明刊報第　日久遺忘且本號夥伴衆多誠　　　　　本號　各莊號取銀貨物者　各　實號惠付本號者祈送至本帳房憑給回單倘各伴有向各莊號私自支取者惟本人是問與本號無涉此佈 
　　怡和仁愼記謹啓 
　　呂宋公司股份票出售 
　　啓者本行創售呂宋公司股分票　定二千五百號每號收洋二元半號四關均可分售准於華四月十七日兩點鐘開彩頭彩得英六月份呂宋大票九十張二彩之下得彩者共有三百四十三之多其得彩章程另有仿單給閱使購是票者旣得小彩在前而後連中呂宋大票尤不可遠　矣今開期在卽務望諸君速速來行購賢萬勿錯悞外埠信購原局寄奉不悞上洋河南路三馬路口 
　　西商福記洋行啓 
　　新增乾坤戒烟丸接嗣丹 
　　新刊戒烟書分送詳述受癮之害吸煙日久以致贜腑積毒每逢戒煙藥都用土皮灰膏誤人非淺惟本局誠採金不換草外加補藥修合乾坤戒煙丸立除大癮能療百病飲食加增所有煙毒從便代出永不發癮眞盖世良方每料二元又接嗣丹補先後天虧損色慾過度精關不固夢遺滑精兼婦女天癸不調赤白帶子宮虛冷男婦犯此症絕嗣可嘆此丹立起痿固精種子仙品藥性溫和寒熱之體皆可常服自然養元回春每料五元　耳聾復聰丹兩元半　大造膏化痰順氣　狐臭轉香丹各一元　艷容膏退雀痣風斑禿髪散復生光彩各半元　犀珠丹治瘍梅毒淋立止痛消腫賜顧者由信局致上海石路中同慶里口廣濟局不悞 
　　寄售新編尺牘 
　　新編尺牘三種白紙洋一角半英字入門洋四角寄存上洋及蘇城各書坊祈諸君就近購閱是也 
　　上洋味三堂啓 
　　書籍出售 
　　新刻　雅堂駢體文五角讀史碎金十六元典林瑯環一元二廣新聞二角明季稗史一元二上洋二馬路 
　　竹　齋啓 
　　青浦醫家遷寓 
　　朱家角陳　芳表侄　伯　大方脉兼理外科現遷上洋大東門处吳家衖永和祥　沙號內恐遠道就診者未能周知特此佈聞 
　　書畫 
　　李躍門行書四尺堂幅四角四尺屏每條二角三尺角半對同扇冊每一角墨畫同上着色花鳥加倍交邑廟園內得月樓收 
　　一分一瓶 
　　鄭福蘭痧藥每年巳蒙　善士採購施送者恆逾鉅萬海內馳名久矣夏天預備所用紅靈丹午時茶回春丹正氣菩提各蜡丸藥酒參茸培育衛生斷癮藥片藥丸照粵原價使費情讓承辦亦屬當差以廣善道 
　　悅生棧號啓 
　　輪船往琿春 
　　本行有拜加利輪船一隻船身堅固迅速准於禮拜四下午開往琿春客位水脚公道此佈 
　　哈味洋行謹百 
　　施醫局 
　　葉嚴二君公請寧鎭汪純夫夫子送診九點鐘之十二點 
　　設北泥城橋 
　　呂宋票同業公啓 
　　敬啓者呂宋國創設發彩票迄今數十餘年公平穩當近年來流行中國誠信無欺是以蒸蒸日上近因新鋪日多人心不齊每欲貧多出缷遂卽爭先减價以致各家虧折實屬不成市面是以中途閉歇者有之查呂宋票原本近屆來價日漸增昂雖售六元獲利已屬微未茲特同行公議一律以雙張十二元單張六元售賣在欲購者不惜乎些些減價耳茍得大彩利益正多而吾業亦可稍獲蠅頭俾得爲永遠之計是議之後英六月分大票爲始全張售洋十二元以後永昭劃一同業已一體遵行惟望　仕商隨時賜顧幸勿懷疑是佈 
　　啓者本號承　顧竹城明府示及前遇道人傅此治哮　洋金花妙藥曾經自效是以矚小號監製發售以來於今数載輕已馳名遠邇應騐多人眞濟世之良藥也前經告白恐有此症者未及週知茲特復登申報俾患此症者買來一試卽可爽然若失也每服取回工料錢一百念文此佈 
　　上洋棋盤街安和祥告白 
　　上海機器織布總局催收後五成股銀啓 
　　啓者本局所聘美國工師　科自去冬出洋後今春二月又續泒繙　梁君子石赴英疊　電信云先到機器總會廣爲閱看復至織廠就華花質性所宜改機試織所成之布較前加倍細密現已定造機張幷汽爐各器已付定銀三分之一各廠均趕速製造不久告成陸續裝運來華等語本局基地亦擇於三月二十七目興工　等原議先辦織機四百張集股本規銀四十萬兩作爲四千股嗣因附股者實多不得已公議加收一千股預備擴充　張之用股數亦已足額一律截止所有各埠分出掛號冊自今日爲止如再有新招股分寄銀來局亦一概不能加入矣至於業經得股諸君應交後五成銀兩卽請於四月十五日以後五月底以前交付本局以便掣換股票息摺特此佈聞 
　　杭城廣隆呂宋票 
　　英按月份票出售每張六元分半亦可承蒙信顧務祈指明杭城回回堂街小酉堂書坊內庶不致悞特此佈聞 
　　增彩大票出售 
　　英六月份大票出售雙張單張四開均可價照大市公道遠處賜顧原局回件大英新巡捕房南首便是 
　　天來福啓 
 
 

Page 6

 
 
   
 
 

Page 7

 
 
   
 
 

Page 8

 
 
G>　　寄售秘製止痛药水 
　　啓者本行現有大美國百里得永司醫生寄售秘製止痛藥水無論內外症應用如神立時見效內症如夏日發痧腹瀉　疾傷寒筋骨疼痛等外症如湯火刀傷毒瘡蛇蟲咬刺等並皆奏效此藥在世上行用已五十年試過者靡不稱讃價又公道藥瓶外有中國字包紙治病者更可一目瞭然或買一瓶或買一箱均可隨便也 
　　上洋大馬路晋隆洋行啓 
　　同得利頭彩登名誌喜 
　　英五月份頭彩地一萬三千六百號半張本號售與蘇　練塘鎭立昌號鄭國翁及同事友合得又半張同行售與本埠嚴同春及生泰號衆友共得然小號開張未到月卽中兩頭彩實爲巧遇甚明僥倖預　可知也　諸君惠顧祈望早臨是盼並英六月份大　出售雙張洋十二元單張四開均可照分遠處局寄原班卽奉無悞此佈 
　　上海棋盤街北首同得利啓 
　　洞庭葉氏書符治病 
　　余患癧患諸醫無效巧遇南市錢業荐引洞庭葉君治其一月所患盡消據云尙有內外杂症皆可醫治現寓上洋四馬路中大羅天書畫鋪內故而代登申報以酬其勞庶幾患者早知治理亦利人之一道也此佈 
　　安徽張晋甫告白 
　　對號領洋 
　　前報本行售出附彩第一萬三千六百零一號係平望南卡劉季翁震澤施　昌絲行合得洋五百元經向本行領取今號單已到查見又售出五彩一張其姓名明日再登及所得小彩甚多望　諸君速來領取爲荷 
　　上洋天成行啓 
　　叙芳禮記减價烟膏發兌 
　　本園開設在上洋二馬路晝錦里口石庫門內零拆大小洋藥精製清陳公膏增售中盒格外减價加砰以圖久遠馳名凡　仕商賜顧者須認明本園牌記外埠信局可寄每洋價目清膏一兩一陳膏一兩九公膏二兩二冷膏二兩五廣膏二兩八小土膏一兩九還灰六成外加平頭 
　　對號單已到 
　　茲接到五月份對號單所對得彩者甚多諸君倘有得彩者請來兌洋其三彩第五千五百四十八號係本號售出楊鄭二君買得己列前報特此報喜 
　　大馬路望平街口萬福來啓 
　　綠蔭堂書坊發售 
　　袖珍白紙經世文編十二元古香齋淵鑑類函廿元袖珍白紙滿漢名臣傅五元駱文忠奏議四元瘦羊錄全集二元十三經羣書补記一元二袖珍增訂圖考四書合講一元四述古叢鈔四集全五元何文簡公全集一元六尙友錄一元二廿四科墨選空羣五角古經精舍四刻六角國朝正雅集二元五滋　尺牘二角二周易述七角蔡刻廣輿記一元二李氏稗海叢書七元許刻兵書七種五元其餘花名甚多不及備載 
　　寶善街東口本坊啓 
　　神效白帶丸 
　　細考婦女奇經八脈一曰衛二曰任三曰督四曰帶五曰陽徵六曰陰徵七曰陽蹻八曰陰蹻此八者皆通流月經環衛保孕不侔男人也其帶脈形各束腰拘維百脈假如帶脈一傷則時下白物顏色各殊病名白帶任其淋漓勢必面黃肌瘦氣血漸　絕陰不生釀成癆怯其中惟有寒熱虛實之外總由帶脉之損今本藥房精製白帶丸藥無論虛實寒熱照法服之自然帶漸减而食漸增形容頓旺氣血並實約及旬餘霍然全愈賜顧者本藥房招牌庶不致悞每日三次每次一粒用開水送下上洋大馬路東首老德記 
　　本藥房謹啓 
　　生髪香水 
　　此香水善固舊髪使頭膚培滋生發之氣凡遇大病後禿髮及小孩患瘡不生只消每日敷刷發根內用藥半月自然新髪叢生豐茂光澤美黑異常緣此香水能除血熱凝滯可使鬚髪長黑並無髪白之患故取效又靈也賜顧者請認招牌不悞 
　　上海外洋涇橋北　大英醫院謹啓 
　　秘製發司夫對晤酒 
　　此藥酒係本醫院首創已歷多年馳名中外但別處揑名仿製僞藥欺人而本醫院志在誠心其間色味功效與衆不同藥果靈騐治病又速始可取信於世人也不獨壯陽實可種子男婦皆宜緣此酒能調和陰陽剔除百病藉充氣血而資精髓凡老年人或無病人服之若補劑一般滋陰益陽固本葆元一切功妙難以書述服法細詳仿單賜顧者請認明招牌不悞 
　　上洋外洋涇橋北　大英醫院啓 
　　悅來行 
　　發售呂票價仍　例專收彩票十足兌現向住大馬路今移棋盤街北並無分號近有隱　本行招牌外埠信購指明可也 
　　廣惠豐 
　　英六月份大票出售今張價洋十二元半張四開照算並收逐月紅票格外克己　仕商賜顧請至申北棋盤街中市便是 
　　呂宋票照市出售 
　　英六月份票出售價照大市由信購取原班寄奉克己承蒙賜顧决不有悞上洋河南路三馬路口西商福記洋行啓 
　　杭城呂宋票 
　　英六月大票雙張十二元對四開均可如得彩卽兌現洋遠處局購當奉回件在杭州衆安橋九和洋藥號內 
　　廣和啓 
　　四彩報喜 
　　英五月分對號單已到第二萬一千七百五十六號得彩洋一千元售與太古洋行梁君所得其餘小彩甚多不及細載望速領是幸 
　　立發公行啓 
　　四彩連中 
　　英五月對單已到本號售出四彩全張第一萬八千零念號係申四馬路陳藻翁所得其餘五六彩甚多不及細錄請來對號收洋 
　　上洋旗昶泳啓 
　　大票增彩 
　　英六月份大票出售全張十二元分半張四開均可遠處由信來購原班逐月紅票給外克己此佈上洋二馬路中市 
　　萬寶來啓 
　　東園烟膏發兌 
　　本園向在上洋小東門外大街開張精製清陳公膏　貴客賜顧者認明招牌格外公道外埠信局可寄每洋價目清膏一兩二陳膏一兩九公膏二兩二熱籠二兩八還灰六成外加平頭 
　　四月初七日錢洋行情並匯銀票列左 
　　新會劃　七錢四分零八七五 
　　本洋　八錢一分 
　　銀拆　三錢 
　　洋息銀　一錢五分 
　　洋找頭　七錢四分三厘 
　　錢找頭　一千零七十文 
　　貼新　三元 
　　卡錢　一百五十四千文 
　　衣牌　一千一百六十文 
　　銀行現銀票五先令二辨士六二五 
　　六個月期票五先令三辨士三七五 
　　商人票六個月期五先令三辨士六二五 
　　看書卽知戒烟法 
　　此書蒙　克王爺賜章鑒定　倉塲督憲宗室鐘　曁　上海道憲沈　賜　最奇者服藥後腹中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除限惟藥丸無凸凹形者卽係假藥另有　狐騷臭藥每料一元三日除限　雀斑藥半元十日退清　禿髮藥六角半月重生　淋　癖等藥二角　　　痢　瀉　目疾等藥一角賜顧者送書一本上海只此一家金陵另有一鋪其餘各省各碼頭並無分鋪上海北門外吉祥街如意　金陵城內土街口生生堂同啓 
　　新設保險公司卽扣三分之一 
　　新設保險公司所有　中國貴客貨物銀兩等項往來槪可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港雀城上海天津烟臺牛莊漢口九江鎭江一切等處倘有　貴客賜顧者請至本行面議特此佈聞 
　　統制十三年六月吉日 
　　太古洋行謹啓 
　　興記發財異聞 
　　英五分月呂宋票二彩本號售與漢口天祥洋行李星翁陳達翁仝得上下附彩煙台實興洋行乍浦伊訓堂得可異者去年英六月及今兩次二彩俱李君由本號購得誠絕無僅有而李君鴻福正不可限量惟茲奇遇有光小號多矣 
　　分設杭城三元坊廣昌 
　　英六月大票全張半張四開均可分售並收彩票格外克己遠處賜顧原班卽奉 
　　上海廣昌啓 
　　呂宋票出售 
　　英六月份大票全張洋十二元半張四開均可分售倘蒙貴客賜顧由局友寄上海二馬路外國墳山隔壁石庫門內便字慶豐詠記仝啓 
　　頭彩五萬元 
　　英六月呂宋大票每張十二元半張四開均可兼收紅票十足兌洋外埠賜顧原班卽奉倘蒙貴客賜顧請至棋盤街北首 
　　上洋萬生　啓 
　　長利呂宋票號 
　　英六月份大票出售每雙張洋十二元單張四開均可分售並收紅票格外克己如外埠仕商賜顧者請指明四馬路中仁濟醫舘北首此佈 
　　六月大票 
　　今有英六月票出售雙張十二元單張四開均可貴客信顧務宜指明甲北九章斜對門此外別無分設新細　　　庶　假冒 
　　上洋三點泳記啓 
　　利勝和大票出售 
　　英六月票全張分半四開均可分售頭彩得洋五萬元其餘均已加增較往月着彩甚多如蒙賜顧請至拋球塲東首由函來購原班寄奉 
　　新開 
　　開設法界三洋涇橋南首坐西朝東門面本號自運各省名茶發客擇於三月十一日開張照碼滿百八扣 
　　德茂茶號啓 
　　新開 
　　本號自運洋廣雜貨毡毯鞋襪承辦家用新衣高莊大呢揀選各欵雲紗銀絲夏布貢　莨綢顧　蠎袍花裙大袖發客價極克己茲於三月廿七日開張　此週知 
　　上洋棋盤街北首向東申晶棧敬啓 
　　四月初七進口船禮拜二 
　　海琛　輪船　由寧波　招商局 
　　江孚　又　由長江　招商局 
　　海口　又　由汕頭　太古公司 
　　福和　又　由長江　怡和行 
　　初八日出口船禮拜三 
　　達格薩約唛魯　下午三點鐘往長崎　春　三菱公司 
　　達格薩約唛魯　下午三點鐘往東洋美國各埠　三菱公司 
　　順和　又　晚往燕臺天津　怡和啓 
　　北力何厘　又　晚往汕頭　怡和啓 
　　江表　又　日往長江　招商局 
　　惇信　又　三點半往寧波　太古公司 
　　初九日出口船禮拜四 
　　有利　輪船　晚往長崎琿春　怡和啓 
　　亞西亞　又　晚往燕臺　怡和啓 
　　華利　又　往鎭江蕪湖九江漢口　麥邊啓 
　　初十日出口船禮拜五 
　　漢口　輪船　晚往長江　太古公司 
　　卽日出口船列左 
　　鎭江　輪船　往香港粵省　禪臣啓 
 
 

Page 9

 
 
   
 
 

Page 10

 
 
[光緒八年三月二十五日京報全錄]  
[宫門抄]  
　　上諭兩道錄前○火尚書宗室麟等奏審明情重命案按律分别定擬摺子○三月二十五日内務府國子監正黃旗値日吏部引見六名兵部八名○宗人府二名内務府三名○容貴謝署左翼前鋒統領恩火六額駙謝賞公主府第恩○高萬鵬謝授湖南常德府知府恩○徴麟愛申泰預備召見○内閣奏派驗放之王大臣泒出肅王桂全徐桐薜允升○吏部奏派驗看月官之大臣泒出瑞聨錫珍許應騤許庚身崇禮崇勳夏家鎬陳蘭彬○又奏泒考試漢廕生之大臣泒出擬題梁燿樞閱卷潘祖蔭徐桐徐　○兵部奏派查齋之大臣派出松溎海英奎潤符珍淸凱德福本謙岳林○又奏派官員軍政之王大臣泒出禮王豫王絪貝勒靈中堂謨公志和德克吉訥明魁○値年旗秦派稽查七倉之大臣泒出克蒙額○召見軍機高萬鵬徴麟愛申泰○○臣宗室麟書臣薛允升跪奏爲審明情重命案正兇脫逃年久就獲並究出革弁教供刑逼枉殺二命等情按律分别定擬恭摺秦祈 
　　聖鑒事竊臣等奉旨馳往江寍查辦三牌樓命案於二月初九日將查明死者實係朱彪前非薛春芳前後委係一案並非二命確實情形具奏在安兹復督飭司員訊據周五供認商同沈鮑洪於光緒三年十二月初九日夜在竹林旁邊將朱彪謀殺身死沈鮑洪亦供認下手加功屬實均無移屍情事嚴訊胡金傳供謂狡展迨提同方小庚張克友等迭次質訊該革弁無可支飾始將教供刑逼等情據實供認臣等親提研鞫綠周五卽周步畯沉鮑洪卽潘洪分阜寍淸河等縣曩在各處傭工己死朱彪卽張懐標幼名老漢原籍蘇州寄居阜甯其父朱癩子已故别無親屬李大鳳係其無服表弟朱彪前在外當勇因犯案責革後各處游蕩與周五沈鮑洪互相認識兇無嫌隙胡金傳係河南商城縣人由軍功歴保副將銜儘先叅將借補通州營守備充當江寍營務處緝捕差使與前已正法之工樂如僧紹宗並張克及均素無仇怨光緒三年十月間周五因本處罕荒偕苟合爲妻之劉高氏雇船往江南謀生行至沙浮停泊周五上岸撞冓劉長洪之妻王氏因素識互相問詢劉王氏談及在家受苦周五起意誘拐商允上船同逃十一月間船到仙女廟地方適朱彪帶同設計略誘强逼爲妻之趙高氏並篾匠許加幅沈鮑洪等行船亦至該處彼此會遇朱彪看見劉王氏問知來由並周五缺乏川資情形遂代付船錢邀令周五等同坐一船駛到六合均在賣姦之林三子家居休周五先與劉王氏通姦繼復高令賣姦不允吵闹朱彪卽誘劉王氏搬至伊屋與之姦好沈鮑洪亦乘便與趙高氏有姦後被朱彪看破藉端用斧欲行毆砍經周五等勸散朱彪旋將劉王氏拐走行至中途被人盤詰不敢前進仍轉回六合租房另住周五由此懐恨十二月初六日早朱彪又將劉王氏帶往江南周五聞知氣忿起意追尋朱處殺害慮恐一人難敵因想沈鮑洪曾被朱彪看破姦情毆砍有嫌商令帮助沈鮑洪允從潛携許加幅篾刀藏帶身邊卽於是日同往初八日走進江寍城内尋找未遇沈鮑洪順買石灰携帶商定下手時用以迷目初九日周五等在街撞遇朱彪同到茶舘向其查問劉王氏下落朱彪告知送至高并胡姓家暫住已死繆瘸子卽繆徐氏找主嫁賣周五欲令先給錢文向其索討朱彪以人未賣出無從付給起意紏邀行竊得贓分用周五等假意允從同到飯店朱彪上街買物周五與沈鮑洪密商朱彪將人覇住不得到手不如乘夜將其殺死卽將劉王氏賣錢回家周五暗帶篾刀將石灰分包各藏懐内朱彪買回繩絡火钵並草鞋表心紙等物包好復令沈鮑洪送小菜至胡姓家俟轉回分携火紙從袱至三牌樓竹園旁時已三更多天因該處僻靜三人蹲地拷火朱彪欲將表心紙疉作火摺預備行竊使用沈鮑洪在朱彪身帝乘其不備將其髮辫扭住用力狠接朱彪驚起復被側倒連沈鮑洪一併帶跌在地周五起立用篾刀亂砍其頭面上身沈鮑洪起身朱彪喊呌挣札周五復用刀亂砍其身後先後致傷左太陽左耳根左耳邊耳竅頷頦左右腮頰左右肩中臂膊項頸脊背脊膂沈鮑洪亦拔出朱彪腿掖小雙刀合併亂戳致傷其咽喉肚腹臍壯下部登時殞命係在黑夜亂砍亂戳記不淸下手先後部位周五復將朱彪髮辫割落解下辫線餘髮撩棄溝内沈鮑洪將朱彪腰帶骽布解下擦手並行兇血衣藏放包内携小刀同逃石灰包亦掉落在地時因天寒周五順提火缽至過街棚内烤火歇息天明時偕至胡姓門首沈鮸洪令周五先到繆瘸子對門茶館等候自向胡姓揑稱朱彪在繆瘸子家託伊來接劉王氏回去胡姓信實沈鮑洪當將劉王氏送至繆瘸子家復令周五等與繆瘸子會面揑稱朱彪已赴管當勇周五係劉王氏本夫囑令覔主價賣繆瘸子應允劉王氏因不見朱彪並看見沈鮑洪襪内小刀似係朱彪之物旋將劉王氏賣與余應昌爲妻講成洋錢一百五十六元言明給周五等一百元俟交人後付給身價周五心虚急於回歸亦卽應允十二日假揑周泳吟之名託人寫立婚書將朱彪繆瘸子寫作媒人余應昌並令媒人等寫立包管字據朱彪名下花押俱係沈鮑洪代畫周五囑令沈鮑洪代收身價卽於是日央允繆瘸子暫借金戒箍當洋錢八元先回六合沈鮑洪旋將小刀丢棄河内血衣私自洗凈同繆瘸子將劉王氏送交余應昌船上交淸身價繆瘸子連當價共扣收洋錢六十四元僅交給沈鮑洪九十二元沈鮑洪除付還飯帳及盤費外下餘洋錢八十五元携交周五收用沈鮑洪分使二十五元並將謀殺朱彪等情與周五先後向趙高氏劉高氏告知嗣許加幅因向沈鮑洪索還篾刀口角沈鮑洪暗給錢文息事其時周五辫接朱彪辫線許加幅亦曾看見因不于已事未向詢問沈鮑洪尋見趙高氏母舅任益喜央令王婚聘娶趙高氏爲妻與周五分赴各處謀生此周五沈鮑洪謀殺朱彪價賣劉王氏这實在情形也朱彪被殺身死後地保夏順於初十日看見屍身報縣驗明屍傷詳經原任督臣沈葆楨飭令前總辦營務處洪汝奎出示縣賞並泒緝捕委員胡金傳嚴密訪拿因死者下部有傷疑係因姦被人殺死先將附近居住之民人曹春高及其妻周氏並犯姦僧人彌善指獲派委候補同知單之珩等訊非正兇彌善供出妙耳山僧人紹宗曾經犯姦胡金傳聞知於四年正月間帶同親兵胡金標等同赴妙耳山廟内看見僧紹宗及帮工之張克友並有一高身面麻之人在彼吸烟及沾血跡問知爲曲學如胡金傳轉回因思僧紹宗旣經犯姦必非好人曲學如衣上又有血跡定係此案正兇意圖邀功得賞卽欲往拿因無切証恐未肯承認適有親兵小王謂乞丐左一良聞知賣葵花子之言小庚曾見過死屍胡金傳以方小庚係貿易之人教令作証洪汝奎必能相信當同姜志等向洪汝奎禀知先後將左一良方小庚尋獲問三牌樓命案底細並令左一良與之質証方小庚堅稱不知胡金傳教令供說十二月初九日夜路過三牌樓見笔園旁躺臥一人似發妙摸着面上冰凉有血知係死屍望見旁立三人一高一矮都有麻子一係和尚卽有一人斥說不要多管閑事等語因其不肯允從嚇稱要打又云到案若如此供給與洋錢二十元口糧一分方小庚畏懼允從復使演說一遍卽於是日與姜志王明亮等先帶方小庚到妙耳山認明僧紹宗面貌未見張克友及曲學如晚間復至廟内將僧紹宗捉住找尋張克友等未獲搜出覔刀一把向問三牌樓命案不認胡金傳喝用柴塊毆打逼說與曲學如張克友同謀殺人之事僧紹宗含糊答應解經洪汝奎訊問旋將張克友拿獲均不承認質訊方小庚卽照胡金傳所教供指是晚屍旁站立有伊二人在内洪汝奎派候補知縣嚴堃同單之珩會審單之珩稽知胡金傳之爲人難與共事託言另有差委未肯常來胡金傳慮案情審虚於嚴堃未到時先用刑逼令張克友供扳僧紹宗因姦殺人嗣與嚴堃同堂訊間張克友又不供認嚴堃以兇器已經起獲何能狡賴張克友供小刀作裁紙所用並非兇器嚴堃囑令用刑胡金傳卽令用竹槓厭膝自四人加至六人將槓厭破復令換槓冉踏張克友畏懼供出僧紹宗及何春滎雇工謝姓俱與高馮氏　姦　妬姦糾約伊與曲學如殺死謝姓等語僧紹宗亦被刑逼無奈承認飭傳高馮氏何春榮到案屢次詰訊並加以形嚇不惟高溤氏不認姦情卽何春榮亦堅供並無謝姓其人胡金傳見並供涉虚私向張克友用言威嚇並稱三人不能同抵一命如將僧紹宗等諮住總可免死引導攺供張克友應允迨同嚴堃再審時又從旁乘機誘串張克友卽攺謝姓爲薛姓揑說名呌泳洤攺姦情爲圖　認篾刀爲自用適又在廟内起獲鐮刀卽謂鐮刀是僧紹宗所拿因曲學如係屠户卽謂所殺是販猪客人所執兇器是屠刀逐一供認胡命傳當在曲學如雇主家内將屠刀搜出洪汝奎核閱供詞因訊張克友死者何以走至該處被殺則供本係殺在大塘旁路上後移斃彼處洪汝奎飭令嚴緝曲學如務獲隨帶方小庚張克友等至三牌樓踏看張克友將移屍情形與方小庚見屍因由北演一囘洪汝奎當實其時曲學如亦經緝獲送至小營房看守胡金傳故令曲學如由方小庚面前走過後囑胡金標帶方小庚從窓孔看視明白間洪汝奎欲令曲學如換穿親后號衣教方小庚辨認胡金傳向方小庚告知嚇令共指後洪汝奎令曲學如換上號衣包頭雜在親兵之申　方小庚辨認方小庚見胡金傳手執馬棒先向中間一指又向左右指令伊細看因慮恐受責從中將曲學如指出洪汝奎愈覺可信　　候補知縣丁仁澤會同春訊丁仁澤因另有派審案件只提張克友問過一次未及審問僧紹宗卽奉往辦海運　[  此稿宋]  
 
