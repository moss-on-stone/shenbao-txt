# 1890 - 47 - 4906048

 

Page 1

 
 
[招請蘇州訪事人] [  申報舘啓]  
　　本舘垷欲招請一人在蘇訪事上目官塲要務下及里巷瑣談務須博采旁搜隨時函寄如有願就斯職者請先鄰示數則并開明住址姓名以便修書訂定也此啓 
[集腋社彩票助振引言] [  申報館協振所謹啓]  
　　啓者本舘恊賑所自去冬創辦以來蒙諸同仁慷慨解囊捐囊賑欵除銀錢外各項珍物亦已集聚甚多邇者飢民雖已捱過殘冬而春日方長靑黃不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張售洋一元統解災區散放計頭彩一張得烏雲豹袍套統各一件白陽山人眞蹟蓮花一軸金挖耳簪一支溻文正眞蹪手卷一軸二彩一張得猞猁猻袍套統各一件刻絲套幛一軸三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物奉贈一俟售　卽就仁濟善堂向神前拈香叩首以明至公無私然後當衆開彩所望四方樂　君子從速賜購旣得珍物又拯飢黎此實本舘所九叩首以俟命者也 
[中西女塾説]  
　　人有子弟幼時莫不知教以誦讀書寫少長則士農工商各教之以其業雖教法相沿不無流弊而尙不失其爲教也惟生有女子則教之者少雖名門閨秀間有詠絮髙才而宏通博雅才德兼優者究不可多覯俗語有云女流之見蓋言女子之識見淺隘也豈女子之生異乎男子亦男子讀書者多而女子讀書者少耳或者曰男子以天地四方爲已任宜有大經濟大學問素裕於胸中以故而讀書窮理以故而博學無方若女子無門外事所謂無非無儀惟酒食是議可矣且針黹操作在在須學何必讀書然後爲學哉又凡女子略識之無往往私閲盲詞小説以致湯檢踰閑反不如目不識丁之爲愈古人致有女子無才便是德之語不知此究過激之談未可因噎而廢食也小説諸書雖足以傷風敗俗然試問邇來之傷風敗俗者果盡係粗通文墨能閲盲詞小説者乎我知其中絶無而僅有也可知風俗使然不得歸咎於識字而女子不但識字并欲令其讀書并欲令其盡讀男子之盡者亦自有説夫女子曰内助夫人而知之助之云何井臼乎縫級乎仰事而育乎然也不盡然也有大者在古來有志之士奮發有爲可與言忠可與言孝推其量不難造聖賢之域乃因娶婦不賢識見淺陋凡事苟安遂牽率而不能復振者有之夫本凡庸妻益卑鄙相率而入於下流者有之良以至親莫如夫婦感召捷於影響由此推之夫雖不能立志得有有識之妻晨昏相勖尙不失爲有用之人何况夫本有志更得賢淑之妻以相輔其成就詎有盡耶使女子而不盡讀男子所讀之書其志趣卽出男子之下不能賛成之卽有以牽率之矣且人之智愚賢否習也子女之生惟習其母亦惟母之言爲先入爲易入少成天性習慣自然所以古之賢母子未生有胎教子旣生顰笑嬉戲無不寓之以教迨成童就傅胸中目中早已了了根基旣厚負載自宏使女子而不盡讀男子所讀之書將雖欲教子女而不知所爲其何能循循善誘坐收養止之功哉歴觀伊古帝王受命而興大都得力于后妃史遷所謂外戚之助是也而後世之亡國破家相隨屬者亦莫不由之故天下多一才德婦人卽多數輩才德男子才德婦人日益多卽才德男子日益盛故欲一國大治必一國之女子盡受教而後可欲天下大治必天下之女子無不受教而後可移風易俗道在乎此今人第知男子當教一爲之推本窮源知女子之當教尤不容緩奈我華狃於晚近習俗施教獨略於女致人心日漓世風日偷徒令有心人有莫可如何之歎泰西諸大國冋於女子亦僅教以女紅雜藝等而於學問一道但求稍通筆墨足備酬應而已近則專設大書院無書不讀無理不研與男子教法並駕齊驅略無偏枯之弊誠以男女禀性相同靈明各具皆當講求上理不虚天之所畀况助夫教子更有默化潛移之妙用哉且以愈用愈靈之心而移之於庶務則有條不紊其於女紅雜藝亦必加人一等此所謂本末兼該者也所惜我華近雖借法泰西尙未講求及此美國進士林君樂知在華日久利弊洞克以爲欲興百廢教化宜先此中西書院所由設也院中專教我華子弟儲材以爲國用但其設院初意男女原不偏廢而措施不無先後之分囿於勢也目今男書院業有成效女書院自當創始前經禀請本國派下大書院女師傅海淑德等來華並鳩集鉅款爲建女書院之費刻已於三馬路泥城河邊興工起造一俟落成先開女墊試辦專收我華幼女教以中西文字女工針黹及一切有裨實用之學内外交修而不偏尙詞華免致僅成弄月吟風之末技具有不欲習西文者儒書而外舉凡西國有用之學具有譯出之書在文字雖殊義理一也開塾時自必明定章程刊諸日報以供衆覽惟現設女塾專爲女書院始基在在求精非尋常女塾比事係創舉竊恐有女之家視爲無足輕重以致觀望不前用將關係極大之處先行代爲揭出總之易於樂成難於圖始人之恒情也俟女塾學有可觀卽行擴充書院規模異日成就旣多信從日衆安知我華不且到處仿行哉化行俗美當拭目俟之則謂中西女塾爲之權輿也可 
此一得居士來稿古來中國女子無不讀書識字史册中所稱才女指不膳屈至今箸述俱流傳於世間故表彰閨閣者動以婦德婦言婦容婦工四德並稱然則女子何嘗不講才學哉自後儒有女子無才便是德一言遂有廢書而不讀者有娶妻娶德一言後世之爲行述墓誌者遂罕及其貌竊嘗以此爲疑今觀此説實獲我心泰西女子無一不知書識字者不獨主持中饋相夫子操家政實倚之如左右手余近輯法國志略法之拿破崙第一由匹而稱帝幾與亚力山大儒略該撒後先嫓美不知基業之隆由於内助居多蓋其所娶如色馨識量宏遠佐帝於帷幄中多所匡益迨後安奥國公主瑪利雖亦以賢淑稱而智略遠不逮矣後人追咎其失事謂由於内助之無人也由此觀之擇婦可不謹哉婦德由讀書始可謂得其要領矣[  天南遯叟土韜附識]  
[春明吉語]  
　　内閣滿票簽處爲傳知事恭照慈禧端佑康頤昭豫莊誠壽恭欽獻皇太后於正月十五日駐蹕南海所有在廷王公文武官員均蟒袍補褂挂珠在西華門外跪送○嚮導大臣處爲咨行事所有本處各旗營兼行嚮導章京現在不敷供差卽應各取各旂營人員揀充兼行差使相應咨行兩翼前鋒營八旗謢軍營就本管三四五品人員保送二三員卽日咨送本處以便揀充○正月十六日由内傳抄皇上明日夘初二刻出順貞門神武門走西隨 
 
 

Page 2

 
 
墻門至大高殿行禮畢出東隨墻門進景山西門由山路至壽皇殿行禮畢出北上門進神武門還宮辰正出乾淸門走保和殿後槅扇升寳座筵宴畢由舊路還宮已正出啓神門跪送皇太后還南海畢由舊路還宮所有應行執事各項人員均穿蟒袍補褂○秦事處口傳奉旨刑部尙書嵩申現在請假听有派出正月十六日乾淸宮入廷臣宴箸卽撤卜欽此○護理雲貴總督譚制軍以貴州古州鎭丁總戎槐於土司苗彝　形頗稱熟習且與滇邊各軍曾共甘苦擬調署雲南騰越鎭總兵實於邊防有益所遺貴州古州鎭缺以現任雲南騰越鎭總兵張菶森總戎松林署理月前已據實上陳蒙恩俞　矣○領侍衛内大臣伯邸諭知侍衛處主事正月十六日皇太后由内還駐南海除前導扈從各差由三旂侍衛照章派撥備差外查是日係花衣期内照例應由三旗加派侍衛恭備提爐計自内廷啓祥門至南海德昌門約二里之遙應由廂黃正黃正白三旗添派侍衛三十六員以備沿途前引提爐各差○正月十五日由大内抬出桌張箱匣等物並茶菒點心葷素諸膳以備皇太后傳用計出西華門入西苑門全南海約二百餘抬每抬上罩監龍黃袱緊要之件則有内監跟隨十六日午後由大内抬出大小花盒十架牡丹石榴蓮花菊花及八角大花各色花砲白有餘抬計共五百餘件出西華門進西苑門送入南海以備皇太后於上元夜燃放○八旗滿蒙漢抽調練兵處奉文傳知本回山抽調頭一三等練兵於正月二十二日黎明各赴擬定各教塲預備本營總會　神機營教習齊隊點名如敢臨點不到則有錢糧者革退錢糧無錢糧之閒散永不送挑各項錢糧以肅紀律○立春前數日順天府署儀門外左右高搭蓆棚二座正月十四日下午陳大京兆親赴方澤壇迎芒神春牛二像樂部和聲署備鼓吹鑾儀衛備綵亭校尉八人進安定門沿大街至署前部鼓樂導引升芒神於東棚开春牛於西棚兩棚懸燈結綵前設犠牲香帛並摹繪春牛圖於夜間五鼓遣經廳進内賫交奏事處恭呈御覽迨届立春時大京兆朝服詣芒神前焚香以祀府屬官員在後陪祭祭畢大京兆親取芒神手中絲鞭至春牛前擊三下口誦吉祥祝詞然後將絲鞭送回芒神手中由校尉升芒神春牛於亭内春牛在前芒神在後鼓樂導引送至先農壇焚化京諺謂之打春云○宣武門内東斜街八寳坑居民文五生有兩子皆娶妻矣正月初三日早餐時文飲酒過醉忽購紫霞膏三百文悉數吞服烟毒陡發灌救無功延至次日亭午時奄然而化當由伊子延陰陽生批鳥殃書備棺成殮忽有某甲者以文五身死不明匿不禀報等情控官傳辦文子聞而怖甚央人出面調停以京蚨二百緡賄甲了結○廂藍旗護軍統領恩爲咨行事本旂謢軍叅領恩福病故遣缺照例先儘特旨以護軍叅領補用人員請補本旗現無此項應補之員循例查取七旗護軍營奉旨以護軍叅領補用人員借補此缺俟該旗有護軍叅領缺出扣還本旗即將該員撤回當差理合咨行景運門轉行七旗護軍營查明有無此項應補人員務於卽日咨覆本旗以憑核辦 
[難民溺斃]  
　　前報紀嘉興府屬陶庄鎭到有江北難民一事今訪得是處地名薛家路難民持有護照繕明一千名實則惟五六百口而已旣到卽紛紛向鄉民索食男的女的老的少的邨的俏的人多口雜閙做一圑鄉民無奈湊集資財每口給錢十文及柴米菜蔬等物告以當雇船送過對河難民不依至次日自上渡船將船夫逐去持篙把櫓容與中流不隄防船已朽壤不堪水忽汨汨而至突然沉沒齊墮水中鄉人聞呼救命聲櫂舟往救當卽援起二十餘人内有一中年婦及兩老者竟遭溺斃急將情禀報嘉善縣待縣差到來已由鄉民費洋五十元爲之買棺收殮矣 
[慈谿縣紳禀請以工代賑來稿照登]  
　　禀爲蛟水挾沙爲患河道淤塞井李碶渡口另建閘橋藉資啓閉懇恩查勘撥欵濬河建閘以工代賑事竊紳等籍隷慈東查有李碶内一直大河由章橋半路菴黃橋堰更樓橋申門橋跨塘菴化紙閘長石橋以至貴勝堰二十餘里曰東直河又自甲門橋迤西之十八灣跨塘周天德菴費家市蘇馮以至四港閙二十餘里曰西横河東西兩河界平慈鎭之處其源來自丈亭匯於章橋而逹諸李碶夏秋盛漲一時由李碶洩水而出外江顧江河潮汛漲落之遲早不同水性之鹹淡亦殊農田灌溉俱取給於淡水必藉堰壩以閉之曩時沿江諸堰春　秋開農民稱便爲慈東鎭西水利一大關鍵光緖二年間慈鎭兩邑紳士公議倡修五眼碶平水壩以潴内水　閉諸堰以禦外潮蒙前任道憲瑞捐廉五百元并捐紳商鉅資業已禀明修築在案用意甚美不料去秋蛟水暴發將五眼碶之内河淤阻幾至廢棄兼以四旬霪雨各村花田禾被淹固不待言而山水陡發沙石横流并東西兩河盡行淤塞垷在舟楫難行轉瞬農田種植無從灌溉萬不能不及時開濬并議於李碶壩左另建閘橋藉資啓閉於潴淡之中仍寓洩漲禦鹹之義而沿江諸堰或仍行堵塞或春築秋開堪以隨時酌量悉聽具便庶於前人修碶及考諸志書舊例兩不相背今查東西兩河工程共計四十餘里内中擇要修濬量盯七千六百五十四丈加以載送河泥出境每丈計洋二元約需洋銀一萬五千三百餘元并另建閘橋又須洋銀二千元共約洋一萬七千元之則兹於慈東鎭西紳富中竭力勸捐雖舌敝唇焦共止捐洋七千餘元約計不敷甚鉅上年因河身淺澁本有此議曾蒙陞任道憲薛倡捐廉銀一百元并諭前任慈谿縣趙勸諭紳等捐資疏濬因經　浩繁集資不易旋即中止垷在水患之後河道更淤萬難再緩况該處貧民較多春日方長毫無生計如蒙逾格垂憐准予以工代賑辦法實於救荒之策計出萬全可否儙懇憲恩設法協濟以興水利而恤民艱伏乞大公祖大人批示祗遵實爲公便除禀府縣外頂德上禀具禀馮振鑣葛祥熊刁承佑胡啓燾邵嗣康童遜租　向廷孔廣濂成昌駿費沅姚寳田葛文潮公叩 
[定期賽會]  
　　寗波北鄉壓賽堰有東獄宮年例每逢二月奉東獄大帝曁土天君出巡所謂永昌會者是也聞今年定於十九日祭旗二十日出殿二十一日先巡江北岸一帶二十二日巡鎭海白沙等處二十三日巡慈谿樟橋等處想届期士女如雲必有一番熱閙也 
[寗郡天時]  
　　正月下旬寗郡天氣燥熱異常宛如初夏一十八日南風刮地礎潤如蒸二十九日下午忽北風怒號有飛沙走石之勢江中雪浪滔天密雨紛飛雜以雪珠淅瀝有聲入晚雪花飄墮隨落隨消至初一日下午始止初二日晨起杲果出日寒氣逼人仍未少减何天時之不正耶 
[浙省考信]  
　　杭垣仁和錢塘二縣定於二月初五日開考府試定於閏二月初一日開考潘文宗約於本月初旬出棚風聞科試先考寍紹次嘉湖再次杭屬云 
[武林氣候]  
　　自立春以來乍寒乍暖忽陰忽晴上月下旬天氣炎熱如暮春時候路上行人竟有扇不停揮汗出如漿者旣而朔風一緊旭日韜光又似嚴冬時節雖挾纊圍爐尙不足禦寒威天時不正衛生者不可不珍重也 
[詁經開課]  
　　正月二十六日浙省大盖甄别詁經精舍仍照舊章點名散卷限三日繳齊此次甄别人數較上年略多緣去歲崧振帥以經文命題故凡自命擅長八股莫不踴躍爭先冀邀當途之賞識不料此番仍考經解竟無經文題目請考者大半廢然而返竟有以一賦一詩了卷呈繳者其題目則已爲失晨之雞故不贅錄云 
[蜺旌煥采]  
　　江寍布政使許仙屏方伯三年任滿赴都述職本月初一夜節抵揚州六纛雙旌掩映二分新色傾城士女咸以一瞻丰采爲榮翌日黎明卽赴各衙投刺旋即解纜前赴王家營以便遵陸入京對揚休命云 
 
 

Page 3

 
 
[懸旗誌慶]  
　　昨日係美國華盛頓誕辰駐滬美領事公館停辦公事停泊浦江各兵輪均扯彩旗以伸慶賀云 
[拐銀判責]  
　　延昌洋行買辦鄭梅汕控稱兒子祖裕被鄺阿開誘同狎邪取去麥加利銀行鈔票二千三百兩逃往香港查知有銀四百兩私贈女子王阿月云云麥捕頭卽電致港官并派包探陸阿祥前往拿獲鄭鄺及阿月之弟王松泉一面　蔡太守傳到阿月及其母于某氏訊供情形已詳前報昨日覆訊一切隨與連繙譯麥捕頭退至後堂商議隨復升堂諭鄺曰爾年已二十八歲起意唆使年祗十五齡之孩子取銀同逸設不破案賠累何堪罪之魁禍之首非爾而誰乎遂判笞二百板發捕房管押五年以儆鄭胆敢擅取鉅款不法已極姑念年幼尙望攺過自新判責手心一百下發徐家匯教堂讀舊一年不准出外又諭王某氏曰爾女與鄭有私爾旣稱不知則家教不嚴已可概見且有如許銀兩交爾爾豈不問其來源乎今當交還否則押候　繳王某氏及阿月均稱無力措繳該氏又稱女與鄭私初確不知及旣知覺鄭卽言欲娶以爲妻所以收銀一百七十兩置辦衣飾太守謂見証鑿鑿豈容抵賴飭將王某氏及阿月均發官媒押追起案之金飾衣服銀兩給梅仙領去 
[捕獲要犯]  
　　鹽梟恣横人所共知爲書閭閻已非一日去年經江浙兩撫院查悉鹽梟頭目各人姓氏懸有賞裕並札飭地方文武官員嚴密查拿内有河南人戴老耀者近經上海靑浦及長元吳各處所獲盜犯供出行刼等情因卽行文通緝裝邑尊飭幹捕趙金格外留神趙隨四處購求眼線旋知戴在滬上遂添派捕夥跟同查緝前口將晚探知戴匿跡虹口三官堂附近茶舘内因卽四面看守一面報請捕房協同拿獲解送英公堂蔡太守立卽升堂略詰數語飭趙多派夥役將戴移送上海縣歸案訊辦查戴犯案不知凡幾今得拿獲足徵該捕役之出力勸能也 
[孝廉被刦]  
　　常州府屬金匱縣浦姓孝廉由申江雇舟遄返本月初一晚行至嘉定縣屬黃渡地方月黑星稀無從前進因暫停焉迨至夜深人靜龜鼓無聲驀有盜匪多人一躍登舟肆　搜括致被刼去洋銀一百數十元斯時孝廉因人少不敢窮追遂赴嘉定縣據情禀控縣宰飭捕四出緝拿一面派差至上海禀請法界讞員葛蕃甫同轉派捕盜局探勇嚴頌眉等帮同嚴緝同轉允之並派包探土榮培等協同查訪云 
[幾占滅頂]  
　　有一駁船由本邑楊樹浦軋花局裝貨至浦東爛泥渡陡遭風浪船卽覆入浦江中貨物漂流幾似浮萍之出大海舟子夙善泅水幸得生全隨卽雇人打撈僅撈起棉花二十三包云 
[上海縣署瑣案]  
　　陳阿桂被周晉生竊去各物隨將鼻烟壺售與新閘徐裕昌冷攤旋由蔣順購去經陳眼見向徐追問衣服徐遂投縣喊控并扭周　案前晚經　邑尊升堂集訊徐訴稱小的向設冷攤周將鼻烟壼求售實不知是竊贓所有衣服概不得知後陳向小的吵閙不休叩求訊斷陳供稱小的失竊衣服十七件鼻烟壼一枚後見鼻烟壼在徐店是以向索失衣蔣供稱小的在徐處購買鼻烟壼陳言是伊所失之物當卽交還矣周供稱小的因貧苦不堪初次犯竊所有衣服七件業已押錢用盡十圖汛捕任福禀稱陳失竊時小的適因事出門叩求鑒宥邑尊以該汛捕陳於緝捕飭笞責一千板釘鐐收禁周笞責五百板交捕役看笞徐勒令赶緊回籍毋許逗遛○邱某因晉成庄控欠拘案訊押交保出外置之不理由原差緝獲　邑尊訊究之下邱稱一時情急兼之氣忿不堪已將髮辮剪去邑尊謂爾欲出家順先將欠欵料理邱稱尙有被人欠去者一時不能歸欵請飭提追邑尊令仍還押候核○卞王氏控董六壽拐賣孫女根了頭一案已紀報章前日裴邑尊飭提訊究着卞王氏詳絀具詞呈案十圖地保交差看管限令於三日内將六壽交案江胡氏遞解回嘉定縣原籍俟丈夫雨之病痊赶緊投案訊辦和冲還押 
[法界公堂瑣案]  
　　昨晨祥繙譯官仍未到堂觀訙各案由朱森庭明府獨斷○鼎和庄執事人趙熙訴稱去年復德報關行主林德樹結欠荳規銀三十七百八十兩以煤四百墩之提貨單數紙暫抵此單未經洋人簽字不能出貨爲此來案求追朱明府　此煤値價若干趙稱約値二干餘兩問爾庄開在何處與復德往來若干年何人爲保趙稱去年二月開市在英大馬路抛球塲附近林向開東洋庄素與相熟是以無人爲保問林爾是否復德報關行主答稱是問爾係何處人是否欠該庄銀三千七百八十兩答稱福建人欠銀之事皆由行中執事人夏鴻齋經手是以未知詳細間爾何以不知行事答稱向在日本去年十二月十七日歸來謂爾旣於去年來申如何店事尙未得知顯見作事糊塗執事人祗能管爾店中生意不能包爾贏虧目下旣已欠銀務須由爾料理况爾亦係有體面人三萬兩且不難彌補何論區區三千兩乎林稱須問執事人明府復詰趙曰林之欠銀可有餘物作抵趙稱祗有煤一百四十墩可作銀八百兩有奇其餘未經簽字不能去提貨况係别人轉押與林　府謂去年二月往來至年終爾曾收過若十趙稱祗有付出並未收來明府復謂林曰爾欠銀已久應早理淸延至於今豈非意存圖賴乎遂着押候交妥實人來案人銀並保隨有兩洋人至案與備捕頭熟商意欲爲林作保捕頭不允○工部局收捐洋人某甲禀稱林阿五家常有男婦入由頗似花烟間向收月捐游移不付爲此將林曁婦人瞿周氏拘請訊究林供稱小的於前月二十七日挈妻遷居瞿周氏樓上並非開設花烟館求免輸捐明府謂備捕頭曰林旣不認捐可否限於月内遷移捕頭向收捐洋人言明洋人允之明府復謂林曰爾如肯認三月捐洋三元方可住此林供稱小的情願　捐但此刻未經携帶明府着押候交到捐洋始行開釋○同　泰煤炭店徐松濤訴稱前日雇駁船裝煤旣上岸秤見缺煤四百斤旋在船夥戴鳳才處搜出爲此扭案請究戴供稱煤係簍底漏下見而拾取不敢行竊朱明府謂卽大英公司輪船亦不致有如許漏煤任爾拾取莫説區區一駁船遂着徐至捕房將贓領去戴掌頰一百下以示薄懲○通事禀稱小車夫何連寳御車至公館馬路中八號華捕向查捐照何不服將捕辱駡是以拘案請究朱明府判掌頰四十下以爲善駡者儆○通事禀稱陳阿升約兩友至小烟館吸烟需錢一百六十四文其友乘間逸去陳則身無半文　被送至捕房管押朱明府笑謂陳曰爾癮已過矣今可飽受皮鞭滋味遂着掌頰四十下○嵇元利雇挑夫張正榮王品富挑物至宜昌輪船失去衣包内洋銀一百三十餘元因扭張王控訴朱明府屢經訊究嵇亦屢次投案求追明府着將張王移縣追繳此已列諸昨報者也昨晨命將原被帶案先詰嵇曰爾失澤之事本分府早已訪明並非誣報但不能指定張王所竊本欲將爾等一併送縣惟恐有所不便况張王皆係刀食之輩何從追取今可於禮拜日淸晨至捕房訊核諭畢命將張王還押○永發米行主朱孔掦訴稱楊聚興飯店主阿炳積欠米價洋銀二百五十七元去年控經葛大老爺　訊着將阿炳父保出外理處至今分文無着是以投案求追朱明府詰楊曰爾旣欠米錢爲何置之不理供稱小的與永發米行往來已數載矣向來從未欠過目下因生意不隹以致虧空明府着押候繳洋○工部局出糞頭目徐紹關偕糞船夥侯桂生章林和周萬興等投案控稱前日侯等將糞船駛至浦灘太古碼頭因風大不得向前旁有糧米船不許靠近告以逆風無可退讓陡被糧米船夥將竹篙剌傷周之頭而並將糞船戳翻舟子悉行落水幸經救生船救起當將糧船夥王惠玉魏培元拘押捕房今特送案求訊朱明府謂周受傷後可曾延醫療治答稱昨日請仁濟醫舘醫生診得傷勢甚重未必卽愈糧米局巡　持局員名片帶船主張阿四至案禀訴前情明府復詰徐曰爾知所沈糞船上有無初件答稱有舟子衣被船上器具及錢四千文全船身則値洋四元云明府謂爾須開具淸單呈候查究不可揑情虚報遂詰張曰爾等倚恃裝糧横行不法實屬可惡究係何處人氏張魏同供稱小的係湖北人王供稱小的係安徽人明府飭巡丁帶回名片禀覆局員張等三人一併管押諭令原告於明日至捕房候核○通事禀稱車夫倪九峯任長元同宿車寓中倪深夜高歌任厭之以致兩相口角被倪擊破頭顱巡捕聞聲拘拿送案明府謂車寓中非戯園可比何可任爾高歌遂着將任押候掌頰四十下以儆○挑賣臭荳腐乾之葛洪訴稱前夜八點 
 
 

Page 4

 
 
鐘時被楊阿二等四人攫去担上錢五百餘文經捕獲楊錢已交他人携去楊供稱小的藉小生意以餬口不敢攫錢朱明府着還押所如將錢交到免其笞貴否則笞臀五十板○包探王榮培禀稱積竊方德勝竊得皮馬甲縐紗棉袍各一件經小的拘獲在身畔搜出洋銀三元小洋十七枚今特送請究辦朱明府問從何處竊來方供稱馬甲在蕪湖泰和輪船上竊得棉袍在安慶躉船上竊取明府判責二百板枷號一月○包探王榮培禀稱積竊戴阿王常假枌過客在各輪船混竊衣物屢經懲治賊性不悛昨復遇諸某輪船拘案請究朱明府謂目下輪船竊案多不勝記不得不重辦一二以儆其餘遂着笞責二百枷號一月 
[戒烟糖引言]  
　　余之除烟痼也得效於恒濟局之拌烟藥故推已及人而有戒烟局之設自有此藥而他家戒烟之藥一掃而空近來則又有翻新出奇如百花祠之靈寳戒烟丹余深知其藥品珍貴取效妥速故爲之命名近有孫子鏡湖設同仁堂於英大馬路創製爲戒烟之糖夫糖能和中以此爲引而雜以戒烟　藥則人之服之者自然甘之如飴是亦苦心妙製糖以佐諸家戒烟藥之所不足與余勸人戒烟之志有深相契合者焉製旣成請余爲引言遂書此以復之[  古越高昌寒食生識]  
[感謝捐資]  
　　昨得善信高氏惠來麃洋三十元爲酬神還愿囑登敝堂購基之欵謹領入册仰荷慨解　金將來堂宇落成根基永固則功德彌隆更獲福報於靡涯惟願各善佰聞風興起敝堂幸甚特登報端以謝以勸[  上海虹口元濟善堂同人拜謝]  
[書價助賑]  
　　本館協賑所前承蕭鑑堂二尹以史學綱領五部天籟新韻五部歸入集腋社彩票助賑現又代售去史學綱領五部計每部洋一元由蕭君收回半價以半價助賑合缀數語以昭核實 
[重補牙賦謝孫君麗川調寄沁園春]  
　　齒落更生返老還童豈易得哉乃先生妙手補天有石神仙可學何地無材琢月成毬扯風作　缺陷塡平又一回眞堪笑笑出奴人主去了重來銜　細嚼寒梅更一晌豪吟埽石苔幸廉頗善飯任嗤腹負子卿嚙雪敢道心灰縱受擠排還堪援繫莫羡他人笑口開何須恨且枕流潄石礪我淸才[  古越高昌寒食生倚聲]  
[浙省撫轅抄]  
新正月十五日候補府趙慶祺禀辭赴紹興勸捐顏鐘禀知厘局委湖郡厘局差禀謝縣丞馮學益禀辭赴温州查牙帖差未入流張玉珂禀辭赴松陽厘卡差○十六日桐廬縣林禀見禀辭赴任止任黃巖縣倪望重禀知藩司委署臨海縣事禀見禀謝○十七日運副王維煜禀銷紹興鹽局差回省禀到叩見通判張祖恩服滿來省禀到禀見○十八日直隸候補道金自嘉興籍來省禀到○十九日補用知府趙慶祺禀見辭赴紹興勸捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　正月廿八日洪湖營都司于都戎國靖過揚劉分轉繼曾委解蘇州餉銀廿九日王鹾尹鍾貴委解南京餉銀二月初一日分發運判方模立禀到泰州張刺史兆鹿赴省過揚 
[江西官報]  
　　撫州府　鍾驥萍鄉縣顧家相袁州府賈孝珍建昌府玉春玉山縣孟慶雲廣豐縣周鳳藻署金谿縣蔡　俊廣信府額勒經額浮梁縣任玉琛俱禀到黃嘉爾委解漕折第十二批銀五萬兩進京從九岳恭先徐振先俱拔委一次補用縣王鼒謝埠卡道庫徐篤修新喻卡俱解釐金來省江蘇同知文頣來江察探煤質新昌縣胡傳釗卸事淸理交代　省卽用縣任佑觀酌委一次建昌縣李寳樹知州黃壽英俱　辦章江義渡經費糧道鄧蓉鏡督辦章江義渡事務縣丞鄭輔淸知縣朱炳光金福保馮學澧黃壽英俱辦春奈禮樂局張瓊龍燦章俱拔委一次守備余承恩委　冬貢進京哨官胡德華護送冬貢往九江 
[英界公堂瑣案]  
　　包探唐寳榮禀稱崇明人孔方才肩負包中布疋衣服有姚金福者冒充包探夥與陸阿松軋至茶館中拆梢訛詐旁人不服告知小的將姚陸拘拿送案孔供稱小的向在虹口與兄長同謀生理今因與兄不睦帶取衣包回鄉路與姚遇被扭至茶舘自稱包探夥囑小的將布送與并稱不允則必遣人知照包探到來送官究辦小的不允姚囑陸知照包探陸勸小的將包送姚免致後悔幸包探到來將姚陸拘案姚供稱小的見孔肩負衣包故向盤問陸供稱小的在茶館中説書姚囑　捕蔡太守問姚曰爾知孔係竊賊否爾究屬何等人答稱小的　在賦閒無事太守以姚拆梢可惡判笞一百板枷號一月陸笞責百板衣包交孔領去○包探陳阿九禀稱周崇章報稱被蔡阿生竊取自鳴鐘經小的拘獲送案周訴稱拍買得某番菜館生財正在付洋取貨蔡突來取去自鳴鐘蔡供稱主人言已經買定囑小的往取粤人某甲上堂訴稱早經拍定是以令蔡去取蔡太守問甲曰爾已付價否答稱未付太守謂然則周已付過價洋豈容爾遣人去取隨判將蔡管押七天鐘交周領去○包探唐寳榮禀稱小的拘獲竊犯張阿松起到衣物詰係張九高等失贓今特送案張及孫心熙賴田卿投案請領該竊犯認竊求恩蔡太守判發捕房管押三月贓交各失主分别認領 
[上海文報局助賑摭要]  
　　香港東華醫院來第五批江浙賑欸洋三百八十一元三角三分七厘合規銀二百七十四兩五錢六分三厘由本埠廣永誠號交到○漢口利昌鹽行經交駐德文案支應委員洪雨山司馬洋一百元○汕頭陳雨亭翁爲妻抱病求速全愈洋五十元由本埠源盛昇號交到○漢口李台模爲姪孫邦馥求病速痊洋例銀二十兩申規銀廿兩另六錢一分九厘○武陽保嬰總局募洋十元○安省桐邑署中徐朝棟洋十元内估出銅洋一元○總收支所交來孫子鈞翁募洋二十元諸君子樂善爲懷頒自遠道深仁厚澤浹髓淪肌功德豈淺鮮哉爲詰數言謹代災黎叩謝[  同人謹誌]  
[壽筵移賑]  
　　頃承廣陵補勤氏大善士致書敝所云兹届六十賤辰蒙諸君設筵賜慶醉酒飽德漸感交深旋具薄酌聊伸謝悃惟未到諸公理宜補請並擬復邀觀劇恐不齊賜惠臨因念江浙災猶未澹謹將戯酒洋三十元送請查收彚入賑欵以爲諸公造福云云敝所拜登之下級佩難名謹拜手而祝之曰俾爾壽而富俾爾壽而臧[  上海文報局協賑同人謹誌]  
　　　臘尾春頭日與藥爐相對人日檢點書帙忽見天南遂叟所貽書意在結隣欲爲卜宅白少傅平生心跡髙蜀州遙憐故人誰謂古今人不 
[相及也率成一律希大方家正和]  
强折梅花寄一枝適逢人日且題詩結隣擬　元同白聨句應追陸與皮别遠會稀交自密情長箋短報偏遲病餘更益嵇生嬾枉辱魚書兩度貽[  虞山繆蕚聨少初甫待定稿]  
少初司馬服官汴省幾十餘年宰伊陽者十九年政聲卓著去思之碑藉藉人口誠不愧古之循吏也曾隨大帥出勦捻匪上馬殺賊下馬草檄幕府倚爲左右手洵今時未易才也近旋里門優游於泉石間殆不作出山想歟恐赤緊需人蒼生待治當不容其東山髙臥也天南遯叟侍識 
[敬呈天南遯叟師卽步賜題帳額元韻]  
　　鯤海分符忝佩魚名山事業願全虚何當歸立程門雪徧讀瑯嬛福地書海外咸驚震耳名勝他廊廟宴吹笙才雄祗覺中原小嘯傲歐洲十萬程公門桃李鬥千紅借得春風助短篷萬里宗生剛破浪罡風吹墮北髙峯興國蔡嘉瑴寳臣甫呈藳 
[髙陽臺送别周聘三弟]  
　　梅蕊方開柳絲未吐那堪一曲驪歌河梁揮手春潮黯黯生波片帆比去桐廬路在釣魚臺下經過問雲山可有髙人來住烟蘿爾兄謂貢三近日平安否想元方有弟自媿蹉跎歲月如流年來情性宜和燈前提起春申事倘問儂近况如何幸傳言飲减愁加壯志多磨[  鐵沙奏緑主人稿]  
[踏靑游開館日書此自嘲]  
　　傀儡牽絲又逢上塲時侯嘆歲月堂堂似驟擁臯比據舊案吚唔昏盡空把箇元龍壯懹消盡終日磨中牛走最是凄涼童蒙兩三斯守論餬口修羊偏瘦假無能佯不識降心相就這正是人間末條生路説甚四民之首奏緑主人唐子𦔐嗔 
[野步錄呈天南遯叟霧裹看花客申左夢晼生縷馨仙史免痴道人百花主人郢正]  
湖水白於烟度旁復有渡一葉釣船歸蘋深不知路古寺藏深山杳杳鐘聲暮醉帎白雲眠月上峯　樹[  南沙雙紅豆舘主稿于藥泉茶靄之居]  
[元宵後四日偕廬山舊隱小步春郊偶識倪耘劬先生率奉一律錄請天南遯叟雙紅豆舘主梅峯吏隱桂斧山人同政]  
　　當代倪淸秘 
超然具祖風軒昻贍華岳髙潔表孤桐傳檄蠻雲外論文化日中先生佐治臺省文運爲之大開却憐寒瘦士接席正春融南槎舊釣徒小颿孫乃延呈草 
[上海四馬路文報局内協賑公所經收東浙蘇賑捐十一月旬淸單]  
　　十一日○申報舘賑所彚解第二批浙賑規元二千兩○本埠巨康莊來鎭江電局張廉泉明府墊募第一批浙賑庫平二七寳銀一千兩實收申規元一千另九　四兩又蔚盛長票號來開封電報局楊樂庭何雨生兩善士集募曹平銀五百六十二兩一錢二分實收申規元六　另四雨五錢六分又元豐玫票號來楊樂庭經交開封府幕中婁壽之募鑑湖不樊氏曹平銀一百兩除匯費銀一兩三錢實收申規元一百另六兩一錢五分蕪湖招商局李炳　　馬裕隆十元守謂子四元陳竹翁一元常山庸字鹽棧主人募定陽文運集字會移賑十元酬筵移賑　元目愈求愿二元傅瑞麟謹獨氏求父母身體平安兩户各一元力不及　　堂洪慶麟力不及四户各洋五角蘇城得見齋善書坊來俞同和翁爲四胞妹多官懴資移賑以資冥福四元高郵武廟賑所　玉軒募無名氏小寳式定原重二十兩無名氏三　　女病愈一元又來夢熊氏九九錢六千燃藜閣九九票餘慶堂錢高氏市錢三户各一千文一善堂鏡記九九票五百文小補趙楊氏謙豐裕自然和尙天興號五户各錢二百文　有餘尤鴻逵兩户各錢一百文實收英洋十元○本日共收規元三千八百另四兩　錢一分原平銀二十兩英洋五十六元併聲明 
[上海四馬路文報局内恊賑公所經收東浙蘇賑捐十一月中旬淸單]  
　　十三日絲業賑所彚解第五批浙賑規元一萬三千兩又仁濟善堂彚解第二批浙賑規元二千兩金召翁經交山東撫憲撥助浙賑庫銀五千兩合申規元五千四百八十兩安宜通源莊劉晉雲張錦文兩善士募第十一批洋一百十五元原飾銀二兩八錢七分細户業已另登報章矣蘇城醬業公所經交蘇君仰泉壽筵并謝筵移賑以答諸君造福英洋二十元本埠　　啓翁酌省州壽筵移賑洋十元又源開莊來福州電局周貢甫翁經交减俊峰大令經募聨芳軒徐愧不知齋兩户各番洋十元存春虜陳近義堂張得丰號積慶堂同懋莊號愼源莊大　莊通源莊八户各　洋四元福昌號廣興號慶成號高靜安武林敦誼堂　怡源號順利號元茂號巽森號增泰號惜陰書屋馬恆記號和源號十三户各番洋二元原賑甫番洋一元謝崇聲英洋元以上實收英洋七十四元一角五分○章州電報分局李鳳儀翁經交章州中營守府何笑山翁募爐坯洋四十四元五角又來惺　文社同仁經募爐坯洋三十八元五角以上兩户細户業已另登報章章州龍溪思補堂同人經募第二次賑欵爐坯洋三十九元二角虚對開洋四個以上細户業已另登報章厦門賜錦堂洋廿四又募　不留名二元慶善堂樹德堂補過氏有餘堂無名氏勉力氏六户各一元以上實收英洋　五元爐坯洋七元十三日○揚州福和祥莊毛聲和翁募十月分無名氏洋二十元無名氏洋十元　錢三十文樂壽道人求長子病愈保平安足錢二十千文國記奇記合蕭天佑求小腹右邊腫速愈保佑百病不生愿兩户各洋　元宋方新病愈洋六元宋雲卿掦讀昌眞州張國彥爲母病全愈掻首門問氏四户各洋三元無名氏錢一百文以共計揚平七二寳銀五拾　七兩三錢四分二厘實收申規元六十一兩五錢九分二厘又廬大昌號來嚧道生翁求病速愈　二十元高郵　廟賑所玉軒翁募願萬姓同登仁壽不戚於貧賤先憂居士環翠書舘四户各洋十元○蘇城王少卿善士病愈完願洋十五元本埠日勉　洋四元平安書屋洋兩元兩日共收規元二萬另五百四十一兩五錢九分二厘英洋三百廿五元一角五分爐坯洋一百廿九元二角虚對開四個飾銀二兩八錢　分　併聲明 
[上海四馬路文報局内恊賑公所經收東浙蘇賑捐十一月中旬淸單]  
　　十四五日○○本埠廣永誠號來香港東華醬院第三批浙賑洋三千元原合申規元二千一伯六十兩横涇錢善士求病全愈人十元蘇城恆孚銀樓十一月中旬桶捐　點　二　錢七十七　吳雲甫求妻病全一元憂患我二伯文實收英洋三元錢二百七十七文蕩口祿記米行華承緖募章硯芳錢七百華昭章華作章兩户各四百華梅孫華福音華昭　華文金　户各錢三百華續憤華雍書兩户各二百文以上實收三元○十五日安慶電報局來安徽臬憲張集募指歸第二批　賑曹平銀一千兩合申規元一千零七　四另八分　濬領事羅少耕觀察募規元五十五兩零五分二厘浙慈東鄉朱善士爲先考比八十歲　壽移賑山東十元又移賑浙江十元又祈保合家平安四元蕪湖電局龔　名無名氏兩户各二　無名洋一元三角五分不詳名一元寶應陳云輝募吉記維記緣野堂云輝堂四户各一元上虞鹽公堂來姚貴鶴一元掦州隱名氏募祥茂　裕永春相記四　各五角　坤生五伯劉記輔記通源聚盛四户各錢三百文泰記錦記繡記華記章記臣記立泰朝記八户各錢二百張記有記少記利記長記陳記茂記佩記魯記欣記松記如記駿記十三户各錢一百文以上共實收洋六元錢四百四十文○兩日共收規元三千二百八十九兩一錢三分二厘英洋五十七元小洋三角五分　七百十七文合併聲明 
 
 

Page 10

 
 
[上海虹口廣益堂施醫給藥愿收數淸單]  
敬啓者敝堂所擬消災延壽册敬懇申報舘善士隨報分送荷蒙諸善士聞風興起慷慨樂輸解杖頭之掛導先路者殊覺勇爲搜囊底之餘步後塵者行將繼玉前將正月分交來數目謹列如左○絲業會舘交來江南藩庫廳願學堂宋十元存性堂八元金陵陳桓士無名氏陳起鳳求家平安各四元平湖魯雲卿無名氏錫邑鹽公堂志遠堂啓昌洋行黃賑篆益壽堂行素子眞德堂張不留名姚芝田各二元卓愈士通州帳房閩省慈邑種德堂陸各三元嘉應謝均恩謝監氏震吉莊頤敏卿又求合家平安敬爇堂吳景芳袁禹銘怡順昌同仁京口兩存堂無名氏利記糖棧松江恆益當未不留名平平子古月氏積慶堂劉至德堂吳知二堂端知恥齋旅居子瀏河武林沈胡鑑臣武林計漢鎭阜昌洋行無名氏川沙知非子不書名啓昌洋行謝天道無名氏華彰號百勉氏仁和長三十一户各一元楊漢臣耕心堂陳不留名無民氏常熟濟誠典汪榮記一路福星裕福堂啓昌洋行無名氏昨非室無名氏六户十四户各半　有心無力薛　生鮑氏崔善記趙永泰王鳳臯泰記糖行各四角顧義慶啓昌洋行無名氏各三角素不書名葉氏林榮慶號顧秋濤林澄波林慶春江德春啓昌洋行無名氏餘慶堂杰卿董畊書保安康張梅卿各二角沈石農胡忠杰霍耀南丁福根各二角五分王均鹽沈秋隱樵樂安春不書名澄江舊隱隱名氏倚石山人鮑貴記楊累記敏記願求安氏益姚氏程川記樂善無力求家平安程揩記程福寶常熟濟誠典無名氏五户松江恆益當顧不留名陸不留名周不留名各一角松江恆益當鄭不留名無名氏居不留名三户各三角六分鄭隱氏一角二分頴川仲子瑞爪鄉農隱名氏三一元無名氏十一户一元五角趙秋棠張子靜一元禮和號一千另六十文珠家角俞恆裕錢八百南匯署李敦厚錢七百松華舘主人錢七百廿江蓉堂楊浩庸合利堂嘉善厘局余守廷蘇驎甫海鹽牛首山民各三百六十文三姓氏錢三百九十文十一齡童子沈貺生常捐每年錢三百六十雙成發常熟濟成典榮陽子錢各二百正大行銅洋一元賭錢君子銅洋一元李永常碎銀四錢六分漢口老福興局來生記棧不書名十元無名氏一　○共收洋一百廿元零二角銅洋二元銀四錢六分錢六千六百七十文 
 
 
