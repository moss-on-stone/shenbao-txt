# 1920 - 138 - 4916975

 

Page 1

 
 
   
 
 

Page 2

 
 
   
 
 

Page 3

 
 
時評 
[不相容之時期（冷）]  
　　今者南北不相容之時期己過而北方各系之不相容時期殆將至歟 
　　蓋不相容之時期前必有相容相忍之一時期迨至容無可容忍無可忍而後不相容之時期乃應運而出今觀陜事與湘事殆其兆歟 
　　或曰否今日尚在互相威嚇中也故今日之形勢雖甚險惡而實則不至破裂也其說更近似 
命令 
　　五月二十二日大總統令希哩榖晉封爲輔國公烏達喇巴達喇伯特加輔國公銜此令 
　　又令外交部呈請任命周英杰兼宜昌沙市交涉員應照准此令 
　　又令司法總長朱深呈稱潘毓桂前因案判處徒刑褫奪公權全部終身嗣因在監救護典獄長出力呈奉特赦在案茲迭據江西督軍陳光遠請予復權查潘毓桂在贛襄辦軍事特著勞績實屬自新向善歷久不渝可否宣告復權請鑒核施行等語本大總統依照約法第四十條宣告將該潘毓桂原判褫奪公權全部終身准其回復以昭激勸此令 
　　又令札勒沁棍布車德恩給予二等寳光嘉禾章此令 
　　又令吳兼善晋給二等嘉禾章此令 
　　又令徐康聖晋給四等嘉禾章此令 
　　又令毛祖模晉給四等嘉禾章此令 
　　五月十九日大總統令陸軍部呈請授廖守忠爲陸軍步兵中校曹成功王景有爲陸軍憲兵少校魏國珍王思賢爲陸軍二等軍法正黄慶祿爲陸軍二等軍醫正卞樹勳爲陸軍三等軍需正王新銘爲陸軍三等軍法正均照准此令 
　　又令陸軍部呈請任命謝邦慶爲陸軍第八混成旅步兵第一圑中校圑附陳文釗爲第一營營長作壽椿爲步兵第二團中校團附朱孔揚爲第一營營長李欽洛爲砲兵營營長黄殿英爲少校副官均照准此令 
　　又令陸軍部呈請任命繆承良爲暫編奉天陸軍第一師副官長應照准此令 
　　又令陸軍部呈請任命曹明鈺爲陸軍第十師步兵第三十八團第二營營長應照准此令 
　　又令内務總長田文烈呈准兼署山西省長閻錫山咨請任命趙廷雅試署省會警察廳技正應照准此令 
　　又令陸軍部呈浙江臨海縣犯李長元等舉發監犯　謀越獄有功足錄請分别赦免減刑等語本大總統依照約法第四十條特赦該犯李長元原判四等有期徒刑免予執行並將哈墨林梁得功尹炳煥原判四等有期徒刑均減爲五等有期徒刑二個月王氷信原判四等有期徒刑減爲五等有期徒刑二個月又十日以昭激勸此令 
　　又令吳鴻昌晋給二等大綬嘉禾章王鈞晋給二等嘉禾章此令 
　　又令高蔭昌晋給三等文虎章席鑅曹爾衡均晋給四等文虎章此令 
　　五月十七日大總統令陸軍部呈請任命李世英爲陸軍第四師步兵第七旅少校副官應照准此令 
　　又令陸軍部呈請任命華璘爲陸軍第十師步兵第二十旅少校副官應照准此令 
　　又令賁德施給予二等文虎章此令 
　　又令靳雲鷄給予二等文虎章此令 
　　又令辛德森給予三等文虎章此令 
　　又令施雷恩給予三等文虎章此令 
　　又令余範傳晉給三等文虎章此令 
　　又令密勒鄔德鎬斯均給予四等文虎章此令 
　　又令布塞爾給予四等文虎章此令 
　　又令桑寳封爲輔國公此令 
　　又令巴彥巴達爾呼金巴蘇達那木伯勒珠爾均封爲貝子此令 
專電 
　　北京電魯案回文發後日尚未有何舉動小幡云電東京請示另據東京消息日擬先向各國聲叙中國不願開議日無從踐約還青島各情（二十四日下午三鐘） 
　　北京電昨覆日文發後又電駐日各使徵提出聯盟應付魯案辦法並令將山東全案在各國詳細傳布俾明眞相又擬俟顏惠卿來京招集曾列席歐會諸人開加入聯盟籌備會（二十三日下午七鐘） 
　　北京電政府得東京報告日閥聞我駁牒訊主根據德約暫保管在魯所得利益（二十四日下午二鐘） 
　　北京電靳十日假滿續上辭呈徐批令呈悉著再給假十日安心調理（二十四日下午三鐘） 
　　北京電薩改代爲署說頗盛薩堅不允仍繼續代（二十四日下午三鐘） 
　　北京電靳昨携眷回不再赴湯山辭呈下午送府（二十三日下午七鐘） 
　　北京電昨徐派吳笈孫張志潭訪靳勸留靳仍婉謝（二十四日下午二鐘） 
　　北京電曾毓雋已切商薩延期代理（二十四日下午二鐘） 
　　天津電丁乃揚奉武鳴密命梗日謁薩携武鳴要電附有和局接近各條件（二十四日上午一鐘） 
　　北京電近畿某某等師已下動員令西北軍一部出動寳慶祁陽有戰訊曹錕派曹玉珂急行赴湘並請政府派大員赴湘監視 
（二十三日下午七鐘） 
　　天津電曹錕電稱第三師及第一二三四混成旅撤防之欵懇先撥十萬（二十四日下午二鐘） 
　　北京電曹錕電吳軍撤防將次開拔交替等等自應愼重現派參謀長趙玉珂赴湘監視請中央亦簡派大員赴湘會同監視 
（二十三日下午六鐘） 
　　北京電曹錕電湘軍所開六項摺單張督有地主之權當可嚴詞拒絶本是不成問題現在張督派吳新田爲司令官業已到衡已飭佩孚會商交替接防事宜 
（二十三日下午六鐘） 
　　北京電吳佩孚哿電耒祁安讓防不成問題惟南軍購糧滙兌交通等項仍請依前辦理（二十四日下午七鐘） 
　　北京電直督電請飭交部備車以便吳軍輸送（二十四日下午七鐘） 
　　北京電范國璋請撥欠餉方便接防張敬堯請撥餉救危急 
（二十四日下午三鐘） 
　　北京電曹錕電據吳師長哿電遵已轉告南軍劃割三縣事不成問題應作罷論至南軍購糧事由接防司令酌辦（二十四日下午三鐘） 
　　天津電段梗日在團河開重要會議曲同豐陳文運馬良均到聞爲陜西問題因葉荃勢盛管金聚敗北奉軍亦不得勢擬加派邊防軍赴陜南但結果未悉（二十四日一午一鐘） 
　　天津電蕭廣傳由漢中報告陜省南北軍隊現分五派一陳樹藩劉鎭華爲一派恃其權力以爲不可侵犯二劉存厚管金聚爲一派服從中央仍反抗陳劉三張錫元爲一派居中窺地位許蘭洲宗旨亦與張同四于右任張鈁爲一派專反抗中央五葉荃盧占魁爲一派近於擾亂性質郭堅之宗旨與葉盧相近（二十四日上午一鐘） 
　　北京電劉存厚電葉盧在成縣一帶有謀攻略陽寗羗經文縣回川說（二十三日下午六鐘） 
　　北京電賴心輝電告石盧與熊克武戰端已見熊已派兵馬家渡抵禦政府謀川計畫請速决定 
（二十四日下午七鐘） 
　　北京電日謀奪中東路（一）接濟鬍匪軍械分擾各站日藉口干涉（二）　俄商控告中國軍警不得力日出干預（二十四日下午三鐘） 
　　北京電吉電·探報伊市俄黨實行均產主義貨物歸公僑民俄民一律惟待華僑尚優係因仰我供給物品（二十四日下午三鐘） 
　　北京電新督號電已與俄定臨時稅則在未另訂新約前兩方往來依約納稅一律平等待遇 
（二十四日下午三鐘） 
　　北京電政府根據吉黑報告日軍在中東路擾亂行爲將提抗議又電哈護路軍以匪首譚東海受日暗助希破路線務派隊掩捕 
（二十四日下午二鐘） 
　　北京電吉林電日人有擬乘鐵路第二次罷工時佔據中東全路又電崴哈客車已於十一日通車 
（二十三日下午六鐘） 
　　北京電岳代辦電告蘇督電托中法銀行代聘浦口商埠總工師今已聘但須在巴黎簽定合同 
（二十四日下午三鐘） 
　　北京電外部昨電駐義王使波約經閣議核准希以全權名義照簽（二十四日下午三鐘） 
　　北京電閩案有開議訊聞日使已得訓電不索互賠但冀我對懲兇道歉讓步（二十四日下午二鐘） 
　　北京電學生案内未釋之十九人今日期滿釋出北大特開慰勞大會（二十四日下午二鐘） 
　　北京電蕭廣傳昨返今日赴參陸處報告（二十四日下午二鐘） 
　　天津電聞唐繼堯託某政客向當局表示要求滇川黔巡閱使但唐則不認此事（二十四日下午一鐘） 
　　北京電新美使勘日抵京 
（二十四日下午二鐘） 
　　北京電意飛艇出京（二十三日下午七鐘） 
　　北京電馬西羅飛艇今日上午十時許赴義州（二十四日下午七鐘） 
　　香港電岑春煊陸榮廷林葆懌温宗堯馬日電賀薩鎭冰有務希斡旋大局促進和平語（二十四日下午三鐘） 
　　香港電郭同派員招駐粤國會議員赴滇開會聞某系昨集會多數 
贊成俟開會有期卽往粤 
（二十四日下午三鐘） 
　　香港電紅十字會因湘戰急籌出發已得某方面撥欵接濟 
（二十四日下午三鐘） 
公電 
　　留日福建同鄉會電各報館各團體公鍳兹由大阪傳來消息日本某資本家與福建督軍署某有力接洽賄督軍署二百餘萬元爲軍費並假留東華僑名義呈請督軍以福建與台灣間之他拉馬Ｔararna島合辦種眞珠公司留日學生得此消息已由本會發起籌抵制方法並告李厚基勿甘心賣國先此電聞凡我各界務請力爭以保國土留日福建同鄉會覃 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[英議院之時局與和約問答]  
　　二十日倫敦電下議院休會以前自由黨麥克倫爵士請宣布關於海愛斯會議之内容謂普恩賚氏之辭職當可生一機會將賠償委員會改隸國際聯盟各國苟不努力使國際聯盟成爲　實則時事無望高等會議今宜代聯盟執行職務向波蘭示警告以波蘭行爲違背聯盟約章第十二欵不獨與波蘭自已有害且與世界和平牴觸波蘭雖財政破產疫癘流行然仍養精兵五十萬人其備戰情形想早爲英政府所知統一黨奇納恩氏稱政府舉動對於波蘭而發者完全無誤今之戰爭狀態乃因過激黨而生波人屢擬與過激黨磋議但無效也自由黨蘭白氏稱韋爾森上將曾有英國現需軍隊其數與一九一四年所需者相同之言論殊足令人驚駭陸軍大臣邱吉爾氏揷稱上述言論並不含有英國將有大戰禍之意今雖爲世界各處擾亂不已之時代但决不致有類於一九一四年德國突起戰禍之事薛西爾爵士稱波俄爭端未交國際聯盟致喪失國際聯盟得以實現之機會波拉勞氏稱海愛斯大會曾討論斯巴大會之議事程序其第一項即爲解餘軍備之問題但英法政府不願使斯巴大會展期舉行之延緩礙及目前之行動故促進解除軍備之辦法刻在籌議中波拉勞氏又言及德國賠償問題謂凡爾塞之和約許德國自行提出賠欵之總數協約國希望斯巴會議時德國當有此提議海愛斯會場中一般輿情以爲如能决定賠欵數目則當决定之余今未便布告協約國臨時所議之數波拉勞氏繼對於麥克倫氏法國應得賠欵優先權之主張略有辯論略謂法國所遇之特别困難英政府固承認之但不願以初期賠欵盡歸法國而英國次之蓋英國人民與殖民地皆擔負重大債務若以優先權屬諸法國則非所以示公允也現已議定英國母收五鎊法國應收十一鎊依此類推是法國之特殊要求已爲英國所承認矣德政府代表果至斯巴會議而挾有履行和約之志願則用公開談判之方法當可望協定適合情理之條件也波拉勞氏解釋英政府對波蘭之態度謂英國並無對俄作戰之意勞農政府與人類性質相反斷難久存如何補救惟有令俄人自决之耳撲滅過激政府之法不在軍備而在通商英國前雖以爲數無多之軍火接濟波蘭資其自衞以防去年十月間過激黨方面之攻擊但英國曾向波蘭聲明不負勸令議和或開議之責任不過英政府不以開戰爲然也首相喬治繼起發言謂英内閣曾告知波蘭外交總長英國不欲絲毫鼓勵波蘭作戰政策恐英國因此負有莫可推辭之責任今最大困難在波蘭軍深入俄境已抵民族區域以外但若波蘭眞願締結平等和局而過激黨拒絶之則英國勢必扶助波蘭二月間高等議會曾表示意思證明英國確厭倦戰爭而切望和平但自台尼金將軍失利後過激軍之在波蘭邊界者增多一半波蘭人審知非軍力充足將無以抗禦過激黨乃詢問英國曰如英國不許波蘭人攻擊過激黨而任令過激黨蹂躪波蘭則英國之地位將何若乎喬治繼言國際聯盟謂英政府意見國際聯盟須俟行事有效力時方可行事今若干涉時事必難成功加森爵士起言愛爾蘭問題謂埃及印度皆有文字鼓吹事其總機關則在紐約主持者非有愛於愛爾蘭但出於仇恨英國之目的希破壞大英帝國經費是否出自德國今尚未知惟大宗經費則由美洲而來至是辯論終結下院乃定休會至六日一日 
[俄波戰事近信]  
　　十一日華沙電波蘭公報云敵軍刻在尼斯特河之北攻擊克里齊索波爾但波蘭步兵得飛行隊之輔助奮勇回擊將敵軍驅出十二哩 
　　二十一日倫敦電波蘭戰狀報告謂波蘭軍欲得尼斯特河陣線於十六日内沿二百五十哩陣地入一百哩至一百五十哩烏克蘭軍奮據俄迭薩之說尚未證實至於西比利亞戰情聞紅軍攻擊上烏定斯克東面之日軍未曾得利陣亡三百人而日軍則僅死兩人西比利亞七氣疲極顯無鬭志其他紅軍聞集於尼古拉夫斯克西南兩面 
　　二十一日倫敦電巴黎消息波斯政府已請國際聯盟會注意過激軍砲轟並佔領安齊里鎭事 
　　二十一日倫敦電泰晤士報接波斯京城電稱過激黨軍艦駛抵安齊里時即開砲轟擊波斯乃派代表團内有英軍官一員登過激黨司令坐艦交涉過激黨要求交出台尼金之艦隊並謂安齊里之將來可由倫敦與莫斯科兩政府會商之波蘭已提出抗議反對無端被攻交涉刻在進行中 
[墨國革命與前總統]  
　　二十一日墨京電官場宣稱加蘭柴總統已被殺死 
　　二十二日紐約電墨京消息加蘭柴將軍乃於羅杜爾福將軍率兵攻擊時被殺羅乃加蘭柴黨上星期始加入革命總統死時其參謀總長及前駐華盛頓大使波尼拉氏均在側聞二人皆無恙 
　　二十二日紐約電聞墨京總督烏爾泰氏巳被舉爲臨時總統此說尚未徵實 
[對匈和約之簽字]  
　　二十一日凡爾塞電匈政府已露擬接受協約國媾和條件之意和約將在此間簽字 
　　二十二日巴黎電匈國議和總代表亞邦尼氏業已辭職 
[各國近事記]  
　　二十日羅馬電國際聯盟行政會今日討論實行約章所載組織解除軍備顧問委員會之規定並决定公佈條約以防秘密外交之方法又發請書致美國請其派代表參與在比京召集之國際財政大會以辦理賠欵與戰債之問題各國代表皆將提出其財政與商務之具體報告云 
　　二十一日羅馬電英國貝爾福氏昨日謁見教皇 
　　二十一日羅馬電尼蒂氏已組成内閣謝洛嘉氏任外交大臣拉伐氏任財政大臣 
　　二十日華盛頓電參議院將每日集議兩次每次一小時豫備六月五日休會 
　　二十一日華盛頓電衆院通過參院之和平議案現已送交總統處豫料總統將加否决 
　　二十日巴黎電衆議院今日辯論罷工問題内務總長稱罷工風係極端派所主持志在搗亂國家之經濟生活故政府打銷内亂並非打銷罷工内務總長言次盛稱工人之愛國 
　　二十一日巴黎電勞工總聯合會全國幹事會今日以九十六票對十一票主張重行開工 
　　二十一日巴黎電罷工辯論歷時頗久今晚始告終結旋以五百二十五對九十票通過信任政府案 
太平洋路透電 
　　二十四日横濱電茂木公司所辦之第七十四銀行自今日起暫停營業三星期横濱絲交易所因第七十四銀行停閉現巳暫時停止營業以待清理該銀行之賬目 
　　二十四日大阪電聞第七十四銀行因市價又復低落特暫停營業大阪支行亦閉門停業此銀行係茂木公司所管理茂木經營絲棉品貿易近來大遭損失該銀行資本爲日金五百萬元付足三百十五萬元存欵有六千萬元借出共七千萬元經濟大局近方有恢復氣象今該銀行之停業將使經濟受一大打擊 
　　二十四日北京電駐美顧使主張派代表加入國際聯盟會並指陳北京現有兩政黨聯合之必要一以梁啓超爲黨魁輔以梁士詒汪大燮林長民等一以李盛鐸爲黨魁而安福部爲其黨員據顧使言此兩黨皆不足代表國民 
　　二十四日北京電黑河波蘭人因海蘭泡附近情勢紛亂請求中政府予以保護政府現巳諭令黑河中國官場妥爲保護 
國外要聞 
[美國郵船業之發展]  
　　中美新聞社譯美國鮑爾鐵摩挨曼利蘭報載進出口貿易部之寳特氏一文云鮑爾鐵摩挨埠近今始覺直接對逺東各國經商之利益極大以前雖亦久有此種感覺但未嘗實施方法以攫取吾人在地理及經濟上利便地位所應享之商業利益查前此十二個月間由鮑爾鐵摩挨經過之進出口貿易較戰前增加甚多中西部各州之產物現皆日漸利用本港以輸運至各處蓋本港經過之貨物不若其他大西洋各港之擁擠又本港運貨費較他港爲廉此皆貨物產生家所樂就者况自巴拿馬運河開後從美國大西洋各港至逺東行程縮短甚鉅而鮑爾鐵摩挨港適居衝要之地無怪爲貿易出入之孔道也此間緑星汽船公司見機而作已於數月前於中美間設一定期航線雖發軔伊始成績殊佳現開行之船已有三艘尚有擴充之勢此稱成功殊出預料之外至各船所載之貨種類極多如中西各州所產之鋼·鋼絲繩·鋼板·馬口鐵板鮑爾鐵摩挨及附近各地所產之棉製造貨超燐酸鹽等計前兩月問鮑爾鐵摩挨及近地產品之輸至中國及日本者多至二萬三千餘噸又輪出汽車不少有一美汽車公司在中國設有分行者巳訂約專由鮑埠運出汽車又新在鮑埠設立之太平洋郵船公司已設置環繞世界之航線逺東各埠亦在所必經所有船舶由鮑埠出發後經巴拿馬運河着聖披特魯港再至舊金山沿路裝卸貨物由舊金山渡太平洋至横濱·神户·上海·再至馬尼拉·西貢·新加坡·加爾喀答·科崙布·孟買·亞歷山特里亞再至地中海經馬賽而至西班牙各海口最後至巴西路那乃渡大西洋回鮑爾鐵摩挨計如此環行一周共二萬六千英里歷時須六個月該公司之第一船已出發以後大約每月開一艘該公司在世界各大埠均已設有代理處第一次出發之船乘客甚多預料回航時載貨亦必不少云又有一「大西洋海灣及太平洋汽船會社」資本二百萬金圓現在註册成立不久卽將營業擬先開船四艘以至六艘每艘噸數自七千五百噸以至九千噸先往來於鮑爾鐵摩挨與舊金山之間然後再推廣至逺東云總之美國大西洋沿岸與逺東間之商業將隨此等新企圖而與日俱增矣 
[巴黎大學中之中國學院（續）]  
　　創設中國學院借用四庫全書理由歐戰結局萬國聚會兵爭已罷文物待興巴黎旣爲列强集中之點凡百舉動世界注目游此同人擬有建設乃與此都學者籌辦中國學院附入巴黎大學普譯古書先行取材四庫以爲課授中國學術之用此舉對吾國家所關甚鉅略將理由陳之吾國古老文物本與西臟羅馬抗立泰西學子深究者少普通人民甚以吾國爲未開化者此院之設得使西球學界提倡吾國文化漸消當日誤會此其理一科學東侵吾國青年以爲舊學全無可取殊不知互有短長實可並用吾國古籍有人研究固然價值得經公評學風趨同因可轉移此其理二歐戰原因雖複總以爭存爲主物質競奪趨於積極遂難範圍必致破裂演致今日無法解决吾國先哲主張道德以立治本者或可補救西法之窮此其理三戰禍餘波最痛心者莫若盧灣書庫之受燒燬於是各國學者竭力恢復此院成立擬抄四庫分贈盧灣兼送英美吾國文明記載一躍散布全球此其理四歐美博物院搜陳吾國磁器頗多惟圖書館所　漢書則無甚價值四庫一經研究勢必刋行西土以磁器美觀轉爲典籍趣想質文影響同時並及此其理五亞洲文明首推印度中國印度偏重哲理創成宗教中國根本道德兼興文物故凡亞洲能稱文明之邦無不被我教化四庫古籍之富不得亞洲無之卽使歐洲亦乏比倫若經西人翻印不啻證明始祖所在亞洲後進之國不再剽竊以亂聽聞此其理六歐亞文明發源雖異結果必同似無可疑新舊思潮初相對陣必生反激歷來皆然西人旣樂研究四庫國人亦宜翻譯西籍互相切磋途殊歸同無謂爭執將來可免此其理七吾國揷足世界舞臺當以此次和議爲始至於歐洲若莫哥國人民不過數萬土地不出數里久在巴黎創設海洋學院又若義大利半島設立萬國農院各國政府皆予補助吾地大於全歐吾民半超人類宜有建設免落人後中國學院即首一端此其理八華僑當日移美不得政府保護至今結果猶有可觀來歐工人日見增加此邦學識自易習染祖國文化未可全忘高深學術旣設專院普通教育聞風興起此其理九因欲交換思想遂致互借書籍將來泰西人士肯來吾國創辦西文圖書館者當不乏人則貧寒學子略通西文便得自修比之出洋更爲方便此其理十庚子之變永樂大典因致散失不惟國人痛心西士亦代深惜苟使四庫傳入歐美吾國雖生大亂不致再遭前厄此其理十一歐洲十八世紀百科學子常引中國哲言以爲佐證以法之福祿特爲最使我古籍譯本日多雖在今日勢力亦同此其理十二吾國學術歐美大學常開演講然皆外人代庖實以吾國中西通才尚不多見中國學院可代養成此其理十三太平洋岸新進之國歷史方面苦無可言或假天時地利之優美或炫摹仿歐化之精緻用作對外鼓吹增高國際地位至於四庫實吾文明史略思想精華一經傳布不啻以無數舊哲㗋舌代作演講其較貪天之功攘人之美以爲己力者稍高一籌此其理十四總而言之吾民富於思想西人專於實用吾民主張道德西人偏重科學假以四庫全書暫作抄譯之用東西文化因可貫通互換利益實無限量大雅君子尚祈匡助 
　　總監督班樂衞聘名譽員函敬啓者中國學院業經中法兩國現任大總統及兩國政府正式提倡兼補助經費刻在巴黎大學堂會議廳設辦事處并於該大學内加講席三座由法國通儒教授中國經史子三門先作推求漢學造就中外通才之用現更推廣組織漸於巴黎大學文理法醫藥五科均添中國學說使中西法理化合貫通庶於歐化上開一新局面對於世界教育前途所關亦鉅奉請閣下爲本院名譽部名譽員以助聲威而資提倡專此敬頌道安　候教言中國學院總監督班樂衞鞠躬 
國内要聞 
[魯案回文已送達日使]  
　　魯案回文經閣議數次討論始决定提出聞已於昨日（二十二）傍晚由外交部送達日使館内容如下貴公使面交口上書所述貴國因條約實施之結果擬爲交還青島·及在膠濟沿線撤兵之準備各節本國政府均已了解無如中國對於膠澳問題在巴黎大會之主張未能貫澈因之對德和約並未簽字自未便依據德約逕與貴國開議青島問題其膠澳沿線日本軍隊貴國政府旣願撤退本國政府自當與地方官籌商抽調他路警備隊以接替貴國軍隊維持全路之安寗此節與解决交還青島問題純爲兩事想貴國政府必不遲延其實行之期致益滋本國人民及世界觀聽之誤會又對德戰爭狀態早經終止所有日本在膠澳環界内外軍事設施已無繼續必要貴國政府如將此項設施從事收束以爲恢復和平之表示本國政府自當訓令地方官與貴國領事官等接洽辦理 
　　至政府對於送出回文以後之辦法聞業巳决定大旨約分數項（一）博採多數之民意主張以爲辦案之資料（二）電令駐外公使與協約國接近俾知我國之民情與山東關係之重大而得其援助（三）研究提出國際聯盟請求公判之手續·與内容之措詞（四）指派專員出席聯盟專理魯案惟聞日本方面因直接交涉已成畫餅故又將施以種種畫策以表好意其入手之辦法爲承愛各項小借欵及斡旋四國新銀團之大借欵使北京當局入其觳 
中云 
[内閣問題仍未决定]  
　　結果或延長薩氏代理 
　　内閣問題薩氏代理瞬已九日而繼任人物之擬議尚在五里霧中聞各有力方面對於新閣之主張約可分爲五派一即主張周樹模内閣者惟周氏之聲浪近日已漸低微緣安福部方面贊成周氏僅有直接曾毓雋之一部議員餘皆持反對態度雖曾氏迭以杯酒聯歡迄未有若何效果或謂曾之疏通議員其用意固别有在證諸前次曾之反對周氏斯言不爲無因二即主張擁戴段祺瑞以組織强有力之内閣者但聞段氏此次態度極爲冷淡前日某中將進謁時談及組閣問題段完全表示拒絶惟謂余所望者將來新内閣之組成能以統一南北爲方針則無論何人余均不反對云云以是觀之段雖尚關心時局而無意出山之態度則可概見近日有人主張請王士珍出之說此係發生於八省聯盟中之一部督軍與議員之意見其原因以安福部與靳氏之惡感過深不如擇一接近和平之人物較爲適當惟王氏聞此消息後即連夜返正定其决絶可知段周王内閣之不易實現旣如上述重以各省軍隊紛紛移動非擇一尋常較有感情者則處置均難免棘手故主張留靳者近日甚佔勢力惟靳氏本身厭倦非常决不易挽回故内閣問題之趨勢不得不粘於薩氏身上雖薩欲求擺脫亦决非今日所可能結果或至於代理一月而至於二月以上聞東海曾於星期五（二十一日）下午六時特召薩氏入府晤談數十分之久即係商勸薩氏延長代理日期薩氏已有允意 
[紛擾中之湘陜問題]  
　　湘南吳部撤防問題牽扯頗大猜疑紛起湘軍與直軍旣多接觸因之遂成草木皆兵之勢實則直軍思歸亦係實情若當局處理得宜决不至惹出意外之糾紛惟京中昨日所得消息仍甚紛歧因政府前已决定允許吳師撤防張敬堯派軍接防而昨日張宗昌忽又有電來京略稱頃據攸縣潘旅長急電稱安仁直軍尚未完全開拔惟砲隊則已出發確聞張團長與南軍羅參謀有所接洽南軍到安仁附近實有佔領之勢當遵照湘督電令暫緩接防免生糾紛云云又張敬堯前曾請派一二隻軍艦歸其節制未蒙政府照准昨又有電到京原文略稱前請酌撥電艦未獲允准值此三師開拔在即奸人播弄謡言蠭起土匪復乘機蠢動時有搶刦船隻擾害商賈情事雖經加意防範終恐百密一疏擬懇由部速撥兵艦一二艘開駛來湘歸堯指揮調遣以厚實力而弭隱患云云至曹錕方面兩次來電均謂南軍要求三縣吳佩孚據情報告並非其所主張已致電勸導日前吳光新路過保定與曹會晤談及此項問題曹亦表示力任勸阻以免影響大局 
　　葉荃蘆占魁分兵陜甘聲勢浩大官電雖傳留壩兩當克復然證以張廣建之來電攻訐陳樹藩則陜事正未可樂觀張廣建電云陳督所定會剿葉盧計畫將甘軍打前敵陜軍作後援前敵勝利則蜂擁而上前敵失敗則委而去之此等辦法形勢乖戾萬難適從已電告其以後各自剿匪不再會同請中央切電陳督告以甘軍不受會剿葉盧任務之苦衷云云又聞甘軍孔師之一部援救陜南異常出力而結果則槍械反爲陜軍取去現被困在留壩 
[蘇省電請停運軍漕兩米]  
　　蘇省會近因米價騰漲爲維持民食起見曾咨請齊省長電明政府停運軍漕以紓困難齊省長昨即據以電部請立時停發此項護照並將先發者一律撤廢電文内容如次蘇省近年迭遭災害兼户鮮蓋藏曾於上年七月箇日以上海米價漲至八元以上電請將軍漕米一律停運旋准財陸兩部咨復即行停發護照等因當經通令遵照本年春季雨水過多米價愈漲迭據省議員及各團體提議繼續停運軍漕各米以維民食是以各處商請赴蘇採辦米糧者均經照案謝絶而京外不察仍擬來蘇購運即如步軍統領衙門咨請赴蘇省鎭江購米四千石曾經復請改指他省不謂專員到蘇私行購運且護照明明塡赴鎭江至查騐米色並蓋鎭江米號戳記飭據鎭江關監督曁丹徒稅務所長復稱並無步軍統領派員在鎭購米情事是所購之米巳與護照所塡地點不符重以陸部來電聲明爲數無多嗣後不再往購通融騐放而米價騰漲日甚地方之責言孔多僉以滬上已逾十元迭經要求中止並舉辦平糶以資救濟體察現時情形尚當籲懇中央籌撥鉅欵赴產米較豐之處採運辦理平糶藉平市價斷無餘力顧及他處所有在在部前允暫行停發赴蘇購米護照固應請始終維持不再塡發卽業經由部核准及巳發之護照並請一律撤銷改指他省三吳士庶食德無涯特電奉達諸希垂察齊耀琳皓印 
[北方棉業界新發展（靜觀）]  
　　天津創辦中之兩大紗廠 
　　天津近年來紗廠事業頗形發展其故（一）因京兆直隸一帶棉產日豐原料旣多故利用者衆（二）因南方上海南通等處紗廠設立巳有多處企業家爲避去競爭或擴充營業起見故多來北方就天津一埠大事經營（三）因農商部年來對於植棉紡紗事業極力提倡天津一埠密邇都門故首先感應基於上列數因是以數年之間天津紗廠驟增多處而其中實力較充計畫較善足爲後起之秀者則當推『裕大』與『寳成第三』兩廠裕大之主幹人物爲王克敏其外農部要人助之經營者亦頗有之且多係專門名家學識經驗均頗豐富該廠資本總額二百萬元現已招足業開創成會於北京已將内部一切辦法籌議妥帖現在天津海河北鄭家鎭地方建築工廠所購機器今秋一準到津紗錠共計二萬五千支據聞該公司所設職員力從減省意在一掃從前各公司冗員充斥之弊以期功歸實際欵不虚糜寳成第三原隨上海寳成第一第二兩廠之次序排列而成其中主幹人物當然爲劉柏森氏其資本總額預定三百萬元現聞已招集不少行將滿額其機器購之於美商愼昌洋行者不久亦將到埠工廠地點與裕大廠同在一處日前裕大與寳成第三均有呈文到農商部請註册立案並因購置建築材料及機器等件請求免稅特聯合公呈農部懇子轉咨稅務處援例照准大約可以達其目的此兩廠者資本旣充人才亦盛將來發展未可量也天津各紗廠近聞將有單獨組織聯合會之舉並擬由聯合會籌集資本購置棉田以期大事種植增加原料其經營方法一仿上海惟津門紗廠旣不如上海之多而團結力且亦未必有南方之固因之有主張仍以加入南方團體較爲得計者至於北方棉田棉產確係優美則亦未嘗不可由全國棉業聯合會增設棉場於京津一帶焉又此外小資本家具有農業專門知識從事植棉事業者年來亦頗有其人如正定如河南均有此等小農場之設立資本多者十萬少者二萬純用新法種植棉花此法如能推廣亦棉業界之最好現象也 
[京華短簡]  
　　昨日（二十二）星期六閣議例會薩氏及閣員於上午十一點十分先後到齊隨即開議重要議案如下（一）答復日使通牒回文案討論結果卽日送逹日使館（二）外交部提出玻利菲亞瑞典瑙威墨西哥古巴等五國添設公使案結果照原案通過（三）簡任陶鎔爲安徽財政廳廳長案結果照准呈請明令發表（四）邇來日軍對於中東路權屢右侵犯情事曾由鮑督擬就維持該路意見書呈請施行討論結果交由外部詳加核議（五）本月軍政各費不 
 
 
 

Page 7

 
 
敷甚鉅財部提出討論維持辦法結果交部迅速設法籌畫（六）張敬堯電請派軍艦赴長沙協防問題（結果）山海軍部電囑杜錫珪赴湘視察江防如果屬實再行派艦前往（七）蔡元培請政府協助法國里昻大學經費問題（結果）否决午後一時半散議由李思浩入府報告 
　　批准奥約之說喧傳日久政府近鑒英意各國之對於奥約業經先後批准瞬即發生效力而魯案覆牒又已發出尤不得不迅速預備提交國際聯盟會故於前晚五時將奥約咨送新衆院日内即將列入議事日程首先討論俟衆院議决移送参院一致通過即可明令批准我國派遣駐外各公使在重要各締約國設有專員外如墨西哥古巴兩國向由駐美公使兼攝瑞典則由駐丹公使兼攝瑙威一國因通好稍後未派專使玻利非亞一國則因締約新成未及派使邇來歐戰告終國際關係日趨複雜上列五國在國交上及商務上均有添設專使之必要聞外部已决定同時設立特擬具理由書及組織辦法業於昨日提交閣議通過 
　　新疆楊增新昨有效電（十九）到京報告派員與俄黨交涉修改稅約情形原文略稱前清光緒七年與俄國訂定稅約曾允許俄商來中境貿易暫不納稅查前訂之約係在帝制時代現時自不得再行適用此後俄商來華貿易應與華商平等納稅兹派許道尹與俄黨交涉囑令轉飭俄商一律遵照辦理以昭公允理合電陳敬請鑒核 
　　徐樹錚請將外蒙改爲省治外蒙各都落王公頗示反對政府亦以外蒙設省過於急驟尚非其時故改省一節恐不能成爲事實據政府中人云外蒙或將建設特别區將來徐圖改省但一切進行事件仍須由徐樹錚與外蒙各王公商酌辦理 
　　工業專門學校去洪風潮於昨日有大部分學生己以無條件復校上課惟從前去洪運動中之最有力學生業已相約退學有數十人之多聞主張去洪最力之學生李某尹某數人則仍上課 
[山東之議會與學潮]  
　　議員北上無期學潮又起波折 
　　魯議會議員全體北上一案旣經大會通過又經各方面催促遂定於二十二日起行然内中有諸多困難議員因意見不一遂相事推諉又經費一節前擬由商會挪借然商會際此枯窘之秋亦無錢可借因此數端而議會北上一節大有無形擱淺之勢現在政府對於日本通牒巳實行駁覆奥約已提交新國會不日可望通過（聞軍民兩署昨接國務院電云濟南田督軍屈省長鑒統密篠電悉魯案已由部以未便根據德約開始交涉等詞駁覆日使奥約現正提交一俟國會通過卽行批准宣布特覆院號印）似此魯人所抱之目的已稍有眉目議會北上或能從此中止亦未可知也 
　　省城各校自十七日上課自習之後當時尚能一律然每日自習鐘點各校規定不同有四點者有三點者有兩點者而自習之方法亦因各校之情形以别有實行自習者有直接上課者有有名無實者聞當時學生聯合會對於自習之主張有三（一）六月一日爲國際聯盟開幕之日山東存亡在此一舉學生當抛棄此數日光隂作積極的運動（二）省會不日北上應豫備作爲後盾（三）學生每日在校自習亦不致荒廢學業又聞各校實行自習之後第一中學近不知何故又復罷課其中學生有請假回家者而正誼中學之學生回家者尤衆若齊魯大學雖經聯合會請求開學而學生多半旋里現在暑假將近不特齊魯大學不能開學即能開學而學生亦不能到齊也 
[直軍撤防之鄂聞]  
　　湖南直軍第三師馬隊三團一營馬兵兩連馬匹兵士各二百餘軍械齊全於十九日晚八點鐘由長沙乘專車到鄂隨由輪駁運漢以便京漢路車北上此爲直軍撤防北歸之第一批也又第三師所率之補充隊業經先行開拔計昨日上午抵鄂之軍隊係第一混成旅張春鑑所帶兵士四百七十人午後係第三混成旅金榮所帶兵士五百二十人均陸續渡江北上矣直軍總監察處總機關原附屬於衡州三師司令部内刻以撤防已决前隊業經拔動吳師長特飭訪處總辦馬惠芳帶同監察官七人及馬弁十六名於十七日乘武長車到鄂即就鮎魚套徐家棚劉家廟三處各組行軍監察所昨均標幟成立矣直軍兵站部運輸股早在劉家廟設立昨有第二分站經理章濂珊在徐家棚組設乾糧股一所招用工徒建設爐鍋並在華興公司購到麵粉一千袋專做大批饅頭據云該軍過鄂在即並不勾留即按名分給爲行軍充飢之用聞鄂當局以湘鄂兩省原有唇齒關係現直軍實行撤歸岳州駐軍將往接替而鄂地首當衝要之區尤宜妥協設備擬俟范吳兩部移湘後即以駐荆第八師王汝勤撥發一旅往岳塡防在此籌畵時間則飭第七十八團王金鈺於通崇蒲各邑愼重維持至江面一帶已商知海軍第二隊及鄂巡艦撥派淺艇四艘擔任游弋矣 
[厦門欲補行國恥紀念不成]  
　　尚不如福州漳州之自由 
　　五月九日爲吾國之國恥紀念日厦門各界因受官廳壓制無何等舉動而福州與漳州均舉行國恥紀念福州於五月四日城台各校一律罷課英華書院學生在南台游行分發傳單手持不忘國恥旗幟省立第一師範則在校外講演七日福州各校又一律罷課學生分途演說城台各商店初僅有十餘家關閉後感動於學生之講演乃相繼閉門南台中亭街久經布店洲邊大東鞋店店門洞開被人搗毁於是各商店一律閉門門首均懸白旗上書五月七日勿忘國恥等字即英商美商及戲園妓館亦皆閉門停止營業九日福州各學校仍一律罷課南台各商仍一律休業惟城内有少數商店懼官廳之壓力者仍照常營業因警察時時梭巡迫令開店故也是日下午二時南台各校學生結隊游行手執黄旗沿途唱國恥歌行至西園繞園三匝歌聲尤爲悲壯後在開化寺前講演園中游人數百咸集聽講所演者爲二十一條件内容之利害詞氣激昻演說畢列隊湖濱前巡按使許世英五月九日所立之擊楫碑邊攝影乃散是日並有青年會學生製木質紀念牌數百面刻有警告同胞誓雪國恥嘗膽臥薪堅持到底等字樣贈各報館學校及各大商家並刋佈傳單沿途分發全閩學生聯合會會員亦於是日大開講演以喚醒人民之愛國心此福州之情形也漳州於五月九日各學校一律停課閩南國民大會·學生聯合會·及龍溪國民大會·學生聯合會·在漳州公園音樂亭開五九國恥紀念會並請各界蒞會於下午二時開會到千餘人全體向國旗行禮唱國恥歌學生聯合會會長及各學生相繼演說極爲激昻演說畢各學生整隊游行城内外各街市沿途分發傳單是日城内外各商店亦一律罷課門首各懸白旗書勿忘國恥字樣此漳州之情形也厦門學生因福州漳州均如此熱心而厦門毫無舉動殊爲可恥爰於十二號分發傳單大意略謂五月九日之國恥紀念各省各埠均轟轟烈烈我厦人獨忘之乎云云意在補行紀念不料至橋亭街爲偵探隊長辛桂源撞見將傳單取去令其回校囑勿再分發此項傳單於是厦門之學生界遂又不敢發動矣 
[江西學潮餘聞]  
　　江西中學以上各校巳於日前全體上課學生方面對於恢復學生會事曾議决視各省爲轉移不復堅持緣學生自經教育廳警務處除去會牌後仍隨時借地集會於會務進行初未稍輟現在惟一主張即恢復開除代表學籍如心逺之劉人龍贛省中學之林桂芳農業之傳競仁一師之王圭李凌鶴劉子池一中之黎誠二中之寥嵩祝等平日在校成績極優爲各該校長及學生所器重在官廳敷衍議會而子不能不量予嚴戒而管教員以代表學籍旣由各學生代爲挽回頗思向官廳轉圜惟恐議會以特别原因官廳亦難爲力故認爲時機未至暫緩進行聞一師退校學生對於王校長與歐陽科長會銜牌示開除學生二十餘人之多意頗憤懣昨發宣言書不作回校思想有某教員愛護學生於事前堅執不可卒未獲允近於課畢嘗往撫慰被黜學生告以少安母燥不久必爲開復又心逺校長熊育錫赴寗歡迎杜威博士未回其監學劉萱孫對於開除劉文龍之舉毅然力爭許廳長頗爲所難將來熊校長回省必更有進一步之意見也又聞議會對於許廳長表面雖甚恭維而其黨報猶作不滿意之論詞蓋其目的在去外省人欲以贛籍承乏爲進行事業之標的也 
[浙一師學生第四次宣言]  
　　對新校長表示滿意 
　　浙江第一師範自新校長姜伯韓視事後對於革新運動進行不遺餘力各方頗表滿意日昨該校全體學生發表第四次宣言云我們從發第三次宣言到如今巳經一整個月了這一個月當中我們所幹的事情是很多我們所進行的事業也不少現在總算是我們這次運動完結的時候了我們已於本月十七日起開始上課了所以我們就不得不把過去一個月當中的情形約略地說給大家聽聽離開我們發第三次宣言的時候不久蔣夢麟先生剛剛爲了我們的事體南來蔣先生南來的目的有兩種（一）慰藉我們（二）爲我們物色相當校長第一件不必說了第二件事經蔣先生幾次往返的結果合着我們兩個要求「維持本校改革精神鞏固浙江文化基礎」的姜伯韓先生便巳得了多方面的同意奉委來做本校的校長了諸君還記得我們第一次宣言中的幾句話嗎「如果有人在過去對於文化運動教育革新兩件事上切切實實有所表現的而且我們認他在將來的的確確能彀維持本校改革精神鞏固浙江文化基礎這樣的人來做本校未來的校長我們當然是歡迎的」姜伯韓先生過去的歷史我們雖則不十分曉得但踪跡他這幾年來的辦學成績和他所發表的文字却不能說他不合着我們的要求的這是我們所以歡迎他來做本校校長的緣故我們第三次宣言當中曾經說過「我們承認校長制度是不合於德莫克拉西時代的組織的我們理想中的社會决没有什麽『長』的東西」所以我們對於本校校長姜伯韓先生是認他和我們站在同一地位的我們和他都不過是浙江省立第一師範學校的一員罷了實際上没有什麽校長和學生的分别姜先生呢到也能彀瞭解我們的意思尊重我們的意見什麽事都經過大家商量之後才去見諸實施現在且把我們提出於四月十五日（姜先生進校之後三日）通過於五月十三日第一次校務會議的議案抄在下面看了也可以曉得我們在過去一個月當中所進行的事業和現在本校的校情將來革進的期望個大概（議决案的全文已錄二十一日本報兹從略）我們還要聲明的一件事教職員問題在我們這次運動當中也算是一個很重要的問題我們和舊教職員（指經校長時代的教職員說的）的感情向來是十分融洽的可是現在有幾個人或者因爲還想去求學或者另有他就雖則經過我們幾多次誠意的勸駕終究不答應再進校來這是我們的一件大憾事我們很希望他們站在校友的地位時刻來勉勵我們教訓我們最後我們還要鄭鄭重重地宣言我們這偌大的事件到今天才算完結别的不說單就和惡毒勢力奮鬭一層而論我們終究要算勝利的「官廳任免校長須得學生同意」道不是中國今日破天荒的一件事嗎我們勉勵自己繼續不斷地努力做改造的事業我們更希望人家繼續不斷地努力做改造的事業我們人家大家携着手努力地去做改造的事業罷 
[杭州快信]  
　　省教育會昨午後開臨時大會省外會員到者寥寥簽到人數約及百名左右某會員等以常會在即修改會章何須臨時開會均不贊成致起衝突秩序大亂並無結果至會長經子淵辭職問題亦未提及遂摇鈴散會學生聯合會昨午後三時在新市場公衆運動場焚燒大批日貨觀者如堵該貨係由宗文中校搜出 
　　省議員柳景元以教育廳近日呈部凝將此後委任省立各校校長用廻避本籍制認爲於地方教育有碍備具理由向省署提出質問限五日答復 
　　駐閩浙軍定今日（二十四）全部撤防回浙此間巳飭各輪站妥爲照料 
　　皖訊·有商人運蕪米一百六十餘艘約四萬敵千石經蘇省大勝關報捐分運江浙各處日來巳大批運到硤石塘棲湖墅等埠米價可望鬆動 
　　女子蠶桑講習所長吳芝瑛昨將上年度第一次成績書造報實業廳轉呈省署備案計春夏育桑飼蠶秋冬繅絲事事注重實習 
　　新選錢業公會會長倪壽柟辭職該會定二十五日下午一時在高喬巷事務所續開會議商决挽留或另選辦法 
[南京快信]  
　　一中一三四年級學生均上課二年級甲班全數退學要 
乙丙兩班不日亦可上課四師全未上課聞現由職教員調停限校長仇埰暑假後八月自行辭職兩校風潮漸息省議會定二十五日開大會連日到省人數不少或可足法數開議徐瀛提議電請中央打消日人包辦蘇省各縣電話及滬寗長途電話緊急動議案朱紹文提議大生紗廠及通海公司官股應劃歸省有案省長交議補助泰縣貧民工藝廠經費南京美大等商號請議查辦南京電燈廠長虐待商民案卽付大會公决錢淦提出海塘險要各工何以迄今未籌撥國家經費從速修治質問書昨由會咨達省署請於三日内答覆又寗屬議員鄭巽昨函會辭職 
　　警務處創設貧民義務學校定六月一日一律開辦前已呈請省長通令各縣知事警局長仿辦警處昨特令發天津警察廳貧民學社照片飭屬懸於辦公室以資參考舊國會議長吳蓮伯代表申炳燊周孟奇由京接洽事畢昨過寗返滬 
地方通信 
[松江]  
　　私米請充平糶電松紳楊了公等電請省署請將截獲私米撥充平糶原電如下省長鈞鑒邇因米價奇漲請縣舉辦平糶並函陳鈞署責成水陸警倧嚴定賞罰章程務使料米不得偷漏出省等情各在案乃松縣平糶未辦偷運仍復不絶小民粒食維艱不免挺而走險十九日滬報載上海南站及楓涇車站截獲省議員沈某等販運私米五千五百餘石己奉鈞令全數充公嚴究主名等因此項米糧旣由蘇運出務請全數提回撥充平糶並嚴究私運主名勿任漏網所有堵截偷漏辦法仍請查照前次函陳嚴飭所屬遵辦一面乞電松江縣尅日平糶以解到懸云云 
　　郭知事接任正任松江縣知事郭曾基由滬來函定二十四號早車來松即於當日正式接任縣署各掾屬及所屬各警官聞信後已在準備迎迓矣 
[蘇州]  
　　青年會報酬捐欵紀念法城市青年會自西友海慕華等提倡推定委辦會主任假商會開會遍發募捐小册兹又在觀前利濟藥房樓上由委辦會諸君開會議决報酬認捐人之紀念法捐欵五萬者報以全身銅像捐一萬者報以半身銅像以次遞減者或報以磁像畫像等及房舍上之題名略歷云云 
　　教會開辦義務夜校唯亭浸會教堂　師華彼得君前曾召齊全體教友開會議决開辦義務通俗夜校舉定該鎭晏成中學第五分校教員金君爲校長顧史二君爲教員己於五月十八日開學報名者頗多云 
　　省委赴東山查烟省委查勘烟苗委員張圓瑞業於二十二日抵蘇因洞庭東山金灣地方發現烟苗即日乘坐汽船親往東山察勘温知事當派偵緝隊長潘秀清陪往以昭愼重 
[無錫]  
　　米價飛漲之恐慌邇來米價飛漲現市高白米己八元餘白秈米亦七元外一班苦力貧民一家數口所獲不足一飽致夫婦問時聞反目且有因此遽萌短見吞食紅頭火柴或生鴉片而斃命者日有所聞甚有圖家自盡者地方紳士並不將積榖平糶地方官吏亦不注意私運現距秋收尚有數月一日貧民鋌而走險殊非地方之福云 
[鎭江]  
　　美女士參觀苦完院二十二日午後二時美國教育家丁女士等三人山崇寳女校校長王素義女士介紹至苦兒院參觀當由院董魏小甫開會歡迎特延明德女校校長顏芷芬女士爲招待員導觀院中各教室工室寢室等頗多贊美繼入會塲奏樂歡迎首山魏君致歡迎詞全塲鼓掌招待員遂請丁女士登臺演講王女士爲之繙譯大致謂貴院軍樂隊童子軍以及各工業教育均極完備惟欲爲諸生言者即烟酒之害嗜之傷腦損肺頗妨身體學業每觀愛爾蘭學生中成績在七十五分以上者皆不吃烟之人其不及格者以吃烟者居多數酒害尤甚甚望諸生保留清潔好習慣勿染烟酒惡習慣將來中國振興惟諸生是賴云云講畢院董魏君贈以該院出品復邀赴運動塲觀童子軍演操亦多贊許賓主盡歡而散 
　　採辦大宗新茶安徽涇縣宣城等處所產緑茶刻己登塲鎭郡各茶號均派人紛往蕪湖設莊採辦聞該茶開價每石計洋七十四元不日即有大宗新貨運鎭云 
[安慶]  
　　聶省長辭職說皖省長聶憲瀋近因内政諸多棘手不能貫澈主張己電請辭職業經政府挽留兹又上辭呈聞去意甚堅 
　　皖議員力爭撤消蘇米捐局安徽省議會議决撤消駐蕪江蘇米釐局案現蘇省長咨覆以該埠米捐爲補助軍餉萬難裁撤等語當經聶省長咨交議會昨該會審查以蕪湖皖省所屬未有甲省稅收不足越征於乙省更未有同省所轄之境而重征其捐稅者且蘇省咨覆理由不足且與事實不符議决仍照原案咨覆省長轉咨蘇省限期七月一日以前將駐蕪米捐局裁撤並咨達財部備案行知蕪商會轉知各帮米商停止重納以紓商困云 
[揚州]  
　　杜威博士返寗杜威博士此次往淮揚蘇常各屬演講路程原定在揚演講後即赴清江演講嗣以浦垣六師三農同起風潮未果故在揚小駐於二十三日偕同譯員劃伯明書記楊英父由在揚高師校友張國仁伴返寗垣聞暫休息後再往常州各埠演講云 
　　電知英員勘烟省署以英領陶樂爾偕同部委來蘇會勘烟苗特密電所屬嚴加汪意江都佟知事奉電己飭城鄉各警區遵照 
　　加收圩隄修費往來清淮揚鎭之小輪每逢江潮泛漲經過瓜洲八里鋪一帶以人力背縴以免衝刷河隄現鎭江小輪公司董事李溥等特與瓜洲董事劉長春等議定於潮水盛漲時仍舊開駛不用人力背縴在每輪客票價上加收銅元一枚以備修堤之用具稟佟知事轉詳鎭江關監督核奪矣 
[嘉興]  
　　蠶汛欠佳說嘉邑四鄉蠶汛早帮已届上山晚帮將過犬眠因寒暖不匀蠶汛欠佳預計蠶花不過六七分惟以北路缺葉紛向禾地各行採購竟無以應致價漲至五元以外前昨兩日市上乏葉居民有桑者其葉均被鄉民重價爭購最可憐者一般農民因無欵購葉竟將已過大眠之蠶棄諸溝壑此種蠶汛爲十數年來所罕有現聞南門外汪家港盛姓德大葉行因售出之葉無法彌補已被鄉民逼倒矣 
　　小學教員須檢定嘉興各小學校未受檢定諸教員對於檢定事宜頗抱觀望態度迄今仍無一人報名現縣公署疊奉教育廳令催特於日昨訓令各校畏將校内未經檢定各教員開具姓名赴勸學所報名母稍觀望致貽自誤 
雜評一 
[各地之米恐慌（黑）]  
　　各地米貴之情形大抵相似其恐慌亦同因之平糶禁運之舉各相設法然至今日而始覺悟則以前之聽人私運或躬自營私者不幾自悔耶蓋勢有必至理有固然公衆之受害一己終無獨免之望人之不能無公德心及不能不扶掖公衆事者因此故也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美公使抵滬之歡迎]  
　　抵埠時之歡迎情形昨日（星期一）新任美國公使克蘭氏借其夫人等於上午九時許在新關碼頭登陸江蘇特派交涉員楊晨帶同交際科長陳世光楊小堂到埠歡迎軍界方面何代護使代表孫副官長海軍藍總司令率王參謀其餘政商等界及美商會長·美總領事等均到埠歡迎正午駐滬美總領事克銀漢君假卡爾登西餐館宴請克公使曁夫人陪宴者除西賓外中國官場楊交涉員·陳楊二交際科長藍總司令等均與焉至三時許始散 
　　交涉署之歡迎會昨晚五時代理松滬護軍使何豐林海軍總司令藍建樞江蘇特派交涉員楊小川會同上海總商會縣商會正副會長在滬北靜安寺路交涉公署開歡迎大會與會者如各國領事海陸軍官員商界人士與王儒堂·沈藴石·關絅之·何質玉·任筱珊·陳介卿·兪奠孫·陸仲良·孫梓琴（何豐林代表）唐露園·楊筱堂·汪幼農·曹省之·夏奇峯·許建屏·馬樹周等五十餘人克蘭氏來署後音樂大作茶話室中六時始盡歡而别聞克蘭氏定於今日（二十五）早晨乘七點五十五分花車赴京并有巴西公使勒拉維氏（前報誤載爲比公使兹悉比使艾維滋尚需數日到滬）亦乘花車同行警察廳已準備音樂隊與軍隊歡送各界人士擬往送登車者甚衆 
　　各路商界之歡迎詞當克公使於黄浦灘碼頭登岸時上海各路商界總聯合會各路董事亦在碼頭歡迎備有中美國旗各一面尚有一部份因未知登岸地點在虹口守候歡迎各馬路商店均懸旗表示歡迎嗣美使登岸卽乘汽車至美總領事公館總聯合會備有歡迎詞未及致送當由張饘堂吕靜齋宋誠彰朱葭琯朱賡石童理璋諸君請余日章許建屏二君介紹同往美總領事公館先由總副領事出而招待坐談片刻後克蘭公使出見遂一一握手由余君而遞歡迎詞（詞錄後）譯述大意美使答謝畢並言此次在滬行期太促不獲與諸君暢叙有人邀余北上就職後再行來滬一次余已允之俟他日重來此間當與諸君暢談遂握手興辭而出其歡迎詞云大美國新任駐華公使克蘭先生閣下竊維敝國與貴國爲東西先後兩大共和國彼此邦交素稱敦睦凡關於正誼人道之主張又受同情之援助貴公使熟諳逺東情勢敝國全國國民早深欽仰此次奉使辱臨華境必能主持公道抑强扶弱俾兩國邦交更臻親善敝會敢代上海全體商民竭誠歡迎並祝貴公使一路福星公道萬歳中華民國上海各路商界總聯合會·南京路商界聯合會·山東路商界聨合會·海寗路商界聯合會·漢口路商界聯合會·四馬路商界聯合會·五馬路商界聯合會·山西路商界聯合會·四川崇明路商界聯合會·天潼福德路商界聯合會·北京路商界聯合會·漢璧禮路商界聯合會·愛多亞路商界聯合會·民國路商界聯合會·百老匯路商界聯合會·北城工商界聯合會·西華德路商界聯合會·滬西七路商界聯合會·武昌路商界聯合會·滬北六路商界聯合會·新閘九路商界聯合會·唐家弄商界聯合會·愛克界三路商界聯合會·南北福建路商界聯合會浙江路商界聯合會·文監師路商界聯合會嘉興梧州路商界聯合會 
[美人注意東方商業]  
　　五月一日西得爾商會發出通告云西得爾大連新加坡之間將開行郵船今已於五月十四號開始駛行駛行之船爲西約塞泊號而白來武加號即當於六月十日繼續啓行杜威爾號則亦於七月十七日開行此數艘皆往大連者又有西哀維斯號於六月二十九日開行繼之者有西哀松號於七月二十五日開行西約塞泊號於九月二日開此皆係開往新加坡者阿克太洛斯號上星期駛抵西得爾爲輪運東方貨品而來二月間西得爾進口貨所獲有一千五百萬元之多已超過上年是月之數矣其最能獲益者莫如象皮約有一百九十六萬六千九百六十六元豆油約有一百七十一萬四千七百九十五元以及花生油約有一百二十一萬六千九百八十二元二月間出口往日本之貨所獲有一千萬元出入相抵可獲三百萬元中國次之出入之貨大約均不及七十五萬元兩者相合亦不過二百萬元第三爲坎拿大該部進口者二百三十九萬零三百五十元而運往西得爾者僅一百五十八萬八千五百四十五元二月份海峽殖民地之進口已二倍於往昔出口至四比利亞者幾於零點增至七萬六千二百十七元自海峽殖民地爪哇及澳大利亞間航路通行之後西得爾之商業於一九二○年時當得大進矣美國北京商務顧問愛拿爾（ＪuleanＡrnold)還至北京時在商會曾述及中國之地位及須與美國聯絡之必要愛君云西得爾頗注意於中國之商業及其進步以該埠與中國最近也中國則極欲與美國營商且頗願得美資本家之資助俾得發展其商業當我週游美國之際又於中國方面得一最新之感觸蓋 
[美公使克蘭氏抵滬攝影（一）]  
　　美公使克蘭美總領事克銀漢美按察使羅平吉楊筱堂 
見於極大之學院中均在研究中國之問題也中國今日之所最需要者爲運輸在六千五百里鐵道之外又需增加十萬里蓋因中國西方有七兆人民完全不能得輸運之助而於世界各部份完全隔絶云西得爾之對外貿易一月以後大見發達各輪船一月份由西得爾開行至各處者二十艘駛還者十七艘二月份開行者十七艘駛回者二十七艘四月份開行者二十七艘駛回者四十艘五月份開行者二十八艘駛回者四十艘五月份大宗貨物運往逺東共分二十大包分别運往日本中國菲列濱海峽殖民地等另有郵船二艘將自海峽殖民地運來大宗象皮五月份大阪郵船會社將有郵船六艘來此離埠者一艘日本郵船會社亦有四艘抵埠西得爾上海航路通行之後海路輸運公司之輪船容納丸於五月十二日抵西得爾滿儎貨物運還上海海南丸五月六日儎貨運往横濱普通郵船公司（ＧcneralＳtealnshipＣo）將於五月十五日起開駛西麥滑號至澳大利亞紐齊偷等處此爲西得爾紐齊倫間通行航路之第一次麥根號及汀達勒斯號於五月十四日開往逺東利物浦丸備木料鋼鐵棉花及普通商品往横濱神户等處 
[美國國際貿易會將召集會議]  
　　美國國際貿易議會决於今年召集會議討論太平洋沿岸之營商問題頗留意於世界上商業之於美國之關係而尤注意於中國也在沉默之狀態中美國商業上之活動在上述各處獲益極多較諸曩昔有過之無不及也戰時商業之振作已將過渡而歐洲交戰各國皆較戰前退步正在自顧不暇而思恢復其南美及非洲之商業美國則以爲此後商業上之競爭當更甚於一九一四年也以前美國商業於世界及中國之活動不及英德逺甚而中國人民則極能信任美人據熟悉世情之專門家云如美人能用其完全之智慧在華貿易必得良好之報答現在之銀價已較一九一五年時增加百分之二百於是華人購進之美貨較前爲多又以華人與美人意見素稱融洽美國商人受我人之歡迎固意中事而其商品此後當能更暢銷於我國矣 
[歐美教育參觀團歸國]  
　　我國參觀美國教育之北京高師校長陳寳泉·湖北高師校長談炳仁·四川高師校長楊若卿·江蘇省視學鄒霽澄·省議員劉佩宜六君已於昨晨七時乘南京號郵船抵滬當船未進口之先已有無線電致商務印書館故陳君等到埠時該館特派趙廉臣黄警頑在碼頭招待并照料行李陳君等則乘車逕往振華旅館當即會議編製調查報告極爲忙碌與之同行之教育次長袁希濤則仍留歐洲廣東高師校長金曾澄則前往日本此次我國主持最高教育之人由歐美參觀歸來對於教育革新必有偉大計畫吾人刮目以觀其後可也 
[廣肇公所處置關餘欵之催詢]  
　　廣肇公所昨爲關餘事致章士釗書云行嚴先生足下指辦西南大學之關餘敝公所主張交無政治關係者保管前經函達左右蒙覆電請廣州軍政府核辦去後迄今已有時日未荷惠示究竟軍政府主張如何同人等至爲系念西南大學籌議已逾半載國人渴望其實現此項設備金决不能聽其中途變更無論何方若膠執成見是始終自外於國人國人爲保存此教育基金計斷不肯袖手坐視足下明達知不以敷衍同人爲了事也專此布達立候覆玉並領台祺上海廣肇公所謹啓 
[曁南校長易人之滬聞]  
　　南京曁南學校校長趙厚生君因欲在滬籌備商科大學及中國與南洋協會等不能再兼顧校務故向教育部辭職已經批准併由部委柯成楙繼任校長昨日校中特停課半天行橷舊校長交代儀式併由職員學生開一紀念會歡送歡迎云 
[徵取統一海軍之意見]  
　　去年粤軍政府爲南北和議事關於海軍方面曾派饒鳴鑾爲分代表到滬接洽嗣因和議中止代表星散饒代表在滬時爲統一海軍一事與海軍各要人接洽後曾表在滬時爲統一海軍一事與海軍各要人接洽後曾於上月間回粤與林悅卿磋商兹聞南北海軍當局互有通電往返籌商頗爲接近而海軍總司令亦奉海軍部電令徵取意見是以藍總司令於前日召集駐泊本埠浦江各艦艦長及本署各課長等在署會議籌商南北海軍統一後各項辦法並籌備謀和之進行方針徵取各人意見紀入會議錄飭令秘書備文並派本署參謀長吳光宗於昨日啓程赴京呈請海軍總長核示遵行 
[葉恭綽調查回國華工人材]  
　　官場方面消息云勸辦實業專使葉恭綽氏對於由歐返國之華工頗示關切因其中擅有工業專長之人材實屬不少而國内開始建設之實業缺乏人材爲數尤夥而需人者搜求不可得懷材者流落無所之事之不幸無逾於此昨已有公函致與華工有關之機關請爲調查歸國華工各業專門之人材以便陸續設法分派錄用云 
[新任紐約史領事近狀]  
　　頃接紐約世界要聞社來函云新任此間中國領事甬人史悠明君曾在該埠百老滙路某小官署下部第六層倚坐於一轉椅中告該社員云余初次蒞美亦係初次出洋此次在横濱乘尼羅號赴舊金山預定三月二十三日抵埠中因汽鍋損壞駛回火奴魯魯修理致緩至四月十二日始抵該埠費時二十五日云史君近以此間氣候温和適人常流連館邸廣庭中樂此不疲云 
[民食問題之昨訊]  
　　探報工人將暴動代理松滬護軍使何豐林昨致南北兩商會公函云逕啓者頃據探報有華工會總會近因上海米價日見飛漲滬上全埠工人生計維艱於十八日午後兩時在法界貝勒路一百五十三號本會内開討論會擬派人往十六舖南碼頭等處實行檢查奸商偷運出口並聯絡十人團組織檢查偷運處隨時派人往浦江以外檢查偷運聞該工黨等係欲乘此米價飛漲之時預備實力暴動並擬聚集工人强搶偷運出洋私米查核所報如果屬實殊屬膽玩除飭縣警嚴密查察外相應函達貴會即希查照注意爲荷 
　　截留米石將會騐公益轉運公司代客私運米石兩車由滬杭車起運赴杭中途被上海稅務所查知設法追 
[美公使克蘭氏抵滬攝影（二）]  
　　美按察使羅平吉浙交涉員王省三美公使克蘭 
回米一車截留車站已由上海縣沈知事電請江蘇齊省長核示後奉令澈查嚴懲各情迭紀前報兹聞此案現經沈知事飭吏傳到該公司總理孫少卿（即守愚）訊據供稱此項米石共計兩車實由鎭江轉運到滬係由杭州湖墅永昌號託鎭江林協興在皖省購辦有大勝關稅單可證今稅單已由該客携帶回蕪等語沈知事以其所供各節未必盡實難免掩飾希圖脫卸罪狀事關重要令交保候詳請上台咨請省議會派員來滬會同商會及米業董事將所截留之米石詳細騐看究竟皖米抑或白米一俟騐明眞相再行核辦 
　　請懲販米奸徒函陸規亮顧楨致滬杭甬鐵路管理處任局長函云筱山局長鑒敬啓者松江楓涇車站停有列車十六輛裝載大宗米糧有五千餘石之多詢之該站站長知係足下命之停駛者維持本省民食欽佩莫名查此項米糧確係奸徒販賣出口售於某國者當此米價奇昻民不聊生而有此大宗食米出口是激動民情促之走險其貽禍不堪設想規亮聯合同志於今晚電呈省長講將此項米糧悉數充作平糶以濟貧民并嚴懲販米奸徒外用特專函敬請先生電飭楓涇該站長靜候省令不准容奸徒情面擅行私卸不勝感激之至 
　　錫金公所之救濟法北市錫金公所因米價昻貴同鄉旅滬貧民有緣生計艱難而自盡者殊爲可憫昨日特邀集同鄉在公所開會議决一面電禀督軍省長曁各重要機關即日撤銷已發出之軍米護照以杜奸商影射並再嚴令禁絶米糧出洋通飭各關口岸一律嚴加盤查一面由同鄉中有力者集捐對於同鄉旅滬貧户暫籌貼補米價辦法惟時間跼蹐發出通知單甚少故到會人數不多當由昇昌徵昌兩鐵號先捐一告元朱菊泉捐洋一百元張雪梅·袁秋暐·朱叔雅·任愼逺等各捐洋五十元並由張竹盛·擔任由世春堂鐵業公所籌辦鐵工一帮貧户貼補米價照此分次擔任一時貧民之無告者定得共沾實惠想滬上各帮公所團體等必有聞風而起者惟此但可濟眉急其根本解决方法所賴賢長官嚴行杜絶米糧出洋及各種影射方能冀米價漸平民困重蘇也 
　　沈知事致商會函上海縣沈知事昨致南北市兩商會公函云逕啓者本月十九日奉滬海道尹第五七七號訓令内開近查滬上米價繼長增高每石幾達十元貧苦小民粒食維艱時值青黄不接觀景尚有加無已一旦民不聊生挺而走險爲患何堪設想經本署於宥日電請督軍省長重申出境米禁嚴密查防並通令各縣維持米價籌辦平糶以濟民食除分行外合行抄電令仰該知事卽便查照迅速會同商會召集米業商董妥籌平價辦法不得囤積居奇並酌提積榖及地方公欵分區籌辦平糶民食攸關地方親民之官多盡一分心力閭閻貧苦小民即多沾一分實惠所望本視民如傷之心爲移緩救急之舉母得稍涉敷衍至要至要一面將辦理情形先行具報並將此後該縣各種糧價按旬列表報查切切此令等因計抄原電到縣奉此除另文訂期函請貴會長籌辦救濟方法外合將原電抄錄函送卽希查照將各種糧價按旬列表送縣以憑轉呈無任盼荷 
　　米糧由車運抵滬滬埠存米缺乏各界恐慌深虞來源不繼故現在南市仁榖公所及各米客與内地產米之區各行家往返函商米價奇貴中途恐有藉端發生搶米等風潮且米船航行尚有風雨阻誤時日價已漲至極點萬一回跌致失機會故松江楓涇等米有改裝火車運申雖水脚稍貴而能穩妥快捷昨日滬杭火車均有裝來一般裝米船户恐失生計殊懷恐懼有向米客詰問要求車運爲臨時辦法云 
[繭汎雜聞]  
　　昨得杭州一帶繭市消息謂各繭行所收之價扯五十五六元身份較往歳爲高出貨亦旺云云 
　　又接楓涇來函云各繭行已定於十一日開秤蠶汎甚旺葉價初六日上午售三元五角下午已漲至四元二角又接嘉興嘉善快信云蠶雖旺葉太少現葉價仍在五元之譜各繭行開秤日期已定初十云 
[新茶上市]  
　　本埠北市向做洋莊茶之恒記·謙泰昌·謙順安·忠信昌·洪源永·同春·永盛昌·久成·恒豐泰·謙益·瑞昌·震昌·榮吉祥等茶棧十三家營業素稱發達自歐戰告終後英美等國·購辦不多俄國因内亂不已停辦二載價格因此大跌業此者大受影響今又届期除榮吉祥現已收歇其餘各茶棧均已上市昨日恒記·謙泰昌·洪源永同春·忠信昌·五棧之新祁紅茶已到一千數百件本欲即日出樣因係英前女皇誕辰紀念各洋行均停止辦公是以各茶棧訂於今日（二十五號）發樣與各洋行開盤云 
[碾米業催減電費]  
　　上海機器碾米公所以同業機器所用碾米馬達電費因煤價賤跌要求減費一案租界工部局電汽處已有復函凡機器所用電多者照七折核減少者照九折核減而閘北水電廠區域已屢次去函蔣廠長託辭須俟省長指令遵辦迄未覆到故昨日叙昌源盛·永大等廠以租界外人治權區域尚巳能原情核減而我閘北本國界内反不能照允因循遲延殊爲抱憾故又向公所催詢囑令公所趕緊交涉以維商艱云 
[造紙廠揀布女工罷工]  
　　西門外日暉橋龍章造紙廠内揀選舊布女工近因米珠薪桂要求每日加增工資洋五分未允女工部分一致罷工惟其他部分男女工人仍照常工作聞該廠因舊布係由店家包解故對此加增工資一事未能贊許云 
[南京號之旅客]  
　　中國郵船公司南京號之職員有十人乘該船來申者有華人九人西人七十五人乘該船赴香港者有華人二十五人西人三十九人 
[駐閩浙軍今日過滬回浙]  
　　浙省盧督軍電令駐閩之浙軍第一師軍隊調回浙省差遣另調現駐杭州一帶之陸軍第四師内數營赴閩接防等情均誌前報所有由閩乘坐鎭定商輪來滬之浙軍砲兵曁輜重兵等三連原定前日（二十二日）抵滬詎料延至昨日（二十四）下午該輪未見進口旋即詢查據復鎭定輪船已由厦門開行放洋今日（二十五）定可抵滬迨至貨物先卸後再行開往南黄浦靠泊兵工廠碼頭候卸軍隊軍械故十六團王團長飭派差弁護兵着於今日候在江干迎護浙軍以便協助運搬軍械至由浙調閩接防之陸軍第四師軍隊己由浙督商由該師師長陳樂三准將現駐嘉興筧橋之步兵十三十四兩團各營再調派砲兵一營拔隊開往閩省駐防業飭各該團營趕速預備開差並將軍械一切整理矣 
[管獄員請加囚糧之續呈]  
　　滬海道屬十二縣管獄員曁蘇常各道屬各縣管獄員前公呈江蘇高等廳請加囚糧爲犯人請命曾誌本報昨各管獄員陳識等以米價太貴勢甚岌岌因又公呈高等檢廳云竊維監獄爲執行刑章之地戒護教誨固當注重而給養一端與罪犯身體之健康關係至密尤應處置得宜現今各處秈米竟達每石十元柴薪油鹽無項不貴查新監囚糧月支每名一元八角此時尚苦難支則舊監爲難更無待言某等自任事以來逐漸虧墊雖量入爲出爲經濟家所公認惟監獄與别項機關不同蓋監犯多非安分之徒如上海監獄現已屢見凶狀越獄絶食皆其慣技此次某等請求廳長賜加囚糧亦出於迫不得已因罪犯必須要給飽食我廳長胞與爲懷必能澤惠及囚俯如前請每日加給二分則囚犯得飽獄官免累皆出鴻施云 
[吞没烟土案預審終結]  
　　水警二廳隊長吳憲章等與該隊偵探王慶甫等前爲護軍使署諮議官孫光耀上訴江蘇省長公署吞没查獲大宗烟土變價朋分等情奉飭傳到尹靄卿連同吳王等併發上海地方審檢廳一再審理供多否認經檢察廳調查尚無確據乃將在案一干人證移付刑庭預審畢仍命還押檢廳兹經梅檢察長令飭將吳憲章崔慶培·成應堂·宰星恒·馮連陞等五名一併免訴於昨備文飭警送水警第一廳發落所有牽涉之王雨生亦於昨日諭飭交保開釋至於王慶甫尹靄卿二名則命押候起訴審判廳公開究辦 
[造幣藏械案辯論終結]  
　　十六舖如意里五號門牌爲呌貨業之上海人張載昌前因僞造貨幣私藏軍火由警拘送地方審檢廳公開審理判候再核在案昨日下午該廳周刑庭長會同許檢察官開庭飭提張上堂研訊所供各節與前日報載略同問官會商之下認爲辯論終結判張還押聽候宣判 
[麋鹿路之命案]  
　　婦人劉馬氏年四十一歳三年前與銅匠兪瞎子姘識 
 
 
 

Page 11

 
 
住居法新租界麋鹿路四十八號門牌内昨晨五點餘時不知因何兪突持利刃至房内向馬氏腹部等處連戳三下血肉糢糊當即身死兪見巳肇禍復持刀將自己下體猛戳一下血流如注後由巡捕聞悉到來立即回報捕房飭派包探韓邦達劉友法等前往查問兪亦受傷過重不能回答即行車送廣慈醫院醫治一面將屍車送同仁輔元堂騐屍所聽候禀請中西讞員檢騐核奪 
[謀害米行司賬案四誌]  
　　龔益謙傷漸見輕 
　　北蘇州路垃圾橋附近九百零七八號門牌恒隆米店司賬龔益謙於本月十三號被學徒葉某持刀砍傷頸項右手等處甚重由捕車送同仁醫院療治並由探目王潤甫將該學徒設法拘解公堂訊判押候原告傷愈再核各情已誌本報兹悉龔之傷勢頸項内經西醫用藥線縫紉敷治創口後已日漸見輕稍可轉動惟手上之傷因潰爛仍未減輕大約一星期後可以到堂作證云 
[滬西商界聯合會開會紀]  
　　滬西商界聯合會前日（二十三）下午一句鐘爲補選職員特開會議副會長顏芹香主席所議各事（一）報告會中經過一切情形並知會各商號明日美國新使蒞滬吾輩應各升旗歡迎全體贊同（二）補選職員主席略謂本會前正會長金君因故辭職評議部中缺席者亦有三人以致會務進行不無阻礙兹請諸公愼重補選以資奮興嗣卽投票檢得葛品生當選爲正會長袁依琴·蔣潤之·王書田·當選爲評議員當場給以證書時正會長葛品生再四謙退經各會員敦勸始允擔任（三）義務夜校校長黄蔭甫報告謂本校開辦至今學子上課者已三十餘人報名者接踵而至惟校舍嫌小應如何處置後由評議部議决通過推廣原有校址添辦校具所需經費請各職會員特别捐募議畢各用茶點散會 
[江寗同鄉徵求會聚餐紀]  
　　江寗六縣旅滬同鄉會第二次徵求會開幕以來共組二十二隊已陸續完備昨晚雲南隊長陶佐卿特就一天香大菜館召集該隊隊員周漢卿·傅春波·任子清·張少甫·葉少如·曹海波·李覲臣·張仰渠·華瀛亭·陳伯恭等内除一二人缺席外其餘均惠然蒞止舉行聚餐籌議徵求會員辦法力促進行鐘鳴十下始各歡然而散 
[教堂附近之妓寮]  
　　浙江路同春坊各衖本爲妓寮淵藪其對面乃一教堂每星期必佈道數次講經時刻或在午後或屬晚間以是一方面正講演聖經一方面乃笙歌大奏致使聽講者不能細聆眞詮引以爲憾近來該堂主教已與妓寮約凡逢講經期間過其地者但聞演講聲無復有筝琶之音矣 
[爛泥渡口築埠交涉之呈縣文]  
　　浦東塘工善後局董朱日宣呈上海縣公署文云爲遵令核議乞賜分别核轉訂期會勘取締撤除以重公渡而免危害事本年五月六日奉鈞署第三零九號訓令奉交涉員訓令准美領函稱美册二千一百六十二千二百十七八等號契地一案所有爭執各端復經轉商該租户曁浚浦局現已議有端倪諒此項糾葛可即理清勿再拖延該租户正式呈請升科願照浚浦局决定履行而該局則稱所有聞碍地方公共碼頭者均不准舉行至於　路一節租户則願仍留原處或移置他方倘給以相當價值亦允推廣函請查照辦理轉飭會丈局繪備升科圖樣並將升科估價函送到署祈早日核辦查此案懸宕已久現函所議各節應否據以結束令飭塘工善後局妥議呈核等因轉行到局奉此遵查此次美領來函轉述浚浦局覆文理由複雜兹特分條議復陳請鈞核（一）浚浦局覆文稱無論何種特别情情均不得限制本局執業利權以及管轄權限惟江邊地主業產在灘地前面而該灘非爲浚浦或沿港所必需者本局認其有優先購置之權一節查浚浦局於清光緒三十一年八月二十九日即西曆一千九百零五年九月二十七日經外務部會同各國公使議定改訂修治黄浦河道條欵奏准咨行江督查照辦理旋值中國改革地方多事該局乘秩序未定之秋於民國元年二月間陳交涉使任内突然條陳要求經理黄浦灘地升科事宜有測量備齊書記等員可以勝任等語是此事全出該局要求並非中國政府本意該局食中國之俸辦中國之事謂經理升科則可認浦灘執業則不可同爲辦公機關爲謀公益則可認爲利權則不可今該局認灘地爲執業利權殊屬誤會該局管轄權限祇有浚浦工段若論地畝必經會丈局會丈道署給契方可認爲地户浦東轉契向章須由會丈局函訂董局會勘原爲清理浦東公地規畫路政水利等事所稱地户優先購置之權不過沿用子母相生舊例爲甲乙等爭升者而言倘關碍路政津渡河道水利等公益例不准升無論何人不能競爭至董局籌辦路政案内浦東公地灘地繳價前清奉准撥養路築路經費及民國元二年經收繳價均有案可稽時在浚浦局暫行章程之前不容掩没劃路向無代價因未收取地捐之故契外如有溢地自應准其抵補藉昭平允（一）浚浦局稱灘地升科購用方法與現有公共碼頭出入有碍則本局未便許可美册二千二百十七八號租户於民國六年五月十一日存銀一萬兩預備將來升科手續但升科圖樣曁升科價目尚未發表當時因已證明有升科之意故許其置用灘地一方暫築臨時駁岸所有建築工程放置浮橋理船廳得本局同意後方可照准一節查灘地升科方法與公共碼頭出入有礙該局旣稱未便許可何以民國六年五月十一日有受存銀一萬兩預備將來升科手續之事若因其存銀證明有升科之意卽許其置地建築是一切手續未經完備流弊不可勝言董局於民國五年統一規畫各義渡碼頭規定浦面及公路寛度丈尺呈奉滬海道尹曁特派交涉員核准轉函浚浦局同會丈局並鈞署委員會勘在先賴義渡碼頭亦在其列該契地又未經會丈局函訂美領署及董局會丈勘明則升科圖樣當然無從發表該局并應拒却暫築駁岸所云建設工程放置浮橋理船廳得浚浦局同意照准證以本年一月奉江海關監督轉准賴稅務司飭理船廳查復鴻升公司安置碼頭躉船各節並未據該公司等來廳報明及按奉呈送各樣未便先往查勘等語是理船廳未經查勘核准而浚浦局先已單獨處置亦違河泊定章現在賴義渡碼頭往來人衆受害多年其誤點悉本於此應請轉函浚浦局迅速糾正退還存銀取消收條即令撤除浮橋躉船以重公渡（一）浚浦局稱旣准築臨時駁岸又置浮橋兩道現時建設工程並未進行近日據理船廳報告該廳近查得該灘地前面放置浮橋規畫未經許可擅行更改巳由廳請租户將擅改之處重行更正本局近日又告理船廳以本局之意如有阻礙賴義渡公衆碼頭交通之處不宜照准一節查該地升科案未成立駁岸浮橋又有暫築臨時字樣而賴義渡自被塡高駁岸設置浮橋躉船萬衆受害已及四年該局不咎誤許於前諉稱現時工程並未進行核之理船廳報告有放置浮橋未經許可擅行更改等語是理船廳明說未經許可則當時之不同意亦可相見應請轉呈江海關監督迅轉理船廳取締勒令撤除躉船照章議處（一）該商復稱現擬正式請准升科並查明共應繳費若干至穿過馬路一條願將馬路仍留原處或在該號基地北面界線另築新路一條其闊與原路同倘中國官廳欲推廣該路亦願劃出惟當給以相當代價至於升科權限願照浚浦局訂定章程履行一節查該公路碼頭無論遷移與否均應依照規定劃留所有契外溢地儘可抵補與該商有益無損更無索取代價之理由至升科履行章程亦應免除妨害根據和約洋商租地須由中國官會同領事官查視無足妨礙始准租住賴義渡公路浦面規定奉准在先該公司轉契在後面該渡碼頭經董局重建更在該公司購地之前總之以私害公萬無是理本案如不早日解决誠恐滋生事端爲亟核議具復呈請鑒核轉呈江蘇特派交涉員顧念國土主權力爲主持迅函浚浦局責成立予發還存銀取消收據撤去躉船並函轉美領事飭令該商遵照一面轉呈江海關監督函請稅務司知照理船廳取締撤除仍呈凋海道尹分别核轉實爲公便謹呈 
　　塘工局最近因鴻升公司經理虞洽卿致函縣署故又有呈縣文其稿如下（上略）查賴義渡碼頭規定公路寛度三丈浦面十丈爲公共泊船之所前經統一規畫呈奉核准在案該商依照規定辦理方爲正當該地旣請美領送轉美册二千一百六十·及二千二百十七八號則地屬洋商塡高築駁當路搭橋安置躉船種種妨害情形迭次呈奉核轉交涉員函訂美領旣各方會勘俾資解决本年五月六日復奉交涉員准美領函復各節令行鈞署轉飭董局核議業經分條呈復請賜核轉函請美領轉飭該商遵照規定辦理亦在案兹閱該商略叙各節語多不倫無庸置答惟旣奉令核復爲再查案陳明該契地前經美領送轉美册是產權屬於美商交涉手續函牘往來盈帙辦公自有一定程式華商美商豈容紛歧公益邦交尤應兼顧按諸事理虞和德已無置喙地位總之董局籌辦浦東路政迄十餘載華洋本無歧視路線寛度三丈如董家渡之塘橋路及洋涇鎭之北洋涇路劃地築路英商已有成例在先至留寛浦面十丈西溝之東渡碼頭美册契地亦有成案賴義渡碼頭經董局於清宣統元年重建該處市面爲各義渡冠地方發達水陸兼籌不僅爲航業一部分已也亟應依照統一規劃辦理以符成案奉令前因理合具復呈請鈞鑒核轉實爲公便謹呈 
[青年會消息三則]  
　　提倡社會服務青年會提倡社會服務實行互助主義邇來於會外事業尤極出力即帮同各團體各教堂組織義務夜學校指導童子合羣遊戲增進其德智體羣四育其成績頗有足記如北四川路懷恩堂創設主日學校培植童子德行設備户内户外游戲·灌輸兒童之智識並有女孩半日學校間嘗或演映影戲或請人演說靡不以四育爲根據餘如北四川路之廣東禮拜堂北京路思婁堂之進德會均設有日夜義務學校教授附近失學子弟造就頗衆南門外長老會創立之青年普益社於四育事業亦無不設備完全數年以來會務亦極發達現在己自建會所行將竣工其造費大都由熱心善士之捐助老北門外浸會堂新屋亦將告竣内容甚大課堂可容學生三百人中有藏書樓·閱報室·游戲室種種設備極周現因需置器具經費尚無着落已開始募捐洋千五百元合諸老教友擔任之數共計凑成萬元本星期四請有紐約青年會幹事開始格君演說以鼓勵大衆之熱忱 
　　提倡注音字母青年會提倡注音字母煞費苦心上星期曾開第一次畢業展覽會詳情己誌本報兹聞其近又聯絡畢業諸人商討善後辦法其結果（一）除於本會與其他有一定地點之學校外再設注音字母露天演講班（二）預備廣告大招學員（三）置備各種儀　　　以助教育（四）每星期聚會一次商討進行方法（五）凡行機關各團體欲聘注音字母教員者可與該會童子部幹事郭農山君接洽 
　　比賽抬球四川路青年會童子部自去歳發起上海抬球聯合會以來各團體之加入者己有七起每星期或間星期必有二團體互相比賽以勵進行故進步之速一日千里上星期日（二十三）下午二時爲該會日校夜校比賽之期特請該會童子部幹事楊舞心爲公證人銀角一聲雙方球員均各奮勇異常卒以日校球員練習功深故獲大勝結果十九與一之比例日校球員之勝二次者爲孫弼伍·高慶熊·周世珍·江元燮·單岩基·唐昌民·李大宸·胡鐵吾·許崇福·勝一次者吳發來·夜校勝一次者兪斌祺· 
[勵志團宣講紀]  
　　勵志愛國宣講圖於月之一十三號下午二時宣講員由事務所出發至邑廟大殿前宣講在場糾察秩序者有奚成良·戚世法·宣講者爲朱文華·徐惠施·周少葵·講題（爲人人注意國貨勿舍己從人）（國人一得覆回日牒消息不以視爲安然無事嗣後宜積極進行）（愛國無分界限雖乞人亦當愛之）講未完忽有偵探二人前來查問周君答以市塲取消戒嚴己載各報惟高昌廟兵工廠等處尚嚴防該偵探以未稟准爲言總要阻止斯時斜陽西下遂即散去 
[少年宣講團游行宣講紀]  
　　少年宣講團總部於昨日（二十三）舉行第二十一週游行宣講上午出發赴大塲鎭當報告警倧所並請保護該所長允准保護即在花衣塲開講是日適該鎭有燈會聽者甚多有三百餘人首由甘梅嶺講（今日之生活程度）·（亡國奴之苦楚如何）·（社會習慣應改良）次張周講（烟酒賭博之大害）·（處今日之世界人人宜識字）·（勸川國貨挽回利權）·講時佐以各種圖畫按圖解釋聽者頗能感動講畢開辦露天學校學生四十八人照章授課成績甚佳攝影散課該隊並調查是鎭風俗儉樸人情尚稱厚道沿途分贈改良小調藉收文字勸導之效晚八時回團 
[東吳二中定期參觀商務印書館]  
　　崑山路東吳大學第二中學校因商務印書館爲我國第一書館規模宏大不得不一往參觀以增加課外智識乃於昨日由周世勳至該館與交際科長黄警頑接洽遂定於本星期六全體往寳山路該廠參觀云 
[又將有一儲蓄銀行出現]  
　　山東豐大商業儲蓄銀行總行設在濟南於上年開幕營業頗稱發達旋由各董事議决於上海籌設分行擇定英大馬路四百九十號房屋日來己經翻造門面内部組織完備即將正式開幕聞該行發起人爲靳翼青·潘馨航·趙次山·顧克民·袁寅舫·吳松生·許指嚴諸君其營業注重儲蓄云 
[靜安寺舉行佛會]  
　　滬西靜安寺衆僧因今日爲夏曆四月初八日乃舉行大佛會於是一般迷信家佞佛心動購香燭紙錠携往頂禮者男婦老幼頗夥附近靜安寺捕房深恐人衆匪類混雜其間施行不法故捕頭諭令中西探捕届時分赴該寺一帶梭巡照料 
[書記官長接事]  
　　上海地方審判廳書記官長沈子剛因病出缺業經上台委派葉在疇（乃城）署理葉奉委到滬已於昨農投廳稟到辦公矣 
[警察隊長調差]  
　　淞滬警察廳游巡第一隊隊長王志鴻業經警察廳長徐國樑調充保安隊隊長兼督操官保安隊隊長趙玉珂調辦游巡第四隊隊長前游巡四隊隊長劉啓賢則調辦游巡第一隊隊長該員等奉令後刻已分别到差視事昨日午後徐廳長又命王趙劉三員到廳詢問要公 
[石皮弄口請設崗警之未准]  
　　滬城西門内肇浜路石皮弄一帶近來時有發生竊盜情事當經該處商號朱軒臣等聯名投淞滬警察廳具稟請求在石皮弄口添設崗位派警駐防以保治安徐廳長據稟後以各區所長警本有定額目下戒嚴時代原有巡警尚虞不敷分佈該商等請求各節礙難照准但與地方保護治安有關候令飭該區所加派巡邏隊勤加梭巡昨已令飭二區一分所馬鳳山警佐遵照辦理矣 
[傳諭農户防牛闖入軌道]  
　　滬寗杭甬路局任局長以時值農民播種禾稻之際田中需水皆賴牛力此後鄉間之耕牛均在田園以内火車開行時聞聲響較大每有牛隻受驚而致闖入軌道慘遭碾斃情事嗣後凡有牛隻在沿路綫兩旁田園耕種者須由農民加意看護耕作以後勿得放青致令越入軌道以防碾斃昨特通令所屬各站長傳諭各地保知照各農户愼加看護 
[塡塞小浜之請究]  
　　浦東陸家渡湧泰棧所購洋商道契地内有南北出水小浜一條南通高巷浜爲附近農田灌溉所需日久失浚漸次淤塞近該棧爲謀統一基地起見將該浜塡塞該處附近居民業户人等以該河道不入契圖内今被塡塞阻礙農田水利故報告洋涇市經董請求皇廳傳究留經董諭令靜候勘明核辦 
[歸家完姻中途溺斃]  
　　洞庭山人施某係招商局總收支員施桃春之姪孫於上月杪歸家完娶乘兪阿美之無錫快船回籍由滬開行至黄渡口相近船户觀看艙内施忽然失蹤駭極船夥亦未見其失足落水趕將船開回沿途打撈始見屍身浮於水面兪無奈將屍載送洞庭山一面派人來滬報告兇信屍叔祖以伊姪孫身死不明派人趕回向兪澈究 
[阿叔拐賣姪女之定罪]  
　　丁勝泉於上月間誘拐胞兄根泉之女祥英後托陸順堂售賣與張藴州家現經原告偵悉報告捕房飭探前往將被告等及女孩一併帶入捕房聽候解堂訊究己誌昨報昨解法公廨請究先據捕頭上堂稟明前情原告未到詰之丁勝泉供認因貧將姪女拐出價賣不諱陸順堂供民人與丁勝泉素識女孩由丁領來托民人代覔主顧故由民人介紹賣與張藴州是實張藴州稱女孩實由陸順堂領來不知拐來故敢買下求察中西讞員會判被告丁勝衆誘拐姪女罪己成立着押西牢二年陸順堂押一年張藴州不應收買來歷不明之女孩着罰洋五十元充公原告不應鹽訊不到着罰洋十元女孩丁祥英暫行送堂留養候原告到案具領 
[阿姪犯拐累及阿叔]  
　　江北人李阿本前日偕證劉陳氏扭陸海東至四區警署控稱民妻陸氏被陸姪小文子誘拐藏匿杳無下落故將海東扭請追究顏警正諭令暫押聽候訊辦 
[阿姪毆叔之免究]  
　　嚴啓發於日前在法租界不知因何將伊叔父嚴玉壽兇毆重傷倒地後由巡街捕聞悉到來將嚴等叔姪一併帶入捕房飭將嚴玉壽送往醫院醫治昨日先將被告解送法公堂請究先據捕頭上堂稟明前情原告遣某甲代到聲稱被告年輕無知一時誤犯應請堂上准予原告自己領回管束中西官判旣據原告請求准如所請 
[尋獲被人姦佔之寡媳]  
　　江北老嫗唐夏氏之寡媳唐朱氏於隂曆正月間被放車租之季有才誘拐成姦在租界内賃屋居住近爲夏氏得悉前日帶同次子唐瑞香前往尋獲將季與朱氏一併扭控四區警署聽候顏警正研訊核辦 
[爭風起釁之兇劇]  
　　住居浦東白蓮涇附近之朱毛甫向在虹廟弄爲漆匠其妻衞氏年二十二歳不安於室暗與徐春·羅士禹等通姦前晚十時許徐羅二人在該氏房中相遇一言不合彼此行兇適該氏夫叔朱阿龍朱紀生弟兄二人自外捕蟹而歸聞悉上前干涉詎阿龍被徐用刀砍傷左臂及手背等處朱紀生之頭部亦被用斧頭砍傷旋由警到來將徐羅與該氏先行拘獲抄出斧頭一把兇刀上之刀壳一個連同朱氏弟兄解送三區三分所昨午轉送地方廳經檢察官騐得兩未受傷屬實判阿龍等回去自醫徐羅與氏收押候辦 
[兩被告交保候訊]  
　　周銓福在公共公廨訴王生甫串同劣保辛藴蘭盜賣墳地又文東來訴施成記不還借洋兩案均由駐廨包探將被告傳案照章交保候訊 
[汽車碾傷下電車人]  
　　昨日上午九時許有寓居閘北鴻興里之紹興人吳月茗自百老滙路附搭某號電車行抵南京路下車適有某號汽車駛來遭撞倒地碾斷腿骨由老巡捕房七百二十一號華捕瞥見當即前來押令汽車夫載送受傷人投醫院醫治持取傷狀單帶同該汽車夫入捕房稟候捕頭核示 
[託名騙洋之扭控]  
　　周德明昨扭老音徐金奎至法公廨控稱徐於上月間以荐商至某輪船爲夥爲由被騙去押櫃洋二十元及一切用費共洋三十五元迨届期向論置之不理人即避匿不面今始遇見故此扭案請追詰之徐金奎供原告之銀洋實由民人交與輪船上顧某原告自己不願至船上營業實與民人無涉餘供支吾中西官判姑念被告年老從寛免押罰洋五元充公外着交保出外歸還原告洋二十元 
[攫取金挖耳]  
　　婦人孫沈氏前晚經過廣東路被陳長發攫取金挖耳一支而逃由氏大喊經九百八十七號巡捕聞警追獲人贓帶人捕房捕頭詢供一過飭令收押候解公共公廨訊辦 
[縣署批示二則]  
　　月匣同業馬錦泉等呈爲公議行規求保生計環請立案給示由呈及粘件均悉該商等爲整齊貨價訂立行規旣經同業全體六家公議允洽蓋章聯稟應准備案並給示遵守可也此批行規存 
　　王李氏據控王迪祥等濫捕伊夫王小弟威逼致死由呈悉查爾夫王小弟於上年丁姓刦案有關未獲之先係由夥盜秦阿金供指旣獲之後係伊自己畏罪投浦現在己將屍身撈獲並函請檢察廳蒞騐自應靜候核辦本知事遇事一秉至公如果該探實有威逼等情决不稍存廻護也 
中華職業教育社通訊 
　　本社附設中華職業學校章程業巳發完正在續印承各處紛紛函索不及遍復特此布告一俟出版當即補奉請見諒爲幸 
來函 
[狄侃來函]  
　　各省區特别區學生聯合會公鑒本月二十三日評議部議决本會下届會址仍在上海除會址所在地例出壹理事外當舉定南京·北京·福建·浙江·江西·留日等六處學聯合會各選理事一人至新舊職員交替日期己定於本年七月一號統希查照爲荷中華民國學生聯合會總會理事長狄侃漾 
　　北京·南京·福建·浙江·江西·留日上海各地學生聯合會公鑒按照本月二十三日評議部議决按尊處應各選出理事一人至希即日舉定并請伊等於本年七月一日前來滬以便舉行新舊職員交替禮中華民國學生聯合會總會理事長狄侃漾 
[廣肇公所再致汪精衞書]  
　　精衞先生足下接誦覆函謂報載足下在馬玉山公司内所云甚非事實且承受演說之際不當引本公所之語爲例證（原函尚有「以上所言謂銘不當於演說之際輒引貴公所之語以爲例證銘所甘受謂銘當日演說係專對於貴公所而發則銘所不承」等語爲各報漏載）足徵足下天性聰頴頓悟失言所謂日月之食不掩光明惟就報載而論一則曰「得罪父老」再則曰「吾廣東父老尚且如此」謂非對本公所而發似不可能足下言論頗動人聽聞對於此等「甚非事實」之紀事似宜立予更正以免淆亂是非此同人今日敢竭誠爲足下忠告者旦來函謂西南大學經費另一問題對於此問題曾發表意見今閱各報披露足下對於此問題之評論是非之界有益令同人滋惑者欲默爾而息恐終貽「不明是非」之誚爰舉所見以爲辨别是非之標準倘亦足下所樂聞乎足下謂保管之權早有所屬並歷舉開辦之費如建築校舍設備教材等在在皆須經費質言之無非謂西南大學之欵巳至提取時期不應發生保管問題足下此言驟聞之非不切於事情所惜者足下言之較遲耳關餘之指辦西南大學據足下所云提議已及半年大綱通過已及兩月此半年與兩月中初無保管問題之爭議也職權所在無論保管即提取之且悉數提取之亦責任内所有事夫誰有異議者乃蹉跎至今未取一文未舉一事（指足下所云）致國人渴望之大學籌備欵成爲訴訟之目的物令人言之痛心且訟端旣起則辦學之欵實陷於悲境同人再四籌思以爲兩方爭點旣以用諸政治相猜忌果交無政治關係者保管疑慮即渙然冰釋爭端自無形消滅國家體面教育基金均因以保全且同人所認爲無政治關係者與足下宣言中所謂「與軍政府無何等關係」者同一旨趣此項學欵果交無政治關係者保管則於辦學進行不但無阻或較迅速較之停頓於訴訟中孰是孰非不難明辨矣惜乎辦學基金已陷於政治漩渦致授人以口實失社會之信任而西南大學於進行上又生障碍不得不令同人失望耳總之同人主張始終爲保存學欵自問一本公道故發表後多數輿論贊同即有一二妄事評論者認爲不足置辨足下爲晋鄉傑出使非牽於感情對於眞是眞非終有了解之一日故不憚辭費爲縷述之並願與當世明達一商榷焉言盡於兹惟希亮察此頌台祺上海廣肇公所謹啓 
[童理璋來函]  
　　敬啓者昨報載中國工會開會推鄙人爲理事員一節不勝駭異想鄙人並非該會會員此日又非代表山東路是日雖然到會乃係個人旁觀資格誠恐不明事實爰特來函更正聲明與該會毫無關係童理璋啓 
[織襪公會來函]  
　　啓者今日貴報新聞欄内登載斜橋勤益織襪廠執事何秋士發起組設該業救濟會在各工人名下工資内扣存洋五元以便棄爲救濟之用此事實係工人誤會存貯保證金所致此項保證金有五元三元二種專存爲工人賠償不應之損壞物料而設每於年終結算一次如該工人自始至終無應賠之項此保證金如數發還本人廠中無絲毫之取利與扣取工資大相反背且何君並無組織襪業救濟會之事務希迅賜更正是所至禱上海華商織襪公會啓 
雜評二 
[調查華工人材（怡）]  
　　我國工業之不發達有二大原因焉一缺經費二少人材而人材較經費爲尤要 
　　華工在歐多時經騐旣多智識自富然自回國以後往往無所事事寄人宇下者有之淪於餓莩者有之苟能善爲收容使之振興工業則國家得有用之人材而工人得盡力以謀生此固一舉兩得也今聞有調查之舉豈不甚善雖然僅僅調查而無切實之任用中國類此之事亦多矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[舊金山瑣談（二）] [  白丁]  
　　船未抵埠之先一日在「南京號」郵船中即接無線電報某會何日宴請某會何日開會歡迎故船方抵埠卽有吾國舊金山領事朱兆莘君及留學生美人數十人各持中國旗登船接待青示歡迎盛意即在甲板上攝一影留爲紀念 
　　四號下午五時一百數十之中國學生均已安置於「灰脫康」旅館中即有美人某君導游花會花曾設在「王宮旅館」Ｐalacellotdl鮮花千萬朶顏色千萬種其大者如七寸盆陳列於極華麗之廳事中有十數妙齡女郎專司保養之職花之豔麗肥碩奇異奪目嘆爲觀止矣花之名目無數吾國花卉無一類之者有類似玫瑰花而其榦較吾國之玫瑰花大逾十倍者惜不知其名也 
　　六號美人某君導游舊金山全埠僱摩托車數十輛載余等學生六十餘人銜接馳行令人注目沿途所見風景其佳麗難以筆述車行兩小時經十數名勝之地今僅略紀其三（一）「金山要塞」要塞臨「金門」之口地勢甚高摩托車馳行山腰間下望則一片海水金門立於眼前山岡上列有砲位兵士守衞焉閑人不許入余等則特許耳（二）「金門公圜」ＧoldenＧateＰark圜長三英里闊一英里半其中得見「荷蘭國之風車」「美洲之野牛」「日本之茶圜」「音樂亭」以及十二年前地震後之遺跡（三）「孿峰」ＴwinＰeak峯高九百二十五英尺路繞山腰盤旋至山頂摩托車馳行直上以至極峯俯視全埠眞有仙乎仙乎之概 
劇談 
[梅訊（四十一）] [  春醪]  
　　昨見王息存先生題雅集圖詩云 
　　神光離合乍隂陽花雨繽紛作衆香舞遍柘枝顚欲放人間從此重霓裳 
　　别調珠江語未諳清吭宛轉雪衣參正宮譜出漪蘭操有曰都誇北勝南（此指李雪芳而言之也） 
　　十年牢落牆東叟掩涙聽歌爲爾曹凝碧管絃太無賴舊聲休按鬱輪袍　 
　　薔薇嬾漫女郎詞玉樹風前總自持不肯回眸流一睞羣花撩亂費相思 
　　檀欒金碧大樓台山石高低費剪裁一笑園林與評泊老夫鬱抱爲郎開 
　　露重雲裁閬苑儔夫容丰韵靜中收莫嫌江上東風晚别有芳恣艶在秋 
　　老鳳清聲十載前小紅俊侣艶于仙嘉榮夙擅梁州調惆悵華年錦瑟篇 
　　詞人磊落譜雲韶百訥琴聲攝緑么一卷冬郎哀怨曲賞音誰識海風蕭 
　　漚波逸趣傳芳訊雅意搜羅本事諸一自燕蘭修譜後重將艶跡寫淞南 
　　海濱勝侣筆矜持破例匆匆畫與詩珍重雙清氷雪卷莫須更讀楚騷辭 
　　並跋云庚申春仲畹華南來予以氷壺梅矩亭蘭贈之各贅小詩荏苒送春復綴十章并書卷尾庶海上雅游塵因弗墜云爾耷叟識時年八十開六 
　　畹華日來忙碌已極影片留聲機均需演唱晚間復有酬酢散劇歸後檢點行篋非卯酉間不得就寢也 
　　上元夫人劇本當日草草編纂回京後猶須更改故尚非定本爾 
　　畹華今所寓之平安里四十五號三十年前卽瀟湘妃子林黛玉之香巢人傑地靈洵有所鍾哉 
　　昨日戲游園驚夢之佳爲海上所僅見而識者謂即在京城中演之亦不能細膩熨貼至如此田地 
　　畹華逗留海上彌月深居簡出盛會咸不應赴昨忽思游半淞園戲演畢即率諸閣員前往匆匆一行亦未爲人所知歸途出大世界始有一二人遥覘之老鶴與高梧在大世界門口戲拈清平樂半闋聯句曰 
 
[作緣上觀]  
　　鴛鴦何事從容也知領略光風驀地這回相見不甘　臥池中 
　　晚來赴卡爾登晚飯時八時許樓次殊無至者滋與熟人吳語爲樂耳 
　　畹華遊大世界頗觀小影戲數齣大約一二年後有天女散花春香鬧學矣 
諧著 
[佛淴浴歌] [  楓隱]  
　　四月八日佛淴浴善男信女多喜樂我聞湯銘浴盤重日新不獨浴身兼浴心我佛六根久清凈何待淴浴始光明何况浴佛總在四月八餘日不聞加拂拭方今世界重衞生沐浴不間嚴寒與署節倘使一年祇有一度浴何怪外人詆我支那人不潔或云浴佛節是佛生日設齋聊比湯餅設然而方今政界各要人年年莫不做生日倘使生日必須來淴浴許多壽頭碼子也須返老爲童重過洗兒節諸般解釋無一通浴佛二字母乃等妄說惟是我今於此忽有一感想諸君不妨聽我慢慢唱嘗聞妓女嫁人名淴浴好把歷年當頭贖我國年來逋負巳山積不知何日可涊浴倘能聽此浴佛二字生反省急把開源節流許多要政來振作也年外債清償度支裕吾民巳拜我佛福更有方今政客與武人若輩心胸皆齷齪南北交閧已連年往往無辜遭榖戮倘能聆此浴佛二字生悔悟各把爭權奪利私心來祓灌他年政治清明　閣寧吾人亦食我佛祿如此浴佛佳節方始不虚過吾儕何妨日供鮮花一枝香一爐佛淴浴佛淴浴我今作此浴佛歌諸君愼勿蹌我噴蛆嚼舌當入拔舌獄 
雜錄 
[宿草餘哀錄（中）] [  抱一]  
　　霽色明人眼澄江夕照開波平過雨後雲薄試風纔樹暝漁　集烟青估舶來長橋渾不　獨客首重回 
　　亦有園林勝清夷好納凉千章喬木蔭半畝　花香噴沬晴塘雨流光夏夜霜履聲來槖槖士女粲成行 
　　洞門谺然闢中有一臺天新戲幻燈影家情擲酒錢清歌惜嘔啞妙舞自蹁躚月落晨星殁酣嬉人未眠 
　　自古稱荒服於今尚版圖滿珠曾北略羅刹正南趨冠履皆殊俗錐刀亦丈夫萑苻猶好暴何物此睢盱 
　　新縣無城郭官衙市尾過似聞勤獄訟重與惜謳歌吏老無刑鼎民僝有禍羅榛蕪况初闢豺虎本來多 
　　耕鑿乃吾願投荒無奈何出門一悵惘歸夢幾蹉跎不厭麋鴻友生愁魑魅過鐙前看兒女中酒且高歌 
　　諸將二首 
　　莽莽川原舊草萊因緣幕府逐江南雞林自昔遵王會虎翼於今有禍胎見說中樞重藩鎭可堪文吏辱輿臺少陵悲憤傳詩史奴僕旌旄事可哀 
　　紛紛牙將奪門呼幾見張弧幾脫弧幸有秦師平晉亂終看社鼠易城狐供軍緡算屠酤盡交子錢飛楮葉枯川谷荒荒鶯更老不知鄭國有萑苻 
新聞拾遺 
　　賣菜女松江城内昨有一賣菜女沿街喚賣忽一老嫗來購所插金簪墮菜筐中不覺而去後爲女檢得知嫗所遺坐守以待未幾嫗果跟蹤至女舉以還之嫗稱謝不已並酬以一元女慨然曰余若見利而忘義何舍其大而取小哉竟楊長去[  鶴鳴]  
　　老嫗陪新娘常熟唐橋謝某有一女許與陸氏子日前爲出閣之期綵輿臨門女扶一老嫗一同登輿而去一時親友往賀莫不稱奇嗣經謝某宣佈始知女生而喪母全賴嫗之乳哺因此表示不忘恩義云[  錢英]  
　　騙錢新法近日滬西一帶忽有人手持一種洋鐵小牌（飾以金箔狀極美觀）上鐫某會會員字樣向各廠工人兜售價僅小洋三角言購得之後卽享有特别利益將來如失業時可至會中報告爲代謀衣食云云一時勞力中人受欺者甚衆俱有得意色云[  吳秉恬]  
　　皇命乞丐九畝地萬竹路昨有一丐年七十餘鬚髮皆白穿黄布衣前後有方塊補子書「皇上欽賜」四字頭戴金頂紅纓帽手執長竹爿亦有字書皇上欽賜耋民祁全安徽歙縣人一手執竹鈴摇時聲若蛙鳴沿門求乞旋向小北門一帶而去[  ] 周劉） 
　　暫停片刻昨夕八時四十分有十二路電車行至抛球場電線忽中斷各車均不能行適又下雨男女乘客心急下車互相撞倒紛亂良久諸電車中一空如洗後經修電車者修至九時二十分始得開駛云[  文海]  
劇本 
[新婚夫婦（四）] [  瑙威名家皮琴生著一圭譚]  
　　阿克塞使得伹我第一要知道我們到底上跳舞會去不去呢 
　　勞拉你倘要去儘去好了給我們道一聲歉 
　　母親這也不行記着你如今巳嫁與人了 
　　阿克塞這就是咧在我也覺得勞拉不該留着在家可是他巳是我的老婆如今我也甚麽都要倚重他的這跳舞會旣爲我們兩人舉行和旁的人没有關係况且也專爲少年人跳舞：： 
　　母親没有老年人的分兒 
　　勞拉謝謝你自從我長大起來母親向來喜歡跳舞我倘没有母親領班跳舞也從不上跳舞會去的 
　　母親我知道阿克塞心中多分想我倘不是這樣那就再好没有 
　　父親（仍讀新聞紙）母親跳舞時態度很優美的 
　　阿克塞我原知這個不見我也常同母親領班跳舞的但是這一回一共請了四五十人曾費了好些錢好些心力布置了種種頑意全都爲我們兩人的緣故我們倘不去使他們失望那就壞極了 
小說 
[社會小說衆醉獨醒（五十一）] [  瞻廬]  
　　轎兒落了肩轎裏的勞工先生鵝行鴨步慢慢兒踱出轎門抬轎的勞工先生一壁兒拭汗一壁兒肚裏打算抬轎的坐轎的一般都是劉公館裏雇用的人坐轎的身價不見得甚麽高抬轎的身價不見得甚麽低蒲鞋服事草鞋還要吃他一頓排楦眞個是窮人欺窮人討飯的欺難民不表轎夫滿腹牢騷且說看門的見西席先生來了向青巖討了一張名片趕向裏邊去通報那時邦平正陪着幾個親友在花廳裏談話一個是前妻的哥哥陸子才一個是後妻的哥哥柳小賓一個是錢舖經手邵大年一個是善堂董事張誠甫這幾個都是請來做陪客的邦平正說道怎麽轎兒去了一句多鐘先生還没到來那看門的老王高舉着名片上前來回伍師爺到了邦平點了一點頭便道你去通知徐師爺叫他出去招待便是了老王答應一個是字忙到辦事至裏向徐勉齋說了勉齋滿懷歡喜暗想今天又做闊東家的代表了當下吩咐老王去請伍師爺到大廳上坐待我出見老王出去把伍青巖領入大廳青巖踏上階石舉目四瞧只落得半驚半喜驚的是這般高堂大厦往在裏面的眞是天大福分自己住的一間屋給他們做厠所還不配喜的是住在牛棚豬圈裏的人今天會到高堂大厦裏做上賓委實是夢想所不到在這當兒老王說一聲師爺請坐自向外邊去了青巖瞧那兩旁的椅子都是加大放樣的太師椅上襯着大紅墊子便揀下面的一張坐了說也奇怪慣坐冷板凳的坐在大紅墊子上轉覺與臀部不甚接洽側坐也不是正坐也不是郤不像那天坐在燒火凳上的舒服（回顧第三回） 
[自由談之自由談] [  鵑]  
　　栗立竟日腦思與心力俱疲自以爲勞瘁極矣乃夜半夢回車聲到枕微聞苦力邪許之聲中挾悲意以吾視彼則又自覺其逸也 
 
 
 

Page 15

 
 
   
 
 

Page 16

 
 
   
 
