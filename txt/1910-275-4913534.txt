# 1910 - 275 - 4913534

 

Page 1

 
 
   
 
 

Page 2

 
 
上諭 
[監國攝政王鈐章九月初八日内閣奉]  
　　上諭前因皖北災情甚生當經電飭張人駿朱家寶查明現在情形妥擬　辦法詳細電奏兹據電陳皖北匪平後善後方法及現辦賑撫並籌欵　情形等語皖省地方漸就安靖惟連年災歉仍須嚴密設防所擬分布　各營辦法尚屬妥恊即著該督等嚴飭各營認眞防範母稍疏懈至所　稱各屬災區過廣爲日方長民生困苦已極殊堪憫惻著再賞給帑銀　二萬兩由度支部撥給交該督撫分飭印委各員妥實散放以資拯救　所請截留京餉十萬兩之處着度支部議奏餘照所請欽此軍機大　臣署名奕劻假毓朗那桐徐世昌　宫門鈔九月初八日召見軍機澤公吳品珩劉國祉易　國勲論說 
[資政院議决權之效力（公）]  
　　國家之設機關。非以爲美觀也。將使之舉其職焉。夫有機關而職不克舉。者何也。則人敝與法敝。二者必居一於是。雖有良法美意。而奉行非人。則悉成虚器。此人敝之說也。雖妙選人才。而不予以展布之餘地。則用賢與。用不肖同其結果。此法敝之說也。我國之政治機關。率兼二敝。不爾亦尸。其。一庶政叢脞。皆此之由。而新設之資政院。其果能爲。國家涓埃。之補與否吾將於其能否。抉除此二敝焉卜之。　　國家曷爲而設資政院耶。我皇上繼述景皇帝庶政公諸輿論之遺志而以明詔定之爲議院之基礎者也。夫國家無論采用何種政體。其國中之。輿論。未嘗或息也。而庶政公諸輿論一語。惟立憲國能舉其。實而非專。制國之所克冒者。何也亦於輿論能否。生效力判之而已。大師之著書講學。報館之立義陳說。乃至里巷歌謡。朦膄諷諫。未嘗不足以支配。一時之人。心。卽專制國之君相。亦時或樂取而嚴憚之。而君子不予以輿論。政治之。名者。其輿論能有政治上之效力與否。非輿論本身所能自主。也立憲國。之所謂輿論則異是假途於國家。機關以發表之。而法律上賦之以一定。之效力者也。其機關。維何則議院是已。各國議院。其立法權之範圍廣狹不同有涉及政治全體者有僅限於一局部者。其議决權發生效力難易亦不同。有一議决而立即發生者有議决後經君上之裁可然後發生者雖然。但使在法律所許之權限。範圍内經過一定之形式手續。則必。能生。一定之效力。而斷未有　。頇影響。消滅於若有若無之間者。也今資政院。之議。决權將來。果能。有此效力乎。吾竊疑之。　　資政院今始開。其結果未予天下以共見也。而前乎此者則有諮議局。據諮議局欽定章程。先帝所賜與吾民參與各省政治之權限。不可云狹也。然自第一次開局以來。各省議决之議案。高可隠人然而可决之案。且經督撫批准矣。而閣置不行者。不知凡幾也否决之案。且經督。撫撤回矣而繼續行之者。又不知凡幾也。可决否决之力。行政官絶不視爲輕重。。則局。中鄭重之討議。與私人集圑之演說何異。局中莊。嚴之文牘。與普。通報館。之論著何。異以國家特設之機關。而其言動乃僅得比於私人。其衊國民。 
 
 
 

Page 3

 
 
權利且勿論。而損國家之威重。蓋莫甚焉。諮議局則旣若是矣。今資政院。果能有以異於昔所云乎。吾竊疑之。　　政府如有所猜忌於資政院也。則减縮其議决權之範圍。惟列舉少數之。事。使得與議。而其他皆不得與吾民無。怨也或嚴重其議决後之手續。使必經他機關之承認。然後議决權始爲完全有效。吾民亦無怨也。何也以某種權力賦與某種機關。君上自有權衡吾民祇衣籲乞而不敢自專也。若乃君上旣以一定之權。賦予此機關。而他機關乃從而明奪之暗摧之。則是侮君上也侮國家也夫資政院與諮議局之議决權。皇上所明以予。我者。也若任其議决權之消滅於無效。而不一思擁護之。則是議員委君貺於。草莾其罪又豈獨在行政官而已。（未完）專電 
[電一（北京）]  
　　監國於今日（初八日）召見軍機時諭商收贖開平礦務辦法及縮短國會年限兩事討論至午始行散值 
[電二（北京）]  
　　各省派資政院委員直隷唐寶鍔江寗沈邦憲東三省鄒郅安黑龍江張國淦吉林萬繩武山東朱鍾焯山西沈林一福建梁冠江蘇何煜安徽汪承祖江西曹樹藤四川馬汝驥陜西瑞清甘肅安維岸貴州陳鹤年浙江梁建章 
[電三（北京）]  
　　資政院預算股員今日（初八）互選審查長籍忠寅王璟芳孟昭常易宗夔四人當選 
[電四（北京）]  
　　御史黃瑞麒奏各省佐雜壅擠請將府經磿以下歸本省候補免繳離指各費奉旨該部議奏 
[電五（北京）]  
　　監國諭樞臣嗣後各項案件概照新律辦理緊要新聞一 
[郵部擬訂外債條例北京]  
　　郵部以借欵辦路一事或須交資政院提議特飭承政參議兩廳擬就說帖已錄昨報兹又探得該部所擬條例五則（大綱已載前報專電）亟將原文照 
錄於下　　第一嚴禁抵押按以路作抵路綫所至國權隨之此通論也蓋所抵之路若與列國所訂勢力範圍有出入則必起紛擾而中其禍者實在吾國若所抵之路適如彼所擬定勢力範圍之内則自就覊勒爲東清南满之續矣故今此議者欲以此牽制外交實臆之測談也　　第二嚴禁折兌按起募外債本有二法一曰名價發行一曰平價發行平價發行者謂貸百取百息視通常者也名價發行者謂貸百而取不足或取九五或九十息視通常爲稍减者也中國往者所募各債無不有折兌即皆所謂名價發行故有此二弊一其所稍减之息不足以償其折兌之虧二所取者百爲虚數而償則須百之實數縱財界裕足易於募債之時難以募輕息之債還重息之債故此項條例中宜按照歐美市塲常息以平價發行爲宗旨　　第三保留伸縮償期之權國債視償期異同大要得分爲二曰確期者曰不確期者確期者一定期内不得清還或一定期内必須清還者也不確期者數十年之内可以任意分還者也故不確期之債可以伸缩自由可以起輕息之債還重息之債此項條例宜以不確期爲宗旨　　第四嚴禁居間者之壟斷凡起募國債有二法一曰直接發行法一曰間接發行法直接發行法者由中央銀行自行起募者也間接發行者囑託内外銀行代募者也中國向者所取法近似間接而實非間接以居間者立於債權者之地位而攘取種種利益實爲大詬今歐美諸國金融機關秩然美備至有組織圑體專爲人國募債者但予以百一之益而利害均我任之以大清帝國國權之信用何須乞靈市儈自損利權乎故此後募債宜以直接或間接發行爲宗旨　　第五保留用人購料之權蓋購料之權失由是用錢虚耗我乃擲厚資而甘窳貨反令本國固有物産舍置不用用人之權失而債權所及乃不僅金錢關係矣故此項條例宜載明外債事爲債務關係不及其他　　以上五大原則實爲外債條例之要旨凡埃及波斯之所以亡以其昧此瑞典腦威之所以藉外債成路者以其明皮也故本部宗旨（第） 
（一）認非起募外債分别緩急築造全國之路不足以濟危急（第二）認非本此原則逕由本部訂立條例以爲募債之標本不足 
 
 

Page 4

 
 
防流失而杜後患焉 
[吉撫又請借欵二千萬北京]  
　　吉撫陳昭常前日呈遞密奏一件探得内容大致謂吉省財政困難已逹極點而各項要政尤萬難緩行再四籌商擬借外債二千萬專爲興辦各項實業之用查德人巴士來華當差已久二十年前由北洋借調來吉令其親赴各國糾合資本以圖集事現正著手籌辦將來如有成效或投資或借欵均可此項章程條約自當悉心釐訂擬以千萬儲爲中國銀號及合資礦本以千萬分營其他林礦諸要政吉林據東三省之中樞礦産豐富尤爲彼族所覬觎迭經派員設法招集富商巨賈來吉承辦惟華人資本薄弱而吉林礦産無窮東西强隣挾其國資相逼而來咸擬取均勢主義輸入外資實有急不待緩之勢現擬吉省礦産無論大小均應同時舉辦除某某兩國外歐美列强均可投資合辦總期與督臣互相繫緩督則專力於奉黑庶幾吉省可以自保云云樞府以此事與錫良前奏借欵是否另係一事抑卽指錫原奏而言已有電致東督飭與吉撫會商覆奏矣 
[督撫聨銜請開國會之先聲北京]  
　　滇督李仲帥邀約各省督撫聨銜上奏請開國會一節已誌前報兹悉此事由仲帥發起後一時贊成者有五六省之多現聞摺已備就係由直督陳小帥領銜摺中措詞大致謂各省財政困難已極而各省新政有增無减應請朝廷銳意更新使朝野上下一律担負責任此後方可著手否則無米爲炊人所難能必至土崩瓦解無以爲繼然欲朝野皆負責任惟有籲請速開國會云云亦未來之一大奏章也 
[順直紳民籲請速開國會情形天津]  
　　順直紳民於初三日上午九鐘齊集東馬路宣講所約一千數百餘人演說畢遂公推領銜者李向辰温世霖賀培桐李長生楊明僧潘智遠杜寶楨王觀保李蔭桓張銘勲薜廷棨王雙岐等十二人十一鐘齊赴督轅呈請代奏速開國會是日前導有黃色大旗八桿上書順直人民呈請代奏速開國會字樣直至督署二門外停候當經號房將領銜十二人延入内花廳後遂傳大帥命謂將禀收下請諸君回去領銜諸君皆謂非見大帥不可以吾數次遂由幕府汪葉諸君出爲招待并許面陳大帥爲之代奏諸領銜謂此次之來尚有面陳要事非見不可不但我輩非見不可即外間鵠立之多數民人亦非見不可如不與回話我輩亦可直入内宅言罷起而欲行遂經幕府諸君回話直督以人多不便僅將李向辰温世霖杜寶楨王觀保張銘勲傳入談次惟諄囑不可稍有暴動張銘勲君答以治晚等亦不願有不法行爲惟國勢危迫至此人民等不能不叩求大帥代逹天聽以求速開國會當時直督及幕府諸君與領銜者辯論頗久領銜諸君反復哀籲泣求代奏遂蒙尤准且謂今晚卽行辦稿明日出奏遂送客是日二門外之大衆國民鵠候消息者三五成羣有演說人民生計艱難者有演說政治腐敗國勢危險者有演說東三省現狀者種種不一無不大聲疾呼倍極痛切回同志會簽名時已一鐘矣 
[滬商會討論挽救市面補紀]  
　　上海市面恐慌情形已略紀前報兹悉自初五日某銀行不收廿一家莊票後至初六日全市危迫愈甚匯兌不通莊票滙票一無效用加以源豐潤擱淺人心益慌市面敗壞幾至不可收拾商務總會乃急集各業領袖初七日開全體特别大會首由總董周金箴君報告開會原因後即由錢業代表林蓮蓀君起言現在市面已處於至危極險地步全國皆被影響大清銀行係國家银行握全國金融界之中樞乃市面敗壞至此竟未亟起補救殊乖朝廷保維商務之至意且背度支部所訂銀行章程目下治標辦法唯有急電樞府商部度支部江督蘇撫代奏請飭大清交通兩銀行迅速籌欵五百萬發交商會救濟市面一面妥籌押欵辦法除地産外如有華商公司妥當之股票亦准抵押藉救眉急諸君以爲何如次貝潤生君起言上海市面之壞實壞於橡皮股票總計其數約有數千萬金其股票之在華人手中者約占什之七八此十之七八之股票當購入時其代價大率向莊家挪移一朝虧損遂至無可彌補此一原因也正元等三莊倒閉洋商票欵業已借債歸償而華商所執之票因債票未辦分文無着以致演此恐慌此二原因也依鄙人愚見現在亟應先籌彌補華商之虧欠華商票欵有著則市面自能活動所謂治本之法也至如林君所云以産抵銀固亦救急之一法然使其人苟有産業作抵何處不可設法亦何必仰仗商會始能籌欵耶時大衆皆以爲市面已臻絶地萬不及標本兼治應如林君所議治標辦法决先電請代奏撥欵維持乃公擬電稿分呈軍機處度支部農工商部江督蘇撫略謂滬市日來莊滙不通竟如罷市上海工廠數十家工人二三十萬人一經停工於商業治安均有關係事機危迫應請代奏敕下大清交通兩銀行迅速籌欵五百萬兩交出職會散放以挽危局云云迨擬妥簽字譯發時已八點鐘矣旋卽散會 
[大銀號擱淺駭聞杭州]  
　　源豐潤銀號爲甬中巨富所創分設各省及著名商埠機關交通久爲此中巨擘其分設之官銀號係承辦江海各關稅欵及英德俄法賠欵勢望尤宏此次上海道蔡觀察獲譴市面益形恐慌該號首當其衝週轉不靈申號突於初五晚擱淺杭號得信亦卽宣布收帳綜計全國總分號十七處同時停市收付約二千萬金出入尚不甚相懸兹據同業傳述該號應付之欵以粤海關爲最巨計 
 
 

Page 5

 
 
需六百萬漢口次之需四百萬滬關需三百五十萬其餘各埠均數十萬不等而以杭州爲最少計藩庫銅元存欵平糶米價等六萬餘杭州府交解十月分四國賠欵磅虧等三萬餘均有實欵可抵净不敷存户另欵約五六萬餘元風聲傳播全市頗爲恐慌現聞該號經理人朱虞臣恐有他變已電致號東轉電藩司决於初七晚先行發封聞寗波分枝源隆兩莊亦由甬道發封執事費姓已經看管杭州分枝某顔料及茶號兩家亦岌岌可危云　　按本埠源豐潤擱淺本館初六晚已得消息杭垣亦有專電報告因恐摇亂市面未經登載今市面已敗壞至此亦惟有付之一歎而已 
[浙諮議局停議後之狀熊杭州]  
　　浙省諮議局以郵部破壞商律剥奪人民利權業於初三日正式會議要求代奏一面宣告停議迭誌前報詎初四日增撫專劄到局將停會（層僞爲不知詰問本日何不開議及配送議事日程等語全體議員閱文大譁復於初六日具呈申明畧云本月初四日奉撫部院劄開（原劄錄前報）等因查初三日正式開議撫部院蒞會時提議路事全體議决呈請代奏復經表决停議以待業將當日速記錄呈送察閱初四日即未開會並非議事日程遺漏未送再同時交令復議呈請代奏事件現在業經停會亦無從付議合併聲明　　此呈遞送時陳議長并另有覆函說明情形而增撫仍不謂然復劄行諮議局云照得商會電文有停議之事即經函詢去後兹據諮議局議長陳綽函復以初三日全體决議停議他案呈請代奏候旨會塲情形如此將速記錄呈送前來並稱各處爲路事連日函電詰責詞多激烈本局爲鎮定人心計是以分電各府等語查諮議局章程並無因呈請代奏事件而自行停議之規定且本届發交諮議局會議之案甚多關繫興革利弊亦甚重大會期有限斷不可遽爾停議以致事務廢弛諮議局議長來函有爲鎮定人心計之語若果停會不議誠恐無知愚民諸多誤會是欲以鎮定人心者適足以浮動人心竊爲非計至呈請代奏一案已經明白批答並劄行照常開議在案應即查照前次批劄即速開議是爲到要附黑龍江復電杭州諮議局鑒支電悉本局公認協助黑議局魚印又廣西來電杭州諮議局鑒支電悉應協争局員已辭愧未能助桂局歌印又福建來電諮議局鑒預算部江電僅提地方費未言嵗入貴省如何鐡路事當協争主張内容如何盼覆閩局魚　　又資政院議員王佐等來電杭州諮議局鑒即提出質問請速開議餘函詳王佐等公叩虞又嘉興商學界本電浙諮議局大鑒懇院續奏如未邀允停議他事專議路事否則代議云何各界汹汹全仗主持嘉興商學界公叩虞又嘉善商學界來電諮議局鑒停議待旨具偑熱心不奏何旨不議何奏路爲浙之命脈停議他案則可若併路事停議則不可管見院如輕民命而重祿位貴局大可徑呈資政郵部現改商律旣殺人而曰其人與他人不同何以服天下乞力争嘉善 
[葡萄牙革命風潮五誌]  
　　字林報載初六日倫敦電云里斯本電稱據官塲報告王族出奔情形謂共和黨已允保葡王及王太后生命之安全並備游艇一艘聽其應用王叔雖率領保王黨鼓勇巷戰然使爲共和黨擒獲亦當待以不死里斯本路透訪事電稱葡王於星期二日深夜共和黨轟擊王宫之際由後門出宫前往新屈拉旋赴羅拂拉會其母與祖母同赴愛里西拉登御艇避難里斯本路透代理電稱革黨領袖海軍總督里斯君因疑事已失敗竟至自盡新政府現正部署議院選舉等事粗定政綱如下（一）發逹學務（二）整頓防務　（三）規定地方分治（四）殖民地自治權（五）駟逐僧尼（六） 
規定敎化平民之主　（七）區别敎會與國家之權限（八）鞏固財政每日新聞特别訪事電稱起事之時王叔亞方沙適居别墅即發電至英請派一軍艦赴葡援救時海電已斷經某英人駕乘修理海電之船撈起電線竟能將該電發出同日栢靈電云葡國共和政府如能及時成立各國擬一律承認現葡國各修道院均已解散並禁止各敎士衣宗敎法服行於街中此後政敎權限將嚴行劃清所有宗敎各學堂一律改爲尋常學堂又聞阿查爾斯及買特拉兩處已宣布共和政體現已傳知各處舉行國會選舉並正式選舉大總統其制度將偏重社會主義云初七日倫敦電云據栢靈電稱里區斯巴脫報載有論說謂葡之革命英實與謀葡國王族出奔其白萊托實出於英國之强逼又謂凡國家日趨未造而爲英國所利用者則英必出其權術之政策使其國運罹於不可測之地位葡國之革命可爲殷鑒云同日柏靈電云葡萄牙各殖民地現均宣布共和政體葡王曼洛爾及王太后太王太后均經其白萊脫英督欵留惟游艇亞米里號因係國家公物仍將駛回葡國英國謡傳德國欲在阿查爾斯及買特拉兩處獲占屯煤之地德國官塲已申辯是說指爲虚誣文滙報載初八日倫敦電云據其白策脫電稱游艇亞米里號已駛回里斯本葡王及其母后擬駐其白萊脫太王太后及王叔亞方沙將赴意大利臨時政府現竭力阻遏仇敎之暴動目下敎士行於途中輒遭毆擊總統白萃格已占居王宫一所里斯本接各殖民地來 
 
 

Page 6

 
 
電均願扶助共和政體現已簡放新任大使前往巴黎梅特里特及羅馬三處共和政府之布告書已正式投遞各國政府 
[京師近事]  
　　日前監國辦事後交諭樞臣密摺五件飭特開密議解决辦法聞所交各摺一係關於整頓藏務这條陳爲留中未發之件一爲前直督端方上年在直督任時所遞一爲文鏡如侍御鑑所遞其餘未詳大約皆係關於藏地之交涉邊防路務軍政各事聞各樞臣已定日内邀集有關係之各部大臣在政務處特開秘密會議　　日俄约協成立後俄人侵畧蒙古之政策日形緊迫庫倫辦事大臣時有緊急電報通知政府並請軍諮處陸軍部速派一知兵人員赴庫整理軍政現聞處部會商擬派前近畿督練處敎練處總辦唐在禮前往調查情形再籌辦法　　民政部肅邸以各省舉辦警政成效未着而所需經費率多由地方捐集其中辦法不一難免滋生流弊甚至激成事變亟宜分别捐集辦法及開銷數目支用事項開列清册送部稽查聞已飭知各省遵辦矣時評 
[其一]  
　　南洋華僑。大都以傭役起家。而其得力則在勤儉二字極其半。生胼手胝足之力。則面圑圑富家翁矣。　　是故。歐美諸國。以勤儉二字。爲中國商人之美。德而豈知。内地。商人。其受病正與華僑相反。　　思以頃。刻而。致陶朱之富。則羣焉趨於投機之營業。安於逸豫。而忘稼穡之。艱則羣焉虚張。聲勢以自。豪此市面最盛。之上海。所以至。今日而一蹶不。振也 
[其二]  
　　上海非無資本家也。而有資本數十百萬者。必張數百千萬之。門面。市面平静之時。固可以爲牽蘿補屋之謀。一旦恐慌則并。其實有之資。本而亦付諸袗臂之一擲。自今以後。上海將眞無資本家矣嗚呼。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[張家口又有搗毁鹽局風潮直隷]  
　　聞上月二十九日張家口鹽局又有與蒙民衝突之事察哈爾都統溥良以鹽務現旣獨立不便由地方官辦理因即電致鹽政處云張家口地方有剌嘛數人率領蒙古人數百搗毁鹽局攢毆委員傷重幾斃請迅派員查辦云云現聞鹽政處已派員到口辦理此事矣　　按張家口一帶向食蒙鹽自鹽政處派員經理後鹽局委員時有與蒙民齟齬之事遂致釀成此次之風潮現聞鹽政處復有改歸商辦之說凡事一經官辦其弊立見眞不可解 
[粤人最近争界電文]  
　　旅梧粤商電北京分送軍機處外務部列憲鈞鑒葡藉海盜違背公法侵佔地界主權恥辱實甚敬懇據理力争以維國體旅梧粤商全體黃凝翰等叩號　　旅越粤商電外務部列憲鈞鑒澳界議案切實堅持稍一退讓國勢傾危懇迅電粤督急收路環設軍防守若主權放棄兵柄受人割據之慘卽在目前瓜分之禍亡於旦夕叩乞鈞部力籌對待以保主權而復邉土旅安南堤岸穗城會館衆商叩　　旅港維持會電北京分送軍機處都察院曁各部列憲團呈攝政王鈞鑒葡佔路環製造賊巢歷來擄劫貽害無窮一旦捕匪擅動兵艦轟擊我土良莠不分人命財産無辜殄滅葡人養匪爲患尤爲公法所不容若論强權對待當興師問罪卽和平辦法亦應責備賠償易地而居我國不知幾許賠欵方能了此重大交涉今事將兩月未聞政府據理詰責自甘委靡葡更驕横異日借事生端香山邊患保無再蹈路環覆轍際此日俄恊約旣成大局有岌岌可危之勢非開國會上下一心難支危局若以澳界地處荒僻稍爲輕掉實開列邦效尤之漸况附近澳門之西瓜埔地方久爲法人垂涎前經佔據有案澳界一經失敗該國必再起要索瓜分先兆實葡人爲之起點也願當道諸公竭力扶持則感且不朽矣旅港勘界維持會全體籲 
[各督撫與民政部往來電]  
　　護鄂督致民政部電民政部鈞鑒自治籌辦處轉據長樂縣禀稱長樂縣合縣三十四堡共完正稅錢糧一百九十餘兩調查城鄕十三堡居民年納正稅一兩以上者不過數人其餘各堡多係鄕僻更可概見其各項公益捐向係取之川鹽商户於本地居民無涉他如學欵内略有雜捐然輸捐者每人年只數百文當初雖有捐助學欵之家又僅一次並非每年完納均與地方自治章程第十六條第四項不合查四月二十一日吉撫電請以有不動産五百元以上者作爲第四項資格未邀部准覆電僅允以願捐本地方自治經費年二元以上者列爲選民長樂民智閉固即此項資格亦難多得選民旣不易覯則議事會董事會無從著手禀懇核示辦理並請查照東三省彰武縣變通辦法只設董事會不設議事會以選民會代之董事會會員卽由選民會徑選等情據此查該縣僻處山陰所禀各節尚屬實情而自治關係甚要又未便以選民過少獨置該處於不辦究應如何辦理之處伏乞電示飭遵乃徵宥　　民政部覆電武昌制台鑒宥電悉長樂合格選民旣少應查照城　鄕自治章程第十二條第一項辦理如因情形不便即查照該條第二項辦理此覆民政部支　　護桂撫致民政部憲政館電民政部憲政館鈞鑒據自治籌辦處詳稱鈞部奏定逐年籌備事宜期限清單廳州縣地方自治一項宣統二年籌設首縣議事會參事會外府廳屬各首縣衝繁廳州縣偏僻廳州縣議參事會均遞年籌設限宣統五年粗具規模宣統六年一律成立自應遵照辦理惟自治事業全視人才經濟爲盛衰籌辦之初充必視才財之消長盈虧爲標準民窮財盡以桂省爲最艱人材消乏亦較之各省爲尤甚城鎮鄕自治與廳州縣自治並行兼顧其勢萬難擬仿江蘇安徽城鎮鄕分年辦法將城鎮鄕廳州縣劃分三起由城鎮而鄕而廳州縣卽將全省廳州縣區分次序遞年籌設如甲年成立城鎮議事會董事會者乙年應成立鄕議事會鄕董事會而廳州縣議事會參事會則丙年成立照正例推總之最後全省一律成立之年仍與期限清單無異其財力能同時成立可提前辦理者不在此限等情前來查該處詳稱桂省財才消乏固係實在情形而擬定地方自治辦法雖與章程稍有變通仍於成立期限並無遲誤可否准予變通之處敬候核覆再行奏咨立案景桐删　　民政部覆電桂林撫台鑒删電悉本部前具奏分期籌辦自治深恐同時併舉务有未逮故分省城外府繁盛中等偏僻等項桂省擬劃分城鎮與鄕及廳州縣爲三起似於階級次第尚欠詳審應須轉飭妥酌此覆民政部沁　　蘇撫致民政部電民政部鈞鑒城鎮鄕自治章程第一百七條地方官行文董事會用諭選舉章程第六十一條總董由督撫加劄查州縣用諭督撫轉用劄似宜酌任用州縣由藩司下札任用總董轉由督撫下劄尤宜酌且城鎮總董人數較多可否由督撫選定後札行該地方官轉諭任用以免紛繁而符體制請示遵德全皓分類新聞 
政界 
 
 

Page 11

 
 
[徽郡設立會議分所之原因安慶]  
　　徽州府許太守以所屬之黟縣𡟋源祁門等縣距郡較遠所有舉辦新政憲政各事宜頭緒紛繁公牘往返請示辦理展轉稽延不免有需時日致滋貽誤且近來時事多艱頻年災歉時有帮會各匪煽惑饑民勾結棍徒妄思蠢動在在均屬堪虞若不嚴飭各縣不分畛域實力巡緝不足以資防範而靖地方凡有會哨以及禀府磋商等事難資策應擬於適中之地設立會議分所每月訂定日期赴所會晤凡有緊要事件均可隨時禀商辦理然後再行補禀立案以免貽誤 
[藩司籌撥振欵近况安徽]  
　　皖藩近以本年皖南北被水爲災奉旨施恩發給帑銀四萬以拯災黎等因欽此欽遵在案兹聞該署藩吳方伯以皖北災情較重飭籌急振需欵孔殷現擬在於司庫耗羨項下籌撥分别給發振撫以免災民流離失所致滋事端刻已詳請撫憲懇予奏咨立案矣 
[藩司通飭换立官契補稅辦法杭州]  
　　浙藩出示曉諭文云浙省契稅一欵前因積弊甚深節經由司設法整頓詳定章程所有各業户典買田房産業均應用官契紙書寫即時黏尾給執不准再有隠漏並不准再有恩稅小稅名目上年復因度支部籌欵抵補土藥稅釐定爲買契價銀一兩收稅銀九分典契價銀一兩收稅銀六分頒訂加收章程行令兩月内實行並由司會同財政局議定契稅九分合收入洋一角三分五釐每庫平銀一兩合收大洋一元五角通飭自上年十月初一日起爲實行加收之期並頒發簡明告不徧貼曉諭各在案兹據宣平縣以該縣契稅向有小稅名目現行新章民多觀望請頒示諭禁等情禀奉撫憲批司撰擬告示頒發該縣剴切曉諭並由該令隨時忍眞整頓洗除積弊以期有裨國課等因奉此查契稅一項處屬宣平如是其他各縣可知除分飭遵辦外合亟出示曉諭爲此示仰該縣紳商軍民人等知悉爾等須知房地契稅爲國家雜項錢粮匿契不稅例應笞責並須追半價入官各業户置買産業係爲久遠之計豈可希國减價但蓋縣印不黏契尾此等僅蓋縣印之契名爲小契一經告發或因案牽涉即須照例罰辦吝小費而受大害實爲該業户等所不取現届部定半年限满所有從前未稅白契及縣印小契本應一律罰辦姑念愚民無知狃於積習從寛不咎旣往限此次文到之日起再勒限三個月一律分别换立官契補稅限满仍前隠匿不遵無論何人之産一經查出或被告發定即照例從嚴罰辦以爲玩視功命者戒倘書吏人等敢於定章之外需索分文亦准據實禀究 
[湘省水警分叚辦事長沙]  
　　湘省省河水警總避因經費支絀經巡道札飭該局委員將文案收支通譯等員酌量裁减水陸洲之陸警分區亦裁撤回城以資節省並將水警分作六叚其第一叚卽附設總局内其餘分設三汉磯靳江河撈刀河靖港新開河等處各處巡官已由巡道分别札委矣交涉 
[英輪碼頭讓築堤岸之交涉州]  
　　粤督前據隄工局禀稱西濠口至沙基涌口第七叚隄岸現有英商輪船公司等永租碼頭二座請照會英領事飭該公司等先將碼頭拆去以便工作俟隄岸造成後照局章改造承租等由當經照商英總領事飭令英商退讓並批示在案兹接廣州口英國傑總領事照稱接准八月初八日來文均已閱悉凡有公益之事本總領事無不願和睦贊助乃此次來文論及本國輪船現有之利權語涉含糊除非貴部堂代貴國政府切實表明該公司此等利權無得妨碍本總領事勢難應允查照省河隄工局之意該輪船公司等碼頭先將遷讓改建鐡碼頭俟隄岸造成後再照該局章程承租然該碼頭兩府其一座係粤省政府永遠租與省港澳輪船公司又一座係馬顯明永遠租與該公司每年均憑印契繳納官租定章一繳南海縣一繳財政公所如有遷讓改造之舉將來接租未能按照局章自應仍照該公司所存契據原約辦理此件應請貴部堂特爲聲明允許再該碼頭後幅地叚係該公司産業亦持有印契隄丁局所需地叚若干其地價值隄工局是否補償應請貴部堂特爲聲明又有新碼頭岸傍水深淺一節現今常有輪船因潮退時難以駛撊隄岸工竣後地方官必須設法務使無論潮之漲落輪船泊近碼頭保其水深足用此節應請貴部堂特爲聲明以上三欵俟接復文允准始可飭令該公司遵照辦理另有關係該處附近英商永租之地俟三欵議妥再與隄工局會商公訂等由前來當即札行隄工局以英商輪船公司碼頭兩座自應先行拆讓以便赶緊築隄惟該處碼頭地叚均有契據執管計明永租字樣若一律取銷飭照局章承租似難折服但興築隄岸係地方公益之事泰西各國凡舉辦一切公益無不就事籌集捐欵以爲經費似應查照仿辦飭令酌繳捐欵若干以爲常年修隄之用其該公司碼頭後地叚該局需用若干是否補價前禀並未議及應即一併核明妥議禀復以憑核辦軍界 
[演試新式過山砲情形廣州]  
　　粤省大吏向禮和洋行定購退管過山砲數尊日前已運到省於初一日在小盤龍岡演放先在九龍坑山脚以白布作靶由西人三名會同華人一人施放第一擬打近靶（如堡壘後散兵）約百米逹距離計一放空响二發二放開花彈二發三放炸力彈二發第二擬打遠靶（如敵兵大部隊）約一千八百米逹距離計一放空嚮二發二放開花彈八發三放子母彈十發匀多命中到觀者政界有李水提王道秉恩美參議及各新軍將領云 
[籌晝支發皖北軍餉紀聞安慶]  
　　皖北設立支發局係在兵燹以後原爲發放防軍餉項而設現皖省遵章設立財政公所該局業已照章歸併由財政公所派員前往經理收放事宜均經詳奉上台立案惟該局收入軍餉僅恃五河正陽兩卡四成鹽釐爲挹注近年以來鹽釐短絀征不敷解幾有無可騰挪之勢兹聞皖藩以該局月餉爲軍人計口授食之需關係緊要自宜設法籌畫以免譁潰頃已在於司庫及釐金籌議項下分别借撥俾應急需矣學務 
[鄂省規定學欵之大要湖北]  
　　湖北學欵支絀萬分所有停辦學堂裁減薪水各事項經高文宗督同課長科員及各堂監督連日在學務公所妥籌辦法以資維持而期永久兹將其議定停辦及折減情形分别探錄於下（甲）停辦定期一方言學堂定於本年終停辦所有該堂四年三年學生均予考試畢業分别發給憑照二高等農業學堂及農業敎員講習所均定於明年停辦未届畢業期之學生考試後准給予修業文憑以便投考他項學堂三兩湖初級師範以本届學生畢業後即行停辦不再招生博物理化專科同（乙）薪水定額一高等及中等 
 
 

Page 12

 
 
以上學堂監督每月薪金一百二十元堂長每月六十元外准兼十二點鐘功課以資補助然不得擅行多兼二高等及中等以上敎員文學科每點鐘洋六元算學科五元餘均四元按星期鐘點定一月之薪金（假如文學敎員每星期六點鐘功課則每月薪金三十六元餘例推）三高等中等監學每月薪金四十元所兼功課與堂長同四高等小學堂監學每月薪金三十元所兼功課不得過六點鐘敎員每點鐘一元二角至一元五角分别酌給非有特别優長不得逾一元六角之數五各州縣高等小學監學大縣每月錢三十串中縣二十四串敎員每點鐘一串二百至一串五百非有特别優長不得至一串六百文再兩湖總師範劉監督聘之跨管三堂辛勞逈異議定每月薪金洋三百元餘人不得援例又省城及各屬初等敎員薪水太輕難於瞻给候通飭各屬將現在數目報告後再行一律酌加 
[牌示師範選科生委用辦法廣州]  
　　提學司牌示各生文云優級師範選科之設所以養成初級師範及中學之師資而此項畢業學生則有効力本省及全國之義務前奉部頒該生等服務章程經通行遵照在案現查該生等已經畢業所有服務年限職任均遵部章辦理其服務年限應給月薪現由本司酌定最優等六十元優等五十元中等四十元下第三十元敎授時間每星期以十八點鐘至二十四點鐘爲度如兼本堂管理員即准酌减敎授鐘點三分之一又或鐘點不足卽以二十四點鐘平均酌减月薪兹將該生等姓名籍貫印刷成帙通發各屬備案存查其已取錄優級師範公共科肄業數名暫行緩派服務者均經在册内註明該府廳州縣等自此次奉文之後如有初級師範學堂及中學堂敎員職員缺額應即由本籍地方官酌量派充一面禀請本司加札其官立民立各小學堂京准通融委派此項師範生服務俾資效用而免廢置性該生等一經委派之後即應遵照前往不得有所規避如該生等未經本司派委自行充當各學堂職務者亦必須先行禀明註册存案以免重派除通飭各屬遵照外合行牌示仰該生等即便各回本籍聽候派委母庸來轅凟請也雜記 
[看守巡警何昧昧若是耶武昌]  
　　承修鄂省審判廳之楊革令葆初其公館庽於省垣平湖門一巷前該革令因侵蝕公欵事發經鄂省飭查抄家産備償所有細軟貴重衣飾均經武昌府會同巡警上區點騐封箱存庫惟一切什物則開成清單暫存於該公館内並將前後門封鎖責成該叚巡警看守不料上月某日之夜被盜撥開後門竊去鐘六架及零星銅器什物甚多經巡警驚覺即行奔逃未及拿獲當報由上區區長鄢交蔚會同武昌府所派經歷錢勲之携帶查抄底册馳往查勘見樓上樓下抛撤器物满地其爲盜者决非一二何以巡警近在咫尺毫無覺察再照底册逐一清點計失去什物大小三十餘件約值二百金上下現武昌府已據情禀報督藩法各憲日飭巡警探捕認眞晒緝務獲聞鄂督以該叚巡警距離楊公館祇十餘步之遥盜在其内必有聲息直俟負贜而出始行驚覺赶追又未能即行拿獲疑其别有情弊特將該營區長記過巡警發縣嚴訊 
[工業學生無乃妄想乎武昌]  
　　鄂垣近有留日工業學校畢業生李思光將所繪舶用機關圖九幅呈送鄂督並請咨送海軍處効力瑞制軍查核所學乃商船機械係工業非海軍學且以留學畢業應呈驗文憑赴部應試聽候錄用所請咨送海軍處效力實屬妄想當已批斥知照 
[且看椿革司之手叚何如杭州]  
　　八旗右司椿梁侵蝕庫帑尅扣兵糧經合防官兵聨名指控并查明庫存僞銀奏叅革職發交杭州府監追澈究該革司運動綦神牽涉軍署文案意在諉缷業於上月庭訊質供語多狡展致激全防公憤推舉代表呈控撫院略謂竊革司椿梁自撤差革職後凡庫儲之銅洋銀行之假票庫欵之虧蝕計共二萬餘元均蒙軍憲派員調查確實禀復在案乃椿梁不急將各欵措繳反牽誣軍署文案阿秀提洋七千九百元銀二千八百兩不過藉此爲拖延之計當蒙軍憲洞悉其奸兩次諭飭八旗衆官公同會議而衆官即將其欺誣之情形一再禀復我八旗兵丁聞之以爲欵有着落此案指日可結不料牽延至今堅請與文案雙秀當堂質對經兵丁等兩次到府旁聽乃觀二十七日之供椿梁明明言無簿據二十九日之供又言簿據被伊三子携去如其有簿據何不隨帶在身早日呈堂作證而乃漫不經心使此重要簿據任子携去有是理乎口供如此反覆此案何日能結尤敢誣及我愛兵如子仁厚慈祥之軍帥是其居心狡頼我八旂兵丁聞之心實不甘况我軍憲交缷在即在椿梁喪心病狂牽誣拖延而兵丁等具有天良誰能聽其任意誣衊反累軍憲再四思維祇得具禀憲天大人俯念事關庫欵迅飭斷結以警刁狡而安衆心等語昨奉中座札催杭州府從速訊結矣清談 
[毛劉之革職]  
毛慶蕃革職。甫及一年而劉次源即以　思敬一奏。查覆得實。援照不謹例革職　鳴呼。胡御史此舉其果出於毛之意與抑非。出於毛之意與是非局外者所得知矣而第。即其表面以觀。毛慶蕃革職劉次源亦革職。毛以劉次源一電而革職。劉即以胡思敬一。奏而亦革職。一先一後若相與於無形者然。記者曰。怨毒之於人也甚矣哉。螳螂捕蟬而黃雀。隨其後矣。雖然天下之爲蟬者何限。天下之爲雀者亦何限。寄語巧宦家愼母謂鴻。飛冥冥。弋人何慕也。 
[桂浙之諮議局]  
　　今年爲諮議局第二届矣開幕伊始。即有絶。大之風潮出現。桂諮議局以撫臣展緩烟禁。而全體停議。浙諮曦局亦以撫臣不允代奏路事。而一律停議。近者桂諮議局之問題。已解决矣。而浙諮議。局尚遲遲有待。各議員之停議者如故。或謂浙諮議局之結果。異日較之桂局何如。記者曰。吾不敢言。吾不敢言。若桂議員之反。對者。僅僅土商耳。巡撫耳。而非今日政界上。有數之問題。亦非今日政界上偉大之人物。也。無已。且遲遲以觀其後。雜著 
[優语錄（十二）]  
　　胡給事元質旣新貢院。是嵗庚子適大比乃侈其事。命供張考校者悉倍前規。鵠袍入試茗卒饋漿公庖繼肉。坐案寛潔。執事恪敬。訚誾于于。以　於文。士論大愜會初場賦題出孟子舜聞善若决江河。以聞善而行沛然莫禦爲韻士旣就案矣。蜀俗敬長而尚先逹每在廣塲。不廢請益焉。晡後。忽一第儒　禮部韻示諸生謂沛字唯十四泰有之一爲顛沛一爲沛邑。洼無沛决之義惟有霈字乃從雨爲可疑衆曰是。閧然叩簾請。出題者方假寐有少年出酬之。漫不經意。但云禮部韻注義旣非。增一雨頭無害也。揖而如言以登于卷。坐遠于簾者。或不聞知。乃仍用前字於是試者用霈沛各半。明日將試論。語籍籍傳。凡用沛字者皆窘。復叩簾。出題者初不知昨夕之對。應曰如字。廷中大喧浸不可制譟而人。曰試官誤我三年。利害不細。簾前圍木如拱皆折。或入于房。執考校者一人毆之。考校者惶遽急。曰有雨頭也得無雨頭也得。盛又咎其誤。曰第二場更不敢也。蓋一時祈脫之詞。移時稍定。試司申鼓譟場屋。不稱禮遇大怒。物色爲首者盡繫獄。韋布益不平一時優界。互相模擬遂。成爲笑柄云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[豫撫寶棻奏遵旨併議御史趙炳麟等奏請確定行政經費摺]  
　　奏爲遵旨併案詳議行政經費恭摺臚陳仰祈聖鑒事竊本年四月十九日欽奉諭旨御史趙炳麟奏請飭議確定行政經費一摺著在京各衙門各省將軍督撫將九年籌備單内所開各條某年某事需欵若干從何籌定分年列表詳議具奏等因欽此又於六月初二日欽奉諭旨湖北布政使王乃徵奏籌備憲政酌分緩急一摺着在京各衙門各省督撫歸併御史趙炳麟條陳一併詳議具奏欽此均准内閣刷印原奏恭錄諭旨先後咨行欽遵辦理前來仰見朝廷愼重憲政於勤求上理之中仍寓有綜覈度支之意欽悚莫名伏查豫省地瘠民貧工商各業向未講究嵗入之稅源除地丁漕粮外幾鮮雜稅之收入從前承平日久公私用度均屬簡約故量入爲出尚可勉强支持而庚子以後攤派協濟各欵紛至沓來輾轉騰挪已形竭蹶若再凡百庶政同時並興非徒乏術補苴抑且無從悉索臣細繹趙炳麟原奏意在量財制用王乃徵原奏意在就欵辦事均屬洞悉時艱以憂盛危明之見求審端致力之方與臣前摺條陳變通辦理新政管見趨旨雖各有不同而鰓鰓焉爲大局阽危之計則一也雖然處吾國今日之時勢非立憲不足以圖存亦非急起直追不足以禦外侮而紓内患故先朝乾綱獨斷毅然以九年籌備之宏謨布絶後空前之憲典我皇上冲齡踐祚首以繼志述事爲功則國是旣定於宸衷奉行豈容於稍懈然尚有不能不審愼以出之者實皆上下交困於財有以致之也以臣愚見籌備各項憲政不難日後之程功而難於目前之計畫確定行政經費不患欵數之繁鉅而患於民智之未開何則國家稅地方稅未分以前凡一切行政上之費用悉仰給於庫欵無論度支仰屋肆廡幾窮即使府庫允盈而以有額之收入供無限之支出其不僵仆絶臏者幾希矣第以豫省論逐年籌備行政費以司法巡警敎育自治爲大宗調查户口改良獄制等事次之添練新軍之費尚不在籌備案範圍之内查各級審判廳之成立以宣統二年至八年爲起訖現省城廳署建築及開辦費需銀七萬兩除由臬司公費改歸模範監獄經費銀二萬兩先行撥用外餘歸藩庫籌撥其經常各經費計高等廳嵗需三萬五千四百一十兩地方廳二萬七千一百二十八兩初級廳六千六百二十三兩亦由藩司認籌至省外各府廳州縣城治審判廳限宣統三年籌辦五年成立各鄕鎮限六年籌辦七年成立自宜及時計畫以免臨事倉皇兹擬各屬應設處所計共地方審判廳十七處又分廳五十九處初級審判廳一百零六處總計各廳建築開辦等費需銀三十三萬九千八百兩常年臨時等費需銀二百四十二萬四千二百九十二兩雖各廳係分年籌辦建築等費亦可分年撥給而公帑奇絀籌畫已屬不易况一經成立經常等費均須全支則此後爲難之情形誠有不堪設想者臣考列邦審判各廳之經費每取資於訴訟當事人及各項登記手數科英日兩國均厲行之所取給於國家補助費者僅屬於法官俸給之一部仍不越乎設官分祿之範圍然取於民而民樂輸將不若吾國書吏薪公取諸訟費即爲病民弊政者良以公私攸分亦法律明定與否之所判也蓋明定於法則涓滴歸公卽多取之而民無怨尤否則即少取之亦足以擾累將來商律民刑訴訟律等法典實行後以此項行政費用平均分配於全省赴訴及登記之人民自必有舉重若輕之一日所難者以帑藏告匮之秋驟增此嵗支之鉅欵而渾渾噩噩者流又未知訴訟各法爲何物將仰給於庫欵而悉索已靡有孑遺轉取資於民間恐創始或易滋驚擾此臣所謂難於目前計畫及患在民智未開者一也（未完） 
本埠新聞 
[李春來果由捕房遞回天津矣]  
　　公共公廨寶讞員查悉淫伶李春來果由捕房於初五晚押登順天輪船逕行遞解殊屬違約背章因又於前晚照會卜總巡嚴重詰問略謂淫伶李春來案昨上一函盻候兩日尚未得復不審已邀察入否甚念兹再以種種情形想爲貴總巡所不及知者特續爲貴總巡一一明告之查捕房向來押犯期满即行解堂聽候發落逾期不解卽爲私押卽爲違章李春來扣至上禮拜三即華歷二十五日期满乃捕房竟延不解堂經本分府嚴加詰問直於禮拜二即本月初二日始行解案試問捕房向來有此章程乎李春來自西牢釋出之後聞在捕房相待極優游行自如即解到本廨過堂亦不與衆犯一處獨在駐廨西捕五十八號寫字間内坐候從前雖中國極體面商人亦無如此相待此次於李春來實爲破格李春來以至惡至賤之人格而獨得此至優至渥之待遇不知該管西捕人等何以顛倒若此其中是何理由本分府實所未喻當李春來將届押满之時值公堂副捕頭斯賓非爾曾面告英陪官康副領事請本分府即日預備起解公文何以現在一百五十一號西探又謂無庸廨差過問耶無庸廨差過問即無用本廨公文然則副捕頭何以先又請備公文耶不但顯違定章亦且自相矛盾前禮拜六早堂在領事間詢據副捕頭斯賓菲爾聲稱李春來已於今早乘順天輪船赴津並稱捕房向來如此辦法本分府詰以旣係向來如此辦法李春來何日押满即應何日起解何以於押期满後猶在捕房擅押一禮拜始行帶堂何以先請備文後又無庸廨差公文而遽縱令啓行捕房向來曾有此等辦去否該副捕頭無辭以對云係美領事之意與捕房無涉云云其時本日會審之德副領事在旁並爲本分府及斯賓菲爾通譯本分府聞該捕頭之言不勝詫異試問以前西牢押满遞籍之犯是否均由捕房擅押一禮拜之久但候原審領事命令任犯人自行回籍不憑本廨起解印文其以後西牢押满遞籍之犯是否一律亦由捕房擅押一禮拜之久聽候原審領事命令任其自行回籍不憑本廨起解印文抑係李春來一人如此辦法如以前無此辦法以後無此辦法何以李春來一人獨得此極優極渥之待遇此種特别之辦法旣據稱出自美領事之意是否美領事與貴總巡商定有無公函知照尊處可以送案作証抑係有人轉託美領事與貴總巡商定本分府深爲不解查該伶之淫惡此案之辦理婦孺皆知萬人矚目且該伶運動多術本分府不能不格外愼重免遭物議請將以上情形一一明白見復以釋鄙人之疑並釋上海租 
 
 

Page 19

 
 
界全體人之疑是爲至要此函去後寶讞員又於日昨專禀道署略謂竊淫伶李春來一案上年訊斷之時多方阻難仰承憲台訓示始克就範將該伶判押西牢三年期满遞解回籍在案上禮拜三即八月二十五日押期届满捕房照章應將該伶解案聽候備文起解詎捕房是日竟不解送知縣以違章嚴向捕房詢詰據稱受美領事命令迨至本月初二日美領事堂期捕房始將該伶解案美海副領事於未訊之先在領事間與知縣大起衝突議翻前案欲准其重來租界並在法界演劇知縣與争持兩小時之久未能解决只得將該伶仍行帶回捕房至禮拜四即初四日捕房又將該伶解案美海領事經知縣據理磋争始漸就範允照前判解津並以後不許再來租界惟要求免予驛遞由海道逕解赴津知縣查卑廨向來解送人犯有照章按站遞送者亦有逕解該管衙門者均由臨時量案酌定旣美副領事極意袒護該伶商照前判解津已費幾許唇舌若不稍示通融恐又另生枝節是以允其由輪船起解正在備文簽差押解間詎據該差張福禀稱前赴捕房詢明何船赴津預備起解詎一百五十一號西探聲稱須由捕房押送無庸廨役過問如若多言將役收押等情前來初六早堂詢據值公堂副捕頭聲稱該伶業趁順天輪船赴津詰其何以違章則稱均係美領事之意等語查該伶係公堂斷定遞解之犯今改爲由輪船起解已屬格外通融乃該西探擅敢謂無須廨差過問並大言恐嚇欲將去役收押不思旣無廨差押解又無卑廨公文到津之後交付何人實屬荒謬之至該伶爲至惡至賤之人而捕房此次始終保護種種優待初則延不解堂繼則擅行起解違章背約莫此爲甚除函致總巡切實詰問外理合據實禀陳仰祈大人鑒核主持實爲公便聞寶讞員又以李春來旣由捕房擅行遞　原籍自必向天津縣投到否則幾成私釋因又電致天津縣查詢該淫伶抵津投到情形速行電覆以憑核辦 
[沈學安竟藉租界爲護符]  
　　梵航渡地保夥馮阿美在租界内拘提案犯沈學安捕房以馮違章解奉公堂訊判與沈一併押候各邀見証到堂再行訊核在案昨奉公共公堂復訊因馮阿美業已押满釋出故未解案先由被告見証吳金桂吳連生叔姪投稱世居义袋角附近租界内屋係租産與沈同居七年今春家有喜事沈於三月間遷居附近亦在租界内沈向在三馬路某洋行爲出店餘不知情繼由原告見証黃福堂投訴向在曹家渡行醫沈亦久居曹家渡因於上月初五日被許孫氏扭入梵航渡巡防局奉飭交地保看管旋被脫逃其妻亦於上月念一日遷居租界沈居曹家渡有調查户口一事可証本年七月間調查户口調查册上有沈學安一户且載明沈與其妻年嵗請爲察核訊之沈堅稱住居租界孫襄讞諭謂許陳氏在縣控告爾係案証母須畏罪避匿爾竟因此不認華界居民殊爲可惡諭畢會商英康副領事判沈仍還押候商明再核 
[城廂調查士行]  
　　自治公所董事會前接縣署照會略謂奉蘇禁烟公所札開上海城廂内外所有各土行亟應調查銷數及行主名姓籍貫牌號等分别造册以備清查卽經董事會轉知該業董事照辦詎迄已數月延不造報現董事會又接縣署照催並已由縣先派差頭倪耀沈翔等投總工程局禀明定期初十日分往南市泳隆裕泰等二十七家土行催令造册請派巡警恊同前往局中已准照辦理矣 
[城内]  
　　毆死弟媳○前晚念四保廿二圖地保楊惠金投上海縣報稱奉二路分局正官傳諭據巡士查悉有鄕民黃阿炳於上月廿四日將寡弟媳徐氏毆打身死並不棺殮竟將尸身紏人帮同掘土掩理於河灘邊希圖隠没飭保禀求相驗田大令得禀當諭該保預備尸場聽候蒞驗昨由二路分局函解兇手黃阿炳及尸姪徐毛毛到縣即奉田大令升訊徐毛毛供訴前情叩求伸雪黃阿炳供詞支吾判先收押一面札委捕廳趙少尉帶同刑仵書差人等渡浦前往爛泥渡迤東相驗道批三則○周錫榮禀批據稱爾子被控捲逃鉅欽業由該民住房作價洋二千元另還洋一千元清理了結應有見証字據爲憑來禀均未切實聲叙無憑查核不准曾鳳文禀批前禀已予批縣酌追財禮俾免向隅應著静候核示母得亟凟仰上海縣轉飭遵照抄黏並發張茂林禀批該商借欠朱王亭銀洋兩欵由縣訊明屬實移廨協提解訊乃竟舉室潜逃私將店内貴重物件運回復敢來轅飾凟殊屬刁狡案經批示催提解訊並勒令原中帮同理處仰上海縣遵照另批辦理具報　　一路巡局批詞○民人徐平禀批旣求免追餘欠又迷信於九月不卜宅之謬說冀延時日殊爲不合所請碍難准行此批民人趙滋田禀批案經訊諭劉榮昌同爾赶找伊妻交案候核且據爾婿前禀爾女現實由爾藏匿究竟孰是孰非非爾女到案無憑質究著仍遵照前諭赶尋交案澈究無用妄凟此批客民張雲成禀批爾姪小九子若果由兄領同回籍爾嫂豈能藏匿並特向爾索人即所禀非虚而爾嫂孀居女流爾亦應赶同尋交以盡爾分來禀語多支離顯係意存狡避特斥不准家人嚴升禀批嚴繼宗不友於兄習爲不肖復犯竊累應准送押改過局五個月如能遷善再行釋放飭爾家主具領管敎可也仰即知照商人朱錦山禀批案經訊諭俞子範取保出外限日尋交次子有生到案候核迄未交到據衆前情候即提案移縣著交可也者即遵照 
[南市]  
　　寄洋紏葛○大關碼頭閔行籤船主湯者美前日由滬開往閔行時有太平橋鎮花商某甲搭船返閔寄交該船洋一百七十元當由船夥檢點收藏習日到閔某甲向該船主取洋乃只交洋七十元尚有一百元聲稱咋在滬埠已被某甲之友取去某甲聞言情極當訴知本鎮董事馬浩及閔行商務分會董恂如等與湯交涉不知如何辦理也　　相驗押弊○本年七月間有江北車夫周阿寶在小南門外桑園街與同業季福元相遇素有仇隙持刀報復周情急奪刀還戮傷及季之脇肋當由南區獲送工程局將季送上海醫院醫愈奉判周責押改過局半年旋以改過局人满暫禁局中詎周忽於昨晨患病在押身死即由十六舗地甲報縣請驗昨日午後田大令委捕廳趙少尉蒞局升坐訊據地甲禀稱死者年三十嵗並無族人現有鄰居王阿二願代收殮少尉命將屍招出細驗委係因病身死當塲填格取具各結附案備查　　騙貨逃逸○昨日洋行街同孚豐泰昌等海　行利源北貨行夥丁起成曹友慶蕭維卿等扭三山會館茶房阿六至工程局控稱有寓居該公所之黃永榮聞行福州黃泰隆號倒閉遂來各行購去貨物值銀七百餘兩約期過付不料私逃回里求追經陳裁判訊明判阿六交保尋黃來案訊奪再由原告電致福州招商局將貨扣留　　控追房租○湯記甫將餘屋轉租與陳阿金開設森和　館言定租洋十二元頂首七十二元詎陳欠去頂首七十元並及欠租五個月昨控工程局傳同中保湯新幹訊明判陳限十五日將欠租照付如違押遷　　察破竊賊○昨有張少婁持衣包至鼎和典質錢該典見其形迹可疑詰問來歷張即棄包而逸旋由念一號巡士跟蹤追獲解至工程局搜出珠子翠玉金紐扣等及鈔票五 
 
 

Page 20

 
 
元據云由北市友人託其代質旋由南區飭架提回詰究 
[閘北]  
　　匪徒搶洋○山家園乾昌烟紙店之學徒周慶標年纔十五嵗前日帶有大洋五十元出外收買銅元行至閘北忽被甲乙兩匪徒跟蹤而至騙往洪吉里内將洋搶去周卽至四路分局報告黃正巡官察得周所述情節甚屬支離姑令退去候查再核　　姑准交保○吳阿二控李道益行竊六百念四號東洋車一輛李稱車自王阿二處拖來並非行竊等語已記前報昨有小工頭祁恆興李以寛等投案求請將李交保出外情願尋交王阿二到案黃正巡官准予具保車給失主先行具領　　賊窩併責○江長泰昨扭蔣仁標至四路三區控被竊去衣服七件並在朱喜關家搜出原贜請爲提朱併究當將朱提獲併送一區經黃正巡官訊明屬實判蔣責四百板以朱不應窩留竊賊責二百板一併驅逐出境所住草星著地保前往押令拆除起案之贜給江具領了案　　圖竊無憑○住居永順里之高阿榮前晚無端竄至總局路某姓籬笆内當被拘獲扭交巡士送入四路一區昨經黃正巡官提訊寛高供實因捕捉蟋蟀入内並非圖竊求恩據宥判父保開釋 
[英租界]  
　　覆訊早牌○德商瑞嘉洋行控朱夏生沈鴻茂華金伯製售冒牌肥皂一案昨奉寶　員會同德師副領事復訊原告延律師满斐特偕誕徐南其上堂聲稱華所製圑本與沈製之日本朱製之熾源等三牌肥皂係仿照原告固本熾昌二種肥皂背面亦均圓式顯係有心冒盛商標欺人射利應請澈究朱延律師德雷司辯稱被告所製肥皂式樣花紋均與原告不同應請察核據沈供日本肥皂係日人定製十箱因延不出貨業已自行售罄並據華供圃本肥皂已製售十三年並不冒牌求鑒中西官得供實商之下判朱交保限兩禮拜速將存貨售完改製式樣不得再與原告商標相似致干朱便沈華一併暫行押候查明兩家共有存貨若干再行訊核　　被告缺席○美孚公司輪船水手控式拉夫張文記　用洋二千元曾由廨訊判交保在案昨奉公堂復訊張未到案德襄讞商之英潘副領事判候禮拜三訊核　　解究竊士○怡和洋行控張阿四在德和輪船上串竊小士三百六十六隻羽綢九疋共值四千五百三十元由採將張查獲昨解公堂請究奉判押候捕提人証再訊　　逆子監禁○姚松林因違忤其母周氏並用刀恐嚇被控捕房由探將姚獲解公堂訊實官以姚不法已極判押西牢一年示儆　　私質號衣○葛有春控鄢侯福將托製號衣五十件號褲二百五十條私質洋元與陳永標分用昨由探將鄢查獲解廨訊究奉判押候函請奉化縣移提人証再訊　　拐婢訊實○李嚴氏控宫六經誘拐婢女陳梅子昨經公堂訊實判宫押西牢半年陳婢交嚴氏領回　　私逃無憑○顧否生控妻金小實私逃八年昨經公堂審訊仍無實據判金小實交保候查明實在再訊　　拐案移局○血祥記控楊阿本陳李氏串拐伊妻高氏昨奉公堂復訊判照前斷移送浦東總巡局訊辦　　竊賊押獄○李清臣弓致勤因串竊大綸綢莊花緞等物又李有才陳子廷串竊老介福綢莊綢縐並無主現洋由探一併查獲昨解公堂訊明判李弓兩人各押二月李有才押四月陳押西牢九月期满驅逐出境　　買婢受騙○住居西上林街十九號之婦人劉王氏與瞽者姜桂榮以代曹鈞買婢女爲由騙取洋五十七元被控捕房於昨由探將王氏與姜併解公堂訊實判王氏押女所一月姜逐出租界曹身價不追斥釋　　串竊洋布○湯小和　王老三因串竊信盛洋行洋布四十疋由探一併查獲昨解公堂訊實判王照原斷收押三月　押西牢一年以儆　　客棧賣烟○靖遠街六十三號紀鳳山小客棧内因私設烟楊違章於昨由探將紀傳案訊實判紀開釋烟具銷毁並飭將該棧封閉　　茶房疑竊○福建路一百四十號老級陞客棧庽客車春卿因失竊衣物控由捕房於昨由探將該棧茶房陳實華黃祥順司帳蔡才生併傳到堂請究官判蔡開釋陳黃押候查明禮拜五再訊　　拐賣小孩○張德寶因將伊姪張小五子誘出圖賣被探查獲昨解公堂訊實判張孩暂留棲流所候其父母認領張德寶押西牢半年以敬　　欠租拆墻○英商矮皮控陳霖坤欠租拆墻一案昨奉公堂傳訊判陳交保候禮拜三訊斷　　會勘失火○昨晨公共公廨實獻員會同德師副領事會訊德商瑞嘉探朱愛生冒牌肥皂案畢即乘馬車偕赴梧州路三百零七號門牌裕豐樟腦廠會勘保險起火情形經中西官察視一週以種種形迹不無可疑旋即分道返署訂期禮拜三會訊　　傳諭操演○英美總巡卜羅斯君昨日諭飭各捕房捕頭轉飭各華捕於本月西歷十三號齊集坭城外賽馬場操演各種技藝母違 
[美租界]  
　　咎由自取○郁美華昨報捕房云前晚行經海寗路被婦人王姚氏誘往其家致遭其夫王金來剥去綢衣請爲究追捕頭以郁咎由自取斥不准理　　恶犬咬人○丁裕林昨經蓬路被二百十號某日人家之犬咬傷右腿丁即投報捕房捕頭立飾日探查明核奪丁先送院醫治　　姦佔婦女○成衣施來生之妻陳氏近與過犯吳阿雙姘識賃居新記浜路昨被施尋見鳴捕併送捕房捕頭諭令該氏交夫領回吳押候究辦　　責子被拘○吳阿海之子根根不務正業在外游蕩昨在西華得路尋見阿海大怒將子扭打被探拘入捕房捕頭詢明倩由即予開釋　　車夫疎忽○錢阿福昨拖包車至漢璧禮路撞跌婦人童陳　碾傷足骨由捕併送捕房將氏車入同仁院醫治並飭錢償給養傷洋二元 
[法租界]  
　　推設電話○法界自新闢界地以來地廣人稠凡遇事故頗有鞭長莫及之勢兹經法總巡商准公董局在南陽橋顧家宅及與華界毗連之處特設得律風線以便聲氣連絡業已次第興工矣　　橡皮遺累○法商古特門前　李葉池悔賣橡皮股票請追損失銀兩一　經官判案註銷另再具　已紀前報兹經該原告又將歐德生扭廨控訴經中西　審訊歐供李葉池前托商人向原告代賣橡皮股份並未議准察司馬以李未到案無從對　判交保候訊　　限理房租○收租人林福記昨投公堂控　房客蕭雲芝張趙氏陸記等俱虧欠房數十元求請追究經司馬准詞提訊蕭等供欠租是實惟求寛限判一併交保限七天理清違干押追　　解回原藉○松江女子張阿實年十七嵗被隣人范子明以薦工爲由拐來上海先住實昌路許顧氏客棧姦宿繼又搬往金潘氏棧内居住前日因事互相口角由探拘廨訊究經聶司馬訊明前情判許金兩氏不應容留來歷不明男女各罰洋五元充公張范男女兩人押解松江婁縣衙門就近訊奪　　限繳借欵○江樹堂前控包厚卿圖賴借洋一百五十元經官判人洋並保限十四天還清已詰前報兹已逾限仍未料理昨又　訊包供稱母親在外籌措求恩寛限司馬判交保限七天繳洋　　並未誘拐○陸言生前控張阿三誘拐童養媳經公堂判令押候着交兹經陸自在寗波江北岸將媳尋獲帶申送案女稱並非張阿三拐去實是父親誘上輪船司馬以張旣非誘拐判即開釋阿銀交陸具領完案 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[浙省礦務股份無限公司章程草案（續）]  
　　第三章股東會　　第二十九條本公司股東會分定期會與臨時會兩程第三十條定期會於每年二月由董事局招集之　　第三十一條本公司自重要事件發生時得由總恊理及董事局招集臨時會其本公司已集股本十分之一以上之股東亦有此請求權董事局依此請求於一月内亦須招集　第三十二條凡在定期會之月内不再招集臨時會第三十三條股東會之會期會塲並所議事件距會期一個月前須爲通告　　第三下四條開會時之議長由股東公舉之第三十五條股東會議决之事件須有本公司已集股本半數以上到會者始爲有效　　第三十六條凡一股以上之股東到會時均有發議决議及選舉之權第三十七條本公司議决權以五十股以上爲一議决權二百股以上兩權並一權至多不得過一百權其不满五十股者得與他股附合而有其議决權　　第三十八條股東因事故不能列席會議者可於距會期三日前申具憑証於本公司而委託他人爲代理其代理人倘非股東則僅能代之而行决議及選舉之權　　第三十九條股東會以有過半數之議决權之責同爲决議可否同數時議長得加一權以决之然議長自己之議决權依然如故　　第四十條股東會之會長於要時得延長會期但以三日爲限　　第四十一條股東會所議决之事項應於會議時調製會議事由議長及董事簽名捺印而保存之　　第四章董事局捺查帳員　　第四十二條本公司之董事局以九人之董事之組織之而查帳人則以兩人組織之　　第四十三條本公司之董事及查帳人由股東會選舉之　　第四十四條本公司之董事須以自己之名而有五十股以上之股份者當選　　第四十五條董事局應每星期會議一次其會期得任意酌定　　第四十六條有董事二人以上之合意即得開特别會議　　第四十七條董事局之會議須有三人以上之列席其議决方爲有效第四十八條董事一人有議决之權　　第四十九條董事局會議可否同數時主席董事得加一議决之權第五十條董事局會議時應調製公議錄而保存之　　第五十一條董事局會議議决之事項本公司自總恊理以下均須遵行　　第五十二條本公司之辦事人等均由董事局之委用或開除並酌定其薪金　　第五十三條董事及查帳人之薪金股東會議定之　　第五十四條董事及查帳人之任期一年連舉連任　　第五十五條董事任满續舉時用抽簽法預留前任董事三人　　第五十六條董事具有失去四十四條之資格及倒産罹精神病或處監禁以上之刑時即行退任　　第五十七條董事闕員時由董事局委人替代於股東常曾時補舉查帳人闕員時亦同　　第五十八條董事不得爲與本公司相同之事業但經股東會議之允許不在此限　　第五十九條查帳人不得兼爲董事及本公司之辦事人　　第六十條董事局應將本公司之帳目調製年報及總結於股東常會時請衆股東查核而得其承諾　　第五章總恊理　　第六十一條本公司總理一人恊理二人由股東會投票公舉　　第六十二條本公司總恊理以執行董事局議决之事件爲任務　　第六十三條總恊理之作期二年續舉得連任　　第六十四條總恊理之薪金股東會議决之　　第六章册報及租稅　　第六十五條本公司應於每月十五日以前將上月所辦各礦之工程成蹟工役人數開採礦質數目遵照册報格式調製兩份一呈勸業道查核一存公司備衆股東之查閱　　第六十六條本公司所辦各礦界年租每年分爲二月十四日八月十五日兩期其礦産出井稅則每月十五日以前按上月所出礦産均遵照所課之額分别繳納於勸業道　　第六十七條本公司應每年將所納上列曁出口等稅調製總册於股東常會時交由衆股東查核　　第七章餘利之處分　　第六十八條本公司每年總結帳除一切開支股息紅利租稅報効國家外儘有贏餘以十四成計算二成辦事人花紅四成公積成分派股東　　第六十九條本章程以本公司股東會議决之後卽有効力將來各須更改應由股東會議决之小說 
[小說奇情鸚鵡禪（四十六）]  
　　三四里遥又有藍色海可開窗遠望波影横空潮聲送響海中有小山數點烟嵐滴翠螺黛拈雲山上艸花時方盛開凝眺間如有玟瑰花色之雲覆於其上淺鋒嫣紅雖蓬萊三山其妍麗亦不過如是 
 
 

Page 27

 
 
職此之故。佛蘭登之主人。皆到此即終老是鄕。不復爲出山之計。一涉足。城市之間也來。珠兒言畢。頻拈其案上之花。坐於一鏤金七寶之椅。徬徨。四顧。如有所失。斐德蘭未及答。乃曰。斐德蘭先生吾今有一計。其可也。曰何哉。曰君不見蟻之附骨乎。非嗜其骨。嗜其有臭也。今吾擁此佛蘭登産。雖不甚豐厚。然人固謂我富。將争趨之。設此售産之黃金到手。或一散而。空。則人孰吾與。不如早負笈旅行。放浪形骸。得少佳趣耳。來珠兒此言。雖非盡無稽之論。然其售去之也。此時亦誤聽斐德蘭計。弄假成眞。而其意。則專注於斐德蘭一人。今則偌大遺産。鳩佔有日。故反激之以觀斐德蘭。之感情。究爲如何。　　斐德蘭曰。卿休煩惱。事到其間。必有巧緣。至旅行之計。僕亦贊成。人之爱。汝者。固皆謂汝獨居家園。於尊體殊不相宜。眼界旣廣。則心思亦易活潑。而精神之振作。更不待言矣。於是來珠兒秋波轉綠。潮渦飛紅。低頭不語。斐德蘭曰。雖。然吾亦殊鶻突。吾令汝去死産。謀生涯。汝心果樂歟否耶。曰吾何不樂吾樂。甚。吾今者將之印度矣。斐德蘭驚曰。然則何必印度。此去。之。印度。須越重洋繞好。望角。入印度河。渡濤險惡。水土不宜。君固多病。安能勝此遠征者且印度之人。面目黎黑。性情愚魯。自吾視之。殆孤雛腐鼠。耳。語云出于幽谷。遷於喬木。未聞下喬木而入於幽谷者。曰以地則尚近。以人則歐亞一家。含氣負生。是吾之同胞也。欲往則竟往之矣。然子之爲。妾慮者。亦良可感耳。　　于時斐德蘭脉脉心動欲苦索一好語慰之然自度已之儀容或鹵莾耶抑塵俗耶。向衣鏡中頻顧其影。方凝想間。來珠兒已神注之。先有其影在鏡中兩人視綫漸漸相準。久之。見鏡中有四目。東西相觸。如電氣激射。往來爍爍有光。於是兩人各不禁一笑。顧盻之間。而兩面已合爲一矣。斐德蘭乃曰。然則吾爲君作伴同赴印度。則覊旅之中。當不寂寞。來珠兒急遽言曰。是不必勞先生。吾孑身獨去。則較自由耳。斐德蘭急應之。曰不可。不可。　曰。然則君之意。將令我與琴宜同去。是歟非耶。國外新聞 
[美阻華豕起岸]  
　　初六日倫敦電云有中國運來之生猪一萬頭因包裹違章已禁止在利物浦起岸銷售 
[德國船廠罷工已平]  
　　初五日柏靈電云亨寶船廠主人已與工人訂結合同罷工之舉可藉此中止五金工廠亦可免停工云初七日柏靈電云亨寶船廠工人現已開工 
[俄國飛船家遇禍]  
　　初六日栢靈電云俄國飛船家買齊維區君近試騐飛船因船覆墜地 
[俄德兩君擇地互會]  
　　初七日柏靈電云俄皇將於西十一月間在配斯坦與德皇互會 
[波斯南省亂耗]  
　　初八日偷敦電云據德黑蘭電稱波斯南部各省頗不安靖時有盜賊四出刧掠 
[俄大臣擬赴遠東之風說]  
　　撫哈爾濱謡傳俄國財政大臣及郵 
傳部大臣月内將遠東查看黑龍江鐡路（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
