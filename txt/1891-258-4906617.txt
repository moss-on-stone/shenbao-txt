# 1891 - 258 - 4906617

 

Page 1

 
 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼韋絶類之才平揖公卿展抒素抱名動一時是編特緒餘耳烏足以窺全約然其中清言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閱可也此佈 
[論江行之難]  
　　前日本報載有江行宜防一則係上海英總領事接到漢口英領事來電謂聞有匪人將與長江中之輪船爲難因卽通飭各輪船公司令往來長江之各輪船皆先事預防本館譯而登之盖欲俾衆周知庶長江行駛諸輪船皆知所書而不敢稍有大意有備則無患彼匪人乃亦無所施其伎倆也雖然輪船往來長江亦既有年從來波平浪靜而今年以各處鬧教之故匪人蠢然欲動凡哥老會中黨羽大都皆在長江一帶地方故有此風聲而防之尤不可不預也說者以爲輪船行駛匪人必充作搭客附登船上而後可以逞志而輪船上人手本亦不少又何足懼而不知今日之輪船與昔日之輪船其情形有迥乎不同者前者中國之招商局與外國之太古怡和三家聯爲一氣合成一手有利同享有患同防以故行駛多年從無失事今日則不然矣自三公司意見不合各顧其私全忘大局爭相攬載競减水脚甚有以數角洋蚨卽可附舟而去减之又减使宜搭客以爲招徠生意之道而不知宵小匪人卽由此而生心亦願費數角之本錢由此至彼復由彼至此而於船中肆其空空妙手近日輪船失竊行李零物者層見疉出其故實由於此盖彼以數角本錢假充搭客同在船中無從辨識而暗中探囊胠篋蹈隙抵瑕所謂賊無空過不拘何物一入其手必不止值數角則已有餘利可沾而被竊者則坐失其貲而無從追查間有查獲者亦百不及一然則附搭輪船不啻與賊人同臥起而又苦於不及覺其苦爲何如矣然此等失物失財猶屬小事若哥老會匪亦用此計以壞輪船之生意則其禍更大矣會匪之黨不可以數計其中亦儘有極體面者近來又有人暗中爲之接濟軍火若彼會黨中人挾其利器結侣携儔混充搭客迨上船之後忽焉動手如前此南澳輪船之被盜船主大副等人均爲閉置而强肆刦掠此則大足爲行旅之累矣或者曰若此則雖三公司仍前和衷水脚依舊不减而彼匪黨亦拚出重資以來搭船然後從中取事又豈吝此區區川資之多寡也君而不知以前輪船不减水脚則其所入者厚凡船上用人亦重其值故用人既多而且多有好手今既减收水脚則船上向用六十人者今則或减三十人或减去二十人卽其所用者前此或每人每月五六十兩者今則减至三四十兩本領可以賺五六十者自必不願遷就等而下之自數十元以及數元亦各以本領之高下爲差等本領高者必不肯受賤值此其勢然也因水脚之减而自亦减其用度因减用度而减薪俸因减薪俸而不復能如從前之悉汰老弱全用精壯此皆自然之理必然之勢而船上人數既少匪徒卽視之蔑如而况卽此所用之數又非盡屬才高力壯之人於是匪徒之胆愈壯而肆然無復顧忌此長江近來之所以難行也此事所受害者不止一船並不止一家之公司凡行於長江者無不盡被其禍則何如憬然悔悟翻然改圖仍以三公司合而爲一番除前隙共勵新猷各自留心互相防護聯絡一氣毋授匪徒以間隙而水脚等費亦復其舊章公同妥議不得參差若此則不但宵竊諸匪不能出重價以搭輪船可免失物之虞卽彼會匪巨憝亦不敢輕肆盖水脚不减經費足敷所用之人不難挑選匪人顧之當亦嗒然氣沮而船中稽查防禦之法尤宜悉心商酌詳審精密一律謹嚴卽其私運軍火等弊亦不難一概除盡其所裨於時局者豈小也哉夫和之爲貴古人早先我言之當三公司甫有齟齬余已不憚苦口勸之諄諄而無如其聽我藐藐何也至於今日而猶可各逞意見耶竊願爲三公司大聲呼之論甫脫稿又見西字報載有大通輪船有賊人附輪一事及漢口英領事官示諭一紙亟譯而登之於左方以見江行之難云 
[本館接奉電音○昨由京犮電傳上諭一道敬謹譁登○八月十八日上諭福建臺灣府知府員缺緊要着該督撫於通省知府内揀員調補所遺員缺着陳文騄補授欽此 
[小竊附輪]  
　　太古公司之大通輪船由滬至漢行至蕪湖大通中間有賊數十人附船内有一賊忽　一面盆適中船上人吃飯桌上皆譁而起爭逐擲盆之人賊之意盖欲乘鬨鬧之時施其探囊手霞也乃搭客不盡出觀追逐者止船上人逐之急其黨上前救之船上人多仍被獲住至大通將其人并其黨概行驅逐上岸賊衆怒目曰爾可當心後將以多人與爾尋仇也噫匪人之瞻可謂巨矣 
[英領事示]  
　　漢口英領事近有示諭懸掛通衢曉諭行駛長江各輪船略云各船上遇有小竊以及匪徒必須查拿指交就近有英國領事處以憑訉辦如緝捕不力或致漏網該船主亦有應得之咎倘力有未逮則當隨地禀知領事官飭捕協拿云 
[瀛臺選勝]  
　　八旗宗室鄕試應由稽察宗學大臣預於塲前錄科惟試以一文一詩本年辛卯科鄕試輪應在東單牌樓取燈胡同左翼宗學扃試錄科所有本科鄕試宗室五十有九人經管學堂官訂於八月初三日卯刻在學扃試應試諸人列坐堂上搆思成文至酉刻試卷繳齊管學大臣日坐公堂試卷隨收　閱當日評定甲乙全行錄送鄕試合將宗室是日錄科題錄後文題在明明德詩題賦得登高望蓬瀛得高字五言八韻○戸部諸堂憲議以八旗兵丁折色米銀奏改放米卽八旗官員俸米折色亦自本年春季折放米石雖曾聲明試辦一年而改折之米皆劄由京倉支放數月以來綜覈各倉所放米數倍加自應酌量變通擬自本年秋季起所有八旗王公大臣官員應領俸米又職自　品以上武職自四品以上各員悉改由通倉支放其餘文武各員俸米數亦非多仍由京倉給領自本年秋季起試　兩年届時　行斟酌情形是否照行奏明辦理等情已會奏請旨奉旨依議欽此○廂藍滿蒙漢專操恩愛花三副都統會訂於八月初七初八兩日寅刻在西直門外景王墳正紅旗教塲舉行本年秋操六營合演大操除傳知滿蒙滿驍騎營並鋒營護車營火器營礮營　牌營馬步官兵届時齊集該教塲以備合操外並知照步軍統領衙門傳飭 
 
 
] 

Page 2

 
 
西直阜成二門值班章京於初七初八兩日子刻開放夜門以便本旗各營官兵出城赴操云○吏部爲咨行事文選司案呈本部議覆安徽巡撫沈奏以安徽候補同知王植忠請補穎州府捕盜同知等因核與例案相符應准補是缺一本於光緒十七年七月二十五日具題奉旨王植忠着依議補授餘依議欽此欽遵到部合將原奏黏抄咨行兩江總督安徽巡撫查照辦理○内閣侍讀奎華謹禀中堂爲禀聞事今日准侍衛處送到清字諭旨一道皇上明日由乾清宫前檐下乘轎出乾清門景運門進協和門出午門進闕右門至社稷壇上祭禮成後出壇門闕右門進午門出熙和門西華門進西苑門德昌門還瀛台更衣辦事用膳召見後出德昌門進豐澤園門步至儀鸞殿皇太后前請安畢還畫舫齋卯初伺候欽此○詹事府爲曉諭事照得本府供事懸缺業經出示招考在案現據報考人數寥寥不敷考試爲此再行出示曉諭投考人等取具五六品同鄕京官印结親身赴本府呈明年貌籍貫三代履歴以備核明給發卷票限於九月初六日截止聽候本府示期考試各宜懍　毋違特示○戸部爲片行事所有前准太常寺請領光緒十七年秋季經費銀四百兩現准銀庫付稱於本月初十日開放爲此片行貴寺派員於是日午初赴庫承領○禮部示頭傳咸安宫官學候補教習藍鈺二傳八旗官學候補教習萬敬修陳龍光等知悉限三日内親身赴部騐到並備帶筆墨以備塡寫親供當堂覈對筆迹毋違特傳○本年辛卯科順天鄕試　欽派大監臨理藩院右侍郎鳳竹岡少鴻臚鳴順天府府尹胡大京兆聘之合亟補錄○吏部爲咨行事騐封司案呈本部議覆雲南巡撫譚題請將俸滿雲南大姚縣復設教諭李毓芬保薦等因核與例章所載保薦成案相符自應准其保薦送部帶領引見一本於光绪十七年八月初二日具題奉旨依議欽此欽遵到部合行黏抄原題咨行雲南巡撫杳照辦理 
[柳口瑣言]  
　　劇賊劉二不知何許人匿跡津邑三頭河村其行竊均在數十里成數百里以外以故津邑馬快不與爲仇且劉又蹤跡詭秘行走如飛卽仇之亦無能爲役每出隻手徒步以往無不車載而歸由村人劉邦才等銷售嗣在河頭典屋一所種田五六十畆居然小康三年前渾河改流河頭一帶田畝收穫頗稔劉之地畝可收糧食約百數十石邦才利心猝起擬將劉二縶送地方官而攘共房地又恐畫虎不成反受其害遂將其歴犯各案並逋逃處所備訴於天津縣邑侯飭捕往拿詎劉已知風逃逸遂將其鍓嫂押交在案兄於獄中瘐斃嫂旋得釋回而劉遂恨邦才刺骨邦才固看青者卽不備劉時其夜臥必帶金刃自與劉相仇後懼其報復金刃尤不敢須臾去諸身一夜宿於田畔窩鋪聞有叩戸聲邦才心疑是劉拔關袖刃伏於門後劉入刀卽劈下劉從旁一閃刀已落空又復一刀劉擎折脚椅抵禦刀已入木三分驟不能脫劉謂我不爾詐而爾竟我虞爾殆人面獸心者今我不爾恕矣乘勢拔取洋槍勢將燃放邦才知非敵手發脚狂奔鎗子已中要害邦才仍捨命前奔約及四里之遥將情節備訴於同袍同澤者卽倒地而斃及諸人迅往追捕劉已杳無影響矣其兄協同地保報騐緝兇數年無獲今夏楊柳青竊案頻仍居人夜不安枕經紳董禀請派撥練軍隊伍每夜巡綽而地方終不寗謐嗣由東安縣馬快楊某跴緝至村知劉爲患留心物色之月初某夜遇之於中擺渡口楊擬掩捕劉已登屋奔逃楊亦飛身上屋緊緊相隨及將近身劉揮之以肱楊卽墮地時捕夥及兵差圍若　墻細審行蹤知賊去未遠遂向前後房屋搜尋獲之於某雜貨鋪甫擬加以黑索劉大言不慚曰我打官司去係緣楊頭遠道而來豈汝輩區區所能捕我如或不留面　我當翛然遠引毋貽後悔差捕等略一猶夷劉又縱身　際致聲珍重而别時楊已受傷莫可如何惟目送鴻飛之冥冥而已○津邑南路捕夥大和向被甲乙兩人挾怨眯其兩目甲乙投案押候懲辦已列前報現由了事者延醫爲大和尚調治兩目已有一線之明想甲乙等亦可罪從未减　　 
[錄上海縣袁明府復法總領事華君信]  
　　逕復者接閱復函内　沈兆龍命案本縣到任伊始未與貴總領事細核不如陸大令之觀聽詳明等因本縣深以此案原委未能與貴總領事會核爲憾日前忽接來函斷將亞沙尼釋放因思本縣雖甫抵任而陸大令會騐會審緣由　　卷内本縣所以二次布復者要皆陸大令移交之案據也夫案外人之言語固不足憑案外人之意見亦不足問而就陸大令會同貴總領事騐審各情言之亞沙尾行兇之據實已有四卷查陸大令會騐沈兆　身受三傷一爲致命並據西醫騐稱無病傷乃皮靴所踢等語三月二十二日觀審辯論貴總領事亦云死者無病係因受傷所致既知沈兆龍死由於傷無所用其剖騐而行兇之人亟應根究三月十八日貴總領事詰問亞沙尼據云是晚巡緝向東而走見有三華人靠在沿浜鐵攔上我囑伊等走開旋卽向東而去二十一日又問又供如前此三人明明卽沈兆龍等三人亞沙尼雖未供認肆毆而已情見乎詞假令其時别有肇釁之人則亞沙尼身爲巡捕責有專司宜將兇手拿獲平日遇有口角相爭尚且扭交捕房况當沈兆龍因傷昏絶豈有置之不問之理此亞沙尼行兇之據一也亞沙尼擅離汛地回房敷貼膏藥此爲三道頭巡捕所供如謂手有舊傷欲行敷治何以不先不後適在此時顧係情虚走避此亞沙尼行兇之據二也是晚沈兆龍同行有王聚生龔阿寳二人王聚生自見西捕將沈兆龍先打一掌拖辫擲倒在地繼以脚踢龔阿寳供詞亦然更有趙永清係　房訪傳之見証據供望見巡捕戕沈兆龍踢了三脚向東而去不見其面祗見其背與到案巡捕身材長短相同等供核其向東一語與亞沙尼自供相符脚踢一語與王聚生等各供相合實爲案中確証且查新開河一帶地叚與十點餘鐘時候其地其時僅有亞沙尼一人當差安得另有巡捕此亞沙尼行兇之據三也查見証王聚生等供僱車將沈兆龍　至捕房查悉行兇是九號法捕屢次會訊不移嗣據亞沙尼質對王聚生當當指明無訛並云當時也着號衣等語供詞確鑿案卷照然此亞沙尼行兇之據四也有此四端可據自應將亞沙尼治以國法不使生者漏網死者含冤以昭貴總領事之公道如謂各見証所供圍看人數門戸開閉語有參差不知人之往來無定門之開闔無常且其時各見証眼光正注沈兆龍被毆處所於人數店門何暇旁及舍正求旁殊非核實之道卽或以亞沙尼尚未明認不欲遽加之罪而亦未便輕予釋放再舉三端爲貴總領事詳言之查陸大令移文内開三月二十二日核案貴總領事以爲案中憑據已足擬將亞沙尼解往西貢定罪斯時凡我士庶無不頌貴總領事之洞察一視同仁也雖被陪審官旁阻而此語已入衆人之耳是貴總領事既有明論在先不應釋放者一此案陸大令任内既未核定本縣到任未接照會觀審條約所載可以辯論之謂何不應釋放者二卽如來函所云疑其非眞足見貴總領事於此案亦尚有疑有疑卽應詳加推問必使無疑而後已不應釋放者三而貴總領事則既云釋放又擬不准當差以本縣所見亞沙尼如未犯法不妨照舊當差既不准其當差其爲犯法可知也既有犯法又不得以不准當差了事也總之亞沙尼於沈兆龍生前始以掌毆繼以拖擲終以脚踢証佐詳明毫無疑義縱其致命之傷騐係因跌而不擲不跌不跌不死理之所在人盡知之現在沈顧氏等以三房僅此一子痛不欲生號求伸理凡有人心者聞之莫不酸鼻本縣上受國恩下顧職守當此人命重大苟或因循膜視於心何忍於理何安今與貴總領事共事一方必得和衷討論一秉至公方足以服人心而張國紀夙仰貴總領事丰裁嚴正爲我商民所欽服用持再佈區區務祈仍將亞沙尼赶提到案訂期審擬本縣將以觀貴總領事讞獄之無私也臨頴不勝翹企之至順頒日祉○逕啓者前接來函並交到沈兆龍命案内撫恤屍母洋五百元計鈔票五十紙屬爲給領等因本縣卽於本月初六日飭傳屍母沈顧氏到案曉以雅薏將原票給領沈顧氏當以子死非命聞得凶犯亞沙尼業已釋放子冤未伸涕泣苦訴請爲昭雪不敢遽行領洋本縣諭以亞沙尼一犯前者華總領事雖已釋放咂奉道憲與本縣往復辯論已接華總領事照會全案錄送法國駐紥西貢按察司衙門察核定擬所有亞沙尼一名已交公司輪船押解西貢定擬既將亞沙尼押解又復給爾恤銀設爾子沈兆龍死非毆跌何得給爾卹銀設亞沙尼果屬無辜何得押解西貢爾雖婦人亦當明此道理華總領事仁慈明恕一秉至公斷不使生者漏網死者含冤將來自有分曉再三開導沈顧氏始行領洋稱謝而退伏思此案人命重大中外大避攸關民人觀聽所屬 
 
 

Page 3

 
 
而本縣與貴總領事均有保護地方之責卽均以帖服民心爲主此事於辦理持平之中尤當加意審愼以息浮言而孚衆志所有全案情節前接來函知已錄送貴上司察核本縣現亦將全案錄呈南洋通商大臣咨請總理衙門照會貴國駐束大臣轉飭秉公定擬明白宣示免致旁人紛議徒托空言使中外人民責備本縣與貴總領事辦理草率藉爲口實明察如貴總領事諒有同志焉合行佈復順頌日祉 
[臬憲將臨]  
　　昨日本埠官塲探悉江蘇臬憲陳舫仙廉訪將次來申上海縣袁海觀大令立飭辦差人等在碼頭鵠候以迓行旌 
[好花易謝]  
　　松江人吳榮卿生有二女祇以無計禦貧遂將掌上珠抛入烟花叢裏在英租界兆富里沈董氏所開妓院爲歌舞生涯　女改姓林名雨香次女名雪香花開姊妹凡尋春北里者夙飲芳名羣以大小喬擬之雪香能以慧眼評　人物已得素心人而事之雨香彩鳳孤棲尋芳客少門庭冷落回首當年頗不勝盛衰之感貨債如山恨無點金術以了夙欠而索逋者頻頻催促急不能待雨香約俟中秋後料理至十八日措集洋銀百元交與院中司帳朱竹均手朱亦經借曹姓洋銀三百元先付一百元而男女傭皆欲先收洋銀此外債戸亦向雨香催索雨香自念以弱女子身積逋如許未能效周赧王之築臺以避不如以一盞紫霞膏斷送殘生及他人知覺赶爲施救則玉體已冰香魂已渺矣女傭傅周氏周嚴氏各被欠洋百元男傭朱某被欠洋一百三十元皆言雨香之死因被債戸催迫而債戸向雨香催迫實由朱竹均不善料理所致羣指爲罪魁禍首互相爭閙捕房包探黄四福聞之卽將院主沈董氏傭人傅周氏周嚴氏及朱某之妻朱方氏司帳人朱竹均等一併帶至捕房移送英公廨昨日下午宋二尹升堂訊問吳榮卿投案求免移縣所欠各債容俟緩日料理女既自尋短見急欲備棺成殮不願涉訟沈董氏傅周氏周嚴氏朱方氏等各訴被欠洋銀朱竹均訴明經借之欵二尹謂既由捕房將各人解送公廨理應送縣吳榮卿既不願涉訟著自行投縣求免相騐可也 
[信客被撞]  
　　信客某甲於昨日一點鐘時行經法租界寳興里口適有轎式馬車一輛由西馬路疾馳向東將甲撞倒車輪在脚上滾過幸所傷不重少頃卽在地上扒起喚車而去誠幸事矣 
[書辦遇賊]  
　　張某者曾充縣署書辦前晚路經本城官驛橋地方忽有一匪徒迎面而來將張批頰一下並將張手中所携紡綢長衫攫去張大呼捉賊向前窮追偶一不愼跌仆於地迨扒起該匪已不知去向矣 
[諭責地甲]  
　　上海縣袁大令於前晚飭傳城廂内外各鋪地甲到案諭曰爾等鋪内如有匪徒流氓卽當立時捆送如敢包　察　重完廿七鋪地甲陶陞在堂嘵嘵多瀆大令大怒喝令重責二百板謂本應斥革姑念苦求從寛斥退 
[縣案彚錄]  
　　陳宋氏之女富寳在龜奴陳松蘭花烟館爲妓現在該氏欲將富寳領回遭陳欛阻該氏遂投法公堂控告葛同轉飭將一　人移送上海縣訊辦在案前晚袁大令升堂提訊陳宋氏訴稱湖北人女兒富寳昔年嫁與周花文爲室嗣因周在原籍被人控告管押遂將女兒寄居滬上抵押與陳松蘭處現周訟事已了卽與小婦人來申往領女兒被陳掯匿不得已扭控公堂轉送到案叩求斷領陳富寳供與母同周花文供稱湖北入向爲小本生意從前憑媒娶陳宋氏之女富寳爲妻嗣因小的在原籍涉訟由妻母將妻抵抵開花烟間之松蘭處現回領不放求請明察陳松蘭供小的現在小東門外開設花烟間陳宋氏將女在小的處抵洋一百八十元目下既要將女領去求恩將洋追還大令問府曰爾之完姻在於何時媒証何人周語塞大令一再駁詰周一味含糊大令以其冒頂可惡卽着枷號一月發頭閂示衆陳松蘭陷良爲娼實屬可恨喝令笞責五百板陳宋氏亦有不合本當責懲姑寛着令掌頰五十下及富寳一併交原差押下輪船不准逗留在滬○周阿可控馬王氏誘拐伊妹阿娥一案前晚袁大令覆訊周阿可訴稱台州府天台縣人向爲小本經紀妹子阿娥于光緒十年五月間在原籍配與許姓爲室尚未過門邇來父母均故今春忽失所在嗣偵知在馬王氏家不料該氏竟敢與伊子鐘鐘完婚求請明鑒周阿娥供稱今年十五歲小婦人自幼由父母作主許與馬姓之子鐘鐘爲妻兄長所供小婦人配與原籍許姓語屬子虚烏有求請明察馬王氏供稱兒子自幼憑陳小金泉並家娘等爲媒聘定周姓之女阿娥爲媳現在不知周阿可何以來案誣控叩求明鑒馬鐘鐘供與伊母略同陳小金泉供爲媒是實餘不知情馮惟求鑒察大令一再研詰各執前詞大令遂判將周阿可交保周阿娥暫發善堂馬王氏等斥退面着原差往台州查明實情禀候訊辦所有往來川資由本縣捐廉給發 
[英界公堂瑣案]  
　　包探顧阿六稱土船上西人派刻之侍者羅來子行竊洋東衣服及别西人對時表二枚縫工陳金泉紡綢褲一條均向押鋪質洋現已吊贓送案洋東派刻囑陳金泉投案代爲領贓陳金泉稱在派刻處縫級衣服羅來子竊去紡綢褲今請將洋東及别西人之贓給領羅來子供籍隷粤東因有急需擅取洋東及别西人之表押洋原屬不合至陳金泉之紡綢褲係孩子所竊包探稱紡綢褲押票在羅身畔搜出並無孩子行竊代理讞員宋二尹判羅　子笞責一百板傳其父母投案領回管束贓交陳金泉領去歸還洋東及别西人○張德順稱開設機器鋪雇用樂阿加爲夥鋪中常失粉匣及銅鐵器當在樂　搜出粉匣問伊銅鐵器何在伊不承認俄而一去不返顯見情虚爲此報捕拘案樂阿加供在張處爲夥尚有工資未算錫粉匣向張買來並未行竊銅鐵器宋二尹謂張德順控竊有贓爾不能抵賴判樂阿加管押七天起案之贓先給張領再令查明餘贓是否樂竊禀覆候核○包探黄四福稱前數夜寳善街失火致累各店鋪失物不少今查獲原小生起到板箱一隻内有雜物布衣六件係寳興隆烟館失贓因該烟館由旗昌保險行保火險故不到案領贓應歸保險行領贓朱小生供寗波人另有人囑我代搬雜物如今只求施恩宋二尹判朱小生笞責一百板押候備文遞籍贓存捕房給還保險行○包探孔阿才稱寳善街失火後查明張六亭處藏有銀樓所失銀飾衣物拘獲人贓送　王榮慶稱在銀樓爲夥當夜隣坊失火波累我店先將衣物銀飾搬出其時人多手雜被人攫去不少今由包探查獲銀飾衣物確是我店失贓爲此投案請領張六亭供寗波人貪小拾物尚求施恩宋二尹以張六亭所犯情節較重判笞一百板枷號七天贓交王榮慶領去華捕稱見王天生將紫銅鍋押洋查明係寳興隆失贓故將人贓送案寳興隆曾保火險故不來案領贓王天生供蘇州人今年十六歲有人囑我代押紫銅鍋及被捕拿其人已奔逸宋二尹問囑爾代押之人能否指交答稱無從尋交二尹念王天生年紀尚幼格外從寛戒責二十下贓交捕房歸還保險行○包探顧阿六稱緝獲竊犯朱守也起到綢布衣服水烟袋等件係李月亭俞坤庭朱阿四等失贓失主均已認明今將人贓解案李月亭俞坤庭朱阿四等皆投案請領贓物朱守也供弨興人行竊原有不合惟求恩恕以後不敢再犯二尹判朱守也笞責一百板枷號七天贓給各失主分别認領○包探黄四福稱張來仁羅阿大等失法絨單綢布衣服查明李阿開行竊報明捕房拿獲李阿開吊贓送案張來仁羅阿大投案申訴失竊情由報捕吊贓請爲給領李阿開供寍波人與張羅等認識因有急需擅取絨單衣服尚求施恩宋二尹判李阿開笞一百板贓交張來仁羅阿大分别認領○華捕稱沈道士被袁和尚打傷報明捕房拘袁和尚送案受傷之沈道士現在仁濟　院療治不能投質袁和尚供江北人另有人與沈道士口角遂致互毆宋二尹謂沈道士既在醫院不能投質飭將袁和尚暫押俟沈道士投案再行質訊包探黄四福稱王薛氏之女兒在門首嬉戲被賊拉去耳環查獲王阿二伍洪興二人解案訊不承認飭再細查在案今查得王阿二前經犯竊此次由該氏控竊耳環雖仍不認情殊可疑至伍洪興確不干涉該氏投案申訴前情王阿二供江北鹽城縣人前經犯事現已改過自新伍洪興供因與王阿二同在烟館吸烟致被疑爲同黨我確不敢犯竊宋二尹判將王阿二押候備文遞解回籍伍洪興開釋包探王阿二稱英國人榮士在虹口 
 
 

Page 4

 
 
地方教讀鐵箱鎖匙原有二個忽失一個開箱檢點缺少銀洋廿四元其箱在房中外人不能入内疑傭婦王李氏出店王小來俞阿雲等行　送交捕房捕頭詰問之下各人不認行竊遂囑榮士自行查明實據榮士堅請將各人解案榮士申訴前情請爲究追王李氏供寍波人在榮士處爲傭鐵箱銀洋如何失去毫不知情王小來俞阿雲同供皆爲出店有時至房中洒掃洋東主婦均在塲無事時並不進去不知如何失竊更不敢犯竊我等工洋尚未付給榮士稱工洋本欲照付因失去銀洋恐係男女傭人串竊故未發給宋二尹商之富副領事以榮士疑竊無憑殊　准理當君然之二尹又問王李氏王小來俞阿雲等曰爾等在榮士處爲傭有荐引人乎答稱有請將工資追給二尹謂爾等既有荐引人可向伊索取工資隨令退去○句探王阿二稱新柏醫生之遊獵船停泊浦江適綏靖小火輪船拖帶民船駛來將遊獵船撞傷約計修理需銀六七十兩報捕提追捕頭命小的查得綏靖小火輪係鹽務衙門中所置爲此禀明請示宋二尹飭值日差恊同該包探覆查實情禀覆候核 
[法捕房瑣事]  
　　寗波人董小福前日赴捕房訴稱有縫工兩人將女調戲反遭打傷等情已列昨報昨據宋義記收租人投捕房聲稱董小福圖賴欠租藉調戲爲名將收租人打傷捕頭以兩下各執一詞着宋等自投公堂具控○張正榮之妻被住居興昌里之林子雲誘騙避匿嗣經張之泰水顧盛氏在法界八仙橋附近浴堂樓上尋見被二房東張金香硬霸縱令脫逃至今尚未尋見昨據張正榮查得有同居浴堂樓上之测字人某甲知其妻之下落遂將測字人扭送捕房管押候訊○某甲在英租界泰和館酒肆中竊得鴉片烟鎗一枝行經法界被捕房包探查獲人贓送入捕房捕頭以竊案係在英界着包探將人贓一併送歸英捕房辦理○某甲帶同無整七人往小東門外新開茶寮以啜茗爲名欲與茶博士爲難七人祗泡茶一椀茶博士不允當被毁壞椀盞等物適巡捕至甲等已散當將同黨一人拘押捕房○湖州人金某衣履翩翩居於法界孫家弄六號門牌花烟間内法捕房包探以其情節可疑向伊盤問金初不肯直說及至查問再四始供明於十二日在城内十九鋪永興橋徐姓家竊得物件包探遂在該花烟間内搜出包金手鐲金戒指玉器時辰表等物一併送入捕房管押 
[彚紀法捕房發落案]  
　　葛蕃甫同轉昨日下午兩點鐘時莅八仙橋捕房與謝副捕頭發落各案先將竊木行兇毆打作頭之奚三寳帶案照前斷笞責一百板枷號半個月示衆○車夫王仁卿因竊捕房中出店對時表經包探吊到原贓同轉着帶案同曰捕房屢次失物諒爾行竊已非一次王供稱祗此一遭並未竊過别物同轉喝令笞責一百下又問仍執前詞着再責一百下還押○葉金德因妻在外傭工向岳母方吳氏卽霍吳氏滋　一案曾詳前報昨晨包探王榮培禀葉妻曾言葉素來不安本分前曾將親生兒賣與别人因族中不允將田産售去贖回兒子同轉問葉曰爾子現在何處供稱家中尚有六十二歳之老母我子現由老母撫養謂爾貪吃懶做以致家計日窘併妻子亦不能養贍此實爾自取其咎答稱妻不肯安居家中無如之何謂爾若安分營生爾岳母卽將爾妻送回爾家爾在上海可有親族否答稱祗有同鄕人名寳生現住新閘地方可以作保旋據包探王榮培禀寳生本係無賴葉金德與伊爲伴致有一塲吵閙同轉謂葉曰爾有如此好友無怪屢次向岳母生事着當堂具結出外找尋親族來案具保方可將妻領回葉遵諭而退○銅匠裘阿九酒後胡閙與巡街捕爲難訊押情形曾載前報昨又帶案申斥一番當卽釋去○行竊眼鏡之李九逮案笞責一百板釋放○刁阿六前遭顧海華騙去衣物昨日投案禀稱初來滬上不諳風土人情致受其騙今蒙包探蔣顧拘獲訊押特來禀明請追物件同轉將顧帶案詰問之下據供衣服業已售與舊貨店内得錢一百四十文尚有布褲一條穿在小的身上可以脫還同轉謂哄騙鄕愚物件殊屬可惡著笞責一百下褲脫還叱退○徐春林控陳阿生控墻洞行竊帶案詰問陳堅執不認著掌責六十下釋去○收租人李夢梅控陸茂昌欠租逮案追問陸仍稱無力繳洋同轉以陸管押日久喝令掌責四十下交收租人帶去○陳文星卽陳鑅虧欠鄭溶烟葉銀二千餘兩不肯歸還鄭溶遣抱呈翁熊投法公廨具控曾將陳子瑞生扭押案下嗣經族中人陳明榮將瑞生保出限日料理在案迄今懸宕日久翁熊投案請追侣人陳明榮將陳鑅交案同轉問陳鑅曰何以延不料理答稱監生一時無力歸欵求請寛限謂既不料理着押候送縣請辦○車夫顧泉扣因欠李三元車租錢一千餘文於三月間逃避日前被拘訊押昨因原告未到同轉着將顧帶案諭令出外自行料理如違重辦顧叩謝而退○曹阿福行竊江天輪船自鳴鐘照前斷掌責八十下釋放○又提竊江天輪船衣服之王阿富到案着掌責一百下開釋○王樹枝因竊浦灘上鐵絲着帶案覆訊王再三懇求同轉念已管押多天卽命釋放○陳松橋吳春林在花烟間尋歡滋事被捕拘押同轉着將兩人帶案略詰數語一併釋放○竊銅吊之朱三六帶案掌責四十下釋放○車夫陳阿六前竊戴楊氏家衣服經包探查獲吊到原贓一併送案戴楊氏仍偕隣人王陸氏投案禀追同轉將陳阿六帶案詰問之餘陳供有馬褂一件押錢七百文同轉着將陳帶去吊到馬褂復問當本如何陳供業已用完祈請開恩着笞責一百板贓交失主領去○張四金虧欠有恒租洋廿餘元前被收租人楊洪堂控押在案昨日楊投案禀追同轉着將張四金帶案張稱住屋十餘年陸續欠租無力付清楊稟稱張另招房客六人居住每月共收租錢一千八百文張仍嘵嘵强辨着掌責一百下還押 
 
 
 

Page 5

 
 
[恒濟局鐘鍾洪南發兌鎗上拌烟藥粉]  
　　本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早巳四海馳名世人獲此粉而除烟患者巳指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悞皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請來本局一試卽多年老癮皆可立除此佈 
[廣東益三堂分枝上洋鐵路自來水橋北東桃源坊第二弄朝南石庫門内]  
　　赤白帶下藥酒專治婦人赤白帶下一症而且功能調經種子無論新久老症飲此藥酒極至四五天立能全愈此酒入口淸香味甘能通行一身血脉故此此丸見效更速如不靈分文 
不取每瓶洋五角○四香千金至寳丹治男婦肝胃氣痛一切心氣脹悶無論年久老症發時痛苦異常卽服此藥一服未至一刻立時止痛或老症連服數次可能包愈斷根永不再 
發或包愈後謝亦可每料洋四元小瓶一元○神童二仙丸治諸虛百損遺精淋濁一服立愈常服補精血却百病延年種子比未服丸之時精神百倍一元三兩○始創靈驗小腸疝 
氣膏治陰囊腫大偏墜脹痛或婦女橫梁疝痛最奇者此膏貼上數日卽見陰囊隨日縮小未及半月平復如常每張四百八十○八寳化毒丹專治小便白濁腫爛橫痃疔瘡花柳結 
毒症輕者一服其毒立化每瓶二元○疝氣丸一元○牙痛散一角○咳嗽丸二角○坐板瘡三角○三日包愈五淋白濁丸五角○化痔丸三角○爛脚藥一角○保孕丸五角○ 
壯陽丸二角○聰明丸四角 
[上海亦中吕宋票出售附送彩票]  
大彩層獲各省馳名現查無恥之徒假冒本行招牌甚多今小行特製彩票隨票奉送不取分文思小人不能愚弄使貴客購票一票兩得以廣招徠今售英十月呂宋票華歴九月初四日開彩全張六元附送彩票一張半張三元附送彩票半張分條六角半附送彩票二條○零躉批發票價公道彩票不送收兌紅票照市匯兌彩票全張○頭彩得洋一千元○二彩四百元○三彩二百元○四彩一百元餘彩刋明票上再本行所送之票自將呂宋票留底得彩照呂宋號單兌洋以憑信義○紳富信購指明上海法大馬路　　　　　亦中票行啓 
[上洋新開天成土行]  
　　天成行聲明八月廿六日開巿交易洋藥啓　　 
　　英界棋盤街北朝東石庫門内本號開設歴有年所向來自運呂宋大票發售久蒙仕商見信售出紅票從無從無錯悞收兌大小紅票比衆公道遠近馳名茲因上海土業盛行然貨眞價亷格外克巳者實少今本行自往夷船選提頂尖原莊大小洋藥兼至各路採辦頂莊川西各土原箱零剪隨客自便並請名師揀選洋藥督製淸陳公膏批發淸膏每洋一兩四錢陳膏返灰每洋三兩五公膏二兩八冷籠三雨四熱籠四兩二平頭外加半元起碼返灰六成貨眞價實但丹膏丸散全憑誠信本行售出如有原貨不合包退包換賜顧請認信購原班回件無悞 
[天福茶園]  
　　八月二十日演 
二十起日豐减價　包每位一角　下河東　赶三　　除三害　牧羊卷　演火棍　玉玲瓏　殷家堡　連環陣　五方陣 
　　八月二十夜演 
　天　　　　門斬子　少華山　濮陽城　滿堂紅　十八扯　廟中會　雙掛印 
[和春茶園]  
　　八月二十日演 
戰潼台　過新年　蜈蚣嶺　玉堂春　紅桃山　法門寺 
　　八月二十夜演　 
四　旗　　花嶺　黑風帕　虹霓關　濮陽城　少華山　玉麒麟 
[天仙茶園]  
　　八月十十日演 
反五侯　蜈蚣嶺　焚棉山　置　莊　丑喪功　白蓮寺　搶和尚　赶三關　娘子軍 
　　八月二十夜演 
連環計　全難善中　本福戲　孝感天　蝴蝶夢　新排新戲全本啞子開品　鬧席加官　浣花溪　 
[三雅圖]  
　　八月二十日演 
　　正本續演楊家將 
　　八月二十夜演 
連太　內附楊令公父子歸宋　太后設計奪中原合班仝演自起至尾至 
[徐園內醉仙春]  
　　八月廿一日天晴准演 
賜福樓會絮閣　黃鶴樓　渭水河　補缸　鐵弓緣　圖園 
[禮拜二拍賣]  
廿日十點鐘十一磅十磅藍龍十一磅輪船市布八四藍龍輪船人馬　大英藍紅魚翁七磅一號金福輪船原布二六二四銀龍輪船仿磅藍鐵錨七磅藍大英紅狗標八四七頭二號金福樓等貨此佈　老太古啟 
[禮拜二拍賣]  
准于八月廿日十一點三刻在本行拍賣被焚水漬　隊燈　燈　流頭男物　計外有皮　大菜檯大　木器什物　計此佈　魯意師摩 
[禮拜二拍賣]  
准于二十日十點半鐘在本行拍賣大小限光數十箱巴得酒卅桶　就當日現銀出清此佈　魯意師摩行啓 
[禮拜二拍賣]  
准于二十晶三點鐘在順發棧房拍賣各色顏料茶聽品黃洋針自鳴鐘疳積糖法藍絨等伙如合意者請至該棧面拍可也此佈售發洋行啓 
[禮拜二拍賣]  
廿日兩點鐘拍賣和大雙工龍牌魚牌色小呢魚牌色羽毛牛頭紅嘰等貨此佈公平行 
[禮拜二拍賣]  
准於八月廿一日十點半鐘在旗昌洋行內棧房拍賣被焚硍珠玉器鈕扣洋珠牙刷赤白糖各色水漬洋廣南北雜貨俱全須要現銀卽日出清另物不計此佈　魯意師摩 
[禮拜二拍賣]  
本行於二十一日十點半鐘拍賣鵝牌人馬雙鹿色羽毛大紅虎圖嘰紅甫馬頭嘰紅雙鳳嘰象牌孔雀單鳳色呢　四線紅瓶漂72線金瓶1000漂甫緣洋雲門提花八四黑瓶　三鴨經蟹藍鐘　藍瓶咖藍雙瓶布十磅紅蟹藍蟹藍瓶咖十一磅藍鐘市布色花寗綢二四黑龍紅瓶藍瓶洋標另有汁破雙獅粗布10元羽綾市布花標花羽布等貨此佈怡和告白 
　　本行准於每逢禮拜一四早十點鐘在本行不限價拍賣下嘜四　車糖拍定卽收定銀限兩禮拜出清如過期不出將定銀罰去下期另招此佈　老太古帳房啓 
[訪尋舊友]  
余素蒙安　懷寗縣伯和胡大人官印昌　　梓見愛水年自蘇握別以來天涯遠隔音信難遠近聞屢荷着人訪余下落奈未有詳告者今特登報奉候 
伯翁大人陞官何處祈見報後乞賜函示以　　懷并希　伯翁之好友若見者望為轉述為　 
廣東　敬堂現住上海南花衣街豐榮豐店內 
[金陵勝春樓]  
擇於本月十九日開張包辦酒席京蘇大菜應時小吃各色點心一應俱全開設　　街中　北朝南門面便是 
　　啓者禮拜四卽本月十三日十點半鐘拍賣路燈船牌九老羽毛人鎗小呢聖嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅五星紅雙路燈六十四線烏金三元藍雙路燈藍房洋光毛市漂布等貨特此佈聞　九月初八日　元芳洋行啓 
　　頃有長方面年廿三歲身穿白洋布短衫白夏布褲元布雙樑鞋素有瘋病初五出門至今未歸如仁人知其下落祈送清和里韋子鈞書寓當酬謝洋十元 
[新開濟生昌]  
　　本號開設上洋英大馬路北香粉衖口專 
製烟膏批發淸膏每洋一兩四陳膏還灰 
二兩六公膏三兩四冷籠三兩八熱籠四 
兩四平頭外加茲擇于是月廿二日開張 
仕商光顧者請認招牌爲記遠處寄購原班回件不悞 
[新開占魁齋烟袋號]  
本號今租設上洋新北門外王街天泰烟袋號鋪面發買　雲白銅　　花素漢口烟袋一切俱全如蒙賜顧貨眞價實再啓者倘有天泰貨物銀洋該存等欵各歸自理槪不相涉一含辛茹併聲明　占魁齋主人告白 
[咳嗽仙丹]  
余患咳嗽一症兼痰中帶血延醫服藥終難見效蒙友人唐君指引滬北鐵馬路桃源坊益三堂藥房購化痰止咳丸洋一元服之七天立愈特登報誌謝　平安　孫公館拜　 
 
 

Page 6

 
 
   
 
 

Page 7

 
 
   
 
 

Page 8

 
 
　　外國戲班 
　　本班准演於本月十日卽禮拜六夜為初嗣後除禮拜日之外每夜九點鐘新戲開演觀贊每位○特等一元○頭等五角○次等二角○三等一角○塲設虹口飛龍島隣幕便是 
[聲明影戤]  
起自戈老二房裕慶堂發兌秘製半夏 
啓者本號向在蘇州閶門外楓鎭米市鳳凰橋西首已歷百有餘年自庚申之變避亂來滬在上海縣署西首開張所售戈製半夏久蒙仕商信服迄今三十餘載相安無異今春因有影戤之餘慶堂牌號在本號西首斜對門新開一鋪其裝式門面與本號無二以兾魚目混珠是以本號於六月間禀請縣憲給示懸掛以別眞偽不料狡詐迭出近日該影戤之餘慶堂亦遷朝北門面在本號西首十餘家專心影戤一至于斯為再登報聲明如蒙惠顧須認明上海縣署西首朝北門面第八家森義茶食店西間壁門前應有縣示為憑蘇城在臨頓路顯子巷北首只有蘇申兩店其　悉係影戤愼之愼之特此告白 
[聲明乃夥眞難]  
敝局新正設立福建局托鄒通裕經理避務豈料他舊病復發仍照前式嫖賭為正務擅將客� 
洋物包作此嫖欵余驚聞此信告友往閩查察不料果無虛傳余因思招牌為重故先赶緊將各戶賠清以關大局今將鄒通裕驅逐係七月底止各號士商如寄各路銀物收主如未收到望速追究鄒通裕賠償不與申局和干誠恐各號未及週知故登明申報上海裕興昌局 
　　欽定古今國書集成現已開工所需描手自應招募凡向在本局描潤熟手以及別局曾經描過并遠方願來者儘可到局描字幸勿觀望自悮同文書局啓 
[又到潤膚花露香皂]  
　　人身垢膩深入皮膚經汗黷其氣味難聞而去齷齪惟肥皂爲最自洋皂通行海内用之幾遍巿上行銷之貨燥烈而有羶腥之氣臊味不堪故本藥房特向泰西用上等藥料及極香花露製就此皂非但法油膩并能潤肌膚除斑點火瘰諸患滑細生香異常文氣較巿售者有天淵之判價一角二角五分四角五角四種賜顧請認明本牌庶不致悞上海四馬路中西大藥房啓 
[赤脚大仙魚鰾丸]  
　　廣東鹿芝舘赤脚大仙丸 
　　赤脚大仙丸者誠爲廣嗣之良方也自雲南大理府周氏九妾無子忽日偶出遊名山遇一赤脚仙人傳授依方製煉服至四十餘日自覺身體强健目明髪黑果有水火旣濟之功陰陽兩益之妙久服連生數子專治腎 
元虧損身體虛寒酒色過度陽事不舉夜溺頻多腰軟膝酸腎冷精稀臨事不堅等症服之種子培元延年增壽每兩洋一角减　桂每兩洋八分 
廣東鹿芝舘分設上海三馬路巡捕房對門 
[英十月票出售]  
　　頭彩可得洋四萬五千元全張價洋六元半張三元分條七角准於華歷九月初四開彩凡蒙遠客賜顧宜早購取此佈　老廣豐新廣豐萬福來萬寳來仝啓 
[衣業匪類王小蘭]  
上海小東門內和恒泰衣莊蘇人王小蘭于七月廿七日聲稱倒帳現銀錢洋稱均乃脫有衣服三十九包生財一宗頂首一百廿千交為攤派搬至公所點其帳簿不全面數短少拆動扯痕顯在詢其細情無詞以對僅稱皮貨六千四百兩因欠雋源提莊汪麗　貨欵存欵寄頓扣欠而以所欠我等之存欵貨欵九千七百餘千卽將此謀申吞剩之貨計圖混揭了事我等議節後查帳究藏彼恐水落石出携妻子女遁逃為登報如有扭送來者酬洋十元能截捲遁之貨物者酬勞面議當邀請董事到所公同點極共吞若干然後禀縣立案緝辦以維市面　被欠各債戶同啓 
[輪船往東洋等埠]  
　　啓者本行賽局麥魯輪船船主名格納於禮拜五卽十六早十點一刻開往長崎西門舍革神户横濱等埠小包收至十五正午爲止搭客票出至開船之日早九點鐘爲止在船買票須照定價加十分之一如各寳號欲裝貨搭客者請至本行訂定可也此佈　日本公司啓 
[冰廠股份召頂]  
啓者白大橋北亦記冰廠創立多年向係胞兄生記經手共計十二股自得八股每股洋二百五十員現因胞兄于七月逝世遺下姪輩年幼家嫂携兒意欲返甬為此登報倘有仕商欲意請至本廠面議或全頂或分股多寡不拘此佈　劉貞揚啓　 
[召租]  
　　今有新造江西路市樓局九幢洋房一所又五馬路洋房三所內裝自來水房租格外公道如合意滿意度四馬路本行面議可也　長利洋行啓 
[上海中西大藥房]  
　　補身牛囪汁 
　　本艸載牛肉益氣血養脾胃補虚損壯元陽健筋骨消腫利濕泰西牛不畊種養以作餐其功尤效今美國法曼奧醫生用極好牛肉提取元汁以多煉少大補人身功在參蓍以上凡體虚病後冬夏服之最宜中國傳相試驗極佳近來常服此物用送官禮較官燕人參珍重刻由本藥房代售請認四馬路轉角洋房庶不致悞每瓶價一元四角如買六瓶價九扣 
[粤東廣福林丸藥]  
　　參茸衛生丸○衛生丸爲養生聖藥但藥品貴重苟存心射利則同一藥而功效懸殊本號俱係選用上等參茸不惜工本務求實效男子服之能大補元氣婦人能調和血脈每洋四丸雙料二丸加料一丸 
　　參茸白鳳丸○白鳳丸爲婦科聖藥最能培補坤元滋養眞陰調經種子保產安胎血崩帶下諸殷虛損等症每洋十丸加參茸四丸雙料二丸小丸每兩洋五角鋪在上洋老巡捕房對門 
[號筒戰皷出售]  
　　本行今新到各色大小號筒及戰皷洋笛洋箫八音琴匣手拉長方及六角風琴等一切外國樂器各色俱全其價格外從亷凡貴官紳富賜顧者請駕英大馬路第三號便是謀得利琴行 
[八月十九日錢洋並匯銀示行情列左]  
新匯劃收市　七錢二分九一二五 
銀　　　拆　二錢五分 
洋　找　頭　七錢二分九 
錢　找　頭　九百七十文 
市　　　錢　一百三十八千文 
卡　　　錢　一百三十七千五百文 
衣　　　牌　一千零二十文 
銀行電匯銀票　四先令四辨士一八 
銀行現銀票　　四先令四辨士三八 
銀行三十天期票四先令四辨士半 
銀行四個月期票四先令四辨士七八 
[八月十九日進口船一]  
福和　輪船　由長江　怡和行 
廣東　又　　由香港　怡和行 
飛龍　又　　由牛莊和興公司 
意物　又　　由東洋　禪臣行 
[八月二十日出口船禮拜二]  
大姆司太輪船往香港新加坡等埠美最時行 
廣東　又　晚往汕頭香港省城怡和行 
大通　又　晚往長江　　　太古公司 
江天　又　下午往寗波　　　招商局 
豐順　又　晚往天津　　　　招商局 
鯉門　又　晚往香港省城　　禪臣行 
普濟　又　晚往天津　　　　招商局 
連陞　又　晚往天津　　　　怡和行 
蘇州　又　晚往廈門汕頭　太古公司 
拱北　又　晚往天津牛莊　　招商局 
鎭東　又　晚往廈門汕頭　　招商局 
昌濟　林輪下午兩點鐘往蘇州利濟局 
[廿一日出口船禮拜三]  
福和　輪船　晚往長江　怡和行 
高陞　又　　下午往寗波怡和行 
宜昌　又　　下午往寗波太古公司 
[廿二日出口船禮拜四]  
圖南　輪船　晚往香港省城　招商局 
海晏　又　　晚往天津　　　招商局 
[廿三日出口船禮拜五]  
科被麥魯輪船　開往東洋等埠　日本公司 
萃利　　又　　晚往長江　　　　麥邊行 
安濟　　木輪下午三點鐘往嘉杭　利濟局 
[廿四晶出口船禮拜六]  
昌濟　木輪下午二點鐘往蘇州　利濟局 
 
 

Page 9

 
 
[筵資助賑]  
　　謹啓者十五日晚間寳善街王大吉藥寳號對面失愼火　甚烈幸蒙神佑得以轉危爲安因願助英洋八十元又承諸　友賁臨慰問理應設筵恭謝迺荷諸君諄囑再三因以筵資移助洋二十元共計英洋一百元交敝公所彚　災區擇尤散放拜登之下欽佩莫名除掣付收條外用特登列報章以揚仁風[  上海北巿絲業會館籌振公所施善昌謹誌]  
[上海六馬路仁濟善堂籌賑公所施少欽代收蘇州署鄧從善堂八月十七日匯來第十七批入山東賑捐清單]  
　　常鎭道黄觀察經募廣東會舘洋一百元錢業一百二十元米業洋六十元絲綢業洋四十元循源記洋二十元吉慶堂無名氏養記萊孫記道南堂復魯記六戸各　十元武進縣吳明府洋五十元又經募縣署各席節省酒席洋二十元叉門政各項節省酒席洋三十元各圖鄕共洋二十三元七角五分震澤縣沈明府洋三十五元又經募平望鎭紳董吳黄趙募洋七十元震澤鎭絲業紳董募洋四百元震澤鎭紳董沈周徐鄭募洋一百九十元震澤城鄕紳董募洋二十五元祝永　洋廿八元五福堂洋二十元以上共二十二戸計洋一千三百一元七角五分内　五百元先於第十二批解交文　　巳由文報賑所列收掣塡收票刋登四月初三日申報卽震澤縣沈明府經募施吳沈徐周各紳助洋五百元一項是也除過外敝堂接手實收到第十七批英洋八百一元七角五分理合聲明 
[上海大廣益堂籌辦順天賑捐公所經收八月初一日賑捐單]  
　　王漢　經莫英洋一百元營口通德堂樂助洋十三元李蘭亭四元屠耀庭二元孔世璜二元屠慶餘孫祖渭殷守本鍾董葆屠永福蔣裕信馬世才屠用懋江載陽各一　張鍾王　　　三吊大增棧十吊大合成十吊順興厰棧十吊王與三六吊劉啓瑞六吊申萃亨五千永盛德五吊　盛永五吊永合發五吊義順合五吊萬聚德五千人利　五千魁　長四千　益源四千福順興四千永發隆四千萬興隆四千以上諸善士各寳號共樂助英洋一百三十元　錢一百吊 
　　為曉諭事照得揚子江各通商口岸及各內地時有土匪肇事以致產業毀壞民人傷斃深恐本租界及附近諸處或有歹人隱匿若不留意難保不糾黨煽禍本工部局因欲保護本租界民人產業是以通行曉諭如有滋鬧等情定當設法立時遏止倘滋同時巡捕不敷調遺則放礟四聲為號并鳴火警鐘使　　兵及各項兵丁聞聲齋集租界各色人等　各自知　此號一出所有安分守已者務須各自回家俾巡捕　　兵等出力攻擊否則如有傷斃實由自不小心也 
工部局首董巴敦參贊韜朋啓 
[大東惠通銀行]  
　　啓者本銀行集本英金二百萬磅又公積英金二十二萬五千磅外國總董係怡和行之開錫惠恩利行之恩利么平行之愛未生匯豐銀行之麥格林前沙遜行之沙遜都阿行之都阿共六位滬董係怡格行之司密沙遜行之馬士美最時行之國夫公平行之百露斯脫共四位所設分行在香港孟買格刺吉打新加坡檳榔嶼長崎神戶橫濱厦門福州天津等處凡各種房產貨物等皆可向本銀行作押欵并各種銀錢來往此布　光緒十七年六月初四日經理本銀行事務之陶耳薄啓 
　　本公司備有堅固　快小輪船數隻專走內河拖帶官紳　船附搭　可其價比衆格外克已一切稅貨槪不裝載一經察出充公不涉本公司之事○上海鐵馬路大橋西河下天妃　前通利總局○杭州湖墅通利輪船局青雲街通利帳房杭州城內回回　間　石庫門內芝太富號訂定無誤　印機　鉛印石印各種各式票欵仿帖賜顧者指明庶不致誤 
上海通利輪船公司杭州芝太臺號仝啓 
[新開恒裕洋貨抄荘]  
　　本號開設上洋法界大馬路中市三茅閣橋南首嘴角專運鏡面哈喇各色企呢嗶嘰羽毛花素漳絨摹本寗綢羅絨羽綢各色咈布等貨一應俱全蒙仕商賜顧定價克已先行交易擇吉開張特此佈聞恆裕謹啓 
 
 

Page 10

 
 
[京都分此]  
　　向聞有年黑碌股皮雙單碌小線　黑條白板京羊新到藥料黑驢皮份兩加重格外公道定價劃一外省信購决不相欺　上海滿庭芳萬聚白 
[大减價]  
　　萬得利　連連中 
英十月票全張五元三角半分條五角四紅票克已信購上海四馬路 
[大减價]  
英十月份呂宋票全張五元三角分條五角三分初四開彩快來發財上海三馬路西首月月頂公道呂商大家有老行啓 
[陳隐記告白]  
　　幸吳支指示上海盆湯衖譚寳宦齋白濁丸 
極驗余患此症親往購丸二料一元二料一元膏 
藥二張四角貼服立愈特登報謝 
[大减價]  
申三馬路西同業合股分行今售英十月呂宋票全張五元四分裁照算各埠速來現購三馬路西新開天寶賚發財行啓 
[七折八扣眞不二價]  
　　晋裕衣荘 
　　本荘揀選原典估衣專辦各色綢緞時式新衣自運粗細皮貨加工重料本荘向舊七角應今庚存貨頗多於八月初一日起格外减價倘蒙賜顧請棋盤街北首 
　　一本萬有利 
　　五福來 
　　英十月票全張六元分條六角批發公道信購原班回件　上海萬有利啓 
[大得其利]  
　　九月頭彩連附彩本行拆出早已登報今售英十月票全張六元半張分條照算外埠信購指明棋盤街北石庫門內本行紅獅子為記　大得利啓 
[零躉批發]  
　　必得中 
　　英十月票全張六元分條六角賜顧函寄棋盤街中紅票各色圖章現兌 
　　新到廣東雜色半絲綿綢西洋舊　烟格外平沽零售批發合意者移玉至二擺渡同吉里貞記 
[分條六角半]  
　　同得利 
英九月票頭彩本行售出今售十月票全張六元批拆公道函購指明本號棋盤街北原班回件 
[拆股聲明]  
茲者本號開設小東門外已有數年近因陸與各東意欲不願拼股陸願將自己股分如數拆出於八月十五日為止倘各寶號若有來往帳目貨物等項一切不與泰興祥協記無涉恐未知之立此登報　泰興祥協記啓 
[上海屈臣氏大藥房發售]  
　　汗斑藥水 
專治汗斑皮膚濕熱等症兼服本局沙士庇　藥水其臟腑濕毒更易痊愈 
　　風濕藥水 
此藥專以袪風云濕消腫止痛凡風寒　　發出四肢皮藥水之產見功效矣 
　　烏鬚藥水 
此水無論鬚髪生成何色皆可染之　　並不損壞皮肉與市上　賣者不同　　 
　　患眼藥水 
此水專治風火上升眼目起點甚至內不陰翳雙睛欠明一切風眩患眼等症 
　　洗牙藥水 
宜漱口時以數滴和入水中保無牙患　口穢氣口漱後齒頰留芬　妙品也 
　　鮮血毒水 
專治皮膚血熱濕毒外攻及陰陽大瘡二斑白食痳瘋暗瘡皮生各疾等症 
　　肉精藥酒 
此酒用肉精液製成最能滋補身體培養氣血虛弱之人飮之自然肌膚日長 
　　補氣血丸 
此丸調和氣血培補元神男子服之壯精益腎婦人服之濕煖子宮調經種子 
　　肥兒積糖 
專治小兒五疳六聚蟲積腹脹四肢困倦骨瘦皮黃等症常服永無蠱積之患 
　　消腫藥水 
此藥水統治無名腫毒一切初起陰陽　瘡火瘡等瘡用之搽患處皆能力回 
　　遺魂藥水 
此水專治風迷失　小兒急慢驚一切感冒風邪等症使鼻間之立刻蘇醒 
　　以上各藥乃法及服法價錢均另有仿單詳列尚有無數藥料容後續　 
　　英國財披柯此棉線廠精造六股紗二百碼木轆線久已馳名天下用戶久已洞悉乃是第一高貨近有別行向他國仿造此線來華意圖將次貨混充為此特將本廠之紅綠金紙之牌面聲明以別眞偽賜顧者須要認明此記勿悮專托上海禮和洋行經售此佈　英國財披柯此廠啓 
　　呂宋發財大票通行中西各國久已取信於人近因滬上同業不和隱懷嫉妒互相抵毀各立堂名其寶中彩同收　源一路造謠蠱惑徒啓買客疑衷克已經營自然遠來近悅本號自向本國運來逐月大票各種雪茄烟批發無論預定現拆照市克已今英九月份頭彩第三萬五千九百四十五號並上附彩由本號拆出下附彩門荘售出紅票已照市兌回售出五彩數張亦均申兌餘彩甚多望卽來兌現今英十月票批發分條公道本號票上均加綠色圖記中彩本號立卽現兌外　銀行皆可收兌遠方賜顧指明棋盤街北青蓮坊對面原班回件無悮　呂商白蘭閣分行通源號啓 
　　啓者封開停工閒睱無事放懷行樂最妙而又不費大錢惟飛龍島為極樂之處自行車每一分時行駛一次行樂圈用地火機　旋轉此外又有放洋槍之處又有傳聲機器吸德律風與一切新奇玩具客來亦甚便當有茶有點有洋酒等物可供欽啖特此布聞 
[鴻毛坭出售]  
　　啓者本行今有新到靑洲鴻毛坭有限公司之施門釘坭出售價格外公道各寳號合意者請至寫字房面議　瑞記洋行告白 
[格外便宜]  
　　公大票行分設在棋盤街北靑蓮坊口專拆呂宋大票現售英十月份全張半張分條均可價比大槪格外便宜　賜顧請移玉趾　公大票行啓 
 
 

Page 11

 
 
[廣東普仁堂蠟丸膏丹略列]  
參茸衞生丸治男婦諸般虧損提神養血每丸洋二角五龍涎戒烟丸此丸服後不思吸烟癮漸輕每瓶洋五角扶陽乾健丸治男子腎元虧損陽事不舉每兩洋二角五調經坤順丸治婦人月信不調培補眞陰每兩洋二角五參茸白鳳丸治婦人百般虧損調經種子每丸洋一角婦科白帶丸治赤白帶下及月經不調等每丸洋一角經期腹痛丸治經前經後腹痛服後卽愈每丸洋一角赤脚大仙丸治色慾過度又能煖腎壯陽每兩洋一角金鎖固精丸治腎元虧損夜夢遺精立效每兩洋一角三鞭壯陽丸能培補氣血兩虧皷舞眞陽每兩洋二角龍涎哮喘丸治哮喘氣發服後立能止喘每瓶洋二角九製蒼朮丸治痰喘水飲哮喘咳嗽立效每兩洋一角舒筋活絡丸此丸能宣暢氣血舒筋活絡每丸洋一角參貝製陳皮能順氣化痰生津止咳俱效每兩洋一角立止牙痛散治風火牙痛牙肉浮腫立效每瓶洋一角茄楠氣痛丸此丸治肝胃氣痛服之立效每丸洋二角五腸風下血丸治大便下血糞前糞後立效每瓶洋二角立止白濁丸治花柳酒濕熱毒水管刺痛每瓶洋三角花柳搜毒丸能搜花柳傳染諸般惡毒等每瓶洋五角紅毛墜金膏治陰陽毒瘡貼後拔毒生肌每兩洋一元珠珀百花膏治發背瘰𤻤爛肉去腐生肌每兩洋五角小兒回春丹專治小兒萬病藥到定回春每丸洋一角分設上洋棋盤街開張○一寄揚州敎塲大街順利號發售○一寄安慶城四牌樓廣生洋貨號發售 
上洋棋盤街普仁堂啓 
　　啓者本號開設上洋寶善街中市石庫門面歴有年所各鄉鎭主客所共知也近有無恥之徒在松江西門外開設土店冒稱係上洋協裕泰分設假刻圖書混冒係本號之土似此影射以圖漁利本號誠恐各鄉主客為該假冒所愚食客受虧且於本號招牌名氣關礙不得不豫先告白俾各鄉主客先有所聞以免吃虧并望各處主客尚在本號交易者必須親到本號方不至誤本號定本月十八日土句上另加諳記圖書以杜魚目混珠之弊特此告佈 
協裕泰主人王裕具 
[鳴謝粵海世醫]  
　　天行堂霍君炎南氏先生粵東世醫也業精岐黃兼製丸散膏丹看來已活大無算予前日偶染時疫疴嘔并作延醫調治俱已束手自分殘燈無　明矣後邀請　炎翁診　决以無防藥祇一服病卽爽然若失吁人只一天我有二天者其惟炎南先生乎無以報德沏此鳴謝 
上洋三馬路友蘭軒胡永强頓首 
[遺失派司]  
啓者前婺源輪船所裝來小羽綾其原派司係第五十二號於一千八百九號由本行另起六箱派司今因另起之派司業已失去所有小羽綾六箱仍用第五十二號之原派司起運出口特此佈聞　信通洋行啓 
[上海屈臣氏　烏鬚黑髪水]  
此藥水善能染鬚髪今黑無論鬚髪生成何色皆可染之烏潤並無損壞皮肉之弊與市上所賣者大相懸絕諸君如有要乃者請嘗試之藥包內另有仿單開明乃法每罇洋一元小五角上海英大馬路棋盤街中南兩家　屈臣氏大藥房告白　　 
[秋貨登塲]  
　　本棧由咸豐年間開設已垂三十餘年自運廣洋各貨專做抄莊及門市取價甚亷遐邇咸知仕商惠顧頗稱繁盛茲屆夏末秋初運到上織花印花及金絲等漳絨各式虎毯洋毡穿衣大鏡鷄呌走時辰等鐘金銀開面蜜面等表八音洋琴奇巧要物賽活自唱雀鳥保險銀箱檯掛各燈洋廣水龍各色棉綢酸枝檯椅天平皮箱等一切俱全如蒙賜顧請認大英禮拜堂後首朝西石庫門洋樓庶無自誤　二馬路悅生棧啓　　 
[心得]  
頭二彩屢中遠近皆　今售英十月呂宋票全張六元分十三元條頭六角承蒙賜顧認明棋盤街北首必得圖章便是 
[麝塵蓮寸集]  
　　績溪汪明經淵集詞之作妙如無縫天衣洵異書也連史每部碼洋五角在棋盤街北首黎乙山房發售各書坊經銷　 
[上海管可壽肥兒糕各種藥品]  
肥兒糕二百八十　大孩出尿藥洋角 
小兒驅寒丹三角　小兒慢驚丸五角 
小兒淸熱丸三角　小兒急驚丸五角 
小兒赤游丹二角　小兒造命丹二角 
消食飯灰十四文　聰明丸每兩二角 
畫眉斷乳散二角　痦子粉四十二文 
立退汗斑藥二角　正氣四時茶十四 
開竅黑龍廿一文　痧氣蟾酥丸廿一 
紅白痢疾散角半　治癬萬應藥三角 
立收外痔藥三角　南晝錦內櫃發兌 
　　百體賦自天闕不可補誰不云然乃西　有以人力回天者鑲牙其一法也然法創自泰西中國習而　者雖衆　得眞傳余從學泰西　先生處歴二十有四年盡得其法精於補牙醫牙鑲牙或一齒或全口亦可近得新法鑲牙不用托子永遠不壞毫無痛　與別不同筆難盡述今開設上海後馬路廣肇公所斜對門便是 
　　現售英十月份呂宋大票零躉批拆並收兌本堂紅票價照大市兼接匯兌呂宋香港粵東銀兩茲本行等自英歴八月份票為始票上再加愼安堂中西文圖章為正並　各行騎縫圖記若非本堂之彩票槪不收兌誠恐魚目混珠之弊蒙　貴客惠顧務祈留意驗明愼安堂中西文圖章之票庶可　悮此佈 
上海廣揚興興惠和廣泰祥普仁堂等老票行仝啓 
　　命相如神 
　　京都慈松半頭僧前在京諸友請相呼為神道今來滬幾載功行海上諸君心有不决或寫八字寄信局或來申面判得失寓靠三洋涇橋美和鐘表店紹石巷啓 
本莊揀選原典估衣專辦各色綢緞時式新衣自運粗細皮貨加工重料克已定價每兩七角承蒙賜顧童叟無欺棋盤街中 
不合包退回換 
[雙龍洋行聲明]  
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各式鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
嘗謂伯道無兒人生恨事推原其故亦人謀之不减也本堂藏有參茸乾健丸一方承遠祖之秘授得盧扁之眞傳其性補而不燥溫而不熱能補坎離未足之氣能助天地再造之功換骨卽是此丹催丁莫如此藥俱乃王道補養之功并非行覇宣　之術也天凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有開睢久賦而乏嗣興蹉者將此丸堂服則枯楊可　生梯之象幽蘭定占入夢之祥矣外有參茸坤順丸專備婦科所乃兩者分服則男精固而女經調取效為更速也早晚每服三錢淡鹽湯送下無乃戒口小丸每兩錢三百文大丸每盒四個洋一元○一分寄長沙省城府正街點石齋○一分寄漢口集稼嘴下首點石齋○一分寄杭州保佑坊申昌書局○一分寄九江廣泰源洋貨店○一寄江西省坡磨子巷羅春臺○一寄安慶小南門內羅春臺○嘉興孩兒橋申昌書畫室○一分支蘇州閶門中市發兌　　　　棋盤街廣東　悌堂啓 
易日乾健也坤順也乾健面坤順化育之功效在是矣本堂秘有良方旣製成乾健丸能使男子益髓固精今有製就坤順丸并令婦人調經受孕經云男子以固精為本婦人以理經為樂二者相需為用奚難一索而成世之乏嗣者問津及此又何慮乎種子之無良方也大凡婦人不孕之故皆因月售不調赤白帶下子宮寒冷憂思恕鬱所致其人必面黃體瘦四肢無力夢寐不寗暖悶吞酸咳諸漸熱服此丸則功效如神未孕之前卽調經種子旣孕則保產安胎產後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同　　　梁愷悌堂啓 
婦人白帶丸 
白帶靈丹 
婦人赤白帶下之症多由濕熱積滯月經不調或肝經鬰火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此丸專治赤白帶之症除宮中之濕提下陷之氣化痰解鬰清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半鋪在上海老巡捕房對門開張分設杭州○蘇州○溫州○江西○鎭江○無錫○江陰等處寄售賜顧請認趙同春堂招牌為記 
本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元并新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分本行開在香港今在天津紫竹林設立分行廣招中外商務凡上海香港福州廈門漢口小呂宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌并代押欵及存欵生息卽至本行面議可也特此佈聞 
　　鎗上戒烟三香膏每兩二千五百六十文半兩起碼○發四草龍涎香戒烟丸每兩一千二百八十文○頂上痧氣丸紅靈丹發兌上洋廣東詹誠德堂啓 
[上海謙和洋行]  
　　在大馬路三十二號門牌 
[施少欽再啓]  
普陀山心禪和尚醫　淵　　　針灸小孩　　由余登報　住虹廟東首保安　　凡有求治無不立起　疴成效在人彰彰可紀知其名者固毋庸恐之更為譽揚而滬上之地過客甚衆時値秋令病症繁多初到客地或遇有病每苦難逢良醫故特再為登報咸使周知亦未始非濟人之一端云 
[摘庚寅春高昌寒食生訂]  
浣雪樓女士書畫潤止中　三尺一元紙增一尺加　一元屏條减半紈摺扇　半元或點　泥金或當日件均加半油上　英大馬路京都同紀堂收 
[八月十七日上海各絲市行情列左]  
筆喇行○　　頭十包二百八十二兩五○又金獅天豐五十包二百八十七兩五○ 
[八月十八日上海各絲市行情列左]  
公昌行○大經　車梅恒頂五包四百十五兩○又吳少棠花車十包四百十兩○又○絞十包三百三十兩 
[八月十六日上海各茶市行情列左]  
　　祥太行 
宏茂　113　元　二百零九箱　廿三兩 
永隆　118　又　一百十九箱　廿四兩 
永春　118　州　三百八十八箱十八兩　 
素春　118平水　三百七十箱十四兩五 
大字　118　又　三百七十六箱廿兩零五 
厚字　118　又　三百九十二箱　　下 
胡字　118　又　四百八十箱　　　下 
　　天祥行 
同盛　118　元　一百七十四箱　廿一兩五 
春芳　118　又　一百六十四箱廿一兩七五 
　豐　118　又　一百八十三箱　　　　　 
瑞隆　118　州　二百七十五箱　十　兩五 
後　　118平水　二百五十九箱　　十八兩 
　　怡和行 
怡記　118工河　三百十六箱　　　　　　 
鼎記　118平水　二百零四箱　廿一兩五 
 
 

Page 12

 
 
[光緒十七年八月初十日京報全錄]  
　　宫門抄○諭旨一道錄前○發抄硃批四道○江督劉奏被議道員才力堪用欽遵恩詔詳開緣由摺○又奏請將革交部帶領引見片○浙撫崧奏請開復知縣片○大臣額奏籌撥經費緣由片○晋撫劉奏揀員更補知州摺○浙撫奏報大員在籍病故片○八月初十日工部鴻臚寺八旂兩翼值日無引見○翁同龢等各謝賞書恩○希隆阿者齡　假滿請　○松森續假十日○英俊容貴各請假十日○召見軍機錢應溥○發抄沈應奎奏更換防營管帶銜名奉硃批兵部知　欽此○唐炯奏請飭催解各省銅本匯費奉硃批戸部知道欽此○又銅鉛兩廠情形奉硃批戸部知道欽此○許振　奏河　　　　　挽出東境請將運河道耆安奬勵出力文武可否酌保奉硃批耆安着賞給二品銜餘依議該部知道欽此○○頭品頂戴　江總督臣劉坤一跪奏爲被議道員才力堪用欽遵恩詔詳開緣由恭摺具陳仰祈聖鑒事竊奉光緒十五年三月十六日　詔　同治元年以來曾經任用現已革職官員果有才力堪用在外聽該督撫詳開緣由奏明請旨等因欽此仰見聖恩寛大甄拔棄才　海臣工同深欽感竊維爲政首在得人而用人難於求備或才本可用措施偶蹈於愆尤或事出因公磨礪益深其歴練若竟任其淹抑致令振拔無由殊爲可惜兹幸湛恩廣被曠典宏開謹就微臣所知酌舉二員以副聖朝棄瑕錄用之至意查有已革花領二品銜山西冀寗道王定安湖北舉人歴隨前大學士曾國藩前督臣曾國荃在江南辦事多年光緒三年由直隷道員經直隷督臣李鴻章委運山西賑糧曾國荃奏留襄理賑務深資贊助八年在冀寗道任内因案革職當經原叅撫臣張之洞覆查　無侵吞浮冐　事惟禁止首縣承辦供應仍由局創立欵目支用浮濫一節查係司道會禀前撫臣衛榮光辦理業將經辦不善之委員革職完案張之洞雖經叅劾於前仍復辨明於後足見持論之平臺無成見該革員原叅之案既係承辦委員經理不善則是代人受過情尚可原溯自被議以後迄今將及十年杜門著書不與外事前曾服官江蘇歴有年所頗著　　爲曾國藩等所契許十五年經曾國荃派令編纂兩惟鹽法志將次成書考核甚爲精確臣到任後察看該革員學問優長通知時事　爲不可多得之才又已革二品頂戴　南迤南道許繼衡湖南附生投効軍營轉戰江西廣西湖南雲南等省積功荐保道員光緒十四年補授雲南迤南道是年七月因所屬威遠廳西薩等鄕被水成災經雲南撫　譚鈞培以該革員未經詳查據實轉報奏請議處部議革職查該撫臣原奏謂該革員先聞所屬被水飭查據復批飭赶緊勘明通禀係屬止辦惟因繼禀勘不成災並不詳查轉報咎有應得是該革員被議之由僅止失於覺察因公獲咎情節較輕該革員人甚老練辦事認眞咸豐年間與臣同在軍營深知其戰功卓著嗣生雲南剿辦土匪身先士卒疉克堅圧極爲前雲南督臣岑毓英所倚重及抵迤南道任内肅清邊防亦有微勞足錄似未可因一　而令廢棄終身臣維近年獲咎各員果有一長可取一經疆臣據實奏請無不仰沐恩施今王定安詳繼衡二員宣力多年才堪任使幸得恭逢恩詔正可勉竭駑駘力圖晚蓋可否仰懇天恩俯准將王定安許繼衡父吏部帶領引見侯旨錄用之處出自逾格鴻慈臣未敢擅擬理合恭摺具陳伏乞皇上聖鑒訓示謹奏奉硃批王定安許繼衡均着交吏部帶領引見欽此○○劉坤一片再前江西臨徙縣知縣汪以誠於調署南昌縣任内因案革職所有原叅如耽麴糵而廢公事召梨園以媚上官各節經前督臣曾國荃委員查明均無其事惟以民人張小和與戲子打架一案該革員未能卽時慱訊被　革職臣查汪以誠山東進士以知縣卽用簽掣江西於同治八年到省時臣在江西巡撫任内察看該員頗有才略委署奉新　知縣　捕靖安縣土匪出力奏保俟補缺後以同知直隷州升用賞戴花翎奉旨允准嗣准補臨川縣知縣並於奏保賢　摺内密陳政績臣去江西後該員調署奉新鄱陽新建南昌等縣復經前工西撫臣潘霨保荐卓異並列明保是該員才力可用早在聖明洞鑒之中今以民人打架小事運審微愆遽于廢棄是以寸朽而失連抱之材殊爲可惜該員光緒十六年進京隨班祝嘏蒙恩賞給原銜幸得恭逢恩詔起用廢員合無仰懇鴻施俯准將汪以誠交吏部帶領引見應否開復原官翎枝發回原省補用抑改發江蘇交臣差遣之處恭候聖裁臣興該員前在江西共事多年知其講求吏治於營務亦尚留心可備緩急之用不敢不上逹天聽謹附片具奏伏乞聖鑒訓示謹奏奉硃批汪以誠着交吏部帶領引見欽此○○崧駿片再前署樂清縣知縣雙斌短欠樂清任内交案銀九百九十七兩零前因延不繳解倉榖亦未盛查清楚經奴才會同閩浙總督臣卞寳第附片奏請暫先摘　勒追旋准　議應行革職當經飭追清楚並將倉榖盤交嗣據雙斌將短交銀九百九十七兩二錢一厘繳解清楚又經先將交代銀款　結咨部結報聲明經于倉榖有無虧短應俟　交清楚另歸叅案辦理各在案慈據署布政使龔照瑗詳稱查雙斌樂清任内經手常　倉　已據温州府督飭現任會同盤量計短缺榖二十八石五斗業由雙斌如數買補還倉其短交錢九百九十七兩二錢一厘先已繳解清楚查係應給光緒十四年役食等欵所有前奉革職之案應請准予開復等情前來合無仰懇天恩俯准將前署樂　縣知縣雙斌革職之案准子開復以昭激勸理合會同閩浙總督臣卞寳第附片陳請伏乞聖鑒訓示謹奏奉硃批着照所請該部知道欽此○○額爾晵額片再奴才查塔城開花砲隊現有格林砲二尊開花砲五尊額設漢兵六十名蒙兵六十名共一百二十名均士名營挑撥不另給餉槍砲爲行軍利器尤須平日訓練精熟致遠命中以期有備無患現在漢隊既經交割一千五百名所　人　較　　屬不敷分　所有　撥各營兵額一百二十名擬令添補足額以便操防惟兵額既添而炮隊經費又須另爲設法每年應如銀四于　兩奴才擬由塔城軍臺項下量爲裁减以資挹注似此通融辦理於營務邊防兩有裨益如蒙天恩俯允容奴才再將議定餉章奏咨立案以便遵守奴才爲愼重邊防起見愚昧之見是否有當謹附片具陳伏乞聖鑒訓示謹奏奉硃批着照所請該部知道欽此○○項品頂戴山西巡撫臣劉瑞祺跪奏爲揀員更補直隷州知州以符定例恭摺仰祈聖鑒事竊照隰州直隷州知州謝洸革職遺缺前請以儘先候補直隷州知州水之濂題補嗣經吏部核議以該省當有記名分發各項出身人員按照章程無論是否正途遇叅革留補之選缺亦應先儘請補不准聲叙人地未宜所有該撫題請以候補直隷州知州水之濂補授隰州直隷州之處應毋庸議其隰州直隷州知州員缺應令另行揀員請補等因於光緒十七年五月初八日奏奉旨依議欽此咨行到晉自應遵照揀員更補查　記名補用直隷州知州全縊現年五十八歲正白旂滿洲富康佐領下人由監生議叙七品筆帖式補吏部考功司筆帖式派充定陵工程處監修工竣保舉以本部主事無論題選咨留遇缺補用同治五年七月補授騐封司主事兼考功司行走光緒七年十二月二十日奉硃筆圈出記名以直隷州知州用欽此十二年十月呈請分發簽掣山西十一月初十日經欽派王大臣騐放覆奏奉旨照例發往欽此十三年三月初六日到省該員年健才明以之請補隰州直隷州知州尚堪勝任與列亦符據布政使奎俊按察使　駿文會同詳請具奏前來合無仰懇天恩准以記名補用直隷州知州全綸補授隰州直隷州知州以符定例如蒙俞允　員係記名補用直隷州知州請補直隷州知州銜缺相當毋庸送部引見理合恭摺具陳伏乞皇上聖鑒勅部議覆施行再此缺接准　覆係坐五月十三日行文按照限减半計算應以五月二十八日奉文之日另行起限五十日扣至七月十七日限滿兹該司於六月十四日揀員更補並未遲逾合併聲明謹奏奉硃批吏部議奏欽此○○崧駿片再前任都察院左副都御史唐壬森前於光緒三年八月請假回籍省墓是年冬間復患目疾當經前撫臣梅啓照代奏開缺今於十七年五月初四日在籍病故據署蘭谿縣知縣恩裕呈報前來奴才覆查無異理合附片陳明伏乞聖鑒謹奏奉硃批知道了欽此 
 
