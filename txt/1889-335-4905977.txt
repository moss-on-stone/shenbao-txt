# 1889 - 335 - 4905977

 

Page 1

 
 
[圖書集成局告白]  
　　啓者本局所印古今圖書集成早已裝釘齊全由預股諸君持票來領尙有未經提取者亦望及時取去以饜先覩爲快之心現在局中尙有若干部留存每部定價銀二百五十兩如有合意者請移玉申報館帳房購取可也此布 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年釘匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔曰連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此布 
[論洋塲地氣之遷移]  
　　十里洋塲其先皆荒烟蔓草也今日之人烟稠密居户櫛比皆前日之野田草露論者謂滄海桑田變遷不定天下之大何處不然豈僅洋塲一區已哉顧洋塲之地其變遷也尤速華人成歸諸天運或歸諸地氣西人咸不以爲然不過以爲會逢其適耳然盡委之於會逢其適則亦近於黄老之談竊以爲天運無權地氣亦無權其權全在乎人事也余寓洋塲僅十六七年以前光景吾不得而見之但據父老傳聞謂其處熱閙之塲先時皆田畝也某處笙歌之地先時皆墳墓也某處爲當年古刹而今則悉成爲洋房某叚爲昔日橋梁而今已剗平爲街道言之歴歴可數惜余皆未之見無從印證祗就此十六七年之中余所親見親聞者言之覺轉移之捷誠有與前聞相吻合者屈指十年之前洋塲之地最執閙者自推寳善街行人之往來晝夜可以不息戲館亦漸萃於是富時馬車東洋車尙不至如今日之多然已時虞碰撞卒而街道尙寛兩邊皆有高坡可以循坡而行讓出車馬之路且爾時石路地攤亦不至如近來之多故寳善街以北日間尙不覺其冷靜至夜則硃形寥廓矣到四馬路一帶則不啻僻靜之區也猶憶東西薈芳未闢之時其間有所謂無名弄者弄口湫隘行旅多於此私焉弄内住有流妓亦有前往嚘津者出入皆掩鼻而過之且晚間路暗不良於視者卽不良於行乃曾幾何時而日益加闢竟成熱閙之塲至於今而車馬馳驅無一息停徵逐嬉遊無停履行其街目不窮於視耳不窮於聽十色五光不可方物六律八音耳爲之聾自午後以至夜間十二點鐘無一刻不車水馬龍聲如鼎沸匪類宵小亦禾免混入其中於是人多易於肇事巡捕房多派巡捕以資照應以資彈壓而往來於此者大率裘馬翩翩衣冠楚楚遊手之人雖亦有時濳蹤於此乘人不備剪綹挖包究憚於巡捕之梭巡嚴密不敢公然肆攫而地方則朝朝寒食夜夜元宵卽今歲江浙告災而一入四馬路中則並無荒象可見亦並無災語可聞一似佛經所謂西方極樂世界者然然則旺氣之由北而南此其明證也自四馬路日益興旺三馬路似乎亦有繼起之勢近來三馬路翻造房屋前日之馮存仁郁振昌等鋪皆煥然一新　錦里鼎新里蔚然改觀過其街咸欣欣焉有日上蒸蒸之氣象同安美仁公陽等里爲羣芳　植之地門前往往車馬常停東洋車之馳行來往者日不知其壧至晚間又有馬夫牽馬往來溜行或一二匹或三四匹並肩齊足蹀𨇾於道而沿途丐食之流以及乘間扒竊之輩亦皆錯跡其間夫地方閙熱則此輩自然混迹於是而馬車各行林立於三馬路則其就近溜馬亦屬常情妓館繁多望衡對宇則遊幸者輿馬駢闐輪軸覊停绵其常事惟徒行過此者則有數不便於此車馬旣衆則路爲之塞留馬緩行或與之相撞扒竊者多則防不勝防丐食者衆則施不勝施而且是處向多居家小孩之躑躅于途中者頗多故時有碰傷孩童碾壞手足等事而晚間自以電燈易地火之後電燈之光所未及處不免黑暗尤屬不便而巡捕又不能如四馬路之衆多以故三馬路之熱鬧日盛一日而行人反視爲畏途望而却步吾思旺氣旣由南而北寳善街之後繼以四馬路則四馬路之後必將延及於三馬路其地方之繁華行旅之殷繁有可操其左券者而三馬路之街道則不及四馬路之寛闊以此愈見擁擠是又將何法以處之哉或曰整頓地方工部局之責也三馬路旣近來擁擠至於如此則是興旺之象地方之福工部局豈有付之不聞不見置之不動不變之理計不如設法將街道開闊以容輪蹄之戾止以便行人之往來電燈或可增多巡捕或更添派自外國墳山起以及石路按叚整頓則其裨於地方者當不淺矣余聞之輾然以笑悠然以思憮然爲間曰是或一道也請姑存之以觀其變 
[本館接奉電音]  
　　昨由京友電傳上諭一道敬廑譯登○十一月十三日奉旨鄭思儒將式芬寵鴻書王濂張仲炘楊崇伊鍾德祥吳同甲管廷獻裴維子土懿榮王恩桂楊福臻　麟黄桂來王培佑郝同箎土儀俞鍾頴葉慶增李德標丁之栻袁昶玉汝濟曹榕詹鴻謨高蔚光胡蕙馥曾樹椿張賡颺陳邦瑞曹憲清易伇楊宜治陳召棠馮錫仁王聯璧王鵬運俱着記名以御史用欽此 
[蓬瀛勝景]  
　　日報載上月日本内閣諸大臣紛紛辭職日皇命各就其職以　更調旬月來外人無不側聽消息兹據京　稱更調之事目下似已急迫上月十九日井上伯爵回京三條公爵先來訪問山縣伯爵繼之松方西鄉兩大臣又接踵而至密談移時始散所談豈尋常事哉近二三日來諸大臣舉動更異平日二十號二條公爵人朝歸途卽至井上伯爵邸密談翌日早朝參謁日皇未見回邸卽訪山縣伯爵協議午後伊藤伯爵參謁日皇陳奏　事同日山縣伯爵又至青木子爵邸議事所議何事不得而知大約爲更調之事云○樞密院顧問官諸君製就條約改止善後要策日前由三條總理大臣山縣内務大臣進呈日皇御覽○上月二十一號駐紥日本東京英欽使曁美俄意大利三欽使同赴法蘭西欽　館協議公事越數刻而散次日法欽使訪外務大臣大隈伯爵於私第歸途至外務省由外務次官青木君工接面會密談數刻又二十二號意大利欽使於黄昏時訪候英國欽使二人直談至深更而散○日本凡爲大臣 
 
 
 
 
 
 
 
 
 
 
 [ 
 
 

Page 2

 
 
者各立一黨均有名目内有自由黨任年其勢頗盛明治十六年冬預謀朝鮮之役敗露後其黨遂衰近來板垣伯爵倡擬再興從者已不乏人推約後藤伯爵與中島信行於本月十七號在大坂大會舉二人爲盟主通報後藤伯巳謝絶中島則目不尙在躊　○上月二十二日日皇特旨賞元老院議官陸軍少將井田讓君列於華族並授男爵進正三品○游歴中國各港之常備艦隊高干穗武藏扶桑浪速葛城等五艦干上月十八號由上海出口至廿八號回泊崎港大和一艦遲一日在上海起椗廿九號始到該艦隊定於三十號開往鹿兒島進横須賀港廿八日夜司令官井上少將及叅謀使令官共赴俄兵艦宴會○廿六號俄國皇后誕辰停泊崎港之太平洋艦隊四艘及水師提督西米痴所坐之旗艦皆挂彩旗以示祝賀他國兵船和之正午刻燃砲多門他艦亦和之一時砲聲隆隆山鳴谷應是日自提督中將始所有各艦長共至旗艦均穿大禮服在中將室中展拜皇后眞影晚間大開筵宴燃點電氣燈照耀如晝 
[誣告判罰]  
　　兩男因一女而妬姦華人謂之吃醋日人謂之燒餅上月十九夜日本租界順興號洋服店主王茂生至梅香崎警察署控告所雇畫當婢夜當妻之倭女名洒諾者忽於昨日私奔出外查點之下被竊洋五十元時辰表一個請爲追究云云當晚署中卽派巡查尋獲該女所在訊得女並不竊物因欲從王之友名海全者由王友榮華說合二人均在英兵船爲廚司兵船已往横濵故擬乘公司船前去不料被王偵知頓生嫉妬心將女在舢板上阻住去路女卽他奔玉不捨又雇小舟狂追不獲乃登岸誣告巡查明知其爲燒餅翌晨至其店問所控事欲追否王言昨夜女已回宿不必追矣巡捕微哂而回卽照曾華理事謂王不應誣告楊星垣都轉立派巡捕提王至署責其一不應不由本衙門禀控二不應誣告爾願罰願責王供打不起願罰少許都轉卽判罰誣告所失之五十元及時辰表王一再求寛始减罰十元寄充賑濟審畢王具結一面照覆捕房議者謂王素與二廚司酒肉遊戲相徵逐至被奪其所嬖先時已失防閑至此又願罰洋而收覆水殊不知此種女子本類野雞加之日本女子大都無情無義從華人者未有不朝秦暮楚者也王顧溺愛若此愚已甚矣 
[帆船沈没]  
　　上月十五號琉球洋有一英國帆船沈没船身巳不見僅露杆上之旗報知停泊神户之英軍艦卽於十六號晨開往施救嗣信致横濵查得此船係載煤油所有船主水手人等或死或生尙未查明也 
[圖謀不軌]  
　　上月二十九號午後二點鐘日本東京特發電報云是日警視總監門首又有兇徒以炸裂藥彈投入兇徒登時自盡云云其詳容俟續報 
[水師送殯]  
　　上月三十號午後一點鐘大和兵艦海軍少將帶領諸將校及水兵數十名排隊送已故二等水兵横見捨吉三等水兵小西和吉等葬於長崎佐　招魂塲查得該二水兵均溺死於上海吳淞口緣上月十號午前六點鐘横見等三人在小艇看護鐵錨適太古洋行之重慶輪船由上海開向芝罘天津路經此處突然碰撞小艇立時破裂三人均從屈大夫游翌日小西屍身浮起横見至今未得其屍僅以衣冠埋葬此事依日本法律須向太古行索取償命金方能了結說見日本報 
[江西官報]  
　　補用府戴兆英接查城内保甲南豐汛把總余提元因案撤任以黄一舉署理補用縣萬世毓禀謝拔委一次行知代理進賢縣李世申卸事囘省張學培禀謝提前酌委一次行知馮學澧騐收江軍砲船署峽江縣丞莫銘新期滿更替以巡檢周雲署理仙閣中書劉耀曾進京籖發卽用縣吳國珍内務府漢軍旗人指發鄭工巡檢何正邦湖南附生俱禀到萬安營都司高鍾奇卸事回省禀謝奏免騎射並回籍就醫補用縣周邦翰由貴溪卡來省 
[典試過潯]  
　　廣東正主考李星使撤棘後回京覆命於初八日已刻行抵九江初九日辰刻渡江北上九江鎭道府縣遊守各員以及選鋒新勁等營弁兵均迎送如禮 
[九江院試]  
　　江西提督學院龍文宗按臨南康試事已竣現於初九日起馬按臨九江經德化縣金雨卿明府督同幹役將考棚内外鋪設一新五縣文武生童之來郡應試者負書担囊絡繹於道八角巿一帶赶考贸易者鱗次櫛比極形熱閙 
[流離可憫]  
　　今年九江一帶自秋徂冬霪霖爲害江湖之水同時泛濫塍堤潰决不少雜糧顆粒無收現屆隆冬四鄉窮民啼飢號寒之聲慘不忍聞連日封廓洲有災民千餘人扶老携幼相率雇船往下江一帶逃荒在九江大關前停泊乞恩放行鵠面鳩形可作鄭梜流民圖觀也 
[米船被刼]  
　　初七日傍晚時有米船行至蘇州塘涇橋地方被匪船數艘截住搶刼該船被搶後赴秀水縣署禀報周邑尊當委朱少尉前往踏勘飭捕跴緝其詳容俟續述 
[蘇臺雜錄]  
　　婦女入茶肆啜茗以及入廟燒香最爲風俗人心之害迭經官憲示禁無如積習相沿終不能改禁者自禁犯者仍犯現在藩憲黄子壽方伯重申厲禁出示通衢未知果能實力奉行否○熱閙地方每有無賴子弟騎馬馳騁時有撞跌傷人之事迭經示禁卒不能革此澆風推原其故由於在上者徒以一示塞責不加嚴辦差保復從而徇情包庇以是若輩肆無忌憚依然馳逐近且變本而加厲焉安得各總巡會同拿辦懲一儆百以靖巿廛哉○秋收歉薄農民苦不堪言朝廷議蠲議賑務使一夫不失其所凡收租之家自當仰體朝廷德意格外減收以惠窮黎吳清卿河帥首先將本年應收佃租概行蠲免藉以上體皇仁下惠黎庶光明正大宜爲遠近所稱頌也 
[湖州府錫示]  
　　今秋蛟災霪雨日久淹没田禾上海義賑紳士大憲邀請來湖委員下鄉查勘專爲賑恤窮途先查被災輕重極貧次貧無訛各宜在家靜候錢憑票給毋虞苟能自謀生計不得混報希圖如有喧嘩滋擾以及不法之徒許卽送官嚴究愼勿自取厥辜 
[錄楊殿臣先生上浙撫憲禀稿]  
　　委辦浙江湖州府屬賑務直隷候補知縣楊培謹禀大人閣下敬禀者竊卑職於十月初一日在奉天差次接奉直隷爵閣督憲李札飭馳赴浙西襄辦賑務等因奉此卑職遵將經手事件赶緊清理隨邀在籍内閣中書張平格候選府經章定勲又禀請飭派直隷候補典史楊炳森及向來查賑熟手紳士十六人於十月十五日航海抵滬會晤上海協賑公所施紳善昌經紳元善等互商先行携帶洋錢一萬元銀二千兩由滬赴杭　叩崇階面聆訓誨備悉已蒙奏請發帑籌捐鉅欵軫恤周詳仰見憲台子惠窮黎至意欽感莫名卑職等遵諭卽日馳赴湖州禀商錫守云及湖屬七邑均罹水患惟德清武康兩縣被災較重抑且該縣旣無義倉積榖又乏富室殷商素稱瘠苦之區理合先爲援手因囑卑職等先至德清於廿九日到縣晤商陳令鳳誥及城鄉紳董卽于十一月初一日分路下鄉　查西北諸庄勘得地處低窪盡成澤國室旣垣穿壁倒人猶鵠面鳩形際此一片汪洋查户非船不可較之陸路步行未免稍形遲滯卑職等自當竭盡愚忱認眞查户一俟稍有頭緒冉當禀報請欵督同散放一面遴分熟手紳士馳往武康另行開辦除仍會同各邑令妥商辦理分别禀報外謹將到德查賑日期先行馳禀上慰廑懷盡具寸禀虔請勛安伏乞慈鑒卑職培謹禀光緒十五年十一月初四日 
[星軺續詰]  
　　出使英法意比大臣薛叔耘星使於昨晨八點鐘時抵滬船泊英界觀音閣碼頭旋卽登岸駐節天后宫旁行轅 
[會審債項]  
　　英商平和洋行曾控買辦殷愼夫虧空數千金逃避經捕房包探秦少卿查明與王桂卿同逃而該買辦接手時由殷裕泰 
 
 

Page 3

 
 
立過保單而殷裕泰實卽殷愼夫之父殷少齋所開涉訟後飭傳保人殷少齋特邀大狀師担文到案蔡太守會同英國賈副領事查　保單是否殷少齋所立卽據羅潘譯傳述此項保單經殷少齋認明實係伊子殷愼夫親筆所寫所用圖章係裕泰書柬圖章本不能作據不知愼夫如何私用非殷少齋所知不能指爲保人實據檢核别處保單另有殷裕泰三字圖章卽此可知其假訊之殷少齋據稱當時如何作保實未知悉亦未與洋東會囬其時殷少齋之長子殷靜山亦到案平和洋行東稱當日實由殷少齋之長子同來具保並指明面貌實卽殷靜山彼時有寫字房侍者目覩質之該侍者徐　芳則稱彼時雖有一人同來担保是否卽係殷靜山實巳記不清楚殷靜山稱弟兄素不和睦從未與聞蔡太守會商賈副領事諭以此項書柬圖章雖不關緊要究不能任人私用况是父子更不能置身事外着殷少齋找尋伊子殷愼夫到案再行察辦殷少齋稱請飭差一體查緝太守允之○前報列西人甘地維阿控潘源昌虧欠數萬金一案昨由担狀師投案聲明彼此雖曾肇訟旣未定斷兩無　虧因此原告不欲终訟聲請給還存案各據不復候訊蔡太守商之賈副領事俯准所請○錦名洋行控林雲祥欠房租洋五十八元傳集張福堂訊供疉經列報年又補傳方寳記到案當卽繳到票洋五十元情愿退租蔡太守商之賈副領事將洋交錦名洋人收領尙少八元准免再找諭林雲祥等將所拆墻壁照原樣砌好完結 
[縣案彚錄]  
　　陳蔣氏上控夫叔汝寅奪繼覇産一案迭登前報前晚復經裴邑尊升堂訊究蔣氏伸訴前情　寅稱父親遺下銀錢財物現均封鎖在空房内無人估奪邑尊飭將發廳看管之陳汝壽瞿子麟一併開釋明日邀齊親族候本縣到來檢查簿籍財産公同匀派毋得再存私見兩造遵諭而退○陸全福控黄寳泉硬搬物件一案曾紀前報前日復經帮審委員詹明府升堂訊究陸稱小的租陶玉林老虎灶一所由黄爲中有押租洋三十元未經交付小的因事回家黄竟將檯凳搬去實屬强横今小的措繳洋三十元求將物件交還陶稱小的有老虎灶一所租與陸開黄硬搬物件與小的無涉所有陸之押租叩求給領黄稱小的挑水度日一時氣忿硬搬物件今蒙枷責業已知悔情願交還物件明府飭陶領洋着地甲帶黄出外清交物件如有短少着黄賠償○錢阿榮控張芝山誘拐其妻王氏一案曾列前報前日經帮審委員訊究錢求請嚴追張稱此次王氏私奔與小的不涉惟聞王氏仍在無錫避匿小的覊押在此不能找尋王雲中稱阿姊現在何處小的不知明府飭將張開釋交錢帶同找尋王氏到案訊辦 
[英界公堂瑣案]  
　　蘇人王徐氏被胞弟徐阿二截住去路拉上馬車該氏大聲喊救經捕將徐阿二籌解案訊之徐阿二則稱被該氏擅將小的之妹賣與吳某作妾得洋三千餘元故與理論蔡太守會同賈副領事諭以擅賣胞妹之事候另行集　訊斷惟徐阿二不應擅自拉人判管押一禮拜以儆案中牽涉之金大着具不再多事結先行開釋○德國人潑雷及稱雇坐郭阿秀之東洋車不料車輪損壞以致兒子跌仆並汚毁衣服爲此將東洋車夫送案請究旋據車夫郭阿秀供事係租來不知輪有損傷蔡太守判令放租東洋車之人賠償洋三元半完結○唐王氏控陸榮郎行竊水烟袋蔡太守判管押七天以儆○翁順興押店控吳光蘭用鍍金戒指假充金器典押前次已在燈下悮押一枚形式相同爲此指交巡捕送究吳稱戒指實係拾來蔡太守以所供顯係揑飾斷押一個月戒指銷燬○包探張松樵解送謂戲繅絲婦女之朱莫莫請訊蔡太守以事涉美商絲棧諭飭下禮拜二會同美副領事訊斷 
[法捕房瑣事]  
　　錢桂山控女捲逃着邀馬士春質對一案已列前報昨晨葛同轉莅八仙橋捕房據二圖地保張正貴帶錢馬二人投案禀稱錢桂山向在二圖地方開設繩索店人素誠實同轉問伊店開在爾處可知高錢氏與砌街匠婁姓如何姘識答稱桂山之女向不安分初嫁與倪姓時常出外不歸倪屢次追回鬱鬱不樂將妻賣與高姓不料高忽逝世將高錢氏送還娘家遂與婁梅　來往同轉飭該地保暫退問高錢氏曰地保之言爾聽見否答稱小婦人不敢作此壞事實被伊等誣陷同轉詰婁曰爾所禀被高錢氏　去田單等物確否婁稱確有此事同轉謂屢次訊問高錢氏不肯供認諒伊將田單取去亦無用處爾自將户名册子備案另請○單可也詰馬士春曰爾爲何業婁梅朗之事爾可知否答稱小的向在金記管房婁是砌街工匠之小頭目承包婁十人伙食與小的早夜相見錢桂山亦住在附近向來認識其女寳大卽高錢氏與婁成家小的不知詳細同轉謂爾妻想必知道答稱妻亦不知同轉復詰高錢氏爾將婁之物件運往何處該氏仍執前詞并稱父親硬逼人婦人與婁姘識小婦人不願從同轉謂爾是鄉婦隨口道出姘識二字諒於此事甚爲熟悉着掌頰一百下謂錢桂山曰爾女由寗波送到爾家爾竟任伊作許多不端之事難道爾不怕高姓向爾要人乎答稱高姓去年送女來申曾經言明倘將女另嫁前夫棺木須爲安葬同轉謂照爾之意將如何答稱求請發堂安置同轉命將地保喚進將錢馬二人交伊帶回着將高錢氏之衣服等在錢桂山處檢出下期呈案餘還押候核○積竊高阿仁被包探在途緝獲等情己列前報昨據包探王榮培禀在高身畔取出之票刻已吊到鞋子二雙灰布夾袍一件套褲長衫帽子各一件今特呈案高供袍子等物在鄭家水橋小客棧竊來小客棧主夥龔榮生投案禀稱高於初二夜來躭擱日出夜歸至初八早去不回初九日同住之竇姓王姓箱内失竊洋蚨十八元呢馬褂套褲手巾襪及錢八百文已報英捕房昨聞經法包探獲案是以來案聲明同轉問是否高所竊答稱是高亦供認不諱並稱餘物變賣在舊貨攤得錢二百五十文同轉着將吊到之衣先交客棧夥領去高還押候比○前報紀烟妓沈蘭寳被朱東生拐騙一案昨晨蘭寳偕生和綢庄夥許竹村投案禀稱小婦人應賠之綢縀洋三十一元今已挽人與該店言明折繳洋十五元可以了事小婦人借得洋十元尙少五元請將起案之皮有心當質湊洋料理同轉謂起案之衣須俟案結方准領出尙少之洋須另行措缴呈案之十元諭生和庄夥繕具領狀來案具領○顧阿林盜賣費一昌之東洋車一輛着提拉垃圾馬車夫質訊一案已列前報昨據馬夫殷長發投案聲稱與顧並不相識小的從未到吉祥街吸烟同轉着顧當堂對質依然不認同轉着將顧還押殷長發下期來案再訊○張瑞生因收租轇轕管押前期由其母張趙氏求請釋放同轉着約同保人明白具保昨晨該氏與厲琴齋投案具保同轉命將張瑞生及同案管押之王興隆陸茂全等一併交保各人叩謝而退○挑夫葛大梁失去客人衣包一個訊押嚴比已列昨報昨又研訊葛仍執前詞同轉着掌責四十下叱退 
[本舘辦賑友人沈耀峯先生來函]  
　　上月晦日寄上第二號信想邀青照德清賑捐由楊殿翁自初一日六路下鄉迄將旬日先後回局巳來五起僅查西鄉各庄六七千户内中應得賑恤者發出賑票三千餘户其餘稍可自存概不予賑曾於前昨兩日又派諸友四路出查東南一帶前六路中一路未回者係章秉彝叅軍刻擬俟其回局卽當託渠分帶司事馳往武康先行開辦因湖屬被災以德武爲最德清西境與武康接壤之區被災尤爲最重南北次之東路爲輕幸德邑所轄東鄉一帶地界遼闊可居西南北三鄉之半卽就三鄉而論大約必須萬五千户武康災情諒亦相似前日金苕翁來函云及德武兩邑各發米四千石現存上海囑卽派友往運卽於今晨託遼陽紳士張品山内翰偕魏君藴堂趨赴上海領取矣然發米較之發錢更多週折頗不容易至於浙江被災情形較之北省尙有霄壤之别都因人心不古早已聚衆滋擾兹値開賑之時人心藉以稍定此種風氣上游亦皆明悉其如欲安民心不得不爲賑恤是以殿翁意中旣已承辦善舉亦不得不爲民請命惟德清之西武康之東實爲浙西之鍋底刻下室廬仍在水中爲最苦耳餘俟德清查竣後再行奉達肅此順請德安諸希照察不宣沈啓榮頓首葭月初九日泐於德清縣署 
 
 

Page 4

 
 
　來信所載辦振情形知災區之待賑者殊爲不少而慘狀更不堪率聞伏願海内諸大善士速賜解推踴躍輸助早一日卽多活一命敬爲災黎
九叩首以祈[  本舘附識]  
[善願宏敷]  
　　金陵趙君東湖因太夫人六十榮慶仰承慈命以洋蚨十元寄交本館協振所充江浙賑款詩所謂孝思不匱永錫爾類趙君有焉又陳君小坡今年七十大慶以酒席費洋廿八元助賑旣免殺生又襄義舉并爲諸親友造福誠一舉而三善備矣又張君秉堂誕育麟兒以湯餅費洋十二元助賑此時一索得勇他日三珠競秀善機所感左劵可操又頒到王君廉夫手書金剛經全部書法旣妙裝裱亦精訃爲變價以助賑需是眞能以夙世慧修行眼前功德理合表揚以勸來者 
[上海文報局浙賑收解處接到經佩卿先生餘姚來函]  
　　諸善長大人閣下近維福基日積籌祉時增爲頌文前月中旬叩别後於廿一日抵杭垣禀見崧中丞曁同善堂總局省紳均蒙指授事宜廿九日至紹郡本月初五日行低餘姚沿途查勘災况及採訪情形謹爲諸善長先陳其略紹　各縣自七月杪狂風猛雨蛟洪驟發水勢如箭離弦以致房屋冲塌人口淹斃殊難數計農人盼望水消後或可補種菜蔬雜糧以冀桑榆之薄收詎意天不厭禍八月下旬霪雨四十日遂致木棉待摘者秀而不實晚禾可穫者久浸水中至今剛畈間尙有未刈之稻文拾而騐之均有壳無仁補種不及佃户上春典質墊本以及終歲勤動至今一無所償眞是嗷嗷待哺振恤之舉勢屬岌岌復查被災之區以餘姚新昌嵊縣諸曁爲最蕭山上虞會稽山陰次之文若由杭順道挨放未免輕重失宜今擇受災最重之餘姚諸曁先行查放然蕭山等邑亦不容緩自顧才識短淺屈指徧查散放恐紹屬各縣冬振未能遍及竊念救災如救焚豈可因循延悮爰卽商之霍太尊曁郡紳應敏齋方伯徐仲凡觀蔡諸君公同籌酌山陰會稽擬辦平糶工眼新昌嵊縣徐仲翁培翁前己放過急振一次現擬續辦冬振議定新昌嵊縣山陰會稽四縣仍請仲凡觀察元季經理文先辦餘姚溯查姚邑光緒九年秋間亦遭潮溢之患彼時祗東北塘外一區賑欵動支三萬有奇今次地面較廣何止數倍揆此情景竟有杯水車薪之慮籌思至再殊之善策現與姚紳韓君勉夫楊君卣香張君益齋胡君小松徐君蓮峯　君炳乂史君志貞及邑尊何公一再躊躇擬擇極貧萬分者先行賑給次貧以下俟有續欵接濟再行補放惟望諸善長速籌鉅欵源源撥助俾中澤哀鴻得此餘生恩同再造謹代災黎請命無任禱祀以求之至也專此馳聞順請德安世愚姪經文頓首十一月初十日 
[醮資移賑]  
　　　奉到萱壽廬主人來函每年設壇建醮以迓神庥今因浙省待賑孔亟將建醮之資移助浙賑洋廿元並有婁東保安室主人助山東代贖災婦洋十元遵照拜領欽佩奚如竊以建醮設壇跡近媚神救災振濟實惠及民况目前嚴寒之際江浙災黎無衣無食朝夕莫保一　一襲卽可延生代贖災婦完人名節尢爲無量功德較之建醮之功豈可同曰而語哉是特臚陳以資觀感上海六馬路仁濟善堂山東江浙籌振公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘籌賑公所施少欽經收山東賑捐八月十八至二十日第二千二百另五六釭次清單]  
　　吳縣署孫覲候募係進齋續助洋三十元永興土店廿元製造總局廣方言舘中秋節請諸數習酒席費移助十二元巴陵李湖寳求嗣由大通上卡寄來十元瀏河德成朱元德求保合宅小兒免災去晦十元蘇省老人和震記募程熙福爲妻鼻塞稍愈續繳十元嘉興焦蔭書舍周六元朱涇無名氏六元黄八保逢凶化吉五元黄阮氏保生産平安五元夾石恆受參號募蔣靜嘉五元無錫張鴻彬求子延壽長大成人五元荆署王維新袁潤節省中秋席餘四元薛募補過氏小山主人我術主人望㦸山房四户各五角朝陽鄭芳泰求弟　泮病愈二元汪希儒病愈完願二元寄寓洞庭恊署無力子一元屠鎭愼德堂徐一元聽雲舘一元讀畫樓五角姑硃永和局丸牧主人銅洋二元未徑織廉居士折采錢二　文興泰厚來江西崇義陳仙方募陳家瀛康燕炳吳正煌賴君仁四户各二元郭紹儀黄有洪黎萬邦羅大坤劉衍思蕭瞻慈鄒興亨張鴻宗黎祖蔭張飛明陳世梁張舉善郭誠德眞以芳甘竹樹十五户各一元張誦相張初　各五角共廿一户合規元十四兩一錢一分以上十八日○丹徒縣署帳房棟槚楠求病早愈洋三百元存性堂三十元梁占峰求病速愈五元三户由立大莊來山西王錦江由三晋源號來規銀一百廿兩江陰趙愼齋求速復原五十元江西臨江府無字値生辰承諸友賜儀并謝筵資移助十四元浙紹東關種玉田杜許願保合家犬小平安十元杭州不留名求父病速愈十元安定代求三女病速全合宅平安由朱受之先生來十元程邑平心氏求外症速愈合家平安由陳少泉來十元平心子十元養性子六元圓記二元無名氏八元衖笛樓理琴軒元和三户各一元曾四美堂一元日本洋一元叚存心堂日本洋二元杭州三歲孩禾繩之求病速愈英洋五元楊斌生求次子星永身體平安五元餘姚馬渚同胡氏五元鳴鶴塲生泰陳九齡募葉雪康保合宅平安延年益壽四元補過子知塲中平安心願二元陳氏求病愈二元嘉定莊有齋一元江陰無名氏一元采小姐一元無力子完願一元以上十九日○積厚堂由倪金門翁交來洋五百元平湖縣署吳序東因母病轉危爲安由寶和莊來一百元烟臺海軍採辦所葉懋番募六桂後人經資移助求室許氏冥福廿四元周琦求痰疾速愈廿元陸焦軒十元常熟信泰典吳冠亭同妻高氏還願求保平安十元宜　縣各　幕友並門印節省中秋酒席資十元蘇厚生莊無力氏人氏元羅店存心子汪還願六元無名氏求病全愈五元袁守緒求痢疾速愈五元王長庚求病愈五元梅李馮合　募不留名求産後平安四元隱名氏三元漢鎭程仁昌汪誥求保　親槩　大小平安一元無名氏二角章名甫潤資三角無名氏銅洋三元巨康莊來金陵崇仁堂募十一十二次吳錢氏十元胡萬森九元本洋一元王凌氏太太王沈氏各洋四元第三場貢院前桶捐各士子月餅票四十五張計錢九千又一元錢一千六百六十一文紹慶典四元又募在桂甫堂王子眞各二元中秋席餘錢二千五百戴雨記一千二百石子記徐履記東記三户各五百文愼德堂江愛蓮堂周無名氏嘉善堂畢四户各三百文徐仲記世恩堂徐許新記水慶堂四户各錢二百葆眞堂李張容記春寅堂曹仁安堂汪王永記三槐堂忠恕堂永詠堂沈樍溪周堯昌記石承記青藜氏十二户各錢一百恊泰億泰源生募普善堂洋十元陳兆春叚正興各二元翁子九先生錢五百蔡質生張治岐各錢二百賑記一百五十文嘉　昌東號募休寗無名氏二元休寗汪先生一元　先生月餅錢四百文蔣天保堂無名氏蔣天保堂鳳陽李小山王二少爺五户均月餅費各二百隱名氏三百桶内隱名氏本　乙洋又錢四百文又銅洋一元鄭子記募陸松林陳邦定徐承佑玉黄堂和友五户各一元貽榖堂三元劉仁興錢六百文王大富張先發各五百俞照翁三百和友全徐愛臣各一百云成　鎭翁　云成洋三元陳鎭國二恊興昌孫天榮黄燮廷陳長發魏泮謹耽朝發周元貴　其福八户各一元戴德祥談光奇益源朝才兄不守元五户各錢五百　吉　店桶捐　二　錢八百文銅洋七　銅壳六付朱玉翁募明德堂洋十元常桐翁二元公大募汪茂貞求歌病愈三元張炳記陳在記魏金　三　各一元公大門口桶捐　三千零十文不言　　十　同康　曾萬聚三　談瑞記陳書記各二元森源行俞鑑翁唐錦源三户各一元王松記許德明各錢五百文共九十五户合規元一百零七兩七錢七分五　銅　八元銅　六付○無錫藹祥寄到周萃吉洋三十元同信昌大生裕周永興徐毓秀恆裕祥華嶽生杜靜安華志勲榮泰昌姚泰和朱衞氏戴永昌包同益包鴻裕包生大十五户各一元　同義　孫源泰朱怡豐源茂恆泰義立大源泰義涇臯孫鳳岡信盛恆吉泰萬泰和戴伯孫頤慶沈萬順夏俊德姚　豐無名氏周福泰同義利廿户各五角范元貝三角楊裕盛四角錢一百零三文共三十八户合洋五十五元四角錢四百另三文以上二十日 
 
 
 

Page 10

 
 
   
 
