# 1907 - 437 - 4912544

 

Page 1

 
 
   
 
 

Page 2

 
 
上諭 
[十一月二十三日奉]  
　　上諭馮汝騤奏浙江布政使信勤呈請開缺修墓一摺信勤著准其開缺欽此 
　　上諭浙江布政使著顔鍾驥調補朱壽鏞着補授陜西布政使河南按察使著左孝同補授欽此　　上諭宗人府府丞著朱益藩補授欽此 
論說 
[論舟山與蘇杭甬路之關繫（續）]  
　　某國人又謂今日列國均衡之將破裂者。不獨在直隷海灣而已。俄雖退旅須。而德尙占膠州。具其在揚子江流域。進取之舉動。愈急而愈烈試德觀人行事。嘗沿中國海線測量者有。近福建及舊黄河口某某數島此。後揚子江流域。與吾國並立而對峙者。厥維德國。一如日俄之於滿洲。雖然一千八百九十八年。德使哈菲爾福伯爵嘗實言。膠州條約。已確立德國勢力範圍。而不稍與吾國以餘步。吾國在揚子江流域。會未得有寸土尺地云云。當時吾國人果有熱腸。即當占據舟山。即或不然。今乘威海撤還問　。要求中國酬報。尤爲我國奮興猛進。别得一新海軍根據地之機會所謂新根據地者何即舟山列島中主島之定海是也。定海者爲東方著名良港。而我海軍提督某會謂此地可泊我國艦隊全部。且有餘裕者此一說也。謂獨據舟山而後可樹揚子江流域之勢力。而與德對峙。（據） 
千九百五年十月福奈來報） 
　　由此觀之。某國之於舟山。視爲東方之良港。其注意若此。而我國前此視舟山爲棄地。又昧勢若彼。比者海軍統領報告。巡閱寗波一帶海面。某國軍艦祇有一艘。若謂其在此覷覦。說恐不確云。云則未知彼國輿論。早已計及舟山之宜據。已非今日始也。雖然。彼其遲遲而未發表斯意者。亦。正以舟山一隅。與內地隔絶。非溝通蘇杭甬路與滬上相接。則舟山亦爲一軍港而已。未能擅東南之大利也。故就地理上之大勢而論。必據舟山而後可以握寗。波之咽喉。必通蘇杭甬路與滬。上相接。而後可增舟山之形勝。而資上海商業之保護。此固某國人計之至熟者也。今者我國人爲蘇杭甬路。出死力與爭。而未嘗置手眼於。舟山一隅。若某國乘吾未備。援舊約以爲言。要索舟山。舟山既得。則握吾蘇杭甬鐵路出海之咽喉。（蘇杭甬路綫至鎭海而止）即使借欵可却。而吾死命已爲彼所制。則是今日之所爭。未能免後日之坐困也。嗟夫。嗟夫。然則今日爭蘇杭甬路而不一置手眼於舟山者。吾國人豈爲知計也。　　吾誠欲告政府。舟山一島。速宜自開軍港。否則旦晚必落他人之手。政府諸公。盍稽成案憶及道光二十六年四月四日。吾國興某國所結之濮加的古理司條約乎其注意之點遠因且在六十年前今其經營頗逹矣而其國。人之輿論又斷斷不已矣。無論公據。獨據而爲我計。均之不利。則莫如乘其未發。而自開軍港。一則以杜其覬覦一則於拒欵之潜勢力。有所增加。一則於蘇杭甬路出海之咽喉。不至爲其。所制。此誠。今日莫要之良策。也嗟夫。嗟夫。橫覽我國地圖。沿海岸綫。自遼東灣以至廣州灣。其間數千里沿海重鎭。無一不爲外人所奪。其足以控制南北而。襟帶江海者。只 
 
 
 

Page 3

 
 
有一舟山。尙未明屬外人耳。然雖水明屬外。人而道光二十六年四月之條約。已默認爲外人所屬意政府諸公或久忘之。恐外人未嘗一日忘也。今者沿海警告。已有所聞。而海軍統領報告。則以爲不確。嗟夫。嗟夫。果其。見諸實事上之進據。則大事已去。寗復可圖政府諸公。覘其外交上之舉動。及其國人輿論之所注目。而近徴以蘇杭甬路借欵之强硬。以求其用意之原因。寗亦有昏然而以爲謬者。不敏願告國人。置手眼於蘇杭甬路者不可不一置手眼於舟山。抑又願告政府諸公。前事之勿忘。而速圖今日之準備可也 
專電 
[電一（北京）]  
　　廿一日江浙代表至外部尙侍丞參均見面令閱檔案各代表粗覽一過廿二日往謁慶邸各代表仍以遵旨商辦不認借欵爲言慶稱宜彼此設法 
[電二（北京）]  
　　慈宮眷念岑春煊張中堂奏對臣前接岑信稱明春擬力疾來京 
[電三（杭州）]  
　　湖州海島案浙撫電飭湖府執定前次議結合同與美人力爭 
[電四（杭州）]  
　　沈琪山勦辦金華土匪未能得手仍猖獗異常官紳聯電浙撫添兵會勦 
[電五）寗波（]  
　　象山官紳因海盗披猖電請省憲派兵防範 
[電六（蕪湖）]  
　　倫貝子今日）二十三日（過蕪往漢乘車入都 
[公電（淮安）]  
　　申報館蘇路公司敝堂勉蘇路一千四百股淮安府中學堂 
路欵要聞 
[三大臣與英使之談話]  
　　十二日早晨各大臣至政務處會議路事後慶邸那相袁尙書三公拜謁英使擬改爲部借部還或以他省實業及關稅作抵英使朱爾典仍堅執草約並云無論如何通融不能離開江浙兩省之物作抵云云 
[慶邸婉留袁尙書]  
　　十四日京函云袁尙書因蘇杭　借欵問題上奉嚴旨詰責下爲清議攻擊快快不樂前已請假數天近又向慶邸力求設法調缺慶邸答以外交棘手不第鐵路一事諸事正頼襄助豈可遽萌退志一再婉留而止 
[江蘇京官對於盛宣懐之感情]  
　　江蘇全省京官擬呈請公舉盛宮保遵前旨磋議拒欵廢約日昨在湖廣會館開二次會議表同情者居其大半嗣爲盛所知十一夜即在法華寺與同居之某觀察諄諄力辭并云外務部借欵之約將次簽字兩省父老諄委鄙人力持拒欵此次朝旨亦令隨同磋商竟以外務部支持不下改訂借欵之約責諸鄙人一身磋商作廢揆諸情理試問鄙人從何下手一身不足惜其如清議何諸公勿再公舉更重鄙人之罪并聞盛宮保到京曾與人云事已至此身命本所不惜無奈事多棘手恐難有濟云云因此蘇省同人决議暫不公舉 
[江浙京官歡迎代表會]  
　　十四日午後二點鐘江浙兩省會長黃愼之學士思永徐班如侍御定超邀集兩省政學商界同鄉假江蘇會館開歡迎代表會黃愼之與浙江代表張菊生兩君均有微恙並未到會許九香爲代表中之代表登臺演說略謂代表權限祇有遵旨商辦不借外欵八字此外概不與聞股欵數目在未來之先南邊已集有四千餘萬元分五年繳清現尙陸續認股不絶以供兩省公司之用綽有餘裕外部聲稱騐欵確實可驗云云聞者拍掌其餘相繼演說者人亦甚多散會時已鐘鳴五下矣 
[蘇省認股會繳銀初誌]  
　　蘇州拒欵會於念一日午後在言子廟地方自治會續開認股會所有各社會担承勸股諸君及紳學商界咸來與會當經自治會會長章式之主致報告略謂蘇杭甬借欵一事現奉各大憲及江浙各京官竭力抵拒將有轉圜之望目下最緊要者惟籌足路欵認股諸君須速收股銀俾公司得以早日開工云云於是認股者 
 
 

Page 4

 
 
爭相繳銀計是日爲交股之第一期共繳一千股左右 
[鎭海後靈緖鄉集股]  
　　鎭海後靈緖鄉由鄭丙言虞脩煌等發起開會勸股共集三千八百零二股業已開列户至甬集股經理處報告矣 
[救火聯合會第三批交股名單]  
　　金根生二股葉佩麟五股高祥原三股顧諟明五股周雲清五股周振祺五股 
周長康五股丁實記五股胡岫雲五股黃長興五股胡沛雲五股永昌成十股 
許震翔五股張永恆十股李益堂五股李遜記十股李雷生十股 
　　頭舗平安社十七户認江蘇路股一百股第三批第一期洋一百元已於冬至前先後交信成銀行收存毛子堅報告 
[甬屬集股處第六次清單]  
　　華有發李芳水沈阿祥陳大金王三陽姜大松朱吉祥范大根陳阿生曹定隆戴瞻山黃祥生孫從安王桂生陳茂生陳維新陳榮齡陳采田余正裕顧小方樂嗣銑董杏生沈有貴范尙森王阿華徐啓章兪林生楊阿海周振方顧伯仁張富才戚才木包元發阿阿川任忠仁李小富謝才貴黃慶棠范誌章朱記何之秀周志瑞虞鴻模樂瑞卿毛振聲王阿林沈阿金馮錦渭陳荇生李阿富周長亨虞翊興康賢龍任載福李財源梅仁才梅桂生董惠生董□□董□□陳唐榮卓順山王勝初章元甫顧寳蓮唐雲卿孫星寳殷小品兪松楊殷秋生王選才朱長壽胡炳祥羅玉樓王萃林君阿春費成龍應榮生李銘章張汪氏李昌妙黃廣順徐才寳供阿興郭吉文周學敏方惠揚葉俊賢黃河清張全富周和甫柴祥發胡月瑞柳運財王元壽林全金袁瀛州樂全林樂全福陳芬順陸春𤍤董家堯李洪兆許寳才俞厚甫沈新貴周阿文謝永昌� 
應斯相盧惠甫張啓堂丁在田丁在富王逡才楊德富張明法祁采侯黃林材張宏文包安生費清發沈小品葉品堂陳彜偷章嘉謨張梅堂沈守章張春寳張佐香周仁安杜仁芝朱良夫汪裕賡周金全董阿根族繼有陳文光李順寳張志青方連生楊世清陳阿江方阿得張左香朱仁德張永清宋復生許聖德楊錩銘裘彬桂徐永華鄭榮甫陳麗氷以上各一股以上共計一百五十三股 
緊要新聞 
[東督黑撫電奏暫借洋欵北京]  
　　東督徐世昌黑撫程德全電奏江省地瘠民貧度支　乏就地所籌之欵爲行政經費尙屬不敷凡百新政實無餘欵可辦而外人虎視眈眈輙思干預我遲不辦彼即下手利源所在即　後權力所在興言及此可爲寒心世昌到江以來日與德全商酌竟一籌莫展思維再四惟有仰懇皇太后皇上俯念邊圉重地飭下部臣竭力撥欵接濟或由臣等暫借洋債一千萬以資周轉明知抵借外債後患滋蔓實緣及此不圖一經外人染指爲患更大云云奉硃批該部知道（響） 
　　按上月徐督已爲奉天訂借洋欵一千萬兩今次又爲黑龍江請借洋欵一千萬彼一千萬此一千萬徐督眞能吸收外資者哉 
[張筱帥開缺消息北京]  
　　調任晋撫張曾奏假期將屇病仍未痊懇請開缺調理硃批著不准行聞樞垣之意如其再行奏請擬即准其開缺）山（ 
部臣爭欵述聞 
[農工商部與民政部]  
　　已裁之工部內有各省解部之水利銀兩一項民政部以本部需欵孔棘水利銀兩應歸本部應用而農工商部大不以爲然以爲工部事宜歸併本部水利銀兩亦應歸本部需用云 
[法律館與度支部]  
　　修律大臣以修訂法律需欵繁浩請撥常年經費十萬兩創辦經費三萬兩度支部不允奏减三萬兩在案現法律大臣仍請依照前議撥足十萬之數 
粤東西江緝捕問題 
[定章科罰冒掛洋旗]  
　　聞粤督現已商准英領事不准該國人私以其旗借與華商冒掛如仍藉名包庇一經查出即罰銀五百元或監禁苦工三個月其華商則知照督憲按律重懲張安師亦允仿照罰例一律科罪惟撤換旂式在此例未行之先姑准免究以示體恤否則查出照罰决不稍事寛假果爾則冒掛洋旂不特公論難容亦國法所不許也 
[梧州商民致北京電]  
　　北京分呈外務部農工商部法部戴尙書列堂憲鑒英艦到梧截搜商輪留勇逐客荷鎗入市商民震驚恐釀巨禍乞設法挽救以全大局梧州衆商民何聘安等叩（電粤督同） 
[桂林粤東會館致團體電]  
　　分送學界商界挽救國權各團體均鑒韓亡先亡警察西江捕權斷難假手外人近日稅司遷調桂粤關員非英即法緝捕若歸稅關名爲中國自理實仍授權外人爲禍滋大又英測歸善海綫葡侵香山領土均關係主權是日本處即電京請代奏力爭乞合力堅持並懇將抵制辦法函告廣西敎育總會鐵路公所商會等俾得照辦 
[創辦省港梧航業公司草章]  
　　（前略）梧州爲西江總匯之區貨物流暢之地况南寗業已開埠百貨更易交通坐賈行商往來更盛無如所操航利盡屬外人若不急圖自顧何以競商戰而挽利權且也前因某輪船被刧而某人竟以西江捕權要之倘仍不思固結團體共營航業恐內河主權非復我有故省港梧輪船公司之設有刻不容緩者茲在總商會聯集各行厚集資本創辦一省港梧輪船公司所有章程由各股東公議務臻妥善（招股草章錄後） 
　　一本公司取名梧州航業有限公司由我國部註册其總公司設在梧州其省港河口則分設代理處一本公司共集資本三十萬員不收洋股分作六萬股每股五員其股本週息一分算一議先裝快捷輪船六艘用四艘來往港梧兩艘來往省梧裝貨搭客其餘走各埠輪船 
 
 

Page 5

 
 
逐漸推廣一本公司之股本先收由成以備定造輪船等件其餘六成容後佈告定期收足一本公司議集足股价該股本銀由銀行代收俟置船等大宗開支則大集股東提取如創辦小成將股本派還一本公司所收之四成小股由代收股之銀店給回收條俟交足股份當換給股票息摺一本公司總恊理俟集股有成由各股東投筒公舉以符商律一本公司用人理財必須由各股東公舉以昭鄭重仍須由各股東担保方能收用倘有虧空銀两及私揭私借情弊惟担保是問如有不遵本公司定章任由隨時開除不得瞻徇情面一本公司所有數目日清月結每月彚結一次凡我股東有權稽查一本公司仗羣策羣力組織而成以冀裨益大局起見其創辦招股事宜暫由發起人會商經理均盡義務不受薪水俟公司成立概退歸股東之列一本公司所有進欵溢利除撥出盈餘項外可集股東妥商均泒一以上章程如有未盡事宜可隨時添入以臻妥善 
蘇屬梟匪續誌松江 
[飛划營與鹽捕營之會勦]  
　　鹽捕副中營鎗船五號崑山縣屬之在姚家橋地方遇大幇梟匪約三百名致被掠去快鎗十九桿提憲劉軍門立將該營管帶彭桂林摘去頂戴唐領哨撤差勒限半個月內破獲並以飛划營徐副戎見梟不拿電請江浙兩撫帥詰責在案茲又偵悉青浦縣屬之金澤鎭有梟屯駐電請蘇撫派飛划三十號到彼會齊一面派鹽捕營務處孔子元遊戎鹽捕中營張普沾遊戎從各鹽捕營調集水師三百名於廿二日督帶前往會同撫標飛划營向各處搜剿 
[軍門赴省商議剿匪事宜]  
　　提憲劉軍門因梟匪勢熾需赴蘇杭兩省面　陳馮兩撫帥商量會勦事宜定二十三日乘靖小輪啟行 
[粤督桂撫致軍機處代奏電(爲克復砲臺事)]  
　　右輔砲台克復日期先經鳴岐電奏茲據龍濟光陸榮廷先後電禀初三夜二鼓榮廷督全隊陳炳焜率先鋒隊曾廣義黃瑞興别領一隊周文獻率親兵鄉勇龍覲光率蕭須洪扼左輔山梁正麟林紹斌分扼摩沙渠歴各隘砲隊營分扼馬鞍青山各砲臺布置周密後陳曾兩路猛進直撲北臺各路同時奮攻砲隊營用大砲向北臺轟擊臺上石垣立崩先鋒隊已撲至臺外石壘後閘用火藥焚炸奈藥力不足匪徒抵死拒守未能即拔兵匪鎗砲齊發匪燃大電燈朗照如同白日黃瑞興腰際受傷彈子穿透下部而出各隊仍急攻不下榮廷親督全營大隊由是夜戰至初四申刻鎗砲迄未稍停我軍愈戰愈奮會廣義卓瀛洲等先後搶佔四方嶺及小尖山賊無險可憑悉數退入壘中堅守各隊圍益近急登壘旁高埠用鎗密擊匪勢不支然仍死守至二鼓先鋒各隊躍登石壘陳炳焜手斫中臺匪纛全軍繼登匪隊紛奔壘南逃潰壘南即屬越境我軍不能逾界窮追只得用鎗遥擊雖斃無算究惜未克盡殲先是陳炳焜於初一日即會同砲隊奪回北臺後之土砲臺此次得手全在奪土炮臺及四方嶺小尖山三處濟光周歷戰地慰勞前敵出力員弁兵勇見皆面目黧黑形神惘散幾非人形黃瑞興古景邦王佩清馬朝輔受傷尤重回思七晝夜血戰令人感泣是役均肉薄相持陣擒者均受重傷不能訊供據探報著名匪首疤頭梁之弟梁扒在北臺擊斃此外傷斃首要猝難查悉獲鎗七十六枝他項軍裝甚多兩軍現在仍在各隘口搜捕尙未收隊謹遵旨開列出力文武銜名禀請奏獎並據龍濟光陸榮廷聲叙失守在前不敢邀獎各等情前來人駿鳴岐復查此次匪黨千餘入手即據砲臺其志實不在小軍用品又極精利周備即電光燈可以概見右輔山本極險峻易守難攻匪之陷臺也據龍濟光查復匪於先數月遣三人應募爲守臺兵夫匪至內應又值是夜大霧邏卒先爲匪戕散失之甚易加以山南出爲越境接濟既無從斷邊軍地遠備多兵力又難驟增砲利臺堅宜無速克之理卒賴朝廷威福仰承指授機宜嚴由嘗罰將十俱能用命竟於七日內克復實非初意所及鳴岐籌邊無狀致勞宵旰負罪至重而前敵異常出力自應遵旨請獎以勸將來龍濟光陸榮光廷雖失守前能迅速督飭收復其功亦不容没統領邊防各軍二品銜署太平思須道左江道龍濟光擬請賞給頭品頂戴分統邊軍副將銜補用參將陸榮廷擬請以總兵記名簡放督帶右江巡防第五隊知府銜四川補用直隷州知州龍覲光擬請以道員仍留原省補用並加二品銜邊防營務處提調同知用補用知縣梁正麟擬請以知府留於廣西補用憑祥彈壓委員分省知縣周文獻擬請以直隷州知州留於廣西補用榮軍營務處提調候選府經歷林紹斌擬請以知縣留於廣西補用管帶邊關巡防第三隊守備陳炳焜擬請以游擊儘先補用管帶邊關巡防第四隊把總曾廣義三隊帮帶外委黃瑞興四隊帮帶外委卓瀛洲均擬請以守備儘先補用管帶右江道巡防第三隊都司銜補用守備蕭順洪擬請以游擊儘先補用管帶邊防新軍砲隊營把總王鴻鈞擬請以守備儘先補用砲隊隊營右隊官畢業生王佩清擬請以府經縣丞留於廣西補用邊關巡防第七隊帮帶千總古景邦擬請以守備儘先補用各隊哨弁廪生梁家榮擬請以縣丞分省補用增生張藩附生蘇廷斌文童陳立焜郭慶修陳坤培呂恂均擬請以巡檢分省補用外委陸貴福陸裕元陳德才馬朝輔均擬請以千總儘先拔捕前敵文案候選府經歷吳善宜擬請以知縣仍留原省補用前敵電報生候裲州吏目田承斌擬請以縣丞仍留原省補用以上二十七員合無仰懇天恩俯准照擬給獎以示鼓勵其餘戰守出力各員弁及傷亡弁勇等統俟防邊一律安謐再行查明分别彚請獎叙乞代奏十一月初九日 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
奏摺 
[郵傳部奏設交通銀行摺]  
　　奏爲擬設交通銀行藉以綰合輪路電郵四政收回利權恭摺仰祈聖鑒事竊臣部所管輪路電郵四政總以振興實業挽回利權爲宗旨即如借欵所辦各路存放欵項向係分儲各立界限此盈彼絀不能互相挹注且由歐匯華由華滙歐又不能自爲滙劃而磅虧之折耗猶其顯者也京外各商埠銀行合羣競進度支部雖設銀行勢力尙難悉敵自應聯合官商廣設銀行以爲中央之助臣部所管四政可興之利甚多設欲籌借資本無抵押者不足取信有抵押者復恐難行現擬贖回京漢鐵路需欵尤鉅議辦債票股票必須有總匯之區專司出納未贖路之先所出股票債票須由銀行擔　否則所有應辦事宜與部直接微獨無此政體且不以消息銀行機關諸多窒礙查東西各國無論官商營業准設銀行通都大邑多至百數十處但遵守中央銀行所定之法律與中央銀行並行不悖國內銀行愈多交通愈普國事民事均受其益近據各埠殷實華商迭請規仿日本興業銀行集資設立以期利不外溢核其辦法尙合機宜擬由臣部附入股本設一銀行官商合辦股本銀五百萬兩招募商股六成先由臣部認股四成以應開辦之用名日交通銀行將輪路電郵各局存欵改由該行經理就臣部各項散欵合而統計以握其經畫之權一切經營悉照各國普通商業銀行辦法兼采奏准之中國通商銀行四川濬川源銀行及咨准之浙江鐵路興業銀行各規則與中央銀行性質截然不同援照商業各銀行銀號通例兌出銀元銀兩票紙以資周轉一俟度支部頒發銀行鈔票准備金章程及銀行法律即與京外各埠商業銀行一律遵守將來擴充郵政凡郵便滙兌郵便儲金實爲臣部專責及聯絡海外華僑遞信滙兌諸事調度較靈愈足以堅人信故輪路電郵四者互爲交通而必資銀行爲之樞紐即中央銀行劃一全國幣制得鐵路車站電報郵政各局所爲之經理滙兌儲金使國幣推行內地而鄉曲沿用生銀之習亦可漸次改良是輪路電郵實受交通利便之益而交通利便固不僅輪路電郵實受其益已也臣等謹就各國普通商業銀行章程擇其合於本國程度者酌擬三十八條繕　清單恭呈御覽恭候命下即由臣部分别咨照迅速籌辦於四政實有裨益所有擬設交通銀行緣由理合恭摺具陳伏乞皇太后皇上聖鑒訓示謹奏十一月初四日奉旨依議欽此 
[又奏派充交通銀行總理協理片]  
　　再交通銀行之設事務殷繁應先遴派妥員早爲籌辦查有署臣部右参議四川建昌道李經楚精明幹練長於理財於銀行事宜講求有素經驗尤深堪以派充總經理調部差遣山西候補道周克昌會計精能高情允洽曾在四川創辦濬川源官商銀行著有成效堪以派充協理此項銀行爲綰合輪路電郵并供商業之週轉自宜體察商情相機因應辦事規則尤以按照商業力除官場習氣爲第一要義始足以振興商業而挽回利權如蒙俞允由臣等檄飭該員等迅速籌設俾臻妥善理合附片具奏伏乞聖鑒訓示謹奏十一月初四日奉旨依議 
分類新聞 
[政界]  
 
 

Page 11

 
 
[憲政編書之綱目北京]  
　　憲政編查館王大臣對于編書事宜擬分二種以出使各大臣考查各國政要編爲外政其各省督撫及各部院堂官侍御各員所奏條陳編爲內政總分兩大綱再由外政及內政中分列條目以期明晰以便考查現聞此項辦法已經議定並諭各員遵辦）東（ 
[蘇省擬增漕捐傳聞蘇州]  
　　署藩朱方伯以現辦各項新政經費浩繁特禀請蘇撫擬於各廳州縣所解漕米每石抽捐若千以資接濟聞已札委候補知府榕吉蓀太守辦理此事惟方伯擬抽之數較重故經中丞飭令核減所有章程及一切詳細情形容俟訪明續錄（出） 
[廣東組織九府七州自治會之傳單廣州]  
　　竊維地方行政不具則中央行政必隳而地方行政責諸官治不若責諸自治是則地方自治誠我中國探源握要之圖大津已先實行爲直省倡吾粤尙鮮研求當此國權是替吾粤惠州香山領土西江緝捕高廉鐵路諸事更外患日逼愴懷時局擊念梓桑苟非力圖地方自治則覆巢之下斷無完卵查天津地方自治先設期成會以爲預備茲擬仿照辦理特約九府七州學界同志組織廣東九府七州地方自治期成會定十一月十八日十一點假座西門內雨帽街鄧氏書室高廉雷瓊欽崖羅陽學會舉行第一次　議署名定章二十五日再集議選舉員交收基本費凡我九府七州學界同志務懇届期赴會幸勿放棄爲禱云（黑） 
[查報八旗兵丁餉銀數目廣東] 　 
　　粤督奉上諭查明駐防旗丁數目實支餉乾數銀及原有馬廠莊田産業妥擬章程授以田畝責令耕種化除畛域等情業已咨明將軍都統欽遵查照及札藩臬司移行遵照在案現聞右司協領查得滿漢八旗及軍步營男婦老幼户口統計共有三萬三千九百六十五名口內經制額兵共五千九百六十九名另洋操餘兵二百名每年支領餉銀一十一萬四千三百一十兩零三錢四分乾銀六萬二千六百八十七兩四錢米九萬一千六百一十石零四杓並無馬廠莊田云（黑） 
[警務改歸府辦鎭江]  
　　鎭地警察前由常鎭道籌欵創設故一切用人行事皆由道署主任頃劉燕翼觀察以警察爲地方要政而府守則地方長官循名核實應歸鎭江府辦理爰將一切案卷底册統交承瑞卿太守接辦）小（ 
[廬商要求改辦統捐安徽]  
　　合肥巢縣軍槽三處釐金爲皖南著名水卡茲由廬郡商會總理具禀撫藩請將該處釐金一律改辦統捐以維商務當奉連方伯批示云厘金改辦統捐現奉撫憲札飭查議該職商請將合肥巢縣運槽三處釐金改爲統捐是否可行所擬章程有無窒碍既據併禀仰廬州府飭候撫憲及牙厘總局核示遵行）孔（ 
交涉 
[查勘敎民毁學情形安徽]  
　　繁昌縣三山鎭天主敎民趙知新糾集敎民打毁三山公學一案省城天主堂費司鐸報告大吏情詞堅執而繁邑紳學界電禀亦語多激烈是以省城洋務局祇得派員往勘再行核辦昨皖撫馮中丞另又委彭令鴻年前往該鎭密查情形以憑察奪）孔（ 
[俄路購地條約送部奉天]  
　　東清鐵路公司與吉林交涉局訂立東省鐵路在吉林購買應用地畝條約十三條昨日已由東督徐菊帥咨行外務部查照矣）酉（ 
軍界 
[桂撫暫緩赴龍督師廣西] 　 
　　桂撫張鏗帥因龍州匪亂電奏請親赴龍督師會記前報現京中以龍州匪勢漸靖可責成龍道陸統等辦理張鳴岐可無庸行已將此事電致來粤由張督轉電西省按照遵辦）青（ 
[義寗州禀報會營約期清匪江西]  
　　義寗州牧華桐近日通禀各憲畧謂卑州幅遼闊山路紛歧界鄰湖南瀏陽平江等縣近來洪江會黨蔓延入境無知愚民被其誘惑去年萍醴匪亂延至瀏邑牽及卑州捕拿緊迫懲辦從嚴既不免玉石之俱焚抑且致閭閻之驚擾嗣奉憲飭每� 
年秋冬之交各州縣均下鄉清查一次等因惟卑州境分八鄉廣袤四百餘里一人精神恐難徧及會商陸軍步隊二標二營袁管帶楚英巡防隊左軍左營李管帶國斌分赴各鄉切實清查遵照秦臬憲頒發萍宜萬三縣清鄉善後章程飭令各鄉紳董按圖選舉團長正副各一人編造戶口册籍發給門牌申明一家有犯九家連坐之令如有會黨　孽卽行密拿禀辦縱前會經入會業已到祠繳票悔過者令該族長出具保結准予編入仍　册　誌記以備查察然最緊要者係與瀏平接壤一帶山林叢雜竄匿恐多現已移會瀏平兩縣約定日期親赴交界處所合力清查以絶匪源）因（ 
[督練公所裁員節費蘇州]  
　　蘇省督練公所月支經費殊極浩繁撫憲陳中丞特諭總辦袁觀察裁員節費觀察因將文案帮辦及副科官等先行裁去六員每月可省經費銀一千兩左右業已禀復中丞察核 
學務 
[議設模範小學堂濟南]  
　　山東提學羅正鈞以各州縣小學堂皆辦理未能合法省會總須設立模範小學一所以爲之倡惟此等模範小學開辦規制務須力求儉樸庶各處易於仿效並謂如某省之模範小學堂宇宏敞規模闊大豈外縣所能仿效云云現擬在新學署東偏地方設立模範小學堂一所招生兩班校中費用務從减省所有堂中一切事務即以省視學諸人暫行管理）望（ 
[禀請澈究齋夫毆斃學生安徽]  
　　寗國府肄業安徽師範學堂學生梅藻等公禀皖撫謂寗國府屬學堂齋夫陸三竟敢以口角細故毆斃葉生實屬兇惡已極應請澈究等語馮中丞以事關人命且於敎育前途大有影響爰即批飭提學司遴派熱心敎育不徇情面之員飛速前往該縣澈底根究務得確情禀候核辦云）政（ 
[罰欵提助學堂湖南]  
　　湘省靖州所屬之洪江地方向鑄祥和寳紋行每百兩約凈銀九十二兩近來愈鑄愈濫每百兩僅止凈銀七八十 
 
 

Page 12

 
 
兩不等前由貴州黎平府）與洪江毗連（移州嚴究經該州議罰協和等六錢號洋銀七千元作爲靖地公積茲該州廩生申開雲等禀請提學司擬將此項罰欵撥充該州中學堂開辦經費奉批略謂該州風氣未開中學堂關係重要據稱經費既絀派欵亦未全收其爲竭蹶從事已可概見該廩生等請將此項罰欵撥充該中學之用不爲無見究竟此欵確有若干應如何提撥以資整頓中學之處仰靖州迅即會紳籌議核辦具覆云云）亦（ 
[鄒太史委辦師範監督蘇州]  
　　鄒詠春太史福保日昨由京回蘇聞蘇撫陳中丞擬委以師範學堂監督之任因沈信卿孝廉在上海龍門師範學校經手事件甚多急切未能料理來蘇故有是舉云）必（ 
[永州圖書館成立湖南]  
　　湘省永州府士紳王漢泉等以該郡風氣初開學界中人苦無書報流覽爰特籌集欵項禀請在郡城設立圖書館並附設閱報室購備書籍報章任人縱覽業已批准立案矣）敏（ 
實業 
[招商開礦簡明辦法湖北]  
　　卾督全省礦山二三十處前由礦務局總辦出示列表招商開辦各節已誌本報茲又奉到鄂督趙制軍札開簡明辦法三大端）一（須查明實在資本存何處商號）二（須礦界明晰於地方並無關係呈驗印契如非山主自開須將山主與股商合同呈驗）三（須呈驗礦商籍貫來歷等因昨該局已遵照牌示曉諭矣）黑（ 
[汴洛路局客車應向唐山定購河南]  
　　郵傳部批汴洛鐵路局詳文云據詳已悉該路擬購車輛頃詢之唐山機器廠據稱如由該廠承辦頭等車每輛價一千一百磅頭二等車每輛約九百磅由定合同日起三個月唐山交貨三等車每輛價五百四十五磅六禮拜唐山交貨等語核與所關歐廠價目大爲廉省交貨亦尙迅速自應仍向唐山定購藉符行車合同第二條意義仰即與總工程司妥議辦法與唐山機器廠訂立合同照購頭等車一輛頭二等車一輛三等車二輛以資應用該道此次並未商之唐山機器廠遽徇總工程司之請擬向歐洲訂購殊屬冒昧此後務當激發天良力圖我國家公益遵照部批認眞辦理母得玩忽從事致干叅處懔之）望（ 
[兩湖輪船公司歸商務局經理長沙]  
　　湘省兩湖輪船公司係由張紳祖同等籌借公欵並集資開辦就長沙漢口兩埠設立南北兩公司購釘湘泰湘慶等輪船往來行駛數年以來頗有虧折現因張紳病故所有該公司欵項無從歸還遂將公司所管兩埠地址及躉船輪船提歸湖南商務總局經理以資整頓）亦（ 
雜記 
[飭查烈女殉節詳情蘇州]  
　　沛縣孟大令訪得處女張惠姐被人强逼羞忿自盡爰即禀報上憲茲奉蘇臬陸廉訪批示云訪烈女曾否被甄甫喜所汚自應由縣詳細查明通詳察核一面勒限半月嚴緝兇犯速獲究報仍先詳請旌表以慰幽魂)出( 
[東盛和案籌辦之會議營口]  
　　東盛和倒案牽動全埠日前張司使蔡觀察沈觀察馬分府在商會同衆商籌畫辦法擬將葉亮鄉所倒五百六十萬兩之欵除將産業暫抵道勝銀行户部銀行一百六十餘萬外其餘四百萬兩擬借度支部銀二百萬作五成分攤每年作利四釐由公衆籌欵交利其葉亮卿業先由户部銀行出手變賣之欵除去一百六十萬外其餘仍分攤衆商業經各帮首肯惟各油行尙未認可云（甲） 
[南斐洲華工回國天津]  
　　十七日有華工二千二百餘名由南非洲回至秦皇島隨換乘加車至十八日早九點鐘到津一千二百餘名計南非洲之華工共六萬餘人刻已回華二萬餘名尙有四萬餘名應俟年滿再行回國）子（ 
電商裕通欠欵辦法 
[温府禀撫院電]  
　　撫憲鈞鑒温裕通倒閉莊東丁立中禀奉前憲台電飭押追始歸還公欵五成商欵議先還三成尙未照付甄關稅項本道飭追歸還無着十八日接杭商會電請將丁立中釋回理值等語卑府查杭産既有丁立誠料理而丁立中以遵奉憲飭押追爲主賀道以照杭商會請釋回爲主現在公欵商欵均未償清應否押釋請憲示遵辦卑府錫綸叩效 
[撫院覆電]  
　　温州賀道錫守鑒效電悉丁立中虧欠甄關巨欵據來電賀道以照杭商會請釋回爲主等情究經丁裕通欠欵是否應令丁立中回杭料理希會商電復撫院皓印 
[鄉團擬抽畝捐鎭江]  
　　西南鄉鐵路遣散工匠往往流爲盗匪該處鄉董擬設鄉團藉資保衛其經費議定按田抽捐日內已禀縣核示飭遵矣）子（ 
[重責私拘紳董鎭江]  
　　鎭郡順康錢莊以姚某虧欠多金設計聳由縣差拘擔保姚某之紳董至捕廳虚聲恫喝勒寫一千兩票據商會董事以差役未奉官令擅拘紳士請由王令重責八百板示儆）小（ 
[火車出軌天津]  
　　十七日早由津開往豐台之加車行至張莊郎坊交界火車頭忽然出軌隨經洋稽查白君帶同機匠前往修理始入軌道來往各車均以致悞鐘點云）子（ 
[重修商業學堂漢口]  
　　漢口官立商業學堂去歲修建落成尙未開學今春忽然坍塌現始籌梟欵項由鄂督委張堯臣太守監修聞從前之督修委員商務局總辦孫觀察已因此事紀過一次）音（ 
[命案述聞湖南]  
　　　湘省南洲廳民人朱樹村月前以捕毆竊賊高滿身死禀報到廳經該廳驗明研訊卽將朱樹村收押在案旋有江萬森江義和等上控臬轅稱朱樹村毆斃之人實係其姪朱家富並非高滿且竊賊袁八已經拿獲並繳有眞贜應請澈究等語經莊廉訪批示略謂死非正賊由於事主妄報可知事否朱樹村誣良毆斃抑其中尙有不實不盡仰南洲廳先將此案驗訊情形詳細禀覆一面傳集一干人証訊出確情究詳母稍飾延）亦（ 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[時事小說人面獸）十九（]  
　　天戍來的時候是一團興頭此刻聽了這話。　　臉瞪着眼自已問一問心。覺得此事果眞有些棘手。自已的答應。果眞有些孟浪。但是已經受人囑托。倘然不同他辦到。他那裏就肯甘心。左思右想。没得主意。沉吟了一會。把肩脊一聳。頭頸一縮換一個主意。凑到成怡孫耳邊說道兄弟在外閱歷多年。這件可也明知有些難。辦但他們的勢頭。老兄總也曉得的。當時要是不答應罷。實在無力抵抗既然應了下來。似乎不能先信。老兄機變極多。還要代兄弟想個法兒纔好。成怡孫道。不瞞老兄說。此事不發作則罷。一發作兄弟肩上的斤量。也就不輕。據兄弟的意思。不如把他延擱起來。做個宕案。并且兄弟也實在想不起法兒來。還請老兄自已斟酌罷。說完又愁眉不展的好像也躭着什麽心事一般。天戍見此情形。也就悶悶告别。有話即長。無話卽短。天戍還到北京。不必說外國回來的人員。朝廷自然格外重用。覆命之後。就陞他做了一個侍郎。同周豭類恰巧同衙門同等級。他們兩個人。本來至好。今在一起做事。就格外見得稱心。其時周豭類正因余是昌借欵一節不能逞他的心覺得異常昏悶看現在見王天戍做了一任公使滿載而歸就格外的眼紅。有一日天戍到豭類家中。恰巧喻豹狠臧狻兩人也在那裏。與天戍本是同鄉又有交情這四個人聚在一處。眞是無話不談。豭類先開口道天翁運氣。眞是第一。我輩夭窮星生了命宮。無論什麽事總做不好這便怎樣呢。天戍道。用心打幹。那怕没有機會。我看你們將來總能得意。我此刻雖然比你們勝些。却也未必靠得住。自從下海動身進京。竟是天天愁悶。刻刻焦慮。你們只看見我的外面。那裡曉得我的心裏呢豭類等三人聽他說話。有些詫異就大家問他道。天翁說話。我們不狠明白。難道還樣的得意。還有什麽不稱心的地方麽。天戍道。是呀。論起理來。我的歡喜應該比你們勝幾倍。但是有一椿極棘手的事情。使我不能不愁。一路以來想盡法子。還是一籌莫展。我萬萬難難弄了幾個錢。偏又眠食不安。眞是俗語說的。窮人發財。怕有灾難。難些苦處。你們又那裏曉得呢。臧狻道。天翁既有這樣大事。悶在心裏。何不說出來給我們聽聽。或者我們倒可以替你想些法子排解排解排解。也未可知。天戍道。法子是實在難想了。我在下海的時候。託過成怡孫。這人何等機靈。尙且不能想出一籌半策。何况我輩既然你們要聽我也何妨說說呢。於是又把前後的事情。詳詳細細。說了一大篇說完之後。又自言自語的道久不報命鷹國人定來詰問。呌我有何話說。或者他竟把我那答應的話。作了準。就此一個照會。呌我又如何發付昵。 
國外新聞 
[波斯王暫行憲法]  
　　二十日栢林電云波斯國王定於二十二日在議院宣誓决行憲法届時各國外交家均將至院叅觀云 
[南美洲兵工互閧]  
　　二十日栢林電云南美洲智利國北方衣寛克地方工黨與兵隊激載工黨死者二百餘人 
[摩洛哥又有亂象]  
　　二十二日栢林電云摩洛哥斐芝城附近有一土族揭竿爲亂商塲及納稅局等均被劫掠官員亦無力彈壓 
[波斯國內現象]  
　　二十一日倫敦電云波斯京城訪員電稱波斯國近也諭宣告立憲而人民仍不肯深信其言欲要求其有一確切實踐所許之證方可安心目下城中店肆開張營業者甚爲寥寥有執持軍械者復結隊會聚并時胡亂放鎗之舉 
[又有銀行倒閉]  
　　二十日倫敦電云美國孟斐斯城儲蓄銀行業已閉歇其存欵約共有二百萬元 
[議院選舉日期]  
　　二十日倫敦電云葡萄牙政府近有諭旨定于來年西四月五號爲議院舉行選舉之期 
[反對軍備黨受譴]  
　　二十日倫敦電云得巴黎消息法國有漢扶者因反對軍備經官定以監禁一年之罪并罰三千佛郎并有某法報經理美連君及該報職員愛墨來逹君因違逆法令判定五年監禁罰三千佛朗以上譯交滙報 
本埠新聞 
[督撫電復嚴禁浙販軍米]  
　　滬道梁觀察因滬上米價騰貴電禀督撫查禁私運出洋並請招商赴米價賤落之處採購運滬已誌昨報茲將督撫覆電分錄於左 
[江督電]  
　　蓧電悉滬地米缺價昂據姚董稱係浙帮在蘇常購運過多所致此節會據蘇商會來電謂有浙販澘運出洋當電准撫院電復已行司飭屬查禁近浙省官商因寗紹台等處乏米迭請准赴仙濠購運均以米禁未弛復請浙撫飭商赴蕪湖採買杭寗兩關諒無准米由口情事惟奸商因蘇禁嚴厲販浙私運出洋事恐難免自非合力查禁不可現准撫院電已電商浙帥核辦應俟浙省復到再行察酌情形商辦蘇省已由撫院通飭各屬設法查禁候再嚴飭各屬確查潜運出洋私販認眞懲辦以 
 
 

Page 19

 
 
杜漏巵至招商運米自係爲有備無患起見惟米捐非奏明不能准免本年秋收尙屬中稔與上年江北大災情形不同值此財力困難捐厘關繫國用要需斷不能以米價稍昂遽行奏免 
[蘇撫電]  
　　篠電悉查現值新米上市之後且蘇省本年尙稱中稔而米價如此騰貴殊不可解據稱浙販來蘇購米運浙出口恐非無因已嚴飭各屬查禁並電商浙帥酌辦執事不准給照辦法甚合極佩至招商運米暫免米捐一節自屬可行惟事關捐欵應會商午帥核辦業經電詢俟得復後行知可也）齊（ 
[鄉民反對加抽渡捐四誌]  
　　浦東鄉民滋事一案迭紀本報茲悉該鄉民等復於前日擁至南匯縣境張江栅附近將該處總董敎民錢子瀛住宅拆毁南滙縣土少谷大令聞警立派差役乘船駛往彈壓詎鄉民恃衆不服復將差役扭毆並拔起來船兩艘縱火焚毁旋又順道至陸家行相近向某米鋪購米論價爭執將該店擊毁現在六里橋嚴家橋洋涇塘橋一帶均由滬道梁觀察飭派之巡防隊滬軍營各兵持械梭巡入夜尤加嚴密昨日午後李大令又派書差亭耆人等前往塘橋察勘圖董盛茂祥家被毁之屋著令詳細繪圖禀復核辦並聞錢董受此大創後立即訴知敎堂牧師轉禀該管領事照會滬道請爲查辦而王明府昨亦據情禀報矣 
　　另一該員報告云浦東總巡兼巡警二路巡官沈雲門明府因彈壓鄉民被擊受傷後昨日又有感冒不能視事當由副巡官據情禀知總局派令課員孫叙齋明府前往暫代並慮該處鄉民再有閙事即調三四兩路巡士十名前往帮巡以昭愼密茲將滬道札文暨沈巡官禀稿附錄於後 
[滬道札上海縣文]  
　　照得浦東渡船加抽渡資以充路费鄉民聚衆滋閙一案業經函飭並批令解散附和密拿首犯究懲在案茲據本轅探弁楊金山呈報渡資向例每人五文冬至加倍本届因浦東修造馬路增加五文共每人十文而冬至後渡船復沿向例加收至二十文以致鄉民不服向埠頭何阿二理論何阿二見人多難以理勸開鎗恐嚇轟壞衣服以致激怒毆官毁局等情查加收渡資原爲修造馬路起見且所加五文之內仍貼還該渡夫二文渡夫已沾有餘潤雖冬至後向有加倍之例亦祇可酌加數文最多以例價及加價共十五文爲限今竟收至二十文本屬過多該鄉民等既向埠頭何阿二理論自宜好言勸諭令其先行解散静候禀官核辦乃計不出此輒行開鎗嚇制幾至釀成巨釁殊屬任性妄爲此案滋事首犯固應查拿何阿二持鎗轟擊並其私藏鎗械究從何來亦應澈究合行札飭札到該縣即便遵照辦理刻下該處鄉民已否解散如何情形並即具報母稍違延切切 
[沈巡官上滬道禀]  
　　）前略（知縣於十九夜接盛董麟書飛報即於黎明時親帶勇役會同塘橋巡員何紹先馳往勸導該鄉民愈聚愈衆並有流氓匪徒附和滋擾無可理喩蠻將渡夫頭朱順清及高董大英盛麟書各屋拆毁並毆傷各局巡勇復將知縣與何委之輿毆碎知縣面部亦被擲傷隨渡浦至縣面商經李令率通班差役前往至南碼頭折回查浦東開辦路政籌加渡資屢由各董議章禀縣轉詳立案並由縣示諭設局起捐各渡口均經照辦乃南碼頭鄉民紛紛阻撓事前曾聞有已革圖董嚴吉甫困渡捐爭執是否該董播弄當時係由六里橋土棍鳴鑼聚衆拆屋毆差實屬目無法紀除受傷勇丁五名已請縣驗明外禀祈鑒核飭縣嚴拿鳴鑼聚衆爲首滋事之犯從嚴究辦）下略（ 
[淞滬軌道改用木枕]  
　　淞滬鐵路軌道現由寗滬鐵路公司改用木質枕塡晝夜兼工據稱木質可以持久鐵板反不能經久也（　） 
[樹林遮蔽水表]  
　　疏濬黃浦先在淞口張華浜老鼠沙兩岸從事或用機船挖深或塡石江心或建椿灘上晝夜工作數月以來水勢曲折航路隱移故邇來時有輪船在高橋沙口阻擱情事日前引港之西人聯名具禀江海關稅司謂輪船進口之時須遙望張華浜分關之水表近爲東岸樹林遮蔽不能認視致多阻礙請即設法等語稅司爰即轉飭河泊司洋員特派張華浜分關理船廳洋員亨生君於前禮拜一日帶領辦公華人多名渡至浦東將高橋口迤北一帶鄉村樹林竹圜先行按户記明數目枝數俾得給價將樹截低不至有碍行輪云）草（ 
[知縣僞造鈔票續誌]  
　　江督前飭滬道密查新安合衆儲蓄會代表候補知縣汪炳有無招搖誑騙情事會經飭據英廨委員查復該職尙無撞驅實據由道禀復在案茲於本月二十日經租界捕房將汪炳即汪海帆解至公廨稱在永年里寓所搜獲私造新安會鈔票百餘張請爲究辦寳明府以新安會曾經嚴禁押閉刻竟仍在租界設立總分各會僞造鈔票殊屬荒謬爰飭暫行收押一面禀請滬道轉詢蘇藩司查明該職是否江蘇候補知縣抑係假冒以便核辦）泳（ 
[商餘學會行畢業禮]  
　　商餘學會體育部定於二十五日下午一時在西門外斜橋南湖南會館南首操塲舉行畢業禮並請滬道給發文憑）川（ 
[預備道賀西國新年]  
　　本月二十八日爲西歷一千九百八年元旦滬道梁觀察特於昨日訂定時刻預先分致駐滬各國領事前往道賀 
[批准仿辦茶捐]  
　　虹橋鎭董王訪漁顧肖巖等現擬仿辦茶捐贊助學費禀奉上海縣李大令批示云查閱所擬簡章尙屬平實不苛凡在鄉井共謀公益隱匿抗違均非情理候即出示曉諭一面諭飭地保會同該董等查明本區茶館共有若干家每日售茶若干碗認定捐數造册呈查併着知照（哲） 
[濬浦局山柴被焚]  
　　濬浦局在砲臺灣堆積之山柴石子等項時被偸竊是以由洋人建造草房居住看守詎念二日午後該草房不戒於火遂殃及所堆之樹柴旋經局中飛請留防營往救已焚去山柴兩堆聞價值頗鉅云）草（ 
[押犯脫逃]  
　　　偸兒王寳林前竊金紅炳衣服各物報捕拘押在案乃該賊忽於前日逃逸由值班捕禀明捕頭飭探查緝（衣） 
[橋梁壓斃船夥]  
　　二十五保二圖地保昨日午後到縣報稱外大橋現經工部局派匠工作本日午刻有烏山船駛來喝阻不理適有橋梁落下致將船夥徐毛頭壓斃由捕房喚令小的到案報驗李大令正欲詣驗又據船主鄭阿祟偕屍妻兄王仲福到縣求免大令准之着令具結呈查（泳） 
 
 

Page 20

 
 
[棧客斃命]  
　　英租界寳善街滿庭芳同興棧某寓棧某寓客年約四十餘歲不知如何身故當經棧主投報捕房派探報請上海縣相騐核奪）衣（ 
[英界小火]  
　　英租界松江路第二百十四號門牌金姓家前晚失火幸人手衆多取水救熄未成巨災）衣（ 
[滬城火警]  
　　城內提右營署東首銀和路某燒餅鋪於昨日午刻失火幸經果育堂洋龍救熄未釀巨災）泳（ 
[上海官事]  
　　候補知府羅恩綬縣丞張雨田主簿梁正傳知縣楊繩武等昨均到道禀見從九楊嘉濟奉滬道札委辦理本城清道局差前水利局委員崔鴻翥於二十一日交卸局務昨日附輪前赴金陵公幹）軌（ 
訟案 
[上海縣案]  
　　陸咸春控告地保陸坤和盗賣抵押田地一案迭次移文英廨恊提坤和不到現由咸春扭原中陸金生到案奉帮審李明府升訊據金生供咸春有地八分於二十四年與族人併滿地四畆賣於陸坤計洋五千一百元咸春分得一千元坤和於二十五年將地轉賣得洋一萬三千元致咸春　悔無詞近因陸兆臣撫一螟蛉子咸春欲將伊子承繼不遂借此妄控求察判金生管押限交坤和到案質審○黃桂明扭伊侄阿華至工程局解縣訊究桂明供阿華前將祖坟餘地售去一半尙餘一半近又逼勒小的出賣小的不願伊同姘婦蔡氏並流氓多人來家滋閙訊之阿華諉賴不認旋又據江金　投案遞呈供蔡氏是小的之妻被阿華誘去硬佔明府判阿華責四百板限一天交蔡氏訊奪○王姓遣丁王升控追陳海全借欠本利洋三百七十元判分三期償清各具遵結了案）車（ 
[總工程局紀事]  
　　昨日法捕房派探帶同匪黨蔡根福至局請派探同往乾茂淞興元泰各押店查弔原贓旋　吊到交來探帶回○縣捕陳金之夥汪阿六向王德安所開老虎灶索取賭規不遂隨即紏衆捉賭被八十四號巡士拘解到案孫明府訊判汪戒賣三百下押候查遲同黨王德安罰洋一元賭徒顧福淦姜長發姜阿松陳黨雪各戒責二十下斥釋○林景福在西區控郁張氏誘拐其妻孫氏出外與陳不生等議賣於祟明　姓爲室解由孫明府訊判氏戒責一百下押候送縣移提究辦○朱春濤悞撞一百四十二號巡士口角即持盌擲傷巡士頭面拘案請究判朱戒責一百下○李仁昌　陳榮記不付担保宋玉如造屋價洋判李出外自埋○張福生與吳淞女子王阿寳深夜同行被巡士查獲解案經陳叅軍訊判張戒責五十下押候查辦王發堂留養（夏） 
巡警局紀事 
[總局]  
　　荷商榮和洋行控德和號主華三担保王煥卿冒出麥皮一案昨由黃正巡官提訊判華交保出外限五日交人○自來火行工人張榮生李金發等五人向王廷生張兆榮買柴口角扭毆彼此　破頭額由巡士一併拘局巡官以張受傷較重判王罰洋一元作餋傷費各具安分結開　○邱得來竊劉裕順小車由偵探劉　購獲解案判邱責三百下車交失主具領 
[城內第一路一區]  
　　陳昌法竊木板張昌榮竊衣均由巡士拘信旋被选逸當由巡士禀明正巡官淚探查究○陸根松竊新閘某姓衣服由英包探張天林同九十七號四探帶賊歸案訊究 
[第一路五區]  
　　孫成林因病身故其未婚妻陳阿翠被成林之兄成桂强搶成親住居西門外昨阿翠出門購物忽被其父瞥見囑令回家成桂旋即往謁陳斥其無禮互相口角扭局禀訴巡官以供詞各執判一併押送一路一區訊辦）衣（ 
[公共公廨早堂案]  
　　庖丁韓芝山在清和坊沈阿春妓院賭博收　一案昨由捕房將韓沈兩人解訊沈供被妓女胡蓮卿誣控應請究罰質之韓供仍如前襄讞王明府商之英巴副領判韓押三月沈無干開釋○李槐通在普濟藥房服役日前該藥房失竊藥料多件經洋東報捕在李處查出原贓解訊不認判押候將供出之發票呈案再訊在案昨解請訊李延律師麥禮司投稱照原告洋人口供李已服役五年如有不安應早停歇應請核釋明府以李有應得之咎判押一月再罰洋五十元充公○陳福慶在信記洋行爲夥日前洋東查檢失去銀一百五十兩報捕解訊不認判令押查在案昨由捕房禀稱此案已經查明應請核示明府判將案註銷○過犯馬阿慶又在界內　竊由捕解究判枷示十四天○陸阿三在洋東處服役數月前日該洋人失竊金表金練等值洋一百五十元報捕將陸解究判押候原告到案再訊○過紀姚阿全竊取某姓家衣服判枷十四天再押十四天逐出租界○王阿福强姦劉姓婢女春蘭一案昨解請示判從寛留廨交妥保保出將來　有實據再行核辦○張阿保冐馬正祥之名騙取洋元經馬查知報捕解究判押一月○棲流所女犯王蔡氏判押六個月期滿由捕房禀請提案核奪諭候飭差將氏提案於下禮拜一訊奪○陳羅氏與陳　　同在怡和紗廠內工作前日乘隙竊取廠內洋紗一包報捕解究判氏押官媒一月陳押捕房七天○葉元卿身懷鐵器深夜行走判押十四天○丁鴻記吞用東洋人粟栖廷所出租車租洋逃避　奉提究判押候訂訊○金蓮壽强攫王李氏金耳挖押候禮拜一再訊○甬人賀小成之妻徐氏在李祥興家傭工昨賀囑令回家該氏不從賀疑有别情斜同堂兄賀小倫將李家什物搗毁報捕解究判各罰洋一元賠物氏交賀領回○陸和郡與周阿慶串拐王李二之女兒竊根押候復訊○過犯蘇大毛即穌柏樹與蕩婦　　氏卽二阿姐姘誠開設妓院違禁將幼女李招弟李阿保容留住宿由捕解究蘇供詞挺樓堅稱並不開　妓院捕禀查　前充探夥因犯案遞解回籍茲違章在界內與劉識姘應請訊究判蘇押兵改過安分結開釋阿保留　良所候查明再訊招弟交伊母般王氏具結領回）業（ 
[法租界公堂案]  
　　米亮生前將信孚洋行西人之皮馬鞍賣於黃興　　被失主控告昨日堂訊據該洋人稱上年失去馬鞍今在拍賣行查見原贓係王興華託售請究黃　向米亮生購來計出洋十三元米供在新馬路向馬夫金狗買下出洋十五元因有　用願折本賣去實非竊來求鑒　司馬商之西富判黃交保米管押候補提金狗到案再訊○前日有十四歲男孩一口迷途啼哭由捕帶入捕房昨日解訊據供姓張名郎愛江北人父母扛貨爲業餘不知對判發堂留養候領○沈炳生將火涌潑澆糖攤尋仇縱火一案昨日該攤主唐淇村投稱沈紏黨圖搶錢洋喝散不服反用火油傾潑縱火被損貨物十餘元求究沈供認不諱判枷號一月管押半年○流氓陳阿庚攔搶史慶森棉袍判枷號一月管押三月○過犯王虎京紏黨張阿法行竊衣飾各物由探拘訊判枷號一月押改遇局一年張驅逐出境（舟） 
[美租界捕房事]  
　　流氓倪和尙在百老匯路扭住某廠女工施瑶調戲該女工抗拒呼救竟被兇毆當由巡捕拘入押候懲辦○王發濤所駕馬車撞壞王金榮之人力車由捕拘獲捕頭着賠修費洋兩元○毛小狗報被莊金順騙去絲綢多疋捕頭准即飭探查辦○前晚有酒醉西人某甲倒臥於百老匯路由捕帶回押至昨早釋放○唐鴻生報被鄧阿九積欠房租捕頭著赴公堂具控）西（ 
通信 
[瓜哇通信]  
　　泗水商務總會於月之二十五日得接新嘉坡總商會函云西江緝捕政府已許外人干預等語總會即傳單集議闔埠商民莫不□□隨于翌晨九句鐘發電力拒外即函致孟加室峇厘陵三寳壟日惹梭羅渣班等埠各商會知照懇共表同情茲將電稿錄下北京外務部鑒西江緝捕既許外人干預主權日喪□□何堪泗水商民惶恐萬狀乞收回成命以慰民心大局幸甚泗水商務總會叩宥 
[浦東路政所來涵]  
　　敬啓者昨閱貴報所登浦東痞徒閙事一節有每人收錢二十文等語惟敝所籌辦路政兼整頓渡章起見極大問題禀准各大憲開辦在案於本月十五日起收照章每人加收錢五文以三文充作路工之用二文爲修船之費查義渡向章冬至節後加收三文現因開辦渡捐飭各渡夫不再加價每人只收十文即將二文修船之費散給渡夫以符舊例議定正月十五日爲止自開辦以來各渡均各安靜惟南碼頭居民過渡向有私例名目不給渡貲至年終收每家數百文此項一例收捐以私例化爲公益該碼頭渡夫曾經禀請出示在案各渡口均無異言直至十九日晚寳有愚民聚衆滋事無頼梟匪乘機而入因成暑動旋由楊紳斯盛出爲解散但浦東伏莽正多若訪事輕信謠言傳聞失寳恐悞大局閱本日報載爲首朱某嚴某等係謝朱兩紳查悉實無其事一併聲明籌辦浦東路政所啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
