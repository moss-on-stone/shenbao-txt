# 1893 - 247 - 4907323

 

Page 1

 
 
[恭印十九年夏季諭旨告成] [  申報館啓]  
　　本舘於欽奉諭旨隨時恭錄報首外復接春夏秋冬四季印成大版俾薄海臣民得以整　莊誦本年夏　諭旨業已印成每本碼洋四分欲購者請移玉本舘帳房及各處申昌書室　也此佈 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集集古今醫書子百種去其糟粕擷得華論斷精詳拆衷至當洵乎昭代之鴻賣醫林之大成也兹由煥文書局主人　本局用活字排印刻已告成紙墨並佳裝潢益計分釘二十四本碼洋四元如祗買外科書則收洋八角寄語杳林老宿　　　名賢有欲得盧扁眞傳者請向上洋申報館二馬路東首煥文書局鴻寳齋千頃堂古香　又賢閣文玉山房外埠則山東膠州成文堂福州益記書局購取可也 
[論近年呈詞之弊]  
　　嘗聞諸父老曰爲人代作呈詞者名曰短筆頭詢其義則曰筆之爲用將以述古將以論今將以取功名將以傳著作其用大矣其體遠矣至於爲人作呈詞則其筆不用之於長而用之於短故謂之短筆頭且不特此一義而已焉凡呈詞必有格式字數亦有限制就格式而論每格寫一字則不满二百字卽每格疉寫亦不過四百字然已爲違式而欲言之意則尚未能盡欲言之盡則字數逾格如不能盡言則殊失進詞之初意以故善作呈詞者必能鍊字鋪句使一二語中有無限意思以是爲此中之老斵輪手然不善學者無其本領而亦强效其鍊字鍊句每至晦澀而不可解如撥聽琵　鳳饅抛接建章之一詩豈不可笑之甚昨觀署德化縣薛大令懸有告示令民間詞訟宜據情直叙接閱呈詞每多牽又　句反將正案情形並未呈訴明白爲此諭禁如再故違立提懲治并本縣代書之人亦必一律警處此其意蓋亦惡短筆頭之辭不達意也夫彼爲呈詞者豈眞不能達意哉蓋故意爲此似通非通之句子俾見者急索解而不得而彼乃得以從中舞弊此正其狡猾之伎俩也昔聞一笑談云有呈狀於邑宰者其事由曰爲白晝鳴鑼連斃二命事邑宰見之以爲是必大盜白日刦搶刃傷事主之案必須下鄉親勘孰意乃係賣糖人手敲小鑼誤踐民家雞雛兩尾而已此雖出於笑談然爲呈詞者往往弄此種狡獪以冀聳長官之聽聞其以曲作直以直爲曲逞其如刀之筆直可令人信曾參之殺人許盜跖爲善士而其所以煽惑簧鼓者則無非此一枝筆而已矣薛明府之楚固止禁呈詞中之牽又鍊句辭不達意者而已不知筆墨一道各有形狀之不同開口卽爲墨卷則知其屢踏槐黄下筆卽成考卷可知其屢困小試至於書啓有書啓之筆墨公事有公事之筆墨動輙引例必係刑名言必運籌知爲錢穀至於專門作呈詞攬訟事此則所謂訟棍其筆墨另有一種格局其用意在半吞半吐之間其命祠在可出可入之際其所用字面故意取其冷令人尋味其所造句法故意取其晦令人深思以爲古則非古也以爲時則非時也以爲冷雋則冷而不雋也以爲樸實則樸而不實也以爲皆屬虚言則其中亦有一二實語以爲皆係實語而其中大半皆是虚言虚者實之實者虚之正如善用兵者布疑陣以惑人入其彀中竟不得突圍而出是則彼中之長技所以欺人者在此而其所以自見者亦在此從此得間以入凡見有此等手筆此等呈詞立卽澈底尋根究其爲誰所撰詢出捉刀之人先行懲辦則訟棍自然絶跡若徒禁其呈詞之牽又鍊句似乎其細已甚矣然而薛明府之用意又有深焉者也突下一令曰欲訪拿訟棍彼將曰此例示也官又從何而知某某爲訟棍也者而拘而辦之乎今輕輕出一六言告示但禁呈詞不准牽文鍊字則文家所謂放重筆用輕筆人且初不之覺而以後如有此等呈詞遞進則必立　懲治此正凈絶訟棍之妙法可以不動聲色而驅除殆盡者也何則訟棍之爲呈詞旣習慣此一種筆墨求其另書一格勢必不能且據事直書憑情實叙此則誰不能爲又何勞請教訟師彼訟師之所以做手脚者全在乎牽又鍊句牽文則可以羅織多人而供其魚肉鍊句則可以周内其罪若旣禁此則訟師亦無所弄其元虚無可顯其本領雖曰防一弊而一弊又生天下之弊固有不勝其防者而果能雷厲風行雖甚猣獪　亦一時無所措其手足卽使不能永絶未嘗不可以暫絶然則薛明府此舉不亦善乎竊怪夫天下之大州縣之多而訟師訟棍無處無之官但知訟棍訟師皆應訪拿而其實則卽使訪拿到案而繼起者仍有其人一訟棍方赭衣登途而承其刀筆者早已伺乎其後矣又何益之有也哉 
[諭旨恭錄]  
　　七月十九日奉旨這所叅　脫監犯之管獄官四川蒼溪縣典史王文勳着卽革職拿問交劉秉璋提同刑禁人等嚴訊有無鬆刑賄縱情弊按例懲辦有獄官蒼溪縣知縣沈澄雖據報先期公出惟未能先事預防亦難辭咎着交部照例議處仍勒限緝拿逸犯李潮均務獲究辦餘着照所議辦理該部知道欽此 
[雍容揄揚]  
　　吏部爲曉諭事現出有盛京户部本處題缺員外郎一缺經盛京户部揀選得盛京户部本處題缺主事錫齡阿擬正盛京兵部本處題缺主事永錫擬陪給咨到部相應出示曉諭該二員穿天青褂備帶補褂並佩　對子荷包手巾於本月十三日寅刻赴西苑門六項公所吏部公所内書到聽候點名帶領引見再先於十一日辰刻衣冠赴部演習口背履歴萬勿遲悮特示○禮部主客司漢掌印李玉舟副郎士瓚呈報丁憂開缺所有主客司漢　印應卽派員充補經春官諸憲遴得儀制司帮印主事郭曾炘充補○吏部爲示傳事所有擬補内閣中書秦炳直鮑恩綬勞績保舉同知銜山東補用知縣賀良翼保舉直隸沿河補用知縣張孝詒等四員本部於本月十三日帶領引見相應傳令各該員於十一日辰刻衣冠赴部演習口奏履歴十二日晚在内城左近歇宿十三日丑刻赴西苑門六項公所吏部公所内書到伺候排班帶領引見毋違特示○廂監旂满洲德副都統　訂於十一日辰刻在東安門内南池子正白旂侍衛都塲挑補本固山領催七缺馬甲四缺弓匠一缺養育兵一缺並揀充常鈺佐領下族長一缺已由印房傳知該佐領下應挑人員等務於是晨前往預備挑缺○吏部爲知照事所有花翎三品满廕生宗室載衍一員本部於七月十三日帶領引見相應知照宗人府轉傳該廕生於是日五鼓赴西苑門六項公所事部公所内書到聽候帶領引見萬勿遲悮○吏部爲傳知事所有理藩院唐古忒學筆帖式一缺前經理藩院將唐古忒學生胡遜布擬正唐古忒學生業普肯擬陪咨行到部今本部於七月十三日帶領引見相應行文貴院傳令該員等於是日寅刻赴西苑門六項公所吏部公所内書到聽候排班並先於十一日辰刻赴部演禮莫悮○禮部祠祭司員外郎李士　報丁内艱開缺咨明留補經大宗伯諸憲以李士瓚所出員外郎一缺將祠祭司主事劉思翥擬正儀　司主事郭曾炘擬陪　遺主事 
 
 

Page 2

 
 
一缺將候補主事陶福同擬補已於十九日帶領引見矣○侍衛處爲知照事十一日奉旨朕於明日辦事後由勤政殿檐下乘轎出德昌門西苑門進西華門隆宗門内右門至建福宮孝貞顯皇后神牌前拈　行禮畢仍出内右門隆宗門西華門進西苑門德昌門還瀛臺用膳召見大臣卯初二刻預備欽此○七月十一日爲廂曰满都統固倫額駙符珍五旬正壽皇上賜以匾額楹聨福字壽字長壽佛玉如意搬指翎管蟒袍綢縀銀錁等物皇太后亦賜以匾額楹聨壽字益壽圖無量佛玉如意蟒袍補褂尺頭活計等物由内務府備以黄亭綵亭十數座命蘇役肩荷以行派英苑卿送往舁出東華門符駙馬都尉雇備鼓吹一部龍旂御仗提爐等並延官數人蟒袍補褂騎馬在彼恭迎列對導引出東安門迤邐至大額駙府第符駙馬都尉吉服跪迎將賜壽諸物分設於壽堂内黄案上向止行禮畢敬謹祗領英苑卿隨回海覆命符駙馬都尉卽備摺於翌晨謝恩是日近支王公及在廷王大臣之躬往視嘏者實繁孔庶極一時之盛云 
[呈進殿樣]  
　　明歲皇太后六旬萬壽舉行慶典應於頤和園東宮門外曁西直門外倚虹堂前及西華門内應搭建綵殿三處業由工部呈進殿樣經工部覈實估計應需一切工料錢糧計銀三十萬金據聞此項綵殿工程已特派工部尚書松溎孫家鼐爲承修大臣云 
[黔藩陛見]  
　　貴州布政使嵩書農方伯崑於十二日遞摺請訓出京併將膳牌交由奏事官遞入嵩方伯亦於寅刻至海卽於奏事處坐憇旋由内監捧出上賞點心一盤方伯領食遂由軍機處發出傳單令嵩崑第一起入見上御勤正殿勖以理財用嚴邊防諸要務並謂貴州道里孔長此缺較苦爾其勉旃方伯唯諾遵命然後循例陛辭退出晉謁樞臣畢始出西苑回宅訂期於本月二十日首途出京云 
[煮粥宜愼]  
　　客有來自洪極城者言昨蘆溝橋粥廠貧民領粥而食及食畢而腹中不安心慌神亂相繼斃命者一百九十有三人或煮粥不愼墜入毒虫或米粒不潔霉塊煮入該管員紳遍查莫悉所以云云然尚未見有明文而說者不一共人此固非出自無因也錄此奉告放賑諸善士於煮粥時所用水米務必檢點再放入鍋煮時須防熱氣上樸毒虫墜入爲要 
[東海鯨波]  
　　烟臺久旱不雨海關道李觀察關心民膜於月之十三日率同文武各屬設壇祈雨是夜卽微圤冥濛天心漸轉嗣於十七日再行祈禱翌晨卽甘霖大沛居然一犁雨足至誠感神不誠然乎○會仙茶園自月之初八日開演後逐日座客多於往昔數倍然班中之角色戲　仍是葫蘆依樣無今昔之别令人不解惟該園之創修初次告竣規模宏敞爲烟街從來所罕見然則觀劇諸公謂爲慶該園之落成亦可○浙寗帮坐賈烟街者生意頗有可觀向值中元節在天后宮借建齋醮以超度幽冥本届則踵事增華創辦盂蘭盆會於月之十五前後每夜佈壇施食燃放陸燈遊行街巿比之潮建二帮可以並篤齊驅矣○有一耍塲賣藝乾弄刀舞劍渾脫流利亦復可觀惟出言過誇大有按劍疾視之勢以一匹夫之勇而夜　自大如此不值識者一笑也○月之十三日爲薙髮匠祖師誕辰同業諸人於前後三日醵資演戲諷經打醮以報　傳今届期照例舉行捉刀摩頂者流是日皆歇工一日○月之十五日爲中元節例由本埠會中人延招羽士建設水陸道塲以振濟孤魂本届復奉行故事夜間施放水燈恰值天清水碧月朗燈明映徹上下比之元宵佳節又增一番景趣○賭棍某專以誘賭局騙爲事上年因賭債逼勒致某姓子吞烟自盡一案嗣經屍親領屍銷案始得逍遥無事依舊爲害閭閣昨聞又因事逮案未悉確否果爾則績案重疉恐難逃神明之洞鑒也○烟臺一埠海濵廣漠節近中元紛然祀鬼虚糜何可勝數閩粤兩幫大　賈尤爲奢華靡麗現在各處奇災付振亟於焚溺倘能把彼注此造福可　劵焉○烟灘以卑濕之鄉瘡痍满目東海關官醫局向例患瘍者給發陽和膏十餘年如一日近於六月底截止另由堂董施送觀音膏由局中領出已刊印報紙遍貼街衢佈告遠近矣○馳馬於巿每多肇　近有浮浪少年鞕絲帽影騁逐自豪若一時控馭偶疏害人害己時在意中力挽惡習是所整於賢有司 
[西泠秋興]  
　　慶榜特開浙省士子之振翮秋風者雲集省垣各府州縣學官之送考者絡繹詣撫院禀到八旂駐防應赴　　士子均歸將軍吉軍憲注册呈送復派廂白旗佐領博君第蘇止藍旗佐領鍾君奇送考云○傳說上届辛卯科浙闈鄉試塲外飛卷多至六百餘卷而中式者約三十二人其題目先一日已　傳塲外出入均由公文套上蓋印信卽守門者嚴行搜查斷未敢拆公牘而查閱也今歲恭逢慶榜　　憲崧振帥嬰察秋毫必另有一番整頓濟濟多士莫不翹目而望拭目而俟也○杭俗祀孤必侍中元節後大街小巷逐日招集緇流設放瑜珈𦦨口其貲向各家鳩集持緣簿爲領袖者卽所謂鄉愿是也今秋因赶考巿彼中人先將各處考寓認定房屋大小多寡　是沿街　望見有負笈而來者要於路曰某寓爲善士子往往樂從其指點而房主亦喜其根來及租定照房　酬以一折爲中賢美其名爲班先故祀孤之說尚未舉行也 
[瀖足溺斃]  
　　前數日秋陽酷烈燥熱異常秦淮河一帶每有人浴於其中七月十九日奇望街某鞋店之子名惠保年十五　邀約鄰子小二年十三歲同去嬉遊行至貢院前見二三船户解衣入水推波激浪捷若鷗鳬惠保顧而樂之自念未諳水性不能任意浮沈因與小二脫　去襪並坐河干大有躍足萬里流之槪正洋洋得意時忽小二向前一撲直墮波心瞥眼之間形影都渺船户等馬力往救不知漂没何所但聞嗚咽潮聲而已惠保臨流痛哭不敢歸家有相識者掖之而去鄰母得信奔往某鞋店與惠保父母拚　决不干休鞋店主人自知理屈挽人再三排解允以撈屍棺殮延僧諷經外給養膳貲二十千始勉强應允當卽雇漁船三四隻打撈直至裘家灣方將屍身鈎起泥沙徧手足　微青面目仍與生時無異店主人巿櫬裝殮次日舁徃南城外安葬由始至終青蚨飛去不知幾許矣事畢追命福根起於惠保非痛懲不可以腰帶縳其手足正擬嚴施鞭撻忽見惠保面色頓異口吻猶染餘膏駭而詢之蓋已知有此著先時吞服阿芙蓉矣亟解其縳用藥救灌　吐黑汁數升幸所服無多不至隕命不然兩家蘭玉一旦齊摧豈不痛哉諺云戲無益信然 
[彝陵櫓唱]  
　　前宜關荆宜施道委大關委員衛君調往代理歸州州官印務昨因新任梅君冠林已到歸州衛君交卸清晰上憲仍委衛君在宜關辦理又案○昨有某號掛旗船隻裝載貨物二百餘件往川行至巴東交界被上水小五板船縴斷流下將大船碰破水卽汨汨而入漸次將沈船上人赶緊攏岸將貨起上業經被水打濕多件又將該船提單護照一併打濕因將單照妥爲晾乾幸仍完好又將貨物攺　他船裝　上去前船主阻住小五板船與之論理經人調處令小五板貼補該船錢數串外治酒賠禮方得了事○黎某年廿餘歲川人也向在河中　小划予營生前因積得錢數貫自買一小划子渡客不料未到一月被匪竊去因又向各號家化得錢文仍買一小划度日十四日下午又在江中拾得木板一大塊同夥駕船者不許黎獨得卽將板賣出錢來共八九人羣往天南門外之張姓飯店同享甫畢黎忽向衆人爭論八九人共將黎某推倒拳打脚踢以致徧身受傷又被某乙照檔一脚將黎踢倒大小便齊出片刻而斃乙赶急乘空而逃後經保甲將多人拘送保甲局局中不敢受乃送縣請騐卽在張姓飯店内設公座該處街道頗窄於十五日午刻東湖縣令到塲相騐畢將多人帶回衙署又將兇手乙之親兄拿案著交某乙嗣因兇手昨已交到係河西汪家棚人當時抓著兩人均交張姓飯館不料張姓將汪私放只交出一名兇手汪回河西一夜連家眷不知搬逃何處飯館對門卽朱大順雜糧鋪地方官以伊等袖手旁觀已將張姓朱姓拘去矣 
[積雨傷棉]  
　　歇浦東西出產以棉花爲大宗邇當含苞吐蕊之時因陰雨連綿大半腐爛卽巿中米價亦復騰貴數米而炊者莫不蹙損春日愁添一叚安得碧翁翁早放晴曦以慰三農之望哉 
 
 

Page 3

 
 
[井語解紛]  
　　著名流氓王順二毛紅　紅順等向在滬南一帶魚肉良民昨日四人正在洪升碼頭游行忽被金義順沙船夥　　快踏其足王等卽將姚軋至章東明酒店評理逼令姚出洋二元爲醫傷費否則定須剝衣作抵姚不允以致兩相口角旋爲姚之友人所知暗地報知姚父姚父疾馳而至將王等呵斥一番謂各肯罷休則已否則至巡防局控告一併捉將官　去爾等小流氓恐亦未必使宜王等聞言各有懼　遂次第逃去姚父乃惠酒鈔而歸流氓之猖獗如此居是邦者不誠有荆天棘地之慨哉 
[坐船失竊]  
　　本邑提右營之坐船及用鋪汛之坐船均泊南碼頭地方船中有營兵看守昨晨忽有竊賊混入船中乘諸勇　睡　箱倒篋竊去衣服數十件迨各　夢回枕畔始知失竊報知汛捕查無中蹤跡諒須投縣具報也 
[水手酗酒]  
　　前日有西水手甲乙丙三人被麴秀才所悮東歪西倒行至虹口天潼路轉角處甲乙二人不知如保啓釁扭結不解内上前解勸亦　攢毆拳來足去鑒戰不休經三十五號巡街西捕所見拘入美捕房不知黎副捕頭如何發落也 
[堂倌受傷]  
　　美租界北河南路小陸家宅人陸長生者不務正業終日呼朋引類横行街巿以拆相打架爲生涯前日至武昌路仁智里口第五百廿一號合昌隆廣州烟館開燈吸烟有意尋釁以堂倌某甲不善應酧遂生齟齬陸卽將烟鎗排取怱怱欲出甲上前向索陸遂拔出利刃向甲腿上亂剌甲被剌一刀立卽倒地及店主奔出陸已携鎗而逸遂投報美捕房控訴捕頭騐明中傷勢尚輕著令自行醫治一面飭包探緝陸候辦 
[嚴拿無賴]  
　　滬南製造局工人楊和尚素行無賴爲同業所不齒前日遇摇會之期楊得洋若干元同廠某甲所出會洋内有銅質一元楊欲藉此爲生財地步遂串同捕班中之某乙向甲饒舌言局中工洋皆蓋印章並無　洋今忽有銅質諒係爾所私造甲與之辯論楊指定甲　定須送縣懲辦否則出洋十二元從此可以了結甲　言駭甚禀明總辦劉康侯觀察劉觀察以局中皆係安分之人豈容若輩從中說索立飭巡防局委員魯二尹將楊提案以便研究比局勇往拘楊已知風逃避觀察以此事未便姑容定須澈底根究想楊終不能逍遥事外也 
[地棍釋放]  
　　著名地棍施錫華迭次在塘橋地方滋事經上海縣黄大令訪拿到案枷號犯事地方已列前報前日枷期已满由原差　案晚堂經大令研訊施供前在局中當差旋因犯事責革今已知悔叩求恩有大令著疎枷重責四百板從寛開釋 
[竊犯剌字]  
　　積竊金阿洪韓阿金由上海縣　役拘獲解案黄大令飭令收所在案前晚飭提研詰金韓俯首求恩並稱後當攺過自新大令以其屢次犯竊罪不容恕著各責二百板責畢命書差在二犯面上剌偷竊二字騐明無悮當堂開釋如日後犯案被速　等重辦 
[限交奸夫]  
　　昨報紀山下蘼無一則兹悉原告實姓汪名長金當時將妻陳氏及聿夫柯某扭送保甲總局經人調停不妥柯亦乘間逃逸汪遂將陳氏扭至上海縣喊控晚間黄大令　坐花廳研訊汪訴稱係徽州人在川沙地方開設茶葉店前年憑媒娶陳氏爲室過門以來不守婦道時常出外迭次管束仍不悛攺近來淫蕩束甚於前小的暗中探聽始悉伊將店中貨物私　出外約有四百餘元均在私識之柯姓處柯在治　三鋪地方開設火腿店日前陳氏逃逸小的在柯姓店内尋獲扭至總巡局控告柯央人佯爲解觀小的卽將柯交該鋪地甲收管未幾柯卽逃遁小的不得　將陳氏扭案喊控求請訊究陳氏供稱小婦人向來安分並無不端事此次放出貨洋四百元有奇確由小婦人經手嗣因丈夫一再逼索小婦人出外向欠户收取並非私逃今日丈夫遇見竟誣　與柯有私　到局中旋扭案下惟柯確交明地甲之手該地甲沙正供　汪長金並未將柯姓交與小的實遭誣指大令以該地中得賄縱放殊屬可惡著卽日將柯交案違于比究汪陳氏暫押候訊 
[折責了案]  
　　山東人夏寳珍價買日本孩子稻葉德樹由祭太守偕同日總領事林權助君及繙譯官加籐義三君迭次訊供已列前報昨午由日總領事派委繙譯官加籐到廨原差將在押之夏寳珍陳光斗解案太守謂夏曰爾在日本價買小孩當時並未查明來歴率行　回中國殊屬不合應照不應爲而爲律事理重者杖八十折責發落其陳光斗隨同附和應照不應輕律笞四十板折責現已從寛著將夏寳珍折責六十板陳光斗折責十五板均各交保 
[嚴緝惡僧]  
　　一粟菴住持僧寳善遭福田菴僧古顛串通地棍張福鵬藉端拆梢經保甲總巡張司馬將張拘送縣署由黄大令訊責管抑並飭差補提古顚到案古顚膽敢拒捕脫逃該差遂將該奄僧人大悟解案已紀前報前晚大令升坐花廳研訊原差全順偕廿二鋪地甲投案禀稱小的等奉諭往提古顚及至該處古顚倔强不服　敢糾同伊徒飛珠持械行兇與小的等對敵致被逃逸小的等爲此將大悟解案並傳寳善請訊寳善供稱今年五十八歲住在大南門内廿鋪地方爲一粟菴住持已閱多年有徒孫名瑞修不守清規常出外游蕩暗將庵中法器　出變賣今年正月十一夜又竊物件在英界與押　　拘送公堂飭傳僧投案領回管束冀其攺過自新不料三月杪忽患濕氣脚腫之病醫治無效延至五月廿九日斃命當時備棺收殮衆僧眼同檢點人所共知可訪可查所有棺木現理𤲅地上至四月初二日憑僧人名慧光者保荐伊同鄉湖南人名道德到菴爲經懴各師相安無事至六月初四日上午道德出外午後回來入房安睡良久不起當經同房僧察看道德已不能言僧立雇挑痧匠醫治據云並非痧症實係吞烟僧卽　慧光及道德之師兄道處到菴施救無效於五點鐘氣絶旋由道處備棺收殮寄厝　　地上初七日道處倩衆僧爲之超度欲將棺木帶回故里因道途遥遠殊多未便遂照俗例將棺焚化檢骨還鄉僧人未敢擅專凡事均由道處作主不料十七日忽有素不相識之僧古顚來信一封閱之殊堪詫異内云縣署因道德之事大發雷霆等語廿三日古顚與道處並串同狀似軍營中人到來解勸令僧先費洋數百元僧不允古顚遂拂袖而去至七月初六晚間突有二人乘輿而至一則自稱道署委員一則自稱製造局幕友揚言奉道憲委查事件現有諭單火票等件一昧恐　逼令僧人出洋數百元方可了事正在爭閙間幸總巡老爺查夜經過當時飭勇拘拿祗　張福鵬一名解送案下今日僧人奉傳爲此投案禀訴求請訊究原信呈閱大令命提張等至案張俯首無詞大悟供稱僧人現在福菴掛單該　住持確係古顚此次古顚與徒飛珠所爲之事小僧不得而知亦不知往何處大令察閱原信内云寳善老和尚法前今早上海縣黄大老爺著差　寺弟親自到縣面見黄公談及道德之事又談老和尚寺丙一切之事黄公大怒弟左思右想都是佛門光大煩老和尚法駕來弟處商議是爲至要云云大令閱畢大怒以張福鵬膽敢與古顚串通圖詐實屬膽大妄爲著將張掌責二十下還押古顚與徒飛珠旣已在逃判將大悟交差限三日内將古顚師徒交案訊究如延此究寳善著退去俟傳訊卽行到案原信　存 
[大令騐屍]  
　　前報載日昇馬車行馬夫王阿法駕車不愼撞傷女孩趙鳳珠卽趙紅子是骨一案當將馬夫王阿法管押英公廨受傷人飭送仁濟醫院療治詎料該女孩於前晚因傷身死旋據三圖地保石茂卿恊同二圖地保陳文榮赴縣請騐黄大令於昨日午後四點半鐘帶同刑仵書差人等冐雨至院升座後卽據三圖地保石茂卿禀稱本月初四日女孩趙紅子被馬車夫王阿法撞傷足骨當送醫院療治無效延至前晚因傷身死爲此報請蒞騐時英廨讞員蔡太守已飭原差將該馬夫王阿法傳同屍母趙王氏解案據趙王氏聲稱本月初四日囑婢女趙紅子出外買餅行至中途被馬夫王阿法馬車從背後撞倒　從左足砥過受傷甚重由捕送至醫院今已因傷身死求請騐究王阿法　在日昇馬車行爲夥本月初四日載客行經六馬路地方有兩女孩在車前玩耍喝避不及被馬撞倒不知如何受傷身死小的實出無心叩求超豁馬　　　 
 
 

Page 4

 
 
謝福堂供行中共有馬車六輛王阿法肇事時小的並未在塲叩求明察大令卽飭仵作官媒恊同檢騐當據喝報該屍左足　實被車輪碾斷的係因傷身死大令離座觀看無誤當卽塡明屍格命趙王氏具結棺殮將王阿法謝福堂帶回覆訊時已五點半鐘矣 
[英界公堂案]  
　　包探張九意禀連陞洋人報失千里鏡一個查被在船做工之漆匠葛榮慶行竊已押洋銀六角據洋人報失值價洋十餘元今傳同押店主來案請訊霜押店主供葛來押時祗要此數葛供初次悮犯叩求恩宥太守判將葛管押六禮　押店主罰洋四元撥充醫費○徐阿昔訴稱被梁阿來行竊洋傘一把當塲追獲送究太守判押七日○樊阿奎訴稱被黄阿裕行竊烟燈烟鎗追獲送案黄俯首無詞太守判押三禮拜○包探王阿二禀譚尚榮張清林在路擺設二十一門賭攤拘獲送侒譚張俯首求恩太守判各管押七日○前報載西洋人某失竊時表堅指庖人徐阿高與孩子樊阿德串竊押候查明再核昨據孔包探禀稱查無串竊情事太守判將孩子樊阿德戒飭五十下徐舞干省釋○李包探禀毛阿雨失竊衣褲三件查係胡阿金所竊太守判押十四日○三百七十四號華捕禀孩子張明仁行竊伊師父鼻烟壺在押店質錢拘獲送究太守判以戒責五十下○秦包探禀元來棧熊阿林失竊衣服等物查係王仁來所竊吊到原贓送究王供行竊是實叩求恩宥太守判責一百板遞回原籍○三百七十八號華捕禀金巧生王阿春錢阿福在路互毆拘送案下太守判各罰洋銀五角充某醫院經費 
[輸粟銘恩]  
　　本館恊賑所昨承劉志彝别駕因太夫人壽辰特以筵資洋廿元移賑山西又方人也助賑洋五十元又平湖全盛交來思補生洋三十二元又恊源交來安壽堂管門王氏以光洋三十元移賑順直爲先夫祈冥福又接浙慈洪君崑蓀函云昨爲次小兒礽官週歲從俗買福醴敬神以餕餘邀諸友小飲不意諸友紛紛送禮再三力辭而有無可盡却者今將已收之禮溱成洋十元特送貴館協賑所代解災區　云凡此恩施之稠疉　由善量之充周作善降祥古有明訓報施不爽固不難操劵而俟之除分掣收條外合綴數言以爲好善者勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法捕房瑣事]  
　　昨禮拜五係法捕房發落之期清晨九點鐘時葛同轉詣八仙橋捕房與謝副捕頭升坐公案命將行竊鐵燭扦之周阿金解案照原斷責四十板開釋又將被控忤逆之王連根傳案令跪在一旁俟訊案畢再核○行竊蘇木之沈文炳昨又傳案略詰數語判枷號　大發金利源碼頭示衆○葉宏生等控朱棣卿欠銀逃遁其妻何氏被朱弟怡卿藏匿旋將朱怡卿扭押捕房葛同轉庭訊之下著交朱何氏到案再核迭載前報昨晨有崇耀山同原告葉宏生之弟葉龍生持同生桕油行保單上堂禀稱係桕油業司事已向原告說明愿保朱怡卿出外找尋其兄朱棣卿及嫂何氏到案以憑追究同轉閱禀畢謂爾與朱如何相識答稱素有親誼兼是同鄉求恩將朱保出限半月交尋朱棣卿未婦到案同轉謂爾可與原告等商妥答稱曾經說過葉宏生遺弟龍生來案請訊葉龍生供葉耀山著小的來案兄必知之同轉命將在押之朱怡卿傳案謂爾如何挺押不將何氏交案供稱須出外找尋同轉准將朱交葉保去以五天爲限葉朱求請寛限同轉以欠欵有四千餘兩且各原告屢次求傕不准逾限葉等遵諭同轉又諭葉龍生曰朱欠銀甚巨爾兄亦係原告爾今回去可向兄述明須與葉耀山妥爲商議葉唯唯而退○郁包探禀儀和棧客李江林失竊衣服銀洋等件經大老爺將茶房陳桂春楊恩山押候比究又諭棧主恊同小的搜查候核昨日至醬園街楊之兄處查檢並無贓証今將陳楊解案請訊陳楊同供實不知情同轉謂陳曰爾等二人在該棧爲茶房李客房中失竊何得諉爲不知該房究意在客若干人供稱有歐姓客同住歐亦出外李姓客之鎖匙交與帳房至晚間有不知姓之人來棧欲尋歐客小的遂將門撬開彼不欲人内怱怱竟去謂門已扃鎖何以能開供稱不知楊供詞相同包探又稱該棧屢次失物請將楊等研訊楊供六月二十日有住居廿四號房間之丁姓客確曾失去洋銀五十餘元亦未查著因該客不欲涉訟作爲罷論同轉一再盤詰矢口不移旋據失主李江林偕棧主沈雲山投案請追並稱急欲歸里請速將陳楊研究不難水落石出同轉復問楊曰爾棧共有茶房幾人供稱三人小的及陳桂春之外更有張法祥是晚由張值更同轉以陳楊狡猾異常喝令各掌頰四十下又謂爾等不離左右如何失竊須從實供明二人供實不知情小的等亦未出外惟張法祥曾往名利棧求請明察同轉謂棧主沈雲山曰爾棧中屢次失物諒有歹人在内爾須將此二人保一人出外帮同查檢來案禀覆沈遵諭將楊保去陳還押○薙髮匠愓正賢訴稱妾楊羊氏不守婦道將首飾等物押錢花用控於案下蒙恩管押著交其父將首飾贖還在案嗣因案懸日久仍未贖還經衆鄰解勸爲此投案請　羊氏交小的帶回從嚴管束並呈上實洋一元四角作爲飯資同轉准如所請著將在押之楊羊氏帶案謂　如何不將首飾贖還供稱小婦人　押日久實難料理謂爾知悔否供稱知悔情愿隨夫回去如再犯前非請大老爺嚴行究辦同轉謂觀爾情形仍未知悔喝令掌　二十下以儆　來氏叩頭如搗蒜再三求饒同轉以其苦求從寛開釋又謂楊曰倘爾妾仍有前項情事許爾扭交來案以憑重究楊叩謝而退○郁包探禀孔　小卽二小屢次將東洋車照會塗攺兹有殷福昌失去車照二張在孔處查獲解至案下供稱向趙阿四買來蒙恩將孔交保尋趙　訊由具母將洋六元存捕房爲質孔卽出外找尋屢傳不到今始解案請究同轉以孔違玩商之謝副捕頭判枷號半月○萬榮生　元記愼夏布莊保單　　禀稱棧客蔡和生被劉叙興船局夥胡寳金控押捕房求請保出俟船户阮大法來申交案候核同轉准之將蔡和生帶出略詰數語交萬保去○同轉訊理各案畢時已鐘鳴十二下遂將旁跪之王連根詰問王泥首求恩同轉謂爾母年己半百爾不能孝養反敢違忤本應重辦姑念初犯　外開恩著管押半月俟攺過後釋放 
[廣東官報]  
　　七月十二日直隸州雷　聲禀知委南海冬防保甲差大挑知縣鄧景臨禀知委善後局坐辦本日進局禀見○十三日候補縣丞胡承緒禀辭解餉進京小江　　靜安禀謝委禀辭赴任委署東莞縣錢溯灝禀銷善後局坐辦並硝磺緝私等差禀見禀辭赴任○十四日候補縣畢昌吉禀知聞訃丁母憂○十五日　補鹽大使在洪丸禀知委白坭緝私禀見禀辭○十六日候補鹽大使阿勒坦布禀辭回白沙厘厰交代赴都城接辦○十七日候補鹽大使廷霖禀知由順直賑捐奬五品銜監翎缷乳原縣丁墉　知任内正部格欵一律解清 
[福建官報]  
　　七月十三日同知郭惠祖禀明委辦汀州坎巿稅厘分局同知莫廷勳禀明委辦浦城深坑稅厘局事務通判陳連生禀明委漳州江東槁厘務　判陳代　禀明委深滬稅厘分局調署漳浦縣張茂貴禀見禀辭知縣張霖缷辦泉州深滬厘局禀到知縣李粦瑞縣丞謝崇聲俱禀明隨楊道赴政局差遣禀辭縣丞顧欽念禀明委　江　務兼海防分卡府經張錫純從九王滋圃俱由京起服禀到典史譚富光禀明隨楊道赴船政局差遣禀辭○十四日厦門炮捐局委員同知黄家鼎專丁來省禀謝委代泉州　馬巷通判印篆丁憂候補通判柯茂青禀謝給咨回籍守制巡檢王國相缷署永豐巡檢事禀到○十五日調署仙遊縣蔡軒禀餐禀明閩縣任内交代各欵掃數解清廟灣巡檢柯　濳委署浦城縣典史周禹疇俱禀見禀辭赴任平海縣丞吴銓禀見禀辭回任鹽塲洪濟缷辦高攤掣騐　回省銷差鹽塲雷恩周缷辦　武官運局兼安渡官運局務禀到禀見　塲張共恭禀明委辦順昌官運局禀明委鹽署勘騐紅號小印○十六日署調仙遊縣蔡軒禀見禀謝委禀辭赴任代理閩清縣李夢斗專丁來省禀謝順直賑捐案内加同知銜　知○十七日同知恩晉缷辦江東橋厘務禀到○十八日署興泉永道許缷事禀到本任馬家巷通判戎陳猷缷事禀到禀見禀明馬家巷任内交代正雜各欵掃數解清通判陳代盛禀辭赴深滬稅厘分局縣丞顧欽愈禀辭赴蚶江厘務兼海防厘局 
[浙省官報]  
　　七月初十日前温州府德禀辭赴都東陽縣林禀見叩辭赴任西安典史錢浩禀知藩司飭知回任叩謝○十一日二品頂戴道員用萬福康由京引見回省禀到趙賓腸禀知聞訃丁父憂莊炯文交缷寗波通判回省禀到山陰縣唐煦春禀知　司飭知回任叩謝富陽縣劉能繼專丁來省禀知藩司飭知准補叩謝樂清縣徐禀見　辭赴任鍾靈由京引見來省禀到○十二日程韍叩辭回籍守制前署嘉興縣典史袁鎭嵩交缷回省禀到○十三日黄耀奎禀知藩司委兼辦牙厘局文案差章鑄由京領照　省禀到候補布經歴孫茂蔭由京來省禀到德葆交缷衢州府經歴回省禀到○十四日縣丞延昭禀知前辦直隸軍務蒙直隸督院奬給五品銜花翎叩謝粉十五日准補定海　知趙由京引見回省禀到黄耀奎禀知本日到厘捐局差西安典史錢浩禀見叩辭赴任候補府照磨楊際　禀知厘捐局委箬裏厘卡差叩謝 
[蘇省官報]  
　　十六日知府林文炳禀知交缷蘇城厘局差卽辭赴寗内簾監試差余慶祺禀知本日到蘇城厘局兼辦差彭文明禀知奉　憲委淞滬總巡差上海縣黄　到禀謝明保鄭鍾祥禀知在晉邊恊賑捐局捐奬同知升銜王世楨禀知奉飭分寗差委同知銜指分江蘇試用知縣壽慶慈浙江人由京引見到省○十七日知府王毓革禀知奉委會辦祭品差○十八日上海縣黄禀辭王世楨辭赴寗差委郭重光禀知本日到東路總巡差五品銜指分江蘇試用知縣查亮来浙江人到省昭文縣主簿卓觀榮辭赴任○十九日同知盧宗齡禀知奉委探聽硝磺價資差知縣鄧復興禀知奉委赴常熟公幹張祖綸辭赴寗布庫謝鈞禀知聞訃丁父憂縣丞楊挽瀾奉委接辦中路二叚巡查卽到差　海防指省分發江蘇試用縣丞陳翊榮福建　分發江蘇試用縣丞陳守杭湖南人奉撫憲騐看到省孫澧蘭禀知奉飭分蘇差委○二十日知府彭文明禀赴淞滬總巡差署金　縣主簿張克煊專丁來省禀知奉到山東撫憲福行知以前　東河工當差連年搶險出力案内蒙原任撫憲張保奏免補本班以知縣仍歸原省補用並加同知銜奉部核准從　吴樹楷銷津局差並禀知本日到官醫局差八月初一江藩憲瑞初七提憲譚官太太馬氏初八又老太太謝氏均壽辰藩轅牌示照得崑山縣石浦司巡檢岳廷幹因病請假諭限未銷自應撤任飭府騐報其缺酌委現署常州府知事正任平望司巡檢俞龍盤調署所遺常州府知事一缺卽以現署　港司巡檢正任斯缺之許承宜飭回本任遞遺安港司盤檢員缺卽飭准補之許祖蔭前赴新任又示元江青縣丞朱兆錡在任病帮遺缺查有南匯縣縣丞劉凎堪以謝補又華亭縣縣丞慶多調補無錫縣縣丞奉部復准所遺華亭縣縣丞查有候補縣丞孫繼釗堪以請補○二十一日知縣孫慶璜禀知金陵厘捐總局委解恊黔餉來蘇震澤縣縣丞程柱禀知在浙江代辦順直賑捐案内奬換花翖禀到卽辭五品頂戴分發江蘇試用縣丞鄧熹浙江人到小從九沈韶和缺署丹徒縣高家司巡檢事回 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年七月十八日京報全錄]  
　　宮門抄○粤督李奏添修炮臺砲棚工程請敕部立案摺○直督李奏請准署守備攺爲實授片○粤督李等奏粤海關籌解第二批京餉起程日期摺○又奏　　　缺仍請照原揀擬補摺○湘學政張奏報各屬歲試並歲科並試完竣情形摺○江督　奏請准建坊片○七月十八日兵部太常寺太僕寺廂黄旗值日無引見○肅王德隆各假满請安○汪西巡撫　　請訓○熱河都統慶　請訓○蘇州織造慶林請訓○克王請假五日○召見軍機德馨慶裕慶林○○頭品頂戴兩廣總督臣李瀚章跪奏爲陸續添修砲臺砲棚等項工程遵照定章奏明立案恭摺具陳仰祈聖鑒事竊據管理廣東海防善後局廣東布政使覺羅成允等詳稱粤東洋面遼闊港　紛歧自同治十三年開辦海防以來參用西法先後築造各處臺座修建砲棚兵房　塞各處河道建造魚雷水雷學堂支用銀兩各數均經奏咨有案查粤東地處濵海一切砲臺樂庫炮棚兵房固須因時修造度勢添建至攔河水棚曁魚雷水雷學堂事屬創辦間有未備之處尤應酌量修攺計自光緒十七年起至十八年止陸續添修炮臺炮棚兵房及攔河水棚燈柱魚雷水雷學堂增攺存儲槍炮火藥廠房各項工程共支用銀三萬四千餘兩遵照定章造册詳請　奏咨立案前來臣覆核無異除册送部外謹會同廣東巡撫臣剛毅恭摺具陳伏乞皇上聖鑒敕部立案施行謹奏奉硃批該部知道欽此○○李鴻章片再北洋海軍升署人員前經兵部奏定章程自署理之日起扣满三年奏請攺爲實授歴經遵辦在案兹查升署精練左營守備充康濟船操練大副事鄭汝成於光緒十六年六月二十日奉旨升署是缺之日起扣至本年六月二十日已届三年期满應照章攺爲實授據北洋海軍提督丁汝昌呈請核辦並聲明該員時有巡洋要差請暫緩引見等情前來臣核與奏定章程相符合無仰懇天恩俯准將升署精練左營守備充康濟船操練大副事鄭汝成攺爲實授由部換給劄付以重職守除將該員履歴分咨海軍衙門兵部外理合附片具陳伏乞聖鑒訓示謹奏奉硃批着照所請該衙門知道欽此○○兩廣總督臣李瀚章頭品頂戴廣東巡撫臣剛毅粤海關監督臣聨捷跪奏爲粤海關籌解第二批京餉等欵銀兩委員起程日期恭摺奏報仰祈聖鑒事竊照光緒十九年分京餉户部奏撥粤海關洋稅銀十萬兩新增盈餘銀六萬兩本年東北邊防經費奏撥粤海關六成洋稅銀十二萬兩又光緒十九年籌備餉需奏撥粤海關四成洋稅銀十二萬兩六成洋稅銀二十萬兩此欵應令照案截留又各關應解抵閩京餉攺爲加放俸餉案内粤海關四成洋稅每結提銀六千兩又京官津貼攺爲另欵加復俸餉每年粤海關應解銀四萬兩又内務府廣儲司公用每年額撥粤海關稅銀三十萬兩例分四季起解以上各欵銀兩均應赶緊籌解以濟要需查粤海關應解各欵銀兩向由西甯先行借墊勢難起解現銀光緒十年四月間奏　仍行匯兌在案兹光緒十九年分第二批京餉等欵銀兩經向西商志成信協成乾銀號借銀一十三萬五千七百六十二兩五錢先行墊解隨後由稅收歸還以資周轉飭據廣東布政使覺羅成允遴委補用同知吴國章等領解光緒十九年分第二批京餉銀二萬五千兩另加平銀三百七十五兩飯銀七百二十五兩又新增盈餘銀一萬五千兩另加平銀二百二十五兩飯銀四百三十五兩又東北邊防經費銀三萬兩又籌備餉需四成洋稅銀三萬兩又加放俸餉銀六千兩又光緒十六年分另欵加復俸餉銀一萬兩又光緒十九年夏季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩擡費用項銀六百兩共銀七萬八千六百兩内除還怡和銀號第四期本息共銀六萬五百九十七兩五錢外實解銀一萬八千二兩五錢統共銀一十三萬五千七百六十二兩五錢飭令該委員吴國章等領齎匯單文批於光緒十九年五月十九日由海道進京支取銀兩前赴户部内務府分别交納除分咨查照外臣等謹合詞恭摺具奏伏乞皇上聖鑒謹奏奉硃批該衙門知道欽此○○頭品頂戴兩廣總督臣李瀚章跪奏爲都司員缺緊要仍請照原揀擬補以裨操防恭摺覆陳仰祈聖鑒事竊照案准兵部咨廣西慶遠恊中軍都司員缺准以柳州城守營都司余覲光調補其所遺柳州城守營都司缺係部推之缺應用儘先人員旣據扣留外補應迅揀儘先合例人員請補等因當經會同廣西提督臣蘇元春選以儘先補用都司朱錫康奏請補授兹准部咨查朱錫康之前尚有劉啓南潘昇張正國李逢楨王永昌梁善浩康嘉斌王安祥陳良傑等九員摺内漏未聲叙礙難議准應令查明聲覆到日再行核辦等因光緒十九年三月二十一日具奏奉旨依議欽此等因咨行前來遵復詳查官册止劉啓南張正國二員前摺漏未叙入其潘昇李逢　王永昌梁善浩康嘉斌王安祥陳良傑等七員册内並無其名應行咨查未便擬補至劉啓南張正國二員才欠歴練難任衝繁均於此缺人地未宜雖名次在先礙難遷就請補合無仰懇天恩俯念員缺緊要仍准以朱錫康補授廣西柳州城守營都司俾要缺得人藉收實效如蒙俞允請俟部覆到日再行給咨送部引見以符定制除咨覆兵部查照外臣謹會同廣西提督臣蘇元春合詞恭摺覆陳伏乞皇上聖鑒敕部議覆施行謹奏奉硃批兵部議奏欽此○○湖南學政翰林院編修臣張預跪奏爲歲試岳州等府州并西路三府一州歲科並舉完竣情形恭摺仰祈聖鑒事竊臣上年歲試南路各屬及回試長沙府屬竣後當經恭摺奏報在案臣卽於十月初六日出棚循照向章由水路渡湖先試岳州府次及澧臘月初旬由陸路試常德府府在棚度歲本年正月西入辰州府二月中旬試畢折入西行試永順府仍由水路還經辰郡陸行至沅州府四月下旬接考靖州西路四屬去省窵遠均經照章歲科並舉五月二十一日靖屬試畢次日起程至會同縣界之洪江定舟浮沅渡湖入湘六月初七日回省伏查文風以常德沅州爲最岳州及辰永次之澧州靖州又次之武試弓馬技勇皆有可觀亦以常德爲最優詳細校閱均分别等第取進如額各府州文武生童人數視南路各屬爲减經臣先期申明條例嚴行誥誡試日遇事整飭實力稽查生童等尚知恪守塲規不致滋生弊竇西四屬界在邊遠習俗不無樸野然其地山川奇秀沅州一屬經近年地方官設法提倡翹秀之士講求根柢頗亦有人臣惟因勢利導隨地振興或尚有聞風而起者苟庠序之修明能講庶閭閻之禮讓可興冀以仰副聖主造士育才右文善俗之至意臣回省後卽舉行長沙府屬科試接辦錄科事宜臣前經過各處冬間多雪春夏雨暘時若田禾茂盛可望豐收民氣亦甚綏靖堪以上慰宸厪所有微臣試畢岳州等府及西路三府一州歲科並舉全省文武歲試一律完竣情形理合恭摺其陳伏乞皇上聖鑒謹奏奉硃批知道了欽此○○劉坤二片再上年江寗揚州鎭江等屬被旱極重經臣會同撫臣奏請開辦賑捐欽奉恩旨允准在案維時嚴寒風雪災民禦冬無蓄號寒之慘等於啼飢臣一面撥欵製備棉衣一面派員勸諭紳富量力施助旋據候選員外郎寳康廂監旗满洲人遵故母一品命婦喜塔　氏遺命捐助棉衣褲一千套又同知職銜徐維彬江蘇沐陽縣人遵故父四品封職徐登洲故母四品命婦徐陳氏遺命捐助棉衣褲一千套均照章合銀一千兩又廣東陽春縣教諭楊洞廣東新會縣人遵故父二品封職知府銜楊昭平故母二品命婦楊黄氏遺命捐助賑銀一千兩又同知銜儘先選用訓導王承祖道銜候選同知王肇燦同知銜候選州同王肇棟江蘇丹陽縣人遵故父三品封職王甘霖故母三品命婦王陳氏曁現存繼母三品命婦王殷氏之命捐助賑銀一千兩當將棉衣賑銀撥解災區分别散濟兹據賑捐局司道轉詳請奏前來臣查上届蘇皖蘇浙賑捐案内各紳富捐助棉衣及棉衣價銀歴經前督臣等奏奉恩旨准予建坊在案今江蘇賑捐事同一律所有各該紳捐助棉衣賑銀洵屬善承先志有裨荒政覈與建坊定例亦屬相符相應請旨將已故一品命婦喜塔臘氏已故四品封職徐登洲已故四品命婦徐陳氏已故二品封職知府銜楊昭平已故二品命婦楊黄氏已故三品封職王甘霖已故三品命婦王陳氏及現存三品命婦王殷氏各在原籍自行建坊給予樂善好施字樣以示旌奬而昭激勸理合附片陳請伏乞聖覽訓示謹奏奉硃批着照所請禮部知道欽此 
 
 

Page 14

 
 
[光緒十九年七月十九日京報全錄]  
　　宮門抄○諭旨一道錄前○蘇撫奎奏江海關徵收華洋各稅及支解數目曁　免稅單總　批解餉需摺○又奏江海關徵收各項稅銀數目片○又奏江海關洋藥厘捐收支數目片○江督劉奏署補知縣各缺片○將軍裕奏山海關常稅盈餘項下動支廉銀數目片○直督李奏揀補遊擊都司各缺片○大臣廷奏報總管接印日期片○七月十九日刑部都察院大理寺正黄旗值日内閣　見二名户部四名户部三庫二十一名禮部三名正曰蒙四名正紅蒙二名廂紅蒙十一名○怡王鄭王等由東陵西陵回京請安○福森布假满請安○榮公續假二十日○溥僎謙　各續假五日○都察院奏派專司稽察派出徐郙奕杕○召見軍機懷塔布阿克丹裕德○○頭品頂戴江蘇巡撫奴才奎俊跪奏爲江海關第一百二十九　期内征收華洋各稅及支解數目曁查免單總數批解餉需恭摺仰祈聖鑒事竊照江海關征收洋稅按結提解部庫四成嗣於四成銀内酌留二成以備機器局用欵其餘二成銀内除額撥黔餉並提解加放俸餉外餘賸銀兩同招商局四成稅銀一併分解南北洋作充海防經費各等情均經先後奏咨轉行遵照在案兹據江海關道聶緝槼詳稱自光緒十八年八月十一日起至十一月十三日止第一百二十九結期满共徵各國商船進出口正稅銀九十一萬三千二百一十七兩零除洋商前完止稅准給存票渙領現銀九千六百四十七兩零外實徵銀九十萬三千五百七十兩零又徵洋樂稅銀一十萬二千二百八十兩零共實徵銀一百萬五千八百五十兩零應提四成銀兩内以二成備撥機器局用欵其餘二成銀内除提解黔餉銀六萬兩並提解加放俸餉銀五千兩外餘賸銀兩分解南北洋作充海防經費至是結期内洋商請領存票居多間有願請免照之貨實給過各口免單稅銀天津一十一萬三千三百九十八兩八錢一分一厘牛莊四萬五千三百一十九兩二錢三分一厘登州四萬五千七百三十九兩四錢七分三厘寍波四萬一千三百四十四兩四錢六厘福州八千二百九十七兩一錢九分一厘温州四千三兩三錢九分鎭江八千八百五十五兩六錢六分五厘漢口三千九百三十一兩九分一厘無湖四千四百四十七兩一錢四分五厘九江二百八十八兩七錢四分三厘厦門四百兩七錢九分八厘汕頭一千一百三十四兩四錢七分九釐廣東一百九十五兩八錢二分八釐基隆二兩一錢四厘淡水五百五十一兩七分宜昌七錢二分另造清册送部查核此項免單稅銀卽在前項實徵數目内均已抵放京恊各餉無從撥還其徵收招商局輪船及關照船進出口正稅并洋藥稅銀九萬二千三百五十八兩零應提四成銀兩亦經分解南北洋作充海防經費各等情造册詳請具奏前來奴才覆核該關第一百二十九結期内所徵各項洋稅除提四成銀兩外實共應存銀六十萬三千五百一十兩零提出一成五厘聽候指撥出使各國經費餘賸銀兩均經抵放京恊各餉並稅務司月支經費曁例銷各欵之用至免單稅銀仍懇恩撥濟緊要餉需毋庸撥還長江各口免至互　之煩除將原册分咨總理衙門户部查核並令將給過免單稅數及另行造册詳辦謹會同通商大臣兩江總督臣劉坤一核繕清單恭摺具奏伏乞皇上聖鑒謹奏奉硃批該衙門知道單二件片二件併發欽此○○奎俊片再准總理各國事務衙門咨京師同文舘經費應於外國船鈔銀兩項下酌提三成按結批解其餘七成交總稅務司收領嗣准咨稱華商船鈔與洋商船鈔一律照撥等因均經轉行遵照在案兹據江海關道聶緝槼詳稱自光緒十八年八月十一日起至十一月十三日止第一百二十九結期满共徵洋船鈔銀四萬七千五百七十二兩四錢又華船鈔銀五千一百四十二兩一錢應解總理衙門三成經費銀一萬五千八百一十四兩三錢五分又交總稅務司七成銀三萬六千九百兩一錢五分又徵内地子口半稅銀四萬六千九百七十三兩六錢二分九厘又徵各國商船及長江船復進口半稅並暫存半稅銀四萬三千七百九兩一錢二分一厘除以暫存半稅抵完進出口稅銀二千一百八十七兩八錢一分七厘又抵完復進口半稅銀一千八百三兩九錢六分一厘外實共徵收半稅銀三萬九千七百一十七兩三錢四分三厘以上各項稅鈔不提四成均已湊濟餉需並聲明所收華商半稅與留關正稅銀兩一併湊放各餉無存至内地子口半稅一項照章按銀號收數詳報是以較稅務司單開之數增多等情前來奴才復核無異除將應解總理衙門船鈔三成銀兩按數給咨起解外謹會同通商大臣兩江總督臣劉坤一附片具陳伏乞聖鑒謹奏奉硃批覽欽此○○奎俊片再查案准户部咨各海關加徵洋藥稅厘一欵旣歸海關併徵自應照章存儲關庫聽候部撥又准部咨凡指明由加徵洋樂厘稅項下開支銀兩應各歸各欵動用其收支數目另列清單按結奏報等因當經轉行遵照旋因江海關經徵洋藥進口稅銀歴係併入英洋各項貨稅提分四六成統收統除彚册開報卽將該關第一百十一結起至一百二十八結止加徵洋藥厘捐收支各欵銀兩另開清單先後奏報在案兹據江海關道聶緝槼詳稱自光緒十八年八月十一日起至十一月十三日止第一百二十九結期满共徵洋藥厘捐銀二十九萬三千一百九十兩六錢又上結存銀三萬六千七百六十七兩八錢六分六厘六毫七絲三忽共合銀三十二萬九千九百五十八兩四錢六分六厘六毫七絲三忽統計是結期内共放奉撥及例銷各欵銀二十八萬三千四百二十三兩八分七厘二毫即於前項徵存款内動支外計尚存銀四萬六千五百三十五兩三錢七分九厘四毫七絲三忽留備湊放奉撥禾解各欵歸入下結造報等情開造細數清册詳請奏咨前來奴才覆核無異除將該關所送清册分咨總理衙門户部查照外謹會同通商大臣兩江總督臣劉坤一核繕清單附片具陳伏乞聖鑒謹奏奉硃批覽欽此○○劉坤一片再署江寍縣知縣藍采錦現經另有差委所遺員缺應卽委員署理查有正任清河縣現署銅山縣知縣趙受璋堪以調署遞遺銅山縣知縣查有請調斯缺之正任高淳縣現署上元縣知縣陶在銘業經部覆議准應卽飭赴新任以專責成據藩臬兩司會詳前來除分檄飭遵外謹會同漕運總督臣松椿江蘇巡撫臣奎俊附片陳明伏乞聖鑒謹奏奉硃批吏部知道欽此○○裕祿片再奉天驛巡道養廉由署將軍崇厚奏准於提存山海關常稅盈餘項下動支所有光緒十七年十二月以前放過數目業經奏明報部覈銷在案兹據糧餉處委員詳稱此項盈餘銀兩自光緒十八年正月初一日起連閏至十二月底止舊管存行營庫平銀三萬一千七百四十八兩零七分三釐五毫二絲二忽八微新收無項開除支過驛巡道十八年全年分養廉庫平銀三千兩實在存行營庫平銀二萬八千八百四十八兩零七分三釐五毫二絲二忽八微歸入下届動支造報等情造册詳請具奏前來奴才覆覈無異除咨部覈銷外謹附片陳明伏乞聖鑒謹奏奉硃批户部議奏欽此○○李鴻章片再天津鎭標鄭家口營遊擊夏文先於光緒十九年三月二十九日在任病故應請敕部開缺所遺鄭家口營遊擊汛地遼闊操防緊要非精明幹練之員弗克勝任查有准補大沽協前右營遊擊李瑞前接部覆以該員係通州人與是缺遊擊距籍在五百里以内應揀員對調臣查李瑞年四十七歲直隸通州人由行伍出師迭著戰功洊保花翎補用遊擊補授今職該員精明强幹熟悉營規堪以調補鄭家口營遊擊員缺又記名總兵大沽恊中右營都司韓照琦准補大沽恊副將所遺都司員缺駐紥海口布置防守整頓工操責成極重非熟悉形勢諳練洋操之員難期得力查有儘先副將大沽協後左營守備龔金鰲年四十八歲安徽人武童投効軍營剿辦粤捻各逆卓著戰績洊保儘先副將奏留直隸補用光緒元年借補今職該員勤幹而勞謀勇兼裕在後左營守備任内將及二十年熟悉海口形勢要隘諳練西洋火器陳法以之升補大沽中右營都司員缺實堪勝任以上二員均與例章相符應請准其調補升補以裨營伍除飭取履歴咨部外理合會同直隸提督臣葉志超附片具陳伏乞聖鑒敕部核覆所遺大沽前右營遊擊後左營守備各缺直隸均有應補人員應請留歸外補謹奏奉硃批兵部議奏欽此○○廷雍片再據新任圍塲總管德洪額於光緒十九年六月初九日接印任事並據署理圍塲總管右翼翼長永銘交卸總管印信歸翼當差各日期呈報前來除分咨户兵兩部及正白旗满洲都統查照外理合附片奏聞伏乞聖鑒謹奏奉硃批知道了欽此 
 
