# 1901 - 125 - 4910080

 

Page 1

 
 
[勸募濟急局春振急欵] [  申報館恊振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄉保全甚多皆四方好善君子解囊之助本館恊振所襄贊其後深愧無補車薪惟念今者和議雖已將成而淹留失所之人尚復不少欲居則饔飱難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館恊振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅也禱求諸維德鑒 
[康黨不必嚴防說]  
　　統保國會保皇會保中會獨立會自立會富有票貴爲票飛龍票廻天票哥老會紅燈會諸匪徒而檃括之曰康黨藎皆起自逆臣康有爲謀叛事發逃匿外洋之後者也是黨也以擾亂中國爲主意以大伸民權爲要宗而皆托言尊崇 
皇上銳意維新爲煽惑人心之具政府惡其莠言亂政疆臣防其糾衆揭竿卽明達事理之地方官亦無不以爲非種必鋤免至日後養癱貽患於是見有破綻則必捕訊有口供則必誅訪有巢穴則必毁歴三四載上自湘鄂下迄蘇皖沿長江數千里間因黨逆而肆諸巿曹者幾不可以數計邇者武漢諸處謠言復起謂有逆匪數千輩由粤來鄂隂圖爲唐鄧復仇約於四月初旬稱戈造亂適綫人先後報稱武昌斗級營及漢口某某諸客棧皆有若輩蹤蹟偵之而信一鼓成禽於是昕夕梭巡偵騎相屬風聲鶴唳遠近震驚一若指顧这間將復有去歲唐鄧之禍甚至滬上亦接有電札譏察維嚴各處城門傍晚卽閉凡若此者皆以防康黨之死灰復然也獨執律人啞然失笑曰是胡爲哉康黨也而何必若是之嚴爲防備哉當康逆之潛圖作難於京師也内而句結臺諫外而蠱惑士林歴次上書洋洋灑灑甚至矯傳諭旨徵召重兵謀國御園心存弑逆斯時聲勢浩大黨與衆多人皆竊竊然憂之僕卽以爲若輩類皆好亂無謀决不能成大事洎乎康逆隻身遠竄設會誘人雖信從者頗不乏人而鼯鼠之技已窮亦惟是誘集資財以圖餔啜向之高談雄辯下筆千言者至此已底藴畢呈識者咸知其無能爲役未幾而隂遣其黨散布漢拜糾約匪徒尅期起事斯時也卽唐鄧不被戮李愼德堂窟宅不被封亦祗擾擾紛紛效流宼之行徑不久卽撲滅耳烏足以抗大兵今者且句誘龜奴隂入黨類喬裝婦女暗刺事機以迂謬誕妄之儒爲主謀以兇悍險詐之賊爲羽翼問其宗旨曰志在維新也察其行爲則類於宼盜也愈趨愈下漸卽卑汚三教九流廣爲羅致以視明之闖獻本朝咸同間之洪楊更不足比數鄙意亦惟一任其自生自滅等於塵世之蜉蝣耳誠何足勞我運籌四處留心偵伺哉抑今之黨於康逆者其愚亦可謂至矣康逆旣犯此彌天大罪雖朝廷懸十萬金以購依然海外逍遥而其黨乃響應雲從圖謀不軌成則康逆爲之主而黨中人仍低首聽其指揮不成則康逆固無計可禽而黨中人咸代應顯戮彼黨中人豈盡一無知識者胡爲竟愚昧若斯以若斯愚昧之人而欲起而與國家抗成敗利鈍無待龜蓍尚值得羽檄交馳處處嚴爲防守耶總而言之康逆僉人也非亂世之奸雄也黨康逆者迂夫也非識務之俊傑也謂爲不必防者固鄰於疏忽然必嚴爲之備亦未免視康逆太重而舉事近于張皇也彼保國會保皇會保中输獨立會自立會富有票貴爲票飛龍票廻天票哥老會紅燈會諸匪徒尚其知康逆之不足有爲而迷途庶幾自返哉 
[英儲遊叻記]  
　　有客自南洋新加坡寓書本館云英皇太子携某妃某氏道出本坡定於本月初三日淸晨命駕赴然申馬頭及抛毬塲海濱遊覽鐘鳴十下各官弁各蘇丹及諸紳商局員軍樂工丁義勇陸續在馬頭恭候少選太子由戰艦登小輪船鼓浪而至升旗山上鳴砲二十一門樂工在馬頭上奏軍樂太子旣遵陸卽與蘇丹等人握手爲禮旋偕其妃乘督轅所備馬車導以孟加拉馬兵十二名及水陸兩統帶迤邐抵督轅道旁水陸各軍擎槍以敬是夕九點鐘許重復出遊所經各街道均鋪陳景物以表葵忱初四日正午十一點鐘時駕臨大會堂受各官商所獻珍物及頌詞一時完畢集肅然穆然誠盛會也旣而太子以二等寳星錫白蠟蘇丹以三等寳星錫檳榔嶼議政局紳西文君午後駕臨舊監前受生長南洋之各華人及西文學堂各學生所獻珍物并頌詞入夜坡中人舉賽花燈以相娛樂魚龍獅象栩栩如生鼓樂喧天燈光匝地道旁觀者扶老携幼車馬如雲翌日正午十一點鐘時太子由督轅命駕至烏節路報謁蘇丹至十二點鐘時赴然申馬頭登船工部局總辦之女親獻花毬義勇隊依例鳴槍以送隨於午後兩點鐘越二十分時展輪東渡 
[俄法妬英]  
　　廣州商務報云新金山聯邦大典將於日内舉行俄法二國各調一巡船前往慶賀藉以覘察情形蓋俄法之於英人恒多妒忌今見新金山各省無端聯合不無顧忌之心故特派船以察其若何舉動也 
[仰光商務]  
　　廣州商務報云粤垣所産穀米民食每苦不敷恒藉無湖鎭江　西安南諸處源源接濟近則暹羅來米旣多而到自仰光者尤夥以致市價日廉仰光卽仰江亦謂之南緬甸出口貨物以玉石棉花木料牛皮爲盛而穀米尤生意之大宗往年出口之米約共十餘萬墩值洋銀四五百萬圓其關稅每包徵銀一錢八分每十一包作爲一墩徵稅銀二兩有奇近忽議增商人未免稍嫌煩重猶幸頻年豐稔存米甚多是以運至粤垣者仍絡繹不絶於道云 
[詳述孝豐匪亂情形]  
　　有客自皖南寗國府返越中將彼處匪亂情形歴告本館訪事友人云匪首田化者係湖北某邑人向與寗國武生高國華互相勾結時出没於寍廣一帶散放票布糾人入會爲非幷稱曾與康梁諸逆臣暗中聯絡浙之臨安餘杭於潛昌化安吉孝豐長興等處均有羽黨散布被惑者幾於縷指難終其巢穴在華山深處今春二月朔目忽在寗國七都與廣德毗連之太山揭竿起事旗上大書東太山王追富濟貧字樣嘯聚醜類五百餘人復遣黨四出招邀約期響應是日蜂擁至甯國縣境舒村祭旗初二日分股擾及浙之孝縣西鄉焚燬民房二所擄去丁壯一百餘人初三日居民禀報到縣縣中僅有防勇六十餘名殊不足恃各鄉民咸棄家奔避黠桀之徒蠢蠢欲動幸附近各鄉落募有民團五百餘人訓練頗精縣主趙大令飛調入城助守幷檄調西南鄉團勇二百名一面禀知湖州府志太守初四日率勇望太山之麓諭令居民一律遷回不得張皇擾亂隨勘度地勢分三路前進並約會周守戎之藩帶哨弁從左出唐舍關鄉董李天宏章在邦帶團勇從右出鐵嶺關大令從中率勇出分龍關綿亘數十里直達寗廣邊境初五日黎明大令從山後奮勇先進直襲山巓縱火焚燬匪巢燃放排槍彈如密嚴守山各匪知難抵敵紛紛逃竄被擄丁將得 
 
 

Page 2

 
 
以乘間逃回旣而匪之前隊分竄寗國東鄉鳳凰橋閘口獅橋梅林鎭河歴溪等處肆行劫掠幷傷及梅林司巡檢某少尹與僕從數人復進撲攻寗國城匪黨千餘人勢甚猖獗及知太山巢穴已燬深恐大令隨後掩殺遂分股望廣德前犯未幾田匪與萬匪退至寗國山中被大令將山前後各要隘扼守約齊甯國各鄉團圍剿獲匪十餘名奪得旗幟馬匹甚夥其由谷口竄出者被東鄉八九及十三都鄉團擒獲十餘名初六日未刻將萬匪擒獲旋於傍晚擒獲田匪星夜護解甯國府禀請府尊桂太守訊辦尚有竄入廣德各匪經李董擊散初八日皖南鎭總兵黄鎭軍寗國府太守各帶馬步隊馳至時新中軍右營吳副戎新後軍中營胡游戎新前營姚都戎新右張都戎方先後至孝豐巡緝見匪首已獲至地方安謐如常旣相約會哨藉以宣兵威而張聲勢大令猶恐餘孽未盡時率勇丁出外梭巡至田萬二渠魁已由詳請大憲按照軍法斬决梟示矣 
[逆犯成擒]  
　　漢口訪事人云有伍金魁者前數年因犯重案遁入空門嗣復蓄髮還俗投効某軍營派充總哨洎去年裁撤卽竄身海外與康梁諸逆結爲腹心旋復偕從逆唐才常等返漢皋圖謀不軌事敗幸得漏網依然怙惡不悛客臘匿蹟長勝街某鐵店與孝感著名女棍余氏勾通揚言奉下江某軍門差遣來此招募勇丁一時風聲所播應募者紛至沓來事爲陳慶門都戎訪悉督勇至紫竹菴弄某廟連黨羽朱元盛袁發廟祝某甲薙工某乙銅匠某丙拘解夏口廳署廳尊陳少石司馬再三諸問伍直認不諱幷稱此次希圖報復前仇總頭目某姓某名潛匿　江行將來此約期舉事云云司馬卽派勇一倂押解渡江禀請督憲張香濤制軍覆訊此本月十八夜事也 
[奸商藐法]  
　　廣州商務報云私售軍火例禁綦嚴而射利之徒愍不畏法雖經大憲迭次示禁終未能盡絶根株本月某日卓字營管帶李芷香直刺會同順德縣王松山明府杏得南海縣境沙頭地方近有人暗中以軍火運濟匪人誠恐斬木揭竿大爲民人之害因禀請上憲札行南海縣認眞緝拿 
[甬道履新]  
　　寗波訪事友人云本月二十二日新任浙江寗紹台兵備道兼浙海關監督春會東觀察愼由滬上乘江天輪船抵甬闔郡文武各官均往江北岸招商局碼頭迎迓各營勇列隊江干鳴槍誌敬觀察旋乘輿排導迤邐入城定於二十五日寅刻接受關防時升任江蘇臬司誠果泉廉訪尚住道轅觀察因假稅　暫駐 
[譯書設局]  
　　漢口訪事人云湖廣總督張香濤制軍就省垣創設譯書局廣購西書禮延通人繙譯委前經心書院提調王幹臣太守總其成蓋欲藉以開人智慧也 
[越試二誌]  
　　浙江提督學政李玉坡大宗師按臨紹興舉行歲試已將生員經古及正塲題錄登前報兹得訪事友人來函云本月初八日宗師考試闔屬文童經古題爲史可法文天祥合論朱買臣嚴助合論問蠶桑利弊問絲茶利權奉雅琴禮樂奏於越賦以能述五帝三王之道爲韻石破北方而啓生賦以朱子註天文引此說爲韻賦得不釣娥江卽鏡湖得娥字五言八韻是日兼補闔屬生員歲考四書文題而可以終身行之者乎至已所不欲勿施於人經文詩題俱未詳 
[松試十四誌]  
　　松江采訪友人云府尊余石蓀太守考試七縣文童兹已竣事本月二十三日黎明飭吏繕就正案傳齊鼓吹儀仗用綵亭舁赴府學明倫堂黏貼計華亭錄取一百九十一名奉賢錄取一百三十一名婁縣錄取一百七十九名金山錄取一百三十二名上海錄取一百七十二名南匯錄取一百八十四名靑浦錄取二百四十六名兹將上海全案及各縣前列二十名姓名照錄於左上海　龔錫圭　許繼光　嚴　恭　主承旦　王銓運　韓鴻藻　唐祖涵　朱禮儉　趙澄瀾　蔡景濱　韓其燦　陳瑞淸　曹繼曾　葛士熙　沈日章　王臨訓　劉　濤　陸　鑫　楊嘉椿　曹　浩　李顯暮　朱光照　沈　澄　丁應星　劉　淇　曹　達　唐祖滋　朱文煥　周　澂　唐書紳　盛朝爵　葛　懷　蔣　封　徐寳璜　張佐宸　徐文鏞　王茂功　陳德桓　姚明德　喬世德　瞿　鉞　葛尚遠　蘇　海　丁光弼　曹蔚深　李維華　金　樂　張景范　楊洪鏡　何　鈺　瞿慶鴻　張仁龍　周明德　潘　浩　黄　熾　賈豐潤　王承綸　瞿光耀　周士淸　唐鶴年　潘曾黌　吳熙璋　陳其經　王式森　楊春緑　丁文龍　范訪賢　金宏基　楊兆春　尤桂芬　樊保深　凌紀勛　孫承燾　姚明　　張之紀　胡光驊　梅祖蔭　沈兆楠　項鎭方　王增壽　唐志賡　方彦章　鈕永祺　高壽基　李鴻壎　黄家佐　王翰芳　顧學河　楊洪鈞　朱樹蒸　汪慶壎　徐世達　蔣宗詡　莊允恭　諸崇瀾　徐文仁　瞿慶並　李維楨　潘中良　張光豫　張　躍　王鎭功　吳繩伯　朱　垚　孫　鷗　鍾浩鈞　張之綱　龔福常　顧祥麟　錢書城　徐　薰　楊我煥　曹　堅　程宗鵬　張其桐　魏雲飛　姚寳文　全文杰　陳其藻　楊我潤　李厚恩　李秉厚　毛恒遇　張其垚　張國華　張魯修　顧鬯卣　龔　渤　薛寳琦　金煥章　朱錦標　倪宗浚　胡明陛　奚維塤　喬國英　張本謙　龔　海　王式棪　姚明輝　王瑞長　王瑞芬　顧鏡淸　杜翔聲　唐在章　黄炳章　　光煥　胡光騮　金　澍　錢　江　黄有隣　顧　昀　王亮功　許　翰　潘鍾杰　孫壽唐　范本崇　奚　燾　楊德昇　王樹仁　楊書緘　王釗功　王瑞章　胡光奎　曹　鑅　金希聲　嚴祖頷　王承梁　朱望雲　翁貽孫　馬才輝　曹永煇　王燮功　華　亭　蔡光照　金光耀　沈葆章　譚翼珪　王烈文　吳前樞　褚國章　繆　桐　朱肇昇　施開文　張葆華　陳朝綱　陸龍翔　姜文溥　杜有杕　徐廷颺　宋樹勛　黄丙樑　吳葆誼　包永淸　奉　賢　張曜樞　孫鍾秀　戴愼修　宋繼藩　衞朝幹　屠德馨　何六潤　葉錫榮　莊禮陶　楊光環　季　新　莊祖喜　莊仁貞　唐敦厚　金乃超　徐鴻鼎　陳　晉　汪桂淸　陸承朱　婁　縣　胡承恩　蔡光輝　杜　炎　馬寳樹　程景淵　李芳照　方昌壽　顔其超　張韞玉　奚葆萼　張汾瑞　戴鴻銓　方懷瑾　施　仁　姚文鎣　朱廷撰　顧遇良　查曾喜　汪鎭桐　聶金棟　金　山　王恩溥　黄發祥　張家珍　劉　鎏　陳公瑤　倪　鵬　兪念椿　何良弼　徐兆霖　丁瑞珍　趙文衡　丁延康　張家道　錢潤靑　梅舒萼　朱光明　潘　玉　蘇　棟　顧永淸　奚桂昌　南　匯　衞浚郊　王慶祿　張鵬騫　朱　芾　王慶壽　申家駿　盛世輔　徐宗幹　徐昌福　楊鼎盛　徐國燿　徐承福　顧　芳　王曾杰　王樹棠　張九同　徐承德　倪寳珩　金　甌　周紹頤　靑　浦　陸綺韶　吳乃文　蔣以魁　陳繼禹　沈樹敏　張澤濡　郭慶熙　壽維祺　黄宗俊　張澤霖　李乃沂　徐經授　方仁裕　沈廷臣　沈時芳　王晉韶　沈　鰲　吳儒珍　徐士莪　周龍章 
[學憲啓行]  
　　江蘇提督學政李大宗師按試蘇州一切情形備詳前報兹得本館采訪友人手書云宗師試事旣竣卽由蘇州府田太守偕長元吳三縣主蘇王田諸大令擇期本月二十二日假滄浪亭設筵公讌午前宗師呵殿而至時撫憲聶仲芳中丞藩憲陸春江方伯臬憲朱竹石廉訪拱候已久迨肅之入席銜杯話舊頗極驩悰直至日過花梢始興辭而散翌日淸晨宗師親詣各憲轅辭行旋於午後排導出胥門由大馬頭登舟就道中丞以次文武各員弁均衣冠往送長堤十里車騎如雲聞日昨宗師已秉節蒞太倉舉行　聖下學諸事矣 
[飭查礦務Ａ]  
　　武昌訪事人云湖北大冶縣煤礦開采有年礦山旣多出産尤盛前經湖廣總督張香濤制軍奏明縣境所有礦山無論官産私産概歸鐵路局酌量購用不准售與外人不意劣紳某甲陽奉隂違竟將某處礦山私自售與日商管業署大冶縣湯苻堦大令未及詳查遽子稅契制軍聞之大爲震怒立飭藩司瞿賡甫方伯將大令撤任改委簫大令端澍接署一面檄委趙蔚靑觀察督同候補通判曹别駕受詔候補 
 
 

Page 3

 
 
縣鄧大令端潑馳往澈底根查觀察接奉憲檄口尅日禀　啓程矣 
[參戎謁客]  
　　前日江南提右營叅將廖楚材叅戎因有要公命駕至上海縣署拜會縣主汪瑶庭大令大令延入花廳煮茗淸談閱良久始一揖而别 
[法使北上]  
　　法庭簡駐中國使臣保君於前日來滬就法總領事署暫駐行旌至晚偕法總領事巨賴達君乘某兵輪船赴天津遵陸北上瀕行寓滬法國官紳咸詣碼頭恭送 
[美界火警]  
　　昨晚八點半鐘時美租界北河南路西唐家弄某姓家忽然失火警鐘旣鳴救火會各西人卽驅皮帶車馳往灌救旋卽烟消火滅至焚去房屋若干及因何起火俟明日訪明續錄 
[秃奴藐法]  
　　本邑西南鄉龍華寺住持僧恣行不法穢蹟照彰經升任浙江巡撫前蘇松太兵備道余晉珊中丞飭上海縣標封以端風化近雖歴次花言巧語瀆請啓封迄未允准然滬人士之入寺禮佛者依然絡繹於途人皆心焉疑之旋訪悉此輩咸從寺後小門出入故雖山門扃閉依然行走自如維彼秃鶖何竟藐視官法若此哉高昌廟巡防局員馬午橋叅軍以彼處爲往來孔道時有西兵乘脚踏車往遊深恐鄉愚滋生事端爰於前日出示曉諭並派勇丁沿途照料是亦防患未然之道也 
[惡鴇宜懲]  
　　前日妓女李小寳投英美租界公廨訴稱小婦人被寄母李氏押在東尚仁里惡鴇王老虎卽王陳氏家迫令賣娼已歴年所近屇期滿意欲從良王鴇百般阻隢並串同傭婦阿金卽金王氏阿朱卽朱陸氏勸令寄母找價絶賣小婦人堅執不允致被鎖禁帳房中恣情凌虐今得乘間逸出求賜拯援讞員張柄樞司馬憐之昨日飭差提到王鴇及阿金阿朱二傭押候質訊旋由王鴇所識之孫某將一千人保出然事已敗露大約不得免於嚴懲矣 
[三續張季直殿撰謇變法平議]  
　　一改鹽法以民生日用之所必需而俵配禁柙之以爲利使天下嗷嗷無智愚以爲不便白弊叢起化民爲匪自樹之敵以受其困偷懦憚事持牢而不變者莫如引地食岸之鹽法顧氏炎武善李雯就塲定額一稅不問所之之議或者以爲不可行而馮氏桂芬善陶氏澍陸氏建瀛之行票鹽又以爲綱是目非而於票鹽之中爲淸窠减賦造舩建倉之策籌之亦備矣然且不行今私鹽旣不可戢而洋鹽行至矣洋鹽至則私鹽之利且奪無論官鹽顧或以爲洋鹽運由印度進口有稅成本已重來亦無害不知廣東之鹽有每斤錢一文者有每斤錢四文者洋商而不知商務則已洋商而知商也必運粤鹽以我之矛陷我之盾矣欲抵洋侵必輕成本欲輕成本必多出鹽欲多出鹽必設煎厰設厰煎鹽而後就塲徵稅若網在網可坐而理矣設廠之法商集公司先規草地築隄以禦暴上之潮闢渠以引日夕之潮去葦植茅以裕草本灰塲鹵井悉爲妥置然後造廠安䥕列村聚丁雇丁就煎計日給值廠日收之以積以廪仍於隄外闢地給丁耕種賣分零躉皆在廠塲零始百斤躉必五石仿唐劉晏及印度法稅無零躉悉如價内官但按䥕而稽可以知出鹽之數卽可以知稅入之數而丁聚在厰丁散在村地曠易瞭不虞私竈人得販運梟亦自絶梟絶則無事緝私人得販運則無事督銷寓稅於價則收稅簡價必有稅則市價平其公司則先儘舊商現在分司轄地向産佳品而餘地多者立正廠一分廠二三其販運遠道者或用馮氏說自製千墩小輪或裝商輪或仍用民船聽商自便爲今日鹽法計通變宜民殆無踰此印度就塲征稅每歲所入約七百萬金鎊約合中國銀四千九百萬兩今釐課並計歲八千二百餘萬兩僅印度四分之一耳一定折漕京師仰漕於東南運輸之法河不如海民舩不如輪船而本色又不如折色士論於室而爭於廷夥矣始阻於司農之駁議終厄於傖父之讆言事不果行可爲太息今大亂甫定外人勒兵議約以索歲幣爲中國計未遑開源且當節流尚容南漕之弊藪乎漕折定而漕項之費可省漕董漕剥帮官押運之費可省漕督糧道之官可省且州縣每年漕價常浮於市劣紳猾吏分吸其餘今若胥江浙之漕改定折色所省已復不少每年八月以後但令上海道招商承運按照市價核定糧數給予運照而减其關稅商人鶩利應時必集仍以所省之費於一二年内就京通各倉儲一年之糧以後陸續購米推陳出新卽遇凶荒不虞無備彼一言改折非以隂卹沿河窮民爲護局之辭卽以愼重天庾正供爲飽私之計舂可廓而淸之矣一行印稅而裁釐金釐捐之病商也雖西人亦日議去之中國之士乃欲代以印稅英之印稅法密如荼驟而行之勢且大擾欲潛移其視聽必代惡以所歆今曰行印稅民不知其便我否也而曰裁釐卡以行印稅俾民感動於上知我之疾苦也則疑阻之心减矣然據光緒二十三四年各省報部釐金率約一千五百萬今遽裁之徵或不足誰執其咎則有各省先行産地落地稅之一法令各省列表開列五年各物進出進卽落地出卽産地及經過所收之釐數而匯於部部爲析之取其中數匀經過釐於産地落地加收三成寓於每張印花之内産地落地各收其半分令各府州縣賦稅官飭各業立稅會承領總數行用印花猶江浙包捐之法稽查檢視責之警察下省一切舩頭查艙紅錢黑費則於予之中而不盡上省一切局卡員司丁役薪費則於取之外而有餘理勢較然何妨試辦惟此爲内地而言若運販出口另由新關收稅亦給印花一集公司而興農業農舊名也公司新法也仍舊名而不用新法則山野之曠地江海之荒灘彌望無垠童童濯濯竭中人以上一人一家之力而不足治欷歔輟想皆成廢棄矣欲集公司先由官勸有應勸者令其按地繪圖開方計里自擬私集公司舉辦利益章稈白於各府州縣農商官勘視虛實爲上於農商道訂定給之有佃可招者招佃深山窮谷畀之寺院僧道人力不足合用機器者用機器自興辦日始三年後各視其地之上下繳價於官六年後按股請領執照視稅契例量减而納照稅俟業利興盛股東有願分地自管者則給照易回股票爲股東管業之據凡各府州縣轄境三年内責成農商官毋許有不林之山不穀不牧之地庶地無曠土野無游民國收其大效矣一淸屯衞田今漕政之事挽運皆付之水手矣而運丁之名如故無丁矣而衞所之官如故衞官不籌費不治事矣而養官養丁之田如故馮氏裁屯田議言之甚詳且盡而中外大臣談經濟者乃相顧莫敢發難也汲汲求理財而坐視此數千百萬可理之財聽其散棄旁落而曾不稍恤甚怪甚怪攷會典乾隆十八年册載山東山西河南江蘇安徽江西福建浙江湖北湖南陜西甘肅四川廣東廣西雲南十六省凡屯田共二十五萬九千四百十六頃四十八畝有奇雖輾轉典賣影占乾没而册籍具存奏請飭查不難得實卽使衞官藉詞兵燹以爲推託而屯田所在父老皆知州縣確究何從隱遁查得其數但令現在管業者仿江海灘地例予以限期按畝繳價嚴禁胥吏勒索浮費其典賣轇轕並責州縣隨事淸釐影占乾没概許報繳貸勿加罪約計一畝繳價五錢可得一千二百九十七萬一千餘兩屯田淸而衞官汰歲約可省數萬兩倉猝籌欵之大宗蓋無有踰此者矣一收僧道稅周禮宅不毛者罰夫里之布罰所以警其惰游也天下之惰游莫甚於僧道而無罰丁猶有賦也而僧之不農不工不商者無賦然遂胥天下僧道之所在而人其人廬其廬則又擾今議變法各府州縣之事需費至多而籌之至不易四民咸須出其力以奉公矣僧道不擾之可也而今獨蕩佚於法外則不可擬收其稅其法有四一度牒凡開旗傳戒者先報受戒人數姓名於賦稅官給度牒一牒稅銀圓五枚一香稅凡寺觀香火盛者由各府州縣賦稅官歲量其所入香錢百分抽十給以稅照是二者唐宋元明嘗行之一給封稅先由吏部視三品至九品撰某某禪師及眞人封號七階許僧道入貲授給貲以銀圓三品三百四品二百五品一百六品八十七品六十八品四十九品二十一贖過稅凡有應笞之過願贖者罰重五十次四十次三十不請度牒私自傳戒者罰二十然西人賦稅言取民之財治民之事矣取僧道之財而還之僧道其法亦有二一僧道年十歲以上者亦入普通小學堂一如就近寺觀之荒山曠地僧道能墾種殖樹者免其香稅而給爲業視所著效之大小而給以封其給業照稅及三年後繳價六年後納賦之例與民人等此議仍未畢明日續登 
 
 

Page 4

 
 
　　本公司奉　皖撫憲王咨蒙　陜撫憲奏辦恊助秦晉義賑彩票札委承辦以濟賑需等因爰卽在安省設局開辦今在上海南市新馬路設局售票擇地開彩額設一萬號每張售洋三元頭彩得足大現洋八千元正所有内地均由皖撫憲並督辦秦晉賑捐總局憲移行各地方官一體嚴密保護以期暢銷此外詳細章程容再續佈安濟公司預啓 
　　馬寳 
　　售處○一在南市鹹瓜街元昌人參號○一在英界三馬路申昌書室 
馬在口外山野之地偶遇靈芝異草食之遂藴結成寳久之毛脱絶食不飢無異仙品見者知其有寳取出之形如胎卵能入心肝脾肺腎五經治百藥不效之症最有神驗卽至極危極險亦只須錢許無不立愈而於治各種新舊文武顚狂痴呆猪羊諸癇中風咯血虚勞咳嗽噎膈肝氣脘痛時疫喉證急痧山嵐瘴氣及小兒急慢驚風腹膨痘毒尤有神效一服除根是誠天下第一返魂續命藥也僕得此寳物有年素不出售今因求福存心濟世遂以公之天下見者勿以尋常目之且所存無幾遲購恐亦不及也餘語詳載仿單每服一分實銀二元僅取血本並無折扣惟賜顧者諒之益壽主人謹啟　　天下馳名廣東老益三堂　鋪分上洋自來水橋北首第四百卅二號門牌○左近冐牌僞店甚多囑勿錯買 
　　人參鹿茸靈芝野术海狗腎興陽種子補身酒 
　　此酒得自仙傳有天地日月五行隂陽之精氣摘山海百草之瓊漿内用天生靈芝仙草黄山野术眞正人參鹿茸海狗腎並各種滋補之品藥性和平不燥不熱四時宜飲專治陽痿不舉精薄無子未交精泄或泄而不射諸虚百損五癆七傷夢遺白濁四肢痿軟服卽立愈雖白髮老翁極弱之身體將酒略飲最奇者服後一刻鐘週身發煖筋絡舒暢陽物雄壯堅如鐵石任意房事百戰百勝緣酒内重用參茸芝术海狗腎可以誓天日而證神明故而功效如此神速况酒性最能助陽凡頭面手足骨節無所不至常服煖丹田益氣血補命門塡玉池開胃健脾强筋健骨烏鬚黑髮轉老還童多子多壽却病延年補身種子興陽第一功大瓶四元小瓶二元○大山人參鹿茸海狗腎壯陽生精吉祥種子丸嚴之立刻煖腎壯陽堅舉無比屢稱奥妙種子無雙每兩二元單料一元○煖腎壯陽種子膏每張元二角函購附送藥書十九頁爲憑逢十查明清單 
　　廣東陳恒德堂包愈遺精愈後永無再遺之患若有半句虚言神明共鑒 
　　立止遺精苐一妙方 
　　凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虚損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢騐百發百中無論遠年初起有夢無夢服之立刻見功重者二大盒除根輕者一大盒全愈永無後患眞水火旣濟之妙方常服大補氣血延年却病煖腎種子鐵此種妙方四海之内乃本堂獨得秘傳之妙方清心安神止遺除根之良藥每大盒二元小盒一元○假冐甚多購者認明○函購信資目　○鋪分上海英大馬路萬康醬園對門德仁里内石庫門廣東陳恆德堂謹白　 
　　新昌人參號發兑遷移英租界六馬路仁濟善堂斜對門仁壽里第五石庫門○再兑狗寳專治噎膈反胃神效非常每分二元 
　　痴顚不痴 
　　馬寳治痴本號創始千古以來堪稱獨奇神效之速仙丹無異輕者六分重痴錢餘一經服下無不立愈從此不發絶盡根株得此而愈數不勝計名振天下盡人皆知可謂至寳曰無不宜兩元一分老少無欺本號向章如蒙遠埠賜顧無論託局託友代購務請開示芳名　不愿登　名者别名記號亦可俾本號十日彚登清單於報以供衆覽如此辦法相隔雖遥庶幾接筍不致中間隔膜絶弊之法莫妙於此本號爲愼　起見想亦諸君子所樂從者也　勿大意至囑切切 
　　官禮相宜童叟補劑售此惟我餘有是假○冋用鉛板仿單屢有假冐今改換石印并添印廠屋五牛圖樣養生諸翁務請接洽 
　　泰西贊醫士聲明補腎聚精養元固本珍珠牛髓粉愼防假冐　 
　　此粉是出售以來蒙中國官紳信服仕商送禮風行廣嗣延年確有真凴 
　　補劑問世一端功效苟能立見魚目混珠難免蠭起卽是本醫首創珍珠牛髓粉一藥養身諸君服之廣嗣肥體試騐容易仿帖所載治症確實奏效如神不啻若輩竊取皮毛依樣葫蘆不但杜造假冐甚致外埠抖消此種僞貨害人非淺除經禀究存案特加五彩洋房五牛牌子别人不得仿造嗣後官紳賜顧者請騐明罐外裹有此牌方是的眞否入若輩榖中也此粉善能補腎益氣壯陽健脾添精神養眞元平五臟安三焦盖人如患腎虧氣虚損症癆瘵隂虚陽痿腰酸腿軟頭眩目暈面黄肌瘦等症服後奏效如神欲享高壽欲廣　　欲强體質欲驅百病請常服此則延年益壽螽斯衍慶握如掌心中也○每罐洋一元每打十二罐洋十元○近來僞造蠭起○賜顧愼防欺騙○售處在上海二馬中各市西鼎新里口○暹邏大德通公司方是的眞 
　　本公司創製燕窩糖精功勝别種牌子十九倍之多故遠近信從賜顧春務認明牌號地址或向本公司寄售各家購此批發格外公道 
　　大隆公司燕窩糖精比衆不同此糖精功力絶倫香潔無匹請認明包皮硃印玻璃紙各大憲題匾中西文金字仿单双燕牌記五色蠟紙各色内封条 
　　督製燕窩糖精精汁功效妥速海内皆知本公司一家獨創近有無恥匪徒依樣仿冐大言不漸甚至到處私售以魚目面减夜光之價乃蒙中國各大憲親試考騐確有實效賞給匾額爲憑並荷會審分府翁立案示禁不准别人假冐以及中西各報著輪嘉許名人善士序記讚詠足免製煉精良比衆不同本公司愈思利濟精益求精貨料雖貴不减分毫故能名馳華夏有口皆碑試將本公司糖精冲服少許以顯微鏡照之燕窩絨歷歷可見服後人肺脾腎三經能使頃刻精神煥發遍體舒暢凡虚勞及瘦弱者服之無不轉弱爲强至於氣味之馨香撲鼻顔色之晶瑩奪目猶其餘事耳大盒四元小盒二元上海四馬路望平街口大隆公司謹啓　　一宜細察括打藥房之戒烟溥濟水有無嗎啡鴉片在内二宜騐明括打藥房之戒烟溥濟水是否確能戒烟依法察騐立分優劣 
　　購戒烟溥濟水者宜知察騐之法 
　　凡戒烟藥中有嗎啡鴉片者極易抵癮服之精神煥發勝於吸烟然有癮者多服卽醉無癮者誤服卽死卽使照癮而服不差毫厘而其烈毒之性藴情於内日久能使人精血耗散五臟俱枯癮縱暫除毒恐不保故去夏中西除烟會甫刋第一號除烟報卽戰有勸售戒烟藥者勿用嗎啡鴉片説蓋泰西名醫之言也惟本藥房之溥濟水並不用絲毫嗎啡鴉片入内故無論何人皆可試服卽多服亦無妨碍且可救吞服生烟之毒載明仿單此易察者一也至問何以知其確能戒烟亦有一法可以立時騐明取清水或荼一盃中置鴉片少許攪之使匀其色變黑其味甚苦不待入口而已知爲鴉片矣若照樣取溥濟水一盃入烟少許攪匀色亦略黑味亦微苦然試與他人食之則芬芳適口不知其中有鴉片也蓋鴉片之毒已爲溥濟水所解並其色味亦化矣此易騐者二也據此卽可知人腹内之烟毒烟積雖痼結甚深飲以此水不難立使蕩滌盡净但攻伐太過又恐元氣受傷故宜按照仿單依序進服務使以漸見功一月半月自然而然斷癮不覺斯爲盡善之法也此水功用詳神藥奇功告白服法詳吃鴉片之人不可不一試及戒烟最便之法兩告白分日登報售價一元起碼如購十元可多一成百元多二成千元多三成零躉劃一每瓶皆套錫盒封面可寄萬里上海白兹橋北仁智里十三衖括打樂房啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火警續誌]  
　　美界火警已誌昨報兹悉火起於北河南路穿虹浜左近同昌里第四百九十九號門牌粤人某姓家共焚去左右鄰房屋十幢被火之家大半曾保火險尚不致于受虧 
[上海縣署瑣案]  
　　楊顧氏控陳榮昌圖賴期票洋觀前晚經縣主汪瑶庭大令升堂研訊楊顧氏訴稱蔣明富將陳榮昌號期示一紙計洋銀一百元付抵欠欵小婦人至期往收不付及向兩人詰問無非彼推此諉求恩追給蔣供小的在治下大東門外開設陸竊荐肉鋪日前向陳商借期票洋銀一百元抵　氏欵藍陳曾欠小的洋銀若干是以劃付也陳供小的與蔣鄰居所有楊顧氏之票實係　子不知細情以致悞借與蔣大令謂蔣陳旣有往來不得再以他欵牽涉判令蔣繳洋銀五十元陳繳二十五元限一月内繳呈給楊顧氏具領○山東人田子猷控王學奎吞没貨欵銀兩前晚經大令研訊王供此欵實在海州被叔父王仁貴虧欠不與小的相干叩求明鑒大令著將兩造一倂交差看管聽候備文解往海州歸案訊斷 
[英美租界公堂會訊案]  
　　德商咪吼洋行主役本替領事署控乾生和洋貨號主邱伯琴定購洋針五十箱延不出貨由德總領事函致讞員張柄樞司馬請卽提邱訊追司馬允之前日會同德繙譯官佛爾克君研訊原告投案訴稱前者邱定購洋針五十箱迨貨到申邱藉口已銹延不肯出商人願照九折結算彼仍不允請卽　追邱供小的所定之貨按照合同尚未逾期實因鏽壞無可銷售卽照九折結算亦難勉强遵從司馬商之佛君著兩造各邀同公正人估價理處禀覆核奪 
[英租界捕房紀事]  
　　前晚七點鐘時某氏婦行經天津路突被著名流氓王阿二攔阻攫去金控耳一枝氏大聲呼救三百四十號巡街捕聞之將王拘入捕房捕頭令押候解送公堂禀請讞員張柄樞司馬訊辦○偷兒阿基竊得某某等十餘家衣服經包探沈阿岳拘獲帶入捕房捕頭令押候解送公堂禀請訊辦○范阿生吳阿福在松江路口角扭毆經六百五十九號巡捕拘入捕房捕頭令押候解送公堂禀請訊究 
[法租界捕房紀事]  
　　法界東新橋一帶人跡荒凉爲流氓聚集之所某日之晚十一點鐘時有某甲者行經其地被衆流氓曳住將所穿馬褂褫去幷攫取洋銀十餘元甲孤掌難鳴祗得任其所爲揚長而去旣而事爲捕頭氓聞連日遣包探蹲伏道旁留心偵緝前晚拘獲不知其姓之阿根一名帶回捕房捕頭略加研請命押候解送公堂禀請讞員杜枝園大令懲辦○偷兒某甲在某處竊得茴香十餘斤沿途求售被包探拘獲送入捕房捕頭命押候堂期解請訊辦 
[美租界捕房紀事]  
　　前晚無賴余金保行至　勤路見某西人飲酒過醉乘間攫取衣袋内金對時表金練等物適爲三百七十四號巡街捕所見拘入捕房捕頭令押候解送公堂禀請讞員張柄樞司馬懲辦○前晚崑山路八號洋房某西人家所用車夫郭阿三在靶子路小弄内攫取酒醉西人袋内金錢一枚適爲三千七百十二號東洋車夫趙文華所見立卽喚令四百八十二號巡街捕拘入捕房捕頭令押候解送公堂禀請訊辦○昨晨歹人王榮郎在北河南路攫取小販周倍林所携白布三匹被周扭交一百十一號巡街捕送入捕房捕頭令押候解送公堂禀請訊究○昨晨粤東小竊黎阿直混入外虹口某碼頭所泊德國公司某輪船中　取某西人所携皮鞋一雙適爲包探石金榮所見拘入捕房捕頭令押候解送公堂禀請究辦○昨日午前偷兒張阿鳳至百老匯路第五百八十二號門牌某小烟館内開燈過癮乘間竊取烟槍一枝携之而出適爲包探石金榮所見拘入捕房捕頭令押候解送公堂禀稱訊辦 
[嘏錫壬林]  
　　昨蒙角直無名氏善士求嗣續助振洋銀一百元又保平安洋銀一百元又求壽洋銀十元泰州積善堂洋銀三十元怡樂居洋銀三十元黄乾記求病愈洋銀三十元錢翰臣仁翁續募錢菊英善士洋銀五十元杭州宏裕號來新安歙東葉大善士星爲令姪神智不淸求神佑解刼洋銀四十元拜領之餘莫名懽仆倒懸待解忍蒙當厄之施眞宰有靈定獲無疆之福乞登報牘藉達頌忱上海六馬路仁濟善堂籌振公所施則敬等謹誌 
[金陸]  
　　三月十四　新授山東藩臺胡廷幹到由湖南來湖南　　候補道張錫壽辭赴差候補道高元錫謝委湖口　騐卡金陵營叅將陳麟書到由江隂公幹回均見知縣楊昌祥禀知府署閱鳳池書院卷江西　銷　解餉委員縣丞錢泰階千總張朝鏞均到江西解餉來府照磨瞿鴻琨奉巡道委辦瓜埠鹽卡卽辭新拔左營千總史郭福又把總張秉忠又外委姚心成又　　　思　　禀知謝委十五日同知鍾祥壽請假赴江北措資知州陸樹渠銷河運差會辦淮南書　運判沈曾棨到新選應縣朱士俊由溧水公幹回知縣孫　之　　赴蘇公幹卽辭三江營把總陳鴻勝到解砲來省德國領事爾增又兵婚船主波　哈根又大副殞馬温又兵官烈禮又密棘前自强軍教晉　　期均　　　文播　縣丞黄琮見十六日同知郭占芝二品廕生郭占綸均到謝孝知縣想昌祥禀知府署閱鳳池書院卷　試用典史張蔭松又府經　　　世　均禀知到省新拔左營千總史邦福又外委張秉忠姚必成又額外盧思彬均禀知任事洋務　候補道汪見英國鐵田兵船船主温辭留又領事孫德　　副華　甯都　海壽昌營務處駱勒蒙學生　華章均會 
[蘇州官報]  
　　三月切十日藩轅牌　照得鎭江廣經麗蔣　　軍　滿應行撤回所遺員缺查有正任期缺之海齡堪以飭令回任上海縣縣丞劉定榮據禀解餉差梭旋省自應飭令回任署寳山縣縣丞姚　年滿還缺香　准補斯缺之蔡　　堪以飭令赴任署昭文縣白茆司巡檢王棟年滿遺缺查有請補之遇缺先巡檢徐　　以飭令先行赴任四品卿銜王之杰辭行回藩新授四川鹽道荼黄承暄由滬回直隸州陳錫純由武進沙洲差次解洲欵來省保甲局文案陳邦燦禀知奉委兼代閶門外防務差十一日寳鎭山由丹徒沙洲　　　　兆　禀謝上年解餉案内蒙給酌委署事一次縣丞張廷琛禀銷婁門旱關差傅錫璋由滬　丁來省禀謝飭知查獲大宗偷漏蒙給予記功一次州吏目丁　蘭禀知　調辦婁門旱關差並銷閶門外防務差十二日新授四川鹽茶道黄承暄通知交缷　辦沙洲事宜候補道沈佺通知本日接辦沙洲事宜花　總兵銜直隸補用副將世襲輕車都尉李連勝湖南人由天津來知府朱其昌禀辭赴滬勸捐知縣吳其芳禀謝奉委寳山塘工並查騐常昭積穀差卽辭從九　　　禀知　齊門水關差十三日知縣張祖綸禀辭赴滬察看木植許文濬禀知奉委赴　匯會勘沙洲　差咨補震澤縣縣丞詹奎由駐滬山東賑捐分　來十四日　　牌示照得奉賢縣訓導晏振祜病故遺缺查有試用訓導傅成霖堪以輪委署理記名捉督留陜補用總兵董朋知湖建南人由福來縣丞王其　北路一段黄頌應葑門外蔣家昌閶胥門外二段巡檢陳元瑞三段謝榮錦南路一段陳　條中路二段均京謝奉委夏防巡查差楊光藻禀謝奉委　辦下段水巡　十五日王秉璋禀謝奉安留辦婁齊葑總巡差知州吳式晸由滬專丁來省禀知交缷上海樹木捐局差卽辭赴金陵差次知縣許文燦禀辭赴帛匯會勘沙洲差周慶賢由常昭勸捐回府照磨汪紫蘭禀謝奉委上段水巡差汪自立西路一段巡檢朱兆彭二叚主簿朱鍾瑺閶胥門外一段沈學書北路一叚州吏目姚惕　中路一段縣丞　燦雲東路一段巡檢朱世宸二段典史劉文浩齊門外府知事胡登銜婁門外均禀謝奉委夏防巡查差請補昭文縣白茆司巡檢徐　禀謝　飭先行赴任十六日實鎭山禀辭回丹徒沙洲差次主簿項兆騮由黄埠橔釐卡專丁來省禀謝奉飭查獲大宗偷漏蒙訪功一次巡檢宋恪宜禀謝　委南路二段夏防巡查差馬鴻恩禀知奉飭留蘇差委未入潘友成禀謝奉委寳川保甲差徐宗一禀知奉飭派蘇差委十七日藩轅牌示照得武進縣知縣　浦霖因病請假遺缺查有候補知縣　鎭山堪以酌委署理直隸州陳錫純禀辭回武進沙洲差次十八日候補道何福海由吳淞來同知鄧文堉由吳淞局來　　　由江隂厘局來分省補用通判龔俊　禀辭赴杭兩淮候補鹽經歴許崇興廣東人由揚來巡檢羊汝達禀謝奉委調辦閶門水關差典史賀天相交缷　　　　巡檢任事回會辦上海貨捐　知縣劉怡專丁來省禀謝奉飭留辦三月瓜州鎭高光効到 
[維揚官報]  
　　三月十二日徐太守乃易公幹過揚宫鹺尉杰煒銷寳帶　卡○十三日張　尉乃昌沈鹺尉麟均銷北鹽差○十四日羅鹺尹愼脩辭回整次　鹺尹蛙銷北鹽○十五日般鹺尹之輅銷北鹽同日牌示三月十八日携戴凉帽 
 
 

Page 10

 
 
[杭州西湖格堂陜西義賑二月十一至三十日第六次淸單]  
　　　　綿旺丁陵芳兠生交來恊濟會移助洋四百五十二元小洋五十角高筱泉求長孫病　　洋五十元　吳氏三十元陳點故　　移助十四元　興典衆友公助貺　　　　陳　　四戸各十元倪　　元利各友立夏節筵移助二戸各八元無名氏臨平陳胡氏中山　　三戸各五元　　明　元　　　氏藥資移助始康無名氏陳乗餘逃合　　　仙　七戸各四元元利小洋四十角松蔭軒錦江無名氏除深源無名氏厲九成陳慶　六戸各三元無名氏白　　　過于　甬生陳錦文胡延甫客塵子胡月藥隱名氏　　氏佛心應手樂癸生夏容伯沈兆乾劉　筠何祥生范鹿賓吳蘭生姚季氏郁周氏劉　昌　　　高紫封馬子　何祥　　　王德門王陳氏潄碧軒海鹽縣正堂家淸白　范沈王氏陳幼女　孫壓歲　三十三戸各二元萱壽堂鮑隱名米行梁徐氏杜鑑千　藥氏尺隱居倪金注　　正王　　有心無力氏　賓謙許修梅許　川許　　許　　　　　副翰文何　　郁應芳王三品　　興沈樹昌蘇子橋　坤順尤桂林兪凌壽愈　　　坤　　　昌　炳　沈齋堂　兆魁僧宏波孫永順蔡吕生孫復珍孫展　王以償沈　　　　　秦和行倪殿雄海鹽右堂惠世澤堂沈汪慈伯高余氏無名氏陸兪氏金　棠張石卿五十戸各一元高明　　　甫李衡　馮省齋王　彬沈志　　浩高　　　　　吳樹　　召　無名氏張　　陳梓欽徐次耕楊玉書樊雨臣李蓉齋紹虞鳩　堂　吳　　　樊氏吳敬　行　　四戸各半元金募十二戸合廿一角　竹　　十戸　卄角　康十角許記無名氏二戸各六角敬修堂楊益誠張霞松榮記行醉竹生陳周氏潤配行抱　　　記　隂生　萬恩謝顯甫汪子記松鶴山房六橋醫蔭思仁堂正誼堂張十七戸各五角裕泰行沈槎孫葉夏氏彭葉氏唐泉姑唐王氏黄子立彭宋如唐家珍唐家　十戸各四角　柳　三槐堂李長松汪福葆梅氏茂昌源義昌行金　卿汪　　九戸各三角存　堂楊孫翌記葉遠鴻王氏李嚴氏李朱氏朱高氏金徐氏李高氏孔德　十戸各二角王淮　一角無名氏二戸各一角共一百八十八戸合大洋七百九十一元小洋三百廿八角無名氏銅洋五元三角　厰無名氏銅洋四元上海絲業會館　　　　 
　　　武記六角○小五義三角五○分類尺牘五角○快心編五角○　史二角五○耳郵一角五○薈蕞　三角○東征集一角五○聞雜記二角五○澆愁集二角○東樓記一角五○春融堂二角○青樓夢五角○小豆棚三角五○薑露菴一角五○香咳集二角○新增宦　要則一角八○曾侯日記一角○使琉球紀一角八○東池草堂八分○禀啓零紈一角五○瀚海尺牘四角○三岡識略三角○夢園叢説二角○文海披沙二角○　牖餘談二角○四夢彚談二角○和約彚抄二角○中東和約五分○中俄和約五分○　畫瑣記三十○寰宇瑣紀三十○四溟瑣紀三十○紀載彚編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲問據目抄一角○讀史探驪錄二角○　砭軒質言一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五五集一角五○歴代陵寢備考五角○鋤經書舍零墨一角○曾文正公家書四角又大事記一角五又求闕齋日記一角五又書札一元二角又白紙家書五種六角○海上羣芳譜一角○妙香室叢話四角○東藩紀要一角五○啓矇眞諦七分○紅樓夢補四角○名賢尺牘七分○歴下志游八分○西洋記四角○　軍紀略二角五○淞南夢影錄八分○息菴尺牘一角二○籌海初集二角○戊子直省聞墨八分○嘯亭雜錄四角五○道聽塗説二角○三異筆談八分○漫遊紀略七分○中西紀事四角○壺天錄二角五○蕉軒摭錄二角五○滇南雜志五角○夜雨秋燈錄初集四角五又二集四角五○續綏寇紀略七分○尺牘初桄二角○昔註小倉山房尺牘二角○恩益堂日札八分○三借廬贅譚三角五○瓜廬尺牘一角五○十粒金丹七角○醖　錄三角五○欣賞齋尺牘二角五○風月夢三角○集錦尺牘一角○外科全生集八分○詳註知愧軒尺牘一角五○筆耕齋尺牘七分○粤屑一角五○篇素堂文集一角五○通問便集二角○廿五年諭旨每本三角 
　　和濟公司限期兑彩預白 
　　本公司現奉工部局諭停辦彩票今因清理帳目未便久　嗣凡本公司先後售出紅票限期兑至三月廿七日卽西歷　千九百零一年五月十五號爲止過期不來乃係自悮視爲廢紙特此聲明以免後論經理人德商愛勒謹白 
　　廣益公司限期兑彩 
　　本公司奉工部局諭停辦彩票所有先後中式紅票限期兑至四月底止截如逾期不兑作爲廢紙乃是自誤本公司因清理帳目不能久候也此佈 
　　咪吔火油 
　　啓者本行所售之散艙火油一係僧帽牌一係十字牌皆經蘭格羅松兩名厰格外加工製煉精益求精故其火光十分燦爛毫無黑烟之斃油色清净絶無渣滓歷年來通商各埠凡購用本行之火油者無不稱佳讚美中外馳名於兹久矣是以銷路日廣一日又本行之新聽皆選用外國上等白鐵爲之自置機器乹就焊口皆極堅密異常從無滲漏之虞每箱兩聽計净油六十七磅箱用堅木自造故轉運各處不致有損壞之虞仕商賜顧者須要認明本行僧帽十字兩牌爲記庶不致悮咪吔洋行白　 
　　保火險告白　 
　　啓者本公司今託美查有限公司經理上海分行事務於一千八百零三年在英國倫敦開設迄今已歷九十餘年計貲本銀八百餘萬兩中國客商賜顧者請至申報館帳房面商可也其保險之費照大市一律特此佈聞英國倫敦永平公司上洋經理人美查有限公司仝啓 
　　周廷錫啓 
　　不肖子桂寳行爲不端屢次犯事業己驅逐出門榮辱不問此後設遇竊騙事發槪與鄙人無涉除赴英署存案再登報電明以免後累諸祈諒鑒 
　　心胃痛眞騐 
　　心胃氣痛散之妙惟上洋盆湯弄壽榮齋最靈余與室人等均有是疾醫治未效購藥一元依方服下其痛餘根合家戴德登報誌騐姚體信具 
　　地基召租 
　　本行有地基一方計十畝在厦門路大英牢監西首新造橋堍可以出租和欲租地造屋最宜卽請至二馬路東口寳順洋行面議此佈 
　　招請買辦 
　　啓者今有一誠實可靠專辦進口貨之洋行欲請一著名人爲買辦可存銀六千兩在行内爲保合意者請信致Ｂ一百號由申報館轉交可也 
　　召盤浴堂 
　　啓者本堂在英大馬路日昇樓隔壁房屋寬暢房租自來水便宜現因股東意見不投情愿出賣另求别業合意者卽日請來面議可也新沂園啓 
　　批發義振票 
　　得月楼 
　　門售零躉公道函購卽奉上　萬裕碼頭老馬路 
　　招充缷泥工頭 
　　本　新造裝泥船六隻每隻约裝三十五墩至四十墩在金利源碼頭由挖泥機器裝滿後應　往何處缷空須招包工頭一人俟該船開至彼處山包工頭預備小工將泥挑缷如有人願充者可將價單開明每船包工洋若干卽來招商局北棧寫字房面議可也密而登啓 
　　美最時按班膠州輪船啓 
　　啓者本行今有塘沽輪船一隻船身堅大走水桶快房　寛大裝式華麗今定於三月廿四日爲始每　禮拜早晨由申閒往膠州四天回申風雨無阻買辦司事均係甬人茶水食物招呼一切無不週到倘欲裝貨以及搭客其水脚格外公道特此佈啓 
　　五馬路十六號公信洋行 
　　兹本行由英國老厰運到上等廿條香皂一百四十塊皂堅實色美香味芬芳用以浣物除油去垢易白潔净又有船牌六支洋燭四支俄莊洋燭身堅色白堪燃明亮如貴客賜顧祈請到本行帳房面訂購定均從其便 
　　大阪商輪公司 
　　啓者本公司大利丸輪船准於三月廿六日卽禮拜二晚開往長江　埠請輪走永　　智辦同事尊均係華人　飯應酬一切無不週到倘　行寳號欲裝貨稽輪者請至本帳房面議是荷郵船會社代理 
　　太古水險告白　 
　　本行經理比地列士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交　行寫字房可也太古水火險公司啓 
　　遣失提單 
　　今有Ｄ唛三月初九日大亨丸進口三十六號春蔴提單一帋計九十七件在關遺失己向日本郵船會社説明作爲廢紙各號切弗收用此佈立大啓 
　　石印張隱菴註傷寒論 
　　學醫不讀傷寒論非特致病之由立方之法無從詳悉而一切補　温　之用皆不能變化從心隱菴先生此註考証精詳深入閫奥更得高先生爲之纂集詢中祖之功臣而醫林之寳筏每部四本價洋六角上海二馬路千頃堂發售　 
 
 

Page 11

 
 
   
 
 

Page 12

 
 
[奏疏彚錄]  
　　兵部尚書兼管順天府府尹臣徐會灃留京辦事大臣順天府府尹臣陳夔龍跪奏爲查看順屬地方凋敝情形籌辦善後事宜恭摺仰祈聖鑒事竊維畿疆爲三輔重地上年猝遭兵燹生民塗炭至於斯極臣等忝任效圻所屬州縣迭被蹂躪直無完善之區歴經通飭各屬隨機用應愼固邦交招集流亡俾安生業以期維持大局一面照章設立粥廠並籌辦棉衣褲分撥各州縣覆實散放各在案伏查順天素號瘠區頻年水旱偏災民困未蘇仰荷朝廷加惠窮黎發帑截漕無微不至上年尚屬中稔而被兵之處半未納禾轉徙之民不遑種麥春日方長何以爲繼民爲邦本食爲民天自宜先其所急飭屬分别查撫以資補救此外應辦之事如稽查保甲變通營制振興軍務淸釐教案採訪忠義諸大端均須次第經理惟臣衙門爲洋兵佔住所有庫存正雜各欵及舊設之籌撫平糶等事與上年支應兵差新設之官車局曁維持四恒商業各項卷宗並一切檔案均已蕩然無存無　設辦前府尹臣王培佑交卸時未及具奏臣等再四籌商因時制宜惟有設立善後總局將從前之各局所一律暫行裁撤統歸善後局辦理遴派治中王夢齡爲總辦署糧馬通判常謹芬大興縣知縣謝錫芬署宛平縣知縣范履福爲帮辦候補知州古銘猷大挑知縣吳兆熊經歴邢兆英爲坐辦卽於正月十二日開局辦事刊用木質關防文曰順天善後局之關防以專責成而節經費惟欵項無出查有光緒二十七年分江蘇安徽福建浙江江西湖北湖南廣東廣西四川等十省統共應解順天備荒經費銀約十九萬二千餘兩臣等於上年十二月間曾經奏催有案挹彼注兹名實相符擬卽先行催解以應急需如有不敷再行設法推廣籌辦除由臣等電催各省督撫尅日解京應用並咨戸部查照外一面飭局妥定章程共體時艱覈實逐漸辦理所有臣等籌辦善後事宜籲　天恩動用備荒銀兩緣由謹恭摺具陳伏乞皇太后皇上聖鑒訓示謹奏奉硃批著卽將善後事宜次第妥爲辦理餘依議欽此 
吏部尚書臣宗室敬信等謹奏爲遵旨議奏事内閣抄出閩浙總督許應騤奏稱漳浦縣知縣何鼎丁憂開缺所遺係衝繁難沿海兼三要缺例應在外揀員調補於閩省現任人員内逐加遴選非現居要缺卽人地未宜一時實乏堪調之員惟查有卽用知縣白象賢辦事勤愼才具亦優以之請補漳浦縣知縣洵堪牓任仰懇天恩俯准以卽用知縣白象賢補授漳浦縣知縣俾資治理銜缺相當毋庸送部引見等因光緒二十六年五月十八日奉硃批吏部議奏欽此欽遵抄出到部查定例各省知縣以上官員如遇例應題調缺出俱准升調兼行聽該督撫酌量具題又新進士奉旨分發各省卽用知縣俟到省後如遇例應題調缺出亦准該督撫酌量補用各等語今漳浦縣知縣何鼎於光緒二十五年十二月初六日丁臺遺缺應以本日作爲開缺日期歸二十五年十二月分截缺係久任沿海棚民題調三項要缺例應在外揀選兹據該督奏請以卽用知縣白象賢補授欽奉硃批交臣部議奏臣等查白象賢山西舉人中式光緒庚寅科進士引見奉旨以知縣卽用欽此簽掣福建光緒十七年五月初三日到省嗣經丁憂服滿呈報起復臣部於光緒二十四年十一月初三日行文應扣至十二月十三日接到部文該員於二十四年十月十五日回省核計該員回省在先接到起復部又在後應以接到部文三日作爲滿服回省日期今請補授漳浦縣知縣該督摺内已將現無合例堪調之員聲叙核與補授定例相符相應奏明請旨准將福建卽用知縣白象賢補授漳浦縣知縣銜缺相當毋庸送部引見謹將臣等選旨議奏緣由繕摺具奏伏乞皇太后皇上聖鑒訓示再此摺前因軍務倥傯未及覆奏今和議已定是以具奏稍遲合倂聲明謹奏奉硃批依議欽此 
奴才瑞洵跪奏爲循例杳騐官厰牲畜擬籌整頓恭摺仰祈聖鑒事竊查舊章奴才到任除盤查三庫外尚應將吐們圖官廠牲畜查明具奏近年以來因塔爾巴哈台馬匹牛隻早傍調所哈薩克交馬之例亦不照行情事與從前廻異管理官廠蒙古官員亦卽視爲其文以致牧務漸就廢弛殊失當初立法之意奴才到任時正值中外交緩籌布邊防軍書旁午實已兼顧不及未能往查兹因邊務較鬆奴才卽於十一月十七日帶領蒙古事務處承辦章京英秀等前往該廠查得現存駝六百五十五隻馬二百四十九匹牛隻無存覈與節年册報尚屬相符惟查口外地方牧放爲蒙古命脉所繫古今　邊之後無不以考牧興屯爲經久至計奴才遇見科布多官廠事宜尚應設法整頓容奴才與帮辦祿祥妥籌辦法督飭該章盡力爲之所有查騐官廠現存牲畜數目曁擬籌整頓緣由理合繕摺具陳伏乞皇太后皇上聖鑒謹奏奉硃批知道了欽此 
河東河道總督臣任道鎔河南巡撫臣于蔭霖跪奏爲核銷光緒二十六年分蘭儀縣黄河南岸歲修工程方價銀兩開具淸單恭摺會陳仰祈聖鑒事竊照豫省蘭儀縣境内無工處所大溜南逼生險當於光緒二十三年奏請建築攔黄大壩並請自戊戍年爲始援照榮澤縣廣武山成案每年由司庫籌銀數十兩以爲歲修之用所有光緒二十五年分歲修銀五千兩業經臣道鎔會同前撫臣裕長開單奏銷其二十六年分　修之欵亦經先期飭司撥發銀五千兩在案兹據開歸陳許道穆奇先禀稱查蘭儀縣南岸乾河汛地工叚綿長對岸嫩灘愈生愈大全河南圈大溜側注薛菴一帶上年新建人字壩並土芯石壩三道石垜九個相隔較遠形勢單薄見　卽有刷動本年伏秋汛内河水陡長幸購存備防碎石應手當經駐工委員將人字壩第三道土芯石壩及第一第二第三第四第五各石垛先後加抛托溜外移工程幸能平穩共用石一千二百四十六方一分四釐三毫七縣五忽共方價銀四千九百八十四兩五錢七分五釐剔存石三方人分五釐六毫二絲五忽值銀十五兩四錢二分五釐留備下年之用等情開具淸單請奏前來臣等覆查所用銀兩核與石方丈尺數目相符尚無草率偷减情事除飭造册題銷外所有查核光緒二十六年分蘭儀縣南岸歲修工程方價銀兩謹照繕淸單恭呈御覽伏乞皇太后皇上聖鑒敕部查照施行謹奏奉硃批該部知道單倂發欽此 
丁振鐸片再開設同慶豐天順祥票號之二品銜候選道王熾卽王昌出身市儈本極寒微自亂後至今貲財甲於滇省心計之奸巧固已　斷獨登此次夏文炳一案實因已故總兵吳永安之子革生吳保良銜恨該紳乾没故父存欵手無文據情不能甘妄言復仇該紳遂從中擺布釀　此案頻年未結拖累多人臣親提研訊緣吳保良之伯兄白鹽井訓導吳保廷係王熾女壻有吳保廷抵制其弟存欵自無從著追該紳得以逍　事外然稽之輿論咸抱不平且該紳以一市儈無不稱之爲王四大人卽滇省官塲亦頗有仰其鼻息者該紳籍隸廣西州前任知州劉靈章偶有齟齬都中旋掛彈章雖經前撫臣裕祥查係被誣而劉雲章回已開缺離任矣該紳之倚財恃勢　弄神通已可概見訓導吳保廷旣係吳保　之兄王熾之婿當吳保良酒後失會有欲殺王熾之說該員曾囑其至王熾處辯白王熾果無吞匿情事儘可憑同親族明白剖析俾吳保莫頓　猜疑乃該員曾無挽救只知袒附王熾幾陷其弟於大辟顧私暱而忘倫理不孝不友　堪帥　膠庠應請旨一倂革職以勵風化以符公論是否有當謹附片具陳伏乞聖鑒謹奏奉硃批著照所請該部知道欽此 
 
