# 1924 - 266 - 4918532

 

Page 1

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *   
 
 

Page 2

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *時評 
[慷慨而談] 　（冷） 
　　各方戰事領袖對於外人之訪問或記者之探詢無不慷慨而談多操勝算其實勝負何能一定有情勢又視機會不能執論也况乎已雖有全勝之方而人之敢於抵抗或敢於動兵者亦必有全勝之方在其胸中也 
　　故慷慨之談可以勿信而勝負之數固亦無人能知之蓋强弱懸殊不戰可决若兩强相遇或兩弱相持其不能知同也 
[國内專電]  
　　北京電報載第一軍彭壽莘日内對奉總攻擊據渝關外武官團報稱佈置未周總攻擊尙有待外武官欲得悉彭司令所在地竟不果（二十九日下午一鐘） 
　　北京電王懷慶已抵喜峯口將駐承德馮玉祥軍集中濼平因待陜軍同行故馮軍比原定計畫稍慢馮軍之後發部隊李鳴鐘部昨夜宿營於密雲陜軍得餉十五萬後今日始由通州北開（二十九日下午一鐘） 
　　北京電吳向曹言用人門户勿宜太狹即保派向認爲政䰻者亦應稍爲容納近日一般失意武人王占元陳光遠等及文人張紹曾張英華等紛紛來京以此但吳不日 
 
 

Page 3

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *出京返京未定此等人仍不能接近政權可斷言者（二十九日下午一鐘） 
　　北京電使團調查京兆徵發之騾馬牛萬餘頭車輛萬餘來年農作力大減 
　　北京電京中汽馬車人力車多插洋旗是精神上鉅大損失洋商運物運糧格外便利崇稅大減（二十九日下午一鐘） 
　　北京電濼州息航空第一隊勘（二十八開向萬家屯奉軍防線投彈（二十九日下午九鐘） 
　　北京電擬令褫奪張載揚官勳 
　　北京電勘（二十八）夕曹召吳佩孚入吳介紹張紹曾陳光遠晤曹談軍費籌備困難情形 
　　北京電艶（二十九）嘉定兵災籌賑會推顧維鈞爲會長顧捐二千各人捐二千 
　　北京電使團息直軍尚未進至凌源前線外傳凌源如何劇戰不確（二十九日下午九鐘） 
　　北京電曹鍈已到馬廠擬即下令二十六師預備開拔（二十九日下午九鐘） 
　　北京電開平洋員報告此次直軍用車太不經濟分明一列車可載千人乃僅載二三百人往返轉折故運送時間延長車輛因之缺乏建議吳改善（二十九日下午九鐘） 
　　北京電吳主張凡願出兵助餉省分長官均授爲後方籌備總司令（二十九日下午一鐘） 
　　北京電吳電杜率艦北上以閩艦防浙海及助攻瀏河請稍緩（二十九日下午一鐘） 
　　北京電劉夢庚呈請招商承運米百萬石由部給照（二十九日下午九鐘） 
　　北京電夏超電艷（二十九）就省長職 
　　北京電某某三省疆吏電保白寳山孟昭月史俊玉爲嘉湖鎭守政府主淞滬問題解决再發表（二十九日下午一鐘） 
　　北京電某使保錢宗澤爲滬杭甬兼滬寗局長又保某員兼滬紙烟捐總辦政府以未至發表時機（二十九日下午一鐘） 
　　北京電交部接路局電楓涇石湖蕩間鐵橋被炸暫難修復（二十九日下午九鐘） 
　　北京電安格聯擔保庫劵係以滙豐保管之德發債票津浦部分充作基金共發五百萬元中交鹽金四行承銷實收四百三十萬元分四期承售報載指關餘發庫劵頃訪安氏並無其事因財部初希望關欸之五十里内常關及航鈔等雜欵抵發庫劵安以航鈔爲外部經費固定基金不能提作新庫劵擔保因再商將津浦德債作抵財部今開兵站軍需總監軍費共四十萬元就上項庫劵收入雖四行分四期付欵但王克敏將支票全數開出意在不到期之欵可另行抵押所有此項支票全交曹銳 
　　北京電齊電沁日在崑山行營就護軍兼職 
　　北京電湘趙派員請餉彈（二十九日下午九鐘） 
　　北京電楊森請將川中鹽稅全數截留辦善後吳轉咨財部核辦（二十九日下午九鐘） 
　　北京電安格聯主飭滬關將造幣廠所存機器拍賣淸理債務財部向稅務處抗議 
　　北京電王懷慶委參議張德恂爲留守司令隨時與各機關接洽（二十九日下午九鐘） 
　　北京電吳電約張弧來京（二十九日下午九鐘） 
　　北京電吳函軍警當局維持錢價 
　　北京電薛聶向商界籌欵結果銀公會商會各認借十萬銀號三萬（二十九日下午九鐘） 
　　北京電京兆尹飭屬淸鄉經費籌捐大村二十元中十五元小十元（二十九日下午九鐘） 
　　北京電艷（二十九）衆院行政會到十九人朱騰芬主席决星期五仍開大會專議法律案（二十九日下午九鐘） 
　　北京電前敵報告有法人代奉駕飛機請交涉（二十九日下午一鐘） 
　　北京電張福來奉召由鄭北上吳令張速將援軍兵力配備待調（二十九日下午一鐘） 
　　北京電孫傳芳電上次綏定閩疆保案未發表致此次攻克江山出力官佐無法請獎（十十九日下午九鐘） 
　　北京電財部内債局已正式公佈六釐抽籤還本日期十一月十日抽籤十二月一日還本並連同八期息一併償付 
　　北京電京交易所開市無期經紀人在天津銀公會設交易市塲今日實行整陸現六七長期現五八玖陸二四五京市暗盤整陸現六六五玖陸二四一 
　　北京電石家莊日商有鄰醫院製造白丸已在地窟中起出日領事派岡本赴石會同搜查人證並獲（二十九日下午一鐘） 
　　北京電濼河水漲行軍稍慢 
　　北京電銅元市價刻刻變化百物均用洋碼 
　　北京電日名伶市川晨到（二十九日下午一鐘） 
　　天津電外報載山海關特電飛機連日來襲亂擲炸彈死雖少傷頗衆中外房屋亦有被炸壞 
　　天津電據益世報載津埠新中華報經理馬鈞如因總理金仲蒓事被捕 
　　天津電省署復省會取消印花稅加蓋縣戳 
　　天津電省會昨發函定十月一日召常會 
　　天津電津埠戒嚴除李楊正副司令近又派李參謀長爲副司令聞内部組織較前擴大昨發職員委狀二百二十餘件定陷（三十）齊到鎭署（以上二十九日下午七鐘） 
　　天津電日記者紛紛往榆關觀戰 
　　天津電奉飛機每日飛至榆關抛擲炸彈 
　　天津電大批銅元運往濼州 
　　天津電本埠新中華報館勘被封經理被捕 
　　天津電連日電報局非常忙碌以軍事電報過多故（以上二十九日下午九鐘） 
　　蘭州電洮河水暴漲三十餘丈飄流牛羊樹物甚夥浮橋岌岌可危 
　　蘭州電敎廳李克明訓令專門以下各學校管理學生取嚴格主義 
　　蘭州電省議會召集臨時會到省議員已足法定人數（以上二十八日下午四鐘） 
　　濟南電鄭在督署組織海疆防禦總司令部内分九股定月内成立 
　　濟南電聞中央令當局攤銷庫劵三百萬鄭熊擬下月一日集議應付 
　　濟南電儉（二十八）温樹德由京來濟與鄭商沿海防務即晚轉車赴靑 
　　濟南電省立各校往財廳索薪龔積柄允下月五日准發一個月（以上二十九日下午五鐘） 
　　濟南電今日議會開會議决休假十日再開臨時會並通過變更烟捲稅辦法並查辦嶧縣等知事二十餘案（二十九日下午六鐘） 
　　漢口電蕭附設豫鄂湘防務總司令辦公處於使署感（二十七）就職刊用木質關防 
　　漢口電吳感電漢局押送空車五百輛輸運胡景翼師北上又布告軍人不得擅自掛車違處軍法 
　　漢口電陳嘉謨感（二十七）由岳赴麻塘黃沙街汨羅白水等處查防並擬赴長晤趙後再至湘潭檢閱九十九團部隊 
　　漢口電劉佐龍寢（二十六）由寗返省報告援蘇軍事感（二十七）派副官赴京向吳請示方略劉儉（二十八）晨返寗 
　　漢口電軍事處派員感（二十七）在漢廠解射擊飛機大砲一尊赴京（以上二十八日下午六鐘） 
　　漢口電蕭電豫鄂各派代表來議三省防務 
　　漢口電孫武因通南嫌吳電鄂通緝孫逃 
　　漢口電鄂感續撥彈八十萬砲彈千發解寗 
　　漢口電楊如軒部團長戴錫琨感（二十七）率該團一營全部由鄭過漢赴贛 
　　漢口電英商良濟洋行倒閉虧數十萬 
　　漢口電儉（二十八）洋價一元可換銅元二串六百零四（以上二十八日下午七鐘） 
　　重慶電黃安國電告滇軍由黔窺川已抵正安分駐新州等處毛部退官川雷部投滇已退守邊邑袁祖銘已派兵分堵 
　　重慶電鄧錫侯電賀顔閣（以上甘六日下午九鐘） 
　　長沙電華實紡紗廠停工已久實業司限令開工該廠答以政府先還歷年借欵始可開幕該司仍展限一星期令開工工人失業者數千將聯合向省議會請願轉咨政府勒令開工 
　　長沙電水警在閘口與湖匪格鬭匪戕斃隊長及警士四名搶槍數十桿區長率軍警入湖迎擊殲擒匪黨凈盡搗毁匪巢擒匪均正法濱湖各縣可告安枕 
　　長沙電内務部派勘湘災委員陳樹恩電部災區達六十九縣水災後尙有蟲旱兩災 
　　長沙電財政部核准湘省禁止現金鈔票出口惟聲明係臨時辦法 
　　長沙電唐榮陽擬將常澧鎭署移駐常德因胡念先旅暫時不開拔打消此議 
　　長沙電儉（二十八）各界及各學生各敎會舉行拒毒講演大會警廳派警維持秩序 
　　長沙電儉（二十八）省議會討論憲法會議組織法草案三讀通過由辦公室備文咨趙 
　　長沙電陸榮廷徑（二十五）由永州赴衡與唐生智接談後即來省趙與馬濟均派人赴衡歡迎 
　　長沙電政府因桂省迭請撤退湘軍已覆電尊重該省主權將湘軍移駐湘邊沈部旅長鄧右文遂入全州陸榮廷韓彩鳳退駐湘邊鄧馬（二十一）日致湘軍電謝撤兵惠並謂此次入全係對陸氏個人但與湘軍感情仍舊此後該軍决不越雷池一步 
　　長沙電趙有覆沈軍將領電前囑愼堂勸幹老來湘並撤退敝省駐全軍隊嗣後湘桂感情益密惟期永保和平 
　　長沙電縣聯會已函請省議會將署名修改省案議員名單聯名縣議會名單函送省署聞省署擬十月一日公布改憲動議成立（以上二十八日下午一鐘） 
　　香港電東江陳炯明軍紛紛移動石龍滇軍千餘俓（二十五）赴鐵塲增防同時盧師諦七百人由石龍赴增城助湘軍防守留石龍各部二千餘人準備感（二十七）出發徑（二十五）由省調滇軍馬隊一連赴石龍宥（二十六）開往鐵塲接觸之期不遠各軍出發時在石龍大拉夫有滇軍强入東祿元安興米店拉夫被坊衆閉閘圍困後由團局調停放出滇軍該軍聲言復仇現石龍各店全閉門避禍行人幾絶 
　　香港電林虎昨由前方起程返汕商要事 
　　香港電孫軍感（二十七）忽棄石龍退守石灘車卡盡移回石灘現軍車祇開至仙村聞因東寳增龍民軍紛起先佔孫軍原有防地徑（二十五）各路同時大進中路横港鴉嶺右路南社茶山左路正果福隆先後被民軍佔宥（二十六）晚湘桂軍全數退兵而洪兆麟楊坤如復逼近黃家山滇軍恐勢孤亦退守石灘仙村因情形急遽遺下輜重頗多現孫軍計畫將石灘增城聯成一線責范石生指揮 
　　香港電每日由東江返省軍約七八千佔駐惠福西路一帶民房 
　　香港電段祺瑞代表許世英抵港陷（三十）可抵省孫擬由韶回省晤許 
　　香港電商團六代表函范廖殲舉政府對推械案失信五端敝代表已解職 
　　香港電孫飭急籌北伐費三十萬各縣分擔十萬各機關十萬各要人個人十萬 
　　香港電孫委方聲濤代參謀部長 
　　香港電省報載豫軍準備儉（二十八）開始向庚嶺附近之仙霞嶺攻擊該處守軍爲馬廷申團約千五百人 
　　香港電湘軍連日陸續赴韶 
　　香港電李福林宥（二十六）乘艦赴黃埔起械被蔣介石拒 
　　香港電聞李烈鈞赴日係商某項借欵 
　　香港電招桂章辭艦務處長 
　　香港電古應芬就財長財廳辭軍需總監 
　　香港電廣三路工人因被拉夫儉（二十八）罷工車停開（以上二十九日下午七鐘） 
　　厦門電洪兆麟電召頼世璜駐龍巖部返粤係因適中人民請願移防並無調頼决心頼亦無去意頼部尙在永定龍巖未開動 
　　（二十九日下午八鐘） 
　　福州電政務廳長蔡鳳機辭職薩以財廳長陳培錕調任以陳爾履代理財廳長但聞長財周别屬意否則仍舊 
　　福州電馬總監在下游之蓮河海南莆田等鹽塲斃匪吳國鴻李玉釵梟首於西南關外（以上二九日下午八鐘） 
特約路透電 
[東北戰息]  
　　二十八日奉天電熱河軍於九月二十四日反攻朝陽爲奉第二軍所敗敵軍委棄死傷者數百名逃至靑山（譯音）據公報稱翌日敗軍復取攻勢第二軍澈夜接戰逼敵退　建平附近之洛雙（譯音）敵軍死四百名傷千名被俘者百餘名奉軍獲過山砲十三尊來福槍數白枝子彈軍需甚夥奉軍豫料不久可達建平 
　　二十八日廣州電孫中山擬於今日回此晤許世英許乃段祺瑞之代表明日可抵惟韶　大軍定十月一日舉行校閱禮須孫親臨 
[南北近聞]  
　　二十八日廣州電湘軍六百名由東江開往北江今日過此 
　　二十八日廣州電今日此間舉行拒絶紀念各敎堂均行祈禱禮惟未列隊游行蓋恐軍隊仇對 
　　二十八日廣州電通香港之電線在陳炳明軍隊占領境内中斷 
　　二十九日烟台電軍事當道奉吳佩孚之命通濟東實業銀行（譯音）閉門因盧永祥與該行有關之故 
　　二十九日靑島電烟台消息外傳此間拘獲冒充商船之運兵船一艘之說實無根據 
[日代表反對裁軍草約第六條]  
　　二十八日日内瓦電日代表團已聲明不能遵守裁減軍備草約之第六條因此條許任何國家得聲明所爭之事件爲完全内政也 
　　二十八日日内瓦電第一委員會辯論良久後通過主席關於草約中司法部份之報告書有一出人意外之事爲日代表對於第六條之反對此條所言者爲聯盟行政會處　侵略國之行爲日代表安達氏以莊嚴聲調讀日代表團之宣言其文如下「聯盟會之旨趣在和平解决國與國間之凡百爭執但草約並不補救會章中關於此點之鏬隙因會章第十五條仍許一國藉内政爲託詞而規避國際調查雖係侵犯他國榮譽或傷害他國重要利益之事件而聯盟終不對於受害之國助以和平行動且將對於採行方法以保衛其合法利益之受害國認爲侵略國也故草約不管保護不承認國際永遠法庭之尊嚴之國反聲討僅請求無偏袒的施行公道之國日代表已因承認會章第十五條而經驗重大困難故今不能採受草約第六條中所載不合邏輯學之條文」云云巴西代表稱日代表之修正文不利於委員會所抱目的之　現故請日代表撤回之主席希臘代表波里狄斯氏贊助此修正文謂雙方言過其實而現有第六條文字過嫌强硬云比代表羅林氏稱此修正文並非破壞性質各國　有其解　自已　　之　云　　時間有茬　激　議論意代表稱草約不妨由專家委員會平心靜氣研究之法代表洛歇爾稱如行政會不行其職務則草約條文皆屬徒然日代表之修正案應交股員會審查云委員會全體贊成此議故草約在星期二日以前或不及提交議會 
　　二十八日巴黎電巴黎廻聲報謂無論如何解决草約將不免破裂而或失敗云巴黎晨報日内瓦訪電預料日代表將不變其强堅態度 
　　二二八日日内瓦電日代表安達氏提議在公斷草約第六條加修正文如下「聯盟行政會勉力調和雙方之職務不因而受損害俾可維持兩國間之和平與良好諒解」安達氏稱聯盟會章有一罅隙設法塡補之乃會員之責故希望委員會可贊同此項修正文因此乃廢時頗久審愼考慮而得之結果云云安達氏卒於對於草約全文提出保留後撤回其修正文此事現尙未就緒日代表之意迄未决但或有最後讓步之望 
[聯盟會紀事]  
　　二十八日日内瓦電第三委員會昨夜通過捷克代表比恩博士之報告書又通過瑙威藍格氏所提在編製裁軍大會之程序時有若干必要點應交聯盟行政會考慮之議案比恩博士之報告書有數節文字略經修正但實質未變至是草約中關於安全與裁减軍備之部分業已告竣而關於公斷之一部分明日或有脫稿之望」今日聯盟行政會通過一計畫凡戰敗國軍備宜由國際聯盟會調查之以代替協約國軍事檢查會之辦法依此計畫調查會須以聯盟行政會會員之代表組合之其中至少有中立國代表及簽字於和約之鄰國代表各一人凡在研究關於調查之問題時應請各鄰國之代表襄助研究」一九二五年之預算案將提交聯盟議會者共計二千二百六十五萬八千金佛郎較諸一九二四年減六十七萬金佛郎」第四委員會由日代表安達氏主席今日通過對於受託草擬會章修正文以適合裁軍草約之專家慰謝辛勞之議案」英代表提議加於違章國之經濟封鎖應說明其範圍此案有修正會章第十六條之性質主張會員國應對於違章國積極斷絶財政上商業上與私人間直接或間接之關係聯盟議會决定此案展至下屆議期再行討論」股員會所擬之草約中司法條文今日已提交委員會主張非會員國如不允遵行和平解决之新手續則聯盟會應加以懲戒與會員國同 
[英相演說英俄條約]  
　　二十七日倫敦電英相麥克唐納爾在　比對衆演說謂反對黨見工黨政府未破壤國家反能治國較反對黨爲優故漸覺惶恐國會定星期二日開幕希望各黨合作俾履行國家對於南愛之神聖義務國家對於北愛亦必與南愛平等待遇之至於英俄條約渠知不少困難有詳加解釋之必要人以渠與俄議和遂呼渠爲過激黨試問與土議和人將呼渠爲回敎徒否乎英國在此約下獲取許多有價値之讓與權俄國市塲可以復開宣傳運動現已終止俄國允承認債務並设立機關以决定其義務此乃從前政府所欲爲之而未能者現政府已能之矣前相喬治對俄作戰致俄國有要求答案此項要求現政府尙未解决之但已草擬解决辦法英國並非借資與俄國不過擔保一種性質業已明白規定之債欵耳債額何嘗有一萬萬鎊之鉅此直喬治氏之幻想政府所曾議及者尙不及此三分之一也此項債欵大都用於英國以購置貨物與原料須知俄國果除外則歐洲和平爲不可能此爲英俄條約成立之最大原因政府所欲請求於國會者非漫無限制如衆院不贊成此約則不如彈劾政府想國民不願國會分裂但政府若爲勢所迫則惟有訴諸輿論而已 
　　二十七日倫敦電英相在　比演說謂與俄國議和非與其政體宗敎法律或生活習慣相融化俄約計分兩種第一爲通商與航業之約内有最優惠國待遇條欵規定英國出口賒欠計畫可適用於俄國而英貨之運輸經過俄境者得免繳稅第二爲普通之約内有關於宣傳與債務等條欵英國並不受何拘束政府於議定條件時將請國會擔保一種俄債債額以衆院所核定者爲限而其用途與抵押品亦當爲衆院所可認爲美满者云 
[各國近事]  
　　二十八日莫斯科電據俄國羅斯太通訊社消息俄政府擬向英國要求賠償一萬二千萬戰前之盧布因協約國干涉喬其亞事務致蘇俄受有損失之故 
　　二十八日西班牙京城電據公報稱西軍仍希雙前進擊敗進攻之敵軍拉那奇有惡戰敵軍大受損失 
　　二十八日莫斯科電列寗格勒大水損失達二千四百萬盧布 
　　二十八日西雅圖電美國環繞世界之飛行家今日午後降落出發地點沙角飛行塲告成大功 
　　二十九日福州電柴尼氏因天時不佳展緩飛往上海云 
 
 

Page 4

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *   
 
 

Page 5

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *國外要聞 
[東京通信] 　（與九） 
　　日本貴族院問題 
　　改革貴族院問題聯立三派會建議於政府加藤總理就職時亦聲明將有以善處之現在加藤内閣三大政綱中之普通選舉與整理財政二項已由政府及與黨三派折衝告一段落依序應論及改革貴族院關於此政團及貴族院自身俱以最誠懇態度從事具體考察期於本届通常議會中决定改革要項茲摘錄各派意見如下以覘改革貴院之進展焉 
　　（一）政友會政友會幹部最近意見略謂改革貴族院雖爲當務之急欲縮小其權限勢必涉及憲法在今日之攝政治下改定憲法乃事實之不可能故今日言改革貴族院止局限於不觸及憲法範圍内即根據憲法規定改正貴族院組織令之一部依貴族院組織令改定其内容時必得貴族院自身之同意此項貴族院倚以爲金湯玉壁反抗倡改革論者然而法律爲社會現象之規範必合乎時代潮流方濟實用改革貴族院爲國民與論政府及與黨代爲倡之貴族院殊無反對理由吾人已屢促加藤總理邁進轉瞬通常議會臨迫若政府仍無何等表示吾人實無再堅守聯立同盟之必要縱破壤内閣之基礎亦在所不辭蓋主張改革貴院爲政友會黨綱是可忍孰不可忍也云云 
　　（二）革新派革新俱樂部幹部最近意見略謂貴院令與徵兵令等同時由勅令所公布徵兵令已用法律改正數次則貴族院令亦可用法律改定之蓋改正或削除貴族院令中之一條即可撤去貴族院所倚靠之障壁也改正衆議院貴族院得容喙改革貴族院不許衆議院干涉立法上未免過於偏頗然而削改貴族院組織令在事前不得貴院自身之同意遽爾實行似又近於獨斷恐滋糾紛故今日言改革貴族院只宜促政府先提出削減貴族院令某條之議於貴族院求其諒解若不幸而遭否决斯時政府儘可用國民投票法徵集國民之意見再提出第二次議會斯時有全國國民後援貴族院豈能孟浪再度否决也由此法以圖妥當穩健改革方法殊爲萬善云 
　　（三）憲政會憲政會幹部最近意見略謂貴族院之須改革也早爲吾黨所贊同不過改革之方法及先後次序須詳細審查耳聞貴族院自身現已着手調查吾人切盼其自動而後提出對案庶幾可免挑戰之議吾黨現亦着手研究改革具體方法所以遲遲不動者圖政治問題之圓满解决也非懼貴族院也今日之急務在研究實際着手方法非宣傳時也云 
　　（四）貴族院自身貴族院中最有勢力者爲研究會該會常務某發表意見曰關於改革貴族院問題研究會政務部决定設一調查委員會積極考究分應急改革與根本改革兩項應急改革者於明年七月貴族院總改選以前必立定實際改革之成案期其能應用於下屆選舉根本改革者其改革條項涉及憲法目下只能論理作他日之根據而已總之研究會决定邁進求實云 
　　由是觀之關於改革貴族院問題各派均一棄向來之理論而爲實際條項具體研究尤以佔貴族院最有勢力之研究會自發調查改革事項爲注目此恐係加藤總理暗中求其諒解之功効而改革貴族院之機運亦日趨濃厚矣（九月二十四日） 
[日本普通選舉協定全案（續）]  
　　設小委員會起草案文 
　　（三）選舉區關於選舉區市及島嶼均撤廢獨立選舉區之制度以府縣爲基礎劃分爲各選出議員定額三名至五名之選舉區同時爲使現在議員總數無可增减起見於分配標凖之人應加以相當斟酌（四）比例代表制比例代表制此次暫不採用（五）選舉方法一選舉期日以任期屆满或解散後一個月以内行之二開票依郡市之區域爲之但投票函之保護並投票用紙之監督重行之三投票之點檢將各投票所之投票混同爲之之現行法規定改爲由各市町村分别行之四投票中證人開票中證人選舉中證人並得由議員候補者選出之五點字投票（盲人用）應認爲有效六關於不在者之投票如有適當方法則採用之七欲爲候補者之人應於選舉期日十日以前連同保證金呈報之八候補者以外之人亦得持候補者承諾書連同保證金爲候補者之呈報九保證金爲二千元其有一定額之得票者退還之如不能得一定額之票數時應没收之但所謂一定額之得票者係以議員額數除投票總數所得之商數之三分一之數十已呈報之候補者於一定時期後辭退時應没收其保證金十一已呈報之候補者數未超過應當選之議員定額時即以其已呈報之候補者爲當選人不必舉行投票（六）選舉效力選舉訴訟並當選訴訟以第一審爲終審屬於大審院（即大理院）之管轄（七）施行區域之擴張東京府小笠原島並北海道廳根室支廳管内占守郡新知郡得撫郡色丹郡亦務必施行選舉法（八）補缺選舉一當選者在當選承諾期間内（現行法爲二十日）死亡喪失資格或不承諾當選時即以次票當選者爲當選人二前項之外發生缺額時應即舉行補缺選舉但於任期届满前六個月以内發生缺額時不必補選（九）法定數法定數以一選舉區之投票總數以議員定額數除得之商之三分一爲限（此項尙須研究） 
國内要聞 
[北京通信] 　　（隨波） 
　　逮捕議員風潮之經過 
　　軍興以來北京政局早入於嚴重之狀態中一切政治生機皆見停澀故彼善於改變政治局面之議員爲勢所迫亦不得不持以沉靜蓋不但無法活動亦不許其活動也形勢如此則政府與議會之間似不致再有間題發生乃不料最近數日忽有逮捕議員之舉而舊參議員丁佛言現任衆議員彭養光且身入覊囚今彭養光雖已保釋其經過情形有可述者 
　　丁佛言之被捕在彭養光被捕之前三日地點在東車站蓋丁由津來京甫下火車即爲偵探及警察所圍逃遁不得至其原因傳言不詳大致謂丁受某系之運動特來京勾引議員南下故逮捕之惟是否爲此則記者未敢斷言丁被捕之次日其山東同鄉議員曾羣往　府秘書長王毓芝爲之說項王謂丁自取咎戾君等毌須過問議員等乃掃興而返然丁爲已辭職之議員不受憲法之保障魯議員雖欲爲丁解脫固亦愛莫能助矣 
　　丁被捕後與論界若無所聞雖有誌其事者然亦不甚注意乃未幾又有令捕通條胡同一號議員彭養光等之事彭等自以爲身爲議員應受憲法六十九條之保障軍警必不敢動手故一月以來便衣偵探雖時尾行於其後亦幾等於司空見慣毫不爲意而孰料至二十一日下午七時彭養光意在通條胡同一號被捕矣 
　　據外聞所傳先是警廳得當局密令謂南下派議員在石駙馬大街組織俱樂部應爲留意警廳遂派便衣偵探密佈於石駙馬大街一帶通條胡同一號者王紹鍪之住宅另一院門通石駙馬大街爲甲字九十號分租於世界晚報爲編輯部議員往來圖車馬之便利恒走此門而不走通條胡同一號偵探見之遂併疑及該報二十一日下午警廳復得密令命拘捕通條胡同一號内所寓之議員六時許一警察率二偵探遂闖入世界晚報編輯部該報向爲官塲所注意及見警察來疑爲與報館有何問題及偵探入未捕他人即追問隔院爲誰何答曰王議員宅偵探遂復擁入王紹鍪家時王已外出彭養光從西安飯店遷來亦僅兩日此時正自作主人請客未散而偵探則已闖入彭初聞有人求見尙命僕人拒之偵探謂爾多言將一併捕爾僕唯唯退警探遂入内室彭本病足不良於行見無法擺脫即厲聲問警探前來何事探以總監請談話告彭問有命令否曰無又問有公函否又曰無彭曰然則逮捕我然我爲現任議員非現行犯不受捕也探曰吾等奉命請彭先生去不知其他言訖即擁彭上汽車而去而胡同前後仍遍佈便衣軍警王家人見事不妙乃自宅外以電話覓告王紹　阻其勿歸王得訊不敢至東車站特雇汽車連夜逃赴天津其他與王同派之議員亦紛紛避入六國飯店或外國人家北京議員亦自不知其爲何事也 
　　次日事傳於外多數議員認爲萬難默爾故於前日衆院行政委員會時即决定今日（星期三）開緊急會議討論此事並請顔惠慶出席答覆顔接衆院函頗爲躊躇然又不便作主乃商於王毓芝討論如何答覆衆院王初料衆院在嚴重之空氣中未必敢開緊急會議今見議員如此以爲此事亦未便弄僵乃與顔商定仍請議員自已設法轉圜於是行政委員孫鍾等乃於緊急會議之先數小時謁見吳佩孚謂國會對於中央軍事均表同意實處合作地位今以逮捕一議員之故使國會與政府分歧爲計非得應請主持釋放以免今日緊急會議開成陷入僵局吳以孫等所言甚合情理即電話警察總監薛之珩令准將彭養光保釋孫鍾等稱謝而出由胡祖舜往警廳取保至廳薛之珩謂彭方在鷂兒胡同偵緝隊該隊不敢釋放必迎至廳中由彼負責放出胡不憚煩遂又親迎彭養光到廳取保乃於今日下午三時將彭送回通條胡同一號時衆議院之緊急會議方到議員二百四十五人會未開成胡趕到報告彭已安然回寓遂散會一天風雲因之消散矣 
　　彭返通條胡同一號後有人前往慰問彭曰此次被捕完全出於誤會所幸在偵緝隊中十分優待辦事人亦極殷情隊中人有知予善書者展轉以此相告均託予寫字予總計已書對聯七十餘副與其謂予被捕毌寗謂予被請去寫字也彭之言如此可見偵緝隊相待之優彭被釋後亦不願在京久居免當局不能放心即於當日下午四時二十五分乘車赴津至於丁佛言現尙未有釋放消息然不至虐待則可斷言也 
　　附京報消息如下昨日（二十四日）上午六時衆議院行政委員孫鍾張則川等五人赴國務院四照堂請謁吳佩孚由吳親自延見寒温數語後孫等謂此次國軍討逆乃實行憲法上第三十五條「省因不履行國法上之　務　政府告誡仍不服從者得以國家權力强制之」又「前項之處置經國會否認時應中止之」及第三十六條「省有以武力相侵犯者政府得依前條之規定制止之」可見政府尊重憲法之誠意國會方面亟願政府早日戡定大亂完成武力統一大業云云吳頗稱快並謂本人（指吳）平日以尊重國會實行憲法爲職志政府與國會倘能一致合作實行憲法則國家統一大業指日可成余此次來京係專爲應付軍事並不與聞政治云云次談及議員彭養光被逮事吳答云本人不知當囑某副官電軍警機關查明釋放孫等興辭回告知鄂議員遂由胡祖舜於下午二時赴廳保釋 
　　昨（二十四）日下午二時衆議院開緊急會議延長至三時出席議員二百四十五人僉推李東璧主席由秘書長孫鐘報告出席議員二百四十五人不足法定人數胡祖舜主張改開談話會王樞請再延長三十分鐘請顔總理出席主席以胡之主張諮詢大衆（衆無異議）遂改開談話會由胡祖舜報告彭養光被捕保釋情形略謂彭君爲本席同鄉於日前經京師警察廳偵緝隊捕去之後即拘留於鷂兒胡同之偵緝隊内凡屬同人莫不奔走營援深情原意彭君本人殊爲銘感茲屬本席先爲代表致謝至於彭君此次遭當局拘捕之原因同人雖不甚明悉惟本席與二三同鄉之意見則以爲處此時局之下仍以設法營救出來俾使其生命安全因與同鄉議員若干人往訪現任司法總長張乾若君請其轉向警察總監薛之珩前力爲緩頰當荷張君允爲竭力帮忙於今朝接到張君電告當局已允將彭君釋出屬即與警察廳方面接洽一切本席當即與同鄉議員七八人具一連名公函送致薛之珩總監又以本日下午本院緊急會議必須出席故立即馳往警察廳而晤薛之珩氏謂省釋彭君已奉長官命令惟須具一保結送廳當由要本席親具保結存廳遂將彭君由廳接出並相偕送回石駙馬大街通條胡同一號寓所本席遂來本院出席彭君被捕問題至此已成過去之事惟彭君現染病不輕故本日未能到院列席所有同人營援之盛意屬本席先爲代表致謝再彭君以病勢劇重擬於日内赴津就醫本席謹報告彭君被捕後設法保釋之經過情形如此云云此時臺下大呼散會遂一閧而散 
[東北兩軍戰訊]  
　　奉方計劃注重榆關政府軍對奉作戰計畫以包圍式趨重敵方右翼馮玉祥第三軍已完全開赴平泉凌源一帶準備加入朝陽戰線迎轚阜新四方台後路各處奉軍是以雙方最近作戰計畫不無變化奉方近以直軍三路迎擊故對作戰計畫亦大變更除將右翼軍隊在黑山鎭北集合暫取守勢外　將第一第二各軍開赴榆關一帶圖向内地侵入惟據深悉奉方形勢者云奉軍自改變作戰計畫後即將錦州興城李景林部與在熱邊之各師旅互相聯合凖備以全力進攻榆關前衛等處而對於朝陽喜峰口一帶擬取守勢增厚山海關一帶兵力即因此故至於奉方近日欲利用飛機搖動對方軍心計畫嗣以在榆關損失兩架其餘已停止向戰線内飛翔又聞喜峯口方面已有激戰係直軍取攻勢聞自星期二起兩軍已開始接觸激戰十二小時雙方死傷極衆勝負未分同時奉軍進攻榆關未有大勝負 
　　將見大戰之津訊據軍界方面消息近日戰線業經佈妥不日當有總攻擊至山海關以西每十五里即有軍一隊第十五師全師分佈前線業已逾過長城萬家屯不日即有大戰唐山以西爲二十三師所部一旅及第三師二團近又繼續開到若干濼州及昌黎間有四混成旅王懷慶所部則在熱河朝陽一帶該處尙有馮玉祥之軍隊一部實力甚厚 
　　東北戰事之官報某通訊社消息昨日當局曾接到關於東北戰事之報告茲錄如下前方彙報王總司令懷慶董司令政國率大軍日内可抵叨爾登第三軍大部已抵承德胡司令景翼所部已抵平泉赤峯建康朝陽凌源大軍不日雲集奉兵探報分六路惟第一路姜登選第三路張學良在興城綏中錦西其第二路李景林在北鎭義縣一帶布防迭經分頭擊退其四五兩路張作相吳俊陞均非戰派迄今未見出兵 
[奉直大戰中外交消息]  
　　吳總司令歡宴个交團此次中央對奉用兵純屬國家内部問題故當討伐令頒布之後即由外交當局分向北京外交團表明此意昨日下午六時總司令吳佩孚復以本人名義邀請駐京各國公使在國務院西花園宴會各公使到齊後由顔駿人總理顧少川外長爲吳氏介紹相見畢賓主遂即就席設讌甚歡聞吳當塲除詳述此次用兵理由外對於戰時保護外人一節尤多積極負責之語各公使一致表示满意相與盡歡而散又聞二十五日下午七時半吳在國務院招待芳澤日使陪客有阪西中將太田參事官等主人方面除吳氏外尙有李參謀長岡野咯陽顧問顔閣之總理閣員亦均在座聞吳氏對於前日提出之對满要求三欵當在席間面行接洽 
　　外部照會使團不得參與我國戰事關於外人不得參與我國國内戰事一節當東南事件甫經發動之時即由外交當局向駐京各國公使爲口頭上之聲明惟政府當局現以戰事區域較前發展深恐有外國人蔑視公約仍爲軍事上之參與因决定再由外部根據前此口頭上之聲明正式照會駐京各國公使查照同時並通令各省特派交涉員就近通知各國駐領剴切聲明請其切實警告各本國人民不得參與中國任何方面之戰事以維邦交否則一經查覺中政府决依公法之規定爲嚴厲之處置 
　　使團會議我國時局近日外人對於中國時局特别注意論調極不一致據外交界消息昨日（二十四）下午三時駐京各公使特爲中國時局問題在荷蘭使館開使團全體會議詳加討論以期各國主張一致此項會議關防極爲嚴密惟聞關係我國至鉅據日人方面消息本日午前外交團各使在荷使館開會討論中國時局問題内容以防護鐵道及應付飛機兩問題最爲重要經各使抒陳意見行將根據約章提出表示 
　　另一消息前日駐京各國公使在荷蘭使館開會一節據聞内容可分三事（一）東北軍事發生後關於接近軍事區域之外人生命財産應請中國政府負責保護（二）奉天飛機常飛入非軍事區域之内應向奉天軍事當局提出抗議不得擾及外人之安寗（三）京榆鐵路交通使團在辛丑條約上所享之利益中國政府應予維持此外並商議其他問題内容未詳結果除電奉天領事團向張作霖嚴重交涉外並公推荷使起草將上述各事向我提出照會 
[洛吳對日通訊員之談話]  
　　吳謂對於東三省之日人諒解最深 
　　北京電通社消息電通京社代表本日上午往見吳佩孚氏造其私室有李參謀長在側案上列有無數軍用地圖遂迎記者入室記者問云聞閣下曾遣李參謀長成霖向芳澤日使提出二三條項對满洲之要求是否以此爲基礎條件吳答然也又問芳澤日使之來訪閣下公式乎非公式乎吳答係以非公式的又問閣下於满洲地域内之日人利害關係所執持態度若何吳答鄙人於東三省上之日本人歷史諒解最深昔自日俄戰役以來鄙人久已研究精熟矣又問聞芳澤日使之訪閣下非由日政府之意旨乃以公使資格前來然乎吳答予在洛陽本有歡迎公使之意是時未及實現故公使此來當不外禮候之常套耳又問芳澤公使對於閣下頗有賞讚之言同調之論今該公使旣代表日本國而候閣下何故閣下不回訪之吳答此事當待予兩個月以後因余現方討張實無暇晷且對英使及其他各使亦均未訪須予平定奉事畢後及能補訪予今夜（二十五日）在國務院招待芳澤日使當親自面謝也又問聞東京舆論及政黨之間關於研究中國事情者以爲欲復中國平和須待日本以好意的爲仲裁且此事行將見諸運動閣下之感想若何吳答如此運動仲裁今已非其時矣其始張作霖在奉招請各國領事告以對中央開戰之時不知仲裁之說何不早出今乃奉軍進兵已久方談及此可謂晚矣 
[外報紀奉張談片]  
　　大晚報載合衆通訊社訪員馬沙氏二十八日奉天電云 
 
 

Page 6

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *張作霖宣稱渠毫無復辟意但求戡定時局驅除直系一俟直系推倒仍將回奉並囑記者寄語外人渠在戰爭中仍將維護人道主義現奉天地方安堵但爲戰勝之凖備甚形忙迫街衢及衙署中供有一種自信必勝氣象張氏述本人計劃云余將盡用三省兵力直搗北京余至北京將盡力整頓或將公舉段祺瑞爲總統余願親見建設誠實而有力之政府能爲列强所尊重者然後與友邦協作培稙國際間之友誼與善意中國饒於財賦此觀於歷任退職總統督軍總長等儲入租界之家財不下數十萬萬可以槪見請君寄語外人余於戰爭中將遵守人道主義之各項規則保護各國僑民余不信某主面所傳美人袒吳之說料美人之僑華及熟悉華事者 
皆知滿洲與中國本部治績之孰優孰劣也日人亦並不 
助余外間所傳復辟之說不値一笑余毫無復辟意此次戰事結束後余亦不願爲總統行將盡力整理三省内政余之軍隊皆忠於國家此次爲眞正之戰爭余部下確有俄人多名皆係自願相助者今一切俱已凖備此次流血固可抱憾但爲驅除蟊賊及國家福利計無可逃免而此則余之職分也 
[奉方各司令之略歷]  
　　長春通信奉直再戰業經開幕奉方作戰計劃現分五路進兵半攻半守茲將各路軍情錄下第一軍任喜峰口方面約有一師一旅司令爲姜登選副司令齊恩銘姜字超六明治四十一年日本陸軍士官學校畢業爲奉天新派軍人中人物齊亦係優秀份子前年奉直一役尙爲營長現新授十六旅旅長第二軍在朝陽方面約有一師一旅司令李景林副司令張宗昌李係關内人昔爲許蘭洲部下今任朝陽一帶防務業於十五日與直軍米振標兵交綏佔領朝陽寺·大凌河左岸一帶陣地張係山東黃縣人第三軍在山海關一帶約有一師二旅現取守勢司令爲張學良副司令爲郭松齡張之歷史盡人皆知毌待縷述郭亦雅負時望第四軍任葫蘆島方面防務約有三混成旅司令張作相副司令丁超張昔爲二十七師師長孫烈臣死後升爲吉林保安副司令丁字潔忱現任吉長鎭守使兼第八旅旅長第五軍在熱河方面約兩混成旅司令吳俊陞副司令湯玉麟吳山東人行伍出身前淸時隨吳祿貞東來現爲黑龍江保安副司令現年六十三歲湯年亦近六十均係久歷戎行者後備軍約四混旅司令擬任許蘭洲吳光新副之惟此軍尙未調齊司令一職亦未確定外有騎兵兩旅野戰砲三營砲兵三旅同時隨各路大軍出發共計今次三省出兵約有十萬之衆朝陽熱河喜峯口等處取攻勢山海關葫蘆島等處取守勢但軍情瞬息萬變故結果未易預測也（九月二十一日） 
[吉林軍事中之省内狀况] 　（隱） 
　　本省軍事已照原定計劃次第辦理軍隊亦將輸送竣事茲將軍興後之本地布置略述如次 
　　戒嚴司令部成立奉直再戰軍隊開拔省城關係重要必須嚴加警備以保公安爰於日前頒布臨時戒嚴令所有城鄉軍警均歸戒嚴司令部節制調遣總司令一席王代省長樹翰與副司令部參謀長熙格民互讓之結果卒由熙氏擔任並以警務處長兼省會警察廳長鍾輯五爲副司令戒嚴司令部即設於副司令部内遲至二十二日始告成立各項職員亦經委定有人並奉總司令部電令正式派員檢查郵電以昭愼重刻已實行矣 
　　警備統領部移長吉長鎭守使兼第八旅旅長丁超奉命爲鎭威第四軍副軍長早已出發赴奉而長埠爲南北满交通總樞必須軍事大員坐鎭維持張副司令以警備隊統領李植初精明幹練堪以勝任特委代吉長鎭使移駐長春擔任長埠防務其所部之警備軍並分任吉長路及中東路哈長線之護路責任李統領遵即於二十二日赴長任事並將統領部同時全部移長暫住吉林督軍行轅一俟大局平定再行遷回 
　　省選中止又續辦第四屆省選籌備已數月日前第三屆省議會以大局變動請求暫緩舉辦俾現有之省議會得以繼續行使職權王省長親批可行二字遂有停辦之議昨省選事務所忽復函省議會云逕覆者准貴會元字第九十九號函以時局不靖請將第四屆選舉暫緩舉行等因准此查初選日期前經通飭於十月一日舉辦現在爲期已迫各縣均經籌備就緖勢難中止云云並通令各初選監督如期舉辦據當事者云初選之後或仍須延緩故十一月十五日之覆選未必能如期舉行云 
　　財政廳張羅欵項戰事旣開軍用浩繁吉省亦須分擔三分之一而省庫空虚實難應付財政廳長孫其昌以職司度支無可推諉近日除嚴令各縣稅捐局火速解欵外並四出張羅以資應付印花稅處昨已凑撥六萬元其他各徵收機關亦均紛紛報解但爲數無多恐不濟事 
　　省城地方之現狀軍隊開拔後地方尙稱安謐衆所慮者恐匪徒乘隙滋擾耳今幸靑紗幛已倒胡匪四散兼之軍警防護周密得獲安全無事所苦者金融耳至　局之成敗利鈍地方人關必者絶少蓋若輩心目中惟一之希望祇在保全身家而已而今年農事則良佳就目前論已可斷定秋收分數除延邊旱災受損外他如沿近省垣各屬大約得八九成之比率又復糧價頗昂鄉邨生計頼此稍可展舒而食糧亦無缺乏之虞誠吉人之幸事也（九月二十三） 
[奉俄協定簽字已證實]  
　　内容尙守秘密但要點似在中東路 
　　張作霖與俄人締結中東路協定之訊都下中外人士傳說殆遍據哈埠消息該項協定簽訂於本月二十日但據他方確訊則謂確於二十二日簽字奉俄對於東路問題談判多日因條件未能妥協故未即成立一般外人均以張作霖因戰爭一起北满空虚恐紅軍襲其後侵佔東路故於以前所爭持者立即抛棄而協定遂行成立又據莫斯科電稱奉天張作霧與蘇俄業已締結條約及内容係張作霖承認蘇俄政府並規定奉俄兩方同管理中東鐵路而蘇俄方面擔任對於此次中國戰爭永持和平態度云云其内容究竟如何無從探詢但刻下奉直兩方業已開釁俄人與之成立協定恐引起中俄兩方之糾葛耳 
　　另據某社消息奉天與蘇聯代表另訂局部協定業經簽字之說現據本社調查已完全證實其内容與中俄協定無甚出入而最要之點則在於中俄協定中之中東路問題自是進於實行之域其所以忽而簽字者則戰事亦有以促成之緣蘇聯方面之見地以爲戰事一開張作霖或將與日本等訂立關於南满路之密約及其他與中東路有關係之密約且張氏頗與俄白黨接近故欲以實行蘇俄協定使中東路之白黨失其地位故俄國方面之理由認爲與中俄協定並不牴觸僅催促其實行中俄協定不因是而受變更或損害聞我政府則以中央在外交上有完全主權地方不應單獨訂約之理由向蘇聯抗議其内容略謂據報紙所載奉俄局部協定有簽字之說非經中央認可不能有效云云殆恐有何影響於討奉之軍事而蘇聯則或即以上述之旨答復我國聲明只爲實行中俄協定之便利無損於中央之主權也 
[東北戰事中之津訊]  
　　省公署之重要會議實行宣佈戒嚴 
　　昨日省公署爲戰事軍費問題特開重要會議自王孝伯省長以下財政廳長金孝悌政務廳長陸長佑鎭守使李榮殿津海關監督劉彭壽鹽運使張調辰津海道尹姒錫章天津縣知事齊耀珹直隸銀行行長王之杰造幣廠長王桂壽警察廳長楊以德均列席由王省長報告此次直奉戰事直省担任軍費一千萬元除發行第五次省公債三百萬元外餘七百萬元决定由各縣分攤一等縣五千元二等縣三千元三等縣二千元將來如戰事延長並擬徵收臨時軍事稅 
　　現因直奉戰事緊急本埠已實行戒嚴自前日下午起沿路各街巷口均有保安隊及鎭守使署護兵五六人至十餘人不等分班梭巡均佩帶紅篐上書戒嚴司令部字樣以資鎭攝日昨臨時戒嚴司令部發出緊急佈告云爲佈告事案奉督理第二六三訓令内開准軍事處諫電開奉大總統諭天津爲通商大埠軍事策源之地現值時局不靖奸人乘機思逞亟應依照戒嚴法宣佈臨時戒嚴以資保護而維治安茲派天津鎭守使李榮殿爲天津臨時戒嚴司令直隸全省警務處處長楊以德督理直隸軍務公署參謀長李竟容爲副司令着電王督理轉飭遵照辦理等因特亟電達敬祈查照飭遵等因准此除分令外合行令仰該司令卽便遵照妥愼辦理並將成立日期具報此令等因奉此本司令部遵於九月二十日在天津鎭守使署組織成立茲依照戒嚴法選定臨時戒嚴法九條宣告戒嚴除呈報督理備案曁分函各機關查照外合將選定戒嚴法九條開列於後仰各色人等一體遵照勿得以身試法致干軍令切切凛之此佈計開臨時戒嚴法九條（一）爲保衛天津城鄉治安維持秩序起見實行戒嚴以資警備（二）凡天冿境内所有各路車站輪船碼頭等處均應添派軍警實行檢查（三）運往他處之槍砲彈藥兵器火具及其他危險物品如未携有正式護照者得扣留或没收之（四）凡集會結社及報紙紀載告白等事認爲與時機有妨害者得禁止之（五）在本警備地域内凡關於軍事之地方行政及司法事務以其管轄權移屬於本司令部處理之（六）郵電各局須派員分别檢查（七）凡中央所設之金融機關及造幣鍊銅各廠一律酌派軍警保護監視（八）外國商民敎士在本埠居住或旅行者均由各主管官廳切實保護（九）戒嚴之情事終止之時應即宣告解嚴 
[俄蒙問題關係戰局]  
　　（一）蒙地關係重要（二）外蒙實有變動 
　　自討奉令下全國視線咸注集於東北軍事行動而對於其他均不邊顧然有附帶發生之兩項極要問題不可不注意者（一）蒙地關係重要邇來阜新朝陽開戰内蒙東部直當其衝曩日奉張事先計及於此曾與東蒙要人密議屆某種時期蒙人自衛此事前途殊爲危險故當軸除飭熱察綏三區各抽精銳速固六監地方外復責成晋北甘邊各派軍隊維持西套蒙古更調派兩旅駐守滂江烏得對外蒙已催外顧向加拉罕交涉速撤外蒙俄軍俟東三省平定馮軍即須途北去此爲當下之兼籌並顧情形也（一）近日相傳外蒙實有巨變據云俄赤軍曾將靑年黨首領丹增槍斃以其暗助白黨含有别項之密謀也茲據使館消息外蒙新派確願自立勾串白黨或有其事但其目的不僅抵制蘇俄更有藉此擾亂内蒙之意其勢略與奉張雇用白黨乘駕飛機加入前路相同第有一種可危傳言奉天利用舊黨爲一種連環詭計明知白黨無用係留於將來失敗時激出蘇俄軍自平該黨藉端南下果爾東三省及内蒙固易防範惟對俄手續不愼恐出非常變故耳 
[庫倫近事彙聞]  
　　上海泰晤士報消息關於庫倫方面發生之事件謠傳甚多茲紀其近事如下蒙軍總司令及陸軍總長丹藏（Ｄaw　Zan）氏於九月二日被害丹氏除指揮蒙軍而外并釐訂關於對華商業上之各種規定關於經濟方面又有摩托車二十七輛駛行庫倫張家口之間少年蒙古黨常　謀去丹但因丹氏擁有軍隊故屢告失敗惟此次乃設法將丹擒往山中略加詢問即行槍斃其産業全行没收僅留一小部分與其家屬至於外傳庫倫外僑被捕事件亦有如下所述美人開雅斯有一汽車開氏曾與庫倫往來貿易七月間爲一俄人名揮德門氏携往庫倫被查出毛瑟手槍六七枝槍彈若干發揮德門氏當即被拘現仍在獄中在庫之英美人士有被疑爲與開雅斯氏有關係者因加以逮捕有數人曾經官廳研詢庫倫現更絶拒給發一切執照故外人乃亦不能離庫至開雅斯本人并不在庫或亦不敢再行回庫惟無辜之外僑乃因嫌疑而受累矣 
　　庫倫紅軍現有千人大權均由蘇維埃當道掌握并利用少年蒙古黨人宣傳共産主義及圖謀經濟上商業上之專利恰克圖商業因受進口貨物與現洋之限制幾全行毁敗進口物品僅麥粉石油及汽油許自該地運入蘇維埃人在庫設有工商銀行欵由蒙政府擔任完全係照經濟專利之辦法但不足以應付進出口貿易之需要故外商華商曾屢提抗議蒙政府於入口書籍檢查甚　 
嚴凡書中印有圖畫者槪行没收因此限制瑞典敎士曾被没收聖經多册蘇維埃對傳敎亦甚嫉視故瑞典敎士最近被驅逐出庫 
[時局嚴重中之鄂訊] 　（蕭蕭） 
　　布置軍事之忙碌 
　　西北風雲日來益趨緊急近幾各軍刻正紛紛北調豫境軍隊亦奉令向京津移動吳佩孚總司令以豫境空虚特電商鄂蕭迅令寇英傑所部鄂軍第二混成旅開拔赴豫沿京漢路線分駐於花園以北許州以南一帶寇旅刻正將其賀賈兩團集合漢陽凖備即日向北開拔漢陽司令部改爲留守辦公處將來司令部或設於駐馬店與信陽州現尙未定一俟寇旅移動後漢陽防地　由漢黃鎭守使杜錫鈞所部巡緝營派隊塡駐至鄂東防務自第四旅開拔赴蘇後尙未派軍接替蕭以麻黃各屬時虞匪禍特派留省騎兵團抽調數連騎兵前往業於昨日分别開拔矣 
　　據軍界消息直奉軍隊前方接觸甚烈吳總司令已於昨（二十四）日與曹商定即日下令總攻擊特電鄂蕭迅速將擔任軍費二百萬元限期十日解京並派員來鄂守提蕭以軍用正急勢難延緩已令由官錢局提四十萬元送京該局日前賣出官票三百萬串收進百餘萬元遂將從容應命又聞吳尙派員携來生銀若干托鄂造幣廠代鑄銀幣百萬限七日解京以備前敵犒軍之用該廠加鑄銅元現又鼓鑄銀幣故其忙碌已不亞於漢陽兵工廠之趕造械彈矣 
　　鄂蕭以杭州政變盧張走滬江浙戰事已不難解决昨特下令暫停援蘇接濟所有凖備輸送赴寗之各項軍需用品一律搬運上陸送交鄂庫存儲並電援蘇鄂軍總指揮張允明令將該旅暫駐下關以待後命惟聞南京日前尙派參議齊兆蘭來鄂請將吳使所購漢廠槍彈二百萬發折價讓蘇並電鄂蕭請仍接濟槍彈百萬發未知蕭如何應付也 
　　據某方傳說鄂蕭於日前在署會議以粤孫出兵韶關大舉攻贛深恐贛境兵力不足牽動長江局勢擬調駐夔萬盧金山所部第十八師前往援贛業已致電盧師長徵其同意又聞王汝勤部第八師亦有將開來漢之消息至將開往何地則無從探悉也（九月二十五日） 
[魯省軍情近訊]  
　　南北戰事起後山東省庫已大受影響詎洛陽頃又派范某來濟與鄭熊商撥軍餉鄭熊當告以窘迫情形實已再無餘力供給軍費托范向吳代陳一切范已於二十五日回京至於東省防務自戒嚴以來佈置頗爲周到膠濟路防務由四十七旅九十三團擔負完全責任鄭士琦并嚴令津浦膠濟兩路防軍加意防範當無意外之虞二十五日樊賓環由德州兵工廠運子彈二十萬粒過濟赴浦口渤海艦隊司令部副官張洪基由德州運步槍五百枝子彈十萬粒於二十六日過濟轉由膠濟車運往靑島警察廳長孫昶於今日（二十六）召集各報社記者到廳會議檢騐稿件事各報社代表允俟再開一度會議後答覆電燈電話兩公司戒嚴司令部與警廳均派員看守 
[閩蘇軍開抵嘉興後之外訊]  
　　上海泰晤士報二十六日嘉興通訊云昨日下午閩軍大隊自杭州乘車來嘉晚間續到一列車現計已達三千餘人聞尙續有開來觀孫傳芳計劃似將以此間爲大本營留駐督戰閩軍狀已疲勞服裝汚舊戴尖頂草帽一如苦力所戴者現駐車站附近各寺廟紀律尙佳稍大店舖仍未開門敎會西人數名曾會同商會代表往見閩蘇軍官均允盡力保護上海郵件昨始由輪船運到蓋自二十二日以後此猶第一次到嘉也 
字林報二十五日嘉興通訊云本週内嘉地情形迭經變化二十二日星期一上午猶屬聯軍管轉是日下午則歸杭州夏代省長統治自二十三日星期二鐵路橋被炸後地方曾紛擾數小時呈無人統治狀態二十四日星期三確有數小時在杭州派來浙軍統治之下至下午四時半蘇軍一千五百人開到即張貼安民佈告今日爲星期四閩軍大隊開到人數衆於蘇軍故本城似又入於閩軍範圍矣傳蘇軍兵士購物有僅給價數成者商會當以猪六頭酒十二甕犒師傍晚軍事長官發出佈告措辭較前和平迨閩軍旣到蘇軍司令立往拜會兩軍長官俱允保護外人生命財産云 
[蘇州快信]  
　　宜興已無戰事駐防該處之陳調元白寳山馬玉仁三部軍隊除留駐兩旅外餘均調駐蘇州於二十六日已在蘇車站設立兵站當日即有輜重砲兵抵蘇聞此後對於平望方面决取攻勢 
　　自開戰後至九月二十六日止皖豫鄂魯贛五省派抵江蘇開赴前敵之援軍共計有三全師九個混成旅 
　　瀏河前敵來人云該處戰死之蘇浙雙方兵士屍横遍野且均腐黑臭而生蛆紅會中人不及掩埋 
　　蘇軍在崑山瀏河間建築之輕便鐵道現已竣工 
　　盤門外日租界居留民組織義勇隊隊員共二十五人推加藤邦松爲團長駐泊鎭江之日艦亦派陸戰隊三十名到蘇駐日租界保護僑民 
　　郵局奉令對江浙及直奉交戰區域一律停止滙欵 
　　吳縣各市鄉警察費自五月份起至今未發縣署昨令各警所對於七八兩月警費由各所長暫向地方紳商息借俟時局平靖後縣署當即如數歸還 
　　蘇車站昨貼齊督布告嚴禁兵士毆辱站員 
　　黃渡蘇軍昨派員遣回吳縣所雇之老弱輸送役夫王仁生等三十名（二十七日） 
[省選法仍須修正] 　　已咨行衆議院 
　　第四屆省議會議員選舉法業經國會提出修正案四條依法通過咨由政府公布昨日（二十四）政府又致衆議院一咨請其將該項選舉法所有抵觸憲法應行修正各條於最短時期速行條正見覆以便公布茲覓得原咨照錄如左爲咨行事准參議院咨稱准衆議院咨開案准大總統咨開據内務部呈稱第四屆省議會議員選舉法應如何辦理擬請咨詢國會議復以便遵行等因應鈔錄原呈咨請貴院查照議復等因當經提付院議先後交由特别委員會審查討論結果提出報告旋於本月二十二日大會由本院議員萬鈞·王源瀚提出修正案四條（一）省議會議員選舉法由國會就省議會議員選舉法抵觸憲法條文加以修正適用之（二）前項適用時效以各該會自治法完成之日爲止（三）省議會議員之職務至次屆省議會依法選出開會之前一日解除之（四）前項之規定如第三屆省議會議員未選出或選舉無效時第二屆議員得適用之如第二屆未選出或無效時第一屆得適用之當經二讀通過並於本日依法舉行三讀會修正文字全案通過查憲法第五十八條國會之議定以兩院之一致成之相應移付希查照依法辦理等因並附抄内務總長程克原呈一件到院本會於八月二十七日大會提付院議公决交付法制委員會審查審查結果對於一二三條認爲妥協惟第四條議决删除旋於本月三日開會由委員長王家襄當塲報告經衆討論表决第四條仍不删除並讀會順序均經多數可决該案全體通過茲依憲法第五十八條及院議法第五十六條之規定除咨復衆議院外相應咨達查照辦理等因准此除將修正案四條依法公布外所有省議會議員選舉法與憲法抵觸者應行修正各條文請於最短時限以内從速修正見復以便公布相應咨達貴院查照此咨衆議院國務總理顔惠慶中華民國十三年九月二十四日 
[東省特警區長更迭原因] 　（特） 
　　哈爾濱特别通訊云東省特别區警察設置總管理處以來對於中外僑民一體轉治自宋將軍慶瀾兼任行政長官以後即以東省鐵路路警廳長温應　氏兼攝一年有奇中外商民情感頗好惟一人兼兩職事務紛繁頗屬艱困温氏曾迭請辭去特警處長職務朱長官以温氏爲人公正温和堅留未許此次朱氏赴奉本决不回辭去特區總司令及長官職務原可卸職詎江浙開釁奉直凖備再戰時局緊張朱以情誼之關係不能不旋節哈埠故向奉天當局聲明軍隊財政等之事張總司令均予照准又以東省特區防務重要軍隊須酌加調動故警察之責任尤爲重要所有特警處長温氏旣迭次請辭自不能不覓替人前東邊道尹王順存氏河南商城人久宦東省辦理淸鄉頗著效績朱即提請張總司令照准來哈於九月十九日發表温氏仍專任路警王氏專任特警王氏昔年在黑龍江夙爲朱將軍倚重此次委以特警要職欲於警務地面兩有整頓就記者觀察將來警務方面當可起色以王氏曾任黑龍江廣東兩省警務處長且辦事甚勤年六十餘精神頗好仍老式循吏之流也 
　　尙有要聞及地方通信轉入後頁 
 
 

Page 7

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *國内要聞二 
[鼙鼓聲中之膠路販槍案]  
　　靑島通信際此戰雲彌漫之時膠濟路忽發生一販槍案雖未全案敗露伹就其種種破綻觀察之不無可疑之點據路局消息二十二日由濟站來電謂有由北京正陽門聯運至靑島之行李十五件内有一箱重量過大搬運時墜地觸破一縫由此縫内觀察見有槍四支請由靑查留云云該局即於是晚車抵靑島站時派警將該項行李扣留翌日有一中國人到站領取行李當將該人一併扣留送至警務處第一段由該段長訊問該人之來歷據該人供稱伊係某德人之差役某德人在京西西山某煤礦充當礦師現由該處來靑伊係先一日到靑特來取行李至某德人尙須二三日始能到靑云云該段長又問行李内裝有何物該人答以不知當時膠路當局以某德人旣未來靑此項行李礙難開騐遂暫將該人扣留護路隊内俟某德人到靑時再行處置詎料事隔一日而被押之某人情急思逃竟將監視伊之路警用木棍擊破頭部血流如注幸該警竭力喊叫他警始至該人亦未得逃該隊長當將該人綁縛呈報處長移送法庭辦理適因昨爲孔誕節未能送去同日高恩洪亦接有一匿名信謂膠路破獲重要販槍案現該路警務處受賄洋十萬元已將販槍之德人及其差役（中國人）釋放云云高接信後即派員赴護路隊偵察當經護路隊將人及行李一併交出該員協同警務處長將破縫之箱打開檢騐内有步馬槍各一支獵槍兩支其他箱子未敢開騐並將某德人之差役及被打之路警交由該員查騐至某德人現實尙未到靑該員始回報高氏人物俱在並無受賄云云今（二十六）日已將該人移送法庭行李尙在該隊記者曾親往探察一次計某德人之行李共有十五件内有大箱八隻均長五六尺狗三頭膠路當局以此案有關外交消息極爲秘密蓋以箱内是否全係槍械尙不得知故只得秘密偵察各種情形每日客車到靑必牽某德人之狗及其差役到站認識某德人但業經四五日終未認出在此沈寂辦理之中外界即發生誤會竟以匿名信給高氏謂爲路局受賄神經不無過敏惟就此案種種情形觀察之確有研究之價値舉其可疑之點約有四端（一）某德人之差役毆警思逃顯係情虚（二）行李到靑四五日某德人並不來靑（三）箱子過長重量太大（四）開騐之箱已有槍四支總之事關外交案情重要則可斷言也（九月二十六日） 
[魯議會一塲怪劇]  
　　山東省議會二十六日續開大會事前商業專門學校反校長派學生以該校長朱正均無端開除學生十三人聯絡二百餘人手執白旗宣言書到議會請願旗上大書驅逐萬惡校長朱正均字樣宣言書則列舉朱正均之任用私人·吞蝕公欵·挪用公欵·糜費公欵·任用劣員·廢弛學務·破壤學風·旅費不公·排除異已·資格不合等十大罪狀三點開會出席議員七十九人議長宋傳典主席秘書長報告戒嚴司令部知會戒嚴及崇實女學請加增臨時建築費之公函後趙蓮塘臨時動議本省前任國會議員丁佛言無端在京被捕本會應電府院請求釋放李潤紳并主張與吳子玉一電主席付表决通過周進修發言商業學校學生到會請願撤換該校長朱正均其詳情載在該學生等之請願書上本席作介紹人請衆討論主席以原請願書付表决（撤職查辦）通過嗣按照議程討論預算自第三十九欵省外留學生補助費議起聶澄澤建議將敎育費内劃出七千二百元爲津貼肄業省外各私立大學生經費但必須以各該校成立有年·成績卓著·已經在敎部立案·學生已入本科者爲標凖李天倪主張加入津貼額數以肄業各該校學生之人數爲標凖主席合併付表决通過其餘除膠東先志中學增列補助費一千二百元濟寗樂育小學增列補助費六百元崇實女學臨時補助費增爲三千元（原一千元）外餘均照審查結果通過主席·以全案成立付表决通過又以省略三讀會付表决通過全體鼓掌劉永壽臨時動議請變更議程議取消捲烟特稅總包約另訂征收試辦章程請省署執行案主席以變更議程付表决起立者已經多數惟郝鳳城派議員李天倪·顔海洲·李長德·孟傳瑾·等十餘人不起立萬光煒大呼未得八百元者請起立郝派議員孟傳瑾李長德等遞以手杖猛擊萬光煒萬派李象晋王雪田則登案大呼良心一時满塲喧擾秩序大亂賈迺寛登台發言吾輩須依法討論議案如有贊成加稅受蘇古農八百元之賄賂者必非人類衆鼓掌時已至法定鐘點提案人劉永壽在台上報告而郝派議員則故意喧譁使不能報告并謂已至法定鐘點大呼散會多數議員主張延長半點時五點甫過二三分顔承瀚即謂已過法定鐘點不能表决延長孟傳瑾且登台將鐘摘下满場傳觀種種怪狀不一而足主席遂搖鈴散會 
[懐遠罷市尙未解决]  
　　蚌埠通信懐遠縣因查牙稅激成罷市風潮迄今數日仍無解决辦法該縣商民等除電呈省垣官廳懇請派員澈查外聞前日又聯袂赴鳳陽向淮泗道尹呼顯而該縣知事劉汝洋聞亦來蚌據稱態度仍極强硬曾向人云無論罷至何時彼均不問現懐遠全城關門閉户即旅行過境者亦無處可買吃食昨聞有紅十字會會員多人經過該縣初覩此狀莫明其妙嗣向各商家探聽細情深爲太息其居民所感受之痛苦尤難言喻茲聞旅蚌懐遠同鄉以似此僵局如何了結倘逼成奇變誰負其責特聯名致電皖省軍民長官請求撤換劉汝洋究查法辦並聞蚌埠總商會以蚌懐相距甚近不免間接受其影響亦有電致省吏請求速爲解决蓋恐風潮擴大無法收拾也茲將旅蚌懐遠同鄉電錄下安慶督理兼省長馬鈞鑒劉汝洋知事懐遠一載有奇建樹毫　營私枉法貪婪無饜彼旣歛財肥囊以供揮霍復縱差吏專事敲詐坑陷人民遜淸陋規悉以舉發懐民何辜遭此惡吏此次該知事激成城廂罷市風潮實因彼在懐遠稅關賭負過鉅無法彌補遂陽藉行商捐帖　名陰施掠剥歛財伎儞照章一行應捐一帖彼額外苛捐每貨亦須照領一張奉則已矣遲則鎖拿苛罰商會忠告不納人民請願不允故於本月二十三日激成　變汝洋不但不知自儆尤復高居衙署大言不慚曰勢非貫澈到底不爲知事等語變本加厲較前更烈硃筆提籖日必數起兵吏差役叫囂東西現在鎖押商人皆拘禁未釋民情雖憤徒喚奈何城市秩序差幸安寗倘任汝洋頑固到底難免不逼成奇變値此隣省多事蚌埠戒嚴若不積極消禍於無形顯滋宵小以機會一朝有事誰負其咎苛政猛於虎虎不能除民不聊生伯飛等雖然旅居蚌埠家室大半在懐咫尺之近痛苦一似懇乞鈞天注重地方維護人民賜將劉汝洋撤任究查法辦以肅官規而正官邪臨電惶悚曷勝厥角待命之至懐遠旅蚌同鄉紳商學界邱伯飛·殷士希·孫元甫·李沛生·陳仲綸·年蘭州·孫品三·張步靑·劉瑞齋·胡厚甫·吳仲衡·沈幼樵·高植恒·穆子君·蘇子和·吳少三·宋竹齋等三百五十八人同叩敬（九月二十七日） 
[沈鴻英表示無侵湘意] 　（粹） 
　　長沙通訊沈鴻英受孫中山命令追逐陸榮廷故於桂林下後即分路進攻全縣其時陸榮廷雖亦在全然全州大部份軍隊則爲湘軍葉珙所部之第三旅該旅爲自衛計不得不與之接火及將沈軍擊退並奪回灌陽外間即有沈軍將與某軍聯合協以圖湘之謠究竟是否果如所云實有刺探之必要昨經訪問則葉旅長以此後對付沈軍應取何種態度亟待宣示當局且桂中沈陸兩軍及李宗仁各軍之最近情形亦須呈省長因於日前首途回湘已於今（十九）日抵省當即分謁趙氏及第二師劉師長報告一切矣至沈軍對湘態度頗難捉摸惟據其總指揮鄧瑞澂師旅長陸雲高·沈榮光·鄧右文等聯銜致趙氏一電則聲明絶無謀湘之意惟請將駐全之軍迅予撤退其電如次（上略）前電計達左右此次敝省戰事純係内部問題與貴省並無絲毫關係我公關懷鄰難迭電調和敝軍同人無不同聲感激乃　桂林已下而貴省駐全部隊仍未撤回遠路傳言謂敝軍同人有聯合某系侵佔貴省之意悠悠之口本不足辯人非至愚斷不至捨己之田而芸人之田者幸乞垂察迅予撤回駐全貴軍以敦鄰好至深感紉（下略）（九月十九日） 
[英總領事在雅州附近被刦]  
　　字林西報八月三十日打箭鑪通信云英國總領事康貝氏（Ｃombe）在藏邊勾留三月於回成都途中被匪搶刦康氏所携奇珍物件甚多其中六捲軸係繪西藏各種産物及有趣味之輪回圖八月十七日康氏由打箭鑪動身隨從負載物件者四十名及護兵四名初行之六日甚平善及第七日距雅州祇有兩日路程即七英里於宿夜之際突來武裝盜匪多人將同行李夫人縛住兩手逼其交出各物在此種時期内匪當然極易取得各物後有人告匪謂英領事携有大隊護兵將至及康氏至其處匪已盡携克洛克博士所帶之件康氏之行李及李夫人之箱籠各物而去翌日仍往榮經前進遂隨帶武裝之護兵兩名至榮經後聞縣知事已赴成都故未能有何交涉又以次日之赴雅州路程爲邊境交界之處最爲危險當局特派武裝護兵兩名護送至雅州顧此次之搶刦有可疑者數點其一此事乃發生於中藏間之大道其二被刦之歐人係偕有官廳供給之護兵其三被刧地點乃在駐紮數千軍隊之附近道路其四當從打箭鑪起程之前護兵係武裝及搶刦時已卸去武裝且英總領事曾經過第三軍藍氏之大本營則該領事之須至其地又當早有通知今遽於雅州附近被刦通常英領事出游常護以三十名或百名之軍士今乃僅無武裝之護兵兩名何以此次乃減少護兵之實力打箭鑪華人深以爲匪之搶刦早有圖謀·惟英領等並非其目的物匪等注意者乃在與英領等同時啓行之華商·若輩係販運商品至嘉定重慶上海等處當康貝氏兩星期前離鑪之時大隊商人亦於此時先後啓程故致波及云云 
[戰爭中之北京八校近况] 　（捷） 
　　各校多半在停頓中 
　　北京國立八校以政府積欠敎育經費已閱一年本已拮据萬分加以東南東北戰爭突起所受影響更大聞上次政府對於八校不獨開學費未能發出即前月分應發之經費亦僅發給四成有餘似此些少欵項固不足以維持目前之用而以政府現在之情形觀之將來一切用度尤無指望新敎育總長黃膺白到任後八校敎職員代表許繩祖徐瑾等爲經費問題亦曾訪問交涉而黃亦謂近兩個月中恐無辦法因此八校中除大工大女師大三校勉强維持開學外其餘各校至今未能上課均在停頓中矣師大校長范源濓因經費無着所凖備之一切應興應革事項均無從進行故已單獨辭職赴津該校敎職員方面學生方面及八校敎職員聯席會方面雖曾先後派代表赴津挽留敦請回京就職而未能如願北大開學一再延期學生業已上呈要求但何時始能聞弦誦之聲亦不可知也若醫大校長張煥文以無經費之關係遲遲不敢就職農大校長廖訓榘則以該校敎職員及一部分學生之反對又向敎部辭職矣醫大近年來因校長問題時有罷課之舉損失之光陰最甚學生方面已一再要求迅速開學張果就職或有辦法也至於美專校長陳文虎以任用私人恢復革生學籍考試舞弊大爲該校敎職員及學生所不满風潮愈擴愈大更無開課之希望聞昨日八校敎職員代表在法大開聯席會議對於經費及美農醫三校校長問題曾經詳細討論議决推定代表許繩祖徐瑾馬名海孫慶林四君訪黃敎長請其設法籌畫經費及從速秉公辦理學校風潮亦未知能辦到否也 
[戰雲瀰漫中之皖敎育]  
　　各學校關門在即自動的維持方法 
　　皖省自軍興以來敎實兩費財廳方面早已無欵顧及矣乃日前馬聯甲更召集各廳道赴蕪參與軍事會議以現在軍需孔急除發行四十萬軍用票外行政經費减發四成敎實兩費則一律停發敎廳長盧殿虎席間力爭謂敎費停發勢必將省立各學校一律關門惟旣欲令關門則以前欠欵自應全數發給俾資結束馬詢此項關門費需欵若干盧答約十餘萬馬聞之默然盧又曰愚見不若照舊維持减成點綴則表面上督理不負停辦學校之名敎育界亦甚感激馬當時頗以爲然盧亦私心竊喜乃回至省城探問財政廳長胡思義之意見孰料胡仍照馬原定計畫敎實兩費一律停發絲毫無通融餘地盧不得已又復赴蕪請示辦法能否如願尙在未可知之數也據敎育界中人云省立各學校除設在省垣者外其餘省外各省立學校本年秋季始業照舊開學上課者爲數本不多譬如皖北遭匪地方六安之第三農校藉校具被匪焚毁即行令飭停辦設在皖南宣城之四師八中等校已逃兵荒學校變爲軍營再鳳陽第五師範在署假期前内部發生驅逐校長風潮全體學生因憤校長何滙東復來秋季開學仍無一人到校至今該校尙屬空空如也此外雖有具報開學祇因交通梗塞學生到僅數人似此種種之情形已無異乎停辦矣 
　　省垣方面各學校敎職員以時局如斯誠敎育界未有之厄運連日各學校均開校務會議據聞第一師範擬設法維持至年假爲止該校祇有少數初級班收取膳費餘均校内供給近日該校之火食已粗爄不堪幸各敎職員均願盡義務即此等飲食亦忍受之該校校長王立權煞費苦心人多稱之第一中學全校學生均有膳宿費較一師易於維持該校校長劉貽燕與各敎職員相處尙得是以各敎職員已表示願盡義務維持到底刻已由校通知學生家長在此時期務須體諒所有欠繳各費者亟應從速繳齊第一女子師範雖後級不繳膳費今年該校有六班初級均納半費火食尙非全靠學校供給維持較易但得敎職員能盡義務即無問題該校校長徐臯浦辦理有年敎職員均係知己亦可望不致關門法政專門學校近年所聘敎員之鐘點費兩元一點鐘者頗少大多數一元一點鐘學生方面膳宿一切均收費該校校長劉傅純欲維持到年底關門亦不甚難女子職業聞該校校長李寅恭亦欲維持到底好在該校主要課皆李校長夫婦擔任第一農校不但學生膳宿等項均收費且有若干收入維持不難該校校長吳復振素具熱心當不致立時關門查上述各校之學生外縣者頗多現當軍事吃緊中外縣匪氛　熾此時各學生欲回原籍沿途不靖行路即感困難莫不希望校中維持現狀故各校能自動維持誠皖省靑年之幸也 
 
 

Page 8

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *地方通信 
[松江]  
　　二十九日軍事雜訊聯軍在　松十二里之石湖蕩至小崑山一帶嚴密設防以禦浙嘉之孫陳軍隊致二十六日之征夫命令異常緊急是以未逃居民又紛紛逃避故十家之中現祇二三家有人守望而城内外店舖之因夥友回家無錢周轉亦都相繼收歇即現在之勉强敷衍依舊開張者貨物亦將用罄不足供社會需要惟貧民日需零糴食米之店舖及各種燃料之販運亦因收歇關係均感缺乏此則最爲可慮者街上行人尤寥寥可數石湖蕩西之三十二二十四號大鋼橋先後被炸松楓交通完全斷絶至松城狀况旣日見嚴重所有各收容所收容婦孺亦須求護出險故已請由上海濟生會准備船只來松運滬收容較爲安善二十七下午馬良率奮鬭隊到松協防石湖蕩陣線茲悉此項軍隊紀律甚佳對於行人讓路莫不加以禮遇即輸送物件亦均自行扛抬不需民夫搬運邑紳鄭權等於二十八下午赴第三軍總司令部謁見王總司令聞頗爲王君所歡迎且稱嗣後地方上如有事故儘可隨時函告以便分别核辦而保地方安寗本月份所需保安隊與警察餉項及紅十字會經費等已由縣會張議長等赴滬向當任委員領得二千餘元暫行維持又松市一區巡官朱萃辭職擬委徐士麒代三區巡官陸亮辭職擬委柏天一代行將見諸事實所有石湖蕩方面至余發信時（二十九日十時）尙未有戰事發生 
[金壇]  
　　逃兵到境之戒備本月二十六日淸晨據駐溧偵探報告有某軍潰兵多人現已過溧聞擬假道金壇等語縣署得訊後由鄒知事立即召集各機關人員及地方士紳在縣署開緊急會議到者有馬警所長及三區巡官公安局長保安隊長曁地方紳董等四十餘人當經議决辦法五條（一）各城門將帶泥麻布袋堆置城門中預備逃兵入城時塡塞（二）丹陽日夜班船及四鄉貨船由警廳封僱預備逃兵來壇時載送赴丹（三）仍照本月十四日潰兵過境辦法籌欵遣送（四）由縣警所保安隊·警備隊·騎巡隊·及偵探隊全體武裝游巡（五）布告臨時戒嚴辦法散會後又接省署來電謂有逃兵三百餘名過壇囑警所妥爲防範馬警所長奉電後隨派武裝警察多名赴南門外探詢午後武裝警察回城報告云已有少數抵新河鎭（距城二十五里） 
[無錫]  
　　軍情簡報昨日（二十六）午刻有兵車一列過境開往崑山下午有空車一列由崑山開往南京聞前夜海軍杜錫珪君由寗過錫赴崑縣知事馮祖培昨日因公赴崑禀呈一切稅務所長徐景華奉令委爲嘉興兵站主任徐君奉令後已赴禾任事矣昨日兵站處辦秈米二百石裝車運往前方應用 
　　昨晚白軍到境封船無錫自軍興以來商業一落千丈近二旬之中稍見起色而二十一日夜間市上忽有拉夫三百名情事翌日商業即覺不振日内已稍見復元而昨（二十六）晚駐紮宜興白寳山師長部下士兵過境開赴湖州因不敷船隻即託縣署僱用當由各警區派警分頭僱用但應者寥寥今晨（二十七日）因仍不敷仍託縣署僱用惟一般船户均成警弓之鳥逃避一空故僱用極難然借此問題而歛錢者極多但商業則全遭打擊矣 
　　救火聯合會消防會議無錫救火聯合會自令各叚救火會組織消防隊後現因各叚服裝等不一爲取締起見特於昨日（二十六日）下午四時在會開會董及評議會議到楊翰西楊拱辰石淸麟薛　曾龔海琴張逸炳等百餘人高季連爲主席王恂安爲紀錄議决隊員制服顔色一律上靑色隊員出巡一律用本棍隊員出巡以本區爲範圍不得越區議畢遂散會 
[常州]  
　　二十七日之軍事消息（一）前日下午海軍杜總司令帶隨員六人衛兵一排乘車赴崑山接洽要務昨日上午七時公畢返寗（二）昨日有鄂軍一旅過常赴崑（三）宜興紅十字會職員十人乘車出常開赴崑山（四）循理鄉潘墅鎭之楊蘭生前晚被人用手槍擊斃兇手逃匿無蹤昨日投縣報案請派員相騐嚴緝兇手（五）兵災善后籌備會前日在鎭江大觀樓開會通過簡章並推定張騫爲會長唐文治王淸穆爲副會長（六）前横鎭之損壞飛機昨已裝車運寗（七）姚知事規定護路隊地線共分五區第一區呂城車站至奔牛車站第二區奔牛車站至練樹壩第三區練樹壩至常州車站第四區常州車站至戚墅堰車站第五區戚墅堰車站至横林車站每區設支隊長一人（八）縣署提前啓征忙銀業經呈請省長財政廳備案定於夏曆九月初一日開徵 
[江陰]  
　　風傳拉夫之虚驚江陰自軍興以來凡百事業雖受影響而社會秩序並未因之紛擾不料二十日鄰縣（無錫）有拉夫三百名之舉此耗傳至江陰一般神經過敏者恐亦波及二十五日早晨城廂果紛傳拉夫不已雖未見實行已遍傳四鄉城中短衣之人竟致绝跡東大街某某等米舖均停止交易各布廠商號廠司槪行避至鄉間市間小販寥落社會頓呈沉寂之象記者多方調查始知事非無因有日澄靖守備司令趙桂成忽奉電令澄地招足輸送卒五百名運赴崑山應用迨趙與知事張宗嶧商榷之下經張竭端反對謂須以地方爲重江陰地面甚小斷不若無錫苦力之衆趙雖以上司電令難違然見情形如此祇允再行商量而罷自此消息傳佈人心更形惶惑矣 
[南通]  
　　縣署嚴防省縣借欵舞弊通邑前奉省令派解九萬元又地方設防需銀八萬元業由縣署分請各區董事轉向鄉民借貨省借欵係一分利息縣借欵則無利金均係定期抵還惟有某某兩區劣董竟有借此勒派情事鄉民怨聲載道瞿知事爲嚴防舞弊計特於二十八日發出佈告分交各警區實貼諭知縣署並無派捐軍餉情事規定由各董將借户姓名數目繕寫榜示各該區分給收條借據如各該區防務需欵應即另行攤加分别彙齊捐户造册報縣以昭大信 
　　關稅貨釐緩徵附振問題通知海棉業公會·通海大尺布業公會·南通縣莊布業公所二十八日通告各業商人云關稅貨釐附加振捐一案近日迭據同業詢問附加辦法查貨釐附加振捐一成江北各縣係援照民國九年原案於原收之治運二成欵内提出一成解繳不向商人另外征收至關稅附加此項振捐通總商會以商業受兵事影響虧折停頓曾函江海關揚由關轉行各分關一致從緩辦理業准先後函復俟時局平靖再行定期實行又揚由淮安兩關民九原案係免帶征此項振捐現已由鹽城上岡等商會電部請照原案仍舊免徵 
　　時局紛擾中要聞彙紀（一）滸浦馬玉仁部之傷兵共到四十一人現由南通醫院治療張紳退嗇昆仲昨函馬師長派人來通管理並電告通地醫少院窄且傷兵過江時久病勢有變醫治頗難嗣後倘有傷兵仍以隨營就醫爲妥云云（二）道海守備司令部示禁藉口戒嚴規條行使騙詐逮者准許人民指控嚴辦（三）救濟難民所近改發給銅元辦法由所煮就粥飯分食以免人多煩雜至米糧油鹽販賣　即日停辦 
[揚州]  
　　新募兵卒過揚高郵縣遵照南京兵站司令訓令招募輸卒一百餘人封僱船隻載運於昨日（二十六）過揚南下又駐鎭第七十六混成旅長張仁奎在此招募新兵已有一百餘名於今日（二十七）封僱揚子公司楚南小輸拖運鎭江敎練矣 
　　呈報汽車辦法江北長途汽車公司董事長盧紹劉呈報縣署以前奉内務部飭令商等遵照商辦道路規則辦理查敝公司招集股本購地築路專爲行駛汽車經營商業便利交通起見祇收乘客車資此外馬車·東洋車·載重車·槪不通行與普通商辦道路收取通行費者性質不同更無公官補助欵項對於商辦道路規則收費各條不生問題合將關於道路建設　項備具書圖及價目表呈請縣署分别轉呈廳道省及農商内務各署備案云 
[六合]  
　　烏衣站破獲巨盜來安縣屬水口鎭日前被匪搶刦除銀洋衣飾不計外并損失團練槍械若干枝頃聞烏衣車站路警查獲該案之巨盜一人懷中搜出水口手槍一枝旋將該匪送由來安縣署審訊一過供認同夥多人係張姓佃户勾串兵士所爲刻已飭警緝獲逸盜以憑法辦 
[徐州]  
　　軍事運輸之忙碌前（二十四日）午駐徐省警備第七營排長張凱三押送新兵三百九十名赴寗又同日午後八時許江蘇兵站協理齊兆柱由津運七九子彈百四十箱過徐南下昨早三時齊督委員押運砲彈一萬三千八百顆過徐赴津又同日午後六時警備隊排長張岐峻由豐縣運來新兵二百名今（二十六）日送往南京 
[和縣]  
　　籌備防務會議紀和縣知事高壽恒因時局不靖人心惶惶難免無宵小之徒乘機搶刦特於本月二十五日下午二時半邀集勸學所敎育會農會商會財政局等機關人員在縣署内開防務會議僉以時局恐慌防務吃緊除原有警備隊一百餘名外仍添招馬隊十名以資梭巡而商會長吳蜀侯提議商團原有團丁二十名現仍添招十名以便分班巡邏復由縣署飭知警察所添招巡邏隊二十名而農會長夏芹溪提議各坊舉辦民團經衆表决定於二十八日實行開辦 
[惠安]  
　　代理知事索欵延不交代古曆八月間惠安縣知事姚某辭職由薩省長委任省署科員林靑到惠攝篆詎林知事到惠時惠篆已由厦門道尹鄭玉書派人代理抗延不肯交卸最終要求林知事須備出五千元之欵與他充作私囊方肯交卸林知事則已奉省長之命來守是邦豈容此種無理之要求現已電省請示辦法想薩省長當有正當之處理 
[來函]  
　　廬州來電申報館鑒閱九月二十三日貴報所載皖北發現刀匪之蕪訊一則與事實略有不符查此次劉五房圩被匪暗襲失去槍三十餘枝並無大砲七八尊及快槍三千餘枝落於匪手情事嗣經軍隊往動已在雙扶將匪擎散勵宸當時雖曾電呈督座亦並無辭職之舉誠恐遠道訛傳淆惑觀聽特將實在情形批露藉明眞相刻正會營着手淸鄉搜查餘匪人心安定縣知事袁勱宸儉印 
[今日上海之國貨狀况]  
　　上海爲工業之發祥地亦爲工業之中心點其交通之便利早發夕至其銷貨之可能恒較他處爲活躍今將上海之國貨狀况約略述之不亦熱心國貨者樂聞之乎近年政府外交失敗國民臥薪嘗膽以提倡國貨爲雪恥良策民四民八二次國民力爭外交雖未能如願以償然工業之氣象非曩昔無生氣頗有篷勃之氣槪如花邊一項昔皆仰給於舶來民四即有勝德織造廠之設立歷年成績甚佳營業狀况約數百萬元最近每年營業總數亦在百萬元左右民六中華工業廠崛起除經營花邊外兼營絲織各品其最著名者有中華葛中華綢絲直貢中華紗等營業亦頗不惡其絲織品之改良可謂疋頭業之嚆矢國貨香皂民元尙未有人仿造民四即有德成愛華華豐中華興記等相繼成立德成因進原料兼營投機故失敗愛華初爲陳康藩君創辦未幾即盤與葛君勝如（即今鴻興襪廠創辦人）後葛君擬别營他業遂盤與彭君鳴盛彭君留學日本研究理化頗具心得歸而接辦斯廠亦日有進步營業蒸蒸日上去歲自建新式廠房於閘北寳通路儼然爲香皂工廠之成功者華豐中華興記創辦人均爲洋雜業之老前輩營業之佳銷路之廣遍執工業界之牛耳雖窮鄉僻壤均有該廠出品蹤跡實亦抵制舶來品之先鋒軍他如協大之線球三星牌之牙粉三角牌之毛巾民元後始仿造今已十載餘茲今則鐵錨牌之毛巾麒麟牌之線球金剛石之牙粉均絶跡於市國貨之有今日皆熱心同志及時覺悟之功效今後日用所需可毌須外求矣 
 
 

Page 9

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *本埠新聞 
[盧永祥抵滬後之戰事消息（十一）] 　 
　　昨日各方均有戰事馬陸方泰間最爲劇烈 
　　昨日兩軍又有大戰馬陸方泰間劇戰終日屢進屢退雙方死傷甚衆黃渡嘉定亦均有戰事然其結果各方陣線仍均無大變動茲分錄昨日消息如下 
　　（一）各方戰事與鐵路消息 
　　各方戰訊彙紀二十九日各方均有劇戰嘉定方面聯軍由西門進攻進展十餘里距離太倉尙有十華里方泰方面二十八日午聯軍由馬陸進攻至晚十時許已佔黃牆距方泰祇有六七里昨晨兩時停戰二十九日拂曉又復進攻至正午十二時聯軍以寡不敵衆向馬陸退守午後二時又進展至黃牆至晚八九時間仍相持於黃牆鎭黃渡方面二十九日上午無甚戰事至午後二時許聯軍以何豐林部第六混成旅兩營之衆衝鋒前進蘇軍以兩團之衆抵禦雙方逼近時聯軍以大砲掩護蘇軍大半伏於壕溝以機關槍盒子砲還擊鏖戰四小時雙方死傷不少聯軍第六混成旅王團長陣亡旋於九時許停戰結果聯軍仍守原防線陣線未有變化今晨一時據路局消息兩軍於昨晚十一時許又復交綏現酣戰頗烈聞前昨兩日激戰之烈實爲開火以來所未有兩日兩軍死傷之數在二千以上昨由黃渡嘉翔間運來傷兵終日不絶數在二百以上所有王團長之屍體於昨晚十一時許運赴南站以便該家屬棺殮 
　　二十八日晚十時黃渡方面蘇軍以武裝火車龍頭置有大砲突向聯軍陣線衝進並開大砲轟擊聯軍嘹見亦開砲還擊龍頭後退第四師十四團兩營之衆奮勇上前抵禦蘇軍以兩團之衆分左右翼包抄聯軍後路險遭包圍後生力軍衝上接援結果卒爲聯軍擊退雙方傷亡頗衆 
　　二十九日上午黃渡站長途電話忽然中斷路局電務處屢經派工前往修理均被蘇軍砲火擊回不能工作迨至午後五時由該站調車員吳某前去修復當奉總管傳諭嘉獎 
　　臧致平二十九日晨七時赴翔督戰午後五時許返滬九時許又復赴翔盧小嘉於二十九日上午十一時許赴翔於午後六時一刻返滬陳樂山於午後六時二十五分由北站乘花車赴翔督戰楊化昭於昨晚八時由嘉定轉車來滬即赴龍華報告軍情 
　　二十九日下午一時許南翔站先後飛來蘇飛機兩架抛擊炸彈均未命中 
　　聯軍補充旅第一團張團長昨在黃牆督戰腿部中流彈尙能行步下午來滬療治 
　　二十九日由晨至暮龍華運來大小砲子彈共有八車當即運赴南翔黃渡等處 
　　二十九日午後七時許有靑年新兵二百餘人携帶盒子砲由北站車運南翔前敵 
　　馬陸方泰方面之劇戰昨日（二十九）馬陸石岡門之聯軍第四師十五團及十四團生力軍猛勇衝進用大砲機關槍轟擊在方泰鎭之豫軍約一旅亦用機關槍盒子砲還擊計自前日始劇戰三十小時之久未分勝負　各有死傷不少方泰地方樹林竹園甚夥故雙方愈戰愈烈豫軍開掘戰溝三條頭溝之衝鋒隊僞退至第三戰溝豫軍善用盒子砲轟擊聯軍善用砲擊故兩方受傷不少又昨日下午一時至五時之間雙方衝鋒隊互相肉搏馬陸黃牆之間二軍忽進忽退結果仍在方泰戰地又下午一時蘇軍之飛機一架由黃渡飛至南翔擲下炸彈二枚均未命中聯軍用射擊飛機砲開四砲射擊亦未中飛機向方泰鎭而去又聯軍於二十八·二十九·二日傷團長一人營長一人排長二人云 
　　黃渡昨日之戰訊昨日黃渡方面之聯軍因方泰吃緊不能進攻蘇軍亦取守勢大軍調往方泰接戰蘇軍注重在馬陸以其可進攻南翔嘉定二地也故聯軍之生力軍在方泰鎭竭力抵拒蘇軍不使其稍近馬陸昨日上午黃渡鎭上被蘇軍之砲火轟擊居民屋上登時着火焚燬民房四十餘幢黃渡聯軍用最大之砲轟擊方泰之蘇軍陣線仍未移動至今晨一時半槍砲聲尙未斷絶盧小嘉上午十時乘車往南翔督戰至下午七時返滬陳樂山下午七時半往南翔在方泰前敵指揮 
　　嘉定昨日之戰訊昨日（二十九日）嘉定方面之聯軍在西門外高陞橋與蘇軍戰雙方均取守勢僅用步槍轟擊蘇浙二軍因在方泰猛戰故嘉定之陣線未動往來嘉定南翔間之鐵甲汽車行駛不絶产敵應用子彈甚急臧致平由南翔乘車於二時到滬 
　　瀏河昨日之戰訊昨日瀏河方面之蘇浙二軍均用大砲機關槍攻擊惟各取守勢均未用衝鋒隊進攻陣線無大變化雙方死傷各有二十餘人（在此一星期間以昨日爲最猛烈）送子彈之汽車夫在瀏河司令部邊被蘇軍之流彈擊去右耳已將受傷人送至紅十字會醫治矣 
　　石湖蕩發現便衣蘇軍二十九日下午三時許石湖蕩第三十一號橋梁間忽有蘇軍便衣步哨兩人開放盒子砲擊傷聯軍武裝步哨兩名當將受傷人車送松江療治 
　　楓涇松江間之雙方備戰滬杭甬鐵路之松江·石湖蕩·楓涇·一帶均有聯軍分防密佈並聞三十四·三十一兩處橋樑均用道木建築砲台形式安置大砲四尊以備迎戰又聞孫·陳·兩軍已有一部份開往加善楓涇間聞三十八號橋昨有孫軍駐紮現聞雙方均在掘壕佈置一切一俟就緖當即劇戰云 
　　方泰傷兵昨晨運滬昨日淸晨紅十字會救護隊在嘉定方泰鎭戰線内救出浙軍傷兵五十四名用駁船運來閘北水巡隊碼頭登岸裝汽車送該會醫院療治内有連長一名已氣絶身死即在閘北備棺收殮此外尙有兩名被槍子擊傷腦部勢頗危險其餘因傷在肢體並無大礙云 
　　昨日車運麵包軍械傷兵夫役訊昨日（二十九）上午七時由南站裝出麵包五百包運往松江又上午八時由南翔運來傷兵十餘人至陸軍醫院又上午十時由南翔送來損壤機關槍一架快槍三十枝又上午十一時由南站裝出快槍五十枝砲彈二十箱機關槍彈十箱送往南翔又下午一時又裝出砲彈十箱子彈十箱又下午三時由南站裝運夫役六十二人手槍子彈七千發送往南翔又下午四時半由南站裝出雨傘二千一百把送往松江又下午五時由南站運出機關槍一架砲彈六十箱快槍子彈八十箱七九機關槍子彈四十箱雨傘一千把運往南翔云 
　　聯軍在嘉定趕製竹梯據嘉定來滬者言日來聯軍司令部催令全城竹匠趕製竹梯一千爲攻取太倉上城之用云 
　　滬杭路之客車消息滬杭鐵路昨日（二十九）上海至松江客車仍開往返兩次由松開滬第一次客車在下午三時半抵站乘客較前日稍爲减少開杭州方面杭嘉客車往返亦開二次連日間由閘口開往嘉興兵士專車數次均係孫傳芳軍隊又拱宸至嘉興者兵士專車亦有幾次聞係陳調元之兵兩共約有三旅之數均在嘉興·嘉善·楓涇·間駐紮云 
　　松江站長辭職松江站長王某以軍興以來辦事束手昨避難來滬並陳請車務總管辭職聞已邀准 
　　（二）各西報之紀載 
　　大晚報之昨日戰訊大晚報戰地訪員甘郎氏報告云今日上午自鐵路以北至馬陸一段戰事之烈爲開戰以來所未見雙方各以巨砲數十尊輔佐機關槍來福槍作戰訇乓之聲無時或歇蓋聯軍自星期六上午開始攻擊以來砲火從未有一小時之間斷當記者在離危險區域猶遠之處已覺臭穢刺鼻此皆戰場數百具未埋之尸所發出其戰况之烈蓋可想見當星期日下午記者初至此間戰區時大雨如注路旁棉田盡成澤國而砲火仍未稍停蘇軍死亡遠較聯軍爲衆觀於聯軍死亡之數料蘇軍此次損失必有數千人沿河路畔徧設求護站傷兵及奘將死之卒停留已满而前線猶續有運來陣亡者皆留陣地蓋須俟停戰後方能掩埋或棺殮也第四師第七團夏團長擔任前線指揮今晨記者得與晤談片刻據稱自開始攻擊以來迄未停火記者詢以蘇軍曾否反攻夏氏僅搖其首稱吾軍已迫其後退二十里今將使彼繼續後退不止記者昨日所見之汽車今日復在此間運輸子彈由南翔載往前線該車大部份似法國式運貨車頗宜行駛狹隘之路藉後面廣闊之卷鬚式車輪在泥塗中行駛極速該車自前線開回時則運傷兵至車站開車者皆華人此外復見傷兵二十餘人由民船運至車站該船亦紛運輸子彈前往者云 
　　大晚報云今日蘇浙兩軍互相進攻聯軍繼續攻擊太倉蘇軍而蘇軍則於今日拂曉向黃渡瀏河攻擊聯軍兩翼而尤注重於黃渡據龍華軍署消息兩軍鏖戰至九時許進攻蘇軍卒爲聯軍所拒却退回原陣線聯軍在嘉定馬陸方面今日續取攻勢昨日傍晚經兩小時短兵相接後聯軍曾佔領方泰附近之某橋該橋頗占形要旣爲聯軍所得方泰之下即在旦夕據陸秘書長言蘇軍集中安亭攻擊聯軍左翼今日黎明進攻前黃渡已被大砲轟擊多時聞蘇軍此次曾向靑浦方面調回若干以厚兵力至昨日戰事最烈之處係在黃涇葛隆間黃涇在聯軍陣線内葛隆則在蘇軍陣線内雙方損失甚重但聯軍傷亡之數猶未確知聯軍飛機四架今晨復自龍華航空塲飛出向太倉　處抛擲炸彈多枚嗣於下午回滬云 
　　大晚報紀聯軍之兵力大晚報云本報記者曾於上星期杪視察戰地據各處軍官所述聯軍兵力約有三萬五千餘人其分佈前線者約三萬人餘五千則留駐龍華高昌廟及本埠各駐兵處所前線軍隊大約分配如下在瀏河一帶者計有第二十四混成旅之第二團第十師之補充團及第六混成旅之一營另砲隊一連在嘉定馬陸一帶者計有第二十四混成旅之第一第三兩團楊部之砲隊第十師之第四十團及第四師之第十三十四兩團在南翔一帶者計有第四師之一部分第六混成旅之一部份及其他候命待發各軍隊在黃渡一帶者計有第十師之第三十七及三十九兩團臧部之一混成旅（三團）第六混成旅之兩營及第十混成旅砲隊一營在靑浦松江一帶者計有第十師之三十八團盧之衛隊兩團及緝私營水警隊等 
　　江浙兩軍現在之兵力上海經濟日報云江浙兩軍現在實際上兵力之比較江蘇軍九旅内五旅係湖北河南山東之客軍齊夑元自已軍隊因開火以來屢次激戰死傷甚夥現僅有四旅至浙滬聯軍約有七旅左右 
　　孫科與外報記者之談話字林西報載該報記者沙柯爾斯基與孫科之談話云前廣州市長孫科由粤到滬與盧永祥氏接洽孫盧合作問題數日即將赴奉與奉張作相同之接洽余（沙自稱）於其抵埠後不久與之相晤關於現在戰事孫之言云現在戰事非復爲江浙一隅之爭其影響關係全國若吳佩孚獲勝則全國將處吳迭克推多制之下憑吳處分反之若奉張獲勝則多數人民對於政府皆得有意見之主張余父（中山）主張聯省自治惟此聯省並非指軍人瓜分國土各建聯邦而彼得以武力控制之謂若此則不得謂之聯省自治僅小規模之軍事迭克推多制耳假使中國欲以弭除頻起戰事之現象爲根據而謀改造則此種制度應先革除吾人所謂之聯省自治乃聯省各建自治政府之謂吾人欲羣衆於羣衆事務之管理有表示主張之途徑然不願中國裂爲十數半獨立之小邦若如此分裂則非善良之政治與中國　有害焉關於粤省方面吾人正在派軍入贛希望打破直系之迭克推多制而剷除之吾人之力雖不足單獨以抗吳佩孚然現與其他方面合作可望勝利所有湘軍完全開往前線將進攻江西如戰爭勝利該軍將返湘以譚延闓爲湘省長滇軍爲南方最良軍隊留守廣州現吾人已接洽陳炯明合作近兩年來東江多事顧以號令未一復限於地勢致未能將陳軍降伏東江水漲旣未便用兵東江水落又不便轉運軍隊該處全屬山區並無良好道路現吾人向陳提議如彼能移兵向閩或自保其土以抗北方侵入則吾人可以撤兵爲表示好意起見吾人現並將第一線軍隊撤退若謂陳將拒此提議一時殊未信其即如此也云云余（沙自稱）又詢孫以種種廣州問題孫云廣州有一新聞通信員以爲吾人凡事皆經赤化因向外報告謂吾人皆屬赤黨國民黨亦變化赤黨此殊未近乎事實國民黨僅有共産黨數人爲中國共産黨分子然中國共産黨與國民黨乃屬兩事前國民黨於廣州舉行大會討論改組共産黨員亦預焉然其除於數問題與多數黨員意見不同外未嘗違反國民黨黨網及主義共産黨在俄國吾人並不以爲其係成功亦不認共産黨之主義在現在即可施諸中國關於余本人曾於癀州辦理新市政辦理情形於廣州於中國爲新創有公安局制·消防隊·衛生建設等以試行新市制一般人初不解吾人之所爲卒以向各方接洽一切戰勝困難其中最困難之問題即爲市政經費問題原來廣州各市幾如村落之混合體各顧其本處之觀瞻而與全市一般之利益則未嘗協謀而所有官地皆爲私人所占如廟宇寺院之類皆係公共建設因人口增加地價高漲雖地屬於公然是時乃有人將其出租所得之資僅給宗敎迷信會聚之有吾人因將此地等收回變價以供一般市政經費彼謂吾人非法奪人之産皆非事實也至又爲毁壤廟宇古蹟亦非事實廣州廟宇無特可稱古蹟其中僅有數尊之泥塑偶像誠有所謂古蹟之廟宇則仍保存保護關於廣州財政吾人計收房租三百五十萬元出售官地收七百六十六萬元廣州市政預算共需八百萬元而收入僅五百萬元故所定計劃未能盡付實行自上年四月迄今一年半中不得已以市政費充撥軍費者一千二百萬元惟今已有特欵專供市政之用後繼市長已無復有籌欵矣關於余父並不自已必爲總統從前曹錕謀繼總統之時曾派代表來見余父請求爲之帮忙余父對代表言曹如能善治中國根據憲法行動則彼並無理以反對之若曹仍欲延長亂事惟仍須反對到底現在情形與前並無變更總之果能有人能使國内和平安全而謀改造則無論其爲何人决不反對其爲總統云云 
　　（三）各通信社消息 
　　昨日各路均有戰事國聞通信社云昨日上海方面戰事又形劇烈據軍界消息昨早齊軍用强力猛攻黃渡正面以解聯軍進攻太倉安亭之危聯軍第二軍十三十五兩團仍向方泰鎭包圍射擊迄傍晚止又奪獲一重要河道至黃渡正面雙方激戰甚烈下午四時許聯軍又用上次誘豫軍深入之法從陣線上引進齊軍然後加以包圍亦奏效果至下午六時尙在包圍解决之中嘉定方面作戰亦猛雙方時進時出至下午六時猶在相持瀏河方面齊軍曾以一團兵力進撲經聯軍還擊即行退却故昨日迄傍晚止以瀏河戰事爲最小又聞聯軍飛機隊昨向安亭婁塘嘉定齊軍陣地各抛炸彈兩枚安亭車站有起火之象當係炸彈效力云 
　　又黃渡方面之戰事據北車站紅會求護隊之消息則截至午後二時止聯軍正向方泰以西之齊軍猛攻兩方砲火極猛聯軍兵士之受創者凡七十二人頃由站送天津路醫院分送各院醫治至前展至何處則尙無確訊但知聯軍確已在方泰西作戰該隊醫生云凡在陣地受傷之兵士必須　隊前進時始能救回醫療此次傷兵得自方泰附近故可證明聯軍於激戰中實占勝利云 
　　又據本社另一社員報告據嘉定來人述該處自前日（二十七）晚開戰起至今未停雙方激戰頗烈現下嘉城西門外北門外均有劇戰南門外亦有小戰距城頗近勝負未分惟前日之戰齊軍本已被聯軍擊退十餘里此次齊軍又舉行反攻云至瀏河戰事本已停止多日昨日上午五時起雙方又開始作戰頗爲劇烈聞係齊軍取攻勢聯軍則係據守原陣線抵抗即連日齊軍特派間諜至瀏鎭混入居民住宅乘間放火齊軍則照凖起火處開砲藉以攻擊聯軍駐瀏河司令部故昨日瀏河某街又告失愼云 
　　石湖蕩之軍訊中國新聞社云孫傳芳先鋒已由嘉善開抵楓涇陳調元亦有一營開抵前線蓋楓涇本爲江浙兩省交界之區中有界河爲界河東爲蘇省區域河西爲浙省區域盧永祥軍隊本以該地爲集中點以防孫陳軍隊嗣以該處屹立蘇邊防守爲難乃退十八華里至石湖蕩因該地南臨黃浦北靠泖河中貫滬杭鐵路運輸接濟均極便利現聯軍於石湖蕩西三華里許之三十四號鐵橋安設大砲二尊橋樑亦已燬斷以作第一防線由楊化昭之一營駐守之石湖蕩東四華里之鐵大橋（即三十一號橋）爲第二防線安設機關砲四尊以王賓軍隊駐守之因該地至松江僅十二華里故軍隊駐紮較爲衆多他如石湖蕩南一里之浦邊亦駐有步兵二連以防敵軍渡浦而來而石湖蕩以北之小崑山更爲重要不能不以大兵駐紮西南可以抵禦孫陳之軍東北可以呼應靑浦之聯軍現在雙方軍隊均於石湖蕩之東西開挖濠溝一俟佈置就緒即行開火云 
　　黃渡聯軍之進展中國新聞社云聯軍在黃渡方面於十九日晨四時半以蘇軍取攻勢聯軍亦反攻戰事之烈爲八日以後所未見直至下午四時以後蘇軍在胡家橋陸家浜間稍退惟尙未停戰據運回之傷兵云我軍於是日晨八時即攻過胡家橋約六里卞村蘇軍以陸家浜以後平坦難守故於午後三時退守陸家浜云 
　　黃渡運加回傷兵所述之戰况遠東通訊社云昨（二十九）日下午約一時由黃渡運回傷兵數十人中有傷勢較輕者與記者述及戰事云二十八夜至二十九日上午戰事較爲猛烈兩方死傷兵士與長官頗衆二十八日我方（指聯軍）飛機駛往崑山一帶視察蘇軍形勢回報陳師長樂山謂該處敵兵甚少乃下令進攻初戰時甚爲得手旋蘇軍有大隊援兵抵前線兩方皆選衝鋒隊劇戰約數小時并用大砲互擊聯軍方面第一師張團長脚部被傷昨日已偕各傷兵運滬醫治運滬之傷兵中多數係手脚受傷惟有數人傷在腦部及各重要部分抵北車站時已不省人事 
　　嘉定戰事漸劇遠東通訊社云二十九日據嘉定來滬者言該地戰事日來漸趨劇烈二十八日外岡蘇軍分部由薛家廟進攻南門婁塘蘇軍亦南攻北門外之黃慶南北兩城砲聲不絶下午二時以後槍砲聲尤緊 
　　瀏河蘇軍陣線後退之原因遠東通訊社云前日（二十八）盛傳瀏河蘇軍後退十餘里一時皆未悉細底茲經記者於昨日（二十九）赴瀏河調查前日瀏河蘇軍後線確有一部分退去十餘里駐守於六度橋一帶因該處爲瀏河至太倉要道聯軍日來曾注全力於太倉故蘇軍不得不由瀏調河回軍隊若干俾可首尾相應至瀏河蘇軍前線仍相持不下未有如何變化 
　　國聞通訊社云前日瀏河蘇軍不戰自退二餘里外間頗多猜疑昨據軍界消息蘇軍目前主力軍隊爲魯豫等客軍昨日客軍一部份奉令調動故而抛棄防線向後退却連日聯軍猛力前攻蘇軍極力抵禦以待援軍然東北戰事正急恐日内不能有大批援軍南下云 
　　瀏河昨日戰訊遠東通訊社云瀏河兩軍昨日（二十九）以黃渡嘉定各方面均有劇烈戰事兩軍亦於上午下令攻擊雙方均戰於西北市梢一帶蘇軍仍取攻勢聯軍亦仍取守勢戰至下午三時許槍聲尙未停息陣線無甚進展蘇軍又新到豫軍一團係由太倉方面開來將加入攻擊聯軍現仍扼守瀏河全鎭 
　　松江方面戰事將發東南通信社云據松江來滬者言連日松江嘉興之間兩軍備戰情形極爲緊急聯軍楊化昭部昨日下午又有一營開到同時並在松江西外跨塘橋架大砲兩尊據軍士言此項大砲其射擊力極遠又據嘉興方面來人言孫傳芳部到嘉興後孟昭月所領之混成旅亦已開到現正拉夫役運輸軍火並在各要道埋伏地雷預料戰事即將爆發 
　　聯軍嚴防松江遠東通訊社云昨據軍界消息謂孫陳兩軍已日相逼近聯軍方面以黃渡瀏河兩路皆在劇戰中防守不容疏忽當局除令楊化昭一部分開往松江嚴爲防備外聞楊氏每隔一二日親往該處巡視一次昨（二十八）龍華有大帮子彈運往松江 
　　（四）昨日之吳淞消息 
　　吳淞海關燈塔上聞得砲聲吳淞砲台灣海關所設燈塔昨日午後一時起至二時十分止在此一句十分鐘之間有百餘砲之多其聲頗猛戰爭之劇烈可以想見二時後砲聲稍稀然隔十餘分鐘仍絡繹不絶直至四時餘猶未停止 
　　駐淞旅長朱瑤琨昨赴龍華駐淞陸軍二十旅旅長朱瑤琨因有要事面謁何護軍使特於昨日上午十一時特乘專車親赴龍華護軍使署禀陳一切云 
 
 

Page 10

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *　　吳淞前晚聞得砲聲吳淞自十九日聞得南翔黃渡瀏河聲處各前敵砲聲後數目　　聞砲聲前日（二十八）午後六時許忽又聞隆隆之聲自西南而來連有七八響其聲頗巨致西鎭居民頓起慌張迨後聲已寂靜始各安心 
　　查禁海道測量局兩小輪出口駐淞松滬查禁私運違禁物品稽查處公和巡輪於前接何護軍使命令查禁海道測量局景星·慶雲·兩小輪出口該輪張巡官奉令後即開往浦東病房嘴角停泊以便查察據云該兩輪裝有砲械槍枝在海道上頗有聲勢云 
　　吳淞各醫院不敷容納傷兵吳淞陸軍總分各醫院連日因瀏河黃渡等各前敵無甚劇戰故傷兵來淞亦日漸减少迨自前日劇戰後於前晚（二十八）至昨晨間陸續運來傷兵一百六十餘名其中受重傷者甚多但吳淞總軍醫院及砲台灣等各分院已經人满難再收容故只得將輕傷者留淞療治其餘多轉送上海高昌廟附近某醫院治療 
　　俄商輪載華人來滬昨晨七時許有俄國商輪一艘裝載華人千名左右由淞進口駛往上海當經過吳淞時外馬路一帶觀看者頗衆一時均疑爲奉粤等處前來助戰之軍隊查該俄輪係前晚十一句三十分鐘到三夾水因在戒嚴期内不能進口即停泊於三夾水紅燈旁至裝載之華人形如工匠身穿藍白衫褲頗爲淸潔或係被逐華工回國亦未可知 
　　（五）關於浙局之昨訊 
　　紹興地方安謐之電告紹興旅滬同鄉曾昨接紹興總商會來電云紹興旅滬同鄉鑒潘師回防過紹經軍政機關遵照省令派員沿途照料秩序整齊昨由田陳二代表晋省接洽結果圓满餉項照發地方安謐謹電告慰並告寗波同鄉會爲感紹興商會沁 
　　張載陽將暫住滬上國聞通信社云浙省長載揚自辭職來滬後即將全眷移滬并閉門謝客杜絶外間往來日前浙省二師舊部軍官盛開第·胡大猷·等均先後函請復職張氏未置可否據張昨對人云余足疾復發即無他變亦欲卸此仔肩現更不欲再入漩渦至外傳張已返浙之說頗非事實云 
　　旅滬浙人宣布夏超禍浙電旅滬浙人謝惠廷·王漢强·等昨發通電云全浙父老諸公鑒直系窮兵黷武禍我浙人盧督興師名正言順夏氏迎孫入浙是何居心自此鋒鏑瘡痍吾浙恐無寗日矣溯自吾浙光復以來迄今十有三年凡掌握最高級之軍符者歷經都督·將軍·督軍·督辦·之四名稱撫今思昔湯·蔣·朱·屈·呂·楊·盧先後凡七人矣百器·介人·文六·戴之·諸先生其去也原因複雜迄今思之尙有餘憾質言之無不因外來之激刺而去其職揆厥緣由間接直接始終以夏氏一人爲主動力往事在人猶堪記憶此次盧公離浙較諸蔣·朱·屈·呂·事雖不同而夏氏之用心則一也進而言之觀夏氏此次蓄志之狡獪存心之叵測微僅無異於待蔣·朱·呂·之手段待盧氏且更有甚於待蔣·朱·屈·呂·之手段而加害於盧氏浙局糾紛禍基於是今也潘部通敵矣盧督離杭矣孫傳芳·陳調元·等先後抵浙矣彼魑魅魍魎之定侯事孫事陳始則眞相莫明今則色彩大閃而仍以陰險不測之狡計顛倒其時局孫也陳也均以敏活之手段而迎合之其同意無非搆成擾攘惹起糾紛煸風作浪置浙局糜爛於不顧而已則乘時活動得逞其所欲是不啻以浙局之危害而作投機之營業夏氏存心之反覆尙堪問哉湘鄂之禍其不重見於吾浙也幾希嗟呼直系之排除異己竊偕大位寵信僉壬醉心武力不惜稱兵浩刼塗毒生靈激成公憤已受天誅人討固屬死有餘殃吾不怪乎孫陳二人之入浙獨怪生長浙籍之夏超公然迎敵獨標異幟數年來之蓄意巧诈多端今則昭然若揭矣任此以往數百萬之生靈果置於何地耶於嘑時不再來大局已危在旦夕矣吾浙菁華首屈一指名人賢將誰曰無人坐視糜爛忍乎不忍諸公或曾秉國鈞或曾握軍符或領袖一方或代表萬衆或爲碩士或稱時傑坐而言者必起而行有斯志者當建此功大禍臨頭稍縱即逝英雄志士即此時矣異日保全桑梓共深額頌凡我浙人分袂急起臨頴迫切藉作嚶鳴言不成文諸希鑒亮謝惠廷·王漢强·潘冬林·王漢良·王廷傑·李澤源·陳鵬·張竹笙·李澤涵·張韜·王廷俊·等一百二十一人艶 
　　（六）外人之注意戰事 
　　日英美續派兵艦來滬「美艦之調防」美國遠東艦隊此次因戰事而調來上海者共有驅逐艦·砲艦·旗艦·等十四艘駐防浦江及吳淞口等處其中有驅逐艦數艘時常活動調防若鎭江若浦口若甌海若寗波等常川游巡昨日二一七號温潑爾號艦開來上海後其愛德華號驅逐艦又奉命開出吳淞前赴甬海今該隊之馬尼刺總司令部以保護東北戰區内之美僑民故已命第二隊驅逐艦由斐東港開出　因上海方面戰事區域火線以孫　軍隊將抵松江兩軍大戰　　　　其前線接觸之地逼離上海尤近故滬上較前數日益爲重要因此又命巡洋艦黑鷹號尅日加開來上海增防此艦内砲位力與海軍力爲在滬各美艦中之最大者現暫泊在美　碼頭云「日英艦同到」日本海軍省加調甫經修竣之嵯峨海防艦來滬昨日已到吳淞即在港外抛泊並未駛進浦口其艦中海軍兵士雖多並無陸戰隊士登岸又英國海軍部於江浙戰事開幕時便以留居東亞艦隊之力恐不敷分防南北洋與揚子江各地今奉直大戰又起該國艦隊之調入渤海京津者尤多故當時即經其政府由英調派卡律史爾号巡洋艦急開至中國接歸駐華艦隊司令指揮該艦業於昨日上午九時半駛抵上海未即進口先在吳淞江外暫停以待後命云 
　　便衣兵士被拘案昨訊前有便衣兵士十七名　集於福州路靑蓮閣茶館爲總巡捕房特别機關包探拘解公共公廨判决朱錦淸·許如鵬各交一百元保其餘均着離開租界已誌本報惟黃海淸一名審訊時亦否認當兵嗣即改令交一百元保候禮拜一訊核而牛許兩人則因無從覓保仍在押捕房昨晨解廨據王兆明上堂聲明開茶館爲業願爲牛擔保又據宋厚安投案稱在大東草帽公司爲經理願爲許作保云云至保出之黃海淸臨訊不到經陸襄讞商之英領馬君諭令候禮拜三查明再訊 
　　（七）籌募松滬公債之進行 
　　松滬公債局呈報服務規則松滬公債已於昨日起開始經募昨該公債經理局總會辦會呈何便云呈爲經理公債遴員辦事謹將職員薪津銜名曁經收員服務規則備文呈報仰祈鑒核示遵事竊奉訓令開辦松滬公債經理局委任廳長榮籛·知事烈·知事成·局長福同·局長人俊·兼充總會辦責成分派員司尅日任事業將啓用關防日期呈請鈞鑒在案値此市面淍敝金融恐慌募集公債勢不容緩廳長知事局長等公同商榷議定設總務主任一員文牘主任一員經收主任二員會計主任一員文牘助理員二員經收助理員四員會計助理員二員辦事員十員經收員四十五員書記二員各司其事以專責任所有遴委各員惟會計主任負彙收彙解之責職至重要當經局長入俊遴員保充餘均就廳縣局三處原有職員飭令兼辦酌給津貼以資撙節其一次開支薪津各費擬以在三千元爲衡總期欵不虚糜事能得力以副使座開源節流之至意至經收應募房租公債事屬創舉尤應妥愼辦理以求迅速亦經釐定經收員服務規則俾促進行除將職員薪津銜名經收員服務規則開列淸册淸摺恭呈鑒核外理合將經理公債遴員辦事緣由備文呈報是否有當仰祈核示遵行實爲公使謹呈松滬護軍使何 
　　附經收員服務規則（一）經收員禀承經收主任專任取應募一個月房租購買公債之欵每日上午八時到局九時出發下午回局應將經收欵項核淸開單交由會計主任查收　存日結日淸以重公欵並每日規定勸募户數最少以五十户爲限（一）經收員出發收欵時須佩帶標記該管轄境警區應遴派妥實巡警一名先時到局隨同出發以資協助（一）經收員挨户收欵時應將經收此項公債理由詳細說明俾免誤會住户有問必答尤應和平從事萬不可　涉操切（一）經收員收欵時如遇住户主人外出或因事故不克立繳現欵可告明緩至第二日往收倘屆時仍不繳欵即報告本局辦事員分函各該管署所隨時派警守催逕自繳局以濟要用（一）臨時收據經收員每日出發時向辦事員具領下午回局後應將用剩收據如數點交藉昭鄭重（一）經收員經收應募一個月房租租金按照原有房租金額核收不准分外多收分文倘有藉端增收一經查察或被發覺定干嚴讉（一）自有房屋經收員應於經收時照値估價　如舊式平房兩間作一幢估洋十元新式住户樓房每幢估價十元至十五新式　屋樓房每幢估洋十五元至二十元餘以此類推其自有鉅大住宅另再勸募各經收員不得任意增高或故爲减少如查有賄賂隱蔽情事與受同科（一）經收員係屬兼職槪不支薪第每員酌給夫馬飯食銀三十元以資津貼 
　　籌募松滬公債聲中之雜訊淞滬警察廳内設立之公債管理局訂期十月一日實行現已預備至期出發籌募茲聞房主方面對於此舉頗有難色昨日華界江陰街忽有洋旗發現並聲明該處産業係洋商管轄於公債一節表示其應守之態度敎中公産各房客咸向房主述明前情請示辦理迄尙未有答復云 
　　滬南工巡捐局稅務至票務處等全體人員現已撥入警廳公債管理局内辦理公債事宜故該局應征九月份地方公益稅暫行擱置以待公債部署妥貼開始募集後再行征收云 
　　（八）又有拉夫消息 
　　南市昨又拉夫松滬聯軍司令部現因戰線後方應需夫役搬運子彈及開挖戰地　溝故昨日又有拉夫之事南市方面及城内等處拉夫者爲數甚多各茶肆營業均大受打擊云 
　　南市居民又起恐惶南市等處華界自宣布戒嚴以來每晚交通仍以八時爲限至八時後道路　行人絶跡各店舖居户一律閉門地方寂靜昨日拉夫之風再見後居民又大起恐慌各區署所對於防務異常嚴厲毫未鬆懈云 
　　（九）糧食問題昨訊 
　　米價又見增漲本埠米價前昨兩日又見增昂每石漲起兩元之譄推原其故緣前次南北商會電請蘇督飭屬保護米船將有旗幟各船騐明有商會蓋印者一律放行此電去後得保護米船緩議之覆電且泗涇地方發現船家爲軍界扣船之事來源甚少故已超過限價昨日南市米業中售出之新米價格每石十六元半或十七元秈米亦有十四五元之譄現已由兩會得悉設法維持矣 
　　保護納捐米船之通傳浙滬聯軍第一軍總司令部昨日通傳本埠軍警各機關文云本日奉浙滬聯軍總司令部訓令内開照得軍興之際餉需浩繁原有稅收日形短絀自必另籌接濟方免貽誤軍需現在松滬護軍使署籌辦米捐業經訂立章程飭屬舉辦凡各縣運米出境均須納捐一元由松滬護軍使署印發護照並頒發曰布長方旗幟標明米船字樣加蓋護軍使關防以使沿途軍警實力保護查此項臨時米捐實爲餉源所在航路若有梗阻商人裹足不前捐欵不能旺收餉項從何而出本總司令爲裕餉保商起見用特通令各軍遇有上項米船一經認明旗幟立予放行如有必要情形並須酌予護送務使米商得所保障自必踊躍輸捐現値新穀登場關係尤爲重要除分令外合行令仰該總司令即便轉飭所屬各軍隊一體遵照毌稍違誤切切此令等因奉此合行通傳各軍警一體遵照此傳浙源聯軍第一軍總司令何豐林·副司令臧致平 
　　（十）戒備加嚴中之警界 
　　查禁擅設軍事機關淞滬警察廳昨訓令所屬云奉松滬護軍使署訓令秘字第二九七號内開照得現在軍興之際往往有人假託名義或稱某軍或稱某團或稱某司令公然設立機關甚至自刻關防發布文書殊足混淆觀聽自應從嚴取締以杜影射嗣後無論何種名目非經本署令行有案一槪不准懸牌設立合行令仰該廳遵照即便轉飭所屬各區一體查禁切切此令等因奉此除分行外合亟令仰一體遵照注意查禁切切此令 
　　警廳令查販賣槍械三區警署曾署長昨奉警廳訓令略謂浦東方面有人販運槍械千枝究係何人所販賣與何人仰即查究等因曾署長除飭探嚴密調查外並飭長警分往轄境偵查以明眞相 
　　警廳查究遺失通行證警廳昨日訓令各區云案准江蘇交涉公署函開准和總領事函稱茲據渣華輪船公司經理函稱該公司職員毛連亭第一萬四千一百四十一號通行證一張又准函開日商益記洋行僱用華人任惠霖第三百七十號通行證一張又准滬寗鐵路管理局函開第五百四十六號程德雲通行證一張又第三千三百二十八號王有章通行證一張又據柴綬臣函稱第一萬二千二百十二號通行證一張均皆遺失各等因除分行外合行令仰該局署所隊即便轉飭所屬隨時注意遇有前項通行證立即扣留嚴予究辦 
　　浦東刺花黨拘送警廳浦東三區警署曾署長前晚接警廳電話飭將地方無業游民搜捕送廳等因故於昨晨飭派蕭巡長帶同便衣巡警數人往爛泥渡各小茶肆拘獲十餘人内有數人手臂刺花游巡第三隊解隊長亦飭長警在陸家嘴地方拘獲刺花之姚順奎·宋玉山·錢四福三名押解三區警署警署長當將此項游民備文押解警廳發落 
　　（十一）兩保衛團之昨訊 
　　閘北保衛團之董事會上寳兩縣閘北保衛團昨日午後二時開董事部成立會並邀請各工商廠號蒞會參議要案到者八十餘人總董沈聯芳主席首與各董事各工商廠店代表等互行相見禮次述開會宗旨次討論各要案如下 
　　（一）主席報告上屆聯席會議保留之購械經費案云自江浙軍興租界當局因謀租界内之安全於各要隘設置鐵網架擬於必要時斷絶交通此種設備對於閘北治安非常妨礙鄙人曾與總商會諸君赴工部局磋商尙無正式解决刻我閘北保衛團已組織就緒人心頗爲安定惟保衛上最要緊之槍械問題尙無的欵購備曾經本月二十七日開聯席會討論議决計六支團每支團十支團員一百二十支團本部二十支合計二百支籌欵一萬五千元先行購備輪班應用俟有餘力繼續備足原擬上項購械經費向滬半工巡捐於橋路公債項一借二萬元嗣因此項公債該局尙未議妥未便挪移故請在席諸君討論設法云云王顯華（商務印書館代表）謂保衛團現已組織完成服務地方吾人旅居閘北自應力予維持前購手槍不敷應用目下所需即步槍一項此爲保衛地方行使職權最要之件萬難停辦罊之敞商務書館　已成立補　隊有義務團員一百二十人（公司對該團員之本身供職薪水仍照給）現除去各團員俸給外已用開辦費七千餘元目下兩部經費支　仍當予以有力贊助各業董熱心公益　　共表同情云云晤　全體贊成即席認捐不足另募計槍械費王顯華代表商務印書館認捐一千元絲廠業（十董各二百元）認捐二千元顧竹軒認捐五百元朱榜生認捐三百元朱節倉認捐二百元傅采芹認捐一百元源　木行認捐二百元朱兆圻認捐一百元通和廠認捐一百元福新廠（王堯臣代表）認捐一千元王堯臣認捐二百元錢梅生認捐一百元又冬季服裝費福新廠（王堯臣代表）認捐五百元又保衛團經費奚少鋒認捐三十元黃本仁認捐九十元（二）淞滬警察借欵案主席報告九月份警察費全額約需四萬四千元閘北應認一萬六千元係屬暫借其擔保品爲淞滬公債即軍使所收之全埠一月份金公債云云經衆議决先行即席擔任不足另勸計商務書館擔任十分之一計一千六百元顧竹軒擔任五百元及其他認定共約五千元時已九時餘不及攝影宣告散會 
　　南市保衛團明日開始敎練南市保衛團自經議决改組後内部組織佈置就緒定於十月一日（即明日召集團員開始敎練俟敎練純熟方能出防昨由團長姚福同分發各團員通告云敬啓者本團團部業經議定於十月一號早晨七時召集全體團員開始訓練務請執事於是日上午六時三刻齊集西門外大吉路公共體育場聽候編制風雨無阻特此通告便衣到場 
　　（十二）救濟中之傷兵難民 
　　紅十字會之救護中國紅十字會昨日之救護情形如下（一）前日下午六時至十二時運到岡村傷兵三人馬橋三人嘉定三人馬陸六十一人又昨日上午一時至下午六時計運到瀏河傷兵一人羅店一人閘北轉到六人嘉定九人黃渡十四人馬陸八十一人（二）昨據調查得西藏路時濟醫院之救護傷兵醫士俞鳳賓·黃禹九·吳子珖·看護夏志珊·朱純懿·蕭錦才庶務張葆金·楊晞忠掛號宋連生·莊高松餘如夫役有二十六名汽車夫二名餅司三名收容傷兵一百零八人（三）各醫院傷兵數目爲時疫醫院五七總醫院一二六公立上海醫院九三新普育堂一○四商務書館三○同仁醫院三○南洋醫院五○亞東醫院一四廣慈醫院四八粤商醫院二九寳隆醫院二九 
　　寳山籌備紅十字分會寳山方面關於戰時救護事業已有治安公會及大塲鄉已設之紅十字分會日來又有多數紳董組織寳山紅十字分會日内即可借用滬太汽車公司汽車數輛以運送難民·救護傷兵云 
大塲紅十字分會之救護情形大塲紅十字會分會於九月一日正式成立後江浙載事旋即發生爰由陸王兩會長召集大會討論救護事宜當即組織救護隊·設立療養院·及收容婦孺暫留所向滬上汽車公司包定汽車兩輛逐日前往戰地分投營救張醫生初吉同隊員屢入戰線異常熱心該會自六日起先後救出受傷士兵四十餘人由院臨時處置轉送總會醫院治療又災民五百餘人内有三百餘人無路可投由會送至上海中國濟生會收容所及九路商界聯合會與育倫善會所辦之收容所留養其餘願自投親友而一時不克前往者則入該會暫留所由會供給譠粥並將濟生會餅乾充饑目下該會以戰事方酣哀鴻遍野救護事宜仍須積極進行所需費用擬向各善士籌募接濟云 
　　聯軍傷亡數國聞通信社云東南戰事發生以來曾經數度之激戰士卒傷亡在所難免據紅十字會總辦事處所得各醫院報告可覘大戰中聯軍方面傷亡之確數茲特將各項分誌於下 
　　（一）每日傷兵送院之確數（自九七日起至二十八日止）（七日）一八一人（八日）七三人（九日）一二三人（十日）一三五人（十一日）六六人（十二日）七三人（十三日）六二人（十四日）六七人（十五日）一八一人（十六日）六六人（十七日）五一人（十八日）八一人（十九日）一九○人（二十日）四五人（二十一日）六六人（二十二日）一三人（二十三日）一○人（二十四日）五一人（二十五日）二一人（二十六日）四○人（二十七日）五八人（二十八日）一三三人總計一八四八人（二）每日傷兵出院之確數（自九月九日至二十七日）（九日）六三人（十日）八二人（十一日）三三人（十二日）四四人（十三日）三八人（十四日）三七人（十五日）一二二人（十六日）四○人（十七日）三二人（十八日）一四○人（十九日）一二二人（二十日）七二人（二十一日）八八人（二十二日）一一八人（二十三日）一三人（二十四日）四九人（二十五日）四六人（二十六日）三○人（二十七日）八二人總計一二五一人（三）每日傷兵死亡之確數（自九月七日至二十七日）（七日）一人（八日）一人（九日）九人（十日）一○人（十一日）八人（十二日）七人（十三日）四人（十四日）六人（十五日）四人（十六日）四人（十七日）一四人（十八日）三人（十九日）四人（二十日）七人（二十一日）八人（二十二日）六人（二十三日）三人（二十四日）六人（二十五日）八人（二十六日）八人（二十七日）五人（又戰死陣亡者）九一人總計二百十七人（四）各醫院現在傷兵之確數（九月二十八日）（第一醫院）五七人（第二醫院）一二六人（第三醫院）一○八人（第四醫院）九三人（第五醫院）一○四人（第六醫院）三○人（第七醫院）三○人（第八醫院）五○人（第九醫院）一四人（第十醫院）四八人（第十一醫院）二九人（第十二醫院）二○人總計七○九人 
　　救濟避難崑山婦孺所之新辦法崑山難民所原爲救濟崑山旅滬避難婦孺而設茲因同鄉避難災民流離失所饑寒交迫者實繁有徒經李平書·陳劍剛·徐士豪·衛秉璋·等集議另籌辦法將已得捐欵提出一部份專爲補助災民之用惟欵數有限爰訂辦法如左（一）凡確係同鄉避難災民有殷實經報人者方准報名（二）給發以一次爲限每名大洋二元親持憑證來所領取（三）領欵者將憑證繳銷並於領欵簿上簽上名盡押（四）該所已與工部局楊樹浦平凉路收容所接洽凡同鄉避難災民願往該處者可先向該所報名當派員保送（五）凡已領欸後復向該所請求救濟方法者槪由該所轉送工部局收容所暫爲留養 
　　尙有本埠新聞轉入後頁 
 
 

Page 11

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *[本埠新聞二]  
　　藍十字會之救濟閘北慈善團藍十字會昨日之救濟情形如下（一）上午七時第二隊隊員楊翼臣姜懷素顧哲民乘車向瀏河出發十一時許返會救到難民二十餘人下午仍向瀏河出發救濟第一隊隊員姚祥生王雲卿亦於下午乘車向北新涇出發救濟（二）該會昨接彭浦東南區保衛團來函并送到女孩一口（三）淞滬警察廳昨有無依難民沈福賢等四人送該會留養（四）昨日所有各地難民由該會收容於第一二所者名單如下（羅店）陳汪氏陳陳氏陳阿根陳阿妹季慕侯季金生倪佳貞倪楊氏姚周氏周王氏周阿根周阿秀周秀英）黃渡）莊阿珍王馬氏王林氏王龔氏王雪仁王二素龔秀章龔阿妹龔阿珍龔阿毛趙祥甫高福林沈秀良沈朱氏高金生高陸氏高周氏高秀全高王氏高阿三查榮和（瀏河）張四九張王氏黃星南陸季氏陳愛生韓維城侯吉祥（灘石橋）金楊氏 
　　白十字會之救濟中國濟生會白十字救濟隊昨日之救濟情形如下（一）隊員之出發者下午有朱醒亞赴南翔鄭廷甫赴松江（二）婦孺之投會者有南翔二人方泰十五人送第八所瀏河一人送第七所（三）黃渡紳董派員到紀王廟觀音堂等處救出災民三船計二百十七人昨日送到該會由該會轉送义袋角育倫善會收容所安置（四）該會昨復江浙旅津同鄉兵災救濟協會孫仲英君函報告出發救護及留養情形 
　　各同鄉會之救濟昨日關於救濟難民之各同鄉會消息如下（一）旅滬嘉定樹德善會昨日上午救出同鄉六十人除各投親旅外無依者十九人由該會送怡和棧房安置又該會在嘉定組有掩埋隊協助紅十字會掩埋局長爲馮開生隊長爲陶悟生（二）南翔同鄉會昨據陸子莊君報告云有難民四百餘人在南翔待救當由該會向中國濟生會接洽救濟出發事宜（三）安亭同鄉會昨有塔廟村難民六人北街難民七人報到該會由該會送往甘肅路十路收容安置 
　　聯益善會埋葬隊准予保護胡家木橋香烟橋路上海聯益善會之埋葬隊係屬尊重人道注意衛生之　該會主任陸文中因隊員施行職務時須經過法租界及華界等處恐生阻礙情事特致函於淞滬警察聽及法工部局總巡石淮也聲請放行保護現悉已得覆函略謂業已通令各警區見有此項埋葬隊隨時放行妥予保護而法工部局亦咨照各在職巡捕一體放行保護云該會昨又致函各慈善團體云敬啓者自江浙開戰以來敝會爲尊重人道注意衛生起見組織埋葬隊備棺收殮妥爲埋葬一則藉安骸骨而慰幽魂一則免屍氣釀成疫癘以謀安全所有中國紅十字會設立各傷兵醫院等處身故兵士悉由敝會從事殮葬邇來日夜趕造棺木以應急需祇以戰事延長尙未卜何時停止經費支絀進行深恐艱難不得不出之勸募素仰先生痌瘝在抱惻隱爲懷用特函懇務祈慷慨輸將不諭經費棺木板料或石灰洋釘避疫消毒藥品等如蒙鴻施實爲盼禱苟能蒞臨總辦事處指示方針功德更無涯涘云云 
　　（十三）戰事中之零拾 
　　交通部駐滬電料處經費無着交通部駐滬電料處前由何護軍使請求公廨給諭執管經公廨核准後曾派某某等十餘人前往接收詎該處長杜逢時不允點交即廷律師向公共公廨呈明以中央政府專屬機關曁列强承認中央政府自未便點交他方管收又奉公廨核准將前堂諭撤銷故軍署未得接收惟聞該電料處經常費向由電報局劃給現電報局因某種關係未能給付故電料處一切開支均停止云 
　　華界當舖限制當贖華界各當舖自江浙戰事發生後以銀根緊迫將營業縮小限制當額茲悉城内各典當爲預防危險起見已將當下之貴重衣物存儲洋棧槪行保險門市當贖暫以三元爲限如在三元以外停止當贖一俟時局稍見和緩即當回復原狀前日天時驟冷一般居民備齊本利往贖寒衣而當額在三元以外者均遭拒却居民大失所望云 
[戰事中之海道近訊]  
　　營口之失事輪船昨日滬上接營口電大致謂航行上海至營口等處之華商輪同安號載有統艙旅客二百六十餘名郵件及行李等一百三十餘袋船進營口港時其第一艙内失火至爲劇烈該處派救火船往救時船身已受重傷有一部份業已斜入水内至郵件等聞未損失而旅客之受傷與否尙須調查方可明白云 
　　京津之日兵調還日本政府現因奉直等處發生戰事故已命將駐守北京·天津·等處之屯兵挑選精幹者至京津接防一面命將原駐之福山步兵二二聯隊與　路三十九聯隊内所派往之官兵曁烏取四十聯隊内之官兵等等共三百八十四員名由小林·羽佐田等步兵大尉統率茲經日政府特派運送艦扎幌丸第一開往津門撒載各軍返日矣 
　　日議員團將來華日本衆議員現特組視察中國之議員團十二名以現當中國東南東北戰事紛起之際該團員特與細亞細局長出淵氏商定提先於十月二日離東來華决計先至南满以參觀奉直之戰事然後再由北南下視察東南戰區昨日本埠已得該國之電告矣 
　 
[省敎育會致省立各校函]  
　　函知議决救濟學校停頓辦法 
　　江蘇省敎育會昨致本省省立學校函云敬啓者蘇浙兵興和平失效省公署不得已曾有省立學校暫停兩月之令然開戰以來已將匝月雙方堅持結束無期兩月以後欲求恢復原狀殆不可能即令尅日停戰謂能如期開學亦屬疑問惟念敎育爲立國要素國民精神所寄豈容長此停頓日本維新之役流亡載道而弦歌不輟歐洲大戰成人盡赴前敵而敎育未曾中斷其堅忍不拔·愛護國家之精神有如是吾國頻歲内爭元氣斷喪殆盡惟吾蘇省雖亦曾經兵禍敎育從未停頓差堪自慰此次雖創鉅痛深大非昔比然與其坐耗光陰灰靑年之志氣何如上下交奮繼續此精神事業近聞省立學校中已有節減薪膳酌加學費先行開課者見義勇爲彌覺可佩竊思行政當局愛護敎育夙具熱忱决能於無可設法之中勉爲維持我敎育同志尤富自動精神必能當仁不讓在家屬愛惜子弟學業更可諒解苦衷共盡義務本月二十六日本會幹事員常會提議救濟省立學校停頓辦法僉以爲亟宜參照上項辦法建議於官廳並陳述意見於各校當經議决省立各校在本學期内師範得酌收膳費其餘各校均得比照私立學校就地方情形酌增學費敎職員酌盡義務省署就原定維持費外酌量加撥照常開課俟事平再將原定經費補發即分别函達等語除函陳省公署敎育廳財政廳外用特函告貴校即祈察酌辦理如荷贊同則不絶如縷之敎育庶尙有一線維持之希望江蘇幸甚學子幸甚云云 
[工程界新消息]  
　　本埠鄭葆成·馮簡·康軔初·顧懋勛·杜光祖等設孚華工程計劃公司現在籌備進行暫設事務所於愛而近路十五號鄭君曾得西洋著名大學碩學士位且均當任要職於歐美各大工廠者有年學識經騐兩備於電機土木機械等各項工程咸有專長凡關於各種橋樑房屋之建築工廠之設備電機之支配機械之選擇及代辦尤研究有素今願貢其所長以備我國企業界之諮询云 
[阿根廷飛行家昨仍未到]  
　　大晚報云阿根廷飛行家桑尼氏迄於二十九日下午猶無電報來滬據該國駐滬代表嘉利爾氏揣測三十日或能到滬云 
[錢業公會今日常會之議案]  
　　本埠錢業公會今日午後二時在寗波路九十號本公會開第十五期常會其議案如下（一）「拆息案」舊曆八月分拆息依據同業營業規則第七條乙欵由會召集同業公决應請公同决定（二）「銀拆案」舊曆八月二十三日會員大會議决所有同業銀行自二十四日起暫定於錢半實爲時勢起見具有苦心現在情形又不同關係出入甚鉅究應作何辦理以臻妥善應請公議（三）「北會館敬神擬暫停演戲案」北會館於舊曆九月十三及十五敬神向例演戲現時局未靖在在可慮擬暫停演戲改爲淸音以昭誠敬而求安寗應請議决 
[德大紗廠借欵准變賣全部抵償]  
　　惟原告須先在報端公示 
　　德大紗廠前將所有機器生財廠基向永豐錢莊等抵借鉅欵訂立契約限期淸償如逾限不理即由債權人將抵押品變賣此項借欵早已到期該廠未照契約履行故債權已向公共公廨起訴尙未開審近來該廠又已停工各債權遂於上星期五邀集會議僉以借欵契約内載明到期不理則將抵押品處分今雖已起訴而被告尙未辯訴開審處時現該廠又已停工若再遷延債權更受損失且當此新花登場之際營紗廠業者大都在陰曆九月以内决定若於此時將該廠變賣似頗易爲議决公推永豐莊代表向公廨請求給諭先行將該廠全部變賣昨晨永豐協理李濟生偕潘士登律師投廨依照債權全體决議案請求給諭當經俞讞員商之美領雅君諭准原告先公示申新兩報限二十天内變賣被告合同上所載明一切生財期内若有人反對即予提前訊問 
[吳載壽被毆斃命案辯論終結]  
　　巡警王學德在九畝地毆斃吳載壽一案業奉地方廳預審明確起訴審判廳前日下午該廳推檢各官開庭審理原告屍父邀律師出庭陳述略謂原告向居安徽原籍祇生此子在滬城西門恒興茶葉店爲伙此次無端遭該警毆斃要求仲寻証人吳方氏供亦相符質之被告王學德供仍推諉不認逞凶問官得供以　案栰證確醫無可遁斷即以辯論終結聽候宣判原告與証人退去被告還押 
[拘獲無業游民]  
　　前晚有周浦人李　生揚州人朱國才在浦東陸家嘴毁壤道路妨礙交通當經游巡第三隊巡警查見當場將李·朱·二人拘獲連同案刀一把爬箕兩具併解至隊解隊長訊得李朱二人並無止業諭令押解三區警署發落 
[攔刦鈔票之拘究]  
　　用人李春芳昨在文監師路串黨二人攔刦行人沈永益身畔鈔票洋二十元經深大聲喊救由探季保林到來帮同追獲李春芳一名拘入捕房捕頭略詰一過諭飭押候解送公堂請辦 
[罷工案之發落]  
　　南洋兄弟烟草公司工人此次發生罷工風潮該公司查係南洋烟草公司職工同志會領袖唐遠參指使工人簡月·洪寳廷·等煽動　控由　房緝拿唐等前日由包探凌潤庠·深禹舟·將唐·簡·洪·三名查獲昨解公共廨請究該公司理李援延羅傑楊國樞律師到案陳述被告煽動全體男女工人罷工情形請求嚴辦並由見證陳差·黃進·吳表·等證明此事確係唐指使簡洪等用恐嚇手段脅迫各工人罷工伊等並被行兇云云質之唐供詞推諉簡洪兩人承認因原告更調女工頭起事阻止工人工作不諱李襄　得供商之英領惠君判唐押西牢三月簡押一月洪罰洋一百元如無力繳洋改押一月以儆 
[混用僞鈔票之押儆]  
　　梅白格路八百四十六號門牌烟紙店主梅嘗梅前日收進僞造某銀行五元之假鈔票一紙當令店務楊金榮將假票持向浙江路三百六十九號門牌瑞記祥洋貨店混用爲櫃夥侯竹仁察破該洋貨店以數日之前曾被人混用入此項假鈔票故遂報告老閘捕 
房派朱漢波協同五十七號西探將梅·楊·兩人逮捕昨解公共公廨中西官質訊之下判被告各押西牢一月示儆僞票銷燬 
[冒探拆梢押半年]  
　　流氓趙福生前日冒充水巡捕房包探在蘇州河船户儲沈氏船上阻止該船駁運食鹽希　拆梢洋五十元被控由　司捕房飭探王桂亭將趙拘獲昨解公共公廨請究經中西官訊明屬實判趙押西牢半年示儆 
[輪船水手携帶川土之押儆]  
　　某輪船水手王興全前日由漢到滬該船停泊後王帶川土十二磅行經楊樹浦路被三百八十六號印捕與包探沈禹舟覓獲昨解公共公廨中西官質訊之下判王押西牢十四天烟土送關焚燬 
[公共公廨訊案彙錄]  
　　昨日公共公廨訊理之民事訟案併誌於下（一）日商大罔延時訴沈昌記等欠煤價洋案堂諭原告呈騐醫單因病請求改期准予無限改期（一）日商穴澤淸一訴陳祖英違背購煤合同請追定洋損失案經原告代表甘維露被告代表克威向原告盤問之下堂諭改期再訊（二）陸九香延蔣保　律師訴利達公司不理由孫仲勳擔保欠欵案堂諭保人孫仲勳不到原告呈堂保單一紙屬實可信即予判决着被告等共同負責付還原告洋四百七十二元一角四分並起訴日起至淸償日止按年八釐利息並堂費被告等即交保（一）屠壽昌延慕思律師訴徐純才等案被告延雷聲布律師代辯堂諭本案原告不到改期由原告到案證明不到原因如無可證本案即予注銷（一）管字餘訴周正淸不理由郝松濤擔保借洋案堂諭被告周正淸臨時不到原告呈堂證據屬實即予判决着被告償還原告洋一百十五元並堂費（一）振德米號訴施意全欠米洋案堂諭着被告償還原告洋一百十二元五角二分並堂費（一）徐子良訴李根濤合購地皮借欵糾葛案被告延羅傑律師辯護堂諭本案兩造所訂之合同及契　一律注銷原告付被告塡泥工洋三百元堂費被告負擔（一）陳耀庭等聲　給　執管遺産案堂諭隔日公示十四天候核（一）同泰油行等延朱樹楨律師訴何子卿欠貨洋案堂諭隔日公示十四天傳逹被告到案候訊如再延遲准予缺席判决（一）徐順興魚皮行延朱樹楨律師訴趙阿富欠貨洋案堂諭候傳陳錦山到案質證再核（一）張和尙等延楊國樞律師訴傳琳祥欠借洋案堂諭查本案借據係列張和尙之名應候張和尙到案質證再核（一）周降陞延蔣保釐律師訴鄭　英不還存欵銀案堂諭候展期訊（一）　興木行等訴惠通旅館主陳寳元不理擔保押欵案堂諭候原告律師將公示稿呈堂再核（一）匯生皂廠訴談悅明欠貨洋案談延露雪臣律師代辯堂諭着被告償還原告洋七百零八元並起訴日起至淸償日止按年八釐利息並堂費（一）王鴻猷夫人立沙氏延甘維露律師華安合樂保險公司不賠償其已故夫所保險銀案堂諭本案契約履行地係在北京依照民事訴訟條例原告應向北京審判衙門起訴原告訴狀注銷 
[誌謝]  
　　昨承商務書局館惠贈四六六號「英語週刊」及第十一卷第八號「學生雜誌」各一册謝謝 
來函 
[閘北市敎育會來函]  
　　敬啓者近來報載閘北各公團發出之文電動列市敎育會之名各方到會或馳函質詢者頗多查本會前因與部頒規程法定時間一項稍有不合曾奉省令改選以時局關係未克進行則是本會在未呈准省縣備案以前依法不得自居於法團地位故所有閘北各公團發出之文電本會從未列名其所稱由敎育會或係另一團體合行奉達至希登入來函欄以昭實在而　誤會無任盼禱此頌撰　前北市敎育會謹啓九月二十九日 
[温嶺縣火文之來函]  
　　逕啓者今閱申報來函門内在火文之對於旅滬浙人電詰夏超一節聲明並不與聞云云查此電内之火文之即鄙人之賤號天下事同名同姓比比皆然鄙人之火文之係浙江台州温嶺縣人遷居餘姚第四門現住北四川路大興里二十二號職業學界　日各報所登除申報外餘皆誤登史文之本還修函更正茲閱申報來函欄内有火文之更正一則閱之令人詫異不得不鄭重聲明請煩登入來函此肅祇頌著安火文之謹啓九月二十九日 
 
 

Page 12

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *商業市况 
[洋釐]  
　　昨日銀幣早市之價爲七錢二分一釐一二五較上日小一釐八七五至午市收盤又轉好價七錢二分三厘二毫五共比上日大二毫半 
[銀拆]  
　　早午兩市息價皆爲一錢五分與上日仍無升降 
[上海銀行國内滙兌行市報告]  
　　昨日京津電到京砝爲一千零五十四兩津行化爲一千零六十二兩均各較前跌去一兩洋滙未動京爲一千零十元津爲一千零零九元漢口未有電到滬市亦無掛牌行市蘇省如南京鎭江等處少數尙可通滙其餘如常錫蘇三埠及浙杭均不能滙云 
[日滙電訊]  
　　昨星期一大條及紐約銀市例無電訊神户滙兌市午前日美寳價跌零六二五計四十元零一二五買價未開日英賣價一先令九辦士五六二五買價未開正午來電日美賣價跌一二五計四十元買價爲四十元零一二五日英賣價跌零六二五計一先令九辦士半買價一先令九辦士五六二五午後各價均無變動 
[外匯無起色]  
　　昨日星期一先令開出均無更動各匯市况銀行開盤較前日收盤略俏未幾即疲全市並無回好之勢交易因各銀行多數抛出是以人心疲弱計銀行開出十二月份先令賣價三先令五辦士一二五買價三先令五辦士一八七五較前硬一二五美滙賣價七十六元五角買價七十六元六二五與前相等東滙賣價五錢二分一八七五買價五錢二分零六二五較前緊零六二五其後市况則見疲軟計銀行賣出十二月份先令價三先令五辦士三一二五買進三先令五辦士三七五又賣美匯價七十六元六二五買進七十六元七五又賣出東匯價五錢二分一二五買進五錢一分八七五其後先令美匯進出平平惟東滙則仍鬆計銀行賣出十二月份先令價三先令五辦士三一二五買進二先令五辦士三七五又賣出美滙價七十六元六二五買進七十六元七五又賣出東滙價五錢二分買進五錢一分八七五至收盤時美價仍無更動東滙價則回緊一二五因有某銀行機進之故計銀行賣出十二月份東滙價五錢二分一二五買進五錢一分九三七五成交數計由住友銀行賣出十二月份東滙二十五萬元價五錢二分一二五又大通銀行賣出十二月份先令三萬磅價三先令五辦士二五又買進十二月份美滙十萬元價七十六元六角二分半其餘各銀進出約先令四五萬磅美滙二十餘萬元東滙有百餘萬元價從略午後市况仍疲計銀行賣出十二月份先令價三先令五辦士三一二五買進三先令五辦士三七五又賣出美滙價七十六元六二五買進七十六元七角半又賣出東滙價五錢二分一二五買進五錢一分九三七五後銀行賣出十二月份先令價三先令五三七五買進三先令五辦士半又賣出美滙價七十六元七五買進七十六元八七五又賣出東滙價五錢二分買進五錢一分八七五其後市面英美價平平東滙計銀行賣出十二月份東匯價五錢一分八七五買進五錢一分七五收盤時略回好較前則仍疲計銀行賣出十二月份東匯價五錢二分買進五錢一分八七五惟東滙交易爲最繁然較之上午則略少云 
[標金仍趨疲軟]  
　　昨日星期一大條銀例電報十一月份標金開盤爲二百五十三兩計高至二百五十三兩二錢先令揭曉時爲二百五十四兩綠銀行東滙開盤較緊是以當時人心略好金價漲至二百五十四兩四錢（爲全市最高價）其後東滙價仍鬆故金價亦隨小至二百五十二兩六錢其後東滙價復緊因之人心反復不定但東滙價雖緊而一般多頭未信爲準確故皆縮手是以金價頗難上漲計高至二百五十三兩五錢復市至二百五十三兩一錢收盤烚亦交易仍淸計做開三百十七兩較前漲銀一兩九月份登賬價格爲二百五十四兩十月十一月份爲二百五十三兩補水二百五十七兩午後市况　形疲弱緣银行家東滙價更鬆之故是以各金號多數抛出計開盤價爲二百五十三兩又小至二百五十二兩九錢又高至二百五十三兩四錢先令揭曉時小至二百五十二兩八錢其後　户蜂擁故金價小至二百五十二兩一錢（爲全市最低價）其後市面呆滯祇五六錢漲落交易不暢計高至二百五十二兩五錢收盤較上日小五錢補水二百五十六兩云 
[美港兩幣互趨下落]  
　　昨日各項現貨外幣交易淸淡如前成交價格因進出無甚軒輊兼以外滙標金無大變化故極稀上落其中祇花旗票改小一分價買一元七角九分香港票成交買價計九角六分七釐比上週末跌去一釐賣出價縮小二釐爲九角七分一厘餘如英日坎坡德法俄幣等成交市價槪與上週末相同云 
[公債交割無市]  
　　昨日　館証劵交易所舉行九月份交割故停止營業云 
[紗市依然平平]  
　　昨係星期一現貨棉紗交易尙屬活動川帮買進二十支地球一百五十包十支三以圖五十包廣東汕頭福建蕪湖等帮買進本紗一百餘包日紗三百餘包成價仍與上日不相仿申新紗廠開出十六支人鐘七十五包現出價一百六十五兩又溥益紗廠開出二十支地球一百五十包價一百七十二兩五錢現出扣　市形依然平平 
　　紗布交易所已於昨日（二十九號）辦理本月份標準交割計共交進十六支富貴二百包其餘零星各牌合計四百五十包共交六百五十包故標準於今日起再拍三品紗大阪電報近期遠期各好起二元美棉電報現期跌四十個磅音遠期跌四十二個磅音印度花電朋搿而漲十七個羅比奥浮辣漲二十個羅比白洛處漲十八個羅比 
　　又據華商紗廠聯合會花紗報告云昨日星期一美棉現貨小四十個磅音近期小三十四五個磅音遠期小四十個磅音印度勿洛去漲十八羅比東洋三品紗近期漲三元四五角遠期漲二元八九角現貨二十支紅財神未動標準紗交期停市計交割六百五十包悉爲十六支富貴一牌市上現紗交易順旺計川帮進四十包北帮進五六百包其餘天津江西蘇湖廣東汕頭等帮共進三四百包價漲二錢半光景 
　　大阪紗市又堅（二十九日大阪電） 
　　棉紗現貨星期六因期市趨跌人氣轉疲今晨生絲帮買進細紗頗形踴躍行情稍有起色中等二十支現貨叫價爲三百六十一元次月期爲三百四十九元成交二百包 
　　合同　　卅二支　現貨　　四一五○○ 
　　　面　　十六支　現貨　　三三三○○ 
　　丸星　　十六支　十月期　三三三○○ 
　　白鐘　　二十支　十月期　四一四○○ 
　　三品前途樂觀（二十九日大阪電） 
　　與美棉買氣旺盛 
　　三品於星期六因現貨騰貴轉賣續出一時趨勢瀕疲雖美棉趨漲亦不受絲毫影響惟當時賣出已嫌過多買氣反因而有起色兼以美棉觀綜合各方報告大有看漲餘地蓋美棉收成據最近報告不過一千二百二十五萬包此由産地天候不順與蟲害所致各紗廠全體動辦故三品遠期貨銷胃頓暢與近期行情相差不遠云 
[大阪布市微漲（二十九日大阪電）]  
　　棉布市况因接近月末市中交易無大進步惟因紗市轉俏人氣不惡輸出貨及内地貨均漲起五分成交五十包 
　　紺千鳥十月期二一七二五 
[粉市似趨混亂]  
　　昨日粉市新交易雖曾抛開而上下午各月市盤旋漲旋落趨勢又入混亂市場人氣以九月份新交易甫行開始鑒於時局和平尙難實現銀根雖鬆而莊家貸欵異常謹愼廠家以環境嚴重故買賣雙方均甚難望客帮對於期現各貨需要雖有而新交甫開盡可從容不迫故昨日交易所上午開抛現期交易尙稱不弱價亦步穩而十一月份竟未開拍十二月新交易祇開一盤後無繼起上午收盤近期甚形堅挺午後開盤市氣轉好汕頭帮辦進期粉五千包澳門帮購近期三千包而茂新廠買出現粉數千包價係八分凈盤故市價均趨漲後因北帮不動多頭賣氣更甚各月市盤均見跌去分餘收盤結果八月份價爲一兩八錢九七五九月份爲一兩九錢四七五十一月份與十二月份午後均各開拍四五盤價甚俏利十一月價爲一兩九錢八二五十二月爲二兩零零二五股票全日無市標準粉成交額上午爲十六萬三千包下午十五萬八千包收市八萬一千包共計四十萬二千包 
[紅茶仍趨暢達]  
　　昨日星期一本埠洋莊茶市祁寗等路之紅茶去路仍趨暢逹全市祁門甯州温州武甯等路之貨總計成交一千九百五十五箱祁紅售盤自十九兩至四十七兩甯紅售盤自三十兩至三十九兩温紅售盤至二十八兩五錢至三十一兩武紅售盤二十九兩五錢市價均較上星期略爲見高至綠茶市面又趨淸淡珍眉珠茶昨市均無大宗成交婺源大帮昨由錦隆洋行買進三百二十二箱價自三十四兩至三十七兩二錢五分市盤仍頗爲不熊貢熙市面雖無重大發展然高莊貨新泰洋行業已開辦故人心略爲安穩云 
[洋莊絲市沉寂]  
　　昨日星期一洋莊絲市寂靜因歐美等處行市異常疲滯加以本埠滙率依然不鬆是以美法各洋行所發電報均無回音而華商態度處此時局未定來源杜絶銷塲不通人心渙散絲經市况因益沉寂 
[横濱絲市呆滯（二十九日横濱電）]  
　　生絲現貨王寺牌前日已跌去三十元今晨賣方雖願出售而買方吃價又小去二十元交易難望進步市况頗爲呆滯 
　　絲屑市况亦隨期市趨疲交易極淸淡云 
[五金出路呆滯]  
　　昨係星期一出口客帮胃口仍滯而不進北路各帮祇有天津及靑鳥稍有問津長江帮除雜貨及舊鋼鐵品外大路貨鮮有運出本埠各廠以鋼鐵品去路獨强白鐵皮等平平各貨售價仍軟弱不堪一時至六時通盤法西釘每桶又回鬆五分計開四兩二錢云 
[木市仍無進步]  
　　昨日星期一各木市况仍無進步市場上美松交易頗難起色蓋營造帮工程淸淡均無辦貨態度新加坡板日木二種木器號雜户略有去胃國産福建杉木各帮採辦稀少市况仍趨平定柚木柳安俄松等貨走場均弱頗無發展之勢茶會買氣淸靜成交寥寥故各盤無甚吏動 
[糖市稍形活動]  
　　近日内地到申之人均云現狀頗佳無如交通阻斷致運輸艱難惟今蘇帮又由鎭江轉運進内者故形勢似稍活動公會劃盤自上月底交割後亦鮮變動 
[上週間之外幣市况]  
　　上週間各項外幣交易仍無發展可言故　價互無特殊變化英金票星期五以前銷路尙多成交價曾高至八元三角二分週來雖回落二分比前週已好起五分花旗票週初買一元八角比前週大一分其後雖微有上落結果則毫無上落老期票週初受主尙多價高至七角三厘五日復好起四厘週末市况呆滯價低至七角三分與前週價格相同荷蘭票進出相等市價無大變化週末計六角六分半與前週價格無異坎拿大票星期五以前買價常爲一元七角七分週末改小一分爲一元七角六分港坡爾幣成交價週初堅俏週末回落香港票價計九角六分八厘據前週大五厘新加坡票改貴半分價計九角三分半法郎星期五前幾日交易價均爲九分八厘與前週市價相同週末銷胃呆滯價低一厘計九分七厘餘如法俄大小票市面之呆木幾有無人問訊之槪價格則始終無動 
[上週粉市頻趨堅漲]  
　　上週粉市以大景觀　均趨堅漲竊江浙戰事發生以來粉市頻趨混亂幾成不可收拾之現象究之麵粉爲民食重要之副食品京津烟奉等埠每日需要淸年時爲數已遠鉅萬自奉直軍興需要激增客帮難因滙兌艱阻而進行頻滯然粉市萬不能再入混亂相爲粉業中人所公認故上週市塲人氣漸呈穩固市價亦漸趨正軌際此戰雲密佈錢根尙未恢復粉市竟於交割期間頻趨漲勢實爲粉市之良好現象廠家維持之苦心經紀人之不再高壓於此可見一斑若以上週各月份市盤而言週一京津實銷發動滬埠各商對於戰事已司空見慣市氣已逐漸回復原狀各月市盤均漲分餘週二本外埠均因軍需浩繁購胃殷切各月市價雖互有漲跌而收盤仍各有一分餘之漲度週三因市場人氣一致看高本客兩帮購胃仍佳雖洋粉來滬之空氣籠罩市塲而交割期近空頭至廠家抵補甚殷故市價依然穩定週四多頭以交割祇有二日實力不充盡量出售市塲賣氣益盛人心轉趨觀望市價驟軟漲跌計有一二分之差度週五北帮復起購辦上午雖因套頭减少無力多頭紛紛了結近期略形趨跌而遠期仍均堅挺午後廠家抵補益旺客帮以明日停市交割故市盤近堅而遠漲此爲上週五日中各月市盤之大略情形也縱觀此後粉市江浙戰事可望收束而奉直軍事日緊各路銷場勢必一度之加增粉市之逐步轉佳當有考量之餘地然廠家對付環境益常出以愼重耳上週中標準粉成交額共計二百八十六萬九千包較前週增二十八萬七千包股票成交一百二十股價由四十六兩六錢漲至四十八兩九錢週末收盤跌至四十八兩六錢前昨兩日交割實數計茂新中華華豐等廠共三十六萬包茲將最近兩週中之中外粉價及上週中高低兩價列表比較於下 
　　標準粉價 
　月期　　最高價　　　最低價　　　高低差度　　前週末價　上週末價　　漲　跌 
　　　　　兩　　　　　　兩　　　　　分　　　　　兩　　　　兩 
　八月　　一八七七五　一八二○○　五七五　　一八三○○　一八六○○　漲三分　 
　九月　　一九二五○　一八八七五　三七五　　一八八五○　一九○○○　漲分半 
　十月　　一九七○○　一九三○○　四○○　　一九三二五　一九四五○　漲一分二五 
　十一月　一九九五○　一九六五○　三○○　　一九四五○　一九八○○　漲三分半 
　　中日粉價　前週末價　上週初價　上週末價　漲　跌 
　神户麵粉　　日分　　　日元　　　日元　　 
　現期　　　　四二○　　四二五　　四四○　　漲二角　　　 
　本街現粉　　兩　　　　兩　　　　　兩 
　紅藍車牌　　一八三○　一八五○　一九○○　漲七分 
　綠兵船牌　　一八○五　一八二五　一八七五　漲七分 
 
 

Page 13

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *常識 
常談 
[善後之預計] [  覺]  
　　戰事無論延至何日必有了時地方中心人物旣無力消弭戰禍所應注意者善後問題耳 
　　今姑勿問戰事之最後勝利究在何方有勝利者必有失敗者對於敗兵究應如何處置對於勝兵究應如何應付對於居民之損失究竟如何請求賠償對於災民之困苦流離究應如何設法安頓對於農工商及敎育事業究應如何使之恢復原狀凡此皆地方中心人物所應一一預計也 
經濟 
[賑災十法] [  意]  
　　今夏各省水旱爲災哀鴻徧野嗷嗷待哺我江浙兩省差幸未遭此阨孰意齊慮戰禍遽起人民備受慘苦哀哉若輩難民衣食無所何以生存我儕誼屬同胞豈容坐視設法拯救責無旁貸茲擬賑災十法敬告讀者諸君幸我同胞各竭己能連起實行 
　　（一）烟酒賭嫖等不良嗜好我國人犯者極衆倘能羣起戒絶移此欵作賑災用途裨益身心嘉惠難民誠屬一舉兩得之事豈不善哉　　（二）婦女所用飾物最易引起小人之覬觎每有因之喪身者際此風聲鶴唳之時携帶殊爲危險孰若變換現金用以賑災 
　　（三）迷信之事荒誕無稽然一般愚夫愚婦消耗鉅欵冀求福免禍可惜孰甚今若移該項糜費賑濟難民功德無量矣 
　　（四）戰事發生百物騰貴魚肉之類非養生所必需胡不節省經濟實行素食以餘欵賑災抑亦衛生之道也 
　　（五）安步當車足以增强體格殊不益於衛生如出外（指本地言）無甚要事距離不過遠者最好養成步行之習慣節省金錢捐作賑欵 
　　（六）國人每以鍾愛其子女養成兒童零食之惡習詎知兒童消化力薄弱極易發生疾病願爲人之父母者勿以愛子害子從速醒悟並移該欵救災作有益之用途 
　　（七）近頃國人奢靡無度一衣之製非十數元不辦而各種衣料又以舶來品居多利權外溢可勝浩歎倘能實行布衣崇尙樸實節省金錢爲數匪細用以賑災難民受惠多多矣 
　　（八）高尙之娱樂足以陶冶性情舒暢精神奈我國各游戲塲戲院等地淫穢百出實爲萬惡之　藪我人斷不宜涉足其間願一般醉心歌舞塲中人速自覺悟移有用之金錢作正當之消費（即賑災是） 
　　（九）商人操奇計赢逐什一之利本無不可惟遇人因阨之時非特不可屯積居奇並宜量力平價或贬價出售人類互助固宜如是也 
　　（十）救災卹鄰古有明訓民遠道來歸其所遭慘苦可知惻隱之心人皆有之施衣給食踴躍輸將誠我輩應盡之義務也（乙種酬） 
衛生 
[死物抛棄河中之害] [  心筆]  
　　我國普通社會心理凡死貓死狗等物往往抛棄宅旁河中愚夫愚婦無論矣即有識者亦都如是殊不知其害之大甚於蚊蠅試申述之 
　　死物抛棄水中其肌體即腐敗黴菌乃附生其上因水浪鼓動黴菌遂播满水中人飲河水黴菌即由之傳入人體或因日光蒸發飛颺空中黴菌即由空氣傳入人身或魚介之類吞食其肉漁人捕之則黴菌又由魚體傳入人身矣 
　　是故死物抛棄河中無論水中空中及人跡不到之處其毒害均不能避免人感受者即爲疫病之源秋疫之成此實主因也我人豈可忽視哉 
　　處置死物最良之法莫如將死物深埋田中如是則穢氣不致飛騰空中且田中可得肥料誠一舉而兩利也余嘗以此意遍告鄉人并願閱者亦此意轉告他人（乙種酬） 
　　按今聞戰死之兵抛棄河中者多矣注意衛生者可不早爲之計乎　隨 
道德 
[避難旅館中應有之知識] [  秦紫岩]  
　　戰端旣啓避難者以天堂比租界紛至沓來旅社中幾無隙地而旅客大都來自鄉間以婦孺爲多若輩慣居家中鮮與都市接獨一旦來上海旅居旅館中則種種不道德及無知識之事隨處發生妨礙公衆爰就鄙見所及作此篇以爲避難旅館中者告 
　　一旅館爲公衆之地不宜喧譁妨礙他人 
　　二茶房宜時加體恤不宜任意斥責使喚 
　　三不得向他人房中窺探以重私德兼避嫌疑 
　　四小孩無知誤入他人房中受其斥責爲父母者宜時時敎誡之 
　　五旅館中良莠不齊閑雜人等及行爲詭秘者不宜與之交談或親近以防受騙 
　　六爲父母者宜告其子女勿輕動電燈機關以防出險（前夕余所居館中有陳姓孩將機關撥動致電燈全滅旅客驚惶） 
　　七以鎭靜爲主遇有意外之事勿驚惶喧譁及爭先逃奔 
　　八錢財等物以妥交賬房（須取回　據）及存儲銀行爲妙勿藏金以禍身 
　　九遇有疾病當至醫院診察勿惜小費以致貽誤 
　　十同館中有危難之事宜體人類互助之旨出力帮助毌分彼此（乙種酬） 
法制 
[紅十字會條約之溯源] [  冷秋]  
　　紅十字會基於紅十字條約以救護戰爭時傷亡兵士爲目的蓋純粹之慈善事業也溯其條約之起源尙在一八五六年間其時苦里米亞之役死亡枕藉疫癘大興即負傷者亦多罹疫而亡不能倖免有夫魯倫斯乃淸格爾者皆英國之女子也目擊慘狀乃發其悲天憫人之念毅然親赴戰地盡看護負傷者之責紅十字之條約胚胎於此厥後一八五九年澳大利帝自將精兵十餘萬　意法皇拿破崙第三因援意獨立亦偕意帝帥精兵十館萬與澳戰于索希利那血戰亘久悲慘之狀楮墨難罄於是瑞士之博愛家安里與鳩南者亦倡戰時負傷兵及病兵必須救護之理由遊說各國多贊許之遂於一八六三年集議於鳩勒蒲府英法奥普西班牙瑞士荷蘭等國皆遣代表列席與議其議决案則各國皆需組織紅十字會翌年又會議十四次拘束各國承認條約瑞士法蘭西比利時荷蘭意大利西班牙丁抹皆即時批准英普瑞典俄等國次之至一千八百七十年歐洲各國幾無不加入者我中國則於一千九百四年始行加入焉 
　　紅十字之保護旗據條約第七條所定爲白方旗中書紅十字其所以用此制者因紅十字條約成於瑞士瑞士之國旗係紅方旗白十字故紅十字會之保護旗特仿其形以爲紀念又變其色以示區别云故紅十字會爲世界公認之慈善事業交戰雙方皆不得　用其旗幟或徽章而紅十字會自身亦不能被人利用以違反國際公約也（乙種酬） 
敎育 
[難民的敎育問題] [  鼎元]  
　　逃難是很不幸的事難民的種種苦楚怎樣說得盡許多此次齊慮戰爭瀏河黃渡南翔······等處的人民逃難來滬者爲數甚衆幸各同鄉會極力設法他們的膳置問題總算有了着落了但是其中自然有不少正在求學的兒童光陰何等寳貴就　住在華界的兒童因遷往租界而不能讀書的也很多唉戰事何時停止尙難預料若然聽其失學豈不可惜古云「一寸光陰一寸金寸金難買寸光陰」這兩句話是一點兒不會錯的我有一個崑山朋友偕子女們逃難到上海來他銀錢物件倒帶得很少惟有子女們的書籍完全都拿了來的眞可敬而又可佩兒童們在家中肯勤讀的必定甚少我想最好送他們到學校中去不過各學校現已開學揷班頗爲困難而且難民皆受經濟影響如何是好那麽租界中急宜快快創辦「難民義務學校」愈多愈佳千萬不可遲延了且待戰事平定之後方可收歇看來難民敎育運動的效果定能在於貧民敎育運動之上呢但願慈善家帮助經濟敎育家各盡義務這是我所萬分希望的（乙種酬） 
禮俗 
[戰時之禮俗] [  絜慮]  
　　齊盧之戰禍延東南哀我黎元浩刦殊深鄉有舉行婚嫁喪葬等事者手續間單删除繁文孺節絜慮以爲深獲我心爰述鄙見以告國人 
　　（一）戰線範圍之人民不得已必須婚嫁者應提前舉行 
　　（二）乾宅迎娶切勿舖張坤宅妝　一槪廢去 
　　（三）移筵資賀儀爲災區之振欵 
　　（四）時局如此即非戰地之人民萬無稱觴祝嘏之理宜將戚参賀儀助人振欵此亦痌瘝爲　者所有事也 
　　（五）冥譸尤無舉行之必要改爲普通之祭祀可也 
　　（六）湯餅會重陽等讌會亦宜廢除能移此欵爲紅十字等經費亦仁人君子所宜爲者也 
　　（七）秋日人民之死亡率必驟增不幸家有喪事以速殮爲第一 
　　（八）歛後即宜葬埋入土爲安斷不可遺延時日在平日已屬非宜矧戎馬倥偬之際哉 
　　（九）喪葬等繁文縟節皆宜廢降旣非時勢所宜亦不衷於禮也 
　　（十）迷　　興已屬愚民之所爲况値茲國步艱難之秋安可擲金錢天　牝耶（乙種酬） 
 
 

Page 14

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *   
 
 

Page 15

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *本埠增刊　　 
[同興號陳列克甯牛奶粉]  
　　克寗牌牛奶粉質地純凈冲水調和其味與鮮牛乳無異故作爲飲料及哺嬰之用其功效亦與鮮牛乳同自該粉運華推銷後營業蒸蒸日上各醫院現亦置備是粉爲補養病人之用茲總經理係本埠美商吉時洋行該行於即日起在虹口百老滙路一一一四號同興外國食物店内陳列各種克寗牌牛奶粉聽頭特聘女士一人在塲試製牛奶說明是粉功用及用時分量並有五彩精印圖書饒有興趣得任人檢閱云 
[雅霜廉售廿日]  
　　五馬路棋盤街大陸藥房所製雅霜遠近歡迎該藥房昨日起減價二十天大號原售五角半减售四角半二號原售三角减售二角半三號原售一角半減售一角二分批發預定另有章程云 
[防疫藥品之發行]  
　　勞合路南京路口聯益貿易公司發行雙十字牌臭藥水百毒化避疫殺蟲藥水愛戮蟲捕蠅蚊器皆防疫利品該公司茲將此三種防疫品廉價營售云 
[戰事照片出售]  
　　此次江浙戰事有西人卜利得兩省軍事當局之許可親赴戰地攝取戰事照片數十幅現已製版印刷託望平街世界貿易公司發行云 
[榮昌祥開始减價]  
　　南京路新世界對面榮昌祥呢絨號昨日起舉行大减價係因受江浙戰爭之影響以致客貨停滯兼之秋貨到齊堆積如山故各貨大爲削價出售云 
[惠豐减價期中之赠品]  
　　南京路大慶里口惠豐號五週紀念大减價門市甚佳近又新到印度綢每尺祇售一元六角新式嗶嘰及其他各種貨品有數百餘疋購满十元赠送有利獎劵一張有二千五百元獎金之希望云 
[瑞泰升廉價展期]  
　　三洋涇瑞泰升呢絨號自八月初二日起週年紀念大减價一月已經满期近由法國本廠陸續裝到各貨擬展期十四天云 
[天昌祥添設分號]  
　　新北門天昌祥皮貨號今因天氣漸寒凖備冬衣該店特爲北市各界購貨便利起見設立分號於南京路中勸工銀行對面洋式樓房裝潢華美粗細皮貨各色俱全云 
[大豐祥北號開幕]  
　　小東門内大豐祥皮貨號近因戰事發生爲便利顧客計特設分號於南京路望平街口西首洋房准明日（初三）交易云 
[邵元冲君張默君女士之婚禮]  
　　立於中央者爲證婚人于右任君　紀事見前報（兆芳攝）（本館製版） 
[出版界消息]  
　　新小說及大戰記四馬路紅屋世界書局近又出新小說兩種一爲程小靑所譯之「福爾摩斯新探案集」　載福爾摩斯最近探案凡九案詼詭莫測妙趣環生一爲「留東新史」是書前曾載之日報中彌爲膾炙人口現又由原著者小肖生重加增删一過印成單行本出版又東亞書局近出長篇小說曰「海上大觀園」計二集叙一富商之軼事曲折離奇未經人道又新刊行之「江浙大戰記」記此次江浙戰事深爲詳盡亦皆托世界書局代爲發行云 
　　甲子週刊暫停數期俟大局平定即將繼續出版云 
[卡爾登新片開映]  
　　路易斯史東（Ｌewis　Ｓ·Ｓtone）向以扮演愛情影片稱余自觀其『盧宮秘史』"Ｐrisoner　of　Ｚenda"（路易斯飾二人一爲蘭遜台一爲盧讀爾夫王）一片後即以該氏爲扮演愛情片之能手惜近來該氏不常演片滬上電影院亦絶少開映該氏主演之片者心焉慕之卡爾登影戲院於前日起開映該氏之『男女之試誘』"Ｔhe　Ｄangerous　Age"因往觀焉 
其片中略述一四十許之老者曰愛茂生與曼蘭結婚已二十年愛茂生固多於情而曼蘭則以治家爲務是以愛茂生雖欲用情而不得乃往紐約車中識一少女·少女多方獻媚適中愛茂生之意愛茂生因欲棄曼蘭卒察知少女已另有情人乃悵然返家曼蘭忽改前態與愛茂生親熱異常愛茂生乃大悦 
　　路易斯史東即飾此年已四十而尙多情之愛茂生處處惟情是圖不自以爲老描摹盡致晨起啓窗曼蘭謂其常謹防寒氣侵人愛茂生尙自以爲身當壯年語未畢而咳嗽已起路易斯演來頗堪發噱當咳嗽之際即將窗户速閉侷促之態令人暗笑月夜四望多情人之幽跡觸景生情請之於曼蘭而曼蘭不允乃坐於其旁以線拾之以爲戲又爲解下胸衣使效靑年美女子態等幕旣堪發笑加以路易斯之扮演露出一種似眞非眞之形貌一意以愛情爲前提閉窗之際見鄰家夫婦情愛之態大有羨慕不止之形（待續）（伯長） 
[新片俠義少年試映紀]  
　　新中華電影公司所攝之俠義少年長片現已告竣昨晨在　派亞影戲院試映各界往觀者甚衆該公司代表俞　三君報告攝製經過情形及該片劇情大要旋即開映是片計長一萬一千餘尺共分十本表現情節有愛國義俠愛情慈善偵探事實光線充足表情細膩堪稱佳片昨日下午起即在該院日夜開映一星期云（萼） 
[愛普廬今日映江浙戰片]  
　　愛普廬影戲院特向百代公司租得該公司西人親至江浙戰區所攝之戰鬭新聞關於戰事上種種情形無不詳備現該院定於今日起開始放映第一次下午五時半第二次晚間九時一刻云 
 
 

Page 16

 
 
1;第一萬八千五百三十二號;中華民國十三年 西曆一千九百二十四年九月三十號
星期二 * *[學務併載]  
　　南方大學校長新返滬南方大學校長江亢虎博士於二十八日由京來滬該校職員數人乘汽車至碼頭迎接同行者有社會黨湘支部幹事彭湃君江氏臨行先一日北京閣議曾提出禁止江氏言行自由案因閣員意見不一未有結果云 
　　啓明女校已照常上課徐家滙啓明女學前因時勢吃緊學生家屬紛紛到學爲兒女請假暫行停課今已照常上課矣 
　　上海女子文專擴充南市王家嘴角荷花池上海女子文學專門學校開課已將半月文學主講天虚我生·詩詞學敎授陳小翠女士·及各科敎員等均按時授課頗爲認眞近更添闢三層樓廣充學額二十名並將編輯文學旬刊籌備圖書室以資觀摩云 
[醫界新訊]  
　　周醫志栩浙江諸曁縣人由儒而醫近三十載治一切危難雜症前年來滬行醫兼任沈家灣承天中學校敎務曁校醫等職並在該校待診云 
[技擊偶談]  
　　吾國技擊術精妙深邃變化莫測　匪西方之拳鬭曁扶桑之武士道所克企及者至若運氣之術易筋之經尤爲冠絶寰宇顧吾國之技擊術種類雖覺繁復而其實則不外三大派（一）揚子江派亦名南派（二）黃河派一曰北派（三）珠江派即少林拳 
　　掦子江與黃河兩派國人學習者最衆滬上之精武體育會中華尙武會等其最著者也惟珠江派囿於南服中原罕稱茲請得進而贅述之焉（待續）（光磊室主） 
[京劇京胡社之進行]  
　　京劇京胡研究社向設閘北南林里茲以華界戒嚴出入不便特商准北河南路四百零五號中華音樂會爲臨時社址俟時局平靖另覓新屋大加廣充有志研究者可隨時加入云 
[紀新劇薛剛閙花燈]  
　　大世界乾坤大劇塲願無爲拾唐代故事薛剛閙花燈排成本戲佈景燈綵耗萬金以上添聘名角十餘人觀者歡聲雷動第一幕演輪廻因果表現梨花因耦丁山而手刃其禾婚婿楊藩致楊藩轉世爲薛剛釀成赤族之災報施不爽頗含哲理次如林如心之武氏尼庵一幕居然大唱其靑衫一大段博得彩聲不少繼演薛剛慶十满檯小孩跌倒旣肥且大之大宰相尤覺滑稽可愛餘如放花燈之熱閙薜剛之臨危變化神妙莫測而法塲一幕富於刺激性正使觀者悲憤莫遏時突聞一聲霹震而敏妙絶倫之樊梨花脫險騰空使人一快惟末幕之無頭鬼對泣時未免表情太慘使心軟如棉之女觀客珠淚雙垂秋波含紅太不合算也綜計是劇之角如　無爲之薛剛一腔熱血悲壯淋漓林如心之武則天纏綿細膩媚態横生李悲世之杜回激昂慷慨可歌可泣陳秋風之紀　英剛健婀娜林雍容之唐高宗風流自在金玉如之　贵妃口蜜心刀翻雲覆雨朱詠芬之王皇后嬌柔宛轉悱惻凄凉趙笑佛之張天左脅肩諂笑張利聲之程咬金滑稽可喜陳野禪之徐策俠義無雙而精神貫串尤屬難能也（菲） 
[集會表]  
　陽曆本月時間　地點　　　　　　　　　　召集者　　　　　事由　 
　三十日　　　　寗波路九十號　　　　　　錢樂公管　　　　常會 
　十月一日　　　北山　路德安里　　　　　大成祥洋布莊　　開幕　 
　一日下午二時　　　義路眉壽里　　　　　業主聯合會　　　緊要會議 
　四日下午二　　四川路靑年會　　　　　　全國道路建設愶　常年大會 
　四日　　　　　寗波路一零零四號　　　　尊　贸易公司會　　開幕禮 
　十日　　　　　天后宮　　　　　　　　　各團體　　　　　國民大會 
　十七日　　　　舟山路舟山里八十二號　　嘯聲社　　　　　成立會 
[天氣報告]  
　　徐家匯天文臺昨日下午四時三十分前氣象預報云日本之南天氣悲劣有旋風太平洋低壓續向西北進將至琉球之南東海及此間海濱風勢不定天色多雲或有驟雨又昨日下午三時前二十四小時内本埠氣温最高七八·八最低五九·○去年同日最高七八·八最低六○·八 
 
