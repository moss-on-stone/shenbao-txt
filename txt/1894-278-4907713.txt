# 1894 - 278 - 4907713

 

Page 1

 
 
[圖後施公案出售] [  圖書集成局代啓]  
　　施公案一書始於江都縣念終於倉塲總督而以幾　　　節離奇雙幻可泣可歌迄未叙入　者　焉本局不惜重資延請海内知名之士採　　公軼事凡名臣傳方略寳錄無不搜羅　畫其事實無　　而下面其叙　之周密用筆之精奇尤駕前刻而上之而施公之政蹟於是乎全也急　新鑄鉛字排比成帙并倩名手繪成圖　　之　　　共紙張之潔白刷印之精良猶其餘事每部六本碼洋八角卽日出售欲購者請向天津文　齋本埠江左書林文淵山房掃葉山所三馬路申昌書堂　可　此佈 
[新印重脩上海租界城廂内外全圖] [  三馬路申昌善畫室啓]  
　　重脩上海租界城俯内外全圖墓繪精詳如强茂先　　章宫有千門萬户之說又如馬伏波聚米爲山形勢宛然在目計裱成每幅碼洋五角　　摺式碼洋四角未裱碼洋三角賜顧者　全本埠三馬路申昌書畫室曁外埠申昌售申報人購取爲盼此佈 
[乘時說]  
　　兵責乘時乘時者乘敵有可攻之時而亟攻之不可緩也緩則卽爲失機此其間有至理存焉以今日中倭情形而論平壤旣敗大東溝之海戰雖中國之水師得勝而兵船亦有被燬者則仍不得謂之全勝特倭船以十二艘來以五艘　則所毁爲較多云於斯時也彼此修船暫時釋手惟倭船有在中國海面游弋者而中國之船則絶無一艘敢在海面巡行有血性男子心焉憤之造余而　曰今日之時爲可乘乎爲不可乘乎如曰各修兵船必待船皆修固完備而後可以再戰則我修船彼亦修船一完則皆究也此時中國陸兵皆退守九連城鳳皇城等處則朝鮮境内盡係倭兵無中國之一卒必俟兵力厚集然後一鼓而下計出萬全誠爲盡善盡美然牙山之戰以少許勝人多許而平壤之役竟以二萬餘衆而敗兵家勝負固不可以逆　也隨路則待謀定水師則待船完而堅持不戰以待秋深冬　北地不能用兵倭人必且轉而至南南邊數省必遭其豕突故有識之士每謂中國此時而專事防守則我所能守之處卽宼所能攻之處近來戰守與昔日不同卽使有善於憑城者而城雖堅厚終不能當巨砲之攻苟不以戰爲守則其守决不能固也古人守城尚且必以偏師出外作犄角之勢方可以守若但堵塞其來路以爲如此則宼不能入是猶小孩相鬥以椅凳攔入來路以爲彼必不能越而過也而稍長之孩卽超越而過矣更有蠻　者且踢去其所攔矣如是以爲守是直謂之無戰心而巳子　者曾有先發制人之論今日而何以不再一言乎余慨然而作曰中國之弱弱在水師之不足恃然觀於鴨緑江一戰則知中國水師未嘗不足恃其所以不足恃者以統帶兵船者有方伯謙一流人也今方伯謙巳正法矣則海軍各管駕當爲之股栗而心悚士氣亦因之一奮况此次大東溝之戰中國如定遠鎮遠兩鐵甲船受傷尚小修理甚易而倭人之船則所傷甚重倭人諱敗多方掩飾而終有不能掩者昨有由倭國郵來一簡謂窺見倭兵船有兩艘駛回其艙面砲臺悉爲虀粉兩旁船脅皆成密孔排如蜂房此等船卽使駛回亦復無從修理屈指計算倭艦之巨者堅者盡數毁傷刻下并操江輪船亦攺裝堊飾充爲兵船此外則大都以商船攺充其可以禦敵之兵艦則絶少焉以故倭王不敢安居於東京而遷至廣島盖中國雖未嘗出一兵發一船以攻倭國而倭國則亦深爲之防長崎神户等處口岸皆密排水雷是亦防中國之往攻也廣島爲適中之地倭王欲在此爲居中調度之計故遷於此若中國亟於此時速發兵船直達倭培不必專攻一口或一船或兩船不時游弋或償其守備較盧之處而登焉卽不必久駐東西驚擾不使得寍彼若以商來攻則自送其死决乎不敢兵船則又僅餘小者巨艦堅輪一時修葺不及而中國兵船又時時擾之一面以陸兵電發飈舉兩面夾攻我但防守邊境而朝鮮之倭兵不與之戰專心致志攻入倭境彼若國中緊急調朝鮮之倭兵回國則我可以潛躡其後而覆之不難矣聞倭人現起傾國之兵以與中國爭衡竊以爲彼必非以傾國之兵全赴朝鮮專攻奉天當防其聲東擊西之計然彼旣傾國以出國中自必空虚乘此時而仍用前策行圍魏救趙之計直走扶桑則彼根本旣覆又將何以爲戰試觀倭人之言常以欲犯京都欲攻製造局等虚聲恫喝彼亦未嘗不用此計然中國各處防範極嚴彼故不得逞耳卽以其道還治其人果誰　得時則駕者哉 
[諭旨恭錄]  
　　九月初四日奉旨國子監監丞著卓凌霄補授兵部司務著徐兆灃補授山西吉州知州著章同補授廣西思恩府那馬通判著李震補授福建永福縣知縣著屠宗基補授湖北羅田縣知縣著陳樹屏補授廣西融縣知縣著唐右楨補授吏部筆帖式著松壽補授工部筆帖式著鍾懋補授都察院筆帖式著鍾鈐補授兵科筆帖式著福勒洪阿補授截取内閣中書李錫彤劉鈺德馮文星國子監博士黄晉銘俱照例用保送分發河南補用知府李廷瑞著照例發往保舉山東補用道恩銘河南補用知府沈傳義湖南補用知縣祝廷琛山東補用知縣湯宗幹河南補用知縣汪逢辰江西補用知縣張善鐸俱照例用俸滿廣東批騐所大使陳栻著回任卓異雲南雲南府知府鄒馨蘭著准其卓異加一級仍註册回任候升並著在任以道員用山東臨清直隷州知州陶錫祺著回任准其於知縣知州及本任内每次卓異加一級仍註册候升開復前廣東羅定直隷州知州范麓軒著准其開復原官升階翎枝仍留廣東補用明保工部候補員外郎鄂麟著以知府發往吉林補用湖南試用道陳允頤著以道員用保送知府翰林院編修施紀雲著以知府分發省分補用欽此 
[京邸琅函]  
　　崇上皇太后徽號恭進册寳禮成後皇太后特恩賞給接捧宣讀册寳大學士額勒和布福錕協辦大學士麟書徐栅各袍掛料二卷荷包一對帽纓一匣手爐一個恭捧册寳尚書熙敬敬信恭引册寳亭侍郎壽廕英年各袍料一卷荷包一對軍機禮王等各賞四色與大學士同慈寍宫執差及皇太兵前引並自御前大臣内廷御前乾清門行走王大臣侍衛等各賞袍褂料二卷均於十六晨頒出○總管内務府爲知照事總管趙來福口傳奉旨皇太后於八月十七日還蹕南海所有應行導引扈從以及跟隨關防侍衛人員均於是日寅旋在吉祥門外伺候等因准此相應知照各衙門查照預備再本總管内務府大臣是日另有隨　之差不克帶領豹尾槍應由侍衛處辦理○侍衛處爲知照事八月十六日奉旨朕於明日辦事用膳召見大臣後乘轎出内右門走隆宗門出西華門進西苑門德昌門還瀛臺欽此○兵部爲咨行事武選司案呈所有六品廕生黄端倫一員本部於八月初六日帶領引見本日奉旨六品廕生黄端倫著以通判用欽此欽遵到部相應咨行吏部查照辦理○ 
 
 

Page 2

 
 
海　頤和園萬壽山等處三山營房中秋節突見蜡蜡鴣蟲揮之不去所最異者倉箱籠櫃向日鎖錮開之巳有此蟲居人作炊偶一遲延釜甑中亦有此蟲雖逐日捕治或火化或土埋或置於水終不見少父老言此從來所未有也○庫倫辦事大臣安統制德等以現值倭人淪　肇釁所有沿邊地方防務緊要籌布一切在在需人擬將喀爾喀部落盟長喀爾喀多羅貝勒車凌桑都布喀爾喀鎮國公銜頭等台吉車林端多布本年進京祝嘏之處請乞恩准免其入都留辦邊防等情專摺馳奏八月十七日奉硃筆車凌桑都布車林端多布仍著來京欽此○江蘇巡撫委員管解京餉等銀五萬數千兩分裝木　遞運至京由原解丁役赴當月司挂號訖卽雇民夫扛入後庫以俟騐收 
[倭使召回]  
　　聞倭廷巳調駐高公使大鳥介圭及仁川領事回　不知其意何居也 
[倭船游弋]  
　　前聞北洋因兵船不敷調遣擬調南洋兵船會合一處以壯軍威倭人聞此消息派兵船七艘在海面往來游弋使南洋兵船不得駛赴北洋按北洋各兵船前次鴨緑江大戰多受彈傷回至族順修理此時當巳告竣南洋各口旣有砲臺扼險以守海口又密布水雷以阻敵船則南洋各兵船正可與北洋會合同時大舉得倭船而甘心何以至今尚寂無動靜一任倭船獨往獨來如入無人之境此真欲索解人而不得巳 
[添派兵船]  
　　初十日倫敦發來電報云法國添派快船四艘駛赴中國海面軍音止此錄之以告留心時事者 
[紀中倭近日軍情]  
　　本館昨接瀋陽訪事友人來函云倭人雖得平壤等處並不據守仍退駐韓城蓋因平壤等處軍士戰死者白骨縱横腥穢之氣遠聞數十里不可一日安居故爲退守之計也○吉林長春府屬之農安縣邊境濱臨鴨緑江與高麗東岸遥遥相對近有倭兵在此屯聚論者恐其乘隙渡江攻取農安以擾吉林想吉林長軍憲老於軍務又有定欽帥經略三省顧全大局必不任倭人得越雷池一步鴨緑江通長千餘里中有三百餘里淺狹房渡若不痛剿在高之倭人使彼首尾不能相顧但憑鴨緑江之險則實有不可恃者蓋彼則聲東擊西我則顧此失彼雖有百萬雄師亦將疲於奔命東三省爲根本重地欲傈東三省不得不力剿倭奴與其禦之於境内不若禦之於境外恢復高麗正所以保東三省也竊願爲統兵大帥借箸籌之 
[倭人據島]  
　　昨接本館派赴天津訪事人來函云據官塲傳述接到盛京電信言距金州一百餘里有一荒島巳爲倭人佔據此島雖無人跡倭人得之可以駐兵可以置械並可屯煤爲宼我内地張本聞此處卽前明倭宼登岸之所倭人旣據此島且時以快船在海濱游弋我國鐵申鋼甲等船受傷者間需脩理其完固者又需護送載兵輪船並守衛旅順威海較要之區無暇分兵驅逐倘任倭人從容佈置殊非内地之福也 
[貽誤軍機]  
　　客有自高麗回天津者言華兵無甚紀律到高兩日有控强奸者有報刦掠者並有衣衫藍縷向陽捫虱者其軍械亦非一律精美間有鎗不對子子不對藥者平壤一役左軍門寳貴率其部下血戰捐軀奮不顧身洵屬難能可貴惟某軍並未衝鋒陷陣望風而潰退駐安州嗣被倭人進偪又退至義州倭人得寸則寸得尺則尺日在義州駐紥我軍全數日退至高麗門以後進兵恐難復在大同江登岸矣 
[恭迓節麾]  
　　軍務孔急徵調紛紛桂爵帥祥奉命出師其前隊京旗各旅業巳到津今聞帥節於初二日可到津郡官塲巳預備聖安亭並備行轅以便襜帷暫駐 
[暫駐舊營]  
　　津郡武備學堂向有楚軍駐紥嗣經歸伍而空營一座壁壘猶存八月廿九日有民船若干裝載兵勇由堂前登岸想係暫駐該營以待出征者 
[鹽商好義]  
　　中國以用兵高麗需餉孔殷遂向長蘆鹽商勸集捐欵以佐軍餉各鹽商急公好義踴躍輪將竟有　人而捐五十萬者此後陸續捐集約可滿五百萬之額可見鹽商之疏財仗義雖漢之卜式輩何以加焉 
[眷口出京]  
　　前報紀赫總稅務司令辦公各人之眷口寓居京中者卽行南下兹聞各眷口巳於昨日乘坐輪船抵滬矣 
[商棧失火]  
　　天津初七日來信云是日上午十點鐘時招商局棧房火起其勞甚熾西商團練兵及救火會中人均星馳而出但見烈燄横飛不可遏抑當發信時祝融氏尚未返斾也 
[福州堵口]  
　　福州昨日發來電報云福州巳將口岸堵塞官憲出有告示凡各船往來至馬江外面卽須停輪 
[獲奸續述]  
　　天津拿獲日本奸細及漢奸分别正法巳列前報所有倭奸兩名一係獲於津城南門内劉五家一獲於海大道教堂門首均攺裝辫髮與華人無異惟一訊係西教中人並無作奸實據恩准保釋其一以劉五爲東道主供認剌探軍情屬實於八月二十日用鎗擊斃於西校塲劉五厥罪維均同日在西郊正法留五係軍械所書吏該所總辦張楚寳觀察並未自行檢舉失察之咎固有難辭至所獲漢奸三名一卽劉五一卽于邦起一卽汪某汪名開申浙江人向在滬上廣方言館肄業後得保舉主簿嗣在天津水師營又在練軍營充當哨長獲於海軍衙門者卽于邦起蓋天津海軍並無專署附於水師營務處辦公蓋一而二二而一者也現在除倭奸外漢奸惟劉五業巳授首于汪兩人未得通倭確據現尚覊押籠中 
[時疫漸消]  
　　津郡自交秋後時疫流行吐瀉交作曾不崇朝卽至命登鬼籍間有針炙而愈亦有灸而不愈轉速其死者今者重陽巳過氣候漸歸於正疾疫巳稍殺矣 
[武林秋色]  
　　有金華武生四人來杭應試寓居羊巿街黄成衣家時有呼盧喝雉之舉雖祗四人互博勝負而黄恐以賭事牽連勸其罷局而武生等反出惡言謂其欵我冒充考客不肯干休始而口角繼則用武遂將茶壺傾翻致汚衣料黄因哭訴巡防局經局員往查該生等仍然不服事爲總巡所聞卽查取武生姓名欲禀學憲後經撫轅某弁出爲調停令武生等到局謝過復令黄某向武生謝罪其汚壞之衣料則由武生賠償事始得寢○武林自八月以來患瘧痢者頗多近則變爲瘟疫上城尤甚死亡無數尤可慘者鳳山門某弓廠内工作人等計有三十餘人旬日之間病殁十三人又運司河下某署書吏家親丁五人連喪一弟二女其二人尚在病劇學徒三人均因病回家親友恐其傳染鮮有過而問者幸一僕婦尚在無恙一切事務全賴彼安排云 
[羊城近事]  
　　代辦監臨藩憲成竹銘方伯因公事繁多諭飭謄錄官督催書手赶緊謄清各試卷以便出闈名書手奉諭之下黽勉從公於八月二十三日巳一律寫完方伯卽將三塲墨卷封鎖委員押解回署闈中事務面諭提調魁文農觀察照料隨於二十四日下午三點鐘排道出闈先回本衙門少坐片時復出轅禀見制府商議要公至月朗星輝時始鳴騶而返王事勤勞不遑啓處可爲方伯詠矣○城内地方近日盜風猖獗刦掠頻聞大憲以該管官兵捕務廢弛實難辭咎遂各記大過一次以示懲儆各官懾於憲威咸知振奮日甫西沈卽出隊巡緝不復如前時之玩愒矣○前晚初更時候米埠直街某米店突被盜匪多人破門而入手持刀槍向衆恐嚇遂將櫃中所存現洋搜括一空呼嘯散去時適大雨滂沱行人稀少該店雖大聲呌喊亦無有代爲追捕者聞刦去贓物約百餘兩當卽禀官追究矣○前日傍晚時候有一老叟年約六旬在油欄門科頭洗足偶不經心竟墜入河内雖經見者拯出而氣巳絶矣聞該處河水不深而叟竟遭溺斃或謂爲水鬼作崇俗人之見殊可笑也 
[鐵甕江聲]  
　　鎮城内外大小浴堂廿餘家牌載每位浴資十四文浴者只給十二文小帳錢多寡不等現在城内外各鋪東以柴炭　巾 
 
 

Page 3

 
 
　夥辛工均甚昻貴賣錢不敷應用因此集議重整行規擇於上月廿九日在都天廟敬演神戲一臺演戲後卽行增價先於數日前城廂内外各要隘張貼紅紙報條以便衆覽詎是日該戲班未能到鎮以致觀劇者徒費跋涉乘興而來未免掃興而返至月之初三日該戲班伶人方從江北而來卽於是日開演各浴堂東夥以該班到遲數日公議罰戲一臺後經旁人排解罰演四齣後再演正本演至四鼓方畢想從此澡身浴德者流每次又須多破慳囊矣○前日西門外有鄉民某甲載衣物赴洋馬路福源典當得制錢五百廿文携有竹筐一具内置洋瓶將所當之錢置諸筐内卽赴大馬路義和洋貨鋪購買洋油及到鋪中將洋瓶油價交清餘錢四百數十文仍置筐内看夥打油轉瞬間筐内錢文巳被偷兒竊去旁觀者告以竊錢者去尚未遠甲卽出門狂追適將偷兒獲住忽巡街捕來見兩人揪扭言洋塲禁人打架立將兩人解開各責以棒偷兒捨命狂奔　則在途號泣觀者愈多甲告以顛末咸爲甲不平羣欲毆捕經某油棧之鋪東出爲排解將衆人勸散並給某甲錢五百廿文遂歡謝而去該鋪東可云好行其德者矣○鎮江山巷萬家巷小街三元巷以及江邊盆湯巷娼寮櫛比花窟繁多每當日落崦嵫好作狹邪遊者靡不嘯侣命儔尋花問柳以故枇杷門巷翡翠香巢此往彼來通宵達旦徵歌侑酒熱閙非常現因中日開兵鎮江碼頭生意日形寥落所有大商巨賈均各歛貲言旋公子王孫又復杜門不出以致各處娼家頓然减色縱有各棧房各鋪户呼之出局者不過例給銀洋而巳聞邇日各娼寮將所蓄花枝十分巳减其四無論揚州鹽阜令其暫行回籍所存六分仍在碼頭酬應門面周旋主顧龜鴇藉此亦節費用而地方之青皮光棍仍復逐臬趨羶往來如織白吃白用倘有伺應不周卽拍凳敲臺大肆喧閙是真無賴之尤矣○鎮郡城内外居民鋪户所需柴草半資本地鄉民半資小户船販現在鄉民農功未畢無暇擔柴赴城售賣全賴各船販在上江産柴州縣裝運赴鎮銷售柴旣好而價亦稍廉如松枝山柴木柴蘆葦等居户炊爨甚屬相宜往日城外運河一帶各叚均有柴船停泊城内自北水關至南水關數里之遥亦多泊有柴舟近因兵差過境紛至沓來且不定時日一經到地卽需船隻裝載是以販柴各船户均歇業躱避以致鎮郡現在柴價日逐昂貴連日又雨多晴少購柴之家更覺爲難數柴而炊秤薪以爨者均巳愁眉雙鎖羣嘆我生之不辰巳○卸任常鎮道蔡和甫觀察自上月廿七日由鎮起程赴蘇晉謁奎中丞面商要公嗣經觀察來電著令瀛眷赶緊動身回陵現巳於本月初一日雇官舫三隻用小火輪拖帶由鎮起程赴陵道署則稍加修葺新任吕鏡宇觀察巳於初四日由萬壽宫行轅移入矣 
[營口近]  
　　營河近日共到沙船數十號油價因之提漲三十八兩若非倭奴擾亂此際油價當在五兩零矣今秋油底本缺消數不旺因沙船停駛故也○英國兵船排而來本欲在營過冬緣船身喫水太深進口不便遂駛赴烟台再行回滬據云須換一喫水較淺者來營停泊 
[紥雞籠]  
　　蕪湖青皮瞯有野合鴛鴦夤夜往捉彼中切口名曰紥雞籠蓋旣可勒詐貲財被詐者不敢聲揚反求滅口在若輩視之不啻籠内捉雞故名曰紥雞籠日前江口三層樓下曹姓忽被若輩蜂擁入室紥取雞籠一時哭聲震屋驚動鄰人曹與婦本係姘識人固不辨其爲野　爲家雞而若輩偏能訪確於是夜破扉直入將曹與婦雙雙綑縛旋將室中衣服數件及婦之耳環攫取一空末復嚇詐貲財曹以妙手空空對後經鄰人排解代允明日酬洋五元若輩始一哄而散習日曹忿不能平匍匐至保甲總局喊冤並指明係啞巴篾匠及滚地龍小番三人所爲饒刺史立卽派勇往拘則巳杳無蹤影遂將啞巴之弟拘案勒令交出詎啞巴卽唆令其母前往曹姓家將各物搗毁一空復裝傷抬赴保甲局請騐刺史見啞巴自行投到卽與其母一併移縣其母一聞迭縣之說卽躍然以興求作罷論刺史不允遂被捉將官裏去蕪湖縣王明府知啞巴係著名青皮痛懲再四押令交出滚地龍及小潘二犯始准開釋而該二犯早巳黄鶴高飛啞巴誠有如諺所謂啞子吃黄連說不出苦者然城廂青皮羽黨一聞此事巳相率歛跡不復如平時之肆行無忌矣 
[地保不法]  
　　蕪湖江口地保向係徐繼周劉大洪二人合充遇事婪索朋比爲奸久爲小民所側目中秋節有某木行因某甲欠帳不還向索之下反唇口角遂扭交地保看管地保徐某擅動私刑百般嚇詐勒寫規費洋銀三十元卽私自釋放事聞於木行以地保擅用私刑駭人聽聞控諸蕪湖縣立將徐某拘案斥革收獄重辦其劉大洪一名正欲諭堂查察適保甲總局周魯港分巡委員拿獲小竊一名並開飯店之窩家　姓一併解到訊究得實除將小竊枷責示衆外容姓取保開釋乃劉大洪竟用鐵索拘擊在家致容姓陡發急痧禀明局員從速舁送未及半途卽一命嗚呼迨抵魯港該飯鋪不肯收領並以私刑斃命等詞赴縣喊寃王邑尊聞報立卽前往相騐反覆察看並無傷痕惟頸項略有練迹顯係急痧斃命惟以訊明開釋之人地保膽敢　留在家致禍起倉卒實屬玩法巳極立將劉大洪逮案重責千板收獄重辦旋聞該飯鋪巳自行棺殮並具結呈請銷案蓋巳有人爲之排解也然聞邑尊擬將地保重辦並諭江口一帶店商董事另選妥實穩練之人公舉到縣給諭接充想當鑒此前車慎選其人方可推舉也 
[自刎堪憐]  
　　揚城某甲經紀人也有弟乙經彌勒巷橋某媒行薦至某公館充當長隨爲時未久甚得主人歡詎乙見居停富有陡起不良之念乘間竊取銀飾等物約值數十金而逸翌日主人查悉當將薦頭喚至勒令交人薦頭無奈將其兄某甲拘至家中意在乙一日不出甲一日不放甲係貿易中人胆小如鼷愈思愈憤潛於夜間竊得薦頭家切菜刀自刎迨人驚覺奪救則巳不及旋卽斃命其家屬聞信奔至悲痛非常當經魯仲連其人出爲排解不知能免匍匐公堂否 
[靈柩抵申]  
　　原任福州將軍希軍憲靈柩將次到申上海縣黄大令法讞員葛同轉各飭差捕在馬頭照料前日傍晚靈柩抵埠各官皆至江千叩奠 
[禾日賽船]  
　　寓滬西商定於本月十五及十七八等日舉行賽船之戲領事官照章照會英公堂出示曉諭船埠頭此三日内午後不准各船在新閘迤西一帶經行以免磕碰宋莘樂通刺接准照便巳立刻遵行想届時桂楫　橈衝波逐浪定别有一番豪興也 
[蒲包裹屍]  
　　某號夜差巡捕行至虹口爕昌自來火廠後面見壁下有蒲包一隻啓而視之赫然一屍年約四五急報捕房至昨晨捕頭飭二圖地保奚坤寳收殮舁往分水廟相近義塚掩埋觀其衣服似係江北産也 
[伶人自閹]  
　　天津伶人何兆德隷籍天仙菊部銅琵鐵板高唱江東袍笏登塲頗具豪情逸概前晚在案獨坐家中人令其晚膳不應入内視之血液淋漓巳持刀自閹矣不禁驚駭欲絶投報捕房捕頭命舁送仁濟醫館求治醫士敷以藥餌不知可免性命之憂否 
[準備解犯]  
　　泰安棧夥朱阿萬被中和棧夥吕三戳傷身死上海縣黄大令飭役在丹陽獲吕訊供不諱釘鐐收入監中據實申詳兹奉上憲批飭解省過堂大令卽飭承書繕就公文差役製備赭色衣褲木籠等物隨札飭典史蔡季卿少尉騐明面貌箕斗少尉擬於今日提騐 
[扣留米石]  
　　船户陸茂林曹妙生宓金林滿載米糧行至下海浦經巡船局差勇扣留三船户皆稱此米裝赴川沙小灣本欲從白蓮涇入口因聞此處置有水雷是以繞道至此實非裝運出口局員飭送道轅請示道憲發交上海縣訊究黄大令諭令差役暫爲看管 
[出境鞫盜]  
　　本邑虹橋鎮王豐崙家盜刼一案屢紀報章日前黄大令接得青浦縣來函卽提各盜研訊供認青浦所獲鍍金手釧確係王姓家失贓其盜確係同夥大令擬親往青浦會審昨日午後備就官舫用小火輪帶之就道 
[上海縣署瑣案]  
　　本邑西鄉北新涇人沈振奎控被姪孫沈福森沈達三辱並呈鐵尺一條指明卽行兇之器黄大令飭將鐵尺儲庫候提訊究嗣有王秀苗者控被陶阿木竊取洋銀福森等獲賊覇吞振奎斥其不應如此以致行兇前晚大令倩葉司馬升堂提訊秀苗訴稱小的 
 
 

Page 4

 
 
在北新涇鎮開設烟館有小洋銀三百十一枚被阿木竊去向之盤問稱巳用去數十枚福森聞之唆令阿木胡賴小的與之理論福森手持鐵尺行兇振奎見而斥責福森等不服遷怒肆毆振奎所訴相同福森達三同供稱秀苗失竊與否小的等並不干預然亦不敢行兇阿木供稱小的在家耕種不敢行竊突被王秀苗誣指心實不甘司馬問秀苗曰爾失去小洋銀可有圖書阿木行竊有何贓証答稱失贓並無圖書聞人云阿木行竊情有可疑初次問伊業巳承認後忽被福森唆賴阿木堅稱小的並不承認司馬謂秀苗失竊與沈姓無干略斥數言著具不敢干預切結秀苗控竊無憑不能追究阿木交差看管候查明失物情形再行核斷○去年八月英租界公一馬車行馬夫羅阿大駕車出外適鄭一桂醉後横行被馬踏傷身死黄犬令騐屍後判令將羅收禁外監候申詳上憲定奞現奉部覆援例追銀十二兩四錢二分給屍爲埋葬之費羅如數遵繳大令諭以此後駕車宜加意謹慎卽准保釋○前有英公尝送施朗珊控唐錫堂强姦伊妻一案前晚葉司馬升堂提訊訴稱小的在英租界開設某客棧某日十一點鐘時唐見棧内無人掩入臥房將妻撳住意欲强姦及小的回聞妻子喊救聲急將唐扭送英公堂蒙宋老爺移送案下施妻沈氏訴詞相同並稱是日唐來約小婦人出外觀劇旋卽行强幸丈夫早回得未成姦否則遭其汚辱矣唐供稱施借客棧爲名專慣聚賭小的之弟被其愚惑常至伊處賭錢小的前去尋弟並不爲非不料伊夫妻竟商同誣控司馬著施具領妻切結唐交差收管候查明賭博是否實情再行核辦並諭施曰如查得爾有犯賭事情須再提究辦否則將唐笞責施唯唯而退○光緒十七年紹興黄雨田呈控陸顯廷欠銀五百五十兩有奇向索不還求提追給其時袁海觀大令方權縣篆飭提到案倩帮審委員宋二尹提訊令陸交人保出清理陸至今尚置之不理黄遂投案請追黄大令著保人交案陸僞稱抱病及票提又稱往江西探親未返八月初黄訪知陸濳匿虹口恒豐米店中乃於初八日上燈時呼捕擒拿解送英公廨日前宋通　飭將原被人証移縣大令諭令黄退去候示陸交差看管 
[濟急平安]  
　　隱莊不留名酬神願求保合莊内外平安洋三十元胡允吉交來經募同帮祈保人口平安助　洋五十元同豐永金號交來恒孚經募各位洋三十元順直災狀較甚於前需賑孔殷早在公鑒仰荷仁人解囊救命吉邀天佑定然永保平安謹登報章藉伸叩謝上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市竊案]  
　　翁德芬卜居本邑南巿泉漳會館之後前晚突被妙手空空兒掩入竊去衣飾若干約值錢十餘緡之譜其時翁等皆在黑甜鄉尋游仙好夢至昨日晨披衣而起則重門洞啓篋中物巳不翼而飛矣按南巿保甲巡防局法令何等森嚴加之近日舉辦民　抽捐募勇而宵小仍非時出没如此何竟膽大如天耶而巡防及民團之溺職恐亦咎無可辭巳 
[立刻遷移]  
　　豐裕洋行主投英公堂控華人楊正榮租地不還通刺以事關洋人控案立飭公差將楊傳訊楊供稱小的並未向洋商租地惟朱姓有地一　租與小的建屋現雖期滿一時無處遷移可否求老爺轉緩日期以便徙去通剌怒謂爾逾期巳有年餘尚敢一未支吾乎　立刻遷移否則嚴刑　責楊籲稱小的願於三日内遷移通剌不准飭押令立刻遷移毋許延緩 
[英界公堂瑣案]  
　　張文銘張仁生控德盛莊夥葛孝承至公堂訴稱德盛執事人鄭詩樵爲伊經手之正源等莊往來銀兩　被積欠　避無從尋覓不得巳扭葛請追宋通剌諭令明白補詞呈候訊核○包深孔阿才禀稱前日宛富　投捕房報稱由姑蘇來滬借宿大馬路某客　失去洋銀八十元小的往查並無形跡向之船詰始知在蘇時竊取伊叔洋銀一百餘元來滬浪用刻巳罄盡不能回家故謊報捕房以圖掩飾現在棧中祗剩皮箱一口衣服數件並皮夾袋一枚金約指兩枚銀鈕呈一副棧夥某甲投案申訴前情請究誣告之罪沈供稱小的係蘇州人竊取叔父洋銀携之來此惟求恩典免予究懲宋莘樂通刺商諸易副領事　沈旣竊取伊叔洋銀理應催伊叔來滬領回管束至信口誣人之罪則交包探帶回捕房管押半月可乎易君曰可○一百九十號華捕解馬　宋秋濤至公堂禀稱小的見此人駕車而出飛駛爭先違犯章程請爲判罰宋供稱馬性不馴以致溜韁飛駛通剌判罰洋銀五元如數充　處西醫院經費○耶松船廠小工胡桃桃竊取廠中舊鐵四塊經包探唐清山抱獲送懲能剌判令枷號五日發犯事處示衆贓給還失主○　　江阿三禀稱西人湯姆報失西式金約指一枚小的查得隣孩杜新樓王伊家　玩無心悮取請卽究懲湯姆訴稱此孩時至商人家諒不是　心行竊通剌將杜交伊母范氏領回管束氏稱謝領孩而去○陸阿連竊取衛祥　家所豢之鴨兩頭經衛拘獲扭交二百九十號華捕解送公堂通剌判令管押兩日○前日船户陳桂生魏金生將所裝積穢傾入浦江經水巡捕唐寳榮拘案請訊通剌令押候傳垃圾夫頭老榮再究昨日潘到案供稱此項垃圾由小的轉包與張雪桂事與小的無于通剌判罰洋銀二十元陳魏二人各枷號五日 
[虹口捕房紀事]  
　　虹口桃源坊二百零四號屋内有某氏女年剛二八憑　人撮合許字某姓子爲妻擇於本月十三日迎娶前晚忽被崇明人宋阿三寗波人小箍桶二人將女誘至宋家女父某甲當卽投捕房控告捕頭立飭包探唐青山於昨晨將宋並小箍桶及女一併拘入捕房捕頭命押候解送英公廨究辦○美租界山西路德安里十四號門牌施某日前在英界娶某妓女爲妾方謂銅雀春深可以消受艶祗詎爲日巳久忽有某甲詭認女父屢次至施處借貸前晚又至告貸洋銀若干施因阮囊羞澀未遂其欲甲卽大肆咆哮將檯凳碗盞擊毁一空恨恨而去事後施投報捕房捕頭謂曰爾可回家雇人守候伊再來纒擾可卽拿獲解至捕房爲爾重辦施唯唯而退 
[法界公堂瑣案]  
　　翁許氏控王仁　圖賴欠洋一案經葛同轉提訊之下以王仁桂供此項洋銀前經中人調處照對折歸還翁許氏巳有收清筆據現在妓女王寳玉處容寛限兩禮　寫信至天津携來呈電同轉准之届期呈到收清據提集原被質訊葛許氏供並無此據亦未簽押同轉以供詞各執無從判斷王仁桂又供當出立筆據時有義園堂倌名夜犯者目見同轉以現有見証著下期邀到質訊昨禮拜二堂期同轉會同祁繙譯升座原被偕見証方夜犯投案方稱向在義園茶館爲堂倌店主陳長生遣小的買得花古柬一枚復遣到向在茶館拆字之夏雲臺書寫筆據惟此二人均巳物故所寫何事小的有所不知同轉問當立據時曾見翁許氏在塲否供當時見有男女四五人認不表楚同轉謂爾雖爲見証所指之人均巳物故無從質証尚有未故之人可邀來一質否夜犯不答翁許氏供有在新衙門看班房之沈少泉與金和姐二人均係王之熟識王供金和姐向開娼院現患痴病沈少泉並不認識旣有其人翁許氏不妨扭案質訊同轉飭探帶同原告傳到沈少泉等再核○高脚馬卽楊陸氏　因擺設　檯爲人療病爲董小和具控同轉准詞提訊著將酬儀洋廿一元交案待董目疾愈方許領取昨日有老裕茂酒店主陳欣瑞呈遞保單並繳到洋廿一元求將高脚馬保出以後永不再犯同轉謂爲人治病且許包愈不應半途而止况其人目疾尚難痊愈命提高脚馬到案供稱所得酬儀今巳交案藥資等項共費洋六十餘元受虧不少同轉謂爾騙人之財害人之命反稱受虧本應從重究辦以儆將來今旣不願醫治著將交案之洋仍交董小和收領高脚馬著禁押捕房半月以儆將來所呈之保單著另行換過填寫以後倘敢陽奉隂違一經到案從重治罪等字○長江一帶著名扒竊桂德勝陳德元等前因竊取孫太守玉器一案禁押捕房候吊齊贓物再行判斷又據寍波信客費定梓呈遞禀詞聲稱在北京輪船失去客信三十餘封洋三百廿餘元求請追究同轉於昨日提桂德勝到案供稱五月間在北京輪船竊取客信二十餘封洋二百九十餘元同轉謂不止此數桂供洋銀等有四百餘元小的不忍盡取留還一百餘元客信亦留數封小的竊取之後仍在輪船假作搭客聞失主與該船買辦言及小的在旁親聽同轉謂現在孫太守失竊除吊到贓物外尚少碧犀珍玉及各式玉器眼鏡等物必須查到方能了案著將後獲之扒竊張子銀同押一處以便盤問桂德勝供現在天巳寒冷求恩給予棉衣及被庶免凍苦同轉准之著照常給發○胡培記屢次犯竊送縣遞籍前日又來滬上行竊爲包探拘入捕房解經葛同轉訊供責懲昨日飭送上海縣備文遞回丹陽縣原籍○閩人黄子蘭在寗波誘販幼女來申雇用陸吳氏喂養至滬後爲法包探拘獲解經葛同轉迭次研訊並飭提到邵老太婆再行核辦昨提黄子蘭及陸吳氏到案著黄自行寫信將買孩之筆據交案黄子蘭著先行枷號兩個月期滿如不交案重責四百板陸吳氏不應偏聽人言擅作匪人之傭著掌頰二百下小孩四名仍著照管飭送城内普育堂待家屬來案認領○陸德勝向爲車夫因竊取油衣袴並將車輛抛棄半途爲車主尋獲扭案請究陸供被友人借去至今未還車巳交還車主旋據車主顧毛囝投案禀稱車夫三日不歸至第四日尋至英界潮陽樓見車抛在路上又至彩視街尋見車夫向索油衣遮布一味恃蠻反被咬傷臂肉求請察騐同轉著將陸押候枷號一個月期滿笞責一百板○王統領帶兵二百餘名乘江寛輪船來滬爲小竊　阿狗竊去鞋子二隻當時搜檢抛入浦中只有一隻在身畔搜出送案請究潘供鎮江人向在城内右營當勇同轉著押候掌頰八十下○金合記魚行夥孫厚卿遞禀控稱魚販朱紹發陳士榮二人積欠帳項一百五十餘千避匿不出前日在途遇見扭案請追陳供共欠一百五十餘千還過洋六十元朱供止欠廿餘千同轉問如何歸還陳供行主曾許先歸洋十元餘待續付適我有病無力應付不料竟被扭案同轉著交保先付一半其餘陸續歸還原被遵諭而退 
[浙省官報]  
　　八月廿二日候補縣潘輝曾禀銷餘臨勘荒差禀見禀辭赴上海公幹丁憂候補縣夏献　禀知昨日交卸干江船局兼保甲差○廿三日齊憬琛禀辭赴程安二縣勘荒差正任黄巖縣唐濟專丁禀知七月二十九日交卸○廿四日候補縣左元鼎禀銷黄道關厘局　司委署麗水縣缺禀見叩謝新選龍游縣丞葛禀辭赴任○廿五日於濳典史陳壽奎禀　藩司飭知赴任禀見叩謝○廿六日從九品熊鶴章由京來省禀到禀安○廿七日候補府楊晉笙禀知臬司委讞局總辦禀見叩謝孫濬禀知釐捐局委員山門絲捐差叩謝○廿八日同知王慰祖禀知藩司委署金華縣事叩謝○廿九日新授粮道鄭禀謝飭知赴任進見　署江山縣張交卸回省禀到禀見 
[蘇省官報]  
　　廿九日吳江縣李汾文闈事竣回省○九月初一日前署常鎮道蔡鈞到蘇五品藍翎江蘇補用知縣朱福濳浙江人到禀知直隷永定河保陞知縣仍歸江蘇原省補用縣丞胡隆　禀知到城外上三叚水巡差○　二日知州蔣金生專丁來省禀知來上海道憲札委海防營務委員差張孝先銷城外上三叚水巡差五品銜新班先補用典史李智植禀知由京起服回省並謝十五年海運出力蒙保俟補缺後以主簿在任前先補用○初三日五品頂戴指分江蘇本班儘先補用縣丞何魁　禀知由京騐看領照到省從九嚴永清禀知丁父憂 
[江西官報]  
　　八月初十日贑州鎮何明亮由京回江卽辭赴任經訓書院掌敎皮錫瑞回湖南籍刑部丁憂郎中張祖笏前署廣西思恩府張祖　俱由湖南挾柩回臨川籍署撫州府丁憂羅光廷卸事回省回籍守制直隷卽用縣劉寳壽由京回籍候補府徐元霖接辦闈巡察候補縣樊恭慈辦南抗緝私卡僕賢懋往長江催運 
[邗江官報]  
　　八月廿六日韓鹺尹　萬鹺尹賢曾均由差次來揚○廿七日方大令臻峻奉府委赴泰州公幹○廿八日東台厘捐朱大令文炳過揚湖北周守戎玉寳解餉來施眂尹振瀛由京回銷解餉差黄分轉以忠辭赴泰屬查灾○九月初一日運憲公座掣籤永豐壩朱分轉之稱辭回署葉鹺尹　銷力乏橋卡○初二日韓鹺尹臻萬鹺尹賢曾張樂尹錫銘均辭回差次○初三日吳分轉允徠銷解京餉差運轅牌示本月初五目換戴暖糧 
 
 
 

Page 10

 
 
大清光緒二十年九月十二日申報附張 
大清光緒二十年九月十二日申報附張 
 
 
 

Page 11

 
 
   
 
 

Page 12

 
 
[光緒二十年九月初三日京報全錄]  
　　宫門抄○諭旨一道錄前○湘撫吳奏委員護理撫篆及遞署司道篆務摺○又奏開復道員給咨赴部片○閩督　奏報接署將軍印務日期摺○又奏委署知府片○又奏甄别府縣各員片○又奏委署司道片○川督劉奏彚案承襲接襲各世職摺○豫撫裕奏請　縣訊摘項片○湘撫吳奏大員在籍病故請將生平事蹟宣付史館立傳摺○九月初三日禮部宗人府欽天監侍衛處值日吏部引見二十九名都察院五名太常寺二名正藍滿六名兩翼十五名○恭王謝免其常川入直恩○巴克坦布果勒敏各假滿請包○文熙假滿請安並謝加級恩○廣西學政馮金鑑請諿○王之春預備召見○禮部奏派 
覆勘試卷之大　派出麟中堂徐中堂陳學棻志銳李文田王文錦徐樹銘孫家鼐顧璜殷如璋○召見軍機李鴻藻馮金鑑王之春○○頭品頂戴湖南巡撫臣吳大澂跪奏　委員護理湖南巡撫及遞署司道篆務恭摺仰祈聖鑒事竊臣欽奉電旨帶勇北上所遺湖南巡撫篆務自應委員護理查湖南按察使署理布政使王廉公正有威紳民信服堪以護理撫篆遞遺藩司篆務查署按察使翁曾桂精細和平宅心正大堪以委令署理藩司其所遺之臬司篆務查鹽法道李經羲幹練有爲實事求是堪以委令接署遞遄鹽法道篆務查有候補道莊賡良通達治體爲守兼優堪以委署除分别咨行遵照外所有委員護理湖南巡撫及遞署司道篆務緣由理合會同湖廣總督臣張之洞恭摺具陳伏乞皇上聖鑒謹奏奉硃批吏部知道欽此○○吳大澂片再二品銜湖南候補道唐真銓因辦晉賑案内欵目轇轕光緒八年經前湖南巡撫臣卞寳第奏叅革職嗣經升任湖南巡撫臣王文韶奏己革道員唐真銓原叅各欵查訊明淅經收山西賑項欵目尚屬相符欽奉硃批交部議奏經吏部議照本案開復例准其開復並令由撫臣照例出具考語給咨赴部引見於十五年十二月二十五日奏奉旨依議欽此欽遵抄出到湘兹據唐真銓禀請給咨前來臣查開復湖南候補道唐真銓才具　練勤敏耐勞經理賑捐力圖奮勉除給咨赴部外理合附片陳明伏乞聖鑒謹奏奉硃批吏部知道欽此○○閩浙總督兼署福州將軍臣譚鍾麟跪奏爲恭報微臣接署福州將軍印務日期叩謝天恩仰祈聖鑒事竊臣於七月二十日准總理衙門電稱二十日奉旨福州將軍員缺著譚鍾麟暫行兼署欽此臣卽恭設香案望闕叩頭謝恩於本月二十三日接印任事伏念臣渥叨知遇洊歴疆圻未効涓埃時深兢惕兹復仰荷恩命兼署福州將軍關稅事繁旗營任重臣惟有勉竭愚誠認真經理不敢以暫時權篆稍涉因循以冀仰副高厚鴻慈於萬一所有微臣接署福州將軍閩海關印務日期并感激下忱謹繕摺叩謝天恩伏乞皇上聖鑒謹奏奉硃批知道了欽此○○譚鍾麟片再福建福寍府知府嚴良勳俸滿應行赴京引見所遺員缺查有試用知府陳同書穩練精詳堪以委署據藩臬兩司會詳前來除咨部外謹附片具陳伏乞聖鑒謹奏奉硃批吏部知道欽此○○譚鍾麟片再勞績捐納分發各員自到省之日起試用一年期滿詳加甄别歴辦在案兹福建候補知府朱宗炳試用知縣黄鼎翰補用知縣韓沐之先後試看期滿據藩臬兩司照例甄别會詳請奏前來臣查該員朱宗炳年强才明辦事奮往堪以知府留閩黄鼎翰公事歴練心細才長韓沐之年力正强公事明白均堪以知縣留閩分别按班序補除履歴咨部外謹附片具陳伏乞聖鑒謹奏奉硃批吏部知道欽此○○譚鍾麟片再查福建按察使張國正遵旨進京祝嘏並循例述職先行入都陛見所遺臬司篆務查有現任督糧道陳鳴志堪以署理遞遺糧道篆務飭委遇缺題奏道楊正儀接署以專責成除分檄飭遵並咨部查照外謹附片具陳伏乞聖鑒謹奏奉硃批吏部知道欽此○○革職留任太子少保四川總督臣劉秉璋跪奏爲川省承龔接襲各世職照章彚案辦理恭摺仰祈聖鑒事竊查前准部咨同治元年二月十六日奉上諭嗣後陣亡殉難各員子孫承襲世職均著各廳州縣將應襲職名迅速查明徑行具報督撫予限半年彚奏一次欽此歴經遵辦在案兹查光緒十六年九月起至光緒十七年二月底止陸續據新都等縣先後詳請承襲接襲各世職呈請騐看造具各故員履歴事實曁應襲各員三代宗圖年貌族鄰供結前來經臣先後騐看將册結宗圖彚總專咨報部查核所有光緒十六年九月起至光緒十七年二月底止川省各屬詳請承襲接襲各世職遵照奏定章程繕具清單恭呈御覽伏乞皇上聖鑒訓示再單開各故員履歴籍貫均經飭令各地方官查傳家屬里鄰到案訊明取結詳送惟原准議卹部文内内在他省投營陣亡者多未註明籍貫及死事地方雖經臣分别咨查久未具覆其中有無舛錯川省無從查對相應請旨敕下部臣查照各該省請襲原案分晰核覆以昭慎重合併陳明謹奏奉硃批兵部議奏單併發欽此○裕寛片再據署虞城縣知縣孔憲恂禀報該縣衙署自咸豐年間被匪焚燬迄今均係賃住民房權作辦公之所光緒二十年二月初六日該縣因公赴府旋據家丁韓瑞禀稱实六日夜三更時分被賊擁入署内刦去門房並幕友書房銀物家丁李希賢門役尤學思民人黄治平等上前攔阻均被拒傷經該縣典史張守訓城守營千總胡圖凌額各帶兵役往捕賊巳携贓由城東牆缺逃逸無蹤李希賢黄治平傷重身死該縣當卽馳回勘騐屬實查看倉庫監獄均無損失等情當經奴才批飭勒限嚴緝去後旋據豕城縣丁役並歸德鎮所派營弁協同該縣差役失後獲犯劉廣才等十二名行提來省發交開封府隔别研訊僅張十劉廣才二名供認聽從留二迷行刦該縣衙署臨時别故不行事後分贓不諱餘皆另案之犯並非此案正賊現飭該府嚴訊分别詳辦惟查豫省東北一帶與江皖山東等省壤地相連伏莽未靖時有匪徒出没奴才自抵豫後節經嚴飭各屬清查保甲認真巡緝不啻三令五申乃衙署重地該匪胆敢强刼拒殺丁役該地方文武員弁平日捕務廢弛不知振作巳可概見現在雖獲從犯二名其餘首夥各犯在逃尚多未便稍事姑容兹據藩臬兩司轉據該管道府揭報前來相應請旨將署虞城縣事候補知縣孔憲恂虞城縣城守營千總胡圖凌額均摘去頂戴勒限兩個月嚴緝孔憲恂現雖交卸應留於地方協同接任官緝拿倘限滿不獲再行從嚴叅辦理合附片具陳伏乞聖鑒訓示謹奏奉硃批另有旨欽此○○頭品頂戴湖南巡撫臣吳大澂跪奏爲大員在籍病故呈遞遺摺籲懇天恩准將生平事蹟宣付國史館立傳以昭忠藎而勵臣節恭摺仰祈聖鑒事竊前新疆巡撫臣劉錦棠於光緒十五年正月奉旨賞假回籍省親二月二十五日由新疆起程八月初六日行抵湖南湘鄉縣本籍旋因劉錦棠祖母病勢沉重未能尅期銷假光緒十七年正月初九日在籍丁祖母承重憂扣至光緒十九年四月初八日服闋屢經傳旨催令進京陛見該故撫臣始因兩足感受潮溼行動維艱加以兩目昏花不辨小楷赶緊延醫調治數月以來漸有成效欽奉六月二十三日電旨著張之洞傳諭劉錦棠卽日來京陛見欽此該故撫臣聞命之下擬卽治裝扶病起程自謂年力未衰一息尚存自當勉濟時艱力圖報稱不意全體忽患中風病勢驟增竟於七月初十日病故專遣家丁進省呈遞遺摺由臣代奏伏念劉錦　以一介書生馳驅戎馬智勇兼優胞叔劉松山在甘肅靈州力戰陣亡劉錦棠接統湘軍將士服其瞻略恊力同心卒能克復金積堡身經數十戰屢破回巢廓清關隴故大學士左宗棠倚爲腹心與諸將如家人父子同甘共苦用能疉奏膚公鬱爲時棟臣於光緒元年以陜甘學政按試西寍適劉錦棠在西寍道任内臣見其激昻慷慨忠勇性成蒿目時艱有攬轡澄清之志遂與臣爲布衣昆弟之交旋卽奉節督師出關　　新疆釐定伊犁邊界办興屯懇撫輯民回蒙恩櫂授新疆巡撫攺設郡縣規畫有方以堅苦卓絶之才布草昧經營之略破除成見吏治爲之一新其籌兵籌餉舉重若輕事事必圖久遠不爲目前苟且之計非有過人之膽識不能任此艱鉅屹然爲西北長城其生平戰功政績載在方略久蒙皇太后皇上倚　之隆乃因積勞成疾未竟厥施耿耿忠誠齎志以殁擬懇天恩准其將生平事蹟宣付國史館立傳可否於立功省分及原籍地方建立專祠　自特恩非臣所敢擅擬謹將巳故新疆巡撫臣劉錦棠呈遞遺疏專摺代陳伏乞皇上聖鑒再該故撫臣長子道謙監生次篤　優增生次國祉隻月選用州同次國祜次國祐均業儒孫六人家璠家璵家瑞家瑗家璐家琛合併陳明謹奏奉硃批另有旨欽此 
 
