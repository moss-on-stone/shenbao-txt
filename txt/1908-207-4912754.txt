# 1908 - 207 - 4912754

 

Page 1

 
 
   
 
 

Page 2

 
 
   
 
 

Page 3

 
 
代論 
[直隷紳民請開民選議院書]  
　　爲預備立憲。必以先設民選議院爲要圖。謹抒管見。聯名呈請代奏事竊囗等恭讀光緒三十二年七月十三日上諭。有曰大權統於朝廷。庶政公諸輿論。又去年五月二十八日上諭。又曰立憲之道。全在上下一心。内外一氣而以官民各負責任。殷殷垂誡。我皇太后皇上聖明獨照。洞燭立憲本原。凡所以奮發精神共圖治理者。惟恐薄海臣民。不肯引爲已任。故所以期望之者如此。囗等恭譯聖旨。竊維國家迫於外患内憂。其勢岌岌。非毅然變法。使上下一心。内外一氣。無以與列强相競而救危亡。所以舉庶政公諸輿論者。豈惟廣開言路。播一時芻蕘之議云爾哉。凡民生之利病。敎育之廢興。官制之良窳。法律之完缺。財政之盈絀。軍武之强弱。外交之得失。其利害成敗。有關國家危安者。皆可進天下臣民。使與参謀議必矣。然傅進羣言。而不能導之規律。則人人得逞泛濫無當之說。有徒滋紛擾而已。欲廣徵衆議。而不有維持機關。則事事皆爲竸勝一時之計。有空言相爭而已。故立憲之國。欲上下各負責任。而使輿論爲有效者。不可不導以規律。欲導以規律。不可不設立機關。欲設立機關。而使其規律能範圍輿論。不可不行代議制度。此明詔頒布立憲以來。天下臣民。所汲汲以速設民選議院爲請者也。然議者輒謂遽設議院。人民程度未至。恐不能爲正當之論。其弊一。政見未深。動責速效。多不滿於政府所爲。或生反抗之阻。其弊二。地方議會未立。無以爲造就議員之地。而難得人才。其弊三。立憲尙在預備。旣無各種機關。不能收代議之實效。其弊四。然以囗等愚見徵之。則惟有早設議院。可使人民程度。藉有增進之途。斷無不設議院而使人民程度坐以待定之理。有早設議院。使人民出其。智慮。有贊助政府之功。斷無不設議院。而人民安於愚蒙。不違反政府之。 
 
 
 

Page 4

 
 
義。有早設議院使與地方議會有相助爲理之資。斷無。不設。議院。而但期地方議會能奏完全之效。有早設議院。可以促憲政之速成。。斷無不設議院。而能望機關之遽備。何則人民这程度。恒與所受術能。與所任事務相磨厲而增高其進步。遲速一視利導之早晚耳。議院者。一國政見所出。凡利導人民。使程度磨厲以漸增高之地也。故其國議院之設立早者。其民程度之進必速。其民程度之進速者。其國家程度亦因之而增進。今以我國與列國較。彼何以强。我何以弱。旣有以知我國程度之不及。毅然變法。急起而力追之矣。乃獨於議院有可造就人民程度者。靳之而不與。豈計之得乎。所謂早。設議院得藉增人民。程度此也。空氣傳於大地。其流常平。而其爲用常小。一有燥濕之氣則激而爲風。然後可以吹萬物。其始見爲相激其繼則見爲相需而已。且惟其時時相激也。方可時時起而有功。政府無議院則百政推行。常患孤立。且久將疲敝而不能自振。惟以議院立其後。有監督之責。有質問之權。有贊畫之力。相推相助。有足使政府奮發精神。舉爲一國之利益者。雖政見未深。有時爲行政之阻。然此乃無論何國何時必不可越之隨級耳。今國家旣已頒布立憲。則凡白事務。皆待政府以舉　。不有議院何以爲相激相需之用。所謂早設議院可爲政府之贊助者此也。凡舉一事而以人才不足爲慮者。此乃不善求取人才之咎。而非人才果不足用也。且惟其人才不足。方當以提倡誘掖之法而造成。安坐以待至。有終身弗獲耳。夫不居水鄉者。不足與語舟楫之用。若使生長江湖。則操縱裕如習　不習之辨也。今舉天下大計以語匹夫。莫不聞而色變。使朝夕探討於其間。則可談笑而議之。夫設立議院者。但使選舉得法。則人才自出。其以朝夕探討從容而議國政者將數百人。此數百人之才。不必其相若也。有可據之事理。可爭之利害。相摩相盪。才智能力。即由此而生。其對於地方議會。固可同時并舉。互相補助。且凡其力之所不能謀。智之所不能及者。皆可以先有議院而代謀之。所謂早設議院。有與地方。議會。相助爲理者此也。集人民而成國家。故人民即爲組織國家之分子。分子之結合弱。則國家必不能强。顧人民不能自成其結合。必有待於政治政治之所施。無難易。無向背。無遲速。要在因時變通耳。然必先求本原。方可以絶天下之相竸。必先立軌範。方可以正天下之所趨向。立憲之詔旣頒。是本原旣得獨所患者。愚智不齊。所見各異。其敢爲激盪詭變之言。以淆亂天下聽聞。欲破壤我憲政者無論矣。即持其迂謬拘虚之見。托於老成持重。而爲苟安之謀者。亦足爲憲政之阻。不有議會力持其間。其於預備立憲。有相去愈遠耳夫憲政者匯海也。輿論者水流也議院者江河也。納輿論於議院。俾討論利弊整頓庶政。方成爲實行立憲。譬束衆流以入江河而輸之於海。有愈趨而愈近者矣。所謂早設議院以促憲政。之速成者此也。且夫居萬國竸爭之世。以不戰而制勝。非以國爭。乃以民爭。民弱則國固。不能獨强然民这强也以智而所以造其智者仍在國。今欲預備立憲。必先設立議院以開民智而爲强國之基。旣無以上四者之弊。而有其利矣。利之所在則當急起而力國之。乃可以有功囗等生長北洋。即請以北洋之事爲喻。舉其大者言之。爲軍政。爲敎育。爲警察。爲自治。爲審判。此固吾國所震駭。以爲未嘗前聞者。而在北洋則民已奉令承敎。曉然於其義。豈其程度獨異哉。抑亦創設旣早。而智識有與并進耳。假使此。數者不。行於數年之先。恐今日之民。仍蒙昧如故。且并今日而不行之雖遲之數十百年之後。其蒙昧亦將如。故然則國家速設議院之利弊。可取證而知矣。且議院者。非獨使人民參與政治而已。又將以造實行憲政之人才今國家所恃以謀新百政者官吏耳。以高級機關計之。將數百千人。此數百千人者。非猶是中國之民。而爲方今時代之人乎。乃同是人也。以之爲官吏則信爲有餘。以之人議院則慮其不足。恐無是理。固有以知其程度均未至耳。然國家不因其程度未至。屏官吏而不用者。誠以政治不可一日不行。即官吏不可一日不設。卒乃以其未能盡明政治之故。致使朝廷屢下維新之詔而或不能奉行。若旣設議院。選舉議員參與政治之數。少亦五六百人。三年一改選十餘年後。遞爲進退。其得諳於政治之道以出者。已數千百人。一旦實行立憲。前日之議員。未始非異日之官吏。人才之進如操左券故議院早設一日。則此政漒人才之數。即早一日而增多。况其平日所議。有能補官吏之不足。而利害所關。足啟發人民政治之思想者。又不可以億計乎然則設立民選議院。爲預備立憲之要圖者。其勢旣不可稍緩。而其組織之難易。範圍之大小。權利之重輕。選舉之良否。經費之措籌恐又爲議者之所慮。將徬徨審顧而不敢出。則何不選集天下通習法律政治之士。俾會於京師以議其事。知必有以報朝廷之命。而使議院得早以成立者。愚昧之見。倘蒙垂納而試行焉。囗等幸甚。天下萬世幸甚。冒昧上陳不勝戰慄待命之至。 
專電 
[電一（北京）]  
 
 

Page 5

 
 
　　晋撫寶棻電告政府達頼嘛奉旨宣召頗有喜色定八月初來京 
[電二（北京）]  
　　樞垣又議崔祥奎治滇條陳贖回　越鐵路經費一時難集擬先條騰越鐵路二害或可除一惟路綫雖短於騰越悉關緊要應照前督臣丁振鐸原奏飭今認眞辦理其　獨一路現正籌議著錫良會同郵部妥速興辦 
[電三（北京）]  
　　陸軍部奏編練陸軍人才缺乏幸留日陸軍學生成才漸多請奘給校長福島安正一等寶星奉旨依議者外務部知道 
[電四（北京）　　外部左丞鄒嘉來有外放消息 
[電五（北京）]  
　鹿傳霖現又請假 
[電六（北京）]  
　　政府日前接端督請定憲注條文速擬民選議院辦法密電頗以爲然議交憲政館照辦 
緊要新聞 
[廷寄各省妥籌禁烟章程　北京]  
　　御史石長信。奏禁烟一事不第爲國家强弱所關且已訂試辦之約設使十年吸食栽種如故或僅減十之二三成則賠償鉅欵勢所難免又爲國家貧富之所關即以京師而論膏店零賣如故商賈販運如故所禁者僅烟館耳然亦不無私設者京師如此外省可知賣者如此種者可知應请飭下禁烟所大臣度支部各省督撫都統將軍。亟求簡易之法。將販賣栽種。劃清界限。分年遞减。嚴定章程。各省一律推行各州縣並以此項禁烟事宜。定爲考成。若仍此因循歲小我待噬臍之悔其何及焉云云當即廷寄各省奉上諭御史石長信奏禁烟宜急圖簡易將販賣栽種劃清界限分年遞減嚴定考成一摺所陳不爲無見。着禁烟所度支部會同各省督撫將軍都統。妥籌章程。迅即遵照辦理。 
[蘇藩臬示禁減折銅圓　蘇州]  
　　蘇藩臬會銜出示略謂蘇省近來銀價日昂錢價日賤每庫平銀一兩兌銅元一百八十餘枚龍洋一元兌一百二十餘枚商民交困有加無已實於大局有妨究其原因現在京外銅幣各廠雖已奉旨飭令一律停鑄實有外洋仿鑄銅元運入内地又有手搖機器一種購買銅胚即可隨時敲印並聞山東各縣及浙江嘉湖寗紹一帶多將銅元貶價減用奸商惟得是圖遂以購之東浙者運之蘇省以致漏邑不塞市面恐慌論目前私鑄之充斥粦省之灌注我不自減從何抵制但幣制所關當計其久且遠者銅元每枚鑄定當十公家何可輕議減折且一經活動將來愈少必至當八當余當七對折而後已恐異日之爲害又將甚於今日要之銅元當十。萬無減折行使之理。此等事貴在流通。重在信用。倘於定數不能堅守又何能期商民之遵從本司等一再斟酌此層斷不可行惟有嚴查私鑄私運實行禁絶。以杜弊混而資挽救。除分移各關局並通飭各屬一體嚴密查拿外合行出示曉諭爲此示仰商民人等一體知悉爾等須知銅元價値永無减折。現經兩院憲電請束浙兩省飭屬嚴禁並分電各海關盤查外洋仿製銅元銅胚各省銅元亦一律暫禁進口此後不得再行販運入境一經查出定即充公從重嚴懲所有奸商私鑄以及手搖機器私印銅胚凡印文粗陋模糊之銅元一槪不准搭用如有前項情事即行查拿究辦照例治罪本司等言出法隨決無寛貸其各凛遵毌違 
[皖撫電請各省協賑水災　安慶]  
　　皖撫馮夢帥致各省督撫藩司電云皖省自五月中旬連日大雨徽州休歙𡟋各屬蛟水陡發休寗之屯溪鎭被水最慘當盛漲時水高於岸。幾及二丈。奔騰下注勢　若建沿河民房全行冲塌損失財物極鉅屯溪上之如槁鎭𡟋源之大坂浯貶汪口江灣等處同一被患耆老僉云此次較水爲數十年所未有當即選派上年皖北辦賑各紳迅速挈欵前往分路察勘散放急賑濱江州縣如和濳太各屬均有衝決圩隄淹沒田廬情事被灾亦重並派員分别查勘酌給賑撫昨經電奏奉旨飭即赶辦急賑毌任蕩析失所惟查徽屬被災各區。多係山。鄉轉運維艱。米價奇貴。鴻嗷待哺。來日方長皖省財力竭蹶萬分僅恃官欵實苦不逮煦以不德召災籌濟無方焦急旁皇莫能名狀夙仰諸公救災恤鄰行道有福衆擎易舉。謹爲將伯之呼。一視同仁。願閎胞與之量。仁漿義粟活我災黎此固　誠所日夕跂禱者也臨電迫切敬俟德音 
　　今日因告白過多尙有緊要新聞接入第二張 
 
 
] 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東京通信]  
　　胡公使接印消息公使館日昨牌示云新任胡公使。准於八月初三日到任。接印 
　　留學生不願應召湖南留學生宋鍊（即宋敎仁）日前著一間島問題。呈送使署深蒙李公使嘉許當即轉咨外務部頃得外務部來電請李公使發給川資飭送宋鍊來京。聽候差委李公使得電後立傳宋鍊至署出示京電宋即面禀云今日爲學生之求學時代非做官時代。假我數年學業有成再行到京聽差未晚務乞婉言致謝李公使頗爲動容謂吾必以君之苦學熱心轉逹外部宋君叩謝而返 
　　雲南革命軍僞統領來東雲南革命軍僞統領黃興。湖南人一名黃克强。三年曾前在湖南起事未成蓋懸賞緝拿之人物也到東後組織一中興會。留學界入會者約數千人去年十二月間忽至雲南運動河口之役皆黃一人爲之主動力迨河口事敗即逃至南洋昨日始來東京。庽牛込區左近行蹝秘密無從探聽惟聞連日在新小川町民報社密商要議意圖再舉不日又將派人至南洋運動經濟矣。 
　　革命黨運動之手叚革命黨程某自由北京逃至日本後日以運動爲事近日程密受北京某大臣之勸。謂能改心投効當可復用程乃醒悟。决志此後主張立憲不復再唱革命某大臣聞之喜甚特委程駐東偵探革黨消息。藉以表明心志程亦自願照辦近日誣控江蘇陳陶怡及報告革黨事皆其所爲惟。程每多信口誣衊殊不足靠深望政府諸公稍加愼重則學界之福云 
　　副監督彌補虧空。副監督張煜全辦理報銷移交後任約共虧空八千餘金。日來設法彌補凡學生暑假回國者槪須扣除一月學費此外復處報醫藥費。無論學生入病院與否均一律開銷醫藥費數十元學界頗爲憤恨頃聞有留學生某等擬與之交涉云 
　　日本聯絡邦交之手段。日本大隈伯等所組織之東亞同文會東邦協會束洋協會均以調查中國内情爲目的。前以吾國内地抵制日貨風潮於邦交感情稍有妨礙大隈伯等曾於前月邀集留日士商開會設宴近來吾國水災篇地該會幹事擬趁此機會捐集巨金以示聯絡吾國之意。刻下日本報章如東京朝日新開均登有告白各處亦有傅單甚爲忙　云 
　　法政新報不日出現。頃有留學生某某等組織一法政新報。第一期已於昨日付刋。聞不日即可發行矣 
　　同文學校經費支細。神户同文學校開辦至今成效卓著發起者爲梁某頃來因經費不支。設法募捐昨又移書神户廣東公所乞其補助。惟該公所已於前年認定每年額捐一千五百金日來商情冷淡殊不易捐業已婉復該校矣 
分類新聞 
政界 
[調查膏店之新法令　蘇州]  
　　蘇省禁烟總局禀詳撫憲略謂長元吳三縣膏捐業經收回歸本局自行稽征所有城鄉膏店亟應重加靖查以資整頓經札委富令光祖林令韶貽挨户稽查在案惟是委員稽查僅止一時各膏店巧于趨避弊端終難杜絶自應責成各路巡警巡官區員隨時調查呈報由各巡員將所管段内共有膏店若干家是何牌號是何地址編列何號門牌有無閉歇從本年七月初一日起按句摺報巡官仍由巡官復加密查按月彙開清摺申報本局惟上月之摺務於下月上旬具報至遲不准延至初五日以後如有頂替遷移以及無照私開私　燈吃等弊由該巡官立時押閉提辦一面禀報本局不准稍有疎縱各該巡官巡員於三個月内能於所管叚内各膏店認眞查辦據實呈報由局彙案詳請記功一次設有他項因公記過之案准予抵銷倘毫無覺察以及摺報遲延定將該巡員照章記過并將該巡官一併詳請示懲至地方字於禁烟要政關係考成密查嚴辦原其分内應爲之事仍應責令隨時稽察其四鄉各鎭并由縣飭令冬防各員仿各路巡官之例自七月初一日起將所轄地方各膏店查明牌號地址编列何號門牌按月開摺逕報本局如有遷移頂替以及無照私開私賣燈吃等弊即由分防各員就近提辦具報惟不得信任書差致有需索擾害情事各地方官於禁烟事宜如能認眞辦理由局隨時詳請記功倘玩忽從事或於本局飭辦之件任意延擱亦即詳請記過如此明定賞罰各專責成一切弊端庶可杜絶凈盡本局當隨時認眞考察并派委密查以期功過分明收群策群力之效 
[川督電商鹽斤加價展期　武昌]  
　　陳小帥接川督趙次帥電略云據鹽道官運局會電濟楚川鹽歷次加價均由貴省收解此次情形不同貴省仍照加四文即有川省應撥一文在内如貴省代辦恐因道遠截數稽延擬請各欵各征自川鹽展期八月初一日開收起所有官運商運濟楚川鹽川准一文貴省只准三文以二文歸部一文留鄂俾免糾葛遷延云云再昨接來電以鶴峯等八州縣計所銷川鹽囑代貴省加收新餉二文現據官之局何道電禀以大寗等廠本重運艱碍難遵辦併以奉聞小帥接電後以川鄂各欵各征自可照辦惟川省展期八月朔開辦鄂岸如 
 
 

Page 11

 
 
照部電七月朔加收其中必有窒礙之處特錄電札飭鹽道川鹽加釐局迅速核議詳復辦理 
[臨清稅務之減色　山東]  
　　監清　界係通西北各省大路來往客商咸取道於此故其關稅爲北數省之冠自膠濟鐵路開通以後運貨者多從火車上下商務爲青島所爭故關稅大爲減色從前每歲約計能收稅銀十六七萬現在業已減去十分之三四若津浦鐵路之南叚再道經此處與京漢膠濟二路相接則此關必成虚設矣 
[禀復定遠縣警察情形　安慶]  
　　定遠縣巡警城鄉共設三局於三十一年六月初一及十一月初一等日開辦城局分八區鄉局分四區現設巡官三員警務紳董十八名巡長四名巡士二十六名清道夫四名所需經費由各舖户認捐按月收取支發其東鄉之池河鎭西鄉之爐橋鎭爲境内繁盛之區亦已舉辦日前巡警道札委王令　清前往該縣調查辦理情形是否認眞現該員已會同定遠縣汪令禀覆核奪矣 
[添委讞局人員　武昌]  
　　卾督陳小帥以省垣讞局爲提審上控案件之總機關事極繁重特飭臬司添委新近到省人員入局帮審以資練習茲將奉委各員銜名錄下候補同知楊同元候補知縣熊振軒董錫賡李同福劉爵一孔昭華汪德崇魏寬王義榕 
[催辦查報鄉社情形册　蘇州]  
　　蘇撫接准民政部咨文略謂前經奏請通飭各省查報鄉社情形一摺抄錄原奏咨行通飭各屬分别列册報部在案迄今日久未據咨報到部查整飭鄉社爲舉行地方自治急務事關奏案未便久延相應再行咨催嚴飭各該管地方官將前文指飭各節迅速清查具册報部以端治本中丞接文後當即通行飭催各屬遵照辦理矣 
交涉 
[敎堂栔紙糾葛　安慶]  
　　皖省天主堂費同鐸函致皖撫略云頃接駐滬領事來函以敎堂領用契紙又改民敎一律查民契内載如有將已產售非本國之人即行作廢之語是敎堂不能領用此項契紙已有明証且皖省敎堂林立置產甚多萬難久延嗣後置產仍須改用白契等語當經馮中丞函復民敎改用一律係照江寗辦法業已咨請外務部立案照會各國公使一體飭遵容俟接到部復即飭藩司刋刷備用不得以白契成交致紊約章所有官契式様抄送查核云 
軍界 
[駐防鐵路標兵撤回秋操　漢口]  
　　駐防京漢鐵路之鄂軍四十二標軍隊係第二十一混成協所部屬本年秋操該標營已編列入鄂軍幹部應調回訓練業由鄂督商淮汴撫撤調七成回鄂昨該標謝標統澍泉已督率所部到漢當即往鄂省原營駐紮 
[毆傷管帶首犯正法情形　南京]  
　　安徽巡防營務處楊觀察　綬徽寗池太廣道文觀察煥會禀上台略謂管帶巡防第三旂孫得勝由廣德率隊回蕪改編巡防隊十六日早高管帶魁亮由大通來蕪遂同李叅將振標前往該營正擬點名撥補營勇遵章改編詎該勇丁因廣德往來盤川未領恃衆鼓譟並要求賞給恩餉遣散不願編入别營孫管帶好言開導諭候請示辦理該勇丁等不依擅將營門關閉向孫管帶無理滋閙李叅將等上前彈壓該勇丁竟敢出手逞兇孫管帶情急挺身喝阻致被毆受微傷查該營原係蕭提督鎭江舊軍人類最雜積習尤深此等桀驁之兵散之實不足惜職道等擬放給五月分全餉並另予川資責成各該哨弁等分别捾解押令回籍免貽地方後患當將商籌辦法電禀准辦遵於十七日籌撥欵項親率隊伍赴營補放赴廣德盤費並一律賞給恩餉川資共計遣散勇夫等二日五十一名約分兩路回籍凡籍隸直隸山東河南及皖北各處者飭中哨正副哨弁管解適値中路巡防第五營張管帶春元回皖北駐防因加札派其順道嚴束前往以資鎭攝其湖南江西籍塡予護照札派右哨正副哨弁搭大貞輪船管解回籍當放餉時各勇丁等皆在營親領惟什長唐得勝爲全營禍首素最兇惡非擇尤嚴懲不足以申紀律而肅軍心當於十八日恭請軍令將該犯勇唐得勝正法以昭炯戒 
[鎭道委派緝匪專員　鎭江]  
　　鎭道劉襄孫觀察以臬會諸匪到處充斥曾飭警察局員等嚴密查拿茲又札委周錦堂協戎兼充匪類偵緝專員遇有形跡可疑之人准隨時禀報拿辦 
[代考營弁月課　南昌]  
　　贛省兵備處張子畏觀察以六月分三營候補武職月課又候考發標候補外委楊遵墀及接襲恩騎世職羅時祥均奉撫憲札委代爲考試爰於六月二十九日夘刻赴大校塲按名考試命各該員弁照章演試步鎗五出 
學務 
[塾師諵習所頒給証書　浙江]  
　　杭城勸學所附設之塾師講習所於前月二十五日考驗畢業共八十餘卷現已奉支提學評定甲乙計城廂内外各塾師考列等第者共七十人城内東北區最占多數最優等二名優等一名中等十四名下等五十三名已於上月二十八日由支提學派委學務人員沈維城君蒞所會同總董孫范二君頒給修業証書 
[控告敎員之批詞　杭州]  
　　巡警總局全體修業生困敎員徇私舞弊聯名控告奉藩司批云畢業修業必按平日學業分數爲斷豈能因愛憎而任意抑揚該生等不反求諸已率請復核殊不成事惟控關敎員舞弊徇私臚舉十條言之鑿鑿虚實均應澈究着即自行禀請巡警總局核辦並候移會澈查可也 
[貝母捐不准移充學費　寗波]  
　　甬屬所抽之土貝毌一捐前經該村鄉民欲求免繳致釀巨案嗣由撫憲酌加每袋斤兩以示體恤其事始寢茲有鄞邑附生周振鵬等擬將此項捐欵免繳移充開辦學堂之用等詞禀奉甬府夏太守批謂興學裕餉同爲要務今該生等請飭免捐改作學費之處礙難照准 
實業 
 
 

Page 12

 
 
[派員接收織布機器　天津]  
　　伊犂直隸合資組織大工　廠一　現已由長留守電致直督楊蓮帥請向俄訂購織布大機器訂明搭西比里亞鐵路運至阿穆耳路費極鉅應請派員前往接收再行設法運回 
[開辦礦政研究所　吉林]  
　　吉省礦苗之富甲於内地經礦政局禀准督撫憲請設研究所附入局内定學員三十名由各府廳縣各送一名外餘准吉林府保送　以局内顧問官兼充敎員一俟研究有得其調查事宜即委研究員充之庶收駕輕就熟之效大約七月半定可開學已行知各屬申送學員矣 
[請開煤礦未准　安慶]  
　　繁昌縣職商佘長鈞請開佘冲柴煤小礦並備照費五十金禀由商務局轉請馮撫咨部頒照開採現經農工商部來咨令將前商部所定各礦章一律收回今該商係屬仍照前章未便轉咨業將到節略照費批局發還 
[商會議結義恒案　鎭江]  
　　鎭郡義泰恒號倒欠巨欵錢業皆欲牽累揚州宏德莊與宏仁分號嗣因揚鎭商會均不謂然并議定以六二折清償各欠目下錢業已允了結 
雜記 
[知縣挺撞藩司之結果　蘇州]  
　　委署嘉定縣知縣宗加彌大令因在長州任内虧空公欵並挺撞藩司經瑞方伯飭發元和縣署着管押繳併請撫憲陳中丞參革等情迭記前報茲悉宗令已將應還各欵一律算清前月倩蘇府何太守同詣藩轅謁見方伯泣求免滲方伯憐其涕涙交流謂之曰老兄及早如是何至於此因令往求中丞旋詣撫轅見陳中丞禀陳以已蒙方伯允許中丞似亦許可迨宗令旣退中丞即飭書吏連夜將参摺發出翌日方伯到轅談及宗令業已知悔求免參革等情中丞謂摺已發驛何可爲力方伯爽然而返或又謂宗令現已交代清楚日内仍可到嘉定署任究竟未知孰是 
[贛藩撥欵電匯粤災　南昌]  
　　沈愛蒼護院以粤東大水爲災急需助振傳商林方伯在庫存欵項下撥銀一萬兩諭交官銀總號匯交兩廣總督衙門收兌 
[咨革行騙典史　武昌]  
　　湖北候補典史王熙今春掣騙漢口大德通銀號銀二萬兩逃回四川萬縣原回現始經　州府派捕拿獲解鄂訉辦藩司李方伯查王熙年三十六歲由監生遵新海防例報捐指分湖北試用以職官而行騙巨欵實爲衣冠敗類亟應斥革以肅官常業會同學臬二司詳請鄂督咨部斥革俾便按律懲辦 
[鎭郡市面之恐慌　鎭江]  
　　鎭郡因銅元充斥錢價已跌至五錢七八分每洋一元可易銅元一百二十四枚各項商店以銀購錢售者雖一再加價仍不足以抵制各商帮現又集議槪行改用洋碼或再酌加價値惟近來米價已達六千數百文經紀小民已經不堪支持若再增加物價則更不堪設想矣 
[嚴催善堂完糧　鎭江]  
　　忙漕定例凡善堂公產一律照民賦田升科不准稍有隱匿乃鎭江善堂田地雖多向未啟征現在清荒局一一查出實行征收聞各善堂須繳折色銀八百兩之巨已奉王大令派差嚴催惟善堂經費支絀亦係實情尙未知若何了事也 
[工人與巡捕衝突　蘇州]  
　　閶門分巡房某號巡捕與鐵路工人某甲夙有嫌隙前日偶因細故兩造各糾多人毆鬥幾釀巨禍幸經捕頭劉桂芳到塲勸解始各散歸目前雖經解散恐日後未免復起風波也 
[蠧役畏罪自盡　寗波]  
　　慈谿縣蠧役董興華素恃衙勢欺侮良懦現經該處公益社員聯名禀縣請速提懲當經吳大令立將該役傳案責革一面詳明各憲核辦該役知罪無可逃遂服毒藥自盡 
[官土行之規模　山東]  
　　濰縣自禁烟以來境内之土行旋開旋閉迄無一定辦法近有土商五名向本縣曹令呈請每歲繳納稅銀九千兩設立官行專賣土膏業經曹令批准現已設官行於該縣之大石橋門首門懸虎頭版排列軍棍差役盈門護勇塞道儼然一完全之官行矣 
清談 
[官界禁烟]  
　　禁烟大臣以内閣學士文海載昌。朦混無癮。請旨懲處。煌煌乎二品烟員。竟予以革職處分。禁烟之功令。可謂森嚴矣。然内之如部院堂官。類於文海載昌者不乏其人。外之如巡撫藩臬。類於文海載昌者。亦不乏其人。再等而下之。内而司員。外而道府州縣。其類於文海載昌者。尤不乏其人。其扶同徇隱出結之上司。猶文海載昌之自。註確無嗜好也。夫安得禁烟大臣。一一破其朦混。而奏請懲處之。 
[紳界禁烟]  
　　諮議局章程第六條第五欵。吸食鴉片者。不得有選舉權及被選舉權。從此嗜烟紳士。剝奪公權。雖不編列黑籍。而吸烟者已不得與於公民之列矣。然而地方上舊有之董事。與夫新政上公推之職員。其違犯諮議局章第六條第五欵者。不勝枚舉。即各省垣之局所執事。各會社之會長幹事。其違犯諮議局章第六章第五欵者。亦不勝枚舉。又安得憲政　之另爲規定條文。二廓清而摧陷之。 
[新水滸]  
　　倭脚虎王英聽見園中媂女甚多。一把拖住王婆就走。王婆着急道。拖到那裏去。王英道到花園裏去。王婆道現在花園甚多。你要到那一個去。王英道。你說那一個就那一個。王婆道。到小花園去如何。王英並不知小花園是什麽所在。答道使得。朱三乃笑道。你不要上了這老婆之的當。小花園只有幾家酒館。並沒有什麽花。也沒有什麽園。你難道飯尙沒有吃飽。再要到那裏去吃飯不成。王英便把手在王婆肓上拍了一下道。你這老婆子到會弄人。我也要老大耳聒子打你。你成全得西門慶。難道成全不得我老英麽。王婆道。有什麽西門慶東門慶。你要去就去不必嚕　。但是有一語須先講明。園中不是好去的。王英道你又要欺我客商了。難道他們去得。我老英就去不得麽。王婆道不是欺你客商。每人進去必須要一塊銀洋。王英拍胸道我道什麽難去。一塊鈒洋値甚麽。王婆道。四個人去就要四塊銀洋哩王英道四塊銀洋値甚麽。就是四十塊也不妨。四人正在講話。適有一乘馬飛也似的馳過。車中坐一男一女。女的装束十分艷麗。朱三道。這乘馬車也似到園裏去的。王英道此去有多少路。王婆道約有五六里路。王英道。這樣路遠如何去法。王婆道去法甚多。你要節儉些走去。稍費些東洋車。再費些馬車。再費些電車。隨便你如何去法。王英道。就敎乘馬車罷。王婆道。今夜又要叨擾你了。王英道。叨擾不叨擾。到不打緊。但有一椿少風光的事。王婆急問道。何事。王英笑道。人家坐馬車。同坐的人。多是嫖嫖緻緻少年美女。我獨同了你這個七八十歲一個老婆子。你道少風光不少風光。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[閩督松奏實行官民禁烟籌辦情形摺]  
　　竊查閩省於光緒三十二年欽奉諭旨實行禁煙並准政務處咨行章程即經前兼署督臣崇善恭錄通飭各屬一體欽遵辦理一面出示曉諭勸導在案奴才到任後督飭藩司　訂章程照飭禁止以爲官民之表率若鴉片流毒不能盡滌則志氣昏惰諸務廢弛安能以身作則使民間如期永絶根株故欲禁民之不吸必先從官吏人手爲第一要著迭經查照定章咨行通省文武各衙門認眞遞查一面於接見僚屬之時切實體驗勸懲互用現幸怵心悔禍認眞戒吸者已居多數據該管文武各官陸續取具各員曾經吸食業已遵限戒斷及向不吸食册結詳送前來奴才逐加訪查證以輿論大致尙不相背現欽奉諭旨再行展限三個月一體戒除凈盡當即欽遵辦理督飭各屬文武再行確切訪查嚴飭遵限戒斷並於奴才衙門官廳大堂縣牌厲禁無論文武大小實缺候補有差無差人員凡有烟癮者赶緊自行照章據實呈明立即戒除凈盡出具切結實缺署事者由該管上司加具印結候補者各覓同鄉官加具保結送查一面設立禁烟調驗局飭委藩學臬三司督糧道總理局務督同各委員隨時訪查如有嗜好甚深不能遵戒之員則是始終怙過不堪造就立即詳明調局試驗確實自當遵旨隨時按照定章奏叅並查取扶同徇隠出結之上司及同鄉官職名一併予以懲處决不寬容總期舊染痼疾一日掃除以爲民倡至民間禁煙辦法首在封閉烟館閩省奉諭旨實行禁烟後奴才於上年三月到任即嚴飭所屬将境内所設烟館勒限四月初一日一律禁閉嗣據各府廳州縣禀報遵辦許及年餘飭查民間尙知守法並無違禁私開情弊即近來吸煙之輩經奴才嚴申禁令剴切勸導並責成現在任府廳州縣捐資在於城鄉市鎭設立戒烟民局查照前次農工商部咨發上海商務總會採取戒烟藥方廣爲施送並由地方紳士禀准由官補助經費設立去毒社並戒烟善會製藥分路勸戒年餘以來察看民間均知明詔之不容不遵痼疾之不容不袪紛紛戒革業已著有成効惟是禁烟之法必先斷絶來源而斷絶來源尤以禁種土藥爲當務之急查閩省種烟地畝以福州泉州各府屬爲最多此外各屬間有栽種爲數無幾然調查前三年通省種烟畝數至旺年分合而計之亦不過三萬七千五百畝查禁尙非難事訪諸輿論亦以按年減種不如此時一律禁絶較爲直捷奴者現已通飭示禁限自本年下半年起凡向種土藥地畝辨其土性所宜一律改種五穀不准再有栽種土藥情事如有違禁私種者查出立予拔除並地畆充公治其應得之罪以示懲儆仍一面派員分頭會同地方認眞勸論必使翻然改悟一律剗除以改令行禁止之效竊維鴉片流毒之廣徧及中華受病之深至今已極今幸朝廷睠懷民瘼銳意圖强毅然爲拔本塞源之計尤喜各友邦均多贊成凡我臣民必宜趁此時機共矢一心極力挽回期收成效永絶澆風現在奴才體察閩省情形宫民戒烟均已確有進步但能將本省土藥持以定力凈絶萌芽加以將來進口洋藥減盡廓清烟毒當不難計日而待也所有閩省實行官民禁烟情形除分咨各部查照外理合恭摺具陳伏乞皇太后皇上聖鋻訓示謹奏六月二十三日硃批該衙門知道 
本埠新聞 
[侵礙警權近聞]  
　　英美工部局阻止華界巡警不得在華興坊等　站崗經　道蔡觀察迭次磋商仍未就範爰於前日先將與領袖迭次來往文件及爲難情形禀陳江督請示遵辦 
[接通電線之計劃]  
　　湖北安徽廣東等省洪水爲災所杆電杆均有損壞現除安徽一路業已修整外湖北廣東兩處仍未通電兹電報局總辦汪嘉棠觀察以該兩省爲官商兩報繁重之所水勢雖未退盡亦應妥爲設法爰函囑是處分局員弁招雇民船在桅杆上迤邐接線以通電信而免阻滯云 
[會訉要案]  
　　昨日英法兩讞員寶明府景明府上海縣李大令奉滬道諭令會審大閙西牢及沿路搶刧兩案午前在道署花廳審訉先提徐福生王新生兩犯究問均與前供無異繼訉俞金林康合興張福根俞炳泉陳才雲等康合興供詞狡賴喝掌頰五十下復跪鍊挺棍仍不供認張福根初亦不認掌顂一百下跪練挺棍片刻供認夥搶皮衣當洋七十元小的分得洋十五元俞炳泉陳才雲均供認不諱判徐福生王新生俞金杯還禁康合興改收外監張福根俞炳泉陳才雲仍回自新所收押 
[查獲匪黨鎗彈]  
　　浦東二路一區巡警局近聞陸家嘴地方月匪徒藏匿情事加派巡羅於初三夜在春江里僻靜處所拾得匪遺子彈當經沈鄒正副巡官密購眼線查有鄧海青黨羽湖北人李玉庭私造軍火情事遂於初四日率同金巡弁及巡長人等前往該處搜查起獲洋鎗子彈并有私造未成子彈壳無數當由鄒副巡官解送閘北巡警總局訉究 
[商會議改選舉議董辦法]  
　　上海商務總會因每届所舉議董無甚更動未免太勞且未被舉人議董之各會員頗多才能卓越者亦應各盡義務是以本届特開大會議定於現任議董二十一人中掣籤退去七人另行選舉充補其已經掣退者本年免再選舉俾得休息業已禀陳農工商部請予備案著爲定例 
[人命與鐵路並重]  
　　江督電飭滬道等轉行滬寗火車經過各州縣諭禁鄉民勿至軌道行走曾誌前報兹江督訪聞仍有小孩在軌道兩旁游玩且將磚石暗置軌道殊爲危險爰又嚴飭各屬再行諭禁 
[催解漁業賽會經費]  
　　奉直東皖蘇浙粤七省各認美國漁業賽會經費三千兩現蘇浙粤三省已將前項經費解請滬道代交張殿撰兌收其餘四省尙未解滬現蔡觀察以會期不遠爰又電禀江督催令速 
[查究營弁吸烟]  
　　江南提台通飭軍界遵諭戒烟曾誌前報上海提右營又於昨日奉至札文謂訪悉前哨一隊右哨二隊中哨一二隊後哨一隊各弁均係夙有嗜好是否戒除盡凈飭即驗查禀復 
[謝贈]  
　　羣園地方幽靜亭宇宏敞一般喜夜游者最爲相宜昨承惠贈入塲劵五紙書此誌謝○又承寄園惠贈乞巧賽珍會入塲劵兩紙此會爲賑濟粤灾而設游園者可一舉兩得誌此鳴謝 
 
 

Page 19

 
 
[城内]  
　　會匪就禽○會匪龍述堂前晚由道署偵探楊錦山在　昌廟地方擒獲當即解回道署發縣收押 
　　知縣何往○本縣李大令接陜撫札開陜西大挑知縣任希尹係江西人光緒丙子舉人大挑一等分發陜西於光緒二十四年九月委赴上海買書至今十年尙未回省現石泉縣出缺輪委任令　補請即查訪等情到縣李大令飭差訪查杳無蹤跡業已據情禀復矣 
　　縣批○邰子卿禀批爾女俞邰氏呑烟身死業據其夫俞　全結求免驗現據呈有仁濟醫院救治收　是死於服毒毫無疑義乃家呈則稱凌虐致斃夫凌虐必有傷痕究竟傷在何處部位見證何人理當切實聲叙具結呈案始可核辦乃本日由爾邀同　居于秀德孫張氏楊王氏李張氏到案僉供爾女初疑發痧後始知服毒救治不效身死並無别情是爾亦可釋然并以無可疑之事而於棺殮數日後欲加以洗　之慘又僅憑一紙空言何能照准 
　　官事○署进揚州府興化縣知縣劉澤青昨日到道辭行赴任候補通判陶鳳威禀知保奬免補本班以同知仍留江蘇補用浦東張江栅保甲局員韓邦佐禀請病假三天 
[南市]  
　　巡士毆人○湖北人陳富實前日在新北門外河沿大便三十七號巡士見之即上前痛擊追赶未獲昨晨陳忽斃命屍兄陳又喜以伊弟被巡士兇毆致死赴縣控告李大令遂即帶同刑仵詣驗　係發痧身死報堂棺殮了事 
　　凌虐學徒○毛阿寳篾竹店學徒康必胜阿亭被貴逃出由巡士帶至工程局即由毛偕該徒親戚陳雲木其結領回 
　　追繳房租○業精公司經租人薛又村控陸順興點心店主婦陸顧氏欠租覇房由工程局傳訉氏即繳洋十二元判薜具領其餘限望日繳楚 
　　藏　納污○積竊陸鳳標與劉吳氐同住王家碼頭正興客棧由南區查獲解至工程局請究氏供蘇州人因事來滬在船上與陳相遇是以同住該棧判棧交保陳責二百下交保棧主曹榮生罰洋十元 
　　具領逃妻○龔富郎　拐唐松松之妻被道署探夥拘獲解送工程局訉押在案作唐投案請究判龔戒責二百下交保氐戒責一百下交夫領回管束 
　　威逼致死○廣滙源票店股東朱菊泉扭控莊顧氐與表見俞仁祖踞擾等情由工程局提訉氏供丈夫因在該店負欠被朱逼迫以致情急身死孫裁判以事關人命判自行赴縣控訴 
　　拐匪宜懲○崇明同鄉會前送拐賣男女小孩之陳六由工程局判押在案昨有張彭四投稱侄兒被拐今已領回請爲究辦判陳戒責二百下還押一面函請該會查明其餘被拐各孩家屬領來案具領 
[閘北]  
　　藉端敲詐○著名流氓白頭耕泉（即許耤泉）前日藉端向殺猪阿四拆梢行兇由巡士查獲解至巡警總局押候查辦 
[英租界]  
　　上控何多○英商公　洋行控徐鯉庭定貨不出又馬海控李榮記包塡土方違背合同　又義記控愼康號定購五金與様不符各案均由公廨訉斷三被告嵅懹不服徐李赴道上控義記至英按察使署上控英總領事以天時炎熱照會滬道訂於九月中旬在洋務局會訉 
　　作頭負欠○同昇泰磚灰號經理金福基控木作頭鄔榮堂包造廣肇山莊房屋被欠磚灰洋三千餘元前晚由公堂提訉判鄔交三千元人洋並保限两禮拜理清 
　　限令取贖○連裕豐控瞿沈氏抵單不贖前晚由公堂提訉連供前蒙斷令該氐還洋一百五十元詎氐延約不理請爲嚴追質之瞿沈氏供求寬敢判氐交保限一禮拜理楚　　馬夫猝斃○褔建路八百零五號某馬車行馬夫張連　前日忽患急痧身死爲工部局衛生洋人查悉訴知捕房飭探催令棺殮以免傳染 
　　流氓胡閙○前晚有流氓三人至廣西路福臨里花烟間與烟妓王　寳因嬉謔起　互相毆打旋扭人捕房捕頭以事屬細微斥出不理 
　　竊案彙誌○妓院儢婦王老二昨在松江路失去金表金　投報捕房派探查緝王桂生昨在福州路四海昇平樓竊取茶客紗長衫一件當被包探查獲拘入押辦繆百子昨在香港路竊取塌車上所載羊毛四包由探查獲人　押候究辦沈褔奎在法界竊得某小各棧單被二條携至廣東路由捕截信解八捕房轉送法捕房究辦 
[美租界]  
　　　學徒慘斃○前晩元芳路陳金泉木作内有學徒朱春榮顧阿法阿二等三人因開撬火酒箱忽然爆裂均被灼傷旋即斃命昨由陳報知捕房傳諭各家屬自行棺殮 
　　　浮屍何來○昨早有浮屍二具在漢　理路浦中由捕查見飭令水巡捕船帶往浦東收殮 
　　何事戀戀○某俄人前因犯案遞回本國今又來滬由西捕拘獲解送領事署訉究 
[法租界]  
　　　譯到滬○法國新簡　亞婆君爲上　法領事署　譯官已於前日前日乘輪來申不日進署辦事 
　　　竊賊跌傷○前晚有小竊四人掩入羊尾橋堍已閉湖絲廠内冀待深夜越牆至鄰家圖竊適有人至該處乘凉窺見集衆喊捕賊等遂即逃逸内有一人直往樓上跳下跌傷脚骨不能行走後由巡捕送往醫院俟傷愈再行解廨訉辦 
　　火警○前晚一點鐘紫　街口協和祥南貨店失愼殃及新大洋貨店三荗野味店協源錢莊等房屋十餘　事後捕房即將店夥曹逸卿曾孝思王林泉三人拘入押候盤請小說 
[敎育會] （二）（旡生） 
　　會長見狀。面色漸青。黃氣喘喘如不。相屬少頃復言曰。諸君旣不願捐。不肖安敢强今歲本會報員。甚缺乏諸君中有熱心相。助者。僕願。請爲義務調查員。義務敎員。義務書記員。本年經。清絀凡任義。務者。一切雜費。須自籌。諸君素熱心。或不吝此戔。戔物言已。終無一人應。 
　　約歷一食頃。會長曰。現在。積穀項下。有餘。資幾何。串捐項下。有餘資幾何又去歲禀辦之牛捐。酒捐。茶捐。猪捐。除充。學務。經費。外仍餘。資幾何。合計共幾萬幾千幾百幾十。串鄙人擬以此欵。歸鄙人。辦某事甫言及此。座下人忽大喧噪。某某縣所舉代表四人。咸起立大聲曰。不可不可。此欵過多。不能復爲會長得。會長聞言。大怒。然無如何。久之。始期期言曰。諸君如。有所事。當協商。勿爲野。蠻舉動。擾會塲。秩序。 
　　衆聆言復座。代表諸人中。某甲首出。位謂會長曰。積穀餘欵。本敝邑物。君不得攘人有。爲已槖。宜仍歸敝邑。爲學。務用。某乙繼進曰。串捐一事。本我所。運動而得者。其設法也自我籌之。其禀詞也。惟我撰之。我所辦。之某。學堂。某書舍。方苦無經費。此欵宜歸。我會長尙未答。某丙某丁。忽大。聲曰酒捐。茶捐。猪捐。牛捐。捐名。過繁。所收數亦過鉅。會長宜以。其半。分潤吾。儕如不爾者。吾儕必以假學。勒捐四字。訟會。長會長且無倖。 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
選稿 
[中國柞蠶飼育法] 　（續） 
　　柞蠶每年發生二次第一次柞蠶（春蠶）發生於四月中旬成熟於六月下旬乃吐絲於葉間而成繭至七月上旬而化爲蛾交尾而產卵七月下旬孵化而爲秋蠶再食柞葉八月下旬成熟吐絲成繭而此繭内之蛹久蟄不出經冬至明年四月上旬始化爲蛾交尾產卵卵子孵化於四月中旬而成春蠶鄉民之飼春蠶少於秋蠶者非春蠶之絲優於秋蠶也春時農家事繁故所飼者寡秋時間暇故育者多耳 
　　春蠶四月中旬始生六月下旬成熟而結繭繭成後過五六日而堅實乃向柞枝採下其繭選其繭之厚而重者留爲蠶種其餘則爲絲繭而入於市繭種盛以籠或簾籠以柳條編之簾則高梁所製置於清凉無烟無潮濕之室天氣晴和則移籠簾室外曝以日光大抵繭成之十日前後即產蛾分基雌雄各受以大籠經過一日乃移雄於雌之籠交尾後經過一日則撮其雄者棄置之籠底先置帶葉柞枝蛾之產卵即於柞葉天晴移枝出室以受日光約七八日則孵化新化之蠶即食其所棲之柞葉乃持枝入柞田橫置於樹間其蠶自由枝移於樹以食嫩葉亦有以蠶子相聯如念珠懸於簷前以受日光者十餘日後即可出蛾乃取蛾於籠以待交尾餘與前同 
　　第二次所產之蠶自八月下旬成熟結繭結繭後大抵經五六日向柞樹採集擇其留種之繭盛以柳籠置之室内經冬至四月上旬則蛾即產於繭内產出之後乃分置雌雄二種後以兩種合放一籠交尾產孵之復直以其棲卵之枝移置樹間聽其孵化後自然上樹又一法俟八月下旬結繭後過一星期乃選其留種之繭埋諸柞樹之根際每根際數個埋種之穴須深一二寸許以薄土覆之至明春亦不必掘出迨產蛾時其蛾自能破繭而出置身土面待其長翅能飛則雌雄自然交尾自然產子於柞樹之幹間枝間葉間葉毫不待人力 
　　柞蠶飼於田野故體質甚壯遠勝家蠶不易染病然遇旱潦往往罹疾而斃據土人言霖雨有害於蠶小雨反能助蠶之發育又暴雨及早霜皆有害於蠶者新孵化之蠶初移上樹之際尤畏大風故初上樹時須擇風少地方之樹後來再行均匀分配於各樹一樹放蠶大槪三十條惟蠶旣生長則所食变必日加故有時此樹嫌於不足必須移置他樹其移也必將樹枝割斷連枝帶蠶置於他樹無摘取此樹之蠶而放之他樹者 
蠶畏風雨此外却鮮有疾病按其病亦有三種一黑點病即皮膚現有黑點一變色病即變其本來之淡綠色而爲黃色一漏糞病即遺漏白糞又能啄蠶者鳥蟻哇蜂等又蒼蠅蝘之子若寄生於蠶間其蠶必死 
來函 
[南市巡士之兇惡。]  
　　初三日貴報登有巡士被敺一則此事係由江北人胡季高（以肩挑爲生並非源豐木號小工）於初一晩偕同二三江北人估飲至醉在王家馬頭與　西瓜人相爭巡垣勸解不依即吹　呌聚集巡士四名將醉漢倒拖至竹行碼頭背上肌膚淨脫血流滿地又復棍棒亂下沿途毆擊時有木工曹春泉（浦東人亦非恒豐木行出店）適在馬路乘凉聞聲往視謂如此毆打性命堪虞何勿扭至局中憑官發落詎巡土即指爲醉漢　幇兇不問情由以毆胡之棍棒集而毆曹旋又一併拘至工程局揑詞聳聽次日由承審官調查得實雖知其枉以迫於巡士之挾制無由自主遂於今日審結判曹罰洋兩元釋放鳴呼巡士之尊固不下於獄吏矣乞登入來函一門是爲感禱 
 
 
 

Page 27

 
 
   
 
 

Page 28

 
 
   
 
