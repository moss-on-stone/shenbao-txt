# 1883 - 184 - 4903659

 

Page 1

 
 
[擬將圖書集成放大照印告白] [  點石齋主啓]  
　　本齋擬集一千五百股每股規銀一百五十兩將以縮印古今圖書集成月之初一日起登有告白乃甫逾旬日而人股者巳紛至沓來看此情形股分當可集名或謂是書宜排直行到底若橫列三層似欠大雅不知要排直行其字樣須更放大始待好看若字樣旣小而又排成長直行流覽時實費自力本齋曾打過數樣互相此較覺惟此橫列三層者最爲吞宜盖亦幾經選擇而後定此程式也但中國書籍固以直行到底者爲多倘以後入股者能源源而來得湊滿二千股本齋有當格外見好將字樣放大書樣加寬印成直行仍照原價以供欣賞若股分仍在一千五百之內實任限於工本只有仍照原樣茲故將橫直兩樣各印一紙斃股領附有設諾君喜用直行務望踴躍前來多買股分俾足二千股本齋卽照此直行樣開印設股分能集至三千其書樣字樣日後更可放大惟思三千股一時恐難糾合是以不欲再打樣張致勞諸君懸盼耳再圖書集成之股單本齋並有寄在漢口信和洋行內倘開漢諸君俗附股分就近至信和洋行向買辦黃耕山先生照章交銀取回股單亦可此布 
[招股縮印古今圈書集或啓] [  點石齊主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五爲寒暑始蕆事進呈　乙覽　賜名古今圖書集成仍　命綠臣重加　校越十餘年未就雍正時復　詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不舉備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦訊之均驚駭讚歏以爲忽帙繁多當以是書爲首屈一指誠哉中國爲文治之郎也惜當年竭諸巨之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而盡歸磨滅登非一天據事哉因思本齋現有照相石印之法擬將此書　小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次牧取某第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓木多印一部倘印成後有股諸君或不願取書自閱本齋又可另立一售書公司凡有股得存書一部則掣給會書公司股單一張其書定價每部約六百兩上下裝潢常格外精雅外以文木爲箱俟發售三月卽將所食之書銀照股勻攤以昭公尤售盡停止其售書之事本齋亦願經手惟每百兩取回用銀五兩耳現定於本年五月初一日起掛號天約越兩月可以開工蓬開工後不再牧股欲入股者請先將銀五十兩交至申報舘當由申報舘點石賚蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字已較點石齋所印之康熙字典魚天蓋取便於翻閱也如遠處諸君亦願入股其股銀可由票號匯來收單卽交原票號帶回轉寄常亦無悮也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼再本賚所印各書均選用極品之墨字跡能歴久不磨雖越千百年而墨色仿如初印外洋亦有占時石印書畵流傳今取閱之徒無漶漫澌滅等弊差石向書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[駁法人議安南事二]  
　　中朝之待屬國自有體統非所宜爲者卽不于預朝貢之禮旣定期限苟非其期晚臣且無往來惟其國中內亂則必遺官前往鎭撫討其賊以定其君事平之後仍循朝貢之常而已安南自明以來中朝爲之平亂者屢見史册敢近莫如阮光平逼黎氏一役而明代陳黎爭國屬動大兵且復置郡縣立都布按三司洽如內地尤爲中國經營安南之證是安南一隅可死諸藩屬亦可隸入版圖以視高麗梳球稱藩海外漼邏緬甸遠隔蠻荒者其勢尤聨其誼尤厚也蓋永樂間聲教大通南洋諸島莫不携李求觀寵錫王封南服籓籬樹立於海外者如此其廣則安南地接粵滇勢不隔絕自可以瓊崖爲例其所以十餘年後卽不能守者因明代弊政在於中涓弄權永樂季年璫勢已盛故馬騏輩得肆誅求地方宮迎奉取盈以致盜賊蜂起士官作亂朝廷以其窮兵費帑决意棄之也假使當日無中官黷貨之事則自明迄今安南爲南徼一省會可也夫使安南而列於直省之中法人將抉何說乎令不過聽安南自治其國而已乃曰自明朝以来並不顧問斯言也將舉史册所載中國爲之立君爲之定亂諸事實而槪行抺煞乎法人於新阮舊阮交鬨之日曾以兵力助今王之祖因安南貧瘠難償兵費不得已割三省爲質繼而安人償淸兵費索所質之地而法人遽背前約又自取其三省且欲窺伺東京中國所以不問者一則內地甲兵無暇他顧猶之法人有普國之敗爾時亦不卽謀安南也且前此法如何助兵安如何質地在中國視若泰西通商偏處設埠爲東來逆旅之常情其與緬暹諸國英國設立通商埠頭者事出一轍未必有圖佔全境之心是以不詰於緬暹者亦不詰於安南面况嘉定等省爲沿海口岸法人居之實有利便之處亦旣經謍有年一旦索還前功盡棄安南國小力弱財賦空虛規模狹陋必不能治法人已治之地目前四洲通道而秦西國本盡在經商功隳埀成豈非可惜海南片瓖本是眞臘舊物安人并之不過百年內外但使法人不興北狩之思則以兼并所得假西鄰以託足夫亦何慮法人經營口岸商務大興氣象豪菙財貨所萃丙地商民與之交易爲之傭工未嘗不可分法人之利而且往來習見風氣大開數十年之後變樸陋鳳繁華一振從前之積弱豈年幸數中國於是有顧恤小邦親眭與國之意故不汲汲焉爲安南憂而孰知今日之爲所藉口也高麗閉關絕使日本嬲之不已而後翻然攺圖勤求商務中國於前數年未嘗致問日本至去夏守舊黨之亂而毅然出師往靖其難日人將挾焚館辱使之仇大逞平昔窺何之志一經中朝處置而欣然允諾所得於高麗者不過五十萬元耳是中國之於藩邦有時而不問亦有時而必問事藝緩急關繋重輕固有行乎得行止乎得止者在未可以槪論也乃法人又欲援統球爲口實而不知指高麗爲板樣噫此亦適爲法人之見而已矣央琉球之攺爲冲繩縣日人若曰封建之世諸侯並列今巳郡縣則琉珠是我藩封亦宜一律廢之其說本屬無理不屑辨也盖琉球立國於洪武初何嘗封自日本卽曰兼屬兩大職貢之國終異勳親安得因郡縣而去之如其可去祖龍以來何代非封建之世中國應早無屬國矣且隸日本之郡縣者何不可隷中國之郡縣乎怯人引爲口實謂此事中朝遷延歲月茫無定見誠哉其無定見也然亦思亡國陪臣尙在京師遭風漁民照例撫恤中國此時猶若不知日本之已攺冲繩縣者正不聽其終亡也所以遲遲未發因日之於琉球未嘗以兵力取之其緩急之情與今日安南大異焉爾不棄高麗卽不棄琉球亦必不棄安南彼法人者烏識居中之運量乎哉 
[諭旨恭錄]  
　　○五月初八日軍機大臣面奉　諭旨御史萬培因奏請旌表烈婦等語烈婦郭王民着准其旌表禮部知道欽此○初十日奉　上諭奕謀奏左翼關稅期滿正額無虧盈餘未能足額一摺着戶部該議具奏另片奏追罰房間漏稅銀兩等語着戶療照例辦理欽此何日奉　上諭敬信奏右翼關稅期滿正額無虧盈餘未能足額一摺着戶郃核議具奏欽此同日奉　上諭巡視南城御史阿克敦等奏特叅公事廢弛兼有嗜好之坊官請旨革職一摺南城 
 
 

Page 2

 
 
副指揮陳福緒於辦理各案玩匯遲延並有嗜好實屬不知振作有玷官方陳福緒着卽行革職該部知道欽此同日奉　上諭御史丁振鐸奏請飭嚴拿惡棍一摺據稱已革給事中張觀準於四月二十八日夜間在南橫街地面被惡棍多人持刀攔截恐嚇將該革員閉置車中拉至僻隱地方拷禁勸贖至本月初二日始行釋放等居輦轂之下意有棍徒橫行藐法已極該地面官所司何事着步軍統領衙門順天府五城御史飭屬勒限緝拿務獲究辦倘限滿無獲卽行嚴叅革員張觀準前有旨勒令回籍何以尙末出京著卽勒令迅速回籍不准再行遠遛欽此同日奉　上諭都察院奏江蘇職員王爾玨等呈請永禁動充甲長一摺該職員等所稱江陰縣應微錢糧勒令甲長分任催追賠墊苦累等情着江蘇巡撫查明如果屬實卽行永遠禁革以除弊端另片奏王爾玨等呈內粘附八條干預地方漕務傳詢出結官余思詒據該具與何彥達赴該衙門聲稱呈係王爾玨所擬與何彥達等商遞王爾玨現在患病赴通州就醫陳熙治吳德培均已出京閃爍支離顯有情弊等語該職員等所呈各條有無假公濟私情事著該部卽飭教習王爾玨卽中何彥達回籍並刊名之中書陳熙活教習吳德培是否與聞一併由江蘇巡撫傳訊明確具奏余思詒於陳熙治等是否在京並末查詢率行出結並於王爾玨等遞呈後不候具奏聽其遠出殊屬非是着交療察議欽此同日奉　旨恩順淸安均着以庶吉士用薛啓鴻陞額祿均着分部行走詹事府左庶子员缺照例將裕德轉补所遺右庶子員缺著擬正之會章補授詹事府左贊善員缺照例將貴鐸轉補所滬右賛善員缺着擬正之嵩峋補授江西道監察御史員缺着本貴補授江西道監察御史員缺着章耀廷補授袁世勳着以員外郎用钦此同日奉　旨着安祥專司稽察一年旂務欽此同日奉　旨稽察正紅旗蒙古旂務着會鉌去欽此 
[本舘自己接到電音]  
　　○本館於昨日接到在津友人專發電音到本館內有五月十二日　上諭二道敬謹譯登○五月十二日奉　上諭山東濟南府知府員缺緊要着該撫於通省知府兩揀員調補所遺員缺着惠志補授欽此同日奉　上諭山西汾州府知府員缺着朱寀補授欽此 
[英使行程]  
　　○英廷簡巴君克司爲駐華公使已見前報兹聞巴君卽欲來滬井聞來滬之後中法因安南之事欲請巴君爲之調停云 
[西人傳言]  
　　○日昨寓居上海之西人謂上禮拜六李傅相將安法近日情形拜摺具奏故說者謂成戰或和須俟中朝　批覆方可定奪也又云聞華宜近接得北來電信謂法國如竟不能稍讓則中國只有整我六師與之一决勝貢也又云聞招商局總辦唐景星觀察近從法京巴黎斯傳電信來滬謂招商局輪船其有在南洋往來者須一律令回中國云 
[戲園被炸]  
　　○法兩新聞紙云俄京相近之雷回地方有大戲園某晚正在開演看客約有二千人忽聞轟然一聲如砲炸製臺燈盡滅人聲鼎沸競欲奪悶而出擁擠啼號不可名狀比將臺燈重燃則見轟炸覆壓蹂躪而死者不可勝數其如何起釁之由則尙未查悉也 
[電音譯登]  
　　○本月十二日倫教發來電音登諸字林西字報言蘇弊土河一帶現已定議燃點電氣燈以便船隻畵夜可以遄行也 
[兵船薈萃]  
　　○烟台來信言煙台地方近日停泊之中國兵船共針有十四艘聞將來尙有續到云 
[粵省近信]  
　　○香港西字報載有粵省信息云因李傅相膺總制三邊之　命故其舊部兵弁多有至廣東待傳相駕臨以圖投營効力者近日粵督出有告示云李傳相並未來粵曉諭投効諸人卽速散歸不必久待由此觀之則中法或不至有交兵之慮也 
[輪舟先愼]  
　　○香港傳來信息云有輪船名瓊州往來香港廣東本月初九日下午六點鐘由廣東開往香港行未多路至十二點鐘忽見船內火光查係裝煤之處起火趕卽用水龍澆救維時船上約有二百餘人船主見火勢迅速隨卽將船駛上海灘設法命人上岸俾無驚恐一面卽將所有信包飭人階寫字人乘小艇先行送往港中至初十日由港發小火船三艘往該處設法救護未識能無磊害否也 
[荼船脫險]  
　　○前報載茶船帶拉恩甫擱淺一節兹悉該船雇用小火輪多艘羣往施救將其船中貨物以及壓船之石備用之媒悉數搬出始得浮起現已於昨日駛抵吳淞至其船身有無積傷及一切細情容俠續述 
[東洋雜聞]  
　　○日本時有地爲之患此亦地氣使然無可如何者也兹開日本報言近來日本新製機器一具其樣業已寄到可以則地震來自何方去從何地貫之輕重久暫均能一一周知日皇親臨觀騐有列陣圖學堂教師將機器布置如法日皇見之甚爲欣喜並閱他機器數種然後返駕日皇可謂不憚勸勞者矣該報又言去年高麗之亂日人之死於其難者日本兵部中擬製碑文勒石以記其殉義之烈刻下碑巳刊就不日將載住萬麗建豎矣又云日本漁人有至琿春個界捕魚者現在俄官議加漁舟之稅故日官親至該處詳觀情形稽其出魚幾何抽稅幾何逐細核算以定漁人行正云東瀛報言西歴五月二十七日爲俄皇踐阼之期是日九點鐘日皇特命德大寺宮內鄉爲使赴駐日之俄公使署祝賀各國公使曁領事之往賀者爛其盈門當晚俄公使激請各國官紳宴於公署與宴者有日本有棲川北白川東伏見三親王及各國公使而日本親王卽以外務待郎鹽田氏爲繙譯朗誦祝詞聽者肅然是夜使署內外篇懸燈火密若繁星并施放各種烟火令人目不暇賞○高知縣南境地方於西歴五耳二十五日早陡起暴風船隻尙無損壞次日風更大怒浪拍天驚濤齧岸海旁居民慄慄危懼午刻風少定而海永壁立洶湧如故忽見銀山萬疉破空而來平地變爲澤國廬舍牲畜漂失無算亦可哀矣○大坂府下育山本兵吉者狀似顛狂忽於初二日致書於大坂資信館日我今爲國家之事不復愛惜性命望速泒捕來取我頭云云並詳書住址姓氏月日該館接書後不勝駭異卽傳問其人未悉如何辦理也○前聞本年陸軍應增經費一百五十萬元以供全國各鎭台所用大坂一鎭應增三十萬元兹聞政府議以該鎭不必驟增巨費飭令暫將原額支用至各鎭應領增欵除去本年增募步砲工俘兵費外其餘留作鑄造大砲之用又向來全國各鎭臺兵士皆用師那它魯洋鎗兹議於明治二十三年一律攺換日本所造之田村鏽云○前派大坂鎭屬第八聨隊兵士赴朝鮮使館駐防近因朝鮮水土不潔兵士皆息足疾隨營醫士雖竭力療治而病者尙有六十餘人云○此次查得全國官銀行共有八百四十六家統計資本四千二百零五萬八百元其民間私設銀行共八十九家合計資本一千零四十三萬七千元云○駐神戶之英領事亞師頓氏前赴高麗商辦英高條紛近因所議未洽卽回神戶聞英德兩國所訂之約須運至年終方能經兩國朝廷批准蓋因海關稅目尙未議妥之故也○宮城郡荒卷村有人在紡續之處掘地得琥珀雲石等物甚多又有中島郡住藤專三郞開墾岡山地面砍倒一樹掘其根忽見地下有古刀一柄占鏡一面並有鎧中兵刃等器不知何代之物亦不知何人所藏也 
[台匪近信]  
　　○初五日台友來信言近來楚軍達字營分飭營勇在土匪出沒之處往來搜緝上月二十四日搜至黃嚴桐樹坑地方與土匪黃天藍等相遇開槍擊之黃天藍卽中槍而斃餘匪星散並奪得過山砲一尊洋槍數稈及旗幟器械等物淸根老五黃天藍等均係賞格內之首匪業經達字營次第殲除亦足見劉軍門緝捕之勤矣惟黃金滿則匿跡銷聲一時尙難弋獲也 
[匪犯正法]  
　　○鄂省教匪頭熊定國係嘉魚縣諸生其被獲情形巳列前報該犯經研訊數堂隨口扳扯多人殊難取信又扳某爐房亦其黨羽現聞該爐房禀明因不肯爲其鑄造彈丸兹故仇扳官因准卽保釋矣其餘被扳之人莫不欲食其肉而寢其皮日望其速正典刑以免禍害 
 
 

Page 3

 
 
現聞該犯與一敷逾成童之某匪均於初四日斬决旣新之後聞省內人傳言該犯本可稍延時日因有人在閱馬廠拾得一信呈送官署信內命意甚惡官故立命梟首云 
[兩頭蛇虎]  
　　○兩頭蛇毒物也孫叔敖理之而爲楚令尹乃前日揚州教塲中來二丐口操陜音其姓禹兄弟也一人筐籠一蛇約二尺長一身兩首一人匣藏一壁虎亦一身兩首五官皆具食時兩口並噬觀者如堵有司逐之出境有一老丐云此係做作而成丹徒張竹山內人多能之但戶條活一二耳嘻異矣 
[氣候驟熱]  
　　○本埠自入夏後頻頻陰雨故五月初居人於早晚尙可御薄棉乃前昨兩日驟然酷熱寒暑表竟升至九十四五度揮汗如雨而皆作調永雪藕之思矣 
[出殯盛儀]  
　　○金陵孫硯農明府以往上海槯署怡文書故卽寓居滬上其太夫人年八十一歲迎養在滬今三月間病歿內寢明府哀毀如孺子治喪事一切如禮昨午其太夫人之靈柩由老閘博經里公舘發引暫安江甯公所士地祠儀仗極盛所謂人所有者無不有蓋卽不以天下儉其親之意也况太夫人享此高年尤爲世所難得哉是以沿途觀者皆嘖嘖稱羡均謂太夫人福壽兼全而明府之孝思又不第平日之善承顏色已也 
[本埠官報]  
　　○昨晨十點鐘時美公使率繙譯官及水師提督總領事副領事等共十二人均至李傳相行轅晉謁晤談良久始各辭出洪文卿宮倉於日前抵滬暫駐永保客棧本埠官憲俱往拜謁并聞宮詹飢欲赴都云 
[操演步伐]  
　　○聞虹口捕房後面有空地一方前日傍晚有西人二十餘名各執洋鎗操演步伐頗覺整齊殆亦安不忘危之意歟 
[醫館瑣聞]  
　　○虹口有西婦患病腹大如鼓日前至同仁醫舘譽生卽以利刃刲其腹出水甚多腹腫卽消又英租界大馬路合茂毒器舖中學徒某甲年約十五六前日有事出門行至石路口被東洋車碾傷足背昨日亦至同仁醫館云 
[供詞可笑]  
　　○江北人某甲首日途經法租界急欲小溲遂將褲脚扯起臀際有板實痕爲包探所見疑爲案犯且見其獐頭鼠目知非善類遂械至捕房搜其身畔有借票等件捕房因其所言不實押候昨日解歸公堂經翁太守訢訊甲供討帳交滬欠主在砲局媒生欠我錢八十四千祗還我十三元之洋票前日在路小溲實因初至上海不曉洋塲規矩乞恩免究太守謂臀際何以有板實痕甲稱前在某營當差時受責太守謂刻下旣未犯事卽可覓保釋放甲稱保人張二住八仙橘地方太守間張二在滬作何事業甲卽以手作勢曰作烏龜太守怒喝曰汝與若輩爲伍必非安分之人着重笞百板旁觀之人無不絕倒謂中之口講指畫固属妙於形容不責掌而責臀臀其任咎乎哉 
[嚴究軍火]  
　　○銅冒炸裂一案經法公堂將林毛氏交保後其受傷人均在仁濟留院除金陵人張左金傷重斃命外受傷者尙有六人中有兩人傷勢頗重命在須臾翁太守以事關重大昨日復將林毛氏傳案詰其丈夫林德宇何日到申答稱據人傳說須繞道大孤然後回滬不免遲延時日太守謂爾當趕緊寄信催其卽日來申自下上憲飭查軍火究從何來汝雖供稱由九號兵船主所寄恐難深信似應爲縣辦理遂將林毛氏送縣 
[英界公堂瑣案]  
　　○蘇婦錢氏稱昨有蔣梅亭鄭阿慶到我家尋釁詐去六一元錢二百文我卽報捕拘蔣鄭二人送案蔣鄭同供昨到伊家偶然口角並未詐索洋錢富捕頭禀錢氏係開台某者昨夜約男女到伊家卽被蔣鄭看破索賄及蔣鄭去後該氏始投訴當卽飭捕拘獲蔣鄭二人在蔣身畔搜得鐵圈一個且原被均未言明實在情形鐵圈呈閱陳太守判將該氏押令回籍不得在滬逗遛將鄭押侯過堂各笞百板鐵圈存毀○粵婦林氏稱前夜有同鄉人鄭阿幅來宿及次晨去後檢點金飾則少金押髪一只金約指二只正在尋覓適有人言見鄭手戴金約指二只卽我之原贓爲此訴捕拘鄭阿幅送案并稱金飾三件共值洋四十八元鄭阿幅墜不認竊陳太守飭將鄭阿幅押候覆訊○粵婦梁氏稱在二馬路中開妓院昨夜有同鄉人陸阿龍至我家忽稱失去手巾一條要我賠償我已允賠詎陸又縣我女吊打約有三點鐘光景我女大呼由捕房中人問聲來視回訴捕頭派捕拘陸送案其女供與同并請騐兩手之傷華捕禀目覩訕妓被鄉我爲解下者降供在料泡店爲夥昨夜到伊家失云手巾欲令該鴇賠償因此口角詎該鴇自鈄妓女反綁誣訴捕房陳太守騐得該妓手曉固有微傷飭將陸阿龍押候過堂笞責二百板○錢炳山稱曾與現包自來水工程之工頭郭金泉代向永升米鋪立摺取米共被欠洋五十三元祇收過洋二十元尙被欠洋三十三元屢索未付伏求究追陳太守飾差傳郭到案於昨晨庭訊錢炳山申訴前因并將原摺呈閱郭供自來水之工程並非我包亦未向賒米石太守問錢先收之二十元向誰收者錢答稱立摺勻郭由郭憑摺向米鋪取米至二十元亦向郭收者太守飭郭繳洋違則取咎 
[法界公堂瑣案]  
　　○車夫毛濟洪因裝板碾傷潘顧民一節當將毛管押將潘顧氏送仁濟醫舘已及兩月前期潘顧民投案訴稱傷未復原今擬回家翁太守飭法包探將案內人等傳集於昨日訊理潘顧氏再訴綠由太守謂車夫毛濟洪雖非有心將人碾傷究難辭咎業已管押兩月矣潘顧民亦貧苦之人着買板之阿林給償養傷費洋三十元阿林求請從减翁太守着减去十元令林鄔王三人合出洋二十元給潘顧氏餋傷毛濟洪卽着雇車之小工頭王茂實帶囘○十一日午後法大馬路裕大茶葉店失火之時搶火者甚衆解案計有十四人經翁太守逐一訊問斷將搶物最多之孫阿榮李阿明林廷岳等三人各責二百板枷號一月其張阿生王阿二王道銀朱阿培等四人各責二百板免枷其孫阿大陳阿開陸阿寶李阿銀陳永顯等五人各責一百板尙有高槐一人巡捕見其負錢四千從火塲邊走過恐係搶火之人放亦解案而高堅稱錢係已物且皆通足大錢可以當塲盤數翁太守以錢在捕房着法包探將錢查看足串與否再爲核斷高仍管押又有張阿會一人經法包探往查果屬誤拘遂卽釋放○法馬路祥記洋廣貨舖主楊子祥稱外甥陳寶林自幼由我撫餋成人今已二十二歲卽在店中習業詎伊甘入下流又與烟妓相識故我擬暫時將伊辭歇兾其梅悟十一日火警時我店近在咫尺舉家驚惶正在搬物之際陳寶林亦夾帮同搬物硬欲將衣箱搬去因見其顏色不善不令其搬而伊竟將衣服八件床帳等物硬行携去今已查明放在典當街傳阿三烟妓處故將陳寶林拘案請辦翁太守詰之陳寶林供認搬得床帳寄於阿三處衣服却不會取太守着法包探帮同前往先將床帳取到再爲核辦○新進武生顧少雲禀稱家在浦東顧家路口有事來滬躭擱客棧前日失去零星物件通知棧夥報明捕房以同寓客陳浚卿跡涉可疑况伊於是日出外不歸後經棧夥在某花烟舘尋見送案講究棧夥葛錦三李同生供語略同詰之陳浚卿供稱浦東鎭人到申買石當紅黑棗等物帶出大洋七元除買物甪去洋三元尙剩洋四元現被捕房搜去仇太守詰所買何物放在何處答稱買得紅黑棗各十斤及石膏等現均寄在老蘭唐洪裕石灰行再太守謂若到周浦須經南市董家波今將物寄於老閘眞乃不憚路遠今姑勿論着法包探且住唐洪裕石灰行問明有無寄物再行核斷 
[會審公辦省形四則]  
　　○一奉勸腎有司切勿輕押人記小民有過情願笞責釋放盖負販手藝之流一日不做一日乏食久押不歸全家 
 
 

Page 4

 
 
餓死或妻女窮極私奔遺孩鬻賣種種可憐言之涙下　一奉勸賢有司將所押人犯新手登錄一帳逐日一看五日一點名查有病困不堪者成醫治或暫釋免致瘐死萬不可全委諸捕頭若情節不重早放爲妙其私押私刑尤須密查嚴懲　一奉勸賢有司將押犯中凶橫柔弱者分兩處燕嚴禁捕役禁班搜刮押犯財物及剶衣等事尤防每飯不飽及渴　一奉勸賢有司捐廉將捕房厚鋪地板貼壁板免致濕氣脚重等症推火燭須格外當心夏日施送每犯一扇一席痧藥兩包冬日擇極苦者給棉襖褲一會功德甚大 
　　癸未王月初九夜泐種竹野人謹勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百五十號]  
[光緒九年五月初六日京報全錄]  
　　宮門抄○登抄　旨四道○粵藩剛　奏恭報到任日期摺子○浙撫劉　奏請建坊夾片○東撫陳　奏查閱營伍懇恩展緩片○浙撫劉　奏請獎給　封典虛銜片○閩督何　奏委署臬司道員各緣片○粵臬龔　奏恭報回任日期摺○蘇撫衛　奏請　旌表夾片○又　奏請　旌表夾片○陝督譚　奏委署道府州各缺夾片○廣西撫倪　奏請　優卹夾片○川督丁　奏甄別知府摺子○五月初六日工部鴻臚寺廂黃旂值日無引　見○尙賢謝授少詹事　恩○值年旂奏派管理新營房　派出瑞聨○召見軍機　○發抄　岑毓英奏借補鶴麗鎭中營遊擊何秀楨等補廣南營叅將等缺奉　旨兵部議奏單併發欽此○成孚奏接護豫撫篆務謝　恩奉　旨知道了欽此○豫山奏接署豫潘篆務謝　恩奉　旨知道了欽此○賈致恩奏接署豫臬蒙務謝　恩奉　旨知道了欽此　○○廣東布或使奴才剛毅跪　奏爲恭報奴才到任日期叩謝　天恩仰祈　聖鑒事竊奴才恭膺　寵命補授廣東布政使當經具摺謝　恩籲請　陛見嗣專丁齋回原摺後開軍機大臣奉　旨着毋庸來見欽此跪聆之下感激莫名奴才交卸直隸臬篆請遵卽由天律海道起程於三月初三日行抵廣東省城奉著督臣曾國荃撫臣裕寬飭赴新任十二日准署廣東布政使臣龔易圖將印信文卷等件移送前來當卽恭設香案望　闕叩頭謝　恩祗領任事伏念廣東地稱煩要藩司職任旬宣舉凡行政理財安民察吏在在均關緊要奴才自維棲昧深權弗勝惟有殫竭愚誠隨時開事禀商督撫臣實心經理以期仰答　高厚鴻慈於萬一所有奴才到任日期並感激下忱謹繕摺具陳叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○劉秉璋片　再查例載士民人等助賬荒歉捐銀至千兩以上者請　旨建坊給予榮善好施字樣等語兹查上年浙省水災案內官紳捐助振欵項下有衢州府知府劉國光遵奉母命捐洋一千五百元合庫平銀一千兩據請爲其母劉徐氏建坊又紳士知府銜候選同知王峻甫捐銀一千兩據請爲其本生也王鐘氏建坊又紳士四品銜兵部郞中徐樹蘭遵奉祖父母還命捐棉衣二千件照案每仵合銀一兩共合銀二千兩據請爲其祖父徐應房祖母徐王氏建坊各等情查該官紳或遵母命或奉祖父母遺命情殷救濟輔助詎資海屬樂善好列核其酌捐銀數均與建坊之例相符據藩司德馨會同厘捐總局司道詳請具奏前來臣覆核無異理合附片陳請伏乞　聖鑒敕部核覆施行謹奏軍機大臣奉　旨覽欽此　○○陳士杰片　再臣查接管卷內充緒八年二月初四日奉　上諭本年輪應查閱營伍之期山東卽派任道鎔逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文等因欽此當經前撫臣任道鎔欽遵於上年三月間出省將靑州滿營並登州鎭標各營曁登榮兩營水師烟台調練之洋鎗隊挨次校閱業已分別等次具摺奏報尙有兗曹鎭標各營德州滿營並撫標左右兩營聲明俟文武科塲後再行接閱迨至九月武闈事畢出省督辦桃園河工未及查閱完竣旋卽交卸兹臣履任自屨挨次接閱惟現值籌辦河工勢難兼顧所有未閱各營相應籲懇　天恩俯准展緩至本年八九月間再由臣出省逐一校閱以昭愼重理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○劉秉璋片　再查浙江省前辦晉豫賑捐自光緒五年奉文停捐後除匕經謂獎及不願邀獎不計外尙有已捐末獎銀六萬五千六百餘兩錢一萬一千三百十九千零先撥軍需善後兼辦晉豫賬捐局司道詳咨立案嗣准戶部核覆前項未獎銀兩錢文祗准請給　封典虛銜等項以符奏章等因轉行在案兹據該局司道詳稱已捐未獎銀錢除先後請獎外尙有未獎銀三萬八千九百餘兩今據各捐生遵章補請獎給虛銜六名　封典一名共計實銀八百五十二兩核與應獎銀數相符造册詳請具奏前來臣覆核無異除將淸册咨部查照外理合附片具陳伏乞　聖鑒勅部核覆施行謹　奏軍機大臣奉　旨覽欽此　○○何璟等片　再福建按察使張夢元現在欽奉　諭旨開缺賞給三品卿銜督辦福建船政事宜所遺按祭使豪務應行委員接署直署福建鹽法道解煜堪以委令署理遞遺鹽法道篆務查有延建邵道奎俊堪以調署其廷建邵道篆務查有候補道朱明亮堪以委署各專責成除分檄飭遵外臣等謹附片具陳伏乞　聖鑒謹　奏軍機大臣奉　旨知道了欽此　○○二品頂戴廣東按察使臣龔易圖跪　奏爲恭報微臣回任日期叩謝　天恩仰祈　鑒鑒事竊臣前奉督撫臣會奏委署廣東藩司兹奉署督臣曾國荃撫臣裕寬以新任藩司剛毅業已到粵飭赴新任飾臣仍接臬篆於三月十二日准署臬司周星譽將印信文卷移交前來臣當卽恭設香案望　關叩頭祇領任事伙念臣風化恭司涓埃未答兹復渥荷　降恩重鎳臬事竊查粵東地方濱海亞疆獄訟煩多賭刼滋甚安良必先去暴察吏乃可愼刑自顧庸愚倍深兢惕臣惟有益加策勵力矢淸勤遇事隨時禀承督撫臣實力整飭以期仲答　鴻兹於萬一所有微臣回任日期並感激下忱理合繕摺具陳恭謝　天恩伏乞　皇太后　皇上聖鑒謹　奏軍機大臣奉　旨知道了欽此　○○衛榮光片　再據泰州知州程遵道詳報監生厲元鼐家有婢女蓮子存年十五歲秉性端莊光緒八年六月二十七日蓮子至屋後河內洗菜適被同主雇工徐二瞥見起意强姦運子抵死不從被徐三用刀戳傷頭面推入河內淹斃徐三亦卽畏罪自戕身死據萬元鼐投保報州騐訊衆供僉同通詳議結並據臬司許應鑅呈請具奏前來臣查蓮子雖係婢女年未肽笄乃能堅貞自守不爲强暴所污以致慘遭狀害海堪嘉憫合無仰懇　天恩附准旌表以慰貞魂而維風化除正案擬結外論會同大學士兩江督臣左宗棠江蘇學政臣黃體芳附片具陳伏乞　聖鑒訓示謹　奏軍機大臣奉　旨着准其旌表禮部知道欽此　○○衛榮光片　再據江蘇督糧道王毓藻等禀稱同鄉湖北廣濟縣人江蘇候補知縣夏槐胞姪女蔣夏民於二十三歲適已教文童將光泰爲妻甫經百日夫死痛不欲生翁姑慰諭以夫蛭爲嗣曲盡孝道迄今守節三十八年其胞妹劉夏氏許字劉旺生爲室婚嫁到日夫被賊擄死於他處氏聞耗卽矢志守貞今己五十一歲守貞二十三年其姪女居夏氏幼適居成質爲妻值髮捻鼠擾民扶姑渡河賊突至卽投河身殉時年二十二歲又據蘇松太道邵友濓等禀稱同鄉會稽縣人前宜興縣知縣施果之女何施氏於十九歲適江蘇侯補通判何之錫之子又童大綬爲妻未及匝月大級病亡號勵絕粒誓以身殉戚族以孀姑年邁慰勉克盡婦職至二十九歲病故計守節十一年均以誼切梓桑見聞眞確不忍聽其湮沒造具事實册結先後公懇奏請　旌表前來臣查蔣夏氏劉夏氏居夏氏貞孝節烈萃於一門何氏亦結褵未入矢志全貞洵稱巾幗完人宣沐　旌揚盛典合無仰懇　天恩俯准旌表以彰節孝而維風化除册結咨部外謹會同兩江督臣左宗棠江蘇學政臣黃體芳附片陳請伏乞　聖鑒訓示謹奏軍機大巨奉　旨均着准其旌表禮部知道欽此　○○譚鍾麟片　再新授蘭州道陶模飭赴本任所遺署蘭州府缺查有西寍府知府定祥堪以調署所遺西甯府缺查有卽補知府孔廣稷堪以委署肅州直隷州知州保昌因病告退遺缺查有候補知府謝威鳳堪以委署署狄道州知州奎　撤任還缺查有候補同知籠崑堪以委署據蕃臬兩司具詳前來除飭分綢給委外議附片陳要伏乞　聖鑒謹奏軍機大臣奉　旨知道了欽此　○○倪文蔚片　再官軍歴年援戰越南曁內地各属股匪在事陣亡病故文武員弁轟經隨時奏請懇恩賜卹在案玆據左右兩路統領防軍提督黃桂蘭道員趙沃等于逆潗陸之平捦就後績行查出積勞病故文武員弁禀報請卹前來臣查越南訓匪之役備極險艱該文武負弁奮勇圖功方冀同邀獎叙竟以烟瘴勞瘁奄忽告終寔與効命疆塲同堪憫惻相應開列淸單恭呈　御覽合無仰懇　天思勅部准照軍營立功後病故例優卹以慰忠魂謹會同署兩廣總督臣曾國荃附片陳明伏乞　聖鑒訓示謹　奏軍機大臣奉　旨着照所請該部知道單併發欽此　○○太子少保頭品頂戴四川總督巨丁寶楨跪　奏爲知府到省年滿循例甄別恭摺具奏仰祈　聖鑒事竊照試用道府等官到省一年期滿例應察看才具分別堪勝煩簡專摺奏　聞茲查發川試用知府李棠孺年三十一歲係正白旂滿州都統內務府毓浦管領下漢軍由監生遵籌餉例于同治四年報捐向知論論雙單月選用七年投効雲南軍營隨同官軍克復尋甸威遠名城池殄除另股積韭並攻克昭通魚脊水營黑石垇等處賊巢出力保奏九年十二月初十日奉　上諭着免選本班以知府不論雙單月遇缺卽進欽此光緒四年在滇捐局加捐兩班指分四川試用七年捐免考試經部核准四月二十八日騐看五月初十日由吏部帶赴內閣經王大臣騐放十一日覆奏堪以發往奉　旨依議欽此二十日領照起程於先緒七年十月十四日到川扣至八年十月十四日試用一年期滿據藩臬兩司詳請甄別前來巨察看該員李常掃穩練明晣舉出安詳堪膺表率之任應請留州以煩缺知府補用倘或始勤終怠仍當隨時核辦學不敢稍事姑容致滋貽誤除咨吏部外理合恭摺具奏伏乞　皇太后　皇上聖鑒謹　奏軍機大臣奉　旨吏部知道欽此 
 
