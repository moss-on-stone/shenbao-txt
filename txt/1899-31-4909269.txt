# 1899 - 31 - 4909269

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印曾文正公奏議吿成] [  圖書集成局代]  
　　曾文正公爲中興一代偉人當髮逆披猖禀氶廟謨戡平禍亂嘉猷碩畫亘古不刋奏議一編直可與陸宣公繼軌江左書林託本局用新鉛字排印成書紙張潔白校警精良點訂四本定價實洋七角江左書林及滬上各書坊均有發售欲購者請就便移玉選取可也此佈 
[讀史方輿紀要天下郡國利病展期出書啓] [  圖書集成局代啓] 　 
　　本局前代二林齋排印顧祖禹方輿紀要及顧炎武郡國利病二書所載山川形勢歴代疆域沿革原原本本爲講求輿地之津筏原擬早日出書嗣以此書尙須詳加校對俾免魯魚亥豕之譏故擬略爲展期現在方輿紀要准明年三月郡國利病准明年六月先後出書恐勞雅盼先此佈聞 
[新印大字古文雅正吿成] [  圖書集成河代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世共中自漢唐宋明諸文二百世餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三芽閣橋飛　閻發兌此佈 
[再論渦陽匪亂事]  
　　渦陽匪徒牛世修揭竿介亂本館已慺誌報端執筆人亦著爲論說想牛世修不過一鄉間無賴耳其附從之輩亦不過爲飢寒所迫耳雖一時蜂起擄掠民財滋閙衙署甚至戕官拒捕办以爲官軍一至卽易解散不謂數處城池受其圍因火雖一星而已有燎原之勢抑何如是之猖狂也歴觀訪事人來函除壽春鎭郭善臣鎭軍撥單勝營全軍往剿外皖撫鄧中丞亦撥撫標馬步全軍定安左右兩營精兵六百名雜以馬隊砲隊各數哨復電檄蕪湖精健營統領趙協戎轉撥駐紥東西梁山砲臺之精健營陸小賓副戎統率全臺雄師取道巢縣火速前進旣而迭接徐州電報知匪勢異常猖瘚因復飛檄咨調皖南鎭標中軍牛韻齋協戎速帶所部練軍左營三百名馬隊一百名尅日赴渦以資策應此皖省所報之軍情也十七日本報又紀金陵采訪友人函吿云兩江督憲劉峴帥飭衡字三旗及護　親軍各二旗於本月初六日拔隧會剿又接皖省電報知匪勢日張因飭山西大同鎭總兵劉華軒鎭戎統所部迅速就道會同前調各軍相機進剿嗣以皖省疉次電咨總不離乎匪勢日熾等詞峴帥又調鎭江之瀑勝四營續往會剿此江省助剿之軍情也區區小醜致動兩省兵符軍士受餐風臥雪之勞大吏亦有眠食不遑之勢匪徒之罪其堪推髮以數乎然論其罪固宜剿洗一空不留餘孽所謂去惡如去草也而原其情則皆率土之民迫於飢寒亦殊可憫攷匪黨起事之由傳者皆謂縣中催科過急兼之連年旱澇頻仍此輩寃苦難伸遂藉口橫征一呼百應釀成大患倘得攺委素孚民望之員曉以大義惕以利害尙不難解散愚以以孤匪勢否則苗霈霖昔年之禍殷鑒不遠以此觀之有心爲匪　百不得一餘皆飢民隨聲附和使地方官恩威並用早爲撫綏未必釀成此禍顧地方官往往於無事之時玩視民瘼偶有偏災必多方隠匿災區若小百姓憚於官威輒忍耐飢寒以塡溝壑若災區一廣附和一多勢必到處滋閙及其滋閙而振撫之猶可化大事爲小事化有事爲無事乃民心初變之時非但振撫不周尙欲以官威恫嚇謂民焉得而不變乎說者謂地方報災之後豁免者 
朝廷之正賦振撫者朝廷之帑項於地方官無所損益何以因循自誤不便使白姓受其困窮卽地方亦因之不靖身家更因之不保抑保計之左也曰豁免者固朝廷之正賦正賦之損益在地方官視之如秦人視越人之肥瘠原可漠然無所動於心不知朝廷少一分之正賦地方官卽少一分之羡餘旣以羡餘爲重卽但顧身家不顧民命卒至身家亦不可保在官之一身一家誠無足惜而地方遭災人民受累非地方官貽之禍而誰貽之禍耶至於振撫雖出自朝廷而地方官旣未奏報朝廷何由而知其被災卽何由施以振撫及至閙事地方官祗能坐視其亂束手而不可爲矣現雖兩江督署已得吿捷電音謂江省諸軍刻尙未到而皖中某某等營整隊往攻大獲勝仗殲匪頗多厪能所向有功匪徒不難剿除淨盡在匪徒固當剿除淨盡而揆其作亂者未必皆廿心爲匪之輩及至地方已靖元氣已大傷矣嗟何及哉今者渦陽已因飢而亂而此外飢而未亂者正不獨渦陽之民寄語有地方之責者萬勿勤於催科而怠於撫字以致蹈渦陽之覆轍也可 
[本館接奉電音]  
　　昨日午前京師飛電傳來硃筆三道上諭二道敬謹譯登○十二月十八日奉硃筆劉永享轉補翰林院侍讀黃思永補授翰林院侍講欽此同日奉硃筆吕海寰補授太常寺卿欽此同日奉硃筆那桐補授鴻臚寺卿欽此同日奉上諭明年二月初十日祭社稷壇著派克勒郡王　祺恭代行禮欽此同日奉上諭御史余誠格奏練兵宜求實際請飭將臣躬親校閱一摺現在時事方殷各省防營練軍必須認眞整頓方足備緩急之用若隨事委諸營員操演任聽將弁敷衍具文何以振興武備著各省督撫嚴飭各營按期操演躬親校閱並飭省外各營不時會操力除老弱充數之弊如有冐糧缺額沾染軍營惡習者立予叅懲用副朝廷明愼賞罰整飭戎行之至意欽此 
[大臣獲谴]  
　　昨日上海字林西字報云刻接京電悉慶王及刑部尙書某大司宼甘軍統領董軍門先後奏叅胡姓鐵路大臣侵呑鐵路公欵并私與某國訂議一切皇太后赫然震怒於華歴本月十六日明降懿旨著卽拿問旋另簡前也使德國大臣許星使總理鐵路事宜本館按此事關係重大西報之語未遽敢信以爲眞果係確實情形日内坊事人必馳書相吿也 
[英艦來華] 　　 
　　香港循環日驇云刻得摩路打埠來簡言英國布理巡艦於西歴去年十二月十四號由倫敦行抵摩埠蓋奉命至中國駐泊者也沿途迭受波濤之險致船身及機器多有損壤旣抵摩埠卽入塢修葺大約工竣後當購備煤糧展輪東下矣 
[補述蜀匪余蠻子作亂事]  
　　蜀匪余蠻子經藩悮王芍棠方伯統兵進剿勢窮力蹙遁入深山捷電傳來已登前報兹得本館派駐重慶之采訪友人函吿進勦以前事宜爰再紀之曰當方伯之駐劄永川也調集各營士卒約近萬 
 
 

Page 2

 
 
人又由鄂省運來後膛洋槍及格林砲開花砲甚夥其時四川總督奎　峯制軍已到省履新卽頒發吿示一意剿辦惟示中並不專指余蠻子統稱之爲土匪蓋以川省土匪現分數股除余蠻子蔣燦臣唐翠平外又有李小霸王及劉輝王等李小霸王在省垣附近灌縣一帶聚衆滋事制軍飭成都府劉太守馳往掩捕格傷多人立卽將所獲諸匪梟示劉輝王自稱光輝大王在叙州府長寗縣一帶糾集無賴三千餘人到處搶掠某日先鋒隊千餘人和垤合江江安二縣交界之大渡口官兵迎頭痛擊被殲三百餘人陣斬僞將官一員餘匪遂各自逃散惟劉輝王尙在長寗盤據蔣燦臣之姪蔣玉春前在榮昌縣等處滋擾經丁統領督勇圍拿立卽正法余匪始稍知歛迹退回大足縣某日丁軍二百人進札魚口㘬居民以其逼近巢穴恐兩車相見殃及池魚相率閉户罷巿未幾丁軍卽移駐附近之三教堂内向各村落購取稻草鋪牀村民不允强而後可不法者乃唆使余匪於夜間刧營開砲向廟門轟擊丁軍於睡夢中驚醒各執軍器由後門殺出計被傷一百二三十人生還者六七十人余匪黨羽與村民混雜其間亦捐傷甚衆惟官塲諱莫如深只報稱傷哨弁一員兵五名而已周軍　萬順仍被余匪扣留未釋某日余匪遣其親信謀士數人至永川陳說一切亦被官兵扣留飭將周軍門互換未知余匪能否俯首允從也 
[川道調省]  
　　重慶訪事人云川東道任逢辛觀察因余蠻子事辦理未盡妥協被言官奏叅日前經大憲調省察看另委瀘州鹽局夏觀察峕接署已於本月初三日任事矣 
[輪船被盜]  
　　香港某西字報云華歴本月初九日農九下鐘時廣東有小輪船名廣順者開赴西江衩盜扮作搭客中途行刼致失去洋銀二千圓及諸客所携首飾衣服適有利安輪船駛　亦被羣盜攔截搶去洋銀八千圓及衣物若干事後傳聞羣盜將兩輪船駛至澳門想事主報官後須照會葡官爲之偵緝也 
[詳述華商商會議]  
　　香港循環日報云本月十一日正午旅港各華商集議於中華會館以便聨名具禀英廷請助中國興務是日到者多至千餘人公舉盧君芝田主席坐旣定何君澤生宣讀佈啓聲明會議緣由讀畢盧君起而言曰何君澤生宣讀这啓已刊登各日報此日之會所議何事諒諸君早知之矣緣日前英國商務局遺庇理士佛爵恆來游中或考察振興中國商務之舉諒諸君皆有所聞當庇爵臣到華後所歴我華各埠大憲均優禮以待不特助之訪察商情且與講求兵法蓋無非爲保護中國商務以禦外侮起見也各埠行商亦於庇爵臣到時集衆會議合詞條陳欲使中英二國商務蒸蒸日上迨庇爵臣到港在西人商務局及水師公會中對各商暢言利弊可見其用心之切矣僕等擬集同人贊成此舉所惜僕年已老高談雄　當讓諸君之年富力强者故僕擬先舉何君曉生演說何君於商務利弊皆得其要领且庇爵臣到港時曾與暢談週知此中情緖言至此倚君曉生復宣言曰前英國庇爵臣奉委來華查察商務所到之處英商皆有條陳暢言利弊卽在港西商亦然惟我華諸商人噤若寒蟬商務將從何整頓故僕等擬約闔港華商將情形禀白英廷此非兄好於西人不過欲求英廷襄助以保我華人商務耳僕今謬議四欵敬爲闔港華人陳之一邇者英爵臣庇理士佛奉英　各大商務局委來中國查察商務其所論說謂中國宜大瓶通商門户英國宜出而協助中匣整頓陸軍今日在會諸君細味其言無不欽偑願從之辦理二倘庇爵　之宏論將來舉行則通商之利不特中國受益良多卽英及各國亦得均沾其益余等深盼英廷俯准庇爵臣身任其事蓋其心志無非爲中英兩國之利及通商之益也三庇爵臣此行實關心中國而來余等實深欣慕四以庇爵臣具有宏才且其志廉潔力行不倦用以推廣中國商務决有成效以上四欵諸君諒已獲聽今請詳論之雖或層其累贅然僕爲創議者必當詳細判白蓋吾等商民自寓居於此與歐　兩洲各國互相貿易從未有如此機會得藉以達英廷之聽者英國大商務局派員來華固屬美意而所選又得庇理士佛君之才能豈不盡善盡　哉溯乾隆年間英國東印度公司請英廷派伯爵馬加利君來華將商務奏達高宗純皇帝冀其興利除弊當時來華通商者祗有一家每年統計炎易不下數兆英金何况今日漸推漸廣耶西人有言中國之民非無經商之志實緣官民意見不同故不能興其利耳昔英大員佐治士丹君謂中國地土遼闊物產豐沃而國家不甚留意商務誠爲深惜某英書亦謂中國條例内多有碍於商務者故英皇决意派委馬伯爵來華求革除粤東商務之弊以便商賈其如何結局其載史册今不贅言伏思中匣乃最古文物之邦加以皇太后皇上留心中外近事講求商務力爲辰興徒以積習相沿遂至商務常居人後今日内地商務比百年前已推廣不少惟中國沃澤分布通衢四達天地自然之利二千餘年來前人經營之業豈可不盡用其利而坐視他人長驅直入耶憶百年前高宗純皇帝致國書於英皇佐治第三日俄人貿易只在蒙古恰克圖雖累月經年猶未恐其到京師試問今日尙然乎神京逼近外患堪虞將來西伯里亚鐵路吿成國政商務必從此多故在俄人必不以中國大開通商門良爲計其所營謀者　在加重稅餉抑制他國貨物而已若是則英國商務必受其害嚝觀中國與各國通商以英爲巨擘英受其害則中國亦受其害矣爲今日之計莫若防範於未然僕等久居港中明知貨殖暢銷無滯之利益蓋經商者恃以獲利食力者藉以事畜謀食有資庶衆民同臻樂土細思華人生計未爲豐祫欲廣謀食之路非擴充商務不可庇爵臣曾言以今日中國商務論之其最要者爲大開口岸使各國得以通商至若保全中國之商利當以練兵爲首此言在老成練達者業已深悉大衆所見當亦略同但中國練兵之法未及泰西之精倘友邦允相贊助何妨晉用楚材今英國慨然自任似屬最宜蓋英與中國友誼最篤　考西史所載伯爵馬加利君之遞國書於高宗純皇帝其文云英皇致書於中國大皇帝曰上天眷佑貴國大皇帝統理萬機慈愛爲懹貴國人民皆得享昇平之樂固欣感戴卽各國羣黎亦深歡仰當此無事之秋正友邦和好之日深願貴國與敝國商務從此利益均沾則普天共慶矣卽此以觀英國之敦友誼不可見哉今若得英協助練兵必實受其益卽觀其與埃及印度兩國所練各軍已可知之矣在會諸君雖間有未親聞庇爵臣之方者諒閱各報亦能知之所言中國商務大局情形足信其審事精詳高才卓識超越尋常至於僕所議以上四條想諸君亦稱妥恊惟望見諸施行則中國幸甚見商民幸甚後之繼起者亦幸甚[  此稿未畢明日續登]  
[石棧雲痕]  
　　重慶訪事人云英國軍工隊遊擊陂頂則氏隨帶武員二人及印度兵六名由宜昌起和程十二月初旬抵渝擬泝江而上查勘雲南絗甸鐵路事宜沿途測量繪圖臨行函請重慶關道憲派兵五十名沿途護送關道憲不敢自專電禀督轅請示遵辦○貴州鎭遠府黃平州重安江土人殺斃明教士駐京英使臣電飭重慶領事烈敦君查辦烈敦君於十一月十三日起程二十四日行抵貴陽與黔撫互商此事其意總須審實正兇擬抵不使稍有寃誣也法國領事哈士君亦奉文行抵成都商辦教案○本年十二月初旬葉日爲各國教土會議之期届時英美兩國耶穌教士約百餘人由川黔滇　甘等省聨袂而來在重慶府聚會○荷蘭國某教士偕妻赴西藏瞻對地方遊歴突被土人所殺其妻逃至打箭爐禀請領事官飭查兹聞　　屍身業已查獲一半其一半被刀截斷不知所之○江北廳士人擊毁美醫生醫館毆斃館中教民唐希夷地方官早經議賠醫館銀二千五百　　卹銀二千五百兩兇手及主使之人擬以軍徒各罪惟各犯不必在渝起解現已畫諾將醫館修復矣又合州焚燬醫館亦已賠給千餘金署江北　同知國子達明府曾理此案頗費經營現奉奎制軍調赴永川公幹旋以内江多事調署内江篆務所遺江北一缺暫令吳子明大令代理 
[漢江帆影]  
　　漢口訪事友　人湖廣總督張香濤制軍前擬令兩湖書院肄業諸生學習體操俾筋力充强足備國家干城之選兹者 
 
 

Page 3

 
 
籌撥公欵在院外　地建造體操塲日内已鳩工庀材從事於雲斤月斧矣○各錢　行使錢票眞僞易淆或因存本不敷藉此周　以致遑錢給發因而倒閉者踵趾相接地方官深知其弊已於日前出示一律禁止亦末始非維持圜法之一端也○鄂省添募瑞字營勇丁三營現已足額當事者以不敷布置尙擬再募三營一時赳赳桓桓之輩聞風興起奠不願効前驅○花會起於粤中旣而漢上亦漸致盛行大盜不操戈矛敢足爲民生之害自前任漢陽府逢子政太守將雷姓兄弟二人拘案嚴懲後此風稍息近則日久玩生依然旗鼓高張肆無忌　現任府尊余堯衢太守聞之卽飭丁役嚴拿賭首聶某到案懲辦是亦懲一儆百之道也○通濟門外開築鐵路日前大憲因章程尙未妥洽暫令停工現由經理其事者將善後事宜詳加議定故已萬鍤齊興照常工作矣 
[豫章紀事]  
　　江西訪事人云近日天氣寒暖適時雨陽時若自上月十七日雨雪之後二十一日卽開晴二十九日雨師重復稅駕至本月朔日又大放晴光紅輪高照日來龍塍魚隰豆麥漸次發生父老無不欣慰逾恒皆謂明歲定卜豐稔也○省垣米價每升前已加漲錢　文近因江蘇委員來　購米以致臘月朔日復漲一文貧民之數粒而炊者恐其日漲無已皆不免憂心如擣也○上月某日管帶親兵營唐守戎隷禀報丁憂後輕松中丞查得武巡捕汪守戎長陞堪以札委帮帶本月初一日唐守戎交卸汪守戎遂往營中任事○上月某日城守營都司　都戎步靑病故禀報到院松中丞遂以鉛山營都司王都戎經綸調署未到任以前委守備潘守戎玉桂署行代理其遞遺鉛山營都司事務委褾下有營候補都司詹都戎金寳接署○干二月初一日爲江西巡撫松鶴齡中丞獄降之辰黎明中丞卽命駕往火神廟風神廟王文成公祠拈香行禮旋至司道處拜會 
[雲間雪色]  
　　松江訪事人云目下四鄉各鎭烟户稠密之處均由紳董募捐創辦團練近日莘莊鎭董募得團勇若干名禀請華亭縣劉謙三大合下鄉點騐大令允之遂於本月初十日乘舟前往現已事竣回松矣○南鄉馮家渡濵臨歇浦與張澤鎭接壤本月初旬某日有一客舟被匪徒所刦因　物過多不能携取因將事主驅之登岸揚帆而逸迨邨人聞聲集衆窮追已無及矣○團防勇丁本爲保衛閭閻而設乃竟有漠不關心任匪類出爲民害者本月某日之夜有口操楚音之二人持械在熱閙塲中攫取行人所携番佛團勇有目覩者咸望望然而去事後附近居民嘖有煩言旋爲局紳所知遂將王姓團丁讉責並枷示局前 
[兇犯候訉]  
　　本月十一日川沙廳轄境有顧土生者被蔣昌榮將慶祥弟兄戳斃地保於十二日報案十五日廳尊陳桓士司馬親臨相騐飭緝兇犯并　請上海縣派差協緝未幾兩兇犯牽牛兩頭來申求售卽由上海縣差役拿獲解請王大令核示大令諭收自新所候訉供後移解川沙歸案訉辦其牛飭差暫行看管 
[報請相騐]  
　　本邑西南鄉虹橋鎭有王瑞芬者其第三子名豐元自幼出斷與舅嫂丁侯氏爲子今歲在周志仁處訓蒙周婿王紀祥之子亦在館附讀周欲將王子繼作爲孫吿知豐元攺書周姓王知之大怒偕其妻至館中將豐元併力攢毆以致斃命昨午王瑞芬偕七圖地甲孫雲卿投縣喊寃求請詣騐土欣甫大令諭候騐明核奪　 
[監犯病斃]  
　　泰興人王阿二卽大風子於緖十九年某月日在本邑法租界孫家弄與馬販趙萬通互毆將趙戳斃解請前縣主黃愛棠大令訉實收禁在案日前忽患痢疾王大令飭官醫診治無效延至昨日淸晨倒斃禁卒邢棟禀報後大令卽飛禀府尊請札委鄰封相騐 
[天仙園觀劇記]  
　　嘗謂傳奇院本興於元盛於明至我朝而臻極軌迨乎乾嘉之際吳中葉氏納書楹曲譜出而偷聲减字每以工尺移至襯字上古法已由此淪胥洎道光朝吳下伶工製爲綴白裘而曲旣意爲增删卽賓白亦多攺竄江河日下識者憾之雖以徐洄溪之體會入微亦祇研求於出口收聲從未有將字名重加釐正者惟石函氏所箸品花寳鑑有林春喜正譜一事所論秋江刺梁小宴陽吿諸曲唱法雖曰心裁别出尙與古法不相紕繆足稱菊部功臣嗟乎詞曲一薄技耳而大雅淪亡已不勝昔盛今衰之感有心人卽小見大能毋致慨於世會之變遷乎邇者秦腔二黃相繼迭起京華子弟靡然從風獨吳伶周鳳林邱鳳翔周釗泉諸人尙能以崑曲馳名樂部中作中流之砥柱鳳林精隷篆能撫鐘鼎古文久居滬瀆暇喜與雅流交雅流这愛新聲者如項子琴舫李子玉亭周子慕橋邱子子芹亦時或粉墨登塲相與奉白雪陽春之曲花月春江之上誠哉别具風流也前晚會串於天仙戲院所演樓會當酒三醉諸劇或花嬌玉軟枵霞舉風翩各擅所長並皆佳妙一時金張貴胃王謝名流鄭氏櫻桃郭家芍藥花團錦簇履舄駢闐惜子薄病新瘥深怕夜凉砭骨不待曲終人散卽歌珠箔飄燈耳寄語有周郎顧曲之好者盍乘此良宵風月一聆法曲仙音乎 
[假冒宜懲]  
　　無賴趙曉峯前曾冐充報館訪事人向某烟館訛詐爰登布啓以冀痛駇前非不料趙仍怙惡不悛又於前日串同吳寛甫冐稱在某報館訪事向城内陸質夫訛詐洋銀四十元有親筆信札爲憑現經某報館執事人查究趙又稱在某洋行當買辦因將信函呈送當道請卽拘案嚴懲 
[英界公堂瑣案]  
　　戲園搬演淫戲風化攸關一經南面者查知立卽逮案重罰無如各戲園主牟利心重視禁令若弁髦前日寳善街詠仙茶園唱演翠屏山伶人五月仙扮潘巧雲浪態淫聲描摹盡致適爲包探劉森堂所見吿知捕頭將五月仙傳案訉究五月仙供此戲旣由管班人排定小的不得不演尙求大老爺法外施恩讞員鄭瀚生大令商之梅繙譯判罰洋銀二百元○包探李星福拘解席茂卿至案禀稱前晚此人至興讓街口永成晶烟店竊取錢五千五百文報捕後經小的拘獲並在身畔搜出小洋銀數角爲特送案請究永成昌烟店主錢阿榮投案申訴前情並請領贓席茂卿供行竊是實錢已兌換小洋用去三十餘角容措齊繳案叩乞從寛以全體面大令著管押二月○包探趙銀河拘解積竊楊紀全俞全福一人至案禀稱此二人前曾犯案今又連竊劉阿寳等六家綢布皮衣十九件以及報時鐘水烟袋等物報捕後經小的緝獲起出各贓送案請究劉阿寳等各失主投案領贓楊俞二賊同供本邑人失業無聊胠篋度日自知犯法求賜恩寛大令判各責二百板管押半年贓物分别給領○蔣阿八向以穿窬爲生犯案受懲已不下數十次矣曾在押所兇毆同押犯人解經大令笞責六百板前日以將同押犯人范子卿毆擊管所華捕查知後吿知惠副捕頭解送公堂請辦蔣供並無其事實被寃誣叩求明鑒大令判責三百板○湖北人吳小春李德明陳阿廷均流氓也日前見同鄉人翁談氏借宿連陞客棧中欺其懦弱向之訛詐翁談氏無奈將金飾及綢衣數件質錢以付嗣以心有不甘浼人同赴捕房聲訴捕頭飭包探替阿九將吳等拘獲送請究辦翁談氏投案申訴前情吳等同供向之借貸並非訛詐大令判各責二百板遞解回籍○包探倪順泉拘解陸世良至案禀稱此人專向各妓院冐收酒館送往之菜碗前晚又至公陽里某妓家冐收杏花樓菜碗十餘口持至石路舊貨攤求售經小的拘獲送請訉究杏花樓主入遣人投案請辦陸世良供小的實因餬口無資以致爲此鬼蜮技倆以後不敢再犯矣大令判責二百板枷號一月○包探徐榮𡊢拘解攺過局逃犯張友三至案禀稱張因犯事由新閘巡防局老爺送至攺過局管押二年近忽逃出攺稱朱連生爲小的查見送案請究朱供小的確是張友三在局挑水乘間逸出惟求恩典大令判責二百板再行送所○包探金阿三禀稱老公茂洋行在某紡紗廠畔造房屋以備各工人賃居向不准瑕取小租乃管屋人徐金川竟敢向房客收小租洋六元並侵用租金二十五元經西人查知交捕送案請爲訉究徐金川供不知行中規矩求鑒大令判管押三月 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　海門廳王司馬備文派差移解汪明喜控沈友撨欠銀一案至縣前晚經馬明府提訉汪供太倉人迄欠洋八千三百元屢向索取沈央毛九林等理勸願對折歸償旣而沈又稱無現銀可付欲以沙田房產作抵不得已投海門廳　控吿經廳尊大老爺轉解案下求追沈供已將田房契據交汪收執今忽索取現洋銀須將契據交還方可籌措明府准之著汪將　據給還著沈覔妥人保出將洋銀如數措齊缴案給領○本縣𢷴書張洪亮控二十三一二圖册書張照祥掯不放贖册缺經明府　堂訉洪亮供前者頂下故書郁姓册書一缺轉頂與張照祥經辦乃近日照祥久不來署貽悞要公本圖董何嘖有煩言書辦故向贖回自辦不料伊竟掯不放贖叩求恩斷張照祥供稱故父希孟頂得郁姓册書一缺後已由郁姓孀婦找價賣絶與洪亮無干今將賣絶據呈電明府諭候查明張照祥有無悞公之處再行核奪○張頌康扭楊仲初到縣喊控舞弊呑本等情經馬明府質訉張供開設水菓行用楊執事交付資本洋銀一千元竟被呑沒查明帳目並無虧折之處務乞究追楊供稱在行執事所收資本洋一千元確無虧耗情事實被往來各户拖欠七百餘元又置辦生財三百餘元明府謂楊濫放帳欵咎亦難辭判令收押待質所飭張自向各欠户收齊各欵禀復再核○本邑美租界西華德路迤南王家宅旁向有二墓一係范姓一無主前日無賴范涵大忽糾約多人乘深夜無人時將二墳掘去嗣經范姓查知將涵大尋獲扭入縣中控請究懲 
[上海巡局瑣案]  
　　日前泉漳會館左近某姓麻袋店夥名阿虎者被妙手空空兒竊去棉被脚爐等物旋由汛捕夥役某甲拘獲賊犯胡阿三詰知贓物被十六鋪巡防中局巡勇某乙取去遂據情禀知局員番仲泉二尹二尹提訉之下將乙卯名革去俟起到贓物移歸北局給失主領回○小南門外復來當鋪執事人黃某失去東洋車一輛嗣在平石橋胡姓處尋見遂訴知二十三七鋪巡防局員邱友齡二尹二尹飭地甲將售車之潘阿狗拘拿訉究潘供車由江北人望川托小的拉至胡姓處售得洋銀五元並非小的竊取二尹著將洋銀繳案給還失主并笞責二百板具結斥釋○某捕夥役金隆串同地甲周五戴五勒詐小車夫某甲經前二十三七鋪巡防局員邵子怡二尹訉責在案兹由盛雨村二尹查悉許得洋銀八元飭提到案責令如數呈出貼償前委員邵二尹所失衣服然後各責三百板具結釋出 
[英界晚堂瑣案]  
　　日前張玉山扭控周張氏騙銀逃避經鄭瀚生大令訉明口供發交官媒看管諭令張玉山尋交謝家媽到案前晚張將謝家媽卽謝李氏扭請究辦大令復提周張氏質訉張玉山供與松江人謝家媽相識前月二十八日領周張氏來家云其夫於今春病故翁故早已去世孤苦無依自願再醮小的信以爲實付洋八十元由謝媽轉交周張氏收取詎料未滿一月卽捲逃來申經小的追獲扭至案下蒙飭將謝家媽交案是以扭請訉懲張周氏供本地人丈夫周瑞亭於今春物故旋被謝媽誘至松江張玉山處强逼再醮小婦人不願仍與謝媽趁船回申今日扭來之謝李氏並非謝家媽小婦人家有翁姑叔伯及小孩素無再醮之心求恩明鑒謝李氏供松江人前在曲江里開設妓院此事與小婦人無涉實被寃誣周瑞芝供原籍徽州年二十八歲在大東門内德大布號爲夥謝周氏是嫂嫂前月被松江媽媽誘出時小的適在徽州並未知悉兹求准領回留養大令著一併移送上海縣訉核諭令周瑞芝自行投案候訉○吕潤泉控袁芝雲金玉書欠債不還前晚經鄭大令訉問吕供湖南人與遠金二人合操玉器業被金欠洋一百四十元立有筆據求卽究追袁芝雲供與吕親戚金玉書由小的薦至吕處爲夥用去客帳洋銀八十元吕向小的索取勒寫筆據四十元並取去銀對時表玉帶鈎各一枚其實小的並無欠銀之事求鑒金玉書供此洋實係袁姓一人所欠與小的無涉大令謂筆據鑿鑿金袁二人豈能狡賴著金還洋八十元袁還洋四十元○粤妓何秋桂控鴇母霸阻從良前晚經鄭大令訉問何秋桂供年十五歳本姓羅十二歲時被生母賣與桃源里羅鄭氏妓院内爲娼終朝被毆痛楚難堪現願從良又被霸阻求恩超豁大令著暫交官媒看管候提羅鄭氏到案訉奪 
[法界捕房瑣案]  
　　昨禮拜一讞員朱森庭明府蒞捕房飭提誘匿某花烟館娼婦屠葉氏之三十六個黨流氓陸阿增著重責六百板押候送交攺過所收禁屠小娘不應縱妻爲娼著責二百板屠葉氏　爲下賤掌頰二百下交本夫領回管束○壳件洋行車夫俞阿二王長順張阿四串竊北京輪船上某客所帶皮箱由包探查獲解訉昨日明府著將俞責六百板王張各責四百板移送攺過所監禁○野鷄挑夫蔡長春與車夫爭挑行李逞兇毆擊被巡街捕拘獲关案明府著重責一百板斥釋○恒大昌布店王成祥元昌糖行劉應芳控野荸薺茶食店主陳春林欠銀四百兩明府著交保出外限三日内理楚延干比追○李福叙前控汪裕泰茶葉店主汪士新積欠貨銀四百餘兩明府判繳銀一百兩存候給領將汪交馬阿大何出原吿堅不遵斷迭次求追明府著保人交案汪抱病不到明府乃將保人押候嚴追昨日准其交保出外將汪交案○懋記烟葉行執事吳友立擔保俞蘭生出外淸理債務俞另案被控縣署禁押待質所中乘間脫逃案懸未結明府飭將吳友立拘案交大成祥保出限三日内將俞交案昨已逾限著保人交案吳願以二折代償明府查得俞蘭生被控欠欵五六千金再限二日速將俞交案延干押追○萬安樓客棧執事楊𢗢茂呑沒棧客余光普寄存之洋銀二百六十元迭經明府訉供責比一味挺押分文不繳昨日原吿投案訴稱刻由萬安樓衆夥願代爲料理請將楊忻茂飭探帶出商議明白禀復核奪明府准之○程陳氏控楊淸泉欠洋三百二十元挈眷濳逃經明府訉供押候先繳洋一百元昨日原吿投案請追楊稱年關在卽一時實難措辦求恩寛限明府限二日内繳洋五十元諭以如再玩延送縣比追○顧錦裕控中和棧主許仁章欠洋銀一百元經明府訉供著交保出外先繳洋銀五十元昨日顧呈繳洋銀三十元明府著存候給領許交原保人保出限二日内再繳二十元 
[美界捕房紀事]  
　　廣東流氓鄧貴軒僑居虹口美賢里某號房屋終日以聚賭抽頭爲事昨日適爲包探洪阿寳所知拘入捕房押候解送公堂禀請讞員鄭瀚生大令訉究○昨晨舟子蘇阿貴將垃圾傾入蘇州河内水巡捕見之以其有違租界章程拘送捕房押候轉解公堂禀請究辦 
[蘇省官報]  
　　十二月初九日刑部郎中王宗壽由上海來補用府另補通判蔡匯滄禀知交卸署陽湖縣任事回省並禀知奉　憲札委襄辦洋務差知縣馬枚禀知奉委上海縣帮審差卽辭府經歴張國英禀謝奉委調辦蘇捐分局差又王華齡禀謝奉委車坊厘局司員差主簿吳德培禀謝委署寳山縣縣丞事巡檢沈韶和禀知嚴家橋厘卡於十一月三十日歸併闔行回省銷差典史薛鑅禀謝奉和楓橋厘卡差卽辭管帶太湖水師正前營遊擊許和生禀知巡哨回卽辭赴太湖查哨○初十日知府劉慶汾禀銷洋務勘辦及商務洋務工程局差並請假赴滬就醫又舒體元禀辭赴滬無錫縣孫禀到江寗府發審本班儘先卽用知縣承厚由寗來藩轅牌示臘正兩月候補同通州縣直隸州州同州判各員月課定於十六日又佐雜月課定於十四日均照章赴轅繕寫履歴○十一日知縣陳其壽禀知至中路總巡差又何榮烈禀知到北路總巡差又胡調元禀銷北路總巡关並謝奉飭廿三年冬夏防案内蒙記功十次又錢國選禀知中路總巡期滿銷差並謝奉飭廿三年分冬防案内蒙記功六次又戴運寅禀辭回滬委署寳山縣縣丞吳德培禀辭赴任府經歴陳庚禀銷北城淸道局差又張國英禀知　 
 
 

Page 10

 
 
辦蘇捐分局差並銷楓橋厘卡差縣丞伊立勳由滬專丁來省禀謝奉委海運滬局差又王基肇禀知奉委赴上南二縣催提漕項差卽辭又葛炳庚禀知到北城淸道局差又諸禀辭赴常州主簿朱鍾瑺禀謝飭知奉部覆核准調署望亭司巡檢李承蓮專丁來省禀謝飭回鎭洋縣典史本任典史薛鑅禀知到楓橋厘卡差又吕迺章禀辭赴鎭江見道憲新中水師營哨官秦邊武禀知奉委解桐鄉縣要犯赴浙巡檢陳壽眉禀知到城外上叚水巡差○十二日統領鹽捕營候補道杜俞通知在院上禀辭出巡知縣陳鳳儀銷假並奉儲憲委赴川沙奉賢靑浦催提漕項差卽辭又胡保聨禀謝奉委發審局帮審差縣丞邵鳳年禀知奉委赴元崑新三縣提漕項差卽辭又王貴銘禀銷代辦城外水巡差臬憲分考試候補佐雜月課給獎辦理吳淞開埠通商事宜前廣東鹽法道向萬鑅由上海來同知陳德濬由閔行厘局來知州洪爾振禀知奉委赴金山婁縣提案差○十三日太湖朱徳明到同知何希曾禀知奉委赴淸江桃源公幹又汪壽年由上海樹木捐局來禀謝奉飭前辦吳淞沙鈎船捐局拿獲大宗偷漏蒙記功二次又李葆鈞禀知奉委催提無錫褿項差卽辭又陳昌基禀知奉湖廣督憲張委帶湖北學生赴日本肄業卽辭又朱賡日禀知奉委解餉赴寗卽辭又周景瑗禀銷催提元崑新漕項差攺掣江蘇拔貢試用知縣浙江人由京領照來省禀到道庫大使許光熙禀銷海口厘局司員差府照磨朱炳辰禀知奉委催提武進陽湖漕項差五品藍翎試用巡檢江乃釗浙江入由京騐看來省禀到 
 
 
