# 1884 - 96 - 4903949

 

Page 1

 
 
[續錄朝鮮治安策] [  東遊客稿]  
　　一無主墳墓屍骸宜掩埋也富貴之家殮其親者僅用桐棺二寸許餘則皆以草袋裹之掘地一尺卽以土掩之不數月後土下陷而屍露矣骷髅破碎肢體折殘相枕藉者眠有狐狸爭啄食者來多廌犬毎當暗月朦朧之下陰雲黯淡之中燐送熒熒痕凝碧血鬼號處處悲　黃泉聞見如斯凄凉何極苟能體行埋胔之舉敷布澤骨之恩陰隲靡涯功德無量誰謂仁人之政不能復見於今茲耶一宜禁濫聽訟獄也萬民宜恤坐依嘉石之平兩劑攸陳聽待鈞金之入斷訟折獄烏容漫然朝鮮刑取其苛法從乎密不知苛而易濫密則反疏聽雖恃夫五聲例即憑乎三尺而公庭高座未嘗智詡神羊将法網幸逃不免奸藏鬼斷而且豪族以尺書嘱託宦家以片柬相眙卽存偏袒之思遂定爰書之罪輕則囚諸囹圄迫以桁楊重則笞杖妄加戮誅倍慘竹敲膝下脛如即夫故人刃貫胸中首始梟以示衆嫓奪牛之重罰責及妻孥任野犬以紛嘗抛其肢體卽非其罪誰明公冶之寃妄用乎刑有愧士師之職亦烏能政平訟理俗美化行哉一宜禁奪取民田也制田設并乃杜紛爭此界彼疆爰分畛域此畎畝所以有定主溝渣所以無遏防也朝鮮競尙世家盛推豪族想一時之權勢肆厥狠心侵衆庶之田　任其魚肉草野有無窮大利盡歸於私室之中茅檐多寡識愚氓畏愬於公堂之上至於立錐無地仰屋呼天比比皆然蚩蚩堪憫數傳血產徒供夻剥之謀百姓身家難免流離之苦異蹊田之有罰牛奪貽饑何讓畔之無聞鯨吞滋毒仁政必自經界始晨失尙嚴越畔思爲之君者曷不亟爲整頓耶一宜禁銀價太賤並攙用鉛錢也朝鮮百年前尙以貨易貨有無懋遷後鑄常平錢此風頓息然並不以銀爲重也不識朱提之品莫肯珍藏詎加青盼之垂爭相寳貴物總分乎四種或名林邑波斯錫猶遜夫百朋何論精金鑌鐵昔則價祗償數百今而數不過千文正貨物之　臻有商人兮麕至是必持平其值利始𫊧夫蠅頭倘仍高下其形味將同夫雞肋聞皆裹足誰甘梯航山海而來求乏末毫安見輻輳財源之廣至若錢之爲用國與相關貨布更名金刀著美形傅鵝眼弊有難言意取蚨飛還而不已欲公私之悉便當鼓鑄以求精朝鮮則名檀常平法行悠遠忽因短絀遂不流通奈國帑之多虚嘆民財之未裕乃别垂夫新制殊半兩之作三銖特變易其成規計一枚卽當五數式追赤仄重輕胥恊懽衡品乏青銅夾雜偏多沙土况乎暗鎖紫汞宛守丹鑪每少金光亦徵火候中爲鉛質儼然輪廓分明邊染銅痕故作葫蘆依樣惟防旁觀覬破是以赝物亂眞有礙民生洵干憲典時難持久每滋損壤之虞柔詎克剛輒有毁傷之患以一爲五所失良多累萬盈千此端宜绝原屬奸胥蠧吏便其私圖亟當窮本清源繩以峻法夫而後銀錢無弊財用胥饒負販銜恩閭閻感徳矣一宜禁虐其商贾也建國立市古有常經受廛爲氓民懹仁政商賈之利何非國家之利乎朝鮮税其貨物較及錙銖造夏屋兮渠渠租作懋遷之地計秋毫兮瑣瑣失將體統之尊况夫蠧吏猾奸虎軍猛烈任情探取憑勢誅求以致折閲難堪奇贏莫卜無弦高之鉬富師犒以牛眛周代之成規官分司暴今則門開成市商有通機大賈或載寳而來遠方或乘舟而至是必除其積習革此弊端庶求龍斷以登者皆可　安相慶矣此稿未完 
[中國戰勝續聞] 　 
　　前錄中國防軍與法兵大戰於北寗新城法兵以不諳地勢頓致敗衂一事兹接有官塲信息得悉設　定計以敗法兵者皆劉提督永福之功也緣法兵於十五日攻入北寗自以爲先聲奪人莫敢抗衡遽發電音各處報捷劉永福其時駐軍於柳溪聞耗不勝悲憤急易裝馳馬由間道謁見带兵大員面𪳊機宜且言虜必前來窺探宜乘陰雨將降法人不及設備分軍以復宣泰使彼首尾不能兼顧而駐北寗之軍則須永陸進攻破此勁敵蓋北寍河道現因無　僅得二尺餘水彼之輪船旣經駛人必難倉猝退出此更易於焚燬带兵大員深以爲然卽傳令軍中秣馬蓐食以備夜戰劉永福褆督卽遣所部多带引火之物專攻法人輪船十八日法兵果進窺新城甫入山隘卽被官軍殺出將法兵围住後隊法兵欲尋路奔回則劉軍已將山徑塞斷於是地雷轟發山谷動瑤死傷如積卽以短刀接戰肉薄相搏法兵有投崖竄回者報知大營時將薄暮方擬撥兵往救而沿河紛報火起一時烟𦦨蔽空喊聲徧地法人不知所措驚擾良久始分撥炮兵堅守險要以圖持久至進窺新城之法兵計四千人有奇其得生還者盖寥寥無幾停泊北寗之輪船除被燬外尙有二艘擱於淺處法人之攻北寗者又因宣泰告急發兵數千往援現祇存二千餘人中國官軍亦不進逼惟嚴守各隘以期便於議和云信息又言統兵駐紥北寍者有黄趙二大員自十五日退兵後杳不知其下落而所有防軍現悉退守諒山云此皆官塲所傅之信息審是則中國在北寗獲有勝仗確有明徵用急泚筆錄之並以誌喜俾閱者心目再爲一快焉以上說見循環報然維新報則又云北寗克復之後復爲法人奪去但係傳聞之辭亦未能定其確否而香港德臣西字報則謂日内法軍並無動靜惟派蘇芝輪船在紅河一带巡緝海盗云 
[氣球到越]  
　　西字報謂陪度輪船現由法國載有摩有頓處軍器廠氣球九個交與東京之法軍應用並有副將一員總兵二員弃兵百名同到蓋皆坐氣球以探敵軍情形者也據傳此等氣球用最幼之絲織造而成與前時皮製者不同甚爲輕便且毬下有小船帆纜俱備以便下墜海中得以乘風破浪先登彼岸而免沈溺又能載數日之糧不致高凌霄漢倉猝難下有柺脹之虞焉法人之計畫誠週密矣然事之成敗蓋有天焉豈人力所能操權歟録循環報 
[快船述奇]  
　　日本報言近時法國有匠師名些皮羅者新造一種快船其行如飛實爲從來所未聞該船造法用上下兩層上層大下層狹而薄能容一萬二千墩有馬力一萬匹他船每黠鐘只駛二十英里若照新創之法每黠鐘能行三十二英里美國至歐洲只湏四天卽能飛逹可謂愈出愈奇矣 
[東報摘錄]  
　　日本　本全權公使坐東京丸輪船來華初以爲赴任也嗣悉公使此行並非赴華京任所實爲已事前往中國接其夫人數日盤桓卽欲言旋约於五月間再问華京本任也○東京現擬召集全國各府縣劍客期於五月内咸集東京就義勇館開撀劍大會因有日皇親臨閱看之信故命京都府坂部小　警部官以主其務目下正在查取各處武勇善劍之姓氏也○日本現仿西法設立狀師原爲代民間伸訴寃抑不料此輩良莠不齊往往教唆詞訟 
 
 

Page 2

 
 
深爲閭閻之害到今而其弊有不可勝言者當道查知其害擬將所给之執照悉行收回然後再由地方官察其素行端方考試學問優長者給予執照方准代人上堂也○近日日本京都女學校學習之女子名宫原龜女年十八歳情願自備資斧出洋前往法國留學業已稟請地方官给予護照矣○近年日本整頓軍務凡軍中必用之物無不先事綢繆加意改革以期有　無患兹由陸軍省建議應添全國各鎭台各隧外另設鐵車隧以備臨陣舗設鐵路以利軍用也○對州一岛孤懸海外此次擴充陸海两軍擬設分營於對州歸熊本鎭台管轄目下正在踏勘營基卽日動築營房矣○上月十五中夜長野縣下信濃國山田村地方忽然大震裂地二十四弓深五十五弓幸人音尙無傷死云 
[兵船將來]  
　　外國報云中國在德國定遣兵船一艘名日南金刻下李丹崖　使已雇用德人爲該船之水手人等以便駛赴廣東德國亦聽其雇用盖以此時中法尙未顯然開戰且所雇者並兵船上人不過商船上之水手諸人於公法固無碍也 
[温州近事]  
　　前報列福建大憲示諭各引水人等不准引導法船一節兹閱褔州西字報云該處引水諸人皆問於河泊司言近有法船來此未識是否來此生釁抑係尋常經過與他國之船相同如係來此生釁自當不與引導若與他國之船相同則可否允許仍前引進云云未知河泊司何以答之也 
[厦專續述]  
　　厦民不靖一事前經列報兹閱褔州西字報云該两村各不相下亙毆不休華官置之不理該鄉人乃請外國領事官爲之斷理領事官言此事須由華官认斷本領事未便越俎但能爲雨等勸和因集衆而諭之日兩村互毆兩村皆有　處照理而論均應重辦今爲爾等勸和設酒演戯敬神以消前嫌以後務須各敦和好勿再滋閙倘敢有違當將两村地保悉數拿交地方官懲辦也按該報所云領事官不知係屬何國然觀其佩佩數語頗覽恰心貴當該領事可謂能員矣雖然是亦華官之恥也 
[龍華香市] 　 
　　上海西南十二里之龍華寺塔影撑雲鐘聲隔水滬濵士女每喜往游畫船寳馬往來雨桃烟柳中正是江南好風景也前數日風雨阻人香市因之減色昨則濕雲盡掃綺陌無塵想龍華會上人又當含笑拈花共參野狐襌矣 
[英廨停公]  
　　西歴節期英領事署及海關均停辦公事已列前報昨係禮拜五英公堂係英領事會審之期已由捕房禀明黃太守停解一公事併歸今日解訙云 
[禀批照錄]  
　　貨捐局因近來餅荳油三項捐數短絀恐有偷漏之弊前月特出新章飭豆餅油三項如海船進口報捐時須委員騐明逐件蓋戳方准起貨並飭各行將所執號家之買貨憑條到局領取提貨印單以便稽核而杜偷漏各號行以爲不便分赴道縣並釐捐總局禀求更章兹將督辨松滬　捐總局蘇觀　批示錄左山東帮董事與南洲等稟批查油荳餅等各項北貨進口繳捐以後如其運銷内地向章該商呈騐相單逕由貨捐局查明另給分運印單過卡憑騐立法本爲周妥無如日久玩生年來漏捐隱射之貨日見其多因查各行到船取貨本須先向船號商掣取憑條貨捐局議請飭令經銷各行先將所執號商憑條到局領取按貨印單原爲便於稽核號商捐數起見與行家本無干涉嗣經和泰等各行來局具禀細核所稱提貨單事有六難無非因貨捐局原擬章程節節請騐慮多躭誤本局據經札飭該局體察商情妥爲厘定兹據貨捐局員面稟原議各行來掣提貨單後或提如數或全不能提皆得隨時請騐兹旣恐因往返延擱准予免其覆騐卽該行到船已提之貨分裝客航各船數目慮與提單參差亦准一律免查是貨捐局設此提貨印單重在各行到船提貨隨時派員眼同抽查專爲查軋號商原捐之數有無隱漏在行家僅不過下浦取貨之際飦道赴局一行至於掣取提單之後旣不令其停泊候騐卽無因此躭誤之虞是於整頓捐務之中先庽卹商便民之意况入内地各貨例换分　憑單此係數十年舊章百貨皆然更無所用其藉口當此海防有警需餉孔殷該行家等具有天良僅此手足微勞應亦共體時　抒誠遵辦若如該商所禀欲賣無主欲棧無地是直行家出爲號商抗庇事不干已率意阻撓功令具在本局亦不能曲爲寛貸據稟前情候卽檄飭貨捐局迅傳各行妥速集議具復察奪可也南市餅荳油各行家奉此批後總以新章諸形不便且寳泰聚源順利昌等行之執事人早經管押故昨日一律閉門罷市云 
[嫖客吃驚]  
　　東棋盤街福仙堂某妓房中前晚忽然遺火延燒床帪某妓春睡方濃毫無知覺幸傍榻有傭婦伴睡見而大驚拖妓下床大聲呼喊蝦兵蟹將紛紛集救火始熄滅然别房之嫖客妓女聞聲驚起倉卒之間寸絲不掛而鴇龜又恐有人搶火不准開門一時雲雨窟中人都如熱鍋上螞蟻也 
[失表控人]  
　　前日有某委員遣家丁傅汁投英公堂控稱主人於前日至升和錢莊將洋兌錢遺落時辰表一只當問該莊夥初稱不知繼稱見表巳被人拾去且主人與該莊素有往來旣見遺落何不關照請傅該莊主應照榮訙追等情黃太守准卽傅應到案傅升申訴前因應供當日伊主人兌洋去而復來言已失落時辰表問我見否答以頃見當街有人拾表不知卽係爾之失物詎伊卽欲我着交拾表之人黄太守謂自己失表原屬疏忽不能歸咎於該莊惟該莊主以後倘見拾表人須向索表以便歸還失主應遵諭而退該家丁請將應管押着交拾表之人太守不准 
[法界公堂瑣案]  
　　昨據法通事稱有原告婦人扭控放印子錢之山西人卜海珊因收錢肇釁因之請訙翁太守詰之卜海珊據供代人收錢原告誣我取鞋襪錢現願交給了事庶免訟累太守問原告何在據法包探禀稱頃間在此現已他往詰之卜海珊旣稱代人收錢究在何處作夥店東何人所收錢文是本是利如何發放卜稱店在城内西倉橋相近東人却不在店中袛有經手放帪之韓海林放債規例假如放洋十元以一百二十天收足本利洋十二元或逐日分收或十日收洋一元俱聽債户之便太守謂現放若干答稱均是韓夥經手我實不知太守謂爾爲收錢人豈有不知之理小摺存在何人之手答稱在債户處八仙橋地方共有三家内有李姓翁太守以原告未經到案着將卜海珊暫押候訙○前有大埔人吳阿婁在小東門外投浦覓死幾瀕於危當送仁濟醫院現已醫痊送請安插昨晨法通事將情禀明翁太守詰吳阿婁本習何業何以遽萌短見答稱本爲烟館夥現在失業欲回廣東苦無盤費進退維谷故圖速死翁太守謂汝年尙少正可　力欲回原籍亦不難向同鄉人告 
貸川資汝家内尙有何人如何度日答稱家中有兄嫂姪兒及寄予尙堪温飽太守謂然則何必來滬着將吳阿婁暫留捕房明日解案核斷○毆捕一案昨復提在押之丁阿秋研詰仍照前供太守謂船泊何處共有幾人答稱船上共有二十一人船泊太平碼頭詰問再三矢口不移太守着仍押候覆訙 
[經業會館來書照登]  
　　今有本埠南市滎慶糖行主人翁係福建泉州府同安縣人林君焜煌抱春瘟症恙兩候延醫服藥無效許願助賑命哲嗣林性初兄親自送來助山東賑捐洋十五元祈保病痊囑解災區性初兄叩敝會館關聖神前跪禱自助順天賑捐洋十五元訐解散放求神靈保佑父病速愈再來酬神續助爲予者誠心助賑補救災黎救人之命延上人之壽神必佑之嘱將助賑捐單兩紙带回再向竈君前敬香叩禱用開水化服敝會館求病痊助賑捐單吃　不少也因續來助賑完願不計其數訐登貴報想貴報限於篇幅未便各户奉訐另登新聞前列 
 
 

Page 3

 
 
當時收捐清單内隨捐略註要言捐單化服一念至誠竟能邀神佑報命今觀林氏賢喬梓一門善願父慈子孝實屬可敬未便凐没至誠感格不得不託登貴報大凡父母有病爲予者能仿照林氏賢卽叩神立願助賑最爲靈騐確有可憑也○又交到厦門新泰厚記丙子年八月初九日寄申囑小號　交三聚錦號客託辦物補來銀水合英洋五元當寄到時該號客已經回去未悉住處一經存留小號計有八年之久杳無音信卽請代爲登報聲明使兩造見報方知小號實無寄處今林　初兄因念目前籌賑捐不易卽將遠年寄存英洋五元代爲移助賑捐想滬上以及各省寳號如有遠年存擱無交處欵項災區救命正在待欵散放亦可仿照榮慶糖行主人翁移助賑捐卽使前途未見報不知有存欵今見報反夾要取亦可交代得出遠年存擱倘一疎失兩無益處遠是趁此當口移助災命有益之用代積陰功積德於子孫長久之計大有裨益遠年寄存欵項勸移助賑捐此乃别開生面籌賑末議託登貴報奉聞是否有當伏祈裁奪卽請衆鑒上海北市絲業會舘籌賑公所施少欽謹告三月十四日 
[賈烈婦事略]  
　　寳應縣烈婦吉賈氏者同邑茂才賈煥堯女也年十八歸吉蔭森爲室蔭森素咯血結樆後婦　湯藥衣不解带者屢矣閱十三月溘然長逝婦哀毁盡禮痛不欲生祗以父游　未歸夫承祧未定吞聲飲　緩死須臾迨伊父歸來僉謀立後始克於二月二十三日服縞素持白練懸梁自經去夫死纔二十二日耳從容就義視死如歸嗚呼烈矣輶軒之責者尙其採諸爲婦者勸 
[别蟾宫仙史五排兩首]  
　　漫道春歸去雲天此義高金僔青玉案銕板鬱輪袍燈蕊知歡喜臆花冶沐膏幻情新巻屬醉夢舊醇醪南浦愁芳草東風笑　桃千鈞存獨鬤三代屬御毛懶却繊眉畫憑誰癢背搔倘教星有耀爲溯樂陶陶寳馬催行色迢遥意若何隠瀤珠可記淚眼鏡同磨樹奈名離别花空着曼陀繡閨消艷福玉樹錯交柯風月期贸枕漁樵願擁簑感君情裹海掃我病中魔么鳳何叢棘盟鷗逈逝波江城一揮手惆悵隔銀河[  勾章眠月生泗卿甫草]  
[祝業帥榮鉦天子五十壽]  
　　領梅爭放小春天畫錦堂開五十筵百巻詩詞光海國一囊丹藥屬神仙傳經喜與蟠桃會立雪惭無介　　　 
壽篇難得稱觴　時節暫看桃李玉班　○豫圍蘭花會满江紅裙屐翩翩都道是豫園花好穿曲逕崇山疉嶂亭臺徧繞滿架幽蘭都古雅一拳訏　　捐老暗聞香一縷盪胸中除煩惱滋九睕名難考餐秀色眞　飽况陽和天氣看花須早霧結烟霏渾不辨山光水色來相照快横琴一曲興無涯同傾倒○海望同人拈韵得無字平生游覽好山水探奇入險似我無詩城酒國久搘拄不覺轇轕觸煩紆何如掉頭東海去曠望汪洋渾太虚是時水光尙㶑灔颿檣箕布泛羣鳬澡漑心胸洒五臟發皇耳日飲醍醐脱情笑指興正勃砉然濤聲閃電驅驚波萬頃澎湃至贔屭强圄力難扶洗滌三江盪五嶽嘘噏百川壅坵墟巨鯨矯首呼晴雲老蜃吐氣幻名都龍鯉一角揰碧落奇鶬九頭驚天吳舳艫拔擢蓬島外舟子漂泊黑齒福倐忽浪平奇景迸一覽空明杳無餘雲錦隠隠光璀燦紫榦歴歴紅珊瑚憶音周繇作海望詭異奇特不我愚快哉游覽心胸拓　 
歸作海水上潮圖[  海上種榆山人悅彭氏就正稿]  
[隠江南]  
　　閒歲月遊迹遍江城閙社筵開釵燕密落梅風暖紙鳶輕春事近清明心緒忠忍淚暫徘徊鶯語此時梢影事鸞箋何處倩　 
詩媒巫峽遠蓬萊[  吳郡香衫陳筠倚聲]  
[寄贈申報館諸詞長]  
　　暑往寒來一氣中文章消息與時通鑪錘在手循環轉杼軸余懹次第工生面别開眞月旦精心轉運少雷同騒台健將推無敵我輩由來拜下風○議論風生逐日更　毫中外一時驚宏開萬國圖書府横掃千軍筆陣兵近事流傳成信史奇文爭購得先聲才名貫耳頻相飭自恨生平晚識荆[  周駿聲拜稿]  
[調寄南樓今寄太癡生]  
　　兩載訂神交相思未易消數韶華已過花朝小住春江會有約緣底事滞蘭橈嘹唳鴈聲高書來慰寂寥望吳門烟水迢迢何日論文播酒共頻剪燭話深宵[  揖竹詞人初脫草]  
[上海北市盆湯弄絲業會舘主施少欽經收順直山東江浙等處賑捐三月初九初十十一十二日第二百四十二二百四十三二百四十四二百四十五次清單]  
　　蘇州洪印家楨求父病速愈十元盛澤沈永記由陳入慈兄來十元東山　吉堂萬爲父久病求速愈十元武林耕讀子募由滬城李公館來十元又囑代鎔化銅貭二元塗松城客求病愈由陸芙生兄來八元浙紹孫雅堂爲病求全愈續捐五元脩己以安人由盛澤沈寄全盛局來虚對開一元慶伏生四開二元又錢一百文○本埠招商局文報處王君心如代募捐册貴州遵義遊子十元○南市仁元錢庄執事楊君桂生代募捐册張學山二元楊戈氏求身子健旺一元愛吾書屋一元無名氏一元○古擕李知足子偕弟搜得家藏移助由嘉郡王第寄全盛局來端硯一方全唐詩箋一部四本古黟有心無力人紅靈丹一小瓶廣東順徳鄧子俊孝亷法篆七言聯對四付潤每半元四五七言琴對十付潤三角共計十四付均估歸助賑彩票册内○海鹽徐古春先生曁哲嗣庾香兄出門醫封全助計兩號一元○第七十三日出售助賑彩票太平府當邑周理堂湯寶泉合五百二十八號一張又龍發魁五百二十九號一張塗松城客五百三十號一張共售三張計洋六元以上初九日○安微不留名求母壽身健規銀七十兩又保弟及弟媳妻子合家平安規銀七十兩寗波鮑明倫兄爲本家鮑善士父母百歲冥素移經懺冥壽資二百元本埠南市北貨同業春季循例敬神節省酒席資移助由同與行凌薌泉兄來二十元璜涇雲谿氏宿恙許愿卽痊由致大局來十元江西省垣廣潤門委員程大善士由全泰盛局十元寓滬南市青浦顧醫士五元殷恆懹乳名存寶求病愈强壯五元瀏河恭泰號各友節省酒席資移助由寶順局來三元無名氏由鴻豐絲棧來三元任子山兄二元無名氏由孫姓來二元蘇州潘書香求孫種荳平安由同協祥號來二元卓少瓊求喉症早愈一元汪福記由練塘李募交全盛局來一元○寗波招商局總辦謝君益齋代募捐册第二批　東費姓完正月廿四日愿一百元由滬局文報處王君心如來以上初十日○如意室錢由太倉永義昶局來五元陸謝氏年已四旬本廟敬香資移助由謝芝山兄來二元浙江查吉人兄喜事蒙戚友惠儀理應答席因勸賑不易敬代諸君移助由平望德和醬園寄永和局來三元武林麗泉氏由太古晉局來曹平銀四兩以上十一日○吳淞關委員馮君子定爲病移藥資求速痊十元浙湖歸安汪印汝珍求病痊五元滬城浦子頣孝子求神保佑親母股痛速愈許助二元○太倉繆君季豐代募捐册並由王君松亭趙君小岩轉募陳　 
遐福居虚對開一元不留名四開一元王松亭王和記裕豐和記三户各三百文趙元泰崇業堂陳氏朱子泉安雅堂五户各二百文劉茂福包士吕森溙沅記陸炳軒顧紉齋汪燮堂趙晚岩無名氏福記琴記張氏十二户各一百文共計二十二户錢洋合併來洋一元虚對開一元四開一元錢二千一百文照來帳餘一百文○電報滬局代發順天周大京兆報解賑銀等電費全助掣回收票計洋十四元六角○餘姚翁巳蘭先生書潤助本籍代收四開一元錢五十九文以上十二日合併聲明 
[上海官銀號浙紹恊賑收解公所三月初六至十五經收第三十三單] 　 
　　雲南鹽法道鍾寄來迤南道毛洋一百元石膏井提舉方三十元○六合税課司樓經募百忍堂張六元聚斯堂宋三元京江昭訓堂邗上詒安堂聚賢堂友于堂王祥吉豐莊不書名六户各一元○陳記兩元○以上共收洋一百四十七元 
[蘇省撫轅抄] 　 
　　三月十三日候補縣錢維崧禀知奉委赴昭文滸浦海口工程差委署元和縣主簿何福鍾禀知接印代理元和縣主簿郭照藩禀知缷事蘇松太道邵　 
老太太誥封一品夫人李太夫人本係六月内壽辰今改於三月二十五六七等日六旬大慶○十四日籖分浙江試用主簿宋琳江西人由浙江來 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
