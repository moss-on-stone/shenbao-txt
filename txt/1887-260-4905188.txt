# 1887 - 260 - 4905188

 

Page 1

 
 
[開印　二十四史　九通　資治通鑒　五種紀事本末　東華錄　預啓]  
　　本局所印圖書集成將卽竣工現擬印　二十四史　九通　資治通鑒　五種紀事本末　東華錄　紙張則務求潔白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無訛此種書印出行見士林中同聲讚歎視同拱璧至每書價値自當格外從廉且俟陸續出書時再行酌定藏書家如欲購求善本願少緩須臾必當有以報命也用特預爲布知　圖書集成印書局啓 
[重印螢窓異草三集出售] [  申報館主人啓]  
　　本館前印螢窗異草三集早經售罄刻又照樣排印　校加精每部仍訂四本價洋二角正卽日出書售處悉遵　例至是書命意之佳措詞之妙早經有目共賞茲姑不贅 
[石印尚友錄附補遺續錄] [  點石齋主人代啓]  
　　綏安廖寶于先生著尚友錄一書彚集古人事蹟以韻爲綱以姓爲目檢查取用尤宏誠爲諭世者所必備但博精載籍猶有珠遺用請名宿重訂補遺惟此書原例起自周秦至宋以下闕焉因復采遼金元明嘉　懿行爲續錄搜　略備遺憾毫無特付石印以公同好成書在卽先此佈知 
[求闕齋日記出售] [  申報館代啓]  
　　曾文正公之文章道德彪炳一時其全集久已行世茲有四知軒主人覔得求闕齋日記底本託本舘排印現已工竣其中計分十類頗有可觀每部釘成二本價洋二角五分卽日出書上海諸君欲購者請至三馬路申昌及賣申報人亦均有出售特佈 
[防微杜漸論]  
　　嗚呼各省會匪之多至於今而可謂極矣查哥老會起自同治初年三湘子弟躍馬從戎戰鬥之餘結爲黨與以期他時撤遺可以休戚相關不致落魄無歸與吳市吹簫者伍原其初雖結盟聚衆尚無　意存乎其中也久之髪匪滅軍務閒大憲撙節爲心漸漸令營伍中人散歸田里彼旣入會者成群結隊游弋江湖到處爲家互相要結未入會者見其注籍會中同類者卽可解衣推食以是傾忱歸向愈聚會愈多延至於今合湘皖閩粵各省散勇游兵大半爲會中黨羽聲勢旣盛逆謀遂成若者爲僞將軍若者爲僞提督若者爲會首若爲軍師巧立堂名印成號布盲詞俚語怪誕不經綜觀各處成　後所錄口供幾令人神搖心駭其所以不致燎原勢旺　發難收者幸賴　聖朝如天之福得以發覺於事先耳遠事不必論卽以近日而言如七月十七日金陵花牌樓拿獲匪首楊子吉據供已洊保至都司匿跡白下者十年結黨至五六百人其僞職爲六都督盤踞至如此之久羽翼至如此之多使　旦烏合之師猝然而起戕官劫獄占踞省垣卽他處不至響應雲從而剪滅已非易易况匪黨之　蹤伺隙者幾於遍地皆然乎至揚州獲匪一事則尤聲　不動措之裕如據言有艸舍中人某甲者南柯夢醒忽從籬隙望見門外有燭光探首窺之有三人然蠟以照河濱頗露驚惶之狀旋見其滅燭入一小舟內聲息俱無明日疑而告諸保中委員委員曰是殆匪黨也察之果有破綻遂率勇拿獲多人在一童子身邊搜出僞物因將船戶搭客釋出而羈其自認爲匪之三人竊謂金陵之事曾九帥連夜批飭　楊正法而燒其簿籍俾手下黨羽　致懼遭誅戮激而至於揭竿大臣鎭靜雍容神妙不測固有非淺見之徒所能逆料者而揚州匪犯暫行羈押以俟申請憲裁亦足見其以愼重人命爲心與　難苟安者迥別各省官吏皆得如未獲而散之爲愈也已事而獲之不如未事而弭之之爲佳也昔年洪秀全之亂陰謀勾結者已數十年然後乘機謀叛到處蔓延據僞忠王所供起自道光丁酉年秀全託言死而複生能知鬼神之事妖言惑衆簧鼓愚民至季年始在金田村作亂中間豈無行迹豈無風聲茍乘其聚衆拜神爲人治病之時擒而治之杜其妄念亦何至蹂躪十餘省騷擾二十餘年始得欃槍掃凈哉今之會匪雖未必如洪秀全之狡獪而羽翼之盛則實不亞於當時目下散布江湖到處勾結萌芽乍露一洪逆之聚衆拜神也使不及此時而速爲翦除養癰不治他日禍機驟發其害尚可勝言乎且會匪之伎倆固不難默而窺也自古艸寇之發必託名於神仙異以期　惑顓愚猶憶七八歲時方在塾讀書忽有以一紙見貽者閱之則大略謂四川某府縣某莊一日忽有白石自空中墮下上有字蹟言本年秋冬之際天降大疫繼以刀兵凡人十分中應死七八分云云狂妄之詞令人髮指時髪匪已踞金陵　一二年而蘇松相繼陷今歲秋瘟大作死亡甚多而蘇杭二省垣及浙之寍波蘇之松江上海等處又皆有人遍貼黃紙其中所說大旨與幼時所見者略同此等字紙不敢决爲匪黨所爲然其造言生事平地生波實與匪黨行爲相似有地方之責者　得拘住黏貼之人悉心研究果是匪黨卽須盡法以懲借曰非匪亦當治之捏造謠言之罪豈非防患未然之一端耶抑更有一說焉此種匪類雖如楊子吉所供或託劍客以營生或冒估人以餬口或受一廛而爲氓或　負販以度日而其人究竟行蹤詭秘無意中時露端倪有緝捕之責者茍得隨事留心何處不能覷破發奸摘伏無難防患于未然何至任其毛羽已豐始爲破獲哉且不聞古人言乎欲攘外者必先靖內從未有內憂未釋而外侮不生者法蘭西之禍及今方得敉寍而日人旣已虎視於東方俄人更思蠶食於西北折衝禦侮時事方殷而內患未消奸人窺伺倘一旦有事於海上與外人相見以兵戎安保不禍起蕭牆變生肘腋乎杜漸防微正在平日綢繆未雨是所望於當事者已 
　　諭旨恭錄　○八月初三日奉　旨雲南石屏州知州員缺着毛誦芬補授雲南南安州知州員缺着栗國良補授浙江宣平縣知縣員缺着善永補授陝西白水縣知縣員缺着顧員亨補授四川新寍縣知縣員缺着王世鈞補授廣西荔浦縣知縣員缺着楊忠祜補授郭占熊着以知縣用理藩院筆帖式員缺着吉興補授中書科筆帖式員缺着溥和補授太僕寺筆帖式員缺着壽延補授理藩院筆帖式員缺着成安補授浙江道鹽察御史員缺着榮　補授內閣中書員缺着博勒忠武補授瑚圖禮着准其補授夏壽嵩馮慶鏞徐銊着照例用欽此 
　　本館接奉電音　○昨由京友發來電音有本月初八日　旨一道敬謹譯登○八月初八日奉　旨光祿寺少卿員缺着徐承煜補授欽此 
 
 

Page 2

 
 
[津門紀事] ○吳雲墀大令國棟前署慶雲縣篆務交卸以後在天津縣讞案聽斷精明向爲士民所折服今年正月奉委代理天津縣印務旋以署理有人未經接印現由代理天津府柯松坡太守檄委在府署審理案件以資臂助○信利洋行總商方德拉士除欠匯豐押欵外並欠買辦張少甫墊欠房東王守義租金控由海關道照會德領事訊追迭列前報茲由署領事會同伍秩庸觀察斷定方實欠張銀一千一百八十兩方因赤貧無力歸還其房金亦未理楚領事遂照會關道派弁會同副領事押遷點明家具示期拍賣以歸欠欵然所値亦寥寥無幾矣○天津縣缺已由藩憲詳請傳相以文安縣知縣孫大令錫康調補接奉部覆當經藩憲　示矣○距津城十八里之北倉中有劉貴者以牽車服賈爲事其妻某氏年二十八歲被緦服弟劉三騙誘成奸劉貴知之不欲以綠頭巾壓倒鬚眉於上月廿九夜將奸夫淫婦雙雙殺死本月初一日自提凶刀投北倉大使並天津縣報案初二日騐屍塡格錄供兇刀存庫劉貴除笞責外恐有別情押候覆訊○天津混混多於蓬麻滋事之舉亦多於恒河沙數自經地方官按照新章將惡跡昭著者發往外州縣羈禁十年此風稍戢現在故態復萌天津道胡雲楣觀察飭諭所屬照前辦理勿稍徇庇以除兇暴而安善良 
[浙省官塲紀事] ○彭雪琴宮保自奏建退省庵後每當巡閱事　卽至湖上爲逭署之計海防凱撤　簡命重膺山色湖光別離兩載今夏襜帷小駐原未能拋得杭州時以序屆中秋瞬値嚴寒天氣　日前已赴各處辭行近　憲節已抵獅林虎阜間矣○新　簡杭州織造廷尙衣褀於初二日上午進城各情已列前報茲悉尙衣卽於是日申刻接印視事闔署書吏均各謁見如儀道賀者咸詣鈴轅絡繹不絕○前報浙江學憲瞿咨玖宗師擬於八月初旬出省接辦科試茲悉擇於八月十八日起馬由上碼頭登舟泝江上駛按臨金華衢州各府考試○杭州府吳春泉太守經衛靜帥奏請開缺歸道班仍留浙省候補特　嚴州府陳太守署理杭州府篆按陳太守前曾署理杭府政聲卓著士民多興來暮之歌也 
[五茸碎錦] ○初五夜人定後西門外寶帶橋王姓家失愼具起火之由聞因有僕添換洋油誤遺火星於油箱內頓時烈火上冲僕遽水撲之火益騰上以致廳事堂房都付一炬幸庭宇洪闊　具水龍得以橫排灌救僅焚去房廊一進王姓亡妻之棺久停未葬亦被火化是亦慘矣○初七日譚靑崖軍門之夫人壽誕文武官均往敬祝頗形熱鬧○盛澤各湖蕩素爲梟匪出沒今聞崧中丞特檄松防練軍百名往彼稽察各軍官已於初四日乘民船前去駐紮是亦弭盜安民之道也 
[厦門零拾] ○無賴之徒專事潑皮訛詐者天津謂之混星子上海名爲流氓蘇州稱以光棍揚州號曰靑皮而厦門則名曰闖棍闖棍莫多于厦門亦莫橫于厦門酗酒打降拆梢劫奪欺陵巽懦無惡不爲查若輩大半係已革營兵及各衙書役會合黨遇事生風小民畏之幾若出山之虎幸提道憲風行雷厲嫉惡如仇一有訪聞無不立拿嚴究厦防分府唐司馬辦事尤極認眞如有以上事情尤必盡法以治是以闖棍銷聲匿跡不敢滋事生端從前闖棍猶或以營中爲逋逃藪刻下提憲訪知此弊凡有藏匿罔不立時解送地方官所惜本地紳商以及在籍官弁往往不顧大局出而爲若輩護身符以致地方官政令不行誠可慨耳○道憲訪得蘇孝廉洪魁唆人興訟魚肉良民遂出示招人告發又有某書辦者充當書吏數十年招攬門徒把持公事人皆以半道呼之謂道署之權一半在其掌握也某甲者近亦有一門三保甲之稱言其兄弟三人不爲練長卽爲保甲叚董也人言藉藉幾於有口皆碑不知該二人聞之其亦稍稍斂迹否○前月二十五日清何厝某婦家忽於中夜有人叩戶婦聞聲疑其子之歸也披衣而起拔　出視驀然被匪人乘勢抱住將頭上所插金銀首飾攫取一空洎婦高聲呼救而人已不知去向矣○本地人李獅向充夾板船水手近以失業效妙手空空兒之所爲日至旗昌洋行德記棧房慶雲號各家伺隙行竊一日潛入廣合和茶棧帳房適棧主陳君自外至見其行跡可疑向之盤踞無可支吾卽片送厦防廳訊供照圖竊未成贓未入手例枷號示衆○西帮兌局司事向例三年一易近　某號司事來厦已三易星霜素有烟霞癖忽患瘋狂不省人事隻身千里舉目無親病體支離殊可憫也 
[鷺江弊俗] ○由閩粵赴汕頭臺灣必取道廈門換坐輪舟前往前者法人肆擾烽燧驚心官商之來往臺澎者皆於廈門暫憩以是郵亭旅館開設如林迨防務解嚴漸覺生涯清淡其黠者遂別開生面招致江西擋子班小妓伺應客人每當雨晦風瀟花晨月夕思鄉念切獨客無聊得此解語花亦可聊破岑寂朝朝暮暮爲雨爲雲借溫柔鄉爲安樂窩此中得少佳趣以故棧中獲利頗厚時覺車馬盈門至去歲劉省帥以渡臺官商必須繞道厦門未免多延時日因在上海僱定威有利輪舶二艘由申經駛過臺不必向厦門迂道而厦門客館生意遂自此清寥矣邇有某客棧主別生巧計謂歌鶯舞燕雖難令客子留情喝雉 
呼盧或可使旅人惑志遂在三層樓上以四色牌作葉子戲夜以繼日經月不休一時富賈巨商達官顯宦被迷龍神所蠱往往一擲千金儘有腰纏萬貫而來者百結鶉衣而去不知官憲知之亦將高懸厲禁否也 
[謀殺親夫] ○九江岸嚴家閘地方係黃梅縣管轄有張姓婦年少而貌美自歸張後鬱鬱不自得以檀郎無畫眉好手也而張亦無丈夫氣徒擁虛位而已婦與木匠某甲有私　視　砧如陌路然終以野外春風不能長久遂與甲帳裏枕邊喁喁然訂白首必欲拔去眼中釘而後快上月某夜婦烹雞煨酒殷勤勸張至酩酊後僵臥床第上婦與奸夫某甲出床頭利刃用力將張首級取下用石塊捆住拋入河內又將屍身用石磨挷好扛至門外大塘拋下以爲可以滅跡不期次日屍忽浮起經族衆撈得知係奸夫淫婦謀害一面將凶犯獲住一面往黃梅縣署報案李明府卽時帶同刑仵下鄉相騐將奸夫奸婦研訊實供並飭差在河內將首級撈起先行棺殮凶手帶回縣署收監詳辦諺云最毒婦人心信然 
[袁江雜錄] ○立秋之後運河水勢日就減消迨過白露卽已歸槽想嗣後高岸如山定必安瀾可慶矣○各處盂蘭盆會以洪濟祠爲首屈一指是處適居中市爲精華薈萃之區以故藻繢鋪張色色入妙燈光照耀無殊不夜城中梵笛禪笙嘔啞合拍其施食臺上有對聯云佛在何方洪一片慈心卽體會西來大意鬼猶　倉濟九幽餒魄也感念東道主人匾云洪濟艱難不知出自何人手筆○海　獲緝梟匪周如松谷玉山二名經道憲勘訊明確以其罪不容誅稟知大憲於七月二十四日清晨飭清河縣趙邑俟城守營某都司押赴西門外北城隅處斬○洪濟祠觀燈時士女喧　異常擁擠有某姓僕携男女二孩隨以某僕婦逐隊游觀人山人海中僕婦與兒傾跌階沿怱怱掖之起突一人拔取髻上簪瞥然而去僕婦乃垂淚而歸○雙當鋪街施姓烟館有一女孩年　如闌十之數上月十七晚出外不歸四日找尋早已魚沈鴈杳矣人家小兒女可令輕易出門乎 
[純孝可風] ○割股療親史冊書之以爲美談故老傳之以爲異事如割股以療祖母之病而不欲使父知則其事實爲罕聞而其心尤爲純孝聞有方君子厚住蘇垣妙觀前向年晉豫灾荒於桃花塢等處賑務不遺餘力事後無德色鄉里稱善人焉有子二頗循循於禮法嗣方君以食指浩繁客游於楚家有老母年近八旬使二子代侍晨昏母體氣就衰加以感冒暑邪病甚危險醫者窮於術二子乃私相謂曰吾父在外而祖母病如此若以告父父必增隱憂聞割股可以愈疾盍一試之遂約兄先試而弟則待諸次日上月廿八日也兄乃禱於神前願以身代祖母歲割股肉和藥以進祖母不知也服之病遂愈兄以布裹割處使不透露本月初六日於無意中偶爲家人覷破問再三始經其弟面述割股事衆聞之咸嘖嘖稱歎不置其純孝如此不足以愧世人梟獍耶誌之以告採風者 
[四明雜錄] ○寍郡每逢丁祭之期往往閒雜人等擅入　大成殿上及二門首觀看以致殿上献爵官無容足之地二門拜瞻官無容 
 
 

Page 3

 
 
　　身之處殊失體統茲屆秋祭胡太守特委兩員並飭鄞縣派差八名在二門外攔阻彈壓以昭雍肅之意○初四日午後天無片雲忽聞空中隆隆有聲似雷非雷又如有車行於空中至四點鐘時其聲又起晚飯後聲又如前如是者三次屋宇爲之動搖幾如地震不知主何吉凶也○天氣由涼轉熱初五日日光如火入晚熱尤甚無異三伏光景居人雖葛巾蕉扇水檻招凉然猶汗流浹背安得酷吏去而故人來不特晚禾可望有秋而時疫亦可輕減矣○薛道憲近又示諭軍民人等現在時疫流行尸氣最易觸染凡有疫死病歿者城內不得浮厝棺木急宜遠葬城外荒地以免穢濁蔓延人具天良須顧大局如敢故違提究不貸○寍郡四鄉往年每逢八月間各有秋報之舉鑼鼓聲喧頗覺熱鬧今因時疫傳染各村落十室九病死亡相繼以致是舉無人興辦里巷蕭然不似往年景象矣 
[吳中患疫] ○現在蘇城內外瘟疫盛行往往朝發夕死救治無及其症初起先吐後瀉胸膈痞塞上下焦不通旋卽四肢轉筋手足攣拘各項藥餌入口卽吐不移時面色倐變十指羅紋皆縮遂致不起有城內某姓　自下午至次晨一家四口同病而亡前晚城內平江路某巨宅一門三人半日之內相繼而殂凡染此疾者醫家酌用桂附辛熱之品以救其陽雖能切中病情而藥湯不能入肚雖有靈丹無能爲力近有善士印送丹方用倭硫黃丁香吳茱萸附桂等藥研末以生薑汁拌糊納病人臍中外用生薑切薄片蓋其上以艾火灸三五壯藉以挽回陽氣俟其嘔吐稍定再進藥湯本館素不讀素問難經者諸書亦未究按病立方之理不敢强作解事姑存此方以質博雅可也 
[分司被控] ○佐雜擅受民詞有干例禁聞德化纖屬之通源地方於上月間有鄉農因爭水路灌溉田禾以致起釁毆斃某姓農夫事後詣通源分司署控告吳少尹卽飭弓兵簽提兇犯詎該姓有老嫗年逾七旬聞差至驚駭無措倉卒之間自縊而斃遂致一案變爲兩案控該分司於府州衙門現聞九江府王太守以事關人命未便徇隱　據情通詳省憲不識此案將來作何辦理也 
[鳳闕秋輝] ○東安門外奶子府有一賭局喝雉呼盧夜以繼日七月中旬某日將上燈時迷龍神方大張旗鼓互角論贏陡聞洋鎗一聲擊翻寶案賭客驚懼紛紛竄回局主疑爲官役來拿亦卽潛避他處久之杳無人聲始梭巡返視之賭具儼然並無人跡惟櫝中錢鈔約六千緡不知去向乃恍然大悟知爲騙手所算次日遂稟報地面官廳迄今未經弋獲一犯而賭客因此驚駭皆裹足不前矣○前門外煤市街三順鞋鋪主劉姓充當步軍統領衙門番役七月廿五日薄暮時獨自一人在該鋪對門致美齋晚飯酒微醉蹀躞而歸閱片時致美齋將閉門歇息忽有三五人闖入各處搜尋飯鋪中人不解其故上前詰問始悉諸人皆鞋鋪夥因劉於飯後回鋪不見身邊靴腋所貯銀鈔四百餘兩錢鈔數百緡皆東四牌樓四恒錢鋪所開是以飭夥到來尋覔飯鋪夥聞之帮同找尋杳無蹤影疑被給綹手竊去乃赴中正司署首告近日經該司官派役將各街頭綹手拘拿以便訊究不知能失而復得否也○吏部書吏某甲在前門外北火扇七月二十五日因親串家有喜慶事先期向某首飾鋪賒取包金簪珥數事約價三十餘金詎料二十四也被梁上君子席捲一空次日懼無力以償乃濳吞洋烟覓死幸其妻知覺急買西國藥水治之竟得生全○客歲總署與赫總稅務司德擬定洋藥稅釐由各海關經理茲由赫君查得各省販運洋藥熟膏由輪船航海行抵各海關者亦復不少乃擬定章程數條照會總署總署戶部會議大約不日卽當入奏矣傳聞擬將生藥若干可熬成烟膏若干核算明白然後酌定稅厘云○七月二十七日內務府咨行戶部轉催粵海關奏撥應解內務府經費銀十五萬兩除解到銀五萬兩尚欠銀十萬兩飭令迅速解京以濟要需戶部旋卽飛咨該關遵照○江蘇某姓夙當乾清門侍衛因亷俸無幾不足養妻孥子屢向該省結局強欲瓜分印結銀然結局例無武員出結之事每月所分結費該侍衛不得與聞五月某日經該省掌結局戶部郎中陳副郎檖善言開道該侍衛不但不依反日日來局與同鄉諸人饒舌大約謂文員印結銀兩本非　國家例定不過以其宦途清苦藉此以謀饔飱而侍衛官階係兩榜出身亦非無賴之徒可比其清苦且更甚於文員望諸同鄉斟酌其中一同出結云云諸人被其纏繞無可奈何乃定於每節幫助數十金云 
[太守回郡] ○松江府恩詩農太守於前晚起程回署松海防廳劉乙笙司馬上海縣裴浩亭大令均詣舟次恭送憲旌 
[直刺來申] ○正任太倉州莫善徵直刺於前日自蘇來滬小作勾留卽回太倉任所 
[靑令遄回] ○靑浦縣錢大令來滬迎送兩江總督裕壽師舟泊觀音閣碼頭於昨晨解維返署 
[捕頭返滬] ○法捕頭備德祿於前月初四日請假匝月前往東洋捕房一切事宜歸副捕頭謝而諾暫行代理前日備捕頭已乘輪回滬於昨日接辦公事 
[法使將來] ○新簡駐華欽使李梅傳聞已於西歷九月十一號乘法公司輪船前來大約本月之杪定可抵滬矣 
[幾遭火患] ○前晚七點鐘後法界新街五號弄口某姓老虎灶烟囱突冒火星幾乎走水幸隣人趕緊汲水潑下捕房亦立飭探捕前往灌澆得以息滅至昨晨捕頭飭將該店主傳一捕房大加申斥 
[頭緒全無] ○永泰恭號司帳人吳毓英控學徒孫蓮生卽孫生蓮捲竊寶銀鷹餅遁無蹤旋有在鹹瓜街開裕興紙鋪之施仁照報稱孫相識榮錦里富貴堂內種月仙校書銀洋皆交鴇兒唐家媽卽劉雅卿云云因之偕投公廨宋二尹研詰之下施供與該院妓女朱巧仙相識偶往閒逛巧仙言及此事鑿鑿可憑一尹深恐所報不實着施覓保候質一面飭差提月仙及唐家媽訊供核辦此皆已詳前報者也後施無人肯保由原差稟明二尹暫行管押及奉信票往提妓鴇則皆茫無頭緒樹想一經二尹訊供定必顯分皂白也 
[時疫流行] ○寍波人某甲在某輪船上爲司帳家住英界吉慶里中年近五旬其子尚未授室一日忽患時疫參苓罔效以致玉樓長理由母置辦棺衾爲之成殮時甲方在外深恐喪明　痛不使聞知閱日忽有人報稱甲在船患急痧行抵漢皋病已危極由買辦僱人昇送登岸棲身友人家調治無靈輾轉斃命今將棺木載回望卽往領云云甲妻聞言不覺大慟由諸親串好言勸慰一面雇人到船扶柩寄四明公所數日之間一家之內連喪二人亦慘矣哉 
[限日交人] ○前報列私梟陳靄川等在太倉境強搶官鹽經莫直刺移交上海縣緝拿當經蒯大令飭捕役柴樛趙金等先後獲到陳妻某氏并羽黨徐桂林等五名過堂解至太倉訊辦云云茲悉前日柴樛在大東門外拘到許樹公一名口操江北音據稱陳係許之弟子柴卽將許解到直刺訊供之下許求限半月內交出陳靄川直刺准限半月務將陳交案訊究飭許覓妥保候示 
[裝傷覷破] ○前晚有江北婦人陳劉氏將丈夫陳長泰擡至上海縣喊求騐傷究辦値日差明裴浩亭大令遂升大堂訊究該氏供稱丈夫陳長泰向在大東門外跳水爲業日前有同業陸金標誘丈夫賭博丈夫不去初四日丈夫因事經過十六鋪忽遭陸兇毆受傷求恩騐明傷痕提陸究辦大令問陳長泰能起而略走數步否陳供尚可大令着令起行陳乃慢慢起身略走數步大令飭將扛夫帶案遂有江北人徐木森及李某跪在案下大令謂陳尚可行走爾等見之否何用爾等扛擡來案飭各笞責二十板并飭將徐押候遞解回籍徐一再求恩大令乃飭同李交保釋放陳則交差看管劉氏交官媒暫行看管候提陸金標到案質訊 
 
 

Page 4

 
 
[輓陳晉宣年伯] ○學士鹽空父老哀濟時劉摯衆交推四塲十監廉名著對帶循環陋俗裁頓失牢籠山海泣如聞風雨鬼神來調羹未竟平生志我爲蒼生哭練才[  年愚姪安定潘森拜稿]  
 [M 
[病中綺禪庵主過別枕上口占一律送之] ○天涯知己別鸞鶴悵離羣病裏自憐我客中先送君愁心滄海月望眼浦江雲咫尺陽關道　歌不忍聞[  意琴室主未是草]  
[奉題種榆山人醫論錄請吟壇哂正] ○醫道古不廢名醫不常有海上集萬國尤爲諸病藪種榆山人來治十輙起九山人善論病由於讀書久論直抒胸中方不侈肘後見理月映雪行文尾應首在昔熟聞名如今余與友其論深以厚素問言勝藥治法良非偶當世病多矣山人能治否士病在科名農病在田畝工病在準繩賈病在升斗僥倖病在心夸張病在口覬覦病在目排擊病在手內病病苟安外病病作蹂華病病養癱夷病病積垢嗚呼道不古濡染誰執咎我亦病中人風塵牛馬走碌碌三十年箸作待覆瓿山人與我交名言乃不朽嗚呼古道存論定以人壽謂之爲名醫山人其登受[  意琴室主强病草]  
[客感寄堯階表兄杭州卽塵桂教之] ○斯世何人眼獨靑劇憐漂泊等浮萍休文消瘦文園病惆悵西風一涕零　宵長凉透讀書燈玉漏迢迢露氣凝富貴逼人眠不得蕭齋清况冷於僧[  綺禪伯草]  
[恭頌舒府余表姑老安人節烈] 古有六親之說賈詣書六術篇由同父推至昆弟專屬同姓所謂六親始於一本也爾雅釋親先言宗族次及母黨妻黨婚姻則兼同同姓異姓所謂由一本而旁達也親可旁達斯推放下窮矣爾雅惟宗族稍詳母黨亦則但由母之昆弟及母之姊妹不及備言也然親誼不可昧宜以類推之爾雅云父之姊妹爲姑王父之姊妹爲王姑則推王母之姊妹不當稱王姑乎王姑之女當稱表姑猶今人之稱舅之子姨之子爲表兄弟隋書經籍志載蘆懷仁中表實錄二十卷高諒表親譜四十卷可見表誼甚　不容忽略也吾祖母之姊適上都梓川余族生表姑適九都屏山舒族吾母系出屏山與表姑爲姑嫂行同時殉難吾時赴會試在京中途梗塞不得歸及歸哀痛不已今一念及猶悒悒焉　表兄醴泉爲母改葬用獻小詩　○屏山山麓暮風寒鶴唳猿啼陣陣酸碧血長埋人不死白雲仰 
　　望淚難乾留題蘚石碑三尺敬　椒漿土一丸吾母當年同遇難雖猶茲義瞻與忠肝[  愚表姪胡朝賀頓首拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年八月初三日京報全錄]  
　　宮門抄　諭旨一道錄前○發抄　旨九道○新授豫撫倪　奏恭報接印任事日期摺○豫撫邊　奏恭報交卸日期摺○又　奏報五月分雨水糧價情形摺○署滇藩司史　奏恭報交卸日期摺○滇藩司曾　奏恭報到任日期摺○大臣維等　奏勸勉人才整　營務摺○提督雷　奏恭報回任日期摺○大臣謙　奏酌保出力文武員弁摺○八月初三日刑部都察院大理寺八旗兩翼値日無引　見○游百川請假十日○召見軍機　松森曰　訥欽泰○皇上明日卯初二刻至　社稷壇行禮○發抄　張之洞奏梧　　稅收缺徵勢難全賠奉　硃批戶部議奏欽此○又知縣完欵開復奉　硃批丁鏞着准其開復原官該部知道欽此○又遊擊年老休致奉　硃批黃龍贛省以原品休致兵部知道欽此○又購　洋槍數目奉　硃批該衙門知道欽此○李鴻章奏臨榆令捕務廢弛勒限嚴緝奉　硃批　堉着先行交部議處餘依　該欲知道欽此○劉錦棠奏伊犁戶民王連生妒姦斃命案審擬奉　硃批　部議奏欽此○慶裕　奏吉黑兩省請另設鄉試中額奉　硃批禮部議奏欽此○希元等奏伊通河南圍荒地徵銀章程核減奉　硃批戶部議奏欽此　又副將郭長雲假滿赴營奉　硃批兵部知道欽此　　○河南巡撫臣倪文蔚跪　奏爲恭報微臣抵　接印任事日期叩謝　天恩仰祈　聖鑒事竊臣前以病愈遵　旨入　　復承　恩命補授河南巡撫印蒙　召對三次　訓誨周詳莫名欽感　陛辭時並陳明取道天津興直隸督臣李鴻章商辦直豫交涉事宜旋卽束裝起程於七月初六日行抵河南省城初七日准前任撫臣邊寶泉委　將河南巡撫　提督銜關防一顆暨　王命旗牌文卷等件齎送前來當卽恭設香案望　闕口頭祗領任事伏念臣猥以輇材迭膺疆寄涓埃未效悚惕彌深查豫省地處中州政務繁劇自歷兵荒以後盜風未熄民困未蘇舉凡察吏安民整軍經武以及防河籌餉諸大端在在均關緊要如臣檮昧深懼弗勝惟有殫竭愚忱破除積習於地方營伍一切應辦事宜次第講求認真經　固不敢因循將事　不敢操切圖功　兾稍酬高厚生成於萬一所　微臣抵豫　任其期並感激下忱除恭疏　題報外謹繕摺叩謝　天恩伏乞　皇太后　皇上聖鑒再臣經過直豫地渥沛甘霖民情均甚安謐堪以仰慰　宸　合併附陳瑾　奏奉　硃批知道了欽此　○○頭品頂戴河南巡撫奴才邊寶泉跪　奏爲恭報奴才交卸撫篆日期仰祈　聖鑒事竊奴才前因舊病復發假滿未　　奏請開缺調理仰荷　聖慈鑒察　逾格矜全俯如所請當經具摺叩謝　天恩嗣差弁齎回原摺奉　硃批知道了欽此茲新任撫臣倪文蔚於七月初六日抵豫奴才卽於初七日派委署閒封府知府陳桂芬府摽中軍叅將玉壽將河南巡撫兼提督銜關防一顆暨　王命旗牌書籍文卷等件齎送新任撫臣倪文蔚接收奴才卽於是　交卸理合將卸篆日期恭摺具陳伏乞　皇太后　皇上聖鑒謹　奏奉　硃批知道了欽此　○○頭品頂戴河南巡撫臣邊寶泉跪奏爲彚報光緒十三年五月分豫省雨水糧價情形恭摺仰祈　聖鑒事竊照本年閏四月分雨水糧價業經奏報在案茲據祥符等一百廳州縣稟報五月初二至初五初七至十一十五至十七十九至二十九等日得雨一寸至五寸及深透不等間有積水地方均批飭設　疏消惟南陽南召舞陽葉縣西平遂平郾城等處或雨驟風狂或水發河漲或坍塌城垣民舍或沖刮樹木田禾南陽遂平西平三縣並有溺斃人口當經分別輕重批飭該管府及各該縣分詣查勘撫恤現在各屬早秋芃茂晚秋種齊民情　謐堪以仰慰　宸衷至通省糧價惟開封陳州二府屬之小麥歸德河南二府屬之黑豆衛輝府屬之小麥高粱黑豆許州倂所屬之高粱黑豆光州倂所屬之高粱稍有長洛餘皆與上月相同由布政使劉瑞褀開摺呈送前來臣覆核無異理合敬繕清單恭呈　御覽伏乞　皇太后　皇上聖鑒謹　奏奉　硃批知道了着卽飭屬查明被灾戶口妥　撫恤毋任失所該部知道單倂發欽此　○○布政使銜雲南按察使臣史念祖跪　奏爲恭報微臣交卸藩篆並回本任日期叩謝　天恩仰祈　聖鑒事竊臣光緒十二年八月二十一日接署雲南藩司篆務當經恭摺奏報在案茲奉督臣岑毓英撫臣譚鈞培　檄飭知仍回臬司本任遵於本年五月初十日交卸署篆移送新任布政使曾紀鳳接收卽於是日准署按察使糧儲道譚宗浚交卸信文卷前來臣當卽恭設香案望　闕叩頭祗領任事伏念臣自維譾劣兩攝旬宣報稱毫無懷漸靡已現奉飭回本任總理刑名與凡察吏安民詰奸 
　　京報　第二千四百四十六號　丁亥八月初十日申報附張不取分文 
　　　暴庶政胥關緊要撫衷彌切悚惶惟有勉竭駑駘倍加詳愼隨時稟商督撫臣實心經理不敢稍涉因循庶期仰答　高厚生成於萬一所有微臣交卸藩篆仍回臬司本任日期並感激下忱理合繕摺叩謝　天恩伏乞　皇太后　皇上聖鑒臣謹　奏奉硃批知道了欽此　○○調補雲南布政使伯奇巴圖魯臣曾紀鳳跪　奏爲恭報微臣到任日期叩謝　天恩仰祈　聖鑒事竊臣前於貴州藩司任內蒙　恩調補今職當卽恭摺謝　恩交卸黔篆料理起程茲於本年五月初四日行抵雲南省城奉督臣岑毓英撫臣譚鈞培會檄飭赴新任初十日准署藩司史念祖將印信文卷移交前來臣恭設香案望　闕口頭祗領任事伏念藩司職任旬宣滇省地當邊要在在均關緊要自維　深懼弗勝惟有殫竭愚忱矢勤矢愼並隨時隨事稟商督撫臣加意講求認真整頓以期仰答　高厚鴻慈於萬一所有微臣到任日期並感激下忱理合恭摺具陳叩謝　天恩伏乞　皇太后　皇上聖鑒　奏奉　硃批知道了欽此　○○奴才維慶常星阿跪　奏爲勸勉人才以重　防裁革陋規以杜營私恭摺仰祈　聖鑒事竊查寍夏駐防自嘉慶七年軍政經將軍雙禧薦舉協領塔孟阿卓異迄今將及百年從未保薦一員亦鮮　計典奴才愚以爲營伍整頓必以訓練爲先訓練又以賞罰嚴明爲要伏思屢受　國恩畀以寄取不竭盡愚忱力圖報稱豈以久未舉劾因襲故常致使人材湮沒營務廢弛本年卽屆軍政大典奴才等尤當認真考騐如有弓馬優娴才識出衆者自應切實保舉以示鼓勵或有疲弱衰病操防不力者必秉公叅劾以警效尤俾官兵咸知勸懲於營伍望有起色以仰副　朝廷愼防修明武備之意至又查屬下有醜送陋規卽應革除之弊無如地瘠缺苦其中艱窘情形亦應據實陳明寍夏地方自遭兵燹後益形荒僻以致商買稀少百物昂貴較之他省過於數倍將軍副部統缺實屬瘠苦若僅以廉俸作一年用度雖力　撙節亦入難敷出陋規旣裁不得不略資公費以免苦累再四思維惟有仰懇　天恩俯念邊防瘠地異常清苦可否仿照前四川督臣丁寶楨奏裁陋規加添成都將軍副都統等津貼之案核減加給寍夏將軍每年津貼二千兩副都統每年津貼銀一千兩自加津貼後所有陋規概行革除以資辦公而肅政體出自逾格鴻施其酌加之項滿營無欵可籌如篆　兪允應請　旨飭下戶部咨明陝甘總督於每年籌銀三千兩由本年爲始按年撥解庶辦公不致竭蹶於操防大有裨益奴才等因勸勉人才整飭營務起見是否有當伏乞　皇太后　皇上聖鑒訓示謹　奏奉　硃批着照所請戶部知道欽此　○○頭品頂戴山西固原提督奴才雷正綰跪　奏爲恭報奴才接篆任事日期叩謝　天恩仰祈　聖鑒事竊奴才前有關外趨叩闕廷荷蒙　召見兩次　溫逾周詳　名欽感　陛辭後率甘軍馬步六營起程於五月二十二日馳抵蘭州與陝甘總督臣譚鍾麟妥商一切分別汰留擇要駐紮奴才轉封固原於六月十七日准署固原提臣沈玉遂遣中軍叅將成光裕齎送　欽頒嘉字八十一號提督陝西總兵官銀印一顆及　王命旗牌書籍條例齎前來當卽恭設杳案望　闕口頭祗領任事伏念奴才一介武夫毫無知識關外協防三年涓　未報茲復　飭回本任惟有勉竭駑駘諸凡與督臣籌商務求軍寶簡練邊宇又安以期仰答　高厚鴻慈於萬一所有奴才前領統率甘軍辦理關外防務關防呈繳神機營並將回任日期恭疏　題報外理合恭摺叩謝　天恩伏乞　皇太后　皇上聖鑒謹　奏奉　硃批知道了欽此　○○奴才宗室　禧跪　奏爲遵　旨酌保拿獲口外積年漏網匪首出力文武員弁　懇　恩施恭摺仰祈　聖鑒事竊奴才前以擊籲　恩施恭摺仰祈　聖鑒事竊奴才前以擊散全股逆匪生擒積年漏網巨匪楊步澐等出力之旗綠各營練軍地方文武及蒙古各員弁欽遵前奉　諭旨奉請擇尤獎勵旋准吏部咨恭奉　上諭准其擇尤保獎毋稍冒濫等因欽此仰見我　皇上有勞必錄策勵邊防之至意奴才跪聆之下欽感莫名當卽轉行欽遵去後旋據在事各員弁開單先行呈送前來奴才嚴加核減擇其尤爲出力者酌擬獎敘分　清單仰懇　天恩飭部核覆以昭激勸出自　逾格恩施除將出力稍次員弁兵丁由奴才記功給予外獎並將各員弁履歷分別咨送部院查核外理合恭摺具　奏伏乞　皇太后　皇上聖鑒謹　奏奉　珠批該衙門議奏單三件倂發欽此 
 
 

Page 12

 
 
[邗江官報] ○八月初一日新委泰壩錢石逸司馬稟辭赴任○初二日泰州分司沈分轉到揚公幹○初三日江西陳遊戎有明解餉來○初四日陳鹾　儒璋甄別 
[粵省官報] ○藩憲牌示連州珠崗司缺委新班巡檢孫應增署陽山淇潭司缺以新班巡檢籟玉森詳補撖白塲宋邦彥飭赴新任香山淇澳司缺委從九品楊鈞署樂昌丸峯司缺委從九品沈廷鈞署 
[委辦要差] ○前督辦九江洋藥局委員鄭大令輔清素以明幹爲上游所倚重現聞自烟臺以至膠州將設電線大憲深知大令之才是能器使因不俟服闋令其墨絰從事大令捧檄後已於上月二十五日由烟臺督率巡勇洋匠開工總其目而攬其成居然有厝牛珇一朝解十二牛而芒刃不頓　勢豈非所謂從事獨賢者歟 
[巴峽猿聲] ○黃觀察仕宜昌開辦加厘鹽局已數年矣近聞奉　旨裁撤大約梅開嶺上時當可停辦矣○前日午後有甲乙二人在宜昌城內東嶽廟前因索　帳以致爭毆中被乙翹一足剔之更擊以石塊當卽昏暈而踣躺臥街心旋經其母到場灌救而醒或曰乙係某營勇丁兇橫如此不知營官亦聞之否○有某甲者年可二十餘不知何故至中水門外抱石投江經人赶急救援甲已昏絕不知人事乃抱放煮飲鍋上令腹內之水全數吐清方得復醒一朝之忿竟忘其身君子曰是亦愚不可及者○沔州災黎皆逃荒至宜昌向各鋪乞食各殷戶及好善之西人皆捐錢以供館粥近日下游又到數船滿載逃荒男婦依舊挨戶乞食旋陸續望川中去 
[賭風大熾] ○光福鎭離蘇城西五十里僻處太湖之濱地方官耳目之所不及近有曾經犯賭飭拿之長山岐山等多名在該處空地搭蓋布篷擺設桌凳聚衆賭博一爲　圓一爲銀皮　圓者現錢孤注數十文至數百文數千文皆可入局比其小焉者　銀皮者不准押錢祗准押洋自一元至十元百元多多益善每日上午九點鐘開塲至晚　散輸贏有千金之多鄉人所賣新絲銀錢銷沒於此中者已不知凡幾長山等勢焰赫赫一呼百諾前日有某差役因公赴彼前往觀看欲向取陋規豈知反被各棍徒痛毆因無官長印牌捉拿只得忍氣吞聲而歸倘賢令尹訪查確實雷厲風行一鼓而擒之亦該處人民之福也 
[耳聾愈助賑捐] ○好行陰德姓名唯恐或陽力挽奇災拯救齊聿沾無間今玉山無名氏善士續助賑欵洋五十五元由　古愚　生俯莅交來委解直東述悉求耳聾速愈履　慈祥定開壅滞傾資濟世較之社日治襲酒厥功當勝倍蓰矣[  上海北市絲業會館籌賑公所愚弟少欽施善昌誌]  
[謹呈大南遯叟土紫詮先生斧政] ○足跡申江寄名高百尺樓文章驚薄海經濟震瀛州會結先人　　先生與先君子係舊交　還求爲我謀作書由泰岳幸得識荆　　外舅粹如興先生係通家鈞持外舅手書得以進見○蒲柳非成器蹉跎感歲年吾　原已矣　事歎茫然價入龍門倍名　驥　傳階前三尺地乞借向高賢[  玉峯姻世姪仲經支南鈞未草]  
 
 
