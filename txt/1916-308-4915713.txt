# 1916 - 308 - 4915713

 

Page 1

 
 
   
 
 

Page 2

 
 
時評 
[外交總長（冷）]  
　　自今内閣組織以後至於今日而外交總長始得補久懸之缺甚矣外交人才之難也 
　　雖然當内閣初成立之時唐之外交總長亦經議會之同意而本人亦無反對之表示人亦以爲外交總長之就任轉瞬間事也乃以閱時旣久而風波横生遂因之辭職因之又提陸汪二氏而被否决因之遷延至於今日今者伍廷芳氏又經議會表决而同意矣我甚望伍氏即日就任以當此外交之衝盖外交多故旣宜待理而無風生浪之徒無時蔑有一遷延又多政界之紛擾也 
[命令]  
　　十一月六日大總統令龍覲光晋授勳四位此令 
　　又令龍運乾晉給三等文虎章此令 
　　又令陳西林晋給四等嘉禾章此令 
　　又令蔣燿奎晋給四等嘉禾章崔季友晋給五等嘉禾章沈爾章李寶森秦士林均給予八等嘉禾章余廷瑞張忭張士奇蔣逢辰鄭恩澤胡麟學翁鑑沈福增均給予九等嘉禾章此令 
　　又令財政總長兼鹽務署督辦陳錦濤呈據兩廣鹽運使姚煜因病辭職姚煜准免本職此令 
　　又令任命丁乃揚爲兩廣鹽運使此令 
　　又令財政總長陳錦濤呈准兼署四川省長羅佩金電稱雅安關監督洪鑄久未到任請免職另候任用等語洪鑄著免去本職另候任用此令 
　　又令任命陳樸爲雅安關監督此令 
　　又令内務總長孫洪伊呈准前山西省長沈銘昌咨省會警察廳警正顧鉌王銳春郭炳南懇請辭職顧鉌王銳春郭炳南均准免職此令 
　　又令内務總長孫洪伊呈准前山西省長沈銘昌咨請任命韓大光陳蔭森試署省會警察廳警正應照准此令 
　　補十一月三日大總統令司法總長張耀曾呈請任命楊名椿署奉天藩陽地方檢察廳檢察長黄成霖署奉天安東地方檢察廳檢察長張藎臣署奉天遼陽地方檢察廳檢察長霍垚奎署黑龍江龍江地方審判廳長金五英署黑龍江龍江地方審判廳推事李謙益署山東濟南地方審判廳推事張清澤署山西高等審判廳推事余煇蠧署河南開封地方檢察廳檢察官彭則榮署甘肅高等審判廳推事陳陶署江蘇上海地方審判廳推事鄒俊卿署安徽蕪湖地方審判廳推事蕭篤秀金啓華均署福建閩侯地方檢察廳檢察官劉樹勳署綏遠都統署審判處審理員應照准此令 
　　又令司法總長張曾呈請任命王愼賢爲山西太原地方審判廳長汪學海爲安徽高等檢察廳檢察官何宗瀚爲安徽蕪湖地方檢察廳檢察長楊禧周茂松爲福建高等檢察廳檢察官應照准此令 
　　又令京兆尹王逹呈宛平縣知事郭以保呈請辭職郭以保准免本職此令 
[專電]  
　　北京電衆院通過伍廷芳長外交 
　　北京電徐内閣根本打消黎段復和孫亦受勸氣平現内閣决不改組昨日起段已照常視事 
　　北京電昨總統接東海電言外間有總統欲昌當此政局之說衰朽何能負重當今外交内政急須認眞措理政局宜求穏定昌願局外調和准二十左右來京云云報載不來京即日來京均未確 
　　北京電馮昨又有電致段孫勸和平了結消除私意挽救危局 
　　北京電孫洪伊糾參部員一案段總理擬交吳炳湘查辦 
　　北京電夏詒霆因對外交涉輿論譏其失職國會又將彈劾現已决計引退 
　　北京電夏次長曾向總理露辭職意段慰以秩庸已提出當可通過君無庸辭 
　　北京電津浦路局長黄仲良撤差以王家儉繼任 
　　北京電直人爲老西開案昨開大會决定對付方法一請政府嚴拒法使要求二請轉法政府求換代使及津領三請議院監督交涉四致全國報館主持公論五電各省一致後盾六此地無論何國不得佔領 
　　北京電昨日忽傳許世英秘密赴寗有所運動頃確查赴甯者爲某局長非許但近日以祝賀名義赴甯者甚衆頗與政治有關 
　　北京電溫宗堯不日來京並將升浦埠督辦 
　　北京電昨日午後三時林日使又謁段總理催决鄭家屯案 
　　北京電交行擬先兌一元票 
　　北京電陜議員以陳樹藩脅迫省會反對李根源提出查辦案 
　　北京電國民派近日正在分裂張耀曾谷九峯兩派以閣員關係主維持現閣實數約百餘人已在江西會館開會一次與彈案成否及政局頗有關係 
　　北京電陸軍部以姚錫光爲軍人特咨司法部將地廳判案撤銷改歸軍事裁决 
　　北京電某議員以張弧非現任官何得任其參預借欵擬卽提出責問 
　　北京電司法部總長規畫司法統一因限於人才經費主分三期進行 
　　北京電衆議員吕復提出查辦徐樹錚案列七大罪狀詞極嚴厲 
　　北京電葦蕩左營在京控葦蕩營督辦參議院議員楊士驄貪劣各欵政府擬嚴澈查辦 
　　北京電段總理昨接見浙財廳長莫永貞詳詢浙省財政實况並示以整頓辦法歷點半之久莫告别即出都 
　　北京電李烈鈞有帮辦粤軍務息 
[譯電]  
　　北京電馮副總統力請從速解决國務院政潮政府將從其請催促徐世昌來京交通部長許世英已赴南京與馮會商時事（七日） 
　　北京電參議院今日討論老西開交涉事（七日） 
　　北京電鹽稅餘欵四百四十萬元已於昨日交付中政府（七日）以上德文電 
　　北京電天津交涉員王麟閣外交部法文秘書劉符誠英文秘書嚴鶴齡均已免職衆意王劉嚴三人皆因老西開案代人受過而嚴鶴齡博士之免職尤爲衆所惋惜外人及曾受外洋敎育之華人頗誹議此事蓋老西開案與嚴毫無關係也聞伍廷芳允就外交職同意案將於七日提交國會（六日） 
　　廣州電李烈鈞今日在廣州正式交卸兵權滇軍演操於廣州軍容極盛昔所罕見 
（六日） 
　　澳門電瑞安（譯音）輪船（一二六五噸）已燬於火今晨兩點十分時瑞安號泊於碼頭火忽起於上艙面之梯口延燒頗速火勢甚熾船長與大副當火起時適已就寢故幾及於險倉促逃出無暇顧及衣物船長躍登碼頭華人之爲火夫者悉躍入水中逃生救火會施救頗力船身與機器俱獲保全（六日） 
以上路透電 
[東方通信社電（日本人組織）]  
　　北京電中國銀行自開始兌現以來中國銀行鈔票之價值固已恢復舊觀且交通銀行鈔票已漲至九五因此金融市面大爲活動而帝制派則暗中收買鈔票要求兌換鉅欵現金一面又頻揑造謠言謂中國銀行缺少預備兌換之現銀以圖搖惑衆聽章欲逼使至於停止兌現之地步此種破壞手段外國人一方面對之亦大生惡感云（七日） 
　　北京電阻止徐世昌來京之運動已生效力故徐氏入京之期又在未定之中因此政界局勢又陷入淆亂之狀態　（七日） 
　　南京電黎大總統之特派員王家襄於本日午後一時携帶副總統當選證書抵寗馮督軍特派禁衛軍及軍樂隊歡迎之 
　　馮督軍定於明日（卽八日）舉行副總統就任禮 
　　南京電定武軍之兵士中有私運各種貨物進口之事若輩似不解稅關之性質誤認以爲利益歸於外人故屢有擅行囗囗囗（此處電文不明）之舉動有時竟有出於暴行者此間稅關員因此甚爲棘手 
　　奉天電黎總統及國務院來電云鄭家屯事件及警察權問題現正由外交部嚴重交涉據理力爭可靜待解决至顧問問題亦可望圓滿解决云云（七日） 
　　奉天電法庫門鐡嶺兩知事陳請於明春敷設法庫門至鐡嶺間之鐡路目下正在各方面極力運動（七日） 
　　漢口電湖北自本月起已入冬防之期故武漢駐屯軍隊目下正在互相交代極形忙冗同時各要隘之守備兵亦已增加（七日） 
　　漢口電湖北省議會所發起之黃興追悼會擬於武昌舉行已舉副議長王信敷等八人爲幹事員（七日） 
　　東京電此間湘省留學生定於本月十八日在東京私立衛生會爲黃興開追悼會今先在帝國敎育會開相談會兼小追悼會到會者爲湘省留學生六百餘人日本名士如犬養毅吉野作造寺尾亨等皆列席於來賓席（七日） 
　　東京電日本天皇因須親自統率陸軍於肥筑之野舉行陸軍大演習特於本日上午六時四十五分出宫城率波多野宫相以下各員及供奉員等臨幸東京驛各皇族及文武百僚皆先至車站候駕恭送天皇於七時開車西下（七日） 
　　東京電本日爲青島陷落二週年紀念日即以當年與戰之獨立第十八師團長神尾陸軍大將及第二艦隊司令官之加籐海軍中將等詣 
 
 
 

Page 3

 
 
靖國神社捧玉串於神前以表追懷之意旋在就遊館縱覽戰利品而散會（七日） 
[戰電]  
　　（英人路透電） 
　　巴黎電今日下午公報云法軍在萊斯波曷夫與薩伊萊薩伊里塞爾間獲進步法軍所佔自薩伊里塞爾至聖比愛勒伐叢林止之陣地夜爲敵軍所攻北横嶺與叢林西端之敵軍屢次攻擊均爲法軍砲隊及機關槍加以重創丹洛泊村有活動之砲火但無步軍戰事（六日） 
　　倫敦電海格將軍今日公報稱敵軍夜間回攻甚猛奪回伐爾蘭柯爾叢林附近之地一部分英軍固守萊斯波曷夫村東之地英軍襲擊亞美蒂愛爾及伊泊爾境之敵軍三次均得手 
　　彼得格勒電公報云敵軍屢圖攻奪里比柴杜爾拉東面之高地均未得手敵軍在卡巴利安森林境進攻受挫俄軍奪獲高地多處俘敵三百九十四人泊里台爾之羅軍力戰之後向南稍退惟桀爾河之羅軍曾逼敵向北退走高加索之土軍在哇格洛特境屢攻被敗 
　　羅馬電公報云敵軍在康西山谷與魯加蒂哇進攻受挫加沙高原之意軍轟擊加斯太拉維柴之敵軍防禦工事且獲進步故數地點之陣線已得伸直（六日） 
　　倫敦電意軍陣線有雨霧戰事頗受妨礙特倫蒂洛之奥軍希圖牽制意軍且在某地點攻擊五次均未得利（六日） 
要聞一 
[北京特别通信（三十七）（飄萍）]  
　　外交總長之提出 
　　老西開案之近情 
　　中俄間之新交涉 
　　外交總長决定提出伍廷芳已屢記於本報記者初聞諸國務院方面之人乃復詢之於總統府中人不知也故記者之電告殆爲國務院業已决定製就公文而未送總統府蓋印之時但所以提出伍氏之故實動機於黎大總統之篤念耆碩第一次囑其公子伍朝樞函詢乃翁僅言當局極盼來京一行對於政治問題多所商詢初未提及外交總長之事而精神裂鑠之伍秩庸先生乃於覆函中頗滿足表示高興之意並言可以來京當局對於外交總長一席至是遂决屬意於伍而其中又因選舉副總統及其他種種原因不能不暫時擱從此所以至今而始得提出也以伍氏之資格與信望當無虞其不通過而外交問題如是棘手之時伍氏果肯一躍登台與否頗　疑問且内閣問題尙未解决議員又有彈劾陳谷兩總長之提案苟現内閣而不能根本刷新吾恐其終無濟於實也 
　　老西關交涉一案自夏氏受法代使嚴重詰問並以取消前議爲言後夏遂格外秘密會議時併秘書等亦不得與聞可謂秘而又秘矣當法代使連日至我外交部則無從秘者也交涉之仍在進行可想而知惟因秘密之故新聞記者無可塞責於是言其結果曰仍無結果據外人間之消息連日會議已及於善後問題我國所提出之案十三條而法代使亦已提出對案兩案之異點我則主張自行開設爲各國人自由居住之商場而法國方面之主張則堅持以該地爲屬於中法兩國管理之下之一種自治區域目下對於此點正在爭持但依法國方面之主張則與以之爲法人租界何異夏氏近日益爲京津之人所指摘外交難辦吾人又安可以不相諒但才具資格均爲有限制之物夏氏當此外交總長方始提出之時此案或又將延以有待惟不知外人肯待我否耳 
　　外交多故如今日之我國者亦已極矣而昨日俄人方面之警電俄國與我乃又有新重大交涉發生據此一面之詞謂俄國近派兵士偕獸醫多人赴滿洲購買軍馬本月二號行至開原適當檢查馬匹之時忽與該處匪徒有所衝突開鎗互鬭擊斃俄兵傷及獸醫北京俄使館接此報告當卽以此一面報告製正式公文照會外交部藉口保護外人之不完全加鄰邦軍士以暴行大開强硬之交涉我當局接此照會乃急致電該處地方官速查眞相以便對付聞此事殊不易了第二之鄭家屯案乎抑第二之朝陽陂案乎保護外人不完全云云無非欲以保護權付之外人耳此與鄭家屯案之警察權問題頗有間接關係吾人當日俄新同盟實現之時曾屢以（俄日與遠東）爲論題警告上下今乃一一明顯發生矣國人其應如何平私意息内爭以救此外侮紛乘之時局乎 
[伍廷芳同意案咨文提出]  
　　外交總長政府兩次提員經國會否决後乃以夏次長代理部務迄未提員蓋亦政府難於適當人員之物色而躊躇謹愼不敢驟然提出也近日各省督軍省長中關心外交者多有向政府詢問此事而衆議院議員王君玉樹等以外交總長一席關係重要不能久懸亦提出質問書質問政府政府亦以現在交涉緊迫繁劇外交總長非正式任命完全負責不可於是有擬任伍廷芳爲外交總長之議日前曾經政府電商已得伍君允諾苟國會同意即可出山故國務院提交衆議院請求同意之咨文早已備辦乃延擱數日迄未送至衆議院前日有人詢問叚總理總理謂確將提出文已備辦蓋此爲政府格外愼重之意云云至議員方面則各派皆謂伍君出任外交爲全院所認爲適當之人才届時必得大多數之同意票甚或全體同意亦未可知故政府已於日昨將提出伍君之咨文交院投票國會中各團體多已聚議以伍氏聲望素著中外咸服出長外交必能勝任愉快並已有人動議變更議事日程從早投票云 
[海光寺窪案尙無辦法]  
　　公府消息大總統以海光寺窪案迄未正式開議而各省質詢交涉情形之函電日多一日倘遲延不覆深恐各省發生誤會殊於交涉進行前途窒碍尤多特擬在公府遐矚樓添設臨時外交密要委員會專辦中法中日中俄等交涉事件以汪伯棠陸子欣孫慕韓曹潤田陸潤生諸氏爲委員定於星期一爲該會成立之期並聞政府日昨又接唐少川君由滬第二次來電密陳對待法人之計劃探其内容要點有二其一請中央嚴重抗議並條擬辦法三端其二詳述光緒壬寅年與法人所結之契約絶無至今日允讓國土之理由經元首披覽後極爲嘉許遂留中以備開外交會議時作爲參考另一消息云中法交涉開議地點我政府决意在京師與法公使直接談判而法使要求擬在巴黎開議其結果仍依中國之主張以杜第三國藉事調停而免將來莫大之損失聞法使已有允意開議之期約在五日之内同時政府又接駐法國公使胡馨吾氏要電一件大致係因法政府對於天津海光寺窪交涉案雖有退讓之意惟尙未表示如何辦法元首閱畢遂傳見叚總理夏代外交總長詣府密商一切各省督軍對於此事仍陸續有電詢問如雲南唐督軍繼堯廣州陸督軍榮廷湖北王督軍占元江西李督軍純等措詞均甚激切而李純以桑梓關係來電尤多其第三次致電中央略稱天津老西開交涉發生旬餘仍無正當結束惟事關桑梓禍福外人侵我國土寢饋難安務懇政府堅持力爭早日恢復原有土地倘法人以强權爲公理不顧萬國公法我政府惟有用最後手段對待之純雖不敏甘爲政府之後援云云至於一般國民則保定有公民大會之繼起漢口有聯合會之函詢而直隸公民李士英李六更崔崶等又有五宜戰之憤書發表要之皆爲敦促政府對於此次交涉之進行而政府方面實際上之可言者惟直隸王交涉員與外部劉秘書之免職似係中央所以借平民氣之見端其他固皆一無動靜也 
[俄人最近之滿蒙政策]  
　　上海日報載哈爾濱通信云俄國從事戰爭不遑他顧然其經營東方未嘗或息也俄國東侵以開發西比利亞爲第一步故各州總督或設稅關制限外貨輸入或取締海洋自由港防止輸入以期西比利亞産業之興盛雖曰西比利亞地廣人稀即施此政策仍不能收效於數十年之内然其政府以戰爭之機會國内凋敝乃獎勵人民移居東方俄屬波蘭人蒙戰禍最慘故東遷者最多西部西比利亞移殖殆已遍滿更有團體移民向黑龍江遷徙者二處共約一百萬之多且尙增加未已也移民保護法則除哥薩克之特别區域以外强制分配移民於各農村使各部落在一定期限之内負扶養之羣務荒地農具之貸借亦不取資云 
　　西比利亞之經濟獨立若甚遙遠然産業之獨立依居民之多寡而决以近來移居者之衆多則産業獨立轉瞬間事耳居民旣充實産業旣獨立由是中俄接境者亘數千俄里誠如是不惟可以保持中俄國境之安全且可防中國勞働者之北侵不　維是可以從而侵略北滿矣 
　　俄國經營之北滿鐡道雖已貫通北滿尙不足永保西比利亞之安全軍事上亦有不足之感乃從事敷設並行線其黑龍江鐡道之伯力克鐡橋於十月十八日舉行開通式從此二路可以貫通俄國卽藉此爲經營北滿之基礎今二鐡道之連接卽其一大關鍵也近今俄人於興安嶺附近投資二百萬羅布建設永久疊堡三座昨年起已興工矣至於黑龍江之航行權俄國獲得之於前清之手當此戰時哈爾濱俄人受影響頗大故民間航行船舶多歸華商之手俄國官吏欲維持其所獲之航行權乃設法禁止買賣船舶且規定法令以前之契約概歸無效此種政策雖不合理但俱見其維持權利用意之周也 
　　俄之經營蒙古初欲利用於極東有事之秋别無作用不謂歐戰旣始蒙古成爲寳庫供給馬匹與其他畜類極多使前敵無缺乏之憂故戰後必竭力經營之毫無疑義現在計畫敷設西比利亞庫倫間之鐡道其一端耳要之俄國在滿蒙之政策與他國之發展工商業政策互異必以鐡道爲政策之先然後使鐡道勢力範圍内諸地方化爲俄領不問平時戰時務必獨占利益換言之俄國所謂政策卽土地侵略政策也 
[中行開兌後之擠兌原因]  
　　中國銀行之兌現本諸大總統意思與國務會議議决而又有十分之準備乃有某報始終不贊成此事欲破壞全國金融而始快其破壞之原因大致以某要人與交通銀行有密切之關係此次中行兌現交行必受莫大之打擊又其人本爲停止中交兩行兌現之主腦者其初意本欲操縱全國金融使人民無活動之餘地今大總統洞燭其奸乃下令兌現某主腦頓失所依故必設法破壞之以顯自己之能而歸咎於大總統有此原因某某等遂極力散布謠言不曰中行之準備不足必曰外人不信中行之鈔票並使交通銀行兌換現金存於某外國銀行聞已逹七百餘萬元之譜又據英文京報云國家銀行與國家人民休戚相關凡吾國民皆當知所以愛護之中交兩行停兌後一般人民飽受痛苦今幸中行實行兌現政府對於交行亦正在趕籌現欵以期從速開兌在政府於兩行原無歧視中行開兌後情形極爲平穏前一星期兌現人數並不甚多且有大宗存欵收入此固吾民國之好氣象乃近兩日來頗聞兌現之人較前爲多究其原因則確爲某系破壞中行之陰謀其可證明者約有數端其一中行於上月二十六日開兌人民無不滿意而二十七日某報所登兌現之前前後後一則猶大肆其反對之論調竭力破壞某報實爲某系人所唆使其二前門外某錢舖爲某系所組織於中行開兌之前收買中鈔大宗取現以實行其擠兌之計畫其三授意新華銀行遇有存入中鈔祗允代取不能作爲現欵存儲該行方某即某系人其四授意錢商造作謠言並將中鈔兌價故意較現洋作短以上各節記者調查所及皆信而有徵然中行現金充足仍能照常兌付此可見某系之徒勞無益但不解某系之必欲種種破壞乎中行者是何心肝願吾一般愛國之人民益思所以愛護此國家銀行勿爲一般破壞之徒所淆惑而附和擠兌也云 
[杭州快信]  
　　吕省長於昨日（六日）召集省道籌備處處長吳秉元會議辦法應一方面從事測量一方面籌募經費責成各縣知事及地方自治機關協助辦理 
　　吕省長委省立第一苗圃圃長赴杭嘉湖各舊府屬查勘模範林場模範桑園及縣農會設立之林苗圃 
　　浙江蕃薯捐一項由吕省長訓令財政廳免予納稅以恤貧民 
　　政務參議員余光凝委代理景甯縣知事遺缺以名譽顧問葉誥書補充 
　　代理高審廳長陳汝璋接任後查閱吳興長興平湖三縣積案甚多特委本廳書記官馬伏生前往查辦 
　　浙江陸軍第一師師長童保暄上月出巡昨日偕王鎭守使乘翌麾兵艦回杭 
　　吕督軍委第一師參謀石鐸本署參謀成炳榮兼充陸軍軍學補習所兵學敎官 
[南京快信]  
　　蘇省議會議員對於省制加入憲法及省長民選之意見多數贊成省制加入憲法反對省長民選 
　　陜省議會聲明休會緣由致蘇議會電云本會昨日收到公民團陳請拒絕李省長來陜一案未經開議該公民等麕集多人以暴亂行爲蹂躪議會以致不能執行職務理合聲明休會陜西省議會江印 
　　山西省議會昨致蘇議會電云省議會鈞鑒頃致大總統國務院國會電法治國家首重民意各國民意機關莫不以行政之階級爲設置之標凖今國會省會次第開幕獨於縣地方之民意機關仍付闕如旣不能以發揚共和之精神將何以周知吾民之疾苦若縣知事之行政省長有監督之責省議會有咨請查辦之權究不若躬被其治者之見聞親切欲求眞實之民意省議會誠有設立之必要元二年間各縣議會舉各以省單行法行之者非無因也現政府不欲期於法治則已否則請將縣議會法速行制定公布定期召集無任蒼生失望請協力要求爲禱山西省議會印支 
　　奉直旅寧同鄕已開會公推代表二人赴天津調查老西開交涉案經過確情 
　　馮副總統徇奉直同鄕之請昨再電中央請力爭老西開交涉案以保國土 
　　馮副總統力主維持現内閣昨電黎大總統陳述調停意見 
　　馮副總統公選證書昨日午後一時到寗軍政各機關長官齊至下關歡迎入城軍樂前導頗極一時之盛今日政商學各界均懸掛民國五色國旗共伸慶祝 
　　鄂督軍王占元派秘書何崇卿贛督軍派參謀長汪本仁來寗祝賀馮副總統 
　　桂省議會來電通告黄克强先生逝世休會一日以誌哀悼 
　　滬製造局總辦李鍾岳與德州兵工廠總辦對調 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[地方自治與行政區域]  
　　内閣政潮時起時伏所喧然人耳者不曰某某辭職卽曰某某疏通而國政一切進行則諸多寂寂無聞其中内務部一部爲政潮激盪中有關之一份子故較之各部尤甚兹者該部消息乃忽傳有地方自治之起草行政區域之改畫等新政之籌議爰據所聞爲録概要以觀厥後 
　　（一）地方自治大綱自治一端亟待施行該部日前曾特聘法學專家分門起草其議决大綱如左（甲）縣制區域依原有之縣治機關分縣議會及縣董事會兩部縣議會爲議决機關董事會爲執行機關而以縣知事監督之選舉用複選法經費分附稅特稅公益捐使用費規費公欵公産及罰金等而附稅則取限制主義罰金則由公約自定如過原定數以上須經會議公决不服者得向上級議會陳訴 
　　（乙）市鄕制區域人口過某數以上者爲市其餘爲鄕但縣制所在地皆定爲市又市鄕之内因必要情形得設分區機關分議决執行兩部惟執行部市用合議制鄕用單獨制其市之事務繁多時並得分科辦理選舉用複選法經費欵目如縣制（丙）特别市制區域以人口過某數以上者爲限但省會及商埠不以人口爲限皆爲特别市制機關分議决執行兩部執行部用合議制市長由市會選舉三人呈由省長認定一人特别市事務受省長監督選舉用複選法經費欵目如縣制市鄕制以上三項所有應辦事項均另擬訂 
　　（二）改劃行政區域吾國省分大小不等形勢各異行政遲滯良由於此内部現擬改劃行政區域之標準如左一内地各省擬就現制省區縮小範圍依第二欵所列之標準分劃爲若干區其邊外及特别區域則另行劃分不在此限二劃分之根據大致以地方面積山川形勢地理沿革以及轄縣交通等關係爲準三參政人口賦稅風俗習慣方言等項俾免行政之困難四就原有區域整理之其有犬牙交錯者得酌量劃撥五蒐集從前增設省道成案特立新區六各縣區域暫仍其舊 
[賫送副總統證書專員出京]  
　　據民國二年成例今總統黎公當選副總統後由參議院議長王家襄君親賫證書送往武昌此次馮副總統當選仍奉命令領江蘇督軍事不能來京就任現電商結果仍由王議長賫致證書定於明日乘專車南下計七號到寧次日在督軍公署奉致副總統當選證書卽以是日爲馮副總統就任之第一日惟另一消息賫證書者爲該院秘書長張東蓀氏以現在京中時局觀兩院應議之事甚多憲法又正在審議中王議長或者不能抽身南下亦意計中事也又政府以馮副總統兼領督軍事務較前繁湊應酌添任軍務帮辦一員藉資襄助已有電逹馮副總統徵其問意聞政府對於此軍務帮辦人員頗屬意於鈕永建一俟與馮副總統接洽定妥後卽行發表先是副總統選出馮河問後外交部依據常例通告各國元首昨該部接得駐美顧公使電稱美國大總統向公使聲稱恭賀馮副總統萬歲並祝民國無疆希轉陳馮公等語合先電聞云云 
[李根源入陜之迎拒]  
　　李根源長陜之命令發布陜人中有一部份反對者又有一部份反對反對者文電書函絡繹不絶而最近陳樹藩督軍亦表示拒却意兹將兩方對於李氏之函電略述一二此中消息殆與陜中政局不無關係也 
　　拒李入陜者陜西督軍陳樹藩聞李根源到京卽電請政府籌欵五六百萬以資救濟昨又電致政府自請辭職謂自李根源有長陜之命人心惶惶軍情搖動樹藩百計維持極力鎭抑以爲李省長必携有大宗巨欵來陜則補苴調停當可漸臻融洽詎李省長來電啓節有期籌欵無望繞屋徬徨未知所措目前財政羅掘俱窮而一般人士慷慨激昂縱能抑制暫時終恐一旦横决樹藩自計庸愚彌縫無術與其獲譴事後不如陳情於事先懇另簡賢能俾得解甲讀書藉遂初志又電云據省垣巡警廳報告有公民二千餘人因反對李根源欲拒入陜故向省議會請願與梁議員衝突議場秩序紊亂派警彈壓即時解散恐道途傳聞失實合先電聞云云 
　　促李入陜者陜西旅京公民致國會陜議員書云參衆議院陜西議員諸君鑒天相中國共和復活黄陂繼任政局稍安吾陜積弊之餘幸得李公長陜之命賢者在位乃國家之休徵撫宇得入實災黎之幸福公民等不禁爲吾陜賀尤不禁爲中國前途賀也君子不阿所好譽者必有所試查李君印泉之爲人其行義事業彰彰在人耳目武漢起義之時李君手提義旅與蔡松坡諸人戮力以滇獨立是其於共和之肇造厥功不鮮去歲帝制發生李君又與唐蔡諸人首樹義幟爲全國倡中國所以不亡共和所以復蘇凡我國民孰無良知能不飲水思源耶邇來李君經政府之敦促陜民之電請將赴陜視事竟有少數僉壬挾私反對閱本月一號覺報專電欄載陜西公民電一則曰禍滇再則曰禍粤三則曰禍陜夫以滇獨立即爲禍滇粤省響應卽爲禍粤是必於武漢首義之時滇省不獨立響應而後乃爲不禍滇也帝政發生時代兩粤不表示反對而後始爲不禍粤也若然則專制不除帝政復活吾恐我輩胥爲亡國之奴尙敢得參預政治反對省長耶况該電署名各人從無省中人望旣謂全省反對則省議會乃代表全省人民機關何以不見一字來京其爲一部分人之私意灼然可見尤可怪者該電署名有張紹庭譚秀亭二人查張君紹庭素表歡迎現已登報聲明該電係揑名僞造决不承認此其謬妄者一譚君秀亭業於七月二十四日病故在法律上早失其自然人之行爲能力而該揑造僞電者一味顢頇冥然罔知是其謬妄者二况卽使譚君未死張君反對然電自陜來而譚張住京事實牴牾顯係揑造是其謬妄者三方今共和國家凡我國民首重信義尤尙法律似此光天化日之下而一二宵小竟敢爲此等不法之舉動凡我同鄕凡我國民應視爲人羣敗類貪衆棄之借曰偶然同名則一人姓名相同容或有之安有二人并列而二人姓名并同一字不差之理况二人同住京師同係聞人而同誤於一電是又天下之至奇而吾人之所罕覩者也更可異者日昨歡迎會以大多數之同鄕歡迎省長而劉某等三人竟敢以少數專制多數以强暴妨害正當之集會甘犯刑律第二百二十二條之罪迨由警士帶區該三人又供稱并非反對實係誤會供辭具在結案可查乃釋放後仍復多方反對似此奇奇離離尤難揣測總之公理具在人心法律具在國家議會諸公旣有代表人民之資格當然有維持桑梓之義務敢請轉逹政府飭李君早日赴陜實爲公便公民等情切桑梓不得不呼籲陳詞惟諸公留意幸察薛正清党子屏冉春華李蔚亭甄壽山羅崇誠郭實菴趙殿卿童篤生陳子貞周孝明雷明軒王式鈐王縵卿高者卿張幼南侯敬修蘇果哉包楚林李養泉李養初楊雨軒孫五洲陳漢峯石幹峰孟宗輿載聯芳李端甫畢俊夫劉翰章張思敬李鴻儒張藹臣母子駿玉殿英田芝芳高健胡重韜劉述吾梁壽臣張依仁程展雲李伯馨田德三尙星府喬嵩山柳子明張瑞庵郭石青郭榭晴徐文魁白玉峯蔡靜臣張書紳郭昭尙煥堂閻朗軒党興業尙啓垣曹振民解秉剛張集賢孫增輝田培蘭張益如劉墨臣邢子宏劉兹庶李恩紱馮紹芳趙國賓周友箎李士英姚明道嚴建章楊懋昌南雪亭高致堂王光蔭馬醒民柯偉于楊瑞亭王孔生 
[巴匪戰死之證明]  
　　日前據官場報告蒙匪首領巴布札布業已戰死然其後無詳細報告遂令人疑其非確兹據大阪朝日新聞三十日長春電訊證明巴匪死亡確屬事實其文云巴布札布一時竄入林西附近整頓軍馬希圖邀擊征討軍後見追兵不至乃自立陣頭以爲誘敵之計行至開通縣北百八十里闊麻撒蘭附近突被華軍襲擊身負重傷退至闊麻撒蘭西北八十五里本宅中治療延至二十八日遂因傷斃命其顧問達拉撻三十日由該地起程北行將赴哈爾濱報告於巴匪之弟現在巴匪餘黨多在海拉爾與達賴罕之間此乃在長春車站親見該顧問者所談頗爲的確云 
[魯省會力保主權電]  
　　日前省議會接奉天省議會來電略謂日人以遼源交涉欲要求南滿警察及軍事顧問等權請協電力爭以維國權云云當經省議會議員全體表决致電政府曁國會請爲力爭其文云國務院參衆兩院均鑒據奉省議會電稱日人因鄭家屯事有要求警察權及軍事顧問之說陵人太甚侵害主權民心憤激誓不承認懇貴院協力主持嚴重交涉是爲至禱山東省議會張介禮王寀廷孔祥柯等叩 
[鄂省振興實業之動機]  
　　模範茶場王兼省長現爲改良茶業計擬設立模範製茶場特委實業科主事王翊中爲籌辦員業經議定籌集資本八十萬元官商各認一半作爲官商合資營業商股由産茶各地商會擔認招募每股五百元限於本年陰曆十二月招齊一次繳足昨已將以上辦法通令咸寗蒲圻嘉魚通城通山五峯宜昌鶴峯興山各縣知事轉令商會查照將認募股欵額數先行預定具報查考一面籌備組織聞擬設總場於漢口專辦驗茶與運銷事宜設三分場於蒲圻縣羊樓筒五峯縣三處專辦各該産區製茶事宜俟成效已著再行推廣該各分場於栽種焙製均採用化學新法製成之茶一律運交總場查驗無劣質始准出售現王兼省長以此場關茶業之發逹與茶商之權利極巨誠恐創辦伊始各茶商不明内容認股不能踴躍特委實業科主事馬鳴騫爲勸導專員前往産茶各地會同縣知事剴切勸導商人以利進行又以總分廠成立期當在不遠關於製茶事宜非有專門學術者不能勝任查天津曾辦有茶業傳習所極著成效擬即向津物色人才以充技士之任刻已發電往詢矣 
　　貧民工廠鄂省各縣前均辦有貧民工廠上年以政費支絀各廠月耗巨資乃一律停辦改爲每道設一模範工廠兹省議員胡潛等以現在各縣游民日多應爲代籌生計特提出規復各縣貧民工廠案昨已經過二讀會由審查報告以原案所見極是惟名稱及籌欵方法宜略爲變更免窒碍並另擬辦法三種（甲）仍就原有貧民工廠由各縣官紳切實整頓或力圖擴充（乙）凡已經停廢者則調查原有欵項無論作何用途一律追還以便及時恢復（丙）未經開辦之縣即將民國二三年禁烟罰欵無論存縣或彚解省道亦一律追還不足則就地方公欵斟酌撥充經全體討論再三以原案定名游民習藝所則安分守己之貧民决不願入應依審查主張仍用貧民工廠舊名咨請省長迅予恢復以利民生 
　　氈呢工廠鄂省氈呢廠自前歲發生抵押洋欵糾葛將總辦嚴開第董事尹湘琳逮交法庭訊追即行停工延至今夏始清理開釋兹王督軍以該廠出品適合製造軍裝之用力圖繼續開辦仍准嚴氏繼續經營查照舊案官督商辦所需流動資本及償還洋欵約需二十萬元已有新加坡僑商阮某擔任十萬元餘由嚴向京滬大股東籌足現正整理内部一切派員携欵向口外採買牛羊毛及各項原料並向上海和利洋行添辦機器一部雇定洋人威斯呢爾爲總技師不久即可開工矣 
[湘省之參議員與副議長]  
　　日前省議會選舉遞補參議員以蔡君鍔當選章君士釗爲候補第一蔡君爲軍人例不能就昨已有電辭職經省議會認可其遺缺自應歸章君遞補章君現旅居滬上譚兼督因特電知請即就職電文如下上海中華報館轉章行嚴先生鑒公函諒遠湘參議員缺額補選台端居次現蔡君業已電辭應以台端遞補望速電覆應選延閣馬 
　　三十日下午一時省議會開會繼續選舉副議長首由主席彭兆煌報告來往文件後卽發言云今日選舉副議長發生問題有二即一爲當選人係以得法定過半票數（卽五十五票）爲當選抑係以出席人過半數爲當選二爲議長有無選舉權彭熙治袁海鵬主張以出席人過半數爲當選議長有選舉權衆均贊成推傳叙揆齊璜游如龍宋運清郭開第五人爲監查員秘書爲管理員卽開始發票選舉第一次投票共九十七人結果李永瀚得三十四票楊道馨得三十七票戴丹誠二十三票王樸邱才英各一票其餘一票誤寫李永瀚爲李永火無效俱不足出席人過半數無結果休息二十分鐘後舉行第二次選舉投票者九十八人結果李永瀚四十五票楊道馨二十八票戴丹誠二十一票游如龍席業王樸魯采烈各一票又無人足出席過半數於是邱才英等主張繼續再選不必休息而某議員定要休息並於議長搖鈴開會時大呼阻止奈贊成績選者多數卒又舉行第三次選舉投票者計九十三人開票時楊道馨得三十二票戴丹誠五票李永瀚獨得五十五票已超過過半人數認爲當選全場鼓掌其餘一票上書西路人三字聞者捧腹遂又有多人主張再行投票選舉因副議長額定二人今李君當選僅補缺額一人也衆贊成乃又搖鈴開會爲第四次投票是時已四句多鐘議員散去多人投票者僅七十八人其開票結果雷洪畇三十四票廖爕十六票席業九票王風雄姚聯奎各四票彭兆煌（卽正議長）袁守仁周毓豐袁海鵬戴丹誠譚奎炯何盛林卿丙離雷洪鈞各一票俱不足當選票數無結果因爲時已近五鐘遂搖鈴散會定明日再選 
[廣東發現官騙案]  
　　朱省長訪聞近有人僞造省長公署官印文書誆騙王敬琮准予立正式軍隊并任爲護沙統領情事當經密行查拿將王敬琮收到僞印文書一道追繳到署查閱僞件内容旣與官樣文章無異并敢公然私雕廣東巡按使印信及僞造省長公署外封蓋用交付又於僞文之内印有樂潮朱印篆文小章朱省長以該匪徒膽敢虚搆事實假印誆騙其擾害治安實爲法所不宥特於三十號令飭警廳從嚴澈究 
　　另一消息則云賣官鬻爵旣成爲我國之積弊然前此販賣皆係就地販賣兹查省城某酒店某號房有棍徒數人組織一販賣京官機關以廣招徠據個中人云北京某胡同某宅爲總機關該酒店内所組織者爲分機關聞已販賣多缺銀到缺隨從未失信因之一般官販奔走於其門者絡繹不絕云云按此種騙錢之徒接踵而起亦異聞也 
[奉天金融界之近信]  
　　奉天興業銀行官商股各半實無異官營事業而借欵問題尤與官場有息息相通之關係現由張督軍派查而外王維宙廳長亦極力帮忙將來内部若不爲個人私虧則無論如何均可擔任維持宋處長對於秩序尤爲注意聞連日會集合擬辦法已略有把握矣至該行清理之内幕除馮惺園總理向持集成主義據稱爲毫無滯蒂外其餘或因行務或因私虧聞均由省署委員及各股東清查已略有眉目關於行務之欵另訂辦法所有私虧則責令由本人自行清還已緊速劃清比追以便行務照常進行並聞該行從前辦理聲譽尙好近來所受影響一緣於兌現事貼水受虧一緣類於搗把所買外幣之虧折個人移墊之牽動聞此次結果將分爲公虧私虧兩種辦法公虧則就放出債欵指抵并删汰人員整頓營業對於紙幣則多蓄備準金現雖未清釐告竣而將來營業上已有所布置矣 
[浙省議會之雜感（靜眼）]  
　　浙省議會自開幕以來轉瞬兩月遂於前日（三日）行閉會式此次議事情形與其重要議會果有如何價值乎記者敢以豆大之眼光論列如下 
　　代議士之天職第一在議决預算此次開議兩月而一省之歲出歲入乃未暇及議决旋以瑣屑問題紛紛爭論所謂舍其大而小是謀然詰諸議員則曰催促再四官廳乃不暇提出也故下月尙須開臨時會以議决預算焉 
　　每日議决事件均見於本報兹擇其關係最著者約述之第一爲抵補金問題在議會以人民代表資格論力主三元然警備隊之費劃入地方不稍稍加增將不敷支出磋磨再四始有四元之决議此於浙西人民受苦較劇今共體時艱勉加一元亦可謂難得之舉矣 
　　第二爲限制繭行條例此案分兩派重農者主抑商貿易自由供求相劑人爲之力適以害農此繭行壟斷說之宜破也重商者謂必繭少絲多而絲價乃廉織物因之減價而織工乃得生活此其爲說果誰確乎鄕農散處各邑工相聯絡而工商局在城市乃能聯絡一致杭總商會即容工商界之言而浙籍國會議員亦有聽一方之說發電干涉者官廳以議會所議以十里爲限之說太寛咨覆議會不得已乃作騎牆之派以二十里爲限蓋既不採開放政策又不如前次之限制羣衆心理之公例重感情而抑理性其結果自入於平凡也 
　　第三爲省修官道問題省長極注意此舉力任設法籌欵擬以千萬元修理全省官道分期辦理而以金衢嚴列入第一期云此案需費旣大辦理又少把握而竟得通過至若省敎育會經費問題需欵不多而省城本國人聚集之所似不可少乃爭執不已紛紛逃會甚至不足法定人數害及他案是亦不可以已乎 
　　吾國今日之議員其議經費也對於實業敎育等助長事業往往抑制綦嚴至議及自身歲俸則惟恐不足此亦一般議會之通弊惟得俸之後所望實事求是 
 
 
 

Page 7

 
 
牽率於感情則人民脂膏或不致徒耗否則平時旣不爲研究開會期中復馳遂於卑劣之嗜好以耗失寶貴之光陰天下職業之最優者孰有過於議員者乎敬獻忠告求吾浙人民代表之返省　臨時會開會在即預算案關係尤大愼勿含糊塞責以負其天職也 
[浙江中等學校聯合運動會第二日（靜眼）]  
　　浙江中等學校聯合運動會之第二日（七日）天陰且微雨然各校來會者極早各部幹事辦事亦較昨日爲認眞故場中秩序甚佳 
　　會長吕省長昨日午刻冒雨親自慰勞各校學生故學生精神百倍今日又復植立司令臺下觀各校運動天雖微雨而女校運動亦極踴躍 
　　昨日雖雨各種運動除競走外一律舉行各團體席及參觀團席昨日未及另排者今日亦分别排出故今日赴會按席就位無紛亂之虞 
　　今日（七日）午前决勝人列下 
　　四百四十萬决賽第一人三八七三八四號蠶業學校其時間爲五十二秒又五分之一第二人二○二二○三號宗文學校第三人三二九三三三號第十師校 
　　女子職業學校縫紉競走第一馬慕英第二馬繼良第三吳絅業 
　　今日跳遠第一二名均第四師範自寧波來者各校均不及 
　　今日參觀團有之江學校蕙蘭中校杭縣小校又一師女師附屬小學 
　　第二日 
　　運動種類名次尺數　　　　校名　　　運動人號數 
　　跳遠　　　一　　十五尺　　　第四師範　二九三 
　　又　　　　二　　十四尺七寸　第四師範　二九九 
　　又　　　　三　　十四尺四寸　甲種農校　三六四 
　　會長吕公望訓詞吾浙學界之有運動會由來已久而合全省中等學校於省垣角藝廣場共相砥礪實以今日爲剏舉莘莘學子踵接肩摩軍樂喧閙國旗璀璨以鼎盛年華具無前氣概於萬人環觀彩聲雷動之中躬與其事愉快當何如也夫運動一事在體育上有絕大價值而體育之對於社會國家尤有莫大之影響敎育家固已詳哉言之諸生平日當亦習聞無俟贅言今日所欲爲諸生告者厥有數端一曰尚公聯合運動與單獨運動異凡所作爲皆有公共之名義存焉諸生今日不問其隸籍何方肄業何校要皆爲本會之會員本會之光榮由會員造成之而會員當以本會之光榮爲光榮榮譽旣相關斯畛域無所判私心嫉妒務悉蠲而去之一曰守禮學校爲地方模楷而中等學校尤爲將來之中堅人物所繫際此遠近來賓視線羣集之時凡一進一退須遵職員之指揮一語一默必循當然之規則所以表示平日訓練功夫者在此所以養成軍國民精神者亦在此叫囂凌亂宜切戒焉一曰知奮嫉妒之心不可有而比較之心不可無諸生平日在校局於一隅其比較猶淺也今日進而與全省同等學校聯合進行盛可擺他校優點以彌本校之缺師他人長技以勵本人之短心地旣擴逸獲自無不但比較稍遜者當愈知奮也即比較差勝者亦須知功候進境無有窮期况今日所謂差勝者僅本省中等學校假使進而與他省較則何如假使進而與他國較則又何如由是念念自省刻刻自勉忿忮與矯矜兩無所用而奮勵之心自生焉一曰有恒凡學貴於有恒體育尤宜堅忍今日表見之成績皆由平日訓練而來則散會以後又當爲他日之預備卽或畢業届期身離學校而模範社會翊衛國家其責任仍靡有涯須常存一鍛練體格之心矯始起儒愼毋徒炫一日之長而過此以并　　　　　　　　　　　相請減他日由第二次第三次以至於十百次之聯合運動會必能日有進步可斷言也公望昔與同志諸君組織浙江體育學校藉爲講求體育者導其先河今以省長資格忝長斯會尤於我浙體育有極大希望特以剴切之辭諄諄相告諸生其諦聽之吾願與諸生共勉焉 
地方通信 
[蘇州]  
　　江陰縣司法敗壞之被控江陰縣公民章鴻怡吳元甲等赴高等審判廳禀訴該縣署司法敗壞請求查辦昨經莊廳長批示云呈悉該縣司法實有種種錯誤之處已派員查明訓令該縣知事實力整頓並籌設承審員以資助理矣仰卽知照此批 
　　天平山盜石案查覆之内容省委鍾鴻鈞來蘇查辦天平山盜採山石一事經鍾君查明情形後會同蘇常道王道尹禀復省公署核辦在案兹悉此案省委會同道尹禀復中略謂查得此案實由縣署吳科員及警廳騎巡隊長潘複棠辦理不善且吳縣孫少川知事於此事手續上諸多欠缺致滋物議應否懲戒聽候核示其王雙喜似有盜採山石情事應請飭縣調查證據傳訊另行擬辦洽記公司承購此項山石已繳洋一千六百元尙有洋二千元未繳擬卽勒令照繳即在該欵内提出洋一千元給范義莊承領以符給發三成原案該公司承購之石料尙有四十塊未經出運應勒令將四十塊運完卽行取消公司名義前訂合同及護照均卽撤消云云聞此項辦法曾商得各紳等同意然後起稿現齊省長已轉復内務部核示矣 
[嘉興]  
　　縣視學員之報告平湖縣視學員朱曾善於日前出發視察新溪區學務現已竣事返平將視察情形禀復知事略謂新溪區小學向有八所本學期並未推廣敎職員五十八人學生總數四百七十八人各校學生曠課太多核其實到數不過十分之六七各校敎授方法並無進步惟成德國民學校管理較爲認眞學生亦少曠課在該區小學中成績較優應請酌予獎語以示鼓勵云 
　　舉行品菊之熱閙嘉興城中張家弄寄園主沈若孫近日購備各種名菊於五日起舉行品菊會三天一般游人聯袂而至啜茗賞菊興致頗高且聞每日下午有文虎詩鐘以助遊興復由沈君聘請姑蘇蔣寅生顧庚笙等彈唱南詞以資點綴故近日該園生涯頗形熱閙 
[鎭江]  
　　江北輯私營會哨江北内河緝私營季統領此次出巡高寶兩屬係因洪澤湖梟匪充斥特約洪湖緝私各營長官蒞高定於八號各自督率師船鎗划在高寳兩縣交界洪子湖面會哨並商議聯防計劃以清匪患 
　　惲參謀長過鎭張勳之參謀長惲毓昌於日昨由滬乘車過鎭暫駐行旌並至金焦二山游覽勝蹟今晨乘早班車赴寧晋謁馮副總統然後回徐 
　　取締警察請假警察總局章局長以現届冬令防務未可稍疏故特通令所屬區署凡各該警察落差後不准私自外出以便隨時差遣如有不得已事故必須向上級巡官掛號將要事禀明給予證單由值日巡長查驗無誤方准暫行出外仍須依限回來後由門崗收回原給證單繳銷以重防務 
　　陳委員查勘災狀本年夏秋之交江北淮揚各屬霪雨經月且因開放車邏大壩故早禾晚禾淹没殆盡各縣告災函電紛至省署省長特委陳時泌於日昨先蒞興化會同地方士紳帶同照相人役分往各區切實查勘並將被災狀况照成相片多張帶省復命現在振欵雖已奉撥十萬元以江北十二縣均攤所得無幾杯水車薪實惠必難遍及也 
[安慶]  
　　貧民工廠之風潮皖省貧民工廠監工唐楚卿者向充六安釐局工役旋由李前省長號房托人轉薦於邱廠長得派該廠監工任事之後貪心頗重每將公家什物竊取回家屢經廠内人瞥見報告庶務均以細故恕之日昨該監工又將該廠花格布一丈八尺竊取藏入毯内趁各藝徒午飯時希圖私帶回家詎鎖門時布疋墜地爲藝徒所見遂大聲疾呼監工偷布當經衆人將布疋截留一面報知廠長謂該監工偷布有損本廠名譽請爲嚴究是時人聲嘈雜喧譁之聲逹於户外經第三區廠長問信卽派警士多人入廠彈壓秩序始定旋由該廠長將唐驅逐出廠風潮遂息 
　　皖省之敎育消息皖省敎育事業因近年車費浩繁無欵接濟幾至完全廢弛頃經議會提議振興敎育案計分三種（一）增益敎育費（二）擴充學校（三）社會敎育宜連設是以倪省長於曩日反對學校一變而爲維持宗旨現擬於阜陽縣（倪之原籍）添設中學一所六安縣添設師範一所昨已咨請議會追認查全皖中學計有五區師範亦設有五區兹於阜六兩邑重行添設中學師範兩校各爲六區所有開辦經費擬由臨時敎育費項下開支惟聞省立第一中校領欵過鉅辦無成效有縮減分潤之說云 
[杭州]  
　　紹興酒業維持會紹屬酒業於（三號）下午假城區徐公祠開酒業維持會到者九十餘人振鈴開會先由章楠庭湯本初二君登台報告旋由朱根香君登台陳述籌集經費及催行法案兩種方法（一）籌集經費前由經董各暫五十元計現已墊劃者約僅十人尙有二十餘人未曾劃到特即公推朱根香章歧山茅伯成陳虎臣四君爲幹事定於本月六號出發赴鄕前詣未繳之各經董處請卽滙劃第一支棧原處（二）缸照捐加倍捐旣經省會公决取銷官廳藉口預算延不公布且有咨交覆議消息應請代表急赴省垣向各機關疏通免議或仍執前議以逹請願目的惟章楠庭沈秀山二君情形熟悉斷難半途而廢旣云精力交瘁自當今日公推湯本初君一同赴杭藉資臂助全體贊成並聲言同業等倘不達減捐之目的惟有停閉店爲最後對待外縣如嵊縣酒業公所代表馬鍾生喻黼臣餘姚酒業同人均有來函到會表示贊成散會時已五下餘鐘矣 
　　召集臨時省議會吕省長以省議會暫行法第二十二條規定有臨時會因特别緊要事件由省行政長官或議員半數以上之請求時召集之各等語本届常年省議會業已閉會所有五年度預算案尙待交議事關緊要亟應依法召集臨時會以資議决兹已定於本年十二月一日爲召集期業經分别咨行省議會曁通令各縣知事轉知各議員知照 
[湖北]  
　　日僑慶賀立儲旅居漢口之日人因三日爲日皇立儲之期特於午後一時在日界大正會館（卽日本人俱樂部）舉行慶典中西各國官商前往與會者甚多王督軍亦派交涉員吳仲賢備軍署副官長張厚德往賀至夜六時日商團及小學校生徒曁居留民男女舉行提燈會頗見熱閙 
雜評一 
[注意預算（一子）]  
　　國會因預算展期 
　　浙省會因預算開臨時會 
　　預算爲立憲國精神之所繫而亦議會中最重要之一點也考各國預算之通例今昔已一變其情勢昔者以預算爲租稅承諾權之交換故議會之所以有承諾權者以人民本有租稅承諾與否之權也今者租稅與預算分離議會之所以有承諾權者以人民本有監督政府支出費用之權藉爲擔負之預備也預算之性質雖不同然議會因此負財政上之重任則一故凡立憲之國無有不以預算爲全國注目之一事者乃我國省議會開會已多日而預算案提出於議會者寥寥浙省且因不及提議而擬開臨時會焉中央之國會則亦爲預算故而擬延長會期兩月焉嗚呼自國會省會相繼開幕以來議場中之甚囂塵上或爭意氣或爭權利或爭一二無關宏旨之條文或爭一二僅關個人之細故而置全國託命之預算監督權於不問且未聞有一言以督促之由斯延宕以測結果則他日時期忽迫欲展緩而無可展緩勢惟有草草就其紊亂不確實之賬目芟夷藴崇如薙草然敷衍塞責而已苟現象若是尙得謂之有預算也耶夫預算者非僅以示國人并以一國之財政合於經濟通例　否示世界也苟我國之預算不足以示人則人將謂我何如耶議員諸君其速注意 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[馮副總統今日受任]  
　　江蘇督軍馮國璋氏當選爲中華民國副總統定期本月八號（卽今日）在江蘇督軍署正式受任兹將昨日所得種種消息彚録於後 
　　本埠軍警政學各界昨奉國務院魚電開本月八日爲馮副總統受任之期奉大總統諭凡京内外各公署機關停止辦公一天各學校給假一日並應一律升旗以誌慶典等因特逹 
　　松滬楊護軍使定今日上午八時就龍華操場舉行慶賀禮式昨已由副官處傳令所部步隊各團營長是日齊集操場行禮 
　　滬海道徐道尹昨函所屬各縣知事上海總商會各團體云本月八日爲副總統受任之期奉國務院魚電（見上文從略）同日復奉省長陽電聞馮副總統庚日八時受任應查照院電並轉知各界一律升旗誌慶等因飛函查照云云聞總商會昨已傳知各業一體知照 
　　道尹交涉各署門前均紥冬青綴以各色菊花並升旗結彩陳設禮堂招待室均備西餐茶點於今日上午九時至十二時招待中外來賓十二時合全體各屬職員稱觴誌慶 
　　駐滬軍警各署昨接本省軍署參謀處電云馮督軍定於本月八號上午七時半就副總統任本省軍政司法行政警察各長官曁商學各界均於是日穿着禮服親詣督軍署慶賀並派員招待代爲接見所有寗省各機關一律懸燈紥彩各街市商店亦均懸旗三日以伸慶賀 
　　松滬護軍使楊樹棠特派本署參謀長趙聯黄爲代表於昨晨乘滬寗早車赴寗恭賀第四師各旅團營亦公推第七旅長陳樂山偕趙參謀長同車赴寗製造局李總辦則於昨日親往金陵水警第一專署沈葆義因奉趙廳長魚日電令隨帶軍服於七號到寗隨同祝賀亦已於昨日早車赴寗 
　　上海縣知事昨致各市鄕經董南北兩商會及各學校函云敬啓者頃奉督軍署電開副總統准於八日辰時就任是日應陞旗祝賀各機關及軍隊准休假一天士兵在營内休息除電報中央通知各省外特逹魚等因奉此除分别函知外用特函逹卽希查照又出牌示云爲牌示事頃奉督軍署魚電開馮副總統准於本月八日辰時就任是日應升旗祝賀各機關准休假一天等因除分行外爲此牌示仰闔邑人等一體知悉特示 
　　代理上海縣知事景毓華昨午移請淞滬警察廳及上海地方審檢兩廳與地方警察所等届時一體懸旗並停止辦公一天 
　　淞滬警察廳長徐國樑日前　寗甫於本月五日返申兹得悉本月八日爲馮副總統正式受任故於昨晨又乘滬寗火車赴寗道賀 
　　寗波旅滬同鄕會致馮副總統電云南京馮副總統鈞鑒欣聞榮蒞新任歡頌同聲敝鄕商民旅滬居大多數仰叨慈蔭同隸仁帡大樹翹瞻賓萌忭舞恭祝副總統禔躬敷政福國利民不勝榮幸之至寗波旅滬同鄕會虞和德張美翊李徵五曁全體同人叩魚 
　　中華佛敎總會昨發一電云南京副總統馮鈞鑒我公膺選舉國騰歡政敎前途惟公仔肩今逢盛典專誠致賀中華佛敎總會會長清海道興曁僧界全體同叩 
[三誌銀圓銅圓之價格]  
　　本月一號至三號本埠銀元銅元價均騰漲其原因已紀前報兹悉杭嘉湖及蘇州無錫等處錢業中人自聞滬市銅元每洋祗換一千二百文之信即紛紛搜羅運申銷售以致杭州方面之銅元驟覺缺乏四號兌價每洋亦祗有一千二百文事爲吕督軍兼省長所聞立卽諭飭警廳出示布告嚴禁銅元私運出境並派員多名在車站輪埠嚴密查察故市價旋即照常兌換一千三百文至滬市現洋邇由長江廣東等處每日運來十餘萬元故洋釐已跌（參觀商務欄）惟龍洋運往北洋及内地各處者每日亦有五六萬昨日收盤之價較墨洋加增半釐銅元每銀一百兩計兌一百七十五千市上兌價每元亦可得一千二百八十文 
[廣種桑秧之條陳]  
　　綢商某君條陳浙江吕督軍兼省長略謂絲繭爲我國之特産今年江皖浙三省飼蠶者雖多而種植桑樹尙未普及桑葉之價每擔竟漲至五元有零蠶多食少春夏蠶繭遂不甚發逹此時自宜勸告各鄕廣種桑秧以植根本庶二三年後不致再有桑葉缺乏之虞云云 
[絲業之悲觀]  
　　我國黃白絲之出口以法美英三國爲大宗而銷場之盛衰價值之漲落則以先令與法郎爲標準今年自入夏以後鎊價頻長致頭號廠絲之價每擔自銀一千一百五十兩跌至一千兩有零業此者咸受影響本月四號即上星期六法公司輪船麥辯而林號出口裝運黃白絲赴麥賽而埠者祇有十五擔又絲頭下脚五百五十八擔運往蜜郎埠者亦祇有五擔較上次英公司船裝運出口者爲數懸殊雖因法公司船之水脚等一切費用較之英公司爲昂然與鏞價非無關係也調查昨日鎊價上午收盤又長至三先令三辦士二五半日間長半辦士又查四號之四個月期法郎爲四百六十個至六號上午四百六十四個下午四百六十八個昨日（七號）上午收盤又長至四百七十五個數日間四個月期之法郎計長十五個之多無怪絲價日跌銷場呆滯各絲商遇此時機莫不愁眉雙銷且歐戰尙無休止之期先令法郎一時尙難縮小而絲價之起色殊非易易也 
[江浙絲綢機織聯合會開會記]  
　　江浙絲綢機織聯合會江蘇協會因浙省議會議决添設繭行特於陰曆十一日下午邀集綢業同人討論對付方法由紗緞業幹事汪星一說明添設繭行與絲綢織業之關係汪君謂浙省添設繭行無論十里二十里卽照本年依五十里舊章尙土絲稀少價目奇昻迫使綢織業範圍收縮營業幾難保全况蘇省近年産絲被繭商收去十之八九兩省機織原料賴以苟延者全恃浙絲若浙省再添繭行由五十里改爲二十里則兩省原料之缺乏自無待言不特蘇省機織業將由收縮營業而導入停撤營業卽杭省素稱大宗之綢織業亦有傾覆之虞查近年絲繭搜羅旣窮出口日廣外人購吾原料運回製造復以輕稅之成品運輸吾國以一轉手之勞吸收吾金錢窮促吾民生吾國綢緞捐稅旣重原料如珍寶致成本昻而銷路少因之兩省綢業一落千丈近有置辦鐡機力圖仿造論者目爲奢靡殊不知舶來品花色新異銷路日廣吾國綢貨迫於時勢不得不爲商業之競爭即以本埠大綢舖論之如兼售舶來品者每年營業約六七十萬元或百萬餘元而專銷國貨者年僅一二十萬元可見外人購吾原料並非自用查各國保護貿易政策輸出當奬勵成品防遏原料輸入當獎勵原料防遏成品蓋成品不獨爲工匠生活所依賴且商業亦恃以發展國家經濟亦賴以充裕若原料輸出不特遏絕本國工人生計且爲製造品輸入之媒介與工商業之利害適爲相反總之吾國方患製造品之仰給於人正宜力圖振興實業挽回利權以冀多銷一分國貨卽少銷一分外貨若不亟籌限制原料輸出以供工業之需恐吾國製造品出産日少人民生活日促而外洋製造品進口日增而無已絲繭爲絕大實業試問原料盡數輸出後本國工業恃何生活勢必盡用舶來品卒至四民失業匪盜横行是可懼也中國土絲用量除輸出外卽線帶兩類每年需用亦甚鉅其餘用途爲勞動生活所依者頗廣吾人作事當以良心爲前提此事不特於商業經濟上甚有關係且於兩省人民之生計地方之治安其關係尤大故鄙人不憚煩言請在座諸君熟思而審察之即經互相討論一致主張函告浙省本會及蘇屬各内地分會徵集意見再行討論進行 
[嚇詐鉅欵之查究]  
　　紹興人蔣夢龍丁振瑞冒充民黨與會經公共公廨提訊管押期滿釋出之張味君繕寫恐嚇郵信向住居公共租界内之毛信鴻圖詐銀二萬兩由毛報告總巡捕房派令中西包探於前日午後在法租界内將蔣丁兩人緝獲提回昨晨押解公共公廨由中西包探上堂禀明協往法界將被告等拿獲情形請爲究辦王襄讞商之美博副領事判被告還押候下禮拜二開審 
[護軍使注意商團紥營]  
　　公共租界萬國商團義勇隊現在寶邑江灣賽馬場紥營舉行秋季野戰練習共有千餘人鎗砲等械甚多兹爲松滬楊護軍使得悉以該處爲租界邊境深恐該處鄕民不諳軍紀或因聚衆圍觀言語不通發生衝突爰於前日令飭徐警廳長轉飭第六區警佐派警禁阻鄕民往觀並移請步兵第二十旅榮道一旅長派兵照料 
[四誌汽車夫與崗警衝突]  
　　丁憂上海縣沈知事之汽車夫顧阿根與淞滬警察二區二分署十五崗崗巡劉志青衝突一切情形已詳前報兹悉沈知事以該汽車夫顧阿根行同無賴實堪痛恨特商允警廳將顧提回發交地方警察司法科嚴辦經王司法科員研訊一過嚴加拘禁至崗警劉志青亦已由徐廳長斥革重責軍棍四百下遞回天津原籍以示懲儆矣 
[緩期發還前市政廳公債]  
　　前上海市政廳所欠之地方公債自該廳移交工巡捐局後曾擬定將債欵按年發還本年又届發還之期由該廳清理債欵處函詢工巡捐局請爲照章發還本息旋得朱局長復函以局中公欵奇絀所有債欵尙不能如期應付大約於陰曆年底可以如數發還俟有定期再行通告各債權人來局領取云云 
[公立醫院請撥房捐餘欵]  
　　上海公立醫院院長莫子經因該醫院經費支絀擬截留房捐以資提用昨特具呈縣公署略謂上海醫院本爲李紳鍾鈺所創辦嗣因經費難以支持蒙縣長定償欠改組之法屬在人民同深感頌惟改組之際償還張竹君女醫士銀元二萬三千五百元修理房屋置備器具約七千元均係借貸而來又應還王松雲造價銀元一千數百元應以何欵指撥均未奉有切實辦法今借貸之欵旣須月出利息而王松雲之造價又時時催索不得不於無可設法之中思急則治標之舉查房捐一項出之於上海市者月可收銀元六千餘元除月撥上海市學費一千元又月撥縣設公共體育場二百元又房捐辦公銀四百餘元每月實餘銀元四千四百餘元以之移抵醫院欠欵常欵甚屬相宜或謂房捐餘欵已抵支鄕警察之用恐難抽撥殊不知閘北法華漕河涇房捐早於吳前知事任内詳准由各該市鄕收作地方用欵援案請求並非創舉况此實爲上海市所有在當時支配原屬一時權宜之計若常此不變决非事理之平今醫院困難若斯舍此實難壽畫爲特迫求縣長迅賜核准將上海市所餘房捐全數截留以充公立上海醫院經費再官中費一項上海市每月約可得八百餘元以半數留支尙有半數亦請截留以備支撥 
[製造局記事二則]  
　　製造局總辦李宗岳兹奉陸軍部電令據陸軍第四師師長楊善德咨稱查得上海製造局新造之白郎林七響手槍較之外洋所造者爲佳頗合軍用現計所部各級軍官皆需備用此項手鎗擬請大部令行該局迅造七響白郎林手鎗四百七十五桿務於明年春季造成以濟軍需等情令仰該局從速督匠趕造等因李總辦接電後以此項手鎗限期甚迫非開夜工趕造不能竣事擬定於本星期五起開工趕造免逾期限 
　　又該局仿造日本式之哈其司（譯音）機關槍每分鐘能射出二十五彈其形式甚爲靈巧現由陸軍部飭查自仿造以來已成者共有若干着卽報部當經李總辦查得此種機關鎗原奉部令每月限造四尊計自仿造迄今已造成二十尊准於下月初旬解部備擬軍用昨先復部查照 
[黄宅治喪會議紀]  
　　自黄克强先生逝世後一時民黨各要人不能取齊來滬所有一切治喪辦事規則未便由少數人作主暫擱未議兹悉各要人陸續來申昨（六號）早已齊集黨中多人在黃宅開第一次治喪會議到會者爲孫中山唐少川胡漢民張運龍劉崑濤陳闓良彭靜仁歐陽駿民何雪竹劉式南程嵩生陳鳳光耿伯釗鄧家彦曾其衡諸君是日議决之件如下（一）開弔地點擇中國地以會館花園爲宜徐園或南海會館或斜橋公共體育場（二）開弔期俟定爲國葬與否再擇期應電京催定國葬期（三）訃聞程式由章君行嚴胡君展堂擬稿不用舊式内兒女並列（四）哀啟不用由湖南另設機關徵集事實送史館（五）主喪友人推定中山少川兩先生致各處函電均用主喪友人名義（六）覆中外人唁電外電均覆内電登報答謝（七）會計推定劉崑濤程嵩生（八）庶務推定何雪竹張岳軍陳闓良徐少秋黄葆蒼鍾駿懷徐申伯鄒卓甫朱少平（九）文電推定章行嚴胡展堂陳鳳光黄丁甫黄葵舫袁作霖（十）招待推定張潤龍李小垣耿伯釗彭凌霄俞詠瞻鄧孟碩戴天仇何曉柳柳聘農楊紀肅蕭笛帆劉步青王勇公（十一）墓碑函請章太炎先生撰述譚組安先生書墓誌銘函請蔡孑民先生撰述汪精衛先生書章譚蔡汪四君由中山少川二先生通知（十二）同人每日十時前到黄宅商辦一切 
　　七號繼續會議到會者孫中山唐少川兩先生及劉式南耿伯釗陳闓良徐鶴仙程嵩生彭靜仁胡展堂歐陽駿民張運龍何雪竹彭介石張岳軍陳鳳光劉崑濤諸君是日議决之件如下（一）由徐鶴仙請中央許發電收半費（二）擬用江蘇敎育會體育場開吊俟看定由徐鶴仙轉上海縣借地（三）喪費何雪竹君報告克公身後借到三千元用至今日剩六百五十五元中山先生來奠儀一千元久原來萬元俱尙存未用（四）辦事處立黄宅治喪辦事處名義以便對内對外（五）會計推定劉崑濤主任庶務推定何雪竹主任招待推定耿伯釗主任併由此項人員自行推定分日值事每日同時最少須有二人招待（六）文電推定 
 
 
 

Page 11

 
 
胡展堂主任聞明日午前十時仍繼續會議 
[黄克强先生弔電彚録（六）]  
　　湘兩湖公民協會電黄一歐君鑒尊翁逝世舉國同悲尙乞節哀善承先志湘兩湖公民協會唁 
　　長沙正誼社本部電黄君一歐鑒尊翁手造共和功在國家昊天不弔遽爾溘逝元勳凋謝薄海同悲尙望節哀順變爲國自愛正誼社本部叩支 
　　王雄飛宋發電黄一歐君鑒尊翁手創共和勳隆望碩遽聞噩耗舉國同悲謹電致弔藉表哀忱皖議員王雄飛宋發叩 
　　談正倫電霞飛路李小垣先生鑒頃聞克公作古曷勝悲悼本擬赴滬致弔一伸哀思惟因公北上一時未克前來謹先電逹並祈代唁克公家屬爲荷談正倫麻 
[英國名儒之議論]  
　　英國名儒梅殿華君旅華多年深悉中國情形昨在北浙江路南洋商業公學演講中國爲機會之地隨在有之惜華人未知利用洋洋千言聞者咸爲感悟其說詞詳登該校商學雜誌頗足爲我人下一針砭也 
[少年宣講團出發預誌]  
　　少年宣講團遠游隊主任汪震君昨日通告隊員定於舊曆本月二十日出發赴浙江硤石等處宣講聞該團現已預備各種印刷品其主要者勸用國貨提倡體育勸戒紙烟及郵便儲金利益云 
[旅滬皖人推舉校長之函稿]  
　　旅滬皖人吳忠信劉天民殷之輅金維繫陳鋼李公采沈氣含孫繩武郭子清龔維鑫等致合肥紳商學界函云日前檢閱報章得悉中學發生風潮第以河山修阻不諳其中究竟諸公居處接近見聞必審能否得以平息想諸公早有成竹萬一校長堅守考槃之操而兩郡學務所關又未便聽其久懸接替之人諸公曾否物色倘尙未有其人同人管見所及以李誠菴先生學問德行均相脗合可否卽請承乏斯任事關公益不避冒陳務希諸公斟酌進行以維敎育而解紛糾無任翹企待命之至 
　　又致安徽省議會議員函云日前檢閱報章得悉廬州中學大起風潮諸生有立雪之心校長無蟬聯之意祗以山川修阻未諳内容而兩郡學務所關似未便久懸不决諸公卓識藎籌諒有成竹倘尙未物色有人同人管見所及則以李誠菴先生學問德行均稱脗合可否卽請承乏斯任以維敎育而解紛糾芻蕘之言是否有當尙希諸公斟酌主持無任翹企待命之至 
[看菊花免查車照]  
　　淞滬警察廳長昨日通令各分署所云案准上海工巡捐總局函開據普益習藝所函稱敝所於陰曆十月十三日起至二十四日止循例開菊花會展覽成績並舉行藝徒家屬懇親會查往昔開會期内凡北來車輛於每日二時後蒙警廳免查車照兹擬循舊辦理除另函警廳外用特專肅奉佈祗希察照爲荷等情據此除函復照准外相應備函奉逹卽請查照飭知所屬於會期内北來車輛免查車照以維善舉等因准此除分行外合亟令行該分署所仰即查照辦理 
[秋季賽馬二誌]  
　　昨爲旅滬西商秋季賽馬之第二日計賽十次第一次十一馬西人强生代怡和洋行黑衣帽黑馬勝第二次八馬斯求代小馬立師粉紅衣帽黑馬勝第三次五馬漢林代怡和洋行黄衣帽白馬勝第四次十三馬工部局西人密司魯倫白衣紅帽灰馬勝第五次十三馬强生代道勝銀行大班湖色衣帽白馬勝第六次五馬密司華司代沙遜洋行紅衣黑帽黑馬勝第七次六馬祥茂洋行西人小白格爾黄衣黑帽白馬勝第八次七馬小黑桂代新康洋行黄衣帽灰馬勝第九次九馬密司海兒醬色衣帽黄馬勝第十次二十馬强生代密司斯必林斐爾白衣紅帽灰馬勝 
[鄭汝成之葬期]  
　　前上海鎭守使鄭汝成在滬被刺後其柩已運往北京兹由家屬擇於舊曆十月十七日扶柩送回天津靜海縣獨流鎭原籍定期十九日安葬訃告來滬後松滬護軍使楊樹棠及外交部特派交涉員楊小川即會派軍署副官元殿元爲代表工巡捐局淞滬警察廳亦會派劉尙文爲代表前往參預葬禮至上海縣公署地方審檢廳及南北商會救火聯合會所送之祭文花圈等件卽託元副官劉尙文帶去不再另派代表 
[包探偵獲私土]  
　　住居新閘愛文義路六百七十四號門牌之陸根根與比隣婦人顧謝氏均因私藏紅土被新閘捕房包探朱子藩偵悉於前日告知捕頭協同西探前往抄出紅土數包一併帶入捕房昨將陸與謝氏傳至公共公廨經中西官略訊一過判被告分别押候英領堂期解訊 
[註銷製造假土之控訴]  
　　洋藥公司調查人偵悉江西人劉子臣在北山西路一千五百二十二號屋内製造假土報告滙四捕房協同包探施金生前往搜獲料子六聽假土一蒲包帶入捕房昨由該公所代表律師上堂譯訴前情要求傳劉到案訊究中西官以原告所陳理由未能充分判令將案註銷抄獲之物一併發還 
[罰欵不能再減]  
　　王禄夫前因販售紅土及雲土爲法捕房包探查獲解經法公廨訊判罰洋三千五百元因王分文不繳判令禁押一年又六個月在案日前王妻葉氏投廨聲稱此土係由楊遠泰持來寄存實係受累可否請向楊遠泰追究或請減少罰欵設法措繳中西讞員以王拘案時承認爲自己之物並無牽涉楊遠泰之語今姑格外從寛着繳一半昨日王葉氏又稱現措得洋七百元求恩就此了案判將罰洋七百元繳案後准交人銀兩保限一個月續繳洋八百元到案再核 
[騙案展期研訊]  
　　陳吳氏控前爲海軍陸戰隊敎員之粤人譚植南（卽譚阿九）於正月二號與現已訊辦期滿釋出之楊善海李日泉卓成等在蓬路五百十六號屋内騙取值洋九百元之小土十二只由捕將譚拘解公共公廨訊供判交一百元人洋並保在案昨又集訊原告投案請究訊之譚延朱斯芾律師到堂聲稱敝律師甫經被告延爲代表案情尙未研究已與原告代表律師商明得其同意請爲展期研訊俞襄讞商之美沙副領事判譚仍交原保候下禮拜二質訊 
[土靛稅仍難認繳]  
　　靛業商人前認土靛稅欵因收數不能發逹業已退歸稅所散收近因土靛銷場驟旺經該同業以留照堂名義赴上海稅務所禀請援照舊例歸商認繳當由吳所長批斥不准在案兹又由該業具禀要求核准昨經吳所長批駁云前據具禀業經明晰批示此項稅欵應由本所核實散收未便代徵着即知照此批 
[客棧更換新式循環簿]  
　　淞滬警察第一區及一分駐所所轄境内客棧甚夥兹值冬防緊要之時該警署以各棧向有之循環簿尙欠周密是以傳諭棧主迅行更換新式循環簿將往來寓客姓氏職業分别塡駐明白每日呈候調換俾每晚便於查察如有弊混一經查出定卽照章處治再違封閉 
[取締人力車夫]  
　　淞滬警察廳長以南市裏街各段每有車夫將人力車隨路停歇兜攬主顧甚致沿街衝撞妨害行人阻擾商業是以令知第一區署及一分駐所傳諭裏街站崗各警察以後見有車輛沿途馳逐或任意停頓均須阻止云 
[瘋人舉動可笑]  
　　江北人張子銀前日闖入海司格路六十三號洋房内胡閙被捕查見向阻不聽當卽帶入捕房昨解公共公廨請究據包探譚鳳池聲稱張有神經病語無倫次且在捕房内捧起糞桶大喝請爲核辦中西官判張送棲流所醫治候愈再核 
[持刀傷人之刑期]  
　　北四川路華洋交界處某茶葉棧厨司陸阿坤因與茶房楊恒芳口角爭鬭陸遽持刀將楊之手腕腿際等處連戳三刀致楊受傷由捕將陸拘解公共公廨訊供判押候楊傷愈再核在案兹楊傷勢平復昨由捕房將陸解案經中西官質訊屬實以其不應持刀行兇判押西牢三月示儆 
[兩馬夫一同還押]  
　　馬夫張扣福陳四於上月二十三號駕車至虹口西華德路將婦人陳劉氏撞倒碾傷由捕將張陳二人拘解公共公廨押候原告傷愈再核在案昨晨復由捕房將張陳二人解廨據中西包探投訴原告傷勢尙未全愈請爲核示中西官判被告還押捕房候劉氏傷愈再行解訊 
[飯店主行兇受罰]  
　　北新涇同泰米店主張阿生前日遣夥向開飯店之吳阿坤蘇丫頭索討米價洋一百五十五元無着反被蘇吳等兇敺當由四區四分所崗警一併拘解司法科昨經李科員訊辦蘇罰洋十元吳罰洋四元以儆 
[婦人因傷殞命]  
　　日前有年約五十歲之某氏婦行經北浙江路與海寗路交叉處被電車撞跌受傷甚重由捕車送仁濟醫院醫治無效延至前日身死捕房將尸車入斐倫路驗尸所聽候公共公廨中西官蒞驗再核 
[木匠墮地受傷]  
　　木匠顧凡凡前日午後在提籃橋新建洋房内工作失足墮地受傷甚重當由該工頭雇車載送同仁醫院請爲醫治 
[高樓失愼]  
　　法租界大馬路法領事署西首六號門牌庚興洋行四層樓上於昨日下午二點三十分時不知如何起火旋即救熄祗焚毁屋頂及雜用物件事後由探將出店人等傳至捕房詢問起火緣由聽候核辦 
[拘獲誘拐婢女之蟻棍]  
　　閘北陳家浜汪公館内使女兩名一年十七歲一年十六歲均被包車夫張阿福串通蟻棍吕金川陳阿三等誘拐捲逃先帶至無錫地方串賣不成復返滬上藏匿閘北汪公館自兩婢被拐後卽投報警區飭緝嗣由探警將吕金川陳阿三連同兩婢先後拘案惟張阿福在逃未獲經警署諭兩婢交主暫領吕陳兩犯送地方廳訊辦昨日午後該廳檢察官將吕陳提案預審後判均收押候傳原告代表楊德山到案再訊一面嚴緝主犯張阿福來案訊究 
[承認串騙棉花]  
　　江灣鄕婦徐陳氏控張寶寶嚴祥祥串福值洋三十七元之棉花前由六區一分所將張拘解司法科經科員判令交保尋交嚴祥祥到案核辦已記前報前日張將嚴扭交到案復經李科員質訊嚴供認與張串騙棉花已售洋用盡判一併移送地方檢察廳究辦 
[經手售貨之被累]  
　　林增福前至法公廨控稱由杭州運來皮絲烟若干件售於同業林在松計洋五百餘元延約至今分文不付商人係杭州號中夥計經手售出須擔責任現號主責令商人如數賠出具控後雖奉飭傳抗違不到商人守候在申旅資無着情急萬分求恩核示判候改傳爲提到案訊追 
[房客欠租逃遁]  
　　吳金生至法公廨控稱房客陳瑞興虧欠房租洋二十七元潛行逃遁業已報告捕房將所遺什物逐一檢點所值無幾請求核示判將什物交房東收去作抵 
[被告不認欠洋]  
　　姚屏藩前至法公廨禀控吳秉章不理欠洋四百元旋經傳訊姚由伊父姚永泉到案聲稱兒子有事回籍故由商人來案請追吳稱此係擔保之欵早已還清並不虧欠分文判吳交人銀兩保限姚屏藩於十四天内投案候訊 
[准出特别傳單]  
　　承裕號與趙洪章等在公共公廨控告葉逢春不理欠欵昨由原告代表斐斯律師投廨聲請補出特别傳單速傳被告到案候訊會審員王肇之君商之英卓副領事准如所請辦理 
[德商控告華商]  
　　德商雪南根至該管領事署聲訴因華商許少亭違背合同致受損失銀十五萬兩等情當由該管領事照請公共公廨於昨日轉飭捕房將被告傳案中西官諭交三萬兩人銀並保候訂期會審 
[爭産案補傳證人]  
　　已故前果育堂董事吳渭川之媳戴氏偕夫妾何氏等在地方審判廳控被繼姑朱氏强霸已分家産請求訊究等情前經袁廳長飭吏往拘被告來案質訊嗣由吳朱氏之代表投案聲明被告因病不能投質准予改期集訊在案兹悉此案又牽涉親戚戴瑚梅戴厚之並昔日保管吳氏家産之廉惠卿等復由該廳飭吏將被告吳朱氏原告吳戴氏吳何氏關係人戴廉等一併傳案昨午由鄭推事官公開審理兩造各伸訴前情並由原告律師出庭陳述理由原告訴稱家中所存故翁吳渭川分下業産契據悉被繼姑朱氏私行取去請求訊追問官曰被告私取契據有無見證原告答稱有女傭常熟媽媽及包車夫阿四等數人目覩問官曰該證人今日到堂否答稱未到問官遂判吳朱氏交保餘人退去候傳證人來案訂期覆審 
[被訴人傳案交保]  
　　萬和祥號在公共公廨呈控陸泰孚田永祥不理欠銀九千零二十三兩又朱九思控李心一李振興匿賑圖吞洋四千五百元又陳仲華張桐萬春貴等同控周鷺汀不理墊欵借欵共計洋五百零九元銀一千萬三十八兩又陳紹俊控曹春堯不理塡泥工費洋一千五百七十八元昨由捕房將被告各人傳至公共公廨請示中西官諭令分别交保候訊 
[乘間偷竊之懲治]  
　　河南路萬成永綢號控吳有益來店購物乘間竊取值洋五十五元之花緞一疋昨由捕房將吳拘解公共公廨經中西官研訊屬實判吳押西牢半年期滿帶堂再核 
[警佐捕匪獲獎]  
　　山東匪徒張海全糾衆持械白晝闖入費高忠家攫取金鐲並關鎗拒捕一案曾由警察廳將張申解軍署訊實正法一面以該管一區二分駐所王金山警佐對於此案不無微勞詳請上台核獎在案兹悉江蘇齊省長以王警佐辦公勤奮准予記名警正遇缺即補業於前日批回由徐警廳長轉飭王警佐知照矣 
[禁止賭博之簡示]  
　　淞滬警廳昨出禁賭簡示發貼四五兩區各分所境内其文如下賭博一事爲害最烈無論何時嚴禁開局如敢違犯定干拘罰爲此佈告懷遵切切 
[道署批示二則]  
　　滬海道公署昨批奉賢縣鄕民陳土全呈爲恃勢串欺陳請飭縣維持前諭由據呈是否屬實仰奉賢縣知事查明核辦副呈併發此批又批金山縣民陳謹信呈控徐大弟覇種請飭縣速結由呈悉業經飭縣辦結復奪仰即知照此批 
[謝券]  
　　上海貧兒院於十一月十日即舊曆十月十五日起開菊花會兩星期佐以中西音樂各種文藝游戲昨承贈券三紙書此誌謝　四馬路繡雲天屋頂花園構築新奇布置幽雅自前日開幕後遊人雲集交口稱譽昨承以長期券二紙見貽特此道謝 
[氣候報告]  
　　（上海徐家滙天文臺） 
　　已過者之報告十一月六日北方氣壓繼續升漲頗速因知黄海海濱一帶將有烈風此間天氣陰而雨勢略減太平洋中有二颶風一在那霸東南一在斐利濱之東現均停止進行七日霧而雨風向東方及東南吹去氣壓徐升七日下午四時前二十四小時内上海氣候温度至高七四三至低六五八去年同日至高六五五至低五八一 
　　未來者之推測七日下午四時三十分預測黄海至東海之烈風似將繼續狂吹本區天陰而多雲太平洋颶風似將轉東北向 
雜評二 
[江浙兩運動會（訥）]  
　　揚州之聯合運動會甫竣而杭州中學校之運動又興高采烈據訪員報告此次之江浙兩運動會成績均佳誠足徵近年來注意體育之進步也然吾所希望於敎育界者不僅在强健個人之身體而已當此國家積弱之時禍患交乘莘莘學子旣具愛國之熱心尤須養成兵士之資格一旦國有緩急皆能投筆從戎執干戈以衛社稷則今日强健在一身者他日即所以强健其國家此軍國民敎育之所以不可緩也主持敎育者能準斯旨以預備於平日而勿徒爲一時運動計民國前途庶乎有望歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[横行將軍傳] [  劍秋]  
　　將軍西江人不知其姓氏性倔强遇事無所畏恃其蠻力横行江湖間故人遂號曰横行將軍云將軍出身微父早世母彭氏（蟚蜞）夢與蛇交而孕（據老漁言蟹與蛇同居）一産數十子將軍其一也將軍生有異相目灼灼突出腹有横紋背作虎頭形其母愛之出入必負（蟹初生時盡附於母蟹之背）斯須不離嘗有相者過其門見之驚嘆謂其母曰善視之此子有介胄之相異日必以武功顯旋又撫其背曰惜哉惜哉其母問何惜相者不肯言固詰之始曰惜殺氣太重恐不能善保其身將遭韓彭葅醢之禍耳其母以爲妄不之信然愛之愈甚將軍旣長孔武有力與人鬭不用拳而鉗以兩指當者輒呼痛而縮項又得異人傳授能於口中作奇霧汨汨有聲又能伏水中數十小時不閉目不嘘氣將軍旣負此絕技自信功名如拾芥顧浮沈久之落落不得志嘗撫髀歎曰大丈夫寗以泥塗老哉會當帶甲十萬横行天下耳會東海王招兵將軍聞之投袂而起卽日報名入伍東海王愛其材武拔充部將命統長鬣軍（蝦兵）數萬將軍受此殊遇益感激圖報每戰輙先士卒陷陣身披鐡裲襠手握長戈縱横盪决攖其鋒者靡不辟易女將軍蚌氏者以善用雙鋏稱勇少年當之無不倒戈而遁將軍與戰於白水灘畔奮其利鉗肉薄相搏蚌將軍創甚血流如瀋白水爲之盡赤以是將軍之名益著積功至江湖巡閱使（蟹號江湖使者）將軍雖位至專閫顧以生性蠻野倔强不服命令手下又擁有重兵遂於江淮之間劃地自守隠然有竊據一隅之勢畢吏部嘗欲誅之而未能某年九月將軍出巡至長江下流遙見一星微火隠隠自蘆葦叢中射出將軍疑爲間諜命部下往探之一去竟不復返如是者數四將軍大怒奮身親往足登吉莫靴郭索有聲敵人聞其至網羅密布旣入突起擒之將軍猝不及防束手就縛翌日獻俘於畢吏部吏部指階前巨鼎曰請君入此將軍哀之曰吾罪當烹乞　其縛吏部笑曰縛將軍不得不緊不緊則將軍横行去矣將軍無子夫人圓氏陳圓圓之後善吃醋故後房無姬妾將軍旣死人莫不置酒相賀而其夫人則以哀毁過甚於十月中身殉云 
　　小史公曰當將軍割據江淮時喑嗚叱咜目無餘子固自以爲一世之雄也孰知一旦就縛乃求爲匹夫而不可得惡人無善果鼎鑊之烹豈不宜哉豈不宜哉（三） 
海外拾遺 
[廚卒（續）] [  逸名]  
　　厨卒於作食送食外有時遇敵亦須抵禦無鎗械亦能擊敵立功試述一事證之一九一五年三月六號有一厨卒手提湯鍋往餉同伴行至距離戰線僅有數丈之遙遇一敵兵乘有濃霧潛入法軍戰線之内厨卒見之急智忽生揭去鍋蓋出其不意將沸湯猛灌敵兵之頂請其作末次之享受又一厨卒由四兵伴之同往鄕問尋覓食品入一闐無居人之旅館見桌上有新宰之雞三火腿一並香腸奶油等物正欲携之回營忽見敵騎由街之彼端而來厨卒乃不動聲色令同行四兵匿入隣室並闔其門己則取雞剖腹挖滌臟腑狀至暇整未幾一敵軍官推門而入向之笑曰嘻此間尙有法國庖丁乎甚佳爾須知野蠻人固嗜法國菜也爾若不欲飮鎗彈者須於半小時内預備午膳以供十九人之餐厨卒乃故作觳觫狀允卽遵辦决不誤時敵軍官遂出四兵由隣室而出助其料理或入園中採花或鋪檯布厨卒亦於此時將雞與香腸等物煎者煎炙者炙調和五味觸鼻生香及聞蹄聲得得由遠而近卽呼同行四兵仍入鄰室暫避部署甫畢敵軍官十九人已聯翩入室一縷餚饌之香直參十九人之鼻孔不覺饞涎欲滴爭各就半胸被茶布以待大嚼厨卒前席請命曰統領餐已具矣可進未敵軍官厲聲曰速將來遲則不汝貸也厨卒略不遲延手持厨刀大呼曰諸君當請乘熱而食四兵聞此口號卽上鎗刺由隣室衝出十九人之軍械皆卸置門外倉皇失措束手就縛兩兩相並由四兵牽之而行而此三雞一骰奶油以及香腸則隨俘而獻於法營中矣（二） 
詩話 
　　秀水周存伯先生一號范湖居士著有范湖草堂詩文集予酷愛其蘇台柳枝詞云赤欄橋下緑波新領略鶯花細雨春一樣腰肢同婀娜谿邊立着浣紗人緑傍江樓便有情十家眉樣鬭春城吳孃生小無離别不解攀條贈遠行又春曉云薄情風捲梨花雨雙燕窺簫響玉鈎露濕蝶衣窗日暖鏡屏人影背梳頭又寒食踏青醉吟五首之一云繡鞋新試步香塵齊女門前戲采蘋日落鋼車入城去緑隄春思付愁人又山塘云踏青嬌女步山塘結伴尋春羅綺香花市行來長七里寸金地付繡鞋量又夜渡吳淞云隔江漁笛唱秋音烟靄迷漫露氣深一點神燈浮水赤大魚人立舞波心均雕刻極深而又不露斧鑿痕者[  栩園]  
筆記 
[湘綺佚事] [  宋焜]  
　　洪憲之際稱臣勸進者幾遍海内而湘綺老人以魯殿靈光竟亦率爾盲從電袁勸進時論嗤之雖然湘綺特戲言耳觀其電文有曰代漢者當塗高也按此乃漢末讖語所謂當塗高者指魏王曹操而言故朱晦詠史詩云東京失其制刑臣弄天綱青青千里草乘時起陸梁當塗輔凶悖炎精遂無光桓桓左將軍仗鉞西南疆是當塗乃曹操也而湘綺電袁云公即今之當塗高也良史曲筆隠而諷矣豈可與尋常勸進文電觀哉卒之西南起義袁公遂殞湘綺一言爲之兆也又湘綺初進京時曾送袁公聯云民猶是也國猶是也總而言之統而言之措詞冷峭有玄外音而其去也尙在籌安會未發起之先可謂燭照幾先矣此關於湘綺出處大節余故表而出之（二） 
詞林 
[踏莎行（曉行）] [  筱渭]  
　　小店雞鳴深林月墜殘燈挂壁搖紅穗行人和夢上征鞍衝寒遠逐啼鴉隊冷露凄清繁星細碎酸風陣陣侵衣袂馬蹄爭踏板橋霜輪他斗帳人高睡 
[夜行船（秋興）又]  
　　幾曲疏闌斜照裏聽四璧亂蟲聲起夢雨敲愁絲烟纎恨瘦得睡楊如此鱸肥蓴熟人歸矣正好結鷗盟鷺契燈翦秋心香消酒力引出一天時思 
[喝火令（秋海棠）又]  
　　霞暈朝來頰香飄夢裏魂相思容易種情根一叚幽芳冷韻化作暮天雲艶乍迷紅影啼還濕翠痕生來薄命比春人可惜斷腸憔悴在花陰可惜惜花人去無處覓同心 
小說 
[言情小說妍媸鏡] [  常覺小蝶合譯天虚我生潤文]  
　　第七章（一） 
　　諺云飯後跳舞感情之結合最速猶發電機之升足馬力其言信也時予身爲勞倫司修臂所圖舞蹈有如凌虚沈酣乃同入夢繁燈燦其光線地衣蹙其花紋一一似皆展笑而菲雪胸前之金鋼鑽領針尤復爍爍作光助予興采巴金生則揮其長臂凛然如登講道之壞喃喃似誦贊美之詩然此景物吾皆於糢糊中見之吾心所屬但在對舞之一人而又自知此次之舞實爲末次之娛樂也旣而樂聲戞然止舞隊紛紛乃如蝴蝶歛翅各向休息室去勞倫司亦以手自拭其汗額曰休矣密斯倦乎予笑曰吾甚樂此乃不知疲勞倫司曰君尙須與菲雪跳舞否言時以目光注予面意似不適予笑曰否以後吾將不復與人同舞今兹直可謂之末次而亦生平最得意之第一次跳舞也勞倫司方欲有言哈荔夫人適至見勞倫司與予共談乃現不豫之色然猶笑曰勞倫司汝後一次當與嬧娜跳舞矣唯渠嬌困已甚汝當留意將護勿令過勞勞倫司曰吾亦甚疲不如勿舞言次微微欠身現爲闌珊之態夫使哈荔夫人果無求於其子者怒矣然哈荔此時方欲其子一博嬧娜之歡又安敢怒則笑曰豚兒汝性殊劣然當聽阿母言隨我往見密斯嬧娜渠待汝蓋已久矣勞倫司無奈一臂已爲其母所挽遂從之而行然十步之外猶廻首向予一笑似道歉又似惜别是夜予果不復跳舞所約侣伴悉皆辭之但獨倚窓次觀覽小庭月色爲樂忽亞琪至曰柰梨胡尙坐此馬車駕矣阿姊覓汝不得將獨歸亞琪言時聲似藴怒殆以奪其香檳故宿怨未消予乃不禁一笑遂挽亞琪而出則見車次已有一人立竢且爲予啓車箱之門笑而言曰吾代主人送君登車視之乃勞倫司一手拈玫瑰花酷似予所簪者予登車自撫其鬢則簪花果已失去而勞倫司則方展笑以花置之吻際親之且顧予曰密斯奈梨願君晚安時曼唻亦自彼端登車嬌聲曰貴爵晚安願明日再相見予視其人乃塔賓登燈光映其白髮乃與月色爭皎時車輪已動亞琪仍登高座御者勒馬得得而行 
[徵聯值課簡章]  
　　（一）本欄值課暫限徵聯一種（二）值課者出句無論長聯短聯均可贈彩閱卷均由天虚我生擔任（三）應徵者宜署名並註住址概投自由談編輯部（四）揭曉不定期限但得佳句隨時揭曉 
[第一次徵聯（值課者天虚我生）]  
　　（出聯）鏡中人瘦菊花肥汪詠霞女士原作上句爲愁裏病加葠藥減嫌其工力不敵故爲代微上聯暫限本月杪截止揭曉 
 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[海軍部修正海軍艦艇警備規程]  
　　第一條凡海軍艦艇奉令戒嚴應行警備時各艦員兵須具有實施防禦之準備至遇非常事變各項人員當卽執行之勤務均須預先派定 
　　第二條各艦艇士兵依原定之左右兩班每二十四點鐘輪值一次凡輪值之班一聞警報卽應有戰鬭之凖備 
　　第三條凡各艦艇在警備期内日間須有八分一之士兵夜間須有四分一之士兵一律持鎗實彈分守艦艇要地及梯口各處并爲開放機關砲之凖備機艙並須升汽足備開探海燈之用 
　　第四條凡非本軍軍人軍屬未經艦艇長或副長許可者不得准其登艦倘不聽攔阻應執行相當之處置 
　　第五條凡夜晚間各艦艇左右舷梯及其他梯索均須拉起如未奉有艦艇長或副長之特准不得鬆放 
　　第六條艦艇二艘以上在停泊中應由司公或隊長每於夜晚時視軍事上狀况之所許規定口令燈號以示識别並須派汽艇四週逡巡以便稽查一切俾可隨時報告前項司令或隊長應行各項職務之規定如係單艦停泊中則由艦長參酌處理之 
　　第七條凡艦艇在警備期内雖遇休假日各項人員非奉有駐泊地最高長官之特許亦不得登岸 
　　第八條凡在警備期内艦艇長有執行左列事件之權一停止例假二拆閱郵信電報三禁止閱看報紙等類認爲與時機有妨害者 
　　第九條凡在警備期内艦艇長應特許值更官以左列事件之權一搜索靠近艦艇之小艇二檢閱各士兵帶回艦艇之物品 
　　第十條各艦艇執行警備時除遇有重要事件隨時報由該管司令報部外其逐日員兵所服勤務有關於警備事件者應另行登載日記每星期呈報該管司令一次並由各司令按月彚報本部 
　　第十一條本規程自公布日施行 
[農商部修正地質調查局章程]  
　　第一條地質調查所隸於農商部鑛政司掌理地質鑛産調查事宜 
　　第二條地質調查所分置三股如左一地質股二鑛産股三編譯股 
　　第三條地質調查所設職員如左一所長一人二股長三人其一以所長兼任之三技師六人四調查員十二人 
五測繪員三人六事務員一人 
　　第四條地質股掌事務如左一關於地層調查事項二關於地質構造實測事項三關於古生物鑒定事項四關於地文研究事項五關於地質地形圖編製事項 
　　第五條礦産股掌事務如左一關於礦物巖石鑒定事項二關於礦床調查事項三關於礦産標本陳列事項四關於鑛質化驗事項五關於土性調查事項 
　　第六條編譯股掌事務如左一關於報告編纂事項二關於礦業統計事項三關於繙譯事項四關於出版事項五關於圖書儀器保存事項 
　　第七條所長承長官之命綜理所務 
　　第八條股長承長官之命會同技師調查員測繪員等分理本股事務 
　　第九條事務員兼管文牘庶務事項 
　　第十條會計事務由農商部會計科兼任之 
　　第十一條關於鈔録事務得酌用二人以下之雇員 
[交通部技術官辦事細則]  
　　第一條技術官置辦公室以左列各員組織之技監技正技士分部學習員屬於技術者 
　　第二條技術官辦公室分左列各股掌理事務一工務股掌關於工務事項二機務股掌關於機務事項三材料股掌關於材料事項四製圖股掌關於繪勘事項五統計股掌關於統計事項 
　　第三條技術官辦公室依左之規定行其職務一總長指定者二各主管廳司移請審核者三技術官呈請總長核准者 
　　第四條技監承總長之命綜理技術官一切事務 
　　第五條技正技士學習員分承技監之命分任各股事務 
　　第六條技監執行第三條所列職務時得陳明總長邀集主管廳司及本部所屬機關之關係人員關會討論 
　　第七條技監因技術上之必要得呈請總長派員調查本國或外國路郵電航事項 
　　第八條本細則自公布日施行 
[交通部視察職務規程]  
　　第一條視察承總長之命掌視察本部主管事務 
　　第二條視察應置辦公室由總長酌派本部職員佐理事務 
　　第三條視察應視察之事項如左一關於鐡路管理營業運輸建築修養材料考績改良事項二關於郵務管理擴張及驛站台站事項三關於電報電話無線電管理營業工程線路材料考績改良及其他電氣事業事項四關於航務管理擴張航路船舶標識及水上運輪業事項 
　　第四條視察依左之規定行其職務一總長指定者二各主管廳司呈請經總長核准者三視察呈請經總長核准者 
　　第五條視察出發之前應預計所往處所及日期呈候總長核定 
　　第六條視察得就主管廳司查閱案卷但非奉有特别委任者應由主管廳司許可 
　　第七條視察應將視察所得之事實擬具調查書詳細報告如關於利弊須條舉者應加具意見書隨時呈報總長察奪 
　　第八條關於各機關機密重要事項視察得提出委任憑證向各機關直接詳查 
　　其所往處所不在本部管轄内者應先呈明總長由部通知 
　　第九條視察應每人給圖記一顆文曰交通部視察某員之章但轉職或退職時應卽繳銷 
　　第十條視察出差旅費依財政部所定官吏出差旅費規則支給之 
　　第十一條視察因公外出由本部發給所轄各路局免票並得向電政司領取發電簿在各電排發公電但以直接本部爲限 
　　第十二條本規程自公布日施行 
 
 
