# 1886 - 317 - 4904887

 

Page 1

 
 
[石印藜青閣典匯出售] [  點石齋主人啓 <]  
　　藜青閣典匯一書合江何二先生四書五經典林而作也其複沓氣冗者斟酌剛去其簡略　　者選　補入而天文時令古人地名諸類復採各種類書以增益其未備分類編輯務極精詳依次校讐别去訛謬江向二先生典林久巳膾炙人口而是編又多于原書什之二三洵藝林之掑璧極文苑之大觀也至於字跡之匀整印訂之工緻猶其餘事現巳竣工每册分裝六本外加錦套的於十一月初可出全書每部價洋三元六角正寄售在南北申昌及各埠申昌書畫室如欲躉售者請至外洋涇　馬立師洋行帳房面議 
[石印新科鼎甲策墨跡] [  點石齋代啓]  
　　新科之鼎甲策星雲競睹紙貴洛陽然版印失神翻刻尤多粗態石印固妙縮照易失美觀兹蓉鏡山房主人獲具墨於宣南傳奇觀於海上付石　惜重價映鏡悉照初書翰墨家當奉爲圭臬定于卽日出書每部價洋一元二角躉售從廉請至甫市萬裕　　沈宅面議寄售在各書坊華衆會萬裕馬頭盛大板行所印無多賜顧勿遲 
[增選石印小題眞珠船初續兩售出售] [  點石齋主人代啓]  
　　粤東向有小題眞珠船之刻久巳風行海内惜字跡漫漶舛誤甚多加以抉擇未盡精純殊不足供有志者揚　三蒼書屋主人心　　之　　江　宿學重加剔選分爲初續兩集計初集得文一萬二千有奇其原刻中聲希味淡讀不經意之作並巳見於宗海嫏嬛文藪等集者概行剛汰以避　見雷同外又裒集同人摘本及書院課窗作復得文二千餘首以補初集所未逮名之曰續集交本齋石印兹於是月十八日出書分裝二十本價　八元正此書一出較諸粤東原刻眞有上下床之别矣想薄海文人自能辨之售處在上海各書坊南北申昌以及各雀申昌如　躉買請至二洋　橋同泰號面議此布 
[論中西醫學之所以不同]  
　　近來中國幼童之專門習學西醫者頗不乏人吾知將來中國醫道必且大變然其實則中西之醫道本無所謂不同也内病則治其内外病則治其外藥力所能逹者以藥飲之藥力所不能逹者輔之以針砭焉今中國針砭之術失其流傳針則如薙髮匠之挑痧自以爲得針之傳而不知非也間嘗與胡君悅彭偶論針法詳哉言之然胡君自言於針法雖得直傳而亦不敢輕用余曰此則得愼字訣者矣至於砭之用石則殊茫然西醫之針砭盖亦未得眞傳其所恃者不過藥力而巳余前者曾著一論謂中西醫學之所以異者以西醫必須考試數次由國家給以憑據而後可以行道中國之醫牛無此一考故濫竽者衆而不及西醫之精適有友人王君海嶠見之曰先生此言毋亦意有所偏乎西醫之行道也必考騐而得憑據然後可行是固爲愼重矣然其所以考之者果何如耶如其若文塲之考試但以一紙空談作敲門之　而盲試宫復隨意評定之此則多此一考究復何用若考醫者必用老於醫精於醫者主其事見其果可以行而後給丁憑據以聽其行則是我中國何嘗無此考也卽如僕從朱滋仁先生屈指十數年先則授之以業繼則試之以方久則臨之以症使之閱歴深見識廣運用熟而後給以招牌令僕懸壺於市夫試之以方臨之以症其爲考試也較西醫之考試何如哉招牌例由業師給發則卽與西醫之所謂憑據者無異特不由官手耳然中國醫生設亦仿照西人由言考試不但官無此暇晷且恐悮於盲試官者正復不少反不若由業師考騐果可行道而後給以牌之爲愈也余爲首肯者久之一日與西友閒談卽以此說告之西友曰是也西醫之所以異於中國者固由於考試出身然其所以精則不僅繫此　又有大相懸殊者在也中國醫生每以人之病試其本領今日用表而不應則明日用瀉以試之又不應則再明日用　以試之試而應則得徑矣或其病又變焉則又須從新試藥而後庶幾對症故中國病人往往服藥百裏而病卒無效若爲外症瘡痬則外科醫生并有故留餘毒或敷以爛藥以爲索重酬地者此則尤爲惡習西醫則無之西人患病從無服藥至二三十次者外症之藥更爲靈捷前此吾子足下濕氣用黄春圃先生外國藥粉敷調越夕而愈此其明騐也吾不敢謂西醫之果勝於華醫吾亦不敢謂華醫之必劣於西醫但就此治法之遲速服藥之多寡兩兩相較恐不能不右西醫而左華醫矣且吾子亦知西醫之有報紙乎西人例開醫家報館凡某醫於某日在某處醫某症其症若何以某藥治之而效或某症用某法治之而痊或稍痊而尚有未盡合法處或治之合法而病又變化當另用何法以救之凡若此者皆列之於報紙一日某醫視若干症則書之一日某處出若干症則書之詳載博紀不厭其煩譬之中國醫生之藥案第華醫不以遍告於衆見之者惟病人親屬藥店等類西醫則遍告於衆咸可聞之華醫偶有騐方視爲枕秘不肯出以示人西醫則又載之報中初非吝惜且此等醫家報紙不止一處其數不可以指屈醫生之家莫不覽之故此醫以何法療某症彼醫聞而知之設遇是症卽可照前醫治之彼醫以某法醫某人此醫亦見而知之設異日遇此病卽可援其方以療之若是則不但能自得師而且互相觀感交相觀摩日日閱報卽日日學有進益夫是以西醫之精遠過於華醫也余聞其語不禁喟然噫一醫之技而西國之鄭重如此中國之輕忽如彼技藝安得而不判低昻哉說者謂中西之人氣　不同故以西醫治華人往往不宜以華醫治西人其患不過以不效爲止以其用藥輕也以西醫治華人設不能愈　　滋大以其用藥重也然吾卒未敢深信其說第西醫治外症較靈於治内症此則不磨之論耳夫中國醫生旣無考試之一途又無醫案之日報其自視也旣輕則人之視之也亦不重况略知湯頭歌訣稍閱醫宗必讀卽詡詡然自命爲醫并業師所給之牌子而無之者亦且行道於世無惑乎中國之醫動爲西人所輕而中國幼童乃多習夫西醫之法也西醫之將行於中國非西醫之道長乃華醫之道消消長之機明眼人自能見之余特爲之微示其機焉爾 
[都下委談]  
　　初八日申刻金星過太陽宫是日總署言司及天文敎習學生就臺上安設儀物相與測量以廣學業而資考證○閱兵大臣交諭承辦旗知會八旗各營此次仰山窪合操所有各旂營帶隊之堂官届時自行入隊帶操勿庸躬往將臺面見閱　大臣○善厚齋都統機於　南苑内醇邸原住之紫營從新添蓋房屋展拓圓塲以備醇邸在彼駐節聞此項工程由都統慨捐鶴俸惟醇邸猶未之允云○前報登西苑門内仿照　甯壽宫門前影壁九龍碑式添建影壁一座現己鳩工購料建蓋竣工惟壁面九龍尚未嵌砌云○神機營每日發兵一百名入　内協巡並新　　個觔金畫皮弓一百張分給各兵每日携以入　其應需梅針　支　内廷早巳置備齊全與原備長矛腰刀相輔而行 
 
 

Page 2

 
 
倘梭巡之　遇有盜匪遠近皆可抵禦亦有備無患之意也○某日夜守助　更夫二名巡東安門内北池子妞妞房突遇賊匪五六人手持刀械扭住更夫用刀威嚇更夫渾身戰慄賊將所披皮襖及手内銅鑼悉行搶去逃遁無蹤更夫驚懼交迫不敢作聲俟鷄鳴後始扎挣至本官廳呈報云○本届歲試之期由順天府儒學行文八旗凡候補學習之各員及中書筆帖式並官學生閒散人等願報名應考者具　生保結出具叅佐領圖册彙齊分行各衙門以便老試○步軍營左右兩翼披勇練兵隊於十六日黎明分出安定德勝門外齊集兩黄旗教塲預備該管帶會同神機營委員閱視合　 
[火患彙誌]  
　　金陵時有火患皆發於竹籬茅舍閒近因多日不雨風乾物燥祝融氏遂用聲東擊西之計必使焦頭爛額者爲上客而後巳兹姑就耳聞目見者而言之一爲麒麟門該處多荒地北方避水患而來者爭就此鉏茅剪棘草草結束藉甕牖繩樞以蔽風雨暇則携鴉嘴鋤於黄蘆白葦中各栽芋薯久之來者日益衆一望縱横皆阡陌焉月初以草木黄落種於土者都告有秋乃約日相與共發其覆率藤帶蔓纍纍然堆積畦邊正如黄白物之餉有福相者婦女悉席地坐評長絜短較量篝車所謂人語中含樂歲聲宛然一幅農家風景時午餐飯罷老稚爭出事其事僅留一二龍鍾嫗叟在廚下滌炊具忽西偏榛莽中有青烟一縷隨風向東馳衆以隔於叢薄或見或不見少頃少挾風勢拉雜有聲始回顧則巳如田單縱火牛奔突于卽墨城下矣霎時十數家茅龍悉白日飛昇次晨有過該地者見其焦土墻斑剥如屏障露宿者巳掃灰燼將索綯以亟乘屋矣惟當下曾茶毗一个支離叟火後拾殘骨模糊不可辨爲最慘耳一爲白石壘該處當神策門之孔道爲順治間梁化鳳破鄭成功處四圍岡阜平衍種植者多居之名曰棚民前日有某棚失愼延及四五家始救熄查起火之由緣該棚有土灶在院内係同居之人公置　供炊餅者北方屈氣凡炊餅必先計其日食之多寡秤粉如其數積三日而一炊過此不舉火炊時各携鐵銚置灶上量薪爲爨爨罷掃灶下無餘薪以故　其舍如蠮螉而終無曲突徙薪之慮非若南人日三四炊燎灶於積薪之側也詎是日院内有豆萁數堆適有炊餅者其火是否由此兆倉卒莫辨火旣過殃及者必推究執飪者爲誰家婦欲得而甘心婦聞言巳濳趁昏黑中不知所往而衆怒猶未解辱其夫至再四土人調棚民最蠻野不可近觀此益信一爲水西門外甯俗聞火警諸無賴輙攘臂爭赴如水歸壑途幾爲塞是夕月明如晝趨赴者益興高采烈比至城甕邊則魚鑰巳下鐵匙繳存某憲署非得執金吾弛禁之請雖如姬亦不敢竊其符以出少頃諸水龍風馳電掣而來皆以阻於重垣進退無主忽門外有爲大聲之呼者曰火息矣於是來者齊側耳聽果無轟轟烈烈者乃走散次早查察僅燒草屋三間係吸洋烟者爲吳回氏作東道主人云 
[江藩接印]  
　　新任江西藩憲李顯之方伯於十七日舟抵章門各官吏均至滕王閣恭迓憲駕當卽入城詣撫轅　見旋仍回船隨奉德中函飭赴新任於二十日卯刻接篆瑞茀侯廉訪亦於是日交卸藩篆回泉司本任云 
[營口郵音]  
　　營市交易貨物向由經賣之夥書寫字條再蓋經紀坊之圖章到號開價向例如是前有人持永昌經紀坊圖章向履泰號冒取貨銀七百八十餘兩緣該號有東西兩櫃買貨歸東櫃經手到西櫃取銀是日西號正用午膳有司帳人張姓起騐來條飭學徒領至謹成奎銀爐付給及至晚間東西櫃軋帳纔知並未買貨因字條蓋有永昌慶圖章卽將執事人兩名送押官署並疑司帳人張姓及學徒通同作弊遂邀該二人薦保人到號究問實則皆無辜被累者也嗣聞冒取銀兩之人己在田庄臺拿獲未知確否○湄雲兵輪定于二十日出口今冬仍往旅順口當差聞旅順口統帥宋軍門張統領委該兵輪之屠管駕代辦油酒板木等料載赴旅順頗不少也○邇來天氣和煖由南赴北之輪船尚有十餘艘未到想凈河當較往年略遲也○距營十餘里之山塾子地方有王陳兩姓去年因事忿爭王將陳之眼珠挖去陳恨之刺骨而未有以報也日前始與其子挈領三十餘人馳赴王家作復仇之舉王倉卒不及爲備竟被毆斃四人蓋平縣李明府聞巳下鄉相騐云 
[淛垣瑣拾]  
　　杭垣清泰門内有地名金霞莊者相傳爲張相國之别墅也園也亭臺花木之勝甲於杭郡赭匪後盡燬於火惟餘頽垣半壁荒草藏叢而巳嗣經在籍各巨紳若金若吳若許濮各姓捐貲創造引泉入室疉石成山闢逕栽花繞廬種竹其中亭軒之曲折室宇之幽深廊榭之玲瓏臺池之精巧較前更勝數倍顔其額曰四閒别墅盖以爲賓朋宴集之區士女遊觀之所也是處地當僻靜境極清幽爲城市之仙鄉占塵寰之福地爰就其處起造忠義祠殿宇閎深房廊繚曲凡兩浙殉難忠魂皆得奉主附祀由忠義局彚請陳奏立石刊碑以垂久遠兹届霜凄露冷之辰特爲崇德報功之典爰有慈雲壇下同人醵集巨欵大建道塲作功德者計七晝夜自初五日起至十一日止先期招帖佈告城廂凡祠中立主附祀者如有子孫宗族親黨可以届期致祭乃歎忠臣義士捐軀於當日者無不食報於來兹頑懦之夫亦可聞風興起矣○杭省於十六日接到部文當卽行司立傳本標中軍由縣監提出人犯四名當堂綁縛押赴清波門外處决前後防護兵丁百餘人簇擁而出四人中斬决者二名其二犯係絞立决者是日有某弁在法塲上防護當行刑時見絞犯形狀可憐竟於人叢中擲洋鎗而遁事後查出立責軍棍三十以爲畏葸者戒○本月十八日衛靜帥會同軍憲詣羅木營閱看撫杭四營兵丁操演龍虎各陣及格林砲洋槍隊等是日憲駕於辰刻出轅屬下文武各員弁均於黎明在營恭候十九日閱看駐防八旗兵丁大操及各弁騎射槍礮一時旌斾如雲戈矛映日從壁上觀者無不爲之眉飛色舞也 
[卾渚官報]  
　　十月初六日卽用縣回長廉分發來省禀到新授湖南布政使孫禀辭候補縣周守典奉藩臬憲委武昌府讞局帮審案件候補典史楊振謨奉委帮查城外稼園下鋪差藩憲牌示黄州府知府篆務詳委補用知府王興　署理均州知州員缺飭本任之馬雲龍回任嘉魚縣知縣員缺飭准補之章壽康赴任初九日新選德安衛宗承烈禀辭赴任候補縣張國蘭奉藩憲委赴沔陽州查辦事件候補縣丞江楚良奉臬憲委赴襄陽府公幹署咸甯縣典史李練成禀辭赴任十三日候補道吳元漢奉撫憲委赴河南光固採訪穀價署黄岡縣趙永清辭赴任大挑縣俞肇泰委解第十批京餉署武正衛卸事同日武正衛賈任事十四日湖南候補直隸州石汝鈞自英國來省禀到赴湘候補巡檢曾傳祿陳澤潤俱隨同魏道押解粮駁赴天津調署蒲圻縣事本任襄陽縣梅冠林禀到署漢陽縣林往兩院禀知看開永豐閘次日往北鄉一帶催錢糧漕糧十五日署隨州莊則敬辭赴任銷讞局帮審　准補江夏縣金口巡檢俞壽禀謝藩憲牌示圻水縣知縣印務詳委新選蒲圻縣知縣劉翰翔署理 
[潞河霜信]  
　　有某甲至通州南門内德潤當舖贖取衣物不知何故伏地身死掌櫃人急赴州署呈報張直刺親臨相騐委係暴病身死訊無傷害情事遲至三日亦無來認者乃飭地保備棺先行殮瘁掌櫃人取保釋放事後忽有屍親赴上憲衙門喊控張直刺復將該典掌櫃人傳訊大約非關棺覆驗不能了結也○前任通永道李靜山觀察以興利除獘爲心每過善舉無不解囊襄助前見城内石路崎嶇車馬頗不易行擬捐銀六萬兩以爲修理之費方欲擇期興工忽拜廣東督糧道之　命觀察旣去而脩街之事遂中止矣今東大街窪陷處有深至半尺者　車傷人時有所見令人思李觀察不置○南關王恕園北關吕祖祠東關積善齋三處粥廠均於本月十四日施放○許觀察於十三日由工回轅十四日親詣各處拈香禮畢回工預備十九日合龍○通永道署年久失修兼以夏季雨水過多房屋傾圯許觀察因捐廉三千兩重新修造刻巳工竣矣○府試文童於十六日竣事卽於十七日接試武童在南倉箭道校閱馬箭十八日在貢院校閱步箭技勇○霜降以後陰雨連綿道途泥濘兩水之多爲近十數年所未有菜蔬價倍蓰於往年雜粮亦日貴惟銀價日落每兩僅易通制錢三吊市面大爲減色○前安徽臬憲胡履平廉訪在 
 
 

Page 3

 
 
蘇病故曾經列報其長子胡立齋司馬需次江蘇扶枢由海道北旋於十五日抵通當卽上岸排列儀仗遵例人城進東門出南門枢停南王　　擇期開吊 
[皖垣官報]  
　　藩憲牌示調署李陽巡檢本任宣城縣丞陳珂飭回本任所遺李陽巡檢缺委候補巡檢屠念曾署理西門外鹽河厘局李少卿直刺現奉委署和州篆務其厘局委候補府楊太守璋接辦巢縣典史缺委望江縣典史周樹人署理 
[走私被獲]  
　　鎭江西路新河除厘卡外另設鹽卡日前有江北某甲雇坐小划南渡當被鹽卡巡丁於白皮箱内搜出私鹽若干觔隨連衣被等全行拿去甲再四叩求取鹽還物巡丁不允復許洋八元仍未能俯如所請概送巡局候核云又北岸某甲到鎭購得私土三觔帶至義　碼頭正欲雇船回去詎洋藥局巡丁巳偵悉其事連人與土擁之登岸送入局中聽辦此皆所謂貪小失大也走私者其鑒諸 
[上海文報局内協賑公所接到金苕人觀察由直隸發來排遞告災書]  
　　各公所諸仁兄大人公鑒敬馳啓者本年水災直屬永平　州豐潤玉田安州雄縣均極重而以永平爲最順屬寳坻武清甯河香河通州薊州文安大城均極重而以寳武寗三縣爲尤永平城内水深七八尺城垣冲開衙署民房坍倒十之七八　州豐玉水勢建瓴而下各處民房有全村俱倒者有倒去大半者人在屋頂搭棚棲止有結筏以居者有在堤　上搭鋪者安雄被潴龍大清河水漫淹地處西溪積窪消洩更緩寳甯武河各縣因上游潮白疃開口北運全河奪溜灌注薊運鮑邱窩頭各河同時漫溢又兼清龍灣城河決口下游爲衆山所歸至今彌望汪洋數十百里宛在水中七里海不能容蓄專恃東引河出北塘洩水不及地勢又節節高窪到處留瀦今冬種麥無望明春更難度日香河通薊地勢稍高水所經過灾象稍减文大被子牙河水今年灾亦稍輕然十餘年積困難甦官賑有　宫中恩賜銀兩又截漕米石藩庫撥欵祇以地方太廣被災太重總恐不敷所望諸大善長念及畿輔要地多方設法廣爲籌募本日日新輪船解到尊處賑銀五千兩月杪尚可解五千兩施少翁處又先後解到一萬五千兩具仰仁粟義漿起溝壑而登袵席當代億萬災民九頓首以謝發棠之請又將叩籲無窮想大君子必當允如所請也東省現由潘振翁查放下游濟陽惠民等處冬賑上游壽張災重處未知佑翁何日到東查放現在振翁兼顧弟處東河查振接到來信二十外可以竣事據云有一叚舊運河淤塞十餘里水無處洩以致東平陽榖數百村莊盡成澤國紳民紛紛求濬約須萬金倘以工代賑利賴實多等語弟以未經親歴不敢遽行禀辦統祈酌鑒前承寄解二千五百金及揚鎭公所一千金昨接東信均巳解到並卽函致東賑局移交潘振翁查放别縣冬賑弟抵津後卽奉傅相面諭不必赴東乃朗帥昨又函商傅相必欲赴東一行傳相現屬往辦東省明年南運河四女寺减河工程爲直東交涉之處大約祇可遵命往辦並以附聞此請台安　小弟金福增頓首十月十四日 
[星使拜客]  
　　出使英俄大臣曾襲侯於昨晨十點鐘時由虹口天后宫行轅坐緑呢四人大轎入城拜客前導除旗鑼傘扇銜牌外有督轅忠字信字兩營親兵及駐紥九畝地之滬軍營兵並道署護勇各二十餘名均執槍械或執鋼义簇擁而行又有頂馬一人晶頂瑩然戈什哈八名爲之護衛轎後有家丁四名各乘駿馬迤邐進新北門而至道轅其時道轅各兵排班迎接轅門前鼓吹交作升礮三聲以致誠敬蘇松太道翼仰遽觀察整肅衣冠至暖閣恭　星使進署略叙寒暄又與邵小村廉訪會晤旋卽興辭而出遂回行轅想今日當再往别處拜客也至文武各官及滬上各國領事之赴行轅謁見星使者絡繹不絶上海縣莫邑尊英法會審員蔡翁兩太守洋務局提調陳寳渠太守均在行轅伺候轅門内有蘇松太道親兵滬軍營親兵江南提督青村營親兵鏡清快船親兵駐紥共有八棚麥總巡捕頭派中西捕二名照料縣署及會審公廨亦均派差承值 
[定期北上]  
　　升任豫臬邵筱村廉訪聞擇於本月二十六日奉其太夫人坐招商局之保大輪船北上津門再行取道進京想七十二沽間定有福星照耀也 
[督辦回籍]  
　　上海松滬厘捐局督辦蘇伯賡觀察巳于日前乘輪回廣東聞因太夫人在籍患病是以急於歸省云 
[以廨停訊]  
　　英會審員蔡二源太守昨因在曾襲侯行轅伺候飭差知照捕房停解各案法會審員翁子文太守亦未發落捕房各案云 
[花園演劇]  
　　法工部局董事創設法文書塾凡華人子弟有願入塾肄業者不費絲毫卽塾中師傅之束修亦由公項給發此均列入前報約計書塾創設以來迄今巳歴多時師傅則誘掖不倦學生則精進良多其餘通曉法文法語者不一其人領事官聞而　之擬就新闢公家花園中招中國優伶於今日演劇俾各學生得以游目騁懷是亦勉勵後學之意也 
[索洋涉]  
　　有王維榮魏吉甫周勝耀勝祥等四人在英公廨控朱析卽朱志懷借洋四百廿元向索圖賴請爲追究經蔡太守移送上海縣辦理前日經縣署帮審委員宋二尹提訊原告伸訴前情並稱我等與朱爲友朱於去年七月問自稱是浙江候補知縣意欲赴都引見苦之川資而我等借洋四百二十元及借洋後伊仍逗遛在滬向索則避匿不出今得遇見與之理論伊竟思圖賴是以扭控英公廨移送案下質之朱志懷堅稱並無欠洋之事實被伊等圖詐二尹着原被分别交保再候覆訊 
[匪人宜辦]  
　　近來租界中時有一種匪人成羣結隊此往彼來行人或與之碰撞彼卽乘隙訛詐而法界新街蘭芳里一帶爲尤甚一至上燈後掉臂游行者大率皆此輩也前晚六點鐘時有眞如鎭人五六輩在新街横衝直撞正欲尋釁適法包探王榮培路經此處拘獲一人餘　散去遂將所拘之人送到捕房法捕頭研訊屬實卽着押候解案諒當懲一以儆百也 
[借書肇景]  
　　某甲住法界同榮里内其子曾向隣人某乙家借閒書一部閱後拖散一本乙向索取甲妻方願賠償而乙必欲得原書以致齟齬蓋乙夫婦固素來喜事者也前晚甲妻手携銅罐出外買水適與乙妻相遇遂又以索書爭論乙妻卽鳴捕將甲妻拘住適甲自他處歸見而詰問同入八仙橋捕房乙亦聞信赶到經捕頭將甲乙夫婦一併解送大巡捕房法捕頭見乙夫婦兇横實甚着管押甲等暫釋昨晨備捕頭　問時甲巳將原書尋到交還而甲妻所携銅罐巳於爭論時失去故捕頭着乙將銅罐尋　否則着賠乙尚倔强及喝管押始允買還然亦不知究竟賠償與否以一書之故而失洽比之歡始歎陸放翁異書渾似借荆州之句盖亦有爲言也 
[跌傷續述]  
　　日前北香粉弄失火時福順絲線店主婦因從窗間躍出以致跌傷兹聞其女亦因躍下而受重傷當由捕房送至至濟醫院醫治尚難保其無碍云 
[粤婦喊寃]  
　　昨有粤婦夏王氏投英公堂喊稱曾嫁同鄉人夏彩耕爲妾因遭大婦凌虐手足受傷爲此投案乞發官媒請傳丈夫大婦到案從公判斷如得脫離苦海感恩不淺值日差據情禀明蔡太守飭將該氏暫發官媒以俟過堂訊供 
[事涉暖昧]  
　　昨晨有揚州婦人某氏扭潮州人某甲到英公堂喊稱被甲誘拐欺凌甲則稱與婦同處巳久因婦另與某乙私識故有捉姦之舉婦又呈菜刀一柄言甲持此刀圖害值日差禀明蔡太守飭分别押候訊辦 
[補注]  
　　昨報恭迎使節條内聶仲芳觀察陳寳渠太守句手民脫去五字合亟補註 
 
 

Page 4

 
 
[照録順天大京兆畢薛兩憲批]  
　　據禀以順屬災情重大先籌庫平銀一萬兩遣次子則敬赴寳坻散放以輔官欵所不逮仍當勉籌續解源源接濟各等因具見恫瘝念切好義可風以在籍之封翁而有同胞同與之懷展巳溺巳飢之抱求諸近代實所希聞務期陸續寛籌拯兹昏墊季布一諾本尹堂拭目以期此繳九月十八日發五百里排遞上海絲業會館紳土施開拆 
[上海文報局協賑公所報解山東第三十批直隸第三批賑捐公啓]  
　　啓者敝所自本月初旬解出直東兩省賑欵各五千金後刻又承各省紳商陸續輸助積有躉欵因於本日批解直賑規元五千兩由輪船運津解交金苕人觀察查收散放又由票號做定匯票解交揚州協賑公所就近轉交嚴佑之廣文携帶赴東計庫平足銀五千兩前項直東兩省賑欵計直隸作爲第三批山東作爲第三十批均具禀牘妥速起解以濟隆冬急賑要需惟敝所疉接金觀察潘振翁連次告災信函早經送登報簡諒蒙公鑒仍望諸大仁人慨解囊金釋此倒懸以便於封河期内再行大批起解無任禱盼之至[  粤閩江浙同人王松森等謹啓]  
[上海文報局内協賑公所報解東省棉衣公啓]  
　　啓者敝所前奉東海關道盛杏蓀觀察委代辦東省災民新大棉衣褲一萬套富經依限匀作兩批掃數由輪運交天津轉解山東德州分運災區散給嗣又續奉委令代收棉衣捐欵一面由東省各憲刊布公啓分投勸募匝月以來疉蒙各省大憲大宗簽助由敝所附收捐欵數逾萬金以外復經託由滬上各公所分辦新大棉衣棉褲五千套業巳梱成二百大包由昨日招商局普濟輪船全數運往烟臺查收分運散給現仍雇工赶製棉衣三千件於三日内可以竣工卽行續批裝解除俟尾批棉衣掃數運出再將附牧動支欵目詳晰報銷外合先登布公啓尚求衣被天下之仁人君子速賜慨助或衣銀並惠以便飛速趕運功德無量　粤閩江浙同人王松森等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十月十七日京報全録]  
　　宫門抄○粤督張　奏爲上年水災籌措各欵賑撫情形請立案摺○豫撫邊　奏叅知縣欠解欵項片○又　奏爲委署知府片○粤督張　奏盜犯正法　單彚奏摺○大臣色等　奏校閱漢番官兵秋操情形摺○又　奏操練各汛官兵片○十月十七日工部鴻臚寺侍衛處值日　引　見○岳林假满請　安○邵曰濂謝受太常寺卿　恩○貴州補用道張勝嚴謝　恩○貴州副將張大鵬謝　恩○祁世長請假十五日○長善請假十日○召見軍機　張　鵬　○○兩廣總督兼署廣東巡撫臣張之洞跪　奏爲廣東省上年水災籌辦賑撫堵决綜計米賑錢　雜賑屋賑工賑各項動借籌措數目開繕清單奏明立案仰祈　聖鑒事竊照光緒十一年廣肇兩府水災動借籌措辦理賑撫工賑各事宜業經臣會同前撫臣倪文蔚迭次奏報在案伏查此次水患内于西潦下德化江並溢延袤十數縣遺決百餘隄受災之烈爲道光　十四年以後所未有飢民急待撫綏決圍之須堵築旣顧秋收藉可以工代賑其時正當防餉之際又值西省　災萬端交迫乃於無可設法之中　掘拯救略分數端採買香港洋米碾動安平倉榖委員委紳運往散放爲米賑携帶銀錢前赴災區酌量　給爲錢賑購買麫餅藥材塔蓋蓆棚以及雇船脚渡施棺掩理爲雜賑倒塌房屋酌給修費爲屋賑各輕決圍官民合辦水淺者搶築決口堵塞水竇　深者先　月隄圍基以防内决兩衛秋耕兼以贍養飢民消彌匪徙等工賑綜計米賑共用銀三萬七千二百七十三兩六錢零九　錢賑雜賑共用銀五千七百三十八兩九錢九分九釐屋賑共用銀二千一百四十兩零四分工賑一項堵築廣屬南海三水清遠花縣從化肇屬高要高明四會等縣圍基決口肇慶府修理護城各工共用銀八萬九千七百一十九兩五錢六分四釐委員盤費薪水等項共用銀三萬　千八百一十二兩零六厘内藩庫動支備荒銀一萬兩稅荒銀二萬兩糧　庫借撥普濟堂經費銀二萬兩惠棚弊標罰充公銀三萬五千一百兩各官捐集銀四萬八千四百八十二兩零六厘當時事煩勢急或交印委或交　董有　賑之後復追再賑三賑者有初查和到及帶欵不敷陸續補賑　有數員數紳一道同時並賑者堵築各決有一次估定者有酌量添　者有兵勇雜入工賑助築者大率以官欵借導其始勸令民聞湊集赶築或由本圍業户出資或由愛育堂紳董義助民欵多寡旣有參差各圍辦法亦難畫一總之各就災區情形紳民公議不令拘牽文法往返傳報旣無定額可限亦無减成可循但合各員激發天良務求實濟所有前項開過銀兩皆係實支實用並無浮冒　外尚有省城愛育堂自行籌集並本省紳商士庶捐交該堂助賑銀兩皆由該堂分派董事携往各處放賑助工約計官數亦不下十萬兩乃復渥蒙　恩旨賞給東省賑銀三萬兩當經遵照部咨助欵如數動撥酌量輕重分别發交紳董承領核實散給巳於上年十月奏明在案自秋冬後暘雨尚屬應時災民早巳復業所有　賑堵築之各圍決口亦於上年七八九等月據報一律工竣統計在案各欵查備荒本屬正支稅羡例充公用糧庫道庫以備專需至獘標罰欵銀一項原案　奏明充公充餉本非例有入欵酌提放賑亦屬名正言順各官捐欵皆以服官斯土誼所應爲不願上請奬叙綜計所用五欵均未動支　項錢糧查上年五月二十八日會奏摺内業經奏明動撥備荒一萬稅羡二萬挪借糧道庫二萬應急陸續籌補並聲明東省賑撫工賑須另行籌措湊集請免造册報銷七月初三日奉　上諭着照所請辦理等因欽此應請照案辦理無庸造册報銷仍將賑撫堵决各縣各項收支詳晰數目刊刻徵信録轉發各縣以昭愼重據廣東布政使高崇基會同善後局司道分開收支工賑官捐清　詳請　奏明立案前來臣查去年水灾事機緊急當時臣與前撫臣倪文蔚及司道各官籌畫羅掘諄戒守令愼選妥員分投賑濟斟酌緩急不泥文法於浮費力求撙節通計盤費薪水等項不及千金其堵築代賑一項係官民合辦三水清遠四會花縣各决口併係咨交署陸路提督鄭紹忠一手　理高要各决口交肇陽羅道潘駿猷督同肇慶府知府紹榮署高要縣知縣王崧經理高明各决口由善後局交愛育堂紳董經理南海各决口交前廣州府知府枠韶督同署南海縣知縣張琮經理從化零星决口交蕭韶發給該縣交紳經理鄭紹忠蕭韶等員于救災事體皆係殫心竭力奔走焦勞勤勤懇懇且各該員自行捐辦之事甚多臣隨時詳察印委各員及發紳經辦各項賑欵實無浮冒謹將各項收支總數工賑細數官捐總數開繕清單恭呈　御覽懇請　飭部仍遵　前旨免其造册報銷至微臣德薄政闕致此災祲房深内疚以及本省各官日擊災黎困苦深愧撫恤未周雖竭力捐濟不過仰體　慈惠推廣　聖恩略　急難稍塞督　若再忝邀　甄叙愈覺惶悚難安臣因各官不敢邀突出于至誠所有官捐清單僅列銜名總數不再分開細數合　陳明除咨户部外理合繕摺　奏陳再廣東巡撫係臣兼署毋庸會銜合併聲明伏乞　皇太后　皇上聖鑒訓示謹　奏軍機大臣奉　旨户部知道單三件併發欽此　○○邊寳泉片　再據署布政使許振褘署按察使賈致恩會詳稱查有候補知縣陳以瀚欠交代理涉縣任内外欵銀七百二十兩前據揭報到司當經札飭完解迄今限期巳逾仍未清交殊屬玩延等情詳請奏叅前來相應請　旨將陳以瀚摘去頂戴勒限兩個月清解如果逾限不完或完不是數再行嚴叅以重庫欵爲此附片陳明伏乞　聖鑒訓示謹　奏奉　旨陳以瀚着摘去頂戴勒限完解餘依議該部知道欽此　○○邊寳泉片　再開封府知府李廷蕭前在歸德府任内　大計保荐桌異六年俸满均奉部調取引　見查該員在豫有年循聲素著廉靜勤懇辦事認眞爲豫省知府中出色之員現據將經手事件料理　楚禀司詳　給咨例應併案送部所遺開封府係省匯　缺政務殷煩查有候補知府陳桂芬老成練逹熟悉情形堪以委令署理由　潘臬兩司會詳前來除批飭札遵外理合附片陳明伏乞　聖鑒謹　奏奉　旨吏部知道欽此　○○兩廣總督兼署廣東巡撫臣張之洞跪　奏爲粤省正法盜犯第九十三次開單　奏仰祈　聖鑒事竊照粤省近年盜風日盛經臣會同前撫臣倪文蔚于光緒十一年十二月初一日　奏請仍予先行就地正法經刑部核議覆准嗣後廣東省拿獲持械夥刦兇暴衆著之各項盜匪無論水陸不分百從凡有案情重大罪于斬梟斬決者一體照土匪馬賊會匪遊勇章程先行懲辦其距省較遠者由該廳州縣審實後酌核道路遠近如道府同城者解由該管巡道督同覆審不同城者卽分别道路除由最近之該管或道或府州覆審如犯多路遠者卽由道府州親赴所屬覆審均録供通禀督撫核明情節確實批飭就地正法其廣州府屬卽佛岡赤溪二同知所獲盜匪仍於審實後録供詳府審明通禀批交臬司會同營務處司道覆批交同知確禀候示核飭就地正法案情重大者梟示拒捕者格殺無論並將通省此項正法盜匪按三個日彚奏一次光緒十二年正月十四日具　奏奉　旨依議欽此等因咨行到粤當經通行欽遵辦理查廣東省第九十二次辦過盜犯經臣彚奏在案兹查自光緒十二年四月初八日至七月初八日復届三个月應歸第九十三次彚奏據各屬及緝捕員弁報獲盜犯共七十八名經該府縣訊明録供報解由臬司會同營務處司道覆訊禀經臣會同前撫臣倪文蔚核明批飭就地正法案情較重者酌加梟示據臬司干蔭霖將辦過盜犯名數案由開繕清單詳請具　奏前來臣覆核無異除飭司備録全案供招咨部及洋盜另行具　奏外所有第九十三次正法盜犯謹彚繕名數案由清單恭摺具　奏再兩廣總督係臣本任毋庸會銜合併陳明伏乞　皇太后　皇上聖鑒謹　奏軍機大臣奉　旨刑部知道單併發欽此　○○奴才色楞額奴才崇綱跪　奏爲校閱前藏漢番官兵秋操情形恭摺奏　間仰祈　聖鑒事竊查並藏漢番官兵例應春秋二季操演其逹木官兵祗於秋間行調來藏入伍演試兹届秋操奴才等預飭將備逹木協領番營戴琫等調集漢番官兵　體操練卽於八月十二日起奴才色楞額連日親赴教塲認眞校閱漢營新練陣式令逹木宫兵附入行走分合進退均屬嚴整番營所演陣圖亦屬整齊漢番兩營連環排槍聲勢聯絡籐牌刀矛等技以及行陣攻山奪卡均爲趫捷各官兵馬步騎射鳥鎗中靶之數雖强弱不等合計七成有餘於校閱時擇其技藝嫺熟者優賞記名拔補次者賞給縀綢銀牌荷包小刀等物以示鼓勵間有技藝生疎未能合式者分别降責用昭勸懲仍嚴飭將備戴琫等勤加訓練實力澡防務期一律精强咸成勁旅仰副　聖主整飭戎行修明武備之至意所有校閱前藏漢番官兵秋操情形理合恭摺具陳伏乞　皇太后　皇上聖鑒冉奴才崇綱現在開缺未能親身前往合併聲明謹　奏軍機大臣奉　旨知道了欽此　○○色楞額等片　再操練江逹拉里碩校多察木多乍了江卡各汛官兵按年校閱一次前經奴才色楞額附片奏明在案兹據該管遊擊等先後造册呈　或派員校閱或就近調考其技藝均尚可觀由奴才等分别優劣記名升降並捐廉犒賞以示勸懲仍嚴飭嗣後實力操演不准奉行故事仰　　朝廷有備無患之至意理合附片陳明伏乞　皇太后　皇上聖鑒再奴才崇綱現在開缺合併聲明謹　奏軍機大臣奉　旨知道了欽此 
 
 

Page 12

 
 
[山東登萊青兵備道盛杏蓀觀察復上海絲業會舘籌賑公所書]  
　　少欽仁兄大人閣下鯤洋遠隔鴻訊頻通翹企吉暉調飢藉慰頃奉惠書備承奬注慙愧曷勝當卽電復台端亮邀鑒入敬諗仁慈在抱恫瘝乃身仰見資善成善實畛域之無分求仁得仁更轉移之有術民胞物與悉出我公之誠無事鄙人禱祝也臨風額手佩服良殷承寄到本年第九批東賑庫紋匯票銀一萬兩並新棉衣三千件巳照數騐收卽派傅令善寳解赴東省俾得及時散給庶野處災黎得免號寒之苦竭弟之籲忱廣公之仁澤災區蒙福感激同深沅帥捐助棉衣銀五千兩巳交綏之歸棉衣墊欵前所請製棉衣五千套價銀三千九百兩除何芝翁捐七百八十兩外餘己匯交心如歸墊矣知厪附及朔風凛烈天氣驟寒尚乞執事陸續催寄幸甚禱甚肅復敬請仁安惟希靄照不旣[  愚弟盛宣懷頓首]  
[奉題張味蒓先生滄江虹月大册卽呈武陵漁隱詞丈敎之]  
　　我今不見米襄陽秋風瑟瑟滄江凉東船西舫向何處仰視明月生寒芒名書古畫不易得吉光片羽求珍藏後有作者代相繼一時紙價爭高昻鄭虔三絶今豈少山川靈秀皆文章光怪陸離一枝筆神來天骨森開張先生隱居有高致蒐今獵古盈中箱丹青翰墨并收拾裝池奕奕增輝　徧徵海内續題詠豈無枚馬　班揚愧我吹竽得虚譽獲觀寳晋騰英光須臾銀海不復辨如游萬象凌蒼茫彷彿赤虹自天降玉鏡飛下姮娥妝更似米老夜游興拍天巨浪來帆檣我於斯時一神往風流文采相頡頏若非先生久什襲此物剥蝕遭風霜焦桐不遇中郎聽安得七絃音鏗鏘　嗟賞識貴有主毋令肉眼輕衡量異日上天或掩取何以守之供文房　崇川驪睡軒主未是草 
[玉樓春茗話張君廉孫遥塵夢畹生賦秋生太痴生惜紅生同政]  
　　畫樓明敞曲欄斜活火清泉客思賒入座茶香濃似酒隔簾人影艶於花雛鬟絮語屏圍錦名士清談帽側紗坐久渾忘歸路遠夕陽紅瘦路三又[  丙戌九秋飯顆山樵客吳稿]  
[寄題張君廉孫時習齋詩草録請霧裏看花客正刊]  
　　翩翩裙屐不覊才意外相逢倦眼開絶俗篇章追瘐鮑冠時風義媲陳雷桐陰擫笛朝填曲菊徑開筵夜舉杯慰我寂寥勞屐齒袖詩客舍日頻來　客中病骨愧支離欲遣覊愁强說詩折節敢忘知己感看花宜惜少年時通靈文字難諧俗有約科名莫厭遲吳下風光眞不惡相期驛使寄梅枝[  飯顆山樵客金沙稿]  
　　　前偕種榆山人奉訪高昌寒食生海上浮查客晤談之餘二公以詩詞集見惠分袂後動念今雨難己於言歌以寄懷贈種榆山人卽呈浮 
[查客并呈桂笙仁長兄法家正之]  
　　昔人思良友落月在　梁美人隔秋水悵望天一方相思不相見雲樹情蒼茫萍蹤苟相聚何惜覊 
他鄉矧爲詩酒客烏可辜歡場吾愛何水部天骨森開張著有粲花論爍爍生光芒更慕東瀛士海上來徜徉足跡徧中國詩篇盈郵囊我心願覯止贈句搜枯腸以此爲玉帛載贄聊相將勞君導先路輕車馳夕陽二子喜相識惠我多琳琅言歸各分手此意良難忘夜闌不成寐蛩音猶在床觸子離索感寤歌心徬徨[  崇川驪睡軒主秋丞氏初稿]  
[上海北市絲業會舘籌賑公所施少欽經收山東順直賑捐十月初四五六日第一千一百五十七八九次清單]  
　　無名氏蘇平銀四十九兩六錢三分合來九八規元五十三兩三錢八分桐溪逹叟爲媳錢氏患病許賑果得全愈還願移作棉衣捐洋一百元益記洋貨號經手勸募張君大慶將酒筵資移助二十元朱鄂孺堂求名順遂由惠泰莊來二十元譚廷楨求喉症速愈二十元武林朱子清求産後平安十元翁學良求妻病速愈十元泊廬軒爲先父八十冥誕將經懺資移助求超冥福十元十四齡童子丁祖恩求父病速愈十元蘇湖隱名氏六元雙林映雪草廬墓善氏求則得中還願由雙林全盛局來五元知非俗客棉衣捐由同里全盛局來五元明善堂感應完願免灾五元保善堂感應完願四元積誠子四元新安翕和氏由恊記吕宋票行來二元錢五百三十文謝門葉氏病愈完願二元太原氏二元楚北熊潤之求生意順利闔家清吉二元敏愼堂黄求子病速愈由京都恊興昌局來二元無名氏一元吳繼芬一角○裕昌莊棉衣捐洋二元義隆庄棉衣捐三元二户由常熟永義昶局來产五元○無錫心隱子募梁溪容安室棉衣款移助洋廿元以上初四日○俞安德求子病速愈先助洋十元同善局十元德善堂十元陳姓十元問梅居求速病愿由太倉永義昶局來十元孫安官病愈完願並求康健由杭州正和局來十元樂志理五元海昌楮雲樵爲妻病速愈並求合家平安由杭州全盛局來四元朱王氏棉衣捐由閔行寳順局來二元梁子春求病速愈二元寓　心雄力綿人爲先慈黄太淑人六十冥誕節省日用資移助二元朱星畬病愈完願一元彭姓求母病速愈一元以上初五日○東山葉懋漕求母康健清平銀四十兩由貫記號合來九八申規元四十二兩九錢一分八厘醉經軒洋四十元洽源莊棉衣捐求生憲茂盛由無錫唐時長寄通裕局來十元鎭江無名氏求合家平安十元無名氏保産平安五元沈保健子五元許保安子五元沈保健子四元鄭錦記求妻生産平安四元沈落葆徽求結核速愈由安徽大通江防府署寄全泰盛局來二元白鹿洞裔求合家平安由無錫唐時長寄通裕局來二元程廷瑞求恙速清一元李亞九一元○金匱劉經全求病速愈並求康健洋二十元桐鄉沈劉氏爲亡子祈冥福二元二户由無錫知仁莊寄通裕局來洋二十二元○徐允福求子病速愈洋二元又求病速痊並求益壽延年二十四元張文卿求病速愈十元三户由徐允福代寄永義昶局來洋三十六元○應如是住室主人錢一百千文又保大媳病愈十千文又保次孫成人長大十千文三户合來九八申規元八十五兩七錢一分四厘○過樂三募吟秋杜洋一元又惠海涵募鳴東社洋一元二户由無錫楊叔睿代寄通裕局來洋二元○常熟了子延孫伯涵經募龐鴻泉求病速愈洋一元由寳順局來○以約齋主人完長媳沈氏病體速痊洋八元銅英洋一元銅本洋一元由三河分銷鹽局寄託晉生莊來以上初六日 
[上海三馬路與昌絲恊賑公所陳竹坪經募山東直隸賑捐十月十九第四百五十五次清單] 　○廬州全泰盛局交來正陽方庶伯氏經募塔册郭大順本洋五元劉順興隱名氏慶餘復豫祥各本洋四元楊復順長茂興勳慶長各本洋三元乾太元何梧軒興順祥實德裕汪德盛源泰吳銘士永記各本洋二元鄧正記萬順炳張復順無名氏豫豐各本洋一元五民氏劉盛興各足錢一千文以上廿三户共來曹平銀四十一兩申批見規銀四十二兩一錢九分四厘○虹口華昌洋貨寳號唐朗山先生交來漢口六合堂爲買粤東武進士　姓得彩移賑洋三十六元六角○楊門趙氏洋十二元又求合家大小平安康甯洋六元又爲子楊世攀世祿求專心事務生意亨通楊錫記求生意興隆三户各洋二元瑶仙　聰明玲琍洋一元以上六户共洋廿五元○湖北全泰盛局經募金口釐局畢善長助紋銀十兩申批見規銀十兩一錢七分三厘○愛日堂張洋五元寳泰衣莊助原舊棉衣一伯件浙慈城隍廟邑人羅店太姑氏各洋一元陳温氏洋二元集成堂洋五角錢三百文陳黄氏洋四角梁金勝洋三角李姓錢一百文王春齡錢五百三十文○本日共收英洋七十一元規銀五十二兩三錢六分七厘小洋八角錢九百三十文原舊棉衣一百件合併聲明 
 
 
