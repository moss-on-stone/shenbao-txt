# 1908 - 38 - 4912585

 

Page 1

 
 
   
 
 

Page 2

 
 
   
 
 

Page 3

 
 
[本報定期附送月份牌廣告]  
　　今年本報所印月份牌畫工細緻設色鮮明套印多至數十次頃將告成定於本月二十日隨報附送以饜閱報諸君之望 
上諭 
[正月十二日奉]  
　　上諭湖北提學使著高凌霨補授欽此 
[宫門抄]  
　　正月十二日召見軍機瑞良 
 
 
 

Page 4

 
 
論說 
[丁戊之交之觀察（愕]  
　　嗚呼。歲月進步矣嗚呼歲月進步矣。 
　　歲月進。於前。而一國之文明程度。伴之而進。此吾人所最希望者也。反之歲月進於前。而國内之一切政界學界農工商界。均濡遲而不復進。視去年曾無所異焉。視數年前曾無所異焉。且視數十年前。仍無所異焉。則歲月進於前。而文化適反之。進者自進。而退者自退。吾國前途。豈復可望。是存亡强弱盛。衰之故。將於此一年開幕之始覘其機焉。 
　　夫一國文明程度之高下。於何判斷之。於一國内之政界學界農工商界之現象判斷之而已。一國文明程度之進步。於何證明之。亦於一國内之政界學界農工商界之進步證明之而已。合政界學界農工商界之各分子。而成國家。合政界學界農工商界之進步而成國家之進步。進步者。由比較之方法而得之者也。不有去日所依據之程度如何。安知今日之爲進步與否。故欲覘國家之進步。不可不隨歲月之進步以覘之。 
　　更歷以來。雖僅十閱晝夜而歲月則已革新矣。縱其間政界學界農工商界。皆沈靜無所表發。進步與否。猶不得而懸揣。然已往者。未來之母也。由已往以逆探將來。則昔日所播之種。而今尚未逹其芽。及未刈其果者。正不知凡幾。其所謂已過之風雲。如政界之所演。如學界之所演。如農工商界之所演。皆於吾國前途。有絶大之影響。與絶大之關係。往者而是。則此後可以日益加良。往者而非。則此後可以矯之使正。因歲月之進步。而希。望國家之進步。又自然之勢也。 
　　第一所希望者政界。國家强弱之機。悉自政界操之。政界一有失敗。則强國亦弱。安國亦危。不特弱與危也。亡且隨之。我國政界去年所經之歷史。外交如間島西江。内政如毁學抗漕。由外交而牽涉内政。如蘇杭甬路事。失敗之事。多不可枚舉。不可謂非我國之恥也。雖然。政界失策。雖屬。已往事。而要不可不以未來之歲。月補救之。由是外交以敏活稱。内政以教養著。外交而涉及内政。則以順民心恤民隱爲主。同是政界之作用。而今與昔相差不可以道里計焉。是則吾人所祈祝而不能自已者也。 
　　第二所希望者學界。學界介於政界及農工商界之間。而爲仰承俯注之一級。故在我國。學界之位置。頗爲重要。近年以來。學校内容之腐敗。與父老視學校如蛇蝎。而避之恐不及。教育前途。安有普及之望。是已往之失敗。不可不望將來之補救矣。 
　　第三所希望者農工商界。生產者農。製造者工。輸運者商。國所與立農工商其重要者也。一國之文明程度。進步與否。視一國之農善其術。工良其技。商精其學與否。至農不能增其生產。工不能精其製造。商不能捷其輸運。而欲求其進步。烏乎可。故吾人雖不能以已逝之日月。爲農工商補救。而不可不以未來之日月。爲農工商期望。 
　　總之。歲月無止境者也。而文明之程度。亦無止境。百數十年以前。所謂文明事業。今且不能認爲完全無缺之文明事業。則去年政。界學界農工。商界之無意識者。固指摘之有辭。即去年政界學界農工商界之最佼佼者。安知不閱一年。而又不免指摘之有辭。蓋文明之程度。隨歲月以俱進。歲月進。而文明之程度不進。此吾人所最失望者也。 
　　抑吾聞之歲之始也。有除舊布新之象焉。除舊布新之象。卽進步是也觸於目而接於耳。旣無在非除舊布新之象。則所以企望於政界學界農工商界。以除其舊而布其新者。亦獨切。我國政界之各分子。學界之各分子。以及農工商界之各分子。旣非泄泄㳫㳫。以坐待歲月之日增也對此除舊布新之象。其奮激又將如何。 
專電 
[電一（廣東）]  
　　廣東陸路提督秦炳直奉電旨電奏悉該員文武兼備熟悉情形所請收回成命應母庸議 
[電二（北京）]  
　某大員奏皖省路礦請飭該撫督同紳士妥辦廷寄馮煦查覆 
[電三（北京）]  
　　那桐奏遵旨覆陳籌辦稅務學堂 
緊要新聞 
 
 

Page 5

 
 
[旨派姜桂題接統夏軍北京]  
　　正月初七日奉旨吳廷斌電奏悉夏辛酉原部各營着甘肅提督姜桂題接統未到差以前皆責成該軍營務處妥爲照料並著姜桂題統率原帶六營會合新接各營汰弱留强共成五千人開往長江一帶扼要屯紮專作爲游擊之師仍會商沿江各督撫籌辦江防事宜其前派會辦江浙剿匪一差着即撤銷欽此按此條可與本埠新聞欄參觀 
[台州府禀省憲電（爲教士恃蠻毁學事）]  
　　杭州撫藩學洋務局憲鈞鑒海門毓才學堂上年由法教士李思聰交還地方官自辦經前守種養在案知府抵任時調查該堂内容教士仍暗行干涉因改節危山初等商業學堂更換監督教習示期今正招考詎李教士要求聘用法文教習堅拒未允旋亦無異言不料正月初四日李忽率衆搗毁該學堂仍改毓才字様斥逐辦事諸人另開後門直通教堂聲言奉領事及趙主教電飭令収管該堂等語似此舉動野蠻已極學堂旣被覇佔開學無期學界震動深恐激成鉅變伏懇速電法領事及趙主教轉飭李教士立將學堂讓出免致學界衝突不勝企禱知府起樞叩庚印按此事已略見初十本報專電 
[江督致蘇州撫藩電（爲忙銀加價事）]  
　　頃准度支部咨抄原奏内開應請飭下該督撫暫准將蘇屬州縣征忙自三十四年上忙起每兩加錢二百文試辦一年如一年内錢價漸就平復即當奏明停收以紓民力現在已屆年底本年上下兩忙均應収竣所請帶収之處應母庸議等因光緒三十三年十二月二十二日具奏奉旨依議欽此細繹部文語意因係試辦一年故經議准然將來一年期滿如果錢價迄未平减仍可照案辦理州縣積困從此見蘇正可責其究心吏事也 
　　按部電云如一年内錢價平復即當停収而江督則謂一年期滿仍可照辦官塲作事直與貿易論價無異可笑 
[農工商部咨復江督文（爲永禁金業買空賣空事）]  
　　爲咨覆事光緒三十三年十一月十一日接准咨稱據升任蘇松太道瑞澂詳稱上海金業買空賣空大干例禁亟應嚴行禁止以維巿面自本年十一月初一日起一律永遠禁絶犯者咨明農工商部將其姓名註册視爲非正經行業之商人不得受保護維持之利益詳請察核轉咨農工商部立案等情除批飭王道照所議章程出示勒碑永禁外相應咨行貴部請煩查照立案施行等因前來查買空賣空行同賭博破產累商久千例禁上海一巿出入至數百萬之鉅尤屬駭人聽聞自勒應石永禁以安正商本部應即照准立案相應咨覆貴督查照可也須至咨者（克） 
[西報述南方亂耗]  
　　文匯報載十一日廣州電云兩粤邊境之上思廳復有革命黨起事現駐龍州之官軍已在該處設法阻制各方面之亂黨聯合 
[蘇浙防匪彚聞]  
　　商輪開行時之護送浙撫致嘉興李統領電云瑞方伯電稱奉飭劃定蘇杭滬杭界限各專護送商輪之責蘇杭以震澤爲界滬杭以嘉善爲界現與三公司商議每日三家同時開班以期蘇震滬善兩路往來各輪二艘共四艘足敷護送另有一輪梭巡較爲妥恊三公司已允定初七日開行乞與杭三公司商定杭嘉滬震兩路亦同時開班等因現派員與杭三公司商卽希照辦所租四輪應分泊震澤嘉善湖州杭州四處以便來往護送惟今日已開班如布置未齊則先派師船卽雇三公司輪拖帶來往藉以護送切勿大意速電復 
　　寗軍到浙後之佈置江寗三十六標吳統領錫永到浙後卽電禀徐固卿統制云孟營所餘三隊現奉星帥諭除留一隊看守營房外以一隊駐菱湖一隊駐新巿請逕飭遵辦云云現聞浙撫以寗軍分駐嘉湖近水之處不能駛入港仍不得力特電飭嘉湖兩太守各租小船數隻以備各該營搜勦之用 
　　寗軍陸續到松三十五標南洋新軍百餘名在松駐紮貢院初九夜又由專車送到該標第三營新軍貢院不敷屯駐分駐西門外西靈寺管帶梅永貫謁晤府縣聞日内即須調駐金山大石頭及楓涇城隍廟等處　　皖軍協防邊境江縣以皖境廣德寗或等處毗連浙界特電致皖撫馮夢帥請其派撥營兵前往防堵馮中丞接電後即飭派候補知府張延鑾督率皖南巡警右營管帶陳興裕前往防堵 
　　副將到滬造船浙撫日昨致電瑞督辦云副將徐人熊熟悉嘉湖水道已飭赴滬禀商訂造兵船事宜至乞指示爲荷 
　　標兵溺斃獲恤江督檄派江南第三十五標二營星夜開差於去歲除夕始到當時風狂雨驟標兵張發興偶然失足落河慘遭溺斃甫於新正初四日撈獲尸身馮星帥曾以該兵姓氏電詢吳統領得覆後即傳電慰恤並給銀二百兩從優棺殮 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史譯件 
[美大臣論改良華工禁例]  
　　美國工商部大臣斯脫羅斯近上議院年報有論及華工入口禁例一節亟譯之以公衆盼 
　　考華工禁例之設已歷數十年國之舊章詎庸妄爲更換惟吾不能已於言者欲得禁例之眞義行之有益耳吾反對者非政府之立例乃官吏之行例按立例之初吾政府何嘗有禁盡華人之意所欲禁者不過執工一流及犯通禁之人而已乃就目下情形視之一若凡華人皆在禁例之列其准入者若行赦典一言以蔽之曰禁華人爲通例准華人爲特例禁例若此不獨虚設而招累實甚雖吾關吏待華人與别國人同此禮貎奈設有種種苛刻名目華人忍受之下其不憤恨于中者蓋寡考苛待來由本於種界之分殊不知分種界侵自由爲吾 
　　美國工商部大臣斯脫羅斯近上議院年報有論及華工入口禁例一節亟譯之以公衆盼 
　　考華工禁例之設已歷數十年國之舊章詎庸妄爲更換惟吾不能已於言者欲得禁例之眞義行之有益耳吾反對者非政府之立例乃官吏之行例按立例之初吾政府何嘗有禁盡華人之意所欲禁者不過執工一流及犯通禁之人而已乃就目下情形視之一若凡華人皆在禁例之列其准入者若行赦典一言以蔽之曰禁華人爲通例准華人爲特例禁例若此不獨虚設而招累實甚雖吾關吏待華人與别國人同此禮貎奈設有種種苛刻名目華人忍受之下其不憤恨于中者蓋寡考苛待來由本於種界之分殊不知分種界侵自由爲吾國憲法所不許也 
　　中國官民對此禁例嘖有煩言時圖報復一千九百零四年之續約華官以國體攸關不肯承認意謂禁約與例乃爲工人而設其非工人不與其列今所行非所訂不獨禁工一誤豈庸再誤乎又一千九百零五年之夏民間禁銷美貨舉國若狂雖未久即散而牽動吾國商務之處不可輕忽之 
　　一千九百零五年中國銷美貨爲東亞各國之冠是年出入口共值銀四百九十七兆元入口一宗值三百二十九兆元據中政府報告美貨入口占五十七兆元又歷年美貨到中國表列如下 
[（年期）（出口價值）]  
　　一八七○　　　　　　　　　不及三兆元 
一八八六　　　　　　　　　　　七兆五十萬元 
一八九七　　　　　　　　　　十二兆元 
一九○○　　　　　　　　　　十五兆元 
一九○二　　　　　　　　　二十四兆元 
　　是時中美商務發逹吾人深知華巿情形華人深知美貨性質由此出口増進一日千里豈不宜哉而孰知有不然者據本部貨表 
　　一九○五　　　　　　　　　五十三兆圓 
一九○六　　　　　　　　　四十四兆圓 
一九○七　　　　　　　　　二十六兆圓 
　　吾嘗考之此數年商務之跌落不盡由於華人糾葛及他仇美舉動也其相因之理一爲零五之年吾貨輸入中國實多於所需致逾年積貨累累二因東三省開放吾人欲尋利一時輸入棉花太多三中國忽將鑄錢停止致用銅少一銷路兩載之間商務跌落由五十三兆至二十六兆莫大之變吾官場當知猛省乎本部勸工保商責無旁貸豈敢緘默自安致忝厥職吾不敢謂禁例之非吾所請者乃將例實行去意外之畱難省無端之恥辱耳 
　　夫改良禁例不獨爲商務計也中美兩國交誼素敦吾豈不知禁外人以保已人爲政府之責任至若無端辱及友邦禁一黨而犯一國之怒又豈政府所宜出此今禁例需改人皆知之而無人肯道之揆其情大有得過且過之勢今者以禁例森嚴致在美華人不滿七萬之數比之美國人口僅千分之一即將例改良吾不見其有害也查華人入口之數 
　　初到　　　　　　　　　　　　　　八百五七人 
 
 

Page 11

 
 
復來　　　　　　　　　　　　　　八百五五人 
商　　　　　　　　　　　　　　　七百三十三人 
工　　　　　　　　　　　　　　　七百六十五人 
解回籍　　　　　　　　　　　　　三百三十六人 
自願回籍　　　　　　　　　　　　數未詳 
　　由是觀之改良禁例使大公平等兩全此其時矣吾言改良非使華工易來之謂也吾意使准華人爲通例禁華人爲特例保守禁例眞旨甄别入口華人禁之嚴而有法如是羅總統零五年政書之議不期行而行矣又改良者非逐欵更換令人驚駭也前行之例加華人一切横逆而吾人則受一切惡果今改良之使中國學生商醫教習游歷人等均受吾人歡迎同别國人看待將例内華人皆禁而學生商醫教習游歷人等獨免嚴法改爲華人皆准來而工人獨禁字様則禁例無寛縱之弊華工有絶跡之時而中美邦交庶幾復見大公平等矣一千九百零七年各關均有整頓一爲關内用人緣美人通華語識華文者寥寥潔已稱職之譯人實不易得以致舞弊之事時有所聞本部情殷補救特將關員更調以免久在一方盤據爲患又派幹員兩名到各關考察將彼等操守才能隨時禀報次爲華工之回頭紙聞華工由美返華必覓律師造回頭紙其費用由五元至廿五元或更多之此舉不獨無益且開勒索之路用是傳諭關員轉告華工自後回頭紙均由關員給發不取分文想經此番整頓華人入口之事不無小補焉 
分類新聞政界 
[籌定諮議局辦法廣東]  
　　粤省奉飭設立諮議局迭經大吏分飭司道詳籌辦法兹聞司局已將詳細辦法會詳大吏覆核錄其大要如下一局中對於本省政治法制及一切新政事項皆有參議之責宜將應議各事暫定分項議辦草章其餘俟奉到頒發奏定省會諮議局專章即行改照辦理一局中應需議事員紳即照公推選舉法擇舉熟悉法政及畢業法政一般品學兼優員紳充任議員一局中會議事項仍分特别會議臨時會議尋常會議數項一局中所有議員應定額數分常川駐局辦事及不常川駐局届時到議兩項一局中應設大會議堂各議員均以次第宣佈參議及贊成否認各事另訂會議堂章以期各歸秩序 
[電請發回法律生蘇州]  
　　去年蘇省考送京師法律學生内有黄承忠一名現經毛提學覆核試卷正場與覆試大相逕庭併查得該生原名黄咸康在省城高等學堂肄業已及三年且於接見時揑稱由廣東學幕回里似此言語不符難保無别項情弊因特電請法部特該生發回本學堂以憑察看（命） 
[議派大員清查關稅北京]  
　　稅務大臣核議近年各省關卡積弊甚深非澈底調查終難起色擬於今春奏請欽派大員分往各省將常洋各關所有稅務認眞清查以期水落石出剔除弊竇（爲） 
[法政講習所破除界限常州]  
　　常郡法政講習所去冬由商會發起延請李史梅諸君爲講員初議祇以武陽人爲限現復改議禀請府尊知會宜荆錫金　靖六縣紳學商界前來聽講並諭令本邑鄉董屆期來城聽講一切定於二十四日開學（木） 
交涉 
[東三省中日外交近事]  
　　安林報載十一日東京電云據日本官府之宣告謂英外部已承認日本對於新法鐵路之爭論爲確實故已通告駐北京英使云照此情形該路開工建築之舉未必能行也 
　　間島問題因須詳細查考不能從速議結 
　　日本官府且聲言外間以日俄戰後中日兩國間交涉之糾葛預料兩國將長此爭持不已此說殊爲不確 
　　北滿稅關問題日人均甚注意東京某報發議謂必使各國之與中國有利益之關係者完全中立不相干與則中日兩國之交涉即易於進步云 
[大津丸被拘之交涉]  
　　字林報載十一日東京電云日本官員於大津丸拘捕情形並未得有正當之報告故已命駐廣州日領要求釋放 
[刦輪案結廣東]  
　　西南小輪前歲在西江被盜截刦西人麥端理路被盜槍斃一案迭經英官向外部交涉即西江緝捕問題亦因此而生兹政府已議决中國賙卹麥婦英金六千磅先將四百磅滙王倫敦交麥妻具領（子） 
軍界 
[詳報添設徵兵支局廣東]  
　　粤省練公所前派委員分往各處徵兵係分廣屬一起肇屬一起潮嘉屬一起南韶連一起高雷一起欽廉一起瓊崖一起即於各處設分局一所由委員駐局陸續徵募現各處委員以所定徵兵地方不止一處有兼兩屬者有兼三屬者必須遍設支局方可前往徵募因另設韶屬南雄連州支局數處惠州支局一處其餘各徵兵地方俟徵選時隨時添設支局以便辦理一切現已將各處分設情形及所需經費詳報到省以憑核示（東） 
[擬在惠州開闢軍港廣東]  
　　日前英輪在惠州一帶測量海道迭經該處土人抗拒旋即退出聞其測量之處有名飯籮江者最合軍港之用前經北洋提督丁汝昌派委水師官余貞順等前往測勘該港重山環繞内作弓形外分兩口出入水深處约三十英尺至九十英尺不等形勢天然敵砲不易擊及實爲南方最好之巨港昨政界已派輪前往測量一切如果可用即咨明陸軍部開作水師軍港云（亦） 
[札委巡防管帶蘇州]  
　　蘇省巡防隊右路第三營管帶一差經撫憲陳伯帥札委總兵于定青接帶已於十一日謝委辭赴宜興接差 
學務 
 
 

Page 12

 
 
[批辦訓盲學堂廣東]  
　　趙子璧以籌欵興學事具禀督轅奉批謂查東西各國均有盲啞學堂教化宏溥日本之塙堡已乙以一盲人而富有著述此外盲啞之人各有執業不終安於廢棄洵足補天地生成之缺憾粤中瞽目院收養望人歲糜鉅欵專事於養似猶未及於教現禀以盲人請辦訓盲學堂由郵寄禀其情殊屬可矜其所呈訓盲章程有無可採仰廣東提學司會同布政司飭管理瞽目委員體察情形酌議辦法禀候核奪（子） 
[分别懲罰師範生蘇州]  
　　蘇省師範學堂日昨發出牌示略謂師範學堂爲全省教育前途最關重要去年年考時詳加察看查有潜心肄業者正不乏人而聚衆要求動滋事端者亦復不少計如陸允中陸恩溥張永齡張元亮於年考時向教習强爭分數任意衝突又謝翥錢步蟾湯之銘吳士儉於教習及各監員會食公地捽毁食碗又楊鴻基於下學期時常曠課武緯則出入無常應即一併開除楊鴻基併追繳膳宿等費又查有朱錫鈞錢倬程霈均記大過一次以昭儆戒次如仲文熙楊嘉鈺楊祥鑑孫文鏡項毓恩朱康留堂察看（間） 
[松江學界連開三會]  
　　新正初八日學界同人開七縣聯合大會籌議學務事宜初九日開農學會研究農業初十日仍就學宫明倫堂開教育常年會投票公舉勸學所總董及華婁視學員仍舉定舊董陳菊生君至教育會會長則舉定謝宰平居（適） 
實業 
[丁未粤路首站半年車利表廣東]  
　　六月份搭客五萬三千六百十四人共收車利二千五百六十四元一毫五仙七月份搭客五萬三千六百九十三人利五千四百六十元零九毫五仙八月份搭客五萬五千八百十一人利五千六百五十二元二毫九月份搭客五萬九千九百四十六人利六千零二十二元五毫五仙十月份搭客六萬一千三百零一人利六千五百零一毫四仙十一月份搭客六萬八千八百十八人利七千二百四十八元六毫七仙十二月份搭客七萬六千六百七十四人利八千一百九十五元零九毫自六月初八至十二月二十九日止共搭客三十九萬九千八百五十七人共收車利四萬一千六百四十四元九毫八仙（車） 
[陳主政辭退贛路總理江西]  
　　江西鐵路公司自遭總辦李方伯之慘變即公舉主政陳三立爲總辦嗣陳君謂公司本係營業性質優劣成敗之樞紐全在得吾鄉資本家號召維繫萬不可仍舉書生措大之流以致再誤且謂凡向曾在局辦事之人皆一律不應舉爲總協理即將此意函告同鄉京官亦多表同情嗣因資本家均不承認虚懸數目路工頗有危撼解散之象於是鄉人又開會集議仍推請陳君暫爲充攝以待今年股東會成立再行公舉日前蔡謝二侍御由京至贛清結舊帳釐正新規已有端緒而陳君承認三月之期轉瞬已届故决意自行辭退想該公司必能别舉賢能也（商） 
[電飭速開天山礦產北京]  
　　農工商部電飭新疆巡撫略謂查天山礦產甚爲豐富屢有外人覬覦應即按照礦圖擇其苗旺質佳者迅速設法開採以保利權（如） 
雜記 
[欽州兵燹之慘象廣州]  
　　欽州散振委員朱道恩縉近日會同各委已散振至那蒙廣平等處朱因各該處村舍被毁甚多元氣太虧擬將辦法分爲數等俾貧民有所藉手免再流而爲盜一凡失業農民即酌給資本其屋舍被毁即酌給恤欵二三十兩建回坭屋其無告窮民則酌給五六元俾作糧食并派員分赴欽西防東欽靈各處查明被毁村舍流民共約若干以便籌議振恤現已查明計郭宋趙夏孔各軍轄境内被毁各屋約千五六問其流離失所之民將及二萬所需振款爲數甚鉅現擬迅將查封起獲之匪產器物變價酌充振欵以便廣惠災區（已） 
[派員調查閩省土藥厦門]  
　　厦門道劉觀察近奉省憲札開度支部現派吳饒兩司員來閩調查洋藥進口歲銷數目以及土漿歲產若干以便將來開辦官膏事宜著該道就的調查詳細報部相應查照等因劉觀察已分别杨飭各員一體查照（夏） 
[犯賭圖董監禁十年蘇州]  
　　金壇縣某圖董事府經歷王用予經縣主倪曾鎣訪悉開場聚賭累月經旬因特餫提到案研詢明確詳請上憲擬以監禁十年業奉各憲批准矣（禾） 
清談 
[中國之流行品]  
　　（一）東洋漆 
　　自東洋各貨物輸人中國。說者咸譏其脆　不經久。然以其價廉而貎似西式也競用之。而東洋漆一物。尤爲中國上下社曾所應用。試舉一二。 
　　各部司員　須揩此漆 
各局課長　須揩此漆 
各地士紳　須揩此漆 
各校教員　須揩此漆 
　　註曰揩漆須薄不必厚。無論何種粗劣雜　均適用故佳。 
小說 
[短篇小說新水滸（三）泖浦四太郎]  
　　朱三開口先問王婆來滬緣由。王婆卽將如何說風情。如休閙茶肆。如何計啜西門慶。如何藥。鴆武大郎。原原本本。述了一遍。李四。突然躍起身來。一手拉住王婆袖子說道。你做得好事。我先到捕房去出首。王婆笑道。休得大驚小怪。恐被旁人聽見。不當穏便。朱三道乾娘你來得正好。我有一樁絶好的賣買。不知你能够做得到。還不知你有福氣消受。没有。王婆哈哈笑道。我做不了。到是你做得了。我没福消受到是你有福消受。老娘隨便什麽事情幹過。隨便什麽福氣享過。難道到了上海就幹不來。一件事麽。你且說來。看老娘的手叚。朱三道你先猜一猜。王婆道。小猴子你到會放刁。老娘不消三智五猜。只一智便猜個十。分透着。朱三道。試猜。試猜。王婆以手點點朱三笑道。猿猴口裡無好桃核。剌毛窼裏無好虫豸。畢竟王婆猜出甚來。且聽下回再解。 
[補錄第一回回目如左]  
　　老。王婆釀禍走申江 
小滑頭看花遇鄰媪 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（九）]  
　　華特恩旣去。美芬乃俯首而哭。聲至酸惻。自念華特恩胡以困厄至此。今僅有一線之希望。或者華特恩此行。竟支得數千磅之鈔幣。則目前尚不至有凍餒之虞。不爾者。伯爵之供億旣絶。華特恩又他無恒產。吾兩人之生路窮矣。思至此又痛哭不能仰視。馬格雖幼。然性至機警。見其母痛哭。乃蹀　其母之肘下。不忍他去。斯時美芬之室中凄寂萬狀。即窓外之茶花。亦似含有數點之涙。痕盈盈欲涕。似預知有此不祥之决裂室中之自鳴。鐘閣閣作響。此自鳴鐘之聲浪。直逹於美芬之耳鼓中。乃化作千重萬疊之愁恨。馳驟於心胞之内。蓋美芬自禮拜堂成婚以後。事隔七年。從未。有如此之苦痛。今乃入此悲恨之劇場矣。約二小時許。忽見華特恩躡足而入。面色灰敗。美芬驚問之曰。華特恩。君銀行之取銀如何。得母有所阻隔乎。華特恩嘆曰。噫休矣不必言矣。孰知此悍惡之老。人已發電話。預告銀行之經理人搿蘭生。令其正付。彼搿蘭生者。且知渠於吾素日交易之商店。皆遍告其意。不認吾之逋項。果如是者。吾輩非特絶無度日之貲且恐索逋者將相屬於道矣語至此驟止。又攺變具語意曰。美芬。汝勿煩懣。諸事有我在也。我一堂堂之男子。寗爲此細故而被窘。美芬聞華特恩之語。知華特恩者。不欲大傷美芬之意。特强顏以慰解之耳。 
　　美芬痴坐椅中。與華特恩相對。黯然欲泣。時天已將晚。侍婢乃欵款入室。開煤氣燈之機鑰遽焠之。一時滿室通明。燈影斜照美芬之面。見其面色青白。四肢乃震盪不定。嗒然若喪其次。華特恩覩此。自念昨日之夜。尚歡笑調謔。意態至樂。今僅隔一日耳而境遇。之不同如是。欲思所以慰藉美芬之語。顧乃百思而不得其當。美芬蹙額者良久。忽歘然起立。謂華特恩曰。妾有一言。請君聽之。妾與君之愛情雖摯。然皆恃金銀之供億乃得競生於世界之上。今君之伯父。大怒而去。欲絶君之供億。姑無論後此之結果如何。即目前度日之貲。君將何以爲計。無已。君佯作棄妾不顧。而負荆於君伯父之前。君之伯父。本甚愛君。徒以君私行結婚。大拂其意。致有此决裂之現象。今知君已與妾離異。必大喜而盡忘前恡。妾携馬格賃居於一　僻之所。君第月中與妾數十磅。或一百磅。以爲妾日用之費。俟君之伯父殁後。妾與君再正夫婦之名分。如是則妾雖暫時蟄伏。而於君之大局。不致有礙。 
本埠新聞要事 
[電知姜軍撤銷勦匪差使]  
　　江督端午帥致滬道電云姜漢卿軍門係因夏軍門出缺接統夏軍專作爲長江游擊之師與江浙勦匪事無涉其前派會辦江浙勦匪一差并已奉電諭撤銷矣 
[滬道抵寗消息]  
　　滬道梁觀察因公赴寗後昨道署接到電信知已於十一日抵寗假寓中西旅舘須燈節後回滬去 
[嚴防接濟梟匪軍火]  
　　滬道梁觀察以梟匪所用軍械甚利必有人暗中接濟昨特移知巡警總辦汪觀察請飭各區巡士嚴密查緝 
[緝獲男女盜匪]  
　　十一晚三四點鐘嘉定寶山交界處所錢姓家被盜匪三十餘人各持火器用石撞開大門刦去衣飾值贓甚鉅昨由巡警偵探課長汪禹臣帶同巡弁偵探在西門外拿獲男女盜匪衛定香李桂亭周張氏衛沈氏等四人乃衣箱一只後膛鎗兩支藥彈千餘料暫交警察分局派勇看管一面禀請總辦汪觀察函致英法兩捕房知照解犯過境情由即於傍晚雇馬車六七乘將盜黨及贓物護解總局聽候訊辦 
[盜案發縣訊究]  
　　新簡蘇藩瑞方伯在滬北行轅提訊盜犯已紀前報前日傍晚方伯飭將盜犯方得勝李德勝趙鑽之唐桂林並眼線賴施卿譚裕寶等一發押發上海縣一面札委法公廨讞員聶宗羲於十句鐘時到縣會同李大令提訊李供江北人年三十四歲向在上海推車度日並不爲盜實被線人誣扳聶司馬一再駁詰堅不承認遂商之大令判鞭背四百下又責竹梢五百下笞責六百板仍無實供判將四犯一併釘鐐分别收所候再提訊 
[流氓鎗傷印捕]  
　　前晚美租界楊樹浦路有流氓開鎗擊傷印捕腿際血流倒地旋由他捕舁回捕房轉送醫院並飭中西包探查拿兇手究辦 
[格致書院丁未十一月課案]  
　　（策論）首名三元二三名各二元四五名一元五角六至十五名各一元十六至三十七名各五角　陳席儒　吳焱章　葉彭　丁義明　張林　錢效　石程　魯杞　顏覲棠　馬希韓　王廷榦　錢燕榖　吳振乾　陳祖培　于震元　朱寅　程度　張士衡　瞿文彬　曾詠人　高起元　吳興樹　施元濟　桂一　黄昌熾　張錫齡　方申伯　李榖臣　黄志曾　丁逢甲　程文棪　于棨冬　潘錫魁　安觀　顧駿　秦偉模　潘鶚年　王季鴻（詩）一名三角二名二角　李春　何錫袞（算學）首名三元二名二元三四五名各一元六至十名各五角　陳榮　黄志曾　胡善繼　包文成　沈蒸　沈子絢　徐翼　陸　石　沈清　周際唐 
 
 

Page 19

 
 
瑣事 
[城内]  
　　訊究兇徒○吉升棧小主朱錫忠被縣差吳錫卿之子阿新及高老虎戳傷經李大令飭令伊父將子交案等情已誌昨報昨日提訊阿新高老虎同供日前因與朱錫忠嬉戲悞將伊之指爪扦傷寶係無心求恩寛宥判各責四百板阿新交伊父領回管束而錫卿以子崛强請爲嚴辦大令准之飭將吳高一併収押 
　　懲辦搶犯○王德興搶取王李氏金挖耳昨由上海縣提訊據供所搶之挖耳實係銅質並非金噐大令謂無論金銅均不應搶刦判責一千板枷號一月發犯事處示衆 
　　鄰封相驗○夥搶沈錦昌家贜物之盜犯許順在押病斃由縣禀請滬道札委鄰封相驗已紀昨報昨日由海防廳秦司馬蒞驗委係因病身死即飭善堂棺殮 
　　巡土違章○一路一區游巡宫因站崗巡士時常擅離崗位與人閒談特於昨日飭傳各巡士到區諭以嗣後務當遵章巡查如再違犯定當革究 
　　强姦○昨有某氏婦至縣署喊稱初五日來滬買物事畢返鄉至大阪公司碼頭被流氓掌掌等扭至伊家强行姦污竟被關閉數日今始逸出請爲查究大令諭飭補詞候辦 
　　拆梢○無賴葉金生前晚在陳巿安橋某酒店内向孫小弟拆梢洋二十元不遂行兇由巡土拘解一路一區警局戒責三百下拘押半月 
[南巿]  
　　船户舞弊○太古洋行控駁船户姚土土等掉換荳油一案昨由英界包探至總工程局協提供出之李關林姚福生范阿二等歸案併究 
　　佛店猥褻○女尼德全在西門外馬路開設佛店招蔣李氏爲徒並令僧人碧雲在室密語爲西區區長查獲解請總工程局訊究　　請追倒欠○閔行恒康洋貨店主鄭公卿倒欠欵項昨由協盛乾周昌盛大豐昌振大昌劉金記久成立昌成鼎裕莊等同至總工程局請追仍令交保照前勸之數限期理楚　　扭控騙洋○陳阿根扭李關生至總工程局控被騙洋五十元經陳參軍訊判交保限令理楚 
　　不告而取越永和泰號夥陶煥雲扭控台州客商金國標私取洋六十四元經工程局陳裁判訊判交該同鄉公所理處 
　　有意圖賴○沈子賢失去銀表及衣服等物查知由家丁李某所竊因卽扭送工程局請爲訊究要一味抵賴判或責一百下押辦 
[閘北]  
　　馬夫罰洋○某洋行馬夫與騎巡官衝突一案昨由巡警總局孫裁判提訊以馬夫查成隆等不應行兇毁物着罰洋四十二元賠償了案 
　　巡士胡閙○二班警察學生王琪已派在四路二區充當巡士去冬無故避不到差昨忽乘醉自行投局胡閙由巡士拘送四路一區押候禀明總辦核示 
　　拘押鄉人○陳天和硬欲在不通之趙家花園小橋經過鄉人趙榮福先向阻止繼卽兇毆陳報由騎巡將趙拘入總局押候訊奪　　點驗巡士○四路一區警局定於十五日點驗新招巡士以定去留 
[英租界]  
　　小客棧客已自斃○湖北路洽興小客棧寓客兪阿二係常熟人年三十歲前晚與棧主顧阿大口角吞服生烟送至仁濟醫院於昨晨斃命 
　　保險行險不自保○昨日午前十一點鐘廣東路某保險行樓上失愼旋卽撲滅 
　　强盜解縣○二十三保南十二圖朱濤濤家被刦案内之盜犯周昌富沈根堂張慶葉三等昨由捕房解至公廨請示讞員寶明府以案關盜刦情罪重大遂商之美白副領事判將贜盜一併送縣訊辦 
　　車夫還押○陳阿毛駕車不愼撞傷夏老虎昨由公堂復訊陳呈繳養傷洋一百元仍還押捕房於下禮拜二訊斷 
　　串吞壯欵○周樂來徐鳴飛串吞敦裕元豐順康等莊欵經各莊在公廨禀控提究判押候過堂訊追 
　　收買賊贜○玉阿海收買豐太棧房所失麫粉經失主報捕拘解公堂寶讞員以人証未齊判令押候再訊一面函致浦東總巡協提人証訊究 
　　累及保人○沈元家號夥姚品士私収賬洋一百卅餘元逃逸經沈報捕將保人金靄如拘解公堂金供求寛限交人判押限交施到案再訊 
　　吞没鑽戒○年天生竊董譯夫鑽石金戒押於王阿三處得洋二百元王以來歷不明希圖吞没年向之吵閙爲捕查獲昨由公堂傳同失主訊究判押候英領堂期訊辦 
　　拐賣一○江北人孔萬隆將楊瞿氏之女賣於王公館得洋八十元由氏偵悉報捕拘解公堂請究王公館倩僕人王升投案候示寶讞員以人証未齊判押候下禮拜二再訊　　拐賣二○劉二龍去臘拐賣宋煜奎之妻倪氏經公堂判押限交在案乍解請追判限禮拜二交人再訊如違擬罪 
　　拐賣三○周阿三拐賣翁加興家婢女經公堂判押限交身價洋八十二元在案昨周呈繳洋元卽予開釋 
　　無力繳洋○成衣匠龔悅舟捲逃楊阿榮等衣料一案昨經公堂復訊龔供無力繳還叩求因宥判押捕房月了案 
　　公堂瑣案○湯阿小姚福生等串竊陸杏山等家衣飾姚已押入法界捕房湯押西牢一年各贜分給失主吳小福竊北山西路徐錦初等家衣服押四個月徐炳松竊國太號毯子押十四天王張氏向張阿三硬借洋元押官媒一禮拜張桂枝倒臥路上由捕解案判送棲流所安揷陳永生掩入祝文才家圖竊押十四天張尹富竊朱錢林家衣物押一月逐出租界流氓張阿保搶取沈王氏金挖耳押西牢九個月逐出租界流氓卞小江北王阿毛擒取洋傘各押一月逐出租界過犯王阿根掩入陳仁生家圖竊押西牢半年逐出租界劉三元被徐玉林疑竊絨單判交保開釋陳福生竊全安號對時表三只押六禮拜 
[美租界]  
　　美人犯事○美國人某甲犯事由美領事出票飾探拘入捕房押候解訊 
　　俄人酗酒○前晚有一酒醉俄人在西華得路胡閙由西捕拘入捕房押候酒醒開釋 
[法租界]  
　　懲辦姦夫淫婦○胡周氏與流氓費小寶姘識爲本夫胡松林撞見拘入捕房昨解公堂請訊胡稱周氏不受約束情願離異聶司馬隨命具結存案費枷號一月發押改過局一年周氏押捕房六月期滿再核 
　　緝拿盜匪賭徒○前日新租界外六　地方侯姓家被盜搶刦捕房麥總巡聞警卽率同各探前往捕拿各匪逃散後在鄰近蘇阿福家見有二三十人聚賭入内拘捕亦均逃遁僅將阿福拘獲昨解公堂訊判交保限七天將賭徒交案一面派探缉拿盜匪務獲究辦 
　　包庇流氓○流氓王小弟陳來發在洋涇橋設攤誘賭由探往拘被與該流氓熟識之三十九六十四兩號華捕攔阻昨由麥總巡一併拘解公堂兩捕申斥陳王各枷一月示儆 
　　拐賣婦女○阮和生之妻吳氏被張陸氏串同曹左英陳掌茂拐賣於松江婁縣境内某姓阮往找尋又被該處四圖地保毛老任意勒索因卽回滬將張陸氏等一併扭交捕房轉解公堂訊判陳曹交保氏押限交到吳氏訊辦 
國外新聞 
[德員議論外交問題]  
　　十一日倫敦電云德國外部次官旭恩在議院聲言德國祇求摩洛哥之開放門户若法之忠誠德國固甚滿意又謂俄英協約於德在波斯經濟上之利益並無所損至於巴格逹鐵路中討魯司一段路線即將興　築造土爾基常任一切保護之責云 
[英國保護童孩議案之内容]  
　　十一日倫敦電云英政府已提議保衛童孩議案内容略謂未滿十六歲之人不准吸烟違者由警察隨時拘責并禁止監禁小孩之舉修改幼童遷善所及藝徒學堂之辦法并設立童孩裁判所以審訊童孩罪案 
[英議院討論貨幣問題]  
　　十一日紐約電云美國衆議院討論貨幣議案事均歸咎于羅斯佛大總統之政策當時議論愈爭愈烈致全院議員意見各立大有相持不下之勢 
[特國華僑之反抗]  
　　十一日倫敦電云南斐特國註册律須用手指印事各華僑已開正式會反抗不遵 
[美艦隊之供應品]  
　　十一日紐約電云美國太平洋艦隊之供應品物業已取道蘇彝士河運送前往矣 
[奥國之政策产]  
　　十一日倫敦電支奥國務大臣愛侖德爾謂奥國在巴爾幹半島之政策乃與俄相和同云以上譯字林報 
[領事署經費問題]  
　　十一日柏林電云德國議院豫算委員不允 
 
 

Page 20

 
 
政府所請築造天津領事署經費之議 
[德艦尾隨美艦之謡]  
　　十一日栢林電云近有某報載有德艦奈蘭孟得有密諭暗隨美國艦隊至太平洋等語德國政界均謂無此舉動且該艦現駐西班牙之海口而美艦則業已由麥亟梁峽而入太平洋矣且太平洋之南亦無德艦駐屯 
[俄奥齟齬之不確]  
　　十一日柏林電云外間謡傳有俄奥二國爲米屈維石鐵路事微有衝突等語全然不確俄德兩政府對於奥國之措施早經奥外相通告至築造此路之議亦早經土爾基政府准可其所以不即簽押者因土政府尚有所反對故也 
[瑙威立中條約]  
　　十一日柏林電云關於瑙威國中立之條約已經發佈 
[奥京將設法律學堂]  
　　十一日栢林電云奥京維也納設立法律學堂事現方籌劃辦法 
[法首相之宣言]  
　　十一日柏林電云當法相克利蒙蘇爲法國政治大家凱司納氏銅像行開幕禮時曾有演說謂法國之主旨當忠守各條約上法所應有之職務 
[道勝銀行付息]  
　　十一日柏林電云俄華道勝銀行前年爲該行買辦事受虧甚巨現將支付六釐子息擬於利息預備金項内支取云以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
