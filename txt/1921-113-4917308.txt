# 1921 - 113 - 4917308

 

Page 1

 
 
   
 
 

Page 2

 
 
   
 
 

Page 3

 
 
時評 
[說棄（老）]  
　　人必自棄也而後人棄之亦必先不爲人所棄而後可以棄人北方諸將聲言與國人共棄孫文此何難事特試問北方諸將平昔之行爲亦有爲國人所共棄者否又不知此次會議之結果更有爲國人所共棄者否 
　　棄字與糞字相類其下半體皆以兩手舉畚箕棄物之形但棄字上半體所棄者爲倒子乃不肖之子糞字上半體所棄者似米非米乃不潔之廢物今日諸將跋扈皆中華民國之不肖子也兵卒徧地皆廢物也是宜用大掃帚掃之大畚箕畚之蕩滌廓清乃爲眞棄若僅棄一人雖棄何益 
　　今日民生如此凋敝財源如此枯竟邊禍如此劇烈外交如此艱難國人皆日懼危亡而殷盼息爭此北方諸將之露布非不慨乎其言之但神州洶洶正由君輩蠻夷大長老夫臣佗内不得振於漢外無以自表異故弄尊號聊以自娱即一日毁黄屋焚左纛中原之鹿豈遂死乎 
[命令]  
　　四月二十九日大總統令　署司法總長董康呈請任命誠允爲吉林高等審判廳庭長李文蔚爲吉林高等審判廳推事均照准此令 
[專電一]  
　　北京電　津議通電各省催辦選舉電盧永祥不覆託王占元電盧疏通俟盧覆電然後拍發靳非三五天不能回現在津議先擇易者而辦如申討孫文催辦選舉之兩通電是（三十日上午十二鐘） 
　　北京電　津議張志潭昨七點回京參列宴日使夜十二點又赴津葉恭綽昨九時赴津閣員除顔董外均在津蕯周在京病仍未愈 
　　（三十日上午十二鐘） 
　　北京電　本日閣議僅外顔法董出席餘均次長代表（一）籌撥京師敎育經費辦法（二）交部提交通大學經費請加增預算十六萬八千餘元列入十年度預算（三）内部提全國防災委員會章程均通過 
　　（三十日下午六鐘） 
　　北京電　財周昨晚提出辭呈徐慰留（三十日下午一鐘） 
　　北京電　顧維鈞電英外部又催粤漢路本息請速撥（三十日上午十二鐘） 
　　北京電　財部幣局會咨交部外國銀行發行鈔票限於租界非租界禁使用（三十日上午十二鐘） 
　　北京電　張天錫電府院新郵票刊孔子與駱駝相非尊敬道請改正（三十日上午十二鐘） 
　　北京電　海部函外部日船在麻蓋擊燬我國風船傷斃多命日使答覆抵賴本部未能滿意請向日使嚴重涉（三十日上午十二鐘） 
　　北京電　津英領事函曹銳催將去歲直皖戰爭中亞西亞公司存貨被掠案要求如數賠償外部電祝惺元與英領談判（三十日上午十二鐘） 
　　北京電　葡使符禮德訪外部劉委員言本使館將移交民巷請告警廳照料（三十日上午十二鐘） 
　　北京電　吉電六道溝等處設日警屢經延吉道尹向日領阻止置不理請迅向日使交涉以符撤兵原議（三十日下午二鐘） 
　　北京電　綏遠電恰騎兵營唐副官率兵數十名已抵烏鎭據稱尚有周營長率兵民四百餘不日可到該兵應如何處轉請示（三十日下午二鐘） 
　　北京電　新疆電科布多確於三月有（二十五）日失守兵民已退至察罕通古又科屬扎唐沁旗不肯附和來省請示擬令該旗率所部蒙衆移至沿邊安置（三十日下午二鐘） 
　　北京電　楊新電自俄黨擾亂新屬後因恃伊犂來源不窮愈積愈衆總計在新境敵匪約兩萬餘名現已四出爲患請速電示方針否則前途不堪設想（三十日下午七鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　皖督長電請援鄂直例將皖鑛收歸省有請核（三十日上午十二鐘） 
　　北京電　郵電學校學生反對改組交通大學（三十日上午十一鐘） 
　　北京電　農商銀行總理農王請派其子家瑞充任（三十日上午十一鐘） 
　　北京電　特種支付劵商業銀行以擔保欠實不允受（三十日上午十一鐘） 
　　北京電　靳夫人今晨亦赴津 
　　（三十日下午一鐘） 
　　天津電　内張財潘農王來津後定今午後三時在恒記德莊與各使開會議（三十日下午一鐘） 
　　天津電　津議以結果徵求各督同意浙盧閩李蘇齊贛陳已有覆電似對各問題含有不能實行之意電文有千餘字（三十日下午十鐘） 
　　漢口電　王督電促留鄂之西南代表赴京惟滇代表張子貞現尚留鄂將應召往 
　　漢口電　昨晚第二師砲隊奉王督電命開往豫省武勝關聞因信陽方面尚有問題故（以上三十日下午三鐘） 
　　香港電　自港督史爵士鉅商何東何福太古行衣建諸君北上後繼之者前日有爵紳嘉導理議政局員畢君法國傳道會長羅拔沙宣行沙宣君均搭皇后號昨滙豐行士的分君與港將軍均乘戰艦諸要人聯翩北上甚爲港人注目港西報因史督與何東同時抵京頗多疑訝孖剌報言中國要有忠厚博學者指導行政若得史督相助則能救護中國等語南華報亦謂其此行將有特殊舉動 
　　香港電　陳炯明昨令羅紹雄率隊開赴鬱南李安邦率隊赴南雄進駐大庚嶺李去後寳安防務有令熊略派兵塡防說（以上三十日下午十鐘） 
[公電]  
　　北大留京畢業學會代電　申報館鑒北京國立八校敎職員校長相繼辭職敎育部長官亦已棄職赴津全國行政之首都至陷無敎育狀態政府雖與敎職員校長等接洽然於永久維持敎育辦法始終實無誠意惟以政策愚弄朝三暮四飾僞相欺同人身雖離校心念國危擬集合八校畢業同學共謀挽救並懇我全國父老各地同學一致力爭共圖維護非達敎育經費完全獨立不止臨電翹企不勝瞻依國立北京大學留京畢業學會叩 
世界路透電 
[德國賠欵問題]  
　　二十九日華盛頓電　聞英法比三國大使已通告國務卿休士氏德國賠償新提議不能接受日意兩政府尚未表示態度 
　　三十日華盛頓電　國務卿休士氏已請協約國大使開會討論德國賠償條件 
　　三十日紐約電　據巴黎消息法總理在衆院宣稱如至五月一日德國不提出滿决之條件及可接受之擔保則法軍將占據魯爾區 
　　二十九日倫敦電　法比代表今夜到此以參與高等會議意代表明晨可到英外相克松代表政府歡迎法總理白里安明日午後將開第一次會議 
　　二十九日巴黎電　衆院以四百四十五票對七十三票通過一議案規定（一）海陸兵士於三年役期滿後暫時留役（二）召集各個兵士（三）招募義勇豫備兵以半年或一年半爲期此案可使一九二○年級兵士與一九一九年級一部分兵士及失業之人留供占領魯爾區域之用 
[英礦工談判之中斷]  
　　二十九日倫敦電　礦主宣言談判中斷絶係政治作用而工人惛然不知礦主現各返本區邀致礦工與商工資問題據非正式消息各處礦工多有懇求礦主擬定辦法以便恢復工作者本星期杪各礦區將各開會議非俟其會議結果發表後雙方未必開議也礦工代表柯克氏聲稱上星期日渠在韋斯漢姆運輸工人會塲中所發之議論爲人誤傳渠並未發礦工聯合會已决計脫離三角聯盟之說但不過表示渠個人意思謂礦工聯合會將脫離三角聯盟耳 
[美船工罷工]  
　　二十九日華盛頓電　航務部彭森海軍大將邀航業職工代表開會討論消弭美船水夫於五月一日罷工辦法當會議之際彼此關於减輕工資一節意見大異水夫聯合會會長傅魯塞士氏宣稱彭森大將减輕工資百分之十五之議聯合會未便接受 
　　三十日華盛頓電　航務部與船主及航業職工之談判因被雇者不肯减去工資百分之十五故已决裂美國各港除湖港外將於明日罷工 
　　二十九日舊金山電　航業機師聯合會宣稱如五月一日實行罷工大海各船之員役須俟駛至目的地後離其職務 
[雅泊島問題與意國]  
　　二十九日華盛頓電　意國牒稱雅泊問題意與美國完全同意深信美國不在雅泊謀取他國所未享有之權利意國願相助以恢復世界之安寗美國欲保護美國在雅泊之利益而對於他國之利益深加考慮英法曾有提議雅泊爭端宜提交專家委員會與巴黎各大使會議解决之意國贊成此議希望如此解决可稍釋異見 
[愛爾蘭問題近狀]  
　　二十八日倫敦電　愛爾蘭事務大臣今日在下院提出續加愛爾蘭預算案時宣稱政府無撤回愛爾蘭輔助兵警之意至於愛爾蘭目前之騷亂係由英軍官一千五百人所造成一說實屬讕言當道已搜獲文件證明新芬黨有破壞貝爾法斯自來水並破壞愛爾蘭北境選舉之謀但政府决計於五月二十四日舉行愛爾蘭南北兩部之選舉首相喬治今日亦有演說謂願與可爲愛爾蘭與情代靜之入討論有愛爾蘭問題查首相此言係與貝爾福氏商酌後而發衆親首相之言頗爲重要以爲此言與賣比游愛爾蘭事有關也 
[各國近事記]  
　　三十日馬尼剌電伍德少將與前總督福白斯氏爲自由黨所抨擊前國民黨領袖阿奎那杜將軍出爲辯護謂外問所傳委員團已决計主張美國保留菲列濱羣島之說實無根據渠常與前總督福白斯氏通訊渠知其决議必能保全菲列濱人民之最好利益也云云阿奎拉杜將軍有此態度將使委員轉辦事易於進行 
　　三十日林肯電　尼白拉斯加州長已提出禁止外人在該州購地之議案 
　　三十日亞力山大里亞（埃及）電　埃哇尼亞銀行與一棉棧失愼計燬棉一萬四千包 
　　三十日華盛頓電　參議員哈里斯氏提出移民議案修正文主張禁止移民入境五年 
　　三十日華盛頓電　報告衆院之陸軍豫算案規定置常備軍十六萬八千人 
太平洋路透電 
[天津會議與南方]  
　　三十日北京電　天津會議現討論征粤計畫聞張作霖擇定龍濟光爲征粤領袖其計畫尚未切實擬定但聞分兩路進兵一趨江西上萍鄉而往汕頭一赴福建漳長而入潮州現已商諸贛省陳督軍及閩省李督軍如陳炯明不擁護孫中山則征粤目的業已達到軍隊即將北旋 
[蒙俄軍事近聞]  
　　二十九日北京電　滂江除有少數俄兵蒙兵出現於陣線外餘無變動現信蒙軍因恐赤塔政府攻之多已退至北方滿洲現有糧食源源運抵戰地奉天援軍司令部所運出之高粱等物百車已由奉抵津將轉運赴張家口西北汽車公司爲利便軍隊運輸起見决議建造汽車路兩條一由綏遠至五原一達烏得附近土柯圖 
　　二十九日北京電　關於由滂江解京之日人中日方面所傳消息各異日人謂此人乃偕恩琴入庫倫之日人領袖之一在滂江樹白旗投降華兵華人則稱此人乃在華兵陣線内就逮衣俄國股裝中政府尚未以此事照會 
日使署 
　　三十日北京電　新社會報載稱俄蒙軍於本月二十五日占領科布多 
[北方近事記]  
　　二十九日北京電　駐英顧公使電稱已聘定估造黄河橋之專門家一員定五月十一日啓和赴華 
　　二十九日北京電徐總統接朱啓鈐顧維鈞唐在復魏宸组等四月二十三日所發關於巴黎大學贈總統學位之賀電 
[南方近事記]  
　　三十日香港電　聞伍廷芳俟改組之正式政府成立後將辭外交總長及政務總裁職唐紹儀似不致回廣州將直赴上海廣州時報載靈山電稱桂軍已越界與粤軍開戰粤軍退走 
[香港之印稅案]  
　　三十日香港電　立法會議已通過印花稅議院定五月二日起實行 
[美將赴斐]  
　　三十日長崎電　伍德將軍昨夜十一時三十分乘華倫號運艦前赴馬尼剌 
[東俄近事記]  
　　二十六日哈爾濱電　華員現仍在哈埠一帶嚴查代恩琴購辦軍需之機關迄無所獲華員現信有大批軍火藏於海拉爾附近此項軍火本屬加浦爾與謝米諾夫所有乃在華員諭令交與滿洲里華兵司令時密藏者　　華員之决議徵收巿政捐已引起大衆之反對指爲不顧中東鐵路管理權法日總領事已令本國僑民勿繳此捐中東鐵路管理部及董事部已擬成鐵路豫算案不日將提交股東會核准豫料股東會將於五月間在北京舉行路透電社得悉中東鐵路因節省用費及設法增加軍輸力後已能將舊債償還一部分二月間付出金盧卜七十萬三月間付出一百四十萬且豫料四月間約可償還二百萬五月份到期之欵甚多因穀之出口時季已過下月運輸收入必減致不能續付故該路今仍急需借欵管理部前已將麫粉與穀之運費減輕不日擬減收煤與木料之運費現信新豫算案由股東會核准後該路財政可更寛裕據外貝加爾消息該處大局殊形嚴重共產黨勢力日增現總攬政權糧食漸缺運輸極不方便方衆怨聲載道 
　　三十日海參崴電　赤塔新政府以共產黨四人與農黨三人組成而以克拉斯諾斯奇柯夫氏爲總統 
　　三十日海參崴電　海蘭泡與赤塔之共產黨聞日兵在廟街登陸消息殊爲驚駭赤塔政府陸軍司令愛奇將軍下令即速整備海蘭泡軍隊並修理雅庫斯克區自魯志洛夫至拉林斯克之道路以便戰敗時向勞農俄羅斯境退走如果退走將以特别後衛瑪格雅兵一千五百名及韓兵一支隊掩護此項準備且因民國不靖故急不容緩 
國外要聞 
[德國特約通信（王光祈二月二十八日）]  
　　普魯士邦會選舉時之情形（二） 
　　一月以來德國人民因賠償問題與邦會選舉問題關係德國前途甚大奔走運動舉國如狂各黨重要人物亦多紛紛旅行各地大開演說幾乎無日無地不開大會實爲記者到德以來最爲熱閙之時兹就記者所參預演說大會中其最重要者有二一爲前國務總理母蘭Ｍｕｌｌｅｒ之演說大會一爲前國務員海爾非里邪Ｈｅｌｆｅｒｉｃｈ之演說大會母蘭爲社會民主黨首領社會民主黨爲德國第一大政黨自革命後即握政權現雖下野然在議院中實占最多數仍有左右德國政治之能力母蘭旣爲該黨首領且曾爲國務總理則其一言一動皆與德國政局有關非其他不負責任隨便發言之黨員所可同日而語也海爾非里邪則爲德國最有名之財政專家屬於 
國性民黨聞斯巴會議德國代表所提出之德國經濟狀况報告書即爲此君一手所辦海氏每次演說凡有反對黨當場質問財政情形者彼無不立刻回答應對如流故頗負時譽國性民黨在德國爲極端舊派年來每次選舉皆占勝利深爲現政府所畏懼屢思將該黨拉入内閣以緩和其復辟運動海氏旣爲該黨之重要人物且曾爲國務員故其言論亦頗有注意之價值記者此篇通信重在描寫開會時情形一則可以供給吾國人士公開運動之方法二則可以窺見歐洲開會習俗之一斑三則可以想見德意志之民氣故記者對於開會情形之描寫不厭求詳至於演說之内容則祇能述其大略若俗欲詳紀則非數萬言所能盡也 
　　德國習俗每開演說大會皆須購買入塲券如觀劇然其票價約一馬克左右每次演說大槪租借戲園或公共塲所此種票價之收入即以之充作租借地點之費用來聽者旣出票費則必具有聽講誠意非凑熱鬧者可比而其中尤有一種妙用即每次開會往往反對黨僞作聽講之人將會場席次占領俟演說時臺下怪聲頻作鬨然一堂致使講者聽者皆感不快今旣售賣入場券名義上雖不敢倡言禁止反對黨人入塲而實際上則可暗中設法取締不使反對黨占滿議席大殺風景此亦售賣入場券之微意也欲聽德國名人如母蘭君等之演說須於前一星期預購入塲券以免臨時擁擠購買且聽講者必須前兩點鐘先往會門前鵠候否則雖預購入塲券亦無座位此次母蘭之演說在星期日上午十鐘記者於是日八鐘卽到會場門首而門我具已堆集如山記者雜入人叢中直至九鐘大門始啓魚貫而入此次會塲係本城一座大戲圜較之上海天蟾舞臺約大一倍聽講者皆拾級而上各覓席次不十分鐘間全塲席次已無餘地再半鐘後來者皆鵠立塲内大有人滿之患矣記者在臺前數排席次中覓得座位旋有袖繫紅布之招待員手持社會民主黨所發行之小册子向人售賣旋又有一婦人招待員手持入黨願書勸人入黨此皆未開始講演以前之情形也十鐘旣到主席致開會辭母蘭起立演說母氏身材高大態度軒昻年約四十左右其聲宏大而清晰舉止尤閒雅令人一望而知其爲得意之政治家母氏先將德國各黨皆加以批評並將各黨之報紙傳單盡情指摘大意謂現在德國各黨皆不可恃可以救濟德國者惟一社會民主黨何則現在德人之所希望者爲美國相助然其他各黨或主張恢復帝制或主張過激主義皆不爲美國所喜惟社會民主黨主張穩健爲世界上最有聲譽之政黨故最能得美國同情云云此種廣告式之演說無庸詳述（未完） 
國内要聞 
[天津會議之眞相談]  
　　曹張滯津業已逾旬即王占元抵津亦已五日矣所謂天津會議者其成績若何仍在若明若昧之間昨據政界某君言曹張王靳在津近三日内連談七次並無痛痛快快之言辭當面大家不說甚麽話時常抓住靳氏爲枝枝節節之要求如保人說情等且有極璽屑者殊爲局外人所想不到若與談本年歲入若干歲出若干兵費若干外債若干彼則充耳不聞又說裁兵王氏則謂余之裁兵可謂多矣吴光新張敬堯鄂西民軍不下六七萬人自問可告無罪張氏則常言邊省對外關係與内地不同意在不願裁兵曹亦謂直魯豫陜爲匪盜出没之處不得不留駐重兵云云三人口氣雖然不同然而不甚喜歡裁兵則一外間喧傳曹張王討論裁兵行將着手均屬推測之詞實不足信此次津會舉其最大成績不過曹張王與各省聯銜聲討孫文之感電此電早經曹張擬就迨三氏到津交其核閱王無異議而各省同意覆電亦到齊遂即拍發電中有（舊法新選之令下法律問題當然無所爭議）二語係經曹張王與靳幾度磋商始行加入以爲抵制廣東非常國會之計此外則張勳巡閱使問題因反對者多未能通過文財政總長問題各有主持亦未解决就現在情形觀之必於大局無補可以預知矣 
[中德通商問題近訊]  
　　星期三（二十七）下午一時外交部例會除琿春案因尚無具體辦法略事討論外對於中俄中德通商兩條約曾爲極詳細之討論結果以大致妥協僅須文字間之審愼修改當即通過交和約委員會並指定周易通（界務）汪毅（商務）吴葆誠（國際禮節）江華本（訴訟）關霽（商務）范緒良（禁令）等六員爲專門討論之委員以長福爲委員長主任其事研究兩約間之文字加以簽註昨有通曉德國情形之某君建議於政府略謂德意志自一八七○年德法戰後國民一體無論何種學術工業等無不蒸蒸日上精益求精當吾國拳匪之亂德人乘機借租青島復於中國内地通商口岸闢立租界德商來華者亦日多因而中國巿上德貨銷售漸廣歐戰前該國輸入我國者電器品五金雜貨顔料洋針線等爲大宗化學品布疋皮革等次之其餘奢侈品等又次之其輸入各貨頗稱物美價廉爲吾國人民所樂用惟經營上尚多缺點故不能與美英日等國並駕齊驅吾國經此次歐戰五年來德貨停止進口商民咸感不便現值大戰告終德國政體亦已變更力從工商實業上着手吾國地大物博原料出產爲列强冠只以發明及製造上尚在幼稚時代不得不仰於舶來品以助不及正宜乘此時機及早提倡設立中德兩國商務協會吾國由商會選派商人代表赴德德商亦可派代表來華彼此考查各工商情形及國民所需之心理以謀進步將來二國商人可直接交涉倘有不及之處則由商務協會補助一切數年後二國商務定能發達今中德商約簽訂在即中德商務協會自有及早籌設之必要云云 
[北京通信（吹萬）]  
　　交通大學改組風潮 
　　交通大學以上海之南洋公學唐山之唐山路礦北京之鐵路管理學校及交通部郵電學校四校合併爲一校而分設於上海北京唐山三處每處設正副主任各一滬校爲張鑄凌鴻勳京校爲胡鴻猷鍾鍔唐校爲羅忠忱茅以昇業開董事會五次其預算及計劃草案皆在第四次議决陳明校長即可實行矣改組計劃草案中規定於經濟部設鐵路管理專科以上海南洋公學附設之鐵路管理班改組之另行補習以提高其程度使合於外國大學别附設一附屬鐵路管理專班以北京鐵路管理學校改組五月一日新主任到校接事於四月二十五日以草案辦法通知鐵路管理學校該校學生聞之大譁立集全體開會並組織一改組討論會以討論改組事宜討論結果以南洋爲中學畢業生直接升入者而京校亦係招中學畢業生爲學生其入學資格相同不當以南洋爲大學而京校爲專門部二校旣係合併不當稱京校爲附屬班决上責問書於董事會上請求書於交通總次長其責問董事會者五項（一）四校旣係合併組織何以竟分主附（二）南洋之鐵路管理班本以容中學畢業生程度不宜入工程班者在該校本爲附設何以改組而後反以爲在學而以京校爲附屬（三）鐵路管理與滬校程度相同何以街遇不同（四）閣議决定四校合組各爲交大一份子何以草案中謂附屬專班至畢業爲止不再招生無形消滅京校（五）經濟部之鐵路管理專班與附屬專門班性質上之區别如何請求書以（取消交通大學董事會改北京鐵路管理學校爲附屬專門班之議案請改稱爲交通大學校經濟部鐵路管理專科並請將現有之丙丁戊己及法文班進爲二三四年級）爲目的換言之其目的有二（一）當與南洋同等待遇（二）南洋原爲四年畢業京校舊三年畢業希望不加年限以三年當南洋之四年各級升一年級其所持理由則以南洋每週上課時間較少於京校也現在一面向外進行一面請沈前校長維持原狀如果請求目的不達則願不改并拒新主任接任於四月二十七日公舉代表梅超伍許延櫻汪振鐸劉正學何福垓楊昭樓兆念等七人赴交通部求見總長向之陳述意見於下千六時許接見葉氏當允將草案中附屬二字取消并允可與南洋同等待遇二十八日下午三時學生復請敎職員開聯席會議請敎職員援助敎職員到者僅十餘人未能决定辦法但到會者允於明日（二十九日）召集敎職員會公决同日董事會開第五次會議將學生責問書及請求書提出討論决改第四次議决案初擬改爲京校願入經濟部鐵路管理專班者聽但需經考試沈校長要求改爲兩校平等乃復改爲兩校學生之願入專門部或大學部者聽但入大學部當經考試至以三年抵四年一舉則未能通過蓋京校三年畢業亦稱大學則南洋學生又將爲不平等起風波矣我國學制專門學校由中學畢業後當入預科一年本科三年合四年方畢業大學則預科二年本科四年合六年畢業今以中學畢業生直接升入大學四年畢業已較尋常大學便宜二年特别會計部所設之大學其年限固不可不特别計算也然於特别之中復求特别則在勢固不可能矣明日（二十九日）新主任與舊校長赴校報告第五次董事會通過案一場風潮或可於此告平矣 
[北大火災之疑案]  
　　北京大學日來迭次火災昨日（二十八）午後四點左右文科大樓（漢花園地方）第二層之第一敎室又突然失火延燒黑板及講臺靠近之牆壁等處當經消防隊及内 
 
 

Page 7

 
 
左一區之警士往救幸未燎原當時代理校長蔣夢麟君及該校職員多人聞訊趕到官廳方面殷警察總監及王懷慶均到塲事後調查被燒地點其牆壁之上有條紋狀之黑線多處似並非失火由一處以蔓延他處之情况此外尚有最足使人懷疑之點即自罷敎以來各敎至及各圖書管理室均嚴行封鎖一向未曾啓封當然無人進内則此火旣由室内燒出不知引火之物果何從侵入室内據校中員司言三日前已曾失火一次其地在文科大樓西部之一厠所内事後有一校役在厠内破紙堆中尋出破舊枕頭一個枕内　草之中藏有雞子殼多枚滿貯硫黄此外尚有能助燃燒之化學藥物多種散見於破紙堆中當時此校役以爲無足輕重遂未報告不料三日後而更有此火也現在該校職員等均認此事爲一種問題且斷言此火之决非自起至於太意放火之人究係何種方面其意何居刻下尚未明白兹錄代理校長匨夢麟呈敎育部文於次以供研究竊本校自敎職員提出總辭職以來比即聯呈鈞部派員接替迄今未蒙允准本校貞任不得不由夢麟暫時維時除將校内各科室圖書館等處嚴行鎖閉外復由夢麟以個人名義請託庶務部原有職員擔負保護校舍責任日夜邏守無或稍懈月餘以來尚稱靜謚忽於本月二十六日上午十時在本校第一院第二層樓西頭厠所内由巡役發現火頭當即大聲呼火庶務部職員聞聲趨往督同校役多人即時撲滅僅將門板燒焦比即考查發火原因門後遺有未經燒盡之發火材料亂紙等物更有帶硫礦氣味之雞蛋殼一個尤屬可欵幸發覺尚早未至成災當即一面嚴申門禁一面添派校役巡邏分段負責益加戒備截至昨日下午四時第二層樓第一敎室忽又發現火光勢極兇猛夢麟時正與各校校長在鈞部任司長宅内會議維持敎育事件聞警馳至督同員役極力撲救多時方克熄滅時有步軍統領警察總監督同本區長警及消防隊來校查勘並協同撲滅去後復由夢麟臨時召集在校職員籌商辦法正會議間第四層樓第四十四敎室忽又着火旋即撲滅於着火處遺有發火物料數種均行保存備查據以上各種情形推測顯係有人故思縱火圖謀焚毁校舍迭次奸謀未遂後患何堪設想情形重大事機迫切除已據情函報警廳嚴行偵查外特此呈報謹呈敎育總長代理北大校長蔣夢麟中華民國十年四年二十九日 
[京敎職員之索薪急]  
　　北京國立八校辭職敎職員代表前日（二十七）下午會同各校長赴敎育部索欠情形已如昨報前日敎職員臨去時曾與任陳二司長爲最後之約定敎職員方面提出二條辦法第一·自罷課以來至今已有月餘政府對之始終無切實辦法今限期二日請政府對於罷課後之全部問題爲切實之答覆第二·倘政府仍敷衍了事不爲切實之答覆敎職員即於星期六下午到部追討欠薪并約三司長仍於星期六（三十日）下午四時在部會面昨日（二十八日）下午三時美術代表吴起凡徐瑾二人赴部見會計科長陳問咸質問扣發美術學校一月欠薪原因據陳氏云此事全由任高陳三司長及秘書長陳任中與國務院接洽之結果即會計科開具領欵清單亦係該四人之主意照理八校各發二月欠薪美術學校原應有二月惟該四人事先已與國務院接洽將扣下之數及餘數發給部員五成薪金故會計科只有照辦而已徐瑾云據昨日任陳二司長之言謂此事係會計科負責彼等不得而知據此則任司長等明係主動之人雖謂欵項係國務院發下若任陳等不有主張院中豈敢扣下爲部員薪金且任陳等日前對代表言明三十三萬元係八校二個月經費及中小學校經費並無發給部員薪金在内今竟任意挪用且以詭詞推諉應請任陳等當面質問乃令茶役往請回稱陳司長已出門任司長未來當令電摧到部覆稱任司長患病正在服藥不能到部徐瑾言昨日見任司長時毫無病容今日忽稱病是明明不敢出見吴起凡亦云發給八校經費中美術學校亦有二個月今任意挪用非立將挪用欵項發交不可且據陳科長言美術學校向與中小學經費同時發給今中小學三月以前之經費業以發清何以美術學校仍欠而不發同人業已辭職不受政府支配欠薪是同人權利敎部何得任意挪用最後請陳氏轉達於陳秘書及三司長於星期六下午四時宜將挪用美術學校一個月之經費交出倘仍各相推諉同人不能應允云云陳氏當允轉達吴徐等乃去 
[中行股東年會記（五）]  
　　昨日（二十八）下午中國銀行股東總會仍在銀行公會繼續開會前日關於規定每會員之投票權數所投之票贊成反對均未過當日到會股東議决權之半數故主席宣告本日再行投票當時股東有提出修正案於原章五十三條第一項下加（每會員之權數至多不得過一千四百權）投票結果贊成上列修正案者一千八百七十四遂以多數通過繼續宣讀各條僅爲文字上之修正討論至修改章程第五十八條一項（股東總會開會非有會員五分之一以上股本半數以上到會不得開會關於修改章程及增减股本時須有會員半數以上股本五分之三以上方能開會）股東中有主張關於修改章程時須有會員半數以上股本半數以上方能開會者但大多數主張仍照修正案表决故對於此條公議僅删去（及增減股本）五字又五十九條公議删去（提議）二字衆無異議通過以下逐條宣讀略有修正至五時完全通過主席聲明此次股東會係照公司條例一百九十九條辦理故尚須於一月内再行召集全體股東會一次以决可否但股東中有以爲中國銀行股東散在各處一月之内斷難召集不如通融辦理寛限時日有主張第二次股東會由董事會於六個月以内斟酌情形召集之者衆咸贊成主席遂振鈴閉會 
[鄂官錢局焚票案近訊]  
　　省議會已通過查辦案 
　　鄂官錢局焚票舞弊及省議員提案查辦各情均詳前報該局爲鄂省地方惟一金庫發行官票將近萬萬此次旣發生舞弊嫌疑微論是否確實總覺官票前途有多少危險一般鄂人均欲趁此機會澈底清查以求根本整頓顧省議員中崇正平社兩派雖各提案查辦（崇正提案二平社提案三）然其目的則甚相反在崇正以官錢局提調蕭樹仁爲平社重要分子亦即平社結合之關鍵故極力攻蕭以倒平社平社則正欲藉此以謀蕭之升任總辦故首先提案查辦郭幹卿在最近數日中即爲該兩派憧憧往來暗中飛躍之時期星期一議會第二次會三議長同時缺席議員不足法數外傳此即協商未妥之故昨星期三（二十七）開第三次會議員到六十一人由劉楫副議長主席議及查辦案時陳家鍾臨時動議以本會提出類似此案共有五起可見大家意見極爲一致請省略初二讀即予討論多數贊成丁榮學主張查辦官錢局長與派員清查票額票根雙方並進蕭延章主張電促丁委員來鄂質對俾官錢局無所藉口杜瑞壽反對蕭說謂該局舞弊是否有據將來可以法庭解决本會所應注意者即在清查票額票根謀根本整頓汪瀚贊成杜議周之瀚提議清查票額票根應由本會以抽簽法抽出三分一人數（應得三十五人）前往以昭愼重主席將周議付表决通過最後郭璜羅樹蘅復將上兩項辦法略加解釋遂决定先將查辦案咨出星期五（二十九）開會再行抽簽此案乃暫告一段落在議會未討論之先一般揣測以崇正平社兩派必將有激烈之辯論詎知昨日雖稍有爭執然竟平穩通過據深知内幕者言兩派雖各有隱衷但此案爲視線所集表面上不便顯有異議暗中之奮鬭則固未嘗已也然歟否歟 
[廣州通信（平）]  
　　孫中山大宴軍警之演說 
　　孫中山之被選總統本企圖合廣東全力以實行革命惟海陸軍警尚未有誠意服從一致擁戴之表示故於二十四日設安盛饗軍警各軍官由孫中山演說發揮革命無失敗之原理並希望大衆一心贊成革命大意略云　諸君爲軍人對於兵家勝敗原屬尋常之事但人人皆望勝利皆望成功今有一最好之方法足以有勝無敗者此方法爲何即革命是矣歷觀中外歷史實無革命失敗之事美國以八年後革命而成功法國革命政潮起伏至八十年中始完全成功其他各國革命結果亦無有不成者吾國革命以湯武爲始所謂應乎天而順乎人及清末時休革命黨歷次起養雖經多次失敗而武昌革命卒成大功此中外革命無不成功之明證也民國民立後全國政權向爲反對革命者所把持然反對革命者結查無不失敗如袁世凱以反對革命而實行帝制段祺瑞以反對革命而摧殘國會張勳以反對革命而提倡復辟今俱失敗矣故革命之義實爲世界之潮流順之者昌逆之者亡而實行之者則不得不有賴於軍人庚戌新軍起義及三月二十九黄花岡一役多軍人任之雖一時失敗而其影響遂普遍於全國故武昌軍人發起革命而民國以成此軍人實行革命有勝無敗之明證也今兄弟所望於諸君即爲大家齊心協力以贊成革命以實行革命須知民國旣以革命之手段而創造則今後亦必以革命之精神而維持所謂維持者非一定以武力征服全國之謂廣東爲革命之策源地軍警界諸君但能合力以維持本省之治安使地方太平人民樂利則各省必相率歸附而成革命之大業試觀辛亥革命未聞派一兵一卒至他省而十五省紛紛響應清祚以斬可見諸君若能一致擁護此革命策源地之廣東則不必出兵亦足統一全國辛亥革命即先例也願相與共奮精神同負此革命之責任云云次汪精衛起言維持民國必須由忠於民國之人負責乃克有成若以反對民國之人任事無有不失敗之理譬之以陸軍管艦隊以海軍臨野戰人皆知其不可民國成立以來忠於民國者管理政權祇有南京政府之兩三月及廣東胡陳兩都督之一年餘其餘歲月皆爲反對民國者所治理則民國安有改良之望而革命黨亦不能代若輩反對民國之舊官僚負責也孫總統及陳總司令均爲吾等信爲忠於民國之人則全國正式政府及廣東政府必能實行發展以建立眞正这民國云云又次由鄧師長鏗·海軍次長毛仲芳·魏師長邦平·相繼發言代表海陸軍警察全體表示服從於是外間謡傳軍警反對之疑慮可以消釋但觀中山所言則廣東軍警之不願出兵可於言外得之然則政府成立將以何發展乎且自總統選出後西南内部已有難合之勢無聊政客又大倡第三政府之議擬聯合湘桂滇黔開府於湖面實逼處此之桂系更磨刀霍霍伺釁而動則廣東之環境其不能僅言保守明矣况孫氏以辛亥爲比例今日形勢與辛亥逈然不同旣倡言革命又安有不爲軍事行動者孫爲此言特以安軍警之心耳蓋粤軍第一軍長爲陳炯明第二軍長爲許崇智陳意在保守許意在進取而警務處長兼第三師長魏邦平則惟陳馬首是瞻此次孫之提倡革命實先得許之同意陳魏則未免懷疑故將來出兵亦惟許軍發動而本省治安之責則陳魏任之孫言殆爲陳魏而發也現第三軍已下動員令準備出發預料粤桂戰爭之期不遠矣爲許軍助力者厥惟滇贛軍昨軍府已任命蔣尊簋爲滇黔贛第一路司令官而統其成於李烈鈞李將不日來粤日昨滇贛軍官趙德裕蔡炳寰何福昌李明揚賴世璜等已通電一致服從蔣之命令擁護總統將來任前敵者必此軍也但大軍旣動餉糈何來此則余視孫这宏謨耳 
[杭州快信]  
　　紹蕭引鹽運銷公所理事長王錫榮等請維持黨山河莊增加板額原案現經兩浙稽核分所經協理會核以黨山製板八千塊河莊製板四千塊民國四年經鹽務署核准現忽增加二萬六千四百餘塊事先並未呈准已奉鹽署駁斥礙難照准已令仍照舊章辦理 
　　吏治研究所四月份第二次大課經沈省長考試計縣知事甲等孟琇棠等十五名乙等陳壽瓚等二十五名丙等王肇趾等三十名縣佐甲等俞載康等四名乙等陳受綽等六名昨已揭曉 
　　方橋刦案業經第一師將該管營連長等降調撤差現奉督令將第三團軍醫官及犯兵董熊飛等所屬班長查明分别擬處軍醫正湯俊卿業記大過一次值日軍醫徐潮枚記大過一次并罰重檢朿七是班長施仁業等撤革高等敎育策進會海鹽旅杭同學會省憲期成會預備會北京大學同學會俱定明日假省敎育會開會 
　　日本大陸學學生旅行團五百七十餘人前日抵甬寗波警廳派警士數十人切實保護聞明後日由紹縣參觀畢即須到杭 
[地方通信]  
　　松江 
　　一高游藝會記盛　縣立第一高小校於二十九日開第四次游藝會午後一時開始迄六時閉會共演三十一節中以拳技體操爲多國文綴法由縣署三科主任顧稼軒命題題爲（紀昨日本校展覽會之聞見）陸生競德以十二分鐘完成餘亦不過二十分鐘其他如國文表演之（村人易靴）歷史表演之（荆軻剌秦皇）均以化裝戲劇出之最後并演化裝游戲（私塾）（災民淚）兩劇是日來賓除各校團體不計外多至五千餘人擠滿公場雖有本校及二高童子軍一區警察衛隊團所派目兵等在塲糾察仍不能維持秩序方（荆軻剌秦皇）一劇開演第一幕時來賓擁至臺前擠倒小兒多人臺上因此宣告停演約半小時後來賓漸退去始得繼續開演畢復合攝一影以留紀念 
　　鄉區請設國語講習所　漕涇張澤等鄉因各國民學校現雖實行國語敎授然各敎員尚以歷次講習所得爲未足爰向縣署呈請援照上年例延聘國語專員輪走各鄉講演未知縣署能允否 
　　無錫 
　　榮巷鎭發生鉅刦案　開原鄉榮巷鎭爲西鄉富商薈萃之區距城約七八里惟地近太湖盜賊時有出没該處　商榮德棰因於前年獨自出資創辦馬路一條直達西門外城巿通行人力車並與城中接通電話以靈消息詎二十九日下午九點半鐘從惠泉山方面之東街忽來口操北音之盜匪十餘人手持快槍至鎭即開槍示威有盜四五人把守各處巷門餘盜七八人直入孫順興京貨店嚇禁聲張跳入櫃中翻箱倒篋計被刦去現洋銀角鋼元等二百餘元白竹布時花嗶嘰西緞等共十五疋該店夥友來春景（丹陽人）聞聲從外而入被盜用槍打傷肩部（現在大同醫院醫治）繼至對門德泰恒南北京貨店行刦計被刦去現洋二百三十九元小洋一百四十五角銅元五十餘千絲羅緞電光嗶嘰等下餘疋又至左鄰天一堂藥號内行刦共被刦去洋百元後又與孫興源水菓攤行刦亦被刦去銀洋衣物等約百元該號長女孫根弟（年十七歲）在街中擺設粽子攤聞警到家窺視行與街中被盜用槍擊中乳部登時斃於街中該盜在街一路行刦（惟爲數不多）開槍示威行至附近孫巷時有在陸莊鎭綸絲廠爲帳房之王子卿甫從廠中回家聞聲開門出視盜適行經門首疑其捕捉立開二槍一擊中左手洞穿一中右腰部而死當盜行刦時該鎭西街大公圖書館立通電話與西門外警察第三分所及縣公署報警縣署警所得報立派衛隊警察偵緝隊等下鄉捕捉然抵鎭盜已去遠祇得勘視一週當夜飭警分往大小車站等秘密偵緝習晨七時趙汝梅知事乘馬赴鎭履勘並令各店開具失單報案以便嚴緝 
　　蘇州 
　　西區火警　二十二日下午五時許西區柳巷陳姓家因小孩玩弄火柴失火積薪霎時冒穿屋頂當由瞭望臺鳴鐘告警各罷社前後驅龍馳往竭力施救幸即熄滅未致延燒然地近大街各商店已飽受虚驚矣 
　　會議通行人力車　蘇城通行人力車一事屢經提議均未果行前日城南巿民公社以近來街道漸次讓闊人力車可以通行無礙提出意見書送由公社聯合會轉送巿公益事務所請求具呈官廳備案施行經董事蔣炳章等閱悉後以事關全城利害非詢謀僉同不可特訂於五月三日下午一時函邀各巿民公社長在公所開會取决 
　　南通 
　　繭業公司成立　通地繭商顧伯言的聯合海門同業集資組織通海繭業公司其地點設於海門長樂鎭凡通海兩縣繭灶均歸訪公司營業股本議定每灶二千元通兩縣共灶二百三十五副計集股本洋四十七萬元業經繭灶業同人在長樂會議進行事宜並公推張退庵爲總理高安九劉季明爲協理顧伯言爲坐辦章維善王伯唐陳伯葵沈相伯凌石屏杜冕周何天齡茅季璜董滌青爲董事張望山施石奇爲監察所有總公司章程及辦事細則均經逐條通過即日成立　 
　　典當失竊鉅贓　城南五福典客臘開暮以來營業尚稱發達不料昨夜忽有竊贓二名越牆而入竊去金鐲百餘付珍珠千餘粒共計當本約一萬八千餘元翌晨該典司事得悉立即報告警局唐局長據報後以案情重大隨帶偵緝隊多名前往量勘牆屋内外毫無痕跡祇將跡涉嫌疑之管包曁　櫃二人帶局研訊聞官紳方面以該典近在城南大街崗警林立而出此鉅大竊案頗於治安攸關已而囑唐局長嚴加偵緝期在必獲 
　　鎭江 
　　鎭關焚燬烟土　本月二十八日午後二時鎭江海關將迭次搜獲烟土舁至關前空地當衆焚燬往觀者絡繹不絶並有各警區署長及巡官在場彈壓越一時始畢 
　　麵粉最近巿况　鎭郡泰來大豐貽成各麵粉公司前以各處春麥成熟可望豐收預料新麥上巿價必跌落因將存貨减價銷售乃近日山水爲災江南一帶田間二麥多被淹没大失所望故又將巿價復康矣 
　　嘉興 
　　催領繭行牙帖　繭行牙帖原定四月末日以前請領本年曾由財政廳令飭縣署轉令各繭商遵限具領現限期已滿而未領牙帖者尚屬不少嘉屬六邑繭業公所特於日前具呈財政廳請求變通領帖限期及核减牙稅以輕繭商負擔財廳據呈後以領帖期限姑准展緩十日至五月十日爲止過限即行加罰惟換帖費仍須繳銀九十六元稅銀四十元照章繳納不得短少業已令飭嘉屬各縣知事令知各繭商遵照矣 
　　春熟收成减色　嘉興四響荳麥今歲本尚暢茂刻下正在吐秀結實之際詎二十六日晚　降大雨歷二小時之久翌日又雨至二十九日始見日光因此河水暴漲溝澮皆盈荳麥遭此雨打類多不能結實即黄荳正值播種之際爲雨所浸必致腐爛而不克發芽將來必須復種方能有濟故一般農民頗形憂慮 
　　廣州 
　　大四邑電輪焚燬　大四邑號輪船係來往省城台山者當本月二十一號早九鐘時該輪泊在台山新昌埠正欲開行來省之際機房内機器已經發動詎料偶因不愼作燃料之火水油渣忽然燒着一時風憑火勢火逞風威雖經多方灌救烈熖仍不稍减直將全船化爲灰燼始已斯時船中已有搭客二百餘人各自逃命婦孺啼哭慘不忍聞差幸船未開行奔避較易故祗斃搭客一人其管理機器者亦同葬火坑計共燒斃二人其餘手足損傷者太不乏人惟外間所謂燒斃數百人之說實謡傳耳 
雜評一 
[統一與革命（默）]  
　　北方於三巡閱外有倡新同盟以組第四勢力者示不贊同三使之行動也南方於軍政府外有倡新聯合以組第三政府者示不贊同軍府之行動也是則北之三使以統一爲號召而人愈疑可謂爲滑稽之統一南之軍府以革命爲召號而人愈離可謂爲滑稽之革命　　北政府以統一有成無敗故力陳籌劃統一之成績南軍府以革命有勝無敗故力陳歷次革命之成績北政府以廣東之革命有礙統一故以全力應付廣東南軍府以北方之統一有礙革命故以全力應付北方其實統一果有成北方何至紛擾若此革命果必勝南方何至破裂若此統一與革命之招牌向爲一般擴張地盤者假借之具早已不值一錢矣而今猶欲借此不值一錢之招牌爲號召宜乎人聞之而齒冷也 
　　今之南北方各挾一說以相抗而内部先自各生異議然則所謂統一必成革命必勝者不將得相反之結果歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華俄通信社駐華經理之談話]  
　　華俄通信社駐華經理賀德羅夫Ｍｒ·Ａ·Ｈｏｄｏｒｏｆｆ與社員薛撼岳君於四月二十六日由京抵滬聯絡要人交換意見等情已誌前日本報兹悉賀君定星期二日偕社員赴南通由通返滬後尚須赴杭州等處連日賀君在滬謁晤各界要人如聶雲台·王正廷·湯節之·穆藕初·史量才等西人方面會晤英美領事·及著名各西商·各西報記者等本報記者曾於昨日謁晤賀君向詢種種問題承賀君一二詳答兹記其間答詞如下（問）遠東共和國現正與中政府接洽中俄通商新約如商約成立後遠東國用何計畫恢復歐戰時代之損失併有何新計畫以應中國現在之時局（答）疇昔吾俄對華貿易多偏於滿蒙漢口方面滿洲爲麥子麵粉巿塲蒙古爲牲畜巿塲漢口爲茶葉巿塲每歲輸入甚夥遠東人民實仰給之目下對華貿易思想上實際上皆有大加擴充之勢除麥子麵粉牲畜茶葉諸品外羊毛生絲以及其他零星貨物亦在需要之列而棉花與棉織物尤爲吾人所急於採購者年來上海一變爲工業中心棉業發達一日千里是故通商一旦恢復吾人必在上海及其他各埠設立消費組合或同等機關以爲交換貨物之樞紐惟就商業範圍而論中國所產諸貨果能適應遠東之需求與否尚待考查耳或謂通商實現以前種種先决問題極宜結束愚意種種問題之解决固能促進通商之實現然商約内容如無正確之規定見諸明文則鐵路運輸交通稅則領事諸通商必要之手續勢必碍難辦理而商業这本身反受消極影響是故中國商界各團體各領袖似應竭力扶助通商運動以促商約之成立商約成立後各種難題自必迎刃而解吾人固深信商業關係之成立爲政事關係成立之先聲中國政府將承認遠東共和國中俄人民之誠懇的友誼亦必因此而愈形濃厚也（問）遠東國所發對華宣言中國頗爲滿意現在中國在西比利亞所受亂事影響之損失遠東國政府及人民對之有何意見且遠東國對待中國若何態度（答）遠東共和國駐華代表優林氏去秋抵京後曾向中國政府提議由雙方遴派專員組織特别委員會調查俄亂以來雙方人民損失之地點時期統計諸事不幸中國政府碍於某種因難未得表示同意否則所謂待决問題者早已不成問題矣目下雙方已開正式談判吾知其議及此類問題時勢必採同等手段而無疑焉至於遠東人民政府親華之熱忱已於其宣言書中屢見不鮮遠東所望於中國者至遠且大對於中國政府之要求當然深表同情况各種懸案之解决實有裨益於商業關係之恢復乎（問）遠東共和國與勞農政府關係若何（答）赤塔政府與莫思科政府有何關連一節與余晤談者輒以此見質而余亦甚願斤斤然以解釋之蓋此事實係一種易招誤會且易了解之問題也請以簡單數語以畢吾說（一）遠東共和國（政府在赤塔）與蘇維埃俄羅斯（政府在莫思科）彼此互爲獨立國家各不相隸故一切内政外交悉無主動被動之虞而主權亦彼此不受干涉（二）兩國疆界早已劃清貝加爾湖以東爲東俄（即遠東共和國）以西爲西俄（即蘇維埃俄羅斯）其詳細版圖已由遠東憲法議會宣言說明兹不縷及（三）東俄政體係民民國會制西俄政體係共和蘇維埃制（四）兩國土壤相接利害相關故赤塔莫思科間業已訂立種種條約處分鐵路交通商業財政上之共同利益（五）兩國人民同文同種有歷史上政治的關係且蘇維埃俄羅斯爲首先承認遠東獨立之國家故兩國邦交似較親密明乎此則赤塔莫思科之關運不言而諭矣（問）近聞日政府已與遠東國接洽所接洽者何事日政府宣言對於遠東政府已有所了解所謂了解者何（答）日本政府最近宣言謂對於遠東政府已經有所了解余實不解所謂蓋日本軍閥對於遠東統一事業曾不惜犧牲心力名譽以阻其進行去年四月廟街之役今歲三月海參崴之役皆爲毫無覺悟之表示刻下又以種種方法以實現其大陸吞併夢也溯自日本以武力擾亂遠東以來吾俄人民慘受荼毒忍無可忍憲法議員一致主張要求從速撤兵月前致日本政府通牒質問其事又以日兵初入西伯利亞實與美國採取同等行動復以通牒電致美國請其協助夫憲法議會爲遠東全體人以極公平之選舉法所產生憲法議會之行動即吾人反對日本軍閱主義之表示也吾固知兩年以還日本人民當亦深知槍砲陰謀之不足以服吾俄甘心爲虎作倀賣國求榮者舊黨刑事犯受日人金錢主使之敗類而已赤塔現有日本軍事商業委員團各一軍事委員團係海參崴日軍總部所派商務委員團係日本政府所派皆受遠東政府極優異之待遇遠東政府以爲根據互惠原則日本政府亦應容受遠東代表赴日故派外交次長高諧尼哥夫氏與崴埠日本當局往返磋商迄今尚無效果可言吾閱遠東各報云日本苟願爲吾人之友應即撤退大兵與吾人開始一切邦交方面的談判否則欲以恩威並施之下策玩吾人於其股掌之上其終爲吾人之敵也必矣夫日本政府所謂（已經有所了解）者豈竟（了解）至此矣乎吾甚願日本政府之眞能了解且不僅以言語悅人聽聞也（問）遠東政府現正阻止謝米諾夫在西伯利亞之活動但謝米諾夫之勢力經濟究竟若何（答）謝米諾夫逆拂民意勾結外援兇暴殘忍罪不勝誅吾俄人民銜之剌骨咸欲捕而食之以甘心渠自去秋失敗後隻身遁日黨羽悉被招撫現聞謝氏又潛赴大連托庇日人希圖再舉然人心不歸大勢已去雖有某國暗中扶助亦無能爲有謂謝又編集大軍反攻遠東者皆幸災樂禍之謡傳不值識者一笑也恩琴爲舊黨首領之一被逐於國人後遂奪取庫倫進窺中國内地以爲根據或謂亦塔政府已派兵入華預備抵抗恩琴軍隊者亦係無稽之談蓋赤塔政府雖與恩琴有不人戴天之仇苟非中國政府要求共同出兵則必不輕舉妄動致招干涉中國内政之嫌然遠東軍隊固亦着着預備以待恩琴之來也（問）商約成立後遠東需用華貨以何者爲主要其輸華貨物以何者爲多（答）關於通商恢復兩國貿易之主要貨物一節余目前無力作負責之答復至爲抱歉優林代表團内附設商務一科預料商約成立在即對於來華之貨物運俄之貨物兩事必有極精細之考查以吾所知者遠東運華之貨物黨不外各種粗細皮毛木材五金寳石魚類等遠東需求之貨物當不外麥子麫粉牲畜茶葉羊毛生絲棉花等前俄帝國駐華各領事早已見棄於國人商約成立後遠東政府必在中國各埠設立領事兩國邦交前途行將大放光明也 
[三誌旅館内盜匪拒捕案]  
　　奚探出殯情形　吴探夥生命難保 
　　張根校亦爲閘北暗殺案犯 
　　虹口匯司捕房包探奚德安楊少亭（即楊兆麟）於七月二十八號清晨六時許協同西探目泮林士等先至廣東路滿庭坊八十九號門牌小客棧内拘獲盜匪楊五寳與婦人沈老二兩名繼往北海路（即六馬路）同春坊南弄興發元記旅館六號房間内捉拿大帮盜匪被該盜等拒捕開槍彈傷探夥吴長發腰背頭部等處泮西探目腿際楊奚兩探均被槍傷殞命格殺盜匪金見苗一名當塲拿獲張根校周企南兩盜旋經泮西探目及特别機關中西探目先後緝獲陸阿廷桂阿寳宓詠琴陳永康婦人陳何氏等五名與先獲之男女四人併解公共公廨奉飭分别收押及楊探靈柩舁至法租界盧家灣西南回敎公地安葬奚探定於昨日舉殯附誌路由其詳已兩誌本報兹悉探之靈柩於昨日午後一時由大通路六號門牌庽所出發公共公廨關正會審官五十號西探總目安姆斯脫郎救火會會長裴立脫西探目壳羅香均各到塲法捕房沃總巡淞滬警察廳長徐君各派全體偵探及中法越各捕爲之執紼英美各捕房捕頭督率中西印各捕與中西包探執香隨送而淞滬警察廳偵探隊全體贈送花牌花亭及輓聯等物尚有輓額上書四字云）千古不朽）法捕房偵探全體贈送用粉紅紙花綴成之（以身殉職）四大字奚探所隸之匯司捕房全體包探贈（獲盜殞命）四字特别機關全體贈（獲盜傷身）四字總巡捕房全體包探贈（爲公遇難）四字靜安寺戈登兩捕房全體包探贈（爲公被害）四字江蘇水上警察全體偵探贈（爲公軀没）四字新閘捕房全體包探贈（爲公盡身）四字虹口捕房全體包探贈（爲公被害）四字奚友李書坤等五人贈（忠勇可風）四字其靈柩由庽發引朝南悉照昨報所記路由而行計由愛文義路西藏路北海路出事地點與福建路福州路過河南路北河南路海寗路至譚家橋新南京會館其儀仗有開路神二旗傘華蓋百餘件花亭兩座花牌十二扇花圈數對香亭一座鑼鼓三班軍樂十隊清客串五班僧道十六名送柩親友有汽車四輛馬車十七輛計執紼者連同執儀仗之夫役約計人數共三千餘名凡靈柩經過之處觀者途爲之塞咸爲該探等惋惜迨至華界淞滬警察廳派有巡警一隊加入送行各探捕大半送至新建之江寗公所而回據其家屬云該靈柩暫爲安厝候來年擇日軍回金陵原籍安葬 
　　又函云盜匪拒捕案内受傷之探夥吴長發自送入醫院後經西醫診得一槍彈自前面胸左穿至左背肋骨間而出一彈油穿左足大腿一彈油穿右足小腿骨皆受傷而尤以胸脯之彈傷爲重據云生命可保與否尚未能必並悉該探夥係江北人年二十八歲作探夥已有數年云 
　　又一訪函云淞滬警廳偵緝隊隊長郝樹林因虹口匯司捕房中西探在北海路興發客棧破獲盜匪數名查得當塲格斃之金見妙即係暗殺閘北新疆路昇平歌舞臺經理關子餘之正兇屢經飭緝未獲者又已獲之張根校亦係關案要犯故前日親往該捕房查詢一切據情呈報徐廳長照會公共公廨商請引渡矣 
　　字林云工部局定章凡華人捕探因公殞命者其家屬所得之撫恤金按照服役一年給洋五元之例發給之故此次捕盜喪命之奚探家屬可得洋百元有餘而奮勇爭先不顧生命之楊探則入偵探隊僅有數日其家屬僅可得十元耳此次當然未可拘守舊章楊奚二探之家屬應得充分之撫恤惟此事究未可漠視也尤有進 
者前曾有人建議凡捕獲罪犯應得之報酬與夫無人認領之贓物等進項宜撥爲準備金以備遇有因公喪命情事時給予適當之撫恤此議今確宜一再考慮之也大陸報社論大旨與字林報同略謂星期四日北海路捕盜案工部局偵探喪二人焉爲保護他人生命財產致自喪身其家屬將何以供養之此誠居成所宜考慮之問題也楊奚二探各有一妻一子按照工部局定章服役一年恤金四元總額以二百元爲限工部局遇重大案件往往破例輒給恤約二百元此次或可酌加但未必能遠過二百元以上且不可以楊探服役不及一月之謬見而或有所靳也因公殞命者之遺屬所可望得之恤欵固或不僅二百元從前有一次工部局給出恤金五倍此數但其中五分之四係由工部局捕探捐集而來而此捕探者即遇有事時須冒險生命以期保護私人生命財產之人也如欲鼓勵捕探勇氣工部局誠不可不立即嚴重考慮因星期四日捕盜事而發生之撫恤問題採行團體保險制附以投資之規定抑採行恩俸制附以每月津貼之辦法二者孰善乃上海應討論决定之事件若於出事後僅僅付以一次恤金誠非滿意之措施而按照服役年齡給與恤欵之規定尤屬不是近十年來捕探因公喪命者在比例上究屬寥寥保險行不難就現有之統計而算定最合情理之保險費至於籌定公欵每月津貼之恩俸制支出亦屬無多且捕探隊將歡迎之蓋彼等現已有發起公益金之說也綜之無論如何解决因公遇險必須優予報酬再他日議及工部局薪水問題此輩尤宜受特别之考慮也 
[暗殺李根源未成案之續訊]  
　　昨爲星期六公共公廨俞奠孫襄讞會同英副領事　克本氏於上午十時徣座第四公堂續審前海疆軍司令李根源被人暗殺未成一案研訊至午後一時許猶未終結爰將人證供詞紀述如後 
　　李根源投案備質　首同被告馮啓明之律師請求公堂飭傳李根源到案盤問李之代表律師起立反對其時要根源已帶同其參謀張伯長從休息室内步至法庭經其律師招待就坐於律師席之後排 
　　汽車夫之供詞　問官命汽車夫徐阿生站入證欄由兩造律師先後詰據供稱我係李楊（即楊永泰）兩人共同雇用汽車係一千六百四十二號正月二十七八之間車從威海衛路開至孟德蘭路停車後伊（指翟時白）知照我有人欲行暗殺約歷半小時見捕房派來探捕十餘人是日車中共乘三人李係三人中之一我開車從未帶手槍二月間李乘坐我所開之車約三四次車係轎式有三十買之速率等語供畢退下 
　　李根源與被告律師之問答詞　李根源起立站入證欄由被告律師問曰你前是陜西都督答否我係陜西省長時李之律師以李不能久立請求堂上准其坐而後言被告律師亦請求堂上准馮就坐問官兩皆允之李遂坐於律師席被告律師乃將國民月報一册交與李閱並問其月報後面所印之像識否李答像爲孫中山先生爲我二十年之朋友問孫旣係你朋友何以控告朋友與暗殺有關答此我不知蓋案情由捕房偵查問孫係民國創造人又與你爲友似不應控告致令捕房調查答此事與租界治安有關捕房亟應調查問旣疑係孫謀害曷不請求公堂出票拘拿答因事前我不知何能請求出票問你屬於何黨答此刻無黨問中國國民黨之黨綱知否答聽而未見問公共治安之事你可贊成答贊成問社會黨主義你可贊成答不能贊成問民生主義你贊成否答此都是政治問題今非研究政治之時問三月四號你幹何事答都屬在寓讀書但我辦事多年何日幹何事不能記憶時被告律師向堂上聲稱本案案情極重而原告竟言三月四號伊不知所幹何事殊屬詫異原告律師亦起稱此係盤問時而非辯論時被告律師續問李曰二月二十七至三月四號之間你家發生關於治安之事否答舊曆年底他們到我家開槍今年則未鬧過問你因甚控告此人（即指馮啓明）答係捕房偵查所得問此人（即翟時白）識否答出事後相識問你於二三月之間往一品香去否答去年十一二月間去過問住於一品香與你爲友者係何等人答他們現在均往雲南四川北京去矣問你坐於汽車馬車内懼被人暗殺否答我對於人民國家均問心無愧何懼之有問你出外帶手槍否答未帶問你在滬有人暗殺外人又不能任完全保護之責似不若離開答我住居租界當受保護何必離開問你何以不往滇蜀等省答現在我南北皆不受命故住上海讀書同不妨請往陜西雲南讀書答起居之權我可自由貴律師焉能限制問你軍事知識極充設有人以手槍射乘坐於汽車内之人能否致死答若不能將人打死何以名手槍問你用過手槍否答從前用過問若汽車跑快時則欲擊人恐手槍無用須得有略長之快槍答不知而李之律師起稱從前鄭汝成亦係坐於汽車之内被人以手槍擊斃被告律師續問李曰你讀何書答個人自由来干預被告律師即將國民月報内所載之國民黨黨綱與閱李未看而語之曰貴律師將來有暇時請至公館再與研究該律師仍問李曰翟時白貧窮你每月接濟若干答無問你見翟共幾次答約二三次問你當感激他答此刻當然感激問此人（指張伯長）與你相處幾時答前係我之參謀現爲鄰居問你現年幾許娶妻育子否答今四十二歲已娶妻育有四個孩子問你陜西省長係何人所舉答黎大總統任命問孫中山爲你友曾帮助何事答無所謂帮助各幹各事問做陜西省長在何時後又何幹答在民國六七年間卸任後往廣東任督辦約一二年因亂來滬問你在粤知否有國民黨該黨領袖係屬何人答聞係孫中山惟内容不知問你辭督辦之意係與孫中山爲友抑係爲仇答無所謂爲仇問你知南方之民國乎南方民國已舉孫中山爲總統之事乎答此種選舉係屬毁法違法問你豈不欲孫爲總統耶答此間無表示之必要該律師乃向堂上聲稱見證翟時白供此事係孫中山之謀而原告律師亦言此案發源於廣東現在之廣東盡入孫中山勢力範圍之内故敝律師對此須詳詢一切英領包君乃曰原告並無控告孫中山被告律師答稱但原告之謝律師有言在前旣原告未控告孫中山應請堂上着原告律師將前言取銷言畢續問李曰廣東督辦係被何人裁撤答不知亦無答復之必要 
　　俞襄讞之問話　俞君問李曰公館内被人開槍在何時傷者爲誰答係去年十一月二十九是日我不在家傷一參謀據稱兇手彼看見三人一矮小二略長因天雨兇手均穿雨衣故内服未見問你平日乘車出外係往何處答祗有三處（一）温宗堯家（二）岑春煊家（三）麥根路一友人家言畢起與其參謀張伯長出庭而去　　馮啓明妻之供詞　被告律師令馮妻上堂詰據供稱十五歲由父母賣與廣東天香樓妓寮爲娼榜名新茶花見證翟時白係我爲娼時在廣東先施公司相識十八 
歲嫁與馮啓明爲妻現年二十一歲丈夫向在藍天蔚處辦事去年六月挈我來滬先住北四川路青雲里嗣移住法界白爾路四百四十二號同居者有楊嘯天鄭惠江兩家嘯天是否又名楊虎我却不知本年正月十二日我經過大世界游戲塲門首見翟從該塲内而出因係舊識故與交談翟約我再入該塲游玩我不允又邀我往一品香開房間我答以業已從良不能允許翟詢所嫁何人由我告知所嫁者名馮啓明並告以住處及家中電話係中央二千二百四十號翟並向我謂爾旣不允往開房間當有封付又云伊與楊嘯天相識至正月二十日翟來尋楊因棧已往廣東乃上樓至楊妻處後楊妻向我云翟係來告貸但我夫與翟素不相識故翟來時未與交談迨至正月二十六日下午四時翟忽以電話通知我謂今晚有人來我房内暗殺囑勿仍睡房内我信以爲眞移臥别室詎至次晨室中飾物忽然失竊而同寓之陳姓亦告失竊此事細想極爲希奇當報捕房查行竊之人係陳姓是時被告律師向堂上聲稱被告被拘法公堂時係延巴和辯護巴和之紀錄内載有失竊之事經法捕調查與翟時白亦有關係此層法捕房亦承認云云續據該婦供稱失竊後不欲住滬遂與丈夫於正月三十日晨摒擋行李擬乘廣利輪船回粤經過法租界突有陳張二人將丈夫扭住旋見乘汽車而來者多人我即鳴捕將一千人一併帶入捕房陳張兩人供係翟時白報告我夫與暗殺有關故而逮捕等語供畢退下 
　　被告押候續訊　原告律師以時已逾午不及盤問該婦遂由中西官宣諭退庭馮啓明因無保仍着帶回捕房押候改期續訊 
[交通大學春季運動會紀]  
　　交通大學於昨日舉行春季運動會來賓約百人自上午九時至下午六時散會其會塲情形如下（一）場中職員主會凌竹鉅司令員及評判長萬特克評判員（徑賽）謝爾屯西門李思廉狄克遜傅勒評判員（田賽）畢登楊培捧李松濤湯姆生陳石英評判員（技擊）劉震南記時員胡子美沈叔逵張貢九報告員李松泉莊曾鼎記錄員陳壽彝張紹元檢察員王永禮劉雄夫管理員陳劍剛楊建明招待員柴芷湘沈叔逵李頌韓徐廣德瞿季長王永禮總糾察魏旭東李思廉糾察童子軍紅十字員俞鳳賓王雪村（二）各級運動員專科四年級徐承爌專科三的級梁建業蔡灝楊錫鏐王元康專科二年級陳育林楊鈞申國權專科初年級仇建善張錫榮朱文沅周家騏錢崇蒞寧樹藩黎智長關文俊中學四 
年級劉鏗顧毓燧張玉麟楊恒施家俊李梅先陳啓東黄緯芳程賢吴召棠李大鵬羅漢馨繆錫康陳耀奎湯藩第葛福照吴啓泰中學三年級楊國祥黄文建邱金忠丁人夔駱美輪成家棟李伯鴻朱明德謝慶模楊文炳童友錢江奎中學初年級陳虞添陳璞黄振華（三）决賽秩序及結歸（一）奏樂（二）百碼賽跑第一張玉麟（十秒五分二）（三）擲鐵球第一周家騏（三十六尺）（四）八百八十碼賽跑第一梁建業（二分二十七秒五分二）（五）跳高第一羅漢馨（五尺二寸半）（六）二百二十碼賽跑第一申國權（二十五秒五分一）（七）擲鐵餅第一梁建業（九十七尺八寸）（八）跳遠第一申國權（十八尺一寸半）（九）二百廿碼低欄第一關文俊（二十八秒五分三）（十）奏樂（十一）技擊（除該校學生外及劉震南君之國技傳習所男女各生）（十二）一百二十碼高欄第一申國權（十六秒五分二）（十三）擲槍第一張玉麟（一百十八尺）（十四）四百四十碼賽跑第一關文俊（五十九秒）（十五）撑高跳第一楊錫鏐（八尺九寸）（十六）奏樂（十七）一英里賽跑第一吴啓泰（五分五十六秒五分二）（十八）各級替換賽跑（本係每級四人届時只有中學四年級一班實演）（十九）奏樂總計個人分數最多者爲申國權共得二十六分云 
[菲島華僑考察敎育團消息]  
　　華僑考察敎育團赴南通已紀前報前星期六日赴通是夜張奶公嗇公兄弟宴之於桃之華館由代用師範黄君并農業學校李敏孚郭守純介紹至各處參觀二十四日游玩狼山風景參觀盲啞學校·殘廢院·二十五日赴唐閘參觀大生紗廠資生鐵廠油廠及棉鄉專門學校保育院等二十六日參觀代用師範女子師範農業學校博物園圖書館養老院伶工學校等二十七日參觀師範學校并晤張考若君聞此行對於參觀各項事業甚爲滿意謂實業敎育姑不必論即如更俗劇塲之清潔觀劇人之靜肅大足爲各地戲劇模範該團已於昨午赴蘇聞此行由蘇州而無錫常州南京北京若有充裕之時間更欲赴山西一行云 
[總商會第九期常會議事紀]  
　　昨日下午三時上海總商會開第九期董事會兹將其議决情形列下（一）改訂常會日期案會董顧子槃君提議以本會常向例在星期六下午三時舉行查星期六午後滬上西商向不辦事即本會同人中亦有於是日自營私事或遄回本籍者强令到會旣於人情不順臨期缺席又於會務有礙擬請將常會日期改爲星期三下午三時舉行等語即請公决議决星期六無職務牽制仍以不改動爲是惟時間改後一時立秋以前四時立夏以後五時起（二）在滬召集商會聯合會案此案前由蘇省事務所以總事務所延不召集函詢辦法即由本會根據第八期當會中議决案請其召集委員會議决辦法兹准復稱上年委員會開會時曾議定嗣後有事即由 
事務所用函通知九委員會中取决多數以免遇事召集致多煩難現除鎭江·上海縣·三委員會未復到外其餘均主張得五省以上同意即自行召集兹將各委員會復函抄送等語本會係九委員之一如何函復即請公决議决贊成在上海開會仍先召集委員會討論召集手續及經費如何籌集妥洽後再徵求五省以上同意（三）表决陳列所各種規章案上届常會提出商品陳列所各種規章請議决施行一案討論結果應由各人將意見分别簽註再於下次常會付議兹據各會董送到此項簽註多件即請公决照孫梅堂君修正案分别表决通過（四）入會案沈琬慶字次棠年五十三歲福建閩侯縣人福建同鄉會代表由莊得之會董唐露園會員介紹入會請表决通過林承基年四十一歲福州人福建三山會館代表由莊得之會董唐露園會員介紹入會請表决通過至是議畢即散會 
[西報紀最近之巿况]  
　　字林報云本星期巿况較佳疋頭業变漸活動雖尚未可滿意然漸有造成穩固巿面之趨勢棉紗銷路頗旺現貨缺乏價乃漲起而本星期最好特點之一即沉寂已久之後今歐洲復來探詢出口貨之價格是也芝蔴與 
 
 

Page 11

 
 
花生及花生油問價者尤多雖歐洲貨價尚未能與在中國之價格相合然探問貨價已足見目前歐洲存貨之無多矣茶業略有活動絲巿則因美電中斷消息不靈故本星期無甚交易云 
[一週問之金融調查]  
　　進出口銀洋數　調查此一星期間（二十五日至昨日止）國外並無大條銀到滬而現標金裝往大阪者計四千一百二十二條又美金洋五萬枚赴新金山尚有寳銀一百十五萬兩又洋九十萬元均裝往香港而國内寗波蘇州長江漢口九江天津等埠共來國幣一百十萬元英美日等洋行共辦廠經乾經大經灰經黄絲等值銀八 
十五萬九千七百兩其中銀洋出多進少絲經交易亦較上届多十之四成今將逐日進出口細數列下（星期一）住友銀行裝美金洋五萬元赴新金山廣帮大德昌裝香港去寳銀三十萬兩又洋十萬元本街各錢莊從寗波來洋五萬元又蘇州來洋五萬元又長江來洋十萬元是日正金買現標金二百十條價三百五十二兩連納等洋行買華絲一百五十八包每包扯價九百四十四兩六錢八分四（星期二）匯豐銀行裝香港去墨洋四十萬元又大德昌亦裝去寳銀四十萬兩正金銀行裝大阪去現標金四千一百二十二條（星期三）懋業銀行從漢口來洋十萬元各錢莊由九江來洋十萬元大德昌又裝香港去銀二十萬兩是日絲交易一百包值銀五萬三千三百五十兩（星期四）興業銀行由漢口來洋十萬元又中孚銀行亦來洋十萬元中國銀行亦從漢口來洋二十萬元廣帮大德昌裝香港去銀五萬兩又洋十萬元（星期五）本街各莊由天津來洋二十萬元匯豐銀行裝香港去洋三十萬元廣帮裝粤港去銀二十萬兩交通銀行裝蘇州去洋八萬元是日絲交易六百二十五包值銀六十五萬七千一百兩（星期六）本街錢莊由漢口來洋十萬元 
　　洋釐　上届（二十三日）調查之日下午收盤爲七錢二分四釐三七一嗣因廣帮與匯豐等銀行買進現洋日有二三十萬元故價從二十四日午後稍高至七錢二分五釐二百五至二十七日上午止未有大升降下午收盤略小五毫緣有漢口帮買出之故二十五日以來常有七毫半至八七五之漲落然存底仍有三千六百餘萬元即使絲繭上巿之際洋釐不致飛騰也三月底期洋二十五日最大到過七錢二分五釐八七五後步步鬆動四月半洋亦從七錢二分七釐一二五迄於昨日已跌至七錢二分五嫠半一般做多頭者大失所望蓋近據江浙皖三省之繭商從各該處調查目下蠶汛因天時乍寒乍喛且下黄沙與育蠶者大不相宜將來之收成稍受影響收繭時之現洋用途勢必減色也 
　　銀拆　邇因進口貨多出口貨少是以各外國銀行之存銀銀甚豐錢莊方面亦無大宗出欵所以銀拆常在五分左右但較前週間略大因有現銀裝往國外之故惟目下造幣廠尚未開爐需銀不多拆息不致大漲也 
　　國外匯兌　鎊價自十九日掛牌三先令三辦士至今未曾變更羅比港匯與新加坡等匯水咸無更動法郎則小四十個美金大二角五分東匯小五釐荷盾大一元羅卜大一萬馬克大一個近期大條銀較上届小去三七五遠期祇小二五據各銀行去近旬日來華商之投機者不甚踴躍所以先令巿面頗呆大約過西商春季賽馬後將有一番活動也 
　　標金　此一星期間各銀行鎊價無甚大進出於是五月份標金之價亦甚平穩常在三百五十一二兩至五十七八兩之間惟現金甚少因恒孚泰亨源永豐餘與南北大同行逐日所收飾金祗有二三千兩不敷出口致現金巿價尚稱堅穩云 
[無錫米巿之報告]  
　　本埠米商昨接無錫快函云錫地上巿仍少而米客之來錫購買者仍見踴躍所以米價依然堅穩兹將售開各米大盤行情報告如下計高糙粳七元七角中關貨七元五角次至七元二角糙羊秈七元至六元九角糙大子秈七元二角至七元糙客秈洋六元六角至六元二三角不等糙元七元六角云 
[昨日之米巿]  
　　連日滬地米價步漲由於來貨不旺之故昨日天時放晴南北巿到船稍多巿價稍有回頭最高機白米九元八角之譜白元現因立夏將屆用途極大一時尚難看小 
[航業消息零拾]  
　　昨日招商局之江安輪船由漢口裝來現洋五萬元銅元五百千文又太古公司之港粤臨時班福州輪船本日開出有東亞銀行裝至香港之現銀三十四箱又太古公司之港粤臨時班福州輪船本日開出有東亞銀行裝至香港之現銀三十四箱又大德昌銀號裝赴香港永德莊之寳銀四十箱計十二萬兩另有小洋六箱亦裝往香港云 
　　招商局之江天輪船昨日本應開往寗波惟進口時經海關查驗得船中有鼠極多恐致旅客發生疫症遂囑令設法驅除並施消毒方法故改期今日開行立用藥品在各艙燻炙云 
　　本年二月十七日英國郵船公司經理印度鴨家輪船公司之亞鴨家號Ａｒｒａｔｏｏｎ　Ａｐｃａｒ於吴淞進口駛抵浦江後與太古公司之穎州號輪船相撞當時頴州號損傷甚重而亞鴨家號亦稍撞壞現太古公司以修理頴州號之損失數在萬金以上向本埠經理之英國郵船公司索償英公司拒絶不允雙方正在爭執中 
[軍警臨時戒備]  
　　自四月三十日起至五月十日止 
　　五月一四七九等日爲勞働界及學界紀念日上海防守司令榮道一特於前日（二十九日）午後傳集混成第六旅所部第一團劉團長·第二團王團長·及步兵三十九團張團長·並京師憲兵第三營汪營長·曁淞滬警察廳徐廳長等齊至防守司令部商議防範辦法當塲决定軍警聯防臨時辦法四條一自四月三十日起至五月十日爲止在此期内本埠華界及浦東一帶各警區之站崗巡士應於每夜九時起至翌晨六時止一律加派雙崗並令各該警區各按轄境另撥巡邏隊輪流梭巡遇有結社開會演說情事應禁阻之一斜橋至西栅口及斜徐路沿浜之各橋梁爲華法交界之處責令第一團派令所轄三營撥兵分往各橋梁駐防如有成羣結隊及形跡可疑者勿任越入華界沿途日夜加派雙崗每夜另派士兵排隊四出梭巡一高昌廟一帶爲軍廠重地在此十日期内每夜自十時以後站崗兵士遇有行人經過須盤詰來去踪跡應歸第二團所部三營派兵擇要防守亦當派隊出巡倘遇境内有演說者得會同警察巡士勸令出境隨時禁阻一自外日暉橋至龍華爲止責成三十九團派令該管三營撥兵嚴防業於昨日爲始一體遵照矣又京師憲兵三營汪營長亦於前日議定臨時辦法數條一我憲兵爲輔助軍警防範之不足凡有勞働界開會演說者應婉詞觀阻勿過激切偵察查防亦當謹愼從事一倘遇有言詞激烈之印刷品及發生粗暴舉動者應通知警察辦理之如遇有暴動行爲者應速知照該管軍隊核辦一勤務之布置須擇衝要地點出巡時服裝務必整齊尤宜振刷精神切戒懈怠一派憲兵隨乘華界電車往來梭巡官長當時出查察以免疎誤職務一自四月三十日至五月十日止爲臨時戒備之期業已令飭第九連閔連長·第十連李連長·遵照辦理矣松滬何護軍使兹因維持地方安寗特令軍警臨時戒備故將所部各軍隊之餉銀昨日提前核發並令各該長官不准士兵請假外出以昭鄭重 
[榮旅長創辦軍事學堂]  
　　吴淞砲台灣陸軍第十師步兵第二十旅旅長榮道一發起軍事學堂即擬在該營附近空地上設立其名稱爲講武學堂其宗旨專爲養成軍事人才校舍須建造百十餘間業經派員購辦工科預備開工此項建築校舍創辦學堂經費槪由榮旅長籌募如有不敷歸伊擔任辦理云 
[廣東報界代表團過滬消息]  
　　廣東報界因全國報界聨合會將開第三届大會於北京特組織代表團過滬赴京昨日該團團員羅嘯璈·宋季緝·鄺直軒·羅紹德·陳蘿生·劉毅夫·陳寳尊·鄺贊泉·黎佩詩君等由粤抵滬寓廣東路泰安旅館已與本埠各報館接洽聞今日（一日）午前九時至十一時由提籃橋精武體育會開會歡迎該團諸代表午時一時由本埠各報館假小有天菜館設宴公請該團諸代表歐聚云 
[女青年會會員參觀工廠紀]  
　　前日（星期五）午後二時半女青年會社會服務委員會與該會會員二十餘人參觀二工廠一爲白利南路四百號之中華工業廠一爲羅炳生路之電燈泡廠兹略述二工廠情形如下中華工業廠爲一織花邊廠内分機器與手工二種手工工人大半爲女工共計四百餘人機器工人爲男子約百餘人男工又分學徒與通常工人二等本廠經理爲一基督敎徒故於工人學徒生活狀况上頗加注意學徒每日工作八小時休息時間由廠中聘任敎員敎之讀書體操團體游戲等病時有看護照料學徒中有北方災民十人又有鎭江苦兒院生徒數人附近憶定盤路中西女塾學生於服務社會向甚熱心每日午後十二時半至一時各班學生輪至本廠敎女工或男工唱歌游戲講時事等事聖約翰大學學生亦有人來廠盡義務此廠純爲華人資本開辦以來三載於兹銷塲甚好云羅炳生路之電燈泡廠爲美人所辦 
規模宏大分工手續自製玻璃以至於包封綜計六十工人數千大半爲女子第因諸工均係細工年歲至少有十三四歲薪工亦較他廠稍高該廠經理美人某極願設法增加工人精神上之愉快女青年會聞之立即與該經理接洽以示願盡議務之意故於三月起女青年會特派一體育幹事袁寳珠女士每星期一次往該廠敎女工游戲與體操聞女工中願習者甚多云 
[英公使抵滬]  
　　駐京英公使艾斯敦於本月二十八號由津乘運艦來滬參預匯豐銀行安置基石典禮等情已誌前報昨交涉公署接駐滬英領事署通知艾公使約星期六（三十號）晨可抵滬許交涉員已帶同本署第二科長陳世光詣黄浦灘迎迓 
[航空郵票之規定]  
　　京滬航空處近於航空郵政規定京津等處郵票種類此項郵票以通航之日實施聞其郵票分爲一角五分·三角·四角五分·三種票分三色其票上印航空郵政四字并印英文中央繪一長城有一飛艇在長城上飛過將來此種郵票在一二等郵政局發售寄信時亦歸郵局佐寄聞此簡章已分發各郵務管理局查照矣 
[華商電氣公司董事會紀]  
　　經協理連舉連任 
　　華商電氣公司經協理現已三年任滿照章開董事會重行選舉昨日星期六下午四時開會選舉投票結果陸伯鴻當經理張逸槎當選協理連舉連任並議外洋訂購之鋼軌業已運到應先將薛家浜至高昌廟及西門至尚文門兩路先行鋪設雙軌以利交通所有公司内發息日期亦定陰曆四月初九日實行並須預行登報通告各股東云 
[鹽警擊斃私販四誌]  
　　緝私一團二營鹽警四月十二號在斜土路開槍擊斃呂昌芝槍傷謝惠興拘獲高正賢函送地檢廳訊供收押並派員驗明呂屍聽候查辦各情在案兹悉受傷之謝惠興係在仁濟醫院醫治旋遣人到廳具禀聲稱謝係商民是日在彼經過無端遭該營鹽警等開槍擊傷左足小腿當赴仁濟醫院求治雖足骨未損而足筋已斷叩求伸雪等語譚檢察長即派員偵查嗣查明謝專興係安徽人現年三十八歲與已死呂昌芝等共同販鹽遂備文派警朱萬源照會公堂加派西探丁克利華探王金壽於昨午用汽車往該院將謝提出押乘汽車移提到廳當經譚檢察長察得謝傷未愈即命立送新並育堂療治該西探等臨時曾向廳長禀明俟謝傷醫愈後須先送公共公廨過堂後再行送廳歸案訊辦譚君准之 
[逆倫案之昨訊]  
　　浦東三林塘逆倫案業經地方檢察廳預審終結起訴審判廳請求公判已誌前報聞公判請求書内載張欣生實犯殺人賭博吃烟俱發罪朱健臣朱潮生等實犯共同殺人賭博俱發罪張徐氏實犯共同殺人罪趙杏仁實犯詐欺及另案誘拐俱發罪請求一併依律科斷等情審判廳戚廳長自准檢察廳起訴後因案情複雜情節重大决定先開預審庭待預審終了再行公判連日戚廳長督同刑庭各推事審查案内證據等件頗爲忙碌一俟審查告竣月初即可定期開審而屍妻張康氏昨投檢察廳遞狀催審譚廳長諭着自投審廳候示 
[國内輪船運貨進出口之調查]  
　　進口貨　（長江）（一）招商之江安號裝來黄荳二百九十九包白絲八十件秈米四千六百包芝蔴三十九包上紙一百五十二件洋燭二百二十箱皮蛋一百缸十連紙一百六十件茶葉七十二件瓷器一百五十件鷄子八十擔夏布二百五十件棉花二百件粡油三百四十桶烟葉二百四十三件皮油一百三十九桶棕片一百件牛皮九十一件火油五十箱樟腦及油七十五壜羊鷄毛七十五件雜貨四百四十件（二）寗紹公司之老寗紹輪船由長江裝來白米一萬零八百二十五包靛漿四百十八桶綢子一百七十五件烏荳一百零三包棕片七十七件藥材十七件桐油八桶驢皮虎骨三件（三）招商局之江華號裝來花衣一千五百六十二件棕絲片三百十八件牛骨四百擔行茶十件土酒三十六壜紙頭五百三十四件點錫十八件彩蛋八十缸牛皮十六件茶梗七十九件黄絲二十件暇子七件雜貨二百五十七件（寗波）招商局之江天號昨由寗波裝來竹笋一千一百九十五擔草蓆一百十五件木頭一百五十根蠶荳一百包棉紗六十五件藥材九十九件香粉十四件乳腐三百壜土布六件絲綢二箱螟蜅八件雜貨十一件 
　　出口貨　（長江）寗紹公司之老寗紹號昨日裝往鎭江有檀香一百四十件海帶菜三十件鐵絲洋釘及條鐵一百擔裝赴蕪湖有火柴一百四十四件松木一百八十扎白糖七十包洋紗九件白洋布四件雜貨一百四十二件裝至浦口者計有白糖一千零八十五包雜貨一百七十三件又裝往九江有白糖八十四包鐵器六十五擔雜貨二百十件漢口貨中有火柴四十件洋釘四十桶扎鐵等四百零四擔雜貨一百二十三件（港粤）太古公司之臨時班輪福州號昨在此間裝赴廣東有麵粉八千包花生仁六千六百六十四包英荳七百二十包芡實六十包牛油一百十六桶彩蛋一百五十缸白米三十包砲竹一千零九十六桶洋紗九百十五件土布四十二件藥材五十二件棉花八百四十六件蠣壳一百包雜貨二百六十件又裝赴香港有砲竹八百三十五件麵粉二千包黄荳二百五十七包青蔴六百八十五件洋紗布三百七十件彩蛋一百五十缸蓮子十二包白蠟四十一件芡實六十包瓷器四十五件木器三十件藥材三十二件雜貨五百八十件 
[美盛公司棉巿報告]  
　　中美新聞社譯美盛公司報告云中國棉上星期巿况極堅定雖偶有反動然終畧增價值銷路雖不大暢而以貨求貨必有購者此後可注意之點即爲新花之種植情形此數日内即須預備下種棉紗上星期極堅定遠近期皆大漲本地紗曾定出一萬九千五百包價又漲三四兩廣州天津汕頭青島及長江流域亦有銷路次等貨曾售出六千包價漲三兩六七月份貨均有預定者利物浦七月份貨價八○三○便士紐約現貨十二元三角孟買五月份貨二五○羅比中國棉出口數、自一九二○年九月份至本年四月份共二十一萬九千一百九十七擔 
[行將上巿之三滙劃莊]  
　　滬北寗波路興仁里愼益錢莊開設有年向係小同行未入團者今内部改組添用愼益德記加入滙劃團體資本六萬兩徐某三股席某二股孫某二股吴某二股顧某一股由洞庭由人嚴譜南爲經理吴衡生爲副經理定期下月初七上巿交易 
　　北巿元春匯劃莊今正因理賬關係尚未上巿今悉該莊仍舊繼續惟牌號改爲震泰大約夏曆四月初上巿 
　　寗波路興仁里又組織一匯劃藯牌號鴻豐係鴻勝等聯號刻正在佈置亦須下月開幕 
[怡泰押店被搶]  
　　法新租界菜巿路怡泰押店於昨晚八點時突來盜匪五人入内以質衣爲由擁入店堂各出手槍嚇禁聲張當將櫃檯上之大小銀洋一百餘元一併搶取而逸臨行時開放手槍兩響後由店主報告捕房飭探尚元章前往查　一週據情回禀捕頭諭令務緝該匪等到案究辦 
[浦東同人會預選省議員記]  
　　浦東同人會仿歐美政黨預選辦法發票於會員對於本年改選省議員先行通信預選昨日午前開箱檢票共收到二百四十三函三百零二票每票舉有人格有道德者十人唱名　板直至午後三時始已結果如下黄任之一百三十五票傳佐衡七十七票顧旬侯六十六票黄祉安五十七票張伯初五十七票朱昻若五十票穆抒齋四十六票秦硯畦四十四票穆藕初三十六票廖咮蓉三十二票次多數十人如下阮惟和朱友春莊允升陸叔昂朱子浩朱叔源陸以鈞陳佐漢艾誦劬陳同龢等皆在二十票以上會長倪菊裳亦得一百零六票惟以不作議員曾聲明於前故不列入 
[上海儀器文具公會將成立]  
　　本埠儀器文具一業日形發達同業雖多然迄無團體之結合兹由商務印書館沈學文發起儀器文具公會經中華書局儀器部主任薛季安實學通藝館經理張椿年·科學儀器館經理顧逸農等贊成集議數次已在具體辦法凡本外埠之儀器文具商店均得入會聞其宗旨在交換智識聯絡感情互通聲氣保護利益云 
[譚起鳳續辦蒲肇河船捐之布告]  
　　滬南工巡捐局昨發佈告云爲佈告事照得蒲肇河河工船捐前由商人譚起鳳禀准包收認繳現因認期屆滿據該商援案禀請續辦當以該河毘連租界徵收捐欵尤須妥愼從事該商承辦以來尚無貽誤旣據援案禀請當經照案呈奉護軍使指令准予續辦在案除呈報少長察核並諭飭該商遵辦外合行佈告各該船户知悉所有蒲肇河各帶船只應繳河工船捐自本年五月起仍歸譚起鳳包收認繳此項捐欵係撥充河工經費各該船户務須遵照向章踴躍捐輸愼勿藉端違抗致干究罰倘承辦人有額外需索情事一經察出亦即重懲不貸其各凛遵毋違切切此佈 
[慈善正劵開奬紀]  
　　慈善正劵昨日在南巿久大碼頭利濟局内聞奬上午九時起中午十二時止頭奬第一萬八千一百四十號本埠趙開記經售二奬第二千六百十八號本埠大利元經售三奬第二萬三千一百二十四號南能中國銀行經售四奬第二萬七千八百八十五號杭州兆元經售四奬第二千二百四十二號本埠廣滙源經售五奬第六千四百十五號杭州兆元經售五奬第一萬九千四百四十六號嘉興大利公司經售 
[閘北華盛路火警]  
　　閘北華盛路新民路轉角第八十八九號門牌萬甡南貨店前晚三句餘鐘突兆焚如延燒八十七號鴻順押店八十六號任和昌銅匠店八十五號瑞泰柴炭店八十四號舊貨店及一百九十九號竹器店等樓房七幢由各段救火會到場救熄當由崗警將萬甡夥嘉定人嚴熙仁傳入四區經顏署長研訊之一據供店主朱一笙住城内九畝地曾在安平公司保有火險二千兩此次實係隔壁鴻順押店樓上起火聞該店保有鉅額火險承保者共有二三家云云奉判嚴交妥保着檢呈賬册保險單令該店主到案聽候調查核辦 
[昨日公共公廨訊案紀]  
　　昨晨公共公廨民三庭由李襄讞會同美約副領事訊理美商控訴華商各案如次（一）利達洋行訴鋆記號主穆振銓違背合同貨到不出案（結果）所有定購貨物准由原告與被告商酌變賣（二）利達洋行訴敦康號貨欵損失案被告延許理律師代辯（結果）應准原告律師請求將所有稅餉單據由理賬員檢交原告收執（三）德士古油公司經理信孚行訴林大昌等賬欵糾葛案被告延許理律師代辯（結果）着原被兩造將所有賬據統交本廨理賬員理算清晰報告公堂再核 
[酒店夥毆傷店主]  
　　商人易連生在滬西湖北會館地方開設叙興酒店夥張寄南私用店欵向索反糾流氓十餘人於前日午後擁入該店内將店主易連生攢毆受傷業經起譤上海地方檢察廳請究昨奉派警傳提張寄南等訊辦矣 
[道士携帶煙具]  
　　　道士李文玉携帶烟具在楊樹浦寗國路行走被七十三號西捕與探姜喬喬查見拘入捕房禀明捕頭飭令存洋十元保出候示 
[崗警追獲搶匪]  
　　昨有婦人林曹氏因赴浦東欽賜仰殿燒香行經陸家渡矌地突被匪徒王阿松攔住去路攫去金挖耳一支圖逃該婦大聲呼救經三區一分駐所崗警將王追獲連同曹氏併帶至所昨經宋警佐訊據王匪供認强攫金挖耳不諱惟贓已抛擲浜内云云當經派警押同王匪前往浜内撈獲挖耳給予事主具領王匪押候解究 
[妓院違章之科罰]  
　　老閘捕房專查妓院之三十五號西捕於前日午後會同八百二十五號華捕查至北京路八百七十一號門牌雉妓院妓女王老五房間内見留有六歲幼女陳培英當將該女與　奴吴吴炳生一併拘入捕房奉飭女留飭女留濟良所吴龜收押昨晨解送公共公廨女父陳毛毛延律師到堂辯明該女偶至妓院游玩要求給領經張襄讞會同義副領事費君向中西兩捕及女逐一訊供之下判女交陳領回以後不准再入妓院吴龜罰洋二十元充公示儆又貴州路一百三十三號門牌雉妓院鴇婦華阿寳（即石顧氏）因容留未報名之妓女賣娼被三十五號西捕與八百二十五號華捕查悉以其違章於昨將該鴇傳至公共公堂經中西官訊明判罰洋五十元充公無洋改押女所兩禮拜以儆 
[電車司機人碾斃人命之宣判]  
　　法商五路電車四十七號司機人羅友仁在西門外小菜塲碾斃塌車夫徐石頭並傷車夫當經滬西商業聯合會　陸星莊爲代表控經地方審檢廳訊明終結候判在案前日午後復奉承審推檢各官開庭命提羅至案略詰一過當庭宣判羅友仁玩忽業務難辭其咎判令罰洋一百元以示薄懲 
[搶匪分别押儆]  
　　滙山捕房前獲迭次在楊樹浦桃源里·西華德路永富里·永貴里等處攫取婦人徐吴氏·項張氏·陳根弟等金飾物件之王同章·王仁根·孫阿三·蘇文耀張洪福·李小五子六人昨解公共廨經陸襄讞會同日副領事林出君逐一質訊得實判王同章押西牢兩月其餘五名各押一月以儆 
中華職業敎育社通訊 
[徵求社員報告及意見通啟]  
　　本社成立轉瞬四載此四載中職業敎育四字之聲浪亦轉瞬徧於全國各地熱心提倡者有人實力舉辦者亦有人實爲時局俶擾中之一好現象回憶本社舉行第一届年會曾向同社諸君懲集對於職業敎育之意見問題等等作爲研究之資辱承惠寄鴻篇裨益匪淺今者時閱兩年必我新頴之變化本年五月第四屆年會爰擬繼續徵集陳列會場俾與會同志公同考覽獲得一種最新之知識展覽畢事仍當酌量刊入雜誌以廣流傳倘荷將從者本地方關於職業敎育上之設施　或執事對於研究職業敎育上之心得或對於本社進行上之意見或此外平昔感想所及一一見示不論長短多少均所歡迎至本社本屆年會現定於五月二十八九兩日届期敬請蒞社前項徵集文字務乞於二月二十日以前惠寄寓所厚幸 
雜評二 
[居民之責任（訥）]  
　　自客棧劇盜拒捕之事出人皆注意於盜之一問題於是研究如何奬勵勇敢之探捕如休杜絶槍械之來源凡此等等租界當局應負之責任雖然我租界之居民亦自有其責任也盜之藏身地一爲各客棧一爲匿居於親朋之家一爲賃屋而居在容留之者固未必確知其爲盜然或來歷不明或行跡詭秘必有一二形跡可疑之點苟貪小利徇情面或一時疏忽而容留之則非特遺禍於人而亦及於自身是故今後開者棧者與人同居者賃屋於人者皆須留意於形跡可疑之人而拒絶之如是則盜無從隱匿而盜自少矣 
　　自來污穢之地盜易藏身然所以成爲污穢者即此種不知利害之小客棧小户居民容留無職業與不正當之人成之也取締客棧居户固有定章而客棧居户之違章容留者往往而有一旦發覺悔已無及是故保衛治安固當局之責任而居民關係自身更切尤當先自盡保衛之責任 
 
 

Page 12

 
 
   
 
 

Page 13

 
 
   
 
 

Page 14

 
 
自由談　小說特刋　（第十六號） 
論文 
[小說中情節之次序（四）] [  張舍我]  
　　（二）有意義和複述　此爲最普通之結束法亦常爲最適宜之結束法此種結束包含一種小事以表明小說中人物究竟收若何之結局有時則以之濃厚結局之命意與興味若掃除最後之疑點則此法爲尤佳至其長短則全以結局之如何佳與人物反動力之强弱而定托爾斯泰之（眞爲自有天知）一篇（見小說月報）到凶手天良發現立志自首時小說之命意已於此大白然必有最後之一叚以叙凶手究意自首而被寃者已長眠西伯利亞荒地下矣有上結束則不特叙人物之結局究竟如何且令讀者感受極深之印象周瘦聞之（鏡臺奴痛）（見一九二○年新聞報星期增刊）以二十餘字之（開篇）作三十餘字之複述之結束此三十餘字之複述原可不作蓋鏡臺奴之痛痕至墮橋而死小說之命意與目的已完全表露讀者腦筋中亦已生絶大之情感乃作者復云明年此時樓中又有（你是我的奴隸你是我的奴隸）的聲音發出來不知又有誰在那裡作奴隸了空谷回聲截然而止遂令讀者頭顱中如受刀斫矣誠思此三十餘字之複述語其經濟其能力爲何如建中之煩惱篇（見本特刊第十四號）小說之命意與目的已在第一第二兩段中叙明此點讀者亦必一望而知然必須有第三段之複述者則欲以側面文字濃厚小說喪面之命意之色彩也故吾以爲以上之三種結束法皆初學者所仔細研究也 
　　有意義的複述亦可分作二類（一）使效應於小說中人物之結構動作（二）使效應於小說以外之叙述人Ｎａｒｒａｌｏｒ或聞見人上文引證之小說皆屬於第一類若第二類之小說則以俄國屠格湼甫Ｔａｒｇｅｎｉｅｆｆ之（可洛沙夫）Ａｎｄｒｅｉ　Ｋｏｌｏｓｏｆｆ一篇爲最有味其結束文字如下 
　有一人問道邢麽范雅什麽樣了 
　說故事的人回答道我不曉得 
　我們都站起來行我們各人的路 
批評 
[小說閒評] [  梅影簃主]  
　　塊肉餘生述著者爲查理士迭更司英國大小說家也以一八一二年生死於一八七○年其時英國小說一易而爲最普通之散文體偏尚理性趨動於寫實以是凡迭氏述作靡不現有人生觀之色彩齊名者有薩克雷及伊立烏二人其一先習繪數年不成乃改小說業出所作稿投登報章及雜誌聲譽漸隆而與迭氏相伯仲焉或謂薩克雷嘗就迭氏書繪圖數幅投之迭氏以其藝術惡劣加以拒絶而後此竟成勁敵則非迭氏始慮所及料矣 
　　迭氏著作至夥終其身計之不下百餘種就中名世者約占十數種是書其一也作於一八四九年繼辟克維報滑稽外史等而出版自序是曾云吾著作中當推此最佳夫自知莫如己迭氏之言洵非虚矣蓋據吾人之眼光批評之綜迭氏生平傑作亦以此爲第一也 
　　書叙大衛考伯菲兒者遺腹子也生而無父幼年母改醮一人名麥得斯東其人秉性錢刻率一老姊以衛離間大衛母子大衛母不能堪卒鬱鬱死大衛亦漸亦漸奉嚴命棄讀習藝旣至其處覺所言頗賤引爲大恥乃潛遁至姨氏家姨氏本一老處女積資甚厚見大衛憐惜備至爲覓學校令繼續學業繼復出贄金若干使從一廟審官學律大衛以畸零之人驥獲優渥幾疑身在夢中矣後半載姨氏家怱中落大徫思分擔負遂去就一書記職自謀衣食暇習速寫衛强記不倦遇議院有事輙往作急就書寄登各報以博微利外此兼爲著作之家售槁易錢進欵日增家計亦日裕初先生之女都拉與大衛已訂婚約至是結褵而成夫婦鶼憐鶼愛伉儷之情殊篤惟都拉天眞未滅狀若童騃不善持家大衛苦之未幾都拉得疾死大衛哀悼異常游歷各國冀釋悲梗歸時續娶一律師之女安尼司爲繼配生子三人和睦偕老云 
　　全書分前後兩篇都二十餘萬言用自叙式蓋迭氏自寫其生也凡曾讀歐美小說家傳記而熟諳迭氏身世者不難尋繹得之書中之大衛考伯菲兒即迭氏自謂惟迭氏之母始終未嘗改醮其他差别亦甚多諒迭氏著筆時殆不願人知其自居書中之主人翁而故意作如許穿揷附會俾閱者不疑此正迭氏校獪處吾人當善讀之若必刻舟以求劍膠柱而鼓瑟則失之愚矣 
　　是書行文雖傳不止一人所記不止一事而能一貫到底無慮委散使作水滸之施耐菴死而有知視此當生愧色　林琴南先生譯此曾云大抵文章開闔之法全講骨力氣勢縱筆至於灝瀚則往之遺落其細事繁節無復檢舉遂使觀者得罅而攻此固不爲能文者病而思方終患弗周迭更司他　每到山窮水盡輒發奇想如孤峯突起見者聳目終不如此書伏脈至細一語必寓微旨一事必種遠因手寫是間而全局應有之人逐處湧現隨地關事雖偶爾一見觀者幾復忘懷而閒閒著　筆間已近拾即是讀之令人斗然記憶循編逐節以索又一一有是人之行蹤得是事之來源譬如善奕之著子偶然一下不知後來感得其用此所以成爲國手也 
　　書中描寫尤利亞卑鄙齷齬之狀淋漓盡致夫小人貌僞忠厚而心存回測其始仰給於人則奴顏婢膝以求阿容及一日人付以大權而不疑乃頓易問日面目左右劫制人人雖忿受其釐毒而亦無可如何而今日社會中此種人尤比比皆是安得大衛其人一一加以掌頰哉 
　　書中第四十四章大衛責都拉以持家之道都拉不服大衛乏術潛逃而出歸時見祖姨在家乃言曰大母能否少加敎導都拉爲孺子長久之計祖姨摇首曰是焉能者孺子與我形影相依彼此或有思意萬不能以此戔不之故骨肉遂生間言又曰孺子今兹無間若干與爾事則小花必不吾悅間言之生正復易易今欲此小花愛我如蝴蝶之栩栩親人汝當知爾母更嫁時之情形方知嚴法切勒之不可行也又曰拖老忒爾成家未久汝知羅馬之一統亦非崛起朝夕之間此人豈爾自擇耶旣其麗容愛情復摰汝爲人夫擇此麗人旣知其所長則當諒其所短安可舍長規短日加責望且彼閱歷汝能徐徐增養則佳否則亦願爾知足可爾吾親愛之人從此天長地久即汝二人更無一人且汝矣脫爾長日勃谿將奈何天下夫婦之道大率類此予讀此數語乃大嘆服誰謂此老孤僻不近人情哉因思天下爲姑者苟能各如其人以爲此言訓迪其子則夫婦之間寗有反目而姑媳之間又何至勃谿時聞耶蓋予嘗默察夫婦結合雖以情愛而爭端之啓則咸在不恕惟其不恕我久而久之二人意見日深情愛日薄而仳離之慘劇遂於斯開幕矣姑媳亦然因年齡之老少性情隨之而異大抵爲姑者之所好往往爲媳者所惡爲媳者之所好往往爲姑者之所惡好旣不同於前而又不互諒於後於是兩不相容勢成柄鑿欲望其融洽無間自屬難事矣 
　　是書情節平常所叙胥瑣屑之事若在庸平爲之必不能標奇制勝出色當行而一經迭氏運以佳妙輕靈之筆化腐成新撮散作整使吾人讀之反覺在在趣味雋永挹之不盡矣迭氏誠文傑也哉 
　　俄羅斯名小說家高甘小影 
　　高甘ＭＧｏｒｋｙ眞名曰潘希高夫Ｍ·Ａ·Ｍ·Ｐｙｅｓｈｋｏｆ以一八六八年生於尼尼拿夫高讀書旣成頗事浪遊數年間流轉工作不名一業嘗爲爲厮役爲園丁爲船塢工人時復無業爲浪人居恒好雜處於俄羅斯貧民苦工及下流社會中摭拾聞見著爲說部故其所作爲無告小民請命者有（麥加區特拉）（乞爾加希）（託斯加）（麥爾佛）（同伴）（間諜）諸書均名外此又有短篇小說三卷及劇本一種其人尚存今仍從事於著述如故 
叢談 
[小說叢談（十二）] [  寂寞徐生]  
　　邵月亭行狂先大父之至友也性頴悟好左傳多妙解往來川楚之間垂三十年以擅共卉人物名所至輒傾倒其座人嘗讀左氏傳至哀公元年楚之圍蔡里而栽廣丈高倍夫屯晝夜九日數語以夫字斷句謂吾遊江陰見所築壁壘足證吾說之非謬其頴悟有如此者先生著有讀聊齋偶評數則識者允爲傑作四年秋予友辦說報於海上承表兄小住爲佳室主人錄副遺我吉光片羽彌足珍寳爰付剞劂實我譚　嗣後說報以事停　頗有未窺全豹損書督促者而小住爲佳室主人所謂發潛德之幽光亦未能竟其志矣年光如水轉瞬亦易星霜頓感舊事棖觸萬端偶翻篋衍行生之文斐然存也　誦一過迺錄以實自由談小說特刊號之譚叢或竟能藉此區區以傳先生未可知也 
　　瑞雲　蔡媪無論矣世之擇聓者厭棄寒酸亦復如是使絶走之姿遭逢不偶固不僅勾欄中人嗚呼安得有仙人和生者爲之晦其光而保其璞而使天下佳人無遇人不淑之嘆哉 
　　晚霞　美人情重釧贈珊瑚蓮瓣匀鋪夕陽爲候一座水晶宮沈溺其中者豈復知有老母哉迨至痴男痴女力　智窮求死無從回頭是岸舍老母無可依歸矣吾願遊子天涯柳條綰處時念　　爲 
　　胡四姐　騷狐固不可和匹然悻悻者豈自忘其爲狐耶世之以五十步而笑百步大類是余嘗經夔府（按即今四川之夔縣）赴友人招飮有女校書王金鳳頗具風格座中有首及鼎鍋茶者金鳳曰吃此茶使非好男子余初不解蓋夔有臨河娼率以數文錢酬一茶聲價低故金鳳薄之耳同是　笑人覺宜於此不宜於彼愛郎耶抑自愛耶四姐之風度可想 
　　靈官　蟄隱無幾時自謂垢濁已淨相率就福地伊何人是甲申之際狐之曾伏溷中者（按此則蒙民黨偉人安福巨子衡陽何海鳴氏選入某雜誌中又加以議論曰今由甲申而辛亥由辛亥面蛭癸丑甲寅之交溷中狐又添一輩滿中國矣以溷中狐而詆溷中狐可嘆也夫） 
　　鳳陽士人　夢中所歷之境皆未夢時所存之境也汝有一麗人日往來於胸中乎夫士人負笈遠游風流自賞埜田草露邂逅清揚假令有一美男子往來於胸中夢喪回家近窗而聽斷雲零雨之聲則其妻翹盼曰騾當不誤半年之約矣 
瑣錄 
[說林雋語] [  老薌]  
　　萬事不如以誠至誠未有不動者 
　　希望者如不謝之花第此花不能開諸墳台之上 
　　淚人無勇（均香鈎情眼） 
　　和顔悅色爲人生第一可愛之事於病院尤要 
　　無可遁飾之事而强置辯其愚不可及（均恐怖之王） 
　　懦夫與英雄本無大别常人可爲英雄亦可爲懦夫其終竟何屬祗繫於一念之間 
　　感於一時之激動而蹈險者不過小勇若循良心之指導甘心抛其一生之幸福於不顧以求誠實不欺者斯則天下之大勇也（均時鐘小劫） 
小說 
[孤兒] [  吴調梅]  
　　孫先生棄世之翌年杉兒方八歲忽寒食阿母病臥榻喚杉兒杉兒趨榻問母安否母忽嗚咽杉兒泣曰阿母甚病耶曰尚匪大苦思汝父窀穸孤寒猶勿能享一桮麥飯心滋悲耳吾兒兒幼弱母復病家寒又勿能以僮僕扶將兒更誰能往阿父餒矣言已大慟兒亦泣旣而曰兒自往母勿悲母異曰兒幼寗堪勞疲即往又不識途奈何兒曰兒往以酒飯供墓前令阿父恣享乃焚楮錠阿父旣飽復富金帛且睚眦傲羣野鬼母旣慰兒亦心悅胡疲之有如不識途問田間老伯伯當不欺我阿母告我所問足矣母拭淚曰佳兒兒能如此而父目瞑矣旣而忐忑曰試俟翌日母或能强起挈兒行也翌日母病且咳喚杉兒曰盍設漿酒招汝父魂拜之花山迅二十四五里且毋往勞母牽念也言已又咳杉兒唯曰母且睡兒爲母搥之旣而母入夢杉兒躡足至户外挈筐理諸物復入視母母睡正酣杉兒徐行出門含淚東去行行至一板橋已十二里水爲柳溪兩岸綠柳正盛杉兒踉蹌過板橋罷極欲息覓一　趺少坐乃有一老漁坐釣樹趺碧泓掩映乃入畫中杉兒樂之坐覽風景久之忽悟跌足起曰吾乃久留於此急前曰釣魚老伯伯東花山自此也否老漁熟視杉兒詫曰小官人至東花山耶誤南三里矣亟循故道三里沿錦雨墩東行五里許乃至山趺盍速行遲則且暮杉兒大驚急行念亡父又憶病母泫然墮淚忽山色蒼翠撲人眉宇已近山下杉兒至此已識循道疾走五大夫松盡孤墳忽見杉兒撲墳便拜號慟不已夕陽忽墮墳際而明杉兒拭淚禱曰母甚疾不能久覊兒去矣阿父有靈魂盍來歸再拜起去屢回首望孤墳墳漸入冥山色漸遠兒心大悲又念母病踧踖行至錦雨墩足痛而踣乃倚墩小憇罷極入寐恍惚見父如生前撫兒額髮且慰勞苦旣而又聞阿母喚杉兒杉兒驚覺則暮色杳冥晚風入林際颯颯作凄響而已杉兒則力疾而行爽味中趨七八里乃入里門隱隱見峹門有人遥望杉兒大驚知爲母趣奔之果母　杖翹望急跪曰阿母恕兒母扶兒凄然曰盼兒腸斷矣兒得見爾父否言已大哭杉兒亦哭 
　　苕莓曰後十二年杉兒已冠覊異鄉作嫁聲譽斐然五年矣即吾老友孫子煜峯也一夕漏鳴夜午急足忽至告母危病孫子慘然附舟行恍惚蘭橈已棹故鄉水頃刻泊端明橋下趣登弱弟凄惶俟岸側以噩耗聞惶痛急奔中途顚踣一慟而醒殘月瀉西窗而下隱約見慘澹慈容冉冉而没心知勿祥越夕噩耗果至慈母棄養得馳遄返時奔走號踣一如夢中孫子每爲予語其狀輒涽然流涕悽惶累日 
[自由談之自由談] [  鵑]  
　　社會小說良不易作分章列回已頗費力復須緯以千奇百怪之事實作者必世故飽經見多識廣始克集事吾友涵秋瞻廬海上說夢人等均擅此一作往往纍一二十萬言如長江大河奔赴腕底有一瀉千里之觀小子不敏無能爲役也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[一週間世界大事撮要（圓）]  
　　英法籌議對德懲戒辦法 
　　德對美政府提出賠償新案 
　　英國罷工風潮將屆結束 
　　對德和約第二百三十四條規定今年五月一日爲德國償付賠欵之期及期如不履行則協約國即當施行懲戒四月中旬法國當局以期限已迫迭與軍事經濟專家籌議實行懲戒辦法據其建議擬將協約軍佔領範圍拓至魯爾河以外之威斯菲里亞Ｗｅｓｔｐｂａｌｉａ產煤區域在德國邊界設立關卡徵收出口稅將德意志國家銀胻準備金移至佔領區域及其他之經濟壓迫辦法法國猶恐英美之或有異議也乃於美國哈定總統履任之時造前總理維維亞尼氏赴美游說於上星期則法總理白里親至英國與英相喬治作非正式之會議接洽一切英美兩國皆肯援助法國之對德政策乃益堅定至在德國方面則先請美國調處（二十一日）旣不得當及致文賠償委員會承認擔任法比兵燹區域之修復工程至二十五日又以關於賠償問題之新提案提交美政府英法對此新提案之態度將於三十日之倫敦高等議會討論之英法態度未决之前美政府擬暫不置覆云英國礦工罷工已經匝月自十五日三角同盟破裂路工運輸工取銷罷工之原議而礦工勢孤已成强弩之末上星期五（二十二日）之代表大會以其幹事部應首相之召而者番延會首相召礦工於商部并及礦主會商一小時半聞於覓以談判之基礎已得充分之進步本星期一日（二十五日）以後連日開會礦主提出持久解决辦法二條臨時解决辦法三條商部大臣亦建議政府可予資助至每日工資一委減少三先令这辦法現在形勢日就和緩解决之日當不遠矣 
[一九二○年歐洲政治大問題之經過（圓）]  
　　（五）俄國問題 
　　一九二○年西亞之形勢以土耳其國民黨基瑪爾軍隊之活動而騷亂無寗口惹起西歐諸强國之注目已如前節所述而俄國方面亦復戰爭頻仍不减往年年終又有勞農紅軍與基瑪爾黨徒携手之風說是故俄國問題之與近東問題若有連帶之關係因於叙述近東問題之第繼以俄國問題 
　　綜觀一九二○全年紅俄活動之目的在向東南進行以動摇英國在亞洲之勢力正二月之間擊敗台尼干Ｄｅｎｉｋｉｎ將軍廓清南俄之白軍獲得南出高加索之孔道然在西南兩方則猶牽掣於波蘭軍與藍格爾Ｗｒａｎｇｅｌ之勁旅以是而不能注其全力於東南一方春間波蘭軍突向烏兄蘭進取連戰連捷最後佔領尼泊河畔之基夫重鎭然師出無名越境鄙遠英政府不直之卒以去基本地太遠援師不繼而敗六七月之交盡失所得地紅軍乘勝而進其勢之猛適如春間波蘭軍之所爲波蘭全境爲紅軍所包圍華沙危在旦夕於是西歐大震恐波蘭破而俄德合從也乃相將使使波蘭爲之改組軍隊參與城守事波蘭士氣一振至八月而易守爲攻盡逐紅軍於境外於是俄波間開始媾和談判幾經週折卒於十月間和議告成是爲里加和約俄波新界綫至是始得劃定同時紅俄芬蘭之和約亦告成功然波蘭立陶宛間又發生國界之爭執重以波蘭悍將齊里夫斯基之矯令估據立陶宛京城轇轕益甚迄於國際聯盟開會猶未解决 
　　自波蘭芬蘭與俄言和紅俄西顧無憂遂得注其全力於南俄秋間擊敗白俄藍格爾之軍節節進攻包圍之於克里米亞之半島卒於十一月中旬陷共大本營色巴斯土波爾Ｓｅｂａｓｔｏｐｏｌ藍格爾解軍權亡命之法自柯爾恰克以來凡以武力抗抿過激黨者莫不失敗於是全俄咸入紅俄掌握即以餘力南出高加索攻破亞才倍疆與西亞基瑪爾聲氣相通而以亞米尼亞之保護人自許矣 
[虎斃虎]  
　　法前總理克蘭滿沙政治界羣以老虎總理稱之卸職後東如印度安南作汗漫遊此在印度時擊斃二虎之攝影也老虎總理年事已高龍馬精神躍然紙上若在吾國早已龍鍾不良步履矣 
　　（六）國際聯盟 
　　自凡爾賽和約批准而國際同盟即行成立正月十六日召集第一届行政會於巴黎是後在巴黎倫敦不魯賽爾聖色巴斯丁迭開行政會其所成就之成績如規定沙爾區域之行政事務接受丹齊自由港之責任保證少數民族條約之權利調解芬蘭瑞典間關於愛倫羣島之爭執任定特别委員團駐守君士坦丁處置西里西亞戰俘之復國事宜等皆能一一處分妥善又高等議會請其接受亞米尼亞之代管權行政會以無適當之財力兵力而拒却之惟波蘭與立陶宛間關於國界之爭執則由行政會接受其調解之責任此外國聯盟又曾扶助國際紅十字聯合會防制東歐之窒扶斯疫症秋間在比京不魯塞爾召集經濟會議討論歐洲之經濟事宜國際聯盟大會則於十一月十二月間在瑞士日内瓦召集第一届會議其結果之最重要者惟建設一國際法庭耳 
　　是篇輯自去年全年之拙作每週大事撮要怱促草成又限於篇幅故其叙事簡略斷碎不及備陳原委讀者如能覆閱去年全年之本刋則不患不得其詳矣 
　　記者附誌 
[美國議員團視察中日韓三國之報告（十）]  
　　（十）南滿與奉天省城　 
　　盛稱南滿鐵道之優美 
　　感謝華人接待之慇懃 
　　結束十有九日之中國遊程 
　　自北戴河出發車過山海關關濱直隸灣長城東叚以此爲起點蜿蜓向西二千哩而盡夜間不能辨車外景物祇見城中電光熒熒而已 
　　迨翌晨見車向北行於滿洲平原之上路旁村邑人烟稠密平地植物繁茂一如中國東部滿洲共有人民二○·○○○·○○○平均每方哩有五十一人較美國猶多十六人人民軀幹較中國南部諸省爲高大田野間耕作之牛馬亦較南方爲多載運農產均用雙輪塌車耕具極重笨形式亦古土質之肥美與美國康賽司Ｋａｎｓａｓ及納勃拉司加Ｎｅｂｒａｓｋａ兩省相若人工灌漑頗形完備農產有麥粟黍玉蜀黍烟覃甘蔗果食等而豆類尤富滿洲大豆輸至美國美之豆巿爲之動摇其所產可供全世界消費而有餘余見鐵道兩旁堆棧中所積之豆高若山邱每日之輸出額不知凡幾也美國若欲保持其農民豆產之利益則當略行增加豆之進口稅否則華豆恐將充斥於美國巿塲矣 
　　十時抵奉天途中經過十五年前之日俄戰塲自南向北歷當時陣地凡五十哩是役也日人告捷俄幾一蹶不振兩方軍隊各有三十萬人俄 
軍死萬人日軍死八千此單指奉天之戰而言在奉天省城附近日俄兩軍酣戰歷三星期俄喪九萬八千人日之損失當其半數車抵奉天車站適十時車站極寛大而便利旁有一優美之旅館中日兩國之交界點即在車站前此吾曹所乘者皆爲中國鐵道自將行李搬入南滿洲鐵道車中而遂離去一國之法權轉入他國法權下矣 
就余所見南滿鐵道爲東方鐵道中之建築最佳設備最週之路然中國之鐵道亦不劣吾曹歷程凡二千五百哩所見鐵道之基礎均極堅固兩 
旁有碎石塡實故車行極爲平穩開機或停輪時並無若美國火車之晨遥之患美國之鐵道工程師大可參觀中日之鐵道而於此點加以改良也中國鐵道之設備不若日本之完美日本火車中陳　之精良房間之安適不讓美國最優等之火車也 
　　我等自抵上海歷遊各地華友有追隨不去以相伴者及入日界猶不忍捨去直至下午四時許始行告别當余等與華人偕行時日人之歡迎團體故意迴避而不與華人同致歡迎故在奉天時余等仍能自由與華人遨游當地官紳擬導余等參觀滿洲皇陵余旣遊南京之明陵急欲觀清室之皇陵以資比較故樂從之 
　　奉天城巿與一路所見者相若城牆高三十呎上寛十六呎下寛二十六呎週四英哩有高大之城樓二余等乘汽車繞城而行後入内城觀滿洲故宮房屋雖已廢圯而御座則仍完好無損奉天城建於一二六○年滿 
清未入關時建都於此一六二八年改爲全中國之都城後十九年遷至北京 
　　皇陵在城北四哩許道路之數段頗劣然聞因余等之來謁故已特加修整矣每隔百尺有兵士守衛道路余等余同車之某少年謂今歲農間收頗歉入冬匪盜必多云皇陵周圍爲圍牆前有大門入門有甬道是日頗熱然以有數百年之古樹排立道旁故行時若無暑氣之侵襲圍牆正中有一蓆栅廣約半哩長約哩許中設長桌以備余等進食棚前有石道長約百呎直達墓門道旁亦有如在明陸所見之駝馬等之石像惟較小耳 
墓之附近莊嚴燦爛之屋宇不一而足食竣週覽陵中各部後即返城與各華友話别彼等慇懃相隨銘感莫名對於王寵惠博士猶覺依依難捨四時渠與自北京同來相送者搭專車返京余等於是受日人之歡迎矣日人之歡迎團爲上下兩院之秘書及其他官員等 
　　吾人中國之遊至此而告終止此游自八月五日始二十三日止凡十有九日乘火車約二千五百哩最南至杭州最北至與紐約同緯度之奉天最西至北京以西五十哩之南口吾人在華備受各界人民之歡迎彼等對吾美之深情厚誼隨在可見無論智愚皆以美人爲中國之摯友扶植世界之正誼起中國於患難惟美獨能爲之彼視吾團爲一極寛仁極强大友邦之代表此次所受歡迎之典禮誠有令人不耐煩者然苟或拒却則恐傷其盛情故吾曹仍樂與之週旋吾人隨處絶對否認此次遠東之游之爲具有政治作用游踪所及常限於賞覽名勝參觀工廠等事至其歡迎之旨趣則不遑辨别之矣而歡迎之手續則極爲周密吾人若有所諮訪彼等必竭誠解說一言蔽之華人度吾體力所能勝心意所願察者一一竭其心力曲意奉承務令吾人滿意而後已中國民族之特性實足令吾敬佩其顯著之點誠能表大國之風以上所言祗爲余一人之觀察故不願分析 
中國人之特性以凟聽者余旣作此游其願爲國人道者即余實有徘徊而不願捨之之慨余對於中國與對於華人之信仰較未游前已大見增高矣 
　　（十一）韓國之游 
　　韓人視美國爲其救星 
　　日本不許韓民與美人接觸 
　　吾曹在奉天旣與友愛之華人作别即轉而爲東方一强邦之賓客此强邦者在華人目中雖不畏懼而頗懷疑忌是日歸自皇陵忽遇暴兩日本歡迎團在奉天大和旅館設盛筵以相迎 
　　八月二十三日上午八時車向南行南滿與高麗之游以此爲起點高麗在南滿之正南自奉天至朝鮮半島南部沿海之釜山有數百英里之遥 
　　是晩雨未稍歇翌晨見青山翠谷掠車而過草木繁殖土地肥美八時車臨大河過一長鐵橋是橋爲在日俄戰爭圖畫中所習見者橋下之河即名鴨綠江鴨綠江之戰爲日俄戰爭中著名之役日人告捷焉安東位置臨江巿廛頗繁盛渡江即爲韓境韓國現屬日又處於日本軍人治權之下政治嚴酷韓人不勝壓迫其戀念故國者殊深憤懣叛亂之舉時有所聞當本團之臨斯邦也其愛國志士莫不以爲此乃暴露日人佔據人國之不正當行爲與殘酷無理政治之良好機會矣 
　　吾曹未抵高麗之前團員皆曾接得韓人之印刷品最初得諸檀香山後在呂宋接到者亦不少韓人在上海設有臨時政府吾曹游滬之時該政府之總統及閣員亦有此項文件送來在北京時韓國代表要求正式相見吾曹以爲此次東遊並無政治性質若與正式相見於理不合故即答稱若以私人資格相見極願會談余曾接見其閣員及秘書各一人皆有作有爲之人物也秘書任傳譯操英語極嫻熟彼等述高麗全避事甚爲詳盡所受虐待慘不忍聞又皆爲實事余謂補救之道實難籌思日本旣已據高麗爲領土則今高麗之於日本猶舊金山亞利茶拿新墨西哥之於美國矣然多數韓民恢復故國之念猶未死及余言高麗已無挽救之望該代表即慨然曰（然則除反抗外别無他法矣舍此果無他道吾曹當反抗至於被殺而后已矣） 
　　在北京時謡傳高麗之虎列位症正盛而以漢城爲最韓人將有不利於吾團之舉動以挑起美日政府間之惡感其尤甚者謂韓人將享吾以炸彈中國報紙則詆爲無稽之談發自日人以恐嚇吾曹使其不敢入韓也然謡言無論若何可畏吾人毫不爲之指意高麗之有虎列拉症似爲事實然在東方此症無地無之韓人之將不犯吾秋毫爲吾曹深信而不之疑者實則韓人非但不吾仇視且將與華人同一心理視美國爲惟一之救星也故謡言雖盛而吾人未嘗集會討論之 
　　日人之深願韓民不犯吾曹固無疑義惟余不敢必其是否不慮韓人之將發難以惹起美日間之惡感也日人竭盡心力務使吾曹少見韓民車站四旁軍隊密佈韓人不得擅入每經一車站在四五分鐘外必有韓人羣集觀吾車之過時或呼聲雷動此等呼聲一聞而知其爲歡聲毫無惡本團恨吾國之意也在某處有學生數百人手持高旗歌聲四震車行至不可見處其聲猶隱約 
可聞 
　　高麗風景絶佳頗似美之舊金山惟無若聖姚科恩ＳａｎＪｏａｑｒｉｎ及薩克蘭孟托Ｓａｃｒａｍｅｎｔｏ之廣谷耳其谷多似森泰格雷Ｓａｎｔａ　Ｃｌａｒａ山無不青土皆肥美遠望多高山惟亦不若西亞拉司Ｓｉａｒｒａｓ之崇峻如與太平洋沿岸諸嶺較則堪相伯仲韓民之帽頗奇特狀圓色黑邊闊而頂高然其高亦不若吾人之禮帽年長與有職位者都戴之所服長袍白色爲最普通長皆過膝狀頗莊肅婦女皆擁高髻帽式亦甚奇特據謂韓人之帽式從等級而有别至於其若何分判則余未知之觀韓人之外貌即可知其爲一極優秀之民族吾曹所接見者尤形活潑機警然以日人故接見者至有限八月二十四日車行終日天然美景迎面疾馳而過所經車站建築良佳各站皆有軍警守衛高麗老弱男女咸羣集遠處以窺吾曹目光熒熒集於吾車間亦聞高呼之聲然默然鵠立者居多數其腦海間之思想自可得諸不言中余以爲其痛故國淪亡恨受人壓迫之情顯諸緘默不作聲者反可較狂呼力號時爲多也故吾曹對於韓人憐惜之情亦不必待其自臨車站圍繞吾身或發言論或投文件而後發動也 
　　日没時抵漢城火車停留於第一站約歷半小時後乃至總站日本當地官員咸來迎迓車站四周軍隊密佈自車站至旅館所過街道兩旁警衛森嚴全巿毫無聲息絶似吾國禮拜日之情况商店皆閉道中舞羣集之人民嗣悉在本團未蒞之三四日前韓人因吾曹之將戾止而紛擾特甚韓人店主相約當吾曹在韓時皆不開巿韓人以爲此乃尊敬之表示日人則謂此乃韓人反對吾人來此之特徵又聞吾車未到漢城數句鐘之前韓人之集於總站者數千迨車將到皆被驅散並不得於自總站至朝鮮旅館之道間站立觀看吾車之所以停留於第一站歷半小時之久全巿之所以似吾國星期日街道中所以不見韓人而祇見兵警者良因日人須部署就緒方放吾曹前進也 
　　朝鮮旅館之佳美在東方可稱首屈一指主有之者爲南滿洲鐵道公司或逕可稱爲日政府之私產日政府苟有 
所作爲必能優爲这此端良可欽佩高麗自入日本手後物質文明之增進大有一日千里之勢城巿鄉邨間之街道馬路郵政交通皆有顯著之改良現任朝鮮總監爲人頗和善可親自日人觀之韓人當無不滿意之處然韓人竟仍事抗議反對騷擾頻仍以怨報德此日人之所以以嚴厲手段處置韓事也雖然改良朝鮮之經費乃取諸韓人者在韓人以爲無論其政治若何不良政府若何腐敗此乃韓人事整理之權仍在韓人何必勞 
日人越俎代謀故韓人皆謂寗處自己腐敗政治之下自行改良之萬不願受日人之特惠也高麗立國甚古其歷史與文化發軔於子穌紀元前之千二百餘的爲中國藩屬者一千一百年其後獨立爲國數罹外惠而常克自衛然處於兩大之間终爲必爭之地日本垂涎尤甚中國不願其爲日人所有故有中日之戰日人旣勝中國欲據而有之俄德阻之於是有日俄之戰日人復勝俄乃據韓爲保護國以防俄人之侵掠其後數年以日皇令改入日本版圖就韓人普通之心理測之韓之併於日極爲彼等所痛恨一九一九年韓人運動獨立日人以武力壓平之斃韓人無數韓人益憤日人受擾不已凡此皆本團在漢城時親見之實况也 
[美國之對華貿易法案　（通一）]  
　　美國米蘇里衆議員大雅氏Ｄｙｅｒ華盛頓參議員喬恩司氏Ｊｏｎｅｓ近在兩院提出（對華商業法案Ｃｈｉｎａ　ＴｒａｄｅＡｃｔ）據此提案凡美國商行欲在中國經商者須直接受制於華盛頓之商務秘書美國商部在華派駐代表其職務爲保護美人在華商行之利益而使之與歐洲日本之商人處於同等地位以事競爭並能使美國商人利用華人對美之良好感情以推廣其商務且復將鼓勵美國商人與華人集資合辦工商業以啓發其天然利源此案於二月二十一日以二六二權對三四權通過於衆院聞去年游華之議員莫不擁護之云 
　　此案旣通過於衆院後於三月四日提交參院其時威爾遜之政府正在趕辦結束參院重要議案之急待解决者甚多故於（對華商務）法案不遑顧及未嘗議决然聞參院兩黨領袖對於此案皆深表同情必將促使成立也哈定政綱以推廣國外貿易鞏固外交政策著對於此案自必不加阻難美國商界領袖亦急願此案早日成立哈氏内閣中商部總長好華氏Ｈｅｒｃｅｒｔ　Ｈｏｏｖｅｒ及海軍總長鄧盤氏Ｅｄｗｉｎ　Ｄｒｎｂｙ皆於中國商務深有閱歷好華氏爲開濼煤礦之創辦人鄧盤氏爲前任美國駐華公使之子曾供職於中國海關有十年之久對於此案必能力爲之助也 
　　英法日三國與中國之商務關係綦深且久且皆立有專律以保護之反之美國之在華商行則皆受制於各州政府又須納所得等稅故其在華所處之地位實較他國爲不利在華美商雖不願免付所得稅以低减其國家之收入然爲之訂立專法俾能與他國商人並駕齊驅固所極願者也歐戰以前美人頗不以對華貿易爲懷即對於與其有關係之菲列濱亦常漠然視之歐戰告終世界大勢已呈劇變美國人民忽大覺悟而思活動於太平洋之間現在美國通都大邑之人民咸抱斯願即内地人民亦皆急欲得悉東方槪况以圖進行米西西比米蘇里屋哈華諸河及大湖没岸之工業家亦莫不亟以與東方通商爲務自巴拿馬運河開通後貨物可逕由米西西比運至墨西哥灣轉入巴拿馬而直達中日各埠太平洋沿岸諸州之工業不久查得亞拉司加Ａｌａｓｋａ之煤鐵以助其出產是則美國對華貿易之前途誠無限量立專律以保護之益形急不容緩矣數月之内美國在遠東貿易之狀况必有根本的改革而美人其可與他國商人有相等競爭之機會矣 
[田徑賽運動詳解（麥克樂）]  
　　（八）跳欄賽跑 
　　（甲）一百二十碼高欄 
　　今日各跳欄大家所通用之法均爲直腿式即係於跳經欄上之時左腿須取直伸之格式（此乃以用右脚跳爲準如用左脚跳可以後之右字攺作左字看將左字改成右字看）初學者宜用跳高架或可以移動高低之欄習之因初學者須跳極低之欄使能用自然之跑步跨過欄去以求格式悉能合法俟練習旣熟再逐漸增高每次可增二三吋以至能用合法之格式跳過低欄毫不費力 
　　㈠㈡㈢㈣㈤㈥ 
 
 

Page 19

 
 
至跳時之格式當未至起跳處之時跑步之法與短距離賽跑無異及至起跳地點非起跳之脚須向前正伸跨過欄去（第一圖）使脚跟適居臀部之下此脚旣跨過欄頂脚跟立即向下伸此動作切須格外注意當此脚之小腿向前伸時身體須向前彎使成較小之角而兩臂亦揚起如飛鳥（第二三圖）此跳之動作實係將欄跨過與跳高之跳逈異前脚旣跨過欄頂始作下行之時在後之大腿須即向側屈起與軀幹幾成正角脚跟須十分接近臀部（第四圖）脚尖須向外轉俾不至觸欄及此膝已過欄即使之向下並向前如此則前脚達地之時後膝已得超出前脚之前（第五六圖）儼然與無欄之跑步無異當前脚將到地後腿跨出前脚之前時兩臂亦須交換位置惟交換時身材愈矮者兩臂之舉愈平身材愈高者兩臂愈近身旁故跳欄之動作略如一極怱忙之大步又當於後脚過欄頂時宜稍向側彎體惟須於前脚落地以前仍改正之以回復跑步時之姿勢脚之着地須用脚尖不可全用脚板且前脚落地時又當與短距離賽跑無異宜在地面上一拍即乘勢作拉起之狀以便起脚身體之重量亦當向前决不可在後與短距離賽跑同 
　　跑至第一欄起跳之處此時速度應已極大若旣至此 
　而速度之增加未曾滿足則全程亦必不能速初學者宜置二欄務求跳第二欄時之速度與跳第一樣時相同如此練習始能保存跳第一欄時之大速度跳者若能跳二欄純熟合法則以後自無難事矣又當練習脚步使每次至第一欄起跳之處脚步數目均相同而由起跳處至欄之距離則又無過近過遠之弊欲得此二結果蓋有二法㈠選脚法即於起跑處選定應以右脚或左脚居前則奔跑若干步能自至起跳地點是也㈡變步法即於起跑處之第二步或第一第二兩步預先定其長短以求跑至起跳地點無分毫相差以上之法皆宜於起跑處定之决不可於臨時將至起跳處爲之緣若如此則跑之速度將受一打擊而减却矣練習時最好先將起跳地點量準而於其處置一顯明之符號然後由起跑處試跑至此若有未當則更於起跑處加以相當之更改至極合宜而止 
　　跳過欄後之第一步宜速不宜過長因此一步若短則前推之力更大而以後各部亦易於發動但跳者於此第一步往往有過長之傾向此步旣長則速度即减跳欄尚有二弊即騰起過高與馳行空中二者皆爲耗時之原因不可不愼如至過欄之時應急速落地又二欄之間當共作三步此三步須以最大之速度行之 
 
則脚落地亦將偏出不但失却速度與平衡且恐扭傷骨節爲害甚大初練時當用最大速度奔跑到第一欄跨過之下落時將第一脚力伸向前而落地若用右脚落地之處須略近左側若係左脚落地之處須略近右側及已練純熟再練習前脚未達地時宜以後脚向前便變爲前脚之法 
　　跳欄應注意之要件㈠不可騰起過高㈡不可馳行空中㈢在兩欄之向不可爲一足跳㈣近欄時不可忽然少作停頓㈤過欄後之第一步不可過長㈥作此項運動之前須先作較慢之短距離賽跑及慢跑使周身有發暖之預備㈦練習之前宜常作伸腿及步行等運動㈧有時宜用脚踝釧或我脛防護器以保護後腿㈨若覺身體必致傾跌則當用體後地不可在地上溜滑而行㈩跳第一欄時宜練習快步跨法及格勢二者 
　　每星期按日練習表　星期一㈠起跑二次或三次㈡一百碼短距離賽跑二次㈢慢跑八百八十碼星期二㈠用最大速度跳第一欄五次㈡跳兩欄二次㈢跳五欄一次㈣慢跑八百八十碼　星期三㈠起跑三次或四次㈡跑二百二十碼一次宜用最快速度㈢跑二百二十碼一次速度不必最快㈣慢跑四百四十碼　星期四㈠跳二欄四次㈡疾跑一次然亦不宜極快㈢慢跑八百八十碼　星期五㈠起跑二次或三次㈡跑四百四十碼一次脚步宜自然不必過快㈢慢跑八百八十碼　星期六㈠起跑三次每次跑二十碼㈡疾跑一次宜極快 
　　（乙）二百二十碼低欄 
　　此項運動其跑與跳之格式與一百二十碼高欄無異惟身體當略低且當用跨步法突過欄頂不似高欄之尚參用跳躍跳低欄宜出全力向前如遠跳同腿須盡力向前伸使身可以保持適當之低度初學者於練熟後不必每日跳欄若兼習高欄者則間日必須練習高欄以求進步由起跑處至第一欄及每日欄之間所用脚步必皆合法不可有誤爾欄中間之地身矮者常作九步身高者常作七步亦有僅作八步跳小欄即換一脚者然此須兩脚皆能作合法之跳躍方可此等能力亦人人皆可練成故中等身材之人宜費少許工夫以練習之因此動作最有價值也凡欲使左右兩脚均能作合法之跳躍則未慣之脚可常於冬季練之 
　　此項低欄每星期之練習可參用一百二十碼之練習表惟須代以低欄並將慢跑之距離增加一倍若一人兼習高欄與低欄則於每星期一三五等日練習一種星期二四六等日練習他一種若星期六有比賽則星期四五即行休息不可練習（完） 
[中國工業學生之現在及將來㈡]  
　　汪振聲 
　　歐美工業人材之造成較我國爲顯著推原其故間接的則如中小學校之養成工業智識工業敎育較爲獨立而直接之原因則歐美工業發達學生實習之機會較多也其中尤有一要點爲中國學生所不能得者即歐美學生之練習爲其一生事業之起點非如中國學生視實習爲學生時代之職業也歐美學生畢業之後雖不能在工廠或公司爲一高等之職員然亦爲職員之一種得受薪俸其數雖微而頗足自給一二年後資格漸老俸亦漸增再數年或即可成爲一重要員故學生畢業後已有經濟獨立之能力同時獲得工業之經驗因此不論現在將來均可抱樂觀苟勤於所事不逐微利則終生可以安樂矣尚有一種工廠專門組織之學校其所培植之人材專供本廠之用所費固不貲而所獲尤多反觀我國工廠固無此等學校之設備即有之亦萬不能完全京奉鐵道機械廠常招收學徒大約三年畢業即供本廠之用每部練習約四月然其制度並不完全選取此等練習生并未經考試或相當之手續大半由私人薦引猶不脫中國舊日鐵匠店收徒弟之習慣不過不至爲師母洗菜而已中國各處電報局亦收取練習生不少然此等練習生入局之前旣未受有專門學識入局之後其所學者亦祗打電報一事故終其生所知者打電報而已爲糊口計固可欲成就大器則難望也其餘各種工塲亦多有收練習生之制然吾人從未聞有一組織完全之工廠練習學校故學生欲從實習上出身殊爲困難至於中國學生畢業後之所希望者亦無非入相當工塲爲其終生之計一如歐美學生所爲顧此中難處不可言喻此非親歷其事者殊難了解當於下節詳述之 
　　中國工業性質之學校雖組織不盡可觀然其數已漸增據最近報告中國現有工業性質之學校三十一所屬交通部者有唐山（機械土木二科）上海（即南洋有電土二科管理科非工業性質）二專門學校若郵電傳習所規模不及前二校然亦是工程之一校屬敎育部者有北洋大學（土木機械採礦冶金等科）天津商工 
北京工業專門均爲多種工業性質私立者如上海之路鑛（土木科）中華工業（亦土木科）其餘尚有南通之紡織學校湖南之工業學校（採礦機械）福建之工業學校（土木）等此種學校每年每校每科有畢業生一班以中國之面積人口計之其數實至微今日中國工業雖不甚發達亦應可吸收此少數之人才近年以來政府鼓勵工業敎育故國立學校之畢業生多派往鐵路上或工廠中實習且第一年即有每月三十元至四十元之津貼即私立工業學校之畢業生亦由校長設法引荐表面上似已可抱樂觀而實則有大謬不然者在 
　　各種工業組織可吸收此等人才者約可分爲三類（一）國有的（二）商辦的（三）屬於外國的請次第論之（一）國有的工業學校之畢業生每月三四二元之津貼並不爲低唯學生常不肯俯就平心而論其自視未免太高（英國學校初畢業之學生其津貼一星期可得三鎊至以兩地之生活程度相較適不相上下）然察其内容則實有不能俯就之處如交通部所屬工業學校之土木科畢業生由部派往各處實習除少數被派入營業部或管理部所用非所學者外其餘則大半派入繪圖處或幸而派入測量隊宜其有展布之希望矣實則一入此等處所勤惰聽便遲早無常無賞無罰無升無降而一事不知者則反居上位將來之希望旣絶現在之境遇又難凡稍有志親者寗肯爲此五斗米折腰政府以學生爲不知足不知學生有啞子吃黄蓮之苦也部派實習旣不滿意而私立工業學校之畢業生方美慕不已蓋彼輩併此而無之也鐵路之在中國尚爲比較的興盛之工業而情形已如此餘更不可望矣且中國國立學校尚有一種大病如畢業生能由部派且能得高價者則入學考試之時全係私人薦托無錢無勢者莫不望門興嘆 
　　（二）商辦的　中國商辦之工場其規模較大組織完全者殊不多覯理想的商辦之工塲如能吸收工程人才則其收効當較著一則因血本關係必不致仿國有工場之辦法以位置私人二則工場之吸收實習生乃爲其將來之用必能用一種正當之手續訓練之惜乎中國商辦工塲尚未有吸收人才之能力也兹就所知者分類詳述之 
　　（甲）中國無營造公司大埠如上海天津等所有者均爲外人所辦上海似有一營造公司然大約祇限於造房屋一項我國人之自有者規模均極小如上海所稱之作頭内中幾無組織之可言中國又無橋樑公司鐵路所用橋樑均自外國定購祇須將橋之長短及火車之重量開明則橋樑可以原封寄到（中國所產鋼鐵殊不敷橋樑之用）中國城巿無溝渠及自來水制巿政廳所管祇知造幾條馬路即所造馬路亦一無規則不需專門工程人材即此三事而土木科之學生除去在鐵路上測量及繪圖外無喫飯之餘地矣現在天津之水利局收納土木學生不少然關於河道事宜須有鉅大金錢中國無錢故天津水利局不能活動浙江亦有水利局然就現狀言之祇是泥水匠掘井一年一次無培植人材之能力或待之將來大有希望未可知也 
　　（乙）中國器廠向不發達製造廠則以在唐山之京奉車廠爲最大然亦祇裝修及造客車貨車而已京奉路雖屬交通部然微含商業性質其培植工業人材已於前節略述之尚有揚子機器公司馬尾船廠等均與學生界不甚往來其餘工塲之有製造所者亦常任用機械科學生所司者不過照管駕駛等事非機械科學生正當之出路也 
　　（丙）中國無電汽事業電機電燈電話電報用品均屬進口物品且如電報電話等均屬之交通部其吸收之電機科人員數殊有限（據最近調查中國共有電報局四百餘所城巿之有電燈者六十有電話者八十而電報局之較小者祇有人收發電報並無工程專門人在内）（丁）地質採櫎冶金三科均有連帶關係礦不發達三種全歸於盡而中國組織較完全之採礦公司共祇九所且於收受學生無甚能力 
　　（戊）紡織一類較爲滿意南通無錫等處紗廠林立杭州之綢緞廠亦有一日千里之勢似可培植人材不少然而未聞也 
　　（己）化學工業殊爲幼稚廣東之廣生行已可立穩其餘火柴肥皂玻璃等廠成績不甚可觀其中以火柴廠較爲發達而其力量能培養學生與否則不可知以上數種不過就所知者略言之其餘各種工業要可推想而知矣總而言之中國商辦之各種工場能收受專門之人材者甚少且因此種練習生收效不能迅速故即有此種能力之工場亦不願設法召集學生實習之機會遂更少然在今日圖家三義盛行之時代無論何種工場决不能恃外國工程師且爲本廠之將來計爲國家之利害計實應犧牲目前之利益以作久遠之計也（三）屬於外國的　外國工廠在中國所設之代理處及分店數以百計大槪言之其中總副工程師其國籍常爲其工廠所屬之國自總工程師以下始或以華人充之（即上海所謂大寫之類）近年以來中國學生不論在本或或我國畢業其隸於此種行家者甚多此固爲學生練習之好機會然有一大弊即學生一入此中其所受待遇與待其本國工程師相仿薪水亦漸增故除非其人能得一位置較高於目前所有者必不肯離去而在今日中國之情形此種位置誠爲罕有於是有暫時的而變爲永久的外國僱員試思國家費去如許金錢造就一二人材乃爲他人所用爲他人出力賺己國之錢豈不可笑此種情形固不能完全歸咎於學生然於中國工程家及學生界誠不能不抱悲觀也 
　　由上以觀中國所有工場有收納練習生能力而今時可望收效者仍爲國家所組織的如能實事求是則其成效可指日而待也（待續） 
[倫敦李醫士]  
　　倫敦李醫生Ｄｒ·Ｕ·Ｌｅｅ爲華人之被聘加入英國醫學考察團之第一人現自倫敦赴西印度羣島其任務爲研究脚腫痲瘋之病象 
[世界最大之足球]  
　　倫敦某皮革公司製一極大之足球置街窗中以爲廣告其對徑之長凡四呎羅列其下者尋常之足球也 
[世界紫銅工業之將來（續）]  
　　歐洲　在昔歐洲所用之銅除由他洲輸入者不計外俄德西班牙爲能以銅供給歐邦之主要國俄國產銅之中區爲烏拉省没黑海地方及高加索諸省西伯利亞之銅產已見上文故不贅述烏拉省之產額以上資低廉輸運便利煤料豐富故爲數頗鉅在一九一六的祇烏拉省之克司姆一鑛其產量竟達一五·○○○·○○○磅云 
　　德國之銅產雖豐然祇能爲其工業一部份之應用自國外輸入者爲數仍極鉅大戰以前德國之電料暢銷於世界其用銅之量故亦甚大一九一九年間德之銅鑛業以受普通經濟狀况不良之應響幾至停頓然於是年間孟司飛爾銅鑛公司之產額猶爲二一·○○○·○○○磅也 
　　西班牙銅鑛之最著於世者爲里華丁都ＲｉｏＴｉｎｔｏ鑛區今猶爲全國銅鑛之中心點此鑛有掘之不盡取之不竭之勢品質亦極佳鄰近各地所開之鑛終不及此鑛也其他歐洲諸國除荷蘭·瑞典·塞爾維亞外於近二十年中每年產額鮮有超過一○·○○○·○○○磅者歐洲諸國銅鑛區域現已開採殆盡此後諒無新發現惟據一九二○年比國地質學會之報告謂巨哥司拉夫之某地有極富之銅山云 
　　匈奥及那威之產額亦頗豐皆啼應其國内之需求匈奥自經工業大變故後銅鑛工業現在停頓中英意兩國之銅產日見退落足見其現有銅鑛行將告竭而無新鑛以賡續之也 
　　南美洲　南美洲之加入世界銅業競爭中爲時雖未久而影鄉於全球銅巿者甚大據美國地質學會一九一八年之報告謂是年中南美洲各地所出之銅共爲三六九·一七一·○○○磅超出全世界銅產十分之一强其中推智利秘魯二國之產額最鉅上述產量幾全爲得諸此二國者一九一八年智利之產額爲二五三·五二九·○○○磅秘魯爲九七·九一五·○○○磅兩國之銅產有年增月盛之勢且銅苗之中每雜有金銀二質銅鑛公司之收入因有此貴重之附產品而所入益豐焉 
　　南美洲西海岸各地之銅鑛公司現正在添置機械以期增加產額數公司並收購鄰近之石油煤鑛以利便其工廠之工作南美洲之銅鑛其鑛地鎔廠及煤鑛位置均相聯接故自出產上之費用而論實較他鑛佔優勢云 
　　玻利維亞之高原素以產金屬著稱然地勢僻遠人民稀少至今未見發達若以大規模之採掘法興辦玻利維亞之各鑛則其產額大可與他鑛抗衡也雖然玻利維亞之鑛未嘗無進步祗就銅而論其一九一四年之產額爲四·一九○·○○○磅一九一七年者即增爲一六·七五○·○○○磅 
　　除上述南美諸國外其餘稍能以銅產著者爲威内瑞拉及阿根庭二國威内瑞拉在一九一八年間產銅三·六一六·○○○磅阿根庭六六一·○○○磅巴西之平原阿根庭之東部烏拉圭及派拉圭數國之紫銅製造業亦頗不弱哥倫比亞及厄瓜多二國聞亦有銅鑛云 
　　北美洲（美國除外）北美洲除南部及美國本部而外墨西哥加拿大及古巴皆富有銅產亞拉司加之七礦於一九一八年間出銅六九·二二四·九五一磅然此亦歸入美國產額之内美國以南之北美其金屬礦之富爲人人所知亨波爾脫Ｈａｍｂｏｌｄｔ者一世紀前有名之旅行家也渠旣游歷其地見其礦產之富人民之窮慨然曰其地人民有似擁金袋而枯坐之乞丐云 
　　墨西哥之主要金屬產爲銀然鑛務之最發達者當爲銅業墨銅之產額近年以來大見增加一九一八年之總產額爲一五四·八一四·○○○磅 
　　加拿大一九一八年之銅產額爲一一八·七六九·四三四磅其於銅業界所佔地位之重要可知此後之發達凡稍稍洲意及此者莫不深信而不之疑蘇特伯萊一區Ｓａｄｂｕｒｙ在加拿大之本部其所產之銅佔上述數量百分之四十然銅苗最旺之區當推英屬哥倫比亞一省其產額約爲上述數量百分之五十三數年以前加拿大銅苗之大部運至美國鎔鍊之今就產地設廠提鍊 
　　將來世界銅業之樂觀　世界各地已開或將開之銅鑛已盡述上文所缺者惟南北兩極圈以内之區域耳蓋其位置極不利於工業大規模之採掘難以實行在近時期間斷不能有大發展也就世界全局論銅之用途日見廣大今雖遇特殊之事變而稍見阻滯而其前途固 
仍大可抱樂觀也試觀電學日益昌明人生與銅具之關係日見密切此後銅之供給惟恐其不能應人類之需求以將來測現在今日低廉之銅價恐不能再見於來日數年來銅業不良之象實因歐戰而發生現時猶形阻滯之狀態當歸諸戰後經濟之混亂過此以往銅將入黄金時代歟總之文化愈增進銅之需求將愈大終 
吾人此生當無大戰發生故吾人敢斷言將來銅業之必臻昌盛也 
 
 

Page 20

 
 
   
 
