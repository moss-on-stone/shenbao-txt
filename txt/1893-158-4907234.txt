# 1893 - 158 - 4907234

 

Page 1

 
 
[希世之寶全帖已出] [  點石齋代售啓]  
　　希世之寶挖裱錦面加楠木匣晋唐小偕加錦套請繳半價持票取帖未入股者請速購鴻文局賈票者由乾德奎發前印廟堂碑墨色不佳今全棄去由本齋加工重印又印成宋搨夏承碑翁閣學攷證千餘言有豐道生楊繩祖潘奕雋吳榮光宋葆湻諸公跋靜室娱好雲樓題七古藩題大隷於帖首宋搨多寶塔有靜娛室沈鳳王虚舟攷證王又題大分書於首宋搨化度寺有陸深胡讚宗劉石庵王夢樓顧南雅靜娛室跋翁閣學攷證帖首飛白分書李東陽題三種挖裱錦面再者各帖裝池下繁時我遠方郵寄尤艱今擬變通除已銷票外希世之寶裝潢者仍互十元未裱者滅裝費廿元小楷已裱十二元未裱减四元夏承已裱十元未裱减二元多寶化度已裝各六元未裱各减二元京都琉璃廠水　齋上海水古昌棧乾德奎上海廣東蜚英晉記漢口小夾街積昌號蘇州山塘大街愼記棧江西書街天寚樓分售 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實下四元○隨園三十種實洋五元○刑案匯覧實　七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○花月痕碼洋七角○徐霞客遊記碼洋六角○水慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[日本兵船攷補遺]  
　　本月二十二日本館曾著爲日本兵船攷弁諸報端誠以日本與我　大清同在亞西亞洲脣齒相依宜敦辑睦常則輝增壇坫變則依若輔車故爲是核其軍容非有所猜嫌疑忌也客有久游日本習其武備者就而語曰子之攷可謂詳矣覈矣然我聞滄海之大必有遺珠拾而補之端資我董子其願聞之乎余應之曰敬受教客曰子言雷電艦龍驤艦石川丸葛城艦大和艦武藏艦高雄艦愛宕艦摩耶艦鳥海艦赤城艦未知其詳不敢臆說僕蓋曾細攷而知之矣雷電艦爲五等常備船成於永嘉三年卽中國道光三十年在英國製造安置砲四門士官以上十二人由下士迄兵卒七十六人龍驤艦爲三等銕甲　成於慶應元年卽中國同治四年在英國製造安置砲十五門士官以上三十八人由下士以迄兵卒二百八十一人石川丸爲七等練習船成於明治九年卽中國光緒三年在本國武藏石川島製造砲若干門未詳士官以上八人由下干以迄兵卒三十七人葛城艦爲三等鐵骨木皮船成於明治九年卽中國光緒二年在本國相州横須賀製造砲若干門未詳士官以上三十一人由下士以迄兵卒二百十九人大和艦爲三等鐵骨木皮船成於明治八年卽中國光緒元年在本國神户小野濱製造砲若干門未詳士官以上三十一人由下士以迄兵卒二百十九人武藏艦製造之年代地方尚須細察摧知其士官以上三十一人由下士以迄兵卒二百十九人高雄艦士官以上三十三人由下士以迄兵卒三百三十人愛宕艦士官以上十五人由下士以迄兵卒一百人摩耶艦何年告成册所未載在本國神户小野濱製造爲不列等之鐵船士官以上十五人由下士以迄兵卒一百人鳥海艦成於明治十八年卽中國光緒十一年在本國武藏石川島製造砲若干未詳士官以上十五人由下士以迄兵卒一百人赤城艦亦爲不列等之鐵船成於明治十八年卽中國光緒十一年在本國相州横須賀製造士官以上十五人由下士以迄兵卒一百人又有千島艦甫從英國製成卽磕碰而没未經編入艦隊無可稽查此日本兵船之細數也請更攷其海軍之制日本海軍現設兵例以沿海各島嶼人充當或爲水失或爲火兵或呈爲職工皆掣籖以定此外又有志願兵雖年未二十如有願列隊伍者亦許之計海軍提督署二一在靜岡相模國三浦郡一在鹿兒島耶摩國鹿兒島郡計海軍提督以下有長官二十六員上士一百七十七員下士三百五十二員火工水工一千五百八十五名又海軍本部水兵一千六百十名長官一員上士一百十二員砲隊三白八十四名銃隊九百四十七名樂工九十一名其人皆須由海軍學校考試然後派入各船學校設在東京築地成於明治四年卽中國同治十年有校長一人主之次長副之其下有總理教務副總理教務學術主任教務砲術教授砲術助教水雷術教授運用術教授航海教長機關學教長機關學助教普通學教授海軍教授海軍助教生徒分隊長軍醫其額准士官以上四十一人下士以下十四人文官判任以上二十六人内奏任十一人判任十五人學規以四年爲滿再加運用一年每日操演一次築有船塢中設水師操演之夾板船魚雷房内置魚雷二樓上一皆舊式砲一爲克鹿卜砲八尊夫日本之於海軍其整頓可謂不　餘力矣其兵艦之　將士卒之精强亦可以稱强於亞洲境内矣顧或者謂維新以後從未與他國用兵一旦兩國父爭血飛肉薄雖有兼人之技或不史臨事驚惶不若我中國海軍曾與法蘭西互相格鬥贍旣練而愈大雖遇强敵再無畏葸之虞我則以爲中加葉以謹　爲心凡事不免失之于緩日本素以精悍自喜然過求速效識者猶病其好大喜功然兩國苟能顧及同洲同心戮力舍其所短師其所長則内旣免釁起蕭牆外何懼歐人之鯨吞鱷噬昔者榎本梁川任外務省大臣時嘗謂日本與中國大生形勢可合而不可離今之使節往來無一不由於天意苟能體會此語和好永敦則亞西亞一洲何患不可駕歐美之上哉余曰子言誠然乃泚筆而爲日本兵船攷補遺 
[本館接奉電音]  
　　昨由京友電傳上諭一道敬謹譯登○四月廿六日奉上諭載遷等奏司員修工不實同官禀控供詞狡展請交部嚴訊並自請議處一摺工部員外郎倭勇德派經修理踏垛紅樁等工現據工部郎中奎恒等禀控修理不實等情經載遷等詳加研鞫各該員供詞均屬支離狡展案關修理要工亟應澈底根究工部員外郎倭勇德工部郎中奎恒員外郎榮續常清主事英惠均著先行解任一併送交刑部嚴行審訊按例定擬其奏載遷載卓志元均有失察之咎均著該衙門照例議處欽此 
[漕務近聞]  
　　江蘇浙江漕糧陸續抵壩曾列前報倉憲定於四月初三日卯刻祭壩是日神許二倉憲率同如葛二坐糧廳鳴騶抵壩中西兩倉滿漢監督通永道張觀察東路廳陳司馬通州吳直剌漕運廳李司馬士壩張别駕石壩高别駕倭恊戎岳都戎王守戎齊集大光樓下伺候俄而鼓吹悠揚牲醴齊設迨祭畢鞭爆聲如春雷百面將陳設之小饅首擲於樓下任人爭取名爲大力丸蓋謂食此饅首可以增力扛糧也少頃倉憲下樓登官舫所有江浙兩局總辦會辦委員北壩各執事委員均鵠立河干不下三百餘人紛紛呈遞手版又有左右營兵州署差役分佈壩樓左右彈壓地面倉憲發出令箭提騐江蘇第一起漕糧曰糧前十船又浙江第一起漕糧前三十船白糧前十船初四日提騐江蘇第二起漕糧第一起白糧十船又浙江第一起漕糧後二十船第一起白糧十船初五日提騐江蘇第三起漕糧前半起 
 
 

Page 2

 
 
第一起白糧十船又浙江第二起漕糧前半起第一起白糧十船初六日因雨未騐初七日提騐江蘇第三起漕糧後半起第一起白糧十船又浙江第二起漕糧後半起第一起白糧十船初四日倉憲提騐浙江第一起漕糧有某船户二名攙水舞弊送局責懲判各責八百板枷　河干飭令認眞颺晾以爲舞弊者戒○江浙駁船由津裝漕到壩夫役扛袋上岸往往訛索錢文前經兩局議定按每船二百石由局發給津錢二吊嗣因卸袋挖笆等項仍多訛索當赴李制憲衙門呈控蒙制憲批准復經兩局議定除扛袋上岸仍由各局發給津錢二吊其卸袋挖笆等項議定再給津錢三吊後因河水盛漲路途遥遠復經船户夫役等公同酌定再给津錢八百文以後無論河水漲落上岸遠近永不准再加已在州署具結存案矣○往年江浙兩省漕糧由津運通每有土棍串通船户攙和倫盜私相買賣如鹽關下之小劉庄以黑米抵換好米鹽垞一帶以稻米抵换金家窰上下以水麩抵換天津北河口西沽丁字沽則以稻子抵換穆家庄于北倉則偷盜抵換北倉上天津武清所管之馬家口則以壞稗子抵换楊村有賣碎碍上船者河西務有偷盜米石者土門樓與香河一帶碼頭則有賣土辦與船户攙雜者通州所管之橋上則以礓石抵換通州河口外或以回艙壞米或以回艙稻皮攙雜河口至北關一帶時有盜賣情事至河口外羅家口等處則又使水攙糠進河頂騐種種情弊實爲漕務之害經倉憲訪聞派弁沿河巡查認眞懲辦漕務始漸有起色○往年南漕抵壩外河收米斛夫攩于向駁船户巧立名目詐索錢文謂可保全斛面船户希圖偷米甘心付給由數吊至數十吊之多近經倉憲訪聞出示嚴行禁止○坐糧廳憲曉諭收米經紀斛夫略謂天庾正供必須乾圓潔凈方准斛收稍有霉變攙雜卽應更換收拾如有經紀聽受賄囑或將沙土潮濕之米以及氣頭艙底濫行起卸並賄員斛面彌補虧短或任意浮收勒掯刁難等弊將該經紀從嚴治罪不貸○江浙兩省駁船户由津兌米連通交卸後應領水脚由江浙兩局按名給發局票均照津錢九六發給該船户赴錢鋪自行領取近經兩局會銜出示如有差役折扣船頭勒索淮船户赴各該局禀控以便提案究辦○裏河駕掌承運官糧向由經紀給運脚通錢五百文駕掌每以不敷食用爲詞近經倉憲飭令經紀於原給駕掌五百文外由外河起米斛手所得錢内撥出四文貼償駕掌再撥一文貼償代役按每起須斛米一百六十石共撥錢八百文加給駕掌六百四十文加給代役一百六十文按每閘運米二百五十石爲一載給駕掌二百文給代役五十文五閘共給駕掌錢一吊共給代役錢二百五十文以後不准稍有加增已出示通壩矣 
[蠡水軍容]  
　　長江水師提督軍門黄昌岐爵帥筮期三月十七日由安徽太平府起節以澄波小火輪船帶坐船上駛本月十一日十點鐘時行抵江西湖口縣連日風濤大作江中浪湧如山此時忽一鏡波平蜚廉避舍水天一色倒映晴暉爵帥乃下令開操由兼護湖口與署中軍王遊戎洪陞吳城參將趙叅戎三星饒州叅將陳叅戎福禮督率三營戰船數百號布成各陣鉦徊齊奏梒砲交轟爵帥按照陣圖悉心　示約歷二時許操畢而封姨戾止依然虎嘯龍吟遂轉棹泊湖塘小住一夜湖口縣黄杏泉大令厘局總辦崔蘭嶼鹽局總辦朱子涵兩觀察砲隊營洪捷三協戎田鎭營許步青軍門及新勁營營哨各官湖標五營營官統帶弁兵齊集江干迎迓脚靴手版來往如梭少選爵帥命駕入城一一投剌答拜閱視湖口鎭及中軍各署欣欣然有喜色十二日清晨按臨校兵塲校閱陸軍諸陣洋鎗打靶中的者多隨以綾縀袍料奬諸弁兵丁則犒以銀牌道旁觀者咸謂爵帥鶴髮童顏　神奕奕望之儼若而卽之藹如眞中興上將也十三日節莅石鐘山祀昭忠祠禮畢邀集諸僚友觥籌交錯談笑風生酒至半酣爵帥散步祠畔芸芍齋梅花寄舫小坐聽濤眺雨之軒旣而又遨遊面壁迎薰半山飛捷諸勝境迤邐入緑陰深處隨喜報慈禪林及慈蔭閣復登樓瞻坡仙鍾進士畫象上江天一覧亭凭欄遥矚覧江山如畫在指顧間飄飄然有凌雲之想矣旋入船廳小憇吹鐵笛撥銅琵高唱入雲興復不淺日暮解纜道出鄱陽巡閱吳饒兩營并赴豫章省會 
[闔閭城瑣語]  
　　蘇州護龍街陳阿四之婦某氏年逾不惑悍潑異常居恒時與鄰家尋釁人皆畏其兇悍咸以　虎目之本月十一日是午手持水桶至左鄰雙壽堂壽器鋪汲取井泉故意將桶水潑翻淋漓滿地鋪中學徒某甲方在應酬主顧婉語之曰請嬷嬷稍留意無使路上滑澾如油也陳婦並不回言驀地伸手批其頰甲回手摑之鋪主婦聞聲急趨出觸勸陳婦卽棄甲而扭鋪玉婦大肆兇毆鄰人竭力勸開陳婦拍凳敲檯大聲號哭旣而披頭散髮躍入空棺中號呌如宰猪弛然僵臥鋪主婦不得已喚地甲至告以情由地甲謂陳婦曰前者此鋪曾被汝許去洋銀五圓由區區經手兹復若此能無被識者所譏嘲乎勸汝好自歸家以免出乖露醜陳婦若弗聞也者一味　嚷鋪主婦乃令將鋪門鎖閉暫停貿易擬繕禀赴總巡局控陳現聞尚未了結也○某氏婦年方而立家在閶門外山塘某日持油瓶入巿購菜油一去不回查如黄鶴家中人四出偵探蹤跡毫無至本月二十日亭午時始遇諸護龍街見其歌哭異當被髮跣足蓋已患瘋癲矣乃相與舁之而歸○府試之時七邑文童羣集省會逆旅生意較平時不啻天淵各賭徒棄機開設賭塲相與抽頭聚賭多有訌事未畢而考資已因賭輸完者借貸無門窮途落魄殊可恨也長元吳三縣有見於此會銜出示遍貼通衢禁止各客寓聚衆賭錢違則立提嚴辦不知若輩果能稍稍潛蹤否乎 
[宦途萍聚]  
　　揚州訪事人云常鎭道黄觀察之太夫人帨旦兩淮運憲江都轉揚州提工局總辦歐陽觀察保甲局總辦趙觀察馳抵鎭江登堂祝嘏適廣西巡撫張丹叔中丞道出京口小駐襜帷而出使美日秘大臣楊子通星使亦秉節而至勞勞塵海舊雨重逢桃熟筵開倍深歡洽歐陽觀察遂首先創議於本月十七八兩日在招奇商局肆筵設席請中丞及星使公讌申祖餞之情席散後始分道揚鑣次第分袂都轉隨於十九日上午旋揚 
[葛嶺朝暾]  
　　前報紀杭垣東街絲巿開秤日期兹悉頭蠶絲因天氣不甚和暖出產頗遲各行遂改於四月十三日燒利巿祇粗細兩種價目尚未議定大约細絲開價二百八九十文粗絲二百三四十文○浙撫崧振帥勘審各縣秋錄人犯已列報章兹聞應歸秋審人數六十一起輕者恩施逾格當堂開釋刑具重者仍發回各縣獄監禁○於潛縣劉大令舜年初七日午刻親解要犯晉省由上碼頭登岸沿途用壯役護送說者謂係哥老會中之巨璧也○杭州府及鹽運司兩處考試完竣淮正案尚未張掛童子軍逐日於衙署前後徘徊觀望未識誰奪錦標也○臬司黄廉訪升授福建藩司初六日經崧振帥接奉部文行知臬轅廉訪卽詣撫署進見禀謝俄而東城各員　紳士等咸往臬署叩賀冠蓋如雲旌旂載道聞廉訪赴閩履新須在落梅時節云 
[四明道聽]  
　　寍波城守營馬守戎禀報丁艱遺缺經馮軍門委候補叅將徐心學叅戎署理已於某日接印任事矣○柴橋人李甲之妻與夫叔李乙私旋被乙誘出賣娼說者已謂其人面獸心全無倫紀矣不料甲亦甘向泥塗曳尾者向張氏索錢不遂卽串同地保節詞投鄞縣控陳楊稚虹大令質訊之餘判令分别笞責張氏交甲領回嗣後如再賣娼及與乙通姦定行嚴究乙飭差管押聽候發落鍾阿五從寛省釋邱阿五訊不知情准將查封之房屋給還屋中之物件著杜保檢還張氏 
[滕王粉本]  
　　江西訪事人云署南昌縣朱紹霞明府調署高安縣交卸時紳民公送匾額一方文曰好惡同民又傘一柄文曰頭上青天牌數對文曰羅公馬繫緱氏羊肥境來集鳳庭有懸魚循曩例也○上月某日有一官舫由贑州至省垣者行至生米巿停泊一宵忽起狂風致有覆没可謂慘矣○某觀察饒州人向在天津聽鼓某日因公至江西攜其　屬一返珂鄉中途溺斃數人當事急時高呼救　旁有砲船置之不理 
 
 

Page 3

 
 
久之始來援手則生者已經出險死者不可復蘇矣觀察怒甚旋赴省向大憲禀陳大憲恐船户與砲船不無弊竇允飭地方官嚴刑鞫訊務得眞情○東西北三湖圍數里許昔人鑿爲放生池縱令魚鼈鰍鱔暇蟹龜鰻滋生蕃育於其間無菑無害同治朝劉峴帥撫江相命遍植蓮花以爲點綴癸酉鄉闈紅蓮忽開並蒂峴帥方入闈監臨撰楹帙懸至公堂有預徵多士風雲之語近年多有潛施繒網者並竊取蓮藕入巿易錢湖山有靈當亦爲之不樂矣日前保甲總局嚴拿捕魚竊藕之無賴數名分别枷責示衆並派巡丁隨時查察務期有犯必懲從此名勝得以保全足爲湖山生色已 
[訪緝凶犯]  
　　婁縣靛江村楊姓赴陸姓之招飲罷歸家半途刃斃一案已登本月初六日報章兹悉楊子禀縣檢騐後復赴府署求請昭雪恩太守批示此案未據該縣禀報如果該民人之父楊浩餘被戳身死仰婁縣迅卽比差訪緝兇犯務獲究辦仍將騐訊情形刻日通禀察辦毋延嗣經夏邑尊將陸提案研訊供稱楊酒後歸家實不知其緣何刃斃邑尊飭發典史署管押仍候嚴密訪緝 
[蓬萊仙語]  
　　東歴上月二十八號爲日本皇后四十四歲帨辰日人謂之地久節是日太子入宫叅賀各皇族各大臣及宫内省高等官均趨赴内廷祝賀女子高等學校師範女學校東京高等女學校女子職業學校皆賜休暇一日有職之教習教員各率生徒在皇后御像前行禮并合唱千代歌以伸祝嘏之忱皇后特沛慈恩賜各省官吏酒○南洋托藍之庫島王之弟名商梅特者掣一島人至日本作汗漫游上月二十二號行抵横濵有知者謂其人在羣島中人皆以鬼石呼之膂力方剛年不過二十四五歲長五尺數寸面赤髮黑髮長垂肩旁押以玳瑁櫛耳帶貝殻椰子皮環數枚衣式類洋婦其裳如中國人所穿套褲然足跣無履○宫内省傳出諭旨日皇預擇六月七號行幸土言宫内大臣私邸○新瀉縣大火成災日皇聞之與皇后共賜銀七百圓以爲撫恤之費亦仁政也 
[禁人赴琿]  
　　日本駐燕臺副領事接得一信謂琿春官吏曾行文至燕請嗣後不可再發護照與華人前赴琿春緣自西歴正月一號起至四月二十三號止所發護照已有一萬二百六十張之多倘再不知限制仍復源源而來竊恐將來工作一少則游手好閒勢不至流爲乞丐不止是可憂也 
[俄黨謀逆]  
　　俄國尼希利士黨人遍布朝野黨類甚繁迹其所爲無非心懷弑逆故俄皇被其謀陷計已不止一次而究莫奈伊何也查黨人所欲甘心於皇者非因其立朝之失政不過欲易君主爲民主以遂其私耳兹閱西四月廿九日俄京消息言俄皇前當乘坐火車欲赴某處其所經軌道忽有破綻幸守路人見之知御輦將來恐遭不測急放號以示警皇得報飭御輦暫行停止不致遭意外之災時則三月十三號早五點鐘也惟車路雖有破綻而時閱八分鐘卽已修復故當時車中人以爲御勢偶爾暫停尚不知守路人有告警之信事後車路總辦以其遇事鎭靜厥功可嘉賞以羅卜銀十枚至車路因何破綻莫知其由聞西一千八百八十八年十月俄皇御輦由哥加沙士城回從此鐵路經過軌道亦遭損壞此必不軌之徒私行毁拆欲犯屬車之清塵也 
[俄人密計]  
　　英京日報言接德都伯靈來文述及俄人往日私謀欲以空鈔作銀一事據稱從前俄國與土耳機失睦棄玉帛而從事干戈俄國恐軍餉缺乏欲謀補苴之計糧務大臣彬治擬出鈔票值羅卜銀圓三百兆枚一俟餉項不支卽發出行使嗣後兩國言歸於好土國賠補軍餉俄人藉以彌縫而鈔票遂止而不發迨糧務大臣開缺俄臣威士尼力士基繼其任遂將從前鈔票銷毁過半所存者祗值銀九千萬羅卜而已兹聞俄廷現以西伯利鐵路鳩工建築經費浩繁籌支匪易擬將所存九千萬之鈔票發出以便流通由是觀之俄國帑項支絀卽欲藉詭計以愚民竊恐民心終有未服也 
[恭迎皇駕]  
　　歐洲郵筒言意大利國皇前當大婚時德皇及后親往道賀以敦友誼迨德　駕返道經魯新城城中官民張燈結綵燃放大砲以禮相迎德皇及后驅車入城居民沿途歡呼以伸敬戴之忱 
[暹羅近信]  
　　有自暹羅濵角回者據方暹人因法軍佔踞美江一事甚爲震動無知之流復杜撰訛言以致民心愈爲摇惑暹人本屬懦弱不振一聞風聲鶴唳卽覺不寒而慄然官軍中亦有勇敢之士聞法兵侵佔大爲仇忿激深欲背城借一以决雌雄無奈暹廷禁止不得檀開邊釁是以軍民雖有同仇敵愾之心究不敢輕舉妄動西人因法人强佔暹境頗有不直法人之心目下大局雖摇而巿廛賣買尚無阻礙云 
[公子游仙]  
　　某大僚之公子由天津乘輪來滬在船患病由其家人設法療治昨晨輪船抵埠換坐官舫移泊天后宫碼頭公子以藥餌無靈遊仙遽賦家人爲之備棺成殮上海縣黄大令聞之卽派差役前往照料 
[八面威風]  
　　管帶保民兵輪之丁笛梅總戎奉督憲檄飭署理海門協篆務船主及水手等恭製大紅縀萬民傘一頂德政牌八對藍彩呢大轎一乘紅縐人物彩一堂前道有裳號大旂銜牌數對其文曰欽加提督銜遇缺簡放總鎭一品封典誥授建威將軍殿後有棕轎五六乘係船主大副等乘坐衣冠楚楚雜以西樂一班旂幟鮮明隊伍整肅由法馬路迤西至新橋入英租界四馬路長樂里公館觀者皆屬耳目焉 
[稽查烟館]  
　　本邑城廂内外各烟館前經保甲總巡張牧九司馬出示曉諭限於晚間九點鐘收巿二鼓時一律熄燈不得抗違不料若輩貪得微利罔知禁令依舊深夜開燈爲司馬所聞因於前日起親帶勇丁出外稽查 
[待詔被毆]  
　　句容人某甲者素習待詔業喜作狹邪遊暇時輒往英租界洋涇浜一帶尋花撥柳與某烟妓繾綣已久積欠夜合資數圓自以阮囊羞澀無面目相見烟妓之門遂無待詔之迹矣妓恨其負約遂於前日至豫園春風得意樓茶肆向甲索取舊欠甲怒目相加不似從前之柔顏膩語妓恨恨而回向龜鴇等告之以爲是可忍孰不可忍立卽糾合小流氓數十人至該茶肆將甲拔出卽在九曲橋堍肆行毆打甲受傷甚重流氓等始各散去甲欲倩人至上海縣控告龜鴇聞知央人理勸允爲請醫調治另貼養傷費數元始得轉圜何龜鴇之前倨而後恭耶 
[解犯過滬]  
　　廖玉山前在臺灣定海後右營當差嗣因不守營規商通同事勒索餉銀營官大怒將廖斥革函送淡水縣訊辦翁子文明府訊責後飭差遞解湖北黄梅縣原籍昨日解差抵滬赴上海縣投文黄大令飭令收所聽候備文護解○又淡水縣捕役拘獲哥老會匪馬晉亭由翁明府訊供馬祗認聚賭並未爲匪明府著解回湖北原籍昨日解差赴縣投文黄大令着收所聽候與廖玉山一併護解 
[凶犯患病]  
　　拐妻謀命案内之帮凶吳桂華由黄大令訊實收禁已紀報章前日吳在外監患病禁卒飛禀大令撥醫入監爲之診治 
[爭毆被押]  
　　謝永年與陳王氏口角爭毆適爲一百八十三號巡街捕所見帶至捕房移送公廨蔡太守諭候訊供核斷 
[會訊停公]  
　　今晨讞員蔡二源太守會同上海縣黄大令覆訊德國水手刃斃楊阿林一案因飭知捕房停公一日 
[措銀償欠]  
　　慶豐慶餘兩典股東何安祥扭控股東兼爲經事之汪少愚侵吞銀四萬餘兩一案經黄大令訊供收所並汪之居屋發封限五日措繳銀兩此已詳紀報章前日由葉司馬升堂帶比汪供稱係徽州人自收所以來職員業將兩處住宅變賣司馬問約值多少供稱新宅約值五千有奇老宅可值三千兩共八十餘兩尚少之數職員可向友人處措借銀四千餘兩司馬曰旣有銀一萬二千兩左右著赶緊交案再核汪唯唯並稱此項銀兩並非職員侵吞其實均係虧折司馬著還押 
 
 

Page 4

 
 
[有願終償]  
　　本館協賑所昨承瀛洲補過子助山西賑洋五十元求合家平安并望兒子學生意及讀書靈健遂請將洋彚解災區散放明知細微之數無濟於事不過略盡心力耳敝所竊謂修德獲報理有可憑旣以種福爲心則福報萃於一門麟角鳳毛自能濟美豈特慧逾項槖術嫓計然而已哉謂余不信請俟他年 
[江浙同人籌賑晉邊記七]  
　　四月廿三日解第三批規銀五千兩禀報藩憲鄧公云竊職等前經籌解山西義賑兩批共規銀一萬二千兩禀懇憲恩咨報在案兹又承諸善士募交捐欵化見規銀五千兩相應作爲第三批匯請天津關憲轉發潘紳民表散放所有前項捐欵或由零星集募或且隱姓潛名均不合核奬之例經募者轉輾相託不僅職等人數旣多亦難擇尤開保合無仰懇分别咨奏立案實爲公便○災區以邊關七廳兩府爲最重現往協賑者一路爲要嗣香太史放薩拉齊廳賑欵十萬天津紳商所籌集一路爲潘振聲諸君放豐鎭廳賑欵同長蘆津　籌五萬上海各所認五萬疉接函電人欵兩絀此外五廳兩府未兼及也以事勢論非再添一路携欵十萬分途速救則死者已死莫問九原亡者已亡難歸故土來歲接荒更難收拾惟振聲一路尚少數萬津滬難遽應求若再添一路則人去欵隨誰解腰纏之十萬衆擎易舉尤賴首倡於羣公本月廿四日曾電求各處官商略言山西奇災人食屍肉五年分後各省災區無此慘酷潘振聲催欵催人嚴何之五月初續往湏帶十萬金不敷尚鉅叩求酌助千文足救一命云然恐勢絀舉盈難期有濟也○四月中旬杭州彭菊翁募三百元細數已抄送報館下旬收鎭江吳養翁墊二百元瀘州王柳翁墊一千兩因細户未來列作存欵合并聲明○常州鴻源局寄還保嬰局信内失去銳字八十一號空白捐册一本應作廢紙無用特此通告 
[晉賑彚登]  
　　彤源莊交來蕪湖匯康莊經募二十五户樂助洋銀一百二十元沈耳三八十元華陽局諸位四十元潘錫堂及蘇太太各三十元當此鴻嗷遍野殘喘未甦飢饉餘生更兼疫癘幸荷好生之德源源而來須知救命之錢多多益善千祥百福功德無虚敬代災黎望雲叩謝[  上海六馬路仁濟善堂籌賑公所施善昌等謹誌]  
[澤被桑梓]  
　　寗波鎭海泰邱鄉被災乞賑朱葆三史菖洲鄉善長竭力勸募先後樂輸海曲飢鴻咸蒙再造兹將經募數目請登報章計朱葆三募洋銀一千四百二十五元五角四分史菖洲募三百十一元解囊救命無非義粟仁漿集腋成裘更仗婆心佛口瓣香敬爇頂祝同深矣[  寗波鎭海縣柴橋泰邱鄉胡儒亮張德鈁等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拳配奇緣]  
　　廣東東莞縣某富室生一女左手拳不能伸多方求治迄不效一日有老僧托缽至門僕婦方抱女而戲僧視其手良久不去僕婦曰和尚能治此乎僧曰此手自有時而伸不必治也婦詢以何時僧曰緣至自伸矣僧去僕婦以告富室未之信也女旣長成柳眉容面絶世丰姿同邑某紳以門第相當爲子求配人以拳手告紳不以爲嫌富室遂許之已擇日委禽矣女拳忽腫大倍常終日痛楚幾絶飲食富室憶僧言將婚事暫置意俟愈始諧秦晉之盟若踰月不痊則絶之紳聞富室有中悔意爲子别尋佳偶令媒媼將年庚送還是日女拳腫頓消富室愈異之自是凡求姻者必以片紙書姓名年庚置女拳以瞻其異然每置則拳必腫故芳年二九未締絲蘿本年正月女隨母立門内適有賣花人過母喚入賣花者持桂花一串與之女忽伸拳相接母大驚喜見賣花者年與女相若問其姓氏知本世家而中落者以告富室富室亦以爲奇證之僧言欲以女妻之女母以彼家道寒微若選作東牀恐爲門户辱且以小販生涯女旣于歸定憂凍餒籌思展團莫决從違因虔具香燭禱於城隍　以求簽示簽得吉利語且連得吉筊三乃俟賣花者過詢悉居址使媒告其母志在必諧其母始以貧富相懸謝不敢當及見媒謂天定户緣僧言可騐且以窶人之子坦腹名門當使蓬户生輝無憂温飽欣然許之富室遺人以洋銀二十元與其母令先爲子易服擬再與資本使其改業擇於月之初吉定聘一切禮物皆富室備辦知其事者莫不羡爲奇遇云事見叻報 
[博徒夜鬥]  
　　滬南小南門外小飯店以屋半間賃與某甲開設小茶肆試茗春風生涯不惡甲貪得無厭復於夜間設迷龍陣無賴輩麕聚其中通宵喧聒左右隣爲之夜不成寐前晚更籌三轉賭徒以微釁口角各聚黨類數十人旗鼓相當吵閙不已附近人家聞喧嚷聲披衣出視不約而同欲送往巡防局請懲諸無賴知犯衆怒各鳥獸散 
[鴇羽遷巢]  
　　向在小東門外萬里春後街十四號門牌開設花烟館之鴇婦名阿素蓄烟妓三人曰小如意曰銀寶曰三寶等之如奴隷以籐條掛於門上稍不稱意卽肆箠楚日來見烟鴇虐妓逮案重責者不一而足不覺慄慄危懼遂於前晚將重門深閉不使劉阮入天台後有知者謂其遷往城内道前以該鴇與某勇姘識倚之爲護爲符色斯舉矣翔而後集該鴇有焉 
[鴛鴦嬌小]  
　　蘇婦某氏僦居本城小東門相近開設烟館以餬其口生一女名阿龍年纔十一日與隣孩嬉戲弄梅騎竹生小無猜某姓子年與阿龍相若於前日傍晚在門前游玩轉瞬間忽領阿龍至潮州會館對面小弄中勾引成姦俄而阿龍回家向母痛哭該氏再三盤詰阿龍始吐眞情氏大驚奔至某姓家問罪未知氤氳使者肯作和事老人否 
[玷污清白]  
　　夏某者前在上海縣犯案乘間脫逃潛至青浦縣屬之黄渡鎭開設烟館門常如巿其婦某氏潑悍異常隣居皆畏之如虎現在法界菜巿街開設長興客寓實則臺基之流亞也前晚有浪子偕一女郎借宿此處翌晨見鴛鴦被底有猩紅一抺氏卽與浪子爲難謂我家潔凈之物被爾玷污若此其何以堪浪子酬以洋蚨兩枚始得安然出外 
[縣案彚錄]  
　　王金秋控被李世昌訛詐爭扭失去珍珠六十粒翡翠蝙蝠一雙黄大令請帮審委員葉司馬訊供以王失物無憑不予准理王稱有玉器董事吳姓目覩司馬著邀吳來案覆訊前日王訴稱與李合股貿易去年將股拆開帳亦結清日前在北門遇李索找錢文小的與之理論致失珍珠翡翠等物前堂奉諭邀吳今日吳因有事不及投案李供與王合股賺銀不少均被吞没日前在途遇見向索銀兩不但不付反將小的扭局关案當扭毆時並未見有珠翠司馬以吳若不到此案碍難判斷姑候傳吳到案再訊○周晉山控金培三硬扣洋銀黄大令准提到案金亦牽涉羅阿虎大令飭差提集人証於前日請葉司馬研訊金訴稱係本邑人現爲成衣匠與阿虎之父阿明爲友阿明在日曾向小的借洋一百元日久不還迨阿明物故阿虎拜同業周晉山爲師小的向阿虎索取屢次延約此次其師晉山摇得一會小的遂將阿虎處之借洋扣清票據歸周令周自向伊徒索取並非硬扣周供係本地人收羅爲學徒羅父向金借洋金應向徒索取不應在小的會洋上扣除現求追究羅供父親向金借洋應由小的歸償但目下無力措還叩求寛限司馬衡情判斷令羅於一月内分三期措繳洋銀一百元由周晉山具領並著金培三爲羅作保兩造遵斷而退○小竊陳貴生及誘拐女孩之陳桂林經黄大令訊責收所嗣桂林在所患病療治獲痊前日經帮審委員葉司馬將兩陳帶案判各責一百板枷號一月發頭門示衆期滿責放 
[法捕房瑣事]  
　　小車夫某甲裝　洋貨兩箱至法馬路某洋貨店交卸適有永安街某洋貨店之學徒在此經過貨箱在車上跌落壓傷該學徒之足經巡街捕拘入捕房捕頭驗明傷痕飭送仁濟醫館療治據醫生云傷勢不輕一月後方能行動包探回告捕頭飭將小車夫管押候訊○某煤炭店雇野雞挑夫挑送硬柴該店欲以十八捆作擔而野雞挑夫只肯十六捆兩相口角扭入捕房管押一宵麾之使出 
[助賑摭要]  
　　無名氏善士爲尊閫病求速愈合家平安洋三百元無名氏續助求令郎痰厥愈由春華祥來規元二百兩隱名士九九八平銀一百兩批見規元一百零六兩六錢六分三釐蘇州無名氏善士由蔚盛長來洋一百元常太守由日昇昌來洋一百元長元吳鹽公堂叢桂山房仁丈邀約同志合助洋一百元蕪湖同昇崔伯騏善士由廣源糖行來規元五十三兩八錢五分浙杭慶福綢莊丁曉芳兄經募第一批計善士二十六户合洋八十元横山舊樵願尊人王來階仁丈尊堂殷氏沈氏資冥福並合家平安洋五十元蘇州尤門楊氏祈病速痊洋五十元四合無名氏大善士助英洋六百元由新餞來織簾主人求保產平安預移湯餅筵資助山西賑欵規元二百兩委解拯濟厚惠攸加無微弗至相彼災户當感其汲汲救時頻年濟世獲報必隆可爲諸大善士預賀焉[  上海北巿絲凿業會館籌賑公所施善昌謹誌]  
[鄂垣官報]  
　　四月十七日候補道清禀銷考試孝經堂課試點名差并呈卷漢陽縣薛請假二日調署江夏縣金口司巡檢本任漢陽縣禮智司巡檢錢寶書赴兩院禀辭卽用縣王光棣梁葆仁唐步雲大挑縣司徒袞吳世墴候補懸楊泳春均於十五日對本藩轅牌示荆門州州同員缺飭本任張洮圻州州判員缺飭本任郭縉生回任蒲圻縣縣丞詳委分缺間用巡檢張福元代理○十八日施南府經歴王梓禀到候補縣龔瑞清奉臬憲委赴黄陂守提人證卷宗禀知辭准補荆門州建陽巡檢張璟禀辭署咸豐縣張家坪巡檢胡長治禀見謝候補巡檢翟宗藩修四縣公堤　竣回省禀見丁憂候補通判王廣珍回籍守制禀辭○十九日調署漢陽縣禮智司巡檢事本任江夏縣金口巡檢兪壽卸事來省禀到○二十日漢陽鎭中營遊擊章禀知接長江提督黄軍門卽用縣王光棣梁葆仁俱閱卷濟生由荆州解滿營米年銀兩回省禀到 
[江西官報]  
　　署新昌縣馮學澧制事清理交代回省袁州同知彭道長卸署河口同知回省縣丞王世瑞往義武趙煥勳往臨川朱紀雲往鄱陽鄭承志往建昌府俱催稅契蔣景福往上饒催中糧鄺鴻彬往廬陵毛鳳翎往寗都俱催减乎候選郎中黄朝棟回宜黄籍署臨江府戴兆英觀音閣通判閻賡良俱赴任景德鎭同知賀宏勳代永新縣周文潮俱赴任郭立朝解老湘營餉往金陵戴鴻恩卸辦撫州鹽棧並解順直賑捐欵來省辦石港緝私卡府經程祥藻往東鄉辦保甲布理姚家傑往九江巡檢陳賛壎往雲都唐啓虞往瑞州俱催减平李名揚往龍泉張王某往南康其催雜欵葛芝齡往金谿　鵾往廬陵周克讓往安福陰嗣禧往弋陽俱催地丁高普煦往寗都周澤藩往會昌張葆和往袁州俱催稅契吳清雲往南贑二府催屯糧 
[金陵官報]  
　　四月十七日候補道周家駒請假三天李家驊展假兩天穆克登布銷假朱成渡請假就醫試用知府彭文明辭赴蘇州提前營遊擊石清華提後營遊擊傅文彩均到由松江來省投文請咨引見通判鄭鏞轉假五天知縣張篤禀謝委估督捕營賽虹橋木擋工程差東臺汛千總請補淮左營守備湯懷仁叩謝准補部覆嘉定城守把總華雲高到由嘉定來省投文買馬○二十日二品蔭生菊飛熊見奉示騐看泰興厘捐同知徐炳焯荷花池厘捐同知周澄清邵伯厘捐同知徐瑞昌謝南洋海防案内蒙保補缺後以知府用江西試用縣郭立朝由江西奉藩司委解南字營餉來知州張頤慶謝委帮辦文闈供給所知縣羅先覺奉臬司委赴如臬會審案年並赴蘇銷差由蘇回理問趙善培赴江西採辦木料文闈供給磁器差○二十一日知縣朱之幹禀知知縣汪家昌於十七日病故○二十二日欽差出使美日秘國大臣楊會辭行鹽運使銜在任候補道江西臨江府王之藩由江西來俸滿領咨進京理問張兆啓禀知奉府委解匡世明李顯謀首級赴鎭江卽辭江寗府教授季寶仁禀知十八日任事典史湯鼎鍾禀知巡檢湯霖丁父憂○二十三日候補道懋績銷催提南洋經費回並謝委兼辦淮　緝私差 
[皖省官報]  
　　四月十九二十日主簿邱職輝辭知奉委解屯折銀赴金陵准補安慶府經鈕俊逹候補府經楊嵩壽巡檢張景辰文鑾吏目石光燦馮國琛典史翟樹仁以上均銷秋審差典史華炳榮銷秋審差並知奉府委解發回人犯赴濳山○念一日知縣徐景鏞辭查驛站巡檢費士樵知銷秋審差並辭赴和州全椒提錢粮知縣黄鵬文到解京餉回 
[邗江官報]  
　　四月十七八日軍廳鄧司馬復昌抵揚公斡朱鹺尉麟祥解海分司餉來揚州府許太守由高寶等處查勘蝗蝻回署○十九日運憲江都轉回轅衡鹺尹吉委解京餉起程李鹺尉錫康起復回淮 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年四月二十日京報全錄]  
　　宫門抄○諭旨五道錄前○閩督譚奏革員虧短鉅欵逃匿無蹤請通緝拿辦摺○粤督李等奏粤海關籌解第一批京餉銀兩摺○將軍長等奏報銷馬步各隊用過鹽乾軍火車價等項銀數摺○又奏巡查參山一年事竣摺○又奏旂營各官兵請照黑龍江俸餉統按八成實銀放給摺○又奏吉林各營局收支防餉截期核銷摺○又奏請飭副都統暫停會哨片○又奏更換練軍統領各員片○粤督李奏揀員借補副將摺○又奏飭廣西右江鎭總兵仍回署任片○新撫陶奏遵照部議刪改城署工程原保武職仍請給奬摺四月二十日吏部翰林院廂藍旗值日吏部引見八十名○博公由　髻山回京請安○雲南道張廷燎謝恩○肅王請假十日○順天府奏京師得雨三寸有餘○召見軍機立山孫楫張廷燎○○頭品頂戴閩浙總督臣譚鍾麟跪奏爲革員虧短鉅欵逃匿無蹤請旨通緝拿辦恭摺仰祈聖鑒事竊查候補同知李聨琨前署建陽縣任内虧短交代各欵銀二萬餘兩延未清完先後奏叅革職監追並咨籍查抄家產估變備抵欽奉諭旨欽遵轉行各在案詎該員先因東渡台灣籌措解欵並轉赴江蘇安徽等省設措僅據禀請以台灣彰化縣鹿港地方封存房屋及安徽和州祖遺田產抵完解欵卽經分咨兩省查估變解均以一時承賣無人咨覆而該員聞拿潛匿迄未回閩又經分咨江西江蘇等省一體拿解仍無弋獲以致無從追辦似此鉅欵虚懸若不從嚴緝拿何以重庫欵而懲藐玩據署藩司張國正署臬司陳鳴志兼署糧道龍錫慶會詳前來相應請旨勅下該革員原籍江西及各直省一體認眞從嚴通緝務獲解閩追辦一面仍咨催江西安徽台灣等省轉飭該地方官將該員原籍家產查抄估變並將和州田產鹿港房屋一律合變覆閩備抵以清叅欵除咨部外謹恭摺具陳伏乞皇上聖鑒訓示謹奏奉硃批另有旨欽此○○頭品頂戴兩廣總督臣李瀚章頭品頂戴廣東巡撫臣剛毅粤海關監督臣聨捷跪奏爲粤海關籌解第一批京餉等欵銀兩委員起程日期恭摺奏報仰祈聖鑒事竊照光緒十九年分京餉銀户部奏撥粤海關洋稅銀二萬兩新增盈餘銀六萬兩又本年東北邊防經費奏撥粤海關六成洋稅銀十二萬兩又光緒十九年籌備餉需奏撥粤海關四成洋稅銀十二萬兩六成洋稅銀二十萬兩此欵應令照案截留又各關應解抵閩京餉改爲加放俸餉案内粤海關四成洋稅每結提銀六千兩又京官津貼改爲另欵加復俸餉每年粤海關應解銀四萬兩又内務府廣儲司公用每年額撥粤海關稅銀三十萬兩例分四季起解以上各欵銀兩均應赶緊籌解以濟要需查粤海關應解各欵銀兩冋由西商先行借墊勢難起解現銀光緒十年四月間奏准仍行匯兌在案兹光緒十九年分第一批京餉等欵銀兩經向西商志成信協成乾銀號借銀一十九萬六千三百六十兩先行墊解隨後由稅收歸還以資周轉飭據廣東布政使覺羅成允遴委候補縣丞鍾奇等領解光緒十九年分第一批京餉銀二萬五千兩另加平銀三百七十五兩飯銀七百二十五兩又新增盈餘銀一萬五千兩另加平銀二百二十五兩飯銀四百三十兩又東北邊防經費銀三萬兩又籌備餉需四成洋稅銀三萬兩又加放俸餉銀六千兩又光緒下六年分另欵加復俸餉銀一萬兩又光緒十九年春季廣儲司分用銀七萬五千兩另加平銀一千一百二十五兩新增歸公加平銀一千八百七十五兩擡費用項銀六百兩統共銀一十九萬六千三百六十兩飭令該委員鍾奇等領齎匯單文批於光緒十九年一月二十九日由海道進京支取銀兩前赴户部内務府分别交納除分咨查照外臣等謹合詞恭摺具奏伏乞皇上聖鑒謹奏奉硃批該衙門知道欽此○○奴才長順沙克都林扎布跪奏爲吉林通省演練馬步各隊官兵勇夫隨營委員書手用過鹽乾軍火車價等項銀錢循案彚請覈銷恭摺仰祈聖鑒事竊查前因吉林馬賊肆擾先後添設演練馬步兵勇以資搜剿所支鹽乾軍火車價等項銀錢均照定章覈實支放歴經截期奏銷在案光緒十七年奏請變通營制餉章抽裁馬兵添練步勇以資搜剿山林匿匪奏明亦在案查上屆報銷之案截至光緒十六年十二月底止剩存舊管練餉庫平銀三萬九千二百五十八兩五錢二分五厘三毫零一忽新收由部庫領到墊撥自光緒十七年六月起至十九年四月底止連閏計二年練餉庫平銀五十六萬兩又由本省荒地大租銀兩項下撥補光緒十七十八兩年分練餉庫平銀十一萬兩舊管新收共計庫平銀七二萬零九千二百五十八兩五錢二分五厘三毫零一忽開除自光緒十七年正月初一日起連閏截至十八年十二月底止給過通省演練馬步隊官兵勇夫等鹽糧馬乾心紅等項庫平銀五十九萬二千一百六十兩零五錢三分四厘二毫又給過隨營差遣委員二平等薪水津貼心紅等項庫平銀三萬一千八百七十二兩零五分六厘又給過各隊官員兵勇置做旗纛號衣等項價值庫平銀四千二百一十四兩八錢三分七厘五毫八絲四忽又給過各隊官兵開補倒斃馬價庫平銀二千四百二十三兩又給過撥歸吉字營一起馬隊携帶原餉庫平銀四萬八千五百七十五兩又給過配造光緒十七十八兩年分各隊兵勇所用火藥銅丸等項價值庫平銀六千二百九十五兩一錢二分七厘又除提銀易錢備放各隊車駄脚價動用庫平銀四千兩統計用過庫平銀六千八萬九千五百四十兩零五錢五分四厘七毫八絲四忽實在剩存庫平銀一萬九千七百一十七兩九錢七分零五毫一絲七忽以備發放下屇鹽糧等項之用又查上屆報銷剩存舊管巿錢二千二百八十六千三百四十八文新收由練餉銀内三次提動庫平銀四千兩隨時照依吉市銀價易錢計易巿錢一萬二千七百四十千零零四十文舊管新收共計巿錢一萬五千零二十六千三百八十八文開除給過派往各處緝捕賊匪馬步各隊官兵勇夫所用戴運軍械火藥等項車馱脚價巿錢一萬二千五百九十一千五百文實在剩存巿錢二千四百三十四千八百八十八文以備發放下屆車馱脚價之用奴才等督飭管理糧餉委員按欵詳覈委係實用實銷並無浮冐情弊除將該官兵委員勇夫等城池旗佐銜名支過各項銀錢數目起止日期並各隊開補倒斃馬匹毛片口齒及各隊置做旗纛號衣物料名色數目逐一分晰造具清册分咨户兵工部查覈外合將奴才等循案截期彚請覈銷緣由理合恭摺具陳伏乞皇上聖鑒飭部覈銷施行謹奏奉硃批該部議奏欽此○○奴才長順沙克都林札布跪奏爲巡查參山一年事竣循例恭摺具奏仰祈聖鑒事竊查吉林所屬產參各山自咸豐三年奏明停採酌定巡查章程每年春秋冬三季酌派官員按季分查夏季草木暢茂稽查尤爲緊要由内外城副都統親歴督查一次以昭愼重統俟結報到齊彚案具奏歴經遵辦在案又因前經停查之烏蘇里江綏芬河二處江河西岸係寗古塔三姓二城管界仍由各該副都統派員分季稽查其吉林所屬之英額嶺一帶產參山塲及各外城副都統應查參山上年夏季因分飭揀派統領三姓馬步練軍頭品頂戴軍機處兩次記名副都統花翎恊领裴凌阿巴圖魯儂英阿督帶馬步官兵入山搜捕餘匪曾經隨時奏明暫行停查在案至春秋冬三季吉林所屬之英額嶺揀派雲騎尉喜隆阿玉喜全和寗古塔應查之綏芬河據派花翎防禦隆常雲騎尉延福玉山三姓應查之烏蘇里江據派佐領全安防禦富海雲騎尉海亮阿勒楚喀應查之羅拉寗山據派雲騎尉慶安全亮雙春等查明並無偷穵老山參枝情事均經先後結報前來除仍按季派員嚴飭遵照定章實力巡查以杜弊端並取結存查外所有一年内稽查參山事竣緣由理合恭摺彚案具奏伏乞皇上聖鑒謹奏奉硃批知道了欽此○○奴才長順沙克都林札布跪奏爲吉林通省旗營各官兵實形困苦請照黑龍江俸餉統按八成實銀放給以示體恤恭摺具陳仰祈聖鑒事竊查吉林俸餉自咸豐初年折减以來每年僅領一半實銀至今已三十餘年每遇旗操見其形容之憔悴藍縷之難堪無有不惻然動念者近來該官兵等於額支俸餉之外雖有所撥隨缺地租聊爲沾潤無如積困已深實有杯水車薪之勢故在内顧無憂者持此膺差已形竭蹶若家累本重食指浩繁幾至時呼庚癸倘不及時補救不但於旗務有碍甚非所以仰體聖主軫恤旗僕之至意奴才長順曾於光緒十五年間奏請歸復舊制通省俸餉一律改發實銀嗣經部議俟部款充裕再行奏明辦理奴才等受恩深重自應共體時艱曷敢妄行瀆請伏念吉林爲國家根本重地整飭戎行尤爲急務該官兵等於此日受豢養之恩卽於他日備于城之選况黑龍江通省俸餉向按八成支放不扣减　吉林與黑龍江唇齒相依同一邊陲不宜歧視合無仰懇天恩俯念吉林旗僕生計維艱准照黑龍江俸餉成案統按八折實銀發放以示體恤如蒙 
 
 

Page 14

 
 
兪允所添俸餉卽在本省應征地丁租稅項下核實動支從此吉林旗營官兵積困得以稍紓培元氣而壯邊威均在此一舉矣奴才等爲思患豫防整頓旗伍起見是否有當理合恭摺具陳伏乞皇上聖鑒訓示謹奏奉硃批户部議奏欽此○○奴才長順恩澤跪奏爲吉林靖邊防軍馬步各營曁邊務各局用過薪公餉乾等項銀兩循案截期核銷恭摺仰祈聖鑒事竊查吉林防軍原設馬步二十營三哨按年由部拔領防餉銀八十二萬兩光緒十二年經原任福州將軍穆圖善辦理東三省練兵乃宜由防軍内抽拔馬隊一營步隊二營歸吉字營訓練隨帶原餉按月由防餉内提歸其核發報銷又於光緒十一十三等年兩次奉旨裁兵節餉籌辦河南工賑經前督辦將軍希元等先後奏准將靖邊防軍馬步各營裁撤正兵一成撤運長夫五成惟後路馬步三營兵力覺單僅裁長夫五成所節餉銀由部撥防餉内按年分季扣留等因各在案所有光緒十七年以前收支各欵業經奏報核銷兹自十八年正月初一日起截至十二月底止計期一年專案報銷以重帑項查前銷賸存舊管庫平銀十二萬六千三百三十一兩五錢零八釐五毫三絲五忽新收十八年分由京部庫領到防餉庫平銀七十四萬一千九百三十二兩二共計銀八十六萬八千二百六十三兩五錢零八厘五毫二絲五忽内開除靖邊防軍馬步水師各營官弁兵夫曁各局處委員出識薪公餉乾運脚津貼製造旗幟號衣帳棚布帆修船工料等項並富克錦城官兵俸餉共計庫平銀七十三萬五千一百八十三兩九錢九分零五毫四絲實在應賸庫平銀十三萬三千零七十九兩五錢一分七厘九毫九絲五忽歸於下屇案内報銷一切動支各欵奴才等督飭局員按欵詳核委係實用實銷並無浮冐除造具細册咨報户兵工部查核外所有收支防餉截期核銷緣由理合恭摺具陳伏乞皇上聖鑒勅部核銷施行再三姓富克錦城官兵俸餉該處荒地尚示升科應行暫由防餉項下動支合併聲明謹奏奉硃批該部議奏欽此○○長順等片再吉林寗古塔三姓各該副都統從前每屆夏季循例親督官兵進山巡查屬界產參各山藉便搜巡寗三塔三姓接界之蜂蜜山子地方會哨巡查二次嗣因馬賊滋擾防剿吃緊飭派寗古塔練軍開復副都統銜花翎恊領鏗僧額巴圖魯委營把總恩祥督帶馬步各隊進山搜捕並咨札各副都統恊領等一體派兵會合兠拿暫停會哨屢經將陳請停止會哨緣由具奏奉旨允准欽遵辦理在案兹屆本夏令會哨之期各城山塲遼濶雖盜匪較前平靖仍恐有未盡餘孽伏處濳藏是以奴才等揀派寍古塔練軍開復副都統銜花翎協領鏗僧額巴圖魯委營總恩祥督帶馬步官兵入山認眞搜捕並咨札各副都統協領等一體派兵會合兠拿務期凈絶根株克靖邊圉此次山内如有棚民窩留盜匪飭令一併驅逐拆毁窩棚俾盜賊舞潜蹤之所至吉林寍古塔三姓各副都統本年夏季循例入山會哨巡查之差若令分帶官兵前往仍恐隊伍不敷分撥地方旣覺空虚餉糈亦難支應相應援案請旨仍令該副都統等暫停會哨以節經費而資守衛謹帶官兵前往仍恐隊伍不敷分撥地方旣覺空虚餉糈亦難支應相應援案請旨仍令該副都統等暫停會哨以節經費而資守衛謹附片具奏伏乞聖鑒謹奏奉硃批著照所請兵部知道欽此○○長順等片再查吉林練軍頭二四起統領開復儘先協領花翎佐領明順調充靖邊親軍統領遺差揀以副都統銜花翎儘先恊領開復佐領世襲雲騎尉貴慶接充又頭起委營總花翎佐領奇琛巴圖魯富陞撤委遺差揀以花翎恊領銜記名佐領驍騎校法克精阿巴圖魯勝福接充又二起委營總記名防禦藍翎驍騎核勝春另有差遣遣差揀以五品藍翎記名驍騎校成喜接充又四起委營總花翎驍騎校貴德撤差遺差揀以佐領銜花瓴防禦全貴接充又洋槍右翼委營總花翎雲騎尉綳僧額巴圖魯全泰撤委遺差揀以頭品頂戴記名副都統記名恊領花翎驍騎校拉利巴圖魯連祥接充又驍勇右營步隊營官花翎儘先遊擊管開元因病請假遺差揀以中營前哨哨官儘先把總趙德慶接充俾資防練而專責成除咨兵部醒核並飭各該員各在原防處所註紥巡緝外所駐更換練軍統領營總營官等員各銜名理合附片具陳伏乞聖鑒謹奏奉硃批兵部知道欽此○○頭品頂戴兩廣總督臣李瀚章跪奏爲副將員缺緊要懇恩俯准揀員借補以裨操防恭摺具陳仰祈聖鑒事竊照案准兵部咨廣西義寍協副將唐元芳病故所遺義寗恊副將員缺係題補第一輪第二缺應用儘先人員旣據扣留迅揀儘先合例人員請補等因當經轉行遵照查武職扣留外補各缺例應將儘先人員挨次請補又准兵部咨湖廣總督張之洞奏武職借補章程展限將滿各省提鎭以下各員候補尚多壅滯懇請續展限期以資策勵而免向隅一摺議再展限五年限滿之後卽行奏明停止惟大銜借補小缺原因疏通儘先並不核計名次是以自推廣章程後各省遇輪用儘先出多以銜大者借補遂致本班儘先人員名次在前者轉難按班序補未免向隅今年限旣准展緩其限制亦應量爲變通擬請嗣後除提督總兵兩項人數衆多補缺較難准其借補副將叅將外其副將祇准借補叅將叅將祇准借補遊擊遊擊祇准借補都司都司祇准借補守備守備祗准借補千總千總祗准借補把總均不借至二級卽自此次定章奏明奉旨之日起按照各省憑限减半計算作爲接到部文日期以後五年限内均照此次奏定章程辦理等因於光緒十八年十二月二十五日覆奏奉旨依議欽此咨行通飭遵照在案伏查廣西義寍協副將駐紥桂林府屬之龍勝廳城係苗疆烟瘴題缺必須熟習情形能耐烟瘴之員方克勝任兹會同廣西提督臣蘇元春在於儘先副將班内逐一遴選均於此缺人地未宜碍難遷就請補隨按照部定借補章程在准借補各員内選得欽奉諭旨著發往廣西差委之記名總兵馬進祥年五十三歲係甘肅固原直隷州人由武童投効軍營節年剿辦陜甘哈密等匪出力遞保請以提督記名嗣經部議改爲以總兵記名遇缺請旨簡放光緒九年十一月初七日奉旨依議欽此該員謀勇兼優樸誠善戰前經委署義寍恊副將能耐烟瘴熟悉地方情形所辦操防緝捕諸事宜均能著有成效前在外省軍營並無叅革朦保情弊該員係記名總兵借補副將核與部定借補章程相符以之借補義寍協副將洵堪勝任惟署缺應用儘先副將人員兹以記名總兵借補與例稍有未符第人地實在相需例得專摺奏請合無仰懇天恩俯念要缺需員准以記名總兵馬進祥借補義寍恊副將俾收得人之效如蒙兪允請俟部覆到日再行照例給咨赴部引見以符定制臣爲副將員缺緊要起見謹會同廣西提督臣蘇元春合詞恭摺具奏伏乞皇上聖鑒敕部議覆施行謹奏奉硃批兵部議奏欽此○○李瀚章片再留署廣西右江鎭總兵張春發前因請假葬親交卸回籍當將該員交卸起程日期附片奏報在案兹該員葬親事畢回抵廣東省城應即飭令迅回右江鎭總兵署任以重職守除檄飭遵照外臣謹會同護理廣西巡撫臣黄槐森廣西提督臣蘇元春合詞附片陳明伏乞聖鑒謹奏奉硃批兵部知道欽此○○頭品頂戴甘肅新疆巡撫臣陶模跪奏爲新疆城署工程原保武職遵照部議分别刪改謹繕清單懇恩給奬以示鼓勵恭摺仰祈聖鑒事竊新疆城署各工在事出力人員光緒十五年經前護撫臣魏光燾擇尤奏請獎叙奉硃批該部議奏欽此上年九月臣准兵部咨奏光緒四年陜甘總督左宗棠　保修理蘭州城工武職不過五十餘員今新疆城署各工保奬武職員弁至六百餘員之多少其所保頭品頂戴及提督銜總兵用均與定章不符請旨飭下甘肅新疆巡撫將保奬員數靥中刪减按照尋常勞績覈實開單奏奬再行辦理等因奉旨依議欽此欽遵咨行前來仰見朝廷論功行賞之中仍寓愼重名器之意飭據各旗開單詳覆臣再三核定凡原保頭品頂戴提督銜總兵用各員均照部議另核請奬回不敢有違定章至保奬員數原奏六百三十七員核减二百一十員擇其尤爲出力者酌保四百二十七員查前項工程各員弁於窮荒冰雪之地搜巖採幹掘土成基操防之餘日事畚揷不費公家多銀兩城垣衙署犂然備具綜計大小三十餘起卽照原奏人數議奬較蘭州修補一城准保五十餘員分起計算實屬有减無增兹復核减三成之一尤未敢稍涉冐濫相應繕具清單籲懇天恩俯准一體給奬以示鼓勵出自鴻施各員弁履歴清册業經魏光燾遵部查核邀免再造所有遵照部議刪改城署工程原保武職緣由謹會同陜甘總督臣楊昌濬恭摺具奏伏乞皇上聖鑒訓示謹奏奉硃批兵部議奏單併發欽此 
 
