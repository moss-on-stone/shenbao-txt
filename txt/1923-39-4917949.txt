# 1923 - 39 - 4917949

 

Page 1

 
 
第一萬七千九百四十九號;中華民國十二年 西曆一千九百二十三年二月九號
星期五 * *   
 
 

Page 2

 
 
第一萬七千九百四十九號;中華民國十二年 西曆一千九百二十三年二月九號
星期五 * *時評 
[無奈之何（冷）]  
　　議會不通過國庫劵政府無奈之何政府自發行變相之國庫劵議會亦無奈之何此等無奈之何之事實足以代表今日國中相互間有關係之一切事也 
我旣無奈爾何爾亦無奈我何在我權力可及之地我爲我政在爾權力可及之地爾爲爾政如屬個人若是爾爲爾我爲我之行爲已有背於互助之公例况原屬於公共之國事耶宜乎有此寸斷節解之現狀也 
學政之潮學議之潮工軍之潮民官之潮其釀成之者無不由此而由此以後更將入於永無奈何之域矣嗚呼此之謂萬刧 
[命令]  
 
 

Page 3

 
 
第一萬七千九百四十九號;中華民國十二年 西曆一千九百二十三年二月九號
星期五 * *二月四日大總統令張汝霖授爲陸軍中將李學瀛加陸軍軍醫總監銜張樹田富連瑞均加陸軍中將銜程侍墀杜奎李名山年德壽田德山何桂榮楊樹德白鶴鳴薛葆筠均授爲陸軍少將李連仲李靑胡國英劉鳳藻雷恒成張慶榮均加陸軍少將銜楊學濤加陸軍軍醫監銜陸金圃授爲陸軍憲兵上校楊華俊米國賢李紹賓王兆龍　述棟辛樹榖恭訥春趙源龔德瀚于淸劉全福楊尚賓均授爲陸軍步兵上校王敬壐授爲陸軍騎兵上校王冠英授爲陸軍砲兵上校此令 
又令兼陸軍總長張紹曾呈請任命孟廣隆爲陸軍第三師輜重兵第三營營長應照准此令 
又令兼陸軍總長張紹曾呈請授穆吉士爲陸軍步兵中校並加上校銜朱國輝爲陸軍憲兵中校劉鳳洲任錦春張炳城袁桂林陳書紳高文豹王雲卿吳連瑞王貴爲陸軍步兵中校馬鴻駿爲陸軍騎兵中校張毓森爲陸軍砲兵中校關玉恒加陸軍步兵中校銜王廷桂霍原璧爲陸軍砲兵少校並加中校銜鄭漢儒燕德林陳玉山張葆鏞盧炳耀劉永慶李連凱王毓幹趙允吉許步靑陳克俊周維善孟繼楓卓孔照王慶祥邢　源李和黃國昌馬履升劉謙爲陸軍步兵少校劉照發關壽彭王寳林于子龍爲陸軍騎兵少校陳明善張華堂楊卿雲尚文炳加陸軍步兵少校銜劉樹春加陸軍騎兵少校銜玉延福爲陸軍二等軍需正王敦賢爲陸軍三等軍需正張志宣爲陸軍三等軍醫正均照准此令 
又令兼陸軍總長張紹曾呈請授李　爲陸軍憲兵少校劉光薇爲陸軍三等軍需正均照准此令 
又令吳經明晋給二等文虎章謝霈晉給三等文虎章劉振聲李世恩均晋給四等文虎章此令 
[國内專電]  
　　北京電陽（七日）參院流會（七日下午七鐘） 
　　北京電七日衆院議决休會十五天公債因政府用途未開催開來再議并聲明未通過前不得發行又議中東路外交禁旁聽張沈孫出席說明（七日下午七鐘） 
　　北京電新公債細賬開不出國會决難通過昨劉在部密議以年關需欵决另用名目發行不交國會先發（八日下午四鐘） 
　　北京電陶立聲明崇文門稅收支按月登公報已無餘欵陸部來提分文無有請派員到局詳查 
　　北京電外銀團息財部請借提善後借欵鎊虧保證基金已拒絕安格聯聲言不負保管新公債基金責（八日下午四鐘） 
　　北京電財部今日先發流通劵二百萬原議新公債以國會將休會仍變相發行（八日下午四鐘） 
　　北京電鹽務稽核會辦韋氏今日就職卽函各關係銀行速放十二月鹽餘（八日下午三鐘） 
　　北京電孫傳芳撫州電院部索上游司令部欠費二十萬王承斌電院部請發直隷協餉八十萬元曹錕吳佩孚連電爲第二十師第十四師索餉（八日下午四鐘） 
　　北京電衆院李盛鐸饒孟任派反對黃郛黃請通過再就黎促黃速就因定靑（九日）就職（八日下午四鐘） 
　　北京電議長薦陳某爲隴海督辦致勞之常命令擱淺（八日下午三鐘） 
　　北京電皖公團電院各界阻止阮護理并懇許勿交代（八日下午三鐘） 
　　北京電許電院裁兵費已籌足十八萬若撥付後不裁奈何請中央索一保證欵項卽付（八日下午三鐘）　　北京電七日報界再請釋林超然免吕均并訪警廳允書面答覆（八日下午四鐘） 
　　北京電七日學生代表見黎請免彭黎不允（八日下午四鐘） 
　　北京電衆院張伯衍提凌文淵查辦案（八日下午四鐘） 
　　北京電政府决派江亢虎赴俄　　北京電俞鳳韶農部派爲駐滬委員檢查上海各交易所並直接徵收交易所稅項（八日下午一鐘） 
　　北京電使團得開封外人電豫匪又起在留外人索安全保障　　北京電道淸路歌（五日）工人休息　　北京電昨張紹曾見黎自言處置兩廣得策與孫岑願協商統一可望成功（七日下午九鐘） 
　　北京電黃郛今日正午在太平湖讌兩院議員疏通同意票 
　　北京電使團對十二年公債尚無表示（七日下午九鐘） 
　　北京電三百萬特種庫劵現市價只値二成中國震義兩銀行擬包辦各銀行均反對（七日下午九鐘） 
　　北京電張紹曾電請許世英到京整頓航空署潘矩楹擬調將軍府而以張紹程升署長已電保徵同意（七日下午九鐘） 
　　北京電濟南電熊炳琦以齊魯銀行出面向日本訂借外債三百萬魯人决通電聲討（七日下午九鐘） 
　　天津電確訊旅津日人民團會向東亞興公司借銀七十三萬兩已於一月十日簽字此欵作收買全部日租界房屋土地之用又於魚（六日）晚假日界花園公會堂開會到會者三百餘人議案如下（一）土地家屋收買費及特别條例議案（二）土地收買費還債案（三）特别會計土地家屋收買費歲出入預算案末謂倘中國人反對則運動各國贊成 
　　天津電張紹曾派代表何雯來津謁老叚徵求統一意見段覆函贊成張之主張（以上七日下午六鐘） 
　　漢口電蕭虞（七日）佈吿勸京漢工人勿受愚弄尅期開車除已令軍警嚴拿首要外倘再頑抗卽以軍法嚴懲晚間消息二十五師補充永團長領使署張參謀長等向工會調停勸開車並允呈部撤局長及賠償六千元工會臨時提出撤去補充團軍警等五條件路工分會長林祥謙出手槍示威永團長等退出會場復率隊向工人攻擊結果斃工人三十二名傷十二名捕獲十餘人林祥謙斬首示衆旋吿各站長分别認領被捕工人服務並預定十一時漢站開車但工人多逃避聞准出示勸各回站服務（八日下午一鐘） 
　　漢口電京漢工潮擴大但官廳消息北段鄭州站經靳雲鶚將高姜等五名工頭綁縛迫令開車囗囗站魚（六日）開兩列貨車北上一列貨車南下囗囗偃城亦通車蕭耀南訓令補充團三營魚（六日）虞（七日）分赴劉家廟大智門等處保護車窗聞决定虞日施行南段開車辦法武漢兩商會約京漢工人定虞日在漢開聯席會議擬電請洛豫各當局酌量容納工會要求俾早解决　　漢口電站訊京漢路交通庚）八日（午前三時恢復江岸工會及全省工聯會均經蕭令封閉並有將各分會封閉消息楊某等三名官廳認有鼓動工潮嫌疑虞（七日）均被捕當夜解軍法處審訊虞晚江岸押車軍警因工人不肯開車致斃工人三十二名杜錫鈞傳知南段辦事處備棺收殮（八日下午十鐘） 
　　漢口電鄂商聯會陽電府院部請速持平解决京漢工潮有若不急謀解决誠恐内釀商埠金融緊迫之險外啓各國共管路政之機等語湘鄂路虞日罷工 
　　漢口電虞日武昌商會選會長吕珩伯正左仁親副（以上八日下午十鐘） 
　　漢口電揚子工人新要求八條魚（六日）已提出廠長請延長答復 
　　漢口電蕭耀南子疾全愈已照常視事（以上七日下午十鐘） 
　　吉林電龍井村天圖公司東（一日）成立開始辦公省委趙延桐爲董事　　吉林電交涉署長榮厚辭職照准政廳鄭頤頃回寗朱禮和代理 
　　吉林電永衡官銀號發新帖一萬萬吊現貨復飛漲年關軍政費無 
著財廳張羅甚急（以上八日上午十一鐘） 
　　蘭州電省城一帶盜匪橫行紳民組織鄕團以資保護 
　　蘭州電省參事會魏丞遠提議取締沙底銅元陸督由津運到鑄銅元機器擬三月間改造以上七日下午一鐘 
　　香港電今日佛山日船由省來港有海賊先下船欲圖刼但賊魁之子預早向該船出首船主電英領派摩軒艦尾隨保護來港故無從下手中途有一人投海欲遁被摩軒追回或疑此爲匪魁船到港由警搜查扣留十餘人（八日下午九鐘） 
　　香港電沈鴻英魚（六日）通電此後地方政務應由胡省長主持臨時派委各員進退悉惟所命請孫岑回粤主持善後省垣駐軍太多已將所部調駐郊外等語 
　　香港電李易標通電撤消所委鹽運使等員將軍隊調郊外本市治安請楊希閔維持並請孫岑回粤　　香港電劉震寰魚日電吿所部任陳兩旅支（四日）入惠州城楊坤如率部他往 
　　香港電沈鴻英司令部現移設韶關李晚標移設西村麥勝芳移設高塘古日光移設總統府 
　　香港電沈鴻英今日宴報界發表意見 
　　香港電新市長林雲陔今日接事　　香港電謝文炳部受許崇智改編近由湘邊取道坪石回粤將會合某軍反攻韶關 
　　香港電滇軍昨日開會歡迎金漢鼎金定今日來港將赴滬謁孫 
　　香港電沈軍前後繳各軍械共槍五千餘砲十餘 
　　香港電楊希閔世（三十一）電石龍促劉震寰回省劉微（五日）通電扼守廣九路及府門一帶候孫調遣省垣治安推滇軍負責 
　　香港電省會昨閉會（以上八日下午八鐘） 
特約路透電 
[南北政局記]  
　　八日北京電中外人士現甚注意財政現局國會在陰曆新年前未必能通過十二年公債政府現欲提取鹽餘若干及向各銀行商借二百萬元此借欵非公債可比不必由國會通過 
　　八日北京電聞加拉沁復將任蒙藏局長總理希望其助同辦理收復外蒙之舉 
　　八日北京電黑龍江因俄人時在中東鐵路附近滋擾特開軍務會議决議增厚沿路兵力滿洲里黑龍江各增兵一旅黑河增兵一營另以一旅長駐黑河長春間　　七日北京電岑春煊派代表賚書致總理願助同辦理統一事務 
　　七日廣州電魏邦平昨日被釋今日已起程赴香港聞此乃釋放條件之一沈鴻英現調軍移駐北江北江各縣現有小戰由此觀之桂軍未必有求和平之誠意現各軍各自爲職而相仇抗 
 
 

Page 4

 
 
第一萬七千九百四十九號;中華民國十二年 西曆一千九百二十三年二月九號
星期五 * *   
 
 

Page 5

 
 
第一萬七千九百四十九號;中華民國十二年 西曆一千九百二十三年二月九號
星期五 * *   
 
 

Page 6

 
 
第一萬七千九百四十九號;中華民國十二年 西曆一千九百二十三年二月九號
星期五 * *特約路透電二 
[最近滿洲之中日交涉案]  
　　八日北京電日人方面消息滿洲近有三案日本軍警曾遭攻擊第一案發生於一月二十九日日兵一隊由長春巡游至附近某村叩某華人宅擬詢問路途宅内忽有人開槍擊斃日兵一名第二案發生於數日後地段與前相近華兵若干涉鐵路交通不服日警察之勸吿而痛毆之且竊其手槍搗毁崗所一部分第三案發生於一月二日其地在公主嶺日兵一隊爲中國警察一名開槍轟擊三案已由當地日領事與華員交涉 
[漢口之大工潮]  
　　八日漢口電今日午後軍事當道命罷工者在十基羅邁當處上工工人不允軍隊開槍擊斃三十七人傷多人開槍之兵現已開回武昌英團綀隊奉命出防以備不虞 
[香港盜刧輪船案]  
　　八日香港電瑞安輪船海盜刧案委員會報吿已提交立法議會委員對於船長及船員於遇刦時之行爲並無詆詞並稱讚衛夫之能盡職惟船長大副及二等機師在遇刦前不無有疏忽之處報吿之結語謂無論香港施何防盜計劃但非俟附近華境恢復公安則僅能一部分收效故禍根實在香港海面之外云云 
[香港限制加租展期]  
　　八日香港電港督今日在立法會議宣稱擬將取締加租例之期限展長一年 
[土耳其限期外國兵艦出境]  
　　七日君土坦丁電今日士麥那土司令照會協約國艦長謂若不遵令於夜半前駛出士麥那則渠奉有訓令將實行驅逐協約國高等委員對此要求已提出嚴重抗議並加警吿謂土人如欲施行强迫舉動則必有重大後果士麥那法領事報吿謂法國僑民大爲惶擾請准避登刻泊士麥那之法船與法巡艦土報載君士坦丁司令訓令凡各軍官無論名在現役或退伍册者皆須立即報名否則加以懲治 
　　七日君士坦丁電士麥那土軍司令已　短外國軍艦退出士麥那之時限前定夜半之前今改爲今晚日落時協約國軍高等委員已命各艦非接本國政府訓令不得駛離 
　　七日倫敦電英法内閣已商定拒絕土耳其要求外國軍艦退出十麥那之舉並警吿安戈拉謂已命令各軍艦於被攻時設法自衛 
　　七日倫敦電倫敦有責任方面認土人要求協約國軍艦退出士麥那一舉爲極無理由因墨達尼亞條約在和約未簽字以前仍然有效也士麥那之英艦現保護英人利益必不遽即退出云 
　　七日君士坦丁電法國高等委員貝爾將軍與土國新聞記者晤談時謂土報對法之語調忽然變更尤以對於法國在洛桑調停舉動爲甚此事殊可訝異土代表在最後時間始變異其態度以接到安戈拉來電故也深望此電不致如激成法普戰爭之愛姆斯電云 
　　七日君士坦丁電現泊士麥那之外國軍艦英巡艦開萊泊索號法巡艦愛萊勒蘭號亦在其列據獨立方面消息自墨達尼亞簽字後十麥那港口卽布有水雷今無水雷之水道距海濱排砲僅有數碼之遙 
　　七日洛桑電伊斯美將軍與各主要土代表今日已離洛桑 
[魯爾區域之法德爭端]  
　　七日巴黎電（法人無線電）法報稱洛桑談判之停頓法國不能負責法國已竭力利用其因安戈拉法土合同而得之優惠地位但始終證明法國並無私意云袁代表已抵羅馬與意相晤談俄代齊吉林由洛桑返國昨抵柏林 
　　七日巴黎電工程部長特羅克氏今日言及魯爾事謂國際火車之交通現可維持而煤之運輸現漸增多　　八日巴黎電半官文吿解釋近許德總理古諾來游魯爾之理由謂德國閣員來游本所不禁但今因古諾魯爾之態度及其秘密煽惑之運動法政府已設法不使此種事件復見於將來苟有犯者必加處置云 
　　八日倫敦電法德間在魯爾之齟龉現仍未息愛爾白菲境内之赫克斯華根·韋美爾斯宼成·及阿夫拉資三處已爲法兵所佔故由魯爾通入英軍區域之各線已被控制德國商業之一大出路遂因此而閉塞現僅有沿海口岸尚通耳法人出示毁拆鐵路者於軍事審判後得處以槍斃之刑德員被逐者續有多人特萊夫斯與魯維格夏芬之鐵路監督亦在驅出之列鐵路因罷工風潮顯無秩序巴伐利亞邦領土内之路政全由法人接管比軍區域内各車站現皆關閉 
　　八日柏林電愛森消息杜斯堡航業家不允將河捐與關稅繳付法人故已完全停止卸貨此事將礙及實業區之接濟 
　　七日巴黎電（法人無綫電）工程部長特羅克氏由來因歸來向新聞記者述德政储阻撓鐵路交通破壞運輸之手段謂德政府鼓勵鐵路員役施行毁壞方法以更換信號爲最著幸法人之司路務者沉靜處事得免禍患昨日柯白倫斯附近德人居然將由阿斯頓開至巴塞爾之快車脫出軌道今軍需與軍食之運輸及國際交通確可維持無恙法人已設法開出運煤之車三次此後可陸續加鑻河道交通業已恢復昨有貨船十三艘由杜斯堡被解至魯羅特口岸 
　　七日巴黎電（法人無線電）哈佛通信社否認德報所載刻在魯爾之意國技師已有出境之意一說魯爾電報交通聞常被阻法人爲阻止德人繼續毁壞鐵路起見已决定將施行毁壞者送交軍法科究辦法當道勸德國官吏於法人保護之下照常供職將來與德國談判時當有保障德員俸金與休致金之條欵愛森市長路德氏見對法抵抗力漸見衰弱特請各工團領袖運動全體工人德政府已發行面額五萬馬克之鈔票 
[意國批准華府公約]  
　　七日羅馬電國會投票表决批准華府會議關於中國土地完全條約同意者二百六十七票反對者十九票又表决修改中國稅則條約同意者二十六十二票反對者二十四票 
[法國討論華府公約]  
　　七日巴黎電賴拉爾第氏今日擬定衆院外交委員會對批准四國太平洋海軍條約之報吿該議案於約中第三條加一保留案規定如協約國關於太平洋島嶼之權利爲他國侵逼之行動危及時法國應以兵力助同防禦之義務並聲明此約不含有聯盟或參與防衛行動之義務報吿員主張附上載之保留案批准此約 
[美總統交議英美債務合同]  
　　七日華盛頓電哈定總統今日以籌還美債委員會之報吿書送交國會請批准美英債務同並請實行商船津貼案因防免損失與收還債欵同屬重要也委員會報吿書之斷語謂美英合同保全債務之完全並爲整理各國戰債之第一大步驟哈定總統深以此言爲然參議員史摩特氏提出議案擬修正債務法俾可接受美英合同及以後他國方面之同樣解决哈定總統稱英債之解决美國每年可收入一萬五千萬元惟美國現經營國有之航業每年損失五千萬元如津貼案不批准而國會又無補救辦法則當軸惟有淸理聽人恥笑耳 
[各國近事記]  
　　日倫敦電英公主去年嫁與萊塞里斯子爵今已生子 
　　七日巴黎電南森博士刻在莫斯科已與賑災會及俄政府之代表議定俄災善後辦法 
　　七日華盛頓電中美洲大會已簽定和平聯好條約美國務卿官稱爪地瑪拉與洪都拉斯二國决議將界務爭端請哈定總統判决 
　　七日倫敦電今日法佛郎價七四·八○比佛郎價八四·八五意里爾價九六·七五德馬克價在十七萬至十七萬五千間紐約鎊價四元六角七分七五 
[公電]  
　　福州來電各報館本日十時閩局善後會議公民大會公决請林森退職薩鎭洋　閩自治省長設參事會工黨女界加入 
　　武昌肅耀南電各報館均鑒此次京漢鐵路罷工風潮原係奸人從中鼓惑别有陰謀前於支日據報漢口路工一體集會停業當以該工人等受人誘脅情有可原迭經責成駐在軍警娓婉開導至再至三迄無效果虞日午後五時適有南來列車將次抵漢當地匪徒裏脅工人約共數千名麕集車站附近勢將拆毁軌道阻止行車軍警長官向前勸說詎匪徒暗藏手槍突於人叢中直向勸導官長狙擊並撲奪軍隊槍枝一時秩序大亂軍警爲正當防衞維持地而起見不得已開槍格鬭格斃匪徒多人奪得手槍十餘枝匪驚散所有工人以匪徒格斃恢復自由情願照常工作已於當晚開車地方安靜如常誠恐遠道傅聞失實特電奉聞敬祈照察再匪徒煽惑武漢各工廠及希圖擾亂地面各詳情容後續逹蕭耀南叩庚印 
國内要聞 
[北京特約通信（危言）]  
　　十二年公債之經過及内幕國會方面之意見劉恩源出就財長以其叔岳楊壽枬長鹽署外間無不謂其以楊爲靈魂當時所傳楊之過年計畫爲與外人交涉放回兩月鹽餘並提民二存儲之鹽務另欵及從他方面搜括約可得一千餘萬旋以正金之俄法債券交涉鹽餘不能發放又大起恐慌而鹽庫券之議十二年公債之議傳說紛紛莫衷一是上星期四五間有人晤財政兩次長詢以公債庫券諸說皆矢口不承上星期六之閣議後亦只聞財政可有辦法然尚未全定且須待一次之特别閣議而星期日之午劉凌乃先宴銀界後宴議長發表千二百萬緊急政費短期公債之主張並要求衆院咨文一到立發通吿開會是晚九時咨文到衆議院昨日即開緊急會議而公債之内容及其經過事前絕少聞知眞所謂迅雷不及掩耳者也 
昨日開會之前有人以此事詢楊楊聞我未與聞内容不悉又有人以此事詢總務廳長彭解彭亦謂事前絕對不知及取部印時始知有發行公債咨請國會通過之事然則與聞此事者誰乎劉之就任前後與王克敏過從甚密其與之同行者惟凌文淵據劉宅中人傳出凌每日侵晨即至劉處坐客廳中候劉起牀劉起即入二人密談許久卽同車赴石老娘胡同王宅某日吳景濓張伯烈同往訪劉劉凌與吳在一室中密談楊陪張坐於别室楊偶入劉吳凌共坐之室三人即中止其談話說者謂主持此事者爲凌及錢懋勛而定此計畫者即王克敏劉當就職前深慮年關之無法王曾吿劉氏君但放心上臺我可代籌千餘萬及上臺以後乃獻此千二百萬公債之策條例一切皆在王宅草議並由王與銀行界接洽大定以後始行提出故出席國會一切說明全仗凌氏其中有何暗幕不獨他人不深知即劉恩源恐亦坐在鼓裏也 
今之攻擊此項公債者爲三百七十萬特種庫券之收回此庫券爲自民七以來歷次發行存留市面之物據凌在議塲所報吿謂因其本以崇文門稅欵爲擔保而爲免一稅源兩擔保之嫌不得不收回者然此種庫券在公債說未發生前市價只得二折至最近數日王克敏主持之某銀行在外收買始漲至四折有人計算以二折計三百七十萬庫券在市面原只値七十四萬即今漲至四折亦不過値一百四十八萬而使國家以三百七十萬之票面收回使人民加八成至六成之擔負其損害國家已不可言喻即依發行之八二扣計算庫券收回時有此庫券之銀行立得一倍之利益王凌錢諸人之獻此計畫其中不實不盡可想而知承攬此庫券之銀行或云五家或云六家皆由王氏糾合者據聞此種庫券王氏所主之銀行存儲獨多故爲此淴浴之計以謀少數人之利益而其他無分之銀行則大不謂然人言嘖嘖昨日衆院議塲某議員質問有恐財政官吏與商家勾結有損國家之語即對此而發今日一般人議論皆謂此爲最大黑幕即銀行中人亦謂如無此種好處則十二年公債必發不成也 
國會方面之傾向如大小孫兩派本來即不贊成張閣對此公債根本反對其他小團體中不滿劉恩源者或與張英華有關係亦根本反對但只占少數其多數議員則對發行公債之政策大體上不反對而對内容主修正語其内容則有謂經手費太多者有謂緊急政費四字必立標凖者如吳榮萃之意見書謂此債是紙面抵銷非市塲銷售不應有經手費又謂軍費政費抵換有擔保之舊債非緊急政費實代表一般之議論然有多數共同着眼之點即在此三百七十萬多主删除此項用途或擬修正爲八百萬債額將收回庫劵之一項除外或擬仍其原額而以三百七十萬指作别用如再维持一兩月政費等非俟開會以後不能定議然大衆趨向已可推知昨日開列用途以付審查之議爲大多數所贊成即注重此項之剔除者也 
衆院昨晚通吿今日下午三時半開全院委員會依院法規定全院委員會人數三分一然如審查終了在席議員能過半數亦可立改大會從事二讀然上午十時衆院打電話至財部索用途淸單則財部總次均不在迄於四時淸單尚未送來財部亦無人赴衆院出席欲審查而無從遂不能開開一般議員以爲劉凌對於自身職務如此鬆懈則來不及通過來不及發行國會當然不負其責而外間論者則謂三百七十萬發生問題則主張者心理已生變換攬銷之銀行亦生異議恐即通過亦難實行故當局有進退維谷之感也又聞今日閣議劉氏出席對於事關財政有另行設法之說如何計畫雖不可知然亦見暗幕揭穿僨已生影響矣（二月六日） 
[衆議院討論十二年公債案]  
　　結果交全院委員會審查衆議院因政府提交籌辦中央緊急政費擬發行八釐短期公債一千二百萬元條例案該院以兩院休會期迫特於五日下午二時開緊急會議提出討論議長吳景濓主席延長時間至三時主席報吿出席三百零六人已足法定人數照議事日程開議主席報吿大總統咨送之發行八釐短期公債條例一案現政府委員財政總長劉恩源次長凌文淵已到院擬出席說明可否請政府委員即行出席錢崇愷主張請劉凌即時出席遂由秘書長鄭林泉導引劉就國務員席凌就政府委員席主席請劉出席說明劉恩源發言謂年關已届政費支絀異常曩之所恃關鹽餘欵以爲挹注者現亦不能動用行政軍政償還債息各欵完全無着迫不得已發行債額一千二百萬元之短期八釐公債特依約法第十九條第四欵提出貴院請予以通過俾度難關至詳細情形請凌次長隨時答覆云云王侃發言謂政府發行公債原爲調節財政之一種方法其擔保品須有妥實而又未曾以作别項抵押者方爲適合此次公債以崇文門稅收作抵押品其實現政府之政費如敎育公府各項開支爲數已屬不貲難免不發生糾葛請政府委員答覆凌文淵答謂王議員所質問誠屬甚當但崇文門稅收之作他項用途者共有三百七十萬已在全債額内扣除王侃發言謂前者政府因魯案簽字期前數小時始將倐約提出國會今又假緊急政費之名發行公債仍照前轍迫促的提出國會其兒戲國會莫此爲甚本席代表國民不願承認此項公債政府所受之損失爲（一）經手費六釐合計全額共洋七十二萬元（二）預扣利息共二十四萬元（三）折扣計洋一百一十四萬元再加已作雜項開支三百七十萬元政府實得不過五百餘萬元此中暗幕當然有人勾引銀行界重利盤剝冀營私利財政總長爲同人所信任且就職未久當然不知此中黑幕又如經理此事之公債司長錢懋勛曾經本院議决查辦今亦雜於其中此亦爲本員附帶的反對理由之一錢崇愷牟琳李伊文先後發言質問此項公債之用途並問政府屢以發行公債爲度過難局之方法其實有限金錢何能供無窮之支出政府究竟以後有無良好辦法凌文淵答謂政府此次發行公債原爲應付財政之窮以後一方對於節儉做去一方將崇文門稅收增加約計每年可多收入七十餘萬萬不至令公債抵欵無着郭議員質問鹽餘之用途何不藉作挹注又保定軍費五十萬聞亦在此項公債項内撥付是否確實凌氏答辭牟琳等認爲不滿意紛起質問劉恩源發言云政府此次發行公債就是爲大家計兄弟到部祇有十一天决無搗鬼情事政府方央能發行公債就過年不能發行公債就不能過年諸位要通過就通過不通過就不通過過其權完全在諸君駱繼漢質問云政府以緊急政費爲名而發行公債使人民增重大之負擔究竟何項政費始列入緊急項下何項始爲緊急政費請政府委員會答覆凌文淵答云年關在即一切之政費開支完全無着爲應付緊急之支出故云緊急政費駱又請詳細解釋凌謂政費支出之緊急才得即是塲下認爲不滿意王葆眞謂凌次長所答覆本席認爲無信用且與羅案有關云云凌謂貴議員如謂與羅案有關不妨提案查辦塲下雙方吼聲大作秩序稍亂褚輔成吕復等質問特種庫劵國會並未通過何以政府遽爾提出劉恩源答稱凡六年後政府所有各案均擬陸續補提至此次緊急政費之用費當於卽日補咨送來寇寇遐主張由財政部將收入支出開單交院再議塲下多贊成之衆請政府委員退席劉凌退席胡祖舜發言主張將此案交付審查褚輔成謂政府提案應先交付審查俟審查畢再行討論錢崇愷謂政府手段狡猾趁此年關將此案提交本院應請同人注意彭養光謂政府未將預算各案提交而先將此案提出未免藐視國會陳蓉光請先付審查主席根據院法第二十八條以胡議員動議先付審查有無附議附議者五人以上又以魏肇文等主張交全院委員會審查褚輔成主張應俟財政委員會審查結果後再交全院委員會審查諮詢有無附議附議者均在五人以上衆請交全院委員會審查主席以交全院委員會審查付表决時在場人數爲三百五十八人贊成交全院委員會審查者二百二十六人多數可决主席以議程已畢宣吿散會時四點五十分旋衆院又發出通啓定六日開全院委員會其文如下敬啓者茲定本月六日（星期二）下午三時三十分開全院委員會審查二月五日大會交付籌辦中央緊急政費八釐短期公債條例一案届時務希凖臨爲要衆議院啓 
[十二年八釐短債之内容]  
　　政府發行十二年公債案五日衆院緊急會議已將此案交付全院委員會審查茲覓得政府所揭布發行公債理由說明書·利率比較表·及公債條例·抵補稅欵辦法等項照錄如左 
（甲）理由說明書查中央政府自各省任意截留稅欵以來所有政費僅恃關鹽餘欵現在關鹽所餘無幾不足挹注中央軍政各費積欠已久從前尚有外債可借旋因各國拒絕對華投資僅恃内債以資挹注惟内國銀行借墊各欵又以財源枯竭不能如期償還欠付至鉅各銀行受此影響營業大都停頓羣以供給政府借欵爲懼中央財政益無辦法去歲秋節幸賴加發兌換券二百萬元及短期公債一千萬元勉强支持現在舊曆年關密邇上項債欵早經用罄十二月及一月分鹽餘適因日本正金銀行對於未經解决之俄法債票問題强欲坐扣如果成爲事實則前此所恃敷衍年關者今將成爲畫餅政費更屬無著倘不預爲籌畫其影響所及實不堪設想本部職司出納責無旁貸再四思維惟有倣照歷届年節各關發行特種庫券辦法延長還本期限改發公債以濟眉急然欲發行公債自非妥籌確定基金難期銷售查有京師崇文門及左右翼稅收每月約在二十餘萬元左右即擬將此項稅收提供擔保發行籌辦中央緊急政費八釐短期公債一千二百萬元所有該稅指撥各欵應即另定抵補辦法惟查從前所發特種庫券期限較短而扯算利率或高至月息二分八釐有餘即以信用最著條件較優之十一年短期公債而論其週年利息亦扯一分二釐有零此次發行公債其期限長至八年利息率　祇八釐折扣利息等項統扯亦不過一分零七毫諸公蒿目時艱諒必樂於維持除將此次擬發八釐短期公債與各種特券及十一年短期公債扯合利率列表繕請鑒察外用特視縷說明即希公鑒 
 
 

Page 7

 
 
第一萬七千九百四十九號;中華民國十二年 西曆一千九百二十三年二月九號
星期五 * *　　（乙）利率比較表下表所列扯合利率俱係槪算合併陳明 
名稱　　　金額　滙水折扣手續費附　利率　　期限　　　扯合利率 
此次擬發　一千二　八八折經手費　年息八釐　八年　　一分零七八釐公債　百萬元　最大六元　　　付三個月　　　　　　毫强特種庫劵　三百元　無每百元加給　月息一分　十個月　二分三釐　　　　　十萬元　滙水一元三角　五釐預付　　　　　二毫强特種庫劵　三百五　無每百元加給　月息一分　十個月　二分三釐　　　　　十萬元　滙水一元三角　五釐預付　　　　　二毫强特種庫券　四百八　無　　　　　　月息二分　二十一　一分六釐　　　　　十萬元　　　　　　　　二釐　　　個月　　三毫强特種庫劵　六百萬　無按月加給手　月息一分　四十個　一分八釐　　　　　元　　　續費三釐　　　五釐　　　月 
特種庫券　三百五　無　　　　　　月息一分　十個月　一分八釐　　　　　十萬元　　　　　　　　五釐預付　　　　　七毫强 
特種庫劵　一千四　無　　　　　　月息一分　二十個　二分八釐　　　　　百萬元　　　　　　　　五釐預付　月　　　五毫强十一年八　一千萬　九折經手費六　年息八釐　五年　　一分二釐釐公債　　元　　　釐預付　　　　預付三月　　　　　二毫强 
（丙）公債條例第一條政府爲籌辦中央緊急政費起見發行短期公債額面一千二百萬元定名爲籌辦中央緊急政費八釐短期公債第二條此項公債利率定爲週年八釐第三條此項公債每年付息兩次以四月三十日爲上半年付息之期十月三十日爲下半年付息之期第四條此項公債自民國十二年十月三十日起用抽籖法分七年半淸還每年還本二次第一次至第五次抽還總額百分之六第六次至第十次抽還總額百分之七至民國十九年十月三十日止全數還淸第五條此項公債還本以每年四月三十日及十月三十日爲開始付欵之期其抽籖日期定於四月九日及十月九日在北京執行第六條此項公債之還本付息基金交由内債基金處管理會計按照民國十一年公債同樣辦理指定京師崇文門及左右翼稅收每年由内債基金處經收現銀洋二百萬元按月平均收存指定之銀行於每届還本付息之前半個月分交財政部指定各經理銀行以備支付第七條此項公債由財政部内國公債局委託各銀行及殷實商號爲經募機關第八條此項公債按照票面每百元實收現銀八十八元第九條此項公債定爲不記名式第十條此項公債票面定爲左列三種㈠十元票㈡百元票㈢千元票第十一條此項公債之債票及票息得自還本付息之日起除海關稅鹽稅外用以完納一切租稅及代其他一切現金之用第十二條此項公債得爲銀行之保證凖備金第十三條此項公債得隨時買賣抵押其他公務上領交保證金時得作爲擔保品第十四條此項公債如經理人員對於債票有損毁信用之行爲依照妨害内債信用懲罰令分别懲罰第十五條此項公債每届還本付息十五日以前由財政部内國公債局呈請大總統特派審計院審計官二員稽查此項債欵賬目並察騐還本付息之欵每届抽籖還本之時亦由審計院審計官會同財政部長官内國公債局總經理監視一切第十六條此項公債條例自公布日施行 
（丁）抵補稅欵辦法㈠財政部爲籌辦中央緊急政費起見指定京師崇文門及左右翼稅收爲擔保發行短期公債一千二百萬元年息八釐息隨本减八年還淸㈡此項公債委託内債基金處保管基金於每届還本付息之前半個月分交財政部指定之京内外銀行經理償付本息事宜㈢此項公債應行預付之各月利息由財政部指定之各經募機關於募集債欵時分别預付㈣此項公債凡經理機關應得之手續費應於未决交欵時核算淸楚由債欵内照扣㈤此項公債核定以崇文門及左右翼稅收爲償付本息基金每年由内債基金處經收現洋二百萬元按月平均收存指定之銀行以備支付所有未經發行公債以前每月指定上項稅收抵撥各欵除該署留支經費二萬九千六百餘元應仍舊照支外所有特種庫劵截至發行公債之日餘欠未償之數即以此項公債折實換發以資抵補此外如京師公立中小學經費三萬五千元留東學費二萬五千京兆改良司法經費二千元公府經費十萬元等項統改田鹽餘項下指撥以資變通上項稅收如撥充公債基金及核定該署留支經費外尚有餘欵仍應繳庫㈥此項公債由財政總長内國公債局經理簽名蓋章加蓋財政部印㈦此項公債槪不記名 
[公使團又將催我整理外債]  
　　自去歲十二月二十三日各國公使聯合及單獨覺書催詢外債到期辦法後政府當局以尚未將整理財政方法確定迄未切實答復因此駐京英美法日意比荷七國公使於上月三十日又開會議以我國現負之外債總計有十二億二千萬元之多無論　擔保品之是否確實均漸有到期不能如約付利還本之虞最近如京漢鐵路借欵·俄法債票·烟酒借欵·以及日本寺内閣時代西原之各種鐵路借欵皆累次積欠本利甚鉅揆其原因厥有二端㈠中國政府對於各種外債擔保品收入多數挪作軍費之用以致原來預算足數還本付息今皆無着又無他項財源可以撥用只得出於拖欠或展期之一途㈡向來外債之擔保品多係關鹽兩餘蓋以此項收入皆在外人稽核之下最爲確實因其確實遂致中國政府每以關餘鹽餘向中外各銀行抵借欵項擔保愈多分配愈覺不敷此外如以鐵路收入爲擔保者則因近來鐵路收入多爲軍閥所霸佔中央無法過問因此不能償還本息聞會議時某公使曾發出疑問云中國政府對於使團方面之迭次通知以友誼的勸吿整理財政前後各使所發牒文公函不下七八封皆置不理恐希望中國政府之自行整理外債終成泡影不若由關係各國自行設法爲愈因此七國公使二日又繼續開會討論整理外債聞是日會議席上對於整理外債七國公使已經决定向我國政府要求以書面正式承認本年三月開會之國稅會議如果二五附加稅通過該會應全數撥充外債基金由總稅務司安格聯負責管理此後二五附加稅增收之稅項未經七國公使同意中國政府不得挪用並爲根本解决中國之財政起見擬由七國聯合向中國政府爲實行廢督裁兵之請求如中國政府對於扣留關稅償還外債之議不能滿足各國之願　則爲維持其債權之利益起見惟有對於三月之關稅會議拒絕開會全體意見一致相同刻已各電本國政府請示俟復電一到即行提出 
[總稅司拒關稅指撥政費]  
　　增加關稅項下指撥之欵總稅務司已認爲均難　撥現此案已交財政委員會討論茲將稅務處致撥欵各機關公函一件照錄如下逕啓者前迭承准國務院來函以出使各項經費院秘書廳及所屬四局經費八校經費敎育部經費附屬各事業費陸軍檢閱使軍餉事項均經國務會議議决由此次修改進口稅則新增關稅項下提撥經本處先後令行總稅務司遵辦在案嗣又准國務院函開參衆兩院經費由增加關稅項下指撥經國務會議議决由財政部會商稅務處辦理並准財政部函以華僑補習學校經費僑務局請照敎育經費成例於增加關稅項下撥用應准照辦函逹查照辦理各等因正在核辦間據總稅務司面呈說帖一件以爲關稅關餘等欵抵還外債賠欵及内國公債當按其優先權成立之次序辦理須俟關稅關餘償還外債賠欵·並三四年公債整理案内各項公債及九六公債·尙有餘裕時方可提撥各行政經費並擬聲稱已提交全國財政討論委員會公議該會討論之結果若何不日諒必呈請國務院核示除函請國務院於辦法决定後知照本處以憑飭遵外特先函達 
[京學潮仍在活動中]  
　　邇來京中學生運動以在寒假期内表面上似嫌沉寂然經詳細調查學生之暗中活動實甚猛烈不過此時正在醖釀期間故無何等重大動作聞學生現在之計畫一面四出講演以喚起市民之注意一面與京中各團體聯絡凖備爲一種普遍的國民運動關於後者現正與各界接洽結果似頗圓滿關於前者則各校已着手實行昨日（六日）下午一時北京大學講演隊仍分四路乘馬車出發講演其所乘之馬車窗上皆貼有「打倒軍閥」 
「否認國會」「驅逐彭允彝」等字樣頗惹人注目聞昨日該隊在各處講演時聽講者尤多某隊隊員講至衆議院門前流血慘劇時聲涙俱下聽衆大爲動容講演隊至五時始相率回校 
又昨日上午學生聯合會代表晋謁黎總統請求罷免彭允彝挽留五校長守候良久黎不允見代表等遂赴國務院晉謁總理當即延見學生等陳述來意談話良久仍不得要領而歸 
[謝遠涵辭職之傳疑]  
　　近日外間紛傳謝遠涵確曾辭職並有謝辭電爲證電文曰北京大總統國務總理鈞鑒夙荷　寵榮常思立效援贛民之自治痛軍閥之專橫道阻潯陽叢生荆棘忽患嘔血氣喘之症那堪風雨飄搖之中病軀旣難自保省政遑問誰屬伏祈准予免去本職俾得苟延殘喘倘蒙俯擇贛賢繼任藉以稍蘇民困不但遠涵感再生之德實爲贛民造無疆之福遠涵困覊潯陽派員馳漢電呈不勝迫切待命之至江西省長謝遠涵叩冬云云同時並傳府院方面均已准謝辭職者惟據旅京贛人方面消息則謂謝之辭電係出僞造五日上午十時許有江西議員劉景烈黃象熙等晉謁黃陂㈠聲明謝省長辭職之電係屬僞造請其注意黃陂答謂我亦疑其如此㈡請總統速免蔡成勳一職設中央不允罷免贛人惟有出於自决之一途彼時人民固受一番損失中央又失一次威信昔日湖南爲傅良佐問題至今對於中央尚是貎合神離態度前車之鑒深望注意黃陂亦深以爲然劉等遂辭出同時贛籍議員曾幹楨邱珍等又往訪張紹曾請其維持謝遠涵罷免蔡成勳張答以省長問題可以暫行擱置查辦蔡成勳亦須斟酌辦理云云觀於府院兩處之談話則謝電之爲僞造與政府尚無免謝之意殆可信也 
[張弧通緝令已取消]  
　　因敷衍王士珍等面子直奉戰爭之後政府曾下令通緝張弧月前王士珍趙爾巽王占元袁乃寬聯名呈請總統取消當批交國務院核辦本月一日已由閣議議决准予取銷徒以高凌爵久居津門命令無人副署故遲遲未行發表嗣特遣人携津請高署名於五日正午始取回當即發布茲錄指令曁王士珍趙爾巽等原呈如左（甲）指令令國務總理張紹曾呈核德威上將軍王士珍等呈前財政總長張弧心跡可原前勞足錄懇准取消通緝令並開復勳位勳章擬請照准由呈悉張弧准免通緝並准開復原有勳位勳章此令（乙）呈文呈爲國事方艱人才難得擬懇昭雪財政大員以示大公而昭激勸仰祈鈞鑒事竊查前任財政總長張弧於直奉兵事以後奉徐大總統令以搆煽醖釀字樣通緝在案查上次直奉兵事本由誤會而起該前總長迭次往來奔走百方勸解冀弭戰禍實無搆煽醖釀之舉且該前總長歷官財政部有年曾以整理鹽稅由年收四千餘萬增至八千餘萬民國三年冬間奉大總統特令褒奬有案嗣後曾歷任財政各官均以愛國爲志上年冬間華府會議吃緊之時正京師財政頻危之際該總長竭心盡力不憚艱苦卒能籌劃巨欵穩渡年關使政府無拮据之虞外交盡折衝之力即如發行九六公債一案本爲救濟全國金融起見曾經閣議通過大總統敎令公布本非該總長一人主持嗣後董總長任内卒將此項債劵發行自與兵事無關功罪無俟置辯論其獲咎之原或因時勢相異或因誤會所致矧當兩軍交迫之際正該前總長閉門謝客之時當時旣主調停事後咸稱屈抑士珍等或採諸公論或深悉情形旣觀過以知仁思功疑之爲重矧我大總統政崇寛大擬懇俯念該前總長心跡可原前勞足錄准予取消通緝該前總長張弧命令並開復勳位勳章俾嗣後辦理財政人員知事苟出於因公終有撥雲之日於國家彰闡之公實多裨益理合據實陳請伏候批示祇遵此呈大總統王士珍趙爾巽王占元袁乃寬謹呈 
[王揖唐亦將免緝]  
　　已通過閣議六日閣議例會李根源已銷假出席高凌　亦由津趕回故除外長外可算是全體均到惟開會時間甚短僅宣布山東交涉員易人一案聞内中所談者尚有王揖唐免緝問題係皖省同鄕江朝宗張廣建等日前分呈府院以王前在滬議和因季光恩一案與蘇督李純梢有誤會率請下令通緝今蘇省已將季等一案撤銷是王氏所受嫌疑根本已不存在且以時局方艱需才孔亟請將該案撤銷俾王氏得以恢復自由等語又周樹模王士珍錢能訓徐鼎霖等分函府院措詞亦大致相同當時閣員中有持異議者其理由㈠王之在政治上嫌疑是否已到免緝之時機㈡如王免緝則安福黨人必皆槪行援例王可免誰又不可免但討論結果仍行通過又衆院請政府當局出席答覆關於中東路之質問因當局現在亦不明該路情形殊難出席必須先由交通外交兩部會同商定辦法方可出席報吿茲將院秘廳公布議案錄下㈠議决外交部特派山東交涉員施履本調部任用遺缺以馮國勳簡任 
[京漢路工潮嚴重]  
　　京漢路工人定於四日正午全體罷工其實江岸一站於是日早九時已舉行前門車站約略相同其餘自琉璃河以迄廣永間各站均於十一時左右起行在中途各列車先後停頓各站工人紛紛發出傳單驅逐局長趙繼賢及南段局長洪澐並要求罷斥鄭州警務局長黃殿辰一切秩序均安靜如常路局方面接到各部站來電報吿後即於四日早十時派宋錫嘏先往長辛店慰問工人一面請當局派兵前往彈壓衛戍司令部即派考績科科長辛樹穀偕同宋氏調查罷工眞相順便向長辛店五路勞工俱樂部工人代表磋商先行節次通車即從六日起由京至保再由保至鄭徐圖條件之商議據路局傳出消息長辛店工人方面已有允意確否尚不可知該司令部又派兵一大隊至長辛店監視工人運動大部分則在長辛店内中一營在機器大廠内專任保護機器之責據該地工人傳來消息四日晚已開到兵隊數營聞此項軍隊來時本無工人開車係員司開車脚夫生火由前門至長辛店足走四小時又琉璃河至長辛店之軍車係軍士捉得工人强令開車軍士共六連二連駐車站四連在街市内軍隊到長辛店時工人全體出站歡迎並散發警吿軍警傳單軍隊接閱該項傳單頗有表示同情於工人者有云吾輩係奉長官命令來此未知是何事故今知如此正大事件吾輩决不干涉云云現該項軍隊分駐車站及街市等處並未擾及工人及市面 
交通當局方面之態度及將取如何辦法昨晚尚無所聞有謂其頗强硬者惟吳毓麔麟晤張敬輿時張曾吿以須和平辦理故傳聞已擬定兩種辦法㈠派員赴鄭安慰工人促令回復工作㈡如工人不服命令則令各部長及職員代替工人職務藉維現狀徐圖解决至路局方面遇此重大事件一唯部令是遵惟以四日之四次尋常快車截在石家莊二十四次車截在長辛店五次車截在西便門二百○二車截在西便門各旅客自必深感不便乃分電各站云全路車務總分段長站長鑒今日本路工人無故罷工强迫停車所有已在中途各列車因以停 
止且强迫各站退回票價勒令下車旅客何事遭此荼毒仰速設法務令繼續開行俾在途之商旅免窮途無歸之歎該工人等具有天良當能共體斯意迅速遵行管理局支 
路工方面有否其他行動尚無所聞惟長辛店分工會發表宣言謂一切均受江岸總工會指揮現在只知罷工此頗足表示工人態度之堅决及一致路局方面局長趙繼賢於五日發出布吿說明工人之待遇已充分改善令工人於十二小時内恢復工作否則認爲脫離路局關係將另籌維持交通辦法顧至昨晚列車仍未進行可見佈吿上之空言失敗趙氏已於昨日（六日）十時偕局内各處長乘車南下工人係從前已斥退者趙至長辛店即下車餘皆直赴保定等候擬與曹錕商議使工人上工辦法聞各當局之態度頗爲强硬吳佩孚自洛陽來電謂京漢工人願意回工固佳否則洛方現有五百人可任開車之職恢復原狀並非難事等語又鄂蕭來電謂鄙人已派若干兵士擔任司機之責北上之車業經開行此種辦法是否能澈底有效現尚屬疑問又交部昨派沈琪康誥蔡孝肅三人爲宣慰員調和工人之意見沈等已於昨日出京先至長辛店擬召集工人代表協商對於工人提出之條件除對人的問題外政府爲尊重工人利益計當然可以從長計議俾便早日通車 
京中各界對於此次罷工極爲重視學生界及其他素甚活動之團體感覺更爲親切昨日上午十時有民權運動大同盟·勞動組合書記部北京學生聯合會·北大學生會·全國鐵路總工會籌備委員會·社會主義靑年團·北京各團體聯合等團體假東城某校開一非正式會議當由勞動組合書記部主任某君陳述此次事變之經過聞者無不感奮嗣經長時間之辯論結果决定組織鐵路工人後援會一面發表宣言喚起全國各界人士注意一面積極進行募捐爲該工人等後援最後决定七日上午十時仍在原處開正式會議邀請其他工團參預俾聲勢壯闊爲大規模之運動又議院方面已提出嚴厲質問書由鄂籍議員胡鄂公等一百二十六人署名四日漢口通訊云京漢路所組織之工會共有十六所但無聯合總機關工人精神尚不能十分團結因是有京漢路總工會之組織刻以組織就緖定二月一日在鄭州開成立大會先期函請全國各工團及各界赴鄭參觀武漢各工團代表前往者達三四百人並贈送總工會匾額及其他禮物多種其他各處代表之到鄭者亦甚夥一時鄭州各大旅館頓有人滿之患總工會會場設在普樂戲園座位寬廣其他設備亦均費長時間之佈置費用達數千元以上詎料京漢路局長趙繼賢聞知此訊於二十五日電請吳佩孚派隊制止以免工人肇事吳於二十九日即電靳雲鶚就近防範設法制止其電云靳總司令鑒頃接京漢路趙局長徑電云據報二月一日本路全體工人將在鄭州開成立大會各路與會者甚多以未經地方官廳許可集會竟敢明目張膽聚衆招搖不特影響所及隱患堪虞即此目空一切荒謬絕倫將來羣起效尤愈演愈烈蚩蚩愚氓必將誤蹈法網而不自知瞻顧前途杞憂無極務祈麾下迅飭預爲防範切實監視本路幸甚地方幸甚等語即希預爲防範設法制止爲盼吳佩孚艶靳氏接電電後即派其部下謝團一日晨起分布鄭州各街市阻止工人赴會普樂戲院所設之會塲亦用封條將門封閉總工會預備酒席招待來賓之各酒館均以軍隊看守鄭州警察廳長黃殿辰亦遣派武裝警士助之肆虐京漢工人之赴會者皆被欄阻不能前進武漢各工團代表於午前一時整隊送匾額至總工會中途被軍警攔阻聲言奉吳巡閱使電令不准開會並出艶電相示代表謂吳使只不許總工會開會總沒有禁止我們送禮現在你們橫加攔阻難道也不許我們走路嗎軍隊蠻不與論强加阻止各工代表憤甚將匾額抛棄道旁不顧性命一擁而進竟被衝開一條道路各工人亦隨之擁進得至普樂戲院將封條扯下擁入開會各路工代演說語極沉痛對於軍警無理壓迫尤認爲奇恥大辱謝團長是時擬以武力解散幸靳之參謀長徐某馳至勸阻始未釀成重大事變但工人被軍警在旁監視亦草草開會而散散會後各工代在某旅館密議以趙繼賢請派軍警橫加壓迫致使未有盛舉被其蹂躪决定誓死抗爭當晚十一時紛紛搭車返漢二日晚在江岸俱樂部開堅急會表决要求兩條（一）撤換京漢路局長趙繼賢南段處長馮澐（二）懲罰干涉軍警並函請工團聯合會召集緊急大會爲京漢工人聲援三日鄭州總工會會所被軍隊佔據遂於江岸設立總工會臨時辦公處又探知京漢當局對於此事毫無悔悟之意非有最大犧牲决難昭雪此恥於是罷工空氣遂非常　漫今晨（四日）全路各分會代表均到漢在江岸開會羣情憤激决定全路即日大罷工九時許江岸機廠首先罷工十二時劉家廟以北各站工人紛起響應並發出京漢路總工會全體工人罷工宣言内列要求五條於午後三時正式提出其條件如下（宣言書原文甚長從略）（一）要求由交通部撤革京漢局長趙繼賢及南段處長馮澐要求吳靳及豫省當局撤革查辦黃殿辰（二）要求路局賠償開成立大會之損失六千元（三）所有當日在鄭被軍警扣留之一切牌額禮物要求地方長官用軍隊奏樂送還總工會鄭州會所所有佔領鄭分會之軍隊立即撤退鄭分會匾額重復掛起一切會中損失由鄭州會開單索償並由鄭州地方官到鄭會道歉（四）要求每星期休息並照發工資（五）要求陰曆年放假一星期亦照發工資工團聯合會今午開緊急會討論京漢罷工事僉以鄭州軍警禁止工人開會且侮辱各工團代表認爲勞動界全體之恥辱表决三步辦法先由工聯會發宣言對此次事件之不平促京漢當局覺悟早日平息此工潮如無效果則聯合各工團舉行遊行示威運動最後聯絡全國勞動界總罷工非達到工人要求目的决不中餒當局若不速急設法收拾此工潮其未來變化恐有不忍言也 
[魯新敎廳之四大政見]  
　　新任敎育廳長王訥安邱人列籍國民黨已於前日接任視事昨（六日）安邱旅小同鄉會特假省敎育會開會歡迎由會長劉枚臯主席致歡迎詞王氏答詞畢由周幹庭發言謂吾東敎育近年日見退化表面觀之經費不足究其實係受政黨牽掣所致如廳變能將敎育與政黨割斷則將來或可放一線曙光否則此黨彼派實難應付敎育斷不能有進步王謂此言極中情懇余接任後本擬發表宣言余以空言無補不若照實處做去茲擬數條以供研究㈠消弭學潮自五四運動以來莘莘學子多出而從事愛國運動對外交上確有莫大助力然學生之寳貴光陰其損失至鉅學生本身並非不知不過以辦敎育者形同木偶對於國事視同秦越是以每當外交上有重大問題發生不得不奔走呼號以補救於萬一功課則不暇計及欲革此弊惟有當職敎員者於平日課餘之暇率領學生作愛國事業則罷課之事自無由而生㈡創　敎育銀行東省財政極爲困難敎育經費當局又視爲無關緊要置之腦後一般無國家思想之商人更不願與淸苦之學界通緩急以致各校經費恒拖欠至四五閱月之久當校長者終日沿門乞鉢之不暇又安有餘力計及校務之進行余意擬聯絡熱心敎育之資本家創辦一敎育銀行以輕利貸欵於學校庶財廳雖有欠薪之時而校務則無停滯之慮此事浙江已辦有成效吾東亟宜仿行㈢敎育廳對各縣知事有呈請省長撤换及勵奬之權敎育廳雖爲全省敎育最高機關其實毫無實權省垣各校耳目所及尚易措置至外縣各校旣不能一一親歷而觀察之則一紙公文縣知事多置之不理廳長任有何項計畫亦不能施行故余擬略事佈置即請求省長嗣後敎育廳對於各縣知事之熱心學務者得請求省長保奬反之則立予撤懲庶縣知事有所畏憚而不敢漠視敎育㈣增加小學敎員薪金及實行獎勵法國民敎育爲一切敎育之基礎故東西各國之小學敎員政府皆異常優待吾東小學敎員奬金雖已儲有專欵而迄未頒發外縣小學敎員有一月不足兩元錢者終日劬勞不得一飽以致稍有能力者皆視爲畏途而别謀他就身當其事者亦皆敷衍從事興味毫無敎育又何能有發展之希望余擬趁省會未開會之時將加薪及奬金二事詳細研究提交議會議决以便實行王氏言畢時已五鐘餘遂散會 
 
 

Page 8

 
 
第一萬七千九百四十九號;中華民國十二年 西曆一千九百二十三年二月九號
星期五 * *自由談 
[一知半解] [  梅]  
　　以十七擋算盤一具·自末擋個數逐一加起·滿十進一·如五分鐘能算數滿一·○○○者則一小時可算數至一二○○○·二十四小時可算數至二八八·○○○以三百六十日爲一年·則年可算至一○三·六八○·○○○·如是若欲算至第十七擋·則爲時須一萬萬年· 
[三言兩語] [  鵑]  
　　王揖唐可不是安幅罪魁中的罪魁麽當初懸了重賞大張曉諭的通缉他如今却免緝了可是我們中國的政府最愛開頑笑惡作劇他這麽開一開頑笑就害人家提心弔膽東躱西躱的躱了二三年誰也知道他並不和你認眞呢如今我要勸那些未曾免緝的所謂罪魁禍首們千萬不要着慌政府原是和你們開頑笑的等到他開頑笑的興頭過去時就大踏步的走出來好了 
[塞外見聞錄] [  嘯天生]  
　　又十日而禍事至矣先是邑宰得一簡視之則陶什陶也東省人稱之曰套匪日俄戰後出沒於遼南東蒙各境驍勇慓悍能於百步外雙槍齊發擊人左眼不誤擊右眼左右健將多至六十人統率徒黨至數千人嘗與俄人爲讐今率其鐵騎向此孤城喙宰徬徨無以爲計簡中所述謂限於三日内借糧十萬逾限者當破城任其取求邑宰謀之幕僚僉莫如請兵於省垣宰乃發電求援邑距省垣八百里而遙關山阻隔重兵跋涉須歷旬餘始達若爾時者則全城將無噍類矣不得已商諸外人誠能允其假鐵道以運兵者則朝發夕至不難滅此朝食然以格於約章往返磋商幾費唇舌而迄無頭緒一轉瞬間而三日限期已迫匪人時於城外焚掠村落以示威邑中土地貧瘠兵力微弱萬不能與匪勢相抗亦無以應匪人所求供邑宰所戚戚顧慮者此闔城千萬生靈耳無已其乞憐於外人乎外人憫邑宰之無吿也願作魯仲連慨然以六萬金相假邑宰爲闔城人民頓首以謝約以次晨交割及期而消息杳如邑宰往訪之彼人怫然作色曰如此巨資豈無信物邑宰曰身家性命惟命是從彼人乃徐曰但得缸窰地足矣邑宰搖首曰人民有處治私產自由之權邑令看見雖尊不能强其必售且此老頑梗即强之恐亦無濟語未已彼人乃拂衣遽入邑宰獨坐旁皇計無所至惟聞聲聲砲火兵臨城下矣吏民吿急奮息於途邑令知不可須臾緩乃姑允之冠帶登城約匪退一箭之地趨金氏而與之語謂若不願以地售之外人者則請售與邑宰宰用以救千萬生靈想亦老丈所願也言罷繼之以泣缸窰主人慨然曰吾以吾產拯吾同胞固得其所吾謹以奉諸賢長官願無取値毌使人譏吾爲奇貨之居而故爲是波梗者雖然祖宗遺產及吾而斬吾亦無顏居斯土矣請從此辭翌日金氏盡族行匪退而人民以安今之輪飛轂轉於其地者其亦念主人當年之一片苦心否耶今之人競以土地獻諸外人或依附外籍以爲榮者對之能無赧然秦君語至此合座爲之默然回視窗外大雪片片如掌若欲深埋此國恥地者 
[歲晏記（下）] [  禹鐘]  
　　友微微噫氣曰君言然也願今日資本家之威燄方盛張我儕終日承望其顏色如對魔物思之殊不耐爾余今自謀於心苟三十無成者我必逃入空山或竟自殺不願復見斯世矣少年聞之顰蹙無語已乃默念友言雖憤激然亦確論試思人生三十而不立則後此歲月尚復何味舍日增其額紋而外殆無餘事可言矣於是彼此均默然忽聞室門呀然闢則又一友已緩步入室微拂其襟袖之雪花瀉地無聲化爲水滴此友長身玉立雅有風度時見其二友相向無方則晚之而笑曰君等乃饒雅興悄然默坐非欲聽取窗外飛雪聲耶二友聞言亦不期一笑曰君負雅懷故度人亦如此不知余等此時傀儡塡胸方推之不去不知窗外有雪也長身之友曰君等誠善感然處此亂世而論出處亦良自苦須知人生得志亦不難但須自卑其人格則奔走推門無往弗利矣君等苟不信者姑舉一事言之其事確也吾鄉有貴閥其主翁年已耄耋矣掌民政於某省有循聞某歲爲其長嫂誕辰羣起爲之祝嘏時翁夫婦均在任所至是翁婦亦歸來有某知其至則具禮謁至長跪不起者歷半句鐘之久始曰求薦 
　　之意翁婦意動竟笑許之今某果藉屈膝之勞而得路矣言至此忽聞年樂作於比隣洪鑼浩鼓龐雜而起其聲沉悶無匹聞之如服醉麻之劑心意爲塞三少年均掩耳避之而先歸者尤不怡遽悵然就被二友亦先後寢燈光遽熄一室沉沉即爲此三少年生活上歸宿之地而窗外白雪已厚積似欲於黑暗中力爭光明者（終） 
 
[欲行又止之窘狀图]  
[聯話] [  任之]  
　　蘇州第二師師長朱深甫君試辦軍隊農工敎育頗著成效曾集杜少陵句成聯贈之 
各　蒼生有環堵肯銷金甲事　農今上海各團體提倡裁兵徵集春聯頗合此意 
[社會小說人間地獄（三○四）] [  娑婆生]  
　　第四十四萬恨千愁榮腸難入夢一生九死剖腹苦求胎月箏道直到前天蔡大人來呌我的局和我說起說到他的五姨太太果然剖了肚皮了當時我忙問在什麽地方剖的蔡大人道在茄孟醫院請德國醫生動手的我又忙問剖了以後怎樣蔡大人道剖的時候上悶藥並不覺得痛苦德國醫生又是我極要好的朋友格外當心只用了三分鐘不到的功夫手術早已辦好了他醒轉來人事狠消不過他因爲心裏太害怕了回轉來時面色慘白嘴唇顫動執着我的手問怎麽樣了我回答他道好了好了你可覺得痛苦麽他搖搖頭道不覺得只是我心裏突突的跳一顆心似搖搖晃晃的要掉下來我安慰他道不要緊這是你心慌定一定就好了我又和醫生說了配了一些安心藥水給他吃下果然定住了我在醫院裏陪了他一天一夜現在總算過了危險的時候他和我說帶個信給你請你去和他談談並且呌我先吿訴你一聲呌你放心所以我特爲來吿訴你看那神氣蔡大人似乎狠高興我也代便替他道喜說再歇一年我要和蔡大人討紅蛋吃呢因此我回來吿訴了姆媽姆媽一早催我到茄孟醫院裏去看他要不是去瞧他我還不穿裙子不梳頭頭上也不戴這花了柯蓮孫接著道那末你到醫院裏看見了蔡五姨太太了嗎月箏道我至誠的去看他怎麽會看不見到了醫院裏問明白了第五號頭等病房推門進去果然見蔡五姨太太仰著身體躺在沒帳子的小鐵床上那時候五姨太太正醒了和他的貼身小丫頭呌春蘭的在那裏說話見我來了春蘭先站起來呌了我一聲五姨太太也對我笑了一笑請我坐在床沿他先對我道我一算你今天要來了想不到你來了這麽早你可是聽見我家老爺吿訴你的麽我道正是我一聽見了你眞是到這裏來了各種事體全辦舒齊我替你十分的高興但是我又很不放心昨天是夜晚了來不及瞧你今天起了一早特爲來看你了究竟剖了以後怎樣五姨太太含笑道我一點點也不知道究竟下頭剖得怎麽樣我一些也不知道現在全紥在那裏一動也不能動聽說只在肚皮上左右開了兩個小口子醫生將裏面的一根什麽筋帶重新結了一結不到三分鐘就縫好了我道爲什麽要開兩個口子呢五姨太太道筋帶是左右兩邊所以要開兩邊本來說要十分鐘方好我這一次是兩個醫生左右開弓一齊動手一人管一邊故此三分鐘就完了時候太長了恐怕悶藥的性子過了醒再來覺得痛又恐怕有什麽齷齪的微生物鑽進小口子裏去出毛病總以愈快愈好我道那麽開這兩個小口子血一定流得一塌糊塗了五姨太太道我也不知道春闌在旁邊道不多不多眞是有限得很五姨太太道怪不到我的精神剖了以後並不大壞大槪是出血不多的緣故我道這全是靠天的保佑碰著外國人本領的醫生所以纔能平定無事一半也是蔡大人肯出錢方始尋得著這好醫院要謝天謝地這一塲大事總算過去了開年紅蛋總要多送幾籃把我吃五姨太太也笑而不答 
談屑 
[冰炭] [  丹冰]  
　　胡冰具冷而不阿之質遇火不附炭爲趨炎之物投火則燃此冰炭之所以不相容也夫議員爲人民之代表其自重當似乎冰乃今之議員也其性又近乎炭好趨炎於政容樂附勢於軍閥宜人民之與議員幾判若冰炭之不相近也 
 
 

Page 9

 
 
第一萬七千九百四十九號;中華民國十二年 西曆一千九百二十三年二月九號
星期五 * *   
 
 

Page 10

 
 
第一萬七千九百四十九號;中華民國十二年 西曆一千九百二十三年二月九號
星期五 * *國内要聞二 
[京報界對林超然案之公憤]  
　　赴國務院質問亞洲通信社記者林超然被院秘書長吕均以國務院上級機關之勢力迫令警察廳逮捕大動報界同人公憤六日午後一時有五十餘家之報館通信社代表前赴國務院質問張紹曾對於此事之處置至則門警拒入後經交涉始由閣者引至退思堂各代表圍坐評議桌等候茶役持剌入報出謂總理卽來遲至一小時之久催之再四張始出席首由京報記者發言略謂今日報界代表來此乃因報界公同之事向國務總理有所請敎並非對張敬輿先生個人說話大家所欲請敎育者即亞洲通信社記者林超然之被捕係院秘書長吕均以國務院秘書廳公函並口頭迫令警察總監拿捕秘書廳旣屬國務院則其對外之責任應由國務總理負之今有兩事奉詢㈠以國務院函令警察廳捕人係根據何項法律㈡如何可以擔保今後不再發生此種違法舉動張紹曾謂此事我不甚明白日前吕均以該社攻擊我及吕均之一段新聞交我閱看請同向法庭起訴我則勸其不必至函令警察廳逮捕林超然一節我實不知倘果有此函當然依法辦理此時即有僕役秘交一字條於張說秘書廳並無公函致警廳請總理答覆報界代表旋有方夢超潘鼎新證明警廳司法蒲處長當面明言有國務院之函並非司法機關所下之傳票（故捕林亦係警廳之票）張知無法含混卽電招薛總監蒲處長同來國務院且將原函帶來作證又謂乘總監未來時兄弟有數語極欲與諸君談談曩在上海辦國皇會議滬上類似製造綠烟砲之發源地而滬上報紙又爲其發彈者輾轉訛傳爲害滋甚今北京報紙如晨報之紀載江西孫蔡事實亦幾類上海之報紙以後希望各位據事直書不加主觀之意見云云林仲易發言謂本人代表晨報對總理之發言有須聲明之處中國交通之不完備欲於接受新聞之俄頃間而爲精密之調查殊非事實上之所易辦到即偶有錯誤之處該非出於報館之本旨若謂有意發放綠氣砲恐新聞界决無是項心理卽以總理前在陸軍總長任内主張派兵入福建征服徐樹錚一事有意蹂躪閩省其害或較勝於綠氣砲又何專責報館方面云云北京晚報記者發言謂綠氣砲之責任政府與報紙兩方須共負其責如謝遠涵冬電辭職院中業已發表當然爲已成之事實乃證之各方面實情此電殆不可靠政府當機要之衝尚有不能詳盡之處又何必責之報館張言此後當將一切力求公開不令其隔閡適有外次到院張請各記者暫留至四時三十分警察廳行政科長到院將吕均致警察函一件攜來方知吕氏對薛總監初爲當面要求且冒稱總理如何生氣非速辦不可薛君不允謂必有證據方可照辦吕乃從懷中掏出此函報界見此乃提出（一）立卽免吕均職送交法庭（二）國務院明白宣布（或用院令）以後行政機關不得任意函令警廳逮捕新聞記者薛之珩對於第二層首先擔保以後决不再有此類事發生張氏將吕氏親筆函細閱後明知違法但以面子關係尚欲庇護吕氏衆堅請其卽行答覆張謂我對法律不明白吕均有否違法容我一考慮如何某記者謂此事只用常識卽能解决張乃答以『依法辦理』四字旋即退無結果而散茲將吕均致警察總監原函錄下松坪薛總監大鑒茲有亞洲通信社社長林超然於本月初旬來院聲明伊係甄用合格應仍回院參議上行走屢次朦請徽章主管人員因該員行走名目早經取銷故迄未發給林遂懷恨在心揑造事實汚衊本院職員並牽及總理信口雌黃任意毁謗事關本院名譽已檢齊證據於本月二日向京師地方檢察廳依法起訴查林超然向本院朦取徽章圖賴官職已觸犯刑律尤復揑造事實攻訐主任僉事汪彬使受懲戒並毁壞多人名譽情節較重恐其聞風遠颺用特函達希卽查照刑事訴訟條例第五條及第二百三十二條行使貴廳職權將林超然拘傳到案依法偵察移送法庭俾免逍遙法外專勸即頌勛安弟吕均拜啓 
[天津救國聯合會成立]  
　　天津救國聯合會自去年組織以來各發起人慘淡經營將一切手續籌備完善四日下午二時假東馬路福音堂開成立大大會是日到會者有北京總會代表徐季龍及各男女會員約有三百餘人徐季龍演說略謂今日爲貴會成立大會之日鄙人參與其間實爲榮幸家兄本欲同來因北京今日有三處約定聚會未能分身囑鄙人代爲致意今日觀諸君如此踴躍鄙人特代表北京上海各會致賀按救國聯合會之發起首在北京嗣後上海及天津等處相繼成立鄙人極望愈推愈廣不但通商巨埠即各縣各村皆能成立推及全國方能普及如果如此進行將來吾國不期强而自强矣本會前曾發出一種宣言對於救國必須有眞正民意聯合之團體方能救國吾國自古迄今彼敗此滅皆因舞團體所致而無團體之原因並非人民不願聯合實因處於專制强權之下逼迫解散所致卽以吾國古時凡有二人偶語者倘 
被專制皇帝所查視即便逼之解散或置於死地不但古時如此即滿淸亦然不但滿淸即以現代之民國亦何常不然故欲组織團體成立會所實不容易再觀袁世凱之摧殘民意所定警察治安法懲治盜匪等法即專對人民而用凡人民有聚結團體之事經其查出即按盜匪法處治不經法庭審訊便以警察法執行以十年監禁或暗中置人於死地所謂警察治安法懲治盜匪法即是解散民團殺害羣生之法也吾人受此之壓迫而不能伸張民生自由實爲可惜可痛今日本會雖人數不甚衆多而皆一心必能代多數人之用所謂萬人一心足能救國也前者上海總商會敎育會所發出之通電所主張者有三一曰裁兵二曰理財三曰制憲此三者雖爲當今急務然似有不能况裁兵理財制憲三者猶是目的耳若問如何裁兵如何理財如何制憲則主張者不能對也是尚得謂爲有方法乎本會所揭藥者有三（一）和平的（二）經濟的）三（而又澈底的雖未言具體之方法試問何方法不賅括於其内即裁兵理財制憲三者豈能出其外乎况裁兵而不和平者有之理財而不經濟者有之制憲而不澈底者有之裁異己之兵是裁兵而不和平也理軍閥之財是理財而不經濟也制政黨之憲是制憲而不澈底也本會不言方法而無方法不備免貽似是而非之誚且不致受武人官僚政客之愚此差堪自信者今本會更言其希望今本會所主張有五（一）徵兵制將現有之募兵化之爲工與農（二）實行地方行政長官民選制廢除巡閱使督軍護軍使及一切軍職之干涉民政者（三）實行國民制憲否認政黨把持立法機關迎合武人所定之憲草（四）整理財政重定稅法拒絕一切損公肥私之國憲（五）職業代議及中央行政委員制反對無之業高等游民假冒民意凡此五者非云方法是謂希望何以達此希望則惟有由聯合之團體及個人開救國性質之會議以解决之而已云云徐君演說畢即選舉各項職員結果董事十三人王約翰·竇英堂·曾洞忱·李安素·石子忠·宋則久·時子周·馬千里·孟震侯·劉鐵菴·方卓忱·王卓忱·張象東當選總幹事一人宋則久總務股正副主任二人方卓忱劉鐵菴文書股正副主任二人余一淸施輿伯會計股正副主席二人郭硯田周克齋交際股正副主任二人王卓忱李筱瀛編譯股正副主任二人孟震侯劉家駿評議員無定額計被選者胡英成張旺杏陳弈濤陳漢蘇魯雲卿等十七人選舉畢又議定六日晚八時開職員 
會而散 
[俄黨苛待旅蒙華商]  
　　綏遠總商會呼籲政府庫倫俄黨近在蒙古扼要地點設卡徵稅扣留貨物華商損失不資頃由綏遠總商會電京瀝陳被害情形請 
予援救原電如下頃據新疆外蒙各商號報吿庫倫俄黨近又派出蒙人在三音諾顏監合碩土不齊地方設卡橫徵貨稅扣留各商號往來新疆迪化伊犁及前後管外蒙各部貨物四千數百件勢甚凶橫殘暴已極勒索各商每號自千數百元或九千元之鉅欵非遂其所欲如數交納不令放行如此多數貨物惟存野地非但遺失堪虞及時日久長風霜雨雪毁壞貨物血本盡歸烏有全區巡務前途危險莫可言狀抑恐此後新蒙綏遠商務斷絕往來稅源無着庫倫如被久佔土地云亡主權亦隨消滅後患不堪設想關係非常重要應請迅予維持以保商務而維稅源等情前來復查屬實除分别電呈綏遠都統外合電請鑒核速賜設法救援西北兩路之商務以重主權而維稅源實爲公便綏遠總商會叩宥 
[長沙通信（幹）]  
　　湘學生會亦通電驅彭北京敎長彭允彝因請再議羅案致惹起絕大之風潮湘學生界亦認彭爲倒行逆施有玷湘人有玷敎育界因亦發出驅彭通電爲北京同學之響應電云「彭允彝卑汚苟賤湘人共棄俾之長敎玷辱已極乃復橫行無忌位置私人摧殘士氣因逢迎軍閥交歡政客不惜提出干涉司法蹂躪人權之羅案再議國務會議亦公然通過當局之倒行逆施已引起士林之深恨衆院悍然成流血慘劇查約法人民有請願之權衆院未聞依法懲戒議長懲辦兇手綜此二事一則以行政威權干涉司法一則以立法機關違反約法民權莫長至堪痛恨慨自法紀凌夷軍閥專政官僚政客爲亂日滋今之國會多屬寡廉鮮恥之徒政府則大都禍國殃民之孽豈獨彭允彝吳景濓二人爲然欲擁護民權必先打倒軍閥欲維持敎育必先澄淸政治北京同學仗義於先凡我同人豈甘落後尚望一致奮起共同挽救以重大之犧牲據將來之幸福敝會痛彭氏之玷辱湘人憤民權之剝削殆盡爲此通電各界願與全國共起圖之」當此電發出之前北大學生曾致湘敎育界工界各團體一電請一致驅彭原電併錄如次彭允彝藉貴省省長五電保薦之力濫充敎育總長旣無絲毫學識又無一日辦學經驗早已見惡於國人近復不容於桑梓到任以來舉措悖謬如逢迎軍閥陰結帝黨位置私人摧殘敎育如無故撤換國立法專農專校長及各圖書館館長部員等共二百餘人盡以私黨充任且禁止法專學生集會自由破壞司法蹂躪人權國人切齒士林痛恨敝校校長蔡元培痛人權保障之破毁見政治淸明之無望不忍同流合汚已向總統辭職乃彭野心不死於國立各校赴衆議院請願時勾結議長吳景濓預雇車夫流氓及院警迎頭痛擊重傷數百詳情已由北京各校學生聯合會另電奉聞素諗貴會各團體擁護民權維持敎育獨具熱忱况彭氏爲盜賣湖南之人早已爲貴會所共棄敬懇主持正誼一致聲討通電否認彭氏爲敎育總長並請貴會及工團警吿趙省長通電否認保舉彭氏即日撤回原電以符湖南自治之名實而維全國之敎育涕泣陳詞伏惟鑒察引領南企佇候援助北京大學全體學生謹叩 
[皖省實施新學制會議（二）]  
　　皖省實施新學制討論會已於本月一日舉行開會式此次延聘者多敎育界名流聚會一堂洵稱盛舉敎育廳長江暐爲辦理此事之主體固忙碌異常即許世英是日亦新赴東門外農校竭力周旋惟江氏始因會塲甚爲窄狹擬不設旁聽嗣以學校聯合會致函謂事關重要應請准予旁聽乃訂定每校祗派代表一人並聲明如有意見應託出席會員代爲宣布二日各會員分組研究（一）地方敎育行政爲陳寶泉汪東木孫希文汪朗溪（二）師範敎育爲陶知行劉先黎程湘帆張貽侗陳寳泉徐臯浦（三）中學敎育爲陸步靑竇谷聲廖茂如方俶新張貽侗汪東木李立民（四）職業專門敎育爲黃炎培韓安劉式庵李協丞鄒秉文孫洪芬徐連江（五）小學敎育爲陳寳泉程小蘇趙綸士三日開會表决各案自上午九時起到會計二十餘人首地方敎育行政組與小學敎育組公推陳寶泉報吿各縣辦理完全小學辦法職業專門敎育组由黃炎培報吿甲種工業改爲職業學校其分科以金工木工化學工藝爲善衆無異議照案通過師範敎育組陶知行報吿師範學校即照籌備會原案自第一師範起至第六師範止改爲單科師範并參加意見云若地方師範缺乏初級中學得採用選科制加授師範課程畢業後充小學敎師但以達到相當年齡爲限衆贊成又有會員提議主張將省城内一師一中兩校合併改爲試驗式高中卒因師範敎育組與中等敎育組事先未接洽妥洽當時暫不表决留待下午再議下午一時許繼續開會李立民趙綸士相繼發言請詳細研究初中校量數問題并陳述一中一師不能合併理由於是公决兩校合併之議取消另辦試騐式高中初中兼採地域主義以普通爲目的其校　由實施新學制委員會討論之女子師範四校均存惟男女學校宜均等各組要案分别表决後時已六時由江廳長主席致謝詞宣布散會一塲大會議至此終了 
[浙省整理捐稅談]  
　　浙省長張載揚昨令財政廳文云浙省財政收入田賦而外以捐稅爲大宗在局各員宜如何精白乃心切實從事嚴袪弊竇力顧考成乃查近年以來視短收爲慣例等比较於虚懸而歷辦考核又往往遲至數月以後以致記功記過視同具文茲經該廳長特别考核將各局比較曁各局長辦事實在情形申明例章辦法以課殿最明示勸懲具見積極整頓深堪嘉慰仰即督飭各該局長嗣後務須力除積弊奮勉圖功盈收者益加振作絀收者力謀補救期於收入漸臻充裕該廳長並須於季滿年滿後照例考核外凡遇局長到差已滿三個月者仍行隨時專案考核永著爲例一面遵照本公署十年第一七三零號訓令將盈收給奬辦法妥擬呈候核咨以昭激勸總之現在財用困難至此非切實整理不足以圖挽救凡在榷吏尚期整躬率屬咸矢淸勤風雨同舟端資共濟本省長有厚望焉并此通令知之此令 
省署據夏敬觀呈報征收捲烟特稅總局現已籌備就緒定於二月二十一日正式成立三月一日先行設立第一第二第三第四各區分局即行分設各該區稽征員分駐所十一日布吿施行二十一日一律啓征至籌備處即於總局成立之日撤銷所有訂製各種印花按照交貨期限第一批計四十三萬餘張應於二月底運送到杭以便啓征時所需云 
[南京快信]  
　　齊督昨接駐京代表閻祖培來電謂奉張揆命囑詢對於軍事協商會之主張並希望贊成 
　　學生聯合會會長楊嘉猷葛銘勳偕北京代表赴滬協助進行所有會内楊葛職務由沈慶成梅鏡芙柏思禮代　　省署昨接國務院通電請設法取締過激主義之宣傳　　河海工程學校前由敎員率同學生數十赴滬參觀今日回寗 
　　陶家瑤因贛長已有把握昨日赴潯 
　　交通部來咨請查禁私設信電各局 
　　韓省長昨准内務部咨催通令各屬設立縣道局 
蘇紳張宏業等數十人發起設立貧民收容所昨已呈准軍民兩署 
　　省署將於日内開財政會議並聞業已電召各關監督來寗列席 
　　江蘇全省學生聯合會因議敎衝突擬發行週刋藉博同情聞不久即將出版 
　　北京步軍統令衙門昨咨軍民兩署印信已改用漢文　　孔敎會在城内下關共設宣講所六處力謀奉揚聖道　　韓省長昨委前福建審判廳長劉豫瑤爲收回上海會審公廨委員會常川駐會委員 
　　韓省長因蘇籍軍官紛請錄用昨特謁齊督會商辦法 
　　連日緞價驟漲每百兩約增售二十元 
[杭州快信]  
　　杭餘汽車今日試車由松木塲達東獄俟車輛到齊即按站售票 
　　杭商陸某等因杭餘汽車業將成立集合鉅資創辦環湖汽車公司由城站達靈隱天竺共分十六站西湖寳石塔亦由警廳飭工程局趕速添築馬路至松木塲楊芳橋與杭餘車路銜接 
　　賄賣參議員選票之省議員四十餘人已由杭地檢廳公函各縣按名飭傳限本月十三日到杭候審新選之參議員張駟羣等亦在被傳之列 
　　浙江公衆運動場徵求會員已竣今日下午開籃球競勝會議决分隊進行各辦法 
　　省參賄選案杭地檢廳昨又飭傳公民會代表韓國華等到庭預審表示對於本案决不放鬆一步惟按律以繩免貽全浙羞 
　　財政廳前派員守提各屬欠解欵項迄今報解者僅居 
十分之四昨又通電嚴催 
地方通信 
[蘇州]  
　　查報道屬旱象之電令蘇常蔡道尹昨日分電道屬各縣知事略謂入冬以來天氣亢旱雨雪愆期殷憂綦切各該縣轄境旱象如何菜麥曾否受傷良用軫念近日必已得有雨雪仰即先行電報以慰系念 
　　催組學務委員會吳縣公署昨奉省長訓令准敎育部快郵代電略謂年來學務受大局之影響遷延不振已達極點本部爲謀整頓起見希飭各縣知事督促地 
方紳學各界尅日成立學務委員俾按照自治區域依次籌備以期敎育之發達等因除分令外合行令仰該知事即便遵照辦理云云 
　　客船撞沉貨船六日下午三時許上海某地貨行駁船一艘滿載白菜駛經獨墅湖時適有湖南客船一艘揚帆迎面駛來兩船不及避讓致將白菜駁船撞翻除白菜悉數入水外舟子三人亦均隨船入水内二人因善水性隨卽泅泳至附近陸家庫村向鄕民陳姓家借得小船一艘搖至朱事地點設法打撈聞僅撈得白菜數百棵至入水未起之舟子一人屍骸尚未撈獲 
[松江]  
　　鹽販拒捕傷人駐紥金山汆來廟附近之緝私第三營第四隊巡船前晚因悉有大帮鹽販乘船經過遂上前兜拏果於途中相遇詎該鹽販以爲鹽已卸儎竟先開槍拒捕巡船上爲正當防衞計亦卽還擊聞其結果雙方雖均無傷害然停泊該處附近之菜船上船夥因被流彈所中登時倒斃現悉鹽營隊長以該船夥無端慘死特呈請上官給予成殮費八十元並付該家屬每月十元之贍養費三年以昭矜恤 
　　武術家馬良來松武術家馬良於七日上午由滬來松參觀駐軍武術操下午至公共體育場由該場塲長張彬士等出爲招待旋與體育團諸君在應接室中討論提倡武術問題馬君略謂我國武藝夙著精深自應積極倡導如開辦武術小學發起武術會等均爲當務之急俾免中道失傳而維國學等語在座諸人均深然其說馬君旋即興辭赴站乘五點四十九分快車返滬云 
[無錫]  
　　陰曆年關之防務縣署前鄧姓小洋貨店月初被匪搶去一百元人贓未獲自此案發生後縣知事趙汝梅傳諭各警所認眞防務水警第二區師區長亦訓令各警士對於水陸要隘加意梭巡商團亦於晚間巡查以保公安 
[常州]  
　　令查震華辦事處戚墅堰震華電氣廠近在無錫設立辦事處曾由該廠總董施肇曾函請實業廳令縣知照縣署昨奉廳令云前據該縣震華公司總董施肇曾函稱該公司以進行事務紛繁特在無錫設立臨時辦事處並請令縣知照等因到廳卽經據情轉呈在案茲奉省長公署指令開呈悉查該公司前由吳縣遷移武進曾經部准在案此次又在無錫設立辦事處未准部咨應由該廳長行縣查復核辦等因奉此合行令仰該公司查明具復以憑核轉縣署奉令後當即函致該公司查明見復矣 
　　看守所瘐斃盜犯西公廨第二看守所覊押盜犯張小老海一名於七日上午病斃當由縣委相騐塡明屍格飭由地保備棺抬赴義塜掩埋 
[揚州]  
　　歡迎國語宣傳團上海國語專修學校第三組宣傳團馬國英後覺馬陋芬等由各埠宣講來揚江都勸學所長胡子竾特於夏曆二十二日下午二時開會歡迎並請宣講敎育行政人員均蒞會開會後首由馬君等演講㈠國音㈡小學國語的敎學法㈢國語游藝次即討論㈠發音的研究㈡小學國語敎授的實騐㈢國語文作品最後佐以餘興賓主盡歡而散 
　　鹽商代表赴通北京鹽政討論會請願化除越界爲私一事尚未打消現淮南在揚場運各商聞又有人製造此項空氣特公同集議推代表汪汝門鄒子和汪篤甫沈澹菴等即日首途前赴南通謁見張季直氏求其援助藉謀銷滅云 
[南京]  
　　廳令勸學所組織董事會敎育廳以近來各縣勸學所已有數縣組織董事會以爲變通協助之舉用意雖善而各自爲謀不相統一因援用敎育部學制會議議决縣敎育行政機關組織大網案縣敎育局設董事會辦法以勸學所名義組織董事會向省敎育行政會議提出咨詢案當經通過以原議决案呈由省長核准照辦敎育廳頃已發出通令令各縣勸學所一律依令組織已設董事會者依令改組云 
　　修正省校聯合運動會規程各省校以本省地方遼闊距省較遠各校赴會運動頗感困難因聯合呈請敎育廳長將聯合運動會規程加以修正劃分全省爲五運動區指定江寗吳縣上海江都淮陰爲運動地點每年由本區各省校開聯合運動會一次每三年集合全省選手舉行聯合運動會一次仍以南京公共體育場爲運動地點頃敎育廳已將此項規程修正就緒呈由省長核示辦法較前改善度必可邀批准也 
[杭州]  
　　造幣廠鑄幣營業之經過杭州造幣廠長俞人蔚呈督省兩署文略謂廠長自十一年一月五日接辦起至三月十六日以前爲籌備時期六七兩月爲淡月停工時期而實在開鑄時期不過七閱月所出新幣除呈送化騐外歷經銀團隨時考騐成毫重量皆合法定公差信用昭彰統計本年七個月開鑄期内共出新幣三千八百五十餘萬元共計盈餘洋十四萬三千餘元除去撥還一二等月未開工及六七兩月停工各項墊支經費並依照合同先儘提還中交兩行舊欠洋八萬元外尚餘有洋二萬九千餘元考其由來實由用料之省所致所屬員司工匠終歲勤勞其功亦不可沒應在結存盈餘項下先行提支兩個月或一個月慰勞金分别酌給以示奬勵餘欵現已解撥壬戍水災籌備會浙振洋四千元岳陵工程公用洋六千元共合一萬元尚有尾欵留作本廠淡月開支經費及修理機器等項必要之需現届舊曆年終假期且滬市洋釐已落業經報明暫行停鑄此後應如何商訂新合同繼續辦理之處再行詳陳外所有職廠十一年分鑄幣營業經過情形並將舊欠掃數還淸緣由理合開摺具文呈報云云 
[安慶]  
　　銅元因停鑄漲價皖省造幣厰自陰曆十二月十五日起停鑄銅元另由私人集股改鑄民三銀幣市面銅元牌價竟一日數變停鑄之前一日每銀一元可換銅元一百八十二枚翌日祗換一百七十枚十六日僅換一百六十八枚近兩日愈漲愈高只換一百六十三四枚不等探其原因實由操縱者一見造幣廠停鑄銅元遂各收買銅元以待價漲出售以故市面銅元漸少遂致兌價漸高云 
來函 
[王詠梅等來函]  
　　申報館鑒蘇省議敎風潮發生鄙人即束裝旋里是後並未晋省亦未接到何人函件商及如何辦法閱一月二十九日貴報載蘇議員致中央皓電請罷免韓省長未知何人揑列鄙人等賤名按皓電意旨殊與鄙人等素來主張不同深堪詫異除電達中央曁省長外應請登入來函欄内聲明更正實紉公誼江蘇省議員王詠梅陳允元 
雜評一 
[約法外之同意權（萍）]  
　　議會同意權載在約法者也而今則更有巡閱使同意權是出於約法之外者矣 
雖然議會同意權僅僅閣員而止巡使同意權大小百執事文武官吏無一不在同意之中雖僅僅一航空署長而亦必徵求同意惟謹 
顧吾竊思之約法内同意權猶有範圍之同意權也至約法外同意權則更廣漠無涯涘矣約法内同意權雖弊端百出猶有共和之雛型至約法外同意權則純變相專制之積習換言之巡閱使專政而已揆諸天下有道則政不在大夫之意吾不知其流弊之所届矣 
嗚呼約法外之同意權 
 
 

Page 11

 
 
第一萬七千九百四十九號;中華民國十二年 西曆一千九百二十三年二月九號
星期五 * *常識 
常評 
[收回治外法權之豫備] [  老圃]  
　　第一司法總長以法權爲禮物蓋司法部窮部也不若他部有肥缺有津貼予取予求不汝疵瑕也敎育總長僅上說貼一纸與法部合送公份其實送禮之主人爲司法部此所謂慷他人之慨 
第二驅逐大理院長如驅鷄狗旣不必有理由亦不必得同意今而後一切法官皆作如是觀即一切案件皆可聽司法部之指揮若所謂約法上之保障固等於滑稽 
第三高等檢察廳承辦羅案不能聽我指揮則亦以驅鷄狗之法驅之今而後羅織之事操縱於法部而身受裁培者當必力圖報效是部長與議院間旣交相送禮於前上司與下屬間又交相送禮於後日日送禮不休而司法乃掃地矣 
然司法總長猶昌言於人曰各國專員將來華考察司法本部籌備收回治外法權責任綦重凡我司法官戒之戒之 
經濟 
[兒童當敎以儲蓄] [  仰高]  
　　儲蓄之利益夫人而知之矣然眞能儲蓄者實不多觀何也以未有習慣故耳苟欲養成之非卽於兒童時敎之不爲功敎之之法可分家庭學校兩方面言之 
家庭方面兒童六七歲時智識漸開但知以錢買物得則害不得則怒此時爲父母者宜爲之備一撲滿敎以投錢入其中越半年或一年後俟旣滿則碎之總計每年儲蓄所得筆之於簿記以爲比較所積之錢則可爲製新衣或購有意識之玩具以引起兒童儲蓄之興味 
學校方面校中宜設儲蓄部提倡兒童儲蓄其數不限多寡隨時皆可儲蓄按一月或一學期給利一次按年假或暑假歸本一次其利銀即爲之購課業用品（如筆墨紙硯書畫等）或褒賞學校儲蓄奬章按各人儲蓄之成績而差以激起兒童儲蓄之競爭心此外須敎以正當用度（如此次捐振欵事）使得用財之道 
語曰少成若天性習慣成自然可知兒童能儲蓄㈠可以節省許多糜費㈡可以養成儲蓄之良好習慣㈢亦不致爲將來之守錢虜爲父母者可不有以敎之哉（乙種酬） 
衞生 
[住居附近工廠之害] [  泰芬]  
　　在工廠内就職之工人及管理員大抵皆欲居家近於工廠以謀往返之便故工廠設在廣闊之原野滿目荒凉亦隨事業之盛而居民漸次蟻集故工廠於此等居民所波及之害亦不可不研究也 
工廠設立之初莫不謀取水洩水之便故設於河流左近者甚多此等附近工廠之河流中若混有工廠内傾棄之有害物質最易傳送害毒之䗋鄰近居民之蒙其害者姑置不論即下流遠隔之地亦往往受其影響或因含有害人體之物質而不能供飲汲或因含有害植物之物質而不能灌溉又如河中魚類亦往往受工塲之廢水以致全斃故外國對於工場廢水排洩之法限制極嚴也 
工廠烟囱内所出之烟亦時有波及鄰近民居受害者此煤烟内所存有害物以未經燃燒之煤屑及亞硫酸氣爲主因能使空氣溷濁也 
工廠所用機器在運動之際往往發强烈之聲足使鄰近居民不獲安眠若病院在其左近則時有令病勢增劇者是亦波及居民之一也（乙種酬） 
[冬令有益衛生之取暖法] [  碧霞]  
　　冬令畏集人之常情也畏寒而思取暖之法亦人之常情也然社會中不思所以謀正當取暖之法往往就簡而易行者爲之沿至於今恬不爲怪成爲一種惡習此種惡習維何一曰烘烤火爐冬令之時空氣乾而且燥人於此時宜多食水果及滋潤之物始免將來喉症及牙痛種種疾病吾見人家每至天寒有錢者室内置一火爐或火盆無錢者必擁脚爐或火罐且於就寢時以被冷實難忍受輙以脚爐或火罐烘之是猶益薪而助火也此等惡習最足令人生病且偶一不愼易遭火警亟宜去除此惡習者一也一曰臥被蒙頭天當嚴寒人皆以被蒙頭而睡心坎中一時固覺愉適然精神上無形中已受損失矣何也吾人所吐之氣謂之炭氣對於身體有害無益如蒙被而睡外面空氣不得入裏面炭氣不得出身體孱弱即自此始矣亟宜去除此惡習者又一也尚有種種惡習不勝枚舉此不過舉其彰明較著者吾所謂謀正當取暖之法維何不見夫勞動之工作乎身上薄有絮衣徒手赤足猶見其汗涔涔下蓋血脈行動速則温度增加矣吾有鑒於此每日早晨作跑步運動約二三十分鏡爲度然後改爲常步繼以深呼吸自早晨以至中盡可以不冷一日之寒可免矣况久練之於身體大有裨益非特可禦寒也又或於晚膳後與友人逛街旣可增廣見聞又可促進温度待臨睡時已覺徧體温和無庸火爐等種種烘烤矣故雖處冬令覺陽春常在也倘遇陰雨則作徒手操數節亦可消寒取暖此所謂有益於衞生之取暖法也（乙種酬） 
道德 
[可敬的酒傭] [  張銘龍]  
友人鄭兆鶴自桐城西鄕來道及酒店老翁遺金不取俠義可風物還原主一刹那間而原主復救活老翁溺子果報之速未有快於此者也先是桐邑西鄕金神墩鎭開設布號某東因進城收賬歸路過天林莊腹飢甚息肩於老翁飯店果腹後趕路心急怱付酒資去翁收拾殘羹見桌角遺有銀包一内裹銀二十元并銅子少許心知客所遺携銀追之客少年趕路速翁年邁行路難行數里汗流浹背勉力奔馳至古溪渡口見客佇立岸上待渡翁喜甚面客曰君在店吃飯忘携銀包陡富非貧人福故趕來相還客聞頗驚訝手探囊銀袱已不在知付酒資忘携取翁問銀數客答相符遂授客償以金堅不受翁曰余素志安貧幸毌相强我如愛財何必歸趙客感極正在攀談遙望對岸渡船已開來將至河心船載一猪忽然咆哮一人上前按之人猪爭執偶一不愼人墜河中人聲嘈雜喊呌不休客乃托金於掌曰誰救此人活命者當以念番相贈有一水鬼纞爱多金破浪入水授救不一刻將人救起幸未溺斃水鬼持金喜躍而去翁客咸視之此人非他卽翁子也翁喜出望外拱手謝客曰余祗此子另設屠店爲業昨日出外買猪今朝突然遇險君不失遺我不送銀君不候渡豈可晤君君不當謝我我當轉感君也張銘龍曰布客遺金不爲奇而老翁不取遺金固難能可貴設非急於還金而候客走取則時機必失不候渡船則不能晤翁事出兩歧則翁子必死總之果報兩字自不便斷以爲眞但處此世道不能不歎老翁之見財不取布客之解囊活命同爲可敬也（乙種酬） 
法制 
[間接正犯] [  禾中]  
　　間接正犯云者利用他人之行爲以實行其意思中之犯罪行爲之謂也其犯罪情形有四 
㈠利用無故意人之行爲例如甲在火車中欲竊取乙之衣箱下車時對搬夫詐稱該箱爲己有使搬夫携出搬夫信以爲眞遂取箱受甲此時之竊盜行爲按刑律第十三條搬夫無罪其責任當然由甲負之也 
㈡利用無責任能力者例如唆使未滿十二歲人置毒藥於井中幼童無罪唆使者應單獨負責 
㈢以强制方法使他人實施犯罪者例如甲持手槍要乙放火乙迫於生命危險不能抗拒不得已而實施犯罪行爲按刑律十六條乙不能謂有罪罪固在甲也 
㈣利用他人非違法行爲者例如長官挾嫌報復依一定形式命令屬局逮捕或拘禁他人是被利用者因服從命令不得不然依刑律十四條不爲罪其責任應由長官負之矣 
（乙種酬） 
科學 
[化學常識] [  天夢]  
（八）氝之說明 
㈠名稱氝 
㈡各種名稱拉丁文呌做Ｎｅｏｎｕｍ英德文都呌做Ｎｅｏｎ日本文呌做内恩子方冫我國舊譯的名詞呌做新又呌做氖現在决定呌做氝 
㈢苻號Ne代表氝字 
㈣存在也是天然存在空氣體積裡面狼稀少的約占空氣體積十萬分之一其餘的地方沒有存在了 
㈤性質是一種無色無味無臭的氣體和那「氦」也是相仿的也是不同别種原質起化合的作用也是不能自行燃燒也沒有助燃的性質 
㈥舉例因爲沒有他的化合物所以沒有例子可以舉這氝的功用說出來 
㈦製取可以從空氣中提出先將氛㲷氦取去後剩下的氣體用了液體氫氣極低的冷度把這氣體變成固體再加熱度到零度下二百四十三度時候那純粹的氝氣便單獨的分析出來了 
㈧總結這個氝氣也是英國化學家Ｒａｍｓａｙ來姆山研究而得的（乙種酬） 
雜錄 
[開（Ｃａｒａｔ）之解釋] [  吳敏賢]  
　　言金之成色者不曰此金中純質若干成雜質若干成而曰此金爲若干開於是不知開字何意之人乃瞠乎莫能解矣開者乃西文Ｃａｒａｔ之音譯意即二十四分之一也如言十七開金卽謂此金中純金爲十七分所餘七分皆爲雜質金中何故有雜質乎蓋因金質頗軟不適於造物故通常多雜他種金屬（如銅銀等）於其中使成合金Ａｌｌｏｙ以便製物如製金幣時所用之金即爲純金百分之九十銅百分之十之合金 
通常用製器物之金多係十四開至十八開者今將各開金中雜質之分配法舉之於下 
㈠二十三開金金二十三分銀半分銅半分㈡二十二開金金二十二分銅一分銀一分㈢二十開金金二十分銀二分銅二分㈣十八開金金十八分銀三分銅三分㈤十五開金金十五分銀三分銅六分㈥十三開金金十三分銀三分銅八分（未蓋章） 
 
 

Page 12

 
 
第一萬七千九百四十九號;中華民國十二年 西曆一千九百二十三年二月九號
星期五 * *   
 
 

Page 13

 
 
第一萬七千九百四十九號;中華民國十二年 西曆一千九百二十三年二月九號
星期五 * *本埠新聞 
[英商會聯合會定期召集大會]  
　　問題多關重要字林報云英商會聯合會定於本月二十一日至二十三日在本埠召集大會各職員現以會期已迫籌備極形忙碌本届會場業經杜納氏慨允將假座於英國駐華按察使署届時到會者除本埠英商會會員·各埠英商會代表外將有英使館參贊克利夫氏·英總領事巴登氏·英使館商務參議福格士氏·商務秘書白萊德氏·以及及澳洲坎那大等處之商務委員與南京等處之英總領事等此外又邀請他國商會選派代表出席共同討論中國亂象及銅元跌價之二大問題聞華商會對於前一問題異常注意擬派代表四人參預而會長宋漢章氏亦爲代表之一本届討論之問題莫不有非常重大關係如二五附稅問題此事曾經華會中通過當時原爲促成裁釐及整理中國財政起見目下中國財政情形非常危險未有確實擔保之債欵約在六七億元之間其中外債約占二億四千萬元拖欠貨欵約占一億元至其内債情形　於安格聯氏所發表亦復瀕　喪失信用地位即他日加征附稅後稅收所增有限實亦不足以完全擔保此項鉅額債務况就附稅本身論其中尚復發生許多問題即認可加征之條件亦大有討論餘地當時華會中明白規定考慮附稅之委員應有决定其實行日期·及關於認可加征之旨趣與條件之權力聞上海英商會對此已有成議而各埠英商會亦多已討論及之如華人輪船公司之船隻註册問題蓋此項船隻不受英國商船律上所規定種種責任之約束例如該船倘在吳淞口撞沉他船則對於被沉船隻之生命貨物俱無負責之約束如上海港務問題此事頗爲本埠人士所注意諒讀者諸君猶憶距今未久萬國工程師委員會曾草定一種兼具純粹工程及管理性質之建議書經本埠各國商會正式討論後於某某數項要點未能同意嗣後雖經一度開會協商於大體勉具同意由是以來遂擱置不提故復提出討論聞此次於蘇州河航務擁擠及港内警務問題並將討論及之一爲海關稅則第一條此事於去歲修改稅則時討論甚久當時聯合會及上海英商會意見以爲按値抽稅各貨之估價辦法宜以貨物到埠時之價値爲根據而修改稅則各委員亦大半贊成此議惟中日美三國委員反對之現因繼續施行按照進口時發票原價增加二成估算之辦法諸多不宜故重復提出討論又如庚子賠欵問題此事於退還之原理固已决定惟數目頗大約有一千一百萬鎊外間請求者甚衆其配分辦法頗有考慮價値外間對於此欵香港大學有要求補助及於母國各大　内設置留學名額之議此外有欲用以在中國中部剏辦大　者又有欲用以設立醫院者更有欲用以補助英人所辦中等學校者而目下此項中等學校多由英商會撥欵補助其補助期間定爲五年各校欵額不同最鉅者爲五千元其目的則爲添聘英敎員·及擴充科學上設備之用該會爲此特行邀請敎育界中著名英人出席討論期得盡善盡美之辦法此外如漢口商會提出之内河航務問題北京商會提出之關於治外法權决議案而他種較爲普通之問題如幣制改革·商標·著作權等亦均將一一討論及之云 
[滬粤間航運之恢復]  
　　廣東客貨自一月五日起因發生軍事行動上海不能 
運往停頓已經月餘刻下粤事稍靜粤中各客帮紛令駐滬客家速將積貨起運以期趕於舊曆新歲内得售紅盤貨故近日本埠赴粤之商輪均滿載船貨運往故滬粤輸運業已回復矣 
[南方要人來往訊]  
　　雲南唐蓂賡近派代表王九齡楊德昌錢闌新等由港乘日本公司輪箱根丸至申均寓東亞旅館又孫中山氏所屬之民黨要人本擬於一月二十七號偕同孫氏搭大洋丸赴港嗣以粤中發生　變停止赴粤今聞各要人仍須往南方已向法公司之盎高爾號購定赴港之頭等艙八間三等室七位准備明午動身但各要人此次往港後或不至廣東而往汕頭云 
[滬官場歡讌英新公使紀]  
　　松滬護軍使何豐林·江蘇特派交涉員許秋颿於昨日午後一時在交涉公署花廳設西筵歡宴新任駐京英公使麥克萊爵使·英國長江海軍司令麥少將·英總領事巴爾登·英正按察使特納·英公使秘書奥爾登·等均如期蒞臨預由許交涉員委派陳世光科長·楊小堂秘書·站在二門外迎迓招待迨英使下車步至二門軍樂齊奏國歌繼由陳楊二君導引至客室許交涉員何護軍使等均起立歡迎寒暄旣畢即入席酒至半酣何起立致歡迎詞略謂今日本使與許交涉員竭誠歡迎麥爵使荷蒙惠然蒞止無任榮幸中英交誼素厚兩國人民異常親密帮交亦永敦睦誼謹舉杯恭祝爵使康健並祝幸福一切順利許交涉員以英文致詞英公使亦作簡單之答詞由楊小堂秘書譯誦直至盡興而散聞麥公使准定於下星期一早車北上云 
[中美絲業代表之行期]  
　　上海合衆蠶桑改良會代表第一批顧南山等本定明日乘法公司之盎高爾號放洋但因舊曆歲底已至各代表以事務覊絆未能立予啓行遂與法公司磋商展至三月十七日出口之安瑞合輕杜號輪動身而第二班代表沈濟川等本定三月十七號包島斯輪放洋者今亦改期至三月三十一號離滬矣至於美國所組織之絲業視察團團員昨本埠提督公司接到總行來電該團員已於七號乘該公司輪格倫總統號來華至遲於本月二十四日到滬云 
[字林報預測今年中國商况]  
　　世界新聞社譯字林報社論去陰曆新年將近比較可爲無事雖去年因内地紙幣跌價需用現金上海存銀不斷運往補充但目下各華人銀行存銀充足足以應付主顧本年商業並不興旺各方面頗多損失但多數商人對於年關結賬似易應付迄今祗聞有一商家虧累係業疋頭貨者其所虧之欵祗二十五萬耳中國商家今年少大損失之事與前年年底適成一反比例一九二一年因滙價大跌虧累破產之事遍於各方商業混亂直至淸理之時始已一九二二年雖與此淸理無甚關係但亦不少自有之困難有時内地銷費區域頗有交易之意但因全國不靖大受限制以致商業情形日在衰敝之中絲茶兩界之商人是年開頗獲利但其他營業皆極有限失敗者甚多 
追溯商業所以不興盛之原因無非爲吾人所習聞之政治不良苟欲覓其他重要原因實不可得即如全國春季收成除某某區域外皆屬良好鄕村中人當然立即凖備購買需帮之物品因此商業在一時間頗覺活動然不幸爲期甚短照例之内戰又起兵禍大作商業乃迅即停止貨品運輸不但須納重稅並有被兵士扣留或盜匪搶刼之險商人遂不得不束手中國之物價所以未能能他處之物價平衡而仍相差百分之十·以至百分之二十五者職此之故當開歲之初上海各種舶來貨存積頗多但同時内地各生產區域物價逐漸增漲上海握有貨物者覺無依本地市價出售其貨物之理由因此等價値與補換費相較虧蝕甚多再則欲運此等存貨入消費者之手極爲困難因此同業範圍繼續縮小供求之律不能自由表現消費者方面無法取得所需之貨不得不將需要竭力减縮以此種種情形物價無由增高直至今日中國之物價如何與外國物價相調劑仍爲一大問題 
一俟商業恢復原狀此等調劑自能實現倘商品在各省各埠間能重復自由往來則今日製造家因原料工價較高而定之高自將有充分之金錢以付给之而吾之所渴望之調劑　易實現吾　歲曆更新此項調劑實爲商界最大之希望但試一爲考慮又覺無十分樂觀之理由蓋此事之根據一在政局二在民食問題據本報内地通信員稱各處雨水極少久旱之結果恐於收成大有影響果爾則以後數月間食物缺少自在意中旱乾一日延長則危機一日加甚苟不幸而成大旱則商業一時更無復活希刻至於政局情形更加黑暗商人鑒於去除兵禍之不易對於前途極不敢樂觀今日所最可憐者内地當用之物品已將罄盡急謀補充本埠商界苟爲時勢所許未嘗不能應内地之急迫需要但大半因上述之理由對於彼等本國行家之定單迄今尚躊躇未即送出中國經濟情形苟能發展於外國多數工廠之工作大有裨益但目下絕少此種希望而中國政局若無積極改革之日此種希望亦無實現之日也 
[商界哀悼芮恩施博士函]  
　　前駐華美公使苪恩施博士病故後各公團等曾開會追悼昨上海各路商界總聯合會致函美領事署轉達上海各路華商哀悼之忱其函云敬啓者貴國　駐華公使苪恩施博士不幸病故上海各路華商咸深哀悼博士生時不獨能盡其職務使中美兩國政府與國民均能融和友善且能盡力協助華人之各項有益進行使吾人得到較多之利益此實爲吾人所深感而永久不能忘却者茲敝會敬代表上海各路華商代致哀悼之意敬乞貴領事轉逹敝意於博士之家屬與其親友實所切禱　云 
[張孝若之談話]  
　　昨晚返通 
張孝若此次北游已於前日回滬昨日曾語人云予此次北上有二任務一考查各國實業放洋之前關於方針範圍及經費等事有須與政府商榷者二因京中各方對於南通借日欵一事頗多懷疑欲親去以事實證明不實以釋誤會政府考查方針注意礦業及農墾而總統尤以原料製造爲實業之根本命詳爲考察考查經費閣議定爲八萬元先撥四萬本可全領但予因中央財政困難已極殊不願以一事一人之故領費太多使别方反感故止領半數以上餘擬由予先行籌墊予到京之第三日其時已感冒休息江　國會同人在同鄕會約予茶會予正欲覓一機會與同鄕談話故届時扶病前往到卽具述南通實業經過之歷史及鹽墾困難之要點以事實證明并未借日款衆頗釋然後乃詳論鹽墾事業根本關係農業之重大不啻爲全國之事業允於南下後作一精密之計畫書使各方注意羣謀一積極進行之方法衆對予之報吿殊爲滿意予自信無一字不出之事實也後國會同人及同鄕宴晤時亦分别說明更無誤會故予甚喜以上二種任務均能得圓滿之結果再去京時當時當局及同鄕頗以三省巡閱使問題及更易省長問題爲詢予本不願談政治但不將意見表示恐有誤會故遇人詢及必舉答所知巡閱使問題予認爲根本違反潮流以蘇財政决無餘力帮助皖贛且皖贛人民亦甚反對故愛蘇愛齊均不宜有此與動後齊通電聲明府院亦不主張故未見事實省長問題曾與莊思老及各方談及予謂韓省長就任後對於省政雖不能積極興革然穩練圖治衆所共知蘇人治蘇尤宜保持與其動不如靜思老亦均以爲然予此次離京後至保奉洛津各方想頗爲外間所注意而頗有人詢問予至各方有二故一因吾父今年七十生日各方有代表或禮物之贈餽予旣北去自應一一答謝以盡人子之禮二因放洋之先極願在國内旅行關於物產及工商業可得實地上之調查備至各國可供研究故先後前往頗蒙各方優禮極爲愧謝曹吳張三使及其部下重要人物均燕晤甚暢頗覺各方對於國家人民均極爱重時局糾紛民生困苦尤一致表示異常惋痛予思憲法製成各方融洽之期必不遠但憲法之是否能適國情與得大多數人之同情則爲一極重要之先决問題也予因種種關係不願於政治上軍事上對各方有所詳論予各處旅行覺氣候之温和物產之豐腴詢不愧爲世界上極審厚之國家惜政治不上軌道財政實業均無辦法耳北游已二月餘病後身體尚不能復原通事待决者多故今夜即須返通休息云 
[中國號海輪中之赴美留學者]  
　　無錫楊晉華女士將習美術及應用化學科無錫楊翰西君之女公子晉華在錫邑榮氏女學國文圖畫專修科畢業後赴杭州之弘道女學攻治英文等科現定於今日下午四時由三馬路海關碼頭乘渡輪赴吳淞上中國號海輪赴美留學今日下午三時許即將先往海關碼頭親友凖備送行者甚衆楊女士抵美後先至紐約晤其弟韜叔亦係在美讀書者女士在美擬在本薛文義大學肄業美術及應用化學科留美三年所入之大學現尚須待抵美後選擇方能確定云 
[法郵船加價]  
　　法國郵船公司現得巴黎總行來電該公司由上海往星加坡之艙位頭等原定三十二鎊今增加四鎊售三十六鎊又乙級輪頭等價原定二十七鎊今加一鎊爲二十八鎊 
[長崎丸之客位價]  
　　日本郵船會社之長崎丸新關上海長崎快班詳情迭紀本報茲悉該輪於十二日到申至十六號赴日如乘此輪往東洋由上海起程次晨卽至長崎午後可到門司第二日之上午即到神户大阪午刻至名古屋下午抵橫濱東京費時不過二日在四十八小時中可環游日本全境中之大埠矣的有客位價現由該社宣布特别室二百元一人室七十五元二人室六十五元五十五元四人室四十五元三十五元至二十八元三等十元又來回票一等爲一百零五元八十五元六十六元五十三元及三等十八元尚有上海丸一輪准定本月二十二日由歐洲到長崎云 
[航業消息彙紀]  
　　昨今兩日本埠銀行界由招商怡和之商輪運往漢口之現洋共計有三十五萬元 
　　大英公司之勒化埃號由倫敦來華船上載有十二月二十八號以前之英國寄華郵件該輪現將到港昨來電云須十四號到上海翌日即往東洋惟赴日後不再來申逕行歸國矣又有從孟買開來者有雪西利亞號係於上月二十六日駛出惟因海防有貨運滬故先到海防將於十六日抵申又有阿立波亞號同日開出十七日亦可至申 
日輪麗瑪丸赴東本埠運去靑炭二萬一千擔靑蔴二千零九件菜子一千二百四十二件菜屑一千五百包棉花一千二百二十五件麥皮三千五百包 
　　吾國軍事顧問阪西中將定今日乘南滿公司之西京丸赴津轉京又代理蕪湖日本領事田中作池昨由東來滬後亦於今日赴蕪接任 
　　怡和洋行之樂生號輪之買辦麥羣芬現已辭職其遺缺業經怡和洋行另派徐玉文接充 
[全國商會副會長連任之抗議]  
　　江蘇省事務所之主張商聯會總事務所昨接江蘇省事務所來函謂閱報悉駐京評議員徇私違法挽留張前副會長已電呈國務院依法糾正查商聯會章程第三章第十第十一兩條所規定會長副會長評議任期均以二年爲限第三届職員選舉係在民國七年距去年選舉時已逾五年距本年則連任已及六載其爲違法自不待言是以南京總商會前呈農部即聲明已逾時效之正副會長不得再予連任以杜把持盤踞之弊詎農部對於省區之爭執不惜意曲解而對於此項逾期之解職則無一字提及且不准張前副會長辭職爲公爲私明眼人自能見及矣至此次評議會到會之評議員是否新任抑係舊任敝事務所遠隔南中無從縣揣但係舊任則早過任期到會卽爲違法若屬新任則正副會長尚未就職亦何能自由集合行使職權故此次評議會之通函無論新舊評議員皆不得認爲合法也至謂國貨展覽會關稅特别會議二者關係重大會中不可無人主持所論未嘗不是要知展覽會開會之期相距尚遠籌備稍遲數日正自不妨關稅特别會議雖迫在目前然有上海總事務所在何妨由總事務所幹事長函商各省事務所根據第四届大會議决案定期召集臨時特别會議由特别會議提出辦法解决何必汲汲挽留張前副會長以重貽違法之累乎總之此次駐京評議會之通函實爲違法張前副會長之代理連任無論是否出於各評議員之擁戴究不免有把持戀棧之嫌而農部之曲解條文在總長新任伊始或有未知底藴之處而主其事者之弄法舞文左袒片面雖有百喙無以自解矣敝事務所以全國商聯會爲實業界最高法定團體不忍見此項最有名譽之團體爲少數人揑名假借以供其博取官勲章之用用特略具理由電呈國務院請其秉公核辦咨行農部飭令該聯合會張前副會長及前作評議員不得藉口一切行使職權以重法治而防利用請即分函各省一致主持云云 
[郵局新訂私人信箱章程]  
　　上海郵務局郵務司昨日發出私人信箱章程略謂自本月十五日起私人信箱可供需用私人信箱間由北四川路出入在郵務局正門之北每日自晨間六時開至夜半用私人信箱者若將信箱號數通吿通函者使印號數於信封之上則檢信時一望即可投入信箱否則或將誤交郵差送遞且檢時亦耽擱時刻凡保險信·掛號信·快信·包件·均不投人信箱認租信箱者槪由局中發給私人記號之鑰匙如鑰匙遺失函請郵務司補給須納費洋五角認租信箱者每年費洋十二元須開送信簿送交局中會計員即發給鑰匙如有人獲得認租信箱者之鑰匙擅自啓箱取去箱内函件郵務局槪不負責 
[上海電政監督之搖動]  
　　據交通界消息新任交通總長吳毓麟到任以後對於高恩洪任内所用人員均將切實考察量加甄别本埠電政監督吕斅琦係高氏委任之人因亦有將予撤換之說昨有滬上電界同人以吕氏不諳電政濫用私人舊有職員或被裁撤·或减薪水·等情密禀吳交長請將吕氏撤換聞吕亦知己之地位將搖動特於昨日（八日）赴寧轉車進京探聽消息茲錄電界同人禀文如下 
敬寗禀者我國交通事業自經高恩洪之蹂躪而後糜爛已達極　鈞座就職伊始即以整頓四政宣吿天下宏籌孹畫舉國同欽竊維電政爲交通四政之一監督一職尤爲全省電政首領非特滙劃欵項調派電生諸事歸其管轄即將來電政上一切應興應革事宜亦莫不惟電政監督是賴責任至重關係至巨苟非幹才鮮不僨事查江蘇電政監督吕斅琦本爲高恩洪之死黨人旣庸庸才原碌碌電政事務更非所知到差之後事事破壞成例對於各局往來例行公務竟延不批發舊日諳練員司大裁特裁所留數名亦均减薪而以裁減所餘位置其毫無學識匿不報部之私人此項私人又皆徒懸虚職坐領乾薪職是之故羣衆離心百務停滯凡此一舉一動悉爲歷任監督所未曾有抑亦歴任監督所不敢爲而吕斅琦竟悍然爲之而不顧謂非最荒極謬其孰信之夫以如此悖謬庸碌之人監督全省電政竊恐原有狀况亦難維持遑言整頓脫令長此以往不圖挽救實與鈞座整頓四政之初衷大相逕庭而蘇省電政之窳敗更不知伊於胡底也某等目擊情狀心所謂危用敢披瀝上陳伏乞鈞座速將江蘇電政監督吕斅琦撤差另調熟悉電政人員接充以維蘇省電政不勝企盼之至謹禀交通總長吳 
 
 

Page 14

 
 
第一萬七千九百四十九號;中華民國十二年 西曆一千九百二十三年二月九號
星期五 * *[新地審廳長改期來滬接任]  
　　十三日 
調任上海地方審判廳長前蘇州吳縣地方審判廳長沈錫慶奉令後定期來滬履新已誌前報昨日司法界接到由蘇來信沈廳長料理移交手續一時不及故改於十三號（即舊曆十二月二十八日）來滬接印云 
[惠工淸理後之女工呼籲聲]  
　　求救於工商友誼會及總商會九江路惠工銀行因故停業由海德禮律師淸理賬目等情迭誌本報茲悉該行所收吸之存欵以各處絲紗廠　男女工人之零星儲欵爲多自宣吿淸理後一應存欵尚未表示處置辦法故各存户均極恐慌昨有楊樹浦一帶各廠女工嚴謝氏等數十人特繕具請求公函送呈總商會工商友誼會請求援助詞甚迫切工商友誼會童君繕發通吿定期召集緊急會議討論一切云云茲將請求書原文錄下 
　　致工商友誼會函敬啓者氏等雖是愚蠢的女工不知世事平日每聽見同廠的男工說道貴會的理璋先生是我們工界的明星能　我們羣衆謀福利遇事又能熱心扶助氏等今當大難所以敢冒昧回貴會陳訴綠氏等向在本埠南北各廠傭工平時所得的工資總要蓄積少許以備年終停工時餬口之需適去年九江路惠工銀行開辦儲蓄並到南北各工廠分散章程說是實行什麽惠工主義因　體恤工人的困苦故利息比别家優厚存滿五元又有借給時表的盒子一只要錢用又好隨時去拿氏等因爲富人體恤勞工的困苦莫不感激萬分所以大家平日格外節省有錢即投了盒内貯滿即送到該行存儲現在因爲絲紗等廠皆沒有原料提早停工氏等旣沒了工錢只得去付所存儲蓄的錢不想該行於十八日忽然把門關閉掛了一塊淸理牌子氏等久守不見一人不覺悲從中來後邊門走出一巡捕呌我們不要啼哭可把存摺送給海德禮律師查核過了十四天就作廢了氏等更加惶急後有人說到這銀行是安徽巨宦李瑞九開的公館在新閘路辛家花園氏等一想他們富人起先旣能體恤我們的困苦諒不會少我們的錢或者我們的苦况沒有曉得所以面去求他可恨管門的不肯放入現在我們的苦處簡直無門可訴轉眼年關粒米俱無一家數口嗷嗷待斃聽說他該儲蓄的欵子不過十萬内中活期又只得三萬若年内不還只個三萬塊恐怕至少要喪數百條性命伏思貴會諸位旣以熱心扶助勞工著名於世諒不忍垂死數百性命坐視不救千求把氏等的苦况轉達李君務必年内要把活期儲蓄如數發還垂死上求泣血奉懇工商友誼會童理璋諸君鈞鑒女工嚴謝氏·陳方氏·（以下名從略）等同叩上 
　　致總商會函敬啓者竊氏等平日藉十指傭於工廠每於節衣縮食之餘則將餘資存儲二馬路惠工銀行以備停工時年終萬一之需並非圖利息實係求安全也不然若借欵於小販可得數分之息而存儲該行息僅數釐其所以如此信任該行緣該行於去眷始增設儲蓄一部假借惠工名義在各工廠普散傳單並由廠員宣講該行此舉實係加惠工人凡由廠介紹者且可得特别利益故工人等深信不疑現爲期僅及一週已吸收十萬巨欵若果用於正當之途未嘗不可爲羣衆謀福利孰料現因年關逼近各廠又多半停工故民等前往提取儲金以爲度歲之需孰料該行早已料及頓於十八日停止營業並令捕把守大門無論何人不肯放入守候久之始見一職員據云該行現交於海德理律師淸理有事須向律師接洽迨往律師寫字間則宣言須十四天内將存摺交送律師查核過期無效等語並云還欵時期須待欠欵收齊再行宣布如此遙遙無期在大宗存欵尚猶可待而多數之貧苦工人全持此平時儲蓄爲年關度命之需且活期儲蓄例無延宕苟懸而無着一家數口之生命即將不保况本埠銀行之淸理者最近如生大等均先將活期儲蓄發還該行旣以惠工爲名豈可置數千百工人生命於不顧現距年關僅有數日氏等生命在於呼吸不得已叩求正副會長曁諸議董立即議决令該行務儘年内將活期儲蓄掃數發還以救數千百工人之生命實爲功德無量云云（署名同前） 
[豬業爭執之昨訊]  
　　上海豬業敦仁公所全權代表王瑞龍昨接農商部批第一四八號批示云原具呈人敦仁公所代表王瑞龍等呈一件陳筱蓀等組織江浙豬業運商公會意在抽收豬捐縣立予查禁由電悉已據情咨行江蘇省長轉飭實業廳藉端漁利請嚴加駁斥並咨省飭查明聲復矣此批又王瑞龍現聞南京財政廳已令上海縣將該江浙運商公會違法勒捐刻日嚴行查禁具復其正式公事日内可到云云 
[仁濟醫院常年會記]  
　　文匯報云山東路仁濟醫院於今晚（卽昨晚）開常年大會報吿去年院務並討論一應進行事宜主席報吿書中略謂本院自剏設以來已届七十七載而遷徙此間亦復六十週年觀於歷届醫生報吿就診人數年盛一年幾於全中國各省區人士無不有來院診視者足見本院聲聞之廣遠此堪爲前途慶賀者也自去秋八月後院中添設愛克司光器具而遭傷者之前來求治益較他院爲多唯是業務增盛而屋宇愈學不敷一切内部建築情形更不無陳舊之感是以目下亟需改建新屋增添病房購備新式器具擴充診室加聘醫生及看護人員俾得成爲設備完善淸潔避火之新式醫院而有相當職員以分配之此則不能不爲吾滬中外人士吿而求其慷慨樂助共襄盛舉者也今者是項捐欵業經募有成數惟是欲期本院成爲租界内有價値之醫院以應全體市民之需要工程浩大需欵綦鉅然以有工部局及機關之協作諒亦不難即日觀成也鄙人今日更得逢此機會謹代表全院以致謝於往日樂助本院之各團體各大善士云云 
[反對彭允彝之憤激聲]  
　　中國通訊社云上海學界自北京敎長彭允彝發出江電後異常憤激除省敎育會去電駁詰外茲又有趙德麟等發電攻擊原文如下「北京彭靜仁先生大鑒奉讀江電大言不作先生何人敢以整頓敎育自命先生一生慣技除鑽營外無所表見敎育二字更爲先生所未解徒以獻媚吳張·不惜破壞司法先生榮膺高位固足豪矣其如全國敎育何我敎育界雖弱斷不容先生一日盤踞先生若早知機翩然引去猶不失爲悔過否則羣起而攻大難當頭我敎育寗爲玉碎毌爲瓦全定與先生不兩立也藥石苦口其速圖之趙德麟等庚」 
[寗學生代表往省敎育會接洽]  
　　江蘇全省學生聯合會理事葛銘勛·楊嘉獻爲議敎風潮事來滬已誌前報昨午又由二師學生潘望伴同至省敎育會訪沈信卿君代表言敎育基金獨立已成爲一種公論然非空言可能成功須有組織討論此事云云沈君謂基金一事已由敎育會請朱經農先生着手起草組織敎育基金委員會擬分甲乙兩種甲種是省長敎財實三廳長及省議會議長乙種是商會農會敎育會至於校長加入與否現尚未定代表卽詢學生加入否沈答學生最好不加入恐行政官不贊成代表當要求學生亦須加入沈君囑備一正式公函以便轉達云 
[推定新學制課程標準審核員]  
　　新學制前已正式頒布其新學制課程標準起草委員會已分别聘請專家擔任起草編擬各科課程標凖茲聞現已編制完全已由委員會彙集討論前週該會開會之結果公推富有經騐者擔任各科課程審核之責高中初中·小學·各級審核員業已推定計（地理）王伯祥前北京大學預科講師（國語）沈信卿江蘇省敎育會坐辦（自然理化）秉志東南大學敎授（歷史）（世界文化）朱經農留美敎育碩士（藝術）劉海粟上海美術專門學校校長（外國語）胡憲生康乃爾大學碩士（社會）（公民）（人生哲學）周鯁生巴黎大學博士北京大學敎授云 
[浚浦局函吿塘工侵犯權限]  
　　江蘇特派交涉公署近接浚浦總局來函略謂上年十二月二十日曾上一函請貴交涉員注意在下老鼠沙本局工塲之下首黃浦前灘上有建築塘工之工程查該工程未得本局之許可實屬侵犯本局之管理權今將負責人之姓名開列於後（胡榮章居北河南路一四八號顧兆慶中醫居吳淞鎭）據稱彼等執有沙田局所發之執照此舉自必與浚浦章程相違背是故必須以相當之法取締彼等侵害本局之權限相應函致即希查照云云 
[萬國商團前晚宴請交涉員]  
　　萬國商團於前晚宴請許交涉員曁陳世光科長楊小堂秘書等觥壽交錯頗極一時之盛云 
[閘北請求取締建築及娛樂塲]  
　　地方自治籌備會之呈文閘北地方自治籌備會爲請求取締建築物及公共娛樂塲所營業專章致淞滬警察廳及滬北工巡捐局文云敬啓者閘北市面近年發展頗速建築日形繁多向來辦法均由建築者繪就圖樣請求滬北工巡捐局核准給發營造執照方得開工其有未經給照擅自工作者則由滬北工巡捐局商同鈞轄之該管警區派警協同禁止而公共娛樂場所之營業執照向歸淞滬警察廳發給歷來辦理頗能收協助之效惟是此項辦法並未訂有專章以致辦理時或致稍有參差而發給營造執照及營業執照亦各於事前未經接洽誠恐於市政進行發生影響敝會鑒此情形亟盼補救之方爲特函請鈞廳會同滬北工巡捐局協訂取締建築物及公共娛樂場所營業專章呈請護軍使核准施行以利市政至紉公誼除分函外此上淞滬警察廳長徐滬北工巡捐局長許閘北地方自治籌備會啓二月八日 
[工頭領到工資被刧續聞]  
　　英美電車公司小工頭曾坤前晚領得薪工一千二百二十五元被匪刦去並遭手槍擊傷三人等情已誌昨報茲悉其手下小工有一百餘人每人十元五角工錢自被刧後大形恐慌紛紛至曾家索討該小工頭父子均已受傷在仁濟醫院醫治如何辦理家人毫無眉目當向電車公司呼籲求助至曾坤父子及小工張得寬所中子彈昨已經西醫取出尚可無性命之憂云 
又函云住居閘北顧家花園草屋内之鹽城人小工頭鄭坤前晚被盜匪五六人闖入其家搶去鈔票現洋一千二百廿五元鄭坤之右膀及鄰居張德寬腰部被匪開槍擊同共和新路站崗巡警追獲盜犯陳廣才一名連商證人宋福鴻扭控四區署長劉樹棠近因有病請假一應公務暫由游巡隊長劉得奎代理劉隊長聞報後即率巡官李犯陳廣壽山趕出事處勘查一過歸署後將該犯提訊據供鹽城人住長浜路永慶坊承認隨衆往刧事前曾在鐵路北順風園茶館内約會聚集並供出同黨姓名數人劉隊長諭令收押聽候跴緝贓盜再行核辦 
[醫生出診受驚紀]  
　　前晚九時醫生張星石（即張　　子）出診至六馬路德順里一弄二十一號門牌内視病由某甲引入客堂背後臥室即聞大呼救命兩聲樓上二房東及隣居等聞聲咸相奔集則醫生與病者均不知去向一時左右隣居羣甚駭異而醫生之轎夫更爲驚慌當即飛報該管捕房即由捕頭飭探查問據二房東陳張氏云病者係在二日前租定餘披一間寗波口昔並無家眷且不知其姓名因租界租屋非比内地雖同居一宅各自爲户不相通問室中祗有一床一被餘無一物九時半始悉張醫已逃入對門某姓居户帷面上略有指爪傷痕數處經人往詢據張君云我至該處視症時約九點鐘即由一人導入後披床上臥病者一人我即坐在床沿上爲之診脈而導我入者忽將我兩臂緊握床上病者亦一躍而起把我推倒當時我驚甚即呼救命兩聲以後口即爲其按住以致口旁略受爪傷且搜我衣袋有無鈔洋不知我出外視症從來不帶分文正欲將我綑挷兩匪忽然逃去大約聽見有人下樓之故我見無人即由後逃出斯時驚慌失措不敢出弄見有一家門户未閉我即逃入向之哀懇容我暫避救我一命該家婦女輩見我面色言語幾下逐客令幸有一男子詢我所以即將上情吿知該家始允我避入後室越二十分鐘弄内人聲大嘩咸謂醫生與病人同吿失蹤始知該匪已逃我即着人吿知轎夫仍坐原轎往别處視診云云又據該里鄰居言出事之前一小時有汽車一輛停在里口中坐穿黑棉袍者二人及事出更有二人倉皇躍上汽車立即開去觀其形狀不無與此案有關果如其言則明明是一種擄人勒贖之行爲幸其謀未成張醫得吿脫險耳又據二房東陳張氏在捕房供稱於兩日前有操寗波口音之王某據云開汽車爲業前來租屋當時言定房金每月三元本說有眷居住即付定洋一元並云明日把器具搬來不料是晚即由王某同來另一人床一只說係有病在身來後臥床不起祗買饅頭數個充饑我曾向之索收房金推說明晚即當付上病者以被蒙首似不欲令我見其眞面目者我見他獨病在室亦頗可憐不料其約我續付房金之時即演出此駭人聽聞之劇也捕頭問明後即令陳張氏暫且回家倘若舉再來可立報捕房所存室中床一被一即由包探車入捕房核存云 
[友華銀行滙市報吿]  
　　昨日友華銀行滙市報吿云七日倫敦銀價近期縮一二五遠期縮零六二五紐約銀價落至六角三分七五倫敦紐約間滙價縮至四元六角七分七五今日本埠滙價僅日金落至六十八兩二五佛郎長至一千一百三十五枚餘均弗動晨間開盤市况穩定英鎊售價近期三先令一便士六二五二月份三先令一便士三一二五午後投機家紛紛售出英鎊即期價三先令一便士七五二月份三先令一便士四三七五三月份三先令一便士三一二五四月份三先令一便士一八七五美金售價即期七十一元六二五二月份七十一元二五遠期七十一元一二五收盤市况穩定售價均照此率銀行滙票定價英鎊三先令一便士半美金七十三元二五均陰歷年前交貨者遠期英鎊小二五美金小半元法滙有出價一一六零購者昨日倫敦銀市中國有少數售出市况穩定紐約銀市無交易 
[上海商業市况彙錄]  
　金融 
昨日銀幣早市平穩價爲七錢二分零八七五午後收盤略軟價爲七錢二分零六二五較上日小去二亳五 
銀拆早市爲六分午後小去二分價爲四分較上日小去一分滙豐收欵三十萬兩麥加利正金道勝東方等銀行三十萬兩 
昨日進出口稍旺正金銀行由靑島來洋五萬元交通銀行去哈爾濱洋十萬元中國銀行去漢口洋二十五萬元本街各錢莊去東三省洋二十萬元又漢口洋十萬元正金銀行進倉洋十萬元花旗銀行出倉銀五萬兩出倉洋五萬元中國銀行出倉洋三十萬元各錢莊多存銀五萬兩少存洋三十萬元交通銀行出倉洋十萬元 
昨晚止中外各銀行共存現銀二千八百十七萬兩現洋三千三百四十六萬元大條九十四條 
　　公債票 
昨（八日）公債市况趨勢甚疲各票市價大都跌落而後市尤較前市爲疲良緣時近年關金融緊急所致也現貨金融公債開盤市價六十一元六角五與前日收盤價相同至後市已跌至六十元零七角矣期貸二月份開盤即跌去一角計六十一元七角旋又步步小去收盤六十一元綜計跌去八角三月期亦小至六十元零五分收盤整理六釐開盤四十二元三角五較前日行市略漲旋即步步跌落四十二元收盤計跌元三角五期貨二月期開盤跌一角三月期跌一角五收盤行市二月份四十一元七角五三月期四十一元八角計二月份跌去五角五三月份跌四角償還短期八釐債劵昨日亦有開出價收盤二十六元一角跌三角五整理七釐不動價四十七元八角三年公債價五十五元一角尚稱平穩綜昨市各項公債跌價甚巨賣出者甚多云 
　　國内滙兌 
昨（八日）内匯行市京津漢滙俱跌餘匯無所更動濟南濟平銀元·靑島膠足·正金鈔·昨均有市較星期二行市濟滙漲而靑滙跌計昨市北京公砝每千兩合申元一千零五十五元五角較跌五角銀元一千零十一元七角五較跌一元二角五津滙漲落相同計行化一千零六十三兩五錢銀元一千零十元七角五濟南濟平每千兩合申元一千零四十一兩五錢較六日漲三兩銀元一千零十一元漲二元靑島膠足一千零六十一兩跌六兩正金鈔一千零零六元跌二元半餘滙計烟台烟估一千零四十四兩銀元一千零零四元漢口洋例一千零三十三兩五錢較漲五角銀元一千零零七元半較漲五角半宜昌兩宜平一千零三十五兩銀元一千零十五元九江銀元一千零十二元南昌銀元一千零十五元贛州銀元一千零零七元安慶銀元一千零零八元蚌埠銀元一千零零七元南京銀元一千零零二元蘇州銀元一千零元半鎭江揚州銀元一千零零二元徐州銀元一千零零六元淸江銀元一千零零六元無錫常州宜興常熟銀元一千零零二元南通銀元一千零零二元半杭州寗波銀元一千零零三元温州銀元一千零零五元嘉興湖州紹興餘姚銀元一千零零三元蘭谿銀元一千零零五元海門銀元一千零零四元半奉天銀元一千零十二元哈爾濱銀元一千零十四元重慶九七平銀九百八十二兩五錢銀元平萬縣九七平銀九百九十五兩銀元平與前日市相同均無變化云 
　　外幣 
昨（八日）外幣現市據錢莊做開市價變動較前日爲稀羅卜一千元票買價漲二錢計開三兩七錢餘五百元二百五十元至小票均無變動此外僅新加坡幣好起五釐計價一元零四分除均不動計法郎一角二分一馬克三元四角港票十元零一分老頭票九角三分四英金票九元零五分花旗票一元九角二分嗬　票七角四分市面淸淡交易稀少云 
　　金市與滙價 
昨日星期四大條近期縮一二五遠期縮零六二五標金開盤三百三十三兩五錢爲最高價先令揭曉弗動有法滙小十五法郎東滙小二五俄滙小三萬五千羅卜德滙小二千馬克除價未動斯時標金因東滙掛小故跌至三百三十三兩一錢銀行賣出四月份先令價三先令至三先令零一二五買進三先令零零六二五至三先令零一八七五又賣出四月份美滙價七十元零七五至七十元零八七五買進七十一元至七十一元一二五又賣出四月份東滙價六八三七五至六八二五買進六八一二五至六八分以致標金最小跌至三百三十二兩五錢嗣因先令價與初開相等惟美滙東滙兩價略軟銀行賣出四月份先令價三先令買進三先令零六二五又賣出四月份美滙價七十元零六二五買進七十元零八七五又賣出四月份東滙價六八半買進六八二五因而標金又回高至三百三十三兩四錢後爲三百三十三兩三錢收盤午後標金開盤三百三十三兩三錢小至三百三十二兩九錢先令揭曉弗動標金爲三百三十二兩七錢先令等市况較上午爲硬銀行賣出四月份先令價三先令零零六二五至三先令零一二五買進價三先令零一二五至三先令零二五又賣出四月份美滙價七十元零八七五至七十一元買進七十一元一二五至七十一元二五又賣出四月份東滙價六八半至六八三七五買進六八二五至六八一二五以致標金最小步跌至三百三十一兩九錢收盤云 
　　棉紗 
昨日大阪三品紗來電近遠期均小去二元數角美花現期小去四十五個磅音遠期亦小四十四個磅音印度盂買花　　而漲十四羅比奥浮拉好十一羅比白洛去好十二羅比各交易所標凖紗價近遠期均漲起四錢至六錢不等市上現本紗買價相仿日紗亦然牛莊烟台靑島江西蕪湖野鷄等帮祗有零星交易買進本紗七八十包日紗八九十包公會小包價相仿成交二三十包各廠仍無開出市面平穩 
　　絲市 
昨日洋莊絲市漸趨沉靜兼以法滙復增故廠白黃絲經均無成交灰經美莊雖有去路交易甚微幸市况頗堅價仍趨漲昨計愼餘購進日塔牌三月份貨五擔價達八百兩又進金佛牌四五月份貨十擔價扯七百六十兩云 
[本年油豆餅存貨之調查]  
　　油荳餅業萃秀堂公所因年關已届故派司月各行調查沙船輪貨棧貨存底數目報吿公所以便查考俾與往年比較現已調查完畢昨由公所將年終各貨存底揭曉於采菽堂貿易所並編册分送各同業周知茲將存底數目錄下（沙船存底）牛莊荳油五百件牛莊籽油四百件大連荳油一千五百件岐山荳油八百件泊兒荳油二十件泊兒生油一千五百件輕皮倉夾生油一千件牛莊元豆一千石大連元豆一千石泊中餅二百爿大連紅糧一千二百石牛莊紅糧七百石（輪貨存底）大連豆油一千五百件牛莊籽油一百件大連餅一千五百爿（各棧存底）牛莊籽油三百件岐山豆油三百件輕皮夾倉來陽泊兒生油荳三千二百件牛莊黃豆五百石牛莊靑豆一千石洋河靑豆一千石 
尚有本埠新聞等轉入後頁 
雜評二 
[英商會開會（怡）]  
　　英商會聯合會此次開會所列議案大都重要然質言之皆吾國所自應整理者也吾國不自整理致勞外人之討論已可羞矣 
雖然吾國人士苟能有鑒於此幡然一變上下一心逐漸整理使政局日見淸明地方日漸安堵財政交通幣制等等日漸改良則彼僑居中國之外人亦且歡迎之不暇然而時局如是之混亂人民如是之懦弱焉能有此一日哉故吾對於英商聯會之開會不禁感慨係之矣 
 
 

Page 15

 
 
第一萬七千九百四十九號;中華民國十二年 西曆一千九百二十三年二月九號
星期五 * *本埠新聞二 
[萬國體育會競賣紀（續昨）（伯奮）]  
　　第一次新馬賽（Ｔｈｅ　Ｇｒｉｆｉｌｎ　Ｐｌａｔｅ以馬作標凖無身價之馬從畧 
馬名　　　　價目 
立得而大令Ｌｉｔｔｌｅ　Ｄａｒｌｌｎｇ十元地石白辣Ｔｈｅ　Ｚｅｂｒａ九十元司保鐵特辣肯Ｓｐｏｔｔｅｄ　Ｄｒａｇｏｎ十元聖芳尼Ｓｙｍｐｈｏｎｙ一百六十元克魯碎特Ｃｒｕｓａｄｅｒ十元拖魚Ｔｏｎｅ一百十元愛塔飛Ａｂｂｇｙｈｅｌｄ一百四十五元格林其飛Ｇｒａｎｇｅｈｅｌｄ二十五元恩皮勝Ａｍｂｉｔｌｏｎ六十元啞口配勝Ｏｃｃｕｐａｔｉｏｎ十元卡南勝Ｃａｒｎａｔｉｏｎ十元　定白立治Ｒｏｒｄｉｎｇｂｒｉｄｇｅ七十元羅宋麥南Ｒｕｓｓｉａｎ　Ｍｏｎｅｙ十元司比隊反羅Ｓｐｅｅｄｙ－ｆｅｌｌｏｗ五十五元飛慈老爺Ｆｉｔｚｒｏｙ十五元麥根前Ｍｃｋｅｎｚｉｅ三十元淡石司帶Ｄｅｓｅｒｔ　Ｓ　　ｒ十元破兒司帶Ｐｏｌｅ　Ｓｔａｒ七十元杭州Ｈａｎｇｃｈｏｗ四十元 
漢陽Ｈａｎｙａｎｇ十一元 
　　第二次大皮賽（Ｔｈｅ　Ｄｅｒｂｙ　Ｓｔａｋｅｓ）以馬作標凖無身價之馬馬名　　　　　抬價 
尼古立鐵Ｎｉｃｃｏｌｉｔｅ三十元地石白辣Ｔｈｅ　Ｚｅｂｒ　一百六十元隊蘭Ｄａｙｌａｎｄ二十元麥極克蘭Ｍａｇｉｃｌａｎｄ十三元矮特而矮司Ｉｄｏｌ　Ｅｙｅｓ二十五元考克立考鐵Ｃｏｑｕｅｌｉｃｏｔ十元聖芳尼Ｓｙｍｐｈｏｎｙ八十五元葛落濱Ｇａｌｏｐｉ　十元馮家Ｖａｎ　　ａｒｄ五十元克魯碎特Ｃｒｕｓａ　十元果登生的門Ｇｏｌｄｅｎ　Ｃｈｒｙｓａｕｌｈｅｍｕｍ五十元地普利司門Ｔｈｅ　Ｐｏｌｉｃｅｍａｎ十元阿利麥Ａｒｌｍａ十元 
拖魚Ｔｏｎｅ一百十五元愛培飛Ａｂｂｅｙｆｉｅｌｄ二百元葛蘭飛Ｇ　ｅｎｆｉｅｌｄ三百十五元恩皮勝Ａｍｂｉｔｉｏｎ四十元啞口配勝Ｏｃｃｕｐａｔｉｏｎ十元雪兒物王ＳｉｌｖｅｒＷａｎｄ三十五元勞特雪浦Ｌｏｒｄｓｈｌｐ八十五元楊反羅Ｙｏｕｎｇ　　ｅｌｌｏｗ六十五元矮夫而反羅ａｒｔｆｕｌ－ｆｅｌｌｏｗ二十元飛慈老爺Ｆｉｔｚｒｏｙ十元麥根前ＭｃＫｅｎｚｉｅ二十元唐銀司帶Ｄａｗｎｉｎｇ　Ｓｔａｒ十元淡石司帶Ｄｅｓｅｒｔ　Ｓｔａｒ十五元破兒司帶Ｐｏｌｅ　Ｓｔａｒ一百零五元根林大夢Ｇｒｅｅｎ　Ｄｉａｍｏｎｄ二百零五元　　第三次香檳賽（Ｔｈｅ　Ｃｈａｍｐｌｏｎ　Ｓｗｅｅｐｓｔａｋｅｓ）以馬廐爲票凖共四十二馬廐屬下即爲江灣全體之良駒計共一百九十二匹 
阿特門Ａｄａｍａｎｔ馬廐有司街司克雷伯Ｓｋｙｓｃｒａｐｅｒ司街拉克Ｓｋｙｌａｒｋ兩馬抬價七十元 
皮林特Ｂｅｌｉｎｄａ馬廐有泰山Ｔｙｎｅｓｉｄｅ一馬抬價十元 
周家兄弟Ｃｈｏｗ　Ｂｒｏｔｈｅｒｓ馬廐有尼古立鐵Ｎｉｃｃｏｌｉｔｅ拍席鐵ｐｅｔｚｉｔｅ密樓立鐵Ｍｉｌｌｅｒｉｔｅ佛立鐵Ｃｏｖｅｌｉｔｅ加倫業鐵Ｇａｉｔｅ襖而帶安鐵Ａｌｔａｉｔｅ海碎鐵Ｈｅｓｓｉｔｅ司的白業鐵Ｓｔｉｏｎｉｔｅ巧客鎉鐵Ｃｈａｌｏａ　ｉｌｅ九馬抬價十六元 
周孳田公司ＴＴＣｈｏｗ　Ｃｏ馬廐有地石白辣Ｔｈｅ　Ｚｅｂｒａ地别生Ｔｈｅ　Ｂｉｓｏｎ地庫倫Ｔｈｅ　Ｋｏｕｌａｎ地闊蓋Ｔｈｅ　Ｑｕａｇｇａ地田合好Ｔｈｅ　Ｄｅｅｒｈｏｕｎｄ地皮搿　Ｔｈｅ　Ｂｅａｇｌｅ天津Ｔｉｅｎｔｓｉｎ倍而鐵惠而Ｂｅｌｔｅｄ　Ｗｉｌｌ色　太姆Ｓｏｍｅ　Ｔｉｍｅ九馬抬價一百零五元 
陳其浩ＫＨＣｈｕｎ馬廐有哈杯隊Ｈａｐｐｙ　Ｄａｙ矮抱隊ＡｒｂｏｒＤａｙ矮密司隊Ａｒｍｉｔｉｃｅ　Ｄａｙ雷牌隊Ｌａｂｏｒ　Ｄａｙ地克雷勝隊Ｄｅｏｌａｒａｔｉｏｎ　Ｄａｙ粉隊Ｆｉｎｅ　Ｄａｙ惠克隊Ｗｅｅｋ　Ｄａｙ七馬抬價十元（待續） 
[甬同鄕會對捕房刑訊之抗議]  
聯合通信社云寗波旅滬同鄕會昨得商務印書館總理張菊生來函謂其舊僕甬人樂志華被捕房體刑致傷特致函納稅華人會及交涉公署請其向捕房及領事團提出抗議原函云納稅華人會諸公在鑒敬啓者據張菊生君函稱敝處舊僕樂志華籍　鎭海家住縣屬小港十字街年二十一歲本年陰曆二月間由敝處汽車夫勵秀如（即志華之母舅）介紹充當跟事兼習開駛庭向捕房投考及格領得憑證在敝處前後數月並無過失以性近　鈍故雖考得開車憑證迄未能在外謀得樓枝至七月間即自行吿退四日之前忽由虹口捕房中西包探三人携至敝寓聲勢洶洶據包據聲稱志華在某西人處服役竊取銀幣四百元訊知寄在敝處故來追查其時鄙人並不在家志華雙手繁繫面色靑腫當時哀求拯救並請暫爲承認免再受刑敝處未便置詞祇得揮之使去洎鄙人邇寓即令汽車夫秀如出外探聽旋據歸報捕房包探又偕志華至伊胞兄勵秀淸家中謂有贓物存在彼處亦經質證全屬無憑並稱包探往查時一種苛暴情形令人生憤揣其情節必係刑訊逼供當即函託丁斐章律師代爲查問此本月五日事也次日丁君電吿謂已至捕房查看志華徧體傷殘訽其犯竊情形甚屬可疑恐被誣指已將受傷情形吿知捕頭並有捕房醫生騐取傷單爲證昨晨解送公廨丁律師顧任辯護並邀鄙人到場作證嗣經堂訊立時開釋律師並陳明傷情形公堂亦極爲注意此可證明志華之毫無罪狀矣鄙人察其傷勢甚重當即約定素相熟識之英國柯師醫生於午後四時前往診騐據謂右足恐成殘廢且難免性命之憂並囑鄙人即速送往同仁醫院療治此本月七日事也志華以無罪之人被捕房如此虐待危及性命鄙人昨到堂見其狼狽情形嗣至柯醫生處又見其胸背下部手足種種傷殘不禁爲之涙下詢之本人據稱除拳打掌擊足　不計外疊受重傷三次以兩足分擊方桌脚上全身掀伏桌面前又有拉住兩手以皮鞭籐條痛打下部暈而復蘇蘇後復打有時又反紥兩手緊搏兩足復以布紥紮閉其口橫施鞭撻鄙人昔官刑部時尚未停止刑訊即審問重要盜犯亦從無此種酷刑何號稱文明國所轄之捕房乃竟如此吾國今日業經禁止體刑夫以有罪之人尚不許加以體刑之罰何捕房對此無罪之人乃施以殘酷之體刑對無罪者尚如此則眞有過犯者更不知如何虐待（中略）貴會主持正義關懷桑梓尤抱熱忱鄙人素深欽仰樂志華於鄙人有主僕之情貴會於樂志華有鄕里之誼鄙人確有見聞理當代爲呼訴等情到會據此樂志華并未行竊橫被誣衊雖經開釋而身遭酷刑似此慘無人道若不力爲糾正恐租界華人無地訴吿者日多一日見因慘目聞尤傷心用特函請諸公提出抗議冀有平反以懲將來而伸公理實爲公企同時又致許交涉員一函請其向領事團嚴重交涉詞意與前函同 
[商總聯會緊急會議紀]  
　　上海各路商界總聯合會昨日下午三時召集各路議董開緊急會議到者吳淞路北海路愛克界路中央九路東北城漢口路天潼福德路滬北五區四馬路漢璧禮路山西路唐家弄等十二團體議董議長楊春綠主席議决各案如下（一）總董交議上海市報改爲日刋案議决請執行部開具詳細預算及辦法再議（二）總董交議粤人自决大會要求贊助案通過（三）山西路提議裁兵運　應　表示此案討論良久公决保留（四）書記處報吿江蘇省長　電請答覆案此案極爲重要討論結果公推楊春綠起草答覆（五）唐家弄臨時動議現値商家收賬時期請函致捕房加派探捕保護議决即日有函向捕房聲請次報吿進德會來函請本會加入議决竭誠贊助遂自由談話而散已四時矣 
[華商電車公司改訂奬勵辦法]  
　　華商電車公司前因本年營業頗形發展其外部服務人員對於職守上不無勤勞是以由車務主任商之總理規定年終奬勵數目行將實行給獎已紀前報茲聞此項獎勵章程現經該公司總協理等重行釐訂以公司内人員頗衆務求節省爲宗旨故將前次擬定之奬章另行改訂以各該人員按照原薪升十开或二十天最勤勞者三十天其排車查票等員列入特等地位者僅一二人升薪四十天刻已决定將次宣布然後實行支配給發云 
[破獲僞造鈔票機關]  
　　法捕房探目沈德福·包探李金生·蔣長文·偵悉有人在新租界姚主敎路地方設立私製某銀行鈔票機關當即秘報西捕馬培克君於前日下午前往該處拘獲某甲一名當在寓所内抄出一百元之僞鈔票四十餘張並製造之機器藥水等器具甚夥一併車入捕房諭令管押聽候核辦 
[游戲塲炸彈案近訊]  
　　拘獲關係人五名 
法租界大世界游戲塲小京班内前被人抛擲炸彈傷人報經捕房緝兇在案茲由法捕房探目程子卿·包探　義卿等於前日下午偵悉是案有關係人匿跡之處當即前往拘獲甲乙等五名一併帶入捕房經西探長戴薩克君略詰一過諭令管押聽候解究 
[唐家弄北之越貨案]  
　　商聯會請捕房加意梭防夏曆年關商人收賬絡繹於途時有刦案發生茲悉北山西路唐家弄兩路商界聯合會昨晨接到會員新永源謝蘭陞報吿其　戚子澄來滬收賬於二十二日下午三時乘坐黃包車行經唐家弄北福建路口突來匪徒三人喝禁聲張以檢查烟土爲由刦去皮篋内鈔洋四百十三元而逸當即呼救奈已去遠即報該管捕房拘獲嫌疑犯一人請求函致捕房嚴行查究務獲解辦以安商旅云云該會接函後即開緊急會議公决一面致函該管捕房追究並請多派崗警嚴爲梭防並請出席董事張振　據情報吿總聯合會請總會函致工部局警務處通知警區加意維護以維治安云 
[稻柴船被撞失事]  
　　季根堂溺斃無踪昨日黎明五時許有稻柴船户倪松盛由滬西裝載稻柴六百捆擬駛往新開河交卸不料駛近浦東陸家嘴怡和碼頭浦面突遇招商局快利輪船出口避讓不及致被撞覆該船户倪松盛及船夥季根堂同時落水當經海關保安巡查經過將倪救起送交水巡捕房安插季根堂則施救不及屍首沈沒無踪事後經水巡捕房飭將失事之船及稻柴等拖　陸家嘴淺灘一面據情詳報河泊司核奪 
[輪船掉頭肇禍]  
　　撞壞碼頭船三隻沉沒一隻 
船户湯根福於前日午後承裝三井洋行花子駛經滙山碼頭外灘浦面適提督公司輪船在彼處掉頭誤將該花子船撞壞並將隣近陳子明之糖船·張阿妹之磚頭船·波及聞共撞壞碼頭船三艘沉沒一艘所載貨物均傾入水内損失頗鉅事後由該船户等據情投報海關水巡捕房請求索賠損失云 
[竊洋縱火判押二年]  
　　皖人詹爾昌在新閘北成都路廣仁善堂爲書記因私取鈔票洋三百元無法彌補放火燒屋當經救火會澆息後經捕房查明前情將詹拘解公共公廨訊供收押在案昨晨由廨復訊據西探　鐵上堂稟稱被吿在廣仁堂内與其岳父余峙蓬同室辦事被吿竊取鈔票後即在樓上放火繼而樓下堆書之處亦火發經救火會馳往救熄事後查得樓下有火油痕跡並檢出火油壼一只被吿所竊之鈔票在其襪統中搜出以上情形被吿已在捕房認錄有共單並經被吿簽押言至此將供單呈案請察並據龐仲學到堂聲稱伊爲廣仁堂董事被吿素無錯悞究屬年輕無知請求從寬發落云云又據該善堂茶房投訴並未見被吿傾倒火油等語訊之被吿供認竊洋放火不諱並稱捕房呈案之供單親筆簽押是實經俞襄讞核供商之美奥副領事諭被吿謂據照爾所犯刑律第一百八十六條處以死刑姑念年輕無知照一百八十七號現行刑律二等至四等有期徒刑判押西牢三年執行二年一年准予緩刑 
[理科展覽會之進行]  
　　省敎育會理科敎授研究會定於本月二十五號至二十八號（即陰曆正月初十日至十三日）舉行自製理科敎具展覽會早已通函各省縣廣爲徵集其籌備狀况亦已屢誌本報茲悉該會主任吳利士君前月至南通等各縣徵集近又往蘇州無錫常州等處徵集以資提倡該會副主任錢夢渭君現專任駐會辦事並籌備一切各校如有詢問事宜可與錢君接洽並聞該會定於本月十二號（陰曆本月二十七日）上午十時在省敎育會開展覽會幹事員會議各幹事員姓字如後主任幹事吳和士副主任錢夢渭徵集幹事吳和士·潘仰堯·蔣百陽·章百寅·陸規亮·楊衛玉·蔣倜卿聞榮生·蘇簡·鎭衡臧收　幹事楊味餘錢夢湄·華印椿文牘幹事潘仰堯·潘吟閣·許佩行布置幹事顧紹衣·華享平·凌文之·黃頌林·　罕波·葉公夐監察幹事楊聘漁·吳錫嘏·朱有章·吳廣涵·陳味艘 
[委任王砥平爲縣立三高校長]  
　　滬北天后宫内餘屋經地方欵產經理處呈准縣知事核准修理後設立縣立第三高等小學校培植租界中失學兒童現已修　完工定於新正月望後開學校長一職由勸學所長李頌唐保舉王砥平充任呈請縣知事委任昨已由沈知事核准委任矣 
[護軍使再令查禁國民銀行儲蓄劵]  
　　松滬護軍使昨日訓令淞滬警察廳·上海縣知事文云案據國民商業儲蓄銀行經理金猷澍呈稱自於本年本月六日將遵諭收回舊式儲劵另訂新樣發行各等情備具呈文附呈决算文件現在各銀行流行劵樣及敝行新印劵連同明密摺一扣及一切附屬文件等計共十餘件恭呈鈞核伏念敝行對於尊重鈞使命令恪守部定章程解釋他人誤會維持商業信用嚴杜一切流弊冀挽外溢利權旣已分别表示度荷垂准而各儲户紛紛來催遂即登報發行迨開儲之次日奉到鈞批始知未予置議然敝行適在租界若不再行請准未免蹈托庇外人之嫌且二期儲蓄劵發行有日社會並無異言足見經此改革流弊已無自而生仍乞俯鑒愚誠賜予批准飭屬保護等情前來查該行乙種儲蓄劵第一期甫經發行即有割售給奬憑證事是其弊非特同於奬劵且近於詐欺據地方各公團迭呈請禁經本署行查屬實訓令上海縣知事勒令停辦在案嗣又據該行經理金猷澍來呈擬再發行第二期當以業經飭禁所請應毋庸議明白批示乃該經理仍繼續發行茲接安徽省長兼國民銀行總裁許來電略開金經理猷澍在滬設立分行發行儲蓄券事前並無函商事後又未函吿迨聞知函詰始派人來皖說明原委經派員赴滬考察茲據回稱第二期儲券仍在發行已收儲金應由金經理發還儲户以免人民有絲亳之損失等語該經理初則詐欺儲户繼則違抗禁令甚至對於總裁亦復朦蔽若不嚴加禁絕社會必受其貽害除批以查該經理前呈擬發行第二期乙種儲蓄劵當以業經查禁所請應毋庸議明白批示在案乃寬仍繼續發行殊屬違抗禁令除再分令廳縣嚴禁外其購劵各户如受損失應由該經理負責償還等語批飭該經理知照外合再訓令仰該廳長務認眞嚴查禁止切切此令 
[證劵物品交易所開市消息]  
　　上海證劵物品交易所營業停頓以來業已數月現該所内部整理就緒借欵亦已吿成定於三月一日起正式開市恢復舊觀錄其通吿如下陰曆歲首歲末依習慣應行休假本所定二月十三日起（陰曆十二月二十八日）至二月十九日止（陰曆正月初四日）停止交易二月二十日起（陰曆正月初五日）照常辦公並定於三月一日正式開市特此通吿 
[老虎灶幾釀火災]  
　　昨日傍晚滬南洪生碼頭裡街迎鳳園老虎灶茶肆烟囱内火力過猛以致火星直冐幾釀燎原之禍當經隣居瞥見帮同設法救煩迨由各區救火會將消防器具馳往施救早已熄滅後由崗警將店主紀季鳴帶入第一區警察署經王署長亂明留候科罰示儆 
[虬港路火警]  
　　昨日上午十時餘閘北虬港路五區二分所左近粤人何姓家突然起火由各段救火會到塲撲滅幸未成災事後經錢署員傳何到案聽候查明核辦 
[滬閔汽車撞斃老婦續聞]  
　　昨報紀滬閔汽車撞斃馮彭氏一案今將當時肇衅情形再錄之本月六日上午十時三十分該汽車由閔行載客來滬十一時二十分左右行經斜徐路過新日暉橋汽車夫見有人在路中行走　 
路狹人多北靠蒲肇河南靠民房兼有電杆將速率減至六七碼迭揑喇叭而婦人馮彭氏年老耳聾並不讓開致被汽車碰撞肇禍但其時汽車若靠南行駛全車座客生命亦有危險事出後汽車並未圖逃亦無軍隊開槍之事云 
[昨日之車輛傷人案]  
　　昨日下午三時零五分二千三百零四號汽車駛經有恒路密勒路口撞倒人力車婦人金氏自車中跌出身受重傷車夫腿足亦受傷人力車則全被碾毁當由虹口捕房一千一百六十三號華捕押令汽車載送同仁醫院醫治旋即帶該汽車夫入捕房稟候捕頭發落又昨晚六時許某號汽車駛經海寗路撞倒六歲小孩碾傷甚重該汽車見已棨禍即疾駛逸去旋由行人將小孩送至滙司捕房派捕送往同仁醫院醫治在中途即氣絕斃命由捕將屍車送驗屍所候騐 
[私藏槍彈案續聞]  
　　前日虹口捕房西探利伯司在束百老滙路九百十八號屋内抄獲快槍三桿子彈兩包連同住於該屋之洋人紹司搭克林周爾兩名一併帶回昨晨解送公共公廨控其私藏軍火因該兩洋人究隷何國國籍尚未查明故經陸襄讞商之美經副領事判令收押展期訊理 
[停歇女工之反動]  
　　浦東陸家嘴永興油廠有女工三百餘人男工二百餘人在内工作前日午後有女工某氏因私取廠内紗頭少許出外經女工頭阿毛搜獲報吿買辦榮子瞻飭將女工停歇詎該女工不服糾集多人擬與工頭爲難一時人聲嘈雜各工人均停工觀望當經榮用電話通知三區警署飭派長警到場彈壓始各散去各工人均照常上工云 
[船户被刦百餘元]  
　　住居浦東塘橋向業搖船之張永生於前晚七時許行經浦東老白渡南首冰廠地附近忽遇暴徒二人一穿大衣一着短服口操客音將張軋住搜去身畔大洋一百二十三元鈔票二十七元並將張之手腕猛擊一下而去 
[因貧圖盡獲救]  
　　紹興人李濱泉因貧不聊生昨午潛至北蘇州路投河自盡當經又五百二十四號印捕查見急即設法將李援起帶入捕房捕頭　查李因飢寒交迫所致諭令留候解請公堂發落云 
[春節各官署休假]  
　　陽曆二月十六日即癸亥年正月元旦歲首適逢春節本埠行政司法各衙門均遵例停止辦公三天業已諭飭員役及民刑訴訟人等一體遵照 
[郵局節假之通吿]  
　　上海郵務管理局昨發通吿云爲通吿事照得本届陰曆新年及共和統一紀念日本局辦公鐘點開列於下陽曆二月十二日（共和紀念日）是日除包裏房停辦外其如各處照舊辦公十六日（陰曆） 
元旦）全日停辦十七十八十九等日照給假日向例再包裹處及滙票處於十七十八十九等日亦全行停辦此吿 
[修復邑廟募捐之縣署佈吿]  
　　上海縣知事公署昨發第二十九號布吿文云爲布吿事案據上海縣欵產經理處函稱城隍廟失愼延燒廟宇蹂躪殿屋完全修復約需銀三四萬元前經函　在案茲據水木作揚雲山開來工賬修理正殿屋面實需銀一萬四千餘元其他屋宇尚未估計并稱該屋高大異常瓦木等料必須預行定造是工作雖待明春而購料之費應先籌措本處因即排印捐册一百五十本編號存根並於每頁夾縫處加蓋本處圖記分請各團體各機關及就近各圖各業户多方募捐敬求縣長繕發布吿多張分貼南北市熱閙地方勸諭地方居户各發熱心量力捐助本處收到捎欵逐月登報并揭示廟前以昭核實日後工竣仍當造册呈報鈞署備案等情據此除此令外合行布吿仰諸色人等一體知照特此布吿 
[催繳印花稅欵]  
　　江蘇印花稅駐滬辦事處郭坐辭以今届推銷印花稅証曾經分派各機關經辦推銷上海縣商會擔任勸銷稅証三千元業已由會查照上年銷數分送各業分别勸銷所有别項稅欵即日繳由該會彙總移送辦事處報解云 
[工巡捐局催換船照]  
　　滬南工巡捐局莫局長查得浦江内八長渡渡船向章每届陰歷年關之際一律納費調換船照方准營業今届循例實行倒換已飭市　所傳諭各渡口夫頭遵照定章依限繳費換領新照茲因各該船户勸望者尚居多數爰令該承辦人趕緊諭知各渡江務各遵章繳費換照如再玩違照定撤銷 
[南翔挑信夫被刧]  
　　陰曆十二月二十日南翔全盛·寳順·老正大·民信局派脚夫挑送洋物來滬於午後二點鐘脚夫挑至距離南翔十里二號小公司北首地方突來匪徒十餘人將信擔截住去路各出器械挑夫見勢不敵越河大聲喊救經該處鄕人帮同兜拿當獲六名當場搜出眞贓鈔票四百元但尚被逃盜搶去現洋一千餘元及貨物當將獲盜送該處警區移縣請求追緝餘盜原贓聞現在羽黨仍在原處沿途結羣意欲報仇有地方之資者亟宜防範也 
[剪竊電線之拘究]  
　　本埠華商電話局於南北兩市所設電線邇來迭次被竊爲數頗鉅且於電話營業諸多損害當經局中派員分投偵查此次失竊大都用剪刀剪斷取是以詳加探訪嗣有鐵匠工人周桂山農人沈小毛出爲作證言該竊線之人亦可指認等語遂指定徐阿四等行竊之犯查徐係電話局工匠該局將徐拘獲盤詰徐直認不諱又供出糾合許阿三潘念祿二人合竊於是將許潘拿獲詰悉原贓大半行消於某甲等處得洋化用該局立將徐等三人押送一區三分駐所移送地檢廳訊辦昨由檢察官訊供則潘許二人堅不供認問官令周沈兩證人退去徐阿四收押許潘二人押候交保候查明核辦 
[屢凟公堂具結開釋]  
　　浦東人沈瑞卿因控某甲不給介紹購買地皮佣金於公共公廨訊無證據將案註銷後詎沈每日下午即至民庭無理取閙均經斥退前日午後又去遂由站堂之七百四十五號三道頭華捕將沈帶入寫字間據情稟由捕頭飭令收押昨晨解由中西官質訊之下判沈具結開釋如再干犯即予嚴辦 
[法捕房防範宵小]  
　　法捕房總巡費沃禮君　以年關在即各商店結束帳目之期途中往來收帳之人實居多數深恐有匪徒宵小强攫情形故諭偵探督察員黃金榮飭派通班包探每晚身帶實彈手槍分往新老兩租界嚴行巡緝如有形踪可疑之人立即拘案訊究 
[學生控吞欵案無證註銷]  
　　許明晋日前投法捕房報稱學生父親由原籍寄來洋五十元給我作爲學費所用信函寄於某學校志藍澂瀚收下轉交學生詎被藍之同學廖剛私行拆信將滙票竊去冒領請求提案訊追等情當由捕房探目楊振富前往將廖等一併帶入捕房昨解法公堂請訊先由原吿投訴前情詰之藍敎瀚稱許明晋原籍共寄來信函兩封第一封滙洋五十元第二封由廖剛交與學生轉交許明晋雖將信函拆開並無滙欵是實廖剛供此信實由學校門房間收信處先行拆開因無匯票故由吾交藍澂瀚轉交原吿並非學生私拆今有收信人在案可證收信人王希堂稱民人在學校内專收信函由校長囑付凡學生家屬有信函寄來務須拆開檢查如有滙欵須當註明簿據以備查考此次原吿之信實無滙欵等語楊探目稱日前至郵局杳得並無此項滙欵請核聶讞員商之法副領事葛君判以原吿所控證據不足將案註銷被吿一併開釋 
[控匿髮妻以照爲憑]  
　　限七天交出 
陳春蕙日前投法捕房控稱髮妻錢氏於日前私行逃逸惟於未逃之前妻子曾與相識之王阿五合拍一照今有照相可證請求提王到案追究捕房當即飭探吳錦堂前往將王拘獲惟錢氏無從吊案昨解法公堂請究先由原吿投訴妻子私逃情形請求向王追究詰王阿五供民人實未誘拐原吿之妻原吿呈案照片實係錢氏未嫁之前與民人合拍迄已六年請求查察聶讞員察得照片甚爲新鮮實係近年所拍遂商之法副領事葛君判王交妥保限七天内尋交錢氏到案如違究辦不貸 
[私設烟榻主客併罰]  
　　俞連生·瞿友梅·梁阿桂·孫紀生·等邇在法租界張桂生袁阿金兩冢私設烟榻容人燈吃洋烟違背禁令事爲探目沈德福唐雲卿偵悉前往抄出烟具帶入捕房昨日傳至法公堂請訊奉訊屬實判俞等四人各罰洋三十　元兩二房東各罰洋二十五元充公 
[公共公廨訊案錄]  
　　昨晨公共公廨民四庭由關讞員會同英包副領事訊理（一）英商哈華托訴須聞欽欠房租銀案結果限被吿十天付淸（二）柯炳恒等聲請給諭執管道契案結果登報七天如無人反對准照所請給諭遂照（三）汪張氏訴徐少樵徐張氏不還方單案結果註銷（四）鄭祺亭訴無領事管東西人乃司姆延不出屋案結果註銷 
又午後民二庭由　讞員會同英包副領事訊理英商寳恩洋行訴廣東路一百二十一號門牌慶泰號主陳賢鵬定購愛登軋落夫號輪船違背契約請追船價英金二萬二千鎊案原吿代表高露玲律師以原吿因事赴港請求改期被吿休表甘維露律師以原吿旣不到案要求註銷結果展期訊事民三庭由陸襄讞會同美奥副領事訊理美商意森費爾爾納公司訴　康洋行主金忠借欠美金洋二萬一千一百四十九元案此案係原吿向被吿賠償購買灰鼠之損失經原吿在美國紐約官廳起訴判决被吿償還二萬一千一百四十九元因被吿在滬故原吿又向公廨訴追被吿延許理律師辯護結果候宣布堂諭民四庭由張襄讞會同日副領事田中氏訊理（一蔣和卿訴李健秋不還借洋案結果被吿仍不遵諭到案應照原吿所訴之數缺席判决（二）沈鴻奎訴孫天寳欠洋案結果原吿請銷照准（三）孫　山訴楊文榮欠洋案結果改期再訊（四陳文潮延羅傑律師訴陶讓卿買賣地皮墊欵糾葛而陶亦延某維　等律師反訴陳損失案結果改期下禮拜再訊 
[誌謝]  
昨承商務印書館　贈第九卷第二號「英文雜誌」及第十卷第一號「學生雜誌」各一册又承美電洋行贈月份牌六張又五洲藥房贈月份牌四張誌此併謝 
來函 
[盛泰昌糖果號來函]  
　　敬啓者茲閱七日貴報本埠新聞所載「滬南又一小火警」一節查實爲鄰居江北客民施放鞭炮高升落於敝棧晒枱抬上以致失火幸由敝棧同人從速灌救未曾蔓延止焚去晒　竹排數十根乞將此函登入來函關爲禱惟緶炮高升時聞遺患値此火警頻見之時尚乞地方執政注意及之爲幸盛泰昌糖果號啓二月七日公布欄 
[江蘇高等審判廳]  
　　民庭判决許位昌因田產紏葛聲請一案（裁决主文）本件聲請駁斥聲請訟費由聲請人負擔曹子來與大興墾植公司因賬欵涉訟抗吿一案（裁决主文）原批示撤銷本案應由南通縣知事公署迅予依法審判李玉廷與李寳秋因田界涉訟不服第二審判决上訴一案（判决主文）本件上訴駁斥第三審訟費由上訴人負擔以上二月七日張登第等與宋國榮因爭地涉訟上訴一案（判决主文）本件上訴駁斥第三審訟費由上訴人負擔二月八日 
　　刑庭判决楊阿五因聚衆强暴脅迫脫逃再犯上訴一案（判决主文）本案上訴駁斥朱六等因强盜上訴一案（判决主文）本案上訴駁斥張紀堂和誘營利上訴一案（判决主文）本案上訴駁斥以上二月七日劉淦臣等因强盜覆判一案（判决主文）劉淦臣敎唆强盜傷害二人之所爲處二等有期徒刑五年褫奪公權全部終身未决期内覊押日數准以二日折抵徒刑一日孫大成共同强盜傷害二人之所爲處二等有期徒刑五年褫奪公權全部終身未决期内覊押日數准以二日折抵徒刑一日吉四共同强盜傷害二人之所爲處二等有期徒刑五年褫奪公權全部終身未决期内覊押日數准以二日折抵徒刑一日取獲蔴繩一根木棍一根沒收之韓九兒孫大應不受理蘇　松等附帶民事上訴一案（判决主文）原吿人之請求駁斥蔡應元等因姦非上訴一案（判决主文）本案上訴駁斥高天雨因和　和姦上訴一案（判决主文）本案上訴駁斥徐永濤因强盜上訴一案（判决主文）原判關於徐永濤罪刑之部分撤銷徐永濤敎唆强盜傷害二人之所爲處二等有期徒刑五年褫奪公權全部終身未决期内覊押日數准以二日拆折抵徒刑一日以上二月八日 
批示秦鏡呈爲聲明律師免試資格由呈悉該具呈人雖係曾任浙江簡　承審員並非現在任職以該華程第一條第五欵下叚規定尚有未符所謂應毋庸議原繳証明文件　還仰携帶回執來　具領此批二月七日 
楊柳氏等一件狀請回復原狀以資救濟由狀悉本案前據該具狀人聲請救助已在本應駁斥上訴之後於法亦難准許回復所請仍無庸議　此批二月八日 
 
 

Page 16

 
 
第一萬七千九百四十九號;中華民國十二年 西曆一千九百二十三年二月九號
星期五 * *   
 
 

Page 17

 
 
第一萬七千九百四十九號;中華民國十二年 西曆一千九百二十三年二月九號
星期五 * *本埠新聞三 
[惠羅陰曆歲底之廉價]  
　　華人往購貨品者一律以九折計算四川路惠羅公司因舊曆年底近在眉前預知滬人士皆欲購辦各種貨品以應新年之用故自下星期一（十二日）起特將各種貨物一例削價出售凡華人往購貨品者無論何物一律按九折計算惟此種辦法傼以四日爲限云 
[柯達公司大宗貨品運滬]  
　　江西路六十四號柯達公司係英美兩國所合辦營業甚盛歐戰以還聞該公司大班包涵君對於遠東營業益求推廣刻有大宗貨品運滬種類頗多如白朗尼鏡箱價目自三元四角至二十九元止柯達鏡箱價目自十一元起至二百二十七元止各種鏡箱及照相材料各地柯達經理處均有出售最近該公司新出小書二册名曰柯達日光下顯影和印像法及快活的紀念凡關於拍照之手續及冲洗方法等靡不詳載印有萬本備人索取連郵奉送不取分文又該公司攝影研究部主任郭君承志係美國康奈耳大學卒業生於攝影術一門造詣甚深返祖國後即爲該公司聘去現聞郭君另有高就自請辭職該公司相知同事如李道彰張宗良王焕照王文秀君等特於昨晚假座一品香爲郭君送别云 
[保衆保險公司贈送月份牌]  
　　英商保衆保險公司遠東總行在北京路三十號該公司創業甚早營業發達每逢年底分贈各保户月份牌均甚美麗今歲所分贈者更覺新頴不俗顏色鮮明得者莫不稱美云 
[先施運到家庭用品]  
　　南京路先施公司日昨運到特别浴盆多只名爲煖爐浴盆此盆旁有爐鍋一只下半節全係一燃煤之火爐式樣上半節則係一水鍋如浴室中之配置祇需將煤燃燒以冷水灌入水鍋俟鍋中水熱則室中之温度亦煖注入浴盆之熱水開關即可應用故雖購一物而用途則有三項於内地自來水未曾設備或不能自燒熱水之屋裝置確極令宜每只售洋一百七十元云 
[永安新到紅木家具及繡品]  
　　永安公司日前新由廣東運到各種紅木具如大廳大椅·桌子·客廳茶几·椅子以及臥室之各種器具質料堅固式樣雅美並有繡片多種如動物·花卉等均極美麗配裝成架另有繡花之桌圍·桌布·椅披·各式枕套等式樣均全日内因陰曆新年在卽故購作禮物及自置之用者甚爲衆多云 
[漢達利號廣售料器玻瓶]  
　　老北門大街漢達利號專售各種料器玻瓶營業頗盛刻有新到醫用藥瓶藥水瓶各種以及化妝品等之瓶購者甚衆云 
[愛華製藥社之會議]  
　　南市愛華製藥會社現有職員明年未有更動楊經理不日將回里度歲昨晚開職員會議演說一切對於社務主張通力合作以期更爲發達云 
[馬百良新到葡萄酒]  
　　馬百良藥房在粤設立有年製售各藥深爲著名今分設滬行於南京路新由廣東運到各種葡萄酒·紅酒蛤蚧酒等甚夥頗受各界歡迎馬玉山公司·先施公司·聞均有代售云 
[裝瓶牛肉汁之調查種種]  
　　新法精製之裝瓶牛肉汁取携甚便補益之力頗厚其價格等如次 
河南路福州路口中英大藥房牛肉汁每瓶一元七角半每打則售洋十九元 
盆湯弄口大生公司老牌牛肉汁每瓶一元八角 
南京路華英大藥房每瓶之老牌牛肉汁售洋一元七角 
半每打則售十九元五角 
五馬路大陸西藥房牛肉汁每瓶一元七角半福州路畫錦里口華美大藥房之牛肉汁每打十九元每瓶一元六角 
泗涇路口南洋藥房有牛肉汁出售每瓶一元七角半大新街中法大藥房中法牌牛肉汁每瓶一元二角老牌牛肉汁每瓶一元七角半每打十九元半 
河南路屈臣氏大藥房之牛肉汁每瓶一元八角半福州路山東路口之中國實業糖果公司牛肉汁每瓶分三角·一角半·及一角三種又有結汁者每瓶一角云 
[靑年學術會將開興學游藝會]  
　　絲竹·雙簧·魔術·趣劇·弦戲·國技·淸音·舞蹈·影戲上海靑年學術會因籌募義務學校經費定期本星期六假座西門外共和影戲院開興學游藝大會下午一時開幕六時閉幕秩序爲（一）主席報吿（二）上海絲竹會絲竹（三）名人演說（四）星期社雙簧（五）葉君大套 
魔術（六）學術會趣劇（七）孫君三弦拉戲（八）武術團國技（九）上海絲竹會淸音（十）西洋跳舞（十一）少年宣講團新劇（十二）最新滑稽大王卓别麟影片五大本尚有他項節目臨時加入該日門票售價仍照常規並不增加云 
[體育場之球戰紛紛]  
　　明後日均有比賽 
斜橋公會體育場對於球類運動本年之成績殊佳足球隊本有甲乙二組現改組爲共和·樂羣·博爱三組藍球隊本有黃藍白三隊尚有黑隊係兒童所組織者自去年八月中旬起至本月四日止該場籃球足球各組共已賽過三十餘次泰半均占勝利在夏曆年底内該場足球尚擬比賽三次明日（星期六）下午一時至三時博愛組與嶺南靑年足球隊後日（星期日）下午一時至三時共和組與萬國商團三時至五時樂羣足球隊與同志足球隊星期日劵資會員八十非會員洋一角又本埠與南京二處之韓人足球隊將於星期六下午三時至五時假該場比賽 
又該場因經費支絀擬於比賽足球時略收入場劵券資藉資補助且已得官廳方面之允准特於日昨發出通吿云 
[銀行學社將開第二次年會]  
　　本星期日在聯華總會聚餐演講 
中國銀行學社現定於本星期日（十一日）午刻假座聯華總會開二次聚餐年會選舉新職員並舉行夜校休業式敦請上海銀行公會盛竹書會長演講銀行界之經騐並擬全體攝影以誌紀念云 
[體育師範之預定計畫]  
　　共五條 
南市中華武術會附設之體育師範學校於星期六開籌備會議决辦法五條如下 
（一）操場假用公共體育場取其地位寬敝空氣淸新設備周妥管理得宜（二）課餘補習杜會應用各種藝術僅酌收個人所用器 
具費（三）寒暑假中另定補習課程除延請名人演講外並請各科專門家授以特别技能槪免收學膳宿費（四）授課兼重實習第一學期實習國民學校敎才第二學期實習高小學敎材第三學期初級中學第四學期高級中學及體育場管理各敎材每學期中敦請本學區内同級之敎育體育家到校評判指導並酌　派赴各校義務試敎期成完美敎師爲社會服務（五）爲速成人才　故所定課程晝夜並進　四學年課業於二學年中實爲光陰最經濟之辦法云 
[涵德商校下學期之擴充]  
　　三月一日始業 
新閘派克路口涵德商業夜校昨晚開敎職員茶話會對於來學期擴充辦法議决如下 
（一）添設正科二年級（二）預科各級敎員依舊不動（三）星期中文專修夜課　爲二級本校生得付半費（四）增收新生五十名春季始業定於三月一號云 
[山東路籌擴校務及會務]  
　　議决辦法六條 
山東路商界聯合會前日開職員常會公决擴充日夜學校特於昨日由該會會長錢龍章公宴各敎職員討論進行辦法等如下 
（一）日學校歸楊亞夢辦理不納租金（二）夜學校仍由山東路辦理仍爲義務性質請蔣炳麟擔任校長楊亞夢爲敎務主任各敎員及學校進行計畫均由二君會同辦理（三）特設英文夜校專修課酌收學金補充費用又討論商聯會發展方法（一）徵求湖北九江兩路加入（二）調查商店會員姓氏履歷編訂註册門牌（三）預備第四届職員選舉經何墨君謝廷燦等相繼討論通過實行云 
[各學校之寒假休業禮]  
　　日昨各學校之舉行寒假休業禮者計有三校摘紀其要如次 
北四川路白保羅路崇德女子中學創設已十八載並附設高初兩等小學及幼稚　昨日循例放寒假下學期擬添設打字一科業經校董議决並設午膳以便利遠道學生 
大東門外花園弄銀樓業高小國民學校寒假給奬癸亥正月十三日開校 
雲南路仁濟善堂内之養蒙兩等小學　業給奬開學期定夏曆明正十八日云 
[美詩家之傑作已演成影片]  
　　美國福克司影片公司所主造 
著名詩家美人郎泛蘿Ｌｏｎｇｆｅｌｌｏｗ氏嘗著有「鐵近之村」 
Ｔｈｅ　Ｖｉｌｌａｇｅ　Ｂｌａｃｋｓｍｉｔｈ一詩風行以來頗爲傳誦皆認爲理想詩中之健出者現聞美國福克司影片公司Ｆｏｘ　Ｆｉｌｎ　Ｃｏｒｐ將此詩所涵之情節攝成影片據說爲該公司今年六大片中之最著者此片第一幕先演鐵匠之子女在鄕村學校中之情景並描繪若輩自垂髫而至成年之種種景况可歌可泣大有郎泛蘿之詩意云 
[名伶殷格蘭姆又有新片出現]  
　　今晚卡爾登映演之「盧宫秘史」·亦係殷氏主演美國電影界明星殷格蘭姆Ｒｅｘ　Ｉｎｇｒａｍ及其同伴演員新近自麥曼（城名屬弗羅里達州）返紐約殷格蘭姆等此次在麥曼之時期共有三月因受某影片公司之聘請在該處攝演一影片名「何處是盡道」（Ｗｈｅｒｅ　ｔｈｅ　Ｐａｖｅｍｅｎｔ　Ｅｎｄｓ）係根據名著作家羅素爾　Ｊｏｈｎ　Ｒｕｓｓｅｌｌ所著之一小說此片現已攝成正在修改不日卽可映演殷格蘭姆之名譽不僅鬨動美國人士即歐州各國人民亦無不知之去年上海大戲院所演「鐵血鴛鴦」 
一片亦係殷氏所主演今晚卡爾登戲院開映之「盧宫秘史」號稱百萬元之影片者亦爲殷格蘭姆主演於此可見殷氏之宏譽固不虚傳云 
（尚有本埠新聞轉入後頁） 
 
 

Page 18

 
 
第一萬七千九百四十九號;中華民國十二年 西曆一千九百二十三年二月九號
星期五 * *[第二組世界旅行團行將來滬]  
　　大晚報云據太平郵船公司及禮查飯店主人云昨晚接到可靠消息謂美國第二組世界旅行團定二月二十六號抵滬全團人數共有四百五十人所乘之船名利肇留脫Ｒｅｓｏｌｕｔｅ先至夏威夷島游覽然後由檀香山啓椗來滬至滬後第二日即須赴香港云 
[赴歐攷察醫學者昨已返國]  
　　江聖鈞·在德研究内科及小兒科 
前浙江督軍署軍醫課員醫學士江聖鈞年前奉派赴歐考察醫學日昨已乘船歸國其在德情形如次 
江君此行不但悉心考察歐西醫學狀况並在德國柏林大學内科第二部研究内科及小兒科曾著有胃液論文一篇頗爲該邦醫學家所贊許故已得受醫學博士學位江君本係留日之醫學生曾得日本學士學位並曾充浙江醫專敎習寓交通路華瑞西藥行内不日即將返浙復命云 
[職業互助會之職員會]  
　　議决五案 
靑年會附設之職業互助會前晚八時開第二次職員會議决下期應進行之計畫如下 
（一）縮寫練習會每星期二五兩次凡已知縮寫者均可入會（二）打字練習會每日除星期六日外上午九時至十時其應交之費若干及辦法請許長卿與校長朱樹翹商確後再行報吿（三）演講會每星期請商家巨子演講商業要題日期另行通吿（四）釋疑會本會備有各種商業書籍以便會員閱覽或有疑點可向會内詢問擬請祁士每日預備半小時爲會員解决難題（五）交誼會每月一次日期則另行通吿聞該會現已有會員六十餘人凡係介紹部會員或由介紹部介紹而得職業者均得爲會員云 
[佈道會徵求會員]  
　　目的三萬人定名「三萬運動」 
崑山花園五號中華國内佈道會爲舉行全國徵求會事致各地分會函云 
啓者前由執行會議議决擬請全國敎會於本年四月初八日至十五日爲國内佈道作提倡工夫並徵求會員盼能藉此良機一方促進各省敎會佈道精神一方使已爲之佈過事業得其惠助一舉兩得其益必巨本年徵求會員辦法已經會員股議定擬得三萬人即名爲「三萬運動」同人看各方情形三萬之數並不爲多不過此爲初次徵求目的宜小而必求成功則精神佳矣想貴協進部對於此項徵求必樂爲贊成尚祈諸君酌照尊處情形便即籌備相機進行云 
[昨日之菜市]  
　　魚類價廉 
昨日南京路小菜塲薺菜價稍貴白菜芹菜魚類均較昨日爲廉各價列下 
胡葱每斤一百六十文薺菜每斤一百八十文鮮龍魚每兩四十文鹹香瓜每兩四十文白菜每斤一百六十文菠菜每斤一百文芹菜每把三 
十文鷄蛋每只四十文大荳茶每斤一百六十文雄雞每斤四角雌鷄每斤三角六分鴨每只一元鴿子每只二角五分甲魚每兩三十文鯽魚每兩卅五文牛内每斤洋二角四分羊肉每斤洋二角八分猪肉每洋三斤半蛤蜊每斤三百二十文蘿蔔每斤八十文冬笋每斤洋二角八分萵苣笋每把四十文蝦每斤四角鹹蛋每只四十五文小黃魚每兩四十大黃魚每兩三十文靑魚每兩三十五文鴨蛋每只四十五文鹹蟹每兩五十文蚶子每斤三百二十文鮮帶魚每兩四十文烏賊魚每兩四十文靑菜每斤一百二十文鹹帶魚每兩三十文大蒜每斤一百六十文班魚每兩四十文鯧魚每兩四十文塌棵菜每斤一百六十文黃荳芽每斤一百六十文蜊肉每兩三十文沙魚每兩三十文凍荳腐每斤一百四十文黃韮芽每兩四十文 
又昨日南市之菜價鷄肉等稍廉其他無所出入各價如下 
胡葱每斤一百四十文大黃魚每兩六十文小黃魚每兩三十五文鯽魚每兩三十五文螺　每斤九十文薺菜每斤一百文鮮帶魚每兩三十至二十文銅盆魚每兩四十文毛蚶每斤六十文蚶子每斤二百四十文蜊肉每兩四十文班魚每兩三十文鴨蛋每只卅五文雄鷄每洋三斤雌鷄每洋二斤十二鷄蛋每只四十文菠菜每斤八十文鹹帶魚每兩廿文白魚每兩十六文河蝦每斤四百八十文海鰻每兩二十文甲魚每兩三十文靑魚每洋三斤半猪肉每洋三斤四兩芹菜每把三十文羊肉每洋四斤半牛肉每斤二角塌棵菜每斤一百四十文天津菜每斤一百文膠菜每斤一百四十文鴨每只九角沙魚每兩三十文鹹香瓜每兩二十文大蒜每斤二百文搶蟹每兩三十五文芥菜每斤五十文天菜每斤六十文墨魚每兩三十五文油菜每斤六十文　魚每兩三十文鯧魚每兩五十文鹹肉每洋三斤八兩扁魚每兩二十五文蘿蔔每斤六十文黃芽菜每斤八十文冬笋每斤四百文鹹拷蝦每兩六十文小者四十文白菜每斤一百文鹹白菜每斤九十文花靑魚每兩二十五文穌魚每兩四十文黃韮芽每斤三百二十文小羅漢荳每斤二百四十文 
[果品市消息]  
　　密橘貨稀而暢銷 
密橘近日到貨甚稀銷場頗旺故其市價頗昂頂佳貨售二十六元至二十四元拆售價每斤二角八分·至二角六分·二角四分·二角二分不等而近日攤上經售寗橘十攤中僅有一二攤經售其價每只一角至一百文云 
[白玉崑赴津組織天蟾舞台]  
　　將演「狸猫換太子」以爲號召 
第一台自原班散後本擬由白玉崑主持後台惟白因不願繼麒麟音而代之故即赴津已與人合股在天津東興大街南口某劇塲原址組織天蟾舞台爲男女合班已經說定者有靈芝花·小馬五·小翠芬·王慶奎·張雨亭·龐少春·陸樹田等多人陰曆年内恐不能開幕大約亦須在新正白此次赴津因鑒於往昔蓋呌天曾排七擒孟獲頗能呌座故將排狸猫換太子以爲號召云 
[大舞臺加置避火鋼幕]  
　　房屋將大修飾本年頗有盈餘 
三馬路大舞台定於十一日封箱封箱後房屋將大加修飾二旁則添置太平梯前後台出入處則另添二門並加置避火焵幕角色稍有出入如應寳蓮等數人改入春華舞台本擬聘請小翠花南來惟因有其他問題故已中止該舞台同業中素以穩健聞名故本年頗有盈餘云 
[集會表]  
陽曆本月時期　　　地點　　　　　如集者　　　　事由 
九日　　　　靜安寺路　　　　卡爾登影戲院　　開幕禮九日　　　　蘇州路新天安堂　東部基督敎會　　年會九日下午五時　崑山花園五號　萬國拒土會上海支部　討論會九日下午五時　九江路九號　勞動委員會　　　　聯席會十日下午一時　四門共和影戲院　靑年學術會　　游藝會十一日上午九時　福州路操練廳　上海萬國商團全團　總司令辭行團操十一日下午一時　香港路四號　　通易信託公司　　第二届股東會十一日下午一時　大南門中道橋　心學校南道貧民學校　少年宣講團　常年大會十一日下午二時　金業交易所　金業交易所　　股東大會十三日午十二時一刻　北楊子路三號浦江中之長崎丸内　日本輪船會社　參觀之宴會十五日　怡和紡織公司　怡和紡織公司　股東會十五日　愛多亞路七號　萬國儲蓄會　　有獎儲蓄券開奬十六日下午一時　貴州路一三三號　旅滬寗波學會　年會 
十七日至廿日　江灣跑馬廳　萬國體育會　　參觀賽馬十七日　四川路　　靑年會　音樂會卄三日至卄四日　北四川路白保羅路口　廣東浸信會　音樂大會廿三日　滬西四路商界聨合籌備處　滬西四路商聯合會　成立大會卄四日　愛多亞路五十號　紗布交易所　股東大會卄五日　南京路餘興里　　賬員公會　　成立會 
[今日之氣候]  
　　天寒而有曇象 
　　徐家滙天文台昨日下午四時三十分氣象預報云天寒而有曇象沿海一帶自山東以南均有冬季時令風日本之東天氣惡劣本埠温度截至下午三時止計二十四小時内最高四五·七最低二一·○去年同日最高六○·四最低三一·三 
 
