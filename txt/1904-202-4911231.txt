# 1904 - 202 - 4911231

 

Page 1

 
 
[勸捐萬國紅十字會經費] [  申報館協振所謹啓]  
　　俄日與兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解嚢金拯民水火較之散財助振其功德史無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[論南市流氓之多亟宜設法整頓]  
善牧者去害羣之馬善耕者去害苗之莠此固夫人能知者也顧馬之孳息不繁苗之生長不茂則審之者亦未必甚多此其意固有之民亦宜然以中國各行省而論流氓地痞之縱橫滋擾者省會之地甚於州縣州縣之地甚於村鎭蓋人烟愈稠密則匪類愈繁滋所賴地方有司竭力搜捕設法懲辦或若輩之跡因之稍斂而居民暫可相安否則桀黠之徒勢必至任意横行居者旣遭其殃行者亦必受其累上海自闢作通商口岸英法美三租界居人數十萬烟户數萬家其間良莠不齊詐僞百出幸各處皆有捕房每日派中西巡捕植立街衢遇有訛詐打降可以卽時拘赴捕房轉解公堂懲辦故自朝至暮雖通衢大道憧憧往來而强攫人財訛索人物者尚不數數見邇者十六鋪以南地雖係中國之界而一切規制皆仿租界旣有捕房以派人約束又有馬路工程局派人管理各事每年糜費頗鉅所冀地方靜謐匪黨不敢横良乃邇來南市一帶流氓地痞之多實屬駭人問聽終日成羣結隊遊行市廛劫物傷人到處充斥更有一種無業莠民麕聚於沿浦各碼頭遇有各處小輪船及航船等到埠相率一擁而上强搬物件聲勢洶洶殊堪畏怖卽如前日鄙人田故鄉乘小輪船來申船旣抵埠泊於江中所携網籃一由小船駁運至岸一時無頼之徒蜂擁而至有某甲者强欲代爲携取乃與講明價値由碼頭携至十六鋪橋堍給錢五十文旣至其處摸索阮嚢祇有小洋蚨二角因令找還錢若干詎洋蚨旣入彼手忽睜目大呼曰是區區者尙不足爲乃公酒貲耶言訖遽大踏步而去斯時大雨將至急於欲行斷不能舍所携之籃起而窮追且卽追及而手無縳雞之力亦未必能當場扭獲又况若輩大抵皆身藏利器迫之太甚勢必拔刀相向歴觀南市如此之案數見不鮮僕何人斯敢攖其燄夫以區區百文之數本屬甚微惟在通衢大道之中竟敢作此强梁行徑行旅荊棘其何能堪僕自謂老於行役尙遭此累彼來自田間者其受害又當何如因思南市旣有捕房又有工程局聲勢不爲不壯規模不爲不宏而若輩竟敢於如此彼有約束管理之責者何竟如陳仲子之耳無聞目無見哉然則爲之奈何曰若輩中良窳不一豈無藉此以謀微利俾得自餬其口者倘一概禁绝不准在岸兠欖主顧亦非人情欲弭其患宜定一法凡在碼頭代人搬物及携取行李者皆須身穿號衣編明中國字碼苟非目不識丁皆可一望而知如此則物件或有錯誤與夫强取人財物者卽不能當場扭獲但能記其號數自可赴官報明由總理其事者派人宣核似此按圖索驥斷無漏網之虞若輩知當時雖能脫逃而终不能置身事外也其惡跡亦可以稍斂果能仿此辦理雖不盡絶其根株究可稍殺其兇燄僕敢以身所親歴者略述情形且爲代籌防患之法以貢之當途其能俯採芻蕘或竟鄙爲越爼則當事自有權衡非僕所敢喋喋固請者也 
[本館接奉電音]  
　　昨日午後二點鐘時師飛電傳來旨一道敬謹譯登○六月初十日内閣抄奉旨著派巴林郡王札葛爾會同輔國公林洮多爾濟巡察圍場欽此 
[電傳宮門抄]  
　　昨日午後二點鐘時京師友人專電本館告知云六月初十日皇上右見軍機大臣及劉恩溥 
[俄艦砲擊房州]  
　　昨晚十點一刻鐘接日本東京發來專電云日前俄國海參崴艦隊道經津輕海峽刻已漸次南下駛至日本東海岸一帶今晨房州海面聞砲聲隆隆然 
[電沭西河沿之戰]  
　　昨日午後五下鐘時本館承駐滬日本總領事官小田切君函示華歴六月十一日午前十下鐘越五十分時東京所發官電云陸軍统帥黑木氏電稱華歴六月初六日計定派兵一大隊進攻西河沿敵軍蓋以俄人於西河沿建有兵營并就山上築臺置砲故也初七日我軍與之交戰俄人以大砲三十二尊稠疉猛轟非常激烈我軍分出一隊奮勇登山攻擊敵之右翼俄人捨命抵禦勇悍絶倫至午後五下鐘閲三十九分時我軍自西北方直薄西河沿另以一枝邀截後路敵軍使不能退入夜鐘鳴入下得將西河沿及附近各地占而有之俄人遂望安平遁去是日之戰我軍陣亡七十二人内有武弁二員傷四百五十二人内有武弁一十六員俄屍之棄於陣前者計一百三十一具以意揆之約共死傷千餘人之譜當交绥時俄人有步兵二管可殺克騎兵一營斷西河沿係還音不知是否此三字 
[電告賽家園之戰]  
　　昨日午後三下鐘越十五分時本館得日本東京專電云華歴六月初七日日本陸軍第一營右翼管帶少將木越氏督率兵士與俄人戰於賽家園附近沙塲喋血奮不顧身狼鬥移時卒將敵人擊退旣而我軍進抵金圖附左復與敵人對壘迭經搏擊約共傷亡五百餘名敵人之傷亡者似在一千名以外註金圖係還音不知是此二字否 
[群述西平被獲情由]  
　　上海某西字報云前者中國開礦務局西平輪船被日人所獲兹本館得船中大副 
 
 

Page 2

 
 
某君來信略謂西平於某日由上海開赴旅順船中附載諸客及俄國商人所帶洋酒食物之類約値四萬餘金行至烟臺迤北突遇日本郵船公司輪船名香港九者叱令停輪註香港丸由日本國家所賃刻已攺爲兵艦巡緝海洋矣西平允之香港丸隨派出水手若干人乘一小艇飛槳駛上索閱艙口單隨告以暫緩駛行靜聴後命未幾有日本海軍人員至責其有局外違中立章程因卽帶赴佐世堡交捕船署訊供旣至船主恐將船貨充公請延律師聲辯日人不允刻不尙未悉如何訊理情形也 
[追記大荒溝之戰]  
　　俄日戰事本報已紀之詳矣獨於大荒溝一役不特本報未經戰及卽他報亦未有言之者爰從日本私家紀載中譯而登之閱者幸毋以明日黄花見哂焉其紀載之文曰東歴六月二十五日我陸軍與敵之西伯利亞東部游擊步兵第二十四營中某哨入騎兵馬十步兵各若干若戰於敖家堡子敵軍敗退先是午前八下二刻時我前哨自赫家堡子進發約行二千諾脫越北方無名之險道以逹四門子鐘鳴九下小駐大荒溝迤南靜候將令註其地約距大荒溝村莊三千諾脫未幾軍符飛至令卽啓行而前阻崇岡時有砂石崩墮行李馬匹需滯難行而我軍仍奮勇争先驀聞前隊顚入谿谷中其餘祇得地稍憇隨倩前哨歩兵相助肩荷行李牽馬以行一面飛調工兵二營鑿山開道旣發令卽由武弁鍋島氏　率前哨馬隊馳赴大荒溝時方九下鐘越二十分時土民見而驚惶紛紛逃散俄人則揮令步兵五六十名騎兵四十名左右截我左翼騎兵前進之途我遂以馬隊覆於山陰設計誘敵欲令至西方高地與之一决雌雄未幾見有俄之步兵若干名往來衝突我馬隊以地處危險未敢鹵莽從事待敵騎偪近至二百諾脫始開槍轟擊傷共騎兵三五名餘遂狼狽而退我馬隊乘勢追逐敵人乃棄其輜重四散奔逃我馬隊終虞西方有伏兵不復冞入其阻旣而前哨步兵馳至言已偵知陣前西方高地上敵人祗駐有步兵二百名東首亦祗百名乃於十下鐘越十分時會同馬步軍并就前哨派出二成隊爲正兵而令鮫島氏所部一隊列於西上野氏所部一隊列於東鼓行而前直偪敵人所占高地斯時敵之軍裝不甚沈重運掉頗靈我軍則冒炎威臨險地長途跋涉已極疲勞顧陷陣衝鋒究爲我軍長技再接再厲愈戰愈酣更得中島氏所部雄師從迤東某山突出川島氏則揮兵一哨與前哨馬隊相合敵見我軍聲勢頗壯無心戀戰迨十下鐘越五十分許中島氏亦督兵一隊前來應援敵人遂另出生力軍與之抗拒中島氏賈其餘勇轉戰向北直逹高原敵人陣亡管帶以下武弁數員餘望北方遁去然敵亦非疲弱不能鏖戰者仍死守大荒溝迤北高阜中島氏初臨陣地深慮前途或有危險不敢窮追惟亦扼住高原與之遥遥相對而已至午後四下鐘許我正兵超越諸險要處以抵大荒溝傍晚六下鐘時前哨追擊王四門子奪獲北方高地是夜我全軍皆露宿於大荒溝迤北曠野中事後查知是日也我步兵哨長町田和三郎之腹被彈洞穿步兵河野相藏彈入肛門傷及直腸之尾并彈傷望月虎五郎等十三名敵人遺下屍骸九具後仍設計舁回總計負傷者二十名以外并被我軍俘獲者六名 
[日報軍情]  
　　日本大阪某日　登奉天草河口來電云東歴七月十四日之戰敵人以屯駐太子河畔之幾摇托烏馬隊二十名攻我下馬塘前哨相距祗三百諾脫隨被我軍擊退是役也陣亡敵人十名馬四匹戰後遼陽市肆仍安謐如常先是十三日午後我右翼步軍一隊馳至浪母嶺將敵之騎兵四百名戰敗四散奔逃我軍　害無多祗陣亡一員武弁士卒六名有敵之戰馬五匹被我軍所獲迨翌日午後三下鐘時我步兵進抵森沙希敵以步兵四百名禦之鑒戰移時敵望幾摇托烏退去 
[俄報軍情]  
　　本月某日俄將夫路岳由奉天電報本國聖彼　羅堡政府云西歴七月三四兩號我軍擊退日之前哨陸師六號又以砲火進攻我軍得占龍王洞一帶高嶺聞之華人云此三日中日人約於陣上死傷二千名刻下雖將旅順包圍尚未占據要隘我軍頗皆康健士氣亦振奮如前 
[城旦從軍]  
　　俄國木寗岳利達日報云近日俄皇就御營中派出羽林軍若干名守衛蕯哈連一島旋查得此島向爲流配罪犯之所深恐兵力渦薄一旦被日人據而有之因電飭亞東總督訓誡在島囚徒令編成義勇隊荷戈執戟以御敵人倘能卓著功勞則當酌减流期准歸本國耕田鑿井仍爲安分良民刻已訂立規條并高懸不次之賞矣 
[研求敵彈]  
　　日本大阪某日報云近日我軍在遼東四道溝拾得俄人所用之彈中有名洞洞者送赴東京交審查技術會中人察騐僉云軍中用此彈丸實與荷京平各會章程不合因擬浼第三國介紹嚴詞責問俄人考洞洞彈之所以暴於尋常彈丸者其尖處設法截平一著人身傷口甚巨必療治日久方得告痊邇來戰務日進文　是以荷京訂　之時羣議將此彈懸爲厲禁往年英人之征搭浪斯　列因與野蠻交戰將此彈偶一用之若國家素號文明者祗能用於獵獸之塲非所以攻勅敵也 
[約計日人戰費]  
　　上海某西字　云今者也求之上列國爭雄齟齬一興干戈立起其中戰費幾如恒河之沙而尤以水師用欵爲最鉅曾有人將日本海軍中龍田日進二艦進攻旅順之役所放砲彈詳細核算便可悉其費用之端倪按龍田共載三百米立米達之大砲四尊每尊値英金六萬磅每一分時放出兩彈每彈値英金八十磅每五分鐘時四砲共放四十彈値英金三千二百磅其口徑稍小之砲每尊値英金三千六百磅每彈値英金十六磅兩艦共配大砲十二尊裝藥放彈皆用輪機合而計之每五分分十二砲所需之彈約値英金七千磅之多此外尚有小砲約三十尊每一分時共放彈十噸由是言之所有頭等軍艦鏖戰一小時至少須費英金二十萬磅矣 
[續錄外務部議奏英屬南斐洲招工程]  
　　第四欵一須在招工所衆目易見之地尤須在該所中所稱之接收華工處粘貼招雇華工合同條欵漢英文配齊如　雇華工之英屬或歸英保護之地曾頒有招工則例該則例亦一律貼示二須備有名册一本凡應招之華工姓氏均須一一登載漢英文配齊其應招之華工若年未及二十者爲具有該工父母或平日照料該工之人准其應招之憑據如無父母又無平日照料之人則非具有該工本縣縣主准其應招之憑據不得註明於册應招之華工按照中法將合同簽押後非領有稽查保工事宜委員之准單畫有英領事官員或其委派之員之花押則於上船之前不得擅離接收華工處其已禀准稽查保工事宜委員將名扣除不願奉行合同者當作别論三載工船開行之前各華工須由考有文憑之醫生詳細驗看該醫生由英國領事官員或其委派之員揀派應招之華工須在英領事官員或其委派之員及稽查保工事宜委員或其派委之員之前排列成行詳爲詢問以察合同中載各節該工等是否明曉第五欵凡按照此約載運華工之船只准在中國通商口岸載運仍照下黏之章程辦理與本約一律奉行第六欵大清國大皇帝可以簡派領事官或副領事官前赴華工所至之英屬或歸英保護之地照料彼等利益安樂俾該工等及該處所有各色華民得以格外妥行保護該領事官或副領事官所享之利權與他國領事官所享者無異第七欵凡按本約訂立之應招合同須將該工所往之地方之名以及合同期限如該合 
 
 

Page 3

 
 
同可以續訂其續訂條欵若何每做工日之做工時刻協作何工工價幾何如何付給合同之中如載明該工及其家屬回華之船價由工主發给者則其往返船價並在英屬或歸英保護之地之時或在途時所須之醫費藥料俱由工主僃給之處又口糧衣件並應得之别項利益等均須一一詳細載明如醫生等以某華工務須種痘則於該華工到接收華工處後卽可施種如種而不發可在船再種此節亦可於合同内載明未完 
[濟餉防匪]  
　　廣州訪事人云粤西各郡邑土匪猖獗需餉孔殷日前上憲札派委朱大令光富管解銀二十萬兩前往接濟旋又派令韋大令解送十萬金計自去歲迄今約共恊濟百萬兩而匪亂日甚一日卽粤餉日絀一日不知將來若何了局也 
[劃地分防]  
　　廣州訪事人云粤東中　續僃軍二十營由六月初一日起派定駐防之地計第一至第五營委莫副戎善喜统帶分防東 
莞香山新安順德新會等處第六營至第八營委署督標中協龎協戎璞統帶駐防省城第九至十一營委新任新會參將潘灼文统帶分防新昌荻海地方第十二至十四營委署督標參將康鳴統帶專辦增城龍門從化三水花縣清郷等處第十五至二十營委廣州協黄協戎培松統帶分防省城附近 
[司員曳白]  
　　京師訪事人云兵部司員前奉堂諭限半月内將本署應辦一切公事各抒所見呈遞說帖以僃採擇施行中有洋洋灑灑暢所欲言者大司寇見其中頗有可採處因於五月二十五日傳至署中會議旣至卽命題面試諸員握管立就者固　乏人而汗流挾背不能成一字者亦所在多有大司宼見之乃令各署銜名繳卷而出然仍有通幅曳白者可見前之說帖多係倩人捉刀吁可慨也夫 
[毁閘通舟]  
　　廣州訪事人云前者粤東河道凡沿江要隘均設水閘以僃匪人伺隙往來兹者洋關稅務司盧君深恐阻碍輪舟申詳督憲岑雲鄕制軍請卽酌量毁拆日來制軍已札行善後局撥銀數千兩交稅務司查收以便雇工拆卸 
[邗上官塲紀事]  
　　楊州訪事人云兩淮運司恩新甫都轉示期本月初一日補閱鹽營春操並巡警營演技是日清晨都轉排導出西門升坐虎傳令鹽營就空曠處列陣繼以巡警營槍操迨届已午之交都轉延各紳士及各隨員至平山堂宴飲席散回城已申刻矣○兩淮泰州分司政務殷繁非諳練之員不足以資治理胡碧澄分轉署期已滿運憲恩新甫都轉查得淮南總局正辦委員毛平甫分轉堪以檄委署理遂詳奉督鹽憲魏午莊制軍批准業已牌示轅門檄飭遵照矣 
[松郡官塲紀事]  
　　松江訪事人云新任華亭縣知縣孫花樓大令友蕚以名進士現宰官身五月二十九日之晚挈同瀛眷駛抵郡城卽詣縣署南首公館中小駐六月初一日已刻接篆視事隨赴提轅府署次第謁見初二日考選代書題爲驅剿土梟宜如何爲一勞永逸之策論初三日查點卯冊閱視城垣查點獄囚○署理江南提督楊鏡巖軍門前因新任江蘇巡撫端午橋中丞將久過滬特於本月初二日亭午乘舟往謁中軍何雪門參戎率同各營將領守備千把人員齊集南門外大漲涇官馬頭恭送行旌　前任華亭縣知縣陳仲陶大令自本月初一日交卸篆務後海濵金山嘴一帶紳董又恭送德政牌八扇匾額一方緣前者大令見彼處海塘年久失修勢將傾圮詳請上憲撥欵繕治故爲是頌德歌功也初二日凌晨大令挈同眷屬乘舟回省垣沿途祖餞者多至十餘起○本月初一日府尊田紹白太守華亭縣孫花樓大令婁縣黎子新大令假座普照寺西廡邀集城廂内外各紳董籌議一切蓋以近日辦理團練需欵孔殷擬酌量加捐以資挹注也○提轅自李壽亭軍門遷出後新任楊鏡巖軍門卽飭雇工修葺定於本月初六日自貢院鶯遷○本月初四日婁縣黎子新大令就西門外長壽橋南首育嬰堂肆筵設席延請提憲楊鏡巖軍門府尊田紹白太守華亭縣孫花樓大令中營何雪門參戎郡紳顧香遠太史宴飮蓋以堂内醉白池近日荷花盛開藉供玩賞也 
[上海官塲紀事]  
　　前日户部主事陸紀先主政希績由京南下道出滬江假寓長發客棧昨日命駕至道轅拜會蘇松太兵僃道袁海觀觀察○保甲總巡朱森庭明府及王坤元參軍黄衡堂二尹均於昨日至縣署與縣主汪大令互議要公○江南候補守僃沙守戎濟壽奉淞滬釐捐局督辦陳亦漁觀察札委解餉銀至蘇垣交納事畢後於前晚回申昨日分赴道轅及淞滬釐捐局禀請銷差○昨日卸辦糖捐局總辦許東禽太守星壁命駕至縣署辭行赴蘇○新委糖捐局總辦李蔚莊太守原礽涓吉昨日到差任事○昨日南市馬路工程局讞員包鴻卿明府家吉因公詣縣署投刺拜會縣主汪大令以禮欵迎 
[犯婦瘐斃]  
　　有馬沈氏者前因不服教訓致其姑自縊身死報由上海縣主汪瑶庭大令研訊屬實收禁獄中禀詳上峯按律擬罪前晚氏忽在獄病斃大令據情禀知蘇松太兵僃道袁海觀觀察觀察准卽札委松海防同知黄小霽司馬相騐昨日午後司馬命駕蒞獄屍夫馬愛生泥首求免司馬不准飭仵作騐得氏委係因病身死並無别故提訊同號女犯及牢書禁卒均稱並不凌虐因令具呈切結著屍夫棺殮掩埋隨詣� 
道轅禀覆銷差 
[上海保甲巡防局紀事]  
　　前晚輪應本邑南市二十三七鋪巡防局會哨之期届時局員李伯屏姚谷蓀兩二尹預僃茗點以待俄而十六鋪南北中三局巡員先後戾止二尹延入客座暢談良久始各至所轄境内嚴密巡查十六鋪巡防南局委員賈參軍更稽查境内烟館扔無容留來歴不明之人○前日二十三七鋪巡防局員姚二尹出巡時見有無賴設攤誘賭飭勇往拿至則若輩已抱頭鼠竄因於昨日午前派令勇目地甲嚴行伺察設法查拿○保甲總巡朱森庭明府訪悉南碼頭平安街等處每有手藝中人勾結地痞流氓恣情訛詐甚至深夜劫奪行人財物横行無忌殊爲地方之憂爰嚴諭二十三七鋪巡防局員留心緝拿務獲懲辦 
[滬南瑣綴]  
　　前日周江氏扭王子明王周氏至捕房訴稱突被伊等兇毆捕頭令解送馬路工程局總辦翁子文太守倩襄讞委員黄衡堂二尹研訊以事起細微諭令交人保出妥爲理處昨日氏投案訴稱事己經人勸妥求恩將案註銷太守命具呈切結存案僃查○前晚曹雲龍途遇沈榮耀向索所欠銀一百餘兩相持不下互扭至捕房捕頭令交人保出俟翌日解送馬路工程局禀請總辦翁子文太守訊究○馬路工程局房屋年久失修經總辦翁子文太守禀請蘇松太兵僃道袁海觀觀察籌欵攺造觀察准之邇日太守復請觀察及早興工並暫覓辦公之所 
[申報館協振所經收紅十字會振捐五月初一日至五月念九日止第二久清單]  
　　○五月初一日沈連生求病速兪洋一元○初四日湘中村嫨本汝南氏洋洋三十元寗波和泰來無名氏小洋十四角○初五日勉力子洋廿元周記洋五元○初六日瑞麟洋二元○十一日鎭江金泰盛來趙光明齋洋二元姚又巢洋二元永義昶來常熟無力氏洋一元銅洋十元銅小洋六十四角○十三日餘姚瓜瓞居士洋十元○十四日寗波和泰來周恆昇寅號洋十二元七角○十六日汪象周洋十元○十七日張堰朱少萍二元棣溪繆山氏節省日用資移助洋十六元四角二分○二十日陳留餘堂洋一百元○廿二日嘉興老褔潤來嘉善求佑子洋一百廿元○廿三日益陽森昌局來丁兆聲求保内人平安洋廿元○廿六日寳應裕康來補過子求兩親却病延年合家平安洋五十元○廿九日義記申莊來水陸平安諸事順利元一百兩以上總共收洋四百零六元五角二分票元二百兩銅洋十六元四角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　通州水販王二仔與攺稱費姓之陳旺仔拐得某姓家小孩一口載至申江托夏趙氏及邰昭福賣與寄居虹口之某粤人得身價洋銀三十五元事爲某姓杏悉將王扭至州署請追州尊王旭莊直刺研訊之下僃文移請上海縣主汪瑶庭大令提邰及氏解通訊辦汪大令准卽飭差提到前晚升堂研訊邰供小的係金陵人向在法租界開設老虎灶本年三月十二日王陳携來一孩由夏趙氏賣與虹口某粤人家翌日小的在萬祥春茶肆啜茗詢知其事因恐失孩之家痛子情切函致通州友人囑卽告知嗣接回信知孩父已赴州署控告將王拘獲王挾小的通信之嫌砌詞誣攀求恩明鑒夏趙氏供小婦人家在通州夫故多年與王相識三月十八日途遇王陳自言貧苦不堪欲將兒子出賣小婦人信以爲實爲之介紹將孩賣與廣東人得受洋銀三十五元賣據由王出名陳爲保人小婦人得洋銀兩元大令飭交官媒收押邰交差帶出訊速卽查明買孩者姓名禀覆候核○徐阿鑽竊取某烟館烟槍及某銅器店衣物被北橋巡防局委員羅秋甫二尹查獲訊知著名積竊僃雨移解縣署前晚大令升堂訊究徐供小的係北橋鎮人因無恒業覓食爲難曾向林姓竊取小羊一頭售得洋銀一元此外又竊過某某等數家所得贜物均質錢用去此次圖竊未成卽被拘獲到局轉移至案求恩寛宥大令判責二百板收押自新所候查明有無鉅案然後核辦 
[英美等國租界公廨晚堂瑣案]  
　　福建信和泰號主林翼控林慶記假貨串騙等情讞員黄耀宿司馬准詞簽差協同包探李星福提獲慶記傭人王木木庖人郭嶽嶽前晚升堂質訊林翼訴稱前月某日携提單兩紙倩車夫名小蘭者送至英租界林慶記提取綢兩箱送至某輪船載運出口不料箱中皆係他物致被前途退回求恩追究小蘭供稱是日號主囑小的至林慶記提取綢兩箱時有三箱同列一處由庖人順和喚沈正興打包店中人三名句紥停妥小的卽雇車載二箱回號行至二洋涇橋堍順和躡跡追至喚令停車言有一箱　頭有誤小的欲一并交還順和言祇須取去一箱以便調換小的一時受愚換後卽送上輪船不知如何竟有李代桃僵之事王供小的在林慶記傭工是日小蘭來出貨時由順和喚匠打包郭供小的於五月中旬始至林慶記治庖伊等調換箱中貨物時尙未進店實係順和所爲今順和已於五月十一日停歇矣可馬謂此事必須順和到案方能明白著將王郭交人保去候提到順和訊核○日前鄭姚氏控李阿福將熱油燙傷兒子等情司馬簽差協同某包探將李提到前晚升堂研訊鄭姚氏訴稱小婦人兒子慶順被李所害耳目受傷勢將殘廢現倩南市某醫包治共需洋銀五十元然且一時不能痊愈求恩訊懲李供是日鄭姚氏之子行經小的門前適小的傾倒洗臉熱水無心濺及伊首現旣醫治就痊尙求恩斷司馬將鄭姚氏開導一番著李出洋銀二十五元償給醫藥費兩造皆遵斷具結而退 
[英美等國租界公堂瑣案]  
　　洋人克拉克控華商德記號主枼小良拍買塞門町泥延不提出等情襄讞委員王松丞刺史以克拉克係英商商之德總領事署繙譯官麥今豪君爲葉交人保出俟禮拜一會同英員訊理○包探竇如海解拐匪周照祥卽張兆祥至案禀稱某日鴇兒徐王氏投捕房報稱上月初十日張携薛蔣氏卽四姑娘來賣議定身價洋銀二百七十五元繕立賣身契先付二百四十五元尙少三十元　知四姑娘家有父母及兄且已出嫁深恐將來累及等情捕頭因囑令小的帶入捕房今特送案請究薛蔣氏卽四姑娘供稱小婦人年一十有八家在楊州五月初六日與張相遇唆使隨伊回家旋被領至鎮江某輪船上詢其何往云至上海傭工初十日到申卽領至徐王氏處求售小婦人丈夫名兆慶家中尙有父母及兄張供稱薛蔣氏家住仙女鎮因爲不端事由伊父兄交小的帶出訊其所得身價洋銀何在答稱已送交伊父兄刺史商之麥君飭將張發回捕房管押薛蔣氏交官媒看管俟僃文移提及蔣氏父兄到案核辦○積竊王有才混入生源號李阿永方許氏張新源等家行竊衣物報由包探趙銀河拘獲解案請究王供認不諱刺史商之麥君判責二百板管押捕房一月起案各贓分别給領○招商局北棧司事洋人訴稱小工周阿森行竊鐵板當場拿獲送案請懲周供稱此種廢鐵本無所用惟小的不應貪小携回求恩原宥刺史判令枷號十日發馬頭示衆贓給洋人領回○水巡捕某甲解行竊北恒茂金針菜之駁船户喬阿海至案刺史訊究之下北恒茂夥某乙訴稱號中托喬運金針菜至虹口交卸被竊一百二十斤喬供詞一味遊移刺史判責二百板枷示一禮拜○包探朱順解歹人殷邦泉至案刺史研詰之下江仁林供稱小的係某鞋店夥前日至西新橋附近鞋作内取鞋二十雙偶因小便置之地上被殷攫之而逸厥後訴知包探將殷查獲吊到原贓求恩給領刺史判令殷管押捕房十日○德商裕豐洋行主控華商大昌號定買鐵牀四箱計銀六百零七兩延不清理等情刺史飭將爲大昌具保之孫福林傳案訊究裕豐行主偕買辦某甲投案請追孫供稱所保大昌號之貨四箱已提出三箱尙有一箱只須交銀一百數十兩卽可了結刺史著孫於本日下午迅速出清不得延玩 
[法租界捕房瑣案]  
　　去年五月法商伊麽田控南匯縣人陳樹堂承辦棉花二千包先付洋銀六百元嗣因花價驟昂延不交貨請向追償耗値洋銀八百元等情前任讞員魏純塢大令訊究之下將陳交人保出理處繼又著保人交案押追迄今案懸一年尙未了結昨日伊麽田投案稱陳母念子情切願先交還洋銀六百元其餘繕立票據分二年拔還大令提陳覆訊供稱小的祇有田十五畝已典與顧姓所有田底祇値錢二百餘千焉能了此巨欵求恩傳諭伊麽田祇能折償若干如可依從懇恩釋出清理大令著展限十天赶緊理楚○劉金桂前控妻弟張多福串同林阿生將伊妻張氏接回攺嫁粤人某姓等情大令訊取口供飭傳張母候核昨日升堂覆訊張供母親年老有病不能到案叩求寛限尋交大令著連林交人保出限半月内尋交如延　比○捕房通事朱某家住城内聚奎街本月初三夜禽獲女賊一口交縣捕王松解送總巡局王得賄縱去因請捕頭函致總巡朱森庭明府請將女賊發交捕房解案懲辦旋接回函稱此賊患瘋經人保出無從著交昨日朱又禀請讞員陳楚生大令函致縣署將王捕嚴比大令准之 
[美租界捕房紀事]  
　　前日傍晚時有無賴西人三名至天潼路第六百六十二號門牌大昌火腿店前一擁入内搶得火腿一方飛步奔逸店主某甲喚令七十八號印捕六百零七號華捕將三西人追獲解入捕房捕頭令押送該管領事署禀請訊懲○昨晨西人某乙雇坐瞿月增所曳東洋車至斐倫路不給分文楊長而去瞿向索取反被乙扭住兇毆某號西捕聞瞿呼救聲奮力馳至將乙扭獲帶入捕房捕頭令押候轉解該管領事署禀請訊懲○昨日偷兒吳紹明至漢碧禮路某烟館開燈過癮乘間竊去烟槍一枝旋由包探朱桂生查獲解入捕房捕頭令押候解送公堂禀請讞員黄耀宿司馬懲辦 
[金陵官報]  
　　五月十七日同知蔡國器奉委調辦西路總巡差署揚州營參將劉本桂宿遷遊擊程紹甲均謝委十八日陸師學堂錢禀知大考於十七日完竣同知章　鈞到下關厘捐十九日署揚州叅將劉本桂辭副將楊秀元叩謝先鋒官三江學堂數習吳解辭回湘准補江都縣陳其景叩謝奉委營務提調兼發番差縣丞　健　叩謝委 
 
 

Page 10

 
 
熊育銳交缷髙郵厘捐回委奉將弁學堂工程差二十日糧道胡洋務局徐知府張景枯禀知今日髙等府縣學堂夏季大考兩首縣趙袁禀知今日考小學堂二十一日知縣李世叩謝奉委營務處會辦提調並發審差二十二日理問黃瑞琛禀知押選三河漕米告竣回並銷隄工差二十三日知縣殷鑒　禀知駐寗　辦廣西餉賑捐輸局委赴清淮一帶帮同勸捐卽辭將弁學堂陶禀知今日放伏假二十四日商務局劉師範學堂楊知府汪文授傳增靖主事恩華均禀知今日放伏假縣丞余崇靖謝委支　局帮辦發春差二十五日知縣秦基由蘇來並謝委厘捐管票差調補廣西鎭安協歐陽有貴二十六日直隷州茂中赴淮安會　交代辭署江　縣乘　元辭赴蘇知縣潭傳贊由鄂湘交取晨工實業各項章程二十七日楊營叅將調署海州營叅將袁大升到帮代武威新軍後營劉沛鴻到二十八日督轅牌示六月初一日恭行拈番之期所有文　委臺台武廟督臣親詣文　廟委巡道均分别二十九日知府施焕謝委官錢局坐辦差知州徐履泰請暇回籍措資 
 
 
 

Page 11

 
 
鉅資捐此善舉必責令交金解部誠恐拂其志願裹足不前仍於集金之舉無所裨益臣悉心察酌除被議人員報効鉅欵仍令赴部呈交外其餘報効之欵如本人願捐山東學堂工振經費者惟有仰懇天恩准由山東兌收濟用仍遵照光緒二十八年七月十九日部議由臣請旨獎勵實於東省内局稍資補助除咨明户部查照外理合附片陳明伏乞聖鑒訓示謹奏奉硃批户部議奏欽此 
[外務部右侍郎伍奏爲微臣舊疾舉發懇恩賞假赴滬就醫並請簡署員缺摺廿三日]  
外務部右侍郎臣伍廷芳跪奏爲微臣舊疾舉發懇恩賞假赴滬就醫並請簡署員缺恭摺瀝陳仰祈聖鑒事竊臣前以感冒風寒懇請賞假原期稍服和解之劑卽行到署辦公不意觸發肝陽舊症目眩　暈胸膈不舒食不甘味夜不成寐遇事則必若悸怯且易鬱怒是以先後續假三次疉求醫治迄未見痊據云以心血耗傷過甚肝經受病較深况値此地高燥天氣暑炎水土不甚相宜療治遽難奏效遷延日久恐成怔忡臣生長海濵少時游學外洋肄習法律專科徒以素性激直遂至傷及肝經中年以往雖不時舉發然旬日卽愈不若此次之甚上年因公駐滬曾經素熟之西醫服藥調理頗稱應手現在電邀該醫來京醫治接據電覆以滬地多常年包醫之家未能遠離爲辭且云就臣氣體而論須就海濱水土合宜之地靜心調治乃可目起有功臣目顧駑愚累承恩遇至優極渥情非木石敢不勉竭血誠力圖報稱無如病軀委頓卽使刀疾到署而交涉重要精神少懈必致貽悞事機伏枕沈思惟有縷陳病狀仰懇聖慈賞假兩月裨臣馳赴上海赶緊醫調外務部右侍郎員缺緊要並請簡員暫行署理臣倘能早日痊可卽假期未滿亦當迅速回京以免曠職斷不稍躭安逸自外生成所有微臣舊疾舉發懇恩賞假赴滬就醫緣由謹繕摺具陳伏乞皇太后皇上聖鑒訓示謹奏奉旨欽此 
[直隷總督袁奏爲考察屬吏分别舉劾以資勸懲摺廿三日]  
　　太子少保北洋大臣直隷總督臣袁世凱跪奏爲考察屬吏分别舉劾以資勸懲恭摺仰祈聖鑒事竊維直隷地方瘠苦民貧兵燹之後人心浮動盜風滋熾全賴地方有司盡心教養除暴安良方足以挽頽風而培元氣臣蒞任以來兩載有餘日孳孳焉督同藩臬兩司整頓吏冶訪察互用勸戒兼施其尤賢不肖者疉經隨時舉劾在案現在留心體騐各屬吏因感生奮因畏生惕漸知爭自濯磨勉爲循良者日多恣爲貪汚者已少間有弗稱厥職者不過疲輭庸闇之徒臣竊喜吏治善進於前仍覺彰癉難弛於後兹復就優劣之衆著者爲之甄别淑慝縷陳聖聽庶益勵賢幹而昏愚查前有開州知州胡賓周愛民勤政威惠並行丁役奉公萑苻歛跡獄無寃滯邑鮮暴横閭里晏然風聲翕若署景州事唐縣　縣陳友璋勵精求治事事認眞　束丁胥勤緝盜賊敏於折獄誠于保民興辦學堂尤有條理定興縣知縣黄國瑄勤恤民隠興利除害任勞任怨實政實心治員畢張百廢具舉威縣知縣岳齡聽斷勤能政平訟理書差畏法盜匪濳蹤四境乂安群情愛戴故城縣知縣林學瑊清廉自矢樂與民親單騎下鄉周詢疾苦捕盜决獄均其所長廣宗縣知縣張繼善慈惠親民勤奮從政案無留牘獄訟清平宵小遠颺胥吏斂手署宣化縣事雄縣知縣謝愷聽訟廉明馭下峻肅盜警不作民教相安學校規模亦極齊整新河縣知縣傅源捕務勤能斷獄明敏詰奸鋤暴盜弭訟清蠧役棍徒技不得逞署南和縣知縣事候補直隷州知州毛隆光整躬率下實惠及民判案維勤除盜務盡興辦水利尤費苦心以上九員均政蹟卓著應懇恩准傳旨嘉獎以昭激勸又查有廣平縣知縣韓景儒門丁用事才具平庸欒城縣知縣張源曾信任家丁性情闇弱無極縣知縣李蔭垣親屬招摇頗滋物議容城縣知　陶承先縱役滋擾怨聲載道博野縣知縣許湘甲徇庇差役罔恤民艱仕縣知縣吳慶祥役吏弄權優柔昏瞶署曲陽縣事任邱縣知縣周斯億　務廢弛徒工粉飾署清豐縣事南和縣知縣黄文良積壓詞訟弊竇滋生署懹安縣事藝城縣知縣陳沐懶惰因循難期振作龍門縣知縣張兆齡性躭安逸不勤民　署豐潤縣事試用知縣甯緗執抝任性辦事糊塗以上十一員均未便姑容應請旨一併卽行革職以　懲　又滄州知州王　彰人地不宜深澤縣知縣續曾緝捕不力東光縣知縣王安定報案含混正定縣知縣戴作楫年力就衰以上四員均應請開缺另補此外如有應舉應劾之員臣仍當隨時悉心考核秉公激揚以期仰副聖朝整飭地方振興吏治之至意叅劾各缺直隷現有應補人員均請留歸外補所有舉劾屬吏緣由理合恭摺據實具陳伏乞皇太后皇上聖鑒訓示謹奏奉硃批另有旨欽此 
[直隷總督袁奏爲推廣鼓鑄以資周轉摺廿三日]  
　　太子少保北洋大臣直隷總督臣袁世凱跪奏爲推廣鼓鑄以資周轉恭摺仰祈聖鑒事竊准商部咨開本年四月二十二日本部具奏津埠銀根較緊請多鑄銅圓一摺奉旨依議欽此咨行到臣欽遵伏查銅價增昂私燬漸多制錢因此而日少臣自接收天津時滿市沙錢商民交困曾遴委道員周學熙赶速籌鑄銅圓俾資補救惟開局之始籌欵維艱鑄本則息借商欵機器則零星配集竭力經營每日現出銅圓三十萬枚發商行用羣稱便利户部亦時來提取其餘利所入卽以撥供工藝局考工廠工藝學堂小學堂之需二年以來漸臻成效第制錢奇絀銅元行　日廣核計所出僅足供給津埠尚未通行外邑疉擬大加推廣以期大數增多且以北洋興辦各舉要政所在需欵雖經臣多方籌畫時苦無米爲炊若多鑄銅元則計增赢餘亦可恊濟要需惟以鑄本難籌購機費鉅旋議旋輟現經商部奏請飭下設法推廣加工多鑄儘鑄儘放總期鑄數日多銀價漸平商務日臻　色各　因自應遵照迅圖推廣己　該局員寛籌本增購機器加工添鑄以收推行漸廣之效户部現亦籌辦鼓鑄已在津埠設局建廠年内當可開銷惟順直幅愪闊大南北交通當此銅貴錢少之時卽使併力廣鑄亦斷非三五年所能足用是推廣辦法正宜多多益善也所有遵旨推廣鼓鑄緣由理合恭摺陳明伏乞皇太后皇上聖鑒訓示謹奏奉硃批户部知道欽此 
[湖廣總督張奏爲特叅武職大員因仍舊習耽逸乘轎不知振奮請旨懲處摺廿三日]  
太子少保湖廣總督兼署湖北巡撫臣張之洞跪奏爲特參武職大員因仍舊習耽逸乘轎不知振奮請旨懲處恭摺仰祈 
 
 

Page 12

 
 
　　聖鍳事竊照武職人員身列戎行必其平日能習苦耐勞克自振勵有事始能率先士卒甘苦與同近來綠營習氣武職大員率皆耽逸惡勞委靡不振出必乘轎習爲固然勇營統官亦漸有之光緒二十八年臣之洞會同調任撫臣端方具奏籌議湖北練兵事宜摺内聲明自實缺總兵起武職槪不許乘轎經政務處議覆恭查會典從前屢奉諭旨申儆武職不許乘轎綦爲嚴切將軍提鎮如宣力已久年逾七十方准奏聞請旨現當整飭軍伍之際尤當力求振勵武職爲營隊表率自應一槪不許乘轎等因奉旨依議欽此當于二十九年三月經前兼署督臣端方恭錄咨行欽遵辦理在案當此時局艱難正武臣枕戈待旦之日各該武職大員應如何屏除積習力戒偷安乃查宜昌鎭總兵傳廷臣鄖陽鎮總兵鄧正峯于接奉行知之後置若罔聞此次來省仍復公然乘轎毫無顧忌舊制新章一槪置之不理在省如此在鎭可知實屬怠惰驕妄罔知悛攺律以違制之條厥咎甚重姑念相沿舊習量予從寛然不稍示薄懲無以肅禁令而昭擏戒租應請旨將宜昌镇總兵傳廷臣鄖陽鎭總兵鄧正峯摘去頂戴撤去花翎以爲玩令偷安者戒容臣隨時察看如以後尚能愧奮攺圖力求振作再行奏請開復所有特參武職大員躭逸乘轎請旨懲處緣由謹繕摺具陳伏乞皇太后皇上聖鑒謹奏奉硃批著照所請兵部知道欽此 
[山西巡撫張奏爲懇恩俯准照擬攺奬俾資鼓勵而免向隅片廿四日]  
張曾敭片再前准吏部咨議覆山西保獎勸辦善後捐輸出力人員一案單開之道員用直隷試用知府曹潤堂請俟歸道員後加二品頂戴查該員由直隷試用知府因勸辦餉捐出力請俟補缺後以道員用其原捐知府之案查據户部覆稱係由雙月選用同知加捐知府不論雙單月遷用其同知底案尚未核准本部已於光绪二十八年七月初三日奏請撤銷在案今請俟歸道員後加二品頂戴礙難核議應令另核請獎又直隷州用擬補高平縣知縣請補高平縣知縣未奉部覆旋據更補岳陽縣知縣於本年九月十三日奉旨交議到部核計原保奉旨尚未補授知縣今請俟補直隷州後以知府用係屬層遞預保核與定章不符應令另核請獎又指分江蘇試用知縣曾紀綱請歸候補班補用山西試用典史趙鴻義試用未入流袁國玉均請以典史歸候補班補用查定章尋常勞績不准保候補班該員等所請獎叙核與章程不符應令一併另核請獎各等因當經分别飭遵去後兹據該員等禀由善後捐輸局司道查明指分直隷試用知府曹潤堂原捐同知及捐知府並分發直隷試用各案均於光緒二十八年十一月二十日經部核准承領執照在案今擬請攺獎俟補缺後以道員用又更補岳陽縣知縣唐桂業經奉准部覆擬請攺獎俟到任後免其歴俸又指分江蘇試用知縣曾紀綱擬請攺獎俟補缺後以直隷州知州用又山西試用典史趙鴻義擬請攺獎補缺後以主簿用又山西試用未入流袁國玉擬请攺獎本班儘先補用各等情詳請具奏前來臣查各該員等所請攺獎與尋常勞績准保章程均屬相符合無仰懇天恩俯准照擬攺獎俾資鼓勵而免向隅出自逾格鴻施除咨部查照外謹附片具陳伏乞聖鑒訓示謹奏奉硃批該部議奏欽此 
[陜甘總督崧奏爲甘肅光緒二十九年下忙征收銀兩數目摺廿四日]  
　　頭品頂戴陜甘總督奴才崧蕃跪奏爲甘肅光緒二十九年下忙征收銀兩數目恭摺仰祈聖鑒事竊據布政使何福堃詳稱光緒二十九年額征地丁起存正雜並秦州等處新墾地丁共銀二十八萬九千七百七十六兩七錢七釐内除皋蘭縣寺處水冲地畝豁免銀七十二兩九分五釐三毫内除洮州廳荒蕪無從征收銀七兩八錢三分八釐又除皋蘭縣二十四年歇業無征課程銀一兩三錢一釐又除各屬現荒無從征收銀六萬六千七百二十一兩三錢三分二釐六毫外現墾熟地並二十九年上忙續墾升科共應征銀二十二萬三千一百二十六兩一錢八分四釐一毫前七忙已完銀一十二萬三百三十六兩五錢八釐統計在四分以上内已完存留經雜驛站銀四萬四千二百二十一兩五錢一分二釐照數留支已完起運並雜賦銀七萬六千一百一十四兩九錢九分六釐内已解銀七萬四千八百八十二兩錢二分五釐造入二十九年秋撥並三十年春撥册内未解銀一千二百三十二兩一錢七分一釐内靖遠縣於光緒二十九年十一月初三日解司銀二百八十六兩五錢七分七釐靈台縣於光绪三十年四月十三日解司銀九百四十五兩五錢九分四釐造入三十年春秋撥册内報銷查核未完地丁正雜銀一十萬二千七百八十九兩六錢七分六釐一毫内除臯蘭縣開除弓箭行歇業無征課程銀四錢三分四釐又除河州荒絶地畝無從征收起運銀四百六十九兩三錢二分四釐五毫又除靈州中衞縣二處被水冲塌地畝豁免存　驛站銀五兩二錢九分七釐又除狄道州渭源縣金縣洮州廳寗夏縣寗朔縣中衞縣平羅縣等處是年秋災案内蠲緩起存銀六百七十三兩一分一釐正實未完銀一十萬一千六百四十一兩六錢九釐六毫應收上忙後續墾升科銀八百二十六兩八錢七分四釐花馬池州同二十八年奏銷册落續墾升科銀一分七釐三共未完銀一十萬二千四百六十八兩五錢六毫今下忙已完銀一十萬二千一百二十一兩九錢三分二釐内已完存留經雜驛站課程地稅年例盤纒脚價銀三萬五千一百五十九兩三錢八分四釐已完起運並雜賦銀六萬六千九百七十二兩五錢四分八釐内已解銀六萬三千四百九十四兩三錢七釐造入三十年春撥册内銀五千九百四十一兩六錢六分七釐候入三十年秋撥册内銀五萬七千五百五十二兩六錢四分未解銀三千四百七十八兩二錢四分一釐未完起運驛站銀三百三十六兩五錢六分八釐六毫俟嚴催徵完歸入下届帶征册内造報至已征未解銀兩係靈台縣知縣王堯儒應再勒催核計逾限日期另詳議處謹造具總數各册詳請核辦前來奴才覆核銀數均屬相符除將册揭咨部查照外所有甘省二十九年下忙征收銀兩數目理恭摺具陳伏乞皇太后皇上聖鑒訓示謹奏奉硃批户部知道欽此 
[墾務大臣貽奏爲剿辦口外馬賊一律肅清分别擬辦匪犯並籌善後事宜摺廿四日]  
墾務大臣緩遠城將軍臣貽榖山西巡撫臣張曾敭跪奏爲勦辦口外馬賊一律肅清分别擬辦匪犯並籌善後事宜恭摺具陳仰新聖鑒事竊前以口外後套一帶馬賊滋事經臣曾敭將派兵進勦分路追截等情先後電奏疉奉電旨令嚴飭各軍迅速 
 
