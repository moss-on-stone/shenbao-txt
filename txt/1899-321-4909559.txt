# 1899 - 321 - 4909559

 

Page 1

 
 
[廣學會新譯李傳相歴聘歐美記每部三角五分○又出售新著富國眞理說教雪] [  圖書集成局代啓]  
　　前年李傅相奉使至俄旋歴聘歐美各與國衆皆以傅相本中國偉人充外洋貴使爭見顔色自幸光榮各報館更遣人日伺行臺記動記言歸登報簡廣學會林樂知先生以爲中國闗擊之大莫甚於此爰與蔡君芝　詳譯華文藉作星軺日記更博選西報論議附譯於後是皆華人不可不知之事卽屬不可不讀之書今託本局以鉛字印成筆畫分明圈點允當卽在棋盤街老巡捕房對門廣學會總局曁各省西土售賣處分别出售○富國眞理爲前任厦門英領事賈君所著中國今正患貧誠取是書而　行之朝野上下間吾知其必有合也每部三角○說敎雪爲王君煜初所著盖惜彭君光譽說敎之誣而雪之也每部一角半○附售學古堂文集二角售處皆同前 
[新印大字足本王洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書　爲是編用筆謹嚴叙事詳備方今國家崇尙實學稽古之土允宜家置一編惟惜坊間所印均係剛節之本又字畫　小讀者　焉今埽葉山房主人　得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北集山房均有發兌此佈 
[勸救生會西人推行善願說]  
　　古者春禁置羅夏禁罣　俾鳥獸魚鼈各遂其生帝王愛物之仁固同於天地好生之德也而又魚禁鯤鮞獸長　　鳥翼　卵蟲舍蚳　使庶物無不蕃息得遂其潛滋暗長之機昔魯宣公夏濫于泗淵里革斷罟乘之以爲水蟲方孕不教魚長未免違古訓而示貪殘由此類推凡非其時而私行弋獵者皆非仁政所宜行孔子釣而不綱弋不射宿則雖在其時亦寓仁愛之意良以好生惡死物之常情不忍過促以勢也我朝世祖章皇帝仁明天授嘗謂朕雖蟲豸跬步間亦必留意不忍過傷騶虞麟趾之風於今爲烈近世好善之士廣闢園池以爲萬物放生之所雖類釋氏報應之說要亦未始非仁人君子之用心今寓滬西人之設救生會實師此意其中章程雖未備覽而將物倒懸有禁春售野味有禁其出獵也有時其宰割也有法聞租界中有以非法戕害物命者無不立子查問日爲仁也可謂無微不至矣近者四馬路葉樹德堂藥鋪因修合全鹿丸先將鹿吊死然後宰割救生會中人惡其殘忍函致捕房捕頭卽派探將執事人傳案讞員翁笠漁直剌判罰洋銀十元前車之覆後車之鑒意此風似可稍息矣乃未幾而英界大馬路采芝堂藥鋪又因宰鹿致科罰執事人洋銀五十元是豈以罰鍰爲不足畏耶何竟不知變計而明目張膽若此耶客有深知醫理者謁予而言曰是非樂鋪不能曲體救生會慈祥之意也凡修合全鹿丸必遵古法將鹿吊死使鹿元氣渾然血不外溢乃取以合藥可收人身補益之功否則效不甚著故樂鋪之實事求是者甘冒不韙不肯輕背自古相傳之法以博寛厚之名此中實有不得已之苦衷古之人有殺身以成仁者墨子兼愛　頂放踵利天下爲之鹿一畜類耳同一處死之道苟能有益於人亦何事煦煦孑孑爲哉執筆人曰子言似是近理然　聞君子之處世也入境問禁入國問　今租界救生會中人旣有此禁令顧名思義宅心仁厚亦屬可風且子言鹿必吊死合藥服之始有益於人究竟見於何書僕愧鄙陋無文尙未寓目惟見其於修　之際將鹿高吊大門之内徵伶度曲設讌欵賓窺其意無非欲聲譽交馳圍觀若堵嘻是亦不可以己乎而胡爲故觸人之禁令也客曰救生會西人旣能體恤物類察及細微飛潛喙息之倫果何幸而逢此樂士顧僕竊有疑者租界中捕房捉狗之禁至今歴久不渝凡居民所豢韓盧一入樊籠或遭槍擊或被淹斃無一幸免是獨非殘殺物命乎而救生會中人熟視無覩默不一言是何以故曰將以防瘈犬之噬人也然犬不皆瘈其瘈者偶耳以一瘈犬之故而殺無數犬無怪華人皆竊竊私議且西人性多愛犬若於已之犬則愛之於他人之犬則殺之天下寗有是理哉執筆人曰子何見之晚也夫捕房何嘗禁人豢犬哉惟令人家有主之犬必以圈籠其嘴耳且其所以爲此者亦恐春夏間或觸毒氣將有狂噬之虞故不厭周寗有激而然前者仁濟堂故董施少欽封翁嘗衋焉傷之特於蘇州建一養狗之所商請工部局董將捉獲之犬撥歸豢養局董許之乃曾不數年此項載蘇之犬仍多逃回滬上遂使局董藉爲口實封翁之志不克果成一若此中實有刼數存焉者時論惜之惟救生會中人抱此物無不愛之懷倘能有感於心商請局董將捉狗之禁特嚴於春夏而秋冬稍爲寛懈不必日令巡捕舁籠而出極意搜羅至所獲之犬如卽有人認領不妨教以籠嘴之法從寛釋回則狺狺者當保全不少矣予因宰鹿科罰之事偶有所感拉雜書之爲物請命好生者或不河漢斯言 
[本館接奉電音]  
　　昨日上午京師飛電傳來上諭三道敬謹譯登○十月十九日奉上諭泰甯鎭總兵兼總管内務府大臣著準良補授欽此同日奉上諭御史彭述奏各項武職請於核奬之時將原官案據逐層詳查等語著兵部議奏欽此同日奉上諭御史彭述奏被議起用人員選補班次請飭妥定章程等語著吏部議奏欽此 
[英搭軍情]  
　　華歴本月十八日倫敦來電云搭浪施華列人與英兵交戰時每認定英國武員開槍擊斃是以英廷傳諭行營各官臨陣時換去金畫戎裝俾敵人不能辨别至於英廷續派諸兵因搭人已將河道堵塞鐵路毁壞爰多帶工兵隨時修築以便師行無阻 
[中法約成]  
　　華歴本月十八日倫敦來電云廣州灣一事中法屢議未成刻始由中國將灣内二島讓與法人大約卽可言歸于好矣 
[德皇蒞英]  
　　華歴本月十八日倫敦來電云本日德皇偕其后臨幸英國由巴忒毛斯登岸英廷特派文武庶僚竭誠迎迓德皇及后卽警蹕入英宫 
[日艦告成]  
　　日本長崎埠訪事友人云日政府前倩英國某名廠製造水雷船一艘名霓　已工竣由管帶吉田大主計小林大尉及横地大軍醫督同水手四十五人駕駛東來十一月六　駛抵横濵翌日卽與備後丸連檣駛往德國聞尙有一水雷船名陽炎亦已告成於東歴十月三十一號交日本所派管駕官騐收更有一等戰艦名敷島者亦於十一月初旬下水大約不日卽駛回本國矣 
[日船仗義]  
　　日本長崎埠訪事友人云東歴九月二十二號日本郵船株式會社之春日丸駛抵新金山西獨泥境暫泊次日形馬耳寺教師某君率領生徒八百餘名駕言出游薄暮始返登岸時人多擁擠而是處碼頭日久朽敗 
 
 

Page 2

 
 
忽然坍塌致生徒七十餘名同時墮水春日丸各水手見之奮不顧身入海撈救除水面各人悉數救起外其已沈海底者復用照海燈窮搜冥索故死者僅二人翌日各徒父兄以子弟遇救得生感激涕零詣船申謝本國内閣大臣鳥烟裹耶魔冷音君聞之亦温語褒美其急公好義有足多焉 
[火車失事]  
　　日本長崎埠訪事友人云東歴十月二十七日有火車由北越鐵道馳至青梅驛左近忽爾損壞致傷坐客二十七人有二人受傷尤重未知能免性命之虞否 
[理直氣壯]  
　　法人索廣州灣劃界未定潛令兵士窺探遂溪縣屬之黄略地方致與團勇相鬥法國水師提督高氏及陸軍統帶龍氏俱函致兩廣總督譚文帥並遂溪縣李平書大令鍾珏嚴詞詰責大令以曲不在我亦嚴詞答之本館曾將匯報所載大令覆法國水師提督一書照錄於報兹閱天津國聞報又載大令覆法國陸軍統帶一書爰再錄之以見大令膽識之宏辭氣之壯我中國固未嘗無人也其文曰大清國署理遂溪縣正堂李書致大法國陸軍統帶龍閣下逕啓者昨接來函俱悉一是中歴九月初五之事貴統帶以爲三畫官到麻林頭處游歴去黄略甚遠亦在百姓村圍内並無緬越之過云云麻林頭在何處地方詢之士人皆稱不知百姓村圍何時劃界敝縣不知目今界務未定尺士皆我華界七月間潘周兩道憲曾照會貴國水師提督不再派兵到各處致滋事端貴水師提督並無異言乃貴統帶不體貴提督息事之心輕聽小人獻勤今日聲言打麻章明日揚言打黄略自八月下旬以來貴統帶欲打百姓已非一次矣初五之事先一日外間皆知明日打麻章是以黄略練勇出械巡防乃貴統帶用聲東擊西之計密令三畫官於初五天明帶兵百餘名暗從福建東山等村間道直趨黄略村背練勇在新坡望見回村保護貴兵卽開槍打傷我百姓多人嗣後各圍齊出救援貴兵乃漸漸退至新垷此當日之實在情形昨經敝縣親詣勘明並訪查的確乃貴統帶一則云游歴再則云在百姓村圍内如果游歴何必帶兵多名何以不先知照敝縣若謂在百姓村圍内現在開仗之地明明離百姓村十餘里此圍以何地爲界何時劃與貴國令人不解至謂貴國兵在圍内往來百姓或有不敬意存打害定將開花砲掃平云云敝縣以爲貴統帶如欲地方安靜惟有嚴束兵丁不出兵房若仍縱兵四出並率帶多人輕赴各鄉是卽貴統帶有意挑釁現在百姓愈恨貴兵若再挑釁禍患更有大於前日者敝縣非不欲保護貴兵彈壓百姓無如權輕力薄其勢實有所不能也至於貴提督將敝縣所行電逹總理衙門敝縣聞知實在忻喜無量如果貴提督能將敝縣撤任參官感謝不盡敝縣之不怕撤任叅官猶之百姓不怕開花砲也惟敝縣與貴統帶有樽酒之雅務勸貴統帶嗣後切勿再聽小人之言胡亂行爲致壞聲名是所至禱 
[教案又起]  
　　天津國聞報云前者山東德州土匪閙教經山東巡撫派兵彈壓始獲敉平惟近聞土匪又向滋擾將距德州東南八九十里之教堂焚燬各教士飛禀駐京美使轉請總理衙門赶緊設法保護 
[旅順火警]  
　　某西字報云頃接本月初九日旅順口友人來信知本日三下鐘時天未黎明此間中國鐵路局棧房忽然火起先一日有輪船名寍固塔者由某處開行抵埠所載鐵軌等貨悉數運入棧房是棧全用鐵製頗極堅牢及火之熾也房屋及貨全化刼灰所失約值洋銀四萬圓至如何起火刻尙未知總之支更人先事未及防維其咎實難諉謝也 
[安慶官塲紀事]  
　　安慶訪事友人云特授池州府青陽縣鄭大令佐霖蒞任有年近爲造化小兒所苦竟於月之某日因病故出缺○六安州符直剌兆鵬屢經大部核駁近始行補斯缺去冬奉飭赴任方期　花陸錦大展經綸詎知蒞任未久忽被二豎所侵延至月之某日在任病故宦囊如　虧累甚多臨終之時將篆務交發審委員候補知縣周大令德興代理一面具禀上峯並託某當道說項當時省憲俯　下情允不委員署理俾周大令征收冬漕彌補公項至本月十三日藩轅忽牌示六安州符兆鵬病故以候補知縣周德興代理○池州府青陽縣鄭大令　故遺缺委補用知縣謝大令維　署理 
[京口官塲紀事]  
　　鎭江訪事友人云邇來常鎭通海道長久山觀察辦理冬防頗極嚴密除面諭文武各官及各巡防局員認眞查緝外每夜必親率弁兵出外巡查務使宵小無處潛蹤閭閻均得高枕而臥詩曰樂只君子民之父母觀察有焉○本月十五日副都統吉晉軒統制接到電音悉江寍將軍崇留守善不日由省起節校閱京曰八旗營伍因立飭差弁赶將將軍衙門灑掃清潔陳設一新以便軍麾暫駐○日前南洋大臣劉峴帥以海波不靖電請江南提督自强軍統領兼統太湖裹河水師李壽亭軍門至省面商機宜兹已　畢本月十六日軍門乘虎威兵壏道經京口下椗江中统領新湘江勝等營陳宇山軍門登舟拜會暢談時事良久始出李軍門卽命展輪東下徑赴江陰防次○長江水師提督　芍巖宫保統率江勝六營駐防京口八月初旬秉節赴上游巡閱營伍及行抵漢　忽接南洋大臣劉峴帥電信促赴金陵籌商防務宫保遂啓卽遄回妥議一切本月十六日江勝各營宫探悉憲旌將次回鎭排隊出郊預備迎迓○本月十四日十點鐘時署理鎭江府王鹿峯太守排導至皇華亭碼頭乘官舫赴丹陽金壇一帶查勘秋災想不日卽可遄返也 
[松郡官塲紀事]  
　　松江訪事友人來函云本月十八日府尊濮紫泉太守乘舟至閔行等處勘視荒田事畢折赴上海然後再往川沙一帶察勘○婁縣屈吉士大令以時届冬令正宵小竊發之時爰於日前出示曉諭循例舉辦冬防保甲并籌資添雇義勇更夫專在西門外一帶嚴密梭巡定於十月十六日起與原有商團防勇協同巡緝 
[漢臬雜佩]  
　　漢口訪事友人云新碼頭正街同興德麝香鋪開設有年素稱殷實近以運掉不靈左支右絀無力支持竟於本月某日突然倒閉虧欠約共八萬餘金各錢鋪受累甚巨不知如何了結也○前以制錢缺乏孔方兄身價日增商民皆苦不使近日西帮由湖南長沙等處將錢載運至漢巿價因得稍平刻下每洋銀一元可易錢八百七十餘文矣駐漢日本領事前假河街漢　館房屋暫駐襜帷近已遷至洋街二碼頭後屋是亦闗心時事者所當知也○日人在漢振興商務餘力不遣近復在洋街二碼頭開辦本國郵政以通消息洵要務也○漢鎭英界五碼頭創設女伶戲園未及三日卽爲府尊余堯衢太守所聞惡其敗壞風俗立卽飭差將班　提案略予　處飭具嗣後不再開演切結交保開　聞者韙之○武昌府屬大冶興國等處本年晹雨愆期間有受災之處上憲闗心民瘼分委各員前往查勘一俟禀覆卽須斟酌輕重情形分别蠲緩也 
[平山冷燕]  
　　揚州訪事人來函云督辦揚州保甲王季棠觀察澧前由大憲明保於秋間給咨赴都引見蒙恩召見兩次奏對稱旨交軍機處存記兹已言旋於本月十一日由省回楊聞奉上游檄飭仍辦本郡保中事宜○兩淮鄂湘西皖四岸引　每喜購食咸鹽蓋取其質堅而味厚西岸銷碱尤旺惜淮南產碱塲分無多往往存不敷運是以不得不均匀搭配也日前運憲江蓉舫都轉又接西岸督銷局來文略稱西岸吉安現在患蛟各處盼碱接濟甚亟咨請提前赶運都轉披閱之下隨傳局員籌商以塲碱報存之數較上屆存數略增西岸原配三成本屬不敷銷售刻下吉安又有蛟患需碱孔亟自應加配一成訃共四成配運擬卽由中午秋綱起至已未秋綱止俟三綱屆滿能否按配比時查看存碱多寡再行核辦詳請督鹽憲批示祗遵旋奉峴帥回批如詳辦理並候分别移行遵照某日都轉已札飭淮南總局出示局門曉諭遵照内有一俟甲秋新綱開辦定期卽須將此項加配鹽引提前赶運云○　屬運河歸江各壩面例　大則啓水小則閉刻下立冬已過上游來源日竭 
 
 

Page 3

 
 
河水日枯運憲江都轉深恐一瀉無餘鹽艘商船不克中流容與因特札飭郭芾堂鹺尹帶同河營兵目先往金河灣壩詳細勘估應需工料若干據實禀覆鹺尹奉札後已於日前駕舟往勘矣 
[五茸瑣紀]  
　　松江訪事友人來函云本月十七日清晨府尊濮紫泉太守命駕至西門外吊奠王企章部郎之喪道經廣明橋適湖南革勇某甲逗留同鄉人某乙之小烟館中患病將死被乙舁置街頭不禁見而大怒回署後立提地保張姓至案以途有死人不知檢殮喝令重笞一百五十板擬委婁縣屈吉士大令前往相騐旋經張保禀稱甲係染病道斃並無别故爰飭具結報請同善堂備棺收殮舁往荒阡瘞　○日前府署宅門班房内看役某甲被賊竊去衣物多件嗣經捕役在東門外某質鋪查見一人持元色呢馬褂求質果係原贜當卽拘獲解請華亭縣典史徐少尉訊供核辦○前者提轅差弁李某至西門外東嶽廟捉賭各賭徒恃衆抗拒致李大受窘辱事後經婁縣屈吉士大令拘獲賭徒八人訊供笞責並將圖差馬某斥革重笞數百板連爲首肇事之阿壽慶祥二人荷以巨枷飭役押赴提轅游行一周然後發往妙嚴寺示衆○前有某申者資雇輪船一艘來往松滬嗣以船泊大張涇浦濵搭客諸多不便不免生意清寥近又集資三千金另造一船入水較淺可直逹竹竿匯自必較前便利矣○目下米價雖不致如滬上之驟漲然每石已需洋銀五元數角士價亦日漸昻貴至小洋銀每枚僅兌錢八十二文　多方挑剔非廣東湖北江南所鑄者概不行用以故貧苦小民無不愁眉雙鎖也 
[示防詐僞]  
　　欽加運同銜署理松江府上海縣正堂藍爲闗防詐僞事照得整綱飭紀乃爲政之先聲杜漸防微尤臨民之要務本縣現奉憲札委署此邦捧檄遥臨下車伊始恐有不法棍徒假冒親友遇事招摇除飭差查拿外合行出示曉諭爲此示仰闔邑諸色人等一體知悉須知本縣一切公務均出親裁從不假手於他人以及推情請託至與鋪户銀錢往來非憑摺取付卽現欵交易如有假冒親族家丁前往各店賒欠以及藉公招摇撞騙准卽扭獲解縣以憑照例究辦該原告一訊卽釋决不拖累其各凛遵毋違特示 
[示拿臺基]  
　　欽加運同銜署理松江府上海縣正堂藍爲出示懸賞事奉道憲諭札開照得上海上隅淫風最熾開設臺基尤傷風化極應嚴行查禁以挽澆風限出示嚴禁並飭拿辦外合行抄示稿札飭縣遵照認眞查拿務嚴究辦等因到縣奉除拘拿外合亟縣賞招告爲此示仰合邑軍民人等知悉爾等如有能查確前項臺基知其開設處所是何名姓來縣密首本縣自當卽時提究訊實量予酌賞其能當塲拿獲解送來縣尤當破格優奬本縣捐廉以待幸勿觀望遲疑惟不得挾嫌妄指自取咎戾其各凛遵毋違特示 
[米巿開斛]  
　　前日松滬厘捐總局督辦錢怡甫觀察因米巿久不開斛飭丁持片請米業董事張孝廉仁敏及奚君元良米行司月裕昌主楊菊生三泰夥莊海珊到局諭卽開斛張孝廉答以米鋪無開斛之權須由米行專主觀察轉詢楊莊答稱日日開斛觀察曰現已停斛多日人心皇皇奉旨抽釐何得違抗答稱行家本願貿易所苦米客不從應請派差押令開糶張孝廉云客商亦不可過於威嚇恐其裹足不前請婉言諭之可也觀察命立卽傳諭各米商遵照毋得任意違延旣復由道憲余觀察札案朱森庭明府會同上海縣藍大令傳諭各米商始於昨日一律開斛唱籌之聲不絶於耳從此紅陳黄茂當充塞巿廛矣乃有船户龔阿華者昨晨由西鄉裝運白米一百四十石至滬在本邑南卡循例納捐不料扦手某甲竟敢從中舞弊向索洋銀兩元許爲以多報少龔不允甲遂傭詞矇報將船扣留龔心有不甘遂投貨捐局呈控經總辦王旭莊太守准詞移知釐捐局督辦飭差提扞手至案嚴行訊懲 
[大令騐屍]  
　　寍波賭棍李阿才向在美租界北河南路天后宫前設攤誘賭本月十五日有某甲者偶往賭博輸去小洋銀六角因與爭執遽被毆傷奄奄一息包探石金榮知之送王至同仁醫院醫治而將李解送英美租界公廨讞員翁笠漁直剌訊供之下諭令押候王傷痊再訊不料王以受傷過重延至十七日竟爾斃命當經二十五保二圖地保曹福卿協同頭圖地保王仁卿投上海縣署報請相騐昨日午後四點鐘時縣主藍大令帶領刑仵書役命駕戾止升座後曹保禀稱此案在頭圖地方小的不知其細王保禀稱小的現當頭圖地保死者姓氏無可查問惟聞十五日至天后宫前賭博被賭棍李阿才毆傷身死由捕房遣人告知小的若何起釁並不知情見証王二保供稱小的在天后宫前販賣香烟當日見李阿才與甲因賭逞兇時甲尙能行動不知如何後竟殞命李阿才供稱小的係寗波府屬某縣人日在天后宫前設攤聚賭藉資餬口是日甲與小的爭毆後伊卽投控捕房經某西捕申斥不准復以足踢數下小的實未將伊毆傷不知如何致命大令遂將屍細加查視見其口流血沬週身現青紫色年約三十左右身穿元色　縀襖褲並在身畔搜出當票九紙及皮洋夾一枚信二函其一係徐正勳具名大令將函閱畢命仵作如法騐視仵作唱報死者身雖青紫並非傷痕實係因病身死大令離座親視明確飭卽填明屍格諭令地保報請善堂給棺收殮旋卽呵殿而回 
[處决凶犯]  
　　江湖乞丐孫阿榮於三年前在英界寶善街滿庭芳與同類金進生賭博輸去洋銀二元靳而不付孫向强索以致口角孫忿甚抽刀將金戳斃時黄愛棠觀察方握上海縣篆騐屍後拘獲凶犯孫阿榮訊實收禁解省勘審擬斬監候在案昨晨縣署奉到署臬司朱廉訪釘封公文飭卽處决監大令因飭刑書赶備一切行刑事宜午後一下鐘時傳齊通班差役片請城汛張縵雲千戎到縣高騎駿馬防守監門隨由大令升坐大堂標發虎　監牌飭差役提犯進東角門至案下大令略訊名姓驗係正身飭令如法捆綁硃標斬條押赴南門外校塲處决事畢呼殿回城詣邑廟拈香然後赴縣署排衙仍回敬業書院公館 
[兇犯宜懲]  
　　昨晨美孚火油棧洋人偕同傳益和投英美租界公廨訴稱有流氓張掌華張百元張順華剃頭和尙等四人到棧向傳勒詐洋銀傅略與理論商人聞聲出視張等不問情由突放洋槍時其黨趙亦卿踵至窺察遂受重傷經商人倩人舁送同仁醫院求治今已因傷斃命請卽拘提兇手從嚴究辦讞員翁笠漁直剌准詞卽飭差往提張掌華等到案處治聞張掌華係著名巨棍張桂卿之羽黨自張桂卿正法後　次釀成命案此次惡貫滿盈當不能倖逃法網矣 
[英美租界公堂會訊案]  
　　前者日本商人大木德太郎代飯野雙日郎投本管領事署控華商吳子廷定購煤斤延不出貨嗣吳自稱願向飯野雙日郎函商料理故未押究乃至多日仍未理妥大木德太郎復投領事署催請覆訊日本副領事松村君遂照會英美租界公廨讞員翁笠漁直剌將吳提案訂期於前日午後會訊大木德太郎投案訴稱吳曾向飯野雙日郎定購煤五千墩除出過一千二百墩外尙有三千八百墩至今未出前此吳稱可向飯野雙日郎函商而飯野雙日郎仍函請領事署催令出貨叩求恩准吳供商人向飯野雙日郎定購煤斤由府野郎爲中前蒙提訊當卽函致日本不意彼處只有餘七郎並無飯野雙日郎是以未得覆函然此案本可從速了結無如大木德太郎定須每墩貼償洋銀一元以致不能料理直剌據情商之松村君判令吳每墩貼償洋銀五角著交人保出自向大木德太郎理處○日商匯東洋行投該管領事署控晉泰米店主顧晉卿不交所定油面子花二百五十包由日副領事松村君於前日午後會同直剌研訊匯東日人偕傅義根投案訴稱本年八月十三日向顧定購油面子花二百五十包議定每包洋銀一元二角五分俟公司船到卽須交貨當日因報闗缺貨曾向借過三十八包迨八月二十七日公司船到彼竟不肯交貨叩求究追顧供匯東日人所稱此項油面子花二百五十包並未取過定銀卽借去之三十八包亦未付欵惟刻下巿價大漲每包需洋銀三元叩求明察直剌與松村君會商之下以旣有成議在前應卽交貨著於五日内一律交清 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漕米騐竣]  
　　北通州訪事友人云江安糧道吳仲怡觀察督催八帮河連粙米到壩後暫駐招商通局本月初二日倉憲率同坐糧廳憲前往提騐江北頭帮秈米及第二帮秈米前半帮初三日提騐江北第二帮秈米後半帮又第三帮秈米初四日提騐江北第四帮秈米又第五帮秈米前半帮初五日提騐江北第五帮秈米後半帮又第六帮秈米初六日提騐江北第七帮第八帮秈米内有二十餘船米已潮濕長允帥大發雷霆面斥押解官諭令將米缷岸認眞颺晾俟一律乾潔再請騐收至初八日始將米收竣是日吳觀察親赴倉塲坐糧廳署報完並禀辭回南長劉二倉帥於初九日公畢回京覆命闔城文武及漕運印委各員咸往西門外天成菴恭送 
[東嘉試事]  
　　温州訪事人來函云温郡各邑於本月初二日舉行縣試平陽已冠首題而后求諸人無諸已而后非諸人所藏乎身未冠首題辨惑子曰善哉問先事通塲題知管仲晏子而已矣詩題賦得纔有梅花便不同得纔字郡中客藉之應平陽試者祗七八人此次正塲揭曉冠童子軍者爲郡城章姓可見他邑文風終不及府城之盛也○永嘉縣查碩笙大令舉行縣試正塲時塲規並不甚嚴惟試卷均親加披閱並不假手蓮幕以故揭曉較遲初十日初覆四書題猶運之掌也經題綏萬邦履豐年詩題賦得南望羣峯如列宿得南字前列四十名坐學海堂較正塲稍嚴防範至十四日揭榜示期十八日二覆 
[庖人自戕]  
　　安慶訪事友人來函云朱左賢揚州府東闗人年四十五歳向爲庖人經雲南藩憲李方伯雇赴任所許給每月工食洋銀二十四元行至半途忽不願往告假而歸路過皖江因與求是學堂庖人郭某同鄉託郭代覓棲枝逗留寓中終日悶悶至月之十二日郭往某公館治庖竟夕未歸朱臥室中設榻甚多皆同鄉同業者借宿至夜有人入房安睡見朱僵臥榻上胸前斜插利刀血跡淋漓急往招郭歸視見刀傷三處已體冷氣絶竟禀請縣尊相驗果係自戕斃命飭令棺殮隨由卽函致朱之家屬舁回瘞埋 
[屍自何來]  
　　漢口訪事友人云鎭上三義殿左側創建司獄署雲斤月斧工作方興本月某日工人某甲忽從士中掘出屍骸一具年約而立面色如生見者皆咄咄稱異因卽告知地甲禀請地方官勘驗仵作唱報確係病斃因令備棺收殮發壇標記候屍屬認領然當其死時豈無一人見之者何以不暴露於街道之側而竟得深入土中種種情節離奇令人索解不得今官吏不加查察竟以不了了之亦可謂深得阿家翁之法矣 
[京口委談]  
　　鎭江訪事友人云有甲乙二人同私於某氏婦積不相下已非一朝本月十五日二人在大馬路南首邂逅相遇頓觸舊嫌甲故與乙相撞乙不甘退讓遂與爭執甲黨五六人卽一擁而上將乙按倒拳足交加兇毆不已迨巡捕至若輩始各鳥獸散而乙已遍體鱗傷不能行動是處地甲聞之恐有性命之憂卽舁赴丹徒縣署禀報縣主王大令騐明傷痕飭送福音醫院求治一面派差將甲提案嚴行究辦○瓜州某雜貨鋪主之姪某甲年少輕浮與近鄰某氏女有染月夕花晨蹤跡甚密月之某夜復宿女處不知如何女忽暴卒女母查知將甲扭住訴知是處地保某乙乙視爲奇貨可居將甲拘繫於家勒索洋銀數十元方允開釋甲無以應商諸叔叔怒痛詈之乙以所欲不遂聲稱須赴縣署禀報甲情急遽萌短見潛呑阿芙蓉膏殞命乙見已成命案計無所出遂砌詞投報江都縣署縣主某大令帶同刑仵前往相騐廉得其情責女母以縱姦之罪判令掌頰四十下地保索詐釀命罪有應得著重笞五百板諭令屍屬從速棺殮 
[上海巡局紀事]  
　　本邑大南門外有清心書院一所係美國教士所設本月十四夜院中忽失去物件甚多遂開單報知二十三七鋪巡防局昨日院中人赴局催緝局員盛雨村二尹遂立傳汛捕地甲人等至案研訊供稱小的等留心查察現在尙無蹤跡求爲寛限二尹以其玩愒判令各責二百板展限三天赶緊將竊犯拘獲如延嚴比○南巿升吉里潘仲泉二尹公館前日被梁上君子所算致失各物旋由捕役拘獲胡來生蔣阿五兩賊解經十六鋪巡防中局委員文斌臣二尹一再提訊供詞遊移似非是案正犯嗣知汛捕懼比故以胡等解案搪塞二尹大怒立飭提案嚴加申斥予限五天務將是案正犯緝獲如再敢朦混一經訊知定干血比捕役等咸諾諾而退 
[英美租界公堂瑣案]  
　　包探洪阿寳解送提人違章之縣差施福生到案請訊施供小的充當上海縣署差役昨因枷犯金瑞生疏枷脫逃小的從後窮追至虹口始得拘獲事出倉卒不及報捕尙求明察讞員翁笠漁直剌以施追獲逃犯實有不及報捕之勢著從寛管押三日逃犯著送縣訊辦○包探倪順泉解送王陸氏到案禀稱此婦誘匿陸德記婢女雙桂連桂兩口不肯交出解請復訊陸德記投案請追王陸氏供詞抵賴直剌惡其刁狡著押候過堂復訊○包探張阿五解送寗波人傅逹卿到案禀稱此人虧欠英商履泰洋行茶葉銀一千四百六十兩逃晚無蹤報捕後經小的拘獲請訊履泰洋東投案請追傅供此項欠欵實因無力歸還並非有意圖頼求恩寛限當卽措繳直剌著交保予限五日將銀繳案○洋人金四美控司帳秦濟美私用小租洋銀一千零六十元昨日解請復訊金四美偕買辦某甲投案請追秦供此欵數目均登帳簿並非小的私用因此不願措繳直剌判令管押一月以儆○包探張阿九竇如海解賭徒毛長桂陳卽明到案禀稱伊等聚衆賭博經小的等拘獲毛係前經犯案奉判遞籍之犯訊之毛供揚州人陳俱本地人不敢犯賭叩求恩典直剌判將毛仍行遞籍陳笞責一百板枷號一禮拜 
[法租界捕房紀事]  
　　法租界壽康里仁泰靛青行主黄阿三廣東潮州人日前因强姦大姐徐阿寳控奉朱森庭明府訊供狎候飭傳官媒騐明是否姦污再行核辦昨日禮拜三明府蒞捕房訊判各案命提大姐徐阿寳研詰供稱本月初七夜十二點鐘黄誘小女子與之同宿小女子不允被黄將口掩住用强姦污小女子無可聲張祗得受辱嗣訴知薦頭陳張氏向黄理論反被斥逐求恩究辦陳張氏供徐阿寳被黄强姦訴知小婦人囑爲向論小婦人偕阿寳至黄處謂果有姦宿之事酌給洋銀數十元以了其事俾免醜聲外揚黄稱姦宿大姐亦屬常事反被斥逐出外故投捕房伸訴明府飭官媒將阿寳帶入捕房女監所驗視旋據禀稱阿寳實已破身　府復詰之黄阿三堅不供認並稱阿寳辭歇之後向小的强索洋銀一千元實遭誣指明府笑曰爾如無姦宿情事何以向爾索洋銀一千元卽此可見事出有因爾可知强奸處女厥罪匪經乎著分别還押候過堂移送上海縣辦理○陳程氏控逆媳徐氏糾領其兄行兇毆擊並據鄰居聮名公禀經明府訊供押候分别懲責以儆昨日陳程氏偕鄰居至堂觀審明府飭提陳三至案以不能約束妻子命掌頰一百下徐氏膽敢毆辱其姑著照原斷掌頰一百下鞭背二百下從寛斥釋以後不准違忤○　世發在圖南輪船竊取白蠟金毛毛在金利源碼頭竊船均經解奉明府訊供昨日命提至案著照原斷各責二百板斥釋○徐紳甫前控細患殷阿瑞持刃行兇戳傷手腕經明府訊供著照原斷重責三百板押候覓保闗釋 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年十月十二日京報全錄]  
　　宫門抄○粤督譚奏爲遵旨澈查廣東省釐金鹽課善後局内外銷收支各欵開單進呈摺○贛撫松奏爲查明江省加抽二成茶稅糖釐菸酒釐金數目摺○秦督陶奏爲總兵丁憂請旨簡放摺○又奏爲甄别道員請旨降補摺○粤督譚奏爲甄别知縣按本班序補片○皖撫鄧奏遴員署理知府片○十月十二日刑部都察院大理寺正黄旗值日無引見○内務府奏派致祭馬神 
派出立山○召見軍機○○太子少保頭品頂戴兩廣總督臣譚鍾麟跪奏爲遵奉諭旨將廣東省釐金鹽課善後局内銷外銷收支數目澈底清查和盤托出開具簡明清單恭呈御覽並將細數咨送軍機處查照恭摺仰祈聖鑒事竊臣欽奉六月初四日上諭前因各省闗稅釐金鹽課積弊太深亟宜力籌整頓特諭大學士軍機大臣六部九卿會議具奏兹據軍機大臣等逐條議覆請旨施行綄核諸臣兩次會議所奏尙屬切實可行各直省將軍督撫著各就地方情形切實考核責成司道監督及局員等將現在收數無論爲公爲私凡取諸商民者一併和盤托出一俟澈底查清卽由該管將軍督撫詳細勾稽悉心綜核究竟裁去陋規中飽之數若于酌量歸公用之數若干勒限三個月擬定章程專案奏報等因欽此臣查廣東抽厘分設廠卡二十餘處其收數至十餘萬者祗有五處餘或六七萬二三萬數千金不等歳收洋銀一百八十餘萬委員中飽司巡賣放之弊誠所不免然欲究其確數迄不可得本年夏委員四出明查暗訪稽之輿論略得梗概惟有括中飽之數增比較之額歳可得二十一二萬委員徵不足數卽行撤叅厘金總局所收除解京恊各餉外餘悉解藩庫善後局卽未經報部之商辦土絲土茶兩欵約二十餘萬亦解善後局爲外銷之欵至商捐擡砲經費自光緒十六年前督臣李瀚章奏明開辦初祗收洋銀二十八九萬近歳逐漸加增可收五十餘萬亦由釐局解交善後局以供海防經費釐金總局除支局用外旣無中飽亦無浮費此廣東釐務之實在情形也善後局内銷之欵歳需二百六十餘萬而釐局所解祗一百八十餘萬不敷則由藩庫籌撥常苦不給外銷入欵以雜項釐金硝磺繳價各屬小押費爲大宗歳收四十七八萬而出欵亦需四十二三萬日久竟成例支雖非侵漁不免浮費此善後局收支實在情形也粤東鹽課向歸商辦惟廟橋係官運平櫃則官督商銷綜計正雜各欵每歳徴銀六十七萬餘兩上年奏定鹽斤加價照增十萬皆年清年欵從無蒂欠且雜項支用加鹽食公費及各塲偶被風水修倉隄之類名目甚繁每歳約需銀二十餘萬兩係商捐無虞中飽亦鮮浮冒此鹽務之實在情形也太平闗稅徵不足額惟黄河稅廠所收倍於定額他如廟州苻稅洋紗一項爲三連單所格歳短二萬廉州廣州收數亦絀此廣東稅收情形也上以四項臣與司道詳細考核和盤托出共見共聞無絲毫欺隠欽差大臣協辦大學士剛毅先後蒞粤六年於此間利弊洞燭無遺各局欵目應如何裁减酌提之處容臣與協辦大學士剛毅就司道會詳所議斟酌數目開單另奏所有遵旨於三個月内覆奏廣東釐金善後局鹽課闗稅出入數目和盤托出專案奏報緣由謹繕摺具陳伏乞皇太后皇上聖鑒訓示謹奏奉硃批該部知道單併發欽此○○江西巡撫臣松壽跪奏爲查明江西加抽二成茶稅糖釐及菸酒釐金銀錢數目恭摺奏報仰祈聖鑒事竊查前准軍機大臣字寄光緒二十年八月二十三日奉上諭部奏茶葉糖斤加釐土藥行店捐輸均著照所請認眞舉辦嚴飭所屬妥慎經理等因欽此當經行局欽遵辦理嗣准軍機大臣字寄光緒二十一年六月初六日奉上諭户部湊需餉孔殷重抽菸酒稅釐著實力舉行妥速籌辦欽此轉行遵照業將各局卡自光緒二十年十月起徵收土藥店捐輸並加成茶稅糖釐又光緒二十一年十一月起加成菸酒厘金均經截至光緒二十四年六月止先後造册詳經具奏各在案兹據總理江西牙釐布政使張紹華詳稱查光緒二十四年七月起至十二月底止各局卡共收二成茶稅銀四千五百三十五兩五錢八分四厘共收二成糖厘錢四千六百三十九千一百八十六文共收二成菸厘錢一千四百三十九千二十八文共收二成酒厘錢三百一十一千二百四十三文總收錢六千三百八十九千四百五十七文隨時按照巿價以半年均匀牽算每足錢一千文合易庫平銀七錢三分八厘共易換庫平銀四千七百一十五兩四錢一分九釐内糖釐錢折合銀三千四百二十三兩七錢一分九厘菸厘錢折合銀一千六十二兩三厘酒厘錢折合銀二百二十九兩六錢九分七釐茶糖菸酒共合收銀九千二百五十一兩三釐業經悉數彚解藩厘另欵存儲聽候撥用合將徵收加抽茶糖菸酒稅釐數目開造清册詳請具奏等情前來臣覆核無異除將清册咨送部查核外所有二十四年下半年抽收加成茶糖菸酒釐金銀錢數目理合恭摺奏報伏乞皇太后皇上聖鑒訓示謹奏奉硃批户部知道欽此○○頭品頂戴陜甘總督臣陶模跪奏爲總兵報丁母憂循例開缺回籍守制請旨迅賜簡放以重地方恭摺仰祈聖鑒事竊據署甘肅凉州鎭總兵陜西河州鎭總兵劉璞呈稱本年八月初五日接到電信驚悉繼母龔氏於本年六月二十三日在陜西洵陽縣原籍病故總兵卽於是日在署任成服呈請委員接署凉州鎭總兵篆務開去河州鎭總兵員缺以便回籍守制等情前來臣查該總兵旣經報丁母憂例應開缺回籍守制其所遺現署凉州鎭總兵員缺除由臣委員前往接署以便該總兵交缷回藉另片附奏外所有河州鎭總兵員缺相應請旨迅賜簡放以重職守謹會同陜西提督臣鄧增署甘肅提督臣張永清合詞恭摺具奏伏乞皇太后皇上聖鑒訓示施行謹奏奉硃批另有旨欽此○○頭品頂戴陜甘總督臣陶模跪奏爲循例甄别道員請旨降補恭摺仰祈聖鑒事竊甘省補用道承緒由儘先補用知府實缺丹噶爾同知任内因防守城池出力於西寗全境肅清案内保奏請以道員在任候選經部議覆改爲開去底缺免補知府以道員補用旋遵章到省現計一年期滿據藩臬兩司詳送騐看甄别前來查定例道府以至未入流無論何項勞績保歸候補班人員如有才具未能勝任尙堪造就者應分别改補等語今臣察看得該員承緒才具中平實難勝監司之任惟尙堪造就前在丹噶爾同知任内辦事尙無貽誤自應照例降補相應請旨將保舉甘肅補用道承緒仍改以同知留於甘肅補用並懇飭部查照謹恭摺具陳伏乞皇太后皇上聖鑒訓示謹奏奉硃批著照所請吏部知道欽此○○譚鍾麟片再保舉捐納候補試用州縣到省過班一年期滿例應考察甄别具奏歴經遵辦在案兹查有候補直隸州知州周經老練穏慎心細才長堪以不論繁簡補用新海防試用直隸州知州沈琬慶才具優長留心吏事新海防試用知縣薛銓忠年强才裕辦事安詳堪以各按本班序補據署藩司兼署臬司馮光遹具詳前來除將各該員詳細履歴咨明吏部外謹附片具奏伏乞聖鑒謹奏奉硃批吏部知道欽此○○鄧華熙片再池州府知府文明俸滿請咨赴引所遺員缺應卽委員接署以重職守兹查有候補知府何彬衡精神　奮辦事勤明堪以署理據藩臬兩司會詳前來除檄飭遵照外謹會同兩江督臣劉坤一附片具奏伏乞聖鑒謹奏奉硃批吏部知道欽此 
 
