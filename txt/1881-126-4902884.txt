# 1881 - 126 - 4902884

 

Page 1

 
 
[偕材不如育材說]  
　　春秋有某人以某帥伐某或以某兵戌某所謂以者能左右之謂也吳伐楚入郢申包胥乞師于秦繼而以秦師救　而卒復其國可見古人亦有偶用其借　近來中國以泰西之法訓練水師而苦於無人為之指示故欲思借材於異國俾　講貫探討以期訓練之有成而收水師之實效此其策亦非不善然　以為策猶未為盡　也昨閱美國新聞紙譯錄美員來華一則內言美國水師提督式夫脫教演水師最為得法李伯相頗深契合欲留式君在華統領中國水師式君以職守在身不能勉從而實則已心許之　俟回國料理一切輕身前來刻下美廷已飭式　來華即令在駐華美欽使處襄辦一切每年俸銀二萬元等云咸以為式君此番來華必可以副李伯相之望而中國水師　得式君威之教訓統帶當必蒸蒸日上矣夫玩美國報中語意式君之來華　　奉美廷之命在欽使處襄　一切又每年給　俸銀二萬元則是仍為美廷辦事可知在式君才具優長即於公務之暇為中國水師指瑕摘謬亦屬易　然究属職守所在不可越爼而吾則以為即使式君可以棄美國之職守為華人之教師盡心竭力訓習操演將中國水師練成勁旅亦屬無所用之何則所貴乎訓練者為其將識士心士識將意上下一心乃為無敵今若以外國人為中國統領水師平日之間亦即上下一氣如身使臂如臂使指無不縱橫如意一旦海疆有事正屬水師奏功之際而統帶水師之人因有礙乎萬國公法而辭而去之兵雖訓習既　譬之常山率然無首不行又將何所恃以為戰勝之具　自仿效西法以來中國之購炮幾何置槍幾何造船幾何觀於各報所載中國現在所有之船炮竟有為他國所從來未有者是固有戰之具矣然有其具而不能用則亦與無此具同雖曰中國亦有學徒出洋及設立水師學堂等事而終未見有實效此非盡由於西法之難而華人之拙也人家子弟如令其讀書則父母必為之具修脯延名師以資教育而不使之有內顧之憂夫而後可以專心致志而日有進境學習西法何獨不然今中國教習西法亦屬　為作　而苦於不足敷用其在有餘之家則不屑爭此區區不願赴學貧寒之子則又以不足於用仍欲　謀生計而以西法為帶學之事如是而欲求其學之能精鳥可得乎中國習學西法之人既不堪用則必借材於外國而之材雖曰可借而臨事則礙於公法而不能資其力是雖有極堅之船極精致火器而卒歸於無用然則中國之所以費財費力以製此船艦槍砲何為也哉#意以為與其借材於異國不如育材於本國育之之道奈何重其膏獎厚其庠餼俾其用度充足毫無內顧之憂而學之偶進益者破格優獎使人人生歆羨之心斯心志專一成功亦易　中國人之智巧美西人較亦未見其果有不逮特西人專務為此則學之易成中人或有分心故其成較緩苛得　國家用意作養官憲認真督率吾知華人之學業皆將漸有進益於是就已成者擇而任之使之教練水師其效亦未必有勝於西人迨教之已成儼然勁旅一旦有事將與兵無不相習藉以披肝胆而聯腹心便指揮以奏虜功其利益必有勝於延請西人數倍者又何待於借材也哉雖然目下並無兵端則延請西人教練固属無妨老成謀國其所有綢繆於未雨之先者富別有道或者非淺見所能窺測耶 
[外洋來信] ○本人初九日字林報登有外洋來信一紙所載之事甚繁今摘錄其要者據云英太子偕其妃前往俄國送葬一路　送諸人皆極小心云又言俄國新皇近接尼希利士黨人一信信內語極悖謬直云黨人等定欲致死於新皇新皇之命必不能長云是亦駭人聽聞者矣 
[甬東近信] ○寍波來信云　郡城墻腳邊冋有洋砲若干棄置多年刻聞將廢砲運入城內欲行落爐鎔化改作開花砲彈云又言寍城近日購買機器兩架本云用以施放水雷及買到之後諸人皆不知用法詢諸西人據云此項機器係通電線所用並非施放水雷之物又詢諸各西人所言命同乃知係屬誤購瑞觀察聞知因議創造電線由道署通至鎮海以便傳遞海疆消息如瑞觀察者洵得轉環之妙用矣 
[新創學堂] ○接粵友來信云粵東創　西學館垷已勘定在番禺縣屬黃埔村對面之長洲於二月望日盖廠奠工週圍基約地二十餘畝建樓二座廻廊六十間小房六十間估價一萬六千四百七十六兩訂明中秋竣工大約年內可開課也查黃埔築有船槽兩座其規模與福州天裕洋行船澳相仿佛勝於福州船局之鐵船槽今長洲已開西學館將見不數年間人才蔚起而船政局或可在粵分設矣 
[製造快船] ○彭雪琴宮保去秋咨講船政大臣有閩廠代製長江快船五隻已列前報嗣因估價每隻需銀二十一萬兩故未即製現聞核實估定每隻價銀十六萬兩已經宮保覆允一俟欸銀撥解到閩即行開造誰聞　廠代製二隻粵廠代製三隻其價均不及十六萬緣閩廠采辦料件俱由粵之香港運來運腳固多開銷亦大故估價不能不從寬核計也然製造一事非多製則價必昂近年閩廠每歲只製鐵　船一隻故報銷動至四五十萬倘每歲多製一二隻則一船之價不過二十萬足矣通籌大局者尚其及早圖之 
[府考改期] ○杭郡府試前經牌示於四月初一日開考故商籍於念一日　册民籍於廿六廿七日　册外 
 
 

Page 2

 
 
七縣之　保考　已陸續到省嗣奉 
　　國制止信改於本月廿四日考試正塲仍由杭府行文知會運司同日扃試云 
[嘉節遇雨] ○杭俗最重立夏節是日各項手業及各店棧皆給假一天俾各游息今歲立夏恰逢浴佛日燒香善女放生信士自必應期雲集其熱鬧當十倍往年乃不期天不作美是日侵曉即已大雨傾盆　溜如瀉自辰至午未曾少住各處通衢低者水積至五六寸高者亦二三寸許非赤足不能行午後雨勢稍殺不及半點鐘又復傾河倒海至晚不息雖有雨具亦不能出遊故西湖上人蹤廖寂各酒鑪茶室都有未晚而先閉戶者其冷落可想見矣 
[駱張案盡供續聞] ○駱張控案於初十日由藩泉兩憲督同原審委員親提人證研訊先問張姓兄妹口供如前駱則意圖翻供輾轉狡辯並出穢褻不　之言致遭掌嘴二百猶是曉曉妄辨復令跪大鐵　並加梃棍比鬆刑後尚隔多時方始畫供聞照姦誘二字定案潤實即　交兩兄領回是日審訊於未刻坐堂至酉刻退堂泉署左右觀者十分擁擠差役驅逐不去愈聚愈多平時審案從無如此熱鬧者直至退堂後方散盡以案情不常一時哄動也 
[錢舖捲逃] ○蘇閶外吊橋東堍某姓錢鋪東夥均鎮江人該處據城市要口生意頗佳乃忽於本月初十日店門緊閉不開自辰至午　無動靜左右店舖知有變故特喚該處地保撬門入視則寂無一人所有錢洋帳目及各人舖程物件席捲一空祇剩櫃檯及天秤錢板而已現由地保看守店門各債戶見此情形皆嗒然喪氣并兌出錢籌不少亦無着落店舖如此譎詐係市面非淺正未識債戶作何計議云 
[鄉人獲盜] ○蘇齊門外北馬路橋周家巷一帶多係販魚之戶漁人某甲家頗小康今年蓋造房屋數椽煥然一新本月初十夜有盜多人意將破門行劫幸甲趕緊鳴鑼乞救村鄰各持農器齊來擒捕該盜見勢不敵各自奔竄不能相顧兩盜傾跌落後遂為鄉人所獲解赴長洲縣署十一日萬邑尊親往踏勘以該鄉人敦守望相助之義得以當塲獲盜面加獎贊並捐廉賞大錢若干以示鼓勵云 
[漢江水長] ○楚北自月初以來雨多晴少江水已陡長丈餘初八九日復雷電交作雨似傾盆江流愈形泛濫輪船往來不似去冬之窒礙矣 
[覆舟殞命] ○漢皋龍王廟碼頭停泊渡船為第一衝擊之處平時帆檣櫛比除官渡外民渡亦復不少本月初七日午間忽北風怒吼江上船桅欲折波濤滾滾頃刻間江面船隻絕跡詎龍王廟碼頭尚開一民渡船中坐客十餘人船主竟揚帆東指將赴省垣船輕風猛當被掃覆岸上行人同聲叫喊及經施救而船主與坐客共斃八人屍不可得初九日漢陽救生局始覔得兩具一有屍親認領購棺安理一則尚無屍親當　敦本堂施材裝殮以待異日召認云 
[府試二覆上海縣童生前列名次] ○張維綱　王宗毅　江紹圴　郭慶培　江璋達　丁其秀　張朝宗　沈悅輔　王煥昌　王受祺　鈕　璈　唐尊瑤　朱有容　何元瀛　董秉章　盛清藻　陳敬銘　耿光覲　葛士鑑　楊邦傑　楊乾清　趙光第　　塵良　趙承勳　方文基　項麟書　葛尚質　張致祥　郭慶颺　王錫疇 
[失慎即熄] ○前日下午法租界大馬路相近法工部局之民房突遭失慎幸與巡捕房相近赶集撲救旋即隱熄故並不鳴鐘報警水龍亦未前來云 
[落水斃命] ○禮拜一有駁船停泊在公和祥碼頭其船上水手失足落水眾人赶即橯尋業已淹斃屍首幸即橯起其人年僅十七歲旋由其親戚帶回棺殮矣 
[犯姦判責] ○昨報捉姦類述一則內所錄天仙戲園按目顧阿壽控案昨法捕房又將被告解訊所稱姦夫楊蓮甫者兹探悉實係楊亮甫包探又將顧曹氏之母曹王氏傳到而原告顧阿壽偕同其母舅王某投案候質翁太守分別訊詰顧阿壽照前伸訴王某稱與阿壽之母為同胞兄妹因無子嗣以甥承祧憑媒娶曹王氏之女為媳今聞涉訟故特投訴曹王氏供此事我固難辯但我向來長齋奉佛今春尚往普陀進香太守謂不問爾此等事汝女與楊姓有私賃屋同住爾知之否答稱實不知情第知其在金順堂幫傭而已官詰問楊亮甫即稱去年在金順堂與顧曹氏來往今租屋同居祇及一月實係年幼誤犯伏求從寬又問以前顧曹氏住於何處答稱依母而居太守謂然則曹王氏久已縱女犯姦無恥之至飭將楊亮甫責八十板曹王氏顧曹氏各掌頰八十下以儆楊亮甫復叩頭求恩太守問向操何業答稱初係讀書後棄而服賈太守謂讀書人應知禮法何得墮行乃爾今姑從寬後當痛改飭改責手心八十下又問顧阿壽願將妻領歸否答稱情願乃着於發落後領回管束云 
[吃醋肇事] ○法公堂據捕房解送聚眾尋釁之蔣阿二沈阿福兩名又有陶子卿投案訴稱開設酒店為業昨蔣阿二等來店飲酒應付錢一百六十文硬賒而去我雖曾與識面却不知其姓名故我找尋至某花烟舘向索詎彼謂當衆索錢有傷顔面即糾眾尋仇令我赴茶肆評理我不肯往彼即在當街將我毆打失去鞋帽等物請　巡捕稟稱彼等並非飲酒起衅實因吃醋肇事蔣阿二在虹口鐵廠作生意昨晚竟聚七八十人尋毆以致途人不能行走白繙譯官謂糾眾滋釁亟宜重辦太守詰之蔣阿二供認在虹口鐵廠生理昨晚到新街某花烟舘游玩擬欲住宿豈料該妓即陶之拼頭以致爭競云沈阿福供係木匠彼等毆鬥我適路過駐步觀看誤被拘來與兩造均不相識　又稟鳴捕將蔣阿二拘押後回店至半途值其黨守於路隅復欲肆毆沈阿福為首喝眾動手太守得供後斷蔣阿二責一百板沈阿福責五十板陶之行徑亦有不合況釁由陶起着罰洋兩元充公完案 
[訛詐示懲] ○前報列夫潤局收信人毛正生訛詐一案昨法捕房將毛復解公堂旋有其親串章瑞元投案代繳洋四元求恩寬宥翁 
 
 

Page 3

 
 
太守將呈案之洋當堂發給德錩店夥周楚僑收領謂毛正生捏言訛詐居心甚是狡險況信局中人如此作為有關市面本難從寬姑念章瑞元重於親誼一再叩求准予減輕飭掌頰一百下以儆 
[失子控媳] ○今匱縣婦人華沈氏投英公堂控稱犬子華四福憑媒聘娶包氏女子赴杭州就生意挈妻同往去後信息杳然屢次　問未有覆音氏到杭訪尋均無着落迄今已及七載近聞媳在上海特來探訪昨得在尚仁里地方尋見則媳與劉阿四同居詢其原由膽敢稱已嫁劉某問以我子何在反稱不知當訴捕房承捕頭囑令具呈伏乞求恩立提媳與劉某着將氏子交出則感淪肌髓云陳太守閱稟聽供後隨飭差拘提包氏等候審俟訊後如何再行探錄 
[小孩待領] ○英捕房華捕途見一廣孩年祇五六歲身穿藍布棉襖頭戴小毡帽似是迷失路途光景因即帶回捕房昨送公堂稟知緣由陳太守再四問其姓名住址及有無父母該孩終俯首無語太守乃飭將該孩交官媒暫行照管如果無人認領再為安插云 
[史忠正公祠楹聯] ○與劉文成于忠肅伯仲追隨事異心同百世孤忠光日月　繼孫高陽盧宜興馳驅盡瘁身殱志决一坏萬古　江山　合肥李鴻章撰并書 
[題史忠正公遺像] ○花樓司馬清門胄示我茲圖懷德舊一瞻遺像肅清高彌仰大名垂宇宙緬昔思陵　旰餘諸臣亡國憤何如北都竟拂昌言薦南渡何堪伴食虛孱王只是耽聲色同列無端紛忮激厲三軍願已乖紛紜四鎮軍皆　睿邸經綸　禮賢尺書往復互周旋揮戈返日知無力奮臂當　敢計全斑竹園邊全隊走梅花嶺上衣冠有未須　玉招魂或命句卑先剄首　純皇賜謚　孤忠命識 
　　宸題與益隆褒鄂弓刀今豈少陸張杭艦古誰同我展茲圖三歎息威儀棣棣堪矜式淵源不愧左桐城生死一如文信國行　君歸好護持艱難應念誦芬遺何當寫上崑山玉抵作雞鳴廟祀碑　光緒六年嘉　月合肥李鴻章敬題 
　　維揚史忠正公祠內聯語極多向惟京口嚴間樵太史所撰生有自來文信國死而後已武鄉侯一聯尤為膾炙人口日前過裝池店見內有楹聯長約丈餘書法厚重嚴謹迫而視之知為合肥爵相新撰之聯斯真工力悉敵後先繼沒矣嗣唔忠正公之裔孫華樓司馬偶與詢及司馬復出忠正公之遺像手卷見示沐手展仰神采肅穆令人起敬今時士大夫皆有跋語卷後并有爵相題詞伏誦一過覺忠正公之毅魄忠魂凛凛然尚有生氣爰即默錄登報以見爵相之發濽闡幽為不處也　本館附識 
[光緒七年四月初四日京報全錄]  
　　宮門抄○發抄　　五道○粵督張等　奏為遵　　查明被叅各節覆陳摺○陳督楊　奏叅革管獄有獄官片○江督劉　奏請留武員酌量補用片○四月初四日○李中堂預備　召見○錫光續假十五日○侍衛處奏派瞻禮之大臣　派出符珍○順天府奏第一百六次忠義總局請卹○召見軍機　李中堂○皇上明日　正二刻至　觀德殿行禮○發抄　倪文蔚奏接印廣東　篆謝恩奉　旨知道了欽此○慶裕奏總兵劉應高情願以副將降補奉　旨着照所請兵部知道欽此○銘安等奏勘丈荒地收取壓租大　情形奉　旨戶部知道片二件併　欽此○又荒地隨時分別蠲租退佃奉　旨覽欽此○又請以佐領巴圖哩補協領奉　旨着照所請兵部知道欽此　○○兩廣總督臣張樹聲廣東巡撫臣裕　跪　奏為遵　旨查明前充粵海關書吏續捐道員傅廉即傅廣被叅各節恭摺覆陳仰祈　聖鑒　　臣等於光緒六年十月初九日承准軍機大臣字寄光緒六年九月十六日奉　上論有人奏粵海關庫書傅廉改名傅廣即傅七侵吞餉項等因欽此臣等伏查傅廉是否粵海關庫書於何年月日入署供役何年月日改名傅廣報捐道員指分福建何年月日具呈告退是否現仍把持關務光緒二三年間有無侵吞餉項情事自應分別確查當即密札試用知府定安欽遵寄　論及抄奏事理確切查稟其原所奏所指各節內有案　關署臣等衙門無卷可查並敬謹節錄　論　咨會粵海關監督臣俊啓分別確查及調齊承傾銀號底簿規費刊章移覆核辦旋准監督臣俊啓並據委員試用知府定安分別查明移咨稟覆並准該監督將承傾銀號底簿三本咨送前來查粵海關稅向分常洋兩項常稅係按年核計洋稅係按結核計所有光緒二三年間徵收過常洋兩稅數目歷准該監督將奏報常稅之摺稿及徵過洋稅之清單抄錄咨會督臣衙門有案當將送來銀號底簿與前准咨送之摺稿清單逐一核對大數相符惟前項稅銀數目煩多復經札行藩司覆加查核並飭將傅廉即傅廣先後報捐道員指省分發福建各節係於何年月日在何處報捐曾否奉到部照實收之處取具親供詳覆核辦兹據廣東布政使姚覲元將發去底簿案卷查對明確並取具該職員傅廣親供詳覆前來臣等覆查原奏內稱粵海關庫書傅廉改名傅廣即傅七自伊胞兄傅四侵吞餉項於同治六年犯案　解回籍傅七多方鑽營伊兄庫房事務一節據委員定安稟稱傅廣胞兄傅四即傅庚原充海關單廠書辦因把持舞弊於同治六年奏明　解回籍傅四並非庫書有原辦奏案可憑且查粵海關庫書傅溶於咸豐年間承充至今並未更換傅廉實非海關庫書又准監督俊啓稱傅廉即傅廣係於同治五年十一月間在前監督師曾任內承充船房單書並無接管庫書事務該監督於光緒二年六月到任因聞該書傅廉即傅廣已捐功名當即飭令具稟告退等語臣等查同治六年間前監督臣瑞麟前撫臣蔣益灃訪聞海關單廠書吏傅四丁五二人有把持舞弊情事當將該書傅四等斥革拿辦奏明押解回籍有案可稽所稱傅四並非承充庫書及傅廉即傅廣並無接管庫書事務自屬可　又原奏內稱該書傅廉於餉銀出入從中染指其罪著者光緒二三年間侵吞洋　常稅餉項三萬餘兩雖將帳簿銷燬惟承傾銀號有底本可憑一節據委員定安稟稱粵海關餉項出入向歸庫書經理傅廉前充船房單書管理船牌等事其餉項並不經涉且光緒二年七月間即經退　不在關著供役似屬無從侵吞又准監督俊啓咨稱船房單書專管商人船牌等事稅項並不經手似不致有燬簿吞餉之事本關傾銷銀號係商恒茂等五家合辦專司代收餉項傾銷事務茲將該銀號等呈繳光緒二三年分常洋各稅底簿咨送查核等語臣等查該監督送來常稅底簿 
 
 

Page 4

 
 
係將收數按月開列檢查前准該監督咨送奏報常稅之摺稿及按結咨報洋稅之清單詳細核對並發交藩司覆加查核其常稅一項核與　案相符其洋稅一項因卯期先後不一是一將底簿所開每卯收數與咨送清單核計細數稍有參差而總數仍相符合光緒二三年分海關常洋稅餉銀號底簿所開數目既多歷年奏咨案據相符且不由單書經手傅廉即傅廣已於光緒二年七月退役似　無從侵吞又　奏案內稱該書傅廉歷年勒索規費刊入章程毫無顧忌慫恿監督擾害商民無端受累者不勝屈前於同治十三年清書王植在總督衙門控告傅七罪惡八欸有案不獨監督受其箝制合省商民無不切齒一節據委員定安稟稱業經密切訪查客商船戶人等並無被擾含冤之人亦未聞有慫恿監督擾害商民之事又准監督俊啓咨稱本關書吏並未刊有規　章程惟各書吏每遇飭赴省外各關口分徵稅餉公事煩時不一必先會議集資雇　　書帮同料理從前曾擬刊刻議章以歸　一嗣因各書意見不合亦遂中止檢查舊案同治十三年間關書王植曾經控告該書傅廉勒索規費刊入章程嗣由王植續稟懷疑誤控業已銷案臣等檢查檔案同治十三年同前兼署督臣張兆棟任內曾據海關清書王植具控關書傅廉苛派規費刊入章程當經前督臣咨關查辦續准前監督文銛咨覆已據王植具稟自首係　誤控情願將案註銷轉咨查照在案是王植所控業經自行首明係屬誤控案以註銷且事在同治十三年其時監督俊啓尚未到任迨俊啓抵任後即飭令該書傅廉具稟告退既不在關供役徵收稅餉公務自不預聞該監督似無從聽其慫恿亦無從受其箝制又原奏內稱該書傅廉復用傅廣名字報捐道員三品銜花翎分指福建倒填年月具呈告退為被人指出卸罪之地仍復把持關務戀棧不休一節據委員定安稟稱傅廉　充粵海關船房單書已於光緒二年七月間告退關署有案可查並無倒填年月把持戀棧情事　該書既已告退改名傅廣報捐道員指分福建即應離省乃復逗遛在粵且與關署庫書傅溶係　同時弟兄時相往來雖非把持關務究屬不知引嫌又准監督俊啓咨稱該書傅廉於光緒二年七月告退後關務並不令其經手自不致有所把持惟光緒四年五月欽奉寄　論飭令粵海關偕銀十萬兩解赴陝西備賑並於六月間准廣東善後總局以本省水灾待賑孔亟移請論飭本關各書吏捐助銀兩該監督當飭庫書傅溶向各號商挪借並傳諭本關各　書量力捐輪　據庫書傅溶稟稱伊族弟前充本關單書續經告退之職員傅廣即傅廉與各號商及各清書素相稔熟從前遇有各項解欵緊急之時亦曾令其經手挪借應請　飭協同籌借勸捐該監　當以此兩事一係陜省備賑要需一係本省救荒善舉均與本關稅務無干經即諭令協同庫書傅溶　借勸捐此外關務均不干預等語臣等覆查傅廉即傅廣親供於光緒二年閏五月報捐道員復於三年八月及五年正月先後捐足三班指省分發福建業經藩司將傅廣呈繳捐照實收核騐相符是傅廉即傅廣報捐道員係在退役之前而捐足三班指省分發係在退役之後如果　存規避何不將告退年月改填未捐道員之先所稱年月並無倒填似非虛飾惟　備陝西解欵勸捐本省賑需二　雖於關稅無涉　與族兄關署庫書傅溶協同經理原奏謂其接充庫書把持關務恐即因此傳聞以上原奏各節現經臣等逐一確　或事出有因或並無確據　傅廉即傅廣既已告退吏役報捐道員指分福建乃並不請咨引　見赴閩服官輒復久留粵海關庫書傅溶係　同族兄弟時相往來雖於關務無所把持究屬不知檢束所有前充粵海關單書續經報捐花翎三品銜指分福建試用　傅廉即傅廣相應請　旨即予革職仍由臣等飭行地方官勒令回籍不准在粵逗遛粵海關監督俊啓於抵任之初即已飭令傅廉具稟退役並不令其經手關務其諭令籌借解欵勸　捐　係因賑欵急需起見亦與本關稅務無干臣等再四確查實無徇縱情事除將傅廉即傅廣親供咨送軍機處備查外所有遵　旨確查前充粵海關單書續捐道員傅廉即傅廣　欵各緣由臣等　合詞恭摺覆伏乞　皇太后　皇上聖監訓示再粵海關徵收光緒二三年常洋稅項數目繁多臣等查檢卷宗詳加核對有需時日是以覆奏稍遲合併陳明　奏　　　已錄　○○楊昌　片　再據署甘肅　臬兩司會詳　案查　管卷內有安化縣遣犯吳景聖於光緒六年九月初五日四更時乘禁　人等睡熟扭　鐐銬越獄　逃一案前臬司史念祖未及詳辦　事經署臬司　光　槍案查明曾經督臣　宗　批飭慶陽府知府綸曾委甯州知州胡仕清查　稟報在案查逃犯吳景聖係　革安化縣　　冒充里　　　官羊擾由　罪加重發往黑龍江充當苦差奉准部覆飭令起解之犯除加派委員前往確切查明提訊刑禁人等有無賄縱情弊錄供詳辦並飭　緝逃犯務獲訊究外　應請　旨將官獄官署安化縣典史　煥即行革職有獄官　安化縣知縣　　均照例　處以儆玩泄所有安化縣遣犯越獄未獲委員　審緣由　先附　陳明伏乞　聖監訓示前行　　　奉　旨已錄　○○劉坤一等片　再　先副將周虎前經收標學習嗣准　咨　員係安徽人並未奏留江南所請收　之處行令奏明辦理又升用總兵安徽　先副將陳俊　先　將周製拔儘先都司施　山廣東　補守備吳　錫等敢在湘淮各軍轉戰江皖等省　著戰功於兩江地方情形俊皆熟悉前督臣等及臣先後收標分別差遣尚稱得力惟該　等原保或無留省補用字　或非保留兩江之員查投標學習人　迭經各前督臣奏請留省補用欽奉　餘　允准在眾合無仰憩　天恩　准將儘先副將周虎等五員各以原官留於兩江或照章借補或酌量補用以收入地相宜之效僅　片陳明伏乞　聖監訓示　　奏軍機大臣奉　旨着照所請兵部知道欽此 
[蘇省撫抄] ○補四月十一日正任無錫縣縣丞張念祖高橋司巡檢夏日濟　俸滿交卸回省聽候驗看　○十二日通判黃承乙稟知奉委　　門外保甲總巡差　府經歷金慶恒　　寶山縣主簿事回　指　江蘇試用縣丞趙靈倬直　人稟到　正　金匱縣望亭司巡檢姚慕崇俸滿交卸回省聽候驗看　縣丞林維　稟知　委　　武陽絲捐差　辭　汪鳴鉤稟知牙厘局委辦錫金絲捐差　原任湖北安襄　荊兵備道　官　　何氏於四月十一日午刻仙逝擇於十三日巳時大殮　○十三日正任　陽縣朱　辭回任　知縣　清安上海來並謝委　崇明縣事 
[江督門抄] ○四月初六日揚州營守備陳兆連見辭　○初七日直　州張紹良稟知江爾　於三月二十五日病故　○初八日知縣魏紹仁　監　差　直　州同俞克獸稟知奉木厘局委赴鎮江　木　　委　　縣與史高謝委　○初九日湖南督　　題　道劉佐禹　見　知縣梁得山府委查元甯蘆洲回知縣龔長恩　採　積　　　知縣潘祖　奉　委赴江都　丈沙地　通判屠紹恩到保甲差　知州袁瑞　稟知　治局監試 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
