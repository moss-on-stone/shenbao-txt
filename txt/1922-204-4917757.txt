# 1922 - 204 - 4917757

 

Page 1

 
 
   
 
 

Page 2

 
 
   
 
 

Page 3

 
 
[鄂事（冷）]  
　　北方今後之多事其必仍以鄂事爲導火綫乎盖北方局勢之破裂大抵由鄂以起地勢使然也今鄂省長問題結果如此其内部之不安不問可知矣一日鄂事動北方各省斷不安然如舊也 
　　政府何以必擇湯以長鄂迎湯拒湯之徒何以各出死力以爭如此鄂督何以於湯抵鄂之日而突兼省長此項原因非局中之人無由推測然而其局中之爭烈矣其爭豈能即此而己耶 
命令 
　　七月二十九日大總統令特任陸洪濤爲肅武將軍此令又令　特任馬福祥爲祥武將軍此令 
又令　特任林葆懌爲葆威將軍此令 
又令　魯案中日聨合委員會第一部委員何宗蓮呈請辭職何宗蓮准免本職此令 
又令　派丁世　爲魯案中日聨合委員此令 
又令　高恩洪給予一等大綬嘉禾章此令 
又令　倪文德給予二等寳光嘉禾章此令 
又令　沈成鵠給予二等文虎章許繼祥晉給三等文虎章黄厚誠晉給等文虎章此令 
國内專電 
　　北京電　内閣總辭職呈璧還 
　　北京電　昨顔遞辭呈并云本日赴北戴河黎派員堅挽董亦電吳謂如不爲本人作後援催各省解欵則不就（二十九日上午十二鐘） 
　　北京電　昨顔上總辭黎當時交還顔曰卽出京黎曰君出京吾同車回津顔無奈請准假請王法長代王曰如此吾便不終餐而退此昨閣議情形（三十日上午十二鐘） 
　　北京電　顔留呈請假十天與董康同於今日十點赴西山董假五天後仍辭謂河東扣留鹽稅四十萬鄂岸又扣四十萬贛岸蔡成勲自開倉場賣鹽東三省全扣七月鹽餘僅九十萬不敷擔保支配嚴璩項驤均上辭呈（三十日上午十二鐘） 
　　北京電　顔到西山住香積寺董住龍王堂（三十日上午十二鐘） 
　　北京電　府保洛商量各督旣冠威武花樣應卽廢止督軍另令督理各該省軍務勉徇黎氏主張廢名塞責各省增設省長先辦軍民分治眞廢再展兩年（三十日上午十二鐘） 
　　北京電　曹近僚建議曹速籌議員所欠歲費全部付清將來再由國家扣還以博好感計約二百萬數　　北京電　外銀團以疆吏扣欵認華己破産明日銀團代表熙禮爾馬肅可林小田切討論應付中國債務問題聞將宣告世界今後不得貸欵於華因今後收入不敷還債故（三十日上午十二鐘） 
　　北京電　國會有力者將提案專意制憲在憲法未産生前暫不行使其他職權且候粤滬分子之來臨如兩月不來則院法有遞補規定按八年非常會在粤召集卽用此法不想今後成爲好例 
　　北京電　外部再催領袖公使商撥關稅五十萬充緊急政費又請月撥五十萬充京内外教育費 
　　北京電　稅務處决設稅務銀行外交團是否允以關餘存該行則尚需視内容組織爲斷（二十九日上午十二鐘） 
　　北京電　張作霖感電交部請維持葫蘆島京奉合辦原案不承認取消協欵辦法（二十九日下午八鐘） 
　　北京電　唐在復二十九往瑞士謁陸徴祥接洽國際聨盟事宜 
　　北京電四洮鐵路借欵展期合同昨由外部照會日使查照 
　　北京電　鄂官礦署向美商愼昌訂購礦塲升降電機機關車躉船百餘萬元昨將草合同送部審查　　北京電　靑河築港六百萬美金墊欵美使領徇津代表請轉諭美商勿辦昨聞張邊又向另一國商一千萬元以百五十萬爲墊欵助非常需要（三十日上午十二鐘） 
　　北京電　曹錕電交部津榆間鐵路交通自由己令沿路各軍遵照京漢將改組十隊護路隊變更警務處舊章（二十九日下午鐘） 
　　北京電　中日實業公司董事岡部請以接收魯案公産中提償債欵　　北京電　東三省議會聨電外部日本要求築天圖路辦濱江電車設取引所有碍主權請向日使嚴重抗議日使照會外部東三省截留鹽欵及議改訂借欵合同兩事實屬妨碍成約請政府决定方法保證借欵本利迅予切實答覆 
　　北京電　法使照會航空法員馬斯解約回國（二十九日上午十二鐘） 
　　北京電　赤塔派蹇爾騰諾夫爲駐哈代表（二十九日上午十二鐘） 
　　北京電　美使館息美商部次長何斯敦帶東方攷察團來華赴通商口岸視察狀况（二十九日上午十二鐘） 
 
 

Page 4

 
 
　　北京電　艶日（二十九）閣議决案（一）財政委員會追加經費（二）教育費二十九萬由增加關稅内起支（三）湖北官礦歸官錢局接收（四）魯案公署編制修正（二十九日下午八鐘） 
　　北京電　府訊派周肇祥赴奉接洽善後（二十九日下午八鐘） 
　　北京電　寗夏馬鴻賓電請調回綏遠馬部協剿定邊鹺池楊九娃股匪院准并令井岳秀率兵協堵 
　　北京電　英使館息本月二十五倫敦新開之萬國和平會議到會代表二十餘國共五百餘人目的在改善對德外部因德邦巴伐利拒絶實行通過之新法案英美深恐德國地方政府與中央政府發生破裂而引起世界經濟恐慌近來美國尤注意德國問題對華投資實談不到（二十九上午十二鐘） 
　　北京電　北巖爵士覆記者詢病狀電云上屋期經過良好 
　北京電　昨日白宫園游會有特客王占元薩鎭冰張廣建三人黄陂所欲借重谷鍾秀昨亦在府參園游會據云並無赴粤邀唐入京之事（二十九日下午八鐘） 
　　北京電　黎與保洛商定决用外交派當局以減少各黨之爭衝 
　　北京電　齊燮元又派代表鄭楊謁黎申謝明令留任守制事並報告齊與陳炯明接洽情形統一大有希望（二下九日下午八鐘） 
　　天津電　王承斌定陷日（三十）由保來津東（　日）接省篆或言係調和議會與各團體惡感事 
　　天津電　直省議會得保定之援助亟亟籌備定東日開會並歡迎京察熱三特别區議員入會恢復順直省議會字樣（以上二十九日下午十鐘） 
　　漢口電湯薌銘艶（二十九）晨八時在諶家磯下車乘兵艦到特别區登岸在商塲督辦處稍憇午後二時渡江到省隨從有侍衞武官程夔護衞柳剛强國會議員八人省議員四人又盧復舒禮鑑夏鵬雲等各界到站歡迎達兩萬人政實教各廳長皆隔夜渡漢偕迎海軍艦亦鳴砲示敬拒湯派分布武漢江岸及劉家廟艶長與迎湯派在省衝突經軍警解散 
　　漢口電　蕭儉（二十八）布告取締迎拒兩派集衆遊行又派二十五師百團分布閱馬廠省議會實行干涉但迎拒兩派仍到處集會内幕尚有問題 
　　漢口電　劉承恩儉夜到漢寓法界某宅現多主張湯暫住省議會由議員索回省印八月一日接篆 
　　漢口電　由岳撤回豫軍林旅現經豫馮派胡大同來鄂協商移駐廣水護路（以上二十九日下午六鐘） 
　　漢口電　湯謁蕭未見聞蕭從公民請擬今晚九時就兼職 
（二十九日下午十鐘） 
　　漢口電　拒湯派推曾尚武代表謁蕭請兼省長蕭頃召軍警政及各法團代表會議取决對付態度另電京洛請示湯己返漢莊藴寛寓某銀行艶日晨謁蕭商查辦劉事（二十九日下午十一鐘） 
　　漢口電　湯艶電府院薌銘儉午八時抵漢謬承各界蒞站迎迓達兩萬人以上下午二時渡江往訪蕭督辭以抱病尚未晤面復蒞省議會屈劉二議長會同議員諸君欵洽備至特先電呈又因蕭己就兼職陷（三十）派員赴京請示行止一說湯擬陷晚北上 
　　漢口電　岑春煊派徐兆驥艶日到鄂謁蕭商統一卽將由漢北上 
　　漢口電　蔡成勲派王利秩艶日到漢請蕭接濟械彈及商援軍開拔各事 
　　漢口電　張福來電蕭儉日安抵鄭定東日赴洛（以上三十日下午六鐘） 
　　漢口電　督署艶日午後四時召集武漢軍政長官及公民代表曾尚武傅人傑等緊急會議公推蕭兼省長遂於九時就兼職當電京洛請示解决方法又發布告稱公民等咸以省長虚懸百務停滯兼攝之寄羣推藐躬謝絶百端迄不見諒迫不得己勉徇公民之請於七月二十九日就兼省長職維持現狀以安人心又令鄧政廳長知照各機關鄧己將文卷送交督署並請辭職 
　　漢口電　艶晚湯得京電謂吳使電京請公暫緩到任公位置長豫長陸均無不可己派李參謀長來京面陳（以上三十日下午五鐘） 
　　香港電　徑日（二十五）起韶關復發生劇戰北伐軍屢率隊襲帽子峯均不得手此後槍聲或斷或續至儉日（十十八）晚戰爭轉劇艶日（二十九）早仍未稍衰北伐軍擬間道衝出馬壩截斷粤漢路 
　　香港電　翁源訊滇軍宥（二十六）夕退出狗耳嶺以北洪部王團奮追現在激戰中火山西北部被北伐軍佔回（以上三十日下午十鐘） 
特約路透電 
[北京政局不定]  
　　三十日北京電　非官場消息顔惠慶現請假蓋以黎總統將任唐紹儀組閣且以國會行將閘幕政局殊不定也 
[山西之縣鎭自治試驗]  
　　三十日北京電　山西閻省長現准縣鎭自治俾人民得自除烟毒及地方秕政各處可自舉行政長自設法庭自辦警察自定法規閻將偕學生百人分赴各縣由學生調查當地情形每晚呈報凡成績最優者名之爲模範縣以榮之閻又分派專員出外正式報告（一）法紀與秩序（二）文化程度（三）建設工程（四）民選行政員是否得人等事閻之屬下現發行一種日報名代城鎭自治報專載建設性質之文字 
[英法總揆會議與賠欵問題]  
　　二十八日倫敦電　英法報紙上星期中选有英法總揆將在倫敦會議意比兩國亦將與會之紀載一般人士頗重視此會蓋以此會可有賠償問題之轉圜地步也事有可注意者英國接　國停付現金之請求後即首先提議定期開會其時法國方面並不亟亟答覆但今日則因意國内閣風潮會期恐將展緩且有人建議展至九月一日開會矣法國報紙因會期延緩頗覺怏怏普恩責氏向不贊成會議者今則亟願倫敦會議在八月一日以前舉行其所以前後態度不同者實德幣馬克之鐆落將使滙兌完全傾覆而發生經濟上不幸影響法國鑒於自己財政地位不得不亟籌永遠解决方法也但法國所提出英國應取銷法國債務並放棄德國大批賠欵之議頗不得英報之歡迎即主張債務全部清理之報紙亦謂美國不放棄對英債權則英國終將按年以英金五千萬鎊解交美國查此五千萬鎊乃英國同志國所欠債欵之利息也卽撤銷來因地之佔領亦宜附有交换條件云英國實業總聨合會及全國商家製造家聨合便亦發表宣言不獨要求積極減輕賠欵且力勸英政府苟未得實在讓步不可放棄權利其所謂實在讓步者包括協約國之欲取銷債務者須核减稅則一條法國報紙對此言論則謂德國下届賠欵於八月十五日到期苟在期前無協定之辦法則法國對於不能償付債務者將單獨行動云 
　　二十九日倫敦電倫敦賠償會議之日期須意國内閣風潮平靜後始能擇定但意内閣潮今仍無終止之象波諾米氏與台拉伐氏組織内閣均遭失敗阿蘭杜氏今復奉命組閣 
[德政府與巴伐里亞]  
　　二十九日柏林電　德總統近致書巴伐里亞總理謂中央政府並不欲干涉巴伐里亞之自治權巴伐里亞之態度於是乃轉和緩故與中央政府之爭端有早日解决之望 
[波蘭之政治風潮]  
　　二十九日華沙電　波蘭總統畢爾蘇特斯基氏因國會舉柯方蒂氏爲總理曾於七月十九日辭職今不特留任未去昨日且得國會信任之表决右翼議員提出彈劾總統拒絶允准柯方蒂内閣之動議經大多數否决故波蘭政治風潮歷兩月之久今仍未解决右翼議員現要求舉行選舉農　與社會黨則加反對 
[法共産黨員被罰]  
　　二十九日巴黎電　共産黨衆議員柯杜里愛爾氏及賈爺氏因發表煽動兵士違抗命令之文字今日由法庭判各罰金五百佛郎 
[瑞典電話局罷工]  
　　二十九日瑞典京城電　電話局用人現仍罷工郵局主事者不肯辭退投効服務之人昨晚曾發生暴動罷工者擲石擊人後由騎警解散示威諸人極爲費力示威舉動乃由共産黨煽動 
[飛行消息]  
　　三十日拉賀爾電　英國飛行家白萊克氏己抵此　　三十日諾馬電阿孟森氏之船馬德號現己離狄林而赴北冰洋阿孟森帶有飛機一架擬乘之飛往北極但此機未能在狄林登岸 
交通大學無線電 
[吳佩孚所調查之張作霖]  
　　山海關電　吳佩孚派赴滿洲調查張作霖舉動之某秘書現語人張在關外佈置作戰計畫並日募新　增編步砲隊設防禦線三道第一線起自山海關第二在王家屯第三在綏中並在某要地建築砲臺張諭司令吳某遇有强欲取回鐵路車輛之行動或直軍之襲入即行抵拒張與長江某督軍接洽擬擁案福領袖段祺　出山現甚活動向長江方面有力者談判云 
[美國罷工風潮與總統]  
　　華盛頓電　英煤價高起百分之五十鐵路僱員聨合會會長斥共和黨仇視工黨謂政府在兵力下經營鐵路或逼人服役路礦之計畫則直成不自之奴隸　役設政府果有此種舉動則久在意料中之勞動家與資本家戰事將不可免美國農工因遭政府之反對憤怒己達沸點若哈定總統欲置勞動家於槍砲威力之下則革命必作云哈定總統答稱工團會員旣可自由停業則國人亦可自由擇業而在其所願意之條件下服役兵士絶不强人工作但防止無法紀之行動或暴動哈定總統並詆責工團不應拒絶鐵路工務局之决議 
公電 
　　北京皖事改進會通電　申報新聞報館轉旅滬皖各公團鑒倪道烺襲用李兆珍故智復賄買王達長皖圖推翻選案事將成旅京學界誓死力爭盼急援助皖事改進會革新會艶 
國外要聞 
[美國鐵路之民有問題]  
　　世界新聞社云美國鐵路國有或民有問題現尚爭持未决國有派之霍泊金斯氏近曾組織一四十八州委員會自爲會長主張鐵路仍歸政府管理卽以全國鐵路人員組織一新政黨己發表正式宣言從事鼓吹民有派人高張反對之幟勢力亦復不弱頃見有愛德華吉白司氏一文爲代表民有派者其論鐵路國有民有之利弊頗爲詳盡兹介紹其要旨如左亦我國民所宜借鑑也 
霍泊金斯氏今復提出鐵路國有之要求而柏林近訊德政府己開始將帝制時之國有鐵路改歸民有法政府亦有同一之行動本文之作不欲徒逞辭辯請以美國人民之利益爲根據而爲開誠布公之討論可乎美國人民恒遭少數人之利用而犧牲其利益鐵路若歸政府管理必致減少效能增加費用重國民之負擔釀政治之腐敗於國民有百害而無一利苟鐵路應歸國有則一切工廠實業亦何不應歸國有美國負國債三百億金元若政府收買鐵路至少須費二百億金元結果仍增國民以重負而己鐵路爲國民生活之命脈工商經濟之發展在在有密切關係國有究於人民是否有利不可不平心靜氣以察之 
　　鐵路國有之第一結果將爲産出一政治上少數握權之團體鐵路人員共有一百六十萬人果組成一黨大足以控制政局其他公共役務之人員約共三百萬人如一律歸政府支配則此一大黨將永握政權此於憲政前途果爲有利否乎 
　　戰中以事勢之迫促鐵路暫歸政府管理歷時二十六月其結果則政府與鐵路兩方皆喪失鉅資全國各路有離政府地點數千英里者政府祗能遥制鞭長莫及致許多業務日趨隳敗有若干路必須經多年之撙節整理始可望恢復原狀此項惡果前之主張國有者己多知之而改變其所信矣 
　　美國人民起居飲食所需之物無不賴鐵路爲之運輸至於一般工商業賴鐵路之供給及傳佈更不待言美民今己覺悟鐵路與彼等生命有最密關係故十分關心全國各處商會商務部及全國有貨物須運之人莫不反對鐵路國有聖魯易商會首先通遏若干决議案反對國有說之復活一般負責任之與論方面羣起應和足見公意之一斑 
　　鐵路非少數富人或銀行家所有亦非鐵路董事之私産董氏不過股東之委託人耳美國鐵路股東至少有一百五十萬人假定每一股東有倚賴者三人則共有四百五十萬人又鐵路所用人員共有一百六十萬人假定亦各有倚賴者三人則其有四百八十萬人又附屬鐵路各工廠工人約一百萬人各加倚賴者三人則又增三百萬人如此合計每日生活倚賴鐵路者在美國全人口一萬萬人中約占一千一百九十萬人不僅此也各保險公司投資於鐵路之數計十五億元保險者共有五千萬人各儲蓄銀行投資於鐵路約八億元儲蓄存户爲一千一百萬人凡此皆直接倚賴鐵路之成功者至於一般農工商人有賴於鐵路　度之精　則人人所知者（未完） 
 
 

Page 5

 
 
   
 
 

Page 6

 
 
國内要聞 
[北京特約通信（）]  
　　▲最近之川局變化 
近日盛傳川中戰局較之數日以前形勢大變如聨合軍三路通重慶重慶戒嚴之說某國使館己得此電面報紙所載則有三軍及其他部分合力以攻劉（湘）楊（森）之說愚向某方面探詢據所得二十日後之重慶諜報可違其大概 
　　戰禍之起各軍代表正在成都計畫軍事會議事件各軍對於二軍或不平其所爲或與有宿怨乃於十一日開軍事會議票選臨時總司令劉成勳當選並由但懋辛領銜通電組　合軍公推鄧錫侯爲聨合軍前敵總指揮兼任北路司令賴心耀爲東路司令合攻劉楊十二日劉成勲就職各軍着手開拔其軍隊之行動鄧部集中遂寗田（頌堯）（劉斌）集中順慶會同何光烈之第五師直攻合州以趨重慶賴部及第三軍之一部集中簡州沿東路直下榮昌與陳國楝（第八師）會攻渝瀘陳洪範部下之陳福五以嘉叙安撫使名義會攻瀘州而在開縣之張冲亦將返攻萬縣此聨合軍之形勢也 
第二軍五日下動員令襲忠州至則一軍己不見九日進攻梁山現第二師部第九師之二團第三混成旅之全部在墊江梁山一帶以與第一軍之喻師張旅相持而一軍在梁山綏定間之羅斯場則專取守勢合州方面二軍以第四師之一混旅第九師之獨立旅及砲兵若干分三路以防禦聨合軍而一軍之六師全部及鄭經武之獨立旅則分布於　水廣安大竹渠縣之聞此一二南軍之現在形勢也 
　　此外　陳遐齡初擬由雅州出兵牽制劉（成勲）陳（洪範）及見形勢變化遂復不動二十二師唐廷牧原在資中觀望形勢現退富順而石靑陽所部湯楊二旅則於十五日進攻涪陵其綦江南川等處己爲匪佔矣 
　　二軍自八日由全體官署名發通電舉劉湘　情衞軍總司令本擬十二三就職自得成都消息西變計由劉湘出名通電息戰而靖衞軍總司令名義遂未應用至重慶方面只有王陵基之第六混成旅聞賴心輝率隊東下十五日己抵榮昌乃急派該旅之鍾團開赴白市驛（距重慶不足百里）預備對敵劉湘又託周駿龔伯凱往說陳國棟使勿附聨合軍不得　領而返現第二軍之某某部分暗中計畫如至不得己時即蔽罪楊森以自保其他勢力至於楊森所部則己退守陪陵而一而與直軍通欵許以施南七屬歸諸孫傳芳易取械彈又由其在保洛間之代表請曹吳派鄂西之兵上援川東並擬不得己時將二軍全部退至萬縣而從夔巫鄂西以與直軍相連此又二軍現在之内容也 
　　證以京中所聞形勢亦大概相類而慮金山則己奉吳偑孚之命移軍川東是己應劉楊之請但聞劉成勲亦有代表北上爲周某段某二人己從漢口來電謂正在鄂接洽不日先至保洛然後入京故川中戰事又將有直軍加入之趨勢而糾紛益多矣（二十八日） 
[内閣形勢仍在混沌中]  
　　内閣問題益趨混沌新内閣總理雖决定提出唐紹儀然國會開會時總統只能提出唐氏一人至唐閣之閣員則俟與唐接洽後再提理應如此也惟究竟提唐與否唐不來時現閣之補充應選何人則此次金永炎赴保洛實負有此種任務開金氏昨晚（二十八）可以回京今明日當有消息惟現内閣距國會正式開會之日只有四天乃於正辦結束之時忽然總統下令准許三個總長辭去兼職（一）顔惠慶（二）張國淦（三）高恩洪顔張高三氏呈文均係以政務殷繁未能兼顧請派次長代理爲詞業經總統分别指令照准惟指令中對於外交内務兩部向係用「著派沈瑞麟代理部務」「著派孫丹林代理部務」等詞而對於教育次長湯爾和則特加「暫行」二字云兹錄指令原文　下（一）令國務總理兼署外交總長顔惠慶呈樞務殷繁正待結束所有外交部務擬請派次長代理由呈悉著派沈瑞　代理部務此令（二）令兼内務總長張國淦呈内務部務未能未　市政公所亟待結束擬請派次長代理由呈悉著派孫丹林代理部務兼辦理市政公所事宜此令（三）合兼代教育總長高恩洪呈交通部務殷繁所有教育部務擬請派次長代理由呈悉著派湯爾和暫行代理部務此令 
[財農陸三部之罷工與索薪]  
　　財政部全體職員於前日（二十七）實行大罷工後昨日（二十八）復繼續在印花稅後院開索薪會議到者二百餘人由項驤出席報告謂現在財政困難己達極點兹因各員有迫不及待之勢己先行籌得現洋八萬元大約夠發五月分半個月薪水請大家先行開工云云衆不答旋又改爲七成衆仍不答最後某司長主張先發六月分全月因是月薪水僅須六萬元衆有允意惟恐被裁者又發生反響遂致無結果而散 
　　農商部職員欠薪己達三個月以上尚無發放消息因此該部職員於昨日（二十八）上午十時在糧食　查會開索薪大會到者八十餘人臨時請會計科吳科長吳不至衆大憤擬聨合全體　入會計室質問旋由庶務科高科長調停由高往邀吳列席報告後衆即質問吳某本部薪水在王迺斌時代何以並無拖欠旣然本部收入亦頗充裕又何以按月均不能發薪吳謂王迺斌時代有五項收入（一）增加礦稅（二）楊度曾在某公司存放五萬元現欵由王氏設法索回（三）森林公債（四）公債票抵押之現金（五）各交易所之保證金現在此欵收入頓滅所以不能維持云云衆復謂王總長在任時所以能如是打算者亦係會計科之計畫不然王總長何以知楊度所經手之存欵乎現在總長蒞任伊始一切計畫爾會計科亦須負些少責任無論如何於三日内非籌發二個半月薪水同人等必籌相當之手段對待語意問頗露出激烈之狀吳大懼遂率全體直赴總次長室請求總次長截决適張國淦部當令某秘書出見并囑推舉代表四人入總長室磋商辦法最後公推某科長等四人入内要求三事（一）請於日内發還二個半月欠薪（二）財政部在國務會議所通過之每月五萬元部費請即按月撥付到部（三）本部財政應請公劇以袪疑竇聞張氏己經承諾 
　　陸軍部附屬八機關索薪代表因各部呼籲以來輾轉支吾倐經五十餘日迨至日前陸部發薪有四成五成七成之不等而對於八機關則僅二成八分畸輕畸重待遇不公特於昨日（二十八）上午十時到部請謁軍需司長趙樂亭陳述一切困難情形質問上次要求之發薪辦法是否有完滿結果趙氏所答不得要領遂相率謁見該部金次長代表等謂本　發薪待遇上極不公平究竟發薪之標凖依何而定隨將質疑摺及各機關困難情形之呈文呈金請賜批示金閱後唯唯諾諾祗允極力設法而己代表乃要求金氏今日予以相當之答覆藉以維持生活然後各興辭而出 
[車輛借欵團答覆外部函]  
　　内國銀團承募車輛借欵後交部各路局不能照約撥付償債基金償欵團亦以欵額過鉅無從墊付致洋商嘖有煩言由美比兩使向外部責問其祥己誌前報現借欵團迭次商議之結果决定先將延期付欵之眞相函覆外部團知美比爾使一方而再與交部極力交涉聞交長高恩洪恐牽動外交己擬召集各鐵路局局長來京預定於八月十五日起開始會議詳細計算各路所需之車輛額數分别承購此項車輛償債欵額即比照分攤前此四路撥欵之辦法即行取銷改歸隴海路承購之議亦打銷推各路局能否攤購此項車輛及領車輛後能否按約交欵以現在形勢（如軍閥霸持路局）而論尚不敢預言也兹將車輛借欵團覆外交部原　照錄如次敬啓者接奉大部緘開准比艾使函稱美國協隆洋行代理比國愛納聖彼愛中央製造廠事務與中國購車銀行團訂立合同供給貨車二百四十輛該銀行團未能按期交欵違背合同所關頗爲重大請貴總長對於本團商行予以援助以便該銀行團將逾期未付之欠欵給付本國債權人等語並准美舒使函同前因又准比艾使照開比國商業公司亦處相等地位請一併查照格外注意等因相應照錄比美公　函曁比公使照會並達查核見復等因查民國十年春交迪以京漢京綏津浦滬杭甬四路缺乏車輛以致營業未能發達而路欵亦未充裕乃由政府發行八釐購車短期公債六百萬元商由各銀行組織經募車債銀行團先行墊欵招商投標採購各該路需用之車輛一面限期發售債票並經議定債票及墊欵之本息均由交通部擔任付給指明以此債所購之車輛及京漢鐵路未經抵押之餘利爲擔保仍由購車四路每月攤付充償本息之準備金均經交通部正式簽訂合同及載入明令公布之購車公債條例各在案當時該銀團遵卽先行墊欵會同各路局長曁交通委員與各國洋行定購車輛簽訂合同交付車價四分之一約共值國幣一百十四萬餘元一面正俟各路局履行合同交付本息凖備金即行發募債票不料届期之後四路均遲延不交再四催捉僅津浦路付至十一年一月份京漢京綏對於十年份利息勉强付足本年應付之欵迄未照交滬杭甬路雖經出具所需車輛圖樣及會同簽訂所購車輛之合同而對於付欵一層始終堅不履行謂簽訂之時未得洋賬房之同意迭經函牘質問交部與該局均置不答現在車輛陸續造成分交各路而滬杭甬路亦仍照數承收但不承認交欵核自上年成立合同以來京漢京綏津浦三路共祗交到現欵三十一萬七千八百元滬杭甬路則分文未交而按照合同計算扣至本年六月底止交通部結欠銀團現銀己逹一百六十餘萬元是部路對於合同原案顯己違背無可諱言而銀團各行仍以事涉外交上關係雖各路欠欵過巨迄今半載市而金融艱　萬分仍一再顧全大局勉力籌墊計簽訂購車合同八種按車輛交到之先後有只付第一二批車價者有己付第三　車價者總共業經墊付銀元一百三十一萬四千餘元之多中間在團各行要求須與各路局立一切實辦法再　繼續付欵適值奉直戰爭發生交通部曁各路局無人主持迨高總長出長交部曾由本團代表詢問辦法高總長曾以擬將各路車輛改歸隴海承購並己由交部與該路接洽木團靜候交通部解决以便繼綴付欵乃迄未確實答復蓋洋行要求本團付欵原屬正當而當時購車合同實與各路局長會同簽訂蓋有路局關防銀團與路局實有同等之責任本團固深顯維持國際信用隠忍付欵而各路局竟認爲此乃銀團之負責置之不聞不問之列本年六月三十日第一次還本付息即己爽　其失信用於國民者利害正與失信於國際者相等竊恐因此各銀行對於國家事業相率裹足而中國銀團因此破裂雖一面遲延付欵以促政府之覺悟明公私之責任一面仍與在團各行相約對於洋商合同祇須部局有一切實之辦法仍須繼續交欵蓋此爲中國銀行界第一次扶助國家事業之信欵對於國際信用固亟宜保全而對於團體亦不得不講求固結之策洋商此項所受苦痛實深抱疚而不得不希望氏美兩使之諒解更不得不希望政府之早日覺悟從速予以解决辦法勿以政府之失信致使國民之貽羞幸甚幸甚除函達交部請其主持辦理外相應緘復請煩察核辦理 
[國會專意制憲之提案]  
　　▲憲法未成以前暫不行使職權 
兩院議員中大部分皆以專意制憲在憲法未公布以前暫不行使職權此空氣頗增濃厚現某議員等己提出議案一件兹錄之如下在憲法未公布以前本院應暫不行使職權（理由）國會復開首應制憲是爲國人之所共認不待論也今有更進者則憲法未公布以前國會應不行使職權是己從法律言國會行使職權之對　爲政府必政府之法律地位明確無疑國會乃得與爲種種法的之行動黄陂來京通電不自居爲復職而曰暫行總統職　對於任期問題且聲明曰待國會解决於是國人遂有疑之者（如浙督如西南諸人如京滬各報論之甚多）雖有主張黄陂任期未滿者而餘期長短亦無定論此非得一正式解决之法究無法律的確定之效力總統会期計算之問題乃憲法解釋問題憲法解釋權安在惟憲法能定之國會非解釋憲法之機關故國會無權予以解决然則憲法一日不成總統之地位一日無由確定而政府如何乃能合法之疑問亦從而生勢使然也夫國會以法統標示全國一切舉勸當然嚴格以法爲準而不容稍有通融今若蔑視懷疑者所持之理由不從造成憲法爲根本上完全政府之法的地位計遽急急對之行使職權國會縱不明居解决總統任期之名而實己默認之國會旣無憲法之解釋權而乃進爲憲法上問題之默認是先自陷於非法矣故非待憲法公布後不可行使職權乃法之所命無可避免者也從政治言今日之局破碎己極勢力盤踞利害各殊欲謀統一非闢一可以共循而又不能不共循之途徑絶不爲功此途徑爲何則憲法是也今之嘗試者或爲空言之疏通或謀實利之分配或則妄欲假借一二之人名以當國用爲招撫之策或則口平和而實武力迄今猶互相覬觎以求償其在欲凡此紛紛無補事實抑且助亂吾儕當不爲其所蒙矣夫國會爲人民代表非於彼此有所依附制憲之權法之所賦果能相時勢之所趨納羣倫於軌物力有所容則不爭法有共守則無格大憲旣布民氣一伸舉凡桀驁鬼蜮之徒皆失所借口則統一之業可以立成一切糾紛自然迎刃而解故所謂同意權立法權預算權以及種種監督權之行使在今日皆屬枝節之事抑且治絲愈棼反以生梗何若速行制憲爲根本之組織使國家早開一新局面也或謂制憲與行使職權二者原可并行不悖不知三年六年何嘗不同時制憲而往事如彼可以追按吾儕寗可再蹈此覆轍耶或又謂制憲需時國會職權不容久棄則應之曰大不然合議制所以遲重難行者謂意見不一有所爭持也三年憲法起草會開始非常困難及鑒於袁氏舉動漸異各派之人皆幡然有悟於是一瀉千里而草案遂尅期完成此昭昭在人耳目五年以來遷變如此孰不親見而身歷之聨省地方分櫂己成不易之大經大衆所見旣同則憲法之綱領己定縱有商酌皆其比較細末耳預料憲法會議得開苟能聚精神以赴之或期月卽可告竣决無費時廢事之憂或又謂草案二讀通過各條今日不適者甚多勢須更定更定之方法如何亦一大費討論之點則應之曰二讀會旣通過者在法决無逕行毀棄之餘地惟有速予足成公布而繼續開憲法修正會以救濟之修正之内容可於此次審議會預爲議定則修正會開議時僅有表决而無論爭此事半功倍之辦法也總之意見從同當然事皆順應耳或又謂憲法會議之法定人數不足奈何則應之曰院法議員到會限期本有二個月之規定逾則除名遞補今於開會後以此二個月爲憲法審議會之期間一面加緊電催其未到者則此時問并無空過若猶以爲未足則開會之日首先修改院法酌按各議員原籍之之遠近依通行程限以定其各各之限期則途近者自可先到今以衆議院爲例常會開會過半數爲三百人憲法會議法定數四分之三則爲四百人是以所差者僅一百人耳以所餘半數三百人中其途近可以早到者僅算爲三分之一之一百人當不大謬則安見其不足哉或又謂今日對於六年國會持異議尚有其人最爲凑足人數之大梗則應之曰果能决議先行制憲不即對於現政府行使職權則或可以平息異議使欲殊途者而終至於同歸夫異議之生實由於政治不平而起北方以值率一戰翻轉政局而所用爲招徠者空言雖多事實尚少人之疑其陽取回復團會之名隂據宰制全國之柄平情而論不爲無因情意以忓格而未孚則意見亦堅執而愈隔是非之起必有其源識者能清是非之源則其流自合矣國會者國民之代表本爲國人之所共有而超然於南北軍閥之上者也徒以召集由於北方開會地點又在北京疑者遂生種種揣測而實則吾儕同人來自四方感鄉里連年之苦痛彼殘民以逞者孰是吾與又孰是吾敵耶今者定國家之基礎連建大法以爲一切非法之根本掃除勿爲枝節之爭勿蹈分利之跡勿奔走於迎拒勿用心於敷衍專務制憲暫置一切於不問則脫於是非之漩渦一切猜嫌可以悉泯夫改革十年根本大法未立吾同人所共疚心者也憲法者國家之準則今則築室無圖行車無軌此桀黠者所以巧爲假借竊名號以逞凶殘也事至今日孰無悔禍之心未可謂持異議者必堅執一見非毀此制憲之大業不可但使到會同人對於制憲之舉能專意以成之其他政治之解决悉俟憲法公布之後依照憲法所定而行之兩院皆加以正式議决以示吾儕必達之目的則吾儕己處於正大無嫌之地足以副國人之希望孰有不奔赴而相助爲理者乎總之今日國人對於國會之心理即謂以制憲爲唯一責任决非過言民意所在國會議員應有奉行之義務况徴諸法律則如彼按諸政治則如此則知暫不行使職權之議實吾國會今日必由之途徑也吾儕盍不循吾應循之途徑而即爲國人關一可以共循之途徑耶抑吾人當知立憲之國政府以得國會信用面鞏固國會亦以得人民信用而鞏固今者喪亂之餘怨咨四起吾儕忽忽十年職責所在一無成就寗不招尤小民何知集怨於議員漸即生疑於國會好亂者更肆其詆諆以爲國會僅爲議員爭利之場一若不如其己反可寗靜政潮以免無益之率掣者今日一二論鋒己微有再露之態吾儕似不能不儆戒而有預防之夫舍暫時之監督而謀較久之大計嚴守法律之範圍排除衆難創立新局固國會之信用即以完吾儕個人之責任竊謂舍本案所議末由矣謹此提議伏候公决 
　　聞此次提議者兩院皆居多數此案當在開議之日第一案提出之蓋此係先决問題也並聞有多數人以此爲此次國會運命之最後判斷若不幸竟被否决則寗狥其所主張而出於辭職云 
[李鼎新私薦省長之反響]  
　　福建省長問題自醒鎭冰表示不幹之後停頓多日本月初海軍聨歡社之閩人第二次讌集席間有人提議由四鄉大志推舉有省長資格者數人交由海長李鼎新（閩人）提出閣議請就各人中擇一任命當時在座者多表反對認作罷論不料李鼎新意違反其同鄉之公意於二十七日突在閣議席上推薦六人請求擇一任命爲閩省長（一）薩鎭冰（二）劉冠雄（三）蔣拯（四）鹽衋摳（五）陳兆鏘（福建馬尾船政局局長）（六）李兆珍顔總理以此名單中除薩鎭冰爲閩人全體所贊成而本人不肯幹外其餘各人無一中選且進料果就此單中擇一任命必至惹起閩人反對之風潮對李提議不知所可乃一面覰張國淦張知賴氏爲難起謂現内閣只有數天本人對於此項命令不願副署來負責任顔謂張總長之言甚是李之提議遂被否决懊喪而返擁劉派得訊亦大失望但仍督促李鼎新得有機會尚當提出然此事昨爲旅京多數閩人所探悉咸不直李之所爲蓋以李氏所提各人中如陳兆鏘李兆珍輩政治上聲名不佳豈堪使長本省且就李氏名單所排列薩鎭冰早己表示不幹明明是有意擁劉昨日己有人將致書李氏加以警告說者謂前日閣議此案幸被否决不然恐益增反響也 
[日本撤郵委員不日到京]  
　　日本政府爲與我國交涉撤廢在華郵局問題前己派定小幡日使爲委員長吉田參事官藪内熊本遞信局長爲委員各隨員亦己派定除小幡公使吉田參事官外其餘各委員隨員如天羽外務省事務官等業於二十四日由門司乘日本郵船漢路丸來　須計二十八九日可抵天津而關東廳通信局田村經理課長及代谷書記則俟該委員等到北京後即收大連經程來華大約下月初句可與中國政府開始交涉現己派定以小幡公使及吉田參事官等擔任交涉事務而天羽　務官則專任事務部藪内遞信局長則擔任技術上專門事務云 
[張作霖之金龍亭宴會]  
　　表善意於日人之演說 
奉天日人機關報載稱張作霖以東三省保安總司令名義於二十四日晚假座十間房金龍亭宴會日本官紳到赤塜總領事吉原領事貴志少將以下重要人物四十除人張氏偕丁鑑修外交科長王育仁保安總司令部副官二人前來並未多帶護　　主入席己八時張氏起立說明招宴之意旨及其他奉天之政情山王育仁副官繙譯演說畢來賓方面由日本商業會議所會頭石田氏代表來賓致答辭辭由丁鑑修氏繙譯辭畢歡宴至十鐘許始散兹記張氏演說之慨要如下今夕所以招待諸君者因東三省目下庶政改革焕然一新特對諸君開誠宣布現况以冀得彼此雙方之諒解而防以後誤會之發生同時並欲一謝貴國方面多年之好意也余自執政以來己五閱星霜矣其間自顧爲東三省及爲日本盡力之處確信匪鮮憶自歐洲戰爭以還中國之國際地位頗爲變動影響之及於東三省者至爲　大如某某等國竟目余爲日本之私黨而甚加嫌忌焉中國現下最足悃者厥爲以財政制國家之死命一事野心國藉此機會乘此間隙大圖擴張其勢力如中國之海關鹽　即其適好之一例設斯時而不能挽回殆將有不可收拾者故余於客冬同意於梁士詒内閣之成立以期實行本政策不意竟因此而惹起率直戰爭之因焉關於奉直戰爭日本政府不偏不黨取絶對中立之方針余實欣而稱之而各方面之日本人以個人之資格寄我以親厚之同情余深感而謝之又日本人方面每有以余對於兩國交涉諸案件謂故意的不解决而相詰難者其實余察其事體認爲於自身或與兩國商民有利益者無不盡力而援助其成立之試舉一例余與大倉合辦之興發公司有疑余之過意停頓者實則以北京政府對　條　　新條約是否承認態度莫明之所致非個人之變卦也又如吉會天圖兩鐵道於地方中央相互推諉迴避其責任以故難期圓滿之解决希望日本向確定之一定目標更行提議或可有濟焉歐戰終了後之東三省國際的糾紛日益滋多關連山灣築港問題中東鐵道問題對過激派問題等危殆瀕於累　余今興民政己處於毫 
 
 

Page 7

 
 
　國係之地位奉天省長事務己委任於他人又吉黑兩省亦己實行軍民分治而變史民政當局今後之民政一以　务省省議會之意見至作霖之是否爲日本盡力乞即於今後徴之但余個人雖不秉民政而東三省之現况　己内政日益整頓財政富　更無内顧之憂慮軍政亦在釐革之中不久　可舉　實績縱使擲我私財决不辭爲東三省盡力也目下形勢雖莫可端倪余除努力於東三省之治安和平外對於中央務取旁觀態度不加干與難然如對諸君之事業必從旁盡力援助俾其成立後舊决不食言也兹當東三省政局變遷特對諸君閳明個人之地位同時並謝諸位旣往之厚意而冀來日之指導云 
[湘政府接收岳防]  
　　岳州所駐北軍屢經直軍總指揮張福來定期實行撤退徒以北政府積欠各軍餉項至十萬之多數數催索直至十九日始發給五萬元張氏遂飭自二十一日起分作七天完全退去（按前線直魯豫各軍己自本月九日起先後撤駐岳城此次撤退係完全離出湘境）惟所需開拔等費則仍須地方供給其由岳陽商會措繳者己及萬數日來尚仍舊索取不己大約再需五行元之現欵始能放手 
　　當岳陽北軍將退之際吳佩孚曾來一電對於岳州各機關人員請一律派員接替總司令部開會討論之下以北軍旣己自行退出岳州如又將北軍所委入員遽行撤免未免不近人情爰覆電吳氏一律挽留昨省署己加委李西庚爲岳陽知事張啓堂爲臨湘知事財政廳己加委夏侯雋爲岳陽釐金局長·魏保章爲城陵磁釐金局長惟岳陽臨湘兩鹽局正辦等職在前任榷運總局長胡學伸去職之際曾分委袁兆華曾兆蘭等前往接替現任總局長鄒序彬以旣經總部决議不予更换此項新委人員自應撤回除呈由省長核准將袁曾卽予撤回外原任該兩局正辦張清泉等亦一併加委矣 
　　岳陽臨湘等屬素爲匪盜淵藪其有名股匪如李某劉某等至十數股之多且各有快槍由數十桿至數百桿不等該匪等自得北軍撤防之耗卽蠢蠢欲動近且聲言乘機進掠縣城以圖一逞湘政府所委之岳陽警局長向鎭寰以該匪等旣猖獗異常而岳臨地段又極爲遼闊區區之百名警隊實屬不數分布爰電呈總部請予加派警察數百名以資鎭懾趙總司令己電由吳氏許可飭警務處加派武裝警察一隊卽日前往併歸向局長調遣指揮昨己由警務處委任黄鈞爲隊長刻正準備一切不日首塗 
[贛人迎謝之兩會議]  
　　談話會各公團推定赴吉歡迎謝省長代表今日（二十七）假省教育會開第四次談話會討論出發事宜到會者十餘人上午八時開會由吳樹楠主席報告中等校職教員聨合會推定代表歐陽魁因偶受感冒離省就醫特經職員會召集緊急會改推余審代表至於出發日期曁需用船隻應設法討論愈速愈妙余謇云蔡司令塡發護照僅冠以李政凖等十五人并係赴吉公幹字樣而李政凖因患瘧疾宣言不能動身若行至中途因人名不符發生阻碍奈何卽萬一僥倖抵吉他不讓我們見謝省長又將票何章國華云李政凖確係打脾寒只怕不能動身錢振神云打脾寒一過河就好我看坐船過河在這時候買都買不到於是在坐者均紛紛嘆息次討論船隻問題及出發日期多束手無語遂經衆提出五種條件交各公團聨席會公决並祈用書面答覆（一）若代表出發發生臨時障碍應至如何程度即卸除代表責任（二）勝遠輪船不能開駛吉安美洲輪船今日可望開駛來省非雇定美洲輪船不可（三）請各公團致電吉安各公團請其於代表抵吉時務希妥爲招待（四）代表出發應以何處爲集合地點（五）代表抵吉時若無電報告抵吉本省各公團應作何種態度及援助方法議畢乃聨袂赴總商會出席聨席會時己鐘鳴十下矣聨席會各公團領袖曁赴吉代表復於今日（二十七）假總商會開聨席會議到者四十餘人上午十時開會首出戴秉清主席報告開會宗旨略謂代表出發船隻問題王參謀長說有一隻勝遠輪船可到而今日鄙人又接王參謀長電話說勝遠輪船只能開赴樟樹不能行駛吉安萬一各代急不及待可派一兩人向運輸處接洽就便行至樟樹再找他船於是在坐者均大聲疾呼有謂故意同我們　要笑者有謂故意設法勾留不要我們動身者紛紛議論均現一憤不可遏之狀葛第春云處此時勢若走極端無論何事是不成功的最可怪者何剛德對此事情毫無表示非去質問他不可王明德云何剛德不是江西人我們不必管他只要設法歡迎謝省長來省自有話說吳作新乃將各代表提出五條議案當衆宣布比由戴秉清逐條徴求意見（第一條議案）戴秉清云須達面交歡迎函而後止涂某云若只達面交歡迎函目的那就無庸派代表前往只要將歡迎函交郵局掛一個雙掛號就得了余謇云那就連川資也不要借難道我們代表是想游歷不成不過表現江西人民之民氣而己（第二條議案）涂　報告美洲輪船前日開赴樟樹今日准可抵省戴秉清云只有派代表到河干去打聽一俟船到就將行李搬上旋公推周渭卿王滌凡二人至河干調查船隻（第三條議案）戴秉清云拍電就怕不通不如用書面較好趙寳鴻吳士材均贊成遂議决由省議會起草繕正交代表團赴吉分送各公團俾便妥爲接洽（第四條議案）辛壽恒云代表出發集合地點問題我揣測代表諸位心理是欲表現江西民氣故昨日談話會說備紙旗沿路奏軍樂轟轟烈烈的即爲此故經衆議决教育會應通告中小各學校商會通知商團整隊各機關應一律荷旗届時齊集省農會再行整隊歡送（第五條謊案）在坐者均認爲與第一條相抵觸無須更爲討論其時省議會副議長李凝手持自治處諮議周渭卿名片一紙謂周君即係吉安救護隊醫務長要求加入協助進行經衆歡迎加入議畢而散 
[川省戰局之各面觀（成都通信）]  
　　川省此次突起戰事據但懋辛楊淼兩人通電觀之不過互相侵佔防地各執一是非楊森出兵稱靖衞軍不知何解但懋辛雖言不願稱兵其實大計早己决定集中抵抗但派又在成都宣稱將就省憲籌備員職隠然以護法軍自居有人謂兩人皆無主義各以其黨之主義爲主義但屬政學會楊屬進步系乃不外黨派競爭之色彩也 
　　成都方面傳述但懋辛楊森兩軍日來在梁山大竹激戰楊森係於七月八日下總攻擊令但氏未令攻擊節節退讓後因軍官願退兵士不退是以相持於梁山城中一）軍急攻梁山地勢險要三日夜勝負未分聞但氏之意在不得己時仍持退讓主義最後擬退入保寗通南巴聞各處鄧錫侯田頌堯劉斌之舊防地如楊森仍欲追擊即挑鄧田劉與之激戰但氏此次之以退爲進人所共知未知楊森究用何策以擊破之也 
　　但懋辛楊森方在川東爭執而川西方面各軍將領即下動員以武裝調停聞劉（成勲）賴（心輝）鄧（錫侯）日前開聨席軍事會議議决先行出兵三旅歸賴氏指揮劉成勲出第七混成旅藍世鉦一旅賴心輝出第四十二旅李劍鳴一旅鄧錫侯出第三師第六旅劉漢鼎一旅從七月十二日起由成都分道開發聞藍張之任團係由小東路仁壽井研向自流井方面進行張旅之王團係由大東路簡州資陽向資州方面進行劉旅之李團係由小北道金堂安岳向資中方面進行三路並舉其目的地在電慶因附近重慶之永川尚有劉成勲之第六師陳國棟全部可以會合只須重慶一下楊森不敗自敗但聞楊森亦有相當準備雖自率王正鈞之吳郭兩團離渝遠征然其獨立旅傅眞吾軍隊尚有大部駐在隆昌可以隔斷第六師與東下之兵之交通又將其第十八旅王鎭緒軍隊全調到自流并駐守兵力均不單薄尚未可以輕視此次川戰雖屬無謂但雙方皆出勁旅以相自殘眞堪太息也 
　　成都方面在下令出兵後即將劉湘所委任之各機關重要人物一律更换如造幣廠長曾述孔電報局長陳第齋東門統捐局長劉某（劉湘之弟）皆己撤任聞各軍對於曾述孔尚擬加以罪名有請劉成勲看管之說今日並傳曾己宵遁眞實狀况未悉至於高等檢察廳長劉灼先爲劉湘之叔不久必當自辭兵工廠長胡春田本爲劉湘所委因胡早與劉賴爱欵得以不動惟現在各軍將　己請劉成勲援造幣廠例派有監察官鄢孝鴻洪幼三兩人到廠監察胡氏己如坐針氈矣 
　　成都軍界除忙於出兵外並忙於舉首長日昨相傳軍界己在陸軍偕行社開會以川省久無首領致釀如此戰亂以後更覺危險擬在最近期間將負責首領舉出以資統馭一切各方趨向仍屬意於劉成勲惟劉成勲在此混亂之際尚不願就日來各將領各代表對此問題均在切實磋商大約數日内四川總司令繼任人物即可揭曉大致必屬劉成勲現一軍與他軍旣屬同盟己無異議惟二軍楊森能否在此時期承認劉成勲尚有研究之價值據某　表云軍事會議爲全川公認此番行動當然發生效力至二軍代表各師旅代表李宇杭周焯吳有隣王鑑清張巽中傅翼等因奉命令來省參與軍事會議現在雖開戰端並未有電來省撤銷亦不便遽爾自行離省聞對舉總司令一事外其他尚有可商之事焉 
　　成都方面各將領在未出兵前曾有一電主張調停未得雙方復電遂决以武裝解釋糾紛駐資中之二十二師長唐廷牧亦在列名之内唐氏除列名此電後又單獨發一通電祈禱和平皆不生效力唐氏原與劉湘有關係此次對楊森不甚滿意致表同情於同盟軍隊將來必仍如前保守中立資中方面旣己不生問題自流井富順必無阻隔戰爭地點將來或在瀘州富順隆昌境内亦未可知也 
　　自重慶軍事發動所有各方致成都電報一概被扣重慶消息因以不靈傳聞當地對於此番戰端另持一種議論有主川省將來不必再設總司令須另設一裁兵委員長者意在仍推劉湘復出惟聞劉湘亦如劉成勲之愼重有無論如何不願再出以自當衝之意據聞日昨有電致此間劉成勲言此次用兵出於不得己尚望向各方疏通云云可見劉湘處境之窘也 
　　楊森此次用兵倣照吳佩孚對張作霖辦法捨去川東南重要地點以全力集中川北意在專對一軍再對其餘所有駐東南之劉文輝王陵基潘文華各師旅亦均抽調關赴前綫以致附近重慶之合川武勝等處均己發生戰事駐紥順慶之第一軍第五師師長何光烈亦有電來聲明退讓總之一軍現在均以退讓爲宗旨意在收拾人心聨絡友軍楊軍鋒鋩甚露現在尚居勝利以後勝敗問尚未可料在此短期中楊尚可支持若戰禍延長恐不免爲衆矢之的矣 
　　此次戰禍之起一二兩軍互相諉過一軍所舉二軍事實昨己見其通電二軍通電因被軍事機關扣留未能披露但於唐廷牧電中知楊森藉詞一軍對於鄧都涪陵等處節節進逼張冲在開縣秘密拉夫謀襲萬縣等語查鄷都涪陵之事聞係前歸第一軍現歸討賊軍之獨立旅楊春芳湯子沐所爲據此可以證明涪陵方面亦牛戰事川東一帶誠無一片乾凈土矣 
[粤省戰事之近狀（平）]  
　　粤局糾紛相持不下以現况觀之似係聽北江軍事之解决但北江戰事發生亦己半月前方戰訊據粤軍方面所發表之捷電似大獲勝利但另一消息謂北伐軍勢並不弱最後勝利屬諸何方現尚難言據聞北伐軍己變更作戰計畫以全力撲玫翁源擬得翁源後直向英德以爲要截韶關粤軍後路之計二十一日翁城己爲北代軍所佔李雲復率兵退出城外待援二十三日粤軍援兵己到遂即反攻但不能得手自此役後粤軍略有損失復取守勢聞有接觸者不過小衝突而己現擬再集大兵然後作戰查粤軍方面現時兵力確頗充實各軍在前敵作戰者聞有九十餘營之多日來陸續加入者尚未在内據軍界消息總指揮處會議擬將北江軍事尅日結束特增厚前方兵力故昨今兩日俱有軍隊出發昨日出發者爲鄧本殷兩營今日（二十六）出發者爲洪兆麟所部四營黄志恒所部二營均開赴馬壩地方又調第一師第二旅第三團長陳修爵統事步隊全團出發英德以爲策應計北路粤軍不下四五萬人北伐軍號稱四萬實只萬餘粤軍以衆擊少宣佔勝利但除一次總攻擊外餘均主保守則北伐軍之勇猛可想本日洪兆麟復赴前方督戰省垣治安由李炳榮擔任己委李爲省垣保安司令現在省城所恃者惟李部南團仍恐單薄復　欽防督辦馮銘楷所部四營來省聽侯差遣亦可見連日軍事之緊迫矣總之北伐軍方面士氣甚銳惟餉械兩缺是其所短否則恐有不可禦之勢目下相持於翁英兩方各有實力正不知　日了結耳聞黔當届以粤事弄到如此殊非西南之福特電黔代表李子仁就近調停兹將李所致孫陳要函分述如下（一）致中山電孫大元帥鈞鑒敬呈者頃奉袁指揮郵電以粤變發生糾紛莫决徒快　仇痛心曷極囑榮在粤就　斡旋切勸俾粤事得和平解决免致自傷實力等因竊維鈞座與競公多年患難同造共和一旦政見偶歧榮以調停無術坐視相煎益迫良用疚心奉電前因不揣冒昩竊欲於雙方有所　議冀息戰禍重覩　平惟望洋興歎特肅函呈尚祈指示塗徑或指定時間由榮在沙面候派艇渡過俾例展覲面呈下個如何之處伏冀核示不勝企禱（二）致陳競存函陳總司令鈞鑒逕陳者頃奉袁總指揮郵電云云（同前函）除函請孫公容其展覲面呈俟得其眞意卽專忱到惠晉竭面商和平解决之法謹肅先容伏維鑒示自海珠會議後雙方己走於極端今黔代表以調人自任未知能奏效否耳（二十六日） 
[温樹德致孫中山書]  
　　▲表明海軍苦衷▲勸孫氏早日離粤 
海軍司令温樹德近致孫中山書云中山先生鑒粤難突發變生倉猝樹德旣苦調解之乏術並愧捍衞之未週撫軀自問内疚實深惟前後經過之種種困難情形有不得不急爲鈞座追陳者查海軍原定之作戰計畫所恃以固防地資聨絡者一恃要塞之互爲掩護一恃陸軍之遥爲策應而後水陸可通聲氣凡此佈置固鈞座所信爲確有把握樹德所據以告諭將士者也不意事變交乘蹉跎立見直大出人意料之外當省垣發難之前二日樹德曾派員晉謁公府左右詢及各要塞防守情形據云兵力充足萬無疏虞即至萬不得己卸下砲閂亦屬易易詎戰端甫啓虎門魚珠未見爲鈞座效命墜江防之長城陷海軍於絶地誰司駐防之責而庸怯疏怱若是此海軍將士之所由灰心樹德雖欲代爲解釋而無辭者也迄乎粤軍入城鈞座登艦公府要人復向樹德鄭重聲明謂某師佈置旣妥當候海軍動作立即響應乃海軍鏖戰竟日而響應之軍寂然士卒嘖嘖僉謂公府左右大言欺人百端譬解終未釋然開戰之翌日省城各界出而調停羣以息事寗人勿擾地方爲請總長湯公亦諄囑以戰端不宜再開百姓不堪再擾樹德再四思維充海軍之力未嘗不可糜爛省垣以代洩鈞座之憤但作戰貴有目的慮事宜澈始終若徒苦生靈無補大計於情旣有所不忍况坐困一隅外援中斷在勢亦有所不行權衝重輕棄戰言和蓋不僅爲地方留元氣實兼爲鈞座留地步也詎意條件旣定謡諑四起海軍士兵紛紛向樹德報告謂海軍此舉係受粤軍之百萬重賄詢以消息何來則云傳自公府樹德聞此調言一憤極而泣竊思樹德東髮從戎自問無他所長惟狷介之操差據自信往事具在儘可覆按詎至今日頓易前操吾知造謡者雖百端附會終不足以縈鈞聽也條付旣定之後旋接粤軍知會謂長洲民軍　集毀路轟城現己下　攻擊長洲請各艦駛出防線樹德聞耗亟派員多方疏解而命令己下萬難挽回往反數四始有展限五日之約此五日内固深望鈞座從容計畫暫離危地乃一再派員陳述未蒙左右允納而五日之限期己届三艦勢不得不移位下駛暫避鋒鏑在樹德處理此事實屬深具苦心蓋以三艦逼近魚珠魚珠開砲轟擊三艦首當其衝對轟己久死傷必重附近又無船塢修理維艱則海軍重大之犧牲而仍無補於鈞座於無可如何之際惟擬迎鈞座於海圻以便安全離粤可爲兩全無如風聲緊急永豐戒嚴他艦小輪勢難傍近幾次派員登艦恐因轉生悞會而中止此當日三艦下駛之確實情形也而左右不察責難交至誣樹德以受賄指海軍爲投降槍决屬員煽動士兵以寒官長之心威逼各艦更换長官以孤樹德之勢長此以往嫌疑滋深樹德縱欲竭智效忠其如將士之咸有戒心何此所以不憚據情直陳深冀左右之知所變計也抑樹德尤有進者白登之辱會稽之恥古之人受之而不辭者暫屈一時求伸於後日也鈞座己脫長洲之厄復冒險屯駐鵝潭揆厥用意將爲孤注一擲冀達目的於萬一耳竊以目的之能達與否不在鈞座之果否離粤而在北伐軍之能否冋粤今者北伐軍敗挫迭見告矣就令後日轉敗爲勝以疲勞之衆掃粤軍以無餘此爲時勢上必不可能之事就令全體凱旋底定粤東欲以一隅之地長驅而飲馬江漢此又時勢上必不可能之事於萬不可能之中而身蒞虎口思僥倖以　功此上智之所不爲也爲鈞座計宜急流勇退即離粤境徐待天下之變以爲後圖坐困一隅以一身爲孤注此偏將裨卒之所爲非國人所望於鈞座也竊察粤軍當局惟求鈞府早期離粤其餘優待修件自當一概履行時局蜩螗大亂未己鈞座能早離一日則早獲一日之安全保留餘力補牢未晚彼此相衡果孰得而孰失耶再者永豐楚豫諸艦同隸海軍範圍兹因追隨左右進泊鵝潭自衞不足徒苦生靈倘戰端冉啓雷砲交轟致我艦受重大損壞樹德固無以對將士即鈞座亦何以對國家萬懇飭永豐四艦出口歸隊俾得及時整練以備異日爲國効力此又全體將士所昕夕翹盼者也披瀝上陳急不擇言伏乞垂察温樹德叩 
[北江劇戰中之增援與戒備]  
　　日來粤軍將領紛紛親往前敵督戰者絡繹於途兹將各軍出發情形錄下（一）洪兆麟粤軍第二師長洪兆麟以該師所部軍隊轉戰北江特於二十六日晨親率紀團所部乘粤漢專車開往韶關是晨各要人到站送行者甚形擠擁（二）熊略粤軍第二獨立旅長熊略於二十五日親率所部二營出發北江由黄沙拖頭等客車一輛三等車二輛專輪開往該軍原駐河南海幢寺之福軍舊司令部是處存有馬克沁砲一門重砲十餘尊舊式抬槍數十挺子彈數蘿熊於出發時派員僱大船二艘將上列各軍用品搬回河北保管（三）黄志桓粤軍警備游擊第三司令黄志桓昨奉總指揮處指令親率所部四營由高州取道江門返省經於二十五日抵步聞黄司令隨於翌晨趕　粤漢車開往前敵助戰（四）王惺菴砲兵團王團長惺菴所部砲兵六營除留一營砲二十餘尊鎭守省城外餘五營曾携砲六十餘尊陸續出發韶關現王部砲兵有一部分向北伐軍追擊離韶城己遠於指揮接濟上甚形不便己於日昨親率衞隊一連一機關砲二門前赴韶關策應並携有砲彈三百餘箱另一消息北江軍事限期結束故連日調兵出發源源不絶二十四五六等日由粤路運載北上不下二十營二十五日出發者爲熊略所部陳團長蘇團長廷有及鍾景棠鄧本殷曁總部砲兵兩營賴營長鶴齡等由黄沙西村兩站登車并有衞生隊隨行其第一師第六團部隊因未能趕及於二十五夕在廣雅書院暫宿一宵翌日卽從西村站開往是日并有黄志桓及第二師所部乘車前往各車在韶州馬壩河頭等下車後即分途開赴防地其前途戰事之烈可以想見矣葉舉近又以西江肇慶地當衝要而肇慶之羚羊峽尤爲肇慶人口之門户地勢險要可守當此北江地方未靖西江防務極關重要昨己令調駐防都城獨立營翟部一營往肇駐紥羚羊峽以資鎭守至都城地方己另調余部馳赴替防 
　　連日來省城地面似覺漸見安謐惟東西兩地如東堤二馬路僑商街口以車卽有軍隊把守雖日中亦不准人力車來往又黄沙梯雲里以西近亦添軍守街不解何故一說謂僑商街因係屬總指捙處指揮官何國樑住宅而總指揮處大本營近己移設黄沙故有此舉又聞芳村黄沙河南尾白蜆壳一帶連目均有軍隊在岸上巡邏監視白鵝潭艦隊如有派遣船艇登岸購買伙食者卽行開槍轟擊星期日下午七時駐鵝潭艦隊特派差遣小輪一艘往芳村泊岸擬採辦糧食魚菜詎甫離岸數丈卽被芳村粤軍步啃隊察覺立放排槍向小輪射擊小輪無法登岸祗得駛回鵝潭聞粤軍此懇實欲斷絶艦隊伙食故連日沿岸軍隊監視甚嚴 
　　士蔑報載本月二十三號羊城訪函云今早約十一點鐘孫中山艦隊之人員派人　搜泊芳村岸邊之小輪並將各輪之機件毀壞因該處正對孫氏各艦隊前時祗有小輪一艘灣泊而近日則逐漸增至十五艘均懸外國旂幟孫氏恐各小輪係用以襲擊各艦隊者故將其機器毀壞俾其不能行駛孫氏艦隊自遇浮雷爆炸之事發生後嚴加提防際用木筏圍繞永豐艦外並派小輪徹夜巡查本港德昌隆船廠東主之子植君爲黄埔廣南船廠之司理人當乘小輪經過時亦被孫氏之巡查小輪拘獲囚於楚豫艦謂其運動各艦水手云 
[皖南贛軍之行動]  
　　▲婺源境内可望退出▲秋浦亦有潰兵竄人 
此次闖入皖境之方振敦一枝隊據聞係李協和部下欲於贛東繞攻九江因軍事上未能得手戰敗後退入皖境係爲一時權宜之計故舉動尚屬文明然官廳方面自認爲關係重大調撥軍隊忙　異常惟徽屬人士咸不願援軍驟進致發生戰禍連日以來徽屬旅省同鄉赴省署請願者日必數起許世英對於此事亦無一定辦法因方軍是否圖擾皖省抑僅暫就皖境集合殘兵眞相未明無從着手現密委潘晉良余德民二人赴徽調查蕪湖馬帮辦派往軍隊己有三營之衆據私人方面接得屯溪來信謂至屯之南軍僅百餘名大隊仍在婺源未動迨聞援軍大隊日内即到即退回婺源駐屯僅一日并無搶掠情形又得一訊謂該潰軍得援軍將到之信知難抵禦刻己退守　源東鄉江灣地方大通喬營己抵屯溪宣城宋營未到該營因宣城李知事始以地方不靖電請馬帮辦留駐原防嗣屯溪失守之訊傳來又復催促前往開拔稍遲是以喬營先到頃有徽屬來省人云此項潰兵名雖千餘實數不過八九百人且槍械無多今見大軍將次齊集知難抵敵己預備由江灣退往浙江境内之開化遂昌等縣皖境可望不致接觸云皖南各縣之與江西毘連者除徽屬婺源等縣外秋浦望江等縣皆與江西浮梁彭澤接壤贛省軍務正值吃緊時有潰兵竄人然人數三五名者則沿途抛棄槍械易服逃脫人數稍多者旣無軍官帶領沿途搶刦在所不免昨日省署接得秋浦知事電稱該縣到有江西潰兵四十餘人各有快槍一支不受資遣請速派兵剿辦秋浦係許省長之　鄉當然格外注意據報後以軍隊不敷調撥隨即選派省署警衞隊二十名星馳前往該縣距省水程百二十里一日即到該隊到縣即與民團結合緣該縣民團平時訓練頗稱認眞遇有匪警較軍隊尤爲得力該潰兵知不能敵自願繳械現己全數押解到省日内即行資遣并聞望江縣屬之華陽鎭現亦到有潰兵二三十名皆非大隊故遣散甚易也 
 
 

Page 8

 
 
自由談 
[座右銘] [  劉蕆山]  
心須樂而行惟苦學問中人無不從苦處打出 
雜說 
[阱網] [  西冷過客]  
　　設阱以伺　張網以捕魚計也虎魚之墮阱投網者中其計也 
　　夫世之造計以誘人其甚於阱網者多矣彼茫然世路毫無顧慮者往往中計而不悟噫亦可憫矣（未蓋章） 
閒話 
[逃暑談片] [  靑萍]  
（四）凉思繞塔 
　　潭水悠悠孤塔峭立芳草夕陽靜乃欲古仰以極目不竟其顚盪影空明一波三折游魚成陣似相追隨此時爲景彷彿好春殆鼓勇拾級遽造其頂天風横來撲入懷袖衣裾軒軒爭思飈舉馴鴿蹴鈴丁丁成韻驚顧不寗旣來復去萬室炊烟結成薄霧下覻城闉渺不辨處此時則似新秋長願得之不復思歸 
（五）綠隂垂釣 
　　流水小橋游魚唼喋槐柳披隄蔭堪藏身而無暑意蟬聲將歇未歇驕陽欲落未落則假得釣竿理其鈎餌舖巾藉地垂絲靜待目注心注不復審他移時浮子微動突舉其竿銀鱗撥剌長或及咫盛水於器暢其呼吸下竿再釣間亦再得牛羊下隴暮靄出山携魚負竿歸付庖丁用佐晚食以膾以羹 
筆記 
[鶼龕隨筆] [  錫龕]  
　　光緒戊寅吾鄉雙鳳鎭屠宰一豕腹書馬新貽鄉人異之戒勿食按同治初馬督兩江爲張汶祥所刺果報之說其信然歟 
　　南通州濱海明時有鎭台諾公有馬二百餘匹放靑海口司牧者每見羣馬驚躍望内地而馳者不一羣牧疑爲盜馬者遂早晚伺之選駿騎沿海巡視並無人蹟逮後方得一小黑孩從海中出則羣馬爲之奔逸也牧人共攣得之以進諾公公卽使衆牧拳養之無使逸去始則不食旣而知飢勉食粥飯嚴寒衣之亦衣漸識人言久之亦能言語但其肌膚純黑眼綠而齒黄四年後防閑者亦疏因長夏無衣復逸入海不知所之 
　　光緒之季蘇州吳蔚若侍郎曾夢到一處見一玻璃匣内有影片羣相爭睹侍郎亦隨而觀之第一片宣統三年四字第二片民國五年四字侍郎以無甚可觀將行一人曰後有好看之景侍郎不信人則　集而睹聞第三片乃大亂十二年五字也噫異矣 
影戲談 
[美蘭璧克佛之小伯爵（六）] [  顧肯夫]  
　　飾杜林哥伯爵者爲格陵瓦德此其第一次現身影片也以第一次攝影戲而以前未得若干經驗之人才而能得此效果謂非絶頂聰明可乎其飾伯爵也凡靜坐談笑步行以及種種舉動無一失其威嚴之伯爵身分者其第二劇即吉開科根之「披克之頑童」也來滬時當一觀之預料其成績必不致使我人不滿意也 
　　攝影者每逢劇中爭鬭處往往有用「遲摇」者則映演者動作較快極易動目惟此劇於薛德烈與明娜之子相鬭時攝劇者失之太遲遂致映演時動作太快然大醕而小疵不足病也 
　　是劇之佈光較之其他影片亦有不同伯爵第中森然如鬼居令人見之有隂風慘慘之感覺蓋伯爵第室大而人少大概爲古代之建築雖莊麗而甚冷落佈光如此則更足顯伯爵之威嚴我知除惠廉約翰生（ＷilliamＪohnson）而外能勝此任者鮮矣導演者爲傑克璧克佛及亞福蘭葛陵二君傑克爲美蘭弟於影戲界亦頗負盛名者也 
瑣錄 
意在言外圖都育基金 
[動物雜綴] [  章怡巖]  
　　動物之最大者爲鯨（長士五丈）象（高二丈） 
動物之最小者爲原生動物 
動物之極複雜者爲多細胞動物 
動物之極簡單者爲單細胞動物 
動物之無感覺者爲珊瑚與海棉 
動物之長壽者爲龜（五百歲）鯨（四百歲） 
動物之短命者爲蜉蝣（夏日薄暮盡其一生） 
動物之能飛翔至數萬尺高者爲雲雀 
動物之能游泳至數千尋海底者爲發光魚 
動物之棲於冰雪者爲白狐及白熊 
動物之生於温泉者爲硫黄排克替里亞 
動物之廣布全世界地面者爲蚯蚓 
動物之僅限數方里者爲鯢及金魚 
動物之飛翔最遠者爲公佗兒鳥（能自英之格陵蘭横過）大西洋飛至非洲）燕（能自南洋羣島飛至我國之温帶地方） 
動物之寄生於黑暗之腸内而不移徙者爲十二指腸蟲及蛔蟲 
小說 
[社會小說人間地獄（一六三）] [  娑婆生]  
　　第二十三回巨猜投資事先爭董席深心待客屏後算和錢程藕舲道這到不能怪他上海這個地方滑頭多借辦公司開銀行爲名騙人的錢也不知多多少少江浩源雖然和我們吃過兩　花酒可是没有共過事又見我們全是一班年輕没鬍子的朋友難怪他不相信要加入董事纔肯投資正是他老成持重的地方黎宛亭摇摇頭道好聽一點是老成持重其實就是老奸巨猾罷了他和我們雖然不熟他也可以打聽打聽程藕舲黎宛亭這班人是騙人的人嗎柯蓮孫笑道大塊頭不要光火留點氣力用在有用的地方罷現在江浩源也没入股我們也没舉他做董事何必先著急呢黎宛亭道我們大家辛辛苦苦組織這爿銀行天理良心眞没絲毫存著一點自私自利的意思别說將來的董事經理我們没有佔據的思想就是現在因爲行事開會奔走我們並没開支一個籌備費全是自己於股本以外再貼血本好好現在粗有頭緒這不相干的姓江的便要來買董事預約劵了我們豈不是做他們的傀儡了嗎程藕舲道銀行董事不祇一個倘若他眞合上了被選資格股東又眞選舉他他便做一個董事我的意思也没什麽要緊横竪銀行裏的事一切有章程章程訂好了也不怕什麽開董事會也所取决於多數姓江的便是要違法也違不了黎宛亭氣嘘嘘的道我的股子有限得很損失也瞧得見藕兄你是大投東你的利害比我關係深你瞧着辦罷但是我這暴烈眼光看起來華達銀行就要送在這江浩源之手姚嘯秋道銀行還没開門你怎麽先說這倒灶的話未免不祥了柯蓮孫道宛亭所愿也不爲無見藕舲的話也是一秉大公我也覺得將來行開了如果一切事件全在我們幾個人手裏固然恐怕吃不落並且還要招人疑忌似乎也是公開主義的好黎宛亭道蓮孫不是我說你没經驗了外國人辦事人愈多愈好做事所謂羣策羣力中國人辦事人愈多愈辦不了所謂言龐事雜我辦的事比你多點你嘵得這個毛病我們華達銀行老實說靠着我們幾個人分頭進行的力量居然有這許多股分離開股東會不遠全是少數人的精神社交造成的倘若登報招股或者亂託人代招拚命的發招股書試問有這般成績麽這其中就可以驗出人多人少的利弊况且有一個有用的人抵得幾十個無用的人十個有用的人却不抵一個壞人柯蓮孫也點頭道這一番話正是一些不謬但是江浩源始終並没和我們共事似乎也不能一定斷定他是一個無用的人更不能斷定他是一個壞份子黎宛亭道君子觀人於微上一次他請我吃花酒我就瞧出他這人是一個忮刻有凉心的老滑頭了 
隨便說說[  瘦鵑]  
　　　内閣總辭職政府中要走的人眞多啊顔總理己向黎總統面遞内閣總辭職呈說就要走黎總統也就要走此外個人先要先的像董康啊嚴璩啊項驤啊湯爾和啊彷彿都己提了行囊急着要拔脚走了我瞧他們旣要走不妨一起走過乾凈這座政治舞台大可像上海的幾家舞台一樣大登起暫停歇夏擇吉開幕的廣告來挨過幾個月再說呌那些摇旗呐喊的政客們也好休息休息免得熱熱的奔走卽使關門大吉永不開幕也不打緊可是串來串去都是些蹩脚戲荒腔走板不一而足台下的許多座客早己看得厭聽得厭了 
 
 

Page 9

 
 
   
 
 

Page 10

 
 
國内要聞二 
[蕪湖近事]  
　　皖南鎭守使署昨接張督馬帮辦由蚌埠來電大致謂據探報屯婺不靖宣廣一帶伏莽堪虞仰即妥爲防範等語參謀長儲莘奉電後即於下午二時召集軍警長官在鎭署開會討論維持治安方法議决四條（一）軍隊專司查街（二）警察專司稽查旅館茶肆妓寮以及户口（三）水警專司稽查江面及内河往來船隻並划户（四）由鎭署副官處派員隨時稽查以昭愼重 
　　粤軍由屯溪退至婺源詳情己誌前報兹聞此間徽商接屯溪來電謂馬帮辦所派之喬宋兩營業己抵徽民心頗爲惶懼務祈推舉代表見馬帮辦要求將此項軍隊即日撤回以安民心云云又聞續　各公團發起召集六邑同鄉在歙縣開會討論善後辦法特電請旅蕪徽州同鄉速派代表列席與議以期解决一切免玟地方糜爛 
　　　駐蕪軍隊缺餉前經總商會代籌一萬五千元僅發餉一個月現又拖欠數月未發馬帮辦曾電催各縣局解欵接濟無如目下收數短絀解到寥寥杯水車薪無濟於事不得己向房産公會借全埠房租一個月先由余知事　房産公會會長李葆舲代籌現欵一萬元業己解送司　部由儲參謀長代具印收大約日内卽可發放以安軍心至借房租時期自夏曆六月十一日起由房産公會職員會同警察上街收取限六月底一律繳清並由房産公會發給三聨式之印收以便房客備抵本月房租 
　　新任蕪湖道尹房宗嶽係省長計世英保荐刻己由京南下不日卽可到蕪接事舊任道尹祝從恩現正飭科趕辦移交頗爲忙碌官紳各界定於明日（三十）假烟雨墩設筵公宴祝君以表歡送 
　　省長許世英以宣城南陵涇縣蛟災奇重特電請北京　府速撥欵兩萬元直接匯至蕪湖蛟災急振會以便就近散放 
　　蕪湖道地方自治協進分會業於去去在省垣開成立大會票舉職員呈報官廳在案會址附設道自治講習所内定於夏曆六月底開常年大會現己通知皖南二十三縣會員届期來蕪計論進行事宜 
[杭州快信]  
　　省教育會新選會長張廷霖辭職後該會昨開評議會推出阮荀伯等四人往爲勸駕詎張固辭不就明日（三十一）續開評議會共同解决 
　　杭總商會今日上午爲籌建議事廳開會集議錢綢絲典布米等十餘業分認經費約兩萬元應需建築費計四萬餘元不敷之數尚待續議籌募 
　　新調浙江農事試騐場長周清（前甲種農校校長） 
現因反對者多有改委日本農科大學畢業高維巍接充消息新委甲農校長陸海望己接辦從事改革注重實習專科兩項 
　　武康縣議會議决取消茶商牙用經衆反對上柏商會首先發難己電省請飭維持循舊辦理 
　　紹興縣屬民國紀元後歷年糧串底册尚未盤查該縣向有小票名目弊竇　多現經紳民控發財政廳擬聞派員會縣清查 
　　杭屬食鹽改煎爲晒案己呈鹽務總署定　年九月實行各灶商現正紛紛謀充運商以維生計 
[南京快信]  
　　旅寗贛同鄉派赴保洛代表王洪德來電報告曹吳聲明並未電蔡（成勲）進兵及增調大兵入贛情事對贛仍主和平雙方各守原防德卽返寗詳陳一切 
　　省署昨日牌示省長見客時間改爲每日午前八時至十二時政務廳長秘書長見客午前十時至十二時　有特别事件可於午後一時至三時其餘辦公時間及星期日恕不接見 
　　省議員陶保晋辭職赴京就舊衆議院議員職所遣省議員缺省署依法以張長華遞補 
　　齊督昨派諮議朱玉峯劉先赴京公幹 
　　蘇常道尹王莘林昨因公來省 
　　教育廳昨奉部令嗣後所有各教會設立之學校一律須呈部立案其校中一切章程允須遵照部章辦理以示限制 
　　財部以現在十一年度業己開始亟應編制本年度預算待參衆兩院開會提交議决惟年度業經開始若俟各省區造册報部再行辦理實趕辦不及應卽由該省將十一年度歲入歲出各欵分晰欵項儘電到十日内電報本部以憑核編並將軍費分電陸軍部彚核仍一面趕編詳細清册送部爲要 
地方通信 
[松江]  
　　一高籌備同學會縣立第一高小校同學會各幹事員於前日開同學會籌備會議决於八月七號開常年大會并議於大會時提出獎勵辦法捐置銀盾一具如某届畢業生中到會人數比例於其全人數爲最多者則刻某届優勝字樣於其上並免收此届會員之聚餐費即以此聚餐會爲恭賀會此外並請各會員預備種種娱樂團體的如京劇新劇音樂合奏等個人的如唱歌唱戲音樂獨奏滑稽演說科學游戲幻術等表演後由會員評定甲乙贈以獎品各種比賽亦可舉行 
　　水警官破獲盜犯水警第四隊長楊澄率同分隊長陳朝桂等昨在莊家行地方緝獲舊曆五月十九日夜浦南常興廟湯子林家被刦案内之劇盜金祥生（即缸脚阿四奉賢人）阮裕堂（松江人）劉虎臣（奉賢人）等三名解請水警區長沈葆義飭交徐亞伯督察員提案審訊據金祥生供夥刦湯子林家是實並稱於閏五月初四日夜半曾搶刦奉賢潘菴陸來祥家得贜分用惟供同被拘獲之阮裕堂劉虎臣係初次入夥實與湯陸兩家刦案均無關係徐督察員以松屬湯子林與奉賢陸來祥兩家被刦情節以陸來祥家爲重故即判解奉賢縣署歸案法辦 
　　防止時疫之一斑西醫焦湘宗馮友鹿侯念言等以近來松地時疫流行不得不謀防止之法故均購備德國之注射防疫液以應需要日來請求注射之人甚多而疫勢得以稍殺至中醫方面施醫者除由商會遍請各科名醫逢古曆三八施送醫藥外即醫藥衞生協會亦因疫病蔓延特商由在會之各科醫士分段施診以資普及兹分設掛號處於華陽橋東門外城中區西門外塔橋倉橋等六處俾貧病者知所問津云 
　　吉祥滙呈報盜案西門外吉祥滙趙姓農人家内於二十八夜被盜數十人各持槍械毀門肆刦計損失約三百餘元並刃傷事主兩人刻己報由縣署委令警所派員勘驗呈報跴緝矣 
[蘇州]  
　　看守所脫逃兩押犯蘇高檢廳看守所吳所長前日因遷移住所令看守士周某在押所開出押犯兩名令其搬遷物件詎周某偶一疏忽該兩押犯竟被乘隙逃去發覺後雖偵騎四出己蹤跡杳然至今尚未緝獲並聞脫逃兩犯其一刑期原判三年其二刑期原判七年均因不服初審判决來蘇向高廳提起上訴之犯 
　　市董徴集意見省署定期八月三日召集各縣士紳赴省會議吳縣士紳汪荃台潘祖謙蔣炳章龐天笙蘇稼秋等五人業定二日同車晋省蔣以此次省議關係頗鉅特將個人意思登載吳縣市鄉公報徴集各團體及各界凡對於此項省議確有見解者均可說明理由製成意見書函寄蘇葑門内舊元署蘇州市公所轉收以便採擇至規定期限惟須在本月三十一日以前云 
　　省令搜掘蝗蝻邇來天時亢旱蘇常道屬之南通如臯等縣農田聞均有　子發現韓省長以蝻子一經成蝗搜捕不易且遺子於地更爲來年之害該兩縣旣己發生他縣亦所不免特訓令蘇富道尹轉飭各縣知事督率董保農佃認眞搜掘以免蔓延王道尹奉令後己通令所屬各縣一體遵照辦理 
　　小學成績展覽會紀吳縣全邑小學校每於暑假期内舉行成績展覽會一次本届己由勸學所教育會定於八月一日起至三日止將各校成績陳列舊王宫内儘人參觀概不用劵昨己通知各界矣 
　　日商收買大批驢子城内自通行人力車後原有驢子山工巡捐局定期抽鐵逐漸减少被抽去之驢子正苦無銷路前日忽有日本人木村一郎來蘇購買大批驢子先購得三十頭每頭三十元由火車裝運赴滬轉運日本並雇驢夫小雙子兄弟三人隨同　往以便飼養每人月給薪工十六元並給每人安家費一百元云 
[無錫]  
　　無錫協會再開理事會無錫協會於昨日開第二次理事會到者爲周含茹唐增源石清麟馮國鈞廉諫鐘朱樹卓唐發源王實恨諸君三時許即開始推舉各部委員除女會員二十餘人擬另組家政改良會須待大會通過外其他如義務教育通俗演講衞生運動俱樂部交誼會科學研究文藝討論職介紹學校介紹經濟調查等十大部委員皆己推定次議决成立大會之前應再開一籌備會此會即由理事主理之日期在下星期日此卽散會 
　　組織東吳演講團蘇州東吳大學無錫同鄉會素稱熱心去年在邑中曾開義務學校四處今年由宋景祁爲總校長後更推廣範圍由四處增至六處並有女校一所校中全聘女教員今歲所費甚多在一百餘元之外前日宋君又請學友馮國鈞擔任夏令通俗演講團主任聞馮君打破偶像主義抱流動的普遍主義不固定一處隨地隨時皆可演說以衞生及啓迪一般無知識者爲宗旨該同鄉諸君明知義校僅惠及未來之學子而演講足以警現在之羣衆也聞馮君己請定五七團演講主任王實恨通俗教育館演講主任楊錫類全國道路協會演講員謙諫鐘五七團講員魏光釗四君爲講員云 
　　道路會特聘演講員錫邑巡廻演講員楊錫類君辦事勤懇日前上海道路協曾郭秉文吳山兩君特函聘楊君爲名譽演講員兹錄其致楊君函如下錫類先生大鑒奉教備悉我國國弱民貧實業工商難期發展由於道路崎嶇互市不易往往利棄於地拱手讓人言之愀然兹幸台端熱心路政擬於暑假期内乘此裁兵築路化兵爲工之際組織演講團宣傳建設道路實業救國諸要旨挽狂瀾於旣倒圖曉諭於民生毅力熱忱深堪嘉佩該項印刷品曁證書自應遵示隨函寄奉以促進行至希察收是荷云云 
　　四高刷新計畫縣立第四高等小學校長華澄波君下學期校務擬大事改革原任二年級任教員張鼎培另有他就現己聘定三師畢業生靖江方紹翥君擔任並添請湖南趙虎廷君教授國語課以便普及並因今届考取新生多至五六十人致原有宿舍不敷居住目下正在等覔寄宿所云 
[常州]  
　　拘留所押斃商人縣委朱大文於月前在大北門外檢查印花查至江隂碼頭聚賢館飯店檢出未經遵章貼用之手摺七件即由朱委并案呈送縣署核辦縣署即傳店主祝和尚到案由科員陳彭孫開庭訊問判罰大洋三十五元祝無力措繳即判押警察拘留所祝入所即患疾病請求釋放批令覓保而祝之家屬祇有聾盲之老妻及寡媳二人迄未覓得妥保而視己於二十九日上午在拘留所斃命當由警察所傳伊寡媳到所具結領棺伊媳目不識丁糊塗畫押及聞伊翁斃命始震駭無措繼又聞棺木己由北門區董顧少珊代備未經家屬到場親自含殮由警察所封棺交保更滋疑竇遂具狀赴縣控告並電禀蘇州高等審判檢察兩廳矣 
　　蕃薯賽跑之成績武邑各校第十次通信比賽蕃薯賽跑成績業經教育廳評定甲乙令飭勸學所轉知各校各校昨日己奉到此項令文其成績分數一高一八·七二三高一九·一○男師附小一八·七二乙工一八·七七乙商二一·一○得獎狀者僅一高一校云 
　　各枃編製預算武邑縣立校如男女帥一工一商一高三高各校長自前日起在勸學所彚編教育預算先審查各校所開預算較十年度預算增加四五千元所有俸金雜費均照十年度列入惟各校教職員伙食因米價過昻每人每月增加一元約須三千餘元其餘如一女高三高五高之房租男女師範生之膳費略有增加日昨各校長尚在勸學所逐項編製約一二日内可竣事 
[鎭江]  
　　發現刀傷男屍對江二橋地方昨早發現刀傷無名男屍一具年約二十餘歲腰部被刀砍傷甚深頭部亦受刀傷數處由該處地保查見報縣相騐一面飭緝兇手究辦 
　　鄉村發生盜案對江沙頭鄉米姓家於二十八日夜間十二時突來盜匪數人從後門越牆而進大肆搶刼經鄰人聞聲立卽鳴鑼召集多人前往捕捉詎昏夜中均被逃逸事後檢點損失尚屬有限云 
　　廳委查案過境教育廳委胡爲和赴東海灌雲南縣查辦學田該委業於日昨由寗乘車過鎭暫駐行旌翌晨乘小輪過汪向東海進發云 
[揚州]  
　　八日考取新生省立第八中學係指定推行新學制之一校此届招生各縣學生報名特多現己考竣於二十九日發表計正取九十六名備取二十名其他與考之三百餘名不免有向隅之歎矣 
　　破壞烟禁之查辦江知事據稽查員江世琅趙中和報稱據民人陳堅報告埂子街朱長齡典東朱頌昌有運土吸烟情事特於二十八日飭令警隊及報告人前往搜查當場查獲證據解縣訊辦矣 
　　鄉民呈報盜案縣屬周墅鄉東甲管家橋河南地方居民陳東初家二十二日遭盜持械攀高入室打刦財物携贜而去現失主己於二十八日來城報案矣 
[清江]  
　　兩處發現匪徒揭帖清江西土圩門外距城約四五里許窰汪紀家莊地方多有殷實富户久爲匪黨所垂涎忽於二十二日發現揭帖一紙略稱今因急需着令一紀四許張吕汪陳程等十家趕凑大洋一萬四千元勒限隂六月二十日悉數交割否則定予燒殺各家鷄犬不留亦如泗陽南新集辦法云云紀許等家驚駭萬狀除將該揭帖撕下呈之縣署請飭嚴密訪拿外刻己紛避來城居住矣又馬頭鄉三莊舊縣等處現亦發出白紙揭帖多張大概謂爾等一般人民供給軍隊糧餉坐鎭地方實　可恨兹定於隂六月初二日前來挨户燒殺寸草無存其各知悉勿逃等語此帖業爲鄉董李爲琮報請警隊啓團從速設法防禦未知能否彌患於未然也 
[湖州]  
　　痘疫盛行近兩月來此間痘疫盛行傳染極速孫童患此殞命者何止數百間有己經種過牛痘而亦爲所傳染且傳染者輒致不起日來疫勢稍殺己不若前月之劇烈但患者仍多不治誠可懼也 
　　農民望兩日來天氣酷熱炎日如焚近三週間未得點雨是以河水乾涸高原田疇幾有龜坼之虞農民又須終日戽水灌溉無不昐望雨澤云 
[杭州]  
　　上海採辦台米之浙訊浙江會稽道尹黄涵之昨電浙省長文云杭州省長鈞鑒案據上海縣知事沈寳昌呈據食米採辦處主任顧履桂函稱頃據中國大達烟草公司譚炳函稱有浙江温嶺縣商人梁康年因悉滬上米價昻貴官紳設立食米採辦處均在外洋採購運滬接濟自設立以來該處商家亦聞風運滬因此來米共有六十餘萬之多民間受惠非淺康年籍地浙江温嶺悉知今歲年景豐稔不日可見新米願爲採購新米來滬照　年平價售與採辦處較之洋米價值爲便宜惟須請護照至彼可以採購如有假借運滬以米出售他人願爲究罰云云查梁康年確是正經商人且有大達烟草公司譚炳爲保事甚妥當惟須請發給護照二十張每紙五百包限三十天到滬繳銷護照一面再請咨文浙江會稽道尹令行温嶺黄岩知事如果康年將照購米運滬憑照騐放以運至上海食米採辦處交卸而食米採辦處應照此米現在滬上之市價給其貨欵而本處有此新米到滬接濟市價必有平落亦本處平市之本意也等情轉呈核辦到道查麟省採購米糧本不宜遏糴現在台屬温黄等縣新穀將次登塲豐稔可下似可通融惟浙西各縣需米孔多應否准予酌量接濟上海之處理合電請鈞長鑒核示遵再此案如蒙核准其護照應否由道逕行塡發並乞示遵會稽道道尹黄慶瀾叩 
[安慶]  
　　籌辦十三師範皖省議會議决十年度預算案本年應將第十三師範學校籌備成立按第十三師範學校規定設在皖北泗縣頃有泗縣盰貽天長五河等縣公民張仲煊等公呈教育廳請將校址設在泗縣東南百里之雙溝鎭較之泗縣城内爲適中交通便利四方就學毫不感受困難泗縣等勸學所教育會亦經具呈教育廳請飭派員等辦所需開辦費援照第十一十二兩師範學校先例由地方籌墊當由教廳楊乃康廳長請示省長指令照辦頃經教廳委任趙儒芸爲第十三師範學校籌備員日内即行前往先與各該縣地方人士接洽後卽着手籌辦云 
[徽州]  
　　歙縣自治籌備處報告地方平安電上海申報轉旅外諸同鄉各團體鈞鑒前因道路傳聞以浙軍逼皖相驚伯有曾電達盧督明白宣示并將電文錄寄在案本日奉盧督辦有電文曰深渡轉歙縣自治籌備處吳主任鑒來電悉傳聞之言何可遽信請再詳查盧永祥有印等語及事後調查始知浙軍開拔小隊防邊致生誤會現在粤軍業己撤回在屯亦未搔擾聞商會贈以餉銀并未收受馬帮辦所派喬營係由大通於昨日開拔到休　 
宋營明日准可到歙并派張團長來徽相機辦理電令各縣撥餉銀千元軍米數十石呈報領取印收作爲正項開支現在民心大定秩序井然績溪各公團并發起組織全徽聨合會在歙解决駐兵問題代表三人業己到歙本處己函復贊成恐勞遠念謹再代電以聞歙縣自治籌備處主任吳甲三印七月二十七日 
雜評一 
[再論鄂局（默）]  
　　鄂省迎湯拒湯兩派己至瀕於决裂之勢其危險將不僅擾亂鄂局而己吾謂解鈴繫鈴全在蕭耀南一人也蕭若不從根本着想而僅欲以取締迎拒兩派敷衍鄂人耳目豈有絲毫效果耶吾爲蕭氏計湯旣奉中央政府任命而來則湯到之後宜速交省長印於湯迎其來而保護之勿使有妨礙接任之舉動發生則風潮自然平息此以蕭之責職言理應如是也即不然而欲兼顧民意認湯爲不合資格則爲蕭計宣一面切實聲明不願自兼一面請中央另簡適當人物諒中央亦未　堅執湯氏而一無轉圜則風潮亦可平息此以顧全大局言理應如是　若計不出此而欲藉口於從公民之請攫而自任置中央任命於不顧則非特無以平鄂人之憤且更蕪以全政府之體面而鄂局將從此多事矣 
　　夫督軍而能從民意以抗政府固不失爲好督軍何奈他事皆不從民意而獨此兼省長能從民意且不借抗政府命令以從之其貪其鄙不將令人齒冷耶 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[紗廠業現狀之惡劣]  
　　大陸報云近二三月内本埠紗廠情形至可悲觀存紗擁擠銷路全無目下數廠己有停機報告銀行内透支甚鉅股息無欵可發且有添加股本者存貨旣多花價尤昻即開機亦無利可圖加以政潮不定遂致本埠紗業完全陷於悲境景象之劣一如悲觀派所預料至何時可以有昭蘇之望一時無從確定大約近二三月内各廠將感受異常痛苦可斷言者也近年來滬上各紗廠莫不開足機力日夜趕紡分紅之鉅極爲他業所羡妬今則惡劣風雲己臨其前各廠皆縮短工作時問藉以減少損失有多家業己停開夜工而大半皆滅少出數百分之十或二十　聞東方紡織公司有自八月一日起停工六星期或八星期之說怡和紗廠爲中國境内最大之廠亦將緩發本届股息該廠股票自此傳出卽在交易所跌價至該廠於此惡劣時間能否維持其股息不致降出最低限底尚不可必按去歲該廠發息高至百分之六十東方爲百分之五十老公茂及上海紡織公司俱爲百分之四十普通心理皆料本年利息必不能如去年之厚如上海紡織公司本届盈餘爲二○六○○八九·九二兩前届則二八二一四五六·六○兩去年發息每股二十兩本年祇可希望十二兩半日内老公茂亦有減少出數及停止夜工之說按一星期前減少出數一事僅於華人紗廠見之今己蔓延及於西人紗廠惟怡和仍照舊工作日人各紗廠雖稱難免損失亦未有停開機器者棉紗需要至稀運出者客寥無幾存貨日見充斥往年此季銷塲本呆但本年以華棉奇缺之故紗廠地位愈劣目下本埠存紗己至七八萬包左右各廠日出不己而購者寥寥存數當益見增加數廠於三月前購有廉價棉花者固不虚原料缺乏其存花不充者當此華棉奇缺之際自不得不縮短工作時間日來印棉雖較華棉爲廉然各廠以其須一月後方能來滬亦不願前往定購美棉價格見漲各廠購者極稀中國新棉約九月底可以上市各廠刻皆靜待新棉上市其存花充裕者因花價昻貴而手中存紗過多寗將棉花出售較可獲利紗價極廉各廠皆希望内地驟有大宗需要惟因時局絶難逆覩内地商家欲稍事囤積者懼遭兵燹皆不敢買職是紗市一時難有看好之望本季印棉入口較往歲爲多自一月一日起至今輸入印棉共三四九八四八包近兩月内本埠花市漲落不定現時情形亦難有望人人皆注意於中國新棉收成據目下狀况新棉似可豐收棉田整理佳良　澤霑足成色有增加象惟此後兩月實爲緊要關頭倘遇大風收成必將減色該業對此意見亦不一致但樂觀者居多數新花抛盤通州貨三十一兩五錢舊花存貨旣枯交易甚小太倉貨三十三兩四錢漢口陜西貨亦如之孟買市價堅定刻有大宗運往日本歐洲存貨漸減商家多不願廉售出日紗亦無交易因中國紗價尚較日本爲廉吾人今日深望各廠能穏渡此種難關惟今年分紅當不能如去年之鉅各廠售清存貨尚須假以時日而目下該業所困難者亦唯此流通存貨是己 
[津浦車水阻說不確]  
　　昨日（三十日）滬寗路由寗開滬之特别快車（即通車）到滬之北京天津頭二三等乘客共五十餘人津浦路之客車來往如常外傳被水阻隔之說不確滬寗滬杭二路局通車客票照常出售並未接到水阻之電也 
[釣船進淞移泊問題之昨訊]  
　　▲木植船决定暫行泊淞▲砂石船尚未决定 
　　浙省各帮釣船凡裝運貨物開往長江上海卸儎必須駛進吳淞停泊投稅内以載運砂泥石子釣船爲多每逢潮進時多至數百號抵淞停泊浦面近西人領港公司以此項釣船停泊輪舶出入時有發生碰撞情事妨　航行愛禀告海關河泊司擬將沙石釣船移泊下海浦方面　池各商　船家聞知以商業必大受影響大起恐慌前經略呈商會轉禀商埠局電逢北京總稅務司請爲維持在案兹聞裝運木植釣船亦須移泊口外之崇寳沙及寳由東門外浦面日前滬關稅務司偕淞　稅務司張華浜河泊司·滬南商會某曾員·本商公　·等數人乘輪前赴崇寳沙及寳山東門外一帶察觀水道當有裝載木植釣船寄椗在彼據該船老大云該處水面風潮險惡斷斷不能停泊旋經河泊司等會商之下决定嗣後該運木植釣船准仍進淞停泊惟須即時拍電上海放拖駁輪船到淞拖申以免妨礙此舉刻己規定惟砂石釣船未曾妥洽是否停淞移滬據聞河泊司尚在計劃云 
[浦東建築住屋之計畫]  
　　▲擬在黄浦中先建橋梁 
　　國聞通信社云邇來滬上房價日益昻貴因之一幢房屋竟住至三國家之多空氣衞生妨礙滋多當地資本家爲緩和此種趨勢起見本有在浦東建築大批住屋之計畫惟未實行兹悉此項計畫現又復活刻正在派員調查商宜地點以便興工併擬先在上海浦東間建築橋梁以利交通云 
[湘議會及省政府代表之茶會]  
　　邀集各界商榷聨省自治問題 
湖南省議會派代表李况松陳伯陶兩君來滬與各界人士接治聨省自治事宜該省政府亦因擬組自治各省聨席會議派前任財政廳長鍾才宏君爲代表到滬己誌前報昨日午後四時李·陳·鍾·三君東邀各界士女假座一品香開茶話會列席者如柏烈武·褚慧僧君等約百人（一）湘議會陳李函代表陳柬邀開會之意謂湖南主張聨省自治制定省憲並非完全自作聰明係受與論界及各省名流之指導始克作成此事今仍希望惠賜指教爲幸且聨省自治斷非一省之力所克有成尤望各省向同一目的共同進行方可也（二）鍾才宏君起述湘省主張聨省自治及制憲之經過並聲明湘省今後之態度略謂和平統一爲舉國人所希望湘省護法以來受創最深希望統一和平較各省尤切唯因希望較切故反對苟且之和平·苟且之統一而希望永久之和平·永久之統一欲謀永久之和平統一實非聨省自治不可在北京政局未變以前湘省議會曾通電主張聨省會議制定聨省憲法然後根據憲法組織聨省政府當時湘政府亦同此主張迨政局旣變國會得自由行使職權湘省政府又曾發表通電如果國會份子能體察國情飼定聨省憲法則湘省樂予贊同蓋湘省憲法實經過極繁重手續先經邀聘全國名宿起具草案復經七十二縣選派一人至三人之代表開會審查更經提付全省公民總投票一致通過本年一月一日依法公佈經一年餘之奮鬥克底於成故湘省人民視爲非常寳貴必盡力以擁護之劉下正式之省政府正在設備中一俟組織告成臨時省政府開將交代唯在任一日仍當盡一日之職責故委派代表到滬藉與諸公一商希望切實賜教爲幸（三）褚慧僧君起言余爲國會議員之一去年因主張聨省自治曾有犧牲議員竟行所志之感想一面在浙與鄉人士制成省制奈以障碍未去未克　行今國會在京集會仍决定前往就職爲制定聨省憲法之運動如果運鹽不成則斷然退出國會國人對於聨省自治頗有主張按照美國先以十三州組能合衆國其餘三十餘州陸續加入之先例由自治各省組織聨省政府以俟其餘各省之加入者又有主張先定省憲然後制定國憲吾人以中國本有固有之團結早爲國際上之一員若因主張聨省之故自劈爲二國或三國則國際方面不免發生困難因此之故與春另組聨省會議制定憲法不如仍依約法以國會爲制憲之機關俾以憲法承認各省制憲權及己成之省憲形勢較爲順利若待各省先制省憲再定國憲則不知待至幾何年月因連年省憲運動克底於成者只湖南一省浙　雖己告成尚無實効其餘廣東僅有草案四川因制憲機關尚在紛擾中他省尚多未有萌芽者若能由國會鋼定聨省式之憲法則其促成各省制憲之力非常宏大故决心赴京一行唯刻下各方人士對於聨省自治　多誤解以爲分裂國家即如吳佩孚承認各省制憲而反對聨省自治不知省憲即聨省自治之精髓徒以外間宣傳之聨省自治只以抽象之名詞要求贊許尚有多數人不及知其内容故希望自治各省代表會議將聨省自治擬定具體方案宣布中外俾世人了然於聨省自治並非羣雄割據分裂國家庶幾聨省自治之阻力可以減少耳（四）柏烈武君起言吾人對於聨省自治認爲和平統一唯一之方法民國十一年來統一之成績何在無非壟斷政權分布督軍省長以安插其徒黨而己其應當統一之事件如度量衡如貨幣等則各地紛歧絶不計及復何統一之可言聨省自治告成則應歸中央統一者讓諸中央應歸地方分理者還諸各省條理畢具治績自有可期希望在塵諸君勿對於湘省代表之呼籲作隔岸觀火熊當各以聨省自治引爲自身之責任集合羣衆合力進行以爲湘省之響應也（五）王毓祥君演說謂昔爲湘省憲法起草員之一湘省憲法力求與將來國憲啣接一氣及其他種種適宜之制定希望各方面一致努力研究聨省自治問題邵仲輝君演說希望各方面固宣研究實行聨省自治尤不可忘却民主主義之根本努力奮鬥羣衆進行實急務也崔藩李次山二君均演說主張鼓吹君衆力進勿失時機黄克强夫人亦有極懇摯之演說詞均甚長至七時由陳代表宣告散會 
[贛事緊急中之旅滬贛人會議]  
　　▲電贛籍國會議員勿出席▲電曹吳質問戎首 
前日旅滬江西同鄉會爲蔡成勲違令續戰及謝省長被其軟禁特開緊急會議當由陳伯熙言近接謝敬虚（謝省長號）十七來函十九來片均由吉安遞發大意係請此間同人設法使其早日到省圖息兵禍證以各種消息謝之赴省决非就職純爲謀和乃係犧牲名位以救贛人不意蔡成勳以贛人表示自治通電劃防停戰視爲示弱復奉吳佩孚電令援引將在外不受君命之言竟下總攻擊令而岳兆麟更趕製大刀三千柄謂當殺盡贛南人民以息戰敗之辱謝於十三日抵吉安距今己半月餘仍爲蔡扣留託詞沿途多土匪不可前進前四專使旣爲所阻今對謝又復如此是直欲陷贛人於死地而又不許其號哭誠爲近年政局未有之現象現贛寗　讓出所得各地退守萬安同鄉宜一致速籌對付旋經多數議决先發電與北束贛籍議員請勿出席國會以爲抵抗當推陳伯熙起草並電曹吳質問兹錄兩電於下 
（一）致北京電　北京江西同鄉會轉贛籍國會議員均鑒蔡成勲違抗停戰命令不顧贛軍停戰劃防退電竟於十三日下總攻擊令復阻止專使於九江軟禁省長於吉安不留調和餘地以致人民蹂躪地方糜爛諸公代表何物敢乞力爭并拒元日列席以申贛人公意而保諸公令名江西旅滬同鄉會叩艶 
（二）致保洛電　保定曹巡閱使洛陽吳巡閱使均鑒贛省爲北洋軍隊占據者於兹十稔矣今乘全國主張自治之際起而自救僅得半壁而援贛之師續續而來究爲何等名義耶黎元洪得爲總統係公所擁戴乃又弁髦其停戰命令此不可解者一也江西非兩公巡閱範圍乃電令蔡成勲抗令開戰就地籌餉尊電由蔡交南新兩知事持示商會並非報章風聞專尚武力不稍隠諱此不可解者二也初猶藉口於南軍進攻今則贛軍總司令彭程萬前敵旅長頭璜均有通電表示停戰劃防靜待大局解决乃仍下令攻擊進佔萬安此不可解者三也前承電覆省會謂南軍如退贛境則援軍亦必撤回然贛省治安必需軍力維以贛軍維持贛地爲數無多僅足自衞名義事實均無可非贛不可駐退至何所此不可解者四也卽執兩軍同時退出　境之說雖不中理猶爲平情　南軍己由吉安退至　南則北軍亦宜由南昌退至贛北先表誠意後資實行乃南軍踐約而北軍食言不惟不退且進攻焉此不可解者五也四專使爲調停而來謝省長爲協商而至苟眞謀和自應會議乃一則拒絶一爲軟禁國際戰爭無此惡例和平希望寧有他途此不可解者六也日前旅滬贛人曾推鄒盧兩君赴洛質問承公表示和平並謂開戰係出蔡意然蔡又出示反攻之證實屬公意誰爲戎首責前攸歸總之兩公一言重於九鼎倘眞力主和平何妨通電表示則贛局安危自惟蔡氏是問而無累於盛名也佇候德音不勝延企江西旅滬同鄉會叩陷 
[贛省用兵問題之京電]  
　　▲黎派金永炎赴保洛接洽 
聨合通信社云江西用兵問題爲南北統一之障碍經旅滬各要人致國會議員電京聲明己誌前報兹悉褚縣僧接王吳兩議長覆電照錄如左貴州路褚慧僧先生鑒　電奉悉贛事經向黄陂進言據答自下停載令後並無進攻江西之令惟對方如前進則不能不有以防禦之現己派金次長曉峯趕赴保洛方面接洽矣云云特此奉達王家襄吳景濓艶印 
[昨晚北上之議員]  
　　衆議院議員汪建剛·沈維周·何吕璋·符詩鎔·劉欽謨·汪汝梅·王鶴林·李芷洲等均於昨晚乘滬寗路夜班快車赴寗轉車北上 
[赎路會電查膠濟路資産]  
　　向督辦署抄取參考資料 
本埠籌贖膠　鐵路委員會昨電北京王正廷云北京魯案督辦王儒堂先生大鑒滬上各界對於公司招股事務頗擬積極進行惟苦不得鐵路眞實狀况務請將貴署調查所得者以下數端從速抄示一份以爲着手根據盼甚盼甚（一）鐵路歷年營業比較况狀（二）鐵路現在按月收支計算（三）沿路運輸營業情形（四）鐵路資産詳細調查（五）鐵路警察月費支出表（六）礦業狀况（七）其他附屬鐵路之各種資産情形並盼示復余日章叩艶 
[財政討論會徴詢參考資料]  
　　北京財政討論委員會委員長顧維鈞昨函本埠各重要團體徽詢意見俾資參考大致謂整理財政與商業關係至爲密切個人識見有限還請各地商業團體各抒所見至陳述範圍爲（一）内債信用問題（二）外債之整理（三）裁釐加稅之實行（四）整頓各種稅收之辦法云 
[國是會議國憲草案己成立]  
　　▲修正後再付二讀 
　　八團體國是會議國憲草議委員會於前日（二十九）下午三時開第六次常會到會者十餘人來賓有蔣夢　胡培德等沈恩孚主席旋衆討論憲法草案第九十四條至百零九條大都通過惟第百零五條張君勱主尚須考慮第百零六條主席主删去崔藩主暫爲保留俟修改後再行討論張郡勱主依據百零一條修改以遺産稅累進所得稅代之衆贊成遂運過主席主百零八條内加國體不得爲修正之提議衆亦贊成遂通過嗣經衆將全文略加修改憲法草案遂得成立公議仍請張君勱詳加修正後再得二讀至二院制經此次到會者詳細研究咸主仍用一院制較爲適宜將下院制歸於附則内云 
[呈請禁止輸運米糧出省]  
　　上海米業公會昨日具呈江蘇省長文云呈爲米價騰貴民不聊生請求禁止輸運出省事竊蘇省連年蝗患災象迭呈各處歉收司農仰屋幸鈞座軫念民生厲行禁止米糧出省民食藉以有濟民困賴以稍蘇伏查今年春間霪雨連綿各處大水暴發收成減少己可預卜現當　黄不接之際倉儲告匱供不敷求因之邇來價格飛漲不可遏抑　事飄播民生凋敝米糧爲民食　需小則關係則方大則關係全局安　所繫自應亟　救濟爰特邀同業及各團體共謀善後僉以上海爲米糧集中之點亟宜首先停止輸出並互相監察如有私自違背者一經察覺立即舉發使各縣聞風繼起吾蘇民食或不致有缺乏之虞除呈請産米各縣出示嚴禁輸出並派員調查外爲此不揣買昩伏懇鈞座俯念民生困苦所有向蘇省採辦漕運軍米一律停止並懇飭各屬一律嚴禁米糧出省以維大局而蘇民困實爲公便諜呈 
 [P總商會解釋礦區稅率之復函 
　　上海總商會復礦業聨合會解釋採礦區稅率函云逕啓者接准貴會冬日代電祗悉一是查礦業條例第七十九條第二項所謂均以五分計算一語是否作銀元五分解釋抑作折半解釋旣爲雙方爭執之點自應就同條例内有無類此之用語參互質證以得確當之解釋尊處所引同條例第八十一條曰千分之十五千分之十云云己足爲第七十九條第二項之反證此外更有一可以證明者即同條例第四條第二項有不得逾十分之五云云不曰不得逾五分而曰不得逾十分之五更足證均以五分計算一語决非指折半而言蓋僅曰五分究竟百分之五分乎抑千分之五分乎歷來無此含糊不明之文例也將來此案訴願如無結果似應照同條例第九十二條提起行政訴訟以期貫澈主張維護礦商公共利益希酌辦爲荷此致礦業聨合會上海總商會啓十一年七月五日 
[塘工局又有呈文]  
　　江蘇特派交涉公署近據浦東塘工善後局呈稱浚浦局攬辦升科擅自支配實屬有背定章敝局萬難承認查沿浦灘地升科事宜在前清時代曾經撫道核准所有升科費悉歸數局築路之用鐵案尚在豈可湮没今浚浦局旣不將歷年所收之升科費交出乃猶任意支配殊屬侵權奪利除據情呈請部省核奪外爲此呈請貴交涉員迅予查照轉致浚浦局　荷云云聞此函到時適許交涉員己晋京現由交署寄京請示云 
[北方水災中用兵浚河之建議]  
　　中國濟生會昨接沈卓吾函云卓吾頃接前年同在直西放振之陳君廣生函述滹沱河沙河永定河近又相繼潰决水深丈餘淹斃入畜無數京東山洪暴發天雨連朝亦將成災度京津滬各界熱心人士必將奮起助振卓憶自直西放回時曾上書各籌備振團體請其竭力鼓吹開河以利漢溉而防水患於永遠曾幾何時不幸言中直人無辜率罹此禍擬請本會本上天愛人之意聨合同志一面設法救濟水深火熱之同胞一面聨電曹錕責其將害國禍民之軍隊開浚各河以補前過河工雖巨有十餘萬之壯丁終日從事成功尚易也否則水旱兵災年年不絶徒耗金錢於事無濟謹貢愚忱極願助成云 
[交大滬样近訊]  
　　自部派雷光宇爲南洋大學校長後該校學生及同學會均一致反對同學會曾於本月二十五日電代表穆抒齋君向部詰問並促成董會迄今多日尚未得覆該校學生以兹事關係重大且開學在即負責無人特由留校三代表議定致函同學會並致電交部（一）致同學會函「同學會諸先生台鑒校長事前承諸公電致穆先生請就近催詢交部但爲日己久尚未見覆電此中情形如何轉瞬開學校事似不宜久延諸公愛校當有以促成善後未諗可否再請電催交部或再函詢穆先生兹謹抄錄敝會致交部電請察閱並盼教導」（二）致交部電「北京交通部總次長鈞鑒校事虚懸轉瞬開學負責無人雷公未由校董會通過産出且己堅辭乞早召集校董會産生正式校長進行校務切盼滬校學生會卅」 
 
 

Page 14

 
 
[滬北取締礙路堆物之實行]  
　　▲工巡局與警署會同執行 
　　滬北工巡捐局前因交通地點時有礙路堆物存置特函淞滬四區警察署商請會同取締現警署復該局函云逕啓者接准貴局函以分派助理稽查等員赴署會同所派長警將佔僭路線之各項障驅除等由查馬路兩旁堆積物件業己嚴飭崗巡驅除以利交通無如商舖各户玩疲異常庇多觀望迭經敝署傳案訊罰以資儆惕今貴局行將派員積極進行敝署自當派警隨時協助以促進行希查照爲荷云云 
[乘南京號歸國之留美學生]  
　　留美學生此次乘南京號回國者爲甘夢丹女士杭州弘道女校卒業生在哥倫比大學習幼稚科及音樂庾宗溎君北洋大學土木工科學士在美得康奈爾土木工科碩士學位後由紐約省中央鐵道公司聘爲建築工程師此次帶回圖樣及各工程之建築合同頗多李好善君滬江大學文科學士在美國培郎大學習社會及教育學丁人鯤君南洋公學土木工程學士在美國康奈爾大學專究鐵路及水力學得碩士學位後曾入以理諾及加尼佛理大學工讀李連瀛君卒業於偉文大學後入法留學再入美國之昔拉可司大學習鐵道會計學於仁霖君卒業於南洋中學後入波士德理工大學及理黑大學習機械科趙家遹君在復日大學卒業後入半獨大學習電機科專研究無線電報及電車科陳之夔君煤鑛工程師在理黑大學得學士後實習頗久 
[華僑會董宴送明德大學校長]  
　　▲歡送胡子靖君爲教育事赴南洋 
漢口　德大學創辦已二十年校長胡子靖君近來滬將即爲教育事赴南洋華僑聨合會會董許冀公君昨晚七時在大東酒樓設宴歡送列席者胡許二君與張溥泉·嚴直方君等二十餘人許胡·張·三君·與朱嘯九君均有暢美之演說至十時許散席 
[菲律賓革黨首領赴美過滬]  
　　大陸報云著名菲律賓革黨首領阿圭那度將軍自馬尼剌乘加拿大皇后號赴美各處演講要求菲島獨立將於今日（三十日）過滬阿氏此行醖釀己久並由菲島獨立費總額一百萬披沙（菲幣）内撥出五十萬枚專供阿氏赴美經費聞菲列賓參議院首領恢仲氏將留美俟與阿氏會晤後方行回菲阿氏同行者有前菲島駐美委員前新聞局經理及前革命軍中官員兩人 
[龍華軍隊練習飛行術]  
　　龍華試演飛機一節曾見報端兹悉此項飛機係由陸軍第十師購置因駐滬之輜重營内奉令編制技術隊是以練習無線電話電雷以及航空各項技術現須實地試騐曾由該營金營長呈由松護軍使署於六月初間出示布告在案近日試演之飛機即係該營技術隊練習飛行以備教授各士兵等練習駕駛各法云 
[江蘇省政府將開財政會議說]  
　　▲擬加畝捐二分彌補歷年積虧 
聨合通信社云江蘇省政府因江蘇有獎公債不能發行因擬於丁漕上每畝增加畝捐銀二分以資彌補歷年積虧定於八月三日在南京召集財政會議會議諸人現已由省長指定以期會議時易於通過云 
[商界總聨會請禁獎券]  
　　▲函請總商會一致主張 
　　聨合通信社云貴州路上海各路商界總聨合會昨爲請禁獎券事致函總商會云逕啓者自彩票發生上海一埠幾成詐財市塲近更巧立名目層出不窮其最後起者如江蘇有獎公債如農商部有獎實業債券（本届第五期開彩改在上海舉行）均以上海爲搜括民財之目的地查本埠正副彩票發行數十餘種約計按月被詐在五百萬元以上長此以往上海市塲勢非破産不止而獎　人民詐財之風猶在其次兹經敝會議決所有彩票無論用何名義均應永遠禁絶除由敝會函請本地當軸外敢請貴會一致主張電讀政府提　閣議將所有類似彩票性質之振劵獎劵無論以前曾否核准有案現在是否滿期一概永遠禁絶移風易俗在此一舉希卽迅賜查照辦理爲幸此致上海總商會會長上海各路商界總聨合會議啓 
[姚家石橋械鬭案之眞相]  
　　▲盜匪拒捕▲開槍傷人 
周吉山在閘北姚家石橋開放手槍擊傷行路人韓立明等　偵探隊士朱寳大·四區警　王耀將周當場拿獲解區請究己紀昨報茲悉周吉山實係行刦閘北境内某某店舖之夥盜四區顔署長於前數日己購得綫人李貴發飭朱王二探帶同李從事偵緝前日傍晚周適來閘北李尾躡其後周知覺連開手槍以示威所中皆旁人李無恙周就捕後經顔君詳加研訊己有端倪受槍傷者現正醫治尚無大礙云 
　　又函云駐防閘北之第六混成旅二　二營五連護兵劉鴻才於二十九日午後六點時奉差出營行至閘北姚家石橋地方見有三四十人正在追拿盜匪因見該盜持有手槍沿途亂擊路人陸鵬飛被盜開槍彈入頭部傷勢甚重並有周其英韓立明二人亦遭槍傷是以帮同追捕旋在北梅園路附近始將該盜周吉山緝獲當塲奪獲勃郎林手槍一支子彈二粒就近交由四區警署暫行收押一面回營報告營長張廷棟立派營副張殿陞馳往警區面請顔區長嚴加研訊並請妥速解送軍署懲辦云 
另一函云工部局小工江北人陸倍斐昨日下午四時許在閘北姚家石橋家門前乘凉突有多人追趕一持手槍身穿夏布長衫者行來陸倍斐站起觀看遽　其人開放手槍南響一彈擊中陸之頭一彈傷及行人某甲肘持槍者旋即爲路人攔阻擒交警察陸陪斐由工部局西人送往仁濟醫院醫治另一受傷人則自投醫院醫治行兇人己由警署詳解警廳據人傳說係盜匪圖刦某店未遂爲人追捕故開槍云 
[律師會呈請解釋民訴條例]  
　　上海律師公會幹事肙王開疆以司法部新頒之民訴條例第五四八條及五六條有妨碍訴訟之範圍曾經擬就意見書請會長張一鵬交付評議應否請大理院解釋聞張會長業將王幹事員所擬意見書提出上届評議員會議决己於前日具文呈請　蘇高等廳轉呈大理院迅予解釋云 
[清丈事務局定期開會]  
　　上海清丈事務局昨發出通告定於八月二號在凝河路也是圍開會討論届時務請撥冗蒞臨與會是所盼禱云 
[建築公共碼頭之職員會議]  
　　滬南董家渡碼頭因年久失修由近處各商號發起改築公共碼頭並將公義碼頭放寛估計工費八千餘兩舉定經濟董事及各職員擔任勸募捐欵集資動工己紀前報兹聞各職員於前日下午七時假小南門外學商公會開會邀集各業商代表討論進行手續及募集捐欵之存放問題經衆討論良久决定將所募捐欵暫存吉祥衖義源莊並董家渡蘇州銀行兩處所有募得捐欵務於陰曆六月十五日以前報告籌備處以便支配工費云云議决後即分函各業商查照 
[船户裝運紙烟漏捐充公]  
　　滬南紙烟捐查騐所張所長發出布告云爲布告事照得松江張堰船户李秀堂違章裝運未貼印花大英牌紙烟四箱飭即照章扣留備文呈報奉總辦汪指令呈悉詳核此案該商有意漏捐己應從嚴罰辦乃查覺後復敢以用過舊印花前來搪塞復查此項舊花油跡　然確係一花數用情節尤爲重大殊堪痛根若不全數充公何以示懲創而儆尤仰即迅速施行勿稍徇延等因爲此合行知照此布 
[小孩宕馬車被汽車撞倒碾斃]  
　　▲一般頑劣小孩之家長其鑒諸 
住居楊樹浦路歸人吳氏家孩子吳根於本月二十七號下午五時許在平凉路游戲宕馬車躍下突被陳德新所駕汽車撞倒碾傷當經巡街捕查見將傷孩車送周仁醫院醫治無效延至前日因傷斃命由院通知捕房將尸舁送騐尸所即於午後報請公共公廨張襄讞與日領田中氏蒞所檢騐得吳寳根委係生前被汽車撞倒碾傷身死遂塡明尸格升座公位捕房傳同尸母吳氏將肇禍之汽車夫陳德新帶案即據西捕頭投案稟稱是日下午孩于在平凉路宕馬車跌下被汽車撞倒碾傷等詞並據尸母吳氏供稱死者係我之子如何被撞我未目覩要求仲雪又據見證周小弟投案供種家住平凉路是Ｂ目觀該孩宕馬車跌下被汽車廉倒等語詰之陳德新供稱二十七號下午五句餘鐘駕車經過平凉路孩子從馬車後面跳下我車不及避讓求宥經張與田中兩君得供援筆判曰騐得己死小孩吳　根係生前被汽車撞傷身死着尸親領尸棺殮小孩吳寳根跳馬車被撞致死係屬自不小心汽車夫無過開釋着車主從優撫恤此判 
[警廳偵緝隊研鞫獲盜]  
　　滬南十六舖泰興錢莊及西門外福源鼎豐兩押舖彼盜搶刦各案屢經查緝未獲眞職正盜日前滬滬警廳偵緝隊緝獲巨盜蕭廣田等五名又山公共租界會審公廨引渡到廳之盜匪王清元等七名業經孩隊詳加研鞫訊得蕭廣田孔廣林二名爲搶刦泰興錢莊案内之正盜王連城李惠新二名爲搶刦福源押店之盜匪劉得華一名係搶刦鼎豐押店之盜犯均據供認不諱所有公廨提來之王清元陳海義何有順三名因與泰興莊刦案亦有夥同上盜情事應候一併呈由警廳發文司法科研訊後轉解軍署訊辦惟陸惠興沈少峯蔣德勝張傳河等四名汛得内地未犯刦案自應仍送公廨歸案訊究 
[請維公債信用之國務院覆電]  
　　松滬護軍使致華商證劵交易所函云逕啓者承准國務院感電開上海何護軍使轉銀行公會曁華商證劵交易所鑒有宥電均悉公債自經整理後基金關係國信值此金融緊迫自應格外維持已由部局曁財政討論會妥議辦法以堅信用外間種種訛傳望勿輕信致滋疑慮等因相應函達貴所查照可也此致上海華商證劵交易所 
[一週間之茶市]  
　　上週洋莊茶市路莊綠茶甚形行消其輸出總額共計一萬三千餘箱珍眉仍爲多數大帮次之秀眉珠茶又次之售開盤價高莊珍眉珠茶八十餘兩至九十兩市面尚仍平穏大帮高盤三十五兩低盤二十八九兩因存底太多殊難起色娥眉芽雨市而起而復落究其原因係受大帮拆賣影響眉熙雖有少數成交售盤極爲軟弱湖州平水消去七千二百餘箱似形暢旺然售盤尚未見增漲祁門紅茶由杜德怡和等行購去一千餘箱售開盤價自二十八九兩至四十兩市面尚仍堅固寗紅市上存貨七千餘箱消路異常呆滯上週消去一百餘箱聞係蝕本出售云 
[上海商業市况彙錄]  
　　▲金融 
　　洋釐昨爲星期日銀行家封關早市人氣尚佳收盤釐價爲七錢二分一釐一二五較之星期六午市略市一毫二忽半下午售出者稍衆致仍回落一二五其價仍爲七錢二分一釐云 
　　銀拆早市做七分比上日收盤己高起四分午後收盤又大一分因今日係星期一與月杪各莊均需預備解欵並有陽曆月底之某項墊銀用途云 
　　▲糖市 
車糖鋒頭仍銳市上行家與躉户一律奇貨可居前日錦茂且在做大市面七月份收進價吃至八兩因此昨市劃盤又升二錢現貨三半己劃七兩八錢半七月份劃八兩零七分半太古存貨將通三半價後盤須八兩肯開東洋各廠轉電塊角（卽日幣）非十二元五角不售嗬囒白地頭價亦漲十三盾七五划申約八兩二十四號白粗沙劃七兩七錢錦茂袋頭三半開七兩八錢糖價各處望漲以致人心大烘云 
　　▲苧蔴 
　　産地春絲已將掃空行家所存無幾市價因之愈趨愈高南鄉貨統票提價每斤五百零八標頭二三四個字扯五百四十標頭扯五百八十而申地龍港統票自開二十三兩五錢之後暫無交易南鄉貨三個字前日開出二十四兩五錢合成本頭號二十六兩二號二十三兩近因内地號家均己滿胃一時無須再添至本埠各蔴號手貨亦多備足儘可拖消故近幾天茶會上無市面而春絲售盤龍港頭號仍二十七兩中關貨二十五兩至二十六兩勢暫平穏月絲統票産地抛與日商價二十兩零六錢至二十一兩五錢均歸武穴交貨惟年歲因天旱不兩將來恐成荒歉現據報告祇有三尺左右如果内消恐難入手矣沅江蔴前開統票謙記扦二十兩雜扦十九兩四錢邇因已有洋莊接談故客口欲提開統票二十一兩乃因行家不服遂未開出市售標一元提二十一兩五錢云 
　　▲桐油 
　　支白桐油因來原稀少洋莊又復勳辦漢市南支己提十三兩六錢行家抛與洋莊十五兩七八錢數不過二三百噸尚有大胃者出價十六兩行家不敢接應今申地批盤老牌本支已提十四兩七錢後勢尚看提升洪江桐油市面久無上落邇因夏消已動内地績有添辦副洪批十六兩行家已不肯多應而吉盈豐因存貨較少市提十八兩二錢頗俏秀油陳茂宏德如公老牌中秀據漢信報告在此月半邊又有到貨市而暫無眉目而尾秀漢市已提十七兩高牌十七兩三四錢合申成本須評十六兩外矣 
世界商業電報（特約路透商業電） 
[紐約生絲市（七月二十五日紐約電）]  
　　上日價每磅本日價每磅 
　　關西特别飛切七·九五弗動 
關西良一番七·五○七·四○ 
同上一番七·四二七·三五 
廣東特别Ａ一四｜一六七·七二七·七二 
上海機械絲金雙鹿八·三七弗動 
信州　一番七·三五七·二七 
[倫敦生絲市（七月二十五日倫敦電）]  
　　上日價每磅本日價每磅 
　　先令便士先令便士 
七里復摇經神駒牌二八·六二八·九 
同上新式羊旗牌二九·三二九·六 
同上駝鳥牌二八·六二八·九 
同上Ｓoleil牌二六·六二六·九 
日本特别三五·○弗動 
日本一｜一五三四·○弗動 
[里昻生絲市（七月二十五日里昻電）]  
　　上日價每基羅本日價每基羅 
佛郎佛郎 
日本持别九｜一二二七二三○ 
中國小特别九｜一二三五弗動 
廣東頂頭號一｜一三二二五弗動 
[紐約糖市（七月二十七日紐約電）]  
　　上日價每磅本日價每磅 
糖（cenleifvgal）稅付過五·三六弗動 
糖（同上）七八月期cf紐約三·七六三八二 
[倫敦糖市（七月二十七日倫敦電）]  
爪哇原蔗糖（存稅關倉庫）每一百十二鎊 
　　上日價本日價 
先令便士行令便士 
七月期一九·三一九·六 
八月期一九·一○五一九·六 
九月期一九·三一九· 
車白糖二三·七五二三·四五 
顆粒糖五一·六五一·六 
[倫敦五金市週報]  
　　七月二十一日倫敦電云本週五金市價有向上之勢市况之堅半因金融鬆動利率更低使存貨者不致爲難所致半因有貨者皆存商業久滯之後將有轉機之思故不欲急於脫手所致銅市岑寂匯率長縮無常殊礙與歐陸之交易此間製造家皆無所事惟各處存底漸小市况内骨甚堅點錫之漲價幾全由有勢力方面大購所致雖用户需要己見進步美國亦漸注意此物但就商業地位而論近今價整之暴漲似不可恃某某數方面對於點錫之前途雖　樂觀但信照目下之情勢價不致續漲荷屬東印度班加消息稱荷政府與海峽貿易公司所訂之錫礦石合同業己期滿靑鉛市堅美洲及歐陸紛在此間購貨預料不日到貨將湧亞鉛市曾復呈堅象因限制出産所致後因有人紛紛售出十月運出之貨價爲稍低比國不日將有大批貨運到 
[紐約棉市週報]  
　　七月二十一日紐約電云政府棉産報告定八月一日發表市場待此報告故較沈寂紗廠因近來購進甚多己立於舒適地位不願隨市價之騰漲續行收買紗廠方面之需求旣減棉市乃交易較少僅隨國内工潮國外政局及氣候變遷等消息爲轉移東部雨水過多西南温度高亢之陳訴時有所聞此種情勢尚未嚴重但若再延長一週則將轉爲嚴重矣重要棉商以爲棉産豐歉之情形係於果蠹蟲患之輕重此後六星期中果蠹蟲之活動程度大可决定棉收之多寡與棉價之高低良好氣候之時期倐將過去而損害報告之時節己不在遠毒斃果蠹蟲之方法固有若干效驗但其費頗昻與東部之肥料費不相懸殊人心仍看高但不活動因有許多預料騰漲前將有反動也存底迅減南方商人以在南方不能得其所需之特殊棉花故現入紐約市場求之棉貨銷路漸動價格看漲台克薩斯州本週雨量爲○四二吋温度最高八五至一○五度最低六二至八○度 
[英國棉市週報]  
　　七月二十二日孟却斯德電云此週布市訊問多而成交少廠家開價雖尚未足敷本海外商家猶不願購之惟小批棉布以應亟需者頗有成交印度商塲以孟買爲最活動中國方面交易緩滯僅花色布有無關重要之交易耳南美購入尚多棉布産額如常惟有數處因常年例假致使産額稍減棉紗交易令人失望出口商大都零購雙股紗運往歐法 
　　七月二十二日利物浦電云市而沉寂而無特色統計地位仍形堅固 
[孟買棉市週報]  
　　七月二十二日孟買電云七月間時季雨極佳全國幾皆霑足目前棉産氣象甚好不過今尚未能斷定將來收成之多寡與品質之優劣耳孟買市價較低半因紐約價落半因某重要方面作投機性質之大批賣出也本週印棉輸出數如下 
　　上週本週 
　　輸往歐洲七·一一六一○·四二 
日本三○·九一二二二·八二○ 
中國七·三○六包二·一五二包 
[倫敦證劵金融週報]  
　　七月二十日倫敦電云本週證劵交易所人心向高交易大部份限於優等投資對外滙兌之紊亂狀况與賠償問題及法國與中歐之經濟政治情形俱足遏阻他方面交易之擴張三釐息内國公債現價五十九鎊半上週爲五十八鎊半大戰公債一百鎊八七五較上週漲六二五外國債票購者頗不乏人中國債票尤著對外滙兌仍在紊亂狀態中馬克市價漲落相去甚巨役機者頗活動其全體地位目下甚覺混沌佛郎及吕耳俱受馬克影響美國匯兌無特色内情尚好因近今運金赴紐約之故奥國克郎每金鎊約合一○○·○○○與一六○·○○○之間政府己將債項悉數償還銀行其結果現金需要甚殷拆息現爲二釐較上週增二毫半三箇月期票一釐八毫七五據銀行報告近復提出現金一百萬鎊運往美國又據薩茂爾芒台格公司宣稱近復由一九一七年在杜尼加爾海濱外中水雷沉没之勞倫蒂克輪船中撈起現金一百萬鎊此欵必運美無疑該船存金之餘數可望於數月内全數撈起 
[紐約證劵金融週報]  
　　七月二十二日紐約電云本週證劵市殊不穏定煤礦與鐵路罷工風潮結果未定交易頗受限制罷工風潮之嚴重氣象略爲商業良好之消息所抵銷本週鐵路股由穏定而趨於堅固美政府所計議終止罷工之方法　公司盈利之豐富外國消息之更佳皆爲維持市面之要點而英相喬治氏之整理德國賠欵計畫尤足安慰人心對外匯兌頗受中歐時局之影蚃歐洲數國匯兌週初頗呈弱象繼復平穏英鎊價堅乃由英財政部有大批現金運美之故本週金融市面鬆動現欵甚豐本週所收到之現金共值美金七百五十萬元 
[倫敦橡皮市週報]  
　　七月二十一日倫敦電云本週橡皮市人心漸堅近雖有人紛紛售出而美國則陸續收買美國用户顯然漸信限制出産之計畫終必實行荷蘭橡皮會議討論之結果現嚴守秘密故倫敦未接有任何消息倫敦目下橡皮存底共七萬二千噸七月七日爲七萬一千七百十七噸 
[馬克價大跌]  
　　二十九日倫敦云今日倫敦馬克滙兌率爲二千七百二十五枚合英金一鎊其價之低爲前所未有 
　　▲尚有本埠新聞等轉入後頁 
雜評二 
[經營浦東（訥）]  
　　滬上地密人稠而四方之來者又多設不預謀推廣則非特房價日昻影響於生計且人多污穢將影響於衞生也吳淞商埠之創設以此爲大原因將來由此擴張則滬北一帶足以容納多數商民其發展　立而待也然以滬上之大勢言僅擴張於滬北之吳淞恐尚不敷商民之需要則同時謀開拓於浦東亦爲不可稍緩之舉蓋浦東容積旣廣而地勢又便所隔僅一衣帶水耳倘能建築橋梁卽可通行無阻今日爲經營浦東計宜以全力注意於此點橋梁旣設經營自易將來滬北浦東分途發展則爲益於滬上商民非淺鮮矣 
 
 

Page 15

 
 
本埠新聞二 
[中華武術會開職員成立會]  
　　陸家浜中華武衛會成立四年會務日臻發達今夏開辦暑期體育學校及星期體操班延請名師中西普課報名就學者各省皆有兹該會爲益圖發展事業起見擬舉行第四届徵求大會分隊徵求會員先期由總隊長李英石總幹事吳志　束邀各界熱心同志於今晚七時假座一品香開職員成立會秩叙（一）入席（二）致開會詞（三）叙餐（四）演說（五宣布徵求辦法（六）拈　分隊（七）散會聞該會徵求隊共計十二各有定名並綴成聨語云同是（共和）（平等）之民欲期（求友）（合羣）唯在（博愛）（互助）旣以（緯武）（經文）爲事所賴（恒心）（毅力）不辭（奮　）（犧牲）蓋該會文牘蔣梅笙手筆也 
[市民公學籌備暑期遊藝會]  
　　北京路商界聨合會市民公學本届高小科畢業生等發起暑期游藝會業於前日晚間開第一次委員會到會列席者有凌國　錢靜山等十餘人當由主席朱恨生報告開會宗旨繼由各委員提議討論進行方法兹將議决情形披露於後（一）游藝會一切費用概由商界聨合會擔任（二）會址由委員會議决假座笑舞臺當推趙錫之君代表接洽（三）推定職員籌備主任正周豹元副王卓雲游藝主任正凌國棵副陳寳琦中英文牘錢靜山朱恨生會計杜簷譜王維楚庶務趙錫之李潮書記許家駒王維楚幹事吳文超孫志浩散會時己鳴鐘九下矣 
[新設之歇浦甲種商業學校]  
　　近有商業教育家創辦歇浦甲種商業學校其編制除甲種商科外并專立商業特科及乙種商科以應社會之需要學科趨重實用教授均採專長刻因西門内夢花樓路校舍建築方竣故日來始宣布招生聞報名投考者己絡繹不絶云 
[辛酉學社閱報所聞幕]  
　　本埠東西華德路辛酉學社公共閱報所於昨日上午開幕來賓到者約五十餘人由郁瘦罧致開幕詞汪龍超演說少年宣講團公共閱報社之歷史及辦法末欵以茶點散會 
[護軍使署之批示]  
　　民立中學校長蘇本鈍現擬永購滬南工巡捐局公地以備添建校舍擴充教育特於前日具呈　軍使署請爲飭遵等情昨奉何使批示云查該校擬請承租該局公地以備擴充校舍係爲推廣教育起見公地公用似屬可行除令行滬南工巡捐局查明復候察核外合行批示仰即知照文靑浦縣公民孟廷颺爲盜刦傷人迄未破獲請軍署飭緝等情昨日亦奉何使批示云呈悉仰候令行靑浦縣勒限嚴緝務獲解究 
[閘北二段救火會選舉職員會]  
　　閘北二段救火會於七月三十號聞選舉大會由賓耀庭會長曁董事俞宗局羅子惠陳賢慶王頌堅派代表王震伯蒞席監察開　結果徐幼棠當選爲正隊長虞廷愷爲左隊長翁瑞夫爲右隊長宓潤甫爲書記員周福康爲會計員陳旦達爲捐務員徐芹香張興堯爲調查員王蓮品諸潤泉爲庶務員孫鶴仙爲機務員云 
[曹家渡救火會歡宴各區參觀人員]  
　　滬西曹家渡保安救火會成立以來行將二載會務日形進步成積頗有可觀日昨有城内東北區曁閘北各段救火會咸駕機車均赴該會參觀當由封春孫吳關慶黄道生正副主任歡迎入内並由姚榆關蔡繼香周　農邵力更金福春余玉卿王子安朱鶴雲蔣瀚成朱　等各幹事殷殷招待引導參觀各來賓見該會組織於設備均屬整齊完美頗爲贊許旋又邀約齊赴三角塲某外國酒館聚餐茶話關於火政事宜以及施救方法互相討論參考良久始各盡歡而散 
[河南劵開獎紀]  
　　昨日爲第二十一次河南救濟有獎正劵開獎之期在新北門外民國路該總避内舉行兹將開出之五大獎號碼及經銷票號照錄如下頭獎四千七百三十八號南昌福順祥又二萬四千三百二十七號杭州兆元又二萬六千三百五十號本埠萬實源二獎二千八百九十一號杭州兆元又二萬八千三百七十七號漢口中華春記又二萬八千八百八十六號本埠飛來福三獎一千二百十九號漢口大達公司又八千四百二十四號本埠善利全又一萬零一百零五號本埠老通源四獎三千三百九十四號本埠善利全又六千七百零四號寗波協利源又三萬六千三百三十七號本埠財運來五獎四千八百二十六號紹興南洋藥房又一萬七千八百三十六號本埠善利全又二萬七千一百四十四號杭州兆元 
[豆船遭風傾覆]  
　　南市長義豆行日前雇　加福船裝豆子三百九十五包運往浙省善璉鎭交卸隂曆六月初六日下午八時半駛至松江　之塔港地方忽遇狂風波浪甚急舟子乏力支持立時傾覆全船沉没貨物及舟子六人盡行落水鄰船聞警施救舟子均得救起聞該貨曾向益興公司内河部投保水險二千五百兩失事後據實報告公司業經派人往失事地點調查矣 
[浦東韓冢宅之搶案]  
　　清東洋涇鎭南首里許韓家宅　業韓　　家於昨夜三時許突來口　北音匪徒十餘人持械破門入内當將男女札轉袖出手槍嚇标聲張入室調箱倒　任意搶刦後開放手槍一嚮呼嘯向西而去事主　點失物計金飾衣物約有五六百金翌晨由韓和尚開明失單投報三區二分署請緝趙署員得報立派楊巡官率警前往路勘被盜屬實飭警四出查緝務獲贓盜盡法懲辦云 
[電車撞跌老者]  
　　昨晨入點餘時有住寳裕里内年己八十餘歲之老者劉某行經東新橋街菜市街口被法商電車馳來一時不及避讓致被撞倒跌傷頭部後由巡捕到來抄錄號碼一面將列車送仁濟醫院醫治該捕據情稟明捕頭聽候核奪 
[汽車傷人二則]  
　　靜安寺路五十九號嚴某於昨日下午乘坐汽車駛經西華德路撞倒行人余文　碾折肋骨當由該汽車載送同仁醫院醫治一面自投捕房報告又有三千八百三十八號汽車於昨晚七時駛經百老滙路撞倒江北人王小才跌傷鼻部及足膝由虹口捕房七十九號印捕到來押令汽車載送同仁醫院醫治因所傷非重經陳醫生療治從即出院汽車夫則由巡捕拘送捕房　究 
[外人持刀戳傷車夫]  
　　某國人於昨晨一時許在楊樹浦與人力車夫爭論車價遽用小刀戳傷吳壽卿背部及許雪林胸部皆血流如注痛倒於地當由人鳴得楊樹浦捕房一千二百十五號華捕到來將行凶之某國人拘入捕房一面雇車送二受傷人往同仁醫院醫治 
[船夥王順全被人戳傷]  
　　昨晚九時許船夥無錫人王順全在厦門路炒麵店晚餐獲罪於同稟之流氓某甲即糾集多人將王順全軋入小茶館評理一言不合遂出利刃將王背部猛戳一下深入肺部痛側於地血流如注當由附近巡捕聞聲到來當塲拘獲流氓四人解送老　捕房一面車送王順全往仁濟醫院醫治聞所傷甚危云 
[吳佐德投浦遇救]  
　　昨有一人在福州路外灘縱身躍入浦江經二百零八號華捕警見立命舟子救起尚未溺斃帶入捕房稟由捕頭詰悉其名吳佐德係安徽人因貧不聊生故尋短見因據情稟請公共公廨備函送吳往安徽同鄉會資　回籍 
[瘋子病發投河]  
　　瘋子通州人曹錫卿前日神經病發獨至垃圾橋投入蘇州河自盡經人瞥見援起交由一千三百五十四號華捕帶入捕房稟明捕頭轉請公共公廨核准送往棲流所瘋人醫院治病 
[葉耀蓮命案兇犯之質訊]  
　　去年七月中大南門内小流氓顧子文錢福生許榮生等向成衣匠葉耀蓮拆梢不遂用竹托挿入葉之肛門致傷腹部身死當奉法庭派員騐訊明確判將錢監禁十四年許監禁一年又四月顧子文俟獲案後另行訊判錢奉判不服上訴高等廳奉訊仍照原判錢仍不服又上告於大理院去後而顧子文亦經拿獲解案迭訊狡展爰詳請高等廳將錢福生一犯暫行發回以便質訊是以高等廳飭警將錢解滬前日午後地方審判廳將尸弟葉小蓮尸妻葉王氏等傳到並提同在押之錢福生顧了文等到案由推事官特開刑庭預審良久判錢顧二犯分别還押聽候宣判 
[拐賣顧金娥之案犯就逮]  
　　▲拐匪與蟻媒均由蘇提滬 
小南門外南倉街婦人顧唐氏之女金娥被拐匪顧老二（即陳德寳）串向姘婦陳老四（即陳顧氏）等設計拐往蘇州糾中蟻媒價賣與烏鵲橋程姓家爲妾得價洋六百二十元彼此瓜分嗣經顧唐氏在上海地方檢察廳起訴奉諭派去警朱萬沅前往蘇州將顧金娥救出又獲蟻媒奚謝氏等二口解回檢廳訊判金娥交乃母顧唐氏領去奚謝氏收押候究各情己紀本報兹悉該警朱萬沅偵悉顧老二等在蘇州匿跡地點乃稟明檢察官發給公文馳往蘇州地檢廳投遞請爲派警協緝當經孫首席檢察官加派警長汪叢甫法警毛子坤會同朱警寗往拘拿當在　門附近等處先後拘獲顧老二陳老四男婦二犯及本案蟻媒周魯氏（即巧雲）李李氏（即阿四）李顧氏（即福珠）王金氏（即大阿姐）黄陳氏等七人經孫檢察官仍派毛警會同朱警將以上各犯乘坐火車獲解上海地檢廳已於前日下午押解回廳當奉張檢察官逐一提案研訊一過判令分别收押候究 
[周阿生尋獲失妻]  
　　寳山路周阿生之妻王氏正月間遭在烟公司爲夥之王金生誘姦逃逸匿居中華路小西門華順里兹爲周查悉於前晚突至姦所將男婦扭控二區二分署昨送地檢廳提案略　判該氏當庭交乃夫領回管束王押候究辦 
[指控索詐]  
　　向業碼頭小工頭之龐軒臣前日行經浦東陸家嘴地方飯店内食飯突被流氓多人藉詞索詐未遂持刀恐嚇龐即報告游巡第三隊崗警前往拘獲顧照邦陳扣子吳關生周三扣子等四名就近抑解三區警署昨經曾署長訊明情節以事關指控索詐判解警　訊辦 
[各被告交保候訊]  
　　美商沙利文在公共公廨呈控郭維一不理欠洋一千九百三十八元又錢少菊呈控　　靑吞没交易听股二百股請追票價洋二千八百二十元又楊紫垣呈控劉練卿不理代賠通惠銀行銀二千兩又福泰煤　呈控龔萬愚不還欠銀一千九百八十一兩又錦瑞記呈控徐湘波將豐大銀行一千五百元之支票調現到期不付又婦入沈鍾氏呈控周允章不理貸洋各案連日由駐廨包探將各被告　案照章分别交保聽俟訊核 
[懸賞緝拿珠寳店逃夥梁澤霖]  
　　法大馬路美記珠寳店前被夥計廣東大梁澤霖竊取價值二萬五千元之鑽石而逸旋由該店主報告捕房請緝己誌前報兹由法總巡捕房於昨日發出通緝文一道分發英美各捕房及華界警廳一體協緝拘獲者綸予賞洋一千元云 
[粤妓强曳專查娼寮之西捕]  
　　鴨綠路四十號門牌粤妓院内妓女黎貴新前晚在門首强曳專查娼寮之三十五號西捕頭摩豪至伊妓院狎游當被拘入捕房飭令存洋五元保出候解公堂訊究 
[十二個私娼拉客]  
　　私娼王素珍王巧仙吳玉英戴月仙王桂寳金銀寳葉二寳李阿金李五鳳吳阿毛吳阿媛周老二等均未取得工部局允許賣淫執照並於夜間出外拉客有違定章被巡街捕查見一併拘入捕房捕頭准各存洋十元作保着自投公廨聽候訊究 
[三人違章私售冷食品]  
　　公共工部局衞生處西員連日在漢口路查見蘇州人唐祥林售賣未經化騐允許給照之冰淇淋北成都路查見本地人王阿根售賣切開西瓜北京路查見常熟人朱桂生售賣酸梅水未領執照均屬違犯衞生章程分别鳴捕將唐等拘入捕房捕頭命各存洋作保聽候公廨罰辦 
[龔華生身藏烟土]  
　　龔華生日前身藏烟土一包行經法租界爲捕查獲連土帶入捕房據供係朋友之物餘供支吾諭令交保聽候解堂訊究 
[小茶館聚賭抽頭]  
　　本地人徐茂林在滬西安南路二百零三號門牌開設小茶館因糾集茶客聚賭抽頭漁利經一千二百三十九號華捕查見稟由捕頭轉請公共公廨出單傳徐到案訊罰 
[竊賊爬窗脫脚]  
　　寗波人張桂生前晚潛入新閘梅白格路醬園弄内圖竊某姓家財物欲從門外爬窗而入偶一不愼失足墮地砰然一聲爲星中人所聞啓門出視見張尚倒臥於地腿部受傷不能逃遁立即鳴捕將張拘入捕房捕頭詰悉前情命轉送醫院治愈傷處再行解請公堂訊辦 
[誌謝]  
　　昨承中華留日慶應大學校友會惠贈「留日慶應大學報創刋號」一册又中華圖書館惠贈第一七二期「禮拜六」兩册誌此併謝 
中華職業教育社通訊 
　　社址上海西門外方斜路三四八號 
　 
[特别委托徴求社員展期通告]  
　　敬通告者此次本社徴求社員特别委托部分照原定辦法期於七月三十一日截止惟時值暑假進行較緩各方紛紛要求延長期限爰經同人公議展期至八月三十一日結束仍仗廣爲徴募期滿標準分數諸君子贊助本社熱誠夙著務乞鼎力設法隨時見示分數以便　表除專函布陳外合再通告一惟希鑒察鵠候好音 
專件 
[中華民國憲法草案（四續）]  
　　第五十五條聨省法院受理以下各項刑事訴訟一對於民國之叛逆或内亂行爲及對於聨省官廳之反抗行爲二關於國際上之犯罪行爲及過失三政治之犯罪或過失因而牽動聨省政府之干涉者四聨省官廰之官吏有犯罪行爲由該官廳移交於本法院者 
　　第五十六條聨省大理院受理以下各種案件一本憲法之解釋二甲省與乙省政治上或公法上之爭議三聨省官廳與各省官廳權限之爭議四人民憲法上權利受侵害時所提出之訴願 
第五十七條除第五十三條至第五十六條外參議院得以其他訴訟劃歸聨省法院受理之 
第五十八條聨省法院之編制及權限以法律定之 
第五十九條各省法院之編制及法官之資格得由聨省規定耳在綱 
第六十條　關於民事刑事訴訟之進行或其判决之執行各省法庭有互相輔助之義務 
第六十一條除本憲法或法律　規定之法院外其他特種法院不得設置但陸進軍法院不在此列 
第六十二條聨省政府及各省内應設行政訴訟法院以保　人民對於行政處分及命令上之伸訴 
第六十三條關於大總統或國務員之彈劾案成立後應由國事法庭審判之其詳另以法律定之 
[第七章法律]  
　第六十四條法律案政府及參議院議員各得提出之但一經否决者同一會期不得再提出之 
第六十五條參議員議决之法律案送達於大總統限一月以内公布之如大總統有疑義時於公布期内申明理由請求參議院復議如該議院仍執前議時應即公布之 
第六十六條法律與憲法抵觸者無效 
[第八章行政]  
　　第六七條依第五條所舉凡關於聨省行政·聨省政府·得自設機關執行之其不自設機關者由聨省政府委託各省代執行之但關於委託行政之費用由聨省政府擔負之 
[一軍政]  
第六八條國防軍採用義務民兵制設幹部軍隊其總額不得逾二十萬人對外戰事之兵額由戰時之國會另定之國防軍之編制以法律定之 
第六九條凡具有中華民國國籍之健全男子皆有服兵役之義務其服役之年月以法律定之 
第七十條關於軍官之養成爲聨省政府之職權但兵士之訓練聨政府得委託各省按所定法律辦理之對外戰爭時國防軍及各省之民團概由聨省政府統率之 
　　第七一條　軍費之總數不得逾聨省政府歲出百分之二十 
　　第七二條　國防軍應在國防上重要地點分駐之 
　　第七三條　現役軍人對於政治不得以文字向公衆發表意見 
[二財政]  
　　第七四條　以下各項爲聨省政府之收入甲關稅乙鹽稅 
丙烟酒稅丁其他消費稅戊郵電路政之收入己其他應全國一律之租稅 
　　第七五條　聨省政府須將本年之收入及支出編爲預算案於會計年度開始前提出於參議院預算之支出以每年經參議院承認爲原則但因特别情形得預定年限規定一年以上之繼續費 
　　第七六條　會計年度終了後聨省政府應將前年度之决算案提出於參議院以解除其責任 
　　第七七條　聨省政府限於發達生産事業得募集外債但一切條件須得參議院之同意 
　　第七八條　聨省政府設審計院其組織權限以法律定之 
　　第七九條　聨省政府須將每年財情形及預算决算編成報告書公布之 
　　第八十條各省間對於一切物品之出境入境不得徴抽捐稅以限制之但以聨省政府之法律得設定例外（仍未完） 
來件 
[江蘇教育廳考送國立武昌商業專門學校學生]  
（一）招考日期八月十日（二）地點南京八府塘省立第一中學（三）報名處教育廳八月八日截止（四）報名手續半身四寸相片兩紙（背面須註明姓名年歲籍貫通信處並請畢業學校校長署名蓋章）履歷書一紙並繳騐畢業證書（五）考試科目　女·數學（算學代數幾何）中外歷史地理·物理·化學（六）取額五名公布欄 
[江蘇高等審判廳]  
　　民庭判决　▲姜郭氏與顧信成因田畆涉訟聲明再審一案（判决主文）本案應由江　地方審判廳爲再審管轄▲徐學旺與周裕鴻爲田畆涉訟聲明再審一（判决主文）本案應由江寧地方審判廳爲再審管轄▲濮桂林與　戚氏等爲嗣續涉訟上訴一案（判决主文）原判除認定民　十年合同據無效外廢　濮根大宗祧應依親族會議由濮根培次子懷生承織濮戚氏不得妄爭濮根大所遺田產六畆零及房屋一間統歸濮公祠管業其生前積欠虧累以及死後喪葬費用概由該公司清理償還原審及本審訟費由濮戚氏負擔（以上七月廿九號） 
　　▲民庭判决▲丁福德與丁朱氏等因田産涉訟不服第二審判决上訴一案（判决主文）本案上訴駁斥▲沈抑洪與徐黄氏因田産涉訟不服第二審判决上訴一案（判决主文）原判廢棄本案發回上海地方審判廳更爲審判▲邱毛毛與邱寳生爲通行權涉訟上訴一案（判决主文）本案上訴駁斥上訴訟費由上訴人負擔▲胡純甫與姜培元爲租房涉訟上訴案（判决主文）原判廢棄本案發還江寗地方審判應迅予更爲審判▲劉文　與劉兆銀爲身分及田畆涉訟上訴一案（判决主文）本案上譤駁斥上訴訟費由上訴人負擔▲談張氏與談殷氏爲承　涉訟上訴一案（判决主文）本案上訴駁斥第二審訟費歸上訴人負擔 
　　批示▲沈泉生狀一件爲聲明上訴理由書己郵呈大理院請求檢送卷宗由狀悉查提起上訴應以書狀叙述不服理由向原審法院爲之刑事訴訟條例第三百七十八條業有明文規定仍仰即日補呈上訴理由書正　本各一份以便依同條例第四百十一條通知仰即遵照毋違此批▲蔣涵章一件呈請發還歸户册八本以便應用由呈悉本案歸户册八本業經函送大理院核辦候函請大理院先行發還再行發縣給領仰即知照此批（以上七月三十號） 
[江蘇高等檢察廳]  
　　批示　狀悉　候卷到即予核辦此批▲王慶甫狀悉准如所請此批▲唐和尚狀悉准予開釋此批▲王趙氏狀悉靜候核辦此批▲王文象等狀悉己批王趙氏狀内矣此批▲胡晋岐狀悉候調卷核奪此批▲張元吉狀悉所訴是否確實仍應向原縣訴請核辦此批▲陳義廣狀悉本案究竟若何實情候令縣查復察奪此批▲翟文甫等狀悉候令原縣知事查明依法辦理此批▲唐鳳來等狀悉查原牌示是否爲正式判决及内容若何其第二審應否歸本廳管轄來狀均未叙明仰即將該案發生原委及原縣牌示一併抄呈閱看以憑核奪此批（以上七月廿九號） 
　　批示▲王立據訴己悉仰候令縣迅予依法辦理所請提訊或移轉之處應毋庸議此批▲陳發清等狀及抄件均悉候令南通縣知事迅予核辦可也此批▲祝協坤狀悉候送審核辦此批▲朱世清等狀悉姑候送審核辦此批（以上七月三十號） 
[上海地方審判廳]  
　　公示送達（全文在本廳揭示塲公布）第九十三號（刑庭）一件被告人孫仁　因欺詐取財一案（判决主文）孫仁言無罪右仰破肯入孫仁言如　▲第九五號一件王符生與王李氏因　具涉訟一案兹本　定於八月二十四日上午九時爲公開審理日期仰該　傳人遵服依期來　弁　毋自　　特此公示送　右仰被傳人王李氏　　 
　　判决主文（民庭）一件判决易　氏　朱嘉安　因隣上紏葛上訴一案（主文）原判廢棄上訴人祖遺　宏遂絶賣金沙場堤外十九　沙尾古熟田二千五百步由上訴人照舊管業被上訴人等不得要求補找顧蘭生在第一審反訴之請求駁斥原審及本審訟費概由　上訴人等負擔▲一件判决蘇　　與張董　經界糾葛上訴一案（主文）原判廢棄紛事　十六步應爲蘇鍾綽所有蘇　綽其餘之上訴及張　　之附帶上訴併予駁斥兩審訟費由張　　負擔▲一件判决　杏彬與張水根田畆紏葛上訴一案（主文）原判廢棄張水根在第一審之請求駁斥本案訴訟費用由張水根負擔（以上七月二十九號）一件判决張玉書與杜德成因租屋涉訟一案（主文）杜　成應將租住張玉書經租之祥茂行所有上海華安坊第八十四號房屋一　遷讓杜德成應償還張玉書經租之祥茂行至本年隂曆閏五月上之欠租洋五十四元及自本年陰曆六月初一日起至遷讓日止每月十三元五角計算之房租訟費歸杜德成負擔本判决關於杜德成應遷　房屋之部分宣示假執行（以上七月二十八日）（民一庭）一件判决陳煒記訴孫鳳來抵欵糾葛一案（主文）被告人應償還原告人銀二萬二千兩及自本年隂曆正月初一日起至執行終日止按月一分計算之利息訟費由被告人負擔（以上七月二十七日） 
[上海地方審判檢察廳]  
　　▲布告第四五號爲布告事本月二十一日奉江蘇高等審判檢察廳週令第四二三八號開查訴訟當事人在該兩廳分在地居住時　於民刑訴訟之法定期間所應扣除之在途程期業經本兩　遵照司法部十年　八一　號令所定標準分别核定除彚報司法部外合將程期表令發該兩應遵照並即布告訴訟當事人一體知悉此令印發訴訟當事人至滬廳在途程期表等因奉此合將在途程期開列於後布告訴訟當事人等一體知照特此布告計開訴訟當事人在滬廳在途程期上海二日太倉四日松江四日嘉定二日南　二日寳山二日靑浦二日崇明四日奉賢三日　門四日金山三日　通六月川沙二日廳長梅詒穀檢察長車顯承第四七號爲布告事本月二十二日奉江蘇高等審判檢察廳訓令第四二四零號開查民刑訴訟條例業經公布施行所有訴訟富事人不在本兩廳所在地居住時關於民刑訴訟之法定期間所應扣除之在途程期亟應遵照司法部十年八月第八六一號令所定標準重爲釐訂益核上海至本廳在途程期爲二日除彚報司法部外合亟令仰該廳遵照並迅速布告訴訟當事人一體知悉此令等因奉此合行布告訴訟當事人等一體知照特此布告廳長梅詒穀檢察　車顯承第四六號爲布告事本月二十二日奉江蘇高等審判檢察廳訓令第四二四四號開查吳縣地方審檢兩廳定於本月二十一日開始收案所有吳縣崑山當熟吳江四縣上訴及抗告案件該地方廳應收至本月二十日截止在二十一日以後收到者即轉送吳地廳受理至截止收案期前未結各案仍由該地方廳繼續辦結除分令外合仰遵照並迅速布告訴訟當事人一體知悉此令等因牽此合行布告訴訟當事人等一體知照特此布告廳長梅詒穀　察長車顯承 
[淞滬警察廳]  
　　批示　婦人張朱氏批查爾夫張繼增係己革巡警乃敢行兒訛詐情節綦重刻正押候查辦所請應毋　議此批▲婦人馬王氏批查爾夫馬金山串同革瞽張　增訛詐滋事情節綦重正在押候查辦之際所請未便照准此批▲王運發批查該民因爭設水爐滋擾不休當經按照行政處分勒令封閉所請應毋庸議此批▲周斌批己於王運發呈詞内明白批示矣毋庸多　此批▲沈福順等　准即葉警將余桂山提案訊究此批▲吳玉泉張長批准予發還叩即來廳具領此批 
 
 

Page 16

 
 
   
 
 

Page 17

 
 
常識 
（一）投稿本增刋者其材料除衞生法制道德經濟四項外增教育科學宗教市政雜錄問答六項其語涉攻訐個人者恕不登載 
（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標　下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑義藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增刋得酌量增删其字句（一）投稿不登載者原稿恕不發還 
[成功百訣十二版]  
　　沈有乾君成功百訣兹經本館十二版每間仍收回印本銀五分外埠函購加寄費一分售書處本館營業部寄售處中華職業教育社中華書局 
常評 
[國會議員之試騐] [  箴]  
　　今者萬目睽睽無不集視線於國會議員矣則八月一日以後正國會議員受試驗之時也 
試問國民意中尚有信任國會議員之意乎吾不敢知也果國會議員而能得國民之信任者則在未解散以前宜早有所表見矣今日之恢復國會不過舍此别無辦法姑再以此試驗議員耳若再不能滿國民之意則國會之前途可知矣 
凡事之成敗均非由局外者成之局外者敗之無一不由當局者之自成當局者之自敗自敗之機必由於自擾吾祝國會議員之勿再自擾也 
衞生 
[學校衞生中防免冶游之商榷] [  鳳賓] 　　 
　　男女交際日多一日乃世界潮流所致不能阻止也而不自檢朿者每易沾花柳病近來學生等竟亦涉足花叢得花柳病者時有發見學生乃受教育之人應具自治力何能厠身花柳界是乃教職員之教導未周管理未當或家庭教育之疎忽所致我人所當猛省者也 
書店中之劣等出版品往往誘人誤入迷途品行不端之朋輩每每牽引子弟尋花問柳劣書損友二者均能貽害靑年此外尚有大言之廣告如包醫毒症與藥科之售賣輕信之者恒受其愚弄也 
靑年之得花柳病者其自身旣受惡影響又可因病而變爲低能之人致缺乏自治力家庭社會俱蒙其害商業中捲逃之輩政界上賣國之奴以及社會中陷害朋友之流苟能考察其體質吾恐什之八九己直接或間接沾染花柳病之毒否則其自治力何致如此缺乏哉 
今吾人對於學校生徒旣不能日夜管理禁絶其劣等行爲又不能强制其肉慾故不得不鼓勵「自動的衞生」蓋導之以政齊之以刑民免而無恥不如導之以德齊之以禮有恥且格「之爲愈也」 
吾人所賴以生存者乃智識智識乃立身行道之明燈故靑年在學齡中宜授以防免冶游之智識花柳病之危害以及個人衞生之重要使某明曉種種保護身體之學理在中小學校中國文修身教員宜特别注意於此防病之要點晨鐘暮鼓時雨春風收效最富在中學以上之學校中宜有課外講演得面命耳提驚心觸目之訓誨亦可收效也在家庭中父兄叔伯均宜隨時留意傳播關於兩性正當的教育與其秘而不宣母寗開誠布公使靑年知曉一切衞生學理 
　　父兄師長苟欲愛護其子弟宜通力合作栽培其自治與自覺之心以鼓勵其「自動的衞生」實爲防免冶游中之一要法也 
[六月素之斟酌] [  萱百]  
　　衞生以素食爲宜當世名流學者之主張素食者時有所聞徒以食慾不節傾向素食主義者尚少則竊謂師其意而斟酌用之宜莫如夏令矣 
蘇城奢靡爲各地最飲食一事頗極口腹之慾惟於舊秝六月則全城多素食者歷久風俗自成習慣創始不知何人其爲對於衞生而發殆無疑義此則可取以爲法也 
今略述夏令食慾不節之弊恣意口腹貪食魚肉無論暑天魚肉多易於腐敗或有特别之寄生害蟲者食之最易致病卽所食魚肉無上述之害而佳肴羅列食之每每過量盡熱夜凉肚腹又易受凍而泄瀉嘔吐等病往往因之而作若夫素食則如上種種之弊可以免除且素食比魚肉易於消化夏日人每貪逸消化較遲則食欲略節尤所宜矣 
惟蘇城六月素畫然一個月自六月朔日起晦日止無斟酌伸縮也竊謂暑氣之盛必不畫然在此一月中則前而五月後而七月亦可隨天氣而仿行之或六月中天氣忽有數日之凉則雖偶食魚肉檢其無有不合度者亦正無妨不必如迷信之確守此六月一個月也推而至於平時不在夏令亦可略師其意肉食素食相閒行之則於衞生一事必有小補蓋總之不離乎略節食慾嚴防過度之意也昔人有言病從口入而醫家所列方案來食爲息之病十有五六未見有寡食致病之方案也因說六月素而并及之（乙種酬） 
經濟 
[商業問題之研究（續）] [  吳東初]  
　　零購學（五十八）競爭進貨（二）友誼的競爭 
美國某城有雜貨店十餘家營業範圍彼此大同小異凡一種貨品一家售賣卽其餘各家亦部售賣平日彼此來往感情極稱濃厚並組織一種同行會議每星期聚會二次地點各家輪流挨轉討論生意方面各種改良事情而於進貨方法特别視爲重要一似各事均公開彼此絶無欺詐大有「有飯共食」之氣概各家營業均甚優美買客信仰之心甚殷各有各的主顧惠然降臨此蓋本篇所謂之友誼的競爭也 
由前所言之反對方面則爲仇恨的競爭無論進貨或賣貨暗中皆蓄有損人利己之思想猶憶吾前於滬上馬路某鞋店購鞋同時忽來一客手携女鞋一雙另欲購男鞋一雙該店櫃友接談之下見該客所持女鞋詢以何價購得曰兩元櫃友遂謂本店同樣貨色只須一元五角足矣吾聞其語復視來客之臉似露懊喪悔未向該店購也 
吾人對於此種競爭不言而知其爲同行嫉妒若該鞋店者用意在損害同行之名譽使本店可多做一筆交易也兹於二店之鞋料是否相同姑不加以深究僅於鞋價而論宜若不應相差如此之鉅然吾人於此種事實或自身未嘗經過而於他人之經過當不無聞見之者則是此種經騐爲極普通爲使人易於懷疑也按吾國商人通病最喜道人之短前誇己之長揆之正當競爭實不相宜也 
吾曾言競爭二字在進貨人所當注意者不在賣價較賤於同行而在同一賣價之貨而貨質能較優於同行也惟能如是則久而久之買客自能識别而本店營業鮮有不發達者總之商業競爭爲勢所難免不過同行自始即當認定方針如果捨友誼的競爭而專務仇恨的競爭其結果爾詐我虞迨至一家站立不住别家亦將難保非然者一家有生意做大家亦有生意可做市面不致無故擾亂即買客心理亦樂於循守常軌之交易也 
法制 
[債務抵銷之要件] [  吳子雍]  
　　抵銷者二人互有債權互有債務各自以其債權充債務之清償使同時消滅二人債務之方法也古今中外皆承認之爲債權消滅之主要原因焉惟抵銷有抵銷之要件非任何債務債權咸可抵銷也然則抵銷之要件有幾曰有三第一須二人互有債權及五有債務第二須二人之債務有同種之標的第三須二人之債務同至清償之時期蓋二人不互有債務及互有債務其無從而抵銷也固矣卽二人債務之標的不同及清償時期之未經同到亦皆不得抵銷以致損及當事人之利益也故債權之抵銷必完全合乎上列之三要件而後始得以云抵銷焉（乙種酬） 
道德 
[求志軒偶感錄] [  樓明遠]  
　　塗牆抺璧即無公德心之表現 
廢娼運動當以戒嫖運動爲先 
淫書穢曲墮落人格之源 
最重要之需費除衣食住外就是買書看報 
若想做官發財不如攔路打刼 
養婢納妾制度不宜見於共和國家 
眞正朋友於患難時知之 
教養子女亦是社會服務之一 
自殺與積　仍現在靑年男女二大罪惡 
職業就是財産 
眞學問無非練達人情 
天下不如意事十常居八九總要毅力堅持之 
以富驕人者必有以貧諂人之一日 
國破則家亡一切外交當由全體國民負責 
訟則終凶 
凡事祇求問心無愧 
蕩檢踰閑非活潑之謂 
學問愈高深心氣愈和平（乙種酬） 
科學 
[石灰] [  劍芳]  
石灰（lime）爲氱（oxygen）與鈣（caloium）化合之白色無定形固體化學上名之曰氱化鈣（calciumoxide）以高温度熱之則發明亮之光曰石灰光（limelight）石灰除電爐外不能溶解市上所售之石灰以石灰石（Limeston）用强火力燒之即得 
　　CaCo3（Limestone）↓cao（lime）＋co2石灰遇水卽化合爲水酸化鈣（Calciumhydroxideo2 
　　ＣaＯ＋Ｈ2Ｏ↓Ｃa（ＯＨ）2 
石灰與水有極大愛力故可用以爲乾燥劑又因石灰爲强性鹻類故田中遇有酸味時可用之以中和石灰又可用以造玻璃及工業上用品（乙種酬） 
問答 
[答吳厚夫一] [  譚郁庭]  
　　建房木料中多生一種嚙木作聲值夏尤甚其響度甚匀如錶韻然惟聲細而小必借木質之韻以傳故聲若東若西而莫辨其所在北方人習聞此聲頗不爲怪至云傢具移動之聲全是因疑心而發生誤會燭之旣未移動奚有發聲之理亦或木器感夏令之熱度過高脹裂有聲疑爲移動亦未可知僕素研究鬼學稍明其理此事與鬼無關可以斷言語云見怪不怪其怪自敗希君向物質學上研究之幸勿自疑而自擾也 
[答吳厚夫二] [  半仙]  
　　貴宅聞有小木魚聲者此係一種虫類因其形類似棒棰故俗稱（棒棰虫）體灰黄色有暗黑點其首一昻一俯即作響一次伏藏於屋頂深密之處至於立東聽之則在西立西則在東此係聲浪傳播故不易得其確處若欲知該虫之所在須將門户密封使聲音不易四散再用小竹桿擊其響處如響立止卽得該虫之所在矣如在深處不易尋覔可用椿樹葉燃燒以烟薰之亦效昔時鄙人舊宅亦有此虫即用此法而獲除之矣其器物移動聲另爲一事非鄙人所敢妄論者也 
 
 

Page 18

 
 
   
 
