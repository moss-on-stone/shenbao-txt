# 1921 - 135 - 4917330

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[眞相漸露（冷）]  
　　政府與疆吏之間疆吏與疆吏之間至於今日而眞相漸露矣其一則以互相敷衍之時期己過臨散之時不能不一吐其衷曲而有不能並容之地也其二則以各種也有此二故故今日所傳之各種齟　特其發軔之始而以後必且有加無己也 
况乎又有一層更爲將不歡之根原者蓋以此京津間會議之程序依所傳之消息觀之大抵係以先易後難爲原則故最先之所謂種種解决者特其至易之事至内閣問題而較難矣至張勲問題而眞入難境矣然其後必尚有問題而其難又必更甚及至難者無法敷衍則以前之所謂不難者又必全行推翻矣此則可於今日漸露之眞相得窺一二者也 
[命令]  
　　五月二十日大總令内務部呈准察哈爾都統張景惠咨請任命周德鈺調署豐鎭縣知事應照准此令 
　　又令　内務部呈准署江西省長楊慶鋆咨請任命邵賢南爲省會警察廳警正應照准此令 
　　又令　内務部呈請將京師警察廳試署警正蔡元鄭際平免去本職均照准此令 
　　又令　内務部呈准江蘇省長王瑚咨淞滬警察廳警正趙維祺另有任用請免本職應照准此令 
　　又令　王營孫遵　謝天錫錢庭均爵均給予三等文虎章羅星衡給予西等文虎章此令 
　　又令　兹修正管理封廟條例公布之此令 
　　五月二十一日大總統令交通部呈司長鄭洪年懇請辭職鄭洪年准免本職此令 
　　又令　調任王景春爲交通部司長此令 
　　又令　任命劉景山署交通部參事此令 
　　又令　外交總長顔　　呈請任命馮祥光爲厦厦門交　員應照准此令 
專電 
　　北京電　一使昨談話失歡張己至站爲徐靳專員挽回聞某使言援蒙費領到而不出兵且主和蒙中央太對不住其他疆吏靳竭力慰之某使不耐故言出京張勲問題曹使始終未允且曾謂東海曰張勲一出北洋諸將恐非總統的人請三思眞相如此 
（二十二日上午十二鐘） 
　　北京電　張勲熱察綏三區巡閱令經鄂王調停徐有允下意惟姜調長參謀須去電徴同意俟得復發表（二十一日下午七鐘） 
　　北京電　政府對籌餉用人兩大問題無法解决故三使被留日内尚難出京（二十二日下午二鐘） 
　　北京電　財李有定二十三就職說次長楊壽枬己提出（二十一日下午七鐘） 
　　北京電　李士偉定明日就職何豐林有電賀李覆含就意 
（二十二日上午十二鐘） 
　　北京電　陸洪濤電賀蔡成勲長陸說者謂係誠意其他省分來電寥寥（二十二日上午十二鐘） 
　　北京電昨靳催蔡成勲就任蔡因第一師統屬問題尚猶豫但下星期一二可接任（二十二日上午十一鐘） 
　　北京電　　王占元向政府交涉鄂省每月代發軍費七十萬元實屬不能支持堅請將第七第八二十師等調離鄂境（二十二日上午十一鐘） 
　　北京電　政府催馬福祥到任馬今日見東海請示約四五日出京赴任（二十二日上午十一鐘） 
　　北京電教范决絶不幹靳意命交張暫兼（二十二日下午二鐘） 
　　北京電　參謀部因欠薪無着提總辭職（二十二日下午二鐘） 
　　北京電　院二十日函交部教育費閣議决定撥付八校迄今未開課薪水應停發中小校現己開課應如數撥給（二十二日上午十二鐘） 
　　北京電　交部號（二十）電京漢路局速籌解三十萬待用同日向京奉局令解七年長期公債一百萬待押（二十二日上午十二鐘） 
　　北京電　中英公司方面消息唐榆雙軌續借一百萬鎊政府己决定今日開始談判（二十二日上午十二鐘） 
　　北京電　鹽署函交部春運緊急塘沽等處集鹽六百車未運請飭路局多派車輛裝運（二十二日上午十二鐘） 
北京電　院函財部幣局希速定幣制　劃一辦法以免輕質銅元擾亂市面（二十二日上午十二鐘） 
　　北京電　優林過津時爲津關扣留一車内有三俄人無護照優由奉電京擔保部電交涉員核辦（二十一日下午四鐘） 
　　北京電　張作霖函政府請再交涉道勝紙幣哈埠現洋充足應禁用此項紙幣（二十一日下午四鐘） 
　　北京電據報駐湘滇軍决定全部返粤己經李烈鈞與湘商妥 
（二十二日上午十一鐘） 
　　北京電　桂陸電據前方林司令飛報肇慶進攻至悅成卽與桂防第一軍接觸交戰五六小時雙方互有死傷嗣經封川第二軍接援遂將粤軍先鋒擊敗向祿步退却我軍進至楊柳因子彈過少未敢深入（二十一日下午一鐘） 
　　北京電楊增新電院迪化道勝行開辦水力電燈沿街竪桿牴觸我國取締電氣條例己令交涉署禁止（二十一日下午四鐘） 
　　北京電　新楊電據張道尹電稱遍查各屬己無俄人埋藏軍火情事惟北口一帶潛伏俄舊黨極多首領爲旣布尼陶夫及載桑同隷謝米諾夫舊部時出爲患請示應付辦法（二十二日下午七鐘） 
　　北京電　吉孫電百草溝頭道溝奉天街六道溝等處日警現經迭次交涉己停增添據陶道尹報告日本又在延琿附近加派武裝警士名爲保護僑民實則監視商民與韓黨勾結除飭該處防軍嚴防各地居民特别行動外並與駐奉赤塚領事父涉撤消特聞 
（二十二日下午七鐘） 
　　北京電　吉林賓州爲匪包圍省城派兵往援（二十一日下午四鐘） 
　　北京電　朱啓鈐十七日離巴黎赴意京（二十一日下午四鐘） 
　　北京電　閣議閩實業廳長李厚恩改實授奉直肺疫獎案照七年防疫獎卹條例辦理贛水利籌備處改爲分局吉會路督辦權量丁憂免職以陸夢熊斷均通過 
（二十一日下午七鐘） 
　　北京電各省區自治聨合會午後三時開會結果（一）對行政會議表示不信任電各省議會撤回代表（二）促趒從蕃履任（三）電各省教育會向政府力爭維持國立八校 
（二十一日上午十七鐘） 
　　北京電　王揖唐代表賈鴻鈞經奉軍捕獲後己交執法科審訊 
（二十一日上午十七鐘） 
　　天津電　張勲召舊武衞軍征庫聞一月内可得三十萬現各軍官來津極夥均錄記候傳 
　　天津電馬（二十一）晚齊耀珊來津接眷並致函浙盧疏通選政 
　　天津電遠東運動天津裁判員定梗（二十三日赴滬以上二十二日下午十鐘） 
　　漢口電孫傳芳請裁施宜警備司令施宜防務由趙使榮華接替　　漢口電　贛省在漢募兵三千五百名己運一千五百名往潯 
　　漢口電鄂東匪首僞都督蔡旺巧（十八）在武穴被擒己押解來省 
　漢口電武昌高師因校費無着箇（二十一）罷課教職員推代表二人學生代表四人赴京請願維持 
（以上二十二日下午四鐘） 
公電 
　　川邊陳遐齡電　各報館均鑒竊遐齡本日由雅啓行甫抵觀音堡即接康道尹發來十萬火急電稱據向劉兩營飛報本軍赴援巴理之馬向劉三整營於四日前行至提茹安良壩地方被番匪三千餘名死力截我去路該營長等因赴援情切奮勇進擊馬營長世周身中三槍登時陣亡我軍距今己激戰五畫夜雙方傷亡甚衆因戰鬭未停故人數無暇查稽糧彈盡絶請設法飭運等語職道查署中欵彈糧俱早告罄早己電陳在案時機危迫至此究竟有無接濟乞速示遵各等情據此遐齡覆查自來番匪入寇匪衆槍利未有如此次之甚者前線部隊糧彈俱早告罄業經迭次泣陳即遐齡本日親帶出發之援隊每兵僅負米糧數升挾銅幣四百文困難至此戰守何憑務懇我大總統院部畛念國防危在旦夕速撥急欵六十萬兌邊并懇先電王巡閱使大漢廠就近迅撥七九彈一百萬發并將前懇加發各種槍枝尅日飭交代表陳啓圖押送來鄂託入川兵輪搭運至渝嘉等處己派本署向冒兩參謀不分晝夜接運來邊以解倒懸至巴理吉凶因道阻無從探悉遐齡除率軍兼程前進外特電飛陳立待覆命川邊鎭守使陳遐齡叩五月灰午印 
　　赤塔江亢虎二十日來電江亢虎星期二日到赤塔由赤塔政府接待現赴莫斯科參與大會赤塔總統克拉斯諾志柯夫擬二十五日起程往莫斯科優林任外交總長二十四日可到赤塔閣員史克伏斯基氏被派往北京與華盛頓 
太平洋路透電 
[北京電近狀紀]  
　　二十二日北京電　路透電社由官塲探悉外間所傳奉直系行將决裂之消息實屬不確大局今仍安靜三使遲遲離京僅因某項財政問題尚未解决之故 
[日韓工人互鬭]  
　　二十二日東京電昨日午後山梨縣神金村日韓工人决鬭死傷共二十餘名蓋有工廠之日本工人二百名韓工人三十名集觀角力等戲因爭勝負互起衝突某韓人即以炸藥一枚擲於人叢中死傷多人後由軍警馳至恢復秩序 
 
 

Page 5

 
 
   
 
 

Page 6

 
 
世界路透電 
[德國厲行協約國通牒]  
　　二十一日柏林電　當道宣布履行協約國哀的美敦書之切實計畫内有賠償出口商因協約國徴收德貨出口稅所受損失辦法德政府且從事交還前在戰時所奪協約國之鐵路材料第一批貨車五千輛業己交出 
　　二十日柏林電據半官消息德政府己於協約國所定第一限期（五月二十日正午）前履行協約國哀的美敦書中開關於解除軍備之條件 
　　二十一日巴黎電　協約國前致牒德國　要求（一）德國承認協約國所開准許製造軍火之各廠名單（二）於六月三十日解散德國自衞之團體德總理韋士博士今己以德國覆文通告協国約國國際監督委員團主任諾萊特將軍文内承認協約國之要求允减省製造軍火之廠所拆毁東北兩面之砲台解散特别軍務局文内又稱德政府己在協約國所定限期前（五月二十日）發表必要之訓令矣德國國民黨各報對於此覆文頗不滿意著論病詆韋士博士博士曾向德國某新聞記者述及巴伐里亞之解除軍備謂彼信該問題殊易解决德内閣現正考慮所將所交衆院之議案豫紏該案必能應付協約國之要求 
　　十九日華盛頓電政界對於德政府接受協約國賠償條件之决議表示滿意如協約軍占據魯爾區域則美國將嚴重視之美政府某經濟家稱德政府旣有此决議世界經濟可望恢復美政府將因此考慮凡與美國對外政策之發展有關之各種問題並將爲美人謀共同機會與世界各處美人權利之承認 
[上西萊西亞問題]  
　　二十一日巴黎電法政府己收到英國關於上西萊西亞問題之牒文此文由英外相克松貴族於昨日交與駐英法使 
　　二十一日倫敦電　柏林所接英國陸軍部己令來因倫英步兵旅及騎兵中隊從役於上西萊西亞消息己由當道否認 
[埃及之大騷亂]  
　　二十日開羅電昨日因傷殞命之暴動者一人於今日出殯後復發生暴動羣衆攻擊警察互鬭三小時之久當道乃調埃及騎隊出而鎭壓現信罷工者死三人傷十一人衆並以石擲擊歐人路透訪員亦險被毆辱 
　　二十日亞力山大里亞電　埃及國民黨終日示威擁護其領袖柴洛爾氏因而釀成暴動死英警察一人暴動者一人 
　　二十一日亞力山大里亞電昨日暴動共死七人傷三十人 
　　二十日開羅電内閣公署附近發生劇烈之暴動蓋因有極端派之人希圖阻止埃及代表團赴倫敦與英政府談判埃及自治問題所致示威者以棒石及盛砂之瓶擲擊警察傷警察所乘之馬三十匹警察奉命不許開槍致有多人身受重傷暴動者死一　人傷數人 
[澳相之英日續盟論]  
　　二十二日倫敦電　澳洲聨邦首相休士氏昨夜發表關於帝國政策甚重要之演詞略謂帝國大會之召集專爲討論帝國之海防按殖民地對於帝國外交政策本無發言權蓋對外政策繫於英國氖之海軍故殖民地無置喙外交政策之理由也今英國執政大員以戰禍成於外交政策始承認將來對外政策商諸殖民地並明白布告海軍經費英國不復能獨自擔任各殖民地必分任之英國此項要求極合情理帝國海防無論計畫若何要必籌及太平洋之防務此層與澳洲極關重大吾人與現患人滿之東方相距甚近故於東方民族之所爲不能漠然視之吾人必使吾人之行爲與見解不爲東方人所誤會因東方人乃吾之鄰吾人願與安居樂業也澳洲海岸線之長三倍於美國澳洲之存亡繫於帝國充分海軍之有無世界將來希望在英美聨盟而吾人之困難亦即在是蓋澳洲安寗賴英日盟約之賡續而英日盟約則爲美國所忌也英日盟約必以一種形式賡續之如視爲適當必由將來之帝國大會修改之而使此約可爲英美日澳的接受以余思之此非不可解之事余以爲澳洲利益在此約之賡續也日人欲在美國享有入境置産之權此即爲美國之困難點澳洲對於此事亦與美國同一態度但日人不宜謂吾人輕視之其實吾人固欽美日人之忠勇並承認日人之功績不過吾人有吾人之觀念而日人有日人之觀念耳澳人甚願與日人同享太平共敦友誼此余望日人明白了解者如日人指摘吾人之舉動則未免不近情理蓋日本不許外人在國内置産並不承認日人之己入他國籍者爲脫離其本國籍之人也美日間之齟　其總因即在此但此種事件當可爲嗜好和平之國所糾正澳洲天職在用其所能爲之種種方法以籌出一種辦法向使英日盟約以美國所可依允之形式賡續之澳洲固願盡力以保持日本之友誼但澳洲與美國不能熟視太平洋海軍之爭雄而不覩其重大之危險是誠澳洲徘徊瞻慮者也海軍爭雄將使有關係各方面浪用其財政而間接之影響且遍及全球休士末稱英帝國當爲維持世界和平之最有力份子將來和平屬望於法英美三國間之了解若國際聨盟則運用爲難殊形笨拙云云 
[美航業罷工近狀]  
　　十九日華盛頓電全國航業罷工之代表己授權工部總長接受彼所以爲正當之減資辦法 
　　二十一日紐约電罷工人於今晨愛葵台尼亞輪船入港下椗時環圍埠頭詈駡船上投効之管事員役並以磚石擲擊警察警察向空開槍驅散示威者旅客均安然登岸按該船有投効執事員役一百五十人 
[叙利亞之展覽會]  
　　二十一日巴黎電　叙利亞之倍魯特城數日前舉行展覽會法政府特派前閣員大衛氏爲與會代表兹據大衞氏報告會塲之法國部組織頗善法商送物陳列者逾一千二百人交易頗旺法國紡織品尤爲人歡迎法商至此乃知叙利亞經濟上發展之機會 
[各國近事記]  
　　二十一日巴黎電法國占領事司令部己移至杜塞爾道夫 
　　二十一日亞姆斯特丹電　有人籌議以資本九千萬金佛洛林組織爪哇電車公司如有必要尚將邀英人入股　　十九日紐約電　據日本海軍委員團主任聲稱日本海軍部己與紐約造船公司簽定合同定造二萬匹馬力電氣行駛之大船一艘該公司總董包爾温氏謂許多年日本從未在美國定造船隻此次實爲創舉 
　　二十一日巴黎電日太子五月杪可抵巴黎受巴黎正式歡迎後即將赴比荷兩國大約尚擬游意謁見羅馬教皇 
[國外要聞]  
[德國特約通信（王光祈三月二十八日）]  
　　世界經濟重心之移轉 
　　此次歐洲大戰其影響及於全世界若以人類全體而論當然爲空前未有之損失若以參戰各國而論其一方面因受戰事影響而大遭損失者固屬不少其他一方面因受戰爭之賜而大獲其利者亦所在多有即就經濟一項而言大約可分三類 
　　（甲）經濟上之失敗者戰勝國中如法意等國戰敗國中如德奥等國是也 
　　（乙）經濟上之勝利者如美日兩國是也 
　　（兩）經濟上之得失各半者如英國是也 
此次戰爭結果其最足令人注意者即爲世界經濟重心之移轉昔日中歐各國工業大興資本雄厚爲歐洲大陸之重鎭今者資本勢力漸集中於西歐之英倫更由英倫而西以集中於美國日本昔日歐洲文化係由亞洲經地中海而至歐洲大陸再由歐洲大陸而至英倫而美國而日本而中國其經過路線皆係由東而西今日經濟重心之轉移亦遵循由東而西之路線吾中國其爲世界經濟重心最後移轉之一地乎抑爲各國經濟勢力最後集中之一地乎 
　　中歐各國資本勢力旣己逐漸西移於是中歐各國經濟界情形遂有反客爲主之勢换言之昔日中歐各國之以資本勢力向世界各地發展者今己變爲世界各地之資本勢力向中歐各國發展不但中歐如此即東歐獨樹一幟之俄國亦難逃此例此種經濟重心之移轉影響於歐洲各國政治者甚大即歐洲工人好談之階級戰爭亦因此而發生急劇變化不似前此之單純矣此種外國資本壓迫之情形以中歐各國爲最甚記者當於下次通信詳述之兹所述者爲經濟重心移轉之大勢 
　　德國在歐洲大陸爲新興之國半世紀以來工商發展政治修明在歐洲經濟界上爲重鎭漸與久爲世界經濟中心之英國分庭抗禮法國工商業雖不若德國之猛進然亦頗能維持歐洲强國之地位故在歐戰前言歐洲經濟者必以英德法三國並舉餘子碌碌不足道也自大戰後德國爲戰敗之國經濟瀕於破産固不足怪即所謂戰勝國之法國而經濟上之失敗亦正與德國相同吾人試一觀察法國戰前戰後之存金數目便可知其損失之巨初不讓於德國矣當一九一四年法國有存金二萬萬八千五百萬鎊現在只有存金一萬萬四千四百萬鎊前後相差一萬萬四千一百萬鎊此即法國戰中之損失也德國在戰爭中之損失據德報紀載其數爲一萬萬二千六百萬鎊與法國之損失相差無幾故德法兩國專就金融一項而論幾不能維持歐洲經濟界重鎭之資格矣面况戰後工商停滯又遠不如英美日本諸國乎 
　　歐洲所謂三大强國之德法旣不能維持歐洲經濟界重鎭之資格則歐洲經濟之重心當然集中於英倫固不待言英國存金在歐戰時雖略有損失然爲數無多據報紙所載其數如下 
　　戰前存金一萬萬六千一百萬鎊 
　　現在存金一萬萬四千六百萬鎊 
　　其不及戰前之數一一千五百萬鎊 
據右表觀之足見英國魄力之雄厚恢復之迅速矣英國損失之存金旣遠不如德法兩國之巨他方面又取得德國海外市塲而代之故贸易因而加增所謂失之於存金者今又得之於贸易據德人最近調查 
　　戰前英國贸易總額與毆洲大陸贸易總額相較其不及之數爲六千八百三十萬鎊 
　　戰後英國贸易總額與歐洲大陸贸易總額相較其超過之數爲二萬萬七千九百七十萬鎊 
　　由此觀之英國在歐洲之經濟地位較之戰前尤爲鞏固然英國在歐洲方面雖仍爲歐洲經濟界之重心若以世界經濟重心而論則英國又須遜讓美國一籌 
　　美國在一九一四年存金爲三萬萬七千一百萬鎊現在存金爲四萬萬四千五百萬鎊超出戰前之數爲七千四百萬鎊若以商船而論在戰前爲二○二七○○○噸現在則爲一二四○六○○○噸其增加之速度實可謂駭人聽聞 
　　吾人若再檢查美國戰前戰中戰後之出口超過入口表更可以發現美國年來經濟發逹之次序譬如 
　　一九一四年出口起過入口之數爲四萬萬三千六百萬元 
　　一九一五年爲十萬萬九千五百萬元 
　　一九一六年爲二十二萬萬六千五百萬元 
　　一九一七年爲三十五萬萬二千一百萬元 
　　一九一八年爲二十九萬萬七千二百萬元 
　　一九一九年爲四十萬萬一千八百萬元 
觀右列一表便知美國現在出口超過入口之數較之戰前約在十倍以上美國加入戰爭時雖略爲减少然自停戰以後又大爲　加此種氣魄又超出英國之上故記者謂世界經濟重心現己由英倫而西渡大西洋以集中於新大陸也 
　　雖然吾人談世界經濟重心美國雖可首屈一指然吾人萬不能不一觀東鄰之紧近情况蓋日本年來經濟之突飛猛進亦頗有令人驚騐之處譬如 
　　（甲）原料品之輸入戰前爲百分之十戰後爲百分之四十五 
　　（乙）熟貨之輸人戰前爲百分之七十五戰後爲百分之四十一 
　　（丙）原料品之輸出戰前爲百分之五十八戰後爲百分之四十三 
　　（丁）熟貨之輸出戰前爲百分之十三戰　爲百分之五十四 
觀此則知日本原料品之輸入戰後實多於戰前熟貨之輸出戰後又多於戰前基工業之發達可想而知即以玻璃一業而論戰前爲德國重要出口貨之一戰後己由日本起而代之日本國内玻璃工廠己由四百六十三個增至八百二十二個今日日本之於歐洲己不是消費者而是供給者歐洲人之於日本己早爲注意而况太平洋兩岸之風雲又正如潮高起引人注意耶故現在談歐洲經濟重心者不能不及英國談世界經濟重心者不能不及美國日本吾更望談將來世界經濟重心者又不能不及此可憐之中國 
[美國通信（蔣乃曾）]  
　　美國教育之狀况談 
　　吾等此行宗旨在以平日所習聞而未得親見者欲繞地球一周爲實地之考察舉共適用於我國而切近易行者備將來回國與邦人士參考研究之資自登新大陸後計歷十七州參觀各種學校及博物館美術館圖書館動物植物園標準局公園等處又與名教育家接談大有山隂道上應接不暇之勢現於美洲略告一結束將渡大西洋赴歐洲各國考察預計暑假以前告竣回國兹先將美國教育之狀况拉雜書之如左 
　　（一）全國教育權在下不在上之原因美國中央無教育部僅設教育局爲統計機關各省有省教育局權限以紐約省爲最大對於全省學校得以實行監督並有甑别教員考試學生之權其餘各省近雖間有自辦大學然對於各地方教育泰半僅負提倡指導之責或支配各校補助經費其直接辦學操教育行政實權者全在地方教育局地方教育局由董事組織少則三人多至九人或由官廳委任或由人民選舉均無給職不直接辦事另聘負教育時望者一人爲總視學畀以辦事行政之權遴委副視學及各科主任分任治理局事遇有重大事項交董事會或地方議會公决不特中央未能顧問即省教育局亦僅有調查之權此以美國地方政權皆在下而不在上故教育權亦各集於地方教育局聞近年以來常有人在國會提議設中央教育部或者將來亦有變更未可知也 
　　（二）大學中學男女同校之原因美國小學男女固皆同校而大學中學亦莫不皆然甚至師範學校女生幾占全數轉似另設之女校則以女子人人求學其肄業中學以上者並不少於男子現在社會種種服務如郵政電報公司局所之書記司事等職多數皆用女子甚且供職於官廳議會法院者女子亦甚不少男女用途旣無區别則在求學時代自無男女分校之必要且學校大都無寄宿舍上課始各來校課畢則皆出校學生方競爭學問之不暇又何嫌疑之有故各地推行無阻然亦有絶對男女分校者則以此非關於重要問題尚無足梗教育之進步耳 
　　（三）中學校辦選科及注重職業之原因一美國小學修業期八年中學四年近有人倡六三三制以小學第七第八及中學第一年學生另設一種學校爲初等中學使入肄業與吾國高等小學相仿而程度略高中學校修業期因減爲三年現己試辦者什有二三凡此三年或四年之中學校内其辦選科及注重職業者近益加多每校經費恒在十萬元以上學生大都千餘人同程度者之班次多故分設選科尤易近以美國工黨勢力最大尋常工價每日可得十元以上幾與大學教員相埒其次商人每日所人亦有五六元事浮於人與我國人浮於事者適成一反比例且欲習普通職業之學生别無中等工商學校如所謂甲種實業者祇有中學校可入肄業於是中學校内不得不分列種種職業科大概以木工鐵工機器工爲最多與預備入大學之普通科同校教授又恐學生多費時間乃更規定少數科目使之選習甚或許其半工半讀俾同時服務於社會無非利用時機供給城要此在美國今日之情形則然也（未完） 
國内要聞 
[新内閣仍未完成]  
　　新内閣閣員截至昨日（二十日）止財教陸三部仍未就職李士偉雖己來京然以下列各原因不敢冒昩嘗試（一）輿論之攻擊（二）節關財政之困難（三）某國資本家鑒於我國民氣之激昻己非正式的表示决不單獨借欵以上三項尤以最末一事爲李之致命傷其猶豫不前實基於此然聞其擔任二十天之口頭承諾並未取消大約日内總須上台一試昨日宴請靳及各重要人物李氏當筵宣言謂感於元首及揆座盛意擬暫時擔任以一月爲假定期限又連日拜謁曹張王三氏聲明財政困難情形若倚賴借債度日實非所願而後此希望仍在三使表率軍閥爲有力之維持意指照解國稅節省軍費等事而言聞曹張等均口頭允諾至財次一席外間擬議較昨日尤多賈士毅趙從藩均有呼聲但當局意旨此席總歸諸夾袋中之人物故所傳未必可靠陸軍蔡成勛辭呈批留後曾於巧日由天津電呈府院謂奉令謬總戎權當以病體不支懇辭在案奉令著勿庸議惟匪材難膺艱巨惟有再懇收回成命等語其堅决之意可以概見但因金保康赴津敦勸結果己於昨日上午九時餘專車來京蔡氏前日要求以第一師調駐南北苑歸其就近統轄當局業有酌量容納之意大約第一師師長一席將以該師第一旅長楊以來升署但此問題雖告解决而蔡氏到任之期仍未確定或者蔡再須與直系首領從長計議也至教長范源廉早己挈眷出京臨行曾留函與當局謂舊閣員資格因恭奉免職令而消滅新閣員資格旣未就職而亦喪失是以不必提照例之辭表云云當局相需甚殷昨日又派王章祜赴津促駕惟范氏辭意堅决恐未必如陸次金保康之能把總長請回耳 
[中德協約己簽字]  
　　兩國邦交正式恢復 
　　中德恢復國交問題醖將近一年去秋德國派遣全權代表卜熙爾君與我國外交當局磋中因安福政變停頓月餘始得繼續進行完成協約到昨日（二十日） 
　　正式簽字之時止曾經過會議五十餘次有紀錄者逹四十三次在未簽字以前均爲非正式之會商其地點在外交部所附屬之同文俱樂部德國方面爲卜熙爾代表華根納副之我國方面則爲外交部王參事（景岐）及張參事協約草案係以我國曾向捷克代表提出之草案爲藍本（按捷克係歐戰和約所産生之新國曾與我或提議通商問題因我國所提草案該代表意見相距過遠迄今停頓）開議以後我國首先注重之點爲取消領事裁判權並不得内地雜居關於第二層曾稍有爭議餘皆順利進行至將成立之際又因德産問題遷延不决者數星期嗣即通過於閣議外交部以通過閣議案呈請總統鑒核奉指令派顔外長與德國全權代表正式簽字此中德協約成立經過之情形也 
　　昨日（二十日）上午十二時德國全權代表赴外交部與顔外長雙方答字依外交慣例簽字畢則舉一觴以以祝兩國國交之親善顔外長爲簡單之祝語希望中德兩國今後通商關係日臻圓滿德代表亦如之並盛稱我國方面所派磋商人員之適當（指王參事等）中德邦交遂自此恢復矣 
　　至協約及其附件之内容與本報十三十四兩日所載者無甚出入昨日外交部於簽字後卽汕　一份爲非公式之發表兹爲重錄如下「中德兩國問之邦交及通商關係因本日午刻協約之簽字己經恢復德國並向中國具有聲明文件允認取消在華之領事裁判權擔任向中國履行凡爾塞和約中中國部各條欵之義務表示德國不能將從前在山東所享之一切權利利益等直接歸還中國之歉意並允抛棄北京德國使館所屬操場上之權利準備償還中國政府收容德國軍人之費用中德協約係適用平等相互的原則與領土主權之尊重共分七條第一條規定兩締約國有互派外交代表之權利第二條規定兩國有互派領事等官之權利第三條規定兩國人民彼此互有游歷居留經營工商業之權利惟以第三國人民得以游歷居留及經營工商業之處爲限且其生命財産均受所在地法庭法律管轄之下惟其應納賦稅等不得超過所在國人民所納之數第四條規定兩締約國之關稅自主權惟是兩國人民辦貨進口及通過之稅率與所在國人民一律第五條規定德國聲明文件及協約條欵爲將來商訂正約之根據第六條規定本協約以法文爲主第七條規定本協約於知照批准之日起發生效力兩締約國全權代表並互换公函德代表致外交總長公函關於中德協約及德國聲明文件有如左列之解釋（一）華貨在德國之關稅協約第四欵雖有規定然中國政府可以引用凡爾塞條約第二百六十四條所予之利益（二）聲明文件所稱償還收容費一節係謂德國照凡爾塞條約原則賠償中國外仍願償還收容費云云至戰爭賠償德國允先交出一部份其數係爲己受清理德産所得各欵之半及未受清理各産總值之半所協定之一筆整欵内搭用現欵四百萬元餘爲津浦湖廣鐵路債劵（三）在德之華人財産於協約批准後歸還（四）留德之中國學生德政府願助其入學或得實地練習該函並詢及（一）在華德産將來之保證（二）德僑之司法保障（三）會審公堂之條件（四）中國對敵通商條例（五）中德債務之清理等項請求答覆外交總長復德國代表公函承認卜代表關於（一）華貨在德之關稅（二）賠償損失（三）在德華産（四）留德中國學生等項之解釋並答覆詢問各節於左（一）中國政府允給德僑以完全保護除照國際公法原則及本國法律外不再查封其財産惟華僑在德須受同樣之待遇（二）德僑訴訟案件當由新式法庭及新法律以正式手續審理之且得請用德籍律師及繙譯爲輔助（三）德僑在會審公堂之案件中國當尋一解决方法使各方面均得其平（四）中國對敵通商條例在協約批准日起失其效力前在海關掛號之德國商標由原主重行掛號者亦恢復其效力至德貨入口在國定稅率未施行以前得暫照適用稅則完納關稅（五）中國無意加入協商各國所設公共清理處又聲明中國政府因德國照上述擔任一律整欵作爲戰事賠償之一部份交與中國中國亦允自簽約之日起停止清理德人財産並於收到上述償欵時及中德協約批准後將清理所得各欵及被扣留各産業歸還原主德華銀行及井陘礦務由中國主管機關與之另商辦法」以上爲外部所發表之内容聞其全文則俟兩國正式批准後概行發表以示公開云 
[京學潮眞無解决希望]  
　　閣議推翻前案教職員再度辭職 
　　昨日（二十日）下午三時北京國立八校教職員代表聨席會議在美術學校開大會仍由女高師代表李大釗代理主席首先報告（一）高師發言代表何炳松劉玉峯因病不能出席請張貽惠代理出度（二）美術學校加推李祖鴻爲代表女高師加推焦占峯爲代表均有發言權於本日起出席（三）法專教職員會來函報告畢即由各校代表分别報告各該校開臨時大會情形（一）女高師李貽燕報告本校開會全體教職員承認本會議所辦理一切事件毫無異議（二）醫專葛成勛報告本校開會對於本會議所辦理事件完全承認並申明倘政府必須解散八校可與西南大學取一致行動（三）高師馬裕藻報告本校開會 
 
 

Page 7

 
 
承認畀代表以全權惟申明能不亂職即不辭職至於外間所傳絶非事實若至萬不得己亦全體辭職（四）工專許繩祖報告本校教職員態度與高師完全相同（五）美術吳起凡報告本校開會完全承認本會議行動以後進行惟以多數爲從違（六）農專梁希報告本校教職員對於本會議毫無異言惟至政府解散學校時希望全體教職員不再入新校藉維人格（七）北大譚熙鴻報告本校昨假美術學校開會因人數不足只開談話會惟代表有全權且是日各教職員亦極信任代表故本會議行動當然從多數一致進行云云報告畢即由馬叙倫發言略謂本日十二點政府答覆期限己至尚無正式答覆本席曾於午前到教育部見有國務院致教育部第九百六十一號公函兹己抄來請大家一看查該函所言直不啻推翻前次閣議議决之三條辦法同人要求是保障方法及應發經費積欠等該函所言文不合題應請大家注意旋由李貽燕報告云頃接八校畢業生同學會電話本日下午該會己開臨時會議對於國務院第九百六十一號公函一致認爲不滿意己决定駁覆並定下星期一派代表到國務院請願云云主席乃將此函付討論僉以政府答覆旣未正式送交本會議本會議祗能認爲一種傳說以非公式的討論且政府至此不特不自悟其非反推翻自己議定之辦法對於同人要求之保障方法竟一字不提是政府己毫無誠意同人惟有履行十八日宣言爲第二次總辭職於是决定於今日（二十一日）下午一時開臨時會議公决最後方針並將公函附以駁覆於本日發號外通知全體同人其第二次總辭職宣言即由文書組起草今日（二十一日）提出討論散會時己四時矣兹將國務院致教育部函錄左逕啓者京師高等專門以上各校經費前經議决辦法原爲維持各校尅日開課以免諸生曠悞事業兹經國務會議議决以該八校迄未開課所有八校教員薪費應暫行停發由財交兩部查照前議儲欵以待俟該各校實行開課再行照發至從前積欠經費仍照原議分月陸續發給其中小各校經費現均照常上課其經費自應仍由部按期撥發等因除分函外相應函逹即希貴部查照辦理此致教育部 
　　又北京電專門以上各校畢業生代表聨席會議昨日下午一時復在高等師範開會各校到者十餘人首由主席林君報告日前赴謁府院及教職員學生各方面接洽最近情形嗣即徴詢此後援助之辦法經各代表詳細討論議决數事如下（一）本會議决請政府迅速履行前次閣議三項辦法爲主旨不涉其他枝節問題（二）推定代表與八校學生代表及教職員接洽說明學生與教職員有團結一氣必要之理由並須着眼經費問題不可因其他細致生誤會當經推定代表三人於今日下午前去接洽（三）據五月十九日國務院覆教職員公函殊屬輕視教育故意延宕擬向政府質問當即推定起草員並定二十三日再去府院請願一俟與學生教職員政府各方面接洽後再定第二步進行辦法附致各省通電各省省議會省教育會及各公團公鑒北京專門以上各校教職員鑒於年來政治常出軌道政費往往移充軍費緩急失措先後不當力爭教育經費獨立以維大計舌焦唇敝去就相要政府始則推宕繼乃譌言屢失信用毫無誠意致使首都久陷於無教育地位外慚鄰邦内愧責職同人等身雖離校心念國危不忘識陋思少有所維圖貴會爲一省民意代表務希一致主張同深鞭策使子弟無失教之嗟靑年得升學之望感　不但同人臨電迫切不盡瞻馳北京國立專門以上學校留京畢業同學會代表聨席會議叩 
[東三省通訊（隠）]  
　　奉吉商民反對大連金本位 
　　東三省年來受日本之壓抑言之不可勝數最近大連又發生改用金建（即本位）事奉吉官吏以主權所關當然表示異議即商民方面對於此事亦認爲切己關係極力反對兹略述如左東三省一帶日人之勢力非常偉大其紙幣之勢力尤視政權爲甚例如朝鮮銀行所發行之金票安奉鐵路南滿鐵路全歸日本人管轄者無論己即吉長鐵路亦參用日票此就鐵路言之長春吉林哈爾濱地方行用日票適如前此俄國之盧布貨幣信託公司對於日幣非常注目其故由於日幣可以流通至俄東海濱省各地如雙城子海參崴等處又吉林省之延吉琿春和龍等縣與朝鮮接近者亦莫不行用金票故携有日票出山海關除中東路現在尚須用現銀元買票外其餘則無兌换之勞此次大連改用金本位表面上似僅在大連方面之關係不知東三省爲元豆等糧物産地其集取出口點首推大連商運販物品須經大連如果大連改用金本位華商在連交易必須經一番兌换當兌换之時日商必爲操縱則華商更受一番損失此事有必至者故日本之主張不啻予華商以致命傷一般作外國贸易之華商咸認定此事利害切身如日本方面不爲取消將謀最後之對付現長春哈爾濱吉林各處總商會迭經召集商人討議方法一面逕電關東廳取消前議一面呈請本管長官及交涉員向日本領事抗議各商會仍互相聨絡一致進行據此間日報所載謂此次大連改用本位係屬官廳之政策决不能因華商之反對而有所變更致喪威信此種說詞是否别有作用不得而知惟日人施行其事必有一種準備準備妥洽然後嘗試使我官商協力進行或者不敢傷我多數商民之情感若仍虎頭蛇尾則前途實未可知耳 
[漢商會攤消公債之反響]  
　　漢口總商會上年以軍餉孔亟當道商令代籌現欵三十萬元商會以無可推諉在漢口中國各銀行息借交付在當日借欵時曾議定將來還欵辦法如無地方公債即抽收全鎭房捐一月以資抵補現省政府己呈准中央發行地方公債二百萬元除攤分武漢三鎭及各縣外另提三十萬以爲撥還上年墊欵之用但商會所墊者爲借自銀行之現欵此三十萬元公債勢不得不設法攤消以還銀行因是總商會持於十五日召集漢口各團聨合會漢口業主會各代表開聨席會議討論攤消辦法當議决按家攤派以各户每月房租爲標準作爲八成五派消住户認五成五業主擔認三成若月租在十串以内者免予攤消惟以手續繁重决從調查入手特由商會推出代表八人聨合會與業主會各推代表二人專司調查責任十六日總商會又函請聨合會分知各段保安會將段内舖户月租數目分别查明列表送會頗有急遽進行之勢但此項攤消辦法己惹起幾許反響在住户方面以爲業主固確有資財者而住户有資財與否尚難判明今攤消公債住户佔五成五業户反只三成未免有失平允而業主方面以此項公債業己攤消一次難再擔任且業主多有倚房且爲生活者或因另有關係消過公債者此次若再攤消則不免有所爲難並由該會副會長胡治初提出反對意見書交商會覆議然此項公債三十萬元乃爲墊還上年軍餉之欵與各縣攤消者性質己自不同且有造幣廠餘利擔保本息均屬有着與前議抽收房捐一月利害更相懸殊默察形勢攤消辦法或可審斟情形略爲變更而根本不認則恐難做到也（五月二十日） 
[廣東之金融狀况]  
　　馬育航整理兩行計劃 
　　廣東自地方多故國庫奇窮當軍政府時代司農己有仰屋之歎然彼時藉關餘爲挹注不無少捕今則一省財力而政府取給於是國會取給於是各軍餉糈地方政費又無不取給於是益覺左支右絀無米難炊最近乃有實行滅政之議俸薪自百元以上折半支給此特暫救目前之法其勢不可久且粤軍欠餉仍無力清償近日各路軍隊紛紛出發應付實難於是財政廳廖仲凱不得不下台矣原來廖之理財政策一發行紙幣一在募集公債然特設省行推倒中行大惹起金融界之反對於是政府欲向商人措貸迄無應者而公債勸銷又無起色廖之政策遂告失敗繼其任者爲馬育航馬前在汕頭籌餉局理財頗著成續自上台後極欲於經濟上有所發展惟財政廳權限己日漸縮小礦務印花及省河稅捐均己劃出不歸管轄整理財政尤覺棘手乃思於金融機關先行整噸其注目之點即在省立銀行及中國銀行蓋以兩行與省庫有關其信用之堅否於省財政有重大影響欲整頓省財政不能不先有事於該兩行也據聞馬氏整理之計畫（一）擴充省立銀行廣東省銀行舊章定資本爲五百萬元由官商合辦商股三百萬元官股二百萬元惟資本未集而粤軍返旗祗在造幣廠提現金三十萬元先行開業資本如是其少故信用甚爲薄弱所發行之紙幣皆朝出而夕收回實無利可圖馬氏現擬依照舊章籌足資本五百萬以厚其信用聞官股二百萬馬氏己有把握商股一項亦連日與廣州潮州各殷商人接洽將有成議（二）維持中國銀行中行停業己久馬氏以如此鉅大金融機關一旦推倒市面銀根實受其影響且紙幣流出數百萬而政府不復行用致商民怨恨不肯爲政府帮忙亦爲自殺政策策故久欲設法維持無如事權不屬今旣握財權乃實行其懷抱己向陳省長磋商辦法日内擬招貝行長回省籌議規復計畫其發出之紙幣則由官商協力維持十足行用兩行握手互相照顧金融之恐慌當可稍紓云 
[湘省對於粤桂戰事之態度]  
　　自粤桂開始備戰陸榮廷即迭次來電請兵助援趙氏對於陸氏之取消自主本不謂然故對陸之請求當然拒絶不理迨孫文旣任總統彼系人物亦來湘運動請出兵攻桂趙氏對孫亦有不慊意且以今日湘省所處地位論無論援助何方均無益處一經捲入漩渦必致無法以善其後目前湘省對於粤桂戰事祇有以自治老招牌及孟祿主義之老辦法應付之故對孫系之請亦婉辭謝郤惟自粤桂備戰迄今屢經愛幻雖尚未正式交綏恐終不免有激戰之一日湘省毘連粤桂將來難免無潰兵侵入之虞於通道城步新寗東安永明藍山宜章寳興汝城各地方不可不預謀防範趙氏爰於昨日召集軍事會議决定辦法（一）寳慶府屬之各縣由吳劍學派兵設防（一）永州府屬之各縣以羅先　所部實力不充飭由駐衡陽一帶之謝國光旅長酌派軍隊前往添防（一郴州桂陽州所屬各縣原係陳旅嘉祐之防地該旅自李仲麟所部解散即塡駐醴陵現在仍應由該旅回防妥爲設備（一）醴陵爲湘東要地關係重要陳旅開拔後應由現駐長沙一帶之第一混成旅長葉開鑫派兵前往塡駐此項辦法除由總部電令吳羅謝陳葉各旅一體遵照外並飭財廳迅籌各軍開拔費以便分别發給早日開拔矣 
[川局善後會議之第二日]  
　　五月十三日上午十鐘川局善後會議第二次開會到約二十餘人由但軍長主席第一案繼續討論議場規則此案以無關大體故未紀述第二案討論收朿軍隊問題决定先從點驗入手定本月二十日以前令各軍師旅將下列各項呈報辦事處以憑點驗（一）快槍及雜槍之慨數（二）官佐及士兵之概數（三）營長以上軍官之姓名（四）現用軍費之概數（五）駐防地點并定即日通電各軍師旅第三案爲票舉審查員用無記名連記投票法選舉投票結果以劉湘張清平（第一混成旅代表）余際唐王靖宇（第八師代表）李雅才（川北邊防軍代表）當選此後即討論各處來電川邊鎭守使陳遐齡電言己與藏番開戰請欵接濟經衆討論决定電陳使速回藏邊鎭攝第二支隊長郭汝棟來電言奉楊師長令由内江移防富順議决電詢楊師長有無移防命令第三師張邦本來電言己將江防軍名義取消第四王錫三來電言北庭所派之查烟委員己到通江第五鄧錫侯來電言己宣布就第三師師長職此三項無甚討論第六三軍劉軍長來電請撥廢兵院經費言廢兵院尚有廢兵五百餘名每年共需欵四萬元此項經費現尚無着故請接濟此電未付表决以時間己届即行散會 
[皖北雜聞]  
　　津浦路北上二次特别快車昨（十九日）傍晚七時餘開抵張八嶺鎭時去三界站八里餘之三界鎭忽有匪警二次車留停張八嶺鎭一時餘直至駐紥滁縣張八嶺鎭軍隊開往三界站防護後始開行 
　　皖北道路向極平坦廣闊稍加修築即可通行汽車刻穎毫等縣均己有私人購置之汽車通行惟尚無爲正式營業者之組織 
　　皖北各縣近多發見蝗蝻全恃兩旬後黄霉時中之霉雨撲殺否則必釀巨災 
　　穎上縣知事并該縣地方財政局長電控前警務處長劉道章各節内中情節極多刻省長己委長淮水警廳長夏永倫敦近澈查 
　　部視學鄭彦遠君來皖視察十八日己到滁縣對皖省中小教育均極不滿意謂去蘇省太遠 
　　蚌埠軍署日行公事近均寄省批閱 
[杭州快信]  
　　江浙教育第八次協進會昨午後開會蘇代表沈信卿顧蔭亭浙代表李俊夫葉墨君許漢章等咸蒞席提議珸件（一）江浙中等以上校長會議本年决定七月二十三日在浙舉行（二）中等以上校長會議應分中學師範實業三組研究由兩省教育會通函知照（三）設立江浙兩省師範附小聨合會由本會發起（四）討論中國業餘運動聨合會辦法以時間怱促本届遠東運動會期内恐難成立决緩議 
　　省憲期成會今日下午開會到會者二百五十餘人並有前天壇憲法期成會會員湯漪到會演說旋選舉評議幹事各員 
　　前寗台鎭守使顧乃斌發起杭餘長途汽車派員測量路線昨由杭縣王知事函致警廳一體保護 
　　省議員葉亘東以杭紹兩屬原有綢捐年約四十四萬經觀成堂認辦僅繳七萬餘金前有寗商林元德願加認十五萬財政廳以非本業拒絶始由該綢董加認至九萬餘金昨備具疑點四種提起質問 
　　山西派赴日本調查社會教育專員許振甲昨來杭參觀各校成績考察社會狀况 
　　離都曁楓橋二十餘里某繭行前夜被盜搶刧現洋一萬餘元槍傷事主己報縣履勘飭緝 
存滬平米不敷各縣購領沈省長現飭財廳加撥現洋八萬元電匯蕪行一面函總商會派員赴蕪採購秈米接濟 
[南京快信]  
　　省議會審查十年度省地方預算出入不敷五十餘萬現仍擬加徴畝捐改爲一分二釐由某某等議員提案付大會公决 
　　財政廳在上海濟東銀行息借之三十萬元昨己匯寗本月份軍政費可按發 
　　王省長以米價騰貴難免無私運出省情事昨特密委劉鴻賓等四人分赴浦口徐州上海一帶密查隨時呈報核辦 
　　南京總商會呈軍民兩署以據各業商董鄭變珊摺稱元年公債現定折换新票所有南京賠償損失案内所領之元年債票懇請會咨院部照舊發息免予减折换票並諸自本年起抽簽還本兩長以此事關係人民疾苦國家信用己允轉電院部核辦 
　　上海律假公會電省議會要求參與省憲起草委員會現審查會己决定由本會議員起草不加入别項團體段書雲黄以霖由京來寗昨日上午十二時謁齊督談二小時辭出 
　　省署昨日牌示署江浦縣知事杜福堃調省遺缺以分蘇任用縣知事奚侗署理財政廳委方濟川赴溧陽查辦繭行添社移址案 
　　財政廳昨委簡任職岑兆鴻充海門稅所長薦任職沈應鏞充吳淞沙鈎船徴收局長 
　　陳光遠派營長李寳珩在直隸東光縣招募新兵六百餘名昨由浦轉輸運贛 
地方通信 
[蘇州]  
　　學蕶會定期舉行吳縣勸學所定於本月二十九日舉行第二次小學校學藝會兹將所定辦法錄下（一）此次學藝會以第一學區國民學校四年級生爲範圍（二）公私立國民學校皆有必須與會之義務（三）定於五月二十九日上午九時行之（四）科目以國文算術爲限但國文亦得作語體文（五）地點就原有各區分團支配之（東區）潘樹卷四校（南區）新學前一校（西區）海宏坊巷一校（北區）泰伯廟四校（中區）文相祠一校婁一齊賢萬里附東區胥一胥二盤一區立女子附西區開開二三樂附北區葑一附南區其他私立各校各就各該校便利附入何區先於報名時聲明（六）與會各校須於二十六日以前將全體四年級生姓名開報勸學所以便備卷（七）結算學校成績當就各校之四年級生全數平均之（八）有臨時因事不能與會須經校長於會前申明（九）學童與會筆墨硯台均須備帶（十）本條辦法未載者參照歷次辦法行之 
[鎭江]  
　　商會議定限制銅元辦法鎭江商會前以本埠輕質銅元日益充斥曾經函請楊師長張知事飭令輪船火車各稽查員禁止私運輕質銅元並呈部請飭各省停鑄惟數日以來錢價雖見稍高而此項輕質銅元市面仍未絶跡本月十八日該會常會提議補充辦法三條一擬限制客商每人只准携帶舊式銅元五百枚如逾限數及雖只五百枚而全係新鑄輕質者當即扣留充公以四成充賞六成補助地方公益之用一擬由該會選派妥員不拘時日會同軍警抽查以杜朦混一擬將每人限制携帶銅元辦法請鎭關監督商准稅務司一體辦理經各會董全體通過昨己函請各機關查照辦理以維市面 
[揚州]  
　　場知事被控草埝塲知事許鳳文因經收正搽掣串票捐被該場人民陳蔭發等在運署控其侵蝕公欵丁運使查此事己據該知事呈報己收未收捐欵統歸負責恐另有别情業令通屬韓塲長查復核辦 
[嘉興]  
　取締建造房屋嘉興四城街道本極狹小一遇火警對面房屋易遭波及現縣署爲維持公衆治安起見特訂定取締建造房屋規則十二條呈請警務處核准於二十一日諭居民遵守違者科以罰金其取締辦法分街道爲三等（一）在繁盛之處街道須讓寛一丈二尺（二）尋常街道須讓寛一丈一尺（三）横街小巷街道須讓寛至八尺又建屋前十日須將主管人姓名職業籍貫住址及建築場之面積形式所在地等繪具圖說呈請警所查核發給許可證方准建造 
　　維持民食辦法嘉邑米價每石己漲至八元四角而鄉間田事尚未下種清黄不接爲日尚遥若米價步漲必現米荒景象去年四鎭搶米風潮可爲殷鑒現聞官廳方面己有鑒於此除令飭警所嚴查私運出境外並擬分令各區自治委員調查境内存米及漲價原因一面勸令躉户不得囤積居奇以維民食 
雜評一 
[三不上（默）]  
　　財李條件不逹到不上台三使要求不全允不上路教職員解决辦法不實行不上課此所謂三不上也財李不上台則内閣不完全三使不上路則政局不妥協教職員不上課則教育風潮不平靜故此三不上一日不變爲三上則變化必一日不己而處此三不上之中者受三不上之擠逼亦遂陷於不上不下之境矣 
　　今者三不上中之不上路己因欠餉薦人而失歡因失歡而勸解當局己不勝調停之苦而事實上又無法以滿其欲望枝節遂愈演愈多故即此一不上言之當局之自處己難况乎尚有其他不上台不上課之兩問題以相逼哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會消息]  
　　約翰南洋均在進行中　菲列濱選手總數 
　　開會時之預聞種種 
　　本埠各大學預備參與遠東運動會事己日謀進行昨悉約翰大學之何家流君素長隊球故此次擬加入香港隊球隊此外如刁慶歡·馬德泰等亦可加入各項運動惟尚未正式宜布 
　　南洋大學亦未正式派定惟聞大約有黄文建寗樹藩二君之棒球梁建業君之籃球及周家騏君之擲鐵餅周君之擲鐵餅擲鐵球頗爲著名本年該校運動會此二項運動均係周君所得并聞該校於本星期三下午在該校操塲與香港足球隊比賽足球去歲畢業之杜榮棠君亦將由漢口來滬加入比賽云 
　　中國棒球加入遠東運動會者將由復旦·南洋·滬江·約翰·東吳·選取其中以約翰最有入選之望 
　　菲列濱選手己到者計足球·壘球·棒球·籃球·游泳·五隊八十五人己誌前報兹悉尚有網球隊四人田徑賽五十人計一百三十九人 
　　本埠商務印書館對於此次之遠東運動會亦頗注意故所有一切照相概由該館包辦並擬將七日間情形一列攝入影片以留紀念並擔任七日之秩序單裝訂成册分送來賓日内己在籌備此外並聞另捐銀一千元於遠東運動會云 
　　南洋烟草公司及其他大商店各個人恐亦有所贈品預備惟均未宣布 
　　并聞運動會開幕時尚有人乘飛機將一切動作攝入影片中此爲上次所無云 
[昨日車運出口之銀洋]  
　　昨日（二十二日）滬寗路大通運銀公司承運交通銀行現洋十萬元中國銀行五萬元協和絲廠一萬元寳昶莊一萬元福康莊一萬五千元長源莊八萬元信孚洋行五萬元元順莊四萬元義生莊二萬元滋康莊二萬元大成莊一萬元義源一萬元益昌一萬元信康一萬元鑑康鈔票一萬元小洋三萬角均裝至無錫又浙江興業銀行五萬元大成莊一萬五千元裝至常州順康莊一萬元鼎康莊二萬元交通銀行五萬元裝至蘇州衡通莊二萬元裝至丹陽 
　　滬杭路同和運銀公司承運十萬元至杭州二萬五千元至硤石九萬五千元至嘉興三萬元至嘉善 
[米價難望鬆動]  
　　南市米業昨接無錫快信報告錫地糙米市價謂因連日來各鄉農人運貨來錫脫售者甚少近三日提升五六角現糙米每石漲至九元合計碾成白米成本須十一元有奇滬地各行據此消息雖經仁穀公所董事張樂君及南北兩米行公會限止頂高米價不得超過十一元而進貨仍有暗放者惟昨日閘北成交者未曾出關而中關之米己漲至十一元常錫高貨北帮米因難敷成本米客遵照内地來信不願售賣遂未成交據此觀測米價一時難小也 
[苧麻與桐油之市况]  
　　湖北江西等所産苧蔴近四五年中因蘇浙各省鐵機織綢需用銷場漸增除洋莊外國内生意亦較從前爲多調查本月初旬以來到貨有太古招商長江各輪船運申五六千件而由日商及江浙杭嘉湖蘇寗等處辦去約三千餘件皆係織蔴紗鐵機綢紗之用故所辦皆屬頭號白蔴又北省天津等辦去二號之貨亦有千餘件現頭號白蔴開至二十兩二號十九兩比前月漲上一兩至七八錢以後市價尚看升漲云 
　　桐油一物每届夏令銷塲當令而洋莊則隨時有所購買近星期間英日兩國駐滬各洋行亦曾動辦一千餘桶内地及靑島烟臺等客帮因暑天將近亦陸續裝往惟大宗交易不多現各洋棧之存底甚少不過三四千桶市價遂見提漲現高貨開盤十六七兩次者十三兩行家以存貨不多不肯多開云 
[繩索店冶坊趕造粤軍用品]  
　　南市各繩索店及治坊等本年二月間承接粤省陳軍軍隊所用繩索鐵鍋及鐵圈等本限於五月間交清現該處己派軍官來申催解務於四月底趕就聞係征桂所用故各店日夜趕造即裝輪運粤云 
[旅滬潮人反對租借石龍電]  
　　潮州會館昨致北京電云北京大總統國務院外交部廣東會館同鄉京官鈞鑒報載有將九龍租借地推廣至石龍之說查石龍爲粤東要塞中華民國領土何能租借外人如果屬實我國民斷難承認務乞重視民意以保主權曷勝迫切之至上海潮州會館叩養 
[上海學生聨合會評議部開會]  
　　上海學生會評議部於昨日下午二時半在事務所開常會章益主席先由主席宣佈議事日程（一）討論本部細則（二）李士偉就職後本會應取何種態度（三）反對英日同盟事（四）反對揚子公司與日人借欵事細則全體通過次由文生氏代表對於第二案主張通電徴求全國各地學生會意見一致進行約翰代表一商代表主張除通電外宜聨絡各團體一致反對親日内閣復旦代表主張吾人不僅反對李士偉凡親日之官僚咸加以攻擊由主席付表决通過對於英日聨盟事約翰代表提議聨絡全國學生會致電反對通過對於揚子公司借欵事由一商代表提議致書該公司股東警告通過後又由復旦代表請本會理事會選派精通中西文之學生擔任編纂本會及各界救國運動文稿分投中外各報以引起强有力之輿論通過時己六鐘遂宣告散會再該會執行部理事會討論聨絡各界事教育科代表討論義務學校進行事其他各科聞亦於下星期開會云 
[續爭南洋學校註册條例電]  
　　因己定六月一日實行故 
　　南洋華僑代表余佩臯廖衡酌昨發電二則（一）致外交教育部頃接新嘉坡電一余廖二代表學校註册六月一日實行僑情惶急政府如何挽救」等因特轉請覆華僑聨合會余佩臯廖衡酌養（二）致駐英顧公使頃接新嘉坡電「學校註册六月一日實行僑情惶急懇速挽救」覆華僑聨合會余佩臯廖衡酌養 
　　學生聨合會總會昨致電各地學生會云各地學生聨合會轉各團體各報館鈞鑒南洋英屬七州府公布之學校註册條例危害僑胞教育前途業經摘錄理由函請諸公一致力爭本日又據余廖兩代表面稱頃接南洋各學校急電云學校註册條例再公布定六月一日實行聞之不勝駭異六月一日距今甚近除由本會電駐英顧使設法制止外并乞國人共爲聲援中華民國學生聨合會總會禡「附錄致顧使電」倫敦中國公使館顧博士鑒華僑急電學校註册條例再公布定六月一日實行請速設法制止全國各界聨合會學生聨合會總會禡 
[反對訂包烟稅之兩電]  
　　中華工商研究會電北京大總統國務院財政部全國烟酒事務署均鑒報載烟酒署與某外商公司訂包烟稅查去冬烟草借欵政府曾極力宣布實無其事何乃又以外商訂包稅聞權利斷送戕華人生計博外商歡心袞袞諸公豈所願爲夫我華實業稍稍發逹乃即動招人忌且無論久暫終必逹其破壞目的而後己稍不自治輒爲所傾覆此在我政府所亟宜憬然覺悟兹次訂稅無異餌以糖果實則飲鴆自殺就使財政萬分窘迫亦當體念我華實業之艱前途所係殊巨大局嚴重工商界不堪再事紛擾務乞查明即予迅賜取消訂稅之議以安人心并乞永永忘情於烟酒借欵曷勝慶幸上海中華工商研究會箇叩 
　　中華國貨維持會電　北京大總統國務院農商部外交部財政部烟酒事務署鈞鑒報載烟酒署與某外烟公司商訂烟稅祇抽百分之零二五免除一切其他稅項定期十年等語查外貨豁免一切捐稅國貨則捐稅重重優外苛内自殺實業無逾於此稅務爲國家内政授權外人己喪主權况定約十年之久政府將來即欲整頓稅捐勢必爲該約縛束無轉旋餘地若待約滿則我國烟業己垂斃矣病商禍國爲害何窮乞將該議取消以固邦本而維實業不勝迫切待命之至維持會叩箇 
[菸酒聨合會常會紀事]  
　　中國菸酒聨合會昨日午後兩時開星期常會首由主席陳良玉報告接全國菸酒事務署來電内開菸酒聨合會鑒報載本署派委馮乘和南下飭查江浙菸酒稅務等語本署並未派員恐係訛傳或有招摇情事用特電知全國菸酒事務署箇云云金印侯起言前見各報登載此事同業正深疑訝頃菸酒署旣來電否認應轉致兩業同人一體注意次西菸業代表俞葆康報告得察哈爾豐鎭同業來電該處京綏火車又由財政部新增百貨統捐規定水菸每担一元一角二分查西菸自蘭州至包頭鎭歸化城等至天津沿途捐稅擔負己重豈能再增負擔况菸酒捐稅旣設專局則財部何得另抽百貨統捐現己一致停運請電財部曁事務署仍照向章辦理將新增之百貨統稅即行取銷以安商業趙庚卿起言此事與菸業前途大有阻礙現己停運急應致電當軸電飭豐鎭捐局停止抽徴衆皆贊成通過議畢時己五鐘乃散會 
[滬杭甬轉運公會之呼籲]  
　　上海滬杭甬轉運公會昨致上海縣商會函云逕啓者頃接行商張昌駿等稱刻下江浙兩省專派委員調查稅率及知照單等此種辦法商人萬分困難查當初由轉運公司兜攬敝業各貨統裝火車原以比較火車船運之捐稅價格相近兼爲水險起見是以歡迎上車現在兩省財廳派員查驗知照單及統稅單如果實行則申杭往來出口各貨均得統報洋關或走民船於鐵路轉運俱有妨礙故特函請維持等情到敝會准此查此項知照單辦法行商確感困難且悉滬寗車站雖有委員試辦三月於捐稅上之收入成效無幾南站現己實行則往來各貨勢必仍報洋關出口或由民船裝運是於敝同業營業頗有窒礙而各轉運當鐵路通軌以來招攬承運客貨煞費苦心倘自此不由車運鐵路局捐欵前途亦兩受影響除函陳路局請求設法維護外用再函懇貴會俯念同舟之誼力予協助設法代爲維持不勝感禱之至 
[保釋閩學生請釋陳國瑞]  
　　福建學生劉開祥林佑民劉友賢陳晋昌江秀清林壽昌王希昻等己奉上海地檢廳核准保釋旋林壽昌王希昻二生以陳國瑞不准取保情願同押各情己紀昨報兹悉此案昨由保出之劉開祥等五學生復到廳請求聲稱昔日生等被捕到案訊供判押之時與陳國瑞同來現在旣奉取保則陳國瑞不應獨異設或别有干涉生等願以全部份擔保等語嗣奉孫檢察官向之開導略謂請求保釋陳國瑞一事譚檢察長己據情逹部須俟春到司法部明文批回方可核辦飭遵云 
[保護日本學生游歷之省令]  
　　滬海道尹淞滬警察廳廳長上海縣知事均接江蘇省長公署訓令云據江蘇交涉員許沅呈稱准日本國總領事函以本國東亞同文書院教授藤原茂一及學生一百四十名赴江蘇浙江杭州寗波游歷繕給護照請蓋印前來查游歷護照自應照約蓋印惟近來夾帶軍火及測繪地圖時有藉照朦混情事亟應嚴加防範除將護照蓋印並於護照後將暫停遊歷各地方逐條布告粘發外理合呈請省長鑒核通令各屬俟該日人等到境呈驗護照時於照約保護之中尚祈注意實爲公便等情並附名單到署據此合亟抄錄原單令仰該道尹廳長知事即便遵照妥爲保護此令（抄單略） 
[西人往觀靑陽港賽船]  
　　昨日（二十二日）滬上西人在靑陽港舉行春季大賽船西人男女六百餘人均乘滬寗路車往觀塲中有婦醫救濟會軍樂隊路局特備中西大餐並頭等臥車二輛以備西人住宿加掛車輛在各列車上國此每車到滬慢數十分鐘云 
[南京高師學生之參觀程序]  
　　南京國立高等師範體育科派本届畢業生來滬實習各項運動等事己定於本星期内參觀下列各處後即須返寗星期一（今日）上午往愛國女學體育科精武第一分會下午往吳淞水産學校游泳星期二上午往女靑年會體育師範中華武術會下午赴商務印書館之招待會並攝影星期三往女子體操學校東亞體育學校公共體育塲星期四上午往國技傳習所體育專門學校下午往滬江大學體育部星期五上午往日本小學之柔道劍華塲下午美國小學之體育科星期六上午同文書院及約翰大學之體育部下午英國小學之運動會 
[小學教育研究會國語演講會]  
　　上海小學教育研究會昨日下午一時半在勸學所開國語演講會請杜若虚李級仁方巽光三君演講到會者各學校職教員與來賓共五十二人由李頌唐所長首述開會宗旨後請杜君等宣講先由李級仁君演講國語發音學略謂中國語由歷史地理氣候交通之關係而異常複雜統一語言當自研究國語發音入手國語發音大致由方言比較的研究與萬國發音歸納的研究得來乃逐將注音字母與萬國語音比照並指示發音原理講畢休息五分鐘繼由方巽光君接續演講注音字母教授法略謂教授時須使學者有興味所發之音務使出諸自然發音時又可用比聲方法兩相比較字母形體有類似者亦宜比較則兒童自易領會又有人以字母作爲旗語鄙人擬以手語爲教授時之輔助惟終以兒童能自動爲主云云又稍憇息由杜若虚君講注音字母讀法略謂國語一科又分四部（一）音韻（二）詞類（三）語法（四）腔調即就音韻一部份講屬於原理的爲發音學屬於歷史的爲沿革學至注音字母爲音韻的符號所以注音字母在國語上所占的位置不過四分之一的三分一但是有牽動全部的能力因爲讀音不準即不能成國語後更就四十個注音字母逐一解釋指示發音部位與誦讀的方法迨逐字講畢己逾六時由李所長欵以茶點而散 
[試騐檢定小學教員之定期]  
　　江蘇教育第九四四號訓令六十縣知事云檢定小學教員委員會案呈第四届小學教員試騐檢定定於本年七月各校暑假期内委託省立及代用各師範學校分路舉行業經將各路試騐地點表頒發令行各該知事轉飭知照在案查該縣小學教員本届試騐地點定在□縣省立第□師範學校兹定於本年七月十五日開始試騐應由該知事分别轉知應受試騐各教員於試騐前三日向該校報到以便酌量分配試騐場所及時間並應由該知事酌派舉務委員届期督同應受試騐各教員前赴試騐地點與試以杜臨試規避曁冒名頂替等弊至每日試騐科目應由主試臨時委員按照試騐規則第五條之規定於試騐前一日列表揭示除分行外合行令仰該知事遵照此令 
[十人團國技部一週紀念會紀]  
　　法租界南陽橋中華救國十人團聨合會國技部於昨日假上海公學開一週紀念會並舉行初級畢業式先由主席黄滌之報告經過情形感謝唐豪君之教授粹心勞力次主任唐豪君演說略謂一國之强弱關係人民體育吾國現處阢隉之際尤非提倡體育不爲功次唐家弄商界聨合會張振遠民福學校校長翁國勛該會副會長邱稼禾等相繼演說大致云該會國技部成立祗届一載有如許成績頗非易易雖係教教授者熱心然亦諸君盡心研究以致之也嗣後更希望積極進行以提倡國粹云云次由邱稼禾代表國技部同人當席恭送唐豪君銀鼎一具以表熱忱發給初級畢業證書計畢業者爲吳侃民·朱睿隆·王文焕·朱振華·沈仲英·朱善元·黄滌之等七人繼由唐豪君獎給各木棍一桿旋由主席致謝來賓茶點攝影至四時散會 
[承造美艦工程近訊]  
　　江南船塢承造美國運送艦四艘除第一艘官府號業己造竣放洋外餘二三四等三艦均未完全告成其船名均由該船塢取定第二艘名日天國三日東方四日卡塞天國東方二船之機器鑪鍋一律裝置完全船身油漆亦己入塢工作并定本月二十六日考試行駛速率如果每一小時能行十三嗎海里以上即爲合格至第四艘之卡塞號一艦現因船壳尚未造成特由毛總工程師催令工匠隈予月内竣工下水以便趕緊配裝内部機器一面己將承造新艦四艘之船名並船身之大小及吃水順位　　函送新關稅務司駐册　爲核發船牌云 
[閘北商業公會之星期常會]  
　　閘北商業公會昨日下午三時在該會開職員常會到者二十餘人由趙鏡若主席首山職員汪伸亮提議本會前經各舖户要求轉請水電廠添設太平水汀一案業經該廠相地裝設惟查南梅園路長安呼之智和里口以及大統路裕盛　之左近并太陽廟鐵路口等地方或人烟稠密房屋擳比或工廠林立居户般繁至今仍未裝設倘遇火警無從施救應再備函水電廠將上列各處提前裝置以維火政云云全席通過次復議及該會進行諸事宜討論良久時己傍晚遂散會 
[本星期洋布運往各埠之調查]  
　　本星期中運往各埠之英美日本本廠疋頭其花色計有原色白色市布粗細斜紋布洋紗羽綢羽綾泰西緞絲光布等類其運往各處者以牛莊爲最多計三八五八○疋運往寗波二四二八○疋鎭江一五二○八疋南京八六八五尺福州二一九○疋蕪湖一○四七○疋九江一五九二二疋漢口四五○五三疋香港三六九四疋宜昌重慶四五四五疋高州二三八五五疋烟台二三九九七疋天津一六二四六疋高里三五八六二疋温州二七六六疋大連九四八三疋蘇州四一八五疋本地四○一八○疋其餘别處七五一一疋合計二九四一三二疋 
[煤業銀行之組織]  
　　甬商韓芸根劉鴻生杜家坤何元增劉吉生等發起組織煤業銀行業己籌足股欵五十萬元認股皆係煤業中人前晚假法大馬路鴻運樓開成立大會來賓甚衆當塲舉定韓芸根君爲總董前慶豐銀行經理鄭聲和君爲行長即擇定北京路慶順里慶豐銀行房屋爲行址大約於下月間即可開幕矣 
[茶館業議決加價]  
　　本埠南北市茶館一業分有三等階級甲等煮茶之具係銅質名爲爐子乙等燒水之爐係泥質且須有客品茗方抽其風箱將水燒沸故俗呼爲來扇館又稱七星爐丙等通稱爲老虎灶甲乙兩等祗售茶丙等以售開水爲主該業雖有階級之分然一律視爲同行近因物價無不高昻而銅元兌價又日見低落該業每日營業所得幾盡屬於銅元頗受損失提以全體同行一千數百家認　際此時機有增加茶資之必要否則將與血本攸關故公同議决定於昨日（隂曆四月十五日）起每壺茶資於原價外增加十文老虎灶所售之開水每勺亦加錢一文連前每勺共收價錢兩文矣 
[省會覆選舉事務所通則]  
　　上海縣知事接省第四九九二號訓令云本届省議會議員選舉各該區復選監督業經本省長分别委任在案兹制定江蘇省議會議員復選監督辦理選舉事務所通則十三條合行令仰該知事即便遵照此令 
　　（附錄通則）第一條複選監督各於其駐在地設立辦理選舉事務所第二條事務所設課如左（一）司選課（二）庶務課第三條事務所區分爲三等第一第二第三第四第六第十區爲甲等第七第九區爲乙等第五第八第十一區爲丙等第四條事務所職員由復選監督委任呈報總監督其名額如左（一）課長每課一員課長應就到省縣知事荐任職有法律知識或曾辦選舉熟諳選政者遴委（二）課員甲等不得過六員乙等不得過五員兩等不得過四員（三）書記甲等不得過四人乙兩等不得過三人第五條司選課長承監督之命督率課員辦理復選舉行政事項第六條庶務長承監督之命督率課員掌理文書收發出納會計及其他關於庶務之事項第七條課員商承課長分辦本課事務第八條書記承長官之命繕寫文件保管卷宗第九條事務所職員月給公費規定如左復選監督百六十元司選課長六十元庶務課長五十元一等課員四十元二等課員三十元書記一等二十元二等十八元第十條事務所經費總額每月甲等不得過九百元乙等不得過八百元丙等不得過七百五十元由復選監督造具預算書呈候總監督核定之事務所開辦費不得過二百元臨時費如投票開票等項總額甲等不得過二百元乙等不得過一百八十元丙等不得過一百六十元第十一條復選監督發行文件對於總監督用呈各廳道處用咨各初選監督用令各初選監督對於復選監督用呈第十二條復選事務所辦事細則由複選監督定之呈報總監督備案第十三條本通則自公布日施行 
[蘇省會議决省道籌備處簡章]  
　　蘇省會議决江蘇省道籌辦處簡章後咨復省署文云爲咨復事准貴公署交議江蘇省局簡章一案本會於四月二十九日五月十九日兩次提付大會討論僉以民國二年本會議决籌辦全省道路條例案業經前民政長依法公布祗以籌辦處未經設立以致籌欵測量修築諸務全行停擱近則修治道路條例及施行細　並收用土地暫行章程均經中央陸續頒布自應及時籌辦積極進行惟路政本屬省行政範圍之一應仿水利處辦法於省公署内添一主管人員以專責成仍以省長名義行之毋庸另設專局細核交議簡章按請事實確有需修正之處爰逐條修正多數可决並經三讀通過相應缮具修正條文咨請查照公布施行此咨江蘇省道籌辦處簡章第一章總綱第一條本處定名爲江蘇省道籌辦處籌辦本省省道事宜附設省公署内第二章職員第二條本處設主任一員佐理四員僱員無定額由主任定之第三條主任佐理員由省長遴選熟習路政道路工程人員委任第三章職權第四條主任秉承省長命令督率所屬各員辦理一切事宜第五條佐理員承主任之指揮分掌處務第六條　員受主任及佐理員之指揮分掌收發管卷繕校一切事務第四章經費第七條本處經費以省預算定之第五章附則第八條本處辦事細則由處另擬呈請省長核准施行第九條本簡章自議决公布日施行第十條本簡章設有未盡事宜得由主任呈請省長咨交省議會修正之 
[禁止發掘古墓之訓令]  
　　上海縣公署昨奉江蘇滬海道尹第三三二號訓令内開案據公民張汝礪等呈稱竊聞姬昌埋骨深得人心董卓發陵致干天怒前清滿洲入關於列朝無主墳墓載入荒册豁免賦稅吾松爲東南名勝自三國六朝以迄唐宋元明名人輩出此項古墓鄉保區圖所在多有而以九峯之麓爲最多民等竊慨世道日漓人心愈險各縣有名墳墓往往有不肖子孫曁地方痞棍私行毁掘情事松揪夾道變爲叢葬之區祠宇連雲闢作畜牧之地言之髮指見者心傷民等爲保存古墓起見幾經集議僉謂與其訟之於旣毁旣掘之後不若禁之於未毁未掘之先爲此仰懇道尹俯鑒准予給示一體褒存無論各縣有名古墓不得盜賣盜葬即平民無祀之墓亦不得任意毁掘着各公署勒石永禁庶幾幽宫永閟上以安長逝者之魂名勝長留下以完後死者之責等情到道據此除批示併分行外合行令仰該知事即便出示嚴禁毁掘以保古墓爲要此令 
 [P學生會義務學校展覽會之第二日 
　　昨日爲上海學生聨合會所設之兩義務學校成績展覽之第二日因適逢星期日休假故各分會會員及各界來賓前往參觀者較前日尤衆兩堂之成績分列二室第一校之各科文卷成績較前日亦加增多種所有之手工出品如照架衣架筆筒及各種切於實用諸成績均有來賓詢問代價並有來賓擬購竹製之掛衣　該校因此項係陳列品故未允許西國來賓亦不少對於成績頗贊美至三時許學生並表演堆羅漢游戲及二部合唱國歌校歌歡迎來賓至五時來賓尚續續前往至六時許始散會 
[學校消息三則]  
　　中法義務學校法租界藍維藹路中法義務學校童子軍於昨日（二十二號）上午十時開成立會先由教練員汪舜孝吳質凡導領創辦人黄金榮及來賓等校閱後進禮堂由主席徐寳鵬報告開會宗旨次由來賓金立人中西商務學校代表及張君等演說次創辦人致詞並當塲贊助經費洋一百元次教練員報告組織情形及童子軍表演各種功課至十二時導請來賓午膳由該校童子軍自行烹飪聞今日（二十三號）下午四時將由該校整隊出發同至黄宅内攝影以留紀念云 
　　中西商務學校閘北滿洲路三畏里中西商務學校於昨日「二十一日」舉行十週紀念會來賓五百餘人由戈朋雲陳振球等演說開會節目如各科長演及游藝等有二十餘幕此次畢業生十餘名於是日給憑 
　　覺民學校東塘山路張芳廟後覺民第一校今春開辦義務　後學生尤爲發達以致原有校舍不敷分配故於該校後面另建新舍一所現己開始建築一俟工竣之後尚須續招新生云 
[廣肇女學懇親會紀]  
　　昨日下午二時虹口廣肇女學在廣肇操場開親會來賓約千人由該校教員張羣重女士宣布開會理由次全體女學生唱歌次廣肇公所董事陳澤民演說畧謂現在全校女生不下二百人開辦未及兩年而諸生咸能奮志向學砥行礪名諸位女教員之循循善誘於此可見今日此會意將此兩年成績按露就正於學生家屬諸君倘有不能完善處深望諸君有所指示云云次由各級女生表演各種藝術如中國式體操圖畫臨池國語游戲等並由該校主任蔡志枬女士演說學校與家庭之關係娓娓動聽復導各來賓參觀各生文學手工成績欵以茶點至五時乃盡歡而散 
[前日天空之飛機]  
　　星期六下午五句餘鐘有人駕飛機從江灣方面駛來滬上在空際翔翔良久盤旋自如直至六時餘仍向江灣方面飛去經過之處路人無不仰觀云 
 
 

Page 11

 
 
[禁止活拔猪毛之警廳布告]  
　　江蘇淞滬警察廳昨發布告云爲嚴禁事案據猪行作代表唐維生等呈稱近年以來有人在滬選購猪身上　毛宰後取下名日熟毛其價賤如果活取者名日星毛其價貴於是貪利之徒不顧牲畜極端之痛苦任意活拔猪　冀得善價忍心害理莫此爲甚雖經各宰作結合團力百法禁阻效果殊鮮呈請飭警並布告嚴禁等情據此除通令各屬隨時從嚴查禁外爲此布告仰即一髓遵照自後不准再有活拔猪　毛情事倘敢故遠一經查察或被告發定干拘究不貸切切懍遵特此布告 
[北市新添一參行]  
　　本埠參事向以南市爲薈萃之區北市專營斯業者殊少兹有該業中之崔某等籌集鉅資擇定三馬路同安里内開一參行牌號美孚專營各種參業補品無論零躉批發該行均極歡迎該行籌備歷三閱月現己就緒己於昨日正式開幕矣 
[徐廳長整頓警規]  
　　淞滬警察廳長徐國樑近查所屬各區中署所之警察不甚熟悉警章故於出勤時每爲本廳督察員所查見往往於行使職務時頗不合法推其原由皆係新補之四等警察爲多數殊於警務前途有所缺點是以面諭各該長官飭令轉知各本署所帶班巡長須將新補之各警察等務須提出勤加教練外應着檢查前備之崗規要知現存與否如其遺失宜速爲備就分别講演以期警察人材及資格得有振作庶有進境而免疏忽是爲至要 
[浚浦局所聘建築工程師抵滬]  
　　浚浦局總工程師海德生前在歐美聘請之建築工程師郝爾機械工程歐美於日前先後到滬均詣該局任事 
[水警保護繭商]  
　　江蘇水警第一區沈區長以現在繭汛期内水警有保護繭商之責特於前日分令所屬五隊每隊各抽師船四艘計共二十艘刻日開至閔行聽候調追以便派往沿浦江一帶遊巡云 
[美國查驗食品醫生將回國]  
　　美國駐滬醫生蘭生專查滬地之裝往美國食品兹因辦理己届三年刻須歸國一次業經稟奉美政府批准給假半年爰定下月杪由滬乘輪回國 
[省令驗放浙台賑米]  
　　浙省台屬賑災事務所呈奉浙省長批准擬在滬地採購食米一萬石給發護照十張派員赴滬購運惟適植滬米禁止出省之際爰又呈經浙省長咨請江蘇王省長昨日令行江海關監督曁上海稅務所等知照凡有浙省台屬來滬運賑米者即按護照所載米石准予騐放倘若戤照私運立即扣留 
[飭查熬油公司]  
　　同記熬油公司擬在南市開設專宰猪隻煎熬葷油運售出口稟請軍署要求准予開辦何護軍使昨日批仰淞滬警廳詳細調查若無私宰死猪將肉混售者當可照准否則禁上開設免致有礙衞生云 
[催速鋪竣龍華馬路]  
　　龍華馬路自展寛四丈路面後因查兩旁展寛之處未將石子煤屑鋪塡工巡捐局前曾呈奉軍署令由駐滬混成旅第一第二兩團並三十九團各營派兵鋪築開工以來將届二月現己鋪至小木橋附近因恐阻礙交通昨由何使　令各營長督兵從速鋪塡以利行人云 
[浙江路加收房租之展緩]  
　　浙江路中段房屋劉尊德堂所置之産爲多月前有加增房租之議該路商界聨合會兩次致函該房主請勿於米珠薪桂商業艱困之時增加月租兹己得該房主之允許展緩三月再行酌議云 
[急賑獎劵展限開獎之會令]  
　　本埠各機關接江蘇督軍省長會令云案准何護軍使麻電開艶電諒逹急賑紀念獎劵原定五月八日開獎兹因外埠寄銷路遠期促勢難如限售罄己公議展至五月二十九日開獎知關厪念謹先電聞仍盼儘數認銷俾惠災黎無任感禱等因准此合行通令仰即一體查照此令 
[浦東花邊公會通告]  
　　浦束花邊公會會長陶少堂昨發通告云敬啓者近來花邊出口日趨惡劣市面上稀網稀花己見充滿大局前途不堪設想兹爲整頓計對於稀網稀花給算工價時十服以下每眼當減價一成對於密網密花即十眼以上當優加一成以期出口優良免蹈前年市面因稀網稀花之覆輟此法先由陸家行金家橋張家橋錢郎中橋等處己實行其事收效己漸見用特通告貴廠自見信日始均可採取上法一概實行不但公私兩利大局亦可補救於萬一又花邊公會註册事一待手續完全即囑籲門往北京向農商部接洽進行其事惟先生對於公會章程所有意見請通信提議先函詳細指示而徴完備以待大會通過再者日前發起籌歎註册事均　贊成熱心認交者己占大半而未認者及認而未交者亦有之兹爲認捐結束起見凡未認交者請於本月内即來認付事關公益敢布直言祈諒之 
[浦東人之迷信多]  
　　浦東爛泥渡沿浦一帶近日怪異迭見致謡諑繁興數日前有一老僧經過該處勸人良心向善否則將又遭火刦一般迷信婦女竞有遷徙他處者嗣經警所查禁謡言稍息前晚桃園宅地方鄉民湯毛大家所蓄之黑犬忽　上屋頂是夜楊家復産生一男昨日流言四佈謂此孩必係貴子而湯姓復延請星士到家占卦據云其家宅不安將肇火災現湯姓喜懼參半聞定於今日延請羽士多人在家設極打醮又楊家渡某茶食店所蓄之牝鷄忽於昨晨啼呌疑爲不祥當將雞殺斃並邀請女巫占問吉凶云 
[水巡捕房增加巡江小輪]  
　　新關水巡捕房原有巡江小輪四艘現因不敷應用各順昌祥船廠釘造小輪兩艘取名保江保海業己告竣於前日下水巡緝浦面云 
[老縣前派警梭巡]  
　　前晚一時許有匪徒四五人各執利器擁至老縣前西街小弄底向住户張姓家叩門甚急張姓主人從睡夢中驚起山門隙中看明以若輩深夜到此知非善類急從後户出走報告崗警詎爲把風者察悉告知彼等紛紛四散迨警到塲匪無蹤跡該處居民與張姓誠恐匪徒再來乃報告一區二分駐所於即日始每晚加派長警並巡　警士實地梭巡以保治安 
[湖北路之火警]  
　　公共租界湖北路吉慶坊三百七十八號門牌國光印書局係住居法租界之唐文圃所開於昨日黎明時忽爾火發霎時紅光燭天經巡街捕瞥見電報捕房通知救火會立驅皮帶車馳往澆息計燬樓屋十餘間後面浙江路沈正泰壽器店披屋亦被焚燬一小方兩家薦頭店均受有水漬當火熾時該書局學徒顧阿毛急於逃出以致跌傷足骨尚有夥友某甲被火灼傷較顧傷勢稍重現該二人均至醫院醫治事後經老閘捕房捕頭得悉以該書局保有巨數火險派令華探顧阿根協同西探往查起火　由並着傳該書局主至寫字間問話 
[悍媳毆姑之拘究]  
　　西鄉曹行鎭有婦人楊陸氏夫故多年家有二子長子阿大次子阿二阿二曾娶沈氏爲室成婚之後甘與下流爲伍置堂上於不顧前日陸氏向阿二訓斥詎沈氏助夫爲虐將姑辱駡陸氏向責反遭扭住席毆以致陸氏而部雙目受有重傷該處鄰人大抱不平鳴警到來將沈氏拘送縣警二分所連同陸氏中送事務所轉解地檢　奉孫檢察官提案騐訊之下以陸氏所傷無礙判令回去自醫沈氏收押候提氏夫楊阿二並牽涉之楊連卿等到案再訊 
[女子不受棲流所約束]  
　　常州女子龔金秀幼在唐家弄二百九十一號門牌蔡吳氏家爲養媳去年春間私取其姑金鐲銀元等特逃出嗣由捕房獲解公共公廨經氏與女之未婚夫蔡阿順到堂證明女有穢行不願領回故判氏押女所三月期滿送棲流所留養兹悉龔女自經押滿移送棲流所留養以來迭犯該所規章不時吵鬧不受約束是以所董備函飭丁將龔金秀送回公廨由駐廨　頭稟准原審中西官於昨將其開釋矣 
[各被告交保候訊]  
　　瞿振華在公共公廨呈控胡阿華不理貨欵又戴永記呈控趙升泰不理貨欵又陳阿揚呈控馬老四不還菜洋又趙醇嶙呈控唐承山一遺借欵又姚吉洲姚王氏同控姚少堂姚仲堂馮震揚等盜掘祖墳抛棄屍棺各案連日經駐廨包　將被告傅案諭着照章各交舖保聽候訊核 
[汽車撞壤自由車之罰賠]  
　　汽車夫潘阿四前日駕車至法新租界徐家匯路駛機不愼致將陳士榮所乘之自由車撞損幸未傷人適爲二百九十九號巡街捕查見將號碼抄錄回稟捕頭於昨晨飭控將兩造傳至法公堂請究先由陳士榮上堂稟稱是日民人乘車至該處詎潘車疾駛而來一時不及退　致被撞倒請求遍償修理銀洋詰之潘阿四供民人之車係自東至西不料原告之車從横路衝出致肇此禍餘供支吾中西官判潘罰洋十五元再賠償康告修理費洋二十元 
[汽車撞傷男孩]  
　　昨日星期吳淞鎭外馬路自滬至淞游玩之汽車絡繹不絶下午有十餘歲之　城孩子在馬路行走突有西人乘坐之來往汽車兩輛駛至該孩　讓不及當被三千三百七十五號汽車撞倒頭顧跌破血流如注胸　受傷旋由六區崗警將該汽車並受傷小孩一併帶署經劉冶民署是飭警將傷孩送至吳淞醫院療治聞傷勢頗重詢據華人汽車夫某甲稱兩西人係屬醫生云云後飭巡長將傷孩並家屬與西人等押乘該汽車開往寳山請馮知事辦理 
[行兇嫌疑人各押三月]  
　　法新租界貝勒路口郎右記作場看守人陸四華前因被人用刀戳傷身死後由法捕房包探任水揚拘獲嫌疑人董正興胡桂寳吳榮生李桂生等四名一　併帶入捕房解經法公堂詰據董胡兩人供稱民人等雖至原吉處索取陋規至看守人究係何人戳斃實不得知吳李兩人同供民人等均不預聞判董胡兩人還押限交行兇之人到案究辦吳李兩人交保候核咋又提訊董胡兩人供稱民人等實不知何人行兇故難交案求宥中西　員判董胡兩人各押西率三個月期滿永遠逐出租界吳李兩人無干開釋 
[私買烟膏之科罰]  
　　法租界大自鳴鐘捕房捕頭偵悉鄭家木橋街永康里李桂生所開之老高昇客棧内將房間租與王國世范義記等在内私設烟榻容人吸鴉食片及暗售烟膏故於前晚帶同包探等前往抄出烟膏烟槍等物甚夥帶入捕房同時有住居該里十一號門牌之女子韓桂寳偕同傭婦陳楊氏兩人手携銅吊一只内藏烟膏數百盒出外雇車適爲二百八十號華捕查見以氏等形跡可疑上前查看屬實並在該女子家中拘獲買客蔡仁寳一名一併帶入捕房諭令交保昨日傳至法公堂請訊先由捕頭上堂稟明前情詰之各被告供認私售不諱聶讞員商之法副領事葛君判棧主李桂生罰洋二百五十元王范兩人各罰五十元韓桂寳楊氏兩人罰洋二百元蔡罰十五元充公烟土一併銷毀 
[三客棧違章之傳訊]  
　　山東路老民興客棧福建路蘇寗旅館湖北路三百七十號門牌某客棧均因未將工部局頒給取締旅館規則（即旅館照會）懸於令人易見之處昨爲老閘捕房包探顧阿根榮錦林查悉摘錄以上三家門牌稟由捕頭轉請公共公廨出單將該棧主盛質君李順卿朱景文等傳案訊罰 
[撈獲船夥屍身]  
　　船户許再卿年二十餘歲向在某甲駁船上爲夥日前舟泊小東門外吳淞碼頭候裝貨物之時傍晚時許在岸上買物而歸偶一失足墮入浦中溺斃船上諸同伴設法打撈屍無影響經甲報救生局代爲打撈直至前日在楊樹浦地方將屍撈獲知照船主報告家屬前去備棺收殮 
[鹽販判禁十一月]  
　　蘇　緝私一團二營鹽警前在斜土路拘捕私鹽開槍　斃吕昌芝槍傷謝惠興拘獲高尹賢等送請法庭派員騐明除吕棺殮外謝則發送醫院高由地檢廳預審終了起訴審判廳訊辦在案前日下午奉該廳堵孫推檢兩官開庭飭提高尹賢至案當庭宣判以高尹賢傷害二營鹽警楊志春並販運私鹽之所爲兩罪俱發判處監禁十一個月以儆 
[押查醬油負販]  
　　嘉興人王瑞昌扃挑醬油擔沿街喊賣爲業商日經過閘北大統路被蘇屬緝私第二營兵士查見因其貨從某醬園批來並無發票恐係私製拘解四區暫押候查核辦 
[古銅鷹詢係竊來]  
　　揚州人董春山前日下午將黄色銅質之　一隻携至北京路賣與收舊貨之寗波人戴阿中計價銅元九十枚正在交割時爲新閘捕房包探陳保錄查見詰董以此鷹來歷董語支吾遂彼連鷹一併拘入捕房旋查明此物係董從愛文義路一百零一號門牌西婦文脫雷家内竊來係屬古物價值八十元因稟由捕頭命將董收押聽候解送公共公廨訊辦 
[誌謝]  
　　昨承新教育社惠贈第三卷第五期「新教育」一册又山東農業專校惠贈「試騐成績報告」「種樹要訣」「旱災預防之研究」「校友會雜誌」各一册誌此併謝 
來件 
[馬玉山公園緣起概略（續十九日）]  
　　各職工同業同事居然一個團體矣住居密邇則精神易於結合識見易於增加若僦屋散居未免隔漠外人譏我國一盤散沙其故可深長思矣園中餘地尚多儘可多建房舍爲各職工住宿之所即酌收租費亦公之於本園使用玉山不敢自私於是乎欲於園中成百數十椽寄宿居本公司人數旣多一切飲食服御年中銷耗百物不少取給於人未免利權外溢各職工艱難辛苦所得不可不計較及之倘自建市塲自備貨物公平贸易外人惠顧者可聽其便而本公司人各有份詎肯舍己而芸人忽近而圖遠稍取微利亦盡歸於公裨益勞働者似非小也於是乎欲於園中内外闢一賣物塲一醫藥室勞働者之大患尤在受惡社會之影響成則招朋引類喝雉呼盧或則蕩檢逾閑尋花問柳以至耗財喪德經濟日絀而人格日卑流弊不可勝窮矣本公司處此繁華之區不可不設法範圍藉圖挽救同一娱樂也以純正易褻狎同一遊息也以優美易卑污於是乎欲於園中設一遊戲塲一閱報室或一博覽院此外設事務所以資綜理園務設紀功廳以爲公司人員中有勞績者之紀念設大會堂以供公司内外之酬酢往來日常入園覽觀則取公開主義俾與衆同樂增士女之觀感此玉山區區微意萬不敢動支公司欵項也今雖資力綿薄綦難一蹴而幾但步步爲營假以歲月未必不能如我所願望耳抑有進者此園倘幸搆成對於現在作用旣如上述即後來亦不以貽之子孫必一方使本公司有保護之權一方使社會有享受之益此志不渝有如皎日其如何載諸盟府垂之無窮容後定之耳 
　　玉山窶人子耳幾經　路藍縷得衣食無缺之外微有所餘寗不珍惜第生平以爲金錢之爲物用之則爲我有不用則非我有珍惜乎用之之途而己以故異日即能繼長增高亦投於此園及其他公共有利心所樂爲之事私衷始快决不從事窖藏累子孫而益自身之過蓋玉山本性乃爾非立異鳴高逆情干譽也况自通人視之實卑卑無足道何高之可鳴何譽之可干耶幸鑒諒而訂正之 
雜評二 
[張勲與直鄂（訥）]  
　　張勲眞中國共棄之人歟送之蘇皖贛非特蘇皖赣不受即接近蘇皖贛之長江有勢力者亦反對之送之熱綏察非特熱綏察不受即接近熱綏察之北方有勢力者亦反對之觀鄂王直曹之表示則知張勲無論任何巡閱必將引起軍界之反動某使謂張勲一出北洋諸將均非總統所有其情勢己顯然可見矣 
　　雖然某使亦祗就軍界言軍界耳以國人言之則張勲一出非特北洋諸將非總統所有即全國之人心亦豈尚爲中央所有哉取悅一人一派而違反全國之入心非至愚者不出此當局而果智者不妨明白拒絶之以斷其連續不斷之妄想無庸躊躇爲難於其間也 
公布欄 
[上海地方審判廳]  
　　判决主文（民一庭）一件判决王傑泉與吕文奎等因飾物糾葛一案主文原告人之請求駁回訴訟費用歸告告人負擔一件决定王笙甫等與郭晋英爲票欵涉訟聲明撤錧假扣押案主文本廳民國十年五月十七日之假扣押决定准予撤銷一件判决馮張氏與喬維臣確認所有權糾葛一案主文原告人之請求駁回訟費歸原告人負擔一件判决金芹香與黄秋　因租房糾葛一案主文黄秋停金芹香租住之坐落邑廟東市樓房四間應即解約遷　並償還房租洋十八元其自本年隂曆五月起之房租仍應照約付至出屋之日爲止訴訟費用歸黄秋停負擔（民二庭）一件判决沈衡與沈鍾林因賠償損失一案主文原告人之請求駁回訟費局原告人負擔一件决定蔡吳氏與蔡　高等爲遺塵涉訟控訴一案主文本件控訴管轄錯　應由本廳呈送高等審判廳核辦一件判决李韓氏訴　固固等爲布疋涉訟一案主文祝阿福應　還李韓氏白土布百五十疋李韓氏對於靡固固姚寳如之請求駁回訟費歸祝阿福負擔一件判决賀　珍與陶壽花保證債務涉訟一案主文陶壽花應償　賀寳珍洋二百元訟費歸陶壽花負擔　　批示　一件林本　狀保張阿連由准保此批一件王昌祥狀保邱金來由准保此批一件孫順忠狀請批示由狀悉着即來案候諭此批一件姜禮昌狀請傳案由狀悉准予傳案訊追此批一件陳平章狀交欵洋由准交此批一件陳平章狀請寛限由狀悉限五日内將欠欵繳清倘再拖延定即　同舖保押追不貸此批一件何元增狀領洋據由准領此批一件鴻耀岩狀請給領由狀悉候傳同郭建良來案訊辦此批一件周筱財狀請拆工由狀悉業己當庭諭知矣此批一件沈子山等狀請執行由狀悉准予飭吏執行此批一件汪德華狀請銷案由狀悉准如所請辦理此批一件沈英標狀請銷案由狀悉准予銷案此批以上五月二十日 
　　公示送逹（全文在本廳揭示塲公布）第七一號（民二庭）一件陶塘蓀等與王子明因存欵糾葛一案兹本　續定於五月三十日上午十時爲公關審理日期仰該被傳人王子明遵照依期來　候　毋違　示右仰被傳人王子明遵照 
　　判决主文（民一　）件判决楊舒臣與吳嘉獻因股欵　葛控訴一案主文本母控訴駁回本　訟費歸控訴人負擔一件判决賣金龍與葉德和爲租屋涉訟一案主文原告人之請求駁回本案訴訟費用歸原告人負擔一件判决周榮葉與　四帶姻糾葛一案主文原告人之請求駁回訴訟費用歸原告人負擔（民二庭）一件判决沈錦　等訴張康氏欠欵涉訟一案主文被告人等應償　沈　　本利　一千零三十二兩九錢又自本年隂曆四月初一日起至執行終了日止每月　還利銀十　零五錢被告人等應償還孫瑞生洋二千零二十六元二角六分一　訴訟費用歸被告人等負擔一件决定錢光祖興陳珍田單涉訟對於靑浦縣知事聲請拒却一案主文本件聲請駁回一件判决張雲上與張　程因屋基糾葛控訴一案主文本件控訴駁回本審訟費歸控訴人負擔一件判决姜子崗訴陶阿林爲保證債務涉訟一案主文原告人之請求駁回訟費歸原告人負擔一件判决陣友梅訴沈幣發爲房租涉訟一案主文被告人應償還原告人房租洋三十五元原告人其餘之請求駁回訟費歸被告人負擔一件判决楊銀林與萬少山等因　田糾葛控訴一案主文原判决撤銷被控訴人萬少山第一審之　求駁回控訴人對於楊靜山萬漲源孫雲洲之控訴駁回本案訟費歸被控訴人萬少山負擔一件决定孫曾典爲經畀涉訟聲明抗告一案主文本件抗告駁回抗告費用歸抗告人負擔一件决定陸蓮生與任心田爲讀田涉訟一案主文本件訴狀准予註銷訟費歸原告人負擔一件判决梁焕章與費阿美等因貨欵糾葛一案主文費阿美廳償　梁焕章洋二百十六元如費阿美不能償還應由何鑑恩負責代償訟費歸費阿美何鑑恩共同負擔一件决定梁焕章聲請假扣押一案主文本件聲請駁回一件判决費阿美訴　焕章債務糾葛一案主文原告人之請求駁回訟費歸原告人負擔 
　　批示一件孫靜山狀交鑑定費由准交此批一件周隠　狀請執行由快悉准予飭吏執行此批一件馬耀岩狀領方單由准領此批一件黄善慶狀請核示由狀悉該平房據陳正記供稱係盈餘協記公司所有之産故本廳准予查封備抵兹據來狀聲稱係屬該民所有云云如果屬實着即依法來　提起執行異議之訴可了民仰即知照此批一件汪寛也狀請執行由狀悉着迅將受抵各産之坐蔣四址查明具報以憑核辦此批一件趙福全狀保陳阿毛由狀悉旣據本廳派吏查明該民以陳阿毛糾葛未清不愿願擔保且署名　章亦不承認等情所請應毋庸議此批一件王夏發狀請執行由狀悉准予飭吏順判執行此批一件蔡鄭氏狀領則田由准領此批一件季龍涛狀交欵洋由准交此批一件何月泉狀交扣押費由准交此批一件朱宣甫等狀領單契由准領此批一件楊志廉狀保徐楊氏由准保此批一件唐月册抄呈抵據請求備案由呈悉該産果己早由胡裕生抵與宏記應由宏記訴請裁判所請備案之處應毋庸誰此批一件蔣陳氏等狀請　核由據狀己　此批一件朱漢爵狀　單據由狀悉查前上海縣公署移交檔卷册内並無該氏之父朱昌熾與曹遥圃因　屋涉訟一案卷宗仰即知照此批一件件汪寛也狀交單契由准交此批一件許文卿狀請暫緩執行由狀悉准予暫緩執行此批一件陳鳳翔狀領單據出准領此批以上五月二十一日 
[上海地方檢察廳]  
　　布告第十三號爲相領事布告照得周阿巧訴陳二聲竊煤案内煤屑一十二噸前以失主不明無人承領不便保管業　照章競賣由競賣人李瑞章如數買受並據繳到該煤價大洋一百零二元在案此項煤屑廳　何人現在尚未明瞭本廳無從傳領除交科暫行保管外合行布告仰該失主自布告之日起一年内　出確實　明到　以憑核發如期滿無人認領應即歸入國庫特此布告 
　　批示徐占元狀悉據訴彭老漢等姦佔未遂藏匿爾妻等情如果屬實殊有未合惟旣由警區中准保勤交在案該被告如未依限交出儘可向該區呈請核辦所請暫毋庸議此批錢蔣生狀悉　調集田單再行訊奪此批施元吉狀悉案經查明起訴所請不准此批劉徐氏狀悉該氏之女潛逃究與被告人有無關係非將爾女等找到案不能證明被告徐金林曾經本廳拘押多日堅不承認故己准其交保候訊爾須探訪爾女下落報　送案另行核辦所請應　庸議此批蔣張氏狀悉該案誘拐事實有關營利行爲無待他人告訴本廳自有舉發之　前己明白批示靜候偵查在案所請應毋庸　此批金榮生狀悉准予來　具　此批以上五月二十日王介生狀悉　送江蘇高等檢察廳核辦此批胡蔭葉狀　該民旣爲工頭所僱小工頗多安能令被告一人屢次前來　擾所言顯　置信應卽却下此批許鴻元狀悉所訴是否屬實候爾女巧雲及被告人尋獲到案另行核奪此批　宏生狀悉准予撤銷候送執行此批晴煦等狀悉仰即　傳來廳候予騐訊此批王德周狀悉羅阿三詐取爾子布疋業經　明起訴至於追　布疋係屬私訴問　仰即逕赴問級廳民庭請求此批王順堂據訴小蘇州如果將　物擲入爾　臺自係犯違禁罰第四十九條第四欵規定着向該管警署　求　分可也此批劉鳳榮狀悉爾子在新普育堂病故　經本廳騐明并由堂收殮仰即來　具領至周體才　亦經同級廳判决無須再　此批李樹春狀悉候核辦此批劉成發等狀悉案己起訴候送同駁　判廳核辦此批張錦初狀悉所請易科於法不合應母庸議此批蔣林貞狀悉准予所請此批悶日貴狀悉此批頗忠貴狀悉如果在監患病自有醫士代診所請保釋就醫等情應不准行此批朱和尚狀悉案己判决執行所請　毋庸議此批崔懷悅狀悉候傳案訊奪此批李阿根狀悉案己票傳毋庸　　此批趙明裕狀悉己於　志榮狀内批示矣此批燕志榮狀悉候訊奪此批　王氏來狀所稱各節與該氏在庭口述惰形大相逕庭顯係　　聲聽以圖　混特斥不准此批　福昌狀悉案經定期傳訊仰即檢同婚　來廳候核毋得以揣測之詞　累他人此批以上五月二十一日 
[滬海道尹公署]  
　　批示一　周奪山等　爲訴願己久未奉决定請迅予執行由皇悉查此案前據該縣呈復以據侯炳文等呈稱條改章程實由八帮同業一致贊成並附粘仝體蓋章名單公舉許春山爲司年給示遵守嗣經批令公開選舉取决多數據稱己於一月十七日開會選舉八帮同業到者一千零八十人一致　舉許春山爲司年等情究　此項簽允手續是否確實應再　查明唽妥爲核辦據呈前情仰上海縣知事查明辦理具復核　母延此批一件成衣業侯炳文等呈爲　琴山抗不移交無從理勸迫請令縣執行並乞給示遵守由呈悉查此案現據周琴山等皇訴來道業總指令上海縣知事　查明晰　爲核辦具復在案一俟該縣復到再行核辦仰即知照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[絲業團旅行日記（十二）] [  李登魁]  
　　正月二十六日晨七時車抵費拉特爾費城檢查分所長飛斯君來接早膳後往美術院附設之染織學校參觀校長弗蘭君歡迎倍至該校現有日校生三百餘人夜校生五百餘人課程分羊毛棉花絲織三種其絲織一門尤爲全美染織學校之冠有畢業生二千餘人俱在工廠供職誠工業界之明星也吾國而欲改良染織若能多派學生來此肄業將來造就定有可觀良因該校設置自摇線以至成疋染色各種機器俱全儼然一模範工廠肄業其間不啻實地練習臨行時余贈弗蘭君野蠶絲繭樣各一包說明書一册弗君允代研究野蠶繭之泡性並約余時與通訊余欣諾而出自染織學校出之費城造幣廠廠長導觀全廠自融化以至點數成箱全用電機全廠每日能鑄出銅元銀元三百萬枚時己十二時乃出午膳後至費城附近之尼師鎭車行十五分鐘即至下車後至薩刳愛絲織廠參觀廠主羅斯末式君頗表歡迎該廠有電機引擎四架機燒煤油省工省料爲最新式之引擎全廠有織機三百五十架刻開一半除染絲外所有機器俱備此廠所用生絲七里經居多灰經次之廠主云渠尚有一廠專繅灰經者在斯克蘭墩scranton始於一星期前開工云五時許興辭而出乘汽車回費城費城爲美國第三大城工商業頗爲發達且爲銷皮名區余因時促不及參觀皮廠心實有憾焉六時二十分由費城乘車赴斯克蘭墩該處絲商弗里特君特派其少君來接九時五十分下車投寓於裘敏旅館 
筆記 
[棄夫記（二）] [  簡齋]  
　　末幾其妻死少年乃有喜色君勿駭吾言將以彼婦爲能散財者不死且將耗蝕其産也蓋有一富室之女方待字而未嫁也弟以悍著問名者渺今己喪偶則有射屏之機會而可圖得其奩贈矣累凂數人往作伐富室及女均不欲婿再婚之男少年志不懈設計與富室近出入其家女故勿辟人少年則又竭力貢媚旣贊其才盛道其美女性雖戾然聞人才美之譽則亦忻然爲之破顔一笑天下之欲結人權者必以諛詞爲衝鋒陷陣之隊伍舍是無利器矣女矬而胖面圓而目突頦下摺疊之肉層雇如皺浪行時步履蹣跚身軀擺蕩宛然鴨之游泳水中總言之在在均類小說中摹繪富翁之狀態笑時張口格格聲喧一室不似女兒嬌脆之音吐然少年聞之則以爲温柔令人心醉也逾年女果來嬪此少年樂乃無藝結褵之際有一人蹙額不寗者即其後母與前室子也子名甘兒年甫十一歲習知女在室時嘗艶嫂一衣欲之不得讒搆其嫂至使之藉手巨繩引渡入鬼籙中矣如此可佈之人長日隸其膝下寗有幸者其後母則懼女來必與己挑戰不得應付之術大類統軍之將臨陣而懼而肉薄之期届矣女果至未匝月己與家人互詆四五次某日遺一碗堂中其姑誤爲己物也過而收之入夜女覓碗不得斯時少年兄弟雖析産猶共室女則逼走餘三家者索之又不見則擊桌大駡曰誰盜吾碗者速畀以還我不則吾且祝其不獲善死區區一碗也猶萌盜心抑何無恥也諸娣姒亦譁應之曰誰盜汝碗者抑何無恥也蓋羣嫉其惡故陽和而意實斥之其始亦己憬然日間所取之碗必女物也取而諦觀之良是思還之繼恐坐實盜名女益謂非我駡汝者汝焉肯出亟藏勿使見少年亦助女狂嚷詞鋒隠隠射及後母矣後母亦僞嘆曰自無治家才什物且不任收庋徒肆訕他人女則獰笑答之曰我信無治家才我有治家才者且人人思得我爲婦今日亡一夫明日又適一夫終吾之身易數十夫焉可也 
詩選 
[無題] [  質庵]  
　　機讓微之與牧之一生低首爲情痴賦傳洛浦纒綿幻環邈華胥宛轉思綺夢瀉同花下影閒愁質共藕中絲雲英未嫁裴航遇可奈元霜擣己遲 
　　此身舒卷任情波不必温柔盡綺羅除郤紅顔知己少算還清滬是誰多心田種徧相思豆色界伐空連理柯始悟江州　　不有大力焉能高升 
司馬意因緣細念莫非魔 
　　難憑絮果與蘭因欲乞緇流如意輪眉底愁關心底事鏡中花是意中人蝶痴容易迷香國鶯老猶知惜好春腸自九廻魂一縷麝烟散盡肺生塵 
　　羅綃經海浣猶存不是香痕是涙痕心到相同如綰結情當難懺定生根即今居處花仍發自古離筵酒不温望斷碧城無恙月緣深緣淺與誰論 
瑣錄 
[小智囊] [  曹樂澄]  
　　人力步行每小時能行四英哩馬車每小時行七英哩乘馬每小時行十二英哩汽車每小時行五十英哩火車每小時行六十英哩飛機每小時行百六十英哩 
　　此次美國大總統哈定之被選也以一千六百十四萬一千六百念九票當選 
　　美京華盛頓城之白宫於一七九一年爲大總統華盛頓購得最初之居於是宫者爲總統約翰愛鈍氏（johnadams）時一八○○年之十一月某日也 
　　英吉利求受島（jersey）地方有極巨之大自鳴鐘一座據云建築時鐘上所用之時針每枝須十七人之力扛抬 
　　英京倫敦乞丐之多位世界第一 
　　動物界中有夏日之薄暮盡其一生者爲夏日之蜉蝣是爲動物界中壽命之至短者也 
新聞拾遺 
　　遺環　美國橡倫地方柏魯模家甚富裕月前柏老夫人死曾有遺囑書明彼所有之珠頸環價值十萬須傳於長孫女日前其媳生産竟得一男赴法庭領取遺物未准設以後終不生女則橡倫又多一筆公欵云[  鄧履冰]  
　　失孩　南京南門外方某年近知命膝下祗一子年纔七齡昨午後携往某浴堂淴浴方入浴時囑童看守衣服浴畢忽不見童詢問堂倌據云在門外玩要方急穿衣出視疊呼不應覓之不得急向西追至來賓橋見有一羣菜販乃向之曰誰能將孩尋回賞洋十元衆菜販詢悉年貌衣色代爲狂追後有某甲至五顯廟見孩坐地痛哭蓋拐匪見有追者棄孩竄去方得孩轉悲爲喜除賞甲十元外其他追者每名各賞一元以酬其勞云[  隠厂]  
　　騙釧　西門某姓有女嫁眞茹鎭昨日忽一婦人將禮物數種至云係婿家所餽末言女將於明日往某戚家祝壽乞借手釧一付某姓略不之疑受其物以釧付之詎婦去未久婿家復有人至叩以前事茫然不知始知遇騙然己無從追緝矣[  吳秉恬]  
小說 
[社會小說衆醉獨醒（三三三）] [  瞻廬]  
　　第五十二回　柴米生涯虚抛歲月　羹飯主義貽誤兒孫人傑見慧姑動問便歎了一口氣道玉如跳海事出意外休說女士懷疑便士我們同學諸人對於這事都算做一件很有研究的問題誰肯贸然相信此番玉如南歸本約定和我同行到了津門略作勾留這天恰是舊曆五月初五日有幾位同學約我們酒樓小飲慶賞端陽誰料玉如喝了幾杯酒滿腹牢騷一齊勾起席上談論態度消極專說些悲觀話兒我們從旁勸解玉如若有所悟便也强自驅遣談笑如常席散以後玉如當夜不曾返寓我雖十分亳異還算他在友人家裏歇宿到了來朝一定返寓誰料來朝空等了半天不見回來約在傍午時分郵差送來一信拆開看時郤是兩紙訣别書一紙給我寥寥數語只說「與子别矣借大海以脫離覊絆不得己也夫何言」一紙給他父親說話也不多無非勸他改行爲善體卹貧民并說柳氏親事始终不曾承認聽彼改嫁以絶瓜葛我看了這信亂了主意一面拍電到蘇州報告凶信一面僱着舢板找尋他的遺骸找尋了幾天不得下落後來和幾個同學研究玉如的生死問題都說玉如跳海未必是眞一來他從天津趕到大沽海口多少也有百里之遥怎能跬步便到二來他這訣别書中的一個「借」字很可研究借大海以覓死是呌做借借大海以隠遁也是呌做借我聽了同學的說話如夢初醒這兩層意思本是容易想到無奈我當時亂了方寸輕易拍電到蘇州敢怕玉如的老翁得了凶信霎時間禍從天降嚇個半死朱氏接嘴道華先生說甚麽咧須知這位老翁鐵打肚腸鋼打肺得了凶信笑都來不及怎說是嚇 
餘瀋[  靜淵]  
　　子規夜啼侵枕夢破愁聽簷漏滴滴横風敲窗顧念庭花正放柔枝寛瓣知將何堪不禁爲之嬰憂 
　　遲明緩帶近窗前隔簾相窺怨綠含辛香紅地慘澹非復曩態一春芳事從此斷送風雨中矣 
　　紅瘦綠肥水流花落極春暮慘象回首鶯儔燕侣鶯藏葉底燕伏香巢紅顔難駐1捐棄誰憐世有眞傷春者安得如子規啼血者乎 
 
 

Page 15

 
 
   
 
 

Page 16

 
 
常識 
常評 
[處事之標準] [  覺]  
　　人事萬變應付之道亦萬變然或遇大事而措之裕如或遇小事而己不勝其竭蹶雖才與識之不同要亦有標準與無標準之故也 
　　苟有標準則事之難者亦易苟無標準則事之易者亦難所謂標準當以公平爲原則以是非利害爲權衡若不公不平而責人之非不求己之是圖己之利不顧人之害則未有不陷於窮境者矣 
　　今之人往往事至而倉卒應付事過而即忘及事復至而倉卒如故其所以應付之者止求能了目前而己是否與前事相抵觸與他事相窒礙均未嘗一加以思考宜其動輒得咎而尚不自知其所以然也 
商業常職 
[商店之缺點] [  志垚]  
　　吾國商店之缺點罄竹難書大者姑大具論請就其小者而略言之 
　　（一）招待顧客之缺點買主之賜顧不啻與吾以利無論其所顧生意之大小而其盛意則同一可感也故爲店員者不可不竭誠招待之余曩游日本見其國之店員對於大小顧客莫不殷勤招待尤樂以貨物任人選擇即選擇不合不能成交亦無不滿之意且又殷勤送别以博顧客之歡心預爲下次生意之招徠蓋深得經商之道也吾國商店之店員除對於大顧客尚能誠心招待外對於小顧客往往慢不爲禮當顧客之初入肆也店員除向詢明所欲購之貨名外便急急追究其所欲購之數量設所購之數量甚微便現一種不滿之意斯時若顧客之擇貨還價等更非其所歡其意蓋以小額之交易爲利無幾成與不成無足重輕而抑知有大謬不然者泰山以聚土壤而成其高河海以受細流而成其深經商獲利亦猶是也合多數之一而成百由是而千而萬其始也一而己豈能以一爲微而忽之耶况大顧客不常有小顧客則常有故一店之中大交易之與小交易獲利未嘗不可以相等烏可忽之哉且招待不周顧客非惟不復我顧又將以吾慢待顧客之事語其所知由是互相傳說人將相戒而不入吾肆其影響於生意者甚大此又不可不知也欲除斯弊不外二端（甲）經理先生務以招待顧客之要項對店員反覆講解又須隨時隨地監察店員見有上述之失應即戒止之（乙）令各櫃友各於胸前佩一有號碼之徽章一面於櫃之旁邊揭示一「本店店員如有招待不周者請認定徽章上之號碼隨時面告或函告某部某知俾便處罰爲盼」之牌示經理接有是項報告後應將所指定之人加以懲戒以爲來者警然此不過一種治末辦法若欲根本解决則非使店員受過商業教育不可 
　　（二）商品陳列之缺點商品陳列之適宜與否與營業至有關係外人所以視陳列爲商店之主腦吾國商人對於陳列一事素不講究如Ａ以極大之物與極小者陳列一櫃而不知以小者前列Ｂ質地相似之物不知同列一處Ｃ教育用品等之陳列不知應用由淺入深之法Ｄ不知色澤之分配及光線之利用Ｅ不知用標簽以標明商品之名稱價格凡此種種皆陳列之缺點而爲商家所急宜改良者也 
　　（三）待遇學徒之缺點舊式商店之經理及店員之待學徒曾牛馬之不若此無可諱言而亦不必諱言者也灑掃也獻茶也盛飯也購物也凡一切屬於婢僕之職司何一不驅使學徒爲之經理先生則謂學徒食於我應爲我服務一般店員則謂以吾昔之受諸人者施諸人固亦理所應然此種見解之謬幾乎人同此心噫此吾國商界之所以日即於黑暗也爲經理者倘能及早覺悟對於學徒則授以商業上必需之智識母以奴隸視之一般店員更須各自警惕母以身受之痛苦更使人受其痛苦是則余所引領而望者也（乙種酬） 
衞生 
[我之衞生經騐談] [  沈行知]  
　　身體健康爲建設種種事業之資本我國人才缺乏有志者不可不珍重自身力加保衞以爲他日擔當國事之地步鄙人少年時多病其後研究攝身之術遂日見强健今己三十餘年無病謹略述閱歷有得之談如左 
　　（一）每日早上六時起身先習體操十分鐘至少五分鐘冬天至遲七時起身 
　　（二）每日至少須步行三里路能出微汗於身有大益但行路不可太急 
　　（三）每日作運動游戲事如抬網球打彈子鍊八段錦之類鄙人曾任中西文教習十九年常監督學生運動游戲有時自己亦加入運動因之身體日强健 
　　（四）早上吃生鷄蛋兩枚用開水冲之酌加白糖或將生鷄蛋和入熱粥内亦佳 
　　每日食物有限制並有定時吐去渣滓但取精華多吃素菜若胃口不好則特煑平生愛食之物一二味仍多吃湯少吃肉鷄湯最有補力病後多吃鷄湯易於復原 
　　（五）身體十分强健之人終日勤動不思休息但普通人作事勿過勞應休息時即須休息午後或傍晚能得一小時之靜坐最有益身弱者假寐一小時亦可 
　　（六）燈光下不宜多看書寫字尤不宜在深夜搆思起稿惟看報紙及字跡略大之書尚可無碍 
　　（七）鄙人結婚頗遲又以離家就館及遠行遊歷常吃獨睡丸故壯年身體大進步五十歲後仍如四十歲前之精神 
　　（八）不愛酒食徴逐恐廢時失業且於腸胃及肺肝有損無益平生絶不賭博絶不吸酒又常避去熱鬧場以期少病且可寡過 
　　（九）多吃濃茶有損以吃白開水爲佳如能多吃藕湯或梨湯或水果汁更好鄙人二十歲時曾患失音頭眩略如肺癆病後由西醫治愈囑多吃藕湯梨湯後遂不復發病今常用熱水壼切梨成小片置壼中灌入熱水不煑自熟每日飲梨湯三四壼清甜適口極潤喉肺此係中國名醫治肺癆病之良法治胃病亦可用藕湯及梨湯 
　　（十）平生常抱樂觀主義絶少悲觀思想多用勤苦工夫多盡救世義務老天待余不薄自樂其樂雖遇失意事常以他日必有好處自譬解自謂平生作濟人利物之事天必佑我不作昩良欺人之事人不怨我自畢業後入世三十七年竭其奮鬭之精神人定勝天未嘗憂愁悲嘆此亦養身之道也西人謂每日能笑一二次最有益憂愁哭泣最傷身體乃速死之道 
　　（十一）醫書及藥性須具普通常識余曾讀儒門醫學及西醫繙譯之書又曾試用鐵酒魚肝油及燕醫生各種良藥中國藥如黄茋黨參當歸之類病後亦曾煎服頗有效清寗丸可治濕熱亦常服之 
　　（十二）每晚用熱水洗足或併揩身每星期至少浴身一二次使身脈流通滿身出汗即可消除寒濕 
　　（十三）平生頗愛花草魚鳥最愛自己灌溉料理即可作爲運動習勞之事 
　　（十四）晚上宜早睡過十點鐘即須睡夜眠不足大傷身體余於打牌撲克等事絶對不爲曾文正公自治規約有夜不出口一語可以爲法 
　　（十五）多吃黄荳及荳汁最有補益荳粉荳腐等尤佳今有文明之家庭每日自磨荳汁成人服之精力倍加孩童服之易長大且大便暢利食量亦增煑赤荳和入粥飯可治軟脚病 
　　（十六）米飯不易消化可多吃麫包蒸　燒餅掛麫之類比吃飯有補益 
　　（十七）能出外旅行最有益於身體我國人每謂出門苦西人恒　旅行樂鄙人辦私塾改良會天足會提倡社會教育職業教育遊歷各省十七年飽歷風霜筋骨反覺强健 
　　（十八）目今社會空氣不良嫖賭風行無論老年少年均易犯傳染病但立志自守者仍能出汙泥而不染要之吾人處世到處皆是危境富厚者尤易斵喪身體安貧樂天者保全健康之身體前途尚有無限之希望願與全國志士共勉之 
德道叢話 
[西方格言（一三八）] [  謝介子選譯]  
美名如厚産（英吉利諺） 
知慧優於金銀（德意志諺） 
心願則其足如甚輕便（英吉利諺） 
劣貨無佳市（法蘭西諺） 
睡眠爲最良之醫藥（莫醒鳩）（Ｍassinger） 
人生不可以金購（荷馬）（Ｈomer） 
謊語有足甚短（意德諺） 
少見斯易忘（英吉利諺） 
工作如何視其主（德意志諺） 
一履不能合人人之足（英吉利諺） 
雜錄 
[芳話] [  朱黛柳]  
　　春花秋葉不特足以賞心悅目而民德國運實亦繫斯蓋雅好自然庶免邪僻能有所戀方謀忓衛也吾國愛花之說不復聞於今日遂致流俗日靡國勢日衰矣淺有感乎此爰不揣謭陋擇述見聞彚爲芳話將爲愛花之倡倘國之志士果有同情者則因好愛而求保護因愛護而起研究是豈特蕪文之殊榮哉於國於民間接直接均有益也惟黛柳學識膚淺難免謬誤用祈先進諸哲錫以誨正焉 
　　（一）樹木之壽 
　　物各有生而生必有限特殊其久暫耳諸生之中求其壽者莫巨木若其最著之例爲龍血樹（ＤracaenaＤraco）此樹産Ｃanary羣島百合科植物而木本者也據旅行家之意測謂其高六丈其周五丈不特爲單子葉植物中惟一之巨樹且其壽有超半萬年者當爲現世間有生物界中之最長命者矣又如墨西哥産之落羽松（Ｔaxodiummexioanum）及北美産之世界爺（sequoiawashingtoniana）亦均己生長四千載至六千載則此種老木當其萌芽甲斥之際吾華猶未有史或正在黄帝戰蚩尤於涿鹿時也鬱葱迄今己不知歷盡人世間幾回治亂幾度興亡矣 
　　此外著名樹木其天年壽算依decandle氏之調查及據百科辭典中所載則 
櫪一百五十年梣二百乃至三百年掬三百年常春藤紫藤四百五十年松類五百七十年落葉松六百年白楊五百年篠懸木木五十年杉檜公孫樹一千年菩提樹一千一百年魚鱗松一千二百年檜一千五百年樟栗二千年一位三千年 
觀上表知現世植物中雖無莊子所云八千歲爲春八千歲爲秋之上古大椿然老樹古木其壽亦絶可驚矣返觀吾人生有七十己稱古稀而上壽亦不過百載能無朝露之嘆乎嗚呼吾人其應知所以愛撫樹木之道矣（乙種酬） 
 
