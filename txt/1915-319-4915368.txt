# 1915 - 319 - 4915368

 

Page 1

 
 
   
 
 

Page 2

 
 
時評 
[國家主權（冷）]  
　　中國國家之主權安在是誠今日之一大疑問也謂在人民乎此變更國體所以必用選舉等等决之人民也然所决者果人民也耶謂不在人民而在政府乎决之者人民而所决者亦不背政府之意然而旣决之爲可行乃將行而復緩其緩之者果政府也耶 
　　然則國家之主權查安在也主權者國家所以爲國家之本主權所在而可疑則今後中國之國家其果國家也耶我亦甚欵之 
[命令]  
　　十一月二十日大總統策令法國巴黎巡警總監洛郎給予二等嘉禾章巴黎鐵道南站總辦馬發斯給予三等嘉禾章此令 
　　又令巴拿馬博覽會總理摩阿總辦兼高等審查長司愷甫均給予二等嘉禾章高等審查會副會長斐格各國赴賽監督會會長勃克鑒乃均給予三等嘉禾章農業館長司徒斯密斯工藝館長格林教育館長陂陪鑛產館長勃納勃索特美術館長托辣斯克社會經濟館審查長席姆斯高等審查會副會長和尼爾均給予四等喜禾章此令 
　　又令楊以德程文葆陳友口孫蔭均給予三等培禾章此令 
　　又令貴州巡按使戴戡著開缺留京另候任用此令 
　　又令特作龍建章爲貴州巡按使此令 
　　又令任命潘矩楹爲綏遠都統此令 
　　又令李文運趙月修均加陸軍中將銜趙光鏡吳良光均加陸 
軍少將銜此令 
　　又令任命馮汝驥爲津海關監督此令 
　　又令任命姚聯奎爲直隸大名道道尹此令 
　　又令陜西榆林道道尹吳廷錫著開缺來京供職此令 
　　又令任命劉炳庠爲陜西榆林道道尹此令 
　　又令黄廷潤授爲陸軍步兵上校此令 
　　又令陸軍部呈請揀派營長員缺應准以戴延續充任陸軍第一師步兵第四圑第二營營長此令 
　　又令陸軍部呈請任命李玉升爲陸軍第一混成旅砲兵第二營營長應照准此令 
[專電]  
　　北京電　聞决定國體變更後要政之次序如下㈠明年一月定爲國民會議召集期㈡明年三月定爲責任内閣組織期㈢明年五月定爲帝國憲法公布期 
　　北京電　活佛不願受封擬再派畢桂芳前往交涉 
　　北京電　派赴日本觀操員秦國鏞王永泉二人巳先行回京聞日本軍隊輜重營編制將改馬匹輸送爲摩特車輸送又日本巳倣造德國四十二生的口徑之大砲惟成績尙未昭著至岳少將開先現派爲駐日中國使館武隨員一時未能回京秦王兩觀操員回京後日夜整理報告一俟報告辦完並須晉見總統 
　　北京電　昨日政務會議關於軍事者三關於財政者二關於外交者一均巳通過 
　　北京電　袁總統再諭促叚祺瑞銷假 
　　北京電　經界局督辦蔡鍔藉病辭職政府擬以李國筠繼任 
　　北京電　張元奇二次辭職擬照准 
[特約路透電]  
　　北京電　路透電社從可恃方面探悉英法俄協力誘導中國加入三協約國一說毫不確實（二十一日） 
　　北京電　華字報云久無聲息之前攝政王載灃今率領許多滿洲親貴署名於勸進表請袁總統速登帝位並稱滿人皆以帝制適於國情故贊成改革聞奕劻溥倫皆列名北京之蒙古親貴由蒙藏事務局長貢桑諾爾布領銜上表勸進）二十日） 
　　北京電　聞斐列濱森林局總辦希菲斯氏已就中國森林局會辦一席並將爲中政府森林顧問大約數月之内可望抵京（二十日） 
戰電 
[其一（英人路透電）]  
　　巴黎電　英國愛士葵貝爾福葛雷喬治四相昨離巴黎四相專爲與法首相白里安陸軍加里尼海軍喇開士及統帥霞飛開軍事會議而來此種性質之會議乃從前所未有茲英法兩首相皆稱會議之經過極有效果英法政府同發訓令立即施行議决之事件此後按期將有同樣之會議並加入俄意兩國（十九日） 
　　馬國太電　現信協約國决意持更堅定之政策對待希臘聞希臘巳允聽令英法塞軍於必要時退入希境協約國因希臘未有適當之保證尙不滿意聞協約國要求希臘或即加入戰圑或即解除動員令（二十一日） 
　　雅典電　柯香君（法國内閣人員前曾充法首相）所携使命甚關重要昨日曾三謁希首相斯柯洛第斯且晤維尼齊洛斯維氏仍謂彼信協約國終必勝利柯因希民熱心袒法曾表示謝忱（二十日） 
　　巴黎電　塞軍退走之際奮力接戰刻向阿爾巴尼亞而行秩序整齊其作戰之勇雖德軍亦承認之布軍在斯特魯姆尼柴攻擊英法陣線布軍人數雖多終受重創而退意人聞意國將加入近東戰局之消息頗爲懽悅（十九日） 
　　巴黎電　今日下午公報謂亞爾薩斯有活動之砲戰德飛機八架希圖飛過魯勤維爾爲法飛機逐走且追擊之今晚公報謂西境無新戰事近東戰局頗爲沉寂布軍僅在特魯米柴境進攻爲法軍擊退大受損失 
（十九日） 
　　巴黎電　今日下午公報謂亞土瓦·亞貢·勞蘭·數地點　有砲隊及炸彈戰事（二十日） 
　　倫敦電　意國訪員星期三日電傅游閱摩拉斯蒂爾時所見各節謂伐西區大佐及勇守巴布拉山隘之殘兵現均於該處設大本營摩拉斯蒂爾境所餘之塞兵僅此而巳彼等與塞國餘軍之交通已於兩星期前爲敵軍截斷彼等並未保全巴布拉山隘之舊式大砲六尊惟於退走前曾塞其砲眼彼等在泊里萊浦西北幾爲克魯斯琪伏前進之布馬隊所圍塞軍現仍在泊里萊浦與摩拉斯蒂爾中間塞拉河西面奮其餘力抵禦敵軍惟望支持數日而巳摩拉斯蒂爾居民因城中庽有布民六千異常震恐星期一日伐西區大佐召集有聲望之布人告以布人如一有暴動則彼必以嚴厲手叚對付之該大佐又勸各領事離境法領事遲遲不發以候衛守貝爾格勒法水兵之消息嗣於離境之日在火車站見水兵司令畢柯少佐塵垢滿面策騎而至據謂水兵百人已餘六十人在距摩拉斯蒂爾四小時路處因力乏腹饑委頓道旁彼故棄之而獨來繼又述及彼等離貝爾格勒城之情形謂當時僅 
失兩人不意退時爲敵隔斷乃沿阿爾巴尼亞邊界跋涉山路數星期之久現急宜派人携糧前往俾使困滞途中之兵士得達摩拉斯蒂爾云云（二十日） 
　　倫敦電　倫敦泰晤士報謂屢接印度顯要人物有代全體印人發言之資格者之來書請政府續在印度招募更大之軍隊以攻敵國云（二十日） 
　　羅馬電　今晚公報稱十八日意軍步隊在加沙陣 
地續行攻擊頗獲勝利聖邁克爾一带進步尤佳意軍譬魯奇亞一旅奪獲山脊全部該處由聖邁克爾第三峰起地勢直趨伊森沙奥軍回擊甚力意軍乃暫退旋又上前進攻復奪其地奥軍於夜間衝擊七次一近意軍陣線即被擊敗奥軍秩序凌亂死　甚衆最後一役意軍從壕中躍出暗中追殺卒將奥軍攻退十八日奥飛機以炸彈轟擊維洛那·維聖柴格拉杜·烏定尼維洛那傷平民四人烏定尼死十二人傷二十七人内僅有兵士八人（十九日） 
　　亞姆斯特丹電　柏林公報謂德潛艇一艘本月五日擊沈英國輔助艦巴拉號翌日在蘇魯姆港砲毀英埃砲船兩艘每船各裝砲兩尊又迫令英國武裝商船某號停砲而奪得其砲巴拉號大約即八日公報所述之太拉號（十九日） 
　　彼得格勒電　今日公報謂德軍圖在佛里特里區斯台特西北渡特維拉河復爲俄軍擊退敵軍圖抵斯爾河在恰土里斯克車站附近爲俄軍擊敗惟恰土里斯克鎭附近之俄軍已退至斯蒂爾河右岸退走時曾由砲隊掩護使敵軍無法攻擊（十七日） 
　　彼得格勒電　波斯政府電告全國國民教士謂波王因重波俄之邦交決意不離京城且叮囑民人當以友好之態度待遇協約國（二十日） 
　　倫敦電（由北京轉）　德報所稱英國照會俄政府達峽軍隊行將撤退一節實屬未確（十九日 
　　倫敦電　路透電社得悉德國各報所載英政府通告俄政府謂英國現從事撤退達達納爾軍隊之說絶對子虚（十九日） 
　　倫敦電　張伯倫君前謂印人在美國運動革命一節今據華盛頓來電謂印度革命黨上年確在美國大施運動尤以太平洋沿岸一带爲最若輩與德人之在美運動者確有密切關係印人亦以曾得德人之助故亦爲德人出力今料威爾遜總統不久將有方法對付此項行動各報曾謂美政府旦夕將以嚴厲辦 
法取締德人及助德之人云（二十日） 
　　倫敦電　凡持有執照之軍官任職商船者槪免從戎因維持英國船務事關重要也（十九日） 
　　倫敦電（由北京轉）　德報所傅印度希德拉巴王爲其人民驅逐之說茲經印度事務部聲明不確（十九日） 
　　葡萄牙京城電　葡萄牙政治風潮醖釀多時今巳發作以致内閣全體辭職首相柯斯太於此半月之内亟謀解决政府所遇之困難但終無效果故呈請辭職已由總統批准（二十日） 
　　開普鎭電　南斐聯邦總督希克斯登子爵於議會開幕時演說謂南斐聯邦以外之人民願入營効力者頗爲踴躍聯邦政府當擔任遣調南斐軍隊以往英帝國他處之一部分經費（二十日） 
　　倫敦電　埃及保險行不肯爲希臘船隻保險銀行不肯接受希臘船隻之提單而郵局亦不肯發希臘之滙票（二十日） 
　　倫敦電　首相愛士葵入覲英皇奏陳閣員遊法一事（二十日） 
[其二（德人德文報專電）]  
　　柏林電（由塞維爾轉）　十一月二十日德軍大本營公報云德軍已占據洛伐伐洛區·斯桀尼柴·拉斯加伊斯巴河流域之德軍已進抵特蘭及柯波斯尼克泊里波拉克東面德軍俘塞兵二千二百人獲砲四尊（巴爾幹戰况）敵鐵甲艦曾轟擊維斯丹旋爲海濱德排砲擊退（西境戰况）（二十日） 
　　柏林電　佛蘭克費特報載君士坦丁電稱吉靑納貴族將於十一月二十日行抵薩洛尼加希臘各界現料吉氏此行大局必因以變動希臘新土所駐之憲兵師圑多屬克里特島之人現公然謀助維尼齊洛氏英人已視薩洛尼加爲英國土地英人嘗言希臘苟不願被逼而作戰則當加入協約國一方面且微露有推翻希臘皇室之意希政府已籌商應變方法希臘新土今已戒嚴全國戒嚴雖須經國會核准然勢力强大之軍隊可使政府獨斷頒行此令英法軍於薩洛尼加多所需求毫不顧及希臘之主權（十九日） 
　　柏林電　奥國第三次兵債已募集克郎二千兆枚較第二次兵債多九百兆枚君士坦丁傅來薩洛尼加消息謂法軍曾在第第里附近誤認塞軍爲布軍向之發砲維也納得悉孟政府豫備由西汀其遷往其克太里（二十日） 
[東方通信社電（日本人組織）]  
　　東京電　英俄法義四國開始活動謀將中國牽入聯合國之華盛頓電報此間並不以爲眞以現在之帝制問題爲理由或至以防止中日衝突等之卑劣理由均不足使人深信且除日本而進此協議尤與現在列國協商之步調違反故日本政府以爲此係做作之報並不措意云（二十一日） 
　　東京電　英法俄三國有引誘中國之報一節後據所傅三國最高政府當局關於此事實曾交換意見惟非以中日關係或帝制問題爲正面之目的蓋以軍需品之供給爲主並爲對德政策而來如利用中國之軍器製造場尤爲其目的之主要者此一般人之觀測也要之不問目的如何與日本均有所關係此問題如何實現以如何之形式與日本商議都人極爲注意云（二十一日） 
　　東京電　山東鐵道新事業之成績甚爲優良本年度鐵道之收入可期有三百萬元石炭收入可期五十萬元旣得以上成績明年更當力謀鐵道鑛山新事業之發展此山東監理部長藤田所談也（二十一日） 
　　東京電　即位大禮之後東京政界揣摩憶說頗盛其實極爲平穏又大隈伯隠退之說以伯之健康爲主要原因今伯足部之痛係屬輕症自不能成爲問題云（二十一日） 
　　東京電　日皇今日進謁皇大神宮（内宮）儀式與昨日同 
　　日皇定於明晨九時由山田驛發輦午後一時五十分返蹕京都（二十一日） 
要聞一 
[德將克魯克之戰局譚]  
　　大陸報芝加哥消息云美訪員思文氏於十月十五日由柏林來電謂前統德軍進攻巴黎之克魯克將軍今日舉行從軍五十年之紀念慶典余造其廬賀之克延入招待甚殷克年六十九而貌若五十餘歲人面色蒼老目光灼灼惟行動稍緩則以受傷之故普法 
　　　　　　　　　　　 
 
 

Page 3

 
 
一役克曾受重傷兩處此次督師蘇瓦松附近忽砲彈飛至交通壕線霹靂一聲空中爆裂距克將軍之頭相去僅四碼碎彈紛墜肩背臂腕皆受重傷計有七處今雖逐漸告痊然步履行動之間究不能如常時之靈便賓主寒暄旣畢乃談及戰局克曰今日英法軍之欲攻破德軍陣線與五月間德奥軍之欲攻破俄軍陣線其情勢似同而難易則逈異余信聯軍必不能破我陣也請略述其理由戰地之廣袤佈置之周密砲火之精良兵士之性質德俄各不相同故英法之攻德陣難於德軍之攻俄陣俄兵雖能戰然久練之士俘失太多新兵匆促臨陣未具舊兵所有之能力易於僨事且俄砲非德砲之敵安得不敗至於西境聯軍砲力旣不較德砲爲强而德軍措施得宜壕線密接又非俄軍之比故聯軍難望取勝余非謂俄軍接戰不力特以屢受損失之一軍在戰地愈久則軍氣愈衰此乃自然之理俄軍久戰損失極衆新兵不能補其空缺我軍輙擇其弱點而痛搗之此俄軍之所以敗也我國派往前敵之援兵率皆有兩個月戰事經驗之軍隊故前敵縱有喪亡援兵一到戰鬭力即恢復如初云云余詢以分决最後勝負之舉動大約在於何方克將軍答曰是未易言也此乃政治問題不僅關於軍事以余觀之其在巴爾幹半島乎然事態變幻層出不窮誰能於今日料定將來哉 
[塞爾維亞之戰局]  
　　華德日報曰塞爾維亞戰局之發展日速一日故德奥布三國聯軍環攻塞之大舉多有佳果塞軍之餘燼不久亦必自息矣至於塞爾維亞於今茲大戰應用之兵究有若干論者紛紛莫衷一是若據十月初間歐洲報紙所稱則塞爾維亞約可得執戈之士四十萬人惟無論老幼凡能肩負一槍皆須應徵出戰耳另有所估計者謂塞軍至多有三十萬人今塞軍之被俘者已有十二萬餘人而屢次大戰傷亡者至少亦有六萬餘人若然則今塞軍即就前數言亦喪亡過半矣惟現在塞爾維亞北部有若干及圖遁入希臘境者若干今尙難以估計據路透電稱塞軍之主力全在加恰尼克即阿姆斯爾飛爾持之南如其確也則塞軍之命運必斷送其地無疑蓋布軍在其東與南德軍在其北奥匈軍隊在其西北四面夾攻塞軍苟不速退出其陣地另尋生路將死無葬身之地也而且如不速退即再欲逃走恐亦絶難緣今布加利亞已去其地非遙若俟布軍趕到再逃則是自候其死而巳 
進攻塞孟交界之奥匈軍隊遇有敵人抵抗窺其情形則可斷言塞爾維亞原擬遁走孟國故派重兵保守邊境以備臨時遁逃殊不知逃入孟境亦未必能保全性命縱能苟全性命亦無以爲生蓋蕞爾孟國地瘠民貧絶不能養許多之人也而阿利得亞海之輸入雖有如無觀法人在愷齊拉之圖謀勞而無功亦可想見矣 
　　塞爾維亞南境亦有重兵行動若據前數日之路透電稱則塞爾維亞軍不惟已退出拉布那山隘而布軍且已佔其泊利萊浦又據雅典路透電稱十一月十八日布加利亞軍去摩拉斯蒂爾亦僅有兩小時之路程現在其地惟有法國領事尙逗遛未去然則其餘者必盡逃矣至於格拉得斯柯與克里佛拉資之英法聯軍以及少數塞軍其勢亦如壘卵岌岌可危蓋除今由西南進逼其地之布軍外尙有沿多蘭湖出布境與摩拉斯蒂爾者同時併進擬斷英法上岸軍之後路北亦爲勢所難免者也使布軍此舉成功　英人惟有死中求生一途力抗布軍之進攻然今英法聯軍苟無重大之損失亦不能退棄其陣地倘其關始退軍則英法政府必先迫令立於火中之希臘以不堪惟不知届時希臘是否准布軍乘勝追擊逃者至薩洛尼加如去歲英日攻擊靑島時劃出一地爲戰場抑或希臘爲英法之威所刦以干戈抗拒布軍之越境追敵耳苟後者一說不成爲事實薩洛尼加當難免犧牲而塞爾維亞滅後同盟國常勝之軍另治新事亦無拘束想數日内此事必有定局請拭目俟之可也 
[帝制延期中之日本態度] [  東京通信社社員飄萍]  
　　十一月十五日 
　　由干涉而監視矣 
　　延期用意之觀察　自我國通告帝制問題並不急速解决蓋爲尊重友邦之善意的勸告起見但日本一般輿論之觀測却以我國帝制問題因有種種障碍事實上年内不能解决遂樂得以尊重友誼爲詞通告延期其期限旣不明言則何時突然出現爲不可測故皆以監視今後我國政府之行動爲言是將由干涉而進於監督矣但又有深入一層之觀察則直謂中政府此時自以爲内部手續業已完竣此後專從外交上着手其期限當依外人之意以定之大約前途尙甚遼遠而一方政府又以王船山黄書中適有丙辰某氏出之言乃利用迷信以緩和激烈之帝制派眞不値一笑云云 
　　大禮中之内閣人員　我國通告帝制延期之時適日本大正即位之時也内閣人員皆集於西京然雖在大禮之中對我問題非常注意我國之通告一到石井外相於十二日夜間即訪大隈首相於旅館爲長時間之凝議十三日晨又徵求各員之意見聞日内尙須開臨時閣議以解决此後之方針云 
　　日人述英國態度　萬朝報載言此次英國對我之態度其强硬實在世人豫想之上即伊大利之加入勸告純爲英政府之盡力有以致之駐華英國公使朱邇典氏與袁總統有多年之深交當初其個人頗贊成袁氏之稱帝（按此殆可與前月英公使謁見袁總統時之談話參照）及其政府態度决定英使遂亦有一變其態度之傾向云 
　　日閣内部之異議　聞日本内閣諸員之中近日頗有持異議者大體决定對我方針爲一方面與四國協議决定善後策術一方則承認中國延期之通告而監視今後之行動然一部分早以前次勸告之手叚爲太柔軟不免有躊躇逡巡不能前進之病中國或更輕視日本日報論内閣内部有不一致之傾嚮認爲措置迂緩之結果然則必如何而後及不迂緩故近日之閣議吾人頗有爲注意之價値也 
　　參謀本部之態度　日本對我問題外務與陸軍部之意見全相一致而參謀本部因有山縣公之勢力滲入其間如田中參謀次長等頗吹反對之意見陸軍部目下正在竭力鎭壓之中參謀本部之福田少將亦熱心奔走爲之調和未知以後之態度如何（與下節參觀） 
　　排斥元老之集議　元老中如山縣公等頗喜干涉政府之行動今年之對我外交在在有元老之干涉聞前月二十九日（近始知之）加藤高明犬養毅伊集院彥吉及目賀田種太郎床次竹二郎等諸有力人員（計十餘人）會合於華族會館以外交問題須與國一致起於政黨關係之上不宜反對政府而政府亦當以大體方針内示於反對黨然後可以外交勝利今元老等往往置喙於外交問題掣政府之肘今後此種舉動不可不排除之直表示與元老挑戰之態度今後依元老自處之如何或尙有他項協議云（按此次元老乃贊成帝制者而一致排斥元老諸人則皆野心家也） 
　　日本陸軍大臣之活動　日本岡陸相困於病者久矣然近日以來忽與石井外相協議忽訪大隈氏於旅館（西京）又時至無隣庵謁山縣公驅自動車出入頗爲頻煩抱病奔走如此遂惹世人之注意一部分人之觀測或對於外交問題擬執何等剴切之手叚又一部分觀測則目下印度時有亂耗日英同盟之關係上應如何處置不出此兩問題云 
　　國民同盟會一致　日本有國民外交同盟會者前次中日交涉時頗曾出一二回風頭然往往反對政府爲運動推翻内閣者助勢今次則謂内閣對我勸告頗爲得當今後仍宜執已定之方針竭力監視且謂政府倘不變從來之態度以臨中國則必有效力發生云 
　　總結　上述日本近日各方面之態度而今後如何雖未見閣議决定然大要則對我政府今後之行動嚴重監視此不過表面而已至其裏面不外於延期之中外交上大試敲剥苟各國之慾壑可塡則帝制當有實現之一日而聯合軍方面與德奥方面（或疑美亦在黑幕中見有賀長雄主筆之外交時報）亦有重大關係上兩層俱妥洽恐尙須一年半載之時日也 
編輯餘談 
[遊美隨紀（第五信）（七）] [  遠生]  
　　記新劇十一月一日東京旅次 
而異日牧師與此女均以脫獄及際匿罪人之罪被拘入獄而西婦正以其夫被拘入獄之刹那產生一女其家呱呱與哀哭之聲交作哀惨萬狀滿園男女悲泣失聲蓋哀情之感人者深矣牧師於作苦工時乘𨻶横臥鐵道上欲以自殺（前謂自殺爲一大罪惡者即此人也）幸彼道德優美信仰深篤之西方婦人瞥見救免力以教義說之謂生命可以死滅之罪惡不隨死而滅君且休矣握手寫愛悲悟並集冷酷之老婦感此恩情亦復痛悔跪向其媳請求免罪音樂大作而閉幕矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[延期聲中之北京政界觀]  
　　公府之密議　吾國對外久已情見勢絀今日至切要之外交問題目前暫成一段落然前路茫茫正無涯涘他人對我早已胸有成竹我則無一定之方針遇事依違遷就專仰他人鼻息此其所以覆轍相尋也政府有鑒於此日前特在公府召集外交總次長及外交顧問等數名就臨時外交方針確定進行計畫以及日英法美四國交際問題等商議一切惟此等問題關係重大恐非一二次會議所能解决也向例每星期六開國務會議一次均在政事堂開會茲因陸國務卿呈請已改在公府懷仁堂舉行其請改之理由爲國體問題發生以後須與總統面議之事甚多於政事堂開會諸多不便故請改在公府昨據政界消息公府關於國體問題之會議列席人員有激烈穏健二派前者以國體問題爲内政事實無論五國態度如保必積極進行後者以五國勸告於國際上實一難處之問題俟此項交涉辦有頭緒然後研究辦法實行帝制尙不爲晚聞此兩派意見現正相持未下不知當局果採何種主張也 
　　參院之諮詢　頃聞參政院預定本月十九日下午召開秘密會議聞係爲總統特交秘要諮詢案飭速議覆之故並聞是日陸代國務卿偕同楊左丞等出席尙有宣告之事項内容未詳 
　　爵制之草案　日前總統府召集府會時總統曾提及無論國體是否變更五爵秩制必須提前實行然民國本無封爵制惟久欲議行雖未交院議决而上海鄭鎭守使業已奉令封侯頃復聞此項法制草案業經内史監審核完畢送還法制局現經總統諭定即日提出會議再將授爵條例修正法分别審核擬即提出代行立法院表决施行 
　　政務之影響　政事堂陸國務卿昨曾奉總統交諭飭將中央各機關自國體問題發生後所有一切政務停頓情形詳細調查據實呈報並飭各機關將前此未結各案不得稍事遲延至各辦事員等如有曠廢公件者應即嚴行懲戒以杜敷衍云云當由政事堂分交各署一律查照矣 
　　防黨之愼重　江蘇馮國璋將軍前傅其　來京之訊茲政府以鄭汝成遇害之後江防甚關重要特命其此時母庸來京又徐州張將軍勛前亦有來京消息現亦因江防事宜暫緩來京仍駐徐州以何江北之治安此外又電令山東靳將軍雲鵬會同馮張嚴捕關於國體之造謠生事之匪徒並聞以後如湖北湖南山東江西安徽等處捕有與亂黨人仍處以梟首之重典 
　　淸帝之地位　聞前淸攝政王日前繕具關於國體之意見書經由政事堂提出於總統内容要項係爲關於宣統帝之地位聞總統不日將招攝政王至公府會商一切因總統頗有俟國體改革後加宣統帝於皇族之意而淸皇室尙不滿意於此云 
　　茶話之演說　憲政協進會十七日在東安飯店開茶話會一節已略誌昨報茲聞是日日員中有楊增炳者發言略謂增炳國體之主張祇有辦不辦之問題並無緩不緩之問題如緩辦而外國不干涉則緩辦亦增炳所極端贊成者如勢有不能緩辦者緩辦有百害而無一利急辦則利多害少何則凡做一事全恃乎氣所謂一鼓作氣再而衰三而竭也迂延日久國民失望亂黨生心後患之來何堪設想故增炳主張不問政府之宗旨如何外交之狀况如何惟主張積極進行也云云說畢旋擬定通電以備分致各省說明解决國體進行情形以期急速解决國體誠可謂熱心帝制者矣 
　　徐相之近狀　徐相國自出政事堂後近聞病體已漸痊可擬月内仍赴靑島故第居住以娱晚年惟總統對於徐氏倚任極切前日復派某内史親持手諭一件賫交徐氏聞内容確係勸慰徐相國銷假入値但徐氏鑒於最近内外趨勢加以帝制實行在邇無論如何不肯再入政局聞一二日内即呈覆總統仍請准予乞退特誌之以觀厥後 
[鄭汝成卹典之議復]  
　　滬鄭鎭守使被刺後總統曾令交海軍部議卹茲聞該部昨已呈復文云查海軍贍卹令草案第十五條内載海軍軍人在現役中死亡合左列各項之一者給予死亡卹金一戰鬭殞命或因戰鬭受傷旋即殞命者又第十六條第一項内載致死屬前條第一項者給第四表甲項金額各等語已故彰威將軍鄭汝成公忠體國功德在民慘禍突遭實深惋惜茲遵照上將陣亡例從優議卹擬請暫依該草案第四表甲項給予一次卹金一千六百元並暫依海軍給予令草案第四表上等官佐等級給予殯殮費八百元用昭殊典而 
慰忠魂云云奉批令准如所擬給卹 
[三寳壠華商之國體觀]  
　　三寳壠華商總會中華會館中華學校曁各僑民全體上總統文略云竊維辛亥革命以四閱月之短促期間統一南北組成共和國體我大總統一一身受五族人民付託之重履任宣言誓願竭其能力發揚共和之精神滌蕩專制之瑕穢五族人民同心推戴靡有異議至國民會議舉行第一期正式選舉各友邦又以我大總統被選之日爲正式承認之期内外翕然歡聲雷動返視數千年來改姓易代之秋削平禍亂動需若干年月者得失難易之數相去不可以道里計雖中經二年七月贛寗之役人民擁護中央莫肯附亂不及兩月立見敉平又兵燹之後繼以災荒物力凋敝逹於極點在前古鼎革時代必以蠲賦免租爲新朝不易之定制者我政府以庫欵支絀故應付無策疊舉公債全國國民且節衣縮食爭先應募引爲當然應盡之義務此其所以然之故謂何毌亦以公天下之美名與臨時約法中華民國主權屬於國民全體修正約法中華民國主權本於國民全體等條文之規定爲新舊各界人物共同趨向之心理雖有至桀黠不良之人亦必因而歸附之罔敢有所自外也云爾不謂今之倡議變更國體說如籌安會之楊度孫毓筠等若而人但知墨西哥中南美葡萄牙各國之亂而不審前淸愛新覺羅氏之亡知墨西哥中南美葡萄牙各國爭取總統之爲禍殊烈而不審生斯長斯之中國數千年來一部史書若干朝代爭取皇帝之爲禍更慘獨於美博士古德諾氏之談話中　取支詞隻語用爲惟一無二之標識嗚呼將誰欺耶抑本會董曁各僑民等遠處異域從事生計身非官僚尤非政客但使内地同胞得生命財產自由之保障海外僑衆受居留政府法律相當之待遇於願斯足無論祖國國體爲共和制爲君主制初無個人利害的直接衝突所爲椎心泣血不能自巳者正以一線之良知未泯上溯往古下逮來今内審本國情形外察世界大勢深信此變更國體事有百害而無一利雖在壬子之初尙屬不宜至於癸丑以降益形不可此中曲折自在我大總統神明洞鑒之中無事再爲饒舌且一度改革國民所有君主制之觀念根本上摧翻無餘神聖不可侵犯之說斷斷不能成立也又况現在歐洲空前未有之戰禍蔓延未已吾人方集全國心力預備和議時發言權之位置有所未遑本年五月七日國恥紀念之中日締約以來吾人復集全國視線顧諟條欵上實行期之施設有所未暇此何如時代本會董曁海外僑民等方謂國家危亡之勢甚於累卵政界諸公必能趁此千鈞一髮之時機極力贊　爲戢内禦外之計陳請大總統速立正式民意機關實行共和立憲制度使全國四萬萬三千餘萬國民共同負責庶幾一般政客磅礴鬱積之氣有所疎泄而不生潰决之虞環顧强鄰兼攻取侮之禍有所彌縫而免授瑕𨻶之　國家前途或尙有可爲補救之一日甚不料楊度孫毓筠等乃以動搖國本煽惑人心速禍召亂自促亡國之變更國體說爲讕言之倡行見五族迸裂我漢族中羣雄並起且舉歷史上巳然之陳迹舊劇翻新因外界之接觸而加之以無方之變化焉則禍之所極直以墨西哥中南美葡萄牙及波蘭印度朝鮮各國所有奇慘至痛之事併一爐而冶之本會董曁各僑民等滋爲此懼終日旁皇不知所措又親見此項變更國體問題發生而後各屬華人莫不奔走呼號同聲反對至於國債票之轉售雖極低減之價格無人過問國内外貿易事業受此打擊全然停頓無形中之損失不知凡幾其略有身家財產稍負聞望之人悲觀至極决然投入外國籍者兩旬以來耳聞目見多至不可勝紀嗚呼誰爲爲之孰令致之人心如此大事可知國外如此國内可知大總統爲五族人民環球萬國的信用關係値此危　疑撼岌岌不可終日之頃當必有道焉以處之俾此數十件之變更國體請願書及時消滅以爲我中華民國其亡其亡繫于苞桑之實證者果爾則東西兩半球民主共和國得我大總統與北美合衆國之華盛頓後先輝映爲世界歷史上佔得無上光榮之位置中華民國幸甚爲此應本埠内各僑衆之要求先後集會議决除先行電呈大總統曁參政院代行立法院外合亟備具呈文凟懇大總統鈞鑒訓示施行無任迫切待命之至 
[决定國體聲中之鄂州]  
　　現在國體變更將成實中央恐黨人乘機藉詞煽惑曾將防緝亂黨辦法另行修正由統率辦事處咨行到鄂即經巡按使轉發武漢二警廳及全省縣知事遵照昨省會警察廳除飭所屬警察軍隊遵行外並將辦法内載第三第十一第十三條原文摘錄示諭商民一體周知原文錄下（第三條）亂黨並無實力其計畫無非欲勾結退伍軍人及痞棍土匪以圖不軌并誘惑靑年子弟藉資利用應責成軍警及縣知事隨時派遣偵探對於此類之人愼密注意查察各縣城之鄉紳耆圑練辦學人員等亦諭令各就所住所管之區域爲愼密之調查並各約朿子弟不許與匪棍往來以杜勾煽（第十一條）軍警及縣知事能破獲大股亂黨或亂黨首要亂黨機關赴官密報因而破獲訊實者均准照章從優給賞旅館學舍船主人等能查知住客中之亂黨赴官首告印刷所報館書報社能將他人送印送登託派悖逆文件扣留送究人證俱獲者亦准量予優賞至於亂黨潛匿謀亂有據事當緊要不及報官無論商民人等均准立予拘捕送究但如有借端誣陷或串誘陷害者立即按律懲處（第十二條）軍警及縣知事於管轄區内亂黨密設機關或勾結起事漫無覺察者商民人等明知亂黨所在或子弟雇人等受亂黨勾煽不自行舉發者分虽從嚴懲辦 
　　王將軍叚巡按准内務部通電請將民意多數贊成君憲及國本鞏固各省擔任力保治安情形剴切曉諭俾人民知改革國體爲國家根本大計云云當即會擬示諭分發各屬一體張貼原示除照錄内務部齊電外並謂國體問題爲全國安危所繫今旣萬衆一心取决君主立憲並皆推戴大總統爲皇帝是一尊已定兆庶蒙庥凡屬人民宜無不歡欣鼓舞即有少數亂匪意圖擾亂妄布謠言現在各省軍警戒備嚴密 
斷難得逞誠恐未能家喻户曉特此剴切示諭爾商民人等須知衆志旣巳允孚國基自臻鞏固從此各安生業永享隆平切勿誤聽浮言稍滋他慮本將軍巡按使有殷望焉 
　　軍巡兩署因當此國體覲化之時代黨人乘機造謠勢所難免特飭各軍警稽查調查加意偵緝聞前日有前講武堂學兵姚某在漢口某茶樓高談闊論當被密探拘送陸軍審判處審訊該犯確係黨人所使播散謠言之人已禀奉將軍飭令槍斃矣自此以後各茶館酒樓戲園妓院皆有密探足跡旋又在和記茶室拘獲一暢談國事之人雖經某商董向警廳保出然其兩腿巳被棍責現各界人士多懼口舌招尤公共場所皆不談國事 
　　叚香岩將軍調奉後所有鄂省將軍署參謀長宋玉峰副官長汪樹璧及其他參謀副官與軍務課長張小舫軍需課長程昌恆曁各課員等均紛紛隨往王子春將軍初以署任係五日京兆雖缺多懸空僅委北洋第二師人員代理如參謀長何佩鎔副官長張厚德皆二師之參謀長副官長也現因張金波將軍已確不來鄂始將委代各職應歸中央任命者呈請中央任命故前日有何佩鎔爲彰武上將軍行署參謀長張厚德爲副官長之策令至軍務軍需二課長不日亦將見明文此種策令旣已發表軍界皆信王壯威將軍必將升任彰武上將軍云 
[紀江蘇國民會議覆選之籌備（南京特約員）]  
　　江蘇國民會議初選久已辦結覆選日期前經齊監督規定本月二十日舉行當國民代表投票期内所有應行籌備覆選各事槪行停止籌備事務局亦惟通電報告各省解決國體之一致每日必有三四通覆選則未暇顧問故覆選投票人名册被選舉人資格履歷名册大都未能編造事務局亦知外省情形乃電告延期以備趕辦手續未了各事 
　　國民會議之選舉有異其他尋常者即初選當選人之身分甚高責任亦重是也議員僅能表决憲法初選當選人則反解决體現蘇省爲國體投票而來省者均未離開覆選雖延期而初選者之興味並不稍減 
　　聞覆選被選人名册曁其他册簿均巳造送並由巡按署電告各縣初選事務所轉知各當選人一律於月底齊集省垣聽候定期舉行投票被選人名册後有補入者約計七十人常屬最少爲四人江北各屬較多有一屬八九人者於此 
可覘江蘇省對於議員之冷熱 
　　江南各屬來省尙不多因交通便倢毌庸過早大抵俟有確期再來江北大致已全議員競爭亦以淮揚徐海等地爲最甚淮屬有初選當選者之金姓錢姓頗致力於此其寓所適名招商復標其姓於門外直似以金錢招商投票者可爲趣談 
　　運動方法仍不外金力與酒食近來有名飯莊莫不利市三倍票價與前次相仿惟議員任期有僅四月面價與常任者同稍嫌昂貴耳被選人名册已送中央資格審查會覆審尙須核定始能放馬上場也 
　　投票不數五百人當選額數十人每人当選最低票數必在四十五票以上現無政黨以爲集合機關日期怱促票數難於圑結故有揣測一次投票必不能產生議員者斯言或確投票期有云即下月一二日之間新議員不日可翹然出現矣 
[山東一文錢之近狀（越臣）]  
　　魯省制錢自被日人於三月起販運私燬以來已有四千噸以上之多迨因崗警阻問致起鎗傷巡警七名之事濟南商民深爲忿憾屢經集議始於本月初禀准公署批歸中國銀行貨幣交換所撥欵派員四出自行截買於是彼中人難再入内地私販卽能購買亦因輾轉輸運不甚便利價値又昂獲利無幾故一般營制錢販買業者已因之灰心而濟南日本領事林久次郎復於十一月九日即加冕慶典前一日特頒第七號館令示諭一切日籍商民不得再行私往山東内地購販制錢如違定行按法懲治等語張掛日署及膠濟車站等處以全睦誼然而山東制錢人咸謂所剩巳無幾矣 
[蕪湖近事紀要]  
　　蕪湖自滬上暗殺鄭鎭守使案發生後地方謠諑紛紜商業頗受影響近日又有軍隊破獲黨人機關情事聞係有黨人趙景榮者宿縣人前曾在本埠小花園李紳當差二次革命時又在黨人李糼卿處充當馬弁此次由滬携带銀洋二千元來蕪運動馬統領所部宋營副當即破獲並在趙景榮所住之萬福樓客棧起獲委任狀等類刻巳嚴訊並牽涉有道尹署衛隊及關監督署衛隊又某營兵士數十人刻已將趙某等解省交由陸軍執法處研訊 
　　安武倪將軍前日派某君來蕪採購軍米並購辦蔴袋一萬數千隻由利濟兵船於十七日上午裝運浦口 
　　中國海軍建康兵艦奉令來蕪鎭攝已於十六日由下游開泊來蕪 
　　蕪湖下游六十里之當塗縣原駐有長江張巡閱使之武衛軍六營本年夏間因剿匪調回徐州兩營刻聞張巡閱使近日又添撥武衛軍六千人在南京上游當塗縣附近一带駐紥如該縣之小丹陽鎭皆駐有大宗砲隊聞因國體變更爲鞏固江防起見云 
　　蕪湖警察廳長周之潤視事以來對於　警政應興應革事宜現方積極進行近聞李巡按使忽調大通警察局長劉兆麟來蕪接辦其原因爲何尙未探悉 
　　司法部民事司長林行規奉命會同農商部工商司長陳介君赴各省調查商情習慣并討論債務訴訟結案辦法兩君均於十八日來蕪次晨往滬 
　　上海全國商會聯合會本月二十日舉行討論大會蕪湖商會公推吳正塵赴會 
　　安武軍第一路統領馬少甫　君刻派委袁先杰少將赴徽寗一带察視地方情形以便布置防務袁君已於前日由蕪首途 
[北京農產品評會開會紀]  
　　農事試驗場所開農產品評會條已四日本爲今日閉會茲聞尙須展延二日以便星期日學堂圑體到會此四日中與會者大都四郊農人環而聽講之所則農品陳列所在也農品除尋常習見者外有試驗場所特製之害蟲標本點綴其間分臘葉剥製酒漬繪圖種種詳載被害之狀補救之術大有裨於農上之知識講演者娓娓詳說之亦足以喚起一般人之注意而遊人視此都枯絶無味則以温室花木爲助興之所室中菊花一種品名繁多肥瘦濃淡各擅其勝此足徵栽培植物中受特殊灌漑之所致正可與改良之農產互相發明也 
[地方通信]  
 
 
 

Page 7

 
 
[蘇州]  
　　保存墳墓　蘇鄉盜掘墳墓之案層見疊出日前　區破銅積骨塔曁虎阜鳳凰墩劉閣老墳均被地販盜賣開挖已誌前報吳紳蔭培有鑒於斯特邀集同志組織一保墓會章程内容專以保存墳墓取締盜賣爲主刻下蘇垣回教中人亦有多數古墓無人顧問茲聞該教曹榮生宗弼仁馬長慶等擬仿吳紳辦法另設一回教保墓會現已着手調查前日查得閶門外吳邑念一念八三十五圖延寗會館西首有回教墳一處計地四畝零上有石槨一百數十具内有一畝餘已被邵某盜賣於延寗會館董事廖維潘執業該地已種植洋山芋現下該會决定與廖邵二人交涉 
　　流民滋擾　昨有山東流民百餘人擁至蘇鄉一都七圖鄉街地方擬挖榆樹皮該處鄉民見其來勢不善欲聚衆兜捕該處王董事恐雙方衝突釀成事端立即阻遏鄉人一面將流民中之首領謝某喚至村中勸其率衆歸去始得無事昨晚合村鄉民聯名來城赴縣署具禀請求設法取締 
　　勒緝盜案　蘇常道尹查悉各縣盜案迭出而破獲寥寥昨特令本署副官張松山前往各鄉視察駐防水陸軍警是否紥防合宜並飭屬勒限通緝贓盜歸案究辦 
[松江]  
　　電催當選人赴省　國民會議初選當選人業奉省飭暫緩進省詎本日（二十日）上午九時忽接複選監督齊使來電略謂國民會議不出旬日内外需舉行複選所有各縣初選當選人非先期召集到省恐届時或有誤選之虞應飭各該縣飛速嚴催初選當選人赴省報到聽候示期複選並着酌量遠近給予川資云云松江李知事奉電後立飭繕送通知書並擬定當選之謝閔葉張薛五員各贈川資三十元 
　　飭報選舉費用　國民會議初選甫竣接辦推舉國民代表在事人員東奔西走磋磨一是舟車輿馬在在需資本日下午三時又接省電飭將此項開支迅速申詳以憑轉報松江縣李知事查明本届費用連同送給謝代表川資百元劉所長二十元共祇耗去洋一百八十七元二角五分巳據實申報矣 
　　警務改編紀聞　警界奉文改編各鄉區警制擬設分所長惟北之泗涇南之亭林雖係繁要而皆在腹地所長李知事以沿鐵路各地爲衝要之點故擬遴定所長二員駐局辦事遙領楓涇莘莊兩處以泗涇新橋等隸莘莊亭林葉榭等隸楓涇連同各鄉區一例設置巡官云 
[鎭江]  
　　火車碾斃人命　日昨八時滬寗早車抵鎭駛至南門車站西李氏宗祠對過適有牛販華姓經過軌道内閃避不及致被碾斃 
肢體狼藉腦血塗地亦云惨矣 
　　盜傷事主　鎭郡南門外王姓家於十八夜被匪多人破門直入刧去衣服等件並用刀砍傷該事主妻之右臂已呈報警務總所派警緝獲此案贓盜以憑究辦 
　　委員提欵　現在省庫空虚各項政費待欵支撥甚急財政廳迭次飭催各縣知事將征收各稅現款解省而應者尙少胡廳長昨特派委林有貞赴灌雲駱路赴泰縣高廷幹赴銅山等縣守提各員奉委後均於十九號同乘火車過鎭當即改乘小輪渡江矣 
[揚州]  
　　粥廠派員購米　兩淮運使方司長以揚城新舊兩城粥場係接濟貧民度冬起見散放未便過遲業已將款撥交經辦之張紳昨由善堂總董魏秉銓派人分赴裏下河各縣採購米石恐各釐局關卡留難特移文周知事請求發給護照轉知裏下河各釐局一體放行以維善舉 
　　勸領柞樹種子　柞樹木堅料實堪作器物種植亦易茂大葉且可以飼蠶縣公署近奉農商部頒發第一農林試驗場所送柞樹種子令勸農民栽植試驗以興農利周知事刻已出示勸告鄉農赴縣領種矣 
　　發給愛國講義　參政院現在編行一種勸導人民愛國講義分發各省演講周知事刻奉省公署轉發到縣昨已轉給各區宣講員令其照書演講 
[杭州]  
　　萬專使蒞杭記　朱督太夫人行將營葬政府特派萬中將德尊專使恭賫賜品往杭昨日（二十）上午八時萬使由滬乘坐花車起程先期有電致杭朱督接電後當飭第六師長葉頌淸率領駐省旅長童保喧圑長張國威章祖衡李全義曁營長陳肇英等二十餘人乘馬至城站恭迎並用黄色綢緞製成四角亭一座置諸站前以待承受賜品朱督屈使及文武各官亦先後到站午后十二點三十八分萬使抵杭一時軍樂大作炮兵第六圑並放砲數響下車後朱督與專使寒暄數語屈使亦起致詞文武各官全體行禮兩旁軍警亦各舉槍排列萬使如禮還答常將總統頒賜品物二捲（長約一尺五寸一捲用黄緞一捲用紅緞包上挿五色旗兩張）安放亭内隨即一併向將軍行署進發軍樂導前憲兵及隨扈兵繼之黄亭居中萬專使隨之朱督屈使以次又隨之陸軍中如師長旅長圑營長亦着大禮服軍署參謀長各課長及少校以上之軍官俱戎馬佩劍文官則政務廳長張春泉財政廳長吳伯琴高等檢察廳長王天木代理高等審判廳長蕭敏并水陸警察各廳長等自城站經薦橋以達旗營沿途士女雜沓交通幾爲停滞抵署後專使恭捧賜品陳於禮堂香案之上堂内菊山護擁國旗飄拂中供總統肖像專使與朱督先後免冠朱督向上行三鞠躬禮謹謝賜品屈使亦向上行禮嗣由專使宣讀策令朱督再向上行禮軍樂齊奏禮畢赴宴而散 
[漢口]  
　　總商會之忙碌　昨日漢口商務總會爲債務訴訟及請改國 
體事開董事大會茲得啓事一通照錄如下敬啓者昨以奉飭研究債務訴訟結案辦法一事訂於陰曆十月十一日開全體大會奉請諸君子届時惠臨公同討論已邀台登茲又接准京師總商會來電以改革國體事關係至要囑卽電達政府電求早定國體以安人心等因本會已將此項電稿先爲擬就俟明日開會時間公同檢閱即行拍發合再奉布務祈貴董查照前單所定鐘點撥冗蒞會至盼至禱漢口商務總會啓 
　　漢口總商會近又准上海總事務所函稱本月二十日爲開大會期間法商兩部派員到會協議請派代表赴會等因當經通知各帮各抒意見限三日内陳覆衆商帮以漢口自遭兵燹債務居多亟宜預爲討論茲特於十六日上午十一句鐘假藥王廟開會磋商辦法以便陳覆商會再行公舉代表赴申 
　　新票又到百萬　官錢局新式鈔票業於八九十三個月解到 
三百萬張抽換舊式破票行使市面茲聞財政部近又派員押解一百萬張抵漢該局當即派員至車棧迎提業於十五日起運到局矣 
雜評 
[行不行之表示（默）]  
　　憲政協進會中人言今日變更國體但有行不行問題無延不延問題斯言固甚直截然我謂卽此延字之中已表示其行不行之意特人觀察之眼光各異耳以事前之進行奮迅而忽云延期此延期即爲無期之延期所以表示不行之意也旣明言延期則所延不過暫緩時日而其期必有盡期即所以表示必行之意也此二者之理想不同而懷疑因之以起於是外人曰答覆不明瞭國人曰結果不可測其實善窺中央意旨者自能透澈了解初不必更求再有所表示也况乎其有不能再有所表示之苦衷也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鄭鎭守使出殯紀]  
　　出殯之情形　昨日爲前任上海鎭守使鄭子進將軍舉殯之期午後一時發此各項執事接續而行秩序甚爲整肅首法捕房馬巡至英界加英捕房馬巡計三道頭英　頭兩名带印度馬巡十二名次淞滬警察廳馬巡十名次陸軍馬隊二十名次海軍軍樂全隊次花亭三抬甲懸大總統輓額乙懸大總統輓聯丙爲鄭故侯露頂軍服之油繪肖像再次爲海軍司令部所派肇和軍艦海軍五十名次爲閘北惠兒院軍樂全隊次爲上海市救火聯合會全體會員次爲滬城紅十字分會全體會員次馬車四輛滿儲各界所送花圈次爲北洋陸軍第十六圑步兵百名次爲陸軍軍樂全隊次爲孝幃次柩車係用砲車駕以六馬車之兩旁有淞滬警察廳騎巡隊十數名左右夾持擁護後爲各界送殯者之馬車約四五十輛殿以憲兵馬隊十名自製造局出發按照預定路由依次而行先出西栅門過斜橋朝北經老西門外沿華法民國路至老北門外轉灣朝北入法租界通過法大馬路由三茅閣橋而入英租界走河南路過天后宮橋往北經北河南路而達閘北滬寗車站登該路局所備花車開往南京再轉津浦火車回返靜海原籍擇期安葬 
　　沿途之照料　昨爲已故鄭鎭守使舉殯之期於午後一時由鎭守使暑出發凡鄭君靈柩經過之處人海人山途爲之塞迨至公共租界預由麥總巡除通飭各捕房捕頭加派中西探捕携带實彈手鎗沿途照料外並令五十號西探總目安　斯脫郎與二十一號西探目卜羅斯脫同乘汽車逞同印度馬巡十二名預在河南路三茅閣　北堍守候旣至即爲前導直送至滬寗車站俟鄭君靈柩舁上火車而回 
　　法捕房石總巡以鄭使靈柩由民國路至老北門朝北須穿 
過法大馬路至三茅閣橋入英界故預飭馬差捕及通班包探並中西巡捕等在華法交界之處伺候靈櫬經過法界時妥爲照料盡力保護 
　　送殯之審愼　治喪事務所近日接得匿名郵件種種恐嚇謂出殯時欲發現第二次炸彈於是鄭公子等以當茲謠言蠶起之際不得不審愼從事故由楊護軍使會商統率辦事處楊諮議員海軍李總司令等飭軍警各界届時靈柩經過之處除沿途妥爲照料外如有恃强抗衡者應准格殺勿論而鄭公子等亦恐或有不測均未隨柩送殯先至火車站等候政界中有名人物之執拂者亦均步送至華界斜橋爲止 
　　車站之致祭　徐警廳長飭令閘北通班偵緝隊及四五區長警均在車站梭巡防範車站鐵欄之外先期紥牌樓一座綴以柏枝鮮花鄭君靈車抵車站時已交二時五十分矣本埠各當道均先期在彼相候迨靈車旣到關於三時三車站鉛屋内陳列祭品首由統率辦事處參議楊小川主祭行一跪三叩首禮各官紳繼之者數人致祭畢逐舁柩放入花車並將神主花圈一併安放在内經徐警長沈知事公同照料安置訖送殯人共對花車行三鞠躬禮各軍隊軍樂一律舉槍奏樂鐘嗚五下汽笛一聲開車疾馳而去 
　　事後之電告　靈柩登　時鄭使舊部均護送赴寗並聞馮上將軍齊巡按使王鎭守使皆巳派員及巡警軍隊在下關車站照料俟抵站護送渡江後即搭津浦火車赴天津原籍安葬昨日午後周道尹已將鄭侯靈柩由滬啓行時間電告統率辦事處茲將電稿錄下北京統率辦事處分送各部總次長均鑒鄭故侯靈柩於本日午後一時由製造局發引於三時二刻登車特達滬海道尹周晋　個 
[飭提行刺鄭使之同黨]  
　　行刺上海鎭守使鄭汝成君及京畿憲兵營司務長舒錦秀之刺客王曉峰王銘三業已解往江寗宣武上將行署訊供押候轉解京師核辦各情迭誌本報茲悉王等供出之同黨數人大半匿居滬北租界已由馮上將電致滬海道尹咨請駐滬外交圑並移行公共公廨簽票發交捕房按名提究並悉當時捕房在王曉峰身畔搜出黨魁所給方江先鋒隊隊長之委任狀據王供稱係由黨魁手下之甲乙丙三人轉給聞此次提票内亦詳列甲乙丙三人住址姓名已飭嚴密偵緝矣 
[江蘇京官請免加漕公電]  
　　江蘇同鄉亦官爲請免加漕價事致齊巡按使電云南亦巡按使鑒迭接本少紳商函電部加蘇漕民力難堪已由唐文治等電懇堂部免加查蘇賦甲於各省前淸漕價隨時定議每石至多六七千文民國初元規定每石五元價亦相等旋带徵收費三角擔荷玩重此揆諸歷史不能再加者一上年部復韓巡按使呈請蘇屬正附稅以現徵額爲凖不再增加一案呈内聲叙本部整理田賦綜核固有收數並未搜括多取應如議備案等語奉批照准閱時未久遽失民信此揆諸成案不能再加者二豫魯鄂湘贛皖江浙同爲有漕省分各處漕米改折較早定價較輕江浙改折最後價亦早重現在豫魯諸省漕價並未議加浙省亦未提議獨於蘇屬已重之漕議令再加準情衡理豈得謂平此揆諸通例不能再加者三本年蝗災風災繼以霪雨熟棉盡損晚稻無收民遇茲歉歲饑寒凍餒情殊可憫方將蠲減不遑何堪再令加增此揆諸災情不能再加者四我公開府三吳痌瘝任抱爲吾鄉惜民力爲政府維人心務懇鼎力主持代陳民困收回成命同深感　馬良姚錫光莊藴寛張一屬曹汝霖汪榮實單鎭袁希濤陸鴻儀潘昌煦周傅經徐彭齡篠 
[上海縣減徵忙漕之示諭]  
　　上海縣沈知事昨日發出示諭云案照民國四年十一月十二日奉財政廳批據本知事會同委員勘報本年棉稻歉收請減征四年分忙漕錢糧一案奉批該邑前次颶風爲災收成不免減色旣據禀勘明確照額全征力有未逮應准將四年分忙漕一律減徵一成實徵九成以舒民力等因奉　此合亟出示曉諭爲此示仰縣紳民及梱業人等一體遵悉應征額數旣奉核減不得再有延不完納致干未便忙銀啓征在先勘報在後所有四年分溢徵忙銀一成准於次年應完忙銀照數扣抵並即知照云云 
[商會聯合會開會之通告]  
　　全國商會聯合會前定二十日開臨時會嗣因各省代表尙未到齊改期二十四日開會茲悉農商部工商司長陳蔗靑君已於前晚抵申其餘各省各僑埠商會代表到者已有五十餘人所有交到各議案由總事務所辦事員孫警庸向鳳樓諸君分别編印預備届時分發茲將昨日該事務所通告錄下逕啓者此次召集臨時會議原定本月二十號開會現以各省代表報到未齊改於二十四號開預備會次日即開正式會至三十號爲止每日上午十句鐘起至下午五句鐘止備有午膳計開議案如下（一）中美銀行（二）中美貿易公司（三）中美商品陳列所（四）中美商會聯合會（五）中美輪船公司（六）債務訴訟辦法（七）商事條例（八）印花稅等案共計八件業經編入議事日程玿有以上議案意見者請速缮送以便排印專此敬頌日祉 
　　全國商會聯合會總事務所昨致縣商會公函云敬啓者本會現定二十四號開預備會二十五號起至三十號止爲正式會凡屬主地議董均排 
有坐位請貴會各議董將台銜地址速即抄示以便具函通 
告 
[白克路又出刦案]  
　　前日下午有盜匪四人突至新閘白克路十九號門牌華興織布廠經理曹錦淸家以問信爲由敲門入内各出手鎗刀械嚇禁聲張當將曹妻顧氏與傭婦等攔入披屋内一擁登樓翻箱倒篋傁刦去値洋二千八百餘元之金珠飾物而逸事後顧氏始敢聲張即令傭婦通知伊夫回家即報請新閘捕房立飭通班中西包探前往兜拿未獲現已禀請麥總巡通飭各捕房中西探捕一體留心偵緝矣 
[聲請引渡皖省暗殺案犯]  
　　法捕房華探目黄錦榮等於六月間在法新租界薛華立路未釘門牌之平房内拘獲方紹舟等十人並在方處牀下抄出手鎗兩支珠彈兩袋解經法公堂訊供後判方紹舟私藏軍械罪已成立押禁三月永遠农出租界 
在案茲已滿期法公堂接到安徽懷安縣知事公署來文内開方紹舟前在懷安縣地方暗殺李某身死由李妻李吳氏控縣飭緝逃逸未獲今知在滬犯案管押請爲引渡懷安縣歸案訊辦等情聶讞員飭探到牢中將方提至公堂詰訊方堅不承認暗殺李某之事中西官會商之下判方還押俟懷安縣將原告送廨質證明白再行核辦 
[又查獲輸船用人夾带私土]  
　　日商日淸瞈司神户丸輪船自海參崴來滬於前日抵埠時由江海關托巡登輪檢查違禁物品當在該輪用人許阿連所戴西式呢帽内搜出私土十二兩即通知水巡捕房派探何阿春將許與烟土一併带至巡船上當經梅副捕頭詢問一過卽飭押解公共公廨請究昨日王襄讞會同日副領事西田耕一君升座正式刑庭研訊即據海關稽查西人與水包探何阿春榴繼上堂禀明前情訊之許阿連供稱所有烟土係無錫友人托爲代带並非私販求釋王西兩君核供以許私带烟土屬實判禁錮兩月照章送地方檢察廳執行烟土交海關稽查西人带回焚燬 
[緝拿西華得路刦案兇盜之賞格]  
　　西華得路盈祥錢莊前被盜刧並開鎗擊斃該莊經理汪榮發一案兇盜至今未獲昨日總巡捕房刑事檢查科發出懸賞通緝傅單云一千九百十五年九月十四在西華得路三千二百五十二號出有殺人刧案至今未破爲此通飭諸色人等知照倘有知風報信捕房因而拿獲兇犯者當即賞洋二百元云 
[緝私營改編之調查]  
　　兩浙緝私統領蔡和林君以所轄水陸緝私各營原定名稱未能統一茲爲整頓鹽務認眞緝私起見特將各該營曁兩浙所設之鹽警局舊有名稱一律重復編制茲將改定營名及營長員名並駐紥緝私地點探錄於下前海巡營現已改爲兩浙緝私第一營營長盧桂　駐紥吳淞前浦巡左營現已改爲兩浙緝私第二營營長魏焯文駐紥閔行前浦巡中營現已改爲兩浙緝私第三營營長馬國棟駐紥松江前松江鹽警局改爲兩浙緝私第四營營長徐人驥駐紥南橋鎭前外海游巡營改爲兩浙緝私第五營營長張宇祥駐紥浙江鎭海前内巡後營改爲兩浙緝私第六營營長朱先進駐紥蘇州前内巡右營改爲兩浙緝私第七營營長吳樹滋駐紥無錫前内巡丹武營改爲兩浙缉私第八營營長王道輝駐紥常州前江巡營改爲兩浙緝私第九營營長閻鳳林駐紥江陰姚家橋前江陰岸巡營改爲兩浙緝私第十營營長鄭殿魁駐紥江陰前靖江岸巡營改爲兩浙緝私第十一營營長劉復祥駐紥靖江前嘉興所屬鹽警第一局改爲兩浙緝私第十一營營長趙廷玉駐紥嘉興前嘉屬鹽警第二局改爲兩浙緝私第十三營營長王占三駐紥王店前湖州鹽警局改爲兩浙緝私第十四營營長胡思孝駐紥南灣前太湖鹽警局改爲兩浙緝私第十五營營長劉符榮駐紥太湖前尖山鹽警局改爲兩浙緝私第十六營營長胡友文駐紥尖山安濤緝私兵輪管带王廣洲鵬飛緝私兵輪管带劉守謙威靖緝私兵輪管带張雲亭除分别飭委認眞緝私外昨特 
將改編情形呈報兩浙運使咨部查核 
[縣立女學校運動會紀事]  
　　黄家關路務本女塾於民國二年七月改爲縣立女子高等小學 
校又於三年七月兼設女子甲種師範講習所學生日益增多已達二百五六十人於每届放假時恒有學藝表演此次該校舉行運動於昨日（二十一）下午一時開開五時閉會運動節止凡三十二節所演各節均活潑靈敏於體育之中參以家庭觀念實爲女學校中所必要來賓到者達三千人前教育司長黄韌之君道視學余芷江君學務科長李頌唐君等均蒞會頗極一時之盛所有節目照錄於下㈠開會㈡唱歌運動會歌全體㈢普通操徒手第一部初等小學科㈣普通操球竿第一部高小三年級㈤表情操電氣世界初等小學科㈥競走遊技木蘭從軍選手㈦普通操徒手第二部初等小學科㈧普通操木環師範講習科㈨行進遊技寒鴉報曉高小三年級㈩應用操彩旗初等小學科㈠㈠行進遊技雁陣驚寒國文專修科㈠㈡應用操橡球師範講習科㈠㈢普通操各個高小一年級㈠㈣行進施技星槎雙槳民生女學校㈠㈤杖球選手㈠㈥行進遊技碎剪金英城西糼稚舍㈠㈦表情操螃蟹歌城西糼稚舍㈠㈧普通操啞鈴第二部高小二年級㈠㈨應用操混合體操國文專修科高小三年級㈡㈩競走遊技浣衣師箃講習科㈡㈠行進遊技離亭燕高小一年級㈡㈡普通操棍棒國文專修科㈡㈢應用操三色圈高小二年級㈡㈣競走遊技寫字初等小學科㈡㈤行進遊技人月圓師範講習科國文專修科㈡㈥行進遊技滿庭芳高小二年級㈡㈦應用操各個師範講習科國文專修科㈡㈧行進遊技梅花落初等小學科㈡㈨行進遊技玉環舞初等小學科㈢㈩競走遊技優勝旗選手㈢㈠餘輿田家　選手㈢㈡唱歌校歌全體㈢㈢閉會 
[勸用國貨會開會紀事]  
　　本月二十日爲勸用國貨會報告常會到者數十人由陳良玉君主席報告（一）天津工業售品所來函（二）仁昌永各種自製磯器及天竺筷（三）謝復初對於國貨之意見書報告畢由鄭克文君報告伊所辦實業　授學校之情形並叙述其新發明之一種印刷器具次由陳良玉君演說大旨謂維持國貨須堅持到底庶幾國貨可望逐漸發達末由謝復初君陳述國貨應改良之處如肥皂一項其普通者須價廉物美蓋普通肥皂不論貧富皆需應用故也又磁器一項近年大見進步惟江西出者須於磁器上加以江西某廠造字樣並譯以英文以便外人注目知我國磁器之進步也云云至六句鐘乃振鈴散會 
[紀孤兒院之菊花會]  
　　上海孤兒院在愛而近路紗業公所舉行菊花會已屢誌前報茲聞前晚（二十號）七時開會男女來賓約千餘人座爲之滿當由院董高翰卿宣布開會宗旨次院長願念劬報告院内景况次麥倫書院諸君合奏絲竹該院女學生唱歌正樂社男女聯奏音樂該院小學生馮華年演說以身受之人演身受之事甚爲貼切聞者鼓掌嗣由麥倫書院汪國璋美國博士李佳白靑年會翰事曹雪賡等相繼演說大旨謂樂善好施實爲慈善事業而慈善事業非惟爲人生應盡之天職抑亦爲兒孫積德積福之基礎願諸君大發婆心解囊捐助俾一般孤苦伶仃之孤兒得以教養成人云 
云末演戲法以助餘興在座來賓盡歡而散 
[無錫米市之報告]  
　　昨日北市米業接無錫快信云連日糙粳上市求售者甚形擁擠 
惟薄稻米與秈米到者不多今日早市售開高糙粳每石洋五元三角五分高糙元六元五角高糙羊秈四元九角高糙杜子籼四元八角客糙尖四元二角次者三元七角惟小麥錫地來源甚稀以故價已漲至五元八角五分云 
[設立酒捐分局之開始]  
　　本邑土酒黄酒等項向由該業商人自投稅務公所納稅或自行認辦在案茲經北京財政部飭知各省財政廳長派員專設酒捐公局照缸數多寡爲納捐凖則每省設總局每縣設分局等因江蘇財政廳胡廳長核定蘇省在松江地方設立總局開徵另在各縣設分局而以滬海道屬各處先行開徵試辦上海分局長已委任姚滌源來滬在南市裹毛家弄設局開辦旋經財政廳飭知稅務所長將該業應徵稅率案卷移交該局長接收以憑調果缸數核實開徵云 
[拆屋築路之完全工竣]  
　　滬城小東門内自實行拆屋讓路以來分段興工已經年餘屢經工巡捐局長勸諭至今始得退讓完全自小東門至東馬橋一带道路亦經該局派匠興築當因第二段至第五段房屋退讓最遲路工遲遲未竣現在該處雇匠晝夜工作鋪設瓦筒塡泥砌石亦已完全工竣由路政處禀明工巡局長已經莫代局長派員前往驗收現該路自小東門直達東馬橋至九畝地已成康莊平坦交通車馬甚爲便利 
[南半城築路工程之趕辦]  
　　南半城城壕鋪設瓦筒砌成石路之工程現在由小東門築至大東門一路已經告竣其大東門至小南門一路工程約五六日内亦可築成現正由路政員督令各工匠朝夕趕築尙有小南門經大南門至小西門一带城濠路政前日由莫代理工巡捐局長飭令路政處派員前往將小南門至小西門一带道路測量估計應需材料若干以定預算而便興工 
[南滙籌賑協會開會啓]  
　　旅滬南邑籌賑協會同人公啓云敬啓者蘇屬南匯縣地鄰沿海 
頻年漲灘約五十餘里不能種稻但植木棉本年夏間爲颶風摧折殆盡此間貧民搭蓋草房亦復坍圮無存秋汛疊漲鹹潮二次以致收成一無所望貧民蕩析離居合家自盡者數見其存者朝不保暮　草根以爲食轉瞬嚴冬號饑啼寒者有道殣相望之慘同人等緣有急賑義舉業經調查南邑瀕海一带極貧者有五萬户次貧者有十五萬户孔殷待賑須賴衆　現擬於十一月二十四號即陰歷十月十八日下午二時假滬南復善堂續開義賑大會商議募捐急賑辦法届時務祈光臨賜教同襄善舉曷勝盼禱 
之至此啓 
[小東門外之火警]  
　　昨日午後二點時法租界小東門外一枝春街四十六號門牌花烟間失愼頓時烈烟飛騰即由瞭望吧嗚鐘告警救火會各員急驅皮带車到場救熄計延燒西鄰四十八五十兩號東鄰四十四號等房屋事後捕房飭探查拿起火之人以便解請公堂訊辦 
 
 
 

Page 11

 
 
　告前次堂訊不到應請飭令償還律費及堂費云云訊之被告認欠不諱求請寛限料理中西官核供判被告押繳所欠銀兩並有認償堂費及原告律費銀二十五兩候繳淸釋放 
氣候報告 
[上海徐家滙天文臺天氣測候報告]  
　　巳過者之報告十一月二十日江西與山東間反旋風更見 
猛烈北直隸灣有不定之凉風黄海東海信風頗大父島之南氣壓聚落恐起旋風二十一日上海天氣晴寒且有北凉風二十一日下午四時前二十四小時内上海氣候温度至高六三至低四三去年同日至高四八·四至低三三·五 
　　未來者之推測　二十一日下午四時三十分豫測中國與日本間信風甚烈台灣海峽北風頗大上海天陰 
雜評二 
[商會聯合會（訥）]  
　　商會聯合會迭次開會議案之多爲各會冠然而成效如何 
則不可知也吾謂今日之開會各代表宜通盤籌劃擇最切於一般普通商人利害之事悉心討論勿作好高難行之言勿存徇私自利之見提一案必期貫澈一案之目的將來必以實力收此一案之效果始與商人有益否則議案雖多亦僅爲該會留一紙上之成績品而巳竊爲諸代表不取也 
來函 
[上海中國銀行來函]  
　　敬啓者閱十一月二十一日貴報來件欄内載有發還救國傭金燃犀錄一則係柘水靜分投稿篇中所論各節核與敝行辦事實情初未明瞭查銷號處機關之設立係由儲金圑事務所借用敝行二層樓房間其中辦事人員亦由該事務所派來並非敝行派員辦理至息金助費一層係由銷號處向收欵人自行商議辦理而敝行對於此項息金如存單上無事務所息金助費四字圖章無不一律照給即存單上蓋有上項圖章敝行亦須將應付息金若干每日結算如數彙交該事務所收存以作經費此外所載之事爲該事務所之手續故無須敝行答復也至核對存根與發欵處兩種機關爲敝行派員辦理初以册數頗多收欵人數擁擠核對殊費手續深願辦法簡單俾可發欵迅速與人便利除自十元起至百千萬大數仍須查對存根外對於零數存單不對存根立予發款不意行之二日即發現擦改僞票一張係儲字第十六册九十七號張松洋一户將一元存單擦去一元字樣改爲五十元經行員察出將票扣留在行因此司其事者不得不加愼重以免誤收僞票致受賠償之累祇得不分數目大小一律逐張核對存根以防流弊此核對存單之舉實由於發現作僞致成必要之手續也至發還新鑄銀幣一節蓋以現在市上對於此項新幣甚爲適用而流行不多供不濟求（昨今兩日滬市鷹洋新幣價値相同）且查當收進儲金時交鷹洋及江南湖北廣東等省上海通用之龍洋者固屬居多而交奉天吉林安徽各省龍洋以及各省鈔票並啞板爛花等洋爲滬市所不通用者亦屬不少敝行以儲金本乎愛國未便拒却祇得一律收受此次發還故取執中主義槪以新幣發還凡零星少數均發現幣如其大數來人願取鈔票者敝行亦無不可照給鈔票又來函所謂索取貼水一層查無其事試問柘水靜公能　　當時索取者之面貌否如能指明不誤確係本行人員即請駕臨敝行質對果有其事敝行定將該員嚴懲不貸至五元以上方可掛失一節亦與事實不符查照掛失辦法一面覓保立單一面須自行登報聲明敝行以儲金存單一元者居多若照章登報則所存之一元且不敷付報費所以對於存户方面凡五元以上者令其自行登報其五元以下者僅囑出立保單其登報一節俟凑成數十户彙總登報一次並無五元以下不能掛失即不能領回欵項之事爲此具函布復即請貴報館登入來件欄内以供衆覧上海中國銀行啓十一月二十一日 
[熊錦記劉文記來函]  
　　敬啓者頃閱貴報本埠新聞欄内有小機業罷工風潮一則内云熊錦記劉文記二號合出資本購辦機器同業中之各做工等以生計問題羣向熊劉二處商請可否將機器撒消以全生計熊劉以其集衆滋擾鳴警拘獲爲首之甲乙二工匠等語與事實稍有差悞查織带機器鄙友人求新公司原有一部小號等不過有擬欲試辦之查並未實行且並無與日本人定辦情事同業中之各做工未明事理一聞試辦機器消息即相率罷工糾集百數人至熊錦記處口未言明何事大衆即互相撞打將店中雜物木機一律搗毀並將鄙人（即熊錦如）及傭婦頭面毆傷嗣又往劉文記處撞打各物並將劉文記之老母頭面毆傷後經崗警偵悉始將伊等之爲首二人拘捕到署以上情形皆係實在乞刊登來函欄内以明是非是所企禱熊錦如劉顯文同啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說勸] [  覺迷]  
　　男子及冠女子及笄則有媒妁勸其父母婚嫁兄弟之間分產不均則有訟棍勸之打官司大少爺走進妓院則有娘姨勸之做花頭小夫子踱上馬路則有野鷄勸之攀相好孀婦獨居無聊則有白螞蟻勸之再醮鄉老初到上海則有小滑頭勸之鑽圈他如途人打加則有和事老出爲勸解建立寺廟則有老和尙登門勸捐又如玉歷傅鈔則勸人爲善之書籍也活絡門閂則勸人上當之場所也一言以蔽之事無鉅細無所不用其勸然同一事也同一勸也而所勸截然不同者則今日官民之勸進與日本之勸告是也 
詞選 
[湘月遇周意皆於朗江舟次談春明舊遊感賦] [  實甫]  
　　玉驄去後悵緗桃萬樹不繫春影望斷仙蓬把别淚分付紫簫吹盡倚扇評詩認旗沽酒往事休重省與君俱是人天飄泊無準 
　　誰料聽雨江湖鷗邊對話只傷心還賸翦燭船窗便儘有數點啼痕都冷吳市吟秋燕臺賦曉減了年前俊相看一笑恍然舊夢初醒 
[酹江月練江曉泛] [  詩圃]  
　　半窗幽夢被鐘聲喚醒鳥聲催起浩渺溪流横匹練同坐小船天際螺髻峯堆牛毛樹短畫意兼詩意擢歌齊發野鷗容與　沚 
　　想見隔水亭臺綵繩高持已歇秋千戲草色波光攙一碧勾引討春人至紅杏村莊綠楊城郭烟雨空濛裏酒帘斜颭携樽還共吟醉 
[大江西上曲晚泊吳江] [  時甫]  
　　幾分秋色向垂虹亭畔引人遐矚夕照銷金山罨畫獨倚舵樓吹竹笠澤船來松陵驛過杳靄拏音續冷楓紅未蒲帆催卸江曲 
　　况是蟹溆鷗汀吳歌嫋嫋使我淸愁觸明月墮烟星墮水涼雁一聲低逐戍鼓遙沈漁燈暗閃繫榜蘆花宿草深沙岸數㾗螢尾搖綠 
[百字謠同陳莘農夏仲勤韓敬庵游湖作]  
　　總宜船好向晶　啓處櫓枝徐盪領略淡妝濃抹意署畫秋山一桁寺古藏雲樓空壓水隠隠鐘魚饗黄妃塔頂故宮斜照無恙 
　　愛此菱藕花香湖心亭畔小　幽人榜折取碧筩杯勸酒冷沁詩襟都爽梅鶴前緣蒓　舊約觸我烟霞想彎月子第三橋外誰 
唱 
[大江東春晚（集成句）]  
　　若耶谿路行雲夢斷水邊樓閣樓上東虱春不淺鶯去亂紅猶落綠樹成陰靑苔滿地忘了前時約花欄倚徧斜陽又滿東角聞道花底花前翠蛾如畫别後新梳掠盡日相思羅带緩應是素肌瘦削芳草連雲煖香吹月病起情懷惡等閒孤負重重繡帘珠箔 
筆記 
[醉靈軒瑣話] [  小蝶]  
　　春冰室野乘載康熙中吳門顧二娘以製硯著稱生平所製硯不 
及百方非端溪老坑佳石不肯奏刀傅其以鞋尖點石即能分别瑜瑕亦奇技也去歲予返杭州於冷攤上得見一硯高約二寸長不及四寸硯頭有小詩漫漶不甚可辨旁有細字一行題爲康熙丙申冬十月吳門顧氏硺石質絶佳果然晶瑩玉澈不同凡品欲購之而阮囊羞澀明日過其地則已爲有緣者購去矣至今惜之張漱石譜夢中緣當時已風行海内乾隆辛卯漱石宿錢唐酒家見老媪燈下縫裳蟹筐内鍼線簿一本丹鉛粲然則夢中緣鈔本也詢其由云主人有女能讀魯論及毛詩頗孄吟咏愛誦是編與其嫂賭誦其詞以手畫空作圈搖頭若老生狀年十六以瘵亡此其手鈔者今作筴藏針線矣視其書亦端整惜已殘闕題有七律云拾得新詞第一編携來妝閣曉風前囊追賀錦才尤麗筆吐江花句欲仙自是有情偏有恨幾多無夢亦無緣背人愛把丹鉛點獨自閒吟獨自憐詰其姓氏嫗不以告乃以一金購其本以歸楊坦園前輩述之如此果者女亦吳江俞二姑哉 
小說 
[家庭小說嫣紅刦] [  常覺小蝶合譯天虚我生潤文]  
　　第七十四章（續） 
　　密昔司安西來固愛其女者聞安西來語遂亦决然以女嫁威廉安西來乃欣然出覔威廉得之於玫瑰花樹下握其手曰威廉吾今賀汝得美妻然汝亦宜善視梅麗毌負老人望也威廉頳然鞠躬一種感激之態乃滿貯於雙頰之間而現爲美滿之笑容亨利見事已定乃泰然仍就其軟榻而坐梅麗移椅其旁時以美目注諸人旣羞且喜威廉倚亨利之椅背後態亦如之安西來夫婦則較遠便孺子絮語亨利曰密斯特威廉汝頃聞吾父語乎威廉曰未之前聞亨利曰吾父謂此次之事實爲我謀幸福初非爲汝儕也威廉曰因吾人之故而令汝得幸福亦復甚佳但汝之幸福固如何亨利曰無他即吾儕三人實有密切之關係將來梅麗嫁時吾亦當隨之而嫁威廉詫曰汝乃嫁吾人耶亨利曰吾嫁汝耳換言之即吾永遠當爲汝家之客威廉曰此則欣幸無比亨利曰但汝屋固奚在耶威廉不禁躊躇因曰亨利此吾殊不能自知蓋將來應需之事正多此時猶未顧及此也亨利曰實告汝吾父已允將海兒斯東舊屋爲汝夫婦新居矣唯其中有予舊時臥室一舍仍當爲我留之吾非特來爲汝客且將擾汝夫婦使不得一日安威廉汝願之乎威廉曰吾人得常常聚首是安有所不願亨利乃自語曰吾今乃知吾父當遷居之時不願將器具移出者蓋早已存今日之心矣特恐將來之日密斯特好禮倍登且爲杜芳莊主人威廉乃止之曰亨利汝又妄語矣亨利曰吾言匪妄蓋吾實知此杜芳莊將來鳥能獨居於此日與孔雀麋鹿爲伍故必以贈之於汝倘汝而不願得者則當俟吾甥長成而授之仍氏之以安西來威廉汝願之乎密昔司安西來曰亨利汝儕作何言樂乃如此梅麗一手時正爲亨利所　乃曰阿母試觀阿兄　矣亨利顧威廉曰吾傎耶威廉曰縱非傎然語此亦殊早亨利曰謂我傎亦當蓋吾心實樂極不克自持矣 
[奇情小說秘密汽車] [  東埜譯]  
　　第十二章（續） 
　　達而登道我自然揀第一條路走怎奈兩手空空我們倆撑手偕行連逃出國門的盤川都没有以後如何可以度日茉莉兒腉着他說道你開口見喉嚨生平無惡不作原來只爲金錢所役使罷罷你能依我的說話行事這個慾壑却還容易塡補說着把右手中牢握的七首授入左手再用右手探入胸前從方纔　摸七首的地方取出小小一個絹包向地板上一擲道將去換錢再無所藉口了達而登看看地上紙包又看看茉莉兒的面孔心裏又是貪得不曉得紙包裏是巷麽値錢東西又是慚怍這紙包是茉莉兒蹴爾而與之之物拾之將被美人輕視遲疑一陣後來究竟是貪得的念頭占了勝着他老着面皮俯身從地上拾起絹包拆開來一看不覺驚喜出於望外原來絹包裏的東西乃是一串鑽石項圏顆顆有黄豆大小光芒四射把達而登看得眼花都撩亂了看官說也可憐達而登原是一個窶人子出身生平看見的珠鑽寳石只戴在人家頸上腕上指上並不曾到過自己手中此時掌中托着這麽一件寳貝白花花耀眼喜得他手臂都顫動起來暗想這東西一經易錢我便是個富人了那汽車一經毀壞茉莉兒不食前言我又得着一個美婦了那時擁巨貲携美人逍遙海外不强似處心積慮把人家赤血換取我的黄金過一世危疑震撼的日子麽他以前戀愛茉莉兒不過是一種浮慾之念此時更參入些感激之意嘻嘻然說道茉莉兒你的好意我已經明白了你教我把這鑽石項圈售去相將偕遁就把售得的代價充作將來我们兩個人撐家立業的基本金這個方法好極了我依你我依你我認識一個珠寳商 
[苦情小說峭壁雙鴛（續）] [  天白]  
　　玫荔自墳場歸摒擋一行篋　之出門一步一回首蓋念此行將與家門永别數椽老屋轉瞬屬諸他人阿緈靈魂歸時亦無依託且天涯客子他日重來人面桃花情何能遣此時玫荔眞個柔腸九迴芳心寸裂出門惘惘信步所之途中逢人辄詢勃戈所附郵船消息長日奔波杳無所得紅酣夕照又照美人倩影第此亭亭之影不在家園籬畔而在蒼山古道中矣玫荔旣疲跋涉坐石上少憇顧影淒凉自悲身世兩行紅涙迸瀉若泉方嗚咽間忽聞一枯澀之聲呼曰若誰家女郎胡事路隅啜泣玫荔微舉其首見一老人轟立其前老人注視玫荔良久復驚呼曰若非玫荔女郎耶奈何至此玫荔輟泣問曰丈何人乃識孤女老人曰余爲爾父之友爾父在時余常相過從爾家非在碧溪灣處門前濃綠如畫　耶玫荔曰然第今者孤女無家矣因告以母亡家破事老人曰若亦大可憐余見若時若甫四五　長猶與吾行杖相埒今如此楚楚而若母又死光陰迅速人事變遷殊可歎也第汝勿悲余固爾父執汝雖無家余尙有一椽足以庇爾玫荔聞言拭淚謝老人老人乃負行篋於背玫荔珊珊從之同向暮靄蒼茫中而去 
 
 
 

Page 15

 
 
   
 
 

Page 16

 
 
   
 
