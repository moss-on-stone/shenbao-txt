# 1894 - 214 - 4907649

 

Page 1

 
 
[添請天津訪事人] [  申報館主人啓]  
　　啓者本館素有友人在天津采訪時事兹欲添請一妥實可靠之友悉心偵探將目下至要之事從速函報以便列入報章其人須向在津門文理明通見聞確實有願俯就斯席者請先擇要錄示數則并開列姓名住址以便修函訂定此啓 
[石印中外地輿圖說集成] [  點石齋啓]  
　　近科鄉會試三塲策學爲要務地輿之學義藴靡窮非博覽羣書不能詳爲條對同康里主人彚輯中外名人著作敦請名宿數人相與攷證大則歴代疆域小則風土物産遠則羣洋海島之形勢近則與國山海之源流推及寰宇五大洲之新奇瑰偉莫不源源本本而考据東三省尤爲詳備是書有圖有表經緯度里縷析條分令閱者瞭如指掌凡留心時務者尚祈先睹爲快准於七月初十日出書每部卅二本收回工料實洋八元不折不扣在上海本齋分莊出售并三洋涇橋緯文閣以及各省考棚街各書莊 
[朝鮮輿地圖出售] [  點石齋啓]  
　　倭人起衅擾我藩封用兵進剿首在地利則朝鮮輿地圖在所宜講焉曩年本齋曾印此圖早經書罄爰取原圖用潔白料半紙印成其中山川之形勝城郭之參差莫不一覽了然譚時事者當必先覩爲快也每幅價洋兩角請向棋盤街申昌本分局及各省分局購取 
[論朝鮮實與東北相維繫]  
　　朝鮮自我朝龍興首先稱臣入貢至於今不侵不叛世守藩籬其國聲名文物遠出諸邦上我太宗文皇帝親征其國八道諸島軍無不到其國亡而復存國人樹碑於駐軍之地頌德至今我國家之所以眷顧保守朝鮮者夫豈無意哉誠以朝鮮之國雖微朝鮮之地雖小其有關於大局者實非淺鮮豈不以朝鮮存則獲輔車相依之益朝鮮失則有唇亡齒寒之虞哉人第知朝鮮爲東三省之門户順京之肘腋而不知尤爲烟臺之屏蔽自黄海道之大東灣而西沿雞鳴島郝慶口卽可直抵烟臺並無險阻之相限亦非屈曲而難通倘一旦朝鮮爲敵人所據則屯兵有所籌餉有所據我咽喉之地以與我爭我若注意邊防駐以重兵拒以利器使之無懈可擊則敵必舍東三省而就烟臺我若注意海防嚴其守禦利其船械使之無隙可圖則敵必舍烟臺而就東三省避難趨易聲東擊西但使我稍一疏虞敵卽乘間以進是朝鮮存非特邊防可恃無恐卽海防亦藉以相維朝鮮亡非惟邊防難寛卽海防亦因之扼重朝鮮俗尚弓馬人耐苦寒非無可用之兵也叢山繚繞峻嶺迴環非無可據之險也惟是居今之時處今之勢朝鮮實有不足恃者城壘不堅砲臺不固兵士不練軍械不精人才不生不知杜漸防微不識勵精圖治土地磽瘠物産不饒上下偷惰積習不除非由我國撫綏而卵翼之維持而保固之安能延至今日哉今日卽無東倭之滋擾我亦當使朝鮮改辙而易圖夫欲以保朝鮮者自保莫如經營北洋整頓東三省蓋經營北洋所以控制朝鮮也整頓東三省所以聯絡朝鮮也朝鮮旣固則我之海防邊防亦固朝鮮無事則多派北洋輪艦時往巡邏以助聲威以示保護一旦有事水路則調北洋之勁旅以赴之陸路則調東三省之精兵以援之與朝鮮合力同心相持共守雖攻敵則不足而拒敵則有餘惟是兵貴神速軍志曰先聲有奪人之心必着着爭先毋事事落後貴勇决勿張皇志齊心固有進無退如迅霆疾雷之奮於一擊而後效乃可收否則遲回觀望審顧躊躇其氣已餒其志已惰軍心一渙則不可用而敵人乃得以乘之矣嗚呼遲速之際勝敗所繫間不容髮今日所以籌朝鮮保守善後事宜者一曰選將自來克敵在兵制兵在將有韜略之將斯有節制之師兵之得失勝負視乎將帥之賢愚勇怯試觀同一勦禦法人也何以戰於馬江則蹶厥後一戰於宣光再戰於諒山皆後先告捷則以統領之得人也天下非無人才貴在選之於平日斯能用之於臨時中興諸將功成身退自當别選全才一之以事權隆之以聲望庶足以資鎭撫而消敵患於無形統領旣已得人則偏裨以下皆能稱職以猛毅精銳之將攻東倭烏合之衆烏有不勝一曰練兵兵貴選鋒一可當百譚綸戚繼光不募金華義烏之兵訓以陳法擊刺教以軍械船艦則不能平倭於閩中劉鋌李成梁非募練家丁誨以攻擊守禦之方則不能立功於遼左蓋驅市人而戰未有能成者也練兵宜參用西法陸操莫精於德國水攻莫精於英法皆當擇要講求非特北洋東三省宜然卽朝鮮水陸之師亦宜派員習練也卽使猝不及事亦必多購洋槍俾與勁旅相間以成隊伍此外宜伺形勢利便商務興旺之處以開築鐵路以佐電報之所不及然後此疆彼界呼吸相通運械調兵轉輸可捷鐵路旣已漸開於是水有輪船陸有火車講屯田興礦務亦可相繼起矣所謂出全力以爲朝鮮計也而亦所以自固吾圉也朝鮮有此則緩急可恃有無相通貧可爲富弱可爲强無虞消息之中阻不致機宜之坐失更益之以據險扼要以盡地利而嚴守備所有砲臺營壘多築之於口門之内内港之間隱而不顯俾敵人不易入亦不易攻而於明川鏡城慶興一帶尤加之意焉其次則爲全羅慶尚務在杜敵人之出入内防旣密則外侮可消此皆保守朝鮮善後之情形也顧在今日則在出於戰而已矣戰則非名將勁兵不可以中國今日全盛之勢以禦日本所謂以大伐小以順討逆獅子搏兎烏有不僵牛僨豚上烏有不糜特恐所慮者不在於倭耳然於我中朝無預也倭爲戎首必受其災自古好戰必亡佳兵不祥倭方以踞朝鮮爲得志心驕意滿不知螳螂捕蟬而不虞黄雀之伺其後也至此我中朝乃可起而承其敝 
[本館接奉電音]  
　　昨由京友電傳旨一道敬謹譯登○七月初五日奉旨蘇州織造著改派榮科去欽此 
[宣南話暑]  
　　值年旗准兵部爲轉行事准光祿寺准禮部文稱六月初十日午時婉貴妃殯宮前行大祭禮致祭桌張照例辦理等因查得抬送桌張應用管兵章京二員領催四名兵丁五十四名於是日午刻以前赴吉安所應用等因前來相應轉行值年旗查照辦理可也○宗人府爲傳知事所有奏充盛京宗室營副總族長一缺揀得慶椿擬正德源擬陪咨送引見到府相應傳知該正陪二員於六月十二日五鼓佩帶飄帶荷苞手巾各帶弓張赴西苑門宗人府茶房聽候帶領引見並於十一日午刻進府演禮莫悞○多羅貝勒載㴻門上司儀長懸缺經兵部會同宗人府堂官於上三旗各項保送人員内揀選得世管佐領格勒圖擬正委護軍叅領恩壽擬陪交由兵部於光緒二十年六月初三日帶領引見奉硃筆圈出多羅貝勒載㴻門上司儀長員缺著格勒圖補授欽此○查抄内務府慶副郎寛寓所財産一節已見前報兹聞奉派看守之兵内有甲乙二兵見零星雜物紛披雜亂順手拾而玩視經該管官查覺立將甲乙二兵送交衙門懲辦俾昭懲儆而戒效尤○崇建侯京卿勳奉旨留京以四品候補所遺伊犂索倫營領隊大臣奉旨著德恩補授欽此按德領隊恩滿洲廂紅旗人現在右翼前鋒營隨同辦事前鋒叅領本屆軍政保薦卓異奉旨 
 
 

Page 2

 
 
交軍機處記名以副都統用適此缺出遂蒙聖恩簡畀至首途之期尚未涓吉大約在中秋節前後矣○兵部爲傳知事所有期滿雲騎尉吳讓張其行夏維琳陳壽册陸廷彪等五員本部於六月十二日帶領引見相應傳知該五員於是日五鼓前赴西苑門外都虞司本部下處報名聽候排班帶領引見並先於十一日巳刻赴部演禮莫悞○吏部爲示傳事所有擬補盛京將軍衙門筆帖式裕豐毓環等二員本部於六月十四日帶領引見相應示傳該二員穿靑褂備帶補褂元靑褂並佩帶對子荷苞手巾於是日丑刻赴西苑門外六項公所吏部公所内書到聽候排班帶領引見如排班時不到卽將緑頭簽撤下再傳於十二日辰刻衣冠赴部演習口奏履歴毋違特傳○本年皇太后六旬萬壽所有前任原任革休人員以及候補候選文武舉貢生監紳耆壽民壽婦等情願隨班祝嘏者業經禮部分繕三摺於六月二十五日具奏奉旨准其祝嘏欽此惟此慶辰千載難遇率土懽呼道途差等已出示曉諭有情殷祝嘏者速赴禮部呈明刻聞禮部現擬將赴部呈明情願隨班祝嘏之員紳士民於七月間再行續奏一次此後槪不接收祝嘏呈結以示限制 
[譯德員述高陞被擊事]  
　　德員漢納根乘高陞載兵船赴高麗觀戰遇險獲救日内已返天津將當日目覩情形一一詳細筆述本館覓得稿本譯其言曰日船浪速艦瞭見高陞輪船飛駛而來卽叱令下椗高陞船主允之隨有一日弁上船查問知是英國船强令隨赴日本船上衆兵咸謂我等有死而已决不從敵人之請船主遂謂日弁曰本船從大沽來此途中尚未開仗現應重返大沽日弁乃悻悻然回浪速艦上卽高揭號旗令船主速離此船船主亦揭號旗答以在船衆兵不允我不能舍之他去浪速艦又揭旗號堅令他往并施放魚雷石破天驚聲震水面旋復將船邊之砲一齊轟擊高陞受傷甚重緩緩沈下閱二刻許全船始盡入水中當將沈未沈時浪速艦又放一小艇滿載兵士排槍齊發擊斃高陞艙面及入水之兵其時我泅至附近一小島少頃卽由德國意而諦司兵船救去並救起華兵一百五十名送至烟臺東海關道深爲感激贈以牛一頭羊雞若干所有受傷之兵已死其一云 
[局外被俘]  
　　中國操江輪船被日人刦去中有一整治電綫之丹墨國人一并被擄兹聞丹墨政府已向日本索回矣 
[俄人之言]  
　　有友接得日本東京來信略謂俄人曾宣言於衆曰我俄國刻已派出兵船八號前往高麗倘日本再不罷兵則當與中國併力以拒按本館本月初五日報牘曾載俄人擬會同英國勸和倘事不克成則誓不准他人中取高麗寸土其言與此說適相脗合夫日本向　中國稱戈犯順已不免如琥靈王之舉鼎絶臏更何堪得罪俄人以致强鄰之壓境哉是眞自取滅亡而已矣嗚呼噫嘻 
[日使被擾]  
　　日本駐京公使小村壽太郎下旗出京由天津附通州輪船南下倘中途無颶風阻滯則今日約可至滬矣當登舟之際有游勇成羣結隊向之譁騷有欲肆毆者有欲毁物者紛紛擾擾鼎沸聲喧某弁恐釀事端報知李傅相傅相以萬國公法凡兩國失和之際公使下旗回國例應保護安全乃派出兵士若干名前往彈壓又以通州輪船係英人之業遣人赴英領事署慰以好言 
[日報妄言]  
　　日本西字報云高陞輪船上人經浪速艦擄得者悉數由仁川載往佐世堡於六月二十九日入港後因英國水師提督及駐紥長崎英領事力爲之請始准將船主大副等帶至長崎否則此刻尚押在堡中也 
[全不知恥]  
　　日本人致書英國太唔士及美國得利皮宏著名之兩大日報館云我日本已將中國各兵船駈至一處使不能行駛自如刻下當誘令交鋒如不敢相見於洪濤巨浪之中則定當聚而殲之使無噍類嘻日人誠可謂言大而誇全無愧怍者矣我中國船堅砲利十倍於日人日人豈不知之而猶詡詡然鋪張揚厲我恐一經交戰而碎如虀粉者尚不止浪速吉野八重山諸船也及早收兵尚爲幸事奈何猶逞其譎詐大言欺人乎我直以片語斷之曰全不知恥 
[英遵戰例]  
　　英國公司柔佛輪船於本月初四日由香港開行來滬船主以中日交戰照例不准携帶軍裝是以船中所載之鉛一律卸在香港云 
[粤防志]  
　　廣州訪事人來信云連日省中大憲接總理各國事務衙門及北洋大臣電報内開日高之事現已决裂凡六門並潮瓊各海口均須戒備等因遂將省垣廣勝軍悉數派出保護虎門砲臺復調勁旅千餘名分赴潮瓊兩屬目下省中營勇幾至調撥一空又恐省城地闊兵單深慮土匪乘機竊發乃將劉淵亭鎭軍所部福軍數營調回駐紥按福軍訓練極精勇氣百倍故特留之以固省城根本云○大憲以邊釁旣開餉糈宜裕飭將藩運各庫所存銀兩儘數留備軍需其餘雜項開銷暫停支發○繼述帥原擬七月中旬與剛良帥入都祝嘏兹由官塲中人傳述現當日人事起防守宜嚴兩憲皆握兵符勢難他往聞已奉有密諭著無庸來京矣○前者彭剛直公辦理粤省海防時曾將漁珠海口堵塞俾敵船不能闌入經營慘淡煞費苦心迨法事敉平李制軍允西人之請將海口疏通今者日本失和又擬塡塞海口矣 
[羊城火警]  
　　廣州訪事人云六月二十四日之晚新城大新街廣興雜貨店不戒於火致兆焚如鑼警喧傳水龍畢集頃刻間卽吸水澆滅僅焚燬鋪户一家同時河南保安社周姓家亦報火起水龍分往援救大有顧此失彼之虞幸是處地近河十取水較易祗焚去後樓一座火卽告衰至二十七日之晚西關十八鋪南約宏秀鞋店又因晚炊遺火積薪中登時烈燄飛揚不可向邇遠近水龍多來救護由初更焚至本鼓始將祝融氏擊退計焚去鋪户六家當之之始然匪徒乘機搶掠恣横異常有游姓醫生家器物被搶去一空雖未延燒而所失已不菲矣 
[喜雨同霑]  
　　武林自六月初四日得雨後迄今已及一月雖得微雨二次田疇尚未霑足本月初二日午後陰雲密布雨師驟降移時卽爲封姨掃去及黄昏時雷聲隱隱居然大雨傾盆直至二鼓始息夜半後又作滂沱之勢天明起視缸中積水已滿初三日陰晴不定儼似黄梅天氣大旱之後得此甘霖茅檐稚子可以鼓腹高歌矣 
[浙試紀事]  
　　鄉試伊邇各府士子應考遺才者業已陸續赴省現奉徐季和宗師行文各學定於本月十五日取齊○提考優貢向由學憲酌定人數行文調考現奉徐宗師開單札學計共提三十六名杭府屬三名府學羅榘許之瑔仁和陸景獻外府諸人不及備錄○七月初二日爲三書院决科之期向例須作四書經文各一篇詩一首廖中丞以天時炎熱免作經文諸生無不感頌 
[錄遺期近]  
　　江蘇學政溥大宗師札飭各屬内開考錄遺才冋例於七月十五日取齊生員貢監分期六塲考試卽偶有道途迢遠因風阻滯遲到者補錄一二塲二十八日亦必可竣事此係歴來章程惟查近科以來各屬諸生往往遲至七月杪始行抵省甚至八月初尚有續到求請補錄者以致辦理諸多掣肘卽江藩可納卷造册公事煩劇亦形局促推原其遲至之故因恃有可以陸續補錄故羣　觀望遷延不前殊不知所以准其補錄者因查其實係患病實係阻風是以曲予成全從寛補錄乃諸生曾不仰體此意反習爲故常任意遲延甚至開考正塲日人數寥寥及月杪補錄時反至坐號不敷又不得不分塲再錄以致八月初尚須錄科非特諸事赶辦不及且亦成何事體本年又屆甲午正科誠恐諸生仍蹈積習合特一定塲期先行通飭曉諭本閣部院此次錄遺定於七月十五取齊十七日開考蘇松太三屬生員次鎭准通三屬爲一塲楊徐海三屬爲一塲江京駐防江常二屬爲一塲再次正途俊秀各一塲考至二十六日爲截止之期卽偶有風阻患病未及赶與止塲者亦務於二十六日以前到省補錄一次逾期萬不收試現旣明晣曉諭諸生自可尅期而至如有仍前遲至月杪後到者係其自悞彼切於功名者斷不致若此疏忽其任意玩延者必非有志之士槪不收錄等因此誠應試諸君所宜知者也特節錄之 
 
 

Page 3

 
 
[甫里書院特課出案]  
　　前次甫里書院特課由天南遯叟命題文題吾於武成取二三策而已矣策問今古文尚書篇目眞僞詩題賦得果然奪得錦標歸生童共一題目早經彚齊各卷詳加評閱今已出案計取生卷超等十六名孫時熙許玉庭沈恩桂洪申張兆榮唐汝謙朱祖禮皇甫允文張應奎張希齡顧均葉其苞葉其斆王惪楙許承棨吳國楨特等二十三名許雲麟程廷鼎支世綬邵鍾濤王仁湛裴熙琳汪錫齡石毓麟朱文銓陳鴻模錢人龍程家鏞葉祖鼎彭誠庠諸福坤王兆鴻陶善镮曹容鏡蔣人傑顧倓基蔡文焜張德齡錢仲敭一等三十八名陳鴻猷朱調元顧侅基傅應箕王翔鳳程景洛王鍾琇陳文浚王珏王維淸趙履福徐繼芳方炳聲顧自申陸成然錢元逹王肇釗許杰蔡璜嚴貞善徐士奎孫鳳儀楊蟾桂張嘉猷庾淸新邵鍾梅沈淦陸鑫支南炳張廷扆歸錦標杜鵑周我頌顔錫恩顔士晉吳燮森嚴夫揀徐國珍童卷正取十六名殷履元王福楙石渠金巽陳其槎吳祖恩嚴邦楨王以仁諸寳鏞王龍唐寳衡朱杜吟黄履芳王乃瑞王晉原顧其璋次取二十名徐鴻飛曹元恕柳述曾劉希賢葉昌鑾陳曰我王世均迮乃智唐汝良孫思曾曹光祖吳朝望張嘉謨陶登善朱大根王寳仁張志澂支世紳唐儒保錢人傑備取二十九名王城張瑞韓斯允許源陸乃發沈榮曾吳大文顧國珍嚴振聲馬壽祺文鈞金如棱康侯王慶鑒程廷樞方以照沈學曾沈福隆汪開泰沈義增程家駒程雲尹仕賢劉希文吳祖恩曹鑑王以照李晴川金科進凡生取以超特等童取在正次取者例有優奬由天南遯叟自損廉泉以示鼓勵今計開生超等首名奬洋二元自二名至五名各一元六名至十六名各七角特等自首名至二十三名各五角童正取首名奬洋一元自二名至十六名各五角次取自首名至二十名各三角自出案之日卽行給奬閱卷當此金風應律之時正玉尺量才之會文章聲價自有定評凡在前茅者定當名登蕋榜身奪錦標爲里黨榮焉請拭目俟之 
[領事逗遛]  
　　中日開戰後上海日領事例應回國乃猶逗遛不去者聞因改裝易服入内地窺探軍情之奸細數百人所有資糧仰其接濟是以仍盤踞署中也惟旣已下旗卽不得再認爲領事乃日前虹口華人與日人鬥毆之案仍由日領事署繙譯官會審何華官之遷就乃爾或曰非會審也特爲華官作通事耳然歟否歟請質之身當其事者 
[日人自衛]  
　　昨日午後有日本人六名訴諸上海美總領事官略謂刻已設法令在滬日人附船返國貧乏者出資遣之有欲在此經商者勸令安分守業夜間一律閉户不可輕易出門至本國領事官須俟公使到來隨之回國一切文卷將送請貴署收存美總領事頷之 
[延用舌人]  
　　中日失和後日人之寓滬者倩美領事代爲保護俾獲安全兹悉美總領事以美日言語不同一切一宜易於悞會因延一舌人司傳譯之役并派數人襄之 
[新勇赴臺]  
　　臺灣巡撫邵筱村中丞飭綦軍門高會至上海金陵招勇軍門旣抵滬卽會同提右營廖楚才叅戎在南門外大校塲出示招募日内各勇已滿額遂於日前先令金陵所募之勇乘某輪船來滬駐紥演武廳前及督標滬軍營前操塲中昨日天明升帳點名令乘斯美輪船赴臺灣防次 
[會銜出示]  
　　上海縣正堂黄代理英美租界會審分府宋爲遵飭會銜出示曉諭事案奉關道憲札開查在滬日本商人中國照常保護並飭由工部局隨時照應札餾查照保護等因兹由復奉札准租界領袖西洋總領事華照會以日本國與各國訂明不在上海附近爭戰請飭令地方官出示禁止人民不准在該處與日本人滋事等因到道查在滬日本安分商人前經札飭一體保護在案兹准前因除分行並照復外合亟照抄來文札飭會銜出示曉諭等因到縣廨各奉此合行會銜出示曉諭爲此示仰租界諸色人等知悉爾等須知上海一口各國商務悉仍其舊所有寓滬日本商人如係安分貿易自應遵奉憲飭事宜照常保護爾諸色人等不得藉口滋事致于提究其各凛遵毋違特示 
[示禁惡丐]  
　　本邑南市二十七鋪馬路橋南目棲流所爲留養乞丐之區近有一種流氓藉乞食爲名强賒硬奪居民鋪户受累良深事經黄大令訪聞出示嚴禁略謂此等惡丐流氓擾害地方深爲痛恨除飭保甲督率丐頭嚴查驅逐外爲此示仰闔境鋪户居民知悉嗣後如有前項惡丐流氓向爾滋擾許卽鳴保送縣以憑重辦不貸一面飭令丐頭隨時查察約束不得再擾居民毋違切切特示 
[二尹催科]  
　　上海縣東鄉一帶上忙白銀迄未繳淸黄大令以地保甚爲疲玩札飭縣丞呂慶堂二尹帶同傳辦糧差薛貴下鄉傳諭地保赶緊繳納如違提案比追各地保均唯唯遵諭及二尹回城已鐘鳴五下矣 
[及溺堪憐]  
　　前日本邑十六鋪迤南某木行外浦灘忽有男屍一具經划船户縶以繩索告知本叚地甲道路傳言謂死者係木排夫不知如何失足溺斃云 
[種火宜防]  
　　有名馬夫阿林者在美租界中虹橋畔第一百八十一號屋内開設舊貨店收買爛銅廢鐵以博蠅頭日前有匪徒數輩目披屋猱升而上將火油滿灑樓窓板壁以木花縱火焚之幸比隣豆腐店主見而呼救得免成災 
[理處稅銀]  
　　英商謙和洋行投該管領事控華商源記洋貨號主戴友安定買各貨欠稅銀三百八十四兩三錢由英副領事薩允格君據情照會宋通刺請傳戴友安到案會訊昨日公堂訊案旣畢原被咸集中西官立卽訊問謙和西人訴稱日前有華商源記號定買雜貨被欠稅銀三百八十四兩三錢請爲究追戴友安供稱職員定買謙和各貨所有稅銀俱由該行前買辦蘇保生代付然後至我店蓋印蓋洋貨行規向不先付稅銀中西官一再駁詰以此貨旣係蘇保生經手著戴尋蘇保生憑中理處 
[兵捕齟齬]  
　　昨晨有滬上新招勇丁施阿美陳啓雲等十八人由哨官帶往吳淞行經滬北天后宮天甫黎明適遇大雨淋漓卽至天后宮側避雨有一百廿四號華捕巡街過此向之盤詰不知如何兩相口角被捕拘二人去勇丁卽隨至捕房欲將二人釋出以便同行捕等不允正一理論適有一百六十二與四百五十三兩號捉狗捕走出兵等卽與爲難旋經黎副捕頭令中西捕二十餘人將一干人拘入而一百六十二與四百五十三兩號華捕已受傷痕哨官亦受微傷遂於昨日早堂解案請訊宋莘樂通刺略詰情由諭令勇丁等暫至捕房候禀明道憲請示核奪 
[捕蟲遺火]  
　　昨早三點半鐘第北門外護城河邊乾豐衣莊樓上不戒於火以致烈燄飛騰冐穿屋頂法捕房洋龍聞警首先馳至用皮帶接取自來水竭力澆灌英美各洋龍及火會西人亦各紛馳而至恊同救息事後查悉燒毁樓面二間其起火之由因捕蜰蟲偶一失手遂致延燒蚊帳法捕頭以其疏忽太甚立飭包探傳起火之家訊明候究旋據開設乾豐衣莊之劉仁伯至案訴稱開設衣莊將樓面轉租與張保生昨早天未明時張妻因捕蜰蟲延燒蚊帳赤燄熊熊勢不可遏以致殃及隣居葛同轉謂幸與捕房相近聞信較早得以立時救息否則蔓延他處爲患何堪設想著覓保出外將起火之張保生夫婦交案候訊 
[遺火罰鍰]  
　　大有烟館主嚴惠卿新盛泰酒店主任士林上月廿八日因遺火積薪冐穿屋頂經捕房救息飭探傳人聽候訊判昨日法公堂訊期嚴惠卿與任士林投案仕供六月廿八日天明時因披屋樓上積有柴薪遺火其中致兆焚如問如何起火供從睡夢中驚醒卽報捕房立時救息嚴供租賃樓面開設大有烟館不知火從何起任供披屋樓上卽大有設爐之處或因煤灰飛入柴内所致同轉謂樓上設爐旁積柴薪本屬不妥幸捕房近在咫尺否則不堪設想矣著各罰洋十元各具切結不准在樓上堆柴並擺設茶爐嚴任二人遵諭而退 
[大令騐屍]  
　　昨報紀馮夢篆管押典史署中投魚池溺斃一事已見昨日報章當時黄大令卽禀請道憲示下遵行黄觀察諭以天時炎 
 
 

Page 4

 
 
熱溺斃之人肚腹膨脹著火速自行詣騐大令遂於昨日十點鐘時帶領刑仵書役詣典史署先提家丁金和研訊禀稱小的在蔡老爺處當家丁昨日夢篆云將解赴蘇州須收拾行李小的偶爾走開不料其竟投水身死小的並無凌虐亦不與之口角求大老爺明鑒林如霖供稱小的在馮老爺處傭工昨日老爺溺斃時小的適在珊林老爺處迨聞凶耗卽奔赴租界知照女主人余氏及小主人大令提訊馮余氏及其子馮余氏訴稱年廿八歲寍波人丈夫係分發江蘇候補鹽大使代弟淸理帳目被逼投河蓮舟供稱昨日方在家讀書林傭忽奔來禀知父親死於池内叩請伸寃大令諭令仵作騐視仵作如法相騐一周喝報兩眼光緊閉手握指爪有泥沙皮紋縐白委係溺水身死大令諭馮余氏及蓮舟曰本縣業已騐明委係溺水身死咎由自取與人無干爾母子可將屍收殮天時炎熱切勿延遲並著具領屍切結馮余氏稱丈夫並不虧空黄姓錢財爲何久覊此地并欲解省以致威逼投河小婦人上有七十三歲邁翁下有二歲幼孩現方懷孕夫主突遭此變何以爲生黄鎭心惡毒如斯小婦人不願將屍收殮伏請大老爺伸寃大令曰爾旣不願殮屍本縣祗得代殮黏封答稱求免黏封大令曰免封可耳爾須具自行收殮之結至黄家錢債與爾不干須另案辦理馮余氏及蓮舟執定伸寃二字頃間馮余氏發厥案前勢甚危險大令再四勸慰命家丁取參湯餧之令差役諭小心照應不得疎忽又諭蓮舟曰爾父有寃當伸本縣自有權衡毫不偏袒爾可從速收殮不必呶呶蓮舟始稱願自行棺殮惟此刻不能具結當另行控請伸寃大令曰爾且收殮案情再核可也總之此事本縣早已諭飭爾父速與原告熟商俾得减讓賠債早日了案若照前斷則斷無今日之變端矣諭畢大卽令呵殿回署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[細故輕生]  
　　揚城東營六巷口某姓女郎貌等花妍年纔瓜破婷婷嬝嬝顧影生憐母近以家計蕭條售阿芙蓉　以佐饔飱之不逮不知者多誤認女爲　酒之帘其實女頗貞烈絶不與聞其事且常寄宿姨母家學習針　所以避瓜李嫌也本月廿二日姨家又倩人來接母因酷熱囑明晚再往詎翌晨鄰婦某氏偶因閒話喚女往質女至與之略辯婦怒大肆咆哮詈之曰小妮子尚敢狡賴耶遂以掌　　　　白梨花頓生紅暈女歸哭訴於母曰母不爲兒報復兒尚有何顔赧然居此女兄某甲在旁冷笑曰不如死在伊家徒與母哭閙無益也女聞欲忿不待言畢卽應聲曰謹如命搶步至房内高捧烟缸一吸而盡母急奪取奈已被吞下二兩餘女遂向母曰兒去矣逕至鄰婦房内登榻而臥鄰婦見之尚曰小妮子欲以死挾制耶置不理繼見其母帶人前來灌救鄰婦始信爲眞驚駭欲絶赶急相助救治因吸食過多延至晌午遽爾香消玉殞女母悲痛逾恆擬控諸官嗣經多人排解令鄰婦出資從豐棺殮延僧齋醮其事始寢 
[英界公堂瑣案]  
　　日本人埃蘇馬羅控被張淸忠無端毆擊一案經宋通刺判令查明再訊晚日包探江阿三禀稱小的前日奉諭至虹口馮元泰紅帮裁縫店查問張淸忠是否店中夥伴據言前曾在店爲夥且爲人素來忠厚並非生事之輩旋據張淸忠供是日實被悞指其肇事之人早已逃逸小的適在該處經過致日人疑小的爲肇事之人通刺問爾與肇事之人認識否答稱並不認識四十號巡街西捕稱却見張淸中當時在塲通刺與薩副領事商議判將張淸忠管押十四日○積竊胡金林卽嚴阿華昨又竊取卓蘭之鉛絲一紥經二百廿四號華捕拘獲人贓送案請究通刺略詰情由以胡係此中老斵輪手斷難輕縱著交捕房帶回管押一個月○包探竇如海禀稱王慶可行竊洋巾八條經小的緝獲尚無失主請訊王供本地人通刺以事屬細微姑著管押一日○莊阿四連竊張朝松汪阿傳葉文升衣服三件縀鞋一雙報捕後由包探緝獲人贓解案請究張等投案求請領贓莊供本邑人實因失業無聊致犯行竊通刺判交捕房管押十四日○積竊黄榮太在輪船上東張西望意圖行竊爲包探所見拘案請究通刺判將黄榮太管押兩禮拜備文遞回湖北原籍交地方官管束○周梅令控傭婦張朱氏行竊金銀首飾並洋二十元經包探黄四福將該氏及贓物等一併拘送來案禀稱該氏所竊之洋現已付與慶雲銀樓周梅令遣妻某氏投案訴明前情求請追贓慶雲銀樓遣夥投案稱尚被取去金鑲玳瑁手釧一隻如欲交洋須將原鐲交還通刺謂此係賊贓安能付帳所有被取之物不能在此欵内劃付朱氏認竊求恩通刺判押候交保 
[法界公堂瑣案]  
　　法公堂連期停訊積案甚多昨日經葛同轉會同祁繙譯訊問所有各案臚列於下○張桂生者流氓也去年犯事逮案經葛同轉笞責三百板枷號三個月期滿遞回丹徒原籍上月廿五日小東門外花烟館許謝氏與張串通誘拐陳巧珠卽李陳氏來滬押入該鴇花烟館内爲妓得身價洋七十元爲其夫李長生尋獲張桂生與該鴇許給盤費洋數元囑令回去李夏生不允致相口角經巡街捕拘入捕房昨日解案請訊同轉命將該鴇與李張二人帶出先向陳巧珠詰問供稱鎭江人由翁姑帶來押入許謝氏花烟館爲妓夫姓陳名長佑因患瘋病淹纏牀第因此翁姑將小婦人押爲烟娼通事禀陳巧珠先在捕房供認由鴇婦串同張桂生拐騙來滬令伊不可實供同轉謂爾肯從實供明當爲爾超豁决不致墮入泥犁陳巧珠供六月廿八日在途遇見張桂生騙往輪船玩耍卽被帶至上海與許謝氏同來李長生實係親夫陳長佑係鴇婦教供同轉問來滬時爾夫知否供實未知悉張桂生得過身價洋七十元立有筆據親夫李長生向爲太行夥在鎭江東門外家中尚有翁姑小叔又帶李長生到案供稱陳巧珠本是烟妓本年三月縣主嚴禁花烟館小的娶以回家按月貼洋六元交伊夫家張桂生本係滬氓前曾犯案枷號遞籍陳巧珠本有丈夫後隨小的立有筆據此次被張拐出後爲小的尋獲陳巧珠供實受鴇婦之愚六月廿五日由鎭江起程翌日卽至上海小婦人初至花烟館内因無夜廂卽被鴇婦用籐條鞭責鴇婦許謝氏供陳巧珠由其翁姑送來押爲娼妓問翁姑何名許謝氏呈上筆據同轉閱視係韓懷生出名得洋三十元由陸雨泉作中問陳巧珠曾見此筆據否供並未見過鴇婦供因伊丈夫有病由翁姑送來作夥同轉謂本委業已問明爾不　狡辯許謝氏供實係翁姑送來尚有陸姓同來問李長生有何糾葛供李係流氓當日偕同鄉三四人前來吵閙同轉以該鴇信口妄供實堪痛恨著押候嚴辦命帶張桂生至案謂曰爾前曾犯案遞籍何以潛來滬上又作拐販生涯張供去年三月廿三因事到案至六月初七日期滿因無保人蒙大老爺飭具切結釋放並未遞籍同轉著將張桂生押候復核陳巧珠又供呈堂之據實係僞造其實身價洋七十元以二年爲期十六个月作一年同轉判陳巧珠押候再核原告李長生飭探送至同鄉人處交保俟有堂期傳案備質又諭許謝氏將原據交案毋許隱匿違干追究○怡昌順洋貨店夥白經源控恊康莊夥趙根泉票期未到更現付銀一案經葛同轉飭探查詢已記前報昨日原被各具禀詞投案候訊同轉謂趙根泉曰爾言被永記收去著爾交到收票之人如不能交出則當照數賠償趙供大昌朱逹夫言失票之人吃虧不起當同往泰順問信有劉姓者面泛紅色劉係白之友人問白可知底細問去時尚有人否供有學徒同往認淸面貌朱亦目見顯與白經源串同白供小的被累不堪求請究追包探禀稱泰順係德國商人同轉商諸祁繙譯著泰順帳房曹渭泉交到劉姓覆核白趙二人下期投案備質朱包探禀當日小的與均記及趙等同往詢問伊言已見申報知此事當午膳時並無别人進出趙在外等候劉姓亦未面赤同轉諭俟出票移提以憑訊核○彩視街三和軒茶館聚賭抽頭爲法捕房訪聞飭探拘拿賭棍十三人到案經克捕頭傳到店主沈隆寳著覔保繳洋十元候解堂訊判昨日包探將店主沈隆寳交案沈供稱此種賭徒多係白作帮中人常聚集數十輩在小的茶館中賭博當時拘到之十三人蒙捕頭釋放同轉以聚賭抽頭久干例禁該店主顯違禁令著罰洋十元其拘獲之十三人著各罰洋一元充公倘敢不遵著俟該店主一併交案從嚴究辦沈隆寳交原保候傳案覆訊○六月廿七日下午七號華捕在小東門見有手擎洋槍之勇丁不穿號衣上前盤詰以致口角旋爲勇丁之同伴帮毆致將巡捕號衣號帽扯碎並毆傷頭面等處後將勇丁王友山王友才二人扭入捕房葛同轉致書於該營哨官昨日包探將二人解送同供在右營前哨一隊杜哨官處當勇因船已上塢修理小的等廿七人奉哨官命盤緝奸宄不敢行兇同轉謂爾等旣爲勇丁須知紀律何以將巡捕號衣扯碎著罰出醫傷費洋二元並賠償號衣帽洋二元勇丁送回營中交哨官自行處置○積竊金寳林在太古碼頭鄱陽輪船竊取紡綢洋傘雪紡褲子官紗短衫拷皮馬甲各一件均已付質另有鋪蓋一副向益順寳泰等質鋪吊來同轉訊問之下金供官紗短衫在虹口泰和輪船竊來當本均已用盡求恩免追同轉著押候笞責一百板贓存捕房待領○裘金雲唆使頑童王阿東在碼頭搶取食物攤上錢五百文經包探將王裘二人先後拘獲昨日解案王阿東供年十四歲父母俱存家住奉化南門内爲堂叔引誘來滬本年二月堂叔逝世小的流落無依致與乞丐爲伍晚臥老北門城脚前日裘唆使小的搶錢卽被取去裘供向爲小工當日適北京船到埠小的欲上船挑運物件突被悞拘同轉著捙候枷號半個月笞責一百板王阿東不應聽人唆使著押候掌責四十下○王和尚在太古碼頭搭客鞋籃内竊取大小烟筒二枝烟槍一枝爲包探拘獲解案請訊同轉問竊過幾次同黨何人王供共竊二次並無同黨同轉著押候笞責一百板贓存捕房待領○宣阿二訴稱在一枝春茶館爲堂倌前夜店中雇用之薙髮匠李長寳竊取衣服除交還外尚少褲子二條求請追給李供堂倌之友與小的同睡一處衣在地上拾得當卽交還同轉謂衣旣親手交還褲子亦非無因著交保出外卽行交還 
[蘇省官報]  
　　六月廿　日知縣王石麟謝奉委點綴景物差並給咨赴部引見○七月初一日藩轅牌示照得正任荆溪縣知縣薛星輝堪以飭　回任督解靑海王公哈蜜回王俸緞委員沈炳　奉浙江撫　織憲會委管解靑海王公哈蜜回王俸縀差卽辭新選溧陽縣楊志立由京領憑到省張德迪禀知引見回省吳俊卿引見回省並　海　津局差○初二日請補海州徐慤立由寗　丁來省禀知奉寗藩憲飭知部覆准補並赴海州直隷州任知縣周恩楙禀謝奉委東路總巡差郭光重謝調辦中路總巡差 
[上海六馬路仁濟善堂經收咸有一德施醫給藥一文愿册捐五月十四日至六月廿九日淸單]  
　　武林眉壽堂讦廣東吉祥齋主人兩善士各助洋一百元鄒雅卿　　恩祝陳氏三善士各助洋五十元北市絲業洋四十四元周芸卿妻病愈无愿求人口平安洋三十元王詠祺子病求愈袁沈氏袁沈氏陳洪記生記五户各洋廿元省吾氏仁　　悔老人各助洋十二元蛟川陳焜胞妹于歸親友蒙賜隆儀移助徐以叙子病愈完愿無名子病求愈鄭隱名求子病愈復原馬仁齋求病愈無名病愈完願榮季坪求合宅平安鈞和輪船徐銘馥應庭湖槐蔭軒祖蔭氏十一户各洋十元魏隱名十元銅十元　氏十八户七元錢六十文鈞和輪船徐明德六元張秋何經募廿八位合五元　　堂求母病愈無名求合家平安公正祥求號内各友平安鮑彩鳳處脩臯楊浩庸楊博裕楊致和葉無記盛公舘徐錫堂氏陳遠氏　三氏　敘氏十四户各洋五元貽範堂　求　事平安洋　元續助病愈完願二元盛頌元求身體平安陸炳華求四季平安朱曾某求病愈陸吳氏小孩求病愈　馬氏無名氏沈仲禮在聘　　　　九户各洋四元桃芝庭洋四元一角　九分郭子美姪病求愈王三樹堂保妻金氏長子均平安郭泰仁義禮怡昌祥王麗卿葉玠卿許隱氏存心氏八户各洋三元沈春　二元二角　　　餘仁四位合二元徐紀昌等六位二元天津徐　石求平安陳文祥救病愈保滋堂過梅柏山房鄭朱仲脩爲長女求資冥福三山不名林洪逹卿李玉庭王陶菴袁仁山　子壯　錫堂胡芹香　　生張　　發　　楊楨　沈敦和李本倍費定梓陳桂英周蔭齋張忠英同源仁葉雪帆隱名氏無名氏坤記不書名廿八户各洋二元戈鋤月堂一元　求　病愈三元施文　　　　　　　陳　谷祥大隆邱盛炳姚鉞高無名氏求咳嗽病愈於洪元漢濓敦德堂過隱名徐隱名不署名周德氏周　氏　城無名氏善杰氏無名氏無名氏無名氏不到　　山氏　　　十三户各洋一元願聞聽經募廿五位合洋一元錢五百十文蘇州無名氏一元銅洋一元金記聽而館生錦江氏陸　盛四户各五角周小溪二角江西福裕堂銀二十兩杜　　十　　啓元堂求人口平安紋十兩毓秀堂銅洋十元范隱名無名氏各銅洋二元二户隱名各銅一元以上共收洋八百二十一元　銅洋二十七元銀四十兩九分錢五百七十 
 
 

Page 10

 
 
   
 
 

Page 11

 
 
   
 
 

Page 12

 
 
   
 
