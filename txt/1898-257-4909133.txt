# 1898 - 257 - 4909133

 

Page 1

 
 
[開印讀史方輿紀要天下郡國利病書] [  圖書集成局代啓]  
　　顧祖禹景范先生所著　史方輿紀要一百三十卷輿地總　四卷考据歴代正史山川險要沿革古今用兵戰守成敗之迹皆有折衷雖窮鄉　壤之區一如目見○顧炎武亭林先生著作宏富憫念時艱廣收各府志乘纂輯天下郡國利病書一百十九卷專考歴代沿革審究各省利病海外諸番入貢互巿莫不詳載吳中二林齋主藏有國初精抄稿本倩本局用大號新字排印成書以公同好復延名宿常住本局專事校對以期精益求精讀史方輿紀要限至本年臘月底先成每部釘三十二本天下郡國利病限至明洋三月底告成每部釘二十八本兩書合共六十本惟卷帙浩繁成本甚巨諸公預附印者價可從亷本報後幅另登告白並有排印樣本取閱 
[召對不拘官階以去蒙蔽議]  
　　世何以治曰上無不逹之情下無不通之隠勞苦疾痛利弊得失上下沿然無所隔閡而世以治是故黃帝有明臺之議堯有衢室之問舜有告善之旌禹立諫鼓而備訊唉春秋時晉文聽輿人之誦子產不毁鄉校漢書食貨志孟春之月行人振木鐸徇於路以采詩獻之太師比其音律以聞於天子凡此皆所以通上下之情也否則上所行之政民以爲苦也而上例行之甚且雷厲風行以督之上所用之人民以爲蠧也而上仍用之甚且推心置腹以任之於是乎鸞鴟可以不分鹿馬可以妄指沸羹可以爲清宴嗷鳴可以爲蒿呼上下隔絶舉凡民間之勞苦疾痛利弊得失皆無所聞而世遂以不治然則求世之治必求通上下之情求通上下之情必先袪臣工蒙蔽之習誠以臣工者國家興衰所繫而君與民之樞紐也今皇上天亶聰明知近今朝廷之弊首在蒙蔽特下明詔戒諭羣臣令其破除積習毋得拘牽忌諱抑遏指陳凡部院司員及士民有上書言事者均不得稍有阻格備采芻堯後因禮部堂官阻遏代奏條陳予以嚴譴諭此後凡有代奏事件原封呈遞不得拆閱而又令各省藩臬道府皆得上書言事不得以隠默顧忌爲懷其州縣官應由督撫代遞卽由督撫原封呈奏毋或有阻綸音屢降環海小民無不共仰皇上勵精圖治革除積習之心撥雲霧而見青天從此民間之勞苦疾痛利弊得失内外大員皆無從營私隠蔽而可以盡逹天聽國家轉弱爲强之機卽伏於此不特普天率土之幸抑亦我祖宗社稷之福也而草莽小民則又有一得之愚焉夫欲除蒙蔽固在廣開言路而欲開言路則又不徒在封章而在皇上召見諸臣之勤而且廣也竊維我朝政令皇上坐理萬幾每日令部院各衙門堂官及科道等官以次近前奏事原於宵衣旰食之中寓鑑别人才之意而外省督撫提鎭大員亦得特諭陛見面諮方略口陳利善惟内外微員則皆不得瞻對天顔盡抒胸臆蓋一以爲朝廷體統所關一以爲皇上憂勤蒞政亦斷不能過涉紛繁也然愚以爲官無論内外階無論崇卑旣經委質策名於朝卽無不有忠君愛國之意豈内外大臣可以備皇上之顧問而内外小臣獨不能備皇上之顧問乎倘能破除此例凡在京衙門不拘大小官秩有爲聖衷所知者皆得不時召見至於外省道府州縣等官皇上欲有所詢亦可隨時召至京師使之覲見微特政事之闕失民生之休戚皆可以周咨而得而諸臣才具之短長心術之邪正品行之優劣皆爲皇上聖心所默識曾推簡用之際宸衷可以立斷無疑矣若徒恃章奏條陳恐其人才本平庸或假手於有名幕僚或屬稿於高才親友倖邀聖聽得何殊榮及至令其設施卒以才力不勝不能躬行實踐甚且有心思狡詐借以行奸反致因此憤事者斯亦意中所有之事是欲其去蒙蔽而先蹈蒙蔽之實也故愚以爲欲袪蒙蔽不僅在條奏之盡言而尤在皇上之能廣召對不可拘拘於官秩之高卑至於容貌辭氣人各不同咫尺天威無人不畏尤宜假以霽顔誘之納誨俾得將其敢言之氣使無有或隠之情則於政教號令裨益豈不甚大古帝王明目逹聰之盛庶幾可重覩於今兹矣尙何有上下之情之積不能通乎 
[諭旨恭錄]  
　　七月廿五日奉旨山東道監察御史員缺著謝希銓補授吉林將軍衙門管檔主事員缺著明慶補授擬補内閣中書李慶棻著准其補授山西西塲鹽大使和文湖北布政司廣備庫大使書鳳截取戸科印給事中馮金鑑山西道監察御史劉學謙兵部郎中劉尙倫刑部郎中郭之全内閣中書許鑫趙椿年程松生俱照例用保送分發知府編修王繼香楊十驤李立元俱以知府分發省分補用保送直隸州兵部主事錫璋著交部記名以直隸州知州用奏留吏部學習郎中頤壽主事汪述祖曲江宴俱准其留部開復廣東補用同知王鴻鈞著准耳開復原官仍發原省照例用甘肅凉州府凉莊理事通判員缺著文杰補授分發江蘇試用通判　世杰直隸知縣　光江蘇知縣李葆鈞安徽知縣曾希文山東知縣穆都哩山西知縣方灝河南知縣李鍾膺恩麟郭兆祿陜西知縣錫齡阿福建知縣馮寳琳李九盛四川知縣振洵　關同廣西知縣章國珍楊琨貴州知縣蔣松華俱照例發往戸部員外郎員缺著希圖布補授昌西陵禮部員外郎員缺著恩溥補授定東陵禮部員外郎員缺著廣珍補授泰陵工部員外　員缺著裕晉補授刑部漢字堂主事員缺著珠爾蘇布補授欽此 
[本館接奉電音]  
　　昨日午後京師飛電傳來上諭八道旨二道敬謹譯登○七月二十八日奉上諭害南按察使著鄒馨蘭補授欽此同日奉上諭貴州古州鎭總兵員缺著張紹模補授欽此同日奉上諭都蔡院代奏舉人張如翰呈請設農學科等語著禮部會同孫　鼐端方等議奏欽此同日奉旨昨己明降諭旨令各省藩臬道府均得上　言事其州縣條陳事件均由督撫將原對代遞卽著各省督撫傳知藩臬道府凡有條陳均令其自行專摺具奏毋庸代遞至州縣等官言事者卽由督撫將原對呈遞至士民有欲上書言事者卽由本省道府等隨時代奏均不准稍有抑格如敢抗違或别經發覺立將該省地方官嚴行懲處仍將遵辦情形迅速電奏欽此○二十九日奉上諭軍機大臣等議覆袁昶條陳請籌八旗生計等語旗丁生齒日煩徒以格於定例不得在外省經商貿易遂致生訂日艱從前富俊松筠沈桂芬等均曾籌議及之現當百度維新目宜弛寛其禁俾得各習四民之業以資其生著戸部詳查嘉慶道光年間徙戸開屯計口授田成例切實訂立新章會同八旗都統迅速奏明辦理欽此同日奉上諭錢應潯奏假期又滿病仍未痊懇恩賞假派員署缺一摺錢應溥著賞假一個月調理工部尙書著徐樹銘署理欽此○三十日奉上諭雲南臨安開廣道員缺著李必昌補授欽此同日奉上諭昨日道旁叩閽之宗室寳珍之妻著交刑部會同宗人府嚴行審訊欽此同日奉上諭耆徵奏假期屆滿病勢加劇懇請開缺一摺吉林副都統耆徵著准其開缺回加欽此同日奉上諭張英麟奏酌保人才以備任使一摺廣東候補道林賀峒候選道林怡游補用知府劉思　均著來京預備 
 
 

Page 2

 
 
召見刑部候補主事陳春瀛著該部傳知該員預備召見欽此同日奏事處口傳諭旨以後各部院衙門奏事摺匣銅　各件均須厚重堅固欽此 
[錄浙江巡撫奏變通武科議設學堂遵抒管見摺]  
　　中國承積弊之後他務未遑宜以編設小學堂爲亟教以體操兵操打靶粗淺圖學算學其書則讀聖諭廣訓孝經鑑略及淺近　孝事迹如文天祥正氣歌曾國　得勝歌之類由淺而深朝夕訓誨以植其始基武學初立不能不兼延武備教習可暫由省堂撥派將來各營　法嫻熟小學畢業後願習武者卽撥營操練取進武生後送省堂肄業應請飭各省令所延洋教習於鎗砲行陣而外如濠壘營窟等工並童放準頭算繒大致就彼國　法從簡釐定輿地一項應先儘本州縣府道　及通省及隣省始俟中國輿地鈎考無遺再及外國廣收切效而免躐等其考試法由各該學堂考核平日功課技藝擇優等者錄送地方官會同考騐給　赴省不合格者剔退其省堂課程則由總辦教習按月册記試期　擾彙送考官分塲校閱外塲以中靶多寡操演合度與否定高下内塲則就所學圖算輿地營壘軍械工程攻守諸書命題策問　以擇解聖諭孝經闡發忠義爲本考官不習　者令教習覆　或另延襄校取中後送京師大學堂考選會試凡武生武舉之應鄉會試者必先送堂肄習合格乃可送試查日本學校每閱一學必五六年或三年或二年乃得升遷如此則鑑别屢經簡擇自臨時無擁擠喧囂之弊或外塲有操靶可憑内塲　憑學堂考送保無徇濫不知學堂有官紳之稽祭有教習之考核日有課歲有試勤惰優劣公論昭然以視官一日之耳目不尤足據乎如蒙采擇應請飭下總理衙門會同兵部編定課程試章一律頒行俾共遵照一兵制宜畫一也外洋東西各國學堂與軍營相表裏親王貴戚必身充兵役親歴行陣而後得爲將統其在陸軍學堂者必入營學習而　補官其徵兵也必遣使按部與地方專吏執簿檢騐相其體質身幹分隸步騎砲兵工各隊男子二十應徵或十二年或二十年免役故全國皆兵亦全國皆民也中國綠營防練名目繁多勢成積　今欲就學堂爲轉移之計必自武童始擬就各州縣擇年在十六歲以外二十歲以内身家清白體質强壯不吸洋烟者由紳耆保結册報地方官考騐屬實准人學堂肄業不合格者斥革退一年甄别拔優者充補守糧尤異者拔補戰糧與前所取補入馬兵之武生統作爲常備兵别自爲營以次補褾兵之額而不雜標營之人以免濡染習氣其管帶營官暫由營勇精選俟將來學堂出身之武進士洊推都守各缺卽令專帶此項新兵得常備兵若干卽抵標兵若干期以三年停餉退爲豫備兵准其回家營業仍春秋召集與常備合操并與常備同聽調遣合　調遣之時餉項折價行糧一概照給得豫備兵若干卽抵募勇若干期以六年　爲後備兵不合操亦不供常調惟有事添兵仍須應募其常備豫備各兵有願應試者仍准留堂肄業三試不售勒令出堂不准再試從此逐漸改移綠營悉變爲新軍疲卒亦可成勁旅矣一水師宜兼籌也東西所立小學校文武不分無論水陸先習體操書數集寄限滿分習專門始分文武始分水陸現在人才物力均有所限武備學堂己苦支絀而沿江海各省萬不能不籌及水師臣近日訪　德國日本水師學堂皆就兵輪設立措置最爲合宜臣初章頗善之今折省有超武兵輪一艘曾令該管帶選良家子弟到船肄業而應　甚少且我水師藝術究未精深驟難期效查天津江寗福建廣東各水師學堂創設有年或令沿江海未設水師學堂省分考選年十八歲以内　異者咨送　該省水師學堂津貼所用歸併學堂考試不必新起鑪灶而可坐收習流之士橫海之才陸重而有科舉不得　存其名以維緊人心水師向無科舉應優予出身不必增武生武舉等目經華洋監督考取給憑卽作爲海軍進士俾充管駕駛之任或薦應經濟特科以資鼓舞以上各卽事涉更張造端閎大臣何敢自信爲可行聊陳愚慮於千一上備聖主芻蕘之采惟當變法之初誠如部議所云事關創始總期集思廣益方可垂久應請飭部臣核定　程通行後仍准各省就地體察情形隨時損益奏明辦理所有變通武科遵抒管見緣由理合會同浙江學政陳學棻恭摺具陳伏乞皇上聖鑒敕部議覆施行謹奏 
[差務述差]  
　　天津國聞報云七月某日慶　面奉皇太后懿旨本年九月幸津閱操所有内廷當差人員以及一切車馬等物等定於九月十二十三十四三日先用火車連送至津應飭順天府府尹每日預備火車三百輛聽用聞胡大京兆己飭津蘆車務處先期敬謹預備矣 
[意日修好]  
　　日本訪事友人云本年西歴十二月二號爲意大利國皇卽位五十年之期日廷特派閑院宫載仁親王齎大勲位菊花綬章並日后寗冠章前往祝嘏己於八月十四號乘意國羅哇富可輪船起程隨從者有騎兵大尉河邨秀一君及閑院宫家令松井修德君旣抵意國卽有駐紥是處之步兵大尉立花小一郎曁伯爵柳澤保英兩君同詣恭祝聞事畢須赴俄國藉資　歴云 
[日募巨欵]  
　　東京訪事人云日本在長崎港灣之改　募公債六十萬現己集有成數長崎縣名下十五萬圓十八銀行十萬圓三菱船廠五萬圓米油公所一萬圓諏訪神社二萬圓高見和平一萬圓耶蘇教七千四百圓西彼杵郡池島地方各戸一萬七千圓尙有本縣治各鄉郡約五六萬圓福岡縣一萬圓左右東京所募約二三十萬圓其餘各處尙未有就緒大約可多招一二十萬此等欵項名目與中國昭信股票無異惟日本則按期取之而己 
[日災類誌]  
　　東京訪事人云東歴八月廿七號志佐山口早岐大邱四處來電云昨宵暴雨傾盆山水洩瀉不及以致汎濫無窮隄岸皆决低崖處水高一丈數尺流矢橋梁數十倒塌房屋數日問歴一晝時風雨始止人民未致大損然週圍數百里己盡放澤國矣又佐賀縣有田地方亦遭風雨之災平地水高一丈五尺有奇冲流民居二百餘家鐵道橋梁亦爲流失電信不通者一日又鹿兒島所屬冲永良部島罹災更巨民間房屋等十去其九似此巨災實爲二十年來所未見也○八月二十號午後山梨縣王府巿稻門邨大字遠光寺町地方某繅絲廠中突遭雷刦廠　　工共有五十八人受傷者十九人幸未殞命二十三號愛知縣北設樂郡上津具村地方亦　雷火之厄延燒居民三十餘家 
[皖書大有]  
　　蕪湖訪事人云皖省今歲秋收可稱上熟四鄉玗田固己家給人足卽山田前雖略受旱嘆然立秋以後連得透雨以故崇墉　比亦不下於圩田刻下新榖定　每石計本洋一元零五分米則兩元四五角及七八角不等糴賤糶貴者流咸於此時並蓄兼收廣帮辦米各號家亦於日内灑掃礱塲整頓旗鼓未行董事因遞禀道轅及米厘局請弛商輪運米出口之禁旋聞上游因鑒於前此米缺民飢之禍批飭姑緩俟各路秋成統行告竣再爲定　弛禁等因足見上臺　前毖後愼重内地民食之至意矣有創論者謂無地非米無以放巿然不予以限制則必蹈前車之轍不如俟今年秋稔祗許出口百萬石明年再熟倍之三熟始許隨意儘運然亦不得過三百餘萬石之數如是則皖地民食常給而商人亦得沾微利矣聞其說者多韙之 
[整軍經武]  
　　杭州訪事友人云浙省簡練洋操新軍五百名刻己卒業撫憲廖大中丞因命分撥撫杭各營教練兵卒先習步武次授測量眼力然後教以裝彈連機等法其續招新兵仍駐　化藏寺巷由武備學堂諸生　日　練并請教習在旁督率至各營所用舊槍一槪呈繳另換新式毛瑟槍兵士中之老弱者概行開除俾成勁旅至侂旗兵丁則由濟留守將訓練己成之旗兵八百名亦命分撥各旗教授如此實力整頓浙省武備其將月異而日新矣 
[皖學行程]  
　　蕪湖訪事友人云安徽提督學政徐季和大宗師考試太平府屬事竣卽就本轅歇夏循向例也刻屆金風扇暑玉露零秋遂復行文皖北各屬定期七月二十九日由姑孰起馬渡江先試廬詶次及潁鳳泗六等縣並由撫憲借潑吉安小輪船以備拖帶文旌約於初二 
 
 

Page 3

 
 
三日　　　合肥是以廬州府勞太守己出示取齊矣 
[嘉郡官塲紀事]  
　　嘉興訪事友人云出使大臣許竹篔欽使抵滬後卽換小輪船遄回故里己紀前報兹悉星使官舫於七月廿七日安抵大西門官碼頭隨卽登岸入城逕叵府第海外歸來天倫樂叙喜可知矣宗郡守因公赴省兹於七月廿七日午後仍以小火輪船拖駛回禾○新任秀水　陳邑尊於七月廿八日由省起程刻下紅諭己　發到署　於八月初二日接印視事闔署書差己各往迎迓矣 
[蕪湖官塲紀事]  
　　蕪湖道張曼農觀察近因要公於七月二十七日乘招商局江裕輪船赴皖謁見鄧大中承並聞事竣尙擬順道赴金陵晉謁兩江督憲蓋爲籌撥餉項及所奉迭次諭旨開辦學堂一切新政事宜約八月初十前後始賦言旋云○新關南卡　員鄭寅生少尹前此太係詳委代加三月刻下瓜期己及張觀察遂循例改委候補通判陳别　接辦别篤己於前　下浣謝委到差 
[玉京簡]  
　　京師訪事人云前奉諭旨　撤詹事府通政司光祿寺鴻　寺太僕寺大理寺等衙門查所裁各衙門堂司各官及筆帖式等約計實缺額外共一千數百員惟衙門雖經裁撤家皇上降旨各官另候簡用而各署書差皂隸茶厮等人皆係以銀嶺買之缺原爲子孫世業倚此爲生今一旦裁去總計六署中此項人役約有五千數百人無不聞信倉惶咸歎謀生乏術也○前門外火神廟夾道向有蜂媒蝶使一流人名曰　富局見人輙曰某家來有新人請君小坐年少子弟墮入彀中者更僕難數近則若輩中人愈聚愈衆凡有行經是處者無論是否尋芳之客必有多人牽袂拉襟糾纒不己叱去又來殊堪痛恨而草巿一帶刻下更有露天　攤任人入局呼盧喝雉阻塞街衢行道之人皆爲裹足未識　有司聞之亦思嚴爲禁止否○月前戸部咨覆閩浙總督邊制軍奏閩省當鋪成本較輕請援照甘省成案酌减當稅一摺光緒二十四年六月初二日奉硃批戸部知道欽此欽遵由内閣抄日到部查原奏内稱閩省邊海瘠區與甘肅省不相上下可否將此次加完當稅照部定量减照甘省酌加每年每座以三十兩責令完納其有舊商己豫繳二十年者每年准加五兩間有己照新章完納多完銀兩准抵次年稅銀等因查甘省當　每年增稅五十兩酌擬减爲二十五兩當經本　核與奏案符駁令照數完納在案今查閩督所奏與甘省事同一律勢難核准應令該督遵照奏　仍飭各商照五十兩銀數納稅飭屬查明典當座數造册報部立案以符奏章而重餉需　七　十四日三更時京營西河沿汛于守戎忽奉步軍統領衙門包封命　拿宣武○外赶驢巿徐某徐己聞風逃逸乃將其家人拿獲派差解交步軍統領衙門管押勒交徐某到案訊究不知係何重案也○開設烟館久十禁例誠俾晝作夜最易藏奸也至花烟館本不多覯乃近來前門外桶子胡同各烟寮多有暗藏春色者噴雲吐霧之餘兼有品緑題紅之樂以致家子弟沉溺其中敗俗傷風莫此爲甚七月十三日之夜忽被左翼兵丁在彼處拘獲多名解交步軍統領衙門訊辦想烟花之窟從此當稍知斂　矣○大興宛平兩縣縣考均己竣事兹將正塲覆試各題曁兩縣文童取列前十名者照錄於左大興正塲題規矩方員之至也論引重致遠論初覆題明太祖以制藝取士論沿海各省設立機器學堂歴年以來未聞有自出心裁創造一器者果何以矯且失　收其效策初覆補正塲題足食足兵論任官惟賢才論二覆題生之者衆食之者寡爲之者疾用之者舒論一曰貢　　曰獻猷三曰立功四曰興利論宛十正塲題立買無方論懷十有仁論初覆題武鄉侯治蜀論籌中國自强策二覆題以善養人然後能服天下論使民各得輪其情論大興前十名王輝祖李文麐陳名立樂均李濚李光榮關家騄谷清海劉崇忠喬鑑湖宛平前十名牛紹宗鍾驥張慶涵李宏仁杜掄翰桑濚之何立綱郭定城李秉正宫錦舒 
[津沽鯉信]  
　　天津訪事友人云山海關之北帶河水複山環幾似别有天地西人喜其清凉幽僻購地建屋爲逭暑之區　豐銀行某西人亦在是處建一凉臺美奐美輪外觀有耀今夏携其梅鶴僑居於此調凌雪藉意興怡然不料六月間天雨後忽爾榱崩棟折其僕婦急携女孩飛步奔出得免於難事後西人以是屋孫匠頭某中包造目今尙在保固期内出此意外之事疑其偷工减料擬函致領事究問甲聞之恐十未便自願賠修現己鳩工庀材重行結構矣○前此紀假捕被毆一事兹悉宋插自被土棍張皮來刃傷後腸從　出經人舁送西醫院調治終難奏效旋卽身死張雖受刀棍傷一百　處均非要害尙不致命天津縣吕秋樵大令飭仵作檢騐後提張收禁囹圄俟傷痊訊懲因念此案由興基街妓寮而起爰將龜子提案擬予懲儆　屋因係洋商產業並未發封諺云打鴨驚鴛此之　乎 
[上海官塲紀]  
　　江南提督字壽亭軍門蒞滬等情己紀昨報兹悉軍門到滬後曾詣道轅拜會蔡觀察觀察設筵以待及至晚間二鼓後軍門仍坐原來官舫返茸城卽署○候補道羅少耕觀察委辦文報局事務前晚由蘇抵滬暫假英界中旺街錢江會館小駐行旌不日當到局視事矣○本埠官塲探知前任蘇松太兵備　黃幼農觀察祖絡由原籍起程將於日内抵滬昨日上海縣黃愛棠大令特飭辦差人等在滬北觀音閣馬頭新閘大王廟及南巿大馬頭等處迎迓 
[俎豆韾香]  
　　昨日清晨蘇松太道蔡和甫觀察上海縣黃愛棠大令以及文武各官齊往西門吳公祠拈香致祭以重祀典 
[恭祝神誕]  
　　本邑小南門外小普陀禪院西首向有江西會館一所爲寓滬贛人所建其中供奉許眞　神像昨日相傳爲神誕之辰預由董事某君等徵召　園登臺演劇本埠江海關道蔡和甫觀察上海縣黃愛棠大令保甲總巡戴子勱明府均先後戾止拈香行禮各董迎入内廳暢談良久始各興辭附近二十三七鋪巡防局員邵子怡二尹恐有無賴乘機滋事特派勇甲汛　在外梭巡故能安靜如常也 
[示保局地]  
　　欽加鹽運使銜在任候選道松江府上海縣正堂黃爲出示諭禁事奉江南機器製造局文開案查本局於光緒二十三年在浦東二十四保正八圖購買民地一百二十三畝三分當經栽種柳樹以爲界限惟相距較遠且有一浦之隔稽察難周難保無本處鄉民在地内私自墾種及拔毁所種柳樹等情亟應出示禁止以免日久侵佔照請出示並飭該處地保人筆妥爲照管等因到縣奉此除諭飭地保照料外合行示禁爲此示仰該處附近居民人等一體知悉爾等須知此項田畝係由局購買栽種柳樹爲界自示之後不得有私行墾種以及拔毁柳樹情事倘敢故違一經察出定卽提案從嚴究辦决不稍寛其各凛遵毋違特示 
[失火卽熄]  
　　前夜楊樹浦華盛紗廠正當工作時忽西紗廠内之機器上飛出火星落於所堆之棉花衣内立卽燃著火勢炎炎經廠中人竭力灌救　卽熄滅然己受驚不淺 
[英界火警]  
　　昨晚十二點鐘時忽聞捕房中蒲牢亂吼旋分三下急出探視知火起於英租界盆湯弄新大橋南堍某洋貨店一時烈燄飛騰不可嚮邇救火會西人急驅皮帶車至竭力灌澆得卽熄滅約燬房屋五六幢至其如何肇禍容俟訪明續錄 
[漏稅免究]  
　　日前大東門外吳家弄口永承興帋店在某處購得外國連泗紙十三捆未經投局報稅卽倩船戸運至　中　貨時適爲貨捐局巡丁查見禀知總辦沈載衡太守飭傳十六鋪地甲將船扣留聽候照章究罰嗣以自願如數認捐並　洋銀若干求請免　太守准之 
[盜匪解縣]  
　　日前楊樹浦某姓家被盜明火執仗搶去什物後由巡防局員飭勇擒獲劉紀算一名研訊之下供出同夥多人由縣飭緝昨日捕役徐文凌振恊同美界捕房包探吳志剛在廣東街某小烟館拿獲同黨士紀申王子建吳奇掌殷茂裕祁富勝等五人並在身畔搜出手　賊具等件當卽送至英界公廨禀明鄭大令飭卽送縣歸案訊辦 
[七月分選單]  
　　知州順天霸州吕品律雲南副知縣山東樂陵戚揚浙江甲廣西來賓杜作航江西甲山東棲霞鮑誠堉浙江監布 
 
 

Page 4

 
 
理問浙江黃慶普江蘇監縣丞廣東潮陽楊鍾翰貴州廪順天房山金萬樞四川監典史順天大城陳運恒湖南文童陜西保安史雲嵐山東附廣東翁源桂凌漢安徽監甘肅徽縣韓貞烱四川監州判湖北興國王思聰江西廪 
[施當其危]  
　　本館協賑所昨承溧陽退思齋主人捐助邳州賑洋二百元又秋樵子求平安交來洋五十元竊思行道有福古有明徵當此民貧財匱之時得大善士義粟仁漿源源樂助嘘枯起瘠受惠無涯合綴數言以鳴謝悃 
[申報館協賑所經收順直山東川東卾省江北賑捐七月廿一日至七月三十日止第廿四次清單]  
　　廿一日萬利源銅洋七元鎭江全昌仁來京口周愛蓮洋一元清和洋廿元○廿二日無名氏銅洋一元○廿三日梁溪蕚輝堂洋一百元○廿四日吳興頑叟東省票元二百兩涇縣移居合肥鄭謝氏代三媳誠求遺腹賜生男孩保佑平善洋廿元○廿六日古虞勉力子洋二元善慶堂戈洋二元姚江病樵爲兒平安洋十元福翥堂洋十元○廿七日陳炳生楊從龍趙炳慶譚文若鄭幹之姚福順蘇錦華顧衍　陶峻生張福生共十戸合助洋五元無名氏洋一元○三十日無名二氏洋五十元楓涇順成局來程葆遲求内人王氏病恙速愈洋十元杭州福興潤來不辭棉力人洋十元無名氏洋二元寅記洋一元以上總共收洋二百四十四元票元二百兩銅洋八元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署案]  
　　前者督標奇兵營管帶鄒燮祥　　飭勇獲解在西門外搶奪汪仁生物件　匪犯曹阿五等至縣　　己紀前報前晚帮審委員李葆初二尹提訊　阿五王小和尙唐阿茂三犯同供務農爲生並不搶物湯根全供在龍華保甲分局　差不敢犯法二尹傳九圖地保王書亨到案訊問供稱曹阿五同伊兄曹和尙素爲流氓前曾訛詐計姓洋銀五元七月初又訛索某甲洋銀兩元後被甲率領多人尋曹理論擊傷額角曹自知理屈不敢控告王小和尙亦是曹黨惟唐阿茂從前雖非安分之徒刻下聞己改過二尹復詰曹王兩犯皆低首無詞二尹遂喝令各責五百板發收改過所兩年唐責二百板交人保釋○前者淮安划船戸周錫山周南山控江北人張二冐稱管帮勒索規費不遂肆意行兇經二尹騐傷屬實飭　張二及帮毆之陸小九子到案亦於前晚質訊兩周同供傷己痊愈求將張二懲辦張二陸小九子均各抵賴又有徐廷者役案供稱小的向由淮揚公所董事派令約束同鄉各船戸今被張二冐名索詐又敢行兇務求究辦二尹判將張責四百板枷號一禮拜發毛家弄示衆陸責二百板開釋徐亦飭具嗣後不向各船戸索費切結存卷完案○寓居虹口之江北人趙濟堂與房主楊木木同居　楊毆傷頭額由妻徐氏倩人抬至縣署喊控亦由李二尹升堂訊問先據地保徐如義供趙租居楊木木房屋楊因失去英洋三元疑趙所竊爭閙毆鬥致趙受傷趙徐氏供數日前丈夫有事出外楊木木突至小婦人住房調戲被小婦人申斥而去以此懷恨在心今忽誣指行竊被毆受傷求請提究趙濟堂供楊平空誣指小的竊洋向伊理論伊卽糾領伊之妻弟行兇將小的額上擊成一洞求騐二尹飭仵騐得額上果有傷痕准候查提訊明核辦趙願自投西醫處醫治二尹頷之 
[上海巡局瑣案]  
　　寗波府屬某邑人朱清來僑居大東門外升吉里操岐黃術爲人醫治目疾藉資餬口上月二十四日晚德茂質鋪失火亦遭殃及當倩住居小橋附近之龔阿坤喚集多人搬移各物事後檢忽失衣箱三只向之詢問龔諉爲不知朱情急遂赴十六鋪巡防中局控追局員潘仲泉二伊詢其曾有贓據否朱稱並未搜得二尹以控失須憑贓據爾旣未獲未便卽究候飭地甲查明禀覆再行核奪○昨日郭某扭東洋車夫張寳寳至二十三七鋪巡防局控稱　坐伊車因論價不合突被兇毆求請究辦局員盛兩村二尹升座提訊張供拉車度日在大南門外由郭喚載小的因嫌其許價太輕求其加給若干口角之下致相　毆二尹怒其兇橫喝令笞責一百板交其母領回管束○南巿南馬頭有石松泉卽石瑞生者著多訟棍也近日藉詞建醮向　匠瞿進生張阿坤等醵資若干遷延多日舉動毫無瞿等以石借鬼欺人騙收捐欵心有不甘控請二十三七鋪巡防局訊究前日傍晚時與石相遇於途遂扭解局中經局員盛雨村二尹提訊石稱小的收取此欵原欲興辦善舉不敢訛詐二尹著先向他處將捐收足然後再向瞿等勸收 
[英界公堂瑣案]  
　　甬人沈阿炳在洋人壳的處執役前日壳的失去洋銀車票疑沈行竊扭送捕房管押昨晨解案請訊壳的投案申訴前情並請將洋銀車票准爲給領沈供洋銀係自己陸續積下車票八張乃洋東平日囑購物件因欲迅速賞給小的坐車小的不坐積有此數並非竊取鄭大令商之梅繙譯判責五十板管押兩禮拜○陸桂春向在王寳榮所開小京貨店爲夥近被辭歇心有不甘時往吵閙王不堪其擾將陸扭送公堂訴稱小的因店中生意不佳無力用夥將陸辭歇並無他意今陸時來滋擾求請訊究陸供小的並無錯誤忽被停歇心跡難明故向理論大令以陸無理取閙判責五十板以儆○席才生竊取朱少甫金戒翠石及零星雜物朱投報捕房派令包探朱阿生查獲人贓昨晨送案請究朱投案供稱席係小的之夥不料其竟懷歹念瞻敢竊取金戒等件叩求給領席供朱尙欠小的工資屢索無著暫取抵用大令以供詞各執著押候復訊核奪○陸清早不知何許人日前冐繕森元莊票向某號收取洋銀某號不及細察如數付訖後由森元莊執事查悉將陸扭送捕房昨晨解請訊辦森元莊遣夥投案請將陸從重究辦陸供賦閒日久窮極計生偶犯此事後當痛改大令著枷號一个月示衆○某洋人庖丁張長二私取鹽魚兩聽經洋人查悉投報捕房派令包探吊到原贓送案請辦張供紹興人所取鹽魚均係洋東餘剩欲棄之物小的貪小取回不敢行竊大令判責二百板 
[法界捕房瑣事]  
　　伶人夏月恒前投法界公廨控前開天福戲園後改鶴鳴又改慶樂之園主武春山不照合同屢易牌號圖賴工資等情經讞員朱明府訊供以武春山旣有合同不應違議屢改牌號著罰洋五十元所欠夏月恒工資二月計洋三百六十元一併交案何繙譯以此案尙有不盡不實飭將原被　堂覆訊核奪武知事不得了央人向原告商懇加洋二百元由慶樂戲園出立期票屆期照付夏己允從擬俟堂期投求銷案矣○普慶里妓女王佩珍向蔡阿榮借洋一百元圖賴不還蔡因具詞　法界公堂呈控朱明府准詞　票飭提該妓到案訊追昨己提到禁押捕房旋據該妓交洋一百元捕頭准其保出○燕慶里鴇婦謝張氏前托周雲才之父借洋四百五十元現在周己物故雲才屢次向索一味延宕因投注界公堂控訴經朱明府判還洋八十元完案周心有不甘不肯具領明府遂將原被一併移送上海縣辦理○無錫人某甲向在法界西新橋開設飯店積欠房租洋六十四元於六月間携物潛逃兹經房主查得甲在英界外大橋迤南租賃魯麟洋行房屋仍開飯店當卽投訴捕房捕頭請英界公堂出票協提昨己到案命押候解訊 
[美界捕房紀事]  
　　昨晨小竊余志峰在西華德路小菜塲乘間竊得銅吊一把爲包探孫光華查獲扭入捕房押候解請公堂究辦○昨晨寗波小竊王阿六至蜜勒路某號門牌某姓家竊取絨毡二條被失主當塲撞見扭送捕房捕頭令押侯解請公堂訊究 
[七月分教職單]  
　　正諭直隸束鹿李濬廣平安徽歇縣張炳康池州河南唐縣陳簡光州陜西臨潼　樹鍭同州安康褚林翰西安鳳翔陳樹森興安甘肅岷州張金壽凉州廣東　羅馮樹煌廣州四川綿州陳竹松成都雲南騰越孫品金雲南貴州貞豐徐坤貴陽開州陳煓厚大定俱舉山東魚台史炳筆武定附訓導直隸遷安王澍河間元氏解樹桂順天安徽祁門戴帮楨寗國山東觀城李蔭榮萊州山西平魯右寅恭平定孝義荆秉哲浦州臨縣要呈瑞太原河南登封錢錫豫開封湖南寍鄉廖漢章衡州廣東四會洗寳幹廣州乳源高祉元廣州俱舉河南武涉王葵羲開封挨復諭山西五台張孔昭汾州附大同韓克昌寗武優河南密縣袁龍又歸德廪甘肅華亭王後乾蘭州舉福建永安郭豹章汀州附廣東乳源龔經賢肇慶拔四川中江吳朝品綿州拔犍爲王文忠順慶廪新都鄒鴻模叙州舉營山侯肇封成都增復訓奉天金州許　修永平山東章邱江存倫萊州山西陽城谷如岡寍武甘肅　州劉炳漢西寗江西瑞州周化南南昌湖南零陵李家模岳州俱廪浙江臨安陶本良嘉興湖北荆州丁壽祺黃州雲南通海李煥雲南俱歲浙江嘉興徐景麒寍波舉雲南安平黃明經廣南舉 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[年七月二十三日京報全錄]  
　　　門抄○諭旨七道錄前○贑撫德奏爲贛閣期限屆滿短徵盈餘銀兩實因今昔情形不同力難賠補摺○浙撫廖奏　員明龍懇恩奬　片○贛學政字奏爲歲試生童一律改試策論　○燕督榮奏爲絞犯起獄脫逃請旨將有獄各官按例議處摺○七月二十三日理藩院鑾儀衛正藍旗值日無引見○○裕祿等陳授缺恩○啓秀等謝管理處所恩○瀾公謝管前鋒護軍營督練大　忽○廣忠謝授正黃漢都統恩○奕功柏英各假滿請安○濂貝勒請假五日○恩公續假五日○德公請假十日○召見軍機李端棻　劉恩薄○皇上明日由頤和園還　辦事召見大臣○○頭品頂戴江西巡撫臣德壽跪奏爲贑關光緒二十三年分關期屆滿短徵盈餘銀兩實因今昔情形不同力難賠補籲懇天恩援案减免恭　仰祈聖鑒事竊查贛關每年額徵稅銀四萬六千餘兩盈餘銀三萬八千兩兹據吉南贑寗道兼管贑關橋稅務周浩詳稱自光緒二十二年八月十六日後管之日起至二十三年八月十五日期滿止共徵收稅連耗銀一萬三千二百七十二兩七殘六厘又臨關零稅連耗銀一千三百八十兩二錢一分五厘又江海關代徵補納贛關絲稅正耗銀三萬七千九百六十兩八錢六分以上總共徵收銀五萬二千六百一十四兩八錢五分一厘内除扣支部科内閣公費管關義廉書役工食雜用等欵銀六千一百八兩五錢一分八釐又除起解盈餘銀加平水脚銀一兩六錢九厘外　徵額鎭四萬六千四百七十一兩五分五厘盈餘銀三十三兩六錢六分九厘一併湊解光緒二十四年分京餉並内務府參價另行分别辦理惟盈餘一項核與額定三萬八千兩之數尙不敷銀三萬七千九百六十六兩三錢三分一厘伏查贑關稅自各口通商設岸輪船盛行以後微數年見其短歴經報銷案内詳細聲明蓋緣商賈樂趨利便茶酒百貨之出入洋廣而取道於贛郡者　經　由海道輪船其由江入廣之貨又多報完子口半稅進過本關不及加徵於是腹地之關稅幾爲海關侵　殆盡向惟湖絲一項歸江海關代征撥還猶爲失此得彼餘皆無可收回專賴本地所產木植油糖等物爲稅源之大宗數本無多又加民情拮据生意冷淡商販日見其稀關稅更難　色難經　道實力整頓設法招　而核計取數總未如額實因今昔情形不同委非稽徵不力溯查同治年間有短徵盈餘銀三萬六七千兩日均經部議兇九賠一近年貨乏來源稅無所出經徵之員爲難更甚而奉議著賠之數轉覺其多如將本届短徵銀兩仍　上　議免議賠實屬力有未　　有瀝情詳請奏懇　照同　年問成案减免九成剩一成分年賠繳等情前來臣查該關道周浩經理本關稅務　　於地方今昔異形招徠之術以致稅課盈餘仍未能足額臣　　情形尙非稽徵不力合無仰懇天恩俯准將贛關光緒二十三年分短徵盈餘銀兩援照同治年間成案减免九成剩一分分年賠繳以示體恤而勵將來臣仍當督飭該關道實力稽徵務期稅數漸復舊額倘始動終府以及任聽書役徵多報少卽竹據實叅劾不敢捎事徇隠除　戸部外理合恭摺具奏伏乞皇上聖鑒謹奏奉硃批戸部議奏欽此○○廖壽豐片再浙江温台兩府歴年拿獲著匪案内出力員弁業經臣查明繕單具摺奏報查台防營務處台州府知府郭式昌穏練廉潔辦事精詳歴署杭州府曁各府　措施得當前督撫臣何璟陳圭杰崧駭均稱其能先後具疏保薦疊何恩旨交軍機處仔記其人才當在聖明洞鑒之中此次在任有年整飭捕務綏靖地方於前案奉旨飭查之台匪張白毛王監潺黃毛交等會商鎭恊督率營縣及水陸防軍妥籌布置購線勒緝不分畛域合力搜而使該匪等勢漸　蹙得　先後就獲洵屬調度有方卓著勞○該員係在任候補道員可否仰懇天恩准其開缺以道員留浙儘先補用仍交軍機處存記錄用以示鼓勵之處出自逾格鴻施謹附片陳請伏乞聖鑒訓示再該員如蒙俞允開缺所遺台州府缺浙江現有應補人員應請招留外補合並陳明謹奏奉硃批郭式昌著開缺以道員留浙儘先補用並交軍機處存記該部知道欽此○○江西學政臣李紱藻跪奏爲江西生童歲科試遵旨改試策論以覘實學恭指仲祈聖鑒事竊臣接准江西巡撫臣德壽咨奉上諭前因八股時文積弊太深特諭令改　策論用覘　學生生　歲科試著各省學政奉到此次諭旨卽行一律改爲策論毋庸候至下屆更改將此通諭知之欽此欽遵咨行到臣覆查八股取士由來己久乃日久弊生每多生空疏剽竊濬竽充選今我皇上宸衷獨斷斥時文之凋敝諭令一律改試策論與天下相更　此誠崇黜浮之一大　機將見各士子從此體用兼備宏濟時艱蔚爲他日梁棟之材以仰副聖天子作人雅化之至意臣視學西江　當歲試南昌首郡之際自當遵旨一律改試策論以開風氣而挽積習除示諭各生童　照外所有江西生　歲科試遵旨改試策論緣由謹會同江西巡撫臣德壽恭摺具奏伏乞皇上聖鑒訓示謹奏奉硃批知道了欽此○○人學士直隸總督奴才榮祿跪奏爲審明疏防絞犯起獄之管獄官並刑　人等照例擬辦恭摺仰祈聖鑒事竊查廣宗縣絞犯劉小補越獄脫逃一案前督臣　文韶將管獄官廣宗縣興史許曾瞻撤任奏叅奉旨卽則革職拿　交王文韶提同刑禁人等嚴訊有無鬆刑賄縱情弊按例懲辦有獄官廣宗縣知縣阮國積據報先期公出著查明辦理仍飭勒限嚴緝逸犯劉小補務獲究辦等因欽此富經飭司行提刑禁人等並典史至省發交保定肘　辦兹據該府沈家本審明擬議由前任藩司員鳳林署臬司覺羅廷雍勘轉前來奴才因值駐津委審無異奴才覆加確核緣李景潰王興魁均籍隸　宗縣充膺該縣内監禁卒光緒二十三年十一月二十三日傍晚該縣典史許曾　帶領刑書龔鈞進監收封騐明盗犯劉小補刑具完固收人北監西籠飭令禁卒更夫小心　守加意巡防該典史封鎖獄門回署刑書龔鈞亦回科房辦公是　四更時分天刮大風飛沙迷目禁卒李景潰王興魁與外監禁卒趙青俊崔長保更夫喬興谷黑均　屋躱避困倦睡熟詎監犯劉小補乘間扭斷鐐銬　起籠板挖窟鑽出籠房抽取籠板踏卜墻越獄脫逃追捕無蹤該縣阮國楨先期赴局面禀各防事宜公出接據該縣典史禀報卽行回署卷杳劉小補係糾竊王張氏家未經得財被獲圖逃用刀拒傷事主王文炳平復案内擬絞監候之犯禀經前督臣王文韶批飭勒並將該典史撤任　忝提同刑禁人等交省審辦據供前情不諱查例載監犯越獄如獄卒果係依法看守一時疎忽倘致脫逃並無賄縱情弊審有確據者依律减囚罪二等作罪又律載不應爲而爲事理重者杖八十各等語此案李景潰土興魁身膺内監禁卒看守罪囚是其專責乃示小心防　以致絞犯劉小補乘間越獄脫逃訊無鬆刑賄縱情弊究屬疎忽自應按例問擬李景潰王興魁均請合依監犯越獄如獄卒果係　法看守一時疎忽倘致脫逃並無賄縱情弊審有　據者依律减囚罪二等治罪例應於劉小補原犯絞罪上减二等擬杖一百徒三年王興魁據供母　丁單是否屬寳應否留養飭縣查明訊取共結照例詳　外監禁卒趙　俊　長保更天喬興谷黑巡防不力咎亦難辭均酌照不應重律各擬杖八十責革刑書龔鈞向在科房辦公並不在監值宿無從　察應免置議逸犯劉小補飭緝獲日另結營獄官許曾　業經奏叅照例留於該地方勒限協緝俟五年限滿逸犯有無弋獲再行分别辦理有獄官　　廣宗縣知縣阮國楨於絞犯劉小補越獄脫逃時查明實係先期赴府面禀冬防事宜公出可否免其議處聽候部議除備錄供招咨　外理合恭摺具陳伏乞皇上聖鑒勦部　　　行謹奏奉硃批刑部議奏欽此 
 
