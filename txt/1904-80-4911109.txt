# 1904 - 80 - 4911109

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海內劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[佐雜不得干預詞訟論]  
　　國家定制佐雜各職不得擅受民詞豈徒防侵州縣官之權抑亦恐其枉法徇私殘民以逞也蓋此輩進身之始雖未必盡由捐納而究竟由於捐納者多平時本無讀書養氣之功自入仕途聽鼓浮沈幾經辛苦一旦得蒙委差委署疇苖花銷各欵或　田廬或由稱貸者皆將於此取盈而自縣丞主簿巡檢典史以及保甲巡防各員俸薪皆有定額不得濫支此而欲不妄取於民非廉介自持官箴恪守者勢必有所不能於是節壽有規喜慶有費任情悉索覥然效丐頭地保之所爲與者視爲固然受者安之若素志趣卑陋罔恤人言國家亦曷貴有此貪利無恥之官吏哉然猶曰是雖不合於禮法而相沿成習識者猶可曲原也其不肖者雄據一方龎然自大劣差惡勇牙爪四張設一賭檯須納金若干報一竊案先用銀幾許不如此則賭必被獲賊亦不查也至於境內商民欲辦一人須先浼人說項或卽由差勇賄通多者十金八金少者匹五金笞之枷之惟命是聽其甚者竟與差保聯絡一氣擇肥而噬狼狽爲奸不問是非不顧虚實一不如意濫用非刑種種乖張尤堪髪指以故桀黠者玩之如木偶馴良者畏之如虎狼世事如斯可勝浩歎語云笑駡由他笑駡好官我自爲之彼其意以爲上司之耳目難周當不慮身敗名裂也乃吾觀報章所記引翔港巡防局員沈霞標二尹之事而竊有異焉夫二尹奉檄至彼處寄以巡緝之責戢奸禁暴固其分所宜爲至於錢債田土之案本非應理今邢慶華輕信寡嫂邢唐氏妄指張桂全掯贖所押之田貿然禀控二尹果欲提訊亦宜察閱抵據詳核兩造供語然後斷之斷而不聽自當移送縣署由縣訊明核辦以免擅專侵越之嫌何居乎縱令差勇通同地保張榮甫得賄徇庇輙拘張桂全到案不由分辯喝責千板鎖繫局中逐日嚴刑追比勒令將二畝有奇之田單繳出威逼不得復派差協保前往搜查倒箧傾筐形同大盜意猶未慊波及張叔毛毛命提到案笞責七百板必令繳單而後已不知二尹何德於邢不惜將張叔姪摧殘抑勒一至於此其中委曲當不待智者而後知迨張桂全之妻某氏投縣控陳縣主汪瑤庭大令查悉前情禀明蘇松太兵備道袁海觀觀察立將二尹撤差飭提邢張友覆推求始知張桂全之田實抵自伊叔毛毛與邢毫不干涉而邢唐氏所持筆據則並無抵錢若干數目又不書明田單契據其爲揑造不問可知於是二尹之虐害無辜其罪益不可逭矣說者謂此案幸而張桂全之妻某氏爲夫鳴寃得蒙大令早發其覆否則率其貪殘之性其不至斃於杖下者幾希猶憶丁酉年江寗府屬上元縣典史蘇少尉因挾某肉鋪不允記帳之嫌圖洩其忿適更夫誣指灌園之夏景舟行竊拘之到案唆令誣扳某肉鋪有窩贓情事夏不從備受刑責旋竟傷重殞命致成衆怒羣向少尉爲難後經上憲參革擬以遠戍之罪未及起解已伏冥誅往事猶存可爲殷鑒兹二尹於張桂全之案一味刑求責至千板使張桂全氣體孱弱吾恐未有不爲夏景舟之續者然則二尹之僅以撤差得免如蘇少尉之身名俱敗豈非徼天之幸乎聞大令以咎在局差尙須提究日後二尹有無受賄情弊不難有水落石出之時撤差是否足以蔽辜尙不可料惟委員之名不足惜虐民之罪不可寛酌理衡情正當嚴示懲儆抑前年鹿芝圃尙書撫蘇時鎭江保甲總局楊蔚霞大令擅用非刑虐及良善經原任常鎭通海道長久山觀察會同鎭江府王鹿峯太守提集人証訊得確情詳由尙書奏請革職彼職之大於二尹者苟有荒謬行徑且不得稍從末减之條更何有於二尹且近來局員之縱容家丁局勇索詐舞弊若罔聞知者何處蔑有卽如今正寳山縣境天通菴巡防局高介臣二尹之僕倪蔭庭率同局勇攫取惡棍談鶴祥所開賭塲中洋銀被談鳴鑼號召鄉人肆意攢毆旋復擁入局中擊毁器物幾致舉火以焚幸經董事嚴某排解再三得未釀成巨禍而高二尹事前旣不能防維事後又不敢查辦直至寳山縣王緯辰大令發覺始將倪逐出事雖不至如沈二尹之可惡而顢頇鹵莽亦已可見一斑由此類推當更不勝枚舉而謂民間忿爭之事可使此輩訊理乎予因沈二尹之事縱論及此亦以見局員之不可信用而深服國家定制佐雜不得擅受民詞用意甚深而竊有望於當軸者之雷屬風行以善其後焉 
 [P本館接奉電音 
　　昨日午前九下鐘時京師飛電傳來上諭二道旨三道敬謹譯登○二月初六日內閣抄奉上諭貝勒載洵之第一子著命名溥健欽此同日奉旨此次會試遣裕德爲正考官張百熙陸潤庠戴鴻慈爲副考官欽此同日奉旨這同考官著吳蔭培閻志廉蔡金臺王會釐劉廷琛趙啓霖關冕鈞蕭榮爵龔心釗李稷勳孟錫珏何作猷袁勵隼王蘭庭姚舒密劉元弼傅蘭泰趙從蕃去欽此同日奉旨內簾監試著忠廉王振聲去欽此同日奉上諭錫良　將參庸劣不職各員分别懲處一摺四川試用知縣李瑞麟藉案誤良濫刑任性試用典史胡書年留難需索擅責苛求均著革職永不叙用試用鹽大使屠義由品行卑鄙素有劣聲西昌縣縣丞李毓棻經管倉榖物議沸騰冕山縣縣丞程元杰罔識官箴迹近徇利石歴鋪縣丞沈銑縱容丁役索詐病民忠州吏目沈靖巧猾近利輿情不洽阿所拉巡檢白有齡膽大糊塗幾釀重案試用巡檢李璞眞遇事生風不知檢束補用典吏楊燏　舞弊營私巧於掩飾試用典史黃濤辦釐玩愒未能核實均著卽行革職興文縣知縣許鈞鴻疲玩因循事多廢弛鹽源縣知縣崇禧年少寡識措置乖方均著以府經歴縣丞降補歸部銓選琪縣知縣劉濟清嗜好甚深難期振作著勒令休致雅安縣知縣唐枝中馭下不嚴聲名甚劣試用知縣司馬瀚輕率粗疏難膺民社惟文理尙優均著以敎職歸部銓選南 
 
 

Page 2

 
 
溪縣和縣滕含賓情性疏慵捕盜不力著開缺叧補叧片奏考查營員等語保安營都司李占春朦領餉銀糊塗荒謬著卽行革職川北鎮中營遊擊馬應喜年力就衰營伍廢弛著勒令休致重慶鎭右營都司楊聯陞中營守備李正寳才具竭蹶人地未宜均著開缺叧補餘著照所議辦理該部知道欽此 
[電傳宫門抄]  
　　昨日午前九下鐘時京師友人專電告知本館云二月初六日皇上召見軍機大臣及奕　 
[日守韓地]  
　　華歴二月初六日英京倫敦來電云頃見俄國官電內開高麗之平壤安州二處近由日本砲步兵駐守且每日添調雄師若干 
[日窺營田口]  
　　天津來信云西歴三月九號之夜有日本軍艦七艘鼓浪抵營口用照海電光燈遍燭陸上諸要隘俄國將校急傳令砲臺守弁准備發砲以攻日艦遂偵視一周展輪而去 
[日籌戰費]  
　　日本東京來電云東歴三月十日午前十下鐘時上議院諸貴紳齊集首相官邸互籌戰時費用議定開源之法有三一爲增收貨稅二爲支撥歲計所餘之欵三爲稱貸國債至午後四下鐘時始散其增税一項計地租應增日銀二千五百九十四萬三千圓置産稅應增五百二十八萬圓營業稅應增五百餘萬圓酒稅及冲繩縣酒類出口税應增十八萬餘圓醬油稅應增一百十三萬圓糖銷塲稅應增七百四十餘萬圓海關稅應增一百七十七萬圓礦業稅及轉運稅應增六十三萬圓綢綾布匹銷場稅應增四百一十八萬餘圓獸毛織成諸物銷塲稅應增二百一十三萬圓煤油銷場稅應增一百一十萬圓印花稅應增三百六十五萬圓招商承辦鹽稅應增二百八十三萬圓製烟專利劵稅應增四百一十七萬圓以上各稅大約第一年可增至五千萬圓之外至歲計所餘及尋常陸軍經費所餘約共一千萬圓尋常海軍經費所餘約得八百七十萬圓推廣航海生涯及製造船舶獎銀所餘約共五百萬圓暫緩付還公債約八百五十萬圓又整理政務經費一千三百二十萬圓都四千五百四十萬圓此外復將整理政務尋常經費一百三十二萬圓暫緩建築鐵路及各項工程經費一併撥入又得一千一百九十萬圓蓋計至本年十二月爲止也 
[日製新艦]  
　　英京倫敦太唔士日報云西歴一月三十號日政府與英國某船廠訂約畫諾新製戰艦兩號一曰香取一曰鹿島壓水力各一萬六千四百墩速率每一下鐘自十八海里有半至十九海里所裝護甲與日之三笠艦及英艦勤苦愛毒華毒相同艦式則皆仿照前者英人售歸智利國之秃拉伊鏗孚及斯奇孚秃哈伊矮二艦惟二艦每一分時祇放砲彈九墩此則可放至十一墩限十八閱月內告成送交日本說者此種堅固雄强之艦世上實莫之與京云 
[日懲報館]  
　　華歴二月初六日日本東京來電云自我日與俄人戰後此間二六新報時以惡語詆辱俄人日官因其違背章程立卽封禁并將士筆人某甲下之於獄科以禁錮四個月罪名 
[俄據清川]  
　　高麗漢京來電云西歴三月十五號有俄國陸軍二百名進抵清川江左近適與日本斥堠兵相遇發砲轟擊日兵亦發砲應之聞舊津亦到有俄兵一千五百名目下俄日兩國之兵以淸川江爲界限 
[俄防皮島]  
　　烟臺來電云自西歴三月十號日人襲擊旅順之後俄國陸軍之鎭守旅順者大都移駐大連灣左近貔子窩蓋以防日人之乘間上陸也　貔窩卽皮島 
[俄築砲臺]  
　　日本大阪某日報登中國天津來電云俄人近在安東縣建築砲臺萬鍤齊興昕宵不輟日來王孫莊比利灣二處已告成功尙有五臺限於數日內蕆事 
[俄艦查船]  
　　日本大阪某日報云頃有人自東京用德律風傳語大致謂此間得確信知東歴三月十四日意大利軍艦名馬魯庫薄陸者駛經地中海見有俄軍艦二艘往來游弋目下俄人以苦利秃島之矮立幾生毒利耶港爲軍艦根本之地時出没於地中海遇有商船駛近立卽扣住窮搜十五日俄艦獨米秃利騰司誇伊駛至距薄秃殺伊毒十二三海里驀將一荷蘭國商船擄獲恣意稽查 
[俄國增兵]  
　　英京倫敦來電云俄廷刻調駐紥哈爾誇夫及舊京木司科之陸軍第十隊及第十五隊望亞東進發其說蓋得之聖彼得羅堡云 
[俄軍近狀]  
　　高麗平壤來電云俄國軍情瞬息千變邇日義州昌城以南駐有步兵三千名以內龜城泰川定州分駐騎兵頗有勢力時派斥堠隊出没於嘉山博川寗邊諸處并於鴫緑江上購取韓船千百號聯綴浮橋安東縣則新築砲臺數座 
[俄皇近事]  
　　美京華盛頓某日報登俄京聖彼得羅堡來電云俄皇自覽海軍與日開戰之奏卽昕宵憂慮迭召廷臣密議意欲親督軍士出征廷臣再四攀留始息其議自是每以愛國忠君之義激勵民人有自避寒宫窓牖中望見顔色者謂面容時帶沈鬱之色蓋深悲將士之効死沙場也按俄皇平時每以畋獵爲樂每於草淺雪深之候携帶殺木伊毒獵犬日在御囿中搏獸從禽乃日前送軍隊出征時親降綸音曰爾等須留意敵人不特膽氣粗豪性成勇敢且其狡猾伎倆亦當時刻隄防也其畏怯之情有不覺於詞氣中吐露者意者其深知日本之陰謀秘計時時飮恨於心歟邇日歐洲諸友邦如德意志如丹墨如瑞典腦威類皆馳書慰藉其德皇宸翰中謂願上帝常與我相偕友愛之情亦可見已 
[俄電褒功]  
　　威海衛來電云當日本艦隊砲擊海參威時俄人守護加嚴海陸胥無所損俄皇覽奏甚爲忻慰立卽傳電守衛隊統帥謂卿等不惜身命力防我俄根本重地朕甚嘉焉 
[比較兵費]  
　　日本大阪某日報登東京來電云近有精於理財學者計算日人與俄開戰以來兩國所需兵費大約日本每月需銀幣四千萬圓俄國至少須加五倍是以一年之內日本費至四億八千萬圓俄國則有二十四億圓之多試問俄雖富饒其能籌此非常之巨欵乎頃得外洋電信謂有某國暗中佽助是說也尙難深信不疑因必俄人始終勝算獨操某國始肯力爲接濟也 
 [P追述旅順情形　 
　　日本大阪某日報云西歴三月十五號有某國貴婦由旅順抵上海語麥基利西報館執筆人曰當日人與俄開戰之前旅順謠言四起居人皆惴惴不自安然自外觀之猶未見若何變異也迨二月七號清晨俄人似有備戰之意華人之喚賣新鮮食物者登時絶蹟於途官吏出示通衢告以目下事機雖不甚穩妥然各商仍可安居樂業日人萬不至驀地來攻是日適俄海軍總統司他羅枯誕育掌珠開筵讌客日人忽用水雷船攻擊而俄艦諸武弁大半不在艦中至翌日夜間民入之居新街者疊聞二三巨砲以致心驚骨折奔走倉皇蓋俄軍艦數 
 
 

Page 3

 
 
艘已被日人攻破矣九號侵曉闔市震驚將報午牌日人又以艦隊進偪港口彈丸炸裂石破天驚港內市廛大遭損害貯煤之棧牆上擊咸一大穴黑烟羃　慘霧漫天旣而中俄銀行及俄官倫司茂路庫行轅亦俱被飛彈擊破午後俄人始下戒嚴之令凡各國官商之寄居其地者限於二十四不鐘內一律移居洎十號之晨忽又收回成命余等無船可附無日不慄慄於心閱一禮拜始有德船到來得以載之出口云 
[英人避亂]  
　　天津來電云邇日駐營口英領事探知俄帥鏗獨臘托伊之氣有統率陸師數萬人進攻營口之說因諭令本國官商之窝居其地者先將眷口遷避以免兵燹之災 
[英備出師]  
　　英京倫敦來電云邇者英國政府諸巨公以爲萬一事出不虞卽當檄調大軍東下刻已與坎拿大太平洋鐵路局訂立合同矣 
[重申禁令]  
　　日本寺坂某日報登中國京師來電云日前榷憲赫鷺賓宫保將俄日交戰時中國應禁各物編成目錄頒發所屬各海關諭令確守嚴正不偏之旨蓋以福州海關物議蜂起故也 
[貝子抵日]  
　　華歴二月初六日日本東京來電云中朝簡倫貝子赴美國爲聖路易博覧會正監督道出東瀛由太平洋西上本月初五日行抵東京在生物囿左近某離宫暫稅邸駕定於初八日正午觐見日皇擬就宫中賜讌 
[整飭學規]  
　　廣州訪事人云正月十三日兩廣總督岑雲帥命駕蒞高等學堂查察學務適堂中提調支應各官已出外因分别撤委記過旋外復懸牌曉諭曰照得設官分職之義有是事乃有是官有是官卽有是職職之所在責卽隨之此凡官之通義至於學堂風紀之地辦事各員尤非其他局所可比若竟因循敷衍但存其名一二人佚其精神弛其職務其氣習必漸被於全堂學生日卽於懈怠而不可問本部堂昨至高等學堂以爲新年已過十二日該提調等必常川在堂故不先行通告及至學堂則僅見一教習而已現當年假期內有教授之責者原可不必駐堂然如提調支應各員各有管理之責學堂一日未停卽不能一日無管理况尙有留堂之校士館西學堂之學生如謂些少學生不必管理然管理之道豈以多寡而殊且少者已不爲管理尙何有於多者新年已過十二日猶不治事尙安有治事之日又况該學堂現方招考此數日內正當報名之期提調此猶不問尙有何事之可問尤可憤者則本部堂於冠冕樓下見一士人詢悉係管書委員包舉人之友並非學堂有職事之人而該提調等竟容其一住月餘則其平日之　頇更可想見省城高等學堂爲全省學堂之表率若竟聽各委員徒耽安逸毫不事事勢必日趨頽廢其氣習又必漸被於全省學堂廣東學務寗堪設想應將該學堂提調劉令慶鏜卽行撤差停委一年支應張經歴錫晉記大過三次管書委員包舉人亦應撤換以示懲儆學務處有管轄全省學堂之責疎於覺察亦卽申飭所遺高等學堂提調一差並飭該處揀員呈候核定給委堂中規則應如何申明攺訂卽飭該處會商總理妥議詳覆除分别咨行外合亟牌示爲此示仰兩廣官立學堂人員知悉學生之進退贒否一視辦事人員之精神志慮何如各人員不能自振學生從而效之不惟無成績可言而流弊一滋轉使頑固者得指目曰學堂如是如是不啻授戈而俾之攻也以後各官立學堂如有無關輕重人員卽當裁冗節費所有之員皆應各盡其職不得視學堂爲傳舍各地方官皆有管理學堂之責應隨時赴堂查視如有蹈此次高等學堂提調支應各員故辙者卽應立予撤換分别懲儆不得假借貽誤學風是爲至要切切特示 
[軍節回轅]  
　　松江訪事人云本月初三日江南提督李壽亭軍門由滬上秉節抵松中營張冠庭參戎城守營曾鏡亭遊戎率同麾下各弁兵曁正副兩營巡警隊至南門外大漲涇馬頭排班迎迓軍門登岸後卽命駕回節轅 
[剿梟詳志]  
　　前者奉贒縣境南橋鎭大帮梟船駛至太湖被緝捕營水師開砲轟擊致斃私販若干人已登前報兹得松江訪事人來函云有客回自南鄉述及此項私梟共分三隊由瞎子阿雲孟小麻子王壽江各統其一先由阿雲在奉境莊家行烟墩頭等處滿載鹽觔將三帮并而爲一路以孟小麻子爲中權王壽江瞎子阿雲爲後勁道出太湖舟小湖闊恐不能勝風浪爰用巨絙夾護以抵湖南旋見師船五號迎面而來王大聲喝止船上弁勇應聲曰來者那位老大哥如係南橋小妹哥之物則我輩係自已弟兄請各行各路可也王不聽突放排槍弁勇不得已停船與語王遽揮衆奪取槍械弁勇亟止之且哀告曰我輩奉統領之命將往蘇垣謁見大帥倘軍裝全失將何面目見之君等如不放心請由我輩衛送到埠代銷鹽觔事竣而歸公等進港我輩再赴蘇州何如王不允揮令羽黨將五船槍械搜掠一空是處離蘇垣僅十二里五船飛槳駛至訴知統領某君統領怒亟調分駐各港口之師船曁緝私輪船分投追截遇於某處鏖戰良久勝負未分輪船上發大砲擊之始將梟帮擊成兩截損失人船不計其數餘黨紛紛逃竄孟王均被擒獲傳聞翌日卽將孟在某鎭正法阿雲見勢不佳遁入小港亟將私鹽售罄率黨馳歸正月二十九日道出汆來廟復與鹽捕中營互鬥槍斃哨弁唐姓梟黨亦死其一並傷三人阿雲以扳放槍機震傷手腕邇日正在醫治云訪事人之言如此其中師船弁勇與諸梟問答之語及哀告之詞諒未必直白諸統領之前試問誰聞之而誰述之耶是可異已 
[邑侯請假]  
　　昨日上海縣主汪瑤庭大令偶攖小極不可以風特遣家丁投蘇松太兵備道轅請假一日藉資調理想天相吉人當可卽占勿藥之喜也 
[庖丁自盡]  
　　福州人邵鳳翔向在八仙橋捕房當庖丁前日忽雉經自盡捕頭令某包探協同地保投報上海縣署縣主汪瑤庭大令正欲臨塲相驗旋屍妻孔氏忽投捕房求免捕頭著取具切結令包探投縣禀知 
[重懲火犯]  
　　昨日午前包探李星福解惡棍謝阿銀至英美等國公共租界公堂禀稱此人每於深夜乘人酣濳行縱火以圖攫取衣物案如山積罪惡滔天前日始經小的拘獲詰知所質各贓均將質票寄存某押店業已分别吊到請卽嚴懲朱沈氏石良順顔國祥胡寶頭張阿囡周甫堂劉維訪朱松記同投案下訴稱小的及小婦人等先後被害苦無可訴今幸獲案求准領贜謝供小的同黨共有三人今伊等已不知去向矣捕頭投案禀稱謝前曾犯過此等案件判責九百板收禁西獄一年釋出未久忽又被獲務請重懲襄讞委員王松丞刺史商之英總領事署繙譯官寶述德君判責二百板收禁西獄五年起案之贓分給各失主具領 
[正月分缺單]  
　　小京官兵部司務王大勛修墓知縣福建寗化普榮丁甘肅華亭楊鼎新丁浙江麗水李寳枬安徽黟縣孫家瑚江蘇六合吳大照俱革江西會昌馬文兆安仁王浡山東霑化丁煕卽墨李恒諴俱革山東海豐王汝漢丁山西汾西郭宏奎故按經山東余嘉珍升州判湖北興國王思聰升府經浙江處州張于鑑故縣丞江西樂平裴耀甲近吏目甘肅涇州張鍾駿保升典史江西玉山李林升 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　正月十六日禮王等謝加級恩德公慶公後黃寺聽經覆命王中堂等謝加級恩召見軍機大臣○十七日恩輝假滿請安溥侗等由西陵回京請安姜桂題等謝加級恩鐵良前往保定府請訓恩順請假十日文煕請假十五日錫光續假十五日亨公續假二十日召見軍機大臣及鐵艮○十八日植公假滿請安慶恩等謝加級恩普公續假十五日召見軍機大臣皇上於明日午初至紫光閣筵宴蒙古王公○十九日大額駙假滿請安阿霖及歲請安錫公續假十日召見軍機大臣○二十日外務部欽天監侍衛處値日無引見祥祺假滿請安管廷鶚謝授國子監祭酒恩宗人府呈進星源吉慶提督衙門奏拿獲結夥持械嚇禁事主搶劫行人之盜犯恩喜卽恩丸等三名請交刑部召見軍機大臣及那桐○二十一日商部鑾儀衛廂黃旗値日無引見慶綿前往口外請訓鐵公請假十五日富侯請假二十日召見軍機大臣及裕中堂 
[茸城火警]  
　　松江訪事人云北門外沈姓廢園之側有一茅屋賃與鄰近汪姓堆積薪蒸本月初二日傍晚遺火其中致兆焚如之禍幸經局勇及衆鄰竭力施救僅焚去茅屋一椽誠險矣哉 
[花埭春游]  
　　廣州訪事人云省垣西關保甲總局自去冬十二月初十日起接辦房捐至二十九日共收銀二萬八千餘兩現以巡警將次開辦專恃此項爲經費兩廣總督岑雲帥恐局中鞭長莫及札飭善後局酌撥銀四萬元常年費用仍取之房捐大約二三月間當有就緒矣○粵督岑雲帥前曾通飭各營一律攺習洋操以成勁旅所需洋鼓洋號軍衣軍褲本由軍械局發給近以所存無幾特派司事至上海購回候撥 
[上海縣署瑣案]  
　　前日姜沈氏投上海縣控韓阿狗至晚縣主汪瑤庭大令升堂訊詰氏供小婦人家住浦東年三十有五丈夫手足殘不得已傭於大馬頭某姓家洎丈夫逝世卽與韓私識迄今十有餘年刻下韓欲回家小婦人遂决意與之斷絶詎料韓時來尋釁揚言欲將小婦人互死是以情急奔投安下求卽究懲大令　韓出具永不與氏往來切結韓不遵照押候訊供○江寗緝捕營拿獲遊勇劉貴堂搜出皮箱一口內有金耳環七枚金壓髪珍珠牙筷等物訊知刼自上海城內虹橋南首張姓家因派差押解來滬投縣交納大令升堂訊詰劉供小的係湖北人向在京師某營當勇光緖二十六年拳匪作亂各國聨軍入京各勇潰散時某典鋪被火焚燒小的掠得金珠牙筷等物逃至漢口轉赴鎭江二十七年春至蘇州投緝私營李管帶船上當勇二十八年春請假來滬行至四馬路遇前在漢口相識之女郎張桂芳卽以金飾相贈旣而訪知張别有所私因向索還仍回蘇省至二十九年四月又來上海與楊姓友人賃居城內虹橋南首近往江甯謀事突被拘獲並無行劫之事大令查得本城確無劫案然劉决非善類喝合用籐條鞭背一百下釘上脚鐐收押自新所○前日王春林扭邱桂生至縣大令研訊之下王供小的係蘇州人在治下爲玉工同業邱桂生無故糾人行兇是以扭求究辦邱供小的係本邑人王時向鄰女某氏女勾誘是以向之申斥不料伊竟挾恨兇毆小的故於今日邀人理論大令判令將王責一百板邱責五十板 
[上海巡局紀事]  
　　昨日提標水師營某砲艇勇丁鄧德桂李仁貴相約至南市董家渡同豐南貨店購物不知因何忽起爭竭被店中執事人扭控二十三七鋪巡防局未幾哨弁周某詣局面稱願回同豐服禮局員某君遂將鄧李釋歸○二十三七鋪十二圖各小客棧及江北車庽往往容留來歴不明之人前晚巡防局員李伯屏二尹督勇出巡逐一吿戒○前晚輪應南市二十三七鋪巡防局會哨之期局員李伯屏姚谷蓀兩二尹预備茗點以待俄而十六鋪南北中三局委員相繼戾止延人廳事各道寒暄良久始各興辭隨繞往各叚巡察一周而返○日前有陳應亭者僞造內地自來水公司售水票向人求售被公司中人查出投報城廂內外保甲總巡局總巡朱森庭明府飭提到案調明枷號前日命提復訊著卽疏枷限令交出同黨 
[英美租界公堂哨案]  
　　有唐蓮春者在某洋行執業曾與蕩婦黃氏結爲露水夫妻僦居虹口桃源坊近唐又與王氏婦有私憐新棄舊遂與黃氏絶交黃氏雖復與王金奎相暱而與唐尙未能忘情屢至王氏處守候不料王氏早有所聞突於前晚糾約多人擁至黃氏處大加搜索將金奎飽以老拳旋復擊毁器物始一哄而散事後金奎與黃氏僞爲兄妹投報虹口捕房托稱被盜行刼捕頭派包探倪順泉查悉前情　於昨日傅集一千人解案請究唐將黃氏處所存報時鐘小照鏡追還金奎供黃氏係小的之妹前晚有短衣窄袖者十餘人蜂擁入門不問情由將小的扭住猛毆王氏亦在其中叩求懲辦王氏供唐前與黃氏私識後已斬斷葛藤不應再來窺伺襄讞委員王松丞刺史商之英總領事署繙譯官寶述德君著唐及王黃二氏一併逐出判罰金奎洋銀二十元○虹口某西肆主返門以細崽郭桂生行竊金約指一枚皮鞋一雙扭案請究郭供小的現因患病不願服役向之告辭不料伊卽挾嫌誣竊尙求明鍳刺史判責一百板○管理西獄人林處投案禀稱前日楊斌源貿然至門外賄給小銀錢二枚令開門放入一觀所禁要犯范毛毛因卽訴知捕房捕頭恐係范之黨羽因令送案請懲楊供小的與范並不相識實因伊聲名甚大故欲一見顔色耳刺史判令枷示西獄門外一禮拜 
[法租界捕房紀事]  
　　前日甬人徐和福徐阿三在一枝春茶館中因事爭毆旋互扭至捕房聲訴捕頭著交人保出俟堂期由保人交到以便解請新任讞員陳楚生大令訊究○前日小東門外四達洋貨店被賊竊去洋布一匹當場拘獲送入捕房捕頭命押候堂期解請訊辦 
[美租界捕房紀事]  
　　前晚某國兵輪船上水手某甲醉容可掬在虹口篷路一帶恣意橫行被二百七十九號巡捕拘入捕房捕頭令押至酒醒時釋出○前晚積竊馬朝榮不知在何處竊得衣服若干件行經西華德路被六百九十五號巡捕所獲連贜解入捕房捕頭令押候解送公堂禀請讞員黃耀宿司馬訊辦○前晚粤妓王友桂在百老匯路强曳行人之袂被二百八十四號巡捕拘入捕房捕頭令押候解送公堂禀請訊究○昨晨小竊徐榮卿掩入虹口某姓家行竊銀質對時表及衣物若干携之而出被包探顧福其所獲連贓帶入捕房捕頭令押候解送公堂禀請懲辦○昨晨偷兒陳關運掩入裏虹口某姓家行竊衣服若干件後經包探倪順泉查獲解入捕房捕頭令押候轉解公堂禀請訊辦○昨日妙手空空兒鄭得友潛入靶子路第一百零三號門牌某姓家行竊衣服後經包探朱桂生查獲連贓帶入捕房捕頭令押候解送公堂禀請訊辦○昨日午前虹口某洗衣作所雇馬夫某甲駕車至西華德路偶不留意將某乙所御小車撞壤適爲四百九十號巡捕所見一併帶入捕房捕頭詰知甲事出無心令酌償修費若干從寛斥釋 
[蘇首官報]  
　　二月初一日總辦滬甯鐵路兼隨辦商約二品頂戴軍機處存記江蘇候補道潘學祖由金陵來通知在院上禀謝奉督憲札委總辦上海淸查灘地局差首府許禀知奉撫憲札委中西學堂提調差知府梁佩祥禀知奉撫憲委今日考試紫陽校士館甄别監塲卽銷差沈鳳韶禀謝奉委松滬局總巡差蘇管糧通判梁書祥禀知到軍裝局差並銷農務局差松管　通判則興基禀辭赴海運京沽　差准補沛縣張　由甯來禀謝奉飭赴任卽辭知縣汪炳由滬來王佑之由甯回卽辭赴海運京沽局差縣丞許恩榮 
 
 

Page 10

 
 
禀謝楓橋釐卡一年期滿比較盈至六成蒙飭留辦府知事李榮幹禀辭赴滬見道憲主簿鄭葆第禀謝奉委奔牛釐局司員差巡檢李鎭端禀知到盤門水關差從九張巽龢禀辭赴海運京沽局差分發江蘇候補班補用府經歴顧松慶浙江人由京領照起復回省禀到初二日知府陸桂星禀知由滬公幹回知縣范一福昨日禀知到胥門督查差屠仁溥禀謝奉委上海絲茶北卡差查亮采禀謝奉委管解京餉差從九鄧澤鑾何維鏘均禀辭赴海運京沽局差初三日藩轅牌示照得震澤縣知縣夏輔咸撤回遺缺查有候補知縣許文濬又新陽縣知縣陳紹唐叅革遺缺查有候補知縣盧懋善均堪以酌委署理知府那昌禀謝奉委　辦蘇城六門釐捐總局差志元禀謝奉委調辦車坊釐局差沈鳳韶禀辭赴滬知州傅承霖禀知交缷理問任事卽辭赴都知縣尙昌厚由松滬局見督辦回委署理問廳壽慶慈昨日禀知接印任事分蘇候委敎諭蔣翰動禀知奉首府札委代理蘇州府教授卽日接印任事巡檢王兆熊禀知赴甯見制憲癸未翰林前河南學政邵松年内子翰林通政使副使龐鴻文均由常熟來 
[江西官報]  
　　知縣徐元霖辦湖口統捐兼九江分局知縣楊景星禀謝淮補德興縣知徐維屏禀謝請補興國縣行知文芳由京解餉回禀謝留省補用行知吳鳴麒接辦撫轅文案縣丞馮瑞耆辦信豐釐卡袁州協副將陳步曾據報丁親母憂照例回籍守制以候補副將周雲步署理候補道沈銘照仍回派辦處兼辦捐局縣丞張善祿委接輪船收支稽查陳伯文委驗軍裝所舊存鎗枝宋均國往贑縣辦收發公文准補興安典史張亮欽東鄕典史馬康霖均飭赴新任候補縣陳兪委辦藩轅文案指分州判唐安瀾禀到知縣汪春源委辦大庾統捐分口陳奎齡委辦警察局稽查兼發審沈福衡委辦警察副稽查錢林年委辦義甯百貨土藥分卡王萬育禀知高宜兩任經手事件淸楚禀辭回籍守制尹光勳臨江公幹並解犯人來省候補道朱子春督辦德興械鬥案知縣唐思永委辦廣昌統稅分口 
　 
 
 

Page 11

 
 
隨時添撥造成軍火分解南北洋濟用所有支用欵項製造物件悉仿泰西之法料件多購自外洋工資薪費物價難以常例相繩均皆力求撙節實用實銷業將截至光緖二十四年十二月底止收支各欵列爲第十八案分晰造册奏銷在案兹據江蘇防營報銷處江寗布政使黃建筦等將光緖二十五年分收支各欵分晰造具報銷淸册逐加句稽自光緖二十五年正月起截至十二月底止舊管上届第十八案報銷實存銀十九兩七錢有奇新收江南海關撥解二成洋稅江南籌防局金陵防營支應局北洋淮軍恊餉項下撥欵共計銀十二萬一千九百三十七兩九錢有奇內除解交江甯藩庫充餉銀一千四百七十六兩四錢有奇購買鍋鑪中外料物價値一册共計銀五萬八千九百七兩八錢有奇工匠工食一册計共銀四萬三千二百六十二兩四錢有奇委員司事親兵人等薪糧公費一册共計銀一萬一千四十六兩九錢有奇裝運料物水脚常船輪船長夫薪糧等項一册共計銀五千三百七十六兩六錢有奇修理廠屋料物等項一册共計銀一千八百七十三兩九錢有奇遵照部議各歸各部核銷計應歸户部核銷銀五萬四千三百九兩四錢有奇兵部核銷銀五千三百七十六兩六錢有奇工部核銷銀六萬七百八十一兩七錢有奇統共請銷銀十二萬一千九百四十四兩三錢有奇實存銀十三兩三錢有奇歸於後案舊管項下滾接造報將該局光緖二十五年分支給各欵請銷數目並製成軍火撥存四柱淸册由報銷處加造銀欵四柱總册列爲金陵機器製造局第十九案報銷詳請奏咨等情前來臣等覆核無異除將清册分别咨送外務部户部兵部工部查照核銷外謹合詞恭摺具陳伏祈皇太后皇上聖鍳飭部查照施行謹奏奉硃批該部知道欽此 
[兩江總督魏奏請旌獎命婦片十一日]  
　　魏光燾片再光緖二十三四兩年江蘇淮徐海等屬迭被水災安徽渦陽靈璧一帶災情亦重其時兩省待振孔殷勸捐籌濟經二品命婦黃張氏遵其故夫原任廣西桂平梧道黃宗炎遺命捐繳銀一萬兩分助江蘇淮徐海及皖北渦陽靈璧振撫之需業將此欵列入振捐第三次報銷案内奏明核銷同時捐助振需各官紳並經先後請獎各在案查士民凡捐助振欵在一千兩以上者例准奏請建坊給與樂善好施字樣今該命婦黃張氏遵故夫黃宗炎遺囑報捐銀數較鉅雖據聲稱不敢仰邀獎叙究未便没其好善之忱據清理捐輸支應局司道等詳請奏獎前來合無仰懇天恩俯准已故前任廣西桂平梧道黃宗炎及命婦黃張氏於原籍地方自行建坊給予樂善好施字樣以示旌獎而昭激勸理合會同安徽撫臣誠勳附片陳請伏乞聖鍳訓示謹奏奉硃批著照所請禮部知道欽此 
[山東巡撫周奏爲考覈屬吏分别舉劾摺十二日]  
　　頭品頂戴兵部尙書銜山東巡撫臣周馥跪奏爲考覈屬吏贒否分别舉劾恭摺仰祈聖鍳事竊維振興庶務察吏爲先臣隨時留心考覈察其平日之措施證以輿情之向背並叅以該管上司之品評其有贒能卓著及庸劣不職各員亟應分别舉劾以示勸懲查有靑州府知府漕允源心精力果明幹有爲署臨清直隷州知州正任諸城縣知縣莊洪烈理繁治劇游刃有餘署莒州知州正任曹縣知縣李光華才猷卓著器局宏深鄒縣知縣宋朝植識力沈毅辦事穩練署貿縣正一茌平縣知縣豫咸實心任事戢暴安良蓬萊縣知縣李于鍇履端嚴盡心民事署膠州知州准補長山縣知縣余則達精明幹練有守有爲署費縣平邑集巡檢試用典史梁鯤裁革陋規才長守潔以上八員政績均有可觀應請傳旨嘉獎又查有黃縣知縣康鴻逵聽齗不明捕務廢弛霑化縣知縣丁煕庸懦無能難膺民社卽墨縣知縣李恒諴因循疲玩操守平常禹城縣知縣許源清縱容書差不恤民隱署新城縣正任臨朐縣知縣恒豫公事廢弛操守難信前署昌邑縣候補知縣王家驤相騐草率遇事敷衍指分山東試用同知章榮實招摇撞騙來歴不明指分山東試用府經歴王以濟藉端訛索掖縣縣丞孔昭宸貪滑狡詐候補府經歴張士淸拖欠累民抗傳不到靑州府訓導于蓮品學有虧蓬萊縣教諭田方嶠撀名甚劣卽墨縣栲栳島巡檢劉潤行止不謹前署滕縣典史試用巡檢倪鎬假公訛索平陰縣典史劉寶鏢辦事乖方以上十五員均請卽行革職安邱縣知縣柳思誠登州府經歴周廷勳濮登州判疎暹武定府教諭劉錫束臨清州學正孫士林費縣教諭劉寳鼎昌樂縣教諭史延祜萊陽縣教諭趙恩沅單縣訓導鄭振趾遠縣訓導彭福源濱州訓導傅桂森甯海州史目于潤朝城縣典史李培之霑化縣典史王寶仁以上十四員均屬年力就衰難期振作應請勒令休致登州府同知吉慶才短識朐難膺繁劇汶上縣知縣錫元始勤終怠緝捕不力博興縣知縣梁錫祜聽斷疎忽馭下太寛樂安縣正任齊河縣知縣王敬勳頗有才具性近疏懶陽信縣知縣譚士绶捕務懈弛入地不宜以上五員應開缺另補此外如有應舉應劾之員臣仍當隨時認眞考核仰副聖朝澄叙官方整飭吏治之至意所遺各缺東省現有應補人員應請扣留外補所有舉刻屬吏緣由謹恭摺具奏伏乞皇太后皇上聖鑒訓示謹奏奉硃批叧有旨欽此 
[山東巡撫周奏爲軍台廢員在途患病遵繳台費籲恩免具發遣摺十二日]  
　　頭品頂戴兵部尙書銜山東巡撫臣周馥跪奏爲軍台廢員在途患病遵例繳台費銀兩籲懇天恩免其赴部發遣恭摺具奏仰祈聖鑒事竊臣據已革廣西桂平梧鹽法道黃仁濟禀仁濟現年四十七歲湖南善化縣人前在鹽法道任内接奉廣西巡憮行知内開光緖二十九年三月二十八日内閣奉上諭前據御史蔣式瑆奏廣西官幕貽害地方各摺片當經諭令德壽確查兹據奔明覆奏廣西桂平梧鹽法道仁濟居心險詐取巧鑽營隨　營務幾誤大局著卽行革職等因欽此欽遵當將任　經手事件料理清楚交卸道篆回籍旋卽出外探親途次恭閲邸鈔光緖二十九年閏五月十三日奉　　岑春煊奏查明廣西匪勢災情請將司道各員分别懲處　語已革隨　黃仁濟粉飾欺蒙上下解體著發往軍台効方贖罪等因欽此辜負聖恩愧悚無地第身在途次旣聞獲咎自應赴部投到聽疾發台効力冀贖前愆隨奔馳出生於二十九年十月行抵山東境詎因前在廣西年久受瘴每患咯血之症現患感冒觸發舊疾勢難支持　治迄無稍效深慮遲延益兹咎戾准有遵照定例凡發住軍台効力廢員尙未到台 
 
 

Page 12

 
 
自一台至十台止每月繳台費銀四十三兩按三年兩閠計三十八個月台費共銀一千六百三十四兩如數呈繳禀懇驗收核辦等情前來臣查該廢員黃仁濟由附生捐納分部郎中奏留廣西辦理軍務保獎知府留省補用迭次署理桂林平樂等府均經前兩廣督臣張之洞曁前廣西撫臣沈秉成馬不瑤以事理明通心精力果才猷政績堪備循良先後薦舉奉旨嘉獎旋卽補授泗城府知府調署思恩府因邊防等案出力奏保以道員用加二品頂戴薦升右江道開缺卽經前大學士兩廣督臣李鴻章查案覆奏准以道員用仍留廣西遇缺補用署理臬司印務補授桂平梧鹽法道因案革職卸事回籍後出外在途復聞嚴譴自行赴部投到聽候兵部發台効力路過山東患病屬實委無揑飾情弊旣據呈繳台費銀兩合無籲懇天恩俯准將該廢員黃仁濟免其發往軍台出自鴻施再查東省洋務河工事務繁賾需材甚殷臣體察黃仁濟年力材具不無可用惟係獲咎人員可否留東交臣差遣効力之處伏候聖裁非微臣所敢擅請除將繳到台費銀兩飭發藩司存庫搭解赴部交納亦分咨吏户兵刑四部查照外理合恭摺具奏伏乞皇太后皇上聖鑒訓示謹奏奉硃批著免其發遣餘不准行欽此 
[浙江巡撫聶奏爲前辦輿圖在事出力員紳懇恩獎叙摺十三日]  
　　頭品頂戴浙江巡撫臣聶緝槼跪奏爲浙江前辦輿圖在事尤爲出力員紳遵照會典館奏定限制懇恩准予獎叙以示鼓勵恭摺仰祈聖鑒事竊查浙江省測繪輿圖遵照會典館所頒格式章程次第設局開辦凡平日留心輿地精通算學之士廣爲延攬責令分投測量詳加繪算經費由外籌不動正欵時閱三載始得告成在事員紳不無微勞足錄經前撫臣廖壽豐於光绪二十四年閏三月十二日開單奏請分别獎叙欽奉硃批著照所請該衙門知道欽此嗣准吏部復奏以此次纂修會典測繪輿圖不過會典功課之一端應將所請獎叙各員咨送會典館存記俟會典館全書過半再行彚案分别奏明請奬續准吏部咨會據會典館奏現在會典告成應分别等差以爲准駁查送到各圖以湖北浙江江西廣東黑龍江湖南安徽七省爲最福建陜西廣西山東奉天五省次之以上各省由吏部每省酌獎一二員不得有逾限制奏准移會到部應令遵照此次會典館奏定限制另核奏明請獎等因具奏奉旨依議欽此咨行到浙當經前撫臣轉行欽遵去後兹據布政使翁曾桂兼署按察使陸襄鉞會查浙省辦理輿圖在事出力員紳原案保獎八員除知縣黃褔元業已病故外查得名次在前之湯仰暉黃維瀚二員寳在尤爲出力詳請援照安徽成案准照異常勞績保獎前來臣查輿圖所繫至重測繪務宜精審浙省幅員遼闊措施不易該員紳確遵館章黽勉從事幾微不苟洵屬有勞足錄查列在爲最之安徽省曾經撫臣鄧華煕將出力人員按照異常勞績請獎已蒙敕部議准浙省事同一律合無仰懇天恩俯准將在事尤爲出力之由府經歴捐升浙江試用同知湯仰　免補本班以知府仍留原省補用現任平湖縣教諭黃维瀚開缺以知縣分省補用以示鼓勵其餘名次在後各員遵章一律删除俾昭核實除飭取各該員履歴送部查核外理合恭摺具奏伏乞皇太后皇上聖鑒示訓謹奏奉硃批吏部議奏欽此 
[浙江巡撫聶奏請調補海疆同知摺十三日]  
　　頭品頂戴浙江巡撫臣聶緝槼跪奏爲調補海疆同知以資治理恭摺仰祈聖鑒事竊照温州府玉環廳同知吳蓉奏請開缺另補於光緖二十九年八月二十四日奉旨後五日行文按照限减半計算扣至九月二十六日作爲開缺日期所遣員缺係繁維海疆題調之缺例應在外揀員請補查定例浙江海疆温州府屬之玉環廳同知缺出俱令於通省内揀選調補等因臣督同藩臬兩司於通省現任人員内逐加遴選查有嚴州府同知駱楙勳年四十一歲廣東花縣人由監生因祖父原任恊辦大學士四川總督駱秉章於同治六年十一月在任病故十二月十八日奉上諭伊孫駱楙勳著交部帶領引見欽此光緖二十三年十一月初四日蒙部常領引見奉旨監生駱楙勳著以同知用欽此當卽赴部註册　供二十九年六月選授浙江嚴州府同知七月初六日引見奉旨浙江嚴州府同知著駱楙勳補授欽此領憑到省二十六年二月初四日到任歴俸已滿三年據布政使翁曾桂兼署按察使陸襄鉞以該員調補玉璟廳海疆同知會詳前來臣查駱楙勳年力强富奮發有爲以之調補玉環廳海疆同知實堪勝任與例亦符如蒙愈允該員係現任同知請調銜缺相當毋庸送部引見該員任内一切因公處分例不核計至所遺嚴州府同知係簡缺浙省選缺同知上次湖州府烏鎮同知缺已咨部銓選一次按照二留一咨章程此次嚴州府同知應請扣留外補容俟接准部復再行作缺辦補謹會同署理閩浙總督臣李興鋭遵照新章恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此 
[熱河都統松奏請熱河添設府縣謹將辦理情形摺十三日]  
奴才松壽跪奏爲熱河添設府縣因時變通謹將辦理情形恭摺具陳仰祈聖鑒事竊思爲政貴乎得人辦事期於有濟凡用人行政之經各有因時制宜之術熱河添設府縣各缺歴經奏明在案原議攺朝陽縣治爲府兼理民事實因朝陽一帶邊荒去承德府太遠偶有警變機括不靈知府官階較崇攺設一缺得以就近督率又因境地遼闊就迤東之卾爾土板地方添設阜新縣缺劃地而治所有詞訟緝捕起造署所修理監獄大費周章當此邊境多事之秋不得量爲變通之計朝建一帶舊爲盜藪儻府縣不得其人恐匪徒竊發爲患兼之近日調兵添防亟需肆應之方加意照料奴才審度時勢未敢拘執成見查有存記候補道員現署承德府之曹景郕才具優長勇於任事兩次委勦朝建積匪頗能聨絡紳民匪徒爲之慴息擬飭該員曹景郕交卸承德府前往代辦朝陽府事管理朝陽建昌建平三縣地方督率官紳整頓鄉練愼籌邊防該員熟悉情形大可藉資彈壓每年按照原奏籌給津貼銀六千兩以資辦公其有一切民事仍歸朝陽縣專心經理再查現署朝陽縣之　厚吾年强才裕勤奮有爲飭令照舊署理縣事每年仍　籌給津貼銀四千兩府縣同在一處諸事均便商酌又遵照奏定之案添府經歴一員暫行委員兼辦暫不更攺縣名亦毋庸劃分界限一俟邊事平定仍照前奏再行酌量辦理奴才非動事更張緣時事變遷日新月異因地擇人又未可稍涉遷就所有朝陽府縣因 
 
