# 1889 - 199 - 4905841

 

Page 1

 
 
[新印尺牘出售] [  申報館主人啓]  
　　詳註知愧軒尺瀆門分類别意淺詞新後附註釋俾初學一覽了然貿易塲中均宜家置一編茲用新鉛字排印每部四本價洋二角書處仍　　　 
[目耕齋制藝己丑會墨四書典制類聨十三經策案廿四史策案增廣策學總大點石齋]  
　　沈氏少潭所選之目耕齋制藝久己膾炙人口其文大部骨重神寒宏深肅括之作近科鄉　墨大半脱胎於此　將初二三集合　成　以餉　　之先者分釘三本碼洋六角又己丑　墨一本碼洋一角半○四書典制類聨是書分類琢句有註有音較他種類書爲評備洵初學之　　　也分釘四本碼洋八角○十三經策　廿四史策案二書具有根抵行世已久嗣得石印家重加校勘一洗從前木板　糊之弊價亷適用此爲最分釘六本碼　一元○增廣策學總纂大成是書爲德化蔡梅菴先生所輯條例務嚴不繁不簡近又擇羊務諸書之有用者分類列　而全蜀永利攷亦附焉槖筆文塲十對七八有餘裕焉分訂八本碼洋一元六角此佈 
[發售廿四史預啓] [  圖書集成局主人啓]  
　　本局開印古今圖書　成一書早已排印齊全祇以卷帙繁重加以去年訂匠忙迫異常致第三　出書之　稍　　　　底已將第三批　發　全書完畢矣隨於圖書　成印竣之後卽刊廿四史刻下已將排至一半用中國　白連史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書　每　　收回　本洋五十元先付洋二十元給以收單書成之日再行交足如欲隨時取書者須先將銀交足　以分期取書　子　以逐部隨印隨出約於本年終全書可以告竣諸君子有欲先賭爲快者幸卽早日至申報舘崧號可也如至全書印　　辦者不照預定之例須再行定價今印有樣張欲觀向申報館領看此佈 
[保命説]  
　　昨報載惜命説言人之不自惜其命而煩他人之代爲惜是可異也孰知事有更異於此者則保命之公司是已泰西　保險之法或則保房屋之火險或則保海中之風險保火險者倘遭火焚則保險行照　賠還保海險者亦然此固行之已久近來更流入乎中國中國之人咸信其法之善亦有仿而行之者不意火險海險之外又有保人性命之險其法西國起於一百數十年之前早已遍及於各處當其創始之初蓋因念及人生在世辛勤立業勞苦成家由貧而富由小康而成大業藉此以仰事其父母俯畜其妻子一旦溘　長逝其全家卽無人爲之養贍若此者比比皆是由是窮　極　創行此保命之法然外國雖已盛行卒未聞有華人託其保險者刻下該公司登告白於本報後幅云並　保及華人觀其章程頗極意良法矣盖實無異於每月將錢存儲在家日後得以取之裕如此其便爲何如哉假如定保十年十年之内付銀一次或二次忽然身死則保洋一千元者其妻子卽得一千元之用保洋一萬元者其妻子卽得一萬元之用期滿未死則公司中將本利一并交還卽可以此爲養老之用在歐洲美洲有全家賴以衣食者倘或一經保過卽將保單收藏其妻若子未及知之迨本人死後其妻子檢點遣物檢得此保命之單亦可向公司收銀倘未保過則何從收衆以是知此事實爲盡美盡善者中國地大人衆保者自必衆多從前未行此法則亦無人知而信之今該公司旣肯保華人則凡我華人曷不乘此托其具保此事在華人實爲聞所未聞見所未見然其機固不可失也該公司創始以來已百餘年矣中國初無分設之處今乃來華分設是誠爲華人所不易得之機緣盖保火險一事華人早已詳知一有火災卽能向之賠補是以人皆懼遭火災不能不保保海險一事華人亦已詳知一遇失事所有貨物均可向保險行取償雖或遇風觸礁皆可以高枕無憂分文不少故附輪載　而懼失事者無不樂於保險保之爲用大矣哉然房屋貨物皆身外物　身外之物猶且欲保其險况其爲一人之身耶一人之身全家所賴又安可以不保惟房屋船貨有不妥者則不之保其於人也亦然凡有病者槪不收保其一切條例歴歴登諸告白中亦旣明白曉暢不待贅言因思保命之説新奇無匹不禁反覆而審思之華人之所謂保命者大都求諸在我而已具知命之學者謂命繫於天生死有定我欲保之則不過淡嗜慾節飲食愼起居順寒燠平日則調養得宜有疾則診治得法如是焉而已又有積德延年之説則卽周易積善餘慶之義此皆中國人之所知所信觀於近來賑務之踴躍安知非此一説足以聳勘之由是而言則人之欲保其命者祗在自保而已又何煩他人之代保哉雖然但保其命而不能保其財則命之不存財於何附况俗語有云財與命相連近來之人愛財不愛命者正復何限財存而命亡猶足以自解嘲若命存而財亡則雖生亦死耳人生一世上而爲官則捨命以剝地皮將以爲妻子地也次而爲商拚命以積錙銖無非爲妻子計也再次而至於爲農爲工百畝辛勤四時作苦居肆成事夏揮汗而冬瘃手無非得尺則尺得寸則寸銖銖而積之寸寸而累之以求養其妻子而已出人雖稱名利並重而實則利之與名其相去不止倍蓰以命殉名者十百中不過一二以命殉利者十有其八九而不止今該公司以保命爲名以保利爲實命而克保則利固無恙也命卽不克保而利仍無恙也彼要錢不要命者見之必且欣欣然色爲之喜卽財與命相連者聞之亦必怦怦然心爲之動子罕言利與命與仁今該公司則已於三者之中而得其二而仁民之意亦於是乎在矣余以該公司立法之美善立意之新奇故揭而論之以告華人之欲保其命者 
[諭旨恭錄]  
　　六月十九日軍機大臣面奉諭旨本月二十五二十六二十八日均着推班欽此 
[宣南客話]  
　　太和門工程迭登前報兹聞欽派承修額筱珊相國李蘭蓀大宗伯遴派興隆祥茂天和天利萬泰東昇順廣泉盛　豐德和泉盛廣恩恒順泰來隆聚永祥天德等廠商分修謹於上月十五日焚香破土卽日興建又聞此工估銀二十餘萬金係工食灰麻零料之需其應需琉璃磚瓦顔料油斤木植並不劃扣十三萬金前報係傳聞之誤也○禮部示傳咸安宮官學候補教習繆嘉玉劉奎光朱家寳覺羅官學候補教習魏時璟景山官學候補教習姚詩志王履咸八旗官學候補教習汪朝模孫大勇廖炳樞等限三日内親身赴部騐到並備帶筆墨以便塡寫親供當堂覈對筆跡勿違可也○有玉某者在京西八里庄開設烟館街中有胡氏女夙不安分于歸二日被休送回益無是憚玉卽與女私通三年前玉賃屋以居儼同夫婦未及半年女又暗私某甲乘間携逃玉徧覓無跡本年四月間潛回又與某乙有私旋爲玉所偵知玉卽往女頗繾綣後玉仍欲貯阿嬌於金屋女乃執意不肯迫上月初四日女與乙共修燕 
 
 

Page 2

 
 
好爲玉所遇忿火中燒回覔利刃一把往尋而乙曰他去玉竟持刀剌女胸膛血隨刀出復將刀剌入亂攪將肚腸撥出女則早氣絶矣玉遂持兇刀赴本汛官處自首遂送提署刻由提署咨送宗人府會同刑部訊辦○上月十二日天大雷電以風東便門外二牐地方有總管船之某甲正在河干南岸與船户閒話俄見火光一道自雲際直下飛奔甲身只聽霹靂一聲將甲捲擲於北岸洩水口内後經人往顧渾身焦黑磺氣撲鼻臂上猶具爪痕當由地保赴東城司呈報請官詣騐一時哄動遠邇往觀者實繁有徒○順天府儒學行文八旗以此次府考八旗滿洲蒙古漢軍文童現奉府丞堂示諭定於五月十九日初覆二十一日二覆二十三日合覆應試各童按期黎明齊集金臺書院聽候點名考試本堂統合正塲三覆各文評列甲乙拔列前茅勿得自誤等因相應行知八旗轉傳各童按期前往覆試可也○廂籃漢都統肅邸同花吉兩副都統於前日往北新倉支領該固山應領六月季弁兵甲米聞領出賣米每石值銀二兩二三錢不等而軍米僅值銀一兩七錢查賣米者歸官售賣之老米也軍米者兵自行領去或食或售之老米也若兵領米價則仍照軍米價值核放加千八百文○總管内務府大臣諭知造辦處司員等所有寍壽宮内應搭凉布棚幛鋪設地毯紅毡懸掛燈隻一切事宜卽日帶傾匠役前往妥爲打掃潔淨預備一切勿稍草率以備二十五六兩日皇上率王大臣在彼聽戲○紫禁城内值年總管内務府大臣嵩曉諭紫禁城内各項各他坦值班官兵以及蘇拉茶役人等知悉禁廷重地理宜嚴肅所有各項值房必須乾凈不得於院中堆積灰土栽插花木以及在牆壁上亂抺胡畫本部堂奉派值年甫經視事自宜嚴行曉諭此後各於其處一律收拾乾潔以昭愼重倘積習不改仍蹈故轍一經本部堂查知定行嚴懲决不寛貸勿謂言之不預也○十七日爲西歴七月十四號乃法蘭西國初行民政紀元之期各國駐京使署均於清晨高扯綵旗以伸賀意聞總署各堂總辦皆以名片差弁往投道賀法國駐京公使等仍具紅柬答覆 
[奇想天開]  
　　外洋日報云奥京維也納有一騙子衣服麗都無異世家子弟家有妻子雍雍如也而出其技倆到處騙財積惡如山人皆側目思欲逃往他處而關津要隘到處有人巡邏乃飭匠製一氣毬登告白於各日報中訂期試演屆期觀者如山如海卽捕頭巡捕以及被騙之各店夥亦皆麕聚而觀旣升高驀出利剪斷其繩毬卽一飛冲天不知去向觀者始知其藉此逃逸　捕急思追捕然亦無可如何至晚放鴿會有鴿子回來帶有一信言其處有氣毬落下中有一人及妻子携帶銀錢貨物甚多會中人知卽日間脱逃之人立刻告知巡捕發電至是處託人拿獲送入獄中噫該騙之術可謂神矣而卒致縲絏拘攣身犯刑法亦可見作惡者終難逃法網天之報應果昭昭也 
[觀察起程]  
　　新任蕪湖關道成端甫觀察章日前蒞省已紀報章兹聞觀察於十八日乘輿赴各衙門禀辭二十一日束裝乘招商局江孚輪船鼓浪下駛諏吉二十五日接篆任事想觀察到任後定有一番整頓也 
[整頓科塲]  
　　科塲爲掄才大與必須塲規嚴肅方可遴選眞才近數科來浙江塲規廢弛綱紀蕩然點名之時各考生或爭先撖擠或故意補到迨接卷後又復任意出入送考人等溷跡進塲莫可究詰從前傳遞頂替等弊猶必多方掩飾惟恐人知近則明目張胆延請能又之人設局代倩三塲題目每於點名之次日傳播塲外甚至試卷竟可由外遞進其謄錄通信改文更屬視爲常事種種弊端不可枚舉在各官並非有意敷衍祗以情殷愛士不忍加以苛求豈知法令愈寛士習愈壞必至潰敗决裂一日釀成巨案法網難逃實與愛士之心大相刺謬至江南鄉試塲規近來亦多縱弛所有點名接卷任意出入及代倩傳遞等弊均所不免應試士子賢愚不一寛則賢者亦將貽累嚴則愚者不至效尤督撫果能令出惟行庶幾各考生畏法懷刑不敢以身嘗試聞此種弊竇俱在朝廷洞鑒之中上月已寄諭兩江總督曾沅帥浙江巡撫崧振帥護理江蘇巡撫黄子帥着卽悉心整頓稂莠除而嘉禾茂鴟梟去而鳳皇來士習之端在此一舉海隅下士不禁拭目俟之已 
[九江零拾]  
　　九江關道兼管景德鎭窰廠事宜每年例由關道往景德鎭巡閲一次今年李亦青觀察於十六日輕車减從往閲窰廠屬下印委各員均出大東門恭送行旌○德化縣金雨卿明府將文武童生校試先後竣事連日斷結新舊各案二百餘起當案牘山積時從容判斷折獄之才有足多者每晚八點鐘督同保甲局員分途稽查匪類直至五鼓始行回署因此户無厖吠盜鮮鷄鳴潯巿居民感戴不置○潯城有甲乙兩人在某署充當親兵均有麴秀才之癖一醉陶然幾不知天地之高卑是眞沈酣麴蘖者矣望後某日天氣稍凉甲乙於酒後忽動尋芳之興悞認某公館爲天台不爲潘郎而擲果竟爲謝女之投梭甲乙因門丁阻攔勃然大怒揮以老拳喧閙不休金明府因公過此飭差喝住訊問各情將甲乙帶回衙署笞責千板革去卯名永不准充酒色之悞人甚矣哉 
[納凉跌斃]  
　　鎭江西城外天主街口天一樓教門素茶坊有跑堂夥某甲年逾二十在店有年廿三晚膳後同夥中有往外面閒玩者有在店中高臥者惟甲因天氣酷熱臥在樓面欄杆上藉以納凉自謂羲皇上人不是過也勞倦已甚竟入黑甜稍一轉側其身已從百尺樓頭翩然滾下頭碎腹穿腸已流出大喊一聲旋卽斃命店主赶至但見鮮血滿地慘不忍覩只得央人告知其家未識該家屬赶到時能免爭訟否按鋪户人等夏夜納凉每於樓窓外支板高臥稍或不愼卽蹈危機歐陽子所謂禍患多起於忽微者也可不戒哉 
[湖樓聽雨]  
　　前報嘉興茶業公所雷擊一事兹又聞南門外眞如塔之頂有鳥百餘翼亦爲阿香殛死是何故歟○前報嘉恊鄒都戎赴京引見病殁福建兹聞都戎於六月初六日酉時病殁福建庽所其靈柩已於十三日運至禾中在報忠堞巿興弄暫殯擇日開吊云 
[皖中紀事]  
　　原任安徽撫標中軍吳崇菴叅戎瀛眷回籍已紀前報新任邱雨亭軍門諭戈什哈飭匠將中鎭衙署粉飾一新結綵懸燈輝煌奪目軍門諏吉十六日已刻率同瀛眷同入署中文武員弁均至署中道賀車馬往來不絶於道○安慶衛郭松山守戎武英蒞任以來清廉自矢歴來新官到任屬下兵弁須納贄敬守戎因念衛屬兵丁困苦遂將贄敬革除尚恐未及周知頒發告示一通黏貼署前見者無不感頌○近來氣侯不正時疫叢生無論老幼男女患咳𠻳者甚多食飯吐飯飲水吐水尤甚者痰中帶血醫家往往爲之束手養生者不可不愼也○候補府史太守悠福現奉大憲札委督辦省城救生局太守奉札後旋卽趨轅謝委矣○月前宿松縣屬田廬被蛟水冲没大憲深爲憫惻札飭安慶江防府毛西園司馬俊臣前往勘視已紀前報兹聞司馬勘視畢已於十八日回省矣○撫憲衙門日行公事甚爲繁瑣近由中丞札委卽用縣戴大令朝普逐一清理明府奉札後每日清晨晉署抵暮始歸可謂勤勞王事矣 
[松江近事]  
　　每年六月下旬好事者必奉楊侯神像出游俗稱爲賞荷實則神果何嘗耽般游哉亦惟會中人藉以斂錢肥已耳本年定於二十二日賽會繞道出東關詣錢明宮小駐旋於二十四日回廟當迎賽之日天公不做美道路泞滑異常行至西門大街有某甲縱轡飛馳一不經心倒仆於地馬之後蹄碎裂帶傷旁觀者五六人神若有知定當憫惻斷不能娛神悦志貪看池上六郎矣○去年南匯縣屬拿獲盜犯數名訊實解府發禁華亭縣監日前有某犯病斃監中凌鏡之邑尊禀請恩太守委婁縣張邑尊臨騐隨卽備棺收殮瘞埋○某甲夫婦毒行不軌前曾誘匿某姓女經父母偵悉於本月二十四日傍晚驀入搜得控諸琴堂某日又有某家子被其所誘隠匿旬餘父母聞之向之饒舌後不知能免涉訟否也 
[章門紀要]  
　　江西起解京餉某日行抵建昌縣境忽失一鞘委員查得挑夫係某飯鋪所保卽移縣請緝連日在官人投四處查拿而賊已遠颺迄無下落不得已據實禀明上憲想有押解之責者不能免於賠償矣○前報列吉安解到會匪旋經各憲親提研訊有盧胡熊三犯罪無 
 
 

Page 3

 
 
可逃因於十七日辰刻恭請王命就地正法 
[榕陰雨潤]  
　　福州亢旱已久天氣炎熱異常地方官詣城隍廟竭誠叩禱祈沛甘霖督糧道張儲憲更奉委往鼓山大士殿求雨十九日黎明卞頌臣制軍排道出轅詣法海寺延僧徒設壇拜禱少選黑雲四合一色無垠滿擬大雨時行田塍可以沾足不料下午祇下微雨一陣旋又放晴至二十二十一兩日制軍復親臨祈禱城内外以次得雨良苗遂皆欣欣向榮矣 
[萬壽無疆]  
　　昨日恭遇皇上萬壽聖節黎明時海關道龔觀察松海防劉司馬上海縣裴邑尊英會審員蔡太守法會審員葛同轉提右營陳叅戎及守府城汛各員均至四門内萬壽宮行朝賀禮出使美日秘大臣崔惠人宮允亦至萬壽宮行禮駐滬各領事署及浦江停泊之各國兵輪招商局各輪船皆扯五色龍旗以伸慶賀 
[臬憲抵申]  
　　新簡江蘇臬憲劉景韓廉訪陛見出都由天津乘輪南下已列前報兹悉廉訪乘招商局之海晏輪船於昨午前抵滬停泊小東門外金利源碼頭關道憲龔觀察松海防劉司馬上海縣裴邑尊英會審員蔡太守法會審員葛同轉及各局總辦委員咸至舟次關見廉訪旋卽柔輿至英租界三馬路南首之同慶公棧暫駐襜帷 
[遊觀無阻]  
　　前者唐君茂枝吳君虹玉顔君詠經等具禀道憲懇賜　會轉飭工部局准華人領照進公家花園遊覽以昭平允并全體面嗣蒙　憲照會大英總領事函復准允所請日後凡我中邦體面自愛之人如欲入公園遊觀可赴領執照臨園示捕其執照在和明洋行未士敲乃爾處領之兹將大英總領事復文曁道憲札附刊報端以供衆覽大英總領事許復道憲文啓者二月初十日接准來文以各華商禀英租界公家花園請飭工部局集議公之同好等情抄黏照商飭議示復等因准經行知去後兹據工部局復稱奉到傳示道憲照會並附一千八百八十五年與華商往來函稿聆悉之下當卽本局集議僉謂公園董事近年已經　有遊園執照凡遇體面自愛華人欲往公園遊玩者無不隨時塡發俾於七日之内任便往游可見一千八百八十五年華商所請業經允行特檢空白執照一紙呈請鑒閲此項執照現由本局與公園董事隨時塡發自可無庸再議竊思當日創立此園專爲西人游憩起見是以西商眷屬幼孩不時前往惟園基狹隘寓滬華人若斯之多苟非定以限制不分賢愚一任游覽西人勢將裹足殊非設園本意至租界所定各章以期西人及遷居界内華民同沾利益乃是本局專責歴來無不竭盡心力辦理恪守定章而本局曁庽滬西人凡遇華人交涉素以輯睦爲懷卽各華人亦所深知等情　此察核所禀均係實在情形且與來文華人往游稍示限制之意正復相合用特奉復並將所呈空白執照一紙附送台覽卽祈貴道查照飭知爲荷此頌日祉道憲龔爲札飭事據上海各華商禀稱本埠英租界公家花園前因前　道憲情允西人培植作爲遊憇之所詎工部局所定章程無論東西洋諸國士商人等許往觀瞻獨於華人轉口禁阻未免向隅禀請照會領事飭局妥議前來業經照會去後兹於二月二十五日接英總領事許函復飭據工部局復稱近年己議有遊園執照凡遇體面自愛華人欲往公園遊玩者無不隨時塡發函請飭知等由到道合抄禀函札飭札到該倅卽便轉飭各商知照此札 
[憲示照錄]  
　　英捕房麥總巡捕頭以租界中時疫流行最易傳染擬用藥水至病家潑灑恐華人少見多怪禀請蔡太守出示曉諭已列前報今將告示照錄如左欽加知府銜補用直州辦理上海英美租界會審事務江蘇卽補分府蔡爲出示曉諭事據麥總巡偕同工部局醫生及管理街道西人來廨面稱近來天時不正痧疫流行其間救治不及因而斃命者日有聞見租界人烟稠密凡病者死者種種穢惡之氣不特朝夕同居之人最易傳染卽偶或經過一時觸着病卽隨之若不防患未然必致臨時束手防患之法有西法製成之藥水向病人臥房地板上及安放便桶之處擇要徧灑使各種穢惡之氣均受制于藥水庶免傳染於人西人行之有年歴著成效工部局現擬給照派人訪查患病及因病而死之家用藥水如法往灑旣不驚動病人又無絲毫需費務期於已病者無碍未病者有益意美法良莫過於此而特恐無因至前爾居民人等不知命意之所在互相猜欵聲請出示曉諭俾衆週知而免誤會等情到廨察核所請係爲保衛未病之人而設實於租界居民有益無損其法如中國端午洒雄黄藥酒故事其事最顯其理易明第恐無知之徒造言煽惑遂使衛生良法轉啓謡傳合卽出示曉諭爲此示仰租界居民人等知悉爾等須知生死雖關定數挽救必竭人謀當此時症流行防範實爲先務况治之於已病之後何如防之於未病之先嗣後凡患病之家遇有工部局派人持照前來應各彼此和氣指引臥病處所使得將藥水如法灑訖庶幾疫氣潛消身家無恙幸勿疑阻貽悔將來切切特示 
[英廨瑣聞]  
　　舒原豐投英會審公廨控告魁太烟店主黄善堦父子串吞伊婿銀兩等情已由蔡太守差提黄善堦到案候訊○吳榮生扭沈月卿至英會審公廨控稱在沈棧爲夥業已停歇所有押櫃洋十元向索圖賴求請追償值日差據情禀　蔡太守飭將沈押候訊斷○邇來租界中乞丐患病者甚多每日舁送英公廨發棲流所留養昨日由捕　到八名值日差禀明蔡太守候示施行 
[龜子吃虧]  
　　醮歸趙陳氏兩次脱逃已登前報其子光興無人撫養因與小流氓爲儔前日糾會同類剝取新街某花烟館龜子拷綢馬甲并攫取釘鞋龜子回家哭訴情由家人尋獲光興及同黨共三人送入捕房管押而釘鞋則己被押錢一百五十文矣 
[拆姘訴捕]  
　　某氏婦年三十餘揚州人也夫已去世生有一子年甫十三四齡仕某處整容店爲學徒氏素性輕狂不耐孤衾獨宿因與金陵人某甲有私甲爲炒麵店生涯雙宿雙飛儼然伉儷日前氏忽出門兩日不返甲入宮不見疑其别有私情四處找尋遇婦於途扭入法捕房請究備捕頭向之研詰該婦稱因事往兒子店中並非私逸甲堅稱伊曁如此無恥我亦不願再與同店矣捕頭以其事屬支離一併麾之使出甫出捕房門口重復扭毆甲鼻被擊傷血液滿身點點作桃花色遂又扭入捕房捕頭着押候解訊 
[惡鴇宜懲]  
　　鴇婦某氏籍隸蘇州富於貲其子開設香粉店生涯亦頗不惡而婦淫蕩性成不甘家食扁舟來滬租屋法租界恒德典當開花烟館　雛妓二偪令倚門賣笑稍不如意輒燒烟扦剌其膚或持竹梢亂擊傷心慘目莫此爲尤日前某妓被毆難忍遂於深夜脱逃該鴇疑被烟客某甲所誘將甲尋獲訴捕拘入捕房備捕頭訊問情由甲稱向爲扇子客素來安分營生雖曾至該鴇處吸烟亦屬偶然之事兹被誣指心實不甘揷頭着押候解送公堂訊究 
[上海縣署瑣案]  
　　租地悔議一案曾列報端前日沈巧壽投縣控稱同治元年冬先父秀發向朱狗郎租得荒地一畝一分起造平房六間計造價六百四十千言明四十年爲期每年地租五千文當付頂首二十千彼此繕立合同存照嗣狗郎身故絶嗣租地已付過二十七年照契核算尚有十三年妻朱瞿氏日嫁莊姓仍來收取地租現在該氏之甥陸錫甫忽唆使該氏將地轉售周姓圖得重價分肥但地本一畝一分除造屋佔去三分三厘及父母墳塋二厘外尚餘七分五厘闢爲菜園光緒八年該氏將菜園設去建造住屋七間而小的租錢仍付五千並不減讓且該氏並無租地契據卽田單亦李代桃僵今被悔議售人情有不甘叩求究辦所有原契呈求電鑒莊瞿氏遣莊景雲作抱投案禀訴情由并稱契已遺失邑　以該氏聽人唆使着交官媒看管抱呈人交差候飭提訊辦○妓女陸巧雲等控鴇婦孔六子非刑凌虐經裴邑尊提訊暫押等因已登前報前晚邑尊升堂覆訊六千稱小婦人家貧不能度日致作此無恥生涯今蒙大老爺將養女數人發堂擇配小婦人業已知悔情願回籍决不再設妓寮至凌虐云云實被誣指叩求從寛開釋則生生世世戴德不忘矣邑尊調本當嚴辦念爾已知悔自願回籍姑予從寛着開去脚鐐交 
 
 

Page 4

 
 
保　出○　連元控　子王萬和一案迭紀報章前晚裴邑尊堂訊之下鴇婦王陳氏供稱丈夫往鎭江原籍未回小婦人已致信追來求恩鑒宥邑尊飭交人保釋限五日内將龜子交案如敢逾限仍須帶案究懲 
[蕪湖募捐鍋巴公所起解第一批啓]  
　　敬啓者敝同人在蕪湖募勸鍋巴寄賑山東曾登前報計自開辦以來荷蒙各寳號信任踴躍樂助無余　值炎暑沿門托鈢不能鎭日奔馳加以鍋巴易於霉變必得哂乾方能致遠敝處苦無晒塲是以頗爲費事今特將晒乾播潔之鍋巴分裝十六簍除皮計淨重三千五百九十斤白米五袋凈重七百十九斤蒙招商局免收水脚由輪船寄交上海文報局收下轉解山東散放所需經費均由在事同人各自量力捐用並不在外勸募分文以清限界如將來收數日多費用支絀擬乞文報局貲助特此登報聲明以徴信實蕪湖募捐鍋巴同人梁承平熊恩漙陸國楷陸熙恩合啓 
[上海文報局東賑收解處接到濰縣經培卿先生六月初一日來函]  
　　滬上各所諸善長大人閣下敬啓者前奉電示東災深重無異昔 
　晉豫囑文等人欵速赴齊東放賑等因遵於三月二十五日從中牟起程四月初七日抵齊東境止值飢黎嗷嗷待斃非賑不活之際若再遲延幾天勢必餓死不少先買餑餑散放急賑一面赶卽查户隨查隨放兼賑濟陽夾河一帶至四月秒一律告竣現至濰縣昌邑開辦沿途災况情形翌由電達　荷公鑒盛杏憲日昨來函囑文濰昌賑畢接辦青屬各縣灘縣將可查完昌邑尚未開手兩縣均放糧食所以多需時日文現往下營口收糧此處與蒲臺惠民路隔五六百里佑振兩翁信息許久不通幸杏憲常有電音指示查山左歴年水旱頻仍本己民不聊生加之去歲復遭奇災覩此參狀能不爲之流涕計二十餘州縣中大堤南齊東博興青城樂安蒲臺高苑濱州壽光八邑受小清河山水暴漲秋禾淹没顆粒無收大堤北　津濟楊齊東青城濱州蒲台六縣界内受大清河黄流冲開民埝房屋田地均被坍没夾河至今一片汪洋爲最重惠民濟陽歴城霑化等十餘州縣次之現己官賑義賑放過一次秋冬除稍有麥收之處不議外無麥村庄擇極貧者必須一體加賑務乞　善長廣籌巨欵源源接濟東民夙蒙哺養匪伊朝夕諒不忍半途撒手仍使塡乎溝壑而蹈爲德不卒之譏也附呈豫賑報銷册一本至祈察核登報以昭大信爲禱肅此專布敬請德安惟鑒不備愚姪經文頓首 
[鉅款鳴謝]  
　　頃接粤東愛育善堂匯來檀香山保安總局諸鄉台捐欵規元三千五百兩由同昌利寳號趙岐峯先生交到敝　遵卽拜　感　無涯重桑梓而悃素遥通情殷協賑撫流亡而德施遠被力挽災祲畛域無分航海而資接濟聲名洋溢望雲而祝馨香敬登報章特宣遠惠[  上海高易籌賑所詠南陳德薰等謹啓]  
[情殷利濟]  
　　四馬路中和里江君次山新安之世醫也行道於申地數十年來聲名鵲起求診者甚多莫不手到病除近日閲申報悉敝局每月開銷雖極省而經費仍慮不敷因此頓起善念不辭勞苦擬在敝局掛號所有醫貲悉充敝局經費先生向例門診二百廿八出診英法界均一元虹口加倍拔早照遠近再加因在敝局爲善舉起見拔早不加矣掛號者卽給以敝局憑條持條至先生處隨到隨診如貧苦無力欲請江君診治者亦司來敝局取條診治可見先生一片婆心仁術濟世非但敝局感惠而染癮與貧病者均叨先生鴻慈之所賜焉○江君并囑敝局代送回陽救急丹二百服耑治陰暑霍亂其狀吐利轉筋肢冷自汗不止者卽來敝局説明病源當時給藥如四肢不冷冷汗不多者忌服因藥性猛烈功效極神　平常痧藥不同病者不宜亂服故也是又先生救時之苦心矣[  上海平康里恒濟戒烟局司董謹啓]  
[醫潤助賑]  
　　四明意君工書法善白描醫術尤妙現來滬濱欲以醫金助賑是固仁人之用心也其寓處登列本報後幅告白爲書數語以表其其善念云 
[江督轅門抄]  
　　六月十一日知府許實書辭解餉赴都○十二日官亭緝私知州陸銑到○十三日郎中湯念祖回湖南知州張兆鹿謝請補泰州缺○十四日河南知縣蕭濟本銷解京餉差○十五日通判朱瑞銷泰典厘捐差知縣武麟銷周托港厘捐差巡檢王崧垣由蘇分寗○十六日湖北知府陳宗濓江西知縣陳乃績均由京來○十九日主簿陳壽祺奉姿學院文巡捕 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
冠芳樓書評夏夕無事惟科頭跣足南牕一榻逭暑追凉而已龍山漁隠邀往冠芳樓聽書並譽吳寳香校書之色藝遂往徧加物色顧漁隠曰子之意中人固俏麗絶世然終不如王黛雲之清秀出塵當各具隻眼不必阿私也及聽黛雲歌覺悠揚宛轉眞能移我情矣又顧漁隠曰何如哉色藝雙絶當拔冠軍漁隠亦首肯乃作書評二三佳者亦附及焉噫情根懴斷已悟眞詮無端又墮魔障一重是誰之過歟 
[我深恨漁隠亦深感漁隠矣]  
　　王黛雲調寄聲聲慢明眸善睞皓齒呈妍果然標格無雙秀色清姿撩人萬種思量恍疑一枝梅影醮烟痕描上紗窓殘月曉記羅浮翠羽仙夢難忘一樣琵琶斜抱怪輕挑漫抺都異尋常玉臂雲鬟掩映更覺生光移宮還又換羽聽聲聲花底鶯黄相見晚嘆青樓誰識杜郎○吳寳香調寄浣溪纱抱得檀槽素手彈羞庶半面怕人看清歌縹緲繞梁間鸞尾扇輕香暗度鳳頭鞋窄月初鸞幾多丰韻在眉山○周珊珊調寄相見歡嬌憨最動人憐拂筝絃荳䓻含苞恰好十三年水似眼月如面十分妍秀　珊珊何如洛波僊○王菊香調寄柳梢青鬂嚲香濃肌豐玉暖别樣温柔一笑嫣然自障羅扇靦覥含羞全無半點輕浮嘆何事花飛水流書塲散也惆悵難休○林月娥調寄桂殿秋眞嫵媚絶聰明吳歌燕曲盡知名風流格調誰能似眼角眉尖别有情太痴偶筆 
[情殷救濟]  
　　竊謂財能話命藥可回春要之藥與貲財悉是濟人之物惟好行其德者乃能各盡其心茲粤省陳李濟乃數百年馳名之藥店今其五世賢孫來滬分設廣福林字號專售各種丹丸惠助本堂痧氣丸一千瓶紅靈丹三百瓶如意茶五百服誠以仁心仁術正可壽世壽氏又蒙施封翁少欽交到杭州隸華堂助來八寳紅靈丹五百瓶藿香氣丸一千服師竹齋太乙救疫丹二百五十錠本埠鹿芝舘助甘露茶一千包普澤園助痧氣丸一百二十瓶午時茶五十包善昌榮助痧氣丸四百瓶紅靈丹一百瓶又蒙蔚泰厚票號交來陜西三原縣順隆壽等計二十四户捐施醫藥一文愿文銀十五兩五錢伸規元十六兩七錢一分又陳君艮般奉張太夫人慈命助規元六兩趙日省堂羅蘭桂堂各助三兩由六月初一日至十五日止收回捐册十二扣共收到規兀二十八兩七錢一分洋七元七角錢八千六百十文白强青錢靈丹妙藥非特扶危濟困並可起死回生拜賜之餘實深寅感祇有熱一辦心香虔祝諸大善士駿業祥開鴻圖聿展萱堂日麗橘井春濃引睇慈雲傾心祝露謹登報牘用表謝忱上海虹口元濟善堂同人趙岐峰陳德董麥業卿何芸思等頓啓請登 
[上海虹口元濟善堂施醫給藥一文愿第十一次清單]  
　　蔚泰厚票號來陜西三原縣順隆益豫隆益陳思孝堂何宗德堂洪怡怡軒益泰源晉谷泰和厚晉苗慶瑞堂八户文銀一兩太邑復順魁晉萬通順全三原其昌德三户各文銀六錢陳奎春晋平苗裕慶堂澤三堂雨亭堂王氏咎德成長發豐永豐聚晉平無名氏九户各文銀五錢復慶保慶積善堂楊　霖四户各文銀三錢共收陜平銀十五兩五錢伸規元十六兩七錢一分陳銀航翁令慈張氏九八元陸雨趙日省堂羅蘭桂堂二户各三兩吳積善堂二元范金瑞中元恆豐信銅二員徐興裕繼志堂二户各五角盤銘書屋一元全亨募興　巨昌一元陳召鎧吳光裕陳許氏游春亭夏正懷驤德堂睦撲堂夏文元八户各一角聽香舘舜水漁隠二户各三角無名氏隠名氏雅宜三房三户各二角葉德麟大錢三千二百四十陳茂慶錢一千八百魏方庭錢七百念文許佩齋大錢一千零五十又經募張濟壽鮑秀坤孫孝本三户各錢三古陳阿雙李財發李時發三户各錢一百五十彦氏錢三百五十陳潤昌錢一百桂芳閣洋二角以上合共規元二拾八兩七錢一分英洋七元七角銅洋二元大錢八千六百十文合併聲明 
[上海文報局内山東賑捐收解處經收蘇城醬業公所潘仲溪先生經募各善士細户另登清單]  
　　成德福壽助洋十四元兒得三多十元將小姐求目疾痊愈十元愼齋氏 
二元胡程氏五百文陸湧泉病愈完願陳輪香兩户各三百文費晚香翁經手非常功德册無名氏兩户各五角無名氏代還册止可軒主人三户各二百文徐堂涵鳳竹孫桐范舘七二峰中人孔方記無名氏六户各一百文聊解子念五文封溪子經手非常功德册成德二元成元潘高氏兩户各一元容記金記兩户各三百文壽記二百文廬小松經手非常功德册廬介景六元○不書名求合家平安三十元封溪子經手見義勇爲册竹報拾元成德五角成元對開洋一個又非常功德册心誠求之十元成元五角程友三經手非常功德吟香書屋漢承傳經堂陽子聲無名氏洗心居士有記挹翠軒徐甘伯九户各一元無名氏周驤記芙容鏡主玉山齋四户各對開一元亦有補齋銅洋一元家圃軒五百文赤貧子四百文沈記菊記兩户各三百文無名氏一百自新道人化兩室釣渭居無名氏禮記近記劉記周記八户各二百文以上於四月初六日先收墊欵洋一百元又於六月十八日收到英洋十三元銅洋一元虚對開五個以清墊欵合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年六月十七日京報全錄]  
　　宮門抄○諭旨一道前錄○步統邻福奏查明當鋪被盜經官兵捕獲盜犯一名請　旨交部審辦摺○將軍長　奏揀補廂紅佐領缺片○閩督卞奏調署知縣片○豫撫倪奏留道員辦理鄭工善後事宜片○又奏知府等暫緩引　見片○又　奏知縣暫緩引見片○閩督卞奏匯解各欵京餉委解日期摺○又奏閩省陣亡及積勞病故各員第十二次彚案奏卹摺○豫撫倪　奏旌節孝婦片○六月十七日理藩院鑾儀衛光祿寺正藍旗值日無引見○科布多帮辦大臣魁福請訓○希朗阿假滿請　安○福建叅將劉萬鍾吳世添各謝恩○禮部奏派考試滿漢教習派出閲卷翁同龢松溎廖壽恒慶福彈壓英信○召見軍機奎潤魁福劉萬鍾吳世添○○奴才宗室福錕等謹奏爲遵旨查明廣安門外當鋪被盜經官兵捕獲盜犯一名請　旨先行交刑部審辦恭摺仰祈聖鑒事本年五月二十九日由内閣抄出奉上諭御史周天霖奏京師盜案疉出請飭整頓捕務一摺輦轂重地盜案疉出總由捕務廢弛亟宜實力整頓着步軍統領衙門併入劉恩漙前摺將緝捕章程及如何申明賞罰以示懲儆之處悉心妥議具奏所有本月初二日廣安門外松壽當鋪被盜一案並着該衙門查明覆奏欽此當卽凛遵將整頓捕務一摺悉心妥議容奴才等另摺具陳其廣安門外當鋪被盜一案謹查得上月初四日據右營叅將吳魁麟等禀稱五月初二日該營遊擊鵬展督率守備石俊興等親帶兵丁會同司坊官糾巡邏查夜巡至廣安門外大街南松壽當鋪有被賊搶刦情事當卽帶領官兵親往捕拿賊衆均在房上施放洋槍負　拒捕經遊擊鵬展親率官兵奮勇截擊賊衆見勢不敵始由房上眺下一面放洋槍一面携贓逃逸鵬展石俊興及紳董等率領官兵跟蹤緊追黑夜之間被賊槍傷兵丁數人遊擊鵬展守備石俊興亦均被鎗砂擊傷骽膝猶復跟蹤力捕追至馬神廟地方將正犯張三一名拿獲並奪獲現贓金銀首飾半口袋約一千餘件賊具火藥鉛子夾靶刀蜈蚣梯等物餘賊乘月色昏黑均行逃竄又在當鋪墻外獲得抹死賊屍一口訊據張三供稱該匪名喚李十因悤迫之中由房上墜落跌傷骽胯不能行動賊衆恐其供出窩巢地方將其抹殺以圖滅口復又訊出張三供稱同夥盜犯姓名内有張皮慶蕭順劉十張十王先生餘尚有不識姓名數人均在直滄州北河流村等處居住各等情詢之事主孫靄亭亦供稱是日夜伊鋪被刦情形大略相同現已嚴飭該員弁等越境訪拿務壯逸犯按名戈獲並由該營移知南城正指揮相騐盜犯李十屍身追獲之現贓給與事主孫靄亭領訖謹將右營官弁兵丁紳董捕拿盜犯情形遵旨查明覆奏應請旨將張三一名先行交刑部審明辦理至身受鎗傷之遊擊鵬展守備石俊興及受傷之弁兵六名雖未能全行將賊弋獲而該遊擊等均能奮不顧身尚屬勇往出力除受傷之弁兵由奴才等酌給賞恤外其遊擊鵬展一員守備石俊興一員可否准奴才等從憂保奬之處出自聖主鴻慈爲此恭摺具陳伏乞皇上聖鑒謹奏奉旨已錄○○長順等片再伯都訥廂紅旗佐領凌順調轉所遺之缺自應揀員請補查有吉林廂紅旗頭品頂戴記名簡放副都統記名協領花翎雲騎尉額勒亨額巴圖魯西隆阿前在軍營打仗出力疉經統兵大臣歴保今職奴才等查看該員久歴戎行戰功卓著現在伯都訥所出滿洲廂紅旗佐領一缺覈與西隆阿旗翼相當以之借補斯缺實與旂務有裨且與前將軍迭次奏定章程及辦過成案均屬相符擬請將伯都訥廂紅旗佐領凌順調轉一缺卽以西隆阿借補仍留該員原保陞階升銜俟續遇應補之協領缺出再當隨時酌量請補如蒙俞允西隆阿係記名人員毋庸送部引見奴才等爲整飭旗務起見是否有當謹附片具奏伏乞聖鑒謹奏請旨奉硃批該部議奏欽此○○卞實第片再署寍德縣知縣程祖伊調省察看遺缺應卽委員接署以專責成查有本任漳浦縣知縣施錫衛悃愊無華老成端謹堪以調署據福建藩司張夢元署臬司聨興會詳前來除批飭遵照並咨部外臣謹附片具陳伏乞聖鑒謹奏奉硃批吏部知道欽此○○倪文蔚片再頃准吏部咨光緒十五年四月初三日奉上諭河南南汝光道員缺看朱壽鏞補授欽此知照前來自應卽飭該道前赴新任惟查鄭工甫經合龍善後一切事務紛煩均關緊要朱壽鏞勤明幹練器局閎深自辦理總局年餘以來夙夜在公始終不懈迄今辦理善後猶復隨時往來工次督率指授局中事宜頭緒繁多無不盡心經理悉合機宜臣等深資臂助察核情形實未便遽易生手合無仰懇天恩俯准朱壽鏞暫留在局俟辦理鄭工善後事務告竣再行檄飭赴任謹會同河東河道總督臣吳大徴附片具陳伏乞聖鑒訓示謹奏奉硃批着照所請該部知道欽此○○倪文蔚片再竊准吏部咨江蘇江寍府調補河南開封府知府孫雲錦陳州府知府吳重憙均大計洊保卓異行令給咨赴部引見等因當經行催去後兹據藩司劉瑞祺祥准開歸陳許道蔭保咨稱刻下鄭工甫經合龍開陳二屬災民多未復業該府等現須督放賑米稽查匪類並疏濬河渠勘辦沙壓地畝在在均關緊要一時寔難驟易生手理合准咨援例詳請奏展等情前來臣查該開封府知府孫雲錦陳州府知府吳重憙實因所屬賑務未停而疏濬淤河勘辦沙壓尤爲善後要務合無仰懇天恩俯准孫雲錦吳重憙暫緩赴部引見一俟經手事務稍鬆卽令請咨北上不再稍任稽延理合附片陳明伏乞聖鑒訓示謹奏奉硃批着照所請該部知道欽此○○倪文蔚片再查保洊卓異武陟縣知縣賈聨堂准部咨催給咨赴部引見當經行司轉飭遵照去後惟查豫省鄭工告竣後遣散夫役半在沿河各縣溷跡加以北來飢民絡繹於道防範稍疏殊難設想前經檄飭該縣等興辦保甲消患未萌該縣甫經厘定章程督紳舉辦而武陟又復濱臨沁河值兹桃汎屆臨令其晝夜駐工䟎料集夫巡防搶護一切均關緊要實難驟易生手據懷慶府禀經藩司以該員實有承辦要件援例詳請奏展前來臣覆核無異相應仰懇天恩俯准武陟縣知縣賈聨堂暫緩赴部引見一俟經手事畢再行催令請咨北上不任稍事遲延爲此附片陳明伏乞聖鑒訓示謹奏奉硃批着照所請吏部知道欽此○○頭品頂戴閩浙總督臣卞寳第跪奏爲匯解各欵京餉委員起程日期恭摺仰祈聖鑒事竊照光緒十五年分部撥内務府茶税京餉銀五萬兩户部茶税京餉銀二十萬兩添撥税厘京餉銀十萬兩固本京餉每月五千兩當飭司局籌解並因部議停止匯兌曾經奏明閩省並無現銀擬令號商先行墊解俟有上庫日期提欵發還在案兹解内務府茶税銀一萬兩户部茶税銀一萬兩添撥税庫京餉銀一萬兩固本銀二萬兩委令候補知縣張鴻書督同號商如數籌墊進京投納該委員定於本年四月二十一日起程仍俟報到上庫日期再行由閩提欵發還據福建税厘善後兩局司道具詳前來除分咨查照外臣謹恭摺具奏伏乞皇上聖鑒謹奏奉硃批該衙門知道欽此○○頭品頂戴閩浙總督臣卞寳第跪奏爲續查閩省陣亡及積勞身故各員第十二次彚案懇恩旌卹恭摺仰祈聖鑒事竊閩省自咸豐三年軍典以來所有内地上下游及台灣等處陣傷亡故各員弁兵勇紳民婦孺人等業經先後彚案奏卹一面仍飭確切訪查在案兹據各營屬陸續查明陣亡被害及積勞病故之漳州鎭標右營千總郭世雄等五員死事情節分别造具履歴册結送司核明彚造總册詳請奏卹前來臣覆查無異合無仰懇天恩俯准分别旌卹以彰忠節而慰幽魂除將清册分咨禮兵二部辦理並飭司接續查報另行核辦外臣謹恭摺陳明伏乞皇上聖鑒飭部議覆施行謹奏奉硃批該部議奏欽此○○倪文蔚片再據河南候補道王維翰等禀稱查有同鄉浙江桐廬縣節孝婦汪趙氏係前河南候補府經歴汪其善之妻安徽桐城縣訓導趙端之女其善以光緒四年因差赴晋卒於旅次該氏時寄庽母家聞訃絶食矢以死殉氏母年垂七十泣勸數四並告云吾惟兩子一女汝兄早卒弟年尚幼所相依爲命者惟吾與汝若殉夫吾亦從汝於地下氏始勉進飲食奉母以居家貧勤事針黹用助饔飱計凡十有二年母卒親視含殮後日惟痛哭水泉不入乘間仰藥畢命距母故僅八日也職等誼屬桑梓見聞較確未忍聽其湮没理合造具事實册結公同禀懇奏咨前來臣查該節孝婦汪趙氏矢志殉夫歴十二年如一日從容就義志節皎然洵爲巾幗完人相應請旨勅部照例旌表以維風化除册結咨部外理合會同學政臣陳琇瑩附片具陳伏乞聖鑒訓示謹奏奉硃批着照所請禮部知道欽此 
 
 

Page 13

 
 
[光緒十五年六月十八日京報全錄]  
　　宮門抄○諭旨兩道錄前○發抄硃批四道○御史周奏京師盜案迭出急宜整頓捕務嚴定賞罰摺○又　奏内外補班不使歧異片○閩督卞奏遴補陸路副將摺○又奏遴補外海水師要缺摺○豫撫倪　奏豫省駐防滿營年老各員尚堪留任摺○六月十八日吏部翰林院廂藍旗值日無引見○福中堂假滿請安○河南叅將施紹恒謝恩○遷公續假一個月○兆玨續假二十日○倉塲奏漕船五日回空○召見軍機徐中堂文秀施結恒○發抄劉銘傳奏前署嘉義令羅建祥虧短交代請勒限嚴追奉硃批着照所請該部知道欽此○又台南台北歲試一律完竣奉硃批知道了欽此○又澎湖建立城垣請飭部立案奉硃批該部知道欽此○又台灣舊案交代陣亡殉難各員短交銀兩豁免奉硃批着照所請該部知道欽此　○○巡視東城掌江南道監察御史臣周天霖跪奏爲京師盜案迭出急宜整頓捕務嚴定賞罰恭摺仰祈聖鑒事竊維京師内有八旗官兵分叚設立官廳堆房外有營汎星羅棋布原以彈壓地方緝拿奸宄法至善也近年以來東省則水患頻仍濱海數郡去歲至今又復繼以饑饉其人性多强悍散之四方難保不聚而爲匪去秋有豫省鄭工土夫數千人藉以自食其力合龍後地方屢有搶刦之案其中多係土夫及東省逃難之人京師與東省接壤難民謀食來京者甚多其良懦者但求餬口尚能相安於無事其强横者或至擾害地方盜案之多未必不由於此聞本月初二日廣安門外大街路南松壽當匍於是日三更時分突有賊匪越墻進内在房上施放連環洋槍右營遊擊鵬展親率弁兵前往捕拿該匪内外槍聲聨爲一氣鉛子齊飛黑夜之中不辨其人多寡交戰片時轟落房上賊匪一人墜入院中官兵前後均已赶到該匪拚死逃逸遊擊鵬殿率領都司以下弁兵紳董等跟蹤尾追致鉛子打入右腿其餘受傷者尚有八人尤復力疾追捕追至二里許之馬神廟地方該處林木叢密賊遂四散當卽拿獲正盜一名並現贓首飾半口袋奪獲賊匪火藥鉛子槍砂銅帽及賊具夾把刀蜈蚣梯等物似此奮不顧身力疾爭鬥實爲京營將弁中所罕覯其緝捕奮勇登時追獲賊匪並奪贓物器械多件尤爲尋常購線跴緝事後獲盜者不同如果在京營汛均能如此認眞不避危險又何至盜案迭出肆無畏懼可否將該遊擊鵬展從優議叙其餘受傷弁兵並協緝各紳董一律查明給獎以示鼓勵並請飭下步軍統領衙門嚴定各旗兵及營汎緝捕章程嗣後遇有盜案無論專緝協緝有能當塲將賊犯拿獲者不拘賊數多寡及爲首爲從均給予優獎其不能當塲捕獲致令賊蹤遠颺卽先行叅處勒限嚴緝庶賞罰明而功過以定功過定而緝捕自勤臣愚昧之見是否有當伏祈皇上聖鑒謹奏奉旨已錄○○御史周天霖片再内外官員補班兩歧未能一律臣查外任官員丁憂開缺服滿後如無升階應仍以原官歸部銓選或仍以原官回省候補其曾經得有升階人員服滿後卽准以升階赴省候補毋庸再補原官誠以現任人員得有升階以禮去官其原官己斷也而京員丁憂開缺無論有無升階均仍以原官候補同係以禮去官而内外未能畫一實屬不得其平且原官一經補缺卽應食俸甫經給俸旋卽開缺另升於公事亦無裨益其中開缺補缺之遲速截俸補俸之紛更輾轉行查或至滋生弊端可否請旨飭下吏部妥議章程凡現任京員曾得有升階補用者服滿後亦照外任人員卽准以升階候補毋庸再補原官其小京官得有通判同知主事得有直州御史郎中得有知府給事中得有道員各升階以及郎中員外郎得有御史陞階者凡係以禮去官服滿後卽取具印結赴吏部騐到以憑銓選並帶領引見升階到班准其陞補至截取人員例准分發如曾經告假開缺銷假到部後亦無庸收回原缺准其以陞階呈請分發若願以原官仍回原衙門當差不願投供卽令取結聲明一面以原官候補一面以陞階候陞如此則内外補班不至歧異京員並可藉以疏通而截缺截俸亦無取巧之弊矣是否有當伏祈皇上聖鑒謹附片具奏奉旨已錄○○頭品頂戴閩浙總督臣卞寳第跪奏爲遴員請補陸路副將員缺以重職守恭摺具陳仰祈聖鑒事竊照浙江平陽協副將梁雲山丁憂開缺所遺副將接准部咨係陸路題補第二輪第四缺輪用儘先人員行令揀員請補等因查部定章程儘先各官均按奉旨先後挨次補用如實在不得其人或員缺緊要必須將名次在先各員按名指實於此缺何項不宜方准將名次在後之員聲明請補等語伏查是缺副將駐紥平陽縣城該處接壤閩省毗連温台盜匪易於出没督緝巡防均關緊要非幹練有爲之員不足以資控制臣於浙江提臣歐陽利見在留浙收標及保留閩浙儘先各副將内祥加遴選如名次在前之石茂林鄧連陞陳勝文倪祥福均與此缺人地未宜吳厚喜籍本省例應廻避黄開甲收標尚未奉部覆准劉有富行查保案畢長和收標並未考騐未便遷就請補惟查有留浙儘先補用副將費金綬年四十五歲江蘇吳江縣人由投効隨軍歴在江皖浙閩等省剿匪著績於剿辦東捻任賴各股匪案内保准以副將儘先歸兩江補用經前督臣何璟附片奏請改留浙江光緒十年九月初九日奉旨允准是年閏五月收入浙江提標中營候補咨准部覆註册歸班序補在案該員年强才裕操防認眞現署象山協副將篆務辦理裕如以之補授斯缺洵堪勝任核與例章相符雖有名次在先各員亦已按名聲明例得奏請合無仰懇天恩俯念陸路副將員缺緊要人地相需准以該員費金緩補授浙江平陽協副將於營伍地方均有裨益如蒙俞允俟部覆到日卽行給咨送部引見恭候欽定除飭収履歴另行咨部外臣謹會同浙江巡撫臣崧駿浙江提督臣歐陽利見合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○頭品頂戴閩浙總督臣卞寳第跪奏爲遴員請補海外水師要缺恭摺仰祈聖鑒事竊福建台灣艋舺營叅將員缺係海外水師題補之缺現准兵部咨第二輪第二缺應用揀發人員請補當經臣以花翎副將銜留閩補用水師叅將賴萬營務諳練鎗炮亦嫻奏請補授並聲明該員未經歴過台地容俟部覆到日另行揀員對調兹准兵部咨覆核與定章相符應請准其補授給咨引見後再行給與劄付至該員未經歴過台地恐於是缺未能相宜行令揀選熟習風土之員題請對調等因前來查定例台灣武職缺出先儘台地所屬人員内揀選題補如無全例可調之人再於内地各營揀選熟習風土之員題請調補又定例福建浙江兩省水師叅將遊擊都司守備應題缺出如果本省無合例之員准其於兩省通融題補各等語是缺叅將駐紥台北艋舺地方山海交錯緝捕巡防均關緊要非精明幹練熟悉情形之員不足以資治理查閩省内地額設水師叅將四員非甫經請補未准部覆卽未歴台地與台營人地不宜均未便以之對調惟查有花翎副將銜現任浙江玉環營叅將陳友定年五十一歲浙江定海直隸廳人由水勇歴在台灣剿匪著績遞保儘先遊擊請補浙江海門鎭標右營遊擊給咨引見奉旨准其補授續經奏准升補浙江玉環營叅將員缺奉部頒給札付飭赴新任於光緒十四年四月到營任事該員辦事穏練在台有年於台地風土民情均稱熟悉任内並無違碍事故以之調補台灣艋舺營水師叅將可期勝任其所遺浙江玉環營叅將員缺應請卽以賴萬調補合無仰懇天恩俯准將現任浙江玉環營叅將陳友定與准補福建台灣艋舺營叅將賴萬互相調補於營伍均有裨益如蒙俞允該員陳友定係實缺叅將對品調補銜缺相當應請毋庸送部賴萬係未經引見之員除卽令該員領咨送部引見曁飭取各履歴咨部外臣謹會同福建台灣撫臣劉銘傳浙江撫臣崧駿福建水師提督臣彭楚漢合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○河南巡撫臣倪文蔚跪奏爲查明豫省補行軍政案内駐防滿營年老各員尚堪留任循例開單恭摺仰祈聖鑒事竊照道光二年五月初二日奉上諭嗣後各省駐防旗員有年逾六十以上不能騎射者俱不准保列卓異等因欽此欽遵各在案兹屆補行光緒十三年軍政之期臣於各營將弁内逐加查騐秉公甄核除應舉應劾各員另行恭疏具題外所有駐防滿營内城守尉斌傑廂紅旗滿洲佐領福裕均年逾六十以上該員等精刀尚健辦事認眞仍請留任供職謹循例開具年歲清單恭呈御覽可否准其留任之處出自聖裁爲此恭摺具陳伏乞皇上聖鑒訓示謹奏奉硃批斌傑福裕均着准其留任單併發欽此 
 
 

Page 14

 
 
[光緒十五年六月十九日京報全錄]  
　　宮門抄○諭旨一道錄前○發抄硃批三道○管兵部額等奏爲遵一旨議處緣由摺○順天府潘等奏遵一旨奏保轉運鄭工銀兩出力各員摺○豫撫倪奏辦豫省災賑各員擇尤保奬片○雲撫譚奏暫革銅店委員賠完虧短銅斤懇准開復摺○六月十九日户部通政司詹事府八旗兩翼值日無引見○莊王等搜檢覆命○奕年專司稽查覆命○廷禧假滿請○女○熙貝勒文興各請假五日○霍穆歡續假二十日召見軍機○發抄張曜奏堵築决口出力之道員李希杰等請獎奉硃批該部議奏單二件併發欽此○又修培堤埝出力之濟南府梅啓熙等請獎奉硃批該部議奏單二件片一件併發欽此○又鄆城令吳寳之運料出力請開缺歸直州補用並加知府銜奉一硃批鑒欽此○○經筵講官太子太保大學士管理兵部事務臣額勒和布等謹奏爲遵旨議處具奏事内閣抄出五月十二日奉上諭前據御史文郁奏張家口管理牧羣主事文鑑勒索規費都統意存底護等情當諭令李鴻章查奏兹據逐欵查明據實覆奏此案文鑑藉口查羣任意刁難向各牧羣勒索銀兩現經查出確據者已有五百餘兩之多實屬貪劣昭著荒謬異常文鑑着卽革職永不叙用以示懲儆察哈爾都統托倫布雖查無受賄情事惟於司員勒索失於覺查看交部議處該處牧羣積疲已久管理人員營私害公惡習相沿實堪痛恨着該都統卽將一切陋規嚴行查革督飭司員等實力整理體恤兵丁以期牧政日有起色倘仍前坃泄定當嚴懲不貸欽此欽遵到部除恭錄咨行該都統欽遵辦理外查定例貪　官員經科道糾叅或别經發覺欵跡審實之日查係該管統轄各官知情不行揭報無論同城不同城將該管官降三級調用私罪等語此案據大學士直總督李鴻章查明奏稱托倫布於牧羣固山達鄂尼巴圖等一再呈控不爲澈底根究並行文牧廠内稱文鑑未曾索費自由心地長厚被文鑑欺朦所致尚未通同舞獘惟旣失察文鑑勒索事後又欲含糊完結究屬意存徇護欽奉諭旨交部議處應請將察哈爾都統托倫布照貪劣官員經科道紏叅欵跡審實該管官知情不行揭報降三級調用例議以降三級調用係屬私罪毋庸查級紀議抵所有遵旨議處緣由是否有當伏乞聖鑒訓示遵行謹奏請旨奉旨已錄○○臣潘祖蔭臣高萬鵬跪奏爲遵旨奏保轉運鄭工要需出力各員奬叙恭摺具陳仰祈聖鑒事竊臣等准河道總督咨會附奏部撥鄭工銀二百萬兩由順天府派員分次領解轉運到工並委大宛兩縣預備箱車照料裝載均無貽誤應由順天府自行開單奏請給奬奉硃批着照所請欽此欽遵抄片咨行前來臣等伏查此項鄭工要欵前於光緒十三年九月十三日准户部行知籌撥鄭工銀二百萬兩又於十一月初一日准户部行知續撥鄭工銀七十二萬九千七百四兩又於十四年二月初十日准户部行知補撥工銀十六萬六千二十八兩零又於七月十七日准户部行知撥解鄭工匯號商捐銀十二萬兩均令轉飭大宛兩縣預備箱車並派委妥員赴部領出解交直隸省城另行委員接收轉解到工各等因均經臣等先後飛咨直總督查照並嚴飭大宛兩縣預備箱車照料裝載一面選派妥員分起解往交由直布政使刻卽委員接解到工並經臣等隨時督催以應鄭工要需旋卽尅期到工幸無貽悞所有派委各員均能謹勤管解不無微勞足錄今准河道總督咨會前因自應遵照保獎惟查直接解出力各員事同一律似應彚案請奬以免向隅現經臣等將順直轉運出力各員按照尋常勞績核實開具應奬清單恭呈御覽仰懇天恩飭部照單給獎以示鼓勵其帮解之佐雜武弁由臣等酌給外奬所有遵旨奏保轉運鄭工銀欵出力各員獎叙謹會同大學士直總督臣李鴻章恭摺具陳伏乞皇上聖鑒訓示謹奏奉旨已錄○○倪文蔚片再此次豫省辦理災賑起於鄭州河患地廣賑繁論其情事艱危不亞於三四年之旱荒而辦賑日期之久且較音年過之在事各員紳始則出入風濤携帶衣糧乘船拯救遇有殘黎戀守危廬則以饝餅往哺水淺乘騎水深汎舟數百里問履危蹈險煞費經營繼則稽查户口徧歴災區妥爲撫輯每一粥廠人數自八九千人至二三萬人不等良莠不齊拊循還須彈壓疾疫易染醫藥兼及掩埋雜處污穢之間積久致病者非一員此辦理留養局桱流所之實在情形也賑濟以糧爲大宗截留東漕數萬以及委員採買均賴轉輸適開大工採運料物舟車短絀百計招徠甚至窮鄉僻壞必須親歴雇募督催酷暑嚴寒疲於奔命其赴淮揚一帶採辦者溯江淮入黄遇大溜則警愧不測值淤涉則阻擱難前百計護持僅得至工此轉運維艱之實在情形也至於中牟尉氏扶溝三縣城垣正當黄水頂衝西華縣護城隄淮西商三縣之周家口寨牆亦爲黄所浸每遇狂瀾激射奇險横生居民一夕數驚全賴印委各員慷慨登埤激勸紳士弁兵夫役隨機搶護經歴伏秋數汛與水相爭危城倖保卽修築堤埝諸員亦露宿風飱認眞董率用能夯　堅寔捍衛無虞此又賑務而兼工務修守出力之實在情形也此外或就地集捐積成鉅欵或齎函勸募遠道奔馳皆屬心力兼勞有裨賑務臣伏恩天災流行何時蔑有若尋常一州一邑才旱偏災收成歉簿開倉借放以濟民困是乃地方應辦事宜縱有微勞何敢請奬若此黄流横决千一百里小民蕩析離居非常之災其辦賑之艱苦時日之久長全恃羣奮專心而志勞筋骨數十百萬民命安危胥繫於是今幸大工合龍賑務得以從容告竣回憶年餘艱苦倘非羣策羣力交相勉濟何能民無流亡地方靜謐一如平日也欽維朝廷賞必酬勞所有辦賑出力各員紳自應予以優奬方足以昭激勸而勵羣才合無仰懇天恩俯念豫省災賑非常准照河工海運章程擇尤請奬以爲遇事勤奮保衛民生者勸如邀俞允臣當督同司道悉心稽核擇其尤爲出力者開單奏請恩施斷不敢稍涉冒濫致蹈愆尢是否有當理合附片具陳伏乞聖鑒訓示遵行謹奏奉原批着准其擇尤酌保毋許冒濫欽此○○頭品頂戴雲南巡撫臣譚鈞培跪奏爲暫革銅店委員賠完虧短銅斤叩懇天恩賞准開復恭摺仰祈聖鑒事竊查前管百色銅店委員運同銜留滇補用知州林禧前因虧短銅斤私行回籍並知府蔡元燮禀訐該員私賣餘銅經前撫臣唐炯恭摺奏叅光緒十年三月十六日奉上諭補用知州林禧經理銅務虧短銅斤一萬四千餘斤輒敢藉詞延宕私行回籍並據知府蔡元燮稟訐該員有私賣餘銅情事亟應確切訊究運同銜補用知州林禧着暫行革職並着廣東巡撫勒提該員押解雲南歸案究辦以儆官邪該部知道欽此欽遵轉行在案兹該革員林禧來滇將虧短京銅一萬四千三百零五斤如數作價賠繳清楚卽發交雲南府確切訊究該革員於光緒四年奉委至廣西百色廳辦理轉運銅店八年交卸因屢次患病於收發京銅未能事事躬親歴次運員俱恐解京不敷兌交每秤均須加銅數斤以致交卸綜計虧短一萬餘斤之多委無侵挪私賣情弊因在滇無可設措禀請回籍措繳奉批不准不得已濳回措就來滇賠清知府蔡元燮禀私賣餘銅一節實因蔡元燮承辦東川銅廠不旺採買商銅添供京運光緒八年廣東商人林祥茂在百色修造店房平治地基刨得廢銅二千餘斤鎔化成塊賣與蔡元燮家丁劉元就近交店供運告知刨得鎔化情由並恐劉元挑剔揑稱伊係該革員堂弟劉元禀知蔡元燮並稱林祥記旣係該革員之堂弟保非通同盜賣京銅蔡元燮以該革員兌收銅斤屢有短秤事屬可疑京銅關繫重大禀請究追現在審明該革員林禧並無堂弟林祥茂卽林祥記其人蔡元燮亦專丁赴百色查確林祥茂已於光緒九年歇業身故其賣給銅斤事亦相符據實禀明詳由布政司曾紀鳳按察司鄧華熙會詳請奏前來臣覆加查核暫革運同銜留滇補用知州林禧審無私賣餘銅事所虧京銅已如數賠清其私自回籍實因在滇無可設措不得不濳回措繳尚屬以京銅爲重情有可原合無仰懇天恩賞准開復原官銜知府蔡元燮先未確查禀究追原以京銅關繫重大事本可疑今據自行查確據實禀明尚無不合邀免置議除咨部查照外謹會同雲貴總督臣岑毓英恭摺具奏伏乞聖鑒訓示謹奏奉硃批該部知道欽此 
 
