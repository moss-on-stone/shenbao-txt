# 1896 - 363 - 4908477

 

Page 1

 
 
[重印明季稗史告成] [  圖書集成局啓]  
　　明季稗史一書分子目一十有六曰烈皇小識曰聖安本紀曰行在陽秋曰嘉定屠城紀略曰幸存錄曰幸存續錄曰求野錄曰也是錄曰江南聞見錄曰粤游紀聞曰賜姓始末曰兩廣紀略曰東明聞見錄曰青燐屑曰吳耿尚孔四王合傳曰揚州十日紀大抵雜紀前明末造佚事體例雖近乎任史要皆得諸目擊非同耳食之談披閱再三實足與正史相印證本局前曾覔得舊本用活字板印行寰海流傳爭先購置茲復印以雪白連史紙校讐裝釘精益求精每部六冊碼洋七角請臨三馬路申報館帳房申昌書室及各書坊隨意選購各外埠申昌亦皆有寄存 
[論本報八閩紀事之第二節]  
　　世衰道微人心多僞凡屬智識才能之著功名財利之塲苟有擅長易滋件僞燕石皆堪亂玉魚目亦足混珠始焉以僞溷眞繼焉以僞害眞蓋至眞僞難分而僞者反生色於風塵眞者或見嗤於流俗所謂黄鐘毁棄瓦釜雷鳴古也有之於今爲烈顧作僞以博人之欣賞猶其常也甚至作僞以動人之務憐未必歌也有思吳也有懐何止能令公喜能令公怒迨作僞之情旣露相鑒受紿於已往因思明察於將來於是不足矜憐者或率爾以垂青實足矜憐者轉加之以白眼此淪落天涯者所以下窮途之涙也本月初三日報登八閩紀事第二節略云上月初旬某日上午有少年某甲俯伏福州大橋旁似器似訴欲與波臣爲伍然其意未遽決也時觀者如堵無不爲之惻然有莽漢潮之曰是詐死耳欲藉是以騙銅蚨也少年聞言益憤聳身一跳隨波而逝幸有救生船聞知赴前撈救將少年援獲轉送南臺保甲局經舒衡甫司馬提訊據少年供稱小的鄭祥二年二十四歲水部馬育亭人賣餅爲生因乏資本無門告貸故思尋死不料路人反以假死相誣小的貧極只得跳水家中尚有寡嫂孤姪司馬慰諭一番賞給夾襖一件錢四百文令其仍理舊業如再缺本仍准賞給鄭十分感恩叩頭稱謝而去執筆人觀於此事不禁深有感焉在昔周禮大司徒之職教民以孝友睦婣任恤孝友爲倫常之重百行之原睦以篤宗族之誼婣以聨親戚之情任以施惠於鄉閭恤以推仁於貧病凡民之失業者無家者鰥寡孤獨者疲癃殘疾者苟生於聖王之世發政施仁無令一夫之不獲而王政之所不及則齊民又有以周恤之此三代盛時所以民無失所也世風旣隆王政不行人情旣漸澆漓民産又無限制富貴者擬王侯之享用貧賤者轉溝壑以流離所賴地方善士隨事維持因時補救而無如善機雖捷善門難開詐僞百端變幻萬態或沿街而訴苦或伏地而攤箋或揷標而求售妻孥或覆舟而求歸鄉里或妻愁夫病或子痛父亡或稱醫藥無資或謂棺衾不具更有從旁之贊助似爲無意之輓推無非欲人隨其術中發心布施此輩旣得錢而去明日則易地皆然江浙諸處隨在有之大抵多江淮閒人俗所稱爲哀黨者是也閩省與浙江連界此風或亦不免如某甲者當其竊無所之向水濵而哭訴詎不足令行人酸鼻聞者傷心迨莽漢一言誣以詐死不覺衆疑頓起惻隱慈祥之念皆變而爲猜嫌逆億之衷甲於此時生路窮矣死念決矣於是踴身一跳投入清流倘非得人救起至局瀝訴得霑舒司馬之厚恩則某甲之含寃不且與彭咸以同深偕懐沙而俱永哉此在莽漢猶不足責彼非嘗見有詐死騙錢之人何致貿然而作此語至欲於神色辭氣之間辨其眞僞則難老吏斷獄或有未逞奈何期諸莽漢哉由是以思則作僞亂眞之罪誠不容誅矣雖然究乎其原則若輩亦不足責也人非禽獸皆有廉恥彼之廉恥何爲而遽淪亡也人非草木具有天良彼之天良奚爲而竟絶滅也所以迫而致此忍而出此者天祥不迓而風雨失時也地利不興而農圃荒蕪也吏多溺職而民鮮畏法也政不覈實而令爲具文也此其本原在上不在下在朝不在野也有王者作勤宵旰以端其本明黜陟以大其防興利除弊而斯民衣食之源以開教訓正俗而斯世浮僞之情以革此豈一朝夕之故哉 
[本館接奉電音]  
　　昨午京師飛電傳來上諭五道謹敬譯登○十月初五日奉上諭吏部尚書熙敬事藩院尚書啓秀户部左侍郎張蔭桓刑部左侍郎文琳均著加恩在紫禁城内騎馬欽此○十五日奉上諭松椿奏節逾霜降黄河安瀾一摺本年伏汛大雨連綿洪澤湖來源異常增漲各廳壩埽均被滌刷險工迭出經松椿督飭在工人員力爲防守仰賴神靈默佑工程一律穩固裏下河一帶收成仍獲豐稔寅庇實深著發去大香十五枝交該漕督祗領前往河神廟敬謹祀謝以答神庥餘著照所議辦理該部知道欽此同日奉上諭前據給事中文郁奏叅黑龍江將軍恩澤貪劣廢公一欵當經諭令延茂確查具奏兹據奏稱查明恩澤被叅各欵均無確據卽著毋庸置議候補筆帖式培源試用縣丞鄭維周試用知縣程含鈞著交恩澤留心查看主事凌雲候補知府王昌熾現在吉林卽著延茂隨時深看該部知道另月奏查明副都統隣管各營有提差占額情事琿春副都統恩藩著交部議處欽此○十六日奉硃筆綿文補授内閣學士兼禮部侍郎銜欽此同日奉上諭御史宋伯魯奏永定河工宜專委河道辦理及河工候補人員請定章考試河工保案宜定限制各摺片着該部議奏欽此 
[松江試題十五志]  
　　松江訪事友云江蘇學政龍大宗師於十三日覆試松屬八學新生十四日考第二塲選拔生員今將各題抄錄於下覆新生文題有美玉於斯詩題賦得新詩酌茗論得新字五言六韵經文免作選拔題賈詡荀彧論策問經解說字淵源義例詩題賦得自有才華作慶宵得華字五言八韵 
[奉提人証]  
　　松江采訪友人函云上海縣舉人童心田孝廉迥迭控宣廣文一案刻經該縣紳士李曾珂等聨名具禀請詳臬憲經陸春江廉訪批飭松江府就近提案審辦並查明該舉人中式科分詳由臬司轉請奏革兹松江府陳蓉曙太尊奉到臬憲公文飭幹差赴滬行提人証卷宗想不日卽可解案審訊矣 
[柴篷失愼]  
　　揚州采訪使者手簡云南門外館驛前某姓柴篷忽於本月十二夜二鼓時柴堆失愼赤熛怒煽照耀通紅城外水龍曁文武保甲巡員聞警齊至赶卽汲水灌救幸取水便捷約炊計時卽行撲滅救火者正欲各散忽街東某篷又兆焚如光騰霄漢急卽移龍往救陽侯氏奮勇直前如銀河之倒瀉祝融力不能支捲旆而返事後聞起火之篷燒去柴薪約七八百擔街東篷内柴堆較小約燬三百餘擔房屋等俱各無恙亦云幸矣 
[吳下官塲紀事]  
　　蘇州采訪友人云十月初九日藩轅牌示署丹徒縣知縣宗能述署任年滿遺缺飭委候補知縣童寳善署理兹童令另有差委查正任斯缺署上元縣知縣王芝蘭堪以飭回本任○又牌示昭文縣主簿卓觀榮升補元相縣監丞奉准部覆遺缺查有遇缺先縣主簿孫文璵堪以請補署昭文縣白茆司巡檢張世勳署任一年期滿 
 
 

Page 2

 
 
撤回遺缺查有分缺先前道庫大使錢昌訓堪以酌委署理署崑山縣石浦司巡檢應德麟署任一年期滿撤回遺缺查有正任斯缺之岳廷幹堪以回任 
[皖水霜鱗]  
　　據訪事人函云滁和道李觀察於初三日上午由金陵抵皖行臺暫駐湖北會館已紀前報兹聞觀察諏吉月之初六日接印○城北後營地方有某姓家父子三人灌園爲業每晨其父挑菜一擔入市求售其子卽在家造飯以待其歸兄年十八弟年十四是早兄在園摘蔬命弟挑水淘米弟辭不去互相口角舌劍如鋒兄怒連批弟頰弟遂竊取青蚨百文入市暗購芙蓉膏吞服及至毒發其父始負擔歸來觀其景狀詢悉情由赶急覓方救治待覓藥回時其氣已絶一時父若兄慟恨欲絶然已無可如何因念窮鄉僻壤往往小事氣忿動輙以芙蓉膏畢命事不經見禍起倉卒雖有解救之方每見救之不及良可憾矣今某姓子年稚無知未必甘心圖死以洩忿然逞一時之短見居然悮入枉死城中試問此咎將誰歸耶吾願市中售賣烟膏諸鋪凡遇婦女及小孩往購察其素非吸烟之人卽便細心盤詰或親枉顧其家告其所以切勿圖少些微利致使無路呼天其中誠功德莫大焉○孀婦賀崔氏隨母而居前月母女商議將女再醮與舊識之黄某業已擇吉成事不意被人冲破曾紀報章兹悉氏之夫兄來皖控於保甲總局經局員孔廣祥别駕飭差將一千人証提案訊質並將氏父及黄某申斥一番令各具切結該氏卽交其夫兄領回聽另擇配了案○北門内撫標某營周百長家夫婦年皆半百膝下寗馨兒有六女則半之周慮食指浩繁將第五子託人薦至某公館爲侍役年未及冠自幼嬌生慣養頗不受人覊束至是見同事皆循規蹈矩固不願往去未數日私自潛歸經其父訓斥勉强復去未幾又回周遂大怒謂如其不去家中亦不容留寒不給衣蔽體飢不給食果腹甲思相逼太甚黔驢之技將窮乃入市將身穿背心質錢二百購烟膏數十文和食物潛服日已西沉往姊家卽上牀躺臥其姊正在料理晚膳不知有異未及詢問任其安睡及至初更始促令歸家甲云恐父見責姊云我卽護送爾去於是相將同回蓋姊家相離在咫尺送回後各自就寢詎至次晨日上三竿闔宅之人均起惟甲尚長眠呼之不應撫視則已僵冷如氷矣始知服毒自盡搜其身畔有大錢百文質票一張卽身穿之背心也周恐誤子終身故急爲覓食不料頑子竟不悟此意反以爲苦且無故而自喪其生此中豈有定數耶然而似此不肖子卽死亦不足惜矣 
[西樵山色]  
　　廣州采訪友人云惲次遠文宗考試陽江於九月二十五日告竣二十九日簪花本月初一日由内河起程回省約計初十前後定能行抵省垣大憲先期派出文巡捕候補巡檢林少尹樹聲賈少尹樹滋前往迎迓復飭善後局派出某某兩輪船往接刻聞廣州府各屬生童定於二十左開考○鹹魚行爭包坐釐互相興訟歴經年所未斷訟藤刻下大憲撥歸補抽釐金局帶抽兩造遂各廢然而返某日釐務總局出有示諭云爲出示曉諭事案照厚德堂商人梁廷修等承辦廣肇惠陽四屬鹹魚坐釐自上年十一月開辦以來迭據省城舊商陳錦成與外埠漁民蛋户人等紛紛控告并積欠數月餉項屢催不繳業經詳請撤改退歸各釐廠及九拱兩關一律帶抽在案兹於九月初四日奉兩廣總督部堂譚批據詳厚德堂商人梁廷修承辦廣肇惠陽四屬鹹魚坐厘屢被控告攔河緝拿幾釀事端欠餉三月有餘預繳押餉不敷扣抵自應如詳撤退惟改歸官廠抽收後約計收數能否有盈無絀司巡擾累等弊尤應嚴禁於先仰卽嚴飭各廠認眞辦理力杜弊端毋令藉口是爲至要仍候撫部院批示繳又於九月十二日奉廣東巡撫部院許批查此案昨據陳錦成等具呈以南海縣禀覆照會廣醫院紳董邀集大小生理數十行會議簽以歸回本行復承爲是梁廷修攙奪爲非等情是以批行該局查明卽可照禀辦理兹據具詳前情似係出詳在先惟梁廷修承辦日久欠餉甚距陳錦成亦復因利控爭誠如所詳終於餉源受害應卽如詳先行撤退改歸官廠按照坐厘章程帶收以裕餉而恤商民仰卽分别示諭遵照一面飭催梁廷修將八月以前欠餉赴緊清繳毋仰候督部堂批示繳各等因到局奉此應卽遵照辦理查本省厘則定章上中下三等鹹魚按時價每價一兩抽銀二分行厘抽收起騐兩道坐厘向抽一道此項坐厘現改由各關廠帶抽自應一律照章辦理以歸劃一除移行遵照併諭飭該商梁廷修卽日退辦外合行出示曉諭爲此示諭各屬鹹魚行商販人等知悉所有厚德堂商人梁廷修等承辦廣肇惠陽四屬鹹魚坐厘現已撤退改由各關廠按照坐厘章程一律帶抽爾等嗣後販運各色鹹魚經過關廠務須遵照赴納坐厘如有厚德堂商人在省外各埠匿示私抽許該地方官指明禀究各宜凛遵毋違特示○新在七約防勇頭目許國祥謀刦生員楊柳開案發九月十七日南海縣主飭役往拘膽敢集衆拒捕以致槍傷勇丁是日衆值事已將許拘留西共堂許以叅神爲名乘機逃脫縣主以此案奉督憲飭辦務須弋獲嚴懲遂出示通衢有能獲到許某者重給花紅銀一千圓刻下尚未有人領賞而保薦之各店鋪已受累不堪矣○番禺惡役潘某混名爛八鑼專以敲詐得財爲事鄉人受其魚肉咸敢怒而不敢言日前貿貿然至長塘街梁姓娼家藉索債爲名刦去娼妓二口龜奴出爲瀾阻　黨開槍轟擊以致傷及三人中有一人其勢沈重龜子遂繕禀投番禺縣控告并請騐傷裴邑尊提案訊明叱令潘重責四百下之於獄視受傷人生死如何兩爲嚴辦○某日午後三點時有匪徒蜂擁至曾巷適一梳傭青年美貌閒步而前羣匪卽胡哨一聲刦取頭上銀飾梳傭狂呼救命匪開槍擊之悮中買菜人之脛眞无妄之災哉○省垣各翻攤館自經南海縣查封後賭徒稍稍歛迹所有榮祿第太史第天官第侍郎第各扁額所已除去不復敢鋪張揚厲假出官樣文章矣聞督憲有親自出查之說未知確否 
[蟂磯延爽]  
　　蕪湖縣萬文甫明府下車伊始條列告示張貼通衢嚴禁光棍地痞架詞唆訟及强丐惡討青皮滋事酗酒賭博窩頓倡妓烟館客寓容留匪類游方僧道詐騙布施灌水猪肉私宰耕牛行使私錢演唱淫戲等事彼作奸犯科之輩其亦知所儆戒乎○蕪湖鈔關造辦上屆户工兩稅册檔刻已告厥成功袁爽秋觀察札委内河關掣騐委員劉牖雲少尹家棟管解入都投部交納並搭解京餉銀一萬餘兩詳請福少農中丞轉發勘核一俟奉到批覆少尹卽當領文首途矣○日前太古洋行鄱陽輪船自漢口展輪下駛行至安慶諸客紛然上下幾於擁擠不開有胠篋者流溷入其中乘間竊取某甲腰槖經甲當塲覷破揮之以肱若輩見技無所施卽時遁去甲因無所失亦不追究未幾烟葉客某乙所携皮箱一口忽失所在據云内有匯票銀千餘兩金元寳一錠洋蚨數十翼不禁手足無措痛哭號咷甲詢悉情形憶及頃間探其行囊之人尚能識其面目遂代爲搜索將其人扭獲詰之初不承認旋以船中人皆忿忿不平爭欲以老拳奉敬其人知衆怒難犯乃指出夥伴將原物奉還乙檢點之餘尚少匯票其人云已棄諸水濵矣乙念票雖失去可向前途止付遂謝甲而將賊釋之○廿五日寺碼頭某布號遣學徒至江干太古洋行躉船上提貨事畢乘小划船而返棹至木牌邊學徒聳身一躍未及誕登彼岸失足墜入水中幸經他船户救援不致效青蓮捉月故事及援起非但不知感謝反謂船户施篙不愼以致受驚船户貧不能平欲赴保甲局控訴嗣有人出而排解遂一笑而散不復有言 
[憲示照登]  
　　兼署江南江蘇等處提刑按察使司總理驛務蘇松糧儲道監督蘇州關陸爲列欵示禁事照得蘇省各屬南北風氣不齊愚民作奸犯科到處皆有本署司久官牧令於地方蔽習知之頗稔近閱合屬呈報各種案件日益繁夥推原其故皆由民不知法是以身犯刑章不以爲怪亦有知法而妄兾罪可隱瞞法可倖免以身嘗試卒至破案臨刑後悔無及者哀此愚民誠不忍不教而誅爲此約舉條欵明申禁令示仰合屬軍民人等知悉爾等查照後開各條務宜互相儆戒亟圖悛改勉爲良善各保身家倘再玩違本署司耳目甚長一經訪聞或被告發定卽盡法懲治决不寛貸凛之切切特示計開一禁會匪煽惑哥老會安慶道友等項匪徒各處誘結愚民忽爲摇惑不知該匪徒等初雖聨絡稍拂其意輙以敗會爲名羣起而攻立致之死况各營縣緝捕甚嚴縱使會中不受欺凌法網斷難倖漏爾等嗣後勿爲所惑免投陷阱有因被誘 
 
 

Page 3

 
 
赴官密首因而拿獲會匪者地方官從優奬賞其先經入會悔過自首者一體免罪江震一帶鹽梟光蛋屢殲渠魁餘黨雖散現仍嚴飭營縣訪拿决不鬆勁勿再嘗試一禁通盜消贓愚民或貪微利或緣素識通盜消贓所在有之淮徐一帶又有圖保身家潛與盜通者當此緝捕嚴密盜犯立獲一經供出貪利消贓者固遭陷害圖保身家者反至破家利害甚明嗣後務各安分守業勿復交通遇有盜匪挾制擾害密報營縣指拿以絶後患一禁藉命圖詐命案屍親往往聽人唆使或揑詞妄告羅織多人或屍塲誣執傷痕逞刁混閙或案已審定抗不具結裏下河一帶凡呈報命案每擇良懦殷户列作要証預爲開銷地步此等刁風尤堪痛恨不知告狀全虛及誣輕爲重均應究坐訛詐得贓者計贓科斷一經照律治罪是欲害人而轉以害已矣嗣後務各互相儆戒勿妄告勿狡執免干嚴譴一禁搶孀逼醮民間遇有少孀不問其願守與否夫家女家親族及少有瓜葛之人或圖奪産業垂涎身價或用强搶賣或逼勒改醮致令含哀失節甚或抱貧輕生喪心害理莫此爲甚不知法紀甚嚴釀命罪應斬絞搶逼亦應軍流身價幾何利害熟重嗣後孀婦願守者各應保全其志願嫁者照例由夫家母家有服尊長主婚無服屬則聽其自嫁切勿搶逼致罹重罪若匪徒搶奪婦女新章照强盜擬斬就地正法則所犯尤重矣一禁販人口淮揚向有人牙蘇滬名曰白蟻誘拐婦女幼孩者皆以若輩爲歸如無若輩招接則拐犯無可投奔卽係破獲拐案之多皆因若輩所致若輩非不畏法以爲到案亦無死罪殊不知積慣販賣拿獲就地正法從前辦有成案該蟻媒等但知貪利胡竟忘害耶以後速宜洗心改業若再窩頓串賣一經獲辦噬臍無及一禁搭臺訛詐刁惡訟棍陋劣士紳起滅詞訟干預公事借端訛詐搭臺妄告此風淮揚最甚該訟棍等積習已深恐非文告所能警動惟有遇案重辦去一人則地方少受一人之累一面仍明切告誡各宜極早悔改倘再玩違定卽密訪澈查指名提辦一禁聚衆逞横各處土豪沙棍所有恃强逞霸百工行頭遇事結衆把持爲害商民事難悉數要知霸産者傾奪相尋禍必不免結衆者事定人散罪有所歸况剪除勢惡本司專責本卽訪拿姑先諭禁嗣後爾等如能從此改行從寛免追已往若再怙惡不悛定卽飭指究辦一禁散勇擾害各營散回勇丁淮徐最多揚鎭各處次之該散勇等旣經遣回不容外出游蕩不得在籍生事有犯卽應重辦倘敢爲盜立卽正法嗣後務宜各安生業勉爲良民如逞營棍積習肆行擾害許擾害者及地鄰人等立卽綑送地方衙門從嚴懲辦以上八條先行摘列告誡其餘應專案查辦者行縣另辦應指名訪拿者檄縣密拿光緒二十二年九月廿九日示 
[滬上官塲]  
　　升任安徽巡撫鄧小赤中丞入都陛見後由津南下日前蒞申各官前往迎謁中丞於日昨乘坐緑呢大轎排齊儀仗進城答拜先至道營廳局繼抵上海縣署黄大令早飭幹丁上前跪擋憲駕○新簡蘇松太道劉康侯觀察麒祥前晚附輪往白門面陳回製造局後一切要公本城文武各官均赴金利源碼頭恭送 
[局夥被戕]  
　　本埠與南翔瀏河等處來往各信局中均雇脚夫挑送其人大都身强力壯每日於黎明發信此往彼來習爲故事本埠新閘迤北之井亭大道係彼等往來孔道卽行人亦絡繹不絶惟再北至上寳分界之處約有三四里之遥則阡陌縱横並無一處村落前日午後四點鐘時有全盛寳順正大三信局之脚夫甲乙丙三人各挑信物洋銀包封等類從南翔瀏河等處至大塲會齊來滬行至井亭北首甫界浜之高石橋甲乙稍前沿浜赶路至陸家牌樓地方忽有强徒二十餘人蜂擁而上將甲乙推入界浜内攫取包封雜物比甲乙鳬水上岸卽被强徒舉刀亂克各受重傷甲則死於非命時丙在後面窺見情形卽棄擔而逃大聲呼救時有在田收花之老嫗亦帮同喊救鄉人聞聲畢集竭力兜拿各强徒見勢不佳卽行逃遁惟内有一人掮負一包步履稍遲卽被獲住啓視包封則内有洋銀四百元當卽喚同該處二圖地保桂寳生恊同寳順正大之乙丙兩局夥投寳山縣報刼當晚滬上譁傳刦案起在本邑故縣捕柴樛徐文及英廨捕役凌振趙勝立卽赶往則尚離本境半里之遥因卽折回後寳山縣沈大令定於昨日午後四點鐘時駕蒞勘騐屆時大令帶同刑仵鳴騶而至旣升座卽據桂保跪禀前情受傷之乙丙亦稱被强人毆傷死者係全盛信局之脚夫名王金元寧波府屬之象山縣人大令命帶拘獲之强徒到案據供名張德元係浦東人同黨共有二十餘人内中有素不認識之人行兇人卽此次亦不知何姓小的搶獲包内有洋四百元大令遂命仵作如法檢騐良久喝報死者共受傷三處腹際兩刀當股一刀腸已流出委係致命大令離座親視無訛全盛局夥投案請自行棺殮大令准之騐畢遂命將張德元帶回研詰補緝餘黨是時已將日薄西山矣 
[騐屍兩志]  
　　揚州婦人張雙喜卽麻皮雙喜在小東門外開設花烟館另在一枝春街開設源泰小客棧本月十四日有寗波人胡姓至棧投宿不知何故當晚吞服洋烟至翌晨毒發投報捕房捕頭派三十二號華捕往視已一息奄奄勢將垂斃赶卽施救以越時已久毒入臟腋移時卽魂返泉臺遂報請同仁輔元堂備棺收殮司事以服毒致斃例應報縣請騐乃同地甲報縣昨日上午十一點鐘黄大令帶同刑仵書役人等至小東門一枝春街先經地甲預設公案大令升座命傳十鋪地甲張仁略詰數語卽傳源泰棧主婦張雙喜訊問據供阜寗縣人幼配戴姓尚未過門夫壻卽行去世故仍以母族爲姓死者胡姓係寗波人十四日來棧借宿次日卽斃於棧中搜其身畔有烟盒二只知爲自盡棧夥趙小紅供與相同大令入内親視一週命將屍身舁出脫去上下衣服飭仵作如法相騐旋據喝報實係吞烟斃命並將銀針呈電烟迹依然大令離座親視無悮遂援硃筆判云騐得已列胡姓無名男屍週身並無傷痕委係烟毒已深無從施救而逝當堂棺殮標封交地甲發堂標誌候出示招屍親認領烟盒二隻夾袴一條手巾一塊帶回存庫騐畢卽鳴騶往北至同仁醫館時已十二點鐘矣○昨報有不知姓名之某甲身帶重傷倒臥在裏　口小石橋畔經包探竇如海雇人送至同仁醫院旋因傷重而斃捕頭得悉傳二十五保三圖並二十三保二圖二地保查明料理二保見該屍遍體鱗傷未便輕於收殮遂投上海縣署禀請相騐黄大令於昨日十二點後駕至同仁醫院騐視升坐先由三圖保正曹福卿禀稱小的充當二十五保三圖地保死者雖斃於醫院内然由包探送至醫院其時已存一息及至已死捕頭令查明收殮小的見死者身受重傷不敢草率故奔安請騐至其受傷之由實不知悉求鑒大令傳二圖地保朱沈祥訊問禀稱十五清晨六點鐘時巡街捕瞥見德昌烟紙店門首倒有受傷人一名報捕後捕頭飭探送至醫院救治小的得信已七點鐘卽往近處訪查底藴並無端倪實不知其如何受傷大令謂然則爾可知其何時倒臥以及姓名籍貫否供稱實不知情惟德昌店主楊鳳舟現已傳案未識彼可知其大略否求請鑒察大令飭楊到案供稱籍隷浦左二十二保二十二圖現在卜居治下裏虹口開設烟紙店大令謂死者先時倒臥在爾店門首爾曾聞喧閙聲否答是晚至早並無動靜及清晨啓門見其人蜷臥門外問其來歴彼已不能言語未幾卽有巡捕到來報由包探舁向醫院醫治餘不知情大令飭仵騐視由身畔檢出洋銀一元二角旋報死者帶有病容惟左肋下有紅紫色二條此係因病跌仆受傷身死大令親視無訛飭卽棺殮將死者所穿之元色布背心元色夾襖帶回存庫備查令三圖地保曹福卿具棺殮切結存案遂呵殿回署 
[機傷斃命]  
　　本邑人張土土僑居裏虹口公輸子廟東首向在耶松船廠爲夥昨晨工作爲打鐵機器所傷腦漿迸流立時斃命廠主飭人告知家屬將屍舁回其死狀殊爲可慘見者皆爲之酸鼻 
[南市新語]  
　　保險一舉創自西商近年華民之在租界貿易者均紛紛保險計每年所費殊屬不資本埠南市一帶商賈輻輳行鋪林立自在浦灘興築馬路以來商務振興市肆日廣西人因在南市興辦保險如鹹瓜街之參行藥材以及土行各大鋪均照租界情願請具保險云○昨日馬路工程局委員朱森庭明府帶同丁差人等往馬路兩邊驅逐茅檐蔀屋之流先是各貧户尚祉禁令如弁髦猶敢恃貧抗不遵諭依然侵 
 
 

Page 4

 
 
佔界址至是明府飭令明日一律拆除如違提局重究 
[輿夫倔强]  
　　城内李姓醫生日昨乘輿至火神廟前輿夫阿勝一時鹵莽以足誤踐某署内幕之脛踝向斥不服因喝令下人扭交巡防中局請巡委楊二尹訊懲 
[押犯脫逃]  
　　著名流氓水果全全兇横異常屢辦不悛前在城隍廟東糾黨拆梢爲巡防東局王二尹拘訊猶敢倔强乃飭并獲其黨羽並解總巡局經鍾明府暫交十五鋪地甲張鑅嚴加看管豈知稍一防閑竟被於當晚聨袂脫逃四出找尋無獲該甲疏防之咎恐難免矣 
[會訊案略]  
　　英商公信洋行控春生茂洋貨號主周耕泉祝小汀沈亮甫吳光裕等定貨不出等情當經英副領事薩君據情照會英讞員屠别駕請爲傳訊公信洋東投案訴稱春生茂號曾向行中定購洋貨計價銀五萬二千餘兩現已到過貨一次計銀八千餘兩向催不出該號刻已閉歇請飭出貨周耕泉供係監生股開春生茂洋貨號監生得兩股號内之事均係沈吳二人經理現在號已閉歇一切帳目尚須理算沈吳同供我等惟管外間之事銀洋往來均周一人經理且我等並非股東故合同上亦不具名祝小汀供亦得兩股號中之事均不與聞現在惟聽公斷可也别駕謂此案係洋商所控須得先了至號中之事爾等自行清理著一併交保先將洋行定貨料理完案 
[上海縣案]  
　　職員丁方瑞控倪來亭虧欠銀兩等情前晚蔣刺史升訊丁稱被倪往來虧欠銀兩屢索無還求押追倪供與丁乾元往來揭帳計欠伊銀七千兩先經元昌永劃還銀五百兩又零星揭還已有一千兩只少六千兩當經懇求北市莊董陳笙郊勸再折償作爲四千兩無如毫無冲抵只得變産料理刺史准交差速令理清延定押比○鄉人趙友蘭投縣喊被孟慶良毆傷求騐蔣刺史亦於前晚騐過趙供三十一歲住在廿二保二圖裏虹口相近因有祖傳田五畝許於廿年前賣與孟慶良爲業田畔有墳暮四座常年祭掃目下孟並不告知售與洋商致小的祖墳亦遭發掘骨殖暴露不共戴天向理反被打傷求騐刺史飭仵騐得微傷而已判先自醫并謂發掘墳墓罪名甚大所控不實如何趙稱如虛反坐刺史姑飭傳証質訊再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　蘇人俞明尚扭控汪壽生欠洋不還等情到廨屠别駕飭押候前晚升堂提訊俞投案供稱監生開設天順漆號光緒十四年十二月廿九日汪因急迫央中袁朗山向監生借去英洋五百五十元言明按月一分三厘利息計每月付息錢七千五百文立摺支取至二十年夏間汪忽掯付邀中向索本利一味游約意欲圖賴扭案求追借劵息摺呈電質之汪供本邑人向充江海關舍人因事被革現在法租界開張報關行餬口但小的並不欠俞銀洋祗欠張太太處洋二百餘元呈案筆據乃俞僞造乞鑒訊之袁供爲中是實汪欠俞洋四百六十元餘九十元乃張太太所借迨俞控案後張允歸還然汪應歸之欵有汪之親書借劵又汪欠小的洋三百六十元有手摺圖書爲憑今一併呈求究追别駕披閱畢轉付與汪稱此據摺却小的所書惟摺欠銀洋乃係規費應向江海關書房支給决無落空之理餘欠無力歸清乞鑒别駕得供之下判著汪壽生具帮同支付結送查餘欠倘理楚不明應由俞袁兩人赴上海縣呈請究追本公廨未便訊斷俞等叩謝而退○王平橋扭控倪香洲圖賴往來銀兩等情屠别駕亦於前晚提訊王投案訴稱小的係杭州府紹興人在治開設立康小錢莊與和順板木號主倪香洲往來計被欠去紋銀除收外實欠三百十一兩有零向計倪則避面聳令别人將和順改牌順泰以爲換主開張顯爲圖賴銀兩地步昨始遇見扭案乞追質之倪供寗波人王平橋之弟元康在本號經放各欠計被收去銀洋令歸帳簿據稱已被平橋扣除小的實欠規銀四十餘兩兹將原勸之友人王姓書函及往來摺據一併呈求鑒核别駕披閱畢復詰王供該摺所註之九十六兩及六十餘兩此兩欵並未收到倪稱經王姓友人勸小的出洋一百五十元完結小的以吃虧太甚詎投案呈控求恩以摺核斷問官以兩造供詞各執未便懸斷旣有原勸判著一併釋出邀同原勸友人自行理楚斥退○李金寳扭控歇夥高鑑泉誘匿伊妻王氏等情屠别駕亦於前晚提訊李稱在城内開設李榮興宫轎鋪用夥高姓於九月十三日將續取妻王氏誘匿逃避伊亦將生意辭歇昨在馬路會見訪詢各鄰人簽稱祗有高與王氏眉目送情是日逃走高先出門妻後跟隨求恩究交質之高供不敢領逃李妻實遭誣指况十三日該氏逃避後小的尚在鋪中支付錢洋如果同逃焉能返鋪被李扭案乞恩明鑒别駕以李控高誘妻無証碍難究判着一併出外自行尋找○黄侯亭控傅銀壽鮑家良欠洋圖賴等情一案經屠别駕訊供屬實判著押追各情已詳列報章前晚别駕升坐復傳黄投案供稱今夏六月間奉堂訊諭令傅鮑兩人覓保出外限一月繳洋而傳鮑保出後被有名成光者唆弄不繳分文亦不央人向小的清理迨小的追緊保人始將傅鮑交案視此串賴血資共洋五百數十元務求比追質之傅鮑同供在外央友向理黄要一併還清小的等均以力乏現在愿月拔洋兩元鮑愿月拔洋四元同救鑒原别駕怒謂曰本擬血比姑念生意中人此次記責各二百板諭令各具願拔甘結交保出外照拔倘再聽唆串宕一經原告控案定卽提案從重究懲判將傳鮑還押待保仍取黄侯亭遵結送查 
[英廨早堂瑣案]  
　　包探張阿五石金榮同禀稱前日有粤人洪在兹至虹口廣東街婦人王金氏家查問購買之女孩　稱係捕房值日包探當由金氏投報捕房經上的等往拘送案請究惟今日原告未到而所購之王阿有吳福貞兩女孩則現在案下請究王阿有吳福貞供是天津人俱係親生父母貧苦價賣與王金氏的質之洪在兹卽瑞滋供在指南報館經理報務並非冐充包探實是伊等販賣婦女故欲前往訪問此事以便登報求鑒别駕據情商之薩副領事著將洪押候嚴懲○包探倪順泉禀稱賭徒丁阿狗時在虹口地方拖拉賭客並爲望風經小的警見故拘送請究質之丁阿狗供本地人向爲南貨生理近因失業不得已以賭爲生叩求恩典别駕判押一個月以儆○包探洪阿寳禀稱王四榮昨　陳阿玉所開小客棧内借宿乘間竊棧内布衣褲各一件經小的拘獲人贓送究陳阿玉投案領贓質之王四榮認竊不諱惟求寛宥别駕判責一百板贓還失主○包探顧阿六禀稱昨有城内總巡局差羅實卽羅榮桂同副役周小福票拿王小仔在租界内吵閙韋章經小的拘獲迭究羅周二人呈上局票請電並請將過犯王小仔帶回以便歸案辦理質之王小仔供詞含混别駕以局差羅實不應越界拿人著與周小福各押兩天王小仔押候送總巡局○包探黄四福禀稱俞阿星借居顧阿二家詎竟私取櫃内洋一百元報捕後經小的拘獲送究顧阿二投案請追失洋質之俞阿星供洋已用去現願設法清還别駕著將俞押候繳洋○積竊陳玉桂曾經犯案懲辦遞解今又行竊王軒明家衣物等件經包探黄四福緝獲送究王軒明投案請領失贓質之陳玉桂供因失業無聊叩求恩典别駕判令笞責一百板管押兩月後遞籍○一百九十七號華捕拘解朱小寳到案禀稱此人身帶銅洋六元向周子上處混用經小的拘獲送究周子上供是荳麥行夥朱小寳曾欠行中貨洋昨向索取詎敢將銅洋混用故扭交巡捕送案朱小寳供所有銅洋亦係悮行收下惟當時曾與周言明並非混用求鑒别駕著將銅洋充公銷燬○中庸洋行主賴四春控除桂卿掯交租地一案曾牽涉沙遜洋行收租人張炳堂昨晨由原差將張傳案據供此事實與小的無千安有從中扣住洋銀之理求鑒張潤芝則堅指有洋五百餘元因徐桂卿先曾將地售與炳堂故被扣住紴炳堂則指天誓日稱實與此事無千安可妄指扣洋别駕再三開導著將張炳堂押候交保帮同料理 
[法捕房發落]  
　　昨禮拜五鄭大令蒞捕房會同謝副捕頭發落各案命提上期判責之竊犯陳四福吳阿才陳阿生王阿福著照原斷各笞一百板釋之使去○义提剪綹賊虞桂福照原斷笞責二百板竊女褲之翁阿寳責五十板竊烟槍之沈炳照責一百板一併釋出○竊洋傘之陳水三前判禁押三天昨已期滿命帶案開釋○新街設攤售賣膏　之董廿明控朱雲山竊取茶壺大令着押候查明再核昨日命提到案復訊以指竊無憑卽予釋出○俞阿四扭控王金桂模取皮夾經大令訊供以指竊無憑從寛釋出○招商局金利源十六號棧房司事楊小梅扭控王阿順竊取麻袋二十餘隻經大令訊供判責昨日命提到案照原斷笞一百板釋出○太昌洋行雇車裝載機器法條中途走失被車夫賣與南市陸家浜祥泰南貨店夥嚴林方經大令提案訊供吊到各贓尚少各物估計銀一百六十餘兩迭次研訊著將嚴林方押候追比兹以挺押不交昨日命提到案大令謂爾收買竊贓理應重辦本委姑念生意中人全爾體面今竟一味　押實屬刁狡著拖下重責嚴叩首求恩供稱實因家訐清苦無力賠償大令謂爾旣不將趙阿三交案又不肯繳銀刁玩已極著笞責五十板還押再比○陳阿三王阿桂蔣瑞堂金蘭亭四人偷竊永安街某海味行魚膠報捕查獲並吊到原贓廿餘斤解經大令訊供判責昨日命提到案著照原斷各笞二百板一并釋出勒令回籍不准逗遛○陸阿生控陳子琴竊取烟槍經大令訊供照原斷笞責一百板從寛斥釋○吳金奎在途攫取陶寳山小帽一頂當塲拿獲解經大令訊供以此輩有害行人實屬可惡著從重笞責三百板還押候過堂送縣遞回原籍○品三藏六兩僧在小東門某花烟館尋歡爲流氓蔡阿隆等拆梢攫取銀表金戒等物迭經大令研訊追繳兹以阿毛尚未到案著將同黨之汪和尚重責二百板先行釋出○熊狗狗李金桂二犯前因竊取某提莊衣包經大令判責期滿覓保兹因無人具保大令以久稽囹圄情殊可憫著帶案開釋○竊犯陳阿金經大令訊供判枷一月昨已期滿命帶案開枷照原斷責二百板釋出○窩留竊贓之趙楊氏經大令訊供判押捕房一個月昨已期滿命帶案鞭背一百下從寛開釋不准再窩竊贓○薙髮匠泰阿林持刀戳傷同業某甲經大令訊供判枷一个月昨已期滿命帶案疎枷照原斷笞責三百板遠押具改過切結覓人保出 
[美捕房紀事]  
　　寗波人方本生前晚至吳淞路長興園浴堂洗澡入堂時將身畔所有洋銀二元二角古錢十二文寄存堂倌某甲甲忙亂時被他人取去及方浴畢而出索還原物申無以應由此爭毆扭入捕房捕頭以事屬細微不必小題大做方稱洋銀二元尚屬小事惟古錢十二文乃世間罕有之泉貝雖有千金無從購買故必須追究捕頭置之不理揮令出外後不知所終○前晚二點鐘本邑人曹阿榮躑躅於打靶塲地方三百二十八號華捕以其情節可疑拘送捕房禁押昨晨捕頭飭包探張阿五查得此人並未犯案卽行開釋○偷兒趙新福昨日上午由某處木作内竊得斧頭一柄經包探張阿五緝獲人贓一併拘解捕房押候送廨訊究○温州人許孟如昨日上午行至北河南路猝發癲症倒地亂滾不省人事經四百十七號華捕送至捕房捕頭令轉送英公堂請讞員安捅○昨日上午有口操粤音之女孩年約五六歲在崇明路啼哭不止旋經粤婦丁阿玉送至捕房捕頭著暫留養候人認領○陳阿如陳彬九二江北人前晚在百老匯路不知如何起釁互相兇毆旋經三百零九號華捕一併拘解捕房捕頭以其在租界吵閙理應送究姑從寛免禁押一宵釋放 
[金陵官報]  
　　九月二十六日委署江寗布政使桂禀知任事藩臺瑞禀知交卸上海輪船支應所知府吳炳仁上海來正任贑榆縣陸秉森交卸回縣丞命琳銷通濟門稽查差卽辭赴蕪湖蘇藩片示署丹徒縣宗能述署事一年期滿照章應行撤回所遺員缺查有候補知縣童寳善堪以署理 
[皖省官報]  
　　皖藩牌示候補州同馮祚霦委署宿松縣縣丞新選太平府訓導葛萃廷飭赴新任供職除另飭知外合先牌示合肥縣青陽巡檢周國琛少尹爲該處武忠祠糾葛被某生控案兹經藩憲撤省遺缺牌示委試用典史史濟普署理六安州直隷州知州一缺現以鳳陽縣知縣符兆鵬請補除照例會詳具題外合先牌示寗國府知府桂○撤省遺缺以候補知府劉沛然署理 
[邗江官報]  
　　十月初一日梁垜場周鹺尹禀辭赴任○初二日朱鹺尉乃昌起復回淮○初三日分發經歴蘇鹺尹作棟禀到○初四日　棧提　許分轉公幹赴省○初五日運憲公座　籤分發經歴沈鹺尹繩祖禀到 
 
 

Page 10

 
 
[上海北市絲業會舘籌賑公所施子英經收山東順直湖南廣西賑捐九月初一日至十五日第九次清單]  
　　初一日淮安志道泰主人由義善原莊來准平銀二百兩中規元二百十三兩七錢零七厘浙紹徐門王氏因臨盆危險乃姑默禱得能大小平安完願申六十元崑勘鹽棧無力子求母病速愈十元慈西經訓菑畬館主湯餅筵資移助十元鄭伯昭五元湖州仁濟堂無名氏祈保合家平安對開洋三元日本洋一元小洋五角無名氏三角五分無名氏銅洋五元○初二日李門沈氏求病速愈洋四元李何責求病速愈二元爲初三日錢煥庭求久病速愈由徵餘莊來洋五十元蕭惠農病愈還願二十元蕭王氏求天保仁乳多大結體氣結壯十二元○初四日無名氏洋六元高郵丁玉軒募無名氏樂手四元無名氏向手二元蓮手徐式榖堂各一元福來銅洋四元○移五日嘉興徐友三由慶奏絲棧來洋二十元許滌記十元無名氏五元○初六日嘉禾楊三輔堂求保金家平安由益昌永洋貨號來洋十元○初七日浙省萬承志堂馮聽五善士募百不能齋主人棉衣洋五十元四明渤海氏七旬大慶蒙親友賜禮將謝筵資移助五十元江都周姓求合宅平安陵姓求賤軀健由崇餘莊來各十元徐本恆求子足疾速愈十元蘇城金牌三角　爲次子乘探生辰三角○明八口　居士保佑孕婦分娩平安轉女爲男由許公若先生交來洋五十元倪林倪槐求父病腿腫消並好睡全愈二十元常熟吳潤卿爲父恙平安完願五元○初九日秋照軒許祈病體平安由胡仲巽兄交來洋五十元四明承蔭室主人願合家免病四十元○初十日松汪郁元音求急病速愈洋五十元九齡童子遲記保病卽愈願湖北洋二十元退思主人接永昌義絲頭號酬洋不接受因思不義不取移助五元○十一日善慶堂求合行人等平安由劉杏園翁來洋一百元江右陳幼仔募松愼堂求目明耳聰手愈脚健添祿增秦痔痊身强由天順祥來十元保赤軒求童體茁實容易長成讀書聰明永無灾難八元深柳堂求父病全愈母瘧卽痊遠道從師工夫有進延年室求再不患病家長康强子女平安一家和氣各六元馬有培二元姚伯欣還願一元○十二日揚州朱桂馨求免疾病願助洋三十元時泰祥生財助賑十五元仁和幼孩根官求關煞開通無灾無病易長易小大洋一百角九江躬耕書屋主人去年六月因病自許曁妻弟等代許完願共　六元江右石鎭街榷所程　神一元○十三日鎭江因病還願氏鄭記洋三十元十八禾兌兩記二十六元東海潮東海湘各十元無名氏求母子平安一元○十四日楊寳書求内人病速痊洋十元求病速愈人洋十元銅洋一元○十五日丁沈氏覺慧求保平安助棉衣由程松亭先生來洋一百元無名氏三元 
 
 
 

Page 11

 
 
   
 
 

Page 12

 
 
   
 
