# 1921 - 119 - 4917314

 

Page 1

 
 
   
 
 

Page 2

 
 
   
 
 

Page 3

 
 
時評 
[金融雜話（老圃）]  
　　經商有射倖性質要非賭博之事也乃醉心於買空賣空有舉國若狂之槪則經商如賭博矣近日交易所如雲而起而本所股票飛漲有一日千里之勢其價率較額面增至五六倍竟有多至十倍餘者一般投機之客興高采烈幾同京津要人之豪賭長此不已必有樂極悲來之日近者如象皮股票之例遠者如平準銀鑛之例皆影響於金融我商界中人當能記憶也有外國之銀行團於是有中國之銀行團此金融界之盛舉國人屬耳目焉外人亦屬耳目焉所應注意者不可爲官僚所利用尤不可爲軍閥所利用近日所傳之支付劵固不必詢其用途要爲某使所課之所得税而爲某部所繳之保險費京津間固多半官半商之政客願純粹之商人勿爲所欺也 
　　輕質銅元初疑爲私鑄或疑爲進口貨今乃知其官鑄且運來時皆有護照吾嘗謂造幣局爲造弊局今鑄此類銅元乃真造　 
弊而又造孽矣爲今日計一當嚴懲造弊之官員二當停鑄停運三當由官府出價收回出乎爾者反乎爾解鈴仍是繫鈴人此一定之辦法乃僅令商會籌議照常收用豈爲官者詐欺取財爲商者能代償乎 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　五月五日大總統令任命劉君章署司法部參事此令 
　　又令調任余詒爲潼關監督此令 
　　又令調任謝宗華爲陜西菸酒事務局局長此令 
專電 
[北京電]  
　　王占元昨夜七點來京曹錕今日上午十點到張作霖下午可以（六日下午三鐘） 
[北京電]  
　　鄂王今晨點半抵京曹上午十點到張定下午二時來俟會齊入覲總統補充閣員署令商定卽下（六日下午五鐘） 
[北京電]  
　　曹張王三使定明日覲見東海（六日下午一鐘） 
[北京電]  
　　曹張原意不欲入京一切托王代逹靳歸報徐由徐去電敦促今始應召而來四點張未到前長安街斷交通一小時正午靳在奉天館爲王曹洗塵各機關卽晚公宴（六日下午八鐘） 
[北京電]  
　　津議對返還國税一層旣辦不到靳請改爲各省貸與中央使中央財政藉資活動結果直鄂以自顧不遑辭惟張允酌量協濟俟回任後由奉天官銀號籌解財長潘旣不成改提張弧餘案擬入京取决津會卽告終止（五日下午三鐘） 
[北京電]  
　　昨靳下午三點入府呈改造内閣名單除留任外内務齊耀珊交通張志潭海軍李鼎新財政張弧教育邊守靖惟齊願將本人旣得權移轉於乃兄耀琳徐對靳言予初意動不如靜君旣負全責照辦可也但學界對邊各省對齊以及人民對改訂日本交通借欵契約均是問題（六日上午十一鐘）　 
[北京電]  
　　交通張志潭内務齊耀珊財政張弧教育邊守靖已定將發表（五日下午十鐘） 
[北京電]  
　　曹汝霖允以全力助張弧爲財長張方放心擔任 
[北京電]  
　　張弧財政已確定因菸酒借欵關係潘復轉任菸酒督辦張壽齡調幣制總裁賀德鄰長鹽署係張弧提出（六日下午五鐘） 
[北京電]  
　　交葉昨晚赴津臨行命各司漏夜趕辦交代張志潭已準備接手（六日下午五鐘） 
[北京電]  
　　交葉密電各路局所有預定整理計畫從緩進行已準備下台（五日下午八鐘） 
[北京電]  
　　葉恭綽已將交代辦齊今晨並通電各路局告别周自齊今日到署辦交代有人昨夜晤梁士詒詢周葉是否下台梁曰下台是好機會可知交通系入閣九個月並未借外債若再戀棧恐不能説此硬話（六日上午十一鐘） 
[北京電]  
　　財周决辭靳意使潘復長財政但曹張均未贊許潘不敢承諾乃擬張弧（五日下午二鐘） 
[北京電]  
　　交部現將某某兩路向某國抵押千三百萬條件尙在磋商此項借欵成立援庫經費卽可有着（五日下午五鐘） 
[北京電]  
　　討論中四借欵烟草廠合　　　　　　　　　　　　　　　　　　　　　　　　　　　　　　　　　　　　 
辦外交團反對中止吉會鐵路借欵三千萬日金千萬可用政費俟内閣改造發表卽簽字又海部會議將滬造船廠借欵借美金五百萬以二百萬爲南艦北歸用二百萬開漁業銀行百萬海部經費又東三省林鑛借欵續借八百萬（六日上午十一鐘） 
[北京電]  
　　財部函處本部總長辭職無人主持庫空如洗所有繼任所接事前貴處領欵公文未能撥付希原諒（六日上午十一鐘） 
[北京電]  
　　綏遠請將塞北關收入全作該區軍費外交團以該關爲災賑借欵抵押品之一禁提并請派洋員往監視（六日上午十一鐘） 
[北京電]  
　　行政會議省會代表祇浙閩兩省未到徐有改良行政制度一案交議（五日下午三鐘） 
[北京電]  
　　行政會議贛議會龍代表提出劃分國地兩税議案簽名者已二十餘人内容除鹽税關税印花税烟酒税四種劃充國家税外餘均作地方税歸本省支配 
[北京電]  
　　地方行政會議兩點開議第一議案爲内部提出之縣自治施行細則（六日下午五鐘） 
[北京電]  
　　本日閣議（一）財部提簡王樹翰任吉財廳長（二）外部提豫交涉員謝銓庭改實授均通過 
[北京電]  
　　王占元推張勳爲征蒙總司令因張本人志在長江巡閲未同意故尙未正式决定又特種庫券銀行界多反對某系因交部將 
更動亦已冷淡（五日下午二鐘） 
[北京電]  
綏電庫退出之褚部白連長率五十餘張連長率一百四十餘先後到绥已退往卓次山收容分别轉送回籍（五日下午二鐘） 
[北京電]  
　　黑吳電告满洲里俄黨在商民宅内秘密結合散布傳單意圖煽惑軍警響應幸被警察查知現已搜查來源並抄沒俄黨機關數處（五日下午五鐘） 
[北京電]  
　　鄒芬電俄蒙匪所需糧食均恃内地商人接濟請飭毘連蒙境各省駐軍嚴查堵截（六日下午三鐘） 
[北京電]  
　　黑督電满站設陸軍臨時醫院已派員組織設院長等六十餘員月需經費約四千餘元現墊撥開辦費五千餘元器械藥品費萬餘元（六日下午三鐘） 
[北京電]  
　　英使照會揚子棧房中德宣戰後收歸華管但英人持有揚子碼頭公司股本應如何處理希核復（六日上午十一鐘） 
[北京電]  
　　粤人歐陽集資四百萬組中華航業公司航行香港檀島古巴巴拿馬紐約呈部請核准開辦 
[北京電]  
　　閩省請特設厦門交涉員現經外部核准（六日下午五鐘） 
[北京電]  
　　范其光於五日接任崴埠監管運輸兩會代表（六日上午十一鐘） 
[北京電]  
　　津議對討孫計劃决由桂進兵完全歸陸負責（五日下午三鐘） 
[天津電]  
　　四日晚奉張招曹王靳於恒記德爲最後會議預定相携進京故昨今四人相繼往葉恭綽張景惠亦往葉預備提辭呈（六日下午一鐘） 
[天津電]  
　　靳雲鵬微（五）（日）午一點王占元微晚七點晋京張曹定魚（六）（日）入京 
[天津電]  
　　魚日傳良佐由省署省釋 
[天津電]  
　　張勳電商中央將新安武軍全部調熱編爲屯墾隊費由自籌（以上六日下午十鐘） 
[天津電]  
　　五七國恥紀念日南開學校與各教友擬禁食一日（以上六日上午八鐘） 
[蕪湖電]  
　　張文生爲恢復八分米釐乘安豐輪今午過蕪赴省馬聨甲明日赴省（六日下午七鐘） 
[滁州電]  
　　新安武軍餉積欠五月蚌督署令安豐兵輪在浦口守候張督將親赴省與省長財廳交涉（六日下午五鐘） 
[香港電]  
　　軍府各總裁昨通電辭職 
[香港電]  
　　聞孫就職後卽電請北方徐世昌退位 
[香港電]  
　　梧州懷集靈山由陳炳焜沈鴻英林虎派駐重兵粤軍大隊連日紛待出發聞桂陸已下動員令惟未證實（以上六日下午七鐘） 
公電 
[湖南來電]  
　　上海申報館曁各團體公鑒華實公司承租湖南第一紗廠違約喪權羣情憤懑同人等以第一紗廠關係全湘命脈一致主張收回公辦理由事實迭載報端旣無政治臭味更非排外行爲四月十三日同人等赴廠質問對於趙君子安及外籍工人毫無歧視可資表證乃該公司董事朱恩晋彭祖植等前日通電竟指爲排外行爲意圖離間我省外勞動同胞爲伊帮助以遂其壟斷之私想我省外工胞類皆明逹决不受其簧惑現我工界代表黃君愛謝君桓武王君光輝王君德林等已先後自首入獄誓死力爭同人等一息尙存非逹到收回紗廠公辦目的不止合併電聞統希亮察湖南勞工會機械會湖南工業總會兵工廠造幣廠黑鉛鍊廠華昌模範勸業工廠光華電廠貧民工藝廠湖南電廠甲工廠高工廠乙工廠全體工人同叩 
世界路透電 
[高等會議之迫德賠欵]  
　　五日倫敦電高等會議今晨便議散後即以協約國哀的美敦書遞交德國大使法意代表已由巴黎啓程回國 
　　五日巴黎電昨夜十時高等會議集議至午夜後始將各點商得同意 
　　五日巴黎電整理賠償委員會各員所因以來倫敦之各問題極不易辦星期三日全日光陰皆費於此舉法總理白里安曾與賠償委員會會長杜波瓦氏等會商多次午後又與英相喬治氏會談 
　　五日紐約電各報不分黨派皆主張美國當應協約國之請重行加入高等會議 
[英相之對德賠欵演説]  
　　五日倫敦電今日英相喬治在下院於辯論賠償問題時略謂協約國所以必施强固行動者不獨因德國之違約且因德國所採之態度也德國現頗有不欲履行義務不甘負責任之表示協約國茲請德國自提償付債務之辦法乃德國之最後提議殊不充分無異藐視和約故唯一辦法惟有任和約之執行耳喬治言至此乃詳述倫敦高等會議所定關於償付賠欵之財政辦法謂對德現有一重大讓步即未發行債劵之利息不容累積是已此層當有重要影響今晨送交德使之要求可謂公允德國人民如拒絶非可愜意之事則其將來所必接受者爲更非可愜意之條件將來條件爲何則侵占德國戰前 
之大製造局即魯爾區域是也魯爾亡則德國實業萎矣法國本定五月一日進兵但已從稍緩時日之勸告俾予德國以詳細考慮賠償委員會調查結果之機會德國今須知除接受今日要求之條件外别無他法英相末稱法國之地位與英國或意國不同故其態度須諒解之 
　　五日倫敦電首相喬治於辯論賠償問題所發之詞中詳述過去兩年來協約國體諒德國困難之容忍情形略謂德國破壞解除軍備之條欵確然無疑雖繳毁槍砲尙堪满意但國内仍有許多機關槍來福槍而不規則之軍事機關仍然存在足爲禍根致使法比兩國不能安枕至於罪魁一層亦未履行協約國雖已切實讓步然此事猶極難满意繼言及倫敦大會之賠欵辦法謂此種辦法與前巴黎大會所議决者結果孰高孰低之問題全視德國興盛之程度而定如德國輸出贸易未見進步則此次辦法之結果自較巴黎辦法所可得者爲低但若德國輸出贸易如目前價値計之能及其戰前舊額則此次結果當可與巴黎所擬之數相等若德國非常興盛輸出加多則所獲當較巴黎所擬者爲多此次新計畫之要點在德國每年債務隨其付債之能力而異德國百分二十五之出口税全繫於德國輸出贸易之恢復戰前德國輸出値英金五萬萬鎊若以目前金鎊計之今當値十萬萬鎊依此根據則百分之二十五爲二萬五千萬鎊協約國將派特别委員會駐於柏林監視收税出口税與他種税之收入將指定抵付未發新債券之利息德國於第一二年當能付等於一萬五千萬金鎊之金馬克若德國工業發展則能付之數當不止此德國輿論不贊成接受義務德當道爲輿情所迫誠有困難協約國固體諒之但德人不接受此次辦法則協約國必有舉動此當爲德國人民切實聲明者也此乃常識之言與虚聲恫嚇者不同云云首相言畢薛西爾氏繼起發表意見謂英人一般輿情皆以德國關於賠償問題之態度爲愚拙今國際聨盟尙未完全成立故維持英法間之友誼極關重要尙請法國制定其政策改變其語調以免冷落兩國之感情愛吉葵氏發言極贊成高等會議之决議謂此次决議與從前所有者不同其大優點在依據和約工黨議員克萊恩氏演説謂凡各計畫其目的超出賠償之外者不可加以贊助工黨議員彭斯氏謂德人對於英國某部分人抱逾格慈惠之希望但英人皆知德人苟於此人心不定之時擔任其義務實爲有助於世界之事尙望法人須知世界各處之勞工今皆漸抱國際觀念陸軍大臣愛文斯氏發言謂戰券將未能照票面售出如需現欵當折價售於巿塲最好　抑其値俾中立國亦得吸收之如是則此債券可不復有敵國債券之性質而成德國之國外公債矣議員西立少將亦發表意見以爲美國旣未加入英法盟約英人當扶助法人察下院討論之語調皆表示赞成此次賠償辦法此則可爲注意者也 
[上西萊西亞之亂事]  
　　五日倫敦電上西萊西亞開公民大會時辦理波蘭人投票事務之主任柯方蒂氏公然與華沙政府及協約國國際委員團對抗（自騷亂發生後波蘭政府已奪其公民大會委員之職）發表宣言書自號迪克推多懇請波蘭人脱除德人之束縛並宣佈另建波蘭政府任杜里瓦將軍爲總司令協約國對於此事頗形棘手華沙地方有仇對英意之擾攘示威運動 
[國際聨盟之近事]  
　　四日日内瓦電國際聨盟顧問委員會受託管理鴉片及其他有毒藥品之買賣後茲已開會其目的乃在輔助聨盟行政部實行海牙鴉片公約之條欵　　 
　　六日日内瓦電顧問委員會已赞成國際聨盟所致各國政府請以本國所施履行海牙公約條欵及取締鴉片出產買賣消耗方法詳報聨盟會之書所得消息將以爲協同掃除鴉片及同類藥品遺毒事業之建設基礎 
[愛爾蘭問題之曙光]  
　　五日倫敦電貝爾法斯電稱愛爾蘭烏爾斯特領袖克萊格爵士與伐勒拉氏（愛爾蘭民國總統）今日會談交换關於愛爾蘭前途之意見爵士已召集烏爾斯特統一黨於明日開特别會議討論時局 
　　六日倫敦電克萊格爵士與伐勒拉氏於星期三日會　 
談後杜白林輿情頗抱樂觀爵士曾以伐勒拉氏意見報告愛爾蘭總督費柴蘭貴族費即啓程前赴倫敦杜白林視克萊格爵士與伐勒拉氏之會談爲一九一六年耶蘇復活節後愛爾蘭最重要之事端衆意以爲此舉當與　比貴族近游愛爾蘭及新任費總督履任有關馬爾斯特之統一黨現信此會必因新芬黨有新提議之故 
[英礦工之近情]  
　　六日倫敦電當局現正力謀使煤礦罷工風潮得以暫時解决聞礦工將接受特克海姆氏爲公斷人國會議員刻以新條件提交政府現希望本星期杪將有發展 
[美國船工罷工後之會議]  
　　五日華盛頓電工商兩部總長與航務部代表及船主會後航業工人罷工之風潮尙無即日解决之希望但工商兩總長擬於今日接見航業工人聨合會之代表聞船主對於减資問題不允讓步 
　　五日華盛頓電商船機師之代表與工商兩部長會議後表示罷工可解决之希望 
　　五日舊金山電南京號之啓椗日期業已展緩 
[朱使在歐之行蹤]  
　　三日巴黎電朱啓鈐游巴黎之際曾由法國教育總長介紹於文學會會長哈羅柯爾氏曾發演説稱揚中國　 
古代之文學 
　　五日倫敦電伯明罕商會今日開茶會欵待朱啓鈐等朱於演説之際述及中國運輸不便利之影響謂渠此行目的乃在考察英國之運輸制顧公使亦演説極言中英人交相往來足以鼓起兩國間商務上之互助 
[英報之中國財政談]  
　　五日倫敦電泰晤士報載關於中政府財政之北京訪函並加以批評略謂就通訊察之中政府財政似有處於較穩健地位之氣象蓋中國銀行家現皆襄助財政之改革而外人銀行團亦切實聲明願採共同之行動也中政府如爲財政需要所迫而愼重財政减去用於内爭之政費則當此世界金融巿况稍見鬆動之時銀行家應有恢復其活動之望 
 
 

Page 7

 
 
太平洋路透電 
[中東路之紙幣權]  
　　五日北京電中政府通告中東鐵路總理王景春謂政府未便容許哈爾濱華俄銀行發行紙幣據財政部與幣制局諮告交通部謂外國銀行僅能在租界中發行紙幣哈爾濱華俄銀行無此權利 
[北方近事記]  
　　五日北京電開封消息督軍省長財政廳發行紙幣十萬元並出示令錢舗收兑各錢舖已停巿反對 
　　五日北京電滬寗鐵路局長建議於奔牛丹陽間敷設雙軌定六月間興工 
國外要聞 
[倫敦通信（紀鴻）（三月二十二日寄）]  
　　中國絲業前途之樂觀（續） 
　　日本絲於美國暢銷之盛已如前述至其在歐洲勢力每遠甚於中國例如華絲銷路爲百分之三十日本絲則爲百分之七十其比差之甚有如是也李代表稱述吾國絲業不振其原因有三（一）吾國自用太多以至出口貨之成本已高不能得外人之樂購（二）工作不如日意諸國之精良絲頭粗細不一節扣亦多中國生絲出洋後必須重加工作始合使用且全國業絲者製法各異無一定標準以至重加工作中更有品類不齊之種種障礙（三）吾國號稱絲國然歐美皆無中國絲商莊客因此不知揣度時尙改良製作而尤爲銷售之一大障礙者即中外商人中之中間人賣買間有所操縱洋商亦大感不便焉 
　　至於諸代表回國後之貢獻即就上述諸弊提倡改良之法首先勸導蠶桑之推廣使生產增加旣足本國用外更能使出口成要低减自能擴充爲有力之銷售同時更亟謀造作之精良先自考究機械入手再於美法設莊直接與西人交易據李代表云美法絲織家均極願與華人直接交易而尤盼望華絲製作之改良云 
　　蠶桑提倡之後改良機械與歐美設莊比較尙易着手惟將來直接交易有兩層困難（一）歐美皆無中國自立之銀行往來匯水悉操縱於外人之手至爲不便將來爲國際贸易利益計則歐美須望中國銀行之出現也（二）在美國售貨必有四月之放賬華商資本不充亦不免感周轉上之艱難法國尙可得現錢交易然如美國之商情處亦頗不少將來歐美果能直接交易而又成爲現錢之交易則吾國絲業前途之發展未可限量也 
　　按一千九百一十三年（即民國二年）全國出口貨總値爲五萬萬六千零一十四萬六千四百五十一元四角（中幣）出口絲値一萬萬四千五百五十二萬零五百七十元零五角一千九百一十四年出口貨總値爲四萬萬七千九百五十五萬八千一百五十八元三角出口絲値一千一百五十萬二千三百一十五元二角（受大戰影響）一千九百一十五年總額値五萬萬八千一百七十五萬一千六百一十五元二角絲値一萬萬四千萬零九百九十八元六角一千九百一十六年總額値六萬萬六千八百六十萬零七千四百五十二元七角絲値一萬萬五千四百一十八萬九千五百元一千九百一十七年總額値六萬萬四千二百九十六萬零五百九十七元二角絲値一萬萬四千七百四十六萬三千八百八十四元七角從以上統計觀則吾國出口絲値當出口總貨値之四分之一雖日意諸國代中國而興起而吾國之銷路固仍未見少也然則吾國有所發展欲謀銷塲之暢旺固亦不難且日本生絲每百斤只可製成熟絲七十八斤中國　 
生絲則每百斤可製熟絲八十七斤故華絲雖較多費工　 
夫西人仍不嫌其煩而購用之苟能於工作更加改良生產又大增加則恢復世界第一之絲國隆譽可立待也國内要聞 
[北京通信（野雲）]  
　　紀京學界五四紀念大會 
　　今日（五月四日）爲五四紀念日京學界特發起紀念大會舉行於北京師範學校之雨中操塲未及下午二時各校學生陸續來集會塲已满時旣届搖鈴開會主席林寳慈（燕京大學學生）説明開會宗旨畢由鮑君報告一年來北京學生聨合會經過情形歸結説到將來計畫注重於平民教育一點言畢由高師附中之平民學校學生唱國歌次法專平民學校唱歌再次醫專平校第因時間關係臨時宣告停止斯時到會之人愈集愈衆場内不能容於是由主席向衆聲言謂今日到會之人過多現在依次序應名人講演本會已約定蔣夢麟張耀翔兩先生講演擬將講壇移至場外空院中一時萬頭攢動齊至庭中庭中特設高臺主席先爲聽衆介紹講演之人言畢蔣君登壇略言今日是五四紀念日諸位特開紀念會我趁這個機會與大家同聚一庭談談我的感想是非常歡喜的諸君要知道學生干涉政治做出羣衆大運動不是從五四纔有的吾們中國歷史上已早經有了如漢如唐如宋如明太學生或伏闕上書或攻詰奸黨不是專門以上學生干政嗎當時無論皇帝宰相如何專制沒有不怕太學生的可見前年五四運動也是歷史上本色偶爾發見這也是很可快活的一件事紀得某書上載一故事説南宋建都杭州有一個太學生結茅而居是很窮的後來公主要建府須要窮太學生所居之地皇帝竟不敢硬將這位窮太學生趕去特命太監拜會他向他婉商他才將這地讓出送給皇帝於是皇帝遂很感謝他於此亦可見得太學生的身分了不過是前年五四運動而後距今已有兩年此兩年之中大家想一想成績何如真是可愧的很五四運動是不是爲的山東問題試問兩年以來有一個關在圖書室裏約幾個朋友對於山東問題詳加研究研究出一個具體的解决方法嗎沒有今日有人問我山東問題如何辦我说不知問你問他你他也説不知這還成話嗎天天説解放解放改造改造試問有人能自己實行解放實行改造嗎沒有今日看見我的朋友受他家庭的苦痛起了一陣衝動就做成一篇白話文送登報紙明日看不見這朋友這篇文章自己也就忘了這是什麽原故呢皆因大家知識技能不夠組織的能力不夠所以遇事不能作澈底的研究永久的團結今日遇一種環境起一種衝動偶爾集合起來迨環境旣變集合也就沒有了學生如是教職員也是如是學生爲着外交問題起大運動教職員爲着薪金問題成大聨合恐怕問題沒有運動及聨合也就沒有了兩年以來空口講解放講改造青年人受了他的當也不少我記前次從天津回來車上遇見一位廣東女子他是背家庭而逃説是家庭不好自身要解放看見上海某某雜誌講的如何好於是到了上海後來知道他們不能助他所謂互助等等是個假的覺得很失望於是再逃到北京以爲北京是講真正新文化的定與上海不同我問他到北京投何人他説有個親戚姓陸的住在新開路我説行生恐怕你到北京又不免要失望了車抵東車站即散去又有一位朋友的妹妹不願嫁於其兄所代訂之丈夫閙出離婚問題現在逃到外國去了我所看見的不過是這二個女子其餘我們未看見的還不知還有許多呢總之大家不能從知識技能組織三方面做起只是天天空口説空口這是無益的説來説去自己還是舊日的自己社會還是舊日的社會不過有些人上他們的當罷了就是有了運動基礎也是不穩固今日結合明日解散純依衝動做事專用對付功夫兩年以來政府教職員學生無一不是對付教職員閙事政府有辦法嗎對付學校發生事故教職員有辦法嗎對付政治上社會上有事故大家一齊閧起來有方法嗎對付須知待到問題發生出來再謀對付已是遲了頭痛醫頭脚痛醫脚還算澈底嗎我們兩年以來的生活皆是對付生活實在是可憐的很可愧的很並不是專説大家我一人也是在内所以此後我希望大家同學説改革説解放不要專受外界環境的支配起衝動要由内部精神自由發動對於一問題一年二年以至十年加以詳密的研究同時約我的朋友我的學生公同研究如此則知識一方面技能一方面才能夠用再應有永久的組織不是烏合之衆才能解决一切問題照這樣做去庶乎十年八年之後五四日才有紀念的價値呢 
[北京通信（直言）]  
　　天津會議之結束　　三使定聨袂入京 
　　天津會議將告終矣財政問題業於昨晚談判得一小小結果預定今晚張作霖在軍衣莊宴各巡閲督軍司令後五日靳回六日王張曹來京而前日所傳有財長希望之潘次長亦以事務終了命駕返京 
　　所謂天津會議者其會議形式初不若吾儕集會之複雜有往返之論辨有理由之陳述僅於一問題人各有三四語有辦法而無理由言簡而要大家意旨相同則傳一命令着秘書們辦理一言不合則擱置不談各自尋其娛樂必得調人向其所親愛處探聽理由在旁疏通然後可望轉圜故會議迺曠日持久而不决也昨晚所談爲財政問題靳意欲將烟酒等税不由各省留用完全解中央奉張面子上慨允奉黑吉三省烟酒税决全歸中央並允於中央財政十分困難借欵無由時由東三省官銀號借給中央數百萬其言可恃否我人不敢説直鄂則皆言不能直謂旱災而後税收大减省支且不敷實難協濟中央鄂則謂鄂西兵亂之餘民窮財困本省亦不支碍難如奉例某調人謂三面宜一致行動苟直鄂不敷再由中央補助直鄂初皆不以此言爲然謂旣需返之該省何必多勞往返經知財政界情况者之疏解謂此欵在該省則僅以一當一耳至中央則可以一化五或十蓋有欵周轉則借欵亦易兩方意乃漸移到京而後或可解决也 
　　三使到京之舉出於王占元氏之主張王謂京津相距匪遙不進去看看總統太不成話力慫恿兩使同行且謂如果不同意則一人單獨前往故兩使亦决赴京預定在京作七日留以解决各零星小題目財長一席至今日業决張岱杉矣邊守靖連日奔走終以無財政上能力復謀他席教育范總長决不肯爲馮婦故邊之謀已有成議以此席固非三使所注意而邊復爲此次選舉與某要人頗接洽也行政會議之副會長即出某要人推薦三使旣以用人權奉中央此席决屬邊氏 
　　周自齊於今日上午携眷於十一時許抵津表示决不返任意徐世章奉總統命於下午三時專車赴津迎三使來京曹張之專車停津新站靳王之專車在老站皆已怱怱准備起行 
　　此外尙有可以報告者則王占元之聲明是三使赴津王氏地位遽增其樂固可知也不謂轉以此受他方妬以是王氏日來每對人言彼之來津僅代表湖北一省雖爲兩湖巡閲湖南亦不願代表更無論長江諸省但重以各方之委託對於長江諸省可負疏通之任云云其微意亦可窺見也 
[天津會議結束别報]  
　　天津會議將告結束據昨日（四日）所聞曹張王靳連日接洽情形大致如下（一）財政問題此次津議絶而復續所難解决者仍在財政問題因中央直轄各抵押品已抵借無存地丁又須留爲將來大借欵之擔保此時不便議及三頭會商結果因主張將烟酒公賣改𨽻財� 
部而將事務署裁撤以爲活動之地此議甫决而兜攬借欵者遂乘機進言於是久擱未成之烟草廠借欵合辦案又復活動矣而欲辦此借欵者並非一國各出其運動手段競爭此事又慮烟酒公賣曾於民國五年借美國欵項五百萬金復於八年又展期將本及利併爲五百五十萬美金此次美國已聲明付之新銀團因之天津之接洽避免烟酒税借欵而爲商業的合辦烟廠墊欵由公司出面聞其内容條件一總額三千萬通用銀元二利息七釐三回扣一成零五中有匯費百分之二在内四政府發行債券三千萬交資本家承購五用途以五百萬爲墊欵可由政府支配一千萬爲烟草廠合辦資本餘欵尙有一千五百萬因每百元實得八十九元五角故除回扣實存一千一百餘萬説者謂此欵將來即爲還付五百五十萬美金之用連日津中空氣偏重於籌欵之一途因曹張王聲明減政裁兵自當贊成内閣主張惟減政之標準需俟中央實行後比照辦理至裁兵之舉非空言所能辦到因裁兵須發欠餉欠餉之數目各省各師旅又不等且亦不能籠統的定一數目加之遣散需資運送需資必須先行準備的欵方可着手故中央非準備二千萬不能裁十萬人至此二千萬之來源新銀團旣不能借欵惟有就零星的小借欵希望湊成此數又有一説謂昨日會議靳氏極道苦情於是曹張王復討論暫時先由各省量力籌出若干向中央爲投資之舉但直省近以亢旱爲災損失頗鉅鄂省亦以西南多故接濟頻繁能力實有不逮惟奉省方面尙堪羅掘故張氏業允由東三省官銀號集資五百萬元借與中央此事俟張氏回奉即可辦到此亦出人意表者也（二）内閣問題潘復繼任財長之説至昨日又稍有變動據聞曹張不甚同意即潘氏亦未敢贸然擔任故此席人選問題完全陷於擱淺現靳氏有以張弧繼任之説但曹王尙無表示海軍一席本已擬定李鼎新惟聞尙有人從中運動甚力故昨日形勢轉陷混沌教育一席如范難以挽回大致將以邊守靖承乏（三）選舉問題前日（二日）曹家花園席上關於選舉問題談論頗久有主張由曹張王聨名發電促各省趕辦者惟多數之意以爲須分别辦遲辦未辦三部分已辦者固無庸催促遲辦者及未辦者則仍由中央通令催促一面並由曹張王以私人名義電勸又昨日在恒記德軍衣莊會議時對於任用張勳及陜豫等省地盤同題亦曾提及惟仍無甚結果張志潭因靳氏辭意完全打消昨日（四日）上午十二點四十分業乘專車回京當即赴府晋謁東海報告津議最近之經過靳氏則定今日（五日）下午回京並有偕王占元同來之説曹張兩氏亦將隨後偕來聞山東同鄉因王氏决定來京目下正在籌備歡迎俟王到京後即假山東中學開歡迎大會云 
[北京教潮結束]  
　　有下星期一上課説 
北京教育界罷工風潮自上月三十日閣議修正辦法發表後二日教職員聨席會議即决定宣告復職昨日（四日）下午二時八校教職員代表又在美術學校開第二十六次聨席會議仍由李大釗代理主席先由法專王兆榮·醫專葛成勛·美術徐瑾·女高師李貽燕·高師何炳松·農專毛恩旭·北大譚熙鴻·工專戴濟等八代表各將前昨兩日各在本校開教職員會情形詳細報告一番大意相同均主張速將確實保障方法辦妥並希望能於下星期一（九日）上課主席乃將此事付討論經詳細討論結果約略决定辦法六條至下午四時各校長（高師校長未到）來會乃由譚熙鴻代表發言要求校長方面速照代表辦法辦理王家駒代表校務討論會發言略謂校長方面對政府已有二種表示（一）正式呈文（二）公函呈文中要求速將三部訂明不作别用之辦法訂好宣示及請指定擔保之銀行公函則質問預算問題及的欵問題至於教職員方面提出辦法自當盡力做去如至彼時不能解决校長方面當負完全責任辦理總希望早日上課云云教職員對於此事亦已表示同意大約下星期一準可上課 
　　本月三號教職員代表聨席會議議决在本月四號上午十二時以前各校須開一全體大會醫專學校即於四號上午九時開全體大會由葛竹書主席先報告在聨席會議中經過情形次對於國務院所提出之三條辦法詳細計論結果在第一條中之一此欵由財政交通教育三部訂明不作别用」之句認爲極重必在復職上課前先行訂妥但現在教育部無總次長此項正式公文恐難辦到若必俟有正式公文然後上課恐非一二星期内所能解决擬要求教育部與交通財政兩部暫訂一種草約訂妥即行上課至於正式公文俟各總長確定後補行美術學校亦於是日上午十時半開教職員全體大會首由該校教職員代表徐瑾報告自三月十四日停職　　　　　　　　　　　　 
與七校取一致行動以來種種經過情形報告畢復將（一）聨席會議議决以五月一日爲精神勞動紀念日擬不日開八校教職員懇親大會（二）此次八校聨席會議八校代表有擬改爲永久機關之議（三）留職以後對於上課之期日應如何定奪等三事諮詢全體意見經詳細討論結果對於（一）開懇親大會一致贊成（二）改現在之聨席會議爲永久機關亦一致贊成（三）上課期日務以速爲妙决定在聨席會議席上由該校代表申明該校希望至遲於下星期一（九日）上課並决定此次八校永久機關成立後即以現在之代表爲本校代表至於代表之權限俟機關成立由該機關定出辦法再議高師學校則於昨日（四日）上午十時開職教員全體大會首由何炳松提議略謂吾儕罷課至今已將兩月學生等犧牲多量光陰且時時與以援助足徵師生間感情至深且洽吾人已定五月一日爲精神勞動永遠紀念日開教育界之新紀元對於吾等所在之學校及最親愛之學生似亦當留一永久的紀念物方足與名實相稱繼由程時煃馬裕藻相繼發言均以胡適之教授前在北大提議有以 
罷工期内薪俸盡數捐助北大建築圖書館之説用意至堪欽佩我校圖書館敝狹簡陋年來總有改建計畫困於經費終未實行不如仿效胡教授提議以此次罷課期内所有薪金盡數助出以成斯舉庶於公義私情兩得其利當下一致贊成通過 
　　又聞北京男女高師附中附小四校教職員前以國立專門八校教職員及校長先後辭職一切校務礙難繼續維持遂自四月十八日起均行停止職務近見教育經費問題將完全解决而八校教職員及校長已宣告留職故四校教職員會各開會議一次已决定恢復職務並均定於本月六日（星期五）照常開課矣 
　　尙有要聞二及地方通信轉入後頁 
雜評一 
[財政總長之椅（默）]  
　　誰能籌欵誰坐此財政總長椅我輩無成見此今日軍閥之言也質言之即誰能借債誰坐此總長之椅耳然今日欲借大債無抵押小債又無濟共同債無希望單獨債又牽制借債之難人所共知故欲坐此總長之椅者非外國式之椅不可 
　　借債必須終日奔走不辭煩勞非其椅如西式之有輪不能迅疾也借債之成否旣難必成則留否即去位置常搖搖不定非其椅如西式之搖椅不能起落自如也借債而得中央與各巡閲督軍均須面面顧到非其椅如西式之自動椅不能旋轉自如也應付各方之索欠者索餉者又須剛柔相濟隨入而異故其椅更非如西式椅之有彈性不能輭硬適宜 
　　中國事事摹仿西式各部總長居則大洋樓出則摩托卡食則西餐臥則西牀則總長所坐安得不西式之椅乎 
 
 

Page 8

 
 
國内要聞二 
[莫斯科有派代表來京説]  
　　據外交界消息云中俄通商正在進行之際外部忽接駐莫斯科陳廣平來電謂莫斯科政府對於赤塔代表優林認爲無代表蘇維埃政府之資格中國與東俄之通商係另一問題但中國如欲與勞農俄國通商須另設法外部當即去電答覆告以擬由顧維鈞與諾辛（磋議英俄商約之代表者（Knodin）在英開議一則英俄通商已成事實原由諾辛（Knodin）一手辦理可得英人同情二則可以避免某國之陰謀破壞此電去後勞農俄國已復電拒絶並建議由莫斯科政府直接派委員來京商議商約中政府對此已經允許昨日已電復莫斯科政府請其照辦此爲中國與西俄直接通商之第一聲云 
[全國銀行公會在津開會記]  
　　全國銀行公會第二次聨合會議在津舉行各地銀行公會均舉代表與會杭州爲俞壽滄濟南爲馬惠階汪楞伯于耀西蚌埠爲劉苕石程先舉盧寵之漢口爲錢琴西王毅靈陳如翔上海爲錢新之陳光甫倪遠甫李馥蓀林康侯北京爲周作民羅雁峯胡伯午岳乾齋卓君庸王奎元天津爲林熙生談丹岩卞白眉王璧侯張鴻卿王蘭生王郅卿諸君於五月一日午後二時開始會議公推卞白眉君爲主席是日爲預備會審查議題後即行散會晚間津銀行公會在平安飯店公讌各代表並請各銀行家作陪席間觥籌交錯賓主盡歡二日上午津埠各實業界在河北公園設筵歡迎各代表到者皆實業界重要有名人物嚴實業廳長亦蒞會席間演説大致不外希望實業界與金融界互相提携以圖發展而躋國勢於富强午後二時各代表仍赴銀行公會繼續會議是日爲大會聞除有一二案須付審查外餘俱逐案議决或由津會起草呈請或由各地公會分别提倡進行至七時始散會晚爲鹽業金城大生大陸四行假海光寺岳宅公讌各代表車水馬龍頗極一時之盛至 
所議議題聞爲請政府確定發行制度案請廢兩爲元案銀行運帶鈔票請免收運費案請頒布票據法案設立票據交换所案提議改鑄舊幣案擬請改定銀行則例案擬請修改名埠銀行公會章程案請設徵信所案請統一會計科目名詞案支票貼用印花請部緩行案等十餘案三日上午十一時天津錢商公會與蘆綱公所假北門外行商公會會所設宴歡迎各代表是日到會者計各處銀行團代表二十餘人津埠銀行代表三十餘人錢商鹽商共六十餘人綜計一百三十餘人車水馬龍頗極一時之盛宴會旣畢復合攝一影以誌紀念 
[豫亂後金融之恐慌]  
　　發行不兑現之一元鈔票　　錢商罷巿 
　　鄭函云河南財政艱窘狀况已逹萬分自去秋至今各機關人員均以借債度日欠薪均在三四個月以上此次彰德兵變軍隊出發開拔有費備械有費餉糈有費犒賞有費善後有費無一不取給於財政當局當戰事正緊急時財政廳即通知各機關曁各學校一槪停止發薪大家須早自爲計又由趙督向河南中國交通兩銀行借現洋二三十萬以應急需無如軍費浩繁雖竭力羅掘仍屬杯水車薪乃於五月一日發表大批赴各縣提　 
欵委員各委員出發後當局猶慮往返需時緩不濟急財政廳長王光弟又與官錢局長尙武商務會長杜光俊等商酌發行六十萬元一元新鈔票票面加蓋商會鈐記聲明以金庫作保暫准巿面以現洋作用唯一時不准向官錢局兑現限定三個月後由官錢局備欵收回商界得此消息大駭各錢業尤爲恐慌於五月一二兩日一律閉門停止交易以示反對旋有人調停暫時僅發行十萬元商人仍不承認恐一經允許即難免超過原定額數嗣經王光第再三與商會磋商此項一元新鈔票止發行六萬餘元由省垣錢業（約百家）共凑足二萬六千元餘數歸各商帮分擔足額交商會收存爲新鈔票兑現之用准於本星期六（即五月七日）起在商會設立兑换所實行兑現故開封城内各商號現正分頭捐欵暗暗呌苦唯此項新鈔票近已發給各機關作現洋論有窘迫不能待至兑現時期者多减折出售每元初尙可换銅元一百五十枚（現洋每元一百五十三枚）頃已跌至一百四十枚矣購買零星物件仍不通用届時不知能否實行兑現也（五月四日） 
[蘇議會紀事（二）]  
　　今日（五月五日）午前十時開各項審查會預算審查會亦組織成立朱紹文當選爲審查長張援王撰曾黃守孚黃次山當選爲内務財政教育實業理事午後三時開大會議員到九十三人變更議事日程將省長交議十年度各營業機關特别預算案及本會十年度預算案提前討論張援請以省略朗讀交付審查付表决議長付表决多數起立張鍾祁請將黃議員守孚等提出建議省長迅咨幣制局飭南京造幣廠停鑄銅元添鑄銀幣案提前討論黃守孚説明理由張援主張逕咨省長王撰曾謂一方面本省停鑄一方面須禁止自外流入結果補充理由逕咨省長次依日程議事（一）徐議員堃錫提出聨合全國省議會敦促各省速辦衆院選舉案結果否决（二）省長交議追加各師範學校三個月膳費案結果交審查（三）徐議員瀛提議電請中央迅復外蒙以挽國運案結果電中央（四）張議員援等得議組織省憲起草委員會俾制定省憲法以圖省自治案（五）華議員彥銓等提議組織江蘇省憲法起草委員會簡章案兩案合併討論鄭立三謂是爲本届第一重要議案當交特别審查會詳細討論劉伯昌謂今日本會議省憲足留一大紀念當鄭重討論得標準然後交付審查蔡鈞樞朱紹文劉文軫馮世德均各有意見發表張援謂茲事體大討論不厭求詳俟開審查會時請同人到會發表意見俾期盡善結果以二十五人組織特别審查會交付審查（六）王議員鴻飛提議江蘇實行縣自治案結果交審查（七）宋議員銘勳提議財部施行所得税應從緩辦案（八）高議員元陞等提議所得税應聨合各省一致電爭取消案結果逕咨省長取消（九）周議員積偉提議設立絲織工場於吳江縣屬震澤地方以興工藝案（十）朱議員積祺提議各縣應將忙漕滯納罰金作國民義務教育經費案結果均交審查議至此因已五時遂散會 
[南京快信]  
　　軍民兩長所委調查銅元委員任用道尹曹慕時報告贛省在寗廠所鑄銅元月内即可告竣 
　　學生會昨日下午三時開會改選會長男女各學校代表到四十一人推高師學生李勉韶爲會長五時散會 
　　美國狄雷博士昨在中正街公用講演廳演講講題爲中國社會之改良由南高副校長劉伯銘譯述旁聽者樓上下約千餘人 
　　青年會昨晚開懇親會並放電影助餘興 
　　省署所派赴京參與地方行政會議代表孫蔭前日又出京返寗禀謁王省長今晨復乘津浦車北上 
　　財廳昨委簡任職賀家保充駐滬繭捐稽查員薦任職程勁赴漣水縣守催交代王坦赴宜興清理忙漕舊欠 
下關電燈分廠本月四日開火試騐月内即可裝燈 
　　昨由滬運到由法回國華工四百八十五名並携來婦女四十餘名昨即由津浦車運送回籍 
　　陸部以海州漁業技術所向上海洋商訂購槍械昨咨省署查復核辦 
[杭州快信]  
　　今日爲夏節各機關並不放假惟各機料坊一律休業當舖亦循舊停巿 
　　嘉湖鎭守使王賓昨乘艦晋省謁晤盧督面陳要公寓憲兵司令部定明日回防 
　　海鹽繭捐局長殷慕戊鄞奉繭捐局長王仁普吳興繭捐局長李景枚已禀辭起程預備設局開徵 
　　海寗龐景祁偷漏大批米石出洋省署該悉令嚴查 
　　財政廳委辜天祐充長安鐵路統捐局騐單委員 
　　上年所辦平米堆存滬棧現有東陽紳民議辦平糶昨來省繳呈洋八千元請糴千餘石以資開糶 
　　省垣銅元充斥每銀一元可换銅元一百五十枚零平民受害無窮現官商雙方正擬設法杜绝來源壓平换價龍井全體山户呈請勒石永禁四鄉浮山茶入境混售官廳方面以跡近壟斷斥不准行 
地方通信 
[蘇州]  
　　印花税定期檢查吳縣公署近奉財廳印花處訓令略謂查印花税法罰金執行規則第一條内載應貼印花之契約簿據每年六月及十二月由警察官廳檢查一次語歷經遵辦在案嗣奉財政部令印花税檢查時期更定於每年五月及十一月兩次舉行現在將届十年五月檢查之期應由該縣知照警察廳督飭警區依法檢查妥爲辦理温知事奉令後已公函警廳并　商會巿公所轉知大小商店定於五月七日至六月五日爲檢查印花之期務各照章辦理以裕國税 
[鎭江]  
　　糖巿活動白糖巿面日來甚爲活動江北裡下河等處均紛紛派人來鎭採辦故巿價有增無已每擔較前已漲一兩三錢云 
　　米價日漲鎭郡米價上兩星期尙稱平穩近因江北上江等處來源稀少供不敷求觀察大勢米價有蒸蒸日上之象昨今兩日江干開盤起米每石已提至七元五角丹徒縣張知事昨已出示禁止抬高一面會商各紳董籌欵開辦平糶以維民食 
[泰縣]  
　　縣教育會之新氣象泰縣教育會停頓多年此次成立氣象一新如設公共閲報社及實施義務教育研究會函告各校速設朝會午會又徵集對於改用國語之意見等均經積極進行聞尙擬組織教育參觀團出往蘇常南通等處并於暑假期内延請教育界名人來泰講演 
[南京]  
　　紀念日之女師演講團今日爲五四運動之紀念日午前九時一女師有學生數人在花牌樓演説中間一人演講餘皆維持秩序所講之宗旨爲前年今日北京學生運動之情狀及永久抵制劣貨凡人當受普通教育等等聽者甚衆頗形感動 
[龍口]  
　　趙局長對於建築之佈告山東龍口商埠局局長趙琪昨又出布告畧云本埠商業日漸發逹外人聨袂而來關於巿政亟應力圖改良以壯觀瞻整理舊街巿章程前經本局布告在案一年以來商民人等實力奉行者雖不乏人而違背定章者尙所不免甚至於往來通衢開店設肆搭棚架屋似此任意侵佔不第有碍觀瞻年長日久輾轉效尤此侵循削必致街道日狹本局長合再剴切布告嗣後建築房屋及添蓋改造等均應各守原基並須報由本局派員騐明發給許可證不須分文懸掛建築處所然後方准興工幸勿故違致干未便 
 
 

Page 9

 
 
   
 
 

Page 10

 
 
本埠新聞 
[輕質銅圓問題之昨訊]  
　　電車公司拒却新鑄輕質銅元上海縣沈知事因此等銅元流通已久一旦拒却勢必牽動巿面爰即函致南北兩商會及華商電車公司詳加籌議設法維持並布告商店將各種銅元照常收用已誌昨報茲將昨日消息錄下 
　　昨日縣署議决之辦法昨日下午前十時沈知事又致函致商各機關請各派員至縣公署特開緊急會議俾便籌商維持辦法到者有南北兩商會會長華商電車公司經理及交涉公署代表楊小堂等至傍晚時始各到齊即在縣署開議由沈知事主席全體互相討論後當即議定辦法三條（一）禁止銅元進口（由官廳電請省長分電中央及海關監督鐵路局查禁）（二）限制銅元價値（由商會邀集錢業議定每銀元一元兑换銅元至多以一百五十枚爲限不得再漲）（三）三路電車銅元一律通用（此係分甲乙丙三種甲由華商電車公司經理陸伯鴻向英法兩租界電車公司接洽乙由交涉公署向公共租界法租界工部局及領事團接洽一體維持丙由總商會分向洋商電車公司接洽）以上三項辦法昨已公同議决簽字即由沈知事電省禁運銅元進口並聞限制銅元價値一條亦已由商會知照錢業董事轉知遵辦議畢散會時已八鐘矣 
　　總商會致護軍使函松滬護軍使何豐林昨接上海總商會來函略謂滬巿銅元充斥價格低落近日每元可换至一百五十枚左右勞動社會本以銅元爲收入單位物價上騰幣價低落受此劇烈影響已足使數十萬工人生計杌隉不安近復因此項新鑄銅元質量輕劣已由英法及華界電車公司相約拒絶收受此端一啓遂致除前清所鑄背有龍紋者以外餘亦藉故挑剔巿面行使時起爭執查巿上通用銅元鐫有嘉禾國旗者殆居十之五六一旦風聲所播盡成廢物商店居民所受損失何可數計勢必全巿大起恐慌較之昔年京鈔停兑其禍尤烈本會通盤籌計以爲滬巿銅元有此現象胥由各省濫行鼓鑄滔滔輸入以致價格日落信用愈劣非即日由各省自行停鑄則來源旣旺幣價斷難上騰一切維持計劃終屬空談非先行停止進口無論停鑄與否實權操之各省即使幸能辦到而從前業已鼓鑄之剩餘難保不仍以滬上爲尾閭故必禁鑄禁運雙方并進庶未來者旣已拔本塞源現有者乃可維持整理除停鑄一層業已分電北京及各省當局并由會函致錢業公會請其轉商各錢莊新舊銅元一律照常收受以維巿面外相應函請通飭自即日起無論本省外省銅元一律停止進口如有仍前販運者一經破獲即予沒收入官以資懲儆將來此項禁令何時解除應俟察看巿面情形預先徵求各公團意見再行酌定事關全巿金融安危務懇照准施行云云 
　　縣知事之文電（一） [上王省長電 ]南京王省長鈞鑒上海近因各省新鑄輕質銅元充斥巿面巿價暴跌每銀幣一元兑换銅元竟至一百四十餘枚之多上海電車公司所售車價均以銅元計算因此虧耗甚巨本日據南巿華商電車公司經理陸伯鴻函稱爲維持營業起見已聨合英法兩界電車公司一律拒收此項銅元並刋發通告模印銅元樣式三種擬由五月四號起此項銅元一律不用懇請備案前來知事伏查此項銅元所以充斥之由不外隣省灌輸及奸人私鑄兩種正本清源辦法自應從禁運進口及嚴拿私鑄入手方可遏其來源徐圖補救若照該公司辦法驟然停用則此項銅元流通已久一旦拒絶勢必牽動各項商店影響全局至爲危險且查閲該分司模印銅元樣式亦非全係新鑄輕質之品凡民國元年以來所鑄銅元形式相同皆難通用統計上海巿面通常所用銅元此種形式多或占至十分之七少亦占至十分之五多數小民辛勤勞苦之所得者大都以銅元爲本位一旦巿面不能通行則小民鋌而走險其危害何可勝言比年以來過激潮流潛滋暗長無不以鼓動勞工爲唯一政策上海五方雜處良莠不齊平時防範已慮難周倘更以銅元擾亂金融危及小民生計萬一激生事變反足予奸人以伺隙之機知事一再籌維深虞弗妥當經函復該公司飭其從緩施行一面分函南北兩商會邀集該公司經理詳加籌議雙方兼顧辦法呈候核議施行一面仍先行布告大小商店各種銅元仍照常收用不得挑剔誤會自相驚擾至於英法兩界電車公司係屬洋商事業内地官廳未便指揮已呈由特派交涉員轉向領團及工部局提議請其一體維持除兩商會集議情形應俟議定後再行呈報外所有維持巿面大略情形謹先電聞知事沈寳昌叩歌（二） [呈交涉員節略 ]敬略者上海租界並華界電車公司因銅元巿價暴落徧發通告拒收新鑄輕質銅元知事恐牽動各項商店影響甚大不僅妨碍巿面已函致南北商會並華界電車公司籌商維持從緩實行伏思輕質銅元非發生於今日按其通告所載三種銅元之式樣皆數年來舊有之式樣不盡輕質亦不盡出於新鑄現由錢業調查照此三種式樣流通於上海者占十成之七至少亦占十成之五辨别輕質專憑式樣勢必式樣相同之舊有銅元亦在拒却之列平時一律流通一旦拒却上海銅元十成之五七頓成無用之廢物勢必衍及各項商店一律拒却即關於民食之米麺等項商店亦必因而一律不收勞動工人貧苦小民勢將雖有銅元而無可覓食目前過激風潮流行最盛羣思有機可乘無事端發生尙且不免鼓動至於有銅元而不能使用激動風潮何堪設想是此事關於租界華界治安實非淺鮮知事反覆推論電車公司因銅元價跌而拒却各種銅元不如酌加車資彌補所跌之巿價對於乘車之人所損甚微不至發生危害現爲急則治標之計非照舊收用無以維持巿面防止危害應請鈞署迅賜轉商領事團雙方兼顧一體維持邀集工部局電車公司提出議案詳加審愼從長計議從速解决以安人心至銅元價跌其根本在輸入過多正本清源自應從禁運進口或請鄰省停運着手辦理現亦邀集南北商會公同籌議是否之處伏候裁奪施行謹略 
　　省長電飭道尹查覆滬海王道尹昨接王省長魚電以近據各屬紛紛呈報商民剔用輕質銅元而尤以滬埠爲尤甚等語查輕質銅元其爲私鑄僞造自應嚴禁不得行用如以國幣故事擾亂亦爲法所不容此事關係國家圜法影響巿面金融且於人民生計有莫大危險全亟電仰迅即查明呈復以憑核辦云 
　　錢店兑價之參差昨日滬城内外大小各商家各小烟紙店兑换店多數已新老銅元一律通用兑换銅元價目每元可易一百四十九枚然亦有仍將新銅元拒却兑换價値每元祇有一百四十枚者亦有分兩種掛牌如龍幣每元祇一千三百餘文國幣一千五百文者事爲上海縣沈知事得悉午後飭派地甲及吏警前往曉諭一律通用如敢再違處罰不貸閘北商家雖未與電車公司一致拒收民國銅幣而有等小店舖亦藉端挑剔拒不收用前清所鑄之舊銅幣遂有抬高價値之趨向閘北各商界恐釀成種種流幣擬邀各業在商業公會集議善後之策云 
　　浦東廠棧之集議浦東沿浦一帶工廠林立工人衆多每日所獲工資都以銅元計算自拒用輕薄銅元風潮發生各苦力大受影響昨日各廠棧經理已集議維持方法對於輕質銅元仍照常搭用以維巿面 
[縣商會請議維持認税原案]  
　　上海縣商會會長姚曾綬請省議會建議商業認税維持原案取銷投標方法案云上海縣商會爲商業認税改用投標請賜建議維持原案事查上海貨物認税自民國元年由貴會議决各業貨税應由各同業自行認定年納税額若干當時原以最近三年作爲標準裕國便商法至善也此種認税制度自議决後即通行全省分業認繳忽忽已有十年但此十年中一再加徵比較原額竟有增出倍蓰者商民含痛負擔無非欲免除税卡員司種種留難較爲便利縱使多取率皆遵章承認就上海特别商埠論所謂同業自認者其實仍以同業分團名義推定代表一人執行一切事務並非以個人名義而行此認税也乃不意蘇財廳不顧命令變更法律特定各業認商投標章程八條以包認屠宰税辦法爲比例銷數發逹爲口實行令上海满期各認商以後須由同業投標接充並令行税所定期分别登報通告各等因當經各認商極端反對請由敝會轉商財政廳一律改免撤銷章程維持貴會議案乃財廳以國税爲由無庸送請貴會提議仍令行税所急促進行伏思貨物税之應歸地方及國有本爲他日國省兩會紛爭之點就各國通行慣例論有爲國税者亦有認爲地方税者今日尙非根本解决之期財廳詎能以一網打盡希圖壓迫財廳所定投標章程跡其改章之本旨不過是增加收入但各業自認税額旣非個人私認從無不經過公所或公會之議决且以公所名義或請由商會函逹税所每費無數手續鄭重辦理始得由正確同業立名充認此無他所以尊重全體同業之意思而免一二不肖之徒冒稱同業濫竽充數使他日税所商人同感困難今財廳不加諒察但顧增加收入以投機引誘之方甘冒不韙破壞法律商人血本經營年來因時局多故備受艱難而身受種種惡税之痛苦正無門可籲官廳又不知裁兵減餉從事於商業一方痛加剝削商人膏血有限何堪再受此重大之打擊财廳雖自顧破壞議案以中央箝制地方敝會天職所在不敢不代全體認商向貴會呼籲爲敢具略懇祈先生依法建議維持原案取消投標無任感激 
[工部局請五顧問就職公函]  
　　本月四日工部局代理書記排白羅有函致五顧問略謂奉命特逹五位顧問已由工部局聘任助理工部局關於界内華人利害相關之事茲請五顧問於本月十一號下午四時四十五分惠臨敝局與各董會晤無任企盼 
[皖省政局將有劇變之滬聞]  
　　聨合通信社得安慶快函云省議會已於二日開臨時會各方對於恢復八分米釐案皆予以充分之注意因此次開會實以籌借新安武軍餉爲最要任務也蚌埠張文生對於八分米釐案意在必行因恐聶省長不肯交議已定於六日由蚌來省脅逼聶氏提交此案聶氏於此案醞釀時曾對人言［寗去職不畫行］届時張文生如果以提案相逼則聶氏唯有以一走卸責刻旅京同鄉因張文生去電謂八分米釐案係由聶省長咨部核准遂謂聶氏背信大施攻擊且有請求府院立予罷免之舉同時曹仲珊因欲取長蘆運使缺位置私人乃保薦現任該使之王鴻陸繼聶長皖聶氏地位已處四面楚歌之中垂涎茲席之倪道烺李維源許世英諸氏皆在乘時活動張文生氏亦有取而兼任之大欲云 
[航業消息零拾]  
　　昨日太古公司之港粤班輪綏陽號出口本埠大德昌銀號裝赴香港有現銀四十萬零二千兩分裝一百三十四箱又小洋十箱合計大洋四萬元又錦經綸銀號裝出寳銀五十一箱計三千零六百隻合銀十五萬三千兩又小洋十一箱合洋四萬四千元另有陳瑞記裝出之寳銀十一箱又怡和之威升號輪船昨亦裝赴香港銀子十二箱計三萬六千兩而太古之奉天號輪船則由天津運來現洋七十五萬元計裝一百五十箱另有金子一箱計二百餘兩 
　　胡桃出產以天津一帶爲多故滬上歷來運銷胡桃均從北方運來此貨以洋莊銷塲爲最巨尤以美國舊金山等埠之去路爲最大近來洋裝銷塲停頓上海積貨甚多乃兩日來天津客忽來搜購故近日烟津班輪有大宗胡桃裝去商業界對此情形均目爲奇特之事蓋從來未有胡桃運津之事僉稱現時之巿况實爲向未所見云 
　　怡和洋行本年添造之外海班輪兩艘一名［新聨升］一名［新阜生］昨日香港總行來電謂新阜生已佈置就緒此一兩星期内便可開駛來滬加入上海香港航路中行駛該輪有三千淨噸而新聨升則尙在設備中也 
[靛油最近之巿况]  
　　靛油一物向用德國貨爲多在歐戰以前每年平均可銷至二十五萬桶之多歐戰時舶運阻滯期價漲至每桶一百八九十兩因其時棉織布疋盛行深色用塲極廣嗣後德貨斷續不繼美國靛油逐漸輸入如福州路利逹廣東路美興江西路華孚等洋行均有辦來其價在八十兩左右銷塲微細尙無大宗交易瑞士汽巴廠亦有貨到惟身骨高低不一故巿價亦祇九十兩左右現德貨來源又暢如謙信愛禮司等兩家爲德貨靛油牌子所最著者滬地存底以德貨佔六成美貨佔二三成瑞士佔一成近來銷塲大爲减少緣染布均行淺淡之色有直接拷白靛粉直接湖藍等色如潮藍打底現亦爲硫化元硫化潮藍等品以是可省費工夫且滬存之貨前次匯率合計成本均在二百兩之譜今售價一百零五兩尙難立足我國粤省佛山廣靛潮陽水靛江西樂平山靛浙江富陽近邑之黃渡皆水靛出產較昔爲多用者亦廣惟未能仿西法製合殊可惜耳 
[棉花價已回落]  
　　通州棉花於一星期前曾有一度之風頭現貨亦升至 
二十五兩以上交易所七月份期通州花漲落盤旋升至二十六兩六錢交易大暢滬地棉商本知通崇一帶存底甚厚巿面一好恐内地存貨接踵而來漲風難以久恃近果因月底將至於前昨等日各輪船之來貨有三千餘包致現貨通花已回至二十四兩數錢七月份期貨亦祗二十五兩七錢五與最高之時小去一錢之譜底貨旣厚恐一時亦難再起色也 
[菉豆價格見漲]  
　　菉豆一物向以磨真粉等用爲多近日洋莊亦有辦動聞係製作食品之用前日西洋莊又有購買南京明光菉豆四五千包故巿價比前盤升起五六分云 
[輸入紐絲綸之蛋]  
　　字林報云據美國商業報告輸入紐絲綸之蛋在一九二○年一月份至十月份之十個月内共値美金二十萬一千二百四十元内有十分之六來自中國餘則大半自澳洲運入中國所供給者乾蛋爲多而澳洲所輸出者多係鮮蛋查紐絲綸蛋業約爲美金九百七十三萬三千元現有人運動議會請頒行重徵蛋税之税則以裁制客蛋之輸入云 
[美國駐華調查經濟員返滬]  
　　字林報云美國駐華經濟領事李博士前赴北方調查經濟狀况現已公畢返滬計其所游歷者爲南京濟南青島張家口天津北京等處美國國務院近曾决計委派經濟專家如李博士等人分赴各國供職專徵集尋常使領署人員所不能供給之材料以便發表佈告國人李博士駐滬約數星期此後將赴满洲與長江上游調查一切云 
[棉業公會提議專利辦法]  
　　滬上棉業公會前日開會聞提議通崇海花衣運滬脱售必須經棉業公會登錄轉賬以專利益如客人急需現銀得將提單向棉業交易所作爲抵押品以便客商而利周轉云 
[合作銀行股東會記事]  
　　實行合作事業擴充資本至十萬元 
　　上海國民全作儲蓄銀行於昨日午後二時在復旦大學開股東會董事會長李登輝博士適因事告假由到會各股東公推董事畢靜謙君爲代理主席畢君入席後略述開會宗旨即請行長薛仙舟君報告第三届營業狀况及盈利分配表計實收股本四千七百零一元共做營業十萬零八千元赢利一千零十二元薛君報告後并略講合作主義次主席提出董事會議决之擴充銀行辦法增加股本爲十萬元先招足五萬元即遷至巿場營業全體通過并公决到會各股東先行認股一面在外招募以五個月爲期限當塲認股者極爲踴躍計薛仙舟五百股朱承洵五百股陸思安五百股邵力子四百股任連城二百股張鼎臣二百股徐永發五十股其餘各股東多少不等共計認定二千六百餘股每股五元合洋一萬三千餘元次主席宣讀股東陸叔同邢志明朱鳳銜等九人提出之修正章程改官利七釐爲八釐案多數通過次討論義務教育費積有成數再行開辦小學案公决由股東詳細研究擬定具體辦法再交下届大會通過提議各案畢後主席起立謂本行正副行長及各職員均用完全精神辦事全盡義務各股東理宜表示謝意全體起立聲謝即行散會時已五下鐘矣 
[英公使參觀會審公廨]  
　　駐京英公使艾思敦氏由京來滬舉行本埠滙豐銀行建造新屋奠石禮詳情曾誌昨報茲悉艾氏於昨晨九時偕同隨員乘坐八百七十五號汽車至公共公廨當由關正會審官與俞李張陸四襄讞曁駐滬英副領事包赫兩君迎入領事憩息所欵以茶點略叙寒暄即由關俞兩君導至民刑各庭男女押所及各科辦公室參觀一過遂握手告别聞艾氏將於日内赴浙江寗波等處遊歷約三四天返滬然後回北京使館云 
[官場定期宴請英公使]  
　　松滬護軍使何豐林江蘇特派交涉員許秋颿將於本月十號在交涉署設宴爲英公使艾思敦曁隨員喬其洗塵並請本埠中西政商要人作陪云 
[水警調查米船]  
　　駐滬水警第三隊王隊長爲愼重民食起見特於前日起派令師船各二艘調查經過白龍港口内欽公塘石水洞等處之米船究由何地何行購辦查詢明確方准運入内地如係裝往白龍港者即爲私販出洋之米石立即扣留報候查辦 
[菸酒分棧反對增税]  
　　江蘇第二區菸酒税事務局長季銘又近奉江蘇督軍曁省局長訓令内開公家餉需支絀待欵孔殷所有該局徵收税欵宜即尅日彚解來省並着加增税額以便籌撥教育經費務須與所屬各分棧主任妥議加增税額至少須加三成等因季局長奉令後已分别令知各分棧主任着即遵照現在税額加增迅行呈復核辦等因茲各該分棧均以現値商業凋敝之時勢難再增擔負况第二分棧西菸業去年受意外損失以致來貨缺乏同業已備受虧累是以决計拒却其餘均派代表赴省陳述商困情由請求通融云 
[催繳所認振欵]  
　　上海縣沈知事奉松滬護軍使命令開案據北京振務處來電以滬商否認附加税一成改籌春振九萬元已經南北兩商會迭開會議轉勸各業代表從事認定籌措以便彚解災區實行支配一案旣已咨准財政内務等部豁免附加税實行籌集春振該商等旣經熱心籌募當不難迅速彚解以應災區支配之用務請轉知該商會知會各業商從速籌撥的欵何日可以彚解先行函復等因沈知事奉令後已轉函總商會縣商會查照辦理矣 
[復旦大學消息]  
　　復旦大學春季運動會本定於五月七號在該校操塲舉行并有遠東預賽會加入之消息近因連日大雨該校操場满地泥濘於各項運動進行之時大有妨礙故改於八大學運動會後再行定期舉行 
　　該校體育會已議决派張德平張彥甫段鴻蔭吳彥章李安王振聲等二十餘人赴蘇州代表該校參與八大學運動會 
　　該校教務長薛仙舟教授因事請假三星期赴香港所有各級德文課程槪請何活教授暫行兼代 
　　該校昨接江灣賽跑公會來函賀該校學生上星期三英里長跑比賽之獲勝利 
　　該校學生自治會前日選出赴上海學生聨合會代表三人計總務科鮑思信教育科何本壽理事科吳立聞其中鮑君辭職甚堅云 
　　該校童子軍救火隊已開始組織聞加入人數頗衆 
[清心女中學校之六十週紀念]  
　　大南門外清心女中學校因新宅落成茲届六十週年爰定於今日下午二時半開紀念大會並行新宅落成禮昨由該校同門會來請各界前往觀禮並參觀新宅該校學生並於今晚七時起扮演西劇［暑夜夢驚］每一入座券所得劵資即作擴充校舍之費云 
[義勇軍大閲預紀]  
　　本埠萬國義勇軍現届五十週年中華隊亦已届十六週年爰定於本月九日午後五時在跑馬廳舉行大閲昨由華隊公會會長隊長等柬請各界要人届時前往參觀 
[中華武術會消息]  
　　中華武術會教務主任吳志青君向任民立中學等校體育課事近因遠東運動會將在滬開幕特編就應用武術中國新體操準備届時由各校學生表演昨晚七時吳君假一品香宴客到者如遠東運動會職員葛雷博士·女青年會體育師範校長柏克非郝映青二女士·與王一亭·蘇穎傑·馬子貞·余榖民·吳應圖·王叔賢·邵仲輝·謝介子·郝伯陽·葉惠鈞·戈公振·謝强公·周孝庵·程松聲·裴君健·張麗雲等約四十人由吳君致詞後並親自表演新體操數節嗣由葛雷博士·與邵仲輝郝伯陽二君及柏克非女士均有演説極贊美吳君之研究精神及技術後乃攝影而散 
[中華續行委辦會消息]  
　　中華基督教續行委辦會係中國各基督教機關所組織前日（星期四）起在蘇州河新天安堂叙年會代表六七十人來自各省昨日仍在原處開會並准旁聽上午九時半開會主席爲吳德施監督（Bishop　Roots）先請北京燕京大學兼北京國立大學教員劉廷芳博士演説題爲［新文化運動中基督教宣教師的責任］一次請北京燕京大學女教員誠冠怡女士領禮拜後請Dr.Price演説大致謂傳教者對新思潮當持何種之態度演説畢已十二時半即散會下午二時仍在原處開會先唱時禱告次請China　Chrislian　Advocate中文筆陸君演説［新思潮與基督教之關係］大致謂新思潮中所注重者爲追求真理此事恰與基督教宗旨　合云嗣請北京青年會總幹事Mr.J.C.Childs演説略謂鄙人寓居京都時與新文化運動諸領袖直接交接深悉此運動中所注重諸事實與基督教所抱之志願無所違背　如剷除迷信矯正風俗改良家庭與社會解放婦女追求真理等故基督教徒當與新文化運動中人互相提携决不可有冷靜態度以對付之云 
[馬良演講中國武術之源流]  
　　前晚（四號）八時青年會請前山東濟南鎭守使馬子貞氏演講中國武術之源流演辭略謂太古時代人類與禽獸羣居野處人與人爭鬭雖少而對於大禽猛獸不能不有天然自衛之術及人類日繁漸有積不相容之勢至發生侵略之舉遂不能不謀自衛之術因是黃帝造弓矢蚩尤製劍鎧斯爲武器之起點然並未詳其術此後武備漸次修明而刀矛斧鉞等器械亦應時而出並各隨所便而製之武術亦漸有發揮考班史藝文志兵書五十三家技巧單立一種純係攻守製勝之術共有十三家凡百九十九籍手搏劍道兩門散見於戰國時代其技術之精武力之强實足以捍衛國家鞏固國基下迄兩漢尙有司馬法所遺之戲程角觗等術至魏晋習於文弱留心武術者益鮮嗣經梁代逹摩禪師在河南嵩山少林寺發明易筋經十八法復經其徒覺遠上人因十八法推出武技諸學共成爲七十二法下至唐太宗曾有劍士千人宋岳武穆曾以武術治軍元太祖則獨尙騎射但皆少傳書僅賴譜册推行於世明季劍俠盛行惟戚南塘曾有傳述著成紀效新書前清吾國尙有雜技撲護等營清高宗常親蒞各營考騐獎勵使趨重武術嗣經無識無業之徒假武士旗幟倡行不軌行爲致武術爲社會所輕視武風因漸不振即譜册亦漸就迷失論武術者不曰少林即曰武當然皆口授心傳苦無教本以致支派紛歧漸失古人武術眞傳鄙人惄馬憂之因念我中華以武術立國四千餘年所有手搏劍道技擊等法不知經我圖歷代祖宗費多少苦心始創成各種絶技倘任其散佚實我四萬萬同胞莫大之羞况各國競重體育謂我國不武之國民不武之歷史即各國體操各有各式惟無中華式體操是亦極可恥之事爰就幼年所學與理 
 
 

Page 11

 
 
想所及博訪武術專家實地攷騐采取各門精秘編爲武術教科專書四門日率脚科日拳脚科日棍術科曰劍術科各分上下兩編已經教育部審定國會通過各學校均添授此種教科嗣是風行全國日漸普及所教各界人士不下五十餘萬貴會諸先生素以體育教導吾國青年且洞悉武術者甚多猥以鄙人有提倡武術虚聲遂不棄葑菲商召蒞會凡所陳述不無異同出入之處尙祈諸先生指教不盡感佩且鄙人與貴會宗教雖異而依賴上帝之思想從道德上作事業則無不同願祝貴會日見發逹諸先生日臻康健鄙人亦與有榮幸焉 
[外洋輪船進出口行程紀]  
　　昌興公司日本皇后號由温哥武開來將於明日（八號）晚十一點鐘抵淞翌日即須開往香港接客小火輪九號早晨九點三十分抵新關碼頭送客小火輪九號下午四點鐘離新關碼頭 
　　太平洋郵船公司之寰球班貨輪西那里司號昨已在天津來滬裝來之貨計有二百餘噸以美國舊金山運來之鋼鐵條爲多餘爲機器雜貨現定星期一開出在上海輸出者計有一百五十噸之貨物其中茶葉一項占七十噸餘爲羊皮及雜物 
　　日本郵船會社之麗瑪丸係從德國還滬昨日進口乘來旅客有德人倫特等三名船中以雜貨爲多昨已卸清開赴長崎神户橫濱矣又有從利物溥還申之阿波丸此次來滬乘來旅客九十一名計有華人林錦芳林君謙等八名又有中日班之竹島丸此次來滬旅客中有華人李赤民孟存心王德藩夏祥惠等四人來貨以疋頭紗布爲多餘爲洋雜貨共有一千二百餘噸 
　　大阪商輪公司之小呂宋丸今日由香港開出先往基隆定十號抵此來申後即開赴美國云 
　　怡和洋行之澤生號海輪向在印日南洋行駛今亦加入上海一埠本月二十日可自香港抵滬 
　　英國郵船公司之阿歷坡亞號向駛中英一路現已調駛南洋班於本月三號從孟買開出將於本月下旬抵押 
　　藍烟囱公司之揚子號輪船已於上月三十號從利物溥開出昨日來電定六月十二日至香港十五日到上海 
　　福來公司之西瓊乃號已於昨日開還三藩巿此次係第一回兼赴羅城計裝赴羅城之貨有本埠漢冶平公司之鐵器三百餘噸又運赴檀香山之雜貨一百餘噸又有亞克脱羅斯號於三月二十日由美國寳提满開駛來滬茲得來電將於本月二十五日抵上海更有英蘭號上月二十日從美國舊金山開出即日將抵上海來貨以火油爲最多 
[國内輪船運貨進出口之調查]  
　　進口貨（烟津）太古公司之奉天號昨從烟津裝來羊毛三十四件蛋黃二十四件草帽邊二十六件生梨四十六簍冬菜一千擔土酒五百壜精鹽四千四百八十包草蓆四十件絲綢六十三件頭髮六件毯子二十三件瓜子三十一包魚蝦二十六件杏仁八包雜貨一百六十件又招商局之新銘號昨亦由烟津運來綢緞五十四件土布二十五件水烟十八箱土酒六百八十壜機花十九件石粉一百包碱酸六十桶生梨七百四十六簍洋酒一百五十筐雜貨五百四十三件（温州）招商局之廣濟輪船由温洲裝來白礬五百包毛茶一百三十件烟筋八件烟絲三十四件毛棕三十件木柴七百四十扎青炭八十簍箱板一百四十五件雨傘二十五件青田石五十五塊松板三十三件金柑二十簍皮器棕衣六件雜貨二十三件（大連）招商局之新康號昨從大連裝來黃荳九千九百八十包絲頭三件荳油一千二百五十桶絲綢二件（長江）三北公司經理鴻安之長安號昨由漢口裝來白米二千二百四十八包瓷器二百二十件芝蔴二百三十一包洋裝機花二百八十件黃荳五百零八包藥材二十四件綢緞一百七十五件青蔴一百八十件土酒二十八壜鷄子四十擔木器四十件又轉甬貨有青蔴二百十二件牛骨三百件藥材七十件驢皮等十二件白米八百五十包（寗波）寗紹公司之新寗紹輪船昨日裝來竹笋一千零七十三擔鐵桶五百二十九件棉花二百二十二件棉紗八十件竹木七十四件杉木二十根雜貨八十七件 
　　出口貨（牛莊）招商局之新康輪船定今日開赴牛莊昨日已裝之出口貨計裝往牛莊者有花衣三百包土布四百零二件牛皮七十三件白糖六百十包水菓四百六十四桶茶葉二百三十六箱鐵器一千四百九十八件洋紙六十八件靛青一百五十六桶麵粉二千包白米一千四百九十五包下紙三千五百六十五件桐油五十桶香烟二百箱洋布一千二百五十九件雜貨一千七百七十六件裝往烟台者紙頭一百件牛皮六十一件閩茶二百零二箱扁擔七百件桐油一百八十桶白米三百四十一包洋布四百二十九件雜貨八百六十四件又轉口貨計藥材一百十三件毛茶二百二十六件青蔴十八件夏布二百五十二件（寗波）太古公司之新北京號昨日裝出白米四千三百二十三包藥材九十一件皮油一百五十壜粉絲三百四十五包拷皮及膠二百件麵粉九百包舊鐵一百五十件雜貨一百件又新寗紹號裝出白米八千三百八十七包麵粉一千三百包甘蔗一百件花 
布三百七十七件冰糖一百包青蔴六百件木板二百四十件洋松二百五十件生鐵四十二擔雜貨一百二十四件鹹魚二十包白礬三十件 
[因賭毆斃人命之定罪]  
　　住居北雲南路二百二十六號門牌婦人湯范氏指控蘇州木匠朱阿狗於上月十四號夜在北京路與其夫湯三子因賭起釁糾黨毆傷身死等情經公共公廨騐訊各情歷誌本報昨晨陸襄讞會同英赫副領事升座命傳齊人證將被告朱阿狗提案續審首由捕房律師費斯福氏聲稱被告與在逃之二人謀害朱阿狗實犯新刑律第三百十一條屍體已經堂上騐明被告口供亦與拘獲時之供詞相同惟查此案起釁之由實緣死者與被告係屬同業兩人專向賭塲拆小頭爲生未出事之三日前死者因未將向賭塲拆得之小頭分給被告故被告遂於四月十四號糾黨兩人將死者手足捉住毆傷頭腦其時被告似不欲致其命故當以誤傷擬罪云云次由原告湯范氏投訴湯三子係我丈夫年僅二十九歲向爲馬夫夜間時出賭博被告嘗來我家邀丈夫賭博是以認得出事之晚丈夫言出外賭博至四時回家叩門我聞聲出見丈夫坐於黃包車上據稱因阿狗向伊索錢無着遂被糾黨毆打丈夫言至此不能續説即因傷身死等語又由老閘捕房繙譯陳仲華上堂證明被告已在捕房供認因與死者爭拆小頭衝突於四月十三號已將其毆打一次十四號又與死者途遇乃糾同兩人將其四肢提起向地一擲見已受傷即棄而去情形並將捕房所錄被告供單呈察質之被告亦延律師辯護謂係誤傷人命請予從寛云云堂上核供磋商之下領事簽判被告監禁十年而華官以公廨無科五年以刑期之權乃判被告押西牢五年其满帶堂再核 
[十人團聨合會開會紀]  
　　前日（五晚日）中華救國十人團聨合會開緊急會議請甬代表報告肇事情形及討論援助辦法公推會長楊瑞葆主席張靜廬紀錄首由主席報告大意次寗波救國十人團代表金臻庠報告甬地風潮經過情形及預測抵制之將來語頗動人次由孫道勝報告赴甬調查當時事實及當地輿論之一斑次翁國勛楊瑞葆孫道勝童理璋張靜廬等討論五九紀念辦法結果（一）勸導各業休業一天（二）印刷傳單引起各界注意國恥（三）召集團員開國恥紀念會次推舉起草楊瑞葆張靜廬二人籌備員孫道勝翁國勛朱昌利任矜蘋蔣志鴻五人至十一時散會 
[滬江學生定期演劇]  
　　滬江大學自去年起由學生組織化裝演講團曾於新世界表演數次茲因國恥紀念定於月之九日晚間七時在大禮堂演劇新排趣劇［留聲機］正劇［血］以鼓勵同學愛國熱情是後亦將於校外各處表演改良社會新劇云 
[青年會消息]  
　　青年會交際科旅行團定於今日（星期六）下午自由車隊旅行吳淞額定三十名凡欲偕往者速向該會事務所報名每人隨納小洋三角充茶點費臨時不去者槪不發還准一時半由該會取齊出發沿火車路前進自由車須各人自備 
[今晚音樂演奏會之秩序]  
　　天潼路工界音樂會爲義務夜學及小圖書館籌欵今晚假青年會開中西音樂演奏大會其秩序列下一報告開會二管絃合 
奏三次中音合唱四舞蹈五梵鈴與中國線琴合奏六梵唱七滑稽跳舞八京劇九粤樂唱曲十管絃合奏十一高音及次中音合唱十二中西絲竹和唱十三滬樂十四中國新式舞蹈十五諧劇 
[荷女皇獎給魏副領寳星]  
　　駐滬日斯巴尼亞領事署副領事魏聖取君前奉荷總領事委兼荷署副領事職務及公共公廨會審官頗著勤能茲經荷蘭女皇賞賜菊黃寳星一座以獎其勞聞此項寳星係最高之榮施云 
[香賓票得獎者之確訊]  
　　此次西商春賽第三日香賓票頭獎外傳係某西商獨得或謂得者係一華商茲據跑馬總會消息此次售出票共四萬張頭獎實係二西商合得茲將頭二三獎得者姓氏併錄於下頭獎一三八八九號計洋二十萬一千六百元得者一爲工部局電氣處路線監工司西人Ｍr.G.A.Marshgreen麥吸　林君一爲本埠江海關副騐員西人Ｍr．Ｔ．Ｗ．Ｌee李君二獎第二六一○號計洋五萬七千六百元得者爲漢口花旗銀行職員西人某君三獎第三二六四七號計洋二萬八千八百元係三人合得一爲定海人沙阿寳一爲蔡同德藥店小主人蔡雨潮君一爲定海人王某一 
[利濟正劵開獎紀]  
　　昨爲第七期利濟有奬正劵開獎之期在南巿久大碼頭該局總發行所舉行自下午九時開始至午刻十二時止茲將五大獎號碼及經銷各票號錄下頭獎第二萬零四百零二號本埠豐大銀行二獎第一萬三千七百九十三號寗波甬利三獎第八千九百五十七號杭州大吉祥四獎第一萬五千三百三十六號本埠豐大銀行又四獎第一萬七千七百八十七號本埠有利源五獎第一萬二千六百三十九號本埠有利又五獎第二萬七千一百六十七號本埠永利 
[命案請求相驗]  
　　浦東三林塘鎭迤東五六里之南二十四保三圖地方有農民何阿長者生子全生今年二十一歲四歲時曾憑媒聘定列四圖鄉民胡掌卿之女小妹爲室今年小妹年二十二歲去年秋間掌卿夫婦相繼去世爰由原媒説合先將小妹過門童養即於今年舊曆三月十四日成婚是日午後新郎新娘雙雙回門詎有小妹叔母胡陳氏同子錫生等以何全生成婚事前並不知照即將小妹毆打全生知事不妙乘間逃回家中報告何阿長等聞警趕往見媳有傷訴知該處列四圖地保葉紹生出爲解勸令小妹住居胡陳氏家責令倩醫治傷何阿長心不能甘乃投地檢廳禀請提究譚廳長批飭何阿長將媳小妹舁來本廳檢騐不料昨午後何阿長何全生父子等又到廳具禀聲稱小妹已於本日清晨在胡陳氏家中斃命足見被毆致斃要求派員下鄉相騐譚廳長諭飭靜候次日委員往騐 
[火車碾斃人命]  
　　滬杭鐵路之一○四號頭班早快車於昨（六日）上午七時三十五分由上海北站開出八時左右將抵梵王渡站相近之二十六橋地方適有一人在軌道上行走司機人望見時即行放汽告警乃行者充耳不聞而天雨軌滑一時車輛收縮不住致被碾斃當由司機人會同車長及梵王渡站長電報車務處一面由鐵路警局派探飭知該處地保傳知屍屬認領 
[汽車傷人兩則]  
　　紹興人俞福生昨日下午二時許行經法租界愛多亞路被某號汽車撞傷倒地當由大自鳴鐘法捕房二百十八號華捕查見連同汽車帶入捕房奉諭着送受傷人往仁濟醫院醫治再核昨日下午六時許虹口百老匯路華記路口有某號運貨汽車駛過撞倒行人楊阿二跌傷頭足等處由提籃橋捕房九百四十五號華捕到來送受傷人往同仁醫院醫治一面帶該汽車夫入捕房禀候捕頭發落 
[鴇婦買良爲娼之科罰]  
　　蘇州女子巧弟年十八歲幼時許配與婦人錢李氏之子爲室童養過門上年十月間巧弟被無賴雙喜誘引成奸後拐來上海賣與法租界菜巿街婦人劉楊氏所開之花烟間内爲娼現爲伊姑偵悉來申報告捕房飭探將巧弟及鴇婦帶入捕房昨解法公堂請究先由錢李氏投訴媳婦被拐情形請求准予領回詰之巧弟供實被雙喜拐來上海劉楊氏供巧弟由雙喜領來聲稱是伊胞妹因母親患病故此買與婦人當出身價洋一百四十元今雙喜究匿何處不得而知當由婦人毛張氏爲中保是實毛張氏供雙喜係丈夫之朋友故敢爲中不知拐來求宥中西讞員判劉楊氏不應收買來歷不明之女着罰洋五十元充公張氏斥退巧弟交原告領去完案 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理（一）東裕公司訴時新昌洋貨號欠租請飭遷移案［結果］本案理賑員請求將時新昌存貨拍賣不准仍照四月二十二日堂判執行逾期准其拍賣（二）胡和昌訴宋金榜開店糾葛案經被告代表甘維露與原告律師辯論之下［結果］着原告每月付給被告洋十元原告營業發逹准在被告乾股内扣除並諭被告具結不准再向滋閙又午後民二庭由李襄讞會同美約副領事訊理美商新茂洋行訴同裕慶記蛋廠股東兼經理夏巨川將變壞蛋白混售請追已付價銀及損失案據被告代表律師聲稱本案前奉公堂判令被告賠償但爲數甚巨被告無力一次還清請求准予分期拔付［結果］着被告先還銀一千兩以後按月還銀五百兩如被告以後營業起色仍着趕速還清民一庭由陸襄讞先會同英包副領事及領袖領事特派員麥拉夫訊理英女麗維司訴俄人克利勃格不賠衣料損失洋五十元零二角案［結果］候宣佈堂諭繼會同麥拉夫氏訊理（一）俄人邏谷佛訴已歇傭婦柯克沙維欠膳費洋案［結果］原告請求駁回本案訟費歸原告負擔（二）華商泰豐訴俄人古爾特門欠貨洋九百元案被告延高露玲律師到堂請求改期容遞辯訴［結果］齤被告於十七日内補具辯訴呈堂候核（三）俄婦開司好克訴劉格維欠工洋及羅卜票欵案［結果］仍照本年四月八日所下判决執行（四）婆勃老夫訴亞哈不干欠貨洋案［結果］被告着於十七日内補具辯訴呈堂候訊此外尙有預先排定傳訊之俄僑訟案七宗則均一併改期矣民四庭由俞襄讞會同美奥副領事訊理（一）史錦華訴施賢銀不還借洋一百五十元案前已判决償還茲因被告不服聲請復審［結果］俟原告到廨復訊（二）李松壽訴其故妻胡崇德之妹孫胡崇禮不交遺產案［結果］改期提前排訊 
[公廨訊罰車輛違章案併紀]  
　　星期四午後公共公廨張襄讞會同英赫副領事升座車務公堂訊理汽車違章案三十四起機器脚踏車違章案一起分誌如下（一）彭慶林開車不愼幾肇禍端訊罰洋三十元（二）沈阿四開車時不聽巡捕指揮判罰洋二十五元（三）張笑人開車不愼訊罰洋二十五元（四）張兆榮開駛機器脚踏車夜不點燈判罰洋二十元（五）朱阿炳（六）吳榮源均開車不聽巡捕指揮訊各各 
罰洋二十元（七）黄星耀夜開車不點尾燈（八）陶小根（九）陸阿東均因開車時任令坐客站於踏脚板上訊各罰洋十五元（十）余阿法（十一）李海根（十二）顧阿金（十三）陸金法（十四）奚桂福（十五）陳寳和（十六）張阿郎（十七）許鳳高（十八）李文記（十九）成文卿等十人均因開車不愼不聽捕話訊各罰洋十元（二十）王長生開車時任人站於踏脚板上判罰洋十元（二十一）杜生才開車不愼幾致肇禍訊罰洋八元（二十二）沈習根（二十三）吳洪生（二十四）黃瑞卿（二十五）郭炳裕（二十六）顧根大（二十七）吳阿四（二十八）袁阿根（二十九）徐仁六（三十）施道恩等九人均因開車時任人站於踏脚板上訊各罰洋五元（三十一）鄔金梅（三十二）徐長根（三十三）周姓等三人因停車碍路訊各罰洋三元（三十四）李開洪（三十五）周定江均開車時不聽捕話訊無證佐判均開釋 
[私賣烟土各罰洋百元]  
　　法捕房捕頭偵悉洪河全在某客棧内租賃房間私設烟榻容人在内吸食鴉片且有私賣烟土又王卿全家私藏烟土秘密售賣均違禁令故於前晚率同探捕數名前往按户抄出烟土數百包烟槍十餘支一併帶入捕房諭各交保候究昨日傳至法公堂先由捕頭上堂禀明前情繼將烟土烟具呈騐詰之洪等供承私賣不諱中西讞員判洪王兩人各罰洋一百元充公烟土烟具銷燬 
[誌謝]  
　　昨承萬國義勇軍華隊公會惠贈參觀大閲劵四紙又清心女中學惠贈觀劇券兩紙又工界音樂會惠贈入塲劵兩紙又民立中學惠贈運動會入塲券兩紙書此併謝 
雜評二 
[縣自治（訥）]  
　　江蘇自治提倡較早而上海自治尤以模範見稱然至今日徒有請求恢復之聲人民初無所籌備官廳尙欲待中央會議後之頒布夫中央頒布之自治能如民意所欲之自治乎蘇人所倡之省憲論誠爲根本至計然必待省憲成後而始辦自治不又將遙遙無期乎是故地方自治以情勢言非先趕速籌備不可 
　　今日浙江之縣自治已擬訂單行章程着手舉辦矣江蘇舉動恒落浙後參事會之案浙先動而蘇隨之省憲法之議浙先動而蘇隨之减賦之請浙先動而後蘇乃援例蘇之步浙後塵不勝枚舉今縣自治浙又先動蘇人可不急起直追援例進行乎若再遲延觀望蘇人將更多愧色矣 
公布欄 
[上海地方審判廳]  
　　公示送達（全文在本廳揭示塲公布）第六五號（民一廳）一件司徒志良與伍少庭等婚姻涉訟一案（判决主文）原告人之請求驳回訟費歸原告人負擔仰受送達人等知悉特此公示右仰被告人伍少庭徐氏准此 
　　判决主文（民一庭）一件判决劉鴻生與王稷卿貨欵糾葛一案主文本件訴狀准予註銷一件判决范萬生與楊佛圜爲爲婚姻涉訟一案主文原告人之請求駁回本案訴訟费用歸原告人負擔一件判决陳德勝與李有龍爲擔保涉訟一案主文原告人之請求駁回本案訴訟費用歸原告人負擔一件决定汪榮慶與馮天祥欠欵聲明窒礙一案主文本件窒礙之聲明照准（民二庭）一件决定賈馬氏等訴賈楊氏爲財產涉訟一案主文本件訴狀准予註銷訟費歸原告人負擔一件判决韓錫春訴韓阿狗爲花價涉訟一案主文被告人應償還原告人洋六十七元八角訟費歸被告人負擔一件判决金桂馥與金順福因貨欵糾葛一案主文本件窒礙礙後訟費師被告人負擔 
　　批示一件朱瑞庭狀請交保由狀悉查本案判决内容爾有代償責任主債務人旣已逃匿自應由爾如數清償着即遵諭繳欵毋庸多凟此批一件周根瑞狀請延期由狀悉已票傳矣着即遵期來案交欵毋得藉辭延宕致滋訟累此批一件周根瑞狀交欵洋由准交此批一件邢貴狀請函縣協助由狀悉准再函催海門縣知事迅予協助執行此批一件孫丁氏狀請執行由狀悉候傳保勒追此批一件李鴻記狀請保釋由狀悉業已當庭諭知矣此批一件侯廷璜狀請銷案由狀悉准予銷案此批一件金順福狀請延期由業已判决仰即知照此批一件丁訓之狀請銷案由狀悉准將被告張有德開釋完案此批一件毛節榮等狀領欵洋由准領此批以上五月五日 
[滬海道尹公署]  
　　批示一件自治學員楊曾源等呈爲求學困難乏資維持懇予恩准劉縣酌給津貼由呈悉查道地方自治講習分所學員膳宿等費前經呈奉省令核准由各學員自行籌備通令遵照在案據稱滬地求學困難亦係實情可否酌予津貼仰即逕請縣署察核情形酌量辦理此批一件奉賢縣民莫桂生呈請令奉賢縣知事澈查更舉地保違約　充由呈粘均悉任免地保權在官廳該處地保宋德榮旣年老不克辦公理當赴縣禀退聲請另派徵特對於宋銀山不能私相讓與即對於該民亦不能私相授受該民用欵私頂本非正辦第宋德榮旣有詐取人財嫌疑儘可呈縣請究自有正當解法　庸來道越凟此批粘件發還 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[檀島旅行記（九）] [  朽木]  
　　九檀島之教育檀島在未合併合衆國以前本無所謂教育且雖有語言而無文字自卡米夏米夏一世厲行新政始借用英文字母爲其文字且采用世界上教育制度强迫人民受公民教育然其成績僅止小學校而已迨合併美國教育遂逐漸發逹茲略述如左 
（四）公民學校Public　School公民學校各島均有尤以華湖島爲最多年限八年中國所分初等高等兩級均在其内凡兒童至六歲即須入學公民學校純係政府所立並無學費亦無國籍人種之分故各校中人種不同面色各異羣相處於一堂遊戲於教室之外晨間自七時起至午後三時止凡入校學生乘電車者僅收半價（普通車價五錢學生只二錢半）公民學校之大者可容千人教室約有三十餘間教員亦約三十餘人一九一九年六月之教育統計所有入校學生之人數爲屬於亞洲者日本人一七五四六人華人四四九一人高麗人六一○人菲律濱九○三人屬於夏威夷者夏威夷人三八○○人雜種夏威夷人五三六一人屬於拉丁族者葡萄牙六三三四人西班牙五一三人拍多利堅Post　Rican一一三九人美英法德俄等二五九七人其他國籍者一七三人合計四五三八六人公民學校校長多係美人教員則美人外亦有夏威夷人兒童逹學齡後均須入校至公民學校畢業後是否入高等學校則由本人志願而非强迫教育矣 
　　（乙）高等學校　High　School高等學校學期四年分公共與私立兩種華湖島夏威夷島麻烏依島喀烏阿依島各有公共高等學校　Public　High　School中以華湖島之麥堅尼Mc.　Kinley　High　School爲最有名此校專爲公民學校卒業生之升級麥堅尼校在一九一九年男女生約八百人其他各校次之至私立之高等學校曰彭哪湖中學Punahou　School聖路易中學　St　Lenis　School彌而中學Mills　School依阿拉尼中學　Iolani　School彭哪湖學生最多學費亦最貴蓋富人子弟多入此校也一方面以經濟充裕故所聘教員較他校爲優此校卒業美國各大學均可無試騐入校故其成績較美 
劇談 
[霓裳新話] [  野驢]  
　　上海伶界聨合會第一次八班大會串 
　　民國十年五月五日爲上海伶界聨合會第一次八班之大會串其演劇籌欵宗旨（一）設義務小學以期普及教育（二）立伶界養老院以濟恤孤貧（三）建設義塜惟慰幽靈（四）組織藝術研究會以謀戲劇進步（五）請名人演講以增進同人智識上五項兼籌並進設施完備最少數非十萬元以上不辦而設施後之常年經費尙在其内此種義舉倘不在其他之慈善機關非具有絶大之偉力者恐盡皆無從措手焉 
　　是日自晨至午雨不停點余以十一時入塲已無座無隙地開鑼戲爲增長勝時玉奎之雙演大回朝時玉奎未到以曹甫臣代之跑龍套者四五十人夏月潤趙如泉爲左右班首實行破除階級余因之有感焉天下至不平之事非即此貧富階級乎以伶界論其上者每月包銀逹萬金以上其下者亦千金數百金不等平日養尊處榮無求不得所貧而無告者即若輩跑龍套是其登身舞臺無論何戲必有若輩汗流遍體作牛馬之奔走問其所入之俸祗每月七八元多至十數元往往一家數口曾不能謀一飽苦哉苦哉今聨合會旣見議及此亦能憐若輩之貧而稍豐其値乎深願本末兼顧有以善其後也 
　　次爲大泗州城所有八班武旦盡納於一塲自是精金满玉之作以王祥雲爲主體惜不能各盡所長爲憾 
　　次爲四陰陽河扮相以王蘭芳最佳周蕙芳王佳楣豐度已减劉蕙琴未到 
　　次爲八拾黃金于振廷首先出塲略述八班會串之大意然後杜文林韓金奎李百歲孟鴻茂陳鴻奎劉漢臣各歌一折王文祥未到以富仙舫代之嗓音當以李百歲爲勝 
雜錄 
[春暮尋愁錄] [  禹鐘]  
　　偶翻舊籍見［抒情記］載韋檢舉進士不第有美姬捧心而卒檢追思痛悼舉酒吟詩曰寳劍化龍歸碧落帝娥隨日下黃泉一杯酒向春風暮寂寞書窗恨獨眠時三月也十二夜夢姬作詩云春雨濛濛不見天家家門外柳如烟如今腸斷空垂涙歡笑重追别有年又白浪漫漫去不回浮雲飛盡日西來始皇陵上千年器銀鴨金鳧也化灰孤燭春宵閲之似聞鬼唱九歌曰若有人兮山之阿此情仿彿近之 
　　［拾遺記］載穆王集方士春宵宮設鳳腦之燭螭膏之燈西王母來進洞淵紅花嵰山紅雪萬歲冰桃千年碧藕此允爲古今春人第一豪舉矣惟念當時隻手奄有天下河山春色屬諸一人管領聲燄之赫可以覲召神靈乃其享受之春光竟與凡庶同其久暫此身一萎百無所有即殘骨數星亦且不能長存於天地間而此春光者循環不已祗知貢媚於後人絶不稍事遲回永人歡笑尤侗詩云春負人乎人負春以吾思之覺春總負人耳 
　　三春花好之日張雅宴集衆芳騷人墨客流連其間酒面花光相映成趣言念此情樂且無極［漁隱叢話］載蔡繁卿守揚州作萬花會用花十餘萬枝是固雅人之深致與余設想正有同情今春歸在轉瞬矣羣花零落芳訊云闌方其盛時曾未稍事鋪張以侑觴咏孤負芳妍此愁耿耿悄對空枝亦不禁悵然有悼逝傷離之感矣 
　　［曲江春　錄］載曲江貴家遊賞則剪百花裝成獅子互相送遺獅子有小連環欲送則以蜀錦流蘇牽之唱曰春光且莫去留與醉人看余謂此等餽贈遠勝金帛而所唱之句亦宛宛有情足以動人珍惜芳時之意所可嘆者則春光有限不有使醉人長看耳 
新聞拾遺 
[秤人肇禍] [  筆花]  
　　立夏節俗有秤人之舉新閘路新康里某姓家亦效是舉合家皆秤其祖母年逾古稀老興勃發亦欲嘗試不料兩手一鬆失足下墜頓時不省人事兩目向上家人　 
驚甚急僱車送醫院至院已不及醫治氣絶身死據醫生云係年老中風所致云噫天下本無事庸人自擾之信夫 
[偷鷄出醜] [  吳秉恬]  
　　南巿某茶室昨有數人爭執一事傍一少年　 
出爲排解舉座俱不識其人亦姑聽之坐旣定忽見其懷中蠕蠕然動且有異聲知非善類解其衣視之則有一肥壯之牝鷄在少年失色於是衆人轉息其爭共欲執之謂其藉和事爲拆梢計少年哀懇再四並將鷄獻出充公乃睡其面而釋之 
小説 
[社會小説衆醉獨醒（三三○）] [  瞻廬]  
　　第五十回求福得禍誤信觀音除舊布新改造空氣姊妹倆聽了付之一笑也不和他計較奉着老母搬出這個毒蛇窟穴自向南京去擔任教育事業按下慢提張老三見林姓搬去少了幾個礙眼人物愈回肆無忌憚常常約着伍青巖到家裏談話説那天吃了陸姓丫頭的虧偷雞不着蝕把米被弟兄們曉得了怎不傳做笑話講老青須得籌畫一個報復的妙策青巖道那天幹的事都是你們疏忽了才吃了這丫頭的虧要是我在旁邊便不問他真醉假醉須把藥瓶兒湊對他的口鼻着實的澆灌幾下才肯歇手現在事已弄糟了説也徒然惟有那天的使用小江北王麻子和那船户名下攏總花了二三十塊錢便是你老三也曾向我支過十多塊錢這四十多塊錢塊塊都有血腥氣全是我青巖的心血變化（醜語）好容易揩磨了兩個月的板橷摳心肝挖肚腸替人家認真教書才有這四十多塊錢到手偷鷄不着蝕把米休説你們不甘心便是我也怎肯癟氣陸姓這丫頭好歹終要給他一個辣手不過他已搬家到無錫將來施展手段比從前更覺困難只好居易以俟命待有了機會再作計較便是這了頭弄不到手我另有一個生財之道做出來時多少總可掏摸幾千塊錢（伏案）少不得又要你們幾位從中效力一不做二不休不是我青巖昧了天理幹這沒良心的勾當須知良心兩個字是孔方兄的七世寃家爲了孔方兄面上便該把良心圈起這是有詩爲證的詩經上説人之無良我以爲兄這個兄字便是孔方兄之謂也嗄：：： 
餘瀋[  一漚]  
　　花瓣辭枝飄然紛墮碧草怒長生意盎然一若驕殘花無力者此暮春夏初之景象也孟浩然詩云林花掃還落徑草踏更生一掃字一踏字便將此景活潑潑地畫出 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[一夫多妻與一妻多夫] [  老圃]  
　　非洲黑種中有華健逹者其族女多而男少昔有惠爾遜爲之統計其女子之數多於男子之數凡三倍有半此由女子之數多故其當然之結果爲一夫多妻 
　　西藏之族女少而男多往往一家數兄弟共一妻輪流爲夫婦此由女子之數少故其當然之結果爲一妻多夫 
　　據歐美文明各國之統計大率男子之數與女子之數不相上下故其當然之結果爲一夫一妻雖有多妻之宗教然爲社會所共棄雖有多妻之夫然爲刑法上之犯罪 
　　中國無精確之統計然由各個人就其家族戚友爲之統計又據所見所聞及行述墓誌等爲之約略統計大率男女之數亦不相上下吾謂男女生死之數互相平均乃天然之公例而華健逹與西藏爲特例弱者受制於强者乃蠻人之公例故未開之國大率一夫多妻蓋由於男强而女弱非由於男少而女多 
　　男女之數均爲天然之公例即一男配一女爲天然之公例此其理淺而易明猶之軍營發餉每一兵得一分糧有一雙餉之兵必有一餓兵且食取其果腹無取乎多餓者死多食者亦死一夫多妻必有無妻之男一妻多夫必有無夫之女而爲多妻多夫者計反不能得快樂故多妻多夫在事實上不能行而道德之説猶不與焉 
國民常識 
[請大家快快勸女子進學校去] [  瘦儂]  
　　現在有一種人説女人是不應該有學問的這種人的心竅和趕麺杖一樣我也不屑和他辯論了又有一種人也知道女子是要讀書但是總不願意把女子進學校他還説女子雖然要讀書倒底和男子兩樣些不要去做官只要在家念念女訓女四書或是請一位先生教教認得幾個字將來會記記賬目寫寫信札也就可以了何必要到什麽女學校去呢况且等級高些的女學校都設在通都大邑通都大邑的地方是不大好的去了以後萬一有些不好這個關係不淺哩唉諸位你們聽聽這些話豈不是有些道理麽但是據我看起來這種話真是和蘇州人説的像殺有架事亦很不通的女子和男子難道不是一樣平等的麽女子不讀書不識字天天藏在閨房裏弄弄頭摸摸脚永永遠遠做男子的玩物和奴婢這倒也罷了旣然要讀書要識字就應該和男子一樣爲什麽不好進學校呢現在談做官是頂鄙陋的事男子有了這個思想學問非但不能長進心術還要弄壞女子幸虧沒有這種事擾累他的心思正可以認認真真講求學問將來能遠過於男子亦未可知中國的大局給女子挽救了亦未可知至於算算賬寫寫字這算得什麽學問呢他説倒底和男人兩樣這倒底二字就是不通女子和男子旣然平權平等有什麽倒底不倒底呢現在應講的學問門類狠多學校裏教員多可以分教家裏請了一個似通非通的先生那裏能夠教許多學問呢所以女子要求學一定要進學校至於説通都大邑的地方是不大好我要問那裏是好的恐怕諸位也答不出來罷况且地方的風俗不好學校總沒有不好的道理若是女子有了學問就可拿好風俗推廣起來壞風俗改良起來豈可因地方風俗不好連學校都不進麽爲什麽有些不姐奶奶學校沒有進上海倒要去去的吃大菜坐汽車玩花園看新劇件件都來沒説半個不好這豈不可怪呢唉我説的話已經多了大家也明白了做男子的啊快些别説野蠻不通的話快些請你的妻子女兒進學校去做女子的啊快些掙掙氣别受野蠻男子的壓制快些進學校去快些勸一般女子進學校去我説盡此我願無盡（乙種酬） 
衛生 
[國民學校宜改良檯凳] [  鍾]  
　　吾輩平日所倚所坐之檯凳於吾輩生理上極有關係老學究之曲腰駝背雖由終日埋頭書籍然半亦由案椅搆造之不良有以致之也余參觀本埠各國民學校其凳檯之搆造各教室皆一律檯面皆爲平形凳皆無靠背及踏脚或即代以長凳故學生之長者視檯上之書必俯其頸背成弓形短者坐於凳上足不着地脛斜向凳脚内胸緊貼檯邊目與書僅離寸餘此種狀態非特於形式上不雅觀實於學生生理上至有妨礙蓋人之骨格幼年時膠質多而石灰質少其骨格稍受挫折尙可矯正年愈長則石灰質愈多骨格漸成定形不可矯正在兒童時代膠質與石灰質平均將來骨格之正齊與否全賴此時之注意今國民學校之學生正在兒童時代苟每日六時坐以是種不合生理之檯凳恐久之習慣成自然則學生背必致駝脛必致曲眼必致近視造成將來不雅觀之骨格甚者或致夭壽國民學校爲教育之基礎誠不不可注意於檯凳也今將余改良檯凳之方法書於後（一）檯凳之高低須配學生身體之長短各國民學校之檯凳因不配學生之長短故有以上種種不雅觀之狀態欲改斯弊須將檯凳之高低配學生之長短例如學生長三尺則 
 
 

Page 18

 
 
檯高約在二尺左右凳約高一尺左右檯脚下可添一橫檔則學生之足不致蕩空將檯凳之高低與學生之長短依次編成號數則於秩序上亦可毫無妨礙 
　　（二）檯面須帶斜形凳須有靠背書置於平面檯上故人必俯頸觀之其视線恒成直線致有近視之患無背之凳人坐之腰恒下曲故有駝背之患欲改斯弊須將檯面向内呈斜　 
形則學生之視線成斜線可免俯頸凳須有背惟宜帶凸形則可免駝背之患以上二法　乎否乎尙祈注意幼稚教育者共研究之（乙種酬） 
工業常識 
[機械工場之設計] [  姚昆元]  
　　歐戰以後各國均極力振興工業提倡出口爲代兵力之戰爭收經濟上之勝利回視我國非但不能競爭且將自己之家庭工業及手工製造品早已被外國之機械製造品破滅誠可惜亦可悲也機械製造工業種類雖多但在鐵工方面惟有車工刨工鋸工鑽工衝工五大部組織非難我不敢自秘願貢獻機械工塲之設計供我熱心提倡實業諸君研究不週之處濺祈指教 
　　（一）工塲建築之要點 
　　工塲之大小視其需要而定假定十萬元之股本大槪需三萬圓之建築費但以經濟爲第一要素如下列三項尤當注意 
　　（一）便利進貨出貨不宜過費運費爲主故建築之時宜　 
揀就近水道或鐵道及交通便利之地 
　　（二）堅固地基鞏固時期忍久難於傾覆 
　　（三）衛生多開窗户設工人休息園種以花草樹木以及運動器械（如秋千浪木等）可使工人之精神快樂不覺工作疲倦 
　　（二）各部之設備及需要 
　　（一）車工部車工乃爲機械工塲中最爲重要之一部凡圓形之工作及螺絲等其他機械所不能施工而車工可以做就分人力動力兩種現採用動力其價値如下 
　　大車床每架千元左右 
　　中車床每架八百元左右 
　　小車床每架四百元左右 
以二萬五千元可買大中小各號車床十餘架且尙可餘五百餘元爲附屬品之用費 
　　（二）刨工部刨工是刨平之工作在機械工塲中亦爲重要之一部其價値如下 
　　大刨床每架二千元左右 
　　中刨床每架一千元左右 
　　小刨床每架五百元左右 
　　以二萬元可購置各號刨床十餘架附屬品在内 
　　（三）鋸工部鋸工在機械工場中亦甚重要爲割斷之工作以一萬元可置大中小各號十餘架以内 
　　（四）鑽工部鑽工乃鑽孔之工作以五千元可得十架以内之鑽床並附件 
　　（五）衝工部以五千設備費可置大中小十架左右 
　　以上總計需費九萬五千元尙餘五千元買二十匹馬力之火油引擎一架並一切裝飾品 
　　（三）工作時間之分配 
　　現我國各種工塲大槪皆採用十二小時或十小時制以爲時間延長可多出貨但我以爲不然因時間太長易生工作疲倦之現象故所製之物品亦因之而不精若用八小時制一則可使物品精良二則可爲國内採用八小時工制之提倡假使工作餘暇之時供其良善之教育其實益非淺也 
　　（四）各部工人及工資之分配 
　　（一）各部工人之分配因各部之需要而定工人之人數但宜乎多用包工制度及工徒制因工資較廉此外宜聘請有經驗之高等職工二人或三人充當機司主管全場之事以及修理機械 
　　（二）工資之分配包工視各工人之能力酌給工長及各部工長每月四五十元左右不等 
　　（五）結論 
　　以上意見未識讀者將作何種感想現以極簡單之方法將工塲内容立表如下 
　　（一）機械各部之組織（二）各部之工人 
識字捷法 
[應用宇] [  濟滄]  
　　憂和之行也故从爻　聲亦形聲字通作優 
　　　愁也从心从頁頁頭也篆作　从　　几頁篆文首字　形於顏面故从頁又居喪曰憂 
　　按道德之德當作惪取得之得當作尋憂愁之憂當作　今則以德爲惪以得爲　以憂爲　沿誤已久不易改正矣 
　　衍水朝宗於海也从水从行又地勢平曠也又延布也 
　　汭水之曲處也从水从内音芮 
 
