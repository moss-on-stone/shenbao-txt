# 1881 - 67 - 4902825

 

Page 1

 
 
[蒐書] [  本舘告白]  
　　啓者本舘以刷印各書籍發售爲常如遠近諸君子有巳成未刋之著作擾將問世本舘願出價購稿代爲排印抑或俟裝訂好後送書數十部或數百部以申酬謝之意亦無不可總視書之易售與否而斟酌焉再如藏有世上罕見之本宜於重刋者本舘亦可以價買或送數十部新印之書籍以報謝至原本於刋成後仍可璧繳也現在承寳申報之人隨處皆有若以書籍託交寄下諒不致悞或託信局寄來亦可接信後不數日内當奉覆耳 
[論日東大言]  
　　日本失戶大臣之回國也當冰海未融之時急出京師由陸路而南抵滬返東初聞此信以爲中朝必有與日本啓衅之端繼而知其出北京時經中國官員等餞送殷勤話别則又未嘗因啓衅而回者然自日本傳來消息言之則該大臣之囘國正非無所爲也至昨譯字林報所登日本西字新聞紙一論而日人於宍戶回國之後朝野沸議其意見固已顯然矣夫日人舉動往往不可測度其人之議論識見亦非情理所應有此殆其國俗所囿乎誠不得而知也今卽就其所論者解之中國之與日本通商立約事未及二十年雖與泰西各國相較似往來情誼微分厚薄然旣已通商列于與國之内則謂中國無端搆釁起而與之爲難此必無之事也計此十年之中日人之故與中國尋衅者已有二事往年臺灣之役日人强詞奪理若爲琉球係其藩屬遭風難民爲生番所殺日人以庇護藩屬之故將欲問罪於生番遽爾興師到臺中國方深詫異後始知其意向旋以英欽使排解不與搆兵反行撫卹幷償兵費日人得計以歸往者又藉其國中仿行西法廢革封建之說以爲琉球本係外藩旣廢封建理宜收歸疆土夷之爲縣其時琉人勢不相敵中朝又恐多事僅與往返詰問而不深究其事日人又得計焉夫臺灣之事使謂日人應恤琉人則琉亦中國藩服臺亦中國屬地以屬地之人殺藩服之人中朝可以自理何必其越俎代謀卽謂中朝不暇問及琉亦屬日日人心竊不平亦應先與中國商定而後行何必擅開兵釁其理之曲直固不待煩言矣降琉爲縣一事則日人豈不知琉之兼屬於中而乃擅行廢置並無告於中朝之言其曲直又可想而知中朝不過以持盈保泰爲心海外藩屬歴來無發兵代戍之事何况與日人爭琉球之臣不臣哉日人乃不知中朝之用意竟若國中無人凡事皆可惟我所爲因而得步進步者則其居心誠不知何等也此番宍戶出京有謂琉之遺臣修貢於中國而中國受之故艴然不悅而去按之近來邸中消息别無與日本交涉之事或卽因此一端亦未可知然而愚矣夫中國苟有意於琉球自當於初廢爲縣之日力與日人爭之何待今日其遺臣之進貢乃不忘中國字小之恩出乎琉人之願初非中國所能强致卽亦非日人所能阻止且中國亦並不因其遺臣之來而慨念其宗社邸墟奮然行興滅繼總之事而乃毅然出京亦徒見其器之小耳至其所防範者雖日廷大臣盡心爲國未雨綢繆固應如是然目下寂無舉動何以知與日本爲難也夫中俄大局仍歸於和在上年議約决裂重遣使臣之日爲持重之謀者必曰戰未必克也有料事之謀者亦曰戰皆有害也蓋中國形勢止能待敵之來而與之戰目前軍械船隻雖精於前而臨事策應尙無把握固不以戰爲得計卽俄人遠在西北以水師言則遲滯以陸軍言則勞費亦未嘗卽以戰爲能事其終至於和自有可以預决者不過增兵籌餉先事豫防以爲自固之計則經國之謀不得不然耳今和議旣有成說而卽撒其防是示敵以弱也故日來仍復購船買砲不止乃日人見之而疑謂中俄旣和而中國猶籌防不已則是將與日本爲難矣因中人將與爲難又推其慮於俄且推其慮於中之於高麗與俄之於高麗似乎日人今日獨雄於亞洲之上無往而不爲備嗚呼此正日之所以爲日也雖然其所籌畫者亦徒費苦思耳中國之於各國一視同仁琉球一事亦旣大度處之而現在新與俄和又豈遽與俄人共圖日本者而俄之於高麗亦豈卽有歆羡之意大言大慙甚覺無謂焉爾 
[俄皇逝世]  
　　昨下午將近六點鐘時聞駐滬之俄國兵船連放二十一聲炮見扯半旂嗣見英國兵船亦扯俄國半旗答炮二十一聲探悉俄皇業已薨逝有電音到滬故也至如何謝世未得其詳俟後再錄 
[重議禁烟]  
　　聞英國禁鴉片會中之人致書於英人欲將鴉片禁絶以爲英國聽印度將鴉片運往中國殊非教中所應爲云云兹將書中大略譯錄於左書略云禁鴉片會人致書於英國大衆請轉公禀英廷第一欵須求英廷照燕臺和約内禁烟一欵約中雖有此言迄今猶未舉行自後卽當照約舉辦勿再因循第二欵須禁印度栽種嬰粟印度之地本當播種五榖不宜植此毒人之物第三款英國當與中國合謀不准鴉片進中國各口幷不准其有私下偷進之事若照此辦理則可免人之譏評盖此事本曲在英國今苟能補救於後猶可以謝從前之誤故不可不汲汲圖之也 
[修理鐵船]  
　　西報云日本報載該國小鐵甲船名富蘇干者刻已大損日國船廠不能整治擬送往倫敦重爲修理由日本至倫敦修理之後再回日本費用約須四五十萬聞此船本係新造而乃損傷如此之重良可惜也 
[日后贈遺]  
　　英國報言於去年聖誕節晚德國皇后接有日本皇后贈儀其中有兩東洋犬爲德國所從來 
 
 

Page 2

 
 
 [ >H第二章 
未有之物其毛如獅其白如雪其首如漆身有黑斑兩目大而且明現在尙係小犬將來身壯則雙眸烱烱更當如炬如燈也聞此犬由日京委員裝於文梓之櫝藉以綺羅之裀送至伯靈京城德后立命精於油畫者繪而成圖卽於英十二月初五日將此圖送至總會處令人咸得往觀殆亦與民同樂之意焉 
[新鐘試響]  
　　前報曾言英巡捕房新造警鐘一節兹已落成由昨十五日起每至早十二點鐘老巡捕房及虹口捕房皆試擊一次以一禮拜爲度昨日蒲牢初吼聲大而宏鞺鞳噌吰固不等於錚錚凡響矣 
[揚郡歲試題目]  
　　江蘇黄大宗師於正月念五日取齊揚州念八日在泰州開考兹將生童題照錄於左生經古題大將軍有揖客賦以靑旣益尊黯與抗之爲韻覆生經古題中和節賜百官策賦以題爲韵童經古題先後筍爭縢薛長賦以題爲韻詩題賦得津吏報添三尺水得津字五言八韻生正塲題江都裨諶草創之世叔討論之行人子羽修飾之甘泉仲叔圉　賓客王孫賈治軍旅祝鮀治宗廟興化管夷吾舉於士孫叔敖舉於海百里奚舉於市通塲經題桃始華倉庚鳴通塲詩題賦得夜半簷深覺雨乾得簷字五言六韻儀徴武王周公其達孝矣乎寳應管仲晏子猶不足爲與泰州王順長息則事我者也通塲經題家有塾黨有庠通塲詩題賦得春風狂似虎得狂字五言六韵童正塲題江都則不能也然則夫子旣聖矣乎甘泉不知也然則聖人且有過與儀徴固不可耕且爲也然則治天下獨可耕且爲與通塲次題相維辟公通塲詩題未若柳絮因風起得因字五言六韻至府高東三學題目未詳姑闕之俟後補錄 
[懼灾行善]  
　　揚城去年秋冬亁旱所得雨澤皆未能深潤田疇今正兩沛甘霖麥苗俱欣欣向榮農心藉慰謂春荒可以無憂矣詎風雲不測旱潦無常自二月初二夜降雨後雨雪相兼晝夜不息寒氣砭肌骨較之隆冬尤甚田中麥根俱經凍壞自初二以至初八日降雪約有二尺光景米價陡長三錢一担他物亦皆昻貴此番寒信不惟乞丐凍斃甚多卽僻巷窮簷貧民以饑寒死者亦不可勝數有善士憐之募捐煮粥令人肩挑至各處施濟早晚二次所活甚多郡人見淫雨奇寒惴惴焉恐天灾之至皆思行善挽回以故無論貧富或助賑欵或作各善舉靡不解囊資助彼此玉成然人心雖知警懼而天心究未卜如何也 
[館師受辱]  
　　揚城王某家小康有二子長習醫次讀書近年王佐人業鹺囊中益裕望次子成名不惜脩脯訪請名師教讀王有夙契宗姓者少時讀書未成好與文人來往去歲暮見王徧訪名宿如飢如渴因荐以丹徒廪貢某先生極言其學富典墳文高機岳王亦素耳其名欣然訂聘議定修金每年八十金先生之館王待之禮意有加先生亦訓誨盡心循循善誘以故賓主相得甚歡乃事稱盡美而禍不旋踵書齋之鉛槧方安娘子之軍兵已至矣先是王有堂房妻舅張茂才久羡此舘屢托姊先容王以張無才名不納張又託宗荐宗亦却之蓄恨已深今見宗荐某先生且兩相投契更不能耐因日夕短先生於姊且誣陷多詞至正月二十七日而蕭墻之變作焉蓋王向有貧戚某寄食于家某少年美秀皎如玉樹臨風自師入館時來函丈間坐談師因其爲東人戚待之以禮是日王出外某適在内宅飲醉出臥於師榻師以偶然假寐聽之約一時許忽内宅聲如鼎沸多人蜂擁而來主母執梃爲首竟向師作當頭棒喝大聲詬詈誣以雞姦其戚師正欲分辨而木棍又下血濺衣襟僕婦輩直抵師榻將某中衣褫下硬爲指証師痛憤至極肝氣上冲暈絶於地書室中物盡被毁棄及王得信踉蹌赶回師已奄奄一息百計救之始甦王崩角請罪師口不能言但搖頭擺手而已王没奈何先具靑蚨百緡遣人送師回家醫治已奮怒入内與妻拚命乃張已率妻黨到來大肆擾鬧執王入市百般窘辱宗宅什物亦爲張所打毁昨聞已控於縣不知爲民上者於此等案情將如何訊理也噫張亦靦然庠序中人以謀館之故出此行逕大爲斯文之玷諒當不齒于士林矣 
[春花受損]  
　　蘇郡於正月杪起連日陰雨春寒凛烈至初五日雪大如掌積有六七寸光景凝而不化繼以雨不停漏現在各處河塘盈盈春水已至尺許左右田中豆麥菜花之屬未免爲春雪損傷也 
[延醫覔死]  
　　疾病延醫所以求生也而乃竟有求死者蘇齊門外舟子某甲年五十而鰥所遺兩子均在十齡上下月初同染風痧之症不惜重貲延閶門某醫診治詎服藥後兩子同時物化甲痛不欲生買棺三具扭醫至船長跽而請曰吾知先生雖無回生之術而却有速死之方予兒女旣盡生亦無聊更請賜一肘後方了却殘喘則請封轎金惟命是聽該醫大窘嗣經旁人解勸始得鼠竄而去噫庸醫治病動至殺人之親絶人之嗣而彼且安受所酬則凡捧醫金踵門敦請者幾爲覓死來也某甲得其旨矣 
[箔坊情形]  
　　江右錫箔一業亦出省貨物之一大宗每遇旺庄之時生意固大有可觀惟其貨藉人力而成一經壅滯則虧本亦自易易且貨色極低遠不及閩箔杭箔是以南數省直無購之者專賴北地鎖行而北地又以河南山西爲最自豫晉告災以來商販絶跡箔業遂爲之减色近聞此兩省雖年榖漸登而元氣未復客帮之來江者仍屬寥寥所以江省舊開之八十餘家陸續閉歇至去年則僅一十七家矣新歲來聞關閉者又有八家市面之衰竟至此極按此八家中各項工作等不下二千人更合二千人之家屬計之則失業者蓋在五六千口也一行如是他行可知市面安得不日見艱難哉 
[鄞縣接印]  
　　新任鄞縣泰大令聞於十二日到寧定期於十五日午時進署接印云 
[申禁赶會開賭示]  
　　欽加三品銜浙江補用道特調寧波府正堂加三級紀錄三次宗爲出示嚴禁事照得本府前經訪聞鄞縣各鄕如東鄕之梅墟西鄕之石塘澳南鄕之定山廟黃公林姜山鄞江橋等處皆有廟會而不肖之徒藉此聚賭聚娼藏垢納汚無所不爲實屬得罪於神明敗壞風俗當經出示嚴禁並札鄞縣訪拏責成地保總催認眞查禁在案兹屆廟會之期除向赶廟會擺賭著名之賭棍朱寳成范毛銀 
 
 

Page 3

 
 
 [ >H第三章 
王小全等均經本府拿案嚴辦外合再示禁爲此仰各廟首事曁紳耆士庶並地保總催人等知悉嗣後倘有藉廟會爲名聚賭聚娼種種不法者務須嚴行禁止倘再有擺桌聚賭者許紳耆地保各廟首事立將開賭之人捆送至本府衙門審辦如有首事曁地保總催知而不禁别經發覺一倂提責不貸凛遵特示光緒七年二月初九日給 
[皖垣雜聞]  
　　皖垣俗例新春各店鋪均於二月初二日掛牌盖名是日曰龍抬頭取吉利也然在僻徑小街之店亦有於正月内擇吉開張者今歲二月初二正値黃道吉日故城内外大小各鋪均遲至是日開門炮竹之聲排街挨戶肅衣冠而彼此道賀者止不减於歲朝也○又北關外蕭家坑等鄕村近有時疫患者不過二三日口吐白沫而卒徧謁名醫皆不能識是何病症云 
[皖省官報]  
　　藩憲盧示照得現查署英山縣典史期滿遺缺以輪委候補未入流孟彭年署理桐城北峽關巡檢署理期滿遺缺以挨委補用巡檢程作箴署理署宣城水陽巡檢本任霍山典史孫庚期滿應飭回本任所遺水陽巡檢缺以酌委補用巡檢華君鑣署理 
[春雪奇寒]  
　　前述漢鎭入春以來十分煖燠大似初夏天氣途人揮汗直可不御棉衣自正月二十五日以至月杪細雨微風淅淅晝夜不止本月初二則一夜北風釀成大雪連朝霏玉鎭日鳴條至初七日尙未晴霽樓台輝映世界塵消眞如粉本畫圖一幅梅子大别朗朗然如玉山照人月湖則冰膠堅固可安步而無虞矣寒暑針趺至十八分寒氣砭肌徹骨較之去冬尤有甚焉 
[讞員晉省行期]  
　　英會審員陳寳渠太守欲赴金陵謁見劉制軍行期疉經更改均登前報兹悉太守定於今日附兵輪船晋省會審公事暫停已照會英美奥諸國領事並飭捕房停解人犯約一旬卽可返署云 
[鴇阻從良案傳訊]  
　　昨報列鴇阻從良一節兹悉客與鴇之姓名尙有錯悞昨早陳太守飭官媒將該妓許金鳳帶案復加研詰供稱盛澤人生母許氏小婦人六歲時母亡今年十七歲在東棋盤街蔣鳳祥所開之富貴堂爲妓時被鴇母毆打是以堅欲從良兹願委身於合開大吉祥客棧之陳咸亭被鴇阻住無奈假出局之名乘坐馬車投案喊寃至所有假珠花金押髮荷花簪金戒指翡翠戒指等件俱携帶在身然皆係陳客所贈云又問陳客有甚家産果能養贍汝否答稱陳客家産雖無但小婦人立志相從雖隨同求乞亦所甘心又問陳客能否投質答稱可請傳案太守隨飭官媒仍將許金鳳帶去一面飭提該鴇蔣鳳祥候訊並傳陳咸亭投質云 
[罰洋完案]  
　　前報索找涉訟一案昨據西洋人投案伸訴前因生和洋廣貨舖夥陳三張扣子具禀伸辯並稱因該西洋人欠找五元不付店東埋怨我等不向催取是以前日見伊經過喊住索找以致爭執現知此西洋人慣於賴欠求爲察斷賈副領事謂西洋人扣找因兩鏡大小不符起見或令鏡洋兩還乃太守謂買賣已經過割啓釁僅因索找惟該鋪夥不應在路爭扭前已斷過罰洋二員今旣西洋人不服卽將應找之五員盡行罰去隨如此判斷兩造均遵諭而退 
[索欠被歐]  
　　江玉和赴英公堂稱在虹口地方當小工有素識之張阿寳向我買舊釘鞋一雙計錢一百四十文久經取去穿着錢尙未付向索無着反被毆傷頭目是以訴捕拘張送案求爲訊辦張供在西洋人處燒飯每月工洋祇二員江向我索釘鞋錢約期而付遽遭辱駡因致爭毆不意失手誤傷現今情願給養傷費陳太守騐得江玉和受傷屬實謂張阿寳宕欠逞凶情殊可惡姑念帮傭之人着先繳養傷洋一元交保俟江投醫院調治所傷痊後再行核斷 
[毆傷罰資]  
　　逸園煙館夥張見明被烟客周三和毆傷由英捕房解案陳太守令張投醫院調治周交保候張傷痊訊斷等情己列前報昨由陳太守覆訊張申訴前因並稱傷已略痊周供並未肆毆實係裝傷訛詐太守問張汝意欲令周某受懲抑或願得養傷費答稱小的係窮苦之人乞爲斷給養傷資隨判周繳洋三元給張完結 
[督撫批詞]  
　　去年粤垣福慶街中和大綸兩店一日間突有兵弁數人入内搜查私收闈信一事當經該店聲喊以爲白晝行劫於是同約舖民羣起趨視旋欲相約歇業公具禀詞投縣官以其聨行挾制飭將爲首者拘獲訊供行將照辦日内南海縣袁明府據廣埠五約舖民公呈轉禀督撫兩大憲請將此案免予深究致遭兩大憲批飭兹將憲批附錄左方以供衆覽光緒七年正月二十六日兩廣總督部堂劉批據禀已悉福慶街中和大綸兩店私收闈姓一案該令欲爲懇恩免究幷請將前獲各犯從寛責釋本部堂殊不解其何心必謂該令見好賭匪請而獲免則衆感其恩不獲則怨歸於上本部堂持論雅不欲若是之刻廣東以開收闈姓爲大利以查禁闈姓爲大題該令官粤有年目濡耳染固當所見略同然兹事是非要不可不辨也闈姓賭風粤東所獨其流毒之甚中外臣工屢經論列言之甚詳昔年奉旨革禁遍行曉示煌煌綸綍至再至三去秋復奉嚴旨該督撫申明禁令隨時認眞查辦力挽頽風不得以空言塞責等因欽此本部堂與撫部院卽經剴切示諭諄諄勸戒不可謂教之不先矣此次中和大綸兩店私収闈姓確有明證本部堂與撫部院密派妥愼營弁二員各率兵丁十名差同的線往店查拏甫經進店獲犯外間卽鳴鑼關栅頃刻之間集衆近萬區區二十兵卽管帶之弁縱令搶物勢亦有所不能矣本部堂於兵勇擾民之事治之最嚴從不寛假特事理所必無不容誣也洗三省區鑑等犯一經到案卽據實供吐該店東夥私收闈姓情形歴歴如繪讞局印委各員未嘗稍加刑嚇此亦有衆人屬耳目焉乃復鼓衆赴府請保匪犯一唱百和意存挾制委罪兵勇則曰搶奪銀物歸獄官長則曰嚴刑逼供作爲論說傳刻分播肆口詆毁浮議沸騰大抵此中有人必欲伸賭匪之氣行包庇之權以撓國家之法本部堂凉德無狀誠知難免悠悠之口獨是歴奉諭旨申禁深切著明粤人亦竟弁髦棄之乎設官以治民也嘗聞禁民爲非曰義未聞縱民爲非曰仁本部堂識慮闇近蒞粤日淺闈姓一事或昧於因利而利之道朝廷洞悉民隱指爲頽風深惡痛絶獨何爲者鄧侍御黃侍御皆是邦賢士大夫也維桑與梓必恭敬止奏請嚴禁前後相繼又何爲者該令於境内賭匪橫肆至此旣已失察於前又從寛縱於後將謂賭博是耶非耶豈果禁其賭非而悖於義縱其賭是而合 
 
 

Page 4

 
 
 [ >H第四章 
於仁耶本部堂與撫部院惟知欽遵諭旨力挽頽風不敢爲羣疑衆謗所搖罔道以邀賭匪之譽各舖民安分營生奉公守法本部堂方愛護不暇豈肯令其不安生業而非所論于私收闈姓鼓衆挾制之大綸中和兩店也所有洗三省等各犯業已供證確鑿仰候行司督局擬議詳辦該令仍當一面將本案主持爲首之人密切查拏務獲嚴辦毋再一味取巧大干未便仍候懸牌曉諭一體知照幷候撫部院批示繳光緒七年二月初二日廣東巡撫部院裕批據禀已悉福慶街大綸中和兩店私收闈姓一案該令代爲懇恩免究並請將前獲之洗三省等從輕責釋殊不可解闈姓賭博廣東所獨此風日熾流弊無窮中外臣工屢經入告欽奉諭旨嚴行禁革認眞辦理綸音迭賁遠近咸知本部院與督部堂剴切示諭諄諄誥誡凡屬商民應如何凛遵功令痛改前非此次中和大綸兩店私收闈姓漁利確有証據本部院與督部堂密派妥愼員弁前往查拏所以不飭縣簽差者旣慮張揚搬遷又恐藉票騷擾於懲惡之中仍寓安良之意也詎弁兵甫經進店獲匪中和等店欲掩其賭博之咎卽以搶掠爲詞蠱惑街隣聚衆抗阻意圖挾制洗三省等到案承審官未加刑嚇供吐該店夥私收闈姓情形歴歴如繪衆人屬耳目焉乃復鼓衆赴府請保其中必有不逞之徒素與賭匪聲勢相倚射利分肥欲行包庇之權以撓國家之法失法者朝廷制之官吏守之普天下所共遵者也骩法爲莠民莠民法所不宥洗三省等已認私收闈姓自罹法網照律懲辦豈容責釋了結本部院身膺疆寄職任撫綏絜矩與民同欲則可違道以干譽則不可兵弁擾民無不立予嚴辦民敢抗官斷不姑息養奸該令身任地方境内賭匪橫肆藐法旣已失察於前又代乞恩於後於私收闈姓之匪諉爲代帶罪應滿徒從輕責釋果如所請刑政廢　法紀何存自今以後刁風尙可問耶本部院與督部堂惟知凛遵諭旨正邦典以肅紀綱式禮不愆何恤人言毁譽之來在所弗計也服賈舖民皆吾赤子如能安分守法何忍令其不顧生業當日市井愚民無知悞犯旣已悔罪姑免深究以省株連大綸中和私收闈姓揑搶惑衆乃罪魁禍首本案主謀滋事之人仍應責成兩店交出不必官捕差拏徒滋擾累仰卽遵照辦理毋再取巧市恩干咎洗三省等各犯代收闈姓供証鑿確候行司督局再提覆審照例詳辦不准稍涉輕縱並候督部堂批示繳 
[古花朝集同人於部星吟舘席間卽事]  
　　連番風雨到花朝結社聨吟慰寂寥美景堪娛歡娛歡永日良辰難遇醉春宵小窗覔句添詩料　　老圃尋芳挂酒瓢過半韶華眞草草長生譜上姓名標生辰嶽降祝年年又覺韶光分外妍花好不妨遷樂土春還難再補情天五車學富誇名士七步才高讓醉僊泖濵一字醉仙且看江郎京兆筆謂夢花醉痴畫眉僊史詩成珠玉在羣賢小薌外史翊之呈稿 
[花朝卽事卽次小薌外史原韻]  
　　嬉春雅興適芳朝風雨頻番景寂寥傾緑談詩懷舊歲賞紅記曲話今宵漫將餘韵撾殘鼓且把閒　　情付飲瓢試問衆香誰第一梅花心性獨孤標芳情千古在華年過此韶光不復妍爲祝長春頻假壽願成好事故求天風姨已去迎高士雨伯重來惱散仙辜負惜花空有句漫將企慕竹林賢[  泖濵漁隱仲廉呈稿]  
[百花生日小薌外史招飲尊齋席間先成七律二首見示次韵和之]  
　　妬花風雨惱連朝無酒焉能破寂寥愁裏春光剛勝日客中佳　　景趁良宵談詩常愧逢三友謂泖濵小薌夢花樂道無慙飲一瓢慶祝年年惟此節如君僊骨獨丰標○客裏光陰又一年芳園春色爲誰妍好花難得生佳日勝地那禁離恨天拾翠香閨多婢妾賞紅小院散神僊良辰美景堪吟咏吾社何人似子賢京兆畫眉僊使呈稿 
[和小薌外史花朝原韵]  
　　怯寒欲起正崇朝雨雨風更寂寥永締良緣成往日願聨好事在今宵幾將春色塡花譜暫假詩懷作酒　　瓢淺緑深紅山舘裏芳園桃李最風標名園孤負已經年爲惜春光景色妍拾翠初逢新霽日踏靑恰遇乍晴天杯傾竹葉心先醉吟到梅花態欲僊照水臨風香氣襲徴詩共羡主人賢[  簾靑主人山泉呈稿]  
[蘇州桃花塢張君亮甫代收及暫寓上海濟陽里謝君經收直省賑工捐欵正月分淸單]  
　　蘇字册無名氏五元神告延生氏五十元虞西居士十元不書名金一元五角畢姓兩元求小女諸病不侵多乳夜眠一元扶風延齡子廿元武林金守仁室人病愈五員福周求神祐袂病　壽延年五百員莫蘭輝求保子病痊愈一員吳顧氏求目疾痊愈十員諸葛氏求外症痊愈二員無名氏十員消災十員免禍十員除口舌廿員平安福十員二百十六號許與同五十員許悟源十員許息安一百員許常樂十員許慧宜廿員許茨如十員許凈証金鐲一雙重十兩兌見二百六十五員二百十三文許凈中金錠一只十兩兌見二百五十九員無名氏六員　雅源五十員章華氏六員靜卿一百員三槐堂王一百員蘋記廿兩蔣澤三募十三戶三十四員徐祥珠痧愈一員樊文卿爲孫病助醫藥一員無名氏求病愈十員郭漪園募四十五戶二員十二千一百又五十三戶五員十五千四百五十又五戶十五員二千○發字册工字册靑浦靛捐廿員廿三千另廿文靑浦米捐七員金匱縣憲倪發各鄕茶捐第　批三十四千四百廿統帶浙西巡鹽水師陳恊鎭三十員藩憲譚發到子嬰閘厘局李募二十千車邏厘局韓魏募廿七千三百五十龍溝厘局姚倡捐十千龍溝釐局姚募四十四千新洋　釐局胡募六十五千又倡捐五千戚家厘局姚募一百十四千七百五十靑浦朱家角米捐一百員婁縣發楓涇鎭茶米捐九十十一月分七十六員一千八百廿○邗字册劉健庵殷成之募七戶十八千又募廿四戶三十千又募二戶十七年又募張同興湘號三十五千又募十六戶十員十一千二百又募廣昌隆八千又募六戶十一千九百五十晏淡如募十二戶四千九百詹孟奇方庶伯募十一戶十六千二百又六十五戶一百兩王遜之募十五戶十元三千文何子丹募九戶八元四百六十文毛月樵募三戶三千文劉健庵募廿四戶六元十五千文何子丹手儲子梁募十一戶六元又募二戶一元一兩又手趙權之募四十六戶十七元二百六十四文又手曹佩靑募三戶一元一千三百廿文又乎尹善士募四戶二元曹雨人募九戶二元三千三百五十文○卾字册徐星翁托許子玉募新安吳述事堂念千文又十七戶念三千五百文陳楙度募六十四戶廿元○金字册顧景高四百文白子平四百文宣叔銘一元○太字册沈企阮募四十九戶三十元○社字册大字樣五角○松字册松江輔德堂來三省居三元　旭堂金一飛顧金嘉郁文彪郁云亭郁茂堂邱淵臬　秋松濤倪醉亭九戶各五角俞榖貽孫善氏二戶各二千三百立本堂阮敦經二戶各一千一百五十林敦古一千一百耕記少記二戶各八百文阮仁壽樊鴻逵二戶各七百阮謝　　善氏阮三樂阮留耕恊和裕俞稼書六戶各五百　世德四百葛樂需河南凶春記三戶各三百雅記林仁實趙夢甫三戶各二百五十不留名朱善氏二善陸明卿俞存耕五戶各二百李阿姑李叔華朱南華鹽海四齡童子李　韶張琴記六戶各一百五十繡餘胡禮生李鳳記許應周張德林程寅堂六戶各一百周樂五十文○浙字册十五批五千兩又奬捐一千二百三十二兩六錢○甯字册江甯公所六批六十三元金孝侯募三元一千○二用十五日起解銀一萬一千二百三十二兩六錢 
[浙省撫轅事宜]  
　　二月初八日同知袁學彬禀知聞訃丁母憂府稅課大使周錫祥禀知奉藩司札委分湖郡差遣○初九日知縣錢汝安禀知奉藩司委署武康縣事　禀　白沙巡檢曹之震禀辭赴任候補巡檢馮正焜禀知奉藩司委提署鄞縣石令欠解部平銀兩差叩辭 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
