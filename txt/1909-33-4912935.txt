# 1909 - 33 - 4912935

 

Page 1

 
 
   
 
 

Page 2

 
 
上諭 
[監國攝政王鈐章正月十八日内閣奉]  
　　上諭吏部奏遵旨嚴議處分一摺郵傳部尙書陳璧著照部議卽行革職欽此 
　　上諭郵傳部尙書著李殿林暫行署理欽此軍機大臣署名奕劻世續張之洞鹿傳霖那桐 
論說 
[讀新頒章程提要（續）（心）（史）]  
　　二地方自治章程與調查户口章程。當分别觀之。說者謂自治制止有廳州縣與城鎭鄉兩級。疑章程中屢見府廳州縣字樣。或有錯誤。此殊不然。檢對調查户口章程第五條。調查監督。其在直省者。爲廳州縣同知通判知州知縣。又一項云。其有本管地方之各府及直隷廳州。以各該知府同知通判知州爲監督蓋地方官當以親民者爲準。吾國旣有親民之知府。則將來廳州縣自治。自當以府爲變例。而今此城鎭鄉自治。其所。謂城者。實兼府廳州縣之治所而言。自治條文。非有誤也。此名詞之以相證而知其可通者也。 
　　若其當各爲一事觀者。則自治之成立。不當混調查户口爲一。而謂自治必待調查户口旣清之後。今就兩章程互證之。地方自治章程第二條。凡府廳州縣治城廂地方爲城。其餘市鎭村莊屯集等各地方。人口滿五萬以上者爲鎭。不滿五萬者爲鄉。其數以五萬爲一大數。是爲極粗之調查。第四條。鎭鄉地方。嗣後若因人口之增减。鎭有人口不足四萬五千。鄉有多至五萬五千者。由該董事會或鄉董。呈由地方官申請督撫。分别改爲鄉鎭。增减以五千以上計。又可知調查之無庸細密。若其第二十三第二十四兩條。議員定額。亦准人口。然二十三條云。城錄議事會議員。以二十名爲定額。城鎭人口滿五萬五千者。得於前項定額外。增設議員一名。自此以上。每加人口五千。得增議員一名。至多以六十名爲限。就此條文。亦以五千人起數。至二十四條云。鄉議事會議員。按照人口之數定之。其比例如左。人口不滿二千五百者。議員六名。人口二千五百以上不滿五千者議員八名。人口五千以上不滿一萬者。議員十名。自此以上則每以萬計。是最小之計數。猶以二千五百爲一數。全章程計算人口。數無更小於此者。則選舉資格。旣需調查。似此粗粗計算之人口。何待别一章程。别一機關。代任調查之責乎。且調查户口。乃永遠之事。專訂。章程。隨自治制而俱行。故調查章程第六條。調查户口事務。歸下級地方自治董事會或鄉長辦理。以總董或鄉長爲調查長。董事或鄉董爲調查員。將來人口。無一年不當調查。在籌備清單。調查户口一事。與編訂户籍法相應。非與地方自治相應。自治以各地方爲界畔。一地方之人口參差其結果不過本地方議員之數。多寡偶有不合。然與他地方無關非若諮議局議員。贏於　而絀於彼也。故籌辦自治。不得藉口於調查户口之年限甚長。而謂有所牽率。惟憲政館之籌辦清單。則實爲辦自治之阻力。非謂地方有𤍽心辦自治之人。。而得爲所阻也。清單誠延宕其成立之期。吾士民先期而成立。度亦非憲政館所能抑遏。特有非官令不行之鄉曲。緣其地方開通者少。而儔人之耳目。亦恒局於赫赫之長官。督促之力非官無與施焉。則官挾清單以便其怠玩。必且無如之何。而於是成立之期乃不得不緩。憲政館之過。在上年聞各省之請願國會。當時妄編一籌備清單。以遂其延期十年之巧。其私計方謂善希上旨。有以固其孫豚腐鼠之地位。不惜淪全國於黑暗者甚久。或且終已無及也。是固言之恨恨。然據館臣所奏自治章程之摺猶假手於籌辦處。以作督促之機關。或亦補救之一道。 
 
 
 

Page 3

 
 
惟近觀吾蘇籌辦處。多强不知以爲知。忽通飭於投票簿之外。造分區之人名册。致爲武陽調查事務所所痛斥。所籌何籌。所辦何辦。今者諮議局事幸而將集矣。吾不能不爲江蘇之自治前途危也。 
專電 
[電一（北京）]  
吏部議覆陳璧處分摺呈進後某樞臣力求加恩改爲革職留任攝政王不允遂降旨革職 
[電二（北京）]  
　　孫中堂因奉攝政王諭催速擬資政院章程擬添設提調二員有派惲毓鼎之說其一未定 
[電三（北京）]  
　　今日（十八日）召見樞臣奉攝政王諭明日開印後應將内外官制及鼓鑄金幣兩事儘先提議 
[電四（北京）]  
　　軍機處連日檢理關於憲政各章奏聞自丁未至戊申約有三百餘件 
[電五（蕪湖）]  
　　郵部特派皖路查帳員鄭鴻謀陶湘今日（十八日）到蕪總理周學銘亦到 
緊要新聞 
[萬國禁烟大會紀事六]  
　　萬國禁烟大會各專員於十八日上午十點三刻在匯中旅館接續會議中國專員唐介臣君呈遞鴉片問題之報告當將報告中所依據之條逐一陳明出處並謂尙有附陳之報告係彚集各處禁烟情形者不山亦可呈會 
　　嗣由德國專員（膠州在内）羅斯納君荷蘭專員巨恩君先後呈遞本國報告 
　　議至十二點三刻暫時休停午後兩點鐘續議即由暹邏專員宣讀報告其餘各國專員之報告尙未編畢未能呈遞議至三點鐘時由會長宣言散會定期星期三（二十日）上午十點三刻開會續議 
又聞萬國禁烟會開會前閩督派楊觀察芝香胡太守子香來滬與會福州去毒社則派林惠亭太史代表各社會派鄭季明君代表蒞會林鄭兩代表於初十日謁見我國專員後遂往見美國代表爾拉脫君詳陳福建禁烟成績十一日到匯中旅館與會並代福州各社會上萬國禁烟公會意見書又上我國各專員書及去毒成績表兹并覔得十一日福州各社會上萬國禁烟會電錄左 
[橋南公益社曁各社會公電]  
　　萬團禁烟會鑒蒙各大國贊助禁烟義聲遠播母任歡迎現敝國鶯粟逐漸肅清廷議宣統二年斷絶烟禍仰懇貴會決議自宣統二年起禁絶各種鴉片入中國口俾免再罹烟患共進文明曷勝歡祝 
　　美以美女學界代表電上海萬國禁烟會鑒貴會提倡禁烟婦孺成深歡頌懇議决早絶鴉片進口永除烟禍中國幸其許堯訇章善瑞許鼎新李春玉 
　　福州各社會公上萬國禁烟大會意見書敝國不幸多染烟毒上下人士引爲深恥雅荷深表同情特開禁烟大會於敝地主義之大誠令人欽佩莫名也竊敝國自警覺以來深知此毒之蔓延劇慘原欲合上下之力盡一鼓而殲之内以進敝國之幸福外以慰列邦之熱誠英政府以敝國久陷迷途無能爲實行禁烟之事誤疑專欲銷售土烟抵制印烟乃定十年遞减試行三年視情形若何再行減少敝國政府因不得不定十年禁烟之期此實英國不察其情之甚也敝國自禁烟以來首先閉歇烟館各國人士往來内地者試問尙有見烟館之迹乎至於停種鶯粟各省均已逐漸實行則無銷售土烟抵制印烟之事可知舊年自王公大臣以下有嗜烟之癖者撤差六人其餘亦均悉遭參革各處皆設法毒之局搜焚烟具編列烟籍雷勵風行不遺餘力中外共見共聞則無不能實行之事可知且今日交通機關發達中外報章如林敝國禁烟情形何難洞知又豈能飾詞相欺前年英國亞力山大君去年美敎會會督柏君來游敝國蒞敝省之時因覩禁烟情形極表驩悅並將演說之稿帶回倫敦登報尤足証明敝國之能實行禁烟以上所陳當皆貴會所周悉英政府之所疑可謂不合矣然敝國以英政府定期十年之故實受極多之不利益請爲貴會陳之敝國旣已禁烟矣於一方又輸入印烟於禁烟宗旨顯形抵觸又印烟之入口一日不絶吃烟之心一日不死卽利烟爲生之心亦一日不死無識之徒更疑英政府有意愛此稅欵必無實行减少之事多存觀望之心使敝國上下於禁烟手續非常因難且英焉府旣以敝國禁烟爲是而尤許賛助之猶 
 
 

Page 4

 
 
必使更受十年之毒問心當亦難安推英政府素重名譽無斷愛惜此害人之稅欵自汚其隆望自損其國體徒以信用未堅致有誤會之處誠得貴會對於英政府爲敝國極力証明其實行禁烟之事排解其懷疑未釋之心敝國政府現議宣統二年以後不准復有一人吸烟印烟入口之期即乞縮短限至宣統元年十二月（即西歷一千九百零九年）爲止英政府誠能聽貴會而挽回之造福於中國豈有限量耶貴會之留聲譽於世界又豈有紀極耶世界大禍未有甚於烟毒各種禍害旣荷各大慈善家漸次解除矣貴會旣以禁烟爲目的自必以援助敝國爲手段開會敝地尤無虚此盛會之舉英政府向重公論亦斷無不聽從之理只視貴會爲敝國切實証明俾英國獲占最隆之名譽耳謹將敝省禁烟辦法及成績彚表裝册附呈左右藉資察核敝國上下曷勝禱祈盼切之至 
[撫順開辦地方審判檢察廳奉天]  
　　東督徐世昌 
於去臘具奏云竊臣上年具奏奉天省開辦高等審判檢察廳及設奉天府地方初級各廳接收承德興仁兩首縣民刑訴訟而奉天各州縣試辦之先聲即爲行焉司法區分之創始嗣以興仁移駐撫順改興仁縣爲撫順縣並將興京廳迤西窵遠之地劃歸管轄特設民官行政旣具規模司法亦宜布置第撫順商旅增益且去該縣八里之千金寨地方煤礦利源日見增擴若將民利案件仍隸於原設之奉天府地方審判廳審理微特管轄難週人民失便即按之愼重法權講求交涉之道亦覺非宜迭飭提法司使吳鈁詳細通籌督同高等審判廳廳丞許世英署高等檢察廳檢察長汪守珍調查集議據該司覆稱查撫順縣所轄地方遼闊而户口之煩多商旅之發達道途之便利形勢之適宜以千金寨爲最撫順應設之地方審判檢察廳宜在該處建立惟時值沍寒不能興作而一切詞訟又急待管理擬在距撫順十二里之塔峪地方租賃民房先行開辦撫順地方審判廳檢察廳附之該處原設有奉天府第二初級審判檢察廳現旣劃歸撫順界内即作爲撫順第一初級審判檢察廳暫設一廳如將來實係事煩再行酌量加增所有各廳員缺擬由高等及奉天地方兩廳内撥員派署以資熟手而節經費原補之奉天府第二初級審判廳推事方瑛應改補撫順第一初級審判廳推事俾副名實各等情先後呈請前來臣復加查核尙屬周妥當經批准照辦並派高等審判廳庭長法部主事程繼元署理撫順地方審判廳推事長奉天府地方檢察廳檢察官蕭晋榮試署撫順地方檢察廳檢察長其餘各員均由該司於高等地方兩廳人員内分别撥委即於十二月初一日開辦臣自當暫飭該司隨時考查該員等如果始終勤奮克盡厥職再由臣開單出考咨行法部分别奏咨補授以昭愼重 
[東省法律講習所改設專科奉天]  
　　東督徐菊帥自光緒三十三年到任後籌設各級審判檢察廳冀早改良裁判惟以人才缺乏當飭提法司使吳鈁籌辦法律講習所一處嚴定功課妥安規章專收本省候補及來奉投效人員自同通州縣以下考取正額八十名旁聽二十名合計學員一百名於是年八月開辦入所授課限定一年畢業以造成裁判人才爲宗旨所訂課程爲大清律例法學通論憲法民法刑法商法國際公法國際私法民事訴訟法刑事訴訟法裁判搆成法監獄學各門即以該司兼充督辦遴選法部主事張志嘉魏元曠先滿充當監督選擇留學日本法政畢業生曁刑名專家爲敎員分别講授自開所之日起至去年十月止除去年暑假曁補習日期已照章學習期滿在所學員有因曠課犯規隨時開除者實存正額八十名旁聽十一名合共九十一名經該司按照學科分門启試遵照部定高等學堂章程八十分以上爲最優等七十分以上爲優等五十分以上爲及格計正額八十名得最優等六名優等十六名中等五十八名於十一月十九日發給畢業文憑其旁聽官則因未及格給予修業文憑自開辦以至畢業計用開辦經費銀一千二百九十九兩九錢七分房租銀六百三十五兩五錢每月額支活支平均計等用銀一千三百三十五兩一錢八分以上各項共用銀二萬三千二百九十八兩四錢八分畢業各員經東督傳見後擇尤派赴各審判檢察廳實地練習東督以將來推廣審判此項人員尙不敷用爰復在省城法政學堂添設法律專科卽飭該司使會同該堂監督妥商辦理所設講習法律所已於畢業後停辦刻聞徐菊帥業於去臘將以上情形咨用法部並已具摺入奏矣 
[軍機處鄭重軍用費南京]  
　　聞江督端午帥近接軍機處電略謂現值整軍經武之時餉項最關緊要嗣後凡有報銷各營俸餉米折等項務請悉心酌核删繁就簡除去浮文開單奏報以昭核實午帥當即札飭水陸駐防各營統領轉飭一體核實造報母許冒濫 
[江督飭查徐屬自治研究所南京]  
　　自治局昨以徐屬研究所多不合法請飭補習並澈查等情詳奉江督端午帥批云自治研究所所以養成自治之人才爲異日實行憲政之儲備敎授之法必須按照完具課程切實講習一省之内辦法尤宜一律據稱派員調查徐 
 
 

Page 5

 
 
州府屬各縣所設自治研究所其辦法多與省章不合且不免有歛費濫用之處似此虚糜粉飾大足爲自治前途之碍阻殊堪痛恨所請檄令該府轉飭各屬現辦研究所均須查照省章辦理功課不完者責令補習試卷均封送該局復核其邳州豐縣兩處設所兩月濫支至一千餘串之多請由府派員澈查量予懲處曁該府屬應行選送學員仍請飭如期選送母得以辦理在先藉詞請免各節應卽照准候檄飭徐州府遵照辦理仰卽知照 
[京師近事]  
　　攝政王以達賴受封得賞已經回藏其班禪事同一律故曾面奏皇太后請旨欽賞後藏班禪名曰額爾德尼物品并請加封以安其心刻已奉旨允准初八日即將所賞物品交理藩部候旨頒發 
　　澤貝子因整頓財政擬俟編案事竣即行辦理統計再將政財逐一調查所有外銷欵目即將一律提歸正欵 
　　樞府昨日會議以河工歷年迭次失事最爲國家大患擬通電各省將軍督撫無論該省大小官員有能獨出心裁研究得良策者均可呈遞說帖由該省大吏轉詳來京核奪施行 
　　澤尚書今因各省官立銀行所出紙幣關係國家信用擬派遣幹員分赴各省詳細調查以憑核辦 
　　政府近有收回北京電局管理權之議局内洋員頗不滿意運動駐京各公使出爲斡旋故各公使對於電報管理權之收回咸極力反對 
又聞北京電報局洋總管伊立生現已自行告退郵傳部因其在華辦事多年尙稱得力除給川資英金一百磅外另送酬勞洋五百元以示優待　　汴撫吳中丞電奏新選安徽英山縣知縣王靑選在籍辦理礦務正在得手應留該今辦理礦務以挽利權 
　　郵傳部因正太鐵路時被水災所有沿線容易被水之區應增築士工以防水患現已咨飭該路總辦相機辦理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[廣東大沙頭花艇火刦續聞廣州]  
　　初九晚大沙頭火災慘狀詳情已見昨報兹再將十一日調查所得續錄如左 
　　水巡警之誤事此次火災死亡之多據逃生者稱說皆歸咎水巡辦理之不善當起火時本有多數小艇駛往施救水巡恐係搶火開鎗嚇禁并拿去十餘人故各艇不敢駛救初十日上午停屍塲上有人向各善團陳訴火起時目撃水巡種種不是謂該巡士等輕視人命宜由各親屬向地方官伸訴聞者莫不大憤 
　　停屍場之狀况各善團在停屍場料理屍首堤岸泊兩小舫爲住宿所昨晨方便醫院各董事賀善昌小兵輪拖蝦狗艇兩艘該輪係勸業道陳觀察撥用者管帶爲潘叔瀛開赴沿海撈屍往返數次共得七具有兩屍開懷解帶似已攫去財物復行放下者又在東流柢柱撈得男屍二具衣服面貌相同赤十字會亦駕一小輪沿河巡視入暮始息停屍場於上午棺殮屍身約數十具其携衣物到場自殮者則有細玉雁玲阿娥銀屏瑞仙諸妓又於十二點鐘撈得蔚泰厚王耀南屍首身穿皮袍靴子卽由其伴多人飭工抬下船中備殮竟日有西客多人在公所座船伺候并儷小輪分途尋覓屍首聞協成乾失去六人志成信亦失六人西帮約在二十人以外所獲屍身尚未得其半云 
　　災場之慘狀災場上燒壞之艇底已盡行拖去仍有多艇在此撈物合昌妓艇仍泊舊處廚廳照泊其旁各妓女於三點鐘時依舊梳裝預備出局以初十夜尙有客在此叙飲故也水鬼氹一檔則已分泊各處妓女來往無定如失剿之鳥其餘惟見有海上黑炭隨波逐流而已岸上聚觀之人昨仍擁擠不堪 
　　被燒之人數各艇被燒人數兹將查得者錄下惠利住家艇已載回妓女二十餘人開至海心爲火力吸轉旋即沉下全數被溺又男女伴八人家屬十一人全没現僅存者祗寳珍翠玉兩妓德來麵食艇伴八人全没利棧水寮伴七人死四人合興水寮八人全生牛記艇五十四人祗死主婦一人德洋水寮死一人來安水寮死二人合盛艇妓女四十人死三十二人當火盛時有沙瀝車渡船赴救異常奮勇載回男女兩座至第三次往救竟將自已之渡船燒去 
　　溺斃妓女之調查溺斃妓女人名調查如下（滿記艇）阿銀瓊蟬蓮妹銀嬌亞妹銀屏肖雲翠雲（財記艇）順玲金嬌羣英金好潤金黄皮阿蚊阿賤細玉（合成艇）肖玲銀彩瑞仙銀喬合意遂意阿蘇阿順晴雯（江天小舫）銀蟬潤好三水（義合艇）月華愛好銀蟬艇頭婆娑亞揸亞華（已訂價千餘將售去）（惠和艇）阿娥新桂妹金仔潤桂（香海艇）巧粧（金財艇）雁玲（住家艇）靑女（牛記艇）細金（不知艇名）有好四妹桂有柳仙彩玉帶有帶金銀蘇 
燒斃西客之原因濠畔街各西號定例每年燈節前後皆許各伴叫局赴飲一切使費由東家代出故燒斃如是之多其孫西龍一人係厚德司事大清銀行之人全未波及李道益智及某某二西客本非在財記設席因被友人扯去談論竟及於難各官場子姪多於二鼓後始到到即火發無從走脫亦湊事也 
　　赤十字會施救之得力西關赤十字會聞警後立派醫生余啓明譚公澤等會員林煥羲梁寛非黄寶全黄仲和顔廷湛朱緝孫周國淦陳觀心等多乘舢板及水巡東局汽船赴救共救獲傷者數十人撈起屍身十餘具旋到士敏土廠救該廠所拯女子中有一人淹悶過久呼吸早絶盡法施治不能復甦嗣遄回水巡東局爲傷者換藥妥貼直至初十早六鐘始還會所趕備一切救傷等物該初九晚曾經赴救之醫生會員及續到之各會員即行再用舢板東下施救醫愈三十餘人 
　　兩廣總督善後之辦法張督對於此次火災極爲憫恤現擬飭司籌議在善後局或官銀錢局内酌撥欵項振撫并飭先行調查被災情形隨時飛禀以憑核辦惟對於官場遇難之人頗爲憤恨謂國恤期内燕游不特不足惜并應查出奏叅以爲官場不自愛者戒 
[西報譯要]  
　　滿洲擬造船港字林報載十七日東京電云滿洲梁山灣爲經年不凍口岸現聞中政府將在該處營造船港由英國工程司監築並擬於北清鐵路建造枝路與該洪相接長約三英里 
　　滿洲頭市興旺字林報載十七日東京電云滿洲豆市近頗興旺大連堆棧及各船裝運出口大有應接不暇之勢 
分類新聞 
政界 
[飭查選舉調查員劣迹南京]  
　　蕪湖職商呂承志等近日開陳選舉調查各員劣迹禀奉江督批云選舉調查員係審查名册之人自不容行止有虧者厠足其内惟據稱該邑調查各員或嗜好甚深或被控有案或身家不清幾無一人不被指摘該令即昧於知人亦何遽冒濫至此究竟是否屬實抑係挾嫌攻訐仰太平府轉飭該縣明晰禀復如果有不妥之員應飭即行撤換以得要焉 
[組織自治研究會蘇州]  
　　蘇屬金壇縣周紳等邀集同志組織地方自治研究會並擬選舉職員籌議一切以維憲政業已禀陳縣主立案 
[發貼劃一度量權衡章程蘇州]  
　　蘇省長元吳三首縣昨奉藩意瑞方伯札發農工商部度支部會奏劃一度量權衡辦法并章程四十條飭令各屬一體遵辦另有告示數百張應行發貼等因各大令遂派差協保分赴四鄉張掛 
[批飭認眞辦理統計處南京]  
　　鹽城縣王紹曾昨以創設統計處 
 
 

Page 11

 
 
及辦理情形禀奉江督批云統計處一事係屬創辦所稱難得詳確之眞相自係實情然苟任其事者悉心辦理自可由疏而及密該令旣經遴有專員管理斯事仰卽督飭該員認眞查核如法塡送 
[屬員考語之機密福建] 　 
　　閩督松鹤帥札飭落司及各道府應將屬員考語凡辦理厘務者逕送財政局核轉其實缺署事人員均宜機密釘封申送院司兩署逐一檢存旣不必發房收檔亦不得遽交書房寓目以昭愼重 
[常錢通竟無吸烟之官蘇州]  
　　蘇省禁烟公所司道以常鎭通二府一州所屬正佐各官究竟有無烟癖咨請鎭道劉議孫觀察調查咨覆等因兹經觀察具結移覆謂各官實無一嗜好者 
交涉 
[札催洋欵提前清解蘇州]  
　　江督致兩淮運司及寗蘇兩落司札文云據蘇松太道電稱各國賠欵計寗蘇兩藩司及淮運司金陵關二月分均未解到又蘇藩司代新疆正月淮運司代新疆二月各三萬二千兩亦未咨解來滬如有欵可摰請飭催速解等情前來查賠欵關係要需不容稍有延誤從前滬關稅旺磅價又平各處間有遲解尙可挪移應付現在稅收旣絀磅價復昂各項洋欵前經度支部電飭提前解滬原屬萬不得已之舉今各司關應解正二兩月賠仍未遵飭提前解清轉瞬還期從何應付此次各處攤解賠欵已由本部堂電奏請旨嚴催惟寗蘇兩司未經一入奏案所有應解各欵寗蘇兩司無論如何爲難必須按期清解合行分飭遵照一律提前一月以濟急需而昭大信 
[頒發外人遊歷護照蘇州]  
　　蘇省洋務局札飭各州縣略謂現有英國駐威海衛義務司莊士敦俄國副將萬特爾法國商人伯德理崇等赴江蘇一帶遊歷先後由該管領事請領護照再分别發給外移行各屬一體保護 
軍界 
[楚材兵艦管帶易員武昌]  
　　湖北楚材兵艦管帶孟憲德於去冬在皖攻撃馬砲營叛兵致病昨已作古陳小帥聞之深爲悼惜當飭給恤賞銀二百元以作棺殮之費所遺之差委游撃王恩平接帶以專責成 
[安省各屬防務彚誌安慶]  
　　和州任太守廷牧近具禀撫合謂到任後察看各鄉團練未能一律辦齊當兹亂後防務尤應注意爰就地方情形選立正董於東南西北四鄉擇其繁要之區設立團練總所其餘各鄉村鎭設立分所選立董事貧者出力富者出資置備旗幟帮鑼無事則用梆相聞有警則鳴鑼援應並飭董長按月之二八日會哨一次朔望日合操一次俾資聯絡當奉朱經帥批奬加勉亳州州牧翁濓上禀皖撫以該州地處邊陲界連徐豫盜會各匪出没無常被刦之案較皖南各州縣爲多當省垣馬砲兵變後潰兵持械逃散防範尤應嚴密惟巡邏緝捕無利器不足以壯聲威設遇有警亦難資禦懇請飭發五嚮毛瑟快鎗十二桿單嚮毛瑟鎗四桿馬鎗二桿並請發給酌配子彈以便利用聞朱中丞已批飭照准 
學務 
[鐵路學堂批准立案蘇州]  
　　蘇城盤門新橋巷鐵路學自開辦以來迄未立案本年因建築科生將届畢業由總理王清穆等將該校辦理成績曁敎員敎授各法學生一切功課均詳細開列呈報郵傳部備案兹已奉到郵傳部批示准予立案並飭俟畢業後迭部考試擇其程度較優者派赴各省充任鐵路建築事務以資提倡 
[小學不准兼習洋文浙江]  
　　浙省提學司題飭十一府高初兩等小學堂文云今據公所科員禀稱省中各校會考已畢本司核閱國文雖無大荒謬然未始非因外國語文鐘點過多之故致令本國文字反無進步本應擇其文理尤劣者將英文一科功課停止惟念學生中有將來改習農工商實業不能入中學堂者不得不兼習外國文以爲謀生之計且習之已久略有程度若遽令輟棄實有未便又各校抽停頗近紛擾兹本司酌定辦法如有在通商口岸附近之處及不能入中學堂者必須預先呈明經本司核准之後如令兼習然必在學堂課程時刻之外萬不准减少讀經講經及中國文字功課鐘點且必在入校一二年之後未經核准者概不准習畢業考試亦不准列入分數至初等小學則概不准兼習經此次誥誡之後如有陽奉陰違仍前荒棄國文者經省視學查出報告本司必治以醒令之罰决不姑寛 
[勸學所會攷私塾蘇州]  
　　長元吳勸學所第一次會考私塾學生業於上年十二月十九日舉行計共應考學生不下一百餘人其考列前茅者以振新潯陽等塾爲最多速成愼初等塾次之當由勸學所總董分另給奬並酌贈私塾敎員下學期應用書籍勸其認眞改良兹復刋布章程徧貼廣告於本年暑假期内舉行第二次會考 
實業 
[禀准開辦吉長電話吉林] 　　 
　　吉長電話前經吉林長春電報委員吳彝年陸漢章等具禀公署擬請認借官欵開辦當經東督札飭勸業道議復在案兹據復稱據吳守陸令會同詳覆前來覆查所開辦法吉長電話局擬歸兩處電報局兼辦不支薪水沿路即借用北洋陸軍電桿挂線不另設桿較之初議節省甚鉅吉長兩處每處約可先安電匣百副每副每月收洋五元吉長通話每次收洋一元以五分鐘爲度逾時照數遞加豫計進欵安設電匣二百副可收洋千元每日通話十次每月可收洋三百元合計每月入欵約洋一千三百元計合銀九百兩之譜現擬在官錢局借息銀三萬兩月付息銀二百一十兩出人相抵尙可得毛利七百兩之譜除付利息開支外每年扣還本銀五千兩以六年分次清償並俟借本清還後再行妥議公積花紅成數查核所擬辦法均尙妥協該守等擬將原購電匣百副及絲線磁蓋螺釘等件先在長春安設辦法亦力爭先著職道復與交涉度支兩司商核均屬意見相同此項電話應請准其照辦除委員携取合同將所購機件點騐外謹將該守等所擬辦法呈請憲鑒如蒙允准並請飭度支司籌借銀三萬兩交吉長電報局委員吳守等 
 
 

Page 12

 
 
具領迅速開辦至長春一路距省較遠稽查難周並請飭下西路道陳道妥爲照料督同陸委員悉心經理旋奉徐菊帥批云吉長電話爲政治軍商各界消息靈通機關有裨公益非少所議辦法尙屬簡使撙節切實可行應准照辦仰即妥擬堂稿呈候分飭度支司籌欵西路道妥爲照料督理可也 
[寗藩請釋三怡店東武昌]  
　　漢口三怡錢莊虧倒鉅欵僅追出攤還官洋各債三分之一故店東黄革道家瑜兄弟及雇夥晏建德劉篤珊等二十餘人尙押於鄂省之候審所其怡和利之管事王省堂雖經圖形懸賞購拏終未獲案兹聞鄂藩李方伯接准寗藩樊方伯來咨内開頃據三怡店東已革湖南候補道黄𢡟楨禀稱該弟黄家瑜黄宗嶽在鄂覊押擬請移懇開釋以憑在外張羅俾得早日清釐一切等情到司閱禀惻然黄氏一門百口以百萬元富傾刻奇窮罄業難償查係三錢舖之總管事王省堂等欺東婪欵貽禍無窮豈能任其逍遥事外作富家翁本司本陜西作令時凡遇倒債之案無不刻於夥而寛於東咸寗于祿兩姓之獄可覆按也况王省堂等奸險欺挾罪不容誅潰敗决裂至斯斷無東已傾家而夥能逃法外之理至謂兩弟幽囚無益於事不如保外張羅所言亦自有理但隔省之案本司不能預聞重念富室清門慘遭奇禍華屋山邱之痛見於生存故家喬木之遺慨從籍没誰非官府誰無子孫但有仁心皆應援手仰候據禀咨請湖北布政使司酌查辦理黄氏諸昆仲亦宜赶速設法以紓家難除批示外合移貴司詳核辦理 
雜記 
[寳山紳士衝突之結局南京]  
　　禮部咨江督文云准江蘇巡撫陳咨稱據蘇州提學使詳據寳山縣紳士施賛唐等聯名禀控廩貢生孫啓麟素喜武斷把持羅店商務分會包庇抗官干預民糧破壞公學又將羅陽公學日收捐欵盡數改交伊所接辦向係民立近改商立之勤敏學堂倡言校董如請差追務各齊心罷市强迫商家簽名又假敎育會權力任意增添校董攔收公捐等情復據該縣通禀該生包收米折不許現編赴縣領串承催又不准赴櫃完納歸伊代收代解並將私刻圖記票據呈騐又查該縣紳士原禀並稱該生鄉評素劣前以私費生留學日本速成師範逾年回國見其心術不純議論悖謬不敢與之共事等情各到司本司查孫啓麟以廩聓生充當其區勸學員恃符滋事胆大妄爲劣蹟多端恐釀地方鉅患當即轉飭寳山縣先將孫啟麟廩貢生斥革並將區勸學員曁改稱商立之勒敏學堂堂長及商務分會書記員一併撤退並派知府前往骸處查明羅店小學堂各情形稟候核辦至包收錢糧私刻圖記票據已飭歸案究辦等情到院應咨部查照並據兩江總督蘇州提學使先後將該革生節略送部各等因前來查江蘇寳山縣廩貢生孫啓麟斥革之處旣據督撫查明該生充當勸學員恃符滋事劣跡多端應如所咨斥革除於本部檔册註明外相應咨復兩江總督可也 
[禀報宿民衝毁鹽局詳情案慶]  
　　宿州地方前因鹽局加價改折銅元以致宿民不協聚衆閧閙各情已詳前報兹該州張牧守誠禀報皖撫略稱該州地瘠民貧制錢固屬短缺即銅元亦極少有市面往來僅恃本地紙票以資周轉其南運宿渦鹽價每斤四十一文上年七月加辦鐵路六文業經台臣奏准永不再加而魯撫前忽示諭銅元改七五折用仿長蘆章程當時街談巷議勢甚洶洶曾經紳士周純秀等三十餘人來州禀懇轉詳以紓民困而免滋事業經電禀東省並出示安慰一面禀請撫台轉咨在案詎意是月初八忽據州前及南平符離湖溝夾溝時村各集地保先後報稱各鹽店均因較量鹽價斤數被衆冲毁又經往驗曁分諭妥爲保衛惟該處民情强悍浮動誠恐有外來潰勾兵結牽動滋事甚爲可慮應請速爲主持俾免禍端 
[一船三命蘇州]  
　　蘇城北寺大校塲後面河内汆來小船一只該處居民以該船無人撑搖甚爲奇異當喚地保告以情形由地保往船上察看見有一男一女一小孩均死在艙内該處係兩縣地界昨已禀報到縣當經長元兩大令前往勘驗矣 
小說 
[潘傑小史英國梅轉撰著泖浦四郎信譯]  
　　（一）白玫瑰（七） 
宛南夫人語尙未畢。奇南答曰人生世上。如白駒過隙。春來秋往。歲月如馳。語時頗有感歎蒼凉之色。 
夫人曰。余語别無他意。汝放眼曠觀。動植萬物。孰能幸逃此數。惟汝近日病已復原。顔色漸有神趣。 
　　奇南聞言。心内煩慮雖略解脫。仍不免有所驚悸。 
　　忽覩潘傑緩步而入。潘傑時適負頭痛。旣入。跌坐椅上。仰而枕椅背。以手撫摩其額。　切齒語奇南曰。飲酒余所最憎。令人竟夕未眠。汝何注目視我。一若得休假之日。欣然色喜。書中有無奇聞。弗侖痕何時歸國。 
　　奇南曰然。汝無言余固將告汝。弗侖痕今日歸國。余輩當預備酒膳。以伸歡迎之意。 
　　宛南夫人曰。若人余時時念之。今日回國。固樂一見。夫人語時。奇南灌咖啡一杯。持與潘傑。潘傑飲茶。仍以一手撫摩其額。 
　　潘傑飲畢語其姊曰。弗侖痕將至。而余適病。不能飲食。將往睡矣不爾余將大病。 
夫人曰。汝往外游玩片時。調換空氣。病當自瘳。 
　　夫人又語奇南曰。弗侖良尙有異聞乎。 
奇南顔色忽變。囁嚅未　。宛南夫人察知奇。南顔色有異。又語曰。彼與汝固同學。汝與彼交誼甚善。若人洵一佳子弟也。惟迫於衣食。遠適異國亦良苦矣。 
文苑 
[弔大沙頭火燒詩（選）]  
　　誰從香海唱紅霞。夜半飊回走火車。　太息蘭姨智瓊姊。國腸啼煞杜鵑花。 
　　燭龍張鬣照鴛鴦。十萬人聲喚渡忙。若火坑能跳出。芝焚薰歎總堪傷。 
　　委細墜釧各紛紛花怨東皇竟不聞。安得三千飛弩健。上流射退火鴉軍。 
　爛醉郎君樂未央。船頭忽遇走無常。鼻端出火如泥塑。畢竟浮生夢一場。 
　　回思十四年前事。珠海波光照祝融。今日繁華又成夢。有誰高唱大江東。 
　　風姨一怒百花摧。驀地赤嫖翻又來。造物不仁天帝醉。氤氲使者亦非財。 
猶記文窗一笑遮。珠兒慣住水爲家。夭桃泣露芙蓉死。。颺泊人間薄命花 
買春何處破春愁。天地無情水國秋。粉冷者。殘渺何處。不堪重過大沙頭。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　貴州 
黔省各屬辦理選舉調查情形大略錄下定番州所屬地方分爲九區該處調查員符熙瑞周廷琛於上月二十九日抵州借武廟作宣講處本月初旬講畢思州府所轄地方分作八區陳幼芝太守奉文後已先期傳集各區紳士集至城中調查員李慶春何銘抵府即於上月二十三日開講借勸學所爲宣講所聽講者共三十七人較各屬爲多因太守亦入座聽講故也平越直隷州先擬分所屬地爲二十區後併作十區派委訓導聶鉅充初選監督調查員胡爲一馬開文馳抵該處後即於上月二十一日開講二十五日講畢李兼三直剌亦偕衆聽講以上各清已稟報籌辦處矣 
　　河南 
選舉經費需欵頗鉅直隸已奏奉部覆准就各地公欵項下籌備浙江亦由官紳合力就地籌欵以資挹注河南籌欵處對於此項經費現已詳請撫院明示辦法等辦處以正月望時初選之期已届所有選舉等事萬不容緩故年關休息只限三日初四日即仍開局照常辦事聞該處通飭各屬舉辦事件極形忙碌該處乂以部定選舉章程詞多簡略如何辦理之處難以定奪爰委局員李朱大令等分赴天津湖北調查該省各項章程以資借鏡其餘各省尙當陸續派員調資其先往津鄂者以鐵軌交通行程迅速定於初選前赶回 
　　浙江 
浙江諮議局籌辦處移落司文云案奉撫憲批據義烏縣高令禀籌墊初選舉事務所經費洋元列入交册作抵請示立案奉批查初選舉事務所章程内開所需一切公費會商紳士於本地各項公欵内先行撥用業經通飭在案據禀該令籌摰事務所經費洋六百九十元除歸墊外尙欠四百七十八元另請全數列入交册由後任陸續歸補能否照准仰諮議局籌辦處移會布政司核明詳復飭遵繳禀抄發等因奉此移會貴可請頰核明詳復飭遵 
　　江蘇寗屬 
碭山縣秦獻祥昨日造送選舉管理監察員清册禀奉江督批云據報將該縣城鄉投標區城處所分别劃清指定並呈送管理監察員名清册應飭遵章禀候複選監督復核派定仰諮議局籌辦處轉飭遵照尊核來詳憲局札催云云似係詳報該處文件何以有此舛誤殊爲疏忽仰即一併飭知 
　　江蘇蘇屬 
長元吳三首縣議就城内元妙觀臨頓路府城隍廟内各設選舉投票匭一所已誌前報兹悉趙吳王三大令近又以各鄉士紳合乎選舉資格者甚多城内一匭城鄉往返甚形不便故擬於各鄉巨鎭均分設投票匭所長洲（滸關）（陸墓）（湘城）（黄埭）等四處元和（車坊）（章練塘）（陳墓）（用直）等四處吳縣（木瀆）（光福）（蠡市）（浦莊）等四處其餘各鎭尙未議定惟查初還舉事屬創辦雖已查明資格編定册簿應有選舉之權而投票方法素未熟諳臨時倉猝或致所投之票爲無效或地僻事繁臨事不到不特自棄其權利且慮倩人代理頂替諸弊殊與定章不合應行先期勸諭届投票時期務各親到投票區所簽字領票以符定章等情禀准籌辦處故各該縣已於昨日出示曉論云 
本埠新聞 
[四誌工部局竪立界石之交涉]  
　　英美工部局在四路二區境内竪立界石已三誌前報兹悉蕭副巡官前日接奉總辦汪觀察函諭飭令特請商務帮辦處洽卿觀察至局商議一切並同往該處察勘界綫以便與工部局交涉又聞工部局竪立界石時並釘立阿拉白司脫路中西文鐵板兩塊亦經蕭巡官撤去刻尚存留該局云 
[查詢洋商租用碼頭]  
　　滬道蔡觀察以十六舗迤南新築各碼頭曾經通詳督撫立案不准租與洋商兹聞大達公司有擬將新建輪步公司碼頭出租洋商之說查與原案不符因於日前函詢大達公司究竟因何出租請即查復核辦 
[部飭改良報銷册]  
　　度支部查各海關册報征收華洋稅銀及開支各欵均屬混淆不清致難稽核爰特咨行江督分飭各海關以後務將收支各欵詳細開列按結造送母再混雜現端午帥已分札江海關等遵辦矣 
[軍務電報准收半價]  
　　長江水師提督程軍門以邇來防務緊急一切情形均須由電飛報商請江督咨達郵部仍照半價收費現准郵傳部咨復略云查京外各衙門用紫花印者發遞言電向照半價核收其北京各部院衙門及南北洋大臣長江水師提督出使大臣所發官電報費均由出使經費欵内開支今該提督總統沿江巡防雖與姜提督體不同惟旣經奏委接統全軍仍辦江防兼拿皖省潰竄叛兵一切軍報關係更爲緊要所需電費應准仍照半價核收仍在出使經費項下開支除飭各電局遵照外咨復飭知等因現端午帥已於日前轉致程提督知照矣 
[江督贈送對聯]  
　　江督端午帥前日來接見駐滬各國領事頗爲歡洽午帥回寗後特書就八言對聯多副於昨日飭人到滬分竤各國領事以聯友誼 
[洋人索坐松滬專車紀聞]  
　　十六日午刻有自稱滬杭甬路工程師之洋人六名至松滬車站囑令特開專車巡視路工行車科答以公司無此章程爾等即係滬杭甬路工程師亦祗能問及未成之路線不能干涉已成之工程如有他事須乘專車則可照章納資改用摇車彼六人隨允出洋若干元僱坐摇車赴松到松後即至未成之路略爲察看歸時堅欲改坐車頭司機小工不敢遽允謂須有公司命令而該六人仍據車頭回滬沿途皆自行司機及回上海後乃由小工多人告知行車科遂即函 
 
 

Page 19

 
 
　　致公司報告一切不知若何交涉也 
[情急自盡]  
　　安徽彩票公司夥吞烟身死已紀昨報兹悉該夥名金也生向在松江分局辦事此次所中彩票係由金賣出並非自得金於十四日來申至公司領収紅標洋一千三百餘元並大票二十張藏於考籃内即於十六日乘坐火車回松甫至南馬頭車站在旁小溲轉瞬籃已竊去隨即回報公司報請總工程局及高昌廟巡局飭緝該公司以金自不小心勒令賠償金情急萬分吞烟畢命現該公司查得死者係杭州人尙有父母遂電催家屬來申收殮 
[謝贈]  
　　昨蒙山西大學堂譯書院惠贈世界名人傳一巨册是書係由英國張伯爾名人字典選譯　譯校訂已歷數年迄今始克出版誠研究史乘者不可少之書也書此以誌謝忱 
[城内]  
　　查傘梟匪○本縣李大令訪聞各鄉賭風大盛恐有鹽梟匪徒匿跡在内爰於昨日諭飭各偵　速即嚴密訪查務獲究辦 
　　償還傷費○劉洪海前晚在家小賭當由巡士左榮熙入内喝散詎劉疑由此鄰張阿根暗中唆使昨日將張毆傷扭至一路巡局訊究判從寛償還醫費洋一元了事 
　　查獲小孩○丹徒縣去臘移文縣稱有本縣婦人葛王氏之子葛士英年十一歲被王秃子誘拐到滬賣在城隍廟後面廣東人家請飭查提等情大令准即飭差查詢刻由該差查悉該孩係由德源昌挑膏店廣東人吳竹夫出洋五十五元買來當即將孩提至縣署禀奉李大令諭令該差妥爲留養候備文移回 
　　强搶金鐲○邑廟董事廳門首前日有流氓多人將某氏婦之金鐲硬行奪去迨該婦喊捕已逃逸無蹤矣 
　　弔銷信票○本縣李大令以現届開印之期所有去年發出信票例應一律繳銷換給新票昨特論飭各差役速將舊票檢齊送案聽候換給如有將舊票在外訛詐者准子指名禀究 
　　注重商業○沉香閣正誼普通小學堂今年重訂課程改名正誼商業小學校定於二十一日開學 
　　官事○江蘇候補知府孫鴻猷昨日到道禀知於奉天餉賑捐案内捐升過班知府奉部核准並請給咨赴部引見候補同知陳蕃到道禀見 
[南市]  
　　防務稍鬆○總工程局前因大喪後謠諑紛傳特設巡邏隊巡緝匪類兹警務處以新年已過地方頗角安謐爰議於今日起即行撤隊 
　　抛棄孩屍○揚家渡划船户江北阿四去年在虹口聘定某姓四歲女孩爲養媳旋因患病由女父領去醫治前日病劇约行送回詎即在大碼頭匯水樓茶舘内氣絶身死女父無奈將屍抛棄而遁旋被巡士查見報知工程局飭屬敗殮 
　　責無旁貸○蔡翔如去冬偕其親戚陸吉甫同寓泰康客棧歲暮回籍兹復來滬檢點衣箱内貴重衣物均已失去當將家丁施福送至工程局並傳該棧茶房李阿三沈福郎到案訊問李等供該房箱籠由施看管不知如何失去判施交保限七天查明追還 
　　股東何往○大隆三泰等煤號九家被王家碼頭日星園浴堂欠去　洋二百餘元股東王國良馬長春均已逃避昨由該煤號等將夥友周長和扭至工程局請追判周交保限尋股東到案訊究 
[閘北]  
　　控告夫弟○何湯氏偕内侄湯琴蘭投四路一區控稱夫弟何學成謀斃其夫何學松並圖姦佔等情經孫正巡官提案研訊何學成矢口不認判鞭背一百下押皖解縣訊辦　　互毆受傷○韓定揚韓定海汪其照前晚在徐家宅茶館内向鄉人徐鹤洲索討賭帳互相扭毆當經旁人解散後由韓母宋氏投四路一區控稱其子被徐等毆傷甚重經孫王巡官飭提徐父成五及汪其照等拘押候訊並諭氏退去自行延醫調治 
[英租界]  
　　仍未釋放○楊樹涌祥泰水行印度更夫馬突生被人謀斃後曾由包探將形跡可疑之施道土及妻張氏子四海又小車夫張阿川拿解公堂送縣收押在案兹施道士夫婦均在押患病相繼病斃昨日由縣將施四海張阿川送回公廨訊據二人供稱縣署審過五次均未供認小的等實遭寃抑求釋判仍一併解縣再行訊辦 
　　重入西牢○西牢逃犯張阿三與流氓顧生生（即孟鴻芳）强搶周患山皮衣由探一併拿獲昨解公堂請究張供前因犯案判押西牟五年因在押受苦故將看門印人毆傷逃逸兹與顧生生搶取周姓皮衣亦確有其事情願送縣正法求勿再押西牢訊之顧生生不認與張同黨旋由西牢看門印人投稱前被張毆傷逃逸請究中西官以張供認屬實判照原斷押滿後再加押西牢五年期滿逐出顧還押候查明再訊 
　　誘姦訊實○陸王氏與何桂堂控告陳阿華郁阿官誘拐伊媳馬金寶何桂寶至法界姦宿等情由探將男女四人一併查獲昨解公堂訊明屬實判陳郁各押西牢九月兩女交原告領回管束 
　　不認拐匿○鄭漢標控胡錢氏拐匿伊妻昨經公堂提訊氏不承認判押候查明再訊　　串拐婢女○楊顯庭控吳陳氏夫婦串拐婢女秋菊昨日由探將氏與秋菊查獲解廨請究原告投稱氏夫已被滬南工程局拿獲請一併送局訊究讞員准之 
　　戳傷妓女○丁榮發用刀戳傷妓女丁愛寶由捕查獲昨解公堂請究中西官以該妓稍受微偒尙無大礙判丁押兩禮拜　　拍賣馬匹○龍飛馬房用人馬文奎控羅少廷葉菊生張少雲虧空洋三千餘元昨經公堂復訊羅供有馬兩匹抵劃判張交原保羅葉還押候將馬拍賣再核 
　　押追欠欵○何覲林控鍾會堂欠洋二千四百元不還昨經公党傳訊判鍾押限一月繳洋 
　　公役拆梢○寳山縣捕役李洪之夥瞿德功與潘根寳至引朔港附近張俊生所　之烟間内拆梢洋十元由探查獲昨解公堂請究判瞿押一月期滿解送實山縣訊辦潘押兩禮拜 
　　謊報被鎗○趙景生陳亦鄉二人前晚至捕房謊報被匪搶刦皮衣由探查明禀知捕頭於昨日將二人解廨請究判趙罰洋五十元陳罰洋三十元一併充公 
　　收殮路斃○昨有身穿布衣年約四十餘歲之男尸一具横臥河南路北海路口由捕禀知捕房飭探將尸舁至虹口斐倫路驗尸所飭保報縣相騐旋由李大令蒞所驗明委係病斃查明並無屍屬即由善堂棺殮 
　　公堂停訊○今日爲開印之期昨由公廨寳讞員照會輪訊之美副領事巴君請即飭知捕房停訊一天 
[美租界]  
　　押犯習蓻○西牢管獄西人昨日派出押犯數十名囑令印捕帶至老靶子略沈家灣工部局石子塲學習製造水門汀泥及陰溝筒聞學就後即將現雇工人撤去 
　　搶匪就獲○匪徒沈阿順專以槍取行人物件爲事前晚又施故技由捕拘入捕房押候查辦 
　　補領執照○毛順桂在塘山路北首　造草房又油漆匠倪禮堂等在百老匯中某日人所開皮鞋店油漆門面均未領執照由捕帶入捕房西令趕速捕領如違究罰 
　　售票作弊○朱阿毛徐順桂昨乘二十八號電車至百老匯路下車因七十七號售票人敢錢之後並未給票被五十七號司機人查出互相口角山捕并送捕房請爲核辦 
[法租界]  
　　均非善類○津人呂大昨至公廨控稱前晚十時在西興樓茶館啜茗由張某喚至法 
 
 

Page 20

 
 
第三張第四版 
　　界被張黨印小元譚阿裕等搶去鈔票剥去衣服請究質之印供小的與呂大等在西興樓弄内津人劉五家賭博與呂口角扭毆並無搶票剥衣情事聶司馬以均非善類判各押十四天 
　　騙取貨物○陳福寳僞造支票騙取巨誠昶洋貨店貨物一案昨由捕房將陳解廨原告朱佩勳投稱陳持潤昌絲線店支順泰莊票洋三十元購去各物送至靑蓮閣對門某烟紙店旋往對票並無此店求追陳供係代揚州客人經手不知僞造求宥判押限交還再核 
　　妓女罰洋○妓女王愛林前晚在途拉客由捕拘入捕房解廨請究判罰洋廿元充公　　堆積馬糞○巨籟達路某西商住宅門口時有馬糞堆積昨由捕房及衛生處票准公堂飭傳馬夫王得貴到案判罰洋五元充公國外新聞 
[排日議案展期核奪]  
　　十六日倫敦電云開列福利亞省知事致書立法院請將學校議案重加討論若如現議各節必將開罪於日立法院接書後已决議展期至本月二十日再爲核奪 
[德國河溢肇災]  
　　十六日倫敦電云德國近因氷雪驟融致各河道泛溢橋梁衝坍甚多各處鐵路暫停開車溺斃人口已知者共有三十八名來恩河水漲頗速大約氾濫將益甚 
[德皇就見首相]  
　　十七日倫敦電云德皇近赴首相蒲羅親王府第會商要務按自每日電報刋登德皇談片以來今爲第一次就商 
[近東大變局八十九誌]  
　　十六日倫敦電云土政府主張强項政見拒絶奥國修改土奥條約之議並准俄國之請註銷俄土戰役土國欠交之賠欵再由布改府向俄籌債以付土國索賠之欵 
[海軍經費案之爭論]  
　　十七日倫敦電云據每日新聞載稱自由黨對於海軍經費一案頗有忿言惟保守黨各報則力勸首相愛斯奎士保守英國海軍足敵兩强國海軍力之言 
[從役軍務之特利]  
　　十六日倫敦電云英國海軍部頒布公文謂聯各保險公司已决議自三月一號後新入軍之書記員如須從役領土軍隊准其告假薪金仍照原數給發 
[油池爆炸肇禍]  
　　十六日東京電云日升公司福岡附近之油池昨日猝然爆炸震毁房屋八所死者六人受重傷者八人 
[德國政界近事]  
　　十六日柏靈電云德國財政改革事宜頗形爲難惟亦不致無望外間所傳德國議院行將解散之說實屬子虚 
[意國討論解散議院]  
　　十六日柏靈電云意政府現正討論解散議院重行選舉事宜 
[俄皇不允法使辭職]  
　　十六日栢靈電云俄皇不允駐法大使里立杜甫辭職飭其仍居原任 
[美國新艦落水]  
　　十八日倫敦電云美國新造之奪雷諾脫式戰艦提拉威阿號已在鈕樸鈕斯艦裝有十二寸口徑之大砲十尊 
[智利德員被害]  
　　八日倫敦電云南美洲智利國京城之德國公使參贊署忽爲火燬該參贊之遺該已由火場檢出惟頭顱已破顯係有人謀殺駐智德國公使及使署書記員近均接有恫嚇之書函 
小說 
[官場小說衣冠影（二十九）]  
　　第九回巧捐官移花接木逐西人鐵面氷心且說主太守見了。金三緘這般做作。不曉得他葫蘆裡頭。賣的是什麽藥兒。只得對他說道。你不要這般模樣。有什麽事兒。只顧講出來。大家商量。難道我們這樣的交情。還有講不來的事兒麽。金三緘聽了。乂打一拱道。無論如何。總要求你先答應了我。我方才講得出口。高太守聽了金三緘這一番說話。心上也有幾分明白知道一定是銀錢上的事情。只得說道。你只顧講出來我答應就是了。金三緘聽了。又深深的打了一拱。口中說道。多謝多謝。成全了我的功名。前天你不是說要和令弟捐官。有七千銀子放在我帳房裏頭。高太守聽到這裡。便乂口說道。可是你在這一筆欵子裡頭。移動了一千八百銀子麽。這也算不得什麽事情。金三緘接着講。道。實不相瞞。我已經把那幾千銀子。用我自家的名字。捐了一個直隷州。通共用了七千多銀子。實在是我一時冒味。做了這樣對人不起的事情。如今後悔無及。只好在你這裡認個不是。求你不要生氣。將來我只要得了些兒進步。一定加利奉還我這個功名。總算是你成全我的。高太守聽了。想不到他竟有這樣的一來心上也覺有些不樂。但是到了這個時候。明曉得生米煮成熟飯。已經無可如何。呆了一回。只得開口說道。論起埋來。朋友有通財之誼。倒也没有什麽。但是我因爲要和我們舍弟捐官。纔籌了這筆欵子。如今却叫我那裡再去張羅這一筆銀子呢金三緘聽了。連連的打恭。又口口聲聲的自認不是高太守一時竟說不出什麽來。停了一回。方才問着金三緘道。你到底用了多少銀子。我和你算起來。就是捐個指省分發的直隷州。也用不了七千銀子。金三緘道。不瞞你說。捐官只用了五千多銀子。還有二千多銀子。是預備引見費用的。昨天已經一起匯進京城去了。我也自已知道這件事情。做得荒　。但是一客不煩二主。我將來萬一有得意的時候。斷不敢忘了你的恩惠。高太守聽了。默默無言了一回道。事已如此。也不必說了。但是幾千銀子的事情。要請你寫個借據。金三緘不等高太守說畢。已經從衣袋裡取出一張寫就現成的。借據。一個利摺上面寫得明明白白的。借到高名下銀七千五百兩。接月一月起息。交在高太守手中。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
