# 1909 - 72 - 4912974

 

Page 1

 
 
   
 
 

Page 2

 
 
上諭 
[監國攝政王鈐章二月二十八日奉]  
　　上諭廣西提督著龍濟光補授欽此軍機大臣署名奕劻世　　續張之洞鹿傳霖那桐假 
[宮門抄]  
　　二月二十八日召見軍機馮相榮 
交旨 
　　二月二十二日軍機大臣欽奉 
　　諭旨三月十二日德宗景皇帝梓宮奉移梁格莊行宮暫安是日觀德殿梓宮前由監國攝政王代詣奠酒行禮欽此又奉 
　　　諭旨德宗景皇帝梓宮奉移梁格莊行宮暫安沿途行朝奠禮夕奠禮著派禮親王世鐸恭代暫安次日行饗奠禮着派睿親王魁斌恭代欽此又奉 
　　諭旨此次查驗詢問保薦人才著仍派榮慶梁敦彥瑞良嚴修俞亷三欽此 
論説 
[敬告諮議局之選舉人及被選舉人（渭）]  
　　我國創設諮議局。爲我國專制政體與立憲政體之過渡關鍵。爲我國實行立憲之起點。爲我國民得叅與。政事之把柄。爲開議院之基礎。爲地方自治之先導。上繫朝廷之注念。外慫列强之觀聽。我國憲政之造因。發起於是。將來結果之良惡。悉將於此卜之。其關係之重大。舉凡現今所辦新政。孰有過於此者。今距諮議局開辦之期。僅有八月。光陰如駛。轉瞬即届。各省籌備初複選舉。均已頒定日期矣。（江蘇蘇屬定於閏二月初一日行初選舉寗屬則定於同月十一日）此事也斷非尋常之敎育會商會所可比擬。應如何鄭重將事乎。其選舉人之選舉當選人。及當選人之選舉議員。與夫議員之責任若何。例則紛繁。均可按定章而探索之。至施行之實際若何。則非章程。所能盡載者。敢援愚者一得之例。將鄙意所慮及者。拉雜以告。藉供當事者之借鏡焉。 
　　選舉議員。爲立憲政體之精神。選舉權爲立憲國人民最大之權利。此在東西諸國。固婦孺皆知之矣。我國事屬創始確。知其中底藴而視爲莫大之權利者。固不乏人。其不知此爲何事。以爲無足重輕而澹然置之者。亦復不少。但諸君之得選舉權也。亦非易易。或按資格。或計財產。在無此兩項者。雖心羡之而無如何也。諸君將如何寳貴之乎。今當選舉之始。允宜出以鄭重。選舉當選人者。在選舉之使代我選舉議員也。我當先注意於才德兼備之可爲議員者。而選舉能舉此人爲議員之代選人。是所謂間 
 
 
 

Page 3

 
 
接選舉法也。不宜漫無判别。僅擇親友中之合於被選資格者而舉之。以爲聊以塞責之計。尤不宜臨時託故勿到。臨塲故犯規則。以完全立憲國民之資格。此選舉人所宜注意者一也。 
　　將來舉出之當選人。約分三派。一爲紳界。一爲學界。一爲商界。此三派平日旣不聯絡。臨時勢必各自選舉。不相爲謀欲爲地方謀公益。固必此三界咸有其人。方能盡舉地方之利害而興革之。但當選人於未行選舉之前。宜先注目平日留心地方利害之人。以爲選舉之豫備。其合被選資格。而於地方利害漫不經心者。愼勿輕於投票。果舉此輩。將來不過叅與末席。追隨人後已耳。必無有所建議者。諮議局中設有此輩濫厠其間。於地方上必無絲毫之補助。有名無實。何取乎是。故不得不愼之於始也。選舉運動。東西諸國公然行之而不恥。每當議院選舉之前。舉國若狂。設塲演説。遍地皆是。甚至游説四方。習焉不以爲怪。以其非爲個人計而爲公衆計也。此次諮議局當選人於未行複選舉之前。不妨開會集議。當衆商槯。物色確能爲地方謀公益者。而爲同一選舉之計。且全體當選人。不必共同一致。儘可分爲數起。各聯絡以謀之。如此先事預備。則臨時庶可得圓滿之多少數。否則滿塲亂箭。鮮有中其。的者。此當選人所宜注意者二也。被選之議員。負代表國民意念之責任關係何等重大。選舉旣竣。當卽開會集議。就全省之敦育實業財政軍政民政諸大端。指摘其利弊。而謀所人興革之。我國地方之政事。有一部分爲官吏所職掌。别有一部分即爲紳董所經理。相沿旣久。積弊甚多。况當此種種新事業發生之秋。尤宜籌議振興之策。故將來編製議案。宜分新舊兩項。舊者在謀所以革除之或改良之。新者在謀所以發達之或建設之。而尤當注意於敎育實業財政三大端。以其爲恢復國權。培植内力之要點也。編製議案。非急切所能舉辦。諸君一經當選。即宜急起直追而爲之。此被選舉人所宜注意者三也代議政體之實際。在全體國民共謀其國事。使臻於完善無缺。亦非卸責於少數之議員。而已可分毫不顧也。我國之諮議局。創設。伊始。事端紛繁。舉凡一省之利病得失。斷非少數之議員所。能盡知無遺。且其　議一切。亦未必能悉。合機宜。故凡地方之有識者。亟宜另開諮議局議案調查會分任調查一切。何者當建設。何者當革除。一一編成表册。供之議員以爲將來會塲建議之資料。一可補助議員思慮之欠缺。一可搜盡地方隠伏之。利弊。誠切要之圖也。現惟浙江已設諮議局議案預備。調查會其餘竟不見有先事預謀者。江蘇且以寗蘇之分合問題而曉曉置辯。反置切要之事於不顧。無謂之爭。論最足爲事實進行之障碍。胡勿思之甚耶。其有聞風而繼起者乎時哉弗可失矣。 
　　現今我國人對於諮議局選舉之觀念。共分數派。一視此爲絶大事件者。一視此爲無甚關係者。此兩派在吾國今日憲政胚胎時代。固不能免。舍此尙有本其自私營利之心。視此爲怙權蓄勢之新計者。亦有本其獵取功名之志。以此爲顯榮鄉里之新法者。此兩種人雖不占其多數。恐十分中亦居二三也。彼等旣誤認選舉之本旨。以爲有利於已。勢必多方運動。以求得選。俾遂其計者。甚望各地之選與人。注意於斯。不爲煽惑。此輩倘竟混跡其間。則非徒無益。反有害焉願諸君其愼之。 
　　我國人之性習。最足以敗壞公衆事業者有三。顧私一也。徇情二也。好爭意見三也。而尤以意見爲特甚。我國人之心念中。素無公共觀念。遇事但顧一家一已而已。凡與此無關者。輒淡然視之。更擴而大之。則無論事之大小輕重關係如何。每喜廣引親友以爲。之不顧事之利害焉。此爲我國人普通之性習。至於意見各異。固所有不能免者。各國政黨之紛紛不一。亦以各懐意見故也。第彼。族之意見。以國事爲重。於私情。無妨。蓋意見雖不同。而其欲謀事業之良好。則無不同。故在。公衆地方。雖互相辯難。以至詈罵。或至械鬭。及出公門。兩造仍歡如也。而於公事仍無絲毫之阻礙也。我國則不然。公私之界限。不劃而爲二。如同辦一事。輒以公事上之意見不一。而於私交亦視若仇讎。往往以意見之紛岐。竟有置公事於度外不計其成敗利害。而專逞竟見以相爭者。各地公共事業之。不發達。未始非坐此弊。也今日之諮議局。關係於我國立憲之前途。至爲重要。斷非尋常之公衆事業可比。允宜革面洗心。一掃積習。認定宗旨。在在均以開誠布公爲主。即使主張各異。亦宜和衷共濟。愼勿以私害公。摧殘憲政之萌芽。斯則區區者尤不憚煩喋。敬豫告於諸君之前者也。 
專電 
[電一（北京）]  
　　法部吏部議覆東督吉撫奏吉省改仵作爲檢驗吏一摺請飭各省仿辦於法政學堂内附設檢驗所招二十歲以上子弟入所學習年半畢業派赴各州縣專司相騐五年期满考試擇優錄取予以從九未入流等職繳憑銷 
 
 

Page 4

 
 
差京城行設一所奉旨依議 
[電二（北京）]  
　　那相疾已稍愈惟行走甚不便 
[電三（北京）]  
　　甘督升允奏李生潮百零六歲五世同堂請旌奉旨照准 
[電四（北京）]  
　　川督趙覆奏周善培羅廣鍾叅案查無實據應請免議硃批知道仍着隨時察看如不合即嚴参毌得徇隠 
[電五（北京）]  
　　重慶設商務總會禀准商部舉舒鉅祥等充總協理 
[電六（蕪湖）]  
　　西人私挖涇縣礦產經該縣將礦主李鋆解至蕪湖道署限令於十日内繳出合同礦照西人聞已離涇 
緊要新聞 
[法部開脱貽穀叅案之措詞北京]  
　　去年十二月間法部以貽穀參案終無口供擬即將就奏覆含糊了事亦不追欵亦不治罪而貽穀則不肯畫供謂如有罪身受可也如無確據不得以莫須有三字爲貽罪云云法部竟無可如何遂延擱未辦近據法部人云此案頭緖紛繁不易澈查蓋案卷旣不完全查辦大臣原奏亦祗摘叙大要而貽穀一意訴寃實屬無憑核辦茲法部忽將就奏覆將前後審訊情形及各御史關於貽穀之摺件一併覆奏原摺約萬八千言茲將摺中要語摘錄如下臣等竊維貽穀原定墾費自二錢四錢六錢八錢至一兩而止查辦大臣則均按八錢計算宜其應有四百萬以致二百萬無着其實地有高下之分即費有多少之　勢難一律核收八錢貽穀供稱實祗二百萬似尙可信丹丕爾之案當時彼此竟至鎗擊傷斃多命但該貝子所報則謂其時院中適值起火是貽穀之言亦非盡係虚揑貽穀辦墾日久開地數千頃拓地數州縣用費不貲亦殊可信臣部爲執法衙門必有贓始可言追亦必有罪始可言治即查辦大臣原奏亦云重在欵目似應先事澈查信勤已設調查局當已得有頭緒可否飭下信勤就近澈查並將封存道署之檔　箱提出核對再咨由臣部按律問擬始足以折服人心再某御史奏參貽穀寄頓各處財產現均查明鹿傳霖奏逮問大員任意逗遛據貽穀供稱實因患病晋撫電復亦相符合至抽調案卷一層亦查無其事均請毌庸置議云云當日廷寄信勤遵辦鹿中堂閲摺後喟然曰法部何竟力爲洗刷予欲無言何以對答先　之委任若再巾辯非再請簡派公正大員澈查不可而或者謂鹿中堂深知此案當時查辦實未甚淸楚故擬置之不問聽其翻案此言恐不足爲據 
　　按原摺大意已見二十二日本報專電 
[部飭查禁種烟之簡法北京]  
　　度支部致各省督撫電云本月初四本部奏派方京堂查勘各省禁種情形須得以簡馭繁之法希電飭各州縣將去冬至今查禁實在情形各按向來種烟村名註明坐落城之某方先行開具印摺移送近處部局分卡已禁絶者一律註無其禁而未絶者聲明緣由但按向來烟村分註有無多少不註户名畆數以歸簡易印摺限閏月二十到卡並一面另報該省分局如届期未送即以規避論 
[通咨限制無約國洋藥進口辦法北京]  
　　前由外務部擬定遞减波斯等無約國雅片入口辦法現經税務處度支部會同酌核情形擬仍訂定稽核之法方不致漫無限制特查明從前所運數目并擬定此項税單凡　藥進口須領有此項單據呈驗納税方能作准以憑按年考核飭令遵章遞减以杜影射等情刻已通咨各省遵照辦理 
[籌辦海軍最近消息北京]  
　　聞攝政王日前召張相國 
商議政事訽及興復海軍必先造船製器云云相國對以外埠華僑不乏通才設能飭令各出使大臣愼選此項僑民咨送回國考驗得實派人各省局廠講求製造當獲實效等語聞攝政王深然其説擬將實行又聞陸軍部諸堂官對於興復海軍一事多相顧躊躇某堂官于召見時力陳用人籌欵之難攝政王頗不以爲然前日台諫中有上條陳請裁减學務經費或停發外官養廉　充海軍經費者原摺留中 
[奏審蒙旗爭界及墾務積訟辦法北京]  
　　𤍽河都統廷軍帥具奏略云奴才於光緖三十三年奏辦三旗墾務設立開魯縣案内之西扎魯特旗所報荒地指明南以老哈河爲界即經飭局勘丈　河迤南係奈曼旗北境當據奈曼旗以邊界未淸報由墾局禀請核辦前來又查老哈河附近荒地亦名哈達胡光緖二十九年據昭烏達盟長呈報先年奈曼旗將該哈達胡荒租給敖漢旗之金頂寺喇嘛白音特古斯墾種嗣因該處疊有匪亂經盟長查得該喇嘛有招佃窩匪情事會 
 
 

Page 5

 
 
同各盟旗帶兵剿辦並將該喇嘛及衆佃驅逐封禁該荒即據該喇嘛先後呈控奈曼旗呈驗該旗租地印據抄錄附卷據供交過押荒銀一千兩借用銀四千六百餘兩乃墾限未滿該旗輒以外來票匪爲由揑報盟長率兵逐佃燒房焚斃人命封禁地畆致使銀地兩空出具甘結控請究辦各等情節經前任都統批行盟長查明審斷在案事越數年未經訊結值奴才奏辦三旗墾務以邊界未淸訟案未結殊於墾政有礙當經併案分飭盟長曁總辦三旗墾務局試署開魯縣知縣鍾元查辦去後茲據該縣詳稱會同盟長委員梅楞才吉布傳集西扎魯特旗協理都古魯扎布奈曼旗恊理達爾扎布勘得老哈河迤北　距約四五里有乾河溝一道訊據都古魯扎布稱本旂之南壤接奈曼北端按照圖册係老哈河爲界是以引繩指報質之達爾虬布據稱兩旂分界誠係老哈河因河身年久淤漲南移爲現在之老哈河原界河身實在乾河溝各等供彼此互爭勢不相下因酌中定擬眼同各蒙員於該溝與河相距適中之地東西劃一橫綫爲界綫北歸西扎魯特線南屬奈曼開導再三兩旂始均允願遵斷惟綫南之地業經西扎魯特報効歸官勘明頃數繪圖呈報在案現擬變通辦理將該縣迤南直抵老哈河北岸之地丈合地三百頃均按中則折合荒價銀一萬五千兩斷令西扎魯特旂備價以付奈曼旂作爲買回此地以符原報頃數此項價銀由局於應給西扎魯特旂五成荒價内如數代扣付給奈曼旗收領至此項三百頃之荒放領升科照章蒙旗應得五成課租銀兩勸據兩旗同稱遵願報効歸官充作開魯縣巡警公益之用此審斷兩旗爭界之辦法也又據該縣詳稱會同盟長委員傳集喇嘛白音特古斯奈曼旗協理訊得原控該旗燒斃房屋人命各節事出當時匪亂碍難深究惟該旗出具印據租給該喇嘛達胡荒地曾收受押荒銀兩並指地借銀應由該旗償還但該旗現仍迫於無欵亦擬變通酌斷令奈曼旗備價在於前項三百頃荒内承領地一百三十頃給還白音特古斯作爲了淸前債兩造均各輸服遵斷至此一百三十頃之荒按中則合價銀六千五百兩並一五經費銀九百七十五兩應由奈曼旗備交墾局擬由局於西扎魯特應付該旗地價坐扣此審結喇嘛積年纒訟之辦法也奴才復查該兩旗界務之競爭由於河身之遷徙憑册憑圖兩無斷法該縣所擬酌中劃判辦理尙屬公平該喇嘛纒訟多年兩造案證半多物故該喇嘛招佃良莠雖有不齊而窩匪尙無確據該縣所擬由奈曼旗代領荒地償還亦係爲淸理積訟起見雖該喇嘛領地百三十頃核之奏定墾章中則地每户准領三頃零之條不無違悖但奈曼旗租墾在先縣判領價在後非此則訟藤難斷自應稍事變通當經奴才批准照辦懇恩勅部立案以垂永久 
[自治研究所學科之内容北京]  
　　自治研究所章程前由民政部民治司交參議廳審查現悉此項章程已經核准飭司辦摺月内即可出奏其第三條所限學科共分八類如下一法學通論二憲法大綱三議院法選舉法要領四諮議局章程及選舉章程五城鎭鄉地方自治章程及選舉章程六自治籌辦處所定各項籌辦方法七調查户口章程八嗣後奏定有關自治及選舉各項法律章程 
[京師近事]  
　　聞政府因各省督撫屢有請假乞休之請日前集議僉謂現在籌備憲政全恃内外臣工竭力維持擬請飭下各督撫仰體先帝顧念憲政之遺命力疾從公襄籌憲政俟略有端倪少紓宵旰之勞再伸田園之請庶爲完善臣節云 
　　日前會議政務處王大臣面交吳菊若提調大致謂嗣後交議各要摺勿庸議期前請示　法應於交到次日先由諸提調擬辦議略俟至議期聽候諸王大臣核定其應會同各部院衙門議辦之件亦照此先行會同擬議以免耽延 
　　學部各堂日前提議擬飭各學堂增添法律須　一門刻正籌訂章程日内即見實行 
　　陸軍部刻接粤督咨稱西江四快輪經已竣工派叚茲將該輪配置情形及行程叚落各事咨部查考計每輪每鐘約行十二三米里每艘價銀六萬一千三百兩内配退管砲四尊克魯伯或馬克沁砲各一尊無線電一副照海電射光燈一枝電燈全副 
　　陸軍部速成學堂砲科學生請鐵尙書演練格魯森快砲現經鐵帥　定於秋季演放打靶所需子彈咨行北洋由軍械局撥用空嚮子彈一千七百顆開花彈二百三十八顆子母彈六百零六顆以咨演放 
　　民政部連日考試警官肅邸每日到署極早散署極遲二十日考試留廳之警官等分作二次每次内外城各半到者五十餘人内廳科長四人皆未到首題收回裁判權於警察有何關係次題違警有罰苦力逾六個月之罪者則不辦理其理由安在三題申覆黄允中條陳整頓兩廳辦法（此題未作旋另改一題係背寫履歷） 
　　外務部各堂前擬整頓本部茲已决議先將繙譯處裁撤將各等譯員擇其可用者分别留司派差其餘各員即盡數裁汰聞於日間奏明辦理 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[補錄廈道詰問籍民違制之照會厦門]  
　　日斯巴尼籍天仙戲園主嗎甘保違制演戲開鎗擄人一案由閩督電派漳州道何觀察到厦調停迭紀前報茲悉厦門道劉子貞觀察曾以此案有八不解照會法領請其回復法領正在爲難適何道往見法領遂以此項照會給閲當時如何道稍明事理婉詞磋商當易就範詎何竟不加細察貿然曰此項公文貴領事可置不答覆此次督憲特委本道來辦諸事與我直接乃正當辦法不必再與劉道往返辯駁云云噫駟不及舌遂釀成今日之結局可勝浩歎茲將劉觀察八不解之照會補錄於後 
　　一貴領事去年八月代理日斯領事時照會本道本道當以未奉到我政府明文不能承認貴領事爲代理日斯領事以駁復之貴署當有册案可考此次嗎甘保違禁演戲按諸公法貴領事不能代爲干預明矣且去秋駐紮上海日斯艾總領事照會本道云凡厦門上海入該國籍者均應一律註銷即以前入籍者亦併註銷從此厦滬兩地無一日斯籍民并無一保護之人又云凡入籍者皆中國之奸商對日斯政府旣無財產以納税對中國政府反享均沾之利益貨物不納捐也房產不完税也賈捐商捐亦不照繳也不過以二三百元買一入籍牌照而已日斯政府何貴有此不中不日之籍民以損失中日之邦交云云在案今嗎甘保假稱日斯籍民貴領事不照艾總領事之宗旨且反從而代爲保護此本道所不解一也 
　　二嗎甘保旣假日斯籍民矣其子何又捐中國同知官職辦厦門招商分局夫以中國職官充當中國差事則在此國喪百日期内自應遵守國制理也亦法也乃又悍然不顧開台演戲論籍民則大傷我國體論華官則顯背我國紀此本道所不解二也 
　　三該天仙戲園在中國地界内旣受地方官之保護應遵地方官之命令此各國洋行籍商所公認也該戲園違制開演地方官考成所關不得不照律禁止詎嗎甘保恃符藐玩且謂奉有日斯欽差來電我有唱戲權柄地方官不能禁止試問該地叚屬日斯乎抑屬中國乎屬在中國而日斯欽差有管轄厦地之權柄否此本道所不解三也 
　　四地方官出示禁止華人於國卹百日期内不准往觀并命巡士沿途勸阻華人看戲固地方官之内政也即對外交而論辦理亦極和平中外紳商所共知共見者該嗎甘保有心挑釁竟多發戲單分送人看不取分文又暗使各國籍民醉之以酒唆向巡士滋閙故意反對行同化外是誰之過歟此本道所不解四也 
　　五查該戲班乃自上海而來嗎甘保不過僅租戲園與該班演唱日提戲資每百元抽三十元然詃戲班固屬中國子民也嗎甘保不顧國喪貪利包庇故陷人於不義使我子民顯違禁令干犯刑章嗎甘保儼然爲逋逃藪與地方官樹之敵此本道所不解五也 
　　六嗎甘保父子等明知演戲違制而又到處揚言巡警如敢到園拘拿戲班彼已預備洋鎗鏹水以欵待等語正月十二夜該園閙事巡士前往彈壓嗎甘保之二子三子竟率亡命多人直向巡士開洋鎗擲鏹水又投多數之巨石當將巡士打傷三人此等行爲直同悖逆試問籍民對於保護之人宜如是乎此本道所不解六也 
　　七嗎甘保父子率令亡命之徒開鎗時又拖巡士一名擄去戲園吊打囚禁兩書夜本道迭次索取不還試問籍民有綑打囚禁巡士之權否此本道所不解七也 
　　八正月十六傍晚嗎甘保二子雷士統率無賴多人携帶六響小洋鎗擁至警局尋閙街衆咸抱不平將雷士綑送道署未逾一點鐘貴領事竟帶凶徒多名奔到敝署咆哮并入本署各房搜索立將雷士搶去此等與動大背文明本道顧重邦交犯而不校乃貴領事所親身行之者反對督憲誣本道以違約欺凌此本道所不解八也 
　　以上八項理由應請貴領事逐一答復至嗎甘保父子應辦何等之罪亦請明白示知是盼 
分類新聞 
政界 
[奏請加征全省田房税契捐武昌]  
　　鄂督陳小帥昨據藩司善後局會詳以現在財政支絀司局庫欵羅掘俱窮而各州縣亦因銀貴錢賤征錢解銀賠累不堪凡籌欵之法非商即民當此物力維艱民旣未便重征商亦驟難加税惟有税契一項雖亦出自民間然皆取之置產之富户無累貧民爰擬將全省田房税契捐於從前所定抽六分外再加四分以一分解儲藩庫爲調查自治等局常年之用以一分解儲善後局專供賠欵不敷之用以二分留結州縣爲彌補錢虧及辦理自治之用當經批准事屬可行特於日昨專摺奏咨立案以便開辦 
[警察畢業生與警察督辦之衝突福建]  
　　閩省警察學生畢業章程列最優等者派課長優等者派課員其次派巡士此次督辦鹿臬司以畢業生不敷分派另派佐貳班二三員充數委札已下而各生之札甫辦未發各生以紊亂成規我輩絶無位置之日僉赴督轅稟求派差鹿廉訪亦趨赴督轅面陳職司倘有派委不公自是不堪勝任决計告退督辦職務請俟新簡巡警道來閩秉公辦理 
[糧道禀陳杭嘉湖新漕米數浙江]  
　　浙江糧道稟撫憲文云竊照光緖三十四年杭嘉湖三府屬各州縣應征漕白粮米扣除荒蕪及灾歉畆分數業經會詳請奏在案尙有行帶征各年遞緩漕糧均因收成减色民困未蘇勢難帶征詳請征新緩舊以紓民力所有成熟項下現令按則核收計可征運米五十一萬三千八百餘石較與上届約計多征米四萬六千五百餘石除通飭各屬照常開倉認眞加意愼選乾潔好米妥爲屯儲聽候分成折運外合將本届應征新漕米數開摺詳報仰祈察核再嘉湖各縣應征白糧循案剔荒征運其改兑米石歷係照額起運不准援案 
 
 

Page 11

 
 
扣鐲合并聲明杭嘉湖三屬徵運漕改等正耗米四十七萬五千七百一十餘石又白糧給丁耗支剩米六千七百八十餘石又加三申糙米三千零三十餘石均應歸入漕糧項下作正徵運實共徵運改等正耗米四十八萬四千五百二十餘石又嘉湖二屬徵運白糧梗糯正耗米二萬九千三百一十餘石以上統共徵運漕白正耗米五十一萬三千八百餘石 
[官紳籌辦司選自治之函商江西]  
　　贛撫致諮議局籌辦處函云司選員研究所講演章程條文將届一月期滿查期限淸單閏二月朔爲出發之期以備中旬以後襄理初選舉訂定諸事因思司選員四十人係由各圑體公舉將來範圍法理和衷辦事必收效果前於正月初函致貴處擬俟司選員出發即改爲地方自治研究所以期劃一辦法現在天津上海等處於自治早有研究山東亦已開辦江西豈容落後鄙意擬令司選員起行展緩十日即煩徐燕諸君將奏定城鎭鄉自治及選舉章程並法制大意地方慣例限日提要講演槪略俾司選員分赴各屬辦事之暇兼謀研究自治似亦一舉兩得且該員等本由公舉而來倘因出發在前不得稍研自治規則未免缺憾惟此事應由辦事員能擔任司選員肯受敎方能辦到希諸君子會商决議𤍽心辦事無負鄙人促進文明之意旋接諮議局籌辦處禀復函云查司選員入所研究將近一月各章程及法制講演將竣該員等首途尙需十餘日擬自十七日起將自治章程及綱領接續講演各司選員自必樂於聽從各科員亦無不願盡義務且自治條文無多旬日不難講畢毌須展緩行期以符定限至自治研究所完全之法擬先以組織分會爲要著似宜於札飭司選員文内帶叙方有依據如蒙允准即乞示遵其籌辦自治研究所事宜俟司選員啟行後編訂呈候核奪 
交涉 
[濛江森林之交涉吉林]  
　　濛江州屬森林繁富然該處木植向由把頭承砍夏令則自江道運入省垣一帶分售冬令封江即從旱道運往奉界分銷近年來大率如是辦法客臘忽有奉省通化縣中東採木公司派人前往砍伐嗣經州尊張刺史查明以該公司此舉實舉原定章程不合因特呈請公署核示遵辦 
[日人購買洲地長沙]  
　　湘省河中有水陸洲其間樹林陰翳淸景宜人與省城西門一帶適相對照外人多於此間購地築屋住居前有日本人亦在該處購買洲地計東西兩面約二百五十四英尺南面三百一十英尺北面三百七十英尺現由大憲飭令善化縣將該地合成畆數以便按畆科税 
軍界 
[標營失火後之糾葛蘇州]  
　　蘇撫致江督電開駐澄標營失火燒燬學署房屋現據敎育總會呈請該營移出賠修委章紳經管查此項房屋前據江陰縣勘報聲明杜統帶等曾經承認賠修自應責令移出赶速賠修完竣至衙署公地應責成地方官收管未便委紳管理以昭愼重除飭司札縣收管具報及備公牘咨明外謹先電聞旋奉江縣復電云駐澄標營失火燒燬學署房屋一節現正嚴行究辦所燬房屋已責令賠修至令該營移出一節當經飭令徐鎭遵辦茲據稱三十六標營房尙未建立原因官兵無可棲止暫行借駐學署此時如令遷移另覓堪容數百人屋宇實屬爲難等語查所禀自係實情現在該標兵房籌辦已有端倪不久即當開工擬俟新房落成即令遷移至學署房屋現復嚴加責成勿許稍有損壤如以後再有火警必先將該標統帶等嚴行參處以爲禁令不嚴之戒公如見允務請轉商敎育總會俾再借住數月至級公誼等語蘇撫旋又回電以該標營房未成旣難遷移焚燬房屋又經賠修自應仍令借住學署係官物似可不必商之敎育總會現已飭司行縣知照 
[大庾縣瀝陳應付軍需之困難江西]  
　　大庾縣武令禀陳各憲略云上年十二月間卑鄉上鄉與廣東仁化縣屬交界地方匪徒肇亂當經卑職電稟請兵防剿並由縣招募練勇八十名旋奉巡憲率隊親臨並蒙調撥各路營兵來縣剿辦迄今月餘之久卑縣應付練勇餉械及一切軍需電費共已用銀二千餘兩刻下匪犯雖已獲辦多名而根株未凈尙須從嚴搜捕調來各營未便盡去新募練勇亦難遽裁此後所需用費殊難預計卑職前因軍需緊迫地方無閒欵可提而距省窵遠該欵亦緩不　急萬不得已挪移徵存地屯錢糧及隨收糧捐串捐錢文等項應付卑縣地僻民窮加以連年匪擾未得安居撫且不遑詎可復加派累此項軍費用欵惟有仰乞憲恩准俟將來事竣造册報銷分别領解還欵以輕賠累所有卑縣上年地丁短解有因並懇邀免記過仰祈察核 
學務 
[高等學堂敎務長辦學期滿請奬南京]  
　　江督端午帥奏稱江南高等學堂敎務長翰林院庶吉士林世燾於光緖三十三年十二月由奴才奏調來寗辦理學堂旋於三十四年正月到寗充當該堂敎務長住堂任事該員自光緖三十二年先任湖南農業學堂監督至三十四年任高等學堂敎務長事計至年底合之在湘辦學年限實已扣足三年計所成就之學生三十三年上學期湖南農業學堂舊班生畢業一次三十四年上學期高等學堂豫科畢業升入本科又推廣升學新班學生一百餘人比照原額幾加一倍核其年績尙與定例相符伏查庶吉士林世燾經術湛深才猷練達𤍽心敎育成材衆多任高等學堂敎務長以來著有學約諄諄以敦品勵學正心修身爲勸尤於世道人心有濟合無仰懇天恩俯准將翰林院庶吉士林世燾照進士舘畢業例引見授職出自逾格鴻施 
[瑞安中學之飭停浙江]  
　　瑞安中學前議飭停後分設小學數所俾謀敎育普及詎該縣紳士各懐意見項氏主存陳氏主停互相紛爭且有來省運動並擬聯名上控督撫學部謂地方官有意破壞者茲撮錄地方官往來電文如左温府吳太尊第一次上學　電杭州提學憲鈞鑒瑞學存停問題前已開會投票該縣先延宕後含糊任催罔應懇電飭余令切實禀明此會有效無效學莊叩第二電提學憲鈞鑒瑞學議决仍煽學生來郡要求知府諭令留郡在府中學安插如藉詞規避則是自甘停閉無法保存學莊叩蒸第三電提學憲鈞鑒瑞安中學生全體 
 
 

Page 12

 
 
來郡要求聞有冒名經牌示留考竟一律逃回該校内容大壞無法保存萬難再議應請飭停倘有劣紳把持煽誘滋生事端應否懲辦乞迅電示遵知府學莊筠同叩問印提學司第一次復電溫州府鑒瑞安中學多數主停現復紛爭無已飭就近查察辦理迄未據復望速妥籌辦法禀復以憑核辦提學侵印第二次復電溫州府鑒瑞安中學旣無法保存萬難再議刻奉撫憲諭飭停辦如有劣紳把持煽惑著即嚴懲提學先印又致瑞安縣電前據電禀開會公議中學存停主停者居多數現復紛爭不决究竟前會有效無效仰即秉公從直電復以憑核辦如再畏葸含糊作模稜語定干詳撤提學印 
實業 
[派員會議防護路綫鎭江]  
　　江督端午帥以近來龍潭新豐一帶火車軋斃人命之事時有所聞雖由火車駛力甚速亦由居民行近鐵道之旁不免咎由自取鄉民等因之集衆滋閙阻止車行並有以碎石向火車亂擊情事特派金陵洋務局委員温藎臣觀察偕同滬寗鐵路總辦黄觀察由省來鎭與常鎭道劉襄孫觀察及駐揚鎭巡防隊統領周錦堂協戎籌議善後辦法聞擬添派巡防隊在甯鎭一帶路線内分叚設卡輪流梭巡以防滋事一面出示嚴禁鐵道附近無論何人不准貪便行走致蹈危禍如敢不遵許由巡勇就近扭交地方官究辦該道業於二十六日事畢回省矣 
[淳安縣禀復阻撓開礦情形浙江]  
　　淳安縣吳令以職商華肇裕等辦礦並無不合輿情禀請各憲頒發勘照立提邵宏志等到案懲辦原禀略謂查該職商華肇裕等禀辦淳安西鄉梓桐源地方山礦租買山税九畝九分有憑中立契租賣集資本洋二萬元設立鑫泰公司遵章報効約訂探礦章程繪圖具結存欵保單並地方無碍甘結隨繳照費銀五十兩請勘等情詳局札委測繪員黄超調查員李鴻翥到縣復勘測量與原禀畝分均属相符據實定案邵宏志等果已租定在先何肯緘默無言乃經縣委勘辦伊等絶不置喙定案已久平空出頭爭執其爲覬覦索詐故意阻難不問可知即使事實情眞而早不禀辦亦屬咎由自取並敢賄串紳士數十人禀請收回自辦非量加懲辦不足以儆刁風除飭提卲宏志等到案訊究外合將該公司並無不洽　情緣由稟陳察核 
雜記 
[花捐害民之抗議蘇州]  
　　蘇城閶門外各花户近年來異常凋敝度日維艱故平時捐欵實無所出茲經商務總會將各花户困苦情狀曁經　萬難承辦情形移復牙釐局六門釐捐局云敝會專綰商務商人情况視地方官衙門局所較爲詳悉該園户等歷年措繳鉅捐力不能勝流離轉徙奚止數十家去年敝會准福州商務總會照會有花商福新興幫探追凌水龍等數十户拖欠花本一案請爲查追並移縣嚴行追欠敝會當經調查該園户等實屬無力償債舍其田園者有之棄其妻子者有之甚且有轉輾溝壑者負債纍纍莫如之何不得已爲之轉移長洲縣飭差提追至今半載不能追一欠提一人雖以地方官之權力而亦莫如之何敝會前文比諸流民夫豈過當之詞牙釐局不察謂敝會危詞以聳聽一若敝會所言盡屬子虚毌乃不諒乎至周栢茂等屢次請歸官辦亦屬萬不得已之所爲該商等係經辦花捐之人與認捐者自有區别以前禀請暫行自辦而貴局亦准暫行試辦原案具在可以復核敝會亦不能爲貴局諱飾若謂凡有認捐之案均以暫行試辦爲詞則試問暫行試辦四字作爲何解敝會百思而不得其故朝廷之待内外臣工猶准告退受恩深重者尙若此矧在商民經辦之捐項乎又矧在貴局准予暫行試辦之花捐乎正在移復間又據周栢茂等具略到會求請辭退情詞迫切相應備文黏抄移請貴局查照施行 
[大盜拒捕傷人安慶]  
　　涇縣境内前有某姓被刦報縣簽差訪緝行至南陵縣界椏塘村拿獲盜首葉風亭等兩名並起獲洋鎗贓物押解回縣詎行至中途突被夥匪二百餘人將拿獲首盜兩名拒捕刦回兵役均受重傷現該縣包令已選派差役及團練親兵人等前往該處嚴行訪緝未知尙能就獲否 
小説潘傑小史 
[（三）妬意]  
　　潘傑覩契來梨刺並不追迫。乃徐步後顧。高聲名契來梨刺曰。丨契來梨刺丨契來梨刺。是時潘傑覩契來梨刺遙遙立於數百步外。雙目碧色而威稜。面頰豐腴而潤澤。氣槪軒昻。旭日之光線照臨其上。益顯契來梨刺神采卓越胸中忽覺大戚。獨自歎曰。可憐爾。一貧至此。使余何以處此。 
　　潘傑並不回語。爽然而返。於是潘傑無奈。亦悵然歸。 
　　是夜潘傑獨是思念。以爲若以色論之。則弗侖痕。不若契來梨刺多矣。若以財論之。契來梨刺亦遐不敵弗侖痕之富厚。惟契來梨刺與余交游已久。一旦背之。未免可惜。胸懷忐忑。夜不能寐。 
　　及晨。聞門外剝喙聲。令僕啓之。則弗侖痕之聲也。急下樓笑聞曰。米斯脱弗侖痕。何欲歸不果。今復至斯耶。弗侖痕曰。昨晚途遇至友。邀宿其家。故未歸耳。時宛南夫人及奇南亦起。弗侖痕乃重述其復來之故。夫人笑曰。異哉丨潘傑丨爾平日必晚起。今何若斯之星也。 
　　潘傑曰。適偶然耳。是日復相聚竟日。踢球彈琴唱歌。相與甚樂。 
　　及夕。弗侖痕覺爲大快。與平日不同。其意漸屬於潘傑之一身。非有事鮮與奇南接談者。故潘傑之一動一靜。弗侖痕必耳目之。時或潘傑坐於弗侖痕之旁。則弗侖痕必與之笑語。喁喁不休。 
　　弗侖痕語潘傑曰。今晚與汝先至鴿闌痕渠。（鴿闌痕渠者即弗侖痕新居也）明晨汝母及汝姊偕往。若至鄉間。我車俟於彼處。至家甚便也。及家。余將享汝以至美之茶。今晚天色甚佳。必無風雨之阻。假令汝至鴿闌痕渠。想汝必滿意一覩敝廬也。 
　　潘傑曰然。余頗欲一瞻輪奐。 
　　弗侖痕曰。敝廬未見佳勝。惟空淸氣淨。屋宇敞適。稍有山水花草之觀。故與他家風味不同耳。若復能與密斯逍遙其間。則不特足以稍增敞廬之光榮。更免沉漠寂寥之槪。則僕之心願償矣。 
　　潘傑曰。余最喜幽靜。無塵囂氣則更善。 
　　弗侖痕復笑曰。敝廬本無勝處。惟幽靜二字。可以當之。弗侖痕語時。二目注射潘傑之面。若欲有言。復又中止。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江西 
　　贛省籌辦處札飭所屬各府廳州縣略云各屬辦理選舉事宜所需經費定章於地方公欵内撥用如無公欵由官會紳就地妥籌現聞各屬撥有公欵籌及經費者甚少本處恐各地方因欵項無著有誤選舉期限擬仿照直𨽻湖南辦法由司酌予經費其初選舉區用分大中小縣三等大縣給錢五百串中縣四百五十串小縣四百串複選舉區用較少每處給錢五十串此項錢文准各屬於應解畝捐項下截留扣用複選舉區用由各該首縣扣支解府仍有不敷即由各地方公欵籌撥業經本處稟奉撫憲照准合札飭各屬遵照辦理 
　　浙江（温屬） 
　　浙江温州府各屬初選舉人數計永嘉縣一千二百二十一人瑞安縣一千一百二十五人平陽縣九百二十九人樂淸縣九百二十人泰順縣三百五十八人玉環廳二百零一人聞前已永嘉縣盛大令監督照會司選員童伯康略謂有選舉權而曾吸鴉片掁稱願戒者前經飭令赴郡城隍廟戒烟局具結查驗原定二月十一日起至十五日止茲查初選呈訴日期定章以閏二月初四日爲限自應依照辦理即改閏二月初四日爲查驗截止之期并改在勸學所爲查驗處並酌擬簡章七條飭令遵守一本處專爲查驗選舉人烟癮而設凡具有諮議局章第三條資格之一而從前曾犯吸食鴉片現在自稱已戒者皆得自請查驗一本處設審驗員一員以官醫生張孝方任之檢查員一人由分府委員高其銘任之一審驗員專審驗烟癮是否確係戒凈檢查員專檢查有無夾帶及私行傳遞情事如被查驗之人確無欺弊應由審驗員檢查員會同出結兩紙送由初選監督加結遵章入册一赴本處查驗之人應先至事務所附設在勸學所内出具戒凈甘結兩紙方准查驗一查驗人不准雜帶代鴉片藥品丸藥及其他物件一查驗人在處不得接見親友惟家人或有要事必須面晤者檢查並無飲食品及其他物件方准叙話片時由審騐員檢查員格外認眞督察并不准其逗遛一查騐人由所代備飯食本人每日繳價洋三角 
　　又聞永嘉縣初調查册頗覺模糊且多遺漏司選員童伯康於十一日到境正册僅造十餘張童君深爲惶急乃謁盛令請派書吏十餘員日夜趕造於十六日告竣十八日始將總分榜寫成分貼各區現在童君復將記事簿中查封其有嗜好者無論已戒願戒在戒各員均另造一册申送府縣又請盛令再派名譽審查員復查酌結公費 
專件 
[閩省分配議員額數説明書（續）]  
　　又同條云其複選區有選舉人數不敷選出議員一名或敷選若干名之外仍有零數致議員不足定額者比較各複選區零數多寡將餘額依次歸零數較多之區選出之若兩區以上零數相等其餘額應歸何區以抽籤定之 
　　謹按各複選區中零數較多者以延平府六百六十三名爲最邵武府五百一十名次之永春州五百名又次之福州府百百九十八名又次之漳州府四百二十八名又次之五複選區均應增議員一名令即以所剩議員五名以額分配五區最爲公平蓋以各複選區無相等之零數目不必用抽籤此分配議員定額之方法也 
　　又二十六條云初選當選人分配額數按照議員定額加多十倍每届由複選監督照督撫所定複選舉區議員額數以十乘之爲該複選舉區之初選當選人額數分配於各廳州縣 
　　謹按福州府議員十六名以十乘之則福州初選當選人爲一百六十名分配於所屬之十縣興化府議員四名以十乘之則興化初選當選人爲四十名分配於所屬之兩縣泉州府議員十二名以十乘之則初選當選人爲一百二十名分配於所屬之五縣漳州府議員七名以十乘之則初選當選人爲七十名分配於所屬之七縣延平府議員四名以十乘之則初選當選人爲四十名分配於所屬之六縣建寗府議員七名以十乘之則初選當選人爲七十名分配於所屬之七縣卲武府議員三名以十乘之則初選當選人爲三十名分配於所屬之四縣汀州府議員八名以十乘之則初選當選人爲八十名分配於所屬之八縣福寗府議員三名以十乘之則初選當選人爲三十名分配於所屬之五縣永春州議員三名以十乘之則初選當選人爲三十名分配於本州及所屬之兩縣龍巖州議員五名以十乘之則初選當選人爲五十名分配於本州及所屬之兩縣此各複選區定所屬當選人額數之方法也（完） 
　　本館按廿七日本報所登未完之説明書係據福建籌辦處來稿原以官廳文牘當無舛誤今日又接籌辦處寄稿忽與前稿數目又異計算之難有如是耶今以最近寄示者爲據前載者合再訂正如左全省選舉人共五萬零零三十四名得數六百九十四剩數六十六福州府零數四百九十八興化府零數九十二漳州府零數四百二十八泉州府議員十一零數三十三延平府零數六百六十三建寧府議員七零數一百十八卲武府零數五百十汀州府議員八零數八十二福寧府零數三百四十五永春州零數五百龍巖州議員五零數二百六十八 
來函 
[江蘇諮議局分合問題解决之方法] [  江寗夏仁瑞]  
　　諮議局爲省議會（觀局章第一章第一條第六章第二十一條可見）無分合之可言江蘇省何以獨生分合之問題將謂生於兩屬行政上之習慣耶然而法律足以改良習慣則憲政編查館章程之貽誤不得不執其咎也不曰江蘇議員若干名而曰江寗五十五名江蘇六十六名以江寗江蘇與他二十一行省平列又立兩種選舉標準顯示分張之法案其貽誤一寗額少蘇額多（寗屬詎無他税可加額者）雖無厚薄之見顯有輕重之畸致疑合局議事取决多數之不便其貽誤二以江寗蘇州對舉已 
 
 

Page 19

 
 
落筌蹄矣乃以江寗江蘇對舉（今江寗蘇州而名江蘇省猶安徽福建之比）舉一省統系之名詞獨歸之於蘇屬故有謂江督乃兼轄三省惟蘇撫蘇臬爲全省之主務官廳自當以蘇爲省會且謂僅可移寗局以合於蘇斷無移蘇局以合於寗之理其貽誤三根本上有此三大誤故蘇之主分者多附會一三兩義寗之主分者多援據一二兩義其主合者則執江蘇統系之名義以臨之然卒無解於章程偏舉江寗之説故主合派雖有至高之理論而一折以法律之條文不啻與主分派而助之攻而彼理論之中堅將破然則我江蘇金甌無缺之省議會非江蘇人自破之破之者憲政編查館然而我卒不解章程一則曰指陳通省利病再則曰凡所列舉均以本省之事爲止省云省云豈吾江蘇省之外又有一江寗省乎果以何爲省界乎法律條文矛盾相僢將何以示天下今議者乃欲徧徵兩屬意見請决於館仁瑞以爲無取此紛紛爲也直由兩籌辦處電詰館章其誤耶則要求更正之并重定江蘇名額（一省議會不容有兩種選舉標準江寗郭君已論之）其非誤耶則館意可知吾當請旨以取進止耳此從根本上求解决之方法也不然手胼口沬於郢書燕説之中冥行盲舞互相抨擊吾恐立法者轉匿笑其旁也 
本埠新聞 
[工部局實行干涉鹽政]  
　　英美工部局昨日出示分發各捕房張貼其文如下照得本局風聞及見印發等件據稱西國界内食鹽現由官局售賣等語本局現查得此係謠傳並非確實因界内賣鹽向例本局並未允准有何等更改亟應曉諭凡界内售賣各項食鹽毫無拘束限制無論何人何處何價均得隨便自由售賣爲此諭知爾等肩挑或店户人等倘有人阻止或恫嚇爾等自由賣鹽准即扭交捕房自應究辦仰諸色人等一體知悉 
[西捕拘拿巡士案餘聞]  
　　閘北巡警總局巡士張謙李文卿兩人因租界工部局工頭在北四川路華洋交界處修築馬路前往查勘被美捕房西捕拘去已迭紀前報茲聞警局汪總辦以該處係屬華界所有垃圾均由局中挑除今因工人在交界處塡築馬路恐有越界情事是以派巡查勘乃該西捕等擅行拘拿殊爲不合爰於前日移文滬道請即照會领袖領事飭令捕房迅將擅拘巡士之西捕嚴行懲辦仍飭築路工人立即停工以期各守界限免再衝突 
[派員考察馬路工程]  
　　蘇州閶齊胥盤四門城外馬路皆已損壞亟須修理蘇省農工商務局總辦以上海租界各馬路工作整齊修理之法亦較美善昨特札委朱少尉文萃來滬詳細考查以便回蘇仿辦 
[稟准啟封房屋]  
　　順元莊受抵元源莊主沈上之所押之𥯣竹街� 
巿房前因元源倒閉由縣發封在案茲經順元莊一再具禀商會事明此項房產應歸順元收領未便攤抵爰特移請滬道札行上海縣迅將篾竹街所封住房先行揭封給領等因昨李大令已飭原差前往揭封矣 
[勸助築路經費]  
　　本縣李大令昨日出示云據職董葉佳棠等呈稱竊維地方之發達首在道路之交通本邑城内如北城之福佑路侯家路等南城之蓬萊路凝河路等均由總工程局就原有之淤穢小浜設溝築路街道寛平居者行者咸稱利便所有南城凝河路迤南轉西直至城根各叚前曾議築未果上年冬間經董等邀集該處附近各業户在同仁輔元堂會議塡築並丈見工長一百六十八丈當經飭匠估計工料備具承攬計凝河路迤南至薜家橋一叚長四十八丈用六號瓦筒溝排列又自薜家橋迤西至城根一叚長一百二十丈用十二寸瓦筒溝排列底用三各土中砌大小天窗十一隻底用紅石板内粉塞門德土面蓋石條邊接八脚溝四寸瓦筒陰溝頭做小陰井面蓋三眼紅石板共五十八條其街口弄口及居户出水老陰溝統用瓦筒接通築就瓦筒溝後加土塡實面砌金山石片計全路寛二丈至二丈七八尺不等舊有之橋駁階石統作側石之用共實估工料計規銀三千二百三十六兩此外如有加添工作應另行核計此項路費擬勸兩面沿路業户每丈各出銀十五元有力者另出特别捐所有欵項由同仁輔元堂收付工程一切由總工程局監督考核均經公同簽允現定本月十三日開工除函致總工程局轉禀道憲外合行呈請示諭爲特呈祈俯准出示曉諭俾衆週知等情到縣據此除批示外合行出示曉諭爲此示仰該處居民舖户諸色人等一體知悉須知塡浜築路係爲便利行人起見自示之後爾等務各量力捐助毌稍吝惜阻撓其各遵照毌違 
[航船覆沒慘聞]  
　　昨晨五點餘鐘新場曹家航船載客二十人行駛來滬舟抵董家渡馬路正欲進檔忽與木頭船碰撞登時傾覆救生局巡船及該處划子船等赶即施救内有該處汛弁徐定元及其弟晋元均即救起旋又撈獲溺斃男女屍身六具存放救生局前由家屬認明棺殮尙有未獲尸身數具業由該船主張杏寛會同救生局設法打撈尙未撈獲 
城内 
[誣控夫妹]  
　　馬金氏控沈七姑娘竊取珠寳一案昨由金氏之夫兄馬榮春投縣禀稱七姑娘即胞妹沈馬氏今被弟婦金氏誣告行竊又串令小的之妻李氏到案作証小的在湖州原籍得信來滬向之理論金氏即將李氏藏匿請爲究辦李大令以金氏刁妄已極判交保速交李氏到案七姑娘交榮春帶回候訊 
[盜賣墳地]  
　　黃志賢黃志正控堂姪黃阿鶴盜賣墳地昨日由縣提訊志賢等供阿鶴將公共墳地四畝三分盜賣一半但去春小的等知照地保卜茂生勿爲蓋戳並登報聲明地屬公產詎卜仍蓋戳串賣求究並有宅基方單在阿鶴處亦請一併追交訊之阿鶴及卜茂生供求寛宥判阿鶴交保將宅基方單繳案卜交差看管 
[新屋發封]  
　　周賴氏建造房屋業已竣工尙欠木匠趙福記工料洋一千一百餘元趙向索討圖吞不付昨日由趙投縣控奉提訊判將房屋發封限令　洋再行給還 
[追繳方單]  
　　朱趙氏朱海泉母子控王周寳掯贖抵田二畝四分昨日由縣提訊王供該地於同治初年買絶方單抵於鍾姓處業已失去判交差追單候再訊奪 
[縣批二則]  
　　柴文彬等禀批案已飭傳一經集訊是非曲直本縣是有權衡前據柴受田禀爾文彬避匿租界抗傳不到等情顯係情虚且　少銘並非姓柴何以稱爲族長殊堪詫異着速投候訊斷毌得瑣瀆周升禀批案已騐明印模木屬無可遁飾乃又任情汅衊冀破壤該氏名譽揑詞尤爲　譎瞿祥 
 
 

Page 20

 
 
麟必不爲此顯有訟棍播弄現奉藩憲批示提訊應俟提集到案澈究 
南巿 
[添招巡士]  
　　工程局警務處查得本局巡士缺額甚多不敷遣派爰商明總董擬於閏月初一日起添招預備額三十名限初五日截止投考者如品行國文目力腕力身材等均能合格一律錄収再行示期覆試 
[幾兆焚如]  
　　住居大王廟弄之葛林氏前晚與夫反目互扭致將洋燈碰翻燒燬什物幸即撲滅旋被巡士查知當將該氐帶至總工程局管押一宵至次日釋放 
[破獲竊案]  
　　徐仁大洋鐵店失竊錫方千王成記衣店主王關生失竊衣料皮統永源泰染坊主陳惠東失竊衣服均報由西區飭緝未獲茲由偵探查悉是案從犯王潮郎已由法租界包探查獲當至法公堂提回訊究供出正賊張順福匿居袁錢氏車庽内當即拘獲詰明原贓窩藏蔣和包子舊貨店内旣又獲到同黨潘金生王小三子等一併解至工程局訊辦孫裁判以張等均屬積竊判張戒責三百下潘王各戒責二百下蔣責二百下發押改過局一年店屋發封小三子戒責一百下逐出餘人均押四月袁錢氏罰洋四元交保起案各贓交各失主分别認領 
閘北 
[斥革巡士]  
　　四路分局昨出牌示云照得乙班巡士吳光陞於廿六夜站第六崗位跑至第十五崗邀同巡士張東山至界外游嬉將警帽寄存某茶館荒謬絶倫應即斥革張東山隨同游嬉與尋常擅離崗位不同本應斥革姑寛著記非常過一次以觀後效 
[治家不嚴]  
　　張阿保拐匿金林元之妻某氏由金控經三路一區德正巡官提案質訊當堂斷給領回管束詎前日該氏又被拐去金復到局請追德巡官以金治家不嚴咎由自取批斥不准 
[請追借欵]  
　　周根松昨至三路分周控被奚洽新借去洋一百元有瞿　森爲中逾期已久向催不理正巡官諭候傳集人証質訊 
[押追墊款]  
　　楊根壽控陳炳榮於光緖三十一年份將田單二畝託身抵押於蔣姓得洋一百元三十三年因蔣姓催贖由身墊還詎陳炳榮近將此田賣於嚴某屢次向討墊款一味游約求請提追孫正巡官准即飭保提陳到案押候究追 
新租界 
[火警]  
　　馬霍路四號門牌某西人家三層樓上前晚十一點半鐘忽然起火經救火會馳往救熄 
英租界 
[捕役違章]  
　　寳山縣捕役劉玉王根前日下午在厦門路拘拿匪人劉長根（即劉黑皮）巡捕以其違章一併拘入捕房昨解公堂請究劉玉供劉匪窩留盜匪奉諭查拿前日適在厦門路遇見不及投文請察訊之劉長根供曾當巡捕劉玉前因犯案被小的拘辦因此挾嫌誣指判一併押候查明於下禮拜一再訊 
[拐賣養媳]  
　　湯三賢與甬婦王戴氏串拐南巿陳長發之養媳大口子賣於虹口西華德路成仁里粤婦李賈氏家由陳控奉滬南總工程局將湯查獲收押在案茲該局移請公廨派差協探將王戴氏與女一併提獲解至公堂判一併送回工程局歸案訊辦 
[逼良爲娼]  
　　濟良所昨將女子江阿巧解至公廨據供被住居億鑫里之江姓鴇婦逼今賣娼是以逃至濟良所請爲安插判交該所留養 
[留養期滿]  
　　常州女子周蕙珠被匪拐帶來滬由探查獲解奉公堂判發濟良所留養一年在案昨屆期滿由所解案請奪判著其母周徐氏貼還該所洋三十六元將女領回 
[拐匿小孩]  
　　錢順運控陳馬氏拐匿伊孩阿毛由探在馬立師路將氏與孩一併查獲昨解公堂訊供不諱判氏押女所一年孩交其父領回完案 
[無可抵賴]  
　　顧仁寳等控前開東淸輪船公司之方光淸羅子培張文治騙吞押櫃洋一千一百七十元一案前晚由廨提訊時並有董仲山投案附追煤價銀三百餘兩訊之三人供詞推諉讞員以原告執有収條毌庸抵賴判方羅張三人併交三千元人洋並保限四禮拜請理 
[不還墊款]  
　　王勵山控周海銓魏淸記等不還墊款銀九百餘兩前晚由廨訊明判魏開釋周押限一月繳淸 
[交保理欠]  
　　羅梅生控余賢渭不還借銀六百兩前晚由廨提訊屬實判余交保赶緊料理又徐熾控瞿孝文等不還担保洋二百三十元亦奉提訊瞿供有南邑方單存於徐處判瞿交保限一月淸理所有方單着於還淸後領還 
[貨欵紏葛]  
　　華章造紙公司控舒海潮林俊耀不理貨銀昨午由廨會訊原告延愛律師到案請追舒林延穆安索律師到堂聲辯中西官以兩造供詞和執判舒林仍交原保訂於下禮拜一再訊 
[定貨不出]  
　　德商地亞士洋行控　森號主何建生定貨不出又瑞記洋行控周文石定貨不出克魯森洋行控俞富記定貨不出昨晨由探一併傳至公堂判分别交保候訂期會訊 
[公堂瑣案]  
　　馬金祥控流氓張毛毛搶取皮衣訊不承認判張押候查明再訊顧任氏控劉毛毛騙珠等情劉不承認判押候查明再訊王少羅控徐金海行竊棉衣判押候查明有無别案再訊某洋人控陳耀官竊呢判陳交保候查明再核過犯夏錫祥復至租界判押西牢一期滿逐出周趙氏竊徐左寳皮衣判押限賠償洋念五元開釋徐阿華控過犯張阿星竊取衣物售於陸阿金訊明屬實判張押西牢半年期滿逐出陸押二禮拜候再補拿同黨併究流氓沈妹郎搶寡婦王黃氏金環判押西牢半年美租界 
[拿辦賭徒]  
　　賭徒潘阿力等近在靑雲里一弄第二家開設花會誘人聚賭昨經捕頭訪悉飭探查明拿辦 
[屢戒不悛]  
　　西華得路瞿慶松茶館屢次聚賭經公堂懲罰有案昨又紏人在内賭博經西探查見回禀捕頭請廨出單傳訊 
[索欠互毆]  
　　沈三　昨向陳開餘討欠起釁在途互毆由捕一併拘押候解公廨訊辦 
[拐匿婦人]  
　　張阿濤昨至捕房控被張阿利拐匿其妻請爲究辦捕頭允飭包探查緝 
[補領執照]  
　　孫銀全在塘山路張王廟附近建築房屋未領執照由捕拘入捕房捕頭飭赴工部局補領如違罰辦 
[烟客被毆]  
　　丁金生昨在天　路翁姓烟間開燈因店主無端毆辱投報捕房捕頭諭候飭探查辦 
法租界 
[緝獲兇犯]  
　　捕房包探查得上年在英界寳善　口戳斃華捕毛久康之兇手夏任福陳連生近來又在英界搶刦途人財物戳傷事主匿跡法界爰即前往拘獲送廨請究判押候英廨移提訊辦 
[並非竊賊]  
　　東方銀行司事胡紀生以傅仲保混入該行出店房中行竊買辦皮馬褂等情送捕解廨請訊旋由傅父根友投　兒子素來安分向做輪船生意昨因船中大副洋人囑往該銀行收洋致被悞拘求恩顧全名譽判具切結交根友領回如查有爲非情事定干重究 
[未便自由] 　 
　　蘇婦張桂寳背夫私逃由本夫陳小和子同姑母李陳氏送廨發堂後前日具領桂寳恐領回後復被賣娼堅不肯去判候查明再核在案茲由包探查得英界妓女彩雲閣係桂寳姑母之買女業巳從良桂寳跟狎客郭根生逃走據情禀復判陳覔保具領並著具不准賣娼切結備查 
[木行違章]  
　　某木行主張麗泉昨將木料浮於洋涇浜河内巡捕以其違章傳至公堂訊究據稱木料係運往别處暫放等候潮水並非有意違禁判罰洋一元充公 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[譏彈小説滑稽魂（二十一）]  
　　第四回換輪船忽遇同鄉坐小車跌翻飯桶 
　　馬小卿説他不信。沒奈何只得自家先走。那接客看了包松濤這様一付搖頭擺腦的戎腔。又穿着一身博帶寛袍的衣服。曉得一定是個沒有見過世面的曲辮子。便也對着馬小卿道。馬老爺只顧先請上去。這位老爺旣然不放心。憑他在船上看着行李也好。説着馬小卿便先自上去了。接客的便呌了幾個車夫。來搬行李。包松濤又不肯呌他先搬箱子。只把那些網籃吃食籃。許多零碎東西。呌他先搬上去。自已手内抱了一個拜匣。死也不肯放手。接客的在旁看着。十分好笑。却也只得由他。搬到後來。那些零碎東西都搬空了。包松濤方才肯搬衣箱。却又留着四個最大最重的皮箱。不肯先搬。搬到末了兒的一蹚。包松濤方才抱着一只拜匣。氣喘吁吁的。跟着那班車夫一脚高一脚低的亂走。碼頭上人多擁擠。包松濤那裡擠得上。只急得口中大叫道。你們慢慢的跑。你們慢慢的跑。百忙裡頭。那班車夫。那裹去理他。急得個包松濤七跌八撞的在後赶着。好容易擠出人叢。赶到自已放行李的那邊。上氣不接下氣。顚來倒去的。把堆在地上的行李。點了一遍。見件數不錯。方才放心。那接客的看着一班車夫裝好了行李。却好有一輛小車。還空着一邊。便對着包松濤招手道。你老人家請來坐在這邊。又省了錢。又押了行李。包松濤聽了。高高興興的去在小車上。盤膝坐下。他也不曉得這個小車。是下流社會坐的。覺得甚是湊巧。那車夫把車　搭上肩頭。慢慢的推動起來。包松濤雖然在上海走過幾蹚。却從來沒有坐着小車。那裡曉得小車的坐法。只把他當作北道上的騾車一般。盤着雙膝。端端正正的。坐在上面不。料剛剛走得幾步。包松濤坐在下面。就覺得不妥貼起來。覺得那小車前低後高。又是兩邊搖晃。那身體就望着前面地下。直溜過來。好像要跌個倒栽葱的樣子。 
國外新聞 
[日報對於海島主權之議論]  
　　二十七日東京電云日本各報論東沙島（在香港東南）問題謂該島主權誰　從未明定　　　島之樹日本國微三年於茲日人已游歷數次云云 
[英后接見大使夫人]  
　　二十七日倫敦電云英后亞力山大近接見駐英日本大使加籐夫人海峽殖民地總督安德森經皇太子維爾斯欵以小宴 
[德政府津貼船廠]  
　　二十七日倫敦電云倫敦泰晤士報得有消息德國船廠因政府津貼已過原額四分之一故近日畫夜工作不息 
[英皇閲看試驗飛船]  
　　二十七日倫敦電云英皇愛德華已赴北鶴游歷並在該處閲看爾拉脱試騐飛船 
[英議院討論海軍續聞]  
　　二十七日倫敦電云英國首相愛斯奎士在下議院宣稱政府對於海軍之意見係力欲維持足敵兩國之策惟未計及奪雷諾脱戰艘之數英國下議院此次討論海軍問題同心一致禮文有加柏靈聞之頗有同情之感動 
[美國修訂税則續聞]  
　　二十七日紐約電云美國國會籌畫部議長裴萊君在下議院呈遞修改税則議案請將茶葉每磅徵税美金洋八分美術品製造僅二十年者一律免税生牛皮並鐵税減抽百分之五十遺產滿美金洋一萬圓者均須納税由菲列濱島入口之烟草及糖均請免税惟須限定數目同日華盛頓電云裴萊君修改税則議案於今日呈入國會該議案將美國税則從輕修改並主减輕糖税綜計遺產税並巴拿瑪運河公債券羣金洋四十兆圓財政部公債劵約二百五十兆圓三項總數可逹三百兆圓可以彌補一千九百十年預算缺乏案内所擬内國各税酒品並未列入惟擬將紙烟捐每千增税洋六角二十八日倫敦電云美國提議之新則咖啡已列於免税項内格加擬每磅抽税四分鋼鐵税均擬大減研究該議案之專員報告一切頗爲嘉許 
[近東大變局百十五誌]  
　　二十八日倫敦電云駐塞京伯爾格萊特路透訪事電稱駐塞各國公使擬復照會塞政府使守和平設有戰禍各國將聽其獨當毫不與以助力二十七日栢靈電云土爾其外務部大臣李番脱德國首相蒲羅親王將於今晚與德皇同宴奥國目下仍在調軍不絶奥國新擬之照會尙未遞交塞政府擬俟援軍調至巴斯利亞與赫在戈維拉然後出發英俄法三國已復行警戒塞爾維亞使稍讓步俄國申文要求巴斯利亞問題應在東方大會討論奥京接此公文頗不謂然德政府現已規畫使各國政府於東方大會開會之前協定巴斯利亞問題條約意國則主限制該會範圍奥國頗韙此議 
來函 
[胡稑薌來函]  
　　敬啟者鄙人本不承認北巿錢業代表是以商會所發選舉議董名單並不列鄙人姓名昨閲貴報忽有鄙人被舉三權字様不知係何人選舉合亟登報聲明即希刋入貴報來函門爲感 
 
 
 

Page 27

 
 
   
 
 

Page 28

 
 
   
 
