# 1917 - 106 - 4915872

 

Page 1

 
 
   
 
 

Page 2

 
 
[時評]  
　　破裂不全之國務院（冷） 
　　外交長屢有辭呈内務長巳暫代理國務院之勉强組合已有不能完全之概矣况復加以財政部此次之賄案則財政長之易人已定交通部之弊案交通長之辭呈又上范總長之辭職巳具决心而敎育長内務長之不能繼續又可知是國務院之内今後之須更動者財政交通敎育内務合而爲四也 
　　夫政慾之夫人多於鯽苟易四總長亦豈無人特以今日京電所傳財部之賄案與政治黑幕有關則今後欲一總長同意於議會尚恐不易况乎其四耶然則今後之國務院將益破裂而不全矣 
[專電]  
　　北京電財部賄案某方面傳說行賄之舉與政治黑幕有關現有人爲行賄商人竭力開脫以免揭破檢廳辦理此案僅嚴重對待受賄方面而行賄者非常放任輿論頗注意 
　　北京電檢廳將以陳錦濤瀆職詐欺取財罪起訴故各要人求保皆不准即至所探望亦監視極嚴禁用英語並談案情粤同鄉乞由伍外長函當局力保恐亦無效 
　　北京電交通部租車案内童益臨已在津就逮 
　　北京電交通部租車案雖將童益臨付法庭惟聞童巳潛逃攻許者指爲故縱 
　　北京電川電二十一夜羅劉巷戰甚烈羅敗藉外人掩護出城　　北京電范源濓辭呈元首批留然去志巳决無可强留 
　　北京電范源濂辭敎内兩長聞尚有其他原因現政府竭力慰留謂勿以個人厭倦政治使政局動摇 
　　北京電兩院今日（二十三）將有　人動議投李經羲票 
　　北京電段總理意擬起岑西林督川並電馮敦勸出山 
　　北京電財長李經羲同意案衆院明日（二十四）决不令投票湯議長對人言咨文雖到但明日不報告聞因各派意見不一即研究會中反對者亦甚多故擬疏通後再投票 
　　北京電李經羲長財政案昨巳正式提出明日（二十四）衆院或將動議投票但此次並未疏通能通過否尚無把握 
　　北京電張勳今日到京 
　　北京電鹽署長定龔心湛回任龔不就擬陶家瑤代 
　　北京電元首昨蒞憲兵學校給憑列優等者賞軍刀軍服 
　　北京電國際協會代表謁段總理詢外交方針段言軍事會議不過内部之準備若實行第三步自須求國會同意 
　　北京電今午總統府宴各省督軍及其代表 
　　東京電日本總選舉郡籍開票除鹿兒島之大島郡外全部巳畢政府黨中政友會一百六十一名直屬於政府者五十六名計二百十七名反對政府黨中憲政會百二十名國民黨三十六名中立反對（無黨籍而亦反對政府者）八名計百六十四名各派及各報紙之計算報告略有出入惟無大差故今次選舉政府全得勝利 
[外電]  
　　北京電據通政界消息者言農商谷總長司法張總長未知何事關係均有辭職之勢此間外人對於近時政治之現象均甚注意（二十三日）　　北京電軍事會議有定於二十五日舉行開會式之說（二十三日） 
　　北京電敎育兼内務總長范源濓呈請辭職經大總統慰留（二十三日） 
　　北京電傳聞陸建章倪嗣冲段芝貴等有利用此次軍事會議推倒段内閣而組織徐世昌内閣之意倪叚等前在天津似曾商議此事茲因日本總選舉之結果段總理之地位似復有利而徐世昌亦無去段取而自代之野心故軍事會議雖開此問題亦必消沈於若有若無之中云（二十三日） 
　　北京電日本林公使前日拜訪段總理交談種種時局據聞林公使曾述中國對德宣戰之條件俟日本總選舉判明後卽協議之意 
　　（二十三日） 
　　北京電交通次長王黻煒等於今日午前回京卽將在日受日本優待情形報告總長許總長曾向日本林公使表其感謝之意（）二十三日　　東京電日本總選舉之結果已經判明惟各黨正確之成績刻仍未明其大體如左政友會較前增加五十名共得一百六十名之多數憲 
 
 
 

Page 3

 
 
政會減八十一名得一百二十九名國民黨增七名得三十五日中立增二十四名得六十三名（内擁護政府者五十四名）據以上之成績而觀政府與黨總數得二百十六名非政府派總數一百六十五名其結果政府大獲勝利（二十三日） 
　　以上東方通信社電 
　　北京電湘省軍界有變之說未經官場徵實　　（二十三日） 
　　北京電昨總統接見各省督軍及代表各督軍於進謁總統之前在東廠胡同黎總統舊邸開非正式之會議（二十三日） 
　　北京電交通總長許世英由京赴津聞不久即須回京（二十三日）以上德文電 
[戰電]  
　　宇米登電瑙威賑船康斯里號由洛特丹開出載麥八千　行至所無平安區域内竟遇雷沉没船上二副不知下落餘者共三十四人内有美人十九名皆被漁船救起今在字米登上岸該船右舷被毁但在黑夜中是否爲魚雷攻擊抑觸中水雷未能確悉賑船康斯里號並未沉没刻由他船拖人港内　　（二十一日） 
　　彼得格勒電各軍代表與軍工委員會代表集議時各軍代表詢問軍工委員會是否有單獨議和之主張軍工委員會代表沙柯洛夫氏答稱廳於會不贊成種主張（二十日） 
　　倫　敦電海軍部稱昨夜德魚雷驅逐艦五艘擬攻杜佛砲彈多落於距杜佛數英里之田中旋向英商船方面駛去欲加攻擊但遇見杜佛巡邏艦兩艘互相轟攻歷五分鐘德艦沈失二三艘餘者開足速率乘黑脫逃英艦未受重大損失雖有死傷然以所得之結果比較之可謂甚微英艦救起德軍官十八人兵一百零八人（二十一日） 
　　彼得格勒電西境各軍代表一千二百人會議於明斯克俄下院議長羅翔柯演說略謂必不復古但享受自由之人民必須牢記其對於國家之責任又謂西境戰方至爲雄偉實可欣喜云云俄下院重要議員羅狄基夫氏起稱俄人深信西境各軍必欲驅逐敵人衆聞言咸大聲答曰吾人誓爲之法軍大佐與英軍少佐各一人繼起發言法大佐勸軍人少分心於政治多注意於軍職英少佐勉勵軍人如遇不得已時當爲自由而死西境司令葛爾柯氏亦有演說内有德國軍制必打破吾軍人苟不出大力以爲之則吾人所得之新自由行將喪滅等語（二十一日） 
　　倫敦電據柏林　電稱德皇新造之大巡洋艦一艘業巳下水奉德皇之命取名麥剛森號 
　　（二十二日） 
　　阿眞廷京城電阿眞廷政府已致牒德國措詞嚴峻要求關於帆船芒泊羅台吉杜號沉失一案完全滿意之辦法並致訓令於駐德公使如德國託詞推諉不負責任則即與德國斷絶邦交 
　　（二十一日） 
　　哇登柴爾電歐戰發作以來最激烈之暴動今巳發生於德國瑪格台堡其原因則爲麵包之減發有罷工者一萬人内以製造軍火者居多數擬焚燬市政廳兵士放鎗阻之致死傷多人今亂事不息該鎭已處於被困之地位（二十一日）　　亞姆斯特丹電都塞爾道佛報載稱柏林罷工者會議時領袖諸人提出議案擬要求政府宣布願即締結以不併吞土地爲根據之和約並要求政府立卽廢除强迫軍役釋放政治犯給予人民以完全政治自由權及普及秘密選舉權但上述各議案未得大衆同意至於反對此項議案者究有幾何則該報未曾言及（二十一日） 
　　亞姆斯特丹電土耳其巳與美國斷絶外交關係（二十一日） 
　　羅馬電意公報云意首相外相與英首相法總理各率其大使及軍事顧問在薩伏益開會商議一切協約國邦交之親密了解之透澈又於此會見之　　（二十日） 
　　倫敦電德國無線電報否認英報所載德人毁屍一事謂英報誤譯德文將行語指爲獸屍者譯作人屍之解（二十一日） 
　　華盛頓電英使署懸美國旗此爲歷史數中第一次事威爾遜總統將於二十五日在白宫接見英代表貝爾福等英法所遣赴美國之大員如英之貝爾福法之維維亞尼皆屬一時人傑故美國當道頗爲歡悅内閣近曾討論糧食出境輸往歐洲北部之章程以期阻　止糧食間接運入德國關於此事之法令或將實行衆料近曾祀被拘捕之德船九艘一月之内可以利用國會不久將提出議案准航業部收回爲外人承造之船隻一百五十萬　以備美國應用（二十日） 
　　倫敦電今日倫敦舉行華盛　之祝賀典禮各處皆交掛英美國旗聖保魯敎堂尤爲熱閙英皇與皇后率内閣諸員坐於穹頂之下前内閣諸員外交官及各大員皆列坐於後先唱讚美歌繼讀禱謝詞蓋因美國加入戰局故特申謝並爲軍事勝利爲協約國幸福且爲永遠和平致禱也後乃共唱共和戰歌斐利濱美國大敎士演講協約國目的之正大謂協約國爲人類公共大幸福而作戰今已爲美國所承認吾人作戰正所以滅戰也云云此後遂高唱英美國歌（二十日） 
[公電]  
　　杭州來電各報館鑒滬報或載鈕陳賄託褚某之風傳或載預算委員會私函之搜獲褚姓議員舍輔莫屬審查預算輔實長之事關個人名譽除卽日返京根究外請亟確訪更正以釋羣疑褚輔成叩 
　　常熟來電申新各報館鑒齊省長鈞鑒本日神廟拜香巡警彈壓無方致西城門内踏斃十人傷八人慘狀莫可言喻此後人民又將循例舉行迎神賽會曁龍舟等事倘亦不禁止難保不再肆禍應請訓令張知事一律嚴禁以重民命當熟公民李景熙潘天慧龐鳴鐸等叩 
[要聞一]  
[蜀事危急之電訊]  
　　政府以川事危迫昨特頒發明令羅佩金劉存厚均任爲將軍而以戴戡暫兼督軍觀某方面消息此舉馮河間主張政府曾接南京馮副總統來電云川事糾紛由川滇兩派軍隊平日素有惡感相激而成茲接羅督軍效日通電據稱師長劉存厚巳發難於成都璋以焇若不及時立予調和深恐外省聞風效尤牽動全川益不可收拾爲釜底抽薪計中央宜從速宣布明令即將羅劉一併調京查核辦理奉令後不准再事衝突如此川厄可解倘有偏重恐其禍激而愈烈矣似可先責令戴省長兼理督篆擔任一切此電云云 
　　四川交兵羅劉兩方互有來電多至二十餘起茲錄其較近之數電如下火急北京大總統國務院參衆兩院南京副總統各省督軍省長鈞鑒川省軍隊過多迭奉命令收束前經統籌辦法次第進行先於二月二十七日分命二四兩師分别裁減該兩師奉令日久抗不遵行四師恩正各餉領清毫未舉辦不得巳乃於四月十五將該師分駐省外軍隊一律資遣乃二師師長留劉存厚自行驚擾日夜戒嚴放步哨以斷交通穿城牆以通營壘迭經推誠開導毫不聽從至十八日竟將本署派赴德陽所收鎗鎗彈截留并將本署由灌縣回省之軍隊開鎗轟擊其大砲直向本署射擊似此舉動軍紀何在國法何存本應嚴行剿辦但以省城居民稠密一經攻擊必致擾害人民故嚴束所部謹守秩序并諭該師立行停止不意該師圍攻益急全城震動業經呈請中央核辦尚未奉復現復由戴省長飭令停攻如再不遵行佩金爲保持治安起見惟有以武力戡定同室相殘實屬疚心惟實偪處此不能任其暴亂迫切電陳伏希鑒察暫署四川督軍羅佩金叩皓印萬急蒲伯英諸先生并轉四川議員及同鄉諸君公鑒燕密巧皓電計達頃見羅督通電詞多誣陷其云先於二月二十七號令二四兩師裁減一節其實彼裁減之令於二月二十九號始發到二四兩師師部並限三月十號以前一律告竣以期限過促何能辦到且該兩師二三兩月欠餉過多裁遣無費均有案可稽何得謂其領過况各師聨電中央旣奉令靜候澈查則收束遲延該兩師何能任咎乃彼藉口將陳蓉生誘拘於督署一面卽以武力勒令該師解散一面卽派兵出駐天彝鎭新都金堂趙家渡等處聲言欲以武力取銷二師並於自井富順方面添調重兵各處籌欵不遺餘力似此情形意欲何居而彼乃云劉積之自行驚擾不待智者已知其誣也至謂截留所收德陽鎗彈及轟擊回省滇軍均無其事惟聞彼所運回滇省之川造五子鎗數百支川造五子彈三十萬爲嘉定陳旅長盤詰扣留而已即此次十八日之衝突據渝電局所稱彼早監視電局即此情形則釁由彼開非劉軍先行衝擊可以判定　之此次彼意圖報復藉故開釁居心禍川罪實難數又復佔據成都電局妄進黑白劉勢危迫難以申辨特據所知實情電達務祈諸公速向府院辨明羅督禍川之源以　公論否則川人將永難見天日矣周道剛哿 
　　滇督由昭通出兵干涉川事前數日京中已有所聞當時有人質之府院俱云并無其事茲錄其皓號兩電如下大總統國務院各部參衆兩院梁任公汪志清先生副總統各省督軍省長上海孫中山岑西林李協和唐少川諸先生均鑒頃准羅護督皓電（中略）等語查川省預算不數不得已而陳中央實行裁兵原屬正辦乃劉師長竟令所部咸攻督署實屬不顧大義應請主持公道訊予解决以免偏於一方不勝盼禱唐繼堯叩皓劉存厚等因裁兵事竟敢反抗羅督圍攻軍署昨經電達請予主持在案查該師長等犯上作亂直是違抗中央即科以抗令之罪派兵剿辦亦屬應爾惟念外侮方殷内訌宜息且川省歷年疊經戰事瘡痍未復豈可重遭兵禍徑電呈大總統國務院請祈迅賜明令飭卽停戰靜候查辦解决諸公憂國同深袍澤誼重並請合詞陳請並力爲勸阻以期息事寗人無任佩仰唐繼堯號惟另一消息謂昨日唐繼堯又有電到京略稱羅督裁兵係正當辦法川軍不服極爲可恨現巳派滇省游擊司令某率兵入川爲羅應援云云聞政府昨日已電阻唐勿進兵略謂川局糾紛來電約有數起各執一是全川議員連述不已要求解决昨經嚴電各軍止戰候再澈查如不遵守即治以抗令破壞之罪戴省長電稱巳力爲勸止令黔省軍將川滇兩軍隔開暫止衝突若昭通軍隊再入川界勢必益生紛擾希速飭撤回原地爲要云云而昨晚四川議員得重慶商界昨日所發之電報略稱接成都急電劉存厚軍隊圍攻督軍公署益亟英日法三國領事前往督署調停今路梗被困亦未出險云云據此數電觀之川事之紛擾蓋已達於極點矣 
[軍事會議與參院委員會]  
　　大總統以各省督軍及各代表抵京者巳達三分之二决定於下星期四（二十六）爲軍事會議第一次正式會議之期昨已函知與會各督軍及各代表遵照并聞此項會議僅開四次即行閉幕緣各省軍防吃緊各督軍在京不克久待故也至此次預擬與議之人物中央所最注重者除馮副總統外次爲安徽督軍張勳張氏本允來京乃臨時忽變態度並派徐海道尹李慶璋代表來京列席叚總理以張督軍行止突改恐招各省誤會昨日特派靳雲鵬田中玉二中將專車赴徐面見張督軍代陳意見並力邀入都一行不知張氏能否允許也惟闻政府得有報告調任廣東督軍陳炳焜現巳暫將廣西督軍篆務移交省長劉承恩權理定於日内　由桂林起程起粤小作勾留即行北上緣陳督軍久處邊疆未瞻都門景象今乘軍事會議之機會决計親自參列面述意見兼可謁見元首及遊覽京師名勝 
　　日昨參議院開全院委員會仍由趙世鈺君主席李述膺君云外交問題非常重大全院委員會已開會三次討論毫無結果此等重大問題不可等閒視之應决定一種方針與政府交換意見某議員主張請政府宣告武裝中立某議員主張研究中國國家最後之利益不可注重日前之小利益應請政府於每次開全院委員會時出席本院以便政府與國會彼此交換意見共同决定對外方針朱念祖君云日昨與政府方面接洽政府對於外交方針因世界大局與前者略有不同政府對外方針亦尚有須研究者某議員云俄德兩國政府與兩國之國民主張不甚相同俄德兩國單獨議和之說或所不免該兩國國民時有接洽近來情形與前者大不相同不能不注意丁世嶧君云政府主張究竟如何目的之所在究竟如何未能十分明瞭是否能主張一致頗難逆料非要求政府出席說明其目的之所在不可次則馬君武湯漪諸君繼續演說大致略同丁說其會議之結果如左（一）每週開會一次值開會時要求總理及外交當局出席交換意見（二）選出代表常至國務院訪問其狀况俟開會之日即報告一週問之經過訖午後三時四十分始散會 
[李經羲之出長財政消息]  
　　政府商請李經羲氏出任財政其經過情形歷詳前報最近又聞李氏對於勸駕之人所聲明之條件共爲三項與前此所傳稍有出入第一外交問題不願負參預之責任故須俟政府决定大計方行加入内閣第二在此時期中應任命彼所保薦之人爲次長先行代理部務第三財政根本計畫莫要於裁減軍費政府將來務須照彼所規畫者實行惟據派往勸駕之鈕君傳善與人所言則李君並無條件相要不過與鈕君私情談話謂國家財政到此田地以後非力求財政統一不足以酌劑盈虛非注重栽培來源不足供取求不竭若論目前則必須本平日意境中所注重數大端先託一二熟悉財部内容朋友認眞調查得其眞相方敢承應擔任整理其意中所擬託之友鄙人（鈕君自謂）亦在其列故要約鄙人相助詞意甚殷又謂依李君計畫至速須在三四星期之後方能表示擔任又謂如果擔任財政則加入戰圑之軍費仍當别論云云昨日政界頗傳李氏出山之議因國會以外新發生一種阻力其結果或致難於實現此說殊非無因但聞元首屬望李氏之心至深且切財政一席非提出李氏不可茲事當不致中梗大約數日之内即將咨達兩院請求同意李氏上台之後次長除一缺待補外其餘兼鹽務署長之一缺恐亦不免更動據政界事前推測不出鈕傳龔心湛二人然李氏日昨向政府所保次長則非鈕非龔而爲楊壽柟也大約李思浩苟有更動時鈕龔二人必居一於是矣 
[范總長辭職之所聞]  
　　敎育部范總長自兼署内部以來職務過繁精力不任十九日正在内部辦公時突然暈倒繼以略血當即呈准給假三日体養現在假期届滿雖已稍痊仍難視事因於昨日呈請大總統准予開去内務總長兼職及敎育總長本職大意謂前者承令敎育已覺竭蹶不遑自兼攝内部以還精神益苦不繼遂至病發據醫家診視僉云外感牽動内傷非靜攝難期痊愈國務緊要何能久曠爲此呈請免去内務總長兼戰及敎育總長本職云又聞范君近日鑒於財部風潮頗覺灰心政治又因嬰疾頗劇决計引退據其秘書某君云范之辭職雖臨時因病而起而邇來亦早巳有此决心無論元首總揆准駁如何均擬早日解组云 
[東京通信（七）（心危）]  
　　美都之英法美會議關稅與日本政黨 
　　美國參與戰事之辦法旣詳前次通信近聞本月下旬將開英法美大會議於美都華盛頓其時議題有可預料者以美國參與戰事之程度爲第題蓋聨合諸國之意美雖不正式加入倫敦宣言（不單獨講和）但得紳士的誓約亦巳滿意美國宣戰之原因在乎德國蹂躪海上權利故當局者曾謂德國若斷然撤消潛航艇戰則可不致開戰云然美總統演說時又有與德國官僚政治宣戰之說是故美國之宣戰原因目的視以前爲大卽德國雖撤消潛艇戰美國不因此不開戰也明矣此次大會議即所以求確實保證此點其結果或將發表協商諸國及美國之新宣言也其次之議題當爲講和條件此項涉及領土問題美與他國所處之地位不同恐不免意見不一致也再其次之議題當爲陸海軍協力之程度如何及美國供給協商國三址萬萬美金之處分方法如何大槪之議題如此其解决方法非今日所參預斷也 
中國改正關稅問題遷延未决而大阪之工商界聲言反對之聲浪日高一日會日本選舉期益迫（四月二十日）政府黨與憲政會（在野黨）競爭劇烈由是暫以關稅問題爲政爭武器矣日人之於關稅問題自小規模之工商業者之目光觀之則反對固其所也故當初彼曹組織聨合會决議反對陳請政府採納其意見皆不足責且其内容亦僅爲表面所稱之反對而已若夫政黨具有一定之政綱及遠大之見解者其主張宜乎有異當關稅問題發生之初日本各政黨不言反對者職此故也迨夫近日憲政會以選舉之爭無十分把握乃想種種方法博彼國人同情以期選舉時不利於寺内内閣而圖自利此其所以竭力攻擊政府之不反對中國改正關稅而助工商業者之反對也東京讀賣新聞旣忠告其實業家顧全大局從大者遠者着眼（十七日該報社論）並以工商聨合會被憲政會所利用爲惜（十八日該報評）而記者又不禁爲憲政會惜也 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[交通當局辭職聲中之質問]  
　　財政總長旣以賄敗交通總長以購車一案亦自組懲戒會自請處分然尚未滿人意故許氏昨又提出辭職呈文頗表决絶之意並致長函於總理極致歉忱總理當飭秘書覆函婉慰略謂己則不愆人言何恤請勿萌退志共濟艱難云云總統於許氏向來情感頗隆惟自陳瀾生案件發生對於許氏亦不敢十分擔保但現時仍著批留云 
　　津浦鐵路　買材料受賄一事外間喧騰已久曾經議員司徒頴張或瑾雯提出質問政府尚未答復茲復經議員蘇祐慈等提出質問其文略謂近日報紙喧傳交通總長許世英四津浦鐵路向華美公司購買機車一案竟有串通部局受賄情事經參事雷光宇司長曾鯤化查明係串通外人假設公司賄買屬員侵吞鉅欵確實有據事經多日該總長尚含糊志在掩飾詞經雷參事曾司長以去就爭始將津浦局長王家儉交該部懲戒委員會懲戒以掩人耳目而不將王家儉及童益臨提交法庭訊辦豈秉公查辦之參事司長爲不足信而經手舞弊之局長爲可信耶說者謂總長爲分潤之人故爲此鬆懈辦法又津浦鐵路與漢森公司訂租車輛一事損失國帑五六百萬之多聞其中亦有得賄批准情事現因物議沸騰始將合同爲取消之磋商無論合同是否可以取消及取消後有無損失而事關賄賂豈僅取消合同所能了事該總長對於屬員受賄竟如此寛縱謂非知情朋分其誰信之此外各電局路局購買材料並不照向章投標比價私相授受曖昧難明而該總長往往於事後批准亦屬可疑諸如此類不勝枚舉該總長身爲國務員應如何整躬率屬清白乃心乃竟行同巿僧政以賄成人言嘖嘖政府豈一無所聞何以並無嚴重之查辦豈政府明知故縱將俟該總長自行出首耶抑故延時日任該總長爲疏通掩飾計耶案關官吏受賄倘聽其自生自滅靦然尸位紀綱何存况該　長爲總理親自拔識贊襄閣務之員近日　員中如財政總長陳錦濤爲欵項嫌疑一案政府已有辦法而獨於交通總長許世英卍受重賄證據確鑿之案事同一律並未澈底查究人將謂政府狥情偏袒其又何詞謹依法提出質問請三日内詳明答復以釋羣疑云云 
[夏張查覆陳殷案之原呈]  
　　陳殷案未發表之前曾由夏秘書長壽康張次長志潭查辦迨夏張查竣呈覆而命令遂發表其呈文略謂壽康等詳閱國務院函交文件以此案重要關鍵爲代人行賄與預約推舉董事兩端當即先就代人行賄一節與財政部參事虞熙熙正有關因先訪之該參事據稱三月人二十六日晨殷次長電話囑令即赴絨線胡同本宅在上房接見面言有商人報効總長欵項擬托代呈該商人現在花廳請與見面一談等語參事當對次　此事未便遵辦商人更不便見面參事即日向總長舉發因奉諭轉告次長速將原欵發還商人參事對以此事未便參與應請總長面訓次長二十七晚十鐘左右殷次長到舍謂商人又携原欵並將支票兌現交來如何是好擬托代請總長收受等語復經切實謝絶並謂此欵總長曾諭應速還商人自以遵照速還爲是此節亦經陳明總長各等語此該部參事指證殷次長囑其轉向總長賄託之說也旣以該參事所言往質陳總長據云皆係屬實並云欵數係現銀一萬五千元支票二萬元前此遇事俱是殷次長與商人直接其在私宅接晤該商等僅四月九日一次有門簿可證等語此陳總長證明虞參事之說非虛又能舉出行賄數目曁殷次長與商人直接之說也又據殷次長略稱查鍊銅廠議定磋商條件數月於茲多在總長私宅會議吳司長乃琛主辦是案因總長於條件中幾經斟酌商人託汝驪代爲催辦以期早日解决時或有之嗣以鍊銅廠開議招股手續總長㣲有投資認股以示提倡之意商人迎合意旨曾經聲明如總長果欲認股即不交現欵亦可通融時於總長私宅中會議後言之爲汝驪所親聞者正在商議間而商人與部中接洽條件意見多有不同在總長或格外愼重在商人以爲别有懇求曾兩次來汝驪私宅謂總長旣欲加股商人願將股欵先行籌墊囑爲轉探各節經汝驪嚴詞拒絶並於談次中曾爲虞參事言之至虞參事對於總長如何報告則汝驪未之預聞惟外間傳言總長曾於某日邀請商人張興漢到私宅勒書未曾納賄字據又商人丁長昇等五人向國務院聲明總長曾將欵項退還又總長自行呈請查辦各等語此殷次長聲明未曾代人行賄僅將業經拒絶商人之言轉告虞參事並述總長有意投資認股商人在總長私宅會議後聲明果欲認股卽不交現欵亦可通融之說也再據商人柴瑞周等面稱保利公司訂立合同時陳總長在宅内倩殷次長面告商人張興漢欲以其弟廷銘充商股董事因照章須萬元以上之股東方有推舉董事之資格遂由殷次長向該商等爲陳總長作借欵入股之提議廷銘與商人亦言及此而鍊鋼廠章程翻改至數十次迄未定議該商困候旣久於是承認借欵入股及案經國務會議通過陳總長屬令緩辦期中商人先將議定借款交五萬元内有二萬元係十四天期票經殷次長陳廷銘退還換現隔數日陳總長與張興漢在部大客廳面言鍊銅廠股東多重要人此欵不能收受已令退還旋至别室召殷次長至同坐陳問張興漢部中人對於此案有曖昧否張不能對其五萬元之欵亦即退交計退欵與收欵時相去約一星期以外各等語詰之金森大旨均符此商人聲明借款入股殷次長陳廷銘經手交款換欵陳總長在部面言退欵之經過時期情形也至預約推舉董事一節據殷次長略稱又因議舉董事總長欲爲其弟陳廷銘託虞參事爲汝驪言之且欲商人先書一函爲據商人允爲推舉但不允書據等語此殷次長指證預約推舉董事不允書據之說也據商人等面稱陳總長於保利公司訂立合同倩殷次長面告商人張興漢欲以其弟廷銘充商股董事當由張興漢金森丁長昇協商許可陳總長面言須由商人先交許可書函一封方能作據嗣張興漢金森同往陳廷銘私宅廷銘亦曾言及比此次由部改辦鍊銅廠陳廷銘充當商股董事之議繼續提起吳司長乃琛言之二次張興漢乃致函陳總長允爲公舉函由殷次長當日在部面交總長等語詰諸金森亦復相符此商人指證預約推舉董事書函爲據之說也壽康等綜觀以上各節其預約推董事一節殷次長所言與商人所言大致相同其相差之點僅在書據一層似非無因而起至代人行賄一節虞參事之說與陳總長之說爲近而殷次長之說則與虞陳兩說大相懸絶商人之說不涉及虞參事而與陳殷兩說亦復不同且指出行铰數目爲五暪元又與陳總長所言三萬五千之數有所差異言人人殊雖非理想所能推定然關係欵項嫌疑已可槪見謹據各方面考詢所得實情縷晰詳　究應如何辦理之處伏候鑒核訓示云云 
[整理律師法案之結果]  
　　律師法案業經衆院二讀交付法典委員會整理結果發現牴觸之點經該委員會照章修正報告大會略謂案承大會委託整理律師法案一件本會議交第二科先行整理後於本月十日開會討論經衆公决業將該案條文字句一一加以整理就是有係原案所有經本會發現牴觸逕予删除者有二一爲原案第四條（現整理爲第六條以下均同）第三條（在國内外國立公立或私立大學校在學部或專門部修法律三年以上得有畢業文憑者）之規定與現行學制法院編制法及原案條文均有牴觸也我國現行學校規程法政學校祗分大學校專門學校兩種專門學校内原有别科早經停止現均一律改辦政科並無大學部專門部名目該欵所定於學制可謂無據此其一原案第四條第一欵規定於律師免試資格係取槪括主義與推檢各官完全同等在法官任用法未定以前前清公布之法院編制法與民國國體不相牴觸當然繼續有效此項推檢資格自應依法院編制示之規定查該法推檢官之任用以經二次攷試合格者爲限第一百七條規定（凡在法律學堂三年以上領有畢業文憑者得應第一次攷試）其任用資格之嚴如此現本法旣採律師與推檢同等資格主義而於第三欵又特定法科畢業生免試資格律師與推檢各官顯不平待該欵與同條第一欵實已前後矛盾因第一欵規定之結果第三欵與法院編制法亦形牴觸此其二本法凡充律師之資格以應試驗及格爲原則免試乃其例外是以原案第三條（現整理爲第五條）第二項有（律師試驗法别以法律定之）之規定倘如原案第四條第三欵所定無論石學專門凡係法律畢業一律准予免試而國内别科國外速成又已停辦將來依法應受律師試驗者究係何種畢業如謂律師試騐法不過適用於法科以外之畢業生此在今日學非所用用非所學或不免有如是之感想然法律之制定决非拘於一時之現象日後國内政治漸次修明凡充國家之公職者務期學有專長於律師亦然是故律師而無試驗法則已旣有律師試驗法則專修法學之法科畢業生自應在受試驗之例非然者是不問學有專長與否敷衍了事於制定律師試驗法之目的無乃刺謬凖是以觀律師旣以試驗爲原則另有律師試騐法之規定則其免試資格不應涉於廣泛原案第四條第三欵顯與前條文互相牴觸此其三凡此係原案第四條第三欵應予删除之理由二爲原案第四十一條（司法官懲戒法之規定於律師懲戒適用之）與第三十九條（現整理爲四十條）高等審判廳及大理院關於律師懲戒會之組織别以法律定之）之規定顯然牴觸蓋二者均關於法律懲戒會之組織第三十九條（旣採法律規定則司法官懲戒法當然不再適用該條决無存留之餘地）以上兩端本會詳加討論認與衆議院規定第七十九條但書規定相符在三讀會中自可另行修正因本斯意先予删除另附律法修正案一件是滞有當乞付大會公决云云 
[鄂高等廳再審陳時案]  
　　鄂省新選參議員陳時被省議員趙光弼陶甄向炯等控訴年齡不合前曾由高等審判廳審訊一次尚未判决陳卽抗告並誣指周心約廳長懐挾黨見偏袒原告嗣大理院將抗告駁回仍由高審廳審訊周心約因不肯曲斷與王占元齟齬爲王摭拾他事短於政府查辦之結果雖由司法部主張打消然周已不能安於其位復因辭職未准特請假一月赴京俾由代理者負責判决十八日由代理廳長陳長簇（原任刑事庭長）率同民事庭長劉鐘英及汪許兩原審推事公開審判因案關重要大爲鄂人注目發出旁聽劵至二百餘張之多民事一二庭窄狹不能容積特將本廳平日見客開會之大廳舖特别法庭廣置旁聽座位於午後一時開庭原告方面趙光弼陶甄律師向天鐘均到惟向炯未至被告方面則陳時又請病假委託族兄陳籌九代理律師姚名帛陳紹龍周恒鋆戚運樞均到旁聽席則擁擠無一寸隙地約有四百人内中多屬議員政客紳耆法官學生無劵亦可入廳坐位不敷有半數揷足站立即審判官之座後猶站三四層人其熱爲從來所未見初庭上只庭丁二人嗣廳長見人數太多恐擾秩序特傳法警八名站立庭外首由代理陳廳長宣告趙光弼控陳時年　不合一案大理院駁回陳時抗告今日兩造均巳至此應各說理由爲言詞辯論以憑採取判决原告向律師卽聲明理由云陳時之年齡有兩種理由證明不合（一）公證民國二年之清鄉册子載陳時　只二十四歲算至今年僅二十七歲（二）私證據陳時母喪之哀啓叙有母生伊時年有四十六歲渦於民國元年壽六十八歲处至今亦只二十七歲據此證明年齡不合確無疑義應請堂上判决被告姚律師辯云此案關係至重先决問題首在認定證據清鄉冊子在先選舉册子在後當以選册爲根據不然原被告可各具理由書請大理院解釋亦可原告向律師云審判官有鑑定之職權清鄉冊子選舉冊子各種證據孰爲有效審判官不難識别何須請大理院解釋本律師極端不贊成繼由趙光弼與陳籌九互相辯論枝枝節節言詞甚長被告戚律師因趙之聲浪過高當云法庭不比議會請將聲息收歛一點趙惟依理據法侃侃而談亦置不聞時已二點二十分鐘陳代廳長因兩造翻來覆去總是上述各點因命休息半時少頃復到庭辯論大致仍如前說嗣由原告聲請判决被告以原告提出證據不　如果以私證爲憑則陳時尚有族譜可以證明年齡合格原告人云聞陳時早有改刋族譜之說今日旣尚未呈出以後提出恐其僞造應請即時判决卽審判官謂原告敗訴吾輩亦可具結陳代廳長云原告提出證明此項證據尚須通知陳時看伊有無反證此乃必經之手續一俟其有無反證如將反證提出即可以根據判結决不有所遲延兩造應即暫退云云遂宣告閉庭衆　紛散將來此案或依族譜判决陳得勝訴以徇王兼省長之意亦未可知也 
[粤代督電商滇軍餉欵]  
　　譚代督去電北京探送廣東督軍陸鈞鑒留粤滇軍近以餉項無着迭滋事端張方兩師長亦屢請定期發餉若不爲之聲請誠恐别有意外軍士藉口茲擬致中央一電文曰大總統均鑒國務院陸軍部參謀部財政部鈞鑒奉院部號電准仍將留粤滇軍編爲一師曁陸軍游擊隊十營並分别指撥餉欵德音傳到挾纊同歡連日督催裁編現據該軍師長張開儒方聲濤呈報張部留六千五百人遵編一師月餉一十萬零四千四百八十元方部留四千五百人遵編游擊十營月餉七萬五千九百四十二元五角除留編外張部裁遣三營有奇方部裁遣官佐二百八十七員士兵二千二百七十八名所舊欠自上年四月起至本年二月底止計十一個月餉項留者先給三個月餘作存餉遣者一槪給清計無論留遣先給三個月共需七十九萬六千七百零九元四角遣者再補清八個月餉共需五十四萬四千四百零八元六角請予照數發給至三個月分被裁遺官兵應發餉項若干容後零報等語查該師長等現請補發舊餉共一百三十四萬一千一百一十八元三月份餉除留編者仍歸作存餉外其被遣官兵約需補發六萬餘元統計約一百四十餘萬元餘前奉部撥港紙五十萬元已悉數發給外尚欠九十餘萬元惟查該軍在粤歷向財政廳借支及截餾各屬賦稅約八十餘萬元並在兩廣都司令部領過餉欵現經遵依院部各電飭將詳細數目造冊送核分别抵扣清理再行具報至留編官兵必須確定起餉日期依期清付方免再滋糾葛所有原擬一師曁十營餉額如蒙核定請由四月一日起餉電飭未省長即將十營之餉按月照發其一師之餉應赴何處支領并乞指定以便轉飭遵辦除飭造送詳細表冊備文呈報外所有滇軍編遣大槪情形及新舊餉欵數目合電陳請鑒核示遵等語此電可否拍發請察核電示遵辦浩明叩豔印 
　　陸督軍覆電萬急廣州譚代督鑒豔電悉滇軍原呈收編表册經巳照轉院部核辦所擬電文事實上尚無衝突應即速照拍發當向部院交涉以清手續而免延宕榮廷三十日印 
[滇督軍治匪之計畫（續）]  
　　（二）兵力支配楚雄設剿匪司令部一司令官胡若愚指揮步兵第十一圑全部游擊隊兩隊擔任區内剿匪事宜箇舊剿匪司令部一由司令官鄧塤率領步兵第七圑全部工兵第二營全部箇舊獨立營全部游擊隊一隊擔任箇蒙兩縣剿匪事宜臨安剿匪司令部一由司令官李選廷指揮步兵第五圑全部剿辦臨安石屏兩縣盜匪阿迷剿匪司令部一由司令官馬驄督飭步兵第十二圑全部兵工第一　全部工兵第三營兩連（以營長統率）砲四門游擊隊一隊剿辦區内盜匪開化係剿匪司令官錢開甲駐紥指揮步兵第八圑全部游擊隊一隊通海係楊司令官體震駐紥率帶原有步兵第十二圑全部砲二門墨江設剿司令部一由司令官何如純率領警衞軍第三大隊兩中隊步兵第一圑一連游擊隊兩隊剿辦墨江新平元江盜匪婆兮係剿匪司令官周宗濓駐紥統率步兵第十圑全部擔任鐵路全線剿匪事宜曲靖駐剿匪司令部一由司令官蘭馥指　步兵第二圑全部剿辦區内股匪昭通係司令官馬鉁駐紥統率步兵第九圑全部工兵第三營兩連昭通獨立營砲四門游擊隊四隊昆明駐剿匪司令部一由司令官鄧泰中指揮警衞第三大隊兩中隊剿辦區内各匪共有未經劃入剿匪區域各地方即就前派剿匪剷烟軍隊繼續進行如無剷烟軍隊應由各司令官斟酌情形相機辦理 
　　（三）辦事權限（甲）凡屬累經犯案確係著名重要匪首由地方官督同紳圑遴派探線懸賞拿辦一面禀報立案拿獲之後報查屬實其賞金准作正開支請領核發（乙）各處大股盜匪發生地方圑警力　不逮者始請求派兵剿辦其零星小匪概由地方官緝捕（兩）地主圑務及清查户口偵察匪蹤概由地方官照章辦理不得稍行推諉（丁）剿匪軍隊所需旅費如有不足時應先呈請督軍核示不得逕向地方官索借（戊）地方官偵出大股匪徒所在及應行堵擊竄匪得函請軍隊由地方官指派嚮導　　同前往防剿（己）剿匪軍隊另令明定期限辦畢撤回後如再發生盜匪地方官應負責任照知事懲或條例辦理（庚）與剿匪地方連界者由該管長官酌派軍隊圑警扼要堵擊並負連帶責任（辛）凡關剿匪事宜應禀承本區衞戍司令官辦理剿匪司令官對於道尹以公函行之知事以下以令行之（壬）剿匪時除當場格斃或事機危迫時應准先行槍斃報查外其尋常緝獲之匪由軍隊緝獲者呈請督軍核示由地方官緝獲者照懲治盜匪施行法辦理（癸）原發之保衞圑及辦圑章程須由地方官紳切實奉行以清盜源 
[皖省皖事]  
　　皖議會昨日（二十日）開第三届常會議員出席者六十一人公推民政法律財政請議懲罰各股審查員並票選審議長兩次投票吕志元當選 
　　第二區遞補議員省議會已咨請省長電促到會 
　　今　省議會開法律審查會討論議員請假曠職問題 
　　皖省縣議會自治聨合會現已成北京國會皖籍議員汪律本章兆鴻丁象謙張我華等昨特電致賀 
　　壽縣邱知事呈請省長通令協緝該縣盜案逸匪 
[蕪湖快信]  
　　蕪湖新關稅司赫美舲巳辭職稅務處特調滬關副稅司賀士撴接辦蕪關定五月十號來蕪接事 
　　重慶火藥廠洋員（德人）蒼术前日乘招商輪過蕪警廳派江岸巡官高鈺福護送至寗 
　　倪省長刻通令蕪湖水陸警察凡華商輪船有掛德旗者應仍一體保護 
　　蕪湖明達電話公司早經開辦前日道尹公署接奉倪省長訓令轉交通部批示大致謂商埠電話照章應歸官辦蕪湖旣係商埠自應由官創辦該公司所請礙難照准 
　　皖路證劵第五期訂明上年十二月底爲領取本息之期因交通部尚未指撥是以各股商齊向交通蕪行質問該行經理張贊巽已據情陳請京行總管理處轉請交通部迅定辦法 
　　蕪關自二百十九結起至二百二十五結止共查獲洋土藥三百七十兩二錢二分熟膏八十兩烟灰四兩關監督徐仲謨定本月二十二日下午二時在署前焚燬已函請各機關蒞視 
　　蕪湖近兩月來米商用民船運往南通之米約計二十萬石聞每石獲利四五角至七八角不等 
 
 
 

Page 7

 
 
[杭州快信]  
　　陸榮廷昨遊西湖畢下午五鐘四十分乘專車赴滬修理鎭海平遠綏遠各砲台張司令官呈報核實　支估計工料一千一百餘元楊督軍已　准撥給 
　　政治商榷會昨假公立法校開第一届大會選出理事沈定一金泯瀾褚慧僧王文慶王正廷等五人評議員許祖謙等十四人 
　　仁和場何知非調充台屬督銷局該場知事運署巳委總務科長顧伯年接署准一號交替 
　　前諸曁專審員梁伯藩已由寗檢廳豫審保外候訊 
　　省會警廳特裁偵探員十二人 
　　寗温台三屬漁圑捐决定歸商包認不日投標 
[南京快信]  
　　昨日（二十二）午前十時省議會錢副議長邀請各議員在省農會開茶話會磋商選舉候補參員問題議員到八十餘人因查在省議員巳不滿法數决定函促回籍各議員即日來寗俾選舉早日完畢下午選舉會簽到九十三人未投票散會馮副座電京請病假十日日行公文由江寗鎭守使王廷楨代行政府巳准 
　　會勘烟苗英員陶樂爾君昨日巳由滬乘車來寗 
　　江寗地檢廳長高方　巳於昨日回寗銷　選舉訴訟案有不日提起公訴說 
　　内務部前曾通行各省務將地方警察傳習所於本年七月一日開辦聞齊省長已令警察廳長王桂林籌備一切 
　　省議員某君擬提出查辦蘇州警察廳長　鳳　不日付大會公决 
　　贛榆知事王佐良疊被紳民控告聞齊省長擬卽撤換 
　　海軍上將薩鎭冰於昨日由滬來寗謁馮副座内容未悉 
　　南京總商會昨在復成橋桑園開常年大會各屬商務分會均派代表來省參與會議 
[地方通信]  
[松江]  
　　孔敎會改選職員舊曆三月初二日午後松江孔敎支會在縣學明倫堂舉行春季大會并改選第五届職員縣委第一科劉科長到會監選到者四十九人首由舊幹事金佐宸報告開會宗旨次用單記名票選舉幹事五人王烈文得三十六票姚大任得三十票張永濟得二十八票金佐宸得二十五票袁林得十九票均當選該會幹事次仍用單　名票（每票舉五人）選出評議員袁遠杜衡等十二人始振鈴散會 
　　集議保全古廟西門外潤街財神廟年久失修日形頽廢已無僧道住持現有廟鄰唐姓向官産局繳價承買已有成議旋爲附近姜某吳某等得悉以該廟雖僅餘頽垣敗瓦然邑志所載亦在松江古跡之列緣於今日（三月初二）集合廟鄰在姜氏尊親學校籌商阻止方法以便保全該廟 
[蘇州]  
　　西山賽會肇事吳縣洞庭西山地方每於春二三月各鄉民等輙舁五聖偶像巡遊山麓繞行村鎭以爲祈賽而本年較往時爲尤盛日前灣里賽會行至東灣地方該處鄉民等以平日嫌隙與會中人爲難雙方爭執到相鬭毆勢甚汹汹警察所長劉小雲君立卽派警馳往彈壓該鄉民等更復恃衆亂打當被毆傷鄉民一人巡士兩名劉所長又復加派巡士多名並請該處董事人等到場始行喝住劉所長以迎神本干例禁且動輙鬭毆屢肇事端自應禁止以保治安當　出示通衢禁止賽會一面報告縣署核示禁止賽會之告示發表後即有元山鄉民多人將告示撕去於閏二月二十八日照常迎神出賽並有鄉民六七十人各持鐵棍一根隨會而行預備與灣里東灣兩處鄉民尋釁經警察所長劉君得悉派警將元山會中人蔣順昌蔣和尚等三名拘獲押解到蘇送吳縣訊辦經裁判員提案預審供詞後即行收押一面派警前往西山拘提該會首等到案訊辦元山鄉民等以警察干涉會務不能立施報應深恨神道無靈遂於閏二月二十九日聚衆先將猛將神土偶棍責二百下又將五聖神摑顯無算一時鄉民愈聚愈衆約有六七百人一擁閧至趙遥宫廟内開會商議當場議决准由會首等向地方挨户寫集鉅欵公請律師主持起訴該處紳　如徐正明蔣涵徐光照沈大倫等亦公同討論以鄉民聚衆賽會肇事自應嚴懲且此等迷信之舉尤宜永禁以維治安日内亦當來蘇面謁縣長商酌辦理 
[無錫]  
　　軍隊與報館衝突之詳情駐錫陸軍警察小隊長劉懐西前在景先戲園觀劇怒該園招待不周動手歐人被園主訴於司令部曾爲大隊長王世傑所申斥近日景先戲園因顧客寥寥排演舊小說果報錄中之王文吹簫引誘刁劉氏一叚故事並以此等淫戲早在被禁之列易其名曰琴簫緣錫地各報頗多詰難之詞該園即登報辯白劉小隊長因宿恨未洩即招新國民報社編輯李豹章詰以報紙有維持社會風化之任何以不加評擊李答以報社自有權衡不能受局外人驅策雙方因之口角劉即用手毆李成傷旋劉復擁至錫成印刷所將無錫日報記者王韻樓亦加毆打當時輿論大譁嗣爲代理大隊長所悉立傳劉小隊長申斥禁止不准出遊並由某君向報界勸說李王兩君因未受重傷故巳和平了結矣 
　　王隊長請假回籍駐錫陸軍警察大隊長王世傑來錫駐防巳逾一載茲欲回籍省親故於日前備文呈請督軍給假兩星期業奉馮督軍照准已於昨日乘車就道所有隊中往來函牘由趙副官代拆代行 
[鎭江]  
　　兩知事會勘烟苗廳站省長以英員赴鎭查勘烟苗在即蘇省各縣曾經發見烟苗之處亟須復勘以冀廓清烟患故特令知丹徒江都兩縣知事於該縣交界處所會同履勘新任丹徒倪知事春到此項通令後即於二十一號親往新洲地方勘視烟苗先一日函知江都縣周芷貞知事同時到洲會勘 
　　重慶德領過鎭重慶德領事偕眷屬隨員等十餘人同乘隆和輪船赴滬候搭中立國船回國日昨道出鎭江下椗駐鎭陸軍第十九師楊春甫師長即派弁兵至碼頭照料直至午後四時始展輪下駛楊師長復派弁護送至滬 
　　章知事交卸起程前任丹徒縣知事章覲瀛奉令調署川沙縣知事已將丹徒任内一切事務交卸清楚於二十一號携同眷屬乘午班火車赴滬轉往川沙接任瀕行鎭郡各界要人咸往車站歡送 
　　知事署會議警務新任丹徒縣知事倪和甫於二十二號上午十時召集甘警佐曁警察各區長巡官各巡查員至縣署會議整頓防務及查禁謡言各事並議定禁烟事宜嗣後從穩健主義散會後即令各科將議决各件分飭各區各巡查員遵照 
[揚州]  
　　米麥漲價近來此間久無雨澤農人預料今歲收成難期豐稔故民間有米屯積者皆不願脫售以致米價漸增昨日（二十）陸陳評價處所售之價每石達五元九角有奇麥之價值隨麵粉銷售滯旺而定近來麵粉銷路驟暢各廠各埠麥莊紛紛購辦如鎭江貽成之麵粉廠及祥興玉豐兩行均在揚進貨以故麥價頗見增漲 
　　場商會議兩淮場商以十二圩禁止苦工以鹽代價一事尚未實行殊於鹽斤抛散甚鉅故於今日（二十一）在大原場鹽會館内開會討論以期實行并邀請緝私統領季雨農與會因恐苦工在圩發生事端請該統領完全保護 
　　民房被焚大東門蔣家墩地方某姓家於今日（二十一）午前中炊失愼經救火會會員到場施救得以熄滅計燒民房六家　　軍隊購米駐清江浦陸軍第一混成旅部日昨派員來揚在北門外一帶米行購去軍米二百六十擔雇船載往該營旅部備作軍食 
[廣東]  
　　軍署會議裁兵聞督軍署昨日會議裁編陸軍辦法除照陸督原電裁遣八營外現擬於游擊五十七營中每營再裁汰老弱六十四名除去年最後編併之數營不必再裁外約共須裁老兵三千五百名每營原領月餉四千四百九十七元裁定後每營每月應領薪餉共銀三千九百八十五元每月裁餉約二萬九千元裁去八營合計每月約共節省六萬五千元此係單就陸軍游擊營而言聞昨已將裁編大歡情形及節餉約數具達陸督知　　　汕頭警察罷崗　汕頭各區警署自署長署員以至長警現因有個半月口糧未發昨十四日十二時各區警察均相率罷崗會集數百人至崎碌總避索餉聲勢汹汹各署長喝止不服幾致暴動旋由總避游擊隊長陸効忠極力勸解一面回明莫局長允本日發給一個月餉銀各警察始肯退回當在總局索閙事該局中人恐有暴動之事特電鎭署請兵彈壓莫使據報卽派警衞軍數十名並携機關槍二架前往彈壓又道署聞報亦即派衞隊多人沿街巡邏後由莫局長飭派陸効忠曁第四區長侯作幹兩人親詣各區演說勸解各警察始照常站崗聞所欠餉項統計約有萬元之譜云 
[安慶]  
　　中學畢業之預備安慶六邑中學已舉行畢業六次近又届庚班生畢業之期該校現已準備一切聞訂於陰曆四月間舉行畢業考試云 
　　疏脫人犯之扣俸黟縣知事朱紹文前因該縣監獄被雪壓倒逃脫人犯八名當時拿獲五名尚有湯成英盧光平邵天賜三名未獲即呈報省長請飭通缉經省長立飭將該縣典獄員汪崇文撤差另委妥員接辦仍嚴飭缉拿未獲各犯依限全獲究辦并罰扣該知事俸金十分之二三個月以示懲儆 
　　私種烟苗之懲儆婺源縣知事曹九疇昨據衞隊報告距　九十里浙嶺脚下有詹文森私種烟苗數十株長約二寸隨將詹文森帶縣拘押一面呈報省長請示辦法惟聞倪省長已飭令將種烟地畝充公詹文森處以五等有期徒刑以示懲儆 
[南昌]  
　　南灣路事種種贛省南灣鐵路前借東亞興業會社欵項經財政部擔任每年保息六十萬惟上年財政廳征收之保息稅欵僅及半數故上年下期息金迄未清付而本年上期付息之期（六月）轉瞬將届財政部現據路公司李木齋一再請求籌畫特派本省清理官産處會辦陳奎齡專辦保息事宜陳奉到部令正與財政廳及董事局諸董事籌商辦法十八號上午十二句鐘南潯鐵路董事局請黄棣齋龔梅生蕭夢白謝味餘袁秋舫羅朗山等在局會議派代表入京事宜袁秋舫謂代表責任權限巳經規定惟須請早日入京旋由龔梅生黄棣齋蕭夢白擔任代表進京繼由謝味餘將董事局請託書交各代表傳閱閱畢擬定舊曆三月初卽行北上是日路公司以興業會社借欵七百五十萬元本年上期保息毫無着落特派營業科科長張佩蘅到省面向各董事陳述公司中已一人如洗而債權人又坐索欵項非空言可以對付惟有懇請鼎力向財政廳請求撥欵以濟燃眉各董事遂於十九號同往財政廳請求撥欵未知能邀准否 
　　齊師長注重防務贛省李督軍晋京後以第六師師長齊爕元代行督軍事日昨齊君親至軍署督率各課處辦公並諭飭各課長員謂李督亦已晋京保護本省治安尤不容稍懈當即傳令所屬各軍營加派兵士從十九日起於夜間十二時輪流出發巡查街巷並諭本師稽查處處長周伏波會同警務處於七城門上勤加巡視以保治安 
[安函]  
　　逕啓者貴報四月十五日揚州通信欄内載稱查烟委員石君在東關街紅十字會醫院内破獲烟犯盧姓一節查敝院總門内居住數姓向係各分門户不相聨屬外人不察率以敝院包括之貴報訪員因遂含糊訪報惟是名譽所關勢難緘默特略述情形敝院内確無破獲烟案一事縣署訊判有案可稽乞登來函以辨皂白中國紅十字會揚州醫院謹啓 
[雜評一]  
[蘇省會之第二問題（步陶）]  
　　參議員三人已全産出候補當選人已産其二此外之候補八人祗在備員之列其産出似乎易易然而選舉人更無權利可享運動選舉人更不願棄實利而得虛位兩方之氣一散而不復振則其産出也似易而實難 
　　候補當選人卽産出矣繼此而起者更有議長問題議長之暗中逐鹿上届省會已積極進行特未經開幕外人莫窺其眞相然以記者料之躊蹰滿志待時而動者已大有人在故其産出也似難而實易 
　　嗚呼議員當相爭不下時曾聲言捐棄前惡一致以人才爲先然而始終總不離乎金錢若議長者當不敢以金錢昌言買賣者也然不以金錢昌言賣買即謂爲可得適當人才又豈我人所敢深信哉才乎非才吾將於議長産出時卜之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[旅滬川商請弭川亂之迫切]  
　　旅滬各川商連日閱報載成都川滇兩軍交鬨燬及民屋等情曾電詢成都各本號迄未得覆亦未見川省軍政有維持秩序之通電故旅滬商帮協會川帮昨日邀集蜀商公益會旅滬四川同鄉會各川商在該會開特别會議並擬定分致北京四川兩電以期早日恢復地方秩序原電錄下 
　　北京大總統段總理曁參衆兩院鈞鑒川滇兵鬨燬及民房地方糜爛巳達極點報載滇督有派兵入川援羅及請明令作戰之說川省自辛亥迭遭兵燹苦不堪言若不急圖救治川禍蔓延伊於胡底伏讀二十日明令授羅佩金劉存厚以將軍職離任並任戴戡暫兼督軍仰見洞悉川亂非此莫弭特懇再電羅劉迅速來京以清禍源一面電止唐督派兵一面電戴兼督軍督飭各軍師旅長立復秩序全川幸甚大局幸甚旅滬商帮協會川商全體蜀商公益會旅滬四川同鄉會公叩 
　　成都戴省長兼督軍曁川滇黔各師旅長鈞鑒報載川滇兩軍交鬨地方糜爛可以想見吾川自辛亥以降迭遭兵燹痛苦餘生曷堪再遭禍亂務望諸公負維持治安之責設法恢復秩序全川幸甚大局幸甚旅滬商帮協會川商全體蜀商公益會旅滬四川同鄉會公叩 
[法人對於卸任領事之惜别]  
　　上星期六晚旅滬法人在法人俱樂部設筵爲卸任法總領事那齊君餞行並贈以高約二尺之大銀杯一具以示紀念主席魯斯君即席發言略述那君在滬政績並表示法人感念惜别之意那君致詞答謝後由全體高唱國歌賓主盡歡而散 
[組設工業銀行之計畫]  
　　工商研究僵副會長謝復初此次赴京參與華僑選舉事宜於覲見大總統時曾奉面諭諄諄以提倡工商興辦實業爲要務是以謝君即擬訂條陳呈請財政當局組設一工業銀行爲興闢實業之導線聞擬在北京設立總行滬埠設立分行先行試辦後再推設南洋各屬以其期發展其股本由政府與海内外工商各界合籌現此事正在進行是以謝君未能驟返昨已函復到會云 
[會勘烟苗特派員之特權]  
　　英員會勘烟苗一事業經齊省長遴委俞道尹壽璋會同英員實地履勘並將特派員應行籌辦各事逐條規定令飭遵辦在案現俞特派員巳將各項事宜遵令籌辦妥洽分别移行各道尹各縣知事一體查照本埠各公署昨已接到此項公文矣茲將應辦各項事宜照錄如下（一）特派員係專爲中央會同英使派員蒞蘇會勘而設（二）派各道尹爲會辦特派員行文各機關時得與會辦會銜不必會印（三）特派員於辦理會勘事務得設置左列各員役（甲）辦事員（乙）通譯員（丙）書記（丁）護兵公役（四）特派員由省長選派一員其辦事各員應由特派員自行派委仍開具職名呈請省長察核（五）特派員由省長刋給關防一顆文曰江蘇會勘烟苗特派員關防（六）特派員月給薪水三百元辦事員通譯員書記各員額由特派員自行規定每月薪水總數不得過五百元川資旅費及其他費用按日核實開支俟會勘事竣由特派員造冊報銷（七）特派員關於會勘事務有統轄各縣地方官吏之權並得隨時調度警備隊警察協同辦理（八）各縣知事及委員等如辦理禁烟要政未能措施悉當得由特派員隨時呈請省長核辦（九）特派員於未會勘地方得先期分别派遣辦事員會同各該知事及查烟委員預備一切（十）特派員任期以會勘完畢之日爲止（十）（一）以上各條如有未盡事宜得由特派員酌量情形隨時呈請省長核示施行 
[第二批赴法華工今日放洋]  
　　法人所招第二批華工定於今日（二十四號）乘亞馬桑郵船放洋赴法昨由華總理梁耀卿通知各工人准於今日上午八時齊集道信洋行一同啓行聞法郵船亞馬桑號現泊楊樹浦業由道信洋行雇定小輪一艘所有各華工均在法大馬路口公館碼頭上船由小輪送至楊樹浦轉乘法郵盤放洋尚有試驗合格之六十五名與未驗手藝者一百名俟下次法郵船抵滬再行放洋迨第三批出發後再行招募第四批工人云 
[德人請發旅行護照之規定]  
　　駐滬外交部特派交涉員朱兆莘氏致函代理德國利益駐滬荷蘭總領事云案奉本國中央政府外交部内務部電開嗣後德人呈請發給旅行護照應飭隨繳本人照片三張一粘護照一存案一隨文粘送旅行目的地之該管地方官廳以資印證等因奉此相應函達貴總領事查照轉知德僑嗣後請發旅行護照須預備本人照片三張一併送署以憑印發護照云云 
[陸巡閱使由杭回滬]  
　　新簡兩廣巡閱使陸榮廷上將赴杭遊覽西湖風景經誌前報茲悉陸氏已於前晚十時三十分鐘乘坐火車由杭回滬在北車站下車閘北軍警均在車站迎接陸氏下車後仍至洋涇浜泰安棧内暫時駐節 
　　又一訪丞云新任兩廣巡閱使陸榮廷氏於二十一日自滬赴杭除會晤楊督軍齊省長面商要政略事酬酢外並至六橋三竺間游覽風景次日下午（二十二號）即乘滬杭末班火車遄返滬地仍在英租界三洋涇橋泰安棧住宿一宵翌晨十時即附搭招商局之廣大商輪起程赴粤履任 
[嫌疑人供出同黨]  
　　皖人李秀言於二十號夜在虹口東鴨綠路徘徊窺探經黄包車夫蔣子才見其形迹可疑密報美捕房包探王阿巧協同西探鄧將李拘住當在身畔搜出手鎗兩支鎗珠二十六粒帶入捕房解送公共公廨訊供收押在案茲李在捕房内供出同黨董植基俞少山王春山匿居法租界八仙橋附近某小客棧内業於前日由王探與西探鄧報由法捕房加派中西包探協同前往將董俞王三人拿獲搜出揑名信函十餘封一併提回收押昨晨併解公廨由中西包探上堂禀明前情請究王崧生襄讞商之英卓副領事判被告各人一併還押候查明曾否犯案再行訊核 
[緝獲盜案嫌疑人續誌]  
　　同居新閘路一千九百六十六七兩號門牌小茶館内之胡富生周戴生王六王勝生（即王勝仙）四人經總巡捕房華探目陳雲忠偵悉均係盜黨禀明捕頭協同包探張林泰前往該處陚胡等四人一併拿獲搜出手鎗一支一併帶回捕房押候解究已誌昨報茲經陳探目查得胡等與巳獲盜匪鄭雲卿閻廣才孫長發持械夥刦美租界阿拉白斯脫路北長康里二百號門牌陸觀甫家衣飾一案有關當於昨日將胡等四人押解公共公廨由中西包探上堂訴明前情請究俞襄讞商之英白副領事以案關盜刦嫌疑自應澈究判胡等還押候美領堂期帶同鄭雲卿等質訊核奪 
[包辦運繭之爭競]  
　　滬寗鐵路運輸乾繭一事向歸繭業公所董事顧敬齋包辦照章得有佣金歷有年所上年顧君去世後經該公所議董公同函呈路局懇以顧敬齋之子接辦以資熟手當由車務處决議准其試辦一届在案現有永泰隆公司丞禀車務處以該公司生年代運乾繭爲數最多名爲顧敬齋包辦實則該公司承運有提戰之戳記爲憑可以查核現在顧敬齋旣已去世自應另行派人接充可否將包辦運繭一事即由永泰隆一手承辦俾收駕輕就熟之效至佣金一層尚可稍從核減請爲核示等情經車務處函復以案經决議在前未便遽行更改仍請鼎力相助始終維持等語聞該公司尚擬禀請江局長核辦云 
[車站出售臥車票之限制]  
　　滬寗鐵路頭等車位照章准購臥車票二三等車位則無之因臥車位數有限不能徧及之故此次部頒公用乘車證内載有規則數條對於臥車票一事不論頭二三等均聲明如須購臥車票應照章補費云云於是持有公用乘車證者不論二三等車位均向站長另購臥車票自此爭執屢有所聞而尤以軍警機關乘車人員爲甚此項規則與滬寗現在情形實不適用但旣　載明車證自無拒絶之理由洋總管克禮阿迭據各叚巡察員及站長等紛紛請示辦法無從解决因將爲難情形函呈江局長懇爲轉呈交通部飭將二三等車證内購買臥車票一條即行删除一面由局長通函軍警各機關持有公用乘車證者聲明緣由仍照向章辦理除頭等車位外槪不能另購臥車票以示限制而免困難云 
[財政部力求多收稅欵]  
　　上海縣公署昨奉省長令開准財政部咨開印花稅開辦數年亟宜力加整頓以裕稅收業由本部將各省區銷額重行核定江蘇各屬自本年（六年）起年定爲四十萬元令行各財政廳長曁已設印花稅分處各省處長遵照辦理在案現值國家財政匱乏出入相權不敷甚巨自非將各項稅收極力擴充難資挹注而印花爲最良新稅業經辦有成效更非力求增進不足以應急需此次核定銷數本部實具有不得已之苦衷　縣知事爲經征機關當能共體此意除隨時令行財政廳曁印花稅分處切實進行勉顧比較外相應咨請貴省長通行各縣知事悉力推行共顧比較等因除分行外仰即遵照切實辦理爲要云云沈知事當即分函商會等各機關一體知照 
[新舊印花稅票蓋戳之區别]  
　　推行印花稅票一事現已由南北商會組織發行機關俾商家居户　於購貼並經財政廳長及江蘇印花稅分處處長核准刋戳有稅證上逐一加蓋以資查攷詳情迭紀前報茲聞督查委員以總商會所定辦法除由總商會發行之稅票加蓋上海總商會戳記外尚有商家店舖舊時購存之稅票應分别辦理即於加戳時於存票上蓋以上海總商會補驗字樣之戳記以示區别其規定之法亦頗合宜故巳丞致縣商會諮詢前項規定是否一律希即見復以備查考云 
[朝朝暮暮盼兒歸]  
　　江甯人楊祖錫於清光緒三十年由兩江總督端方派遣留學法國迄巳一十三年自歐戰發生以來音信鮮通其母張氏曾於前年禀請楊前交涉員函致駐法使館訪查得有一信現復久無消息聞昨日其母復具節略另附家信一封懇請交涉員朱鼎青君再爲函致駐法胡公使派查伊子蹤跡倘仍覊留法國即囑迅速歸里以慰倚閭之望云 
[六大學運動大僵詳誌]  
　　前日（星期六）江浙六大學在楊樹浦滬江大學舉行運動比賽會是日天晴各界參觀者約有四千餘人上午十時起爲預備比賽舉行百碼跑擲鐵球二百碼跑擲鐵餅高欄跳低欄跳等至下午二時始行正式比賽會場職員管理有序計總主裁一人評判員六人監察員四人計量員三人發令員三人紀錄員二人宣報員一人管理員二人給奬員二人其運動成績列下百碼跑第一關文俊（南洋）第二張國祥（約翰）第三羅錫瑄（南洋）第四文愷撒（金陵）擲鐵球馮建維（約翰）第二謝國華（約）第三楊錦耀（約）第四余衡之（約）半里跑第一張孝安（南洋）第二韓道福（約）第三申國權（南）第四余衡之（約）高跳第一李大裕（南）第二張信孚（南）第三孫炳　（南）第四施一爲（約翰）二百二十碼跑第一李大星（南洋）第二文愷撒（金陵）第三羅錫瑄（南）第四張倫（南）擲鐵餅第一何信通（金陵）第二馮建維（約）第三王爵（約）第四謝國華（約）高欄跳賽第一張信孚（南）第二曾次騫（約）第三胡壽生（約）第四張樹源（南）遠跳第一李大星（南）第二引信孚（南）第三唐樹屏（約）第四孫晋方（約）四百四十碼第一李大 
陵）低欄跳賽第一張信孚（南）第二馮建經（約）第三胡壽生（約）第四凌繼揚（滬江）一英里跑第一申國權（南）第二姓名未詳（之江）第三沈嗣良（約）第四徐俊文（約）撑篙跳第一楊德寳（約）第二方嘉成（約）第三李大勝（南）第四張信孚（南洋）半英里替换跑第一南洋第二約翰第三東吳第四滬江總計南洋得六十七分爲最優約翰四十九分京陵五分東吳五分滬江三分之江三分 
[道屬高小聨合運動會第一日之順序]  
　　昨日爲滬海道屬公立高等小學校聨合運動會開會之第一天因上午小雨未能舉行迨下午雨止始行開會王道尹沈知事均蒞會視察惟時間短促其預定順序之第一至第七節均未及實行定次日再補因各校未經到齊也其中一切佈置頗爲整齊招待亦極周到茲將順序列下（一）開會（二）升旗禮（三）國旗歌（四）訓詞（五）運動會歌（六）攝影（七）二分問體操（八）奏樂以上均全體（九）排習練南縣立第六高（十一）木棒上縣立第一高小（十二）擊鈴上縣立第二高小（十三）柔軟奉縣立第二高小（十四）啞鈴（一部中式）上市立養正高小（十五）排敎練青縣立乙商（十六）擊鈴金縣立乙農第一二高小（十七）啞鈴（美式）嘉縣立第二高小（十八）球竿上市立和安高小（十九）排敎練奉縣立第一高小（二○）擊鈴崇縣立第二高小（二一）混合操崇縣立競存高小（二二）五分呼吸嘉縣立第三高小（二三）五族共和崇縣立第一高小（二四）休息午膳（二五）開會（奏樂）（二六）排敎練青珠葑市立珠溪高小（二七）木棒寳縣立第二高小（二八）八叚錦金縣立立農第一二高小（二九）卡獨利兒對舞南縣立第三高小（三○）啞鈴（第一）松縣立第三高小（三一）曲竿奉縣立第一高小（三一）擊鈴來賓（三三）柔軟（麥克樂）奉縣立第三高小（三四）哑鈴（孫唐操）上市立萬竹乙商（三五）排敎練南縣立第一高小（三六）鈴笛松廣育院（三七）徒手（美式）海代用長樂高小（三八）各個柔軟松縣立第三高小（三九）球竿（二部）青縣立高小（四○）行進（大江月）海代用長樂高小（四一）密集敎練海代用啓秀三益高小（四二）木棒（三部）奉縣立第三高小（四三）旗操崇縣立第五乙商市立城北南高小（四四）柔軟（美式）川縣立高小（四五）啞鈴上巿立梅溪高小（四六）各個柔軟（九十敎程）金縣立乙農第一二高小（四七）十分徒手（克立克）奉歩立第二高小（四八）兩人球竿青練塘鄉立顔安高小（四九）徒手家庭南縣立第六高小（五○）木棒南縣立第五高小（五一）行進徒手寳縣立第一高小（五二）連敎練上市立和安高小（五三）木棒（三部）上市立巽與乙商（五四）擊鈴青練塘鄉立顔安高小（五五）木棒（美式）上縣立第二高小（五六）連敎練崇縣立第一高小（五七）混合操南縣立第四高小 
[浦東同人會訂期開會]  
　　浦東同人會定於二十六號卽舊曆初六日假座小南門救火聨合會會場例開春季大會除改選職員提議要案外並請穆藕　尤惜陰兩君演說實業問題兩君皆實業界中之實行家其議論多切實發揮非徒尚空言者比届時必能灌輸特别之智識也 
[國貨維持會之評議常會]  
　　中華國貨維持會於前日下午八時開評議常會討論一切首由主席汪星一報告各項應議事由遂依次表决摘錄如下（一）農商部五年份工廠公司調查表票昨由上海縣公署頒發到會囑　轉發入會各工廠公司按表塡報俾知實在狀况當時所發表票轉發各廠號核實塡報以憑彙轉（一）華新布廠趙鏡清君提議海關增加估價事略謂該廠出口現在已　農商部轉咨稅務處核准於第一稅關完納值百抽五正稅一道沿途槪免重徵在案按從前中國改良布疋海關估價條格布計一兩八錢五白條布計一　七錢花布計二兩洋紗布約計兩兩有零線呢計三兩光景而現在免稅之後估價較前大增線呢估至五兩二錢五分洋紗布估至五兩二錢花布估至二兩四錢條格布估至二兩四錢而白條布一項估價則減至一兩七錢若照此計算則名爲免稅實則所免之稅仍加於估價之中實屬有礙銷路阻塞生機且屬有違農商部提倡國貨之本意自應據理力爭仍照從前估價完納以利推銷而維國貨當經公决由該廠邀集振新等各同業籌議辦法由會核轉力爭誓達目的而後已（一）主席報告調查錄編輯手續及辦理情形經衆贊成通過議畢時已十句鐘遂宣告散會 
[運輸公會之評議常會]  
　　本埠各轉運公司組織之運輸公會業已開會成立並報各路局長曁車務處備查前日該會在界路承德里閧評議常會提議各 
 
 
 

Page 11

 
 
　　行號至麥根路多扦雜糧樣子一事僉以雜糧扦樣向由仁榖志成兩堂出給樣單註明三磅爲限乃近來各行號不遵樣單任意多扦致轉運公司每被客家索賠受虧非細當經公衆議决公函仁榖堂轉致各行號嗣後不得多扦以免損失 
[轉運公會改選職員]  
　　滬杭車站轉運公會昨開會改選職員到者百餘人於下午一時投票開匭以高子嘉得票最多當選爲正會長孫少卿當選爲副會長盛鍾善劉文培馬書萬俞漢臣李厚齋陳章槃周隆青孫幹青等八人爲議董 
[薩總事令返滬]  
　　海軍總司令薩鎭氷上將因欲參觀烟台海軍學校及練營等處特於本月十七日乘福安軍艦啓行之便附搭該輪前往烟台參觀一切茲於二十二日晨八時乘招商局新銘商輪返滬聞長途往返風平浪靜亦未遇霧云 
[兩廳長聨袂赴寗]  
　　淞滬警廳長徐國樑及上海地方檢察廳長林仲立均有要公於前晚十一時乘夜班火車赴寧聞不日即須回滬 
已 
[景毓華缅念前徽]  
　　川紗縣城内之報德堂係由該廳士民爲現代川沙縣知事景崧之父參將又春公報功而設攷該縣志略載景公於道光二十一年任川沙營城守千總奉職勤愼膽識過人明年夏五月川境土匪肆掠勢甚洶洶景以率民圑兵勇赴鄉彈壓擒獲巨魁置之于法地方遂安川人爲建斯堂以誌勿諼云云現景知事奉檄代理川邑蒞任之後詣堂瞻仰因見房屋年久失修頗多傾圮擬即捐廉修葺俾埀久遠云 
[海鹽人組織尊孔分會]  
　　本埠尊孔會成立以來各省聞風興起組織分會者已有多處今浙江省海鹽縣亦擬訊立分會業已組織就緒定舊曆三月初五日開成立會昨特致函本埠總會請爲派員前往共襄盛舉總會接函後已公推副會長張仲屏爲代表即日起程前往預會 
[鎭江交通支行歸滬管轄]  
　　北就交通銀行總管理處現已將鎭江交通支行歸上海交參通銀行管轄以便隨時滙欵及稽查賬目昨日由交通滬行致函南市縣商會云敬啓者敝行現奉北京總管理處飭知分設鎭江支行歸敝行管轄擇定於本月二十五日開幕營業相應備丞通告至祈查照爲荷 
[浦岸開闢便門之手續]  
　　南市董家渡迤南沿浦一帶自經浚浦局開浚完工後即堆築水門汀駁岸並於岸邊裝有水門湘矮柱中穿鐵條以資攔護嗣因該處各木行起貨不便由駐滬交涉員商明該局工程師將各木行門前駁岸之鐵條拔去改闢便門隨時啓閉以備貨物上落茲聞此種便門共闢十九處現已先後竣事惟便門下之水門汀因恐貨物上落時常振動日久必致損壞且防有滑跌之虞故已逐一鑿去中嵌石條以期經久亦已動工改做矣 
[催繳認稅欠欵]  
　　上海稅務總公所吳靜山所長現奉江蘇胡財政廳長訓令與江甯上新河釐局長高莊凱對調交缸在即已將各業認稅機關清查結束預備移交旋查得認說各商人有欠繳稅欵延至數月尚未報解者是以函致商會請卽轉知各業認商務將積欠稅欵於四月三十日以前分别繳解以憑結束滙解省庫而便交替云 
[不吸捲烟會歡迎新會員]  
　　不吸捲烟合會前日假座英大馬路樓外樓開歡迎新會員會到者二百餘人下午四時開會首由陸治天報告開會宗旨繼由副會長王文典代表郭愚溪登臺演說略謂今日王文典先生本欲到會歡迎新八會會員因急於北上未能與諸君子握手特委鄙人爲代表并云捲烟之害甚於鴉片今鴉片禁絶而吸捲烟者日增不特消耗金錢且傷害腦部但願同志諸君猛力勸導早除紙烟之毒以免國弱民貧云云次由莊子高馬天民張榮熙謝少甫汪龍超等相繼演說均陳述捲烟之害勸人及早戒除後經陸治天報告會中經過手續並提議會務决定組織星期演說圑並派員四出勸導及創造不吸捲烟儲金箱草擬辦法章程後即當實行散會時已鐘鳴七下矣 
[鈞和艦招商承修]  
　　鈞和遊巡艦本係商辦前清由滬道管轄船身頗堅光復後撥歸水警廳管轄專司遊弋長江浦江等處惟該艦年久失修鍋爐機器不無損壞故由董艦長呈請水警第二廳撥欵修理已經趙廳長核准着在滬上招商承修故董艦長特令瑞鎔恒昌祥森記三船廠各擬價格投標承修並請趙廳長派員監視投標　昭愼重聞該艦自前清光緒三十一年迄今尚未大修故此次修費約需銀一萬有餘云 
[輪船工竣下水]  
　　魯威靜洋行於去年六月間向浦東陸家嘴央商祥生鐵廠訂造行駛外洋之輪船一艘計長二百五十尺闊四十尺高十七尺載重一千五百噸造價四十餘萬茲已工竣於昨日（二十三）午後三時下水觀者頗衆 
[西門一帶迭報火警]  
　　昨午十二時三十分鐘小西門内蓬萊路與座公禍路轉角五十四號門牌劉竹賢所開小雜貨店後面披屋内因煑膳不愼遺火木花内致兆焚如該處對面即上海地方檢察廳之地方分監其中各監犯一見火光無不恐慌經獄官派看守警士並駐防軍隊加意守護秩序未亂旋經各區救火會員先後蒞場灌救熄滅燬去平屋數間當火熾時該店所儲之火油十餘箱經二品各會員瞥見入内搬出故未成巨災事後經該處二區二分駐所孟警佐查悉以該店所儲洋油已逾警廳限定之數當卽飭警將劉竹賢拘案候侒又前日午前西門外萬生橋小菜場一百十七號徐寅泉成衣店樓上不知如何失火由左近三區火會到場救熄昨由二區警署余警正飭警將徐傳案判罰洋五元又昨日下午二時三刻西門外三區火會前面延慶里某姓家忽兆焚如該區近在咫尺即由會員驅皮帶車馳往救熄旋經二區警署往傳起火之人聞已避匿云 
[北四川路之小火]  
　　美租界北四川路一千零五十八號門牌某姓家樓上於前日午後因電線走電延燒洋檯一時烟燄迷濛勢將燎原旋經救火會西人驅車到場撲滅祗燬樓面一間 
[私賣煙土之辯護]  
　　禹如興王全義張進才三人日前身藏烟土行經廣東路等處被捕查獲據稱係向公共租界江西路鴻泰愛多亞路厚餘北京路晋泰等土行買來後由捕房將禹等三人解至公共公廨訊判三人收押候核並給搜查諭單由捕房派探分往以上各土行搜查有無烟土再行訊核在案茲經總巡捕房四號捕頭戤畢生率同西捕分往鴻泰厚餘兩家搜獲大土四十二只小土二十九十九只另土五十八包一併吊存捕房昨至公廨禀明前情請示卽據洋藥公所代表律師穆安素上堂譯稱公堂向章凡發給搜查諭單派捕搜查如抄獲烟土烟膏均須吊存捕房次日解送公堂判斷或將烟土發還聽候捕房起訴後再傳被告到堂訊罰奉行已久查中英禁烟條約註明西曆一千九百十七年十二月三十一號爲禁絶之期雖工部局已於三月三十一號將烟膏店土棧執照一律吊銷然於租界内土商買剩之烟土尚未經工部局議有辦法正式宣佈故所有報關之烟土無論居民土商如有收藏不能視爲違法如因無工部局執照私自售賣照工部局二十四條定章亦不過罰金百元而已此案如工部局欲在公堂起訴敝律師情願擔任將被告交案現在應請將捕房搜存之烟土發還被告云云俞襄讞商之英白副領事即會同簽判云准穆安素律師之請所獲烟土每種留樣暫存捕房共餘烟土先行發還候禮拜五訊明再核此判 
[私賣烟膏案展期開審]  
虹口七浦路二百二十二號門牌烟膏店主潮州人朱南梅於奉諭閉歇以後仍秘密出售烟膏被美捕房一百六十五號西探堯克華探譚鳳池查獲搜出烟膏六十餘兩昨將朱拘解公共公廨請究即據中西包探投訴在朱店内抄獲烟膏各節並由見證劉 
請展期開審中西官判朱退去候禮拜三訊核 
[探捕搜獲紅土]  
　　褚柏和袁仁香袁春奎均在身畔挾帶紅土經過虹口被美捕房探捕查獲搜出六包一併拘押捕房昨晨解送公共公廨經中西官訊供一過判均還押聽候查明於禮拜五再行訊核 
[違犯禁令之生計]  
　　住居虹口密勒路四十一號門牌之粤人葉文近因失業無聊私煑烟膏出售漁利被美捕房包探蔣阿林查見將葉連同烟膏帶入捕房押候解廨訊究 
[救濟曾人員留心拐案]  
　　招商局廣大輪船昨日由　開赴香港等處於未經起椗之前由救濟會特派調查員余樹鏞率同偵探虞占順余長林等上輪查察當在該輪二十三號房艙中查見廣東婦人唐陳氏帶一年約二三歲之男孩一口向之詰問言語支吾該員等遂將該婦與孩并送地方廳經檢察官略詰一過判氏收押孩送該會留養 
[女拐子一再盤詰]  
　　口操清江安徽等處方言之婦人李張氏韓張氏王朱氏郭劉氏等日前由滬乘輪赴閩登岸時爲福建縣地方巡警查見以其形跡可疑一併拘送縣署發科研訊以該婦等雖無誘拐證據决非安分之人遂備文派警押送上海救濟會請爲發落該警將四婦解到上海後救濟會會長即命送往江灣留養院留養詎該婦等甫進院門即有在院留養之男女小孩出而指認謂昔時誘拐我等者即此李張氏等也當由院中報告合長將李張氏等押送地方廳經檢察官訊明郭劉氏並不與彼等爲伍判仍送回該會留養李張氏王朱氏韓張氏分别收押候辦嗣救濟會會員又在郭劉氏網籃中查出小孩所着之鞋襪及藥粉一瓶此項藥粉似係迷藥當於昨日午後復將郭劉氏並藥粉鞋襪等函送到廳禀請訊究即由檢察官將郭劉氏提案並提同在押之李張氏王朱氏韓張氏等反復駁詰至數小時之妁訊畢判將四婦分别收押候再訊究藥粉等存案聽候化騐 
[漁商索償損失之失望]  
　　漁商代表李廷琛陳秉衡前延穆安素律師至法公堂控稱前向中華商業公司洋人索梅　定購青川魚數千箱延不交貨後向别處購得與定價比較計受損失銀三萬三千一百九十五兩請求訊追等情迭經公堂研訊索梅克延逖百克律師代表聲稱前與原告訂立成單並未註明限期交貨及如不交貨賠償損失字樣應請察核中西讞員判候會商堂諭再行宣佈在案昨又傳集原被人證將堂諭宣誦曰案由漁商三十八家代表李廷琛陳秉衡控追損失銀兩迭將此案研訊成單雖屬有效内未訂明限期交貨如貨不交賠償損失條件等項無憑難追應即將案註銷堂費着原告擔任此判 
[押店主理直氣壯]  
　　金海臣前至法公堂控稱前以金四開十個金香烟匣一只向某押店主秦德明典質至期前往加利秦不應允　求訊　等情秦供近來金價屢跌故不允加利延不取贖判着原告備齊本利限期往贖在案嗣因届期仍不往贖秦又投案禀稱原告延期不贖所受損失應歸何人擔任請爲核奪中西官判傳金海臣到案再核詎飭傳去後金匿不投案昨由秦德明投稱聞原告現在避匿江西請將所質之物先行給領照市價售賣除去本利再請追繳損失銀兩中西官准如所請判俟金出面後准予扭案控追 
[註銷索償地價之訟案]  
　　王永堂前延愛倫律師代表至法公堂控稱前有坐落二十七保七圖二百零六號田單一紙抵押於錢文祥處計銀二百兩後被錢將單轉抵於鮑姓因過期不贖照據管業今被前途售去惟該地值銀三千兩請求訊追等情鮑延穆安素律師代表聲稱錢文祥前將田單一紙抵借銀兩出立永遠出租契據並由地保蓋戳爲憑請求察核該圖地保吳文甫由許亦卿代表聲稱前立永遠出租契時契上户名爲蔡修書後有蔡丫頭到來承認地保故敢蓋戳詰以蔡丫頭現在何處答已去世中西官判鮑無干退去錢文祥限十四天賠銀一千八百兩地保許亦卿罰銀一百兩充公錢文祥如不賠償亦着地保擔任交二千兩人銀並保在案昨由愛倫律師投案聲稱該被告等現巳向原告商妥賠銀一千三百兩請爲銷案中西官准如所請將案註銷 
[解决不出定貨之糾葛]  
　　中華商業公司洋人索梅克前延逖百克律代表至法公堂控稱前有元泰成號主吳槐卿定購蔴袋布一百二十五件延不出貨請求訊究等情迭經傳訊吳延穆案素律師到堂辯護據稱因貨樣不符致不出貨判着被告存銀二千六百三十一兩限七天將貨取了各邀公正人察看貨樣禀覆候核在案嗣因吳槐卿仍不遵限出貨經中西讞員商定辦法於昨日宣布堂諭准由原告將貨拍賣結算所受損失着吳賠償 
[聲明傳訊不到之原因]  
　　茂豐莊經理田宏閱延德爲理律師代表至法公堂控稱前有吳某於上年底付來票銀二千兩係本年正月底期至期向收延約不理請求訊追等情當因飭傳不到改傳爲提於昨日將吳提案詰訊吳稱店已閉歇前因往甯波收賬未回故傳訊不到今巳托人向原告料理請求寛限措繳中西讞員判交人銀並保限一月繳銀 
[小錢莊有意欺騙三誌]  
　　蔡桂林因在公共租界天津路四百九十號門牌虛設敦豐錢莊並在廣東路九十五號及一百十五號兩處分設洋貨字號及報關行濫出支票向大新公司正大萬盛號及長豐義長盛源永豐等各米行騙又值洋數千元之貨物米糧逃逸業經各原告報由捕房將蔡與牽涉之葛先元一併拘解公共公廨訊供收押在案茲悉前日又經捕房續獲與此案有關之施泉福楊守蘭兩人昨解公廨請究經中西官略訊一過判均還押候禮拜二美領堂期解訊 
[行使僞幣之故技]  
　　閩人陳和和前日持鉛質小洋至武昌路七百六十一號門牌馬阿龍粥店内混用被馬察悉扭交包探蔣阿林將陳拘入捕房當在陳身畔搜出銅洋二十五元白鉛一塊鉛質四開兩枚禀明捕頭押至昨日解送公共公廨請究原告偕證張阿林吳阿英上堂禀明前情訊之陳供此種銀洋係向友人借來不知其僞求宥當經中西官查得陳前因混用銅洋經法公堂訊辦有案今又試其故技實屬怙惡不悛判陳管押西牢二年以儆僞洋銷燬 
[車夫串竊行李之嫌疑]  
　　粤人黄福林前日由台灣乘輪來滬從浦東雇一駁船將行李運至南市萬聚碼頭起岸換乘人力車三輛送往滬北虹口不料至十六舖換車之際失去籘手提箱一隻内藏西式衣褲五套值洋一百餘元當將車夫匡金蘭扭至一區警署指爲串竊請求究追經董警正詰得匡　實可疑飭即解送警廳司法科訊究 
[查問獵鎗來歷]  
　　眞茹鎭鐵店主何富榮前日手持單筒臘鎗三支行經閘北被崗警俞景龍查見拘入四區警署經姚警正訊據何供此項臘槍係由老閘橋盛記舊鐵行主託伊修理因卽傳到該行司賬王某聽候質訊核辦 
[白洋紗管從何得來]  
　　崇明人施燦亭昨日肩負鋪蓋一件擬由浦東太古公司碼頭僱划船渡浦三區崗警張福全以其形跡可疑上前將鋪蓋打開察看内有白洋紗管一百三十三個當以來歷不明帶至警署押候訊究 
[閘北司法科員之更易]  
淞滬警廳閘北司法科科員李經鏞現由徐警廳長調回本廳另候委用遺缺另委段壽南許綬青二君接辦均於昨日到差視事 
[中醫學佼佈種牛痘]  
　　白克路人和里中醫專門學校近因天花流行後逢星期一上午佈種牛痘並刋有詳細說明取索即得云 
[買客乘間行竊]  
　　吳淞路一百十八號門牌某押店夥俞金奎指控江北人楊長貴以購買衣服爲由乘間竊取綢衣兩件昨由捕房將楊拘解公共公廨經中西官訊實判楊押西牢半年贓交原告領回 
[匪徒搶奪珠花]  
　　匪徒楊寳福前晚在福州路（卽四馬路）攫取莊宓氏珠花一朶圖逃經氏鳴捕追獲人贓昨解公共公廨請究經中西官訊實判楊押西牢一年期滿逐出租界 
[攫取婦女首飾]  
　　匪徒陳阿海前晚在湖北路攫取錢朱氏金挖耳圖逃由捕追獲昨解公共公廨經中西官訊供不諱判陳押西牢半年贓交朱氏領去 
[竊賊拘留五天]  
　　甬人柴小囡昨帶鐵鈎剪刀等物混進浦東陸家嘴祥生廠内圖竊玻璃爲駐廠三區巡警趙竹元查見拘解至署經解警正訊據柴小囡供認圖竊不諱判拘留五天以儆 
[雜評二]  
[川商之請命（庸）]  
　　旅滬川商以川滇兩軍之閧鬭糜爛地方特請命中央妥速解决夫川禍之發本非成於俄頃之問也主客軍之積不相能自去秋以來風潮之險惡已無日不有爆發之慮王芝祥入川之效果祗以調停滇黔兩派使戴循若得安然到任而於川滇方面則仍未有所解决說者謂川滇兩軍之惡感醖釀已深有非黔軍可比滇人之不易督川勢之所迫蓋有不可强合者政府知之而不早爲之所加以此次裁兵之誤會各有此消彼長之恐慌而兩軍之交閧遂一發石難收矣政府於川事焦頭爛額之日方謀釜底抽薪令羅劉各離本任而别以黔軍之戴氏暫總師干羅劉能否服從正未可必乃不謂警耗傳來滇督復有派兵入川之舉治絲而棼揚湯止沸是適以增川事之糜爛耳使政府而猶以川人爲念者固不待川商之請求而早有以處置也 
[來函]  
　　發起寧紹商輪公司股東聨會會緊急通告啓者寗紹公司自開辦以來無非爲挽回利權振興航業起見當時創辦入股我寗紹人何等踴躍及後實力隹持我寗紹人何等熱心要知我寗紹公司爲寗紹人熱血組織而成應如何妥愼經理不使腐敗以期營業日進以達挽回權利之目的不負振興航業之初心詎料董事等此次章有出賣甬興船之舉以少數人之主張頃刻間之議决不調查時價不體察情形不開股東會取决多數貿然以正在獲利之甬興船售與虞總理所開之三北公司之甯紹公司之船不過三只若任憑董事如此擅主股東無權過問後患之來何堪設想現因陽曆二十八號即須將船繳與三北公司爲此發起股東聨合會亟圖挽救凡我股東務祈速持股票向四明公所掛號以便一致進行除定期另行開會外先此布告維希公鑒發起股東四明公所長生會安寗會長壽會集全會同仁會新長生會同啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談賦以主編輯者天虛我生爲韻] [  守拙子]  
　　剏一格於報章萃羣言於說部塵拙著之蕪詞辱良工之郢斧其宗旨則廣益而集思其體裁則涵今而茹古談言微中有時亦可解紛談笑其拘含意何妨盡吐莊諧雜錄居然大觀人文言論自由適合共和民主﹄伊新聞所自創惟申報爲最先紀朝野之故實代裨史以流傳大言炎炎綜錢榖兵刑之要清辭娓娓括農商軍學之全固巳有聞必錄無語不宣方將聚萬六千號之中奇文共賞不徒搜四十餘年之上舊事重編﹄爾乃藝苑特標文欄别立雜俎羅陳佳章徵集體不限於新奇義獨嚴於剿襲縱清談兮如霏玉屑不古不時逞雄談兮可作金聲或歌或泣知音自許錄其文并錄其人妙造自然辭之懌亦辭之輯﹄不有所謂自由談乎隨便談談無心寫寫言情則或托莊騷序事則兼收夷夏原爲游戲之文章不異詩詞之會社縱論極笑嬉怒駡有激澆風微辭寓諷喻箴規無傷大雅狂談足擇何妨使彼聞之直道猶存斷不罪吾言者﹄猶憶夫帝政肆虐之際民國紀元以前報章訂違禁之例軍警多取締之權除非隱語廋辭含譏帶諷不過巽言法論累牘連篇何幸而文明日進專制時遷放懐翻舌底之波瀾論今談古觸境澆胸中之壘塊說地談天﹄戞戞獨造恢恢有餘閱者大多擊節集之可以成書隨事發揮憤宦途之齷齪直言警省希烟毒之消除方之快活林中規模孰若擬以餘興部内體製何如發爲詼諧嘲笑之辭優旃曼倩托於問答主賓之例烏有子虛﹄至如别類頗多選辭必妥旣楹聨謎話之紛羅亦小說彈詞之俱可思集益於窗前錄肖閒於硯左濬家庭之常識不厭精詳著事物之閒評何嫌細瑣寓褒譏於翰墨俳文諧文聽譽毁於風塵知我罪我﹄方今國家多難黨派紛營旣民窮國弱之危機暗伏亦外患内憂之險象環呈將欲維持於清議藉以糾正於公評自由非放誕之辭貴諷諫而勿矜謾駡談論寓箴砭之意母激烈而徒事忿爭妙語解頤如讀夫滑稽列傳俚言率肊還質之栩園先生（一） 
　　栩按游戲文章當以藴藉委婉爲上乘庶不失風人之旨吾讀滑稽别傳最愛優旃之語言婉而諷足解人頣實較勝於東方淳于之徒也若夫狂號呌囂是直村婦駡待口吻又豈足爲游戲文章守拙所論實獲我心故特表而出之以告投稿諸君 
家庭常識 
　　紙草易然紙草向線香上點火頗不易着如沾香灰點之則較容易 
　　拭鞋帽絲織之鞋帽衣服不宜用毛刷去灰塵蓋容易起毛也若以絲絨製就一袋内塞布絮拭之則無起毛之弊又皮鞋用油後亦不宜以毛刷擦之否則經數次即裂若易用無漿粉之布則黑亮如鏡[  竹庵]  
　　煑海參欲求速發開者可以破磁器碰成小片投入則其發開甚速（栩按於未着水時向炭火上略燀然後入水發之極易透而嫩 
　　金魚以舊糞缸洗凈畜金魚易盛或畜諸水缸使食孑　則蛟自少倘金魚生虱莫若以食鹽投之自愈（七石缸用鹽半酒盃小缸減少）似較投糞磚爲便且潔（蓋糞含鹹質故用鹽代之尤佳）此法余常試之（栩按於手上心略擦微鹽取魚在掌心一顚卽擲還於缸其虱自去） 
　　石板學生所用石板每易上油當以濕礱糠擦之便於繕寫 
耳疾有友人患耳朶膈者（即耳腫爛）赴醫院治之不效復以水缸田螺水滴入耳内卽愈其法以刀去螺底少許水即流出卽以滴耳取其性凉也（栩按舊傳之法須先以氷片少許入田螺中似較周妥） 
　　墨盒可置氷糖一塊則不臭且色光澤雖墨淡不瀋（吕翼之）製藍色照相（一）藥水用赤血鹽半盎斯寧檬酸鐵阿摩尼亞半盎斯於暗室中冲以十倍水溶化後即成（二）曬紙以上所配成之藥水於暗室中用新毛筆蘸刷於光滑之紙上如鉛筆圖畫紙等均可俟乾卽以普通照成之玻璃紙片映曬於日光下俟紙上顯深藍之相乃用清水漂之陰乾即成 
　　染彩蛋用顔料置於洋磁面盆内加以五十倍開水溶化之染時須將顔料盆置於火爐上隨燒隨染則染出之蛋其色異常艶麗且匀和無斑點[  壹衣]  
　　桂花米秋際所放之金桂花俟開足時用筐摘下以銀針揀去其蒂用白糖柈好貯磁器内以包饅首湯圑芳香可口 
　　雪中暖酒寒天携酒踏雪每苦酒不得熱可帶石灰一塊埋雪内置壺其上少頃酒熱可飲矣[  氷心]  
集益錄 
　　又答第一問包駢齋云貴報集益錄内第一問予新近照書實驗數次始見效驗用特答復首將玻璃用熱鹹水去其污次以舊報紙擦磨不染手脂（因報紙原有礬土易凈）再將玻璃置於極平盤内可將包香烟錫隔紙抹舒先於玻璃上拭火酒少主許宜滿而薄將錫貼上候酒半乾（過潮則滑過乾不黏）置水銀於錫上錫爲五金之母水銀見錫始呆繼則成水其性走見錫則更易自行候自行走滿（見舒平之錫黏於玻璃忽起有花紋時即系水銀所到）待錫上花紋滿足後仍候銀錫略失其本性時再蓋以臘紙（如包郵票紙等）覆以木板上用重物壓之數日後乃成鏡片恐銀錫易磨再加以漆即可穩固惟壓木板重物時不宜過早若銀錫未失本性之先則銀錫易離玻璃跟油紙木板而去必待銀錫已失本性（名曰合金）值時壓之即全黏於玻璃矣水銀上後約十二小時之内此時水銀亦可走滿否則恐有空眼若夫水銀多寡則寗多莫少少則恐走不滿多則一經重壓自可擠入盤内下次仍可應用再看錫上花紋滿否久之不滿定是水銀不足之故原書有第二法因鄉間化學藥水無從購辦故未實驗順附及之法以銀養淡養二及淡輕三果酸塗之（按用淡輕及果酸之故欲使銀養淡養中銀質脫出而黏着玻璃板上是名還原法）皆可使銀爲結成質黏着玻璃板惟浸板於藥水中恐板兩面黏銀故須堅縛兩枚玻璃板漬於其中不使侵入二枚之中間用斯法則可同時着成兩枚之鏡云 
短篇小說 
[劇塲刦案（六）（哈荔生原著）] [  常覺覺迷合譯]  
　　此時雷麥克敎師雖被創立足不穩猶能振作精神聲浪獨較衆人爲高似在發布其命令然吾人實不能辨其隻字惟予姑母鎭定如恒僂身廂口靜聽其言蓋予姑母曩與敎師周旋習得方言至多聽旣趨至吾人之前低聲曰事急矣雷麥克將令其黨徒炸毁此劇場矣謂如開鎗弗如施放炸藥吾人當以一走爲全場人士倡否則不堪設想矣予母遂取珍寳悉數兜入大衣予父則取大衣置之廂口觀客遂亦羣起效之一刹那間各廂廂口堆積如山盜徒各出一囊分站廂前將時錶指環手鐲曁一切貴重之物一一取入囊中視彼舉動至爲敏捷對於男子則尤須搜檢先則翻轉其袋凡有皮盒盡數搜去最可笑者曩日視爲無價之寳什襲珍藏至是棄之唯恐不及中有一人出紙幣一束授之盜徒盜徒取而一一檢驗則此一束紙幣盡爲𧸛鼎遂壁返其人其人大赬盜徒心細可想見矣予之紅玉項串遂亦不敢匿留唯有雙手奉贈一如哈雷贈予之時蓋敎師斷無情義時星期一之夕吾家餉以酒食要必不存其心頭也綜雷麥克黨徒收括財貨前後實不滿五分鐘時問可見事前規畫實至周詳　事之後雷麥克遂又宣告曰汝儕可自由出院矣言次卽遣兩人入約翰森將軍廂中看守將軍遺骸更遣人監視哈葛雷與康登大佐觀額則蜂擁出院方吾人出院之時於應接室經理室賣票室以及休憇室中實未見一人即甬道中亦杳無人影因之任其作爲無人通風報警吾人出院之後如入幻夢行時亦已不辨方向待上燈光雖如白晝然在吾人視若無覩似與吾人毫不關涉者 
 
 
 

Page 15

 
 
[老申報]  
　　四十年來之囬頋尊聞閣選 
　　四十年前之鉅案 
　　楊月樓案（十六） 
　　論楊月樓發郡覆審審 
　　見本報甲戍年四月初八日 
　　楊月樓不過一優人而已而其案情實爲當今之大事固不以楊月樓一人論也以人民之利害國家之尊嚴兩者均有關係故耳此案也評議者非僅上海一隅之人中國各行省傳播已遍談論者非徒中華一國之人英京倫敦大新報亦已著論傳播故考其實在幾於環球人士無有一不知者矣惟吾人所急欲間者中國縣官之逞私刑以殘民隨私意以索供其可忍乎縣官拂逆輿情違背上意其勢洶洶幾有拚擲官職而無所顧惜之勢其事尚堪問乎其情尚可恕乎夫縣官之越例殘民事旣播揚於遐邇而爲上官者猶專顧情面又加刑訊以掩飾衆人耳目可乎不可夫此案也其始旣騰笑於中外而及今猶不加以秉公之處置是不啻明告天下縣官曰凡遇審案逞私可也越例殘人亦無不可也則所謂國法王章者尚安用乎本館對於此案本無意於辨駁惟是芸芸小草旣被爲父母者恃勢摧殘袖手旁觀實所不忍况報館負代表輿論之責任乎此案也在讀報諸君對於楊月樓之罪果抱何種觀念吾不得天惟在上海旣遭慘刑而屈供遞至郡内又加嚴刑而不准翻異其間殘忍之事從未聞有如此之甚者如字林西報所云隨官意以逼供則三木之下何求不得夫官之設也原以遵例辦理違例者也然施例者宜遵守法則以措置天下事若施例者而先自違例其罪宜倍於下民今自此案發生中外人皆傾耳以聽關係何等重要近聞蘇省臬署以翻供發回無不同聲稱頌僉曰逞勢者祇可逞於郡内而不能逞於省中在吾華人所引領望者非僅將楊月樓覆審爲已足蓋甚願將此案從頭澈究俾一切殘刑越例之事照例而嚴加辦理此則吾民所日夕企盼者也况吾國自與泰西通商以來有日益接近互相仰慕之勢若不將此案秉公審判勢必爲各國所非笑夫以徇一縣官之私情而貽衆友邦之非笑此則本館所不能安於緘默也 
[尊聞閣筆記]  
　　南滙龍現（見本報甲戌年九月初三日） 
　　二月二十六日南滙龍現一事實事也非　語也申報刋之而彙報中横雲山人關之山人之所以闢者因近有嚴孝廉自南至滬詢其事而謂爲不知也申報之所刋者因吳梅史目覩其事據實記之送至申報館也吳梅史者上邑諸生館於滬而家滙城内梅史之友西子雲亦上邑諸生居家處館均在南滙六月之望之雲病勢甚劇就醫至滬下榻梅史館中迨二十二日病愈回南梅史即與之同理歸棹因得目覩龍現南城也梅史旣幸目覩是龍以爲其形甚異與世所繪畫之形狀不同故卽細描其狀以代畫圖庶不虛此一睹實書所見不加修飾故瑣瑣碎碎鄙俗不文也至七月初十梅史由家到館談及龍現一事而滬上之人均尚未知因思如此奇觀豈可聽其湮没故將所記之稿送至申報館也南滙瀕海龍現時有惟難得如是之清楚耳此龍之現由北門外倐起經由邑城卽向東南而去漸遠漸高始有雲護蓋蟄龍也爾時雖民房傾倒砲船飛空而毫無風息亦無雲雨居城者驚駭異常而各鄉則寂然不知也被驚者初亦逢人必告數日後亦無談及之者蓋目所共睹無庸多談南邑孝廉並無嚴姓想係暫客南滙者事逾兩月或南城人未與談及故不知耳此事無關重輕本可不辨伹謂余爲謬實不敢當謂申報館秉筆者之謬亦係余所累及故直叙其目睹始末用揭明姓名再登申報倘横雲山人仍不肯信必欲究其虛實請自往南城訪問尤望彙報主人弗以孝廉一人之言而謂孝廉可信餘于皆謬也 
[花叢談屑]  
　　輓王翠雲錄事聨并系一絶夢蕪香館主 
　　（見本報癸酉年閏六月十六日） 
　　生前癡態好追摹嬉笑多情向來交澹言稀畫裏添香誰似我醉後涙㾗曾替拭清癯可意從此飲酣戰負酒邊牽袖更無人詩云此情　補已嫌遲不是傳來死不知一笑那堪緣已盡百花里畔點頭時 
[杭州妹（見本報甲戌年三月廿四日）]  
　　杭州妹者錢江船女之翹楚也江船皆桐廬嚴詶人故以嚴桐妹呼之面妹又長在錢江人僉以杭州妹呼之也烟髮鬚鬢綽約多姿故殷商大賈愛坐其船春水方生每放掉嚴陵灘上且七里　鰣魚最美舟中烹調甚工前日有某先達偕友赴嚴州適乘其舟楊柳風和檳榔归集人面與波光相掩映合席已覺傾例矣而妹尤能解人頣秋波一轉嬌態動情有延陵生見而悅之生故寒士也爲某公司記室時在座中眉目傳情嬌羞無語次夕與生在房艙偶語鴇母備極防閑而妹與生終宵　绻談至曉尚挑燈煑茗刺刺不休也延陵生以妹名噪一時且知鴇母居爲奇貨固未嘗作脫籍計而某公偵知其情擬助厚資而未有成議也容再探悉顚末可耳 
[神話]  
　　清河命案（見本報壬申年四月二十一日） 
　　沈雲亭者江南淮安府清河縣西河鄉人也充本縣吏中年身故只遺妻女妻俞氏年已四旬女年十八贅同邑陳少安爲婿合卺僅半年陳亦物故母女皆孀立志守節時值清明赴墓祭掃一陌 
紙錢三杯魯酒奠焚旣畢哀動行人突遇一宦室子徐碧卿者年方弱冠服飾甚都欵段踏青驅馳郊外方至白楊之下忽聞母女哭聲尋蹤覓跡見墳前兩婦縞素盈身不啻洛神再世碧卿巳魂飛色授矣從容下騎繫馬柳陰步至墓塋覩碑刋沈雲亭墓等字天是一縣書吏不幸云亡碧卿遂冒爲師生口稱師妹師母蜜語甘言殷勤勸慰母女方擬回家碧卿舍騎步行相送同歸俞氏見碧卿妙年俊貌欲遂參中之約竟忘李下之嫌便云旣屬門牆即同兄妹彼此通家何須避忌其女年雖稚而志則堅貌雖美而性則烈變已生於意外身恐陷其術中違母不祥失身非節盡則放聲痛哭夜則取義舍生遂投後園井中花殘玉碎東水旣白不聞哭聲俞氏則呼兒不應碧卿則尋妹無蹤覓至井中見尸浮起令人撈救已無及矣買棺成殮埋玉荒山旁觀未免生悲當局反如無事時本郡太守廉能吏也公餘稍暇微服私行訪察沈寃欲除積弊一日微行至沈屋後忽聞園内琴音有同鄭衞屬垣旣久琴絃忽斷操琴者已知牆外有人出園揖客相邀入室各道姓名太守方知操琴者乃碧鄉也太守則改裝易服碧卿故不知其爲貴官言談旣洽相得甚歡日巳西沉遂止客宿即於園中下榻玉漏頻催太守方將就枕園内哭聲忽起聽之非鬼非人太守懐疑不釋開户四望見井中一道白光直冲天半中現一女子形年已及笄衣皆素色旋即不見太守反覆詳思若云狐魅花妖斷無一現卽匿之理殆所謂寃魂欲求伸枉耶天明主客復聚太守述及夜間所見碧卿佯諉不知太守辭别回署乃更服飾具儀衞復至沈氏園中欲窮底藴碧卿明知尸不在井必無形跡返逞刁引例抵賴乃曰公欲從井究事耶井中若有事迹治余之罪余亦何辭若窮求不得端倪公將作何結局太守必欲窮究遂曰事屬子虛自有誣陷良民之律在爾又何必多言於是縋役入井遍覔無跡碧卿愈肆無忌憚口出惡言太守無詞無去碧卿反控太守於各憲各憲據詞入奏而太守已奉革留之旨各憲仍令太守再行察訪此案須得實而後已碧卿自誣控太守之後愈肆狂悖俞氏因疑其女致死之由太守暗訪之故或係婢女走漏風聲所致二人懐恨遂將婢女大加凌虐婢女受責不堪私念生不如死遂逃至幼主婦陳沈氏墳　痛哭求死將投缳矣又遇太守微行蹤跡此案適相值焉太守勸止其輕生細詢其覓死之故遂得此案原委禀明各憲開報驗實果係投井身亡且有此婢作證因得定讞科徐碧卿以圖姦逼死之律令沈俞氏遍遊城市示衆作戒太守因念此婢尚知禮義且此案非伊不得始末遂繼爲螟蛉爲擇婿嫁焉 
 
 
 

Page 16

 
 
   
 
