# 1886 - 88 - 4904658

 

Page 1

 
 
[石印五經備旨出書] [  點石齋主人啓]  
　　鄒梧岡先生纂輯之五經備旨向有通行版本後有人以七經精義一書分列諸經之上並附標題益便來學惟書中訛字甚多杖杜伏獵指坊友以石印請爰名下士悉心校正字仿正韻一律繕寫而白文以下之註講等字皆用陰文俾眉目清　字之大小適乎其中至於紙　裝訂之整齊則閱者能自辨之分裝十二本外用錦函取　之便無踰於此准於四月初一日出　售價每部四元本埠掃葉山房文瑞　懷書屋南申昌皆可購取此佈 
[七十一號畫報出售] [  申報舘主人啓]  
　　有友人從廣東歸携有馬軍門子材小影軍門諒山之捷中外震其聲威此圖卽督戰時情景草屨粗服玉立挺身本齋列入此次七十一號畫報海内君子同深瞻仰淞隠漫錄圖說一則仍附畫報之末准於二十六日出售此布 
[論捕務廢弛亟宜整頓]  
　　自同治紀元東南漸次蕩平諸大吏憫孑遺之無告事事從寛與民相休息州縣吏奉令惟謹二十餘年來絶無苛擾凡生聚而教訓者至極周詳似乎大法不廉不難媲美子周之成康漢之文景矣而梟匪游勇互爲勾結命案盜案層凡　出實足以貽患閭閻鋤莠乃可安良宜何如盡心竭力有犯必懲奈泄沓成風任其暴　從無過而問者使若輩愈無息憚公然明目張瞻刼人戕命如昨所錄周浦來函有不令人髮指哉距周浦鎭東北四五里有湯家巷茅屋四五家結鄰而處夫耕婦饁食力自安二月廿二夜忽來梟匪三人叩居民郭阿發之門郭拔關甫出卽被一匪扭住毒毆郭痛極廿呼其二匪急取稻草灰塡塞其口隨入内刼其妻劍負下船郭見匪去遠始匍匐赴鄰村哭訴其事鄰人憫之集貲給郭勸令報官南匯縣祁西垣大令詰訊之下謂此案頭緒俱無大難緝獲郭無奈痛哭而回據聞郭妻方　妊彌月有入見屍浮某處塘内腹已剖開來書大略如此若果有之則是旣傷其命復刳其胎採生折割在十惡不赦之條爲地方官者自應聚精會紳嚴行捕緝期于必獲以雪沈冤以安生業豈可因情節支離訴詞愚戅當堂說　難字遽爾置之不論不議耶且夫近時功令州縣之殿最以錢糧爲重催科不力卽予嚴叅但使一漕兩白先期掃數徵完便書上考至人命盜賊視作尋常有命盜而不敢報案者慮其擾累之無休也有報案而不准飭緝者爲其愚懦之可欺也有雖飭緝而終不破獲者則因壯捕之不力經費之不敷也嘗聞諸捕役矣嘉慶道光之時每縣緝捕經費月需數十千文遇有重大案件則盈千累百絶不吝情期於必破而後已近則逐漸减少至不得備饔飱案奉上憲嚴催不過虚懸賞格而一切購線偵探悉任捕役之自爲措置非徒不加體恤復從而比責之迨幸有端倪擒拿一二則又以案犯未齊賞錢仍懸閣焉甚而所購眼綫許願莫償卽行舍去轉輸情于同類恨捕役者剌骨幾欲食肉而寢其皮捕役愈不敢遠出甘受官司之督責冀其積久漸忘終于延宕耳抑改重爲輕指有爲無尤屬目今時尚試舉親見一二事以概其餘金澤鎭在青浦西鄕三湖四白蕩港汊汪洋爲梟匪光蛋萃淵藪一日者自相攻擊竟于市井作戰場槍斃良着一名其家無敢禀　輙自殞殮上憲略有風聞撽縣確查乃飭地保傳其家屬取具急于趨避誤跌致命甘結遂以了事又有因姦謀斃親夫抛屍河内其婦居鄰公館向于署中出入竟以失足墮河買棺收拾雖該屍赤條條不挂一絲亦不問也未及期年同謀者悉　其誅無一生存亦可見陰曹之勝於陽世矣以上二件事閱數載萬無翻案之理故敢覼縷書之唯是周浦一案近在目而土人命謂該鎭爲金陵機户聚集之區其中良莠不齊往往滋生事故近各梟皆與機户潜通串合令僦屋僻處以爲　逃之藪以致劫奪之案時有所聞雖鄕曲之言尚難憑信然苟於此中求線索或易水落石出俾死者不至齎恨泉臺未始非良有司伸冤理枉之功也其無視此言爲河漢也可獨是各處梟匪實繁有徒近更多裁撤勇丁不歸原籍　跡其　必需同心恊力加倍認眞然後可痛絶根株否則此拿彼竄以鄰爲壑徒務乎整頓之名而緝捕仍歸廢弛爾豈易　哉豈空言哉 
[諭旨恭錄] 　 
　　二月二十三日奉旨這監試着俊又去欽此同日奉上諭本日召見之巴燕岱領隊大臣長庚着交軍機處存記欽此同日奉旨熙敬秀吉現駐南苑所管正藍旗满洲都統着清安文暉署理欽此同　兵部題八旗文會試監射大臣監試御史開列請點各一本奉旨着派恩承福錕監馬步射欽此 
[譯西字報詳述横海兵船失事情形]  
　　横海兵船在澎湖擱沉本舘已據訪事友函訪事友函知登錄報牘乃昨閱文匯西字報詳述一切是否確實不敢懸揣姑照述之據該報稱横海兵船向在福州船廠製造船身長二百尺闊二十三尺可裝一千二百墩機器有七百五十匹馬力一點鐘可行中國海程三十六里通共值銀三十五萬兩本年二月初十日閩浙總督坐美富輪船赴臺灣閱兵飭横海船隨行横海上亦有文武官員並裝銀七萬五千兩方從厦門出口天忽大霧美富船主深恐出事卽吹號請横海停行於是二船皆下椗旋見有二輪船駛過制軍隨問船主别船可行何我船獨止趨令前駛於是兩船皆起椗入夜霧更大及霧散而横海已不見矣十一日制軍乃　岸閱操十二日午刻横海上小艇來謂於九點鐘時擱淺下午五點鐘美富往救見船擱礁石幸天晴船雖擱而人尚無恙美富船主卽帶大副等坐小艇到横海察看知不能救隨仍回船至夜半横海上水手均划小艇渡至美富船主詢其何以俱來則以船已進水對及天明見横海並未沈下發人往視船内水亦不多美富船主復令水手回去十三日十點鐘尚圖設法救下而力實難施只有回澎湖禀覆制軍許酬洋三千元再令船主往救下午又至失事處着將船内重物如煤斤等一概抛入海中異具身輕而上浮乃仍不濟事十四日早風勢漸猛　中水又汨汨而來美富船主知力不從心遂帶同該船上人駛回澎湖 
[蜀蕃過皖] 　 
　　新授四川藩憲　方伯嵩齡由江右缷任後送其太夫人回河南原籍然後赴都陛見再赴新 
任上月二十日道出皖江泊舟西門外官碼頭皖省各官出城迎迓方伯亦入城答拜次晨揚帆下駛 
[揚州官報]  
　　新授四川布政司王鶴樵方伯嵩齡缷交江西藩篆後于上月二十六日下午抵揚文武印委各員均至河干恭迓方伯暫泊一宵隨於翌晨起椗○新署揚州營叅府曾叅戎牌示擇於上月二十八日閱城○揚州營叅　朱叅戎元松仙逝後于上月二十七日在署開喪官紳往奠有頗形濟濟 
 
 

Page 2

 
 
[禀商教案]  
　　松江打毁教堂一案姚少讀太守以事關重大似難草草了結因先委華亭縣吳仲英大令於上月二十八日往上海面禀道憲太守則俟武試吉竢後卽須偕大令親往金陵請示於制憲也 
[盜棺被獲]  
　　松江府屬金山縣木工某甲素嗜劉盤龍戯所得工資不敷一擲一日賭負而歸行至曠野聞嚶嚶啜泣聲從林隙窺之則一婦淡粧素服倚樹悲啼三五工人方舁一棺浮厝不覺欣然曰是阿翁一注大財也失此不圖將任其終嵗飢腸轆轆耶遂乘夜静無入用斧鑿開棺盖褫屍身衣服及殉殮物質諸長生庫得青蚨數千翼呼盧喝雉賭興復豪不數天資已罄因再刨他棺每次必有所得得則盡　償博資人見其兩手作灰黑色固已竊竊疑之日前戰復北乃重試其伎俩所得衣飾無算方欲負之他逃不圖爲鬼物所憑徘徊於荒烟蔓草間欲前復却爲早行者所見鳴衆拿獲解送到官夏午亭邑尊訊悉情由飭先鞭背數千然後收禁 
[春明佳話]  
　　李傳相於二月十六日抵京僑寓東安門外煤渣胡同賢良寺内十七日進内恭請聖安預備召詢一是俟内廷散值後躬往醇邸及樞垣總署王大臣邸寓拜客○各直省新舉人於十七日覆試計一千餘人至鼉鼓三敲始行浄塲文題是以君子有絜矩之道也詩題賦得方暉竟入户得暉字○日前榮壽公主府第失去玉如意一柄小古瓶一個將内外值班住宿人等細加盤詰毫無影響未悉爲何人所竊也○惠邸金棺暫停海淀園其未安窀穸者以牛眠未卜故也兹聞謨貝子覓得京西平果庄地一塊堪作惠邸佳城欲購置以建王陵商諸醇邸並謂距惠親王園寢甚近云惠邸薨逝後恭邸資助白鏹五百足見恤族美誼聞者無不稱頌○此次皇上祗謁東陵於二十七日啓　凡由景運門起至東華門一帶門墻有𡮦朽脫落者均行修理以壯觀瞻已由内務府派匠興修矣○鑲藍護軍營例放行圍弁兵每名銀三兩此定章也此次開放行圍帮銀每名仍以三兩爲名實則僅有二兩一錢有奇是以該弁兵不無折耗也○十八早朝鮮正副使隨行伴官等躬赴禮部於大堂迤上肆筵設宴鼓瑟吹笙八點鐘始行入席甡菓茶酒羅列筵前朝鮮官向上叩謝天恩樂部奏皇華三章曲終而各玩藝挨次演唱主宴者欽派文葵卿少宗伯也朝鮮官經此次宴畢卽擇日啓程回國云○二十日禮部呈遞隨入陵寢門之王公一摺聞將原摺留中旋巡車機大臣片交奉旨圈出伯王慶郡王克勤郡王奈曼王那兩蘇載漪景壽扎拉豐阿載濂載澤欽比當由禮部官領赴本衙門恭錄諭旨轉行知照○李傳相於二十日前赴海軍衙門與醇邸等會商海防事宜傳相擬於二十四日請訓出都前往燕郊各處察看各州縣恭墊御道候　聖駕○惇邸恩露圃相國福珍庭恊揆翁叔平大司農祁子和總憲特派留京辦事已見邸抄兹聞各王大臣議自二十七日起每日卯刻入内在文華殿辦事輪班在殿内值宿○十七十八兩日户部銀庫開放隨扈上陵各項官兵馬乾路費銀兩查此項官兵每人日領銀一錢二分均按九天核計○御前大臣伯王等於二十早在内廷驗看武備院新修之豹尾槍長靶刀馬鞍小長矛槍弓張箭支撒袋箭壺各項逐件點明以便隨扈之侍衛需用○京師於十八日午後陡起狂風聲如牛吼黃沙蔽日行人不能張目天氣驟寒入夜風勢益大屋瓦齊鳴樹木皆撼動有聲次晨魚盎中給氷一寸厚河水已起層凌俗傳選看秀女之年天必寒冷其果然歟○神機營擬將調到之兵每月教練六次計廂黃正黃六固山逢一六赴廠正白廂白六固山逢二七赴廠正紅廂紅六固山逢三八赴廠正藍廂藍六固山逢四九赴廠所練者無非步伐口號而已其每圃山派出帶隊官一員例不更換其訓練之日每官日給京蚨二千兵則按食餉多寡酌給馬甲每名發給京蚨六百文養育兵每名發給京蚨八百文閑散每名發給京蚨一千而不赴廠習練之日例不支發錢文此於訓練之中仍寓撙節之意也○皇太后選看秀女計七十有二人均係現任一二是文武大員之女是日地安門派兵札管而八旗送選之女車挨次排列秀女坐在車内僕婦跨於車外入東隨墻門僕婦入車内秀女反出車外各車前皆有雙燈導引景山東門外户部内務府八旗及女家帳房林立因恐閒人往看故於起更時始行排車其神武門於丑刻卽啓門由内廷太監攙入宫内○法國欽差於二十日入居使署 
[鷺嶼紀聞]  
　　去嵗報登柴橋萬年水手舘内賭塲拒捕槍斃武弁一案嗣經道憲照會日斯巴尼亞國領事官送交兇犯懲辦並將開賭舘之華人三　發厦防廳管押待究後由厦防廳丁訒臣司馬商請稅務司柏卓安君與日國胡領事妥商今已完案吕宋人萬年具結不准再有設賭情事所獲賭相棍三人科以重置以便撫卹死者家屬○厦門賭風本不下於粤東自去嵗萬年水手舘拒捕傷人後寮仔後各處賭舘亦一律閉歇雖在新年亦不敢輕於嘗試誠爲近年來所未有○茶厘局委員吕别駕經藩憲調辦汀州府稅厘事務聞此局爲全省最優之差云○閩海關監督委員恩澤波佐領晉京引見經古將軍檄委延恊戎來厦核辦延君於數年前捧檄來厦此次重臨舊地自必游刃有餘想不致任哨丁勒詐商販受累也○厦門洋藥局自去冬遷局改章後所有諸事無不從新整頓無如厘稅過重走私日多且粤東洋藥亦由商辦汀漳各屬與潮毗連時有冲越銷售者因之稅務不能起色計自去冬十一月至正月底結算業已虧折一萬數千餘兩局中水陸巡勇頭目大半皆有股分見局勢如此各存觀望之意水哨巡船則借緝私爲名運送私貨赴同安番塗鄕社銷售陸勇巡哨者非自己走私卽得錢賣放至各洋行門首局中向派巡勇在彼查緝兹則私與該行言明每日貼給洋銀數元行内有客購買私土出門皆不拿緝照此情形難期振作想司其事者當早爲計議也 
[津門錄要]  
　　教習輪船水師事宜之英人藍君前經中朝授以副將崇銜現奉李傳相派在操江輪船爲管駕並掌督操現已上船上月二十日商令舊管駕華人某君將船中軍械砲位桅帆繩纜等物一一點收並令船中大二三夥司機器人下及火夫水手僕從人等衣箱鋪盖一概搬開以便點騐船中各件俾免罣漏之虞查操江船曾至滬修理計六閱月始告竣機器鐡鑊全行更換費至銀三萬餘兩云○西人勞琛前在津海新關辦公後在京師總稅務司署中相助爲理現經中朝授爲閩海新關稅務司擬於二月二十一日坐普濟輪船到申前赴新任○日本輪船敦賀丸　運紫銅到津交缷船身重笨食水甚深旣入津河挨近土城遽爾擱淺多方推挽略不活動船主令赶緊下錨以免欹側俟潮漲再行該船有卜落錨練之機盤偶不提防盤上鐡閂迸落將一水手擊傷當卽昏不知人或云已死不知是否○二十一日南門内草廳庵雇優演劇正在魚龍曼衍之時忽有本處混星與西門外北臺子混星互相毆鬥刃傷一人勢甚沈重隨卽請邑尊姚大令騐傷騐得後腦海一傷致命急延著名傷科蘇某醫治蘇稱晚間如能說話或無性命之虞萬譫語糊塗則性命難保矣後不知其究竟 
[吳中選勝]  
　　織造書嚴鏞被言官參奏歴經衛中丞奉諭查訊日前已分别書供定案堂諭大約謂所有庚辰大運綢疋並無霉變駁退運差買换之事全係張安𪮝詞索詐惟嚴苟非平日弊端百出何致旣已被勒一千六百兩之巨欵猶敢滋擾無休隨札飭吳縣將嚴張二人先行收禁聽候擬議覆奏○玉工楊某羣呼狗老大其子年未弱冠愛若掌中珠前在錢店習業數年後轉至洽記珠寶玉噐店以就本業日前楊偶將其呵責忽一去杳然毫無蹤跡身畔惟帶零錢數十文所穿均係粗布之服查詢往來各處並不支借分文其平日又極誠慤以致父母業師疑圑莫釋四出找尋杳如黃鶴楊無奈拏舟赴滬瀆鎭江尋覓其母則倚閭懸盼如醉如痴數日前忽悻悻歸來詢之則與所識同業赴杭州一游躭閣二十餘日客中借用所識友洋一元錢五百文其母欣慰之下一面立發電報至鎭江告知其父並催速回其父亦如獲至寶將前事一筆勾銷云○木瀆鎭賽會之日吳邑糧差王勝被匪竊去帳包一个内計有銀米串票共八十餘千之譜此等串票係截取催索之欵匪徒竊去係屬廢紙而該差則旣難向糧户空手取錢而按卯呈繳分文難少現雖禀明本官飭緝恐匪徒業已銷毁該差勢必賠累不堪也 
 
 

Page 3

 
 
[九江瑣語]  
　　九江米市向用龍開河米行之斗斛量發以昭畫一近有撫州帮某半販運江西米數船抵潯居爲奇貨其價漲至每担三千三四百文且暗用撫斛量出每担米約少十七八斤買主受欺屢向米行饒舌各行因此賠累不少上月二十日有某店往該船量米數担行夥偵知其弊攔住船頭用龍開河斛復量每担約少米一二斗並搜出撫斛欲送官究辦該米販自知理屈央人調處罰酒數席燃鞭炮數千響始得寢事○九江進口各洋藥稅厘向由洋藥局隨征隨解盈絀無常行之旣久不能無弊近聞各土行公議擬將進口稅厘承攬包解聞總局孫太守業已俯允詳請議章試辦云○琵琶亭畔現已搭篷屋數間外用木板爲籬聞係甯波某匠包造某洋行駁船四艘每船包銀四百餘兩連日鳩工庀材斧斤之聲不絶於耳 
[接錄兩淮乙酉科堵緝文武兩闈船私出力員弁獎勵單]  
　　通屬十六員金沙塲候補大使沈福年姜埝卡兼緝海安候補大使王維善餘東塲候補經歴沈傳鎔掘港塲候補經歴李汝霖拚角二塲會緝候補知事張承業掘港場候補知事周作　闞家菴候補知事鄭勉勤隨巡候補知事方有齡江錫麟餘西塲候補巡檢黃兆奎吕四塲候補巡檢夏之柏豐利塲候補巡檢毛用賓石港場候補巡檢洪際昌角余塲候補巡檢劉繩祖拚茶塲候補巡檢汪佑容以上十五員運司衙門註册儘先酌委優差一次幫辦巡勇留通委員候補巡檢吳鑒元記功一次○泰屬文武五十三員分司沈桂運司衙門註册記大功一次第一叚候補大使王永祺第四叚候補大使陳丕業畐安塲候補大使閔祖清何築　候補大使陳憲伍祐場候補大使龔齊献新興塲候補大使陳慶恩許坎關候補大使蕭應鈞溱潼卡候補大使陳壽春鹽城北閘候補批騐大使章其瀾第三叚候補經歴張壽褀何築塲候補經歴褚繼銘草堰塲候補經歴吳廷璋伍祐塲候補經歴陳毓祥丁谿閘候補經歴吳用中廟灣塲監收　 
候補經歴孫務本安豐塲候補知事周爾坦丁谿塲候補知事楊瀚草堰塲候補知事湯翊清新興塲候補知事吳檙駟灣　候補知事湯祖陰仇湖口候補知事方秉鈞草堰閘候補知事陳恩瑞大圑閘候補知事王與晉溱潼卡候補知事朱恩緒第二叚候補巡檢藍新豐白駒閘候補巡檢阮炳安豐塲候補巡檢蔡錫唐東臺塲候補巡檢張景澄通泰游巡候補巡檢范元鎔分泰差委候補巡検羅愼修以上三十員運司衙門註册超委一次捐發大使曾培厚存記俟到淮後超委一次孫家莊掣騐兼緝候補經歴沈師濂運司衙門註銷前記大過一次泰屬總巡候補運判榮恩泰屬船私總巡侯補運判白璧以上二員運司衙門註册拔委署缺一次東臺縣令黃承暄東臺縣訓導邰長安以上二員江藩司衙門註册記大功一次東臺城守千總湯懷仁狼山鎭註册記大功一次兩江補用守備李隆元本班儘先卽補管駕泰屬砲船鹽補營拔補千總儘先前卽拔把總施泉遇有本營千總把總缺出儘先前　補鹽捕營砲船儘先守備楊乃澄收鹽捕營標以千把借補儘先補用把總楊得山遇有把總缺出儘先拔補儘先千總向輝漢李安旺以上二弁收鹽項營標以本班補用候選從九翁德沛張震儘先守備鄧福祥儘先千總胡樹藩右哨千總陶遇春儘先外委曾熙以上各記大功一次儘先把總張彪張承慶儘先外委李相如以上三弁各給五品功牌六品頂戴鹽捕營馬兵張聨璧請外額缺出儘先拔補○海屬文武二十員薔微河改駐洪河埝候補大使邊本育武障河候補大使鄭文謙武家集卡候補大使顧司坡中正塲候補經歴吳炳升臨興塲候補經歴孫振豫顧家河候補經歴萬立鍾大伊山候補經歴蕭其鉌新安鎭候補知事楊濟泰龍溝候補知事秦以炯官浦塲候補知事程鏡宇帮巡候補知事鄭貽泰房山新壩候補巡檢戴兆衡西湖嘴候補巡檢范爾麟帮巡候補巡檢吕承功鹽河催儧候補巡檢裴士麟以上十五員運司衙門註册酌委一次恊緝叅將戴學銓哨官劉道忠蔣廷棟包榮壽范永年以上五弁記大功一次三屬文武各員弁共八十九人 
[劫案獲犯]  
　　客冬揚州元女鎭被搶一案經江都縣謝明府懸賞派捕緝查陸續拿獲夥犯數名其首犯尚漏網在逃明府以案關重大遴派幹捕數人給以川資責令四出查緝上月某日該捕在宿遷一帶購線緝獲首犯秦三旋卽押解回揚明府研訊之下該犯狡展不肯吐實明府飭將前獲之各夥犯由監提出與之對質始無從抵賴供稱實因窮極無聊紏約夥搶得贜分用云云疉訊數次所供皆同當卽釘鐐收禁一面申詳本府聞俟府憲親提鞫訊後卽可錄供通詳解司審辦矣 
[幻術難憑]  
　　浙紳許姓泊舟閶門外被劫一案比捕嚴緝消息全無研訊船户則供詞游移亦難指實當道十分焦灼日前延術士在麒麟巷田公館中圓光差役王祥之子年方幼穉使之觀看指稱由鄰舟婦人接取皮箱一隻舁至荒僻之地約略似朱家莊旋現出四圍亂磚疉墻之屋内舖一床上挂青帳旁有舊竃竃上破椀一隻其箱藏於床下當道見言之鑿鑿卽乘小轎帶同見童及捕役等馳至朱家莊果有是屋入門掩捕一切情景歴歴不爽惟床下之箱則竟烏有屋中實開烟舘爰將舘主及烟客共四名連烟槍等物一併帶回訊問術之不騐耶童之妄言耶抑箱已移放别處耶俱不得而知之矣 
[梭巡偷漏]  
　　公安石首二縣交界處有一港南逹洞庭北通長江冬末春初江河水落淺灘顯露船不能行一交三月桃花水漲舟楫卽可暢行商船之漏稅者多取道於此去年荆宜施道曾於五月後派砲船前往梭巡並在烏雞嘴地方設分卡以防偷漏該處鄕民多方阻撓經官示諭方始帖然現在水波將漲聞道憲又派船赶往巡緝矣 
[法員拜客]  
　　昨晨十一點鐘時法總領事愷自邇君坐緑呢大轎入城拜會蘇松太道湯觀察前導有三道頭捕帶華捕十二人云 
[示諭會首]  
　　清明節屇城隍神例得出巡莫邑尊恐會中人多肇釁先期諭示各會首於辰刻迎神起程未刻回廟不得繞道游行 
[假官荷校]  
　　職員陳某遣家丁吳壽控初被王雲山誑騙衣物繼得尋見始付永源客棧票洋七十元届期向收無着當扭該棧主姚三堂又經姚子扭王到案由羅太守庭訊飭押候提姜雲卿到案再訊等因已列前報嗣據姜雲卿投案前晚又經太守覆訊吳壽土雲山姚三堂各訴前因姜供王雲山一名王少梅又名王培雲係浙江人初到我棧據稱是官某道某府某縣皆是親友去年我涉訟時王言可爲我說情取去洋十元兹據王言急欲付陳老爺洋七十元囑代出票届期卽可交洋付票决勿拖累等語不料届期王竟避面太守問王向爾索費洋十元有何人爲証答稱係姚三堂過付姚稱親見伊交洋王稱並無其事姚之子又呈王雲山官塲往來之信札及王自己名片履歴太守察閱之下謂王假　官員招摇撞騙實堪痛恨王稱不過向同鄕官打抽豐不敢招摇請大公祖訪查太守怒謂尚稱公祖乎着卽自書履歴王答稱職員自幼荒疏筆墨不能動筆太守謂不能書反能冒官乎着寫自己姓名王答稱姓名可書惟字不端正冩畢呈閱太守比較諸信札係出一手着卽供認王尚游移喝掌手心至五百下又問騙王銀洋十元之事有否王尚支吾又喝掌頰二十下王始供認𪮝情騙洋吳壽又稱王旣騙主人代賒衣物又騙我之行李回告主人給償錢文置辦新衣後來尋見王本要送官究追王言可向永源棧出立期票斯時主人曾向姚姜二人言明王是誑騙之人不得後悔豈知姚姜皆信王是官反將言語挺撞我主人姚姜同稱據王稱實是知縣欽加五品兼戴藍翎且各處所來之信皆有信局圖章因此不疑現在始知各信係王自備再託信局盖印遣人送來者太守謂姚姜旣出票洋理合照付押令繳出王雲山播弄神通假官索詐重笞外再行荷枷三日遊街示衆 
[始終狡展]  
　　聨發烟膏店婦藍張氏僞裝盜案及其母張楊氏赴縣瀆訴等情疉紀前報嗣由藍照南在藍楊氏房中見枕頭箱一隻已 
 
 

Page 4

 
 
被劈開板木并割牛皮墊在該氏自己之皮箱下當報捕房由包探楊阿炳前往起到由太守覆訊藍照南申訴前因并稱職員向在杭州開土行今來滬暫寓侄兒所開聨發烟膏店中聨發係侄輩股開已死之藍逸亭祗有三股在日由伊經理鋪務並無别處店業今該氐僞裝盜劫意圖捲逃鑿鑿可據其長姪婦藍楊氏仍執前詞藍張氏則稱實被栽贜誣陷太守謂彼旣栽贜害爾當指出捆爾　何人揆度情形斷不如是爾不願守節亦可明言如何狡展當送縣科罪該氏支吾不答太守又向藍照南曰該氏不安於室諒難約束聽憑其母領去何如藍照南答稱該氏本非良家女想難謹守現求公斷太守又向該氏曰爾當直供可以從寛了案該氏矢口不移屢經喝責總稱被誣太守隨飭官媒將該氏帶回盤詰覆候核辦 
[告陰狀]  
　　清明日城隍神循例出巡賑濟無祀孤魂前日各會首點卯時突有王福生者持狀向神控告好事者詢之據稱去冬被人　我拐孩控諸巡防總局馮剌史未經研訊遽爾嚴懲冤抑雖甘叩請神明伸雪旋經會中執事令將訴詞焚化給以案上竹籖土卽叩首而退嘻彼南面者明明事權在手尚不能理枉伸冤而謂無形無聲之鬼神可以管人閒事乎鄕愚無識眞可笑而亦可憐已 
[逃婦狡供]  
　　引翔港人盛日堂投縣訴稱妻室姚氏於光緒十年冬間逸出捲去方單四紙計田六畝有奇　去年十一月中旬始回盤詰緣由據稱被同村人沈小雲誘匿方單亦由沈騙去小的因邀地保姚旭牛向沈理說沈一味胡賴且將方單掯勒不還不得已扭妻來案叩請提沈嚴懲莫邑尊准詞之下卽於前日請帮審委員王雁臣司馬升堂研訊盛投案伸訴前因伊妻盛姚氏供稱小婦人與沈爲親戚昔年悮人彀中並非有心逃逸方單四張現在沈處司馬問沈如何將爾誘去事後藏匿何方答稱沈將小婦人誘出後卽載赴小崑山售與人家爲妾去冬始得逃回司馬問售與何人該氏語塞俯首面赤司馬謂現旣在案不必諱飾爾究竟與沈匿在何處速卽實供免受刑法該氏仍言語支吾司馬飭掌頰四十下又鞭背六十下復加研鞫依舊矢口不移司馬遂飭押候提沈覆訊核辦 
[英界公堂瑣案]  
　　楊吉堂因領妻楊蔡氏往漢口被人掯阻由捕拘案羅太守飭分别押俟補傳蔡雲卿到案再訊曾列前報兹聞該氏在官媒處分娩在邇爲卽禀明太守着楊吉堂領去俟分娩满　再行候訊○前有蘇人陳金寶投河由捕解送公堂邏太守訊得陳有胞妹住小瑯環里飭差送去然陳實患瘋病由差送往時不認同胞故不肯留養該差回禀太守着送棲流公所安置旣到公所吵鬧不休又送歸公廨太守又飭差改送城内普育堂醫治 
[法捕房瑣事]  
　　興聖街某花烟館鴇婦投法捕房訴稱昨晚有客來吸烟旋卽住宿乘妓熟睡時將銀鐲除下易以錫鐲客去始知爲特報捕法捕頭問可知其人住處答稱不知捕頭諭以不拘何處如見其人卽行扭送○法捕房華捕舊時祗二十七人因不敷差遣新添二十名皆已上差計現在小東門捕房共有十二人八仙橋捕房九人大自鳴鐘捕房二十六人法捕頭恐新捕未諳定章因着三道頭捕於前日下午在捕房空地先行教習○昨晨翁太守蒞法捕房時據孫四祥訴稱有竹刻帽架二個在二月十二日押於德隆押店得錢三百文昨日備錢去贖該店稱已被人贖去然票仍在我手安有他人掛失之理該店竟不講理爲此投案請提紀子卿稱在邑廟花園刻竹店帽架是孫四祥拿去押錢翁太守着法包探帶同孫紀兩人前往查問再核○二月初五日本報列法界東興聖街宋公祠陳皮半夏店主宋清華投訴歇夥陸耀串通宋光熙在間壁亦開宋公祠陳皮半夏店隐射争售一節經翁太守　宋光熙出外斟酌限七日禀覆并着伊搬遷在案迄今已將匝月宋光熙未曾搬開又不到堂回禀前日宋又遣夥汪瑞松投案請追翁太守准於下期再行傳家着令搬遷 
[正名]  
　　上月二十九日本報所登新日蘇松太道湯小秋觀察偕同羅陳兩太守並沈善伯司馬拜會各國領事一節兹探悉並非沈君善伯係金陵水雷局提調沈仲禮叅軍合卽更正 
[上海四馬路浦灘文報局内恊賑公所經收賑捐二月下旬清單]  
　　廿八日金閨福幼册顧許氏募何顧氏英洋一元顧許氏三齡童子五齡女孩三户各五元宋顧氏錢二百文嘉興張竹亭翁募湯玉樹陸義質謝燕復石貽德四户各一元又敦厚居士一元節婦姚陳氏遺命長媳姚沈氏一元陳葉氏一元漢口心知氏五元愼餘堂四元○滬册保安堂交來無名氏九元銅洋一元○廿九日保安堂交來紅廟桶捐正月初一日至二月十五日止英洋二元爐坯洋二元碎銅洋一元小洋四角錢一千零七十七文李養源堂英洋一元招商總局交來何芷𡸅善士一百元湖北轉運局江筱棠先生交來高鳳岡善士湘平沙銀十兩○金閨福幼册順元莊交來陳汪氏英洋四元○兩天共收英洋一百四十八元爐坯洋二元銅洋兩元小洋四角錢一千二百七十七文湘平銀十兩○本旬共收賑規元一千一百十八兩四錢九分現銀五十三兩二錢批見規元五十四兩零三分英洋三百三十元計規元二百四十二兩五錢五分爐坯洋二元烊見規元一兩二錢銅洋二元烊見規元二錢九分四厘虚對開一个計規元二錢九分四厘小洋十角計規元七錢三分五厘錢三千二百四十七文計規元二兩一錢六分五厘八項共合收規元一千四百十九兩七錢五分八厘○連前共收規元二十萬零九千八百五十九兩二錢一分八厘○前共解過規元二十萬零九千七百十九兩六錢五分二厘○實存未解規元一百三十九兩五錢六分六厘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　　 
 
 

Page 9

 
 
[光緒十二年二月二十二日京報全錄]  
　　宫門抄○上諭一道錄前○發抄旨五道○粤督張等奏請另立專條嚴辦闘匪摺○黔撫潘奏請照原保給獎片○晉撫剛奏爲甄别知縣片○二月二十二日内務府國子監侍衛處值日無引見○熙敬等前往南苑請安○芬車等查看紅椿請訓○湖北巡撫潭鈞培請訓○截取道張人駿預備召見○侍衛處奏派保和殿監試之大臣派出頭班謨貝子廉公岳林長春玉書二班大額駙善慶福森布雙齡賡音布○工部奏派管理溝渠河道之大臣派出徐用儀○福建副將王福祿謝恩○上駟院奏派監放馬匹之大臣派出嵩申○鍾公請假二十日○召見軍機譚鈞培王福祿張人駿○發抄陳士杰奉挑挓小潰河工動用銀數奉旨該部知道單併發欽此○又湊解内務府帑利銀兩奉旨該衙門知道欽此○德馨奏彚奏請襲世職奉旨兵部議奏單併發欽此○又九江關一百一結收支洋稅數目奉旨該衙門知道單併發欽此○又十一年分司庫並無餘存銀兩奉旨户部知道欽此○○兩廣總督臣張之洞廣東巡撫臣倪文蔚跪奏爲粤省械鬥匪徒爲害甚鉅定例尚輕請另立專條以挽敝俗仰祈聖鑒事竊據廣東按察使于蔭霖詳稱查粤省民情强悍每因睚眦小怨田山細故輒卽不候官斷招雇外匪約期械鬥主鬥之人大率係其族首族紳祠長之不肖者名爲兩族兩鄕互鬥寔則臨時雇募土匪鹽梟海盜及一種專習綫槍游手亡命之徒號召者或數百人或千餘人附和者或數村或數十村外洋利器隨處可購是以洋砲洋槍器幟刀械無一不有又復高築寨墻建造砲台有攻擊三五年而互鬥不已者有已經和息而挾恨復鬥者臨鬥之時高豎大旗對放巨砲若攻入彼村卽恣意焚殺搜搶所燒房屋動以數百間計所殺人口動以數十命計甚至掘毁墳墓擄捉男女拒殺兵差兇殘不法無異化外鬥勝之村動輒殘毁田禾藷庶數百畝砍伐樹林果園數千株故此數村經一次械鬥卽喪失一二年或數十年之資産其隠害民生者尤非細微此等惡習惟廣州府之番禺東莞增城新寗新會惠州府之歸善陸豐海豐愽羅長甯河源潮州府之潮陽揭陽爲最他郡縣亦多有之其惠州府屬近日甚至傳聞有設卡斷路殘食人口之事殘忍貌法各省罕有互鬥之村鬥散卽止每不據實具報而地方文武規避處分亦不免代爲隠飾習以爲常卽或馳往彈壓捕拿該匪等悍然不理兇鬥如故或迎拒官長不令入村或兵役無多不敢近前必俟其鬥散然後邀致隣近紳耆從中排解責令交匪繳械於是賄買頂兇任意搪塞所繳者皆破壞無用之械所交者皆蠢愚老疾之人不特必非爲首抑旦並非爲從彼主謀肇釁歛錢紏衆帮鬥行兇者轉得逍遥法外縱使懸賞拿獲而人多鬥急鎗砲如雨之際究竟何人下手傷人何槍何砲之傷最重亦屬無從質証照例懲辦罪止軍流毫無儆畏推原其故由於粤民聚族而處祠産素豐事無大小皆聽族自族紳祠長號召族首等賢否不齊主鬥者旣藉勢豪兼恃財力取公帑以恣揮霍歛衆費以供侵漁而所雇覓之匪徒又足以爲之羽翼但有得財之樂從無償命之苦地方官因無兵力傳首謀則不到勒凶匪則不交官法旣窮私忿益熾以故江河日下羣相效尤歴年大吏及地方官明知其弊特恐操之過急激成事端得辦理不善之咎不得不將就了結民强官弱法令不行實情不敢上聞嚴辦諸多窒碍所以積弊王於此極也查從前髮逆滋事徒以養癰成患馴至不可收拾今外患甫平内訌宜靖現奉檄行文武大員分往各縣匪鄕查明新舊各案推究致鬥之由判以曲直勒交積匪審明案據立予嚴懲各就該處情形從民所便責成鄕長族長房長層層鈐制約束化導以後遇有匪徒生事責令禀報綑送以期永靖地方惟查例載廣東省紏衆歛費約期械鬥仇殺人數雖多致斃彼造一命者主謀紏鬥之首犯發極邊足四千里充軍二命者實發雲貴兩廣極邊烟瘴充軍三命者發新疆給官兵爲奴四命以上絞立决十命以上斬立決二十命以上斬决梟示其隨從下手傷重致死應行擬抵者各依本律例擬抵傷人及未傷人者亦按本律例分别治罪又廣東械鬥案内如有將宗祠田谷賄買頂凶搆釁械鬥者於審明後除主謀買兇之犯嚴究定擬外查明該族祠産酌留祀田數十畝以供祭費其餘田畝及所存銀錢　族支分散若族長鄕約不能指出歛財買兇之人者族長發遣鄕約杖徒各等語是下手傷重方議抵償主謀紏鬥不皆重典而爲從傷人及並未傷人之犯照爲從减等罪止满流卽照軍器傷人亦止擬軍詳譯例文自以鄕里尋仇尚非鉅患僅言鬥則無焚擄之流毒僅言械則無鎗炮之利器僅言紏衆則無梟匪海盜之叢集僅言仇殺則無抗官拒捕之重情是以下手者仍照共毆主謀者尚多差等竊惟今昔情形實多不同變通之道因時而宜重典之刑因地而用近年廣東械鬥聨村聚衆殺害無辜焚毁搶擄抗官拒敵傷及兵差形同叛逆罪坐所由主紏者似無寛貸之理而爲從之犯各項匪盜畢萃其中專以帮鬥爲生不過殺人漁利並非本族本村與彼造夙有不解之仇切膚之患槍炮轟擊之際殺傷之多少亦不能自爲限制下手之輕重更無從推究主名揆其兇悍情形實係眞正土匪配所逃回必更報復滋害然非當互闘之時派兵圍捕則眞犯决不能拿獲主謀亦無從追究且使此鄕尋鬥殘害彼鄕未經報復之時若早發官兵將肇衅之鄕認眞圍捕能將首禍幫兇勒交數名立置重典則彼鄕冤情旣平自不致尋仇蔓禍保全實多伏查同治六年刑部奏定章程天津鍋匪數十人以上持械聚鬥殺傷搶掠就地正法拒捕者格殺勿論等語其所以特從重典者爲除暴方可安良况以廣東鬥匪數累千百械必鎗炮較之天津鍋匪僅聚數十僅持刀械者情節尤爲重大相應詳請奏明另立專條從嚴辦理寛免州縣處分責令實禀實辦以儆兇匪而遏亂萌等情前來臣等查粤省械鬥實爲諸匪之首惡俗不革内患堪虞該司所陳係屬實在情形惟有據實𤁋陳仰懇聖明俯念廣東械鬥日多情形兇悖藪盜養匪實爲地方冶亂所關勅部特立專條准將粤東械鬥匪犯凡紏衆數十人以上招雇匪徒施放火器殺傷人命擄虐男婦焚燒房屋搶毁資財之案其主謀者歛錢紏鬥者受雇持械帮鬥審明素行不法兇暴顯著者無論殺傷幾命是否係該匪所傷均照土匪例不分首從一律就地正法情節重者酌加梟示向來管事之該族首族紳祠長於聚鬥之前數日不行出首旣鬥之後十日内不行交犯卽以主謀同論至鬥鄕祠産雇其赴他鄕尋鬥及定地互鬥者除酌留香火資三十畝外盡數入官以爲義倉社學之用雇覓無資則亂源可止其因强鄕生釁尋闘弱鄕集衆應敵因而殺傷焚擄者但科鬪罪祠産免其入官若此鄕雖經受害不候官兵拿辦自行紏匪前赴他村報復殘害者不論致鬥先後一律辦理其未傷人放火擄生动財及人數較少者曁他村尋鬪僅在本鄕自衛拒鬥致有殺傷並無殘暴情形者仍照舊例辦理各屬再有鬪案准其請兵圍捕務將主謀紏歛及各邦闘眞犯拿獲究辦抗拒者立子格殺並懇格外天恩將從前凡有鬥案處所之地方官無論已報未報概免其應得處分俾免瞻顧以後州縣遇有鬥案據實禀報懲辦免其議處如再有諱匿粉飾致主謀鬥匪遠屬者一鄕肇釁尋鬥地方官不早請兵獲匪嚴辦以致釀成互鬥巨禍者均子從重叅處庶足以抑强安弱漸澆風臣等爲戢兇弭患起見是否有當謹合詞繕摺奏陳伏乞皇太后皇上聖鑒謹奏軍機大臣奉旨該部議奏欽此○○潘霨片再准吏部咨稱據留黔補用知縣易乾正呈請騐看分發到部當經檢查該員歴保縣丞知縣各案均屬相符惟剿平仁懷土匪出力一案内有俊秀余克銳等均作爲監生以從九品不論雙單月卽選業經遵旨註册在案並無易乾正之名原保奉旨日期並出力案由是否聲叙舛錯應令聲覆批示在案復據該員呈請行查軍機處旋據覆稱此案内並無該員之名又經批示在案今據該員呈請咨行貴州檢查原保案内何處錯落等因相應據呈咨行該撫查明剿平仁懷土匪原保案内有無易乾正之名迅速奏明辦理等因前來臣檢查同治八年前撫臣曾璧光遵保剿平仁懷　屬沔山土匪開單請獎原案内載俊秀余克銳王樂英易乾止田規棱扶黼廷張銳均請作爲監生以從九品不論雙單月歸部卽選同治八年十一月初四日欽奉旨允准在案是該員易乾正之名在王樂英之次確鑿可考不知當日繕寫清單如何錯落惟有仰懇天恩俯念該員易乾正從前著績列保有案可稽可否准照保何給獎以免向隅而昭激勸出自鴻慈除咨部查照外謹附片具陳伏乞聖鑒訓示謹奏軍機大臣奉旨易乾正着准照原保給獎該部知道欽此○○剛毅片再定例知縣等官應於到省　試用期满嚴加甄别歴經遵辦在案兹查有儘先大挑試用知縣戎濬到省試看一年期满由藩司高崇基查得該員年壯學優講求吏治會同臬司具詳前來臣到任未及三月例不出考傳該員考以律例尚能通曉堪以留省照例補用除將履歴清册咨部查照外理合附片陳明伏乞聖鑒謹奏軍機大臣奉旨吏部知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十二年二月二十三日京報全錄]  
　　宫門抄○上諭六道錄前○缺單○粤督張等奏分任文武大員查辦匪鄕摺○湘撫卞奏爲調署知縣片○閩督楊奏爲調補省會知府摺○湘撫卞奏請開復知縣片○江督曾等奏爲代請給假片○又奏爲委署粮道片○二月二十三日理藩院鑾儀衛光祿寺廂黃旗值日無引見○敬信畢道遠由東西陵回京請安○濂公由東陵回京請安○蓋州城守尉英翹到京請安○咸公續假二十日○長庚預備召見○侍衛處奏派保和殿監試之王大臣派出頭班克王澤公恩公謙光全福二班那王德福慶陞鈕楞額希朗阿○召見軍機長庚英翹○派出擬題徐桐○光緒十二年二月分缺單知縣安徽霍山白玉崑革福建南平邱晉　廣東靈山鄧倬堂俱丁安徽建德倪晉麟終養陜西延長石應韶甘肅伏羌汪鳳述江西萬安王麟書俱修墓巡檢廣西武　楊文煥故鹽茶大使四川鹽道潘廷灝人地不宜○○兩廣總督臣張之洞廣東巡撫臣倪文蔚跪奏爲粤省積匪紏結隠患日深現擬分任文武大員將各屬著名匪鄕分别查辦澈底清厘以清内患而安民生恭摺奏陳仰祈聖鑒事竊維廣東差民爲害地方者匪有三類一曰盜刦一曰拜會一曰械鬥盜以搶擄會以糾黨械以焚殺三者互相出入統名曰約多則爲盜盜强則助鬥鬥久則招募會盜各匪皆入其中習俗相沿蘖牙日盛擾害農商撓亂法紀盜以廣州府屬沿海各縣肇慶韶州兩府沿江各縣及廉州瓊州兩府洋面爲最多會以惠州府及毗連香港之九龍司等處爲最多高廉所屬亦漸蔓衍匪以惠潮廣三府爲最多廉瓊次之廣惠潮鬥徒則以香港澳門爲窟穴廉瓊匪徒則以越南爲逃藪溯查同治以前潮州府屬最號難治焚殺相尋田地荒蕪商旅裏足錢糧抗完民不畏官幾同化外經前督臣瑞麟於同治七年奏派署潮州鎭總兵方耀帶兵勦辦周歴匪鄕清厘積案先後拿獲首要匪犯一千一百餘名盡法懲治民情大懽近十餘年來潮屬遂爲安士嗣後同治十年有查辦韶州翁源等處土匪廣州東莞劫虜械闘之案同治十十年有勦捕東西兩省交界高廉等處伏莾之案光緒三年有查辦惠州匪鄕之案無不懾以兵威勒交匪犯砲械一時稍爲歛跡終以未經大加　創撤營之後其結盟拜會劫闘報復如故比年以來沿海辦防未及清厘内地高州之電白惠州之稔山於光緒八年十年先後滋事雖經創辦未絶根株兼以游勇海盜鹽梟會匪暴鄕悍族互相勾煽助勢黨類益衆仇殺益多砲火攻擊動連一二十鄕村鎭劫掠月至二三十起其大姓恃强凌虐豢匪抗官視爲常事非文告所能禁非縣汛所能理若不趁此軍事稍暇之時由統兵大員酌帶營勇前往歴來滋事地方督同該管文武剖分良莠詳查釁由示以軍威勒交匪械如敢抗庇卽行圍捕痛懲積惡重治窩家申嚴條約鈐束化導則將來禍患誠恐未已臣等維安良除莠古有明箴是爲杜遏亂萌之謀必先行辟以止辟之政迭經督辦欽廉防務前廣西提督馮子材署水師提督方耀署陸路提督鄭紹忠電函往覆屢次面商均以爲此時應辦之事未可養癰遺患以致燎原難滅現擬將粤省各州縣著名匪鄕澈底查辦會匪盜匪鬥匪一體清厘以惠潮爲一路廣州爲一路廉州爲一路惠州海豐陸豐兩縣悍鄕最多匪徒最衆從前竪旗倡亂已非一次近日情形見横日甚此處應先行舉辦擬以方耀專辦該處隣近水師所轄者附焉其餘惠潮所屬各縣屬陸路提督轄者以鄭紹忠會同辦理以鄭紹忠專辦廣州屬番禺東莞香山新會新甯清遠花縣佛岡等處督同署廣州協副將鄭安邦辦理韶州肇慶兩府界連廣屬者亦附焉其近海匪鄕則以方耀會同辦理以馮子材專辦欽廉等處其洋面盜匪及九頭山匪巢則飭陽江鎭總兵黃廷彪統帶兵輪曁該管水師巡艇協同馮子材之軍剿捕至於訊供定罪究以前之案情立以後之約法必須道府大員會同妥辦惠州卽委署惠潮嘉道益齡廣州卽委署督糧道李蕊廉州卽委署廉州府李璲會同辦理責令該道府等督率委員將捕獲捆送各匪調核案卷研究是非其情節較重素行不法有擄殺糾匪實據者卽子正法餘則分别懲治保釋剪除積年巨憝以生其儆畏之心扶持一鄕端人並子以鈐束之柄略仿潮州章程設立約正約副族正族副房正房　責成稽查勸導給以札諭榮以頂戴匾額以後該鄕如有各項匪徒卽令　首捆送令悍徒皆歸於統紀獷俗以漸而轉移國法彰明穢瑕滌盪　可保全良善杜絶亂堦馮子材勲威夙著性慈愛民以辦本地土匪自可裕如方耀鄭紹忠歴年辦匪久著成效均能明逹事理不致冤誣衆所信服臣等又諄囑馮子材等轉飭各將弁辦案與戡亂有别捕匪與禦敵不同　當酌量重輕寛猛相濟母得過爲操切至於劣紳豪棍保匪誣良於此舉甚爲不便其造作謡言蜚辭誣搆恐所不免等惟有勤商辦法考究實情不以浮言而撼大局以仰副聖主綏靖海疆子惠邊氓之至意除俟日後辦理漸有端緒另行續陳外所有分任文武大員查辦匪鄕各緣由合詞先行具奏伏乞皇太后皇上聖鑒謹奏軍機大臣奉旨着照所請該部知道欽此○○卞寶第片再現署宜章縣事候補知縣顧玉成調署興甯縣知縣所遺宜章縣篆務卽以興甯縣知縣連自善調署以期入地相宜據藩臬兩司會詳前來除批飭遵照外理合會同署湖廣督臣裕祿循例附片具陳伏乞聖鑒謹奏軍機大臣奉旨吏部知道欽此○○頭品頂戴革職留任閩浙總督兼管福建巡撫事臣楊昌濬跪奏爲調補省會知府要缺以重職守恭摺仰祈聖鑒事竊准吏部咨光緒十一年十一月初四日奉上諭福建福州府知府員缺緊要着該督撫於通省知府内揀員調補所遺員缺着雷榜榮補授欽此於奉旨後第五日行文按閩省照限八十日减半計算應以十二月十九日作爲開缺日期查福州爲全閩首郡政務綦繁時有發審案件並委兼辦洋務非通逹治體之員不足以資　飭臣與藩臬兩司於通省知府内逐加遴選均與斯缺人地未宜惟查有署福州府事延平府知府張國正年三十六嵗鑲藍旗漢軍張廷彦佐領下人由廕生報捐筆帖式遞捐郎中簽分工部請假赴庫倫省親留營防守出力奏准俟補缺後以知府不論變單月遇缺卽選嗣丁父憂經庫倫辦事大臣奏奉上諭庫倫掌印辦事大臣張廷岳之子工部郎中張國正着俟服闋後以知府卽選等因欽此承襲三等子爵光緒三年二月服满九月選授延平府知府領憑赴任供職籌濟晋賑賞戴花翎調署福州府知府八年九月到任九年大計卓異十年八月奏請與福州府知府光炘對調部議仍令署理十一年七月兼署鹽法道缷事該員張國正才具開展辦事勤明持躬謹飭足資表率在任三年有餘省會情形熟悉措署均屬裕如上年市間銀米兩缺各舖擬罷居民震駭該員妥籌濟應危局復安民情極爲感戴並曾保薦卓異以之調補福州府知府洵爲人地相宜與例亦符合無仰懇天恩俯念員缺緊要准以本任延平府知府張國正調補福州府知府於地方職守大有裨益如蒙俞允該員係現任知府初次調署銜缺相當惟因大計卓異並八年俸满奉文調取應俟准到部覆給咨送部引見仍免核計叅罰所遺延平府員缺遵旨以遺缺知府雷榜榮補授據福建藩司張夢元兼署臬司劉瑞祺會詳前來臣謹恭摺具陳伏乞皇太后皇上聖鑒勅部議覆施行謹奏軍機大臣奉旨吏部議奏欽此○○卞寶第片再據署湖南布政使崔穆之詳稱據候補知縣黃廷賛禀恭閱邸抄光緒十一年十一月十二日奉上諭奎斌奏復叅未結交代各員一摺等因欽此跪讀之下惶悚莫名伏查前在山西交缷臨縣後調補榆次縣丁憂開缺旋將交代算明交抵相符禀由山西藩司詳請給咨回籍奉文俟查明如有漏交再行飭知補繳迨服闋赴京奉部選授湖南安鄕縣知縣領憑來湘旋因臨縣任内經徵同治十一年耗羡未完不及一分奉文開缺降一級調用復查明是年民欠業已蠲免禀由署山西巡撫奎斌奏奉部議准其開復降調處分留於湖南另行請補光緒十一年六月十七日奉札准山西撫咨以前在臨縣任内尚有虧短正雜各欵銀一千六百八十兩九分統以奉到部文之日爲始限半年完繳等因比以服官湘省勢難赴晋當卽將各欵銀兩如數措齊於十一年十月二十三日批解湖南用庫彈收請交便員搭解赴晉並蒙詳咨山西巡撫曁户部查照在案是欠解之欵業於奉文後限内全數解清計在晉省核辦復叅之前例得免議等情禀由藩司轉詳呈請奏咨前來臣覆核無異相應奏懇天恩俯准將黃廷贊原叅處分註銷並請飭下安徽撫臣免其查抄除咨明吏户二部曁安徽山西各撫臣查照外理合附片具陳伏乞聖鑒訓示謹奏軍機大臣奉旨黃廷賛着准其開復原叅處分餘依議該部知道欽此○○曾國基等片再蘇松粮道王毓藻欽奉諭旨升授廣東鹽運使於光緒十一年十二月十四日交缷道篆在案兹據王毓藻禀稱該司籍隷湖北自通籍後供職京華服官蘇省計二十餘年未旋鄕里每念松楸時增慘陳請具奏懇恩給假兩月俾得回籍修墓稍遂私　一俟假满卽依限赴任等情前來臣等覆查無異除咨部查照外謹合詞附片陳明伏乞聖鑒謹奏軍機大臣奉旨王毓藻着賞假兩个月欽此○○曾國荃等片再蘇松督粮道王毓藻奉旨升授廣東鹽運使其新任蘇松糧道成桂到蘇尚需時日所遺蘇松督糧道篆務應先派員署理以便王毓藻交缷起程兹查江蘇候補道韓慶雲慮事精詳堪以委署除檄飭遵照外謹合詞附片陳明伏乞聖鑒謹奏軍機大臣奉旨知道了欽此 
 
