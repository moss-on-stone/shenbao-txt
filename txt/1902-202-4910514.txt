# 1902 - 202 - 4910514

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[雙璞齋四書五經義大全出售啓] [  圖書集成局代白]  
　　自八股改試經義承學之士驟遇更張輙以師承無自爲慮雙璞齋主人嘗謂經義之法疏解聖經當用說義正義之例徽引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚自去年七月詔下之日爲始迄今己閱一年遴選始竣共得經籌三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一鱗卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現己出書裝訂廿四本每部定價洋銀二元四角有欲先睹爲快者請速移玉至申報館申昌書局及各書坊購取可也此啓 
[說董]  
　　大而省會中而郡縣小而鄉鎭莫不有董事焉董事者董而率之也董而正之也是故地方有公事民間有善舉官惟與董事相商民惟以董事之言是聽是則董事爲官民之樞紐握辦事之總綱其責任甚巨其關繫甚重爲董事者宜若何任勞任怨不偏不私有利則興無弊不革爲官長助耳目所不逮爲民間籌妥善之良規方足爲無忝所司克盡厥職乃今之爲董事者則不然上焉者諸事諉之朋儕會議不置可否隨聲附和徒擁虚名有功固不敢居有害亦不相涉下焉者性情貪鄙行止卑污始則竭力鑽營冀與董事之列繼則倚恃聲勢自以董事爲榮行一事先謀飽其貪囊出一議必冀肥其私槖甚且連絡不肖之官吏以欺嚇鄉間之善良是誠蛇蝎之心不足比其毒狗彘之畜不欲食其肉者矣嗚呼由上之說則有董事與無董事無殊由下之說則有董事轉不如無董事之爲愈吾不敢謂今之董事盡此二者之類也然而吾竊見夫今之董事大抵二者之類居多也於是朿身自好與夫稍有見識者皆以董事爲可卑可賤可鄙可恥望望然去之不屑與之同處而董事之中乃愈無君子宜乎地方雖有公事而皆成爲不公民間雖有善舉而皆成爲不善其勳人指摘招人怨尤甚至爲人訐控以致聲名狼藉者乃皆自聚之戾而要不足爲若輩无妄之咎也論者嘗謂董事之害較之貪官蠧吏而尤甚蓋貪官尚有所顧忌而董事則毫無所顧忌一旦猝發不過黜退之而己初非有官職之爲累也蠧吏尚有所畏憚而董事則絶無所畏憚一旦被揭亦不過申斥之而己未必有笞辱之可懼也而其身處局中事知曲折如何可作弊如何可徇私則較之貪官蠧吏而深爲明晰故貪官　吏所不能爲者董事無不能爲之兹其所以爲害之烈也雖然董事之害旣如是其甚矣竟廢董事而不用揆之事勢又萬萬有所不能則將若之何而後可哉無己有三策焉一曰董事不宜用紳今之董事大率以紳士爲之紳則非昔曾出仕卽有子弟爲卿家勢赫然縱有舞弊事情小民皆敢怒而不言官長亦未便繩之以法使不用紳士而祇以謹愿之人爲之則護符旣不甚可恃而弊竇或亦因之可少乎一曰董事宜以身家殷實者充之今之董事多以貴而不以富殊不知富厚之人每有身家之慮故雖有弊可作而測以常理諒不敢爲蓋其處境旣屬富饒又何必侵公肥私自貽伊戚乎一曰董事宜常更調今之董事有增添而無更易甚且有至數十年而依然是人者無怪弊卽因是而起也今擬董事每二三年一易當交代時令報銷明白移畀後之接手者如是則遇有侵蝕顯然易見庖代者斷不肯爲之掩飾代其任咎也或謂若是則皆將視董事爲畏途而誰願任此無功有罪之事乎曰是亦有二法焉一曰準之以公論一曰動之以虚榮所謂準之以公論者每當選充董事時或由宫之特識或由民之公舉遴選旣定不能飾卸違則罰之所謂動之以虚榮者當屇滿時毫無過誤請之政府給以虚銜蓋董事旣不擇紳則數載之勤勞卽足以博終身之炫燿亦未始非民間所喜也若是而爲董事者乃皆實力實心風清弊鈀地方公事民間善舉庶有豸乎 
[本館接奉電音]  
　　昨日午前京師飛電傳来上諭三道敬謹譯登○六月二十一日内閣抄奉上諭安徽安慶府知府員缺緊要著該撫於通省知府内揀員調補所遺員缺著嵩峋補授欽此同日奉上諭昨日召見之直隸試用道林志道著交劉坤一差遺仍交軍機處存記欽此同日奉上諭安徽徽州府知府員缺著黄贊補授欽此 
[宮門抄]  
　　六月十二日兵部太常寺太僕寺廂白旗值日侍衞處引見三員兵部引見二十九員國子監引見二十一員正紅滿引見十四員造辦處引見七員睿王謝管理健銳營恩松等磨勘試卷覆命鍾泰伺侯召見太守寺奏派揀選官缺派出敬信特圖愼崇勳掌儀司奏十五日祭奉先殿濤公行禮召見軍機及鍾泰十三日刑部都察院大理寺值日無引見熙貝勒假滿請安浙江正考官朱益藩謝恩江西正考官李昭煒謝恩湖北正考官寳熙謝恩洵公濤公謝承襲爵職恩崑中堂續假十日英侯稽查海牆專摺謝恩召見軍機及那桐 
[直督孝思]  
　　天津大公報云直隸總督袁慰庭宮保定於今秋乞假回籍葬親朝旨擬令升授山東巡撫周玉山中丞接署督篆兼北洋大臣以故日前特賞中丞尚書銜以示優異 
[蒙旗礦政]  
　　天津大公報云札薩克喀拉沁郡王前曾奏請開采本旗所轄各金礦徵收稅課藉以練兵奉 
 
 

Page 2

 
 
旨兪允惟原奏稱概用土法開采不准洋人入股以致一切經費大有支絀之虞日来迭次派人人京請某公爵籌措五萬金先行試辦所望辦理早有頭緒庶貧民咸有生計得以弭患無形也 
[朝陽匪耗]  
　　天津大公報云有客自朝陽来言及彼處歴久不雨田禾半己黄萎民心惶惶朝不保暮匪人遂乘機煽動四出爲非上月之杪有蒙古官眷乘車過板子溝東北突被匪類百餘人圍劫行李爲之一空 
[改建提轅]  
　　天津大公報云直隸古北口提督向駐蘆臺行營近来蘆臺提轅被各國聯軍所據馬軍門平崑因假通州東街某巨策興工改建大约約當告厥成功矣 
[汴撫錫大中丞奏設河南課吏館摺]  
　　頭品頂戴新授熱河都統河南巡撫兼管河工事務奴才錫良跪奏爲河南遵設課吏館酌擬章程繕單具陳恭摺仰祈聖鑒事竊奴才准吏部咨聞光緒二十八年正月十七日奉上諭爲政之要首在得人各省候補人員冗濫尤甚平時不加考核一旦使之臨民從事安望其措置得宜近来各省己有奏設課吏館者自應一體遵行惟重在考核人才不得視爲調齋閒員之舉仍著該將軍督撫兩司等勤見僚屬訪問公事以覘其才識並察其品行其賢者量加委任不必盡拘資格其不堪造就者卽據實叅劾咨回原籍統限半年具奏一次等因欽此當卽札飭司道籌議在案查河南舊有吏治局按月考課日久己成具交奴才到任之後欽奉諭旨卽重訂章程每月由司道督課一次奴才再加面試其列入一等者酌與差委以覘其言行之是否相符其陋劣之員分别扣停差缺勒限學習以示勸懲而平日接見僚屬必詳細訪問並勉以勤於職事忽染時趨　期吏治蒸蒸上稱意旨惟自去歳奉旨停捐之際少年子弟乘時報捐强半入官學旣未成尤鮮閱厢用膺民社勝任實難然其中未必遂無可造之才若不施教育之方聽其逐隊隨班必致習染愈壞而徒恃叅劾以警其後亦非正本清源之道擬仿照京師大學堂設立仕學院之意于豫省大學堂之内附設課吏館凡候補同通州縣之年富力强可資造就者挑選入館肄業酌定課程先令其考究掌故熟察本省情形次及律例約章再進以時務之學以充其才而宏其識每月試公牘及策論文字一次以察其向學之勤惰昔宋儒胡瑗教授湖州訓弟子以經世之務後多蔚爲名監蓋其學養裕于平時自可措之臨事也今時事方艱需才孔急豫中官員雖衆而任事者殊乏其人若俾之勤學數年中材漸至于明通賢能益恢其器識實於吏治大有裨益然必申黜陟之典方足以昭激揚自應遵旨嚴行甄别賢者量加委任不拘資格其不堪造就者卽據實叅劾咨回原籍庶各員皆知奮勉振興用副朝廷整飭吏治培植人材之至意所有河南遵設課吏館並酌定章程繕單具陳各緣由恭摺奏明伏乞一皇太后皇上聖鑒謹奏奉硃批著卽督飭切實講求仍隨時詢事考言期收得人之效單併發欽此[  尚有章程明日再登]  
[松江試事八誌]  
　　松江采訪友人云本月二十一日江蘇提督學政李蔭墀大宗師考取松屬八學優行生及生員補歳考考優題唐憲宗與宰相論治道於延英殿日旰暑甚殊不知倦說泰西礦師察地面形跡略知地内各層土石其勘騐之法若何補歳考四書題欠一次者先行其言而後從之義欠二次者臨之以莊則敬義欠三次者取人以身義通塲經義題惠迪吉義 
[開礦防弊]  
　　紹興訪事人云紹屬各礦多產五金邇来時有奸商假開採爲名四出招摇以冀飽其私槖　曁紳董吳廣文忠懷黄明經其本等知之特禀准浙江撫憲任筱沅中丞及商務大臣盛杏蓀宮保創設興曁礦務公司倘有匪徒冐名詐騙一經訪實送官究懲蓋恐以僞亂眞敗壞礦務也 
[京師獲盜]  
　　京師訪事人云有康九兒者係著名劇盜康小八兒之胞弟昔曾擒獲覊禁刑部獄中迨拳匪作亂時洋兵入城得以乘機逸出是時京師變亂迭起遂復糾結黨羽殺人越貨忌憚全無近被保定府快捕獲諸京東康家營并同族康大祥兒等數名解交保定官署刑訊之下供出近日刼案若干起毫無諱飾大約不日卽當明正典刑矣 
[圑練照常]  
　　揚州訪事人云郡城圑練經費向由各鋪按月輸捐今春地方官因經費不敷將續募之圑勇八十名裁撤各鋪主悞會其意遂相率觀望不肯輸將江甘兩邑宰聞之爰於日前會銜出示曰揚城圑練勇丁原本一百六十名扼要分駐昕夕梭巡地方賴以安堵咸效昭著其所需經費均由各鋪酌量捐助按月呈繳前因北方不靖經前　憲另行籌欵又添募巡勇八十名分駐石塔寺等處巡防本年春間因另籌之欵將次用盡爰將續招之八十名裁撤至原勇一百六十名仍舊分叚巡察並經府憲檄委江縣候補縣沈督帶操防巡緝深資得力該鋪户等所認圑費自應照章按月呈繳幸勿悞聽謡言裁撤意存觀望合亟會銜示諭爲此示各店鋪人等知悉務將圑防月捐赶卽措繳如敢故違定干未便想各店鋪見之當可照常捐納矣 
[越中茶務]  
　　紹興訪事人云紹屬所產茶葉素爲商務大宗往歳圓芯蟹眼鳳眉諸品之載運出洋者多至九千箱之譜本年收成大歉僅銷二千餘箱業此者虧耗良多惟有徒呼負負而己 
[甌郡官塲紀事]  
　　温州訪事人云本月初七日浙江温處道童紹甫觀察因公赴省文自王雪樓太守武自劉吉垣鎭軍以下均赴朔門外馬頭恭送○浙江提督學政張燮鈞文宗歳試温州告竣於五月二十九日按試處州 
[潯郡官塲紀事]  
　　九江訪事人云署江西德化縣典史孫左垣少尉因病請假九江府孫景裴太守札委謝春帆少尹代理己於本月十五日接鈐任事矣○育嬰堂委員許仲碩參軍近奉統捐牙釐兩局憲委辦德化釐務所遣育嬰堂公事由九江關道憲瑞莘儒觀察札調新關委員陳嵩生少尹會同劉子春少尹辦理○月前有盜行刼湖口縣東門外天主堂及藥酒米各店撫憲李勉林中丞查知有某營勇丁在内爰將統帶某總戎摘去頂戴爲約束不嚴者儆 
[蘇省官塲紀事]  
　　蘇州訪事友人云松滬釐捐總局管庫一差現經督辦朱行石廉訪札委江蘇候補巡檢李少尹約禮接辦少尹奉札後擇吉本月初二日禀辭赴差○省垣婁齊葑三門外分卡委員現經牙釐局督辦朱竹石觀察遴委布理問周叅軍鋈接辦己於本月初三日到差治事矣 
[扶桑旭日]  
　　日本長崎訪事友人云日本内務大臣内海男爵忠勝近赴若松港巡察地方一切事宜刻己馳抵山口縣境矣○東歴五月二十八日卽華歴四月二十一日爲日后誕辰日人名之曰地久節官民例必同申慶祝以表敬忱是日内外百官咸入宮朝賀其大勳位親任各官並宮内省高等官均賜以酒饌蓋古人大酺之遺意也○東歴五月二十五日卽華歴四月十八日之侂宗重伯爵正因病而殂日皇聞之特 
 
 

Page 3

 
 
旨許照正　位治喪亦異數也 
[上海官塲紀事]  
　　前奉旨出使英國大臣羅稷臣星使任滿回華節抵滬上在滬文武各官咸往江干迎迓昨日星使遣下得名片入城赴道廳營縣各署謝步禮也○昨日湖北試用知州陳理庭直刺江蘇候補知縣金潤生明府均因事来滬先後至上海縣署投刺縣主汪瑶庭大令飭丁擋駕 
[召認屍棺]  
　　本年四月十七日本邑大東門外大碼頭官廳後坑厠中有一無名男子自縊而亡經十六鋪地甲裘鎭禀報上海縣署縣主汪瑶庭大令蒞騐後飭差向同仁輔元堂領棺收殮發壇暫厝迄今日久未據屍屬認領因於昨日出示曉諭大旨謂無名男屍一具年約四十餘歳面赤無麻無鬚身穿元色呢夾馬褂藍布夾緊身灰布夾褲白布襪元色布雙樑鞋如有家屬出外不歸者仰查照年貌服色速具蓋戳領狀投案具領毋得觀望 
[照料水管]  
　　上海縣汪瑶庭大令近派差役薛貴傳諭城廂内外各鋪地甲以邇来各處街頭所設自来水管恐有流氓玩弄著卽隨時照料以免損壞 
[匪棍横行]  
　　滬上匪棍之多甲於各處邇聞新闢公共租界楊樹浦寳上兩邑交界處有爛眼海生大刀關勝以及混名南洋大臣之周惜春馬夫阿土等人結黨横行無惡不作且身藏兇器行人被其勒索不遂所欲即有性命之虞似此棘地荆天安得風行雷厲之地方官爲之一一嚴以懲治也 
[上海縣署瑣案]  
　　本邑諸翟鎭人諸生全卽小的子被陳四橋糾衆砍斃報經上海縣主汪瑶庭大令先张緝獲六犯訊取口供前晚提案復訊吳阿用供諸生全素性兇惡去年將吳阿桂毆傷今年四月初八日又追毆謝阿三以致阿三銜恨糾同獲案之六人及在逃之義生阿毛等衆分給兇械於初九日同往報復小的曾戳一槍求恩赦宥阮錫堂亦供認曾砍一刀吳阿弟供小的手執野猫叉刺在生全腿上皮破未傷徐阿海吳阿桂同供生全受傷後小的等人始至其處大令以其與前供不符命將阿海掌頰十下阿桂掌頰五十下阿海始供稱小的手執木𣗋隨衆到塲曾擊生全後背一下阿桂供稱小的雖亦同往然徒手無器並未帮兇謝阿田供稱胞弟謝阿三嗣與伯父早己分居刀槍各件諒必借諸村人及將生全砍傷倒地小的始至見一單刀棄諸地下大令喝令笞責始認隨衆到塲雖執單刀寳未舉砍大令轉問吳阿用等三人稱徐阿海等責後所供的係實情大令爰飭將吳阿用等三人還禁徐阿海三人還所聽候詳請上憲核辦○楊子文前因積欠房租被房主李祿春扭控大令諭令遷移己逾所限前晚提訊之下供稱妻子久病未痊現方覓屋求恩展限大令怒其違抗方欲喝責忽有自稱道轅茶房之吳子林投案叩求免責願於　日内襄助遷移大令准之飭吳具結存案如三日内不遷惟吳是問 
[上海巡局瑣案]  
　　前日有張錦浩者後二十三七鋪巡防局訴稱族姪阿銀時至小的家滋擾不遂所欲輙將器物擊毁求恩嚴究局員盛雨村二尹飭提阿銀至案判責二百板令錦浩給盤費洋銀二元勒令回籍○前日順興飯館主蔡稀生以其夥馬茂高滋閙行兇扭至二十三七鋪巡防局請究局員盛二尹判責五十板以儆 
[再續分發人員騐看名單]  
　　知縣温興全四川陜西葉春四川陜西趙銓四川雲南陳廷杰四川陜西王積洪浙江安徽沈衍周浙江江蘇孫賢濟浙江直隸張兆棟安徽直隸房振奎直隸山東胡壽蘭浙江直隸張傳耜安徽四川劉煥文貴州四川沈守正浙江山西楊棨湖南四川龔鏐福建河南李傳綸安徽河南王堃山西河南韓兆贏順天河南邱昌奎湖北江西樹王森直隸江西廖紹華廣西雲南姚肇樞湖南廣西張鈞順天廣東王念萱順天廣東兪錫疇安徽江蘇蔡延熙湖南江蘇洪福廉安徽江蘇劉廷錫雲南河南劉采年江蘇江西韓家良浙江湖北張定欽貴州四川徐之棫浙江江蘇馬壽祺湖南四川王　四川雲南布政司庫大使高應本廣西四川易郁英湖北陜西鹽道庫大使曹友仁浙江福建鹽大使郭樹棠廣西雲南宋維清廣東福建吳杰順天福建蕭毓湘湖南四川楊文鍇湖南兩淮周楨湖北福建甘鎬江蘇長蘆寳咸正白廣東黄鏞江西兩淮陶履恒浙江廣東徐瀅浙江福建龍廷弼四川雲南馮慶樹四川雲南雲騎尉世職宋兆年浙廣東朱鴻頡浙江福建丁四存浙江福建王鍔陜西四川布政司經歴王示錟江蘇湖北州同張克誠廣西雲南王華寅安徽直隸按察司經歴管復浙江湖北直隸州州判嚴恩榮浙江陜西周方熾河南安徽單啓昌湖北河南項樹森湖北四川陳漳江蘇江西楊栻江蘇江西州判白曾熾順天四川劉鍾瑞順天山東鄧澤鐊安徽江蘇府經歴趙應煌廣東廣西左新越湖南江西張榘逺湖北甘肅鄧裕樺湖北江西王皥山東河南劉承裕山東江蘇李守成山東直隸潘傳茀江蘇直隸王琪江蘇安徽汪恩安徽湖北吳儒廉江西四川史悠逺安徽湖北劉植江西河南趙世基江西貴州金銘江西湖北吕懋彰江蘇湖北趙華漢浙江廣東張敔陜陜湖北李培基四川湖北高文衢浙江江西許垚浙江山東此單未畢明日再續 
[善氣彌綸]  
　　昨由裕盛長寳號交来鷹洋二百元同和公寳號交来視關聖誕辰筵資鷹洋一百元金山江夏漢文交来求合家康健鷹洋五十元立盛號交来祈各友平安鷹洋五十元陳石亭交来求合家平安應洋五十元裕愼和杭綢莊交来求保平安鷹洋三十元隱名氏求兒孫輩平安鷹洋二十元無名氏交来求平安鷹洋二十元杖朝老人烟臺何春和最樂軒水各交来鷹洋二十元溧陽恒吉祥號張鴻賓交来求合家平安規元五十兩陳珠聯交来求合家平安英洋五元愼記交来歴年所積銅洋十六元本館祗領之下卽分别解赴災區當此青黄不接之時得諸君子慷慨解囊迭頒駿惠揆之作善作祥之理他日福佑之来當不難操劵卜也例書數言代災民九頓首以謝 
[澤被梓桑]  
　　昨蒙湖南撫憲兪廙軒中丞匯来義振捐欵銀一千兩並承電致雲南臬憲全庶熙廉訪在滇勸募卽蒙廉訪禀商撫憲李仲仙中丞籌銀一千兩又兩淮運憲程雨亭都轉捐銀一千兩遵照来函撥歸山會七百兩蕭山三百兩業己陸續匯到矣仰蒙大善長盛德相賙千金慨擲登高一呼萬山皆應際此山會蕭三邑災深民困青黄不接之時得此恩膏全活不少餘慶降祥可操左劵謹乞登報以誌欽忱紹屬山會蕭三邑籌振同人謹誌 
[降福孔多]  
　　天水明德堂主人爲舊恙漸愈再祈神祐卽除并保合家平安助施醫藥洋五十元敬心堂洋一百元杭省隱名士祈合家平安舊恙速愈洋五十元宋仁卿洋二十元王益彰善士祈母病全愈完願助振洋一百元朱門華氏洋五十元仁心爲質不吝佈施眞宰有靈必隆眷顧一般好善用並誌之[  上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前日恒生馬頭勤捕里安記報關行傭人金元泰至王家碼頭雇萬壽福所駕渡船論價不合以致口角隨將萬額擊破某號巡街捕見之一併拘解捕房捕頭轉解馬路工程局總辦翁子文太守倩襄讞委員黄衡堂二尹研訊金供小的自知不合求恩寛宥二尹判給傷洋銀四元取具改過切結然後叱令退去○祥記馬頭順風樓烟館值堂人何喬生失去銀表一枚報捕後由包探黄量海查獲竊賊徐阿生解至捕房捕頭轉解工程局黄二尹研訊之下徐認竊不諱二尹判責五十板贓給何具領○前者張金海王桂芳至下碇浦左之日本輪船大利丸行竊搭客劉少卿所携行李報捕後由包探黄量海查獲解至工程局黄二尹訊明判令笞責若坉板枷號半月昨己期滿因之帶案疏枷從寛開釋 
[英美租界公堂瑣案]  
　　包探陳金標解胡阿餘到案禀稱胡係某洋行馬夫因竊取行中物件經小的查獲　究胡供物係出店人所竊交小的代質讞員張柄樞司馬商之德總領事署佛繙譯官判責五百板押捕房三月○包探趙銀河禀稱李阿東未石生二人前因犯賭解奉大老爺訊責今又串同沈阿金設攤誘賭爲特解案請究司馬判將朱李各責二百板枷號半月沈押捕房二月期滿分别逐出租界○包探王長桂禀稱楊慶全持江南義振彩票至租界中各烟館攬爲特解案請究楊供小的無知悞犯叩求鑒原司馬飭將起案之彩票焚燬罰楊洋銀五元○包探倪順泉解偷兒陳瑞甫到案禀稱陳取石阿二家衣物經小的拘獲請究司馬判責三百板○包探倪順泉解王福順到案禀稱何友三失去金約指一枚查係王所竊報由小的解案請究王一味抵賴司馬判責四百板○包探朱桂生解偷兒王阿四到案禀稱此人不知在何處竊得棉被一條故由小的送請究辦司馬判責三百板遞解回籍贓存捕房待領○包探陸阿九解盛阿海到案禀稱盛雇坐邱瑞四所拉東洋車至某處論價不合因而口角突出小刀將邱腰際戳傷小的見之扶送醫院療治醫生云須歴十日方能全愈今特將盛解請究辦司馬判責三百板押捕房一月 
[法租界公堂瑣案]  
　　鴇婦李劉氏訴稱本月十九日之夜二點鐘時烟妓金寳被薙髮匠朱昭正誘出小婦人得悉追至英界將朱扭獲送入捕房管押今己解案請卽訊追朱昭正供聞金妓係同業郭姓所誘小的實不相干讞員杜枝園大令著押候嚴比○積竊王阿金竊取英界某姓家衣服携至法界被包探拘獲搜出贓物并合同借據各一件昨日解案請懲王供小的家住南市十六鋪開設餅攤並不犯竊大令判責四百板押候傳其父領回管束○大昌洋行出店人兪阿東私取紅酒二桶雇車運至盆湯弄新橋左近售與某店議定洋銀三十二元被英界包探拘獲送入捕房大昌行主聞之訴請大令出票將兪提歸訊究大令允之此前日事也昨日包探將兪解案請訊太令與法總領事署費繙譯官會訊之下以原告不到著押候下期訊明核辦○船户王阿全控忻寳元侵吞洋銀八十元大令飭提訊明交人保出勒限將洋銀如數繳案昨日忻遵諭繳到洋銀八十元大令飭王具狀領去○縫工曹阿桃向某處租得脚踏車潛行付質經車主報捕查獲吊到原　解奉大令訊供判罰洋銀十元車給其主具領曹挺押不繳昨由包探解案請辦大令格外從寛著改罰五元曹求恩免罰大令著笞責三百板○包探禀稱陳阿福持僞銀臂釧向王桂春所開押店質取洋銀四元當塲察破扭入捕房今特送案請辦大令判枷號一月責五百板僞銀臂釧存候充公○包探禀稱積竊張福山在英界犯案甫經店釋出又至法界行竊今由小的拘獲在身搜出賊具解案請懲大令判枷號一月責五百板 
[美租界捕房紀事]  
　　日前北四川路怡利陞利昌二家脚踏車行内忽失去脚踏車一輛因卽報捕請緝昨經包探劉阿炳查係粤婦名瑞香者所竊遂連贓帶入捕房捕頭令轉解公堂禀請讞員張柄樞司馬訊辦○前日駁船户某甲爲美孚洋行載火油至某處中途將十餘箱私售與人昨晨由包探顧福其查知拘入捕房捕頭令押候解送公堂禀　徵辦○昨晨積竊某乙混入公和祥碼頭某輪船上竊取某客所携衣被水烟袋等物旋由包探沈阿岳查獲連贓帶入捕房捕頭令押候轉解公堂禀　究辦○昨晨竊賊林阿二混入往返長江各埠之某輪船上竊取某丙所携衣物旋由包探朱桂生拘獲連贓解入捕房捕頭令押候轉解公堂禀請懲辦 
[邗江官報]  
　　六月初二日倪鹺尉壽銘由六漫閘来趙鹺尹輔宸起復回淮程鹺尉掮霆委　閘提溜龔鹺尹干坦辭解北鹽初三日堤工總辦丁觀察葆元到揚公幹正任廟灣塲鄧鹺尹禀到陳鹺尉壽仁委總局額内聽差十二日梁分轉世禮委姜埝總巡差分發大使彭鹺尹繼武湖南人張鹺霎善增湖北人均禀到十三日新委江都縣典史丁少尉均平新委甘泉縣典史謝少尹邦楨均禀知履任分發經歴沈鹺尹永清福建人禀到十四日劉鹺尹芝齡委運北鹽差陳鹺尉壽仁銷南京餉鍾大令爾濂公幹過揚 
[江西官報]  
　　江南陸師學堂畢業生張師謹阮慕咸俱委續備左軍教習署浮梁縣張鵬程據報病故以候補縣羅培鈞酌委署理常備中軍後營劉先文委帶前營事知縣石守謙委發審局余靖委大學堂司帳朱修圻彭澤縣提集人證回袁屬楨陳公度周家垣歐陽保福曹鈞方恆鄭杰皮嘉祜俱謝酌委一次行知花翎三品銜指分試用府殷記齡試用縣沈廷鑑同知習家駒俱禀到縣丞梅寳琦從九喻鳳瑩俱繳照黄席珍辦烏石門卡陳廷章謝補按知事行知署新建典史嚴宜煥禀任事候砌道江峰青謝保奬蔣德幹卸辦黄江口卡兼臨城卡回知縣翟鳳儀謝酌委一次蕭兆熊楊寅揆唐兆蕚俱謝酌委一次署新城縣丞汪道霖卸事回指分試用府吳毓痞試用縣篤　廷從九陳堯章典史　文翬俱禀到准補建昌同知張僧廷高安縣丞張觀墀均飭赴新任候補縣章定渝胡濬俱謝酌委上次陶壎解贛關餉禀回同知張寳鑑從九鍾綸元俱記大功三次指分試用府經葉其光禀到分省試用道張謍赴江滬公幹鉛山縣陳元倬謝保奬行知新選會昌縣馬文光禀到候補府張雲錦往蕪湖公幹李宗言辦南贛南鹽務胡毓沅謝咨進京徐紹　辦牙厘局文案州判南瑞蕭謝酌委一次唐兆蕚張繼高徐聯臻孫錫龢陳維卓俱入課吏館肆業指分試用縣劉汝霖兪訓方俱禀到委署建昌典史劉溱溶無力赴任以巡檢林品珊署理安福典史沈受之據報丁憂以府照陶鈺署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
