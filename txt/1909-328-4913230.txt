# 1909 - 328 - 4913230

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章十月十八日内閣奉 
　　上諭大學士孫家鼐品學純正志慮忠誠由翰林受先朝特達之知入值上書房屢掌文衡得人稱盛條陳大計持論閎通光緒四年欽奉懿旨命在毓慶宫授讀兼祧皇考德宗景皇帝恩禮優加洊擢正卿晋登揆席前因創立學務授爲管理大臣於一切應辦事宜擘畫周詳規模正大前年設立資政院簡任總裁釐訂章程悉臻妥洽朕御極後眷顧老成深資倚畀嗣因患病屢請開缺疊經賞假並賞給人葠以資調攝方冀永享遐齡長資輔弼兹聞法逝悼惜殊深著賞給陀羅經被派貝勒毓朗帶領侍衞十名前往奠醊加恩予諡文正晉贈太保照大學士例賜卹入祀賢良祠賞銀三千兩治喪由廣儲司給發任内一切處分悉予開復應得卹典該衙門察例具奏靈柩回籍時沿途地方官妥爲照料伊子陸軍部郎中孫傳楘著以四品京堂補用伊孫一品廕生孫多浚孫多煃均著以郎中分部補用用示篤念藎臣至意欽此 
　　上諭陸潤庠著充翰林院掌院學士欽此 
　　上諭江西提學使湯夀潛奏瀝述下情懇請收回成命一摺覽奏具見孝思惟江西學務重要該員學問素優正資整頓且就近迎養亦屬甚便著仍遵前旨赴任勿庸固辭欽此 
　　上諭現在天氣漸寒所有食餉之閒散宗室覺羅人等生計維艱殊堪軫念著加恩賞給一月錢糧其宗室覺羅孤寡除有恩賞錢糧外著再加賞半月錢糧以示體恤欽此 
　　上諭現在天氣漸寒京師兵丁當差勤苦殊深軫念所有八旗及綠步各營官兵均著加恩賞給半月錢糧以示體恤欽此軍機大臣署名奕劻世續鹿傳霖那桐戴鴻慈 
　　監國攝政王鈐章十月十九日内閣奉 
　　上諭鹿傳霖着充稽察欽奉上諭事件欽此 
　　上諭鹿傳霖着充國史館總裁林紹年着充國史館副總裁欽此 
　　旨正黄旗漢軍都統印鑰著訥勒赫暫行佩帶欽此軍機大臣署名奕劻世續鹿傳霖那桐戴鴻慈 
　　宫門抄十月十八日召見軍機湯夀潛楊學淵十九日召見軍機聶寳琛 
代論 
[江蘇諮議局議决漕糧改折案請代奏文]  
　　江蘇諮議局爲呈請代奏本局公决本省漕糧改折銀兩照地丁一律辦理事。竊查南漕之弊。莫甚於河運。而稍殺於海運。去煩就便。誠爲改良。顧本未拔也。種種弊竇。猶緣附而生。譬如人身積垢。不經洗濯。更易新衣。必不能絕其蟣虱之萌孽。故同治初年。故紳吳縣馮桂芬。即經創議改折。後光緒二十一二十二二十四等年。署督張文襄公曁侍講學士瑞洵刑部郎中英秀。先後陳奏。議格未行。德宗景皇帝洞燭積弊。於二十七年七月特降諭旨一律改征折色。是改折之議。本無疑義。今且研究其弊之所在。而一一疏證之。 
　　一曰不合於税則之原理也。世界租税。古初均徵物産。迨文化日進。制幣流行。前統徵制幣。蓋九州物産之供。本屬國。家交通未便時不得已之舉。誠能陸有火車。海有輪船。舉凡皇室日用品物。均可自行採辦。必不忍復責斯民運輸。重滋擾累。故今日漕運。卽無種種弊竇。亦宜裁撤以恤民艱。世界公理。未應獨異。所謂不合於。税則之原理者此也。 
 
 
 

Page 4

 
 
一曰有碍於行政之綱要也。國家官制。皆因重要職務而設。獨漕務一項。設員孔多。而終歳責任僅運漕米百萬石。在交通未便之時。此責不爲不重。今則以二三商人一二月之力辦之而有餘。顧令數十百官爲之。獨不爲閒冗乎。且州縣爲親民之官。地方新政。方辦理不遑。而顧責以辦漕買米。墊補轉運滬局驗收。又多挑剔。慮干處分。皇皇焉若負泰山之重。而謂尚能留心民瘼乎。夫旣予民以木折兼收。而各州縣應解額數乃。責成一定。於是視藩司每年所定之。折價以計贏虧。折價高於市價。則州縣買米代解。坐獲贏餘。卽可以致富。若比較稍短。則立受賠累。可以致貧。是名爲行政官。實商販地位而兼有賭博性質者也。因有此賭博之性質。希冀折價或高。可以驟然致富。故今日州縣。獨爭銀價之賠累。而不揭漕運之弊。然卒之賠者十九。者十一。近今州縣之負虧纍纍者。大半由於米價上之損失。豈不可歎。人非盡不肖。驅之使不能爲治。誰之過歟。所謂有碍於行政綱要者。此也。 
　　一曰不宜於現在之情勢也。農業發達。勢不能無易種。往者東南田畝皆植稻米。今則桑棉並種。穀産之數。遂歳有出入。故浙省漕運。皆就無錫買米。據蘇屬而論。蠶桑漸興。紗廠漸多。風氣所趨。必不能一律種稻。而每歳漕運。猶責成江浙。以鄂豫沿鐵路省分。處處産米。並不采辦。是舍其眉睫而求之肩背也。且官運繁重。一旦海警猝聞。轉恐運輸不便。非如商運之爲公法所許。不容敵國禁阻也。張文襄有言。官運所窒碍者。商運或可通行。老成謀國。至爲深遠。所謂不宜於現在之情勢者此也。 
　　以上三者。見漕運之不可復行如是。然議者或猶挾數難以爲梗阻。試述其說。復爲駁襄以窮究其事理焉。其一說曰。南停漕運。則南米壅積。穀賤傷農。應之曰國家漕運。贛豫魯皖湘鄂江浙八省。原額四百餘萬石。今六省停止。不聞有贛豫魯皖湘鄂之人。要求復完本色以蘇農困也。卽江蘇而論。江北停漕。亦經數年不聞穀價低賤。有老農輟耕而歎也。南中棉者種棉。桑者種桑。不輸於北。無國課爲之尾閭。而花價絲價。不聞稍貶。孰謂停漕卽穀賤乎。布帛粟菽。一日不可無。洋商購運。屢屢乞弛禁。未有以應誠慮其輸出。而致踊貴以擾亂市面也。而謂有壅積之患乎。其二說曰。京師無米。商販囤積居奇。米價驟騰。閭閻乏食。兵民交困。必生事端。應之曰譬猶行路。有人放此。自南而往。祗有一途。而自東自西自北者。且千途萬徑。人欲舍南以行。而議者乃謂自攣其足。慮不可通行。有是理乎。南漕官運自南之一途也。改折招商千途萬徑也。而謂轉有乏食之虞。交困之患乎。且官運旣停。商人千百。皇道坦坦。皆可轉運。國家必不令一二少數之人。准設運米專利公司。以居間龍斷也。不設專利公司。則好利之私。五心六意。雖欲囤積居奇。其將何途之從。以四百萬石漕米。减至百萬。而京師之食米如故。四成而去其三。卒無所害。則并其一而去之。果足爲害乎。商運千百。竊意北地米價。或且稍平焉。觀都中市肆。百貨充斥。未嘗皆北地産。抑未嘗皆中國産。誰爲之運而猶重勞官乎。必不然也。（未完） 
評論 
[嗚呼老成又弱一個矣]  
　　老成人者。國之元氣也。甘盤舊學。柱石名臣。何圖天不愍遺。而顧忽焉以溘逝耶。 
　　夀州之入直上書房以論思典學也。其時實與常熟翁協揆偕。正心誠意。啟沃景皇。裨益于主德者。至深且久。迨其後。德宗親政。優禮師傳。二人者。倚畀之殷。靡不同。之顧。乃一則數十年立朝。始終一節。飾終優渥。若與大興濱州高陽相輝映。易名之典。洵足當正字而無愧。一則横被蜚謗晚。節不終。倖免顯戮。終老虞山。覩鐘鼎之凄凉。望觚棱而隕涕。若先朝於舊學諸臣。别創一格以處之者。然廻溯當年侍讀毓慶宫。朝夕納誨。其勞勩亦何嘗稍分軒軯耶。我思夀州。我哀常熟。 
[夀州相國遺像]  
　　顧念吾國學務之肇興。廣採東西學制。損益以成一代之宏規者先南皮而締造。實惟夀州。今日者南皮之没。曾幾何時。而夀州相國。忽又繼之。吾不知人民之對於夀州者。視南皮爲何如。第觀南皮少年。馳騁諫垣錚錚有聲。而夀州不聞也。南皮中葉。敭歷封疆規模宏遠。而夀州不聞也。蓋夀州立朝。垂紳正笏。固無赫赫之功焉者。洎乎晚年乃一。則翼。贊樞庭。以膺託孤寄命之重任。一則領袖議院。以樹立憲國會之模型其耆年同。其碩望同。卽朝廷優禮老臣。天語軫悼。一則特謚文襄。一則特謚文正。飾終之典。亦幾無不同。嗚呼。其果有同與。 
　　雖然。古今耆臣。備五福者衆矣。其由大魁陟宰輔而享大年。則代不數人。順康間則武進吕公宫。崑山徐公元文。乾嘉間則金壇于公敏中會稽梁 
 
 

Page 5

 
 
公國治。韓城王公杰。大庾戴公衢亨。道咸同光間則吳縣潘公世恩。濟寗孫公毓汶。南皮張公之萬數公相業皆可稱。而韓城王文端之風節。吳縣潘文恭之福澤。南皮張文達之度量。尤嗔嗔於人　不置。　不知夀州以大魁而陟宰輔。其相業與之數公者較。則何如。其風節。其福澤。其度量。自王文端潘文恭張文達視之。則又何如。 
專電 
[電一（北京）]  
　攝政王因孫相逝世思及張文襄昨日召見軍機謂老成相繼凋謝唏嘘不置 
[電二（北京）]  
　　陸潤庠將正揆席戴鴻慈李殿林均有協揆之望 
[電三（北京）]  
　　湯夀潛昨日（十八）召見以親老爲辭力請收回成命奉攝政王温諭慰留 
[電四（東京）]  
　　駐奉天美副領事克拉烏度報告本國謂滿洲日本輸入品概不納税而日人之言則謂向來日貨輸入滿洲凡經大連者概供滿洲鐵道會社之用及消於關東租借地是以無庸納税 
[電五（東京）]  
　　駐日清國公使胡維德昨日（十八）覲見日皇呈遞國書 
[電六（東京）]  
　　駐俄日使本野一郎因父病重於陽歷十一月三十日回東京 
[公電（吉林）]  
　　各報館鑒近來京滬各報紛載吉林諮議局官紳衝突情事不知因何誤傳實屬全無影響自九月朔諮議局成立每日照章開議與政界毫無齟齬乃因各報誤載致洋文報紙亦以訛傳訛實於大局甚有關碍請各報更正爲幸吉林自治日報社篠按本報未載此事 
緊要新聞一 
[攝政王不允緩辦自治北京]  
　　日前某省巡撫奏請緩辦鄉鎭各處之自治公所略謂該省政務殷繁經費支絀兼之國民程度尚淺擬緩至明年再行舉辦云云攝政王覽奏頗不爲然即面諭樞臣云籌備憲政事宜　經按期奏定而近來各督撫往往以國民程度不齊藉口延緩殊屬玩視要政當將該摺批駁并著電諭各省不得再蹈前轍 
[法律館擬訂州縣審判廳制北京]  
　　法律館現正擬訂州縣審判廳法制聞沈侍郎以前奉攝政王交諭各處民情不同州縣審判廳制不得盡取法於外國須參酌内地民情核辦等因是以核訂劃一辦法甚難擬先派員調查各省現行制度或飭各省自行詳報方有把握兪侍郎則謂各省查報不甚可靠須由館派員調查爲宜故日内正在選擇此項調查人員 
[外部愼重頒行國籍法北京]  
　　外務部現與政務處提議前訂國籍法條例疊據駐外使臣咨稱所編條例未能完善將來於施行上必多糾葛等語現在李盛鐸已經回京伍廷芳錢恂兩使亦將次第回國該三員於國籍法之原則必能明瞭擬奏請欽派該三員將原訂國籍法詳加叅考總期完善然後頒行 
[學部優待外國留學生北京]  
　　英美駐京公使照會外部請准外國學生肄業經科大學曾紀前報專電現在經科大學將次開辦外務部已咨行學部謂據駐京英美日法各公使照稱各該國有嚮學者各數人擬入經科大學肄業此項學生究應如何安插請設法預備等語聞學部已飭該堂監督另造洋樓數幢以備外國留學生寄宿 
[孟左丞撤去督學局長原因北京]  
　　學部左丞孟慶榮前經該部奏請撤去督學局局長改派蒯光典京卿充當聞其原因係爲第一師範學堂前日罷學實由該堂提調陳堂醖釀而成陳在學堂頗久每有欵項不清等事所請教員半屬京城夜班傳習所學生每月予以四金致學生大不謂然相率罷課陳本爲孟之妻兄恃其内有與援往往恣所欲爲璨經學部各堂查知底藴大爲憤怒某尚書意本擬據實糾參嗣有某某等丞叅爲之緩頰遂撤銷局長差使略示懲警 
[江蘇諮議局選舉常駐員紀事南京]  
　　十八日上午八時互選常駐議員是日到會者一百十一人以五十六票爲當選第一次開票寗蘇兩屬當選者十八人（名氏見昨報專電兹以附有票數補錄於下） 
　　寗屬當選者王嘉賓七十六票陳官彦七十五票王立廷七十五票邵長鎔七十四票梁菼七十二票陶保晋五十八票顧詠葵五十八票 
　　蘇属當選者儲南强八十票黄炎培七十八票秦瑞玠七十五票楊廷棟七十一票張家鎭七十票姚文枬六十九票崇樸六十八票馬良六十一票錢崇威五十八票 
 
 

Page 6

 
 
以上寗属七人蘇属九人依憲政館定額須得議員名額十分之二尚缺九人遂於下午决選將次多數加倍開出寗属八人蘇属十人 
　　臨决選時因寗属當選者無通州議員蘇属當選者無太倉州議員遂發生常駐議員須按屬均有一人之問題當時經衆公决者有二條件（一）江蘇諮議局常駐議員須規定寗屬十一人蘇屬十三人江寗京口駐防一人分額統選（二）除駐仿一人以外其餘八府三州至少須各有一人當選開票時若當選人已滿二十五人之數而各屬之中尚有某屬未得當選人者得於其屬補選一人而將占數最多之屬之得票較少者改爲候補當選人 
　　議定遂重散决舉票到者九十一人以四十六票爲當選第二次開票當選人名如下 
　　寗属張蔭榖八十四票張伯英五十四票周虎臣五十票凌鴻夀四十六票 
　　蘇屬夏曰琦七十三票蔣士松五十四票洪錫範五十四票潘承鍔五十二票 
　　以上兩次選舉共得二十四人尚缺一人定十九日上午八時將次多數之吳佐清（鎭江）朱溥恩（常州）再行决選一次 
是晚八時議長仍招集議員開會續决未决之議案十一件十九號議員又臨時提議將互選細則選舉候補議員一條删去經衆公决旋又將十九次議事日表第二十條關於本省單行章程及第十六條整頓書役兩案通過十時散會 
[京師近事]  
　　日前隆裕皇太后由陵回鑾駕至朝陽門左近忽有鄉人叩閽喊寃當經隨扈各官拿獲奉慈諭交大理院審辦聞已訊有確供日内出奏係親貴大員田士轇轕之事 
　　軍諮處定章各省軍鎭叅謀官概由該處遴員奏補各督撫不得指名預保已電各省遵行在案惟近畿督練參謀尚無連當之人日昨濤朗兩邸擬以馮國璋叚瑞祺充補不日即將奏聞但某邸意見則以近畿陸軍重要非派親貴充管理大臣不可故尚須審愼出之云 
　　軍諮處王大臣諭告司員凡報考陸軍大學者日後如得最優等第即以軍鎭參謀立時委用故日來陸軍部軍諮處各鎭人員投考該學堂者異常踴躍均於前日陸續赴保 
　　禁衛軍大臣現擬設禁衛警察隊聞已擇定在德勝門内蔣養房邱家胡同路西地方設立公署並聞該隊軍士衣帽均用灰色肩章袖章則用紅色頗有尚武之精神 
　　法部日前通咨各省本年應設各級審判廳關係綦重必須選擇精通法律純正廉介人員先令到廳試辦六個月若果克勤厥職再行奏請補授實缺 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤督與滿大員之意見廣東]  
　　廣州駐防所辦警察向不由巡警道管轄粤督袁海帥到任後遽將八旗駐防警察改由巡警道兼管並未與將軍都統商定因是將軍都統大不謂然聯銜揭叅袁督聞已奉旨申飭矣 
[粤省禁賭尚有阻力廣東]  
　　廣東賭餉每年實繳一千餘萬粤督報部則僅四百餘萬其餘皆歸本省提用現粤紳集議禁賭甚爲迫切袁督以新政需欵孔多命將餉欵籌備有着再議申禁故粤賭恐難一時禁止云 
[東三省近事]  
　　江省呼倫兵備道宋觀察具呈公署略稱呼倫貝爾所屬蒙旗部族最繁向來合索倫達呼爾新舊巴爾虎鄂魯特額鄂倫春各種分隷五總管一協領而統轄於副都統現旣改爲道缺原奏有兼轄屬部之責應加參領銜以資控制又有兼理旗蒙一切事務等語但究應如何管理之處均未詳及然旣曰兼轄曰兼理則於屬部蒙旗實有統治之權該總管協領究竟應否歸道員節制查旗署官制總管較叅領稍崇協領與叅領相等以體制論無受統之理然就事勢論道員不能節制卽無管轄之實蓋倫屬除蒙旗而外别無所謂人民較之腹地各屬旗民雜處情形不同若但憑商辦遠如内省督撫之於駐防將軍副都統近如呼蘭海倫知府之於協領兩不相属各旗有請放官缺俸餉等事仍由各總管直接省署則道員仍居權力不行之客位名實亦恐不符而爲行政之碍應如何明定責成之處請示遵辦 
　　呼倫貝爾道宋觀察蒞任後頗注重農林實業現擬招募吉奉兩省農人二千名來倫開墾古爾納河一帶荒地其辦法係照商部新定農林專章推廣并擬由省中官銀號借撥銀十萬兩作爲開辦費現已呈請少帥核奪 
　　哈爾濱庶務會所有關於中俄市政一切規則久經提議終未解决昨日濱江道施觀察又照會東清鐵路公司會同商議略有端倪一俟禀報外務部認可即便遵行 
[西報譯要]  
　　中國割讓遼東不確字林報載十八日東京電云中國已將遼東半島永遠租與日人日本則以南滿洲鐵路區域内之行政權還與中國以爲報酬之說現經此間切實申明並無其事 
　　達賴喇嘛聯俄之一斑又載同日倫敦電云據俄國洛伏佛萊雅報載稱達賴喇嘛之代表一名率同蒙古喇嘛之使者一名業已行抵俄京聖彼德堡 
　　海軍大臣閱看英國軍港又載十九日倫敦電云中國海軍大臣洵貝勒薩軍門現正閱看特望軍港 
　　蔭星使奉命回國又載同日北京電云中國駐德公使蔭昌接政府電諭命與海軍大臣洵貝勒薩軍門同行回京大約將簡爲陸軍部尚書 
　　唐紹怡病狀可慮又載同日北京電云唐紹怡近患肺病頗爲可慮 
分類新聞政界 
[財政局催解五項捐欵福建]  
　　財政局近因庫儲奇絀嚴催各屬速解五項捐欵前曾電飭廈防廳將所欠五項捐欵掃數解清以免干咎唯該廳之五項捐欵曾經前任張司馬嗣留徵存一萬餘元目下捐欵收繳甚屬無多現經厦防廳董司馬禀覆旣蒙電催前來自當設法赶速籌辦云 
[改良湖墅巡警辦法杭州]  
　　湖墅警察向由巡防局改辦現因宏源米店被刦撫憲特札飭巡警道督同府縣切實改良查省城以内警費悉由官欵而湖墅巡防開辦已十五六年均係盛紳鳳翔吳紳純伯諸君集合商欵勉力籌辦雖服裝崗位形式似稍不及而地面遼闊人少費絀亦人所共知現於本月十五日奉巡警道札飭仁錢兩縣集紳於城北商會開會議辦派司法科長魯澄伯君帮同熟商辦理當即投票舉定王子球蔡寅庵君爲正副巡董各舖商捐大致仍舊唯米業則擬略勸加增王子球君本爲湖墅紳商所推服現雖尚未大定得王君竭力籌措日内當可定局至其改良之法大約以添崗位新服裝加薪餉爲最要關鍵云 
[詳定蒼梧調查違限處分廣西]  
　　廣西巡警道詳請撫院文云案奉憲台批飭調查户數應卽查照定章賡續辦理遇有呈報遷移等事卽須隨時登記按限彙報以重户政蒼梧武緣上思三屬因何逾限未報即由該道嚴加詰問等因查武緣山川修阻文報稍稽現已電禀查竣册籍計日可到上思亦電稱趕緊辦理可望九月底事竣卽行連同全境户數一律呈報惟蒼梧汪代令汝楫因職道督催嚴迫始於八月三十日電稱因奉自治局電飭兼查户數有需時日至逾例限現在將已完竣云云伏維職道詳定籌辦查户期限清單以六月初十日爲商埠首縣奉文之期該代令於十五日到任如果接事後不意存推諉何致趕辦不及現届九月應已將全境户數呈報到省乃調查地叚曁調查委員姓名尚未呈報 
 
 

Page 11

 
 
經文電交催始諉卸前任楊令因病未辦並以自治局飭兼查口有需時日以致誤期意存搪塞夫調查户數爲新政中最重要事項今商埠首縣尚如此宕延殊屬違誤憲政設各屬藉口户政前途何堪設想查上思廳李署丞嘉品因逾期限詳請記過在案該蒼梧縣汪代令汝楫其疏忽較上思廳李署丞爲尤甚擬請憲台先記大過一次並予限十日責令將全境户數一律清查呈報倘再逾限或希圖敷衍所報不實再由職道詳請叅處以爲玩視憲政者戒伏乞察核批示當奉撫院批准如詳辦理矣 
[嚴懲書吏徵糧舞獘杭州]  
　　紹屬新昌縣蠧書潘佩萱抑勒洋價苛怨病民迭經該縣士紳聯名上控札府嚴查確鑿據實詳復由院分札藩臬二司會同擬議於前日具詳中丞請將該革書從重懲辦飭縣監禁二年届期由縣察看詳奪並飭該縣將徵收事宜妥爲整頓等情已奉中丞核准即日轉札紹興府遵照辦理 
[痛陳寗海令四大劣跡杭州]  
　　台屬寗海縣自治學會報告文云該邑長官自張公夀伯去任後鮮有以民事爲念者前任洪鳳九大令不知因何要公怱怱卸事舉一行尸肉走之張鶴翰自代視事以來毫無表見如禁種罌粟調查户口統計處戒烟局自治事務農工實業學務種種要政有呈請者即以代理二字謝之塞找寗民開化之路者一迹其最注意者惟金錢自謂措大丞佐承乏縣署實出非分祗期贏得一二萬金滿載歸去於願已足官聲之優劣在所不計前奉憲飭徵收錢漕銀元作制錢千文該令膽敢減作九百三十文角洋作錢八十二文銅元作錢六文但計此項所入已不下四五千金括我寗民之脂膏者二以門丁胡受恩充收發員遇案苛索被人控告奉撫憲飭府提究在案張令極力庇護縱使導其少子幕僚日赴民家嫖賭肆行無忌其至窩娼署内爲太太所知與門丁鬨閙致民間烟賭日熾莫能究詰曹巡官以人言可畏責任攸關略加懲罰該令因此挾仇媒孽羅織浸至巡官被撤巡士含寃後來莊某援爲炯鑒務以娼順而警務不堪復問壞我寗海之風氣者三至民事訴訟尤有不忍言者門丁索詐其害尤小而該令接篆迄今八九月坐堂裁判僅三五次非顚倒悖謬卽糊塗荒唐一任書吏從旁代策苟非青蚨爲先驅鮮有能得直者高梘與吳岙兩村因爭水細故延不訊結釀成巨案自行械鬥致斃四命兩月間三詣該處驗尸現第四次又報案矣尚復逡巡推諉不敢往騐塗炭我寗海生靈者四寗海之人中此四毒小民生機剥落殆盡矣 
交涉 
[日人佔居商埠案議决辦法奉天]  
　　奉天小西邊門外南孤家子地方自日俄戰後日本商民在該處佔據民地修蓋房屋爲營業之塲因羣稱之爲十間房比年以來日僑逐漸加增不下數百户前年開闢商埠該處地叚業經商埠房地局備價購回民間因屢次禀請交涉局照會日領事轉飭該日商等遷居還地或按照租界章程辦理屢議屢止懸宕至今迄未解决兹聞日本領事已派該國居留民會會長與交涉司僉事袁文欽君會議善後辦法刻經議决准照我國商埠租地章程按畝繳租或按季按年或永租當議定繳租條約十二欵一俟派員會丈後即可實行 
[索回私運畫像之交涉山東]  
　　日人三好勝藏氏私運畫像石兩塊交東悦來公司經巡警公所函洋務局查明當即知會洋務局派譯員至三好勝藏處詢稱三年前美聚洋行已故美商達都因挪借錢文寄存石兩塊一以奉贈一以作押不知此石來歷如何現擬運往烟台交其家屬云云三好因有事當命店夥金悦昌隨同該員前往東悦來公司眼同開箱檢視計石兩塊大小相等長一尺七寸寬九寸半厚三寸半其一上刻鷹犬逐獸似一武將行獵圖其一上刻雙輪馬車一輛上坐一人并無字跡似係漢代墓中畫石閱畢仍命裝好交該公司執事妥爲存放勿任該日人取回惟查箱面釘有木板一塊書明運往日本神户丸商會行與三好所稱不符等精查該物的係前代墓中畫石爲本國美術之品即與該商交涉收回由巡警公所特將畫石二塊送圖書館儲藏並嘱函會洋務局飭知該日人知照 
軍界 
[股匪竄入陸川消息廣西]  
　　陸川自去歳起尚屬安靖雖有搶刦類皆三五十匪爲之時散時聚尚不足虚前月十五日有龍中塘與鬱林毘連等處山谷鄉人忽見持鎗匪徒數十遂報團局及左右兩哨勇連日窮搜各山雖未見蹤跡而各鄉頗爲惶恐聞縣令恐兵力簡單已禀上憲請派兵協剿又聞左江巡防某管帶全隊不日到差而近日附近各團亦已奉飭加意防備云 
[籌商分認海軍經費黑龍江]  
　　江省公署昨接錫帥電度支部電開加收契那專係抵補洋土藥税關暫難挪用海軍經費仍希另籌現下奉省認籌六萬兩吉省三萬江省一萬合成十萬兩尚不知何欵項下撥付第每年當儘數湊解等因江撫當電覆本省准認一萬兩請彙合覆部云 
學務 
[平南紳學兩界冲突之原因廣西]  
　　平南南河大烏賓興積欵頗巨向來科舉時代以爲津貼各祀孫鄉會試川費及進身花紅之用邇因科舉已停欵無所用學界諸君擬將此欵興辦南河蠶業而各紳界及各祀孫多以開辦蠶業自有公欵可籌何必斤斤於此且預備立憲時代以普及教育爲第一要義擬將此欵推廣各鄉蒙小學堂及簡易識字學塾於上月二十三日開會集議紳學兩界大相冲突幾致用武幸平南令極力勸阻乃止平南紳學兩界從此勢同水火辦事更情棘手矣 
[紹府詳籌六倉公學經費浙江]  
　　紹屬餘姚縣小海塘沙塗前經該地紳民彼此爭訟飭由府縣秉公核斷所有全年捐錢悉數撥充該地六倉公積作爲創辦公學經費昨經包竹峯太守核議具詳兹奉中丞批示謂此項小塘捐欵旣經該守核議請照原案留充六倉公學經費并稱原領紳董均尚可信仍由該紳等赴塲具領按年將收支數目報府備案應即照飭令接續經管如限興學至稱光緒三十四年捐錢已撥給中學堂具領未便再行提回應由該守與原辦紳董會商妥協另文詳奪仰提 
 
 

Page 12

 
 
學司轉飭遵照並移行藩司查照等因昨經提學司李廉訪札飭紹府遵照辦理矣 
實業 
[東省出品協會物産之奇異山東]  
　　南洋勸業會爲我國第一次創舉自前任江督端午帥奏定章程咨各省籌備出品協會東省開辦以來以勸業道爲監督黄立齋汪瑶庭兩觀察爲總理孟洛川觀察馬樾庵太史爲協理擬定簡章派員分投調查現已陸續來省其表册所列大宗物品以帽辮繭絲二者爲最内有特别各種如蓬萊之紅寳石鮮艷如石榴瑩澈如雲母良可珍玩萊陽魚石分解其大者居然麟鬣逼肖姿態生動其佳者片石卽值數百金而尤奇者則朝城縣之石燕産于縣城西北隅古井中每當隂雨之時恒有飛出墮落者類化爲石作蟹青色足供催生之用似此異品旣非礦質又非動物天之生物不測洵足供博學家之研究也 
雜記 
[鹽捕緝私又肇命案松江]  
　　鹽捕緝私巡船兩艘前日駛至南滙東門外停泊迨十四日晨八句鐘忽有鹽船一艘在吊橋下經過船上祇有一人摇櫓及至靠近木排摇櫓者鳬水欲逃巡船即開鎗轟擊其時豆腐司胡順堂在河邊陶豆鎗彈擊中胡腿登時倒地岸上人見肇巨禍羣起喊阻該巡船竟連放數鎗又將鄉民吳掌根丁老妹丁毛囝三人一齊擊倒血流滿地於是商民大動公憤東門外各店商一律罷市城内外各商團排隊出救畢大令亦聞警馳至率領警兵協同商民將巡丁十四人及哨弁吳世藩朱國祥一併拘獲大令又親往各商家勸諭始照常開市現胡順堂已傷重斃命餘三人亦奄奄垂斃不知如何了結也 
[業户集議抗租三誌蘇州]  
　　蘇城各業户於十三日在元都方丈内集議抗租各情迭誌本報兹悉此事潘尤江彭諸君以本年長元兩邑農田歉收尚係實情而各業户不知體恤或高抬拆定價有每石銀至四元六角且有六千二百文者實非兼籌並顧之道且聞當時潘等因均係自治籌備公所所長卽欲提議斷不能影戤公所在方丈内開議免人誤會有碍籌備二字名義與吳紳訥士意見相同故是日均未到會後各業户遂商請吳紳韶生領銜計十二人備具公呈赴府禀請飭追獨不解潘等諸紳事前旣未與議事後又復列名豈别有不可告人之隱耶 
[率請保留劣跡昭著之縣丞浙江]  
　　杭屬餘杭縣縣丞鄒登瀛擅受民詞濫用刑訊聚賭索詐劣跡多端迭經該縣紳商學界聯名上控飭司派員密查屬實先行撤任候參在案日前忽有自稱餘杭紳民之陸妙根等十餘人具禀撫院謂該縣丞德政在民籲請保留等語當奉撫憲批斥謂此案已據委員會縣查復該縣丞鄒登瀛雖無聚賭抽頭情事而擅受民詞出票傳人並收受汪樹森飯資及將地户曹阿四擅行笞責均屬有玷官箴已批行藩臬二司將該縣丞先行撤任一面詳參以儆官邪惟紳民保留官員妄預公事例禁綦嚴該紳等毋庸代爲飾凟致干咎戾 
[學界隨駕出巡之荒唐山東]  
　　本月初一日爲濟南省城城隍神出巡之期是日縣府督三城隍神像同時出巡神駕所至士女雲屯而東關大悲菴尤爲善男信女蝟集之所目成眉笑趾錯肩摩信可樂也不意隨駕之人竟有某某學堂之學生數名某某學堂之教習數名亦皆本其至誠以期感格而邀神佑嘻良足異矣 
[孝廉方正被騙之憤激福建]  
　　閩省永春州孝廉方正已經上憲札飭各屬選舉在案惟此間希望被選者頗不乏人乃有不待選舉專托孔方運動者爲陳邱二人均屬富有之家陳以四百八十金託學官跟丁阿安運動邱以二百六十金託學堂某甲運動皆以爲安頓停當自可靜聽好音嗣查州官詳舉並無陳邱之名始知事已落空陳憤甚遂請十餘人將阿安擄去索還原銀後經公人出爲和事斷以四百金歸還勸陳了結而邱尚未索還分文因所託之人頗見强横恐不能如陳之易易耳 
清談 
[哀農民三（東吳）]  
　　凡論事者。宜得其平。或人之言。何其自知之明也。但明知之而故蹈之。則我不免爲或人惜耳。 
　　佃户之刁頑。旣知其非人人如此矣。則今年之佃户。因荒歉而不能繳租。允在宜加矜恤之列。或人顧以一二少數佃户之刁頑。而即一網打盡之。若謂佃户均不宜憐憫者。豈可謂得其平乎。 
　　或者又謂佃户抗租。有人歛錢包庇。未必頸帶枷。股受杖。斯人何人。想非赫赫之巨富大衿。必不能有此權力。記者竊所未聞也。即謂有之。以今年荒歉之情狀佃户尚無力以繳業主之租。而謂獨有餘力供此包庇之錢乎。且佃户雖愚。與其供此包庇之錢。而枷頸杖股之刑。未必眞可倖免。何如移此閒錢以還業主之爲愈乎。此又豈得謂之平情近理之言乎。 
　　或者又謂佃户抗租。則業主有田如無田。反將輸此公家之糧。轉不如刁頑之佃户。得以優游卒歳云云。異哉。佃户因無力繳租之故。不免頸帶枷股受杖。必至殘臘已盡。始能開釋歸家。其不自由亦甚矣。而尚謂之優游卒歳。此何說乎。不甯惟是。佃户抗租。業主有田如無田。或人旣知之矣。獨不知我郡某某二紳。歉歳折價則較他家爲巨。而豐稔之年。所完錢糧。又年欠二三成不等。則公家不幾有糧如無糧乎。或人之言。恆寬放業主而嚴於農民。又豈得爲事理之平乎。 
　　若夫高抬折價。爲富不仁。或人旣知之。則此一方面亦宜觀察者也。我是以願論事者。勿但舍刁頑之業主而不問。則庶幾能得其平也。 
雜著（東吳） 
[紹介國學扶輪社新刻龔定盦集]  
　　定盦集向無佳刻本。坊賈牟利。疵謬雜出。而定盦文章又難讀。詰屈鰲牙之文。加以魯魚亥豕。讀者如對岣嶁碑矣。予向得一石印本。甞以意正其謬誤。丹黄至不能容。後友人貽一木刻本。復因而是正之。然萹帙又闕而不全。此予耿耿以爲憾事者也。 
　　今國學扶輪社。據皥皥子所得績谿程公動陽湖趙惠甫元和江建霞三家評校本。用活字版精印成。册訛者正之。闕者補之。此我見定盦文以來。未有若是之完善者也。程趙二氏不敢知。江氏則我前十年同里之忘年友。固寢饋定盦文者。其評校必有可觀者也。因爲紹介於今之喜讀定盦文者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局理由書 
[江蘇議員潘鴻鼎說明租界外民地買賣停轉道契案之趣旨]  
　　議員述原案之趣旨應先爲諸君申明者有二說 
　　一須知此案並非外交問題實係本省應革事件之最大者假如條約有所不便建議設法修改是謂外交若條約具在大吏一時苟且俾外國人通融於約外至於貽害無窮是爲本省第一種應革事件即議員提議之理由也 
　　一租界外民地買賣停轉道契之議不過治標中之治標若進而上之旣非目前情勢所能辦到復非議員口筆間所得罄述因置勿論至所謂治標中之治標者大吏尚或疑畏而不肯爲則無論何地拱手讓人足矣何有於寳山何有於江蘇 
　　查上海英法美租界租地章程凡華洋人等於租界内購用地畝立契付價後另由道臺塡給租地契俗謂之轉道契此通例也上海各國租界劃定四址不得越寳山一步自上海市塲繁盛日趨於北各國領事每以租界地窄爲詞一面要求推廣租界爲正式之交涉一面即要求於租界外寳山境内租用地畝爲無形之擴張當時大吏昧於利害允准通融寳山南境不啻爲上海租界之外府而弊禍遂滋如地方警察權最爲重要而警政與路政相表裡洋人産業布滿寳境於是有讓地於工部局請築馬路以興市面者工部局董與洋商聯爲一氣而數千百丈之馬路咄嗟立辦履其地者幾不辨何者爲租界何者爲非租界閘北巡警局力本微薄所轄區域乃有工部局馬路横加其中衝突之事隨處發生而卒不得優勝之結果探厥禍源均由明許洋人於租界外置業而起事至今日尚不思力遏其流則寳山南境十六圖數萬畝之地（云十六圖者以光緒三十三年份曾聲明洋人租地給契以已經轉出之十六圖爲限也）不盡入洋人之手不止蓋一面明許洋商於租界外置業一面禁止民人售地於洋商　知其爲讆言而後奸保地販等乘之爭讓地於洋商以圖善價一也一面嚴拒推廣租界一面洋商於租界外置産領契仍予通融洋人知其爲自欺必着着進行以求達其推廣之目的二也今日大吏不爲國家主權計則已否則桑榆之補非於租界外民地買賣一律停轉道契不可聞上海於此項道契先經停止果爾則對於寳邑尤不應兩歧總之引火自焚難以曲爲之解條約具在奈何以一時之命令變更之而復長此不已耶 
議决案 
[江蘇諮議局呈報議决度量權衡改制推行案]  
　　謹將會議議决撫部院交議度量權衡改制推行案一件繕具清摺恭呈鈞鑒 
　　查原案關於度量權衡推行事項係屬本省單行章程所謂先定進行方針者以責成自治公所與地方官同負責任爲要點按劃一度量衡爲振興實業之先導自應按照部章提前辦理現在各處自治公所先後成立應卽承認爲輔助機關承售官器惟原擬辦法尚有宜酌改者有應由督部堂撫部院切實申明者條例於下 
　　一第三項稱官器造成後由地方官發交自治公所與商會一同照章發賣而第一項規定輔助機關意似撇開商會將疑商會但有承售之義務而無勸諭稽查之義務似不如以自治公所與商會兩項並提認爲輔助機關於推行方法較爲周密 
　　一决定專賣處所云云與部頒章程第二條由部設廠製造專賣之說語相衝突似宜改爲承賣 
　　以上二條係就原案酌改者 
　　一旣擬縮短實行期限則部章第十七條檢留一種之說爲不適用惟實行開始之時各舊器木能一概勒令廢止宜由自治公所及商會於奉飭後將該地方習用之各舊器與新器確實折合詳細列表榜示公衆以杜弊混 
　　一縮短實行期限一語似無範圍之可言惟查部章第十五條擬飭售賣綢緞布紙之店業成衣木匠之人均領用新製之尺賣買米榖豆麥之店均領用新製之斗斛票店錢莊質肆均領用新製之法碼云云又第二十五條各省領部帖開設之牙行均領用度量權衡新器云云數語最爲扼要現在部章第二十四條分年辦理之法旣不適用此項商民領用官噐應卽在自治公所成立之時至領用之期限若何似不可不爲確定 
　　以上二條應由督部堂撫部院切實申明者 
[又呈報議决調查户口案]  
　　謹將十月十四日會議議决督部堂交議調查户口案一件繕具清摺恭呈鈞鑒 
　　查督部堂交議調查户口案並抄送寗省調查户口通則一件其注意處計分兩層一曰如何妥籌辦法使民皆信從不生阻撓一曰現定之通則有無增减變通之處本局查得推行之法在部章第二十六條至三十一條業已悉心釐訂其他均屬事實問題無一定之辦法至原定通則雖已頒發通行就中各條似尚不能無缺憾之處如第五條街巷名稱之街巷二字下少一等字易令讀者誤公名爲專名而生城鄉不能通用之慮第七條推及新建之房屋恐開者誤以空屋亦須列號入册致户數不能確實似不如改『新立之門户』五字較覺妥洽第八條特設不列户名目而釋之以蘆棚茅屋不成家屋八字定名似嫌未妥第九條以尊卑分正附係爲維持倫紀起見惟若尊屬賃居卑屬房屋亦依此辦理則失其本然之性質似宜加『惟有主客之别者不在此限』十一字庶調查者有所依據第十七條官署口數應由本局備文附表請其照表塡送云云按照部定調查户口章程第十六條查口票應由調查員交每户户主塡報至官署等項民政部現有通行表式依普通辦法只須向調查者將表分交各官署照式塡報實無須乎備文否則别官署於學堂善堂等項之外即是别官吏於一般人民之外易使人民減殺其信從之念而阻撓以生似宜 
 
 

Page 19

 
 
將備文附表四字删去易以『按照部定表式交各調查處分送各官署』十六字第十八條定旗籍户口之辦法查旗籍統於軍憲江寗駐防歷年查報旗籍户口當有專章現民政部爲户口事通飭各省往往以將軍督撫並提是旗制未變通以前尚無統一之辦法仍可各自遵章分辦似宜將原文旗籍户口以下二十二字删去易以『滿城户口除旗籍另由軍憲造册報部外其』十七字第十九條外國人所設商店與教堂書院醫院並列並未分清通商口岸與内地之界限此爲最大缺點應請設法申明以杜流弊第二十一條關於生死婚嫁云云關字之上應查照部章第二十二條加『自查口票塡報之日起嗣後』十一字庶使一般人民咸知調查之次第而畏難之意無由生又部章所定調查年限有人户總數與人口總數之分此項通則旣併户數口數爲一次調查似應叅照部章另設期限俾各廳州縣得刻日告成他如船户應另行分叚列號特别調查亦爲部章所規定而通則未有明文此皆應行斟酌者也但此項通則係已經通行之件江寗等處早已遵照辦理與他種草案之必待諮議局决議而後頒行者不同苟無大碍即不宜輕易更改致執行者無所措手今已變通之法凡原案條文概不更動惟依通則第二十七條所謂未盡事宜之例增訂附則三條開列如左 
　　一各廳州縣船户應另行分叚列號仍照部定章程及本通則辦理 
　　一各廳州縣調查户口期限應依部章第二十三條第二項提前辦理之例於宣統二年十月以前一律告竣 
　　一各廳州縣自於部章及本通則範圍以内酌量地方情形另訂細則以利推行 
　　再本局熟籌利害尚有三事應請督部堂察核施行 
　　一徐海等處風氣未開對於調查事務深恐遲遲不舉致誤限期應由調查總監督遴派妥員分赴徐海等屬會同各該監督敦促進行以重要政 
　　一通則規定調查外國人商店辦法宜限於通商口岸至外國人在内地私設商店行棧實背條約未便置之不問應另飭地方官詳細查明如有開設内地之外國商店行棧即行詳請洋務局照會領事轉飭遷回租界以重約章 
　　一民政部規定調查衙署局所學堂廟宇醫院報館善堂會館教堂及外國旅店營業等項人數之辦法業已咨行各省惟於外國旅店營業一項並未指明通商口岸恐奉行者不無誤會應請督部堂於奉到此項咨文後詳加考訂或電部修正然後施行 
本埠新聞 
[浙人挽留鐵路總理]  
　　浙江旅滬學會致北京同鄉京官電云葛尚書曁諸鄉老公鑒恭讀上諭蟄老改簡贛學浙路孔亟誰能擔任羣情惶駭全仗諸老設法挽回並盼電覆以慰衆望效又致湯總理電云北京浙路辦事處轉湯蟄老公簡贛學封翁年高路事未竟仍請疏辭早日南歸盼覆慰望效 
[抄襲陳文之笑柄]  
　　滬道蔡觀察批童月齋禀云函禀措詞多未通順核與禀送條陳顯分兩手且第二條内有盜賊能職一語將戢字誤寫作職難保非抄襲而來未必實有見地乃竟一再具禀千進殊屬躁妄特斥原送條陳發還 
[縣署監犯之衝突]  
　　昨日午前八時縣署内監命盜各犯因與潘其祥不睦乘潘在門首購買蔬菜時將潘推至門外不容入内管監家丁及典史趙少尉到監喝阻非但不服吵鬧更甚事爲田大令聞知立即升座提訊潘供日前有劉雲賢等多人雇人薙髮小的向之阻止彼等不允今晨乘小的在門首買菜卽被劉雲賢等十餘人挾嫌兇毆推至門外誣指小的逃逸但事在早晨手足均有鐐拷如何能逃求察訊之劉雲賢陳阿四陳金成陳仲卿王三寳王如春劉餘慶李昌富周鳴樹劉如山孫義高鄒松任等十一人狡賴不認判各笞責數百板其爲首之劉雲賢除責五百板外另加巨鐐一併還禁潘其祥從寬改收自新所 
[印人控告探捕越權]  
　　英美捕房四號八十三號八十八號九十一號等四西探日前與西捕四人同至租界以外之曹家渡附近某西酒店内查拿聚賭印人該印人等以探捕越界干預有違定章具控英臬司署請爲究辦前日經英按察司傳訊兩造均延律師反覆辯護聞被告各人均判交人銀並保候再復訊核斷 
[寗紹人之團力]  
　　古鄞王引貫孝廉善書法尤工篆刻兹因寗紹航業維持會經濟不敷願以舊日潤格减半收取捐助維持會經費亦可見寗紹人團力之固結矣 
[城内]  
　　伊誰收領○滬道批王培坤禀云該生奉縣斷繳洋元果已備銀托人勸减何致妻被收押不行訴明緣由惟旣稱榮杏芬减給王秀金之欵係大清銀行票元二千兩究竟是欵後由何人領去不難一查即明仰公共租界會審官迅予調查明確再行復訊秉公斷結具報毋稍偏抑爲要抄黏並發 
　　訟事拖延○滬道批鄔榮堂禀云前禀批廨轉詢具復迄未復到兹又據該商具呈前情並據顧鴻飛等續行禀凟前來應如何迅予秉公斷結以杜紏纒之處仰會審君寳令速遵前批詢明廣肇公所核案妥議辦法刻日具復以憑核明飭遵毋稍遲延顧鴻飛等禀抄發 
　　挾嫌誣攀○縣捕蘇桂拘獲行竊某署幕友枕箱之長江積賊張阿三因牽涉探夥牛皮錦章由一路巡局判張收押候傳錦章質訊在案前晚錦章投局候訊據振阿三供小的去年犯事求伊作保不允是以誣指圖害其實枕箱一隻係由同黨某某等四人在大富輪船上所竊與該偵探無士判張還押候查拿同黨併究 
　　自認蟻媒○蟻媒姚余氏將張阿狗扭至北五區控稱張於前月託氏爲媒與張之鄰女說合嫁於鄉間某姓家爲妾計身價洋三百元媒金洋六十元當時分給張阿狗媒金洋四元事已了結詎前日張又來家定欲加洋一元將氏毆傷求驗訊之張供詞支吾汪副巡官以氏已自認蟻媒未便輕縱昨即函解一路巡局請爲嚴究 
　　有無寃抑○西四區昨將祝阿根解至一路巡局稱祝係流氓在西門城上拆稍某鄉人洋傘鞋子等物當經游巡官提訊祝極口呼寃判押候查明再訊 
　　巡士獲賊○葉阿根沈根富在北門城脚竊得洋布一疋被北五區巡士緝獲轉解一路巡局經游巡官訊得葉係積竊沈乃初犯 
 
 

Page 20

 
 
判葉笞責三百板枷號七天發犯事處示衆期滿押辦沈責二百板拘留一月釋放 
[南市]  
　　展限給照○總工程局路政處自初六日起補給烟民執照本限二十日爲止兹因領者寥寥恐該民等未盡周知因由局董飭再展期十天以便陸續赴領 
　　取締客棧○總工程局各董事以境内各小客棧時有窩留匪類情事昨特議定每家給發循環簿兩册每册五十頁著將庽客姓名逐日照塡送核仍派巡員稽察是否相符如將簿紙撕去一體究懲 
　　惑衆歛錢○某客棧主婦鄭劉氏偕其子金濤扭江湖醫生張品香即錦春至總工程局控稱張以包治病症爲由騙去洋一百元今病未愈求請追還孫裁判以該醫生歛錢惑衆情殊可惡判戒責三百下鎖發東南西三區示衆各一天期滿再押一月拍照逐出 
　　來去自由○寗波人成渭川之妻徐氏被葉瑞生拐逃控奉工程局緝查未獲兹徐氏忽自行投案供因患病在蘇州舅父處醫治又稱因丈夫失業不能顧家是以與九歳之子金榮同赴蘇州旋在該氏身畔搜出所捲金飾判成自行戒責領回約束候補緝葉瑞生訊究 
　　控追會欵○北市北四川路米店主朱萬廷被南市同業高子山欠去會洋三百元延久不理昨偕羅周氏將高扭至工程局訊不承認判高交保邀同司証勸理 
　　斥退會友○十五晚商團公會在毛家供事務所開臨時會提議會友袁志禹收藏軍火不謹一事六時開會遲至八時袁仍不到遂議决收還槍珠衣章立即斥退 
[閘北]  
　　蓄志害人○王友來控劉安鳳拐逃弟媳陳氏經四路一區黄正巡官訊無實據判王覓保將氏具領回籍在案詎王領出後聽信江北流氓馬立成（即跳山虎）及前經總局遞解回籍之訟棍欒之貴（即欒秉良）等唆使將氏百般敲打逼認被劉誘逃希圖翻案以故該氏復投四路一區喊寃判氏暫發棲流所留養候本夫王友書到案具領一面飭提馬欒二人從嚴究辦 
　　笞責地保○寳山縣二圖地保嚴吉生私賣鴉片由四路三區移解一區已詳昨報昨經黄正巡官將一干人提出研訊店主嚴吉生供詞支吾烟客王品三陳雪山陳少林嚴阿寳嚴阿江等同供在彼吃茶實被誤拿黄巡官以嚴吉生身充地保不應容留外人吸烟判責四百板還押王等五人各具改過結開釋烟具銷燬 
　　各有不是○王阿松與賣山芋之龔瑞記論價口角在途扭毆由巡士一併拘入四路一區王稱打失金戒一枚被人拾去黄正巡官以王亦有不合斥釋不究 
　　賭徒受罰○徐阿二在顧得仲茶館内賭博昨與顧因算賭帳互相扭毆由巡士拘入四路一區判顧罰洋兩元徐罰洋一元各具不再犯賭結交保開釋 
　　形跡可疑○蔣胡氏帶一女孩王阿妹在途與顧飛金口角扭毆巡士見其形跡可疑拘入四路一區分别押候訊辦 
[英租界]  
　　吞没欵項○已閉春桂戲園主伶人李春來之妻沈氏控經理人江友仙吞没銀兩昨由包探將江傳至公廨原告律師聲稱該園係美商出面請另行訂期會訊寳讞員商之英廓繙譯官判江交保候下禮拜三訊核 
　　私收店帳○李瀚維私收永益號帳洋二百七十四元昨由包探將李解廨訊供不諱判押候繳洋再核 
　　人証未齊○英商太古洋棧控德隆號主金雪齋輿十七號管棧人兪金泉私出苧麻一千九百餘件復將棧單向森記號主蔡叔和抵押由蔡將單分抵與周元亨及華比銀行等情由廨將金提獲押候傳蔡質訊在案昨晨由探將蔡傳案原被均延律師到堂辨護中西官以蔡已知金將苧麻私出不應復將棧單轉抵於人判蔡交保金還押候傳齊人証於下禮拜三再行訊奪 
　　拐匪入獄○陸阿毛因拐匿張顧氏之六歳女孩由廨判押在案昨日復訊原告偕見証李殷氏投案求究訊之陸仍抵賴判押西牢三年如能交孩准予减罪並諭中西包探著各留心偵緝該孩下落 
　　借端行竊○陳順法以借屋爲由乘間竊取鄔永富李德才等各家衣物前日被捕查獲昨解公堂訊供不諱判陳押年半期滿逐出租界 
　　怙惡不悛○匪徒沈少棠搶取陳姓小孩銀鐲由探查獲昨解公堂經中西官訊明沈係過犯判押西牢半年期滿仍逐出租界 
　　盜賣廟基○王銓運在上海縣署禀控吳琴蘭盜賣天通菴廟基因吳住租界由縣移廨將吳提案判令交保候訊 
　　互相推諉○美商茂生洋行控盛志千錢根元不理羊油價銀二千餘兩昨日午後由廨會訊錢供商人係是經理此項價銀應歸股東理直盛供早將股分拆出不能認爲股東判盛錢均交原保候移請商會查明再核 
　　身不由主○英總巡卜君昨諭各捕房華探華捕人等嗣後如患疾病湏至本捕房報明簽字送請虹口工部局醫院醫治倘有跌傷毆傷等症仍送仁濟醫館醫治均不准回家自醫 
　　幸未燎原○前晚七句餘鐘四川路六十四號日商照相館起火幸即澆息祇燬櫃台照片各物又昨午一時博物院路十六號謙順安茶棧樓上起火亦即救息僅燬門窻雜物數件 
[美租界]  
　　汽車衝撞○戴士生昨駕汽車行經百老匯路將邱阿海之小車撞壞由捕將戴拘入捕房飭令賠洋六元了事 
　　查明拐匪○住居百老匯路之汪阿元前日至捕房報稱被匪拐失五歳之子名長生請爲查緝昨復報稱長生係被餅店夥某甲所拐捕頭飭汪退去聽候查核 
　　未被脱逃○同生泰雜貨號主昨至捕房控王美四前向伊店購買洋酒三百餘箱價未付清忽欲他往捕頭立即飭探將王拘押候解公堂訊究 
　　西人行兇○杜雙喜昨在有恆路被某西人無端毆打當經八百四十七號巡捕查見偕報捕房捕頭允爲查辦 
　　欠租逃逸○住居唐山路之兪瞿氏昨至捕房報稱婦人有餘屋轉租於計福標被欠租洋九元數角前晚忽然搬逃請爲查究捕頭命赴公堂控追 
　　黑人蠻横○昨有黑人某甲向百老匯路張成其成衣店買一大衣旋又向張掉换張不應允該西人即逞兇毆擊扭至捕房經捕頭詢明情節一併斥退 
[法租界]  
　　不認作保○南陽洋燭公司經理張長福控該公司司帳繆維生將已倒莊票搪塞並吞用帳洋共千餘金潛行逃逸當將保人源通烟紙店主張登裕即張順根控奉公堂傳訊原告稱繆於八月十七日逃出張於八月二十日始將店號加登記字樣且張妻住在該店已五年有餘顯見該店是張所開有意推卸張供妻子借住該店每月給還房金洋四元五角源通烟紙店向係李瑞康所開商人盤下有筆據中人可証况加改記號早已登報聲明實無擔保之事質之李供詞相同旋據包探禀稱查得保單上圖章係張妻所蓋聶司馬以原被供詞各執著交原保邀同中人到案再訊 
　　推出不管○平湖人錢夢夀與傭人陳榮章因購買安徽副票得中頭彩爭奪涉訟業經公堂集訊數次爭執不已兹聶司馬以租界上買賣彩票久懸禁令今錢陳因此纒訟公堂似難訊理昨特商之西官將案註銷令原被赴内地有司衙門具控 
　　無辜被累○萬和肉莊王婦陸楊氏控房客陳桂生竊洋三百餘元一案昨日由廨復訊聶司馬以陳禁押多時原告控竊並無贓証指出判陳開釋令原告另再緝訪 
　　有無証據○德順行司帳孫善祥私向耕餘莊支銀九百兩經行主郭瑞庭覺察扭廨控告判令押候查辦在案昨日原告投稱孫並向他莊私支銀兩爲數甚巨務求追究聶司馬命將証據呈案再核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　十月十五日記 
　　議長宣告五十二四十一兩號要求緊急動議案係爲官營商報事可由提出動議者陳緊急動議之理由 
　　五十二號于君遂述續查官營商報補議辦法 
　　七十號言前革除官報呈報後聞督署會議廳今日開議卽提此案 
　　議長言讀案如無更動今日表决後卽可辦文補報請衆起立表决多數起立 
[開籌定地方自治經費案二讀會討論公决]  
　　六十三號言昨讀審查會報告大致以歸納法將各項已有之欵納之自治經費中竊以爲此意當提出一條如揚州有各項雜捐亦可納之自治經費 
　　四十七號言報告書對於揚州之雜捐中飽實並未包括應請先將今日報告中所有者表决然後由書記長將另提者宣讀再請公决 
　　十三號言原報告中税契一項定二分但有數處實不止二分應改附公益捐三分 
　　議長請逐條通過書記長遂宣讀報告書甲條凡五欵 
　　五十七號言甲五欵無主荒地須俟清查荒地以後而新漲州地往往子母相生應否先劃一界限 
　　一百二號言新漲州地子母相生之例現已廢除似可不必討論 
　　四十七號言如清查荒地議案得通過後此條卽無須多費討論若新漲州地是否歸入自治公所則須研究者也但前見謝君源深議案中有會典所載同治初年奏案有無論子母相生江灘新漲一律歸公由地方官呈報故報告書據以定此條文 
　　七十號言可照答覆撫台案添入荒山 
　　四十七號言昨日通過清查荒地則其目的在荒地此議案係在自治經費其範圍較小不應包括太盡 
　　五十一號問自治公所是廳州縣抑城鎭鄉 
　　四十七號答視其區域爲分 
　　七十號又問昨日清查荒地案亦注重在自治經費與此實一性質何以範圍有大小 
　　四十七號言昨以荒地爲前提今日專爲規定自治經費範圍實有大小而並不相抵觸將來施行時仍可引用清查荒地案 
　　七十號言依此條文則將來清查荒地案核准後而自治公所卽依據此條恐地方將來必有衝突 
　　四十七號言一地方之單行章程實互相維繫並無抵觸此條但稱無主荒地則昨日通過之私佔有主等皆不在其内且無主荒地新漲州地均未細定辦法 
　　五十一號又問新漲州地統作公産太無限制 
　　四十七號言是否欲加入呈請地方官酌撥爲自治公所經費又言自治章程九十一條第二項有呈請地方官案准酌撥擴充云云若改爲得由自治公所查明報由地方官核准酌撥作爲公産 
　　五十四號言改後反將範圍縮小 
　　十八號言無主荒地及新漲州地均應爲地方公産但公産亦應由國家給予似不妨加入呈報地方官一語 
　　四十七號言頃因七十號及五十一號均恐自治公所辦理無限制致起衝突其實旣稱無主又稱新漲均係素無主户者則自治公所承領於事實並不至有衝突 
　　議長問如有以爲條文當更改者請起立起立者僅六人遂决定不改乙條二項四十七號原審查人又述意見謂積榖係地方公益捐諮議局另有議案可在此議案將此條抽去併入積榖議案内贊成者數人 
　　議長請贊成抽去此條者起立表决多數贊成 
　　乙條三項六十六號問地丁帶征之欵係何法分配 
　　四十七號言分配之標準視各地方之所徵地丁多少即知帶徵數之多少故當以地分配或以人分配但此項城鎭鄉爲多而廳州縣爲少則分配之標準當取公决 
　　五十七號言蘇屬地丁漕米已有帶徵他項費今又加徵數十文則是否可以實行 
　　四十七號言串捐不能爲國家税又不能爲特捐故未列入至帶徵自治費以二十文四十文計算爲數實亦無幾每縣最多不過三千千况寗屬已經通行業有成案卽在繳納丁糧者每銀一兩添加二十文必視串捐爲輕爲易 
　　一百三號言現須將分配方法先行規定否則恐城鎭鄉與廳州縣反有衝突 
　　四十七號言請議長先請衆决是否照寗屬加徵自治費然後再决分配方法 
　　五十七號言鄉間負擔太重不應另立名目現可將串捐名目除去改爲帶徵自治費積榖帶徵亦除去亦改爲帶徵自治費較爲簡單易於施行 
　　四十七號言如五十七號言係急進主義統歸劃一報告書中係漸進主義可以急辦自治公所兩者之間當請公决 
　　議長言主急進則合寗蘇言可以表决（未完） 
小說 
[社會小說自由女（十七）]  
　　第五回左瑶瑟密語警芳心伍閨英寃家逢狹路 
　　江鏡波見了。也不放在心上。只同著左瑶瑟拔步便走。那裡知道這個男子。上得樓來。舉目往四邊一看。一眼早看了伍閨英。正在那裡和許星彩 
 
 

Page 27

 
 
纒綿情話。這個男子見了。不由得。心中大怒。一盆烈火。直透青雲。那裡按捺得住。狂吼一聲。直奔過來。一手早扭住了伍閨英的衣服。口中大罵道。不要臉的賤人。瞞着我在這裡做得好事。說著。又指著許星彩罵道。看你的樣兒。也是個衣冠中人。怎麽平空引誘良家婦女出來。做這樣敗俗傷風的勾當。難道世上没有王法的麽。許星彩出其不意。見了這般模樣。又聽了這般口氣。不覺大吃一驚。心中亂跳。連江鏡波和袁直齋都吃了一驚。大家立住了脚。看他說些什麽。只見這個學生裝束的男子。拍著棹子。雙脚在地上亂跳。口中大聲說道。你這個混帳東西。究竟是什麽人。姓甚名誰。你把好好的良家婦女。設法引誘出來。我自然有個處置你的法兒。許星彩聽了說得這般利害。不覺目瞪口呆。不敢開口。那個男子又回過身來。對着伍閨英嚷道。你怎麽好好的坐在家裡。平空會跑到這個地方來。究竟這個雜種。怎樣的引誘你。快些一一說來。衆人聽了那男子這般說法。又是這樣的暴跳如雷。大家心上都估量著這個男子。一定是伍閨英的丈夫了。大家目光的視綫。便不約而同的。都在注到伍閨英臉上去。要看他怎樣的一個對付。只見伍閨英不慌不忙。靜靜的立在那裡。臉上非但没有一些兒害怕的神情。而且連一絲一毫羞慚的意思都没有。倒覺得神色之間。有些揚揚得意的樣兒。聽着那男子和他說話。背過臉去。把嘴披了一披。狼覺得有些不耐煩。只把一雙俊眼。閃閃爍爍。望著那個男子看個不住。看了一回。方才推過了他的手。走了開去。正顔厲色的大聲說道。什麽引誘不引誘。你不要誣賴好人。今天是我自己跑到這個地方。和這位許先生不相干。你不要在這裡混閙。你可知道這個地方。是上流人聚會的地方。不是可以混閙得的我勸你還是省說幾句罷。 
國外新聞 
[土爾其航業問題]  
　　十八日柏靈電云土爾其國會將請政府以准許英人獨享米沙帕台米亞河航業利權一事詳細示知 
[俄國外務部近事]  
　　十八日柏靈電云俄國外務部對於洛曼斯士人攻擊南波斯俄國諸領事一事决議切實辦理不稍寬貸 
[法國武員被擊]  
　　十八日栢靈電云法國陸軍大將樊盎特在巴黎爲一瘋漢以短銃擊傷蓋誤認其爲陸軍部大臣白郎之故 
[德國國會開議]  
　　十九日倫敦電云德國國會業已開議德皇開會詞中陳述擬延長英德商約並表明法德對付摩洛哥政策之滿意又謂三國聯盟爲保守安寗之要圖自應推誠聯續云 
[英國財政議案續聞]  
　　十九日倫敦電云藍思唐君在上議院提議財政議案非俟全國决議後上議院不合認可當時贊成者三百五十員反對者七十五員並决議停止各處複選之舉 
[刺客繕就供狀]  
　　據旅順消息刺客安重根已繕就供狀詳述謀刺及實行情形（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
