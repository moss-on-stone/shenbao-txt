# 1908 - 288 - 4912835

 

Page 1

 
 
   
 
 

Page 2

 
 
 ]HH [ 
上諭 
[九月三十日奉]  
上諭前鑲白旗漢軍副都統内務府大臣莊山由内務府司員洊升奉宸院卿補授内務府大臣克勤厥職前因患病准其開缺並賞二品俸兹開溘逝軫念殊深加恩著照侍郎例賜卹任内一切處分悉予開復應得卹典該衙門查例具奏伊子二品銜内務府候補郎中恩鑫著以郎中即補欽此 
九月二十日經内閣奏派大臣驗放得揀選一等截取揀舉人王誦熙崔楝梁仕淦萬駿聲謝重光徐人鐘劉鍾霖余經權張瓚張勘益等十員均堪以知縣用揀選二等截取揀選舉人張嗚桂魏日誠節業本王桐年蔡光昌吳靑葛天若王炳文于珪買莘田蔡庚緒戴大　李樹春夏正彞徐書祥　捷魁黄鶴年張思卿劉子榮劉映魁　廷　陸寳銘王文柱牟纘緒吳昌祺廖寳瑛范　芬易彦雲覃寳琛紀龍官楊敬秩任德普崇基謂雙堯孫爲霖以上各員均堪以直隸州州同鹽庫各大使掣用擬補内閣中書趙錄績常棣華等二員均堪以准其補授改用同知裁缺鴻臚寺嗚贊文保一員堪以同知分發省分補用改就知縣　　太常寺筆帖式海　裁缺工部律帖式慶全二員均堪以知縣分發省分補用保舉吉林候補道曹廷杰一員堪以照例用卓異官山西雁平道繆彞一員堪以准其卓異加一級仍注册回任候升二十一日覆奏奉旨依議欽此 
交旨 
[九月二十二日交陸軍部軍機大臣面奉]  
　　諭旨陸軍部奏請派大員會考陸軍游學畢業學生一摺著派醇親王載灃那桐叚祺瑞考試欽此 
九月二十三日交内閣轉傳值年旗各部院衙門本日軍機大臣面奉 
諭旨本月二十六日還宫是日奏事當差執事之王公文武大小官員均着穿蟒袍補褂欽此 
 
 
 

Page 3

 
 
 ]HH [ 
論說 
[書諮議局調查事一月來所聞見（再）（續）]  
　　寗垣同人又言諮議局研究會不可不設與海上調查曾可相輔而行。調查會者。專注意選舉調查之手續。爲一省通信處。亦可爲各省通信處。吾蘇籌辦處成立甫浹旬。而蘇屬三十六州縣之動機。目上月海上開會選舉後。如武陽等縣。已陸續響應。其印刷各品。亦早爲從事調查者取携之惟便。其有待籌辦處催促進行者。寥寥數州縣而已。但此項調查會上月開會時聲明無須立案。俟調查事畢。即行消滅。於理甚當。寗人士主張研究會之性質。則微有不同。其意在注重一省應興應革關繫諮議局各事宜。有預應研究者。則召集兩屬人士於上海反復討論對内則取同一之意見。對外則備行政官之顧問。即如初選舉複選舉事畢。寗蘇兩屬議員計共一百二十一人。此一百二十一人。其懷抱意。見未必盡同。倘素不相謀。一旦履。議員之席。與行政官接觸。勢必自相辨難。即形式上之秩序亦有不能整齊之慮。某君謂余最好寗蘇兩屬選舉事畢之後。諮議局成立之前。於明年七八月間。此被選舉爲議員者。先在會研究一兩月或將應興應革各事宜編成講義。使人人皆曉總之在諮議局提議之事必須在會研究後。方可發布如此則議員之發言力有價值。不至貽程度不及之誚。此項研究會旣係政治結社性質。自不妨照章立案期於永久在行政官知爲增進知識整齊程度起見。且可以備顧問必樂。於賛成此意寗人士詢謀僉同。且謂於寗蘇相互之關係。亦頗有影響。余極以爲然總之寗蘇籌辦處不妨分。以選舉分區而議員亦分額也。江蘇諮議局必應合其理由甚長。已有論之者。寗人士復變通其議。寗蘇或仍分設局。事有關繫總督者。則蘇議員就寗。關繫巡撫者。則寗議員就蘇。並擬寗蘇議長迭爲主席。每届開會四十天期内。前二十天各自開議。後二十天内彼此合議。此則可分可合。於分明之中。有融洽之意。此意似可俟議員選舉定後於研究會議决之此又一事也。 
二十五日同芳回上海車次晤某君談及選舉資格之舉貢生員出身一項。曾見某縣調查須知。有武舉貢生員均可入册之例。故事文生稱生員武僅稱武生。亦不聞有武貢。惟武舉是否應有選舉欗余應之曰。查章程按語出身一項。係學識上之資格。條文旣稱舉貢生員。是專指文者而言某君曰誠然。吾國有輕武重文之習慣。設武舉以上尚不及文生員之合格。恐調查時必生困難。余曰就事實上言試帖八股之文與弓刀矢石之武同爲無用之學。故武職尚行伍出身而不尚科舉。今條文又明明言舉貢生員。就字義解釋。舉則尚有武舉。貢與生員則專屬之文然。又不可將武舉以上出身。一概抺煞。則母寗比照章程。職官一項文七品武五品一條。文出身爲生員以上武出身爲武舉以上。但微嫌近乎名位上之比較而非學識上之關係似此通融辦法。未識有當否。斯事曾以語蘇友某君某君復爲言貢生出身。監貢是否在内。余謂旣取學識上之資格。似當以恩拔副歲優五貢爲斷。監生出身之副貢。則自不當區别。 
某君又言。財産一條。如有五千元以上財産。而父子伯叔兄弟同居。僅將家長一人入册似矣。然社會情形。其家長往往年高厭世。不樂與聞新政調查之時。甚至不願入册則奈何。余曰此不如先詢其家長。請其入册。如家長不願。似不妨由家長指明其家中之年在二十五歲以上者。開列一人於册。蓋近見家居士夫。往往深閉固拒。而遣子弟出洋游學。則又樂從則此事變通辦理於心理亦當合。 
二十八日廣西蔣伯文君唐星航君晤談。余詢廣西一省最遠之州縣。距省幾程。蔣云至遠者陸程按站當二十八九天。水程行期。尚不能預算。此次回桂擬參照直隷辦法。每屬派一司選員。此司選員到各該府屬。再會同地方官。分派員到各該屬邑。現在屈指自上海起程至桂省。約在十月杪。省籌辦處成立。當在十一月。大約各司選員到各屬分辦。以三個月畢事。明年閏二月舉行初選。則甚幸矣。余曰此法甚善。凡處交通不便之省似均可由省分派司選員。但此項司選員。亦皆非素習似應在省垣先設一司選員養成所。編極淺明之講義。約十天而畢。此司選員到各屬再挑取分赴各縣之員。仍設養成所如前例。此即出門造車閉門合轍之意也此事吾蘇已有行之者。蔣君深韙之。並言此司選員。應予以一定之期限川資以外。酌給薪水如期而畢者。則厚犒之。亦鼓勵之一法也。 
以上各端。舉一月來所聞見。足與籌辦諮議事相印證者。總之此事均未經騐。斷不敢遽求其完備。却不妨互證以疑難。母固母我。倘亦諸君子所樂聞乎續有聞見。當彚而書之。（完） 
專電 
[電一（北京）]  
　　某御史奏州縣征收忙銀果有賠累宜統籌補救不得加費困民硃批度支部知道 
 
 

Page 4

 
 
 ]HH [ 
[電一（北京）]  
　　又奏西藏改省宜審時量力母操之過急虚擲鉅欵原摺留中 
[電三（北京）]  
　　西藏改省事逹賴喇嘛堅不贊成 
[電四（北京）]  
　　二十八日至初二日陸軍部衙門考試陸軍遊學畢業生醇邸那相均到 
[電五（漢口）]  
　　九九商捐新章與行商不便擬暫停買賣商會今日（三十日）開會剴切勸導 
[電六蕪湖）]  
　　旅蕪粤商昨在商會决議皖路米捐股欵於初一日起不再繳納 
[電七（廈門）]  
　　二十八日已刻松督由馬江啟節乘海容兵輪於二十九晨來厦接待美艦 
緊要新聞 
[鼓鑄一兩新幣又改辦法北京]  
　　一兩新銀幣前經議定自明年起鑄出一千萬元近聞度支部澤尚書以幣制關繫甚鉅又於二十二日在朗潤園提議儘年内鼓鑄新幣二千萬元先由部撥的欵一千五百萬兩俟此項部欵鑄齊分撥各省行用卽命各該省按照所撥數目補還生銀然後再將生銀陸續發廠鼓鑄以足三千萬元之數惟各省銀元局是否裁併統歸天津造幣廠鼓鑄一節仍未議妥辦法 
[逹賴喇嘛入覲後情形北京]  
　　内廷總管傳知昇平署首領萬壽聖節恭備御戲著於十月初一日起至十五日止并諭交内務府大臣兩宫萬壽恩賞逹賴入座聽戲其次序王公親貴以上著即預備座頭 
逹賴喇嘛陳奏西藏交涉原委一摺現已定稿昨日送交理藩部經壽尚書飭藏文繙譯譯成漢文預備代奏探其内容係請整頓西藏各辦法並歷陳前駐藏大臣有泰與英訂約之損失權利摺文甚長約萬餘言 
逹賴覲見後樞府王大臣議請兩宫恩旨賞賜逹賴寳石頂戴爵視和碩親王以示恩寵其附從藏人俱賞官銜堪布喇嘛則擬賞給三品頂戴日内即當發表 
逹賴賜宴儀注尚未議定前日理藩部壽尚書面奏請照順治初年逹賴進京及乾隆某年逹賴班禪來京祝嘏各儀節變通辦理惟前理藩院及及禮部光祿寺等衙門舊存案卷均因兵燹遺失無從查考現擬照常行筵宴蒙古王公禮節從優訂定再行奏聞 
又壽尚書日前在園召見兩宫垂詢逹賴奏陳整頓西藏辦法是否可行并詢改革西藏政策冋日可與逹賴商辦妥協聞壽尚書召對後與諸軍機會談二十餘分鐘始歸内城 
[蘇省地丁徵銀解銀要電南京]  
　　江督蘇撫爲忙銀改章事往來電文已錄前報兹又探得要電如左 
蘇撫致江督電瑞藩司詳州縣征銀解銀一案前承電示各節卽經行司覆議兹據詳復公費仍請定六百文規復一欵亦請不必改名惟以上兩欵遵以錢計聽民繳錢或照巿價繳銀洋不准抑勒分文並以下忙將次開征仍請由電奏咨聲明併詳鈞處諒已逹覽應否如詳辦理伏祈裁酌再此案誠如電諭寗蘇必須一律如果據以入告請飭寗藩司迅速具詳並請由鈞處主稿挈銜辦理 
按規復兩字起於銀貴錢賤今旣請以銀完銀矣尚何規復之有 
江督覆電蘇藩續詳亦到州縣公費旣非每兩六百文仍不敷用及規復名詞無可更改擬請即由尊處據詳挈銜由電奏咨寗藩所屬銀價各州縣頗有參差尚須確查可詳恐不能速下忙期促蘇屬只可先奏祈酌裁 
蘇撫再致江督電州縣征銀解銀一案寗詳亦到旣兩藩司意見皆同情詞迫切自當據情入告惟電奏一層究覺不甚相宜且事關重大旨必交議度支部亦必詳愼出之斷非下忙以前所能定案似仍以具摺奏請爲妥如鈞意爲然即祈電示以便遵諭擬稿會列鈞座前銜一面繕摺拜發一面補送會稿以期迅捷而省轉折 
江督覆電征銀解銀案自以寗蘇合辦方歸一律承示電奏不甚相宜藎慮極是奏稿敝處已擬就容即日封送尊處酌核繕發 
[商辦鄂境川漢鐵路大會紀事湖北]  
　　鄂省紳商軍學各界於九月二十六日在漢口商務總會開川漢鐵路决議會到會 
 
 

Page 5

 
 
者約四五百人咸主張禀請鄂督電致軍機處郵傳部爭歸商辦首由吳心階劉歆生宓丹階于浦泉皮鶴齡蔡輔卿葉東川諸君先後演說部辦借欵鄂辦借欵之各種隠害自以爭歸商辦爲最善旋經大衆議定遵照商律設商辦川漢鄂境鐵路股份有限公司不招洋股不借外債并將路線改定擬由漢口京漢鐵路軌線尾閭橋口地方起點經道人橋長江埠至應山應城京山鍾祥過襄河再經荆門堂陽逹宜昌此爲東西幹線再由荆門北出一枝至沙巿此爲南北枝線估計全路約需欵三千萬元每股五元分優先普通兩種優先限本年十月一次交足普通分作五次交清不拘省界凡願投資者均認爲股東是日到會各發起人均竭力認股當塲簽名認定股數共有三百八十一萬二千餘元議定暫設事務所於漢口商會之内辦串細章人股規則概照江浙鐵路公司章程辦理其經理人在出欵最多之前三十名内選舉並議用鄂省全體人民字樣電懇張樞相主持商辦由郵傳部派一驗欵一面并舉代表晋京面謝張樞相主持之功並辦理一切交涉即敦請張相爲此路名譽總理末由吳侍御心階等公擬電稿旋即散會 
[麥奎私運礦石之交涉安慶]  
　　銅官山礦師麥奎在該山私自動工開挖礦石擬運往上海驗化於二十五日由該山運礦石五　墩至蕪經蕪關稅員俞訒菴查悉禀明關道楊彞卿觀察請示辦法聞此項礦石該礦師恐經蕪關查出先雇民船運至距蕪上游十五里之魯港鎭另換駁船裝運至蕪直抵躉船卸載以便轉運關道楊觀察得信後當飭將船扣留一面函致駐蕪英領葛福詰問該礦師麥奎違犯約章之咎麥奎即於二十日來蕪偕英領拜會關道强詞申辯楊觀察以事關交涉未便專擅刻已電禀　督皖撫請示核辦 
附駐蕪英領事致皖撫函昨據銅官安裕公司禀稱現有礦石一千噸裝運上海送英總領事官試驗卽便施行理旨禀請轉請撫憲飭知關道母得阻行等因前來相應備函務請貴部院飭知關道遵辦切勿阻行以敦睦誼 
又蕪湖道禀皖撫電據常關委員報稱有民船裝運鐵礦石報稅查銅官山合同議廢作何辦理之處已飭該員扣留候示驗放駿有 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
接緊要新聞 
[南洋偵探獲匪詳聞安慶]  
　　湘人陳詔山袁剛同寓呂八街春和棧内有詰其姓氏者語頗支離　爲南洋偵探某君所悉迭次造訪略得行徑廿七晚告知三區巡警同往查拿徧搜箱篋得一硃筆榜文上列人名數。百又查有江督端制軍及鐵侍郎等名片詢以來皖何幹答奉江督命到皖購辦操衣又云爲鳳陽府購辦某學堂操衣言東語西毫無實據因即電詢江督有無此人旋奉電覆並無此人又電致鳳郡飭查惟尚未見禀覆聞定購操衣八百套係在二郎巷某成衣舗業經巡警公所拘訊該匪等現在巡警公所内暫行看管又聞十八日晨有丁姓來謁陳袁二人談畢欲出當被巡警喝住現在如有人來探訪有人無出待事畢方准開釋又聞該匪等在南洋定購操服爲偵探窺破潜逃到皖再行購備不圖南洋先有電告到皖故此案易於發覺云 
又另一函云督練公所派員在招商躉船緝獲李姓一人解所訊供據稱兩江候補道陳大人跟隨現住春和棧所定軍衣八百套係端帥札委陳道台製辦加以刑訊始供各省均有同黨陳係冒充道員今辦軍裝將乘秋操起事並供出某某二人一赴九江一赴南京以便約期起事等語現已連夜分電九江大通南京蕪湖等處嚴拿至僞充道員之陳某當晚亦一併拿獲禀明皖撫發交安慶府審訊 
[籌備接待美艦最近聞廋門]  
　　預備接待美艦迭詳前報兹將最近消息分誌於下一道署接京電毓貝勒梁侍郎定十四日起程初二日到厦一薩軍門以海圻兵艦護送貝勒及梁侍郎同來亦已先期電知一松制軍奉旨來厦始定廿三日嗣因貢事改爲廿八日起程一孫統制呂道台護送松督來厦爲隨員帮辦各差均乘官輪來厦一孫統制新軍分三隊來厦頭隊五百人十四日到廈駐紥廈港兵房一南北洋派員來廈參觀南洋已派左念貽觀察北洋派天津道一廈門建修美提督行轅工竣後所有陳設一切均已齊備一行轅内搭一戲檯門外搭一戲檯已雇廣東戲三班來演一行轅現租各花五千盆排列各堦砌上下頗有可觀一廈港建一木碼頭鼓浪嶼建一木碼頭均告成每座需費二千元一大菜廚房建十六七間在美提行轅之後數十武一陳列所建十六間在校塲前半里昨發傳單稱上海廣東福州江西商人貨物已到一道署禀京電飭嚴查緝匪黨已派韓寳三賴仰根二委員巡查客棧夜間尤嚴一美艦到後初十爲萬壽期廈道照會各領事同行慶賀并命民間升旗誌賀刻購廣東烟火花筒三千餘件届時燃放一美艦隊到時上岸游觀均須舌人帶領方通欵洽廈道因借同文書院英華書院學生六十名充譯人之職 
[京師近事]  
　　政府近日籌議外省官制事宜慶邸張相國均以重親民明權限專責成爲要義惟府州縣必須添設多官應先通飭各省大吏預備各項人才愼重辦理酌量推行并聞張相以官制旣經改訂應將廉俸用欵先行核計另編廉俸預算方有根柢或彚訂於行政費内以備核算各王大臣均贊成其說聞俟萬壽節過即當議辦 
政府王大臣近又提議縮短禁烟年限仍執定五年聞入奏後即嚴申禁令京内責成禁烟王大臣京外責成各該省督撫認眞辦理 
憲法謄黄請用御寶各節迭誌前報現經孫相國點派那晉承瀛二員於二十五六兩日赴懋勤殿監視鈐用御寳二十七日發回憲政館分頒各省萬壽日通國各衙門一律懸掛 
推廣簡字學堂一節迭經學部會議現由喬左丞擬定京師即於部中設立簡字行政局各省則在提學司署設立分局以期統一各等簡字學堂並於各府廳州縣分設傳習所逐漸推廣 
天壇闡牆近有坍塌之處經民政部奏請欽派禮部尚書溥良查勘估修並奏明將壇外積土刨挖平坦興修巿塲以振巿面 
津浦鐵路督辦呂尚書昨日電告郵部已委留學美國畢業生李南帆充津浦工程幫辦 
駐法劉公使任滿回京有授以某省交涉使及京漢鐵路總辦之消息卸任德使新簡幫辦津浦鐵路大臣孫慕韓京卿則擬位以郵傳部侍郎之任不日將見明文 
分駐各國欽使改作實缺一節已見前報刻聞政府以此項人員較邊要尤爲繁難應再優加俸薪津貼任滿後并畀以重要之缺以酬其勞 
外務部電致各省督撫嚴飭道府州縣嗣後凡與各國領事交涉事宜必須隨時禀明督撫彚送本部詳核以杜糾葛如有匿隠不報者即行據實奏參勿稍徇隠 
民政部昨准魯撫袁海帥報告東省現在諮議局内附設自治局一處派在藉紳士民政部主事石金聲辦理 
理藩部准國史館移稱本館現在續辦皇朝地理志所有道光以後裁 
 
 

Page 11

 
 
 ]HH [ 
改各缺劃分境界均宜詳細纂入相應移會貴部轉行蒙古各處將道光以後所改各缺四至境界廣袤里數距京距省各里數北極高度京師偏度以及山川物産逐一詳細查明聲覆以便載入等因現該部已通飭内人盟外四部落按照國史館所查各節詳細繪圖貼說呈送 
分類新聞 
政界 
[浙藩自請調騐烟癖杭州]  
　　浙藩顔筱夏方伯貌素清臞外間遂疑其有烟癖方伯頗憤憤日前禀請撫憲照章調驗略云禁烟大臣奏定查騐章程第五條在外司道大員查照表式一律塡註等語誠以司道大員有表率僚屬之責必須身作模範首爲倡導本司幼承庭訓世受國恩歷郡守而監司官箴彌懍視烏烟如鴆毒嗜好確無祗緣貌瘦形勞難免見疑於皮相自問冰清玉潔何妨共喻夫大廷素志要可自明對影衾以無愧嫌疑必期終剖冀衡鑑之維精應請俯准照章調騐批示定期應赴何處住宿查照定章第二條辦法本司即當遵奉憲台指定處所刻日前往並懇遴派剛正妥員認眞檢查監視食宿多以時日以期廉得確情藉息浮議本司爲恪遵禁令表明心跡起見除將表式另文塡註外理合肅禀具陳不勝禱盼之至 
[浙江實行禁烟之辦法杭州]  
　　浙江禁烟公所札飭各屬文云浙江全省禁烟公所現經成立開辦所有應辦事宜自當一一籌議惟入手之初緩急分二攻心之法綱領有三一以調驗官員正其本一以查察胥役清其源一以禁種鶯粟絶其流故宜首將現任各員責成現任地方各該長官就近查騐出具切結如有不實惟該管長官是問再由公所派員密查其在省候補及分府各員無差者赶即來所報名聽候傳騐有差者暫行請代騐明實無烟癮即行回差不到者以規避論有差者撤委無差者停委查訪得實立予詳參此所以先正其本其次爲胥役胥役吸烟十居八九不先禁除則私燈私膏且緣以爲庇護若輩又預爲吸食取給之地不肯實力奉行弊竇叢生莫可究詰此所以必清其源也至於吸食之人中下社會都食本地漿台漿取其價值較廉遂至吸者愈衆種者亦愈多現議札飭十一府嚴飭各州縣將所種鶯粟田地編造細册限文到一月内辦齊呈送本公所查核勒令辨别土宜改種他物限明年四月一律改盡册報本公所派員前往勘騐勿使稍有留遺此所以務絶其流也凡斯三者皆目前急治之法至民間吸食亦宜設法禁止逐漸施行則編籍一端實爲要旨通飭各府屬將吸烟人户逐一查明無論紳商士民編成烟籍其有願戒者限三年内戒清由族長董正人等聯名出結具禀地方官註銷烟籍之名倘仍逾限未戒則永掛烟籍不與平民等視其餘應辦各事宜如頒發表結配製丸藥調查洋藥銷塲零售挑膏宜通飭設局發藥分立戒烟所考求效驗列爲功過表均次第推行分别赶辦 
[蘇撫不信具結不吸烟人員蘇州]  
　　蘇撫陳中丞查得文武官員所具戒烟切結類多向不吃烟及業已戒盡等字樣恐其中不免多所隠避特札飭禁烟總局查驗所將具結各員逐一調局切實查驗併愼防夾帶烟泡丸藥等弊如有朦混據實詳參 
軍界 
[安插陸軍報効人員江西]  
　　贛省兵備處定章凡有報効軍隊人員均須會同考驗然後委用現江南將備學堂畢業生孔繼發等十二員先後投考經張子畏觀察會同考騐均尚合格遂以孔繼發謝光煜閔子標等三員移請陸軍協統以下級軍官挨次委用高貽榖張烈喻人駒等三員以下級軍佐挨次委用洪璋王進升陳毅陳錫鵬陳漢波王廷弼等六員移由巡防前路統領以哨官長差挨次委用俾資激勸 
[騰出空額以備徵兵南昌]  
　　江江瑞州府紳民蔡震離等禀懇就徵兵役現奉兵備處批該生等志切從戎爲國民振起尚武精神殊堪嘉許惟二標徵兵將次足額礙難再徵一標第二營正擬騰出空額以備徵兵該生等俟將來開徵有斯再行應徵可也 
學務 
[淮南官立學堂罷學之風潮鎭江]  
　　淮南十二圩官立學堂堂長夏蔭廷平時待學生過於寛容以致學生多不畏懼有學生吳國良者年十二歲性頗明敏惟性傲慢每與同學齟齬因事迭記大過三次本應斥退因該堂學生尚未滿額恐難補足遂姑容之九月中旬該堂學生朱祥和及賈姓等議屏除吳生一唱百和各學生擅將門首虎頭牌上標明吳國良記過已滿應即照例逐出云云堂長見之詢悉係朱祥和等所爲即傳學生意在從輕發落不料朱賈等早有成見激動全體竟於二十六日起均不上課現由堂長禀知儀棧督辦徐觀察請示辦理尚未知如何收束也 
[蘇藩飭查辦學情形蘇州]  
　　金匱紳士陳國興等在蕩口甘露后橋等處設立小學十所經費支絀請撥公欵奉蘇藩瑞方伯批云據禀已悉該紳等今於蕩口等處設立小學十所係何名稱章程如何其每歲所需用欵如何開支常年的欵現有若干不敷之欵若干所稱支絀情形是否屬實該邑帶征五成學費及串捐膏火賓興等欵現究如何分派支用仰常州府飭縣遵照指飭各節及來禀所未叙明者分晰查明詳復以憑核辦 
[萍鄉學堂請規復權利南昌]  
　　江西萍鄉縣所有學堂全賴安源煤礦焦炭出口每噸抽錢六十文油煤出口每噸抽錢三十文以充各學堂常年經費每年約計萬金前因五月間該礦奉照部章完納出井稅遂停學捐禀請盛宫保批准在案惟萍鄉學堂失此巨欵萬難維持迭經勸學所禀奉林學使轉禀盛宫保始允歲撥二千金補助學堂現地方紳士尚未允許刻又禀懇盛宫保及撫學憲規復利權以資助學未悉能逹此目的否 
實業 
 
 

Page 12

 
 
 ]HH [ 
[飭府嚴追典商欠欵蘇州]  
　　蘇垣閶門中巿仁和德和福裕等錢莊以江陰濟善公典沈靑甫等覇吞商欵三萬八千餘兩禀呈藩憲飭提訊追當奉批云查閱抄册沈靑甫即沈世恩洪麟閣即洪韶出立濟善典滙據向該莊等借用銀兩共計九紙内有股單作抵者六紙　銀三萬餘兩無股單作抵者三紙計銀六千兩惟此六千兩之中恒康莊三千兩滙劵並未載明附有抵據而所開各莊銀數總單内恒康莊乃註三千兩滙股單五千兩作抵字樣前後係屬不符至抄呈各函洪韶事均接洽如果欵係沈世恩私債何以當時並不通知各莊難保無串騙　事所有濟善典合戳向歸何人執管有無盜用私刻之弊抵押股單是否沈姓之股單在内倘係典用斷無全以沈姓股單作抵之理亟應確切查明斧鑿相尋欵追的欠昨據濟善典股汪鈞培等以沈世恩淫賭揮霍私借莊欵等情來司控告當經批飭如果屬實由府提案從嚴押追在案仰蘇州府立提沈世恩洪韶到案傳同應訊人證質訊明確嚴追給領倘敢延抗不繳即將沈世恩洪韶等查明職銜官階追取職照等項由府先行詳革從嚴懲辦一面查封房屋家産變價備抵母稍寛縱至濟善典公私各欵及架本若干仍查照該股東汪鈞等禀内批示分别辦理母違 
[公立中等蠶桑實業學堂河南]  
　　護理河南巡撫朱壽鏞奏稱據前代理長葛縣知縣潘守廉詳該縣會同紳董捐集欵項按照中等實業學堂定於城内建設許長公立中等蠶桑實業學堂業經選聘敎員招集生徒於本年二月間開學學科分普通實習三年畢業其非由高等小學畢業考入者先習豫科二年再升本科此外另設别科年半畢業以廣造就全校學額暫定二百八十名俟續籌的欵再行擴充常年經費除酌收生徒學費外隨時籌欵補助以期經久等情詳經前撫臣飭由提學司會同商務農工局司道查覈該縣擬訂章程並派員前往勘騐工程及圖書器具均屬全法詳請奏咨立案前來臣覆加查核振興實業本係當今切要之圖然非設學研求無以闡精理而廣進步今該縣督紳籌設中等蠧桑學堂開辦已逾半年規模大致畢具從此切實辦理洵於實業前途良多裨益應請敕部立案以垂久遠九月二十一日奉硃批該部知道欽此雜記 
[派員查辦紳士控案蘇州]  
　　蘇藩瑞方伯據崇明縣紳士馮誦清等具呈被誣各節及王紳劣迹多條當卽批示云查此案現經詳奉撫憲會同督憲札委大員馳往崇邑澈查詳辦竟孰虚孰實白有公論應聽候查明辦理母庸剖辯粘單姑附 
[毆斃學生案證解省九江]  
　　本年五月間廣東會館演戲時毆斃學中堂學生羅德鋌一案昨九江府倉太守接奉臬司札文飭將今案人證解送省垣發交讞局審訊太守奉札後當即轉行德化縣飭派差役將在押之粤人張德耀蕭桂清鄧文劉福榮等於二十四日押解起程 
[厦門大風]  
　　上月二十夜狂風陡起大雨傾盆直至次夕雨始略而風勢仍不稍殺厦港接待所新建工程悉數傾欹坍塌僅電燈機房經西人竭力防護不至全壞所有前日出口輪船數艘因溠面風大於二十一日多折回厦門民間房屋亦被吹塌多處 
又另一函云鴻記行十九夜得電該行雙安輪自新加坡開來在香港洋面被風吹去船面搭客百數十名悉數落海無蹤 
[赤脚訟師裝病松江]  
　　赤脚訟師李月樓前經松府戚太守訪拿到案後因病保釋嗣以控案疊疊復著原保人交案仍發婁縣待質所看管詎李又報稱病亟二十六日雇人舁入府署由太守面驗時原差王慶隨同押解至案禀稱李病均係僞揑即前次保釋時所稱瘡潰而遍體亦無微疤可尋太守聞禀大怒以管役朋串嘗試判令重笞一千板並責成將李肩負而出 
[審訊妬姦謀命案松江]  
　　金山縣前解姦夫林阿木淫婦林張氏到郡兹悉謀斃之林阿和尚非本夫爰該氏孀居後與族人阿和姘識己閱五年近又與冋族阿木通姦阿和聞而詬駡阿木遂乘夜潜入取繩扼吭致斃二十六日戚太守提案訊鞫氏供認帮同拽繩實被阿木迫脅敎供並非起意云云太守乃判還獄候再訊奪 
[閒評]  
　　煆鍊新法忠民子稿 
自秋瑾遇害。天下莫不寃之。惟貴福多方羅致。揑造供詞。在貴　自問。必謂操縱得法。手腕敏活。可以掩天下目矣。然四海觀之。究屬掩耳盜鈴之計。無甚可奇之處。 
今常徽又請懲辦吳徐兩女士。法律無規定之條。於是直以改葬秋　罪之。由此諭之。常徽較貴福之爲人。其愚有過之而無不及。吾若處常徽之地位。吾必有一新奇之煆鍊法煆鍊法謂何。吳芝瑛者與無知音同音。秋瑾死而芝瑛改葬之。是芝瑛爲秋瑾之知音自秋瑾死而知音無矣。芝瑛旣爲秋瑾之知音則芝瑛之目的。必與秋瑾同。治之以罪。誰曰不宜。 
徐寄塵者。與徐繼塵同音。是徐寄塵明明欲繼秋瑾之後塵。爲前扑後繼之計。不過姑徐徐云耳。其心可誅治之以罪。又誰曰不宜假令常侍御得此一篇言語。登諸奏牘。豈不令天下拍掌稱快。嘆爲辦之　名。惜常徽愚暗。見不及此。 
雖然御史者。天下之鷹犬也。其善視也如鷹其善吠也如犬。豈有無此思想之理。人記常徽受貴福之運動。想一時利令智昏耳。吾怪甚恨甚不　撞王斗而呼曰唉可惜可惜。 
[新三笑四十（一）]  
　　寳琴道。吳大老爺慢些肚裏痛。此事究屬如何吳紳道。待我去商量起來。阿元說到此間。唐伯虎又插口道。怕出銅錢不要討小。要討小不怕出錢。商量什麽。枝山道。我要問你。你討了九房妻室。出了多少銀子。伯虎道老祝不是這樣說。院子裏討的。與人家討的不同你怕出銅　不要院子裏討。阿元道。你們要聽我講。你們不要瞎說。你們瞎說。我就不講了。伯虎道你儘管講。我儘管說不妨。阿元乃又述月仙說道。你去商量好了。幾時來給我信息。吳紳道。大約緩二三天。吳紳就别了寶琴月仙。走出院來。一路左思右想。起初我在楊某面前拍了胸膛。今日辦不到。未免面子上有些過不去。又想道。這也他自已不肯出錢。干我甚事。不免待我探楊紳口氣。再作道理。算計已定。一路走到楊紳家來。吳紳尚未走進書房。楊糾哈哈從書房裏笑迎出來道老兄今日辛苦了。不知此事若何。吳紳搖頭道。徒勞無功。楊紳急問道。難道寶琴月　不肯跟我麽。吳紳搖頭道不是。楊紳又問道。難道王阿松不許嫁麽。吳紳又搖頭道不是楊紳笑道。這也奇了。這也不是那也不是。到底是什麽緣故。難道王阿松寶琴月仙都肯了那從中又出一人阻止不成。吳紳道這多不是。因爲價值不對。楊紳道。價錢我已許他八　金了。他　要多少難道价减去了些麽。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
各省籌辦諮議局 
[官長調查]  
　　江蘇 
憲政編查館昨復蘇撫電云養電悉（養電已見前報）查諮議局選舉章程第二條初選舉以廳州縣爲選舉區則選舉人被選舉人應均以藉隸各該廳州縣及其寄居人合格者爲限至投票區之設專爲投票人便利起見故投票人當屬何投票區自應以其住居所在地方爲準若住居不在本籍而本籍又無住宅無從定其所屬者可列入其現住相近之本籍投票區名簿内即以該區爲其投票之地似此辦理即同城州縣之處亦無窒碍種種疑義自然氷釋其五十四條姓名不符四字係指票數與名數多寡不同而言惟放棄選舉權情節却非四字所能賅括即如空白投票檢數雖符而仍與不投票者無異故補足一語以期周密希即轉飭遵辦此復現陳伯帥已將此電發交籌辦處矣 
又 
江督端午帥現將諮議局籌辦處奏定章程及初選複選議員執照投票匭式票式各式十份札發滬道轉發各屬責成各地方官會同公正紳士考察情形分區調查照章選舉依限詳報 
又 
常昭二縣議事會選舉局禀請飭縣刊給圖記由蘇撫批處詳復現由處詳加駁斥略謂諮議局應設在省垣别無各色議事會之明文且選舉應分初複選更不能由各縣逕選議員蘇屬議員定額六十六名府縣如何分配應俟選舉人名册造齊後呈候督撫核定該局已舉定議長等至數十人之多尤與定章大相剌謬惟該局所禀各節俱辦在未舉定章之先自應一律撤銷另照本處通飭設立選舉調查事務所幫同地方官按照章程將造册等事尅期告竣以歸一律而符定章所請飭刊圖記母庸議又 
武陽籌辦諮議局事務所擬定簡章呈請蘇垣籌辦處立案業經奉到批文准予立案惟武陽籌辦諮議局事務所名稱應改爲武陽選舉調查事務所以歸一律 
又 
丹陽縣於九月初十日接奉江督飭辦選舉調查正式之公文因邀集紳商學界曁各鄉董事約二百人在商會公議分劃投票區設投票所并公推調查事務所長及各辦事人并聞羅大令已擬訂選舉調查辦事細則呈報複選監督并禀知督帥禀中條陳三事（一審釋名義）略謂諮議局條文疑義甚多應由籌辦處剖釋頒告以免各處聚訟廢時之病（一規定時期）略謂時期已迫各處尚無消息應將初選複選期限略爲改遲而仍以不誤九月初一日之期爲主義并請編辦事順序表飭各屬通行（一飭官吏與士紳共謀輔助之方法）略謂官與紳須互相督責即此邑與彼邑亦須互相佐援以免一處之人民册不成致全局皆因之停辦也 
[士民動議調查]  
　　浙江（嘉興） 
嘉郡勸學所提議遍發傳單定於二十八日假嘉邑勸學所開談話會妥議一切籌備選舉方法 
江蘇（松江華婁） 
華婁勸學所敎育會商會傳單云十月初一日下午一句鐘爲諮議選舉籌備調查事借座普照寺集議一切辦法定期發起開會務請早臨是爲至盼 
又（常州無錫） 
無錫選舉調查事先由勸學所敎育會商會推舉紳董華子隨裘葆良等八人爲董事移請兩縣分給照會設立選舉事務所着手調查一切經費由勸學所商會分擔於二十五日開董事會擬定各項調查章程並將諮議局選舉章程第六條初選監督職務詳加疏證城廂各分四大區以原有之街巷爲小區大區設總調查員一人小區各設調查員一人分舉幹事擔任定於十月初十日一律完畢四鄉以每鄉爲一大區每圖爲一小區大區設總調查一人小區各設調查員一人以鄉圖董充任定於十月二十日一律完畢另設督催調查員四人遇有調查不力之鄉隨時馳赴坐催以免延宕一面並由勸學所之宣講員分赴各鄉演說諮議局章程 
[專件]  
　　直隷籌辦處討論章程决議錄（規例清單表册已載者不具列）諮議局章程第三條一項辦學務或地方公益事務滿三年以上如辦學務一年或二年辦其他公益事務二年或一年者其年限亦可併計作爲三年 
第四項曾任實缺者代理署缺皆是 
第五項財産五千元以上若父子兄弟合而有之者無論至若干萬只准一人行使其選舉資本及産業併計值五千元以上者亦可有選值權若代人營業者則無之 
財産資格最易放棄應與講習員宣演令其竭力勸道其不願塡五千元以上之實數者即塡五千元以五字亦可 
諮議局選舉章程第七條第八項複選當選人執照即議員執照 
第八條第二項决定投票之應否收受必投票人不在投票簿者乃可不收否則恐有妄爲拒絶之弊 
第十一條内辦理選舉人員均不支薪水但可由地方官酌給公費於選舉費内支發 
第十二條内管理員旣無選舉權及被選舉權即可用各本縣巡官及區官或小學堂敎員内不願行選舉權者爲之 
第三十條内代理投票開票各管理員者亦無選舉權及被選舉權 
第七節各條投票時有應當塲宣布者如寫票須寫人名不可寫號初選投票投本縣人不必限定投本區人複選投本府人不必限定投本縣人之類另有投票所辦事細則訂之籌辦處訂 
第四十三條内籤字應書一到字 
 
 

Page 19

 
 
 ]HH [ 
　　第五十條内開票時須唱名核數另有開票所辦事細則定之籌辦處訂 
第五十四條及第五十五條第五項第五十四條之對簿不符及第五十五條第五欵之不合被選資格皆爲初選當選人以在選舉人名册者爲限之據且諮議局章程第三條定明具資格者乃有選舉諮議局議員之權則初選當選人自應在選舉人名册方有複選舉之選舉權可無疑義 
第五十入條第七十五條内當選人名次表須由管理員監察員帮同初選監督造定 
第六十條内當選應以開票後榜示當選姓名時爲確定 
第六十一條内知會書應由籌辦處擬一定式與呈明書製爲聯單呈明時割而用之庶爲簡易 
第七十三條内第七十三條可照第五十四五十五條辦理者因五十四自之另册記名並非作廢與複選當選無妨五十五條五欵之不合被選資格在複選舉係指照章不得有或停止被選舉權者而言 
右决議錄撰自直隷籌辦處。解釋章程此爲官文書之有效力者。現各處各自解釋。頗有爭論。得此仿行。可斷葛籐。此錄中有應注意者四事一資格第一項。年分可以併計。愚意學務及公益旣在一資各内。自明詔人以併計矣。選舉章程内以文憑與職官併爲一項。而資格項目則必分之。以其不能併計也。故知其併項者必可併計也。乃近聞蘇屬有人倡第一項不可併計。與第五項不同。以及字或字不同之故。以此請示於籌辦處。揭直隸籌辦處之解釋。蘇人可無異言。度蘇籌辦處。亦無庸立異矣。二資格第四項。實缺字有可從寛之據。三資格第五項。解釋中有合而有之者五字。則可知自稱已析産者。即可分計其選舉權。與蘇屬辦法並非兩歧。四小字注文五千元以上。任若干數。不必塡明。可渾稱五千元以上。此於事實上大有便利。蘇籌辦處急宜申明。以省支節。孟森附識。 
本埠新聞 
[江督查辦私買山島]  
　　崇明縣屬之泗礁山島被紳十蔡某等朦禀繳價曾經滬道飭縣查辦已誌前報兹江督端午帥亦以該處海島原不准民間私自盜賣以防轉售洋人爰特札飭該縣將案註銷並即提究具報一面通行海水師各營各地方官一體查禁不得買賣山島以符原案 
[批准商會酌改選舉任事日期]  
　　上海商務總會呈請酌改選舉任事日期曾誌本報兹奉農工商部批云禀悉該會選舉向在九月以十一月爲任事期諸多不便旣據該會議董等擬將選舉改至正月舉行以二月爲任事期係爲愼重公務便益商情起見自應照准 
[查拿開河閙事首犯]  
　　去冬浦東開河閙事案内之首要嚴福生匿跡租界兹由南滙縣王少谷犬令訪悉移文公共公廨寳明府轉致捕房請派包探查拿解回訊究 
[工程局總董續任]  
　　昨日總工程局開會選舉領商總董仍舉李平書明府續任李君再四力辭旋由各議董請滬道慰諭挽留始允蟬聯 
[又有釐卡勒收花捐]  
　　閔行釐卡司事勒加花捐致起閧閙已兩記本報昨日又有潘蘭生由西鄉販花來滬被閔行分卡司事勒捐不允互相爭論卡勇吳寳田竟逞蠻毆打鄉民不服羣起攻擊一時聚集百餘人將該勇扭至南區送請工程局訊究局中以事關勒捐行凶立將該勇函送上海縣訊究旣又由各鄉人將司事胡錫華一併扭縣請爲嚴辦 
[渡船夫頭不忘舊案]  
　　南巿太平碼頭迤南至楊家渡一帶現由大逹公司禀准滬道改造洋式碼頭將次竣工而楊家渡各渡船夫以碼頭造竣後勢必勒令渡船移泊他處生計頓絶查楊家渡碼頭之對江渡船亦在八常渡之内曾奉道縣各憲准予設立今忽改草不獨與案不符往來渡客亦多不便因於昨日具禀滬道請飭大逹公司仍准各渡船照常停泊以符成案 
[滬道覆江蘇敎育總會函]  
　　昨奉公函並鈔崑山新陽敎育會來函一紙藉悉一切查競業師範學堂經理人桑鏞並未來轅遞禀本道無從攷查以理而論震川校舍旣爲嘉崑新靑四邑公共之區競業遷往應先事會商以待四邑人允洽諸君所見與鄙意略同仍祈速向桑君據理評斷無任决裂爲要 
[福山鎭合調查警章]  
　　福山鎭徐吉雲軍門挑選年力强壯營兵八十名改爲警察現已派出站崗惟一切章程尚未妥訂昨特移請滬道查抄警章以便仿行 
[大幫廚役赴廈]  
　　廈門官塲以接待美艦需用大幫洋廚侍者特扦本埠各四客店代招七百餘人赴廈業己乘太古公司鎭安商輪前往 
[印人自殘同種七誌]  
　　新閘成都路波彌文雞毛棧司閽印人乃克生被人謀斃一案昨由捕房見證華人李友生郭全甫汪阿根等三人解請公共公堂審訊王襄讞商之德繙譯官判三人暫留捕房候英國公堂傳案作證 
[格致書院課案課題彚錄]  
　　八月份課案（策論）一名獎洋三元二名二元三至七名各一元五角八至廿二名各一元廿三至四十六名各五角　陸鈞　錢燕喜　吳振乾　錢效石　張奇　堃昇　吳振遠　沈宗的　魯靈鶼　陳兆琛程伯魯　劉愚　汪丙炎　徐文泰　任工　毓蘇　蔡文彦　顧駿 
武萃菴　宋鴻賓　朱繼英　丁義明　丁誠　楊喆　葉鄭　鈺斌單肇蟾　單毓年　梁歗鴻　丁逢甲　侯寀　高叔　方實叔　劉卓如萬祖蔭　張家鎭　姚鍾藻　王廷幹　賀平　陳鏡人　汪鳳渠　席儒　楊冠倫　陳忠言　王汝巍　杜元瑞其餘無獎不載（算學）九名一名獎洋三元二名二元三至五名各一元六至九名各五角五殿奎 
沈蒸　徐全金　畢謁申　丁礎　　權度　先疇　丁福祐　張成平十月份課題策論）恭擬開博學鴻詞科詔嵇叔夜養生篇蘇子瞻養生論與近今西譯衛生學異同右何試合證之（算學）代數備旨下卷 
 
 

Page 20

 
 
 ]HH [ 
　　第二十六欵所設之四次方程推求其四根而變式尚欠顯豁今試詳叙之已知橢圓之長徑爲三十短徑爲二十四自切點作縱線但知縱線與次法線相比如五比四試求切線之長并繪圖明之（限匝月截卷） 
[城内]  
　　巡官辣手○詹大有墨莊主婦詹王氏於上月十五日在普育堂領一女孩名阿玉年十三歲前日忽然逃出被一路一區巡士查見帶回局中旋由詹王氏投案求領訊之阿玉供時被王氏凌虐是以潜逃所有金戒二只耳環一付皆王氏所給游巡官謂王氏旣給首飾諒無凌虐情事遂斥阿玉謊供判令掌頰五十下仍著王氏領回 
按阿玉係一幼女而游巡官竟判令掌頰五十下手叚未免太辣且人情喜怒無常安知詹王氏旣給首飾必不再肆凌虐乎傭婦跌斃○假寓英租界長春棧之紹興人徐卜清帶有傭婦胡氏前日該氏誤踏已爛樓板從高跌下受傷斃命經人舁至新北門外息影公所報知本縣李大令前往相驗委係跌傷内腑致命身死該家主遂即備置衣棺自行收殮 
道批三則○周恆泰等禀批業主翻造房屋如果預爲知照該房客理應遷讓何能藉口覇住惟照章建築工程須報工程局核給執照仰上海縣傳集兩造調驗明確妥爲開導毋任爭執干究陳琪稟批前稟業經批示該商率請飭縣提訊殊屬非是况洪令赴浙追欵係由瑞升道札委咨明浙江藩司並行杭州府飭縣會同辦理曾據洪令禀報會同仁錢兩縣飭提該商到案本擬申解澈訊因自願照趙曉初分半認償比繳各莊期票七千元安徽紅票抵洋一千四百八十三元亦逾限不繳復敢控稱洪令作倀乘爾出外勒逼家屬照繳期票紅票等情分赴各衙門朦控尤爲刁狡即上海縣將飭查紅票一節禀復到日彚核案情稟請憲示可也陳宗月稟批毛菊姐是否被徐桂發誘拐有無確切憑証何以延不復訊仰會審官寳令查明案情禀復察奪 
官事○福山鎭總兵徐傳隆儘先千總秦禮英昨均以道謁見道轅發審委員李善徵請假赴寗候補知縣馬瑞熙奉委監放粥廠差候補知縣景崧奉委查勘總工程局撈濬城河丄程差昨均到道謝委 
[南巿]  
　　禁賣烟具○昨日總工程局出示略云姻具烟斗各物前經省城禁烟局詳定章程札縣查禁在案兹再出示曉示所有東南西三區界内專製烟具之户均即停止製售其别項店舗及各攤販亦不得帶售烟具以重功令如違勒閉嚴究 
僞票何來○合豐土行車夫陳鋪堂持鴻餘莊票銀一百五十兩至該莊對驗因係僞造送請工程局押候訊究 
私購砲彈續紀○沙船夥楊早生私購砲彈一案昨由工程局傳振昌翻砂作夥王阿巧源盛號執事李永泰到案據供彈係船上所用該船向有砲位以防盜劫判楊等押候查核 
[閘北]  
　　巡警總局批詞○金鑑堂稟批俞鑑波前旣判禁西牢犯案纍纍該商已明知其人不端矣何以甘代墊款至一百四十餘元之多其情殊不可解葉行規代銷其珠被俞蘭芳馬正榮騙去致葉在英廨抣押三月該商已知其寃何以當時不代爲剖白爾子先被俞蘭芳誘借洋二十元今又欲硬借洋四十元究竟有何憑證綜核所禀各情牽扯羅織毫無實據且與徐蓮生之禀如出一手顯係受人播弄砌詞妄瀆不准并斥職商傅銘禀批據禀已悉仰警法科迅提兩造核斷勿延 
[英租界]  
　　節其停訊○今日爲下元令節公廨寳讞員循例照會西官停訊一天 
定貨紏葛○德商乾興洋行控協豐號股東薛寳潤定貨不出昨由公堂會訊原告洋人請追虧欠銀二千餘兩薛延穆安素律師投稱被告並不經手定貨另有經理人柳鴻州接洽且股東瞿海林等均不到堂不能使被告一人擔認判薛仍交原保限一月交股東經手到案質訊 
云是姘頭○南巿人和永花行股東吳玉麟吳祥麟弟兄虧空各錢莊巨欵逃逸後祥麟之妾吳楊氏匿居新閘派克路兹被包探緝獲解廨請究吳楊氏供與吳祥麟姘識並非嫁伊爲妾吳每月貼氏洋七十元所有珍珠金飾各件均婦人自置求鑒判氏還押候禮拜一再訊 
調戲婦女○無賴曹小德在途調戲王朱氏由探查獲拘入捕房昨解公堂請究判曹押三禮拜 
西崽淫惡○洋人球地司控閔行路十一號洋房西崽龔仲康調戲西安昨由差探將龔傳至公廨判押候照會西洋領事會訊 
私售桃花○德商管克控李榮仲吳毛毛私售桃花一案昨晨由探將李吳二人提至公堂訊究李等延律師到案求保判一併交保候訂期會訊 
私鑄銅洋○匪人王仁卿私鑄銅洋在租界混用前日由探查獲昨解公堂研訊供與馬子仙等二人所爲判王押西牢四年期滿逐出租界仍飭補提人証解究 
拐案彚誌○袁阿香控王徐氏拐匿伊孩土根昨由公堂提訊氏供詞推諉判押候交出土根再核徐王氏與女尼瑞修串拐施陳氏之九歲女孩昨日復訊女尼與氏仍不供認判還押候原告邀同見証於禮拜六再訊周趙氏控徐慶將伊媳王氏拐逃由探拿獲解案請究判徐押西牢半年王氏押女所半年 
竊案彚誌○陳春林控沈龍氏竊珠昨由公堂復訊判候禮拜二訊斷周阿二竊岑蘭亭金飾女帽訊不承認判押候查明再訊王阿才竊瑞生洋行羽綢判押西牢半年逐出洋人卜納門控西崽王子甫竊洋六十五元復訊屬實判遞解九江德化縣原籍舟山路十號門牌西婦　竊銀瓶疑係侍者姜培珍王清生串竊報捕解案訊無實據判一併交保候查 
[美租界]  
　　電車傷人○昨晨聘白爾四十一號電車行經西華得路小菜塲附近將顧忠信撞跌傷及面部由捕送入捕房轉送醫院醫治 
監犯瘐斃○提藍橋西牢押犯岩金和昨日病斃由管獄人知照捕房飭傳地保查明有無親屬收殮 
租車不還○劉阿金昨至捕房報稱日前有混各阿四者租去自行車一輛今已將車押去請究捕頭准飭包探查辦 
豈無原因○胡陳氏昨至捕房報稱家住西華得路二千二百九十三號門牌前晚突來蕩婦多人無端兇毆並被毆失金飾捕頭准即　探查辦 
[法租界]  
　　供詞各執○沈寳森因王培德欠伊寡嫂欵項私索不遂將王之人力車兩乘於十七夜私行拉去兹被控告由廨提訊沈稱王向寡嫂借洋及手鐲等物將車作抵求鹽王供並不欠欵伊將車偷去有劉阿德目見可以作証聶司馬以供詞各執判沈交保候傳見証到案訊　 
展限償欠○張用衡控掮客周坤泉欠銀不還曾由公堂訊斷償銀一千三百兩先交五百兩在案兹周因無人具保在押未釋前日復訊判展限一禮拜交銀五百兩餘欵覔保限交 
控告妻兄○袁阿金控妻兄吳連禧誘令伊妻回家竊去鈔票洋五十餘元一案昨日由廨提同吳舟鍾氏審訊袁堅求追還訊之吳供詞支吾鍾氏亦諉爲不知判吳管押鍾氏交保限一禮拜内交袁妻到案訊斷 
小工聚賭○招商局巡丁頭目吳卜偕同印捕投廨禀稱小工黄阿二在碼頭聚賭喝阻不服反被行兇求究判黄枷號一月　該處示衆 
復訊拐案○蔡錢氏串同伶人葉鳳仙拐匿周連生之妻蔡氏一案前日由廨復訊供仍推諉中西官以原告未到判錢氏仍交原保葉還押捕房候下期再訊 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要摺 
[學部奏酌改管理日本游學生監督處章程摺（併單）]  
　　竊臣部於光緒三十二年十月十七日奏游學日本人數衆多酌擬章程一摺摺内聲明如有未盡事宜隨時體察增補前經奉旨允准在案查游學一途今昔情形旣有不同所有管理章程自應隨時酌改務臻完備本年值出使日本大臣胡惟德在京時經臣等與之再四籌商據該大臣面稱向來出使日本大臣兼有管理游學生總監督名日管理游學生事宜本在使臣職任之内似無庸再兼總監督名目擬將原設總副監督一律裁去惟游學生事宜較繁擬另設專員禀承出使大臣辦理等因臣等悉心酌度尚係實在情形擬請將原設總副監督裁撤另設游學生監督一員禀承出使大臣管理游學生諸事宜仍由出使大臣總董其成並體察現在情形將原訂章程詳細釐定增改章程四十二條務求寛嚴得中期於切實施行以昭畫一而免流弊謹將酌改管理日本游學生監督處章程繕具清單恭呈御覽如蒙俞允即由臣部咨行出使日本大臣欽遵辦理九月二十一日奉旨依議欽此 
謹將酌改管理日本游學生監督處章程繕具清單恭呈御覽 
第一節總綱一於駐紮日本出使大臣署内設游學生監督處爲管理游學生治事之所一管理日本游學生監督處由出使大臣總持一切督率辦理一設監督一員中學部會商出使大臣於使館參贊内遴選奏派 
第二節權限一監督禀承出使大臣辦理所有游學生事務一凡游學生事項有關於外交者由監督禀請出使大臣主持一凡關於各學校及游學生事項監督得自行辦理一監督處辦事各員有不得力者監督得隨時禀請出使大臣撤退 
第三節責任一管理日本游學生監督處應將學生成績高下功課勤惰曠課月日品行優劣據實咨報學部及各省督撫一凡游學生調護指導糾正扶持諸事應田監督處妥爲經理（未完） 
小說 
　　偵探小說意外之奇案（七 
吾旣。見吾姊之死。猶冀具或爲他人。而非吾姊。乃力奔至其身畔。察視其致死之情由。天乎。孰知此仰踣地上者。非他人。眞吾姊麗亞克也。吾斯時手足大顫。呼吸欲塞。一時之間。血管僨興與纔不知吾之一身。乃在何處至於此後之大奔而出。報告衆人。則吾之腦中。已懵然絶無毫之知覺泰勤斯君乎。吾與吾姊幼失父母。螢苦無倫。故吾與吾姊之愛情。至深且摯。今吾姊怱被凶人所害吾心肺欲裂。誓必力報吾姊之仇。勒斯君。請君留意緝此殺人之凶手。苟能得此凶人而置之於法者。吾不以十萬磅愛地玲語至此。氣息微弱。音吐至低。若不勝其勞動者。醫士曰密司今暫請勿言。恐於密司有礙。果密司而欲暢所欲言者。必五日之後乃可。泰勒斯聞此。遂立離愛地玲之室而他去。 
距此事之明日。驗尸官至公爵之邸。中騐視麗亞克之屍。泰勒斯又細檢其衣服。乃於其袖中檢得已經撕毁之銀行簽字單一紙。此簽字單上。僅書一大寫之日字。泰勒斯納諸袋中。自念此簽字單。必從昨日所驗得之銀行簽字簿中撕落。此大寫之日字。又必爲人姓名之首一字。今第能查得其人。則無論此人之曾爲殺人凶犯與否。必於此案中有特别之關涉然倫。敦居民數百萬。其以此日字爲姓名之首一字者。乃不可以數計。安能必凶犯之爲誰人。泰勒斯思至此。覺此案之前途。乃至爲黑闇。絶無一毫影響可以爲偵緝罪人之資料。絶似行舟於大　之中。霧氣彌滿巖礁出没。司舟者乃不知停泊之所在。較諸此案絶無捉摸之情形。至復相似泰功斯俯首良久。蹙額不語。忽歘然起立曰。彼孀婦失蹤之奇案。千奇萬化變幻不測。我尚於無意之中。得其全案之事實。况今日之案有此數般之證物。可以資吾之搜索者乎。言已復俯首而坐。 
警察長勃屈力克。端坐一室之中。神色懍然。若有絶重大之事。縈結於其胸臆之間輪轉而不知所止。對坐一短小精悍之偵探。目光烟爍注視勃屈力克之面。即泰勒斯也。勃屈力克謂泰勒斯曰。君已得有凶犯之蹤跡否泰勒斯立搖其首。嘿然不語。勃屈力克似有愠色。謂泰勒斯曰。此脫而斯女郎之死。已逾兩日。而我輩警署中人尚不能得一毫之影響。且於稠人廣座之間。遽出有殺人之命案。彼殺人之凶手藐視。法律乃至如此苟君而不能緝獲此案之凶人者。吾警署之名譽毁矣。吾甚望君對於此案出全力以捕此罪人警察長之語未畢。泰勒斯忽謂警察長曰。長官勿以此案爲。急吾於案已得有數般之證物。吾今方澄想絶慮。以對付此罪人或可由此證物。而緝得罪人之蹤跡。譬如夜行於黑闇之中第有一絲之光綫者。即可因此光綫。而覓得通衢之所在。吾以爲不出數日彼殺人之罪犯必不期而人吾羅網果此一星期之内而不能得彼罪人者則全案之情形。驟變恐案内之罪犯。非復吾輩意料之所及矣。 
國外新聞 
 
 

Page 27

 
 
 ]HH [ 
[近東大變局十七誌]  
　　二十九日倫敦電云英國外務部大臣葛雷在下議院演說謂彼曾以近東事宜遍告各國其志蓋欲使各國協商妥策調停各種難題以免亂局之日漸蔓延而已此次變起以土爾其受書爲最巨　各國第一志願當賠償土爾其之損失保護彼之利益及助其舉行新政此事與土爾其行政上將大有利益也該大臣又謂歐洲天會無論有何策畫須經土爾其承認始可施行布勒嘎利亞與土爾其之交涉現已中止因土爾其要求東羅馬尼之貢稅須由布勒嘎利亞兌換交付土國而布政府未經應允之故（譯字林報）三十日倫敦電云布勒嘎利亞專使已回布京蘇菲亞羅馬尼貢稅問題並未議妥惟兩國委員業己約定將東方鐵路問關從速調停土爾其政府核算布國貢稅愆期未交者其數已有十兆金磅土奥交涉現已停擱因土政府對於奥國歸併巴斯利亞與嚇東戈維拉一事須經各國承認始可而奥國則欲與土直接調停（譯文滙報） 
[日本歡迎美艦隊六誌]  
　　二十九日東京電云美艦隊總司令官史潑萊海軍少將今日下午已離東京晚間由伊集院將軍延請在横濱飲宴首相桂太郎今晨人覲日皇奏報歡迎美艦隊情形日皇甚悅　國民新聞調此次日本歡迎美艦隊之誠意殊足袪除後日邦交　之猜疑使好事者無可離間美日今日之友誼謂之無形聯盟亦無不可深盼以後進爲有形以追武從前俄國艦隊遊歷法國托倫海口後遂有聯盟之舉譯字林報 
[舊金山疫症已凈]  
　　二十九日紐約電云舊金山疫症已淨今日將查疫章程註銷 
[美亂黨縊斃裁判員]  
　　二十九日紐電云约開恩脫開省黑夜亂黨在高等裁判所將裁判官縊斃按該亂黨皆以裁種烟葉爲生前因烟草公司收買烟葉也價過低相率罷工要求增價旣而有私興公司結約允照原價出售者於是大衆不服組結死黨尋讎互鬥死傷甚衆事起已逹三載去年始歸裁判所辦理今縊斃之裁判員必因此事罹禍也以上譯泰晤士報 
來函 
[閩粤津各帮商人公啟]  
　　讀各報載有上海道蔡觀察移文商會嚴懲買空賣空罪魁之事足徵蔡觀察明見萬里英謀果斷使迅雷不及掩耳誠能褫奸商之魄快國人之心惟順康莊之經手李壽山會餘莊之經手樓□□尚未提及或者有未及盡知之處敢將李等之惡跡爲我各帮商家陳之查順康係蘇紳程姓所開程本鉅富李恃莊東之殷實常思推倒儕輩故銀拆小則收銀以居奇洋價昂則裝現洋赴甬以抑價此次裝現洋二百五十萬元往甬即係李之手律幸保險行與稅司留難未果運出否則今日之巿面　將不可問矣然李之某冒不韙以東家之身家性命爲孤注之擲者恃有董事爲之護符也今届銀根奇緊銀拆驟大董事陽爲維持於會商時議定銀拆以五錢爲限陰則大收拆票委託順康莊爲之代拆非七錢不可通商銀行之拆栗係承裕敦餘得其多數敦餘一小錢店設在鐵大橋僅一間店面如何有此魄力蓋因該店係李等所開彼董亦有資本在内專　空　故拆禀有時欠至百餘萬有承裕順康通商暗爲之助是以有恃無恐道台借産押銀維持全局旣有道台擔保而銀行又有指索大清交通四明等銀行擔保之事而獨不及通商銀行此可見反對者之手叚矣李壽山綽號瞎子猶憶廿餘年前有采屏瞎子者亦慣做空艦莊東胡　岩因此傾家後被上海縣拿辦遞解莊旋倒閉此次　觀察之雷厲風行不第　全程氏之身家且保全上海闔埠莊東及我各帮商家之資本惠及商人詎有涯哉夫上海爲全國商務之總樞紐自被被等三人上下其手幾致推翻全局各莊家因銀根奇緊所放往來遣人坐索我客帮因順全體面電促本號赶緊脫貨現銀滙申惟因求脫貨者過多遂致價值大跌虧　不資一埠如是他埠可知鎭江之銀拆增至六錢詎非受上海之波累李壽山等之肉其足食乎所怪商務總會各董事何尚有偏護洗刷之意謂今則未做等語然聞李壽山於廿五日尚有數十萬進出皆係敎餘出名此固可查可訪者至廿六日嚴辦照會出洋厘自七錢三分四釐漲至七錢三分九釐現己四分以外此非補進空盤之明証耶滬上人心險詐我客帮其各留意弗爲所欺則商界前途之幸也 
賑務 
[三月至九月止經收施藥捐清單]  
　　吳榮卿洋一百元程友興洋一百元孫復瑞洋五十元楊萃豐洋五十元程源受洋三十元西何氏洋廿二元全記洋廿元何錦覽洋廿元源明居士洋十五元李氏洋十五元公裕船洋十元一壺春洋十元趙普宗來衆姓洋十元徐楊氏洋十元隠名氏洋十元方麟泉洋十元徐順興洋十元張小洲洋十元周惠記洋十元趙普宗來衆姓洋十元裕豐德洋十元翔鳬船洋九元戴十苓洋五元遲鐸齡洋五元無名氏洋五元姚金冠洋三元戴生昌同昌船洋三元芝生氏洋三元戴生昌二元六角銅洋十三元二角杏花樓同裕船雷條靡許大富顧元恭同裕船謙盛無名氏八户各户洋二元李長兼洋一元五角周三記洋一元屠姓洋一元無名氏洋一元銅洋一元羅金全洋一元謙盛洋一元銅洋一元無名氏洋一元朱春記洋一元戴生昌同德船洋一元徐善士洋一元藏生昌同德　洋一元同順船小洋五十角同裕船小洋廿角無名氏小洋十二角黄萃氏小洋十角朱全炳小洋六角無名氏小洋三角朱金炳小洋三角裘子林小洋二角廣永盛次　一百廿二千八百文恆泰昌銅洋五元張永泰銅洋三無名氏元銅大洋六元小洋十角無名氏銅小洋六十一角孫正記銅洋廿三元無名氏銅大洋九元小洋三十八角戴生昌銅洋七元周萬記銅洋一元無名氏銅小洋一百另七角南順泰銅洋二元無名氏銅大洋四元小洋十角全昌正銅洋二元公愼祥銅洋一元新泰銅大洋二元小洋十一角怡和銅大洋八元小洋七角劉德林銅洋四元翠樂居銅洋二元正昌銅大洋一元小洋十角晉和銅洋一元順康銅洋一元裕泰銅洋二元無名氏銅大洋十一元小洋一百另十角增泰盛銅洋一元協　銅洋二元費錦黻銅大洋三十二元小洋一百六十一角無名氏銅洋一元無名氏銅洋一元　和銅大洋四元小洋一百廿角戴生昌銅大洋二元小洋十二角無名氏廿五角　泰咸銅洋六元合興會銅小洋十一角謙受堂銅大洋二元小洋九角三井公司銅大洋十五元小洋八十角零五分共收大洋五百九十四元小洋一百十七角銅大洋一百七十二元小洋七十七元九角五分次錢一百廿二千八百文滬北廣益善堂司董祝大椿朱佩我　　　等該誌 
粤鄂皖等省籌振會第十次清單○慷德堂張助粤楚振銅洋一百　十元保安堂　募粤皖振捐洋一百四十八元又小洋五十八角又好銅元二千五百次銅元五千二百五十六文又銅大洋五十九元又銅小洋一百三十角寗商總會助三省賑捐洋一百元蔣昌圭助三省賑捐洋一百元備力氏求咳嗽癧核等症速痊助洋二元過太平助洋一元王　祥助鄂省賑捐洋五十元吳德言助鄂省賑捐洋五十元粤皖鄂浙江五省籌賑會總事務所 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
