# 1892 - 338 - 4907055

 

Page 1

 
 
[精印隨園三十種告成] [  圖書集成局啟]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以全椐木箱刻巳告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[御纂醫宗金鑑預啟] [  圖書集成局代白]  
　　醫宗金鑑一書操是業者莫不奉爲指南近緣坊本字多漫漶貽誤實甚今文記主人將家藏殿本付本局排印另請良工重新繪圖校正以公同好欲預定者每部洋二元祈至申報館購取書票准本年十月成書持票仍向申報舘帳房取書可也 
[書華英大藥房活人秘寳書後]  
　　禮云醫不三世不服其藥傳云三折肱知爲良醫古之以醫師稱者盧扁而外厥有和緩其術之神幾於起死回生三國時有華佗者能施刀鋸以治病殆近於今日之西醫周禮設有醫官雖不時爲考試亦必加以甄别近醫學失傳略習方書卽思臨證其爲草菅人命不問可知卽如藥材一物亦不如前大都以僞亂眞價賤者尚可價昻者益甚古者病者所服藥餌必由醫備每歲中必合遠近四處之醫會集一堂各出其地所產之樂以有易無咬咀刀圭泡製各殊故其樂多精品有眞而無僞其治病也藥與證對其效如神自僞藥一行而醫驟難見功或且致誤幾疑驅使草木之無靈不知此乃藥之不精非由醫之不善也自與泰西通商以來西醫之入中國者日衆其治病率有奇效往往華醫所不能治者彼獨奏功由是西醫之名漸噪其設立施醫局者如上海之雒頡廣州之合信京師之德貞近且不可枚舉求治者户外　滿其治之而得愈者歲有數千人西醫亦多著書立說以廣行其術如合信之全體新論詳於臟腑脉絡内科新說西醫略論詳於用藥辨症婦嬰新說保嬰治產尤極周備德貞嘉約翰所著各書具有精義條理井然不紊　熟讀深求於西醫之察病立方思過半矣西醫之治病也不獨精於藥尤精於器審氣測熱能知内病之所在於治眼科尤爲精細其　藥能以少許勝多許蓋皆攝取其菁華故投之而合騐不逾時由是而華人之信西藥者亦殊衆原夫泰西醫學設有專官其幼時之入塾也學有專門必歴十年學始有成又必先經考授屢列優等然後給以文憑始可出而行其術其醫之鄭重也如是重醫卽所以重人命也及其治病也症候若何施治若何必刊之於醫報彼此傳觀以增識見當其習醫也歲有所試月有所考藏眞府俞悉宜察驗湯液膏丸更極精詳剖膚探臟解肌續骨所用各種器具皆須嫺習草木金石原質化質亦宜深參卽聰頴之士猶必待功深十年而始造其域豈可以一蹴幾哉至於所用藥石講求精細卽如英國每歲必集英偷蘇格蘭阿爾蘭三處之醫士考究藥品之優劣精粗擇其最爲妥善者定爲方書必也調劑得宜始許修合其難其愼也如此蓋西國之醫有二一曰臨診之醫一曰製藥之醫明性質辨功用此製藥者之專責也上海設有華英大藥房其製藥也獨精張君集成明於西國語言文字之學而於醫學篤好殊深頗有所得於西醫所譯各書亦倍切揣摩有以明其治療之法而於製藥一道寢饋其間者業經數十年草木金石厥品雖紛氣味能辨功用亦明泡製配合悉心考覈一以宗法英之能手故用以治療不爽毫釐此張君所自喻而亦堪共喻者也惟深知張君者乃知其實能審愼而出之竊謂華藥品多而效緩西藥品少而效速每見人之爲疾病所困者輾轉求治輙無一騐不得已漫投以西藥一旦霍然常有出於意料之外者或謂南北異地燥濕異宜寒燠異候以南醫治北人北醫治南人氣體不同尚且　鑿况乎中外之殊哉西人氣骨剛强飲食起居不與華同嗜好攸别涵養亦殊則其臟腑脉絡當必有異或治西人則取效而以之治華人轉致僨事未可知也且西藥性多燥烈似不宜於荏弱柔怯之人不知西藥華藥其道一也西人何嘗不需用中藥哉特西人製法不同耳苟調劑立方通變得宜可治西人卽可治華人凡病必先治於豫西藥各品皆治之於旣發而未甚者也平時補救在先則所患之病自能退避三舍矣華英大藥房有活人秘寳一書所有主治各樂標其名目詳其病源藥性功用一一註明覧之瞭然如指掌其製藥之時必斟酌華人之體質裁量佈置以劑於平則可謂善之善者也服者又何疑焉 
[鳳闕祥光]  
　　年例於冬至令節分遣王公恭詣東一西陵讀文致祭經太常寺繕具題本進呈請遣十月初七日奉旨致祭昭西陵遣和碩鄭親王凱泰行禮致祭一孝陵遣奉恩輔國公意普行禮致祭孝東陵遣奉恩輔國公光裕行禮致祭景陵遣奉恩輔國公麟嘉行禮致祭泰陵遣和碩睿親王魁斌行禮致祭泰東陵道奉恩輔國公載卓行禮致祭裕陵遣奉恩鎭國公溥齡行禮致祭昌陵遣奉恩鎭國公載帛行禮致祭昌西陵遣奉恩鎭國公載遷行禮致祭慕陵原擬和碩禮親王世鐸奉旨改遣郡王銜多羅貝勒載瀅行禮致祭慕東陵遣奉恩鎭國公榮毓行禮致祭定陵原擬和碩肅親王隆懃奉旨改遣多羅貝勒載澍行禮致祭普禮峪定東陵原擬和碩肅親王隆懃奉旨改遣多羅貝勒載澍行禮致祭惠陵和碩莊親王載勛奉旨改遣奉恩輔國公載澤行禮致祭莊順皇貴妃園寢擬和碩禮親王世鐸奉旨改遣郡王銜多羅貝勒載瀅行禮致祭端慧皇太子園寢遣奉恩輔國公奎瑛行禮欽此又題同日遣員致祭三陵奉旨永陵遣裕誠行禮福陵遣恩常行禮　昭陵遣連喜行禮欽此○内閣典籍廳爲片交事前准禮部移請撰擬軍營病故記名提督福建建寗鎭總兵蘇得勝祭文一道等因現已將祭文撰就相應片行交貴部卽日派員持片赴閣領取○黑龍江將軍委員領解本年呈貢貂皮二十箱行抵喜峰口報明户部派員赴騐經户部堂憲遴派浙江司員外郎忠靜一副郎業已酌帶書差前往矣○吏部爲咨行事所有本年考試現任筆帖式曁内務府現任筆帖式並繙譯官譯漢官例應咨取旗漢御史銜名開單奏請　欽派入塲監試相應咨行都察院卽將漢御史銜名務於五日内開送過部至開送後如有出差告假等項事故亦卽隨時知照以便於單内註冩○嚮導大臣處爲咨行事本處兼行嚮導章京正紅旗現在懸缺卽應咨取正紅旗護軍營官員揀補相應咨行貴旗護軍統領卽於本營正副委護軍叅領中保送數員造具印册卽日咨送本處以便揀補兼行嚮導章京○湖南巡撫吳清帥奏稱已故大學士左宗棠奉　旨准於湖南原籍及立功省分建立專祠等因欽此現據湖南紳耆禀稱 
 
 

Page 2

 
 
遵旨於湖南省城北西園地方及湘鄕縣八甲地方購地建立故大學士左宗棠專祠現已工竣奉安木主請飭部立案列入祀典每歲春秋由地方官致祭以垂久遠十月初六日奉硃批著照所請禮部知道欽此○承辦正藍滿都統爲知照事本年十月十五日仰山窪八旂合操所有各旗營是日前往帶隊之堂官現奉閱兵大臣交諭届期自行入隊帶操毋庸躬往將臺面見閱兵大臣爲此知照各旗營查照○江西九江關委員管解京餉等銀七萬兩分裝木鞘於初六日解抵部署經原解丁役赴當月司掛號雇夫役將銀鞘扛入後庫院内堆存由原解人　看守以待銀庫示期驗收○西單牌樓刑部街中間路南有禮部筆帖式色某居焉本月初六夜有賊多人越墻人院將房後檐撬去缒入室中竊取箱内衣服三十餘件綢縀裁料一包箱外衣包一個色某從夢中驚醒賊已携贓遁去所失各物約值二百餘金報知本管鑲紅官廳請爲跴緝未知卽能破案否也○吏部爲曉諭事所有光緒十八年九月分分發布政使司經歴蔡毓琛等本部於本月十二日辰刻給照相應示傳該員等務於是日親身赴部承領毋得違悞特示○本年九月分新海防例掣簽分部行走各官經吏部堂憲於初五日當堂掣分行走除郎中洪洛未到不計外主事郭宗恆掣分刑部行走主事宗室海錕掣分刑部行走主事崔澄寰掣分户部行走都事蕭慶元掣分都察院行走已分各部院查照矣 
[特召晉京]  
　　蕪湖道署於本月十七夜二鼓時接奉總理衙門電傳諭旨著兩江總督劉坤一飭知徽寍池太廣道楊儒迅速來京預備召見欽此署中接信之餘異常驚喜論者亦謂是必帝心簡在將有不次超　蓋觀察雖久膺外任才猷風度夙爲王公大人所心許此次入覲天顏自有非常寵遇聞觀察已於十九日乘坐招商局江裕輪船赴皖一行不日卽當遄返然後交卸北上至所遺篆務想省憲必須遴委賢員前來攝理也 
[宜昌閙事]  
　　宜昌西人十五日來信云是處鄕民忽與西人滋閙緣前任羅鎭軍仙逝後新任鎭軍於十四日坐招商局江通輪船抵宜地方官知旌麾將涖預備迎接各砲船停泊江干以待是早有華兵　壓鄕民尚未滋事至下午約四點鐘江通輪船抵埠卽有鄕民千百成羣勢如潮湧高聲喊殺西人見此情形卽退入洋關鄕民以西人爲畏　乘勢追赶一擁而入拆毁欄杆及室中物件中有爲首者一人手持一棍欲擊洋關西人適旁有一西人突持一棍擊中鄕民之頭其時西人齊出　禦　大門　住鄕民百餘名盡閉在内西人以木棍亂擊將爲首之鄕人拘住另開邊門兩扇縱鄕民走出復以棍亂擊有碎額者有折　者不計其數鄕民尚不肯休當有一　人及兵艦上之兵官二人從人叢中奮勇突出赴英領事署兵官卽於號箭調兵上岸因江水甚淺小艇不通駛　各兵　水登岸至領事署前保護其時夜色溟濛兵船卽放電光照耀岸上幾如白晝鄕民見各兵齊集始紛紛逃避是時洋關西人均歸洋關其餘各西人均歸領事署宜昌縣聞信之下飛輿至領事署鄕民業已解散可以不煩兵力是時天色愈黑兵船所放電光愈明道路樹木歴歴可覩各兵遂整隊回船由是風波始息然恐死灰復燃不能如此次之容易　平耳洋關中西人均能出力保護重地得以轉危得安所拘爲首之鄕民巳交與宜昌縣辦理當時縣官問曰汝係何等人其人答稱是讀書人不知帶回縣署時如何問訊是日租界已覺安靜次日有前任宜昌府乘輪他往鄕民聚觀未知能免滋事否耳以上皆西信語係從西字報譯出其詳俟接訪事人信再行登錄 
[雲津官報]  
　　天津訪事人云正任天河兵備道方勉夫觀察節麾已到署任之吳贊臣觀察行將交卸已由李傅相札委總辦綏鞏軍支應局務城鄕士庶咸製德政牌萬民傘藉以頌德歌功並擬籲請暫留以伸愛戴適值方觀祭微疴偶抱請假一月未獲履新吳觀察遂得仍行署任大約新舊交卸當在嶺梅開放時矣 
[松江寒汛]  
　　距洙涇數里有地名五區頭者寂寂村墟人烟絶少有木橋一道年久失修半就傾圯過者皆有難色前月某日夕陽欲墮倦鳥將還有某甲貿貿然來拾級而登偶一欹側橋木雖未脫落而已有飄飄欲仙之勢幸甲立足尚穩仍得彳亍而過未幾又有某乙大衍年華精力尚健自以爲小橋低跨不難行止自如遂大踏步而前行至中央危木忽墮乙亦隨之而下當橋之未圯也曾以茅竹横梗其間藉作中流砥柱迄今寒暑迭更霜露侵蝕竹巳半枯不圖巧爲厲階竟穿入乙之榖道痛極狂呼歴終夜之久卒無一人前來　渡上天無路入地無門所謂陽間地獄恐亦無以過此逹旦後始有某内道出其途覩此情形急爲援救奈乙痛不可忍大有生死兩難之勢内乃奔訴其家經其子婦　某匠將竹鋸斷舁返里門延醫救冶敷以藥末用力拔之血流如注氣息奄奄究以受傷過甚刀圭罔效閱二日而斃有知其事者謂乙於粤冠將平時曾以木梢插入某丙臀中置之死地謀獲鉅貲得此慘報意者天道好還殆冥冥中果有爲厲者乎姑誌巓末可以資鑒戒亦可以資談助也○西門外王家石橋附近有海金者不詳其姓氏素治匠人之業娶妻某氏年方三九與中表親浩銀有染星前月下歡愛逾恆海金銜恨入骨雅不願戴此緑頭巾嘗與浩銀約此後若不改過我與汝勢不兩立浩　口雖唯唯而一縷情絲仍難斬斷本月十三夜更魚再躍海金品茗回家探知浩　又在房中卽取尖刀一柄大呼捉奸浩銀魄散魂飛奪門而走被海金攔住揮以利刃剌入腰肋血涔涔下昏暈倒地該圖地保聞信馳至將海金看管不知以後如何○西郊吳家村地保杜某劣跡昭彰近因村中無賴開塲集　卜晝卜夜杜得規徇縱匿不報官爲夏鹿生大令訪聞立飭幹差密提到案重笞數百以爲窩賭者戒○前報茸城紀事中刨棺一則經吳大令騐明勒限跴緝並懸賞格知風報信因而拘獲者賞洋二十元嗣於初九日由幹役在本境葉謝莘莊等處拘獲匪黨八人研訊兩次半已供認惟十四晚堂據某犯供此案係磚橋阿小及某某所爲大令飭令派差拘拿再行質訊又前報所紀南匯縣押解犯婦一事兹悉婦係王孫氏其夫王維垣以逼索銀錢過急致甥女某氏投河身死當以事關威逼經吳大令審明派差解至松江勘審恩太守巳於初六日研　　　　押聞該氏擬絞王則擬軍已備文申禀上臺矣至前報戀奸云云乃該縣犯婦施瞿氏之謀聞亦將押解　府傳者悞鹿爲馬合附正之 
[海市奇觀]  
　　烟臺迤西芝水村牟姓家於某夜被盜破扉直入搶去寳銀二錠及衣服錢物某姓之姪與之抗拒被盜格傷天明報案邑尊飭捕緝拿並懸賞格務在必獲未悉鴻飛冥冥者何時始入網羅也○海防營帮帶陳君現已撤去帮帶差不知何故○烟街舊有庇寒所一交冬令准無業貧民入内棲止兹者朔風凛冽所中門户洞開兼容並畜八百孤寒可免氷天雪窖之苦矣○開設客棧者專恃南北過客絡繹往來迄今營口天津二處相繼封河行旅寥寥向之座客常滿者今則門堪羅雀個中人未免束手興差矣○榖稽一物爲鄒草之大宗烟街油作林立加以各駱店所需不少銷塲最旺價值較他處增倍然從未有如今冬之甚者每斤售大錢十三四文長耳公日食百餘錢尚不能果　豢牲　頗以爲慮○初五日新雨初過滕六君乘興而來麥隴千畦霈覆殆徧人皆以爲來歲豐年之兆數日以來尚未晴霽貧民謀食維艱章身無具日臥牛衣中涕泣號寒眞有不堪言狀者古人有宜瑞不宜多之句天工盍深體此意乎○連日雨雪交加道途泥濘惡少年作狎邪遊者深夜言旋歸途不便各在妓家捻紙蘸油以代蠟炬三五成羣光騰陌路離家不遠卽任意抛擲際此雪地氷天幸無意外之　若舉天晴風燥將有不堪設想者亦惡習也○月之初七日有閩船一艘在登屬南　城高遭風　舵俱折不能行駛風定後該船馬長雇小船來烟禀請道憲撥派輸　將該船拖帶來烟以便修理李觀察准如所請令操江輪船拖帶進口人船均得無恙南帮諸商以觀察保護商人無不同聲感頌云○　報登州鎭章軍門於初八日來烟云云兹悉車門尚未稅駕前報所云傳者之誤也 
 
 

Page 3

 
 
[四明客述]  
　　本月十四日寍波南門外斬决罪犯四名聞卽上月象山縣解到之海盜由道府勘審後寄禁鄞縣獄中者也是日清晨接到刑部釘封文楊大令卽會同馬都戎提犯至大堂綑綁用無頂小轎舁往法塲號砲一聲身首已分而爲兩矣○寍波地濵渤澥　賈輻輳良莠不齊時届隆冬宵小易於竊發城守營馬都戎以庵堂寺觀酒樓茶　以及客寓烟寮難免匪類托足遂留心偵緝每作督飭弁勇梭巡并出示曉諭軍民人等一體遵照如有游手痞類以及形跡可疑之人卽嚴加盤詰不准私留境内如敢抗違不遵仰扭送來署定卽按律移辦决不寛貸 
[金陵官報]  
　　十月十一日准補廬州府范葆廉奉飭知赴任知府阮祖棠由皖省辦榖回徽寍道楊僊辭首府李上元縣陶江寍監三位均禀知曾文正公冥辰之期祠設龍蟠里知縣閻懋曾謝委府發審委辦儀棧候補道曾交卸洋務局差委署南捕通判瞿任事又鄧心茂卸事二位均禀知十二日委辦儀棧候補道曾辭赴差首府李禀知考吏治江寍縣藍禀知赴南鄕相騐並勘蝻子回知縣胡廷琛奉委再　安東積榖欠欵藩轅牌示江都縣朱湘丁憂遺缺查有候補知縣朱應江堪以署理十三日上元縣典史蘇有炯叩謝調署江寍縣典史知府羅章奉委寍屬句浦六撫卹差巡檢韓恂交卸六合爪埠司缺回直隸督標親兵水師中營帮辦軍米候選縣丞鄭光弼直隸來辦軍米十四日知府陳鍾蕃禀知奉藩司委辦甯郡考試提調差前署鹽城縣正任蕭縣王敬修交卸署鹽城縣事回正任桃源縣汪懋琨禀知交代算結正雜無虧由淮回省副將袁天升叩謝借補揚州營叅將太興釐捐局周澄清荷花池厘捐徐炳倬仙鎭釐捐聶徵琨高郵厘捐馮譽驥四位禀知回局巡檢萬葉懋禀知知府吳炳仁聞訃丁繼母憂新授安徽藩臺德見辭知縣王以乾謝委莫愁湖粥廠差督轅牌示淮左營叅府員缺本部堂查有南洋隨員記名提督夏勝本堪以接署 
[浙省官報]  
　　十月初八日新選湖州府謙禀安謝步貴州鎭遠府全楙績由京來浙禀到禀安劉椿棋禀銷京餉差叩見唐繼勛禀銷催前台州衛李故備欠欵差叩見候選知縣余鉞由京聞訃丁父憂禀到禀安縣丞徐保康禀知瀋司委嚴催守提麗水縣欠解官俸銀兩差叩辭初九日翰林院朱家寳親拜辭行赴滬貴州鎭遠府全禀見辭赴紹同知桂冬榮禀見叩辭赴嘉善公幹張寅亮南田專丁禀知山東賑捐奬叙花翎奉到執照叩謝候補縣徐寳晉禀知上虞任内交代算結並呈府結叩見初十日候補縣石治棠禀知藩司委復催前泰順縣交案銀兩米折差候補縣丞汪義初徐汝霖俱捐免騐看來省禀到十一日署處州府林禀見禀辭赴任候補府郭式昌禀銷湖郡公幹禀見巡檢葉恩溥禀知藩可委分湖差遺十二日牌示仰前寍波府訓導戴文元正任象山縣典史劉廷銓試用典史黄昌在悉於本月十五日來轅聽候本部院騐看毋違特示候補同知劉錩馥禀奉飭知留辦一年記功一次專丁叩謝嘉興府西水驛丞王肇銓禀謝藩司飭知赴任候補縣丞白曾蔭禀辭赴於潛採辦於术章臺禀知臬司委處屬各縣查私設班館差 
[生榮死哀]  
　　原任長江水師提督李與吾宫保薨逝後定期開吊已誌報章届時府第内外陳設華煥素彩流鮮水師將領多携一束生芻不遠千百里而來詣靈前叩奠有以見平日恩德入人之深矣地方印委各員均於十三日詣府第奠醊是日恭請道憲楊觀察題主贊襄執事等人素嫺儀節一切典禮彬雅可觀禮畢十六日將靈櫬扶回南陵寄籍安葬早晨八點鐘發引前道除開路接引等神及旗鑼傘扇外銜牌極多内有誥授榮祿大夫建威將軍照提督例賜卹加恩予謚勇恪建立專祠國史館立傳紫光閣繪像賞加太子少保銜賞穿黄馬褂賞戴花翎銳勇巴圖魯欽命總統閩臺水師總統江南兵輪船福建水師提督軍門長江水師提督軍門又有德政牌數十對繼以鑾儀提爐對馬戈什哈再次則上諭誥命香爐容像等亭摹本縀大傘四十餘枘鏤金錯彩十色五光皆軍門部下所送後隨魂轎一乘護衛　兵數十名皆穿白布號褂送殯者七十餘人悉在功布内執紼步行瓜州鎭謝福田鎭軍亦與其列末後孝子七人亦有功布圍行麻衣如雪匍匐而前靈柩用龍頭獨槓舁以三十六人柩後肩輿八乘則皆子婦冡媳一路但聞嚶嚶啜泣聲哀感路人至於緇流之誦佛號羽士之步虚聲更復攪成一片由西門穿城出金馬門迤邐轉入十里長街至江十官碼頭登舟午後兩點鐘啟椗上駛由魯港而入内河至南陵祖塋地方文武各官俱在江干設祭以送經過之處紅田緑女逐隊來觀較之賽會尤形擁擠生榮死哀亦可以當之無愧矣 
[花業刦火]  
　　蕪湖二街烟景坊有羅錦秀者卜居於此羅本丁字簾前李麗貞一流人物也十餘年前館享艶名近雖老去徐娘玉容漸减而一顰一笑猶非後起所能摹繪其萬一有女名桂子芳齡二八幽艶絶倫葉花著雨未足比其清幽柳絮因風誰能方斯宛轉金張貴族陶朱富商一見傾心往往流連不去以故枇把門巷時繫青驄本月初十日亭午塔影止圓桂子見紫霞膏已罄卽呼侍兒就樓上支鼎煎熬止在丹成九轉之際忽因爐火過旺灼及廂板回祿君亦作聞香之　乘興而來錦秀倉皇下樓而火已洞穿樓板自上而下頃刻滿室通紅比隣某姓樓屋三椽亦都付之一炬迨洋龍馳至惟將火頭攔住使不得過肆蔓延約兩點鐘始熄計燬樓屋六間此外居民幸尚無恙云 
[老嫗焚斃]  
　　粤垣雙槐洞連桂坊林姓　於初七晚二更時不戒於火烈燄上冲冐穿屋　鄰里齊來灌救頃刻奏手不至爲災但室中有老嫗一人年力衰頽走避不及爲火焚斃吁慘矣哉 
[吳儂綺語]  
　　朱榮光者蘇州土著也年逾二十其祖以名醫起家稱小康焉及朱不務正業專與流氓爲伍本月十四日午後偕王某各跨駿馬馳驟於花街柳陌駛至元妙觀附近朱馬悞撞著名流氓金某金卽將馬鈴摘下擁至覲前老儀和茶肆啜茗評理勒令出洋銀　元取贖詎朱與王新拜緝捕營哨長某甲爲師見金有意訛錢卽飭人持書至閶門外緝捕營關照中見而大怒糾合同營數十人馳至謂金曰彼此皆是好漢爾何得欺我徒也乃摩拳擦掌聲勢洶洶金等亦惡語相加振臂一呼卽有醜類百數十人各執器械而至抛檯擲凳幾於山岳　摇甚至貯水之缸盡行擊碎或上屋飛瓦或登要舞棍紛紛擾擾酣戰不休旋經地甲飛報總巡局局員幣勇前來見若輩萬分兇惡不敢動手飭差報知長洲縣適王大令因事公出委員飭差捕前往協拿當塲拘獲十四名朱亦在其内王則乘間脫逃提訊之餘飭將朱掌頰四十下其餘分别管押翌日大令親提訊鞫飭差四處緝王務獲究辦是役也緝捕營哨官及張　均受重傷當塲舁歸延醫調冶聞張傷勢尤重恐難保無性命之虞○本月十六日清晨胥門外武總巡蘇都戎飭地甲投吳縣報稱有名富生者因案經總巡局拘押潛　阿芙蓉膏斃命請大老爺臨塲相騐凌大令准之卽於下午帶仵作書役人等前往旣升座件作詳加騐視喝報委係吞烟斃命大令飭填明屍格片請善堂爲之棺殮旋飭將案中人帶回訊究至所犯何案及因何呑烟局外人不得而知也○湯必秀者雖非青頭之鴨人亦以小道士呼之以其自幼寄名於某羽士故也本月十五日午前行至養育巷與素識之某僧遇見僧手携仇十洲所畫蘇城十八景全圖一卷價值千金遂邀至西貫橋鶴鳴樓品茗寒暄數語　　反顏將畫奪去向衆曰此僧去年未出家時在上海四馬路某客棧與之相識被伊借去洋銀七元迄今杳如黄鶴今日遇見定不干休僧無奈央總捕署裁縫某甲調處甲勸令出洋銀二元事巳了矣甲竟將畫藏匿僧慌極奔赴總捕署喊冤惠司馬准詞提訊飭將甲掌頰四十下籖差提湯適湯妻病殁尚未人殮無奈隨差到案訊問之餘飭重責五百板枷號一月發頭門示衆 
[淞濵談屑]  
　　某甲者以賣筷爲生前晚至小東門外某烟館内喚售有某乙向之購買因論價未成甲信步出門有頃復來謂乙曰被爾竊筷一雙可速交還否則不肯干休乙聞言大怒將甲扭住欲以老拳奉敬甲在地亂滾大呼救命旋經烟館主爲之勸解給甲小洋一角始悻悻 
 
 

Page 4

 
 
而去○何金和者屢在南市肇事横行不法民問爲之側目有何之　戚唐福春向以篤駛航船爲事此次由嘉興來滬抵大東門外大碼頭地方何忽糾領多人蜂擁上船將鐵錨一隻攫去唐不得已投十六鋪北局喊控局員祝翼雲二尹飭勇協同地甲將何提到二尹訊間之下何供稱小的因有急需向母舅唐福春暫借鐵錨一隻並非糾人搶奪二尹得供判令笞責五十板交保出外理處如理處不明卽時帶回訊究 
[請領屍棺]  
　　本月初四日下海浦迤東瞿姓墳山楊樹上有男子自縊當經地保投上海縣報請相騐其時黄愛棠大令因公赴省由關道憲聶觀察札委松海防同知劉司馬帶同件作人等前往騐明發壇標記已列前報兹悉死者姓金名登泉係本邑人年四十左右冋在製造局爲工匠家住大南門外高昌廟地方生有數子今年五月間金所患瘋病時時出外閱數日始歸家一次上月杪手持洋傘出門一去不返不料其在此處自縊其妻若子派人四處尋緝正無端緒至日前聞旁人談及前事其子卽投上海縣查詢死者衣服年貌一一相符並有洋傘一頂當卽具詞請將棺木給領黄大令准如所請 
[法員瓜代]  
　　法公廨繙譯官祁理恒君在滬有年現由法廷升授西貢等處副領事所遺繙譯事務以前曾代理繙譯之魯鼐安君接辦已於前日蒞廨視事○新任法繙譯官魯鼐安君昨晨偕升授副領事祁理恒君乘坐緑呢大轎入城拜會道憲祁君握手言别不日卽乘法公司輪船起程赴任 
[縣署瑣案]  
　　鄧開高僦居滬南製造局地方曾向某姓租地造屋迄今年期巳届某姓向鄧索還原地鄧不允某姓遂投該處巡防局控告局員將鄧逮案訊問之下鄧不願具結局員遂於前日飭勇將鄧移送到縣值日差禀明黄大令飭令看管候訊○有偷馬阿金者專在城廂内外施其妙手犯案纍纍前日行至城中太平街在茶肆品茗被縣捕所見上前拿獲押解至縣據情禀明黄大令飭令看管候訊 
[英界公堂瑣案]  
　　包探沈金隆禀稱趙子安王阿二等被葉邵賢顧阿林等串竊水烟　銅盆等件查獲人贓送案請訊趙子安王阿二投案請領失贓葉邵賢顧阿林同供貪小行竊尚求施恩包探又禀稱葉顧二犯均係積竊尚有銅銚一柄現無失主承認蔡太守判將葉邵賢顧阿林發捕房管押六月期滿遞回原籍贓給失主分别認領尚有銅銚發存捕房以待　領○包探唐寳榮禀稱周恊茂號陸錫祥行竊衣服查獲人贓送案周恊茂請領贓物陸錫祥供稱貧迫無聊致犯行竊惟求恩恕蔡太守判管押三日贓給失主領去○包探張九意禀稱張黄氏被張阿來竊布一疋查獲人贓送案張黄氏投案請領張阿來供認行竊蔡太守判管押七日布給該氏領去○五十八號華捕禀稱昨見馬車夫黄阿大停車在路黄在車上假　　犯禁令是以拘送案下黄阿大供稱困倦異常故在車上假寐蔡太守判罰黄阿大洋兩元撥充西醫院經費○包探唐寳榮禀稱裏虹口高厚德等所置地基租與爲小工之江北人搭蓋草棚收取地租前次草棚失火延及鄰人爲害不淺租界中向不准搭蓋草棚由巡捕頭禀明大老爺飭差協同小的傅到地主高厚德等請訊高厚德高榮寳高寳和高錫祥高桂元瞿叙山等同供此地係小的等祖遺之產相與江北人搭蓋草房每間每年祗收地租錢一千五百文捕房旣以草房易惹火災願將草房拆毁蓋造瓦屋求限四禮拜始可遵行蔡太守謂高厚德等旣願拆去草房改造瓦屋應准寛限二十八日著各具限結延干取咎 
[法捕房瑣事]  
　　同爲踏布坊生意之吳大坤前日與同業吳阿金爲失布轇轕扭入捕房捕頭以共各執一詞押候解案請究○前日有某甲偕其子向某乙家索取會欵適乙不在家中遂與乙妻口角繼卽用武乙妻被甲踢傷腰肋適巡街捕至將甲等一併拘獲送押捕房○某丙向在金利源碼頭爲小工現被工頭辭歇丙疑爲副工頭唆使昨日邀同無賴多人欲向副工頭尋釁幸爲巡街華捕所見將内拘住送入捕房管押○韓德善收租人張松巖前日在法公堂控王鳳采積欠租洋三十元葛同轉訊明其洋係洪姓所欠飭包探帶王出外准提洪姓到案已詳昨報昨日王果將洪指拿到捕房捕頭以洪積欠租洋與王無干當將王釋去 
[賑捐彚誌]  
　　謹啟者敝堂接奉山左祝其無名氏大善士樂助山東順直賑洋各五十元又奉廣東潮州普邑陳唐階大善士樂助山東賑洋四十元又奉王懷遠樓大善士求合家平安樂助徒陽賑洋五十元先後祇領莫名寅感目下各路賑捐需欵孔亟兼顧爲難全頼諸大善士廣結善緣力持善局救命功德福壽無量乞附報章用資觀感　[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官報]  
　　十月十一日牌示新選鳳楊縣訓導吳賡颺飭赴新任候補巡檢金則揚委太和洪山司新選當塗采石司謝登朝到四川人無爲州章維藩辭知縣崇貴禀知銷查貴州鉛船出境差指發安徽試用縣丞應義衡到江蘇人 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十月十五日京報全錄]  
　　宫門抄○諭旨一道錄前○閩督譚奏漳屬被水情形片○粤督李奏請准已故提督方耀在本籍捐建專祠片○又奏請仍以原保之員補授都司員缺摺○河督許奏查明八月分各湖存水尺寸摺○滇撫譚奏調署州縣各缺片○江撫德奏籌解第七批甘肅新餉銀兩片○十月十五日兵部太常寺太僕寺正白旗值日無引見○孫毓汶謝賞假三個月○恩○盛京兵部侍郎啟秀請訓○成公請假十日○長萃續假十日○右翼幼官學奏派管理幼官學派出文秀○召見軍機啟秀○○譚鍾麟片再漳州府屬附郭之龍溪縣於七月二十六二十七等日忽發颶風注以大雨溪流盛漲城内外幾成澤國至三十日天氣晴霽水卽漸退而房屋倒塌船隻飄蕩人口亦有損傷此外漳浦南靖長泰海澄平和等縣同時被風被水情形大略相似南靖地尤低下溪河高於縣　向賴堤岸捍衛此次冲崩臌裂當冲田畝壓没泥沙更多廢損其被水各處已由該府縣督飭員紳雇船援救設法安撫並開碾義倉存榖分别糶濟據各縣禀由藩臬兩司會詳前來臣查漳屬此次猝被風雨平地水深丈餘及一丈五六尺不等被水各縣以龍溪爲最重漳浦南靖二縣次之長泰海澄平和三縣又次之早稻幸已登塲晚稻尚未吐　雖不致概被淹損而田禾未免受傷窮黎遍野蕩析離居情殊堪憫除分飭該府縣認眞查勘應否籌欵賑濟俟勘覆到日察看情形分别辦理外所有漳屬被水緣由理合附片具陳伏乞聖鑒謹奏奉硃批知道了欽此○○李　章片再前據粤省將弁兵民呈請捐建已故水師提督方耀專祠經臣等奏蒙恩准欽遵在案兹據湖州府紳士前雲南提督黄武賢等在臣等衙門呈稱同治四年髮逆李世賢竄擾粤邊方耀扼守大捕血戰郤之惠潮嘉各屬賴以保全同治七年方耀署潮州鎭總兵查辦匪鄕將結會戕官之陳獨目爲負隅抗拒之謝奉璋謝崑碙著名豪惡之鄭錫彤陸續拿獲凡匪等所佔田地悉歸本户錢糧掃數清完兼之修築城垣橋道創設書院義學挖濬河渠有益於地方之事難以縷述潮州九邑紳民感其功德呈請奏懇於方耀潮州本籍自行捐建專祠以隆報享等情前來臣等伏查巳故提督方耀平生戰績均經奏明有案而其致粤人之思慕者尤在潮州辦匪一事不縱一賊不累一民使多年擾亂之區復爲樂士至今士食舊德農服先疇有功於桑梓者甚大該紳士等追念前勞馨香崇報實係出於至誠合無仰懇天恩俯准於潮州地方自行吸建已故廣東水師提督方耀專祠以順輿情謹合詞附片具陳伏乞聖鑒訓示謹奏奉硃批着照所請禮部知道欽此○○頭品頂戴兩廣總督臣李瀚章跪奏爲都司員缺緊要特再懇恩俯准仍以李紀榮補授俾地方藉資裨益恭摺具陳仰祈聖鑒事竊照廣東永靖營都司田潤芝病故遺缺前准兵部咨係陸路部推之缺應用儘先人員旣據扣留應令揀員請補等因經臣會同廣東陸路提督臣唐仁廉奏請以奏留兩廣差委補用儘先都司李紀榮補授旋准兵部咨以李紀榮名次在後核與定章未符應另揀儘先人員請補光緒十八年二月二十六日覆奏奉旨依議欽此等因咨覆到臣遵復會同提臣唐仁廉在於名次在前之陸成貴等員名内逐加遴選實在不得　人地方重要未便稍涉拘泥故仍以李紀榮復奏請補兹復准兵部覆稱查官册内儘先都司名次在前各員除方野丁憂未滿李　福歸班在後白憑照黄言章譚濟泰張石金區德元陳逹周金湯錫榮李上朝黄貴梁鼎才陳健順蔡興隆吳瑞祥李萬成黄友元周廷彪胡有才蒙啟森陳怡龍劉居德宋展玲康逹琛吳恩鄭廷宗黄保均距籍在五百里以内毋庸核計外在二十名之前者有陸成貴林啟光黄楚一譚英李從龍游連古騰芳盧榮光鄭福興方武方芝林進陞鄭耀光許加晉命定槐莫宴祊成傑林逢熙朱梅楊際飛等各員何致均於此缺不宜李紀榮儘先名次在二十名以後今仍越次請補核與定章不符所請仍毋庸議其廣東永靖營都司員缺應　另揀儘先名次在前合例人員請補以符定制光緒十八年閏六月二十七日覆奏奉旨依議欽此等因咨行前來伏查部咨内聲明陸成貴等員内之盧榮光許加晉鄭耀光方武鄭福興楊際飛六員均已病故尚未咨報李從龍一員年近八旬陸成貴林啟光二員均年届七旬精力就衰方芝雙目失明成傑譚英黄楚一古騰芳游連林進陞鄧定槐莫宴祀林逢熙朱梅等十員又未經部指之莫善槓蔡珠方記興康嘉斌梁善浩等五員共十五員或於此缺人地不宜或於營伍尚欠歴練或因辦事未能得力或因才具近於平庸實難遷就請補永靖營都司一缺地當衝要伏莽最多緝捕巡防均關緊要非精明幹練熟悉情形之員斷難勝任李紀榮委署斯缺已歴兩年該員講求操防整頓捕務匪徒歛跡頗著明效以之請補斯缺洵屬有裨地方且查該員名次除盧榮光等六員病故方芝一員瞽目不計外該員係在二十名以内核　請補之例亦屬相符臣等爲地擇人不得不一再陳請合無仰懇天恩俯念員缺緊要准仍以李紀榮補授永靖營都司俾收得人之效如蒙俞允請俟部覆到日給咨送部引見以符定制謹會同廣東陸路提督臣唐仁廉合詞恭摺覆陳伏乞皇上聖鑒飭部核覆施行謹奏奉硃批兵部議奏欽此○○頭品頂戴河東河道總督臣許振褘跪奏爲查明八月分各湖存水尺寸循例謹　清單恭摺仰祈聖鑒事查嘉慶十九年六月内欽奉上諭湖水所收尺寸每月查開清單具奏一次等因欽此所有本年七月分湖水尺寸臣於八月十六日繕單具奏在案兹據山東運河道耆安查明八月分各湖存水尺寸禀請核奏前來臣查微山湖定誌收水在一丈四尺以内嗣因豐工漫水灌注量騐湖底積受新淤恐不敷濟運奏奉上諭加收一尺以誌樁存水一丈五尺爲度七月分存水一丈二尺九寸八月内長水一尺四寸實存水一丈四尺三寸較上年八月水小一尺二寸此外惟馬踏湖消水三寸餘昭陽等六湖長水一寸並九寸不等計昭陽湖存水六尺八寸南陽湖存水七尺南旺湖存水四尺七寸獨山湖存水七尺四寸馬場湖存水六尺二寸蜀山湖存水九尺二寸馬踏湖存水七尺六寸以上七湖存水尺寸比較上年八月分南旺湖水大七寸馬場湖水大一尺八寸蜀山湖水大二寸馬踏湖水大八寸其餘各湖水均小三寸查八月間南路微山昭陽南陽獨山四湖均居下游係衆水匯注遞逹入湖是以俱報見長至北路各湖坐臨上源汶洸之水分流灌注以致長耗不齊甫交霜降往後山泉來脉更形細緩臣惟有督飭運河道廳司湖員弁將出水單閘全行堵閉毋　涓滴妄洩進水引渠一律疏浚通暢以便利濟回空兼備明歲新漕應用以副聖主廣蓄湖瀦利濟回空之至意所有八月分各湖存水尺寸謹繕清單恭摺具陳伏乞皇上聖鑒謹奏奉硃批工部知道單併發欽此○○譚鈞培片再署廣西直隸州知州俞炳奎撤省遺缺查有現署南關同知陳建鏞堪以委署所遺南關同知缺查有補用同知謝兆恒年壯才明堪以著理署鎭邊直隸同知王績威因病請假遺缺查有補用同知張霖老成穩練堪以署　昆明縣知縣陳守淑現已准升思茅同知遺缺查有調署恩安縣本任祿豐縣知縣許台身堪以調署所遺恩安縣知縣調查有永平縣知縣方宏綸堪以調署遞遺永平縣知縣缺查有候補知州鄧宗裕辦事認眞堪以署理據藩臬兩司先後會詳並聲明方宏綸任内並無三叅限滿已起四叅之案等情前來除分檄飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○德馨片再查前淮軍機大臣字寄光緒十七年八月三十日奉上諭户部奏籌撥甘肅新餉一摺甘肅關内外各軍餉銀關繫緊要現經該部將光緒十八年新餉指撥江西省銀三十六萬兩著該撫嚴飭司道按照撥數於本年十二月底赶解三成至來年四月底再解三成其餘統限九月底解清等因欽此並准户部咨同前由當經行據藩司糧道會詳奏明援照成案於司庫籌銀二十四萬兩道庫撥銀十二萬兩陸續湊解所有十八年甘肅新餉業由司道庫籌撥三十萬兩分作六批循舊發交商號先後匯赴甘肅兌收均經臣奏咨各在案今據布政使方汝翼詳稱查照部咨按甘肅庫平動放各年地丁屯租屯丁蘆課稅契等欵共銀六萬兩作爲第七批解清甘肅省光緒十八年新餉飭令蔚豐厚商號於九月初八日赴庫請領限八十四日匯赴陜甘督臣衙門轉發甘肅藩庫兌收所有餘平銀兩已遵照自行扣存至此批甘肅新餉銀六萬兩係江西布政使方汝翼籌解合併聲明等情詳請奏咨前來臣覆　無異所有第七批解清十八年甘肅新餉交商匯兌並籌解職名緣由理合附片陳明伏乞聖鑒謹奏奉硃批户部知道欽此 
 
