# 1884 - 15 - 4903868

 

Page 1

 
 
[致股印古今圖書集成諸君啓] [  申報館點石齋主人啓]  
　　本齋仿印圖書集成前將石印之小字樣身擺版之大字樣各印一紙隨信分寄有股諸君　憑選擇現計巳有一半回信寄到皆以大字樣爲醒目　　願用擺版其喜用小字者止有二人然排印大字紙張本數較之石印約加兩倍有餘其中實須折閱惟此書倡議巳久開印未便再遲明正須得動手　早日完工全書送閱庶足以慰諸君之懸盼所有遠近各埠尚未奉至覆音者未知信被浮沈抑係公務怱忙無暇作荅但本齋急欲開印未遑久侯兹撫截至年底爲止如諸君仍無回玉諒必均以大字爲佳可無疑議矣再此書股分前雖塡至一千四百股及向各外埠收回票根知號數尚未塡出者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍寳津貼故此後入股者如尚在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂　 
[任伯年繪山水總神圖出售] [  點石齋啓]  
　　歲序將闌凡店戸居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可餐山水之間流雲四布長松插天松下四神並立一城隍一土地一灶君一招財惟并神則盤膝而坐松旁有白石橋一座橋上爲符神位快馬飛騰神采發越又左有杏花臺右有石藏畫欄環繞曲徑通幽山之嶺則有天臺一座奇峰並峙日月合璧則帥位也其畫筆逈不猶人懸諸堂中洵堪奪目現由申昌書畵室發售計墨色者價洋五角着色者一元巳裱者另加裱工洋六角正此佈 
[論葡領事查禁吕宋票并及新樣圈套賭事]  
　　吕宋發財票之盛行也蓋已久矣聞票爲吕宋國王所售因吕宋地瘠民貧庫儲不能充實欲爲善舉苦無經費國王乃創爲此票以售於人獲其餘利以充本國各善舉之費用吕宋屬於日斯巴尼亞人皆稱日斯巴尼亞爲大吕宋稱吕宋爲小西洋蓋日國又稱大西洋也然中國人之稱西洋者則實以日斯巴尼亞葡萄牙兩國當之吕宋既屬日國售賣此票日國不之禁他國亦因其有關善舉而無人焉阻止之其初但行於香港等處漸行漸遠以及上海於是愈銷愈旺上海地廣人稠購之者衆乃時有得中頭二三等大彩者人情爲貪所使購者愈形踴躍漸而更流入于内地蘇杭及漢口等處漸更推廣幾至舉國若狂華官以其事近賭博足以耗人之資且由大票而分爲小票又由小票而分爲自製之彩票每况愈下情同局騙遂於各内地有查禁之舉漢關道首先稟請示禁内有和約中並無准賣吕宋票之說不得引利益均沾之例侃侃數語殊爲理直氣壯旋蘇杭等處亦復禁止雖陽奉隂違在所不免然究不若前此之金字招牌通衢遍掛矣惟租界之地華官未能遽禁西官亦無過而間焉間且有爲之作蔭庇者而不謂西官中乃有矯矯有羣卓卓可異如葡萄牙領事官者居然詳查密訪知葡國人之旅居上海者或以開設吕宋票店爲業傳到訊問一概禁止本館聞之亟錄在報以見其善政之一端而不禁更爲之欽佩不已也夫吕宋之屬日斯巴尼亞西人知之華人但知其爲西洋而已日人不爲之禁原自有故而葡國無與焉則是葡國而欲禁止吕宋票其勢有所不能猶之中國可以禁華人之不得賣買而不能禁其票之不來今葡領事明知此票之不可自我而禁而我行我法亦以華官之所爲爲善而踵而行之且更加認眞立卽傳訊禁止雷厲風行使人無從閃避此則有過人一等者矣上海之葡領事懸缺已久向由日國繙譯兼管雖未至於不克盡職究未免無所表見今領事奉葡廷之命新簡來滬到任未久新政初頒卽首先爲此則將來經濟當必有可觀者矣顧吾獨怪夫查禁此事者獨有葡領事一人也夫不禁其售票而禁本國人之不賣此票此實求之在己之正理各國領事誰不可行而竟無人行之是可概焉且不禁者不獨吕宋票一端而已近來有新翻賭樣本報曾經述及以物爲彩而以圈爲餌十文買一圈價甚廉也擲圈而中其標則卽以物贈之物之所值或數百文或數元不等愚而貪者以爲以十文博取數百文及數元之彩物自是本輕利重於是羣焉趨之趨之者既多則開設者亦衆數日之間接踵而起者幾於不可指屈大都開設此等賭局者皆游手無藉及流氓之輩居多邀一西人出面以爲支拄而其所賺者又皆貧苦人之錢店舖之學徒棧司　棒小工與夫馬夫車夫等類腰間有百文或數十文咸思借此以作孤注然中者百中不及一二至資盡而物不可得嗒焉喪氣而出而一日事蓄之資皆送入圈中而　飛不復其情形尚可問哉間有出資數百文偶中其一二小彩卽欣欣得意而去其實得不償失有一人購圈四百餘擲之半日得一大彩自鳴鐘一架欣然携之以出令人估其鐘則所值僅一元八角而所失已四千餘諸如此類不一而足亦可以知其騙錢之法矣而且耽耽於一圈心注神凝他無所顧剪綹挖包之匪黨遂亦溷跡於中以乘間施其伎倆有某甲身邊表袋亦爲所攫去彩則未中而所喪實多悔之無及然則此等賭之害人於此可見已現當初起之時竊以爲中西官宜會商良法亟行禁止當此年關將屇巿面蕭條如此勿使鬼蜮伎倆得以肆逞以致民益加窮財益加匱是亦地方司牧之責愼勿使葡萄牙領事官獨享盛名也夫 
[法軍消息]  
　　前報述法國添派赴越之兵已有三千名啓行尚有三千名當俟西歴正月間續往兹接倫敦本月十四日電音知第二批法兵三千名業己首途矣又聞法國預備第十二軍嚴裝以待專候徵調然則法人之於東京一事不肯罷手究不知若何結局也按法國兵制一軍計有四萬餘人馬隊鎗砲開路運糧一切咸備今所備者爲第十二軍則法國之軍當必不少也 
[捉船傳聞]  
　　日昨在滬之西人傳言得有電信中國一兵船行至安南東京之北法兵船見之卽欲查問先放空炮一門中國兵船未解其意放還一砲係裝彈者法兵船因亦裝彈擊之中國兵船遂卽沈没船中有兵五百名其船名尚未詳悉但本館細訪均無確據恐所傳未必眞也 
[泉唐近事]  
　　杭垣上祖廟巷有狗兒山蓋百餘年之瓦礫塲也道咸年間其地最盛山畔設有茶館凡春日畫眉秋風蟋蟀無不聚鬥於斯兵燹後地遂荒廢而山之左右前後浮葬者不知凡幾今年端節有某茂才登山游眺失足而墜回家數日傷重斃命至七月初九日有某扇作學徒亦遭跌斃於此九月初三日上城小井巷火災是時登山而望火者人以數百計有申乙兩少年携手下山同遭傾跌甲則回家卽斃乙則病臥不醒時作譫語乙之家人禱祝良久病若失明日遂糾三五人至山下發掘果得一屍並不朽腐屍上壓有石板一塊屍下則銅錫器皿充滿其中於是四面發 
 
 

Page 2

 
 
掘共得三屍零星骨殖不知其數并小棺數口且傳有銀洋等物但不知確否現經該處居民善士醵買集款大興工作先將各屍及骨殖等用棺會承殮移　高阜其山脚則以目下闌定山上則築一大路以石　作盤陀從此路上行人永無他患卽泉下幽魂亦皆得所矣近日工將告竣一時聞風興起者或助皇懴或集佛會超薦之事無　不有所焚冥饑日以萬計而老嫗之奉經誦佛者日必數桌且沿路設有香燭點心等攤尤爲熱閙云○杭城中東西南北四隅粥廠已於十一月朔開設奈人多不敷散放現經善堂紳董議定於上中下三城各添一廠已於十二月初一日開辦矣○十一月二十八日爲杭城二次失陷之期殺戮最慘是以城廂内外各肉店公議於是日禁屠一日永以爲例云○杭省冬漕錢唐縣於十一月十六日仁和縣於十八日均已開倉收米故兩邑尊日往倉中住宿彈壓監督以防滋事仁和之患區經桂太尊嚴辦後今歲頗稱奉法云 
[破鏡重圓]  
　　揚州自兵燹後各路撤兵裁勇貪此地方華靡多入籍婚娶焉有顧承忠者本姓黄湖南湘潭人年二十許時娶淮城女陸氏爲妻生一子三女隨武毅軍有年時或乞假一歸存間兒女以故閨中少婦猶不識别離之苦後隨銘武軍征台灣凱旋後未嘗一歸家卽一帋家書亦未見寄自此以後金錢暗卜錦字緘愁海角天涯徒勞悵望適陸父母皆死其兄陸大及嫂柳氏見陸獨守空房炊烟將斷因勸去揚回淮另嫁他人陸執意不肯乃未出數月所生三女俱爲匪人所拐陸大及柳遂從而慫恿之謂顧出塞從車已死鋒鏑且女亡子病飢寒交迫何能守此以終耶陸不得已涕泣從之時有開錢店之韋某見陸年雖三十風致猶存遂聘之賃房屋置什物陸大主婚擇於上月十五日迎娶不意顧自台灣歸後入浙撫營先當棚頭繼営哨官頗以誠實勇幹見賞於中丞挑爲武巡捕遣人赴揚携春其人於中途遇盜不得逹顧又請假回揚自接家眷舟至鎭江忽暹隣人某問及家中近况某以實告顧憤極急入揚城裘馬麗都　從煊赫亦於十五日早逕入新居韋僕攔阻盤問卽令隨价捆縛時陸已入宅一見故夫愧慟交集顧云汝忽爾我不罪汝但陸大與韋占我家財奪我妻子拐我三女誓不甘休於是入室周視留衆看守卽率地保押韋　數人直入縣署請官嚴辦此時陸大已先走矣韋托人央說願將房屋物件一概奉送而顧定欲追回三女而後已以此尚無成議吁玉碎而終完太璞花飛而仍返故枝女媧復生不必補離恨天矣然使稍緩一日則覆盂之水其可收耶 
[鼎足夫妻]  
　　某甲者六合西門外之黄花墩人也前年娶一外來之婦頗肥腯甲好之代操井白家有負郭之田三十畝兩人耒耜其間前呼後應甚相得也鄰有某乙係以吹簫賣餳餬口者見甲婦遂傾心媚之凡可以悅婦者無不潛置諸其室不欲使中知而甲亦竟不知也甲病於夏畦視牀第爲畏途乙乘間鼾其榻旁甲嘗聞其聲問婦婦或以爲是或以爲非以伺甲喜怒甲竟無他語乙與婦竊相慰曰孟嘗君客我矣未幾乙當渡江逐歲暮以博蠅頭利因戀婦游移未决婦遂爲畫計將委甲而隨乙至金陵使乙僞爲梁伯鸞之賃皋廡者計旣定而未發甲適以晏炊呵婦婦不服交揮以拳傷鷄肋　卽藉口求醫邀乙與俱甲雖禁之勿能止也一出門杳無信息甲既顧門戸又課耘耔無暇爲鳳侣之求容易一年秋風又起不得已付鎖鑰于近隣自肩米數十斤往依水西門外之某丙丙與甲有中表親居數日甲頗有故劍之思對丙欷歔丙慨然願與甲同往尋之一日果相遇於夫子廟前乙設地巿婦正饁午食相偎於傍甲瞥見喜過望外蹲而低喚使婦無驚恐半晌婦見甲意殊不惡始從容問顚末且曰我離爾一年無日不思回去但行李概與彼共未便相舍今爾既來如天之福可以三人同享安逸也一面收拾食具携甲同去囑乙毋躁待己遣甲來助爲理甲至其家見屋小於舟然柴米油鹽較己家殊豐備粗茶淡飯相與安之而乙亦不敢以新令尹逐舊令尹婦更左之右之無不宜　由是夫妻三人鼎足而立此豈如一个衙門而有正堂某副堂某之同出入也耶一笑 
[惡俗宜懲]  
　　寗郡近有一種惡婦托名媒婆或拐帶女子變賣或爲人撮合成奸以致守節者不終含貞者被玷大爲人心風俗之憂雖經官憲懲辦無如此輩蹤跡無定不易查拿兹聞城中又有數婦在僻靜處設立台基引誘良家婦女年輕子弟墮行敗檢聽其煽惑甚至小則破家大則亡身有地方之責者所宜密訪嚴懲消此無窮之隱患也 
[管押凶犯]  
　　前報載永嘉柟溪五十二都黄山地方土匪搶刦殺斃事主三人一案當經張邑尊於屍親遞呈時虚衷研訊得悉兩造均係洋鎗土匪遂將屍親等管押土地廟一面簽差前往該處查詢次日卽由楚軍左旂鄧軍門解到槍匪兩名亦係案内之犯嗣聞該差等回郡據云委係兩造糾同槍匪互相攻擊當時兩下各有死傷一赴永嘉呈報一赴仙居呈報而仙居縣亦得其情立將該犯等概行判押云 
[宜昌瑣事]  
　　東湖縣柳明府於上月二十五日接篆○長陽縣差某甲冒充長陽某幕賓在宜昌拜會官長旋經察出卽由府交東湖縣枷責示衆○宜昌府周太尊奉上憲札諭在城垣炮台口設立蓆篷十二座每蓬派兵五名爲冬防巡邏之備上月中大北門之蓆蓬内晚間支更兵進蓬見有一人自縊當禀營官請東湖縣往騐騐得該屍年約二十餘歲身穿長夾襖藍呢領褂羽綾藍套褲不知何處人氏及傳水旱保中查問概不知名隨發善堂裝殮標記以待屍親認領云○長陽縣因今歲蛟水爲患縣署及民房多遭漂没災民困苦萬分現聞長防龔明府派差到宜收買米榖趕急運回賑濟飢民庶無枵腹之嗟矣 
[潯陽瑣聞]  
　　湖北黄梅縣段窰黄姓與江西德化縣張家洲史姓爭洲一案多年未結上月二十四日經典梅縣主鍾德化縣主金在江北小池司署設兩公案將兩縣原被告帶到逐細研訊斷令現長之新洲歸德化史姓管業如以後再長新洲則歸黄姓管業兩造不得混爭各出切結完案數載訟藤一朝斬斷大是快事○茂康錢店主張太炎上年縱火潛逃上月望後經族長在城拿獲送案畏罪服毒已列前報嗣悉二十五日經金邑尊前往相騐死者之母攔輿求免邑尊准詞飭令具結備考○九江鎭標營兵口糧今夏經撫憲裁減每月口糧三千六百者减作二千四百文兵弁等均屬不敷所用上月望後朱春山鎭軍晉省面謁潘大中丞商辦一切營務蒙中丞允准各營兵每名每月又加口粮錢陸百文云○九江毗隣之湖北黄梅縣轄有三十六鎭雖曰水旱各半而上鄕山深林密地多磽瘠縱值豐收亦屬無幾下鄕一帶外濱長江内接大湖二百餘里地形極低窪近數年來水災迭見民不聊生久矣今夏鍾邑尊署事後緊催錢糧不但令民間完清本年雖前數年所緩徵者今亦一併裁串嚴比差役下鄕按戸催收急如星火哀哀災民其奈此催科何○冬月以來雨少晴多天氣亦極和暖江水漸落南北各鄕麥菜現巳一律播種農人惟願滕六稅駕以兆來年豐稔耳 
[糧道滬]  
　　江蘇糧道王觀察於昨午前抵滬船泊英租界觀音閣碼頭海運局總辦上海縣黎邑尊及各委員等均至碼頭迎接觀察卽往南市馬家廠江蘇海運總局駐節云 
[輪船失事續聞]  
　　懷遠輪船在石浦洋面觸礁沈没祗逃回茶房等五人其大略己列前報兹聞此五人已伴同海宴船前赴失事地方指領察看而在船之搭客及船主大副各西人至今尚無一人來滬并聞搭客中粤人居多因時屇歲闌各欲回里如徐君玉生與其屬亦坐是船又楊雲階爵帥之子及謙愼安茶棧内九人均乘懷遠赴粤尚有全家十數口者或數代單傳者統共男女搭客及船主買辦傭工約二百餘人或日後歸來或同遭水厄均未可定然爲時已久天又嚴寒大抵凶多吉少言之殊覺淒惻或謂申粤往來各船皆有定期逾期未到彼此皆可傳電詢問招商局於初八日曾發電到港問該船何日來申港局答以是船並未駛到疑係在申修理云云然則懷遠之在中途出事當可想見理宜 
 
 

Page 3

 
 
急放一船循塗查察蓋或機器損壞或船身擱淺或船已打沈而人則逃上窮山孤島枵腹待救此固刻不可緩者乃必遲至十六日俟此五人逃歸始發海宴前大備棺木招屍親俾各認領是雖具一片婆心而茫茫巨浸爲日己多屍卽未腐其有不爲風浪打去乎嗚呼慘矣又聞英國兵船名古拉沙本擬駛往鎭江今因懷遠輪船失事遂擬至石浦勘騐情形云 
[汕頭輪船抵埠]  
　　太古公司之汕頭輪船在寍波相近海面失事一節已列前報兹悉該公司得信之後卽派惇信輪船前往救援其時汕頭船已經　險略將貨物及搭客人等運至惇信船昨日汕頭船卽隨惇信船來滬惇信隨卽他去至下午四點鐘汕頭船抵碼頭起貨查得該船所捐無幾尚無大害較之懷遠輪船　去不啻霄壤矣 
[小火輪船擱淺]  
　　昨日虹口大橋蘇州河内有小火輪兩隻一來一往彼此相讓適潮落將涸兩船俱擱於沙泥幸船身尚小一船用人推勳出橋而去一船須俟朝漲時方可展輪耳 
[英界公堂瑣案]  
　　包探徐少亭稱前日因虹口倪氏家失愼間壁源和槽坊樓上有人挖壁洞摸取倪氏家之銀洋捕頭眼見令捕拘獲人贓送案倪氏供開粥店前日因化錠失火被間壁店内之人挖洞摸去銀洋由捕獲住洋七元尚少洋二百餘元馮秀幅供寗波人販賣鮮魚度日前日因姪馮慶雲所開源和槽坊之鄰家失火特往帮同搬物樓上之洋只道是我姪者馮慶雲亦上堂稱秀幅是我叔父帮我搬物且我店内失毁物件不少黄太守隨將洋交該氏領去馮則斥釋○謝益齋稱在虹口仁記行爲夥曾薦同鄕人錢品香做出店因行中常失雪茄烟洋酒等件適錢回鄕疑其行竊爲特亟追來滬盤問祗認　雪茄一条東人因失竊甚多將錢交捕包探徐少亭禀錢品香認竊雪茄洋酒托包阿大賣在法租界京貨店爲此續獲包阿大一併送案黄太守飭將錢包二人押候查明發落○華捕稱昨午後兒嚴得保在虹口大橋上投水卽呼杉板船撈救帶至捕房送請安插嚴供句容人向爲薙頭匠黄太守問滬上有親族否答稱有兄在城内亦爲薙髮匠惟不認爲弟太守隨飭差送嚴至棲流公所并給棉衣 
[勸賑歌]  
　　飢民苦飢民苦水災貽害億萬戸流離顚沛孰爲撫可憐隨地任遷延紛然散處莫能數飢民逃飢民逃瘡痍目擊盈荒郊羣分類聚聞悲號那便得所慶安集眞如哀鴈鳴嗷嗷飢民走飢民走自夏至冬日已久天寒凍餓更難守欲衣無布足蔽身欲食無米堪餬口飢民憂飢民臺汪洋萬頃没田疇及時不耕安望收出糴尚待汎舟乞沿途幾等吹簫求如此情形我深悉傷心不免頻惻惻流民誰復繪圖呈仰祈善士好行德德侔造化普慈仁與人同善逹海濱因作歌詞婉相勸諸君解囊以濟福壽增[  小樓主人呈草[贈小主人錄請政和]  
　　年少詩名久動人萍縱偶合亦前因爭誇倚馬才無敵郤愛探驪句倍新中外訂交宏結契壺觴遣興助怡神三槐世澤眞堪紹海上豪吟寄此身[  逹夫余鈞未是稿]  
[留别小樓主人卽希正和]  
　　傀儡登塲好共看何須優孟識衣冠絃歌盈耳供遊賞承招觀劇杯酒談心暢合歡繚繞烟花知有恨蒼茫雲樹感無端相逢未久愁離别雨晦風瀟倍覺寒[  雲間月川陳鍾英未定草]  
[療疫要治]  
　　東省災民多患青嘴牙疳染則必死良醫束手非藥可治老幼男婦日死千計目睹心傷令人慘　其所以致病者皆由疫氣藴釀而成亙相傳染無法可救惟多食青菜油鹽解之卽可起死回生余歴辦咸豐癸丑光緒紀元兩次賑務患此死者紛紛有人傳說此治余以爲妄迨創者和者而力助行事果奇騐遂獲更牛不知凡幾事甫念年在事帮辦者均被穹蒼顯報厚薄分明歴歴不爽綠其欵甚微其功莫大盖世人不知此秘傳後活人　算故冥中嘉許焉今扁災民所患亦是余旣經歴不敢緘默用登於報奉勸仁人善士仿照而行隨緣樂助青菜油監自一斤至百斤千斤均可捨入賑局俾災民療饑治病兩有裨益想今日之哀鴻無非當年之世族天災流行患生莫測倘上天以流災降禍余等又何能飽食暖衣圍爐高坐哉相形之下不啻天淵惟望各省名公作善召祥以挽天心以免災異仍祈諸君各盡其心莫因屑瑣不爲勿以余言爲迂腐余非爲災民乞油鹽之助實爲　治青嘴牙疳之一大症也若能遠近推行子孫綿昌壽福無量寓邗有心無力人韻綠牛識 
[分發人員騐看名單]  
　　籌餉例掣籖分發中書科中書陳錫麟山東○籌餉指省分發知府吳尚恭廣西廣東同知沈煥浙江廣西鄭本誠浙江江蘇知州張瑞墀安徽湖北通判玉藻正藍東河周㑺江蘇安徽鹽運判吳毓鑫浙江兩淮知縣謝維曾江西陝西鹽大使任應庚廣東福建馮秉仁浙江廣東馮秉義浙江福建布理問沈若球安徽直隷州判栗振國河南山東鹽經歴施培武順天浙江府經歴傅滉山東安徽李慶揚江蘇　徽余澄官江西河南縣丞俞庭煇浙江江西布理問銜萬鎰四川廣西夏獻衡江西湖北鄒良治湖北江西鹽知事翁廷珪福建兩淮劉濟湖南廣東州吏目許祖德河南山東李正芳浙江湖北鹽巡檢 
沈厚基浙江兩淮巡檢譚光輔順天山東盧英育湖北河南從九品梅文塲江西安徽周倫江蘇江西施邦逹江蘇安徽蕭瑞鍾江蘇河南李雋才福建江西馬增肄浙江直隸張兆祺浙江湖北典史孫文湖北湖南鄧文炳湖南廣東馬恒麟山西直隸汪秉鈞江蘇直隸周鍾麟江蘇河南畢詒策江蘇浙江○勞績掣籖分發知縣花翎同知銜黨鎭陝西縣丞于甫筠奉天○勞績指省分發同知花翎羅兆升湖南陝西歐陽樂清湖南甘肅知縣藍翎同知銜周有基廣東福建蕭承愷廣東河南州判藍翎五品銜李坊四川貴州府經歴曹鳳羣江西貴州縣丞藍翎成富春江蘇江西從九品武緯湖南甘肅○截取呈請分發直隸州知州知府銜苗厚田順天○孝廉方正掣籖分發知縣張勵行山西直隸州州判馬人鵠直隷 
[上海官銀號浙紹協賑收解公所十二月初六至初十經收第十九單]  
　　漢鎭各同鄕公募駢儷堂慶餘堂兩戸各助洋二百員周孚信號永吉泰號同康泰號回昌盛號同裕聯號五戸各助錢一百串文同善通號同心蘭號恆豫號三戸各六十串文無名氏念串文又同康庄經募方恆吉與漢口謙愼安茶棧兩戸各助洋念員陳和興莊絜之兩戸各十五員普源長德順和同泰厚德豐和福康義允大福陳春波陳春圃莊亦琴許蔚喦周廷賓十一戸各十員秦崇吟六員周瑞樞同豐昌黄明應何漢李炳初五戸各五員莊　臣四員周德興號三員秦國林兩員又恆豫庄經莫怡和帳房洋例銀念五兩陳允德怡和輪船帳房豐記號三戸各十兩郭益豐遊鄂竹隱居士兩戸各六兩未立名五兩龐逸亭出岐安廣益號益源號應昌福陳仁合新興和東成章同生義徐似山水敦怡堂十一戸各四兩義興合恆裕公　生義洪誠公洪乾元五戸各三兩吉盈豐朱志成同興祥長升隆正順和勝記號怡成昌正美祥元茂隆郭鑑堂未立名十一戸各二兩有心無力洋五員勤記無名氏兩　三戸各四員陳耀彩三員無名氏兩位鄭瑞盛和豐號曾宫錦仁豐號　義泰七戸各兩員又向孚庄經募寳順堂尚陳人和茶棧森記三戸各念員董德懷閻太和兩戸各十六員餘慶堂徐涂復泰行兩戸各十五員漢口益記茶棧又熙泰昌茶棧又謙愼安茶棧　泰帳房厚記恆發行六戸各十員同震八員復泰時漢順記兩戸各五員又鈞裕庄經募王孚豫堂洋例銀一百兩又同裕莊經募漢陽縣當幫錢一百串文提莊十串文馮雲衢洋五員祥生恆胡金泉兩戸各四員陳余氏立本堂兩戸各三員無名氏兩員又同利川號經募吳朗珊鄧紀常兩戸洋各三十員謝謹堂耕耘書屋江壽春三戸各十員隆泰帳房越湖子兩戸各五員以上銀錢作洋總共匯來二千零三十二員九角六分○潮州府正堂朱七兌洋一百員又經募潮州總子各口一百員以上計來英洋一百八十八員○黄橋司單四員又經募陳存厚堂十員金亦廬寳根堂朱愛滿堂三戸各四員公順典無名氏兩位李春軒徐良輔松壽堂張不書名謝厚載堂履恆典德元典元慶典和聚茂松茂堂十三戸各兩員李璧　殷　瑜不求人知兩位金鑒伯鎖治堂德和徐一經軒韋契筠封利昌朱昇吉于元動丁潤泉太原氏韓雲卿丁琢如陳源大王月卿無名氏丁鎏樹丁綠野堂念一戸各一員無名氏兩位錢各八百文東寳成 
 
 
] 

Page 4

 
 
王天順西寳成葉　庭不求人知五戸各六百文未瑞卿無名氏兩位吳麟卿丁筱岑余古則堂不書名兩位八戸各四百文以上錢作洋共來八十員○吳勉齋翁曹平銀一百兩○甬瑞康庄三批經募愼裕莊十員老其昌棧五員協康莊久大莊姚炳記成大號益元號方裕和胡梅笙七戸各四圓同復昌盛錦成二戸各洋三圓許廣和義大恆源康莊恆裕莊昇大莊恆懋莊晋康莊德源莊彚源號恭一號協昌號九華樓王智泉裕春莊五昌莊張安瀾汪誠泰馮桂珏無名氏寳記念戸各二圓寳明號協順號義成號厚記號昇號賀松林陳慶　葉枝萊王春田九戸各一元大昌烟棧大成烟棧合二元○建安縣縣丞陳昆玉三位十四元又經募俞鷗汀番洋六元劉幼樵光洋四元周虞臣　洋四元建寗府學正齋楊馬如山重洋各二元建安學正齋王又左齋林甌寧學正齋陳又左齋林建陽學正齋吳又左齋蘇崇安學正齋高浦城學正齋陳又左齋林政和學左齋吳松溪學左齋吳建寧府學左齊龔陳秋泉郭筱洲許義民張小　范樹滋周賦枚胡子祥孫厚菴楊竹初廿一戸各一元以上寄來英洋計五十元○王雨翁經募進隆福念元兩源盛十四元侯仁源邢永順二戸各八元王正大六元尹大生裕記熊福田正和益三戸各四元仁耕義耨二元○松江華金奉漁團局　經募七十元○慶相糖行四元又經募朱定記楊懋記廣禎　同愼長廣永誠五戸各二元德茂行春記萬順立記怡和泰瑞和義泰號公和周善慶福益司徒朱安記邵啓記馬幹記復昌恆無力氏十六戸各一元○乾利行十元又經募朱青田順成號二戸各十元陸秀康一元○以上共收銀一百兩洋二千六百五十一元九角六分 
[浙省撫抄]  
　　十二月初十日紹同知潘禀見赴任署雲和縣陳同恩禀知藩司委署禀見叩謝補用縣何應福交卸箬裏厘局回省秦耀奎服滿來省禀到程聰訓銷發　差叩見辭赴烏鎭厘局遂昌典史林琮謝飭知赴任叩見卽辭署秀水典史鄭彭齡禀知藩司委署禀見叩謝瑞安典史吳紹經禀見赴任署長浦巡檢陸裕新交卸回省○十一日候補　鄧嘉純禀知本日接辦湖庸厘局 
[蘇省撫轅抄]  
　　十二月十三日從九王傳泗梁世祚俱赴江北禀知辭奉臬憲札委緝捕差○十四日藩轅牌示照得新陽縣典史石汝松丁憂遺缺查有捐納試用典史胡日階堪以咨署府經歴戴嘉謀禀知換寗差委縣丞鍾國賢禀知換蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月二十九日京報全錄]  
　　宫門抄○旨二道錄前○將軍崇奏請優卹摺子○大臣文等奏爲各城圍獵官兵事畢歸營摺子○廣東撫倪奏留知縣學習夾片○浙撫劉奏報臬司起復夾片○又奏爲特叅各員請分别懲處摺子○鄂撫彭奏留員學習摺子○大臣文等奏泒革員充當苦差夾片○御史張奏爲糾叅大員摺子○大臣繼奏爲陳明夾片○十一月二十九日戸部通政司詹事府正藍旗值日無引見○八額駙等演放水師炮覆命○國俊假滿請安○恩綸謝放遺缺知府恩○雲南副將蘇應瑞謝恩○明魁續假五日○召見軍機恩綸○○奴才崇綺跪奏爲統帶練軍將官積勞病故籲懇天恩勅部從優議卹以昭奬勵恭摺仰祈聖鑒事竊據營務處呈稱統帶奉軍後營兼管後營步隊候補叅將拔補副將姚懷德現年五十三歲係直隷天津縣人於咸豐三年九月由武童帶領天津團勇隋同官兵與髮逆接仗獲勝保獎九品職銜十一月因打仗出力保奬六品頂戴五年攻打連鎭出力保奬經制外委九年歸入天津鎭標候補嗣因海疆運砲出力保奬儘先把總十一年委送外國照會出力保奬五品頂戴同治元年九月拿獲要犯鄭蒓任綱等保奬以千總儘先拔補十一月於辦理通商案内出力奏保以守備卽補並加都司銜二年因調派省南剿匪及天津海防各事宜出力奏請賞戴藍翎三年於辦理通商案内保奬以都司儘先補用四年八月署理天津城守營都司五年於籌辦海防案内保奬遊擊銜六年因在吳橋縣拿獲教匪趙熙元等尤爲出力奏請賞戴花翎七年捻匪竄擾天津打仗出力於蕩平案内奏保以遊擊候補並賞加副將銜光緒元年經前署將軍崇實調派統帶長勝營步隊旋因剿平大東溝拿獲賊首宋大好等犯奏保免補叅將仍留直隷以副將儘先補用嗣准兵部奏改免補遊擊仍留直隷以叅將儘先補用二年拿獲吉省刼獄要犯李五並獲私造僞印王兆謙馬賊于潔等犯光緒四年六月彚案奏保以直隷副將遇缺拔補嗣經兵部奏　俟補叅將後以副將遇缺拔補六年七月於擒獲奉旨飭拿要犯並著名巨宼各案内奏保以副將歸原省儘先拔補八年札派統帶奉軍後營步隊兼統長勝營步隊九年四月間舊疾舉發十月十二日在營病故等情具報前來奴才查已故候補叅將拔補副將姚懷德由武童洊保今職從軍二十餘年隨剿髮逆捻逆屢著戰功調奉以來迭次剿除巨匪嗣經統帶奉後營兼帶長勝營步隊實能拊循士卒教練隊伍認眞捕盜以靖地方今因積勞在營病故殊堪憫惻當飭營務處將其身後事宜妥爲照料合無仰懇天恩俯准飭下將已故候補叅將拔補副將姚懷德照軍營立功積勞在營病故例從優議卹以昭奬勸出自逾格鴻慈除咨部查核外理合恭摺具陳伏乞皇太后皇上聖鑒謹奏請旨軍機大臣奉旨着照所請該部知道欽此○○奴才文緒祿彭跪奏爲各城圍獵官兵事畢歸營緣由恭摺仰祈聖鑒事竊奴才等前將各城官兵起程赴圍獵捕操兵緣由業已奏報城案兹奴才祿彭督率省城官兵前往拉哈鄂岳一帶圍塲與布特哈官兵會合一處每日布成陣式連捕數十圍具見該官兵馬上爭先實力捕打槍箭甚爲嫻熟當將捉生殺牲者隨時分别奬賞以資鼓勵因天氣過寒卽於十月十九日撤圍回城並據黑龍江墨爾根呼蘭呼倫貝爾等四城副都統陸續報稱亦均親督官兵認眞圍獵事畢各將圍内技藝優嫻出力官兵分别請奬前來除照所請由奴才等衙門記功註册外所有各城圍獵事竣緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○倪文蔚片再新選隆安縣知縣劉應楨業已到省應依憑限赴任惟隆安縣兵燹之後伏　未清現辦善後搜捕積匪一切整飭撫綏均關緊要該員初登仕版政治未嫺情形未熟於聽斷尤須講求應暫行留省學習飭赴桂林府讞局帮同審案藉資歴練俟數月後察看才堪有爲再飭赴任以重職守據兼理藩司國英具詳前來謹附片陳明伏乞聖鑒謹奏軍機大臣奉旨知道了欽此○○劉秉璋片再前任江蘇按察使應寳時浙江永康縣舉人光緒元年八月奉上諭應寳時着來京另候簡用欽此是年十月交卸因母老奏請終養當奉上諭前江蘇按察使應寳時准其回籍終養欽此隨卽起程回籍寄寓杭州省城七年六月二十一日在杭丁母朱氏憂九月十四日扶柩起程是月二十八日到永康原籍守制今自光緒七年六月二十二日見喪丁母憂之日起扣至九年九月二十二日止不計閏二十七個月服滿例應起復請咨赴都　候簡用緣近患肝眩之症調治未痊一俟就愈卽行請咨赴都等情據永康縣知縣趙德漳詳報前來理合附片陳明伏乞聖鑒謹奏軍機大臣奉旨知道了欽此○○頭品頂戴浙江巡撫臣劉秉璋跪奏爲特叅庸劣不職各員請旨分别懲處以昭烱戒恭摺仰祈聖鑒事繼臣於本年五月間將庸劣不職各員據實叅劾奉旨欽遵在案兹查有鹽運使銜候補道王維圻貎似有才浮而不實應請革去鹽運使銜以同知歸部銓選試用同知揭裕鎔昏庸　頇操守不謹候補知縣張升猷性情油滑遇事取巧試用縣丞彭應辰惟利是視聲名狼籍試用鹽大使楊永馨辦事草率胆大妄爲以上四員均請革職以昭烱戒再訪聞揭裕鎔前辦鎭海厘捐有任用司事串通賣放情弊現已飭由藩司德馨發交寗波府宗源翰就近提案審訊究追務期水落石出從嚴懲辦以重公款而警官邪所有特叅庸劣不職各員緣由謹會同閩浙總督臣何璟恭摺具奏伏乞皇太后皇上聖鑒訓示謹奏奉旨已錄○○湖北巡撫臣彭祖賢跪奏爲部選人員領憑至省請暫留學習恭摺仰祈聖鑒事竊照部選南漳縣知縣張鵬舉於光緒九年六月二十日領憑到省本應飭赴新任惟查南漳縣知縣袤延山徑地廣事煩匪徒出没靡常民情强悍好訟該員初膺民社恐難勝任應暫行留省學習據布政使蒯德標按察使黄彭年會詳前來除咨吏部將文憑送銷外理合會同署湖廣總督臣卞寳第恭摺具陳伏乞皇太后 
皇上聖鑒勅部查照施行謹奏車機大臣奉旨吏部知道欽此○○又緒等片再查雲南報銷案内奉旨發往黑龍江効力贖罪之已革太常寺卿周瑞清已革戸部雲南司主事孫家穆於十月初六日由驛押解到省奴才等當卽撥派莽鼐卡倫充當苦差理合循例附片具奏伏乞聖鑒謹奏軍機大臣奉旨知道了欽此○○江南道監察御史臣張人駿跪奏爲大員不候結案請議派員意存嘗試據實糾叅仰祈聖鑒事竊尚賢劉恩溥奏叅崇文門一案特派寳鋆閻敬銘查辦旋經寳鋆等查出炦揚阿被叅各欵均有確據解任質訊瑞聯身任監督榷稅未逾兩月而勤罰之案屢見　出任用非人形同聾瞶如其閉門思過愧悔交縈必且痛切自陳先請罷斥乃觀其自請議處派員接辦抑何舉重若輕巧於推卸工於彌縫也夫炦揚阿劣迹言官奏叅或曰傳聞過當大臣查辦則已確鑿有憑就寳鋆等一奏核之苛擾商民違例勒罰其事豈屬因公乃該尚書則以未能細心致滋物議雖無營私情事辦理究未盡善等語曲爲之原抑若炦揚阿之罪僅止未能細心者且該尚書不於克蒙額明白廻奏之時自請議處至寳鋆等查辦已有端倪明知炦揚阿不能瓦全而該尚書亦難倖免則僅以失於覺察自請議處抑若該尚書之過僅止失於覺察者吏部於失察處分動以罰俸一年爲通例該尚書旣自居於失察則查辦大臣結案時或卽以該尚書曾自請議處奏結攙越於事前正隱兾消融於事後設心之譎情弊顯然臣惟瑞聯身備大臣平日居宮尚無大過此次委任劣員貪多務得事旣發露若能悔罪自愆直陳於君父之前我皇太后皇上聖恩寛大亦必曲予矜原乃於此案未結之時因續派委員爲名自請議處意存嘗試則跡涉欺蔽宜示薄懲不特此也該尚書所續派之恩壽卽係寳鋆之堂姪非以鉗制寳鋆之口亦卽以　絡寳鋆之心瑞聯素性固執不解此舉何以圓融若是上旣嘗試朝廷下且嘗試查辦之大臣其謀愈工而其過愈著矣伏念崇文門稅務徑涂交軌稽察宜周現在查辦爲日己久書役乘機舞弊勢必與奸商大猾倫漏賣放各飽其私似宜另派清正素著之大員接辦以重課稅而便商民可否請旨先將瑞聯開去崇文門正監督差使聽候處分其恩壽一員亦卽撤委由新任監督另行遴泒妥員接辦庶大僚知所儆惕此後廻護消弭瞻徇結納之風或可稍遏矣臣職司糾劾敢避怨嫌敬據實上陳伏乞皇太后皇上聖鑒謹奏奉旨已錄○○繼格片再奴才跪辭後於初二日行抵長山峪接到兵部火票承准軍機大臣字寄光緒九年十月二十九日奉上諭熱河行宫所有陳設及一切物件着繼格到任後按照向存擋册逐一查騐是否相符據實具奏並着隨時將所存各件敬謹收　妥爲防護毋任稍有損失將此諭令知之欽此欽遵寄信前來奴才到任後卽咨行熱河總管檢齊向存擋册移交奴才衙門由奴才定期親詣園庭前赴各處按照册存各件分日逐一查騐敬謹收藏並妥籌防護之法以仰副聖朝愼重服物之至意除俟查明各件陳設是否相符並妥籌防護再行詳細奏聞外理合先行附片陳明伏乞聖鑒謹奏軍機大臣奉旨知道了欽此 
 
