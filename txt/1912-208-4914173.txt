# 1912 - 208 - 4914173

 

Page 1

 
 
評論 
[財政部收支報告書後（兩楚）]  
　　報銷册以使人易於明瞭爲主故宜條分縷晣而不厭其繁瑣宜實事求是而最忌者籠統昔見某都督府之收支報告某處支若十萬某人支若干萬類多含糊混括之詞心竊怪之夫衙署局所爲一定之機關師團標營人一定之餉額尙不能不分别造册實報實銷以個人而支領欵項宜必有指定之用途支配之數目否則其領欵者或自造一詳晰之報銷可以資人參究而後此款乃有實在之着落不致惹他人之非議今若此是報告近於多事惟有數千百萬之巨額何處不可以爲消納之地不謂今南京財政部之收支報告與某都督府如出一轍此眞可謂無獨有偶者矣 
　　據財政部之報告南京政府自民國元年正月開辦日起至四月三十日移往北京止凡四閱月計支出行政經費銀三百二十一萬四千四百八十六兩九錢九分二厘又一千四百二十三萬四千二百三十四元零零九厘兩共約合銀元一千八百五十萬元以新成立之政府百務待興此種經費誠不得謂之巨然細思此四閱月中南北尙未統一方調兵遣將之不暇故其政務極簡單除海陸軍部應支大宗欵項外其餘各部署之所謂政費類不過爲支給辦公人員薪津之用今各部署别無自造之報告姑弗具論惟陸海兩部旣爲供給軍費之總機關何以第一軍團軍國民軍等又必别立一幟而有直接支出之欵且總統府經費中何以又有逕撥各軍之語至各部各有應領之經費各省都督未嘗不列標支款之止又何勞總統府之代籌而必少丐其餘潤雜亂糾紛或使人無線索可尋此則造報銷者不諳格式之過因是四個月之總統府用款至七十餘萬元驟焉觀之幾乎不謂美法諸先近國且瞠手後矣 
　　不寧惟是某某人而支銀千餘兩某某會而支銀五千元此個人與此私立之團體究與政務有何種之關係而可以向財政部支欵旣支款矣則必說明其爲何樣之用途與支配之數目始可列入行政經費之内非有大總統之命令即可濫行撥給者也夫民國精神自大總統以至地方之佐治官皆須受人民之監督况中央財政無一非人民汗血之錢雖在軍事倥伆民力凋敞之秋莫不悉 
索敞賦以供政府之用而謂可以泥沙擲之耶至於港商華僑之借欵借自何時欵作何用亦不可無一字之說明而各署領去之公債使爲代售則領受者應有解欵之文（按惟前衛戌總督曾將出售之數登載各報）使爲協欵則我聞各省所領公債皆不過爲搭放薪津軍餉之用何以留守府獨需六百萬元且據報告政府售出公債不滿二十萬元而各署領去九百餘萬之公債獨不列於收入支出之内何爲者耶記者素仰孫黃二公爲一代之偉人非於此種之用欵獨有疑點第以報告不能核實在造册者不過執筆之誤而孫黃盛名因此將不免爲白圭之玷不聞外間擬議之辭乎有謂巿上有二三百萬之公債票願以七折售與外人者有謂招商局之財産實係某某二大人特買收者此種影響之談記者雖不欲據以爲信然人之多口安知非此模糊之報告適貽人以口實我是以謂此皆造報告者不諳格式之過非以記者崇拜英雄而於孫黃二君獨有恕辭也 
要件 
[陳俊英呈大總統書]  
　　敬肅者民國雖已成立各國尙未正式承認蒙藏警信不絶於耳加以兵變無地無之官制未定政治廢弛民生困苦萬狀各省則自圖便利不顧中央基礎除此則外交失敗列强己有輕視民國之心若不從速組織完全内閣辦理庶政不至亡國亡種不止稍知時務者無不痛時局之危彼爭權奪利閙意見之輩不謀利國福民祇顧一己之私便就是我最敬最愛受國民重託之大總統亦宜化除成見力謀民國康寧免召種國俱亡之禍方不負國民寄託之心亦可消欵大總統有牽制自爲者之心理華盛頓不能專美於前矣自唐總理辭職後中外輿論俱謂我國無共和之資格於大總統更加疑心以唐君爲大總統數十年患難知交尙不能見容其他可知耳云云中國報紙更謂大總統的施政策每不謀諸唐總理任便自爲大背約法云云此事容或有之原因大總統魄力極足敢作敢爲又以唐君爲知交舊友何所不可然亦不過測度之詞其内容究竟局外人焉知其始末理由哉前日交參議院求同意之國務員不能通過其原因有二以大總統之苦心調和黨爭起見所以有超然總理混合内閣故加入同盟會員爲國務員豈知同盟會絶對不贊成其一也其二則由第一原因所發生大總統非不知下黨内閣之美惟恐此黨組織彼黨大服必致有組織第三第四次内閣之悲觀參議員不諒大總統苦衷國民所料者如此又因開列求同意之國務員中有不孚時望之人在内故遂無一通過有此二原因人謂出乎意料之外國民則謂實在意料之中夫超然内閣非前淸舊吏則係留學東西洋曾仕淸廷之少年非黨者如是政黨必否認無疑完全政黨内閣組合甚難不悉何黨合宜確爲大總統思想所不到况各政黨尙屬幼稚所以此次組織内閣比之南北謀統一時尤難局外人不知内裏苦處動則吹毛求疵雖然駡由他駡怒由他怒惟國民一人確信大總統終有利國福民政策發現於將來現時希望無論何黨諸君子必須以救國前前提化除意見從速組織一超然或混合及政黨内閣以救危機否則大總統自兼總理各部總長不問其黨但擇才望足以辦事者爲之如是民國尙有一綫生機倘遲遲不决不出百日之内必有大禍其時悔己無及矣未宣布共和以前國民曾爲謀刺大總統之人今亦非媚我大總統但爲公非爲私起見國民在北部馳驅革命事業以至民國成立己飽嘗苦未矣今因家難返里特有事商求梁士詒先生順便略陳管見伏乞大總統通電各省俾知各黨意見之深組織内閣之難各政黨倘以存國爲重則合謀組織和衷共濟否則再通電各省求國民之原諒由大總統自兼總理另組織完全内閣并解散參議院另行召集以救危亡國民亦知言出禍隨人或謂國民發狂病與宣告死刑但因救國亡而受死刑更勝爭權奪理之生矣謹呈在總統閣下鈞鑒廣東省民人陳俊英呈 
[滿族同進會會員文溥等請願書]  
　　爲參議院應設旗族專額繼續請頣事查六月二十七日政府公報載國務院呈大總統國務會議旗人不設國會議員專額說帖其批駁理由甚不充足按國務院原呈國會議員不設旗人專額大意謂旗人旣有占住區域當然有選舉權及被選舉權此後無論何項議員均當以區域爲斷不能以人爲界域旗人不設專額較無窒碍等語按世界法理原則決定其人有無選舉權及被選舉權莫不以占住區域與否爲根據華僑久居海外己失占住區域要素生長異邦平日對於祖國不負當兵納稅之義務揆之法理决無取得選舉及被選之資格自無待言卽欲取得此權亦當各就其本籍選舉區域而選舉之如華僑爲廣東人即就廣東區域選舉福建人就福建區域選舉是己今超然予以特别參政權雖不合於法理由於事實關係不得不變通辦理也若夫旗人在國内固占住區域苟　識發達不患選舉不占優勝然此於理論未嘗不是而衡之事實在有不然以國會衆議院而論無論取人口比例主義與其他各主義人口最多區域最大省分取出議員不過數十名一縣未必准占一額北方旗人雖多合之順屬猶居少數於事實上恐無被選之望至於參議院每省選出代表只限十人則更無論人華僑與旗人兩相比例一則於理論上無參政權反取得參政之實一則於理論上有參政權事實上反被無形之打銷於人情法理詎得謂平國務院豈不曰按照臨時約法中華民國人民一律平等第華僑與旗人同爲人民何以組織國會選舉之大端獨厚於彼而薄於此耶豈華僑可設變通辦法旗人不可設變通辦法耶夫民國肇造之初國曾大綱爲组成國本之大法立法上不可偏恃法理當具有下治的眼光以燭察社會種種實况然後方能推行盡利即以華僑而論立法者若僅依據法理斷不許有特别參政之權誠以近年華僑對於祖國政治夙抱熱忱於是不得不設此變例以爲報酬耳故國務院所謂變通辦法者乃就政治的觀察而非法理的根據實而言之因時因勢制宜而己滿淸建國二百餘年　取旗漢分治主義旗人久巳範圍於軍制之下於社會上自占一特别位置其中自含而特殊勢力欲期驟然應滅於理勢上必不可能語云百足之雖死而不僵加以近年西學輸入旗人有政治思想者亦不乏人當此共和關始之秋若無參與政事之人其能否甘心自廢自係一大問題設因 
 
 
 

Page 2

 
 
　　此牽及治安秩序於民國妨碍殊多竊以爲與其貽盧於將來何如解决於今日爲今之計不若詳察事實一如華僑變通　法於國會特設旗人議員專額較爲得策如謂臨時約法人民舞種族階級宗敎之分國會議員不設旗人專額卽爲融洽滿漢意見調和種族衝突起見會員等正爲注重此一節喊會議員更不可不設旂人專額蓋早昔排滿排漢之說無非由於兩方情形隔膜今准旗人列席國會將來滿漢議員　歐議塲周旋一堂俾旗人得以舒暢其言論漢人亦可藉知旗人之實况融洽意見調和衝突誠莫善於此矣此案己經評議部通過爲此提出大會公决 
命令 
[八月初五日臨時大總統令]  
　　任命汪有齡爲司法次長任命徐鼐霖爲黑龍江民政司此令 
專電 
　　北京電袁總統因六國銀行團詢問中國對於借欵之意見並問中國財政究竟有無主持之人昨又派人持函催促周學熙即日就職 
　　北京電國庫計算以銀元爲本位己由國務會議决咨行財政部俟總長蒞任定期實行 
　　北京電武昌畢血會蔣濟武等電告政府鄂省傲美國波斯頓曅血會章程辦理殉節陣亡諸事已閱五月現念財政困難皆願退充續備預限年程减領月餉每員發給憑照獎品川資尅日回籍請令各省一律優待 
　　北京電安徽都督栢文蔚電告國務院該省現行制度分全省二級以省階級而節糜費 
　　北京電法制局長施愚己到局視事 
　　北京電蒙臧事務局副總裁姚錫光已就職 
[特約路透電]  
　　北京電據紐太陽報載稱美國國務大臣諾克斯曾與下議院外交股長塞爾齊君討論美國承認中華民國問題決議須俟鞏固永遠之政府成立後再行承認並决議未與列强商得同意之前對於此事决不另有舉動下議院近今提述承認中華民國實由塞爾齊君發起云 
　　北京電中政府近爲策勒交涉案致俄使之照會俄使殊爲滿意惟謂俄國要求者非僅空言允許蓋必實踐而後可故此案非待中華踐行約言不能稱爲完結也 
　　北京電英政府派至中國調查鶯粟地畝之謝立山君定於九月一號告退 
　　北京電中國郵政會初四日在安徽會舘開第一次會議舉定梁士詒爲會長交通部曾派代表參列該會此會宗旨在恢復郵政權於外人之手而全歸華人自行管理聞外國政府現守候情形俟有機會卽須提出抗議 
　　北京電華報載有政府擬聘用之外國顧問人名數員現信袁總統擬聘專門家若干員派分各部惟皆有專務不得涉問他事 
　　北京電袁總統己派定專員俟孫中山黃克强二君抵津時直津迎接趙秉鈞梁士詒均在其内孫黃二君寓京之際政府將以殊禮待之　　北京電聞國務員决議自新曆九月初一日起院中各員俸金一律照舊給發惟將付現金一半公債券一半俟參議院通過俸金新章後則將付現金五分之四餘付公債券 
　　北京電各國銀行團借款問題近來磋議進步甚速惟非正式討論耳 
[譯電]  
　　北京電袁總統派徐世昌赴日弔唁日本前皇之喪 
　　北京電陸總理擬於初六日至叅議院宣佈政綱 
　　北京電中政府已聘日本法學博士有賀長雄爲司法部顧問其合同條件與莫理遜博士相同 
　　北京電津浦鐵路楊村一帶全爲大小淹沒　　北京電參議院復開秘密會議討論即行遣散軍隊及重與各國銀行團開議借欵問題同盟會對於借疑一事竭力反對 
　　東京電體仁皇帝陵寢己决定在京都附近之桃山擇地修築東京巿政局以未於東京境内擇用皇陵頗爲失望現議在東亦或東京附近興造一廟以追敬前皇民間贊助此舉頗形誠摰明日將下勅召集國會於本月二十日開特别會議决定前皇殯葬費用數額今預計約用日洋二百萬元英國國會所致之弔詞各報頗爲感悅韓人及己入耶敎者於體仁皇帝之升遐亦同深悲悼皇太后經此深戚玉體幸保無恙新皇新后現仍寓皇太子宫邸每日輒同時乘車以入皇宫蓋恐分行則須阻礙道中行人來往帝並諭令鹵薄繞道而行以免妨害電車交通帝之仁惠於此可見一斑 
　　鈕約電此間輿論謂勞巨君所呈排拒外國會社在美得地之議案殊屬多事况不正常孟祿言羲無庸更事推廣紐約日報謂修正案全屬虚夸之言 
　　栢林電阿爾巴利亞之人要求於數日内解散議員否則將進兵宇斯克白及薩洛里卡云　　栢林電土政府近復接英法來文許令意國歸還愛琴海諸島土意兩國己在商議停戰事宜惟意政府毅然拒絶此議謂雖議和之時亦不停戰意土議和一節羅馬及君士坦丁均不承認 
　　栢林電巴黎外交家及財政家皆信法國外相之赴俄係與俄國籌借大借欵一事有關 
　　栢林電據波京德黑蘭消息俄英現正商議令波斯廢皇穆哈默特阿利復位事宜 
　　栢林電今有人組織無線電報公司定資本金六十五萬磅擬在鈕其利薩摩馬歇爾羣島及卡洛林斯設立電報大局以與大德和電報相接俾使太平洋德國屬地無線電報均能貫通不必假助於外國海線 
　　西汀其電阿爾巴利亞之人與土耳其人終夜大戰勝負未分革命風潮蔓延日廣 
　　西汀基電七耳其之軍與芒台里格洛國邊界防兵昨晨開戰至晚始已芒台里格洛之兵指土軍挑釁並轟擊土軍之堡障土軍死五十人芒台里格洛防兵死十二人傷十五人 
　　君士坦丁電此間大局頗爲不靖統一進步黨已軍動議院彈劾陸軍大臣貴其與陸軍公會暗通聲氣强逼解散議院該黨官員八十人已在自由山集會决議阻止違背憲法解散議院内閣昨夜亦開會集議聞已决議以嚴厲之手叚拘捕士官若干人 
　　里斯本電葡萄牙警察所拘之倫敦每日郵報訪事哇蘭姆士經英使干涉之後已准其回寓 
　　倫敦電林賽康培爾君今日駕乘飛船由白洛克倫斯昇空在排愛指里脫墮地殞命據目覩者云該飛船家忽失駕駛之舵由八千尺之高處墮地按氏爲澳大利亞飛船家之先導近擬增長閱歷以期在澳設一飛船學校 
　　倫敦電暑假月開始之數日天氣大類冬間耶穌聖誕節五十年來未嘗有此奇寒各處多有降雪者且濃霜積有七度之厚 
[公電]  
　　北京財政部電各省都督均鑒現准國務院咨轉參議院咨催辦理中央本年自九月至十二月底止臨時預算巳由本部函請各機關辦理在案此項臨時預算範圍雖僅以中央政府之直接出入爲準然中央收入胥賴各省協解自借欵停議墊欵留難中央海陸旗警各軍餉墍行政經費毫無挹注危險情形 
己達極點應請貴都督通盤籌畫該四個月内究能認解中央經費若干想貴都督熱心愛國必不坐視望即擬定確數電復本部俾辦理預算時得所依據列入東 
　　北京馮自由電南京稽勳調查會長鑒頃接上海陳都督電稱都督府業巳取銷擬將調查會歸併南京辦理本局除電復上海照辦外專此奉聞請即接收爲荷東 
　　吉林陳都督電各省都督鑒奉大總統令每省選派代表三人赴京以備咨問等因吉林巳委任秘書官王國琛交涉司隨辦宋奉琛四十六協恊統裴其勳爲代表惟昭常現已電請辭職如蒙大總統批准應俟後任改派東 
　　北京司法部電各省都督鑒各省法司及高等審檢之長官姓名履歷本部多未知悉希即查明電覆爲感東 
　　浙江蔣都督電北京參議院武昌黎副總統各省都督議會均鑒奉法制局卅電敬悉對於各省民選行政長官之弊害闡發無遺藎籌閎論字字均爲尊簋所欲言惟有輸竭悃忱以表同意其有昧統一大義倡民選新制　挾一隅之見致速全國之亡者伏顧力伸大義共糾正之不勝企禱浙都督蔣尊篕江印 
　　烟台胡瑛電北京國務院參議院同盟會本部武昌副總統上海孫中山先生黃克强先生陳都督各都督鑒瑛此次承大總統命來煙籌畫軍隊善後事宜飭以審勢度情酌量留汰惟念烟軍複雜本易着手然設因爲難牽掣坐聽遷延則一日餉糈累數十萬際此帑藏奇絀邦本顚危苟能有利於國家更何敢不竭血誠力維大局乃抵烟以後枝節橫生第有調停之苦心毫無進行之實力徬徨夙夜負疚神明故體察情形不得不先以取消都督府爲諸軍倡現已將軍政府各機關於七月底一律取消嗣奉大總統命有命田囗囗由囗叅議節制暫爲接管其軍隊事宜歸連司令承基節制促瑛北上另籌要策惟各軍間有服習異宜感情未深者瑛力所能及斷不敢稍涉因循總冀全軍早散一日即可撙節一分餉糈消弭一分隱患秉人盡瘁可　日星現在如海軍陸戰隊憲兵隊均願解甲而歸首先解散第一師之光復軍亦可次第著手規畫進行在諸君固屬可風在瑛亦苦心鑒諒盡未完之責任俾無負於地方統俟手續完竣便當指日啟行悵惘臨行感念無似海天驤首勉勵旋程胡瑛叩冬 
　　南京各省聯合會電北京參議院轉袁大總統國務院各省都督議會各報館各團體均鑒日俄野心東省危迫果如警信禍肇瓜分本會同人愤憤激萬狀趙爾巽等究竟有無實力維持政府能否擔負完全責任乞迅電復以便籌備對待方法南京各省聯合會總各省代表王潤身張光曦莊兆鈐曹至何萬波張恭明徐坊金復殷萱張兆明余鏖鄭婫胡廷琈劉濟吉占魁宋春甫劉傑李宗道符定一陳玉樹王樹木雷光裕徐淞王春生等叩江 
　　漢口電各報舘鑒本日武日步隊第二協因裁汰老弱齟齬由都督派員宣慰現已安靖如常恐有誤傳特此電聞 
要聞 
[叅議院要聞]  
　　七月三十日九時十分開議别無文件報告依議事日程第一爲驗契法案係財政部提出由政府委員陳述理由略謂國家當非常事變之後庫藏告匱籌款爲難與其專恃外債多受損失不如分配負担於富力較確之國民爲臨時籌集之方不莫如徴收騐契費此種騐契費非租稅非永行非普及於一般國民實行此法計有四善其一可達財政上之目的得向不動産之所有者籌集鉅欵其二可使國民負担之平均其三可確定人民之權利國繁且於地租改正調查田房價値得有根據其四可保持各省辦法之統一現在廣東己議决徴收騐契費四川亦在請求不如推行之於全國以免參差云云議員紛起質問陳時夏謂專制改爲共得國體縱有變更人民權利不因之而改變何必吊騐舊契重給執照致啓社會恐慌有財産　搖之慮苟欲籌欵儘可施行印花稅所得稅等何必於稅契而外重收騐契費楊永泰謂廣東旣議收騐契費設中央再行頒布騐契法有無重複之慮曹玉德謂此案根本的不能承認財政宜有統系的計劃不能枝節爲之此法實行徒多騷擾實難達籌欵之目的其餘尙有質問者一時氣勢激昂雖經政府委員一一解答而滿場詰難情形似有此案終當廢棄之勢議付財政審查第二爲農林部官制修正案第二條編纂五人荐任經審查會删除政府委員提議修復謂農林部新創全在調查編纂各國農政農學等書資以取法否則直無事可辦不宜專重執行而偏廢研究美國農業發達尙且特設編纂員何况吾國農業尙在幼稚故編纂之設爲必要李國珍徐傳霖等贊同之謂農大旣特設專部自應取積極主義政府旣說明其必要自可修復陳時夏等反對之謂何以解於工商部及其他各部編纂譯述是否專爲官吏所有事謂必待編纂成書而始有事可曾殊無理由卒照審查報告表决多數討論至第八條政府委員欲修復原案技正二十人技士三十人某議員反對謂審查會删改爲技正十人技士十五人己較内務部及其他各部爲獨多卒照審查報告表决多數餘無異議全案通過第三爲工商部官制修正案第八條第五款關於公司之核准注册及監督事項經審查便將核准注册字樣删去政府委員提議修復多數贊成其餘各條均照審查報告無甚異議全案通過第四爲財政部官制修正案政府委員陳述意見擬於原案三司外增設幣制一司略謂南京原案本置五司修正案裁併爲三司合原有之幣制及公債兩司併爲財務一司只擬設立幣制局以爲籌備進行之計現經審查會删改以關於幣制事項專歸財務司掌理實不勝其煩重故擬改幣制局爲幣制司增人本條之内云云時己十二時二十分宣告延會 
　　七月三十一日九時二十分開議旁聽席女賓甚多約有十餘名均文明裝束似係學校團體參觀者第一案爲衆議院議員選舉法案三讀會因起草委員新提出衆議院蒙藏議員選舉法案與各省議員選舉法案併合爲一種單行法分編規定體裁更變而蒙藏議員選舉法尙未經第二讀會故於起草委員報告起草宗旨後議决先付審查因之第一案亦暫展期與蒙藏議員選舉法案併開三讀會大約非矣本星期亦不能全案通過須下月四五號始可公布第二案爲内務部官制脩正案無甚討論悉照審查報告通過是日補選各項審查員開列如左 
　　法制六人劉崇佑曹玉德楊永泰梁都肅王慶雲關文鐸 
　　財政四人張聯奎連賢基茹欲可喜山 
　　庶政三人司徒穎李芳秦望潤請願三人張華瀾覃振陳同熙懲罰二人劉積學林翰 
　　右當選列名者除秦望瀾以外均爲同盟會統一共和黨及共和建設討論會中人此亦略可知近日各黨員向背離合之趨勢矣 
國務院紀聞 
[大總統之不遑暇逸]  
　　自五國務員通過後大總統擬將新國務院完全成立并催各員從速到部受任茲聞財政總長周學熙以財政問題異常困難擬不就職交通總長朱啟鈐來電謂津浦路事尙未淸理就緖亦請緩期到任大總統己催周朱兩總長從速到任視事以免國家久陷無政府之地位至工商總長一席大總統原有以陳振先兼署之意嗣因兼署終非長刻己確定以劉揆一君提出叅議院（按劉揆一君現巳通過矣） 
　　上月二十九日國務院特開緊要會議大總統出席提議二事一以日皇病勢加劇國中或有變亂該政府必將利用對外政策於滿洲急激進行以消弭之吾國不可不預爲之防一以蒙古獨立尙示取消擬遣那彦圖取道京張先爲勸導如再不悛即另籌對付之法嗣聞叅議院彈劾案巳不提出卽慰留陸總理一番謂公道自在人心云 
[美人承認民國之先聲]  
　　大總統日昨接得駐美張蔭棠代表密電 
 
 
 

Page 3

 
 
一封内稱近日美政府對於我國之感情極爲美好現該政府正在會議承認民國問題並稱現美大總統對於列强乘我國之艱雖羣起瓜分之念異常憤聲稱以後無論何國首先發難美國當極端抵制以保東亞和平大總統接閱後隨卽傳見陸總理密商一切聯絡手續云 
[滇黔弭兵之宣慰使]  
　　大總統前擬派趙均騰爲貴州宣慰使因趙在京力辭而上次所定條件唐繼堯亦不肯承認故遲遲未發上月二十九號黎副總統有電到京謂黔軍在湘餉項無着軍心慌恐幸賴楊藎誠竭力维持尙未譁變前因湘省無欵接濟特派參謀嚴哲來鄂要求接濟巳由鄂撥五千兩現在該軍旣無的餉湘鄂亦再無款恊濟請速由中央正式任命趙均騰前往解决遲恐有變云云因此遂有任趙均騰爲貴州宣慰使之命聞常趙未奉命令時曾有呈袁總統報告書一通照錄如左竊均騰奉命調和黔軍事業將洪江會議八條曁調查情形撮要電呈在案昨回武昌奉副總統交閱國務院感有二電内載貴陽省議會曁各界團體電請收回成命勿令黔軍回黔又請回黔之兵不携軍械轉令鄂湘代表遵辦各等因奉此查滇黔兩軍相持數月於茲欲求結果故有洪江之會議兩方代表各換閱全權憑證始行開議牟琳等新自黔中來於該省利害討論尤爲眞切知黔軍還黔滇軍還滇爲至當不易辦法是以會議條件易於成立黔代表力顧大局均騰極爲欽佩今方在國務院核議期間而黔紳劉春霖乃有統兵馳赴銅鎭之說則破壞和平輕開釁端該紳何能辭其咎查劉春霖者年歸休杜門不出是否如此勇往未敢遽信而省議會旣經公舉代表又不承認其所主張前後予盾實不可解其中有無受人指使情事難逃洞鑒大抵欲平兩造之爭端必難得雙方之滿意甲以爲不利於己而毁約安知乙不更咆哮以圖一逞民國初建信威未立中央威令不及各省今若過聽一面稍涉游移是會議爲虚設而總統之使者爲可輕也均騰對於黔事一秉至公故篠電己將三方意見竭力解釋但使共諒調停之苦心何至甘出决裂之下策應請大總統迅予主持立斷施行 
 [P副總統討論各省官制草案> 
　　副總統以中央政府自頒行各省官制草案後至今尙未實行類因草案内所訂條件不甚妥適日昨召集各叅議討論一切妥適辦法首由副總統問各參議云現値共和告成政治維新中央政府頒行官制　則尙未施行此中難免無窒碍等情理宜從速討論斟酌完善電咨中央政府切實頒布使各官吏有所遵守施行本日會議原爲改良政治無妨直抒己見慷慨直言取長補短以促政治之完善參議唐仲寅答云但十二條内所載官吏資格必須劃一各部中旣有科長科員何必又用僉事主名稱裑雜其故奚由參議胡玉齋云主事僉事有薦任官與委任官之分考試文官實行後必須分上中下三等學堂考試上中下三等文官如委任官不能驟升薦任官是官吏之資格有定惟僉事亦可充科長主事亦可充科員雖云取實際上之活便必須由中央政府核奪可也副總統問各參議員科長科員有何根據否且裁撤錄事其意在節减官俸乎取消官等乎再者委任官旣不能驟升薦任官僉事又豈可充科長主事亦豈能充科員乎如專用科長科員字樣則科長充科員科員升科長名稱上殊多背謬其理何由參議劉君答云科長科員並非官吏名稱無須何種根據至於裁撤錄事與官俸官等兩方面有絶大關係故不列入官等純爲雇傭關係起見以政治上辦事而言亦無甚妨碍其科員升科長科長充科員一節不過表明科員中有僉事科長中有主事之名稱而己何必拘拘限制然則科長科員可用僉事主事不可用必須出咨中央政府另行參議斟酌施行副總統又問呼參議員云十四條所載之事務官無參政權但天下事匹夫有貴况民國告成女子且可參政何况男子今不給以參政權其理是否有當參議張君答云事務官無參政權不過草定章程所載各專責成而己俟頒布永久章程另請删去此條可也其他各項條件均無異議聞不日擬將此項會議情形咨送中央政府以便核奪矣 
[淸談（萍桴）]  
招商局問題發生己旬日矣其中之底蘊鬼蜮情形有非外人能測者 
今者國務院己有派員澈查之說意或可以撥雲霧而見靑天宵小之技倆必有水落石出之一日 
無何而一塲惡戰（見本埠新聞欄）有擊碎頭顱者有次穴窗逃遁者亦有招致一般辦事人勉强簽字以分局中之公積者 
雖然此一場惡戰者非他乃民國鼎鼎大名之外交家亦躬與其列焉嗚呼噫嘻 
小說 
[汝投票去乎]  
　　汝投票去乎（瀑石） 
我不去天氣熱路又又遠我在家中舒舒服服躺躺豈不好 
汝投票去乎 
我亦不去此番投票的人不知有幾千幾萬决不少了我一票 
汝投票去乎 
我亦不去我心中想想無人可投 
汝投票去乎 
我亦不去我本應代人去投一票但前届他曾經送我一隻烏骨雞此番他雖託我投票 
但未見有東西送來我又何苦去代他投呢 
汝投票去乎 
我亦不去我今日有人約我去打雀牌我不能因此失約也 
汝投票去乎 
我不去此等事一無好處無進帳我何苦去投 
汝投票去乎 
我亦不去我今日拱宸橋顔如花約我去吃荷蘭水我不能不去 
汝投票去乎 
我亦不去我今日須代我如夫人去購一衣料 
汝投票去乎 
我亦不去我今日請友朋遊西湖須一永口方歸來也 
汝投票去乎 
我去的我去的 
老兄眞熱心權利思想眞發達大家多不去汝老兄獨去乎 
不然不然我家中管束嚴今日落得借此名目到丁桂英處談談體巳天也（完） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[程都督抵蘇記事]  
　　程都督於四號四時由滬乘專回寗即於七時抵蘇軍警兩界齊至車站歡迎　　老因浦軍有自由分餉之　而　軍正在裁傳進行之際急於前往辦理故擬於今日（六號）卽啓節赴寗雪樓先生　掌國事跋涉於炎署之中接收滬軍雖　陳英士君先事預備陳陶遣應季中黃　白趙厚生諸君或任籌措經濟或任裁併計畫應務各掌事極順手究以頭緒紛繁食不暇給辛勞殊甚前夜返蘇至都督府與　關中辦事各員接洽後即回學務公所憇息昨晨至植園游覽渏景以滌煩慮並宜言曰昨見街巿熱閙人民安靖今見斯園幽靜禾樹茂盛大有太平景象胸襟爲之一楊云 
[吳門要聞一束]  
　　蘇都督府接財政部咨云財政部爲咨行事據中國銀行正監督吳鼎昌呈報中國銀行除南京上海兩分行早經成立外北京總行擇於陽曆八月初一日先行開始營業發行鈔票天津中國銀行分行亦擬於八月初旬内開辦銷票式樣係前大淸銀行由美國訂印未發行之一元五十元三種改印中國銀行兌換券並中華民國元年字樣惟鈔票全恃社會信用而尤賴公家所　各種機關先行通用爲之提倡即希咨行内務交通兩部並分咨各省都督分别出示曉諭凡京内外商民人等及郵電輪船稅厘各項機關均一體通用不得留難折扣俾可流通無阻等情前來查發行鈔票全恃各地流通無阻方能獲效除咨北京各衙門各省都督外合咨貴都督卽行分别出示曉諭凡公家所屬各種機關以及商民人等均應一體通用不得留難折扣以重圓法而維信用 
　　自靖湖靖平奉令改爲兵輪後由内河淺水兵輪司令官開赴上海人塢改造並定每輪設一磅開花砲一尊三磅開花砲二尊己備文向蘇省軍裝局領取該司令現查攻堅致遠開花　不若輕機砲之輕靈惟輕機砲價値昻貴購辦匪易而丹國輕機鎗每桿配子一萬顆需價一千兩尙不甚貴爰擬合原有之仁勇等四艘共購六桿已早請都督核奪矣 
　　閶門外被害商民卹欵由代表等禀蒙都督准先籌給七萬元連同贓物變價欵洋一萬一千四百元發交商會給領己誌本報茲聞前項欵洋己由財政司指撥江蘇銀行於八月六號如數照發該商會擬卽就近在德罄里勘定房屋俟領到前項欵後卽於八月七八等日先發六七八等各戶續再發給一二三四五等各戶以免擁擠一面並請軍政司派員會同民政長巡警局長監視給放俾昭鄭重 
　　閭門外晉豐典當三月二十九日之變同遭焚刦一炬無遺現雖蒙准都督給欵維持無如分等攤派袛得百分之六而當戶均　貧民不可不酌墊賠償現聞該典商遵照典業公所公議按　票面當本賠償二成半仍照扣失事日以前之利息業已禀候都督核准給示一俟奉至指令卽當定期閧賠以惠貧民而免盼望 
　　蘇州文華絲呢有限公司創辦高學穎呈送章程及絲呢樣本請予立案一事蒙蘇都督指令云稟及草章並絲呢樣本均悉惟織物　本省特産組織色樣在在均須講求該廠果能獨出心裁有專利章程未頒行以前儘可盡力試辦徐　撥展本都督有厚望焉此令草章及樣本均存 
　　稅務學堂客秋曾在北京及上海廣州等處續招新生揭示在案旋値軍與未能召集現大局奠定亟欲開校已由稅務處咨寄榜文請爲懸示俾考取諸生得以束裝北上聽候示期入校肄業 
[揚鎭近聞錄]  
　　瓜洲董議兩會日前電陳沙頭一帶潮大岸潰卽由程都督電　鎭關稅務司查照約章迅　揚州仙女廟小輪停班以救民命一案該稅司以輪局不盡華商若不山關先飭理船　親勘外人必多藉口轉損主權現己由理船廳查實沙　一帶陽岸因江潮甚深己有潰决之處故該稅司於二號起停給仙女廟小輪放行准單並嚴飭各輪局一體暫停行駛矣 
　　丹徒三區慈善會正副會長等以旗民生計困厄擬就京口速辦工藝廠徐前縣長楊君移交之徴潤德興兩洲旗産所入五千元充作工藝廠開辦經費外呈請撥借銀四千元分年籌還程都督以事關籌劃旗民生計飭縣於徴收丁漕項下撥銀四千元交由商會轉給各在案現丹徒民政長以慈善事宜縣長有監督指揮之責該慈嘗會於前領錢項迄己數月工藝廠旣未開辦報銷亦造送雖與宣傳過當而手續欠缺可疑擬俟該會先將領去之錢核實造報查無浮濫再行撥欵給領現已據情呈復都督府矣 
[浦口兵變之損失]  
　　此次浦軍搶餉計軍司令部失去四萬元師司令部失去一萬數千元雖値經濟竭蹶之時驟去五萬餘元頗費籌措然示擾及商民尙不幸中之大幸也 
[滁州兵變紀]  
　　安慶函云頃滁州知事徐紹曾有冬電稟柏都督云駐滁第四則七八兩連於昨晚八點鐘閙餉猝變沿街焚刦損失甚鉅經第一營痛勦槍斃多人亂兵砲掠向西遁去刻知事會同該長官竭力彈壓調查人心稍定其餘未變之兵仍因缺餉危險萬狀乞速寄餉維持無任感激柏都督在浦口接電後卽派兵兩連星夜前往痛勦聞叛兵向來安六合一帶逃竄沿途騷擾居民受害頗重 
　　滁州函云駐滁陸軍步兵第四團七八兩連兵士於八月初一日晚八點鐘忽然叛變官長全未變七連連長因逼亂不從被兵士砍傷團本部被搶去槍械子彈甚多商家紳富咸被焚刧而以源生雜貨號福隆茂烟店盛德大布莊損失爲尤鉅他如張家巷魏姓北門金姓均被刧一空當九十點鐘時城内秩序大亂巿絶行人但聞號哭聲呼救聲而槍彈如飛蝗掠頂而過加以火焰四起光可燭天其景况實足令人驚怖十一時叛兵飽掠由北門外竄又復沿鄉蹂躪以滿其慾此次事雖倉卒其蓄意已非一日惟其致變之由實以土匪勾結更兼兵餉未發者幾三月當事未發時二三兩營己有同意惟第一營素稱安分程度甚高該營一連駐紮於夫子廟二連駐紮於三義閣三四兩連駐紮於龍興寺寺地頗多形勢最占優勝是晚起事時駐紮於城隍廟及都土地廟之七八兩連叛兵身負行李手携槍械由鼓樓行經龍興寺滿冀三四兩連同意則可從容動手詎三四兩連非但不爲所動反開槍擊之蓋當叛兵抵寺時衛兵知其不懷好意竟以閉門羹待之時有三連排長孟殿嵩見事己急乃業衆宣言曰諸君今日究作何計與之抵抗乎抑守中立乎兵士咸曰顧擊之叛兵見三四兩連己有備乃分頭刦掠一枝由後街至大王廟團本部搶奪槍械子彈一枝由四牌樓至大街紛搶各店至鮮魚巷遂縱火焚燒源生雜貨號火勢蔓延及於隣近後沿街搶掠而叛兵知隆昌雜貨號家富於店遂迤邐至張家巷孫隆昌之住宅滿期一刦得飽慾壑不意錯認魏姓之門入室搜難始知走錯然出門時三四兩連派追兵至遂赴北門復在北門外搶刦孫禮記米行繼而縱火呼嘯下鄉蹂躪中心橋街轚斃叛兵三名並一居民緣貪搶叛兵擲地之布疋也惟第三連賈班長因奮勇百餘名分往西北兩鄉追擊以免各段兵逗留鄉間一面派兵梭巡獲去西服兵十餘名並形跡可疑者數名　將七八兩連己叛兵之連長隊長等鎖去據云勞必分别懲　　　　來而　城門關閉把守者見内外擠擠卽細加檢查隨放之進出人心雖稍靖尙未開巿秩序未復經議事會散佈傳單邀紳商千後二點鐘集議維持善後方法此次事能平定未致十分糜爛者以第一營防護爲最力而功　以該營二三兩連爲多惜人數太寡不數分佈致叛兵得縱火飽掠而逃耳 
[俄紙對於疏勒交涉案之態度]  
　　俄京各報現詳載喀什哈爾俄人被害事據云俄國屬民在該處慘死者共計七十名之多是以各報皆主持奪據喀什哈爾懲辦派遺華員熊某至赤拉之人並維持東士耳其斯坦治安以免西土耳其斯坦被其搖動 
　　赤拉村去喀什爾二十日路程忽於六月八號有華員熊某帶隊至赤村傳知俄屬回民愛分吉出見然回民以爲出於無理之要求並未往見不意熊某大怒帶兵前往剿襲至回人住宅分撥新軍以火攻之斯時屋内共有俄籍回民約百人四散出奔華兵開鎗亂擊並有熊某傳諭各軍士勿令一人漏網於是被困之俄人不死於火則死於兵故遭慘死者共有七十名華軍奏樂凱旋以表得勝而歸現在中央政府巳無力彈壓各省故熊某雖爲共和政府代表未必受政府節制然此次之變中政府仍不能不負責任至於俄國一方面因熊某此等野蠻舉動將自由設法衛護本國人民不過俄人一動必與中國不利云 
[新疆維持統一會大會紀事]  
　　新疆維持統一會於五月二十六日在迪化省城特開第一次正式大會會設左公祠之西廳入會者約千人均執券入場毫無擁擠之狀場中設各省董事處設騐券處設演說台設烟茶處又設招待員數人幹事員數人及糾察員數人均有秩序可觀入塲者由招待員安置座位門内外均竪五色國旗塲内多挂五色布幅間以全白布幅上題共和萬歲五族一家等字樣正會長彭君翼仲演說於上其所議者皆地方應興應革之事人皆鼓掌稱善繼面楊都督宣講將統一會主義條分縷析以後爾兩湖人陜甘人及各省人衹有辦事之能力皆當擢用固無此疆彼界之分無畸輕畸重之見又無論漢族滿族回族纒族哈族均當一視同仁以示大同而符共和政體之要素總需大家共謀和平幸福共享公安云云聽者均抵掌欣悅至場外旁聽者亦若圜橋之觀禮是誠新邦締造之一盛會也現開該會將設支會於外府廳州縣以期龐雜種族聯絡情誼各區人民消融意見庶孤懸絶域之新疆可以轉危爲安矣現在省城設有維持統一會事務所所有前發人會人之券紙槪換徽章以昭憑信並聞潤開會時如有三次不到者追繳徽章開除名字若有事竊身者或出省者必須至該所挂號聲明事由 
[鄂省近政片片]  
　　鄂省遴選總統顧問湖北都督府日前奉大總統通電囑選富於政治軍事經驗之員三人晋京以備顧問黎公昨特在本府會議廳傳集政軍兩界人員商議以該顧問員雖無責任可負然關係異當重大若不得其人反挑動中央與各省之惡威自應愼爲還派是以主張用兩次選舉當即投票選出黎本唐劉繩武張厚德馮嗣鴻等十二人聞不日再由此十二人中互選三人然後備文咨送晉京 
　　湘督減輕鄂軍米稅鄂省食米向來仰給於湘日前湘省嚴訂取締辦法凡湘米出境每石征銀一兩並於漢陽設立湘米公司派委舒君禮鑑爲經理軍商購辦湘米必先交米欵稅銀於該公司由該公司代買代運不准派員自入内地直接採辦黎公以似此辦法未免壟斷電請湘督通融辦理迄未奉復乃派參謀蕭君向陽赴湘晋謁譚督並財政司一再磋商始允略予變通每石減去稅銀二錢其各糧台持有護照所購之米被湘屬沿途關卡扣留者甚多均照八錢完稅一體放行昨蕭君已經回鄂並經湘督將減稅辦法電咨副總統通行各軍知照矣 
　　黎公不認瑞徴用欵淸督瑞徴虧欠鄂中公欵數萬前經黎公派委潘李二君赴滬催提並電請滬軍都督代爲嚴追據瑞呈具淸冊帳單正核辦間忽報病故陳英士都督以公欵絲毫爲蛮不容含混查所呈帳單收入各洋行稅局欵項供合銀四萬餘兩支出九江糧台各兵輪進攻武昌賞欵共約三萬元除付實存洋五千元錢一萬九百串由九江敗走赴滬點交楚豫兵艦管帶方佑生収存伊僅欠錢十串洋二十五元昨經潘李二君據情電鄂黎副總統以所報用欵係起義後與民軍爲敵　復武昌所用鄂省不能承認特電請由滬都督命令公廨妥爲交涉澈查瑞徴産業卽行抄抵以重公帑 
　　軍務司正副長虚懸鄂省軍務司正長蔡濟民副長吳醒漢均革命巨子操守廉潔辦事認眞素爲社會所欽佩近因覬觎其位者甚衆竟欲以武力推倒之蔡吳二君恐因彼個人牽動全局是以藉病告假現在假期届滿黎公催促其回司治事聞二君功成身退歸志已决昨已會同各老同志力保都督府參謀長楊開甲接充軍務司正長現護理正副長印務之任參議文煥接任副長黎公恐某會黨不贊成又生他議須俟該黨通過以後方能發表 
[湘省烟禁種種]  
　　發起禁煙會湘省禁烟總公所以該所禁烟規則均係按照條約舉行近來英人格外干涉且内地烟禁雖嚴而一般烟民仍不免秘密私吸無從查辦非另行組織一禁烟會以爲補助機關殊難收禁絶之效遂邀集同志發起禁煙會暫指定土　專賣處舊址爲籌辦處公舉任君子厚彭君國鈞饒君煥之周君仲怡常君耀湘薛君　伯黃君吉亭孫君景康蔣君少丞吳君煥卿爲臨時幹事刻己擬定簡章邀集各界研究辦法定於七月二十八日開成立大會 
　　私吃割兩耳湘省烟禁近益加嚴日　有兩人在某處違禁私吸被禁烟公所調查員會同警務署長拿獲當將烟具焚燬其私吸之二人割去兩耳派衛兵監押游街以爲玩視公令者戒 
　　查獲人口烟日前有湘潭土商阜昌祥裝連土藥七百四十八斤王福記裝運土藥一百九十八斤到省堆存日淸公司機内並持有民財兩司五月二十八日護照爲憑意藉日商爲之保護經外交司長查悉與該公司援據禁烟約章嚴重交涉己將該土業起在司署雖經中央外交部電令照約辦理而以該土商竟敢　禁運燬土接近期内逕運來省實屬故違　令終擬付之一炬　　禁運出口烟湘省土膏專賣處未撤之前原准發給護照中各土商將存土運出銷售現在專賣處已於陰歷五月底撤銷昨有禹和昌具呈禁烟公所擬將該店所存土藥撥軍他省請給護照以便放行該所長以專局旣撤所存餘土應由公所照章焚燬該商於限滿之後始請撥運應不准行 
　　搜獲蛋殻烟湘省禁烟限滿專賣處已經撤銷煙民無處購買日前有慣行私賣之邱開泰異想天開將烟膏裝入蛋殻封固外塗黃泥作爲鹽蛋携至各客棧商戶秘密售賣不意被警探偵悉竟在某棧内將邱拘獲搜出烟蛋三枚復至邱宅由箱内搜出土蛋十四枚並烟具三套一併解送巡警公所核辦 
[湘民愛國淚]  
　　當參議院否認六總長時幾陷於無政府地位一時人民之奔走駭汗函電紛馳者幾於全國一致茲又得湘人趙顯謨致北京電照錄於下雖於近日情形巳成陳迹然亦可知當日之危險也 
　　北京大總統陸總理國務員參議院鈞鑒共和成立七月於蒈内政未修外交莫恃部員總理屢有變更意見稍妓視同傳舍列强環伺承認無文内之則國危民窮外之則鯨呑虎視旣無政府焉認邦交黨派紛爭國誰與立反正以後秩序絲紛事少員浮人輕權重公私煩擾民不聊生將悍兵驕盜賊囂起利民福國祗屬處言失信於民徒深怨悔此豈諸志士起義之初心更非諸公贊成之雅意誰爲厲階一至於此愼勿謂中華文物之邦不致淪於印度波斯之境羅馬强大僅存其名埃及文明己亡其國言念及此可爲寒心政治因賴參詳黨會尤宜融洽幼穉時代不易求全若使過于爭持人各畏其指摘老成規避賢哲懷疑求備一人周公所戒用賢勿　書有明言甚望化除黨見别具熱腸以救國爲前提以安民爲巳任内閣總理國務各員組織完全從速發表列邦有所瞻仰國政庶見修明承認公文不期自至諸公爲民與國調停自得其平黨見潛消同心同德民國穩固兆民賴之不勝罄香遙祝之至湘民趙顯謨謹叩删 
[浙都督府之炸彈]  
　　浙軍敢列隧附屬聯軍攻克南京奉支部長命令開差回浙分駐銅元局等處其時公家經濟奇窘該軍索餉不得激起風潮殺傷軍需官閧閙都督府經蔣都督特派新軍彈壓勒令繳械卽日遣散隊官王炳章約束不嚴拘禁匝月致該隊散兵羣情憤激謂蔣督薄待有功迭次具禀伸訴乞恩獎勵均奉批斥不准近聞蔣督卸任在即該隊兵潛圖報寃日前公推舊書記官兪鼎求謁都督面陳該隊戰功寃被遣散要求照章退伍以明賞罰復經上峰嚴詞駁斥八月二號旁晚九名鐘時忽有形似差弁者十餘人隨帶行李僞稱奉某司令官命令有機密事面禀都督衛兵信其言行不加攔阻及到號房聞都督己回公館請改見參議官而參議應亦早散値致同來諸人勃然大怒拍桌咆哮直認爲敢死隊散兵謂今日之來必與蔣某一質倘果不允退伍給獎卽與汝曹同歸於盡言己出炸彈一枚傳示大衆並云尙有三枚在某樣舖藎内一時合府上下羣情惶駭胆大者紛紛逃竄情形異常危急當經某科員出面調停極力撫慰謂此案參議廳己據稽動局查復諸君確有戰功己經該廳核准請示都督卽可發表現在時逾散値勢難立刻答復應請暫行回寓待明日回明都督自有滿意辦法並婉請將炸彈留下免致隨帶危險衆人見該員謙抑足恭怒己稍減謂吾儕二百餘人盡在省垣蔣某欲殺便殺之本不藉炸彈爲　符言己揚長出轅即晚飛飭兵警一律戒嚴因公出入者均須搜檢防術嚴密是案亦未悉如何解决云 
[嗚呼紹興之報界]  
　　紹興越鐸日報被毁一節已誌昨報茲又悉近日紹興各報均已停版茲特錄紹興公報傳單一紙於下逕啓者敝報向歸紹興印刷局代印茲因昨日（卽八月一號）後越鐸報社一得報社均被軍士搗毁一空並刃傷社員數人風聲所播紹興印刷局手民皆心懷疑懼恐受池魚之殃相約停工不肯排印敝社無可如何只得暫時停版一俟與該局交涉妥洽再行出版專此敬告同業諸君及閱報諸君鑒紹興公報社啓 
[道𣽸鄕兵匪之惡戰]  
　　粤報云濟川安良局來函昨閱報載道滘鄉土匪擾亂一事未得詳細茲將當日詳情錄送台覽竊敝鄉土匪吳皮泰於七月十七號夜率黨數百人潛回隣近乘次早東紅早東紅後分三路入村一路用炸彈猛攻駐紮翕和書院之警衛軍營燒去後座傷斃軍士多名幸警衛軍堅守及鄉團赴援不致大挫一路由女匪持曲尺駁壳槍率黨百餘人用炸彈直攻駐紮吳家祠之警衛軍四面圍困水洩不通被炸傷軍士多名該軍極力勇戰衝鋒出圍合大營於葉家祠與匪鏖戰匪漸却退一路直出敝鄉河面刧奪輪拖商船即將該輪船駛刦榖船一艘擄人多名幸遇普安兵輪及駐紮竹溪義學陸軍兵船恊同猛擊傷斃擒獲匪徒多名并將商輪奪回下午岑縣長用輪拖帶軍士兩船赴援惜水急纜斷船在中流顚簸軍士顧此失彼致被轟斃四十餘名後該匪仍在敝卽負隅惡戰一畫夜警衛軍會同鄉團奮勇撲匪復傷斃生擒該匪多名並獲東江泰軍扶正革命襟章及旗幟多件十八夜四更時候該匪抵敵不支又恐大兵到剿遂卽散去查當時匪黨最兇悍者莫如吳矮仔棠李葵劉發劉泰　衢各匪今聞欲往招外匪再圖起事倘該匪一日不除即東江一日不靖誠巨患也况敝鄉首當其衝自反正以來受該匪之害者幾無寗夕能不痛哉 
[豫東土匪潰散]  
　　寗陵土匪猖獗情形己紀前報茲悉七月二十二號東鎭三營陸軍三營均抵寧陵二十三號一點鐘東鎭營官王沛恩楊得清夏思忠等各帶所部前往吳良吉寨剿辦及到該寨匪等已聞風遁逃夏思忠等領兵窮追陸軍至四點鐘亦率領砲隊助剿追至大孔集未見賊面還至下午六點鐘聞夏營官追賊至褚毛店遇曹州鎭賊忽潰散而王營官楊營官至孔集北程莊寨即回歸德矣刻下夏營官追賊尙未還寧亦不知追至何處也陸軍之兵現皆分駐各街云 
[長春將有自來水]  
　　日人經營南滿日甚一日凡有利權者無不極力經營近又在長春頭道溝車站興辦自來水其起點在電燈廠旁凡大街小巷將從前己築之馬路全行翻挖深至七八尺内置水桶現正興工不日將告成功噫絶在利權又人日人握掌中矣 
 
 
 

Page 7

 
 
[濟寗仍祭前淸王祠]  
　　濟寗鐵塔寺東院爲前淸忠親王祠舊曆六月初五日係忠親王聖誕該廟住持仍然具帖邀請集欵做生建醮道塲演戲三台届時來廟赴宴者數百人州道亦到廟拈香民國肇建百度改革濟寗竟有是等舉動該州之風氣閉塞於是可見一斑 
[曹州實業之進步]  
　　曹州華寳公司余君華堂妍精製造頗有心得所有物件有木料單紗機器曾經勸業會嘉獎頭等奬牌另有電光絲光兩種提花機布勸業道曾列爲官布局以資倣效近又在本省商埠配製新式麵粉機器一副所製麵粉旣白且潔成本輕省較洋商各牌製麥機器尤爲精美刻己禀准勸業道派委勘騐准予詳覆立案矣 
[河東屯田隊之效果]  
　　河東第一恊統領李君歧山以現散未完之兵於陰曆二月編成屯田隊一營駐紮嗚條崗該地荒土甚多得以就地開墾内分四科其科長科員皆係專門畢業司農科目下墾地三百餘頃稻粱稷黍分别種植司林科劃區叚栽種桑榆柳槐司蠶科蠶己成熟收　入百餘斤章綿二百餘張司工科分鐵工木工諸端現己製造農器不少且皆精緻頗能適用云 
本埠新聞 
[招商局一場惡戰]  
　　招商局辦事董事唐鳳墀陳煇庭施祿生三君因聞董事會諸君議將全局産業出賣事在必行且己秘密簽字爰徇全體辦事人之請於前日在局集議對付方法僉以董事會旣但顧私利不顧大局我輩亦不妨各自攘利以爲後來生計决議將局中公積銀九十餘萬盡行提出以爲辦事人之花紅惟以局中提欵向章須由董事會簽字認可故於昨日午後邀請各董事到局開特别會至時各董事大都到會此次出面承買該局之劉學詢亦以董事名義到塲其時辦事董事唐陳施三君因國務院有電來滬（電文巳見昨報公電欄）均往洋務局與陳交涉使面　一切至五句鐘時唐君等回局開議旋有某董事責問辦事董事擅發電報稱爲暗售於外人究竟有何憑據因之各董事對於提取公積一層均不肯簽字於是大起爭論各董事以人多口雜均欲走散詎其時門巳關閉所有寫字房等處上下人等巳圍聚一室咸謂如不簽字不放出去兩方面相持良久竟致打架聞董事溫宗堯君竟被擊傷頭額陳可揚君則將玻璃窗橦穿一洞逸去其結果仍由董事伍秩庸君王子展君及某君　人勉强簽字而散事後全局辦事人當塲約定晚問均不許規避出外因尙須集議各事以爲訴訟地步至各人生意橫竪不能保全誓必背城一戰去 
[再請招商局宣布實情]  
　　上海總商會再致招商局董事主席伍廷芳君函云前日爲招商局事奉布一函盻候復示正在懸懸今日見各報新聞載有昨日在尊庽經伍温陳王張五位董事簽字由日本匯來銀二百萬兩交劉學訽付與董事會等云報紙傳聞雖與目擊有間然敝會前函未蒙見復而細閱董事會發報廣告令人不能無疑招商局組織新公司係股東會認可堂堂正正之事何所用其秘密凡爲新公司之股東除洋股外無論何人但有資財皆屬正當而事情重大非三五人秘密會議所能擅决且亦何不可對人言者即謂如有弊端願受責任自是董事應有之担負倘竟鑄成大錯而再報告雖食諸公之肉其能挽回補救於萬一耶諸公皆締造民國之偉人日言振興商務擴充實業乃竟出此下策似非諸大偉人辦事之初心招商局關係不過千數百萬倘竟以少數人之密議售於外人船隻尙可恢復現成航路碼頭棧房即有財力亦豈能再有此但就商業上而言若爲航路海權關乎國際則又爲中華民國至重極大之事無怪驚駭憤激動天下人之詰賁也爲再函請省察將實在情形迅速宣布以譯羣疑若果謠言亦非宣布實情不足以資鎭定務祈見復至爲盼禱 
[程都督派員點驗軍隊]  
　　江蘇都督委派解朝棟傳孟盛南苕黃爾乾諸君赴滬防全軍司令部點騐軍隊己誌昨報昨日黎明時由李統領傳集各營管帶官佐目兵及探訪隊等至司令部聽候點騐七點鐘時解君等蒞部各軍隊皆舉槍吹號恭迎當卽延至會客室與司令部官佐行相見禮略坐片時即行點騐除鈞和兵輪奉差出發崇明外基第一第二第三第四第五第六第七第八等營及滬軍營並祥安輪船探訪隊依次點騐均各整肅異常各營呈送表册亦均詳細點畢仍延至會客室與李統領晤談良久旋由李統領款以午膳始各乘車再往他營點驗 
[程都督接收滬軍餘聞]  
　　江蘇都督程雪樓君曾於前日由滬回蘇之前邀請李平書趙厚生許葆英陳英士諸君在洋務局集議一切除委李平書君辦理上海民刑等事外尙有滬都督府交代未了之一應公文委許葆英趙厚生二君代拆代行 
[警衛隊要求恩餉]  
　　滬軍都督陳英士君自交代所部各軍隊後所有本府警衛隊亦令一律遣散詎各兵士要求發給恩餉兩月隊長王詔許發一月各兵仍不承認故迄今尙未解散 
[靑浦檢察廳之酷刑]  
　　靑浦檢察廳長白君日前偏總司法警察之刁唆將珠街閣鎭賭棍多人各責籐條血肉橫飛致爲該處同盟會五族少年保國會等各分部出而干涉於前日特派代表來申禀知江蘇都督程雪樓君請爲查辦程君當即令行提法司派員往查秉公核辦 
[發見明季女屍]  
　　上海縣民政署催徴吏沈某有祖墳一座坐落滬城尙文門内勸學所前面計地數釐墳内塟棺四具茲沈己將地出售於人特於昨日督率匠工前往遷墳所有棺木四具三具巳壞叧備骨箱存儲中有女屍一具棺木雖亦毁壞而屍體猶存面目如故以明季服色成殮該女屍手上帶有金戒數只屍旁有玉器古錢等物皆被各小工藏匿當塲卽另換小棺收殮惟以棺木太小不能容納卽將女屍足骨折斷始得撳入於是旁觀之人以若輩狠心辣手羣懷不服旋爲勸學所前崗巡所悉前往調查各小工始各逸去該巡當卽將沈帶入三區警局解送警務所移送民政署請核沈稱此是祖墳並非冒認民政長吳君諭令退去候示一面咨請上海地方檢察廳長張允之君特派錄事帶同司法巡警於午後前往詳細調查復候核奪 
[裕寧理賬處先其所急]  
　　程都督以蘇藩庫曾經維持裕甯蘇局鈔票專欵洋十五萬元現因餉需急迫訓令裕寗駐滬淸理處迅卽轉解己誌昨報茲將淸理處呈復程都督文錄下（前略）伏查裕寗底賬公存公欠項下兩比冲抵尙應由公家找還裕寗銀兩爲數頗鉅惟旣奉都督訓令前蘇藩庫先後維持裕甯蘇局洋十五萬元現因餉需急迫亟待收回除在通如局款先還八萬元外尙短七萬元應由南通民政長仍在通如等局續收之銀解還歸蘇事關濟餉自應遵辦先其所急前據張委員謙培具報催收通如局莊帪款核除己解都督府數目計存銀六千一百三十四兩五錢三分七釐又各欠戶己到期者計銀七萬一百二十二兩六錢瞬將到期及尙未到期者亦有銀一萬四千一百八十九兩零其餘抵押項下仍有銀三千兩洋二萬一千三百元之多迄今未據分文解交除移請通民政長並照會張委員即在續收起通如局莊賬款内先行提出洋七萬元找解都督以淸前賬外理合具文呈報仰祈都督鑒賜行令張委員一併遵照並飭將除去找解蘇省洋七萬元其餘銀兩卽行逕解滬淸理處兌收以便理結賬欵實爲公便 
[公餞任都督]  
　　滬軍政府陳都督英士奉命取銷後現將離滬赴外洋各國考求實業起程在卽故由滬防福字營司令劉福彪聯合諸同志預邀官紳學界及各團體擬於陽曆八月八日假滬城也是園設筵公餞並函請巿政廳總董董事等届時一體列席 
[胎孩豈可以醫癆病耶]  
　　東新里陳氏老嫗因伊子久患痰病出洋四元向穏婆趙邵氏購得胎孩一口至晚直點鐘時在家架空柴炭將孩煨炙以備配藥一時隣居及納凉者因聞臭味羣起大曄後爲捕房聞悉當將該嫗及趙邵氏一併拘入捕房陳嫗供訴前情訊之趙邵氏稱此孩係住在西門外之某姓婦人小産邀婦人前去看治因家貧無資故將孩給我作爲酬勞該孩祇有四個半月並未滿足十月由婦人售與陳氏是實捕頭着卽管押候向産孩之家問明再核 
[外交團急欲添派襄審]  
　　駐滬外交團以公共公廨華洋訟案紛繁議定委任前幫審員孫羹梅君續任祇以關繫中國主權迄未實行任事茲悉兩方面仍未會商妥洽以致孫君進退維谷而領事一方面則以孫君屢次延約頗不滿意　擬再開公會集議解决此事 
[追究騙欵存摺]  
　　百川通匯票號出店許須根塗改字條冐騙巨欵經該號控奉公堂訊知此欵存在浙江銀行存摺已被無錫軍政府内之周坤元取去判許押候呈請陳交涉使移提追究在案茲陳君詢問周在該處充當何職以便移提關讞員遵飭捕房查明周充管理軍火之職昨己據情申覆請即核辦 
[船商對於米業董事之惡感]  
　　米糧船商公會致民生國計會函云米糧認稅前被張劣董等濳収盈餘一萬餘金侵呑花用迭經貴會揭破登報因上官未經追查彼遂昧良虎噬近聞暫免兩月行將期滿該劣董張樂君大使運動手段屢與張所長密議現聞己將成熟於八月一號開辦每月認繳洋銀三千元名爲南北四公所列名公認實則仍是張董一人把持蓋彼明知得利頗厚任爲衆人吐罵岸然不顧上海各船帮大爲不服羣思反對若果所聞是實各船帮將赴省起訴難免不澈底根究因張董承辦此項米稅悉照前淸苛章十足抽稅稍不遂意動輟勒罰更以航路不靖各船戶之冐險運米實有身家性命之虞再爲該董藉稅刻剝額外需索情實難堪仁榖堂係米行公所該米行等合埠全恃我各船戶運米來申彼等方可藉此謀利名爲抽收行用實已被其抑勒巿儈吃盤硬售種種貪得無厭罄竹難書再被包去將來各船商爲其魚肉决難忍受全仗貴會竭力維持且際此靑黃不接米價又昂至十元以外貧若小民數米爲炊者更將何以爲生况平糶局正在無款可籌何不將該劣董應餘公項之萬餘金上緊力追如數派用豈不兩得總之此稅再爲該董覇持恐前日之閙米閙稅風潮不免再見於今日也諸維顧全大局鼎力設法維持除將該劣董歷史叧陳外先此奉達 
[小酒店賭博肇禍]  
　　通州人章雙壽向在本城老北門内穿心街長茂泰小酒店爲夥人極　直近因店主每於晚間紏同周紹泰等在店賭博章向之阻斥致與周紹泰口角扭毆章饒有勇力周不能勝周遂大憤在身畔摸出尖刀（俗名插子）向章之在腿上猛刺一刀流血不止章疲極倒地周卽乘間逸去後由路過之人代鳴聞警到來將與賭之孫文德孫文炳及周之兄周紹金等拘至北五區警局暫押其受傷人章雙壽車送到局經區員汪遜夫訊悉前情諭將受傷入就近送中西醫院驗治旋據醫生用電話通知謂章雙壽左腿上　戳一刀深二寸三分闊一寸一分己將傷口封好或可醫愈汪區員以此案因該酒店賭博起釁亟應嚴辦所有周紹金等本凝送上海醫務所訊究姑念一財苦求交保出外情願限期將行凶人周紹泰交案從寬照准 
[平價局續售存米]  
　　民政總長李平書君查悉南北巿各段平價局被某團體突生阻力進　一律撤銷己紀昨報現經米業董事查得各平價局存米尙多　時難以脫售應再滬價發售數天故於昨日爲始定價每石六元四角以售　爲止零售每升　八十五文俾各鄉民來購者共沾實惠云 
[伍長違背軍紀]  
　　閘北光復軍統領李君昨日發出牌示云查得衛隊一排二伍一等伍長盧榮悞操擅自出外並未請假實屬有違軍紀本應按例嚴懲姑念向無過失着從輕記過一次以示薄懲 
[日人自殘同類]  
　　虹口吳淞路租界以外前日發現日本人屍體一具兩臂被刀砍斷肚腹洞穿據說因與日本人某軍有暗昧事積不相能所致昨日已由捕房緝獲正兇解送該管領事署押候訊究 
瑣聞 
[城内]  
　　民政長批示○葛鴻鈞禀批　稟並　章閱悉該民人棄以訓蒙爲生學生僅十四人校舍即在寓所擬下學期重行整理佈置一切志趨不無可嘉惟小學敎育當以養成國民之道德智識技能爲要旨現在擬設之初一切敎授管理訓育尙無事實可憑未便遵准立案所　給予公舍更屬無從指撥仰即知照 
　　地方審判廳民庭批示○周　訓請令周侣雲負担公費批案據周春元聲明故障曾經本廳改期月之八號開庭辯論茲據訴該民輔佐人研究法律查得本案之原因爲法律上之買房　又稱債權消滅之期爲二十年此項法律見之中國民律何條殊不可解該輔佐人巢堃原爲中國人民代表訴訟率將外國法律扯入狀中爲中國訴訟之資料殊屬不合看該民轉告該輔佐人加意研究可不至再有錯誤至請求命令被告負担律師公費查非民事訴訟律所許毋庸置議并賠償損害洋十元亦未開具銷用帳目未便照准 
　　第一初級審判廳民科批示○洪阿桃訴李孫氏仍不交田案批前經李孫氏供稱該伊所交馬德戶名田單藏匿僞立代單　　影射他項田畝等情業經前淸上海縣訊明判决茲據李孫氏來廳呈請追出田價給領復由本應傳追田價並飭吏督同兩造將田交淸旋據該吏報告業己會同地保李甘棠着李孫氏將田指交與爾在案何得謂李孫氏不指交其中並露意圖影射侵佔地田情事殊屬刁狡己極倘再怙惡不悛法律具在詎能姑容除仍飭原承發吏項師漢前往勒令速具領淸切結外仰卽知照 
　　盡力保衛○前滬軍都督府警衛隊司令部昨出牌示云照得現在本府取銷各科紛紛裁併屋廣人稀深恐不法之徒乘間竊取什物並有無知小人任意毁壞門窗本隊負巡查保衛之責自應嚴加防範以免疎虞除令飭衛兵司令長認眞稽查外並督率各長兵時刻巡遜如遇有前項情事立卽捕獲送案以憑核辦而杜奸究一體遵照 
[南巿]  
　　幸未殞命○萬裕馬頭天興祥　店學徒何阿二被師責打呑烟　盡由店中人察知有異异送醫院救甦後由醫生片送南區飭傳其師田文圃詰問支吾區員着罰洋十元具結交保以後不許再犯 
　　先理欠欵○恊興蜂密行執事張仰賢扭歇夥顧錫元至裁判所控被私收客帳洋一百九十二元經陳裁判訊供屬實惟稱前有股開之協興﨡閉歇後底貨生財均併與張處迄未理帳求察陳裁判着將欠欵先行理明如有紏葛准再另行起訴 
　　盜賣豆餅○洪生馬頭聚源順米行執事宋也香扭配船人李蘭生徐金海至裁判所控五月間李經手託徐配船由江正和裝豆餅一千片送至湖州袁家匯中途盜賣串逃求追貨本一千七百元陳裁判訊供之下判交保將正和交案追究 
[閘北]  
　　狹路相逢○騎巡隊隊官李華田昨乘包車行經新垃圾橋北首公益里被巳革馬巡韋本全攔住欲與爲難由偵探隊查見當將韋拘入警務所押候訊究 
　　掩鼻而過○巿政廳因天氣炎熱界内各毛骨店所積毛骨臭氣薰蒸飭令遷移該店等當卽將貨寄存永順里東首茂盛坑砂棧内茲因堆積過多臭氣四溢前日被衛生處查見因該棧適在交界之處稟請巿政長函致匯四捕房請派探捕協往驅逐 
　　尙待澈查○閘北二區商團茶房楊友文因代購銀徽章將銅質噴銀徽章朦混漁利經會員查出先向定製之錦春銀樓理論詎楊竟持刀將該銀樓主朱阿雲戳傷控奉裁判所判朱自行醫治楊則收押候查昨又經孫所長研訊一過判朱仍退去候查明實在再行訊核 
　分期理　○張子明控夏榮金欠洋一百三十元不還昨經孫所長提訊張由周秀昌代表請追訊之夏認欠不　判交保分期淸理 
[英租界]  
　　危墻傾圯○二馬路全盛信局樓上平頂因年久失修　塌後巳由捕房傳　房主修整詎該屋破舊不堪前晚沿馬路之墻頭忽又　倒幸未傷人然兩鄰己受驚不淺矣 
　　隨波逐流○渡船夫李阿大昨因駛舟不愼在新關碼頭失足落河當由鄰舟幫同打撈未獲諒與波臣爲伍矣 
　　遇事生風○流氓錢富壽專在馬立師一帶遇事生風昨被探張全林查獲拘押老閘捕房候究 
　　軍人違章○軍人曹　有前日帶指揮刀在西藏路行走被印捕查見以其違章帶入捕房存刀保出聽候公堂傳訊 
　　何苦急急○朱福根昨乘三十五號電車行經四川路因急於下車跌破頭顱由捕查見車送醫院醫治 
　　一得一失○某西婦遣失値洋三千元之嵌鑽金釙報捕請緝在案昨由捕房查到原贓候認又圓明園路十六號西婦昨失金表等物即投總巡捕房報請飭探查緝 
　　屢屢失竊○北四川路附近白克路八號某洋人家時常失竊報捕請緝未獲前日又失衣物昨由新捕房捕頭飭派探捕趕緊偵緝並派暗差華捕至晚前往該洋房前後守護 
　　姻妓拖人○北京路煙妓王寳珠因至馬路拉客由捕查見拘入捕房轉送公廨押候解究 
　　竊案彙誌○馬　路三百八十七號門牌姚姓家失竊衣飾昨巳報捕請緝又余阿竊取廣西路張耀山水菓攤上小洋應福初行竊張順生家衣物王金生竊取蘇州路陸桂生昨經包探王梅生顧阿根一併拘押捕房候究 
[美租界]  
　　爭産互毆○住居密勒路之朱炳泉昨與其姪朱金生爭産起釁互相兇毆炳泉被姪用刀砍傷由捕併送捕房金生收押受傷人送同仁醫院療治再核 
　　請緝逃媳○石阿福住百老匯路五百九號昨報捕房云伊媳陳氏忽於前晚逃逸請爲查緝 
　　拐匪就獲○拐匪吳卿文前拐梧州路張王氏六歲之子小毛報由捕房請緝在案昨由包探周阿金將吳逮案押候解廨究辦　　客棧違禁○元芳路二百五號小客棧容留寓客王阿榮開燈吸烟被捕房查悉將王拘押候辦 
　　親戚失和○陳宗成昨與親戚朱定甫在漢壁禮路口角相毆巡捕向阻不服併送捕房收押候辦 
[法租界]  
　　冐牌受罰○松江路申泰昌洋酒店因冒售龍東公司經理之漢乃西廠白蘭地酒曾經公堂提訊由原告律師蒲石到案聲稱申泰昌店主陳搢卿冒牌有三年之久致公司營業損失三萬餘金且損失名譽須請堂上科問銀二萬兩當奉中西讞員判候會商堂諭定斷在案茲巳商就堂諭　　搢卿罰法郎一萬枚以　龍東公司之損失所有僞酒及冐牌各件一併銷毁 
　　違章受罰○施連章包辦工部局舖路沙泥堆儲道旁夜間亦不照章點燈昨由捕房傳至公堂請究判罰洋五元示儆 
　　認領女孩○前日有廣東口音之女孩春芳因迷失路途由捕送廨暫發善堂留養昨有唐于繁投廨具領經聶襄讞員訊明並非冐領准即給予領去 
來函 
[洞庭東山旅滬同鄉會致公廨函]  
　　徐滬記號客沈懋坤被徐是春騙做押欵牽控邱讀　一案　　台端集訊明鏡商懸自能水落石出無待饒舌惟邱　卿　　洞庭東山在滬經商十有六年夙以謹愼著稱上年八月徐是　以烟土凂其介紹抵押恒興持有機單保險單並知此貨係由數餘錢莊轉出乃屬正當交易凡商界中代人介紹亦屬常情况邱　卿代向恆興說合之後所有交付棧單保險單及收取所押錢兩皆係徐是春自向恆興直接嗣冬月間抑期届滿亦由徐是春自向恒興交銀取贖轉押於徐源記邱積卿槪未與聞是邱積竊於此事早己斷絶關係今徐源記以徐是春潛逃無踪牽控邱積　顧係故意羅織若謂此貨先經押在恒興追控介紹之人則恒興以前受押者濈不止一家焉能一併株連昨經衆同鄉到會　訴其究敝會不敢安於緘默理合縷陳淸聽伏乞秉公　訊　使稍受屈抑無任　　 
[崔宗武來函]  
　　近閱各報所載公堂案其中尙有纒誤之處物請更正以昭大公案原告崔宗武因被告黃冕廷唆使翟宗文出面開設添香廬近忽改稱瓣香廬又混用註册商標其門牌號碼工部局化驗據　業會獎據及肖像一槪依樣葫蘆以致向捕房控告前由關讞員會審判將被告之藥交工部局化驗昨日原告律師聲稱被告崔宗文之藥蹤無效力不應冐牌云云今貴報所登之　似屬含混　　者悞爲原告之藥於名譽有碍務乞大主筆紏政以彰實在是爲至要 
 
 

Page 8

 
 
   
 
 

Page 9

 
 
自由談 
游戲文章 
[男女平權談] [  瘦蝶]  
　　世界大同爭趨平等主義男女平權之說漸輸入於亞東大陸 
　　有客問於余曰吾國扶陽抑陰之風俗習慣巳數千年於茲矣今一旦改弦更張有利乎抑有害乎答之曰前途利弊非敢知矣然無論何國敬興一事弊卽隨之要當力矯其弊耳即吾國重男輕女之惡習其流弊所極亦何可勝言哉 
　　客笑曰有是哉然欲實行平權其道曷由 
　　曰以鄙見論之若欲實行平權則有應注意者兩端 
　　一曰道德共和人民應具高尙之道德如無道德而虚名是騖竊恐演成無規則之社會女則驕矜跋扈男則　茸帖伏浸失平權之本旨矣 
　　一曰愛情男女交際全恃誠摰之愛情爲之導線若愛情薄弱彼此不能曲體則權固未平而情巳先渙馴至怨望叢生各求離異夫婦道苦轉瞬間事耳 
　　旣具高尙之道德復佐以誠摰之愛情夫然後方足以言平權方足以言自由結婚然尤須於起居之間各守範圍兩泯猜忌相敬相愛愼始圖終則男女之權不求平而自平倘反其道而行之縱千百年後吾恐四萬萬同胞終昧於平權之眞理而不能得平權之眞樂也 
　　客頷而退爰泚筆記之願與當世喜談平權者一研究之 
[守財虜歌] [  虎痴]  
　　你看他一張而孔如鬼臉兩隻鳥珠如掛線 
動不動三分利息上算盤還要四處通消息 
終日裏望五路財神招寳來那怕六親多斷絶七折八扣但看九九歸原十在眞犯賤 
海外奇談 
[關稅廢止之期] [  虎痴]  
　　近世紀製造家所驚奇立異空前絶後之新發明斷推飛行艇比來德法兩國己有用飛行艇爲乘載旅客之需其飛行絶跡實速於電車氣船而來去自由更無須乎一定鐵軌航程雖關稅林立而以此走漏私貨萬難查考故歐洲財政學者咸謂飛行艇盛行之日實卽關稅廢止之期現方研究新法以兾彌此缺憾而卒未有得云 
[一産三胎之屋]  
　　美國人名勤冰嚭住畢珠卜埠數月前其妻忽一産三胎爲兩雄一雌聞其所居之屋最利生殖四年前有名鶯果臣者亦賃此屋而居其妻曾一産三男據此鄉父老云是屋初建時某氏婦嘗稅居於此亦一産三男前後並計共得九胎均慶生存亦云奇事故此鄉人多稱之曰一産三胎之屋近來屋主人己加其賃金兩倍於原値 
尊聞閣詞選 
[感懷時事] [  寄塵]  
　　擾攘乾坤幾戰場愴懷人事泣江鄉茫茫大地皆荆棘莽莽中原盡虎狼世界沙蟲多變幻關山戎馬太猖狂年來時勢皆殊異荒草悠悠臍夕陽 
　　眼底紅塵即九州故鄉消息憶重頭昏昏醉夢天難醒擾擾干戈地亦愁倏忽風雲俱慘淡蒼茫人海任沈浮從何說起而今事滖滖江何日下流 
　　蕭蕭風雨晦明時身世凄凉靡所之成敗難言天下事興亡已付掌中棋浮生不定終飄泊俯仰無端値亂離大局艱危何用問瘡痍滿目壯心悲 
　　天下滔滔孰與徒舊時城郭半荒蕪豺狼當道污塵世鬼蜮欺人恥國奴蒿目山河憑涕淚關心滄海一欷吁古今無限牢騷感悲憤塡胸擊睡壺 
[聞變南歸舟中遇風天色甚晦感賦]  
　　茫茫滄海怒潮生時事猖狂最可驚大澤龍蛇多變幻故山狷鶴總哀嗚天無日色眞成晦地有風波太不平此去升沈何足計枕邊怕聽浪濤聲 
[三十初度自題小照]  
　　宇宙大傳舍日月如轉軸忽忽三十年光陰亦何速我昔少年時奇書恨未讀風塵空奔走四方徒僕僕攬鐿憶年華歲月去不復觀人在觀我平生何碌碌大夢入邯鄲黃粱尙未熟世界感滄桑天心互寒燠風雲變幻多人事盡爭逐天地日新奇我思遊大陸茫茫五大洲悠然一畫幅 
[試硯齋隨筆] [  率公]  
　　永叔有言禍患常積於忽微豈不信然方當滿淸末造女主弄權奸臣肆毒兵戎迭起土木繁興竭澤而漁猶以爲未足於是捐例盛行朝入粟而暮補官開倖進之風長攀援之習告身盈巿不値一醉蓋名器之濫至斯已極此天下之所以土崩瓦解也然更有甚者當日宫庭之内歌舞無虚夕侍値伶人若譚　培崔靈芝輩均予四品俸給焜燿一時士大夫亦爲側目不肖者且巫夤綠梯進以爲希榮固寵之媒介倒行逆施亦云甚矣俳優用事　世所無李可及授職員外而盛唐因以式微景進晋位上柱國而莊宗迄無再世以今視昔如出一轍夫乃歎五代史特創怜官一傳之垂鑑遠也 
瞎費心思 
[戲名對（二續）] [  瘦蝶]  
告御狀演火根鐵佛寺摩天嶺空城計舉鼎觀盡嘆皇靈挑華車覇王莊淤泥河渭水河挑亷成衣蜈蚣嶺朱仙鎭生列板迷人館遊地府孔明借箭鴛鴦橋趙家樓宇宙瘋溪皇莊控陰山永樂觀燈興隆會大保國龍虎門雙包案八蜡廟包公斷后忠孝圖小進宫鳳凰山三矮圖四杰村崔子弑君 
[揮扇閒談] [  虎癡]  
　　虎癡多時不投稿客怪而問故虎癡曰參議院居立法最高之機關而惟黨見之是爭不惜以國家爲孤注國亡無日予復何言 
　　客問參議院三黨人物高下何如虎癡曰當以統一共和黨爲最不肖尤以統一共和黨議員谷鍾秀爲害羣之馬健公團手槍炸彈之說不實行則我莊嚴燦爛之中華民國終必以叅議院爲製造滅亡之機器耳 
　　客又問陸總理不喫花酒不做生日之演說君其謂何虎癡曰是大得體參議院之人格如此尙足與語國政耶陸總理蓋習見夫八大胡同無日無參議員之蹝跡故諷之曰不喫花酒所以直揭其隱也又知參議員趨時奔走習若性成不早表白或且以前淸慶内閣視陸總理矣故明告之曰不做生日所以預杜其弊也客乃滿意而退 
劇談[  瘋仙]  
[文老生三派之流傳（續）]  
　　今之伶界從事於譚派者爲最盛孫派次之汪派又次之非孫汪二派不足以埀爲模範實較譚派爲難能故曲高和寡耳今之能學汪派者僅小桂芬一人觀其演桑園寄子一劇出音吐字頗類汪伶其餘之學汪派者均碌碌無足道足見汪派之人才難得况汪伶已物故數年豈伶界中之汪派行將不得其傳耶更求學孫派者亦祇一人而巳蓋時慧寳是也時伶之學孫派旣不事勉强亦確守範圍爰能合節應絃無弄巧成拙之弊今者雖未入室而巳升堂將來爐火純靑木鷄養到爲孫伶之繼起者舍該伶莫屬焉餘如吕月樵之演戲迷傳内附硃砂痣一段純乎孫派其惟妙惟肖處躍然若孫伶映射於眼簾可謂孫派中之旁門左道也至云學譚派者雖衆然欲求一確有譚伶風範而眞相畢肖者幾粲若晨星如票友王幼臣名伶張毓庭劉鴻升等皆爲燕京學譚派之卓卓者其聲調己似乎確肖而做白則遠甚餘如貴俊卿賈洪林二伶做白描摩盡致而於聲調實無從展其技然則學譚派諸伶均抱美中不足之缺憾伶雖小道全才之難得不免有同慨也 
小說 
[滑稽短篇臭蟲蚊子大會議] [  越民]  
　　有一天臭蟲蚊子招了他的旁親支族子子孫孫在壁板街帳子弄兩族聯合會所裏開了一個大會 
　　先由臭蟲的代表爬上檯演說道諸君曉得我們將有滅種之禍麽我們的種族繁多布滿天下雖沒得什麽大用然靠此一張利嘴東鑽西營民脂民膏實在吸得不少無怪乎人人含怨個個唾駡雖製了些對待我們的東西出來總不過如迅雷急雨威在一時我們若躱過了隨後還是出來吸吮如故 
　　近來兄弟閱報看見有人製了一種什麽臭蟲立斃藥粉一種什麽蚊烟香據說靈騐得狠我等一聞其氣决不能再活所以男男女女爭去購買兄弟聽了這個信息不覺寒心起來事實關係兩族所以今日招集諸君在此開個大會商議抵禦的方法諸君不妨討論討論否則我們眞要坐以待斃了臭蟲說完時眼淚汪汪的爬下檯來 
　　過了好一刻蚊子的代表纔飛上檯說道諸君兄弟抵禦的法子不曾想得到想得一個躱避的方法在此我想只兩種藥旣由外國來的價錢必狠貴要有錢的人家纔買得起那沒錢的有家仍不能買據兄弟的意見我們何不搬到貧窮的人家去暫保生命但是以後吸吮貧民的脂膏不能同吸有錢的人一樣諸君須要留點情面不可再呌他生厭起來又要弄什麽方法來對待我們 
　　蚊子代表說完大衆皆拍掌贊成遂散會 
　　看官假如臭蟲蚊子不專要吸人生的脂膏人民又何必要想出方法弄死他咎實自取今還要在此開會議抵禦的方法豈不可笑麽 
[短篇小說醉毆案] [  蝶]  
　　有甲乙丙丁四人居同里少同學甚相投契顧皆嗜酒而性莽直或一言爭執輒至攘臂越日又和好如初 
　　一夕轟飲於某所飛觴拇戰俱有醉意相約不寐爲竟夕談縱論方劇忽一大蛾突如其來案上燈遽被撲滅一人怒甚以手掠蛾墜地一人亟以足踐之忽一人呼痛曰咄！咄！誰傷我爛腿遂奮起毆之一人亦反毆繼至四人互相糾毆於黑暗中迨鄰人聞聲集視則丙己死甲重傷乙丁亦傷痕稨體急縳三人而鳴之官 
　　邑宰蒞騐曅送甲入醫院醫治而嚴鞫乙西二人具供前情不諱且曰當晚在黑暗中不知何人起釁甲之死亦難確指爲何人所致無已請堂上隨意指一人爲甲抵罪我儕决無怨 
　　堂上不能决以問刑幕某某亦無策以處之正躊躇間役　甲因傷重斃命乃以甲詳於上釋乙丁而結案焉 
　　著者曰此舊案也當時之躊躇不能决者以今日論則三人皆共同正犯矣孰謂新律寬縱耶 
 
 
 

Page 10

 
 
   
 
