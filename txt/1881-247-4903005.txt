# 1881 - 247 - 4903005

 

Page 1

 
 
[格致彚編出售]  
　　格致釋器化學衛生兩歴覽紀略海戰指要等疉經傳爾雅先生採入格致棠編前　內已蒙諸君購閱他此數種圖樣輿論說頗多一時難以盡印　因續刻於第四年第七卷中並附以量光力氣圖說及造石灰法與互相答問現由本館裝訂告成卽日出售每本價仍大錢一百文伏祈賜覽爲幸 
[泰西風俗近古說]  
　　有西遊𨓜客間於華夏先生曰中國自與泰西通商而後西人之腐居中士者固不乏人華人之出遊泰西者亦頗不少其風俗人情亦可聞乎華夏先生曰余聞井蛙不可以觀天夏蟲不可以語冰余安於東土足不涉歐洲之疆目不見外洋之景子之爲此問也不將問道於盲乎然以泰西之人之在中國者觀之其來者類多富商巨賈居則高堂大廈出則　馬高車七日一禮拜相與歌舞遊戯於租界之間察其風氣似西人之富特甚且其所製造之物愈作愈巧愈出愈奇其心思日用而不窮其聰盟日濬而不竭似西人之巧也尤甚抑西人之於兵制極爲究心其操練嚴密步武整齊皆非中人所能及似西人之强也更甚子以爲然乎否乎西遊𨓜客軒渠而起曰是誠然矣然先生之論泰西僅見其末而不見其本也但知其粗而未識其精也就富强與巧而觀之西人雖較勝與中國而中國未嘗不可步武而及之惟其風氣之渾厚尚穆然有太古之風此則尤爲可羡者也請爲先生詳言之論君臣一倫中國廉遠堂咼卽民之於官尚且有不敢直達之勢故下情每易壅于上聞而君民之間其氣隔閡而不通泰西則君民不啻一　國家大政民人亦得而與聞焉有一利與民同之有一獘與民除之所謂官者不過承上起下更不得上下其手以故諸獘皆親自而生此君臣之近古者也其父子一倫中國之人往往一世經營半生苦挣以爲子孫日後世守之業是固不得爲過然自西人視之則以爲不然父母愛子當令其有業可就以爲日後自立之地如但以父之所有遺之於子子而賢尚足以守成子而不賢反足以爲累故西人之富有巨萬者往往不傳其子而捐作虞老恤孤之欵是父子之近古首也　於兄弟一倫中國之鬩墻起釁者類多以分產不均遂至操戈於同室斗粟可舂尺布可縫而兄弟不相容者史䇿譏之而西人則兄弟二人或合成一業或各執一藝各食其力各事其事雍雍然頗有和氣或弟事而兄代之或兄事而弟氏之絕無彼我之見存於胸中其經營貿易可分任者任之可共商者商之不必盡賡棠棣而要不聞荳萁之詠此兄弟之近古者也若夫婦一倫中國之所最重者其實最輕娶妻之時不勝鄭里及過門之後則時或反目甚至詬詈毆打無所不有西人則不娶妻則已旣娶則琴瑟之好必敦出則携手行則同車絕不聞有脫輻者而亦不聞其夫婦之無別此失婦之近古者也朋友一倫中國之患皆在於匿怨而友中心日彼此相軋外貌若爾我無虞凶終隙未劉孝　所以有絕交之論也西人之於肋友如果投契則　難相扶富貴興共如其不合望望然去之不復强合並且面斥其非此朋友之近古者也他如交易之道一言旣定別無改易其情義爲何如而修治道路糞除穢濁與周禮　官之制何異養病有院棲老有所慈幼有方濟貧有法問案則不妄施形除死罪繯首或用洋槍轟擊之外惟有監禁罰作苦工而已不若中國刑律之　其於人事已無不以渾厚爲尚卽在於物牛羊豕鷄殺之食之初無所異而獨於病牛耕田病馬駕車以及猪羊鷄鴨倒掛入市則嚴申厲禁是亦愛物之仁也間嘗聆其音樂其聲重濁頗與黃鐘之宮相應其激越之處亦不異乎清角清徵無淫曼浮靡之音其文義率多質直絕無粉飾鋪張之處其風氣之渾樸可想而知矣總之泰西自耶穌始開風氣至今不及二千年按之中國尚在中古以前渾渾噩噩安安敦敦皆與古時爲近雖製作日新富强日盛而古意古風究未甚遠將來日漸開闢未知其變化者若何而就此時而論則其風欲猶近乎古就僕之所知者蔬而陳之其不知則從闕如先生其以僕之言爲何如 
[阿人不靖]  
　　○本月十四日倫敦發來電音言阿爾蘭地方土人近日時與巡捕滋閙幾於無日無之亦可見該處民情之不靖矣 
[新船精美]  
　　○中國向英國定購兵船兩艘田丁雨亭軍門乘坐海琛輪船前往帶回巳屢列於報玆聞此雨船頗極精美船中可容煤三百墩足供四禮拜之用船首有刀其刃外向他船觸之無不披靡船內之炮亦係新式惟英國有一船及意大利有一兵船亦用此炮其餘各國兵船皆未置備如中國用此船爲先鋒與殿　之用最爲利便尚其愼選管駕長保堅船哉 
[宗師出省]  
　　○江西洪大宗師於上月初旬回省已列前報茲悉宗師到省後以天氣太躁襜帷暫住至月之初六甘始行起馬按臨寍都州是爲本屆科試之始聞試寍都畢卽取道南安再折而回贛州次吉安次袁州次臨江然後回署度歲云 
[修理城垣]  
　　○江西省城緜耳數十里按時興修大約每歲必有雨季工程歷來如是玆於月初永和門一帶又已興工有都料匠多輩日事經營聞乃修整更棚行見彌縫補苴俾守城諸弁兵得以慶厥安居免致嘆乎秋風搖落其亦當事者未雨綢繆之一端歟 
[江西官報]  
　　○藩憲牌示九江同知德馨請咨引　見萬載珠樹司鄧文恒丁憂署德化通遠驛丞吳壽祺病故所遺各事務九江同知以試用同知朱麟泰珠樹司以試用從九鄭承志通遠驛丞以試用從九胡遇春均署理 
[因騔釀命]  
　　○漢皋堤街玉器舖有學徒甲乙二人在兩處習秦皆不務正而相交極契朝夕過從近乙徒已失業中店主不知也二人年未弱冠早有問柳尋花之路前月二十間串謀撞騙捲逃欲脫樊籠入温柔鄕爲久樂計乙徒乃至甲舖說謊拆貨稱欲付客該店信之與翠鐲翠戒班指等件約値數百金去後甲徒捲物亦遁三人行至道署後遇一當　友某內相邀至一家卽內之拚識婦處也兩徒遂將玉器改包計從廉售現以有丙在放心玩耍而是家無他婦轉荐甲乙至某處流連甲乙言語不謹入小便恥小使揚言於外有不關風馬牛之某丁者詢得情節至某 
 
 

Page 2

 
 
處恐嚇之計獲兩徒當有所得不料兩徒知風先避某丁復鳴保根查至丙處搜尋蹤跡得空匣於床下當將丙交保看守丙之拚婦隨吞阿芙蓉膏至某處吵閙其處禀官驅逐乘其未死舁回丁方曰於玉器店揑云不動聲色可獲人贓但須有委囑字據方可代辦該店信之卽作一信付丁令夥同丁至丙拚婦處根究詎婦已死其家正欲控告玉器店該店茫無措置經人調處又出數十金始寢其事而兩徒與貨仍無下落云 
[砌街換匠]  
　　○漢口奉憲修砌官街巳詳前報玆聞自六月初開工分兩路塡築一路現已砌至廻龍寺巷口正街一路則砌至大碼頭此兩路約計長數百丈從黃陂街直視但見坦道康莊光潔可愛非復從前之湫隘矣惟各石匠以每工所得不過百數十文尚乞張司馬加給工資詎　馬早聞該匠等自向街上各舖索取酒錢每過一家或得數百文或一串或八百文不等工食與酒錢並其所獲亦屬不菲而猶敢曉曉瀆請殊覺貪婪無厭是以傳諭通街石匠停工結帳一面飾傳興國大冶浦圻各縣石匠接修大豹日內當可到工接手也 
[搶錢鎖示]  
　　○皖坦某甲楚人也昔當營兵被革後投同鄕各店生理無如甲不能守分就事難長而人遂莫敢與爲荐保前月因無住處央友向城內韋家口某乙點心舖覔一榻地稱暫時借住謀事如日久當給用錢乙允之令居樓上本月初四有水客某在梓橦閣上錢舖將洋兌錢數十千午刻同夥到該舖挑錢山城該舖將錢點交暫直道傍客囑夥喚挑夫而自行看守甲過彼見客只一人隨搶錢六串飛逃客呌喊夥適返客乃急追甲轉灣進乙舖躱避客跟入扭住交保送官經官重責鎖以鐵鍊發梓橦閣下天寍寺前示衆云 
[拐犯正法]  
　　○本月初三日金陵水西門外决姦掠拐爲正犯一名聞該犯由金壇解去其姓名籍貫未悉年約二十四五軀幹雄偉膂力過人由上元縣獄中提出解赴督轅過堂卽由督轅綁赴法塲梟首示衆云 
[西人遘癘]  
　　○吐瀉之症在往在夏秋之交然患之早者尚易爲力一至深秋多成不治近日此症盛行屢登於報而西人之患此者尚無所聞茲閱西字報言上海停泊之外國輸船水手亦有遘此疾而死者己不乏人昨又有一手水忽罹此疾遂成不起然則養生者宜如何保衛也或云外洋各船宜暫離上海以避疫氣請與船上諸人商之 
[輪船被絆]  
　　○前日早飛雲小火船由吳淞至滬絆於太古行北京輪船之纜索上索在水中一時未能脫離因命人入水將索拆開始得啓行幸尚無所捐也 
[坍屋傷人]  
　　○本埠大東門外紫霞殿前房屋有年久失修者經前番大風震撼益形危殆十五日晚七點鐘忽坍樓房三幢平屋二間居者係粥店籐茶壺窠店風箱竹籃切麫等店開粥店中重傷一老嫗前傷吃客三四人風箱店重傷一十五歲之童子云 
[勒令交人]  
　　○十四日報列保人交保一案該保人王春山業已管押琢房昨經法公堂覆訉捕房將王春山帶到原告譚雲龍亦投案候示翁太守着將王春山暫爲帶出詰譚雲龍退婚之事究屬如何譚堅稱從無其事並未用過分文翁太守謂爾不必抵賴可從直說如不吐實便當不理至銀錢或末到手但退婚等據爾當知之譚叩頭稱實不知情太守駁其旣於四月分到申何以遲至今日始行告發譚又稱初不知妻子下落現得人指點始曉王春山實名王阿慶會揚言稱譚雲龍如能領妻回去則誓不到上海云翁太守謂不必拉扯汝眞無用何以十一日斷令領去而下一日旣被走脫又飭將王春山帶案訉問據供在蘇城時與染袁氏認識故伊托我作保今竟以作保受累至梁袁氏母女聞在蘇州業已有信去問但此等人蹤跡無定也太守謂若聽汝信函往回恐來年尚無着落着通信至外速將譚梁氏交出否則定子比追 
[剪綹受懲]  
　　○前綹黨經公堂懲之又懲無如若輩以此爲生涯是以怙惡不悛依然行其故智有西鄕人錢又村到申買物剪綹黨見其可欺卽便動手一人故吐痰於錢身上一人假意上前知照錢撩衣揩抹而身畔之洋蚨早入妙手幸得傍人指點赴投法捕房控訴經法包探獲到蔡寶芝王阿內兩人搜山原贓解歸法公堂訉究原告錢又村投訴前情蔡王兩人亦無可置辯翁太守飭將搜出之洋五元交失主領去蔡王兩人各責六十板以儆 
[拆梢受責]  
　　○本月十四日報列控告拆梢一節昨日法捕房將在押之侯阿三陳金大解赴公堂覆訉翁太守已飭人查明情節的是拆梢并知該兩人均係縣署捕夥素事訛詐隨嚴加申斥將侯陳各責一百板以儆 
[車夫暫押]  
　　○昨日法公堂據捕房解到東洋車夫洪順甫一名因推車在小東門外戲舘左近撞倒一七十一歲之老人故爲拘送老人幸無大傷經捕房送之仁濟醫館調治翁太守飭將該車夫暫爲管押俟今日臨捕房時發落 
[妄求銷案]  
　　○前報列交保候辦一案昨據原告玉器作夥唐可城偕仝被告董念五投案訴稱眠雲閣吃烟滋事一節業經被告央人說妥而受傷人亦已粗愈求爲銷案翁太守得詞謂此眞奇極若債項則已還清理直自可銷案此乃閙事當予嚴辦况昨日遺人往仁濟醫館查明受傷人傷重未痊何得朦混當將原告唐可城申斥至再謂傷不在爾身何可讀銷叱令退去董念五仍交的保候辦云 
[逞兇罰洋]  
　　○高保文投訴英公堂稱經收工部局杉板船捐昨在虹口向方阿言收捐洋二元無付爭執伊竟欲推我落水適有西捕至拘之送案求辦西捕禀方實已飲醉我上前時亦遭辱駡逞兇方則稱實因無資交捐以致爭論並未逞兇今捐洋業已照付矣陳太守判罰洋二元撥充醫院經費完結 
[爭利咬耳]  
　　○錢義桂投訴英公堂稱新作搖杉板船生意昨因接得一西人有同業之龔鳳祥爭奪逞兇竟被咬去右耳一半是以訴捕拘送求辦龔則俯首無詞陳太守騐得錢受傷屬實隨判責龔鳳祥百板以儆令錢投醫院醫傷云 
[違章科罰]  
　　○英公堂據華捕解到李小娘葛小福邵阿大三名禀稱彼等違章將傷馬駕車請爲科罰陳太守飭騐得李葛二人之馬傷痕較重判各罰洋四元邵罰洋二元均充醫院經費 
[嫖客荷枷]  
　　○英公堂據華捕禀称王阿三遊廣東妓館給付銅洋爭毆送請察斷銅洋呈閱廣妓鄭氏供稱王來呌菜吃夜膳隨住宿及天明欲遁看破扭住便交出洋四元皆係銅質與論持蠻云土供此洋係由友人付下實不知是銅質陳太守判王荷枷一月示衆銅洋劈毁 
[售蠟涉訟]  
　　○禮拜四法公堂據盈豐號夥姚子廉訴稱前由漢口裕興福號客連來白蠟有掮客陳鳳巢經手將白蠟三支賣與本埠公昌泰號內義盛華號之鄭裕龍計三支里約六百斤講定價錢每担銀六十一兩五錢本月初八日成交義盛華卽於初九日過秤彼已報關取到派司詎白蠟行情屢跌今每担價祇五十四兩光景而鄭以價跌延不山貨向催不理求爲傳鄭諭令出貨云翁太守准詞飭候下期傳質昨日法包探將鄭裕龍傳到初供未訂價錢繼供向盈豐買定白蠟三支每担價銀六十一兩五錢尚未過枰詎伊不肯交貨故另行購買致每担出價六十三兩今彼所控實誣翁太守惟彼如不肯交貨斷不來控告况旣未交貨爾何能前去報關種種矛盾不辯自明現着前日出貨如 
 
 

Page 3

 
 
無銷塌不出當將虧折之數照算交還限三日了結令交的實保人云 
[退貨轇轕]  
　　○郭新興土行夥某遞呈法公堂呈稱前售出土十八包今忽有人將貨退回而我行之貨均經挑選過目今退回者巳換低貨向問不諭求爲訉理翁太守准詞將永泰店夥莊積卿傳到研詰據供貨由南市通順信局夥王順俊代買及退貨有口舌後問王則稱由三茅閣橋隆興土行張見福處買來者翁太守令莊積卿交保諭於禮拜二邀同王順俊張見福到案以候覆訉 
[湘靈館名花十友詩錄請霧裏看花客高昌寒食生同正]  
　　○梅花清友姚倩卿　綽約一處子見之汾水陽人間堪獨立海上對孤芳蘭有同心語梅無媚世粧頻年知己少天使遇南湘○海棠名友孫愛卿西蜀思香國東吳龍海棠紅雲花一樹白地錦千張皎皎當窗見亭亭顧影長緗梅須聘汝連理賽詞塲○芍藥艷友金秀雲豐臺一別後綺夢久迷離忽接美人影平添艷體詩同車斜日路及第晚春時對鏡嬌無語頻留看畫眉○荷花凈友姚蜿卿　流徧雙珠譽品題清淨同衣裳風露下池館水雲中跡偶青泥託心兼碧藕通涉江誰欲探乞福向天工○茉莉雅友周雅琴　花號香田種琴聞正始音盈盈離合態脈脈淺深心每趁歌聲歇頻逢酒伴尋南朝猶在眼金粉未銷沈○桂花仙友李迎子　叢桂小山幽花時秉矯游能禁多日別又是一年秋簾幕燕來往江天鷗去留舉杯豪興在處處月當頭○梔子禪友朱蕊卿　嬌與憨俱有秋波易動人過門甞巧避近我每佯瞋舊宅重留爪名花不染塵逃禪殊未得爛醉度芳辰○菊花佳友李富林　秋菊有佳色拈來配汝宜忘言同素士善睞似神姬金縷聲聲脆連花步步移閒情吾欲賦不但擬陶詩○瑞香殊友張小寶　三五年華小大千色界多紅兒卿崛起白傅我婆娑玉手殷勤握香閨一再過祗欵蟾窟裏飛下此嫦娥○茶蘼韻友東洋蘭田仙　麗質東瀛秀清才北里倡鶯花三月宴裙屐六朝裝紫陌成前度紅雲望大荒隹人能見憶更寄好篇章 
　　二愛仙人脫稿 
[贈葉蓉仙詞友卽步德清且寄寄廬主人元韻錄請大吟壇粲正]  
　　○前身合是浣紗人翠歛蛾眉思不禁幽韻最宜明月夜清歌一曲繞梁音　琵琶如訴奏當筵異樣温存最可憐銀甲彈來絃五色蟾宮謫下小神仙 
　　春明倦客求削稿 
[行隸花卉繡毛書畫助賬]  
　　○雲間李躍門書畫家久在滬城今見江北水災待賑孔殷願將潤筆助賑紈摺扇册每件實洋一角半以上行隸書畫同單條每堂一元琴條每堂實洋八角以上行書畫同楹聯每付實洋四角琴聯每付實洋二角以上隸字不書如有來件交邑廂保嬰局收付五日取件○又種竹居士行書六朝助賑紈摺扇二百件每件取五十六文小東門內縣衙門前主順發錢莊代收筆資先惠限三日取件 
[光緒七年閏七月初六日京報全錄]  
　　宮門抄○發抄　旨五道○大學士左　奏恭備要差請　飭催積欠租銀摺子○新授陝督曾　奏病請開缺調理摺○總兵貝　奏恭報到任日期摺○湘撫李　奏遵奉部文請將漕項錢糧留充造船經費摺○大臣清　奏特叅議處片○閩督何　奏調補知縣摺○閏七月初六日工部鴻臚寺正藍旗値日無引　見○相公等名謝十五善射大臣　恩○巴克坦布假滿請　安○汪守正謝授揚州府知府　恩○山海關協領音登安謝　恩○廣麟請假十日○召見軍機○派出閱卷瑞聨潘福蔭邵亭豫薜允升○皇上明日卯正二刻至　觀德殿行禮　○發抄　劉長佑等奏順雲協副將劉元勳丁憂員缺扣留外補奉　旨知道了欽此○又訉明團紳張來慶縱匪謀殺案懲辦並將遊擊李懋功議卹奉　旨着照所請該部知道欽此○裕祿奏耗羡不敷動用地丁奉　旨知道了欽此○又蕪湖令楊士玉南陵令文龍互相調署奉　旨知道了欽此○又本年漕糧請照案折徵奉　旨著照所請戶部知道欽此　○○太子太保大學士軍機大臣管理兵部事務二等恪靖侯臣左宗棠等謹　奏爲巷備要差請　旨飭催積欠租銀以備急需仰祈　聖鑒事竊臣部馬舘典置直隸通州等三十二州縣　畝起租生息每年應納地租四十八百餘兩由藩司代徵解部原爲津貼馬匹餧養等籌備緊要差務之用前因歴年積欠遇有要差無欵可籌臣　曾於光緒四年奏請　飭催十一月二十七日內閣奏　上諭兵部奏請飭催積欠租銀一摺直𨽻各州縣應解兵部馬舘地租生息銀兩積欠甚多明年　穆宗毅皇帝　孝哲毅皇后梓宮　永遠奉安該部應付車馬煩多需款孔亟着直隸總督令藩司無論何欵卽行設法於歴年欠銀七萬餘兩內先擬銀二萬兩並將欠解本年租銀二千八百餘兩如數措齊限於年內撥解到部毋得遲延嗣後務須年清年欵不得再有拖欠欽此欽遵行文直隸總督飭催在案切查直𨽻應解臣部馬舘生息銀兩不但舊未清還近年又增新欠除批解外共計積欠租銀至六萬七千八百餘兩之多現在恭奉　諭旨本年九月十七日　孝貞顯皇后梓宮　永遠奉安一切事宜着各該衙門敬謹預備欽此欽遵到部伏思臣部恭逢　陵差大典應付車馬爲數煩多若不豫爲籌備誠恐臨時貽悞關係匪輕惟有仰懇　天恩飭下直𨽻總督轉飭藩司無論何欵務須設法將歴年拖欠租銀六萬七千八百餘兩內先行撥解銀二萬兩並欠斛本年應徵租銀二千八百餘兩一併如數措齊限於閏七月內撥解到部萬勿再遲致誤要差並請嗣後每年應解臣部馬舘地租務須年清年欵不得再有拖欠臣等爲豫籌要差起見謹恭摺具陳伏乞　訓示遵行爲此謹奏請　旨奉　旨已錄○○太子少保新授陜甘總督一等威毅伯臣曾國荃跪　奏爲微臣假期已滿病勢未痊籲懇　天恩俯准開缺調理恭摺𤁋陳仰祈　聖鑒事竊臣於光緒七年四月初三甘行抵湖南省城當於恭慰　聖鑒摺內聲明在長沙養病嗣奉　批摺知道了欽此伏念臣本庸愚賦質贏弱命途屯蹇半居　恿之中所至艱難竭蹶內之疾病日增每當勞瘁困憊之餘輒請假期藉免應酬本年三月渥蒙　聖鑒埀憫寬給假期准與就醫方兾專意靜攝可以速愈無如暑雨濕蒸足疾末嘗少減長沙距臣里居不過四五日之程至今尚未到籍衰邁情形已可槪見據醫者云由於車營迭被重傷出血過多積受風寒元氣虧損實非急切所能全愈臣欲乞　恩展假則病痊未卜何時西陲緊要之地豈容久曠職守思欲力疾北上則右足不良於行道路寒暑靡常未秋先凛倘或途次加劇微軀尤覺難支犬馬餘生誠無足惜緬維受　恩之深重未答涓埃卽今多病之支離無由報稱再四籌思惟　籲懇　天恩俯准開缺庶幾仔肩暫釋得以安心調理從此日加培養醫治癥結尚可及時復元一俟數月之後步履加常卽當趨叩　闕廷泥首　宮門求　賞差使斷不敢稍躭安𨓜自外　生成所有微臣病體未痊請開缺調理緣由謹繕摺𤁋陳伏乞　皇太后　皇上聖鑒再臣此次拜摺係借用湖南巡撫關防合併陳明謹　奏軍機大臣奉　旨曾國荃著賞假三个月安心調理毋庸開缺欽此　○○新授浙江海門鎭總兵官奴才貝錦泉跪　奏爲恭報奴才到任日期叩謝　天恩仰祈　聖鑒事竊奴才於上年十二月十二日服滿呈由原箱詳咨起程進京本年四月初八日蒙　恩補授浙江海門鎭總兵員缺當經趨赴　闕廷跪　請聖安叩謝　天恩荷蒙　召見叩覲　天顏跪聆　聖訓面奉　諭旨著赴新任欽遵　陛辭出京依限到浙接奉閩浙督臣何璟檄飭赴任於本年六月十二日行抵海門接篆任事除恭疏具　題外伏念奴才蘋質顓愚過蒙　拔擢涓埃未報兢惕時深玆者服闋甫經旋膺間寄竊查海門爲山海交會之區總兵有水陸兼司之責材輇任重益切悚惶奴才惟有勉竭駑駘認眞督率將備整飭營伍實力勤愼操防遇有緊要事宜隨時商請督撫兩臣斟酌辦理以期地方洋面肅清仰副　高厚鴻施於萬一所有奴才感激下忱理合恭摺具　奏叩謝　天恩伏 
 
 

Page 4

 
 
乞　皇太后　皇上聖鑒謹　奏軍機大臣奉　旨知道了欽此○○湖南巡撫臣李明墀跪　奏爲遵奉部文請將漕項錢糧留充造船經費恭摺奏明仰祈　聖鑒事竊准戶部咨議覆直𨽻督臣奏請飭江西湖北湖南三省各排造剝船三百隻自光緒七年起湖南應造之船務於十年春間解到天津所需工費專在漕項欵內墊用不准動用漕折銀兩等因奉旨依議欽此咨行來南當經轉行遵辦去後伏查湘省前於道光三十年承造剝船三百五十隻係任司庫留備項下及地丁銀內支給銀九萬五千七百餘兩又於同治十年分造剝船一百五十隻係動用糧庫漕項銀一萬九千八百餘兩漕折銀二萬一千二百餘兩若在起連之年漕項皆有專支是以提用地丁及停運之後漕項亦挪作別項遽以漕折湊支此次旣奉文以漕項爲造船專欵自不應再挪作別欵之用查湖南漕項每年額徵隨淺經費席木閑丁軍安等欵共銀三萬五千七百餘兩津貼銀一萬二千六百餘兩除民欠災緩外每年合隨津約共收銀四萬五六千兩上下自停運以來閑丁軍安津貼等銀歷係撥充本省援防軍餉隨淺輕齋等銀每年支解清淮協餉銀二萬兩解倉塲經齎現改解部庫銀八千兩撥補本省苗疆經費二千八百餘兩遇閏加增一千兩又自光緒三年起每年解部漕項銀一千兩以及支給京餉脚費鞘篐等項歷經造報在案現除六年以前續津等銀五千三百餘兩已入於光緒七年漕項秋撥册報存儲備用外計承造剝船三百只共需工費銀八萬兩自奉文起造至光緒十年春間解津其間尚爲兩年所有向在漕項內支銷之欵如京飭脚費鞘篐爲數不多仍請照例支給此外本省苗疆經費擬改於臚脚银內動支其向解善後局充餉之銀並清淮恊餉曁改解部庫之輕齋銀兩及每年解部之漕項一千兩應請一併留存道庫暫准停解以充起造剝船經費據糧儲道夏獻雲會同藩司崇福詳請癸咨前來除咨戶部查照外相應恭摺具奏伏乞　皇太后　皇上聖鑒勅部核覆遵行謹　奏軍機大臣奉　旨戶部議奏欽此　○○清安等片　再噶札拉叅呼圖克圖帶兵駐扎營盤與烏梁海左翼㪚秩大臣巴圖莽乃住址切近該呼圖克圖收撫哈薩克並有斬殺哈夷等事該㪚秩大臣並不卽時呈報迨經奴才等訪聞後札飭將該呼圖克圖所辦情形據實呈報乃竟圖若罔聞日久並未禀報實屬不知緩急相應請　旨將㪚秩大臣巴圖莽乃交理藩院議處以示懲儆理合附片具奏伏祈　聖鑒謹奏請　旨軍機大臣奉　旨着照所請該衙門知道欽此○○閩浙總督臣何璟福建巡撫調補貴州巡撫臣勒方鐐跪　奏爲海疆要缺知縣揀員調補以資治理而重地方恭摺仰祈　聖鑒事竊准調詔安縣知縣袁文光於光緒六年十二月二十三日在上杭縣寓所病故經卽具題開缺照例以病故日作爲出缺日期歸十二月分截缺所遺詔安縣知縣係冲煩疲難沿海兼四要缺例應在外調補先以一時揀員未定咨部暫行展限臣等現與藩𣳻兩司在於現任知縣內逐加遴選查有大田縣知縣邱錫璋年五十七歲四川陴縣附貢生中式丁卯科順天鄕試舉人戊辰科會試後揀選知縣在京投供候挑適閩省請揀發奉　旨着發往福建以知縣差遣委用欽此同治八年五月到省後援例捐同知升銜歷委署代歸　長汀尤溪福安等縣卸事在黔捐局報捐本班儘先補用題署大田縣知縣光緒六年三月到任試署一年期滿題　實授在案該員明練安詳辦事勤謹在閩年久熟悉海疆風土民情以之調補詔安縣知縣洵堪稱職　前歷之任未完分數錢粮卸離任所無關展叅卽大田縣歷俸未滿三年亦已飭令赴京照章捐免此外並無不合例之處且係人地相需合無仰懇　天恩俯念海疆員缺緊要依以大田縣知縣邱錫璋調補詔安縣知縣實於地方有益如蒙　兪允該員係簡缺知縣初次調煩銜缺相當毋庸送部引　見併　計叅罰所遺大田縣選缺現有應補人員應請留閩疾准部遣揀員請補據藩司陳士杰𣳻司葉永元會詳前來臣等謹恭摺具陳伏乞　皇上聖鑒訓示謹奏軍機大臣奉　旨吏部議奏欽此 
[蘇省撫轅事宜]  
　　○七月十四日知縣李徵槐禀知奉委赴金陵解餉差　署新陽縣巴城司巡檢王啓曾禀知奉　撫憲札調文巡捕本日到羞　前任陜西榆林掛印總鎭陳鵬舉湖北人南京來　山海關　坐補鎭江府　辭赴滬　○十五日知府楊峴銷津局差　上海絲奏禀差　委署靖江縣典史阮士傑辭赴任　從九李仕䇿禀知奉委幫查宜興縣保甲差卽　　未入祝丙南銷津局差　牌示照得署長洲縣縣丞林鴻勳期滿缺以試用府知事陳時榮　署吳江縣主簿朱煌病故缺以試用縣丞啓瑞　署婁縣典史王紹燕期滿缺以試用從九錢　泗均委署　荊溪縣錢志澄禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
