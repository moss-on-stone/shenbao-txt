# 1883 - 371 - 4903846

 

Page 1

 
 
[點石齋開印新書] [  點石齋主人啓]  
　　本齋開印新書殉下直行中版康煕字典不日出書經籍纂詁年底告　發賣五經體注十二月初印成皇清　解明春出書改　通考　印出以上數種茲皆開印尚有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈速來預定此布 
[保護海運糧艘說]  
　　各省漕糧運兌通倉分橃京師存貯以資散入雖歲有常額輒見盈餘而近年以來偏災洊至除兵糧官俸照常動支外截留賑飢每費千萬石之多太倉之粟縱多紅腐然較之承平豐稔之歲所盈餘者亦不甚充牣矣故論目前至急之務漕糧其一端也自改辦海運乞今有年輪船包運少衛各帮並驅於洋面之上從未聞有失事之時偶不經心浸潤霉朽則自有賠補之例在其他船户作弊攙和偷漏在所不免苟經辦之員認眞稽察亦可嚴絶論者皆日海運一事辦有成效若規復河運旣費且繁而又遲滯國家制度因時變通正不沾沾於舊例也第不能不顧慮者洋面有事則各船之行駛未能暢順設有阻截爲害非小然觀目前通商局面中外相維安然無事各國經商已久資本鉅萬雅不欲輒啓釁端以壞商務而中國持盈保泰寛大爲懷亦斷不與有違言懸計數十年之間當無變故海運之役自可無事更張乃不謂有法越相爭之事使我處不得已之時而至於用兵也夫法使德理固到津與李伯相商議不合用言恫喝嘗云以兵船繫廣東中朝聞之特命彭大司馬涖粤治軍兵威甚盛邊外之事則命雲南督撫及廣西撫臣經理其餘東南各海口亦奉命嚴防然粤東至今並無法國兵船窺伺但於中國調兵之日留心探訪而越中則添兵不已朝取桑台暮攻北寗張掦兵威猶且遲遲不行以待兵力大集而後進可知法人此時僅足以圖越南而無暇分兵以犯中國海口攻打廣東之說不過藉以恐嚇而非實有其事也顧越中有華兵與劉團會合聲勢張大法人不敢小覬所調之兵以之援在越之師勝負尚未可必卽如昨日電傳桑台業爲法人所得在法軍固已得手然分兵以向廣東則越中頓虚添兵東來又　不繼法人深明此理不肯輕舉妄動而其心未嘗一日忘中國也竊謂攻打廣東此言出諸德理固之口安知今日不以廣東有備故意棄置而别有所圖乎中國海口以天津爲京師門户庚申之變設非天津何至敗壞若是故中法而卒棄好尋仇則天津實首要之區防務不下於廣東也李伯相總督畿輔於海防一切竭盡心力現在防軍之燦然可觀盖已經營十餘年而始得有此如以吳清帥之治兵有法亦經奉調來津協力辦理防務之嚴自是可恃第法人於廣東之外所注意之海口正在此處盖庚　之役彼已深悉出入進退之機也現在北地苦寒海口冰凍輪船之進出口者皆已停止但近年氷泮較早正月閻卽已開行竊恐法人趁此不能行船之際專意圖越如越事順手直逼滇粤邊疆劉團被其殄除華兵爲其驅散全越土地盡歸管轄方費經營中國此時知難而退必已置越事於不問如其尚有恢復之念則爾時自當再作計議若法人又敗於越華兵與劉團合力抵禦法不能支兵殲將亡一如李威利之師卽不然而老師縻餉勢將不能久持彼於此時乃始彰明較著移兵以向中國不於廣東必於天津而北洋冰凍方在融化之際輪船往來絡繹不絶東南漕繼正在起運設彼以兵船游奕海面首先要截糧船其禍何可勝道哉或曰糧船泛海號數不少若連檣而去聲勢亦正赫赫况各口皆有兵船防堵緊急之時保護不憂不力法兵遠來船必無多彼固不敢公然攔擊子言蓋不足慮也然平時一二兵船駐泊中國口外原止虚張聲勢以爲保獲商人之用若旣失和而彼整兵而來則船隻之大小人數之多寡豈可逆料者　鄙人不識政體徒抱隱憂以爲各省漕日糧米目前均已買齊俟開春交兌裝載放洋閲兩月餘始可竣事近年開河較早而向例何時放泮必屇時始行開辦不若提前赶辦統於年終正月内裝船守候天氣稍和北方開凍傳電南來卽行趕放津通兩處亦一律改早辦理切勿照常至二三月間始行舉辦以免疏虞倘能如天之福法人翻然悔悟降心相從言歸於好則漕糧早到於事亦有益而無損因不禁爲當事者獻此一策焉如其别有保護之法雖不提前趕辦而可免兵事之阻隔則尤鄙意之所深願也矣 
[電音彚錄]  
　　本月十六日倫敦發來電音云法國又調兵三千名前赴東京其帶兵官名迷祿又云法國外務大臣費禮近又集衆議增二千萬法郎克以充攻越之軍餉○十七日電音又云法廷所發之兵三千名定於下禮拜載往東京至西歴新正尚須添天兵三千○二十日電音法外務大臣費禮籌捐軍之議已經院允准矣 
[邑尊擒盜]  
　　月前餘杭縣前出一搶案聞該盜共十三人係由瓶窑鎭而來緣瓶窑有某富户嫁女於餘杭奩資豐盛載有兩船内有大皮箱入口皆衣服首飾等價值千金該盜偵悉遂於是日尾奩船而來見妝奩發入某冢卽於是夜打門而入搶劫一空次日邑尊得報當卽帶同幹役四五人勇悍親兵七八人邑尊微服身藏暗器購得眼綫一人得知詳細遂至瓶窑鎭直樸盜巢比及門首差勇皆不敢入邑尊手舞雙銕尺打門先入盜等見縣官親來必帶兵勇爭先驚避邑尊手起銕尺先將兩盜擊倒一盜死命將鐵尺奪住不意鐵尺中藏有火藥觸着關鍵一鎗突出盜亦中傷而倒一時兵丁齊奮盡數捉獲計共七人搜其贜物僅有空皮箱數只所有衣飾等件已令六人分携至嘉興典當邑尊將該盜帶回收禁當即親　嘉郡緝獲未及三日又於市中獲住兩盜尚有餘黨三四人據供在杭州之湖墅地方逗遛邑尊派同幹捕移咨該處汎弁日夜巡緝烟盤茶館查察尤嚴詎料未及半月而邑尊忽丁内艱當卽缷事想此案已移交新令尹矣 
[擒獲海盜]  
　　寗之石浦鎭瀕臨大海地當衝要近聞該處閻都戎麟跡親督舟師購線四路偵緝水陸兠拿於日前連獲盜犯多名并器械贓物一併送交石浦廳訊辦該處緝捕巡防均關緊要現有閻都戎不時巡拿劉統帶紥營於此則盜賊雖多亦無能施其伎儞矣 
 
 

Page 2

 
 
[老嫗焚斃]  
　　寗城白鶴廟對門住有八十四歳之老嫗平日茹素誦經家僅一孫縫衣爲業本月十八夜出外觀劇未歸嫗遂閉門而寢至次早孫歸日日東升不見嫗起呼之不應劈門而入則見被褥化爲灰燼人已焦黑而床帳如故察之蓋因畏寒置瓦脚爐於被内以致焚斃是豈有定數存乎 
[開河動工]  
　　皖垣擬開一支河以便行船停泊曾已錄報兹悉江水已漸退落十三日統領練軍黄門率同營哨官并縣官亦督同城内外紳士齊至西門外鹽河之上破土開工練軍數千民夫千名同時挑挖從此往來船隻可無風浪之驚矣 
[窮途自縊]  
　　鎭江源記洋行碼頭前晚人靜時有某甲在樹自縊當被銓昌祥信局王霜看見高喊聚源洋行内聞聲出救得卽回生詢知是四川人跟官爲生現以尋親不遇乏資回里故尋短見當由衆人交地保權時帶去次日聚源洋行及春生鑑號代募得資洋三十餘元先以十五元給甲又與十五兩匯票一張着俟到漢口向春生鑑號走取再托號夥代搭便船回川甲乃叩謝領洋及票而去 
[通州瑣聞]  
　　錫倉帥於十月念七日蒞通寓清凉庵念八日查閱通濟庫收放各項銀欵念九日拜客三十日回京○山東各帮交兌東陵兵米於十月念六日掃數報完○有由開平運到開煤礦機器等件暫存招商局棧房聞係京西西山開煤礦之用不日起運進京云○日來雖未封河而上游氷塊順流直下將外河擁塞浮橋之北聚若冰山以致浮橋擠塌行人非渡不可而東路酒車猪車糧車接踵而至見東岸排列數百輛大車待渡但河沿皆冰僅中央有活水一叚尚可行船往來殊不易易故已報官飭橋頭赶緊興修行人庶免阻滯云○北門外通興昌瓷器店失愼已列前報兹因被災之後查點櫃中失銀百餘兩而鋪中人數少一學徒頗爲可疑當遣人入都尋見船開該徒果將銀兩竊去幸未花用隨將該徒帶回送州管押本擬照搶火例懲辦姑念浦珠還情尚可恕又因衆水會乞恩當卽釋放然以後舖户收用學徒亦當詳愼矣 
[吳中近事]  
　　本月十六日旁晚吳閶四中市一帶至城門口止路人蠭擁道爲之塞進出城闉者皆因往垓心逾刻始通皆云當此路方通時人聲嘈雜來往紛闐有丹陽航船舟子鈔碼中藏信洋二百餘元被一剪徑匪類搶刼飛往水關橋一帶奔逃該舟子追趕　及斯時天正昏黑狼狽而去何匪癲之胆大若此乎○北街拙政園爲吳中遊觀之一春間曾購一虎以爲點綴今交冬令寒肩瑟縮遊興闌珊聞園主人又出奇思在滬覓到外國黑人一名面如鍋底並能彈外國樂器唱外國新曲於是嗜奇者又趨之如鶩也○初五日周莊盜刼沈姓事主一案當經踏勘後懸賞購線跴緝兹聞縣快已於周莊左近獲到盜犯四名解縣訊實馬明府飭差押犯至該鄉起贜矣○棗市橋牛王廟兹已落成雖丹漆未竟而規模宏敞廟貎煥然頭門及大堂皆五開間爾進翼以廊房十二後面牛栅六間井井有條於十五日供設牛王神位司董拈香祀事惟謹牧人牽進黄牛七頭水牯一頭烏羊兩頭從此寢阿飲池澤及禽獸仁人之利溥哉今年冬漕折價經上憲酌定每石折錢二千三百文照例加費一千零五十二文通飭蘇府九縣一體折收長元吳三縣已准於本月十九日設櫃在大堂開徴頭限每石讓錢二百文亦常例也 
[維揚雜錄]  
　　初一日一更被揚州瓦窑舖上游忽有火船一隻乘風而下烈焰騰空火鴉四射子是便益東關缺口三門沿河所泊之船無不心驚胆戰持蒿遠拒幸船不甚大流過缺口已自沈燬次日聞灣頭河人云係邵伯划船悞燃洋沺所致傷二人未死袛淹斃一人云○南鄉佛感洲後有王某者家道小康性喜土木故房屋軒敞墻垣堅固八月間忽被竊四五十千之物王恃與某富室有親又恃其壻在縣中當長隨乃力追此案地保皂快比杖多次而案終未破前日有差夥小七子者下鄉催租行至洲界天晚遇雨因就一烟館借宿館中先有一人其形如丐亦借宿者遂出錢令其沽酒市脯與之同食食畢又同吃烟其人歡甚醉飽酣眠未幾忽大呌云汝等以王家墻内皆有木栅不得進身須知猪圈内無栅何不由此挖進言畢酣睡小七子聞之已知其入須臾又大笑云何如此次須厚酬我矣善畢又睡次早小七子飛奔回城告之皂快急率多人捕得之又追出其黨羽十一人一鞫而供此所謂踏破鐡鞋無覓處得來全不費工夫矣善說夢話者愼勿作虧心事也○近日大小錢店因市面大衰無不加意防範初五日教塲街錢店内忽有一人持十兩大錠三枚換錢夥視之皆鑽鉛也卽却之又取關紋一錠視之亦然又却之其人大譁店夥怒其强用假銀交保送官及入署直入門房索一帋條書某人候訊四字門者送入本官卽刻趨出卑詞謝罪是時見者皆大驚其人微笑云此事何能咎君我無他求惟有印布一方牙搬指一个假銀四錠爲某店所留乞代取回時該店早得信已將銀物繳進是夕設宴於官署滿漢燒烤亦該店所備也噫斯何人歟抑傳者之妄歟○初七日已刻府署護勇張朝林觖覺腹痛倒地亂滚家人赴善局乞藥張忽睜目起立自言去年罪狀若有憑藉之者言畢以刀割腹而死○冬間拐風大熾未聞有破案者前日西門落新街有二人同行一年四十許一十八九歲行至江都署前少者忽將四十許者扭住大呼拿拐子衆差卽上前擒之少者云我蘭陵人被伊拐九年收我爲子欲逃不得伊同黨有三十餘人皆在高寳仙邵一帶值日差當卽禀官將拐匪收監候訊 
[金陵市景]  
　　現在南鄉白米紛紛上市每石售錢二千文左右鄉人以迫於納糧爭載米就城下米行而賣之故雖吳下長腰佳粒其價與尋常鸚鵡啄殘之經蓮等廬柴一望數百里家家爭伐爲薪所值每百斤亦祗取二百文箔價僅抵夏時三之一城内外之數米枰柴者際此如釋重負天氣自前月因作風雨抝雪爲霰之後近日轉成和煦毫無鶴數堯年人妨龜手之苦云 
[兵輪東下]  
　　前報載兵輪四艘載金陵等處難民病兵由吳抵楚兹悉該兵輪等於上月十三日停泊晴州江上以候楊宫保兵勇到鄂運載東返而宫保舊部於念三日先到一千餘人分坐靖遠威靖二船卽於念四日午後念五日早晨兩起展輪後到之兵昨亦坐測海均和兩船車下矣 
[勸辦賑捐告示]  
　　湖北勸辦賑捐總局布政使司布政使蒯按察使司按察使黄二品頂戴督糧道素鹽法武昌道武二品頂戴候補道惲鹽運使銜候補道瞿爲出示曉諭事案照沔陽監利等州縣被水災春夢秋禾皆未播種農民乏食徧野哀嗷不得不勸諭宫商紳富集貲助賑以救災黎當　詳家督部堂卞撫部院彭奏請援照直隷助賑成案開辦賑捐兹奉院札欽奉諭旨着照所請該部知道欽此行飭善後局司道　 
會同經理等因奉此查鄂省紳富商民素稱急公好義七年捐辦直未尚能集資十有餘萬矧兹本省告災桑梓關情必能異常踴躍除擬定章程行飭各府州縣遵照辦理外合將章程抄錄出示曉諭爲此諭仰紳富商民等一體知悉爾等務須同紓推解之誠共効輸將之義上岡朝廷軫念下拯里井流離善與人同誼無可諉本司道等有厚望焉至應得獎叙准各捐生查照定章指項報捐彚案具奏用昭激勸其各凛遵毋違持示計開章程四條於後一各府州縣收捐悉用本總局印票塡寫所捐銀數及藉貫年貎三代發交各該捐生收執詢明或捐封典或捐升銜職銜詳細造册齎送本總局核獎換給藩司實收彚案奏請頒發部照一各府州縣書捐之户每捐銀若干兩印禀中卽塡寫銀若千兩毫無參差惟應一律用庫平足銀上兌以符部章查鄂省市稱通用九八五平它紋准其申作庫平足銀呈繳俾免臨時爲難且可確知定數計庫平合九八五平每百兩加平银三兩七錢五分足色合它紋每百兩加色銀二兩共計九八五平它紋一百兩補加平色銀五兩七錢五分作爲庫平足色銀一 
 
 

Page 3

 
 
百兩此係本總局秉公核定俾可捐生咸資遵守以歸簡易而杜弊端一總局刊捐例於各府州縣各發四本飭令存於收捐公所以期共見共聞該捐生書捐時儘可親自翻閱例本計算捐銀若干兩可得何項封銜以免短絀者被駁贏餘者多費一收捐庫平足色一百兩隨收部飯銀一兩五錢每名照費銀三錢均隨册解部又援照直隷山東章程每收捐銀一百兩准收銀七錢五分作爲辦捐一切公費此外胥役人等如有絲毫需索一經告發立行提案嚴懲决不寛貸 
[諭開城月]  
　　江西省城永和門向來禁閉近聞撫憲准城鄉内外各生禀詞已諭按察使轉飭南昌府督同南新兩縣並移城守營擇吉開門矣 
[東甌近事]  
　　温州西門外之柴牌班於初二日糾同流氓十餘人在小洲橋下吃講茶聲稱來尋四顧橋班撕打勢甚洶洶四顧橋之流氓聞信亦邀黨十餘人擦掌磨拳趕至茶園柴牌班見來勢不善各自逃遁未至兇毆也○謝池巷周姓家初一夜二鼓後尚未睡忽聞大廳之閒嗚嗚作響心懷疑慮出外視之則見屯積之榖倐然飛颺初猶盤旋屋中俄而從天井飛出旋飛旋落次日周着工人沿途尋視堕榖之處直至大南門外南塘地方而止己有十里路矣傳云榖飛爲蠱盍　德以禳之○温標各營兵餉向由各縣地丁項下撥銀關放今年夏季兵餉永嘉坐派八千無如石邑尊交缷在卽而來往之某錢莊不肯墊放石愚尊飭差並勇傳提諭話始允墊付四千是以張鎭寕懸牌二十八日散放兵糧因永嘉應撥銀兩未能解齊故是日將各營兵丁先入二月以免營兵滋閙云○永嘉張靜薌邑尊乘永蜜輪船於初十日抵甌擇於十五日接印任事○十二日温州鎭憲張李垣軍門操練本標四營兵丁是日各營游守督率標下軍兵在西門外大校塲伺候張軍門於辰初駕臨演武廳各營官叅見畢然後開操午後始竣各兵弁皆獎賞有差 
[袁江雜錄]  
　　山東河南等省災民紛沓來浦計已收四萬餘口各廠住滿徐分轉見廠外尚有未收之災民露處堪憐復設法另謀棲息乃來者不絶於道露處廠外者仍不乏人且聞鹽河以北尚有數千口被兵勇截度未經南來各大憲見此情形頗生憫測近日又増兩廠然籌欵維艱恐難持久祗有給錢資遣一法聞漕憲倡捐廉銀一千兩道憲捐銀五百兩復飭淮揚海三屬各府廳州縣自行量力損助所有紳商富户亦極力勸諭云○原任户部左侍郎温叔明宫保原籍金陵寄居袁浦固東南之人望也兹於本月初七日午刻因病仙逝浦上自漕憲以次均親臨祭奠云 
[官眷進署]  
　　英會審員黄芝生太守之次公子在蘇垣聚某宦家女於昨里來滬進署賀客盈門殊爲熱閙云 
[緝捕認眞]  
　　虹口捕房包探祗有二人現由捕頭派令輪濟查緝每晚六點鐘出差至十點鐘交卸其十點鐘接差者至兩點鐘交缷緝捕之勤無逾淤此矣○虹口之廣東鹹水妹及東洋妓館實繁有徒現經捕頭飭令包探巡捕逐户挨查人數造報而另有土妓如釘棚者亦須一律查明云○虹口各鋪户所掛招牌皆未照工部局章程持高然亦從未查過近因西捕日多常碰碍是以飭西捕及包探挨户丈量高代云 
[坍屋傷人]  
　　前夜八點鐘時有繩索司務金生同蘇州人某甲在老閘萬福樓茶館北首之某飯店吃飯偶因細故與堂倌爭論傍有收買錫箔灰之紹興人某乙聞言代抱不平金生與甲怒乙多事隨將乙扭至萬福樓適左近某烟館中有買錫箔灰及賣串繩之紹興人聞有拖人呌喊聲趕卽出外　同鄉人被拖因亦蜂擁登樓皆問誰拖乙者乙指金生衆卽欲拖金生金生急將屋柱拖住彼此用力致柱搖動墜下火油燈三盞火勢猝然人聲鼎沸樓上樓下之茶客及路人救火者解勸者羣聚一處樓板遂坍被壓而受重傷者四五人微傷者五六人尚有一紹興人遭火燒傷有一蹺脚阿狗者適路過聞喧嘩聲意欲解勸甫登樓而樓已倒壓傷一足當由茶舘主報捕知照房東滋事之人已經逃散祗將受傷人分送醫院及昨晨八點鐘時有一老媪入坍屋取碎板片有人呼之曰不可入内屋面又將倒矣言甫畢屋面亦坍老媪亦被壓傷經人舁送歸家按該茶館曾於十一年前坍過一次今又坍西南角之二幢壓壞鄰家金長春堂藥舖之披水板所幸坍屋面在日間如與樓板同坍列屬不堪設想矣 
[斷案公明]  
　　法會審委員王司馬以前期未至捕房且連日因中外節期停訊誠恐積案太多無辜被押遂於昨晨臨捕房發落亦足見司馬之認眞辦事矣據法通事稱原告閔茂環在八仙橋地方爲牛主人稱被牛客陸如興在兠肚中竊去銀洋王司馬問詰問原告據茂環稱陳姓付我洋三十元託買牛兩頭我將洋散放於肚兠内昨早陸如興在我牀前走過說是小遺而洋元已被偷去當卽鳴捕在撒尿處浦包之下搜出原洋據陸如興稱川沙人到滬賣牛一頭係閔茂環經手計洋十六元收過洋兩元三角尚少洋十三元七角屢索無着及至前晚稱洋已收到今已天晚須於明早付洋及次最我出外大便後忽稱失去洋元誣我偷竊明明有心圖賴王司馬廉得其情謂洋元旣稱散放兠肚内卽使偷竊不過手抓何能如數取去况汝睡在床中知其床邊走過彼亦何能肚兠倒盡而去顯見誣詐鄉人旋傳經手搜出洋元之　捕據稱伊等喊捕後前往搜到洋元究不知何人將浦包埋於該處王司馬營閔茂環從寳供出而閔則堅執爲陸竊去司馬著掌頰二百八十下問現在願責願罰閔稱無力罰洋王司馬卽喝笞責至一百八十板始稱願罰洋三十元王司馬又詰其自爲牛主人以來共賣牛若干頭閔稱約有百數頭玉司馬判以閔茂環專思肥已不顧物命本宜重辦今姑從寛旣願罰洋三十元除將搜到之洋提出應償陸如興牛價洋十三元七角外餘存捕房俟其將洋湊足罰數再行開釋司馬此斷可謂公明 
[收殮浮屍]  
　　昨早蘇州河白渡橋相近氽來無名男屍一具年約二十餘歲祗剩藍布短衫一件身已浮胖經巡捕瞭見卽報捕房飭地保報堂收殮矣 
[地名正誤]  
　　昨從香港中外新聞内選登法人攻順化一則按順化爲越之京城法越前已立約此城早經爾嚴無須再行攻打現所攻者想卽桑台特繙譯時誤會耳用特正之 
[陳鑑湖先生精星卜言多騐金君蔭村爲道其推騐諸事歴歴如見並乞余詩以贈之爲賦七言兩絶]  
　　一覺羲皇日幾竿細推物理惜 
華年先生怪底清狂甚知命由來自逢天張弧載鬼不分明先甲休數悞後庚可有客　犯牛斗好將天象間君平[  古越高昌寒食生初脫稿]  
贈姚桂鄉女史并序女史姚桂鄉者吳下人也系出名門身覊樂籍含情繾綣解語温柔雲繞鬢而雙父山畵眉而八字　乎人稱如玉屋可藏金矣余以滬瀆僑居閨帷時近花晨月夕薛濤則蜀地重來畫閣朱樓蘇小更泉唐如駐爰吟四絶以誌三生○蕙質蘭心具　根柳眉雙蹙淡烟痕卿卿侍從人俱秀謂阿寳兒女聰明在一門○一簾明月美人簫唱出琵琵瑟曲曲　自有歌喉稱絶妙不曾聽罷已魂消○豪飲天然百壺杏花村裏酒頻沽最憐醉後嬌無力欲上香車情客扶○殷勤說我客中聽得句欣然筆未停釵鳳鏡鸞無　詠女郎詩寄草堂靈[  護花使者初稿]  
 
 

Page 4

 
 
[澹定室主人以客牕有感詩寄示卽步原韻奉和]  
　　二十年來一夢過風塵譴謫奈天何仙人骨格金丹換文士功　鐡杵磨海内如君知已少天涯獨我感懷多閒銷　杯中物醉把離騒任意哦[  隴西散人未是草]  
[浙省撫轅抄]  
　　十一月十五日賀元釐由京騐放來省禀到題廻遂安縣唐濟禀謝藩飭准補補用課大使林祖勳禀奉委鳳山水門差禀見縣丞李鍾駁由京騐看來省禀到○十六日大挑縣童德煇銷騐收澉浦釣船差○十七日秦度周禀知藩臬委金台公幹 
[蘇省撫轅抄]  
　　十一月二十二日縣丞沈同文從九薛秉方均禀知奉飭派寗差委卽辭赴金陵候補茶引批騐大使胡恭籌禀知辭奉督辦直隷賑捐輸局憲委　崇沙勸捐 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
