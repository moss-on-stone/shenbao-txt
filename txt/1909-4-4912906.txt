# 1909 - 4 - 4912906

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
[第一張]  
　　上諭宮門抄論說專電緊要新聞 
[第二張]  
　　接緊要新聞分類新聞清談雜錄 
[第三張]  
　　各省籌辦諮議局本埠新聞 
[第四張]  
　　小說專件 
上諭 
[監國攝政王鈐章十二月十二日内閣奉]  
　　上諭本年十二月二十九日歲暮袷祭太廟遣載功恭代行禮二十八日告祭太廟後殿派載功行禮中殿派毓朗行禮二十九日祭太歲壇派毖岐行禮兩廡派麒德瑞豐各分獻欽此 
上諭外務部尚書會辦大臣著梁敦彥署理欽此軍機大臣署名奕劻世續張之洞鹿傳霖那桐 
[十二月初五日經内閣奏派大臣驗看初六日覆奏奉]  
　　旨内閣侍讀學士員缺著甘大璋補授截取繁缺知府法部郎中袁廷彥著照例用俸滿湖北榖城縣敎諭安瀾著以知縣用解餉四川試用通判賀良成著俟補缺後以知州補用欽此十二月初五日經内閣奏派大臣驗放翰林院孔目易昌元山東萊州府知府鮑祖恩江蘇昭文縣知縣魁福吏部筆帖式何炯度支部筆帖式恒鋆鍾斌理藩部筆帖式多全擬補吏部筆帖式志儉均堪以准其補授分發直隸補用道俞紀琦直隸試用道朱崧生王維　山東試用道楊耀林甘肅試用道裕端浙江試用道李夢庚湖北試用道莊綸矞陳礽頤劉體蕃湖北補用知府鄒嘉平直隸試用知府朱曜黄承恩江蘇試用知府張佑浙江試用知府葉培榕直隸試用同知吳德烺江西試用同知葉恭紃廣東試用同知施樑河南補用直隸州知州陳揚山東試用直隸州知州惲毓庚湖北試用直隸州知州周龢鼐廣東試用直隸州知州黄玉鴻直隸補用知州何則賢甘肅補用知州黎丹直隸試用知州劉瑞沖安徽試用知州蔡康祚兩淮試用鹽運判啓彬直隸試用通判葉璂甘肅試用通判彭篤年福建試用通判徐兆南湖北試用通判何魯湖南试用通判趙增典朱楙枬廣東試用通判秦銘直蒲蕃昌四川試用通判吳江清直隸試用直隸州州同董應榮甘肅試用直隸州州同魏日誠湖南試用直隸州州同戴大鵬四川試用直隸州州同崇基直隸補用知縣莊清吉吳嘉福李學富熱河補用知縣祝萬年江蘇補用知縣張光勳山東補用知縣陳恩棨王翊辰山西補用知縣孫符泰董鳴玉童慶麟湖南補用知縣鄧榮輔四川補用知縣伏衍羲奉天試用知縣李鍾山直隸試用知縣李昌祿呼延杰周維權佘瑩張用康高履宸王誦熙何炳壯江蘇試用知縣劉世謙文廷華楊守正何震武安徽試用知縣章球陶其淦山西試用知縣徐炳章黄述棻河南試用知縣王浜逹張錫典白純束邢璜朱培根沈怡炯趙崗張彭年邵銘蔡俊鏞陜西試用知縣馮齡昌甘肅試用知縣張鳴桂童必壽福建試用知縣石應昌胡鍾俊劉鎬均堪以照例發往升補順天昌平州知州楊同高堪以准其升補卓異江西撫州府知府王乃徵軍機處存記雲南雲南府知府秦樹聲直隸州用山西猗氏縣知縣李駿棻均堪以准其卓異加一級仍註册回任候升卓異俸滿河南祥符縣知縣岳廷楷堪以回任每次卓異加一級仍註册候升開復同知銜前山西黎城縣知縣張其淦堪以准其開復 
原官原銜仍留原省補用初六日覆奏奉 
旨依議欽此 
[宮門抄]  
　　十二日召見軍機曹樹藩錢紹楨鄧維琪 
論說 
[攝政與監國之研究（徐家駒稿）]  
　　我國今日爲。預備立憲時代凡。百政事不。妨皆從憲法上研究之亦。預備立憲者所當有事也。今上以冲齡踐祚。承大行太皇太后之命。特設攝政王。掌理國政。又崇以監國之名。竊窺聖意之所在。其殆以攝政王爲。爵位。以監國爲職權乎。煌煌鉅典。爲中外古今之創舉。草莽何敢妄賛辭。不揣冒昧。竊舉我國掌故。列國成法以論之。聊以供留心國政者之覽也。 
我國攝政之制。始於周公。史記。武王崩。成王少。周公恐諸侯畔周。乃攝行政。當國七年。成王長。乃反政。是爲我國攝政之權輿。他若伊尹之百官總已以聽冡宰。三祀而反政於王。亦與攝。政性質相若。但史籍未有明文。不敢附會。惟我朝定鼎之初。睿親王以攝政王襄成大業。乃爲攝政王最近之先例。若夫監國之制。禮記天子使其大夫爲三監。監於方伯之國。國三人按此監國。與周之使管蔡監殷之義相同。齊之以國高爲世卿。即此意也。然與後世所行之監國性質不同。至左傳所云。從曰撫軍。守曰監國。邢邵議。君行以太子爲監國。是爲監國之本義。他如周厲王三十八年。王在　。共和行政。詔召公周公二相。以太子靖幼相與協和共理國事。號曰共和。如與監國相若。他如公羊傳。宋公謂目夷曰。子歸守國矣。國子之國也。目夷於是歸設守械。按此舉與當今立憲國君主委任監國之性質相同。北魏泰常七年。魏立太子。燾爲監國。唐貞觀十九年三月太宗伐高麗。至定州。詔皇太子監國。監國之名。其於此昉乎。宋之所謂掌留務者。與監國相似。太宗太平興國四年。帝自將伐漢。欲以齊王廷美掌留務。廷美請行。帝許之。以沈論爲東京留守。眞宗咸平二年。十二月。帝自將禦契丹。次於大名。以李沆爲東京留守。景德元年。十一月。契丹宼檀州。帝自將禦之。以王旦爲東京留守。其事權大約與監國相若。至於欽宗時。曾有詔太子監國之舉。此出於一時切迫之計。不足論也。明正綂十四年。皇太后命郕王監國。明之末季。魯王稱監國於紹興。飄零海島。虚有其名而已。以上所述。爲我國攝政與監國之歴史也。 
以立憲國之成法論之。有僅有攝政而未有監國者。如日本憲法第十七條。第二欵。攝政以天皇之名行大權。至若何爲攝政。則爲皇室典範所規定。其一天皇未成年時則置攝政。其二天皇有久亘之故障不能親政時。則置攝政。觀其第二則。如以攝政包括監國。故日本大寳令中。雖有監國之名。然亦沿用我國舊制。日本學者以天皇巡行。太子留守。謂之監國。而現行國法。則無監國之明文。他若阿丁布魯憲法第十六條。君主因有故 
 
 

Page 4

 
 
障不能親政時。以代理者行國政。所謂代理者。即監國之謂也。又如巴威爾憲法有云。苟無代理之設備。則置攝政。是巴國國法。旣有監國又有攝政也。撤遜國法亦然。普魯西憲法。則無監國之明文。故一千八百五十七年太子監國之舉。有以爲未合憲法者。德國古時。以攝政爲與私法上之後見人相同。然攝政專理國政。不及君主私事。對於幼主盡敎養之職者。另有太傳一官。亦不得與攝政相渾。故此說爲今之學者所不取。惟攝政與監國。以法理論。有數種區别。（一）監國由君主任命。且必得國務大臣之副署。攝政值君主不能親政之時當然依法律而爲之。故不待君主之任命。（二）監國之選擇。由君主之自由。但舉其能勝任者爲之。不計其爲王族。爲近親也。亦不拘定爲一人爲數人也。攝政則限於王族之一人。而依一定之順序任之。（三）監國無論何時。可以解任。攝政之解任。則以法定。（四）監國可以辭職。攝政必遵法定之期限不能自由辭職。（五）監國之權限。由君主自定之可以伸縮。攝政之權限。則依法定。故常能及君主大權之全部。（六）監國與君主爲代理關係。對於君主宜負責任。攝政則不負責任。（七）監國無論何時。君主得自行親政。攝政以君主回復能力。及君主逹成年後。始行解任。而君主乃能親政。以上所述。爲各國國法學者區别之大較也。 
雖然。古今不同時。中外不同勢。有名同而實相異者。有性質同而情勢不。同者。則我今日所舉行之鉅典。誠未敢引援比附。因時制宜。當局自有權。衡。竊舉所知。藉以爲研究之資云爾。 
專電 
[電一（北京）]  
　　御史趙炳麟奏攝政王宜持大權毋多謙讓原摺留中 
[電二（北京）]  
　　慶邸患足疾初九日退朝時用兩人扶掖 
[電三（北京）]  
　　開缺尚書袁世凱卽日謝恩出京回籍養疴 
[電四（北京）]  
　　袁世凱開缺之諭係出攝政王獨斷其黨大爲震恐 
[電五（北京）]  
　　昨日攝政王面諭樞臣云朝廷用人賢則進不肖則退余並無某黨某黨之成見 
[電六（北京）]  
　　攝政王追念先帝無時或釋近日接見樞臣每以克終先帝未竟之志自矢 
[電七（北京）]  
　　軍機處商議外部侍郎一缺提及鄒嘉來梁士詒張蔭棠三人張相則屬意梁士詒 
[電八（北京）]  
　　陳璧奉攝政王諭迅速估建府第 
[電九（北京）]  
　　陸軍部奏派員查察各省陸軍小學以江蘇直隸兩省爲最優 
緊要新聞 
[軍機抄交摺片改歸内閣北京]  
　　軍機處抄交各部院衙門議奏各摺片向例由軍機處供事寫成行草分交不發原摺今則交旨議奏各件旣有攝政王鈐章又有軍機署名必須將原摺發出方昭鄭重嗣後凡有交議各摺均援乾隆舊制綂由内。閣漢票簽恭領按照御批幇交原摺由各該衙門自行抄錄然後繳回内閣俾作定制 
[密碼電本又將更換北京]  
　　政府行用密碼電本今夏曾經更訂一次現聞外部軍機處復訂新碼一本以備傳知機密要事議定宣綂元年正月改用新碼各省一律更換日昨咨行各省將軍督撫一律遵用以昭愼重而免宣洩 
[吉長路約無可爭回奉天]  
　　吉紳張毓芳等在奉省公署遞呈禀請咨請外部收回中日合辦吉長鐵路條約由吉省紳商自行修築以挽利權等情已由東督批駁不准略云查此案詳細情形已經吉撫陳明白批示苟稍明事理者即能深悉何得一再瀆陳目所引蘇杭路事情實更不相同彼係商務合同此係國際條約未可相提並論况蘇杭紳商尚能仰體時艱允借外欵以符前議而此則欵雖借自日本權實操 
 
 

Page 5

 
 
於官家利權毫無所失該紳等平心思之亦無庸危詞恫喝矣况東三省路線甚多苟有的欵儘可籌辦他路何必爭此一線已定之局齗齗然與政府爲難旣經郵傳部飭將所集之欵附入官欵不得再以自修爲辭該紳等如願附股即應遵照部示如不願附入亦准聽其自便毋得嘵嘵屢瀆所請自修之處萬難准行 
按吉長鐵路續約訂借日幣二百十五萬圓部飭梁士詒簽字見十一日專電是吉長一線已無可爭之勢矣一歎 
粵路股東會與粵公司往來函電 
[粵公司復電]  
　　商學公會轉旅滬股東吳兆會諸君鑒來電（已見前報）所指各項經載粵路報按旬公寄各公地查閱便悉現候股名到粵再函復誠麻 
[粵路股東會第二次電]  
　　粵路公司鑒電悉旬報全份請速寄報載政府查我股欵甚急請速宣慰股東庶二期股欵不至瓦解同舟遇風言之流涕兆曾 
[粵公司第二次復電]  
　　商學公會轉旅滬股東吳兆曾電悉知注路事僞電頗多不足信覆函在途一期股銀收過八百萬元足修幹路堪慰報即寄誠齊 
[粵路股東會又致粵公司函]  
　　（前略）兹將今日第三次會議所决定之宗旨臚列如左其中有要求於公司者數事幸辱裁之（一）請公司將丁未報告及旬報所未及詳者照第一次之電逐項宣示（一）從前公司所有失算之處請將以後如何改良之法切實宣佈無須粉飾公司與股東當相見以心不可虚逛使人人解體（一）明年二月股東常會應先期一月登各埠日報廣告以便各埠股東公舉代表到會與議（一）二期股銀應展至股東常會核定預算案之後再定期開收以上數事均爲大局起見請諸君推誠布公即日見復毋任盼禱 
[京師近事]  
　　查勘陵寢大臣陳尚書倫貝子携帶堪輿查看地勢其東陵則採擇二處一名興隆峪一名王家峪先已繪圖貼說呈覽上月二十八日又赴西陵查勘僅擇定九龍峪一處詳繪圖說亦已進呈 
禮部具奏云臣等謹擬按照親王規制會同造辦處鑄造監國攝政王金寳寳文由内閣撰寫金册交内務府鐫製册文由翰林院遵照大行太皇太后兩次懿旨交譯書房譯清中書科繕寫俟册實告成之日由臣部箚欽天監諏吉前期奏請遣員告祭太廟中殿後殿届期豫將册寳陳設大行太皇太后几筵前由監國攝政王親詣祗領並謁大行皇帝儿筵前祗告受命初二日奉旨依議 
軍機處片行外部飭將本年正月起至臘月止所有部中與駐京各國公使往來之照會及與駐各國欽使往來文件及已結未結之交涉事宜一律彚齊開具節略封送軍機處呈由攝政王閱看 
陸軍部鐵尚書前議蒙古練兵四鎭現以蒙古地方遼闊四鎭尚恐不敷擬再增添練成六鎭分駐東西中三蒙古各練兩鎭以固邊圉 
訓練禁衛軍大臣迭次會議辦法仍照前年徵選京旗陸軍陳例擬由值年旗王大臣行文内務府三旗兩翼前鋒八旗三山火器健銳營京内警兵一律應選須具以下三種資格（一）粗通文義能繕寫文件者（二）體格偉壯在六尺上下者（三）習馬鎗馬箭者 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[定海火藥局失愼餘聞寗波]  
　　定海城内志菱池旁有四營總藥局一所數年前因附近舒宅失愼雖未殃及該局勢已可危即將局内軍火搬運至北郊青嶺下藥局存儲後因距城太遠營中領藥不便仍復搬至原局兹因鎭海藥局失事定地聞者罔不驚懼現地方紳士以該局左近人烟稠密一有不測爲害非淺不如將該局軍火等仍搬至青嶺下藥局擬向鎭戎聯名具禀想此事定能邀准也兹將火藥局失事往來電文錄後 
[寗波道府致浙撫電]  
　　撫憲鈞鑒據鎭海胡令鍾黔電禀二十九晚六句鐘城北鎭海營火藥局忽然轟燒風送火球適落文昌閣内立時燄燒當即救滅並震壞性初等學堂曁民房不少壓傷男女多人監獄敎堂均無恙黔會同文武加意彈壓嚴密查辦一面會商紳士設法撫恤等因覆飭妥辦外由府籌欵派員赶緊前往撫恤並查確實情形續行禀陳郡城儲藥軍裝等局前月初間即經飭委加意防範仍不時親往查察一面會營嚴防以舒憲厪道李輔耀府夏孫桐叩先印 
[鎭海縣致浙撫電]  
　　撫藩學臬憲鈞鑒鎭海標火藥局轟火一案已於初二日破獲訊係窮民偷藥失愼共六人死其四餘二人已供認不諱先此奉申以慰憲厪鎭海知縣胡鍾黔禀江印 
[浙撫復鎭海縣電]  
　　鎭海胡令鑒江電已悉火藥局失事被災多人實堪憫惻亟宜妥籌撫恤仍會營嚴密防範已獲竊藥之犯如何起意立卽研訊通報院江印 
[甬道致浙撫電]  
　　撫憲鈞鑒電諭敬悉鎭海火藥局失愼一案職道昨往確查轟燬民房四百餘間受傷數十人失所流離深堪憐惜職道倡捐五百元先放急振一面由府捐廉並與該縣紳商集議籌欵撫恤胡令已獲二犯據供六人同謀行竊四人轟斃二犯巡風均受微傷現商該守提府研究務得確情詳報職道寳叩支印 
[浙撫復甬道電]  
　　寗波桑道台鑒支電悉倡捐急振慰佩良深仍飭府縣妥籌振濟欵如不敷准予作正開銷勿使災民失所爲要竊火藥之犯提府審辦甚善已札司轉行矣韞支印 
[浙撫致鎭海縣電]  
　　鎭海胡令覽藥局失愼事接桑道支電知已捐辦急振甚慰惟念居民慘罹此災燬房尤多必須妥爲撫恤免致失所恐縣中籌欵不易即速查造户口房屋細册詳候振濟以便作正開銷已獲二賊准解府審辦轟斃若干人先行電復院歌印 
分類新聞政界 
[詳准試辦邳州自治研究會簡章南京]  
　　江督批江南自治局詳文云據詳邳州崔榮甲等所呈自治會簡章多與省局研究所辦法不合兹由該局量爲變通飭令照改較爲妥洽應准轉飭試辦嗣後各屬所辦研究會其一切規則必須核與省章不背畢業後始准給憑否則作爲無效斷不可任令自爲風氣致有程度不齊之弊仰卽通飭遵照 
[江督催辦禁烟南京]  
　　江督端通飭寗屬各州縣文云本部堂前訂江南變通禁烟章程札行各屬限期舉辦所有章程内第八條土市公行及各土店照費與每年應繳營業稅若干旋據江南財政局會同自治巡警釐捐等局分别等次詳訂規則議復前來復經本部堂札行遵照在案迄今逾限已久各屬禀報辦理情形者殊形寥寥查章程内載如禁種鶯粟設立土市公行發給土膏各店執照吸烟人牌照提倡推廣戒烟會以及土膏各店照費營業稅等項均爲禁烟緊要關鍵雖事體繁重非尅期可以就理然際此禁烟嚴厲之時非迅速舉辦何以上紓宵旰憂厪之懷下慰中外具瞻之意除禁種鶯粟一條業經本部堂委員會同各州縣親詣履勘勸諭查禁外其土市公行曾否設立土膏各店營業執照吸烟人牌照曾否造册發給該管地方向有戒烟會幾所如何提倡如何推廣土膏各店照費營業稅曾否查明資本分别定擬除分行外合行嚴札飛催札到即便按照前發章程分條舉辦限一月内禀復核奪 
[請免摘頂不准蘇州]  
　　蘇藩瑞方伯前以嘉定縣楊令辦理清鄉不力詳請摘頂已誌本報兹該縣以遲延緣由全諉諸前任高令聲請轉詳恩免當奉批示云該縣清鄉事宜日久未報開辦該前縣高令固不得辭其咎但該令旣於六月中旬到任本督辦於六月廿五日飭州轉行催飭赶辦豈该令亦未寓目耶前據造呈編烙船隻鎗械清册均未遵式查造委員無從調查業經發還飭即另行造送在案據禀前情仰即赶將城鄉一律編查速同船隻鎗械清册刻日造齊送候委員分别抽查果能毫無遺漏辦理核實能否准予銷去摘頂之處再行詳請兩院憲核示飭遵 
[蘇藩派委守提牙稅蘇州]  
　　蘇藩瑞方伯以各屬應解牙稅業已逾期爰特札委徐令嘉彥赴蘇屬何令聯芳赴松屬廖令明潔赴常屬王令敬銘赴鎭屬張令可均赴太屬前往分别催提以重公欵 
[牙釐綂稅短收原因漢口]  
　　漢口牙釐綂稅局委員劉令仲璋任事以來迄今兩月收數竟短少至三萬餘串之多昨特將短收情形禀報鄂督略謂自三怡錢莊倒閉漢市銀根愈緊又值年關在邇收帳愈亟起貨愈稀即疋頭一項十冬兩月較之上年捐數約少六七千串以此類推故捐欵大减須俟來春二月市面平靖或可起色當奉陳小帥批飭認眞整理以濟餉需 
[模範監獄改訂規則武昌]  
　　湖北模範監獄近經臬司楊廉訪以其章程不善大加删改分爲内外兩監内監專收牢犯死罪待決及限年監禁各犯外監分東西兩監收管因事覊押之犯另設女監收管婦女之犯罪者病監收管獄内患病各犯其各監之監督權屬於臬司責成江夏縣兼管獄内各事另設委員分料辦理計正副典獄官各一員文牘一員守衛科長一員工業科長一員庶務科長一員書記八人醫士二人敎誨師三人守衛軍目四人副目四人守衛軍五十二人女監守衛二人工業師八名巡勇十名 
 
 

Page 11

 
 
[奏准開支公費福州]  
　　閩督松鶴帥以整頓稅課及經理關務處大員辦公經費前經度支部議奏在案現各大員辦理稅務將届一年尚未開支辦公經費爰於月前奏請飭部核定以便開支現已奉到部批照准矣 
交涉 
[洋商敎士購地須照條約南京]  
　　英領事致江督函云查本月初三日會經函請電飭蕪湖縣收回所出毁謗各國敎士商人之告示在案至今仍未收回以致敎士商人名譽大有妨碍現應再請貴大臣電飭迅速辦理并希見覆以便轉詳旋接江督復函云昨接來函内稱蕪湖縣敢出毁謗洋商敎士之告示有蕪埠敎士屠善宰購黄培義轉售亞細亞公司一案指明乘此人心浮動自表仇視外人等因前來爲此除飭蕪關道照辦轉飭塗銷外理應函逹貴領事查照即有英商敎士購地轉售須按條約辦理存案可也 
[安徽白話報之交涉]  
[駐蕪英領事致皖撫函]  
　　查前月初二日安徽白話報載有聳動排斥外人一節曾經函請轉飭在案查經數月如何辦理即希貴部院迅速見覆以便轉詳 
[皖撫覆英領事函]  
　　頃接尊函内開前月初二日安徽白話報載有聳動排斥外人一節曾經函請轉飭在案查事經數月如何辦理即希迅速見覆等情本部院准此除飭巡警道查明该報舘據實速即辦理外相應函逹貴領事查照 
[電飭木帮遷出租界蕪湖]  
　　駐京英使致蕪領事電云接電悉蕪湖木帮不移租界埠頭難興須早遷讓地段以爲該商輪之便停泊等情查事係迫切已由函請外務部咨會南洋大臣轉速飭蕪關道辦理在案爲此即飭遵照速辦事也 
軍界 
[江督奬赏秋操兵士蘇州]  
　　蘇省新軍四十五標弁兵此次會合秋操尚無貽悮現經江督端午帥捐廉製備軍用手套各物品分裝四十箱於初五日委派參謀處總辦章道亮元運解來蘇頒給以示奬勵 
[江督嚴禁阻撓緝私鎭江]  
　　江督端午帥以淮南各屬私販充斥每遇營兵追捕輙敢鳴鑼聚衆拒捕甚至地棍劣紳煽惑愚民相率罷市阻撓緝私此等刁風萬不可長爰於日昨通飭淮南各州縣迅速出示嚴禁嗣後倘敢再有上項不法情事定惟各鎭紳董是問並勒交首領從重究辦 
[蘇撫加賞恊拿逆首蘇州]  
　　蘇撫陳中丞昨接皖撫朱中丞電稱逆首熊成基微服南下務懇一體協緝等因已誌本報兹經中丞議飭再由蘇省加賞五百金俟拿到該逆先就蘇庫支給隨赴安徽再領原賞銀五千兩以資奬勵而鼓奮進 
[皖省兵變案之牽累揚州]  
　　皖省兵叛有與熊成基同謀之砲兵洪承典亦係揚州人朱撫昨特札飭曹委員來揚會同地方官偵拿熊戚胡麗生已年逾八旬老病臥床不起甘泉縣差將胡之老妻並妾生幼子一併捉去萬縣令訊明久不往來寛宥釋放又洪友虞恩鴻現由巡警局捉送揚府發縣收禁並波及某庵將尼僧亦提案澈訊刻下商會中人已電求皖撫飭免株連矣 
[綂制檢閱標營鎭江]  
　　江南陸軍第九鎭徐固卿綂制現已定期親赴各標營詳細檢閱以覘進步初三四日閱江寗步隊第三十三標初六日閱馬隊第九標初七日閱砲隊第九標初八日閱工程第九營初九日閱輜重第九營初十十一日閱鎭江步隊第三十五標 
學務 
[法政學生請欵不准南京]  
　　高淳縣兩江法政肄業生許其淦等具禀江督請撥縣欵當奉批云據禀已悉該生等家貧求學欲以該縣早年東洋學生赡家銀兩移助該生等向學之用苟使此項銀兩自經停止以後該縣尚能復籌移撥亦自可飭縣遵辦以示體恤乃察閱禀詞一則曰有誤政再則曰并將前來投考旅費酌量補發一似該生求學專爲請欵而來國家立憲必從津貼入手豈非怪事該生等學習法政須知憲政成立人人皆在法治之中斷無任意求欵之理該生處毋得误會所禀不准此批 
[高等小學變通畢業浙江]  
　　蕭山安令日前具詳學轅以該縣高等小學堂年限未滿程度較優可否量予變通舉行畢業等情迅賜核示以憑遵辦旋經支提學憲批云據禀已悉該邑高等小學四年級學生任增等十餘名學期雖未滿限而程度實已相符准予變通先辦畢業即由该令會同堂長及敎育會勸學所人員認眞考試惟查照部章該生等年限未滿不能詳請奬勵仰即遵照 
[開僧敎育大會鎭江]  
　　鎭江金山江天寺於初九日開僧立敎育大會是日承太守周協戎王大令各官曁各學堂各寺僧到者約數百人頗極一時之盛 
敎員奔喪赴粵寗波 
定海中小學堂英文敎習方爾俊日前因其父在粵病故奔喪前往一時難覓替友乃向總理處告退兹丁君以年内爲日無幾亦不另延敎員當選中學堂特班生王國師權代 
[學堂年假改期揚州]  
　　揚城官立私立各學堂將次散放年假現因江寗陳提學使由蘇至揚調查學務遂將年假改緩並由各監督等率同本堂學生恭迓學使聽候查考課程 
實業 
[農工商局設立裁判所三誌蘇州]  
　　農工商局熊總辦前擬局内設立裁判所訂定章程專理商界訴訟當奉撫憲批准在案兹經熊觀察出示曉諭略謂各屬商民每以錢債爭訟延宕糾纒致令破産傾家甚或牽動市面影響商界爲害於民間者最深且重朝廷體恤商情故於頒定簡明章程十五欵内載凡華商遇有糾葛可赴商會告知總理定期邀集各董秉公理處從衆公斷如兩造不服准其具禀地方官核辦原欲其先向商會調處以息事端如商會不能調處始由地方官核辦無非爲恤商 
 
 

Page 12

 
 
便民起見惟地方官治繁理劇日不暇給此等訴訟多視爲錢債細故訊結無期拖累何堪本局旣有保護商民之責自應設法維持現添設裁判員一缺專管商務詞訟凡商會所不能調處之訴訟或移請本局裁判或由各商民直接具控者均由本局裁判員禀承審斷以期隨到隨訊隨訊隨結滌凈官氣無擾商民業將情形詳請兩院憲核示在案兹奉督憲批准照辦並奉撫憲批開（見初九日報）等因奉此除抄詳分别咨行並照會各商會傳知各商一體遵照外合再出示曉諭須知本局添設裁判員專爲清理商界錢債及關於商界之訴訟事件而設嗣後全省商民凡有關於商界之訴訟或經商會調處而不折服或不願向商會調處者准其向本局具禀伸訴聽候示期集訊其有刑盜重大案件仍由各商民自赴有司衙門控告本局概不管理以清界限愼勿觀望誤會切切（簡章十二條續登） 
[同蒲鐵路開會紀事山西]  
　　同蒲鐵路董事近因開工在即所有公司總理各員亟應酌定薪水以資辦公爰於前月二十七日在諮議局開會當經各區議員議定坐辦總理月支薪費二百金主持總理曁協理均月支一百五十兩崔紳廷獻等謂路尚未築不宜徒糜欵項願皆擔任義務一俟開工之後再行支領各議員勸以此項薪費分所應得斷無堅却之理并聞是日復提議礦股一事其詳情如何容再訪錄 
[商會保護典業蕪湖]  
　　蕪湖滙豐典舖本爲崔故紳國因所開嗣爲其姪係祥潤佔爲已有并聞該典近日只贖不當所收贖當本利悉爲祥潤擄去聞祥潤之意擬俟當貨贖取過半卽將餘貨捲吞放火滅跡現國因妻楊氏以該典部帖係由已子有泰具名承領設有意外不但典本無存反須照賠當貨特於日昨赴商會呈明節略以防後患聞商會以事關商務一有牽動恐於市面有碍爰移請蕪關道蕪湖縣妥爲保護以安市面 
[罪犯習藝所之成效鎭江]  
　　鎭郡罪犯習藝所開辦已將二載頗收成效每日所出之絲布毛巾信紙等類甚爲合用價亦相宜購買者頗爲踴躍 
雜記 
[禀准撥還安慶石牌河工欵項南京]  
　　江督端午帥批秋操總理司長孫道等禀云據禀淄口至石牌河道淺灘甚多飭由董事董陽初等勸集沿河灾民按日挖河負縴旣利舟行兼可以工代振所辦甚是其支用錢二千九百二十八串應准飭由河南振捐局在於振捐息欵内如數撥交裕寗官錢局歸墊 
[委員盤查運庫揚州]  
　　江督端午帥札飭常鎭道赴揚盤查運庫劉觀察當即起程已於初八日抵揚 
[委查鄉約被毁案情寗波]  
　　鎭海崇邱鄉鄉約局突被夏紳搗毁一節已紀前報兹經該局總董具禀甬府查究旋經夏太守委徐仕箴二尹前往該處查明實在情形再核昨二尹已奉札前往確查一俟禀復到府再行核辦 
[革令有開復之望浙江]  
　　前署桐廬縣劉令肇甲自被參革屢次禀求上台謂被參寃抑請予開復已由院飭司查辦在案現經顏方伯吊齊該革令被參卷宗發交杭州府卓太守查明核議詳辦未識卓守如何復議 
[拿獲鄰境巨盜浙江]  
　　本月初山會與諸曁交界之離沚鎭某典當被盜數十人明火執杖刧去鉅贜首從未獲初九日晨刻江干巡警在江船埠頭見一形似船户而乘坐蕭山轎由西興來杭隨帶包袱又非常笨重以其形跡可疑上前盤詰該盜頗爲慌張當即扭交分局包袱内綢皮男女衣均齊首飾尤多疑係該典之物當由巡官派人連贜一併鎖送城内巡警總局澈究 
清談 
[中國之醒]  
　　美國大總綂羅斯佛俟西歴正月滿任以後。將爲烏脫綠克報主筆。年俸五萬元。前日曾爲該報撰論一萹。題曰中國之醒。此羅斯佛爲該報第一萹洋洋大文也。以大綂領而爲。大主筆。其言論之價值當何如。 
烏脫綠克者。譯言外觀大勢也。羅總綂之視中國。其醒耶。其未耶。將謂中國已醒而深喜。中國之醒耶。抑謂中國將醒而深望中國之。醒耶。抑以中國未醒。而大聲呼中國之醒耶。中國人之對於羅總綂之言論作如。何觀。 
其自負爲已醒者。不禁喜形於色曰。我國固以醒獅自命。今何來海外之知已。引爲同調。是其賞鑒固常不虚。則儼然自負爲已醒中。國之人物者有之。 
其逆料爲將醒者。將憂喜交併而自解曰。中國雖未醒。而中國之醒殆當不遠。不然何來海外之褒奬。則居然自許爲將醒中國之人。物者有之。 
其欿然自信爲。未醒者。則不禁憂從中來曰。中國未醒。中國其安得有醒之一日。聞羅總綂之言論。益不能内疚於心。而竊竊然惟恐國勢之日趨於危頽。 
或曰醒矣。其已醒者固醒。其未醒者亦必醒。何以言之。曰中國素主吉凶悔吝之說。今美。總綂羅斯佛第一萹論文。即題曰中國之醒。則吉祥孰甚矣。吾中國焉得而不醒。即以實。際上言之。聲勢赫赫之袁世凱。今日已開缺。矣。其殆中國將醒之機乎。 
雜錄 
[輓仁和王相國聯彚錄兩江總督端方]  
　　外總師干。以舊勳居九牧之首。内登揆席。以計相綜兩府之勞。讓善不伐。成功弗矜。晚年極疎廣殊榮。恩許歸田。龎眉壽比孤山鶴。翠華西狩。則有興元草詔之功。赤舄未還。則有免胄抉輪之寵。寄重腹心。誼均骨月。失志與子車同殉。哀傳憑儿。攀髯魂逐鼎湖龍。 
[郵傳部侍郎受業盛宣懷]  
　　君臣憂患共。函關扈蹕歴諸艱。到死孤忠。還隨鼎湖駕。 
師弟道義交。淝水心喪逾七載。感懷老淚。又洒浙江潮。 
[浙江巡撫晚生增韞]  
　　予告慶榮歸。鳴鹿重賡。欣看綠野堂開。丹墀寵渥。 
大喪方痛定。攀龍竟去。愁見吳山雲黯。浙水波寒。 
[浙江鹽運使受業王慶平]  
　　隨兩宮仙馭上升。一體君臣。北極台垣仍作輔。 
越數月瓊林重宴。聯科甲第。中朝耆碩忽云亡。 
[浙江臬司受業李傳元]  
　　憂國藎臣心。况聞長樂鐘沈。鼎湖龍去。 
稱觴前月事。忍見樓臺月冷。絲竹堂空。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立奉天]  
　　諮議局籌辦處通飭各屬云本處籌辦選舉於各屬選舉调查員應由自治研究所學員遴派一案業經呈准通飭在案查地方官舉辦選舉以造具選舉人名册爲最煩難最緊要之事端而學員從事調查實地方官造册之依據關係尤爲重大在學員以本地人襄辦本地事宜固屬應盡之義務在地方官爲選舉監督亦應有保護指導之責任兹特再就本處籌畫所及略舉數端指示於左一調查員俱係本籍人例須由地方官監督所有來往文牘地方官概用札諭調查員概用呈禀一調查員須恪守本處所定規則辦事違者得由該縣隨時呈請本處核辦一調查之時地方官須將調查理由出示曉諭鄉民並飭所屬巡警勸學所及鄉正屯長等一體保護協助一調查員有質問時地方官當逐一指示並得用函電呈請本處代爲解釋以上各條該縣均應確實遵守毋得稍有延玩致誤要公除調查員辦事規則及分派名單由本處逕發各該員並抄黏札發分行外合行札飭札到該縣即便遵照辦理 
[河南]  
　　汴撫吳重熹片奏云河南諮議局籌辦處現已設立擬設檢宗叅事等員遴選官紳分任其事經臣具摺奏明在案查該處創辦之始事務殷繁現在處中辦事各員已由臣選擇明白公正之官紳陸續委派而事體重大條理紛紜贊畫考查待人而理查有翰林院編修杜嚴禮部主事方貞法部主事彭運斌均係河南原籍研求法理鄉望素孚據籌辦官紳推舉各該員堪勝檢察叅事之任詳請奏調回籍分任義務前來臣查各該員現均在京供職合無仰懇天恩俯念豫省籌辦諮議急於需才准予翰林院編修杜嚴禮部主事方貞法部主事彭運斌回籍充任籌辦處檢察參事各事宜並援照京員調留外省本籍襄辦新政成案免扣資俸之處出自鴻施奉旨該衙門知道 
[福建]  
　　閩督致憲政編查館電云據福建諮議局籌辦處禀稱中學堂同等程度如法政講習所師範簡易科留日法政師範速成科各畢業生是否有選舉權又寄居之同府異縣異府異縣舉貢生員及職官若歸本籍投票路遠不便必多放棄選舉權可否就其現住所之投票區投票請示飭遵等因理合電請核示電覆松壽江 
憲政编查館覆電云師範簡易科如係照學部定章二年以上畢業得有文憑者可視爲中學同等程度其法政講習所及留日法政師範速成科如係一年半畢業者亦可照辦至選舉旣已分區則選舉人自應各歸本籍投票其願附入寄居之區投票者應具備寄居人資格方准投票此項本館於上月初八日覆浙撫來電業經聲明登載官報在案即希查照飭遵 
[江蘇蘇屬]  
　　蘇撫陳伯帥昨札籌辦處文云案查九月十三日上諭着各省督撫均在省會速設諮議局等因當經遵設籌辦處派委官紳開辦飭令遵照定章籌備選舉調查事宜在案查該處爲籌備諮議而設怱促開辦不得不租賃房舍創始經營惟此係國家要政期限一年選舉成立江蘇額設局員六十六名轉瞬選舉齊全人數甚多必須有辦公之區方足以樹規模而飭綱紀方今爲時已迫若不豫爲修建必致貽悮事機應即於省城内建立諮議局一所由該處迅爲踏勘地址繪圖估費一面由蘇布政使籌撥專欵遴派妥員詳請委令承修務赶於明春興工庶可不悮期限除行司外合即札知札刻該處即便遵照迅速妥商辦理立候禀復毋違 
籌辦處總會辦等奉札後商定將盤門瑞光塔左近荒地二十餘畝派員前往勘驗業已繪圖估費聞日内卽須禀復撫憲察核 
[士民實行調查浙江（寗波慈谿）]  
　　慈邑選舉事務所派出調查員名魏錫蘭馮公弼馮昌燾王謙益查坊都馮敏楷時同圭查九都錢勰羣胡良箴查十都（東鄉十八名）徐名埏應開忠查一都陳家楣查二都成品駿洪嵩林查三都張嘉謨穆景懋童綿蔚童成章查四都錢貴和嚴鴻基邵景源查五都孫紹敬邵學敏費棠查六都陳崇煊裘廷驤查七八兩都洪日湄查十三都（南鄉十五名）王庸音阮熊飛查十一都鄭肇南楊秉垣查十二都余志芬舒惠霖查十四都孫佩環許從升查十五都丁國珊孫文柱查十六都李鐘鼎蔣元琪查十七都李鐘鼎徐金康查十八十九兩都（西鄉十二名）蔡上詒陳雲章查廿都葉維梁胡葆元查二十一都袁兆墀袁慶具查二十二都董孝欽葉畬經葉秉成查二十三都陳鴻逵查二十四都朱鳳翔張建隆查二十五都（北鄉十名）陳錫昌樂錦霞查二十六都虞愼典陳鼎年查二十七都沈衍周宓福永查二十八都葉鴻年葉崇楣查二十九都陳祥烈胡濬永查三十都共計調查員六十三名劃分九區每區設一投票所限定十二月十六日爲繳册期所有投票管理監察等員亦已將次舉定 
[江蘇蘇屬（松江青浦）]  
　　青浦縣選舉調查事務所以各區草簿均已陸續交到即於月初請審查員審察草簿照章將吸食鴉片及應停止選舉等剔除三百九十九人外共得合格者一千六百五十四人即由所造册宣佈惟其中恐有錯誤遺漏等事因於初八日邀集城鄉各區調查員在明倫堂開會研究并議給四鄉調查費事畢散會已鐘鳴五下矣現在補遺期内俟核定總數再報 
[又（常州江陰）]  
　　江陰選舉調查事宜前經籌備處札妥日本法政畢業員張象成爲該縣司選員前往會同辦理現該員因调查已畢司選事竣於日昨回省銷差本埠新聞 
[南會爲晋益升事移滬道文]  
　　案據晋益升號略稱竊小號前奉傳示憲諭以漢口晋祥錢莊與小號所有往來各欵飭令按照詣詰各節 
 
 

Page 19

 
 
據實陳復等因竊維漢口晋祥本年春間始由晏玉堂經手開設迄今不過數月誠如憲諭交易日淺費用無多自無耗損雖該莊有放出怡合興押欵銀三萬怡合利往來欠銀一萬餘兩除押欵有抵外即怡合利之一萬餘兩亦尚有隨同公收之欵可以備抵此漢口晋祥之實在情形也其小號與晋祥往來各欵現除兩抵實被欠申銀二萬九千兩又被止兌廣東全昌正滙票銀一萬六千兩又退回協成乾收晋祥兌銀五千兩連同前往來欠欵共銀五萬兩漢口小號舊有分莊上年九月申付漢號長存銀四萬兩本年二月由漢號劃存晋祥銀四萬二千兩（即上年九月存欵）爲上年漢號餘利又於二月間申付晋祥長存六萬一千六百五十兩晋祥亦於今十月十六日長存小號銀五萬兩此長存項内兩抵小號實存晋祥連息共銀六萬一千餘兩又往來項内結至十月二十四日止晋祥存申銀三萬一千餘兩兩抵綂計晋祥實欠小號二萬九千餘兩此晋祥與小號往來被欠之實數也其未兌滙票項内一係晋祥付申業已入帳付出作用者乃由廣東全昌正交兌銀一萬六千兩現在全昌正藉口漢口止兌掯未兌付一係申付協成乾十月底期票晋益升向晋祥兌交滙票銀五千兩此欵當日小號寄票根之日隨付南洋書局十月底漢票五千兩作抵原係兩相抵兌代爲收交不意晋祥收入南洋書局票銀不兌協成乾滙欵此又滙票未兌現在糾葛之實情也總之小號負欠官商各欵爲數至鉅於今有著可抵之欵實已無幾力窮資盡日夕徬徨罔知所措至晋祥雖爲聯號究屬各自營業該莊甫經新設出入固可相抵似有未便與申號合併攤算之處當荷明察至其欠申小號銀兩此則有帳可憑自應各歸各欵即乞轉請道憲移咨漢口地方官長照數提申以備抵償再全昌正等滙票之欵應請一併咨明飭速兌付俾清葛藤等情據此相應據情備文移請爲此合移貴道請煩查照核辦俾清欵項再漢口全昌正所支粵省全昌正滙票銀一萬六千兩昨准漢口商會來文業已電粵照付應請毋庸置議合併移明 
[租界禁烟之嚴厲]  
　　公共租界第二次應閉大小各烟館業已遵限收歇工部局總辦雷福森君仍恐有陽奉陰違情事昨特知照捕房飭派通班中西包探分往稽查以昭愼重 
[洋人郵信未便拆閱]  
　　滬道前奉部文以後外洋寄來函件有五封同式者應令郵局拆閱曾經蔡觀察分致駐滬各總領事轉致各國郵局一律遵辦在案兹領袖領事函復謂現據領事公會議復以後凡有由中國郵局轉遞洋人函件華官未便違例干預本領袖領事以公會之議甚爲妥善蓋恐中國郵政自失公衆之信託是以備函聲明至外國郵局轉遞華人函件應由貴道逕行函商設有郵局之該管領事核辦較爲簡捷云 
[緝私營管帶記過]  
　　緝私營勇丁鎗斃胡德林王長金一案前因屍親不認私販禀由滬道飭據孫明府鼎查復胡王二人確係私販因被該營勇丁查獲恃蠻拒捕致被轟斃等語兹蔡觀察以巡鹽師船本應駐守港口不得駛入内港曾由撫憲行知在案今胡王二人雖係私販惟旣被查獲自應就近解交洋涇鎭巡警局幫同協解即使拒捕亦不應擅自開鎗乃該營管帶沈葆義旣將巡船擅入内港又不約束勇丁以致鎗斃二命殊違功令爰將該管帶著記大過一次以示儆戒一面禀請蘇撫札飭藩司註册停止升拔 
[滬道赴寗]  
　　滬道蔡觀察於昨日午刻乘坐火車赴寗謁見江督面禀要公 
[　　上月下旬有形似德日兩國之洋人六名至常熟城内童福昌乾泰恒黄順泰等綢莊選購綢緞乘間竊去貨物值洋一百七十元現由該三號聯名禀呈常熟商會轉請常熟縣畢大令禀知滬道照會该國領事查拿追究 
[意艦兵頭溺斃]  
　　意大利兵艦某兵頭前晚飲酒過醉至招商局一號碼頭乘坐杉板回艦失足墮浦直至昨日始將尸身撈獲舁至驗尸所驗明收殮安葬 
城内 
[道批四則]  
　　信成祥禀批晉益升倒欠該莊票欵自應一律嚴追仰會審官寳令迅即催提熊石秋熊石愚到案認眞追理勿延　王玉山禀批薙髮營生工食有限何至被欠數十元甚至衣服舖蓋均被扣留不付顯有不實不盡未便准理　邱勝忠禀批案經一再批駁時逾數月始將堂諭抄呈本道詳加查核爾予被押係因掯繳攤欵而起如謂縣斷不公何以蔡子亭等均已遵斷具結爾子以股東而兼經理其責任較諸别東爲尤重區區一小店開張未久虧至二千餘元各股東不向爾子追究均願遵斷攤認則爾子豈能獨異乃竟嘵嘵不休殊屬刁健着即遵斷認繳毋再抗違自取訟累　林丁氏禀批金供發一船河鹽廳旣准扣留並將鄭小美提案何以並不送縣訊斷　行釋放兩次控縣又未准理殊不可解所禀是否屬實仰寳山縣速即查明具復察奪黏抄并發 
[淞滬厘局批詞]  
　　醃臘同業衡吉等禀批據禀白拉葛根和無帖　攬私收用錢如果屬實大干例禁仰上海縣迅速飭查事果非虚押令來局捐帖執充倘敢抗違立予押閉追用充公毋任朦混 
[流氓拆梢]  
　　流氓陶永康前日向盧家弄紅木作主徐香根硬借洋二元徐不應允竟將徐之棉袍奪去質當徐即報知東二區派巡士將陶拘送一路巡局訊究判責五百板收押一月 
[追繳房租]  
　　徐叔瑜控生泰磗灰行及汪晃利茶葉店共欠房租錢六十二千九百八十四文又鄭錦裳控王福壽積欠房租三十元又卞長信控周玉卿積欠房租六十二元當經一路巡局游巡官批准昨飭地甲勸諭清還如違提追 
[巡士操演]  
　　城内各區巡官於昨日午後一時督率巡邏隊巡長巡士一百十名各荷刀槍至九畝地操演操畢後各巡官同至一路分局會議巡夜時刻路程聞所派巡士須至黎明方准回區銷差云 
[地販認罰]  
　　地販王阿三專在西鄉程家橋相近冐頂洋商販賣基地近被虹橋局董查悉禀知縣令飭將地保何顯華先行帶案看管候訊現王自知不合情願罰洋二百元充作地方公用并將所立之契作廢另換官契業經各董首肯據情代禀請免提究 
[准補守備]  
　　提右營守備徐青雲現奉核准補授泰興縣守備昨至道署禀知 
[官事]  
　　江蘇海運錫局委員何壁昨日到道禀知奉藩憲札委守提松屬牙稅欠欵　伊犂製造局總理候補知州楊漸逵到道禀見江南實業學堂應用化學專科敎授日本工學博士淺田忠順帶同畢業學生王翊璜王鼎鈞邱宗鐸劉裕　陳雲章韓寅袒李光璞等三名到道禀見新委吳淞驗補局委員史式珍禀知到差 
南市 
[告誡船户]  
　　浙江海運滬局昨日出示略 
 
 
] 

Page 20

 
 
云各船户解運各屬漕米來滬向章先行排泊南碼頭浦江到局報驗再往浦東乃該船户近來玩視公事藉口風潮阻隔任意延緩且敢私攙粞糠混報掗驗實屬不成事體爲此示仰該船户等知悉嗣後如逢報驗竣事立即開往浦東毋得再事稽延致干究懲如違定將船户枷示船則照章鋸截决不姑寛 
[兌收漕米]  
　　浙江海運滬局業於前日開兌由會辦李子衡觀察親詣馬頭先將烏程歸安海鹽等縣米船十六艘勘驗兌收 
[妨害衛生]  
　　總工程局路政處因中毛家弄育賢里某猪血棧穢氣四佈妨害衛生爰飭十六鋪地甲知照該棧勒限遷移 
[勒令遷居]  
　　大馬頭恒盛油蔴店執事韓葆文控房客錢逹山欠繳房租十二元八角且有聚賭情事昨經工程局提訊判限月底遷移 
[私收客帳]  
　　廉思文筆店執事沈子俊前控司帳王贊清私收客帳洋三百餘元經工程局判王交保理處在案兹已逾限非特抗違不理且又私收泰州大生昌等兩户帳洋一百九十餘元昨又控奉工程局提訊判交保赶理 
[扭控欠銀]  
　　保險掮客沈旭初前年挽蔣昭生担保北市廣源莊往來銀兩兹該莊執事張嘉亨因被沈欠銀五百餘兩向索不理將沈扭控又被沈妻陳氏恃蠻辱駡遂一併扭至工程局請究判沈交保邀同原保理處陳氏斥退 
閘北 
[刑訊賭徒]  
　　騎巡隊捉賭肇禍一案前晚經總局孫裁判提集在押之張鴻生張瑞生（即張瑞堂）王阿桂陸阿榮等四人復訊二張不認行兇判張鴻生跪練一時張瑞生責二百板又盤詰王陸二犯亦仍執前供判王責二百板一併還押候核 
[其可再乎]  
　　張園林糾黨搶親前經一　孫巡官判張交保着原媒調處在案昨王梅氏又投局控稱張違背前斷於今日天未黎明時糾黨守候門首希圖再搶求究諭俟飭探查明再核 
[軋住小輪]  
　　脫而老登小輪船前日午後四時拖帶匯德豐之二百廿九號駁船向西駛至新閘橋因洞窄船大竟被軋住後雇小輪兩艘駛往帮拖始得退出 
[預備操演]  
　　昨日各區正副巡官奉總辦汪觀察面諭轉飭騎巡各隊巡士預備操演准十五日親往校閱 
新租界 
[竊馬衣]  
　　袁阿五竊靜安等捕房馬衣携至麥根路某押店銷贜由探拘獲解入捕房收押 
[竊篷布]  
　　許福生竊船户顧羊林之篷布等物由探拘入捕房押候弔贜究辦 
[竊窗帘]  
　　靜安寺路一百八十四號洋房前晚失竊窗帘等物共值銀一百五十兩昨即投報捕房飭探查緝 
英租界 
[匪徒搶刦]  
　　匪人周阿二前晚糾黨數人至福建路揚協成烟膏店内搶取銅元四千枚登時逃逸該店當即投報捕房派探錢壽生至山西路將周查獲解至捕房詰知尚有同黨章其生田阿寳匿居北浙江路某荐頭店因又協同西探前往將章田二人拿獲一併押候究辦 
[搶取皮衣]  
　　虹口晉益豐五金號執事吳鈞記昨遣學徒至九章綢莊往取代做之天緞甘尖皮褂一件詎持至九江路江西路附近突被流氓搶去該學徒當即投報捕房派探查緝 
[洋棧失竊]  
　　蘇州路豫記洋棧前晚失竊花緞四十五疋又黄絹等物計值洋一千八百元昨晨投報捕房飭探勘緝 
[公司失竊]  
　　仁記路業廣公司司帳金麗生昨至總巡捕房報稱失竊現洋鈔票共五百三十元請飭查緝捕頭准之 
[誣控姘夫]  
　　賃居無錫路六十四號門牌之王氏婦人自將衣物陸續運出昨忽投報捕房控被姘夫竊去捕頭飭探往查不實斥不准理 
[吞没鑽戒]  
　　四川路森泰號昨日派夥至總巡捕房控被住居貴州路六十八號門牌之葉晉咸掮去值銀一千五百兩之鑽戒一隻人已逃逸請將伊妻提入追究捕頭飭自行投廨控追 
[勿再聚賭]  
　　福建路二十五二十六兩號門牌某茶館日夜聚賭事爲捕房訪悉飭探禁阻 
[衣莊負欠]  
　　大亨德和永泰等各提莊環控協順衣莊主金子良虧空貨銀一千七百五十元前晚由廨訊供屬實判金交人銀並保限一禮拜理清 
[不還押欵]  
　　陳家移控木作頭鄔顯昌不還押欵前晚由廨提訊陳供伊父鄔烈承前因包造房屋資本無着將寳山縣基地五分抵去銀七千二百七十餘兩有馬北塘爲中現伊父已故屢催不贖求追鄔顯昌由伊母沈氏到堂代質訊之馬北塘供爲中証此欵係鄔與徐桂堂合抵是實判馬交保候徐桂堂到案再訊 
[限期欠]  
　　陳餘發控贸昌木器店王邵錦榮欠銀一百七十兩不還前晚由廨提訊判押限十天將銀繳案如違押追 
[勒令拆讓]  
　　姜渭賓控王迪生賣地不交前晚由廨提訊判王交保出外將屋拆讓如違移請浦左總巡局派差押遷 
[人銀並保]  
　　陳錦章控趙卓士郭仲山朱幼蘭等將契抵銀延不贖還前晚由廨提訊判趙交一千五百兩人銀並保候傳該地買主到案質訊朱郭開釋 
美租界 
[誣控搶米]  
　　嘉興路蔡占榮粥店積欠邊順興米店　米洋十餘元前晚由該米店將米取還事後蔡忽以强搶米石爲詞朦至捕房控告捕頭飭探將邊拘入詢明實情着將原告押候解辦 
[日人無理]  
　　某日人昨雇四千五百六十七號東洋車至吳淞路不名一錢車夫向索反被兇毆並被擊損車板當由巡捕拘入捕房押送日署訊辦 
[法兵胡閙]  
　　法艦兵丁甲乙二人乘醉在百老匯路胡閙由捕拘入捕房押候核辦 
法租界 
[爭奪遺産]  
　　已故東洋莊主應開鋐遺有餘　銀一萬二千兩曾由伊母在慈溪原籍涉訟斷定應母得五千兩其餘七千兩歸應之妻女嗣子三人攤派銀歸本埠源記東洋莊經手存放詎應母近爲人唆使向源記索取存欵該莊主因即禀請公堂將銀移歸慈溪縣照原斷分給以息爭端 
[龜鴇抗議]  
　　小東門等處各花烟間由捕房限令於夜間十二點鐘一律閉門曾誌前報兹各龜鴇公禀小東門捕房謝副捕頭轉請麥總巡寛限至兩點鐘閉門未知能准如所請否 
[華捕升階]  
　　捕房一道金線華捕頭潘七寳昨奉麥總巡拔升兩道金線又三十二號　十二號兩華捕升爲一道金線 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（廿九）]  
　　二十號余等離西野德爾斯天氣不佳旣而大雨幸道路甚好車行仍無阻滯。午前九鐘。見多數之烏託磨皮駛來。蓋樊薩維之俱樂部中人也。十鐘余等抵樊薩維。計自莫斯科到此。共行四日。計程一千二百威斯特。 
當日余等離樊薩維。經過諾威斯。至古那早餐。晚過俄邊界之稅關。彼必。欲照例查騐。始得徐徐出栅欄外。自是始出俄境。當可稍汲自由之空氣。矣。 
[（十五）德國道中]  
　　過德國稅關。爲時已晚。余等以爲須侯至明晨。始可檢騐。不意德之關吏。殊能體恤。略詢余等有無烟草之類。卽時放行。是晚宿於波商。此地去柏林尚有一百六十六基羅邁當。 
二十一號。余等擬於傍晚赶到柏林。故清晨即行。是日宿於柏林。二十四號。旅柏林。之法人。公讌余等。座另有法。國荷蘭及中國駐使。 
二十六號余等離栢林晚宿於亞洛佛爾。計明日可抵愛克斯拉沙貝爾。後日可抵沙勒維爾。即入法國境内矣。 
二十七號早餐於哥羅尼。自愛克斯拉沙貝爾起行。旣而過德法交界之德國稅關。卽望見吾至。親愛之法國。是晚宿於比利時境内之何法里斯村。遇見一人。曾游雅典之西爾圭地方者也。 
[（十六）法國至巴黎道中]  
　　二十八號余等過比利時稅關回入法國境内。旣而憩於塞黨。有贈余等。以花圈者。自沙勒維爾至海門道中有脚踏車多輛。追隨余等。抵海門時。觀者塞途。十鐘抵南阿松。午後二鐘抵公畢野立。四鐘抵盎常。最後遂抵。巴黎。途間萬歲之聲震動耳鼓。迨至大街。馬車脚踏車充塞於道。不復能行。晚間烏託磨皮俱樂部大讌。是行歴歐亞兩洲。共計八十一日。竟得安抵巴黎。誠幸事也。（完） 
專件 
[錫金女子職業學校簡章]  
　　第一章宗旨組織第一條本校志在造就女子專門職業及生計上所必須之道德知識以裕家計而便應用第二條本　開辦常年經費由同志合力分任凡紳商學界按年捐助銀三十元以上者一律推爲本校校董第三條本校由校董組織校董無定員校長一人由各校董公推（開辦之初暫由發起人公推）有校内一切行權幹事一人會計一人監學一人學科敎員三人藝科敎員三人均由校長聘請職員額數如須增减校長具有全權惟不得妨礙預算經費且須申明事由告知校董第四條預算開辦經費需銀一千元常年經費需銀二千五百元第五條本校設於無錫城中劉府園第六條本校分設本科選科本科生通習學科各項課目藝科各認一門選科生或入學科或入藝科悉依本人志願惟選習藝科生如需補習學科中必不可少之課目者應受本校制裁學額本科九十人選科六十人三年畢業以藝科爲主（如學科程度可插第二三學年學科修畢後改爲選科藝科程度可插第二三學年得縮短修業年限惟學科程度不足者需補習方准畢業） 
第二章課程第七條課程分學科藝科隨意科三種列表於下學科課程分修身國文算術理科圖畫家政六門藝科課程分裁縫刺繡手工三門隨意科課程烹飪一門 
第三章學期假期入學資格學費校服第八條一學年分爲兩學期第九條休假日暑假年假星期令節第十條本校學生以年在十五歲以上三十歲以下德性純良秉心向學者爲合格第十一條學生繳納學費本科每年十二元選科每年六元選藝科生補習學科中一二課目者每年八元膳費全膳者三十元半膳照减宿費全年四元均分四季預繳違者停學犒賞僕役費寄宿者每節五角午膳者三角通學者二角第十二條校服立冬至春分一律黑色春分至立冬一律魚白色 
第四章勸懲第十三條前學期各科成績列入最優等者後學期概免半修後學期各科成績仍列最優等者自第三學期始概免全修積兩學期各科成績列入劣等者開除第十四條製作品俱歸學生惟如由本校所指存之成績品而物料價值在銀一元以上者由本校給還料價如願將製作品出售本校可代爲經理第十五條課業費綂由學生自備惟赤貧好學成績優美者一學期後得由本校給發物料特其所成之製作品悉歸本校出售後所得利益仍提二成給本人以示鼓勵 
第五章附則第十六條凡本章中有不妥恊之處倘蒙指政即當酌改發起人蔡文森華中祺顧倬同擬 
 
 
 

Page 27

 
 
   
 
 

Page 28

 
 
   
 
