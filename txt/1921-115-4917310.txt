# 1921 - 115 - 4917310

 

Page 1

 
 
   
 
 

Page 2

 
 
   
 
 

Page 3

 
 
時評 
[中國之高等會議（冷）]  
　　協約國近有迫德賠欵之高等會議中國之天津會議其亦有類乎協約國之高等會議歟協約國之高等會議中以實行時期稍持異議而旋即解决天津之高等會議亦以各種事件致生齟齬今聞亦漸平靜矣豈天津之高等會議果即協約國高等會議之小影歟何相似之甚也 
　　雖然協約國之高等會議其對付者德也天津之高等會議其對付者誰歟謂爲蒙古似也而非預議者之眞心謂爲西南亦似也而非今日之急難謂爲財政裁兵問題又似也而更非在會諸人所願聞然則果誰對付歟至其結果我恐預會諸人之間互相對付不遑而已此則與協約國之高等會議大異者也 
[命令]  
　　四月三十日大總統令署司法總長董康呈請任命魏先根署京師地方檢察廳檢察官張梯雲署直隸第一高等審判分廳監督推事錢鴻業署直隸第一高等檢察分廳監督檢察官董玉墀署直隸萬全地方審判廳長張元通署奉天海龍地方檢察廳檢察長鍾之翰署東省特别區高等審判廳庭長雷光曙署東省特别區高等審判廳推事賀繼循署陜西高等檢察廳書記官長均照准此令 
　　五月一日大總統令小笠原長幹給予二等大綬嘉禾章此令 
　　又令　特道達秦耀奎孫　勞黄百祿均晋給四等文虎章此令 
[專電一]  
　　北京電轉圜後之津議三方仍帶客氣昨曹張王靳談財政收支靳將小册子取出報告總額曹張顧左右言他王則靜聽靳報告畢旋言予不希望各省將應解之欵盡繳中央予甚望將其中撥出大部分還欠餉但匀攤不能截留中央每月亦需分潤少數便是疆吏維持中央善意現在山窮水盡中央與地方相依爲命破產非僅中央事如外債槪以地方產業擔保一旦中央破產債權者勢必自行來處分財產予决定減中央軍費爲三百萬政費兩百萬在各省面前亦說得過去予惟視減政裁兵政策爲去留諸公果要我應當代我設想曹錕言各省情形不同我等未便籠統規定惟有召集督軍會議由各人自認靳言卽請曹張王三使提倡（二日上午十一鐘） 
　　北京電頃得津電話津議仍無進步惟西南及長江各省駐鄂代表到有七人由王介紹會晤曹張　　（二日下午三鐘） 
　　　北京電津訊津議大體解决張使準備回奉曹亦擬回保王則將偕靳及各總長來京覲見（一日下午十鐘） 
　　北京電院卅電陸榮廷感電發後廣州情形希查覆桂軍兵力究若干械彈若干及廣州軍數目械彈槪數併希詳告（二日上午十一鐘） 
　　北京電發行中之特種支付券津滬銀行界來電反對（二日下午三鐘） 
　　北京電稅務處發表裁員二十餘各科津貼一律停給（二日下午三鐘） 
　　北京電地方行政會議開會又展期（一日下午十鐘） 
　　北京電施紹基電見國務卿許士 
談我財政及魯案許以吾南北分立認爲自已遺誤外交機會歎息不止（二日上午十一鍾） 
　　北京電邵恒濬電告一日交卸僑商方面已將范領事介紹前嫌盡蠲（二日上午十一鐘） 
　　北京電滂江俘獲附亂日人佃山已解津由祝惺元手引渡於船津領事（二日上午十一鐘） 
　　北京電吴俊陞請裁森林採金局併實業廳因事關中日林礦條約不准歸併（二日上午十一鐘） 
　　北京電熱姜電欠餉如財部無法懇飭交部籌墊一月否則譁變難負責（二日下午五鐘） 
　　北京電察區連電催餉辭極迫切　　（一日下午十鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電陸洪濤電自喧傳新疆俄黨遷移燉煌實行監視以來甘邊各界異常恐慌特派得力軍隊分防燉煌安西玉門酒泉各縣預防甘邊土匪乘機蠢動藉資保衛商民惟俄黨遷至燉煌後所關撫慰監視各手續務請電示機宜俾有遵循（一日下午十鐘） 
　　天津電　張曹王靳接東海函謂閣員多數在津政務停頓希早散會進行國事（二日下午十鐘） 
　　天津電　段李曾朱及王郅隆梁鴻志以報効援庫軍費二百萬託某方面來津運動轉呈中央特赦惟當局尚否認其事 
　　天津電　津議因靳與曹銳談話誤解奉張曾令準備回奉嗣由内張交葉等疏通意見旋卽消滅近又有三使將聯袂入京說（一日下午八鐘） 
　　天津電　靳主免葉張則擁葉雙方意見不洽張憤欲回奉靳擬辭職陷（三）（十）張志潭孫振家葉恭綽奉東海命來津解勸又聞曹保吴佩孚督豫吴未有表示 
　　天津電　王張因張勳巡閱熱綏察及查辦陳樹藩意見頗深 
　　天津電　吴光新家屬向張曹王運動特赦無效擬請回籍監禁 
　　天津電　浙閩蘇皖四督來電對選舉裁兵援庫外債四端持反對論調（以上三十日下午十一鐘遲到） 
　　天津電　旅津全國校友會昨開成立會有胡適之演說（一日下午十鐘） 
　　成都電　劉湘所部均由川西北回防川東鄧錫侯將由保寗回川西川局大定重慶日内將開軍事大會議收束軍隊舉總司令 
　　（一日下午十鐘） 
　　香港電　西報載史督北上意在由九龍築大道直達廣州或將威海衛換東江石龍 
　　香港電　孫派連日運動領團承認總統職惟領團未有應者 
　　香港電　聞雷州滇軍變叛焚刦四起遂溪尤甚（以上二日下午九鐘） 
世界路透電 
[迫德賠欵之高等會議]  
　　二十九日巴黎電　高等會議所可議决之對德辦法無論其爲何種法國輿情皆願予政府以極充分之援助　　一日倫敦電　高等會議今晨十時在相邸開議但即休會至午後因財政專家之報告尚未齊備故也午後集議時比外相提出一種計畫志在融和協約國方面之異見但未有决議開會一小時後即休會明晨再集議時將聽取新提議豫料協約國專家對此提議定有一致之報告 
　　一日巴黎電　法國報紙一致抗議反對再以哀的美敦書送達德國前總統普恩賚在巴黎晨報發表之意見謂協約國空言已多今當實行稍一猶豫貽禍將來 
　　一日倫敦電　高等會議今日午後休會後英内閣開會議决比外相加斯巴氏之計畫可擬成草案於是起草委員會（以英外相克松法總理白里安意外相斯福柴比外相加斯巴日使林權助組成）會議一小時半之久繼乃休會至明晨故高等會議須延至明日午時開會 
　　一日巴黎電　法總理白里安氏語路透社代表謂英報指法國意在用武此實絶對不確此種建議令人驚憂白引法國於休戰後之忍耐以爲其志在和平之證 
　　一日倫敦電　路透社探悉照比外相之計畫法國可繼續其德國不履行和約即施行懲戒條件之凖備但英國主張稍寛時日之輿論亦當兼顧英相對此計畫並未反對但不願於未商諸閣員之前遽即切實回答據現象觀之協約國外交界輿情有贊成下述辦法之趨向（一）籌議條件而向德國提出之（二）如德國不允或無擔保物則立即籌備此項條件之實施（三）限定德國於短少時間内答覆之哀的美敦書滿期後即設法實施條件衆意德國應每年償付英金一○○○○○○○○鎊又出口稅百分之二十五但出口稅一層頗爲人指摘蓋無異使英國與其他銷貨人代償之也聞柏林决計不屈從上述要求德人憤慨可從其報紙見之但此必係無聊之言到最後時間終須屈服聞喬治主張發一哀的美敦書實含有美國或可出塲解决此難題之希望因此事如無美國恐莫能解决也昨聞政府已得美國非正式消息美政府現擬重與協約國共同辦事並派委員參加賠償委員會英相似不欲因法國之懲戒致礙及美國復行加入共理歐事之動機 
　　二日倫敦電　高等會議之與議者對於應採之手續問題迄未完全一致但討論時頗不乏友誼的詼諧英相喬治席間戲謂法總理白里安曰君乃謀略大家白里安對曰喬治先生此適表示余嘗與君爲伍耳彼此笑謔可見一斑法國動員令明日開始白里安稱如八天之内（八天爲德國須答覆英相喬治新哀的美敦書之限期亦爲法國準備可畢之時期）德國提出新議案可予考慮但德國必須不附條件依允賠償委員會所决定之賠欵數額與償付方法且必須有德國債權人所可滿意之擔保即協約國監視德國債欵與稅關對於德國實業發達按成抽稅是也白里安之結語有余已背觸於牆不能退步等句聞法軍準備半月内出發 
[英人之中日朝鮮一書]  
　　三十日倫敦電　英人濮蘭德氏（十餘年前曾充上海公共租界工部局書記多年以熟悉華事見稱）所著之新書名一中國日本與朝鮮者現已出版著者對於中國時局頗抱悲觀主張中國應置於國際保護之下一面維持其獨立權之種種符表以保全其主權與體面政府與財政應採集中制世襲獨裁政治爲中國自古遺傳之原則將來應依此原則建設政府著者確信改革之際列强對於根據有效的權力之新基礎以整頓中國財政改造中國中央政府一事協定辦法當非不可能此項協議之成功大都繋於日本之態度且亦涉及遠東全局之釐定也所謂釐定遠東全局者應不獨規定山東問題之解决附以中國在山東全省主權無稍損害之完全承認且應規定在華各種特殊利益破壞或侵削中國主權者之廢除而日本在滿蒙優惠地位之承認應以日本對於改弦更張一律公平對待之承諾爲衡著者以爲日本當可依允此次釐定又謂如欲英日盟約有何種之賡續東方和平有何種之希望則日本之侵略政策必須終止云 
[朱使抵英記]  
　　一日倫敦電　朱啓鈐已抵倫敦英政府代表華使顧維鈞博士及使署職員等均在維多利亞車站迎迓朱即乘車赴史萊里巨旅館擬勾留一星期朱於明日將以徐總統書函呈遞英皇旦擬赴劍橋愛登一游英政府將設宴欵待之 
　　二日倫敦電　朱啓鈐今晨在白金漢宮覲見英皇呈遞徐總統書函及禮品數種午後赴政府之茶會且赴國會兩院參觀昨日曾參與中國使署之歡迎會 
[法美近事記]  
　　二十九日巴黎電　法屬印度支那政府所有商船隊之第一艘商船印度支那號已由馬賽啓程裝載貨品前往西貢所載貨物中有第二艘薩賚號刻在西貢建造者所需之機件印度支那號將駛入叙利亞貝魯特口岸以便載運政府所購阿剌伯良馬若干匹輸入印度支那改良該處馬種 
　　三十日華盛頓電　國會議員丹恩氏在衆院演說謂陸軍經費議案規定置兵十六萬八千名其數過少不日彼擬提出修正文將軍額增至十七萬五千名丹恩氏且引述中日兩國之陸軍遠過此數 
太平洋路透電 
[天津會議之外人觀]  
　　二日北京電　天津時局現漸安靜刻正討論内閣缺席之候補員徐總統已促靳總理回京天津會議已邀上海海軍司令藍建樞赴津聞藍請杜錫珪等同行海軍問題之主要點似在湯廷光之態度其態度今未明瞭 
[蒙患近記]  
　　一日北京電　買賣城及叨林電局局長已抵北京將以俄蒙軍攻入兩地之前後情形報告政府據張家口消息該處總司令已派第十六師之第六十一旅赴興河張北兩處以實邊防察哈爾區界線已有重兵守衛張家口當道下令俄人非携有俄務局護照不得在該地旅行 
[秦隴之烟禁]  
　　一日北京電　萬國禁烟會總書記接近旅行秦隴兩省之某君來函如下隴省之伏羗清水秦安三縣均有罌粟秦安軍隊（秦州孔司令部下）匪特勸民栽種此物且自種之秦省隴州汧陽湄縣扶風武功興平咸陽長安等處均種罌粟隴州尤夥西安東面有數區之罌粟現正拔去據農民云乃奉當道之命拔毁之上年興平縣知事奉督軍命令拔除罌粟且因奉行不力被逮下獄本年該縣人民廣種罌粟當道毫不干涉美國猶太人公會書記以薩茂爾氏具名答覆該公會關於巴力斯坦鴉片貿易事之函致萬國禁烟會其文曰頃接一月四日來函内附北京萬國禁烟會一函竊信巴力斯坦已無栽種鴉片情事如有栽種形象自當取必要方法以遏止之 
[吉會鐵路借欵之近聞]  
　　一日北京電　日本實業銀行副總裁大野氏來此參與匯業銀行之股東會議順便與交通部磋商吉會鐵路借欵事宜按該借欵之草合同前由曹汝霖與日人訂定段閣倒後事遂中止今據半官消息正合同業已簽定該路線由吉林起取道延吉越圖們江入韓聞大野且將與中政府磋商償還安福部握權時所借日欵事此項借欵本利均未繳付交通部已派專家測量滄石路線擬安設沿路之電報 
[北方近事記]  
　　一日北京電　徐總統已贊成外交部建議另任駐古巴公使以代目下之代使 
　　一日北京電　京奉鐵路局報告京奉路線現無疫症直隸防疫所呈報内務部直隸大城等縣疫氛漸消近數日内死人甚少 
　　二日北京電　赤塔代表竭力運動中政府承認遠東民國尚未如願 
　　一日北京電　喬治亞國託顧維鈞公使再請中政府考慮兩國通商事宜中政府對此尚未表示態度 
　　二日北京電　長沙消息督軍趙恒惕已兼任省長 
[日本之勞工節示威]  
　　二日大阪電　昨有工人五千名列隊游行各街惟未發生重大事端此間之電氣工刻正與僱主談判大約不致罷工 
　　一日東京電　五一節日慶祝之結果俄國盲詩家愛羅興柯氏勞工會領袖數人及女童二人爲當道所拘警察曾與示威者衝突數次參與示威運動者共有二萬人警察曾預先特别戒備 
國内要聞 
[津議中之一波折]  
　　曹張王等曁各省代表在津會談時局其初如援庫問題對粤問題態度皆頗一致各督聯名通電亦已發出内閣問題則聲明擁護靳氏曹張王並有通電表示意見局面尚算風平浪靜乃二十八日下午在曹家花園會談列席者張作霖張景惠曹錕曹銳王占元許蘭洲靳雲鵬諸人討論良久對於各項問題尚無爭執詎談到内閣靳氏當將近來財政種種困難盡情剖訴言詞之中頗有怪各省疆吏不肯諒解旣不解欵中央又日日催迫要錢希望一兩位疆吏加入内閣使身歷其境方知個中困苦之意靳氏談畢並向曹銳云你也是一個疆吏何妨進去做一任財政總長帮帮忙曹誤爲有意戲弄即云總理能夠給我們籌欵能夠給國家籌欵才不愧爲中樞首揆若欵是别人籌官是自己做有這便宜的事眞幹不下就不幹便了難道我看着財政總長眼紅麽語畢將茶碗一摔拂袖而出靳氏見此情形心灰意冷因而回宅之後當以電話囑郭秘書長即日赴津並囑預備辭呈曹王遂一面調停一面致電潘復偕同張王葉三長赴津挽勸潘張王三氏業於前夕（二十八）深夜趕往葉恭綽則以昨日閣議有關於敎育經費問題必須列席故於昨日午後一時方乘專車赴津據聞靳氏因曹錕王占元疏通之結果意已活動大約且場誤會不難無形消釋也 
　　附曹張王勘日通電　各省督軍省長都統護軍使均鑒靳揆自上年安福倒後重組内閣身膺艱鉅措施國務殫精竭慮裁兵減政積極進行功績甚偉近因財政竭蹶内政紛擾至萌退志錕等默察大勢際兹國家瀕危内政外交非靳莫屬業於沁晚會議决定擁護靳閣勿使遽去以維大局除逕電勸慰外各省同袍咸具愛國熱忱請一致主張擁護靳閣以奠邦本不勝跂禱曹錕張作霖王占元勘印 
[北京敎潮將結束]  
　　京師敎育風潮至昨日已有解决之望兹將其詳細情形誌之如下敎職員方面所堅持者爲籌足敎育基金於敎育基金未籌足以前由交部按月撥付鐵路郵電收入欵項二十萬元充北京國立專門以上八校經費日前校長團方面將前此國務院提示之三條辦法照敎職員要求修正提出說帖於政府請其通過閣議昨日（三十日）閣議已照校長團之說帖完全通過並即公函敎育部將通過辦法公表於世兹將國務院致敎育部公函及其議决修正之辦法三條錄之於下國務院公函第八百十二號逕啓者京師敎育經費迭經會商貴部曁財政交通各部籌定辦法函達在案兹經各主管部會同商酌改定提出國務會議議决照辦相應抄錄原案函請貴部查照辦理可也此致敎育部四月三十日（一）自四月份起財政部對北京國立專門以上八校及北京師範曁公立中小學校每月經常臨時各費二十二萬元未籌有的欵及確實保障方法以前由交通部每月儘先撥付財政部特别協欵二十二萬元充該八校及北京師範曁公立中小學校經常臨時各費（按照八年度預算支配）此欵由財政交通敎育三部訂明不作别用俟財政部籌有的欵或敎育基金籌定時前項協欵即行截止（一）其他敎育部應向財政部額領之欵（以向來額領之數爲準）由財政部籌定撥付（一）民國九年十二月份起至本年二月份止之八校及中等各校積欠經費約四十餘萬元先撥一個月與本年三月份經費同時並發其餘分爲三期由銀行擔保於四五六三個月各付一期八校校長自提出辭呈以後以敎育部未曾允許亦不派人接替故雖辭職而仍極力要求政府容納敎職員之要求該項辭呈前經敎育部退回一次八校校長均不承認仍呈送該部及至昨日下午國務會議業將修正之三條辦法通過敎育部任陳二司長等乃將校長辭呈二次退回於各校長惟各校長之意以爲辦法雖已通過但復職問題須視敎職員方面能否承認辦法及允否復職爲從違故對於退回辭呈仍未接受須俟今日敎職員臨時會議後方能定奪 
敎職員代表原定於昨日下午四時再赴敎育部取討切實回答及至昨日下午一時頃敎育部任鴻雋司長忽有電話致敎職員代表謂今日閣議已將修正辦法通過國務院公函隨即發到彼時將賚公函到美術學校與諸代表接洽不必再赴敎育部云云代表等乃於三時齊集美術學校至三時半任鴻雋與陳寳泉二司長携帶公函到美術學校請各代表觀看並對美術代表徐瑾言美術學校短發一月經費係照國務院發出支票發給敎育部並未任意挪用請爲諒解徐瑾謂同人所堅持之要求大體可達到目的則此等小問題敝校同人當然不再爭執任陳亦甚滿意旋帶公函逕赴法政專門學校校務討論會與八校校長爲正式之接洽至下午四時半各校長（高師校長未到）聯袂赴美術學校將國務院公函及修正三條辦法提示敎職員並由法專校長王家駒代表各校長發言要求敎職員復職並提出希望復職之三項理由（一）此修正之三條辦法同人原不甚滿意惟比較以前之辦法稍覺可靠今旣經閣議通過則以後各校之現狀總可維持况政府財政困難達於極點之今日尚能爲相當之容納同人不能不表示讓步（二）敎職員諸代表爲爭敎育獨立奔走呼號月餘今已略有結果稍可償奔走之愿（三）學生方面曠課月餘希望上課之心極爲懇切應請敎職員體念學生早日復職上課云云敎職員方面答言各校長殫精竭力四處奔走始得有今日之結果同人甚爲感佩惟同人今日之會非正式之會對於復職一層尚不能具體的表示希望校長將國務院公函及修正辦法繕具正式文件於明日（一日）下午二時以前交到敎職員聯席會議然後爲正式之答覆並希望各校長於明日下午四時駕臨聯席會議以便商榷各種重要問題云云各校長諒解此意而散 
　　八校敎學員代表昨日下午經敎育部及校長團非正式的商榷以後以爲要求中之最要條件政府旣已大體承認雖不能完全達到要求之目的然值兹政府財政困難亦須相諒且罷課月餘學生方面之損失尤鉅非早日結束不可乃决定於今日（一日）下午二時在美術學校開敎職員代表聯席會議之臨時會正式討論復職與否及各項重要問題並定散會後於四時約各校校長爲切實之商榷由大體上觀之擾攘月餘之罷敎風潮當可從此了結矣 
[交部發行特種支付劵]  
　　天津會議張作霖等所要索之五百萬元由交通部發行一種支付券向國内銀行團募集惟因銀團方面曾有不再墊借政費之宣言磋商無甚結果於是葉交長乃專向中交兩行交涉聞昨日已訂定形式上之契約其條件如左（一）交通部發行定期支付劵預定爲現銀元五百萬每張一萬元槪不記名（二）此項支付券利息按月一分二釐計算自民國十年四月二十一日發行之日起十月二十日止之利息預行扣付自民國十年十月二十一日起之利息按月於還本之日支付（三）此項支付券由交通部委託北京中交兩行爲發行機關經理償本付息事宜（四）此項支付券以十六個月爲期自民國十年四月二十一日發行之日起滿六個月後分十個月平均攤還息隨本減（五）自民國十年十一月起至十一年八月止每月由京漢京綏兩路餘利項下提取現銀五十萬元交兩銀行按照券額平均攤還（六）此項支付券每張分爲十條每條載明本期應付之數届期憑條向兩銀行取欵（七）此項支付券得充國有鐵路應繳之保證金（八）此項支付劵到期後得作爲現欵向京漢京綏兩路繳納運費（九）京漢京綏兩路餘利如有不敷提取時由京奉津浦兩路餘利項下提撥補足（十）此項支付劵由交通總長簽字蓋部印付息及還本之日期如下民國十年十一月付還本銀一千元息銀一百二十元民國十年十二月付還本銀一千元息銀一百零八元民國十一年一月付還本銀一千元息銀九十六元民國十一年二月付還本銀一千元息銀八十四元民國十一年三月付還本銀一千元息銀七十二元民國十一年四月付還本銀一千元息銀六十元民國十一年五月付還本銀一千元息銀四十八元民國十一年六月付還本銀一千元息銀三十六元民國十一年七月付還本銀一千元息銀二十四元民國十一年八月付還本銀一千元息銀十二元 
[留京新舊議員之活動]  
　　在經濟調查局之一般舊議員前以政府施行減政恐該局不能保存曾屢次會議討論赴粤辦法並在京津兩處設立通信處徵集各同人意見以定行止兹值孫文在粤被選總統召集京津一帶議員赴粤開會訂立法制并在上海之國會議員俱樂部發給旅費留京舊議員得此消息以政府將行減政該局無存在之理又以該議員等前請政府取消此次之新選舉恢復舊國會又未爲容納因此日前迭在中原公司開會討論去留辦法據聞大多數議决全體赴粤加入國會非常會議日内即行由京出發各自先墊津浦旅費至滬再行補領及赴粤川資聞政府以舊議員如果赴粤加入非常國會頗與统一前途大有障礙已派員分向各議員疏通冀打消其赴粤之舉不知效果何如也 
　　又在京新國會議員近亦非常活動日昨曾有擬開臨時會理由書登諸順天時報並約定於昨日（三十日）午後一時在衆院自行集會惟至臨時忽有官廳方面派來警察阻止不准入院先到者約有二十餘人因其時無人攔阻已得入内至後至則一律拒未得入當時並有劉某蔡某等議員與警察發生齟齬但經憲兵勸解而去聞劉恩格對於自行集會一層本不同意昨晚已有公函分送各議員用示勸慰並說明不得再行開會理由大約經此波折熱度或將稍減也 
 
 

Page 7

 
 
[英日對庚子賠欵之態度]  
　　有再酌量展期說 
　　外交界消息我國參加歐戰之交換條件中庚子賠欵一項協約國允許展期五年明年已屆限滿至一九四○年止應還各國本利計英國一千一百萬磅美國三千六百萬美金法國三萬九千法郎義國四十萬法郎日本七百六十萬磅其餘各國五千萬法郎如許鉅欵以我國目下之財政言必無清償之希望協約國亦熟知此事故公使團方面日前曾屢次集議欲謀解决之法英國方面且曾提出（今後二十年間清償改爲二十五年清償展期五年其展限期間之本利則於清償之日照數計算）之案嗣因各國意見不能一致遂爾中止惟聞各國現仍在考慮之中而我國國民方面亦有運動將全部賠欵充敎育經費之舉故各國態度愈趨於具體的研究之地位兼之協約國最近所定方針有援助我國改良各種政治之說若我國朝野果爲懇切運動協約國未必拒絶據日本方面消息日本民間有識之士贊成將庚子賠欵充敎育經費者甚多此屆日本國會開會期間且有着手爲此項運動者近聞日本政府因我國留日學生逐漸減少中日國交上頗欠圓滿對於我國人之敎育頗有盡力從事之意故對於停付賠欵充敎育經費問題亦有贊成之意且聞已大略决定將明年之期限再行展期一年俟各國態度一致後再爲具體决定云 
[東三省通訊　隱]  
　　東省之韓人居留居會問題 
　　東三省年來韓國僑民日漸衆多日本政府欲統轄之又因韓人向不服從日本政府管轄且自日韓合并以後日本待遇韓民種種嚴酷以致仇日之心久而益甚日人遂欲改用籠絡手段以收拾韓民之心在東三省各地設立朝鮮人會處心積慮三五年矣最近延吉地方官報告上峯謂延邊各日領於民國八年勸諭四鄉韓民仿照日本居留民會組設朝鮮人居留民會歸日本領事館管轄經前延吉道尹張世餘氏一再提向日領交涉結果僅於各商埠及延吉之天寳山八道溝和龍之八道河子設立會所此外尚未徧設入會與否尚係聽人自便自上年日軍入境即偕同日警分赴各鄉强迫一般墾民組織居留民會入會者概免株連否則以亂黨論人民畏威罔敢不從會長由人民公舉報由領館委任會費除會員捐集外餘由日本政府補助每一鄉會管轄四五社五六社不等各社長須將本社韓民户籍財產地畝三項造册送會轉送領館存查每月並須將各社情形報告兩次輕微詞訟由會處理重大者赴領館起訴不准赴中國官廳訴訟其詳細章程甚爲秘密迭經飭查未獲延和汪三縣除商埠原有會所外四鄉亦已設立殆徧琿春則在埠内者名爲朝鮮人居留民會各鄉則或名自衛團或名民共會組織雖異内容仍同上年因此照詰日領據覆諉爲不知又迭次口頭詰詢據云例如居留日本朝鮮之華人服從日本法權但各處設立會館日本政府未嘗干涉延邊鮮人設立民會情事相同官廳原無過問之必要詰以侵我法權一節則又諉爲訛傳迭次奉令禁阻惟查空言交涉旣無效果若直接對韓民施行干涉日領又必多所藉口等語可見日本之於延邊名雖撤兵實則設置警察組設居留民會種種行動欲變一時的而爲永久的聞東省當局對於此事始終否認惟苦不能即施實力致日人視若無睹耳 
　　又聞吉林省之樺甸縣最近有韓人金泰慶者專在該處向日館承包組設朝鮮人居留民會之事事爲縣知事吴建三氏查知即傳令該會職員到署訊問情由據云係奉日本領館之命吴知事謂此事未奉長官命令且值兹黨人問題紛擾之秋無端組設會社雖屬法許者亦應暫止况非條約法律之所許當即諭令解散該金泰慶遂密訴日館謂吴知事種種苛虐日本領館不問是非曲直即行照會我國官廳謂日館補助設立之朝鮮人居留民會何以該知事任意阻撓務望飭令該知事勿再爲此不當行爲聞當局以此種機關碍難許其成立該知事處理此事並無不合已照覆日領矣 
[廣州通信（平）]  
　　粤桂戰事與孫中山 
　　自廣東總統選出後兩粤邊地消息遂日緊一日聞奉天張作霖有電致陳炳焜謂南方有竊號自娱者囑其隨機進取陳得電後圖粤之心益急並有電致粤當局謂前者桂軍退回而後原期各守疆宇今自粤選出總統不得不一决勝負其意頗欲以大言恐嚇聞粤當局即將該電送軍政府公閱軍府要人一笑置之蓋無論桂系如何恐嚇而總統之就職决不從此打消也軍府恢復而後本亦主張攻桂今桂旣蠢蠢欲動遂益秣馬厲兵以備一戰旬日以來軍隊之出發軍械之輸運極爲忙碌其注意點一爲欽廉一爲西江外間謡傳欽州獨立雖未必爲事實惟桂軍窺伺情形確不可掩故粤之防堵亦以此地爲最軍府所統之第一軍黄大偉業已出發以總指揮名義統領所駐地各軍歸其節制即往欽防也至西江各縣隨處均有警報蓋桂軍多聚於懷集其窺伺粤地如封川如鬱南如廣寗皆有桂軍偵探踪跡據前途偵探謂陳炳焜充護軍使後隱然以前敵總司令自任在桂界内拉夫運械極爲忙急粤當局見此情形故又派定第三軍長魏邦平爲前鋒魏已統率所部馳往西江而第二軍許崇智亦派其部下一旅往肇協助因此省會軍隊日日出發其往西江者尤多至港梧輪船經過肇慶各埠檢查極爲嚴密蓋目前雖尚屬防堵而戰事之接觸恐爲期不遠矣據一般人揣測粤桂戰事之實現當在孫中山就任以後孫前因各部組織章程一時未能編竣而所鑄金印又須半月之久故暫展期就職近以省港各方面因孫遲不就任頗多臆度之詞該派中人乃敦促早日就任孫亦極以爲然當即面諭馬秘書長君武馮司長自由等商定就職日期以便通告國會及各省政府聞馬等初擬定本月二十八日不知因何事故後又改爲五月五日大約到時如無别項障礙必能實行此一番堂皇之典禮也 
[厦門將設交涉專員]  
　　自日本在厦設警以來閩省各界人士迭電中央請向日本嚴重交涉並請於厦門設交涉專使當經外交部與閩督李厚基往返磋商現已將厦門設置交涉專員一節解决昨厦門交涉員唐柯三已接李厚基訓令轉外交部咨略謂前據福建紳民呈稱厦門近日台民來往衆多而其他各國前來營業經商者亦復不少交涉手續日繁請設專署以免貽誤而重交涉等情當經本部行文福建省長往返商榷以厦門近日交涉案件日多自應准予設立專署其建築經費由國家收入項下提撥云云現唐交涉員已派員將建築專署測繪圖說呈報外交部聞俟部覆照准即行興工 
[厦漳軍事紀聞臧致平移駐漳州]  
　　陳炯明派吴仲豪到福州勸李厚基正式發表歸南李厚基拒之陳炯明因派許崇智駐潮州分兵駐防於平遠鎭平大埔饒平等縣李厚基除派兵於與粤交界之汀屬上杭永定漳屬平和詔安等縣佈防外特電召厦門臧致平師長到福州開軍事緊急會議討論對付粤省辦法决定以臧致平移駐漳州兼攝汀漳鎭守使駐漳之高全忠旅長調回厦門署理厦門鎭守使一面電請中央任命蓋以閩省稱師長者惟臧致平一人其姚建平所部已改編爲第一混成旅軍隊中亦僅臧致平所部可以出戰萬一閩粤戰端再啓汀漳兩屬首當其衝臧致平移駐漳州較易應付議定後臧致平於四月九日回厦即電告駐漳高全忠旅長高旋於二十四日來厦寓鼓浪嶼二十五日午後厦門政商各界假座總商會爲臧致平開歡送大會到會者有厦門道尹陳培錕警察廳長易兆雯思明縣知事來玉林厦門商會長洪鴻儒副會長陳壽彭敎育會長李禧勸學所長孫印川曁各紳商等計百餘人午後二時臧致平及參謀副官秘書等十五人聯袂而至二時半開會招待員肅臧及各來賓入席商會長洪曉春（即洪鴻儒）爲各界總代表致歡送詞畢臧致平演說次各來賓相繼演說散會後商會洪曉春及紳商等又將製就之緞匾一幅題一褒鄂功高四字緞牌四面題（望重龍驤威崇虎旅鷺門戴德豹略宣猷）等字並佐以鼓樂送至司令部以媚其行二十六日厦門陳道尹警察廳易廳門思明縣來知事在師部設宴祖餞二十七日上午臧致平師長乘小輪往漳厦門陳道尹來知事易廳長及各紳商均送至打鐵碼頭隨行軍官及衛官士計千餘人用小輪一艘外拖大划四隻運往云 
[熊劉交爭之近態]  
　　劉存厚熊克武兩人之爭内幕尚未平息重慶各軍聯合處處置此事對於劉存厚氏特别注意在四月四日開軍事會議時第一條即謂劉前總司令宜尅日妥爲調處以釋嫌疑第二條謂劉前總司令在外所購槍械子彈應完全交歸四川軍政長官處理不得私運及轉賣等事劉氏初有出境之意近見重慶辦事處有此要求乃將其議打消並電熊系軍長但懋辛云重慶但軍長鑒近見報載我兄三月三十日通電不勝詫異厚自解職以來養疴山林不問世事從無一介之使一紙之書與各方接洽交際爲盡人所共知久欲出省漫遊徒以道路梗塞淹留灌境本月江日承禹九軍長派吴君少良彭君潤之來灌晤談且有任團長敏良在座事在目前尊電一則謂厚告援軍械希圖反攻再則謂厚匿居鄧田軍中代表四出不知果何所據而云然在厚旣經下野猶承眷注至爲可感惟所言與事實懸絶恐淆觀聽未敢默承舊同袍澤用特聲明按劉氏此電係在灌縣所屬水磨溝附近之蟠龍寺所發是劉氏仍在灌縣也 
　　最近又有一人爲劉氏張目即川邊鎭守使陳遐齡是也陳氏駐在川邊儼然又屬一省諸事均可自由主張此次見熊氏軍隊逼人太甚曾出面主張調停日前見楊森等勸雙方罷兵之電甚合其意特致函楊等云子惠師長鑒讀執事領銜通電義正詞嚴當此糾紛莫解之際獨能激發義憤大聲疾呼實爲軍界中鳳毛麟角使人肅然起敬竊嘗以兵多不足憂欵絀不足慮獨舉目斯世求一顧全大局畏清議卹民瘼者不可得而反覆無常甘爲禍首者又大有人在是尤可浩嘆者也執事涕泣陳詞言之至爲沉痛積年塊磊爲之一消謹將原電一通由齡親書泐石於雅州城南武侯祠前竪立豐碑用誌欽佩庶執事浩然正氣長存於宇宙問爲將來軍人模範耳陳遐齡叩 
[蕪湖快信]  
　　馬聯甲前日由蚌返蕪聞俟伊母倪夫人週年紀念（夏曆三月二十七日）後仍須赴蚌直督曹仲珊派憲兵司令王贊卿赴蚌埠與張督馬帮辦有所接洽刻因馬已回蕪於二十九日乘安豐兵輪來蕪 
　　蕪關監督胡維賢因新安武軍餉問題於二十八晚晋省見聶省長浦口商埠督辦孫多鈺前日乘上水輪過蕪赴漢口皖岸榷運局稽核處洋員祝開福前日乘吴淞輪過蕪赴大通 
　　張文生日前因新安武軍餉事曾電召聶省長陶財政廳赴蚌開財政會議聶陶以欵無着落行期未定 
　　敎育部特派贛皖兩省視學員洪彥遠黎惠中二君於二十八日由贛來蕪皖敎育廳長張繼煦擬於五月一日由省來蕪視察皖南各校狀况此間敎育界擬假第二農校開歡迎會 
　　駐蕪英領根竹之氏因此間租界東線址交涉事前日晋省與聶省長有所商榷 
　　南京茶商陳泰和等刻携帶鉅欵自雇商團十人隨帶槍械赴皖南石埭涇縣太平宣城等處採辦新茶蕪湖道尹接南京商會公函已轉行該地方官查照辦理 
[杭州快信]  
　　天津會議决辦選舉已有電報來浙據政界消息浙省選舉將以鄂贛諸省爲標準 
　　江浙敎育協進會職員本月應行改推蘇省已推定沈信卿顧蔭亭浙省推定李俊夫葉墨君定二十一日在杭垣開會 
　　紹縣蕭山諸曁分水桐廬五縣二審案劃歸杭地廳辦理昨已實行地審廳添設民二庭庭長韓照推事李維翰韋維青等均呈報到差 
　　運司蔣邦彥昨赴滬商會會長王湘泉今日由滬返 
　　國立武昌商業專校三年級生現由管敎員率往南北各商埠調查昨已到杭敎務主任阮鈞赴總商會請派員偕往各工廠參觀 
　　杭巿米價因來源稀少前日行盤又漲每石二角湖墅米行如萬泰等號已擬向皖省寗國蕪湖等採辦大批食米以應銷路 
[南京快信]  
　　省議會前日開特别財政内務敎育實業各項審查會選舉審查長理事昨日星期休會一日今日接開大會聞省署昨令財廳將十年度預算新增各欵删去即日咨交議會審議 
　　贛京同鄉代表歐陽武葛莊贛議會代表邱玉麒蔡世培昨由滬來歐葛轉車赴京邱蔡乘輪返贛聞贛社組織擬仿蘇社辦法五月内可成立 
　　財政部對加貼印花仍期在必行昨咨省署飭各縣知事向商會疏通切實推行 
　　齊督對天津議案日昨曾有密電致津陳述意見 
　　齊督允捐保定軍官學校經費十萬元 
　　軍署秘書長婁裕熊因事請假赴津齊督派秘書主任宋名璋兼代 
　　皖督張文生派秘書長史久常來寗謁齊督海州鎭使白寳山昨遄回防次皖南鎭使參謀長宋植枬過寗赴蚌保定憲兵司令王啓貴過寗赴津交通部僉事張恩籌外交部僉事林紹南昨由滬來同車赴京 
[地方通信]  
　　松江 
　　法警將敎員掌頰　縣署趙姓法警有女肄業於景賢女校屢次竊取同學物品前日以因竊取紗織物被同學在身畔搜出經敎員令其暫行出校習日趙警之妻先往噪嚷趙警繼至詰責謂我女尚須字人何得破壞名譽貿然斥革適敎員陳希德正在上課遂即辯稱汝女爲全體同學所反對不得已令其出校汝果能設法調和本校不妨仍令來學云云詎趙未待語畢即將陳敎員掌頰一下陳出而鳴警趙即大言云余爲法政畢業生曾爲孤兒院院長此係刑事不屬警察範圍崗警因此不敢過問聽其跑去現聞該校已據情申訴縣署矣 
　　集議維持敎育欵　省令七縣知事省議員欵產處經董勸學所長縣敎育會會長等到滬集會解决府有慈善敎育欵產之爭潮本邑縣敎育會長倪汗沈因於五月一日集合學界分子會議到滬出席時應如何對付俾本縣敎育欵產不致發生問題云 
　　童子軍定期會操　松縣童子軍聯合會定期五月九日召集全縣童子軍六團至公共體育塲會操聯合會長楊繩武因於五月一日集合各校敎職員支配節目俾各校先期準備 
　　蘇州 
　　更易看守所長　吴縣看守所所長蘇宗源近以年老多病力難滕任一再向温知事辭職當奉照准另委熙瑞接充熙君奉文後已於五月一號到所視事矣 
　　覆選事務所撤銷　南顯子苍江蘇二區覆選監督事務所現因覆選事竣由程學恂監督將事務所撤銷回省覆命該所司選課長熊仲容昨亦摒擋一切返寗銷差矣 
　　鎭江 
　　清鎭間新輪開駛　鎭江天泰輪船局近在上海新造小輪一艘名曰同慶現已工竣於日昨開抵鎭江定於五月一日起開行清鎭間搭客 
　　閩省招兵員過鎭　閩督李厚基近又委許策名赴徐州招兵該員業於日昨乘午班火車道出鎭江開往南京轉搭津浦路東赴徐招募 
　　鎭地蠶事消息　新繭　次上巿鎭屬溧陽繭行向有五十餘家本屆僅開五家丹陽金壇各縣亦四十餘家今年領換繭帖者不及十家俱已减去十成之四現丹徒南山地方蠶汛已在頭眠時期葉價每擔約一元六角左右 
　　揚州 
　　分統問題解决　兩淮緝私劃分淮南北兩統領楊不交代蔡未接任其經過情形曾略紀前報兹悉鹽務署鑒於各方面之態度兼徇板浦海州士紳之請遂貫澈原有主張以蔡運副兼任淮北緝私統領外另置帮統名稱以現任淮北緝私第三團長劃渤兼充仍歸蔡節制電令該統領即日實行至上月份餉薪亦電飭海州稽核分所會同該統領按名給放其分防各地之軍隊由該兩機關派員辦理造具清册報部查核久懸未决之分統問題至此乃告一段落 
　　白鎭守使過揚　海鎭守使白寳山由寗遄返防地於一日道出揚州小住隨即鼓輪北上 
　　組設交通事務局　江都陳文彬仿南通寳山各縣先例依照頒而修治道路條文組設江都交通事務局暫設局址於天寗門外史公祠内並函請各機關襄助 
　　甄錄自治學員揭曉　淮揚道區自治講習所第二次甄錄學員已於二十八日揭曉名錄如下劃祥詵張開芬張麒李滌塵顧崇慶宗懷祖陳國樑劉國卿周蔭南陳貞元郝周臣曾熙年顧廷瑜薜鍾祥盧安祺胡寳書魏性禾徐毓章蔣增劉慶潭汪棨 
　　安慶 
　　郎溪將開辦長途汽車郎溪物產豐富道路崎嶇艱於運輸致天然物產不能暢銷兹有商人顧樁庭翟良糾股創辦郎溪至廣德宣城兩縣交界地點長途汽車約計一百五十餘里先從郎溪玉梅渚着手即日開始測量業經呈准該地方官廳禀部立案出示保護現正會同該處紳商積極籌備 
　　安徽地方自治促進會電　申報館曁安徽旅滬同鄉諸公均鑒敝會頃致北京政府一電文曰北京大總統府國務院鈞鑒共和國民集社言論自由載在約法即有認爲法應禁止亦必明定範圍人民方知遵守乃吾皖第二中學校長王藹如竟被軍隊以口稱在街路拾得自由魂一書上印有該校戳記指爲傳播過激違法逮捕横加凌辱現内幕已明無待置辨惟是勞農制度歐美學者從事研究著述甚富我國方與列寗政府訂約通商則對於其國家所施行之主義究應認定何項不准人民加以討論及購閱書籍倘或任意吹求凡所不怏之人皆得以過激二字文致栽害毁法誣民恐流毒所煽國將不國敝會爲維持安寗起見用敢電請鈞處將過激意義詳加解釋及犯此項罪名者應具條例迅賜依法裁决宣佈俾國民知所從違而陷害澆風庶可稍杜共和幸甚人民幸甚安徽地方自治促進會叩卅竊以報界代表與論導揚民治此等文字嫌疑尤應思患預防主持正義同鄉諸公愛國愛鄉凡視爲義難緘默者無不慷慨發抒痛陳利病又豈忍坐視桑梓一二優秀份子竟以腹誹偶語任摧殘於官僚武人之手務乞一致主張自由大義一面陳明政府對於敝會前項呈請迅予切實宣示以維人權而弭巨患無任叩禱之至安徽地方自治促進會叩册 
雜評一 
[四頭國會（默）]  
　　今日中國之國會議員亦足以代表中國四分五裂之象廣東之舊議員在廣東活動非常會北京之舊議員在北京活動恢復六年制憲會久經閉會之新國會議員又在北京活動開下届常會而政府當局又復趕辦新新國會以產出無數之新新議員 
　　政界中有四部分勢力故天津會議謂爲四頭會議立法之國會亦有四部分勢力故亦可謂爲四頭國會戰國時范子獻書秦昭王曰臣聞周有砥厄宋有結綠梁有懸黎楚有和璞此四寳者工之所失也而爲天下之名器國會民國之至寳也今何幸而竟得其四特恐今日視爲至寳而多方牢籠之者將來不成爲天下之名器而變爲敗壞國家之不成器耳不成器之寳固中華民國之特產歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商界組織法律研究會]  
　　本埠商界近組織一法律研究會昨由總幹事通知商界要人云逕啓者兹訂於本月四日（即星期三）下午四時在總商會開會討論本會組織大綱推定委員會委員及入手進行事宜附印組織大綱進行辦法各一份隨函分送務乞準時蒞會與議爲荷 
　　法律研究會組織大綱　第一章通則第一條本會就上海法權事宜研究調查以備建議政府改善組織爲宗旨第二條本會由上海商界公共組織以建議見諸實施之日宣告解散第三條本會事務所附設於上海總商會第二章組織第四條凡有入商會之資格者或專門學者經會員兩人以上之介紹俱得被選爲本會會員第五條本會分設編查股財政股交涉股每股設委員會第六條本會設總幹事一員並於必要時得酌設幹事及繕寫若干員爲常任職員第七條委員會名額至多不過十一人至少五人由會員自行推舉第三章權限第八條編查委員會擔任下列資料之搜集編成報告惟各委員得就下列四項中各自認定一項（甲）章程及成案（乙）現在組織及其辦理情形（丙）個人身受之狀况（丁）就上列三項加以系統之整理並陳述主張第九條財政委員會擔任籌集本會費用及豫算决算之核准第十條交涉委員會擔任與中外各界接洽事項第十一條總幹事執行議决事件並爲開會之通知及準備第四章會期第十二條本會每月開定期會一次於每月第一星期三下午行之但有特别事故得召集臨時會第十三條定期會與議人員須有會員總額三分之一以上列席方可開議有列席者過半數之同意方可議决第十四條各委員會開會日期臨時指定但全體委員每星期須開聚餐會一次第十五條委員會總額過半數之列席方可開議有列席者過半數之同意方可議决 
　　下屆開會應行提議事件　（一）討論本會組織大綱（二）推定各委員會委員（三）於下列進行方法中擇要舉行（進行方法）（一）各委員分任調查事項（二）籌集會費（三）派員赴司法外交兩部接洽（四）派員赴京津兩處就該處華文報及西文報先定若干處與訂特約代行刋布各件（五）就本埠西文各報籌投稿或與定特約之法（六）編訂漢文小册印送公衆閱覽（七）用漢文編成有系統之紀載附以公衆所抱之希望分致與此事有關係之官廳（八）自辦本埠西文日報 
[交通大學改組之滬學生意見]  
　　徐家匯南洋公學學生昨閱本報北京通信交通大學改組計劃以上海南洋公學之鐵路管理科改組大學以北京鐵路管理學校改組專科以爲按照程度支配尚屬平允旋閱京校師生移書誚讓董事會謂南洋之鐵路管理科本以容納中學畢業生程度之不合工程班者在該校本爲附設欲以京校之三年當南洋之四年要求平等待遇董事會徇京校師生之請乃改爲兩校學生願入專門部或大學部者聽但人大學部者當經考試云云頗滋疑駭蓋以南洋電機土木管理三科鼎峙其入科資格及卒業年限相等至每週授課時間計三十餘小時而入圖書館參考時間尚不計無論西洋各國大學均無如許多者爰是畢業後派送外洋留學三科亦相等了無軒輊其中途自費出洋如黄韻三之揷入哈佛大學大學院得碩士學位戴麟書由二年級離校揷入本薛文義大學三年級均得優美成績且蒙本薛文義大學經濟科科長約翰遜博士承認南洋之鐵路管理科有同等之程度京校學生未悉南洋眞相而高自位置現南洋學生於懷疑之點已函部詰問云 
[航業消息零拾]  
　　昨鴻安公司之德興號由長江運來現洋五萬元太古之通州輪船從天津裝來金城銀行之銀子八十八箱又興業銀行及商業儲蓄銀行並天津信豐麗記各莊裝來現洋八十四箱計四十二萬元尚有港粤班山東號將於今日出口裝有東亞銀行之銀子一百箱計三十五萬兩大德昌銀子三十六箱計十萬八千兩另小洋兩箱又陳瑞記之寳銀十一箱現洋十二萬元裝往廣東者居多 
　　昨日寗紹公司之新寗紹輪船出口裝有大批白米一萬一千一百八十五包運往寗波 
　　太古公司之寗波號輪船在威海衛失事後此間已派船馳往打撈昨據通州輪船由威海衛還滬聲稱寗波號現將沉没已無援救之希望故派往駁貨之浙江號輪船業定七號返滬云 
　　大阪商輪公司之馬蘭丸向行爪哇至歐洲班昨日（一號）起改航孟買一路又將向駛印度班之爪哇丸更調泗水又該公司與日本郵船會社協議中歐航線之水脚費擬逐漸减短以爲發展營業之計今方在酌議中 
　　日本各商輪公司現擬添設四川宜昌班之商輪數艘刻已在籌劃中定年内實行 
[棉巿前途之觀測]  
　　滬上各紗廠所需原料花衣以通花本花兩種爲大宗而太倉陜西餘姚等花均出數有限近來紗價布價莫不步漲即美棉紐約電報價格亦逐有升漲故通花本花亦均大有轉機本月份現本花每擔價曾小至二十二兩通州花二十三兩五錢及二十三兩二錢五現在紗廠家現紗大缺以是將工作時間展長廣買原料（各紗廠前因電價太貴紗巿步跌曾將夜工裁停者今皆展放）因此前昨等日上海本花南巿各花行門收原乾放價三十三元通花通州信息花行收進三十五元物品交易所棉業交易所期花無不漲起一二兩昨日西七月份期通花已漲至二十六兩以外現通花亦需二十五兩有零人心頗爲堅固據一般花業之有經騐者言西九月以前通花可達二十八兩之價格云 
　　又函云通海產棉爲全國最盛之區去歲產額平平因受世界棉價低落影響農人損失甚巨近查存積之貨不足三成能存留至今日大槪非待善價不願出售刻值佈種之期向例必有多數出貨詎料與事相反大生廠開莊每擔由二十九元放至三十二元尚無多收通海商人鑒於内地收貨不易紛紛向上海方面購進上海存貨極稀向來每有數萬包存底近來不足五千包而售出者料内地貨多故賤價抛空近已稍稍覺察放價抛進難免虧耗據個中人觀測棉價受屈已久漲上若干亦意中事况各地提議减植改種雜糧預計將來價值趨於有升無降之勢云 
[近一週中米麥雜糧油餅巿况]  
　　米價可望放鬆　麥巿暫看定局 
　　雜糧交易暢旺　油餅初漲後疲 
　　米　本星期來米巿仍然高昻當本週初時米價逐步回漲最高價曾到九元九角星期四後到貨稍多價始站定日後逐步回小最近價計廠機北粳九元八角南粳九元六角白元九元八角較之本週初雖已跌落一二角之譜然較之上週則仍高二角以外據米商觀察云此次米價暴漲之原因雖由於常錫等處仍有人居奇囤貨然大半係受天氣之影響二三星期來天氣陰雨未曾放晴故河下到貨日益寥落兼之人心恐慌以是價日漲起今後天氣放晴米價可望放鬆云 
　　麥　本星期來麥巿平定雖間有上落然不過三四分之譜平均計之與上週價格相彷近來麵巿漸好銷塲日增故粉廠日有辦進小麥麥巿見起此其原因也綜本週中成交數額不巨最近價計明光小麥三兩四錢二較上週漲二分江西小麥三兩二錢五較上週亦漲數分懷遠貨三兩一錢五據上週略疲較雜糧業消息目前麥巿暫看定局云 
　　雜糧　本星期雜糧巿面就全體而論較上週又見進步大連風潮未平連荳久乏電訊本埠連荳成交不多價亦平定黄荳交易暢旺價格步步漲高各帮辦貨者仍以嘉興平湖兩帮去路爲最大本街亦有去路最近價計穎州黄荳三兩一錢五大連荳雜糧交易所開出價三兩三錢五均與上週相差無幾生仁廣帮洋莊去胃甚大巿形見俏惟入夏之後銷路恐將减落最近價計河南生仁四兩五錢三較上週漲一錢許徐州生仁四兩三錢之譜山東貨四兩三錢三較上週亦漲一錢之外芝蔴洋莊日有動辦價亦渐見活動且廣帮本街亦有去胃以是巿形見俏最近開出之價計歸德芝蔴五兩四錢九毫州五兩二錢八其他各種雜糧交易均旺云 
　　油餅　本埠油巿初鮮後疲迨本週末竟無交易大連罷巿風潮未解故大連到貨稀少價格又漲最近價在八兩之外生油亦坐定日有成交洋莊去胃不多最近價計夾生油七兩六錢五餅巿連日來甚形高昻蓋適届銷令云 
[物品交易所股票巿面之昨訊]  
　　開盤價爲一百十元　二盤仍暫停賣買 
　　上海證劵物品交易所於上月三十號因本所股及麵粉交易所股票之漲價過鉅致本所股暫行停巿其原因緣二十七號本所股收盤五月份尚在九十二元二十八二十九兩日爲交割之期至三十號開盤忽飛漲至一百零八元每股驟漲十六元之鉅該所理事長以上落過鉅不得不將第二盤暫爲停止一面追繳證金俾免雙方危險是日共計追繳證金釣六七十萬至昨日股票雖仍重行開做早巿價爲一百十元嗣因上落太大證金須每股三十元以防後患以致二盤仍即暫停賣買聞擬規定自今以後對於投票買賣均以十元漲落爲限無論出入兩方一律追加證金俾無危險大約經理事會與經紀會通過後即可實行云兹將該所巿塲揭示兩則錄下第二百五十二號云本所股麫粉交易所股五月二日前巿止所有現存買賣依照營業細則第五十二條第三欵每股一律徵收增加證據金十元均须於五月三日上午十二時以前繳納此項增加證據金未收齊以前本所股及麫粉交易所股之交易暫行停止又第二百五十三號云本所股及麫粉交易所股之本證據金五月三日起每股改爲二十元 
[徵集對德通商之意見]  
　　我國對於俄德通商現將籌備恢復故關於上海一口之中德通商狀况業已由部電令江蘇交涉公署從事調查册報昨日軍交兩署續接外交部通電徵集業於恢復中德通商之意見如有宏謀早識迅即電呈外交部以便彙交訂約委員會採納云 
[道屬呈報銅元充斥之現狀]  
　　滬海王道尹日來迭接上寳嘉太各縣知事商會等報告銅元充斥百物騰貴增價不遂先之以爭吵繼之以折扣似此現狀勢必演成折價風潮知事會長等雖竭力維持并嚴禁折扣如根本來源不絶誠恐無法防止殊爲可虞理合呈報請爲轉呈鑒核云云聞王道尹當以快郵代電呈報王省長迅賜設法維持并請指令祗遵 
[防遏米價再漲]  
　　滬上米價連日又見飛漲昨已漲至十元零四五角各團體鑒於人心皇皇恐將發生搶米風潮特呈請官廳設法嚴查聞上海縣沈知事除派員詳查因何漲價外並函致縣商會轉知米業商董速勸各該業行舖平價云 
[輪船上查獲食米之函請澈查]  
　　浦東三北公司輪船日前出口時有南巿十六舖某米行將白米二十餘石雇船駁運上輪適被該處崗警查見以其形跡可欵立即扣住將米石連同駁船户等帶入該管警署詰得此米並無關單藉口該輪飯米希圖掩飾當以事關私販米石立即申解警廳司法科預審之下令暫留候查明事實再行核辦在案現爲滬上南北巿各路商界聯合會查得此案頗多嫌疑非詳細澈查難明眞相故已函請徐廳長注意請將該行賬簿弔閱察其是否爲輪船飯米以明眞相而維民食云 
 [P菲律賓代表首途赴美 
　　菲律賓華僑抗爭簿記案總代表吴克誠薛敏老兩君日前來滬與各方面接洽情形迭誌本報兹悉吴薛兩君已於日昨乘俄國皇后輪船首途赴美以便向美政府及各要人陳請一切期達取銷該案之目的云 
[南京號遊美學生安抵舊金山]  
　　四月三日有陳錫麒方光圻黄際遇李仰臣李統劼潘淑孫本文孫宗鈺王韌等九人由寰球中國學生會遊學部招待乘中國郵船南京號放洋赴美昨日該會遊學部接到陳君等四月二十九日自美國舊金山所發之電謂已於是日安抵該處當由該部通告各生家屬矣 
[甬學生查貨被毆後之援助]  
　　昨日下午二時旅滬寗波同鄉陳良玉方椒伯孫梅堂等十餘人因寗波學生會十人團代表金臻庠陳荇蓀二君來滬特在新會所開會先由代表金君報告略云前星期寗波學生會及十人團聞有劣貨到埠各派代表四五人前往檢查不料各代表到埠時見有各洋貨店夥友棧司武夫百餘人擁至代表見情勢凶惡遂各回校報告而十人團常住員鄭光祖走稍後被新章號朱如松喝令毆打繼拘至洋貨公所鄙人聞訊後當即電知警察四分署因洋貨公所附近該署一方向檢廳口頭起訴次日學生會知所到劣貨以新章居多遂聚集各校學生百餘人前往檢查旣至新章派十餘人入内餘皆在外等候不料新章業已預備俟學生入門後即行喝打於是柴片箱板瓦片等物紛紛雨下學生遂紛紛退讓然受傷者已數十人於是學生方面亦向檢察廳起訴近聞洋貨公所已被朱如松利用將公所公積金預備運動脫罪今日在座諸君皆吾鄉父兄務乞關懷桑梓予以援助云云次任矜蘋代表上海十人團聯合會報告略云敝會自接寗波學生會十人團來電後即開緊急會議議决援助方法並派孫道勝姜槐卿二君爲赴甬代表調查眞相其報告大致與金相同其爲金君所未報告者則洋貨公所開會情形也洋貨公所曾於事前開會討論議决每店各派夥友十人棧司四人並雇用脚夫二十人且與此輩訂有條件出發時俱佩有圓形洋布徽章云云當時在座之寗波同鄉以人數太少商由明日五時召集緊急會議討論辦法張靜廬君主張先由各個人具名發電援助方椒伯君贊成兹將電稿照錄如下寗波道尹鎭守使審檢廳縣知事警察廳商會曁各團體各報館鑒學生十人團被人聚衆毆傷此種野蠻舉動其風斷不可長非查明嚴懲不足以保治安乞秉公主持桑梓幸甚陳良玉張申之樓恂如李孤帆駱懷白何楳軒方椒伯孫梅堂王雲甫任矜蘋王祖德叩冬又王儒堂君昨發一電如下寗波王鎭守使黄道尹陳審判廳長金檢察廳長均鑒聞此次甬地檢查劣貨學界與商界未能一致不幸發生衝突是非曲直勢難掩飾至懇持平辦理增益人民愛國之誠竚祈明察臨電神馳王正廷叩冬又救國十人團發一電如下寗波檢廳長金鑒報載朱如松糾衆兇毆學生十人團長案祈按律究辦以重國法以平公憤上海中華救國十人團聯合會叩冬又學生會總會發一公函如下寗波敎育會各學校敎職員諸公鑒寗波學生及十人團員因檢查日貨横被朱如松等聚衆兇毆傷及數十个本會業經電請商會洋貨公所曁檢察廳主持公道諸公職司敎育關切尤深務望就近據理力爭必使朱如松等依法坐罪慰學生之父老維公共之治安胥惟諸公是賴此後情形若何並乞隨時示知以便協助專此敬候公安中華民國學生聯合會總會啓五月二日 
關讞員撫卹捕盜喪身之包探 
　　匯司捕房包探奚德安楊兆麟均因於上月二十八號晨捕盜喪身聞者惋惜昨公共公廨關正會審官以該兩故探身後蕭條而又遺有妻孥老母殊堪矜憫爰捐廉百金作爲撫恤特飭人將欵送交麥警務長轉給該兩故探之家屬分别領去矣 
[狎客與妓食粥猝斃之命案]  
　　安徽人胡鐵羣前晚偕友至公共租界三馬路大舞臺戲　觀劇畢即至雲南路福祥里一弄五百十八號門牌妓院内妓女寳珍處狎游旋因腹飢命龜奴至附近粥店内購得稀飯與該妓等共食食　時已二句餘鐘預備就寢詎胡與寳妓咸稱腹痛經鴇婦呂徐氏察悉見二人面色改變疑患急症先將胡雇車送往仁濟醫院繼將寳妓車送紅十字會醫院均醫治無效相繼畢命由醫院知照老閘捕房派探沈阿岳將男女兩屍體舁入斐倫路驗屍所報請公共公廨李襄讞會同英赫副領事於昨日午刻同乘汽車蒞所檢驗一過即升座公案據中西包探投訴查得已死胡鐵羣寄庽湖北路名遠旅館等語並將鴇婦呂徐氏解案經中西官訊據氏供前晚胡姓客人來院時寳珍至翠樂居應召未回約一小時而返胡客即稱腹飢遂命相帮買得稀飯胡與我及寳珍等分而食畢意欲安睡胡忽稱腹痛自欲入醫院當爲雇車送至仁濟醫院豈知我女寳珍亦稱腹痛急即車送紅十字會醫院均醫治無效相繼身死不知何故惟買來稀飯我食之當時亦略覺不舒云云經李赫兩君得供以胡鐵羣呂寳珍是否因病身死抑係服毒斃命察驗外表不明須候剖驗再核遂分别下諭云已死胡鐵羣呂寳珍兩名口應剖驗後再行研訊呂徐氏押候驗明如無服毒情形准其開釋此諭 
　　又函云四馬路福祥里五百十八號門牌妓院内蘇州人十九歲妓女呂寳珍前晚與狎客某甲同進晚餐後於三時許相將入寢及昨日天黎明時床上有呻吟聲甚慘傭婦察知有異亟入室啓帳探視見客與妓並臥面皆無人色手足拘攣氣息奄奄形將垂斃僅妓尚作呻吟聲當喚起龜鴇報告老閘捕房派一千四百三十一號華捕將某甲車送仁濟醫院醫治及抵院已氣絶身死其時妓女呂寳珍亦由龜鴇雇車送至北京路紅十字會醫院不及醫治即死捕頭即派捕將兩屍車送驗屍所候公堂中西官相騐并飭幹探調查有無别情聞死者某甲年約三十餘歲寓宿妓院已月餘云 
[逆倫案之昨訊]  
　　張欣生用藥毒斃親父張駕雲一案聞上海地方審判廳公開審訊之前先開刑庭預審以清手續現在押醫生朱健臣出首告發之朱潮生及逆犯張欣生等連日由各該家屬在外邀請律師爲之辯護但均爲各律師推却 
[省電重申米禁]  
　　江蘇王省長近通電各縣知事各稅所略謂當兹春耕伊始米價飛漲不已預料夏秋之间更見有增無减查本省年來秋收尚豐當無食米不足之患現在米糧如此恐慌其中顯有人囤積私運官廳防範不力之故兹再申令除一面飭屬一體嚴禁查辦外仰即會同當地紳士設法維持以平糧價 
[外洋輪船進出口行程紀]  
　　天祥洋行之羅惠斯砲台號於昨日進口俟將大宗烟葉及白　兩項卸清即開往香港然後還滬運貨赴美此次該輪之出口貨共有二千七百噸 
　　華洋輪船公司之西開寳號從美國波特蘭來申將於四日進口船上有大宗木料在申卸清後便須開赴天津及青島順道還美　　英國郵船公司之名古屋號定九號由日本門司還申當日即赴歐洲由上海備裝之出口貨有湖絲及油類等項又有潑蘭賽號昨接來電將於二十八日抵上海 
　　福來洋行之西雅圖班輪西愛生號已於上月下旬開出先到檀香山再來上海昨接電訊定二十四日進口 
[國内輪船運貨進出口之調查]  
　　進口貨　（營口）招商局之圖南輪船由牛莊裝來荳油三百桶籽油一百桶玉石一百十一件蝦皮二十四件石粉四十五包木桶九十五件燒酒二百七十四壜府綢三十箱絲頭六十二件野絲一百十五件洋燭二百箱火柴三十八箱鮮蝦四十六擔花子二十一件牛角二十件南瓜子五十五包紙頭九件鹿膠鹿筋五件顏料二十七桶藥材六十一件土布絲帶五件石粉四十五件雜貨十五件蝦醬四十壜（烟津）太古公司之通州號由烟津威海衛裝來精鹽一千一百二十包粉絲四百十包花生一千二百六十包瓦器一百三十六件土酒二百零二壜蛋黄三十桶野絲九十三件綢貨一百零二件土布九十五件羊毛五百二十九包絲頭三十九件拷皮四十包石板七十七件冬菜五千八百七十二壜生梨三百三十五擔草帽邊十五件海味十九件雜貨九十七件鐵管二十四件（長江）大古公司之鄱陽輪船由長江裝來糧食九百五十七包皮油七十九桶桐油八百五十桶夏布三百十五件綢緞四件烟葉五十件紙頭十八件白蠟十六件土酒一百壜鹽猪腸九件瓷器三十四件砲引二十八件蔴油三十桶雜貨二百八十件又三北公司之德興輪船亦由長江裝來白米二千三百四十二包黄荳一百九十三包芝蔴二百二十二包皮油二百九十桶青蔴三百八十六件烟葉二十件綢緞七十三件黄紙二百八十三件絲草三百五十件鷄蛋七十三簍牛骨一百六十擔藥材三十九件水靛一百二十七桶機花及花衣二千零四十四件洋白鐵一百件（寗波）寗紹公司之新寗紹輪船昨由寗波裝來竹笋一千零三十三擔土布七十五件漿粉九十一件草蓆一百三十四件飛花五十八件竹木二百十件油餅四十一件樹幹二百十九紮棉紗六十件鐵八十四桶又太古之新新北京輪船裝來乳腐五百壜土酒一千壜毛茶十件傘木二百四十件胡桃四十包草蓆六十件杉木三十根竹器二百九十件藥材四十二件鐵皮七十二件 
　　出口貨　（寗波）寗紹公司之新寗紹輪船昨日裝出桐油二十五桶玻璃五十二件肥皂七十箱電料四十九件鐵器九十擔荳餅四百四十件洋布六十五件蝦漿四十壜麵粉九百包香烟二十五箱雜貨八十四件又太古公司之新北京輪船裝出麵粉一千一百包拷皮四百二十包疋紗七十件藥材二十件餘爲雜貨（營口）招商局之圖南號輪船定明日赴牛莊昨日報裝者有茶葉二百四十九箱香烟一百七十箱白米四百五十包麵粉三千包洋紗五百八十件粗茶六十件糖菓一百箱信石七十件鐵絲三百紮海帶菜三十件洋紙四十五件顏料一百桶餘爲雜貨 
[滬杭路運繭特價之訂定]  
　　滬杭甬鐵路本年車運浙屬鮮繭仍由滙通轉運公司承運現經路局與該公司雙方訂立合同並規定特價裝運准自五月一號起實行昨經該路車務總管將特價價目發交全路各站遵照辦理兹將鮮繭特定運價錄下（由各站運至上海南站價）由龍華或梅家衖每袋運費六分由莘莊每袋運價一角一分由新橋或明星橋每袋運價一角二分由松江或石湖蕩每袋運價一角八分由楓涇每袋運價二角由嘉善每袋運價二角二分由嘉與每袋運價三角一分由王店每袋運價三角七分由硤石每袋運價三角八分由斜橋周王廟長安許村臨平五站每袋運價四角四分由閘口南星杭州艮山拱宸筧橋六站每袋運價五角五分（由各站運至上海北站價）巾龍華或梅家衖到上海北站或麥根路每袋運價一角二分由莘莊每袋運價一角八分由新橋或明星橋每袋運價二角由松江或石湖蕩每袋運價二角五分由楓涇每袋運價二角六分由嘉善每袋運價三角一分由嘉興每袋運價三角八分由王店每袋運價四角三分由硤石每袋運價四角四分由斜橋周王廟許村長安臨平五站每袋運儥五角一分由閘口南星杭州拱宸艮山筧橋六站每袋運價六角二分由嘉興至杭州每袋運價三角一分（一）每袋重量以三十公斤爲限由三十一公斤起至四十五公斤止作爲袋半計算由四十六公斤起至六十公斤作爲二袋計算餘類推（二）按照特價儥目裝運毫無回扣（三）一切危險槪歸貨主負責（四）裝卸亦歸貨主自理 
[赴和參與萬國家禽會之廳令]  
　　上海縣知事接實業廳訓令云案奉農商部訓令第四○一號内開查萬國家禽會現由和蘭政府繼續籌備開辦並得駭會函告擬於本年九月間在海牙開會該會宗旨在增進飼養家禽之學術無論個人團體均可赴會毫不限以資格藉觀摩於萬國輪知識於衆長誠不可多得之機會凡有志研究家禽者均可自備用資由本部介紹前往與會合亟譯錄萬國家禽會通告仰即飭屬知照此令等因奉此除將通告抄登省公報曁實業月誌外合亟令仰該知事飭屬知照此令 
[萬國拒土會將開年會]  
　　本埠萬國拒土會定於陽曆五月四號（星期三）午後五點十五分假四川路青年會開第二次年會及選舉職員特請美國按察使羅平吉及沈信卿君演說并望各界人士及中西各會員屆時早臨云 
[第三屆工藝傳習會紀事]  
　　江蘇省敎育會理科研究會於昨日在中華職業學校化學實騐　舉行第三屆工藝傳習會請留德藥化學博士葉漢丞君曁留日藥劑師周夢白君講授家庭醫藥上午九時開會首由吴和士君致開會辭並介紹葉博士演講大致謂一國之醫學愈發達需要之藥品愈多吾國近年來西藥多仰給於外國漏巵日大良可慨惜欲救此弊宜於全國提倡自製藥品故吾輩今日先來研究數種日 
 
 

Page 11

 
 
　　用藥品之製法以爲倡導次同藥劑師周夢曰君演講補血劑硼酸油膏硫亞軟膏十滴水痱粉美顏水等之製法並詳述其原由隨示以實騐各廳講員咸筆錄親自考騐末將製成之藥品携歸試用就中如補血劑等如在藥房中購每瓶須費銀一二元者今祇費銀一二角即可製成同樣等量之藥堪稱合算聞該會因此等家庭醫藥於家庭及社會需要甚大日後尚須請葉博士等演講洋樟腦丸薄荷錠止血棉等之製法以廣傳播云兹將各聽講員姓名列左張宏朱蔭餘毛承勳方名馥莊叔何曹祖培朱景萊倪士奎任惠泉黄冠卿林希華程展顧孟雄葛承德蔣兆祜張友之汪千里錢振華馮福聲楊維城劃士林鄭璞山姜世維 
[學生總會請查北大被火原因]  
　　學生總會昨致北京函云北京各界聯合會學生聯合會均鑒昨閱滬報錄載北京大學代理校長蔣夢麟呈稿藉悉北京大學校舍於二十六二十九兩日三次被火皆查獲發火物料其爲有人故意縱火情節顯然本會不勝駭異藉曰匪徒爲之則大學於彼等旣無私恨之可言又無巨財之足刦斷不致出此無目的之舉動適當敎職員學生力爭敎育經費之時突發此事羣情益滋疑懼務望就近查明原因宣告全國並請負事實上之責任者偵察懲辦北京乃軍警林立之區若事前不能防範事後不加追究尚復成何現象昔趙穿弑晉靈公董孤直書曰趙盾弑其君以亡不越境反不討賊也準是以推則三次縱火實咎有攸歸矣專此馳詢亟候示覆順敂公安中華民國學生聯合會總會啓 
[紹興同鄉歡迎田文烈]  
　　前内務總長田煥亭君日前回上虞原籍掃墓事畢於前日返滬仍寓後馬路某錢莊昨日紹興同鄉會特開會歡迎到者八十餘人副會長魏清濤主席曹慕管致歡迎詞次田煥亭君致答詞又次袁近初演說會長田時霖報告該會歷年所辦社會事業並希望田君贊助散會後餉以茶點是晩旅滬紹興同人復公宴之於一品香觥籌交錯盡歡而散聞田君定今日赴江灣參觀救濟婦孺會之留養院並新建已將落成之游民工藝廠明日即北上云 
[四月末上海物價指數表]  
　　財政部駐滬調查貨價處四月末上海物價指數云本月指數爲一○八四比上月增百分之四比去年同月增百分之一四而與去年七月指數相近各類指數以金屬所增爲最鉅較上月漲上百分之六三工業用品則落去百分之五三其他各類雖略有升降要皆所差甚微按本埠巿面本月分頗形活動出口貨雖未大見起色而洋貨銷路各帮俱見活動苟滙兌巿價之穩勢能繼續維持則商業當愈有發展之望而本表指數亦有漲無跌也四月末指數表列下 
　　（本表以八年九月物價作爲百分） 
　　期間　去年 
　　類别　　　四月末　　前月末　　四月末 
　　糧　　食　一○一○　一○○六　一○七二 
　　其他食物　一一一四　一一五六　一一七○　 
　　疋頭及其原料　九七二　九七○　一○三五 
　　金屬　　　一一七一　一一○二　一○五七 
　　雜貨 
　　燃料　　　一○三一　一○三五　九九五 
　　建築材料　一一七九　一一七四　一○九○ 
　　工業用品　一二四六　一三一五　九五一 
　　其他物品　一一四八　一一二九　一○一四 
　　雜貨平均　一一五一　一一六三　一○一二 
　　總平均　　一○八四　一○七九　一○六九 
[滬商界不忘國恥紀念]  
　　勞合路上海各路商界總聯合會以五月九日爲國恥紀念日各馬路商店於是日應有表示昨特分函各分會云逕啓者查五月九日爲國恥紀念日亦即吾國承認日本所要求二十一條之日此等奇恥大辱幾等城下之盟凡我中華國民自當永誌不忘兹經第二屆第十五次董事會議决所有各馬路商店均應於是日休息一天懸半旗誌恥藉以表示爲此函達貴分會務乞轉知各商店於五月九日遵照辦理事關國恥切勿漠視是爲至盼云 
[法租界商業聯合會常會紀]  
　　五月一日法租界商業聯合會於下午八時開常會爲劃一兌價事特邀烟紙業會員到會磋商整齊辦法推烟紙業（陳萬豐）顧少卿主席沈問師紀錄主席畧謂巿上銅元日來價格愈疲兌價混亂更甚自聯合會逐日分發兌價傳單已有多日詎至今仍不能一致如角坯兌價本擬槪不掛牌恐有暗增情事現請槪作一百三十文仍然掛牌以昭一律於是義成祥葉君愼昌洪君及多數烟業中人均有討論結果由聯合會兌價傳單續發三天以視能否遵照再定行止議畢仍由葉貺辰主席報告烟紙業如能整齊兌價固屬美舉無如該同業傾軋成風不顧公益今後但願互相勸勉務達一律而後已諸會員提議如下（一）江錦春提議本租界野鷄妓女日見增多一至傍晚沿途拉客甚或通宵達旦實屬成何體統結果决定函致公董局請即嚴加取締以除污點（一）潘則言提議本會徽求新會員問題當定是月杪爲截止期現所徵不多究竟作何辦理結果展緩半月以觀後效（一）劉屏仙沈問師等提議前經常會議决本會如有出席各團體開會代表應另給代表證以徵信實結果出席時另給代表證事畢將證繳回以示鄭重議至十時餘始告散會 
[狄思威路裕豐押店被刦]  
　　虹口狄思威路三百四十五六號門牌裕豐押店前晚九句餘鐘突來口操上江口音身藏利器之盜匪六名一匪在外望風一匪持銅表一隻入内以質洋兩元爲由乘間躍入店堂餘匪亦一擁入内袖出手槍利刃嚇禁聲張當將賬檯上所置現洋五十七元鈔票洋二十元小洋二百三十角搜刮殆盡呼嘯而逸迨該管哈爾濱捕房聞警立飭通班中西探捕馳往兜拿無獲遂由西探目駱四與華探管宗餘至出事地點詳勘一週並向事主詢明被刦狀况各匪面貌服式回稟捕頭通知各捕房一體偵查矣 
[水警緝獲盜匪]  
　　江蘇水警第一區偵探李得標會同該區第三隊偵探馬秋生於四月二十九日在徐家匯地方緝獲盜匪金阿土（即小弟）一名當即解往高昌廟水警第一區第三隊收押旋由該隊隊長王壽良訊問據供於舊曆二月初二夜搶刦松江三十八保十四圖王孟涇地方倪姓家同行有十餘人分得洋六元四角行刦之時用船一隻前膛槍一桿我所搶各處之人家共分得洋三十元等語因該盜在松江行刦爲水警第一區第一隊第三分隊長徐貴臣聞知即率同巡官費得標將該金阿土提回松江歸案訊辦矣 
[划船内查獲大宗烟土]  
海關緝私隊前晚在寗紹碼頭浦江中查見划船一艘内載蔴袋包一個形跡可疑當即喝令停駛詎該划船夫及乘客二人情虚奔逃上岸該關員即將蔴袋啓視内藏烟土八十餘斤當即帶回海關報告稅務司飭將烟土存棧候燬 
[南洋公學之勞工紀念會]  
　　五月一日爲世界勞工紀念日本埠徐家匯南洋公學學生會在本校校内開會設備茶點欵待該校校役工人及義務學校學生兹將是日開會情形誌下是日午後二時開會由招待員招待校役義務學校學生等入座會塲即在該校大禮堂禮堂門口紥有（勞工紀念會）柏枝匾額禮堂内而壁上懸有（勞工神聖）花圈檯桌座位列成（五一）兩字是皆該校學生會職員佈置並未假手於校役開會入座由義務學校主任蕭箎起立致開會詞後義務學校敎員惲震吴保豐等相繼演說勞工神聖勞工紀念之意義演說畢有校役會會長元興起立致謝詞大家即用茶點四時餘盡歡而散散會前攝影以誌紀念 
[美術學校之講演會]  
　　上海美術學校女子美術學校於昨晚在女子美術學校禮堂合開講演會請北京女高圖工科主任呂鳳子講演藝術敎育聽者除兩校學生三百餘人外尚有來賓多人首由校長劉海粟致詞介紹略謂我們從西湖回來遇着一個很好的機會就是北京女高師圖工科主任呂鳳子牽同女高師圖工科同學來滬參觀呂君學問很好他併且是拿全部精神來研究藝術的一個人他對於藝術敎育上的經歷亦很深所以我們要請他來演講俾學者皆得一聞其議論云繼由呂君登壇講演歷一時之久其講題爲藝術是什麽略分六層（一）藝術表演人類同情要從藝術家的思想的情感引起人類創造力（二）物的美要從藝術裡表現出來（三）要拿藝術來促成社會藝術化（四）藝術人生方有價值平常人生實無價值（五）爲藝術研究藝術爲人生研究藝術藝術就是人生人生就是藝術（六）不論什麽主義什麽畫派都是藝術家要表現他的思想情操從不知不覺中表現出來的所以批評畫派不能單拿畫而形式來說其逐段所講甚長不及登載講畢由主席申引散會已九時矣 
[青夜義校徵求會之結束]  
　　閘北青夜國民義務學校徽求會於前日（一日）假座一品香行開幕禮各隊徵求員先後蒞止二時開會由總參謀任矜蘋主席略謂本會自開幕後由諸君之熱忱得社會之信仰故三次結束報告已超出額外（一千元）今日爲閉幕之期倍數之說諒可實現故敢敬代義校學生爲諸君祝勝利云次各隊互相競爭至六時主席宣佈散會其結果如下特别隊一百五十分印度洋隊二百十分南冰洋隊二百四十分北冰洋隊四百分大西洋隊六百二十一分太平洋隊六百三十一分共計二千二百五十二分又聞大西洋隊名譽隊長王廉芳印度洋隊名譽隊長戈公振等另具銀盃及古畫等奬品奬給各隊名列前茅者以資鼓勵惟該項奬品將於褒榮會時當衆奬給云 
[寰球會高尚娱樂部消息]  
　　寰球中國學生會組織高尚娱樂部先從招集基本會員入手已由宋漢章君徵得五人等情已二誌前報兹悉前日吴和士君亦徵得一人爲楊譜笙君楊君爲前浙江官產處處長云 
[國語學校設星期專修科]  
　　法租界敏體尼蔭路國語專修學校開學以來頗形發達現聞該校爲利用星期普及國音起見特設星期專修科以便各校敎職員學生研究國音國語定於星期日（八號）上課不收學費報名者甚形踴躍云 
[江西旅滬學生會近况]  
　　江西旅滬學生會前日在南洋公學開第四次改組大會各校代表到會者四十餘人首由各代表將章程逐條修改多數以爲會長制不利於會務進行於是互相考慮結果正式通過改會長制爲理事制當即公推南洋聖約翰復旦通惠工商青年會中學等校之江西學生爲理事昨日又在上海學生聯合會開第一次理事會到會理事有蕭箎葉柏蔭劉愷鐘俞百慶首由各理事互選理事長結果蕭箎以多數當選次由各理事公請唐學詠吴韶充文牘鄒恩詠充會計且擬於本學期發行一種年刊介紹上海各校情形於桑梓并設有特别通信處接受江西各校學生之函詢云 
[旅滬湖南同鄉會成立紀]  
　　旅滬湖南同鄉約近千人感於同鄉會組織之必要爰定於五月一號午後一時假座斜橋湖南會館開成立大會到會者共五百餘人首由籌備幹事曾季融報告同鄉會調查會員手續及一切經過情形次用連記投票法選舉會長及會董因公推吴覺初鄭紹熙等爲開票員再次全體會員攝影開票結果計聶雲台當選爲正會長陳　嵐爲副會長其他如袁伯䕫曾季融譚洊安陳子沛譚大武聶潞生張秉文柳菊生鄭漱石梁和甫左梅生葉鼎垣周砥青袁蘭生鄧子氷歐陽德培劉廉生黄幼薌廖伯崑吴覺初馬錫鵬鄭紹熙劉達村二十六人當選爲會董隨後歡迎正副會長就職演說塲中鼓掌如雷散會時已午後五時矣 
[西商春賽初紀]  
　　昨爲旅滬西商春季賽馬之第一百上午十一時一刻預賽西人咸整轡齊集於泥城外跑馬塲開始賽跑並不因天雨而減其興致風馳電掣直至薄暮始舉計共十一次兹將得標者彙誌如次第一次十八馬西人小白蘭代祥茂洋行黄色衣帽白馬勝第二次二十馬西人强生代怡和洋行藍色衣帽黑馬勝第三次二十二馬西人白羅那代滙豐銀行大班藍色衣黄色帽灰馬勝第四次十五馬西人强生代怡和洋行藍色衣帽灰馬勝第五次九馬某西人代自來火公司醬色衣帽黑馬勝第六次十一馬西洋人代中庸洋行紅色衣黑色帽白馬勝第七次十五馬西人大爾克代某西人湖色衣黄色帽黑馬勝第八次十　馬西人海爾代瑞記洋行藍色衣帽花馬勝第九次十馬西　大羅司代麥邊銀行醬色衣帽黑馬勝第十次七馬台維洋行黄色衣帽灰馬勝第十一次十一馬西人白羅那代平和洋行醬色衣帽黑馬勝 
[日斯巴尼亞故公使追悼會紀]  
　　江蘇特派交涉公署日昨接駐滬日斯巴尼亞正領事艾摩以度來函略稱現擬於五月二號上午九時在洋涇浜天主堂爲敝國駐華故公使兼外交公使團領袖白斯德君開追悼會相應函請查照　致各機關云云許交涉員准函後於昨晨率同第二科長陳世光洋務秘書楊小堂等乘汽車前往該堂吊唁 
[省令搜捕蝗蝻種子]  
　　上海縣公署奉省長令開略謂時屆春末夏初正鄉民播種禾　之際邇因天時不正防有蝗蝻種子發現仰即分令各鄉董知　各農民於播種時留心察看如有蝗蟲種子即行減除以維　業等因沈知事昨已分令各鄉董遵辦矣 
[塡浜展寛馬路]  
　　半淞園北首馬路旁原有小浜一道現由工巡捐局擬將該河塡平改築馬路業經呈奉軍署批准昨已飭匠開工鋪塡下埋瓦筒險溝以便出水並將路面展寛藉便交通云 
[反對建築垃圾碼頭之局批]  
　　十六舖外關橋迤南各商舖反對萃豐碼頭沿浦建築垃圾碼頭曾由益大號等聯名公呈滬南工巡捐局及淞滬警察廳請另擇相當地點以維公安等情兹奉姚局長批云呈悉查垃圾碼頭原設大碼頭地方尚無意外情事現因該處開挖河泥移設於萃掣碼頭以便出卸與大碼頭同　浦灘未必遽生窒礙所請另移之處應毋庸議如爲注重清潔起見當轉請警廳飭令辦理清道人員隨時格外加意勿任狼藉作踐以全公益可也仰即知照此批 
[印花稅又將舉行大檢查]  
　　上海縣公署昨接江蘇財政廳印花稅處第四號訓令内開爲令行事查印花稅法罰金執行規則第一條内載應貼印花之契約簿據每年六月及十二月由警察官廳檢查一次等語歷經遵照辦理在案嗣奉財政部令印花稅檢查時期更定於每年五月及十一月兩次舉行呈奉大總統令准通行遵照等因自應遵照辦理現在將屆十年五月檢查之時應即由該縣知照警察官廳督飭警區依法檢查妥爲辦理一俟事竣並將檢查情形分别具報以便彙轉除呈明省長並分别函令外合亟令仰該知事遵照此令 
[新世界押欵取贖紀聞]  
　　新業公司新世界股東會因經理陸錫侯將新世界全部產業向花旗烟公司押欵洋十六萬四千元曾經一再開會反對並向公堂涉訟嗣經新業公司股東向花旗烟公司磋商取贖辦法業已允洽由新業公司備足押本十六萬四千元往來烟欵五萬元共二十一萬四千元於昨日公請原被所聘之牛門禮明兩律師經手過割因公司董事瞿宏聲因事他適未能到塲簽字瞿君約於本星期四到滬屆時即可雙方交割歸新業公司完全執管云 
[指控不理絲繭押欵之審訊]  
　　震豐收繭公司股東孫衡甫陳寅卿汪味青等被兆昌絲號在公共公廨呈控不理絲繭押欵計本利銀十萬零四千二百十一兩六錢三分一案昨晨由俞襄讞會同美約副領事升座訊據兆昌司賬張綏之上堂將被告向原告迭次所做押欵情形詳細供畢已屆午刻判改期七天續訊兆昌賬房呈出賬薄三本兆昌摺一扣震豐摺一扣均附卷 
[姘夫婦同圖自盡　男子獲救得生]  
　　寓居西藏路樹蔭里二百二十號門牌蘇州人陳氏婦人年二十四歲近因姘夫沈樹芸失業不赡家用時相反目昨晚遽吞服生鴉片烟自盡沈樹芸亦即效之輕生嗣由同居人察覺一併車送仁濟醫院救治婦人已不及治旋即身死惟沈樹芸得慶更生云 
[代已死塌車夫請求伸雪]  
　　法商五路電車四十七號司機人羅友仁駕駛不愼碾斃塌車夫徐石頭又帶傷同伴經滬西商業聯合會遣陸星莊爲代表控經上海地方審檢廳訊明判决羅友仁罰金洋一百元在案兹悉本案已死之徐石頭其家屬俱在江北原籍無人爲之伸雪此次判决後滬西商業聯合會代表等以所判太輕不足以儆將來爰於昨午投地檢廳具稟聲明控訴請求將案卷等申送蘇州高等檢察廳訊明懲辦云云當奉譚檢察長諭候查案辦理 
[渡客中流遇險]  
　　前晚九時許一千三百十七號杉板船户某甲在海關碼頭攬一搭客擺渡過江至春江碼頭不料駛至中流有一小輪拖帶駁船由南往北避讓不及將該杉板碰撞覆没該搭客知事不妙預先躍上駁船得保無恙甲幸諳水性且持竹篙漂浮水面當經一千零六十二號杉板船駛過設法將該甲救起昨晨據情報告水巡捕房飭查肇事小輪再行核辦 
[乳媪母子誘拐婢女之押儆]  
　　婦人李周氏前在虹口愛爾近路一百五十九號半門牌蘇州婦人包陳氏家爲乳媪時串同其子阿三唆使陳氏之十四歲婢女順景捲取價值三百九十一元之金銀飾物偕逃於蘇州之横涇地方案發周氏及婢被捕解由公共公廨命押候函致吴縣移提李阿三到案再訊在案兹經捕房飭探前往將李移回昨晨連同周氏及婢一併解廨禀明案情將吊出贓物呈察繼由包陳氏投訴順景係於九歲時買來爲婢此次失踪後曾報告捕房請求給領云云質之順景供稱捲逃之事悉係阿媽指使而周氏母子供詞支吾李襄讞核供商之美赫副領事以被告李周氏母子誘拐屬實判分别各押一年順景交包陳氏領回管束贓物亦交原告領去 
[指控串拐小孩]  
　　高阿川范阿聚因被新閘路一千八百二十號門牌住户曹李氏指控串拐伊之六歲男孩阿全販賣經捕房將高范二人先後緝獲拘押昨解公共公廨經中西官略訊一過判被告二人押候備文派探帶同原告至寗波移提小孩曹阿全到案再行訊核 
[指控騙銀案展期再訊]  
　　張甡泰三益泰昌許永利等字號前日下午投福州路總巡捕房指控粤人楊藻榮與在逃之某某等數人用天德洋行名義以代定貨物爲由騙去定銀一萬一千五百兩分肥等情捕頭准飭七十三號西探與華探尤阿根協往九江路太和園菜館内將楊拿獲拘押昨晨解送公共公廨據原告代表律師上堂譯訴案情並稱尚有共同犯中一入英籍之華人須至英按察使署起訴查被告中孚銀行存有欵項要求給諭該銀行禁止提取天德洋行户名存欵展期研訊云云經關讞員得禀商之英包副領事判楊藻榮交一萬兩舖保展期兩禮拜再訊並准給諭中孚銀行本案未訊結前天德洋行不得提取存欵 
[竊洋遇騙分别押儆]  
　　南翔人金福泉本在九江路五號門牌住友銀行爲西崽上月間竊取該行鈔票洋一千元逃匿漢口路某雉妓院内狎游致被過犯劉全林騙去金手錶綢衣等物前日被該行經理日本人松浦查悉報捕飭探將金劉二人拘獲押至昨晨解送公共公廨據原告代表朱義堂上堂訴明被竊情形並據金之保荐人周某投訴已代賠原告洋七百元尚少三百元等語訊之金供認不諱並據劉全林供稱金手錶衣服係金送給求察中西官核供判金福泉押西牢年半劉押一年分别示儆起案贓物交保人領回 
[竊取洋紙之押儆]  
　　龍紀法日前串同在逃數人在法租界竊取某紙號值銀一百零九兩之洋紙售與蔣馥卿得洋七十五元化用現爲原告偵悉報告捕房飭探陸海林將龍拘獲帶入捕房昨日傳同收贓人解送法公堂請究先由原告禀明被竊情形詰之龍供認行竊蔣馥卿供商人與龍素不相識此項洋紙由衛阿龍介紹故敢收下衛阿龍供龍紀法之胞兄龍其章在民人處爲夥由其章托商入轉向蔣馥卿兜售不知竊來求察中西官判龍押西牢四個月以儆蔣等斥退 
[搶烟槍各押一月]  
　　無賴張德怡沈榮桂等數人前晚至法租界居民席成章家拆梢不遂即將席之烟槍一只現洋十八元强搶而逸後由事主報告捕房飭探陳仁寳前往某客棧將張沈兩人拘獲餘均逃逸祗抄出烟 
槍一支帶入捕房昨解法公堂請究先由捕頭上堂禀明前情繼由原告席成章投訴前情詰之張沈兩人同供民人等與原告相識是日實因貧苦故此前往商借有之餘供支吾中西官判張沈兩人各押西牢一月以儆烟槍充公 
[攫挖耳游行示衆]  
　　浦東楊家渡三區一分駐所宋警佐昨出牌示云爲懸牌游行示衆事案於本日據本所三崗巡警報稱值崗時據婦人林曹氏報告往廟燒香路經陸家渡地方被一不相識之人上前將氏之金挖耳一支攫取逃逸巡警據報後隨即將該犯追獲故將兩造帶所等情前來業經本所預審該犯王阿松供認攫取現已抛棄河浜不諱遂即派警押同該犯至河浜下水撈獲原贓無訛除將金挖耳先行飭令失主林曹氏具領外該犯王阿松鎖押游行示衆三日限滿再行解送法庭懲辦以儆效尤而保公安 
[介紹新刋]  
　　蘄陽田桐君近著（人生問題）一書對於現代思想之由來言之頗詳昨承惠贈兩册書此誌謝并爲介紹於研究哲學者 
要件 
[江蘇第二次地方物品展覽會各項規則（續）]  
　　第五條出品人如有願自備櫉架者應將櫉架圖說及占據地位面積若干於八月卅一日以前詳細開報請求本會許可如有特别物品或體積鉅大或條理繁複占地較廣或須專室陳列者亦照前項辦理第六條第二條所列各類物產應責成各縣知事督同徵集員辦理勸徵如出品人有未識出品之要旨者徵集員務以出品之關係及出品之利益爲諱摯之勸導其物產發逹縣分非徵集員一人所能徧及者得由縣知事臨時酌派掾屬帮同辦理第七條各縣知事徵送或農商會公司局廠製造人等願將物品留陳省立商品陳列所者於會期屆滿後由本會移送陳列並由該所另給收證（注意）省立商品陳列所於本屆殿覽會閉會後即行開辦並先設籌備處以資銜接出品人如願留贈物品長期陳列自屬一舉兩得彼此有益惟並不勉强苟非本人自動留贈所有展覽物品一槪發還第八條凡公司局廠製造人等應徵物品如願出售者應於出品願書及標籤内註明本會得依照約賣親則代爲出售所得價銀於領回出品時憑出清册給領第九條凡應徵物品均須由徵集員發給出品願書一紙令出品人詳細照塡附入物品包箱送交徵集員運送本會收發處出品願書出品人如不能自行調製得由徵集員代爲繕塡但須由出品人蓋章簽押第十條徵集員接收應徵物品時應用精細紙籤一方寸標明品名縣分出品人姓名牢粘該物品隱處以資辨認出品人將物品逕自送會者前項紙籤由出品人自行粘貼第十一條徵集員應繕具標籤繫於各應徵物品上並檢同出品願書彙齊裝成包箱於九月一日以後二十日以前妥解本會不得逾限注意）包裏箱件應一律依期逕送南京貢院物品展覽會收發處裝置包箱時務須按照出品類目表分别裝開不得於一包内雜置二三類之物品並須於包箱内外塡明第幾類案幾目字樣出品人將物品逕自送會者亦照前二項辦理兩類互有關係非並列不能表明功用者得以一類爲主品他類爲附屬由出品人自行酌定於包面箱面分别註明第十二條各縣應徵物品名稱件數應於八月三十一日以前開報以便塡發護照出品人自願直接運送者得將所送出品名稱件數開報當地商會或總商會轉請塡發護照第十三條徵集員應造具出品清册同式兩份開明品名件數以便運解到會時點收存證出品人將物品逕自送會者亦照前項辦理第十四條出品裝飾務求優美整潔包裝運送亦須慰貼堅牢以防中途損壞 
來函 
[綢綾染業公所來函]  
　　逕啓者頃閱報載王文華假貴州路綢綾染業公所開追悼會一則查敝業與王文華君並不相識昨日敝公所爲同業王全英君親友發起舉行追悼固有其事惟報載當係訪員探訪之誤應請更正以照核實是所感荷綢綾染業公所董事葉志鏞 
雜評二 
[禁米電令（訥）]  
　　省長電令謂米貴如此恐慌顯係有人屯積私運官廳防範不力之故是省長固不文過飾非而盡諉爲皖米與軍米也是官廳諉爲皖米與軍米非特以欺人民并以欺省長也人民言米貴由於私運由於官廳防範不力官廳悍然不承認今省長亦以此爲言官廳亦視爲誤會而否認之耶 
　　或曰省長一紙之文告本不爲其屬下官廳所重視今日禁米通令之效力亦不過等於人民之空言一笑置之耳然米貴至此景象青黄不接之時間正長倘長此增漲不已一旦發生險象釀成意外之風潮則其時非特人民受害官廳自身恐亦未必能脫然無累也然則官廳而稍有心肝者其必不漠視此一紙文告也歟 
公布欄 
[江蘇高等審判廳]  
　　民庭判决　一件賀鍾等與于殖爲選舉訴訟一案（判愉主文）原告人等之請求駁回訟賢歸原告人等負擔　一件周光耀與周王氏爲嗣續涉訟控訴一案（判决主文）原堂諭撤銷本案發還泰與縣知事迅爲依法審判　一件陶柳門與郭大邦等爲灘地涉訟上告一案（判决主文）原判撤銷本案發還江寗地方審判廳迅予更爲審判　一件趙文等與季腹泰爲房地涉訟上告一案（判决主文）原判撤銷本案發還江寗地方審判廳迅予更爲審判一件沈蔚生爲債務涉訟不服武進縣公署之執行庭諭聲明抗告一案（决定主文）本廳原决定更正之本案應由武進縣知事查明沈蔚生有無隱匿現欵事實倘確無隱匿現欵證明改就沈蔚生所指田產執行　一件李有田與李有才等爲遺　涉訟控訴一案（决定主文）原堂諭撤銷本案發還如皐縣知事迅爲依法審判　一件程沈氏與程慶文爲家財涉訟控訴一案（判决主文）原判撤銷巿房三所程慶文不得擅賣衣箱十七只由程慶文交還於程沈氏本察訟費歸程慶文負擔　一件程希賢爲家庭涉訟聲請延期一案（决定主文）本件聲請駁回　一件秦聖郎與秦王氏等爲贖田涉訟上告一案（决下主文）本案上告駁回　一件陳天才爲買地涉訟聲請回復案（决定主文）原决定更正本案上告准予受理以上四月二十九日 
　　批示　律師張一鵬呈批呈悉據請登錄候轉呈司法部核准令遵此批登錄費證書均存　孫毓寳呈批呈悉仰候令行溧水縣知事速予辨明民刑牲質依法受理此批 
[江蘇高等檢察廳]  
　　批示　田長年呈批狀悉查此案究竟應歸何縣受理及其辦理經過情形若何姑候調令泰興縣查明具復核奪此批　李金氏狀抄均悉查此案堂　係牌示於十年一月二十三日何以至今始來控訴是否送　遲滯仰候調馭縣卷查明再行核奪此批 
[上海地方審判廳]  
　　公示送　（全文在本廳搗示塲公布）第六四號（民二庭）一件周義芳與劉大榮因房租糾葛一案（决定主文）本件訴狀准予註銷訟費歸原告人負擔仰受送　人知悉特此公示右仰被告人劉大滎准此 
　　批示　一件褚晋剛狀請銷案由狀悉准如所請辦理此批以上五月二日 
[上海地方檢察廳]  
　　批示　姚劉生狀悉仰即來廳候訊此批　夏蓉舫狀悉爾女如果被　毆打成傷仰即來廳投騐此批　閔日責狀悉仰候偵查毋庸多凟此批　股純立狀悉查本案孫二與桑施氏不過房東房客之關係爾女桂英被人誘拐究與孫二有無關係尚無確切證明本廳無從核辦仰即速尋找爾女或桑施氏到案後另行核奪此批　陳　　狀悉已呈部核示應俟禀復正予核辦所請暫毋庸議此批以上五月二日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[黄鶴樓遊記（中）] [  少芹]  
　　先是斯樓建築崇閎壯麗高可四層丹楹畫棟藻梲雕梁悉以楠木製之四圍有廊障以玉闌以備登是樓者凭欄眺望爲楚中第一名勝地光緒初葉住持僧弗戒於火焚燬殆盡鄂督張文襄因就原址改建洋式樓仍沿舊名樓縱横四丈餘高亦四層矗立空際近則官家以是樓賃與茶博士設茶室無論販夫走卒亦可登臨坐而啜茗喧豗嘈雜殊大厭人而騷人墨士轉裹足不前坐令千古名勝之區淪夷至此良可嘆也去歲春王督擬恢復舊觀嗣以籌欵無着事遂寢戈君謂余曰吾數年來夢魂顛倒之黄鶴樓如是如是語次復前進兩旁屋宇鱗次櫛比居其中者不外三種營業一茶樓二攝影館三命相館巿招布帘彌望皆是傍甬道之南部爲古碑亭一中有（鵝）字又有黄魯直楹聯一付其餘均元明以下名人手筆鐫於碑上碑嵌牆際石質斑駁且破製並字跡亦糢糊莫辨意殆摩拓者多而剥蝕之耳再進第三級石磴數武外有俱樂部附設於茶室内備有棋枰報紙及彈子房任客游藝而窗明儿淨空氣亦佳爲各茶肆之冠過此則至奥略樓矣樓爲張南皮剏造規模宏敞望之似古刹自末及巔計三層額字亦南皮手翰書法逼近髯蘇頗古勁今則樓上亦設茶室兼售京蘇菜點余偕戈君登其最高一層見一龕中懸南皮肖影面瘦髯長狀極清癯近龕硃柱上有南皮手書聯語句云（昔賢整頓乾坤締造先從江漢起）他日交通文軌登臨不覺米歐遥相傳爾時文襄正建設京漢鐵道是聯蓋紀實而又含有自負語也以下有端匋齋梁節庵諸人手書聯額大旨皆頌揚文襄語故略之又有醉痴生者於右壁粉墻上書一上聯徵求對偶聯爲（漢口夕陽斜照漢陽門漢陽門門對漢陽江漢秋陽同一色）其下媵以數語謂應徵諸君如屬有極工下聯請交斗級營（在武昌城内）協和賓館十五號脫當選酬洋百元彼蓋明知是聯難以屬對故題此重酬難人眞可謂惡作劇矣 
閒話 
[春暮尋愁錄] [  禹鐘]  
　　每見人嘆惜光陰之迅逝輙曰安得年光倒流意謂使旣往之歲月一一重返也實則光陰旣逝萬無重返之理魯戈返日見說亦至荒誕不可遽信今閱（天中記）載唐文宗開成元年歸融爲京兆尹時兩公主出降府事供帳事繁又逼近上已曲江賜宴奏取改日上曰去年重陽取九月十九日未爲失遂改十三日展上已此說雖因一時事務叢脞迫不可及乃出之變通然苟謂之珍惜芳時亦頗成理按古時上已爲三春惟一之佳節曲水之宴蘭亭之楔千古艷稱即老杜麗人行云三月三日天氣新長安水邊多麗人亦可想見當時之盛似此佳節自不可等閒負過改展之舉誰曰不宜余謂魯陽揮戈惟返三舍年光倒流徒存理想則此展上已者豈非善法乎 
　　（天寳遺事）載天寳初寗王少時好聲色風流藴藉諸王弗如也每春日於後園中紐紅絲爲繩綴金鈴繫花梢之上鳥鵲翔則令園吏掣鈴驚之號護花鈴此事知之者衆故後人言愛花必引此典不知此外所記亦有與此相類者（開元遺事）載玄宗花萼樓下花樹皆絙金鈴以驚鳥風動鈴聲犬輒吠貴家咸效之又（玉塵錄）載穆宗每宮中花香則以重頂悵蒙蔽檻外置惜春御史掌之號曰括香三者皆同爲惜花之史特前二說時代相同而事又相近或當時傳說略有不同遂誤一爲二耳 
劇談 
[王又宸之四郎探母] [  民]  
　　自英秀逝後鬚生人才逐漸彫零最近劉跛客死海上京訊鳳卿又有大祥消息菊仙老邁俊卿喑嗓貫大元非上選之才吴鐵庵春行冬令智儂疎放小培薄弱老成逐漸彫謝後起又乏全才菊事闌珊至此已極可以觀聽得譚氏七八分韵味者祇叔岩又宸二人而已 
　　又辰自民國元年新新舞臺出現之後未幾組織中華大戲院厮身於海上劇界者一年餘忽而鬚生忽而正旦幾類海派名伶墮入魔道幸北還以後入贅譚氏之門得泰山陶鎔重趨正軌年來做工漸趨鎭靜以意勝唱工亦力臻上乘以簡潔勝温文儒雅確有進境較之叔宕尚遜一籌然舍余外餘子皆不足抗衡矣 
　　上次又宸與小雲同隸天蟾適叔宕亦同時出臺丹桂王未免爲其所抑幸王之袍帶方巾戲不弱於余故尚能立足不則欲以靠把與余競則鮮有不敗者 
　　此次隸亦舞台某夕與白牡丹合演四郎探母代回令余往觀之第一段西皮可當字正腔圓之譽而（提起當年不由人淚流滿面）一段快板如水流倒峽一瀉千里襯以白牡丹之鐵鏡公主（慧聲嗓音漸復）愈覺生色不少此際海上如此唱工劇亦不易多聞焉後半段因時晚未觀不能妄斷 
雜錄 
[塼簃筆乘] [  范君博]  
　　人之有姓氏猶巿店之有牌號雖多同者另立名字以别之村塾中童讀百家姓一書無作者姓字想係冬烘隨意編纂取其小兒易於記憶故絶無義理可尋編中所纂之姓約四百餘皆習見常聞初無奇僻可言余於舊書籍新交游中先賢同輩不少聞見奇僻者偶誌於册以備好奇喜僻君子後日借鏡焉漢功臣表蟲達晋史茶馨魏國梯望雲唐方士燈光普宋御史中丞岑春元學士薩都拉迺賢託塔妥明忠臣鐵鉉（方孝孺同殉靖難之一人）孝子河南劍秋鳴清新城尚書王漁洋先生池北偶談載有山東孝廉斬姓殺姓月姓者眞奇而怪矣不知其祖氏何所自出 
新聞拾遺 
　　錯哭　南京雨花台下多荒塜昨有一婦人年約三旬在一墳前焚紙痛哭忽山後來一少年拍婦肩數次婦始覺而問曰你因何打我少年云你旣哭此墳可知此墳中是何人婦紅暈雙頰嗚咽對曰這是我故夫之墓已死五年我如何不知少年勃然曰此墳分明是我先父之墓有石碑爲證奈何胡說討我便宜婦聞言拭淚細辨始知哭錯亟向少年道歉而去緣因婦之夫墓在旁婦不識字一未留心以致成此笑柄云[  隱厂]  
　　莽撞　昨晚十一時許三馬路外國墳山附近停有一油煎豆腐干擔時有一妓女包車由某總會出前拉後推疾馳而往詎車夫偶不經心致將豆腐干擔撞翻妓亦撲出車外一身華服滿沾油跡暈紅兩頰漸漸起立小販向車夫索償妓自知理屈令該小販往院領資遂相率俱去[  立德]  
小說 
[社會小說　衆醉獨醒　（三三六）] [  瞻廬]  
　　第五十回　求福得禍誤信觀音　除舊布新改造空氣不表阿巧娘門口有這鬼鬼祟祟的婆娘講話單說蘇州城裏閙了七八天的妙嚴公主閙得不成了模樣地方紳士爲維持治安起見要求官廳嚴行禁止一面又拍電到南京軍署請飭下所司實行保存古墓解散愚民官廳得了這個消息即便雷厲風行派出許多保安隊騎巡隊全副武裝追風逐電般的掃向妙嚴墓上驅散一般愚民那些燒香的不禁恐嚇撇着壺丢着瓶怎敢逗留片刻都向四下裏躱避薛家園裏依舊清凈寂寞和從前没兩樣哄動一時的觀音菩蕯從此威靈掃地再没有人去墳前祈禱萬人空巷的壺瓶大會變做了一場春夢（夢想和平無非空幻）後來築起一帶圍牆把土邱和池潭一齊圈在裏面從此妙嚴墓上的池潭人家不把馬桶洗也不當做仙水吃無榮無辱倒也不失水的本性：：張果老巷裏的癱子老張周啞子巷裏的啞叭小周依舊是癱的癱啞的啞仙草仙水怎有絲毫仙氣倒是枉死城中頓添了許多新鬼（也算羽化登仙）劉公館裏的老太太便是新鬼隊裏的一分子不但有直接受害的也有間接受害的薛字園左近有一家不戒於火裏面六七個婦女慘遭燒斃事後有人說起遭難的裏面倒有多數不是本地人都因妙嚴墓上的仙蹟四處傳布遠地的婦女誤信謡言氣嘘嘘的趕到蘇州向親戚人家借住一宵準備明日起個大清早掬着一片至誠心到娘娘墳上燒香點燭乞取仙水誰料仙水尚没到口劫火早已臨身這便是間接受那仙水的毒害然而無論直接受害間接受害都是散播謡言的罪惡與其說是仙水殺人不如說是謡言殺人天下殺人的利器端推謡言居第一論理該把造謡的人重重的懲辦幾個無奈没有憑據官廳不便追究 
餘瀋[  豁安]  
　　青蓮謂浮生若夢隨園謂春在東風原是夢就事論事理固宜然 
　　獨一推思天有荒時地有老日則十二萬年亦一夢也夫豈人生百歲與春光九十之同爲一夢已耶 
　　所足珍者世界夢大進化無窮陽春夢好發舒適當非萬有不齊偏多苦惱之浮生一夢比焉 
 
 

Page 15

 
 
   
 
 

Page 16

 
 
常識 
常評 
[最難讀之文字] [  老圃]  
　　最難讀之文字有四而外國文不與焉 
　　一曰今文尚書少時讀五經惟尚書不易記憶然僞古文尚書如大禹謨胤征諸篇讀之文從字順尚易背誦若盤庚大誥諸篇旣不易解即不易記至今思之當時强記之苦與冬烘先生威逼之狀猶歷歷在目前也 
　　二曰前清末年之日文譯本爾時能寫漢字者幾無一不能譯日文然所譯之書求其絶對不誤者蓋所見極鮮其文之難讀亦類盤庚大誥每句中皆用的字其多者或四的五的而不已然仍不知其用意所在及檢原文乃豁然貫通故當時爲人改譯稿乃酷政也 
　　三曰民國以來之法庭判决書當時大理院中多嫻習日文之少年故其判决書皆用直譯體每句中亦喜用的字與清末之日文譯本相似其有不用直譯體者則肆力擠排故至今相習成風其國文夙有根底者亦或故作狡獪酺其糟而醊其醨其國文不甚通順者自樂於畫鬼魅而不敢畫雞犬因畫雞犬則人人能判其似否而鬼魅則本無常形也 
　　四曰近日之白話體白話體豈易爲率爾操觚則詰屈聱牙如周誥殷盤滿紙譯語如直譯之日本文滿紙專門名辭如大理院判决書而言之繁冗則又過之欲以此普及文化難矣 
敎育常識 
[通俗格言不如通俗圖畫] [  好月渠]  
　　近來杭州通俗敎育團爲改良社會起見特地發出許多的通俗格言黏貼在電綫柱上使得行人往來有所警覺據他的用意雖然煞費心思但依我的見解還不是十分的妥當因爲現在中國敎育還没有普及路上行人未必個個識宇雖然貼了格言他們也是看不懂即便識字他們因爲老生常談未必去注意他仍舊是貼等於不貼所以依我意見最好用名人的嘉言懿行不論中國外國或者是古代的或者是現在的總呌能夠勉勵他們的就用五彩的圖畫印起來上面少許加幾句的說明（識字的固然爲了圖畫的稀奇要去看個明白即使不識字的因爲看不懂也必定要去詢問識字的）一方面到通衢大道黏貼起來容易引起他們的注意一方面演講團出發的時候就帶這些圖畫做他們的演講資料講完之後可以再分給他們可得下列三種好處（一）可以招徠他們的來聽（二）比空口講演有効力（三）他們帶回可再講給别人聽照這樣看來究竟還是通俗格言好呢還是通俗國畫好呢那是可以不言而喻了（乙種酬） 
法制 
[說明義務辯護之規定] [  瞽丐]  
　　義務辯護者何即刑事被告受審判廳審判時不請律師辯護而官廳爲之選任律師代爲辯護是也其規定以犯二等以上有期徒刑之罪名爲限（此二等以上之有期徒刑指條文中最輕之主刑而言）若婦女則犯四等以上有期徒刑之罪名（此刑期亦指最輕之主刑而言）即適用之在立法者意思以刑事原告爲檢察官旣明法律又有經騐一半無知識之被告與之對壘交鋒輙非其敵苟非選任律師代爲辯護則枉者屈者勢不得免此重大之案件所以定有義務辯護者也至於婦女則知識尤爲薄弱舉動更易慌張寛一步相待故犯四等以上之刑期即適用義務辯護之規定乃一半鄉愚不知此種理由當代爲選任律師時以律師不請自至疑爲官廳使之偵探内容來者有意秘密竭力反對可笑亦可憐也（乙種酬） 
道德 
[預防抄襲並忠告投稿諸君] [  魏友植]  
　　各種雜誌報章爲集思廣益交換智識起見每有徵集稿件之舉但不知自愛者往往抄襲陳稿以售其欺雖有宣布姓名停給潤筆甚且取銷投稿資格種種方法以制裁之然終莫能絶其弊也蓋稿可抄姓名何獨不可化以數分之郵費易數元之潤筆何利如之即或不幸而被閱者指摘究屬少有故抄襲之弊終難絶也鄙意以爲投稿人之抄襲陳稿必其所抄之稿爲投稿人之所信服故重錄之以介紹於世人則雜誌社與報館不但不必給與酬金大可援昔日之刋送太上感應篇文昌帝君陰騭文等諸善書先例向該投稿人收取相當之刷印費則抄襲家自然退避三舍矣較之宣布投稿人姓名之有傷忠厚不亦善乎 
　　抑予更有欲告於抄襲諸君者諸君抄襲陳稿其爲出風頭乎吾知一經閱者指摘編輯部即宣布姓名是風頭雖出而亦自暴其醜也其爲弋取酬金乎吾知一經宣布停酬是酬金尚未到手而郵費紙紥等資則已損失矣於名於利兩無所得而徒然浪費報紙雜誌之篇幅銷耗印刷之油墨紙張與夫閱者之精神光陰於人固屬有損於己則非但無利抑且負盜竊陳稿之名然則何樂而爲此害己害人之舉動也兹將本增刋所登之稿已見於他種雜誌者揭明於下　　二月二十一日章麗珊女士所投（海入耳之脚氣病談）係抄婦女雜誌第三卷第二號記述門（美人海塞爾第五次游歷中國考察鉤蟲病脚氣病記）之末一叚文字　　三月九日章麗珊女士所投（美婦治家譚）係抄婦女雜誌第三卷第三號家政門（養老費之預備）全文（乙種 
酬） 
科學常識 
[電解說明] [  李月波]  
　　無機化合物溶液中通以電流則溶液中之化合物遂起電解作用分爲兩部一爲氫Ｈｙｄｒｏｇｅｎ及金屬Ｍｅｔａｈｓ之伊洪Ｉｏｎｓ或曰陽伊洪Ｃａｔｈｉｏｎｓ帶有陽電其他一部謂之陰伊洪Ａｎｉｏｎｓ帶有陰電電流亦有陰陽兩極當其通過溶液時與溶液中化合物之陰陽兩伊洪起吸引作用陰伊洪移向陽極Ａｎｏｅｄ陽伊洪移向陰極Ｃａｔｈｏｄｅ則此化合物遂被分解爲兩部矣此之謂電解Ｅｌｅｃｔｒｏｌｙｓｉｓ 
被電解之物質曰電解質Ｅｌｅｔｒｏｌｙｔｅｓ電解時兩電極所得物質之重量與電解質之化學當量Ｃｈｅｒｎｉｃａｌｅｑｎｉｖａｌｅｎ（即原質之原子價除該原質之原子量所得之數）時間之長短及電流之多寡有一定之比例電化學家弗老得氏Ｆａｒａｄａｙ經多數之試驗得兩定律電解所得物質之總量與電流之多寡及通電時間長短之乘積成正比例Ｄｉｒｅｃｔ　ｐｒｏｐｏｒｔｉｏｎ電解時兩電極所得物質之重量與其化學當量成正比例此爲弗老得氏之定律Ｆａｒａｄａｙ，ｓ　Ｌａｗ由弗老得氏第一定律言之一安培Ａｍｐｅｒ電流通過電液一秒鐘則所得之物質與一安培電流通過電液兩秒鐘或二安培電流通過電液一秒鐘所得物質之比當爲１·２由第二定律言之當電解食鹽Ｓａｌｔ時若陰極上得鈉Ｓｏｄｉｕｍ二三·○五克Ｇｒａｍ則陽極上所得之㲶Ｃｈｌｏｒｉｎｅ必爲三五·四五克（鈉二三·○五克與㲶三五·四五克互爲當量） 
　　任何物質電解所得之量均可計算其式如下 
　　安培一秒鐘所得特質量‖原質原子量／原質原子價×·０１０１密理克／簡姆上式爲一安培電流通過電液一秒鐘所得物質之量若電量多通過時間長則可依弗老得氏定律計算·○一○四爲常數Ｃｏｎｓｔａｎｔ永不變（乙種酬） 
雜錄 
[地方小報應積極改良說] [  竹賢]  
　　報紙主改良社會革新風俗鼓吹文化與世道人心有密切之關係斷非毫無智識不通文字者所可執筆記事也以故日本國之新聞記者多由文科大學畢業再入新聞記事講習所研究一番方准從事其間此所以日本國之報紙無不有益於國民者殆爲是也作者屢見内地不報其篇幅中非抄襲（按抄襲尚無大害不過令識者一笑而已）即亂裝虚字瞎用陳句及不成文之齷齪淫詞布滿其中雖屬地方小報不足始害全國然地方亦何不幸而有此種報紙亦何不幸而有此種文學予非因投稿關係崇仰大報反對小報有所妬而言之誠以此種報紙直足使文化退步導人於邪而害青年學子之頭腦昏亂顚倒也夫兒童在十三四歲時智識初開最忌以模糊不通之文字使之寓目而阻其清明之路我國之讀書人往往有讀至四五十歲而不能通者有十七八歲而文章秀美者此何故也蓋一則中毒於智識初開時所灌入之不通文學一則門徑未誤無不通之文字淆亂心目耳故十三四歲之兒童斷斷乎不可不擇而敎之如果以此種報紙而使朝朝閱看其弊害眞能使終老難通矣予於文學素無根本非欲自認通品駡人不通以求顯名於世良以文化攸關决無坐視之理特貿然執筆直書而揭破之尚願地方父老對於此種報紙竭力協助改良母使害我青年不禁引領望之（乙種酬） 
[食品之影響於動物生命之長短談] [  作民譯]  
　　數年前英國倫敦有大學敎習名蘭剴斯脫Ｒａｙ　Ｌａｎｋｅｓｔｅｒ嘗搜集各種動物生命之長短作極有趣味之報告於一小册中更輔以麥更立克Ｍｋｅｎｄｒｉｃｋ之著作題爲生命長短談Ｌｏｎｇｅｖｉｔｙ出現於百科全書中Ｅｎｃｙｃｌｏｐｅｄｉａ　Ｂｉｒｔｔａｎｉｃａ現將科學士所諗知之各種動物計其生命之長短並其各種食品列下 
　　動物名　　　　食品　　　　年齡（依蘭氏之調查） 
　　鵜　白鶩　　　魚類　　　　四○丨○五○　 
　　廌　　　　　鳥類等　　　　三○丨四○ 
　　夜鶯　　　　小動物類　　　一五 
　　各種家禽　　各種雜類食品　一○ 
　　畫眉　　　　小動特類　　　八丨九 
　　鷦鷯　　　　　　　　　　　二丨三 
　　鷲　　　　　鳥類等　　　　六○ 
　　鸚鵡　　　　穀類等　　　　六○ 
　　雉　鷓鴣　　穀類等　　　　一六　 
　　兎　　　　　草類　　　　　七 
　　豕　　　　各種雜類食品　　一五 
　　綿羊　　　　草類　　　　　一○ 
　　山羊　　　　草類　　　　　一○ 
　　牛　　　　　草類　　　　　一六 
　　馬　　　　　穀類等　　　　二五丨四○ 
　　駱駝　　　　草菓之屬　　　四○丨五○丨一○○ 
　　狐　　　　　鳥兎等　　　　壽極促 
　　犀牛　海馬　草類　　　　　七○丨八○ 
　　象　　　　　蔬菜　　　　　一○○ 
　　　　　　　　　　　　（以下年齡依麥氏之調查） 
　　鹿　　　　　草類　　　　　三○ 
　　犬·豺·貓　肉食　　　　　一五丨二○ 
　　驢　　　　　草類　　　　　四○丨三○ 
　　猴（Ａｂｕｓ）草類　　　　一○ 
　　綜覽上表大槪不食肉動物之壽命較長於肉食動物惟依梅臬谷夫氏（Ｍｌｅｔｃｈｎｉｋｏｆｆ）之調查動物中除鳥類因有 
短腸不在此例上表十種蔬食動物命運之長短平均約在四十五歲云其他九種食肉與雜類食品之動物其壽命長短平均約在二十二歲適即爲蔬食動物壽命之半數耳（乙種酬） 
 
