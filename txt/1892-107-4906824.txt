# 1892 - 107 - 4906824

 

Page 1

 
 
[新印直省墨選出售] [  申報館主人啓]  
　　新科直省闈墨旣出必有名公鉅卿詳加選擇付諸棗梨以供藝苑揣摩辛卯科直省墨選用新鉛字排印清於廌眼　若螺紋且頁數增多毫不　减上列眉批後附試帖琳琅滿目兹巳告成分釘四本定價碼洋一角八分躉買者折扣從亷定於三月廿二日出書獸　絶時花樣者尙其　　購取乎售處仍照曩例此布 
[論湖北興辦育嬰事]  
　　康誥有保亦之文夫子有懐少之志古昔聖賢未嘗不以慈幼爲急務顧古之所以慈幼者非必家喩而戶曉也仁政施而民風厚王化行而世俗純不必上之代爲養而無不養降至後世生計漸窘風俗日偷窶人子生育過多衣食無出遂有棄孩不養任其凍餓以斃者一二好善士不忍坐視創立着堂兼收棄孩而育之其初亦不無小補迨後日久弊生往往有名無實夫中國之善堂衆矣恤嫠有所養老有堂苟非窮鄉僻壤莫不有一二義舉及其久也弊竇叢生恤嫠之處每有定額額滿不能再收已未免有向隅之歎而所收者又往往皆以情面請託而得其果係嫠婦茹苦含辛而衣食不給者多以無情分之故不能位置而稍有資蓄者反得濫竽其間則恤嫠之舉成虚設矣養老之處有可任奔走者則　之若僕隸其果老病疲癃不能動止者則粥飯棉衣不以時給而或至於啼飢號寒者有之則所謂養老者亦屬虚名矣夫善堂雖未必皆然而務虚名而無實效乾實亦不少卽育嬰一舉向亦有是所雇乳嫗或領孩至家而飼以糕粉乳則仍哺其親生之子女其甚者且一乳兩雇卽有人不時查察而終不能破除情面帮堂中之孩無不鳩形鵠而從無肥胖白凈者人生强弱半由於幼時之培養嬰兒而已鳩形鵠面安望其後日之長成旣難望後日之長成則今日之收而養之者皆虚糜也夫人心不古不但薄於孝亦且薄於慈溺嬰者有之焚嬰者有之嗟乎人之所以異於禽獸者特此心耳孩提無知何所取怨止以疾病之故遂致虐於親生之子女是其心固已死矣易牙殺其子以食桓公管仲謂其非人情不可近彼易牙欲因此以希寵固榮其殺子有所爲爲之焉今之焚溺者有何希冀是其惡非僅不近人情矣諺云虎毒不食兒而焚溺幼孩者其殘忍乃更甚於虎昔李闖圍京師夜中焚人屍以爲亮子又以小兒縳之高竿令兵士射之以爲的遙望竿上小兒猶啞啞然作啼聲手足亂動知其事者無論見與不見莫不駡流宼之殘忍無人理先時洪逆破金陵其殘暴亦復如此識者早决其必敗由是觀之殘忍之心非人心也慘酷之行非人行也鳥之中有梟獸之中有獍無不惡之以此例彼雖不得以梟獍相比要亦相去不遠律載無故殺子孫雖不至抵厥罪亦重誠以殘忍之風不可長慘酷之心不可啓也而棄孩之事終不能絶台俗有溺女之風凡生而得女者則置之脚盆内浸以冷水逾刻而斃亦有孩之筋骨好者揚手擲足一時竟不死或至次日始斃其傷心慘吕爲何如者又有活埋則不論其生死瘞之土中埋孩之處有人過之尙聞其呱呱而泣者言之殊堪髮指然台俗尙不至如閩俗之甚台俗之溺女者不過貧苦步民耳閩俗則小康之家亦有因多女生嫌而溺之者有頭胎生女以爲不祥而溺之者此其居心尤爲殘忍夫育嬰之法由來久矣凡棄嬰之處豈竟無一善堂特以慕虚名者多務實效者寡故棄嬰仍不免於死耳人有兒女不能自養而欲使人代養風俗之薄巳可槪見苟復無代養者則人之生也尙不如鳥獸猶得自遂其生矣彼西方教士見棄嬰之可悲越爼代庖收養撫育意至美也然華人之嬰華人不自養而使西人代養事誠有可疑者去年民教失和訛言之起半由於此說者每謂愚民之多惑不知愚民惑此固足啓釁端愚民信此亦有傷國體故今日育嬰之舉地方官長實有不能辭其責者本有者固宜整頓本無者亦當興辦近今辦賑多年財匱力盡欲集捐欵亦正不易然亦視乎爲之者何如耳兩湖總督張香帥有鑒於去歲教案因令各州縣自設育嬰堂庶謠言無自而興釁端無自而搆特選廉員分赴各州縣帮同地方官認眞辦理雖未見其詳細規條而大綱巳具不久當見諸施行敦薄俗而挽頽風端在於此稱富庶者不獨兩楚整頓此事尙非甚難天下不少棄嬰之處曷不仿而行之乎 
[諭旨恭錄]  
　　三月十六日奉旨倉塲衙門筆帖式員缺著吉陞補授全崑寳山均著記名文斌瑞恒着調赴倉塲衙門學習宗奎穆持賀崇勳福申均着記名廕生寳第着以文員用分發試用道閻槣珏湖南補用同知王得祿直隸補用直隸州知州桂蔭四川補用直隸州知州宋學曾湖南補用知州金正聲福建補用通判彭壽松廣西補用知縣周世銘直隸補用知縣戴作楫江蘇補用知縣尙昌厚俱照例發往保舉候補道廣西梧州府知府向萬鑅着在任以道員遇缺題奏保舉直隸候補知府湯紀尙廣西候補知縣吳廷爇俱照例用俸滿卓異貴州思州府知府恩綸着回任准其卓異加一級仍註册候升俸滿廣西永寍州知州龔嘉相着咽任定陵禮部郎中員缺着受慶補授察哈爾游牧主事長泰着授爲游牧員外郎欽此 
[本館接奉電音]  
　　昨由京友電傳上諭一道謹敬譯登○三月二十六日奉硃筆桂勛補授通政使司　使欽此 
[東撫行程]  
　　昨接天津來電云山東巡撫福大中丞於二十六日下午自津啓節用小火輪拖駛赴東 
[詳記揚州大閱情形]  
　　兩江總督劉峴帥節抵揚城示期大閱本館已泚筆誌之兹又接揚州訪事人函稱廿三日清晨峴帥盥沐畢穿缺襟袍對襟馬褂佩忠孝帶對子荷包手巾乘輿登岸官廳前炮聲迭起鼓樂鏘鳴督禁親兵吹角排隊簇擁而行前導爲對子馬頂馬金瓜鉞斧天鐙隔漏掌扇止人行等全副儀仗次卽肅靜廻避牌欽差大臣頭品頂戴賞戴花翎紫禁城騎馬兵部尙書南洋通商大臣閱兵大臣統屬文武總理鹽政兩江總督部堂碩勇巴圖魯等銜牌再次則爲大旗洋槍等親兵小隊後卽四手提爐峴帥坐緑呢八轎風度端嚴精神矍鑠見者莫不肅然起敬經過之處肅靜無譁由徐凝門迤邐而達左衛大街折而向北經彩衣街入大東門一直出西門過廿四橋而抵校塲校塲之内文武印委曁隨峴帥來揚之各司道並各營統領帮帶等官翎頂輝煌蹌蹌濟濟馬步三軍亦先時齊集排隊鵠候比憲駕至布城門洞開燃砲鳴鎗聲如雷震加以笳鼓喧闐耳根響撤各管帶率領員弁兵卒在道旁唱名跪迓旣而各營兵丁分站兩旁由布城門起直達演武廳下如荼如火嶽峙淵亭憲輿入自布城逕至演武廳前瓦捲始降輿司道 
 
 

Page 2

 
 
提鎭以及府州縣叅遊曁印委各員均依文武班次東西序立峴帥略一點首以示周旋緩步入後廳司道各員相隨而入獻茶稍憇移時東首將臺帥字旗下升砲作樂中軍官恭請升帳峴帥遂升坐公案司道等文職先行堂叅禮鎭道叅游繼之循例禀請披執案旁中軍高聲呼免遂抬獻盔甲旣而都守千把等報名叅謁跪呈履歴由巡捕挨次接收演武廳上揷大令十二枝廳口立三軍司命旗二面公案上呈陣圖一册須臾將臺鳴砲三通中軍官恭請發令旋發下令旗一面由中軍捧至瓦捲前翻覆招展傳令開操先閱鹽揚兩營合　揚營由城守嚴守戎鹽營由徐都戎各領馬隊大旗由布城魚貫而出各成一隊並轡而行至演武廳前東西分立排成陣勢互相攻擊盤旋屈曲忽合忽離騄駬怒嘶驊騮開道眞有排山倒海之觀須臾將臺之上角聲嗚嗚然馬隊遂退在一隅接演大旗走陣旣而刀矛籐牌等隊銜尾而出跳擲决盪靈捷如猿散聚無常眞令觀者目爲之眩盖鹽揚兩營牌隊向爲本營各技之冠加以操練精勤更覺得心應手峴帥顧而色喜操演逾時將臺始鳴金收軍兩營各歸部伍俄而令旗又復招展接閱章統領其俊所帶五臺山老湘合字營及楊統領得勝所帶西門外老湘新合營會操各式大陣大旗在前洋槍殿後所吹號筩係仿洋式章隊大旗一面五色相宣揚隊大旗一面紅白相間兩隊排立東西如對敵然旗前則鎗後旗後則鎗前旅進旅退毫不紊亂驀聞呐喊一聲鼓聲鼕鼕大旗盡伏對放排槍一次各隊有令旗一面在前指揮爲軍士耳目之所繫自東至西自南至北四面攻擊步伐甚覺整齊初演長蛇陣繼演八卦陣三才梅花等陣倐忽變換眞有出神入化之妙觀者第見其或合或分或伏或立或聚作五處或化作數排以爲有鬼神不測之機而不知教習者已費幾許經營費幾許工夫始成此勁旅也久之愈出愈奇五花八門令人不可思議操將畢兩軍並立行至演武廳口自領隊起以迄尾隊行跪安禮然後分向東西各自收隊其時日巳亭午峴帥起坐退入後廳進午餐　坐者爲運憲江都轉常鎭道黃觀察淮揚海道劉觀察膳畢小憇復升公案接閱各營員弁步箭有頃懸牌一面著各營員弁加射步箭一枝馬箭及毬免於是各弁咸彎弓挾矢一一報名嗣以人數過多尙有瓜洲三江靑山狼山泰州泰興奇兵等營須校閱洋鎗打靶峴帥遂諭運憲江都轉人鏡常鎭道黃觀察祖絡淮揚海道劉觀察佐禹儀棧總辦凌觀察保甲局總辦趙觀察濟川堤工局總辦莫觀察繩孫沙漫洲緝私總辦楊觀察鍾琛候補道程觀察桓生隨帶營務處周觀察嘉猷前壽春鎭郭軍門寳昌分東西數棚校閱步箭在東洋鎗打靶在西穿楊徹札命中者甚多閱箭官一一詳記以備峴帥分别賞賚　榜給領迨各營操畢報時鐘巳四點餘矣中軍繳令峴帥遂起節一時鼓樂齊鳴各軍士卒跪送如禮峴帥升輿後順道至平山堂小憇都轉以次各官隨往略坐片時卽命駕入城時則萬點明星輝煌照地憲駕由天寗門彩衣街運司街轅門橋磚街出徐凝門回船兩縣隨　城外是日在校塲縱目者緑女紅男奚止數萬方圓數里地方幾無揷足之處緑柳陰中夭桃樹下更有人支搭小臺以備粉白黛緑者憑高遠望但見人面花光交相輝映無賴子故意在人叢中擁擠以致看臺欹倒幾於無刻無之由校塲至西門一路轂擊肩摩滿坑滿谷車水馬龍不足喩其萬一直至日下崦嵫始唱陌上花開之句惜是日東南風甚勁黃沙蔽天而遊人未嘗因此稍减誠洋洋乎大觀煌煌乎盛典也聞峴帥校閱各營事竣郡城各官及湘南會館官紳均擬恭請筵宴以伸敬忱峴帥雅不欲作無謂之周旋卽於廿四日午刻傳諭啓輪向袁江進發都轉以次各官均於上午齊集江士伺送各營將領士卒站隊鳴槍　送如禮憲舟曁隨員坐船仍用小火輪拖帶當憲舟起椗時有一下河口音婦女鳧水呼寃未知是何案情峴帥命發交地方官看管又聞高郵以上界首河水甚淺或者日内上游已有來源如無淺阻憲駕於廿七八日當可過揚南下矣 
[玉階仙仗]  
　　八旗兵丁李支甲米折色銀兩自客歲五月攺折老米支放聲明俟一年届期再行酌核情形或仍放米或仍給折色在案自易米支放以來迭有滋鬧情事而各倉存米無多計南漕歲進米數實不抵歲放米數經倉塲奏請飭下戶部籌議妥法以重倉儲近經戶部會議以倉儲歲入漕米不抵開放加此數年倉儲告罄非天庾儲米本意擬照臣部原奏米多放米銀多放銀章程自本年五月正紅廂白正白三旗起將銀易之米停止折放仍自五月季該三旗起仍循舊章按季開放折色實銀以符原議庶於倉儲兵丁兩有裨益具摺覆奏奉旨依議欽此欽遵到部由戶部通行八旗各固山一體遵照辦理○廂藍蒙恩保庭都統考騐該固山應行本年軍政官員馬步騎射巳登前報兹悉保庭都統於各員中照額保薦卓異二員爲正叅領善志委印務章京驍騎校榮福已咨兵部查核辦理矣○皇太后擬於三月二十日移蹕頤和園四十日五月初一日還駐南海已由内務府知照各該衙站查照預備並咨步軍統領衙門分飭八簱步營官兵先行撥派弁兵自福華門起經西安門阜成門至頤和園東宫門並自東宫門起至醕賢親王園寓將經過道路分叚修墊務期一律平坦○本年壬辰科會試舉人應行廻避者計二十一人咨明禮部等衙門扣考不准入闈○侍衛處爲知照事初九日奉旨朕於明日辦事後出德昌門西苑門進西華門隆宗門内右門至建福宫詣孝貞顯皇后御容前　香行禮畢出内右　隆宗門出西華門進西苑門德昌門還瀛臺用膳召見大臣卯初二刻伺候欽此○正藍旗宗室總族長奉恩鎭國公載遷現派焉陵守護差所有總族長一差應另行奏充以資鈐束經宗人府開列王公宗室大臣銜名清單請派三月十二日奉硃筆圈出奉恩輔國公溥齡欽此○此次會試首塲臨點不到者甚多侍御於每點一牌畢循例補點一次如仍未到統於末後再行補點而各舉子以末後補點恐爲時過晚紛紛然求請先行補給簽侍御以事涉紛歧不允各舉子遂譁然一倡百和擁上簽台自掣其簽以去侍御無如何也旋卽咨調五營弁兵前來護衛至二塲黠名放簽時營兵環堵而立各舉子始恪守功令不敢如首塲之專擅矣○訥侍御會保拿獲迭次搶刦槍斃事主之盜犯靳來仔等出力司坊紳董將請奬各員衏名恭呈御覽計開同知銜分發直隸補用知縣前西城副指揮孫德成請交部從優議叙北城紳士候選知州王晋燾請加運同銜北城紳士縣丞銜史悠祿請以縣丞不論雙單月遇缺卽選北城紳士鹽大使職銜董政官請以鹽大使不論雙單月遇缺卽選東城紳士甲班知縣王舒萼請仍以知縣不論雙單月選用東城紳士州判職銜蔣有榮請以州判遇缺卽選以上各員係拿獲盜犯靳來仔卽靳長立劉小蕣靳三卽靳際升陳山東卽老陳四犯出力之員東城俸滿副指揮沈銘新請加同知銜南城俸滿副指揮白苓請俟引見後以知縣卽用六品銜南城吏目吕逢辰請以府知事升用南城紳士舉人王靈顧請以知縣不論雙單月歸舉班先選用南城紳士進士候選知縣宋滸凌請以本班不論雙單月遇缺卽選南城紳士廪生常熙庸請以縣丞不論雙單月遇缺卽選南城紳士廪貢訓導韓經午請仍以訓導不論雙單月選用南城紳士府經歴職銜周恩善請以府經歴遇缺卽選以上各員係續獲盜犯王二卽王胖　夥三宋五卽宋錫苓劉連象何巴卽榮大何仔五犯出力之員三月初三日奉旨著交部議奏欽此○神機營馬步各隊移赴南苑駐操初九日五鼓經桂文容三管營鳴號齊隊所有馬步隊伍一聞號聲紛然馳出齊集中軍子營嚴陣以待少頃三管營乘馬而出號砲三聲親軍小隊在前擁護調隊令旗二十四面隨風飄颺三管營卽率馬步隊迤南二十餘里德壽寺地方操演各陣正變相生靈捷無比槍砲亦各嫻熟三管營酌賞每兵京蚨一千官弁倍之於是率隊回營時已逾亭午矣○此次會試頭塲交卷有福建舉子寗史二姓遺落卷夾上所黏卷票在至公堂前經委員瞥見檢呈知貢舉立時發出交西左門點名放簽御史於二塲點名時給該舉子祗領以憑入試愛士憐才可謂無微不至矣○吏部爲知照事所有揀補倉塲衙門筆帖式一缺本部於三月十五日帶領引見相應知照貴衙門傳知前經欽派揀定之内繙書房行走兵部筆帖式吉陞國子監筆帖式全崑詹事府筆帖式寳山等三員於是日五鼓穿天靑褂備帶補褂佩帶對子荷包手巾赴西苑門外六項公所吏部公所内書到聽候排班帶領引見萬勿違悞 
 
 

Page 3

 
 
[潞河春水]  
　　州署年久失修廳堂臥室傾圮不堪孫直刺抵任後暫住白馬關帝廟飭工將衙署略加修飾卽於十五日進署大堂二堂花廳一律興修行見翬飛鳥革煥然一新矣○坐糧廳如沈二廳憲於十五日傳集一百二十五家漕白經紀當堂印斛以備收漕之用○上已後居人之禦重棉者猶覺冷氣侵肌十一日天氣暴熱靜坐室中尙覺揮汗如雨十二日朔風怒號黃塵眯目咫尺不相見幾欲白畫燃燈十四日驟寒天公玉戲六出霏霏十七日陰雲罩野急雨敲窓俄而狂風驟起雲散雨收迄今河水日涸田疇龜坼茅檐蔀屋中人又切雲霓之望矣○浙江海運總辦吳司馬於十六日抵通江蘇海運總辦王司馬於十七日抵通辦理開局事務○祥許二倉憲於本月十八日出都按臨通州闔城官員及坐糧廳憲均在西門外天成庵預備茶座迎迓憲駕十九日二倉憲親詣北門外口袋廠騐布發給正副役經紀限日縫齊以備之用○江浙兩省漕白糧米本月初八日由天津開斛兌米委員督帶剝船銜尾北上刻下碼頭張家灣小河口一帶漕船林立紛紛報到山東德止帮粟米不日亦可抵壩至祭壩騐米日期尙未擇定也○永平府山海關一帶於三月中旬普降甘霖土脈深透惜天氣尙寒夜仍凝凍日出始釋 
[葬身火穴]  
　　北通州迄西十五里三間坊爲進京之大道車馬往來絡繹如織再西有搭拉坡有尙姓居焉一家八口食指繁多尙以販賣鷄蛋爲生涯本月某夜　更二下房後火起烈燄飛騰加以封姨助虐室中人在黑甜鄉驚醒倉皇逃命無如火巳封門欲逃不得尙鑿破後面牆壁始得脫身有六歲男孩由窗戶中躍出得免於難有賣鷄蛋者二人借住尙姓家同罹刼火當尙鑿垣竄出時忙邀鄰人捨命灌救迨火勢漸衰覓視家人竟無蹤跡知已葬身火穴惶急異常繼念人亡家破安忍獨生遂赴井而死事後報官請騐孫直刺覩此情形　焉傷之每名賞給卹銀四兩俾得從事棺殮 
[朝鮮賸語]  
　　有一朝鮮民船自馬山坡裝白米一百餘石運赴仁川距口數十里忽起颶風船遂覆没船上共七人其三人泅水登山得慶更生四人則已與波臣爲伍矣慘哉○日本人豢小猴二身穿日服一聞鑼聲便能奏技有條不紊所至之處歛錢不少○英國新任領事挈眷至仁川前任領事卽交卸回滬○近有華人被日人賒去貨物欠洋四百餘元控案請追尙未得直○仁川海關稅司聞有回國之說至委何人庖代尙未詳悉容俟續聞 
[處决匪犯]  
　　昨晚七點鐘上海縣署接到刑部八百里加緊釘封文書飭將會匪三名立時處决袁海觀大令奉文後立飭通班差役並調營兵馬隊到署伺候定於今日黎明時行刑至所斬何人事關重大尙容續錄 
[赴松候閱]  
　　新署提右營傅叅戎曁張守戎等於前日率同兵弁乘坐大號官舫駛往松江伺候兩江督憲劉峴帥按臨大閱 
[誘拐孀婦]  
　　奉賢人楊阿福向在原籍作小本經紀姪媳楊張氏在家守寡巳閱多年今年正月十二日忽作黃鵠之高飛阿福出外尋緝毫無蹤影遂于日前來申行至南市十六鋪鐵貓弄内見楊張氏在許阿二家遂問許曰此係我家人何得在爾處許言我娶此婦爲室曾出身價洋銀八十元有周浦地方之曹貴娘娘及奉賢縣六十圖地保楊阿大爲媒非拐誘可比阿福復向阿大等根究則稱此婦係著名蟻販徐海龍卽子卿領來阿福轉向姪媳詢問何以至此楊張氏言被徐等引誘來申先住徐處共四十餘日欲將我醮與某甲爲小星我實不願伏低做小遂由徐作主嫁與許阿二爲正室阿福聞而勃然遂將一干人扭至十六鋪巡防中局局員蔡蓉卿二尹以事關誘逃未可以輕心掉之飭將原被移送上海縣訊辦值日差禀明前情袁大令飭看管候訊 
[竊梨案結]  
　　滬南十六鋪橋北堍大有水果行失梨二簏栅夫某甲凶汛捕夥阿虎等偷竊遂投巡防總局稟報朱森庭明府飭十六鋪汛捕周順將阿虎交查訊辦已見報章周奉諭之下留心偵緝一日在途行走適與阿虎相遇立卽拘獲並傳到收贓之阿和及栅夫某甲一倂解案明府升座提訊失主求請究追甲訴稱小的充當栅夫是晚見阿虎等數人扛梨二簏小的本欲上前盤問見阿虎在内是以不疑叩求明察阿和等訴稱小的收買生梨二簏不知是竊贓今願賠償阿虎供稱小的前充汛捕夥今巳辭歇此次竊物自知罪戾惟求開恩明府謂曾充捕夥不應知法犯法喝笞一百板枷號半月發犯事地方示衆甲身充栅夫遇事留心深堪嘉尙着賞洋半元阿和等收受竊贓本應究辦姑念初犯從寛辦理着照數賠洋了事 
[縣案彚錄]  
　　黃篤才扭胞弟黃奬才至縣署喊稱奬才前來滋擾不肯干休求請嚴辦袁海觀大令請帮審委員宋莘樂二尹升堂提訊篤才訴稱係潮州大埔人來申多年今在治下大東門外紫霞殿地方開設烟膏店藉權子母胞弟奬才在城中鰻笠橋南首火神廟前開設萬安小烟館平日出外遊蕩不顧店事以致生計日絀去年將店盤與小的開張伊有事回籍迄今由籍來申日至小的店中一味胡鬧且敢揚言欲令小的將店交還經友人理勸伊執意不允不得已扭案請究求恩將奬才遞解回籍奬才供稱係大埔人篤才係小的之兄萬安烟館向由小的開設屢易星霜去秋小的有事回籍店中諸事托篤才代管迨小的事畢回申篤才將店吞没前往理論卽被扭案求恩鑒察二尹謂爾等誼關手足遇事終須和衷商酌不得輕肇訟端遂將奬才申斥數言令其回去安分度日篤才又稱大老爺若不將伊遞籍出外後小的更受其累二尹曰可令交保遂將奬才交差見保嗣以具保無人遂於前晚解案二尹着收入所中再核○協大祥零剪店主錢承生控店夥陸啓堂串通朱增山吞没湖縐廿五疋一案由法公堂轉送至縣袁大令訊供之下將朱陸二人交差看管候補提寄贓之朱月山到案再訉此己詳列報章者也兹聞袁大令出票飭差協同英廨差役往提朱月山則已避匿無蹤原差回縣禀覆前晚大令請帮審委員宋二尹覆訊此案錢投案訴稱係寍波人開設新衣店用陸爲夥去年除夕運到縐紗一包計二十五疋令陸往公司碼頭提貨迨陸回店詢其貨在何處則稱託朱增山送來小的聞之不勝駭異向朱查問則支吾以對立卽扭控公堂轉送案下奉訊後朱陸二人央人勸解願賠償洋銀一百元小的以此貨共值洋二百五十餘元且係與人合買喫虧太甚尙未應允陸朱二人若不將貨竊去焉肯賠洋求恩究追陸啓堂供稱係寍波人在協大祥店爲夥除夕小的將貨託朱增山送回店内叩求鑒察朱供與陸略同二尹曰此案若不嚴比終不能將貨交出原差禀稱朱陸二人由小的看管迄今巳六十六日恐有疏失求大老爺暫行收所二尹准如所請遂將陸啓堂朱增山分别收所聽候嚴比○薙髮店主孫晉昌控流氓胡錫卿卽胡子卿並張湘濤陳鑑生行兇拆梢一案前報巳紀之矣前晚由宋二尹研訊孫訴稱小的在治下縣橋開設薙髮鋪曾欠倪姓錢三千餘文日前陳胡張等前來聲稱倪姓囑令代索欠項小的與伊等素不認識分文不給不料陳等不問情由將小的扭住拳打足踢是以扭案控告求恩究辦胡子卿供稱係南匯縣人向爲首飾業姑母倪胡氏被孫欠錢數千文令小的往索不敢行兇張湘濤陳鑑生同供亦係南匯縣人小的等見孫胡二人爭毆爲之解勸不敢帮兇二尹曰爾等均係著名流氓乃本委所痛恨判將陳笞責四百板胡笞責三百板張笞責二百板一倂收所聽候備文解咽南匯原籍 
[英界公堂瑣案]  
　　包探唐寳榮禀稱查有顧阿金冐充包探夥以查緝竊贓木板爲名向曹阿大訛詐勒令惠茶酒鈔計錢九百文曹阿大言與兄曹小福口角曹小福因此挾怨特約顧阿金興波作浪故將一千人送案請訊曹阿大供係本邑人與同姓不宗之曹小福因細故口角伊竟恃顧阿金冐充包探夥勒索錢九百文且被打傷求請訊究曹小福供蘇州人顧阿金如何滋鬧小的並不干涉只求開釋顧阿金供係本邑人眼見曹阿大偷竊木板向伊查問並未冐充包探夥蔡太守以顧阿金逞兇圖詐情不容恕着枷號十四天以示儆戒曹小福交保釋放○一百 
 
 

Page 4

 
 
七十八號華捕禀稱昨見姚寳初在元芳路擺設骰攤引人入勝因將姚拘獲並將賭具呈堂姚寳初供係寍波人犯賭實係初次尙乞施恩蔡太守判姚寳初枷號七天發頭門示衆賭具銷毁○捕役某禀稱梁阿英在虹口行竊對時表小的奉諭往查梁阿英家住吳淞路伊父梁阿桂因事出門其母患病在床詢問之下不知梁阿英如何行竊亦非與伊嫂同居特來禀覆太守提問梁阿英俯首求恩太守以梁阿英犯竊本應懲辦姑念年紀尙輕僅予戒責一百下伊母現患疾病著將梁阿英暫發棲流所俟伊父來滬再行給領管束對時表暫留捕房查明失主冉行給領○夏阿三訴稱係寍波人搖杉板船餬口與陸松雲因泊船啓釁被伊用竹竿擊傷報捕拘案陸松雲供係寍波人被厦阿三辱駡情實難堪故用竹竿擊之蔡太守騐得夏阿三受傷屬實飭將陸松雲押俟夏傷痊再行訊斷○包探陳阿九禀稱王月浦前因向人訛詐送案請究今又至李洪玉家查問烟捐爲名意圖索詐送案請究李洪玉供稱籍隸姑蘇向爲住家妓常被王月浦滋閙報明捕房查獲送究王月浦供稱本邑人以後當攺絃易轍蔡太守判王月浦笞責三百板枷號一個月○九十號巡捕禀稱馮錦山王阿二等拖拉東洋車爭攬主顧各欲爭先幾乎與馬車相碰是以拘案請訊馮錦山王阿二等同乞施恩蔡太守判馮錦山王阿二各押三日以示薄懲○李阿三訴稱家住寳和里有王阿照前來訛詐索洋五元不遂其意瞻敢行兇因之報捕拘案王阿照供係蘇州人向李阿三商借川資不敢行凶捕頭禀王阿照前曾犯竊不可不重懲蔡太守判王阿照笞責二百板○揚州人高氏曾投老巡捕房訴稱被已革巡捕毆打麥捕頭著指明何號巡捕該氏不能指實麥捕頭飭將該氏移送英公廨安揷蔡太守飭差查無毆打証據麥捕頭稱查騐高氏並無傷痕所稱被捕毆打亦無實在証據揆度該氏形像似非初至滬上者請秉公發落高氏供原籍安徽寄寓揚州迄今來滬尋親被巡捕毆擊時有挑餛鈍擔人目覩惟不肯到堂作証自下小婦人欲回揚州只求恩典太守飭高氏靜候給發川資遄回揚州毋得多瀆○二百四十八號巡捕稟稱昨日在靜安寺巡綽見李阿木所駕馬車並無捐照停車後坐客給以洋一元二角可見係向馬車行雇來向李查問據言有製造局第一號銅牌照及查伊第二號銅牌與第一號叅差情有可疑因卽拘案銅牌二塊呈騐李阿木供此車係高昌司廟製造局所置昨日有張師爷偕其友人乘車游玩共有五人給酒飯資計洋一元二角第一號車照曾經遣夫由鐵廠補鑄與第二號銅牌分量字跡未能一律梁副領事以馬車旣經製造局所置何以給車夫酒資竟有如許之多旣稱一號銅牌在後補鑄難保各馬車行不自鑄銅牌冀免工部局捐項務請澈底查明從嚴辦理蔡太守以爲然遂將李阿木釋放俟備函將銅牌二塊送繳製造局查明實情覆候下禮拜三再訊 
[法捕房瑣事]  
　　宏茂昌襪店主韓茂春控同業混冐招牌一案己紀昨日報章昨晨葛同轉蒞八仙橋捕房時韓茂春將本店宏茂昌招牌一塊呈案請閱旋據被告朱學德之弟學順亦將招牌送案並稱小店與韓店各分地叚不相侵佔且小店招牌有順記字樣非冐混可比問爾何必定用宏茂昌三字答稱此事已由同業調處令小的另換招牌其購牌之費言明由韓茂春給付韓吝破慳囊遂作罷論同轉謂韓曰朱旣肯將招牌更換些些小費爾亦不必過於吝墻韓稱並無此說問爾知攺換招牌約需若干答稱需洋五六元同轉隨令韓給洋四元待朱自去攺換招牌朱學順准交老仁昌號内之方新和保去再着具結領洋韓茂春遵斷繳到洋五元退出轉瞬又投案聲稱小的遵斷出外又遇素不相識者多人將我軋住勢欲毆辱是以逃回務诅提究同轉立飭包探往拿若輩已紛紛逃逸同轉又飭包探前去將朱學順及保人方新和提案詰問朱稱有人欲將韓姓毆擊小的在旁解勸不知伊等因何起釁同轉謂韓已允貼洋爾不得肇事着押候事了後開釋又問保人曰爾知襪店一業有董事否答稱有惟不知今歲何人值年同轉着退去俟訪明來案禀覆○寡婦戚蔣氏與車夫金阿三姘識逃往江北前報巳屢紀之矣昨晨　同轉又將陸李氏戚蔣氏金阿三帶案令照昨斷掌責畢將金阿三陸李氏還押候具攺過結旋據原告蔣其投案同轉復問戚蔣氏曰爾之夫家尙有何人供稱尙有兄嫂等人蔣其接口稱堂妹之夫兄於三月初二日病故若將堂妹送回夫家竊恐無人收管同轉謂戚蔣氏雖係爾之族妹但旣經出嫁總應由夫家領去如夫家無人准爾具領回去蔣其稱容問明堂妹未知願回去否旋問妹曰大老爺命將爾領回守志爾願意否戚蔣氏面泛桃花拈帶不語蔣其禀稱堂妹不發一言諒其心尙未悔悟可否管押捕房情願按月貼膳同轉允之著將戚蔣氏還押○金利源煤棧司事陳玉樹帶子芳泉投案訴稱兒子在英租界彤德錢庄學業被鄉人楊榮新誘騙出外乘間剝衣爲金利源巡丁所見告知小的將楊榮新拘案請究同轉問芳泉曰楊榮新如何將爾引誘供稱前次多方哄騙墮其彀中本月二十三日伊詭言父親在金利源棧内等候欲同往嘉定南門外顧姓爱飲喜酒小的信以爲眞隨楊出外行至小東門外城根被將所持及包奪去繼又向身上剝衣幸爲巡丁所見未遭毒手同轉一再訊問楊堅不承認同轉喝令笞責一百八十板押候具攺過結釋放 
[畫田種德]  
　　謹啓者敝堂昨接瀛洲童松君大善士由杭來函並交到手製睫巢益智圖書四種各十部共四十部每部售洋一元價盡充敝堂醫藥經費並囑代爲出售以公同好是書本太極河洛苛偶之數演成各圖字畫俱備才大心細巧奪天工謂爲益智洵不虚也書式更精雅絶倫想海内諸君定當先覩爲快四種合售價洋四元可作八折欲購者請移玉本堂帳房取閱可也上海六馬路仁濟善堂施善昌謹識 
[罰洋助醫]  
　　謹啓者敝堂接奉南市協昌泰米行來函緣有某船戶裝運各米遺漏罰捐出洋十五元爲建醮之貲因思祀鬼利人陰陽必須並濟爰於中抽洋十元移充敝堂施醫給藥經費並囑代爲登報俾昭公允以罰下之銀作眼前之功德眞所謂善行方便者矣上海六馬路仁濟善堂董事施善昌謹誌 
 
 
 

Page 5

 
 
也本行所售之柳條綢被盖之不寒不熱亦不得濕氣可保肚腹不受寒亦不生霍亂病售此被者惟本行一家其餘均是假冐所售之物與本行不同此被售與官商業己不少凡人欲保護自家身體或保護家中幼孩身體均應購用此被花樣有柳條者亦有無柳條者有柳條者每條不過取價洋二元無柳條者每條取價洋一元六角其售與幼孩備用者每條取價洋一元四角外埠函購者可以立時寄去又接到倫敦來糖裝在匣内其匣極爲精緻買一匣者洋二角買六匣者洋一元糖内並無油又倫敦來男女所用綢布洋傘又遮太陽眼鏡每一對洋二角五分價最便宜又蠟條自來火洋一角可買十匣此種自來火最爲合用便宜與别家不同又縫衣線每筩有二百碼之長一百四十四筩計洋三元各色花樣法蘭絨其價與倫敦一律本行之價極便宜不二價欲躉買者可以另行商量此佈 
[美國佛羅斯製貢邦補益藥水]  
專治　肝勞　肺癰　癆瘵　飲食停積　胃口呆滯　心悸多驚　四肢酸軟　身虛體弱陰損陽虧　宗筋不舉　氣血衰敗　酒色過度　水土不服　小兒不長成　小兒血不强壯病後元氣未復　精神委頓　吸烟人身體瘦弱　烟癮新斷精神恍惚　傷寒症初愈軟癱以及五勞七傷等患服此皆效 
諸君賜顧請向上海四馬路中西大藥房大馬路晋隆洋行寶善街晋隆分行曁良濟藥房等四家購辦大瓶一元五角中瓶一元起碼小瓶五角原箱十二瓶價目格外公道批拆另議美國佛羅斯醫生謹啓 
[薩波料]  
何謂薩波料薩波料者係堅硬之皮皂普天下與别不同除衣服外無一物洗不乾凈薩波料有何用薩波料者可洗凈油漆及各樣木器可洗油布地板子架子與新者無異以及碗盆鍋一切油漬均可洗凈刀馬口鐵洗之可以雪亮五金各物洗之可去舊鏽污垢用之亦不費事　何人用薩波料答曰無人不用薩波料如修補牙齒人將假牙洗滌卽能簇新醫生所用刀等件洗之亦能潔凈廚子及餅師等皆用此物洗鍋及檯子一切物件牛乳棚之馬口鐵桶皆用此物洗凈工人所用傢伙亦用此物洗滌管機器人亦用此物洗潔機器馬車房亦用此物揩皮條及馬車洗馬住宅傭人亦用此物洗門窻地板傢伙木料烟管烟槍等物當兵之人亦用此物揩洋槍等兵器具餘尚有千萬用處現在各洋廣鋪及各藥房俱有零售豐裕洋行在中國北邊代造薩波料之作塲躉賣此佈 
[御方神妙生生丸酒]  
英大馬路中虹廟東首五福弄口京都同德堂獨製定價劃一遠埠信力先付 
御方神妙生生丸酒有天地日月五行陰陽千年精氣製成治五勞七傷酒色過度腰膝酸軟心胃氣疼頭昏目花小腸疝氣陽痿陰枯男子夢遺頻溺女人赤白帶下極虚極虧之險症大瓶一元六小瓶四角鎗上人參三香膏糕戒烟美事全在藥力藥不得法百病叢生殊深浩嘆此藥開胃健脾化痰止咳利濕除邪淸心明目滋陰益腎養肺和肝男女大小烟癮用之當日大效誠戒烟上上品每兩四角加料八角五鞭參茸種子丸酒五鞭者鹿驢馬牛海狗鞭加人參鹿茸並本堂十全衞生丸不熱不燥不攻不伐滋陰補陽生血活絡添精種子男女服之精神强健百病立除誠反老還童延壽仙方大瓶四元小瓶一元保腎種子陰陽膏藥治男女子嗣無出元陽不振虚而易洩子宫寒冷久不懷孕此膏滋水培火補陽生精養陰益髓驅邪除毒夫婦各貼一對立受孕或有先天後天未盡之毒均能除根雙料元二單料六角 
[江左書林發兑書籍○御製耕織圖○繪事津梁畫譜○石印翎毛花卉百鳥畫譜○石印賦海統編成書啓○近出木版石印書目二册請來取閲]  
本坊開設上海四馬路中搜輯經史子集讐校古今各書必以料重工精印行海内旁求博採略備精華上自京畿遼瀋下逮閩廣楚豫通達無間早邀宦紳鑒賞矣惟近來石印繁興除本坊自印各書外於家藏精本新出各書以及錫版銅版并衆書坊各石印局所有刋報之書無不賅備另備新舊書木版石印名目數千種印成書目兩册以備採擇但目外之書甚繁未克全列蒙顧者請另開單委訪可也至遠處各省一紙書來尅日報命亦必克已定價惟希垂鑑○增廣賦海統編啓是編將所出近科舘賦各書院小課賦歲科試賦近時名人窻作以上諸賦悉取尤精尤雅者分别選人朗若列眉誠賦學之巨觀也顔曰賦海統編茲已工竣每部四元躉購從亷○石印增廣玉芙蓉初二三集計詩四萬首○廣廣小題文府十四本計文六千篇與正續集無一篇雷同○海上名人重繪芥子園畫傳初二三集○分類典搭新樣○上試利器巧搭各法○聯絡金丹巧搭○四書五經典林後附易例大全易漢學等四種○小題一字文準以上石印○大板四書匯參大全二元五角批本東萊博議四角八家四六六角小謨觴舘一元六角沈政書一元二角式訓堂叢書初二集八元拜經樓七種三元扁鵲心書四角徐靈胎十三種二元顧亭林遺書廿六種八元平津舘叢書十集全二十四元孫淵如詩文集二元朱氏經學叢書四元朱氏目覩書錄白紙二元江忠烈公遺集一元二角槐廬叢書初二三四五集二十五元曝書亭金石跋星白紙八角朱氏金石叢書十二元行素堂印譜八册二元針灸甲乙經二元金石十例八元劉注七家詩○古音類表○惜陰軒叢書○古泉匯○楊子書繹○大板三魏集○稱謂錄○初印殿板硃批上諭○遜志齋全集○書畫鑒影○苗氏說文○讀書後○方輿簡覽○玉函山房叢書○歸靈川集○王引之四種○杜樊川集○郝氏遺書全集○龍威秘書○說文句讀○說文訂補○連筠移叢書○四字類賦○畷耕錄京板郝氏爾雅○癸已存稿○說文校錄以上均木板新到石經彙函 
[天福茶園]  
三月廿七日演 
破洪洲　淸河橋　孝感天　硃砂井　羅四虎　瓊林宴　天星聚 
三月廿七夜演 
大財神　取三郡　雙鎖山　薛仁貴　跨海征東　頭二三四本　節義亷明 
[丹桂茶園]  
三月廿七日演 
大長春　探祝莊　韓天化　南天門　武擋山　貪歡報　大嫖院　全本草船借箭 
三月廿七夜演六 
大賜全福　前後全本割髮代首　戰宛城　盜雙㦸　梳粧跪池　樊城長亭　代過昭關　全本新戲蝴蝶夢　説親回話　成親劈棺　全家盡忠 
[天仙茶園]  
三月廿七日演 
奪　魁　打嚴嵩　十字坡　祭寳塔　胭脂虎　反西凉　困曹府 
三月廿七夜演 
新軿戲　六本綠牡丹　一捧雪　雙鎖山　五柳園　吟詩　聯姻兩姓奪婚　五柳園　烈僕替主　刺殺仇人 
[和春茶園]  
三月廿七日演 
西川圖　審頭刺湯　紅桃山　董家山　打砂鐃　眼前報　四馬路 
三月廿七夜演 
大賜福　收關勝　四郎探母　貴妃醉酒　黑風怕　取城都　探陰山　鍘判官　第一報 
[張園内海天勝處]  
廿七日天晴准演 
打金枝　送親　玉堂春　牧羊卷　胭脂虎　蕩湖船　富貴圖 
[三雅園]  
三月廿七日演 
正本寄綠林 
三月廿七夜演 
續演朝上鶯歌下卷 
遇賊被困　主僕躊躇　揮書寄岳　押殺祁生　求婚不遂　英姐上京　拜月遇金　命媒求親　金生中解　奏本救兄　盜銀私走　金榜題名　謫計暗害 
[禮拜六拍賣]  
准於廿七十點半鐘在本行内拍賣東洋磁器花瓶茶式古鋼花瓶顧　綢屏風綢檯罩綢畫綢緞布疋一應　貨什物不計此佈瑞和行啓 
[准期拍賣]  
廿七日一點鐘在寳善街復新樓酒館生財大今子錫器椐木檯椅碗盆蝶燈鏡什物不計　貴客合意者届時面拍隨買現出此係停柩待需不能拖延此佈全記代啓 
[禮拜六拍賣]  
准於今日二點鐘在英大馬路西日昇樓北德仁里内拍賣上等生財木器及保險箱燈鏡什物不計劉松記代啓 
[禮拜六拍賣]  
啓者於今日二貼鐘在華順棧拍賣圓扁鐵條等各寳號如合買者届時請至該棧面拍可也此佈寳源洋行啓 
[禮拜六拍賣]  
今日二點鐘在本行拍賣公舘携來各式絨衣服皮鞋並夏衣洋燈木器床小孩車磁器雪芥洋鎗另物等福茂行啓 
[禮拜六拍賣]  
四月初四日十點鐘在招商局北棧第十三號棧内拍賣造紙局所造上白紙九十三件此紙係英一千八百八十六年正月五號榮記來棧共有一千五百件除陸續出去現存九十三件六年之久棧租船力限初四日以前速來理淸如仍不來理淸准於初四日拍賣特此登報申明此佈永發洋行代白 
[禮拜六拍賣]  
廿七日卽禮拜六十點半鐘在本棧不限價拍賣海馬色呢雙鷄三狗色羽毛藍鷄藍佛美人漂布象瓶紗時女雙魚元羽綢三星梅花檳布龍鳳羽布綠福竹布龍牌粗布八鳳標布等貨謹佈義記洋行啓 
[拍賣]  
准廿八日二點鐘在東棋盤街拍賣靑雲閣烟舘生財裝修榻床老鎗銅盤銅燈銅板錫茶壼大着衣鏡各式燈鏡什物不計諸公合意者面拍松記代 
[拍賣車糖]  
本行准於每逢禮拜一四早十點鐘在本行不限價拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
[禮拜二拍賣]  
准於三十日二點鐘在順利棧拍賣稍有水漬洋　卅箱合意者届時面拍可也此佈倍發洋行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[醫士被辱]  
　　金陵有某醫士者年逾七旬自稱國手積産將至萬金誠爲歧黃家之錚錚者矣前爲巡道憲馮介眉觀察診治遷延歲月未收著手成春之效初時尙不疑其用藥之誤越數日有觀察戚好見某醫士所開之方用炮薑附片等品謂與病源相反語諸公子遂將某醫發江寗縣懲辦邑尊未及審訉交差看管某醫至此眞覺呼天無路入地無門旋挽有力　爲之緩頰始克脫然無累雖未領略竹筍滋味已無面目對江東父老矣向之門庭如市者今則可設雀羅一榮一辱醫道乃見請以此二語移贈某醫 
[上海虹口元濟善堂施醫給藥一文愿三月初一至十五日第七次清單]  
　　恊成乾寶虒英洋五元又昭　號宏隆號昭源號　益號昆怡號逢安虎裕榮號厚吉號寳信號愼泰號十戶各五角海鹽縣署李海槎方　記來恭記翁宅來陳定姬隠名氏四戶各四元山陰松生别墅謝称生來隠名氏天津德昌義三戶各二元李無名氏石無名氏泰盛號景程氏無名氏倪貼費周鴻星江愼思堂八戶各一元百忍堂一元成整數册主人錢五百六十文四順堂撝謙堂四本堂樂　堂不留名　豐堂和氣　惠德堂全善堂臣九戶各錢四百文共錢四千一百六十文合洋四元楊卓堂一元黄曉峰四角譜韵居三角朱洪錦彰貴二戶各二角麥氏周氏二戶各五角麥啓照三角林氏二角仁讓堂廣裕堂養拙堂懐遠堂廣裕棠萬　堂倍遠堂敬修堂八戶共紋銀二兩四錢四分合收洋三元四角眉山氏五角少思生洋一元錢一百八十文求平安人愧無能爲二戶合洋一元錢八十文皖桐菜根堂江玉山錢三百八十四文廿宅錢三百六十文王　　銅洋二元張祥華銅洋二元無名氏銅洋一元○以上共收英洋五十四元五角六錢一千零零四文銅洋五元○又經收二月份各善士常捐○同珍帳房馬保臣譚俊亭三戶各十五愿連閏全年各錢五千八百五十文高澤南鄭凱南二戶各十愿連閏全年錢三千九百文蕭蔭田羅秩初二戶各五愿連閏全年各錢一千九百五十文李樹庭四愿連閏全年錢一千五百六十文楊敏堂吳春池二戶二月份各洋一元吳敬堂二月份洋五角聚和盛一百文梁日三廿五愿七百五十文九章號禮和帳房二戶各二愿各六百文潘宅二月份十四願錢四百二十文華榮和永義源怡珍居戚益齋湯　賓小舫主人養和堂鄛子餘巢潘氏隆茂延壽堂十一戶各十愿各錢三百文廣和記致長寳洗亮光湯賓四戶各七愿各　二百十文至義居六願錢一百八十文華榮昌成茂庭殷守泰殷許殷守源殷恆懐讓仁堂湯雲亭八戶各五愿各錢一百五十文乾元押裕祥莊二戶各三願各錢九十文華克濟靜慮居守拙子湧童氏洽盛恆五戶各二願各錢六十文楊方氏楊柳塘二戶各一愿各錢三十文陳震記五愿芷二月份三百文筆喇帳房四愿正二月　錢二百四十文張　園孫元振二戶各一愿各錢六十文張幼山張松山　恂如三戶合錢一百文英洋二元五合併聲明 
 
 
 

Page 10

 
 
   
 
 

Page 11

 
 
[光緒十八年三月十六日京報全錄]  
　　宫門抄○諭旨一道錄前○發抄硃批四道○將軍希奏報兼署督篆並兼理船政日期摺○川督劉奏經徵銷引一律全完摺○又奉解頭批京餉等銀摺○直督李奏揀署河工同知摺○又奏酌奬奉天海運各員片○杭織造榮奏奉派要件不及依限趕織請攺織爲繡摺○三月十六日内務府國子監正紅旗值日無引見○廣東副考官周樹模到京請安○連印服滿請安○四川總兵何成鰲請訓○莊王明桂各續假十日○清安續假五日○召見軍機何成鰲周樹模立山○發抄載卓等奏請飭催長蘆息銀奉硃批卽着咨行直隸總督迅速籌解欽此○榮廷奏續辦辛卯大運縀紗等項解京奉硃批該衙門知道欽此○又筆帖式瑞齡年滿再留兩年奉硃批著照所請該衙門知道欽此○惪銘等奏嚴飭各台依限遞送文報奉硃批知道了欽此○○榆州將軍兼署閩浙總督世襲一等繼勇侯奴才希元跪奏爲恭報奴才兼署督篆並兼理船政口期叩謝天恩仰祈聖鑒事竊奴才欽奉上諭下寳第奏任滿籲懇陸見一摺卞寳第著來京陛見閩浙總督兼理船政大臣著希元兼署欽此兹於光緒十八年二月初五日准卞寳第委員將閩浙總督兼管福建巡撫關防福建鹽敢印信船政木質　防並　王命旗牌文卷等項齎送前來奴才當卽恭設香案望闕叩頭祗領任事伏念奴才渥荷　殊恩頻邀龐　溯自軍符忝綰未効涓埃兹復督篆兼權益深兢惕整軍察吏皆勵精圖治之遠謨船政海防尤固本緩邊之要務奴才　有竭盡愚誠隨事會商浙江台灣兩省撫臣實心經理不敢因暫時兼理稍涉因循以仰答　高厚鴻慈於萬一除兼署日期恭疏題報外所有奴才感激下忱謹繕摺叩謝天恩伏乞皇上聖鑒謹奏奉硃批知道了欽此○○頭品頂戴四川總督臣劉秉璋跪奏爲愼黔官運局行銷庚寅綱邊計各引均已足額並帶銷引數目經徵稅羡截厘一律全完恭摺仰祈聖鑒事案據總辦滇黔官運局候補道夏旹張善奎詳稱該局辦理已丑綱滇黔邊計及湖北八州縣各岸鹽務前已將行銷引數徵收銀兩詳明奏銷在案兹屆辦理庚寅綱計自十六年十二月十六日起截至十七年十二月十五日止一年期滿實行黔邊計額水引一萬五千八百四十道陸引一萬三千五百一十一道滇邊計水引一千二百一十四道滇邊計額陸引三萬六千八百道湖北州縣及本省五萬兩懸計額水引二千五百一十七道陸引五千七百三十五道均已銷竣並帶銷滇邊積陸引七萬二千三十道以上各引統計徵收稅羡截厘正雜各欵共徵銀一百三十二萬四千七百七十兩二錢二厘二毫三絲三忽八微五塵一律全完以本屆庚寅綱無閏之年所行引張與戊子綱無閏之年比較尙屬有盈　絀應將大槪情形開單請奏前來臣查川省辦理官運鹽務已屆十四綱均能於額徵之外帶銷積引應完各項銀兩亦俱按引癱徵並無蒂欠除由該局造具銷引　徵細數清册另詳題咨外理合照繕清單恭呈御覽伏乞皇上聖鑒訓示謹奏奉硃批戶部知道單三件倂發欽此○○頭品頂戴四川總督臣劉秉璋跪奏爲委解光緒十八年分頭批京餉東北邊防經費固本兵餉起程日期恭摺仰祈聖鑒事竊查前准部咨十八年京餉指撥四川鹽厘銀十五萬兩津貼銀十二萬兩重慶關洋稅銀七萬兩共銀三十四萬兩行令分欵批解等因又奉撥十八年東北邊防經費指撥夔關常稅銀三萬兩津貼銀八萬兩鹽厘銀十五萬兩共銀二十六萬兩又固本兵餉前已陸續籌解銀一百五十五萬五千兩解至光緒十七年十一月二十一日止均經先後奏報在案兹據署理布政使德壽鹽茶道延煜會詳京餉關係緊要邊防待撥孔殷自當竭力籌解以維大局催據各厘局解到鹽厘銀六萬兩津貼銀四萬兩洋稅銀二萬兩共銀十二萬兩作爲十八年頭批京餉又籌津貼銀三萬兩鹽厘銀四萬兩共銀七萬兩作爲頭批東北邊防經費又籌减扣銀二萬兩作爲光緒十七年十一月二十一日起至十八年三月二十一日止四個月固本兵餉按照部頒新砝平兌委員領解於光緒十八年二月初八日　川省起程解赴戶部交收並請仍援前案將銀發交日昇昌等商號分别匯解俟該委員到京兌齊實銀解赴以期迅速而免疏虞等情前來臣覆查無異除分咨查照外理合恭摺具奏伏乞皇上聖鑒訓示謹奏奉硃批戶部知道欽此○○大學士直隸總督一等伯臣李鴻章跪奏爲河工同知要缺照章揀員請署恭摺仰祈聖鑒事竊永定河北岸同知張起鵬於光緒十七年十二月十五日在任病故照例以本員病故之日作爲開缺日期歸十二月分截缺所遺北岸同知係河工要缺例應在外揀選請署前因缺關緊要一時未能遴選得人不克依限辦理咨部展限在案查定例河工同知缺出先用先儘次用次儘兩項相間輪用先儘無人仍用次儘次儘無人仍用先儘至第五缺用投効分發試用一人又新章河工同知等項先儘鄭工海防新班及特旨留工截取記名分發正途並曾任實缺服滿回工之員直隸河工同知一項上屆用勞績先儘先班前補用同知陳汝勳今永定河北岸同知一缺按例應用特旨留工人員現在此項並截取記名分發正途曁曾任實缺服滿回工及鄭工遇缺先新海防遇缺先舊海防先海防卽舊例銀捐遇缺先遇缺均無人應接用先儘本班人員現在此項亦無曾任實缺人員據藩司裕長臬司周馥永定河道萬培因查有未經得缺之河工先儘本班同知縣鍾祥堪以請署會詳前來臣查孫鍾祥年四十二歲江蘇金匱縣人由監生遵籌餉例報捐通判　單月選用光緒五年在安徽皖捐局加捐提舉升銜復在晉賑捐局報捐指分北河試用並捐戴藍翎九年三月初十日騐放四月初五日到工十年丁本生母降服憂請咨回籍守制十一年服滿在部呈請起復是年十二月十二日到工十二年辦理海運出力保准加四品銜十四年搶辦永定河南七大工合龍出力保准以同知補用十五年九月給咨赴部十月初二日經部帶領引見奉旨著照例用欽此是月初八日到省十二月十三日到工該員諳練河務請署永定河北岸同知堪以勝任與例相符應請准其署理仍俟經歴三汛期滿再行保題實投送部引見理合恭摺具陳伏乞皇上聖鑒勅部核覆謹奏奉硃批吏部議奏欽此○○李鴻章片再光緒十七年奉天海運米豆仍攺由天津道雇備輪船代運自奉省催提起剝過斛裝袋儲棧及管押輪船分批領運並由天津剝赴通州交兌事甚繁重在事各員往返重洋妥速運竣米豆一律乾潔遠勝從前實屬認眞出力自應照章酌奬十員直奉各保一半兹據天津道奉錦山海關道擇尤開保前來臣等覆核無異謹繕清單恭呈御覽仰懇天恩俯准照擬給奬以示鼓勵廣西臬司前任天津道胡燏棻署奉錦山海關道候補道錦州府知府希賢籌辦得法有裨正供胡燏棻請勅部從優議叙希賢請俟離知府任歸道員後加二品頂戴除將各員履歴咨部外理合會同　盛京將軍臣裕祿奉天府府尹臣興陞附片具陳伏乞聖鑒訓示謹奏奉硃批吏部議奏單倂發欽此○○杭州織造奴才榮廷跪奏爲奉派龍被帳幔等項要件織工繁重不及依限赶辦謹擬攺織爲繡懇恩照准以全要工而免貽悞恭摺仰祈聖鑒事竊奴才於本年正月二十二日接奉内務府轉准工部文稱光緒十七年十二月二十五日具奏恭製醇賢親王園寢　案應用九龍被面通天帳幔等項一摺奉旨依議欽此欽遵抄錄原奏行文内務府札派　造赶緊製備務於光緒十八年二月内解京等　前來　才伏查前項活計攸關供應要差限期已迫何敢稍事延緩但文内開示之尺寸敷數　辦成案均不相同未奉畫樣頒發難以懸擾卽於正月二十六日呈請内務府速頒　樣俾資遵辦　案無如二月之限轉瞬卽屆若俟畫樣到日始行開辦必致有誤且凡織辦之件須先挑造花本而此項龍被帳慢花本挑造　難非有四個月工作不能挑就又單内傳辦之裝縀片金各項零星活計亦因限急頗費周章雖盡力赶辦約計半載有餘方能告竣奴才　思至再焦灼萬分不得已謹擬照辦過織　龍鳳五彩雲水等成案花式攺爲細繡卽可勿挑造花本庶期迅速惟　籲懇天恩鑒察下情允爲繡做並請寛限報解以免貽誤要差奴才無任感激悚惶之至但奴才衙門向無閑欵存儲可以動用估價請　叉恐耽延時日現由織庫申餘項下　爲墊發先行購料開工料來戶部核准俟此項工需銀兩解到再當撥還清欵奴才除一而嚴飭匠役不分晝夜加緊儧辦告成儘三月内派差星馳解京外謹將奉派要件不及依限赶織懇恩照准綉做並請展限緣由理合恭摺具陳伏乞皇上聖鑒訓示謹奏奉硃批著照所請該衙門知道欽此 
 
 

Page 12

 
 
[光緒十八年三月十九日京報全錄]  
　　宫門抄○諭旨一道錄前○發抄硃批五道○將軍裕等奏前留差委各員留省補用摺○江督劉奏武生販私拒捕格殺勿論餘犯分别訊辦片○大臣永等奏邊卡侍衛期滿揀員更換摺○江督劉　奏獲匪正法片○大臣光等奏變通差缺摺○三月十九日戶部通政司詹事府正藍旗值日無引見○福中堂假滿請安○翁同龢等塲内專摺請安○謨貝子彈壓覆命○德隆謝管虎槍領恩○續昌謝　其開缺　恩○掌儀司奏二十三日奉先殿親行禮節○提督衙門奏拿獲　逼伊女身死之李常氏三名口請交刑部○召見軍機　崑岡崇禮容貴○發抄依克唐阿奏酌擬鎭邊軍保奬章程奉硃批該衙門議奏欽此○又酌調熱河馬隊撤回歸伍日期奉硃批該衙門知道欽此○又雲騎尉富隆額送回本旗當差奉硃批知道了欽此○張煦奏提督隨帶勇營酌量安置奉硃批該部知道欽此○湯聘珍奏估挑北運河經費奉硃批該部知道欽此○○奴才裕祿興陞跪奏爲奉天政務繁劇治理需才察看前留差委各員均屬才堪任使擬請各以原班留於奉省照例補用以資得力恭摺仰祈聖鑒事竊奴才等前因奉天地廣事繁邊防重要一切地方應辦事宜在在需員任使悉須辦事得人奉省向無分發人員前經歴任將軍府尹奏請留奉差委補用者近年除業經序補及病故丁憂等項事故外所存人數無多遇事遴才不敷委用當將由此詳派在山海關辦事之知府用分省補用同知孫壽昌向隨奉軍及東邊各營辦理海防邊務之候選知縣徐景濤難廕知縣增韞候選縣丞鄭錫華高嘉和降補府經歴縣丞李玉棻候選從九品忠清曁遴委查繪奉天地界新圖之截取同知王志修等人員奏請留歸奉天差遣委用並聲明該員等果能於地方公事盡心講求始終得力再由奴才等據實奏請恩施留於奉天各按班次補用於光緒十七年三月二十二日具奏恭奉硃批著照所請吏部知道欽此欽遵在案奴才等伏查奉省控邊憑海幅員遼闊省東邊外一帶曁北邊之昌圖圍塲之海龍城等處自光緒元年以來先後分設廳縣外來客民結舍墾田所在殆徧近則生聚日衆政務益繁南路各廳州縣又皆地處海濱沿海口岸地方置戍設防人烟辏集事務倍極繁劇撫治得宜端資良吏人才爲吏治本要現時省垣候補員數無多因地擇人儲之宜預該員孫壽昌等於本省地方情形本皆熟悉自上年奏請留省差委後經奴才等分别委辦各項事件及整頓鹽貨厘捐俱各不辭勞瘁辦事認眞且於地方公事皆能實力講求諸臻諳練當此需才之際奴才等詳加察看該員等均屬人地相宜候選知縣徐景濤已報丁憂現將在營經手事件交代清楚應行回籍終制外其餘各員自應據實陳明請留奉省補用藉收得人之效以期有裨地方合無仰懇天恩俯念根本重地政治需才准將孫壽昌王志修增韗鄭錫華高嘉和李玉棻忠清等七員各以本班留於奉天照例補用如蒙兪允其應否補交分發指省銀兩仍聽吏部分别查核飭遵除將該員履歴咨部外謹恭摺具陳伏乞皇上聖鑒訓示謹奏奉硃批着照所請吏部知道欽此○○劉坤一片再凡值大比之年每有私梟影射販私藉考生爲護符歴經派委文武大員扼要堵緝同治九年庚午科曾經奉有嚴旨飭禁臣欽奉光緒十七年九月二十八日上諭有人奏江南鹽梟横行請設法整頓等語着劉坤一體察情形妥籌辦理等因欽此上年辛卯正科經臣先期分派司道設卡嚴緝並派武營梭織巡邏文闈各船尙屬安分接辦武闈忽於九月十二日巡船巡至揚州之甘泉縣境眞武廟地方瞥見有載私船隻數號吃水頗重停泊河干經派委緝私之淮揚水師新後營哨官魯才喜等攏向查問該私船不服盤查並有考生出而抗拒輙敢先發制槍拒捕轟傷哨官魯才喜勇丁劉標等四名該勇等見其兇暴異常不得已而放槍回擊轟傷不識姓名一人又拿獲武生二人又獲船戶人等起獲私鹽二萬二千四百餘斤解赴高郵州會同甘泉縣勘騐禀稱訊明轟傷之人係武生顧海鰲業已因傷身死獲者係武生熊慶雲馬鵬飛並據屍親顧英才等來臣衙門飾詞具控意存要挾當卽嚴行批駁一面派署淮揚海道劉佐禹會同兩淮運司江人鏡馳往查辦飭據署揚州府知府許寳書提案嚴訊照律懲辦據詳巳死武生顧海鰲實係藉考販私逞兇拒捕業已格斃應毋庸議其武生馬鵬飛供帶蘿蔔乾大椒等物想到省銷售以作考費船到眞武廟鎭河下與顧海鰲船同泊一處巡船哨弁疑是同夥一同被獲委無挾帶私鹽情事卽將該武生當堂摘釋又武生熊慶雲供與顧海鰲向來交好經顧海鰲約他同船作伴不知船板下裝有私鹽總係誤搭私船究屬不合應卽斥革衣衿照例擬杖船戶鐵成检孫遐春王順章等均各照例分别擬杖擬徒哨弁魯才喜等傷均平復卽經批飭如詳結案以肅鹽法而顧課餉一面勒緝邦同拒捕之水手逸犯康小馬等務獲另行究報所有武生販私拒捕格殺勿論餘犯分别訉辦緣由理合附片陳明伏乞聖鑒謹奏奉硃批刑部知道欽此○○奴才永德覺羅崇歡跪奏爲邊卡侍衛年滿循例揀員更換以重職守恭摺具陳仰祈聖鑒事竊查烏里雅蘇台科布多所屬各卡倫侍衛向係三年期滿照例奏請更換歴經尊辦在案兹據索果黨卡倫侍衛官保呈稱該員自光緒十五年六月十一日到卡任事起連閏扣至本年五月十一日止三年期滿祈請更換等情呈報前來查該侍衛官保旣經任滿自應循例請旨飭下領侍衛内大臣揀派年力精壯人員前往更替以重職守所　邊卡侍衛年滿循例更換緣由理合恭摺具陳伏乞皇上聖鑒謹奏奉硃批該衙門知道欽此○○劉坤一片再邳州宿遷一帶土匠屠小二賀明魁等結幅滋事經臣飭據徐州鎭道派弁會同營縣先後拿獲奏明訊辦在案兹據該署道桂嵩慶訊據屠小二供認與姚永詳卽姚豁仔社守明張五卽張似意又名張起哮沈秉折孫用菁迭於銅山宿遷等縣紏夥行刦放槍拒捕賀明魁亦供認於睢寗縣迭次强刦復與屠小二等分踞地叚竪旗結幅謀爲不軌實屬同惡相濟均爲法所難寛又據代理句容縣知縣汪樹堂拿獲執持洋槍紏刦事主韓耀棣案内　犯張譁豺朱佞有史菖停王倌淋四名禀經臣飭據江寗府知府李廷簫復加推鞫各認行刦不諱又據高湻縣知縣陶在銘拿獲糾刦事主查登第案内盜犯孫標樊長發廖蘭亭三名禀經臣飭據營務處道員曾廣照江寗府知府李廷簫嚴行覆審供與縣訊相符均係上盜分贓孫禁查係哥匪頭目餘並係會匪黨夥又　通州拿獲行却事主顧王氏案内盜犯談金榜一名訊據供認實屬拿獲時搜有會匪盟帖寫明燄金榜總理山主字樣其哥匪頭目無疑又據金陵保甲局道員馬聲煥禀派千總馮金桂等拿獲會匪頭自蕭慶蕃卽蕭子春一名並獲有票布令旂銅籖等件經臣飭據營務處道員曾廣照質訊確實以上各犯内姚永詳豁子業已在監病故批飭戳屍梟示王倌淋係供獲首盜照例减等擬遣攺軍應飭臬司勘明詳辦其餘各犯均不容稍稽顯戮由臣先後分别查照懲辦土匪會匪各章程批飭立予正法梟示以昭炯戒而快人心當此匪徒肆竄蠢蠢欲動非遇案嚴辦不足以昭懲儆臣仍隨時督飭各地方文武嚴密訪緝並將各該匪供出之逸犯開單通飭按名查拿務期悉獲不得稍有疏縱謹附片陳明伏乞聖鑒謹奏奉硃批知道了欽此○○奴才光裕意普英廉跪奏爲牛吏差缺較苦請量爲變通以昭勸勉而裨公務恭摺具陳仰祈聖鑒事竊據奉祀禮部郎中瑞琛等禀稱竊查禮部各牛羊圈設牛吏二名月支錢糧二兩每遇出缺向中京旗領催親軍護軍内選派咨送吏部補放歴經辦理在案惟該吏自到圈後監視餒養逐日辛勤終無陞階又無報滿年限且以四兩錢糧袖放二兩錢糧牛吏實屬較苦每遇出缺往往遲至一二年始行補放人皆視爲畏途以致差缺久懸　恐圈務廢弛亟宜量爲變通俾資觀感現在牛吏内年力精壯勤奮當差者頗不乏人若不酌定年限量予陞途何以勸將來而裨公務等情禀請核辦前來查該司員等所禀係屬實在情形奴才等公同酌核擬請嗣後該牛吏以五年作爲期滿如果年滿始終勤愼奮勉者卽咨請該旗以驍騎校遇缺卽行奏補俟補驍騎校後再將所遺牛吏之缺咨報吏部禮部該旗照例揀補可否之處恭候聖裁　有擬請量爲變通緣由謹恭摺具陳伏乞皇上聖鑒訓示遵行謹奏奉硃批該衙門議奏欽此 
 
