# 1907 - 94 - 4912201

 

Page 1

 
 
   
 
 

Page 2

 
 
今日本報目錄第一張宫門抄代論專電譯電譯函緊要新聞本埠要聞第二張要摺各界新聞第三張小說國外新聞本埠新聞振務宫門抄 
[電傳宫門抄]  
　　二月二十八日召見軍機榮慶徐世昌代論 
[地方法司設專官條辯二續（編制館稿]  
　　鄂電末云。目前先從設四鄉讞局選議紳董事入手。以爲將來立憲之始基等語。　　按是又未免過於進步之言。抑或悞以地方自治與鄉讞局混入一起。是未可知原來英美鄉讞局。是選地方議紳爲之。乃選舉政體習慣之故但斷獄與地方行政。仍截然爲兩種機關。日本則區裁判判事仍歸法部所派與紳董全不相涉。他省電中。每有悞地方自治機關卽兼理訟事者不得不先行表明。除上電之外。有力之反對議論。尙有四說。一日行政官不兼司法則無權辦事。二日立憲各國裁判度。于中國人民程度不合。三日添設法衙員缺。則經費無著四日新審判官之人才不足是也。　　按第一說謂行政官必兼任司法而始能辦事者。是悞以行政處分權與司法權混而爲一也。原來行政官本有行政官之權。對下屬則命令權處分權。對人民則警察權征稅權。皆本來完全無缺。非其兼司法官而始有之者。如人民有不遵或反抗者。本可用行政處分之權。以示懲戒。若必假刑罰權以作威福。迫脅人民。此本非官長應有之權。不特行政官所不應爲。亦司法官之所不能有也。至於生殺大權。本歸君上。若就地正法等事。寄任於督撫者。乃軍興以來便宜之計。此軍權問題。當與法權問題分别言之者也。第二說所謂中國國民程度不合用新法裁判者。似也。伹遠而言之。香港本爲中國人民之逋逃藪。其程度可知。而英國則以英之裁判法判理臺灣人民。素爲中國禮教所不及。其民智可想。而近亦習於日本裁判。若至各省通商口岸。則我人民在租界犯事者。皆受領事裁判亦從未聞有華民程度之不合。還歸我判之事。近者日本已大開法院於遼東美國亦欲開法院於上海。聞已照會外部。各國以我裁判制度之不善。乃有越俎代庖之事。循至主權不行。民心日去可恥孰甚可畏孰甚而尙欲憚於攺革設辭諉託乎。第三說所謂經費無著者。其說爲近理。但湘撫所謂按地方之苦腴。定員數之多少。撥優缺之羨餘。資瘠缺之津貼者。截長補短。本有辦法。假如奉天向無所謂警察費。而去年以來。趙將軍督率力辦。合計官民所籌之巡警費。幾近四百萬。奉天尙能籌此。况乎他省。且添設法堂之費。無萬如警察費之浩繁也。第四說所謂人才缺乏者。但現辦新政。何項不缺人才。顧培養司法之才。尙不至如陸海軍人才之難。現下法律學堂及仕學館等。京師及各省固早開辦。自然所用無窮。况人才云者。非先開致用之途。則人才不出。故待人才大備之後。而始議辦事者。說雖近。似而理實不然也。要之行政官或軍官兼執法權者。正汴撫電所謂各國治屬地待異種之法。爲便於行權歛財起見。而我國家預備立憲。振刷紀綱之時。豈宜出此。夫憲綱首重三權。今立法之機關未設。而又不欲攺革司法制度。將安所謂立憲也。况行政司法之分權。中樞官制。早已奉旨大定。 
 
 
 

Page 3

 
 
則擬議地方官制。豈容歧異。卽以中國之大。一時難以徧攺自。可分地分期。詳籌切實預備之方。惟恐議制之初。衆論不一。宗旨不定。因逐條剖陳。惟希鈞鑒。(完) 
專電 
電一北京（二月二十九日子刻）陸軍部新訂部章業已入奏准三月初六日發表（大）電二北京（二月二十九日子刻）陸軍部尙書鐵良將於日内遴選學生送往日本陸軍大學肆業（古）譯電 
倫敦電英國進出口貨衰旺之比較西歴三月間英國出口貨較之上年三月計增英金三百萬磅進口貨較之上年三月計增英金四百五十萬磅倫敦電英國軍艦觸礁英國戰鬥艦德勒法爾嘉號載重一萬一千九百四十噸在德望海口觸礁業已拖起栢林電俄國學生思亂俄國大學學生又有蠢然思動之勢預料將有亂事東京電高麗尙思獨立高麗人民仍紛紛收購日本債票其意以謂債款還淸高麗卽可獨立矣近日外間散布反對日本人之流言亦提及日韓應聯爲同盟之國云譯函 
[西報訪函紀滿洲要聞]  
　　駐京日使不認哈爾濱俄人擬立民政廳○駐京俄國公使濮科第近赴哈爾濱游歷刊發哈爾濱民政廳章程名爲由東淸鐵道公司辦事人員主政並立一議事會歸東淸鐵道俄京總公司直接管轄民政廳總董一職當舉俄人充當其餘議董由外國商人公舉然必須每年納稅在一千五百羅布以上者方能與選云云有一華官告余曰駐京日本公使林權助照會北京政府力斥俄國設立此等議事會之非以哈爾濱乃中國屬土由中日兩國訂約開放爲通商場准各國前往貿易故日本政府不能承認俄人有在哈爾濱設立民政廳之權利云　 
日本人居留黑龍江城内之交涉○黑龍江將軍程德全照曾駐哈爾濱日本領事飭令日本商民人等由齊齊哈爾城内遷出因已在城外覓得一地作爲各國租界云云當由日本領事電覆力駁其措詞與近日駐奉日本總領事荻原爲日本人居留吉林城内事照覆吉林將軍之文相同黑龍江將軍此舉日本人謂其與一千九百零五年中日所立之條約相背蓋約内曾載明東三省應開通商場十六處中國非先與駐京日本公使商議不能訂立章程也想此事不久卽可議妥京津兩處華字報皆謂日本欲得他國在中國内地所要求而未得之權利長沙英商貝納士之案不可不引爲前車之鑒且各國如援優待之約向中國要求中國恐難加以拒絶矣以上譯字林報載西四月四號北京訪函 
緊要新聞 
[南豐縣謡言仇敎幾釀大變詳情江西]  
　　南豐縣鄉民謡言仇敎幾釀大變一事已紀前報（二十二日專電二十七日訪函）茲將詳細情形縷述如下先是仇敎謡言日熾建昌府李士讚得南豐縣周仁壽禀即委千總周文球並調巡防隊營勇四十名前往彈壓保護敎堂旋經巡防隊管帶蔡世衡復帶勇二十名親往查辦繼復添委南城縣丞胡永達前往催令從速解散查拿首要並密札各員如果謡風日緊先將各敎堂敎士及眷屬人等來郡暫避財物器皿等查點加封移存縣内並撥兵駐堂看守保護二月十四日申刻南豐縣派撥兵役護送德國耶穌堂敎士方模理及其眷屬來郡是日又據周縣令胡縣丞周千總會禀五十一都地方謡言時起十二日商同蔡管帶酌派兵役赴鄉查拿鳴鑼聚衆之地保鄒發卽蠻仂當初逃匿將其叔鄒耙仂拿獲押送至縣一面仍往黃連山一帶捕緝詎該處鄉民得信立時鳴鑼放砲聚衆千數百人將勇役數十名剥衣毆禁並有殺傷勇丁親兵二三人之說黃連山地方扼要該村口又係天險周縣令恐城内兵力太單亂民暴動飛禀胡府就近調勇一哨並請轉禀上憲調撥大兵星夜前往接應又請將藐法亂民准予格殺勿論至法國德國各敎士已先經回郡故可無慮該縣原有城守汛兵三十名駐紥巡防隊四十名兩次由府調往之巡防隊勇六十名胡府於得禀後又抽撥巡防隊勇丁數十名星夜馳往飭令妥爲拿辦如果亂民聚衆抗拒准予格殺勿論十五日申刻有鄉民千餘人忽蜂擁至城經汎員極力抵禦未能擊退周令又飛禀建昌府請調大兵救應經李守商調建昌營存城汛兵數十名移請署遊擊胡定江統帶飭令卽刻起程前赴南豐會同防勦事機極爲緊迫而建昌府内防綠各營又均調赴恐亂民人衆勢大飛禀上憲速調大兵催令卽日起程馳赴南豐接應 
 
 

Page 4

 
 
撫憲瑞中丞得信後卽諭兵備處飭派巡防中軍右營朱管帶親帶該營全隊馳往彈壓並飭胡府督同辦理臬司秦廉訪得禀則以無知鄉愚爲謡言煽惑府縣等儘可開誠布公切實開導一面大張曉諭極力解散使愚民恍然覺悟不爲浮言所動乃計不出此輕舉妄動蔡營官所部復妄拿地保之叔周令又不善解釋致肇此事頗以措置失當爲各官咎云近日省垣喧傳南豐敎堂已經拆毁監獄亦已被劫未知確否（因） 
[批斥阻借漕米平糶蘇州]  
　　日前松江府屬華婁南奉靑等縣通禀各憲請阻止借漕平糶一事已紀前報茲督撫憲以此項緩運漕糧發起於上海商務總會實爲接濟民食辦理平糶起見並非因體恤各該州縣而設所禀各節未免辯言亂聽當卽批斥不准（全）記者曰阻止借漕平糶一事初聞蘇撫陳中丞己有允意（見昨報）今知批斥不准中丞蓋亦知緩運漕粮非所以體恤各該州縣也 
[札知籌借典欵以工代振辦法南京]  
　　蘇省鐵路公司擬借典欵以工代振由張季直殿撰等擬具章程禀呈督撫察核一節早詳前報茲聞江督以此舉實於災振路工均有裨益頗爲贊成惟欵係商借商還如由地方官諭飭各屬典董遵照轉恐商人懐疑觀望不若由商會邀集典商會同公司勸借則商與商情形聯絡尤足取信至還欵一節俟公司籌借定議後允由地方大吏担保應即由上海總商會通知各府州縣商務分會邀集典董會商妥議一面再由督撫札飭商務局轉行各商會一體遵照（全） 
[江督奉查皖藩叅案述聞安慶]  
　　皖藩馮夢華方伯與恩撫意見不合列欵奏叅聞已有諭交兩江總督端午帥密查（先） 
[又以北海路權讓給法人廣東]  
　　日前周督准外務部咨開光緒三十三年正月初七日准法巴使照稱遇有由北海至西江建修鐵路時則我法國有應得合辦利權曾經貴國政府於光緒二十四年五月間先後聲允一事本大臣於光緒三十二年九月二十四日照會旋於十月十二日接准復文照將前允之語復行認明並稱咨行廣西巡撫存案備查等因在案惟本大臣得悉兩廣總督未接有貴部因此事咨文查事關該督所屬地面應請特向周督訂明嗣後遇有華公司擬辦由北海至西江鐵路時則該華分司卽當遵照我兩國允明之事與法公司會商開辦等因前來查由北海造至南寗鐵路及南寗展接鐵路由中法兩國商允仍照龍州鐵路合同底本酌辦曁由北海起不至南寗而至别處爲止將來若另造鐵路均與法國公司或中法公司承辦各節均於光緒二十四年四月間先後由總署照復法使允准光绪三十年間法使聲明前說亦由本部以應俟將來該處商務興旺時由中國設立公司再與法國公司商議照復各在案光緒三十二年九月間法使以廣西興築鐵路更易前約照會到部本部以此事業經迭次照允斷難改易有限公司如己設立應按照原議飭知於查勘此段路線務先預留地步以期與法使迭次商允之案不相違背等情咨行廣西巡撫百照辦理在案茲准法使照稱前因除照履該使外相應抄錄歷次來往照會文函等件咨行貴督查照備案貳 
[禀請禁阻美商建築油池蕪湖]  
　　蕪湖商學兩界爲美商美孚洋行建築油池一事於本月初九日在商務總會會議抵制辦法己誌前報茲已聯合多人上禀江督皖撫曁蕪湖關道請速阻止原禀節錄如下前年美商劉懋恩率爾來蕪在民居叢雜之區建造煤油堆棧民心驚擾寢食難安商學兩界同人恐釀巨禍比經電禀蒙前督撫憲曁外務部設法維持按約力爭並蒙飭委大員指授機宜來蕪查辦磋磨數月始克遷讓議明移至弋磯山改建民情遂各安帖不謂事未經年該商於前議建棧三處忽欲攺建油池影射暗謀豈有公理若不預行遏阻設一旦建造開工勢成交涉辦理更難紳等殷鑒前車預防隠患爲此籲懇查明前案據理力爭地方幸甚（曲） 
本埠要聞 
[江督通飭各屬電（爲嚴查囤米伺隙出洋事]  
　　聞蘇松常鎭一帶有人囤米數十萬石伺隙出洋現己派委惲道祖祁前往各處淸查應即責成沿海各文武地方官嚴密稽查如查有出海確據卽同會電禀懲辦並將破案之人立給一半之賞倘有疏縱定惟該文武地方官是問請卽飛飭所屬一體遵照（樹） 
[英領照請擴充警察]  
　　駐滬英總領事霍必蘭君以英商資基製皮公司開設在蘇州河北寳山縣界地方僻靜夜間時有匪徒將木栅攻擊兾圖搶劫雖該公司己自備洋槍飭令看門印人嚴加防範仍恐衆寡難敵而華官所派警察亦終嫌力薄難資保護特照會滬道瑞觀察請將該處警察實力擴充並嚴拿匪徒從重懲辦否則當由公共工部局多派巡捕前往巡緝以保治安云（懐） 
[西人商會注意濬浦工程]  
　　字林報云本埠西人商務總會董事於本月廿六日會議時宣讀會員一人來函内云開濬黃浦一事於行船商業上海居民皆有關繫極爲重大其工程情形外間皆不知其詳云云當由各董事决定派出書記員往謁稅務司詢以能否將濬浦局每季報告發下以便刊印 
[江督札飭設立禁烟總會]  
　　江督端午帥以禁烟政策業已實行擬在上海設立禁烟總會由滬道遴選正紳數員經理其事並於通省多設分會隨時將辦理情形報告京師禁烟總局以憑彚核業己札行滬道切實辦理一面並通飭所屬一體遵照而禁種罌粟一節亦已札知徐州府責成各該地方官飭令逐年遞減以期盡絶根株（勸） 
[西商總會派員商議上海開博覽會事]  
　　字林報云本月廿六日本埠西人商務總會董事會議公推中國公會開會商議在上海開博覽會一事時當由該會總董金尼亞君赴會代表 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[川督錫良奏覆查明陜西糧務等參案摺（續）]  
　　又查明所叅各員另案之實情也至該司揭叅升允各節查陜西粮道本係著名優缺升允當時並未諱言况經報效該司乃復追計其進欵之若千與夫報效所從出殊屬忿激無謂之詞其謂升允因報效立致高官朝廷用人之大權又豈臣下所應妄測卽其謂升允是年五月已換頭品頂戴八月始認報效升允實於八月間始奉恩命所奏亦屬錯誤其以升允札尾稱名爲奴視使司查向來外省文事關於經管之官則稱其官專屬於任官之人則稱其人粮務卽由該司專管指名飭重亦不爲過所奏升允於練兵處派餉自翻奏案違旨勒提各官報效銀三萬兩旋經該司自認萬金内糧羨項下爲各官補解二萬金一節查該司於原派藩司報效一欵仍照數目自認而以僚屬瘠苦於粮羨項下爲撥補已屬迹近市恩至升允之於秦吏則於酌提中飽之案内早經歷陳請予免提迨部議未允不得有是酌派何得目爲翻案違旨以圖歸過攘功又所奏升允在陜新政一無舉辦現已新政畢舉一節查攺練新軍及辦理巡警擴充武備學堂額數皆升允任内之事歷見於夏旹曹鴻勛奏報此外各學堂及工藝廠亦皆其任内開辦嗣後欵項日充自應日臻完備該司乃以此爲詬病無非自詡其能且以掩濫支粮羨之過惟該司原參升允曲庇私人飾非文過各節事關大局亟應一並確查據查原奏李顯誠辦鳳翔官運因鹽局被焚稱失去官欵一萬七千金督臣不究查升允奏辦鳳翔等處官運係因加抽花鹽籌備償欵起見至今公家頗受其益惟當時因李顯誠辦理操切以致運局被劫升允當將該員撤差旋經陜甘督臣崧蕃查明革職在案所失官欵李顯誠固不足信惟據府縣禀報相同且均因此撤任若果子虚似該府縣未必肯因人受過扶同欺飾該司指爲詐稱未知有何確據又原奏故道潘民表希意以釐欵辦𥔵窰公私虧空� 
萬餘金升允電認歸還今亦虚懸一節據查陜西同官縣夙產白土可開𥔵窰升允爲振興實業由此而招工添料務農工商局試辦旋以欵竭效微該故道潘民表本係局内會辦惜其中輟盩厔釐金向稱優差與同官相近願兼辦該釐差卽以委員應得羨餘全數彌補𥔵窰不領公欵曹鴻勛卽予委辦乃窰務仍無速效潘民表罄其羨餘益以借貸至不得已而挪及釐金正欵其時升允在甘聞之因電咨曹鴻勛任其欵由甘認還之語蓋旣以慰勉潘民表且冀陜之力爲維持也潘民表卒以無欵支拄愁憤仰藥自盡查潘民表辦理義賑數十年名滿天下茲爲公家興利未成至以身殉公論方有痛惜之意該司乃以爲希升允之意卽所虧釐欵亦僅四千餘兩已由曹鴻勛飭爲設法彌補所欠無多又原奏叅領尙蔭統水利軍交卸後須以前統領郭人漳交移之欵不能交出一節據查郭人漳存銀如數交代淸楚曾經詳報有卷可查該司職掌財政自應於尙蔭未交卸以前查迫著落何得事後憑其口說指爲虚懸又原奏升允到甘所用尙蔭嚴金淸李顯誠王榮綬任其虐民一節查李顯誠業經革職嚴金淸王榮綬亦於前案降調尙蔭現雖在甘該司並未指明各該員如何虐民實據無憑查究至原奏升允屯田糜餉數十萬及開辦旗屯歲糜萬餘金一節陜查省奏奉旨准裁勇興屯暫留應還部庫銀三十萬兩興辦尙係前護撫臣李有棻任内之案升允回任後奏明開辦嗣曹鴻勛因編練新軍奏請裁屯並餉在原議本以興屯爲遞節餉需之計而天災迭見莫著成效以致屯木無歸實非意料所及其開辦旗屯雖經户部駁詰仍令議覆並無停辦明文升允奉文後旋卽交卸現在亦開辦如故自不得以開屯爲升允之專恣以上各案均經逐欵查明自應併案擬議竊維嚴禁苛取詔令屢頒陜西糧務局本係化私爲公提諸中飽該司樊增祥專辦其事宜如何上顧帑項下體輿情乃百計取盈從而加厲揮霍一任其便掊克且自爲功似此苛索濫支兵民交病實屬大干吏議况其平日居官行事亦多恣意專橫不循理法均難稍事姑容應請旨將陜西布政使樊增祥即行革職所有濫支糧羨各欵姑念該司究無侵虧入已擬請免其追賠咸寗縣知縣劉德全擅責屍親重用丁役應請一並革職富平縣知縣仇繼恒前辦釐金未能廓除積弊應請開缺叧補鳳翔府知府尹昌齡查無劣迹自應免其置議並由該撫臣將劉德全家丁余升咸寗縣役余魁倉書何維新等分别驅逐懲革白河厘局所收下水規費一律嚴禁以惠商民撫臣曹鴻勛任用樊增祥事屬因公且於羨欵毫無濫支私潤可否與升允一並免其察議出自聖裁除遵議嗣後糧務局章程另片陳明外所有查覆各緣由理合恭摺具陳伏乞皇太后皇上聖鑒訓示謹奏奉絑批另有旨欽此又片再查升允片奏嗣後粮務局擬仿照善後局章程委兩司一道會同辦理而以首府爲提調等語自係爲公同稽查藉杜流弊起見惟立法與用人並重尤須妥定章程其宗旨務在化私爲公上下交益其規則務取整齊畫一俾兵易於通曉局員永可遵循如慮收發本色事體繁難易滋流弊不若收發一律攺爲折色但收價必須遵照奏章無市價九成折取不准浮收分文其發放兵丁之價自不能不照收價量减成數以其羨餘濟分但亦宜酌從其優用恤兵困酌定後著以爲令由粮務局隨時按成逕發兵丁或由旗員彚領務將從前色粮鋪米等一切包攬蠹蝕之弊痛革淨除庶有裨於公而兵民亦蒙其利然事屬隔省不知究於就地情形有無窒礙兵民是否悅服應請飭下該督撫臣會同西安將軍悉心酌核奏候聖裁至每年粮羨一項自應遵照部議不准歸入外銷惟際此新政百端待舉籌欵維艱而需欵孔亟各省情形略同陜尤瘠苦應懇天恩除粮羨項下該省已認解欵餘欵准予盡數留充各項新政之用俾資挹注所有遵議陜西粮務局章程緣由理合附片具陳伏乞聖鑒訓示謹奏奉硃批另有旨欽此 
交涉 
[飭催洋商換領地契漢口]  
　　漢口後湖地畝前經鄂督張香帥議定無論華洋產業均限期於二月十五日以前赴淸丈局攺換司契否則充公詎限期已過而報稅者仍屬寥寥現除在事員司各記大過外特再 
 
 

Page 11

 
 
9展限一月換領司契業已札知江漢關道照會駐漢各領事傳知各國商民速赴淸丈總局換領司契並不取費云（今） 
[日領事由蕪回甯蕪湖]  
　　新任駐寗日本副領事船津辰一郎因日商大阪商船社會租地一事於十八日由寗來蕪己紀前報茲悉日領到蕪後與關道楊若臣觀察曁洋務局湯允孫直刺會議兩次彼此均極和平現已於前日乘輪回寗矣（内） 
[備函詰責滋事艦兵蕪湖]  
　　英兵艦必列貪墨之兵士於本月初旬在天主堂後强姦滋事茲省城洋務總局提辦楊廉訪以該艦兵士聚衆輪姦無理已極特於前日函致駐蕪英領事大加詰責（内） 
[領事易員蕪湖]  
　　駐蕪英領事孫德雅君現由駐京英公使調充鎭江領事另委葛福君來蕪接辦現孫君己於十八日赴鎭葛君亦於十九日到蕪接事矣（少） 
[高麗侍郎過皖安慶]  
　　日前有高麗外務部侍郎劉秉觀由湖南游歷來皖先至洋務局拜會隨由局員帶領上院進見恩撫（孔） 
政界 
 [P [T1 ]禮部奏定考試舉貢章程 [/T ]北京 
　　各省保送舉貢禮部奏定擬於四月内擇期考試等情已紀前報茲得禮部原奏附有考試章程十四條摘錄如下一考試舉貢無同考官帮同校閱擬咨取一二品科甲出身人員奏請欽派六員一奏請派給事中御史四員分任點名監試分卷其收掌彌封等事均由臣部辦考司員經理一試日點名先行文步軍統領衙門派撥弁兵由左右翼總兵一員督率彈壓一考試舉貢分别省分由兩門點進當日出場不准給燭頭場試以經藝史論二場試以專門學凡習算學地理財政兵事交涉鐵路礦務警察外國政法等科均於投卷時自行註明其有兼習數門者亦應擇報一門俾得進場一律彌封後分門蓋印紅戳以杜臨塲規避并於卷面戳印宗室旗分省分不分舉貢憑文錄取貳塲文末應默寫頭場首藝前四行以憑核對一頭場經藝史論題各一道貳場算學地理等科題各一門均由閱卷大臣擬出其貳塲專門題目不拘成格由閱卷大臣臨時酌定頭貳塲及覆試均照經濟特科卷式一兩塲完竣應將實進人數分别宗室旗分省分開列淸單并將戊戌科會試中額另列一單奏請欽定錄取額數一此次考試保送舉貢宗室人數無多擬與八旗及各省舉貢同塲考試錄取後擬請在保和殿覆試以四書義一篇中國政治史事論一篇由閱卷大臣擬定等第進呈再由臣部分繕舉貢名單帶領引見其覆試引見各日期屇時請旨一此次辦考擬刊木質關防一顆以備彌封試卷及各處文移鈐用文曰禮部辦考關防一臣部各種科學書尙無存儲應由學部咨取以備塲内調取一閱卷大臣及塲内執事各官有與士子應迥避者仍照例迥避一會試供給例由順天府劄飭大興宛平兩縣承辦今仍照會試例辦理一國子監原有考試桌凳經督學局辦理勸學宣講各所全數撥用此次應用桌凳由順天府先期備辦一場内各項聽差委員及書手刻字刷印彌封厨皂夫役人等由順天府揀派其塲内應用各物并由順天府派員辦理照例奏銷一需用供事八名由臣部遴選書手送入内場以供謄寫 
[通禀提前限閉烟館揚州]  
　　日前寳應縣通禀各憲（前略）卑邑四鄉均種麥稻素不種鶯粟凡城鄉土膏店大都販自外屬祇要烟店烟燈辦有端緒吸烟之人自能各就範圍憲章原限六個月停歇是力除舊染之中仍寓體恤之意卑邑各烟館多係小本營生現錢交易並無賬目不難提前飭閉免生僥倖之心現本城各烟館均限令四月十五日以前一律停歇各願具結攺業其餘各鄉鎭分飭槐樓衡陽兩巡檢各查汛地烟館若干家諭令開報共限閉歇（中略）另就原有商會地方設立戒烟總會選與會長不時演說開發愚氓並剴切勸募多製方藥廣爲施送至土膏店前縣原查膏捐本有底册存案現擬以底册爲根據分派巡典各員挨店調查塡給憑照以爲營業之據並令同業互具連環保結祇許遞减不准多售如敢故違卽行押閉若原册並無其名自係新近開設應即勒令收歇將來膏店查竣給照後將膏捐加價收取則膏店不禁自歇云云（後略）（在） 
[禁烟示諭蘇州]  
　　蘇省禁烟總局督辦朱金殿廉訪會辦劉國郇觀察於二十七日發出禁烟告示照錄如左(前畧)欽奉明詔實行禁烟煌煌部章頒行各省固己事在必行蘇省爲東南都會人民繁庶夙著文明本司道等仰奉憲札設局禁烟兼稽征官膏事宜自係寓禁於征辦法應在省城設立總局通飭各屬一律舉辦所有原辦之膏捐仍照舊收至一月底止從三月初一始停收膏捐起征加價原議加收一倍因開辦之初格外體恤先行酌加一成但烟膏種類不一價値懸殊難保不避重就輕希圖弊混今慨照最次之膏價從寛酌定無諭何種烟膏每两加收價錢五十文售買所加之錢如數　局除將原有膏捐提出報解外餘作爲禁烟等項經費通省一律照辦於稽征之中寓禁遏之意實係通融辦法所有己在膏捐局領照之店赶緊來局換照以資稽考其有膏店彚稱　者六月以後只准專做膏店不准開燈至吸烟各户現在局内正預備牌照此後產陸續來局報名或赴各路拒烟總分會報名亦可以憑彚齊註册塡發牌照爲購買烟膏之據俟各吸户　照發齊再行示期各膏店須憑牌照賣膏若無牌之人一槪不准購買（下畧）（出） 
[會詳不攺廳治江西]  
　　南昌袁州瑞州三府以義寗州銅鼓營舉人黃希憲等禀陳銅鼓營攺爲廳治一事妥議會詳略謂查該舉人等所禀因都司裁撤之後盜案迭出故有攺設撫民廳治之議殊不知攺設廳治事體繁重何敢輕議倘因復設都司爲難不如派撥巡防隊一二哨久駐其地由同知督率巡查緝捕以免紛更查現任同知俞丞本係捕盜廳員于瑞州各屬原有緝捕之責現在辦理詞訟亦尙勤愼可否聽其就近傳審不必限以區域其眞正人命盜案仍歸地方審辦以符舊章云（因） 
[議飭各省疏濬航路北京]  
　　郵傳部各堂憲會商近年各省水災迭見總因江河淤沙過多挑濬不得其法本部現擬擴充航路尤宜妥籌辦法議卽咨商沿江沿河各省督撫體察江河情形考求治水之道務宜統籌利害設法修濬以期保衛民生發達航業倘仍前敷衍水至則苟且補苴水退則因循怠忽并擬一律加以處分云（義） 
學務 
[師範學堂定期開校安慶]  
　　皖省師範學堂現由姚監督定期於二十七日行開校禮是日並請皖撫曁提學司到堂觀禮以昭愼重至本 
 
 

Page 12

 
 
堂學生畢業年限原訂三年茲又由姚監督攺訂四年云（盛） 
[女學將興安慶]  
　　皖省大中小各學堂均己次第設立而女學獨付闕如茲沈曾植學使擬就本城創一女學堂並照章附設幼稚園現正籌畫經費俟有的欵卽妥擬章程示期開辦（盛） 
[敎育會舉定正副會長揚州]  
　　甘泉敎育會現已成立舉桂邦傑爲正會長張鶴第爲副會長並舉會員多人分理敎育事宜聞半月後即可開辦（立） 
軍事 
[飭查購馬欵項安慶]  
　　皖撫准度支部咨開皖省現編混成一協應辦馬匹所有籌撥馬價及委員往來盤費銀兩係動何年何欵專案報部查核等因現恩新帥巳札飭督練處詳細查明造册甲覆（賢） 
[禀請發給軍火安慶]  
　　皖北營務處近以地方不靖需用軍火禀請皖撫飭局發給洋藥一萬六千斤銅帽八十萬粒鉛條四千斤卽交委員郭千戎運解回營以資防備（上） 
實業 
[川督派員考察粤路事宜廣東]  
　　前日粤路公司因川督派員考查鐵路事致日程處行車處函云敬啓者現准四川總督部堂特派來粤考查路事委員蔡觀察移開請將鐵路興築事宜及路成後管理諸法逐一詳細開示等因茲將移文抄錄一紙送呈台端卽希察閱辦理蔡道台來文定二十五日回川務祈廿二三日速將興築管理各事宜詳細開示以便預日據情移情移覆幸勿有遲爲盻（蔡道移文錄下）四川建昌兵備道蔡爲移請查覆事案奉四川總督部堂錫札開照得川漢鐵路道長工艱現派工師測勘軌線一經核定卽當籌議興修所有建築事宜及路成後管理諸法亟宜多方取列以便折衷至當訪聞粤漢鐵路業己開工自應派員前往調查等因奉此敝道遵卽束裝起程於正月二十五日馳抵廣東省城查粤漢鐵路業已開工省佛枝路業己開車其一切辦法貴總辦自必斟酌盡善茲奉前因合行移請貴公司將興築事宜及路成後管理諸法逐一詳細開示敝道准於二十五日起程回川並希速覆實爲公便爲此備移貴總辦請煩查照望切施行須至移者（悉） 
[附渡茶葉可望弛禁廣東]  
　　茶葉附渡前經粤海關限每渡載五十斤逾則究罰迭經茶商禀請弛禁未蒙批准以致茶業日衰茲土茶行昭遠堂復以弛禁等情赴厘務局具禀奉批粤省各屬土茶運省前數十年歲收厘金不下四五萬兩近日相去大爲懸殊邇來洋茶日旺華茶難與相敵不能暢銷於外洋尤可言也乃以土產之茶不能暢銷于内地本省所產之茶亦不能暢銷於本省而反予以限制作繭自縳莫此爲甚究竟粤海關前申禁令每渡每次限載茶葉五十斤當時實因何故而有此禁本局無案可稽查各商號交渡付寄茶葉來省向須開具斤數運赴廣州府稅廠掛號核對完厘原無慮其瞞漏且現值振興商務尤以暢銷土貨爲要義應否准予弛禁母庸强爲限制候據情備移關務處核明見復再行分别辦理（悉） 
[陳璧注意糖業廣東]  
　　考察幣政欽差陳侍郎於十七日由香港與惠潮嘉道乘輪往汕駐節道署行轅汕埠紳商均往禀謁聞欽使於潮州糖業一事甚爲注意並謂朝廷振興商務實爲富强基礎汕頭商業繁盛營業於南洋者亦多若得諸君維持實力保護將來定當發達云十八日由汕乘專車查察潮汕鐵路卽於是日坐海澄輪船往閩（悉） 
官事 
[勸業廠委員撤差武昌]  
　　鄂省兩湖勸業廠委員李直刺葆恂因辦理不善奉札撤差現鄂督張香帥已委知府程道存接辦廠務（定） 
[察哈爾都統北上漢口]  
　　新任察哈爾都統誠果泉由寗來漢已誌前報茲誠都統與鄂督張香帥商議事畢於二十四日辰刻乘坐專車入都陛見（今） 
[藩署牌示安徽]  
　　新選全椒縣知縣原邦用飭赴新任銅陵縣知縣王佑曾修墓遺缺委試用知縣張鑑泉署理委署潛山縣訓導葛廷芳患病繳委遺缺委試用敎諭杜樹榮署理准補繁昌縣荻港巡檢張秉正飭赴新任績溪縣濠寨巡檢葉燦新病故遺缺以補用巡檢傳榮請補（若） 
[鐵路釐局易員接辦蘇州]  
　　蘇州鐵路厘局委員知縣陳文藻現奉上憲調委上海貨捐局會辦遺差委候補知府周端方接辦（出） 
[隊官被控蘇州]  
　　蘇省炮隊官王龍章平日虐待兵士近被全隊兵土臚列飲酒宿娼聚賭抽頭等多欵聯名投撫轅上控現己奉陳筱帥委員查辦矣（出） 
雜紀 
[咨明奏准懲辦革命黨安慶]  
　　江督端午帥前日咨明皖撫略謂去臘先後拿獲革命黨頭目楊恢叚澐權道涵李根發廖子良孫少侯六犯訊明分别懲辦一案經本部堂會同貴部院電請軍機處電奏在案茲於二月初九日承准軍機處電開奉上諭電奏悉仍著偵緝逸匪黃興等務獲懲辦並隨時認眞防範以銷隠患餘依議欽此等因到本部堂准此相應咨明備案云云（上） 
[票匪被獲解省蘇州]  
　　票匪張福壽在無錫誘人放票謀爲不軌經飛划後旗凌秉忠緝獲於廿六日解回省垣蘇撫陳筱帥飭發蘇州府訊辦（必） 
[藩署書吏定罪蘇州]  
　　藩署書吏馬姓陳姓二人因遺失請補陽湖縣公牘經陳方伯飭發吳縣訊究等情曾志前報茲悉是案業經張春泉大令禀由臬司朱廉訪撥定馬陳二吏各監禁五年日内當詳請督撫核示矣（出） 
[鬍匪攔劫火車奉天]  
　　新民屯至長春府之火車於十一日夜間 
數人搶去洋銀二千餘元故邇來日本鐵路警兵四出踢緝并於路綫旁加意嚴防且添派華兵巡守以免再有疏虞（戰） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（二）]  
　　來客爲克令克阿根。年四十許。高鼻深目。精神具足。望而知其爲博學家。衣服整潔。以一手執帽。昻然直入。後隨一人。冠黑冠。衣灰色呢衣。塵垢殆滿。縐結不理。年亦四十許。面狹長。兩頰多鬚。眉蹙目沉。首垂於胸。若重有憂。者及内室門。怱怱逕入。足觸於户限。幾傾跌若弗自覺。其惶急之狀。殆將癎發。見余弗待阿君之介紹。猝呼曰噫。密司忒福爾摩斯君。余今有急難之事。丐爾相救。維君體上帝之意。其必許我。言未畢。阿根呼之曰。海君。此非福爾摩斯。乃我友華生也。余因指福曰。此卽我友福君。若有事。請與相見。其人回首始見福。益惶然不自安。若始悟其唐突者。喘息言曰福君。今余之來。自信唐突。惟余在急難之中。君必見恕噫福君乎。余今有求於君君其許我乎君其許我乎。福眼光直注來客。灼灼四射。忽起指椅曰客甚憊。請坐此椅。我知客好飲。有勃蘭地一杯試飲。此以蘇爾氣。然後盡爾所欲言。客曰。謝爾。手接勃蘭地酒。一吸盡之。阿根乃前與余等相見。握手爲禮畢。指來客爲之介紹。方欲代通姓名。客已躍然起。忽作驚異狀曰。福君余性好飲。爾知之。誰告爾者福曰此何待告。爾衣酒痕斑然顯之甚明。客回顧阿曰。佳哉福君我行爲不虚矣福仰屋又手曰客誠仁樸長者雖然客性粗暴而躁急。遇事或疎忽。其失夫人之歡心。或以此且。客警呼曰。福君乎爾何由得此乎曰。觀子言動。一望而知爲仁樸之士。怱遽入門。弗待阿君之介紹。言之若恐弗及。子種種性情。不已自狀耶曰。然則何以知余失歡於夫人曰試觀爾衣縐結若此。而夫人曾不爲爾一檢。寗非爾之不幸耶。客聞言俯首閉目。悽然不言。若不勝其悲者。福沉思移時。忽問曰。客何名。來此何事客非居酸來村之密司忒墨斯克來名海太姓耶爾之來此。其爲夫人被焚事耶。客張目駭視呼曰。福爾摩斯爾其神耶。余與爾素未謀面。何以知余名。福曰然。余固於三句鐘前始識君名。曰異哉斯言余甚弗解曰。是何足異。若夫人被焚事。余讀晨報得之。因識君名。頃聞阿君之稱謂。又阿居酸來。而君與之偕至。由是測之。非君而誰曰。此事巳登之晨報乎。余之詣君。正爲此耳。顧報安在。報中作何語。時阿根已取報在手。檢得其目。爲墨斯克來海太之夫人被焚事因誦其文曰。 
　　墨斯克來海太律師。居酸來村。其宅己傳三世。星期日晨。海太外出。其夫人獨居寓中。是夜十二點鐘後。海太始歸。甫及門。突見寢室火發。急奔出呼救。鄰近救火會馳集。旋卽灌熄。僅熱去寢室之頂半間。餘皆無恙。惟遍覓其夫人之蹤跡。至今杳然。恐不幸葬身火窟矣。 
　　又怕而馬而報。亦載此事。大致略同。其下主筆者又贅以數語云。 
此起火之原因。末由查悉。當時救火諸人。僉云室中煤油氣甚重。情似可疑。然宅中本未設煤汽管。向燃蘭泊斯燈代之。懸測其理。必其夫人不戒於火。延及所用之煤油。致兆此災。其夫人旣未奔出。必遭不幸。惟尸身未經取出。當難斷定云云。 
國外新聞 
[高麗俠士謀刺首相未成]  
　　日本日日郵信報云西三月二十七號（卽中歷二月十四日）有七人手持鎗械闖入高麗首相住宅内意圖行刺當卽察出逃避首相住宅現派兵日夜保護頃己捕獲二犯自認屬於八十人一黨此八十人皆己矢志殺害高麗部院大臣五人因當韓國與日本訂立歸日本保護條約時此五人皆手握政柄也譯字林報 
[日本定期開大博覽會]  
　　字林報云日本定於一千九百十二年西四月一號在東京開大博覽會至是年西十月三十一號止 
[希臘與意大利之邦交]  
　　二十七日倫敦電云希臘國君主卓爾基亞在雅典京城宮内宴請意大利國君主彼此互致頌詞交相稱美兩國之邦交盡歡而散 
[英國下議院開會]  
　　二十七日倫敦電云英國下議院於耶穌復活節後至昨日又復會聚商議文員供職之事 
[西班牙君主宴請英國君后]  
　　二十七日倫敦電云西班牙國君主阿爾芬𤨏在戰艦内設筵欵待英國君后所獻頌詞内提及前次赴英遊歷一事至英與西班牙兩國邦交實本於兩國君主之情誼足以成英皇恊和萬邦之大志英國海軍至爲可敬以其能償英皇之志願也英皇答稱英與西班牙之睦誼應再親密西班牙君后未能親臨英皇甚爲悵然惟君后留滯京城並非無因故英皇亦釋然也 
[西班牙君主敬禮英皇]  
　　二十七日倫敦電云西班牙國君主阿爾芬𤨏簡派英皇爲西班牙陸軍都統以表兩國邦交之輯睦 
[德國君后接見法公使]  
　　二十六日栢林電云德國君后第一次接見法國公使葛孟彭君 
[英與西班牙有聯盟之議]  
　　二十六日栢林電云英與西班牙各報載稱兩國將有聯盟之舉定於兩國君主在嘉德基那地方會晤時宣布兩國使臣及西班牙内閣大員皆須親到譯字林報 
本埠新聞 
[滬道札查倉穀]  
　　滬道瑞觀察以邇來搶米案送迭出急須籌辦平 
 
 

Page 19

 
 
糶特札道屬各州廳縣查明本邑現在倉穀實存若干詳細開報一面勸諭紳商如有囤積米穀赶速設法平價出售以維市面而免滋擾（括） 
[號主潛逃一]  
　　海參崴源來德號主張仙洲向住英大馬路東和公報關行内購辦貨物自正月起裝出各號定貨約五萬餘金張竟於本月廿三日出外不歸各號聞信駭甚投請老捕房查緝並附呈張之小照一張捕頭卽派中西探嚴行跴緝（舟） 
[號主潛逃二]  
　　英界北蘇州河浜郁福盛米店主偕同店夥潛逃無蹤由捕頭禀明公廨關太守飭差暫將該店發封再行查緝（舟） 
[匿名誣指]  
　　英界老巡捕房前日由郵局送來一函略謂愛而近路槍斃西捕凶手的係新閘路開設豆腐店陳桂福及桂福之父蘭泰所爲云云捕頭卽將此信送與新閘捕房捕頭飭探細訪據該探訪得陳父子在新閘開設豆腐店已數十年素稱安分恐係誣陷捕頭命將陳父子傳入捕房訊供再核（莊） 
[誣良爲盜]  
　　浦東己革線勇蔣春桃誣指小工洪阿圓爲盜密告飛划營弁李某楊某將洪拘至船上洪家屬知悉卽禀明招商局及稅務司函請謝總巡將洪釋回謝明府當派差捕至南市將李某尋獲交由總工程局責李將洪交出詎李竟抗諭經謝明府奉道諭親至該船始得將洪釋出一面卽具禀滬道飭該弁勒交誣盜之蔣春桃嚴究（永） 
[移提洋貨經理]  
　　公共公廨關太守派差至總工程局稱廣和豐義隆等二十四家呈控慶豐洋貨店捲逃巨欵茲訪得該店管理銀錢事務之俞振寳避匿南市太平弄請爲恊提局董當卽派探往提歸案訊辦（永） 
[局犯提縣]  
　　俞加寳前因張阿四一案判押攺過局一年茲俞又被在縣押犯骨　阿狗供出俞係同黨昨李大令派差至工程局提俞質訊孫明府准卽解縣候質（夜） 
[巨匪成摛]  
　　本埠官塲得蘇垣消息紅幫匪首張福壽自稱惠泉山主紫雲山副辦匿跡無錫縣境散放票布由留防太湖水師統領歐陽協戎選派得力弁勇馳往擒獲並搜出僞印一顆令旗數面惠泉紫雲兩山堂票布百餘張票板入會人名錄等件黨卽解往省垣候辦（西） 
[兇犯解案]  
　　浦東總巡謝樹伯明府前日緝獲擄人勒贖兇犯蔣春濤陳鶴林老三等解送縣署訊辦（疏） 
[假冒官員定罪]  
　　冒名候補道劉玉麟之劉玉樞被獲招告等情久見本報茲李大令查得招告後無人禀控惟冒官招摇罪有應得擬發押改過局二年已禀請　觀察示遵矣（杞） 
[委員更調]  
　　委駐上海縣幇辦保甲委員候補從九楊永培期滿應調茲奉朱廉訪札委候補巡檢王恩鑄接辦（車） 
[道批二則]  
　　商人戈永淸禀批察閱抄黏未甚明晰究係因何判罰仰會審委員錄案呈復察奪○民人謝四發禀批該民人代墊之欵旣經立摺計數爲憑則每次收回亦必隨時出有收據不難吊驗核計如果遲還實欠五百餘元何致公廨僅予斷結五十元了事殊不可信仰會審委員查明錄案復（杞） 
[總工程局議定上海城鄉各局辦理平價米石章程]  
　　一本邑城廂内外各局經售半價米石由總工程局彚領辦一北市租界歸商會彚總領辦一鄉局二十二處歸同仁輔元堂彚總領辦另有專單一新閘局江鏡廟仍歸鄉局辦理一領米石數每次以一百石爲率一領米若干應先繳價銀由各領辦處代收彚解一米價銀兩如一時未及預繳歸各領辦處籌墊惟下次領米時須將前次價銀交淸一每石貼費洋兩角歸各平價處自行籌貼一平價售米處城内外設立兩處城内一處設蓬萊路公益研究會城外一處設南區商船會館北市租界設立兩處一設英大路保安堂一設六馬路仁濟堂 
[城内外平價售米處章程]  
　　一售米時刻午前自九點鐘起至十二點鐘止午後自一點鐘起至四點鐘止一售米之數一升至一斗止一此項洋秈米每斗以司馬秤十五斤爲率一售出之米暫照現在市價核減每斗計合大洋六角五分一以後米價或漲或落悉候平價局示知一大小洋價若干按照衣牌逐日明寫懸掛門前俾案周知（坐） 
[上海官事]  
　　京沽海運局總辦知府萬立銳會辦知府張壽鏞延齡昨均到道拜謁○新調上海提右營叅將萬國棠由吳淞回滬到道禀謁（車） 
[公共公廨會訊案]  
　　昨日會訊英商馬海控李榮記包工不完一案李延穆律師聲稱原告所控一萬二千兩何以又稱二萬八千兩請堂上問原告究以何項爲准關太守商之巴君判李交原保飭原告明白禀復俟下禮拜一再訊○德商克魯森控通裕押店主詹益三擔保楊雪根貨銀今楊避匿請傳保人訊追襄讞王大令商之德師副領事判將保人詹益押交（莊） 
[上海縣案]  
　　楊三益等两船載米來滬行經婁縣被土棍隨至本邑海河涇搶去米二百餘石控經工程局移縣提到俞才明俞和尙訊押又補提首犯王林生婁邑地保吳國良綠襄讞洪明府研訊王供月初並未回鄉吳供王林生的係搶米尙有吳某等三人求寛限解案王狡賴不認明府喝王鞭背二百下判王與两俞收押吳交保限五天將搶米犯交案○職員張上珍禀控三圖地保龔耀副保陸佩卿在徐培卿茶館聚賭毆人亦奉提訊龔供今年已不當地保且並不聚賭　内亦無張上珍其人顯係仇人誣陷陸佩卿與現充地保金琴台供俱相同徐培卿供巡局近在咫尺何欺犯賭明府核供判各該地保同具如有張上珍其人及自後　内聚賭願甘重辦切結一併釋回○柳孫氏同子坤祥扭控褚了頭串掘祖瑩提訊氏供祖坟一區向雇褚了頭看守今悉祖棺被掘骸骨無看褚供坟墓係楊姓恃蠻堀毁明府判收押查辦（車） 
[總上程局紀事]  
　　同昌洋貨店柴房失火一案總工程局傳執事何如龍到案判罰洋二十元○張志祥之妾張尹氏控被大妻凌虐夫主屬賣不願同居判另行居住○衡豐錢莊主包榮堂因川沙恆豐仁布莊欠銀一千八百餘两當將担保之丁順福執事　心元扭控到局孫明府提訊着顧交保限七天内先交銀一千两餘着丁尋到莊主理虞（永） 
[公共公廨晚堂案]  
　　沈聚山控沈明年借洋不遂挾嫌尋仇經襄訊王明府研 
 
 

Page 20

 
 
訊以两造均不安分判沈明年交保原被各具安分結完案○孫子岳控洪耕初　賴墊銀王明府以原告未到判洪交保候訊○丁樹　控徐瑞林借洋三百廿五元向索不還官以供詞各執判徐瑞林人銀並保查明再核○楊瑞春控妾捲逃曾提案訊押昨又復訊該氏供與前同判令還押勒追（泉） 
[公共公廨早堂案]  
　　濟良所得投函言三馬路美仁里徐阿金妓院内有幼妓銀寳爰函告捕房由探將银寳及楊阿金一併送廨關太守會同英巴副領事研鞫銀寳供偶至母親阿金處並不賣娼太守以阿金弁髦禁令商之巴君判銀寳發濟良所留養阿金押本廨三月並罰洋一百元一半充該所經費一半充公一面補提阿金之夫蔣阿根訊奪○幼女王金寳至定安里妓院　人爲西探所見傳案請究王襄讞判押候查明昨日覆訊關太守判交其母陳氏領回具結存查○王金如馬車將范王氏碰傷由捕房送醫院療沼將王金如解案判罰洋五十元一半充公一半給氏養傷○印捕禀方福林深夜帶刀行走方供刀是上海右營周統領囑　回衙門被拘時右營己派弁前來領刀太守商之巴君判方從寛開　刀交弁帶去○李張氏控李坤坤將茶碗擲傷頭額李供向氏索欠不給見証李泉生供坤坤毆氏是責判坤坤給氏養傷費五元釋出○俞西堂控林企芳不還工洋一百六十三元向索反誣稱欠伊洋五十元太守將林傳案判過堂訊奪○陳榮生蔣阿榮串竊黎益商等五家首飾衣服由包探將陳蔣拘獲吊取原贓解廨判各失主認領贓物陳押一年蔣押六月期滿逐出租界○陳阿六行竊周宗揚王阿才等六家衣飾報探吊到各原贓解案著各失主投領竊贓判陳押西牢六月期滿逐出租界○貨車夫劉扣郎姚九郎等在蘇州河下橋將行人碾傷足骨由捕解案中西官會訊之下判將劉扣郎等五人各押一月車主曹氏罰洋十元○尤徐氏行經美界愛而近路流氓陶雪藩馮金春向之調戲鳴捕解究判各罰洋三元（泉） 
[英租界捕房事]  
　　張金奎　靜安寺捕房控張朱金張桂生姜張氏串拐兒子掌生捕頭飭探將張等三人一併拘入捕房氏轉迭公廨管押俟解案請究○馬夫吳阿五在靜安寺路快馬　章爲包探拘入捕房管押候解案判罰○費狗郎日前失竊銅飾銅元洋烟等物報由靜安寺捕房飭探將竊賊李長林袁西大二名拘獲捕頭飭押候吊贓解辦○愛文義路某西人函報捕房稱侍者房内失竊綢布衣服數十件開單請緝捕頭當派探勘緝（隊） 
[法租界公堂案]  
　　立興行洋東控孫梅齋定貨不出提案研訊孫供定洋布廿箱因市價跌落是以未出判限一月交保理楚○某姓閽人控魏阿根藉訪客爲由乘間竊緞一疋拘獲送究魏供在寳昌衣莊爲夥因索取衣欵被誣判候寳昌莊具保如飾詞干究○婁縣十三圖地保吳國標在法界撞見搶米案犯吳桂松即扭赴捕房解訊判送縣訊辦○陳偷交控李阿根搶金挖耳一案捕房昨傳銀樓夥陳瑞臣並吊查簿據並無此判李還押再核○漆匠鮑炳生拐逃主母一案昨日提訊判逃婦給夫領回鮑押三月○宋賡堂前項金挖耳控司帳屈華香吞用賬洋四千餘元管押多日昨又解訊判寛保出外料理○宋肇昌宋何軒爭奪店業一案昨由陳明府判尙軒所墊各欵查明實數令肇昌價還店歸肇榮管業（綸） 
[美租界捕房事]  
　　馬夫周阿順駕車至西華得路馬忽驚躍將一東洋車撞壤由捕一併送入捕房飭周賠償了事○張子洪被流氓小崇明用石擲傷頭額張投報捕房飭探將小崇明拘入押辦○王生友昨推貨車至北四川路橋下撞損陳阿三東洋車輪由捕并送捕房飭賠償了事○百老匯路福和里口陳順蘭茶肆後樓忽然坍下壓傷夥友一各茶客二名當送同仁醫院求治捕房聞知飭探查明產業姓名核辦○史韓氏在乍浦路被馬車輾傷腰際由捕并送捕房飭將氏送醫院驗明傷勢再核○東洋車夫俞四寳昨載酒醉西人在車睦熟送入捕房飭押候醒核（西） 
[正字]  
　　昨報國外新聞内記法京粮商罷市事所有法字均誤作德字未經校出附正於此以誌疏忽（了） 
[謝贈理財新義]  
　　法國戈利君承乏海關公退餘閒研究理財之學近著理財新義一書計分三卷一論錢幣二論賖貸三論匯兌大半採法英美各匣專家之書而叅之以精思卓識崇論宏議有功計學昨承以二帙惠示略書數語以致謝忱（了） 
振務 
[上海絲業會舘購發所施予英經收各處水災賑捐正月十四日第一百八十九次淸單]  
　　十四日船上旅客洋三十元十六日平安集義主人洋五十元十七日思本堂本堂思來交十元嚴靑記二元俞九記二元白蓮記四元袁維記二元王守記二元又銅洋一元沈巨記二元樊鏡記二元鄭世記二元宋子記一元宋運記二元薛永記二元沈祖記一元張星記一元張福記一元以上共十五户計洋卅二元龍洋二元銅洋一元梁溪敦本堂榮因曜亮公百年冥壽洋一百元海門汪子卿洋二百元十八日不留名次洋一元徽人無名氏洋六元二十日杭州潘手經募張永福洋十元章秋澄爲孫女病愈完愿洋廿元廖慶餘洋八十元豫豐莊銅洋二元銅小洋念二角左太守劬孫爲元配李淑人奠儀龍洋三元英洋卅五元廿二日湖州德淸縣右堂曹有之少尉將自業基地得價移助龍洋一百卅三元英洋一百五十元李炳之洋四十七元常昭鹽公堂銅洋七元 
[上海絲會舘籌賑公所施子英經收各處水災賑捐正月廿五日第一百九十次淸單]  
　　廿三百莊少榖先生三旬壽誕蒙諸君賜賀禮並筵資移助敬錄諸君銜名於左徐君仲書四元張君介眉二元胡君明壩二元孫君楚卿二元徐君曉秋二元沈君松嚴二元高君子嘉二元莫君梅卿二元崔君鍚元二元姚君光潤二元陳君子良一元陳君榮甫一元周君夫福一元張君潮生一元陸君鴻慈一元施君升伯一元葉君少雲一元葉君子衍一元許君楨　一元朱君樹村一元舒君永和一元郭君承咸一元周君鴻生一元金君石聲一元楊君景溪一元祝君和卿一元蔣君麗生一元范君耀明一元朱君眉舫一元王君振奎一元虞君陛臣一元鐘君彥彬一元魏君熙孟一元王君麟昌一元郁君仲文一元壽君彭齡一元趙君松坪二元以上共合壽禮五十元再以筵資移助六十元共成一百十元蘇州仁和莊棉衣五十件棉褲三十條徐永生爲慈親六旬壽辰承諸君賜賀將筵資移助洋一百元廿四日勞張氏爲杏奎夫子求冥福洋一千元高郵武廟王玉軒翁代募高士　士騵士騏爲父两人公祈冥福錢六十千合洋六十一元八角畢子蕃求合家大小人等免災洋十五元廿五日廣源洋廿五元秀水杏雲堂主人高爲求病速愈洋五百元無名氏銅洋一元 
[上海絲會舘籌賑公所施子英經收各處水災賑捐正月廿七至九日第一百九十一次淸單]  
　　廿七日金竊孫爲嗣母汪太淑人冥壽將幟資移助洋十六元金山吳竹安經募不招名沈洋十二元西莊石隠洋八元招商總局沈子旬經募無名氏洋十元萬深漆號銅洋十三元六角廿八日杭州陳安伯代募飛雲閣善堂紫雲丹六千瓶廿九日杭州鼎記莊寄來西湖協德善堂代募五户洋一百七十四元小洋一百零四角銅小洋四角高郵武廟丁五軒翁經募六户洋三十六元九角錢四十文周仕沈率子懋德懋功懋照洋十元崔惠珍洋二元裕大莊盧少棠先生經募胡寳堃洋十元袁汪氏洋一百元嚴門俞氏洋五百元正月份共收洋四千四百五十六元扯七錢三分三厘三毫七忽半合元三千二百六十七两九錢一分九收龍洋二百六十七元扯七錢二分八厘合元一百九十四两三錢七分六收小洋一百六十角扯六錢五分三厘半合元十两零四錢五分六收錢五百五十文扯一百四十串合元三錢九分三以上匶收規元三千四百七十三两一錢四分四銅大洋卅六元銅小洋九十二角棉衣五十件棉褲三十條紫雲丹六千瓶連前共收規元五十九萬零八百三十八两九錢七分鍍金押髮一枝珠墜二個小珠一粒生銀板一元銅洋七百念元五角所收衣丹統己解訖華洋義賑會辦事諸董於西四月一號下午四點半鐘在二馬路卜内門公司聚　到塲者首董李德立君收支員衣德君書記員沈觀察仲禮李博士佳白董事高門君郵政司　倫貝君尹格里斯君當將上次聚議錄記各事核准收支員衣德君旋將收支總數核至两　年三月三十一號爲止開列如下呈請察核統計收入規元三十三萬七千七百七十六　二錢七分内除己經支出規元十六萬六千六百八十七兩九錢四分尙餘規元十七萬一千九八十八两三錢三分又統計收入洋八萬九千一百零九元九角六分内除己經支出洋六萬五千三百零三元九角一分　　　二萬三千八百零六元零五分又收入平糶規元五千三百零五两一錢二分又洋一萬五千五百八十三元四角一分又除定購粮食規元七萬五千一百两除支凈存規元一千二百九十三两五分洋四錢三萬九千三百八十九两四錢六分查自創辦至今由本會勸捐及由鎭江支會勸捐連同粮食價値統計約在七十九萬八千四百三十两規元之譜其中由美國紅十字會及基督敎會報經募者約在四十七萬五千六百二十四两規元之譜再本會現接稅務司賀璧理君函開現奉總稅務司之命調往北京供職請聽辭退辦事董事一席等語殊深可惜謹按賀君自到本會辦事至今最爲出力現在辭退本會理當將其勞績記錄並另備函申謝再本會所雇運粮輪船名甘州者禮拜六已抵鎖江次日卽將所裝高粮缷下承一華犮以自用躉船借與本會存放所缷高粮殊爲威級再本會現添放振員十一人均係自願前往災區出力者再現接牛莊來信云該處支會現己捐　三萬元此欵由該會在本地購辦高粮接濟本會除本會巳購之一萬四千担高　不日可到外如此又添七十担矣更屬可喜再現接杭州關稅務司事來函云該埠捐款現在不能　　矣再本會小輪裝運糧食昨日開行今日可抵鎭江再俞由西比利亚輪船運來之麥二千五百包業經運往災區散放所有各處支會候用之糧一俟甘州船到鎭後即可暫用接濟　　洋義振會謹啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
