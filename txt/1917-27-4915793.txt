# 1917 - 27 - 4915793

 

Page 1

 
 
   
 
 

Page 2

 
 
   
 
 

Page 3

 
 
時評 
[第二大借欵（冷）]  
　　我聞第二大借欵之開議我不得不回問第一大借欵之成績何如 
　　第一大借欵之留遺於今日者除應負債務外所成者何事乎軍隊己收朿歟吏治巳整頓歟游民已安置歟各種機關已設備歟我以爲與第一大借欵未成以前拮据情形大抵同也 
　　然則使此次第二大借欵而成其能不蹈此轍耶其能不數年後而依然拮据如今日耶我懼之我深懼之 
[命令]  
　　二月二日大總統令任命沈其昌署山東高等審判廳廳　此令 
　　又令任命房金錡署綏遠都統署審判處處 
長此令 
[專電]  
　　北京電第二大借欵問題外人消息三十一日倫敦會議英俄日法四國代表先解决美國加入問題並議决大綱四條（一）借欵額自英幣一千萬鎊乃至二千萬鎊（二）擔保品第一爲鹽稅第二爲地租（三）聘請外國人爲財政顧問（四）公債在日本美國募集已各知照本國政府聽候訓令並將照會我國政府 
　　北京電大借欵另一消息三十會議决定兩項（一）美國加入但以本届借欵爲限將來繼續加入與否再議（二）各國分擔數目英二千萬法一千五百萬俄一千萬由日本代募日二千萬美二千五百萬共華幣一萬萬元但手續甚煩與中國接洽就緒尚需時日 
　　北京電昨（二日）憲法會議先審議草案第五條通信秘密權通過即開二讀會第七八九十等條原案通過後國敎問題開始爭論熱心孔敎之孫光庭張琴均演說 
　　北京電今日參議院開會劉映奎動議先議閩議會關厦門請願大多數通過咨政府依程開議（一）新到議員楊開原證書審查合格（二）蒙古青海選舉施行法辛漢反對决付審查（三）參院選舉法十五條解釋案承認無庸解釋本人撤回（四）奉議會關畝捐請願（五）黑議會取消牙捐請願（六）（七）淮南通屬竈民關淮南墾局總辦違法請願俱無討論通過 
　　北京電中山索欵清單較舊額更增六十萬有立待撥發語並含無商量餘地意 
　　北京電政府擬在京設鹽務專門大學並在奉魯閩浙粤川設分校六處預定經費年二十一萬六千不日提出閣議 
　　北京電前清愛國公債在中央公園抽籤償還三十三萬元到千餘人殷次長俞副總裁均到場監視 
　　北京電元首注意修改稅約昨諭外部將案内重要條件交涉最難各點簽註繕呈 
　　北京電外部抗議日人在厦門設警昨派員赴日使署正式交涉 
　　北京電政府擬組織軍事委員會妥籌全國軍事計畫 
　　北京電伍外長又請假聞病之内幕爲下臺先聲 
　　北京電比國駐京公使喀齊爾氏巳奉其政府轉任駐美公使之令下月上旬首途 
　　北京電財部次長現擬吳鼎昌中行總裁定周作民 
　　廣東電陸督軍欲返武鳴一行陳炳焜電阻聞陳由南寗起程將來粤慰問 
　　廣東電贛粤邊匪已告肅清外間謡傳有要事發生非確當局現密查造謡之人 
　　成都電王芝祥昨已出城上船因紳商挽留暫停滯 
　　成都電羅督令黄大暹日内籌洋二十萬補發欠餉 
　　成都電戴戡已到省會接任 
[外電]  
　　北京電國務院擬以海陸參謀三部之人員組織特别軍事委員會以統一海陸軍事宜由段總理直接管理（三日）路透電 
　　北京電陳錦濤排斥殷汝驪之舉非心所欲段祺瑞援殷然殷决辭財政次長之職 
（二日） 
　　北京電黎總統今晚宴張繼（二日） 
以上東文上海日報電 
　　東京電中國大總統府聘日本青木中將爲顧問其契約已經中日兩政府間决定青木中將俟林公使歸京接洽之後即於十四五日由東京啟行前赴北京（三日） 
　　東京電設立南洋銀行一事日本實業家間早已有此計畫其後中國方面亦認此爲必要願出資者頗多故中日合辦南洋銀行之議已甚有望行將具體的發表其計畫云（三日） 
　　東京電交通銀行五百萬元借欵之擔保中國政府債劵及鐵道公債並其他證書等已經日本銀行代表者受領借欵交付之期預定自本月五日至十日之間該借欵五百萬元由興業銀行出資三百萬元餘額則由朝鮮台灣兩銀行均分出資該契約雖係金爲本位因係短期故在日本内地亦不發行（三日） 
　　東京電横濱市横濱貨棧昨日午後火藥爆發因此負傷者頗多（三日） 
　　漢口電京漢鐵道鐵橋破壞之處約本月十日可以修理完全（三日） 
以上東方通信社電 
[戰電]  
　　紐約電羅斯福氏發表宣言書要求威爾遜總統卽行設法阻止謀殺非戰鬭人民並主德人如實行殘暴之舉應即佔奪拘禁美國口岸之德船（一日） 
　　華盛頓電據現象觀之美政府所取對德之方法須俟海軍部與財政部已定保護美國口岸與其他利益之方法再行宣布（一日） 
　　亞姆斯特丹電德國之公文附以覺書禁止英法意三國周圍海面及地中海某某數處通航惟自美國至法爾茅資及由佛魯興至沙斯華爾特則不在此例並准每星期開來往美國與法爾茅資之搭客輪船一艘且規此項船隻應行之航路及應携之記號美政府必須擔保此項船隻並未載有違禁品（一日） 
　　馬德里電西班牙人民對於德國之公文極形擾攘内閣與陸海當道屢開會議外交大臣與美國大使自夜半會商至晨間二時首相在國會宣稱大局甚爲危急且不以討論西班牙覆德公文性質爲然惟以爲國會不宜於今日閉會上議院議員多人主速增加軍備（一日） 
　　海牙電政府昨與船主人開會討論能否繼續開船至中立口岸而尤注重荷屬東印度一地政府允輔助此舉及保護海上之船隻但曾建議各船非與政府會商後不得擅自啟椗 
（一日） 
　　亞姆斯特丹電荷政府禁止各船駛離荷蘭領海（一日） 
　　瑙京電瑙威與英國之郵件貨物已暫停輸運（一日） 
　　巴黎電今日午後公報宣稱敵軍在勞蘭萊特萊攻擊失敗末斯河右岸洛佛芒境與伏斯巨美碩拉爾有活動之砲擊（一日） 
　　彼得格勒電俄國公報云德國因西歐陣線吃緊現正由俄境陣線調大隊赴西僅於里加境屯集重兵該地已抵有德援兵三師（一日） 
　　巴黎電維里太斯局宣布歐戰中商船損失統計表德國共失船四百零九艘佔噸位全數百分之二十四協約國共失船一千六百四十六艘其中一千五百二十艘乃爲潛艇擊沉屬英者一千一百十艘佔戰前英國商船噸位總數百分之十一（一日） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（五）]  
體育 
國民敎育 
日本厲行軍國民敎育之基礎 
　　日本定柔道擊劍爲師範學校中學校必修 
科自明治四十三年始先規定之於東京高等師範以柔道專家嘉納氏爲校長乃至寄宿舍分寮以認定運動同種類者同住一寮使其朝夕共居處而藝益精進今高師新規程於文科理科外另設體育科分體操柔道劍術三種敎師之養成者既多且專故全國一致不惟師範及中學也即至實業學校亦然余觀横濱商業學校體操每週多至五時擊劍競漕柔道三種至少認習一種每週每種亦多至五時其卒業生之從軍於日俄之役負傷與致死者多至九十四人乃木大將親筆大書於其講堂之額曰明治三十七八年戰役横濱學校出身陣殁之士 
　　不惟中等學校爲然也卽小學校亦然舉一校爲例大阪之育英高等小學（此校以高小而分設）内國商業科外國商業科生産業科普通科其特别制度全國僅此一校暇當詳記之）以職業敎育爲唯一之宗旨而亦注重規律的訓練每週體操三時另授擊劍柔道每晨全體整隊每曜末節全體合操余往參觀其號令之嚴肅步伐之整齊全校兒童千餘苟以耳聽但覺一隊陸軍而不知其爲十餘齡小學生也不惟男子乃至女師範亦授弓箭（見千葉女師範） 
　　入任何學校輒聞嗚嗚聲以吹號爲學生起臥進退之號令其裝束一如兵士其皮膚色澤受長日之鍜鍊但覺渾樸堅固滿面風霜之色雖師範學校亦然卽小學生已然聞大學總長提議中學畢業一律入軍隊三箇月專門學校大學校畢業再入三箇月此議在鼓吹中　 
　　游於市各報館門首男女老幼環如堵牆爭觀大相撲勝負報告兒童則懽呼跳躍大相撲在東京淺草公園而消息傳於各地獨於各社之門大相撲之日三萬人之席次爲滿票價高至三圓貴族婦人皆爭先定購此其盛况極似美國之棒球會而其尚武之宗旨尤爲明顯 
　　各地寫眞店皆高揭角力場之寫眞與角力大家偉碩之體貌觀活動寫眞製造社葉片之目錄關於武勇之偉人故事與時事寅爲新舊劇者多至百餘種幾佔全部分之半各神社佛寺皆陳列戰利奪得之大砲與砲彈而公園與博物館不待言矣乃至理髮店亦往往飾巨大之砲於其門額以爲表幟 
　　有幼年護國會者藉醵金以激勵兒童愛國心張廣告於各地停車場調查全國現有兒童六百萬每人每月納一錢則年可集得七十二萬圓積若干時購魚雷艇以報効於國家現已集至一萬七千餘圓 
　　夫軍國民敎育之基礎國民敎育與體育是也國民敎育如此體育又如彼敎育方針於此可見彼國敎育家言曰鑒於歐戰蓋不得不厲行軍國民敎育矣 
[周襄鐵路與齊璦鐵路]  
　　周襄路線起於河南之周家口迄於湖北之襄陽現已由交通部呈准歸美商裕中公司承修以符原約一千一百英里之數其呈文云爲擬定周襄路線以符合同事竊查本部前與美商裕中公司所訂借欵造路合同及增訂附件並擬定株欽路線遴委局長設局開辦業經先後呈奉令准在案惟增訂附件其路線係定爲一千一百英里株欽一線僅有七百餘英里尚須另加四百英里始與合同相符兹本部詳加規畫擬新造由河南之周家口經南陽襄陽至陝西之漢中一線俾將來自行籌欵得由此線入川但周家口至漢口約長六百餘英里超過合同原定里數二百餘英里殊於合同不合應先修至襄陽再行另議查周家口至襄陽約合二百英里擬定爲周襄鐵路歸入該借欵内辦理業與該公司協商意見相同擬即由株欽局長兼辦以便進行而符契約云云 
　　齊齊哈爾至璦琿之鐵路在袁政府時代即有建築之議嗣因國家多故遂將該項問題擱置兹聞交通部許雋人總長以此路關係北邊交通極爲重要年前曾派部員前往黑省實地勘查日昨該調查員巳回京報告其勘查最要之點略以自齊齊哈爾經布哈特墨爾根直達璦琿計路長四百零七英里工程費以黑龍江璦河兩處鐵橋工程最巨約計需欵在二千萬元之譜該路線工程約三十個月方能建築竣事該路線經過地點多屬嫩江沿岸出産甚富將來營業發達必操左券云云 
[府秘書長與平政院長]  
　　公府秘書長丁世嶧氏外間皆謂其不日去職然此種風說相傳至今已一月有餘並未實現兹據可靠消息丁氏對於本身去留之問題並未有確定之意思惟在府内辦事時對於同人時時言俟公府官制通過後卽專任議員云云然對於元首並未有正式之表示也軍事幕僚處某公誤以爲丁氏果欲出府曾爲繼任人物之預備並以繼任丁氏之人物必須備有資望較優黨派關係較少兩種條件之人物然後内而院部黨會外而督軍省長始能毫無間言且可藉此融洽各方面之感情銷除以前種種之困難於是遂以錢能訓氏爲其目的物矣並聞某公曾於日前赴南京之便與河問談及此事河間當表示贊同之意某公回京後謁見元首述河間贊同意元首對於此事本無容心遂亦首肯日前軍事幕僚處某公一度赴津卽以此爲根據而爲錢能訓之勸駕惟錢氏不肯承諾故此事遂作罷議云 
平政院長一席周少樸院長自滬呈請辭職已於本月二十八日奉令慰留語意優渥聞此項指令電傳到滬後周院長即具復電略謂家國重任豈宜忘懷但求免官願以野人自效云云是周氏將來或能來京一行而對於院長一官則决計不就也當局之意頗屬於錢能訓氏而錢氏日前對東海談及此事略謂前自右丞裁缺改任平政之時適當政潮劇烈奉身而退政府遂改任周氏今時局稍平再爲馮婦自問亦殊覺不妥且平日對於周氏交誼至篤今取而代之人其謂我何云云錢氏之意决不爲平政院長殆可斷言也 
[各國在華所設之銀行]  
　　自十九世紀以來歐美列强國富日增勢力愈大各謀擴張其經濟勢力於國外其手段辦法隨機應變或爲銀行政策或爲殖民政策或爲鐵道政策或奬勵對外貿易或提倡海外投資種種方法無非爲發展經濟勢力之急先鋒而以武力爲最後之利器如非奥美諸洲迨全爲白晳人種競爭之勢力範圍我國爲東亞極大商場各國尤異常注意凡屬鐵道礦山莫不踴躍投資而以銀行事業爲競爭之樞紐其勢力且蒸蒸日上兹將各國在華設立銀行之較著者摘記概要如下屬於英國者三一曰滙豐銀行資本一億五千萬元總行在香港分行在北京天津漢口上海青島哈爾濱大連二曰揸打銀行資本一百萬元總行在倫敦分行在漢口上海香港青島營口三曰印度商業銀行資本一千五百萬元總行在倫敦分行在上海香港屬於法國者二一曰匯理銀行資本一千八百萬元總行在巴黎分行在廣州上海漢口北京天津二曰中法實業銀行資本二千萬法郎總行在北京分行在上海屬於德國者一卽德華銀行資本七百萬兩總行在柏林分行在香港北京天津漢口青島濟南屬於荷蘭者一即荷蘭貿易銀行資本四千三百六十五萬元總行在亞爾吞分行在香港上海屬於俄國者一即華俄道勝銀行資本三千八百萬元總行在聖彼得堡分行在香港上海漢口北京天津大連長春哈爾濱屬於比國者一即華比銀行資本五百五十萬元總行在北京分行在香港上海天津屬於美國者二一曰花旗銀行資本六百五十萬元總行在紐約分行在北京上海二曰華美銀行資本六百萬元現在籌辦中屬於日本者二一曰正金銀行資本二千五百萬元本行在横濱分行在北京天津上海漢口廣州大連哈爾濱青島香港二曰台灣銀行資本二千萬元 
[撫順焚斃華工之議卹]  
　　千金寨大山煤鑛内瓦斯爆發致將在坑内工作之中日工人焚斃千餘名其詳情疊誌本報事出後經該礦庶務課詳查當時工作人名册逐一核計華人慘遭此役者計小把頭三名雇工人三十八名常役夫三百五十七名採煤苦力四百四十二名臨時苦力八十四名共計九百二十四人惟現在認其身死而當時業由他洞逃出緩日復來　到者已有數人故上開人額幸祇有減少而無增加所有已斃各苦工應給撫卹金現經該鑛長米清氏議定辦法三端大約卹金額數視其每日工資多寡爲標凖如小把頭雇工人等酌給一年以内之卹金常役夫採煤及臨時各苦力酌給半年以内之卹金此外尚有四方好善之士樂助義金者一俟集有成數再行匀給其欵概由各家屬赴煤礦直接領取至於被害苦力如有屍體者先由該鑛行優厚葬禮並擬定期致祭倘家屬願將屍體領回者則交給運回安葬否則擇地爲之深埋以上各條於本月二十五日經該煤鑛備具公函達知撫順縣謝知事查照經謝知事將其辦法呈報省長公署核示矣 
[泉州軍隊因賭鬨變之大慘劇]  
　　閩省駐泉軍隊於本月二十五號下午四時在團部署口（舊府口）因賭打架内中有操南音者被該團部軍隊四人圍擊受傷頗重後經該長官出來勸解事雖暫息然大禍即伏於是矣查操南音者係統部之軍人日間被團部欺辱心存不甘是夜九時團部之軍人又在十字街懷清樓飲酒被統部軍人所見冤家相遇遂鬧成大事當場殺傷兩人後各退回本部召集黨羽列械逼鬭 
　　兩軍既各整隊而出在縣署口相碰即開鎗激戰團部失敗退入署内繼用機關鎗追出故反敗爲勝統部因軍火不敵退走一時鎗聲隆隆彈如雨下附近居民異常恐慌是役兩軍互有死傷惟戰後立刻扛回本部確數無從調查 
　　人民之蒙害者男女約二十餘人兹將已經調查確實者列下團部署口菓子店東男子一人身中數彈斃命菓子店隔壁王灶灶之妻脅下中一彈斃命縣署口亦樂仙剪髮店前亦斃一少年男子福州人裕華館内斃堂子班一人館口斃男子一人亦福州人林九如門口斃男子一人六十餘歲係縣署收發高姓中和宫口華興裁衣店内斃男子一人懷清樓卽肇禍之地點兩軍之外共斃店東夥伴五人有賣肉糉者名塔亦中彈斃命郭興係有精神病者亦在懷清樓門前中彈負痛走至南街協興昌店口撲地而死火燒埔死男子一人姓魏名上現年三十歲南岳人又死站崗警察一人以上皆係在交戰地點中彈而死另有一部分畏罪之軍人意要逃脫而無資斧故在塗門街一帶沿途刦戮計死油燭店徐姓祖孫二人財物刧掠一空過路男子一人張姓二十二歲線麵店張姓老婦一人財物亦刧掠一空線麫店對面殺斃少婦一人財物亦多被刦去塗門城邊棄下軍衣槍彈甚多尚有受傷者多人現延西醫調治中有數人均有性命之虞 
　　是夜風聲鶴唳雞犬不甯自不待言次早路上絶少行人惟聞一片哀慘之聲蓋諸屍親之哀哭也上午十時許沈縣長始出來相驗屍具驗畢卽回署警察亦皆罷崗人民益加　恐而各處虚警頻聞一夕數驚泮宫口因訛傳軍隊再起事一時人民驚惶爭先跑逃至塗山街橋頭人數達數百有自相踐踏者有跌落橋下者幸自冬來久旱不雨溝渠乾涸不然必無幸免矣塗門街南門等處同時亦受虚驚商場均罷市黄昏時候路中已無行人 
　　是日有公民傳伊介王關塵傳振箕許卓然葉青眼黄爾玉葉修篁王雨亭及華僑總會代表商會代表農會代表新民閱書報社代表約十餘人入縣署請沈縣長設法維持並公電北京及省垣告變一面公舉代表進省起訴 
　　兹將各社團電文錄下（一）督軍省議會福建各報館鑒泉城昨晚（二十五）九時駐泉軍隊鬨變在東街開仗約二小時沿途刦掠銃斃平民男女二十餘人受傷無算商場罷市秩序大亂乞速維持撤辦泉州華僑總會醫學會鄕約局農會新民週報社商業研究會新民書報社叩（二）督軍省議會鑒宥電諒達軍隊變後全城歇業人心惶急乞速維持泉州華僑總會曁各團體叩沁（三）督軍兼省長省議會轉各報館鑒泉城昨夜九點軍隊鬧事刦掠鎗斃平民男女二十人民心恐慌秩序紊亂乞維持撤辦晋江商會叩（四）督軍省議會鑒軍隊鬨變商場驚閉乞速派員查辦晋江商會叩（五）查軍省議會報界公會鑒徑夜駐泉軍隊衝突平民慘遭鎗斃者二十餘人重傷無算通衢喋血全城驚擾乞速澈底懲辦以靖地方晋江縣敎育會曁學界全體叩 
[閩省長問題]  
　　閩省長懸缺已數個月尚未由中央任命於是人人心目中皆有欲愛戴而擁護之省長人人心目中又皆有欲排斥而拒絶之省長本省派之新聞紙每隔數日即發表一專電曰某某將爲閩省長屈計自舊年六月以來如曇花之一現於報紙者不知有若干人約計之可分爲三派 
　　（甲）爲國民黨派閩省國會之議員屬於國民黨者頗不乏人而林森宋淵源陳祖烈等爲該黨之中堅人物日前曾進謁總統及總理力拒胡瑞霖之來閩而在閩民黨中人與之遥遥相應者則有省議會議員黄光弼前福建敎育司長黄展雲等因聞前福建民政長汪聲玲復有長閩消息又聯合各界通電拒絶其目的蓋欲得如胡漢民或孫道仁等來膺斯任也 
　　（乙）爲進步黨派該黨閩籍之黨魁如劉崇佑等頗有能力而在閩與之聯絡者則有省議會議員高登鱸及本届獲選參議院議員之劉以芬等其對於胡瑞霖之來閩頗表贊同之意而高氏且有財政廳長之希望現已組織財政經濟研究會入會者多爲政學界中重要人物而高氏得選爲會長現頗竭力進行 
　　（丙）爲官僚派閩省現握政治之實權者多爲官僚派之人物無論進步黨或國民黨之人物來爲福建省長皆不利於若盡也故甚望汪聲玲氏之來閩若張元奇雖亦爲前清之官僚但閩人必多佔勢力而外籍人員恐不免有向隅之憶故官僚派心理甚以汪氏之來閩爲適宜也 
[鄂省之最近敎育譚]  
軍事事實業中學 
　　王子春督軍向來檢驗各軍均須親歷各營如遇事不能分身則委員代往兹未知有何原因於二十七八等日通令留守武漢夏主客各師旅步騎砲工輜各團營一律由該管營連長輪次帶署在署中衛隊營操場依序點驗並演說軍人天職服從命令謹守紀律諸要義或謂此次各軍隊赴署點驗　爲祝賀新年之故也 
　　方今國家受時事上種種之激刺知軍事敎育之一日不可稍緩官長士兵均宜悉心研究王子春前已令於各團營附設隨營學校爲下級官佐分班聽講之地兹以各中級將校未必皆能學術兼優尤應力圖進步特提出軍事大會議决於軍署内附設將校研究會營長以上方有會員資格每星期研究一次按月將學術二科考驗一次已委派日本顧問寺西大佐爲敎務主任第二師長王耀庭第三旅長盧金山軍法處長程定遠軍醫課長李元森參謀長何韻珊軍務課長楊文愷等則分任助敎現正趕速籌備以期尅日成立 
　　漢陽兵工廠原附設有兵工學校學生皆係藝徒難成高等兵工人才上年該廠總辦劉慶恩由德返國以其毫無實用已將解散重行釐定章程擬改組爲完全之兵工學校現已呈由陸軍部軍學訓練處核准分爲預本兩科預科於普通學外注重物理化學本科則純爲機械兵器學所需諸科目入學者之程度須有代數（至一次方程式）幾何（至多角形）英文初步之學識定額爲一百人該廠自行招考五十名餘由川滇湘黔汴五省督軍各選十名選入肄業其經費由五省自任刻已出示招生矣 
　　省立甲種工業學校金工電氣染織圖按四科學生均於上年底畢業照章應升入高等專門實業學校鄂省因學欵支絀尚未組織學生又限於部今不能投考他校該校長乃呈請省長分行漢陽鐵廠兵工廠官鑛局揚子機器廠乙種工業學校貧民工廠模範大工廠紡織四局官紙印刷局查報是否需用此項人才以便派往實習而免曠廢 
　　舊曆年假已過各校寒假將滿紛紛招生預備開課聞有第五區漢東中學校一二兩班生自上年底卒業後繼續招生一再展期試驗僅有安陸縣籍新生多名若隨縣雲夢應山應城等縣竟至求一人而不可得該校長不獲已遂將入學資格略予變通依照部定施行規程第四十二條辦理並呈請省署令行隨雲應等縣知事各選送學生二十名到校試騐求學之士如是寥寥欲謀敎育之發達難矣 
[戴戡抵成都情形]  
　　新任四川省長戴戡自任命後卽起絶大爭端數月以來且前且却既而由渝西上又在中途被阻數 
 
 
 

Page 7

 
 
日逾程歷十六日之久始到其在途不敢輕進又可想見一月十四號行抵成都安然無恙蜀事或可從此解次歟兹將其抵省情形錄下一月十二十三等號戴之隨行人員陸續抵省十三號午其會辦軍務行署參謀等亦相繼而至并到有黔軍一大排十四號早黔軍又到一營所到之人員散庽於各街說者謂皆係分區密探動靜者至其偵探人員則十一十二等日卽有到者十三號羅督派軍署黄副官長偕江參謀到龍泉驛遠迎警務處處長雷飈派督察長陳陳震兩首縣知事及其他人員十餘均到龍泉驛歡迎十四號早警廳令各街商民懸旗政界各機關亦皆高懸國旅雷警務處長派警察隊四隊自南較場起至東門外五里之得勝場（卽牛市口）止共十餘里間皆安設步哨惟不似歡迎王使之禁止行人各界之歡迎者皆在得勝場設歡迎地點政界在華光寺之警察分駐所内川事維持會成都總商會農會等法團皆在該場各旅店内張燈結彩設座備茶是日除軍界因王檢察使在北門外閱兵無人歡迎外其他政務廳黄廳長財政廳楊廳長高等審判廳曹廳長警務處雷處長水警第一廳劉廳長西川道楊道尹以及堂廠局所各長官均於午前八時到大麵舖歡迎亦有到沙河舖者比經迎見戴氏後又各折回得勝場鵠候戴氏將到場時先有黔軍多名在場外安設步哨均持鎗實彈如臨大敵戴氏到華光寺晚亦派軍隊兩連入廟其入廟時隨行之軍官甚多皆已戒備蓋戴氏在途曾被要擊故戒備如是其嚴也戴氏入歡迎地點與各員相見一鞠躬禮畢未五分鐘即登輿入城其他歡迎處均係派員領謝入城後直到南較場假高等學堂暫時駐節其軍隊即駐南較場隨時均有戒備此次戴氏所帶軍隊係一旅隨行者兩營餘皆陸續進行滇軍第七師亦派有一連護送輜重共有一百餘駝了彈較多另有一百餘抬會辦軍務署即暫設於高等學堂其隨行人員共有五六十員云 
[廣東通信]  
　　荷蘭借欵之交付粤政府與荷蘭國人保文君訂借鉅欵一事各項手續早經妥洽財政廳長嚴家熾奉大吏命於隂曆正月二日親赴香港商議提欵事宜當經先收一百二十萬元餘則陸續照交前晨嚴廳長親將該欵押解返省旋即晋謁陸督軍朱省長面禀情形刻下該欵已交中國銀行存貯爲規復兌換之預備又聞中國銀行副行長貝祖詒赴京回粤後禀復省長稱財政部長陳錦濤亦慮吾粤財政困難亟廳設法補助此事早已向總行商及須俟本年三月後金融活動卽可抽撥一百萬元來粤接濟目前粤既借成欵項宜速回粤會商馮行長整頓恢復云云觀此則中行兌現之期當不遠矣 
　　地方安靜之電告自龍　光電拒瓊崖鎭守使　蘭清赴任後各地謡言蠭起謂龍陸衝突瓊州已有戰事發生昨南京齊省長亦有電致當道詢問瓊事兹將朱省長復電錄下南京齊省長鑒前因瓊崖鎭守使遵飭到任龍督辦誠恐兩軍同駐一地再起衝突故通電請陸緩行另擇龍軍改駐地點陸督軍接電後旋飭陸鎭守使暫行留省仍令原署該缺之黄志桓回瓊署理復恐他處訛傳致勞遠慮亦由陸督軍通電知照在案現在瓊崖安靖毫無事故謹聞朱慶瀾印 
　　龍氏在瓊之狀况龍氏在瓊一月初旬飭工兵趕將黄志桓日前新開之小北門建築完好門之左右增築三層砲壘各一座其大北門則實行堵塞至龍氏現駐之鎭守使署後靠適貼正小北門現特增築五尺餘厚之土沙牆將全署包圍在内牆内四角及署頭門左右各築砲樓一座甬道望樓上設警鐘將圍牆加厚外碍一尺餘其北郊距離郡城四里許之屯兵寨昨亦飭匠加厚增高需欵二萬六七千元不日動工現城中加倍戒嚴自初十日起東南西三門六時即緊閉小北一門七時半亦閉商民甚爲不便 
　　切實鏟烟之通電陸督軍會同朱省長通電各機關云萬急本省　鎭守使各道尹各縣知事不通電　方並由附近電局專送廣州禁烟督察總局均覽禁煙期迫訪聞各屬尚有煙苗未經鏟盡會勘在即恐生交涉各縣知事應速編示布告每縣印刷數千張遍貼各鄕務令週知勒限各種戸於三日内自行鏟盡一面懸立重賞廣購眼線嚴密偵查如有逾限未鏟一經查出或被舉發卽將田地標封變價五成充公五成充賞如須兵力協助卽由縣就近呈請鎭道派撥軍隊督鏟該鎭道局等並須實力督飭勿任視爲具文仍將遵辦情形飛速呈報母稍延誤誤干各督軍省長有印 
[滇省新設鹽津縣之理由]  
　　滇省大關縣區域遼闊幅𢄙袤長縱約五百餘里横二百餘里域中有黎山横貫其間山以南稱上游山以北稱下游前清設廳治於上游南端下游鹽井渡地方設一巡檢分防民國成立之初大關廳丞彭汝鼐鹽井渡釐員張世禔均以井渡地當衝要五方雜處戸口繁賾商業興盛加以下游沿邊一帶毗連川境盜匪猖獗久爲邊患原設巡檢職微權輕民睨匪玩難資治理而廳城又復偏處南鄕距離井渡約數日程一切徵納訴訟緝捕行政事務均苦鞭長莫及先後禀請就井渡添設縣治俾便治理經前民政司復查屬實呈由前都督蔡核准將鹽井渡巡檢裁撤改設行政委員籌備設縣事務嗣於民國元二年間迭據鹽井渡十四鄕士紳戴時煥等段彦臣等先後在民政長署呈明籌備設縣情形懇請從速分設縣治當經前民政長曾令委專員張吉鯤前昭通縣知事彭汝鼐前往該縣會同官紳詳細履勘妥爲分劃繪圖貼說呈候核辦嗣因該委員等查明該屬設縣地點應以鹽井渡爲適宜其分界之處應以黎山爲斷該上游紳民孫東陽等以爲井渡設縣於上游大有不利多方阻抗迭呈爭執不願劃分復經委員張炳榮二次往勘酌定三策呈經前民政長羅折衷定斷將大關縣治移駐下游豆沙關地方居中控制以免分縣而起紛爭然此不過爲調停一時之計未足以規久遠且上下游官紳仍復爭持如故刺刺不休後又遴委幹員甘韶前往該處召集紳耆秉公勘辦旋據將勘劃界址并戸口錢糧公欵情形列表繪圖呈由前巡按使任飭據前滇中道尹會同財政廳長詳復稱該縣上下游相距四百餘里有黎山横貫其中下游地接川境較上游尤重甘委員所詳井渡設縣理由甚爲明晰其圖中所定分劃界限以黎山之頂爲交界亦能截然不紊表列收入各欵上下游雖未能一律適合然下游秋糧米多上遊有　抵補其他團費學欵之分配亦不巷相懸上游代表所爭各情純係私見未便因此遷就擬請將大關縣治分爲兩縣即以黎山之頂爲界大關縣仍駐現在駐所其新設一縣駐於鹽井渡改名爲鹽津縣將行政委員取銷至兩縣知事俸給公費亦應籌劃分配查大關現爲一等缺月支五百五十元鹽井渡行政委員月支一百五十元合計每月共七百元擬請將兩縣均暫定爲三等缺則俸給公費平均適如其數公家不費分釐之補助地方實受莫大之利益等情隨經前巡按使核准定案惟據唐省長近查所造圖册尚未完備迭經批道會廳查核妥辦以憑咨達嗣於上年據該縣上下遊紳民孫東陽趙世彬等先後禀由内務部咨滇復經飭道便廳查核遵照迭次批飭辦理詳復核咨各在案兹據大關縣知事李文幹造具上下游戸口錢糧清册並繪具全屬地圖詳經省公署令由財政廳核明與原額應徵收之數相符呈請核辦到署唐省長特具文咨達内務部略謂設官分治原以便利行政安輯民生爲主旨該大關縣區域廣漠所屬鹽井地方距治城　遠行政施治極形不便既經該處官紳迭次陳情復經先後委員勘明有種種設縣之必要迄今將近五年如警察敎育實業團保等項緊要機關業已籌設完備應徵錢糧數目復經該廳核明與案符合他如衙署則有井渡行政委員舊署足資辦公且其地背山臨水防守甚便無須築城監獄早經建立無須另行修建文武廟昭忠祠亦經逐漸改設現在該井渡一帶人民望治情殷且與城紳竟見各執冰炭難容若再不爲分設縣治不惟地方行政不能進行而邊地匪患日深將恐良民因濡染而變爲宵小重爲邊患殊非國家之福况縮小行政區域爲當今要政自應於該屬鹽井渡地方添設縣治以順輿情而裨治理其分劃界址錢糧等項擬卽照前滇中道尹會廳核定之案辦理所有經費一層將來縣治成立兩縣均暫定爲三等缺以現在知事委員原支俸公平均分配尚足相抵母庸公家補助分釐似屬一舉兩得至新設縣名擬即定名爲鹽津縣緣該處關河沿岸有鹽可採亦屬名稱其實相應檢同甘委員勘劃圖表曁錢糧圖册一併咨請大部查核轉呈並請刋發印信以資信守云云内務部於年前已爲轉呈當于二十七日奉指令矣 
[豫省最近之賭騙案]  
　　開封侯家胡同集勝工廠經理高子仁頗以該廠資本薄弱不敷分用時欲得一有力者以爲援助有黄震其人者民國成立時曾充都督府稽查迨民國二年出差周口因事撤差然對於一般之人仍未聲明其督署稽查之頭銜已經脫去因人介紹與高子仁君相識高即以黄爲現任之稽查日與接洽並加親信黄以高爲誠實可欺遂生騙財之心又引趙子健者指爲督車之姪與高相交高此時之目中祇有勢力色相心中祇有發財思想是否眞假不暇計及黄與趙乃用種種機詐方法勾引周荷生與黄競寰互爲聲援設計坑争乃假賭博之名以行騙取之實高即輸九百元（現洋五百元外署劵一紙計四百元）然高被輸後依然大夢未醒友人以控發之計進高猶以爲督署稽查雖經撤消而督軍猶子豈敢牽及嗣經再四探聽始知全屬子虚遂向督署舉發實情趙督軍大爲震怒遂飭委員長某迅行拘捕某委員長遂於前日（隂曆十二月二十七日）在鄭縣將黄震周荷生黄競寰三匪破獲惟趙子健竟被脫網刻已交軍政執法處嚴訊結果如何尚未探悉 
[杭州快信]  
　　楊督軍政躬不豫現請西醫張某診療聞係肝胃病復發 
　　軍署會食室奉楊督軍諭自今日起署内大小各軍官佐以及錄事等均須入室會食督軍親自主席 
　　南星橋陸軍步兵第三團第一營奉督令調駐城内舊錢塘道署 
　　浙警務處歸併警廳准於二月底實行警備隊司令仍劃歸警備隊統部 
　　内河水上警察第一署奉令改駐塘棲鎭以資鎭攝韓旅長少梅昨由甬來滬嘉湖王鎭守使寗台顧鎭守使均於昨日公畢回防 
　　齊省長日内將巡視海塘昨函邀陸懋勳同行以便諮詢 
　　浙江修築省道經費甚鉅齊省長擬縮小範圍准於明日在署會議决定方針 
　　財政廳因部催五年决算甚迫連日督飭司書漏夜趕造 
　　海寗士紳電請查辦該縣卸任知事劉蔚仁虧欠公欵與招摇事 
地方通信 
[松江]  
　　圖書館演講記本邑圖書館延請沈信卿賈季英陸規亮三君開會演講已預誌本報今日三君先後蒞館館午後一時由館長雷君導入會場先由縣署第三科顧君報告開會宗旨次由沈君講演社會與敎育之關係略謂敎育與社會須打成一氣方不隔膜敎育一端口頭上雖有家庭敎育學校敎育社會敎育等稱謂其實一而已試思家庭學校舍社會均無所附麗故敎育之精神在適合社會之習慣與生活使受敎育者出而問世時不致格格不相入爲貴鄙意敎育事業勿事誇大當從切實處着想入手方法先調查本地物産及職業擇其輕而易舉者在校試行即手工等項亦當適合社會需要一經製成即可售出庶學校社會不致兩歧而父兄希望子弟之求學當較踴躍繼由賈君講演社會敎育方法之商權謂社會敎育不能徒托空談當用種種輔助器械庶演講易而收效速其淺而易知者如市上所售之花紙最有影響於中下流社會苟從事改良改功自易他若油畫亦甚重要普法之戰法王爲虜而法終不失爲强國者由於油畫館之繪爲法軍敗狀有以激其人民之敵愾心也其餘如公園資衆人之晋接戲劇爲社會之導師圖書館宜陳列淺顯書報方合社會敎育之志趣幻燈足助儀器標本之不足允宜購備凡此種種僅其一斑未足盡社會敎育之方法嗣又略述職業敎育之界說謂與實業敎育有異最後由陸規亮君講演日本暇夷敎育謂蝦夷在日本北海道孤懸海中約大臺灣三倍氣候甚寒其人如我國之苗猺然曾一度考察其他入一日人所立學校詢其風俗敎化謂在學生其聰慧不與日人異輸以敎育亦能領悟惟因家庭簡陋乏社會常識致所學不能應用其俗畏鬼而性最懶捕熊爲生不事種植謂積日月而後收穫嫌其緩也從前其種約三萬人今祗八千人矣蓋其人之愚而不適於今日之社會當然受天演淘汰陸君演講時並出蝦夷風俗寫眞俾衆傳觀三君講演詞旨明暢在座百餘人均爲動容 
[無錫]  
　　烟案累及巡官倉　堍丁姓家私售燈吸歷年已久地方之人無不知爲一大烟窟日昨忽爲兼警察所長楊知事所悉密令第一分所巡官顧琴生限時破獲顧巡官即率長警多名前往查拿當場搜出烟具多副拘獲售烟之丁康保及吸客顧春保等數名人贓一并帶回分所備文詳解縣署罰辦當搜捕時吸客中有住居北門外開設小米店之陶某亦被捕去巡警押解至中途將陶拖至隱秀橋義塜墳上捋去陶手上所戴金戒指並剝去羊皮馬褂羊皮袍子私行釋放是時陶母在家聞悉伊子被捕驚駭萬狀意欲出外挽人保救慌忙之際誤翻烘脚火爐一時烈談上騰幾肇兆如幸施救極速未釀大禍於是輿論頗忿陶子無良巡警違法紛紛傳說事爲楊知事所聞隨即派員查實以顧巡官始則漫無覺察有負職權繼復縱容巡警勒剝烟犯衣飾颟頇已極立時下飭撤差以第五分所副巡官董某升充一面飭提勒詐之巡警押候訊辦 
[鎭江]  
　　旅長赴甯過鎭駐浦第一混成旅旅長馬玉仁於日昨由浦乘舟過鎭暫駐行旌翌晨搭早班火車赴甯晋謁馮副總統禀承駐防事宜 
　　議决檢查印花稅辦法丹徒縣章知事前委員向各店號檢查印花稅如有漏貼印花者即由警區拘送縣署罰辦商民殊覺受累兹由商會總理吳澤民及各商董邀集檢查印花委員陳道生李奠成張春瀛三人於日昨午前在商會開會集議公同議决檢查印花之辦法計有三條業經該委員及各商董一致贊成卽日實行其辦法如下（一）草流水不作正式簿據另有謄清正賬則可不貼印花其無謄清正賬則草賬即係正賬仍應照貼（二）收賬條可以免貼（三）檢查有漏貼印花及貼不足數者隨時知照商會查照印花稅罰法如數收取罰金不必逮捕 
[揚州]  
　　烟犯暫行拘禁江都縣境自印花土行銷後私開烟燈之家祗郡城一隅不下二三百戸昨周芷貞知事以本年三月禁烟期限已届未便姑容特親自在該署左近拿獲曾充差役之胡姓家烟具等件暫行覊押以憑核辦 
　　省會議員病故江蘇省議員姜克岐在籍病故日前由其家屬報縣呈請照章轉報省長江都周知事已於昨日備文上禀省憲請依法遞補矣 
　　邗江糧食市况隂曆新歲以來各業雖已開市市面頗爲蕭條惟雜糧一項稍有交易小麥各磨坊存貨無多急需購用共買進三百石價五元五角黄荳油坊醬園連日辦進亦多頂高三黄每石五元三四角較舊歲略高米價因無銷路又見鬆動頂高之價不過六元次則四元五角除零銷外並無躉盤交易各行存米總數有一萬石之多照此揣度將來或可再鬆云 
[南通]  
　　新年商業概况（錢業）去歲錢業中往來各店舖所欠莊欵如數歸還者甚少故各錢莊新年放欵均審愼將事因此市面銀根頗緊爲近數年來新年中所罕見（米價）歷來新正米價必落因年底各食戸多購有存貨之故獨今正米價增漲每石必須九元左右蓋緣各米商因去歲財政廳通令各縣貨物稅所對於歲　進出口貨仍須照常征收稅欵往年　關習慣既經掃除來源不湧米價增漲之影響大半由此也（布市）花布　每年新正　不　出貨物而看販莊者仍照常收買布疋今年因銀根吃緊此項看販莊者尚未赴市窮苦鄕民賴織布度日者受此影響與質俱空若不說法補救恐貧民生計將絶矣（油餅）餅爲田中肥料春間麥芽發生多賴其補助發育之力近日餅價每百片已漲至三十元左右農民緣價昂而買者甚希於本年麥子之收　頗有關係油爲燃料亦可爲食品近日每擔二十二元並無漲落惟關東客來此收買者甚夥大約日内其價必須增漲也 
[杭州]  
　　齊省長之減政主義財政部昨電浙省略稱浙省六年度解欵業由國務院核定一百四十八萬又增加各項稅率共一百餘萬元齊省長接到該兩電後即會同財政廳長政務廳長秘書長以及各主任秘書特開會議其結果一面着財政廳長傳諭各徵收機關嚴行徵收一面着本署總務科長對於署中一切零星耗費概行減省兹悉總務科長已於昨日轉飭庶務所有各處科所領之炭火肥皂洋火毛巾炭几等物一律停發每月可節省二千餘元又省署原有電話政務廳四具秘書處六具省長室一具政務廳長室一具會客室一具庶務處一具共計十四具業於昨日一併拆去僅留省長室政務廳長室及庶務處各一具每處科原有滬報三份杭報三份現除省長及政務廳長室滬杭各報各留三份外餘均一律裁撤 
[山東]  
　　十八團軍隊來濟山東民軍起義以來陸軍均調駐各縣十八團三營亦開赴濰縣保護治安現在善後解决民軍結束地方秩序漸次恢復各處駐紥軍隊均已撤回張督軍於日前飭令該軍來濟昨（三十號）該營軍隊已由陸地步行來濟駐紥辛莊本營 
　　兌換銅元之風潮烟臺聶鎭守使吳道尹前因銀市暴落金融恐慌會同商會諸董會議平市辦法旋因會議條件仍難實行故於日前下午三鐘又假商會大開會議議决以年關在即此時平價恐於交易上有碍定於來年正月初八日開盤時每銀一兩按照大錢一吊六百文兌換不准再跌議畢　稿出示曉諭週知詎自出示後卽有軍人數十名到商業銀行及山東銀行兌換洋元均要銅元一吊一百二十文該兩銀行以銀價賠累過巨不便兌換竭力安慰兵士等暫回一面報告商會設法維持旋經該會禀請聶鎭守使吳道尹薛參謀陳知事等到會討論結果經該會先墊大錢八百千爲兵士補助風潮始息 
來函 
[浙江陸軍軍學補習所來函]  
　　逕啓者頃閱貴報杭州快信攔内登載軍學補習所副官羅鶴因用軍棍擊傷護兵趙金生各職學員不服幾釀　課風潮等語查敝所自開辦以來各職學員等均兢兢業業遵守規章上下融和感情素洽并無釀成風潮情事日前敝所副官羅鶴因會議室内失去報夾一個當時即命值日護兵趙金生查覓該護兵非但不聽指使並且出言抵抗羅副官見該護兵前次管理庫房時失去馬韁尚未覓得此次復口出不遜目無官長當用軍棍將該護兵責打數下事誠有之但該護兵受責實係咎由自取現已自知悛悔照常服務至云各職學員不服幾釀罷課風潮等語殊屬無根誠恐傳聞失實致滋誤會合亟函請貴報類爲更正是荷浙江陸軍軍學補習所啓 
雜評一 
[今日之川粤（一子）]  
　　今日各省之間大抵皆平靜而川粤兩省則隱憂尚未已也川省羅戴之意見雖云消釋而攻戴者未已粤省朱陸之意見雖已無聞而陸之辭職仍堅川之滇軍已有兩地譁變而粤之滇軍亦屢電表示其不平兩省之匪患本多近則川省尤甚而粤又加龍軍不靖之謡故以目前情形言之兩省時局之不安正不甚相遠也 
　　王芝祥氏之赴川名爲檢察實在調和　陳炳焜氏之電請赴粤名爲勸陸亦意在調和也調和之效力有幾中央政府母徒以一調和爲盡職而遂視爲無事也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[兩維持會之懇親會]  
　　昨日午後華商旅滬維持會及旅滬各省粤路亂東維持會假甯波路廣肇公所開懇親會全體會員俱到三時開會先由會員許奏雲宣讀頌詞次由正會長張樂君及黄少嚴徐菊如二副會長相繼聲明辭職均經張籋雲等發詞挽留會員均起立贊成正副會長遂罷辭職之議繼由陳翊周演說自維持會成立以來倐已六載所辦各事除小者不計外如力爭取銷關棧及打消增取棧租二事均足爲本會生色至九江關加徵茶稅一事得以取銷皆會員王文典君在京力爭所致凡屬會員俱應感謝王君現在粤路並無進步實用人不當之故應請王君進京時請求政府極力整頓云云次由王文典歷述在京面請總統飭由財政部取銷九江關加徵茶磁兩稅及面與財政陳瀾生總長交涉各情備極詳細繼又報告此次赴京向各方面請求裁釐加稅之結果略謂總統總理各部及參衆兩院秘書均經許可尚未允洽者惟稅務處一方面耳末又謂此事爲華商旅滬維持會所發起而維持會實以廣肇公所爲泰山之靠深旅滬廣肇同人始終爲維持會之後盾鄙人下次進京俾得圓滿結果實爲厚幸云云末由張籋雲提議現擬請王文典爲維持會顧問黄式如又提議添請張籋雲陳翊周與王文典同爲維持會顧問衆均贊成遂各欵以粤製茶點而散 
[星期六之金融調查]  
　　昨爲星期六英公司輪船出口除裝絲綢及茶葉生皮並有麥加利銀行運往葛利格答埠之現洋一百六十七萬四千元又大條銀三百六址條至内地裝申現洋計有八十萬元又中國銀行由清江浦及無錫運來洋十五萬元今調查各銀行及南北各錢莊所存之銀洋確數列下麥加利存銀二百零六萬兩洋一百三十八萬元匯豐存銀二百二十三萬兩洋二百十三萬元大條四百五十五條德華存銀二百三十萬兩洋一百萬元正金存銀一百七十八萬兩洋七十一萬元道勝存銀一百四十萬兩洋五十一萬元通商存銀三十萬兩洋三十五萬元東方存銀一百三十三萬兩洋九萬元花旗存銀七十八萬兩洋七十一萬元大條銀四百零七條華比存銀三十六萬兩洋四十萬元和囒存銀二十三萬兩洋一百十七萬元中國存銀七十七萬兩洋五百七十萬元台灣存銀五十五萬兩洋五十四萬元住友存銀四萬兩洋五萬元南北各錢莊存銀二百七十萬兩洋一百七十萬元有利存銀四十四萬兩洋九萬元中法實業存銀三十七萬兩洋五十七萬元綜計存銀一千七百六十四萬兩洋一千七百十萬元大條銀八百六十二條拆票仍一百零六萬六千兩 
[再誌推廣國外貿易之時機]  
國貨維持會昨日通告全體會員及各商號云案奉農商部函開案准外交部咨開據駐北波羅洲總領事呈稱（原文已見一月十八日本報從略）等因到會奉北查歐戰未終洋貨缺乏正爲我國推廣海外貿易之絶好機會本會有鑒於此屢經竭誠提倡設法推銷並承各商號深體此意積極進行而南洋各埠僑民人數既衆尤復樂於購用故近來僑商回國調查採辦貨品接踵而至然均以限於一隅勢難普及兹據北波羅洲總領事原呈所稱各節實於國貨前途大有裨益凡吾工商各界務宜乘此時機竭力推銷以副僑肥愛國之誠爲此合亟專函通告務望貴商查照前因將所有出品檢齊樣本或摹繪其形式種類價值詳細開明送交本會彚齊分别運寄南洋各埠領事館及商會轉發僑民研究設法推銷以廣貿易而挽利權再所有出品樣本至少每種置辦五十份以便分寄各埠而期普及並祈於隂曆正月底以前彚交本會分别寄發事關推銷國貨萬勿遲延玩忽是所至盼 
[調查僑埠工商事業之報告]  
　　工商研究會前委徐賡華君往南洋各埠調查工商事宜已於日前回滬昨由徐君致函國貨維持會王會長云文典介安兩同志久不見甚念别後所調查之處經厦門汕頭香港佛山廣東九龍星加坡八打威三寳隴井里文泗水梭罷望加錫旋返星洲又往英屬之吉隆坡檳榔嶼以及日里所到各處咸荷華僑各商招待並指引一切弟之所陳如敎育工商裁釐闢航線設銀行創公司等問題均表同情荷屬並發起華僑旋國懇親團泗水明年欲開萬國博覽會足見僑商之愛祖國深滋切焉如僑商忍苦耐勞堅毅經營動致鉅富足爲吾人之模範如吉隆陸裕君其財産達八千萬如日里張耀軒亦達千餘萬苟能聯絡進行不分畛域羣策羣力吾國將來實有良好之希望也 
　　國貨維持會昨日通告各會員云逕啓者兹擇於本月七日下午一時開臨時會籌議一切進行事宜二時開茶話會恭請徐賡華君報告調查南洋羣島各埠商務情形並請李懷霜謝碧田伍平一諸君報告一切届時必有一番宏論偉議裨益進行務祈駕臨共襄盛會 
[請聽美國敎育家之演講]  
　　江蘇省敎育會致各會員各省立學校及本埠各小學校敎職員函云敬啓者美國衛西琴博士現由北京來南本會特於本月五六七三日開講演大會三次請博士分日講演講題爲個人隱力爲敎育之本每日於下午四時半開會博士現任保定高等師範學校講師最尊崇吾國孔子所著新敎育論於敎育革新之方法頗有遠見而尤注重於學校管理訓練方法前在北京等處講演備受歡迎此次蒞講必大有裨益於吾敎育界同人届期務請台從准時惠臨至以爲盼 
[訂期集議依周塘經費問題]  
　　南市工巡捐局前因修築依周塘馬睡擬與浚浦局訂立合同借欵興築江蘇省議會議員秦錫田等恐損主權呈請省公署核辦經齊省長核准改歸江南水利局籌築業經丈勘繪圖估計列表呈請撥欵開築嗣因省庫支絀此項經費議由地方自行籌劃由齊省長訓令上寳兩縣知事轉邀兩縣士紳會商籌欵辦法俾得早日興工沈知事奉文後已與寳山張知事商定訂於本月五日午後二時在上海縣公署集議昨已分别函知上寳兩縣紳董届時一體到縣與議 
[内地電燈電車營業之發達]  
　　本埠内地電燈公司創始於前清光緒乙已年至丙午年乃在南市城内各處設立燈桿裝線燃點當時祗裝電燈二千盞之譜而原招之股本十五萬各股東不能繳足以致不敷周轉借債維持逾三年城廂内外之商舖裝點電燈者漸多機器電力不足故又續議招股二十萬添購電機惟所收股欵仍難足數復向華人添借鉅欵彌補虧蝕旋因借欵利昻而所收數千盞燈費又不敷煤斤人工薪資之用至宣統一二年間該公司已負債纍纍處於　險地位遂由各股東再議籌借旭公司鉅債（所訂借欵合同内有債權者不得干涉公司事務之語）歸清舊債竭力整頓營業始漸發達自光復以來燃燈之戸較多煤價尤廉得以恢復元氣兹於去年結束帳欵除將一切債欵如數清還外尚可盈餘銀二萬有奇現由經理人定期開會以備彚集帳略報告各股東知照 
　　華商電車公司現在通行之電車連同拖車共有二十六輛營業亦稱發達民國五年分該公司除去一切開支外計可盈餘二萬金之譜 
[强盜不敢上樓]  
　　前晚十時有匪徒三人至法新租界華格臬路梅福里張姓家敲門入内登樓搶刦行至半樓梯卽由事主將電燈總機關關閉電燈一律熄滅大聲喊捕該匪等在黑暗之中恐被擒住不復上樓乘隙逸去事後報告捕房請飭包探查緝究辦 
[盜匪入室强刦]  
　　前晚八時許有匪徒二人同至新閘青島路福海里一晨五十三號門牌成衣店内僞稱托做衣服適店主黄春記出外店主婦黄施氏已睡祇有學徒一人在店信以爲眞即携銅壺出外泡茶招待詎該匪等突入店主婦臥室出刀恐嚇捋取氏所帶值洋二十一元之金戒一枚而逸迨該學徒泡茶回來兩匪已無蹤跡當即據情報請新閘捕房立飭中西包探前往查勘一過回禀捕頭論着查緝解究 
[挾帶兇器之澈究]  
　　杭州人趙阿春挾帶實彈手鎗與在逃同黨在虹口元芳路徘徊被捕查獲搜出手鎗子彈帶入捕房解送公共公廨訊供收押在案昨晨由廨復訊據六百二十八號華捕投訴是晚奉捕頭命令搜檢行人有無挾帶危險物品當在被告身畔搜出六響實彈手鎗一支是以將伊拘案請究並將手鎗呈案請察訊之趙供由杭州來滬祗有數天卽被拘捕該手鎗係友人抵押是實俞襄讞商之德裴副領事以身帶兇器定非良善之人判趙押候抄供解送護軍使署如訊有在内地犯案情事即請嚴懲否則送回本廨辦理手鎗子彈存案備查 
[訴明手鎗來歷]  
　　湖北人葉鴻勝身帶實彈手鎗於一月十二號夜在新閘白克路被捕查獲解送公共公廨訊供收押在案昨晨復訊先由中西探捕上堂禀明前情卽將抄獲之手鎗子彈呈案請察訊之葉供向爲布業於初次光復時在魯省張懷芝部下當兵去年解散來滬謀事未成找尋表兄不遇嗣嗣友人胡子勳遇見據云伊爲革命軍排長允爲代尋生意此手鎗係胡托我送至法租界寳昌路寳康里機關部是實王襄讞商之德師副領事判葉押西牢三年手鎗充公 
[嫌疑犯尚難開審]  
　　湖南人陳捷三李紀平湖北人黄竹奎楊正山安徽人應德甫因挾帶手鎗在廣東路正豐街擬乘電車至虹口被老閘捕房中西包探查獲在陳身畔搜出實彈手鎗一支解送公共公廨訊供收押嗣經捕房查得陳捷三曾於去年七月三十日在漢口華景街殺人放火圖謀不軌係鄂督軍懸賞飭緝之犯正欲解廨嚴懲陳已畏罪在牢縊死業經中西讞員騐明棺殮並詳鄂都軍王占元請爲核示李等四人押候訊核在案昨晨復訊由中西包探上堂禀明前情並稱被告等曾否在公共界内犯案尚未查明請爲展期研訊中西官判李等四人一併還押候切實查明於下禮拜六再行訊核 
[處置浦江木排之催促]  
　　滬南木行停泊浦江董家渡以南之木排因有碍濬浦工程囑令遷讓各木行以關碍營業爭執不允雖經道署陸委員及各局所籌商數次迄未就緒昨聞浚浦局工程司以浚浦工程急不可待因又函達道尹交涉各署謂設再無法處置浦江工程因之停頓咎將誰屬云云不知當道將若何辦理也 
[拆除舊橋石墩之基礎]  
　　新閘橋由久記工廠承包建築已於去冬告竣惟河内有舊橋石墩兩座當時雖經拆除而最下一層未經起出每逢潮汛較小之時船隻經過殊爲危險刻經閘北工程處知照該廠速將該石墩根基一律拆去以杜後患 
[查辦寳山縣知事控案]  
　　寳山縣知事張允高被某議員揭禀多欵請爲查辦齊省長以案情重大飭食滬海徐道尹嘉定姚知事逐欵澈查徐道尹奉令後特親自帶同科員黄某及嘉定縣知事姚紹枝前往查辦 
[水利局蒐維志書]  
　　上海縣公署昨春省長公署訓令開案准全國水利局咨開查各省舊刋通志及從前各府廳州縣志於境内水道源流沿革大都附有圖說於水利可採之處甚多本局職掌全國水利對於各省興辦水利事項有審核指導之責前項志書足資考證之用相應咨行貴省長卽希查照轉令所屬各縣知事檢具該縣治所在地舊刋從前省府廳縣志一部呈由貴署轉送本局如有關於水利之私家著述可資採取者即由該縣一併徵集呈送等因准此除分行外仰即遵照辦理 
[公共公廨之改觀]  
　　公共租界會審公廨新建法庭業已落成於一月三十一日開審等情已誌前報兹聞領事團以新公堂一切佈置頗爲周備擬將樓上舊有公堂座位逐一仿辦以壯觀瞻昨日巳由駐廨捕頭惠勒帶同匠頭至樓上舊公堂觀看並指點如何裝飾該工頭一一領諾備着手進行云 
[肥皂廠上年之盈餘]  
　　各埠華商肥皂廠近年以來日增月盛而尤以上海一部爲最多上年生意因歐戰關係俄德等國俱向中國採辦銷路甚爲發達惟因下半年油價昂貴獲利不易聞德成鼎豐兩廠存油較多故獲利亦最巨其餘各廠年終結賬盈虧不一兹將各廠上年盈餘確數列下德成四萬兩鼎豐二萬兩南陽四千兩豐泰三千兩滙中一千兩滌新一千兩尚有亨利大川福茂怡茂等廠俟再調查 
[愛國公債抽籤償本]  
　　上海縣公署昨奉齊省長電開奉財政部電令愛國公債定於陽曆二月三日在中央公園舉行抽籤償本仰即通告各界一體知照等因沈知事當即分函南北商會及各市鄕經董一體知照 
[發見被人戳斃之屍身]  
　　嵩山路捕房巡捕昨晨巡至法新租界白爾部路見有倒斃無名男尸一具喉間受有刀傷當卽報告捕房捕頭立率探目沈德福包探任水揚前往查看地上並無血跡該尸年約六十餘歲花白鬍鬚頭戴黑布和尚帽身穿黑布舊皮馬甲藍布破棉袄藍布單袴灰色布棉套袴白布棉襪無鞋形似江北人被人用刀從下頷戳入傷及喉部致命身死即將尸身車送同仁輔元堂驗尸所飭探查明有無家屬再行禀請公堂中西讞員蒞騐 
[滬濱各校之新春消息（二）]  
　　學生會夜校寰球中國學生會夜校創辦迄今五載於兹其成績卓著早爲各界所共悉該校校長徐君因念上海學風日壞討於校内規則莫不竭力整頓卽敎授功課亦時與各敎員悉心　論以期完善兹聞正月二十三晚七時開學排班正月二十二 
 
 
 

Page 11

 
 
晚七時收取學費云 
　　中華高等小學法租界愷自邇路中華高等小學校開辦經年成績卓著今庚報名者異常踴躍業於昨日下午二時行開學禮首由校長程　碧君報告略謂本校創辦瞬及一載課程力求完備謬承社會稱許本學期除高初等外兼設商業英算科以期造就商界應用人才務望諸生黽勉向學庶幾蔚爲健全之國民云繼由來賓柏烈武于右任黄奠華諸君演說末由敎員范麗孫戴天畏張俠公諸君演說勉勵學生情詞懇切到至散會時已鐘鳴四下矣 
　　養性女校派克路養性女學校曁附屬小學成立五年就學者衆自經滬海道尹認可後益加整頓昨該校校長謝强公商諸經理周學孟女士敎務長周世昌君聘請前尚志女學校長胡德貞務本師範畢業朱世芬兩廣師範畢業汪彤祝羣女校畢業汪克明諸女士爲各級主任加增國文鐘點此外附科男生則改聘品學俱優之士擔任敎授現定二月七號開課並添設中學班廣招新生插班云 
　　尊經學校奉賢人陸近朱近集同志在滬城老西門内曹家橋南二十七號門牌創設尊經學校招收學生課以四書五經並延聘英文敎員兼課英國文字此外授以珠算其敎授學生之法一二年級者課以小學孝經論孟三四年級者課以五經學庸五六年级者課以古文史集六年畢業定於舊曆正月二十一日開校昨將擬定創設尊經學校章程分呈道縣兩署請爲立案惟此項章程是否合於敎育部小學校令事關敎育想當道必爲之明晣批示也 
[舊縣署地下發現贔屭]  
　　上海地方審檢廳（即舊上海縣署）門前餘地悉由興市公司出資購買改建房屋現已派匠興工建築前昨等日各工匠挖掘泥士至七八尺許發現最屭（俗稱石烏龜）一具約長六七尺周圍丈餘惟頭已無着查是處係在前縣署頭門以内據一般揣測者謂此係明代以前之物各工匠因其笨重現正設法取起云 
[女界交誼會預誌]  
　　神州女界協濟社定二月六號午後在北四川路宜樂里後神州女校内開女界交誼會錄其開會秩序如下一請名人演說（吳稚暉先生）　二唱西文歌（女生六人）三綱琴獨奏（鄭多加女士）四表演體育（陳英梅女士）五綱琴合奏（女生二該）六國技功力拳（女生七人）七唱西文歌（女生六人）八國技潭腿（男生二人）九綱琴獨奏（女生一人）十幻術散會茶點附文明游戲數種 
[美術界之特色]  
　　虹口北江西路桃源坊天華畫社於夏曆丁已元旦起陳列社員所繪各畫頗有可觀是日該社陳設備極華麗又該社所藏古畫甚多如唐伯虎王石谷王鑑山水黄居寀花卉翎毛李宗謨蘇軾像趙千里漢高帝入關圖朱瑞密山水人物申文公山水董良史題海岳清游四字書法蒼勁入古均爲希世之寳不易多得也 
[疋頭業之希望]  
　　本星期内公平怡和元芳三家已開始拍賣疋頭今年開始營業之期較之去年早一星期惟購者不多價格亦較低計公平售貨三百五十件元芳八百件細察疋頭市而尚未活動之原因厥有數端内地商人須俟正月十五以後始來滬辦貨今新年甫過商情暫寂亦固其宜且先令低落其勢尚有跌無漲商民乃心存觀望加以銀根緊急錢莊持穩健主義雖利率頗高亦不肯輕易放欵綜此數因疋頭貿易遂未呈十分活動之氣象然前途希望實爲良好市面興衰視政象與民生如何爲轉移今四境漸趨安寗糧食亦慶豐收再内地存貨亦漸告罄故預料一二星期後疋頭貿易必大有起色云 
[檢查印花稅罰欵之分潤]  
　　淞滬警察廳通令各警區於陽曆隂曆歲首兩次檢查印花稅已誌前報兹悉徐廳長迭據各區詳解罰欵多則數百金少亦數十金不等而閘北某區則竟達一千餘金之譜聞此項罰欵警官長警各得分潤警官提十之一長警提十之二以七成解充公費一般分得罰欵者咸喜形於色而商民之被罰者則不無怨言云 
[函詢屠宰稅加征辦法]  
　　上海縣商會昨接松江商會來函云案准松江縣公署公函以前奉省令屠宰稅加征敎育經費一案兹擬實行應即邀集紳商學界開會集議以裕學欵等因查屠宰稅項下附加敎育經費本省尚未一律實行隣近各縣已否舉行如何辦法均未深悉爲此修函奉詢希將辦理情形詳細賜復俾得借鏡以圖進行至紉公誼 
[取締作踐街道]  
　　淞滬警察廳徐廳長查得轄境内各處道路往往有居民商舖在街旁堆積物件行人車輛因之阻碍而南市十六舖一帶雞行更將雞籠堆在門外非特阻碍交通抑且臭氣四佈與衞生大有關係爰特訓令第一區警署董警正傳知所屬各分駐所迅行整頓忽稍玩視董警正遵即派警傳諭各雞行主母再作踐街道聞大碼頭萃豐碼頭等處之火油箱亦已飭令移去矣 
[遏止元宵佳節之賭興]  
　　每届隂曆元宵節南市各會館循例招雇伶人演劇敬神各賭徒每於戲場之旁安設賭具誘人賭博現在又將届期昨由第一區署一分駐所警正警佐分别派警在各會館查察並預行布告嚴申賭禁 
[浦東賭案類誌]  
　　浦東爛泥渡三區巡官倪文彪前晚督率長警至陸家渡陳福記家拘獲賭徒顧金發等十名又至陳阿林家拘獲賭徒戴阿二等八名又陸家嘴游巡第四隊至吳阿香酒店内拘獲深夜聚賭之王小六金桂堂等十名先後解至警署經解警正略詰一過分别罰洋釋放又婦人曹金氏扭控張林生僞賭騙錢等情諭飭押候查明再核 
[因賭起釁]  
　　江北人陸青堂住閘北長興里前日有羅學熙鄭順發在陸處賭錢羅因賭輸將棉袍向陸押洋一元昨因索還棉袍起釁互毆被崗警一併拘入四區警署押候究辦 
[木作場内之火警]  
　　前日下午三句餘鐘閘北賓山路永興坊後面某木作内忽然起火由各段救火會到場救熄作場内木料被燬大半惟未延燒鄰屋事後五區薛警正特派探警調查起火情形復候核辦 
[星星之火]  
　　北京路一百零五號門牌某店夥徐阿明於一月二十一號燃放花砲火星墜於比隣某姓涼棚上幾兆焚如當經救熄事爲捕房查悉以其違章禀請公共公廨出單昨日將徐傳案中西官訊明判罰洋十元充公以儆 
[成衣店失火即熄]  
　　前晚八時滬城福佑路安仁里姚成泰所開之成衣店内不戒於火經衆鄰與崗巡帮同救熄未致成災昨日一區二分駐所王警佐飭警將姚傳案略詰數語着令罰洋二元以儆 
[老婦爲子呼冤]  
　　浦東某碼頭管門印度人阿茂生更夫房子高於舊曆去年歲底將小工金三兇毆斃命由二十三圖地保報請地方廳派員驗明棺殮並由警局將阿茂生房子高解送檢察廳除將房子高收押候示外並將印人阿茂生函送英領事署請爲訊核在案昨由死者之母金繆氏至檢察廳禀稱婦人今年七十七歲如臯人家住原籍戴家莊已死金三又名金日高即婦人之子向在碼頭上爲小工此次忽被管門印人並一華人指爲竊賊兇毆斃命但兒子在日爲小工大衆咸知此次如果犯竊該印人等理應拘送官廳照律懲辦不應私毆斃誣加我子以竊賊之名婦人祗此一子在籍聞耗爲特來滬請求伸雪等語林廳長諭令靜候核辦 
[巡官對調]  
　　淞滬警察廳徐廳長諭飭一區二分駐所巡官周熙臣與四區三分駐所巡官劉秉寅對調昨日周劉兩巡官已分别到差辦公 
[驅逐專事欺騙之婦人]  
　　無錫婦人唐秦氏前因屢在公共租界内僞託死去年邁翁姑或丈夫爲名向商舖居家募化喪費經新閘捕房譯員史友蓮查悉訴明捕頭飭探將氏拘解公共公廨訊實判氏押女所半年期滿再核在案前日押期届滿由捕將氏解送公堂請示中西官以氏專事欺騙實屬可惡判卽逐出租界再來嚴懲 
[查究施打嗎啡針]  
　　本邑西門外一帶近有人託名行醫暗中代人施打叹嗎咈藥針以抵烟癮獲利不少該處素多車寓一般貧苦客民受此毒害者甚多現爲淞滬警察徐廳長所聞立即令知該管第二區署余警正迅卽嚴查禁阻並將施打嗎啡藥針之人拘案嚴究以除後患 
[攫取女子金耳環]  
　　邵友庭於前日下午四點餘鐘携同其女由邑廟中游畢出城行至後園左近被匪徒林根虎將邵女之金耳環一付强攫飛逃適被淞滬警察廳偵探許得標瞥見當場將林拿獲抄出原贓帶至警廳經偵探隊翟隊長詰問該犯承認强搶不諱業已押途司法科訊辦 
[匪徒慣於搶攫]  
　　匪徒陳阿四在湖北路攫取陸朱氏金耳環圖沈由捕追獲解送公共公廨訊供收押在案昨晨復經中西讞員訊得陳屢在公共租界内攫竊行人財物實屬可惡判押西牢三年期滿逐出租界 
[四誌電車與人力車碰撞之慘劇]  
　　杭州女敎員周姚氏於本月初九日乘坐黄包車在小北門附近與華商電車公司二十六號電車互撞致該婦受傷斃命業經報請官廳派員驗明詳情迭紀前報兹悉此案經地方廳沈檢察官預審時電車司機人田照洪不認開駛快車謂係黄包車夫自不小心問官以田一面之詞不足憑信昨又飭派法警前往肇事地點調查眞相以憑起訴同級審判廳請爲訊斷 
[又一兩車碰撞之慘劇]  
　　盛孟琴前日乘李俊臣所拖之黄包車行經南京路被某號電車撞倒盛從車内跌出傷及頭部當由一百三十八號華捕帶入捕房轉送同仁醫院療治無效至晚身死屍送斐倫路騐屍所昨請公共公廨中西讞員蒞驗捕房將電車司機人賣票人及黄包車夫李俊臣見證蔡阿福等併傳到案候訊中西官因西醫所開傷單未甚明晰尚未實行檢驗一干人暫由捕房帶回 
　　又一訪函云嘉善人盛孟琴現年五十餘歲向在鉅商祝蘭舫處爲書記昨晨乘坐黄包車行經浙江路寗波路口被某號電車撞倒跌傷腦部當送醫院醫治無效旋卽身死由捕將尸車送虹口斐倫路騐尸所報請公共公廨會審員王肇之君會同英卓副領事於上午十一時半蒞所騐明跌傷腦部身死塡明尸格因無尸屬在滬請其主人代爲棺殮並由祝姓囑令用人蔡阿福趕往嘉善報告死者家屬來滬料理喪務 
[擔保賬欵之責任]  
　　德商咪吔洋行西人在公共公廨控告晋昌典當股東孫大年（即孫友葵之子）胡子和不理擔保猪腸賬欵銀二千五百六十四兩由廨飭探傳到兩被告交保候訊在案前日午後經德斐副領事蒞廨會同關會審員升座復訊原告西人投案訴明被告不理擔保猪腸賬欵情形請求究追被告孫大年延代表律師上堂聲稱被告孫大年現在杭州患病今日不能到堂請求展期再訊胡子和亦延代表律師到堂代辯並稱胡與孫均係晋昌當股東計得四分之一此案係孫大年個人所爲雖保單上蓋有晋昌當圖章實非晋昌之事故與各股東無涉云云中西官會商之下即援筆下判曰被告孫大年臨訊不到應即飭提到案訊追所有原告控數二千五百六十四兩及自西曆一千九百十三年七月起至付欵日止七釐利息着孫大年擔負四分之一此判 
[運動交保之欺詐]  
　　七浦路一千零八十一號住戸紹興婦人王朱氏之夫王某因犯盜案嫌疑經餘姚縣公署拘押未釋前日有自稱餘姚法警之陸安懷阿昌二人同串陳照順以代王運動交保爲由向王朱氏圖詐洋二十一元被氏察出破綻報告捕房將陳照順拘押昨解公共公廨請究先由原告投訴前情並稱被詐之洋均向親友借來等語訊之陳照順供稱其洋係由餘姚縣偵探阿昌取去是實中西官判陳押候錄供送請交涉員行文浙江餘姚縣公署移提阿昌陸安懷等到案訊核 
[煙膏並非竊來]  
　　常熟船陳寗福買得烟膏三百匣帶往内地販賣被包探查見疑其竊來將陳拘解公共公廨訊供收押在案昨晨復由公廨訊明並非竊來判陳開釋烟膏發還 
[控告同業之失敗]  
　　皮絲烟業商人林培盛前至法公堂控被同業某號主林理庭私收客賬虧欠貨欵共計銀四百二十一兩向索推諉避匿不面當經繳呈保證金洋二十元扭交捕房解至公堂訊追林理庭供稱除去欠洋外林培盛應找還商人銀二百兩求察中西官以兩造供詞各執判林理庭交四百元人銀並保着原被各將簿據呈繳再核在案昨又傳訊兩造各將簿據呈案　中西官察閱之下以林培盛所呈簿據賬目不符證據不足遂判將案註銷保證金充公並着原告擔任堂費 
[串騙貨物之懲治]  
　　秦德明前至法公堂控被店夥胡三寳串騙貨物並在賬上舞弊共計損失洋四千餘元請求追究等情當因胡三寳供詞推諉判令押追一面着原告查産禀覆在案昨又傳訊秦德明投案聲稱胡之産業一時難以查悉請求重辦而胡則要求保出理措中西讞員以胡串騙屬實應歸刑事辦理着押西半一年如能還洋准予省釋 
[貨欵限期找清]  
　　楊寳慶前至法公堂控被袁祖儀虧欠貨洋九十六元避匿不而求追等情迭經傳提不到業已缺席判决後被楊在途遇見將袁扭交捕房解經公堂訊追袁供認欠洋屬實判着交保限十四天還洋在案昨又届限傳訊袁供今有親友拼湊洋五十元餘欠須俟出外籌措中西官判餘欠展限七天還清 
[織布廠失竊]  
　　浦東洋涇鎭附近楊榮生織布廠於前日夜半被賊控洞入室竊去衣服等物約值一百餘金昨經該廠主開單投報三區二分駐所請求飭緝當經馬警佐派警前往踏勘被竊屬實諭飭各長警嚴行查緝務獲解究 
[蘇筠尚爲兄開弔]  
　　南商會協理蘇筠尚君之兄道生君向在日本經營商業開設元昌海味行於去冬十一月間在日病故旋於去臘將靈柩盤回南翔安葬兹由蘇筠尚君定於明日假座大南門外民立中學堂爲兄開弔聞所發訃告有千數百份之多想届時往弔者必甚熱鬧也 
[青浦旅滬同鄕會月報第二期出版]  
　　青浦同鄕會月報初次出版曾紀前報兹又李綺城王鈍根曹祖參倪祝華諸君編撰第二期業於本月一日出版銷數較前加增猶恐旅居他埠同鄕未能徧及故又分函通知凡欲索閱此報者祗須函致上海三馬路河南路口青浦旅滬同鄕會事務所即可照寄云 
[淞滬警廳招領迷路女孩之傳單]  
　　爲招領事案據一區三分駐所呈稱竊於本月二十九日據巡邏警元柏喬報稱在海潮寺地方查有女孩徘徊啼哭形似迷路將其帶所請核等情據此詢據該女孩聲稱姓張名七毛年六歲住上海新馬路因出外遊玩迷路等語查該女孩張七毛頭有小辫身穿水紅色柳條布棉袄青洋緞夾袄外罩老藍布褂水紅色柳條布褲黑鞋藍襪迄今認領無人合將該女孩呈送鑒核等情據此嘗經發科訊據該女孫供稱係江北人住上海新馬路北大邊父名張玉才賣花生米爲業等情即飭探帶同該女孩至附近新馬路北大邊一帶查詢其家屬無着除將該迷路女孩張七毛送新普育堂留養外合亟傳單招領仰該　路女孩家屬迅卽南注認領可也 
[滬海道署批示兩則]  
　　崇明外沙代表施滋培等呈爲維持公産請飭縣示禁由呈悉該縣内外沙分縣一案解决尚需時日驟禁内沙業之變賣公田殊無充分理由且又道路傳聞莫可指實無的放矢於事何裨既據並呈仰候省長批示可也此批 
　　劉復初呈爲奉批再呈懇請轉呈撫恤由呈悉既據聲稱該案曾奉護軍使批示應另案辦理仰卽再呈使署請求專案解决可也此批 
雜評二 
[箴國人（訥）]  
　　愛國心之大者如各國戰爭之犧牲其生命小者如日本兒童各積一文錢購艦以贈政府僑庽他國之日本人必用其本國之貨夫一文錢至微者也用國貨至尋常者也然而以吾國人言之若至難能也此最可歎息者也 
　　夫此至微至尋常之事所以視爲難能者以我國人一方面無儲蓄之恒力一方面無刻苦節儉之恒心故中國百事無進步而獨此好誇大喜奢華之習慣幾足與歐美人並駕視一文錢爲不足道國貨爲不屑用而不知此即將來禍國之大原因也日本人之工商實業科學技能既能事事猛進而對於生活程度復能處處勉抑樸實勤苦耐勞習儉爲其强國之眞因我國人不必言其大者即於尋常日用間隨地比較而令人愧恨無地矣 
專件 
[敎育部施行檢定小學敎員辦法]  
　　第一條試驗檢定宜就各縣分别舉行如一縣應試人數不多得聯合數縣擇定適中地點行之其無試驗檢定之身體檢查亦可與試驗檢定同時行之至每届試驗之時期由各省區斟酌情形自定之 
　　第二條各省區宜派員分路出發舉行試驗檢定至於每省區應分若干路每路應派若干員得由各省區自行酌定 
　　第三條舉行檢定試驗之前宜先從事調查凡合於檢定規程第一條第十四條第十五條之規定者均應一併調查其調查表式得由各省區自定之 
　　第四條每一試驗檢定之地點應就常任委員中派定一人爲主任委員如常任委員不敷分配時得酌派臨時委員並得由主任委員商請所在地方行政官廳派員充助理委員凡助理委員不司評閱事宜所有試卷仍應寄送委員會核閱 
　　第五條試驗時應按照檢定規程第十九條兼用口試並加實地演習此項口試及實地演習應由主任委員分别核定分數再以此二項分數併爲一科分數與各科分數平均計算 
　　第六條試驗檢定命題之程度得視地方情形酌定標準 
　　第七條實行檢定後如不合格者過多敎員不敷任用得以代用敎員補充之代用敎員之認定標準如左 
　　甲合於檢定規程第二十六條之規定者 
　　乙試驗不及格而平均分數在四十分以上者 
　　第八條檢定合格之敎員以滿五年至八年爲有效期間此項期間由各省區依地方情形分别規定之但代用敎員應以二年至三年爲限 
　　第九條凡經試驗檢定認爲合格者除現充敎員仍照常任事外其尚無職業者應由該委員會將各員姓名資格通知各學校儘先聘用 
　　第十條第一届檢定除依檢定規程第三十三條經敎育總長核准展緩外應於民國七年七月以前一律辦　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新歲時紀（續二月一日）]  
　　新花朝數花信風提要錄唐以二月十五日爲朝翰墨記洛陽以二月二日爲花朝誠齋詩話東京以二月十二日爲花朝此以知花朝無一定日也誠齋二月望詩有云小雨輕風春一半是花朝宜以二月望爲時期一半春爲界限今行陽曆則二月十五日卽新花朝也按舊曆是日爲二十四以二十四番花信風記之自不易忘[  小孤山人] （五） 
　　兩園選勝宋史景德四年二月二十一日宴宋室近臣於永芳會節兩園舊唐書貞元四年敕今方隅無事烝庶小康其以正月晦日三月三日九月九日任百僚選勝地追賞爲樂各賜錢以充宴會今歲陽曆二月二十一日適爲舊曆正月三十日永芳會節兩園雖成陳跡但援貞元之例則可任選勝地追賞爲樂就滬濱而論則愚園豫園殆其宜矣 
　　中和嘉會合節舊唐書咸通八年二月二十二日昭宗生於東内遂以是日爲嘉會節李泌傳泌請廢正月晦以二月朔爲中和節今歲陽曆二月二十二日適爲舊曆二月初一日似可謂之中和嘉會合節 
　　保德生日迎富道書二月二十三爲保德眞君生日韓鄂歲華選麗巢人乞子以得富注昔巢氏時二月二乞得人子歸養之家便大富後以此日出野採蓬菜向門前以祭之謂之迎富今歲陽曆二月二十三日爲舊曆二月二日吾國人既於人日送窮自當更於是日迎富庶免政府再借外債 
　　天和節習射天中記二月二十八日晋高祖生馮導等表曰斗柄正卯律吹仲春當帝王出震之方是天地同和之日請以二月二十八日爲天和節從之玉海乾德四年二月七日宋太祖幸北園習射今歲陽曆二月二十八日適爲舊曆二月初七日大總統宜於是日率海陸軍以鎗礮習射振起全國尚武之精神[  一鳴] （五） 
笑話 
　　父命兒於石板上用石筆書元旦二字兒誤書爲元且父笑曰兒寫白定矣兒對曰先生敎我們的書還在黑板上寫白字呢這石板上如何寫得黑字[  營生]  
　　某學究至滬聞新世界近日頗熱鬧欲往一觀其盛而頗吝惜兩角小洋偶過望平街遇其友於圖書店中立談少頃及出門見其市招題爲新世界三字不禁笑曰吾今不費一文竟至新世界矣然而殊無足觀[  補白]  
　　兒問父曰火之爲物殆甚冷乎父曰何故曰頃見吾父與衆客圍爐烤火人人以手就火而口中輒曰好冷好冷非謂爐火爲冷者乎 
　　某甲負債纍纍舊曆歲闌索逋者盈門甲日匿婦房弗一面一日驀聞戸外呼曰某先生在家否有人齎鈔票致某先生也甲聞言急出應曰唯某在斯來者乃出劵一則甲親筆之手單到期而來索欵者也甲大窘既而曰無傷請即以足下齎來之鈔票履行此僨如何[  烏蟄廬]  
談叢 
[遊勸業場偶記] [  潄氷]  
　　滬上一遊戲場也故吾與滬人言遊戲場之歷史溯自清末每當炎夏例有夜花園之設顧僅宜於夏季且爲官廳干涉於是管遊戲業者一轉其視線專注於屋頂花園樓高七級景合四時百戲雜陳萬燈攢簇至是遊戲事業之進步駕乎百業而上之利權亦遂穩固而不摇凡所謂樓外樓也新世界也天外天也繡雲天也在租界中者方日呈其異彩華界則經三次改革居民驚魂甫定廟園勸業場自去年恢復共和後方始建築今年舊曆新年工竣開幕除夜天　瑞雪玲瓏透澈正如畫家之襯托得法色彩爲之倍增遠望浦江下臨邑廟花木明瑟場合寛宏洵爲滬城之第一勝景將來載入邑乘又添一段佳話矣顧場名勸業幸場主人及登場之遊客弗忘此二字之界說則遊戲也而進於道矣嘗作四絶句云勸業場初開幕時萬家爆竹祝新禧天公爲助遊人興隔歲梅花雪滿枝斜陽纔下電燈明倒映湖心分外清幾度驚魂經歷刧又聽絃管太平聲傑閣巍巍逼斗牛神仙漫道好居橋參差殿覆鴛鴦瓦遊客如今在上頭紙醉金迷外舶來有如晋用楚邦材顧名思義翻疑惑不信場因勸業開 
短篇小說 
[紅蘩蕗軼事（上）] [  太常仙蝶]  
　　上帝冥冥有時亦復不仁不然者何以使吾主僕三人丁此厄運可憐哉小爵彼以疲病之故瘦骨幾撑其軀壳而出若使我小爵不幸則夫人亦不聊生可憐哉吾荏弱之夫人也彼以小爵之故哭泣已一晝夜矣吾主人曰毛登侯爵本天潢華胄歷祖以來卓著動績詎能從彼亂臣賊子而爲大逆之事故當革命軍興吾主人即投身王黨雖不能拯救王室於顚沛之中然亦誓爲復仇但其結果諸君當已能料想而知猶憶十月初夜革黨入堡吾主人倉皇出奔逃往瑞士家中傭僕盡皆流散僅吾龍鍾老僕奉侍夫人及毛登小爵星夜出堡棲身於薜卜路小屋之中於今蓋十日矣此室至湫溢樓下人已擁塞殆滿惟板閣承塵之上尚有一榻足以容身吾夫人以千金之　遭此顚連困苦之　吾亦不認再言當吾人出亡之時　起倉卒所携細軟固不甚多僅足支數日之用而小爵復病　喘苟延朝不保暮予終日徬徨堦次爲小爵求醫然醫亦如常人非被殺害卽已逃散所餘不過柰蘋一人柰蘋者已由醫生一變而爲革命黨中殺人之魔星吾若以小爵托之是直無異投小羔於虎口中矣讀者思之此非無可奈何之事耶日者吾人所有最後之一佛郎亦且告罄夫人食不沾唇於今已兩日予則躅躑街頭仰乞於人而終日所得亦不過三蘇因略購牛乳而歸以哺小爵小爵且不得飽矧夫人耶明日復出幸得四蘇時方行過一食肆麫包之香直沁鼻觀夫以久飢之人又何堪經此劇烈之激刺則不期立暈醒則身方伏於牆隅時已深暮樹頭老鴉嗚嗚而鳴似言明日又將喋血實則喋血已爲鎭中常事無足視爲兇信予但自責以爲夫人亦且兩日不食何獨老奴不能任此難苦則自鼓氣而起以手探胸四蘇猶在則又自幸否則吾亦無此膽力返見夫人矣乃卽蹣跚欲行瞥見有男子兩人方自白浪街而來衣服都雅在鎭中已不經見行次已近我聞一稍頎者言曰安東尼此次甚佳言次而笑翩然逕入一矮屋而去予乃不禁私詫以爲此二人者竟挾何種膽力乃敢入此血窟且能自由無阻以狀度之其人殆非當地之人故殊未知此地之凶險然而事不涉我我可勿問卽一行又及食肆門次則方有人　羣圍而聚訟至其所作何語吾亦無意聽之蓋吾目光所注方在爐上麵包及酒瓶之上念吾苟能得此二物獻之主人寗非佳事念次眼簾遂幻見夫人小爵疲困之狀而諸人之語亦同時而入耳鼓但聞一人言曰彼必自東而行其一人曰否西也更有一胖人曰無論其爲東爲西然終已不見肆主人洛爾則亦义手胸際　言曰以吾度之此二人必貴族否則即英國人一人曰然則可趣殺之彼英國人來必又欲從我巨洛丁（殺神也）大神吻下奪其犧牲而去又一人曰吾聞人言前司茂老奴之逸此人亦曾與其事衆聞語乃大呼曰必殺之必殺之此審母任其遁洛爾曰誰得其人吾必贈以麫包及葡萄酒用嘉其功讀者恕予予當時聞此一語心乃立動予初非欲賣此二人者特覺眼簾前已有麫包之巨影向我作祟乃立作氣而前日國民洛爾吾適見此二人入白浪街矮屋中吾願得此麫包與酒請爲導引予語出至驟已無可悔洛丁立以麵包及酒塞我手中餘人圍我三匝洛丁與一胖人則左右夾予直向白浪街狂奔予身此時頓然成爲偉人但聞衆口交讚曰國民國民此吾忠愛之國民也吾聞語亦不撝謙但堅持麫包及酒不釋既而已至白浪街予指矮屋示之衆乃大呼忽見樓上短窗呀然而關中有二人頎影翩翩一現繼以一聲長笑與街巷之呼聲相和予此時身無自主大似小舟乘潮上下不定但聞衆聲交閧曰遁矣遁矣此奴可惡不早來告毆之毆之語未畢而拳足如雨交集吾背直蹴我於百步之外酒瓶碎而麵包失予乃復暈久之忽有堅定之手自後握予臂發爲沉著之聲曰老伴鎭定予自暈中張目即藉路燈微光以視其人則大詫愧疚幾無地自容蓋來者非他即適於白浪街邂逅之二人也時二人方作英語既又操法語曰汝非即彼老猾耶今汝麫包及酒何往又曰若輩乃欲獲我此何能者言次乃相視而笑其語雖譏我然有一種慈祥之音觸我耳鼓使人中心感動予乃不禁屈膝而跽曰謝上帝幸二君未遭毒手二人覩狀則又大笑至以手帕自掩其唇言曰然則其人之來實出汝之詭謀矣予曰上帝見恕適間之事予實未嘗思索鹵莽爲之今悔無及其人曰汝能悔即佳言次挽予起予乃覺其臂腕之柔實類婦人而重垂眼皮之下則又時露英光顧其同伴曰安東尼此人饑疲極矣吾當引往汝屋俾稍蘇息汝處當較我爲穩秘予亟曰否謝君等盛意但吾主人必已待久是當歸予言至主人二字卽大悔恨不自嚙予舌使勿爲二人所聞顧二人已覺即就我耳畔曰老伴勿駭汝試告我主人爲誰予此時似爲其人魔力所攝雖欲不言亦不可得竟以始末備告二人其人且聽且嘘其唇既曰老伴汝可引我見夫人我或能爲夫人効力也又曰安東尼汝先歸告黑司丁諸人令母他適予歸尚有事面語言時直同命令其人受令即返身自去客乃向予曰老伴可倚吾臂而行早往見汝主人吾知汝主母且待急矣今日揷畫爲『各派對於議憲均肯讓步亦民國六年以來一好消息也』二十四字組成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之各國國債 
[世界國債數目（見本報癸酉年五月初二日）]  
　　國債一說中國所無而泰西各國均有之國債者何國有大事帑欵不敷則稱貸於民以濟急也所行之息各國輕重不等大約就諸國通盤扯計約在四釐半之間按此舉非可謂褻國體也帑欵絀則貸於民帑欵盈則給償之上無理財之煩下有得息之利以視抽釐而爭較錙銖者其相去不啻雲泥矣現計各國國債之最巨者不下八百兆至少者亦逾十兆然均非一朝一夕之故蓋所積欠者有由來矣兹將各國所欠國債詳列於後 
英國七百九十兆法國七百四十八兆意國三百六十兆俄國三百五十五兆澳國三百零六兆吕宋國二百六十一兆土耳其一百二十四兆荷蘭國八十兆葡萄牙六十四兆卑路之二十七兆忌里士十八兆勞萬尼亞十三兆甸麥國十二兆美國五百七十三兆日本國二十七兆 
[國債說（見本報癸酉年四月二十一日）]  
　　國債盛行於泰西而獨未通行於中國蓋中國以堂堂君主借貸於民似有傷國體也不知治國以理財爲急君之於民猶指臂也故語曰百姓足君孰與不足百姓不足君孰與足君民本氣誼相連亦何不可有無相濟耶况誠能應時付納不爽毫釐上下均以誠意相孚則亦何傷國體乎今觀泰西諸國如帑欵絀則借貸於民帑欵盈則償還於民上無支絀之虞而下有得息之利較之抽釐納捐取及錙銖而半歸糜費侵耗相去奚啻天壞哉倘中國果能行之則如治河道造輪船濟軍餉以及通商等諸要政雖所需數千百萬不難應手而得其利國誠非淺鮮矣頃閱香港中外新聞載國債數目一則因附論及之 
　　按自歐戰起後各國國債增加奚至數倍而中國自改革以來國外國内公債亦日出不已所謂不宜於中國者亦非昔比矣奚特誌其四十年來之變遷如此 
尊聞閣筆記 
[幼婦化男（見本報甲戍年正月七日）]  
　　漢鎭東距八十里地名易家坂爲黄崗縣所轄有易某者夫婦二人至老無子僅生三女長次均已適人其幼女年甫十八未離膝下父母鍾愛如掌上珠逮易某亡母女二人更相依爲命嘗撫女而嘆曰令若爲男子其父雖亡吾猶不寂寞也至十九歲出閣妝奩甚厚夫家固貧資爲日用不兩年而妝奩典質已盡女不得已仍回母家度日至去年十一月初十晚狂風刮地黑雨彌天女獨至門前探望忽被旋風捲去不知所在其母日夜招尋杳無蹤跡至第三日女自回家其母接見詢所從來女仍茫然不自知其所以然也唯下體竟變成男母驗之不知所措急聚族人商之出錢七十千與其夫令别娶仍爲其女議婚現已說合王某之女此事聞於蕭茂才蕭蓋親見其女已易男裝且薙髮矣 
文苑 
[歲暮感懷詞調寄意難忘問梅至人（見本報癸酉正二十八日）]  
　　試問青天看鬚眉老客路年年署寒驚屢易霜雪又類添遊跡滯夢魂牽羡幾輩神仙最恨是駒光歲月鴻爪因緣也甘坐守青氈嘆何人慰藉何事流連斜檠長對坐寒燄照無眠窮健好且安恬吟詠自怡然告詞壇憑伊花管惠我詩箋 
[前調天河生]  
　　大笑蒼天任勞勞磨轉十萬餘年愚公山石爛王母髩霜添况我輩俗情牽一覺小遊仙從今後落花茵溷莫道因緣閒庭莎草如氈問扁舟何處海上成連寒梅霜後健羣鳥日高眠除綺語養清恬身世莫凄然倩天孫銀河汲水淨浣雲箋 
[前調海香閣主]  
　　酒地詩天悵怱怱歲月又是殘年凍㾗銀燭暗寒意布衾添鄕思繞旅愁牽夢裏小遊仙更夜夜長吟島佛與結姻緣休敎久戀寒氈且同遊海上覺箇成連凌霄征雁遠盟水野鷗眠閒縱目覺神恬我與爾陶然趁今朝吟情大好擘碎蠻箋 
[前調醉生]  
　　把酒呼天儘疎狂跌宕莫負青年登樓豪興發說劍壯懷添塵世夢幾回牽誰是玉堂仙何日證燃藜幻遇煨芋前緣早拚節礪吞氈且蕉窗紙補茅屋繩連犯吟花亂落小臥草竿眠閒裏過寸心恬醉後更陶然泚銀毫酬伊妙曲寫我吟箋 
雜錄 
[别琴竹枝詞（八續）]  
　　汽槍新式哀鞋耕百步穿楊力不輕每管紋銀二十兩貨眞價實有名聲　　挨生内貳（鑄造局）匠人居只學機關不讀書移得皮條機器動一天工食兩番餘 
　　執司腦本是方纔失脫啞奔關與開借問倍倍（嬰孩）何處去南絲蓋立（乳母抱也）赴洋臺 
　　碎迷得力外邦墳啞貳牛湖新舊分工部局中編號次訃聞求葬日紛紛 
　　賞海對兒九八銀英音上字太翻唇英人亦有别琴語席雪齊西慶作春 
　　尊崇西席曰低遮吩咐家僮速備茶申話不如京話好兩京土白更堪嘉 
　　皇家設館廣方言（館始於甲子年春）司故面中人實繁（館中人多）同是脫藍絲累衐帶（繙譯生）惟予竊比屈公原 
　　别琴竹枝詞百首爲洋涇浜語不舉方宜一粲然出入洋行者雖不盡講杜撰語而能講文理語者殊尠第就英語論之以紫奪朱由來已久苟辨之不早辨恐以訛傳誤致有毫釐千里之謬知斯作誠不容緩而鄙俚之誚所不免也如謂不平之鳴則吾豈敢癸酉仲春楊少坪又識 
 
 
 

Page 18

 
 
   
 
