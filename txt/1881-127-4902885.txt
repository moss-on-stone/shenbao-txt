# 1881 - 127 - 4902885

 

Page 1

 
 
[俄邊善後策第十]  
　　陶唐之世洪水汎濫草木暢茂禽獸繁殖五榖不登神禹功告平成然後后稷教稼五榖熟而民人育是　襄之時　溼地平之上雖燥土欲裂而地下固有水也木之爲物長出於地者寸卽根入於地者亦寸其根能吸　下之水而上貫於枝葉柯幹故多種樹木亦爲　旱荒之一端以水性潤下而木能倒吸之使上多木之地掘不滿丈卽可見水　井　泉亦資灌漑洪水之　無五榖而草木獨茂者正以知水之盛也嘗見多石之山草木必少爲山中皆石水　　潤土激而爲瀑布直注谿谷以出於江河致山腹枯燥而草木無可吸也若多土之山未有不葱蘢陰翳者此　木於泰西人格物之說而默揣其理固應如是塞外土性甚燥平地荒曠軍行數日不見寸草卽山之大者亦往往綿亙千里之勢百樹林絕稀嘗聞從軍者言自嘉峪關外西行不見水者動輙十餘日程渴欲汲飲正苦無泉卽　低處　之亦尋丈而始見水且不甚多以故行旅有負水而過者竊謂是處如欲屯田則安所得灌漑之具也蓋　雖沙漠而　於東南近海之沙地以其沙非田海中漲起而又去口外諸河絕遠天且久晴不雨故也今旣興屯田則水利在所必辦特　可引之水導之河疏瀹之以流入廣漠之地其勢有所不給而土又燥極水反爲土所吸易於枯涸故不若於分田教耕之際兼　多種樹木待具成林能吸地下之水氣不令入土而涸而樹漸高大枝葉暢茂陰森之氣又復生水以浸漬地中迨地脈轉燥而溼則百草亦易生長而廣漠之土盡成膏沃之壤矣故欲轉屯田水利之功尤有需乎樹木也夫沿海之沙地所以易生盧葦與宜種豆麥木棉者正以海水盛大地雖漲成而四面仍有水　抱之榆柳之屬植之沙墩其長大且倍於山村矣同是沙土而無水卽不能植物西北之利不及東南者地勢爲之抑亦人事未盡耳誠以水利開屯田而復以種樹輔水利亦何歉東南哉古人課農功者兼課種樹五畝之宅樹之以桑　者以爲田中不得有屋故於墻下植桑以供　事不知此意猶未得岐西立制之本心也田中通水以資灌溉本有溝洫之制周禮井田之遺法也十夫百夫共溝洫而取水未聞其所居之宅必在於田間何爲植桑墻下以免妨榖之患乎孟子此言正當日文王治岐之實事以岐下地非卑涇溝澮之水易於枯涸故民間築宅傍田而墻下種桑使之能吸水氣而留之於田也以此言之則種樹可以輔水利之說古說有知之者矣禹貢治梁及岐二山本相連　故太王避狄　梁居岐桉今與圖實在陜西雖今自陜西達關外相去　絕而地勢由西而東連而不斷其土脈或者相似不過在　關中者經營已久早成沃壤較之關外乃覺殊異而已邠在岐西自公劉　國直至商季而七月一詩已有富庶氣氛然共土產則太王　狄猶將以皮幣犬馬與之今塞外民風大都以游牧爲生業卽其遺俗也遺俗旣存然則土性地脈歷古今二千餘年而猶有可以印證者卽以岐西樹桑之制度爲今塞外種樹之法操其左劵可也近年左侯相輕營善後曾有興辦蠶桑之舉而塞外向無此利桑種皆自南中採買運去前見左相奏請開復經　採運桑種之祝令一摺乃知桑種運入甘省果皆種植得法業有養蠶成絲者然則推廣行之正可興蠶桑於邊外而多種雜樹又不如多種桑秧之更獲厚利也 
[恭錄　諭旨] ○四月初八日奉　上諭福建汀漳龍道員缺着聨興補授直隸河間府知府員缺著韋業祥補授湖南岳州府知府員缺着文鐍補授欽此同日奉　上諭福建台灣道兼按察使銜着劉璈補授欽此同日奉　上諭福建汀漳龍道陳鴻翊直隸河間府知府克什布湖南岳州府知府張德容均著開缺送部引見欽此同日奉　上諭浙江海門鎮總兵李新燕廣東陽江鎮總兵宋聲平均著開缺送部引見欽此同日奉　上諭浙江海門鎮總兵員缺著貝錦泉補授廣東陽江鎮總兵員缺着黃廷彪補授欽此同日奉　上諭鹿傳霖著調補四川按察使福建按察使着張夢元補授欽此同日奉　上諭岑毓英着調補福建巡撫貴州巡撫着勒方锜調補岑毓英着卽赴新任勒方锜俟岑毓英到後再行赴任均著毋庸來京請訓勒方锜未到任以前貴州巡撫着林肇元護理欽此同日奉　旨奕榕著來京當差庫倫掌印辦事大臣着喜昌調補其所遺烏里雅蘇台恭贊大臣着桂祥補授科布多幫辦大臣着額爾慶額補授欽此同日奉　上諭四川學政着朱迴然去欽此同日奉　上諭順天府府尹着游百川補授未到任以前著張凱嵩署理欽此○初九日奉　上諭誠端奏明代陵寢有偷鋸樹株開墾地畞情形並陵內饗殿失去門框　件現將陵戶交州看押各摺片前代陵寢理應嚴爲守護豈容偷竊私墾情事着順天府督飭昌平州確切根究嚴行禁止仍將查辦情形據實具奏欽此○初十日奉　上諭禮部奏請派前往朝鮮頒發　大行慈安端裕康慶昭和荘敬皇太后遣誥正副使一摺着派額勒和布爲正使錫珍爲副使恭齎前往頒發欽此 
[長崎大雨] ○日本長崎地方自本月初四日起連日大雨滂沛勢如傾盆肩挑貿易者幾致絕跡於途云 
[因忌成仇] ○前報曾載日本督基欲地方有日本人在西人畢得門處爲通事者爲人謀死而未得其主名今悉人此係爲同事某僕所害蓋死者素爲主人所信任故爲該僕所忌因而致死以洩憤然該僕不能見用於主人 
 
 

Page 2

 
 
反妒他人之見用而遽逞其忿其性情之忮刻殘忍可謂極矣天綱恢恢疏而不漏其能逃於憲典哉 
[台匪鬧事續聞] ○客民滋事一節疉經登報昨又接金鐘山人来信所述情形更爲詳細亟照錄之如左據稱自粤匪亂後土民稀少山鄉尤甚若餘杭武康安吉孝豐等邑遺黎更属寥寥卽以安吉一縣而論賊初退時編查户口僅存衛遺民之數十餘年來休養生息不能盈萬以　客民紛至沓來視爲利藪顧其中亦分數等最安靜者爲寍紹人皆置產業爲子孫永遠計與土著殊覺和洽次則江南流氓力作謀食亦頗相安若兩湖墾荒之民土人雖受其欺凌而其意朴欲久居閒有不法者尚不甚多惟台温二處之人則習於兇悍就中尢以黃嚴平陽爲最最搶劫之案每月必二三見有司無可如何徒彌縫了事而已民卽控之上官不過更糜訟費近數年來又增以刦質之風如有身家殷實者台匪卽乘間劫而藏之勒其家取贖告官無益更恐尋仇土人惟有忍氣吞聲摒擋向贖此平日之情形也至月前之所以滋事者台匪與士民祗因小故起見俄而台匪卽聚眾擄掠餘杭半山裏等十三村及各縣醜類遂乘之而起於是安武孝三邑之匪公然掳人毁屋居民遷避一空安吉之石羊里者卽石鶯村爲匪類聚會之所土民早聞風逃徙附近各鄉鎮亦皆相率逃至湖郡連檣而下絡繹不絕幸浙省得報卽派劉軍門祥勝率領楚五百名由餘杭至安吉一带勦瓣是時各村鎮居民俱早携眷遠避止留一二壯丁看家所幸楚軍早到一日得保無事劉軍門探知匪眾向孝豐竄去卽带百餘人追捕於二十四日至孝之施源村匪眾尚有百餘人正在搜括財帛楚軍突至匪等見官軍止有二十餘名意甚輕易遽出抗拒不料後隊踵至匪眾皆執洋槍連環施放幸軍槭不利藥彈又少當被官兵擊敗陣斬十餘人生擒十餘人餘皆擲棄所掠紛紛如鳥獸散軍門乃留兵駐札各處自回餘杭将所獲匪徒親自研鞫詢以逆首何人詎該匪倔強冥頑答以我等皆是要殺請殺但恐殺不得許多耳訊之再四總無實供因暫寄縣監不日解省候示現在人心稍静逃者皆歸雖無性命之患而巢空家毁苦已不可勝言台匪現雖暂竄將來撤兵必更來擾應如何保全地方之法全賴大憲之措置得宜矣 
[鹽員離省] ○人或爲贫而仕欲擇本小利大者爲之莫如鹽務經知之侯差本省者盖其報捐但须四百餘金一經稟到卽求回省聽差從此安坐家中每月便有薪水念金另分花紅若干八口之家遂可鮮衣美食久處此境者幾不知錢自何至恍如清風明月取不禁而用不竭矣如以後能得差補缺則尤名利雙收是直進退俱佳高枕無慮此自鹽務變章以来卽此例在廁身其間者固已視爲恒產百殊不料忽有變更按江右淮鹽總局中兩准輕知候差者向有一二十名不等而本地人居半兹於上月接奉鹽院行知着將本地人員概令離省局員隨卽轉行裁撤有人謂被撤諸君不勝懊喪噫理雖近而可槩遠事雖小而可喻大古來銅山金穴轉眼成空蒼狗白衣本無定局況乎茫茫宦海易起風波去住升沈今日不知明日諸君之惆悵於後者毋乃誤認於前歟 
[借欵續聞] ○前報胡雪岩觀察偕李秋坪太守籌借洋款赴都疉經登報今探悉胡觀察等已于昨十六日午刻乘坐怡和行之大沽輪船由津回滬並知所借洋欵已借定四百萬兩其息常年九厘七毫半是則此次利息較前尢爲便宜矣 
[花會改期] ○本埠今年西人花會前曾定期四月十三十四日已列前報茲閱本報告白知已改期於本月二十二十一兩日在颮馬廳地內開設想因春寒多雨花信較遲幫緩以時日也 
[進香喊控] ○本月望日英租界彤彩堂妓王彩林乘輿在城中邑廟進香跟隨傭婦王氏一人至廟燒香畢出殿輿夫方移轎至前詎傍另有一小轎停放赶先移上王彩林搶步入小轎其轎夫急忙上肩疾馳出廟幷有多人圍隨而去原轎夫與王氏等瞪目直視見人多不敢阻擋只得尾隨其後見小轎抬入縣署停下彩林出轎卽大聲喊冤值日差詢以何事據稱逼勒爲娼該差稟官莫邑尊親自傅問據彩林供父母早亡流入曲院在彤彩堂曾取带擋洋五十元又借洋二十元今均還訖其洋係一松江人陳姓客所出我志欲從良因卽委身於陳詎王氏欲得從良下腳不放遽行伊現又以陳客不在滬地捏造偽借據一紙稱我曾托彼向唐某借洋一百元勒令歸償並欲交我掉往他家圖得帶擋我見其舉動可疑隨向姊妹探訪得知其情因假進香爲名投案伸訴伏求提出火炕等語邑尊見有一老婦跪案前意　傭婦王氏隨加究詰據供小姐托我代借洋蚨幫我向唐成衣假洋一百元交付立有筆據可請大老爺查察旋唐某亦得信投到呈遞借據幷稱借欵係王氏經手稱彩林小姐所托可保本利無錯故容借去邑尊見借據上尚有中證名字飭將彩林暫交官媒看管候傳到中證再行核辦 
[飭令退租] ○滬上天主堂基地出租舆人蓋造房屋者定例不准招妓寮賭局戲園烟館等租户所有法馬路永興街口潘源昌租造之屋前開外國飯店近該店停歇天主堂十二月底查知其屋鳩工修葺将開烟館卽知照潘源昌不准租而潘以房租巳收工作已動況地雖堂產屋由我建兼之租界中烟館林立何獨不容我租開是以置諸不理法捕頭時常經過亦爲關照而潘仍不　其開烟館者爲唐春山不知就里依舊裝修刻已工竣取名馥園將次掛牌所費已屬不貲天主堂見潘不理隨行控官法捕頭令包探嚴頌眉至潘處吊到租地憑據幷傳質訊潘遣司帳人王理堂偕煙館主唐春山於前日投案候訊白繙譯官將西字租地據繙華語述諸翁太守太守問王理堂何得不遵堂例王稱我祗司帳他事皆東人作主實情不知唐春山供稱裝修費用不少今欲另遷吃虧不起幷從身畔取出法工部局所給西字憑一紙白繙譯官閱竟謂此係工部局准爾裝玻璃窓時就街建欄之據並無准開煙館字樣太守諭唐春山趕緊收拾尚可向潘計算倘事遲延一俟房屋發封則爾之生財裝修且將充公吃虧更甚噬臍何及並諭王理堂告知東人速卽退租唐春山處亦須善爲料理如不遵諭定當傳案照例核辦兩人唯唯而退 
[控媳案提訊] ○昨報失子控媳一案由公堂提到被告包氏劉阿四經陳太守於前日晚堂審訊原告華鄭氏申诉前情包氏供稱　華兩月後丈夫跟官赴杭我與同往豈夫在抗另有外好視我一如陌路嗣來滬尋蛄柢埠時適值患病經人送至姑處堅不容留且姑自謂已 
 
 

Page 3

 
 
經轉醮華姓事與　無涉正在進退兩難得劉阿四見而憐憫收留醫養病痊因卽委身迄今已及七載生有子女四口今忽姑氏來認並遭控告殊深駭異太守問爾前夫華四福現在何處答稱不知下落劉阿四供詞與同並稱華鄭氏來認包氏原意欲我出洋完結經人調處議付洋七十元令立過割筆據我因無力措洋兼包氏云華鄭氏曾已轉醮卽使立據亦須華四福之叔華天喜到場是以未能寢事華鄭氏又稟長子及第三子俱在上海幫傭我靠以度日如何誣指轉醮伏求明察太守得供謂事隔七載其間或有別情姑着包氏及劉阿四　保華鄭氏邀同夫弟華天喜到案聽候覆訊呈閱之稿底存堂 
[代繳傷費] ○土阿五赴英公堂稟稱在王月來木作做工昨取料至作場鋸匠喬桂興遽欲鋸斷我謂作頭尚未點數不可卽鋸伊便逞兇肆毆並擲磚傷我右眼甚重爲此訴捕拘送求爲究辦喬供無心誤傷伏乞施恩陳太守騐得王受傷屬實着喬應給養傷費喬叩稱無力作頭王月來投案稟稱喬無資屬實求恩酌斷若干容小的代繳隨判繳洋六元給王領去完結 
[辛已元旦聞吉仙譜兄有弄璋之喜作此以賀] ○春風吹滿放翁家報道紅蘭又長芽周甲正逢祝萱草添丁却喜頌椒花早經仙筆留佳兆應共神車下世華他日盛名傳二陸阿兄今已解塗鴉　君大郎今已五齡　壼中子沈玨華未定草 
[辛已元旦欣聞陸君吉仙占熊之慶詩以賀之] ○幾轉旋兮星甫回欣看鳳子出巢　仙才已向人間謫賀客真從天上來吉兆三元徵後起家風二陸定重恢北堂萱草剛周甲却喜蘭孫又破胎　超然子蓉裳氏甫 
[陸君吉仙幾朝得子詩以賀之] ○添丁此日有前因預兆科名第一人首歲最難于遇中佳兒却好降從寅宏開節鉞家聲舊莫忘詩書世諠親我欲登堂賀湯餅椒盤玉果共迎春　深柳堂主朗亭周官動初稿 
[辛已元旦吉仙從弟再索得男有詩誌喜次韻以賀] ○佳氣充閭喜氣臻喧傳獄降值元辰漫將吉語徵除夕　弟光於嘉平望日檢得廢紙閱有除夕生子四字　且把含飴慰老親花甲欣同大母壽　四叔母生子道光辛已歲　崧申應是九天麟添丁但愿年年繼湯餅筵開不計貧　畊瑤陸榮昶未定草 
[嚴公明經以東賃舍題壁詩屬和次韵奉酬] ○歷盡崎嶇已倦飛名山風雨掩柴扉結隣只許詩腰瘦　君舆令坦沈純甫同寓近聞沈君梅生亦同庽　入幕應無賈腹肥馬帳年年宏教育濤箋字字作珠璣競傳庽壁新題句如此陽春和者稀○不用羊裘與釣竿嵯峨赤　豎騷壇酒盃每爲鶯花醉詩境真同風月寬十載功名成博浪三年烽火化安瀾　大稿中多說粤匪事　寄居我亦東臬客浦上芙蓉許共看　東臬在芙蓉浦畔　吉仙陸榮動初稿 
[贈沈梅生玨華] ○枕溪樓閣隱高人賣藥何須避市塵架上羣書皆濟世庭前小草亦長春悟來禪語天姿妙吐到詞葩水樣新如是才奇兼樂善其如董奉尚清貧　吉仙初稿 
[光緒七年四月初五日京報全錄]  
　　宮門抄○發抄　旨六道○上諭一道錄前○何督李　奏恭報兼署撫篆日期摺子○豫撫凃　　奏恭報交卸撫篆起程日期摺子○又　奏試辦蠶桑漸著成效摺子○又　奏報解頭批京餉摺子○浙撫譚　奏籌解京餉摺子○皖撫裕　奏循案陳明夾片○豫撫凃　奏叅革知縣勒限清繳摺子○浙撫譚　奏請開復織造處分夾片○皖撫裕　奏甄別知府夾片○四月初五日○召見軍機○發抄　　張樹聲等奏盤騐司庫奉　旨戶部知道欽此○又　明舊欠錢糧奉　旨戶部知道單併發欽此○又五年分徵收錢糧比較數目奉　旨戶部知道單併發欽此○銘安等奏特叅鳥拉界官恩霖奉　旨著照所請該部知道欽此○又試用通判陳治　吉林　事同知奉　旨知道了欽此○又請暫停夏季會哨奉　旨知道了欽此　○○頭品頂載河東河道總督兼署河南巡撫臣李鶴年跪　奏爲恭報微臣兼署撫篆到任日期叩謝　天恩恭摺奏祈　聖鑒　　臣准吏部　內閣奉　上諭河南巡撫涂宗瀛奏請陛見一摺涂宗瀛着來見河南巡撫着李鶴年兼署欽此跪聆之下感悚莫名當經本任撫臣涂宗瀛飭委署開封府事准補河南府知府唐威抑撫標中軍叅將穆特布於三月初一日將河南巡撫關防以及　王命　牌書籍文卷等項齎送前來臣卽於是日恭設香案望　　叩頭祗領任事伏念臣調任茨防迭更歲序自維樗陋靡効涓酬光緒三年奉　命兼署豫撫時值飢嗷徧野自慚　　毫無茲荷　巽綸再權斯任　寵施迭賁兢惕彌深查中州自罹祲灾元氣迄今未能盡復加以兩軍在外司庫仍虛舉凡　政用人練兵籌餉所在尤關緊要涂宗瀛莅事三載措置井然臣所習知一切自可循緒就理惟有　矢潔勤實心經書不敢以暫時兼攝稍涉依違以其仰答　高厚鴻慈於萬一除　兼署緣由恭疏　題報外所有微臣到任日期暨感激下忱理合綣摺叩謝　天恩伏乞　皇太后　皇上聖鑒訓示謹　奏軍機大臣奉　旨知道了欽此　○○河南巡撫臣涂宗瀛跪　奏爲恭報微臣交卸撫篆起程日期恭摺具陳仰祈　聖鑒事竊臣前經具摺　墾　恩准　陛見欽奉　上渝涂宗瀛着來見河南巡撫著李鶴年兼署欽此應卽遵　旨入都展　觀茲於三月初一日謹將巡撫關防並　王命旗牌書籍文卷等項委員齎交兼署巡撫河東河道總督臣李鶴年接收臣卽於初三日束裝渡河北上叩謁　天顏跪聆　訓示所有微臣交卸撫篆起程日期理合綣摺具奏伏乞　皇太后　皇上聖鑒謹　奏軍機大臣奉　旨知道了欽此　○○河南巡撫臣涂宗瀛跪　奏爲豫省試辦蠶桑將近一年可期積久漸著成効恭摺具陳仰祈　聖鑒事竊維天下大利首在農桑豫省處四方之中地土沃厚樹　五榖之外儘可栽植桑株籍興織事乃豫中僅有土　野　遠遜湖桑家　南陽等處亦問出綢綾究非通省普　之利臣甚惜之況值大　之後年榖雖漸　成生計仍屬蕭索臣曾於上年通飭所屬勸辦蠶桑適　藩司本任泉司豫山自東省携來自刊蠶桑輯要一冊頗爲精備當輕檄飭在省司道並委候補道魏綸先會同設立蠶桑總局由豫山魏綸先首先　捐　欵派員 
 
 

Page 4

 
 
前往浙省採買湖桑二十三萬餘株蠶種三百六十餘張雇覔工匠二十四名並各種器具多件又購買水產土桑三萬餘株一併飭發各屬散給民間認真勸辦復在省城附近置地闢闈將發賸湖土各桑悉數試種以爲倡導現皆活茁又於本省外省分募善織綢　綫縀機匠在省城添設機房招致聰慧幼孩暨外縣土民來省預　學習不敷經費勸由現任道府廳州縣量力資助不動司庫正欵迄今將及一載辦理已有端倪各州縣奉行尚能實力講求內如永城縣知縣陳夢蓮署眾澤縣知縣　蔡於去歲夏間收買桑椹種出子桑各數十萬株辦理更屬認真代理祥符縣事試用知州饒拜　當創辦之始卽捐銀一千兩助買桑條蠶種且勸諭鄉民領種湖桑　四萬六千餘株其勤懇愛民爲通省之冠據現任藩司成孚會同各司道說請具奏前　臣查教民耕織本屬良圖況據現在踴躍情形似可遵循久遠大學士臣左宗棠前在甘境辦理旣著成効則豫境亦可類推倘能日益興作俾小民咸知趨就相率成風洵爲中土非常之美利用　縷瀆上達　宸聰以副　聖主敦俗教民之至意代理祥符縣事試用知州饒拜　捐資出力異於尋常雖據稱不敢邀獎究未便沒其　忱合無仰墾　天恩　勅部酌量議敘爲先事勤民者勸出自　逾格鴻施臣未敢擅擬據請其各州縣印委等員除俟辦有成效再行分別　奏獎外所有豫省試辦蠶桑緣由謹繕摺具呈伏乞　皇太后　皇上聖鑒訓示謹　奏軍機大臣奉　旨饒拜　着交部從優議敘欽此　○○河南巡撫臣涂宗瀛跪　奏爲報解光緒七年頭批軍餉銀兩恭摺抑祈　　聖鑒事竊照光緒六年十一月初四日欽奉　上諭戶部奏豫撥來年京餉一摺指撥河南省地丁銀二十萬兩等因當經欽遵轉　去後茲據布政使覺羅成孚在於光緒七年地丁　下湊集銀二萬兩定於本年二月二十九日委員管解起程赴部交納除咨部外所有起解光緒七年頭批京餉銀兩數目日期理合恭摺具陳伏乞　皇太后　皇上聖鑒謹　奏軍機大臣奉　旨戶部知道欽此　○○頭品頂戴浙江巡撫臣譚鍾麟跪　奏爲籌解本年第一批京餉銀兩恭摺仰祈　聖鑒事竊准部咨欽奉　上諭戶部奏撥七年京餉限五月前解到一半十二月初間全數解清不准截留改撥藉詞延悮等因欽此計抄單　　撥浙江地丁銀三十五兩奉經恭　行司遵照在案茲據藩司德馨詳稱應解光緒七年第一批京餉儘動本年春撥報存各欵銀一萬九千六百五十三兩零並湊支本年地丁銀三萬三百四十六兩零共銀五萬兩委候補通判余紹僑管解循案由滬　搭輪船運津解部交納等情具詳前來臣　核無異除分咨查照撥護並取起程日期咨報外　合恭摺陳明伏乞　皇太后　皇上聖鑒謹　奏軍機大臣奉　旨戶部知道欽此　○　裕祿片　再安省歲徵耗羨不敷支用向於司庫地丁正項內每年酌撥銀五萬兩歸入耗羨支用歷經遵照辦理在案所有光緒六年分應撥銀兩今因耗羨不敷請於地丁正項內先行動撥銀一萬兩歸入耗羨項下支用據　政使盧士杰循案詳請　奏前來臣覆核與例相符理合附片陳明伏乞　聖鑒謹　奏軍機大臣奉　旨知道了欽此　○○河南巡撫臣涂宗瀛跪　奏爲特　徵存錢　延不完解之知縣請先　革職勒限清繳恭摺其陳仰祈　聖鑒事竊照州　經徵錢漕例應儘微　解不准絲毫短欠致啟虧挪茲據布政使覺羅成孚詳稱查有前任林縣丁憂知縣王爾　徵存光緒三四五等年丁耗漕項　折　　兵米等銀一萬九千六百八十兩零屢經勒催延不完解實屬玩泄已極據　管道符揭報會同按察　詳　前來臣查該　王爾　徵存錢漕等項銀兩在任時旣不批　迨卸事後節經　　仍不　數　完當此庫欵支絀之時若不據實叅追何以肅　功令而　玩泄相應請　旨將前任林縣丁憂知縣王爾　先行革職限一月務將徵存銀兩如數完　倘逾限不完再行　查是侵是挪並此外有無未完欵項分別叅辦以重庫　所有查明徵存錢漕等項延不　解之　縣據實嚴叅緣由　　恭摺具陳伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○譚鍾麟片　再臣進戶部咨稱六年十二月二十五日工部奏叅杭州監造織　　　五千端限封印以前　數解部現在限期已滿仍未報解請　旨飭下杭州　造卽速解部以應要需並请　飭下戶部转行浙江巡撫转飭　司将應用欵項迅速筹拨毋稍延缓織造文桂辦解遲延請交部照例議　等因臣查　項帛價前據織造　稱需銀二萬二千五百餘兩由戶部指撥厘金一欵而　捐　年　色撥欵甚多時有顧此失彼之　去冬由厘局先後撥給織造銀一萬五千兩本年正月撥銀七千五百　兩已如數　清織造文桂因係要件趕緊織辦於十一月十六日起解二千五百端原限一月到京封印前交庫而　役因河凍阻滯於十二月三十日始行到京計在途遲延十日其第　批二千五百端正月專　航海解京計已到齊茲奉部奏請議處無任悚惶臣查織造文桂　極　誠平日辦事謹慎小心惟恐貽悮此　解帛　限十日委係中途風雨阻滯並非故爲遲延可否　墾　天恩俯念渝限有因將織造文桂原　處分開復之處出自　逾格鴻　所有浙省厘局奉　帛價　已爾　曁織造解帛　限實係中途阻滯緣由謹附片陳明伏乞　聖鑒訓示謹　奏軍機大臣奉　旨文桂着准其開復原　處分該部知道欽此　○○裕祿片　再道府州縣保歸侯補人員應於到　一年後察看考核　明分別煩簡補用歷經循　在案今查有侯補知府彭祿自光緒五年十二月二十七日到省之日扣至六年十二月二十七　試看一年期滿例應甄別據　臬兩司會詳前來臣覆查該員彭祿老成明練　以煩缺留省補用除咨部查照外謹會同兩江總督臣劉坤一附片具陳伏乞　聖鑒謹　奏軍機大臣奉　旨知道了欽此 
[浙省撫轅抄] ○四月十一日通判李炳堃徐州查硝磺回省銷差　從九品陳志祥由京分發來省稟到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
