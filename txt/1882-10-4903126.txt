# 1882 - 10 - 4903126

 

Page 1

 
 
[書金將軍奏報屯糧收成豐稔摺後]  
　　屯田之利自漢趙棄　創始於前大有裨於戌卒後人踵而行之莫不得法中國邊陲之地棄而不治者正復不少伊犁一境前爲俄人所距經俄人經理搜剔始知其地寶多活壤而中國向未之知也中國之視伊犁以爲荒瘠之區其地之軍餉等類　賴內地各省協濟故議者皆言伊犁之得失不足重輕卽得之亦徒耗內地之財而無濟於國而抑知其土壤之　　實有遠勝於各處者自左侯相駐軍西陲與伊犁將軍金大臣創辦屯田擇其地之可以種植者　兵士動加耕治給十　種官爲督課每年秋成均須奏報去年曾有異席豐稔之奏不禁爲之額手稱慶昨閱　抄見金將軍復有奏報今歲收成豐稔之摺讀竟益復忭舞不已夫伊犁現在屯由之處不過塔爾巴哈台及安集海所屬之南五工暨博勒塔拉三處而已而所種小麥今年已收有四萬三千六百二十八斛高粱收有一萬一千七百零四斛大麥收有三千零二十斛椀豆收有二百一十四斛除耔種外實收之　竟至收成二十六分有奇謂之異常豐稔誠哉其異常矣伊犁刻下己將全境收回則其可以屯田之處正復何限雖曰地土有肥磽之分然觀於此三處之業經種植者共腴潤有如此則其他亦可概見况俄人之欲得其地亦以地土腴美之故又何慮其不毛也乎夫邊疆之地不並不以共戍之而兵糧所費殊屬不貲如必由內地運糧接擠不特內地財源恐其告罄卽源源不絕而載運亦頗不便車駝往負費更　　此最難措之事今該處屯糧所收據稱除工作官兵等需用口糧及帮工犒賞添補農具等項開支外尙　餘糧收儲倉庫以資接濟軍食則其功效之可見者巳大彰明較著因思　農之利其所獲爲無窮也地之所　除糧食而外亦尙不乏然　煤淘金其利羅厚而日久終有盡期而種植之利則年復一年取之無禁用之不竭　近來貪利者日益多竟有罪五穀而種鶯粟者以爲鶯粟所獲較之五糓可以倍蓰故競相佈種以冀厚獲不知種鶯粟之地一經收穫之後地膏拔盡不堪再種必須竭力培補澆壅方可再施鋤犁否則雖屬沃土亦將變而爲　可見收物之種　大有害於地土而且所收之漿製而爲土更足貽害無窮故前者山西廣種鶯粟一遇旱亂赤地千里民間　　鶯粟之利厚而置五穀於不顧以致家無儲蓄戶少盖藏而餓殍載途人將相食設不種鶯粟而種　麥則山西亦屬知府何至遭災如此之甚伊犂等處前者亦有種植營粟之風後經禁絕民氣方得少甦今復得將軍都　等官憲力爲督飭令防　之兵皆從事於屯田官兵等亦皆從令惟謹不辭胼手胝足之勞而督率諸員又復　月披星自甘勞瘁遂使素來荒鞠之地一變而爲阡陌再變而爲菑畬連年豐收至於二十六分有奇則亦足以見員弁等之克盡心力矣夫東南各省最稱財賦之區而操豚蹄盂酒而祝者亦不過曰收成十二分玆乃加一倍不止則是向所謂荒瘠之區適足耗內地之財者今則儘足以自贍不數年後且將積有餘糧從此士飽馬騰邊隀益見鞏固矣金將軍奏請將督率出力各員弁量子優獎誰曰不宜吾知已經開屯之三處旣已著有成效卽他處末經開辦之地亦必日推日廣援例屯種或應兵力不足則軍民不妨互相守望互爲開墾而亨其利者不且益見其無窮也哉吾欣然爲已墾之三處幸吾更殷然爲未墾之各處望矣 
[恭錄　諭旨]  
　　○十一月初四日欽奉　慈禧端佑康頣昭豫莊誠皇太后懿旨恭親王奕訢醇親王奕　奏查勘永定河工作情形一摺直隸永定河下游工程業經左宗棠督飭所部按照分派屯叚挑濬嚴事其上游一帶現已將築壩分渠等工逐叚次第興辦地方相安河務可期就緒此次已成工作着直隸總督順天府府尹隨時認眞修治裨益農田毋任日久頹廢此外應行修濬處所並着李鴻章等查勘奏明辦理以興水利而裕民生欽此同日軍機大臣面奉　　旨御史黃元善奏請將烈婦　表等語武左氏左李氏左熊民均着准其旌表餘依議釣此同日軍機大臣面奉　諭旨御史黃元善奏訪聞殉難士民婦女請准旌卹等語湖北興國等州縣前經粵匪之變該處士民婦女或禦賊殞命或欋辱捐軀均堪憫惻該御史籍隸湖北見聞較　所有單開之秦厚太等二百二十九名口均着交部照例分別旌卹單併發餘依議欽此同日奉　上諭正紅旗漢軍　都統璟德由護軍荐補副護軍叅領前在喀什噶爾連鎭等處軍營打仗出力身受槍傷嗣補授護軍叅領正紅旗漢軍副都統均能勤愼供職茲聞溘逝軫惜殊深　恩照副都統例　卹任內一切處分悉于開復應得卹典該衙門察例具奏伊子筆帖式慶聯侯百日孝滿後伊孫蔭生雙安俟及歲時均着由該旗帶領引見欽此同日奉　旨正紅旗漢軍副都統着英麟補授欽此同日奉　上諭前據楊昌濬奏原任陝甘總督琦善莅任三载整顿地方甘省士民至今感其威惠謹據紳士公呈請在甘肅省城建立專祠以順輿情當經俯允所請玆據翰林院侍講學士陳寶琛奏琦善貽誤國事厥咎甚重其爲陝甘總督辦理雍沙番族率將無罪熟番監行屠戮逼供飾奏　文宗顯皇帝責其謬妄斥職遺戍是琦善在甘有罪無功不宜祠祀請收回成命等語所奏甚屬允當所有琦善建立專祠之處着卽撤銷楊昌濬據紳士呈詞率行具奏着傳旨嚴行申飭欽此○初六日奉　旨詹事府左春坊左贊善員缺着李端湊轉補所遺右春坊右贊善員缺着陳學棻補授欽此同日奉　上諭巡視中城給事中安祥等奏遵保水會紳董開單請奬並請將衛守備張映申改獎各摺片着該部議奏欽此司日奉　上諭巡視中城給事中安祥等奏遵保獲盜出力紳士並請蔣前保紳士胡以霖改獎各摺片着該部議　欽此同日奉　上諭靈桂着授爲體仁閣大學士欽此○初七日奉　上諭京師入冬以來得雪稀少農田待澤孔殷　深寅盼朕於本月初九日親詣　大高殿拈香時應宮着派惇親王奕誴　昭顯廟着派恭親王奕訢　宣　廟着派貝勒載澂　凝和廟着泒贝勒載　同於是日分詣拈香钦此 
[轮船遇险]  
　　○太古公司之福州轮船在無湖載米欲運莊廣東十六月行過鎭江忽遇西北风甚大加以雨雪交作江朝　涨不能動輪乃拋錨停泊其停泊之處水深二丈二尺五寸至晚八點鐘船忽傾側察係江水漸淺之故是處江水　急極形危險其第一第二之司機器人帶同華人十餘名乘一小艇逃去又有華人十五名亦乘小艇而逃該船主無法可施兾他船過此相救乃施放火箭以爲號時海關上之瓜星輪船泊於其處相離三里許遙見火 
 
 

Page 2

 
 
箭而十五人所乘之小艇亦駛赴瓜是船訴說前事瓜星船卽生火鼓輪前往救援及至相離不遠見是處水勢湍急不敢前進乃放小船將福州船上諸人盡行救至瓜星船上時衆人衣履盡濕皆爲易之并與以飲食諸人飽煖後復上福州船將所裝之米拋之江中然後船身漸漸扶正始可生火動輪出險然船身尙覺欹側瓜星船陪之同行至十八日抵滬聞細閱船身尚無損傷故卽將所載之米堆　如法擬仍開行赴粵其司機器人所帶之小艇雖得逃出而隨波飄蕩至三十里遠近其日天氣甚冷又不得食艇中人皆窘迫萬狀乃舍舟而陸行至吳淞燈塔告以苦情燈塔上人與以　食至十八晚亦皆回至上海是役也惟有一華人迄今未見下落恐忙亂之中葬於魚腹未可知也福州船主言瓜星輪船之水手等皆技藝精熟行船諸法皆所　諳救人救澈故不勝感謝也 
[覆總類死]  
　　○前日招商局之江　輪船由漢來滬十七日行至將近鎭江地方見有一華船失事赶卽救援有五人獲救得生云同日又有泊於本埠小東門之華船忽然掀翻隨潮而下時有一外國船正在裝貨該華船卽觸於裝貨之駁船上外國船上檣身包有銅皮亦被撞壤數片嗣設法移於他處得免該華船沉溺之人亦均經救起云 
[查獲失表]  
　　○華六月二十五日香港別發洋行失愼不見鐵箱一隻曾列前報玆悉此事業經查出緣巡捕頭見某典舖內有金表一只確係鐵箱中之物詢之典中指出來典者三人拘入捕房於本月十一日解訊因所獲祗有一表其餘尚未查獲故尚須再訊現在邢司飭將三人收監以待再行審問俟審得如何再當探登 
[江水不涸]  
　　○漢皋來信謂該處江水冬間每慮淺涸過甚有礙舟行今歲刻下測得最淺之所湖口尙深三丈龍坪尚深三丈六尺想轉瞬春至新水漸生第有容與之樂當無阻滯之虞矣 
[川號踵倒]  
　　○漢皋於前月抄本月初行店倒塌相繼錢業不勝畏怖大都欲爲謹守不欲稍事寬縱因求利而轉得害也該鎭於是月初五夜十二點鐘時突聞小夾街之同春合川號驟倒有先知者往視之已莫及矣號夥一時盡避並帶去帳箱與緊要物件當夜有某錢莊知而往追不識能否追到次日與有往來之各錢莊皆張皇無措詢之有諱言者有明說者此號約計虧倒萬餘金聞由其沙市莊與川莊先倒所致爲數甚鉅各錢莊正在惶惶不意更有川帮萬川和接踵而倒爲數亦在一萬數千惟該號未倒先一日幸有某錢庄得上路密信關照是以變端甫出其管事卽被獲住想旣能獲人不難澈底搜求矣連日倒帳正多更有黃陂街之宗興紅花店亦倒據云虧亦萬餘東夥皆避匿無蹤或以爲故倒不知然否以上三家之事於今如理亂絲大費經營謂大被牽累者係一票號一紅花行及四錢莊也日來各皆設法追尋不知如何結局今年漢鎭市面之艱於此可見矣 
[浴體殞生]  
　　○鄂省草湖門內常平倉旁開有浴堂爲時已久是月初一夜有一老人年約六旬往彼沐浴恰遇水勢氣重竟被觸最倒於塘內而絕聞老人甚爲貧苦遇此隆冬敝衣敗絮不堪禦寒每夕輒往一浴藉得暖氣爲此每入浴堂必遲遲洗滌以延時刻詎知是日竟受其歿不死於寒而死於避寒不綦慘哉 
[公送牌傘]  
　　○揚州甘泉縣桂實之明府慈祥明允與江都謝明府同著政聲前日旌德縣之在揚貿易者不下數千人因訟事感桂明府之息事甯人也特公同出資請出旌德在揚之紳耆恭送萬民傘旗牌匾對各件明府初不肯收納經旌德縣民切懇察其眞誠知非　公歛費始得俯准當以盛席欵待厚賞輿衆盡歡而出明　次日出示其畧云本縣之聽訟准情度理係分內應辦之事爲　國家治民盡守士之責絕非市恩沽譽因旌　係寄居客商所送之件勉强收存至本縣士民幸勿效尤益滋愧赧是所切誠云云旌民所送之匾云春滿花封其聯云仁澤沐蒼生共仰此心盟白水恩光保亦子試聽衆口感靑天牌八對句云高堂懸鏡周道銘碑明察秋毫陽迴春脚愛迎冬日和被春風庭列三魚道開五馬噫如桂明府者可以風矣 
[接錄貓兒山命案供詞]  
　　○劉高氏供年五十一歲甘泉縣人家有婆母丈夫劉得貴早故生有一子婦人先在釣魚巷娼家當女班子與周五素識那朱彪及他妻子高氏以前住釣魚巷亦與婦人認得這李大鳳只會過一面光緒三年十月初間婦人與周五由鎭江搭船到阜寍沙灣地方帶一年輕十九歲王姓女人出　做生意那女人已嫁劉姓因回娘家經他父親交給周五帶出言明半年後回歸並非拐帶的十月底臣興化坐船到仙女廟會見朱彪同他妻子們還有許篾匠夫歸兩人帶仝三個女兒仝坐一船婦人們坐的船戶不肯到揚州交卸就向朱彪借錢付了船價辭退　到朱彪船上十一月初三四裏一仝到六合在城裏開娼的林三子家居住十五日朱彪私把王姓女人騙走帶至六濠口被卡上　獲說朱彪是拐子幸王姓女人說朱處是他丈夫　得無事念三四裏復帶回六合經婦人替他在東門外　屋居住原想朱彪把女人送回那知他二次又帶走了沈鮑洪們說帶周五把女人找回來就是了臘月初七日婦人在房梳頭出去沈高氏在家弄飯後回歸會見尚五對沈鮑洪說我今年無衣不得過年要找朱彪婦人勸說朱彪在營學過拳棒你弄不過他不必去找沈鮑洪說有我仝去找他不要緊並且拍胸如果周五不回來淮我是問婦人說你旣這說我就拜托你了並呌周五在沈鮑洪後走是日下半天動身後首他們回來說走到評事街會見朱彪沈鮑洪拍他肩膀說周五現在無錢不得過冬你要帮給他錢朱彪說此時無錢於是到荼館吃茶周五追問女人朱彪說女人任高井他沈姓于娘家居住後來他們三人在北門橋飯店曾齊朱彪起意行竊約沈鮑洪周五入夥三更時分到那空地上等候沈鮑洪抓住朱彪　子按倒地下周五拏石灰撒在朱彪臉上並拏篾刀在臉上亂砍　喝沈鮑洪兩聲沈鮑洪說你學油兒還想人家白夾的小女人麽連說連砍後來說他下身作怪於是又拏小刀戳他幾下至未彪髪辮據沈鮑洪說是周五割下的這皆沈鮑洪們回來向婦人與沈高氏告知的那朱彪的小刀婦人沒有看見過那篾刀不知他們是那個帶的却說砍了朱彪之後隨時就把刀撩棄了次日周五先行回歸沈鮑洪到南門外同繆瘸子把王姓女人　掉身價洋七十元拏去交沈高氏轉交周五收去隨卽數了念五元給沈鮑洪收後來許篾匠向沈鮑洪索賠筏刀錢婦人是曉得的朱彪二次拐女逃走時身穿紫棕色舊川綢棉袍婦人記得清楚今蒙會訊所供是實　此稿未完 
[增送孔雀]  
　　○葉顧之觀察所蓄孔雀一對送交棲流公所以爲點綴前經列報茲悉又有開豐興行之　叻人某從外洋購來孔雀一對亦送歸公所蓄養置諸養和堂側云 
[賣妻訊斷]  
　　○英公堂據包探康阿順禀稱昨聞北香粉弄中有無錫人鮑阿大從原籍帶來少年妻室鮑王氏央同蟻媒人等賣與花烟館爲妓其悽號哭抵死不去隣人見之莫不憐憫故致播傳往查得實將其夫歸一併送案請理陳太守問諸鮑王氏據供年十七歲父母早亡家祗　及妹我自幼入飽家爲養媳翁姑年逾花甲丈夫鮑阿大　在外爲小生意尙未成親今伊回家稱負債一百餘元帶我到上海帮傭冀得工资還債讵甫到上海卽將我賣与花烟館爲妓我實不願思欲回家但使仍同丈夫歸去又恐另生枝節求恩拯救供畢袁啼婉轉飽阿 
 
 

Page 3

 
 
大供向爲荳腐店生理歇業後在外賣油荳腐餬口家本貧苦尙未成親今因負債令妻來滬帮傭故托人荐生意豈知其人係蟻媒今情願同妻回籍鮑王氏又稱丈夫旣知其爲蟻媒如何尙勒我隨去太守問其人何在該氏稱彼知捕房包探到來卽自逃遁又問原籍住居何處答稱住無錫城外揚明鄕二十六九圖中陳太守飭將訪氏暫交官媒俟備文資送回籍交其翁姑收領云按良家婦女不宜輕交官媒本報屢次諭及今妓女時或發于書堂而該女轉交官媒似欠斟酌已 
[控欠銷案]  
　　○湖北祟陽縣龔天泰等四家錢庄在本埠英會審署控追廣東人郭澤山倒欠之匯票銀五千五百兩疊經陳太守比追郭則分毫無繳旅錢庄主龔荊遠等以會呈控於漢黃德道署求將郭移解前去歸案辦理太守准請備解均經列報玆悉郭又央人出爲調處先行折償該庄等現銀若干餘出興隆票據龔等已允昨晚遞呈求爲銷案太守准銷蔣郭澤山開釋完結 
[控毆枷責]  
　　○十八日報列遷怒問富一節玆悉陳太守於前日晚堂將陸子良發落季某遣舟子投案候示並稱季被打失風帽小帽請究陸供實係杭州人因賣藥草操山東音未嘗逞凶惟求施恩陳太守飭責陸百板荷枷一月發頭門示衆某又親往拜謝太守以無暇辭之 
[保人賠洋]  
　　○開豐興行之　叻人投英領事署控夥某甲用空洋一百五十六元業已停歇其保人係公平洋行之帳房吳乙立有保銀千兩之單呈請照會華宮辦理賈副領事據情照會陳太守飭傳甲乙二人於昨晨審訊甲供係監生在豐興行爲夥因丁憂辦喪致虧空洋一百四十元而我尚有六個月辛工共洋二十四元祗用過十一元存十三元除扣實祇欠伊洋一百二十七元伊曾許打折償還今我實因無力累及保人求恩斷减吳供旣與作保理應賠償然數目旣不相符且伊尚須懇東人減讓今我願先賠洋　元陳太守商之責副領事允吳先給豐興洋百元甲則押候豐興回覆再爲辦理 
[禮部具題封開印信及服色疏]  
　　○爲循例具題事查每年封開印信例由臣部預爲題明通打內外各衙門轉飭所屬一體遵照茲據欽天監選擇得本年十二月二十一日己卯宜用卯時封印吉次年正月二十一日戊申宜用巳時開印吉等因到部臣等查得本年十二月二十一甘卯時封印次年正月二十一日巳時開印日祗照例不理刑名不辦事有緊要事仍行辦理至封開印信日服色及光緒八年元旦日服色應遵照光緒七年王大臣會同臣部奏准章程於封印開印日屆期俱穿補服褂朝珠元旦令節王公百官均服蟒袍補掛一日前三日後三日穿常服掛朝珠初三日仍素服初五日補穿常服掛朝珠一日應穿貂褂者仍穿貂褂至上元節王公百官服色臣等擬請查咸豐十一年及光緒元年題准成案是日王公百官穿補褂掛朝珠十三十六兩日均穿常服掛朝珠十四月仍素服恭候　命下臣部行文內外各衙門一體遵奉施行臣等未敢擅便謹題請　旨光緒七年七月二十九日題閏七月初一日奉　旨依議欽此 
[光緒七年十月二十九日京報全錄]  
　　宮門抄○上諭三道錄前○發抄　旨五道○大臣榮　奏爲交卸印鑰日期摺○御史載　奏請　飭嚴切根究摺○又　奏請　飭出示曉諭片○護浙撫德　奏糧道因病出缺並委員署理摺○皖撫裕　奏爲奏　聞片○晉撫衛　奏特叅知縣摘頂摺○又　奏請照例交部議處摺○又　奏調補知縣摺○十月二十九日禮部宗人府欽天監廂紅旗值日無引　見○繼格畢道遠各謝議叙　恩○周家楣謝在總理衙門行走　恩○六額駙請假五日○惠銘請假十日○侍衛處奏派查騐箭枝　派出劻貝勒熙拉布○召見軍機　○發抄　崇綺奏拿獲馬賊出力人員請奬奉　旨該部議奏單併發欽此○又請將馬甲明瑞交部從優議卹奉　旨明瑞交部後優議卹欽此○又總兵吳永安請建坊奉　旨着照所請該部知道欽此○又候補令許聲諱照舊供職奉　旨着照所請吏部知道欽此○又候補守施國　等期滿甄別奉　旨吏部知道欽此　○○奴才榮毓跪　奏爲交卸印鑰日期仰祈　聖鑒事竊奴才前於光緒六年正月二十二日蒙　恩泒出守護　東陵接代奉恩輔國公載帛期滿之差奴才卽趨赴　闕姓叩謝　天恩嗣於三月初十日到任當經奉恩輔國公榮頤謹將　東陵承辦事務衙門印鑰委員　送前來奴才遵卽祗領任事恭摺具奏在案今奉恩鎭國公溥廉於十月初九日甫經到任卽遺司員面見奴才聲稱名分在前應行佩帶印鑰奴才隨將印鑰遣員外郞懿綿　交溥廉佩帶奴才非敢有心卸責合併聲明所有奴才交卸印務日期理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○稽察正藍旗蒙古旗務掌雲南道監察御史奴才載彩跪　奏爲倉匪巧於避就請　飭嚴切根究以儆兇頑而除積蠧恭摺仰祈　聖鑒事奴才前閱邸抄據御史順齡等奏太平倉放正白旗甲米進城遲延聞有匪徒身後代領把持倉務弊竇叢生等語當奉　上諭着八旗都統查倉御史申明舊章飭令該章京並監督等按照例定時刻領放不得藉詞推諉並將各倉弊竇查明申禁以重兵食而愼倉儲等因欽此該章京監督等宜如何懔遵　諭旨破除情面實力稽查乃風聞把持太平倉之匪徒卽曾充該倉花戶因窖藏餘米犯案充軍中途逃回現經拿獲之唐蔭亭也該犯由咸豐年間充富花戶至今二十餘年該倉花戶總係唐姓更名充當　遇放米之時多方苛掯剝削無遣無論官　兵縃所得者十止二三該犯所得者十居七八數年來積資營造巨宅四處溝沿一處係該犯自居　極奢華儼然府第出入跟隨打手數十人前後擁護前月二十四日官兵往拿該犯胆敢喝衆突園而出嗣經弁兵　拿該犯乘坐快車入城圖避迨弁兵窮追至臭皮胡同伊姻親黑姓家始行就獲此係東城有目共覩竇在情形因思該犯一在逃倉匪耳其盜蝕倉儲苛掯　精固已罪無可逭乃竟敢於　輦轂之下結黨拒捕尤屬目無法紀並聞素稱爲太平侯蓋謂其盤踞太平倉儼有坐鎭一方之勢其始名爲唐大又名唐敬亭又名唐蔭亨又名唐六今名唐二名稱恍惚詭秘多端又揑稱七旬有餘不過爲滾供倖脫地步倘不從嚴究懲任其避重就輕恐兇胆益張貽患滋大現聞該犯又以重資賂遺門路向該倉監督吳傳縉授意倉書徐濟川朦混具文覆部並託向承審司員關說該司員雖不致徇私柱法而該犯手眼精通難不爲其搖惑若以唐蔭亭並非逃軍之唐大本係養車拉米之窮民另一唐大等詞影射成供含糊了案則奸人得志倉匪轉相效尤將何以副　皇太后　皇上愼重倉儲務除弊竇之至意且該犯在東城無人不識此次經步軍統領衙門泒左營叅將廖承恩等緝獲廖承恩若非實在認准何得妄行緝拿可否　飭令該部調取原拿員弁確切質對是否妄拿抑或該犯堅不吐實務湏澈底根究應否　飭知刑部添泒司員秉公研訊之處伏候　聖裁奴才愚昧之見是否有當伏乞　皇太后　皇上聖鑒謹奏奉　旨已錄　○○載彩片　再太平倉事務爲唐蔭亭把持日久百獘叢生官俸兵糈鮮沾實惠應請　飭下倉塲衙門先行出示曉諭倘有唐蔭亭唐順成等仍於太平倉暗中影射身後把持等情該倉監督若不實力稽查別經發覺卽將該倉監督嚴叅庶幾獘竇可清倉儲可裕矣理合附片具陳伏乞　聖鑒謹奏奉　旨已錄　○○護理浙江巡撫布政使臣德馨跪　奏爲糧道因病出缺先行委員署理請　旨簡放以重職守恭摺附驛具奏仰祈　聖鑒事竊據仁和縣申報據浙江督糧道憚祖貽家屬呈稱該道偶染外症醫治無効於光緒七年九月三十日因病出缺等情轉報前來臣查糧道事務殷煩瞬屇開辦冬漕尤爲緊娶自應委員署理以專責成玆查有候補道吳崇階才具隱練任事動能堪以委署所遺浙江 
 
 

Page 4

 
 
督糧道員缺相應請　旨迅賜簡放以重職守所有粮道因病出缺並委員署理緣由謹會同閩浙總督臣何環恭摺馳奏伏乞　皇太后　皇上聖鑒訓示謹奏奉　旨巳錄　○○裕祿片　再前任刑部左侍郞黃鈺於光緒二年四月因病奏蒙　恩准開缺調理玆據該家屬呈報該侍郞於光緒七年閏七月初三日在籍病故由藩司盧士杰轉詳請奏前來除咨吏部查照外理合附片具奏伏乞　聖鑒謹　奏軍機大臣奉　旨知道了欽此　○○頭品頂戴山四巡撫臣衛榮光跪　奏爲特叅疏防關廂被刦未能迅速獲犯之知縣先行請　旨摘去頂戴以示懲儆恭摺仰祈　聖鑒事竊據潞城縣知縣崔曉然禀報東關外白鶴街郭有榮土店於本年八月初四日夜被賊七八人撞門入舖劫去烟土錢文衣物逃逸等情臣查關廂地力人烟稠密盜賊匪徒　敢夤夜紏夥肆刦該縣事前旣疏於防範事後又未能追獲一賊捕務實屬廢弛若不從嚴叅辦不足以示懲儆玆據藩泉兩司許揭請叅前來相應請　旨將潞城縣知崔曉然先行摘去頂戴勒限兩個月嚴緝贓盜務獲究報限滿不獲再行照例叅辦理合恭摺具　奏伏乞　皇太后　皇上聖鑒謹　奏軍機大臣奉　旨着照所请該部知道欽此　○○頭品頂戴山西巡撫臣衛榮光跪　奏爲疏防城內關廂及村鎭被刼於摘頂後勒緝限滿賍盜仍未弋獲請　旨將緝捕不力之文武員弁先行交部照例議處恭摺仰祈　聖鑒事竊查前據長治縣知縣徐　詳報城內南街原天彩恒益公錢舖於本年四月初四日傍晚被賊七八人聲稱換銀擁入鋪內乘間搶去現錢並首飾等物拒傷事主原天彩等逃逸計贓逾貫又據該縣詳報縣屬東和鎭田馥甡潤饞舖於四月二十八日傍晚被賊十餘人撞門入舖用洋鎗轟傷舖夥陳士恩身死並拒傷更夫和綏茂等劫去銀錢藥料衣物逃逸又據署永濟縣知縣黃縉榮詳報東關曹得邦恒興魁錢舖於本年四月二十二日夜被賊撞門入室刼去銀錢票物計贓逾賃又據神池縣知縣江震禀報義井鎭馬鳳麟通盛當舖於本年四月二十七日夜被賊十餘人入舖刼去銀兩錢票首飾等物計贓逾貫又據夏縣知縣萬啓　詳報城內南街吳綢全興魁錢舖於本年四月二十二日夜被賊四五人撬門入室臨時行强刦去銀兩追獲原　賊由城根逃逸各等情當查城內關廂村鎭人烟稠密盜匪竟敢白畫夤夜夥衆肆刼殺傷呈主贓逾滿貫該地方文武員弁事前旣疏於防範事後又未能報獲一盜經臣先後專摺奏叅奉　旨着照所请该部知道钦此卸經博行勒限严缉去後迄今勒限已　贓盗仍未弋獲實屬緝捕解弛臄藩臬兩司詳請奏叅前來除仍飭勒限嚴緝贓盜務獲究報外相應請　旨將長治縣知縣徐炑城守營把總濟永昌永濟縣知縣黃縉榮神池縣知縣江震夏縣知縣萬啓鈞城守營外委李生春先行一併交部照例議處以敬　世理合恭摺具奏伏乞　皇太后　皇上鑒鑒謹　奏軍機大臣奉　旨着照所請該部知道欽此○○頭品頂戴山西巡撫臣衛榮光跪　奏爲遴員調補省會要缺知縣以資治理恭摺具陳仰祈　聖鑒事竊照陽曲縣知縣汪守正補授江蘇揚州府知府所遺員缺係衝繁難兼三要缺例應在外揀選題補前經咨部截缺在案該縣爲省會首邑五方雜處政務殷煩且時有發審案件必須精明幹練爲守兼優之員方能勝任晉省雖有各項儘先並本班候補卽用暨曾任實缺留省另補知縣各員非初登仕版卽人地未宜卽佐貳中勞績應升及循例應升各員內亦無堪升斯缺之員遵照定章於現任正途知縣內逐加遴選非現居要缺卽於此缺未甚相宜惟查有平遙縣知縣錫良現年二十九歲係蒙古廂藍旗麟昌佐領下人由　生考授筆帖式中式同治癸酉科舉人甲戍科進士　殿試三甲第七十名　朝考三等第六十八名引　見奉　旨以知縣卽用欽此簽分山西八月初三日到省光緒元年十二月管解京餉一十萬兩交兌清楚經吏部議叙加一　旋經題補汾西縣知縣於辦賑出力案內保加同知銜六年三月初九日到任調補今職於六月二十八日先行到任該員持躬謹愨辦　實心任內並無積案及欠解錢糧承緝未獲盜案所有該員應完罰俸銀兩傷令照例完繳以之調補陽曲縣知縣實堪勝任惟題缺請調且平遙縣知縣亦係繁缺以煩調煩與例稍有未符第陽曲縣係　省首邑事務尤煩人地實在相需例得專摺奏請由藩臬兩司詳請具奏前來臣覆核無異台無仰懇　天恩俯念員缺緊要准以平遙縣知縣錫良調補陽曲縣知縣實於地方有裨如蒙　俞允該員係現任知縣調補知縣銜缺相當毋庸送部引　見所遺　遙縣知縣員缺係　煩難兼三要缺例應在外揀選題補容俟奉准部覆截缺後再行請補是否有當理合恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
