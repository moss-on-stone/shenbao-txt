# 1899 - 70 - 4909308

 

Page 1

 
 
[售報杜弊告白] [  申報館主人啓]  
　　啓者本館托漢口江左漢記書局代售申報已歴數年查漢口一埠爲七省通衢是以批發之價照上海一律以冀旺銷此誠格外體恤之意也乃食利之徒竟收買上海閱過之殘缺舊報寄至漢口私售與人甚且塗改年月日期附張亦遺失不去有礙本館聲名殊爲可惡曾於去年三月十一等日登報誥誡無如若輩置若罔聞且有串通本館送報人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另租洋街一码頭内花樓後街洋房懸桂分售申報牌號歸江左漢記書局上下兩家輕理敬告賜閱者請知照該處以便飭妥人按户送呈免致歹人將殘缺舊報搪塞其向來誠實之人願承送本館申報者必須立一保單倘有拖欠錢文私售殘缺舊報等事惟保人是問特此布陳諸維雅鑒 
[練兵說]  
　　今歳爲直隷山西四川諸省大閱之期朝廷旣派疆臣就近校閱猶恐未能認眞訓練特降諭旨著各省將軍督撫務當切實簡校如有技藝生疎軍實不齊等弊卽將該管將弁據實嚴參不得稍涉瞻狗以副朝廷整飭戎行至意仰見聖明勤求武備固已不厭周詳及讀山東道監察御史余壽平侍御練兵宜求實際一疏略謂近日兵不足恃論者輒歸咎於不習洋操臣愚以爲兵精不在乎洋操實繫乎疆臣之勸惰洋操不過槍砲嫻熟步伍整齊此特足以盛軍容而不足以結兵志欲結兵志必先明賞罰欲明賞罰必令督撫躬閱京操臣嘗聞前大學士左宗棠前雲貴總督岑毓英其身任督撫時亦與在軍中無異按期操練必親自校閱立予賞罰按見將弁恩誼相孚以故士卒用命克成大　若今之督撫則不盡如是終歳坐鎭不自按閱訓練之事任聽將弁或委營務處道員及遇大閱之年循例巡行敷衍舉劾是以冐糧缺額老弱充數之弊幾至各省皆然一旦有事動須遠調客兵現撥軍實百不應手上煩聖厪云云其於近日直省軍營陋習若燭照數計抉摘無遺益歎聖主賢臣碩畫嘉謀竟能契合無間各疆臣身漕重寄從此當能破除積習加意講求禦外侮而靖内憂轉弱爲强諒可操劵然執筆人深維古今兵制無不因時爲轉移前代無論已　　本朝龍興遼瀋以弧矢威天下蒙古索倫之兵縱横海宇鋒棱所及幾如燃炎火以燕飛蓬因得以戡定亂源定鼎中夏其後　省設立制兵名曰緑營歳糜餉銀二千餘萬幾居天下財賦之半然康熙雍正西師之役亁隆準回之役金川之役未嘗不藉以擒渠殲馘迅奏膚功當時將帥有滿兵一人費全緑營三人不如止滿兵而多用緑營之奏可知緑營亦非疲懦　耳盡歸無用也迄乎承平日久將帥不聞鼓鼙士卒不親甲胄軍心漸懈髀肉重生咸豐初年洪楊諸道倡亂粤西蔓延十餘行省凶燄所及郡縣兵弁相率潰逸戰旣不能守亦不固各統帥知其難恃乃另募勇丁湘淮健兒聞風興起卒能削平大憝重奠寰區勇營之名震於遐邇迨甲午中日一役皇上赫然震怒調集各軍岀關迎敵方謂可以同仇敵愾遠播威靈詎料未及交綏遽行潰敗以致　國家償金割地貽笑列邦於是謹者謂湘淮各軍營時　甚精强然承平至今三十餘年百戰餘生早已死亡相繼展轉募補難免遊手無賴孱雜其聞方今各省會匪游勇伏莽滋多内憂已岌岌可慮而英法俄德諸强鄰又眈眈環伺各思肆其　吞若不於武事亟行整飭恐禮患猝來斷　抵禦於是内外臣工紛紛奏請仿泰西新法改練洋操優給餉糈勤加訓練原有之制兵則認眞裁汰俾所餘餉項可以挹彼注兹於以振四海之聲威消敵人之釁隙謀國之道詎不謂然顧嘗思吾朝關國至今三百年兵制變遷已非一致粤逆之亂因制兵疲弱而爲募勇甲午以後又以勇營不能得力改練洋損夫同爲中國之人乃於先則勇而於後則怯豈才智勇力果有相懸與夫亦視統率之人能激勵與不能邀勵之辨耳今侍御之奏謂兵精不在洋操而在乎疆臣之勤惰探原立論言簡意賅倘從此各疆臣果能振刷精神勤加操練則所謂賞罰明而軍心自振軍心振而積弊自除者國家轉弱爲强之機豈不基此一言哉 
[本館接奉電音]  
　　昨日午後京師飛電傳來上諭一道旨一道敬謹譯登○二月初四日奉上諭湖南布政使著錫良補授文光著調補湖南按察使四川按察使著張曾文補授欽此同日奉旨江寗將軍著崇善補授所遺錦州副都統著綽哈布調補福州副都統著奇克伸布補授未到任以前著松秀署理欽此 
[俄兵瓜代]  
　　日本長崎埠訪事友來函云俄國於西伯里亞沿岸派駐防兵一千二百八十名將校六十員刻已滿期由麻司枯輪船載歸本國其瓜代之新兵一千四百餘名將校百餘員已於上月某日乘某兵輪船到崎不日將駛往矣 
[意人索地]  
　　意大利人占據三門灣一事前已縷紀報端兹又得寍波訪事友人來函云寗紹台交界之處有三門灣焉近爲意大利人所覬觎屢向總署關說欲租爲駐兵屯煤之所上月某日先撥兵艦數艘至彼停泊前任浙江撫憲廖榖似中丞聞之委舟山鎭總兵余總戎會同寍波海關穆稅務司前往履勘見是處島嶼稀疎居民零落沿海一帶半屬沙灘惟陸地峯巒環抱形勢天然勘畢卽備文詳覆未知當軸者如何裁奪也 
[日本度支]  
　　日本長崎埠訪事友來函云東歴正月二十二號接東京官電云日本政　預壽本年度支總數計歳入銀貨一百八十八兆七億三萬八千四百三十七元歳岀銀貨二百十六兆五億九萬四千九百三十四元有奇不敷二十七兆八億五萬六千四百九十七元有奇議定暫由明年存欵内支用後再籌他法以補之 
[日製醫船]  
　　香港循環日報云日本紅十字會前在歐洲定製輪船一艘以備醫疲軍士之用今已行抵新　坡異日東返扶桑若時際昇平則歸日本郵船會社載客運貨倘遇干弋擾攘則用作醫船俾因時制宜各適其用而免置散投閒焉 
[理事瓜代]  
　　香港循環日報云中國駐舊金山總理事現由何君祐補授此外駐美各華員亦多所更訓黎君榮耀則由夏灣拿理事調任小吕宋理事 
[太守仁明]  
　　金陵訪事友人云省垣善堂林立曰並育曰育嬰曰清飾類皆收養無告窮民雖委員各司其事而江寍府實督理之嘗曾文正公總制兩江時釐定章程迄今相沿弗替顧歴任郡守往往視爲故常以致百弊叢生凡 
 
 

Page 2

 
 
事皆有名無實劉嘉樹太守心焉慨之每於簿書餘暇命駕至堂親加查察委員稍知顧忌不敢恣意妄爲遂得實惠及民保全甚衆近日訪聞清節堂委員許二尹舞弊營私刻剥孤寡正擬嚴查實跡適堂中孀婦多人以屢遭茶毒寃苦難伸相約至府署喊控太守升堂研訊備悉平日委員酷虐情形温諭再三令各回堂靜候查辦上月杪命駕蒞堂詳細訪察知各孀婦所禀皆係確鑿不禁大發雷靈立傳二尹至前嚴加詰責諭令聰候詳請叅辦二尹　觫如牛跪求寛恕太守怒其無恥回署後立卽撤委檄令愛育堂委員盧大令暫行兼管人皆頌太守之仁明不置 
[松江縣試初誌]  
　　松江訪事友人云本月初二日爲華婁兩縣霖試正塲初一晚華亭劉謙三大令婁縣屈吉士大令先後至貢院小憇天將破曉升座點名畢隨聲砲封門題紙旣下童子軍皆抽秘聘妍各逞奪標手叚華亭已冠首題公西華曰至聞斯行之次題固不可耕且爲也然則治天下未冠首題君子也如用之次題地利不如人和通塲詩題賦得東風已緑瀛洲草得風字婁縣已冠首題斯辱矣朋未冠首題力不足也子曰力不足者通塲次題孟子將朝王王使人來曰詩題賦得楊柳烟凝翡翠濃得濃字 
[鄂省官塲紀事]  
　　武昌訪事友人云沔陽州堤圩爲數邑保障年久失修深虞漫溢督憲張香帥關懷民瘼籌　鉅欵委曾大令傳祿估工興修以溉農田而興水利○辦理武穴上厘局廖太守正華乘舟至省叩賀于中丞新任之禧大約小作勾留不日卽當遄返也漢陽府余堯衢太守現因親老呈請終養督憲張香帥以時事多艱需材孔亟朂以忠孝兩全之道一再慰留太守亦感激馳驅不復作乞休之想矣○查辦　避現極認眞仕途中人恐于未便皆紛紛遵章呈報李大令　係李太守雯之胞弟蓋少尉樹勛係蓋叅軍灃之之哲嗣均已呈明改省矣○漢陽縣新灘巡檢經藩司瞿方伯委候補班補用巡檢王少尹步鰲署理宜城縣田家集巡檢委當陽縣興史李少尉煥章署理漢陽縣典史委補用巡檢張少尹承緒署理麻城縣鵝　巡檢本任新灘巡檢施少尹元深仍留署任日内皆已牌示飭知矣○槍砲廠在事各員供職多年不無微勞足錄前經張香帥專摺奏保奉旨交部議奏現聞督轅接到部中覆文以所保太優未便照准飭令嚴加核减再行具保香帥已飭鐵政　遵照辦理矣 
[白下官塲紀事]  
　　金陵訪事友人云由省城至鎭江興辦鐵路前經總辦候補道潘芸蓀觀察勘定墓址插立標誌禀請督辦大臣盛杏　京卿復勘上月二十七日京卿由滬乘某輪船抵省拜會劉峴帥商定開辦事宜擬勾留數日由江寗遵陸至鎭江逐一履勘然後乘舟回滬大約開工之期當在指顧間矣○當鄂督張香帥總制兩江時自下關江口至督轅左側碑亭巷開築馬路以便往來迨劉峴帥回任後又由碑亭巷馬路接至通濟門外九龍橋飭商務局抽取東洋車捐以爲推廣修治之用刻聞峴帥擬將此欵添築馬路飭商務局通查城中街道擇要開工商務局中早已支銷淨盡未知如何禀覆辦理也○上月初旬揚州堤工局總辦丁蘭生觀察葆元由差次赴蘇州謁見撫憲德中丞勾留數日復至江寗省垣晉謁督憲劉峴帥至月杪接奉德中丞檄飭委署江蘇糧儲道篆因卽趨詣督轅禀謝各當道聞之皆詣觀察行轅道賀輿馬絡繹不絶於途 
[東瀛攬勝]  
　　日本訪事友來函云疇昔山陽鐵道火車上拘獲行剌步兵大尉並立君直躬之兇犯二名刻經岡山裁判所長判定正犯岩永元吉擬以死刑從犯中島多次郎擬以徒罪若不翻供卽可定讞矣○海軍軍令部長司令宫子爵海軍大將伊東君祐亨及副官海軍少佐今井君兼於日前航海至長崎小作勾留卽往佐世保勾當公事○日前海軍省岀有示諭略謂現欲召募海軍學校生徒二百名限本年六月十五號爲止務須滿額所有東京長野山口京都金澤熊本仙臺松江鹿兒島青森廣島高知羽前等處倘有願來投効者其年歳須在十六歳以上二十歳以下 
[南臺玩月]  
　　福州訪事友人云正月某日汀漳龍道榮觀察堃命駕至省禀見各大憲拜會各同寅小作勾留卽於二十九日乘官舫起程繞道厦門然後回署○福州府金太守舉行郡試搜巖採穴遴選眞才無如士習日偷未及午時卽恃衆毁門擅自岀入差役見之不敢攔阻關防嚴密竟如是乎○自奉旨創辦團練以來各省皆已次第舉行以收守望相助之效閩省雖經開局尚未妥籌經費現由司道悉心會議擬將百貨釐金中所捕補水費六分再加四分另外存儲作爲此費已禀准督憲通飭興辦商民亦知此事爲保衞地方起見踴躍輪將聞此欵每年可得三四萬金或可無虞匱乏矣○米珠薪桂謀食維艱去冬大憲派員四岀採米平糶米商尚不敢壟斷居奇至臘月間米石到者寥寥價遂日高一日入春以來每石竟至需錢六千左右轉瞬青黄不接更不知作何景象數米而炊者無不憂形於色而柴價亦異常昻貴韓昌黎所請年覽啼飢者不圖於今日見之兼之銀價日賤錢價奇昻私鑄小錢充斥於巿彼貧苦小民其將何以爲生計耶 
[潤州春色]  
　　鎭江訪事友人云常鎭通海道長久山觀察嚴禁賭博不啻三令五申不意若輩利令智昏依然到處設攤誘人入局新正某日觀察命駕而岀行至新河街某鋪門首瞥見鋪中東夥五人圍坐作葉子戲談笑自如毫無顧忌不禁勃然大怒飭役拘拿發縣懲治計與賭者四人抽頭者一人判令荷以五眼枷抽頭者居中其餘四人各占一面儼如當日聚賭情形發犯事處示衆以儆效尤猶恐賭風終未盡絶爰飭丹徒縣王大令派役四岀查拿風行雷厲有犯必懲諒各賭徒從此或可稍知斂跡矣○駐鎭美領事妈敦君前因金陵下關開闢商埠命駕至白門謁見南洋大臣劉峴帥籌商一切兹已事畢於上月二十五日乘某輪船回鎭○某日有少年數輩翩翩華服高乘駿馬岀郡城北門行至吊橋畔適一老叟扶杖而來不及避讓遽被撞倒殿其後者勒韁不及致復踏傷手背血肉狼藉不堪逼視少年見肇事端加鞭圖逸旁人不服立卽拘住喚老叟之子到來向之理論旋經人婉言調處責令少年延醫調治迨某傷科察視之下稱受傷甚重且年已八十有四恐難保全性命少年聞之始憂形於色好馳驟者其亦鑒之○常鎭通海道長久山觀察情殷保赤在東西南北四門分設牛痘局便人傳種保全嬰孩功非淺鮮目下正宜播種之時已定於本月初二日一律開種遠近鄉民襁負而至者絡繹如梭○本届舉行府試府尊許太守紹　定於本月十八日取齊二十一日考丹徒及京口駐防各童二十四日考月陽已岀示通衢曉諭各童知悉矣○新正以來雖晴多雨少景物鮮妍至二十日後天氣陰鐘時而雨點霏微時而雪珠錯落氣修寒沍較之三冬爲尤甚雖圍爐小閣命酒消寒猶覺雙肩起粟街頭無袴公禦寒無策莫不瑟縮如螿父老謂春行冬令將來必多疾病還是典衣還戒酒費人斟酌是春寒不免躊躇再四矣 
[上海官塲紀事]  
　　前日辦理吳淞清丈局江蘇候補道沈仲禮觀察敦和因公來滬命駕入城拜會各當道至縣署時王大令延入花廳晤談片刻而别○昨日新委辦理十六鋪巡防中局委員高筱雲二尹命駕入城赴各衙門禀謁至縣署時輿時與王大令晤談片時而岀 
[上海縣試正塲招覆案]  
　　上海縣試正塲由王欣甫大令秉公評隲於前晚十一點鐘岀案招覆一百九十三名兹將姓名全錄於左郁　周　張汝鑫　李維清　周承績　劉至學　張士琳　何　鈺　周　賚　金潤章　王銓運　胡祥翰　吳寳地　汪慶濤　賈豐潤　楊兆奎　陳鋐勲　金　澍　張光豫　曹　堅　朱學錦　唐祖鏗　宋人傑　許繼光　王釗功　胡宗瑗　朱綬章　翁師揩　盛朝爵　徐文逹　周士清　黄申錫　王煥功　朱文煥　費志學　張之綱　林祖浩　程宗鵬　蔡景濱　夏　雲　黄　　　毛經　　毛恒遇　葛士熙　范熙祥　沈崧峻　錢端履　顧光煥　尤彭熙　秦錫芝　葛尚迪　曹承逹　宋人偉　張仁　　　欽　　劉　鴻　陸元　　孫上丁　黄光弼　楊汝銘　范　選　夏　時　陳洪熙　謝　　　尤彭泰　嚴　恭　楊洪魁　張冠玉　　樹　　朱壽愷　唐祖潭　 
 
 

Page 3

 
 
毛恒受　陸增禧　黄　堃　陸樹梅　瞿　鉞　朱紹裘　顧鏡清　吳繩伯　趙徴瑞　馬才輝　顧祥麟　趙澄溯　張鳳岐　張愷和張履和　王貫三　潘　浩　黄　璜　金煥章　張　螳　凌希曾　孫承燾　徐寳璜　王臨棨　葛益庚　吳家穎　吳肇修　楊兆　王錫疇　周文焜　夏樞選　王式森　潘鍾杰　王式炎　徐元章　楊士煌　張慶安　張國華　朱光照　丁光弼　劉　瀛　金保樂孫　鑄　龔福常　陳瑞清　楊書瑞　朱禮儉　沈日章　張觀慶　韓不覊　徐文鏞　周　徴　顧祖德　諸崇瀾　楊嘉椿　朱樹棫郁鍾鸞　王承綸　唐祖涵　胡光騮　潘　鎬　康裔孫　胡光奎　丁應弼　游之藩　談耀坤　秦錫祺　李維華　張士瑾　吳嘉美吳樹楨　葛　鵬　王應旦　林本立　薛紹銘　龔　渤　胡光驊　王榮照　杜鳳聲　季鴻勲　侯念清　黄紹勤　何其一　曾澤民蘇　海　林本庠　曹繼曾　張楚相　倪錫圭　凌紀勛　吳泰階　金宏基　徐顯曾　姚寳枬　陳士驥　王臨訓　張繩祖　蔡守其張魯修　朱秉亁　黄　圭　孫秀堯　鍾浩鈞　胡紹美　李顯翀　俞　俊　衞紹康　王增功　王增壽　唐志賡　丁承楧　年智及楊春緑　楊以興　王爕功　錢樹奎　王承梁　周明德　王廣淵　張敬業　胡明墀　陳紹虞　尤桂芬 
[札飭照料]  
　　雲貴總督崧制軍札委候補同知周司馬之瑞解運十八起二批京銅五十一萬五千斤由雲南歴四川宜昌漢口以抵上海然後航海赴天津經北通州至京局交收先期行文至江海關道轅請札飭地方官沿途照料蔡觀察探悉司馬將次到申遂札行上海縣會同營汛妥派弁兵護送岀境土大令奉到札文業已遵照辦理矣 
[函請換地]  
　　英津師担文君以宅旁空地往往停有棺木函商江海關道憲蔡觀察擬購二十七保八圖内空地作停棺之所俾免屍氣蒸人并請轉札上海縣遵照觀察允之卽札知王大令照辦旣而八圖地保姚子庭投縣禀稱担文所欲購者係同仁輔元堂之産須照會堂董詢明能否岀售大令遂致書曹董寄耘令議覆辦理一面據情禀覆道轅 
[菁莪造士]  
　　北洋學堂在滬招考學生刻已岀案計取十八名示期本月初七日覆試計開廖宇燮莫書農周爲東潘誦虞莫經農蔣詠同汪嘉龔其蔚裘祝三林毓峻馮忠毅王德鋆陸緜周倬汪楨許衍鼎吳樹清馮忠亮 
[示收車捐]  
　　前者洋涇浜北工部局議捐自備之東洋車及馬車屢經會議迄未允洽兹始議定東洋車每輛按季捐洋銀二元馬車每輛按季捐洋銀四元已由工部局董事抄單咨照英界公廨請讞員鄭瀚生大令岀示曉諭矣 
[公廨停訊]  
　　昨禮拜四爲法界公廨訊案之期捕頭以捕房押犯無多飭包探禀請讞員朱森庭明府暫行停訊俟禮拜六一併訊供判斷明府允之 
[報館索詐]  
　　粤人關耀珊自稱滬報館主筆手持鄭聽香之信至武弁陳君逹威處告以爾有劣跡三十餘欵鄭欲登告白宣揚如能岀銀六十兩卽可彌縫否則恐壞聲名殊多未便也陳知其有意索賄如不允許必遭誣衊遂持銀偕關至滬報館如數付訖旋訪知鄭並無此事因投捕房聲訴捕頭倩包探倪順泉將關拘獲昨晨解至英界公廨請訊陳投案訴稱職員係藍翎守備曾在原任江海關道劉大人處當差前日關持鄭信函備列職員劣蹟三十餘欵聲稱欲登滬報并言我係館中主筆如欲止登可以作主惟須岀銀六十兩職員無奈持票銀到館照付後知鄭信實係僞繕心有不甘是以控請究辦以儆效尤關供稱小的在滬報館供役並非主筆此事係館中同事姚姓等五人所爲與小的無干陳所賄之銀小的並未染指讞員鄭瀚生大令商之巴繙譯官著押候查明覆訊 
[兇黨尋仇]  
　　浙江海運局在浦東楊家渡招商局码頭斛兌漕米前日滬北三十六個黨流氓糾集羽黨二百餘人各持器械獻集馬頭欲與斛米之各工人爲難幸爛泥渡巡防局委員李蘭史二尹預派團丁在彼彈壓若輩見勢不佳相率遁去昨日又聚集一百餘人前往尋仇各工人遂相率停工不知若何了結也 
[火未成災]  
　　前日午後四點鐘時楊樹浦怡和紡紗廠内各工人正在工作忽火星飛射棉花中霎時火勢炎炎幾致不可收拾幸多人汲水灌之得以救熄祗焚去棉花數包 
[醫院紀事]  
　　浦東川沙人陳某之子名國馨年僅十齡邇患石淋以致小便疼痛危在旦夕延醫診治實效全無昨由伊父送至同仁醫院求治醫生騐得膀胱内積有石塊非剖開取岀不爲功遂如法灑以哥羅方酒俟其迷睡割開膀胱將石塊鉗岀權之重約四兩未幾小便遂通亦可謂乎神其技矣○本邑人顧夫庸在楊樹浦某繅絲廠内工作前晚偶不經心被機器軋去左手血肉模糊痛不可忍廠中司事倩人舁送同仁醫院求治醫生將零星骨肉剜去得保無恙然不免終身殘廢矣 
[英界公堂瑣案]  
　　包探顧阿六拘解徐子山到案禀稱此人竊取席二寳家灰鼠衣服前奉大老爺諭令小的查明復訊兹經小的查得徐席本係同居徐陸續竊取席衣私行典質去歳之杪席曾託徐代質金臂釧一雙其票亦未交還旋竟私行贖岀兌錢席投案聲訴前情徐供小的與席交好年底需用無可籌措不得已而岀此下策所有兌去金臂釧一事並未向席告知自知不合叩乞施恩讞員鄭瀚生大令判押二月○包探張阿五禀稱陳小妹生有一女許字曹阿和爲室前日同在茶肆倩拆字人代爲庚帖忽有流氓陳春福指爲將女抵押索賄不遂攫去洋銀四元五角並皮馬褂一件報捕後經小的拘獲送請究辦陳小妹投案供稱女兒年甫十三歳許字與曹因無庚帖故岀洋銀十元倩拆字人代寫被陳指爲抵押索詐洋銀十元小婦人不允伊卽攫去檯上所放洋銀四元五角並褫曹之皮馬褂今旣獲案求恩重辦曹供與略同陳供小妹將女價賣與曹年歳相懸安有嫁爲正室之理小的故向借銀若干大令訊得陳訛詐可惡判令管押兩個月○陳阿二在某洋人處供執鞭之役私自將油衣汕帽質錢使用事爲洋人查知送入捕房解案請究陳供寍波人因有急需暫將油衣典質卽當贖還大令判責二百板管押一月○包探李星福禀稱章阿金竊取隣人戚顧氏之金首飾現經小的查知已向慶雲銀樓掉換銀臂釧金戒指是以解案請訊戚顧氏投案請追失贓章認竊不諱并稱章蔡氏係小的之母實不與聞此事尚求寛宥顧章氏供是阿金之妹大令判責阿金二百板管押一月顧章氏責手心二百下蔡氏從寛斥釋　包探陳金標禀稱匪人徐金生攫取徐老三家小孩臂上所籠銀釧經小的拘獲送案請究徐老三投案聲訴前情徐金生供窮苦無聊偶一爲之不料卽被拘獲後當革面洗心不敢再犯大令判責二百板枷號一月 
[正字]  
　　昨日本報紀英界公廨擇吉開工一事江海關河蔡和甫觀察委戴子勵明府鳩工庀材句悮遺委字以致情節不符合卽補註于此 
[澤被嗷鴻]  
　　飢饉洊臻流離載道嗷嗷鴻雁何以爲生日前本館協振所承白雲居士助來禀元一百兩又無名氏續助淮徐海留養男女幼孩洋銀五十元又武林太原子求增妻壽并合家平安助洋銀三十元又夏旬伯善士助洋銀五十元又程翰英善士助洋銀三元又隠名氏助票元七十三兩又李長燦善士求子省方病早復元身體康健完願洋銀二十元當此災區甚廣需欵浩繁若不廣籌振撫之資則此數百萬苟延殘喘之飢黎仍不免填諸溝壑今得諸大善士解衣推食慷慨樂輪誼美恩明不啻生死肉骨銜環結草食報詎有涯哉拜領之餘謹書此以當左劵 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[路工程局紀事]  
　　前日南巿萬裕馬頭元昌米行夥田子金雇朱楊氏之划船往浦中騐米氏婪索渡資以致口角氏子朱三海突將田之衣服扯破彼此在浦中扭毆旋由十三號巡街捕拘入捕房捕頭暫行管押次日解至工程局總辦朱森庭明府提訊之下以　　不應與渡客爲難判掌頰十下朱三海責手心十下從寛開釋○前日江北人祝渭川在新馬路同春茶樓向祝張氏索衣以致口角扭毆由三十號巡街捕拘入捕房昨日經總辦朱森庭明府研訊視供祝張氏係小的之叔祖母小的前在伊船上爲夥曾有棉被一條及衣服十餘件寄存彼處今向索不還因之口角氏供祝前在小婦人處當篙工棉被衣服係向戴連生取購並非祝寄存之物明府謂此事本委未便擅斷惟毁壞同春樓之茗具著賠洋銀三角五分具結存案 
[南巿捕房紀事]  
　　昨日小孩薛阿虎在新馬路中啼哭四十三號巡街捕勇向之盤詰自言迷失路途不能回家遂送至捕房捕頭王榮培令押候家屬來領○南巿生義码頭某姓家婢女逸至新馬路中沿途悲泣巡街捕勇見之拘送捕房捕頭盤詰之下自言原籍南通州屬吕泗塲年祗九齡苦被家主所虐捕頭令地甲傳其家主到來以便解送工程局禀請朱森庭明府訊究 
[法界捕房紀事]  
　　妓女金笑玉在英界某里賣娼其母其氏虧欠洋銀一百元被債主呈控江界公廨請提金妓到案究追朱森庭明府准詞岀票飭探至英界恊提帶回捕房捕頭暫准交保岀外俟堂期著保人交案禀請明府訊究○積竊沈俊卿屢次犯案由地方官遞解回籍前日又潛來滬上施其胠篋之技被包探拘獲解入捕房押候堂期解請明府研訊 
[美界捕房紀事]  
　　前日小竊王虎寅至虹口百老匯路第一千二百三十一號門牌某鞋鋪内竊去拖鞋二百餘雙適爲包探吳瑞龍查獲拘送捕房捕頭令押候轉解公堂禀請讞員鄭瀚生大令訊辦○昨日江北小偷兒何阿六竊取外虹口某码頭所堆舊鐵若干適爲某號巡街捕所見拘入捕房捕頭以所竊甚微從寛押乞丐牢一天卽行釋岀 
[陽春有脚]  
　　昨蒙蘇垣恒孚銀樓交來焯焹等四户樂助振欵洋銀一百六十元天水患癎子求室人肝症卽愈洋銀三十元揚州明德堂洋銀五十元利川昇求水陸平安諸事順遂銀五十兩蘿石老人求第四子病愈洋銀三十元金陵隠名氏龍洋角子合成五十元神户復泰號洋銀五十元愛英居士董貽經堂各洋銀三元乞得延生之籙無任權忻籌起死之方再求佽助乞登報牘敬盻仁施　上海六馬路仁濟善堂籌振公所施則敬等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
