# 1900 - 318 - 4909915

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林　主人藏有精抄稿本倩本局用大號新字排印廣延名宿悉心校讐二書業已告成用上等潔白連泗紙印釘裝成六十本外加椐木箱每部售洋十二元海内有志之士欲講求經濟學問者則此二書不可不備并請認明封面後有二林齋校本庶不悞購仍存上海文瑞樓蘇州綠蔭堂蕪湖河南文苑山房諸君就近選購可也此佈 
[閲本報所紀緝獲匪僧事感書]  
　　九月二十二日本報紀四川人萬姓在湖北宜昌府之河西蓋造房屋一所顔其額曰小聚會處有詰之者云係棧房實則勾結匪徒陰懷叵測所糾羽黨多至數千人事爲地方官查知將萬拿獲搜出册簿緝獲數匪解送宜昌府訊供稱係釋子某某等爲首乃派差在雙店子拿獲一僧旣而續獲兩僧訊知一係安分焚修者當卽保釋餘二僧則收入獄中待訉執筆人閲之不禁喟然而歎曰有是哉奸僧不法竟至於此耶昔者僕嘗讀將心餘先生二氏之論矣其言謂井田不能勝其養而惰遊者衆學校不能勝其教而邪僻者生於是二氏興焉二氏者所以出全力爲天下國家分其教養於萬一者也有餓夫於此向市人乞百錢無有應者乃歸於二氏持募疏而請寺觀莊嚴善緣資福而檀施塡委焉有頑夫於此臨以官司加以刑戮罔懼也語以天堂地獄苦樂之事則頂禮侍誦願從懴悔焉向使無二氏以收此什百庸衆將迫於飢寒共爲盜賊而凶逆姦宄之徒遍山澤掌獄訟者竭蹶不能理此二氏有消納惰遊邪僻之功且其説以勸善爲宗無犯上作亂褻瀆鬼怪之事故歴世而不能滅嗚呼先生此説先生於是乎爲失言矣夫二氏者賊井田之養而亂學校之教者也不耕而食不織而衣聚其徒於叢林古寺中以四方之佈施供每年之食用是惰遊之甚者也滅絶倫紀廢棄詩書神其説曰空曰悟曰達觀離俗曰吐納飛昇是邪僻之甚者也安得謂有消納惰遊邪僻之功假使盡從二氏則天下將有田而不治有學校而無人絶物滅性人類以絶天地將從此閉塞矣奚止於餓而已哉奚止於頑而已哉惟其所言皆巧託於勸人爲善故愚夫愚婦罔不惑之究之勸人爲善而二氏之徒先不能自善姦淫婦女藏匿盜賊此二氏中習見之事未足以僂指計也然則其所謂善者亦不過借以煽惑愚人而已第以世人之能施二氏而不救餓夫能知天堂地獄之誕言而不知有司刑戮之嚴法而卽以爲二氏者能爲天下國家分教養吾未見天下國家而以二氏爲養而以二氏爲教者也夫勞心勞力皆足以自給本無所謂餓王章憲典皆足以自警本無所謂頑至於餓至於頑則是乾坤之不肖而帝王所不容者也乃皆皈依於二氏是二氏者實逋逃之藪也而何怪姦淫盜賊之胥出其中耶乃先生猶謂其無犯上作亂褻瀆鬼怪之事殆欲過寛其責而不欲明揭其奸歟不然如宜昌匪僧之事亦非至今時而始一遇者寗先生而未之見未之聞乎古昔聖帝明王之所以不滅其教者非謂其説以勸善爲旨其力足以分國家教養之遺亦以其教浸盛歴世旣久勢不能去乃遂安之已耳嗟乎前年朝廷以振興新政之故欲將各省庵觀寺院悉數攺爲學堂沒入其資以爲諸生膏火卒以康梁謀逆悉反初心然亦可見其教之不終滅而其徒之不終絶矣今觀於宜昌匪僧圖謀不軌一事而益歎前年詔令之不行且并感鉛山蔣先生之言亦未爲正論也 
[恭錄行在上諭]  
　　九月十四日欽奉行在上諭户部奏陜西災象已成自宜亟籌振潕江蘇候選教職嚴作霖辦理義振多年不辭勞瘁疉經傳旨嘉奬著劉坤一松壽聶緝槼飭令該員邀集同志來陜辦理義振補用道施則敬候選道嚴信厚周寳生向辦義振均著成效併著飭令該員等分投勸辦惟災區較廣需欵甚鉅盛宣懷久駐上海熟悉商情並飭勸募鉅欵源源匯解以資接濟該督等仍咨行江西安徽兩湖閩廣四川各督撫出示曉諭紳商量力捐助仍檄飭各該地方官會同義紳妥爲經理不准稍有勒派等情爲要將此由五百各諭令知之原摺著鈔給閲看欽此 
[本館接奉電音]  
　　昨日午後西安行在飛電傳來懿旨一道上諭三道敬謹譯登○九月二十七日行在内閣欽奉慈禧端佑康頤昭豫莊誠壽恭欽獻崇熙皇太后懿旨陜省本年荒歉貧民甚多現在天氣漸寒覍食惟艱殊深矜憫該省每年向在城内設立粥廠於十一月初一日開辦本年遇閏節令較早著岑春煊攺在城外開設粥廠動用倉糧自十月初一日起卽行開放該撫務當遴派員紳認眞辦理總期實惠均沾用副朝廷軫念窮民至意欽此同日奉上諭張英麟奏酌保教職一摺直隷承德府教授張丕弼等旣據該學政聲稱品學兼優足資表率自應優加奬叙承德府教授張丕弼寳坻縣教諭陳文署均著賞加五品銜望都縣教諭阮文叙容城縣教諭郝鋈候選訓導宣兆慶均著賞給國子監祭酒銜候選知縣饒陽縣教諭王元一候選知縣前束鹿縣教諭宋朝楨均著仍以知縣歸部卽選以示鼓勵該部知道欽此同日奉上諭江西按察使著柯逢時補授所遺兩淮鹽運使員缺著程儀洛補授欽此同日奉上諭溥良現已補授都察院左都御史仍著留署辦事欽此 
[旁觀者淸]  
　　日本報曰列國莫不望中朝在京師重立政府恢復和平之周因相與議論曰中國如能恢復和平之局我等固當盡還所佔土地俄國佔據滿洲之事亦嘗明言之矣今中國皇太后皇上恃山河之險遠幸西安其意果在和乎抑在戰乎非外人所能知也夫列國駐軍愈久則求償愈多華政府之應之也愈難應之愈難則恢復和平之局亦甚非易而連軍之撤退無期深恐暫時佔據之地方或變而永遠佔據矣奈若何 
[謻臺難上]  
　　南洋新加坡叻報云自西歴一千八百九十四年以後中國所借洋債將及六十兆磅刻下每年應還之欵統計不下三兆五十萬磅海關所入尚不足抵此次各國所索償者竟多至四百兆磅然則國債必將愈重矣可勝嘆息 
[德員晉謁]  
　　金陵訪事友人云本月某日督轅接到滬上來電内開日内將有德國水師提督乘本國兵艦來滬駛赴江寗謁見南洋通商大臣面商要公等情督憲劉峴帥因卽飭知下關洋務分局一俟德艦下椗立時由德律風 
 
 

Page 2

 
 
禀報迨二十六日淸晨德國水師提督蓋師霖君乘白色四烟囱之不知名兵艦衝波上駛小泊下關洋務分局委員關輔臣少尉急乘洋划渡登探問隨卽將情禀報督轅午後一點鐘時蓋君率同德員克納箕君登岸乘四輪緑呢轎式馬車入儀鳳門抵洋務總局拜會總辦汪叔芾觀察隨由觀察陪詣節轅峴帥延入花廳握手傾談約歴一點鐘時始辭出至所商何事則刻尚未得而知也 
[紳裔伏誅三志]  
　　廣州史姓大紳之裔史堅如潛入康梁逆黨陰謀轟毁撫轅事發伏誅前已兩登本報昨得廣州訪事友手書云當事發後史已逃匿澳門迨拘獲刑求供認聽從康逆指使謂能將全城轟毁定當授爲五層樓總統之職詰以同黨名姓供出三十餘人按史父名悠乾曾膺膴仕物故多年其兄史久貞亦名列膠庠史年祗二十餘曾受業康逆之門或曰凡康逆賞識之人必令呑服藥丸謂能益人智慧實則使之昧振補其本性甘心列名逆黨中也是耶非耶非局外人所能深悉已 
[姑貸一死]  
　　金陵訪事友人云前由上海解來投誠票匪易敬城李和生兩犯先經兩江督憲劉峴帥飭發上元縣訊無實供嗣又飭江寍府王鹿峯太守再三研鞫易李兩犯堅供並未散放富有匪票遂攺發江甯縣監禁據情上禀峴帥飭再細意研求太守遂於本月二十四日飭提到堂詰其何以甘心入匪黨兩犯同供當日匪人妄謂旣賣此票卽可隨其首領北上勤王小人以爲當此國家外侮憑凌正率土普天同伸義憤之日爰在上海購得此票旋由自立匪會首領常利生派充僞哨總各帶匪黨二百人隨同航海北上豈知甫抵天津常利生忽令與中國兵士接戰如有不遵約束者立卽以軍法從事小人始知伊等心蓄逆謀圖爲不軌爰乘間委棄所帶士卒星夜遵陸南返逕赴上海日暉港安字營繳票投誠願爲國家出力當蒙顔統領咨經道憲大人派充哨官反正以來在上海遇見逆黨中僞三江糧臺總辦設計殺斃用皮箱盛放運至德原輪船嗣奉督憲大人飭屬嚴拿票匪並有投誠免究之諭正擬設法跴緝匪徒以報憲德忽被械解來此倘蒙不咎旣往當作線緝匪以贖前愆否則有死而已並無怨言太守將供詞錄摺呈送督轅並代兩犯力求赦宥峴帥俯准貸其一死飭卽鬆去刑具提出縣獄仍交原解委員帶返申江或謂解赴鄂垣聽候張香帥發落二説未知孰是 
[鹺憲回鄂]  
　　漢口訪事人云日前督銷鄂岸淮鹽局總辦李觀察奇彥赴白門謁見兩江督憲劉峴帥禀商鹺政本月十九日事畢遄回趨詣督轅禀到禀安然後回局任事 
[觀察騎箕]  
　　武昌訪事人云湖北候補道陳仲鹿觀察籍隸粤西服官楚北歴充營務處工蓺局商務局諸差深爲湖廣總督張濤制軍所倚重近奉陜西巡撫岑雲階中丞奏調赴陜正擬束裝起程不意偶感微疴竟至不起觀察年甫五秩中饋久虚本年方聨姻某宦家筮期十月某日迎娶鸞膠未續鴛偶遽分亦可傷已 
[白下决囚]  
　　金陵訪事友人云前月某日江寗府屬溧水縣境有盜犯八人夥劫某姓將事主刃傷並縛其婦女輪流姦汚繼復放火燬其房屋報經溧水縣但大令祖翼勒捕嚴緝旋獲夥盜六名禀經江寗府王鹿峯太守飭解至省並檄調大令會訊嗣以其中四犯情節較重科以斬立决罪名其餘兩犯一擬徒罪一擬永遠監禁禀奉大憲飭將四犯就地正法梟首傳示犯事地方本月二十四日太守率同上元江寗兩縣會集三大營齊詣督轅恭請王命押解四犯至笪橋市處决次日大令詣憲轅禀辭携帶四犯首級遄回懸竿示衆 
[測量水勢]  
　　漢口訪事人云邇者長江上下游水勢日淺輪船來往每有膠滯之虞江漢關税務司何君因令某洋員乘長淸小輪船自漢口至九江沿途測量水勢淺深俾行船知所趨避是亦當今要圖也 
[粤垣火警]  
　　廣州訪事友人云本月十一日太平門内天成街福盛隆牛皮莊忽肇焚如之禍霎時烟燄迷漫上衝霄漢附近各街水龍聞警馳救得以立時熄滅祗焚去店屋一間及右鄰永和昌照相店旣而南關前大觀戯園左近又税祝融之駕各街水龍疑係陸地失火紛紛馳往嗣知火起於江干所泊之某樓船遂望洋而返聞邇者彼處新造一樓船是日下水試行各船户均燃鞭爆誌慶不虞遺燼墮入船篷致兆此禍亦可哀已 
[甬江火警]  
　　甯波訪事友來函云本月二十五日黎明四點鐘時郡城西門外望春橋全和米店不戒於火熊熊之燄上燭層霄西門外航船埠麗安會水龍及西成橋新製水龍聞警馳至吸水狂噴得卽熄滅計共焚去樓房三楹小屋二間 
[吳下瑣譚]  
　　蘇州訪事人云自閶門外新闢租界市面日漸繁興而盤門則市景蕭條漸形冷落現聞某日人擬禀請當道令妓院戲圜遷至盤門以興商埠當道以民情趨向所在未便更張惟諭令嗣後妓院戲館不准再在閶門開設以免枯菀之分○閶門外所築馬路分枝爲五一在吊橋下從遠山閣茶肆起由樂榮坊直達大馬路已擬卽日興工此外四路一在麗華戲館之旁一在楊樹弄餘未詳○蘇郡居民每因錢債細故扭控縣署甚或串通差保私押班房兩造曲直未分已有破產傾家之患吳縣主田大令惻焉憫之特於本月十五日出示曉諭禁止是亦息事寗人之善政也 
[貧民得所]  
　　本邑大南門外向設粥廠一所收養乞丐俾免凍餒之虞本届蘇松太兵備道余晉珊觀察札委江蘇候補知縣屠明府仁宇經理其事照章開辦定於十月初一日爲始每日每人給粥一甌並傳知丐頭令各種江湖流丐一律蜷宿廠中不准在街頭露臥是亦加惠貧民之善政也 
[劣董被控]  
　　昨日本邑二十三保鄉民嚴藍田等投上海縣署控稱董事王某包攬詞訟魚肉善良强將小的抵押蔣姓處之祖遺田八畝串通售與洋商並私賣官河等情縣主汪瑤庭大令諭候批示核辦 
[賽會路由]  
　　本屇下元令節本邑好事者舁城隍偶象出游先發牌點卯籖定路由出廟朝西過陳市安橋晝錦牌樓三牌樓過縣橋朝南過太卿坊陳箍桶橋進西王家弄過薛家橋由副府署往西出胡家橋弄過楊家橋由叅府署往西進北弄過莊家橋往西出西門到壇晚上由壇起馬朝東往南過萬生橋往南朝東過沙家石橋朝東進西鈎玉弄過小普陀橋往北朝東鹽公堂朝北往東出公義碼頭朝北進王家馬頭花衣街至新馬頭往西至小橋朝北過外郎家橋如意街往北朝西過吊橋進大東門過𥲑笠橋往西中大夫坊往南出天燈弄由道轅出談家弄朝南過永興橋進同仁里往西朝北過陳箍桶橋朝東南梅家弄往北過魚行橋朝東過彩衣街朝北過東街益慶橋朝西過海防署往天官牌樓福佑橋朝西往南過安仁橋往南朝東出馬姚弄往西回轅昨日上海縣主汪瑤庭大令循照舊章飭將臂香會陰皂隸及婦女扮犯各名目舉凡矜奇甲詭與夫借事誨淫者一律嚴加示禁未知蚩蚩者能不視若弁髦否 
[滬城火警]  
　　前晚四鼓時本城十五鋪所轄魚行橋左近火腿弄徐姓家因有老嫗臥病熾炭煮藥潑翻燈内火油致兆焚如之禍霎時冒穿屋頂延及比鄰楊李張韓各家火勢炎炎遂致不可收拾迨更夫鳴鑼報警各叚洋龍陸續馳至噴救良久始得火滅烟消共燬門面五間内屋十餘幢徐嫗年已七十有五宛轉牀褥不及救出以致葬身火窟中殊可悼也當火熾時道憲余晉珊觀察提右營廖楚材叅戎各率文武諸官到塲彈壓 
[幾肇燎原]  
　　前晚一點鐘時本邑大南門外陸家浜西首德盛煤炭店内不知因何遺火牀褥霎時濃烟四射幾發燎原附近鄰人瞥見 
 
 

Page 3

 
 
汲水以澆得卽熄滅僅燬去蚊帳一頂 
[售票罰車]  
　　本邑南市新馬路集水碼頭左近必得誠彩票店私售廣益普益等各種彩票事爲南市捕頭查悉倩四號暗捕前往起出普益票三十二條廣益票十一條連店主李廷標解入捕房轉解馬路工程局禀請總辦程雨村大令研訊李供小的年四十有九籍隷甯波府屬慈谿縣去年四月來此開設江南義振票店所有普益等票五十八條均由同鄉人寄售叩乞恩寛大令謂此事由廣濟公司經理人禀請查禁爾豈獨無聞知乃敢將未經奏准之票在内地私行銷售耶著將起案各票一律充公罰置水車一輛以便修理馬路李唯唯遵諭而退 
[竊案可疑]  
　　前晚本邑南市楊家渡裏街甬人莊仰先所開成香閣烟館忽失烟槍十五枝銅盤七枚以及零星各物次日開具失單投十六鋪巡防北局報請查緝局員文韻松二尹准之飭捕恊同地甲往勘見屋面遺一烟燈此外並無形跡情甚可疑因卽據實稟明二尹二尹限三日内查明禀覆候核 
[法界停訊]  
　　昨禮拜二爲法界公廨訊案之期讞員杜枝園大令正欲升堂忽接蘇松太兵備道余晉珊觀察札文另有要公須辦遂商諸會審費繙譯暫停訊案一期 
[控請提追]  
　　前者拔維晏洋行買辦沈子雲因與兪朗溪絲價糾葛控經前英美租界公堂讞員翁笠漁直刺訊明令沈繳還兪絲價銀若干昨日兪復延律師博克到堂聲稱沈不遵堂諭延不繳銀務請提案押追讞員張柄樞司馬准之 
[法租界捕房紀事]  
　　前數日有李寳榮者至帶鈎橋北首慶豐土棧浼楊天寳引進購買川土五包計價銀四百兩囑送法租界晉安里交貨收銀慶豐執事人允之遣甲乙兩夥偕李楊二人將土送至晉安里交昇昌源號主陳小寳手收隨付與英租界某錢莊期票一紙計銀五百兩甲持票往對乙則坐待回復詎料李濳遣庖人某丙先將川土一包送往某處乘間逸出迨甲夥照票而回稱係　鼎向陳根究陳稱李租住客堂一間每月出洋銀四元朝來暮往不知寄宿何處亦無行李楊知受騙遂將陳扭訴捕房捕頭詢悉情由予限四日將李尋交翌日慶豐土棧夥又將楊天寳扭控英美租界公廨讞員張柄樞司馬諭令交保出外楊以此事先經法界捕頭予限四日昨已逾限遂投捕房求追捕頭命傳陳入捕房聽候解送公堂禀請讞員杜枝園大令訊究○鄉人王阿狗在褚家橋西首新擴租界内田加耕作江北流氓李文士等四人前往刈薪王告以物各有主豈容妄取李遂呼集同類百數十人與王爲難有徐阿二者從旁解勸流氓悞爲助王扭住兇毆以致受傷甚重隨卽匍匐至捕房歴訴一切捕頭令包探前往拘獲李等四人在身畔搜出兇器一併押候解送公堂禀請懲辦 
[美租界捕房紀事]  
　　前晚甬婦張王氏行經靶子路轉角處突遇流氓童小月等數人攔阻去路攫取銀簪一哄而散氏奔赴捕房聲訴捕頭令包探張阿五將童等一併拘獲押候解送公堂禀請讞員張柄樞司馬訊辦○崇明縣人施兆恩僑居靶子路第四百五十在號門牌房屋昨晨向同鄉宋桂郎索取舊欠被宋持刃刺傷左腿施大聲呼救三百七十二號巡街捕聞聲而至一併拘入捕房捕頭騐得施傷痕歴歴令送同仁醫院醫治宋押候解送公堂禀請訊究○前晚某西人在吳淞路見某氏婦姿首頗佳不覺頓起淫心强拽入内欲行非禮氏駭極狂呼西人遂將手中木棍擊傷氏額後經巡街捕到來始將西人拘入捕房不知如何發落也 
[拾遺補闕]  
　　本月二十八日報首登讀萬國通史前編内阿喇伯志之上漏去米塔波斯合志六字榮晉薇垣一則内升授湖南布政使悞南爲北二十九日報記白門火藥局災後情形馬端愍公祠句悞端爲忠一時失檢合併正之 
[濟急善會接第四號京函]  
　　督辦大人緝翁諸公鑒初十日寄第三號信想蒙鑒入濟急會匯欵已收到道勝兩批匯豐三批計公砝足銀四萬六百三十二兩三錢三分洋四萬元匯豐此間收各軍存銀甚多均係匯解回津是以吳幼舲云儘可撥用抵要上海交存匯豐電知此間卽可劃撥并屬該京行大班電知滬行大班查照又華俄銀行已作買賣詢知該買辦云可以匯欵前函已陳及惟據幼舲云此間匯欵仍以銀合用近來洋錢日跌每元作七錢二分換京錢祗八吊二百文銀價每兩仍換十二吊零也乞諸公酌之王星北令坦光景甚苦附來蓮甫同事處附函卽交其收閲轉致星北之兄寳齋據汪坡生云不在京渠求借給京平足銀一百兩當卽照付取其親筆回信請交星北兄其欵歸還上海總會查收又廣東惠來縣烏令已招其子祺勛親來面告一切今日送來家書一封乞飭速寄盼欵接濟惟不知烏令尚在惠來任所否同日又奉到濟急曾第五號公函祗悉種切廣東已據劉吉六等云歸其自辦昨來云今日有二百餘人分雇船隻由日本保護至塘沽附愛仁輪船回滬以後尚有三百餘人仍欲歸我等保護前往大約日本祗允送渠等一次也至陳子鈞觀察之欵傅相云並未接其請示之電而此間四川同鄉聞知已時來催詢商之同人又不便擅行提撥卽經電詢是否照撥抑歸入公濟昨日發電又復催詢候諸公示遵兹將四川京官催詰之函附呈查閲雲貴江西各京官亦同此催詢此中爲難情形業詳前第三函不再贅述此間並未叧設公局卽在寺中假兩間屋用司事二人送信一人以楊味春管理雜件一切分函送函及取欵存欵皆駿經理旣任勞又任怨而無可如何此中情形難形筆墨閲公函在京由何人彚總稟商相示等語相云爲欵過鉅仍由汝等總理并可節省用費駿祗得力任其難第每日京官之來探問耆日不暇給夜間又須赴相處陪談會議須九下鐘乃退故復函不能隨到隨辦多半須夜間揮毫尚希原諒但求委件一一照辦不悞而已保護現議定由京至通車歸俄日保護通至楊村船亦歸俄日保護楊村至塘沽火車專歸俄保護車價每輛約五兩餘一次船四十餘元一次火車俟事竣俄員開來方知頭批定十七日開行昨已電請卽日放兩火輪來再過三五日請續放一輪來通州由李幼山偕董遇春帶繙譯一人前往經理照料楊村莘伯自願前往帶繙譯三人經理照料至塘沽由燕謀派洋人白樂文經理輪船必須早到塘沽以便火車一到卽上輪船雖有礦務局空屋近聞有德兵佔住則又不便矣此次南旋諸人中有外官流滯京師或解餉或赴引或放缺未得出京者情形雖不窘而急於出京不得是同一急也旁人初擬令捐經費然後准往駿等以收費不知多寡勒派事屬不情且車船皆不免擁擠萬一人皆情願出費而求舒服多帶輜重其勢必辦不到轉貽人口實仍槪准搭往惟面囑如以受濟急之費爲不安請至滬酌量捐助公費於上海濟急會交收庶幾兩盡其道想諸公聞之亦必喟然王爵帥戚友顔曾本定頭批南歸撥欵容招之前來面交公會囑交四函王茂書一函取有回片片上餘三函託康民兄雷補兄轉致淸單一紙亦查明註入原單寄請轉致諸公查閲便悉劉景帥世兄尚有戚眷僕從二十餘人在京現附頭批行乞借四百金開支一切祗可向匯豐代借請尊處俟撥函到時先爲代付將原函寄請景帥歸還刻已另具一函交其戚帶交景帥費神感感康民收條一紙請轉交緝翁收公函另寄手復敬請台安楊文駿頓肯九月十三日再香港銀行馮厚光囑撥區湛霖梁士詒顔廷佐三君規元一千兩此三君均是相醫麥佐之熟人三人先在懷柔信寄去後顔廷佐先來取過京松銀一百兩今日三人皆來言梁顔卽附廣帮回滬區眷亦先回滬而自已留京囑將其餘之欵撥歸上海取用已給一憑信赴上海公會支取兹將顔君收到百兩收條一紙寄請諸公核存備查頃又奉第六號公函并各函件均悉容一一分送照撥再復承囑昌平延慶房山寳坻等處避難官商除房山正在辦理外寳坻亦有人正在設法容再函查昌平延慶究有多少人再爲設法辦理至丁循帥等助各欵是否各歸各省務乞酌示至爲盼切文駿又頓首施子英錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日葉裕生扭子阿弟到縣以違訓忤逆請懲當晚縣主汪瑤庭大令研訊之下葉供小的係靑浦縣人寓居治下南市已歴年所兒子阿弟性喜賭博不務正業小的屢次訓責奈伊不聽反敢日肆爭閙叩乞究懲阿弟供小的向操雜貨業現已賦閑前日偶作葉子戯被父親呵斥隨卽中止事緣小的之母自前年物故後前日甫閲二週年父親聽信繼母之言遽將靈檯撤去小的略向繼母理論致觸父親之怒實則小的並無恃蠻情事求鑒大令謂爾總不應違忤父親判令掌頰一百下交裕生領回管束○前者陳沈氏因欠張姓會項洋銀八十元被控到縣大令略加詰究判令交人保出折半歸償後因無人具保暫交官媒看管限期呈繳迄今置若罔聞前晚大令提案覆訊氏供小婦人向親戚處竭力張羅尚未足數求恩寛限大令准再展限五日仍交官媒看管 
[英美租界晚堂瑣案]  
　　潤記繭號執事人鄭定禮控掮客李寅久購去絲繭措付銀兩前晚讞員張枘樞司馬升堂研訊鄭供本年六月二十五日李至號内購去繭子七百八十二斤共合銀四百餘兩陸續收到洋銀一百五十元其餘延不找付叩乞究追李供小的所購繭子應付價銀只欠十六兩有奇且鄭尚未將貨交淸兹將帳簿呈核叩求明鑒司馬飭將李交人保出與鄭各邀公正人淸　帳目限十内禀覆核奪○周昌記棧主周國壤控妻母胡湯氏誘拐伊妻胡氏藏匿索詐等情前晚張司馬提案集訊周投案供稱職員原籍浙江紹興現在寳善街開設昌記客棧本年七月某日由李金全趙柳溪執柯娶胡氏爲妻計費聘禮洋銀一百十二元嗣於八月某日送妻回紹興詎知妻母胡湯氏濳至紹興將妻誘出携至滬上職員得信浼人尋回未幾胡湯氏卽來棧索詐洋銀二百元兹查得胡氏卽前在棋盤街某妓院賣娼之花二寳職員實受胡湯氏之愚爲特扭案叩求將妻發堂擇配胡湯氏供小婦人並無誘逃之事司馬謂周曰爾旣不願將胡氏領回照例應休回母家著胡湯氏當堂具結領去 
[英美租界公堂瑣案]  
　　包探趙銀河禀稱陳金生張英州二人因索欠起釁互相扭毆致張跌傷足踝經小的送往仁濟醫館求治今先將陳解案請究讞員張柄樞司馬商之白繙譯著將陳交人保出候張傷愈覆訊核奪○周阿德竊取王阿二家布衣二件經包探顧福其拘獲解案請究司馬判責二百板遞解回籍贓給失主具領○包探顧福其禀稱潘仁隆在江西路拾得金臂釧一枚小的查係蘇州路某姓家所失今特將潘解案請訊司馬判令管押一日金臂釧給還失主○陳阿生私取族人陳生田家田單十四紙經包探顧福其拘獲解案請究司馬著押候過堂訊核○陳阿生張阿才潛至日本國人某姓家圖竊經五百三十九號華捕拘獲解案請究司馬判令各責三百板遞解加籍○包探秦少卿禀稱許土生陳阿明二人在某處船上口角許自不經心跌傷足踝經巡街捕舁送某醫院求治今小的將陳解案請究司馬著帶回捕房押候禮拜四解案覆訊○王阿春竊取趙有生家洋油一箱經包探沈阿岳拘獲解案請究司馬判責二百板贓給失主具領○金慶祥金田祥向金孝亭訛詐洋銀十三元經某包探拘獲解案請究司馬判各責二百板交人保出洋銀給還原主○楊榮榮竊取某船塢鐵坂數方經包探劉森堂拘獲解案請究司馬判責一百板贓給失主具領○周桂春竊取陶花文家衣服六件毡毯一條經包探金立生拘獲解案請究司馬判責一百板贓給失主具領○五百九十號華捕禀稱前晚鄉人汪曉雲行經寳和里被流娼曹吳氏顧蔡氏攫去銅質對時表一枚銀練一條汪情急喚捕將一干人拘入捕房今捕頭令小的解案請究司馬判將二流娼各責手心一百下○包探沈阿岳禀稱洪山支在某處竊得洋磁盆五枚經小的拘獲解案請究司馬判責手心一百下贓發捕房變價充公○陸再扣竊取某洋人家油衣一件經包探劉光震拘獲解案請究司馬著帶回捕房查明覆核○王阿福薛阿金串竊蔡祥祥家衣服首飾經包探邵仁初拘獲解案請究司馬判各責二百板贓給失主具領○積竊王阿二竊取蘇州河某姓船上布被一條經包探顧阿六拘獲解案請究司馬判責二百板管押捕房半月○應永仁竊取林阿毛家皮箱一口經包探顧阿六拘獲解案請究司馬判責一百板管押捕房一禮拜 
[鉅欵頻頒]  
　　敝善局承辦濟急事宜仰蒙四方善長不我遐棄慨解囊金源源接濟施惠及時曷深心感兹又蒙蔣大善士經募森記助元二千兩厚記星記各助元五百兩仁壽室交來吳愼記經募元三百兩李裕記經募元三百兩翁源生經募元四百兩仁記經募元一百兩分别祗領仰見諸善長慈祥在抱宏濟時艱辱在下風同深感頌鈔乞登報叩謝仁施[  上海濟急善局施則敬謹誌]  
[廣種福田]  
　　敝善會承無名氏交來規元二百兩安慶胡體仁洋銀七百元淸江承德堂何君求合家平安六十元餘姚無名氏求一家平安妻坐產順吉六十元王念劬五十元又貼水八元六角大興張岳興一百元戚春渠小銀錢二百四十枚尹修梅小銀錢二百四十枚敝善會第一批輪船業已旋滬據述北地災民之慘有非紙墨所能罄者需欵浩繁正慮汲深綆短乃承諸君了慨然有己溺己飢之志特頒惠澤力拯垂危造福蒼生曷其有極又武昌隱名大善士渡江來滬交到呂芝宇翁助銀五百兩陸琴軒翁三百兩馬張謙翁三百兩又蘇州仁和莊倪錫疇翁順康莊尹渭安翁合募匯來第一批洋銀七百六十九元龍銀一百元銅洋銀十一元蘇曹平紋一千四百二十兩又思危氏李一百兩葆芬氏李一百兩浩劫餘生得兹膏澤自當感激無窮矣除肅覆外先乞登報叩謝慈施[  上海慶順里救濟善會陸樹藩潘炳南丁紹芬等謹誌]  
[濟急善局京師收欵淸單]  
　　九月初十日止一收道勝行頭批匯欵公砝足銀一萬五千四百六十七兩三錢三分又英洋五千元一收道勝行二批匯欵英洋一萬五千元一收匯豐頭批匯欵公砝足銀五千一百六十五兩來電是六十九兩據云恐電碼悞一收又二批公砝足銀一萬兩○又撥欵淸單一撥郭曾炘京卿京平足銀二百兩盛京卿函囑一撥徐仁號洋一百元任逢翁函囑一撥黃懋禎京平足銀三百兩天順祥函託一撥羣善京平松銀四十兩楊子翁代李毓森託一撥秦綬章公砝足銀三百零五兩零四分合漕紋三百兩則敬電徐次翁照撥一撥寳銘寳熙公砝足銀九十五兩九錢合京松一百兩則敬函託一撥姚賡韶公砝足銀三百八十九兩二錢盛京卿函囑一撥史季超公砝足銀九十七兩三錢合京足銀一百兩盛京卿函囑一先撥顔廷佐公砝足銀九十五兩九錢合京松一百兩係三人到齊交淸再取收條寄奉一撥趙聲伯世駿京平足銀六十兩天順祥囑撥應取還○又託查淸單一第一次單查京官十六人除前已電復外現查得刑部沈文煇卽沈文定姪已寄居天津一第二次附來金籛孫寄朱仁壽函一件已送到在　住原處一第三次附來區信一件已送懷柔顔君佐佐廷已來先取銀一百兩俟三人接眷回再來取又徐信一件任逢翁囑商接濟與蓮甫晦若商皆徐君至好借洋一百元取有回信收條又任鐵君信一件已送去無回信徐　鏡知其住處未來見又楊幼鴻信一件前已取收條寄過并已晤面數次幼鴻已寄過信電與子通星使又寳銘寳熙信一件已照施子翁囑　京松銀一百兩敢有收條回函奉上規元此京松小三兩又查吏部主事章采南是否在京查明在京住原處一第四次附來喬茂萱許子原王孝瑜信三件均已送到任逢翁託王孝瑜有查復史悠咸春屬回信一紙附上又布捐局致王荷舫淞南營致趙鶴亭信二件均已送致又施子翁致連聰肅信一件此公已出京不知何往信繳遼又施子翁致徐次舟信一件又單查京官十三人由申館報託查唐文治陸增煒李士瓚三主事均吳人仍在京住者唐文治原處李士瓚原處眷屬與其婿張獻枚均避住寳坻縣未回陸增煒偕眷均往寳坻與李士瓚眷屬同在一處郵政局黃忠諒託查福建黃仲則敎習三山會館託查陳懋鼎主事查明均在京詢據郭春瑜京卿言黃己由南匯到用欵洋五十元陳亦收到渠家匯欵可不接濟布捐局孫託源豐潤查王翰淸稿房信己送到取有回片天順祥託查天晦若主事仍在賢良寺同事住宅亦無恙阮仲箴託查江蘇阮惟和中書仍在原處未出京光景難天順祥託查吳炳太史赴保定吳子淸中書在京無恙天順祥欵到又託查蔡露卿郎中己由天順祥京號撥過銀二百兩又託黃懋禎中書幼農世兄遵囑借京平足銀三百兩後如需用再借楊子萱代李毓森託查蔡羣善主事懿善之弟遵囑託康民兄訪查親來照借京松銀四十兩并有家書託轉交○又回信收條郭穀齋寄信一封收到京足銀二百兩已由盛京卿寄去趙聲伯致天順祥信一封并收到借京足平銀六十兩收條請索取歸還公欵合規元　十三兩己送天順祥秦綬章收到施子英電撥漕紋三百兩收條已寄蘇王星卿收姚頌虞收到盛京卿函撥京平足銀四百兩收條留在盛京卿處徐仁鏡致任逢辛信一件單一件公函囑借洋一百元已送任逢翁收羣善致懿善信一件并借撥銀四十兩收條已送楊子翁收李毓森託應向去寳銘寳熙致施子英信一件并收到撥京松銀百兩收條史季超收到盛京卿撥銀一百兩收條留在盛京卿處查來欵係規元一百兩今交京足銀一百兩應再找規元五兩黃璇生卽幼農世足收到公會函撥京足銀三百兩合規元三百十五兩收條已送天順祥陸名生致邵小帥收銀回信一件請告緝翁並轉致而交由緝翁轉送吳潤生致吳蔚若信件並緝翁電查復條紙朱益藩致王俊才信一件已送太古昌棧内元豐昌惲董寄盛京卿信二件惲薇生寄惲方伯信一件均留在盛京卿處王翰淸收信回片一紙已送源豐潤任逢辛託查王李瑜同居史姓回信一紙已送逢翁收李紫璈信一件已請逢翁轉寄蘇州饒楨庭寄陳潤夫信已送夫劉仲巖信二十五日寄寳應城内魚市口北首姜家巷太史第劉收[  施五英銘]  
 
 
 

Page 10

 
 
   
 
