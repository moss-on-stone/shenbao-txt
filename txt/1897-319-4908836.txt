# 1934 - 319 - 4908836

 

Page 1

 
 
[長江各埠赶早發報告白] [  申報館主人啓]  
　　長江數千里埠頭林列本舘所銷申報向來依期寄送惟歴來有入在滬收取閲過之舊報寄至各埠求售往往紙幅破壞附章不全購者憾之　致信本館饒舌是以本館今特赶緊印寄較前早到一日以副諸君子先覩爲快之意如有遲到者卽係閲過之舊報可向經售報紙人詰問　　拜日無輪船開發須於下一日并寄閲者鑒之 
[牧令書緝要出售] [  圖書集成局代啓]  
　　牧令書緝要一編專爲州縣而設其中所載皆我朝名臣循吏懿蹟嘉言采摭成書用垂模範誠爲策名筮仕者先路之導本局承琴鶴齋主人囑付鉛印爰用新鑄之字潔白之紙校讐精良裝訂八册每部定價碼價一元四角凡身膺民社而未知刑名錢榖撫字百里之地者不可不一爲流覽也申報館及申昌書室滬上各書坊均有發售賜購者請隨便選取可也此佈 
[題常則意欲新説]  
　　先正論舉業工夫謂題常則意欲新意常則詞欲新其實凡爲文章皆然不獨與業也日報之禮主乎求新故俗稱新閲紙其爲論説旨半依新聞以立言尤無取乎蹈常襲故顧今者地球之上日報夥矣卽滬上一隅中西報館林立如本報之論説二十六年以來已積八千八百三十餘篇凡天下地上之物古往今來之事類皆指陳而論議之此而言題難乎其爲新矣苟非莩甲新意何以豁閲者之目而爽其心雖然未易言也孟冬下瀚朔風乍嚴執筆人握管搆思擬屬論草有客過而問曰先生將何論答以欲論本月十八日報紀臺基提省一節客嗤之以鼻曰嘻先生休矣此事在滬上已屬數見不鮮卽報端論説亦幾如司空見慣無論陳王氏之犯案與前經提省之趙顧氏如出一轍第思趙顧氏提省後未聞如何發落大率此等案件律無專條犯孫婦女又當减贖總不至科以死罪假令趙顧氏果如此則陳王氏何獨不然卽後此犯案之人何不皆然先生論之度不過申前論之餘意期上憲處以嚴刑竣法俾之懲一儆百而已否則或以張直剌罰洋十元之判誠有如聶方伯電諭所云懲辦未免太輕者故將一析其疑乎執律人曰唯唯否否不然懲一儆百之説業已舌敝唇焦墨乾筆秃無庸更贅蛇足卽前論所云卽以其道還治其身者亦不過大嚼屠門聊以快意耳聶方伯前曾觀察滬江痛惡若輩伎倆今旣一再逮治想必有大整紀綱以端風化者牗下書生何敢測以管見至於張直剌罰洋十元之判雖曰懲辦太輕或者此中别有深意未可厚非蓋就事而論陳王氏之罰洋十元固視趙顧氏之枷責遊街輕重迥異然而今日人情譸張爲幻安知枷責遊街者不猶欣欣而罰洋十元者或反怏怏乎客曰此言何謂也執筆人曰租界二十年來臺基案犯纍纍矣所有瘐斃獄中者惟所稱松江老太婆一人顧猶死於病非死於法也然則法果有窮乎抑若輩神通廣大乎夫今之南面居民上者雖不能比包孝肅于清端一流然亦斷不至於愛憎乖謬是非顚倒更何至不遺鉅細婪及若輩之金然而官不愛錢未必左右之人亦不愛錢也卽令左右不敢收錢凡能進言於左右之人難保不收錢也苟或不然則若輩之倖逃法網初不關乎人事矣夫以紂之昏惡而曰我生不辰有命在天以王莽之悖逆而曰天生德於予漢兵其如子何可知天生小人亦有命運司命之權非國法所可奪也况乎人亦有言錢可通神又言有錢使得鬼推磨鬼神可以錢通則命可以錢買矣然而彼固妥所得多金也竊爲計之其開臺基也近或三五年遠則將十載凡浪子蕩婦之爲其主顧者不知凡幾而良家婦女誤落陷阱者亦不乏人一旦事發到官苟或牽涉敗靈豈非聲名性命兩有所關在此輩自其惴惴焉賄之金以箝其口而該犯乃得按名而科派之如平常人家婦女需若干金保不牽涉則殷實者宜倍之紳宦之妻妾媳女更數倍之及至事平釋放後除所費外或者更有贏餘不啻利市三倍一人如此同業羡之不以犯案爲懼而以犯案爲幸安知近日此等案件之多非此中人自相起滅藉以歛良家婦女之金乎安知張直剌非洞燭其弊故以薄懲了之俾不能藉詞以科派乎客曰如先生言洵乎題常而意新矣特不知果屬題中應有之義否客旣退爰錄之報首以質諸明眼人 
[諭旨恭錄]  
　　十月十五日奉硃筆這武場正考官著徐會澧去副考官著李殿林去欽此同日奉硃筆　崇蔭李擢英監試欽此同日奉硃筆這外簾官著馬汝驥胡鍾駒林怡注贊綸去欽此同日奉硃筆這塲内彈壓配都統著官祥去欽此同日奉硃筆這收掌試卷著張楏沈豫立去欽此同日奉上諭朕欽奉兹禧端佑康頣昭豫莊誠壽恭欽獻崇熙皇太后懿旨此次恭親王等承辦慶辰典禮妥愼周試恭親王奕謂著賞給御筆錫福宣猷匾額一方御筆長壽字一張通玉如意一柄帶膆貂褂一件金壽字縀四疋慶親王奕　著賞給御筆長壽字一張通玉如意一柄帶膆貂褂一件金壽字繢二疋欽此同日奉上諭此次慈禧端佑康頣昭豫莊誠壽恭欽獻崇熙皇太后萬壽　辰宣表鳴贊各官均著賞加一級欽此同日奉上諭此次慈禧端佑康頣昭豫莊誠壽恭欽獻崇熙皇太后萬壽慶辰宗親筵宴綵衣進舞之近支王公恭親王奕訴慶親王奕劻均著交宗人府從優議叙醇親王載澧端郡王載漪郡王銜貝勒載濂郡王銜貝勒載瀅貝勒載潤貝勒溥偉均著於常年俸銀外加賞銀五百兩貝勒銜員子奕謨貝子溥備鎭國公載澤鎭國公載洵不入八分輔國公載瀾不入八分輔國公載濤不入八分輔國公銜鎭國將軍載瀛頭品頂戴鎭國將軍溥僎鎭國將軍溥侗頭品頂戴載搏二品頂戴倬均著賞給三鑲玉如意一柄蟒袍一件欽此同日奉上諭此次一慈禧端佑康頣昭豫莊誠壽恭欽獻崇熙皇太后萬壽慶辰筵宴喜起舞人臣札拉豐阿芬車均著賞給蟒袍一件頭等侍衞公載鉞頭等侍衞訥欽泰卓凌阿均著父部從優議叙頭等侍衞伊立布文璞均著賞給二品頂戴二等侍衞溥墪全福容斌吉順志和富祥均著升爲頭等侍衞三等侍衞載光崇興錦良溎泉景麟溎和烏拉喜春恩福均著卄爲二等侍衞四等侍衞松海著升爲三等侍衞二等侍衞英茂頭等侍衞全福二等侍衞富山均著交部從優識叙欽此 
[詳述德兵據膠事]  
　　有德教士二人爲德國恩聖主教所轄向在山東行教本月初七日忽被匪代戕害其時駐京之德國使臣方南下游歴由揚子江以逹湘鄂諸處及回至上海一聞此信直立卽返京而德廷已接到電音卽電飭德使辦理此事德使因電致德永師提督著立調兵船三號鼓浪赴膠州灣將三砲臺占踞查中日交戰之後俄人爲中國索返遼東傳聞中朝與俄廷訂約將膠州灣讓與俄人今者忽被德人所占恣俄人聞之必不甘服將來俄德或枝節叢生也至上海西字捷報則謂刻得確信知德水師提督未占膠州灣之前已與英俄法諸國水師提督言明此事深恐歐洲之内德俄二國外部大臣亦已商定不知將來德人欲永占出東省内一隅之地乎抑各國分裂中國土宇之時已不遠乎又聞前山東巡撫李中丞秉衡素不喜與外人通往往待之不以禮貌意者此次戕害教士有所指授亦未可 
 
 

Page 2

 
 
知德人其殆此因欲傾陷中丞歟捷報之言如此本館意德人久與中國和好决不致於决裂如此且戕害平人之事不但中國有之卽泰西各日報所紀亦往往有之凡有文教之國斷不因一二人之命以致大動干戈他日者一經兩國理明諒仍必言歸於好也至昨報所譯教士於初二日被害實係一時筆悮合併聲明 
[俄日爭端]  
　　高麗總税務司經高王俞允俄人之請辭去英人百郎更用俄人亞力軒夫此已譯登本報兹聞西人傅言謂日本於此事不懌於心其外部大臣已向駐日俄公使詰責恐兩國不免將啓齟齬也 
[運物赴膠]  
　　德商禪臣洋行有一輪船名龍門者經德國水師提督傳令改裝軍火糧食昨日裝運阿司發脱及木板一切材料俾德人建造兵營并裝揩抺機器所用之油二百箱於昨晚開赴膠州按阿司發脱係西語乃造屋面所用之物經火不燃者 
[軍中利器]  
　　倫敦格致擇錄報云法國有一武員新造一種來福槍專灑强水於敵人之面勇敢兵士寗對大砲而立不願攖其鋒又造一種機器砲放出亮球而至敵營能令夜戰如晝現英廷又演習新式槍其槍曾經發響一千次於一百廿三杪鐘之久至交戰時每杪鐘能發十一響并造得一種炸藥大砲能發出二百磅炸藥砲碼遠及四英里祗需數碼能屠甚大之城説見廣州中西報 
[新製毒彈]  
　　倫敦消息言巴明咸處現有人獨出心裁製出槍彈一種甚爲新奇其彈以鉛爲質頂平而凹略似杯形此彈中人一經入肉儼如鐵鑿人木傷口不能復合若入肉深至六寸則傷口愈闊徑量約有三四寸其勢比諸鷄心彈尤甚此彈現由英廷商議可否取用以資戰守或謂此種鉛彈爲從來彈子中之最毒者未悉有干萬國公法否耳説見廣州中西報 
[丁酉科順天武鄉試題名全錄]  
吳兆鳳藁城張永曾蠡縣韋三益正定杜遇春大興袁世逹昌黎趙元凱無極齊光甲蠡縣齊殿華新樂陳壽域新城趙青華束鹿紀堪貴宛平趙同海容城樊德昌正定于清瀾清苑張忠曲沃張瑞祥保定張占鰲大興魏元望都劉朝彦正定王金奎高陽倪雲鵬藍漢徐夢桃大興徐蘭芳宛平楊金馨清河陳廉邯鄲鐘盛趙州胡芬藁城曾蔭桐晉州杜殿虎博野檀曉澂大興張三甲開州王書田大名霍青萬元城張麟閣大興楊都鎭宛平閻冠甲遷安黄振奎獻縣劉國南東安李景瑞容城周殿甲安洲馬蔭梅藁城田書奎藁城張尙續曲州沈芝棟刑台馬紹傑大興馬聯馥遵化杜瑞春固安閏華保蠡縣康貫三蠡縣陳洪泉新城劉會同定興崔鴻藻清苑曹榮輝博野邵廷俊東安王清閣成安王夢璽磁州辛殿魁藁城劉仁肇藁城齊殿魁新樂馬龍旗藁城李光耀高陽周國霖保安蘇貫雄雄縣冉保青蠡縣邱殿元蠡縣張成烈安平龎世錦大名張夢霖大興劉鴻鈞元城王振邦深州杜廣心大名任繼光青豐李翰英冀州張殿元南宫潘廷謙鉅鹿楊維楨衡水劉書绅南宫渠承浩蘅水李殿華棗强李士奎大名王良桐順義吕鋭通州洛書正藍滿李健亨固安曹連城大興袁汝勲深州劉鴻章平鄉李翰苑順德宋岳雲易州朱恒進冀州宼恒順冀州魯瑞平安平孫鶴鳴元城龔連陞元城李鳳雲東明孟建侯遵化孫鏡如河間吳玉龍獻縣李光嚴深州維貴鑲藍李振升天津孫毓麟宛平趙綱宛平楊熙臣南皮王筆鑄武强胡修墀大名鞏鴻泰河間張殿選元城劉振元邢臺辛樹元大興書勲鑲紅賈國綱遼陽陳懋和獻縣榮壽鑲紅李飛鵬大興惠昌正藍郭鵬大興陳連仲正黄黄煜正藍東林正紅宿齋正藍連春鑲白王恩銓鑲白王存禮漢軍同義正藍葆動正白林盛鑲藍高玉璋正紅吳雲飛峬巖王瑞恒鑲紅孫翰臣豐安 
[丁酉科浙江武鄉試題名全錄]  
徐同倫黄巖周銘盤瑞安徐象來黄巖陳錦標義烏邢鎭濤嵊縣胡兆龍永嘉洪錫芬永嘉葉虎賁蘭谿杜步蟾東陽李振鑣樂清吳炳鍾黄巖王惠珍義烏周寳書永嘉徐熾聲缙雲郭峻山蘭谿吳超永嘉吳志清義烏陳慶揚平陽葉錫標雲和龔海超金府潘慶龍瑞安何濟清金華吳廷元永嘉吳兆龍温府夏之英青田托雲旗籍黄在中青田李鍾崧青田駱鼎勲寗海戴廷槐永嘉朱孔揚金華多連旗籍金夢麒東陽羅鎭南山承許其調東陽章東林樂清龔友麟義烏趙鳳鍾錢塘陳大典義烏木金旗籍唐朝麒常山解慶麒台府吕振熊金府蘇國楨平陽丁步高處府林瑞彪泰順吳憲文義烏鄭鳳鳴瑞安林得熊永康葉夢熊温府吳邦彦湯溪長慶旗籍舒正翊衢府劉宗陶湯溪陸壽麒嚴府張兆熊青田樓渭清義烏陳陞階永嘉吳經邦青田童殿軍蘭谿杜鷹榮西安周勝軍青田王鳳飛蘭谿王殿鰲永嘉 
[火警傷人詳述]  
　　揚城灣子街東嶽廟南首欄杆機坊於本月十七夜失愼燒斃男婦九名口店主亦重受火傷已紀前報兹悉該店字號永興店主戴某當夜尙未安臥因聞左衞街襪店回祿奔往援救迨該處火勢漸衰始行回店時已將四鼓矣因口渴令學徒爇炭煮茗徒睡眼麻茶致肇此禍戴見火起始尙竭力撲救旣而勢已燎原不可收拾遂大聲疾呼一面至後進帮同家人搬取物件往返兩次火已延燒後進戴思者母及妻女等尙未逃出復又冐火突人奔至母房堅握母腕飛步奔逸詎冲出後老母依然未出而戴已額爛皮焦痛極暈倒迨火熄戴已一息僅存不能言語延至十八下午斃命觀者見戴手猶堅握老母焦爛手腕不放蓋當時用力過猛致將其手腕拉脱也戴尙有胞弟戴三住居間壁巷内事後檢查人數除店主戴某外尙少四徒二夥並老母曁戴之幼子次女等三人計共九名口咸葬身火窟遂一面致信徒夥家屬一面至有司報請存案十九日各家屬陸續到塲一片悲慟之聲慘不忍聽須臾地方官亦排道戾止飭人於瓦礫叢中將各人骸骨一一扒出安置隙地令各家屬認領奈徒夥等六名類皆窮苦地方官憫之飭由善堂發棺六具收殮戴之親丁自行殮埋所可哀者戴母屍骸扒出時身軀已縮小成團其懷内尙有燒焦洋蚨約百枚並一小孩骸骨意者必戴之次女蓋其母生時最愛此孫女火熾時想因戀此銀洋曁女孩之故遂遭此慘斃也又有某徒聞進店甫三日亦罹見厄噫可憫已連日往觀者如蜂屯蟻聚莫不見而酸算蓋失火傷人間亦或有然未有如此次之慘殆眞如佛氏所云冥冥中有劫數存耶 
[粤東小火]  
　　本月初六日一點鐘時粤垣西關迪隆里忽傳火警是處附近塘魚欄大巷口倡寮林立鶯鶯燕燕莫不惶急飛常幸得多人撲救熄滅未至釀成巨災聞起火之由因某藥材店在樓上熬前膏樂致兆焚如事後鄰右集議從此不許再在店中煮藥以免肇禍云 
[查案述聞]  
　　淮運司江都轉奉督憲密札會同淮揚道丁觀察親往秦郵工次查勘事件等情已紀前報兹悉都轉及觀察已於十八夜遄返風聞所查之事係因秦郵民庶上控一案緣該州境内向有失修舊閘一道今年伏汛盛漲時東堤大壩未開堤身岌岌可危某委員一時情急將舊閘石料拆缷移保堤工不虞水勢逐日加漲舊閘幾於漫溢後幸開放車邏等三壩水始退去該處居民遂以拆閘保堤顧彼失此等詞赴督轅上控峴帥遂飭令都轉等躬親往查究竟此閘是否廢棄抑與小民生計有關立候覆奪等語傳説紛紜然是否仍未敢必姑誌之以覘其後 
 
 

Page 3

 
 
[蜀中仕版]  
　　川督鹿制軍奉旨入京其督篆已交軍憲九月二十五日制軍由成都陸路起程入京引見○江北廳劉仁齋司馬調補打箭爐同知該處公事繫要上憲飭速赴新任遺缺由川東道札委保甲局帮審巴縣詞訟委員劉祝峯司馬代理其保甲局務委勞大令代理另委電局王柳堂大令帮審巴縣詞訟 
[辦理不善]  
　　四川與西藏交界地前因居人搆釁經鹿制軍札委張大令繼统帶督標營勇往辦善後事宜旋奉文將某土司查拿解省詎意張大令所帶兵勇毫無約束將該土司家中所有財物搜擄一空鄰近各土司不服率番衆重重圍困無計可脱現由打箭爐來信聞張大令已經被戕或云服毒自盡未知確否 
[期開虎榜]  
　　汪南武闈將届發榜之期督憲劉峴師欲拔眞材以備干城之選擬將中東西三闈合式各生飭赴督轅箭道覆試三日以昭愼重故揭曉之期須遲至本月二十七日但近日隂雨連綿礙難校閲不知届時能開虎榜否 
[憲示照登]  
　　欽命二品頂戴分巡江南蘇松太兵備道蔡爲關防詐僞並勤求政治事照得本道少承家學卽敦先型壯日服官夙勤治譜每以廉明勵志無忘淡泊明心澺昔海國宣軺榮江授政卽己實事求是任法從廉開風氣以移民却苞苴而剔弊兹者恭膺鳳詔忝握鱗符當任大責重之時懷履薄臨深之懼權無旁落柄必躬操以除莠者安良木不寛乎三尺以正躬者率屬金必却乎四知蓮幕風清咸屬束身自愛梓鄉日遠亦無托足來遊子弟則問禮趨庭從無外出童僕則奔走侍户不許陳詞至於署中書史關上官員莫不時加訓察防範惟嚴此皆深自謹持同寅共諒者也惟查上海爲華洋雜處商旅通衢本境固自有流氓過客亦不無敗類壽張爲幻耳目難周或憑社鼠之訛或射杯蛇之影揑稱故舊僞托官親冐幕友之名假家丁之勢藉端撞騙遇事招摇妄聽蠱惑之言卽墮狼貪之計此皆本道聲名攸繫斯民利害所關現當下車伊始防檢宜嚴除派員訪察並分飭各屬一體查拿究辦外合亟剴切曉諭爲訿示仰道屬軍民及各關書差商旅人等知悉爾等須知本道用人行政至公無私請托不行營求無益祗須奉公守法同爲盛世良民切勿作奸犯科自蹈當前重典嗣後遇有前項奸徒假托本道親族友丁名目在外招摇撞騙情事許卽扭送各地方衙門查訊明確禀候核飭懲辦若甘受欺朦串同弊弄律有同科法難姑恕至於地方何利宜興無使貨財外溢何弊當革總宜積習挽回凡紳耆等生長於斯見聞較確或面禀或牘陳果使洞中機宜維持時局本道必虚衷聽受勉力施行倘若假公濟私乘機舞弊或被告發或被訪聞在本道自有權衡在爾等徒取咎戾耳其各凛遵毋違特示 
[示禁漏捐]  
　　籌餉貨捐總局爲出示嚴禁示照得本局經收百貨釐金裕餉恤商兼籌並顧該商人等各宜仰體本局之意循分報捐踴躍輸將乃訪聞有等不肖商人往往勾串船户車夫每於深夜或天將黎明之時乘隙私運肆意偷漏實屬有妨厘務前經示禁在案誠恐日久玩生罔知顧忌除嚴密查拿外合亟出示嚴禁爲此示仰各商船户人等一體知悉倘敢仍蹈前轍無論軍民遇有偷漏貨物均准扭送來局查明得實酌量情節輕則嚴罰重則充公獲送之人照章提賞該商人等各有身家幸勿有心嘗試自貽伊戚勿謂言之不預也其各凛遵毋違特示○又出示嚴禁事照得本局前因有等不肖商人勾串船户車夫每於深夜或天將黎明之時乘隙私運肆意偷漏實屬有妨厘務業已出示嚴禁並准軍民人等遇有偷漏貨物送局究罰在案今訪聞有等野鷄流氓往往包攬漏捐貨物藉端撞騙尤爲厘務之害除密訪按名查拿嚴辦外合行出示嚴禁爲此示仰商民人等一體知悉自示之後務各痛改前非安分謀生倘再私相包攬偷漏一經查獲立卽送縣嚴辦不稍寛貸其各凛遵切切毋違特示 
[諭購時憲]  
　　江蘇松江府上海縣正堂黄江蘇布政司理問廳傅爲示禁事照得民用時憲新書向例由廳造辦蓋鈐欽天監印信發售便民歴經循辦在案玆查光緒二十四年分時憲書業已造成循例在省城圓妙觀内設局發售因念滬城書鋪較多距省較遠故設分局就近辦理外合行出示示知爲此仰城廂内外及各鄉鎭書坊紙鋪知悉爾等應售新書均赴城隍廟内園時憲書分局批發市賣倘有刊刻私板以及販賣石印鉛板並外鋪僞造各項情事一經本縣查獲定行提案按律懲辦决不姑寛毋違特示 
[西員拜客]  
　　昨日上午十一點鐘時駐滬德國瑞典國二領事官各乘馬車先後詣美租界天后宫側出使行轅拜會欽差大臣吕鏡宇星使星使迎入客廳茗談良久始握手興辭各回公署 
[上控奉批]  
　　舉人艾承禧在浦東東溝地方置有田畝現被鄉人洪正祥盜賣與西人必提蘭孝廉昨赴道轅上控奉批照會清查會丈等局查明禀復核辦 
[翁媳奇逢]  
　　月王某者不知何許人生有一子某甲年已弱冠奈浮蕩性成不務正業土亦付之無可如何而已某日之晚甲竟携其妻某氏至英界某野鷄妓院中向鴇母言及此女係吾之妾現因急需可否暫押洋二十元鴇母當卽應允將洋如數付楚於是留婦在院甲持銀而回不料前晚土無意中亦至該妓院尋歡瞥見伊媳不禁駭然遂向該院龜鴇追問龜鴇等直言而告不覺勃然大怒將媳領去龜鴇等不敢與較卽赴捕房控告未知如何了局也 
[是謂忿火]  
　　陳姓婦名阿大向在楊樹浦華盛紡織廠爲女工頭目與小工奚勝坤姘識現又與廠中某甲私通爲奚察知欲與婦絶詎婦屢屢招之奚置之不理婦忽於前日至奚之寓所將其被褥床帳取出付之一炬奚怒甚將婦痛毆復扭至巡防局控訴局員李葆初二尹研訊之下以兩造均無廉恥飭將奚笞責一百板婦掌頰四十下各具安分切結交保釋放 
[飽受虚驚]  
　　有某甲者在英租界老閘附近開設雜貨鋪已歴多年前晚更深時手持洋油燈找尋物件偶不經心將洋油潑翻登時烈烈轟轟濃烟四射幸爲鄰居知悉帮同大聲呼喊一時人衆畢集竭力灌救得卽熄滅雖未成災然亦受驚不淺矣○本邑下海浦老公茂紡紗廠因所出之貨不敷銷售故晝夜工作前晚一點鐘時廠中工役正在竭力從事清紗機器間忽然失火工役人等急卽設法施救得以應手而滅檢點各物僅被焚去花衣數十包機器房屋均幸無恙惟聞救火時濺濕花衣不少不免小有虧耗也 
[發落展期]  
　　法公堂上期解訊各案因復訊拔維晏同仁昌兩案爲時已久不及審訊讞員鄭大令命帶回捕房俟下期彚案集訊昨禮拜五係法捕房發落之期緣大令以判責人犯無多咨照捕房暫停發落一期 
[友誼可嘉]  
　　前晚有衣衫藍縷之某甲至美界吳淞路某客寓投宿詎夜半斃於棧内翌晨棧主遣人訪查屍屬旋經其友得信到棧爲之棺殮據云死者姓張名星國鎭江人年四十二歲在滬以測字爲生云 
[獲賊不解]  
　　已歇探夥阿六前晚至四馬路某浴堂洗澡見有竊賊二名立卽拘住店主問之稱係法包探夥役乃將竊交令帶回翌日詢之法包探並無竊賊帶交法包探異之宵爲查問查問之下阿六現知在英界某探名下爲夥卽往詢問亦無竊犯解到爰飭人將探夥傳到聽候查辦 
[嚴懲冐充]  
　　積竊袁岳清在虹口竊得張阿法家棉被一條爲流氓陶廣財所知竟敢冐充包探向袁勒詎洋銀經包探沈金隆查知一併拘送公堂請爲訊判張阿法投案請領失贓袁供寗波人實因流落滬江以致犯竊有陶廣財向小的索取洋銀本不敢與較後爲沈包探查知 
 
 

Page 4

 
 
解案請鑒陶廣財供廣東人不敢拆梢實爲該賊誣陷叩求明察邵大令據情商之薩副領事判將袁管押五天陶笞責五百板管押一月後遞籍 
[報緝失物]  
　　南市老太平弄老日昇染坊前日旁晚時忽被偷兒潜入臥房竊去棉被一條領衣短衫各一件報知十六鋪地甲請爲查緝未識能弋獲否 
[助賑摭要]  
　　災區乞振迄無已時幸好善者惻隱爲懷無時或已心心相印彼顚連無告者庶免溝壑之塡乎項韻濤善士病愈完愿洋二百元利川昇號善士助規元一百兩消災隱名善士規元一百四十兩零八錢四分劉陳氏規元十七兩七錢六分祈病速愈人洋一百元梁溪無求氏節省日用求平安洋一百元錢塘聽松書室韻濤氏求瘧疾速愈永不用發洋一百元致遠堂天水綸善士規元三十兩委解拯濟以災户急於需欵而得好善者援救多方俾免飢寒之苦門庭集福無俟贅辭至於淡泊無求從日用　撙節成數以濟要需煞費經營已非一次詳人所略可爲饒於儲黄者進一箴焉　上海北市絲業會館籌賑公所制施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本舘京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所深信現在格外赶緊印出售人皆先覩爲快閲者鑒之 
[武林米市]  
　　杭州采訪友人云今秋浙省田稻滿擬可書大有不料刈獲之際秋雨纒綿以致各屬俱成災歉現在　米已入市而米價仍不稍貶每石尙須四元左右聞紹興晚禾尙少損傷若得半月天晴收成可得七八分之數彼時米價當可稍廉也 
[凶占滅頂]  
　　嘉興采訪友人云本月十六日之晚三鼓時滬上某商家小輪船帶函艦三號駛過珠涇一艦忽纜繩中斷隨被巨浪傾覆船中人悉數入水高呼救命輪船舵工迅卽停輪呼令所帶二巨艦水手襄同援救幸先後將搭客四人及船夥十餘人救起乃就珠涇購取衣服更換然後駛至嘉興至所携行李鋪陳則皆問諸水濱無從撈取矣 
[病人墜水] 　 
　　本月十八日下午有划船一艘停泊鎭江皇華亭碼頭繫纜甫定船中諸人紛紛上岸中有一人係患病來鎭就醫者掙扎欲行詎料足力不濟撲通一聲跌入水内船夥見之急卽援登彼岸近前視之氣已絶矣尋其同伴前來賈棺成殮復行載回聞死者年約半百未獲丹方先遊碧海亦可傷矣 
[彎弓折臂]  
　　鄂省武闈自初七日開考初九日馬箭告竣次日值萬壽聖節暫停考試十一日試地球十二三日試步箭十四日接試技勇是日有黄州某生因馬步箭均獲全紅意頗自負初試十四力弓綽有餘力復請另試十五力弓不料用力太猛右臂忽然折斷臂骨由肩際穿出一時血流如注袍袖盡　沘觀者皆爲駭然旋經戈什人等扶掖出棚尙未知性命有無關碍噫欲爲太白之揚眉竟作新豐之折臂不度德不量力如某生者非所謂自尋苦惱哉 
[誘拐移縣]  
　　南市製造局西木棧内經理人謝某數年前走矢婢女一口嗣查和爲包車夫周阿大誘拐至寳山縣原籍私行成親謝屢次遣人往捕未能拘獲日前寳山縣沈明府飭差拿獲周阿入並其弟阿二幹至滬上由高昌廟巡防局委員魯介服二尹提案審訊擬將該婢發回謝處或令周償還錢數千謝均不遵堅請究辦二尹乃將人証移送上海縣署請黄大令訊問 
[因病交保]  
　　前有自稱通瀛公所董事張延序因向衆小車夫圖詐被衆扭案訊實管押等情已誌前報垷張在押患病具禀求釋黄大令請帮審委員蔣剌史隨堂騐訊昨日剌史在花廳提騐張供通州人向業成衣前在通瀛公所辦事被控訊押現患虚弱之症求請恩釋自願改過剌史怒謂爾一成衣匠耳安知公事乃圖利營私殊屬可惡本當重責姑念患病從寛交保張叩謝而退 
[查拿冒領]  
　　昨報所登鮮民無賴一節奉黄大令飭查等情據同人軋知有金應抻串同白雲觀茅山道士某甲赴縣朦領現已逃逸大令得悉情形卽飭差赶緊查拿務接究辦 
[遵斷繳錢]  
　　前有周朱氏同子春元投縣呈控冐贖田單等情黄大令准詞提齊人證倩帮審委員蔣剌史質訊朱氏同子供稱本邑引翔港人年四十六歲故夫小舟在日由姪逹生將田單一分二厘押錢五十千夫又將此單轉押與奚錦堂計錢三十五千逹生另外結欠一百千立有合同各執曾還錢五十千逹生現已故世伊母王氏近向奚姓串通私自贖去爲此控求公斷奚錦堂供田單實係小舟押下已經原根周王氏同朱氏贖去求鑒周王氏投案呈糧串契單并供田一畝二分向奚回贖曾找朱氏錢十五千並非私贖兒子逹生在日欠錢一百千已還七十千餘欠三干千剌史察閲朱氏所呈契據殊難憑信况此田實係王氏原根應得王姓回贖找價已清毋庸置議惟查合同據上及兩氏供稱照核祗差四十千斷令周王氏限半个月内繳還周朱氏錢四十千分具限遵各結斥退 
[拿獲小竊]  
　　前晚法界某包探在途拘獲竊犯童福興帶回捕房經捕頭詰問之下英供認竊取法租界日新昌客棧綢布衣服九件又英界胡家宅恒德錢莊珠皮馬褂一件又在蘇州護龍街竊取撫標中軍哨官戴公館銀鐲眼鏡手槍等各贓在身畔搜獲當票果有手槍押於某質鋪捕頭命吊到原贓押候解送公堂請辦 
[懲責搶物]  
　　流氓張富林洪阿虎許寳寳龔木全等昨日在途强搶行路人曹金海手持之洋七元及綢衣兩件經包探韋阿友拘獲解送公堂請究曹金海投案申訴前情質之張富林等同供實因窮極無聊所致尙求恩宥夫令判著各責一百板以儆 
[准領幼女]  
　　有九齡幼女名水金者原籍嘉定在本埠南市陳子旺家充青衣之選時被主母凌虐幾致體無完膚又復麾出門外使之露宿風餐不與飲食鄰居生泰紙店夥朱益友及某成衣店夥曹桂順見而不忍日前投控十六鋪巡防中局經局員蔡蓉卿二尹提同陳子銀溪研訊之下飭將該女暫發地甲裘鎭處寄養令卽函至嘉定催女父來申料理已紀前報兹由女之寄父王松雲聞信來滬邀令保人投局具狀願將女領回撫養二尹准之 
[上海巡局紀事]  
　　江南機器製造局砲廠有管砲之法國人前日忽爲失去皮酒等物查係侍者王阿興所竊爰卽送至高昌廟巡防局請懲局員魯二尹飭押候訊究○前日薄暮時有劉芝生者衣衫藍縷形似鄭元和一流人彳亍至大東門外吊橋堍某姓點心店内果腹時店中適無夥伴祗有店主婦在櫃内爲姹女之數錢卽取粉團與之不料劉乘其不備已將檯上之小洋十三角竊而藏之店主婦尋覓不見知爲劉竊喚人搜其身畔則有小洋二十三角並質劵一紙根問來歴稱係已物正爭執間適城門汛弁至遂將劉拘去解送十六鋪巡防中局局員蔡蓉卿二尹飭看管候訊 
[英界公堂瑣案]  
　　包探金阿三拘解王桂清王桂玉二人到案禀稱此二人在虹口　茶肆索錢爭閙經小的拘獲送案請究兩王同供因細故爭閙以後不敢求宥大令判著各責一百板以儆○金包探又解瑞記　廠女工茅至氏到案禀稱王氏竊取廠中紡紗管子六個當被廠中查見拘送捕房解案請究瑞記紗廠洋人投案請爲嚴辦茅王氏供松江人此管子已經損壞故擬帶出給小兒玩耍自應不合求恩大令判押五日○包探施奎江拘解積賊姚阿福到案禀稱此人曾經犯案懲辦今又竊取陳杏生家之舊衣兩件經小的緝獲人贓送案請究陳杏生投案請領失贓姚阿福供本邑人實因窮　　聊所致以後不敢再犯求宥大令判責三百板贓還失主○包探趙銀河禀稱錢二寳竊取桂山泉家布被一條經小的緝獲人贓送案請究桂山泉役案請領贓物錢二寳供無錫人行竊該死叩求恩典大令判責一百板驅逐出境○包探陳阿九拘解積竊胡月亭　　　稱此人迭次犯案遞籍今又行竊某姓家布被茶壺等件經小的拘獲送究胡月亭供湖南人叩求恩典大令判責三百板管押三　後遞籍 
[美捕房紀事]  
　　某西人處女傭王雷氏粤産也因竊取西人金銀等物爲西人察知　　捕　　經包探韋阿友拘入捕房押候解送公堂訊究○昨日午後有甲乙二江北人在漢璧禮路爲索錢起釁扭入捕房控告捕頭詰問之　以錢債瓜葛不予　　二併斥釋 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十三年十月十二日京報全錄]  
　　宫門抄○續前摺○都統斌奏爲循例出省考騐軍政摺○雲督崧奏嚴緝蝕餉之武員片○東撫李奏報赴工駐紥片○府丞李奏請續假並請派員署缺摺○東撫李奏銷河工銀數摺○蘇撫趙奏爲委員匯解固本京餉摺○十月十二日推班○景運門等代奏丁兵得賞謝恩○召見軍機○續前摺所犯係屬因人連累例得准其留養應俟飭縣取結齎到核辦胡先濫招皂役惟並未派令承票其滋釀人命該役並不知情應照私帶皂役杖一百革役例擬杖一百折責革役約鄰胡浩然謝邦發店主胡炳文始雖畏累容隱一經提審卽據實供明尙非始終扶揑均毋庸議惟胡炳文於何喜鎖繫岳延配之時並不力阻救護被害後又不首告合比依知人被害之後不有告者杖一百律擬杖一百折責發落以上各犯除何喜現已病故岳何氏律得收贖章釗例准留養外張榮等事犯雖在光緒二十年八月十六日恭逢恩詔以前惟平反結案在後毋庸查辦仵作鄢玉清受賂揑報與賄串揑報之雷蔣氏均罪有應得俱已身死應與律得容隱之岳何氏之子岳珍義及訊無凌虐情弊之保户禁卒人等俱毋庸議鄢玉清所得贓錢身死勿徵岳何氏所得錢文已爲岳延配喪葬費用免其追缴岳永聰與岳延配當業轇轕已由縣分别斷結岳何氏在家患病案由其子岳珍義質明免提省累張浩然等遠貿未歸獲日另結岳延配屍身已據屍屬結請免騐毋庸啓騐各屍棺分别飭埋無干省釋犯係散禁外監病故管獄官例無處分所有失察皂役滋事及相騐不實職名係前任南江縣知縣曠超一該員已另案革職應毋庸議至失出流犯何喜一名審轉官係調署成都府事寍遠府知府唐翼祖但此案現經該府督委覆審得實更正並審轉之已故前署臬司建昌道張華奎均事在光緒二十年八月十六日恭逢恩詔以前所有失出勘轉各職名邀免開送除將全案供招分咨查照外所有審擬緣由理合恭摺具陳伏乞皇上聖鑒敕部核覆施行謹奏奉硃批刑部議奏欽此○○山海關副都統奴才斌傑跪奏爲循例考騐軍政並巡閲秋操帶印起程日期恭摺奏聞仰祈聖鑒事竊查山海關駐防八旗官兵除平時按期操演每年秋季由副都統校閲一次並巡閲所屬永平府冷口喜峯口羅文峪等四處官兵秋操歴經辦理在案本年復准兵部來咨現值軍政之年各省駐防考騐旗員册籍限於十月内遂部核辦等因前來亦在案奴才遵將山海關駐防旗營官兵軍政馬步騎射認眞考騐畢卽於九月十七日帶印起程前赴永平府等四處駐防考騐軍政並巡閲秋操所有關城地方稽察操防一切事宜照例責成兩翼協領祥瑞雙英等細心嚴察認眞督飭不容少懈其考騐五處官兵軍政及秋操情形容俟奴才校閲竣事再行恭疏題報外所有恭報奴才巡閲營伍帶印起程日期謹恭摺奏聞伏乞皇上聖鑒謹奏奉硃批知道了欽此○○崧蕃等片再臣等前叅管領臨平右營副將雷家春等缺額蝕餉一案奉旨副將雷家春都司李琨泰楊智清馬良騏叅將劉秀和楊載春均著卽行革職同已革遊擊楊萬才一併發往軍台効力贖罪等因欽此業經轉行欽遵在案當前摺拜發之際雷家春等均尙在防所維時粤邊游匪勢甚猖獗游目阮朝忠等撫局未定復潛匿於河口保勝一帶包將該管帶等撮換竊恐各營兵勇聞風鼓噪並慮游勇散練肆行勾結致釀禍端不得已用釜底抽薪之計將該管帶等陸續設法裁撤現計雷家春李琨泰馬良騏劉秀和楊載春楊萬才六人均已提解至省發交營務訊供監禁惟楊智清一人先因其弟楊智能夥衆搶劫被人告發並牽涉楊智清在内經南防營務處臨安開廣道鄒馨蘭提案質訊詎楊智清等堅不承認又值接帶該營之都可李雲生馳抵防所復經鄒馨蘭飭令回防將防營交代後仍赴蒙自聽候押解不料楊智清聽候電傳諭旨於交缷防營後竟自逃逸有云逃往貴州者有云逃往越越南猛梭等處者屢經飭拿迄未能獲據南防分統署臨元鎭總兵高德元會同鄒馨蘭禀請核辦前來臣等查楊智清前次侵蝕餉項爲數甚鉅當此整頓營伍之際本應奏請嚴辦祗以軍營積習皆然不忍不教而誅且蒙逾格鴻慈僅予革職發往軍台効力贖罪該官犯自應安分守法聽候押解乃敢不遵紀律復行乘間脱逃實屬瞻大藐法除飭鄒馨蘭等轉飭滇邊各地方文武曁咨貴州撫臣通飭所屬一體懸賞購綫嚴拿務獲外應俟將該逃犯楊智清拿獲到案研訊確供再行奏請從嚴懲辦以肅軍律至雷家春等六人内有患病未愈及勒繳劄付未到容俟飭醫調痊並勒限追齊卽行分起派員解部外謹合詞附片陳明伏乞聖鑒訓示謹奏奉硃批兵部知道欽此○○李秉衡片再前因西韓家接辦堵口工程擬俟揭曉後赴工於九月初二日陳奏在案旋據隨工道員丁逹意禀報以督飭工員併力赶辦合龍臣定於九月初七日出省赴工兼查閲北嶺海口情形署中日行事件循例委藩司代拆代行緊要事宜仍包封送臣行次核辦謹附片具陳伏乞聖鑒謹奏奉硃批知道了欽此○○順天府府丞調補奉天府府丞兼學政臣李鴻逵跪奏爲假期已滿病仍未痊籲懇天恩賞假並請派員接署府丞一缺俾臣盡心調治恭摺仰祈聖鑒事竊臣前因在闈偶遭傾跌手足笨滯調理未愈請假十日並請改派提調接辦繙譯鄉試事宜渥荷恩允臣卽延醫診治現在十日假滿病仍未愈瞬届武闈鄉試臣衙門尙有應辦差務一切事宜均須親爲經理無如病勢漸增精神爲之頓减恐一時遽難奏效焦灼萬分祗有仰懇聖恩續假二十日並請迅賜派員接署順天府府丞一缺俾臣得以盡心醫調以期速效理合恭摺具陳伏乞皇上聖鑒謹奏奉旨欽此○○升任四川總督降二級留任又降二級留任山東巡撫臣李秉衡跪奏爲報銷光緒二十二年黄河防汛經費銀兩數目虧時摺仰祈聖鑒事竊查山東黄河上中下三游自曹州府菏澤縣入境起至利津縣海口止袤延百餘里汛漲搶險極關緊要所用防汛經費銀兩截至光緒二十一年止業已按年造册奏銷准部核覆在案兹據河防局司道詳稱二十二年防汛經費額撥司道各庫臨關銀六十萬兩續撥藩庫銀五萬兩均經奏准如數撥解到局轉發支用由該司道等督同承辦工員詳細勾稽是年上中下三游各處搶險廂埽抛護碎石修蓋堡房需用一切工料並雇用民夫津貼及防營弁勇口分總分各局委員鹽糧等項應歸户部核銷銀十三萬九千四十六兩八錢六分三毫工部核銷銀五十萬一千九百八十四兩八錢三分八釐一毫二共請銷支欵銀六十四萬一千三十一兩四錢九分八厘四毫俱係實用實銷並無扣存减平銀兩查收歀項下共收到原續撥前項經費銀六十五萬兩連上届防汛案骨報明餘存銀二千一十七兩二錢八分八厘六毫二十一年報銷案兩　除河津土夫防營一半八費銀二百四十五兩八錢三分三釐三毫統共收銀六十五萬二千二百六十三兩一錢二分一釐九毫除支尙存銀一萬一千二百三十一兩六錢二分三厘五毫歸於下届防汛案内造報等情繕具收支總細各册出具印結呈請奏咨前來臣覆覈册開收支各欵數目均屬相符並無浮冐情弊除將册結分咨工户二部查照外所有報銷光緒二十二年防費經費銀數緣由謹恭摺具陳伏乞皇上聖鑒勅部覈銷施行謹奏奉硃批該部知道欽此○○新授刑部左侍郎江蘇巡撫臣趙舒翹跪奏爲籌解固本京餉銀兩恭摺具陳仰祈聖鑒事竊照江蘇省奉撥固本京餉分派司官各庫按月籌解自同治五年八月二十八日欽奉諭旨改歸部庫業經陸續解至光緒二十三年春季止在案所有夏季三個月應解前項銀兩一萬五千兩現由司關各庫照數籌撥交號商恊同慶蔚泰厚新泰厚匯解部庫投納據蘇州布政使聶緝　詳請分别奏咨前來除核明給發咨批交商匯解并飭取起程日期另行咨報户部查核外理合會同兩江總督臣劉坤一恭摺具奏伏乞皇上聖鑒謹奏奉硃批户部知道欽此 
 
 

Page 14

 
 
[光緒二十三年十月十三日京報全錄]  
　　宫門抄○都統依奏革員聞風畏罪棄印潜逃並查出各種不法情形據實嚴叅請旨辦理摺○御史苕奏已獲盜犯請飭部歸案審辦摺○鄂撫譚奏甄别知府留省以繁缺補用片○十月十三日推班○吏部呈進冬季搢紳○召見軍機○○凉州副都統奴才依楞額跪奏爲革員聞風畏罪棄印潜逃沿途拒捕及續查出各種不法情形據實嚴叅請旨辦理恭摺仰祈聖鑒事竊奴才於本年七月二十八日准兵部火票遞到六月二十三日奉上諭依楞額奏特叅貪劣不職各員請旨懲辦等語凉州左翼協領得敦管理糧餉十有餘年不實不盡經依楞額查出歴年平餘公費擬作爲練兵津貼該員竟敢串同驍騎校裕楨等揑詞誣控以圖挾制實屬貪狡　成肆行無忌花翎記名副都統凉州左翼協領得敦着拔去花翎革職永不叙用發往軍台効力贖罪驍騎校裕楨百連榮秀朋比悮公着一併革職文舉人恩光行爲傾險遇事生風着革去文舉人以示懲儆欽此欽遵在案查此案於七月初五日由凉州電局抄奉前旨奴才以該革員狡詐多端當飭理事通判先行看管並札該革員交缷左翼協領右司關防鑲藍旗佐領圖記事務俟奉准部文遵旨辦理詎該革員廣通聲氣先一日於漢城得見邸抄次日辰早同已革驍騎校百連已革文舉人恩光先事棄印畏罪潛逃比奴才接奉電局抄到諭旨隨飛飭東路各州縣赶緊截拿並抄稿恭錄上諭飛咨陜甘督臣轉飭臯蘭縣查拿務獲一併解凉歸案辦理旋據古浪縣詳稱奉檄後選派幹役會營將革員等截住詎該革員等手持洋砲馬刀意圖拒捕情勢兇狠不敢近身現已東下衆役跟蹤同往詳請核辦前來復經據情咨行督臣嚴飭查拿解案去後隨傳十旗員弁等查詢該革員平日行爲並經管糧餉帳目卽據右司呈到凉莊滿管已由甘藩司照新湘平提扣减平後仍折合庫平匯解來凉該革員於商號處照庫平領歸後用旗平散發每百兩私扣餘平銀二兩七錢如係因公查辦詳請立案亦不與聞十旗恊佐各員且一是皆出其手明知舞弊莫敢誰何此私扣餘平之實在情形也滿營馬匹動有倒斃經前任副都統奴才德魁議令每兵每月於發餉時扣存銀一錢以備倘有不虞採買戰馬駝馬之用至光緒十八年共提存馬價銀八千餘兩該革員僅買馬花用銀二千餘兩下剩之銀不知作何開銷各佐領屢索用欵細帳一味支吾後竟槪置不理各員弁等不敢與爭以致人言嘖嘖怨讟沸腾此冐銷馬價之實在情形也凉州滿營馬價生息爲養赡孤寡津貼擡砲擡槍之欵向由凉州府經收彚解滿營支發按年造册報部核銷逆回亂後回鄉當商歇閉甚多無從徵收息銀所有欠繳本息各銀除以業頂抵至今尙未查收核辦外其已繳存府庫者光緒元年起陸續發商生息事同創始息銀未得照章各當商亦開閉不定當本亦微致存庫之銀尙多未發惟所收息銀爲數多寡不一自應照例造報屢經部文嚴催奴才亦屢催造呈核咨並照催莊浪去後旋據莊浪送以銷册自光緒十一年起部文則催自同治八年起莊浪呈稱同治八年起至光緒十年止已於十八年造請轉咨在案奴才隨飭右司詳細檢查竟將莊浪銷册檢去塵積已久並未擬稿呈堂該革員一味抵搪是革員因本營未經造册不便專請咨莊浪銷册牽發已事恐遭部駁此私壓銷册之實在情形也至於所管本旗兵丁每名每遇發餉時扣銀一錢不知作何支同囤積軍糧並不接濟窮兵聽其霉變十七年十九年因糧餉各事曾經兵丁控告骫法營私莫此爲甚至今潛匿省垣尙揑造異語冀得遷禍他人查造言生事本屬凉莊積習光緒十年欽奉上諭凉州滿營官兵專事造言生事此風斷不可長各等因欽此是其澆風錮習久在聖明洞鑒之中不意三品大員竟辜恩昧良一至於此且奴才以該革員兇狡異常是以前奏聲明料定叅處之後斷難安分將該革員發往軍台現抗不到案潛匿省垣自爲得計狡詐百出難保不别滋事端並聞已革驍騎校百連由省復逃除再咨行督臣轉飭辦理並一面派員選帶官兵前赴省垣一帶會同各該州縣先將是敦恩光嚴緝務獲一併遞解回凉聽候澈　　　詳查嚴究實情奏明辦理外伏懇敕下陜甘督臣山西陜西巡撫順天府五城轉飭各州縣查明已革驍騎校百連逃匿何處卽行嚴拿　　　　婦案一併按律懲辦所有革員聞風棄印畏罪潜逃恃凶拒捕並續查不法各情形恭摺具陳伏乞皇上聖鑒訓示謹奏奉硃批吳　　　　　○○巡視東城山東道監察御史臣茹泰等跪奏爲拿獲結夥持械開放洋槍遞次强劫得財奉旨嚴拿盜犯請飭交刑部審辦恭　　祈聖鑒事竊臣等前准都察院札開刑部咨稱劫盜劉二等一案在逃之吳大雨李生孫東桂等犯請飭下步軍統領衙門順天府五城一體嚴拿於光緒二十三年八月初四日具奏奉旨依議欽此應札五城遵辦等因臣等督飭司坊勇局嚴明赏罰認眞訪緝隨據署副指揮兼辦勇局事務王彬報稱本月初四日有自稱候補把總王廷彪赴局送信哨官梁啓宗等立卽會同各員帶勇在東嶽廟地方拿獲吳大　卽武大雨又名鄭三李生卽李茂林並宋慶華三人身邊搜出洋槍二杆帶鞘砍刀小尖刀各一把鉛子火藥及當票等物訊據犯等供認槍刦鑼鼓巷成盛錢鋪及小石橋住户各案不諱當添派正指揮韓宗慶會訊詳解臣等覆加研訊據吳大雨供直隸深州人本姓鄭名鄭三後出繼舅父武姓又名武大雨本年四月不記日期與李付其孫東桂尹秃子等在東華門沙灘會齊各持洋槍刀棍於起更時到北鑼鼓巷成盛錢鋪闖進鋪門放鎗威嚇搶得錢票等物由安定門城根馬道上城俵分各散後我因錢票不能使換在西華門北河沿空屋内燒了又八月二十日前與　大象任編兒李生等由沙灘會齊出後門到小石橋住户家跳牆進院施放洋槍得八音盒首飾衣服等件由馬道上城俵分各散九月初四日我與李生宋慶華各持洋槍砍刀出朝傷門至東嶽廟東不料被獲李生卽李茂林供直隸深州人八月二十日前與現獲之吳大雨及尹白慶何振芳卽大象王以等各持洋槍砍刀到小石　街南住户家跳進院内吳大雨施放洋槍王以用刀劈碎玻璃窓户同搶得財物由大門而出餘供與吳大雨略同惟不認成盛錢鋪一案宋慶華供武强縣人九月初三日有素識李生約我初四日起身赴通州至東嶽廟前被獲盜案均不肯認事主常福供小石橋英宅居住英宅是我本家八月十九日夜内賊放槍進院將家人捆縛用棉塞口刀劈玻璃窓户隨劈開櫃箱多件搶去銀兩鐘表衣飾等物開大門而走事主程從龍供山西絳州人在鑼鼓巷開成盛烟錢鋪四月二十七日定更時有賊施放洋槍闖門而入約五六名轟傷砍傷夥計並街鄰數人搶去現銀四百餘兩錢票數千吊由前門而出各等供查該犯等兇頑異常但據到城各供已爲法所不宥况臣城例無重刑焉肯盡吐實情應請旨將吳大雨卽武大雨又名鄭三李生卽李茂林及宋慶華三名併交刑部歸案審辦事主常福程從龍取保聽部傳質查鑼鼓巷小石橋均非東城地面該員弁不分畛域於奉旨交拿鄰境盜犯迅卽拿獲似當酌奬以勵其餘可否定案時聲請准由臣等擇尤請奬之處出自逾格鴻慈至該犯供出逸盜多名現已密派弁勇購線嚴拿俟獲日補送刑部所有已獲盜犯請飭部歸案先行審辦謹恭摺具陳伏乞皇上聖鑒謹奏奉旨别有旨欽此○○譚繼洵片再查定例捐納試用道府該督撫於分發到省後悉心察看出具切實考語奏明分别繁簡補用等因兹查　海防試用導陳兆葵現年三十五　係　南桂陽州人由附生應光緒壬午科本省鄉試中式舉人丙戌科會試中式貢士殿試二甲進士朝考一等奉旨改爲翰林　　吉士　此已丑科散館奉旨着授職總修欽此二十年遵海防例報捐知府分發浙江試用二十一年復遵新海防例加捐道員指分湖北試用二十二年六月十五日由　　帶領引見奉旨照例發往欽此七月二十八日到省扣至二十三年七月二十八日試用一年期滿據湖北布政使王之春按察使馬恩培取造履歴清册詳　奏　　來　覆查該　來兆葵性情篤厚品行端方　以繁缺留省補用除清册咨送吏部外理合會用湖廣總督臣張之洞附片具陳伏乞聖鑒勅部查照施行謹　　　硃批吏部　　　此　　　　　　　　　　　　 
 
