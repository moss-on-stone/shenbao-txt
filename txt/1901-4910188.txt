# 1901 - 166 - 4910188

 

Page 1

 
 
[五續劉張兩制軍遵旨籌議變法第二摺]  
　　特是裁汰之要義有二一則宜籌從容消散之方一則宜籌抵補彈壓地方之具夫裁兵之議己經多年然至今未能多裁者則以欲求近效而多裁遂致牽制而不能裁竊思惟有多分年限漸次裁汰一策則無弊而必有成擬請將各省　營不論桃練之兵原營之兵不分馬步戰守限定每年裁二十分之一計百人裁五統限二十年裁竣應裁者每名發給恩餉年責成各省督撫藩司每年餉銀餉米就現在應發之數於二十成中扣發一成其何營應開除幾名令各該營自行按數開除蓋無論綠營勇營每百人中一年之内斷無不出缺數名之理或病故或革退只有多於五名者斷無更少於五名者或謂卽明定一章以後缺額不補自然日久减盡不知若聽各營自行報出空額則永遠推延揑名接充永無開革病故者惟有計成扣餉不發最爲簡易而分爲二十年之限尤屬從寛銷除有漸改業有資斷不至更有他虞准各省間有不便裁汰者如湖南鎭　鎭乃改土歸流之地並無土著農民其地除苗產外土地皆係屯田民人皆係兵籍以入伍食糧爲業其兵亦健樸可用從前屢立戰功綏靖鎭亦然是以光緒二十三年裁兵安内聲明鎭筸鎭無庸議减綏靖鎭只裁一成擬請將此兩鎭兵額不再裁汰但將綠營改爲勇營一切營制汛地名目章程統飭辰永沅靖道會同該兩鎭酌定將綠營舊日故套空文攤扣積弊永遠革除統照勇營辦理此外他省如實有與該兩鎭相似者應由該省督撫酌辦直隸練軍應由直隸督臣酌辦或謂爲期過緩所省無多不知綠營規制始於前明以五百餘年養成之痼疾若能以二十年掃除之卽己非易假如自光緒十一年卽定爲二十年裁汰之議今己歴十七年行將告竣矣計十一年以後卽可歲省五百萬二十一年以後卽可歲省一千萬矣惟是此項省出之餉只能改爲養緝勇設警察之費不能指爲充裕庫儲之計蓋精練備戰之營只可屯劄省城及要隘重鎭兩三處斷不宜各處分劄又蹈營汛之失省外府縣亦未便聽其空虛可卽以此項省出之餉酌設緝捕勇營派赴外府擇要分防并設警察之勇歸州縣調度不過改募勇丁則整飭去留其權在地方官勇可隨時裁募弁可隨時更換於弭亂安民旣有實際面經費可免另籌此卽與新增巨欵無異矣至於武職大小各員缺則擬請概勿裁汰蓋以後無論勇營如何整飭操法如何改練要必有管帶之統領營哨各官又武備學堂教練己成之學生必有奬拔官階以爲出路而資效用又營弁剿匪擄盜著有勞績者及操防出力者亦必有武職升階以爲奬勵然則綠營可裁而武職之缺不能裁若至二十年以後則從前各路軍營立功者無論大小將弁久己凋謝無存其實缺提鎭大員旣蒙特簡且品秩己崇資序己深除才能統軍帶勇者自宜任用外其餘卽不能帶勇者但開其缺擬懇賞加榮銜優其禍貌照舊支領俸廉如日本元老院之例至該員身故而止至實缺副將叅遊都守等官才能帶勇者改隸勇營不能帶勇者卽開其缺如有識字曉事者准其呈請降等改就文職用以知府同通佐貳等官如副將改用知府以下遞推千把改用雜職臣等深知外省情形　營將弁若得改爲知府同通佐　無不欣幸樂爲其開缺而不能改文者如係穏練勤奮之員可令供他項差委如緝捕輯運隄防等事其平庸無能者亦可加以升銜量給薪水蓋爲舊日營弁别開自効之仕途卽可騰出武缺以授有用之將士其候補武職能改文者或與實缺武職同或再降實缺武職一等不能改又而才具又無足差委者從優資遣回籍若照此次所奏設文武學堂罷武科兩條辦理二十年以後凡爲武職者斷無不讀書識字之人亦無不曉兵事不能帶勇之人其僅存舊日綠管候補之將弁蓋亦寥寥每歲需費無多不過十年即己漸次减盡矣似此分别位置變通有體恤綠營將弁之方卽可無礙整軍經武之政蓋綠營兵之不能裁皆由於武官之把持鼓動必將武職官弁設法體恤使其得所自無窒礙矣總之一省必有實缺武職若干員俟線營兵漸少以後則通省爲兵者止有勇營之一途其駐紥地方責成所在皆非綠營營汛之舊應如何更定營名以符名實卽以現帶勇營之員充補抑或酌留數缺以位置他項武職之處統俟隨後從容籌議簡文法恭讀此次諭旨其要義有二一日簡二曰寛實與聖經居敬行簡寛則得衆之旨相合欽服莫名竊惟立法所以防弊而任法適以生弊誠以文法過繁則日力精力皆有不給必致疲勞於虛文而悚略於實事吏議過密則賢者苦於束縳不能設施不肖者工爲趨避仍難指摘以致居官者但有奉法救過之心思並無憂國愛民之誠意况方今事變離奇動關大局卽晝夜精思破格振作猶恐無濟若再困之於簿書期會之間則國家利害安危無暇籌及矣夫衡石程書專用督責秦之所以亡也斵雕爲朴吏治蒸蒸漢之所以興也　以察而亂唐以寛而治宋以繁而敗金以簡而勝此治國治軍得失之定論也簡文法約有三端一曰省虛文凡部院文移外省公牘多有陳陳相因無益實政者有册籍浩繁無關利弊者有末節細故往返駁查稽延時日者有循舊具報出結並無實事者此類不可殫述擬請敕下京外各衙門通行澈查酌量省罷至於無謂儀節徒致廢務妨要者亦請查核酌改從簡一曰省題本查題本乃前明舊制旣有副本又有貼黃兼須繕冩宋字繁複遲緩我朝雍正年間諭令臣工將要事改爲摺奏簡速易覽遠勝題本五十年來各省己多改題爲奏之案上年冬間曾經行在部臣奏請將題本暫緩辦理此後擬請查核詳議永遠省除分别改爲奏咨一曰寛例處范仲淹之言曰士大夫公罪不能無私罪不可有洵爲名論方今吏議繁密京外各官殆無一人無一日不干吏議者而州縣爲尤甚治民之本全在州縣救過不暇何暇論及教養乎牽絓旣多於是遇事諉缷多方彌縫上官亦知其情多爲難不肯苛求姑從掩覆旣明知爲無益勸懲之事何必存此虛文應請敕下吏兵兩部都察院查核處分舊例分别公私輕重量加寛减删除如此則臣下之於朝廷僚屬之於上官可以進實言辦實事矣以上十二條皆中國積弱不振之故而尤爲外國指摘詬病之端臣等所擬辦法或養民力或澄官方或作士氣前人論及此者多矣特以誤於弊去泰甚之言怵於諸事更張之謗律令文告都成具文涉有設施不規久遠今日外患日深其樂因循務欺飾者動以民心靣結爲言不知近日民情己非三十年前之舊羡外國之富而鄙中土之貧見外兵之强而疾官軍之懦樂海關之平允而怨釐局之刁難誇租界之整蕭而苦吏胥之騷擾於是民從洋教商掛洋旗士入洋籍始由否隔寖成渙散亂民漸起邪說乘之邦基所關不勝憂懼必先將以上諸弊一律剗除方可冀民心永遠固結然後親上死長禦侮捍患可得而言矣仰懇聖明裁察施行以爲自强之根本其采用西法各條另摺奏陳所有第二次籌議各條臣等謹合詞具奏伏祈皇太后皇上聖鑒謹奏光緒二十七年六月初四日 
[醕王小極]  
　　西字報云頃得外洋來電悉中國出使德國之醇親王行抵巴司列埠德皇派騎兵數十名護送 
 
 

Page 2

 
 
至柏林以昭鄭重但醇邸刻方小極是以啓行之日尙未能豫期也 
[使臣瓜代]  
　　日本報云中國出使俄國大臣楊子通星使瓜期己及外人窺測朝廷之意似欲以塔京卿克什納繼之緣京卿與俄政府頗能針芥相投當不致多所扞格也 
[撤兵中止]  
　　西字報云各國議和之後原己定期撤退聨軍兹因中國全權大臣未經畫諾列使心焉疑之兼之兼之皇太后皇上回蹕京師改遲至華歴八月望後以致猜疑益甚特于日前傳電至本國添召陸軍至于日本駐滬之兵向只三百名左右近欲添調大軍來此以張荼火之威英國原欲將兵撤回今亦忽焉中止德兵之駐紥滬上者方度地靜安寺左近建築大營旋於某日下令停工大約亦須調之北上也 
[砲臺免毁]  
　　日本報云京師和約中有毁去大沽各砲臺一事旋由列國駐使委員查察情形兹者道路風傳謂委員查察之餘己告諸中國議和大臣准將各砲臺一律免毁然我日當局者尙未向政府報知也 
[儀器將還]  
　　西字報云頃得外洋來電悉拳匪作亂聨軍入京所有觀象臺中一切測天儀器皆被德人所得載回栢林邇者德國各埠報章紛紛議論咸謂此項儀器有前明時西士南懷仁手製者有本朝康熙朝聖祖仁皇帝添製者自應留此以存古蹟萬不能據而有之大約德廷以衆論難違行將送還中國矣 
[俄營邊界]  
　　南洋新加坡實得力太晤士報云頃得英京倫敦來電悉刻下俄人方竭力經營黑龍江振興墾務而於中俄毘連之處令哥塞人前往闢地而居 
[俄人入藏]  
　　日本報云近有俄人結隊游西藏西歴七月十八號由四川抵藏界藏中官吏設法阻之旋由華官開導再三始得暢行無阻 
[條陳時事]  
　　檳城新報云粤商伍某於醕邸駕蒞檳榔嶼時條陳時事洋洋灑灑多至九千餘言兹摘其大要如左一中國積習己深宜首開興革局二中國國債適鉅宜加意整理財賦三中國官俸太薄宜議輕罪罰欵量予津貼四中國武生無益於國宜改爲義兵五中國士習日壞宜改書院及各塾學規六中國地方頽廢日甚宜增廣工部章程七中國官法廢弛宜設華洋交涉專官八變法事體繁碎宜增設遊審官以　州縣之勞九中國冗員過多宜分任庶事以求實益十各省海防空虛宜權賃兵艦以固邊圉十一洋人藉端要挾租界開闢太多宜擇立通商總埠以挽利權十二國有大慶宜節省糜費以施實惠十三民教釀禍太深宜修明教例十四中國器物良窳不齊宜製勸工牌有能製成精妙之品者以此旌之十五中國使才未足宜就外洋考選通人 
[君子豹]  
　　日本報云中國前直隸藩司廷方伯杰向以守舊得名去歲曾因禁售國民新聞爲外人所不悅今者朝廷　以安撫民人之責頗能將洋人悉心保護與人議論亦專主維新易曰君子豹變此之謂歟 
[皖撫王大中丞遵旨保薦人才摺]  
　　頭品頂戴安徽巡撫臣王之春跪奏爲遵旨保薦人才恭摺仰祈聖鑒事竊臣恭奉光緒二十六年閏八月初三日上諭爲政首在得人近年來各督撫保舉人才不免瞻徇情面薦引私人是上以實求而下不以實應大負朝廷求賢若渴之意現在時局阽危需才尤亟各封疆大吏均有以人事君之責務各激發天良虛衷延訪如有才猷卓著克濟時艱無論官階大小出具切　考語迅速保薦以備錄用至於整軍經武端賴將才各省制兵防營星羅棋布諒不乏折衝禦侮之才各督撫如果平日留心考察核貫保薦何致臨時潰散不可收拾若此並著各督撫力破錮弊務選眞才有堪任將校之職者卽行保奏用備采擇將此通諭知之欽此仰見聖懷惕厲旁求俊又整飭戎行孜孜求治之至意欽悚莫名伏維政治之盛衰繫乎人才之得失昔當髮捻各逆搆亂之日天下亦至糜爛矣然而廟堂旁求於上臣工交儆於下深知圖治之要首重得賢臣前從大學士曾國藩曁兵部尙書彭玉麟最久見其求之也切恒有見如不及之思其核之也嚴絶無一字不實之譽私欽仰一時豪俊接踵而起復蒙朝廷破格錄用各盡其才用能轉危爲安蔚成中興之業今者我皇太后皇上振新政　延攬材特布德音並申儆誡每念鑾馭蒙塵之艱苦更仰宫廷望治之焦勞若竟漫無氛擇或才猷非裕而援引謬及私人或韜略未優而薦拔許勝將領則是辜恩巿惠何補時艱卽未蒙嚴譴之加己難解私衷之疚所以自奉明詔以來夙夜惴惴　迴審愼未敢亟行妄舉者此也兹就臣平生見聞所素悉考察所最深者另單臚陳並出具切實考語恭呈御覽應如何量子錄用之處伏候聖裁抑臣有不能己於言者當此天下多故内憂外患紛起疊來其儲才之法與用人之方今昔情形似又判然各異觀器識而但求純謹或無撥亂反正之能談治術而專鶩新奇又啓急功近名之失必求經權互逹本末兼賅推才德之兩全處險夷而一致此詣殊難多覯若夫使各因材取無求備則選擇任用之道宜以樸實貞幹爲先華士萬言之激烈要當課以肫誠老成一事之愆尤或可原其終始王此日將材之選論技勇則宜求精熟習利器而後戰守堪資論本原則尤貴公廉得衆心而後緩急可恃兹值羣材競進之際實爲風氣趨嚮所關此中取舍之要在聖主自有權衡而微臣因事效忠不敢不直陳所見區區愚誠伏望聖明裁控采納所有敬舉所知擇尤保薦緣由理合恭摺具陳伏乞皇太后皇上聖鑒訓示謹奏奉硃批另有旨欽此 
[籌欵振饑]  
　　安慶訪事友人云安徽撫憲王芍棠中丞查得此次洪水橫流安慶府屬宿松望江桐城懷寗池州府屬銅陵東流太平府屬當塗繁昌廬州府屬無爲州及和州等十州縣先後被災情殊可憫爰籌巨欵分别重輕酌量振撫懷寗桐城被災較重共撥米一萬五六千石銅陵當塗繁昌和州各撥銀四千兩無爲災區尤廣撥銀五千兩東流撥米二千石宿松望江災情尙輕宿松撥銀一千兩望江撥米五百石分投散給俾免流離惟是爲日方長仁施難徧不知當軸者將何以爲善後之圖也 
[綏輯饑民]  
　　安慶訪事友人云皖省各圩被水衝决成災雖經撫憲王芍棠中丞委員分赴災區籌欵施振無如車薪杯水終未能廣濟博施飢民無可謀生紛紛至省城乞食懷寗縣劉大令恐嗷鴻遍野易滋事端特於本月某日出示曉諭曰廣濟圩内災民現己挨查戸口一俟册造全齊卽行請欵振救分投運鄉發給俾免領振奔走爾等被災各戸極應在鄉等候何得率衆來城喧譁滋閙干咎務卽一律歸莊如違提案重究 
[越郡官塲紀事]  
　　紹興采訪友人云郡屬山陰縣缺自去夏正任寗琯香大令調簾赴省後未幾大憲卽將代理之何　庭大令改爲署理現屇一年期滿例應瓜代而寗大令另有要差未便回任署藩司誠果泉方伯因飭正任台州府同知姚子祈司馬接署己於本月初九日牌示并下札飭知矣○紹郡土藥釐捐局委員高大令廷瓚于本月某日赴省禀見土捐總辦聞擬添設巡船嚴行查緝以防偷漏而重釐金也○紹屬新昌縣與大嵐山毗連屢有盜匪出没且又民風强悍動輒鬥毆以致命案繁興官斯土者頗難措理因禀請上憲委劉大令冕督率新中防軍後營各哨擇要駐紥藉以鎭懾地方邇來彼處水患頗仍民心浮動大令恐滋禍患爰於本月某日由差次來郡禀知府尊熊再青太守然後赴省禀陳○餘姚縣陳佑之大令徵收去歲錢漕咸得依期報解上游嘉之准記大功兩次日來己札行到餘矣 
 
 

Page 3

 
 
[榕陰閒話]  
　　福州訪事人云泉州人某甲專以販運銅質僞洋銀爲業上月二十一日偕其友某乙來厦至將軍祠左近某鋪中購取　星被人識破機關卽時拘獲搜其身畔尙存銅洋鈒七十餘元因之扭交道署巡捕官轉送厦防廳照例究辦○日前漳州府屬長泰縣學教諭　廣文由漳來厦所携行李被盜刦去約值洋銀千餘元當卽移請地方官嚴行追緝○上月二十六日恭逢皇上萬壽聖節寓厦華洋各商均在門前懸掛龍旗燃燈志慶和前福山兩保更徵召梨園子弟登塲演劇共樂昇平道憲延觀察則就署中選舞徵歌以讌各國領事直至金烏西墜始席散而回○上月二十七日之晚箭道前林某家突來盜匪二十餘人破扉而入幸爲時尙早鄰人均未安眠聞警之餘齊起赴救盜匪知不能敵始呼哨而逃○入秋以來風雨連綿晝夜不輟上月二十九日山洪下注平地水深六七尺居民房屋坍倒甚多全泰成信局後樓　然　下局夥某　奔避不及以致埋身瓦礫之中雖無大傷亦己險矣○上月某日漳州五福渡船開往厦門駛至海門忽有羣盜駕一漁船尾追而至　刃躍上肆意窮搜諸客畏其凶頑不敢聲喊迨盜去檢點所失約值洋銀六百餘元雖由船主開單禀請海澄縣追拿恐亦無濟於事也○厦門店民往往於詹前支搭凉篷以蔽風雨雖入夜亦不收捲以致火災偶肇一發難收邇　道憲面諭保甲清道各員轉諭各居民務夜間一律收去○同安縣王讓三大令因事撤任何人接署刻猶未見明文也 
[上海官塲紀事]  
　　昨日午前江蘇督糧道羅少耕儲憲命駕至道轅拜會蘇松太兵備道袁海觀觀察茗談良久繼復赴各署投剌至上海縣署時縣主汪瑶庭大令飭丁擋駕○本城提標右營守備程厚菴守戎因公至縣署拜會適縣主汪瑶庭大令别有要公飭丁擋駕○昨日蘇松太兵備道袁海觀觀察因有要公命駕至提右營叅將署拜會廖楚材叅戎叅戎通入客廳互談良久而出 
[星使行轅紀事]  
　　昨日午前督辦鐵路大臣盛杏蓀丞堂蘇松太兵備道袁海觀觀察江南機器製造局總辦毛實君觀察上海縣汪瑶庭大令英美租界公廨讞員張柄樞司馬保甲總巡朱森庭明府先後乘馬車至美租界北河南路天后宫側出使行轅謁見那琴軒星使茗談片刻而别 
[都憲來申]  
　　前江蘇提督學政正任都察院左都御史漙玉岑都憲于前日由蘇垣命駕來申泊舟英界觀音閣馬頭聞日内卽須乘某輪船北上云 
[秋獮屆時]  
　　本邑提右營叅將廖楚材叅戎以目下白帝司權令嚴肅殺止講求軍政之時爰定於前晚十二點鐘時督同城汛周鑑之千戎命駕至校塲傳令各軍操演循向章也 
[犯人解省]  
　　王耀先毆斃王少卿一案前己縷記報端前日上海縣汪瑶庭大令飭典史趙敬臣少尉騐明面貌箕斗聽候備文解赴省垣昨日書吏將公文備就大令因卽派令解差民壯各兩名押解就道 
[中元會景]  
　　昨日中元節屆本城向有迎賽城隍會之舉適秋風薦爽天朗氣清會中人益復采烈興高午後三點鐘時齊集邑廟奉城隍神及四司偶象出游前導除旗鑼傘扇外更有衝風灣號馬執事　旗槍馬王命馬對馬鼓吹馬共計八十餘騎以及萬民傘鑾駕提燈大鑼　以歴奉示禁之逍進傘花十景牌陰皂隸臂香女犯沿途吹彈之類所過之處觀才塞途行經新闢租界中法界捕頭恐流氓滋生事端派令探捕分投彈壓泊乎晚上由邑厲壇回城蚖膏萬點照耀通衢誠異常熱閙也然亦思兩宫尙未回鑾三輔更遭飢饉内憂外患相偪而來我輩臣民正合憂虞儆惕奈何一逢令節卽盤游無度幾於舉國若狂乎神若有知當亦慘然不樂己 
[羽士被控]  
　　本邑城隍廟住持羽士某甲將星宿殿香火抵與袁姓得受洋銀四千元袁隨遷住其中以便收取香金并將殿前香燭攤一律驅逐攤主褚阿珠心不甘服投上海縣署控陳縣主汪瑶庭大令怒謂該羽士瞻大妄爲一至於此立飭值日差切實查明禀覆如袁仍住殿内亦卽帶案訊供 
[飭查小船]  
　　本邑河泊司某君查得南巿浦濱有等江北小船常川停泊密若繁星殊于往來行舟多所窒碍爰照會馬路工程局總辦翁子文太守請卽一律驅逐太守允之飭差前往查明此項船隻共有若干禀覆候核 
[公廨停訊]  
　　昨日爲中元令節本邑英美法各租界公廨皆循照向章照會各西員及各捕房所有應訊各案暫行停解一天併歸翌晨判决 
[西使文言]  
　　昨日駐滬英總領事署前張貼告示一道文曰諸國欽差駐紥中國全權大臣爲出示曉諭事照得上年春夏之間中國北方各省釀成大亂拳匪官兵造極惡之罪大悖仁義之道爲伊古所未有五月十五日大日本使館書記生杉山彬在永定門慘遭殺害五月二十四日大德國欽差全權大臣遵職前往總理各國事務衙門之時途次被戕京都各國使館自是日起直至七月二十日同被圍困攻擊天津各國租界亦被大砲猛攻二旬之久又被官兵拳匪屢次撲戰北京天津兩處各國人民被害者殊多其財產毁損亦復不少此外山西等省各國人民大半皆係傳教之士亦多慘酷斃命泰西墳地被侮兼遭掘控抛棄屍骨之慘者不可勝數各國政府驟聞凶信立卽派軍航海彈壓亂情保護其民兼懲罪犯大沽砲臺北京天津保定各城及鎭巿等多處均被聨軍攻破且與官兵拳匪屢次開仗兵拳無不敗北膺顯戮者不下數千其餘遁出直境以外干涉謀害西人之王大臣等均經從重擬罪其中數人己照中國皇帝嚴旨正法外省各等官員皆按其應得之咎予以懲處各國均獲重大按理之賠欵且戕害荷虐泰西人民之地方均停文武考試五年凡應懲辦者旣己懲辦中國亦甚爲惋惜將諸國所討各端慨然應許則睦誼重敦聨軍漸次撤退惟諸國分應常留兵隊分保使館京師至海之通道由諸國酌定數處留兵駐守以保無斷絶之虞所有與通商有碍之大沽砲臺皆須一律拆平以上各端由諸國全權大臣出示宣布俾爾中國士民人等於聨軍來去情形無不家喻戸曉洞悉靡遺中國官民鑒此前車愼厥將來免蹈日後再有復燃之禍尤爲至要切切特示一千九百零一年八月一號辛丑年六月十七日 
[英界火警]  
　　前晚三點半鐘時英界四川路轉角新築仁記路左近某洋房不戒於火瞭望臺上西人見之立即鳴鐘報警救火會中人急驅皮帶車馳往分投噴救未幾卽熄僅焚去起火之家餘未殃及 
[德兵操演]  
　　昨晨八點鐘時駐紥泥城外之德國兵士約二百餘名或負洋槍或曳車砲迤　至虹口新　子路左近空地上操習各種陣式至正午始整隊而返 
[駁船傾覆]  
　　前晚十一點鐘時有一駁船滿載花餅百餘擔駛至蘇州河中乍浦路大橋左近時適江潮盛漲舟子力不能支以致覆没船上諸人幸經鄰船救起未與波臣爲伍伍然貨物己漂没無蹤矣 
[美租界捕房紀事]  
　　昨日黎明時節偷兒王阿榮闖入北河南路第一百四十一號門牌甬人某姓家竊取綢衣三件夾被一條携之而出適爲四百三十六號巡街捕所見連贓帶入捕房捕頭令將王押候轉解公堂禀請讞員張柄樞司馬懲辦○昨日亭午時虹口百老匯路耶松船廠所雇寍波銅匠吳海松乘放工時竊取銅屑十餘磅携之而出適爲管門之印度人所見指交二百二十一號巡街捕帶入捕房捕頭令押候解送公堂禀請訊辦○前晚江北小竊陸阿順混入裏虹口某鄉民家竊取布衣數件當經失主拘獲送入捕房捕頭令押候解送公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
[同文滬報館告白]  
○本館係東亞同文會所設現在遷移英界四馬路老巡捕房隔壁○本館於十五日起換用潔白紙張添請主筆整頓編輯精益求精○東西洋各埠增聘訪事緊要事件均用電傳並託友人探報時事○各號承登告白刻經整頓排印精良刊費亦格外克已以廣招倈 
[大德膠州皇家印捐彩票九月初四開彩]  
本公司發售第一會彩票暫設額八千張每張英洋三元定於九月初四日經膠州青島　督憲派委員監督當衆開彩以昭公道本公司實備鉅資兼匯理各埠銀兩其中式彩銀經交　大德膠州青島　督憲存在銀行華洋文均刋明票上經由皇家蓋印故與别項彩票尤爲鄭重如有得彩憑票隨時到本公司領取或各埠匯兌分局足兌無悮如各埠　貴商領額發售者請郵寄本公司原班回件或在就近經理處代爲購定可也所有事欵章程刻明票内恐未週知用特奉佈　外埠經理上海南市仁濟公司匯兌局　山東濟南化刧堂内仁濟分局　膠州青島仁濟公司謹啓 
[江蘇巡撫部院聶批]  
指姦無憑照律勿論此案愈鳳琴與桑張氏以姻婭而不知遠嫌誠屬百喙難辭察核各供均未說有姦情且族長桑士逸代剖甚力卽桑永清亦閃爍其詞未能証實觀其致妻母信中有桑張氏素來正直且與愈鳳琴偕回廣信可以照應之語信任若此有無　昧蓋可知矣桑永清聽人慫恿罔顧聲名於亭午族屬聚談之際貿然爲捉姦之舉固屬昏憒而忱思瀛事不干己輙敢在塲指揮手批彈壓縣差之頰實屬胆大妄爲行同無賴案經由司報明提府訊辦仰按察司速飭蘇州府提集應訊人証究明確情錄供詳候察辦毋任含糊牽延切切此繳供摺存 
我 
[書憤]  
嘗聞馬伏波有薏苡明珠之謗岳忠武宥莫須有三字之寃疑謗之來昔賢不免鄙人讀聖賢書敢忘立品突遭誣辱有口難分昨讀撫憲批桑某一案語語如生鐵鑄成明鏡高懸沉誣頓雪迴環捧誦欽佩莫名至斥鄙人以不知遠嫌云云律以瓜田李下之訓誠屬俯首無詞惟是至戚同居世所嘗有人情變幻實所難防桑某始焉託妻繼而遷怒桑張氏疊遭夫挫屢瀕於危其膝下兩幼女險亦同遭不測鄙人以至戚母女三命所關惻忍念牽遷避稍遲遂罹毒計撫心無愧何計人言曾自擬聨云心迹難分苟有神明應默相嫌疑當避竊維嫂溺亦須援知我者設身處地或亦略跡原心否耶嗟乎嗟乎 
[戴生昌蘇局]  
本局蘇常班自去冬十月廿二日開駛以來人皆稱便惟由常至鎭因水涸難行付之闕如今夏水大河通擇吉於六月二十六日由蘇開船直達鎭江如蒙　官商光顧請每逢雙日上午十點鐘至本局買票上船水脚格外克已特此佈聞 
[美商美豐洋行]  
本行向在日本國横濱埠二百四十二番開設歷有年所專辦進出口貨物誠信久昭素承該國士商信從貿易甚廣并承華商東來定購各貨銷售中國内地本主人是以特設一行在申專代　貴國紳商運售各國五金雜料大小機器洋布疋頭各色顔料奇巧鐘表上等牛皮堅紉皮帶老牌麵粉各色洋酒淸香肥皂玲瓏脚車及一切雜貨毋論定貨現售價均克已并辦中國出口皮毛雜貨賜顧者請到二馬路門牌十二號内本帳房面議可也　美豐洋行主人安得祿左治廣告 
[禮拜四拍賣]  
本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細斜粗布斜布紋等貨皆列明拍賣部内屆時請到本行面拍可也　元芳洋行啓 
[禮拜五拍賣]  
十七日上午十點鐘在本行不限價拍賣花旗細布花洋紗元羽綢花嗶嘰漂布洋標元布各色絲絨等貨特此預佈賀司格洋行啓 
[香港太古糖局]  
車糖出售 
本行由港自運ＢＡ唛五温Ｂ唛四温半CＷ唛四温二五CX唛四温HX唛三温七五Ｈ唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
[禮拜五拍賣]  
准於十七日十點鐘在本行拍賣香水香粉檀香鉛字數盤鐵床寫字檯衣橱鏡檯五斗橱火爐各色顧繡衣服帽架摺檯脚踏車印字架什物不計此佈　魯意師摩行啓 
[拍賣]  
啓者本行於禮拜五兩句半鐘拍賣張曉岩子硯耕押没之裕源廠西仁大雜貨店等樓房八幢及地基價從便宜一經拍定隨付定銀限一禮拜付清交管此告　南順泰洋　啓 
[禮拜五拍賣]  
准於十七日兩點半鐘在本行拍賣仁記兎子色羽毛PM色羽毛馬尖魚翁兎子色羽綾公平二磅至六磅綠金人鶴人魚人鳳彩人虎紅標雙龍元羽綢地亞士色閃花羽綢色花標棉絨泰和四小人魚絲光元羽綢瑞生色洋紗米也色花標豐泰八仙元條羽綢喊厘色花羽綢色花標公茂廿支雙股棉線義記白法藍絨色花標餘貨不計此佈　瑞和洋行啓 
[失票]  
今遺失源和莊第八千八百五十八七月廿四期元五兩八錢八分今向該莊說明作廢望各寳莊號切弗收用此佈章潤記 
[奇書第五]  
海棠香夢詞清邈綿麗無出其右蘼蕪春曉曲爲某校書而作寫小兒女口角如聞紙上價均二角託杭太平坊萃利批 
 
 

Page 7

 
 
   
 
 

Page 8

 
 
   
 
 

Page 9

 
 
[楚江秋信]  
　　武昌訪事友人云卾中自入夏以來天氣甚爲凉　迨立秋後始火傘張空流金　石　故人不至酷吏頻來十室披襟猶覺揮汗如雨且東陵佳種大半己被陽候收拾入巿購覔甚屬寥寥居民鬱悶難堪以致因而致疾者　不　祀安得一服　　　　　大千世界中人也○新街某氏婦小家碧玉丰致嫣然日赴繅絲局做工藉博　頭微利星會之夕閨中小兒女類皆安排瓜果默　大孫婦偶過鄰家小坐閒話直至柳梢月上始歌陌上花開姑疑其别有所歡絮絮詰問以致彼此勃谿婦忿根異常遽持廚刀自刎道蠐領上血染桃花姑見而大驚急呼鄰人援救幸傷勢尙不甚重不至有性命之憂然亦險矣○漢陽門外觀音磯一帶水勢湍急異常某日有張姓幼童與羣見躍入水中以游以泳忽爾爻占滅頂深入鮫宫羣兒大譁急報知張姓家雇人撈救然己莫得蹤跡矣語曰水懦易溺可不愼哉 
[谷水凉波]  
　　松江訪事人云郡城南鄉亭林鎭爲華亭縣所轄人烟稿密巿肆如林鎭上某燭鋪股東范甲甬產也就鋪之附近賃屋而居對門酒肆主毛某有女如花閨中待字繡餘無事轍效文君之當壚范昕夕見之未免有情無可排遺遂央媒說合詩詠小星旣而侂半春帆載歸甬郡大婦見而姑甚迫使大歸女悵悵而回旋與某衣莊夥李乙有梁甲聞而忿甚遂於本月朔日之夜糾集多人前往將乙與女縳解汛署汛弁吳千戎立卽備文移送至縣初一日縣主林需生大令升堂研訊　女荆條四百下責令隨甲歸去乙則釘鐐收禁聽候嚴懲○前者華亭縣北鄉顓橋鎭左近北朱家行民人張阿妹之妻沈氏被吳張周三士棍恃强掠　控經華亭縣林大令將氏提到交本夫領歸管束吳棍釘鐐收禁以待嚴懲張棍則鞭責荆條數百下發化莠所看管○松郡著名曦販姚大阿姐惡迹昭彰前經華亭縣林大令派差赴平湖縣境拘獲解回旋又將其黨混名雌老虎之某氏婦及木匠張關明己革武生陸柏生一併拘獲聽候嚴懲其由姚掠賣之計大姑則派差至青浦縣關提到案研訊一過交夫屬領歸經此雷厲風行若輩其可稍稍歛迹歟 
[上海縣署瑣案]  
　　洪錦堂冐稱巡丁向脚划船戸王富藉端勒索事爲貨捐局員某君查悉拘送上海縣署縣主汪瑶庭大令訊明一切判令笞訊責五百板枷號一個月在宁現在洪忽患病由地甲解案請示大令正在訊供適王因向貨捐局索還洪所還絲線滋擾不休經局員解縣請辦大令察得洪染病屬實悚枷收押撥醫調治王掌頰一百下釋之使歸○楊桂生前控徐長銀姦佔伊妻曹氏一案大令訊得兩造均與氏姘識判令徐給還楊洋銀十元准具領狀將氏領回詎料氏旣歸徐洋銀迄未繳到前晚楊投案禀催大令提徐研究徐供小的實因窮苦　　祇措得洋銀四元呈求恩恕大令著再繳二元給楊具領作爲盤川遄回江北原籍 
[馬路工程局紀事]  
　　前日午後本邑南巿二十三號巡街捕巡至南會館馬路旁瞥見隙地上有骨堆十餘枚因卽報知捕頭轉禀馬路工程悞總辦翁子文太守太守立飭差役傳二十三鋪地甲錢昇到局諭令查明抛棄之人以便拘拿　究○翁子文太守自蒞局視事後以捕房狹隘不堪且全用木板造成殊不足壯觀瞻而昭鄭重爰命工人詳晰繪圖呈候改建前日圖成太守察閱之下卽申請蘇松太兵備道袁海觀觀察核示大約卽須工作重興也○前日翁子文太守帶同差役查勘馬路目擊豐記馬頭迤南一帶碎石凹凸道途欹側不平知係開築時工　不　所致飭差立傳原築工頭吕阿毛詰間旋復傳諭各鋪地甲速將路旁居民鋪戸查造清册註明房主何人每月租金若于及店主家主年歲籍貫以便稽查 
[英美租界公堂會訊案]  
　　寓滬俄商施乃特投本管總領事署控華商恒源祥主鄭瑛定貨不出等情俄　領事某君准之據情函致讞員張柄樞前日午後司馬飭差提鄭到案會同俄總領事所委郵政局俄員易司潑臘及德總領事署繙譯官佛爾克君會訊原告投案訴稱前由鄭購定豆油四百擔議定每擔價銀六兩六錢五分迄今延不提出乞即究追鄭供當時購定豆油立有合同言明凈油四百擔今彼欲連箱核算以致價目不符叩求明察隨又倩担文律師處某律師與原告律師佛威互辯良久司馬商之佛君限鄭於三日内務照合同出貨如違每日罰銀五十兩 
[英租界捕房紀事]  
　　船戸李阿桃李來發朱春生吳阿才由某煤棧執事人倩裝煤若于墩至义袋角某廠交缷忽有劉桂生者貿然上船自稱某包探夥役細加查察見船中略遺煤屑指爲竊贓虛聲恫喝李等不服扭住兇毆水巡捕何瑞福見之一併拘入捕房捕頭令押候解送公堂禀請讞員張柄樞司馬訊究○曹福林行竊徐福生家官紗長衫一件報經包探竇如海拘入捕房捕頭令押候解送公堂禀請訊究○龔召餘行竊南巿某豆腐店内銅杓一枚携入租界中經包探長桂拘入捕房捕頭令押候解送公堂禀請訊辦○流氓錢阿根趙阿來張阿根行至湖北路見吳金壽挈友閒遊卽藉端訛詐肆意兇毆包探金立生見之一併拘入捕房捕頭令押候解送公堂禀請訊辦○前者羅源昇西式皮鞋店失去馬鞍一副店主羅原堂投報捕房捕頭允派包探查緝久之羅在諸興祥甘更生郎林生所開店内查獲原贓遂偕其妻徐氏向之根究甘不服致相扭毆傷及徐氏之手包探張寳成見之一併拘入捕房捕頭令押候轉解公堂禀請訊辦 
[法租界捕房紀事]  
　　昨日包探查知菜巿街某肉莊私宰瘟猪出售有違禁令遂將莊主某甲拘入捕房捕頭姑念初犯著罰洋銀十元從寛釋出○前晚偷兒張阿四竊得衣服數件携至護城河畔某押鋪求質適爲包探所見拘入捕房捕頭命押候解送公堂禀請讞員杜枝園大令訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彙錄]  
　　福州將軍兼管閩海關稅務奴才景星跪奏爲報解閩海關常稅奉撥光緒二十七年分内務府經費銀兩恭摺仰祈聖鑒事竊奴才查接管卷内案准戸部咨光緒二十六年十一月二十七日奉上諭戸部片奏預撥來年内務府經費銀六十萬兩等語此項銀兩均關緊要各將軍督撫監督等務於來年六月以前解到一半十二月初間掃數解清不得稍有蒂欠等因欽此并准單開閩海關常稅十萬兩抄錄原奏咨行遵照前來應卽欽遵辦理謹就徵存常稅項下提出銀六萬兩遵照戸部原奏指撥先解行在交納以供應用循案填具文批發交號商源豐潤蔚泰厚新泰厚承領於四月初十日由閩省起程匯至漢口交轉運局查收彙解陜西行在内務府投納所需兌運脚價等費核實開報由常稅項下作正支銷合將閩海關常稅報解内務府經費銀兩緣由謹恭摺具奏伏乞皇太后皇上聖鑒謹奏五月二十日奉 
硃批該衙門知道欽此 
山東巡撫臣袁世凱跪奏爲報銷光緒二十六年分挑修北運河經費銀數恭摺仰祈聖鑒事竊查山東每年挑修北運河浮送南漕所需經費向係隨時按照應辦工程估計奏撥工竣造册報銷歴經辦理在案光緒二十六年河運江北漕糧應行陶城埠以北運道所有修築運口埽壩隄堰並挑挖東阿陽榖聊城堂邑捕平清平臨清等七州縣淤淺河身飭由正任東昌府知府洪用舟估需止雜料物土方工價共銀四萬九千九三十十九兩二錢三分九釐减平在内經臣於上年三月初九日恭摺具奏隨卽飭司籌撥銀兩發交洪用舟督同印委各員分别挑修工竣騐收尙無草率偷减情事漕船經過亦尙暢順兹據該員將各項用欵造具册結呈請奏咨前來臣覆查無異除册結咨送工部核銷外理合恭摺具陳伏乞皇太后皇上聖鑒謹奏五月二十日奉硃批該部知道欽此 
山東巡撫臣袁世凱跪奏爲報銷光緒二十五年黃河防汛經費銀兩數目恭摺仰祈聖鑒事竊查山東黃河上自曹州府菏澤縣入境起下至利津縣海口止兩岸堤埝各工表延千有餘里汛漲修防極關緊要所有歴屆撥用經費銀兩截至光緒二十四年止業經按年造册奏銷准部覈覆在案兹據河防局司道具詳二十五年防汛經費額撥司道庫并臨清關庫共銀六十萬兩又治摽案内指撥各省關庫平銀四十萬兩内有江海關以規平撥解計短争銀一萬八千三百九十四兩一錢六分釐實解到庫平銀三十八萬一千六百五兩八錢三分九釐均經奏准如數撥解到局轉發支用該司道等督同承辦各員詳細句稽計是年上中下三游南北兩岸搶險廂掃抛護碎石修蓋堡房需用一切工料並雇用民夫津貼曁各防營弁勇口分三游砲船管帶官薪水以及總分各局委員鹽糧等項扣除减平湘平平餘應歸戸部核銷銀一十五萬六千四百八十五兩七錢二分五釐六毫工部核銷銀六十一萬六千八百四十五兩二錢四分四釐五毫二共請銷銀七十七萬三千三百三十兩九錢七分一毫查收欵項下共收到額撥指撥前項經費銀九十八萬一千六百五兩八錢三分九釐並二十五年支發河防各營弁勇口糧銀兩項下扣除平餘銀一千四百二十二兩六錢二分二釐四毫統共收銀九十八萬三千二十八兩四錢六分二釐四毫内除撥還二十四年防汛案内報明不敷銀三千二百四十七兩五錢二分五釐九毫實收銀九十七萬九千七百八十兩九錢三分六釐五毫除用尙存銀二十萬六千四百四十九兩九錢六分六釐四毫應俟銷結後歸入下屇防汛案内動支另行造報等情繕具收支總細各册出具印結詳請奏咨前來臣覆核册開收支各欵銀數均屬相符並無浮冐除將册結分咨戸工二部查照外所有報銷光緒二十五年防汛經費銀數緣由理合恭摺具陳伏乞皇太后皇上聖鑒勅部核覆施行謹奏五月二十日奉硃批該部知道欽此 
閩浙總督臣許應騤跪奏爲閩省就地正法人犯恭摺具陳仰祈聖鑒事竊照閩省山海交錯爲洋盜出没之區自台地外屬以來遊勇會匪時復勾結爲患輙敢糾黨持械殺人强劫實屬情罪重大未便稽誅歴經照章就地正法先後彙奏在案兹查光緒二十六年分福州府屬拿獲陳銘官郭烏漲余牛尾郭太盛郭立元余阿狗林土幅郭王茂生郭砲生陳恰生郭蕃署潘十一犯訊認在洋强劫殺人建寍府屬拿獲李鴻青黃仁山二犯訊認創立插香會聚衆搶掠又劉詠梧陳魁點張茂碌三犯訊係遊勇持械搶奪課銀拒傷練丁身死福寗府屬拿獲張葆挺一犯訊係遊勇糾搶課銀拒傷局差身死永春州屬拿獲陳旺王遼二犯訊認創立鳥班會私製旗執號召匪徒謀爲不軌以上各犯均係會匪遊勇洋盜情節較重或由該管府州或由臬司督同福州府復審明確行後經臣批准就地正法以昭炯戒其尋常盜案仍照通行一律按例解勘據福建臬司會同藩司糧鹽二道核詳請奏前來除咨部查照外謹繕摺具陳伏乞皇太后皇上聖鑒謹奏五月二十日奉硃批刑部知道欽此 
兼署雲貴總督雲南巡撫臣丁振鐸跪奏爲俸滿筆帖式堪膺地方之選謹援案奏留恭摺仰祈聖鑒事竊查定例各省督撫衙門律帖式六年俸滿如有才具優長堪膺地方之選者該督撫出具考語奏請送部引見候旨錄用等語兹查臣衙門筆帖式文恒二十六歲係正白旗滿洲柏喜佐領下人由繙譯生員候補筆帖式補授都察院筆帖式二十年九月初九日經欽派大臣考試揀選十七日引見奉旨雲貴總督衙門筆帖式著文恒補授欽此二十一年八月十六日到滇任事連閏扣至二十七年六月十六日歴俸六年期滿業經咨部開缺另選應俟接替之員來滇卽行給咨赴引臣查該員文恒安詳穏練辦事細心在滇六年平日留心吏治於地方情形亦甚熟習現值邊防緊要需員差遣可否仰懇天恩俟該員引見後仍發回雲南照例以知縣留省補用俾資熟手之處出自逾格鴻慈所有筆帖式六年俸滿謹援案奏留以知縣補用緣由恭摺具奏伏乞皇太后皇上聖鑒訓示再雲南巡撫係臣本任毋庸列銜合併聲明謹奏五月二十日奉硃批著照所請吏部知道欽此 
景星片再奴才准行在戸部電開京師需欵甚急各省關應解籌備餉需銀兩按原撥數目先提一半刻日解由滬道設法匯京等因奴才4伏查接管卷宗前署將軍善聨任内於上年四月間有業經報解籌備餉需銀六萬兩交號商源豐潤蔚泰厚新泰厚三家承領匯解在案並據該商等禀稱上年奉領餉銀如數匯解北上正值道路不靖將文批遺失禀請察核此餉應解何處并懇補發文批等情兹准部電當即另具文批於四月初十日飭由該號商解交江海關道設法匯京投納作爲閩海關補解光緒二十六年分籌備餉需之欵至本年奉撥籌備餉需銀兩現在茶巿尙未開徵一俟收稅暢旺謹當陸續撥解以副要需除分咨查照外理合附片具陳伏乞聖鑒謹奏五月二十日奉硃批戸部知道欽此 
丁振鐸片再署雲貴督標中軍副將李德濊現委管帶鎭東中營仍督帶綏靖副中營移紥羅平師宗邱北一帶堵剿游匪以資得力所遺員缺查有現署鶴麗鎭總兵臣標中軍副將蘇掄元勇幹廉勤事理通逹應卽飭回本任以專責成除人檄　遵並咨兵部查照外謹附片具陳伏乞聖鑒謹奏五月二十日奉硃批兵部知道欽此 
 
