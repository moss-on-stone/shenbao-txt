# 1898 - 329 - 4909205

 

Page 1

 
 
[勸募徐海賑捐] [  申報館協賑所謹啓]  
上年淮徐海一帶洪水爲災小民濟析離居慘難言狀經各省大善士解囊佽助以救窮黎中澤哀鴻始得苟延殘喘不謂瘡痍未復而霪霖又復成災計自四月下旬至七月初瞎雨盲風無時或已麥雖熟而不及搶割禾已殖而盡受漂流下民果有何辜而迭遭此上天之厄耶惟是大創之後生計更艱待哺嗷嗷朝不保暮若不設法籌欵解往災區則數百萬子民勢將盡塡諸溝壑兩江督憲劉峴帥江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂輸蓋賑欵能多得一錢卽災民可多活一命生死肉骨胥賴同人不獨本協賑所馨香以禱者也肅此佈陳伏惟德鑒 
[外臺秘要出售] [  圖書集成局啓]  
　　是書爲唐王刺史燾所輯刺史在臺閣二十餘年蒐求古今奇方凡一千一百餘種哀成四十　釣　提要　著霎效宋孫中丞刻之於前明程敬通先生刋印於後岐黃家久已奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良校警詳愼現已工竣碼洋兩元五角在申報館申昌三洋徑橋煥文書局文淵山房棋盤街江左書林十萬卷樓曁漢口鴻文順記湖北省城煥文　局發售此佈 
[新印大字古文雅正告成] [  圖書成代啓]  
　　是書乃漳浦蔡聞之先生　選及前賢均皆選撰可爲雅正矣飛鴻閣書林　本局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭壁每部　洋七角上洋三芽　橋飛鴻閣發兌此佈 
[論英德聨盟密約]  
執筆人嘗閱日本報載有英德聨盟條約要欵并謂風聞中有密約一條德國如在中國之山東省築造鐵路英國須　助之英國如在揚子江築造鐵路德亦不可漠視云云夫英德兩國聨盟之意一爲合力保護葡萄牙國貸以欵項俾得營建疉來　地方鐵路一爲來歲英國擬將歐洲與阿洲會設之審會一律除去此舉德國須格外効力德國欲於土掰蘭地方闢一租界英國亦當力贊其成一爲德皇曾至呼列蘭一游謀欲得亞西孟珤地方英國尤當出力扶助聨盟之舉大致以此初不與亞洲之事有所干涉也雖載有風聞之語然亦影響之談未足信以爲實顧以私意揣測之或亦未必竟無此密約何也蓋亞洲之利盡在中國而英人之所得爲多中國日弱一日俄人遂日肆其鴟張之謀建造東方鐵路以冀攬中國之利權俄之利卽英之失於是注意於揚子江以與俄相抵制德旣據有膠州灣山東一省似不難歸其掌握若得營建鐵路則更可控制自如俄人東下之門户爲德所遏而揚子江一帶南省之利英人始可以保此英欲聨合德國之意也若德則旣據有膠州灣後而旅順大連灣卽爲俄人所據威海衛又爲英人所租夾居其中腹背受制非但不能東出以與俄抗　恐爲俄所窺伺或有得而復失之虞揆度國勢自知尙不足以敵俄故欲聨合英國以保其東省所得之利此德之意也德與英各挾其意則此密約或亦在意計之中而並非子虚烏有乎否則德爲英所挫辱前後已二次矣一爲脫蘭士罰爾之役一爲善齊拔之役此兩國各不相下德於是遣博士哲美森提輕兵襲脫蘭士罰爾不意敗於馬而把邱德皇遂擬假道葡萄牙國之屬地以爲外援英國聞之赫然震怒惡德之舉動遂欲與之相見以兵戎急命其海峽艦隊整備戰務待號令一下電擊德兵德國畏懼而止葡國亦峻拒假途是非德國之大恥辱乎善齊援之役當時有開立者弑善齊拔國之王而自立德國庇護之且隱若之於领事署遂藏之戰艦將敵英國英乃令其駐紥地中海好望角之二艦隊展輪跋浪而來而德卽不敢狡焉思逞此又非德國之一大恥辱乎德旣兩遭挫辱於英卽不與爲仇當亦未必肯修槃敦之好今乃有聨盟之舉蓋以東方時局日漸岌岌俄法兩國早已同盥以俄之喜功好大而又益之以悍橫之法聨絡一氣如虎生翼英在東方之利恐爲所奪故深願聨一强大之國以助其孤立無援日後思或啓釁端亦可有所抵禦若德則以與法世讐法人時思報復今旣與俄修好恐假俄以爲援復仇於德倘俄若竟從其意與之南北夾攻德之爲沼爲墟不可逆料故亦願聨合一國以助聲援非竟昧挫辱於英而不惜甘心下氣也或曰方今美國兵力甚强美在東方利權頗大英若與之連結已足拒俄何爲不出於此而惟欲與德聨盟則應之曰美在東方雖亦有利俄之强大亦甚有關但今東省要區旣爲德人所據則足以拒俄東下之勢者德也此英所以欲聨合德國以爲之蔽也德人亦洞明此意惟以俄德聨盟深恐法人有報讐雪恥之舉與英連合則亦可稍戢其報復之心吾故以爲英德聨盟其密約之語雖屬風傳而以意度之未必竟無此事也 
[英人備法]  
　　廣州博聞報云近來英廷齊集諸臣會議國中大事并出令新造之水雷　船十八艘戒嚴一切若接軍令有征伐之舉可以立卽從事海疆而倫敦日日新聞云屬英國各地之海軍營務處現均奉命預備一切以便征伐觀英國備兵如此亟亟則英法之釁已啓干戈之作恐卽在旦晚間夫大東之事現正沸亂如麻人皆屬目於英之舉動如何而英亦目光炯炯注視於斯其意實在於俄而俄亦明知英人之志故特借此花蘇打之小故嗾使法人借以扼英之吭藉此以爲牽制庶英有事於法卽無暇兼顧於俄而法亦不暇再思惟俄命之是從故遂欣然起而抗英甘爲俄用蓋俄已素知法人莽而好戰不能熟　利害故特令爲之他日不幸而英爲法敗則俄自必居功然法若爲英敗則俄卽助法亦不過出與調停斷不敢顯然相助蓋俄若助法則斷不能爲各大國所容也但英之武備歴來皆未有如今之盛者磨厲以須正可及鋒而試兹聞駐守實得力陸軍統領於前次接電之後卽將所部諸軍及砲臺等部署妥當可立從事疆揚并有戰船數艘逆計十七日卽可以抵叻邇日叻中水陸兼防於此觀之可見英國武備之精籌防之密法雖狡焉思逞其果奈英何哉 
[英法歐洲海軍表]  
　　廣東博聞報云英法兩國因花蘇打交涉一事大啓齟齬關心時局者無不爲之注念兹查該兩國戰船之在歐洲者其大小多寡情形統爲錄下以供衆覽計開英國第一等大鐵甲三十艘第二等鐵甲七艘第三等鐵甲二十一艘巡海鐵甲九艘第一號巡海戰艦十六艘第二號第三號巡海戰艦共六十四艘砲艦三十四艘頭號魚雷船一百四十七艘其中九十二艘係獵水　艇一號魚雷四艘三號魚雷二十艘守口鐵艦十四艘哨船十九艘以上共計三百八十五艘法國第一等大鐵中十八艘第二等鐵甲十艘第三等鐵甲九艘巡海大鐵甲戰艦無第一號巡海戰艦十一艘第二號第三號巡海戰艦共十六艘砲艦 
 
 

Page 2

 
 
十三艘頭號魚雷一百一十九艘二號魚雷七十八艘三號魚雷四十五艘守口戰艦十六艘哨船十二艘以上共應二百四十七艘至於英國現造未試水者尙有四十四艘法國有三十八艘觀此足見英國水師較之法國實覺出一頭地若以東方論之則法國更膛乎後矣 
[灄口通電]  
　　漢口訪事友來函云漢水上游有地名灄口者村户零落滿目荒凉蓋一小村鎭也自鐵路發軔後商賈雲集鋪户殷繁俯仰今昔情形殊有山邱華屋之感近來又經上游添　電報以通消息業已設局開辦想此後當更日益繁盛矣 
[贛撫接篆]  
　　江西訪事友來函云新任江西巡撫松鶴齡中丞當節麾抵潯時卽馳電至省諄囑首縣毋庸預備供張以節糜費十月初一日憲節抵省文武員弁及水陸兵勇迎接如　初二日啓節入轅初三日接篆循例望闕謝恩旋行拜印禮屬下各員之親遞履歴者接見有差咸謂中丞年近四旬精神强健仰瞻丰采固足坐鎭雍容屏藩江右也 
[開缺有由]  
　　杭州訪事友人云浙撫廖榖似中丞上年十一月間因政體違和曾具摺請假兩月及假滿病尙未痊又續假三月聖恩優渥均蒙俞允本年六月間因受暑濕以致舊疾與新感交作中丞以受恩深重時事多艱誠恐有負委任又上疏籲請開缺七月間差弁齎回批諭著再賞假兩月毋庸開缺迨至霜降節後痰喘甚急時患怔忡中丞以身膺疆寄任大責重恐有遺悞復據情籲請開缺情詞懇切出於至誠已於本月初六夜九點鐘時接到電傳諭旨准如所請從此仔肩克卸頤養優游緑野平泉不讓古人專美矣 
[委查積榖]  
　　金陵訪事友來函云江寗府　各縣例於每年冬季由紳董積儲倉榖以備凶荒嗣因經理者希圖省事遂積銀而不積榖適今年五月間米價昻貴因是搶米蜂起人情洶洶刻下秋收豐稔鄉間百室皆盈劉峴帥有鑒前車爰通飭寗屬各縣趁此米多價賤之際廣儲倉榖以備不虞頃又欽奉綸音飭各省府州縣倉内均應堆積米榖不准再積銀錢峴帥接奉之下特派候補班五員分投寍屬各縣查看積榖數目造册具報是亦留心民食之善政也 
[旗兵冬操]  
　　武林訪事友人云現届冬令浙省駐防旗兵例須開操杭州將軍濟留守示期本月初七日一律舉行是日黎明兩司恊領率同各旗將領及兵士等齊集大校塲嚴肅伺候至七點鐘時濟留守曁常于二都護先後排導而來至演武廳下輿升座協領等上前參謁隨卽發令開操鎗聲砲聲震聞遠近繼以打靶亦能命中及遠留守一一注册存記分别賞賚有差至已初始行操畢各官乃分道回轅各旗兵亦整隊歸伍 
[俄員仗義]  
　　漢口訪事友人云自八月十六夜大火後被焚之家大半貧苦小民無食無衣情殊可憫雖經各善堂倡捐施賑無如户口　多賑欵有限致不免有向隅之憾俄國領事某君見而惻然慨頒鶴俸令各善堂董事會同地方紳士就徽州會館等處設局施給凡前日未經　賑之人槪准按名領取俄員之不分畛域實惠及民蓋如此然現當天氣嚴寒之際小民待澤尤殷各處不乏大善士安得慨發慈悲廣爲施濟耶 
[漢皋火警]  
　　漢口訪事友來函云初八夜九點鐘藥王廟巷後某姓篷户晚炊失愼登時烈燄飛騰時適東風正勁幾至不可收拾幸是處濵臨水塘取水甚便各水龍聞警畢集四面吸水狂澆得卽熄滅然左右隣屋十有餘間已付之一炬矣當火熾時文武各員均臨塲彈壓故匪徒搶火之事尙無所聞 
[種火宜防]  
　　抗垣訪事友人云現届冬令宵小繁興一種見利忘害之徒往往乘間種火希圖搶刼殊令人防不勝防本月初七夜更魚四躍時同升坊大街怡　醃肉店門首忽有匪徒用毛紙飽浸洋油塞入栅欄之内舉火燃之霎時熊熊直上烈燄飛騰幾不可遏幸對面棉花店主婦瞥見紅光映射知爲火發大聲呼救經鄰人帮同撲滅不致成災次日據情報知保甲局經局員某君前來踏勘立傳地保更夫重責百板一面諭令巡丁更夫等小心防範並禀請總局飭差嚴緝種火匪徒按律懲辦 
[析木星光]  
　　天津訪事友來函云英國新租界自去秋開設戲館後荒烟蔓草遂成袍笏之塲其上下四旁華人更租賃地叚起蓋房屋出租於人歌管樓臺鱗次櫛比其餘酒樓烟室亦繁盛異常英工部局以章程未定暫且從寛嗣胃嫖賭均干禁令而烟館等尤易藏奸爰於月初由英工部局示諭新租界内不准開設妓館賭館違則究懲自此以後想若輩非遷地爲良亦當另圖别業矣○河東藥王廟後與三間房兩脚行迭次鬥毆釀成不解之仇日前三間房曹馬兩人與帝君廟郝三行經城東興基街爲某甲招集盧莊崔世恩等持械而來致將曹馬毆斃郝三双受重傷事後訪知甲卽藥王廟後之引起龍曹母與妻以曹雖列於崔世恩等而崔之所以死之者係爲藥王廟後尋仇起見該處脚行係劉蔭庭兄弟爲首遂以兩劉爲正兇而以崔世恩帮兇控案但崔雖袒劉使不遇張或雖遇而張不赴愬則曹可以不死尋流溯源曹之死於崔實死於劉亦死於張也爰是曹母又率其婦至張姓處毁其家具并舁曹之棺置張門首而去張不敢誰何祗有自悔從前之插身多事而已○下園五莊向有水會一起該處自歸德國租界後將會所遷於梁家園營門外距德國租界較遠偶有火警殊有鞭長莫及之虞上月中旬某成衣鋪被災幸經救熄未致蔓延居人毖後懲前遂擬興復水會以期有備無患現已禀明領事設法勸捐以便擇日興辦 
[吳山立馬]  
　　杭州訪事友人云浙省江防統領鮑副戎定於本月初九日調集水師各哨在錢塘江中會演水操是日到者共計師船八十餘號自辰至午惟聞砲聲隆隆不絶於耳見者莫不歎爲節制之師○本届冬防非常嚴密前經臬憲丁廉訪督同提調郭太守札飭分巡各員認眞查察先查户口人數詳細造册再由總巡覆查一次然後頒給門牌俾匪徒無可潛藏亦詰奸禁暴之一法也○前因雨澤稀少河道不通各埠航船不能進城行李往來殊爲不便近日以來連得大雨河水高漲數尺各航船均於初八日駛入城中矣○杭垣天氣自本月初一夜得雨後連日陰霾直至初七日始放晴光惟覺北風凛冽天氣驟寒貧民禦冬無計不免愁眉雙鎖云 
[鴛湖漁唱]  
　　嘉興訪事友來函云嘉興縣葉大令蒞任後以衙署規制未宏特將照牆增高署中房屋亦大加修葺　堊舟雘頗費經營兹已工竣於本月十一日由報忠埭公館遷移入署官紳之往賀者車馬絡繹熱閙異常○近日四鄉盜案繁多大爲閭閻之害日前東栅口某姓家恩　嫁女將妝奩置辦齊全不料爲匪徒偵知於夜晚時糾衆入室搶刼一空次日事主來城投縣禀報縣尊卽帶同書差下鄉勘視飭捕限緝官樣文章不過爾爾究竟能否弋獲殊難必也 
[蘭亭眞本]  
　　紹興訪事人云本年夏秋兩季米價騰貴貧民度日維艱因特開辦平糶折耗至六萬餘金除義倉積榖存欵開除外不敷尙鉅但不敷之欵固須彌補而義倉從此無積榖無積錢任其空虚倘遇災荒將何所恃紳士鍾某因議新榖登塲各業主收租後每畝捐倉榖二升以實倉儲具禀省憲現已核准照辦矣○今年秋收各處豐稔越中亦然乃各處米價均已平减大約每石三元數角至四元卽最近之杭州頂高白米每石亦祗三元　角獨紹興早米高者四元八角晚米五元二角較杭州每石價加一元自十月朔起每石又加價一角初六日又加一角現在正値新榖登塲斷無缺米之理無端增價實屬不解羣情洶洶皆責問胡潘二米董謂山陰縣任大令深惡米賈把持行市壟斷居奇是以舉 
 
 

Page 3

 
 
董督察冀從此公平交易貧民之數米而炊者可無觖望不意自舉董以後米價反有增無减公等何不爲貧民計耶二董亟商之米賈奈米賈以陳米屯積過多一時尙未肯貶價也 
[蜃海烟帆]  
　　温州訪事友人來函云本月初五日爲温處道王心齋觀察夫人設帨良辰屬下文武員弁曁郡中紳士等均詣轅祝嘏王觀察槪命　駕初六日特雇梨園大宴賓客袍笏登塲琴撙入坐頗極一時之盛至所餽壽禮槪行璧謝淸風亮節具見一班○温州府潘祝年太守蒞日以來頗思振興文教考試書院亦甚認眞兹又於初二日頒發觀風題一紙特照錄於後自生民以來未有夫子也至於孔子也擬韓昌黎原道鹿城書院四賢祠賦以題爲韻王制西南東北不盡之地有無曁極試卽今輿圖以古籍證之向戍弭兵論歴代馭夷得失考元豐九先生合傳直省學堂與農工商各學會何者爲要議中國度支考書後問温州海道接甯台連八閩分界道里形勢險要古今有無易異何處可屯舟師何處可駐陸營並舉所見以對賦得安危須仗出羣材得羣字江心寺謁文信國祠感賦七律八首用杜少陵秋興韻○營弁張某向在樂淸洋面管帶砲艇前月因誤奪玉環營糧米幾釀禍端近又因截留收租榖艇開槍轟擊傷及良民地方羣起不服合船勇丁均被扣留事聞郡城特派永靖小輪船前往查辦未知作何了結也 
[漢皋寒汛]  
　　漢口訪事友來函云漢上雜貨一業向頗興旺邇因市面日壞倒閉之事時有所聞日前河街有慶雜貨行因虧折甚鉅於本月某日遽爾倒閉聞所欠僓欵約有五萬金不識將來若何了結也○前月十六夜漢口突兆火災鶆燬鋪户萬餘家其居民之焚斃及淹溺者亦有千餘人月黑宵寒時有靑燐隱現地方紳士爰集貲廣延高僧建設無遮道塲普行超度○漢口前曾招募團丁藉以保衛閭閻驅除匪類兹悉此　團兵現日招集一百二十名借緝捕營故地暫爲安插其統帶之人則金汝翼司馬陳慶門閫戎兩人也○日來江西湖南二省之米船到漢者多若恒河沙數臨河一望帆檣如林因此米盤大跌湘米之上熟者不過二兩有零江米亦不過一兩八九錢左右彼小民無不歡聲雷動也○日前有日本頭號兵輪船一艘由滬江開駛來漢停　數天卽鼓輪下駛聞此船之來蓋欲查察各埠商務然歟否歟○漢上春間絲價甚昻業此者咸利市三倍邇因來絲過多洋商遂皆停止不購因此價盤大减計黃絲每兩値銀一錢四分河溶沔陽等處之絲祗在一兩三錢之譜市價無常不信然乎 
[江州客述]  
　　潯陽訪事友人云九江道誠觀察九江鎭宋鎭軍前日高懸紅示云本月初十日恭逢慈禧端佑康頤昭豫莊　壽恭钦獻崇熙皇太后萬壽屬下各員届期五鼓齊赴萬壽宮行朝　禮前後三日均穿蟒袍補褂不理刑名○本月初三日九江鎭宋佩珍軍門爲其第十公子完姻潯陽文武員舁咸往　喜冠裳蹌濟水陸紛陳頗極一時之盛○二套口厘局附近有駕小划船户之某甲私載藥材若干與局中巡了串通賄縱經局員金心農刺史察悉情由飭丁追獲將船押回送縣懲治 
[示禁索詐]  
　　欽加四品銜補用直隷州江蘇松江府上海縣正堂兼雲騎尉王爲出示嚴禁事照得本縣前因米價飛漲大碍民食訪有奸商違禁裝運米糧出口情事當經通禀各憲嚴禁批飭遵辦業經錄批示諭在案訪聞有不肖棍徒見有肩挑車載及小船裝運數石食米卽藉口滋擾勒詐實爲地方之害合行示禁爲此示仰合邑軍民人等知悉爾等須知此項查禁運米專指裝輪出海而言其内地行販車載船裝　　銷售不在禁例自示之後倘不法棍徒仍前藉口勒詐許卽指名禀候提究决不姑寛其各凛遵毋違切切特示光緒二十四年十月十四日示 
[故舊不遺]  
　　江海關道署東文繙譯任院仙二尹前因積勞成疾歿於寓所身後蕭條殊堪憫惻道憲蔡觀察主賓誼重念二尹之德配周氏靑年守節爲日方長且膝下無兒更無倚賴因先佽助若干并諄囑同寅共解囊金以盡麥舟之誼擇於本月十七日在沈香閣開吊想届斯素車白馬必有一番熱閙也 
[火警續述]  
　　前晚六點鐘時英界兩處同時失愼救火會中人勢難兼顧致吳回氏大肆披猖竟將四川路南京路轉角之福利公司盡付阿房一炬而三馬路新和里亦焚去　屋七　查其起火之由福利公司後弄設有帳房其則卽爲饅首房大約因煮燒饅首不愼遺火所致勢旣燎原難於撲救旋卽延及正屋其中綾羅綢縀及絨呢等件均係引火之物赤熛怒煽一發難收雖經救火會中人竭力撲救無如房屋堅固異常只得將皮帶水龍從窓隙中灌澆頗難得力其後面之瑞記火油棧幸未殃及否則更不堪設想矣按該公司開設有年資本饒富獲利頗豐故其保險銀數近日萬至其中貨特金銀玉石磁銅以及玩好器具無不悉備爲本埠公司中之巨擘一旦悉化刼灰聞者咸爲惋惜至新和里則均係貧苦小家其火實起於二百四十五號之某姓家因煮晚膳悞將火油燈潑翻所致旋卽冐穿屋頂延燒樓屋七幢胡家宅一帶洋房與之毗連未遭殃及亦云幸事○昨晨昧爽時六馬路德人里第二　寍人某姓家又經祝融氏降臨一縷濃烟從門隙射出隣人見之大聲呼喚詎　無人聲迨破屝而入則火勢已將上熾立卽汲水灌澆不致成災然左右鄰居已受驚不小矣後由巡街捕查得該寍人門首釘不保險牌號當叩門時因何寂然頗滋擬竇遂回報捕房旋卽協同某號西包探往查不知作何辦理也○前晚黃昏後本城三牌樓成泰零剪店因晚炊不愼遺火積薪以致熊熊直上幸卽知覺大聲呼救經人帮同汲水澆灌立卽撲滅僅焚去稻柴一堆不致成災 
[迷孩待領]  
　　前日有一小孩在南市新馬路沿途啼哭爲三十九號巡街捕勇所見帶至捕房捕頭王榮培詢其住址據稱在虹口頭　同生鞋店習業年十四歲被師呵斥私逃出外捕頭傳汛捕帶同前往查問明確然後給領如所言不符仍行帶回捕房再核 
[事起細微]  
　　三百七十二號華捕與甬人虞姓女因在虹口自來水處爭先洗米致相口角由四百九十號巡街捕一併拘送英界公廨値日差禀明鄭大令飭令管押候訊 
[不甘賠累]  
　　牛販狄阿行因欠蔡雲章欵項向菜市街宏大錢莊借出期票洋四十元付蔡收取嗣因票被遺失由蔡邀狄向宏大言明將票作廢恐有後累並由蔡出立保單不料本月初四日忽有陶宏發者以宏大不付票洋等情投控法界公堂朱明府提訊之下飭令宏大將洋如數繳案給還原告莊主顧毓銓心有不甘昨復具詞呈控想一經對簿公庭不難水落石出也 
[移提類誌]  
　　王佛法前至松江府控周阿土宣阿大等串賣抵屋由府尊札行上海縣提齊人証解松親鞫王大令接奉札文卽照會英界公廨請爲協提鄭瀚生大令派差將宣阿大提獲當卽送縣轉解松江府歸案辦理○浦東人唐樹奎之妻倪氏被沈香舟母子二人設法引誘經唐投赴南匯縣呈控亦於前日函至英界公廨移提人証鄭大令 
[美界捕房紀事]  
　　前晚著名流氓王榮三張錦堂在西華德路見甬婦董李氏踽踽　行懦弱可欺突將氏手上所帶銀鐲强行搶去飛步奔逃氏不甘心卽投捕房據情控告捕頭卽飭包探胡端龍將王張二人拘入捕房押候轉解公堂訊辦前晚小竊陸長生在崑山路某西人家行竊衣服等件廿三號西包探探所見拘獲人贓解入捕房押候究辦○賭徒王阿三許阿大專在　后宮内擺設賭檯誘人入局昨爲包探孫光華所見立將賭具一併拘入捕房押候解送公堂究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英國輿圖]  
　　倫敦西報載稱現有英人新　英國大地圖一副計一千零八十張報竣之後已將　　呈　英國政府察騐其圖中所繪之里數有以一英里爲一分者有以一英里爲一尺者有以一英里爲二十五尺者至以一英里爲二十五尺則界内之第宅樹木靡不詳繪盡相窮形堪稱妙本惟聞該　自始　之年算起每年須英金二十萬磅閱二十年始經告竣是誠工繁而費巨矣 
[東甌試事]  
　　温州訪事友人來函云浙江提督學政唐春卿文宗按試台郡於本月中旬竣　起程蒞甌潘太守得信後小定十七日取齊日來與考生童已紛紛來郡租賃考寓期於選佛塲中一試奪標手叚矣○温州府　視年太守定於本月初三日舉行府試嗣因泰順縣離郡窵遠邇又阻於雨水道路不通爰攺期初八日開考正塲題目列後已冠曾謂泰山未冠子曰泰伯通　次題子能順杞柳之性詩題賦得小紅初試手裁花得紅字塲規嚴肅弊絶風淸初十日淸晨出案所取前列十名係洪　輝董啓　潘錦江陶鳴鏘夏紹章夏煥文陳龍標周丙煊王捷騰范鴻書十一日招覆二塲大約望日後卽可發貼全案矣 
[處决盜犯]  
　　寍波訪事友人云本月初五日下午鄞縣署中接到刑部釘封公文飭將前年搶刦西鄉石塘翁姓家之盜犯立予梟示次日淸晨畢大令會同城守營某守戎升坐大堂飭役將斬犯一名由獄提出喝令如法綑綁用無頂小轎舁至南門外法塲梟首惟聞號砲一聲一顆好頭　已失所在矣吁人亦何樂而爲盜哉 
[匪首梟示]  
　　漢口訪事友人云會匪易東疆謀爲不軌前經上憲密飭漢陽縣李廣侯大令由獄提出押赴市曹處决聞此匪湖南人字春亭曾列武庠因在新堤創設紅燈會被惑者多至數千人與近處天主堂教友有隙欲與爲難不料事發反以身殉現在已由差役將該匪首級解往示衆餘黨聞之亦已瓦解矣 
[賭徒荷校]  
　　杭州訪事友人云下城保甲總巡鄧大令心芬自本月朔日到差後訪聞是處有等無業游民在冷街僻巷　設賭攤引誘愚民傾人腰槖而法翰寺弄及太平橋等處尤爲若輩薈萃之處因卽帶同差役前往擒拿當塲捕獲五名回局審訊判令各責二百板内有二名係被誘入局因令交保開釋其三人則各荷巨枷發犯事處示衆見者無不拍手稱快 
[禍水續聞]  
　　初九日本報登是眞禍水一則兹悉女郎卞綵囡前在巡防局時經潘仲泉二尹判令交保故由其翁顧勝福邀同舅父施鳳山投局具保領回後由顧賃居洞庭山碼頭某姓成衣店樓上相安無異前日其母突糾多人將女搶回綵囡憤不欲生意圖自盡幸救得免與施鳳山毫無十涉且其母亦米至上海縣署控告大約此事或可作爲罷論矣 
[上海縣署瑣案]  
　　前者攺過所押犯趙阿虎糾衆圖逃格傷身死一案經上海縣王大令相騐後飭提所中看役防勇到縣候訊前晚倩陳明府提集一千人証升堂研訊韓邦勝供小的雖當防勇並未行兇此次趙阿虎糾黨圖逃拒捕格　實被同管勇丁李永章用刀戳斃詰之李永章供靖江縣人在盛字淮軍當兵現派攺過所巡防押犯是日應値小的看守大門至傍晚時趙阿虎忽糾數十人魚貫衝出小的竭力阻攔衆寡不敵不得已持刀恐嚇而爲首之趙阿虎竟欲奪刀小的恐有他虞一時情急用力戳去不料趙卽因傷致死事出無心叩求超豁看役孫洪供當時小的出外購物並未目見不敢妄供明府以趙阿虎起意圖逃致相格國死由自取與人無尤判令李等回所仍舊當差一面錄供詳報上憲將案核銷○竊犯陳阿三在十六鋪已閉之某木得内竊得棉被　帳等物被縣捕拘獲解由十六鋪北局連贓轉解到縣陳明府提訊之下陳供小的實由陳阿五糾同往竊初次誤犯尙乞施恩明府判責一百板收押自新所○陳呂氏前控許文炳夫婦因素舊欠藉端搶物前日經陳明府提案復訊陳呂氏供稱寗波寄人居滬江五月二十日許文炳將翡翠壓髮一枚來售言明　洋二十五元已付十五元後許妻楊氏前來索欠語多譏剌向論恃蠻翌日許姓夫婦復糾同數十人蜂擁而至搶去衣服及金鐲一　小婦人投訴捕房未蒙准理不得已投案控追許文炳供蘇州人販賣五器爲生呂氏實欠小的洋十元是日小的囑妻向索非惟不還反以搶其衣鐲爲詞來此誣控叩求明察許楊氏供與夫同明府謂呂氏旣有金鐲何至欠洋爭閙許果搶物何至捕房不理　有不盡不實惟許不應遣妻往索致生枝節著罰去價洋五元卽令陳呂氏找　洋五元各具遵結完案○謀財害命一案屢詳前報　日下午王大令以犯供游移飭差帶案覆訊劉大與妻劉高氏卽高奶奶初供仍舊刁狡經大令一再駁詰矢口不承大令怒喝將劉大上天平架高氏卸去衣服正欲鞭背劉大畏　始供小的情願照實供明大令卽飭鬆刑劉稱事由小的起意先　妻女至李家相帮然後糾同徐二麻子將許氏勒斃搶物逃遁萬氏見丈夫業已供明無可　賴遂亦一一詳述大令判將兩犯　鐐分别收禁候錄供通詳上憲核辦○徐宦遣丁投縣控趙錫惠盜費股票前日亦經王大令　訊趙供在徐公館司帳此項股票本銀六千兩由小的私賣得銀五千八百兩東家實未知悉求恩寛限當卽料理大令准限三日理淸違干比究 
[南市捕房紀事]  
　　前日旁晚時有住居南市竹行馬頭之陳某家遺傭婦周陸氏往滬北自來水橋左近親串家取有　　衣料拆片及自鳴鐘等物雇車至十六鋪橋換坐小車行經南市太平馬頭裹街瞥見寗綢衣料已失所在婦驚甚當將車夫袁洪　扭交巡街捕勇拘解捕房捕頭王榮培盤詰之下袁稱衣料藏在車籃内實被人從旁攫去小的比及覺察已追赶無及矣捕頭命先禁押飭汛捕小紹興查緝去後兹據該捕查獲衣料及竊犯李阿五陳阿生二名一併解至捕房捕頭據情禀知工程局總辦朱森庭明府當卽提案研訊周陸氏投案供訴前情明府命將衣料給領袁洪壽雖無串同情弊然漫不經心亦應懲辦姑念在萬　期内從寛免責麾之使去李阿五陳阿生還押捕房候究○前日有姚子江者在新馬路某舊貨攤上駐足閒觀突被剪綹賊陳金福將其銀鈕扣竊取被姚當塲　住交十三號巡街捕勇解至捕房捕頭飭管押候究○南市裹馬路十六鋪橋左近益利水菓行於前晚八點鐘時　野雞挑　陳阿逵朱模新在輪船上起卸廣橋陳等心懷不良乘人不備竊取廣橘一簍運往外攤當被行中所見追至新馬路喚十三號巡街捕　帮同拘獲押解捕房捕頭著暫行管押候核東洋車夫周全福停車新馬路中有碍行人四號巡街捕上前喝阻不服當被拘解捕房捕頭命管押一宵以儆○昨日午後有湖州船户吳發王寳生兩人至南市萃豐馬頭合泰酒店沽飲迨結算酒帳共錢五十餘文内有鵝眼數文囑爲調換時吳等已醉熊模湖不問情由將檯上益碗擊毁一味滋擾店主卽往新馬路　十八號捕勇到來將兩人拘解捕房捕頭著吳等以小洋一角賠償所毁物價從寛釋去 
[法界捕房紀事]  
　　長江輪船著名積竊某甲迭經犯案懲辦前日在虹口怡和洋行某輪船上竊取皮衣一件携至法界城河浜某押店正欲質錢爲包探拘獲人　解送捕房捕頭著押候堂期解訊○十六鋪猪作主吳厚生前投法廨控殺猪祥祥聚　把持不付棧租經朱明府提訊　限如數交案惟案内尙有甲乙丙三人未獲昨日明府飭探前往拘拿務獲究追 
 
 

Page 10

 
 
   
 
 

Page 11

 
 
   
 
 

Page 12

 
 
   
 
