# 1908 - 205 - 4912752

 

Page 1

 
 
   
 
 

Page 2

 
 
   
 
 

Page 3

 
 
　上諭　 
[七月初三日奉]  
　　上諭據禁烟大臣恭親王溥偉等奏大員跡涉朦混未肯據　實自陳請旨懲處一摺禁烟爲朝廷自强要政迭經三令五申身爲大　員宜如何力除痼疾以爲民先若如所奏文海載昌夙患烟癮　竟自註確無嗜好似此任意朦混自應亟予懲處内閣學士文海載昌　著即行革職以肅官常而挽頺風欽此　 
　　上諭那桐等奏查騐第一期報到薦舉各員分别加考覆　陳一摺前因時　艱艱需才孔亟諭令内外臣工切實薦舉並派那桐　等查驗詢問茲據奏稱將報到之内閣中書周嵩堯等按照原保切實　詳細詢問加具考語開單呈覧所有分發内閣中書财嵩堯陸軍部主　事惠崇陸軍部科長陳桂湖南即用知縣熊範輿著查驗大臣那桐等　帶領引見翰林院編修袁嘉穀郭則澐林炳章外務部員外郎　曹汝霖民政部左叅議延鴻民政部叅事章宗祥民政部郎中陸宗輿　銀行正監督張允言度支部右丞傅蘭泰度支部左参議曾習經署度　支部右參議程利川度支部郎中晏安瀾管象頣學部參事江瀚農工　商部郎中胡祥鑅給事中朱顯廷四川成都府遺缺知府成昌候補三　院卿誠璋署直隸清河道熙臣候選道李熙山西汾州府知府紹彝河　南保送知府胡鼎彝著自七月十六日起按照名次先後　每日二員呈遞膳牌伺候召見如是日未經召見仍於次　日預備其餘各員以次遞推欽此 
　上諭熙彥現在穿孝農工商部左侍郎著耆齡署理钦此 
 
 
 

Page 4

 
 
[七月初四日奉]  
　　上諭朕欽奉慈禧端佑康頤昭豫壯誠壽恭獻崇熙皇太后懿旨前據　陳夔龍電奏湖北霪潦爲災當經諭令赶辨急賑並將續查　情形具報兹據查明電奏黄岡麻城黃安三處災情最重居民蕩析流　離慘不忍睹餘如漢陽府屬之夏口黃陂漢川荊州府屬之江陵監利　石首安陸府屬之濳江宜昌府屬之興山等處均多被淹等語覧奏殊　堪憫惻加恩著賞給帑銀六萬兩由度支部給發著該督派委　妥員前往灾區切實散放務令實惠均沾母任失所用副朝廷軫念災　黎至意餘著照所請辨理該部知道欽此 
　　宫門抄○七月初三日召見軍機大臣唐紹儀○常裕○初四日召見軍機堃岫 
代論 
[江蘇紳民請開國會公呈（續）]  
　　釋此二雖。其又奚慮。紳民等請就今日世界大勢。與中國之現象。申言無國會之害與有國會之利惟皇太后皇上擇焉。曷方乎無國會之害也。一日對外今大。地交通世界萬國。各欲伸張已國之權利。於他國土地之。上各國同。有此志而。各國莫能相下。如甲國欲伸張權利於乙國乙國必不。聽乙國。於甲國亦然。蓋立憲國之人民皆負責任。甲國欲伸張其權利者。人民。也非執政也。而乙國能抵制之使不得逞者亦人民也。非執政也。今世界可。數之强國。無不立憲者。故能相抵制如此。設遇一無憲法之國。但有執政而無人民。則耽耽者遽集於此而甘心焉。以各國多數人之心思耳。目羣萃於無人民之國。以求逞志。雖善支梧。其何能淑。自海通以來。外交事事失敗。皆人民不負責任之故。言之痛心故曰無國會之害。見於外交者一也一曰對内。天下之人才。自唐宋以後。皆消磨於無用这科舉今旣知其無用。而又恫念消磨之可惜。决然。廢止。之科舉廢矣。其所謂有用者安在乎考。各國秀傑之士皆得被舉爲議員。其知識高出於一鄉者。爲鄉之議員。高出於一府一縣者。爲府縣之議員。或於府縣而選舉於國會。爲國會之議員。則大而一國。小而一。鄉其秀傑之。民皆有以自見。而不至有廢棄之感。且可。以收羣策之功。今之論者。皆曰士氣囂張。倏開議會。則其燄益煽。不可復抑。不知無議會則囂張日甚議會者輿論之所歸宿也。輿論皆自國會出則成爲有紀律之輿論。而號。呶者且無所容其喙。今東奔西呌。散漫於中國者。皆無法之動也。政府嫉。之官吏又從而摧折之。陰相摶擊。國脉於以大傷。可不謂大哀乎。故曰無國會之害。見於内政者又一也。曷言乎有國會之利也。一曰皇室之利。立憲之制。元首不負責任。而可爲萬世一糸之君。國會議决之事。君主有裁可之特。權而無叢脞之隱患。無爲而治。恭已止南面而立。傳之子孫。永永無極。各國皆。然吾何爲而獨否。一曰大臣之利。立憲之制。國務大臣對於國會無責任。似乎難矣。然無國會之日。偶一失挫。天下怨詈而戮辱隨之。旣設國會。則以人以爲後盾。一委之於憲法。雖有强敵。莫之能逼。措天下於磐石之安。袛見有功。不見有過。身心俱泰。而安富尊榮隨之。蓋執行國會所議决之事。則怨詈之口。無所自來。與其受無窮之責望。何如受有法之協贊。以彼易此。孰得孰失。至於人民之利。乃國家之利。雖有叅政之權。亦有負荷之重。蓋出於不得己。非有樂於此也。皇太后皇上神聖聰明。又何憚而不爲此。當今之世。而欲以一二人負天下之重。當强敵之衝。箝衆人之口。灰志土之心。縶其手足使不得行動。滅棄其智慧。使不能自謀。終至於民窮財盡。外人唾手。甚非所以保天祿也。今人人自危。以爲遲一日即多一日之損。幾於朝不等夕用敢聯名環叩。伏乞代達天聽仰懇聖王俯察輿論速定期限。以二三年之間開設國會。天下幸甚紳民等不勝迫切待命之至。再此呈係公推附生雷奮舉人孟昭常齎呈合并聲明。謹呈。 
專電 
[電一（北京。）]  
　　都察院又接蘇湘皖等省國會請願書擬即代奏惟因近奉陳景仁革職之諭故尙遲徊 
　　按此電當與要聞欄國會問題參觀 
[電二（北京。）]  
　　農工商部奏滬道兼充漁業監督永以爲例奉旨依議 
[電三（北京。）]  
　　蘇臬左孝同由汴撫林紹年密保將次升調 
[電四（北京）]  
　　川督趙爾巽奏調學部主事孫海環赴川差委奉旨照准緊要新聞 
 
 

Page 5

 
 
[國會問題]  
　　都察院。陳副憲以國會代表陸續到京本允積有數省俟七月初旬代遞而總憲之意以二十四日明旨於國會一事尙在預備時代即使代遞。亦未必即有影響。故七月初代遞之說。己作罷論。 
　　前内閣學士朱福銑。日昨因病奏請開缺時仍親謁張相國。代陳一切懇並請主持速頒年限。以早慰天下人心而挽危局 
湖南。第二次國會請顧代表廖名縉陸鴻第仇毅易宗夔。四君於六月二十七日到京。均往中日央報社聞此次簽名者約萬餘人領銜者爲黃忠浩請願書擬於七月初二日。與江蘇安徽兩省之請顧書。一並呈遞。 
　　山西敎育總會會長解榮輅崔廷獻。兩君因國會請願應有通省總機關舉辨其事物組織一憲政期成會。研究實行方法現已舉定學商兩界王韓渠常四君爲起稿書記員。刻下同志會員已署名籤字者有三百餘人業經分赴各府廳州縣轉相招集聞已決定七月推選代表入都。 
　　奉天。敎育總會長吳景濂。熱心國會於六月二十三日在敎育總會提議請願。事宜各會員皆贊成此舉聞議定議法擬聯絡三省爲一大團體。現正頒布公啟妥訂辨法不久當即公舉代表 
　　浙江。國會請願本議定七月十四日開會選舉代表嗣因事機迫促由某紳主持提早於七月初一日下午二時借大方伯協和講堂開議是日會塲秩序計十條（一）開會詞（二）推舉臨時議長一人糾儀員四人（三）各府推舉代表各一人（四）定入京請願代表八人（五）官讀國會請願書（六）列舉代表之職務與權限内分六則（甲）代表宜呈遞請願書（乙）代表主張速開國會以至速之年限爲限（丙）代表之　動苟不違及前二項之制限者可以自由裁量（丁）代表之駐京日期以各省多數爲標準（　）代表之期限内不得充當官職及在京有給之職（己）代表有違及以上之制限者代表資格當即消滅（七）投票各府代表以及駐防各選十票臨時改爲各一票用間接複選舉法（八）决議代表之經費（九）本會之永久組織之創立會（十）閉會是日各屬來會代表計餘姚縣宋厚齊黃襄君蕭山縣陳元松陳產生寗波府公函請張讓三君代表嘉興縣代表沈益均海寗杭辛齊嘉府沈新三王偉人桐鄉勞絅章沈和石門李廷華嘉善許石渠朱賡廷山會兩縣壽孝天以上共十五人其餘各屬均未到槪由旅省者臨時推舉開會時先由旅滬學會吳福載沭開會詞並謂國會請願各省代表已紛紛入都浙江發起較遲事機迫促萬不得已祗得後權改早惟各府代表赶行不及者槪由到會諸君臨時推舉並代表湯蟄仙京卿預告不承認選爲代表惟請願書領銜者。同人公推王　石相國現因病力辭已改舉湖州朱古微。至入京代表江蘇選十人安徽六人浙江擬選定八人。云云報告畢請會衆推舉臨時議長葉仲漁君推舉周湘舲君曾衆不應周君出位力辭並推邵仲威爲臨時議長。委任范效文鄭岱生關維震虞兆華爲紏儀員臨時議長邵君復照秩序宣讀一次即推舉十一府駐防代表選舉人當推定杭州吳雷川嘉興沈新三湖州周湘舲甯波張讓三紹興金範丞台州池子幹金華虞賡甫衢州毛誠實嚴州沈湘漁温州項申甫處州徐允中駐防聞錫九等十二人次由糾儀員處兆華君审讀湯京卿主稿之國會請願書（已見前報）次即給票公舉代表計當選者。爲葉景莢吳震春邵伸威蔡汝霖張讓三玉仙蔣樂山項申甫。八人當即分給國會請願會暫行草案一紙其時已五點鐘尙有最要問題如八九兩條全體方盼宣布詎臨時議長邵君忽然搖鈴散會會衆都莫解其故一鬨而散 
[東督請懲郡王私借俄債北京] 　 
　　東督徐世昌奏札薩克圖郡王烏泰私借俄債。前將軍趙爾巽略有所聞曾派員往查該郡王未肯實告現因限期已届欵無著落俄將查封該王產業故知其詳蓋該郡王前因襲封王爵在京涉訟拖借京債利息極重幾十倍以外不得已以產業房屋作扺。向俄國借羅布二十萬。嗣後又兩次續借□□□萬。言明四年爲期。俄國所執合同。則載明三十八個月。兩相對質俄員則謂係當時四十作個月之誤。又俄國所持合同則載羅布銀若干萬旣合羅布何得稱銀詢諸郡王則所收者係按羅布合算合同載有以土地並礦產作抵。該郡王則云但言明以產業作抵。種種情形多不符合其愚可憫其情可惡若再不爲理清。彼必藉口。以地作扺。養成國際交涉。擬向大清銀行借銀四十萬。將借欵還清。即將借欵作抵之地由官放墾。所得租　。陸續歸還大清銀行。倘有不敷再歸度支部撥還其借欵能否按羅布算還當與俄國磋商并照會俄國。此後不得再與各該旗私自交涉。重利盤剝有千例禁京城所放各債亦不得索取重利一面禀請將該郡王王爵撤銷。銷毁印信。所有產業。悉數查抄歸公備抵。云云奉旨著照所請該部知道 
[吏部議覆變通分發章程北京] 　○汴撫林紹年。奏請同通以下各官槪免廻避原籍又衘史吳緯炳。請准佐貳服官本省并變通道府同通州縣掣簽章程兩摺業由史总併案覆奏略謂臣等統籌熟計旣舊時掣簽章程已多不便不可不量予變通擬請兼採兩奏之說而 
 
 

Page 6

 
 
酌分三類一佐貳中缺分之較多者。如府經歷縣永州吏目縣主簿巡檢典史六項應請嗣後准其添配本省之簽與近省各簽統掣如掣得本省仍不得在本府本州當差及補署距本籍三百里以内之缺或該員呈明情願廻避本省即專以近省掣分一佐貳中缺分之較少者。如直州同直州判以下迄於各項從九品未入流應請嗣後准其專掣近省之簽如近省中無該員同項相當之缺再以遠省配掣一佐貳中體制之稍殊者如。同通首領等官應請嗣後准其無論有無老親但聲明願歸近省者即轉配近省之簽未經聲明即仍以遠近省統掣以上凡應行分别掣簽之人俱不得於掣定後。又請改掣。以杜趨避如自願捐指一省並捐離改指他省者無論遠近省均聽其便所有近省中距本籍三百里以内之缺。亦不得輙請補署。有應行廻避之人仍令廻避其祖籍商籍及游幕經商省分槪請勿論如有不甚相宜之處即由該督撫隨時酌辨至州縣兩項亦應准照現定同通等官辨法辨理。此外道府及河工監務各官。均仍照舊章。暫從緩議又銓選與分發情形稍有不同所有候選之同通州縣以下各官。按照上開籤分之法如預行聲明願選近省本省之缺者。自應一體照准。等語六月二十三日奉旨依議 
[民政部奏定巡警服章　北京] 　 
　　日昨民政部具奏云竊維巡警有保安之　服章爲容止所關東西各國内治日修警政大備國家之視巡警實與陸軍並重陸軍有一定服章品式等差秩然不紊巡警亦然伏查光緖三十一年正月二十四日練兵處王大臣奏擬陸軍官弁服帽章記一摺奉旨允准欽遵在案現在各省辨理巡警逐漸推行。而服章雜糅各爲風氣階秩互異形式參差。殊不足以壯觀瞻而資表率亟宜分按等級擬定巡警服章以收畫一整肅之效臣等參酌陸軍服章成案並旁採東西警制。甄辨異同量爲損益擬訂巡警服章。除朝覲公謁禮服仍遵舊制外餘分禮服常服各項區以三等析爲九級。謹分别繪具圖表清單進呈御覧如蒙俞允即由臣部頒行各直省一體遵照辨理嗣後非辨理巡警人員不准仿用。以杜冒濫而降體制六月二十四日奉旨依議欽此 
[郵傳部致盛宮保電] （爲收回股事） 
　　准軍機處片交本日商約大臣盛宣懷電奏一件奉旨郵傳部知道欽此相應恭錄諭旨電聞一俟本部復奏後。再行知照貴大臣所擬辨法。請作罷論可也。郵傳部冬 
　　今日因告白過多尙有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　　醇王留心憲政。醇邸近來究心憲政將年來關於憲政各摺片。一并檢出約有一百餘件。日昨特令章京等照繕一份。帶回府第。或謂日前特蒙召見時慈宮諭及國會年限並垂詢辨法故將前後摺件悉心翻閱俾知梗槪也 
　　　郵部續保丞參。郵傳部續保丞參一摺當日奉硃批著交軍機處存記聞摺中共保九人阮忠樞楊士驄紹彝朱恩紱龍建章玉貴李焜瀛林炳章王孝繩。本部司員祇龍建章一人聞該部前次所保未經簡放者五人刻下本無須急急續保因請託者過多遂亦徇情勉應即軍機大臣。亦且面交三人。勢尤難却。陳尙書以近來如外務等部竟有並未預保之人忽邀特簡者無非樞府吹嘘之力與其日後簡派而來不若此時代爲保薦之爲愈也 
　　　資政院租屋。資政院現已租定正陽門内細瓦廠。路北前吏部經承王姓之住宅共房數十間後門坐落廉子胡同昨已由院定妥聞七月初即可遷移 
　　　三御醫値宿。日來陳秉鈞張彭年呂用賓三御醫每日在頣和園内値宿。未克擅離因時有傳呼之故吏部陸尙書亦每日照常入宮隨同叅預脉案其上月廿三四五等日各御醫藥方與前報所紀無甚大異 
[中法會訂緝匪辦法北京]  
　　法人允會同粤桂滇三省軍搜捕匿匪其所定辨法略述如下一越屬海口各處查禁華人無憑紙。或私帶多數軍装。濳入内地一准照中國三省督撫單開藏聚越屬内地之匪黨一律捕拿訉辨須先指明藏匿聚會各地方。其費用槪由中國承認補還。一准中國遣派偵探由官核明發憑照前往越屬内地密查匪黨一由偵探查明匪黨蹝跡。及聚集地方准投知法官派兵前往捕拿。訉辨一華兵宜遵守界限在中國屬地内辨匪不得越越南地界。一由中國地界追捕内地匪黨逃入越境法兵即照章令其繳械拘留。或由華官隨時追捕逃竄之匪黨照會法兵悉數捕拿俟訉明後分别交回中國。自行懲辨一准照通諭越屬各内地禁止越民暗通匪黨。及容留中國匪黨。濳聚謀亂擾害邊界治安華人之未領有執照私入越屬内地者一律不得容留 
[安徽路礦公會致同鄕京官電]  
　　北京李馨吾李肖峰劉聚卿諸公鋻承示總理舉周味西。一節今日本會集議如各處同鄉認可滬會斷無異詞惟一人兼任兩事。責任更鉅味西願否擔承。似宜先與商定。汪瑞闓　以藩等支 
[京漢火車暫通消息漢口]  
　　廣水花園等站被水冲潰 
之鐵路業已修築完全惟三汶埠鐵橋水深數丈。一時不能竣工。刻聞京漢火車以停駛日久約於初四日暫爲通行。到三汶埠兩車接頭鐵橋冲斷之處往來官商均用駁船過載。至橋工告竣須俟中秋節前後云 
[西報譯要]  
　　日俄互分蒙古之風說。泰晤士報云近某日報載稱有日本游歷人一名自蒙古回至鐵嶺據云蒙古之人有信中俄聯盟以抗日本者有　中日聯盟以抗俄國省然此僅少數其大多數皆信日俄互合均分蒙古之說。 
　　萬國討論亞洲移民問題大會。又云明年坎拿大西脫爾舉行阿拉斯開宇康大博覧會時擬即在是處開萬國討論東方移民問題大會近西脫爾某報六現已預備開會事宜。此事本由倫敦泰晤士報發起謂各國應派代表舉行大會解决東方移民問題並定亞東輸民條約。藉保世界和平聞各國咸嘉許此議又謂此會應設於歐洲中央之處惟各國之意皆謂太平洋沿岸一帶與此事之關係最爲重大。故遂决議乘西脫爾博覧會之便即在該處舉行 
　　英報議論新法鐵路。文匯報載初二日倫敦電云日本駐英公使小村伯爵去任回國英國各報於其臨行時乘機揮發新法鐵路問題立論均極各平以盡箴勸之義理財報去日本不由公正法庭判斷擬建之路是否将與南滿路缐競爭而惟以鐵路主人之言爲斷果爾。則日本抗拒此事。直欲壟斷鐵路利益而擯人於無限之界外也。今謂日本率意阻　商業之進步吾人引爲隱憂蓋日本爲東西文化之代表當於歐洲博取隹譽始爲得計亟應早自省悟利平辨理也鐵路報云日本當從速表明界域以示界域之外中國有不能建造路線之處。斯丹達報云日本簡派伊集院爲駐華公使或已知新法鐵路問題大招中外之疑懼而欲改變方針乎。經清報云日本爲世界强國仔肩綦重乃不愼遵條約之責守。吾人已深爲驚疑而復反對同盟國之利益使遠東商人皆懷惡感則尤令人大惑不解者也 
　　十爾其立憲之活潑。文匯報載初三日柏林電云土爾其女子亦皆 
 
 

Page 11

 
 
去其覆面。（按土俗女子皆有覆面不使男子窺見顏色）從事變政諸端。駐柏林土使宣稱土王已下詔大赦。初四日倫敦電云英國駐土大使勞四亞君行抵君土坦丁時土國國民。叢集車站。向勞君大呼英倫萬歲。自由萬歲。君士坦古萬歲。旋經衆人護送勞君入車 
分類新聞政界 
[寗國府人抵制貴福安徽]  
　　寗國府紳學界聞貴福將到皖日前開會共籌對付之法先由某紳演說貴福在浙種種不法之行爲次由某紳提議付方法計有四條（一）要求政府再行遷調（二）貴福允不到寗所有一切用費寗人當集資歸還（三）如貴福決意到寗寗人不納（四）貴福到寗所有辨學堂者一律停辨學生退學次商界某君云貴福若到我商界亦當一律歇業以免遭禍隨即議决簽名散會 
[吸烟官吏對付查驗之新法　奉天]  
　　奉省官吏禁烟查驗所分期檢驗各員已誌前報刻聞入所聽候查驗人員因該所檢驗之嚴乃生出種種新法其早年吸食已經戒斷之員固屬坦然其積痼已深之員則百方掩飾暗將烟膏烟葉分藏被服器件之中以期僥倖獲免於一時聞已經該所檢察各員曁各醫官一一查出雖未據實禀陳其醜　則畢露矣 
[添委禁烟局提調　蘇州]  
　　禁烟兼稽征官膏局提調鄧文堉前日禀請臬憲左廉訪略謂知府因病吃煙已逾多載現在奉飭遵戒雖已戒淨而舊病復發擬赴滬就醫俾早復原且謂禁烟一役責重事繁請添派提調一人專司禁烟局務等因當蒙廉訪批准札委候補知府陳炳華爲禁烟局提調已於初三日奉札謝委矣 
[委員調查膏捐章程　州]  
　　湖北候補通判長存現奉鄂督派委來蘇調查膏捐章程已於初二日到蘇 
[禀請浮收扣留錢糧撥充善舉松江]  
　　奉賢縣紳士楊宗震等上松府憲禀云竊思保民之道莫先除害而救急害者何鴉片之毒也急者何日食之艱也欲除烟毒必先施樂勸戒欲救民急莫如購米平糶無如吾奉地方公欵羅掘一空如通邑茶捐花捐猪捐三項署中年收五六千串募給警察二十名在城嬉蕩在署當差此種實濟有益之經費轉致無從籌辨生等見上海報紙載職舉朱家　陳鴻翊等上撫藩憲禀櫃書抑短洋價請將此項浮收錢文充作學費蒙撫藩憲批示在案生等亦爲地方公益起見朱家　陳鴻翊等所禀請充學費未爲不是但救目前民間之苦莫急於戒烟平糶兩大端奉賢浮收上忙錢數較鉅於他邑爲敢環求將此項錢文恩賜扣留分撥戒煙平糶兩善舉以惠小民而儆舞弊 
交涉 
[商埠司契章程之難行　奉天]  
　　東督徐菊帥以東三省各地開作商埠洋商陸續來埠租地者日多一日動輙釀生糾葛遂於上年飭令交涉司叅考津滬等埠道契章程改名商埠司契章程數十條凡洋商在商埠租借官民兩地者應照該章辨埋免生紏葛曾於四月間將該章程知照各國駐奉領事而駐奉各國領事等開議磋商後迄未照覆近聞俆菊帥又將該章程詳加斟酌日前又知照駐奉各國領事而各領事對於該章程頗有意見一時仍不照覆云 
[查辨私借洋債　奉天]  
　　東督徐菊帥以蒙民時借俄債致釀交涉曾經派委赴各蒙境查看辨理茲聞漠河金礦總辨劉雲門觀察借俄債甚鉅現未償還經駐京俄使屢向中國外務部交涉現由外部電知束督與北洋楊蓮帥查辨將劉觀察撤差并飭早爲償還以免别生枝　 
[日人游歷蒙古何多　奉天]  
　　蒙古地方遼闊往往有各國人前往該地游歷日前奉省交涉司准日本駐奉領事函請給予日本游歷蒙地各員護照統計五日内有一百數十名之多由交涉司呈明省憲旋蒙批飭該司確切查明該地日人是否藉游歷測繪爲名暗地調查蒙旗各事並令轉飭該王旂妥爲防範若果該日人等另有别項情形務當據實禀陳以憑核辨現已飭司查禁併籌限制之法矣 
[日本索賠船費之交涉　寗波]  
　　石浦東門地方漁民陳某前曾在洋救護飄泊小東洋船一隻到埠以備失主具領現有三五公司日商田某不肯將船領還且欲向漁行丁某等藉端索欵即經該處紳商得悉公呈代剖葉司馬以事關交涉應如何辨理且俟禀請各憲核示飭遵 
軍界 
[飭查購運鎗彈欵項　浙江]  
　　馮中丞前接到度支部來咨略謂浙省前次購運兵輪鎗彈器械是否動支稅銀迅即查復現馮中丞已札飭藩司查明洋辨 
[分咨仿造過山砲　北京]  
　　駐英欽差李伯行星使送呈英國費克斯馬克心砲廠所造快砲圖式请政務處分咨各省研究仿製現聞政務處正在辨文咨送直隸兩粤兩江閩鄂等省蓋此項過山快砲係上海泰來洋行一家經理按英國費克斯馬克心砲廠所出過山快砲可擊五千五百密達之遠子彈速力每秒鐘三百五十密達出口重量五啟羅六十七實爲世界最新之砲 
[管帶復差　安慶]  
　　撫轅衞隧原係鄭瑞昭都戎管帶上年馮撫升任即將鄭改帶親軍馬隧另委時把總桂芳接充今因交替有斯時把總係屬中丞親信之人將來必須隨同回籍故於日昨札飭鄭都戎仍充舊差以資熟手 
[調回防隧　浙江]  
　　浙省武林軍隧係前杭府三六橋太守及前錢塘縣程輔堂大令所創辨去冬浙西梟匪充斥經奉督辨清鄉瑞方伯懲調駐長安鎭筧橋村等處以資防衞近來梟匪稍稱歛跡該處原有防營似足守護其去年所謂之武林軍應即撤回清波湧金兩門原處駐紮馮中丞已轉札遵辨矣 
 
 

Page 12

 
 
[鐵路學校投考之變通　浙江]  
　浙江鐵路學堂招考一事現悉報名者極其踴躍於前日爲止已達千名而外府之源源而來仍絡繹不絶校中以遠途跋涉不欲照章拒絶擬變通辨法仍許投報至開考之期截止現校長魏君赴東考察約須初六七回杭俟校長來杭再行定期佈告 
[師範監督因病告退　蘇州]  
　　　蘇省師範學堂監督詠春太史福保近因疾病　綿不能常到學堂監視爰禀請撫學二憲准予告退未知能邀准否 
[青田縣分區勸學　浙江]  
　　青田縣勸學所總董前公舉王　瀾接辦惟辦理以來未免因循坐誤故該縣令於日昨禀陳上台略謂知縣有監督之責應即認眞辦理現已分定學區派委勸學員分區勸學請給鈐記以資信守旋奉提學司批云該縣令分區派員勸學並又捐廉洋一百元以充常年經費尙屬知所先務應准立案並頒給鈐記式樣一紙即行刋給啟用 
實業 
[編造草辮問題　山東]  
　　黃縣紳士戚陛慶等創辦章辮學校具禀魯撫奉批著令帽辮尺碼應照外洋百二十碼六十碼三十碼三種編造不得短少尺寸致失信用至請援濰縣草辮公司成案凡本校生徒所編草辮由該校平價收買不准外境購取一節仰勸業道查取成案酌示年限轉飭遵照辦理可也 
　　又清平金毓珍萊州王文繡擬在清平膠州兩處開設草辮公司禀請勸業道立案已奉批允准 
[吉長鐵路最近消息　吉林]  
　　上月十六日午刻由保路會發起人福咸等邀集同人假　音堂開會議决之事如左（一）定名吉林公民保路會（二）籌欵辦法旗產由本管出具印結民產將文契大照均交官帖局抵押借欵二百萬兩（三舉）職員總董雲祥等八人次舉副董文書會計招待等各員均盡義務計是日到會者三百餘人認優先股者一千餘（每股十元）次由鍾鵬伯陳佐賓兩君將家產文契登時交押至於十旗已有七旗全體認可此外復有本省女學生張紹春魏淑貞何鐵梅何紹儀李志貞李淑懿李玉貞李貴貞李彩雲李翠雲趙春蘭等願表同情並肯擔任向女界演說鐵路利益招集股份未刻始搖鈴循序散會又聞吉長鐵路籌欵一事探悉前將軍備存之銀欵一百八十九萬兩銀元三百七十餘萬元擬作爲修路開礦之用尙未奏明即行移交又銀元利銀八十餘萬兩奏明有案皆可作修路開礦之用 
[銀行與商會之交涉　蘇州]  
　　鎭江電云信義銀行近與商會總理吳兆恩衝突昨以撞騙等詞電控商部 
雜記 
[皖省開開電留馮撫　安慶]  
　　皖省商會洪思亮吳傳綺宋德銘等以馮中丞撫皖年餘政聲卓著聞開缺另候簡用特廣發傳單知會紳學界諸君於二十九日二句鐘假座商務公所開會集議電請軍機處代爲奏留是日到會者約三十餘人公擬電稿其大致謂馮撫皖久勤政愛民羣情留戀伏乞代奏等語並另電孫相國及同鄉京官詞意略同 
[掦屬運河水漲近聞　揚州]  
　　淮揚道吳學廉觀察因揚屬運河一帶河湖並漲堵岸更形危險特電致鎭江關道劉襄孫觀察函達稅務司戴諾爾君示諭華洋各小輪局於初三日起一律暫行停班以保堤岸 
江北運河水漲太猛堤下單薄實屬異常危險故淮揚道及揚屬運河隄工局總辦吳何二觀察已於日昨前往高郵州境之車邏南關新埧等處察看並駐工守護倘水竟繼長不已必須開埧宣洩白塘河等處淤久不修初二日急雨狂風所有田地無分高下均已被浸惟見三五茅屋出沒於烟波之間至於被淹之慘狀須俟水勢稍退方可調查鎭江巡防隧三營分紮寳蓋山都天廟象山焦山圖山等處現因霪雨不止加風雹各處營房倒塌甚多兵士難以棲止刻經該軍統領周錦堂協戎親至各營查勘墊欵修築以便兵士士宿 
[徐屬蝗蝻爲災　徐州]  
　　江督致徐州道府電云徐屬蝗蝻該道府迭次電報均略而不詳茲據查蝗委員電稱靈璧交界之馬家集游家集所生蝻孽漸已成蝗又離雙溝數十里之蟾塘湖生蝗甚廣植物均被損傷災象已成又北界魚台之南陽湖生蝗較多現正飛蝗　來豐沛交界等語查近來連得大雨蝗蝻尙不能撲滅凈盡轉瞬霽晴　必着翅飛騰蔓延爲患實屬萬分焦灼除電達東皖兩撫嚴飭速捕外田守旣親往豐沛一帶巡查務須督同各該縣奮力撲捕加價收買如動用積穀存欵尙有不敷准據實電聞即當由省撥欵濟用此時保全禾稼即所以保全無數民命萬勿任其懈延 
清談 
[游花園之拉雜談] 　（一） 
　　馬車之能過稅。 
　巡警之賣路錢。 
　　自盧家灣之麗園開設後。每夜遊園者車馬紛馳。眞有如水如龍之槪。十二點鐘以後。法租界不許馬車經過。遊園者乃取道華界。希冀從他路繞抵該園。不料華界復有巡警扼守要路。惟稍可通融。或酬洋一枚。或六七角至二三角不等。即可縱之過去。視馬車與遊園者。場面之闊綽與否。定索費之多寡。開每夜所獲。頗爲不資。記者曰。馬車出資。即可經過。可稱之爲通過稅。巡警得費。即可讓路。可稱之爲賣路錢。 
瀛談 
[萬國報館記者大會]  
法國京城。今年九月二十一日。預定一禮拜中。特開萬國新聞記者大會。提議問題。共有五件。日本各新聞社。届時特派社員赴會參議。而中國報社。不開提倡此事。是可異矣。今舉其件如左。 
　　（一）關於新聞一切之法律。如違反事件。　須置特種裁判所。請公正人審判。（仿軍　事裁判例凡關於新聞紙上之件亦置一　新聞特種裁判所辦理 
　　（二）新聞記者職務上之秘密。須視爲神　聖不可侵犯。 
　　（三）研究新聞記者之養。老保險制。 
　　（四）要求萬國。此後凡新聞電報。須特别　减輕稅資。 
　　（五）新聞記者不得無理以國法厭制。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[蘇撫陳奏請統一粤漢鐵路摺] 　續 
　　一特借欵之說者謂中國民智幼稚未諳鐵路利益股分萬難招足其有已成鐵路者無不由貸欵而來今粤漢鐵路旣定爲三省分修而省與省有意見一省之中紳與紳商與商士與士又各有意見以致入股者觀望不前非借外債此路恐無可成之日臣竊以爲津鎭鐵路九廣鐵路蘇杭甬鐵路等公司不得不出於借欵者由於從前總理衙門之有成約耳若粤漢鐵路其初本係美欵迨經升任湖廣總督張之洞費盡心力而爭回自辦又以贖路無欵而向香港政府貸借今若以華股難招復募資於外國隨得隨失非徒爲各國所　笑且英美亦必嘖有煩言起國際之交涉而湖南未見一路未購一地亦每年認賠五十萬金贖路之巨欵士民安肯甘心再謀外債此借欵之說之宜審愼者也一持國有之說者謂商辦鐵路私爭權利幾於築室道謀若由一公司專利獨造則蹈美國托辣斯强橫之弊若由各公司自由競爭則蹈日本跌債搶運之弊不如仿行國有主義槪歸官辦或可收效於速成也臣竊以爲國有民有兩說無論利害若何總視其國　民情商務財政以爲斷意大利於一千八百八十五年將政府所造鐵路槪行賣與商辦公司以官辦糜費鉅而民辦獲利厚也日本因民間鐵路公司紛立程複雜擬變爲國有主義經院開院開議數次未能認可直至日俄戰罷政府欲驅其商民各投資本於殖民地方遂貸借外債收贖民間股票至萬萬元之多民間則騰出此股分巨資以從事於我東三省之農工商業蓋一時之權術也我國幅員廣遠中央财政又極困難道在獎勵民辦公司監督修路辦法使之尊信國家抵制外患實與日本現　不同此國有之說之宜審愼者也夫四說旣難行矣而欲求一集股最易程工最速之善策非變通三省分修之辦法不可臣查升任湖廣總督張之洞奏收粤漢鐵路一摺分别官商權限以購地等事責之於官理財等事歸之於商又因湘路地段極長財力極弱復令三省公議郴州以南由粤代造慮遠思深至於如此假使張之洞久於其位則長駕遠馭統顧兼籌而又爲原議廢約贖路之人衆望所歸號令風行此路之成計日可得今者三省分條紳商各執一見舉此絶大之公司旣無能攬全局以善其事之才而自私者虎視耽耽且日以攘奪權利爲事故自商辦以後而其不滿人望也視官辦爲尤甚若不早爲之計　必至坐失大利有誤國家交通政策而洙昭一線特其小焉者也臣竊意此路利益不可不公之於衆而事權不可不統之於一京漢鐵路津鎭鐵路皆由朝廷簡派重臣爲督辦大臣以專責成而順民望粤漢地段長遠事同一律擬懇遴選廉明大員授以督辦大臣之任總攬全三省路務一如日本南滿洲鐵道會社特立一總裁之制三省紳商仍分辦各省路事槪遵商律及張之洞奏定章程辦理而同繫於督辦大臣之下以總公司之名招集股分舉此省之有餘補彼省之不足一切分配地段整齊規則皆使之均平畫一如此則庶免曠日廢時之弊而可以期成矣或疑湘路也蓋鐵路以交通爲主義若粤路修至湘境而湘無路以與銜接則粤亦必無利粤與湘鄂可合而不可分也即使粤股多而湘鄂股少然總分司全工告成所贏之利計股付息股多者息厚股少者息薄無所加於湘鄂亦無所損於粤也尙何畛域之見存哉臣於路政未嘗學問茲以桑梓現在情形實爲粤漢大局所繫謹就所見貢其一得之愚上備聖明採擇是否於當理合恭摺具陳伏祈皇太后皇上聖鋻謹奏 
本埠新聞 
[巡警局汪總辦致虞紳函] 　（爲避暑花園事） 
　　前由蔡觀察處轉述台函承示避暑花園應禁夜游一節具見維持風化愼重衛　欽偑之至閘北馬路初闢商市待興前有職商周葆元祝際泰朱疇等先後禀請開設新園寄園援照上年成案並按月認繳警捐及修築馬路經費查核所請尙無不合當經批准開辦復據懇求铁限時刻弟實未能照允因查照租界定章從寬展緩两小時限令每晚以一點鐘停止賣票两點鐘閉門熄燈該園主籌並非所願然亦不敢不遵尙無通宵達旦情事茲承雅敎仍當由局派員隨時監察如有違逾立即究罰知念奉聞 
　　虞紳復函。接誦手書詳悉種切上海一埠近年以來每届夏令往往有嗜利之徒合資創辦花園借避暑之名爲漁利之計徹夜游玩男女混雜傷風化妨衛生甚且藏垢納汚抱恙致命貽害社會莫此爲甚年輕男女或以競風流或以假會合馬夫又以有資可扣也往往代爲揄揚力爲抖攬以致不知利害之人風屯雲聚通宵不倦良可慨已此等花園花木稀少逼近坟柩者居多幾椽茅蓬即爲夏令勝景可笑亦可憫也查公共租界内花園向例第晚以十二點鐘爲止不稍寬假前年某洋人在靜安寺路之邊華界内創辦留園并有賭博情事經　方伯再三照會該管領事驅禁費盡周折雖經工部局幇同辦理無如地屬華界工部局未肯十分認眞禁阻幸蒙瑞方伯以主　風化所關毅力堅持不稍寬假决意自禁竭力爭駁方能達其目的故今日外人欽偑方伯辦事能持大體去思彌永有由來矣去年閘北華園又不遵瑞方伯十二點鐘停止之諭法界避暑花園於是起而　尤之復經弟一面函請貴局前提調李時泉觀察照章嚴禁蒙即實行一面由弟再三函商法工部局各董决議允照公共租界例一律以十二點鐘爲止設非自禁華界在先何能强法界以嚴禁正人必先正已中外初無二致也中西官紳對於此事何等鄭重辦理此案何等認眞誠以所關者大實非好爲苛刻也乃今年法界仍重申前禁而閘北爲興市面計復准有人先後禀請創辦遊園并蒙閣下格外體恤寬限以一句鐘停止賣票二句鐘熄燈興市之中仍屬限制苦衷厪揭士商共諒不料該園等陽拳陰違依然通宵達旦置尊批於不理所可怪者貴局監察偵探各員豈眞毫無聞見無怪乎局員合資之說喧騰衆口也前因該園等早經批准弟未敢率陳更改故兩次函懇蔡觀察轉　執事飭令查照前批實力奉行以惠民生得復後據已飭令行照辦乃託友人金琴蓀兄連　於夜深往查依然故夜前批何在實行何事似此藐視憲諭可謂利令智昏矣若法人以此相請在官場徒失體面設法界仿而行之在民命更多危險故今年法界邊近羅家灣麗園並照華界現章辦法而法捕房不肯禁止馬車經過者頗有深存意乎其間也事不過遊玩時不過夏令似非振興市面正當辦法洋人屢有華界善興夏市夜市之說譏刺盈耳蓋指此耳若以一二千元捐欵而據違前禁以壤風俗恐非政體之宜晤周金箴觀察談及閘北遊園之事囑弟將尊函登報以免外間議論識見頗是擬明日准將來函錄送報館照登以示當事者之苦心查各遊園以十句鐘爲止勢必至一句鐘方可熄燈若以一句鐘停止則夏令夜短轉瞬即是黎明非通宵而何前者有人向協合公司商租義興坊後空地以辦遊園一切均照閘北現章辦理租金情　從豐弟係該地股東力阻各東嚴詞以拒幸皆明通時事顧全大局遂不允其請弟于此事毫無存見不過一爲衛生二爲風化三爲瑞方伯一番苦心四爲貽笑外人起見故敢冒昧直陳可否飭令改至十二句鐘停止以免通宵達旦之害一舉數善僑商治民均感大德于無旣矣語云惟君子能受盡言區區下忱還希台鋻 
[董事侵呑膏捐。]  
　　嘉定縣經收烟膏捐欵董事丁思恭侵呑膏捐多至一千九百餘千現由膏捐總局查悉移請藩司轉移滬道札縣追繳究辦 
 
 

Page 19

 
 
[禀控釐卡擾累商船三誌]  
　　綢業盛涇公所衆商禀控五厙厘卡擾害貨船已兩誌前報茲悉該卞萬委員先曾禀陳滬道謂往來上海平湖之小輪多拖船隻偷漏稅釐請轉致新關稅司傳諭遵章行駛不得偷漏釐稅等情嗣經稅司飭據平湖小輪船局慶記華新禀復以該卞員所稱偷漏等情並未指明船名至平湖班恒裕等小論拖船第次祇有二三隻多　四五隻所裝貨物亦均報關納稅且由滬至平湖非由該卡經過請爲轉復經稅司據情函復滬道轉飭該委員知照在案茲萬委員續又禀陳謂查得恒裕等小輪由滬赴平湖必由泖港卞汆來廟經過已迭次查出裝有生薑等貨漏完釐稅情事勒令補捐蓋因該小輪等之拖船所裝漏稅各貨如由平湖赴滬駛至高昌廟之南先行起岸以致經過南關無從驗出且該小輪去年因裝瓜子漏稅查獲之後曾已捐罰有案並未悞指嗣後關卞查驗小輪衹有遵照鎭江關所定兩頭查驗辨法該小輪等以後如由滬駛往平湖一由閔行卡查驗一由泖港卡稽查方無偷漏之弊云云昨蔡　察又函致稅司飭令各小輪經過關卞仍須照章停輪候驗毌得闖越（按以上所紀係卡員一面之言另有盛涇公所衆綢商禀請松滬釐局澈查究辨亦已奉批附錄如左） 
　昨據該卡禀以六月念三日三更時招商局恒升輪船拖帶盛澤綢船　過卡扣留查驗由船户金福元呈驗單貨相符惟盛澤綢船向在龍嘴　分卡報完船捐一道當飭完船捐錢八百文掣票盖戳即於念三夜登　時放行等情到局當以事甚尋常正在批示間茲閱該商等所禀各節　核與該卡原禀大相逕庭果係途次匪刦焉敢軋至該卡查驗其中情　節種種離奇事難深信惟控關卡丁病商貨船未放究竟是否屬實均　應分别澈究核辨據禀前情仰候札飭五厙釐卡作速按照控情刻日　確查據實禀候察奪并候巡道衙門批示此批 
[馮觀察作古]  
　　河南彰衞懷兵備道馮叔惠觀察去冬猝患中風今正因病開缺來滬就醫前晚復又中暑半夜長逝其文郎崑圃觀察隨待在側將擇期開弔 
[訪查知縣下落]  
　　陜西大挑知縣任希尹係江西人二十四年九月奉委來申採購書籍垷輪委該省石泉縣缺而陜撫恩中丞查得該員並無下落特咨請蘇撫札縣訪查昨本縣李大令已派差知　工程局協同訪查矣 
[批准售彩抵欠]  
　　淮安山陽典商王肇慶虧倒公私各欵三十餘萬無可彌補擬援照滬揚二處尹辛成案售賣彩票歸抵欠欵曾經擬定售彩章程送由滬道禀呈江督請示在案茲奉端午帥核准照辨批飭移請商會迅速議辨 
[英副領事赴東]  
　　駐滬英副領事巴爾敦君現須赴東洋避暑禀准請假二禮拜届時即須回滬 
[商船偷漏關稅]  
　　鈞安商船於六月十九夜由滬出口駛至川沙廳境海關所設之紅星塔即鴨窩沙海面與蘇中一號艇船互撞曾由蘇松鎭段鎭台及薩鎭軍派員往勘查得該商船所裝米糧火油等貨並無報關完稅單據當即移請滬道飭提船主貨主到案詰訉經蔡觀察札行川沙廳查詢失事情形並飭查提貨主船主去後茲由該廳陳伯昂司馬飭差提到俞道莊一名昨已解道發縣收押候辨 
[改良押所之預備]  
　　上海改良監獄一事業由李大令丈勘繪圖預備臖造茲又因待質自新兩所覊押人犯　擠不堪擬將該兩所翻造高大樓房以示矜恤昨晨李大令特邀蔡紳山泉曁衞工程師到署履勘地址並飭亭者丈明尺寸詳細繪圖以便即日起造 
[城内]  
　　怗惡不悛○著名流氓張四發（綽號小蘇州）上月向義生拆梢不遂互扭至東二區巡局將張責押詎期滿釋出後張又在黑橋浜向義生敲詐由巡士追獲解至一路一區巡局判責二百极拘押七天 
　　父債子還○王子賢前至一路巡局控告閔寳榮之父永康呑沒大東小輪茶房押櫃洋一百五十元判王將契據呈案察核還洋在案前日王已赴清江將契據取回禀呈巡局飭傅閔寳榮到案將洋二百五十元如數交王具領完案 
　　道批四則○縣丞王欽禀批旣已報捕拘質起出當票牙箸共餘考籃内部照各件存放何處不難一併根究仰法租界會審官迅即從嚴究追具復粘單並發職商陳鴻基禀批此案旣由商會集勸應令楊裕興交還定银移復過廨何以久未集訉斷追續禀又不批示殊爲不解仰公共租界會審官迅速核案飭遵具報毌任　訟切切粘抄并發奚曉耕禀批前禀甫經批發兹又具禀前情應否移詢南市商會一體查復之處仰上海縣核明辨理具報商民吳雲泉禀批張王氐旣已糼隨母嫁受有撫飬之恩乃竟敢乘母死之後向爾滋擾實屬忘恩負義可惡已　候行會審公廨嚴行示儆可也 
　　官事○新委四路一區副巡官畢輝昨日到道禀謝並禀知今日到差高陸家行巡局委員試用知縣蕭泗勛到道縣見 
[南市]  
　　不准再充偵探○總工程局偵探王長慶（即槍花阿四）近被挑糞夫張永吉控被詐洋二十元不遂串令葉金奎挨户奪挑經孫明府判將王探斥革在案茲王復隢隢置辨希圖復充商務分會聞之即函致局董謂王探在外索擾時有所聞若任復充未免有損公益請照前斷斥革云云 
　　巡士尋仇續誌○滬嘉鐵路巡目邵聚生被已歇巡士朱明紏同朱璋陳騮两巡十用熱水燙傷一案昨由工程局提訉判朱璋陳騮戒責一百下交保候緝獲朱明訉明究辨　　奇貨可居○勸學所董函稱傭婦蔡張氏因子患病至如意街芳園老虎灶　　其夫蔡榮忽被店主婦趙楊氏阻止行兇等情迨由工程局飭傳又被王金元出爲抗阻遂將王拘案判戒責五十下交保又傳趙楊氏到案訉知現亦患病姑寬斥退命蔡同妻回家束爲兒子醫治 
　　兇徒解縣○陳四金被崔上秋　借不遂用鐵鎚擊落門牙報由西區拘解工程局請究陳參軍以陳受傷頗重判送縣訉理 
　　因賭打架○南馬頭白慶元之老虎灶因賭打架由巡士將賭徒楊阿五等解區飭各罰二百文白慶元因有另案被控押候訉核 
[閘北]  
　　斥革偵探○偵探趙永祥因向荼館主劉海拆梢洋二元昨由巡警局傳案斥革所有諭單號衣警笛等物一律吊消 
　　馬車肇禍○前晚桂記馬車行馬夫阿榮　車至閘北疾馳撞倒站崗巡士並將林記馬車行毛友所駕之車撞壞逃遁當由巡士將毛友之馬車帶入四路一區警局當奉黃巡官飭將受傷巡士車送仁濟　院醫治昨日毛友投局請領馬車諭候查明再核 
[英租界]  
　　騙取毛絨○老公茂洋行控夥友唐和香騙取毛絨二十五　値銀五千两昨由公堂研訉屬實判唐賠　五千兩押西牢半年如不繳銀加押半年 
　　冐牌罰洋○英美香烟公司控律　香烟 
 
 

Page 20

 
 
店經理李傑臣冐牌射利昨由公堂集訉原告延哈華托律師譯稱該號冐英美公司各種香烟牌號混售圖利請求澈究訉之李傑臣不承認判李罰洋二百五十元交保釋放　　　不認拐騙○湖州婦人五胡氏在籍拐得三歲小孩　林五歲小孩連生來滬被探查獲昨解公堂請究氐不認拐騙判押候移交歸安縣查明再訉 
　　　又獲一匪○徐錦初前與王雙喜串賣張徐氏之媳王已由公堂訉辨茲徐亦就獲解奉公堂判押西牢半年 
　　　不願爲娼○粤妓陳天善不愿爲娼奔人濟良所昨晨由所解廨請訉判發所留養擇配 
　　　火警彙　○浙江路慶雲閣賬簿店於前晚九點餘鐘失愼延及某剃頭店樓面共燬房屋二間又九點鐘時江西路天源祥熟貨店失愼毁屋一椽 
　　　公堂瑣案○頑童曹阿惠朱阿林串竊郭阿海綢衣等物朱押西牢半年逐出曹　改良所半年過犯王阿炳復至租界竊取章帽　四月逐出陳開慶欠泰利洋行租洋六十元控奉傅訉判陳交保限三個月理楚沙愼之向德商美綸洋行定貨不出控奉傳案判交保候訂期會訉過犯李蘭生復至且界犯竊押西牢半年逐出 
[美租界]  
　　　小工跌○小工王成發前日在洋涇橋老總會拆缷舊屋從高跌下由捕車送醫院業已斃命旋由工頭朱東狗屍親顧阿友備棺收殮 
　　　店夥被拘○印度人某甲投控捕房稱西華得路二百四十四號雜貨店吞沒找價洋半元捕頭飭將店夥陳昌甫拘入訉辨 
　　　小孩遇害○毛順林在西華得路用石灰擲傷徐姓小孩左目由捕拘入捕房押候究辨孩送同仁醫院醫治 
　　　流氓敲詐○百頓路鮑吉慶家前日突來流氓多人硬借不遂蔣鮑軋至茶館兇毆事後由鮑訴知捕房飭探查辨 
[法租界]  
　　　押追宿欠○新衣店主翁晉甫前欠烏某洋二百元陸續還過一百元現烏病故由伊妻徐氏從寗波原籍來申向翁索取不肯照付氐遂同伊弟徐良甫控由公堂提訉氐供躭閣各棧費用浩繁尙有十年利息亦請一併追交訉之翁供詞刁頼判折還洋九十元押候繳洋開釋 
　　　便宜姦夫○張永春於正月間誘拐余葉氐借屋居住茲爲本夫尋見送捕解廨請究張供認不諱氐亦示宥判氐發堂候本夫到案具領具結開釋 
　　　跡近串騙○陳天　乘輪來　由同船人曹某相約至伊友何雲土所開之客棧住宿詎陳前日出外買物曹即將陳之行李等物私行搬去計值價洋一百八十餘元陳回棧覺察遂將何扭入捕房轉解公堂訉究判何限三天曹尋曹到案訉辨 
國外新聞 
[獨立黨主張排亞]  
　　初三日紐約電云美國獨立黨之政綱主張排亞政策 
[美孚公司案覆審已確]  
　　初三日紐約電云美孚火油公司控案行將覆審之信現已確實以上譯泰晤士報 
[日俄爭論捕船問題]  
　　初三日東京電云前日本盜漁船三衣　爲俄國所捕有船伴六名經俄國軍事裁判所判定死罪現已上控日人爭論此事謂俄人之捕是船係在俄國領土洋面之外云 
[日本經濟活潑]  
　　初三日東京電云日本内閣各大臣因大　省公債券折價償還不適輿情故决議仍行拈　之法東京股票及公債券咸因此活潑 
[工黨會長不認協助裴乃安]  
　　初三日華盛頓電云美國工黨協會會長高配斯不認聯合工黨協助民政黨候選總統斐乃安之說 
[英國議員主張減輕重備]  
　　初三日倫敦電云有英國下議院議員一百四十四人聯名公禀首相爰斯　士請滅輕軍政費用同時下議院中復有組織非政治海軍會主張建立鞏固之海軍者 
[美國鐵路公司裁廢航業]  
　　初三日倫敦電云紐約各報載稱美國凡在太平洋有航業之各大鐵路公司）坎拿大太平洋公司亦在其内）近因各省商務總會頒發新章故已通告各運貨人目下正在裁廢東方及澳斯大刺拉西亞之出口　易一面並實行裁廢入口　易現美國各報均謂以上之航業咸將出售以上譯字林報 
[英法對德之交誼]  
　　初三日柏林電云觀於英外務部大臣葛雷及大藏大臣洛特喬治之演說及此次俄皇與法總統在里凡爾酬酢之詞日後英法對於德國之交誼必較前尤愼 
[塔孚脫險遭不測]  
　　初三日柏林電云美國共和黨候選總統塔孚脫君在　細拉時有人以鹿彈裝鎗擊之幸未受傷 
[荷民要求抗拒委國]  
　　初三日柏林電云荷蘭國民現皆要求政府速以嚴厲之手叚對付委内瑞拉各報皆促政府速派艦隧前往委國 
[意民要求召回總督]  
　　初三日栢靈電云意大利國民以屈里泊利斯總督不能勝任要求政府速行召回 
[英國報館控案]  
　　初四日倫敦電云威靈報主筆兼股東　維亞前被控告向南斐富豪索詐一案現已審畢當將被告釋放此事人頗注意 
[法國富豪被焚]  
　　初四日倫敦電云法國大富豪凡特弼爾脫之嗣子塞恩斯近在巴黎附近樸益雪地方墮於汽車之下全身被焚傷　甚重 
[謀刺比王未果]  
　　二十四日舊金山電云近有密謀暗殺比王事洩已拘數人聞尙有多人在逃未獲電以上譯文匯報 
[來函]  
　　閱初一日報見鄙人與陳中丞往來電文殊爲詫異此事鄙人並未發電亦未接有中丞復電不知何人揑造現已函請中丞澈查特此聲明王勝之來函 
 
 
 
 

Page 21

 
 
   
 
 

Page 22

 
 
[　　廣東彭壽堂始得異法即愈耳聾丸○立服立愈○假冒甚多○購者宜愼○經售韋廉士醫生紅色補丸批發 
[善治耳聾]  
　　凡患耳聾者因腎水下虧相火上炎或鬱火傷肝以致耳聾目昏視聽不靈皆因阾陰虧陽僭而其症源尤在氣虧血脉不能流通呼吸不能靈捷氣逆則虚火向上故有耳鳴耳聾耳脹耳痛言語不聞等症本堂起首創製異傳秘方加工精製是丸專治一切耳内之症無論男女老少两耳重聽雖二三十年老症服之立見奇效轉聾爲聰補眞陰生津液攝納浮陽退除虚熱重者二大盒斷根輕者一大盒全愈妙在神清氣爽身强體健永無復發之患眞天下治耳聾之第一奇藥也虚言欺人罪我惟天每盒四元中盒二元小盒一元如兩耳扒挖損傷常流膿水另搽珠黄吹耳散即愈每瓶五角舖在英界棋盤街中市朝東門面廣東彭壽堂啓 
　　京都天寶齋秘製痴癲第一奇藥○另有治痴第一的眞馬寶曾經試驗多人每分洋二元 
[癲狂鎭心丸除痴如神]  
　　此丸專治男女文武癲狂及羊癎或錯心作呆服則立愈方用安順通竅順氣辟邪降火補心化痰利濕解悶平肝鎭魂寗魄之品大凡染痴顚一症皆因痰迷心竅憂鬱驚恐痰滯胸膈湖塗不醒或事結於心或功名未成或見色面痴或爲財而癲致患失魂落魄之症則自言自語大呼小呌弄文作武嬉笑怒駡染此等症受累無窮本齋覔得海外奇方何忍秘藏心存濟世非圖漁利行世有年俱爲靈驗治愈者指不勝數無論遠年新起丹到其效立見愈後永不復發誠治痴之至寳也初染五丸包愈久染十丸除根雙料每丸洋一元單料减半函購當班回件郵局妥而且便○認明舖分上海　馬路中市西鼎新口石庫門内交易 
[復旦公學招生廣告]  
　　程度甲班七年級自甲班至庚班以次遞推年歲十五歲以上二十三歲以下校費學膳宿費每學期繳洋六十元操衣費冬夏各洋五元報名在上海白克路寰球中國學生會須先繳保證金五元被取者扣作校費不取者退還被取不來者不退攷期七月十五日在寰球中國學生會考試各帶相片一紙注明姓名再啓者本校各班學先几戊申上學期學膳宿費未行繳清者下學期勿庸來校又四月二十日以後非因婚喪重病照章准假未應學期考驗者下學期亦一律除名并布 
[華安水火人壽保險公司廣告]  
　　本公司火險資本規銀一百萬兩人壽資本五十萬兩聯絡團體維持公益爲定旨總公司設上海黄浦灘通商銀行樓上專保南北市房廠棧店鋪行號貨物家具器件等項火險并保華人壽險南洋各島及沿江海各口岸内地均設分公司倘遇意外賠欵異常迅速如蒙　仕商賜顧請至本公司　總董朱葆三　總理沈仲禮　總司理洪文廷蔡寄梅同啓 
[福岡大律師]  
　　大日本東京帝國大學法學士 
　　本律師畢業日本東京帝國大學法律科得有優等文憑在滬多年於中外制度法律與本埠風俗人情無不盡悉刻充東亞同文書院法律全班敎習茲應中外紳商之請誼不容辭故從事律師之業如中外紳商有涉訟案件請移玉至英大馬路十五號即南京路四川路口三層樓上本律師辦事處接洽可也 
[專銷厦門官辦巡警彩票]  
　　此票係出厦門由小號專批價極克己每張售洋二元每號一條全張十號其中彩之多亦仿照湖北開彩即憑湖北號單兌彩一是秉公從中並無絲毫假借足酬獵彩諸君之惠顧也如蒙批發逾格公道特此佈告　老北門匯利源同泰豐同啓 
[同文書局殿板康熙字典]  
　　此眞殿板字畫明晰紙墨精良爲石印字典中首屈一指自該局停機後閱者爭出重價往往無從購股本局于無意中覔得初印佳本不敢自私用供海内全書六本飾以布套定價洋兩元　上海棋盤街南洋官書局啓 
[博里福明補陽汁]  
　　此歐西醫學博士新發明之第一補陽聖藥性味和平功力穏足可補全身筋筋脉脉增長三倍至五倍精力其研究製成之法因鑒於螻蟻身小力大負重致遠精强莫匹故煉此藥能補百體勝於傳種補陽藥品有患陽痿胃呆及酒色憂勞過度并各種病後氣體未復原者服之應効如神○每瓶定價洋一元半每打洋十五元　上海英租界三馬路良濟藥房監製 
[周製銀耳保肺丸發明]  
　　天生百艸必有用人生百病必有藥靈藥不痊非藥之無靈藥不中病也今患肺病者衆矣而徧訪時醫終難獲效本主人心竊怪之搜羅歷代方書研究中西醫士不知幾易星霜始成盡善盡美之方額曰銀耳保肺丸以銀耳爲主以燕粉爲臣以麥液爲佐以川貝爲使專治肺癆氣逆肺痿嗆血肺癰痰火口燥液枯痿弱虚損骨蒸潮熱一切肺病百般弱症均有扶危反正之功轉弱爲强之力且丸以白金爲衣蓋白屬肺金亦屬肺取白濟白金補金之義非他家光怪者可比服法哮吼氣喘肺熱乾渴每次服五分○久服順氣化痰亦能身强力健價目每瓶大洋二元每打大洋廿元每十二打二百元上海三馬路鼎豐里對門大甡堂老藥房總發行所 
[查拿冒製僞艾羅補腦汁人賞格]  
　　自艾羅補腦汁暢銷華地僞冒之藥甚多俱經本藥房設法查獲歷次禀奉中西官懲辦案有不意前者甫潔後者繼起近口又由江海新關查獲漏稅之僞汁二打諭飭拍賣充公於西歷六月十九號即華五月廿一日由瑞和洋行拍出其一打係晝錦里洪人和絲線店所買因察知有異持至本藥房查對眞僞顯分蓋僞者其魚鱗包皮紙作淡紅色并無蠟光且瓶式參差不一仿單缺少飛鳳牌及不准冒牌等各紙頗不完全也本藥房察悉之下以此種僞汁不知何藥所製殊碍艾羅及本藥房名譽除念洪人和實係拍來有拍賣單爲憑當場將僞藥扣留給予眞汁一打外現須查拿製售之人以憑送官從重究懲爲此登報布告如有知風報信並交出冒製確據獲到其人者本藥房當酌量所製僞藥之多寡酬給賞洋至少自二百凶起至五百元止本藥房儲洋以待務希閱此廣告者千萬洋意爲幸　上海三馬路中法大藥房啓]  
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
選稿 
[中國柞蠶飼育法]  
　　中國地方專飼柞蠶者莫盛於山東盛京兩省山東之寗海州棲霞縣文豋縣日照縣沂水縣蒙陰縣濰縣昌邑縣萊陽縣海陽縣福山縣等盛京之懷仁寬甸大孤山葢平海城遼陽賽馬集等地皆飼柞蠶之地帶也又盛京之通化興京鐵嶺昌圖復州金州亦間有之 
凡飼柞蠶之地土宜乎乾燥往往在傾斜之山地平坦之山　及山谷之中段一說謂春蠶宜飼之以背口之柞秋蠶宜飼之以向日之柞此說殊難確信要这乾燥之土所杆之柞常得日光者無不宜於此蠶者也其種柞之地宜芟草淨盡且無雜樹生乎其間尋常種柞之田仍以畝計畝與畝之間約隔六尺柞與柞之間約隔三尺凡柞樹種經二年當於冬季齊根刈去明春即可於所刈之根際放出新條新條高三四尺許則最宜於蠶飼蠶之柞以種經一二年者爲最適經三四年以上者較爲遜之然尙可供四眠以後之蠶葢蠶之優劣即以柞樹之新舊爲比例又十年前後之老樹須於冬季齊其幹之五尺以上截去明春即得自幹之頂部另發新條此葉可以飼秋蠶而不可以飼春蠶 
　　柞樹之秧田無論高地平地皆宜先於十月間蒐集柞樹之果實而檢查其良否有蟲害否選而存之明年三月地土解涷之時每隔四五尺鑿地深五寸爲一孔每孔下種十數顆仍覆之以土無庸加肥迨三星期後萌芽出土乃擇其弱者而拔去之專留其壯健者三四株則其生機俞旺不可選抑矣 
　　凡以蠶放於柞樹之上而聽其食葉自然生長故其飼蠶殊易易也每柞一株視其大小以判放蠶之多寡大扺樹高三尺以上者可放春蠶五十條秋蠶三十條三尺以下者春秋兩種皆以放至二十條爲止故柞樹六百株每株可放春秋蠶共八十條可收蠶繭四千八百顆惟飼育之時蠶之一二成往往因病而殭或爲鳥類所啄食此弊總不能免 
　　凡柞樹不必加肥料但任之天然自能生長只須留意爲之除草殺蟲而已自春徂秋不能無人巡視也然柞樹之害蟲其數絶少惟其葉間往往爲五倍子所寄生而五倍子有兩種甲種五倍子生於葉面或嫩條其形如球徑在二分左右其色綠稍老即帶紅色乙種五倍子尋常羣生於嫩條其形雖如球狀而不甚圓整此蟲滿身皆毛恰如小栗甲種五倍子生於葉間不過其葉生長微遲乙種五倍子生於嫩條往往致條枯死蟲類之害必捕而殺之鳥類之害更須時時施放空鎗以驅之（未完） 
[賑務]  
　　皖南徽州水灾勸賑公所報告 
　　廿七日收余魯卿經募洋一千五百元福康美記洋一千元汪安山經募乾昌典衆友洋七元元昌曲衆友三十二元益昌典衆友三十四元晋昌典衆友十一元震昌典衆友六元益昌代步衆友十六元共一百零六元 
　　永泰源洪偉臣經收徽州水災捐欵清單 
　　五月念二日歙邑無名氏助洋三十元念四日福康莊經募敬愛堂助洋三十元雙林鎭程靜山君經募小洋十八角念六日程錦章君捐洋二百元無錫吳玉君君寄到墊解洋一千元以上五欵共洋一千二百八十元小洋十八角森盛茶莊捐洋六十元吳子平君捐洋五十元嘉蔭堂捐洋三十元謝保善堂葉半畔堂蔭記怡昌祥茶莊各捐洋二十元吳世美茶號無名氏各捐洋十五元葉文茂無名氏德興昌茶號福盛厚茶號同德泰泉發合隆盛各源盛泰順興祥源厚發合郁恒　謝承煥謝承棠隨安堂胡原心無名氏鮠穉雲陳子鱗雲記胡二小姐查蔚生保和子王景贒學善子以上各捐洋十元方裕康王德元各捐洋六元泉祥茶莊同各協震泰隆大豐恒豫升昌雙盛元順祥余永盛方位記志誠永人和三益隆永興厚寳和源同興公公和泰樂記賢泰莊瑞隆茶公司清遠堂仁昌永報關行無名氏萬生慶吳麗順吳養和永豐莊毛元慶怡記號叢杞仙舘崇德堂虎邱郁子記翰記鮑友嘉永盛棧瑞豐號恒裕洋貨號無名氏以上各捐洋五元汪子顯程彤甫浙台公所何永茂周次平各捐洋四元義記茶號方甸農汪述之五義和吳錫麟蔣利川葉承煜柯觀隆吳悅卿朱裕泰朱廣裕樂善女士於全昌洪明記潘禮卿會昌泰以上各捐洋三元余怡大布號汪景齊愼弇氏無名氏柯勝明吳培之周介昭潘義興劉恭盛恒茂昌原記春林茶碊凌容舉同福昌布號蔚裕莊隱名氏永隆東以上各捐洋二元正記號捐洋一元總共一百十四名合收捐洋八百元由旅蘇茶　謝笙伯吳子平二君經募寄到除塡給收條外合行登報以揚仁風 
 
 
 
 

Page 27

 
 
   
 
 

Page 28

 
 
   
 
