# 1896 - 56 - 4908211

 

Page 1

 
 
[新印各書籍發售] [  圖書]  
　　欽定二十四史全書寶洋五十元○欽定四史書實洋四元○隨園三十六種洋五元○刑案匯覽洋七元○景岳全書碼洋三元○資洵新書碼洋一元五角○藩頤福藏豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元一角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[書本報登稽查烟館局示後]  
　　保甲之設以絶宵小靖閭閻爲專職而欲使宵小歛跡閭閻安堵則非稽查嚴密不能徵實效而底全功國家設官分職俾理地方民事凡一切去莠安良之政皆有司掌之間或分其責於營汛武弁初無局員以分理也嗣以生齒日繁案牘日積州縣牧令有獄訟錢榖之考成勢不能及民間之瑣屑於是衝衢劇邑皆有保甲專局派員雇勇以司稽查彈壓之事夫事而待於稽查彈壓必其違背功令蔑視憲章者也卽不然亦其良莠雜處垢污易藏者也斷無於安靖無事之地而忽冋之指瑕索瘢者故賭塲也娼寮也花鼓灘簧之誨淫也流氓痞棍之期凌良懦拆梢打降也皆保甲局所能驅禁之卽茶館之吃講茶客寓之容匪類胥在查禁之例何獨於烟館膏店輙敢抗查溯自道光季年中英定約而後禁烟之例久已删除迨土藥徵稅而栽種之禁亦復寛弛其不能獨加嚴於膏店烟館焉勢也雖然今之稽查云者非欲禁其開設非于預其店務也第察其能遵條教能免窩藏與否而以外皆不之問則本無窒礙之處何致有藉口之端如以抽收膏捐卽可免予稽查則彼領帖納稅之牙行當鋪不將任其龍斷取利而官弗之問耶其無此政體明矣本月十五日本報登有上海城廂保甲總巡曹大令告示略謂奉道憲示開城廂内外各烟館不准深夜開燈由巡防各局隨時稽查以杜宵小混迹現據禀各膏店因繳膏捐致有不服盤查情事殊不知保甲局照章稽查與抽捐助餉各不相涉豈得抗不遵查有違禁令自示之後凡遇委員查夜前來稽察不得隠匿抗違等因到局奉此合行抄示曉諭本總巡爲愼重地方起見從前陋規一概禁止倘丁役勇甲人等需索分文許卽扭局懲辦云云本館竊謂誠如示中所言夙弊一清破除情面不特目前抗玩之萌遂絶卽以前上下相蒙之習亦可湔除何則今之抗玩者必先開罪於丁役者也由丁役而愬之局員由局員而逹之總巡由總巡而禀之道憲未數日而煌煌憲諭睚贴盈衢各局稽查不致受揶揄之褻其勢固易耳若平日之丁勇差保一氣勾通冐領門牌頂名私授種種技俩足以掩官憲之耳目而肆其嘗試之心掩彌深而術彌巧非破其勾串斷難得其端倪今因抽捐而致抗玩因抗玩而渙其交結則蒙蔽少而摘發多納污藏垢之微庶幾其稍止乎雖然要有辨焉今之抗查者大抵膏店爲多其中有專挑膏而不設燈者有設燈而兼挑膏者核其店本塲面均非小烟館所能比擬亦不盡爲窩藏匪類之區獨冷巷僻弄間之小烟館凡所聚集無非屠沽輿臺之輩而一切鼠竊狗盜亦非此無以存身此等烟館不必皆敢公然抗玩而貽患最甚所當嚴加稽察有减無增以安閭閻者也或曰今大憲旣抽膏捐似不妨稍示體卹以蘇商力則又不然蓋烟酒稅重西國通例烟膏一物非人生日用所常需抽捐於膏彼仍可取償於售膏之人要於其本利無絲毫之損吃之者能因價增而思力戒則仍以抽捐爲禁烟之基而已原非搜索之過奚待體卹之加况安分營生者無瑕可指無瘢可索果何畏於稽查耶粤省賭博報效之舉旋爲疆臣奏停禁止以存政體誠所定然若夫烟膏納稅雖非維正之供而洋藥不能禁其入土藥不能禁其種惟有推廣納捐一法聊挽末流設因見有抗查而疑爲更張之故則殆未綜大端而觀之而論之耳雖然爲政之道在治法尤在治人憲示高張而丁役視若罔覩者多矣若輩公食無幾不敷揮霍賭塲烟館毎恃爲衣食之源一旦欲絶其需索杜其紛擾雖良有司亦未易掃除凈盡遽副其去莠安良之願惟有親巡督察使流弊無自而生彼膏店烟館諸戸靡所藉口自油然作其急公奉上之忱矣噫豈特上海一隅爲然哉 
[本館接奉電音]  
　　昨日清晨京師飛電傳來上諭一道敬謹譯登○正月十五日奉上諭雲南府知府員缺緊要著該督撫於通省知府内揀員調補所遺員缺著曹鴻勛補授欽此 
[大部鴻文]  
　　吏部謹奏爲遵旨議奏事内閣鈔出湖廣總督署理兩江總督張之洞等奏稱江蘇省光緒十七年分冬漕内除酌提河運漕糧十萬石外實計海運交倉漕曰正耗米六十七萬六千一百四十二石零照案派撥沙衛各船並招商局輪船分運由海道運赴天津分起轉運通詶於十八年三月二十九日開兌至六月二十七日一律交兌完竣所有在事各員均能任勞任怨倍著辛勤謹酌擬奬叙等差開繕清單仰懇天恩俯准給奬以昭激勸等因光緒二十一年五月二十八日奉硃批該部議奏單併發欽此欽遵到部於閏五月初七日該署督張之洞將全案履歷咨送前來除武職人員應由兵部辦理外查光緒二十年五月奏定章程内開嗣後各項保舉全案合例有一員在不應保之列者著將該員保案撤銷或全案合例有一員與例不符者著全案駁回俟更正到部將合例之員議准不合例之員撤銷不准再行請奬至駁回令更正之案該大臣仍以原保請奬者著將全案撤銷雖有合例之員亦毋庸給予奬叙等語臣等查該督等保奏江蘇省光緒十七年分海運出力請奬各員内核與例章不符四員應行撤銷二員原保清單所開名字與臣部官册名字不符一員敬繕清單恭呈御覽應照章將全案駁回俟更正到部再行辦理謹將臣等遵旨議奏緣由繕摺具陳伏乞皇上聖鑒訓示遵行謹奏○又片再富勒銘額片奏開復原官之恊領和陳泰應補繳捐復銀兩仍照例送部引見後方准補用伏查該員久歴軍營此次派赴塔爾巴哈台委辦營務均臻妥善兹九年邊防請奬考核該員出力尤最懇准和陳泰免繳捐復銀兩仍以協領卽行坐員出自鴻慈臣等查和陳泰緣事革職嗣於收還巴爾魯克山出力奏請開復原官並非本案開復當經查照定章議令補繳捐復銀兩俟送部引見後方准補用在案今據該大臣仍請免繳捐復銀兩核與定章前案不符應毋庸議其所請以協領遇缺卽行坐補亦與尋常勞績請奬章程不符理合附片陳明伏乞皇上聖鑒謹奏 
[營海春鱗]  
　　據營口訪事人云營口錢價短絀異常近日毎兩竟換東錢七吊六百文　大錢祗一千二百十六文英洋毎元祗換大錢八百五十文無論貧富居家皆歎開門七字不易○營口自前冬日人肇釁之後統街以義字 
 
 

Page 2

 
 
裕字兩家連號舉爲好戸去冬銀爐裕盛長得盈餘五萬餘兩裕盛源得盈三萬餘兩所有本市過爐之銀悉遵新議八五扣如數付現義字號則勢有不及仍照原來公議先付二成所餘八成作三年攤還有義順華雜貨棧亦義字之連號竟有該人現銀而還過爐此事更不公平○奉天自依帥蒞任之後將金復海蓋岫巖通化新民鳳凰遼陽安東等處各缺次第改委氣象一新省中各差亦均更動現余恂卿觀察陳仲寅太守已經撤去差使并飭幹員向各處密探貪殘實跡以期嚴叅所聞如是未知的否現在奉天文武員弁無不膽戰心驚知將軍實心整頓恐難倖免也然而東邊萬民則無不舉手加額齊頌昇平之郅治云 
[粤東年景]  
　　粤省自去臘以至開正半月以來大雨連綿晝夜不絶不特溝澮皆盈卽平地低區亦儼成澤國至初六日風雨少息氣候略覺温和初七日始紅日高升隂雲盡散於是賀年者紛紛出門路上轂擊肩摩異常擁塞各園林之遊客如蟻聚蜂圑幾無容足之地凡茶館酒店以及招招舟予皆如山隂道上應接不暇無不利市三倍云 
[厦門雜事]  
　　據訪事人函云二十二晚七八點鐘時木屐街口步元鞋店後忽然失愼幸在初更人手衆多火雖上屋當卽滅撲僅燒披屋一間亦幸矣哉○道憲捐廉雇夫清掃街道委令三叚冬防巡查委員叔工日前已一律挑清不料甫經數日民間仍復將污穢傾倒門前未知擬作何法以善其後○德國水師提督坐凱撒大鐵甲兵輪由香港來厦寄泊鼓浪嶼後並調集所部依雷靂威利慕河格納依的力士等各兵輸船在嶼後港内下椗聞係因北洋氷凍來南過冬以待春氷泮時卽當分道北洋巡游云云○稅厘局提調丁潄卿别駕現因一年期滿省委方司馬震來厦接辦又以司馬年内未能抵厦省局復委厦分府張文川太守暫爲兼辦並海防茶厘各局事務張太守前曾代辦提調征收起色此次駕輕就熟尤覺辦理裕如○天久不雨泉漳農民望澤甚殷迨後同安社鄉又復時疫流行石潯一鄉死亡更甚均與昔年廣東硬核之病一般所以醫樂難施近日又漸漸傳染厦門城廂各地三十六崎左右竹藔街四日之間因此而死者男婦七人幸刻下甘雨已降瘟神隨雨他遷亦未可知但自十六日起天氣甚冷寒暑表降下僅只五十分左右重裘爲之不暖直接連隂至二十七日復大雨一晝夜詹溜不住小本經紀與各鋪店收帳夥無不呌苦連天衣濡泥塗甚於農民之手胼足胝計自去臘望後久不見晴交春更甚除夕寒冷異常寒暑表則又降下僅四十餘度元旦拜牌印委各官狐皮大毛猶覺冷氣侵人此爲數年來罕有之奇令亦可見地氣之大有不齊昔邵康節先生在天津橋上聞杜鵑聲嘆地氣自南而北今豈非由北而南歟請以質之格致君子 
[太守仙逝]  
　　廣東訪事友人云瓊州府胡捷甫太守勝蒞任以來勤政愛民口碑載道乃因水土不服致染沈疴藥石無靈竟於初三日在任仙逝電信傳執到省僚友親朋皆代爲歎惜不置遞遺瓊州府缺大憲札委候補府張墨園太守文翰前往署理 
[渡船盜刼]  
　　廣東訪事友人云花縣某渡船於新正初五日由鄉開行來省時值新年搭客甚衆詎先有匪徒扮作客商溷迹其中行至石門海口忽聞轟隆砲響卽由水面擁出盜匪多人上船行刦而船内之匪亦齊出接應遂將搭客銀兩衣物搜刦一空駕駛小舟鼓棹而去計刦去銀物約千兩有奇内有某甲變賣田産得銀百餘兩携帶來省欲謀生理今亦盡被刼去尤覺難堪某甲憂忿之餘幾欲投水自盡盜匪之肉其尙可食乎 
[秣陵春色]  
　　金陵采訪友人云城北馬路修成之後恒有輕薄少年肥馬輕裘馳逐於十里沙塲以角勝負新年初七日有某公子頭戴紅呢風帽策騎至碑亭巷口翩翩慘緑顧影自憐後隨健僕兩三人額其馬首曰玉驄正在得意揚鞭之際忽與狎友某甲遇甲亦跨駿馬遂並轡而行競相炫耀不覺豪興勃發遂就此間互相馳逐行七八里許無端馬首欲東公子因翻身墜馬踣於地上一足懸掛鐙中馬奔逸不能止僕從極力狂追并喚令途人攔阻而公子之脛已斷幸身裹重裘肢體保無恙旋經僕人舁歸延醫調治○水西門内吳姓家道小康妻故後遺下子女各一旋續娶某氏婦歡諧魚水不復對新人而憶舊人矣時子女俱已長成女遣嫁某姓子亦完姻但子性乖忤且貪口腹父厭惡之繼母乃愈媒蘖其短某日吳適市購得燒鴨一歸而懸諸壁間子卽竊取以供朶頤吳見之大加呵斥婦復從旁挑剔吳怒益盛謂生此豚兒玷我家風不如置之死地之爲得計也婦冷笑曰爾平日毎以舐犢之愛姑息養奸今忽欲置之死地其誰信之吳拂袖而起語其媳曰此子不肖吾當以家法治之事後給爾千金存店生息爲爾終身計其願之乎媳默然者久之吳窺其意以爲然遂綁其子於柱杖擊頭顱腦漿迸裂而斃旋購棺木殯殮瘞埋始終無戚容噫亦忍矣○某日之夜蓮漏三商信府河李姓家將就寢矣偶以銅火爐温被池火忽焰及棉絮延燒牀帳家人汲水灌救得卽撲滅然已受盡虚驚矣○彩霞大街儀鳳戲園開設十有餘年生涯鼎盛某日正鑼鼓喧闐之際忽聞座中喧閙異常急趨視之則督轅衛隊十數人乞假出營擬闖入栅欄一恢眼界值事者上前攔阻向索戲貲口角之餘相與摩拳擦掌衛隊恃衆鬭狠聲勢洶洶毆傷五六人頭破血流暈於地園主隨命將門扃閉舁受傷人赴江寍縣禀陳翁笠漁明府當堂騐視略詰衛隊數語卽飭丁持名刺送請本營管帶處治嗣經督中恊俞恊戎城守協袁恊戎會銜出示懸帖戲園門首大略謂勇丁自宜恪守營規不得逸出民間滋事此後如有前項等情許園主扭送來營斥革不貸刻下歌臺舞榭整理一新營絃絲竹之聲依舊洋洋盈耳矣 
[吳山日麗]  
　　據杭州訪事人云城内正蒙義塾共設兩堂上堂佑聖觀巷同善堂下堂在武林門普濟堂共十二齋計收生徒一百餘人毎日三飱及油火茶水均由堂供給毎月考課一次以察勤惰按季又復大考一次以定去留誠培植孫寒之善政也全年終則大加甄别凡難以造就及不守塾規者概行辭去上年兩堂開除共二十名擇於正月初十日在下堂考補凡報名在前者先期出單傳考其上年在塾仍留者亦須赴堂塡册是日兩塾止及董事均到親行督課并另請紳士前來稽察以昭愼重○升授岳常澧道杭州府陳六笙觀察現已接奉寄諭赶將府署公事辦理清楚以便交代其接署斯篆者爲衢州府林太守啓按太守係福建侯官人由内子進士欽點翰林丁丑散館授職編修京察一等出守衢郡於今三載政聲卓著兹調署首府益見上游器重所遺衢州府一缺已委候補府劉太守宗標署理○杭人某甲者住居箭道巷爲某署書吏性好冶游而有季常之懼上年因公赴滬在句闌中娶一人爲妾偕回杭地不敢入門寄寓於友人某乙家甲婦性甚妬拘束綦嚴以致不能時往私室而其妾本水性楊花不慣獨居乙覩其姿色又利其財遂不顧監守自盜之嫌日以巧語花言誘成苟合後爲甲所知乃於管米山下另覓藏嬌之屋乙頗啣之而無可如何今年新正以拜年爲名探得甲不在家遂洩其事於甲妻之前甲妻怒不可遏於初六日率同婢僕奔至妾所甲見妻來急爲躱避甲妻因將堂内什物打毁一空拖至廚房中見甲伏於灶後曳之而出其妾伏於牀下亦被尋著罰令雙雙同跪妾堅不肯從甲則雙膝著地口稱求饒妻乃將房内細軟盡行搜取并拉甲同行而歸其後如何了結尙未得其詳也○省城夜巡甚嚴毎當黑夜之中手無燈籠者必加盤詰日前有張阿三者於三更時經過閙市口地方被巡查捉獲到局詢問來由張已大醉出言不遜咆哮公堂巡員怒責以百板張酒因打而醒始云向爲某錢莊出棧同今因在友人家飲酒過度以致冒犯叩求寛恕巡員因飭地保送之而歸費已在千文已上始得了事諺云酒能悞事好杯中物者當以張爲鑒 
[闈姓招商]  
　　廣東訪事友人云闈姓商人現届期滿例應更換刻由督憲牌示招商承充凡各衙門規費概行革除但能預繳報効現銀一百六十萬兩便可批准此外毫無花費仍以六年爲　毎年經費銀七十餘萬兩統限冬月清繳年清年欵不能拖欠然省中紳富能籌此巨欵 
 
 

Page 3

 
 
者恐難其人又據官塲傅說謂闈姓一項已由舊商劉紳學詢推薦香山富紳韋寶山接辦早有成議督憲此示亦不過循行故事云 
[吳門新諺]  
　　前報紀去年十一月十九日姑蘇正前營勇丁馬某串同某營勇丁張某私駕砲船駛至周莊聲稱拘賭强指鄉人某甲爲賭匪竭力兇毆并搜取身畔所帶洋銀數十枚衆鄉人不服鳴鑼號召霎時聚衆數百人欲與馬張爲難經地方紳董極力勸開事爲飛划營營官胡都戎所悉卽於二十一日親往是處將馬張拘解元和縣署請葉大令究辦大令飭押入刑房兹接采訪友人來簡云新正初四夜大令升堂提訊以馬張二人並非在營當差之人實係游勇見砲船停泊岸邊膽敢一躍而上私自開往周莊肇此禍端遂喝令差役拖下各責五百板釘鐐收禁候禀知上游核奪○初五日午後有甲乙二僧闖入撫署兩目灼灼然東張西望適長元吳三縣主因公上轅二僧並不避讓元和縣葉大令見之不覺怒髮衝冠喝令差役拘拿甲僧見事不諧乘間逸去乙僧拘至輿前大令謂出家人於臘尾年頭理宜靜坐寺中爾何得在外游蕩且敢亂闖轅門乙僧一言不答惟連連叩首求饒大令喝問爾居何寺乙僧答稱僧人住米巷隆慶寺大令飭差押往詢問旋詢知屬實爰傳諭住持僧好好收管乙僧乃合十和南曰南無阿彌陀佛○青江人某甲在胥門外沿城脚開設燒餅鋪性喜豢狗有獵犬一頭渾身作黑色長不盈尺愛若掌珠前日晨起産一小大首腹與尋常無異而腹下生八足臀後有二尾甫離胎卽狺狺兇吠母犬初亦無恙哺乳舐毛甚爲愛惜逾三日兩犬皆斃聞者莫不詫爲奇異二賭徒周阿四卽京貨阿四尊以局賭騙人去臘共設局騙三次竟得白金一萬數千有陳人駿者昔年曾與合開京貨鋪所有資本盡被吞没旋又受其愚弄輸去銀洋若干日前在倉橋浜相遇見周危坐輿中當卽上前拖出與論前事正在難解難分之際適素識之傅阿昌路經是處詢悉情由竭力勸解許以翌日酌償後傅潛向阿四索取番佛二百尊獨自吞没並不給陳是以陳又糾合無賴數十人潛伏於倉橋浜翌日阿四又乘輿而至一見陳等卽令輿夫舁至某紳家避匿不出陳無可如何繕禀至北路總巡局控告阿四亦赴長州縣署控陳糾衆拆梢傅阿昌則投吳縣署控陳藉端滋擾北路總巡遂將陳移送吳縣併案訊究前日由帮審委員提訊以陳不安本分申斥完　長洲縣王大令亦情帮審委員集訊飭陳具繕完案旁觀者莫不羡周之手叚通天也 
[潯陽絃索]  
　　九江采訪友人云管帶選鋒左營中衡遊府周梯山協戎帳下士卒紥就龍燈獅子燈走馬燈百花燈及高蹻擡閣故事數十種以慶昇平至各署慶賀李商隠詩云月色燈光滿帝都香車寶輦溢通衢此時景象仿佛似之○姑塘關委員彭麟甫少尹金子明叅軍於初八日來城叩賀道鎭府憲年禧并拜謁同寅庽春和客棧小作勾留擬卽遄返○初九夜五更城内府城隍廟對門劉洪昌邊爆店不戒於火勢甚飛騰但見萬道火龍横衝直撞其時人正睡熟幸左隣爲育嬰堂蔡委員公館右鄰爲保甲林委員公館二公卽飭鳴鑼報警同城文武自觀察以次皆飛速蒞臨各水龍亦馳至努力救撲除焚去爆店房屋外殃及李氏宗祠并徐懋隆漆匠鋪劉寡婦住宅而止查起火之由因燈花炸在邊爆所致云 
[寗郡米價]  
　　訪事友人來函云寗波本非産米之區又當青黄不濟之際全藉米船向鎭江等處購連進口以相接濟刻因廣帮亦在該處裝連米石赴粤銷塲甚旺甬江各米業因來貨稀少存貨不多旬日之中米價驟漲高者毎石已售至四元三四角低者亦須三元七八角數米以炊者無不雙眉緊鎖矣 
[烟雨樓春望]  
　　嘉興訪事人云前報宗郡守赴省兹悉於十二日已回轅矣現因徐大宗師行文到府由府札縣並飭各儒學遵照定期一律於二月初二日縣考聞並示及此次考試須格外嚴緊選剔以杜槍冐○距盛澤鎭落鄉約三里許之某鄉客歲到有難民男婦老幼三百數十名在鄉名爲求吃實則恃衆强索騷擾不堪而且遲延不去鄉民忿其盤踞約衆驅逐該難民卽挺身毆打各不相讓如臨大敵地方官聞信赶往彈壓聞有某汛官因被該難民圍住身竟受傷雖云得脫已屬狼狽無官模樣矣吳江縣得禀迅速赶往鬥者已散該難民見官至仍圍攏輿前禀訴其被毆而斃數名請官爲之究抵邑尊見該難民入衆祗得善言勸令不許多事靜候本縣裁處豈料該雖民等竟敢訛官謂據大老爺所云則殁者毎名須償洋千元方休邑尊知非理可喻遂卽回署想必須禀明撫憲一懲兇悍矣○臘尾春頭天氣非常晴煖至初十日倐沛甘霖久旱逢甘雨此樂正未易言也乃自此以後日夜淋漓迄今仍聞淅瀝居然有春無三日晴氣象總因廉纎不大雖潤遍屠蘇而河水不見稍漲者以此 
[疫癘流行]  
　　廣東訪事友人云粤省去年冬令疫症頻興論者咸歸咎於天時久旱所致乃自立春以來大雨連綿兼旬不絶而疫症仍未少息城西四廟贈醫局毎日到診者多至數百人原設醫生四名不敷診治遂由正月起添設兩名依然應接不暇據各醫生謂近日所染之症初起卽無脉可視且頃刻斃命多有藥石不及施者故藥店生意轉不甚旺惟棺木店則晝夜作工異常忙廹也○老城内芳草街有某姓旬日之内染疫斃命者凡六人兄弟親朋皆視爲畏途不敢探問某姓因嫌孤寂且喪葬諸事亦須人帮助遂招請貧民之無業者五人作伴毎日給回工食銀數錢在貧民衣食有資計亦良得詎五人到來數日盡皆染疫次第病斃無一存者現某姓已急爲遷避不敢復居是室矣 
[厦防嚴密]  
　　據訪事人云去前保甲局委員某二尹於去秋赴省垣聽鼓其眷屬暫寓金門以待今春搬回福州不料忽於正月初三夜被賊搶去衣箱三隻當卽報案初五日卽有眼線詣道署呈報周道憲據報卽親自帶差勇兵丁前往捉拿當獲男婦四名厦防分府亦捕獲同黨二人水提中軍復在某棧房拿獲羽黨五六名訊供大都皆江西流娼中之男檔等類及由臺南來厦之散勇游兵然此項人寄寓鷺江將來不設法驅除　覺爲害不淺耳 
[憲駕將回]  
　　上海縣黄大令前赴金陵聞在二十左右公回已紀前報兹聞道署辦差人接金陵電音知黄幼農觀察黄愛棠大令均定於十九日回滬是以預爲整備迎迓 
[救護月蝕]  
　　今日丑時月蝕本城文武各衙門均應救護昨晚概傳僧綱司道會司吹砲手等到署伺候城隍神亦與四司齊在邑廟讌待届時一體救護 
[函請催工]  
　　本邑開濬蒲肇兩河有夫頭諸順卿許子成承攬工程時有悞公毎日所雇小工寥寥無幾以致工程遲緩昨經工程西局委員譚二尹察悉函致縣署請黄大令飭提到案嚴辦以懲效尤縣署接函後派差前往拘提到縣看管候訊 
[會丈漲灘]  
　　葉臨恭司馬前奉兩江督憲張香濤制軍飭委來申設立升科局查勘吳淞江漲灘已詳前報兹悉葉司馬會同新閘巡防局委員藍茂如二尹連日率同亭耆人等丈量盧科漲灘甚多核與業主原契餘多者概行註册歸入公地前日業已丈畢並查悉浦東爛泥渡陸家嘴地方亦有漲灘應一律查勘昨日升科局移請爛泥渡巡防局委員劉二尹會同按址丈量矣 
[清道不清]  
　　本城魚行橋沿浜一帶要道乃往來輻輳之區地形狹窄行路殊難前經本縣黄大令出示禁止居民堆積垃圾俾免有碍行人偶有違犯拿案訊辦責枷居民凛遵至今清道局打掃夫等各處畚挑垃圾例應雇人載遠傾棄壙野乃近來竟將垃圾棄在魚行橋舊禁之地未幾已堆積如山晚間行路大爲不便恐有失足落河之虞人皆吐駡前日有某甲具詞投縣禀請示禁矣 
[法捕房瑣事]  
　　法界流氓麕集鬥毆打降時有所聞昨有安慶道友羽黨以賭錢分贓不匀在大自鳴鐘對門天成昌烟館開燈評理始則唇槍舌劍繼則擦掌磨拳各試手叚正在紛擾之際爲包探朱春和瞥見當塲拘獲六人一併送入捕房該烟館值堂當被打壞烟槍一支投訴 
 
 

Page 4

 
 
捕房捕頭以此種流氓居然在捕房門首肆無忌憚實屬目無法紀當將一干人一併押候解送公堂請問官究辦○八仙橋浜西某姓家聚衆賭博喧嚷之聲達於戸外事爲巡防局勇某甲所聞喝阻不理反遭毆擊事後逃入法界在某烟館開燈該勇禀明局員孫二尹二尹卽飭地甲吳桂仁帶同該勇將爲首博徒某乙一名送入捕房 
[美捕房瑣事]  
　　昨日午後有甲乙二江北人拖廢鐵一車至斐倫路爲巡街捕所見盤問來歴甲等言語支吾因卽拘送捕房捕頭飭押候查明核辦○前日下午粤人某甲自八仙橋牛羊公司驅柔毛一羣約百頭至虹口殺牛作行經斐倫路羣内一羊忽奔至森茂煤炭店内該店謂不利於彼將羊扣住勒出鞭爆香燭方能了事甲情急控訴捕房捕頭遣二百廿四號門差捕前往令將該羊放出否則定于提究該店當卽將羊交還○挖泥機器船前晚在華順碼頭寄椗至天明正欲工作而機旁火表已不龔而飛當卽據情告知捕頭派包探張阿五前往查勘情形允爲查緝 
[行慶施惠]  
　　謹啓者南關施子述仁翁代戚友助賑洋一百元源昌鐵行交來楊叔英助賑洋五十元浙紹陸炳烺爲兄炳堃祈病速愈洋五十元陸胡氏爲子福壽祈病愈洋十元無名氏祈保平安助施粥洋一百元神戸全益號爲鄰近失愼得獲平安助醫藥洋廿五元葛維三仁翁經募鄔恒禧助施粥洋五十元又鄔恒祐助救狗放生洋五十元先後祗領莫名欽佩現在山東春賑迫不待緩之際湖南請賑之急電又來籌賑弩末正在爲難幸蒙諸君子值此萬象回春互相解囊體上天好生之协施當其厄施粥以免枵腹醫藥以起沉疴行慶施惠陽和布德凡有所求無不如願行見物我同春福壽無量請登報牘叩謝鴻施[  上海六馬路仁濟善堂籌振公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英公堂瑣案]  
　　去臘有賭徒金少山卽金子疇等多人至虹口晉泰米店僞爲交易　　該店主顧金泉至泰安棧聚賭　顧輸去洋三百元一案曾經包探趙銀河將金拘解公堂由屠别駕訊問後另緝餘黨及分用洋銀之流氓　兆桂陶金標莊延林到案再行復訊等情曾記本報昨經趙探解金之同黨李愼之方少卿潘三並陶金標莊延林到案請訊惟王兆桂業已逃逸原告顧金泉投案供稱當時有金少山來店購米一百石分書米票據言有前閩浙督憲之公子方少卿欲將米票散給虹口一帶小民等情小的信以爲眞當時正欲付價適有一人持片請金赴席遂約於次日到棧中取洋及往取時金臥於牀上連連嘆氣向之詢問則言與友人賭博共輸去洋銀一千餘元無顔復見主人所苦者無銀作本如有銀作本現有某人專做假牌九可以穏穏翻本小的一時受愚允將所收之帳洋三百元借給卽於是晚在泰安棧賭博盡行輸罄今幸獲案叩求大老爺究追質之金少山供僅用洋二十八元餘均分散實在該死李愼之供用洋三十六元潘三供伊等賭博小的並不在塲惟事後分得洋十六元質之卞少卿供小的係甯波人本名朱增林並不姓卞况伊等賭博時小的尙在寗波與一千人均不認識亦未分用洋銀叩求鑒核顧則堅指卞少卿爲當日僞公子陶金供僅由李愼之付來洋十五元内有十二元係還舊欠其實只用洋三元莊延林供此事小的並不知曉惟於事後由王兆桂向小的言金等願給小的洋數元惟未收到叩求恩宥又據趙探稱此人係賊中巨擘前曾犯案十餘次均經破獲懲辦莊仍一再哀求别駕乃據情商之薩副領事以金少山專爲翻戲殊爲可惡判令與李愼之潘三各責四百板管押一月卞少卿未用洋銀從寛判押一月莊延林笞責四百板管押四月陶金管押四月陶聞判供稱情愿將所提洋銀繳案可否求恩改爲笞責别駕准之著將陶笞責一百板昨報紀包探陳阿九緝獲行竊寍波浦河橋蔡姓衣飾之劉福生陳阿三張阿餘邱阿生等四人昨晨解案禀稱劉等在寗波夥竊浦河橋蔡澍堂家衣飾爲數甚鉅曾經在寍報案現有該處來差馮翔清投案帶有飭緝牌票馮翔法呈上牌票質之劉陳張邵四賊均皆認竊不諱惟求恩典别駕得供飭將劉等押候遞回寍波歸案辦理○包探倪順泉禀稱剪綹賊陳阿金屢經犯案遞解近又來滬摸取行路人身畔之洋十八元經小的查獲已被用去十五元爲特解案請究質之陳阿金供寍波人犯竊該死如蒙恩宥定當改過自新决不再有違犯情事矣别駕判令管押一個月笞責一百板仍行遞解水巡捕拘解駁船戸王阿奎到案禀稱船上載有泥塊昨日任意抛棄浦江中有違章程故特拘請訊究質之王阿奎供因不知租界規例求恩别駕得供判令罰洋十元以儆○包探趙銀河禀稱前晚五點鐘時天尙未明小的查至胡家宅見蘇錦甫在彼東張西望向之盤詰數語卽行釋放不料蘇於次晨投捕房誣控小的取伊袋内洋銀五元如此行爲幾令小的等不能辦公爲特送請訊究别駕略詰之下判將蘇錦甫管押五天遞解回蘇○馬夫李斌前日因駕車不愼曾經公堂判罰昨又駕車爭先由一百六十餘號華捕拘解請判别駕詰問之下判將保洋十元充公○薛雙泉者不知何許人向在洋行爲侍者與住居英大馬路阜康里之寗婦俞　氏姘識雙宿雙飛已非一日薛妻朱氏屢勸其夫薛終置若罔聞前晚薛又往續歡朱氏見夫不回不覺愈思愈憤困卽邀同鄰右十餘人於昨晨天將破曉時赶至俞顧氏家破扉直入將一對野鴛鴦雙雙獲住給以短衣對面綑縛送至英公廨值日差詢明情節禀知屠别駕飭令分别管押候訊○顧阿發竊取粤婦陳區氏布衣十七件綢衣兩件經四百六十二號華捕拘獲人贓送究陳區氏投案領贓質之顧阿發供蘇州人行竊該死叩求寛宥别駕判令管押一個月責一百板遞籍○包探竇如海禀稱昨有小工何洪林張阿四在虹口某烟館將工頭陳雪寶毆打致陳面煩受傷爲此送請訊究陳雪寶投案供稱小的江北人在招商局中棧北棧兩處爲工頭昨有何洪林陳阿四二人不知何故將小的扭住兇毆受傷質之何洪林供因向借力錢起見但小的亦被毆打張阿四供小的在洋行爲出店伊等打架並不與聞因適在該烟館吃烟閒着致被一同拘案求鑒别駕得供判將何管押十四天張管押七天以儆 
[皖省官報]  
　　藩轅牌示照得候補巡檢沈少尹襄委署鳳臺縣闞㠉司試用敎諭倪雲委署當塗縣敎諭候補知縣王鍾漢明府委署婺源縣試用同知崇司馬安委署徽州府同知新掣議叙班補用通判宋别駕和到江蘇人委辦徽州屯溪釐卡候補直隸詶吳則藩直刺禀知丁繼祖母艱候補從九梁景鳴禀知奉淮北牙釐局咨調委辦流波潼茶釐候補按照磨沈廷賡奉淮北牙釐釐委辦舞旗河茶厘分卡 
[申報舘恊賑所經收順直山東河南賑捐正月初三日至正月十五日止第一次清單]  
　　正月初三日吳宅洋一元○初七日隠名氏洋一元銅洋一元甬東布衣洋一元孽海回頭客洋一元夢菊洋一元更癡洋一元○初八日無名氏洋八角○初九日玉公館銅洋二元恊鑫銅洋二元○初十日無名氏銅洋一元○十二日九江老福興來玩姓名募銅洋二元○十三日無名氏求病愈洋二元寶順局來宜興鹽公棧銅洋三十四元○十四日常州通裕來不書名求病速愈洋十元周順德堂洋四十元○十五日恭壽堂洋二元橘井居主洋一元周昌記銅洋六元五角陳楚記銅洋二元以上總共收洋六十一元八角銅洋五十元另五角 
 
 
 

Page 10

 
 
   
 
