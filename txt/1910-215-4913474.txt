# 1910 - 215 - 4913474

 

Page 1

 
 
   
 
 

Page 2

 
 
上　諭 
[監國攝政王鈐章　七月初七日内閣奉]  
　　上諭直隷保定府知府員缺緊要着該督於通省知府内揀員調補所遺員缺着閔荷生補授欽此軍機大臣署名奕劻世續鹿傳霖假那桐吳郁生 
　　宮門鈔　七月初七日　召見軍機　澤　公　額勒渾　張緝光 
交　旨 
[七月初一日軍機大臣欽奉]  
　　諭旨郵傳部奏遵查粤路弊混情形分别懲處酌擬辦法一摺著依議欽此 
論　說 
[振興海軍感言（二）（續）　（寒）]  
　　一宜愼籌經常費用也。辦海軍不得不籌經費。籌經費不得不以取之於。民。此其常也。然自賠欵十餘。萬萬以來。上下。交困舉國民膏。盡輸於外。復益以磅價之。虧耗苛征橫斂。財政之困敝極矣。官吏之。羅掘窮矣。民窮財。盡。而追呼。强迫民雖好義。然國會未開。民無。監督財。政之權即無。擔荷國。務之責。强以威力施之。又加水旱偏災之屢告。鋌而走險。急何。能擇及其。旣亂。又徬徨無措。籌欵以爲兵餉。若今湖南萊陽皆其見。端如是則貧益。加貧。且一有兵亂。内則生計蕭條。民業銷縮。外則强鄰干預。藉口稱兵。其險狀不可思議。以近。歲之情狀觀之。事勢已迫。列國干涉我財政之聲。時時聒耳。腹地小有變端。列强軍艦。不一告語即紛紛直。入若歷無人之境。焉者。及今不立海軍。豈能再久待乎。然環。顧國中困窮至此。悉一歲。之所。入。盡以充海軍之費。恐尙不足當數艘之。代價今縱有内帑赤金三千萬。乎。以爲開辦費。猶慮不敷甚多。一艦之費。或累鉅百千萬而不足。此後長。年支。持航行等費。種種修理擴張改良等費。又不可殫紀。盡屬虛懸。不知。何著。舉國上下。戚戚憂。貧仰屋無術。點金無方。縱各省力圖撙節。行政經。費。究不能爲無米炊。舉所搜括决不能盡銷耗之海軍。也爲今之計。其上策莫若早開國會。以此事付之於民。使擔荷而自議之。民旣不怨。而欵可。易籌。惕於外侮之紛乘。益不得不盡力。衆擎易舉。衆志成城。卽以。海外華。僑論。踴躍輸將。渴望海軍之日有。起色。速慶厥成。觀其請願國會書。隱情。畢現。内地人民。亦何莫不共表同情。自非痴。狂孰不樂海軍之大興者。其他若立勸工塲興航海舉實業均非國民同擔義務不爲功。旣授之權。令人懷國。恥人思自保。人人有危亡之。懼則人人樂於擔重。不徒海軍易辦。已也。自非然者。雖使劉晏復生。亞丹。斯密在位。而巧取於民未有不怨者。徒觀今各。省賠欵之攤還。新政之舉行。久已力竭聲嘶稱貸外債者。不一。 
 
 
 

Page 3

 
 
而足請。撥部欵。截留要項者更。無論已一爲查考財。政之内容促襟肘見。形態畢露。因已枯竭乾涸。籌無可籌。監理財政。裁節經費。幾於。竭澤而漁。迹其所得。曾亦無幾。則何如早爲卸責。令民自行籌。集之爲愈也。至若不得已而降格以求。仍惟有强行勒派。各省官吏量力分任之一法。官府之。用名目。浩繁。緩其不急之需。嚴杜。中飽之得苟有可移作。海軍用者。纖悉。網羅。實力行之。終當有濟。况不肖。官吏之。寢食居處於公家者。恒巧立名。目。多設局所。肥私。廢公。爲害則有餘。爲益則不足。及其敗露。則僅僅削職。一任揚長而去。而宦槖固已纍纍。政府不能盡人抄没之也。後來者效之。居官時益恣意掠。奪先存一溺職敗官之想。遂無所不。爲此至可浩嘆者。若此類槪行没入。海軍無捐於。民有益於國。爲策亦似。可行此外惟有聽豪富量力捐輸。以名位榮之。藉資鼓勵。是則亦可行者。竊謂各省分任。輕則易舉。而海軍之籌備。亦惟當徐爲。擴充。不能一。蹴即。抵完全之域也。分年分省。切實設施。步步爲營。爲一國所。托命。之物。愈不得急切從事。若亟欲圖成。一切鹵。莾行之。逮乎旣覩其敝而求補救。有較之始創更難者。譬之。建屋。不於始築時。審愼其形式。相度。其位。置察視。其寛廣。及落成後。有不。適而求改造則必。有廢棄之材。而前此建造之費同於。虛擲。且終必有。湊合。不自。然者海軍之主腦。全在軍。艦而製艦。之術。百出其。技而不窮。有今歲以爲善。明歲以爲不善者有此月。以爲第一等。後月以爲第二第三。等者。我苟不能自造。而惟。訂購者是求則更一成不變。恐十數年後。即視。同廢艦。不復能有推。陳出新。之望矣故創辦海。軍之第一著。在能講求自。造。我有閩廠二十。餘年。而無少長進。此工藝不講之過也。欲求自造經費。愈大。則愈不能不竭全力以籌。之以英美德法之强盛。尙不吝出巨。財排百難冒萬險以圖海。軍我當此危急存亡之際。顧可敷衍一二。即自爲可。恃乎。 
　　今者四出調查。皇華銜命。絡繹於途。其注重之意。不可謂不殷。其著手之方。不可謂不愼。惟記者以爲調查云者。可以得其形式而無與於。精神。一切規制章程。及種種組合之法。吾可以。調查而。仿行之。至若製造之。精各。國皆有獨創之心得。甲國不以示之乙國。乙國不以示之丙國。彼方守其。秘密。吾何能以頃刻之巡視。盡得其奥窔。際此國財日絀民力凋敝。之時。一金不虛擲。尙恐。無以救燃眉之急。巨萬以揮霍。益將無以拯噬臍之危。苟能實事求是。爲臥薪嘗膽之謀。吾知興復。海軍之。要圖必當考求種種。工藝。然後徧收其。用以致精於。海軍之一途。歐人言。海陸軍各種。器械之。巧拙。爲一國工藝之代表。誠哉其不誣也。竊願當局諸公。以調查爲始事。者。勿即以調查爲終事。則庶乎海軍前途。有大堪慶幸者。乎　（完） 
專　　電 
[電一　　北京]  
　　政府會議海軍經費爲數過鉅委難籌措擬再請攝政王示諭從長妥議 
[電二　　（北京）]  
　　黑撫周樹模奏事一摺附夾六片奉硃批嗣後附片不得過四件 
[電三　　（北京）]  
　　黑撫電致憲政館諮議局議員德馨吞没警費四萬六千吊擬撤退嚴追 
[電四　　（北京）]  
　　御史胡思敬奏京奉鐵路弊端甚多奉旨著寄諭直督陳夔龍查辦 
緊要新聞一 
[萊陽民變風潮二十誌山東]  
　　萊陽官紳激變一案官中如楊耀林奎保李安堂葉長盛等喪盡天良殘民邀功固不必道其餘凡屬官界亦莫不昧良偏袒甚或加民以大逆不道之名惟與萊陽比隣之招遠縣王大令晋臣見楊道等之揑詞謬禀大抱不平特上書登萊靑膠道畧請萊陽縣與招遠爲鄰該縣暴動一切情形知縣知之頗詳其縣民之所以聚衆抗官確因地方官辦理失宜當此米珠薪桂之際所有積榖正宜急速發放以濟民艱乃民已要求復一味支吾延宕又任從劣紳朦蔽勒派各雜捐民間不能擔負即施之以强迫如此相激又烏能不變逮亂機已萌不知早爲安撫弭變於無形復飾詞請兵以致萬民遭此塗炭鄰境皆受其影響此豈民之無良也哉云云聞登萊各屬王大令皆有報告書爲民訟寃孫撫聞其與已反對頗爲不懌云 
　　孫撫以近數日來各侍御紛紛具摺糾參幷聞山東京官擬揭其與德人往來私事頗形恐慌聞已電致某邸預爲斡旋至萊陽一案日前已電飭烟臺道就近選派幹員前往查辦現又特派陳道前往詳細調查各官紳之劣跡及其激變情由說者謂孫撫蓋欲將一切過惡盡掀於楊奎等人身上以爲一已之開脫地步 
　　日前孫撫電致楊奎大爲申斥謂該令席朱令殘暴之後全用壓制手段致死灰復燃楊道不知相機勸散乃輕舉妄動多殺無辜等語二人接斯電後頗形恐慌又李葉楊三人日前函告烟臺道返省時擬道出烟臺烟臺附近逃來難民多人以彼等縱兵搶掠民財焚燒 
 
 

Page 4

 
 
民屋致令民皆無家可歸擬俟彼至烟臺時要求賠償民之生命財産否則即與之以死相持道署聞此消息卽函告三人三人大爲恐慌擬仍由即墨返省 
　　山東京官日前會議萊陽亂事以爲萊亂一日不靖新兵即不能速退而良民何堪蹂躙故議公舉名望素孚之官紳充作代表會同本省諮議局前往亂地剴切開導愚民勸其解散各安其業俾免慘禍而享治安 
[皇族議員亦組織研究會矣北京]  
　　資政院欽選互選各議員前經組織研究會以爲開院時討論各議案之預備業紀前報兹聞皇族議員中潤貝勒燕將軍等以貴胄人員差務繁多恐於會議時未能常到故議定在北城地方亦設立一研究會俟辦公畢後卽至該處研究一切庶於資政院討論議案時不至茫無把握 
[政府亦憂日俄協約耶北京]  
　　政府諸當道近日對於日俄協約問題備極惶悚並聞濤貝勒日前回國時道經日俄兩國形式上之接待雖照例敷衍而熱誠親密之感情不及德美等國遠甚故濤邸近日與諸當道談及日俄協約一事憂忿之意現於詞色云 
[濤貝勒遊歷回國後之議論北京]  
　　濤貝勒此次考察軍政默察世界大勢知中國衰弱原因端在人材缺乏且斷非因循委可與圖存日前回國召見時極力主張剪割辮髮以一新天下之耳目並請大赦黨人消解天下之忿氣然後著手於一切根本上之解决以期漸臻上理 
旅京湘人拒欵近狀北京 
[湘紳致諮議局轉湘路公司電]  
　　聞四國代表來京催促簽約甚急外部咨行郵部將議准乞維持旅京湘紳 
[湘京官致總公司電]  
　　探聞四國銀行代表來京催外部簽約乞準備力拒如情形緊急再行電聞 
[長沙總公司覆電]  
　　湖南館鐵路集股會同鄕諸君鑒四國銀行代表來京報紙喧傳此間已有所聞昨接尊處及旅京湘紳電均悉熱心公益良深欽佩惟公司四月已將股欵有著無庸借債情形咨呈郵部甚蒙嘉奬完全自辦已成定案此刻遽行電拒未免自生枝節如果確實乞再電示公司即作速電拒旅京湘紳幷乞轉告近日鉄路工程進行頗速洙昭八月准開車長洙十月准開車車輛已辦到者有三十七輛長岳彬衡正購路綫幷聞康哿印 
[湘紳又致諮議局及總公司電]  
　　哿電悉確查路危簽押在即乞從速死拒某等已具呈郵部稿另呈 
[諮議局及總公司覆電]  
　　陳道章諸君鑒函電曁禀稿均悉感佩公司已電郵部各界亦已電外郵度支三部力爭取消草約百折不渝以期共籌對付煥輝時鈞感 
[湘紳又致諮議局電]  
　　郵部派陳毅蘇輿章華簽註草約危急萬分乞責問該三人令其自請取消免致破壞路事幷乞速舉代表來京死拒勿渝 
[湘人大會於都門]  
　　郵部委簽註借欵草約之湘省京官聞係叅議陳毅司員蘇輿及章華等三人湘人聞知大憤以爲此舉乃拒欵前途之障礙特開會集議公舉代表十餘人先至蘇章二處迫令辭退謂如不自請取消湘路卽斷送汝手决將以對付某路賊之手叚相對待二人無奈乃承諾辭退代表又往見陳陳避而不見該代表無法因即以語蘇章者語陳之家人云 
[川人對於倒欠路欵之]  
　　川省鐵路公司被上海正元謙餘兩莊倒欠存欵八十餘萬金旅京川人聞之大爲驚駭日昨開會於全蜀會館籌議善後辦法大衆以此項路欵籌之匪易今被經理施某放於該兩莊事前毫無覺察竟致悉數被倒殊爲可惜公議要求喬總理赴滬一行以便追還喬總理因時値暑天拒不應允川人無可如何徒怨公司律不能實行而已 
[粤督電參土廠贓員北京]  
　　粤省士敏土廠之積弊久已藉藉人口粤督袁海帥深恐事或傳颺到京一經言官彈劾殊多不便爰於日前電奏將該廠會辦提調等種種劣跡指實參劾請旨懲辦兹將該電原文探錄如下北京軍機處王大臣鈞鑒洪密竊樹勛上年抵粤卽聞士敏土廠積弊甚深正在飭員逐項鈎稽並准度支部催造報銷乃前充該廠會辦山西補用道劉麟瑙屢次辭差一則日兩江總督奏調萬難延宕再則曰倘有浮濫可指明賠補並云經手辦理報銷之員如提調童鳳池等可隨時傳問樹勛以該員經手尙多斷難離粤迭經批斥不准並飭趕緊淸釐在案乃本年四月間劉麟瑞禀稱收支兩抵收欵竟短一萬五千元查悉提調童鳳池從中舞弊私提公欵且有攘奪卷宗希圖抽換之事五月三十日又據劉麟瑞禀稱童鳳池並有侵吞商人曾國華應領之欵一萬五千元又假充會辦敲詐曾國華八千元請飭嚴追等情樹勛以事關職官詐贓且在在與公欵攸關當札飭藩司陳夔麟廣西補用道魏瀚切實澈查兹據查復該欵一萬五千元經童鳳池侵吞該商曾國華經童鳳池關閉在廠勒寫五千元欠劵隨由港號匯省均屬有因惟事歷年餘無人發覺土廠爲實業要務其委員行同穿窬其處所竟同陷阱請從嚴懲辦以儆官邪等情前來查童鳳池侵吞勒索旣查明均屬有因 
 
 

Page 5

 
 
亟應歸案訊辦擬請旨將指分廣東試用知府童鳳池先行革職歸案究追劉麟瑞於經手未完事件並不認眞釐剔輒悻悻求去且以童鳳池爲可信於廠内勒索商人之事年餘始行察覺苟非意存規避亦屬𩕟頇糊塗應請將奏調兩江山西補用道劉麟瑞扣留在粤淸釐虧短各項俟案結時酌量情形再行請旨交部議處案關公欵出入正在趕造報銷之際用特先行電請代奏伏候聖裁謹聞樹勛叩眞聞監國覽奏甚爲震怒當命軍機擬稿覆去電旨文曰軍機大臣奉旨袁樹勛電奏士敏土廠提調指分廣東試用知府童鳳池查有侵吞勒索情事請先行革職歸案究追並將該廠會辦奏調兩江山西補用道劉麟瑞扣留淸釐虧項等語著照所請該部知道欽此 
[王憲章收禁法部之由來北京]  
　　黃祖貽案内主要之吏部主事王憲章經廷林兩大臣等專摺奏請將該員先行革職歸案審訊一節已誌本報兹聞兩大臣遞摺時當蒙攝政王召見詢問究訊此案之詳細情形廷林兩大臣據實將王憲章瑞至隆惠等勾串舞弊種種貪墨情形奏復攝政王大爲震怒特飭兩大臣將該員等除先行革職外卽一併拘繫獄内嚴追贓欵然後按照律例科定罪名請旨施行並諭交兩大臣不得稍有瞻徇務須認眞訊辦等語兩大臣得旨後卽經林侍郎紹年由民政部派委警官將王憲章等三官犯拘至法部收監初一早八點鐘廷尙書即到署内將該犯親訊一遍後即交各委員會同林侍郎所派之民政部委員公同研訊 
[豫撫奏報釐定文官公費北京]  
　　預撫寳中丞具奏云竊查淸理財政章程第二十七條内開官俸未定之先除督撫公費由會議政務處議籌外其餘文武大小各署及局所等處應由淸理財政局調查各處情形一面禀承督撫及度支部酌定公費一面提出各項規費除津貼各署公費外槪歸該省正項收欵等因誠以公費爲各官行政所需實居歲出大宗如無規定成數財政無由統一預算亦難完備其關係至鉅也豫省提學司以下各官先經淸理財政局調查情形會商監理官分别擬定惟布政司爲該局總辦勢難自定臣到任後卽據具詳請示當以藩司爲理財用人總滙本省又兼管鹽糧政務較繁則需費必多批令每月支銀三千兩在案兹據淸理財政局司道布政使朱壽鏞等將闔省文職大小各官所定公費數目編造表册詳請奏咨前來臣逐加考核布政司一缺照光緒三十四年入欵除養廉及先裁之河工公費銀五千六百四十兩外尙有平餘補平換季鋪墊契尾五項銀四萬二千六百餘兩照現在定數每年共支銀三萬六千兩學臬兩司及勸業巡警南汝光河陜汝四道本有公費數目不一此次遵奉釐定除勸業道津貼仍照章由部徑發外其餘津貼巡費薪工等項均應併入公費給發換季鋪墊一律裁革河防各員關係較鉅豫河南北兩道及八廳同通所支公費防汛經費業於上年淸理河工欵項案内由部議准暫行照辦此次應將津貼換季鋪墊等項裁革公費經費仍照原額支給開封等九府向有各州縣攤解公費及舖墊家具巡緝經費鹽當規等類此次應酌定公費將各欵分别裁提各廳州縣欵目不同情形互異現分爲最繁要繁要繁缺中缺簡缺五等公費及司法財務各經費之多寡即以此爲衡同通首領敎佐各官亦將規費提出一體酌定以資辦公統計自藩司以至敎佐每年共應支庫平銀一百零七萬一千零八十四兩除河工防汛經費向不加閏仍應照辦外其餘遇閏一體照加統歸藩庫支給此外永不准再有别項規費名目惟養廉一欵原爲各官贍養所資近年因公攤派爲數較多殊失祿以代耕之義應自公費實行之日起一律實給以示體恤此酌定又職各官公費之大槪辦法也竊維公費爲官俸先導定數之多寡當以豐儉適中爲首要統核全案委已諸從撙節並無浮濫學臬兩司曁各道府定數較少養廉旣經實給尙可酌盈劑虛惟各廳州縣入欵旣無規定成額出欵又時有增減現雖分等定擬能否永遵殊無把握應自宣統三年正月初一日起一體試辦如果實有窒碍之處容再隨時酌定奏咨更改俾臻完善其各缺原有規費當令遵章提歸藩庫至武職及局所各員俸饟薪水或爲例定或本無多均照向數暫列預算一時母庸另議奉硃批該部知道 
[直督奏定巡警勸業兩道俸廉北京]  
　　直督陳筱帥具奏云竊查巡警道舒鴻貽勸業道孫多森均已到任該道等係屬新設之缺應支俸廉自應比照直隷各道俸廉銀數酌定俾資辦公所有俸銀一項應按正四品官支食擬照各道俸銀數目每年各支銀一百五兩内除扣六分部平外各實支銀九十八兩七錢共應支銀一百九十七兩四錢在於司庫地糧銀内動撥又養廉一項亦照各項廉銀數目支給每員每年各支銀二千兩内除扣二成軍餉三成票銀六分部平外各實支銀一千五十二兩八錢共實支銀二千一百五兩六錢在於司庫耗羨銀内動撥奉硃批該部知道 
[京師近事]  
　　理藩部壽子年尙書前擬集蒙古王公會議内外蒙古各部落籌辦學務事宜一節兹聞日昨壽尙書已與蒙古王公會議是事經新襲外札薩 
 
 

Page 6

 
 
克拉善親王提議謂外托薩克各部落以伊犂靑海等處民智最爲蒙蔽除獵牧外無所事事於文學素無所聞是以受外人之欺朦煽惑毫無知覺若一經覺醒必粗暴異常整理外蒙尤當以興敎育爲要務現在將届差竣回旗遊牧時必當竭力倡辦本旗學務以宏敎育云云壽尙書深韙其言 
　　民政部某司員日前上一條陳與肅邸謂凡市售之一切戒烟藥丸難免有不純之藥品及摻雜嗎啡等弊不但於衞生有礙於禁烟前途亦大有關係應請飭下該管地方官凡一切戒烟藥等槪禁止商人售賣有願戒除鴉片者着到民政部官立戒烟所内戒除或到戒烟所領取戒烟藥並不收取分文藥資云云大約可望核准通行也 
　　吏部尙書李殿林因失察屬員王憲章勾串賄賣官缺事異常憤懣擬俟此案查明復奏後即行具摺引咎乞退 
　　民政部各堂官因查内外城警廳辦理禁烟事宜已届四期减少之數頗見速效故擬將奏准十二期告竣之期限酌量縮短以期早行淨盡俾爲各省之表率 
　　度支部奏派新疆財政監理官係甘肅候補知府傅秉鑒去年奉電後旋卽電禀以新疆路途遙遠請月增薪水二百金計共七百金部中覆電允許嗣又電請病假續經展假迄今未離甘肅一步聞近日已電請開去差使倘果允准則跬步未行坐攫薪水萬餘亦巧甚矣 
　　法國羅貝地方明年舉行賽會已通告中國請派員與會但農工商部各堂之意以果派人前往與否俟届時查明後再爲定奪 
　　外務部近接德使照會謂德國將於本年西歷九月一號至五號在柏林舉行第四次萬國調養精神病人會請派員與會外務部尙未照覆 
　　郵傳部自設立以來奏調咨調各員日增月盛幾有不能相容之勢而薪水多寡以堂官之意旨爲定近以每月所出超過額支原定額支係每月二萬五千現在竟至三萬二千不得已故將不到部人員大爲裁汰不日即當發表 
　　上月二十二日政務處會議時聞各部尙書提及近日新到部人員甚多而經濟困難薪資無出特公同决定劃一辦法凡今年到部人員不論保舉捐納留學生舉貢一律不派差使不給津貼俟學習期滿後再行分别辦理 
時　　評 
[其一]  
　　政府曰無欵。疆臣曰無欵。州縣亦曰無欵。今日之中國。殆無一。不愁無欵也。 
　　然而長。春宮添設水法。估欵百萬。三海建造水晶宮。發帑九十。萬。泃貝勒出洋考察。撥欵又五十萬。又誰謂中國果無欵。 
　　雖然。夫唯點綴宮景有欵。出洋酬酢有欵。而計臣乃愁無欵。而眞無欵矣。 
[其二]  
　　平糶爲地方行政上善舉之一種。其性質固當然非營利也。 
　　顧華婁之平。糶則竟何如。以惡劣之。暹米即非平。糶其値亦應。較松米浙米爲銳减。然而華婁則每升僅减六文。也試問此六。文之减。果减於平糶耶。抑减於米色耶。 
　　故記者謂華婁之减價。非减價也。米色上。本有不得不减者在。也。夫平。糶而不减。價則所謂平糶者。非以惠窮黎也。直官與紳。營利而已矣。 
[其三]  
　　向者吾尙謂上海華官之權力。僅不能行於租界也。今而後知。即華界亦不能行。 
　　徐家滙。之夜花園也。城廂内外之彩票店也。是皆在華界也。是皆爲華官所懸爲厲禁者也。然而夜花園竟何如。然而彩票店。竟何如。 
　　可憐哉上海華官之權力。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[南洋華僑力攻沈提學廣東]  
　　南洋僑民陸邦原等上學部及粤督禀云竊維敎育爲憲政之根本粤省自光緒二十八年創辦高等學堂以樹興學之風聲光緒二十九年設立學務處以總敎育之行政至今幾十載矣時艱日亟惟期立憲以救困而立憲視民智之進否民智又以敎育爲定評近聞吾粤學務自學司沈曾桐到任以來縻費日多腐象日露昨閱廣東敎育官報載光緒三十四年學務統計表學務公所委員至五十四人歲費五萬八千餘兩全省學堂連小學統計僅千餘所以數百萬學齡兒童而初小學生僅一萬有奇廣東人口足與直隷相較而初小學生名數不及直隷七分之一全省學務統計歲費已百六十餘萬之多吾省財力有限而待學之人甚繁現値通籌普及之秋敎育經費無非取自吾民粤省十年前陶勤肅公督粤時已深知徒有富名請紓民困若再增担負支柱益艱興學本爲當務之急乃成效未覩用費已奢是未見實益而先增此歲出百餘萬之鉅欵也聞提學司公事無多而委員至五十四人幷聞沈學司到任後不理學務終日從事麻雀賭局迭向士敏土廠官紙局等處索月給津貼至八百兩營謀私利位置私人各委員皆親友濫竽而諳學務者殊少以至全省學界請辦敎育總會之禀閱八月而始批民立各學校畢業學生之榜逾年餘而不發且有遺失試驗卷之事年前僑民子弟由外洋回粤善慶學堂肄業沈學司到任後即將善慶學堂解散遂至僑商子弟轉校維艱其平日抑壓人才及對輿論玩視公事縱情任性已可槪見伏思學務關係最大縻費腐敗貽累何堪夙仰大部制憲提倡學務僑民等企盻至殷自維身寄異邦關懷祖國回瞻桑梓緘默難安竊謂沈學司戀棧多一日則吾粤學務腐敗多一日用敢披瀝血淚專誠叩禀崇轅伏乞大部制憲爲中國計爲粤省計速將沈學司從嚴懲辦另易賢良以爲吾粤節濫費而育眞才去蠧員而重要政粤省幸甚中國幸甚除請廣東諮議局糾舉外禀祈垂鑒邦源等謹禀 
　　又致敎育總協會函云敎育會爲補助敎育行政之機關而貴總會則全粤之總樞貴協會則各州縣之模範也吾粤興學十載矣歲費百六十餘萬成效何若也責官吏以興學而學司沈曾桐於义麻雀縻鉅費用私人索津貼而外且有遺失試卷之事如此責以興學汚吾舌耳腐敗學司不足道也貴總協會諸先生固皆吾粤學界泰斗之薈萃爲三千萬同胞之領袖而非沈學司之奴隷也而不聞貴總協會有所提議是吾粤學蠧爲沈學司而容此學蠧則貴總協會也貴總協會將與同一口氣視學務爲糜費營私之地乎抑亦以敎育爲名而實則麻雀會乎二十三省學務吾粤果居何等貴總協會不言吾粤果俟何人總協會久安緘默果何故耶邦源等經商遠遊而究爲粤民山河回首陵谷傷心已禀學部制憲函致諮議局自治會設法籌維貴總協會以邦源等爲多事否耶孔子曰可與言而不與之言失人不可與言而與之言失言貴總協會爲可與言之會乎諸先生爲可與言之人乎貴總協會必以邦源等爲多言矣紙短情長伏維共愛南洋僑民陸邦源胡景德梁守基陳文泳同啓 
[鄂督對於度部核减司道公費之抗議湖北]  
　　鄂省司道公費早經督院核定兹因度支部來文謂鄂省庫欵奇絀預算不敷甚鉅此項公費能否再議减少以資撙節請即酌核聲復云云制軍當以現在司道任重事煩費用較前甚鉅且公費酌定以後所有火食應酬以及雜支皆在其内不得另行開支尤不准巧立名目額外需求旣飤嚴剔弊端自不能不量加體恤况綜計其出入之數不過勉敷應用現若再議核減恐各司道用欵竭蹶不足養廉且流弊所至不肖之員勢必設法取盈即使事後參追亦屬無補於民生國計詳核情形委實無可再减現已備文咨請度支部仍照原定數目立案 
[蘇省農會開辦經費有着蘇州]  
　　蘇垣農務總會前經舉定總協理會董等員已紀本報該會近以開辦需費援照山西農會請官撥給呈由農工商局察核當經該局據詳撫憲略謂部頒農會章程内載農會經費應於地方善舉公欵中酌量撥助其會費應由會員担任等語現在庫儲支絀旣難率請指撥而地方善舉公欵亦應由該紳等集議妥籌禀候核定惟念省城總會之設藉以樹各屬分會之風聲模範攸資何容遲緩當此經營伊始旣據援請撥欵職局　提倡維持之責亟應力任其難勉爲籌濟補以資助查　局丈放荒地所收地價原備農務行政經費之用擬請在於收存地價項下酌撥洋一千元作該會開辦經費各屬分會不得援以爲例等因兹奉程中丞批云如詳由局於收存地價項下撥給一千元作爲該總會開辦經費以資補助仰該局即會同陶紳惟坻等遵照前飭赴速籌畫刻日成立並將選定總協理曁會員職名開辦日期具報查攷 
[齊齊哈爾開闢商埠之計畫哈爾賓]  
　　齊齊哈爾開闢商埠已經政府認可其原定境界係南至恩公祠北至財神廟西至船套子東至土蘭子面積一千八百二十餘萬丈頗爲廣大惟一時整頓不易又兼界内住家房地均須價買經費太鉅現經各國領事向黑龍江巡撫商議擬暫於北面附近齊昻鐵道境界内設埠俟將來繁盛再行擴張現已派員劃定栽立木標矣美國駐哈領事以該國在齊齊哈爾商業繁盛擬在該商埠設領事一員以資保護現正向周中丞交涉 
分類新聞 
 
 

Page 11

 
 
政　界 
[武陽縣自治籌備公所成立]  
　　武陽籌備縣自治公所將成立情形已略紀前報本月初三日在雙桂坊崇法寺開成立會郡守曁陽湖令均到會城紳　者數人鄕間到者十餘人先由陽湖令宣佈開會宗旨並說將兩邑鄕董公所合併之理由次府守云現有陽邑各鄕董具呈到府謂兩公所不應撤消究竟應否撤消請衆公决各鄕董僉云此事無須研究蓋縣自治乃係奉部章設立勢難緩辦如謂不欲於籌備自治公所之外另存兩鄕董公所鄕間財力有限恐不能負担且鄕董公所所辦之事亦係自治之事又何必多此贅疣府守又問呈中具名之人今日有無到會者當查出有數人到會詢以具呈之事均云不知嗣遂决定公所地址當議暫定崇法寺所有辦事各員仍以兩公所舊有之人充之惟駐所參議因各鄕到者不多擬俟下次再舉云 
[蘇垣淸理街道之計畫蘇州]  
　　蘇省巡警道汪觀察以近來衞生淸道經費支絀擬責成各糞行主按照所業地叚各自招雇夫役帮同公所淸道夫每日上街打掃由各路區長巡官一體督率如有惜費及夫役草率偷懶查出分别罰辦倘各糞行因自行雇夫尙多周折情願每月認繳淸道夫工食若干另由公所代雇督令掃除街道亦無不可惟城外馬路僅一隅之地尙月繳糞捐洋一百五十元如城内外一律仿行籌集鉅欵於淸道經費不無裨益昨已飭知該業遵辦以全公益未識該業如何辦理也 
[財政局之經濟恐慌觀浙江]  
　　浙省各署局行政經費此次被部駁回七十餘萬恐慌情　同時並至而以財政調查兩局爲尤甚不得已紛紛從事節省聞財政局向賃橫河橋民房現經兩監理官商由中座即日遷至藩署釐餉局舊址以省租費辦公人員自科員以及書記寫生酌量裁减删留舊有之半經濟恐慌於此略見一班云 
[主計學員呈請錄用之被斥杭州]  
　　浙省財政局附設主計養成所當時招考官紳並錄詎畢業復忽忽數月派差無期旅寓蕭條困苦備至前日又有官班學員茅元斌紳班陸繼奎等聯名具呈該局要求調濟當奉兩監理官諭謂本局附設主計養成所原爲各府廳州縣養成計學人員以備委任惟各科學理本極精深以至短之學期研究至深之學理該學員等縱稍有心得而未實地練習亦豈能自信爲游兩有餘况各學員考騐成蹟尙未盡極精純本局總期爲事擇人不能爲人擇事其胡崇文傅毓英等由藩署派委者以該員等品學均有可觀故延聘不患無人該主計員等應將舊學益加邃密靜以待聘又何容以凟也 
[簽捐局禀請變通奏案武昌]  
　　湖北簽捐彩票向以沿江各省爲大銷塲近因江浙粤等省俱禁銷售六月份之票即大阻滯至七月份之票各票商因批售不出多不承領將來開彩時籤捐局須任虧折該局總會辦王元常卞綍昌羅維翰三觀察乃將七月之减價批銷每張祗售四元數角一面禀請鄂督變通奏案於本年八月起减少票額二萬張只售四萬張以資維持業已奉瑞督批允矣 
軍　界 
[淮北營軍械被刧駭聞揚州]  
　　淮北支河口防營於日前下午五句鐘突來巨匪十數人身着藍布短衣來營詢問宿遷離此幾里勇丁耿得勝答以距此二十里說尙未畢該匪等遂乘間入營持刀亂砍耿得勝身受刀傷數處朱邦義亦初刀傷高排長廷貴持槍抵禦不及身受重傷昏倒於地房主徐正有亦被傷左肘繼來着土黃軍衣手持九响鎗械者四五十人入營搶刧一空計失去九响毛瑟槍十杆五响毛瑟槍　杆新舊軍衣共十六七套子彈數百顆火藥數斤大號一對竹布褂衣物等件並洋銅元數十枚搜括凈盡開槍鳴號向西而去常時遂由該營馳報杜都司立即馳往勘查屬實禀請宿遷縣汪令詣勘並將受傷勇丁騐明經汪令請銘軍營馬隊龔統領鎭字營張管帶帮同探緝並由杜都　據情申禀六岸局轉禀淮運司通飭嚴拿務獲究辦 
[定海裁兵强索恩餉寗波]  
　　定海砲台兵丁原有二百餘名半係台州人充役此次奉裁台人居其多數突於初一日聚衆百餘人蜂擁至砲臺官董福興家逼領恩餉始則謾罵繼復揪扭董臺官髮辮拳脚交加不可理諭僉云恩餉一日不給吾輩一日不去後經董臺官奔訴馮統制而統制以權不我屬答之衆復扭董至家相持半日有餘董臺官計無所出祗得權詞允許代爲措辦定每名先給洋五元衆始一哄而散 
[杜標統與工匠對質武昌]  
　　第八鎭馬隊八標標統杜長榮被包造營房工匠鄔孫記朱森茂等控其吞騙欵項發府訊辦統制張提台以杜係統兵大員對簿法庭有礙顔面乃派魏排長高陞爲杜代表與鄔等質審一次首府即將魏排長交府經看管已紀前報兹悉首府趙太守已將訊供及擬斷情形呈遞說帖於督院瑞制軍以杜標統並未親身到案頗不謂然仍飭邀集杜標統質審上月二十九日杜遂到府與該包工等對質據杜供稱該包工等所修各工與原估尺碼均不相符已支過工欵二十七萬數千串實浮支一千餘串應勒令如數繳出朱森茂等供謂原估工欵曁所支錢文均屬相符惟内中照原式圖樣修造告竣之樓房數處杜諭令拆毁改造他式應另給工欵且所領之錢名雖一萬實止九千皆係杜從中九扣此兩項合算杜應找給錢七萬餘串趙太守以工欵九扣給領領紙上並未註明即諭兩造暫退候會商張提台及督練三處議定辦法禀請瑞制軍核示遵辦 
學　務 
[和州中學滋事之結東安慶]  
　　和州中學堂學生潘文富等滋事一案經巡檢盛德金據實查覆摺呈撫院當奉批云察核全案情節學生潘文富等七名種種無禮舉動實爲學堂敗類惟業經斥革在案仍由該州照章追繳學費以示懲戒鞠育吳朝榮等二人因謀充敎習未成竟敢唆弄學生釀成閙學風潮推原禍始咎無可辭應由該州照例嚴辦鮑孝先身居自治局職員不能顧名思義於鞠吳等唆弄學生一事又復推波助瀾從中爲之主持該董迭經被人指控有案其平日行爲已可槪見其餘如朱開庸陳福昌禹世洲劉焯等輙挾子弟已被開除之嫌或與該堂辦事人各存意見登報洩忿顚倒是非殊屬不法均應一併大加申斥敎員陳同楨旣據該員訪查明確敎授各科尙無不合自宜仍舊留充敎席惟前據該敎員禀請辭退察其辭氣去志甚堅究竟能否再行來校無從臆揣並由該州酌核辦理轉瞬即届開校之期該州牧有監督學校之責均須先事籌備免致曠誤仰卽遵照 
[贛省開辦礦務學堂江西]  
　　江西勸業公所以分年籌備事宜次 
 
 

Page 12

 
 
年籌辦礦務學堂必須預定屋宇以爲開辦之基礎從前原有農工商礦總局房屋頗堪適用惟該局已經前任林提學商借改設法政學堂未便議定遷移現查有友敎書院房屋正在閑空以之撥還勸業衙門充作礦務學堂畧加修理即可開辦在公家旣無籌欵建築之繁難而法政亦免移堂他徙之周折現經總務科案呈勸業道詳院核示辦理矣 
實　業 
[寗紹航業維持會開會詳紀寗波]  
　　本月初三日午後寗紹業維持會在寗波天后宮開週年紀念大會紳學軍商工各界到者五千餘人公推張讓三君爲臨事議長即由張君宣布開會宗旨謂寗紹公司開辦至今經營極爲發達而兩輪之堅固船上招待之勤愼實爲他公司所未有洵我寗紹人之福也兹届一年遏勝欣幸繼由滬會長吳錦堂君代表人孫梅堂君報告本會辦理情形謂寗紹公司成立以來雖有他公司跌價傾乹而我寗紹人衆志成城總以貨裝寗紹人趁寗紹爲宗旨而敝會復於申甬兩處出售船票以爲補助然猶恐兩船接待之不周佈置之未善也復由敝會幹事員各盡義務輪班隨船稽查舉凡輪行之遲速水脚之多寡茶房之勤惰由隨船員塡寫報告册隨時改良漸臻完備此外有同鄕實在無資可歸者亦酌給船票鄙人忝爲代表才識淺闇賴衆君子之力克成斯會非爲寗紹公司計實爲我寗紹兩府同胞計也語畢衆皆拍手次由林大秋君宣示公司之利益及寗紹人熱心之狀况次由屠康候君報告添造新船情形次由王東園君勸導購股謂此後新船不必另取名字編列號數如寗紹第一寗紹第二將來公司發達安知不有千百號寗紹船駛行於五大洲耶一時踴躍爭先除現繳一千二百餘股外其認股者亦有三千九百餘股次由會員建議謂甬分會旣有正會長劉楚薌君副會長趙芝寳君今復公推秦菁笙君爲副會長衆皆贊成次由范仰喬君宣讀禀部電稿又汪汀生君等相繼演說聽者動容次搖鈴散會時已鐘鳴五下矣 
雜　記 
[蘇垣兵士又有欲看白戲者蘇州]  
　　蘇垣閶門外春仙髦兒戲園日昨突來形似徴兵五六人闖入欲看白戲把門人以其未穿號衣疑係流氓阻止不令入内致相爭閙旋經管賬之胡姓出爲勸解各徴兵等遽將胡姓掌順數下橫拖倒曳拖至第一樓茶店樓上理論迨後又來徴兵多人以二人守住樓門不准閒人上樓經該戲園即以電話通報捕房（站崗巡警見而不問）由巡長郭金章帶同巡警數人至第一樓樓上因與各徴兵及流氓等（滋閙中有流氓同征兵在一起）素相熟識即同坐吸茗置胡姓事於不問迨後區長到來見徴兵人多亦在樓吃茶而已沿街觀看之大擁擠不堪互相暄嚷良久直至協司令部得信派馬隊十餘騎到來始將閙事徴兵及流氓等帶回不識如何了結也 
[金壇縣去任之恐慌鎭江]  
　　鎭屬金壇縣戴子邁大令自蒞任以來種種背謬行爲壇邑人士靡弗啣怨前因玩視自治要政被蘇撫記大過兩次兹聞程中丞以該令毫無政蹟可觀難期振作擬即具摺奏叅以爲庸劣不稱職者戒日來大令已聞是說異常恐慌幾有食不下咽之勢 
[江北岸大水爲災鎭江]  
　　江北邵伯瓦窰鋪仙女廟等處因連日大雨傾盆蛟水陡發勢甚洶湧平地水深丈餘一片汪洋盡成澤國各處早稻有甫經開花者有不日可割者及所挿之中晚禾苗等盡付東流顆粒無望其餘房屋墳墓六畜亦冲没無算誠浩刦也至鎭郡下游對岸都天廟一帶田土異常低窪現以連日急風驟雨江潮陡漲水勢奔騰致各圩堤大有崩潰之勢日來該處居民驚恐非常保護不遑云 
[戒烟所因欵絀停辦武昌]  
　　湖北禁烟公所爲便利人民戒烟起見特在省城設立戒烟第一第二兩所漢口設立戒烟第三所自去歲開辦以來凡投戒者咸食宿其中由官備給用費戒斷之人雖多耗去經費亦爲不少現經瑞制軍核其一年之内所用欵項三所共計約二萬金以公家財政奇絀無暇爲此特飭該三所於七月初一日一律停辦餘存藥丸發交各善堂施送以資撙節 
[府學宮風流案之結果常州]  
　　常州府學宮頗有餘房由學官出租以博微利有某甲者借賃一椽其妻不安於室甲負氣恒不家宿日昨偵知某乙姦宿其家即號召數人雙雙捕獲捆送武進縣署王大令詢悉該婦已有蚌胎遂斷某乙出身價洋百元將婦領去甲雖不平亦無如何也 
淸　談 
[立憲之官]  
　　中國諸事。百不進步。而惟權利思想之發達。日新月異。大有登峯造極之象。明詔立憲。籌備九年廢舊法。改官制。面一般之熱心仕宦。者流。外官則運動内用矣。瘠部則運動調。腴矣。餘若民部人員之運動保放　警道。農部。人員之運動保放。勸業道外部人員之。運動。保放交涉司者尤幾幾習見不鮮。視若固有。之權利。矣 
　　雖然猶未已也。尙有學部之資深司員在。 
[立憲之兵]  
　　語有之事制之兵。出於徴募。其兵嘗害民。立憲之兵出於。義務。其兵嘗衛民。此所以東山。零雨之思。小戎無衣之賦。令人穆然三代上。也。 
　　雖然。兵之害民與衛民。其出入亦在毫釐間。耳。荀統兵者刻。刻存衛民之心。則兵亦將奉。令承敎之不暇。而害民乎何有。 
　　審是。吾獨不解萊陽之民何其苦。萊陽之兵。何其暴。萊陽之統兵大員。何以若罔聞知。而一任兵丁之橫行不法。乃至此耶。 
　　吾無以名之。名之曰此之謂中國之立憲。此之謂中國立憲之兵。 
說　苑 
[地球滅亡之豫言] 　　九 
　　地球滅亡之前數日。人人爲欲忘苦惱。而强。醉酒。神沮氣喪。不可終日。其時空氣熱度大。增。呼吸刻促一刻。人皆涸燥不堪。不思食物。只思飲水。大衆蝟集於公用給水場其悽慘。絕驚絕懼絕之情狀。不可殫述未幾。面百店皆閉矣。報紙停刋矣。飛行機不知去向。矣又未幾而僅見葬式用之馬車往來。矣大衆當。此悽絕慘絕之時期。毫無生趣。唯　速逢。毒瓦。期以死去。 
　　迨十三日之夜。面地球之仇。人類之敵之彗。星。其頭墓闖地球來。忽然地平線土。怪光一。閉。同時大烈熖。從地球逆騰半空。此時人類。悲愴慘痛。自無待言。一齊呌絕曰。（地球火。災。地球大災。）此大抵爲人類最後之聲矣。無男無女。無老無幼俱如大風滅燭。身殞而。死。殉此久作人類主體之地球以終。屍體蔽。於地球之面。 
　　其時夫彗星觸撞地球。尙隔數秒鐘。此數秒。鐘間。空氣忽烘作燦烈聲。以化爲火。而地球。遂金爲火所句圍。河也湖也海也。昏煮成蒸。氣。化作雲烟。森林也。街市也。如火柴之光一。熠。頃刻間。彗星與地球衝突。宛若彈丸之貴。卵。而破地彀。溶　其半。突入地。球内部。繼續。進行。地球忽燃作一火球。大洋　涸。岩　。變成液體。今之所謂歐亞美諸大陸。　火一炬。而地球目蒙此浩劫。終不能復元祇作一炎。炎之游星。以自活動而已。　　（　） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
安徽懷寗縣城自治公所議事會規約　（續） 
第四章議事方法 
[第一節提議]  
　　第十八條議員提議事件應草具議案說明理由由文牘員摘錄大要轉呈議長通知議員當會議决辦理 
　　第十九條行政長官提交議案或批答事件由文牘員摘錄大要轉呈議長通知各議員當會議决具覆 
　　第二十條議員於議塲上臨時提出意見者由文贖員記其大要俟第二提議但所議須在議事期限内 
　　第二十一條議員已提出之議案非經議長允許不得撤回 
　　第二十二條各界遞來關係公益之意見書由文牘員呈議長審定經開議宣布議决可否然後答覆 
　　第二十三條凡本城住民有交涉事件願具報告書請本會和解者由文牘員轉呈議長審定可否交各議員評議答覆 
[第二節討論]  
　　第二十四條開議時文牘員應將本日提議各議案印出分給各議員 
　　第二十五條開議時文牘員應將本日提議各議案朗讀一過 
　　第二十六條凡提出該議案之議員曁行政官或行政官所派之員得於文牘員朗讀後說明其旨趣 
　　第十七條凡與議議員有反對該議案者即行起立報告議長如同時有二人以上報告者由議長定其發言之次序 
　　第二十八條凡發言者必登演說堂以簡當之辭說明其意見 
　　第二十九條討論時對於同一議題不得發言至二次以上但申明提交議案曁行政官說明交議及批答事件之旨趣者不在此限 
　　第三十條議長欲自與於討論之列應預告各議員至提議該案時即退居議員之位由副議長暫居議長席俟議决後再復本席 
　　第三十一條議長因事請假由副議長代理如副議長同時請假照章由議員公推臨時主席 
　　第三十二條董事所交之議案由文牘員摘錄宣告後董事即登堂說明其旨趣但不列議决之數 
[第三節修正]  
　　第三十三條議員對於議案欲加修正者可具修正案由文牘員登簿交議長審定 
　　第三十四條議長接收各議員之修正案於會議時交文牘員朗讀一過由多數議員議决 
　　第三十五條各修正案俱被否决則仍就原案决之 
　　第三十六條議員已提出之修正案非經議長許可不得撤回 
　　第三十七條未具修正案之議員臨時有發表意見者應俟修正案議决後報告議長許可而後發言　　（未完） 
本埠新聞 
[蘇撫禁遏賭風之周密]  
　　本縣田大令移商會文云六月十四日奉巡警道憲汪札奉撫憲程札開本部院臨蒞蘇省訪聞各處賭風甚熾惟不認　敎而誅兹先出示曉諭編爲勸誡歌飭布理問刋印三千張分發江蘇巡警道江寗巡警總局轉發各屬徧行曉諭並行臬司通飭一體遵照再禁賭尤須嚴絕賭具現省城市肆公然雕刻出售各處販賣爲業者亦比比皆是但未便於示内明言禁止致差保地痞藉端需索不無滋擾之虞應由司道轉飭府縣照會商董傳諭向售賭具如竹牌紙牌骰子寳盒等項之店舖嗣後不准再行製造其已製者勒令銷燬然此係一時治標之法尙非正木善源之計欲風俗之轉移端賴士紳之表率宜由同志公議立約拒賭妥定章程辦法則風聲所樹捷於影響較諸本部院之文告當勝十倍翹企鄕里英賢耆老倘成此舉不禁拭目俟之一面責成巡警道巡警總局移會各營汎嚴密查察如有村鎭市集開塲聚賭之處出其不意迅速拿辦營弁差保以及佐雜衙門如有得規容留者一併分别揭參拘案懲辦勿稍徇隱至娼寮茶室及藏垢納汚之處最易窩賭須留心嚴密訪查果係的確再由偵探之員弁禀明巡官不動聲色親率巡丁馳往捕拿只准當塲獲犯連同賭具帶回不得稍涉騷擾殃及無辜更不准巡丁人等私自查拿致滋事端違則嚴行究處風聞日本警察訪知聚賭之家不即實拿先爲驚動虛勢驚動數次而依舊不改則即入室捕之此辦理警務之所以善也任警職者宜深思而則傚則於靖閭閻保治安之道或庶幾焉除分行臬司及江寗巡警總局遵照外合將刋就告示札發該道立即逕發各屬廳州縣裱糊懸掛俾各凛遵並移蘇藩司各巡道曁行各該管府州一體飭遵母違特札等因奉此除分别移行遵辦並省城各分區告示由道逕行發貼外合發告示轉飭札縣立即遵照查收分發城鄕各處裱糊懸掛俾各凛遵一面嚴密查察城廂鎭鄕如有開塲聚賭之處立即拿案究辦母稍輕縱惟不得任令丁役人等藉端索擾致干重咎仍將貼示處所開摺通報查考母違等因到縣奉此除將告示先行飭差發貼一面由縣隨時嚴密訪查如有開塲聚賭立即拿案究辦外合行移請爲此合移貴總會煩爲查照希即轉致各分會一體傳諭向售賭具如竹牌紙牌骰子寳盒等項之店舖嗣後不准再行製造其已製者勒令銷燬望切須移 
[滬道批斥川路經理之離奇反復]  
　　滬道蔡觀察批施典章禀云陳逸卿本非富厚正元三莊遽借期票至三百五十萬之鉅其中情弊不問可知昨准商會函送謙餘莊經理人何紀雲等訴詞聲明該守係以正元所出遠期之票抵借謙餘莊票僞作存欵以掩飾川路公司調查員之耳目是該守當時固已明知正元之空虛並不及早設法陸續提回致遭倒欠實屬累由自取查滬市大例遇有錢莊倒閉先理拆票次理往來各帳又其次爲存欵通行已久從未改變此次借洋債以理票欵爲維持華洋貿易上之信用以免銀行藉口追收未倒各莊拆票 
 
 

Page 19

 
 
關係大局非專爲不自謹愼之各存戶計也來禀云股東所墊及收各戶之銀應專爲歸還各存戶試問正元等所欠銀行拆票應還乎抑不應還乎各行來往浮存亦應還乎抑不應還乎來禀又謂各莊未收陳逸卿等之銀股東無利可圖似無代賠之意等語各莊旣無可圖之利何以竟肯擔此極大之風險濫行出借如許之多此各莊未收陳逸卿之銀由於各莊自願由於各莊東用人不愼所致來禀謂應由各莊淸還各莊係何人之莊非各股東之莊乎該守曾任地方素稱明練乃先則請提股東迨陳逸卿逮案之後復堅求保釋離奇反復索解無從是案早奉督憲奏明歸道籌辦所有嚴追股東嚴追欠戶嚴追禍首陳逸卿等以及存欵如何淸理本道自能凖情酌理妥爲處置豈容該守以一已之私妄生異議一再干涉本道盟心如水執法如山辦理一秉至公斷不爲浮言所動也 
[小販要挾歇業之風潮]  
　　公共租界挑賣水菓各小販昨晨因聞工部局傳諭着將水菓裝入玻璃盒内以避蟲豸灰塵免染疫氣遂於七點鐘時聚集數百人同盟歇業擁至十六舖與法租界毗連處見有客販及喊賣水菓者逼勒停賣紛紛囉唣法捕房捕頭派捕解散不從遂將甲乙二人拘押候示詎若輩更覺不平任意蹂躙勢甚洶湧南市各水菓行聞此消息恐生意外當即會齊同業停市片刻旣由總工程局派出巡長及通班巡士沿途彈壓始免肇事俄而各小販同至道署執香跪求維持生計未知蔡觀察若何辦理也 
[陳智春不復能逍遙事外矣]  
　　華商體操會員方雲卿被人槍傷斃命牽涉形跡可疑之陳益泰鞋店主陳智春由縣迭次研訊未得確供判令交差在案前晚田大令將陳提案諭曰現在尸親在省一再控告尙須將爾解省訊辦目下未便交差遂判收押候示 
[追悼邑紳誌略]  
　　城自治公所名譽董事姚伯欣君於上月二十三日病殁曾誌前報昨在新舞臺開追悼會午後一時開會由自治公所各董事各議員及商學界各團體救火聯合會各會友等蒞塲追悼男女賓到者約有千餘人至三句鐘散會 
城　内 
[贅婿蠻橫]  
　　顧正海因無子嗣招贅方福林爲婿前日將方訓責方非但不服反敢持刀追趕隣衆見之不平將方扭至一路巡局請究判責手心二百下斥退 
[毋許虐待]  
　　孔照坤凌虐學徒孫香華孫至一路巡局賊控德正巡官飭提孔照坤到案訊究孔供開設大森祥絲綫店由同業薦孫到店習業詎該徒貪懶不堪稍加訓責動輙逃逸屢次送還伊家不肯收受小的實未凌虐求鑒判孔具不再凌虐切結將孫領回管束 
[私拆家信]  
　　朱徐氏昨至一路巡局訴稱公公由杭州寄洋三元交與黃玉山代收轉交家中詎黃私拆家信將洋吞没前日接到杭州來信始悉被黃吞用向之追問僅將空信給還是以扭案請究黃供氏夫未長壽曾欠小的洋廿七元因此扣留判黃交保候查明再奪 
[道批照錄]  
　　王陳氏禀批此案前據胡益如以被氏等在局控追情急來道聲明伊僅爲中並未作保曾代該氏等分别禀追已屬受累未便由伊賠償請飭提在逃之侯慶齋務獲訊追俾免拖累等情當予分行縣廨一體　緝並令赶尋侯慶齋下落自脫干係在案今據稱侯慶齋會將金鋼鑽戒兩只方單一紙交胡益如作抵存洋被其私售乾没是否屬實非提到侯慶齋三面　訊不可候分 
别移行一體嚴緝務獲以憑訊辦至侯慶齋前在醫院串犯逃逸雖曾分飭嚴緝而的被旣尙未提到自可將原告暫緩傳訊以免紛擾仰上海縣即行遵照此批 
[官事]  
　　委派駐和公使署二等通譯官江蘇試用縣丞費炳營昨日到道禀見 
南　市 
[查詢車夫]  
　　法捕頭昨日派探至總工程局禀請協查車載法國水手之東洋車夫下落並呈出示諭一紙内開照得西歷七月十四號夜即華歷六月初六日係法國懸燈之日是夜於四句鐘至四句半鐘天明之時有法國水手一名　東洋車一輛載至總巡捕房内仰原車夫投赴捕房以便詢明一切情形當　賞給洋廿元决不食言等語局中已允爲協查矣 
[扣貨抵欠]  
　　浦東下沙王茂和染坊前遣王庾香來滬在北市愛禮司洋行購得洋靛一桶託魏阿虎航船載回先至申元靛行查問報捐章程不料該行主陸某查得王茂和昔年欠去貨銀一百零七兩久未歸楚遂卽將貨扣留王向討不還扭至工程局控追旋由王茂和之房主胡尙文函局聲明該靛係伊姪胡茂和所買並非主茂和之物湯裁判遂着王庾香邀同胡茂和來聽候復訊一案面飭陸將所扣之貨交案候示 
[負欠避匿]  
　　朱徐氏昨至工程局訴稱泰來碍灰行主徐國生於九年前將田單一紙倩氏夫朱春華抵於顧福慶處得洋一百元後　徐到期不還由氏夫措洋代墊今氏夫已故迭向追討一味諉避求請追償局中准卽飭傳徐已避匿當將行夥張成立解案訊問張供並非行夥實係躭擱在内聞徐有事赴蘇未還旋有房東沈崧附控欠租洋四十餘元判張交保限三天交徐到案復訊 
閘　北 
[領回小孩]  
　　崇明人殷阿豆（即殷順香）行竊同居吳曉芬現洋四元二角並　婦人徐袁氏五歲之子已志昨報昨由該氏及二房東王士奎等至法界陸家觀音堂宋陸氏處將孩領回送至四路分局經黃正巡官覆訊一過判殷再責四百板還押候辦小孩及贓洋分别給領 
[銷燬銅洋]  
　　趙紀林昨至四路一區控被新閘橋路仁大燭店夥黃梅卿掉換銅洋向論不認經黃正巡官集訊一過因無証據判一倂斥釋銅洋存局銷　 
[均無証據]  
　　木匠姚阿二昨扭其夥余福根至四路一區控被欠洋七元不還經黃正巡官質訊余供曾向姚借洋一元然有工洋三元存於伊處除劃扣一元外尙被欠洋二元巡官以兩造所供均無証據斥釋不理 
英租界 
[負積累累]  
　　楊炳記控伶人趙春廷積欠房租洋二千餘元前晚由廨提訊旋由孫培卿吳阿仁投案附追被欠洋一千餘元孫襄讞以趙欠欵屬實判交四千七百五十元人洋並保限一月淸理嗣查趙尙有陳馮氏控案未結着仍留候訊核 
[分期拔還]  
　　賈坤林控周永棠即伶人四盞燈不理生財租洋一案前晚由廨提訊讞員以此案已由王茂祥理勸折遠洋四百元先交一百元餘洋着王坦保分三期拔付又管鶴昌控伶人熊文通不還借洋前晚由廨提訊判將保人夜來　即周鳳又及俞成喜開釋着熊交保還洋二千於九月份起每月拔付一百元限二十個月淸楚 
[改傳爲提]  
　　英商愛爾德在公共公廨控告奚朗如抵　不贖一案昨據差探禀稱奚屢傳不到請示核奪中西官以奚故意抗傳改出提單 
[事出無心]  
　　美同美孚洋行控高王氏出售冐牌火油一案昨經公堂訊明氏係悞收查該氏由法界提案判令送回法公堂開釋 
[不實不盡]  
　　張富郎控被姜富春用力截傷一案昨經公廨中西官訊知原被均有不實判令將案註銷 
[價賣胞妹]  
　　女孩胡花在路啼哭由捆送廨請訊據供安徽人父母均在原籍女子被胞兄胡松林帶去滬上賣於某小客棧内孫 
 
 

Page 20

 
 
襄讞商之美韋副領事判送棲流所留候認領 
[跳出火坑]  
　　妓女黃蓮蓀向在法租界八仙橋附近鼎新里賣娼前日逃至濟良所求請超豁昨日由所解廨訊據供稱年十七歲因受苦難堪是以逃出寳讞員商之美副領事仇君判發濟良所留養擇配 
[誘匿婦女]  
　　陳秀芳在蘇州長洲縣控告華金觀將伊媳陳華氏誘匿在滬已由該縣移請公廨昨派差探將華氏提解公堂請究判氏交其兄華阿金與來差帶回歸案訊辦 
[婦人被毆]  
　　王顧氏即王林氏控被顧仁生毆傷昨由捕房將顧解至公堂訊究判交保候下禮拜二再訊 
[還洋了事]  
　　劉春明控張吳氏（卽張王氏）與何竹雲（卽何竹漁）串騙衣物等情昨由捕房將氏與何所解公堂請究兩造均延律師到堂代辯判氏與何交保限兩禮拜還洋三百十一元旋由被告將洋如數繳案中西官准免交保即行開釋 
[姦佔婦人]  
　　梅子榮因奸佔沈正林之妻邱氏被控昨日由探將男女查獲倂解公堂訊明判梅與氏分别各押兩禮拜氏期滿准交本夫領回管束梅期滿帶堂交保如氏再逃匿惟梅自問 
[毆傷女孩]  
　　麥根路慶和絲廠管車人車因榮因將打盆女孩沈小毛脚骨打傷被控昨經公堂傳訊屬實判車貼還原告醫費洋二元再罰洋三元充公 
[發落幼女]  
　　普慶里鴇婦王陳氏因容留幼女白雲葵陳巧雲由廨判將該鴇押女所三禮拜兩女留候家屬認領在案昨由官媒將兩女解案請示判白女交其母薛王氏陳女交其母張趙氏分别具領帶回蘇州原籍 
[懲辦女匪]  
　　吳二與妻王氏控唐王氏將六歲女孩拐賣於粤婦吳瞿氏得洋六十元昨由捕房將王瞿兩氏　解公堂訊實判　氏罰洋四十元充公孩交吳夫婦領回唐王氏押女所二年 
[先枷後押]  
　　戴阿四（即胡岩銀）與夏岩珍陳阿卿胡淵由等串竊洋人雷須歇等八戶衣物由探一併查獲昨解公堂訊實判各枷示一月期滿戴押西牢二十三個月夏押十七個月陳胡各押十一個月分别示儆 
美租界 
[黑人酗酒]  
　　前晚有一黑人乘醉至鴨綠路一帶胡閙並闖入陳阿根粤妓院滋擾由陳鳴捕拘入捕房押候核辦 
[勿再滋閙]  
　　元芳路吳梅根之妾王氏忽然杳如黃鶴吳至氏母處追詢行蹤氏母反紏衆至吳家滋閙吳即報請捕房拿究捕頭諭如敢再來鳴捕拘捕 
[巡捕聲勢]  
　　傭婦王周氏昨至崑山路擬入工部局小花園内游玩看園　捕阻止不服拘入捕房請辦捕頭姑念女流從寛斥釋 
法租界 
[各執一詞]  
　　楊阿法控同業陳文元私竊鐵條一案前日由廨復訊楊稱被陳至作場内竊去鐵條螺絲釘鐵板等物値洋一百餘元有守塲工人目見可証前者商人包下鐵梯生意轉包於陳文元計洋二百十一元後不完上另行倩人造竣已費去洋六十元照算陳尙透支工價不少安有酬謝之理見証沈士乾稱陳揑稱楊阿法囑伊搬運鐵條等物故未攔阻質之陳仍稱楊實許過酧洋三十元故取鐵條餘物並未携取後因螺絲釘脚短運出接長車回作塲現釘在牆上可以查看判押候弔贓再行訊辦 
[給還保單]  
　　朱杏卿控季煥卿圖賴牛皮貨欵一案迭經公堂提訊勒限追交業已兩次交過洋二百元向少一百四十元亦於前日交淸並請將保單發還聶司馬　將交案之洋給朱具領保單當堂給還 
[早已懷孕]  
　　周瑞卿控妻子李氏被陳老三誘姦私逃前日由廨提案責審解稱商人往廣州灣經商後妻卽懷私孕後育女孩一口訪悉實是陳老三所生迨報捕往拿妻即逃回母家務求將妻發堂並　陳老三重辦質之李氏供婦人久住母　並不與陳老三私識丈夫於去年七月出門六月間已懷身孕求察聶司馬姑念該氏　母家　案提寛不究着伊母史氏帶去再候伊夫領回完聚 
 
 
 

Page 21

 
 
   
 
 

Page 22

 
 
   
 
 

Page 23

 
 
神油價同上薄荷錠每錠三角○鋪在上海英老巡捕房對門分設杭州清河坊蘇州閶門中市 
[可倫布廠改良留聲機器]  
可倫布留聲機噐 
今有新到美國留聲機器馬蹄牌戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮敷倍且戲片乃兩面可唱其物堅固久用無傷　貴客愛顧曲者請駕臨小行或大馬路惟記新號試聽不取分文如蒙零躉批發比衆公道格外克已以廣招徠認明博物院路二十二號門牌便是或向經售各家亦可上海總經理老晋隆洋行分售處大馬路美華利　大馬路惟記新號 
[彙各戶同議吿白]  
茲吿者開設英界三馬路萬慶園酒舘爲因經理人許祝三避逃不見二十餘日消息不通緣由債務壘壘無從彌補嗣因各戶情急貨欵從何着落無策可稽則得各債戶力勸施姓經盤隨估價洋四千元正除去房金元一千餘兩加之捕捐自來火電燈等若干照數付清不折不扣餘多之洋祇有二成各債戶照帳折數攤派應派之洋仍存與施姓名下暫作股本待施姓股本招足照二成攤數繳還其餘虧耗血本再尋到經理人許祝三理直與施姓無涉此項公欵所有許祝三私借之洋與此欵無涉以後無得異言恐未週知特登申新兩報聲明耳施姓各戶同啓 
[最靈捷　織襪汗衫機器]  
啓者本行所售之織襪機器乃英國名廠製造物料堅固精良靈捷異與尋常出貨精緻快速並能翻新花樣與他家發售之機有天壤之别倘蒙紳商賜顧價目格外减讓若閨閣名秀欲購機學習者本行有女敎師指授登門來行皆可從命敬請商學界諸君駕臨一觀始信物美價亷也　　上海福州路念號英商茂成洋行謹啓 
 
 

Page 24

 
 
   
 
 

Page 25

 
 
   
 
 

Page 26

 
 
要　摺 
[督辦鹽政處奏查明直隷永平七屬鹽務情形摺] （續） 
　　至原奏聲稱買主理論輕則斥罵重則嚇以攪擾鹽局送官究懲等語斥　何人送懲何人原奏旣未指實事後無憑追查惟當此整頓鹽務之際應令該局坐辦嚴飭各分局子店員司和平交易以順與情此查明永平鹽局對於居民之情形也又原奏所稱永七每年報銷約祇二十餘萬兩雖鹽欵細數未便懸揣然就該局報解土藥四文加價計之約八萬餘兩又每斤加價四文卽有八萬餘兩之多則正價每斤二十六文照四文之數應加六倍有半計算當可獲價五六十萬金今報部祇二十餘萬是照進欵尙不及半沿海漁船三百餘隻每隻可銷鹽一百數十筐每筐制錢一千六七百文又由輪船運赴海參崴等處之鹽每年約五六萬筐每筐售洋六七角以上二欵爲數甚鉅均未收加價是又在常年正額之外並未聞該局如何報銷一節查永平鹽課餘利向由長蘆鹽運使在於歷年商課奏銷册内造報光緒二十八九三十等年共報收銀十一萬兩自三十一年起每年報收銀十五萬兩此係專指解還直隷公債一欵而言其餘鹽本局用一切開支均未報部並無二十萬兩之數嗣因淸理財政治據全數報部現查宣統元年季報册開該年共銷鹽二千六百三十四萬二千二百五十斤半共收正價制錢六十八萬四千八百九十八千有零共收抵補土藥稅四文加價銀圓七萬九千二百九十五元有零制錢三百六十一千二百八十二文以正價每斤二十六文計之收數相符即按現時洋價計算此項正價核與所收四文加價六倍有半之數亦尙符合永屬銷售魚鹽屬石碑塲者計漁戶三堡屬濟民塲者計漁戶七堡所銷鹽斤係視魚汎之衰旺爲斷並無一定銷數此項魚鹽每筐僅售東錢十千文約合每斤制錢八文若加抵補藥稅津浦鐵路兩項加價售價驟增一倍經前坐辦道員熙臣禀明前直隷督臣楊士驤批准免收有案除光緒三十四年以前魚鹽收欵據稱已入正册檢查該年季報正册新收鹽價並開除員司薪津以及實存銀數均係籠統列報並無魚鹽專欵無憑鈎核外計宣統元年共售魚鹽三萬二千六百七十六筐售制錢五萬三千五十一千二百文開除鹽價及員司津貼尙存銀元一萬五百八十六元零制錢六千二百四十三千零現據該局專案禀報經臣批飭將存欵解交運庫另儲候撥並以該局員司旣支薪水即令將津貼一項裁節歸公至該局迭次發商由輪船運往海參崴之鹽此次派員訪查屬實並訪有順利公司運往香港鹽八萬筐因該總局案卷不全經臣電詢長蘆鹽運使張鎭芳據禀石碑塲産鹽最富永屬引地銷鹽有限該塲竈戶以積鹽過多屢懇推廣銷路當經設法招徠運銷海外自光緒三十一年起至三十三年止歷有商人來局購鹽赴海參崴廟上一帶銷售先後共運灘鹽三十六萬二千一百二十七筐有奇每筐價値銀元五角七角一元不等共合庫平足銀十六萬三千五百三十五兩有奇此項鹽價因行銷海外與永屬引地無干奉前督臣諭令另欵列收等語並據開摺呈報均已撥作貢品公用花紅等項之用又順利公司初次購鹽四萬筐查據張鎭芳禀稱宣統元年二月該司即將永局鹽務移交道員熙臣接辦順利公司初運灘鹽係熙臣經售當以該道熙臣現已調往山東經臣電達山東撫臣孫寳琦轉飭禀覆嗣據熙臣禀稱該道到差時順利公司運鹽承單業已批准當即照章發售於六月十一交　後來如何報銷無從深悉復經飭令張鎭芳會同該道及現辦道員林學瑊據實禀覆兹據開摺會禀順利公司訂購灘鹽四萬筐每筐價洋六角共應繳洋二萬四千元分三批繳淸所收價欵計發給灘本七千八十八元六角撥補灤州遷安逃亡欠戶鹽價七千五百餘元支發各局被搶之時籌補雜用九千三百六十餘元惟灤遷欠戶鹽價雖係已經撥補應由林學瑊飭局隨時追索另行禀報又順利公司二次購鹽四萬筐查據張鎭芳禀稱每筐價洋五角五分曾交二萬筐鹽價一萬一千元現據該公司禀稱香港行市陡落大受虧折下餘二萬筐無力繳價再運懇請註銷業經核發竈戶二萬筐灘價三千五百元其餘利七千五百元另文呈解各等語查該局發運海參崴鹽價爲數甚鉅並未隨同正項列册報銷辦理本有不合惟查度支部奏定淸理財政章程各省出入欵項截至光緒三十三年年底止槪作爲舊案准其開單銷結張鎭芳經售海參崴鹽價係在光緒三十三年以前事屬旣往欵歸外銷旣據開摺呈報並聲明係遵前督臣諭飭辦理擬即從寛免議至宣統元年該局經售順利公司運往香港鹽價按照淸理財政章程應歸現行案内查核該道熙臣於該年二月接辦六月十一日交卸據摺開三批鹽價係於閏二月初十二十六六月初一等日兌收均屬該道差内之事乃卸差時並不將帳册移交經臣一再查詰始據開摺呈報所有摺開各欵除發給灘本七千八十八元六角並籌補雜用欵内支給被搶時保護各局軍隊巡警勇役火食川資犒賞等七千十七元五角從寛准支外其欠戶鹽價七千五百三十三元二角旣據禀稱由林學瑊飭局追索應卽嚴催歸欵又籌補雜用欵内撥補樂亭分局搶失灘本並周恤被搶員司兩項共二千三百六十元二角查前署直隷總督大學士臣那桐奏永平鹽局被搶獲犯審擬摺内陳明所失鹽觔當督飭運司及駐局道員設法籌補務使公欵不損絲毫等語鹽價係屬公欵以之彌補各局被搶灘本等項殊與奏案不符應令該道熙臣如數賠繳以重公欵至張鎭芳應解順利公司二次鹽價即令提存運庫另儲候撥以備整頓鹽務之用嗣後無論何處如有備運灘鹽非經臣處核准一槪不得發運所收鹽價列入正册報銷局中一切帳册遇有更替全數移交不得私自抽撤以杜弊混此查明永平鹽局對於國課之情形也至該給事中附片所陳辦法一在改歸商辦一在就塲徴課並據聲明永七鹽局委員司事二百餘名張鎭芳之同鄕河南人即占一百五六十名之數上下徇庇卽不改歸商辦亦宜將河南人量加裁汰等語查永平鹽務從前本係商辦自道光以後商課倒懸始成廢岸現在官辦鹽務成效已著每年所得餘利經前直隷督臣袁世凱奏明以十五萬撥還直隷公債一旦改歸商辦設或私充銷滯於公欵稍有虧欠必致貽誤要需且永平售鹽向用銅元均按制錢十文計算並無折扣近年銅元充斥銀價日漲公家餘利日薄若歸商辦計本求利勢必照蘆綱鄰岸辦法將銅元照市價減折又恐鹽價 
 
 

Page 27

 
 
暗增於民食亦有不便至就塲徴稅一稅之後不問所之立法雖簡亦恐該商任意侵銷有礙蘆綱全局前據該處紳耆楊曉坡等禀請試辦灘捐經臣批斥在案事關鹽務大局似未便以永平一隅輕議更張至永平鹽務總分各局委員司事人數查據該局造送表册内開自坐辦以至司事共計一百二十六員並無二百餘員之多内河南人三十六員亦無一百五六十員之數且張鎭芳已於上年交卸局務現辦道員林學瑊籍隷福建與河南人無桑梓之親又何徇庇之有鹽局任用員司當視其辦事之勤能與否不必視籍貫以爲黜陟嗣後應令該局坐辦隨時認眞察看如有冗濫員司辦事不力立予撤換母稍姑容該給事中所請裁汰河南人之處擬請母庸置議除將整頓辦法另片附奏外所有查明永平七屬鹽務情形緣由理合恭摺具陳伏乞皇上聖鑒謹奏宣統二年六月十九日奉旨依議欽此 
小　說 
[言情小說玫瑰淚] 　　（三十二） 
　　露第本無病。其病者。正以深悲極喜之懷。猝然膠合爲一。神經之震蕩極。矣。迨醫士進藥。露第神識立淸。醫士旣去。主人曁赤利伯爾亦入。此佳夫。婦見此二人陡憶頃間問答之詞。恣言無擇。不宜入諸外人之耳中。則大。慚媿。華福之顔大頳。露第亦慚不可仰。華福鞠躬向約翰曰。密司脫伯森。吾輩頃乃恣肆。語多不擇。幸君諒我。語次。又向赤利伯爾鞠躬。似陳隱歉。露第紅暈其頰。遲遲謂約翰曰。密司脫伯森。吾乃露第語至此。立止似喉。吻間有物爲梗。格格不能出。臉乃愈頳。約翰見狀。則中截其語曰。密昔司尼喀。方密昔司患作之頃。吾方與密司脫羅利亞在别室商暈一事。不能將護。爲罪滋多。今密音司無恙否。賢夫婦意外相逢。樂誠無藝。鄙人理當。致賀。語旣。立向露第及華福鞠躬。狀態至肅。此時密司脫羅利亞進矣。行近露第之側。徐伸其手。似待露第與之爲禮。顧露第方俛首不視。乃不之見。華福見狀。則又恍然咎已之未告露第。急告之曰。露第。此密司脫赤利伯爾羅利亞。乍自印度至此。爲尊甫之從弟。於汝爲叔父行。此次之來。乃爲汝家之事。露第聞此數語。不期立引其目。以視赤利伯爾曰。然則客爲。吾之從叔矣。赤利伯爾曰然。吾不意於此間得見吾之姪女。喜乃無尙。汝父托而根在印度時。與我至洽。不意無疾遽逝。此事乃大可疑。質言之。托而根或死於。奸人之手。殊未可定。露第聽至是。哀念死父。心房爲之一震。以手掩面。不能發一語。赤利伯爾曰吾親愛之姪女。勿震汝且坐此。此事之顚末至煩。吾當一一告汝。露第至是。始盈盈而前。行晋謁尊長之禮與。赤利。伯爾。接手。且親其額。赤利伯爾大喜曰。吾今日見汝。吾心至慰。吾來倫敦。本爲汝家之事。蓋卽爲覓汝來也。於是赤利伯爾坐。露第及華福約。翰亦皆坐。赤利伯爾遂舉印度銀礦之情形。曁笛克可疑之狀態。一一告之露第。露第已聞約翰伯森之語。則亦不甚驚異。然而旣痛死父。行又自。悲淚珠紛墮。不覺其懷袖之溼也。 
國外新聞 
[美國新稅則之功效]  
　　初六日倫敦電云美國新稅則實行已滿一載綜計入稅共有美金洋六百七十八兆八十五萬圓溢出國用二十兆零四十一萬四千圓有奇一九零七年歲入之數已屬豐足今較是年尙多美金洋十五兆圓按新稅則係於一九零九年八月五號實行 
[紐約市長被刺]  
　　初六日倫敦電云據紐約電稱紐約市長葛祿君近於登船啓程赴歐之際爲人以鎗擊傷卽經抬送醫院聞傷勢頗形沉重該刺客自稱因葛君絕其衣食之路故擬殺之以洩憤按葛君爲民政黨黨員平時最惡卑鄙之行云 
[俄日海軍在英之酬酢]  
　　初六日倫敦電云日本巡洋艦生駒號昨日下午在樸資茅港開宴歡迎俄國艦隊士官晚間則應英人之請登岸赴宴俄人送往花球多顆以表禮意日本貴族議院議長德川親王答謝頌辭時謂俄人終必爲日本之良友如英之與日然 
[俄皇擬減從赴德]  
　　初五日柏靈電云俄皇俄后將來赴德時扈從之員爲數無幾 
[德國航業工人定期罷工]  
　　初五日柏靈電云德國亨美航務公司工人决意於本月十六號同盟罷工（以上譯字林報） 
[督憲嚴禁仿冒亞支奶告示]  
有一錢烟角者祇須一聽一元四瘾可去終身之害永不復發戒者注意 
爲示諭事據花翖候選道席裕麒禀稱洋烟一物流毒無窮惟欲戒者每苦良方難覓市上所售之藥非攙藥粉卽和嗎啡轉致受病於是廣搜博採得此爾籐醫員尅烟化癮藥名亞支奶每瓶僅收藥本一元四角能斷一錢之癮發售以來收效甚廣禀蒙　商部登錄商標在案乃近有奸商仿冒牌號以假藥混售調查確實當經禀蒙　蘇撫憲　上海道憲曁南洋沿海各官長示禁亦在案惟南洋地方遼闊難保再無奸商踵其故智爲此瀝懇俯念戒烟爲自强之本假藥阻自新之路賞准給示保謢移請到本署部堂據此除批假冒牌號殊礙商務該職商經售爾籐戒烟藥品旣著成效應准給示保護以免假冒而埀久遠仰將發出示諭一道查收張掛俾衆周知並候札行上海道遵照此批附件存並札飭上海道遵照外合行給示曉諭爲此示仰諸色人等一體凛遵勿違特示　發上海英大馬路壽康里席裕麒門首實貼　附呈價目老藥每聽仍售一元新藥重用參苓汁每聽售洋一元四角有加赤浴圖商標批發八月節前特别放盤注意注意 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
　　　 
 
