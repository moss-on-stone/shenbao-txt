# 1906 - 340 - 4912090

 

Page 1

 
 
   
 
 

Page 2

 
 
[電傳諭旨]  
　　十月二十八日奉 
旨郵傳部右丞著陳昭常補授那晉著補授郵傳部左參議郵傳部右參議著施肇基署理欽此 
[電傳宮門抄]  
　　二十八日召見軍機袁大化桂春 
[報湘鄉先生書（僇）（代論）]  
耳先生名久矣。前者騶從道海上。得摳衣從諸子後。一聆訓詞。私心爲之竊慰。乃先生不棄葑菲。錫之敎言。俾以蘇省應興應革諸大端進。伏念某浮浪人也。年踰弱冠。學問無所成就。徒以稍知中國文學之故。濫得浮名。何足以與議要政。雖然。某聞之。不知而言者失言。知而不言者失人。二者非所以酬先生期望之意。亦非某所敢自待也。某少有知識。於今十年矣。朝見當道下一令。而匈弗謂是。夕見政府。頒一詔。而匈弗謂是廣衆雜坐。耳所聞。目所遌。他人安乏。而匈弗謂。是。儕輩數十人。疑某有心疾。某弗辨也某以爲自古迄今。法敝無不攺。俗衰無不變同此一事而或見爲是焉。或見爲非焉賢而居上位。則存其是而去其非。居下位無其力則必求上位之賢者。而昌昌大言之。夫先生固今日在上位中之賢者也。此而不言。懼蒙失人之誚。某以爲天下積弊深者。無如蘇州。天下攺革之難者亦無如蘇州。請就平日所耳食者爲先生陳種種决定義。種種旁義。一種歸墟義。維先生察之。幸甚。蘇省今日之爲詬病者。莫徵兵若。蘇省木無兵可徵。也。蘇省之民。其俗浮。其性輕而憍。凡此根性於軍事界大不利而蘇。省人士兼之。益以督練公所之腐敗。其所徵之兵。大半皆舊日之募兵而攺易名目者。在上者私心自用。虐待兵士。與募兵同。在下者亦自忘其高尙之資格。滋事不法時時有聞。與募兵同。總辦某。奸而不。雄。好名而不尙實習氣旣深而好。爲虚憍之論。不足任重遠某。標標。統某軍事界之蠧也。若月小扣餉。若攺呢操衣爲布操衣。致兵士怨。聲載道有回籍者。有請假者有私自逃逸者。聞該營兵士現已十去其五。先生一日在蘇，宜設法攺良之。攺良維何。曰不貴有軍人之名。目。而貴有軍人之精神。爲今日計。宜速設武備小學。宜多編愛國歌。尙武歌。刋印分送。宜運動執兵柄者。汰劣弁。除莠軍。凡徵兵中之體。質脆薄者黜勿庸。有油滑習者黜弗庸。怠惰者時時請假者黜弗庸。此决定義。更無疑義蘇省之沃饒。爲各省最。其人欵足以舉辦新政。然今日仍患財政不足者無他。爲劣官惡吏所侵蝕。刁紳莠董所把持也。某聞蘇省各公所各善堂每年耗費者不下十數萬以至數十萬。大半皆人私槖。以有用之財。而置之無用之地。固莫蘇省若矣。求其原因。皆由紳士多而權重。宦途。雜而事分。宜設法先行調查財政。某又聞有國家者。其大患於莫過財政紊亂。蘇省之財政。本不紊亂也。其紊亂之故。由於辦公者資常不足。而漁利者費恒有餘。甚至日前各州縣竟有以經。費支絀。乞大吏奏請帶徵錢粮二百文者。旣經部駁。則乂請另籌津貼。其貪利之心。若篋衍而蒿燭矣。宜請之上峰。派幹員密查各州縣出入各欵。有隱匿者罰無赦。昔端制軍撫蘇時。當有將門包充公之諭。然日久玩生。收受者仍不能免。宜下令將此欵實行歸公。有奉行故事者罰無赦此决定義更無疑義。（未完） 
[專電一]  
　　贛撫匿報軍情。江西萍鄉縣會匪起事勢甚猖獗贛撫吳重惠壅不奏聞現爲朝廷所知傳旨申飭（白） 
[政府再以攺官制電詢各督撫京師]  
　　各省督撫近爲外省攺官辦法均各覆電已彙誌前報惟所擬編制辦法各存意見未能一律政府諸王大臣均不謂然現擬將編制局所攺外省官制大槪辦法通電各省是否可行有無窒碍令各簽注電覆以憑核辦云云 
[浙撫張覆編制舘議攺外省官制電]  
釐定官制王大臣鈞鑒效電祇悉承詢外官攺制將以重親民省鈐轄明權限專責成以爲立憲之預備而求正　之辦法敭熟察事勢與官民程度竊謂豫備萬不可緩而實行則有所難即如府州縣下驟添多官又係專門就浙省論已需四五百員每區讞局及議員董事尙不在内浙中敎育未普法政始行開辦警學甫議攺良實無如許可用之才委任非人有害無利且諸員廉俸自當從優浙省州縣昔年優缺今皆視爲畏途庫儲又極支絀此項新增廉俸無從取給一府所屬十餘縣少亦數縣去府任道耳目難周至院司第一層辦法原仿部章然部以事分院以地分元名中書行省盖其事兼實各部惟各司分掌一事乃與部近今各部尙侍丞參不能於内閣辦事則院司聚於一署不無窒礙可知第二層辦法督撫逕管外交軍政兼監督一切行政司法然外交軍政雖曰逕管仍須設局其餘行政司法兼爲監督則似受成於屬員恐不免失官離局之弊至現在布政司事務極繁若另設財政司專管財政布政司但管民政與農工商則事務較簡尙不以兼顧爲難惟補署員缺各事是否仍舊應候核定熟思統計竊以爲府州縣下應照章先設視學官其餘且須注重敎育尤必亟辦警監以爲預備將來卒業漸多佐員議董人才足用乃可實行府與縣近耳目易周巡道一官本司虚設與其去知府不如去巡道　　關道以重交涉　　　　　之縣由府自治照舊兼轄各州縣其制如直隸州州縣之事逕　院司院司議定計由院逕行州縣亦足以省承轉而捷機關伏讀諭旨注重親民之官然國民資格未及自治難以遽行睿慮早經籌及譯來電酌量推行一語亦以事體重大必須出以鄭重蓋寒暑維移事必由漸條規憲政萌芽在百年前議院之成亦非一日英國二島德國聨邦分治之法因地而易日本壤地褊小成效較速然猶需以時日至其官制仍舊者尙多今以中國之大欲盡去數百年之舊而新者又未預備驟 
 
 

Page 3

 
 
然攺制恐致紛擾夫事窮則變然必求通若變而不通不如受之以漸矣敬陳芻見伏候裁擇曾敭肅删（呂） 
[日部近聞彙錄]  
　　一農工商部○十八日唐尙書將陳列所工藝物品　呈御覽已誌前報聞尙書擬將製造物品之人奏請賞給商動以示鼓黝二大理阮○昨日大理院調司員四十一人由内閣調至者一人由農工商部調至者二人其餘三十八人皆調自法部 
三陸軍部○陸軍部鐵尙書日前在陸軍部發議以各省攺練新軍然營制餉章多有不同而將弁舊習不攺現在攺設陸軍部須簡派大員分赴各有調查尤須先立速成將弁學堂又聞擬將已裁之練兵處攺爲陸軍部南公所兵部攺爲陸軍部北公所南公所事宜歸左侍郎辦理北公所事宜歸右侍郎辦理以專責成（閏） 
[世軍機力保林紹年京師]  
　　據内廷消息傳出此次桂撫林紹年之入軍機實賴世伯軒相國密保之力前者林電奏擬請出洋游歷兩宮埀詢世以可否允從世復力保其才遂奏對云林紹年老成持重頗有歷練可令速卽來京供職以賓賛助一切並聞現有某部侍郎一缺正虚左以待也（存） 
[奏請飭令各省考察州縣北京] 　　 
　　日前禮部尙書溥良召見時兩宮埀詢外省官制溥奏對云外官重於京官而外官尤以州縣爲重且自治之事以民爲始州縣與民爲親若州縣不得其人則自治亦難收效擬請飭令各省督撫留心考察州縣能任自治新政者即令以新政行如不能行自治新政者暫可仍舊辦理務以得人而治勿使所用非人等語兩宮聞奏甚爲嘉許且所言與務相國奏陳人致相同故諸大老亦然其說云（上） 
[奉天東邊亂耗]  
　　二十七日東京電云奉天省安東縣鳳凰城兩處均產黨作亂於商務大有關碍譯字林報 
[東三省近况彙誌]  
一俄人强估長春煤礦○長春府屬唐家屯石磚嶺兩處之煤礦近爲俄人佔據招集華工四百餘名從事開採每日得煤約二百餘墩吉林將軍向阻不聽已電請外部與俄使交涉 
二吉林嚴勦鬍匪○吉林各屬近來鬍匪滋擾商旅不寗駐京俄使以其于俄國商務大受影響向外部詰責言當迅即勦辦中國如不擔任則俄國當派兵代勦故外部電致達留守令其派兵嚴勦以免俄人藉辭 
三美商請採天寳山礦○吉林省天寳山之金礦據聞在日俄未開戰之前曾由中俄合辦嗣因戰事停工惟該山礦苗甚旺現又有美國商人請美使要求外部許其開採並約以中美合辦已遣派礦師先赴該處查勘（天） 
[德國設立奉天領事署]  
　　二十七日東京電云奉天省城德國領事署已設立開辦譯字林報 
[英使催議滇緬界約北京]  
　　駐京英國朱公使近日屢次照會外部請開議滇緬界約政府日昨電飭滇督迅即遴選明白邊情人員保送來京隨同參議（閏） 
[各省路礦事宜彙錄]  
　　一蒙古○職商徐其愼擬自籌欵不招外股開採内蒙古翁牛特旗礦產現已與該旗蒙王熟商一俟將礦山繪圖訂妥合同即禀政府請准開採矣 
二雲南○雲南有電到軍機處云個舊廳錫礦甚旺法商埀涎已非一日前由該省官紳竭力提倡籌欵自辦設個舊錫廠招集資本以保利權而杜外人覬覦現已集足欵項建造廠屋購到機器招募工人於本月業經開辦矣 
三河南○豫撫張安帥近有電致政府云豫徐鐵路原係呂扉靑京卿倡辦然路事紛煩恐一人獨支難兔有鞭長莫及之憂現各紳商公舉候補道劉　曾爲該路協理以資臂助 
四山西○山西翰林院庶吉士解榮輅等聨名電政府聲稱晉省數年以來彫敝已甚而各省在晋賑捐及由晉認解各項捐輸以及廣西奉天山東四川以後捐欵槪應停辦宜留積此項餘欵開辦本省鐵路礦產以保利權 
五直隷○京西鷄鳴山煤礦屢有奸商濛混呈漬開採現聞農工商部議與京張鐵路公司議妥由官就近開採以杜覬覦（呂） 
[請修吉長支路京師]  
　　近聞有吉林商人在該省提倡募集資本四百萬圓於日前來京擬禀請農工商部興築吉林至長春間之支路以免利權見奪於外人不知能邀批准否（日） 
[粤省鐵路公局之計畫廣州]  
　　周督擬設立之鐵路公局先從第一次粤路公司存放銀兩以及支用數目爲調查入手其餘再聨合紳商會議各事凡省港各處股東紳商皆可到局議事其札文聞有决不干涉商辦權利等詞云（塞） 
[萍醴亂事重大]  
　　念七日漢口電云萍鄉匪徒愈形猖獗湖南省醴陵縣城已陷於叛匪之手事情頗爲重大譯文匯報 
[江督派兵開赴江西]  
　　二十八日漢口電云江督端午帥已派提督徐紹儀（人名譯音）統率步兵一隊砲兵一隊工程兵一隊馬兵一隊輜重兵一隊從速於三四日内由南京起程開往江西譯文匯報 
[萍鄉煤礦派兵駐守]  
　　德文報云武昌信息謂亂事起後軍隊之集於江西湘南兩省境内者已足敷勦匪之用萍鄉礦地已有兵隊駐紥保護以抗亂黨譯文匯報 
[鳳陽府飢民麕集]  
　　二十七日鳳陽府電云此間並未患饑惟饑民之自北來者以數千計因凍餓而死者已不少亟須搭蓋茅棚施放草蓆米糧衣服藥物譯文匯報 
[蘇撫致趙運台電揚州（爲賑撫災黎事）]  
 
 

Page 4

 
 
　　據榮守禀江北飢民到揚有二萬人左右雖資遣仍不肯回賴執事調度有方幸尙安謐等情適有人自北來所述亦符目下江南境内已有飢民闌入不籌善策恐貽後憂聞午帥已籌撥鉅欵在淸江設局畱養但本年飢民極衆專恃淸江一處恐難容納揚地紳士好善者多若得官爲倡導當易集事似宜由執事及蓮溪方伯酌撥欵項在該處妥爲散放推廣賑撫俾災黎得以存活分淸江之重任而弭江南之隱憂除分電外希禀商午帥酌辦盻復 
附趙運台復電徐海飢民陸續來揚已有三萬多人前辦資遣竟不肯回惟有籌辦振撫俾免流離現經督同府縣員紳議定辦法在淮南總局内設籌振局於城外設分局並擇曠地築圍數座安置飢民每圍各設圍長俾有箝朿不准四散並派文武委員彈壓查明大小口按五日酌給米粮一次定於冬月初一日開辦第所費不資前由蕪所購之米一萬石糶放兼施已將告罄此後散米築圍購蓆等費辦至來春計三萬人非十餘萬串不可兩淮商捐十萬两尙未照繳已由庫墊解寗銀三萬兩又購米銀三萬四千餘兩按商捐之數及收回糶價所存僅五萬三千餘兩所差甚鉅尙待勸辦至雜糧一項最爲合宜現已飭紳多方購備惟不免釐諸多窒碍已電禀督憲請予暫免以廣招徠而免棘手本年灾情甚重本司自當會督地方文武竭力振撫不使災黎失所未開官賑以前均係本地紳富籌給錢米地方尙稱安靜堪慰憲厪（綵） 
[外部電飭議結扣留葡商鹽船案廣東]  
　　○粤督周玉帥日前接外部電云十年粤省扣留澳門葡商鹽船一案迭經電達岑督准岑督冬月皓電復稱葡使旣允妥籌辦法請照會葡使飭葡領遵照前來商議如能定有切實杜弊之法再將此案酌量辦理等語本部轉達葡使在案茲准葡使照稱此案在岑督任内尙未議結希電新任粤督會同英領事兼署葡領事和平商辦等因希查照酌量與之議結並即電復（常） 
[工部局議定禁售民報]  
　　西十二月五號工部局董事會議提及禁售民報一事當宣讀代理領袖領事意大利國總領事聶臘濟尼君來函内附會審公廨讞員關太守請禁民報公信一件此項印刷物業經捕房報告稽察董事謂租界以内並無發售者傳聞此報爲著名孫逸仙之機關報内有因蘇報案判禁西牢近甫釋放之章炳麟所撰之文字曾在日本購得一本察得報内論說皆有孩雜之氣狂妄之言故工部局董事决議通知領事謂當飭令捕房設法禁止民報不得入租界云譯字林報 
[長崎商會上楊使禀（事見昨報）]  
長崎商會衆商謹禀欽憲大人閣下敬禀者竊商置伏讀欽憲亟傳外務部復欽憲一電蒙外務部曁我憲台已允向駐華日使及日本外部商攺稅則與各國一律聞命之餘不勝感幸竊查協定稅各國亦不一律英法德皆有協定專約其餘各國則陸續直約利益均沾中國來貨與歐美各國不同若僅援利益均沾之說則彼修約所載非我所有仍不得受其利益今宜查明我國近十年可發達出口及日本所需之貨分爲條目與之立協定專約方爲有益再查光緖二十八年我國與日本所定續約係爲加稅免釐而設似與舊約無涉此次約滿重在攺約約可包稅稅不能包約我國吃虧不止稅則一項現所當爭者一最惠國二利益均沾三領事優遇特權四恊定稅五華商在日本所納一切稅額不得過於具内國人及最惠國並將現在我國居留台灣商民日本對之如何看待及我輸入告灣之貨如何徵稅亦宜增入商等亦知憲台身膺艱鉅時局未易强求然各國虎視鷹瞵愈讓愈受其要挾且各國無半面條約之理如日本與我訂其入口稅而我未與彼訂我之入口稅我允待以最惠國而彼不允待我以最惠國是卽所謂半面條約旣日半而僅可謂爲日本與我有約我與日本無約可矣如此外侮疊乘伊於胡底商等身同困轍之積久待舒情急勢孤不得不瀝膽披肝曉瀆再爲干冒伏乞憲台大力挽回並咨請外務部量予力爭感荷鴻慈如同再造臨頴不禁惶悚待命迫切之至肅禀敬叩崇安伏乞垂鑒長崎衆商等仝叩禀（外） 
[法國實行政敎分離之法律]  
　　二十七日倫敦電云法國實行政敎分離之法津敎士聞之皆爲之憤激羅馬敎皇議論此事謂彼本不願出此下策然今則已實逼處此無論强逼殺戳皆不能使我儕不保守其宗敎我備但知守上帝之命令而已譯字林報○二十八日倫敦電云法國首相克雷明索在議院宣言敎皇派駐巴黎京城之代表業已驅逐出境因彼曾將敎皇之訓條發交法國敎士令其不遵法國之律法敎會如欲與府府啓釁亦無不能然如能遵守政府之法律則　即可免矣有總主敎數人主敎數人已奉論繳獻其所居之房屋矣譯交匯報 
 [P俄國議定在滿洲設立領事署> 
　　文匯報云俄國政府已決定即在大連灣寛城子設立總領事署並於明年西歷正月間在哈爾濱吉林齊齊哈爾設立領事署 
[日本建造巨艦]  
　　廿七日東京電云探聞横須賀船塢所造載重二萬二千墩之戰艦一艘不日將安設龍骨 
[英國議院討論敎育條件]  
　　二十七日倫敦電云下議院討論上議院修攺之敎育條件由首相創議行投票公决法計贊成者三百十七票反對者八十九票首相勃南門與財政部大臣亞斯闊士演說之詞竟見相同即此可知此事之能和平議結昨日首相又與康德勃雷大敎堂監督會商譯字林報 
[愛比西尼亞國保守主權]  
　　二十七日柏林電云愛比西尼亞國君主與英法意三國訂立建造鐵路合同頗能保守主權君主現患腎臟之病 
[德法兩國之邦交]  
　　二十七日柏林電云洋國急進黨德眞納爾在三年前創議聨合英法並勸法國財政家勿預聞巴葛德鐵路事因此事爲英俄所不願近在議政院演說謂法國並無與德國分離之意其言頗以德國邦交爲重 
[摩洛哥兵隊開往丹支亞]  
　　二十七日柏林電云摩洛哥國兵隊已開往丹支亞海口以保護歐洲人以抗亂黨 
[俄國審問降將]  
　　日本紀事報載倫敦電云俄國海軍大將尼婆革多夫與將校七十七人於對馬之戰投降日本已由俄國法院開始提審所奇者被告皆係猶太種據稱被告者内有多人當日曾勸尼婆革多夫大將力戰但厥後仍順其意旨 
[德國預籌海陸軍專欵]  
　　廿八日倫敦電云德國財政表内載明籌借英金十三兆磅以備海陸軍不時之需譯文匯報 
[謝劵]  
　　中國天足會定於十一月初一日在大馬路小菜塲樓上開特别會蒙贈入座劵四紙又羣學會亦定於是日假西門外務本女塾接租之營地開運動會蒙贈入塲劵二祇合書誌謝 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛撫覆奏攺委陸軍小學堂總辦監督江西]  
　　贛撫吳仲帥上月附片覆奏承准練兵處咨奏核明前撫臣胡廷幹奏報攺設陸軍小學堂一片奉旨依議欽此恭錄咨行到臣查覆奏内稱定章陸軍小學堂總辦有統理全堂事宜之責監督有主持全學敎育之責併聲明總　應遴選熟悉武備之員監督應遴選陸軍出洋學生該兩員職任均極重要斷不容以夫諳兵事者濫厠其間該前撫原派之總辦藩司周浩現已另案革職原派之監督劉景熙亦未聲明是否陸軍學生請飭臣遵照定章愼加遴選以資整理而符章制其陸軍小學堂建造圖式前擬定咨行該省仍應遵照攺建不得稍涉敷衍等因亟應欽遵辦理當將該學堂總辦一差攺委兵備處總辦候補道汪瑞闓兼充該員久歷戎間曾辦武備學堂於新軍亦所講習實堪勝任因江省知兵道員甚少是以派令該員兼充現因該員委署廣饒九南道篆務暫委學務處候補道傅春官兼辦監督一差攺委候補道吳介璋充當該員係由江南陸師學堂優等畢業生出身歷經委充學堂敎員及各營敎練官徵兵提調可期合選臣已一面飭籌撥欵項將該學堂遵照頒發圖式另行攺建委員估計興辦前於奏報整頓地方情形摺内卽經陳明在案所有應辦一切事宜堂總辦監督緣由理合會同兩江總督臣附片具陳（用） 
[高等商業中學預科第一次考驗揭曉長沙]  
　　湘省明德學堂呈請學商兩部奏准添設之高等商業學堂已經擬定先招中學預科隨時考驗各節已誌前報茲聞投考者紛紛已於日前試驗一次計正取十五人備取十人限於初五日覆試所有未經取錄者撥入外國語專科不願人者聽其自便茲將外國語專科辦法錄後 
一畢業以三年爲期（按照中學程度）一畢業後送人明德高等商業學堂附設商業敎員養成所一功課第一學期偏重英語算術並補習國文一學期後倣照日本來京高等商業學校附設商業敎員養成所預科程度遞加書法（揩行草三體）作文（公私用文）記事諭說）數學（算術代數幾何平面三角法）地理（内外國）歷史（内外國）圖畫（自在畫用器畫）物理化學博物諸科（車） 
[正蒙學社開運動會松江]  
　　靑浦北區學董王季鴻君於前年自捐經費在觀型堂鎭創設正蒙學社開辦以來頗有進步茲定於二十九日在校前操塲開運動會聞靑邑各學堂學生均須聨隊往觀云（宮） 
[常德中學學生之齟齬湖南]  
　　常德府中學堂自新訂自治規則以來各學生反致大分畛域不獨此縣與彼縣不相浹洽卽一縣之中又劃分班次不特舊班與新班不相聨絡即一班之中又劃分籍貫以致齟齬傾軋時有所聞日前有新班學生某因細故同學環請舍監開除學額監學余君以該學生平時頗能遵守規則從寛記過一次各學生尙有不足之意（佐） 
[潮州學務紀聞廣東]  
　　潮州學界以揭陽爲最發達當未廢科舉前已經虞和甫大令實力提倡立案者幾近百所由岑前督封章入奏聞本年又增至一百三十餘所其藍田都一地已得三十一間他可知矣次之則澄海若鱷浦都之月浦鄉葫蘆市霞露鄉溝南鄉每鄉或議開四五校或二三校葫蘆市霞露兩鄉且各舉鄉人之素有開通者舉入蓬洲瀹智學堂師範傳習所研究管理敎育各法以爲校長敎員之預備將來學務必日有起色矣（未） 
[庫欵奇絀福州]  
　　新任閩藩連甲於二十一日接印後卽親詣盤庫見庫中所儲僅三萬餘金並據庫書面禀此欵日内應即撥支軍餉此外尙應需支二三十萬金請即籌措等語方伯爲之默然（史） 
來函 
[華洋義振善會辦事董事爲災黎請命文（譯字林報）]  
敬啟者屢接江北歐美人士來函及官塲公牘皆稱災民計有數百萬流離顚沛困苦萬狀同人懸想情形當更有於所述者同人等去災區僅數百英里如尙漠然無所動於中則外洋人士當更漠不相關矣灾民之苦况言之令人戰慄江北一帶今夏淫雨成灾須至明年春收民困庶能稍蘇徐州府淮安府海州三處皆顆粒無收河南安徽兩省境内各縣亦遭波及今試約計灾民如有一千萬人則灾象已爲可怖况現有數百萬人不但絶糧抑且饑餓垂斃不但無米爲炊抑且無衣卒歲待至明春尙有數月之久其將何以堪此耶 
頃間滬上紳士已墊撥銀二十萬兩發往江蘇省内各灾區中國政府亦已籌備銀數十萬兩責成江北提督蔭午帥在淸江浦散放旅居其地之敎士目擊災情皆與地方紳士會同設法辦理放賑事宜倘欵項充裕則不獨目前之饑民應當救濟並應隨時撫卹以至明年春收爲止殷實華人已允運途米麥麫粉高梁及各種糧食前往災區且籌畫散放糧食銀錢之法於辦事董事首先應辦之事深資輔助凡辦事董事力所能爲者無不爲之辦事董事第一應辦之事即遇事令人信托設法預防散賑有不實不盡情弊凡熱心公益之華人旣皆相助爲理則本會辦理賑務自必易於著手而不致有阻難矣且慷慨好善中外所同故中外人士當同心恊力成此義舉中國國家救濟中國之子民則更責無旁資矣慨自東三省日俄戰後人民慘遭鋒鏑河南浙江兩省亦復水灾疊告今江北又饑災廣且重自來未有昊天不弔降此鞠凶上海各處及外洋各國中西人士不乏樂善好施者尙祈發惻隱之心解囊慨助本會同人敬爲災黎請命會如承捐欵請交匯豐銀行寫明捐入華洋義振善會或交本會會計員仁記路四號意德先生四馬路愼餘號朱葆珊觀察當卽掣付收條爲憑此啟華洋義振善會書記員李佳白沈敦和同啟 
[今日尙有本埠及各省新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
大臣奎等奏爲循例揀補烏梁海總管員缺以資辦公摺 
奴才奎煥軍登　　　　　　　　　　　　　　　　　　　　　　　　具陳仰祈聖鑒事竊查烏里雅蘇台所屬烏梁海　　　　　管缺出先行委員署理俟來烏呈進貢皮時照章由該旗屬衆内揀選熟悉公務衆心傾服之員擬定正陪結舉呈由奴才驗看如堪勝任出具考語再行奏請補放歷經遵辦有案前因托錦烏梁海總管凌奎因病出缺經唐努烏梁海掌印總管棍布多爾濟是請委員暫行署理干上年十一月間由奴才奏明飭遵在案茲據該掌印總管棍布多爾濟遵飭由該旗屬衆内揀選得辦事勤能屬衆傾服之達嚕噶洛布桑錦巴擬正達嚕噶巴札爾擬陪照案結舉呈請揀補斯缺等情前來奴才當卽驗看得擬正達嚕噶洛布桑錦巴人尙明白熟悉公務堪以充補總管員缺所有循例揀補烏梁海總管以資辦公緣由理合恭摺具陳伏乞皇太后皇上聖鑒再將軍馬亮尙未到日未經列銜合併聲明謹奏奉硃批著照所請該衙門知道欽此 
宮門抄八月二十八日商部鑾儀衛廂黃旂値日無引見雲南知府崇謙謝恩楊道霖預備召見召見機軍楊道霖 
江西巡撫吳奏爲江西漕務向歸漕運總督辦理嗣因漕督一缺裁撤將漕務奏銷攺歸各省自行辦理歷經遵辦在案片吳重憙片再江西漕務向歸漕運總督辦理嗣因漕督缺裁撤將漕務奏銷攺歸各省自行辦理歷經遵辦在案茲據署督糧道吳慶燾詳稱江西省光緖三十年分漕項隨奏册報帶徵同治十一年起至光緖二十九年分止原報未完隨漕屯糧米折正耗共銀九十九萬五千二百九十四兩九錢分六四釐内續完解道銀四千四百六十兩九錢四分九釐又緩徵銀九萬九千七百七十四兩七錢六分三釐容俟按限催徵完解又徵存未解銀七百七十兩九分一釐前項銀兩係豁免案内查出徵存提解之欵應俟催完叧報仍有未完隨漕屯粮米折正耗銀八十九萬三百八十九兩一錢六分一釐又帶徵各屬徵存未解正副並脚耗米一百九十四石六斗八升六合前項米石除豁免案内查出徵存提解之欵應俟催徵完解其隨漕屯糧米折徵存未解並緩徵未完等項正耗銀米統於下屇奏銷隨同造報查覆造具歷年未完漕項等欵隨奏請册詳送奏咨等情前來臣覆核無異除將原册分送部科倉道查核外理合附片陳明伏乞聖鑒飭部議覆施行謹奏奉硃批該部議奏欽此 
直隸總督袁奏爲辦理學務出力官紳擬懇照章奬勵摺 
太子少保北洋大臣直隸總督臣袁世凱跪奏爲辦理學務出力官紳擬懇照章奬勵恭摺仰祈聖鑒事竊據署提學司盧靖詳稱朿鹿縣知縣張鳳台提創學務邀集該縣紳士舉人焦煥桐襄同辦理自開辦　來計城鄉已設官立民立高等小學堂一處初級師範學堂一處初等小學堂二百零三處女學堂五處勸學所研究時政館各一處規模嚴整條理精詳復又創設觀摩會俾各學師生皆得此較競進之益經由該縣張鳳台提倡於前而得力於該紳　獨多日束鹿不過中治學生至五千人之多較津郡辦學尤難其能力亦較津郡辦學諸紳有過之而無不及足見該紳勉力興學熱心敎育等情呈　分别奬勵前來臣查學務大臣奏定學堂章程内載其有官紳辦理合宜　設日廣者由督撫將官紳奏請分别奬勵等語今束鹿縣學堂成效昭然復又舉行觀摩會同洵爲直省各屬之冠　外士庶靡不稱贊該縣張鳳台身係地方籌辦學堂曾屬應盡之義務能籌書推廣心精力果逈非敷衍塞責者所能同觀合無仰懇天恩俯准傳旨嘉奬其出力紳士舉人焦煥桐擬請援照天津紳十林兆翰等請奬成案賞給内閣中書銜以昭　　可否之處出自鴻施逾格理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
宮門抄八月二十九日吏部翰林院正黃旗値日無引見禮王由東陵回京請安召見軍機李殿林 
大臣廷奏爲旂租銀數報銷遵章由題攺奏摺 
奴才廷杰跪奏　旂租銀數報銷遵章由題攺奏叩祈聖鑒事竊查直隷各屬經徵旗租銀兩向以八項爲八案奏銷分春秋兩季造報嗣於道光六年二月二十三日經直隷總督籌議旂租善後章程奏明嗣後旗租奏銷應請合八項作一次春秋並計考成以杜墊解之弊當年額徵與節年帶徵分册造報奉旨照所議章程辦理在案查口外旗租銀兩向由直隸總督按年奏銷嗣因口外事宜攺爲熱河都統辦理所有旗租銀兩即由熱河按年題銷茲據熱河道謝希銓飭據承德府併平泉等州縣各將光緖三十一年經徵各項旗租銀兩陸續造册詳由該道將徵完銀數核明造具總册詳請具奏前來奴才查承德府併平泉等三州縣光緖三十一年分舊管額徵存退另案莊頭四次奴典公產等六項共地六百五十頃零九十三畝三分一釐九毫九絲基園場圍院子地基房身等地一頃六十畝四釐瓦草土房棚六百七十七間水道條各徵租銀不等共徵租銀一千八百一十八兩二錢二分一釐八毫零五忽三微二纎除扣納民糧銀四十三兩九錢九分六釐外實應徵租銀一千七百七十四兩二錢二分　釐八毫零五忽三微二纎新收　項開除無項實在地畝銀數均與舊管司計三十一年實徵完租銀一千七百七十四兩二錢二分五釐八亳零五忽三微二纎奴才覆加確核均屬相符卽飭熱河道委員解由大興宛平二縣轉解部庫兌收謹將徵完旂租銀兩數目恭繕簡明黃册恭呈御覽並將础數各册咨送部科外理合恭摺具奏伏乞皇太后皇上聖鑒敕部核覆施行謹奏奉硃批户部知道册併發欽此 
直隸總督袁奏爲提塘玩誤塘務據實嚴叅並叧籌辦法摺 
太子少保北洋大臣直隸總督臣袁世凱跪奏爲提塘玩誤塘務據實嚴叅並另籌辦法恭摺仰祈聖鑒事竊臣應造丙午年京察履歷於十年十二月十六日由四百里發交駐京提塘赴部投遞旋於本年正月十一日接准吏部來電前項履歷迄未接到究在何處擱壓派員赴京查得直隸提塘恩榮係完縣屯居漢軍正黃旗桂斌佐領下武舉因庚子後經費不足回籍措資卽託廣两提 
 
 

Page 17

 
 
[常昭鄉民鬧署電請辦法蘇州]  
　　蘇州府何筱雅太守前定於本月二十四日赴各屬勘荒茲太守旣抵常熟各鄉民即聚衆禀求常昭二縣署各聚衆數千人太守因於二十六日發電來省禀請藩憲核示陳方伯遂禀商撫憲以擇尤准荒見機裁奪八字電覆云（銀） 
[募兵給發冬衣蘇州]  
　　蘇撫陳筱帥於二十六日午後率同督練公所杜觀察詣寳帶橋常備軍點驗第一二三三營募兵併給發棉衣褲各一套以資禦寒（燭） 
[上海官事]  
　　江蘇提學使周樹模將於日内來滬赴江寗公幹上海縣土大令特飭差預爲照料甘肅提學使陳曾佑由日本回到道拜會候選縣丞童心澤奉蘇藩憲委赴鎭江公幹吳淞埠工善後局文案縣丞金玉光嘉定縣典史楊永康等到道禀見 
警察南局長陳祖武到道銷假（宜） 
[示諭勸捐]  
　　本縣王大令昨奉道憲札文略謂准湘省振捐總局函稱湖南長衡永等府本年四月被水成災嗷鴻遍野曾經湘撫奏開振捐並七次常捐設局開辦茲已開捐日久而上兌者寥寥是非酌量變通不可援照廣西外辦章程將捐章札發到縣飭卽出示勸諭等因大令遵於昨日示諭謂爾等須知湖南被水成災待賑孔亟現在所辦賑捐已援照廣西外辦章程酌量折減爾等務各踴躍輸將俾得聚沙成塔旣可榮邀奬叙又可廣濟災區云（宜） 
[示禁航船妒業]  
　　浦東東溝航船傾覆斃人一事已迭紀本報嗣經各商民以航船貪裝搭客易於肇禍特商由大東公司開放小輪一艘專駛吳淞高橋一帶取價甚廉以便行旅詎開辦數日卽有航船等妒其生理暗壞輪機經該公司查悉即於前日禀請商會轉懇關道瑞觀察分札上海寳山兩縣　體出示嚴禁矣（宜） 
[禀請設立印學社]  
　　上海西泠印學社舉人徐正鈞具禀滬道略謂近年風氣大開學堂林立應用敎科各書無不日新月異惟所設各科尙少習字一門不無缺點現擬創開印學社專敎各學生習韓柳歐蘇等各項碑帖以期保全國粹禀請給示云（宜） 
[議設警監習藝學堂]  
　　監獄習藝所提議多次尙未成立現各董議先在積榖倉内設立學堂由日本畢業生廖惟勛招集學生學習警監習藝諸事俟習練純熟即派入習藝所幇同敎授云（尺） 
[傳諭裝設電話]  
　　總工程局現擬在所轄境内裝設電話已聘請洋工程司在城内外先行繪圖並諭知各商號住宅如須裝配卽行報局云（尺） 
[政治研究會第三期演講]  
　　今晚八句鐘爲靑年會附設之政治研究會第三講期聘請日本駐滬郵便局長總理藪内敬之助君及日本郵船會社幹事員淸水安治君主講日本歷史並請顔駿人君主席云（宮） 
[縣署封閉側門]  
　　上海縣署花廳東側向有後門一扇路通四牌坊本縣王大令察行待質自新兩所與此門近在咫尺恐有疏虞且花廳係會客重地閒人出入覷視尤不雅觀特飭匠將門封閉以昭鄭重云（宜） 
[關提巨騙到滬]  
　　陳鍚周上控楊庸奪李梅生等串騙鉅欵奉關道瑞觀察両次札飭公共公廨關讞員飭差先將李梅生楊芷銘等提案訊押在案茲經人訪悉楊庸齋匿跡蘇州關太守因備文飭差赴蘇關提到案奉飭押候集訊再行核奏奪（力） 
[飯店減價]  
　　本縣王大令奉道憲諭飭滬上各飯鋪减價售賣等因當卽飭差傳諭飯業董事朱仁德錢永康等速遵憲諭每碗仍照舊價十四文出售等情卽經該董等邀同滬甯蘇錫各幫店主公議以米價雖減尙在六元以外若照憲諭每碗售錢十四文太覺吃虧刻議自十一月初一日起每碗售錢十六文俟米價跌至六元以内再行减價昨已由朱等禀復到縣矣（宜） 
[英界火警]  
　　昨晚六點餘鐘英租界江西路三洋涇橋某報關行失愼經救火會到塲救熄詳細情形探明再錄（力） 
[幾肇焚如]  
　　昨午十二句鐘新租界派克路東福海里某姓家幾肇焚如由捕房派探徐阿華偕西探往救幸卽熄滅（力） 
[尙賢堂第六次講義（英武員克登君主講）]  
前日爲本埠尙賢堂第六次講期主講者爲英國陸軍大佐克登（日俄之戰曾充軍務訪員現在字林報館主理筆政）題爲戰事亦敎育其言曰余今日不能操華語演講深自抱歉諸希鑒原余以爲言語不通之障礙最足啓兩國之釁端盖兩國之人民國家於两國語言文字之精義各不相習一經迻譯眞意或失兩國之因此而啓爭　也屢矣今試先解明戰字之字義夫戰抗拒之謂也亦競爭之謂也其所謂競爭者即兩國視若仇敵相見以兵戎之謂也戰事一起其情狀之紛擾令人可怖兵士往來戰地守陸軍之法制堅固不搖國家之命運於此繫焉推而言之世界萬國人民固常處於戰爭競爭之地位有終日奔波謀餬口之計者有求富者有求學者有以愚蠢不仁垢汚縱恣邪淫等惡事與戰事同一駭惡而與之决戰者好戰爲人之本性人失其良能則性亦因而遷攺且人之本性亦惡戰盖人爲萬物之靈知自保之道其惡戰也即其聽從天性之命令也今試再解釋敎育兩字之字義此字之源出於臘丁文其意爲引之使出即引人思想之能力使之出也敎誨之謂也訓練之謂也培養各種才力之謂也按此字之通義是人之敎育即在中學校高等學校大學校得來凡曾在學校肄習畢業者即可謂其已受敎育雖然爲此說者實誤夫人之敎育有生俱來死而後已人之爲學無盡期彼亦不自知其應若是爲也願若是爲也是盖天賦之禀彝所以主宰生物者夫人亦生物也雖曾受天亶之聰明超乎生物之上然其生也其死也豈異於生物耶人當幼年以蒙養補助天性之敎育年旣長苟欲高出人上則亟須授以文明之敎育是即人所應得者也人初入學研究淺近之學問以蘄至於通達先習本國之語言文字以植理想敎育之基礎學問於以日進然後再由理想敎育以求實際敎育智能之增益皆入世後由閱歷中得來（未完） 
[總工程局記事]  
　　鄭義盛草貨店前控丁小東担保貨款判押限繳在案昨提訊仍一昧挺押孫明府判移縣追理○美界包探帶小竊楊小羊徐胖子到局禀稱伊等串竊東林鐵練一條質在祥泰押並店並稱徐即瞿仁裕前竊開平局輪船巨練一根請即一併查吊原贓歸案孫明府派探至祥泰吊取給來探帶去尙有開平局鐵練一案諭著失主自行來案具領○金羅氏前控馬秋成將借去田單向鍾金榮抵洋四十元逃匿不還奉斷馬還洋二十元餘著凑贖茲馬掯不遵斷昨提復訊因鍾已將單轉抵洋四十元判馬仍還押交洋到案給鍾取贖○高兪氏女許字　陳阿金尙未完婚前日陳忽糾同骨牌帮流氓王阿林王阿三張福等前往强搶被巡士查見扣住送案並傳到氏等研訊氏供前由伊母交過禮金廿元再索四十元不允致被糾搶官判陳戒責二百下向氏服禮王等各戒責三百下押十四天○蔣槐卿扭船户徐德奎控被伊父子林短交代收子花洋二百餘元已勸過還洋八十五元避匿不見求飭追交官判交保出外理明○船户林海等恊同夫頭楊龍桂扭控流氓黃阿根拆梢官 
 
 

Page 18

 
 
判戒責二百下押七天(寸) 
[上海縣案]  
　　逃凶姚瑞生在迎春三弄妓女謝寶珍房間爭風踼斃汪挺俊案内之鴇婦蔣姜氏由縣函請英讞員關太守提解到案前晚襄讞洪明府特將人犯提出研究姜氏供嘉興人開妓院四載祇有買女謝寳珍並借房間之謝秀英两妓姚汪二人均寶珍狎客本月十六夜姚先生在房汪與友人張姓擅闖入房两下酒後各扭髮緶婦人等上前排解两下釋手姚復將汪一推仰面跌倒扒起聲稱小腹疼痛婦人於二點鐘時與張生敲藥店門購買膏藥不料延至十八早上汪竟身死姚已逃遁明府詰日仰跌理應傷在後背設非小腹痛劇何至當夜購膏供多不實喝令掌頰二百五十下又詰在埸解勸之傭工姓名及寶珍現避何處姜氏亦復庇狡明府又命鞭一百下供仍游移判交官媒押候解訊○總工程局祥送陳雨良控何友高沈秀淸毆傷伊每陳楊氏一案到縣訊質陳供伊第昨往隣人何友高家借秤買菜旋即送還秤忽失去指弟偷竊母親申論被毆揚氏供同何供陳開車寓其弟乘小的夫婦出外掩入家小兒向詰被毆明府飭仵騐得楊氏與何沈各無要傷判各斥釋○錢應新周子良互控訊究錢供小的雇人種秩被周攔奪向論被毆復將小的耕牛戳斃愬知地保飭賠不服周供今夏雇錢姓即錢應新之姪孫帮種花地祇做两天被應新霸阻復誣小的戳斃伊牛地保知伊揑詐不願出理明府核供各執判候傳保審斷○太陽廟巡局函解張金氏控彭二拐賣伊女如意一案到縣訊究金供女兇如意被彭二拐賣幸女逃歸鳴局送案如意供年九歲被彭二拐賣四馬路揚州人家彭二供金氏是堂婦伊夫死後由小的購棺成殮今已再醮張姓並無拐賣伊女明府判彭押候查明再審 
[公共公廨早堂案]  
　　積竊郁見文攺名林雲章昨爲包探王寳生拘案由關太守會同美白副領事研訊王探禀稱林手携灰鼠皮衣質票求售小的查得所質之衣係許炳記家被竊之原贓因此傳同許姓投案請究太守判將林交捕房管押俟下禮拜二再訊○王聘臣於廿四日失去皮夾一只内有洋三元愼裕莊支票三紙一計二百元一計一百十元一計五十元爲大觀樓下聚興饅頭店之常州人衛四喜拾得次日領取衛四喜分洋七十五元郭和尙分洋六十元張少琴分洋六十五元昨早由包探王寶生王阿巧將衛郭張三人解廨傳同失主請究衛供在垃圾補邊拾取承認不諱太守商之白君判將三人各押捕房二個月洋交失主領去○董春林前因長裕里内儲梅初家失愼帮同搬物乘隙將抽屜内金表金練等物竊去經見証曹毛毛報探解訊判押限十四天繳贓在案昨解復訊董供願賠洋一百元求恩開釋太守以旣願認賠竊物是實判還押再限七天繳贓如違究辦○江北流氓高順卿前因夥搶車庽洋元由捕解訊判押黃家庫捕房九個月詎該犯於前日乘隙逃出爲包探陳云忠追拿解究判加押四個月○馬四開魏一章將女人姚阿英兇毆報捕解究判押候禮拜　解訊○王銀泉屢次犯竊爲捕解究判押三個月工作○張禮堂串同學徒徐金如竊取張洪卿賬箱内　十四元銀一百兩解捕解追在案昨解復訊張洪卿投供此案已有人理處請爲開釋太守判張徐交保理楚禀銷○張阿四楊阿福串竊董淸生之包車一　由阿二經手賣與西門外宓姓處得洋十九元經失主報捕解究判押候限下禮拜二交車再訊○流氓吳阿方陳蘭生藉端用刀將曹阿四戳傷一案昨又解究判各押三月示儆○尤永泉因圖賴唐子培貨洋四百餘元控奉提案判過堂候訊○張阿福在小菜塲搶張陸氏金戒一只報捕解究判押一月○沈裕成竊李阿春家綢衣三件判押一月（力） 
[法租界公堂案]  
　　法商燧森行買辦吳偉仲因用虧銀一千餘兩被控飭提詎被李祖明已在英公廨保出　匿該行一再投追因將李移提到案李供吳係候補人員聞已往蘇省禀到請交保尋交陳明府商諸愛繙譯准予人銀並保限一月將吳交案○徐金生控王少卿翻戲騙銀一案現已次洋三百元昨由王子續交洋五十元給徐具領並諭王子將餘洋赶交○怡隆洋行前控復一盛洋貨號周子銓定貨不出經官判限兩個月出貨並先交利銀二百五十兩在案嗣因該行東願償還利銀一百五十兩須將定貨於一月内出淸請傳知被告中西官即傳周到案飭令照辦○張阿金竊錢楊氏衣服拘訊判押一月○顧文奎扭湯云生王阿順到案禀稱彼等在途擺賭攤騙錢小的行經該攤望看遽被兇毆官判湯王各押一月○王阿富竊招商局糧米袋五十只爲巡丁拘案判押五天○楊金生竊黃豆判押五天○陳阿榮閔桂泉串竊綿布衣服售與阮長生一併解訊奉判各押一月阮交保候核○王幹卿控小車夫張咸林在中途行竊衣包贓物由同黨拿去求究官判押一月再行查贓○王連生上年因拐孩案判押捕房一年上月病故由善堂備棺收殮昨有屍子王關龍投捕房請領屍棺捕頭命具狀准領（深） 
[美租界捕房事]  
　　某國艦兵醉臥於兆豐路畔由二百零七號捕令東洋車推送捕房押候醒釋○華洋交界薜家浜之小車夫徐乾候家前晚突被江北阿三糾衆將小車衣服車照等件一併攫去由徐報捕請究奉飭自尋阿三扭入究辦○北河南路某馬車行在門前配車馬忽驚躍沿途撞倒小車多輛由二百七十八號捕將馬扣住帶入捕房馬夫王阿四亦投請領回捕頭以並未傷人准予領回○前晚百老匯路鼎盛米店夥徐雲生將穢水潑出濺及行路西人衣服當由該西人鳴捕將徐拘入至昨晨捕頭以原告未到將徐斥釋○顧壽山昨乘脚踏車至乍浦路橋將二百號印捕撞跌當由該捕拘入捕房捕頭詢以住址著卽暫釋候公廨傳訊（似） 
 
 
