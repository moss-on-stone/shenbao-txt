# 1899 - 85 - 4909323

 

Page 1

 
 
[翹盼仁施] [  申報館恊振所謹啓]  
　　天災流行國家代有然從未有如去年山東諸郡縣之甚者山東地居北省田疇瘠薄小民本貧苦不堪平時終歲　　猶苦難謀一飽至去年而霪霖洪水稠疉而來滾滾波濤赤地千里民生昏墊家室蕩然不特田穀顆粒無收即雜糧來無從下種以致飢黎載道餓殍纍纍存者枯瘠如柴朝不保暮死者胔骼狼藉盡飽鳥鳶甚至家有小孩欲易數百錢而不可得傷心慘目莫過於斯本所籌振有年雖極艱難斷不忍半途而廢正在羅雀掘鼠支絀萬分而皖之鳳穎毫渦江北之徐淮海諸處又洊飢疉告其慘象竟與山左相同壽振之艱至斯而極因延名手繪成災象印册勸捐定於二月十一日隨申報分送所望寰中義士海外仁人减日用之資爲行善之舉多則盈千累百少至百文數十文但祈早沛言果即可多拯垂斃飢民之命眼前功德食報無涯他日者五桂三槐公侯萬代實本所所馨香以祝者爾肅此布陳伏　○德鑒 
[論中國宜添置戰艦恢復海軍以禦外侮]  
　　嗚呼中國至今日不可謂不弱矣其所以弱者兵力不足故也然當數年前中國兵力亦未嘗不足雖不能與泰西諸邦並駕齊驅而尚不難爲自守之計大抵防内亂重在陸軍禦外侮重在海軍中國自開海禁以來非不日思禦侮之計故於各處海口建築砲臺置備兵艦創設海軍專立海軍衙門船政有局製造有局雖輪舶槍械不能不購之外洋而海軍之勢己成海軍之基己立雖不敢自恃而無恐而自外人視之以爲中國兵力較勝於前尚不敢意存輕忽乃自法　車起馬江一役毁我船廠壞我兵艦軍容爲之稍挫然猶轉敢爲勝於海軍尚無大損也迨甲午之歲日本借轅事發難於中國以大勢而論日豈能與中敵非但華人無不以日人爲螳臂之擋車即西人視中國於日本亦不啻如泰山之　　卵不意一經交戰中國之兵步步退縮處處披靡大敗於日人之手而海軍提督丁禹亭竟以兵艦盡數奉送以致　巨二十年之經營朝廷數千萬之帑項一旦棄如土芥誠萬死不足以蔽其辜者矣雖曰防險守禦末必專恃海軍而海軍一亡兵力遂薄國勢之弱實根於此曩時各國之不敢輕視中國者至此皆有覬觎之意而未及一年德人即占據膠州灣俄人則索租旅順大連灣假如海軍不亡朝廷斷不肯慨然割棄必欲與之一决雌雄然則海軍之關係國勢豈淺鮮哉現在意人又借鐵路借欵爲由索取浙江之三門灣不允則調兵艦以恐　意甚卞急黃亦以中國無撫軍之故而　知此　狂也幸朝廷持之甚力意人不敢遽爾發難此事或尚不致决裂然海軍一日不復外侮亦一日不靖今雖不至於决裂而將來借端婪索之事仍不能免或曰海軍誠不可不設而欲設之亦談何容易中國自甲午一役元氣大損安能驅籌此數千萬經費即有經費而購艦練兵亦豈朝夕之事乎曰事誠不能旦暮而或而　　　　　斷無不成之理從前事係創辦故不能從速今則祗須籌畫經費耳經費雖不能一時籌集而運清　　　　之　　　盡復舊規矣前日本報紀中國政府向英國阿摩十莊廠定購戰艦二艘名海天海圻其船由首至　　　　　　　二十八尺由首尾取直三百九十六尺船身寛四十六尺零八寸艙深三十尺零五寸入水前後匀算十六尺零九十　　四千三百墩又謂海天每一點鐘能行海程二十四諾脱文十分之一行程之速無出其右約本月杪可到執筆人閲之不禁以手加額曰兩艦之來即中國恢復海軍之先聲也年來本報屢有整頓海軍之議冀爲芻蕘之一得至今日始有眉目知朝廷未嘗一日無恢復之意也或又謂中國海口之多二三兵艦何足濟事即使每年購軍兩艘十年之中亦不過二十艘各國戰船之盛有十數倍於此者中國雖竭力經營亦難與之争勝曰兵貴精而不貴多各國兵艦之多皆欲派往各處游歴并保護商民者中國但求自守若有二十艘己足調遣十年之中置備二十艘經費尚易籌措故曰海軍不難恢復也甲午之役統帶不得其人非船少之故固夫人而知之矣今苟備有戰艦遊弋南北洋面意人亦不至調艦恐嚇此必然之勢也意事稍鬆雖不係兩艦之將來亦未始非兩艦之來得以解圍也然則兵艦　可不購哉鳥可不每年添購哉 
[逆犯赴美]  
　　日本訪事友人云中國逆犯康有爲亡命於日本近因李星使向日廷辯論再三調照萬嗣公法他國漏網之犯無容留之例况中朝現與日本己敦睦誼若貴國庇護我國罪人不免爲列國所護刻經大隈伯周旋其事由外務局給以盤纒七千元己於二十三號在横濱乘某商輪船赴美國轉往英國未知此後餘生尚能保其無事否 
[拓地通商]  
　　日本訪事人云二十二號接東京來電云朝鮮政府己允於英五月内准各國在羣山馬山浦城津三港通商與平壞一例互市 
[代辦税司]  
　　白門訪事友來函云金陵下關開作各國通商口岸例應設關徵收税項邇奉南洋大臣劉　帥檄委署藩司胡芸臺方伯暨署巡道吴吉甫觀察爲督辦又委洋務局總辦黃芝生觀察襄理其事定於二月二十一日開關峴帥又以税務司一席尚未經總理衙門派定何人爰奏請暫由鎭江關税務司薩允格君權行代辦聞己奉 
旨准行矣 
[甌關重建]  
　　温州訪事友人云甌海新關自朔門失愼後擬就四旁基址大擴規模重行結横前月二十九日己將舊關拆卸僅留貯土鐵房一楹如魯靈光殿巋然獨存税務司某君己移居對面春記行樓上藉資辦公大約嶺梅破蕊時可告落感也 
[修整兵輪]  
　　白門訪事友來函云南洋小兵輪例於三年修理一次福安輪船今年遵届修理之期昨由該輪船管帶黃都戎友勝上禀南洋大臣當奉劉峴帥飭令照例駛赴上海製造局聽候修整都戎奉飭即於二月十三日　輪前往申江 
[鐵路將開]  
　　金陵訪事友來函云甯鎭鐵路基址前經　芸孫觀察履勘設立標誌繪圖貼説禀由督辦大臣盛杏蓀京卿於今年正月下旬來省親自獲勘由陸路沿途勘至鎭汪頃己事畢京卿即飭觀察函召承辦之洋匠工程師迅速來甯尅日開工興築日來洋匠己紛紛來開工之　當不遠矣 
 
 

Page 2

 
 
[公餞行旌]  
　　甯波訪事人云甯郡各紳董於本月十六十七兩日假南門外廣東會館設筵公餞前甯紹台道吴福茨廉訪榮行並賀李幼梅觀察新任之禧燈紅酒緑輿馬喧闐誠盛事也 
[提憲過鎭]  
　　鎭江訪事友人云月之十三日江南全省提督李壽亭軍門秉節至鎭暫駐水陸總巡局至十五日乘虎威兵艦溯江上駛逕赴金陵謁見南洋大臣劉峴帥面商防堵事宜瀕行時陳宇山軍門鄭藎臣叅戎周錦堂都戎咸詣官馬頭恭送節麾 
[蘇州府試五志]  
　　蘇州府彦詠之太守考試九縣文童所有題目及名次均次第紀諸報章兹悉太守以院試在邇若仍循曩例分塲覆試深恐遲誤愆期爰於十七日將常昭崑新江震六縣文童一併招覆今將各題照録於左通塲四書文題魯欲使樂正子爲政至正以其所不能通塲經題歲二月通塲詩題賦得三十六宫都是春得春字五言六韻 
[松江縣試告竣]  
　　松江訪事友人云華婁縣諸文童自本月十七日終覆後即經劉屈兩大令登明選公評定月旦發貼長案兹將前列二十名録左華亭徐文藻耿善勛吴寳璜祁昭采陸仁儁謝嘉鎭張烈倪宗伊邱曾堯吴葆誼汪希倫宋景純蔡光照馬鳴坰徐廷颺楊廷秀唐遇順宣冕英沈傑顧際唐婁縣唐長華朱梁沈成銞杜應璜陳世鳳奚葆蕚蔡邦石汪德驥姚文鑅吴廷璜褚士謙夏肇時仇光瓛查曾匯周儒純馮方新張忠清宋廷桂李芳照朱俊 
[寍郡辨志文會戊戌冬季課案]  
　　漢學超等鄒登泰王亨彦范承登顧清廉胡玉縉施世杰陳受謙陳康黻任煥文童景熙特等王亨兆逹李費廷璜程起鵬陳廷駿逹孚陳傳芳孫冕林授經張有珩○史學超等陳錫哉吴佐清李孟毅景學鈐馮華春夏啓端唐鏡容何長慶章大澍樂以成特等趙嗣勳吴兆騏鄒登瀛吴天爵戴鴻鈞鮑國光柴正衡張汝蘅沈詔聞樂靖亢○天文兼算學超等王瑩徐壽尤金鏞沈善蒸盧葆宸李璿儲梅山湯金鑄陳紹齡袁内熊特等周濂王塏曹鍾秀王恭綬李鵬飛王汝成梁安周陳其虎胡疇吴履剛○輿地超等逹享尤金鏞李孟毅范董原袁内熊儲桂山何長慶孫冕錢保杭趙文衡特等江起鵾周世棠孫敏麔王紹翰李頤年顧健基王序賓王紹洙張懋德陳錫哉○詞章超等楊志适鮑茂烺俞鑑張景翰潘鴻歐陽淦徐楨黃喻愚景學鈐鄒登瀛特等鄒登泰張德容柳福坤鮑國光毛雍祥尹栢葉焜璠張偉孫應鏘張汝蘅 
[命案離奇]  
　　嘉興訪事友人云新塍鎭附近鄉民某姓家雇工某甲歴有年所主人見其年少勤能特垂青眼願以其女許字爲室央媒説合贅於其家近始擇吉成禮親友畢集各申賀忱裙屐簪裾異常熱閙至晚酒闌客散方謂洞房春暖海燕雙棲一叚好姻緣從此白頭偕老矣不意新　於夜深人静時突取菜刀向新人猛砍霎時間早己魂赴瑶池翌晨家人入視知女慘死覓甲則己黃鶴杳然女之父母無可如何遂入城役秀水縣署禀報縣宰陳邑尊准詞即於本月十日乘舟赴鄉相騐果確不勝驚異遂飭塡明屍格自行棺殮一面飭緝兇手嚴行究辦按此案情節離奇恐多不實不盡俟獲甲研訊當必有水落石出之時也 
[復訊兇棍]  
　　松江訪事人云兇棍陸　堂因前歲刃斃俞閨女桓姑經前署華亭縣趙嘯湖大令拘案訊實兩次解入省垣因翻供發回復由省憲派原審官趙大令來松細鞫粗有眉目大令返省該犯即解府過堂供詞仍游移不定本月十五日太守飭備刑杖詳加推鞫隨飭跪鍊繼上挺棍良久該犯狂呼内急乞恩放下然仍不承招十六日太守復委發審沈大令研訊亦飭牽上挺棍該犯乃供稱情願照趙大老原爺訊口供承招求恩照詳不再翻異並一口咬定通姦稱因桓姑向伊索取衣服伊因手中拮据請俟異日遽逢其怒一時性起遂釀此禍沈大令問所索何衣答稱甯綢襖大令斥其言語不倫點污清白該棍姑俯首無辭大令遂飭退堂還禁 
[懸賞緝盜]  
　　嘉與訪事友人云日前北門大街許祥根黃元盛兩鋪被盜搶刧報縣後經陳邑尊前往踏勘回署即派撥通班差捕勒限會營嚴緝迄未弋獲本月初八日懸賞千元謂有能破獲全案者即以此畀之以示鼓勵旋即經人拘獲一犯解送縣署未知是否正盜一經研訊自不能遁飾枝梧也 
[學宫幾燬]  
　　白門訪事友來函云金陵城内上元江甯兩學宫之側向開有義順茶館其地緊逼學宫又有章卓夫者於附近添建一樓開設烟燈兩學紳衿以茶館烟館最易招引火災特於去冬由邑中唐紳程紳等多人禀由學官移請江甯縣勒令拆讓江甯邑尊某大令允之移學會勘核辦詎延宕至今仍未見諸施行本月十四日二更時分義順茶館忽搆火患薰天烈燄飛撲宫牆正在危急之際幸各水會水龍風馳電掣而至江甯邑宰亦飛輿而來會同學官亟飭丁役引各水龍入學宫内先將大成殿及兩廡屋宇澆灌濕透然後隔墻噴薄祝融氏始未敢關入聖廟僅燬去茶館房屋一椽祝融氏遂偃旗息鼓而退其毗連宫牆未經焚燬者尚有茶館之平房三進烟館之樓房四幢兩學中人鑒此前車亟籌徙薪之策因仍請兩紳禀催邑尊勒令從速折毁庶聖廟不致再有意外之虞想賢邑候自顧考成當必不崇朝而令行禁止也 
[京江火警]  
　　鎭江訪事友人云本月十五日之夜更魚三躍時西門外薛家巷南首一帶茅櫓蔀屋間忽兆焚如萬道紅光高燭天半迨驚鑼亂鳴城内外各善堂水龍風馳而至汲水狂噴如萬斛銀泉從空飛瀉無如風勢正猛頃刻間如拉朽摧枯延燒四面直至四更後始得漸漸熄滅計是處草屋七十餘家共成灰燼當火熾時道府縣及保甲局水陸總巡各官皆臨塲彈壓被災之家從夢中驚醒見火光己逼紛紛狂竄有失履者有脱帽者有不及披衣者兒啼婦哭之聲號咷不絶惟保甲總局海防廳署近在咫尺如魯靈光殿巋然獨存北首有草房二十餘户瓦屋十餘家均爲水龍翼護得免殃及事後被災者靡所棲止露宿荒郊瑟縮如蝟常鎭通海道長久山觀察聞而憫之即命按户發給蘆蓆竹竿使搭篷暫蔽風雨並各給洋銀二元以示撫恤聞起火之由係水利廳差役某甲糾集賭徒回家作葉子戲旋因口角繼又用武誤翻火油燈光燄熊熊冐穿屋頂甲等知勢不妙飛步逃逸並不聲張遂致貽害如是之烈現經地方官查悉己派差嚴緝務獲究懲矣 
[濠州大風]  
　　日本訪事友人云十八號接濠州來信云該處枯音司藍島海岸之居民專採眞珠爲生計於本月四號被十八姨惡作劇霎時間播土揚塵死亡人口一百五十餘名眞旡妄之災也 
[南海珠光]  
　　廣州訪事友人來函云粤東石井東製造局當開辦時張香帥特調薛培榕大令經理其事大令才識　逹辦事勘能數年以來頗著成效邇大令因事告假旋里由大憲札委東製造局委員廖子琅太守接辦其事遞遺東製造局一差札委候補府寄純太守充當縣官將卸事時每將田房税契減成繳收以期多多益善此亦官塲之通例也日前番禺縣之明府出曉諭云則措調得體並不染向來陋習示略云番禺税額每年必須收至六千兩方敷報解歴任均酌量减收以示體恤而期踴躍本縣到任悉照舊章辦理即間有匿契不税被人禀訐者本縣令其到案投税酌加花紅一二分較之原額仍不及十分之七本縣從未因獲契妄罰一人爲吾民所共知乃粤會官塲楨習於掛牌後往往任意减收大肆招徠每百兩或减至一兩及七八錢不等於本縣所得無多而後任則大有所損即如本縣到任之第一年收銀不足額竟賠墊至千餘兩此其明徵此等見小利失政體之事本縣并不樂爲現值卸事如題仍照薪酌量减讓兩業户等若白契　縣説自行投税若不願税俟新任投　均無不可但現定之俾絶不　　兩等愼勿聽任契棍之言羅　包攬莫本　交卸時可以挾制　　　○而海縣之豐步地方有氣染店十餘家凡各綢店貨物均正較處發乘足以貨積如山值貨楨鉅本月初五晚二更時有盜匪百餘人乘坐拖船二艘并長能船檄號　　登岸是處雖 
 
 

Page 3

 
 
有巡丁然爲數無多且賊勢兇悍不敢攖鋒任其破扉直入將各家貨物搜掠一空准有一鋪門面黏有招頂字様盜黨以爲店内空無所有因是得以保全翌日各店均赴南海縣報案請爲緝盜追贓邑尊董大令當即親往勘騐然能否人贓併獲亦殊難逆料也 
[蜃江春浪]  
　　温州訪事友人云本月初二日爲温處道王心齋觀察甄别中東書院之期是日並不扃門予限一日遲至三鼓須一律繳卷生題河海之於行潦二句詩題賦得中和節進農書得唐字童題今國家閒暇及是時詩題賦得二分春色到花朝得分字共計生童各卷約有千餘有外邑與考各生因交卷過遲概置不納見者惜之○正月二十五日温州府潘祝年太尊附招商局普濟輪船赴杭垣叩賀各大憲年喜並禀見新撫憲劉中丞盖官塲之體例宜然也○承嘉縣秦錢坪大令示期本月初八日甄别東嘉書院懸則知所以脩身詩題賦得杏花喊郭青旗雨得春字童題又從而振德之詩題賦得雨餘風物一番新得新字　以次日午後繳卷○洋關某西人携其梅鶴僑寓海璮山楊府廟後其子年甫八九齡伶俐異常前月晦日細崽某甲欺其幼稚多方侮弄西人知之大怒將甲扭送縣署請懲秦大令研訊之下喝令笞責三千板發押翼房候核甲亦可謂咎由自取矣 
[漢皋雜紀]  
　　漢口訪事人云有綽號楊丐糊者去歲糾同賭棍楊福田等假赴寍州辦茶爲名沿途設局騙人財物有皖客某甲悮入其彀輸銀不下二千餘金事後憤極吞烟而斃丐糊知機先遁破　後　獲楊福田一人現在丐糊竄至漢皋爲楊福田之妻知悉與之理論欲將丐糊送官恐丐糊不能逍遥法外也○前漢口洋務局委員藍幼維明府奉委隨同洋工程師查勘粤漢鐵路軌道現己事竣言旋上院銷差矣○聞漢鎭黃陂街某客棧内有賭棍唐某陳某金某等設局誘賭有某號客輪銀數千兩以致吞烟殞命不知若何了結也○漢南某鄉甲乙兩姓因争湖地起釁率黨械鬥互有損傷現經兩造鄉董出爲理處不知可能無事否○天津遣撤之某字馬隊營業己抵鄂由江夏縣李大令督率在鮎魚套遣散約七八十名其餘聞己在京口等處遣散矣 
[瓊花艶影]  
　　揚州訪事友人云客臘兩淮湖北引岸銷塲　旺存鹽己屬無多入春以來購者更日曾月盛督銷局深恐應接不暇因備文咨請運轅商開庚寅春綱以資接濟並轉飭淮南總局示諭承運各商迅速訂買運岸毋任延　　司江蓉舫都轉即據情轉禀督鹽憲劉峴帥請示遵行旋奉回批准開鄂岸庚寅春綱遂擇定本月初四日開辦一面札飭淮南局員遵照賦化鐵路暫行　務當可蒸蒸日上矣○時交春令東作方興南來就食貧民均須資遣歸田以免流離載道日前　江營務處　觀察森甲因公函操乘便　解飢民一起飭地方官加派差役沿途護送不准一名登岸是以地方甚覺安靖○運憲江都轉念揚城粥　己於上月杪停杓而城外　　飢民每日施放乾糧終恐無以爲　　商議府縣各官設法辦理江甘兩邑宰奉諭後即會商紳董籌欵資送現己護有端緒大約桃花初放時　可先後登程矣○署叅將兼統南字中軍轉旗張春園叅戎訪聞近日賭風日熾爲害閭閻特派武弁黃君認眞巡緝疇昔之晚巡至大財紳廟會哨局探知運司街於姓家方開塲聚賭遂不動聲色督勇掩捕各賭徒不及奔逃悉被拘獲内有某甲者係是處夙弇挺身而出極力阻撓黃君大怒禀知叅戎叅戎以其知法犯法咎無可起立子撤差一面禀詳上憲從嚴叅辦若輩聞之當可稍知儆懼矣 
[豸節來申]  
　　升住江蘇臬司陸春江廉訪於昨日午前抵滬舟泊觀音閣碼頭上海縣王欣甫大令探悉後立即命駕前赴碼頭恭覺知儀 
[蓮漕北上]  
　　江蘇海運局應解光緒二十四年分冬漕現己一律收清由總辦張子成太守照章派沙船承裝以使擇日運津督解季員邵子怡二尹亦己部署行裝擬即起程押解北上 
[讞員更委]  
　　英界公廨讞員鄭瀚生大令自經上憲調委金陵高等學堂　調一差近將交卸繼其任者傅説紛如莫衷一是現間前　是篆之翁笠漁明府己奉札來申仍委接辦讞政定於下月初蒞廨視事然尚未見明文也 
[商請换地]  
　　英律師担文君築數椽於滬北静安寺左近其地與同仁輔元堂義塚相連堂中所厝棺木甚多担文君恐穢氣　入於者生之道有礙爰函致江海關道蔡和甫觀察請轉諭該善堂將義塚遷移他處担文君另有地一方或與之調換亦可觀察當即轉飭上海縣王欣甫大令照會堂董曹君寄耘酌議未妥兹蔡觀察又復函催到縣赶速辦理蓋因天氣將熱居處務宜潔清也 
[西節停訊]  
　　昨日爲耶穌遇難節期教中士庶均聨袂至堂舉行彌撒禮西國官商停辦公事江海關亦封關五日英法兩公堂一律停訊惟法捕房應各案須俟卜禮拜四再行會訊 
[失物難尋]  
　　前日法總領事曰藻泰君偕夫人乘馬車至静安寺一帶遊倦歸來偶爾散步夫人忽失元狐囷領一條價值甚鉅立飭　探前往查緝己無影響隨囑是處地保帮同訪尋未知能珠還合浦否也 
[嚴拘詐騙]  
　　旗人瑞徵在申屢騙珠翠物件縣署及英界公廨均己案牘纍纍兹經兩江督憲劉峴帥接到湖北荆宜施道恭觀察禀稱親子瑞徵自幼過繼胞兄恭銘爲子係正黃旗滿洲候補叅領之職無如素性不端前因咆哮忤逆招摇撞騙曾經禀奉湖廣總督張香帥湖北巡撫譚敬帥批飭驅逐回旗在案嗣後久無蹤跡今聞匿跡申江又有騙物情事請飭地方官查拿究辦劉峴帥當即札飭蘇松太道轉札上海縣遵照查拿究辦禀復毋稍縱延王大令接奉札文刻己飭差嚴察查拿矣 
呈控串匿 
　　昨日楊阿新扭沈掌發倪錫昌至縣禀稱前由沈等爲媒聘定康家福之女爲妻今欲迎娶被沈等藏匿無蹤向之理論反被兇毆因特扭案求請訊究值日恙據情入禀奉王大令諭飭看管候訊 
[提究吞洋]  
　　天通菴三十六個黨頭曰談鶴祥前日將虹口鄉民徐少雲托付廣大公司之租洋數元吞没後爲公司查悉具禀寳山縣署請究昨日經沈期仲大令飭差恊同該圖地保將談徐二人一併拘入縣署訊辦 
[南市瑣聞]  
　　南市新馬路一帶茶肆每於晚間招人演唱小説聚而聽者男女雜遝履舄駢闐戲語謔言觸耳皆是事爲馬路工程局總辦朱森庭明府所知特傳諭捕頭令包探知照各茶肆主以後凡有婦女啜名概行禁止如敢不遵定提重責○船户殷天發戴德順等前日薄暮時在新馬路白玉樓茶肄啜茗一言不合頓起争端由包探唐關泉黃量海等一併拘解捕房捕頭諭先禁押候轉解工程局禀請朱明府訊究次日即有瞿錦標投捕房願爲具保乞請免究捕頭准如所請飭具坊結呈案將人証開釋○船户王金華陳期興朱三等日前承裝秀水縣漕糧來滬在路竟敢盜賣一百八十餘石事爲浙江海運局總辦許太守查知著承包船户之姚金泉等押令賠償姚情急訴知十六鋪地甲將王等拘獲管押候解海運局禀請總辦核奪 
[婦孺蒙恩]  
　　淮徐屢遭水患飢民載道流離其賣妻鬻子情形苟使鐵石人見之當亦爲之下涙浙東嚴筱舫觀察惻然憫之特捐集巨欵爲收養婦孺之計保全骨肉功德無涯本館曾綴數言藉誌欽佩兹接嚴觀察來函知數日内又蒙諸大善士陸續捐銀四百七十餘兩洋二百三十餘元即日解往災區交嚴佑之善士核實辦理本館除將清單照登本報附章外特書數語以告同仁想諸大善士保赤爲懷當必有聞風興起慨解腰纒彼數百萬哀　或不致有　離失所之苦也[  本館府]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯郡試事]  
　　九江訪事人云江西提督學政李大宗師於本月初六日調覆德化湖口兩縣童生單號題而爲履變號題不下帶作破承起講及中二比初七日總覆五邑童生題君子不重則不威初八日發新進案府學李德墀鄔敦沅楊恒鏡蔡秉成饒華彰張鳴鑾羅掄元洪作熙宋昌義聶鳳祺王邦傑曹鏡清楊清玉李育壬蔡晴光王應斗郭桂榮歐陽錦葉旌高周相成王鶴亭鄔日新時階平朱奪奎歐陽逹亭摘華黃夢菊袁承祖張在寛馮兆蘭德化丁盛儒黎宗彭湯祖祚鄭瑞雩范禮𤇶陳鵾熊道琛許運釗廖文錦唐愼垣周緒康余介吕傅耀吕傅薪� 
陳受余燊楊希時張榮瑞萬和惠張紹先蔡懋源熊象鼎王永清羅增張鳴鋆湖口曹子敬周碧藍唐汝田彭詐康劉探騼殷先哲郭嗣俊袁賡再曹慰椿郭贊廷蕭漢周憲原李賡鐸徐允平朱繡徐濬曹振彩周鎭鎬秦建西徐景祥彭淮葉日新何增煒柳佐奎殷樹煌彭澤饒世模李翰仙汪鵬舉李繼蓮洪煦仁張經堂汪華炬李岩濤許乘風時馨朱鴻文何其蔚先光鼎歐陽梗劉步蟾劉驥德高景星韓希賢劉士傑項植藻朱繼潛黃維鵬德安熊逹臣夏以忠湯鳳鸞張祖濤程式穀萬錦程李培蓮熊紹軒張肇桓陳東生王式宓董道貞黎西庚夏佐康張星耀李郁文熊申孝蔡樹芳羅雲錦瑞昌馮鋭清温廷揚范振鵬徐作哲文驄蔡春溪周錫恩王儀曹炳南柯觀成李芳春余藻李耀文范澤澄張廼星　丹桂曹步成鄧國俊朱景秋陳毓麟 
[札提類志]  
　　松江府濮紫泉太守日前接奉江蘇藩司聶仲芳方伯札文内開上海縣境内維揚公所董事茆彦良等控船帮夥朱長生勒索規費一案飭即親提訊斷詳報等因濮太守即行派差來申飭上海縣將在案人証一併解府訊核時適有通瀛公所司事步楝樑以維揚公所各董事諸多不合等詞投縣具控王大令當即一併解府請濮太守研究○南匯縣商人盛家棣王汝鼎等前投藩轅控裕源紗廠主朱幼鴻朱綬卿等圖吞花價聶方伯當即批飭蘇州府彦詠之太守派委宗介眉明府來申守提解省親訊察明府到申候提數日兹據朱等遣丁張越投縣禀稱自願赴蘇投府轅候訊請恩准行王大令准如所請即據情商諸宗明府請先行回省銷差 
[英界晚堂瑣案]  
　　監生鄧春控韋就日欠銀不還一案前晚讞員鄭瀚生大令情帮審委員劉穆庭二尹提訊鄧供監生廣東人年三十七歲向在同安祥爲夥前年冬間韋向監生借去洋銀三百四十元立有筆據約定年底歸還旋又續借洋二百元屢次延約至今未付分毫此欵由監生向股東陳竹坪轉借現在韋以同安祥己於去年倒閉竟圖吞没且韋在虹口開設祥泰並非無力措繳叩求押追韋供與鄧同鄉所借之欵係公興泰號東所欠小的現在祥泰爲夥並非小的開設今既控告求准分期拔還劉二尹謂鄧曰此項借欵拖延己久且同安祥亦己閉歇著韋還洋二百元先繳五十元餘以三個月爲一期限令三期拔付清楚如不遵斷令陳補遞禀詞韋押候繳洋交人保出鄧唯唯而退○袁保康控顧企韓即彛菴積欠絲銀劉二尹訊問之下袁供光緒二十一年分顧之胞兄質卿經理信昌絲廠購辦繭子虧欠銀三千餘兩延宕不歸當時監生曾具禀控案經前任張大老爺迭次訊供著交公所調理至今分文未付去年春間質卿患病由其弟企韓承認代爲料理迄今質卿病故己歴一年屢向企韓催取多方推諉此銀係向錢莊所借迄今利息己有一千餘金叩求究追顧供稱湖州人在垃圾橋浜北緒昌絲廠當買辦監生與質卿雖係同胞兄弟早己嗣出當時辦繭實爲登新洋人經手且質卿兄弟甚多何得獨向監生一人追取劉二尹以顧尚有私取信昌絲廠洋文向源通官銀號抵押銀兩一案被控上海縣署曾由王大令移請恊提遂飭將顧送縣歸案辦理袁著自行投案附追 
[美界捕房紀事]  
　　昨晚蓬路德榮里某姓邀請醫生葉星洲治症葉遂坐轎而往方至德榮里口轎夫某甲忽然倒地一跌不起命歸九泉葉即投捕房報知捕頭傳頭圖地保周景春關照屍屬自行備棺成殮○美捕房藍副捕頭飭各華捕在捕房前空塲中操演步法亦可謂安不忘危矣○小竊王阿大昨晨混入裏虹口某姓家乘竊衣服多件正欲携之而逸爲巡捕所見拘送捕房押候解辦○偷兒任阿福昨又混至靶子路某鄉民家行竊布衣多件爲事主撞見拘送捕房捕頭飭押捕房解辦 
[金陵官報]  
　　二月初七日統領親軍等營劉叩謝代奏請旨陛見赴任知縣冷利南禀知初五日停撤粥廠提右營守備程聨堃叩謝咨文常州千總　德培赴任掘港塲大使錢肇元巡檢殷廷植奉賑捐局委查遣難民差均辭縣丞翟英禀知下關存米全數發交浦口粥廠清楚翰林院庶吉士鄧邦述到由京來署中營都司周德全叩謝咨文辭進京世襲雲騎尉雷光裕叩謝給咨引見並謝奉糧道委河運差委辦淮北督銷兼正陽關鹽厘候補道曾紀壽辭○初八日厘捐局候補道歐陽銀圓局候補道任候補道高元錫銷江東門粥廠彈壓差調署鎭江府許葉芬辭管帶安徽精健營前兩江候補副將李振標到同知崔鼎衡珊知縣顧元亨守備楊輔臣千總李成有即選知州凌驥均見上海清丈局同知張　謙專差禀知奉蘇藩司札飭以知府候補並加鹽運使銜福安輪船黃友勝到由太平送學臺至安徽回副將徐長順辭回滬知縣朱文炳辭赴滁州遣難民縣丞翟英銷浦口粥廠並奉委赴東溝分遣災民差即辭又孫兆泉銷聚寳門粥廠隨辦差蘇松太道蔡到見首府劉禀知初八日考試鍾遵等書院甄○初九日新授山東巡撫將軍毓會陸師學堂候補道錢禀知赴　見撫憲通判丁邦榕禀知初五日撤粥廠縣丞梁繼元由徐州銷土樂統捐收　差　並禀知過知縣班叩謝蒙保加同知銜○初十日總理兩江營務處候補道陶清江回滬甯鐵路候補道潘學祖辭皖南茶厘候補道李維瀚保甲局候補道袁軍械所候補道楊洋務局候補道黃淮軍後路支應局候補道吴學濂由蘇回改製江蘇試用道張錫壽由皖改掣來省管帶安徽精健營副將李振標辭升補長江安慶恊裕溪營叅將王鴻年到投文請咨泗洲丁文炳到由安徽來奉飭赴任委署東臺縣陳紹唐辭知縣鄧炬請假赴江北措資江東司巡檢齊霑均見兩淮試用監掣同知張金城辭回揚豐縣圑防委員通判崔炳榮專丁來省叩謝保舉蒙加四品銜知縣但祖翼禀知遣散事竣又黃應鼎奉運司委解京餉叩謝給咨赴引又廖倬清請假赴江北措資六合釐捐知縣張紹棠專差禀謝署理句容縣牌示運判朱煦到由揚來縣丞朱景暉典史劉銘新從九劉桂芬銷儀鳳門粥廠差均奉委資遣難民差鹽知事朱文渠到由揚來督轅牌示壽右營千總李鴻標革職遺缺本部堂查有儘先千總李成有堪以拔補○十一日蘇松太道蔡洋務局候補道黃丁憂候補道楊鴻度辭回湖南城守恊楊均見裕溪營叅將王鴻年辭赴都引見候補道龔盛際奉委赴淮南差竣回知府喻先覺由上海騐收艇船工程回鎭江府許葉芬辭並禀知國史館保案在任以道員用○十二日蘇松太道蔡洋務局候補道黃南洋正律法官三品頂戴英國頭等律師担文又法官分部郎中羅貞意隨辦文案候選同知洪述祖均見寰泰　　　振鵬辭赴滬同知劉卓栻直隸州傅昀章正任如臯縣單儒紳鹽城縣劉崇照准補安東縣張狀彩請補句容縣黃傅祁知縣王樹鼎禄德李雋陳仕揚黃彛凱劉重堪李如松　禀知閲卷准補高郵州湯華袞到由蘇見撫憲回知州汪喬年辭赴滬勘修兵輸知縣黃應鼎辭解京餉又林駿逹奉委赴如泰兩縣勸辦賑捐提右營守備程聨堃辭赴都引見巡檢沈鳳臨奏司委提沐陽贑棆漕價差湖北巡檢劉善旌到平鏡輪船馬儉餘辭送將軍赴清江沙漫洲緝私候補道章蔭到 
[皖省官報]  
　　二月初九日金陵洋務局提調知府楊恩慶卸辦　湖厘卡准補鳳頴同知　耀塔儘先即補知　宣城縣陳兆慶均到採辦米穀江甯候補府經周邦彦蕪湖縣吴雲翔繁昌縣史悠康青陽縣鄭佐霖均辭候補道張錫壽辭行知縣　廷權辭回皖北巡檢潘錫齡到由壽州措　　從九曹鴻銓知奉道憲委查懷甯縣全椒縣小錢○初十日知縣馬文錦到赴桐城勘洲回府經張茂鎔謝行知核准註册並赴鳳陽　差遣○十　日内閣中書方象堃辭行赴　都同知銜試用知縣陳寳到請咨引見藍翎五品銜分發安徽試用府經畢萬基到江蘇人候補知縣李文斛謝酌超府照磨虞德元辭奉道憲委赴太湖查牙　巡檢唐韶知奉道憲委查和州班管○十二日徽州府春岫到湖北緝私江蘇候補直隸州判平步隆到由湖北來候縣張文灝奉藩憲委赴青陽護送漕米本任蒙城縣典史俞燾奉臬司委赴廣德州帮辦保甲按司獄徐希聲辭查廬江牙帖○十三日候補通判扎拉蘇到奉臬司委赴合肥查驛站回同知吴道灼桐　巡檢余家璠滁全典史金士璜定巢均知奉臬司委查驛站知縣程德全謝奉行知甄别留省以繁缺補用陳　辭赴濳山訊案伍芳榛到解災民赴鳳臺回府照磨沈念曾奉委解水師月餉赴金陵 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年二月初七日京報全録]  
　　宫門抄○續前摺○贑撫松奏爲編查保甲緣由摺○燕督榮奏爲粤撫代繳昭信股銀片○二月初七日户部通政司詹事府正藍旗值日無引見○睿王等各謝署缺恩○陳學棻等考試漢廕生覆命○克公長順各請假十日○錫公續假十日○掌儀司奏十一日祭奉先殿瀾公行禮○召見軍機儒林實李蔭鑾○續前摺貴縣龍山則有匪首黃斐然因軍火未足踞巢招黨時出搶掠亦經候補知縣濮賢恒率同勇練入山搜捕當塲格斃黃斐然並擒斬悍黨十餘人查傳圑紳認眞保甲民皆知警梧州廣利墟則有匪首黃杏山先經安勇營管帶朱國安在籐縣境勒竹岩圍攻追至楊村該匪由後山脱逃嗣經代理籐縣知縣陳模拿獲先是臣槐森恐匪黨分竄當飭修仁象州平南武宣等附近各州縣添勇嚴密防守是以各匪有竄出者均經各州縣截獲其吴二官一名即横州知州武傅諴拿解惟容縣革紳甘沛棠即甘睦陰謀結黨自設太和堂親兵倚勢横行士紳畏其兇燄商民受其展毒臣槐森密令委員錢錫寳誘殺以除其要害乘機以剪其爪牙紳民始踴躍從公而方地得以安靖此迭次掃盪匪巢斬獲匪首之情形也迨八月十五日臣槐森行抵鬱林沿途所過被賊州縣以北流爲最殘而死節情形亦以北流縣知縣金佐基爲最烈經署縣董銜和迭獲戕官匪首駱水李雲彪等以伸法紀而瘡痍滿目非有脅撫良民聨圑查匪不足定民依七月間曾奉旨舉辦圑練限各屬於一月辦竣臣槐森復於行次擬定剿撫事宜并刊圑練章程八條給發各屬依限遵辦比到鬱林詳詢五屬　紳僉稱迭經攻剿匪巢己無大股屯聚擒獲匪首懲辦者己二百三十餘名但脅從尚多遁匿不還等語臣槐森以圑練保甲實爲靖内禦外良法當　分營分縣遴委文員會同地方官辦理有匪之鄉責成圑紳綑送抗拒者臨以兵威户口一清塡給門牌互聨保結可期匪戢民安並嚴飭　武員弁恊同圑練密探山林僻處有無聚匪圍搜淨盡以絶根株先後迭據派出員弁呈送户口門牌清册農商人民各皆安業惟鬱北大容山尚恐積匪未清當商同總兵馬盛治於八月二十四日督率各營分途入山圍搜拿獲匪目三十餘名分别懲辦脅從保釋即按村挨户清查塡給門牌飭令安居守分並留周炳林接帶戴慶有添慕一營駐紥與鬱林圑紳甲長恊同稽察自可永杜後患臣槐森與總兵馬盛治面商以鬱屬保甲聨圑現己完竣無需鎭以重兵復電商臣鍾麟臣元春意見相同即將邊軍先鋒營開花砲隊及健字左營毅新副左營忠字左右兩營内省防柳防兩營及衛隊一併先撤回防惟博白陸川北流三縣與廣東邊界相連總兵馬盛治仍暫督先鋒左右隊二百名及親兵小隊二百四十名分布東西兩省邊界扼要駐紥會緝首逆李立亭等免致彼此竄越以期弋獲又以潯郡爲左右江咽喉暫留邊軍親兵前營二百名健字前營三百名分紥興業桂平地方以防逸匪逃匿而容縣紳士亦請暫留王正高兩哨以資鎭壓其留紥潯梧之安勇兩營亦令撤回所有各府州縣添募之勇酌量分别留撤以節虚糜臣槐森復親至貴縣之龍山天平山等虚周歴察看並無匪蹤亦妥爲分布防範以期一勞永逸此各屬肅清辦理善後之情形也臣等伏思此次匪擾事起倉猝破城戕官賊氛甚熾各處會匪乘機竊發軍書旁午羽檄星馳猶恐援軍緩不濟急晝夜督催兼程進發水陸跋涉不避艱辛仰藉聖主福威兼旬之内克復四城解鬱林博白之圍乘勝攻勦掃盪賊巢百餘處斬獲匪首匪目二百餘名時值盛夏炎風酷日無時不在槍林砲雨之中而各將士奮不顧身得以所戰皆克除凶暴而安善良仰副聖朝戢綏邊圉之至意臣槐森防禦多疏致勞宸慮日久始能蕆事實切悚惶除殉難陣亡各員弁兵民由臣等查明請恤外所有在事出力各員不無微勞足録臣等確核文武各員擇其勞績尤著者先行酌保謹將花翎記名提督本任南澳鎭總兵調署馬州鎭總兵噶爾薩巴圖魯潘瀛擬請賞給頭品頂戴並賞三代一品封典花翎記名提督北海鎭總兵劉邦盛擬請賞給頭品頂戴並賞給勇號雙眼花翎黃馬褂提督銜柳慶鎭總兵哈豐阿巴圖魯馬盛治擬請交軍機處記名遇有提督缺出旨簡放並請賞給頭品頂戴黃馬褂提督銜記名總兵儘先補用副將訥恩豐巴圖魯陳桂林擬請免補副將以提督交軍機處記名遇有提督總兵缺出請旨簡放並請賞給頭品頂戴提督銜廣西委用總兵喀勒崇伊巴圖魯議叙加一級楊發貴擬請交軍機處記名遇有提督總兵缺出請旨簡放補用總兵鄭潤材儘先補用總兵廣西梧州恊副將强勇巴圖魯江志均請旨簡放二品頂戴奏留廣西候補班先前補用道陳昭常擬請交軍機處記名請旨簡放並請賞戴花翎二品頂戴廣東補用道潘培楷擬請賞給勇號並賞給應得封典三品銜廣西補用知府陸棠蔭擬請免補本班以道員用並賞加二品頂戴廣西賓州營叅將朱國安擬請免補副將以總兵補用副將銜廣西補用叅將王正高擬請以副將留於廣西儘先補用並請賞給勇號副將銜廣西右營遊擊喀勒春巴圖魯戴慶有擬請免　叅將以副將留於兩廣儘先補用並請賞加總兵銜補用叅將莫善積擬請免補叅將以副將補用廣東前山營都司方桂東補用遊擊廣東永安營都司蔡珠均請免補遊擊以叅將補用儘先守備方準補用守備陳朝政均請免補守備都司以遊擊儘先補用知縣用補用府經歴劉榮瑂知縣用補用縣丞李錦文均請以知縣遇缺儘先補用加同知銜並請賞戴藍翎分省候補班前補用巡檢謝允中主簿用廣西遇缺先前巡檢　成秀均請免補巡檢縣丞以知縣留於廣西補用藍翎儘先千總李遇春擬請免補千總守備以都司留於兩廣儘先補用並請賞換花翎藍翎儘先拔補把總王郁文擬請免補把總千總以守備儘先補用並請賞換花翎五品軍功陸榮廷擬請免拔把外以千總儘先拔補加守備銜並請賞戴藍翎相應籲懇天恩俯准從優給予獎叙以勵有功此外前敵後路在事出力人員仍俟臣等逐一查明再當彚案分别異常尋常勞績保奏所有復城掃穴擒斬首要辦理善後一切詳細情形及先行請獎各員弁緣由謹合詞恭摺由驛具奏伏乞皇太后皇上聖鑒訓示再此摺係臣槐森主稿合併陳明謹奏奉硃批該部議奏欽此○○江西巡撫臣松壽跪奏爲編查保甲緣由循例恭摺具陳仰祈聖鑒事竊照嘉慶二十年正月欽奉上諭各直省編查保甲於秋後責令該管道府直隸州親往抽查禀報督撫於歲底彚奏一次又道光四年五月欽奉上諭著各督撫嚴飭該府州縣將棚民逐細查察按十户設立甲長每年遞換門牌隨時抽騐各等因欽此欽遵辦理在案兹據署按察使劉汝翼會同布政使張紹華具詳本年秋後委員分赴各廳州縣督率保長人等將土著流寓棚民户口逐一察明分别改塡門牌經該管道府直隸州親往按册抽查並無遺漏亦無容留匪類情事呈請查覈具奏前來臣覆加訪查尚屬確情惟江西幅員遼闊户口繁多雖全境久己肅清而教會匪徒時虞溷迹臣仍當督飭所屬隨時認眞嚴密查拿照例究辦務使匪類無所容身以期地方安謐所有本年編查保甲緣由謹循例恭摺具奏伏乞皇太后皇上聖鑒謹奏奉硃批知道了欽此○○榮禄等片再據廣東巡撫　傅霖電稱該撫本籍直隸定興縣所有該　士民認領昭信股票銀兩請由該撫如數代繳不敢領票亦不敢邀奬等情由裕禄轉報前來臣等查鹿傅霖代繳地方認欵既抒報効之　兼　梓　之誼其急公好義尤有足多者理合附片陳明伏乞聖鑒謹奏奉旨道 
 
