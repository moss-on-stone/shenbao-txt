# 1921 - 299 - 4917494

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[求助與互助（冷）]  
　　世界有互助而無求助之理故求助於人者其力固不得不微也今中國欲於太平洋會議之間求人之助蓋亦難矣　　世無無價之物亦無無物之價此即互助之原則雖亦有求乞之人足以存世然其存也微與不能存也相差無幾耳人旣若此國亦如之國而求助於人其於國自立之基蓋已虧矣 
　　然則國之能得人助者必互助而後可我有不可少人之處人亦有不可少我之處我補人所少而人亦始肯補我之少善外交者惟於此中求關鍵而應用乃以無窮夫以我中國如是地大物博人衆民勤雖在困窮之中豈乏回旋之地不於是焉善爲探索而徒欲仰面求人雖曰時勢之限人抑亦運謀之無術矣 
[命令]  
　　十一月一日大總統令　内務總長齊耀珊代理部務財政次長潘復呈准新疆省長兼督軍楊增新等電俄黨前由塔城竄走經過蒙古哈薩各游牧焚燬搶掠盤踞阿山農商游牧損失甚鉅請撥帑振卹等語蒙哈人民生計維艱復罹兵却眷懷邊服憫惻殊深著交財政部撥帑一萬元交由該省長遴委妥員分赴各區核實散放母任失所此令 
　　又令　任命黄爔代理農商次長此令 
　　又令　派徐世章爲振務處會辦此令 
　　又令　派沈爾欒爲振務處駐蘇坐辦此令 
　　又令　任命何果忠署察哈爾全區警務處處長此令 
　　又令　内務總長齊耀珊呈甘肅渭川道道尹張紹烈懇請辭職張紹烈准免本職此令 
　　又令　任命吳本植爲甘肅渭川道道尹此令 
　　又令　司法總長董康呈審核陜西第一高等檢察分廳呈報罪犯陳昌富判處死刑一案處刑過重擬請宣告減刑等語本大總統依照約法第四十條宣告將判處死刑之陳昌富減爲一等有期徒刑十五年以照矜愼此令 
　　又令　董龍璧給予一等大綬嘉禾章魏斯給予二等大綬嘉禾章此令 
　　又令　王履占晉給二等嘉禾章席鑅晋給四等嘉禾章此令 
　　又令　王淮琛晋給三等寶光嘉禾章此令 
　　十月三十一日大總統令　據江蘇督軍齊燮元省長王瑚呈據蘇紳莊藴寛等呈稱江蘇武進縣命婦盛莊氏承故夫盛宣懷遺囑將家産半數捐立義莊基本金額至五百餘萬兩之多一年以來先後查放山東陜西安徽江蘇京旗賑欵綜計三十餘萬元伊子盛恩頤盛重頤盛昇頤伊孫盛毓常盛毓郵等奉承不忒共成盛舉洵屬急公好義請予從優褒奬等語盛莊氏慨捨鉅資創興義舉於世風足資振導在巾幗尤屬難能著頒給嘉惠宏敷匾額一方仍由内務部從優議奬以昭激勸此令 
　　又令　國務院存記趙顧德著交財政部酌量任用此令專電 
　　北京電　我二次駁日牒案今曰（二日）酉刻交日使小幡明日英漢文一同公布（二日下午八鐘） 
　　北京電　駁覆魯案大旨如上月二十六及一日京電（二日上午十一鐘） 
 
 

Page 8

 
 
　　北京電　使團息法意比荷葡駐美大使間有新結合對太議取一致步調執旁觀互助態度對太平洋各問題不涉本國者决不表示魯案欲求助於各國爲力甚微又英國感於殖民地廣漠時時希望日本關照寗得罪於華决不招日尤英美日協定英日間雙方諒解惟待美國之表示（二日上午十二鐘） 
　　北京電　今日閣議决施顧加全權大使銜高凌霨兼幣制鹽務督辦派李垣接收庫恰財次鈕辭職稅務處提案照七年協議修訂進口稅則交財稅兩署核財交内三部會提訂附加振欵條例以敎令公布章啓槐兼察區墾務總辦 
　　北京電　丁士源擅押公産轇轕昨交部請法庭將案卷檢出以便查核（二日下午八鐘） 
　　北京電　吳佩孚　派唐慶珊赴濟南德州招兵張作霖派蘇文生在鐵嶺招奉兵賈玉魁在西陵招旗兵係十六師補充隊（二日下午八鐘） 
　　北京電　吳佩孚徇馬濟請收湘桂殘軍編一師三旅抵抗粤軍 
　　北京電　吳淞商埠電請予淞濱電力公司添營電車事業（一日下午八鐘） 
　　北京電　唐山商會控路員將唐山老車站路線圖擅改妨碍商務　　北京電　馮煦報皖北災賑會三十一成立（一日下午八鐘） 
　　北京電　報載張宗昌赴蒙不確張係偕張作相張學良赴日 
　　北京電　奉天熱河甘草公司有日股嫌疑部電查復（二日上午十一鐘） 
　　北京電　墨代辦函外部中政府對釀成罪惡之醉迷藥有何條例之限制請見復（二日上午十一鐘） 
　　北京電　滿站中俄交還庫恰會議遠東派沙氏吾派李垣將於本月中旬開幕（二日上午十一鐘） 
　　北京電　蘇督長電法政府拒絕謝米諾夫入境謝現擬赴賽國法領事已電賽政府請示（二日下午二鐘） 
　　北京電　滿站華關扣留俄振糧駐哈遠東代表抗議（二日下午八鐘） 
　　北京電　新楊電據報科布多舊黨與阿山逃往舊黨共有三千餘名均向圖伽巴耳一帶分竄又庫倫活佛巳卽位稱帝仍設立五部　　北京電　甘陸電敦煌俄黨三百餘名本月一日起分批解送回國第名給川資銀六兩限兩個月解送竣事（二日下午二鐘） 
　　北京電　張作霖電俄黨謝部官兵三百餘文（十二）日竄至洮南帶有大砲機槍駝馬甚多卽飭洮南張旅帶隊勒令解裝詎該兵不服先開砲擊我張旅飛調吉林騎砲各營協力兜勦删（十五）日追至江省大賚縣界始一鼓殲盡計擊斃八十餘名生擒五十餘名大砲機槍等悉數抄獲所有生擒俄兵擬解京處置又稱孫文勾結韓人在俄暗設機關擾我邊境希圖牽制三省兵力以爲南方用兵活動之計應付爲難請示方略（一日下午五鐘） 
　　哈爾濱電　綏芬電距綏十餘里六道山洞外兩次炸壞鐵路橋樑四站謝黨忽增恐有亂事我軍戒嚴並電請派兵鎭懾（二日下午五鐘） 
　　哈爾濱電李家鏊東接事（二日下午五鐘） 
　　漢口電　曹派參謀金耀章東）一日（到漢勞軍並與吳商應付川湘計畫吳决暫緩北上擬卽在鄂召開軍事財政大會議預防粤軍北犯南下直軍共欠餉三百萬吳面諭魏聯芳急籌六十萬魏以吳名義向大通銀號借三十萬元東日交付　　漢口電杜錫珪東日自寗返漢駐節楚泰軍艦查第二艦隊在鄂共十五艘聞吳杜商議擬以十艘防鄂五艘分防贛皖 
　　漢口電　鄂造幣廠長定黎澍官錢局長定呂逵先日内發表 
　　漢口電　漢商會冬（二日）午後二時開會宴吳軍政界陪客百餘人 
　　漢口電　徐靳派王廷楨東日到漢與張商廬山會議事（以上二日下午四鐘） 
　　香港電　汪精衛廖仲愷伍朝樞命鏗赴梧謁孫商要政僅留半天昨已返粤 
　　香港電　李福林陷（三十）返粤翌晨開軍事會議擬將所部分三期開拔　　香港電　馬君武據劉震寰删電以陳炯明援桂功高擬建紀念碑亭昨特電桂省議會提議 
　　香港電　蔣作賓韓恢昨赴梧謁孫商要政 
　　香港電　廣州河南七十二鄉以嶺南學校擅掘附校墳山萬四千餘穴昨由民船八艘載紳耆呈訴省署公府請願制止當道據呈允辦　　香港電　雷州匪勢猖獗　黄强奉令往辦善後（以上二日下午九鐘） 
世界路透電 
[華府會議前之各國]  
　　一日紐約電　顧維鈞博士今日抵此　　一日倫敦電　今日下院開會時議員克萊恩氏請予下院以討論關於華府會議政府政策之機會張伯倫氏允商諸同僚並切實聲明政府極注意華府會議惟各國國會如在會議開幕之前辯論會務及會議將取之方針是否與與會各國之共同利益有益殊屬可疑 
　　一日華盛頓電　裁减軍備會議美代表團之顧問員共二十一人内有賀佛氏裴興將軍美國勞工聯合會會長戈泊士氏衆院外交股主任濮特氏全國農夫聯合會會長巴萊特氏全國婦女俱樂部聯合會會長温特夫人此外尚有女子三人 
　　一日華盛頓電　海軍總長鄧碧氏海軍參謀總長庫恩資氏及海軍專家若干員今日與參與華府會議之美代表會商聞海軍問題爲會議中最難解决之事件其中包括太平洋海軍根據地等事 
　　一日巴黎電　華盛頓各報現信國務卿休士氏不以秘書長之名義而以美國代表之名義參與華府會議　　一日日代表所乘專車發出之電　日代表已過芒太拉星期三日可抵華盛頓加藤海軍大將與德川公爵當火車小停時輒下車散步 
　　一日舊金山電　據乘興洋丸抵此赴華盛頓之日本領袖聲稱日本（？）若不停止在太平洋設防則終不能免與美國（？）起爭兩國均應拆毁目下之防禦工程苟不能實行亦當停止擴張又外交省之木村氏聲稱華府會議使限制軍備之舉實際能辦到軍備爲主要爭點遠東問題猶其次也 
[大使大會與加爾]  
　　一日巴黎電　大使會議明日將開會决定加爾氏幽禁之地點加爾氏今日偕婦登英國某砲艦 
　　一日匈京電　加爾氏與齊太氏今日同登英艦格洛威姆號開往加拉資 
[共産黨之對美恫嚇]  
　　一日葡京電　今日美領事署梯下有炸彈爆裂未釀損傷警察之意此與運動開釋柴柯氏范齊底氏案有關　　一日巴黎電　赫里克大使昨日接恫嚇函曰希以公道待遇范齊底氏與柴柯氏否則將處死美人 
[俄國之選舉]  
　　一日里加電　莫斯科無線電稱彼得格勒勞農會選出代表九百五十八人内七百零五人爲共産黨一百八十一人爲獨立黨列寗氏·特羅斯基氏·加里林氏·戈爾基氏·均在被舉之列 
[德國之選舉]  
　　一日巴黎電　德國巴登議會之選舉大日耳曼黨及共産黨均增厚勢力左黨頗失利 
[英俄之交涉]  
　　一日倫敦電　外交部答覆十月二十七日加新氏之牒文謂六月十日有俄國難民六十六人由埃及遣送至西比利亞乃爲與戰事無關之正當原由伊拉克與印度之俄難民千餘人因乏維持費及不服水土無他處可送祗得遣至海參嵗英國並不欲干涉俄國或遠東民國之内務英國遣送不携武器之人至西比利亞實無指摘之理由 
[英愛議和觀]  
　　一日倫敦電　新芬黨代表格里菲士氏高林士氏今日與喬治氏白根海貴族在唐林街會商一小時據當局聲稱會議並未决裂不日將繼續開會日期未定 
[萬國化學大會]  
　　一日巴黎電　萬國化學大會將於一九二二年六月間在里昻開會與會者將有二十五國之科學家與製造家 
[拄門特之對華借欵談]  
　　一日紐約電　拉門特氏今日宣稱對華新銀行團之美銀團願以美金一千六百萬元貸與中政府以五百五十萬元抵付欠大陸商業銀行之欵另以五百萬元充十二月一日應付之太平洋發展借欵餘供内國發展之用如中國允可則英法日比財政家均可加入云 
[菲島增加米稅]  
　　二日馬尼拉電　今日參院提出議案主張將巳礱之米每百基羅格拉姆之稅由二·四○披索增至六披索未礱之米每百基羅格拉姆由八十生太伏增至三·二○披索該議案規定總督得參院之同意後有權停徵重稅或於事急時停徵各稅此舉將妨碍中日之五榖入口 
[各國近事記]  
　　一日巴黎電　波蘭外交總長今日語國會外交股員會謂已與捷克斯拉夫訂定商約一俟兩國政治條約訂成後即將發生效力 
　　一日巴黎電　十月二十日在日内瓦簽定之亞倫羣島撤防作爲中立地之條約其序言已由晚報揭載 
　　一日馬爾太電　英太子今日在此執行新國會開幕禮且發勉勵之演說 
　　一日華盛頓電　衆院今日通過提案許哈定總統宣布十一月十一日爲全國休業日 
　　一日印度加拉哥電　阿里昆仲及基志留氏因煽亂被控已判定重錮兩年之罪 
　　一日里加電　彼得格勒科學院今日失愼毁貴重品若干藏書室保全 
　　一日紐約電英政府已將一九一六年在紐約所借之欵美金三萬萬元付清欵由摩根公司轉繳 
　　一日倫敦電　棉價堅固豪洛克塞斯公司已將棉布之價提高百分之十 
　　一日倫敦電　法前總統普恩賚氏今日在倫敦大學演說主張英法在學術上當更密切合作 
　　一日日内瓦電　國際聯盟行政會會長顧維鈞博士赴美參與華盛頓會議會長職務由比代表希滿士氏代理顧博士假期内由唐在復代表中國與會 
　　一日葡京電　葡總統亞爾米達氏向請渠勿辭職之羣衆演說謂渠將留職惟願國民助其擁護葡國 
國外要聞 
[德國特約通訊]  
　　（王光祈九月十七日） 
　　德國工業家與馬克　　近來德國政府因支付協約賠欵須購買外國期票Davige一般投機家乘機操縱市面事前預將此項期票收買再以高價售與政府更有人故意收藏此項期票不肯出售以待最高之價以致政府對於所需之外國期票不能如數購齊極感恐慌因之外國幣價日益增高而馬克價值日益跌落國務總理費耳提日前演說痛詆此種投機家之毫無心肝並謂德國金融之所以敗壞至此皆係此輩從中作祟云云此種投機事業以猶太人最爲擅長德國大銀行大商業多握於猶太人之手故一般人一談有投機家遂聯想及於各銀行各銀行遂不免爲衆矢之的惟自費耳提演說後銀行公會會長曾致函費耳提略謂數年以來銀行界對於國家金融無不盡力維持此種投機事業銀行方面决未染指而世人因國務總理之演說遂不免集矢於銀行實爲寃枉尚望國務總理對於此次之演說須加以聲明云云蓋恐此種流言或將影響於銀行營業也平心而論銀行自身或未作此投機事業然而能作此種投機事業者必係直接或間接與銀行有關係之人此又無可諱言捷足先登長袖善舞無論中外如一轍也 
　　外國幣價過高本國幣價過低其結果外國貨幣往往有喧賓奪主之勢如奥國其一例也日前有一德人某君詢問奥人某君曰奥國可崙（奥國幣名）如此跌落尚能保持其貨幣效用否該奥人答曰奥國近來貿易凡爲數甚微者始用可崙計算大宗交易則多用價值較高之德國貨幣馬克計算蓋馬克之在奥國已有喧賓奪主之勢矣反之近來馬克價值大跌德國大宗交易又有捨　馬克而改用世界貨幣（如英之金鎊美之金元有操縱）世界市塲之魄力故稱之爲世界貨幣）計算之趨勢故現在金鎊金元之在德國亦猶德國馬克之於奥國也不過德人能力較大表面上尚未如奥人之完全倚賴外國貨幣而巳茲將七月十六日與九月十六日兩日德國馬克兌換外國貨幣之行市一爲比較便知馬克跌落速率之大實屬令人可驚也 
　　　　　　　　　七月十六日　　九月十六日 
　　英金一鎊　　　二七一馬克　　四○一馬克 
　　美金一元　　　　七四馬克　　一○七馬克 
　　法郎百枚　　　　五八五馬克　七五九馬克 
　　荷蘭貨幣　　　一三八○馬克　三四一六馬克 
　　意大利貨幣　　　三四五馬克　　四五五馬克 
　　瑞士貨幣　　　一二二五馬克　一八五三馬克 
　　西班牙貨幣　　　九六○馬克　一三九九馬克 
　　比利時貨幣　　　五七五馬克　　七五一馬克 
　　瑞典貨幣　　　一五六五馬克　二三四六馬克 
　　挪威貨幣　　　一○○○馬克　一四○一馬克 
　　丹麥貨幣　　　一一七○馬克　一九一○馬克 
　　　　　　　　　　　　　　　（未完） 
 
 

Page 9

 
 
   
 
 

Page 10

 
 
國内要聞 
[聲明書待發中之魯案]  
　　定星期三發出 
　　政府對魯案再發聲明書前日閣議完全通過後昨已將詞句修正送靳氏核閱聞星期二尚須提出閣議爲形式上之通過星期三决可發送至其内容全文甚長最要之點爲鐵路問題其次爲公産問題對於鐵路詳細辦明我國辦法爲最公平日本所提出者毫無讓步且有益加强硬之勢其無誠意自屬顯然至對於一切公産中國亦並不欲全私爲己有甚願公諸各國之用但日本之意見甚不明瞭對此兩層立言最多其餘亦皆根據法理事實層層辨駁理由皆甚充足 
　　又據外交界消息前晚政府接高等顧問藍辛羅威培胡爾塞·三氏來電對魯案有重要之建議其意見乃特别注意於鐵路問題但此層日本如能讓步則中國不妨與日本商議此項意見與魯案前途當然有重大關係前日太平洋會議籌備處在外交大樓開會討論山東問題列席者有各高等顧問及外部各司長與參僉事秘書等重要職員其擬定提出太平洋會議步驟大約如下（一）先由在美代表團與美政府爲切實之商洽（二）仍再　詢駐外各使之意見（三）與各國代表爲至誠之接洽以探各方對我之態度而爲正式提出之先聲其餘涉及外交秘密未便宣佈 
　　前日下午歐美駐京記者於某處聚會研究發表之魯案標凖八條僉認政府尚無賣國行爲惟余晋龢不應告之日本而日本亦不得據此爲交涉之張本蓋無論古今中外無有以個人名義之表示而認爲外交上之文書者據此可知中國人應當格外謹愼在日本人之前萬不能發表意見因日本人心理無論酬酢往來間具有刺探作用由此事更可證明中國人吃此一回大虧當能覺悟矣又有某記者謂發表之八條距中國人之希望不甚遙遠日本九月七日之節略旣曰中政府暗示而又不依此八條範圍提出可知日本之毫無誠意與徒事牽扯耳 
　　余晋龢以一陸軍部參事究竟何以能將政府私擬之條件向日本人提示亦誠爲不得不注意之事連日所得消息每謂余氏欲將與阪西接洽之經過情形公表於世國人亦甚盼望如此乃昨日僅得余氏致阪西顧問一函然亦頗足玩味也函云）逕啓者關於日本二次覺書所稱密示事件如係指鄙人與閣下本年五月個人間關於八條之談話而言此事曾經聲叙係以個人資格談話純爲中國利益起見此次覺書竟將個人間之事牽入公文書内殊爲惶惑此致阪西顧問台鑒余晋龢啓又阪西談話云日本政府關於山東間題之第二覺書中摘發余（阪西）與中國陸軍部參事余晋龢氏關於中國意見之私談此實爲國際信義上之所最忌而余氏與余因之亦受莫大影響焉蓋當國際交涉之際固有預爲非公式交換意見之必要况山東問題爲數年之懸案今尚未得有直接交涉之機會且將有提交華盛頓會議之趨向則雖直接交涉勢有所不能但以非公式之交換意見而得十分之了解誠爲必要之事然我政府（日本）乃竟摘發人之陰私則中國政府以後决不再漏其意見如是則將進於順　之中日交涉必因之頓挫也惟其如是故日本政府對於撤退山東鐵路守備隊問題究取何種方針頗難捉撲顔外長雖有赴美之希望但以山東問題竟成目下之狀態故决不能成行中國政府及其國民將山東問題提出於華盛頓會議雖亦知其不能得好結果然以内政上之關係故將决然提出云 
[大陸報之太議消息]  
　　大陸報一日華盛頓電云十一月十二日爲太平洋會議開會期本定十一日因是日（歐洲停戰簽字日）須行美國無名軍人紀念禮故展緩一日開會儀式先由國務卿許士宣布開會繼由哈定總統讀歡迎詞卽行延會十四日繼續開會從事組織選舉主席及書記通過議事程序許士君定有當選主席之望十五日起始討論事件公開集會以報館代表國會議員官員及會員爲限公衆不能旁聽因會塲無餘地之故會塲係借美國革命廳祗可容作百人其中各報代表三百人餘皆爲會議中之官員公開集會中將祗有演說及選舉討論事件由委員會或執行會爲之惟美政府擬多開公開的集會哈定總統不久將宣布美國顧問員名單其中至少有婦女二人又同日華盛頓電云目下華盛頓之最顯著問題爲日本人之支配太平洋會議舞臺將達於何度現距會議開會祗有十日日本代表團之大部分巳在努力活動製造其所願望之空氣極爲忙碌昨晚日大使館開一特殊讌會邀請美國各重要通信員與田中中將及各日本通信員會晤其所給予之印象爲日本確欲實事求是於該國代表回東京之前切實解决各項爭端聞日代表團之意一切進行須得東京政府之完全贊助凡事未請示東京之前不表示切實態度藉以避免美國在凡爾塞之覆轍 
奉軍司令部之威（永） 
　　奉軍司令部領欵員陳某每到財部領欵挾有關外某巡閱之勢强索坐要不可理喻二十九日至財部爲第十六師領欵先晤潘長潘已往靳總理家未到部復晤鈕長鈕以急於往靳宅囑向庫藏司司長會辦接洽及至庫藏司與陳威接洽陳云現在總次長均不在部實無辦法俟與部長商量再行設法陳某聞此言雷霆大發謂你不是簡任官嗎總次長不在部你就不負責嗎 
你所司何事非給錢不可誰也有誰的頭子（指某巡閱言）言時聲色俱厲勢將用武陳司長以懾於軍威面紅耳赤不敢復一言後經各領欵人調解陳某始入他室陳司長比即打電話至潘長（時仍在靳宅）謂十六師領餉員云今日非給鈀不可請部長設法潘因陳某素日强項亦不敢忤乃云現有一筆小欵看是候高總長到後再分配抑或由鈕次長分配陳司長云此時旣要錢萬不能候高總長來復電尋鈕次長鈕又不在家不知何往此時巳八句鐘陳司長不得已以此情告之無論如何總是給錢此時實辦不到聞陳某出門時尚大言不給錢要你們好看你看這個領欵員利害不利害依余（通信員）視之前日發表之財總乃直系也豈以某系此次競爭財長失敗故意搗亂耶不然何以不先不後獨於財長發表之次日即有此暴行也試使陳某捫心自問然乎否乎 
[京高師平民敎育社講演會（野雲）]  
　　張耀翔氏講述新發明之考試新法　　北京男高師學校學生昔曾有平民敎育社之設社中預計籌辦之事業頗多講演會亦其一也講演分兩種有自組團體向市民講演者有休假時特請名人講演用以增進社員或其他人士之知識者前者已早施行後者今始組織本星期日（三十日）爲該會成立後第一次講演講員爲高師心理學敎員張耀翔氏講題爲（考試新法）數日前即徧登廣告於各報以題目新奇故到會聽講之人特多該校雨中操塲幾不能容首由主席略略報告繼即由張氏登壇手挾紙片數束用以佐講演之材料其言曰吾們中國學校最重考試的大都以考試爲本位以考試爲某礎無考試幾無敎育但我是主張廢除考試之一人主張用新法考試來代替舊法考試之一人（中述舊法考試對旗考者兩流弊被考者三流弊甚詳從略）我的新法考試共分甲乙丙丁四種甲種新法考試呌做（辨眞僞）即寫出十餘條文句來後加眞僞兩字令學生辦别如以爲眞的就在眞字上畫一横線以爲僞的就在僞字上畫一橫線如（l馬有四腿眞一僞　柳葉是紫的眞僞一　留音機器是諸葛孔明做的眞僞一之類但是這種方法也有流弊就是不明白的人可以亂畫也能凑上機會但機會的公理是平均有法可以打破他如此辦法可以說得有十一種好處（一）署卷人不多費事可以於短時間内看出許多卷子（二）分數公平師生間不至發生惡感（三）學生可自看卷子並可互看卷子得以增加知識（四）引起學生好奇心（五）輕便爽快不多費腦力腕力（六）可以引起學生競爭學問心（七）重視專門的知識凡不明專門科學的人無從舞弄空泛文章（八）减經敎員負擔（九）可以時常行考試用以增長學生知識（十）誠實不欺（十一）養成學生辨别是非的能力但是行此考試時有六個條件不可不注意（一）題目要有二十條以上愈多愈好（二）不要用雙關語（三）不要用僻字及深奥文句（四）少用否定之字（五）不要用一悟即解之字如問秦始皇是不是中國第一個稱皇帝的不要用易起悟解之字如問西湖在中國内何方因爲始字西字均有兩種毛病至於這個方法也有三種流弊（一）是缺少自由發展機會（二）是缺少自由構思能力（三）不能辦其錯誤在何處但是除去此種考試外如作筆記作報告作論文仍是不廢的儘可自由發展至第三種有下面三種方法來補救他亦可以無慮乙種新法考試是用心理學上所謂（再識）作用）與舊法背書默寫純用再　作用者不同共分三式第一式冩出植物名稱多種内有爲落葉喬木者有不爲落葉喬木者孰是落葉喬木可令學生就其名稱下畫一横線第二式寫出多條每一條有名詞或數目若干種各有五項其中四項相同一項不同可令學生就其不同之項　加一小横線以删之如L酸甜苦辣香『』鷄鵝羊鵲鴨『』二三四六八『』L日本法國美國巴西中國『其中皆有四項相同的一項不同的可以令學生分别出來第三式寫出文句若干如『L雪的顔色是黑白黄藍的』『2父親的哥哥是我的叔·姨姑·伯『』朱熹是生在漢朝周朝唐朝宋朝明朝的『可令學生除去數個名詞留下一個名詞以造成合宜的文句丙種新式考試是『補遺』就是令學生添字成文如虹』L先生敎我......歌『２鼠是......仇敵』』光陰要......金錢......許多』之類有了此種便可補四種考試的缺憾認出學生錯誤之所在丁種新法考試是『配句』即寫出許多文句令學生將同意義的各配上一句如１·跟好人學好樣』可配上『近朱者赤』『２·生於陸安於陸生於水安於水『可配上』習慣成自然『』惺惺惜惺惺『可配上』同類相感虹』愚者千慮必有一得『可配上』豈可以人廢言『如此可以使學生應用已有之知識來融會費通張氏演述時皆用紙列表表示於板上並言以後研究續有所得再行報告演述約兩小時旣畢復由主席致謝詞並聞衆聲明下星期請王文培君到會講演 
[潘復位置動搖]  
　　將謀長魯　　潘復不願眞除固爲軍餉難籌及不能捨却鹽務署之所致其實潘鑒於空氣之不佳亦未敢貿然嘗試故高凌　長財潘已算讓步也然潘之行動終不爲東海所喜故財長命令發長後潘復之鹽務與財次兩職又有根本動搖之說近據某方面消息潘近日濫借欵項手續未免不清於公債抵押事尤有可議之處即如某筆五十萬之借欵合同已訂因在閣議席上有人質問内容潘見機將約廢去而類似此項者固尚不止一二起此事經他人告之東海潘在公府方面之信用愈形掃地而某要人亦未便庇護所以上星戎二閣議散後潘氏免職之消息遂傳出矣潘早知位置不穩籌有退步之計盡近日魯督田中玉經魯人控告軍長兩職均覺不穩其督軍一席奔波京奉路上之王占元外間咸謂其有此活動省長一職潘則早在經營而爲人所不知聞潘曾對人言主張魯人治魯其言如此可知其意矣故潘或不得已而去職則必出爲魯省長其所遺之財次確定李欽鹽務署則屬於王永江但某要人始終有意庇護潘氏日昨尚託某秘書爲之轉圜未知能否如願也 
[八校經費仍無着落]  
　　校長團質問敎次　　國立八校經費前經閣議通過由交通部按月直交敎育部轉撥但交部此項直接公文牽延數月迄未辦妥不知究係何意而七月份下半月經費前經馬鄰翼面允於舊曆八月中撥交乃到期失信又約於雙十節前撥交到期又失信迄至今日仍無着落十月份經費亦過期不發昨日（三十一）八校特具公函嚴重質問馬鄰翼不知馬氏作何答覆茲錄原函如下振五次長先生鈞鑒敬啓者敎職員聯席會以交部直接撥欵公文並七月份下半月經費及本月份經費問題迄不踐言迭函質問同人等實無詞以對旣不能應付又無法維持是不得不函達台端請示辦理交部提接撥欵公文在數星期以前會由該部一再向敎職員代表聲明業經辦妥即可繕發次長屢向同人等聲明亦係如此不知何以事隔許久尚未辦到交部事務雖繁應亦不至於此究竟有無何項别情應請明確指示七月份下半月經費先生始允於舊曆八月節前照發繼乃延至八月底又延至雙十節前最後復延至陽曆本月月底均據以轉告聯席會今最後之延期巳届而前項經費仍未撥給在先生與財部容有不得巳之苦衷第令同人等食言而肥未免有關人格况國家敎育以誠信爲主若使同人等屢次失信雖非有心撒誑者可比返躬自問實無以對敎職員及學和應請切實考慮應否撥給即日决定示遵再本月分經費按照原議辦法應於二十五日以前撥給前此先生面告同人謂據交部云欵已齊備只俟徐次長回京簽字即可照撥現又逾期多日交部似尚不至無負責之人先生爲敎育長官旣蒙維持於前當不致漠視於後同人等洞察環境頗抱隱憂除面陳外再肅函奉詢敬希即日示覆以慰衆望而維敎育母任懇切企禱之至 
[英報反對增加關稅]  
　　不信任北京政府　　字林報社論云頃悉北京政府已商諸外交團擬收海關附稅百分之二十此稅如果實行則前之振捐附稅自然取消但振稅祗有百分之十今則加至百分之二十是外國商務之額外負擔將增一倍矣北京加稅之理由以爲目下稅率未全修改中國對於入口貨未能實取值百抽五之稅故應增收以足之按北京曾於去夏要求修改稅率列强未允皆稱時機尚未成熟故北京今又出此新策蓋彼今方需欵庶華盛頓會議時得以支持此層彼亦並不掩飾關稅如增抽百分之二十一年約可得一千四百萬元倘列强允許之則北京始將以此新稅爲發行債劵之擔保品也聞外交團已以此議轉達各國政府惟各使陳述何種意見事關重大乃公衆所急欲知者今有最重要之問題即列强如果許中國收此附稅果能發生若何之益處乎北京現已瀕於破産之境似無可疑駐京各國公使似亦以爲然且以爲破裂愈早中國愈可有利政治空氣愈可澄清若此破裂能發生於華盛頓會議之前則更有一種眞機會可爲此不幸之國作點實在之事修改稅率去夏時機旣屬不宜則增抽附稅今日時機更爲不宜倘列强助北京於今日取得任何欵項無非使此虚僞政府旣不代表中國人民又爲列强所久認爲不堪周旋者得以苟延殘喘而又一度錯過眞正解决中國問題之機會耳 
[吳佩孚歸漢及防粤計畫]  
　　漢口通信　　吳佩孚戰退川軍久傳歸漢乃因川局未定屢屢愆期二十七晨始同第八師長王汝勤乘楚振離宜施宜防務以孫傳芳擔負全責二十七晚吳宿沙市檢閱該處防軍翌晨鼓輪下駛午後八時抵岳當晚仍宿艦中所有直魯鄂豫各師旅長以次入見陳述防務二十九晨吳登陸駐節於二十四師司令部内蕭劉雨長因先奉吳電召二十九晨六時遂偕張紹曾曹少珊等同乘花車赴岳迎吳晤談數小時因吳急欲返省故蕭劉當晚先行歸省籌備歡迎昨三十日午接吳參謀長李卓章電告吳使陷早四時乘楚振離岳本晚即可抵漢軍省兩署當分傳各機關各團體届時齊集劉家廟候迎蕭派參謀長張聯棻劉派政廳長鄭振璣代表迎迓臨時由漢口侯知事搭彩棚於劉家廟車站附近爲歡迎人招待所停泊武漢江面各軍艦及水巡艦皆先期准備電燈照耀如同白畫江岸軍警林立警衛極爲森嚴旋接嘉魚來電吳使六時二十分抵岳偕同王旅長都慶閱軍晚十二時常可抵漢所有歡迎人等皆在劉家廟鵠候直至拂曉猶未見到始稍稍歸去今（三十一）午十時許接金口來電吳使業過金口下駛約逾一二時即可到省於是歡迎人復集站等候十一時四十分吳座艦楚振行抵白沙洲水巡艦鳴砲歡迎至鮎魚套江利軍艦亦鳴砲致敬楚同軍艦楚信巡艦並同楚振隨行沿岸軍警皆舉槍致敬軍樂迭奏鞭砲轟鳴十二時半至劉家廟羣肅吳登陸換花車到循禮門駐節於查家墩行轅隨吳同行者有張紹曾張福來曹少珊馬濟等及秘書長呂西成參謀長李卓章副官衛家五百餘人蕭劉兩長當於午後二時渡漢到吳行轅謁見其他軍政要人在轅候見者甚夥吳皆拒未接見據聞吳此行到岳雖爲時甚暫而於粤軍援湘犯鄂業已有所規畫除派張福來師長爲岳州戒嚴司令外另調魯軍張克瑤旅進駐長樂街豫軍林鑫旅進駐破塘口以厚岳南兵力而防粤軍反攻同時致電趙炎午請其速定方針聯合直軍制粤並派馬毓寶赴贛與陳光遠商鄂贛聯防贛防如遇緊急即由鄂派軍馳援陳亦派代表劉奠東於三十晚到鄂協商此事至吳氏歸漢後其擬即召集軍事財政敎育三種會議預定一星期内竣事以川軍反攻巴東甚力仍須遄返宜昌一說謂吳將北上赴保與曹商防粤具體計畫願否南旋須視中央能否充分援助及奉張態度如何以爲定二說未知孰是姑暫誌之俟後來（漢口通訊十月三十一日） 
[廣東全國敎育大會開幕紀]  
　　廣州消息二十七日爲第七次全國敎育聯合會舉行開會式之期該會籌辦處預先將會塲布置頭門懸掛生花横額及對聯横額曰（敎育之光）對聯曰（歡迎斯會恭）祝萬年）議事堂門首懸週番旗堂之正中懸國旗是日八時許各省區代表三十一人陸續蒞止省長代表朱念慈廣東全省敎育會委員長長陳伯華廣州市敎育局長許崇清廣州市政廳代表等均到會各界男女來賓共二百餘人第一師軍樂隊亦到塲助慶上午九時搖鈴開會廣東省敎育會會長汪兆銘主席陳公博爲書記長首奏國樂會員及來賓向國旗行三鞠躬禮畢汪主席起立宣佈開會詞次省長供表朱念慈演說略謂敎育事業不應受軍事上政治上之影響然在我國今日此層實難辦到即以吾粤而論七年前政權操諸客軍之手對於敎育乏維護之誠意况連年用兵各地學校多受影響故連年以來吾粤敎育祇有摧殘遑問發逹雖朱省長慶瀾在粤時代曾極力振興然因省庫支絀敎育經費無力增加亦祗能維持現狀而已吾粤敎育與他省比較實在望塵莫及去年陳省長返粤即注重敎育遂有全省敎育委員會之設立而十年度預算案敎育經費亦增加已多故吾粤敎育可希望漸有發展至於學制系統改革案於學術上之應用社會上之要求應如何方能推行盡利尚望各位有以决之俾收良好之結果又望各位對於本省敎育本其豐富之學識經驗切實指導云云次敎育委員會長陳伯華敎育局長許崇清山西代表張秀升江蘇代表沈恩孚京兆代表邵蘭波浙江代表王犖等相繼演說均能發揮透澈語語中肯演畢奏軍樂各招待員遂引導各代表及來賓茶會茶會畢分兩組拍照拍畢散會嗚鐘巳報十二時矣開會詞附錄於下今日是第七次全國敎育會聯合會開會之日是全國敎育界一件有興趣有希望之事謹按去年第六次會議關於學制系統曾議决辦法四條其中最緊要的兩條是（一）請各省區敎育會於明年本會開會兩個月以前（儘暑假期内）先組織學制系統研究會以研究之結果製成議案分送各省區敎育會及第七次全國敎育聯合會事務所（一）第七次全國敎育聯合會應先將學制系統案議决再議期他各案就此看來今年的會　第一件要解决的便是學制系統案關係何等重大應 
 
 

Page 11

 
 
該息樣來盡這責任以期我國敎育界得有改進之機會凡我同人不敢不自勗的此外應於時勢·應於全國敎育界最迫切之需要尚有種種提案凡我同人務必以研究之態度實行之决心使此等提案得適宜之解决方不負了這一番的會議此次會議開於廣州敎育會代表到會者已有十五省區敝省敎育會於一方面深自慶幸得著羣賢畢至之機會可以多承敎益於一方面又深自愧歉招待不周無以排除旅行之困難惟望此次會議得有極進步極滿意之結果以慰代表諸君涉曆風濤之勞苦 
　　是日開會除開議改革學制系統案外由安徽省敎育會代表江辛臨時動議維持皖省學潮案當經議决即日電致皖省督軍省長請極力維持電文如下蚌埠張督軍安慶許省長各報館省議會商會敎育會律師公會縣自治聯合會學生聯合會及各團體公鑒報載皖省學界又起風波有人利用無知靑年藉端滋事等語年來皖省敎育備受摧殘姜案久懸何堪再生枝節務望極力維護勿令重演流血慘劇不勝禱盼全省敎育會聯合會感印 
[贛省會議長産出]  
　　江西第三届省議會召集五旬議長問題屢開談話會各區俱樂部意見不能一致延未解决組織議長之戴秉清（蓮花縣人）初滿望各議員以感情投票詎大衆多花本錢而來頗欲於議長身上有所取償不允全盡義務最後因無人肯出數萬金錢不得不仍推戴氏二十九日上午十一時各議員齊集省會預備開選舉會至一時議員簽到者一百十二人公推李凝主席報告今日投票互選議長衆無異議乃推定散票收票開票職員不一時許即投票匭中開票結果戴秉清得一百九票當選爲正議長旋主席宣布星期一互選副議長遂散會據個中人言會昌人歐陽莘·新建人李凝·有當選副長之望蓋與截訂有攻守同盟之約也 
[蘇議會之爭長潮（十五）]  
　　蘇議會自召集至今會期過半議長仍未産出昨日（三十一）十七次選舉大會未成忽由王詠梅通告十一月一日休會今日又通告二三兩日休會絢爛之後歸於平淡記者亦幾欲擱筆所不能已於言者臨時主席在議會法無明文規定不過依先例推舉爲報告會務進行之人並無何等職權即議會法第十一條議長對内亦僅有維持秩序整理議事之責若開會閉會例須諮詢衆意取决今金陵俱樂部所推之王詠梅（按第一次開會推定之張肇炘辭職後王詠梅係由金陵俱樂部少數議員在談話室推舉並未經大會承認）居然發號施令濫用職權直欲駕議長而上之蘇議會中不乏深明法律之人對之何以竟無一言殊屬怪事現各屬議員在寗者鑒於會期將了議長難産深懼長此終古爲人受過連日集議將兩張及沾染金錢臭味者除外另提三人俾收桑榆之效業經錢基厚鮑友恪等發起訂有公約四條今日借寗總商會談話到者三十餘人已簽名贊同現正分頭接洽一俟簽足八十人以上即開正式談判無論何方違背此項主張非與衆共棄即由簽名者宣告連帶辭職此舉果能有成未始非不絕如縷之蘇議會一線生機王詠梅因受楊而墨等爲禁止旁聽事再三詰責復刺刺不休其實前此依據八十七人之請求公函所列議員間係揑名昨有吳月波等通電聲明今又有葛浚具函詰責亦可見金陵俱樂部之包辦手段矣 
[南京快信]  
　　陜西省議會電寗垣各公團華盛頓會議應提案交還靑島及改廢各國面條約請一致主張作政府後盾　　全國國民外交大會定十一月眞日在滬開會昨電蘇議會請尅日推選代表到滬或就近電派列席共策進行 
　　金陸關江海關會呈幣制局取締銅元辦法與本省條例有礙應俟稅務司令飭遵辦兩長昨巳轉電稅務處查照辦理 
　　省會警察廳呈軍民兩署文云下關北安里安徽駐寗艦隊統部每隨平鏡小砲艦運安慶造幣廠銅元來寗即交由北安里艦隊承接再由統部交寳康錢莊分消各小錢店據寶康云每月銅元來數百箱之譜每箱計在一萬之數目安慶刻無境洋發放兵餉故以銅元作價充作兵餉之用又查得益豐錢莊其總號設在安慶省城蚌埠徐州皆有分號其載運銅元亦係艦隊統部交平鏡小砲艦包運云云兩長以省垣銅元兌價仍復日落際此水災頻仍民生益感困苦昨電皖督張文生請飭該統部勿再運輸至紉公誼 
　　齊督王省長昨晚七時在軍署公宴美國戴領事及天津華洋義振會會長孫仲英嚴財廳長朱政務廳長蔡金陵道尹均陪席 
地方通信 
[松江]  
　　堂董控訴外賬上海同仁輔元堂董凌伯華查悉松江後岡鎭該堂分倉外賬王某陸某等在東鄉所徵租欵屢被挪作私販烟土資本被當地警察查獲判罰計該外賬等侵挪租息約計七百餘元業將查得之確實證據向官廳提起訴訟矣 
　　烟販判罰鉅欵　縣署羅稽查員郭小隊長襲獲烟賭野鷄阿金未得證據各情曾誌昨報昨日由縣開庭訊理此案羅等繳到烟槍一支稱係在阿金處搜獲者阿金則聲稱羅等向伊索賄百元無力籌付致被擒解云云承審員以阿金在前清曾被判禁大牢十年民國三年亦曾犯案覊禁其非好人可知因判罰錢三百元另加判徒刑一年又四月 
蘇州 
　　水警添造巡艦　江蘇水警廳趙雲生廳長近以瀏河許浦等洋面時有盜刦情事雖經調派兵艦出洋緝辦惟洋面遠闊兵輪僅有數艘巡洋捕盜不敷派調故擬添造大號巡洋廣艇五艘每艘須長五丈專司巡洋差遺業經呈由省長批准特於昨日出示招工投標以便依圖製造 
　　軋船釀成人命　　門城内下塘復新麵粉公司數月前曾竊去麵粉二袋當由該公司押站馬水全報告該管警區警區中以無從查獲即由區照價賠償該押站馬水全以警區尚惟命是從益遇事蠻横前日該公司派馬水全及棧司二人駕舟送貨出城事畢回城途經普安橋河面遇有山塘三泰燭店之油船一艘上有舟子九人兩船擠軋雙方不肯退讓因此大起衝突麵粉船上之棧司馬阿三竟用手中竹篙將油船上之吳老虎任意猛戳復經馬水全用平基板亂擊以致吳老虎受傷極重當由崗警到塲將二造帶區訊問後即判令具結出外受傷之吳老虎翌日因傷斃命即經屍父吳阿大呈報吳縣公署由縣署周承審員蒞塲相騐騐得確係被毆受傷身死並即派警至復新緝捕兇手即將馬水全馬阿三拿獲解縣審問均供認將吳老虎毆打不諱尚有兇手舵工一名在逃未獲縣署當將二犯收禁俟舵工獲案後再行訊判 
揚州 
　　場運爭執解决　鄂湘西皖運商與濟南通泰各塲商爲錢價之爭停運迄今三月刻始經鹽務長官及鹺界要人雙方調解已得具體辦法「運商向塲商購鹽之錢價前五成以五錢二分爲衡後五成尾價則以四錢五分合銀無論市上錢價增高至八錢或跌低至四錢皆依此定例辦理」於一日始兩商照舊出價賣鹽業由揚州稽核分所及兩淮運署將解决情形報告北京主管機關備案矣 
　　勸商捐助振欵　鄂湘四岸各商對於華北災振曾以十萬元助振齊督以本年蘇省災情奇重擬令各商照前例辦理並派汪家棠來揚勸諭按票匀攤（每票百元）各商祗承認每票（以五百引計）二十元嗣以大多數商人僑居滬濱由該處事務所召集各領袖討論增加淮運使丁乃揚因於一日往滬帮同勸諭而汪委亦於是日暫回寗垣復命矣 
[清江]  
　　道自治協進會成立　淮揚道自治講習分所已於十月十六日考完畢業由兼所長胡道尹及各敎育評定甲乙榜示惟該所敎員學員以講習所畢業後不能不有所聯絡特遵照内務部京師地方自治協進總會定章組一淮揚道地方自治協進分會初推胡道尹爲正會長胡以政務殷繁不能兼顧前日（二十六日）午後復經全體會員改選談守端該所主任）爲正會長吳庚鑫張復華爲副會長應敎員鴻爲總幹事並函知總會報告成立 
靑浦 
　　各公團電請减賦　南京省長財政廳長鈞鑒靑邑本年風雨爲患河水泛濫受災之鉅爲數十年來所未有縣治東南門外各低區大都顆粒無收災民流離失所待賑孔殷木棉收成亦不過十之一二以全縣七十二萬餘畝平均扯計全荒者不下二十餘萬畝本年忙漕照全縣額征數至少須减三成以上三十日蕭知事會同秋勘胡委員召集地方人士會議常場多數主張僉以减免三成爲請乃事後聞印委會呈僅以减免一成九釐呈報民力難勝興情大拂地方萬難承認用特聯名呼籲伏乏鈞座軫念災情重大准予蠲免三成定賦以紓民困迫切待命靑浦水災善後會主任戴克寛水利研究會會長章紀綱實業委員莊堃縣敎育會會長李維藩白鶴江商會會長葉鴻飛縣市鄉總副經理員蔡鍾秀支頌堯十六市鄉經理員呂鐘等叩東 
安慶 
　　造幣廠裁工風潮安徽造幣廠因實行裁工减鑄廠長吳藩不待交代清楚（吳己辭職）欲將被裁各人應得十年分花紅餘利掯匿不發並有出走之說事爲員司等所聞二十八日彼裁員司工匠等全體四百人圍聚該廠前後門不許吳藩潛走一時人聲鼎沸勢將用武該廠鑄造科長耿朝泰恐釀巨禍由電話請警廳長程炎勳派東區警署長徐槐生帶警士二十餘名到廠彈壓衆稱我們做工要錢不犯警章警署長無可如何吳藩只得向衆人發誓「我廠長若有心吞没花紅餘利天誅地滅各位被裁的我每名加給川資兩元準於明日連同紅利一併點名發給」於是衆人始散詎吳係一片假話哄退衆人次日）二十九日（黎明即潛行出城乘小輪逕往貴池原籍迨衆人聞信已追趕不及現在被裁各人集議擬另籌對付方法聞該廠所以急欲裁工减鑄者有兩種原因（一）皖省銅元向係運銷外埠近因上海山東等處先後鼓鑄銷路阻滯（二）上海唐晉記公司乘部令停鑄廢約紫銅已無來源是以不得不呈請督署收束該廠員司工匠計八百餘人原議裁减三分之二今所裁僅四百人表面上似留餘地其實員司中吳之同鄉貴池人居多誠恐牽及不顧多裁因之被裁各人均皆不服 
來函 
[金山黄芳墅來函]  
　　申報館轉六十縣同胞公鑒蘇議會開幕瞬逾匝月緣首席之競爭致會務之停滯怪狀畢呈環境日險鄙人無力疏解又不忍見議會自殺爰暫時告假返里此後雙方函電倘或列入賤名概不負責並願全省父老昆弟主持公道起而爲有力之糾正俾吾蘇民意機關猶有死而復甦之希望臨電隕涕不盡欲言江蘇省議員金山黄芳墅　 
雜評一 
[代表團抵美（默）]  
　　此次太平洋會議固甚望各國之有以助我然各國助我亦須視我自身之能力何如自身之能力强則助我之力亦强自身之能力微則助我之力亦微此一定之理也我能力强微之表現在内視國民之志氣在外視代表團之行動日本代表到美後即非常活動對於各方面奔走接洽無論直接間接正式非正式無不盡力設法以表示其意見蓋必於開會之前得各國諒解而後開會以後乃收良好之效果此爲代表唯一之責任亦即代表能力如何之表示也我國代表團亦已抵美而尚寂無所聞使不能如日本代表團之活動事前得各國之諒解即不易得各國之助力此又一定之理也是故各國助力之强不足恃而代表力强乃可恃各國助力之微不足憂而代表力微乃足憂今顔外長旣不赴美則其責全在施顧諸人國民責望於此次太會代表較前責望於巴黎和會代表爲尤切一線生機懸此會議人助我之程度如何姑勿問而我代表可不先自盡其力哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[英商會聯合會開會第一日記]  
　　英商會第三届聯合會昨晨在英按察使署舉行公推上海英商會會長馬凱氏爲主席格爾氏爲會塲書記英官塲蒞會者爲海軍少將波萊特氏·麥拉克倫氏·按察使寳納氏·副按察使格蘭氏·總領事法磊斯氏等主席致開會詞略謂英使艾思敦爵士因公未能出京至可扼腕艾爵士上月十九日來函允來滬開會但有如無要事發生希望參與會議之開會禮等語尋繹此函語氣早知艾爵士或未必能來蓋華府會議其重要遠過於此會者行將開幕而中國事勢又若是之可悲艾爵士或未能輕離其職守也艾爵士果來上海吾人知其必悉心考察吾人現將討論之種種難題今雖未與聞吾人之討論然吾人知其亦必能盡其能力有以達到吾人之目的也今在華英商會大半派代表站集於此即此一端亦足爲此次會議定能如前兩次會議於事有益之擔保余謹代上海英商會向各處代表及到會官塲掬忱歡迎而日本英人協會亦派代表來此與會吾人亦殊欣幸中日兩國之英人固當密切聯絡也惟香港本届未能派代表來滬誠屬不幸吾人所預定之開會日期適與香港所有之其他重要事件互相衝突吾人雖欲另改會期以圖各方面之適合然竟未能香港商會此次雖未列席惟與吾人抱同樣之精神蓋亦深知常年會議有眞正價值及於遠東之英人利益也吾人今年曾奉英外部來文内有此種年會定能增進遠東英人之團結力並鞏固其地位舉勢力等說觀此可知英政府亦抱上述之見解矣在未有英商會聯合會之時中國幣制改良問題已議論多年但毫無成就自聯合會成立後因吾人之一再提議中政府及華人銀行團乃允於上海設立造廠延聘外人以資臂助惟進行尚不甚速吾人殊不能以此爲滿意此乃觀此届議題而可知者至於商標一層今亦較三年前大有進步此事尚待續論故余不詳言之且有關係秘密之處現亦未便言之綜之在國際利益勢須顧及之國中吾人進行之程度實不遜於任何國之商人也此外吾人辦理之事件亦有結果如吾人郵電今巳視去年較爲凖速外人商船不再因載有華官所默認之私運烟土而受懲罰滬津漢港疋頭英商今已有較前更爲一致之經營方法而京奉鐵路亦有顯著之改革凡此皆不可謂爲聯合會之不良成績事有爲任何商會或聯合會所不能越限爲之者如改造社會·改換惡政府·更易惡官僚之類是已商會亦不能强其政府行政治上經濟上所不許之事故余關於中國稅制不能有進步之報告去年吾人曾主張促請中政府廢除稅關現所徵收由國内此口岸運致彼口岸之貨稅至八月間總領事函各吾人曰英政府鑒於中國政治現狀决計暫不提出修正中國稅則之切實辦法但僅以願討論此事意泛告中政府而已將來如討論及此英政府對於中國英商會所已表示之意見當予以相當之注意云云是則吾人於此已有所得因吾人之意見已爲政府所紀錄而政府又允予以相當之注意也去年吾人見中國各省不寗靖之情形頗爲惶駭故對於中國當軸之無能整頓時局提出抗議並請英政府設法使中政府了解其不能盡職之影響何意今日時局較前愈劣而吾人之决議案竟與孔孟誥誡之詞同一效力不僅此也即列强各使署之努力亦竟毫無效果焉英海軍少將波萊特所統之長江艦隊其保護上游各口岸英商之功余於此不可不約言之余甚願借此機會向波萊特少將及其屬員致謝其勞吾人尚有若干事件辦理無效如香港設立無綫電臺實爲必要吾人言之然不能動英政府之聽此即其一端也在英政府之意以爲香港設立無綫電臺不能獲利要知他國則欲利用無綫電臺以作大規模之宣傳今方進行不巳吾人亦惟有根據此意一再請求以期達到香港設立無綫電臺之志願耳吾人亦未能勸動政府多派商務委員政府不獨不多派且撤退常駐香港之商務委員焉吾人之失敗非關於不努力實由國内政治家新聞家提倡節政所致此宗欵項遂移充失業人之津貼金矣吾人成敗之事項余已約略舉之但在考察吾人成敗之前余欲發數疑問吾輩商人爲發表意見起見今是否組織較三年前爲善乎上海是否更能了解天津之需求而天津是否更能傳達意見於漢口乎哈爾濱與奉天之英商是否較前少覺孤立乎香港英商生活於英旗之下者是否覺悟對於在比較上爲不幸之遠東英商事件有相互之關係乎上述諸問題如答曰然則余知此聯合會實有存在之理由矣茲進述去年會議留交上海英商會辦理之事件（一）去年會議時决定指派委員會調查關於「裝運」各詞及在提貨單條例下船主責任之問題後遂舉麥加利銀行·安利洋行·老公茂洋行·昌興公司·之代表及上海英商會書記組織委員會函致國外匯兌銀行公會請其變通提貨單辦法再請其電商紐約後接其覆函謂横濱之國外匯兌銀行已允予以同情之考慮惟紐約銀行尚未答覆故未便更易舊章云云以致茲事仍無結果惟所感之困難較前已减而已至於船主責任問題今年一月上海英商會已開會贊成英帝國第九届商會大會所議决之提貨單議案並以聯合會名義呈報倫敦總商會矣（二）去年會議曾議决應定一種條例凡現在與將來之在華英商公司其公司名稱須加一「英」字或其他同一意義之字於「有限」之後此事經良久之討論後覺苟不修正公司條例而欲强迫加一「英」字其事恐不易辦到故此案交聯合會秘書調查據新加坡註册官意見此事祗可勸辦不可定法强迫之余意此案應於本届會議時再付討論（三）英國學制之華童敎育問題亦係留交上海英商會辦理之事件此案有詳細報告書將在會塲宣讀故全無須置言（四）去年所議之長江開滬問題在本届會塲中亦將有詳細之討論余於此有稍欲言者爲調查上海港國際委員會之組織此爲上海歷史中最大事件本聯合會與有關係甚願此偉大事業克告成功（五）本聯合會會章吾人已草擬一稿其中一部份已爲會員之同意惟財政一段須俟本聯合會財政年度完畢後始可着手此事列於議程第一今日午後即將討論之本聯合會以上海英商會爲共總機關余於討論此案之前願一言上海英商會所負之責任過去一年中上海英商會有時曾以聯合會名義議决某種事件因時倉促未有通告會員曾有一次滿洲英商會不與上海意見相合須知上海英商會已先迎合聯合會全部之意見並注重其幸福而後始有此决議余深知欲保持聯合會當先視各處商會爲獨立機關他處英商會其會員大都是上海總行之支店有時他處意見與上海意見不能相合尤以商務與政治相混合時爲甚遇此種情形則上海英商會决不武斷爲之人各有其意見而聯合會主要目的之一則在集合不同之意見而調和之也請進言政治難題吾輩商人非至政治與商務不能分析時不欲與聞政治而涉及外交家之範圍惟牽涉商務之政治問題則吾人亦有發表其意見之權外交家所知者多而所言者少往往僅能微有表示吾人對其表示應予以相當注意甚望其所表示者儘量詳細並及早發表庶吾人得從容討論之今議程有兩事與政治有關吾人將詳細研究之且因更重要之華府會議行將集議吾人尤當詳細討論之華府會議本旨在解除軍備舉世無不祝其成功惟軍備之解除繫於特殊問題之解决而此特殊問题固甚棘手也此問一方面爲中國之主權一方面爲日本之天然慾望吾人已知之甚詳余所敢言者本聯合會惟主張中國境内機會均等門户開放宗旨和平政府良好而已 
　　主席又宣讀英使艾思敦爵士來函原文甚長首述去年返國未克到會今年又因事不能蒞滬之歉忱繼言目前未能離京之原因謂英商會之聯合會議應可使華人了解凡關係中國福利之重大事件中英利害莫不相國英商會議所討論者大都將華商會議所可同樣討論之事項近日華人商會在上海之集議乃有勢力商界漸注重國事之明證余所以不能出京者由於中國財政之現狀及財政現狀關係中央政府穩固之影響財政爲此間政局之關鍵無待諱言而應付此現狀之方法當然爲與君等甚有關係之事件解决此難題之種種提議業已提出其結果若何今尚未能言之但可確告諸君者余注視此發展而抱有協　辦法旣宜於華人又不以不適宜擔負加諸英商者之意又謂此次聯合會議未有修改稅則議案殆以此事未有變更之故中政府近曾有實收關稅值百抽五之議英政府贊成此原則但以目前尚非其時勸中政府至能辦理撤銷内地捐稅時再行提議苟中國能自提出辦法裁除内地貨稅則英政府仍願以同情精神修改中國稅則此事雖有困難然終可定一辦法使各省因裁釐金而受之損失得有抵償云云繼視上次會議之成功並述使署願量力援助之意 
[總商會歡宴美國商業參觀團]  
　　外賓演說中國當注重商業之組織法　　美商業團今日赴港　　昨晚八時總商會歡宴美國舊金山來華之商業參觀團到者如該團領袖愛思堡A·I·Esberg君·美國商部總長之代表愛而茁機F·R·Eldridge君·進出口業巨商 
納斯茁拖C·B·Lastreo君·與山隆WarrdenShannon君·爾腦特ＪuleanArnold君·伍特Fred·J·Ｗooa君·仇特耳M·Ｊ·Judell君等約五十人由總商會聶雲台會長·偕郭秉文·錢新之·胡宣明·楊筱堂·田時霖·趙晉卿君等作陪聶雲台君主席宴至十時半後聶君起用英語致歡迎詞略謂此次設宴歡迎舊金山商業參觀團諸君固因如吾國經訓所謂有朋自遠方來其樂可想更因諸君此次壯游所抱宗旨純欲發展商務此豈獨美國之福抑亦與全世界有關係吾國商務方在幼稚時代極待諸君之敎益俾更可努力向前以底於發皇昌大之域吾國地土尚廣闊物産亦豐多故商務之潛力實甚富厚而美國商務富於經騐更富於金錢此種發展之力非常優厚此後如能合吾國商務之潛力與美國商務之發展力而進行商務則其成效必有可驚者諸君以爲何如（衆鼓掌）故願中美兩國商界人士日益接近用昌商務幸甚幸甚敬奉一觴爲諸君壽次由舊金山商業參觀團領袖愛思堡君致答詞略謂今夕承中國上海總商會如此優待感謝感謝同人等此次由美出游參觀各處商務五光十色已覺快甚及抵貴國之上海則見商務等等發展之迅速使吾人竟達於驚喜之程度此絕非客套語也蓋同人等對於上海商務夙有所聞而决不料其竟能如此今之目擊種種其快慰可想見矣此後甚願貴國商界人士益勵厥志奮勇前進吾國人苟有微長必可竭誠相佐蓋中美兩國人民之感情信非泛泛也承惠盛宴敬奉一觴爲謝次由郭秉文君用英語演說略謂昔余日章先生游美美人士盛宴欵之席間有請限以一分鐘演說『中國之歷史』者座上客皆以爲難余先生乃從容演說云『中國爲四千餘年之古國現任在巳改成共和國了『（衆鼓掌）今日主席曾預約鄙人三分鐘演說鄙人則將何如今日在座諸君子對於商務皆極有學識經驗鄙人則現服務於敎育界然竊努力從事於培養商業之人才現吾國東南大學在滬創設商科大學即其最顯著之一證也夫中美兩國之感情至爲密切誠如頃者愛思堡先生之所云鄙人昔在美時所聞所見尤爲明確此後吾人益當力自振拔以冀不愧爲美國之友而美國之加愛於吾國者深希其出於自然的而日見深切瞻顧世事來日大難今夕一樽權致深意次收由美國商部總長之代表愛而茁機君演說略謂此次鄙人奉商部總長之命出游參觀各處商務尤注意於貴國商務之情形蓋中美兩國之關係較諸泛泛者爲尤深切也鄙人竊有一點不揣率直敬爲貴國諸君子告即『商務第一當注重組織法貴國現在尤當注意於此』因有組織之良法而後可言成 
立可言發展竊觀貴國最近之商務狀况固已猛進非常然如能再特别注意此點將來鄙人等再來貴國時必將刮目相看也（衆鼓掌）今夕承招盛宴謹謝次由美國進出口業之巨商納斯茁拖君演說略謂世界各國環處地球東西之關係相向進行而日益接近歐戰後人類生活問題驟加重量對於商務益感其緊要今試縱目一觀遠西商品出入之要口何在曰舊金山遠東商品出入出口何在曰上海觀此形勢則上海人士與貴國全國人士之不可不更勉進者瞭然矣竊願此後上海方面日益發達益於貴國益於遠東益於全球回憶今夕之會今夕鄙人之言不亦樂乎（衆鼓掌）演說至此已至十一時半遂由主席致謝而散 
太平洋郵船公司昨晨宣告美國商業團員所乘之帝邦號初本停泊於狄思威路之招商局中棧昨因中國公司之尼羅號進口當將帝邦號移泊於虹口鄧脫路之北棧矣至各團員之赴香港南洋由滬啓身者計有一百五十三名已定於本日上午十一時派小火輪在新關碼頭渡送各團員上郵船在滬搭附此輪赴港之旅客亦有六名此間中美人士之歡送各團員者將於本日之十時許聚集於新關碼頭而對於香港方面昨日已先去電知照約定五號至港云 
[律師公會招待各國律師]  
　　上海律師公會招待國際律師協會各國會員一節巳定於今日上午參觀地方審檢兩廳漕河涇監獄及看守所等午刻由律師公會假座半淞園設筵歡迎除由主席致歡迎辭外其順序如下（一）日本來賓演說（二）斐律濱來賓演說（三）會員用日語英語演說（四）歡呼萬歲（五）散座後攝影游園聞列席者爲日本著名律師十四人斐律濱法官一人著名律師七人并柬請審檢兩廳長庭長首席檢察長許交涉員陳科長楊秘書軍署鄧軍法課長混成旅盛軍法官警廳劉司法科長爲陪並邀美總領事克銀漢君曁陪審副領事二人及日本山崎總領事陪審副領事林出賢次郎等云 
[慶賀太會開幕之令知]  
　　各商店應懸旗一天　　上海交涉公署昨接外交部訓令謂華府會議定於十一月十一日開幕查是日爲歐戰紀念日又爲關係太平洋各國永久和平之會議開幕日應行知各官署各商店一律於是日懸旗一天以誌慶賀而示紀念應由該使函知上海總商會轉知各商店一律遵照除咨内務部通令各屬外特此令知等因交涉使奉令後業經公函上海總商會及各路商界總聯合會查照矣 
[全國外交大會籌備五誌]  
　　籌備會展期　各代表續布　　北京各團體聯合會各代表來滬籌備全國外交大會事疊誌本報昨日午後三時各代表本邀總商會省敎育會太平洋會議協會外交商榷會等各派代表二人在東亞旅社開會籌備嗣因太平洋會議協會先須自行開會討論此事時間忽促昨日尚來不及派代表來東亞旅社開會故昨日午後雖有外交商榷會派來喻育之黄季農爲代表並未能開會决定俟太平洋會議協會方面派定代表再爲定期開會茲將昨日各團體所派參與發起全國外交大會之代表姓名團體續列如左 
　　省區　姓名　代表團體　　　　通訊處 
　　江蘇　夏芷芳　江蘇民治促進會　　法租界巨籍逹路善樂里二二號 
　　江蘇　儲紹基　五馬路商界聯合會 
　　江蘇　周桂　　旅滬贛人公益會 
　　江蘇　孫鏡亞　旅滬贛民自治促進會　法租界寶康里南沿馬路五六號 
　　江蘇　李大年　學術研究會總會　　貝勒路三益里 
　　江蘇　喻育之　留日學生救國團　　貝勒路三益里 
　　江蘇　張振遠　北山西路唐家衖商界聯合會　美租界東唐家衖紹興旅滬公學内 
　　江蘇　王禹柱　上海中國佛學會　　英界梅白克路人和里三弄一家 
　　江蘇　邵仁傑　浦東陸家渡商業公會 
　　江蘇　阮大眞　中華民國女界聯合會　貝勒路 
　　江蘇　謝碧田　華僑學生會　　美界老靶子路一二九號 
　　江蘇　沈卓吾　中華工商研究會　　中國晚報館 
　　山東　朱心芳　山東省各界聯合會　孟淵旅社二樓五○號 
　　山東　郁悼　　山東外交協會　　　北山西路泰安里三五三 
　　江蘇　林紹韾　　社　　　　　　　紫來街愼興里十二號 
聯合通訊社云昨日報載北京代表團推定籌備員四人一節頃據該代表團云前日會議時因籌備事繁急須有人負責北京方面推定臨時籌備員十人向乃祺·王紹鏊·鄭洪年·羅正緯·蕭洽品·孫繩武·羅正誼·陽蔭喬·張幟章·張維城等此爲暫時分任事務便利起見俟將來大會如何辦法再行商議决定云 
[羅正緯組織外交大會之談話]  
　　首述京中情形　　次述四項意見　　聯合通信社云　北京代表團抵滬以後分向各方面接洽表示光明磊落之態度各界極爲諒解無論何方面皆巳紛紛加入爲同一之運動此亦國民一線之曙光前途殊可希望記者昨晤北京代表羅君正緯據言在京經過之情形次即發表四項意見亟錄如下以供衆覽羅君云北京自太平洋會議發表以來國民都知關係最重愛國之士乃謀爲國民最大之結合以期一致對外鄙人深表同情始向各方面疏通力言外交緊急國家行將破産國民倘不自覺萬無挽回之望現在國民弱點實在於自相散擊自相猜疑今已陷於無可如何之絕境前途危險莫過於此果欲轉移風習不得不有相當互讓之精神各有犧牲換爲各有補助况過去事實今已揭穿欺詐之術巳無可施物極必反在此時期且外交問題本國民全體之責任如果另存意見除係帮助日本直接賣國或帮助賣國之人間接賣國二種以外他人奪我國家萬萬不能漠視不理各方面均極贊同乃即共同謀救國之運動故有此次破天荒之結會鄙人因此深信國民公正之主張終可實現人之欲善誰不如我改革人心功用實大此次全國國民外交大會鄙人亦有四項要旨分述之（一）本國民外交之原則集合全國國民公意對外爲一致之主張及行動表示國民統一之精神以鞏固國際之地位（二）本共和國家主權在民之原則全國國民直接負對外之責任以養成愛國之熱忱（三）國民以誠意互助之精神尊重公共之目的容納各方面正當之主張導入相當之軌範化除一切畛域力矯國民互相攻毁之風（四）防止挑撥感情被人利用起見事事公開事事公决以絕對平民式之運動排除一切障碍務使眞正民意從此實現云 
[裴特生氏在靑年會之演講]  
　　題爲新聞事業　　昨晚八時靑年會智育演講會敦請約翰大學新聞科主任兼密勒氏評論報主筆裴特生氏演講新聞事業由曹錫賡郡主席張廷榮君翻譯裴君謂凡辦新聞事者心頗勞苦故有人謂「一等苦命」且中國尚在幼穉時代新聞家宜竭力進行不當抱悲觀美國新聞家其所得薪金有過於大總統所得者溯世界新聞事業之起點首爲中國數千年以前中國有類於新聞之發刋如公文抄及朝報等次爲羅馬後漸及於歐美各國漸能宣傳輿論紀載國家大事及各地要聞於是勢力澎漲一日千里即今華盛頓會議亦藉新聞紙之勢力也現在所謂新聞者意義頗廣種類繁多最新辦理均取科學方法使世界各處之事搜羅盡至靡有缺遺即偏僻之處如非洲及中國西北部等地亦用專門人才訪而知之世界新聞事業之發展亦可見矣惟歐戰開始新聞事業大受影響使眞正輿論有時不得直接發表或變其眞相而遠東新聞家尤爲政客所利用即近時某國仍收各處機關作爲利用於是新聞事業之信用失迨歐戰終結法國開萬國義務大會欲恢復原有之信用然會議情形仍不能公佈以致訪員所得新聞各不相同終不能取信於人此次華盛頓會議美國各報記者希會議情形直接公開以釋疑義也中國新聞事業之不能十分發達者其原因即爲經濟不充及無勇敢氣蓋政治之腐敗社會之不良報紙宜盡天職而直言之無所畏懼對於所發之言論不爲外人所牽製使閱者懷疑盡釋而後社會之信用發現新聞事業可蒸蒸日上矣近十五年内新聞事業頗爲社會所歡迎各處大學均添設新聞一科美國有新聞專門大學提倡新聞事業之改良及擴充等其中有畢業者在社會服務成效卓著云末由該會湯仁熙君致謝辭散會時已九時半聽講者共百有餘人云 
[三國婦女會聯合會記事]  
　　英美兩國僑滬婦女會·及中國上海婦女會·及女靑年會·董事部昨日下午四時在九江路九號英國婦女會開董事聯合會梅華銓夫人主席首由三會長各述簡短之詞大意皆謂聚三國婦女於一堂甚爲難得之機會自後益當聯絡感情協力共謀改良社會惡俗救人於苦境云云後由英婦女會欵待茶點而散散時已近六時矣 
[美商務委員將赴粤]  
　　美國商務委員阿諾爾特將與美國舊金山商人游華團同赴廣州在粤約勾留兩星期二十號左右即可返滬 
[浚浦局技師會議之昨訊]  
　　尚須出發視察　　浚浦局爲改良上海港口召集英美法荷日及中國代表瑞典工程師好奈爾在局會議以便解决技術上一切問題計自各該國工程專家到滬以來迭往吳淞口外與瀏河一帶及杭州灣等處視察水道回局後曾經一度之會議茲聞尚須續行出發察勘以資詳細研究並聞此項技術正式會議規定六次其餘悉係談話會與討論會將來解决港口改良計劃之大問題即此六次會議中决定云 
[商品陳列所消息]  
　　展覽會第一日（一）參觀踴躍商品陳列所自一號開幕後昨爲展覽會第一天開始之日中西參觀人士共約萬餘衆内有美國大理院法官柏芬頓及花旗銀行華甫生氏亦前往參觀聞各該士於展覽之下對於陳列各部均極口稱美并詳詢各貨産地價目以備採購 
　　（二）礦産運到確産已到滬前由該所向農商部蒐集礦産都凡一百四十餘種巳於昨日上午由京運到昨經該所職員連夜陳列備供參觀 
　　（三）添設電話該所辦公室與陳列所分設兩處往來頗感不便昨特向中央電話公司接裝内部各室電話日内即可接線云 
[曁南商科歡迎華僑]  
　　前日午刻曁南商科等八團體在大東酒樓歡迎泗水華僑巨商李雙輝同幼梅二氏已誌昨報茲該校校長趙厚生主任高踐四於是日下午三時請李先生至徐家滙松社該校參觀當由全體職敎員學生在禮堂開會歡迎首由趙校長詳述李君在泗水經商四十餘年來之事業對於辦理各種公益裨益僑胞實多後請李君演說略述南洋近况并謂曁南商科關係華僑甚大希望各學生刻苦向學遵守校規以期學成回南助理各父兄商務之發展以與外人競爭方不辜負趙校長高主任及在校諸位先生愛護僑胞之熱誠并免使各父兄失望又謂曁南商科對於華僑關係旣如此重大當力謀發展以期永久各學生寄家信時宜當將此意說及我明年回南洋後亦將到各處鼓吹使全體華僑一致盡力帮助末述感激諸先生招待厚意四時半攝影散會復至敎室宿舍等處參觀一週而返 
[一商維持之省電]  
　　王省長爲飭查一商學生有無悔悟表示酌予保全事昨致上海縣知事陸代校長規亮電云急上海沈知事轉陸代校長規亮同覽一商宣告解散事非得巳茲聞該校學生漸多悔悟如在兩日内有確實誠懇之表示自 
 
 

Page 15

 
 
宜酌予保全以示始終愛護靑年之意除電廳外仰即知照省長王世印（十月三十一日）沈知事接電後巳函轉黄前校長請查照辦理 
[舉辦商業補習敎育之請助]  
　　上海縣商會昨接　上商業補習敎育會函云逕啓者上海總商會·中華職業敎育社·上海商科大學·鑒於本埠各種商店人材之缺乏商界靑年需要補習敎育之孔殷推定代表於十月十四日在本埠四川路靑年會組織委員會同時山委員會組織上海商業補習敎育會並推定郭君秉文爲主任劉君樹梅爲幹事一面製就定章一面從事調查期於極短時間實行舉辦本埠商業補習敎育夙知貴會諸公對於本埠商業人材同感此想特將本會所有經過情形備函奉達如蒙贊同此舉即請推舉代表一人助商進行 
[航業消息彙紀]  
　　法國郵船公司昨接馬賽總行來電謂自本月份起巳改爲月開兩輪（前係二十天出發一船）並又加入新輪將軍號General一艘將於下月九日開來該船尚係第一次落水行駛現時法公司對於中法郵船已特改爲大·中·小·三類以二萬噸以上之包島斯號·安得來朋號·爲大船以新添入一萬五千噸之安奇卡號·開拍亞爾克那號·與將軍號三輪爲中船以亞瑪森號亞爾忙佩克號·高爾提埃號三輪爲小船原定每級三艘今尚缺大船一艘聞須在明年二月上旬再行添加二萬噸之一輪來華云 
　　日郵社歐洲班輪加賀丸昨日到滬有贛籍朱君由英習學機器還國又有本埠招商局所聘之英人倍麥氏·及英美烟公司之倍根等亦由倫敦來滬又有日本海陸軍官倉島富次·谷村豐太·上原松山等均爲中佐大尉之職共有十七八人係由馬賽及倫敦還來者此外有吾國海員李·康·等三人係由英國及錫蘭還國云 
　　中國郵船公司之中國號已定九日赴美旅客之由滬動身者共二十八人又有尼羅號昨日已由爪哇返申來客有四十七名即定本日開赴南洋尚有法郵船亞瑪森號昨日已抵西貢在本月十日可至上海船上載有九月三十日以前之法郵件云 
　　昨午昌興公司之蒙抵格爾號赴温哥武由滬赴美之旅客計十五人其中有吾國洋務處顧問楊君之夫人公子等三人由香港動身赴美者完全爲華人共有一百十二人其中有周平伯等二十九人均爲頭等艙客 
　　本日太古公司之蘇州號出口此間大德昌裝往香港有大條銀二百條計銀二十萬兩又錦經綸裝至廣東有大條銀一百七十條合銀十七萬兩 
　　天津直東輪船公司向本埠機廠街合興船廠訂造十六丈長北銘輪船一艘已於昨日午後三時下水聞該輪機器鍋爐安置妥貼後即當開往天津云 
[昨晚滬寗車到滬逾時]  
　　昨日（二日）滬寗路由寗開滬之特别快車（即通車）因津浦路車到浦口慢二小時之久快車在寗等候過車乘客渡江搭車故該車到滬已十一點二十餘分鐘計逾時一點二十餘分鐘矣 
[昨日錢業常會之議案]  
　　昨日爲蓬路錢業公會第十七期常會之期其提議及議决案件如下（一）决定舊曆九月份拆息十六兩五錢（二）承造公會屋宇之陳新記商借欵項本公會新屋係陳新記包造造價四萬一千六百六十八兩言明不邀保人俟建築完竣照領造價茲因陳新記來函以訂明在先本不敢於期借用奈近因銀根奇緊墊欵乏人年内尚需銀一萬五千兩擬懇求本公會體恤在造價内借用銀一萬五千兩分四次取用立劵爲憑利息照市承認俟完工扣還等語應請議决决議照墊（三）報告財政部派員調查票據種類及習慣是案業由本公會依據營業規則内規定各欵並繪具現行各種票據式分别種類說明習慣復請總商會轉復財政部合將往來函件報告云 
[銀洋市况之報告]  
　　金融通訊社二日報告云今日洋價巳見漲高早午市均七錢二分七釐較昨漲六二五購者甚衆大概因銀市轉鬆之故現在錢莊皆患缺洋苟銀市能從此鬆動則各路需要當將有增無滅今後洋價之轉移蓋完全視銀拆之緊鬆爲定也 
　　銀市較鬆拆息早市六錢八分午市跌至五錢五分絲經出欵甚多故市况已轉和平聞此次出口船放洋共有絲欵二百餘萬兩以後尚有陸續付出如是本埠銀根可望漸轉和平矣收欵四十萬兩 
[加租聲中之公判]  
　　收租人之當頭棒　　近來增加房租聲浪甚囂塵上房客與房東已處於對抗地位自此項問題發生公共會審公廨極爲注意凡有經租賬房控告房客欠租押遷之案審訊不厭求詳果係房客不合方准房東之請有錢祥發者在海寗路東段置有房屋數所其中第一千五百號門牌之屋租與朱信德開設朱榮昌機器店業已多年昨晨錢之經租人王庭顯至公廨控朱積欠房租請求押遷經關讞員會同美丁副領事傳集兩造質訊之下據朱供稱王庭顯前因藉口房屋巳舊須行修理令我出屋繼謂如能再出小租洋四百元當可免遷我不允許王遂將我每月所付租金概不收受今乃以我欠租控請押遷該處有四户房客均係由王收租彼對於其餘三家並未着其出屋而獨控我一人云云據王供稱因東家不願將屋租與被告以故起訴等語中西官核供以原告稟詞與口供自相矛盾難保不有婪索小費未遂挾嫌控告情事判决本案註銷被告繳案租金發交原告具領房客聞判欣然而退 
　　法租界愷自邇路蔭餘里葛姓房主近因新瑞和經租之收租人陳某藉此加租風潮并修理之際屢向該里房客勒索陋規稍一不遂動輒迫脅搬遷茲擇懦弱之房客六七家故意自延不去收租妄報賬房控由法捕房飭傳該房客等到案質訊各房客聲稱租金早經預備至期該收租人自不來收藉此報復以遂敲乍之慾隨將各房客租金呈案并聲請究法公堂據情飭傳該收租人質訊該收租人情虚畏罪不敢到堂遂堂諭各房客如後該收租人再有前情准予報告據理懲辦以爲倚勢凌人者戒 
[顧恤房客之房東]  
　　趙灼臣可以風矣　　閘北新疆路天保里北南林里房屋爲慈善家趙灼臣君之産前因加租問題各租户不允故趙君自願讓去房租二個月限令遷移茲悉租户方面一再向房主情商免加趙君念租户生活艱難確係實情慨然允諾所有存於租户處之房租前後三個月已於上月底派收租人逐户照原額收去和平解决矣 
[車主强迫加租之手段]  
　　將軍夫代表私刑弔打　　蔑作街車寓主孫萬春置有黄包車四十輛每日放出向章每輛日夜收取租費錢五百文自舊曆十月初一日始每輛增錢一百文共取車租六百文於是各車夫大爲反對舉出王子洪楊德榮陳廣桂王兆慶張廣裕王洪建等六人爲代表向孫商懇免加不料孫萬春非但不允反以王等六人多事糾合丁小毛李玉林等多人將王子洪等六人誘進空屋用私刑弔打硬逼贊成加租王等不從致被打受傷昨經旁人不服報告一區三分 
署立派長警馳往將王等六人一併帶出並將孫丁李三人先後拘獲解署轉送地檢廳昨日下午由檢察官提案研訊之下察得王子洪楊德榮手足等處俱有蔴繩紥縛痕跡受傷較重餘如陳廣桂等所傷甚微令分别發堂醫治詰之孫丁李三人供多狡展判令押候核辦 
[山東旅滬同鄉組水災籌賑會]  
　　旅滬山東同鄉因魯省今夏霪雨兼旬黄河決口汶泗等河水勢同時暴漲泛濫横溢冲潰民埝淹没田廬以及傷斃人命牲畜莫可勝數臨河上下游二十餘縣一片汪洋幾成澤國災區之廣災情之重爲歷來所未 
有遍地災黎嗷嗷待哺若不亟爲拯救則數十萬劫後殘生勢將塡諸溝壑惟該省近年連遭水旱元氣未復經濟艱困無從籌欵雖經山東災賑公會勉放急賑無如災重欵絀未能普及轉瞬嚴寒將届各災民露宿風餐更難苟延性命是以公舉代表朱玉甫許德一兩君來滬會同魯籍旅滬官商組立山東水災籌賑會於法界呂班路山東會館内並在民國路慈善救濟會内設有山東籌賑事務所茲經舉定何茂如護軍使爲名譽會長王紹坡高定庵兩君　正副會長趙聘三原福堂莊紉靑王子衡等諸君爲會董並公推護軍使署於書陸達權君爲代表出席華洋義賑會聯絡各慈善家籌策進行以維善舉 
[軍警扣薪助賑]  
　　松滬何護軍使以今年蘇省水災甚重所有軍警各機關官員亦當捐薪助賑現巳擬定各按月薪之大小自十月分餉期内如薪水百元者應抽捐助賑濟洋五元無論階級之高下一律照扣昨已通令所屬各營一體遵照矣 
　　淞滬警察各區署所於前日發各長警月餉時預奉徐廳長令飭勸導警界一律援照軍界籌募振捐故令巡長每名捐輸洋兩角警察每名一角均於餉銀項下照扣彙總繳廳撥解 
[水警防匪緊急令]  
　　嚴密偵訪愼加防守　　江蘇水警第一區沈區長昨日令飭所部各隊長文云頃據密探報告茲得確實信息又有梟匪吳老窩子馬長富馬炳福等不日結帮起事先刦鹽巡槍械一經得手即時大肆搶掠請飭各隊趕緊嚴防以杜不測等語並據第四隊隊長楊澄報同前情未必盡屬無因應即嚴密佈置俾資防禦特頒命令十條仰各遵守（一）各員警概不准輕離船汛務須認眞防範（二）武裝巡邏最關切要無論游巡駐紥應在停船處所務先查察四週地勢擇其易於進退之處方爲停泊適宜切不可深入市心進退維谷夜間停船後即須輪派武裝巡士加緊放哨本船巡官尤應不時查察各巡士之勤惰以免疎虞至收哨時刻總須在清晨六點鐘之後緣拂曉時最易疎忽故也（三）各巡船切不可單獨游巡駐汛至少巡船二只以上集合一處俾厚警力倘有從前單獨駐防之船如係緊要地點應即添派船只次要地點不妨暫行調開俾敷支配（四）派第二隊隊長沈兆榮組織游巡一支隊親自帶往金澤小坪西城石塘胡滕村臼澤外圩蕩一帶嚴密梭巡（五）派第四隊隊長楊澄組織游巡一支隊親自帶往歡菴阮巷朱家行蔣莊亭林莊家巷等處嚴密梭巡（六）派第五隊隊長池耀宗組織一支隊親自帶往嘉定西鄉安亭及太倉交界各處嚴密梭巡（七）派第一分隊長范國忠親率巡船駛赴干呂巷廊下錢家圩張堰後崗興塘一帶嚴密梭巡（八）第二分隊隊長何士奎親率巡船駛赴角吊灣韓家塢章練塘五庫泖河一帶嚴密梭巡（九）派第三隊隊長王壽良督飭滬探在各租界及南市各輪埠車站注意查察無任匪徒混入内地（十）看各分隊長等認眞督率嚴加防範多購線子四出探聽如探實匪蹤或得有何種信息一面相機辦理一面飛報來區以憑核奪以上十條除呈報曁分行外合亟令仰該隊長即便遵照辦理事關防匪勿稍大意云云 
[音樂舞蹈大會第一日紀]  
　　天潼路中華音樂會訂本月二日三日假座南京路市政廳與精武體育會合開之中西歌唱舞蹈大會曾誌本報昨日爲開會之第一日來濱甚衆會塲座爲之滿七時四十分開幕首由陳公哲報告大致謂社會現象日趨下流放眼一觀不正當之消遣觸目皆是同人欲以高尚之娱樂維薄俗而挽頽風此則提倡體育與美育之微意也云云次表演各種藝術如中華音樂會之中西音樂女子體操學校之　唱上海歌劇團之詼諧劇逈殊俗樂爲樂部放一異彩一曲未終掌聲雷動技擊一塲爲精武會之選手刀槍劍戟令人眉飛色舞女會員身手之敏健實與鬚眉男子并駕齊驅而尤　人歡迎者爲精武安步團之滑稽跳舞於游戲之中寓體育之眞和以中華音樂低抗疾徐無不中節與愛國女學之寗蜂舞女子模範團之風舞異曲同工合體育美育於一爐而冶之觀者歎爲得未曾有散會時已十一點今日續演一天各界人士欲新眼界者幸勿錯過機會 
[省二師運動會預報]  
　　省立第二師範學校學生部秋季運動會曾經賈校長規定五日（即十月初六）午後在公共體育場内舉行茲因該校學生舉賚興豪請准賈校長改於是日上午九時起賽至午後五時爲止除照原定節目秩序表演外復加入團體個人選手三種各項運動競賽時並有附屬一部小學校學生全體加入節目秩序同前業由賈校長印送各界入覽劵數千張以便入覽届時當有一番盛况焉 
[勸學所編售小學生補助讀本]  
　　上海縣勸學所新編小學校自然研究補助讀本爲各學生謀課外研究之書籍現已排印出版計分六種裝訂六册每册一課其第一種爲蜜蜂第二種爲黄蜂第三種蜘蛛第四種螞蟻第五種蚯蚓第六種蠅均以科學編成淺近國語能令學生於課外自修研究由淺入深增進知識爲兒童之需要起見取價甚廉每册祗收印資洋二分暫由勸學所自行發售將來各學校需用時尚須繼續編印云 
[美專學生旅行寫生隊還滬]  
　　上海美衛專門學校學生在杭開展覽會等情己誌前報刻聞該旅行隊閉會後在西湖休息兩日昨日仍由該校主任敎師李超士汪亞　周勁豪王濟遠程虚白等率同各生乘坐午前七點三十五分快車還滬並聞此次旅行寫生成績計得有一千餘件之多　校後稍事整理尚須開繪畫臨時展覽會邀請各界參觀批評云 
[義勇軍赴淞試砲之布告]  
　　上海縣知事公署昨發布告云爲布告事本年十月一日奉淞滬護軍使公署函開准上海萬國義勇中華隊司令部函稱本年十一月六日星期日爲本團砲隊試砲之期是日擬仍照前案逕往吳淞海灘演習囑由敝隊轉陳貴軍使查　等因查本團每年砲隊至吳淞海灘演習久蒙貴軍使批准在案本年十一月六日約上午七時三十分砲隊官兵六十人野砲四尊及馬匹等由上海北火車站往吳淞海灘演習並下午四時四十五分仍經原路返滬相應函懇通令軍警及滬寗路局知悉并祈賜復等因除令行淞路要塞司令淞滬警察廳知照曁函知滬寗路局并函復該司令查照外相應函達貴縣於該隊演習附近地點先期出示布告俾使周知以免誤會爲要等因奉此合行布告仰諸色人等一體知照特此布告 
[閘北經售米糧公會開會紀]  
　　閘北經售米糧公會昨日下午三時開常會到者正會長陳叔敏副會長范和笙曁各會董會員等過三分之二即由會長提出議案（一）南市米行公會及碾米公所先後兩函廠米退票諸多爲難亟應取締事議决成交後雙方均不准任意退票一層事屬可行惟須重立新章庶可訂期實行暫時仍照向章辦理（二）討論廠米每一車一户之米不得二人經售以免糾紛案議决嗣後如有破壞者一經查出即將後接洽之經售人照該户所賺用金加倍罰於本公會（三）現值新貨登塲米價甚昂應由本公會通告同業勸各米客平價出售切勿放價（四）價下洋價漲至一千五百之外本公會已與仁榖堂公所同意洋找增加爲每元作一千四百文小洋照市計算次角不用自即日實行議畢散會已五時矣 
[中美合組工程公司]  
　　美國建業公司爲美國最著名建築工程之巨擘尤以基礎工程享世界之盛名蓋一切建築悉以基礎爲根底未有基礎不善而全部建築能久持也該公司因我國年來建築日多特派前北京美使館商務參贊衛琛君來華主持其事衛君因與華人相友善乃共發起亞洲建業公司其資本中美各半聞各認五十萬元已經美領事館註册昨由江西路二十六號遷移廣東路三號大來公司新屋六樓開始辦公衛君之意除總公司由美人擔認指導外志在造成中國少年多數工程司以肩建築新中國之需要云 
[上海大戲院開演情天鑑]  
　　本埠北四川路上海大戲院近從美洲運到一種愛情影片名曰情天鑑全部七大本内述一英國之女郎慕某子爵之多財遂與訂婚後又屬愛於一畜牧塲之少年婚姻重訂繼以少年綦貧復又棄之適女在大西洋遇絕險少年援之出女感其救命恩願再續婚約不久嫌少年貧再悔前議且間接置少年於絕地終因良心難泯對影生愧經過多少離奇之變化卒與少年偕花燭而女之一身吐罵者有之讚美者有之其實此種舉動爲現在時髦女子之通病愛情云乎哉無不以金錢爲標準一般爲情所　之男子觀此可以猛然思返焉斯片情節之佳爲從來所未有聞禮拜四晚開演矣 
[郵局招考洋文揀信生]  
　　本埠郵務管理局昨發招考通告云本管理局現須考用洋文揀信生數名以年在二十二歲至二十六歲之間並曾讀過英文六年者爲合格取用後月給薪銀十八元如願與考即先具函（函内黏印花稅票一角）前來報名可也 
[商業信托公司控案之和解]  
　　中國商業信託公司總經理孫天孫在公共公廨刑事科狀訴該公司股東姚頌南陳君亮鄰樹文等妄登報紙譭謗公司名譽損害營業違犯新刑律等情迭經公廨訊供情形均詳前報昨日下午又由陸襄讞會同英義兩國兩領事赫費二君升座第一刑庭續審據原告代表許理律師聲稱本案兩造現己在外理勸明白由葛福萊律師訂定和解契約各造律師均經簽字請求將案撤銷被告代表禮明帮辦台維司律師亦即到堂聲明原告請求銷案敝律師深表同情問官遂諭准予將案撤銷 
[電車碾傷男孩續誌]  
　　成衣店主婦鐵黄氏之四齡男孩由其十三四歲之女抱乘華商四號電車因人多跌下致傷該男孩左足由一區警署送往新普育堂醫治已紀昨報茲聞該孩之傷現經醫生察得脚踝骨已斷勢成殘廢須解截其廢足云云所有該電車上七十一號司機人翟秀雪昨已由王金山署長申解警廳司法科預審錢黄氏亦投廳伸訴一切旣而由劉科長令備函移送地方檢察廳訊核 
[汽車撞跌男孩]  
　　虹口華德路昨日午刻有某號汽車駛過撞倒十歲男孩江北人張光明跌傷頭部等處經提籃橋捕房二百二十七號華捕雇車送受傷人往同仁醫院醫治一面抄錄汽車號碼呈報捕頭候示 
[老婦跌斷腿骨]  
　　包車夫不能辭咎　　昨日下午三時有某商人所乘包車行經武昌路撞倒六十九歲老婦陳王氏跌斷腿骨由虹口捕房一百二十七號華捕將包車夫拘入捕房請示捕頭諭着送老婦投廣仁女醫院醫治再核 
[尚有本埠新聞等轉入後頁]  
雜評二 
[投機會議（旡用）]  
　　太平洋會議共認爲與世界極有關係之會議而我中國尤關係中之最有關係者也所謂關係若主權若條約若國際間爭論之未决縣案羣希於此會議本和平公正之眞義而解决免釀不良之惡果此其論要爲列邦所承認第所云和平所云公正非自然的而人爲的束手垂拱以待和平公正之至和平公正其去之也將益遠何者以此中有莫大之利害關係也旣有莫大之利害關係則此關係者之兩方甲爭其利而避其害乙亦爭其利而避其害就理論言此利害應適可而止則爭亦有一定限度不知利害之所在往往置公道正誼而弗問故會議之結果若何在未經决定以前猶在不可知之數旣不可知而以此事付諸會議適如投機事業投機事業之勝負雖有定數而促此投機事業之勝利實有一種方法方法維何鼓其浩然之正氣以造成可以制勝之機默窺某國已着着凖備而某通訊社先爲之製造空氣矣凡此手段雖爲虚僞之手段然在抱有正誼公道之國亦應將此正誼公道切實發撝以示抵制此爲今日急切不可緩之圖噫太會開議僅數日矣我國人其愼思明辦而應付之母徒於太會開幕之日懸旗慶祝外此無何作爲卒使他人投機獲勝而我有正誼公道因不善用之而歸於失敗焉 
 
 

Page 16

 
 
本埠新聞二 
[水銀置菜案]  
　　是否有殺妻之心　　揚州婦人顧王氏住閘北寶興路昨扭其夫顧榮華至五區控稱丈夫業廚司久不歸家昨晚忽回不知因何潛將水銀藏入菜内欲謀害婦人性命幸經覺察自赴醫院醫愈請爲訊究經杜署長質訊之下顧供悮將水銀落於菜碗内並非有意云云奉判轉解司法科核辦 
[查獲逃媳]  
　　由成衣匠夫婦唆使捲逃　　迎動路紅木作主林玉書之媳徐氏年十九歲上月三十日忽然失踪由林投報警署請緝昨據探警在大佛廠地方十四號門牌成衣匠邱桂山邱陳氏夫婦家中查獲且探明爲邱等唆使捲逃乃將邱夫婦連同林徐氏押送地檢廳訊辦下午經檢察官提訊之下判邱夫婦及林徐氏分别收押候究 
[誰家丢失七齡童]  
　　四區崗警昨晨在新閘橋北查見迷路男孩一口經顔署長訊問之下據供姓陳名錫根年七歲父爲成衣業餘語含糊聽其口音似浦東人身穿方格布長衫元布夾褲奉諭留養聽候查核 
[米店失火]  
　　前晚十一時潭子灣張協盛米店不戒於火焚燬平屋三間係張自己之産昨經四區顔署長傳到該店主張稼生訊問一過判交保候查核辦 
[騙子自投羅網]  
　　胡家木橋紗廠工頭揚州人徐錦餘之妻陳氏年三十四歲去年十月中旬該氏背夫私逃其夫各處找尋無着前日該氏突自歸家據稱爲素識之吳芝蘭設計誘逃出外先到蕪湖後到無錫所帶衣飾被其典質一空無奈歸家等語徐正在尋吳交涉詎吳又來勾引爲徐拘獲而徐妹季徐氏徐弟婦徐李氏等亦曾被吳騙去銀洋衣飾各物於是亦到塲與吳交涉由警察悉將吳拘送五區移送地檢廳究辦徐錦餘等着自行投廳候質 
[妓院違章之科罰]  
　　廣西路汕頭路轉角妓女靜珠又廣西路妓女妙鳳樓鴇婦周王氏王老二張元來又汕頭路妓女唐新新琴庽鴇婦林老大張謝氏等均因不將取締妓院章程（即執照）掛於顯明之處又廣西路妓女花鶯鶯幻眞又浙江路妓院鴇婦馮金姐　老二均因遷居（彼輩謂之調頭匿不報告捕房前日經專查妓院之西捕摩亞與八百二十五號華捕查悉以其均屬違章稟廨出單於昨將妓鴇等併傳至公共公廨即據該捕等上堂稟明前情訊之靜珠延斐斯律師到堂辯護而各妓鴇供均推諉官判馮金姐滕老大幻眞花鶯鶯各罰洋五元伊人各罰洋三元一併充公示儆 
[違犯煙禁案三起]  
　　均在西棋盤街　　本邑婦人張潘氏與浦東人龔阿土同在西棋盤街七十七號屋内樓上下分設燕子窠前日被總巡捕房西副捕頭偵悉率同一百六十五號西探與華探　志仁婁寶生王松泉協往查獲當將潘氏與龔及氏之烟客顧根興柏增華陳三和龔處吃烟人陳萬生連同兩處烟具一併帶入捕房着氏與龔分别拘留烟客准各存洋十元保出昨公共公廨俞襄讞會同英包副領事分提案訊明以潘氏與龔破壞烟禁且氏屢在法租界違犯刑事判押女所三月龔罰洋三十元如無力繳洋改押西牢一月柏增華陳萬生保出不到保洋充公顧與陳三和各罰洋三元查陳三和係屬過犯繳出罰欵後諭探押逐出境烟具銷燬又潮州人張阿三在西棋盤街一百五十一號屋内秘密私售烟膏被總巡捕房包探周志仁查悉令人前往購得烟膏於前日稟明捕頭協同一百六十五號西探前往搜獲烟膏當將張與其友李增才一併帶入捕房押至昨晨解送公共公廨經中西官研訊屬實判張押西牢一月李增才姑念年輕從寛斥釋烟膏送海關焚燬 
[私帶烟土罰四百元]  
　　粤人陳子章手携烟土數十磅行經法租界小東門地方爲某號巡捕抄出帶入捕房昨解法公堂請究先由捕頭上堂稟明前情並將烟土呈鑒詰之陳供此項烟土係朋友托我帶往某處餘供支吾中西官判陳罰洋四百元充公烟土没收 
[買土與搶洋均屬違法]  
　　各罰十元　　販賣鴉片烟土之李邗傑於上月二十四號携資至公和祥碼頭某輪船購買鴉片爲靑口帮流氓宋大宋二宋三父子得悉預至該碼頭將李攔往刦取身懷金鎊鈔票銀洋後由包探陳金揚將雙方一併拘解公共公廨諭各存洋保出候訊昨晨提審即由西探目奎兒投案稟明贓原金鎊十三枚鈔票現洋四元祇在宋大身畔抄出金鎊兩枚餘皆無着云云李延甘維露律師到堂承認被搶之資係屬買土之用不諱宋等亦延律師辯護否認搶刦張襄讞核供商之英赫副領事以兩造行爲均屬違法判各罰洋十元充公以儆贓交李領去 
[法包探移提刦案犯]  
　　持械夥刦源豐衣莊及福佑路米店等之盜犯徐廷榮張德標等六名由淞滬警察廳偵緝隊郝隊長等在上海中華路及南京蓮花橋等虎先後拘獲抄出槍械鈔票金飾等物到隊訊供送請司法科訊究在案茲悉法捕房總巡得信之下恐該犯等在法租界亦犯有刦案特稟請法廨備文於前日午後飭派包探詣淞滬警察廳投文請將徐廷榮等帶捕房盤詰有無刦案俟至星期六送還貴廳先行懲辦徐廳長接文後准如所請諭將在押之徐廷榮張得標譚學桂顧金枝等四名提出點交來探帶去尚有呂凱臣張廣志兩名仍着收押候示 
[研究盜案中之呢帽]  
　　住居美租界甘肅路德興坊六百八十五號門牌馮伸卿家於上月三十一號晚被盜刦失金飾現洋當經事主報捕請緝各情茲悉滙司捕房得報後經捕頭凌處立飭九十五號西探日鼐鐵華探孔慶平前往事主家調查當在該屋天井内檢得盜黨抛棄之破衣服兩襲西式呢帽各物帶回捕房研究穿戴是項衣帽似係回國華工之類據情稟復捕頭諭飭嚴緝贓盜解究 
[公共公廨訊案彙錄]  
　　昨晨公共公廨民四庭由關讞員會同美丁副領訊理（一）李娘娘延甘維露律師訴沈忠記抛棄工程案「結果」改期再訊（二）何月記訴吳維新不還存欵案「結果」改期下禮拜三訊（三）隆盛號訴斯惠生不理髮網價洋案「結果」被告存洋一百元保出候訊民三庭由陸襄讞會同領袖領事特派俄員儀君訊理俄人克魯柯夫訴華人文震春欠洋案「結果」改期續訊 
　　又午後民四庭由李襄讞會同美約副領事訊理（一）沃長生訴江阿漁不將房屋交還案被告除自行供訴外並延高露玲律師代辯「結果」據被告稱二十左右新屋落成可以遷讓等語着被告儘月底讓屋房租付至本月底爲止（二）沈亦亭訴薛增益不理貨欵案「結果」舊欠二百六十三元新欠四十五元一角五分俱着被告償還摺塗銷附卷支票給被告股單摺給原告分别具領堂費歸被告負擔（三）丁潤庠訴張海生不理欠欵案「結果」改期兩禮拜再訊（四）楊刁氏訴周寶雲不理借洋案「結果」改期再訊（五）郎孟生訴鄧雨生不還借洋八千元案「結果」改期續訊 
[誌謝]  
　　昨承商務印書館惠贈第三一七期「英語週刊」及第七卷第十一號「婦女雜誌」各一册又小工界送來十月份游劵二十紙謝謝中華職業敎育社通訊 
[閩南職業敎育之新聲]  
　　閩南僻處有地曰詩山屬南安敎育最發達惟地方貧瘠生活維艱失業者不可勝計斐律賓華僑憫念桑梓爲謀根本解决平民生計計慨捐鉅欵特剏設詩山職業學校先借民房爲校舍於本年暑假後開學詎意學者大至無以盡容學生程度約當高小一年級以南安地接泉永萬山綿亘天産之富尤以木材爲最因地制宜藝術敎練自以木工爲最善故此項學生均以半日課木工實習餘時授普通科實習鐘點以後尚須酌量增加 
　　新校舍在建築中關於木工科方面設備定以平屋四大問爲工塲另闢漆工室一間工具與雜件室工場辦事室合一間材料室蓋草屋二間南臨溪流兩面採不平屋進深至二十六尺作凳二張占十四尺每個距離占四尺每人一作凳一工具箱另設公用公具橱二隻 
　　該校分科原定先設籐竹木工二種以現有校舍不敷展布先設木工科新校舍落成後擬另辦機織科收招女生籐竹科以後或擬改設農科或商科附設工商夜學校爲謀推廣師資與學生畢業後出路起見又擬籌設職業教員養成科並在衝要地方設立相當工廠均待斟酌緩急後先舉辦 
公布欄 
[江蘇高等審判廳]  
　　民庭判决　潘肇元爲庵産糾葛不服江寗地審　决定抗告一案（决定主文）本件抗告駁回抗告訟費由抗告人負擔 
　　批示　樊化川一件皇請發還原卷由星悉該案原卷准予檢發此批丁朱氏狀請飭縣追繳劃欵由狀及抄件均悉該項劃欵應否併予執行仰候飭縣查案具復以憑核奪此批徐榕呈請飭縣依法執行並懇追繳租息由呈悉查此案原卷業巳發縣執行據稱徐棟等歷年所收租息應令如數給領等情仰即逕向原縣請求聽候依法辦理此批以上十一月二號 
[江蘇高等檢察廳]  
　　批示　陳懷根狀悉本案准予上告此批周顧氏對於顧似卿案被傳聲明呈遞一狀萬倫芳聲明寃抑請求迅賜提審呈遞一狀陳桂生封於陳阿四案提出辯訴呈遞一狀任廣鉅補呈辯訴呈遞一狀徐雲翔請求保釋願樹舟呈遞一狀儲秉仁對於顧樹舟案交呈　佃文契等件呈遞一狀以上六狀業經本廳查閱函送同級審判廳核辦仰即知照此示以十一月一日　　批示　陳有仁狀及抄件均悉　關親告旣據該民在崇明縣具　撤銷在案何得復　提究原縣批斥不理并無不合所請着毋庸議此批易文華狀悉查本案前經本廳令飭嘉定縣知事迅予偵查秉公訊結在案仰即知照此批樊書紳狀悉准予上告此批滕得標兩狀均悉候同級審判廳移卷過廳即行核奪此批朱西梅狀曁交狀均悉准予開釋此批李運新對於陸士材等一案請求審期以定行止呈遞一狀徐海籌聲明經過情形懇恩轉呈省置抄發原案抄粘以資考　等情呈遞一狀以上二狀業經本廳查閱函送同級審判廳核辦仰即知照此示以上十一月二號 
[上海地方審判廳]  
　　判决主文（民一庭）一件判决馬光千與黄守成煤欵糾葛控訴一案主文黄守成應償還馬光千所經理之五悦記煤炭號洋二十三元四角訴訟費用歸黄守成負擔一件决定陳士卿訴李淦泉花欵糾葛一案主文本件訴狀准予註銷訟費歸原告負擔一件判决朱錦榮與包永生保證債務控訴一案主文本件控訴駁回本審訟費及前上告審訟費均歸控訴人負擔一件决定章華卿與鄔友泉欠租涉訟一案主文本件訴狀准予註銷一件判决陳露階與王　堂　區書糾葛控訴一案主文本件控訴駁回本審訟費歸控訴人負擔一件判决陸樹藩與嚴袁氏因基地糾葛更審一案主文本件控訴及附帶控訴均予駁回本審訟費歸控訴人負擔一判决張徐氏與張　生等因物件糾葛一案主文原告人之請求駁回訟費歸原告人負擔一件判决周良卿與方志堅等因欠欵涉訟一案主文方志堅應償還周良卿洋二百九十元如方志堅無力履行即將周良卿受抵之田以供執行倘此項抵田不能供清償之用或不能清償其全部應由趙雲亨分别擔任代償之責民國十年陰曆年底期洋一百元又民國十一年端節期洋一百元着方志堅到期清償周良卿對於趙雲亭其餘之請求駁回本案訴訟費用歸方志堅負擔一件判决孫開生與費成學爲借欵涉訟一案主文費成學應償還孫開生元本洋十六元又利息洋三元二角本案訴訟費用歸費成學負擔一件判决張以深與巫韞玉因契據涉訟聲請再審一案主文本件再審之訴駁回再審訟費歸聲請再審人負擔一件判决張樹華與周榮記因違約糾葛一案主文原告人之請求駁回訴訟費用歸原告人負擔一件判决朱梅生與甘凌雲因抵欵糾葛一案主文被告人應償還朱梅生本洋三百三十元利洋四十九元五角並本年陰曆十月以後之利息仍照按月一分五釐算至執行終了之日止訴訟費用歸被告人負擔（民二庭）一件判决朱季蓮訴潘阿三爲貨欵涉訟一案主文潘阿三應償還朱季蓮貨欵洋七十四元一角四分訟費歸潘阿三負擔一件判决周卓庭與朱揆一等因會欵控訴一案主文原判决撤銷被控訴人等第一審之請求及本審附帶控訴均駁回本案訟費歸被控訴人負擔一件判决仇耀德與唐字平買地糾葛控訴一案主文原判除令俞文龍負擔訟費部分外撤銷唐字平在第一審之請求駁回本審有第一審判令仇耀德負擔部分之訟費均歸唐字平負擔一件判决阮旺祥與朱慶華因存欵控訴一案主文原判撤銷被控訴人第一審之請求駁回本案訟費歸被控訴人負擔一件判决顧瑞生訴倪榮泉等借欵糾葛一案主文倪榮泉應償還顧瑞生借欵洋一百元及自民國十年陰曆八月十二日起至清償之日止按月二分之利息如倪榮泉不能償還時應由張源祥負責代償訟費歸榮泉負擔 
　　批示一件符永發狀請給領由狀悉查本案卷宗尚未奉江蘇高等審判廳發回所請應從緩議此批一件陳增福等狀請銷案由狀悉准如所請辦理此批一件萬炳文狀保朱菊生由准保此批一件陶啓龍狀交欵洋由准交此批一件楊友棠狀請銷案由狀悉准予銷案此批一件陶黄氏狀請追繳由狀悉候派吏執行此批一件方如堂狀交欵洋由准交此批一件林長生狀交欵洋由准交此批以上十一月一日 
[上海地方檢察廳]  
　　批示黄劉氏狀悉所陳各節不成易科理由未便照准此批張雪亭狀悉業於前狀明白批示矣仰即知照此批周永壽等狀悉仰即來廳候訊此批馬寶山等狀悉仰即帶領陳永旺等來廳候訊此批薛吳氏狀悉候送同級審判廳核辦此批葉謙德等狀悉案巳起訴候送同級審判廳核辦此批葉王氏狀悉已於爾子狀内批示矣仰即知照此批譚文斗狀悉准予保外覓交爾弟到案候訊此批沈福根狀悉准予上告此批陳德基狀悉限五日内補具控譶理由書以憑核辦此批張萬興狀悉仰即來廳候訊此批郭王氏狀悉仰即依法執行此批潘　氏狀悉仰即遵照前諭可也此批以上十一月二日 
　　蘇州分申上海恒孚銀樓 
　　本樓創設姑蘇歷今百有餘年庚申赭亂遷於上海乙丑移回蘇城元妙觀東民國丁巳年爲因便利主顧設支號於上海英租界南京路發 
條錠葉金各種金銀首飾器皿貨眞價實遐邇馳名如蒙紳商學界閨閣名媛賜顧請認明牌記庶不致悮上海昨日上足首飾金售出四十七元本牌首飾金收進四十五元紋銀售出一元六角 
　　總號在蘇州元妙觀東 
　　蘇州支號在閶門中市大街無錫支號在北門内打狗橋南常熟支號在縣南街州橋南（○）上海南支號在小東門内上海北支號在南京路電話中央五一五五 
　　上海望平街北口 
　　永豐餘金舗 
　　本號發兌加烚眞字足赤條錠首飾成色之高提鍊之淨業已有口皆碑各種首飾花樣繁多工料又極頂眞售價便宜收價克己進出僅差一換每日行情登報奉聞伏希公鑒昨日眞足赤飾金（售出）四十五元半（收進）四十四元半本號電話中央五六六八 
　　上海同義堂銀樓 
　　十九家大同行 
　　門售行情烚赤天字十足紋銀每兩價洋四十六元五角一元六角五分　　楊慶和福記　老慶雲甡記　寶成振記記　裘天寶德記　方九霞成記　老鳳祥裕慶雲仁記　楊慶和久記　楊慶和發記　　鳳祥和記　裘天寶禮記　新鳳祥德記　方九霞潤記方九霞新記　慶福星恒記　景福元記　費文元裕記　寶成裕記　寶成德記 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
　　地底電車站之廣告尤足表示巴黎人嗜好巴黎人於獸則好獅於禽則好鷄於花果則好橘而吾人出入往來最習見之廣告實爲月蝕Eclipse雪蓊膏茂宜Meunier炙古栗糖及獅牌啤酒三種與中國之紙烟廣告最占多數者略有不同且此三種廣告圖畫均係一團團面相兩眼向人睨視最足引起行人注意若歸類而言則論互相類似之商標又以美女牌招爲最多數而獅與鷄次之惜乎廣告上畫女子太多不免隨處雷同而巴黎人殊不自覺也又巴黎人專注目於女子故從未有言及男子之形狀爲何如者以予觀之巴黎男子之特别容態有雨種老者大抵滿蓄鬚髯頗若商標中習見之獅少者紅光滿面體不甚高面略見豐肥頗似商標中習見之鷄而巴黎人殊不自覺也 
　　美國人士之觀察巴黎謂巴黎爲世界最喧譁之城市王博士亮疇之觀察巴黎謂歐洲男女性愈相反者愈相投歐洲大戰禍旣作英美男子來法者多傳説巴黎婦人心理均以粗豪之美利堅人與偉碩之英吉利人爲美觀若我中國梅蘭芳等人物到法恐彼巴黎婦人决不以之爲美矣予意經商者對於外國人心性亦宜有此體貼之法又林丈宗孟之觀察巴黎則云歐洲事物無在不激刺神經電車火車之震響腥魚炙肉之厚味婦人濃妝甚旦以黑色物染目眶均屬難堪此義又視美利堅人更進一層 
筆記 
[遂鸞記（六）] [  余嘯梅]  
　　翌日遂出叩盜首於是士龍與蕙貞居盜窟者數旬士龍日則山麓馳馬夜爲盜首述典故每涉古之任俠事盜輒拔劍起舞痛飲不巳願士龍以盜窟終非久計每與蕙貞籌潛遁之策一夕紅日西沉倦鳥歸林而衆盜出掠未返盜首則醉臥方酣士龍謂蕙貞曰盜已盡出矣盍速遁否則時機一失千載難逢蕙貞然之乃各超乘疾馳昏黑中不辨方向奔約十餘里忽聞腦後鈴聲驟起回顧火光燭天蓋衆盜返失士龍夫婦驚告盜首遂親控怒馬來追漸逐漸近士龍　曰事急矣設爲所獲必無幸奈何蕙貞亦掩袖悲啼幾至墮馬士龍急中智生顧蕙貞曰盜在黑夜亦不辨途徑其目的當在蹄聲宜速避之乃一躍而下負蕙貞入蘆叢中而力鞭其馬馬受鞭奔益疾盜果聆蹄聲而趨馳馬徑過士龍與蕙貞遂得脫虎口奔波終夜抵一小鎭乃雇舟三日達湘南時戰事已言和人心稍安士龍乃假鄰舍暫居日出訪母音耗無有知者某日士龍自城返途經荒塜見一傴僂丐婦向陽捫蛩細視母也士龍涕泣不可仰跪詢始末乃悉父卒张家爲盜掠貲産被刼殆盡今則偕喬女居敗椁中耳呼之出則已垢面蓬首無復曩時丰采士龍亦爲之惻然乃挈母婦俱歸蕙貞長跪母前母詢爲誰士龍俱告之母笑曰昔吾兒所戀戀者即汝也耶蕙貞唯唯翌日命人探城中喬氏則云喬翁於亂中逢流彈死矣惟純齋妹則尚無恙士龍聞而不勝今昔之感遂偕母婦及蕙貞乘輪赴滬見陳叟告以遇盜諸事叟喜甚掃舍舍之並謂士龍曰吾老而無嗣頗願君爲螟蛉未悉尊堂能允否耳士龍言於母母喜曰得如此復何求叟聞而益悅乃折簡招友設筵相慶且擇吉爲士龍蕙貞合卺焉（終） 
劇談 
[小劇談] [  劉豁安]  
　　請宋靈亦莫須有而精忠報國老謀勝算之鵬舉爲難得也觀彼披蔴執杖手捧靈牌嗚咽蒼凉如喪考妣已足奪金人氣况未雨綢繆哉此劇余曾於海上遇粉菊花去岳飛竊謂配非其偶不知其翊戴粉艶親王者不以余爲愚妄否 
「伯道無兒天道無知」非桑園寄子關節乎然以哈爾濱三林塘兩逆倫案較之則鄧攸亦不幸中而有幸者嗟夫嗟夫天下事固未可一概論焉 
　　銅自薰天千秋惡貫聽硃痧痣之「如此說來銀子是好物件」可云駡盡一般然而「我救你的急救你的難救你的貧困全你的節全你的義全你的婚姻一則銀子未嘗非好物件不過在用之當與否觀者其細玩乎觀者其細玩乎 
雜錄 
[雁奴雜憶] [  范存忠]  
　　曩於坊間得吟香社詩選一卷褚葉散落矣而就中頗多愜心之句歷久不忘焉如飛絮云黯澹烟痕芳草路迷離春夢夕陽天草堂聽雨云屐滑泥融三徑路簷低凉帶二分秋秋水云港荻蕭條寒警雁江楓寥落冷侵鷗雪美人云明知色相終成幻不人溫柔别有鄉白菊云欲知陶令歸來晚但看花開也白頭皆可誦也何處騷人我奈何不知其名耶 
　　偶經野外容與溪畔古屋蒼籐小橋流水夕陽影裏有小兒女二三促膝雜坐高唱大江東去漫聲長吟自然成腔不禁動靑梅竹馬之思憶幼時二親視余如掌上珠蓋他年菽水承歡者惟余一人耳春秋佳日姨母輒挈表姊妹來省吾母余於是嬉游有侣堂前階下日裏風中弄藥爭花金籠竹馬天眞爛漫憨語解頤百流年似水幾十年矣影事前塵渺不可復當時同游諸姊妹旣已陰成子滿而二親又垂垂老矣余則頻年作客幾以家庭爲傳舍每逢佳節空　思鄉之滬當此白雁書天黄華匝地細雨霑籐孤鐙煑夢杞憂　巳滬眼艱乾蓋亦感慨係之矣 
小說 
[劇賊胠篋記（三○）] [  一圭]  
　　（六）寶畫 
　　第二天一點鐘的時候辣弗里司果然回來了我從窗中看見他坐了一部四輪的大馬車跑到門口他就跳下來也不說甚麽大踏步向裏走我也就迎出去在電梯門口遇見了他他把我推到房裏就高聲道祗有五分鐘再多一分鐘就不行了說時脫下外衣坐到椅十上又道如今我的辦法已决定了第一着先去結識克辣格司然後再實行我的辦法我道你可曾去結識他麽辣弗里司道我巳經會見他並和他談了半天我向他說如今有一個人要將一幅瑪麗公主肖像的複本賣給我我曉得那幅畫的眞本在你這裏特地來拜望你請你把那眞本給我一看他聽了我的話就問賣那幅複本的人可是般納得不是我說正是他於是就拿出一隻小鐵箱來從箱裏拿出那幅寶畫我看了一遍果然神采出衆栩栩如生他又說把這幅寶畫藏在這鐵箱裏面很不放心就在箱上又裝了一把戈巴鎖這纔可保無虞他就把那鎖匙給我看果是奇形怪狀不容易再配一把我乘他灣着腰收藏那幅畫時我就在我手心中的白蠟上印下那鎖匙的形式今天午後我就可照配一把辣弗里司說到這裏望了他的表就從椅上跳起來道快點走罷還有許多話在路上談罷今天晚上克辣格司也請你在城裏吃飯呢我道請我吃飯麽辣弗里司道正是他本請我們兩人但我未必去據他說是在他的秘密起居室裏請你吃飯那會裏我巳去過正連着他的臥室你和他吃飯的時候務必尋些話和他說不可放他走出去我聽了辣弗里司這番話忽然明白他的意思就道當我們吃飯的當兒你就去偷那幅寶畫麽辣弗里司道正是我道倘若他聽出你的聲音那你如何是好辣弗里司道他必不能聽見我道萬一他聽見呢辣弗里司道事到那時也無可如何祗好請他吃手槍了我道這種辦法未免太危險了辣弗里司道二千鎊的賞金你不想要麽說着他就披上外衣戴上帽子我又問道我甚麽時候去呢辣弗里司道七點三刻鐘那時我拍一個電報給你就說我有事不能來了其實我暗地裏去到那裏動手我道將來再在那裏會齊呢辣弗里司道在伊叟會齊罷我搭九點五十五分鐘的車我道現在話雖這樣說但能否全齊還未可知呢辣弗里司道不祥的話少說幾句我們上路罷 
餘瀋[  徐位銘]  
　　夜闌人靜一燈孤坐讀古今亡國史不覺涙珠𥰡𥰡下嗟乎吾非亡國奴吾深惡涙之不知何自而來也涙乎涙乎汝曷爲而出自吾眼乎 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[仙丹與毒藥] [  老圃]  
　　世俗相傳有所謂仙丹者食之百病消散起死回生於是市井賣藥者每製一藥亦言治百病夫病之類有百而皆可以此藥治之必其樂并不能治一病者也極其效力不過患病之人食之皆無害而已所謂仙丹者蓋不過如是然患病者因此貽誤不能服其所當服之藥以至於死則仙丹之害與毒藥同 
　　世無萬能之藥即無萬能之人老學究每言一物不知儒者之恥其意蓋謂儒者無所不能然其結果則儒者或一無所能爲世所詬病不能治河而强使之治河不能用兵而强使之用兵必犯殺人之罪則無所不能之害與殺人同亦猶仙丹之害與毒藥同 
　　無事不參預即一事無成之别名無事不張口演說即一物不知之别名譬之演戲著名之脚色不過偶一登臺舉旗張繖者無一齣不登臺人有不爲而後可以有爲人有不知而後可以有知無所不知無所不爲謂之濌伯濌伯之愚與笨伯同 
衛生 
[疥癬之預防及治法] [  朱炎]  
　　疥癬爲皮膚病之一種其發生時大多在臂部漸而蔓延及全體各部今將上病之預防及治法分述於下 
　　預防法 
　　（一）勿與患疥癬者共宿一牀（二）勿與患疥癬者共器沐浴（三）有疥癬者之牀及初離之坐位勿坐 
　　治法 
　　治疥癬之藥物以硫磺和猪油爲最有效其法即以硫磺（硫磺粉）七成與猪油三成合和每二日搽一次（搽時須取肥皂水用海綿淨洗患處然後投藥）旬日行之必能獲效但此外尚有一最宜注意之事即每搽藥一次必易裏衣一次易後浸沸水乃取出洗滌蓋疥癬之生原爲一種疥癬蟲寄於皮膚爲患裏衣時常與皮膚接觸故亦附有此蟲也（未蓋章） 
[老人嘴裏的衛生] [  儕]  
　　我國衛生一道早已發明古人編成諺語雖鄉愚婦儒類能隨口告誡特我人每以俚語忽之不加研究使西人獨占美名甚可惜也林瀚君杭諺頗合衛生茲將我崇諺之有關衛生者亦摘錄之將來苟能彙集各處衛生諺語訂册發行竭力提倡未始非民之福也 
　　抓成瘡　成病半飢半飽長皮長肉十飢雙飽蝕皮蝕肉看靑養目看花養神生冷弗吃寒熱弗侵吃到肚裏挖勿出勤剃頭常沐浴郎中（即醫生）聽見謳謳哭早睏早出來神仙賽過來荳腐靑菜飯到是長生法（乙酬種） 
道德 
[我國名勝上之污點急宜革除] [  晋父]  
　　名勝之區所以供國内外人之遊覽者也故凡其地之一草一木一花一石皆當在愛護之列而我國人之遊覽名勝者乃均喜用鉛筆或毛筆以塗抹粉白之牆壁是誠所謂特别者矣 
　　夫在塗抺者之心理以爲我遠道而來得遊是勝寗非一生快事乃又片刻即與此燦爛朋媚之勝景作别其意若有所不忍焉者於是異想天開遂思及用鉛筆或毛筆以塗抹牆壁而大書特書其尊姓大名更或出之以七不搭八之爛調詩打油詩一若非此不足以留紀念也者其意雖得而我國名勝上遂多此一污點矣 
　　吁我國人之無公德心到處可見而今且明明白白以表示於公衆游覽之所使東西洋人見之益信我國人之缺乏公德我國人雖愚抑何至自暴其醜乃爾 
　　故竊願我國人之游覽名勝者切不可再作此舉而各名勝地壁上之巳被塗抹者望即重行粉刷以去我國名勝上之污點此事雖小抑所關亦甚大也（乙種酬） 
[敎師箴言] [  蔡行素]  
　　敎師要有責任心方不負學生父兄之委託 
　　敎師擔任敎授要有幾分義務性質不徒求報酬 
　　敎師對學生有幾分要像嚴父有幾分要像慈母　　敎師與學生要聯成一氣不可分作兩橛 
　　學生成績不良不要單怪學生敎師亦宜省過 
　　敎師不可視學生如商品學校如商店 
　　敎師不可視地位如傳舍 
　　敎師要研究敎育上有效方法繼以力行 
　　敎師要研求新智識敎育方有進步 
　　敎師爲學生表率社會表率無論如何敎師不可自喪人格（乙種酬） 
經濟 
[惜字會應改造紙廠] [  蕭公元]  
 
 

Page 22

 
 
　　吾中國人的習慣對於字紙一樣東西不論一般讀書人或販夫走卒確是非常寶貴以爲字的用處狠是便利又狠廣闊街頭巷口見有一方一角都隨手拾而置之字簏並且地方上辦了惜字會僱人到各家各户去收來付之一炬所餘的字灰還鄭重其事的載到湖中海中去抛棄這樣一來以爲可以造福的店家人家且肯解囊捐錢算是功德的吾以爲這個習慣壞處固然没有好處卻是何嘗有呢不如把這筆惜字的欵子改開一爿造紙廠收下的捐欵作爲股子收下的字紙可做造紙的原料那末化無用爲有用於物質經濟兩方面都有裨益想社會上不乏熱心通達的人若能提倡而改良之較之虚僞的造福恐怕要多得萬倍呢乙種酬 
法制 
[普通所稱之人格與法律上之人格不同] [  羅蒯卿]  
　　普通人之評判人格以道德爲標準察其束身自好仁義備至即評判其爲有道德有人格反之寡廉鮮恥敗法亂常雖位登極品亦君子所不齒以其無道德無人格耳若夫法律上之人格則與此迴然不同法律上之所謂人格者有權利義務主體之能力也所謂權利義務主體者即表示其所歸屬者且其範圍亦較諸普通所稱之人格爲廣蓋普通所稱之人格旣以道德爲準則則非先具生理上之人格不可故其範圍遂狹矣而法律上之人格乃以權利義務爲標準有生理上之人固可享有人格即非具生理上之人亦可享有人格如國家及公共團體均得稱爲公法人集合財産所成之團體得稱爲私法人若法律上不承認國家公共團體及財團法人等有人格則安得稱爲法人乎（按法律上所謂法人者法律與以人格與自然人能力相同者也）由此以觀法律上之人格較諸普通所稱之人實廣矣（乙種酬） 
雜錄 
[敬告靑年愼勿投身交易所] [  江]  
　　邇來滬上各種交易所相繼而起投機家挾龔斷之心而行賣買之事大張黑幕廣招所員一般靑年餌於厚利希其位置於是託人介紹者有之多方　營者又有之以爲天下生利之途無此捷徑雖然爲目前計則得矣其如將來何今揭示其危害以爲無知之靑年下一針砭也 
　　一危害靑年之職業　圖謀产易所位置者大抵皆有正當業務之人今棄素所研究之學術而習素所隔膜之事業用違其材必不能占所中高大之位置位置旣不高大則所入有限至此而欲回復原狀則本業荒矣 
　　一危害靑年之道德靑年之習性猶潔白之紙染於蒼則蒼染於黄則黄就商就學業務固甚正當今以純潔無瑕之靑年令其生活於暗無天日之中其危險爲何如雖交易所命運之修短不可知而投機心理已蓬勃不可遏矣 
　　一危害靑年之身體　滬上爲繁華之地不知自愛者輒陷溺於其中今所中職員薪水豐厚事務簡單營業之餘惟有以空閒歲月消磨於花天酒地之中舉止闊綽用途浩繁一轉瞬間囊金耗盡而癬疥遍身矣（乙種酬） 
[溝渠之宜疏通] [  劉延福]  
　　農田水利關係甚大若不講求於平時一旦水旱爲災勢必朿手無方祈天禱神徒勞無補其害誠有不可勝言者矣故欲抗天災之流行不可不講求水利而講求水利之道又莫先乎疏通溝渠試舉其利益如左 
　　（一）水時足資排洩　淫雨之時若溝渠疏通則容水之量旣可增加且能由溝渠而通至江河泛濫之患自能免除焉 
　　（二）旱時足資灘溉　亢旱之時若溝渠疏通則所蓄之水必多用以灘溉農田禾苗何至枯槁秋收之豐歉蓋於溝渠係之矣 
　　（三）工夫不至虚擲時當冬季農事已閒業晨者在在肆行無益之消遣賭博也鬧酒也以及其他種種也卜畫卜夜靡知底止若於此時鳩工疏通溝渠則於農田有益而工夫不至虚擲 
　　（四）泥土可以增加　土力之厚薄與收穫之關係甚爲密切稍有農事知識者類能道之今將溝渠中所掘起之污泥加於田中則土力厚矣土力厚則將來所得之收穫量亦必增加矣 
　　由上以觀疏通溝渠不僅關係水利已也業農者其注意之（乙種酬） 
問答 
[答蔣君衛生三問題] [  義樂]  
　　（一）『讀書易忘補腦不用補腦汁』讀書易忘緣腦力不足課後宜闔目靜坐五分鐘或十分鐘則心神與天籟相接觸凡記憶理解判斷等力悉足勵進之腦力亦由是康健 
　　（二）「面色淡白補血不用補血汁」面色淡白按醫理或謂血虧於早晚擇空氣新鮮處實行深呼吸兼練普通操無日或輟食品選滋養料足者沐浴宜勤則血自清而旺皮膚亦漸現紅潤之態矣 
　　（三）「雙目近視補濟不用凹光鏡」近視原因由眼球中之水晶體過凸或眼球成長圓形變態者此際之物像除近距離之物體外生於綱膜之前究其治法殊難舍戴凹鏡以補濟外僅惟少感烈光强色戒讀小字書多視遠處物常接灰白間色則視神經之刺激或較銳利焉 
　　上海棋盤街文明書局廿年紀念大廉價 
　　滿實洋三元贈送十一年日曆一組或日記一本印就大張廉價書目函索卽寄 
 
