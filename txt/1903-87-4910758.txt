# 1903 - 87 - 4910758

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[論日本迭獲僞鈔事]  
　　我觀日本警察迭次緝獲僞鈔票而嘆此事之關繫大局匪輕焉夫日本警察之法可謂密矣隨地詷察亦費盡良工苦心矣而奸人終藐法而爲之者則以暗中携至我華仍有因之獲利者也華人聞而惡之曰日本應嚴加懲治日人亦未嘗不惡之曰我豈不欲嚴加懲治特格於律無專欵欲懲而無法可懲耳噫日本之於此種奸人始緝之而終釋之在彼固未嘗不權衡審度於其間而亦知我旣被累受虧彼亦未嘗不因之被累乎竊謂此事之有損於日本者厥有四端一曰辱國體夫日本素號文明固亞洲之望國也今乃以此種奸人之故貽害鄰邦雖鄰邦孱弱自安未必敢輕於詰責而回之文明自命者今乃因此而見輕於外人日之君若臣能無聞而痛心疾首乎而國體遂因之不尊矣二曰失邦交日本自戰勝中國以來自知遠交近攻終於失策乃轉而易干戈爲玉帛洽比之誼更深於前中國開學堂則日人爲之延教習中國行警察則日人爲之訂章程中國改洋操則日人爲之選武弁中國興鐵路則日人爲之聘工師亦可謂曲盡睦鄰之道矣兹乃因此細事致中國闤闠之子深惡於心雖兩國决不以此失和而猜忌誠未免因之而起謂非奸人之有礙邦交乎三曰壞市道日本仿製洋貨販運來華鬥勝爭奇商業日盛原華人之喜與貿易者蓋以其素昭誠信且更和易近人也今者一二僞鈔流行市上遂使各銀行鈔票因之窒滯不行彼牽車服賈之壽有不疑忿交加漸至不敢與日人交易乎而殷實誠慤之日商亦驀被此種奸人所累矣四曰失利權夫鈔票美利也上海向惟匯豐麥加利二銀行有之後中國通商銀行亦製票行使近則仿而行者多至數家日人見有利可沾因之正金銀行製就十圓五圓一圓之票行之市中且由各口領事海關道嚴禁奸人僞製其法可謂善矣其利可謂　矣自有僞鈔來華華人咸惴惴於心卽正金之鈔亦因之不免窒礙且謂彼旣僞爲中國鈔票諉爲無例可懲我苟師其術而爲之後亦不得可我華詰責比維小人之見無足深求然市中遇有日鈔終未必樂於收用矣利權不因之有失乎善乎日本朝日新聞之發爲議論也其言曰君子自咎而不咎人僞造華鈔之罪犯恥辱我國固不待言况我方以誘掖啓發中華引爲已責而可任奸商爲此以致妨害華人乎在華人鄙薄我邦法律不全我邦之人盡情指駁在彼一面者固深感其情矣然以我論之則要以保全兩國交誼爲重今者僞造中國通商銀行鈔票甫經發覺而僞造匯豐銀行鈔票之事又接踵而興我邦人之在滬經商者聲名已因之而壞原其緣始似因法律不全而起今欲議改刑法尚需時日不如急發命令嚴禁僞造中國鈔票與嚴禁僞造高麗白銅錢之事相同詎非臨機處置之要務耶噫向嘗謂日人意圖保護本國民人托稱按律無罪可治兹觀斯論亦可謂大公至正絶無私意存乎其間矣夫因一二僞鈔而華人竟將鈔票廢而不行是猶因噎而廢其食矣因奸人僞製華鈔而迫令日本盡法以辦不特我華無此權力且更鄰於庖人之越爼而謀矣爲我華保全市面計自宜一面由官出示曉諭令眞正鈔票依然一律通行一面照會日官請通飭彼國各關津嚴行譏察有携帶鈔票者認係贋鼎一律扣留其已獲之僞鈔及製造僞鈔之器物速行毁滅毋使留遺如是則市面庶不至震驚而中日交情仍可永永不失乎縱論及此不禁跂而望之已 
[本館接奉電音]  
　　昨日午前京師飛電傳來上諭一道旨三道敬謹譯登○三月初五日内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨現在時事艱難民情困苦常在朝廷厪念之中此次祇謁西陵興修鐵路以省地方供億之煩前已剴切曉諭所有辦理一切均准作正開銷不得絲毫擾累民間兹再重申明諭地方官不准藉差攤派卽平日抽收雜稅等項亦不准抽及民間食用微物如有不肖官吏從中弊混著袁世凱隨時嚴查懲辦其隨扈官吏人等並無庸地方供給倘有冒名藉端滋閙無論何人立卽究辦爾大小臣工當仰體朝廷軫恤民艱力崇節儉悉戒虚糜之至意欽此同日奉旨右翼前鋒統領印鑰著敬昌佩帶廂白旗護軍統領印鑰著希朗阿佩帶正黄旗護軍統領印鑰著秀吉佩帶廂紅旗護軍統領印鑰著希璋佩帶欽此同日奉旨正藍旗滿洲都統印鑰著信佩帶正藍旗蒙古都統印鑰著松溎佩帶欽此同日奉旨健銳營印鑰著崇禮佩帶欽此 
[宮門抄]  
　　二月二十四日正白旗値日吏部引見七十四員興伯致祭白龍潭回京請安恩公謝授右翼監督恩潤昌謝批本處行走恩太原城守尉額勒绷額謝恩溥侗續假一個月希朗阿續假五日玉璋續假十日吏部奏派騐看月官之大臣派出敬信楊佩璋郭曾炘李昭煒溥良溥𨬔陸潤庠岳樑潘慶瀾陳嘉� 
言陳田陳應禧崇蔭左紹左承平張荀鶴召見軍機及英綿○二十五日内務府國予監正紅旗値日外務部引見五員户部十三員幼官學十六員廂黄滿十員廂白滿十一員兩翼二十四員博公假滿請安景灃前往西陵請訓奎俊謝議叙恩溥侗謝開去乾清門行走前引大臣差使恩色楞額謝充侍衛班長恩鐵良由保定回京請安並謝調缺恩成和謝授口北道恩補用道石鎭洪恩廣　恩湖南知府王　謝恩恒啓謝放淮安關監督恩成章請假十日葉題雁預備召見上駟院奏派監放馬匹派出 
 
 

Page 2

 
 
繼祿内務府奏派致祭黄木神派出文煦召見軍機及葉題雁成和 
[中美訂約]  
　　中國與各邦互訂通商條約事甚秘密外間寂無所聞初不料日本報章先已得其大略昨觀大坂某日報云中國議約大臣呂鏡宇侍郎伍秩庸京卿前與美便互爭權限事遂中輟近始續議一切稍有端倪大約根據中美現行約章略加修正聞約稿係美使草創與盛杏蓀宮保所議中英約章多所歧異兹擇其最關緊要者列諸左方一各貨進口稅値百抽十出口稅値百抽七釐五此外内地釐金槪行免抽二中國所抽銷塲稅係指機器製成之貨而言與其他物產無所干涉三中國惟在租界以外設立常關抽收陸地貨稅至由海道載運之貨除海關納稅外一切内地釐金不復征榷四外人牌號板權中國皆特許保護五中國各礦不論坐落何處地方皆准外人出貲購歸鳩工開采六京師奉天省城及大孤山海口皆准另訂條約開市通商以上不過大略情形開之美人云此約實勝英吏馬凱所訂蓋馬凱所訂約中頗有爲難之事兹已一律蠲除也 
[英求築路]  
　　京師友人來信云上月下旬某日英國駐京使臣行文外務部請准由蜀中興築鐵路以達鄂之漢皋尚未聞外務部如何作答 
[宣論償欵]  
　　德京栢林來電云某日德國外部大臣宣諭議院諸紳董日中國前兩期償欵雖以銀交付然已自認照約交付黄金惟目下國帑匱乏須待各國允以金磅納稅始亦付以黄金現已由關係此事之某某數國彼此互商矣 
[輸金保護]  
　　琿春來信云俄國政府准東方鐵路公司製就輪船定期來往其程由琿春經啞誇之苦以抵白令峽等處歲輸俄金一十六萬圓爲官中保護之費自今歲爲始期以三年 
[島民作亂]  
　　英京倫敦來電云西印度羣島中有名托利尼達之獨者英國屬地也邇者島中民人因爭飮水之事大爲激烈揭竿而起擁入官衙將縣官以下諸員驅入置物室中四圍縱火幸巡捕冒死掖出旋復開槍互擊以致死傷若干人英國巡艦名拔辣司者聞之偕洛開之托水雷艇飛駛而至揮令水師登岸併力抵拒而民人依然恣意譁騒時勢頗爲危殆云 
[巨砲無雙]  
　　美國紐約克來電云日前美人在山地曲練砲塲試放新鑄之十六寸口大砲第一出用無烟火藥五百五十磅彈力及二千四百磅之遠每一秒鐘時行二百丈零三尺第二出用無烟火藥六百四十磅彈力及一千零五十丈之遠一時觀者互相議論將軍古路砂君謂此砲甚爲合用議員紀君則謂過於重大不甚適宜反不若小砲之利便聞當時所耗彈藥値銀十萬圓此後擬卽安置山地曲地方所惜此砲能仰擊至二十英里之高而人之目力祇及四五英里若出五英里外已非目力所及恐難命中摧堅矣 
[美艦巨觀]  
　　美國舊金山來信云邇年行駛太平洋之輪船競以碩大無朋相尚目下美國定製甲乙二船各重三萬三千墩每一下鐘時行駛十四海里能容客一千三百五十人貨二萬墩落成之後擬與大北鐵路公司聯合由希耶托路往返香港 
[貲購火山]  
　　香港循環日報云三達煤油公司購得墨西哥國波保吉必杜火山價銀五百萬圓擬由裂陷之處掘取硫磺查此山义名烟山高一萬一千七百八十四英尺在墨西哥京城東南四十六英里西歴一千五百四十年後並無火𦦨上炎惟時見一縷烟痕臨風搖曳而已� 
所陷之穴廣五千一百六十五尺深將一千尺附近一帶硫磺甚多 
[日艦觀操]  
　　日本某日報云西歴四月下旬德國亞東艦隊在膠州灣會操豫定以灣外諸艦爲攻擊隊灣内諸艦及駐防砲臺之陸師爲防禦隊并由武弁托其哈及之開二君試放新式水雷管是役也約需德銀二十萬馬克日本海軍省特遣甲乙二兵艦往觀 
[漏巵未塞]  
　　前者中國奸商潛由旅順運米赴日本自經北洋大臣查悉照會俄員以西歴三月二十號爲期過此卽顆粒不得偷漏竊以爲從此奸商無所施其詭計中國民食當不致匱乏之虞矣乃昨閱日本東京某日報云横濱華商東同泰豫期約定東歴三月二十八日由廣島丸裝到上海米二千八百九十三袋廣誠泰約定裝到上海米三千六百二十九袋大德堂約定裝到上海米一千五百八十四袋觀此是禁令雖嚴仍是虚應故事我華黎庶永不能果腹無憂不知司榷大員尚能設法以塞漏巵使小民不致登山而呼庚癸乎 
[再續政務處議覆護理山西巡撫趙大中丞通籌本計摺稿]  
　　第八條安散勇以銷亂萌所云募勇聚之極易散之極難此後無事勿輕招勇勿輕裁勇俱係切要之言至周盛波開小站稻田張之洞修四天門及韓侯嶺皆就現有勇營分撥工作升允之開馬厰田本係兵屯兵不敷者始行招募現各省新募各勇事經兩載或裁或改已無可撥之營路礦各工需用人夫此等無業之民俱可就近雇用量工受値計口授食無坐廢之事無資遣之煩招之易散之亦易若仍以兵助役則適如原奏所謂招之易而散之難自不如隨時雇用民夫之便第九條各省各州通設一教務局以重要案各等語近年交涉日繁南北各省無不設有洋務交涉等局至民教詞訟本應責成州縣妥爲經理不令釀成事端及至教案已成則斷非府州設局所能了結今擬於各府州二百五十餘處徧設教務局以待教案之來無事則局員既同虚設有事則州縣轉得推諉所請應毋庸議第十條内地州縣通設遞信局所稱各驛站皆設局由省刊印花州縣領存各驛官商軍民皆向驛站領取黏貼轉遞無驛州縣量增驛馬添設郵夫各等語查東西洋各國遞信之利中國驛站之弊論者競謂宜改從西法劉坤一張之洞會奏摺内最爲詳明所擬辦法各州縣徧設郵政局卽令州縣管理由省城總局刊發印花領用黏貼遞送均與該撫所奏相同惟劉坤一等意在推廣郵政以代驛站該撫則意在整頓驛站以敵郵政查自二十一年奉旨飭總稅務司辦理郵政局嗣後沿江沿海逐漸添設公文私信迅速勝前而資費極省成效已著本應就便推廣各省有驛州縣馬必缺額疲瘦官以此爲津貼自不如查照劉坤一張之洞等原奏責成州縣之妥善以上該撫所列十條臣等公同商酌除以兵助工及各省府州徧設教務局兩條無庸議外其餘各條自應分别妥酌次第舉行應請旨再行飭催各省將軍督撫認眞籌辦務獲成效所有遵旨議覆緣由是否有當伏乞皇太后皇上聖鑒訓示謹奏奉旨依欽此○再同日准軍機處片交護理山西巡撫趙爾巽奏呈清理詞訟册式請飭通行一摺奉硃批政務處議奏單併發欽此將原奏併册單抄送前來臣詳加察核其日記册式辦法甚爲簡嚴所擬章程防慮亦殊周密果能認眞舉辦於民生吏治實爲有裨蓋審理詞訟責在州縣督察州縣責在該管上司從前曾國藩劉長佑之在直𨽻丁日昌之在江蘇均以清理積案爲要所定程式通行各屬一時以爲良法今該護撫所奏視曾國藩等言之較詳行之則較簡其� 
扼要尤在責成上官之留心考查據原奏稱此册已推行於南北各省現又由該護撫分咨各省應如所請飭下各督撫通行所屬律查照辦理並責成該管道府隨時稽查毋得視爲具文所有遵旨議覆緣由理合附片具陳伏乞聖鑒訓示謹奏奉旨依議欽此 
 
 

Page 3

 
 
[逆匪定案]  
　　香港循環日報云去臘今春羊城所獲三點會逆黨梁慕義等人訊認圖謀舉事不諱刻已由局憲錄供通禀上臺請將梁等十名分别正法梟示矣 
[惠匪已獲]  
　　廣州訪事友人云惠州府屬匪徒肇亂勢𦦨猖狂旋經府尊熊太守拿獲匪首董亞洪匪黨陳亞才再三推鞫知董係僞副� 
先鋒陳四處招人入會大約不日卽須按律嚴懲矣 
[粤省官塲紀事]  
　　廣州訪事人云省垣現擬建築隄岸大憲委楊佐槐大令督辦先就城南一帶興工○委署始興縣知縣鄭大令業崇另有差委遺缺經藩憲丁方伯委候補知縣劉大令宗瀚署理○東安縣知縣某大令因事開缺藩憲丁方伯以靈山縣知縣朱大令孝威調署所遺靈山縣缺以輪委候補同知彭司馬光業插班署理○題補封川縣知縣鄒大令翼清經藩憲丁方伯飭先赴任 
[五茸雉雊]  
　　松江訪事人云前者海門河工一案督撫憲會委松江府許子原太守馳往查辦並由臬憲效述堂廉訪札發全案卷宗到府連日太守提集一干人悉心研詰著將被告張某等兩人發押婁縣典史署尚有數人分押華婁兩縣待質公所原告龔劉兩紳所領公欵錢一萬八千千勒令迅籌歸墊不准按畝攤扣○蕩婦郭氏賃居某孝廉家旁屋近日招引無賴作種種無恥勾當華亭縣陳仲陶大令訪聞飭差提案喝令鞭背二百下發交官媒看管○數日前喧傳東門外新石橋左近有一男屍身穿竹布長衫寗綢坎肩腰繫黄綢汗巾醬色套褲兩手反接埋入土中被犬曳出地保並不赴縣禀報就其地草草埋之不知是何寃案也○婁學教諭儲晉珊廣文自去腦仙逝後靈柩暫厝黄忠毅公祠上月二十九日經家屬扶回宜興縣本籍並請府尊許子原太守題主華婁兩縣主陳屈兩大令襄事 
[示禁逆報]  
　　昨日上海縣主汪瑤庭大令出示曉諭曰爲示禁事奉本府正堂許排單札奉藩憲陸排單札奉署督憲張札開照得近来中國士習囂陵人心浮動皆由康梁逆黨播散謠言刊布逆報誣謗朝廷淆亂國是黨邪醜正樂禍幸災專以煽惑天下年輕無識之流失職好事之輩以及僻遠地方不知國勢時局之士民冀皆受其蠱惑以與國家相抵抗大逆不道罪不容誅此等悖逆報章稍具人心者俱應深惡痛絶屏之不與同中國地方官職司風化苟有耳目豈容坐觀膜視置若罔聞乃本部堂訪聞上江兩縣學宮旁設有明達書莊鳩集股本翻印清議報四散出售足見逆黨狡謀不息蓄心煽亂其意必欲胥各省士民盡行其邪說附其逆黨大亂蠭起中國淪胥而後已方今和局甫定海内粗安民生困窮匪徒時發鎭撫培養猶懼不給豈可再生事端以致海内騒動生民同罹荼毒乃以省城重地學宮之旁竟容奸徒刊售逆報招股續印流播日多該地方官形同聾瞶並不嚴加驅逐竟爾聽其所爲實屬昧心溺職殊堪痛恨駭怪若不嚴飭查禁何以肅法紀而靖人心此等有關國體民心正俗防亂事件全在司道大員認眞考察督率防維江寗省城旣有此招股發售之書店各府縣想必不免亟應通行查禁設法勸諭阻止除經札飭上江兩縣迅卽馳往該書莊立將所有逆報板片紙張盡數起獲呈送本部堂騐明銷毁不准有片紙隻字遺留一面剴切戒諭地方士民萬不可出資附股私相傳佈購閱致干查究一面查提該書莊店主到案查究来歴主持招攬之人一面飭令具結以後不再售逆書逆報書籍股票違者重罰治罪其官紳有買此等股票者嚴行懲儆以遏亂萌倘該縣等有意徇縱敷衍含糊希圖朦混了事定卽奏明叅革愼勿自貽伊戚仍將遵辦情形迅卽會同禀報外札司遵照督飭認眞查禁懲辦并通行各屬地方官隨時察訪官紳商民不准買此等股票坊肆居民不准售賣此種逆報勿任徇隠干咎是爲至要等因到司行府轉飭到縣奉此除飭差訪查外合行出示諭禁爲此示仰官紳商民書業人等一體知悉自示之後不准售賣前項股票及逆書逆報倘敢故違一經查出定提該書莊店主究懲重罰治罪各宜凛遵毋違切切特示 
[卡員交替]  
　　經收絲茶捐之北卡委員郭明府曾程奉淞滬釐捐局總辦朱詵伯觀察飭另候差委所遺卡務委張旭初明府接辦已於昨日彼此交替矣 
[彈壓游人]  
　　江南機器製造局左近有高昌廟焉不知所奉是何神像每届清明時節好事者醵資舁以出遊昨日適逢賽會之期局中各工匠由總辦鄭蘇龕觀察給假一日一時紅男緑女觀者盈途城廂内外保甲總巡朱森庭明恐匪人醸成事端特派差役巡勇各若干名分往各叚彈壓 
[局批照錄]  
　　前日朱森桂投本邑南市馬路工程局遞禀聲稱有朱申乾者駕船運米來申突被匪徒白晝上船攫去鋪陳三個等情總辦翁子文太守批曰據稱停泊豐記碼頭之朱申乾米船突被兇暴搶去水手鋪陳三箇如果别無紏葛實屬目無法紀姑候先飭探捕訪查惟察核所禀事關白晝行搶情節較重仍著補禀上海縣嚴緝究辦可也此批 
[沙船失事]  
　　本邑南市張長發沙船於二月中旬承裝南貨等物駛往牛莊二十五日午後一點鐘時行經某洋突遇某沙船自北回南迎面而來互相磕撞船上水手十四人悉入水中旋經援起九人尚有五人查無蹤影船主在滬得悉刻已投報上海縣署矣 
[上海官塲紀事]  
　　廣西南寍府惠世嶠太守因公來滬小駐行旌定於今日入都陛見昨日命駕赴道縣各署辭行○昨日提標淞北營管帶徐吉雲游戎策騎赴上海縣署拜會縣主汪瑤庭大令晤譚片刻而别 
[英美租界公堂瑣案]  
　　包探李星褔解陸順卿到案禀稱此人前在愛禮司洋行執役被歇後曾犯竊四次今又掩入愛禮司帪房竊取洋銀二百餘元及水烟袋報時鐘等物報由小的拘獲吊到原贓請爲訊究陸俯首求恩讞員張柄樞司馬商之英總領事署繙譯官迪比南君判責五百板枷號三月期滿收禁西獄三年然後遞解回籍○包探沈阿岳解徐掌生到案禀稱此人前犯行竊已非一次前晚又掩入某棧房竊取貨物經管棧人吳德和查知起而追逐卒被擊斷鐵栅飛步脫逃報由小的拿獲送請訊懲司馬判責四百板枷號一月期滿之後收禁西獄一年然後逐出租界○包探趙銀河解粤人鄭永模到案禀稱此人突至協豐土棧盤踞索詐棧中執事人報知捕房捕頭派小的拘獲送請究懲司馬著押候晚堂訊核○包探倪順泉解甘國泉到案禀稱此人行竊某洋人所置脚踏車報由小的拿獲連贓送究司馬判責二百板枷號一月○包探顧阿六解錢紀福到案禀稱此人在吳德和所開店内爲夥乘隙行竊洋銀一千元報由小的緝獲人贓送請究辦司馬判責五百板枷號一月期滿之後收禁西獄二年洋銀給吳具領○包探陳金標解蕭揚州到案禀稱此人行竊王堯之所開烟館内烟槍四枝售與林阿炳報由小的連林拿獲請卽究懲司馬判責蕭三百板林罰洋銀五十元○包探劉光震解徐阿福陸徐氏到案禀稱伊等男婦二有誘得蘇楊氏家七歲女孩賣與粤婦某氏得洋銀三十元報由小的先後拘獲連女孩送案請究司馬判責徐五百板枷號一月期滿之後收禁西獄一年然後遞解回籍陸徐氏鞭背三百下遞解回籍女孩給蘇楊氏領去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　張德芳控地保談阿坤黄士泉串賣田地等情前晚縣主汪瑤庭大令升堂研訊張供小的前因虧欠被人控告奉諭將田變價料理當卽向某姓措借洋銀一千元繳案一面覓主出售惟田單早經母親押與談處今者小的已議妥永遠租與某洋商收過定　急向談贖回初則遊移後被伊與舊保黄士泉唆令母親另賣得銀一萬餘兩其價悉被黄霸呑小的分文無著求恩究追大令飭將談責二百板再加詰間談供張母曹氏前將田倩小的介紹向梅姓抵洋銀三千元後因還債不敷轉向戴姓抵洋銀六千元去年氏將田出賣由任王氏經手小的並不干涉黄供小的前充地保伊等售田契上雖由小的蓋戵並不作中其價均由任王氏經收尚求明察大令著候提齊案中人復訊核奪○前者浦東高家行鎭同豫當鋪被盜後圖董顧澤堯瞿慶安以彼處向由柘林營派兵防衛近被武牛顧國　即顧少雲私設營汛擅受民詞冒官招搖妄革差保等詞具控大令飭提質訊顧瞿一董遺抱呈高升王大投案備質並呈上顧國泰所出關防告示及革條大令察閱之下謂彼之劣跡本縣業已訪明爾等著卽退去毋庸備質顧國泰供職員於光緖七年蒙龍大宗師取入武庠後卽投營効力蒙前提憲譚獎給五品軍功旣而長江水師某管官操演受傷提憲知職員曾習傷科醫術薦往醫治不久卽痊因又保舉外委署事期滿隨即撤回去年奉柘林管某管帶札飭帶兵駐防高家行委札呈電至顧瞿二董呈案之關防告示並非職員所出職員並無鈐記實係挾嫌僞造惟到任時曾頒發紅諭及斥革劣差之革條而已大令閱畢諭曰爾之外委係屬虚銜五品獎札並無花翎何得紅諭上大書欽加五品銜賞戴花翎字樣况營汛素無差役豈　妄出革條顧稱職員知過惟求恩典大令申斥一番著發交典史看管聽候核奪○前者英美租界公廨讞員張柄樞司馬移送拐匪徐才卿阮子儀單福榮到縣大令訊明管押著交出買孩之廣東人羅阿水迄今尚未交到前晚提單復訊單供小的在虹口當東洋車夫徐阮拐得小孩倩小的出售小的不知底細貿然售與羅阿水爲子後被帶往廣東前已電催將孩帶來迄今音信毫無求恩交保出外以便尋交大令著仍還押速卽交孩延干重究 
[浦東總巡局紀事]  
　　無賴潘和生向朱炳生之妹調笑朱見而申斥反遭毆辱并被扭至浦東爛泥渡巡防局揑情誣訴局員高二尹轉送保甲總巡局總巡謝岳松明府研訊之下判令將潘責一百板交人保出○鄕人沈松林在浦東某酒肆沽飮酩酊大醉在路胡閙有王少卿者相與齟齬互扭至總巡局控訴總巡謝明府申斥一番麾之使出○前日汛捕某甲見盛寳林肩負白米一袋形迹可疑因拘至總巡局禀請謝明府研訊盛供米在船艙中掃得並非行竊明府飭交人保釋 
[法租界捕房瑣案]  
　　流氓朱阿本糾同羽黨張阿福程天富陳阿林在趙文炳所開小客棧内向張安福訛詐不遂拔刃連戳數下趙恐釀禍端急喚令巡捕一併拘入捕房解奉讞員孫建臣大令訊供核辦適英界包探方長華帶同受傷之顧三福嚴小弟到堂禀稱伊等諸流氓先在英界犯案戳傷顧嚴二人請交小的帶回歸案辦理大令判將朱重責一千板張程各責六百板然後交方探帶回陳枷號一個月期滿責釋○偷兒陳益全王阿四行竊某姓家棉紗肥皂衣服等物被包探緝獲吊到原贓解奉大令訊供管押昨日命提到案各責五百板○積竊胡阿生張六寶迭次犯案現又行竊得贓被包探緝獲解有大令訊供直認不諱遂判令枷號一個月朝滿責釋○扒手胡蘭圃小偷顧阿隆被包探拘獲解奉大令訊明著將胡笞責五百板顧責手心一百下 
[美租界捕房紀事]  
　　前日粤人某甲至北四川路某車行借用脚踏車旋卽質錢用去行主查悉投訴捕房昨經包探倪順泉拘獲帶回押候解送公堂禀請讞員張柄樞司馬訊辦○昨日竊賊張阿二潛至崑山路某西人家竊得銅鍋一口携之而出適爲包探倪順泉所見連贓帶入捕房捕頭令押候解送公堂禀請訊辦 
[金陵官報]  
　　二月二十八日統領蘇防　備全軍候補道松峻到襄辦上海英美租界會審知縣魏詩銓到見商務局候補道劉奉前署督憲張署湖廣督憲端委赴日本總司江楚博覧會辭保甲局候補道徐赴蕪湖屯墾局知縣施　禀知開局接收呈詞雲南知縣周棄候選知縣趙繼賓均　委轅下文案兼校對差二十九日英國領事　晉頌會巡道徐洋務局候補道汪均見前湖南大學堂物理化學總敎習葛道殷見開復前丹陽縣主簿左文炳見從九屠則錢見奉示　看界首挑河工程候補道丁葆元辭赴蘇見撫憲並回揚辦河工報銷首府羅禀知今日考試鳳池校士館知府朱其昌謝委江甯府屬督墾差又梅竊春揚州府屬田承淮安府屬果　徐州府屬謝委靑墾局前江都縣候選知府朱江到由京來通判姚維衡縣丞黄兆頤奉示繕寫履歴准補宿遷縣林士菁由蘇回即謝飭知赴任隨辦上海洋務福開森到見道庫大使劉鴻鈞由京騐看到省三十日美國領　馬墩會洋務局候補道汪見知縣劉重堪王澤存轉運褔建全省賑殼前署漳平縣郭承桂統　武　楚軍副五營李定明均到 
[蘇垣官報]  
　　二月二十四日藩轅牌示照得署太倉直隸州州同王希曾年滿遺缺查有准補是缺之王慶耀應卽飭赴新任又蘇海防同知錢　麟調省遺缺查有候補同知孫鳳鈞堪以輪委署理又署蘇管糧通判李褔冤早經年滿遺缺查有准補斯缺之梁書祥應卽飭赴新任又常州府總捕通判李彥鍾據報丁憂遺缺查有試用通判王鍾　堪以輪委署理又署昭文縣主簿婁湘期滿遺缺查有正任斯缺之孫文　堪以飭令回任又元和縣典史瑞成捐升遺缺查人候補未入流龔承德堪以請補知縣孫友萼禀辭赴甯見制憲伊立勲禀辭赴吳淞江厘局差金承熙禀謝奉委常州府發審差吳俊鄕由滬專丁來省禀知奉蘇松大道意委辦義渡局差　署鹽城縣戴光禀辭知縣文煥縣丞褚廷枚均禀辭赴海運京沽局差縣丞陳褔疇禀謝奉委署嘉定縣縣丞事劉永澤由鎭洋差次來典史王桂墀禀謝奉委署丹徒縣典史事二十五日候補道逢承恩通知赴寗通判劉文　禀謝奉委赴各屬催繳照根並提房捐差卽辭吳家樞禀謝奉委赴宜興驗收積榖差卽辭知縣郭曾程由滬專丁來省禀謝奉委調辦江陰厘局差盧懋善由上海貨捐　來董潭李福鴻均專丁來省禀謝奉委接辦海運京局差並禀知奉倉憲飭知保以知縣仍留原省補用縣丞沈昭序禀辭赴海運京沽局差校士館監課劉逢丙禀謝奉委代理吳縣敎諭二十六日知府陸桂星禀知由上海公幹回田庚知縣洪冀昌均禀知監修虎邱李文忠公專祠今日開工元和縣金禀知婁門外兩郭運河照估挑成現經蘇州府騐收卽日啓壩放水指分江蘇試用同知劉恩田山東人禀知由京引見領照來省禀到通判陳熊禀謝奉委赴崑山催提諎故令欠欵差指分江蘇試用府經歴王汝　山東人襄知由籍領咨來省禀到二十七日首府向督同長洲縣騐收齊門外運河工程長洲縣蘇禀知齊門外附郭運河挑竣現經蘇州府騐收即日起壩荆溪縣全專丁來省禀謝二十三年分海運案内蒙　補缺後以直隸州知州用通判陳熊禀知守提諸故令欠項回知縣金承熙禀辭赴常州府發審差正任昭文縣主簿孫文璵由常昭來禀到縣丞張詒禀辭赴海運京沽局差沈丁文專丁來省禀辭二十三年分海運案内蒙保加同知銜典史張士彥由甯來禀謝奉飭知咨補丹徒縣典史缺並辭回甯二十八日總辦廣方言館食選道嚴開第由甯來候補道郭本謀通知督辦清丈沙洲公所今日開局知府陸桂星禀辭赴滬公幹准補蘇管糧通判梁書祥禀謝奉飭赴任通判王鍾瀚禀謝奉委署常州府總捕通判事王毓江禀知奉金陵厘捐　憲札委暫行兼辦駐蘇鎕捐局差二十九日首府向長洲縣蘇元和縣金吳縣林均禀知在城　廟設壇求晴直隸州方元熙禀謝奉委江陰催繳價課事宜差知縣秦基禀謝奉委沙洲局文案差潘升嶽禀辭赴甯見制憲陳亮恭禀謝奉江甯牙厘局委辦揚州認捐局差指分江蘇試用同知聶宗義安徽人由京来省禀到准補太倉州州同王慶耀禀謝奉飭赴太倉直隸州州同新任府照磨汪自立禀辭赴海運京沽局差委署丹徒縣典史王桂墀禀辭赴任撫轅武巡捕秦羅松禀知奉撫憲委解端陽貢差藩轅牌示照得常熟縣敎諭許恩　據報在任病故遺缺查有泰州人大挑二等敎職陳苦輪應委署又婁縣敎　儲貴　在任病故查有江都縣人試用敎　袁濟　輪船應委署三十日知府揚書雯禀知奉撫憲委督帶商人前　日本博覧會吳縣林禀知下鄕勘案江陰縣吳鏡沆禀到並謝委調署嘉定縣事正任昭文縣主　孫文　禀謝奉飭回任卽辭赴任巡檢蔡有慶禀辭赴甯見制憲從九吳啓崑丹陽周思績江陰均禀謝奉委帮辦沙洲事宜差 
 
 

Page 10

 
 
[上海六馬路仁濟善堂籌振公所施子英經收山東等各處賑捐正月初一至廿九日第一百一次清單]  
　　初七日武林太原子求保合家平安洋二十元○初十　心室主人金乎提公欵各洋二十元焚疏求母病愈人洋十元求兩孫女平安人五元劉蓮生二元隠名氏求妻子女無災無病一元裕發源銅洋三元二角○十一日楊伯庚洋一百元祝梁氏伍十元具端禮洋四十四元九角錢四十五又求慈親康健兩子免災讀書聰明人洋念元袁汪氏總力子無名氏三户各洋十元無名氏一角○十二日無名氏求身平安洋五元源記來求消災平安人二元○十三日求母吐血病愈人洋十元○十五日榮陽後人爲子病愈還愿洋十元星聯氏五元○十七日譚圭　洋五十元范承佑爲客　　宅患病幸蒙神佑得以全安還愿洋十元陸友三洋五元倪求母長年三元倪資父冥福二元○二十日尤姓洋五十元○廿二日無名氏洋一百元楊補花求父病　五元○廿七日京口勸學齋主人子清氏同源洋十四元○廿九日書帶草廬鄭洋廿元○正月份共收洋陸百十三元七四五申元四百五十六　六錢八分半小洋十角作元陸錢八分錢四十五　作元四分以上共收元四百五十七兩四錢五厘又銅洋三元二角連前共收元十四萬二千一百九十四兩六錢三分半除解各處振欵外凈存元七百十二兩七錢八分一厘銅洋三元二角 
[正月初十至二月卅日藥捐清單]  
　　無名氏銅洋一元恆德莊交来無名氏洋一百元聚商總會銅洋十七元又小銅洋四十七角沛國氏銅洋一元知過子求病速愈洋四十元義來源洽氏銅洋四元利號洋三元又銅角洋念角又銅洋三元神户全益保號友平安洋念元東海氏銅洋二元鄔瑞泰洋四元又銅洋一元李錦泰銅洋十元免藥子洋角無名氏銅洋三元四角沈奎標銅洋一元一角鴻泰紗廠洋二元五角姑蘇葉受和銅洋十七元又小洋卅三角無名氏銅洋二元　名氏洋一元梁子和募楊雪松洋七元伯與年五十元杏花樓洋二元無名氏洋三角沈忠洋十五元寳善堂環璧書屋洋一元倪尚林銅洋一元聚商總會銅洋六元二角無名氏洋四元林姓洋二角楊慶貴洋五十元劉春榮助錫類散喉痛藥念料又三十服○山陰二桂軒裘助養老捐洋五元又助肓嬰捐洋五元鮑維泉助肓嬰捐洋十元以上共收大小洋三百念元五角銅洋六十九元又銅小洋十元○七角喉藥念料卅服滬北天后宫前廣益堂司董嚴信厚龔心銘施則敬朱佩珍唐榮俊葉貽釗等謹誌 
 
 
 

Page 11

 
 
   
 
 

Page 12

 
 
   
 
