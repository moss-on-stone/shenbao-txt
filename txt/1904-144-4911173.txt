# 1904 - 144 - 4911173

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[四書五經義大全] [  圖書集成局啓]  
　　坊問四書五經義汻牛充棟且互相剿襲十九雷同本局有見於此特請名夙廣收古今名人經義之作棠爲一編題有未購挨次擬補共五十七卷爲文五千餘篇類皆獨　匠心詞嚴義正本屆鄰會試各題無一　漏科塲利器無有過於此者訂十六厚酹價洋兩元八角欲購者請至上洋三馬路申報館申昌書室及各書坊均有代售 
[書肆慨言]  
　　挽回國家之氣運在人才培植國家之人才在書籍夫人卽姿質聰頴性情刻實然非從事於讀書固無以賜中外科學之精究古今事物之變故書籍者溶智識之樞機救愚蒙之藥石也　書之爲類多矣經以扶植倫常史以研究政治諸子百家以擴充才　詩詞歌賦以涵養性靈至於考塲懐挾謊取功名意淺詞浮等諸自都此中學書之大略也公法以講求交涉約章以考覈成案理化爲格致之根本測繪爲武備之要圖至於摭拾新名矜奇　異處　貌似識者所譏此西學書之大略也從前士人所研考書賈所販售大抵制藝試帖居多城市鄉村之塾案有十三繼注疏與馬班范陳之史曁東蔗錄經世文編者百無一二書肆之架亦不多覯焉自瑞安黃潄蘭學士長沙王益吾祭酒先後督學江蘇以經史掌故提倡多士向之百無一二者至是竟十有二三閱者衆售者衆印者亦衆而風氣爲之一變自江太史標徐編修仁鑄先後督學湖南以西學取士滬上洋務諸書遂不翼而飛於三湘七澤間書賈操奇計贏利占三倍而風氣又爲之一變然此皆就科舉未攺以前言之也至前歲頒發明詔大小試塲攺時文試帖爲策論經義而各處復設立學堂講求實學一時山　海隅之士驟聞攺章茫無所措書賈之點者於是編論策選經義報紙之所登載招帖之所鋪張名目紛紜殊難究詰上焉者翻印廿四史九通諸書屈聲所播呫嗶之流無不慷慨解囊爭先購買而廣學會製造局格致書院等所譯西國諸籍尤不脛而走售買一空書買獲利之嬴爲數百年來所未見旁觀論者咸以新書銷售之多爲風氣開通之漸方以爲從此蒸蒸日上書業當日見興盛矣乃無何而史鑑九通生涯忽然冷淡無何而策論經義選本之稍佳者亦漸顧問寥寥推原其故蓋由　會總裁及各省學使者咸不以實學取士其有研考歴代政學國朝掌故者未必能破壁飛去卽策論經義之翔實者孫由以外亦未嘗無人於是應試者揣合意旨相率以空疏敷衍爲尚而書籍轉不妨若有若無尤不解者科舉之法旣攺從前大題文府小題三萬選之類意必謂束之高閣斷無再有購取之人詎知訪之考市往購此項書籍者依然不少異而詢之則知某生以抄襲大題文府而得列優等某童以直錄小題三萬選而得與採芹風尚所趨效尤者衆夫國家所以攺變科舉之意原欲收羅人才以宏濟艱難也使僅於策論經義潛心考　述作斐然猶不過取飾外觀無裨實用乃并此而不能轉以抄襲大題文府小題三萬選之流巍然列於高等是不亦試官之羞而科舉之辱耶至於各省學堂名爲講求實學然觀其所購辦書籍非空疏無用之舊譯本卽近日所刊悖謬乖戾謬妄無據之書其有程度稍高譯筆簡雅者轉視爲無奇唾而不顧以此而欲得眞才是殆却行而求前揚薪以止沸矣嗟乎轉移氣運賴人才啓迪人才在書籍乃觀於書肆而所購者如彼所棄者如此人才消長卽可於此類推而中國通國學術不亦可藉此以觀其微哉 
[本館接奉電音]  
　　昨日午後二點鐘時京師友人飛電傳來上諭一道敬謹譯登○四月十一日内閣抄奉上諭趙爾巽著來京陛見湖南巡撫著陸元鼎署理恩壽著署理漕運總督江蘇巡撫著端方署理湖北巡撫著張之洞兼理欽此 
[電傳宮門抄]  
　　昨日午後二點鐘時京師友人專電告知本館云四月十一日皇上召見軍機大臣及周開銘 
[硃筆恭錄]  
　　三月二十七日奉硃筆圈出宗室宜烈稽查鑲白旗滿洲旗務欽此同日奉硃筆圈出慶秀稽查正藍旗滿洲旗務欽此同日奉硃筆圈出貴銘稽查正藍旗蒙古旗務欽此 
[俄人購船]  
　　華歴四月十一日英京倫敦來電云俄人函告阿的完潑及路德打兩處之經理輪船揙客稱俄人現欲再購大輪船三十艘於西歴六月底在理保地方交納以備將來與波羅的海軍隊同駛至東方 
[俄購水雷]  
　　華歴四月十一日英京倫敦來電云俄國現欲定買匯得海得水雷一百具須式樣最新者此項水雷他國均未用過現惟日人用之因此意法奥三國刻下亦已定購矣 
[海面浮雷]  
　　駐滬美國總領事古衲君接到烟臺美領事十一日來電稱有輪船名發灣者據舟中人述及初十日午後四點半鐘在北緯綫三十八度二十五分東緯綫一百二十一度十六分見一紅色浮樁周圍有一白帶浮樁上樹一紅旗查此綫係來往牛莊之路相近浮樁之處又有一物形似水雷 
[日軍蹤跡]  
　　華歴四月十一日英京倫敦來電云俄督庫洛拔托金奏報俄政府稱初八初九等日見有日軍在海城一帶 
[俄軍被攻]  
　　華歴四月十一日英京倫敦來電云鳳皇城迤北有俄國可薩克兵據守山嶺有攻之者互相　 
 
 

Page 2

 
 
鬥攻者旋卽退去可薩克兵傷十名 
[美查海雷]  
　　華歴四月十一日英京倫敦來電云美政府刻已告知東方使臣署中之水師兵官令查滿洲一帶海面所設海雷於局外來往各船有如何危險之處 
[華工往搭]  
　　華歴四月十一日香港來電云華工之往搭浪斯華列開礦者已有一千零五十五名卽於本日乘多以得列輪船前往 
[閩省華寳公司製瓷禀牘]  
　　具呈職商廣東試用道林輅存候選州同余慶颺議叙同知翁慶濤等爲創製磁器參用西式擬立華寳製磁公司懇請附奏恩准保護牌號立案咨飭事竊維稅餉之盈絀係乎商務之盛衰銷路之暢塞視乎工藝之良寙方今朝廷視重商政凡有一藝之精莫不懮子奬勵以固民利而拓商權中國出口貨物絲茶而外祗有磁器一宗足與洋貨匹敵邇來絲茶之利遠遜於前磁器之利暫廢於後攷製磁之法首在考究土質次選擇工手東西洋各國磁器所稱精美者以其製法與中國微有不同春篩淘煉皆以機器爲之煊染顔色則參用化學其工省其製亦巧欵式旣多銷路自暢其不及中國者祗在土質鬆脆易致破裂雖顔色光潔終不能經久中國土質甚佳磁瓶窰器西人往往以重價購置祗以製法未新如碗碟杯盤等類皆係華式不合西人之用故銷流不廣反乘間侵入浸成一絶大漏巵良可惜也職商等目擊時艱亟求抵制爲華磁計惟有用中國土質參以東西洋製法庶可挽回利權查福建地處温帶磁質較他處尤厚已辦者如德化數處製法均係舊式其餘未辦之處尚多金門一島此種磁土及盌藥等能供煊染之件尤稱美備今擬就金門地方創設製磁窰廠一所名曰福建華寳製磁有限公司籌集二千四百股每股出銀五十圓共成一十二萬圓初辦時由職商等按股匀攤提出四萬圓先行開手餘股逐漸接濟凡金門官管各山有磁土及盌藥等項請歸本公司採用製造運售或有動及民地者則按印契價酌購倘該處窰廠已設而磁土不敷准向各埠採運來用並由職商等自聘江西或東西洋精巧名匠來廠叅攷配製務使中外合用利權漸挽將來出口日多公司照章完稅餉源亦因此加拓所雇洋工祗許製造器具不得干預公司之事以示限制雖然立法必愼貲本必厚而假冐不得不防近今商務之弊莫甚於攙奪夫創一奇藝立一新式必幾費經營始克成事及見其獲利則此仿彼傚爭奪利權甚或假貨混充希圖影射碩賈灰心商民裏足不特遠遜外人且爲外人訕笑今公司之設肇畫維艱幸朝廷特設專部保全商利故商人樂於從事爲此懇請附奏立案保護牌號并咨閩浙總督轉飭該地方交武各官一體遵照凡福建已辦各處聽其仍舊辦理其厦門金門各島如有他人思圖此項生理者非經呈請商部核准不得私自仿製職商等方可專心講求力底於成爲此繕具章程一十六條附呈僉懇恩准附奏立案保護并咨閩督飭屬遵照俾得赶速開辦上關國計下益民生無任激切屏營待命之至謹呈○商部批職商林輅存等擬設製磁公司禀據禀已悉中國磁器夙爲西人寳貴惟以形式不能合用致難暢銷此係實在情形該商擬於福建金門地方創設窰廠製造西式磁器以開風氣而挽利源所見極是披閱所訂有限公司章程十六條尚屬妥洽詳明具見究心商務深堪嘉許本部自應先子立案並咨行閩浙總督轉飭該地方官一體保護該商著卽迅速開辦果有成效卽將新製磁式送部呈騐再行具奏優給奬勵以爲創興工藝者勸該商務當按照章程實力辦理本部殊有厚望焉○商部咨閩浙總督文商部爲咨行事光緒三十年正月二十三日據職商林輅存等禀稱竊維中國出口之貨絲茶而外祗有磁器足與洋貨匹敵福建地處温帶磁土及盌藥較他處尤厚今擬就金門地方創設製磁窰廠一所名曰福建華寳製磁有限公司籌集二千四百股每股五十圓並自聘江西或東西洋精巧名匠參考配製並繕具章程十六條禀懇附奏立案保護等因前來查中國出口貨物磁器原屬大宗祗以考製未精且多係華式不合西人之用故銷路不暢今該商擬在金門開設公司參用西法製造佳磁以挽利權所擬公司章程十六條均尚妥洽自應先子立案准其開辦除批示外相應鈔錄原禀章程並本部原批咨行貴督查照希卽轉飭該商按照本部奏定公司律應行聲明各項報部註册以便給照開辦並飭該地方官於設廠處所實力保護所有金門各山磁土盌藥等項即准該商採用俾得妥速集事以興利源而收實效可也須至咨者 
[惡棍横行]  
　　漢口訪事人云漢上新馬頭河街多係法商公興洋行產業在是處賃屋而居者六家與著名惡棍秦寳坤田春亭挾有積怨日前秦等糾黨數百人將房屋任情拆毁所有衣服及貴重之物劫掠一空事後由行主禀請本國領事官照會江漢關道梁崧生觀察飭夏嚴口廰查拿重辦 
[粤辦膏捐]  
　　廣州訪事人云粤省膏捐初擬仿香港章程辦理每兩抽銀一毫五仙前月聞有黃觀察宣廷上條陳於當事請責成生土熟膏兩行合力承辦每兩抽銀四分以八成作辦事經費以二成作司事人等花紅經善後局傳集兩行商人到局會議多以待商行衆爲言局憲疑其藐抗遂禀請兩院憲派員督辦從重加抽如商人聨行歇業則由官撥欵一百萬分設官膏店自行發售一律嚴禁私烟 
[儲憲啓行]  
　　姑蘇訪事人云江蘇督糧道兼蘇州關監督陸觀察於本月初六日詣撫藩臬各憲轅辭行初七日啓節前赴滬江以便運糧北上所遺關道篆務經撫憲恩藝棠中丞札委洋務局督辦劉觀察體乾代理已於初七日接印任事矣 
[嚴懲取巧]  
　　揚州訪事人云日前運司恩新甫都轉發出牌示一道略謂兩准候補人員例應駐揚以備本司不時傳見諮詢公事不得擅離兹查有候補知事黃家棟並不在揚本司蒞任後傳見未到現値輪委名次到班揣度可得差事昨忽來轅禀見殊屬取巧若不予以懲罰何以折服在揚者之心黃家棟輪委應卽扣除等因是亦懲一儆百之道也 
[潯上籌防]  
　　九江訪事人云廣韶九南兵備道瑞莘儒觀察現委龍驤兵輪船管帶陳蘭溪遊戎兼理湖口彭澤等六處砲臺事務并在益署設立德律風冀得消息靈捷旋飭龍驤兵輪船開赴漢皋裝載軍裝以供應用 
[留勇防梟]  
　　蘇州訪事人云前者留防太湖水師等營統領劉岐山軍門以江震各鄉鎭梟匪充斥爲害閭閻禀請撫定恩藝棠中丞札調駐紥金山縣洙涇鎭之飛划右營回省酌派師船馳往查緝金山縣蔣瀾江大令聞之以是營駐鎭雖於防務不甚得力究尚足以略壯聲威一旦調回深恐梟匪益無顧忌爰商請鹽捕蘇捕等營統領孫少襄鎭軍會銜禀請中丞准予留防以資鎭懾中丞批飭酌派二哨再駐一月其餘三哨赶緊回省另候調遣 
[獲梟解訊]  
　　松江訪事人云南鄉土梟自林得勝沈小阿妹歸誠後附近村鎭各土棍間有勾串皖梟擾害鄉里者均由林沈嚴密搜拿解請地方官懲治本月初八日又由槍船四號押解甲乙兩皖梟及土匪張和尚抵松後經王楊兩艙長投華亭縣署禀知陳仲陶大令飭將兩皖梟收押化莠所張押待質所候翌日訊核聞此三匪均獲自葉榭鎭係華邑轄境故須請大令核辦也 
 
 

Page 3

 
 
[奸淫正法]  
　　蘇州訪事人云前者靖江縣解到弑夫淫婦馬陳氏及奸夫江詞從二犯經臬憲朱竹石廉訪訊實收禁候辦本月初八日撫憲恩藝棠中丞接到刑部釘封公文著將男婦二犯正法等因卽轉行廉訪札府飭縣遵辦時應由長洲縣蘇靜菴大令監斬適大公赴鄉查看圑練因由府尊許子源太守札飭元和縣金苕靑大令庖代金大令奉札卽飭原差由司府二監内將氏與江提至大堂喝令創子手如法綑綁押赴北寺大校塲分别凌遲斬决 
[誣盜有由]  
　　松江訪事人云郡治東門内修身菴被劫一案由上塘汛弁楊鹤和千戎指拿張福林陳阿七兩人送縣縣尊陳仲陶大令訊無　證詢之城守營曾鏡庭游戎復將營中所製各種新式刑具送請刑求仍無確供外間人言藉藉皆謂十茂挾據所致然亦不敢必其事之有無近日張父以子爲楊誣陷寃莫能伸先於江蘇學政唐宗師按試松郡時酒水禀控繼復上控臬轅蘭臬憲朱竹石廉訪發交府尊田紹白太守親提訊核日前太守飭提兩尼一香工曁張父子隔别細鞫香工女尼僉供此案實爲楊弁所誤太守著發地保看管聽候復訊 
[鄂省官場紀事]  
　　武昌訪事人云湖北各屬秋審人犯現已陸續解到聽候撫憲端午橋中丞勘核日前藩憲李少東方伯特派顧二尹恩慶劉二尹崇文李少尹家棨陳少尹寳慶丁少尹起麟李少尹光明金少尹秉乾等各員分司督解提犯給賞彈壓等差以便届時伺候一切○湖北候補同知羅司馬需次鄂垣歴有年所近以所寓斗級營左近之某客棧房屋年久失修忽然倒塌以致壓傷右腿爰詣各憲轅請假調養○蔡甸釐金局委員魏仲靑刺史近以太夫人某氏設帨良辰特來省稱觴慶祝蓋亦人子烏私之義也 
[潤州近事]  
　　鎭江訪事人云江蘇候補道郭仲詒觀察前奉江蘇巡撫恩藝棠中丞之命馳抵京江查辦各小販將警察營房放火焚燒一事刻已查詢明白於本月初七日乘舟回蘇禀覆銷差○前者鎭郡民人與警察局勇滋閙互相兇毆中有巡勇某甲當塲被各小販毆傷仆地旋經家屬舁送西醫院求治奈因傷勢沈重於初三日溘然長逝警察局總辦竇甸高大令諭令備棺收殮一面由大令給予屍屬洋蚨若干元以示撫卹其餘警察司事俞二尹及教習巡勇某某等均受傷甚重刻雖延醫用藥敷治尚未知能保無恙否也○本月某日黃昏時南門橋左近某錢店突有綠林豪客二十餘人蜂擁而入劫去洋銀百餘元砍傷店夥某甲頭面刻已禀請縣主洪鷺汀大令前往履勘矣○浙西鹽捕中營管帶李保城都戎近奉上憲檄令親帶師船馳往常州無錫一帶巡緝私梟已於初四日起程矣 
[發買官契]  
　　民間買賣田房之契向皆用白紙書寫偶有漏稅查覈殊難刻由蘇省稅賦局總辦朱廉訪頒發官板契紙於所屬各州縣此後民間買賣須以此契塡寫每張售錢一百四十文一半申解總局一半作爲本縣經費縣主汪瑶庭大令奉札後諭飭同仁輔元堂各董妥議辦法旋據總董莫子等禀稱公舉四人辦理此事兩人在城設局兩人分往四鄉設局發賣官板契紙並擬定章程八條請爲選擇採用未知大令如何批示也 
[法商跳舞]  
　　前晚十點鐘時寓滬法國紳商邀集同人在法租界大自鳴鐘大廰上舉行跳戱車水馬龍絡繹不絶直至斗轉星横始各盡興而散 
[滬城小火]  
　　前晚十一點鐘時滬城彩衣街張源興釘靴店不戒於火紅燄上騰幸左右居鄰帮同救熄並未冐穿屋頂然亦險矣 
[幸未燎原]  
　　前日傍晚時虹口百頓路第一百零九號門牌甬人奚海榮所開老虎灶烟囱忽然爆裂霎時火星四射幾兆燎原幸卽取水狂澆得以立時撲滅然亦險矣 
[上海縣署瑣案]  
　　朱裕忠控胡朱氏藏匿女兒前晚縣主汪瑶庭大令升堂訊問朱供小的本邑萬航渡人耕種度日光緒二十六年分憑媒孔思南娶胡朱氏之女爲媳至去年十一月胡朱氏接女回家至今不肯送回向之詰問一味游移求請追究胡朱氏供女兒嫁與朱裕忠之子成親後時常往來至二十七年七月初四日以後女兒從未歸寍去冬聞女兒潛逃至滬上在湖絲廠傭工未幾卽跟人逃逸現實在無處訪尋求鑒朱裕忠復稱刻下媳婦旣已私逃卽追回亦無益叩求公斷大令詰以當時出財禮若干答稱共費洋銀四十元大令判胡朱氏於一月内還朱洋銀四十元了案○於繼美前因開設船局虧欠莊欵銀一千九百兩被控到縣收押嚴追前晚大令飭帶案詰訊於供小的收押在此實無處措銀刻下向劉姓借得機器股份單一紙値銀一千兩情願抵與原告餘欠求交保料理大令判交的保將股份單自行向他處抵押現銀料理餘欠一併赶緊淸理不得故延○顧慶祥控李愼咸積欠租金十九個月計錢四十餘千亦經大令提訊李供房租本應卽付實因失業日久拮据異常叩求寛限大令判限本月二十日遷出租金免追 
[分發人員騐看名單]  
　　新海防例掣籖分發員外郎葉登第直隸周理蓁湖南花翎四品銜銅林正白旗滿洲主事楊津山東徐駿浙江光祿寺署正沈學曾直隸内閣中書楊建綸江蘇李昌宣四川知府陳鴻年浙江直隸州州判莫自賢貴州典史鍾鼎河南○新海防例指省分發道花翎舒繼芬安徽江蘇劉安濤浙江江蘇李靜湖南湖北劉秉彝浙江湖北知府花翎三品升銜瑞珍廂紅旗滿洲江西楊蔭桐雲南江蘇同知董鴻勳直隸湖南知州游和繪湖南廣西姜寳珊順天山東通判王景祺浙江江蘇知縣梁濬年福建江蘇李相鈞湖南江蘇朱匡桓湖南江蘇夏承冕江西湖南洪瀠安徽湖南周澐貴州湖南方嘉棟安徽江西劉汝楫江蘇安徽柳鴻謨浙江直隸傅炳誠四川湖北姚昌頤浙江江蘇楊燦四川湖南陳顯亮廂黃旗漢軍福建林玉麒浙江福建孔昭莘浙江湖北張登瀛甘肅陜西鹽大使陳葆澍廂黃旗漢軍福建楊福連山東兩淮直隸州州判王世勛安徽江蘇府經歴郭盛文順天河南呂學岱湖北江西李紹嶠江西湖南夏承廣江西山東王開元江蘇湖南汪祺四川雲南縣丞况桂楷廣西四川解廷榮山西直隸王履泰山東江蘇楊秀廷山西甘肅劉鐸山東直隸吳毓松江蘇山東丁煜安徽直禁褚召葠江蘇湖北顧維新江蘇湖北葛璠江蘇江西李庭芳河南湖北王永福浙江北河許碩儒浙江北河葉國英四川湖北李嘉謨浙江四川道庫大使呂兆遴湖北江蘇譚惟淸安徽湖北府司獄胡翔麟浙江湖北州吏目董錫齡浙江廣東傅元理浙江直隸巡檢鍾鑅福建廣東冀壽籛直隸山西俞啓　順天江蘇張維邦廣東福建王文津山東湖南張汝珍山東河南李駿文山東河南張湘山東江蘇徐榮堃湖北湖南杜祥麟湖北四川楊灝山西直隸燕朝弼江西安徽杜應宸江蘇江西陳傳鼐安徽江西周元愷浙江直隸陳長庚陜西四川項毓浙江江蘇柳宗惠浙江直隸存炳正藍旗滿洲湖北 
[新書快覩]  
　　　昨承商務印書館贈以滿洲地志一册最新滿洲朝鮮地圖一幅受而讀之志則山川都會詳晣無遣圖則阨塞險要測繪尤細當此日俄戰事方長誠研究輿地者不可不讀之書也特誌數語藉鳴謝忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　三月二十七日工部鴻臚寺正藍旗値日無引見錫侯請假十日侍衛處　派稱查　　壇牆派出景恩誠全恒順英慈松鹤玉璋召見軍機大臣及崇壽聨芳外務部吳士鑑各遞封奏一件皇太后皇上明日辦事後還宮○二十八日内務府國子監廂藍旗値日無引見吳士鑑謝開去差使恩意公請假十日全福請假五日掌儀司奏初一日祭奉先殿洵貝勒行禮召見軍機大臣政務處遞封奏二件朱錫恩遞封奏一件皇上明日卯初二刻升中和殿看版○二十九日理藩院光祿寺八旗兩翼値日無引見葵公請假二十日灃深續假十日希璋續假五日召見軍機大臣李灼華遞封奏一件皇上明日寅正至太廟行禮畢卯正二刻升太和殿看版午刻進壇入齋宮 
[皖垣秋審]  
　　安慶訪事人云本月初六日撫憲誠果朱大中丞舉行秋審大典藩憲聨言伯臬憲濮廉訪率同府縣各官均往撫署俄而執事官將貴池蕪湖歙縣廣德全椒等五縣案犯各一名押令由東角門而入中丞一一勘畢各賞給制錢饅首凉席扇子然後由西角門而出帶回獄中收禁 
[甬江雜錄]  
　　寗波訪事人云前者有某姓進香船行至中途突被盜匪搶刦報經鄞縣主周少軒大令飭差緝獲盜匪邵阿二當堂推鞫供出是案同黨五人一係寳幢寺僧爲首盜犯綽號十四少保大令得供飭差簽提寺僧到案一面嚴飭差捕緝拿十四少保上月某日縣署差捕協同巡防勇丁帶領線人在江北輪船碼頭將十四少保拘獲當卽解送縣署大令飭釘鐐收禁○甯郡四隅小學堂前經鄞縣主周少軒大令出示招考學生送堂肄業奈報名者數甚寥寥大令因再出示招考一俟足額卽須送堂肄業○日前有美國喂爾賓堂兵艦一艘由外洋駛抵甬江下白沙江面停泊數日卽鼓輪駛往他口○上月中旬慈谿縣西鄉三七市日龜廟地方有賭徒多人高搭蓆棚聚衆賭博經是處紳董禀由邑尊劉大令飭差往拿詎各賭徒膽敢聚衆拒捕大令聞而怒甚親帶差役前往拘拿若輩消息靈通均已聞風鼠竄僅拘獲甲乙二賭徒帶回衙署嚴加責辦○鄞邑西鄉横街彩章染坊係胡某所設日前有巨竊數人撬門而入竊去布綢多疋計値洋銀二百元左右胡某因被竊之物均係客貨特赴縣署禀請出示各貨按三成賠償未識周大令允如所請否也 
[雲間客述]  
　　松江訪事人云婁邑尊黎子新大令下車伊始深以整頓庶務爲已任本月初四日因公行經秀野機畔見有朱姓少年額髮低垂卽俗所謂劉海髮者遂飭差拘案開導一切隨飭匠薙去翌日復出示曉諭禁止選事少年裝束詭異規仿婦女於是輕薄惡少無不將劉海剪短一時剃髮店生意頓增數倍云○西門外秀野橋北沈姓家本係劉盤龍一流人聚集之所前邑尊屈吉士大令在任時曾派差驅禁若輩始稍稍歛跡本月初四日新邑尊黎子新大令乘輿謁客行經其地卽命停輿入内巡視一周嗣見一敗屋中儲有賭檯椅桌等物爰飭將房主帶歸研訊管押一面提地保至案詢以得規包庇等事初不實供判鞭荆條數百下始供認每日得小洋銀二三角不等大令遂將卯名斥革釘鐐收禁外監科以應得之罪○府尊田紹白太守以興學育才爲當務之急日前飭董將中學堂赶緊興造尅期落成以便早日開學初五日命駕至城内崇眞崇文兩蒙學堂查察諸生功課繼至西門外各蒙學堂巡視一周太守之意欲令城内外各蒙師均照蒙學堂章程督課特不知能否遵從也 
[上海巡局紀事]  
　　昨日南市十六鋪巡防南局委員賈礎玉叅軍函送成衣匠邱利生控趙龍生吳連生訛詐一案至二十三七鋪巡防局局員李伯屏二尹飭役看管候帶案訊辦○日前本邑大南門外淸心書院失竊首飾各物掌院某君函致二十三七鋪巡防局局員李一尹轉禀上海縣主汪瑶庭大令派捕跴緝 
[英美等國租界公廨晚堂瑣案]  
　　女孩陳阿二前因迷路解經讞員黃耀宿司馬訊供暫交官媒留養勒限原差查傳家屬前來認領在案前晚女母陳周氏投案訴稱女兒阿二前隨伊父乘航來滬偶因購物遽致相失今知在案下特來求領阿二供周氏實係母親現願隨同回去司馬判將女當堂給陳周氏領回○孀婦陳何氏控股東張嘉奎吞没故夫股本銀兩等情前晚司馬提訊陳何氏供小婦人籍隸甯波丈夫陳兆龍向在禪臣洋行當買辦光緒二十八年春間與張嘉奎吳成揚等各出股本銀五百兩開設東昇泰皮貨號計張得股半吳得兩股半丈夫亦兩股半用繆再桂司理帳目迨去年六月丈夫病故時張在營口辦貨小婦人發電止之三次皆置不理致貨來時虧折血本五月分虧銀五六千至上年底虧折二萬四千金之譜迨小婦人將夫柩運送寗波返滬時店中尚存銀六千及往收取夫叔陳雪鴻出而勸阻後復將此銀匯至營口今核算各帳外小婦人名下被張呑没三千餘金曾經在股之吳成揚勸張繳出張不允求恩究追吳供商人與已故之陳兆龍及張嘉奎合開東昇泰皮貨號當上年陳未故時店中已有虧折及陳病故後至年底核計共虧二萬金所有營口之帳應張還出一千九百餘兩又另帳一千兩有奇共銀三千歸陳名下收取乃張不肯照付反將此銀寄回伊家購屋買田並爲姪娶媳張妻首飾約値千餘金似此豪富不應將孤兒寡婦之欵任情吞没務請嚴追繆再桂供商人總理上海本店各帳所有股東張嘉奎應還銀兩均有詳細各帳爲憑求察張供除營口分店各友每年應開支薪水雜欵銀五百兩均經商人墊出外現祗欠陳名下銀一千九百兩尚求寛限卽當措還且另有皮貨抵押亨泰洋人處計銀六千兩尚欲逐一淸理求察司馬著將張押候交妥人保出限十日向陳何氏理明票覆訊核○前者鄧宦遣家丁張玉控大方棧接客夥邱少鳳串同著名賭棍王淸臣卽王玉書等用倒脫靴術騙去銀一千六百餘兩先獲邱訊押嗣由捕役楊金將王拘獲管押前挽司馬提訊王俯首求恩司馬以原告未到令王存洋銀二百元外再罰一百元充棲流所經費交人保出候訊所有起案之大小皮箱五口及所儲衣飾一併給領邱還押覓保 
[英美等國租界公堂瑣案]  
　　虹口永泰絲廠近以將出收繭暫停工作不知何故獨將張胡氏張陳氏陸陳氏三婦應得之工資遲遲未發三婦情急前往胡閙毁及窓上玻璃由廠夥徐金榮投報捕房捕頭派包探將三婦拘獲請究襄讞委員王松丞刺史會同美總領事署繙譯官白保羅君研訊之下永泰廠延律師丹威生投案聲辯徐供各女工應付工資業己一并算明發給伊等之欵今亦帶案求當堂發給三婦同供小婦人等以工價不合故與爭論至玻璃窓實係旁人所毁求鑒刺史商之白君判徐將三婦之帳照常算給惟張胡氏等不應聚衆滋擾從寛各罰洋銀兩元○英國利記醫生控曹家渡地保陳建堂不繳地價銀五百兩等情昨經廨差恊探將陳提到利記醫生投案申訴前情陳供此地係宋竹亭之產銀亦由宋收去與小的何干今此地已徑升科局丈量求鑒刺史著將陳押候照會英總領事訂期會訊○陳順隆投案禀稱上年五月間失去金戒指三枚翡翠戒指二枚及銀質對時表等物曾報捕查緝未獲近日始由包探王寳生拘獲賊犯吳金生自認所竊各贓均付某押店業已過期無可贖取叩求究懲吳認竊不諱刺史判押六月○包探竇如海解騙子吳勝祥卽汪泳霖到案禀稱前日此人至福州路一百六十三 
 
 

Page 10

 
 
號烟館門燈將僞洋銀一百元留存枕畔冐繕立豐洋行買辦某君之函親持至德華銀樓令送首飾若干種至烟館檢閱迨値堂人某甲查見僞洋銀報知小的適吳復至詰知僑寓泰和棧同往起出考籃等物帶入捕房今由捕頭令小的解案訊究吳供小的世居姑蘇現遷浙江菱湖家有兄長名汪莘耕向在醬園執業上年十二月十四日小的因事來申將讀西書習西字求宥竇探將考籃星案檢出洋鐵筒十餘枚係當假洋銀用者又鈐有晉生圖章五十元假票二紙其餘假信假名片等不一而足刺史判責二百板收押西獄二年○水巡捕頭派探解送蔣慶林周和尚至案禀稱伊等串同著名流氓小四海王德龍流過頭金榮蔣小毛等至虹口招商局北棧馬頭行竊花旗粗布二件値價銀二百二十兩賣與羅家灣某布店收去洋銀一百二十元請爲訊究刺史著將蔣周帶回捕房押候提齊餘黨吊到原贓覆訊核辦○二百二十九二百五十七兩號華捕同解違章拉客之流妓俞金鳳至案請究俞妓供稱小婦人實緣婆婆丈夫皆賴小婦人餬口事出不得己叩求恩宥供罷涙涔涔下刺史判責手心五十下從寛斥釋 
[南市捕房紀事]  
　　昨日南市木商公所董事干某遣人投捕房報稱初十日午後有平湖縣某姓男孩在英租界帶鈎橋某茶肆啜茗走失無蹤已報是處捕房深恐逗留南市一帶請爲查緝捕頭允之○本邑南市十六鋪洽興街口某姓房屋雇匠　造將次興工特投報捕房請給執照捕頭飭照章將堵石讓進數尺始允給照開工 
[法租界捕房紀事]  
　　榮子英前代吳姓作伐向法界姚某之女求婚不允濳誘出外藏匿吳家爲姚知悉將榮扭訴捕房捕頭著押候交姚女到案解堂訊究昨日捕頭飭探將榮帶出適與吳某途遇遂指交包探帶回捕房押候堂期解請陳楚生大令研訊○某甲向在某西人處服役昨日乘間竊取洋銀雜物睹地濳逃洋東將引薦之某乙拘送捕房捕頭著押候交到某甲一并解送公堂訊究 
[美租界捕房紀事]  
　　前晚六百二十六號巡捕巡至哈四鴿路見某號洋房内細崽五六人將東洋車夫某甲扭住兇毆向之喝阻非惟不聽反被擊破頭顱血流如注投報捕房捕頭卽令中西　包探嚴拿行兇之各細崽以便解送公堂禀請讞員黃耀宿司馬訊辦○前晚西國水手某甲仗麴秀才之勢在蓬路一帶恣意横行三十一號西捕見之恐肇事端拘入捕房捕頭令押至酒醒時釋出○昨日馬夫張阿六駕車至蓬路偶不留意將某西人　乘包車撞壞輪盤經五百六十一號巡捕拘入捕房捕頭令張償修理費若干從寛釋出 
[蘇省官報]  
　　四月初二督辦中學堂兼洋務局候補道劉體乾通知奉撫憲委代理蘇州關監督督辦淸丈沙洲局候補道郭本謀通知奉撫憲委赴鎭江公幹辦理松滬局提調知府羅道源禀辭回滬辦理下游釐捐總局知府胡玉瀛由下游來卽赴昭文公幹丹陽縣楊紹時禀謝奉飭知赴丹徒縣本任先行署理武備學堂提調知縣王毓江由甯囘撫轅文巡捕候補吳縣縣丞吳樹楷禀知交缷長洲縣主簿事縣丞劉榮瑞由寗來又柳汝霖禀謝委署江陰縣縣丞事並銷赴荆溪縣騐收積榖差委署長洲縣主簿項兆　禀知今日接印任事巡檢欒錫璈禀謝奉委　河釐局差遣初三日儘先補用道馮祖蔭通知奉撫憲委暫行代辦警察搆局督辦事宜通判周南由滬專丁來省禀知奉蘇松太道憲委辦新關查騐　藥稅釐併徴兼查洋貨事宜差知縣李嘉福禀謝奉委赴揚通　公幹帮辦鐵路事宜知縣李濚禀辭囘無錫縣丞劉于淦照磨汪自立均禀謝奉委秋審　事差縣丞范景賢巡檢林先捕均禀謝奉飭文闈出力蒙給予勞績班委署一次縣丞沈啓煐禀辭囘上海貨捐局查騐差巡檢韓炳堃禀謝奉委裕蘇官銀錢局差典史周祖鎔禀謝分鎭差遣初四日藩轅牌示照得署華亭縣知縣陳鎬期滿撤回遺缺查有現署陽湖縣知縣孫友蕚堪以調署所遺陽湖縣知縣員缺查有准補無錫縣知縣藍釆錦堪以委署督辦中學堂兼洋務局代理蘇州關監督候補道劉體乾擇於初五日在醋庫巷公館接印初五日知府許星璧由海州公幹囘直隸州文林禀謝奉飭廿七廿八年分辦理冬夏防保甲峯内蒙記功八次長洲縣蘇禀知下鄉查勘圑練保甲差吳　李禀知下鄉勘案回辦理上海布捐局知縣潘升嶽由滬來道庫大使羅鼎禀謝冬防期内照章蒙給勞績班前先委署一次記功一次府經歴張國仁禀謝奉委秋審執事差縣丞朱昌期由滬尊丁來省禀知奉廣西協餉官銀滬局憲委辦文案差巡檢　錫璈禀辭赴上海貨捐局差遣知縣季逢辛禀謝前署阜寗縣任内交代於初叅結報給予酌委州縣一次初六日儲憲陸辭行赴都京口駐防印務章京正紅旗佐領文蔚辭行回鎭江辦理洋務局提調直隸州王史禀知赴滬公幹准補溧水縣　鳳蔚禀謝奉飭赴任新陽縣陳紹唐禀知交缷新陽縣任事回省縣丞陳先烈禀知交缷吳縣縣丞任事囘省巡檢陳德修禀謝廿七年分冬夏兩防案内蒙給予記功九次欒錫璈票辭赴瀏河釐局差遣典史何福葆禀謝奉飭部覆核准註册陸夔奉藩憲傳進署考試辦理上海電報局河南候補道楊廷杲由滬來 
[上海萬國紅十字會捐欵正月二十四日至二月三十日第一批淸單]  
　　正月二十四日龔少渤英洋十元李德甫英洋二十元曹丞桂英不五元○二十元日無名氏英洋十元天水菱記英洋三元藥安氏英洋一元○二六日芝蘭室英洋十元○二月初一日高春融求病愈規銀一百兩退思氏英洋一百元○初七日杭州協　善堂籌墊規銀一千兩○十四日尊舊廬英洋五十元有心無力氏英洋四元延源莊龍洋二十元○十五日中外日報館經募第一批英洋六百零八元　銅洋一元小洋五十二角規元一百兩崇川徐積慶堂英洋十元崇川徐恆盛堂英洋十元崇川徐毓萱氏英洋十元崇川徐集成堂英洋十元○十七日李堯仙英洋十元顧養吾姚燕賡籌墊英洋二百元○十九日較川沙　記英洋十元銅洋五元京口林輝庭龍洋二十元長興縣署宋春伯英洋十元兩江總督魏制軍籌墊規銀一萬兩○二十日金國棟恊堂英洋十元程玉記龍洋十元隠名氏龍洋二十元三高陽記保兄弟在韓平安英洋三十元錦記謝病愈英洋十元仙記保子女平安英洋十元不求翁記英洋三十元○二十一日四川總督錫制軍籌墊規元一萬兩○二十三日兩廣總督岑制軍籌墊大洋二萬元合來規元一萬四千四百兩江楚臣交來甯國府崇善堂等二十二户英洋四十四元○二十四日陳芝軒英洋十元○二十五日永記英洋三十元玉山愽雅堂張英洋一百元○二十七日招商北棧無名氏小洋十一角錢二百文○二十八日沙溪張錦圜英洋二元○二十九日杭州愽濟善堂籌墊規元一千兩嶺南何俊芳求保平安英不五十元餘姚佑安氏英洋二百元○三十日中外日報館經募第二批英洋八百四十八元小洋三十七角錢舜舉手卷一軸新菴諧譯二十部扇面八頁新山白玉班指一枚江南大學堂課藝七十部無名氏英洋十元○蘇寳森太守經募林純泉英洋一千元合元七百三十七兩郁屏翰規銀一千兩李銘吉規銀五百兩徐正錀英洋五百元合元三百六十八兩五錢鮑殿勳英洋五百元合元三百六十八兩五錢洪益三規銀二百六十三兩趙馥疇規銀二百兩葛蕃甫規銀二百兩九户共折銀三千六百三十七兩○正月二十四日至二月三十日共收規元四萬零二百三十七兩洋二千四百七十四元扯七三五合元一千八百十八兩三錢九分龍洋七十元扯七三合元五十一兩一錢小洋一百角扯七錢合元七兩錢二百文作元一錢八分以上共收元四萬二千一百十三兩六錢七分銅洋六元[  上海萬國紅十字會同人謹啓]  
[澤覃泉壤]  
　　敬啓者敝堂因須添置義地蒙汪邑尊於上年九月間設立印　照請各業商董城鄉紳董廣爲勸募先蒙袁道憲創捐銀二千兩嗣蒙諸大差士陸續交到捐欵捐册已於上年十一月十二月兩次將收到捐欵淸單請列報章一面卽在浦東白蓮涇内鹤脚浜口購定義地日内卽須開埋業已雇人夫訂造船隻並擬於浦西嶿邊搭盖廠房正在經營佈置間復於三月二十八日奉汪邑尊照催以設　勸募曾聲明於一月内齊捐兹已數月究竟各業及城卿各董捐欵書助若干堂中收到若干印　是否繳齊刻日復縣以憑查考事關善舉未便稍事延岩等因除先行備文呈復外伏祈諸大善士迅賜勸募將欵册從速交下澤及泉臺功德實無涯　曷勝盼切禱切之至同仁補元堂司董謹啓兹將收到捐欵第三次淸單錄下上海同仁輔元堂經收勸募添置義地捐欵上年十二月二十五日起至本年三月底止第三次淸單邑廟西房邱金生助洋二千五百元天水安雅堂捐銀二百兩天水眷屬捐銀一百兩艾君北屏　募崇一堂捐洋一百元王君子畲經募王一亭捐洋五十元枼君鴻英經募東昌豫捐洋四十元源潤昌捐洋四十元源昌鎭捐洋三十五元吳名氏捐洋五元王君松泉經募同仁積德捐洋五十元倪錫堃楊春源各捐洋二十元松竹梅捐洋十元朱君福田經募王鹤年姚勤仁各捐洋十元李君斝甫經募　子堅捐洋十六元鍾竹亭捐洋十元張君敬芻經募津沽隠氏捐洋十元王雲溪捐洋九元張眷徐捐不一元劉君景輿經募凝瑞寳壽各捐洋十元汾陽捐洋四元周君槐卿經募蕉綠居士捐洋十元願君卓甫捐洋六元又經募仁山堂强捐洋六元淞濱逸士三餘堂衛何氏各捐洋四元齊鑲子吳錦記陳宜記各捐洋二元梅君問襲經募東海氏南陽氏各捐洋八元張利川高揖趙春林宗桂生各捐洋一元沈君肇綱經募顧正興潘義和各捐洋三元劉元泰任祥茂金恆昇王義豐仁記曹聚興王泰源任元茂興記乾吉各捐洋二元義隆囘春堂顧順興沈永興萬和大春莊洪興王和　各捐洋一元周君雨人自捐洋十元江橋局捐洋十二元李承志堂捐洋十元 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
恭摺仰祈聖鑒事竊臣於光緒二十九年十二月二十日承准軍機大臣字寄十二月初七日奉上諭誠勳奏因災請緩安徽各州縣錢漕一摺朝廷念切民依如果災歉屬實一經該督撫奏請蠲緩無不立沛恩施乃近年各省所陳緩徴各處幾若視爲成例不肖州縣每多揑報成災以完作欠積習相沿年年照報名爲例災實則民間已經完納於是劣紳大户得以挾制官長抗不完糧國家迭下蠲緩之詔閭閻並無實惠可沾致使維正之供徒歸中飽而豪强之包攬胥吏之苛索復從而夤緣爲奸詭寄飛西盤剝欺侵病國病民賦稅日絀種種弊端實堪痛恨况當大局艱難練兵籌餉迫不能緩之時豈容長此弊混各該督撫等受恩深重各藩司糧道均有督徴之責嗣後務使激發天良愼選賢能痛除惡習澈底淸查其實係被災者由該管道府確切勘明仍准分别蠲緩如敢扶同欺隠嚴叅重懲其向報例災之處逐一確查據實徴收毋許再行揑飾不咎旣往嚴杜將來以副朝廷實事求是之至意將此通諭知之欽此又於三十年五年初七日遞回會奏二十九年浙省災歉等各田地原摺奉硃批著遵前旨確查具奏欽此當卽先後嚴飭欽遵辦理去後兹據布政使翁曾桂署鹽運使許貞幹督糧道陸襄鉞會銜詳稱錢漕爲國家正供本不容絲毫侵欺値此時局艱難仰蒙聖訓一再誡勉凡屬臣下具有天良敢不破除情面認眞整頓無如杭州嘉興湖州三府屬高阜之田每苦乾旱低窪之田又病水潦上年閏五月至六七月杭州府屬之仁和錢塘海寗富陽嘉興府屬之嘉興秀水嘉善海鹽平湖石門桐鄉湖州府屬之歸安烏程長興德淸武康安吉孝豐等縣均因連朝大雨積水過多低處禾苗槪被淹浸交秋亢晴日久高處無水引灌又形黃萎紹興府諸曁縣湖田全憑堤埂保衛縣屬連七湖等處湖堤閏五月六月兩次被水衝决一片汪洋山陰會稽蕭山餘姚四縣亦因疾雨狂風河湖盛漲禾苗水浸俱受損傷諸曁災情又較别縣爲重且當晚稻吐穎天氣寒燠無常鬱生蟲患穗疏桿短各處皆同秋收後飭據該管知府親詣查　將成災成歉田畝分數開摺禀經司道確加查訪核實釐定是灾傷確有實迹並非出自空言又富陽等十七縣及杭衢二所各年被水坍没沙淤石積田地均係近接溪山或蛟洪驟發山泥坍塌或溪河暴漲沙石滾流淤積如山非力所能施頻年委查有案亦非無端揑飾况浙省州縣應徴銀米遞年開徴以前均經按户造串與别省之隨完塡串者情形不同完欠數日一經調串查核無不水落石出亦不能以完作欠中飽滋弊所有實在受傷成災成歉及沙淤各田地自應遵旨仍請蠲緩詳請覆奏前來伏查浙省漕糧臣上年到任後卽經嚴行通飭核實查擠不准稍有揑飾原奏所請蠲緩各數迭經督同該管司道府層遞勘轉核實釐定現在此頂丁漕民間大半均已完納旣據該司道切實聲復並無揑飾弊混惟有仰懇天恩仍照前案俯准將諸曁縣成災十分田畝與仁和等二十三州縣歉收各田地曁富陽等十七縣及杭衢二所各年沙淤石積平年仍難墾復民屯學牧各田地塘應徴光緒二十九年地丁等項正耗錢糧漕白等項米石沙牧等租銀錢分别成災及各年沙淤石積者全行蠲免歉收者緩至本年麥熟起徴限一年徴完其未完各年舊欠曁原緩帶征地漕各銀米亦請槪行遞緩一年徴收以紓民力仍由臣懍遵疉次諭旨曁現准户部咨行籌餉鈔摺飭該司道等愼選賢能實力整頓隨時認眞籌辦統俟另案奏報除咨户部查照並將荒蕪各田地另片具陳外理合會同署理閩浙總督臣李興銳漕運總督臣陸元鼎恭摺據實覆奏伏乞皇太后皇上聖鑒訓示謹奏奉硃批户部議奏片併發欽此 
[甘肅新疆巡撫潘奏爲光緒二十九年新疆鎭西阜康等廰縣被災地畝應徴額糧懇恩分别蠲緩摺十六日]  
　　甘肅新疆巡撫西林巴圖魯臣潘效蘇跪奏爲光緒二十九年新疆鎭西阜康綏來等廰縣被災地畝應徴額糧籲懇天恩分别蠲緩以紓民困恭摺仰祈聖鑒事竊查光緒二十九年新疆鎭西廰屬田禾被凍阜康綏來等縣被蝗成災業經臣據報將大槪情形先後附片奏明並飭司移遣委員覆勘結報去後兹於光緒三十年正月二十八日據署新疆藩司李滋森詳轉准鎭迪道咨據印委各員會同覆勘計鎭西廰屬東西北三鄉被凍十分成災地二萬二百五十畝應徴京斗糧一千五百四十石二斗八升七合九勺應懇全數蠲免又阜康縣屬東鄉二道河等八處被蝗成災上中下三等地八千五百八十三畝一分一釐應徴京斗糧四百五十七石六斗四升六合四勺應懇緩至次年帶徴又綏來縣屬東頭工等處被蝗成災五分至七分上中下三等地三萬四千九百三十九畝一分七釐八毫應徴京斗糧一千五百九十石二斗九升七合七勺應懇分作二年帶徴其被災各户應查明極貧次貧照例分别振撫接濟另案詳辦造具册結由司詳請具奏前來臣覆查無異合無仰懇天恩俯念邊氓被災困苦准將鎭西阜康綏來等廰縣光緒二十九年被災地畝應徴額糧分别蠲緩以紓民困如蒙俞允俟奉到諭旨後卽由臣飭司將被災各尸蠲緩糧數分别詳悉開載敬刊謄黃徧行曉諭咸使就知以廣皇仁而昭實惠除將册結咨部查核外謹會同陜甘督臣崧蕃恭摺具陳伏乞皇太后皇上聖鑒訓示謹奏奉硃批著照所請户部知道欽此 
[署閩浙總督李奏爲閩鹽困憊請將三十八屇帶徴舊課仍予緩徴一届摺十六日]  
　　暑理閩浙總督江西巡撫臣李興銳跪奏爲閩鹽困憊請將三十八屆帶徴舊課仍予徴綬一届恭摺仰祈聖鑒事竊照閩鹽自攺票運後課額增加商情日形疲累加以近年迭被水災倉鹽淹失埕坵坍塌以致成本大虧塲價增昂各商販勉力辦運已屬萬分竭蹶新舊兩課併徴商力實有未逮是以每届應徴舊課歴請推展年限均經前督臣迭次奏准緩徴帶完舊課迄尚不能周轉現屇限期迫嚴飭各商販設法籌措以新舊課同時併完委係不能兼顧萬難支持禀請援案再予緩徴一届情詞迫切伏查商情奇困驟難蘇息本届奏銷又提早一月辦理爲期甚促周轉愈難現在奏限已届新課短絀其鉅尚須嚴催依限淸繳若勒令併完舊課必致兩誤權衡緩急新課爲支解京餉要需斷不能稍任延宕舊課係歸補道庫欵項寛限徴收於帑藏毫無出入應請援案將二十八屇帶徴舊課再子緩徴一屆仍照推展年限緩至三十九届分年帶徴以恤商艱而顧正供據福建鹽法道鹿學良會同布政使周蓮詳請奏咨前來除咨部外理合恭摺具奏伏乞皇太后皇上聖鑒訓示謹奏奉硃批户部知道欽此 
[署閩浙總督李奏爲匯解鹽課京餉摺十六日]  
 
