# 1894 - 262 - 4907697

 

Page 1

 
 
[重印六部處分則例及花月痕告成] [  圖書集成局啓]  
　　六部處分則例一書爲道光朝欽定條分縷析詳盡無遺誠服官及佐幕者所不可不覽者也前經售罄茲復印成每部分裝八本盛以錦函計碼洋一元二角花月痕亦已重印告成雖係小說家言而寫怨言情口吻逼肖與曹雪芹若頭記足以輝映後先每部四本碼洋四角諸君子請臨申報館帳房購取可也此佈 
[新印繪圖繪芳錄告成] ［Ｚ>三馬路申昌書室啓　　繪芳綠一書歴叙才子佳人之事描情寫景細膩風光雖體例不說章回而妙筆奇思有非他人屐齒所能到者更延名手繪成圖象冠諸卷端頰上添毫栩栩欲活誠小說中生面別開者也茲已告成分裝八本價洋一元二角諸君子謂移一　　　申昌書室購取一觀或亦的供酒後茶餘之談助乎 
[里印四史出售] [  點石齋啓]  
　　本齋曩印史記兩漢早已風行海內　杙　賞今重加描潤幷延名宿校　再四而後印用潔白連史紙字跡淸　墨色濃潤裝釘精緻加以三國志四本合成四史廿四本分作四套碼洋兩漢十四本兩套四元五角史記六本一套一元八角三國四本一套六角如蒙賜顧祈向棋盤街本分局及申昌購取幷各省本分局又同文分局皆可購取此佈 
[防奸餘議]  
　　倭奴之稱戈犯順也預先密布奸細偵探軍情南北各洋一舉一動莫不條分縷析密報倭廷甚矣倭人之用心竟若此其深且遠哉當事者知其然也爰高懸重賞購綫緝拿上海初亦拿獲數名或解回或押候其時署蘇松太兵備道劉康侯觀察方總理江南製造局事亦刊成賞格遍貼通衢而倭奸遂聲息俱無不復有一人擒獲者意者果懾於觀察之威望從此戢羽潛鱗乎抑知此地不可久居相約舍之他適乎乃觀本報所紀天津所獲之倭奸則更可驚可愕矣二十二日本報載天津有一倭奸爲槍砲廠張總辦所延襄辦公事近已緝獲訊知確係倭國武員遂於某日綁赴巿曹斬首幷供出通同作弊之華人不少刻已分投拘押大約皆須懸首藁街夫張總辦不知其爲何許人亦不詳其名字然旣爲槍砲廠總辦則非浮沈未秩者可知在倭奴來作細人猶可曰各爲其主我雖目爲匪類彼尙不失爲忠臣至中國食毛踐土之人而乃輸情於敵此則形同叛逆實已罪不容誅然或出自草野小民猶或可曲爲之詞曰彼實愚魯無知故不免貪利忘義耳至於堂堂然居總辦之職則受恩深重洊歴崇階當兹有事之秋正宜頂踵捐糜誓死報國乃旣不能殺敵致果而反爲是作奸犯科縱倭人面目有類華人而聲音舉止之間豈不能一一詳加審察矧旣延之入幕必有推轂之人奈何竟昏昏如在夢中以致釀成此獄雖欲以不知情三字爲之開脫恐　聖人在上亦未必能受其欺蒙矣至昨日報章所載更爲詳盡其言曰有華人三名前與倭奴通同一氣甘爲奸細上月在天津槍砲廠拘獲綁赴西門外正法又有一華人亦爲奸細在海軍衙門拘獲裝入站籠令其緩緩就斃聞所拘倭奸供出西人六名華官十六員皆爲日本偵探機密尙須按名指拿也又云書吏劉五窩藏一日本奸細被獲發縣牽涉曾爲三井洋行買辦之崔文裕十三日水師營務處某差弁亦緣牽涉奸細案送道發縣質訊此弁姓于名邦起大沽人當時掌頰四十下管押候究某營哨弁汪某亦被牽連一幷逮案嘻劉五固書吏也在訪事人旣已知之何以竟不知其爲何署何局何廠之書吏其中情節確有可疑特旣已辦公自應守法奈何竟爲此不法之事以致對簿公庭一旦讞成難免身首異處顧書吏爲本官所管轄書吏舞弊本官可以懲之豈書吏作奸而本官反無所覺察卽曰本官並不通同一氣而溺職之咎其能敵耶至於海軍衙門關防何等嚴密乃以嚴密關防之地而獲黨奸通敵之人此說流傳安得免外人之嗤笑若哨弁則有督率營伍之責自宜同仇敵愾建立奇勳乃自忘其踐土食毛而竟甘受敵人之嗾使此其彌天大惡豈一死足以蔽其辜哉竊以爲上海係商賈馬頭雖有奸徒亦惟憑道聽途說之詞率爾以報本國至天津爲北洋重鎭李傅相駐節於此布置戎機丁禹廷尙書所統各兵船亦皆取齊於此金湯之固豈容强敵暗窺乃前者皇上大發雷霆著將不安本分之革員張佩綸驅逐外間無稽之說謂係塗改童報擱撡軍情致言官登之彈章上觸　聖明之怒若果如此則雖未必有通倭之據而其有心悞國實已咎無可逃至軍械廠海軍衙門及某營要皆帷幄運籌昕夕嚴防之處而皆者倭好溷迹久之始奸情敗露次第就擒噫在當事者惟失之懵懂而已失之顓頇而已而國家大事被若輩所悞者巳不知若于矣而謂防奸之法其可稍疎乎防之之法奈何曰獲卽誅之罔有赦 
[諭旨恭錄]  
　　八月十六日奉旨昨日崇上　慈禧端佑康頤昭豫莊誠壽恭欽獻崇熙里太后微號禮成所有恭請册寳龍亭提鑪華蓋及禮輿法駕執役校尉著加恩每人賞給一兩重銀錁一個由廣　司給發欽此 
[本館接奉電音]  
　　昨由京友電傳上諭四道敬謹譯登○八月二十三日奉上諭吏部左侍郞著崇光轉補長萃著補授吏部右侍郞欽此同日奉上諭著派御前侍衛公桂祥統帶馬步各營前赴山海關一帶駐紥欽此同日奉上諭本日步軍統領衙門帶領引見請補武職官員甚多斷非一時所出之缺日久積壓殊屬非是嗣後該衙門遇有應行請補之缺卽著隨時帶領引見毋再延緩此外各衙門員缺均當隨時帶領以重職守欽此同日奉上諭戶部三庫奏湖南省解到京餉攙雜黑鉛請飭查究補交一摺此次部庫兌收湖南省解到京餉銀內竟有擬雜黑鉛情弊著湖南巡撫飭將短交銀兩卽行著解並查取蕃司職名咨部議處一面提傳經手官吏查究懲辦嗣後各直省委解京餉銀兩均應嚴定章程務除攙雜之弊以重庫欵欽此 
[都門長嘯]  
　　記名漢倉監督傳補幾竣戶部咨取各項人員一則已綴前報茲經各衙門保送之戶部主事桑寀禮部主事韓大鏞刑部堂主事恩沛光祿寺署正倪壎通政使司經歴程鹿鳴內閣中書富壽內閣中書王桂琛吏部司務楊則濓大理寺司務劉紹恩國子監學正高凌雲翰林院待詔余廷琛戶部候補郞中麟光刑部候補郞中傳汝連戶部候補主事吳炳湘兵部候補主事李寳華刑部候補主事梅菼工部候補主事卓煦等十有七員到部輕戶部呈明各堂憲定期於八月初九日帶領引見候旨記名○日講起居注官懸有三缺經翰林院將詹事府左庶子戴鴻慈等十五員於光緒二十年八月初五日帶領引見本日奉硃筆圈出詹事府左庶子戴鴻慈詹事府右庶子陳兆文詹事府右贊善李昭煒均著充爲日講起居注官欽此○翰林院侍讀學士李培元長授少詹事所遺之缺歴吏部照例請以翰林院侍講學士徐致靖轉補遞遺翰林院侍講學士一缺應請以升用侍講學士先換頂戴翰林院編修陸寳忠 
 
 

Page 2

 
 
擬補是缺等因專摺於光緒二十年八月初五日具奏本日奉　旨依議欽此○薛雲階大司宼入闈典試　特命李鴻藻兼署刑部尙書茲悉李蘭蓀大宗伯定期於八月初八日辰時躬抵秋曹履新署任經司務廳示仰闔署官員書吏以及皂役禁卒人等知悉至期一體謁見各宜懍遵毋違特示○中秋節日加上皇太后徽號十六日皇上升太和殿受賀頒發詔書例應由大學士中請派一員由太和殿恭捧詔書至天安門樓臺上由金鳳口中下擊於門前黃案上雲盤內以便宣讀經禮部將大學士銜名閧單請派恭捧詔書一摺於光緒二十年八月初五日具奏本日奉硃筆圈出體仁閣大學士福錕欽此○正白滿印務參領禀知本管都統以本旗應領本年八月委兵丁大檔甲米經戶部劄由舊泰倉支領請訂支米日期等情經本管都統克邸諭訂於本月初十日前往舊泰倉支米遂由該旗備文知照該倉監督等查照辦理○安徽皖南鎭總兵李鎭軍占椿日前進京假寓賢良禪院繕具安摺緑頭簽於初五日夜子刻齎往西苑門呈由奏事官遞入李鎭軍亦於初六日寅刻趨詣西苑門在九卿房內候旨旋由軍機處發出傳單李占椿頭起入見鎭軍遵卽步入西苑上御勤政殿詢軍門轉戰何省李軍門據實奏對復詢數語軍門奏畢卽退出西苑乘騎回寓飯後遂赴諸要津處禀安○御前大臣軍機大臣六部九卿初六晨散値後先後齊赴內閣大堂會議事件諸王大臣到齊後彼此晤議多時遂拱手以散惟事開廷議例不准外間與聞據傳謂所會議者係爲萬壽慶典加上徽號應議事件云○本月初五日未刻有一某甲自內携負包裏一個頗形費力行經東華門該値班官兵見其形迹可疑趨前詰問甲非僅言語支節抑且面色改變該官兵開看其包見內裏銅磚一塊當將某甲捆縳立赴景運門禀明値班大臣謙統領略訊據供于德立係內務府蘇拉自內携出銅磚一塊行至東華門爲値班捉縳及細加究詰語盡支吾當將該輁拉發交東華門外偏吉步軍校先行看管遂令景運門檔房繕摺於翌晨具奏請交刑部嚴訊根究云○本月加上慈禧端佑康頤昭豫莊誠壽恭欽獻皇太后徽號十四日恭進奏書十五日恭進冊寳十六日皇上升太和殿受賀頒詔所有應行一切典禮自宜前期豫行演習以昭愼重經禮部行知各該衙門所有應行執事等大小官員於初八日辰刻進內演十四日恭進奏書禮初十日卯刻演十五日恭進冊寳禮十二日卯刻演十六日升殿頒詔禮届時均往演習 
[宿將調防]  
　　近有密諭陜西固原提督雷軍門正綰酌帶所部十營迅卽啓程前往山海關駐紥以便防剿倭宼等因已由軍機大臣遵　曰字寄固原提督雷正綰欽遵照辦發交兵部捷報處差官馳遞隴西矣○聞直𨽻正定鎭總兵徐鎭軍所部正定馬隊練軍數營奉調防倭業經拔隊起程於八月初三四等日列隊進彰儀門取道城內出沙鍋門前赴天津聽候調遣觀其隊伍整齊紀律嚴明士飽馬騰實有如荼如火之盛矣 
[考生被戕續述]  
　　松江府屬考生與兵勇齟齬一事已詳前報昨接金陵訪事人函云陸潘二生各有老母因年邁未來陸生一妻二子潘生一妻一子現俱來寗江寗縣趙大令諭以用棍打陸生落河身死之什長業已正法尙有刃傷張生之一勇在逃未獲現在血紫差捕會同營兵上緊赶緝著該屍屬靜候辦理 
[疑竊致死]  
　　金陵機器局前老君殿中寄寓漆匠某甲同成衣匠某乙疑投軍不及之某丙竊取裝火藥之九龍袋吊打身死經地甲報縣請騐死者不詳其名姓亦不知何方人氏惟悉程從周軍門在南京招募馬隊二營營官湯總戎札委哨官杜千戎在老君殿樹旗招募杜本工匠因其勤能由總辦郭月樓徐仲虎兩觀察歴保此職此次差使仍由總辦保薦老君殿係局中人公建故杜君設局於此不幾日已經足額成軍死者赶到業已撤局拔隊起行矣死者途路奔波又受風寒至此患病睡於廊下有某營統領托機器局代造裝大藥鎗子之九龍袋局中赶造軍械日夜不遑本局工匠不敷差用另雇漆匠在老君殿中漆袋十九日早失去九龍袋四十餘隻張姓漆匠與在局當差縫袋之童成衣嘖嘖私議謂此袋之失恐係廊下睡者所爲如善問不受卽行惡究張童如法而行不料睡者不但不受轉以誣良爲竊誓不干休張童見此情形已成騎虎遂將睡者吊而撻之旋見其氣喘如牛急卽放下延至三更後斃命住持僧墨朗卽行通知地甲吳順到來將張童看住二十日報縣適各統領拔營北上兩首縣督飭差夫人役辦理兵差故遲至廿一日上午十點鐘江寍縣趙小帆明府帶同書差到殿相騐地甲吳順將屍塲預備妥貼在門外跪接墨朗在門左一揖以迎明府降輿入客㕔小憇聽和尙略禀情形卽行升座先傳地甲略詰數語繼提張童二匠詰其是否張之主謀童先動手用繩捆吊張用木棍毆之均各推諉不認明府命跪在一旁飭土工將屍擡至空地剝去上下衣褲用燒酒澆抺良久如法檢騐仵作劉藿唱禀騐得死者因病後受傷而死刑招房塡明屍格明府飭土工擡至老君殿左首小營盤旁將屍臥於板上露出面目以兾有人熟識轉報屍屬認領復諭地甲小心看守明府排導回衙二兇手帶在轎後時已鐘鳴十二下矣如何定讞俟有續聞再錄 
[老成凋謝]  
　　前貴州巡撫潘蔚如中丞霨自解組後在蘇州珂里日與子弟輩一堂講學或與知交密友把盞揮絃頗極林泉之樂本年春中丞八秩壽辰公子輩肆筵設席祝南山之壽開北海之樽中丞顧而樂之矍鑠是翁見者咸深艷羡邇者日本稱兵犯順無理取閙中丞身在江湖心存魏闕縱談時事輙有飢餐渴飮之志遂患痰湧之症數服良劑病已霍然不料本月二十日午後疾又大發延醫施診勢已不及延至未刻瞑目仙逝時公子三人在外省候補臨終時惟文孫七人皆在膝下當於二十二日申刻先行小殮省中紳宦咸往吊奠素車白馬爛其盈門聞須俟三公子中到有一人然後大殮云 
[安慶火警]  
　　安慶信云月之二十一夜鼉更五下忽警鑼四鳴啓扉視之見西方紅光燭天後探悉係西門外五巷口地方義大烟店不戒於火查起火之由實自義大烟鋪因火星墮入煤油致罹斯厄登時火勢熊熊烈焰橫飛幸各善局水龍驟至多方灌救始行樸滅只延燒鄰右某姓肉店一家餘皆無恙 
[皖省官塲紀事]  
　　皖省官塲接到山東來電知調補安徽撫憲福中丞於八月十三日交卸山東撫篆十六日奉太夫人起節南下日來官塲又接鄰省來電言福中丞諏吉九月初八日蒞皖以是署撫憲德靜山中丞已飭巡捕戈什哈數名赴淸淮一帶迎迓○委辦大通厘務安徽候補府鄒墨賓太守增翰近奉上憲調省另有差委所遺之差經藩憲貟梧崗方伯札飭現辦舒城中梅河厘務候補知縣劉時齋明府承祖調辦遞遺舒城中梅河厘務一差以候補同知衡雲樵司馬珊接辦 
[粵東盜案]  
　　十一晚初更時粵東溶光街某蛋店突有匪類多人撞門而入手執利刃將店夥禁嚇遂得倒篋傾箱飽掠而去計共刦去現洋百餘元迨匪遠颺各夥始敢喊追然已杳無蹤影矣地在城廂而匪類竟橫行若此鳴呼伊誰之咎歟 
[勝地重新]  
　　珠江失火焚燬花舫幾於冀北空羣大憲擬嚴申禁令爲地方除一陷阱嗣聞南海縣楊左槐大令以鶯鶯燕燕旣罹火厄於前復絕生路於後不無可憫爰向大憲力爲轉圜仍准其作水面生涯但船身不得過高設遇不測亦易於移動一時風流藪澤中聞此消息莫不欣然色喜是亦花舫中一叚佳話也 
[鴿原抱痛]  
　　江西糧道劉毅吉觀察爲劉毅齋中丞之介弟入嗣劉忠壯公日前觀察接到家信驚悉毅齋中丞因病仙逝悲不自勝卽赴撫轅禀請降大功服假官紳士民聞此噩耗亦無不同深悲悼也 
[赭嶺秋高]  
　　蕪俗中秋節凡人家艱於子嗣者親好交遊必醵貲爲送秋之舉先一二日黑夜往瓜田偷摘瓜菓一枚屆時盛以硃盤上 
 
 

Page 3

 
 
插小紅燭無數利以鑼鼓喧闐送至望嗣之家且直入香閨親置繡榻以爲玉燕投懷之兆本屆中秋月夜朦朧而送秋者燈火六街彼來此往竟較往歲爲尤多望嗣之家咸盛設茶點欵於廳事主賓歡笑直至參橫斗轉猶復趾錯於途雖曰兒戲亦隱見昇平樂事焉○入秋之後雨澤稀少四鄕田疇大半坼裂如龜至中秋後二日始見痴龍行雨大霈終朝高原下隰無不土潤如酥父老歡呼額手謂得此一犂卽可布種來牟冀獲來年小熟且甕牖中人因优暑之後又受秋燥多爲二䜿所困至是亦霍然若失故老農老圃咸歌喜雨之詩云○蕪湖道轅聽鼓閒曹春秋雨季向例委赴皖南二十三州縣稽查牙帖及驛站班管等事名曰例差雖甚淸苦終較勝於冷坐山門木魚敲破者以故屆時咸翹首跂足與秀才之望榜幾無二致刻正例差揭曉之期凡旅進旅退者幾於一榜盡賜及第不過路程遠近及地方肥瘠略判等差是則關乎各人之命運通塞當軸者毫不軒輊也中秋後道轅已次第下札連日在事諸君禀辭就道脚靴手版紛集一時○裕溪關稅務委員劉牖雲少尹前此差期已滿因比較頗優得書上考蒙賞連差三月茲又屆期袁觀察秉公遴選說請以候補按司獄婁午峯少尹接辦按婁少尹現充保甲總巡差緝奸巡夜最著勤勞且有營解京餉冊檔勞績以之詳委是差洵堪勝任也○蕪地靑皮地棍較他處爲多成羣結黨武斷城廂幾於無惡不爲歴經王明府及各保甲總辦合力訪拿痛加懲辦閱時未久難保不故態復萌近由縣差拿獲姚和尙一名又由保甲局緝獲數各皆係歴次重辦怙惡不悛者分別重笞枷號以爲後來之榜樣枷號旣畢復繫諸囹圄一時羽黨歛跡不再舞爪張牙民間皆鼓掌相賀 
[堂薦誌盛]  
　　浙江文闈向例十三日正副主試及十六房同考官出堂閱卷呈薦謂之定草元茲逢甲午正科浙江鄕試有知其事者謂內龍門聚奎堂正中南向殷兩席爲兩主試之座左楹東向八席右楹西向八席爲同考官之座坐南朝北右一席爲內收掌右一席爲內監試每座均用大紅披墊臬幃席上設以紅氈籖筒筆硯羅列其間是日辰初梁秦兩主試升堂十六房曁收掌官監試官拾級而登行三揖禮畢各挨次入座內收掌將硃卷分作十六束每束五十本內監試標記第一第二等束進呈主試座間俄而正主試掣籖第幾房則第一束歸第幾房由副主試書寫紅條夾於每束上於是各房出位領卷復就位批閱每房約薦三四卷而兩主試亦當堂評定每房必取中一卷無向隅者而後兩主試起立各官復行三揖禮送主試退堂簾官亦各歸各房初領卷時必由內收掌處至薦卷必先送內監試由內監試呈進兩主試也 
[江闈餘談]  
　　某甲者豐城縣謄錄書手也月之初五日點入文闈未幾患病經同伴禀請各憲於十五日出闈寄寓磨子巷某玉器鋪是夜與學徒同住樓上甲忽私起强取學徒眼珠學徒大聲喊救迨各夥聞聲上樓則雙珠已被取出旋卽禀報南昌縣周金箴明府騐訊將甲責押照例究辦聞有瘋狀不知確否○貢院號舍滿鋪號板先經委員逐號查明並無缺少乃先點入之諸生將空號各板搬入已號凡承脚地面亦鋪滿板號外溝底溝上又鋪滿板致後點入之考生號舍無板只得帶同號軍親往供給所紛紛領取號板此頭塲事也人皆以爲頭塲號板旣敷應用則二塲無不敷之理乃二塲先點入者復行效尤將空號各板搬入已號於是後點入者仍帶同號軍親往供給所紛紛領取號板此二塲事也至於三塲則必無不敷之理矣不料三塲又復如是供給所疑號軍舞弄嚴拒不納祗准考生自搬一時年力衰弱者苦不能舉卽年力强健者亦有爲號板撞傷皮破血流十三日下午有考生二名隨手向號板堆中抽動一塊致上層各板一齊倒下登時壓斃良足哀已論者謂下屆鄕試宜飭號官不時入號查明如先點入者有號板鋪地鋪溝底溝上者卽飭抽出則後點入者可免自取號板之苦受傷喪命之危也○本科鄕試頭二三塲天氣皆極和煦自初七日大雨傾盆至十四日晚間又得大雨十五日仍晴霽如常不寒不熱爲近年所未有故應試者一萬六千餘人絕少疾病也 
[接印再誌]  
　　十六日浙藩趙方伯交卸藩篆起節北上運司惠都轉署理薇垣早登報牘茲悉是日方伯將印信封固飭家丁護送至運署而都轉假期未滿故在宅門內鋪設香案望闕叩頭接印任事旣接印後復飭長隨詣撫院禀請展假五日云 
[甬江瑣事]  
　　寗郡賭禁綦嚴而賭案則繁多如故茲聞有賭棍陳小凡聚衆賭博已屬不法且敢將賭輸之人聚衆擒毆被人告發於府由府憲錢太守簽差始行拿獲瞻玩已極當經發縣訊供責懲發押遷善公所看管旋有陳之宗長陳賢備呈請保釋府憲批斥不准○私宰耕牛本干例禁茲聞寗郡有姜小媛罔顧禁令瞻敢私宰由馮桂生攤賣事被鄞縣楊大令訪聞飭差將姜馮二人提案重責枷號大門外示衆以儆將本 
[方伯辭行]  
　　貴州藩司唐薇卿方伯樹森遵旨晉京祝嘏道出滬江爲前報所已紀茲聞方伯於昨日四點鐘命駕進城向各衙門辭行至上海縣署時黃大令飭丁擋駕 
[派兵協防]  
　　滬南製造局係軍火重地防察宜嚴前經總辦劉觀察禀請督憲派鄒副戎理堂督帶奇兵一營在鐵廠對面周家渡地方駐紥筓建築砲臺以資控扼現又奉督憲劉制軍續派王雲笙軍門國權率帶振武軍後營一營來滬協防到滬後因製造局並無隙地可紥暫駐湖南會館現聞擇定龍華對面夏家嘴六圖地方建築營壘以重防務 
[趕辦冬防]  
　　新任關道憲劉康侯觀察議辦保甲已紀前報玆悉劉觀察已於昨日札飭黃大令循照舊章從速辦理此舉本名冬防現當海疆有事之秋是以提前舉辦黃大令奉文卽飭承書赶備照會諭單頒發城鄕各董事想不日卽當開局辦理也 
[騐屍續述]  
　　昨報紀大令騐屍一則茲悉黃大令於前日四點鐘帶領刑仵差役人等出西門換坐馬車馳往徐家匯經該處地保禀稱屍塲尙隔里許馬車不能馳至請換肩輿大令遂入是處巡防局委員迎入略坐片刻地保卽至教堂中借四人大轎大令乘之而往廿八保六圖地保王晉臣已預設公案大令升座王晉臣供今晨有鄕孩兩人至園中拾棉花見桑樹上有人縊死迨回家卽向小的報知小的往看果有其事卽至同仁輔元堂報明以未便擅行棺殮故投案下報請相騐大令卽飭仵作檢騐見縊繩勁直委係自縊然後將屍解下如法相騐渾身並無傷痕委係自縊身死大令離坐親騐無異死者年約三十餘想已自縊多日以致屍身腐爛大令飭卽棺殮發輔元堂義塚浮厝標記並諭地保訪查來歴一面出示召傳屍屬認領諭畢回署時已薄暮矣 
[幾遭火刦]  
　　前日午後四點鐘時本邑西門外張家村某姓家在披屋中煮晚膳不隄防遺火柴堆中以致一發難收滿屋烟迷霧鎖正在阽危之際幸鄰村人見而奔至汲水以灌得卽轉危爲安 
[賭徒遠遁]  
　　昨報記拿獲賭徒一則昨晨美捕房通班捕役仍至虹口設賭處逐細搜尋將賭具檯凳等物舁入捕房賭徒則早已聞風遠避矣 
[查勘起火]  
　　前報紀本月十九晚洋經浜北興昌祥洋貨店火起事後左右鄰疑其有心縱火卽將執事人某甲交捕解送公堂後約同人和衣莊等十一家繕就禀詞聲請究辦宋通剌以此事非可草率定讞務須親往勘明遂於前日午後三點鐘時會同好捕頭幷帶原查之秦探前往查勘一周究竟如何想庭訊之餘定能水落石出也 
[上海縣署瑣案]  
　　小東門外金合順魚行係甲乙等股開甲得四分乙得二分今甲因有喪事商同某乙欲支用欵被司帳金松壽覇阻甲乙遂將金扭至縣署喊控經値日差禀明黃大令飭令補詞候訊○虹口拿獲賭徒朱木木張桂華徐阿全瞿慶福地主陶阿大等五名由英公 
 
 

Page 4

 
 
堂轉送縣署黃大令飭令收所候訊○前日由法公堂送前在招商南局爲司事現已停歇借端滋擾之徐藝齋至縣請遞回湖北沔陽州原籍管束黃大令巳備齊文牘卽日起解○前日由英公堂送施朗山施沈氏控唐錫堂强姦一案至縣値日差禀明黃大令飭將施沈氏發官媒看管施朗山與唐錫堂發廳管押候訊○前在製造局行竊鐵板之熊吉祥等三犯由高昌廟巡防局送縣請辦經黃大令提訊收押嗣因該犯等在押滋擾由看役禀明經黃大令提訊枷號一月現已期滿遂令疎枷交差遞回湖南湘鄕縣原籍 
[英界公堂紀事]  
　　葉姚氏扭朱錦山至公堂訴稱日前朱借去洋銀一百元向索不還意圖吞賴宋通剌諭令明白補詞呈候核奪○四百零三號華捕拘送失路女孩至公堂此女自言年六歲小字阿寳住居姓氏則俱不能知通剌諭令暫爲留養待其父來案認領○無恥野雞倡陳寳林在稠人廣衆中强拉狎客至家適爲一百九十八號華捕所見立卽拘入捕房昨日轉送公堂通剌著暫交官媒收管聽候明日早堂訊辦 
[法界捕房紀事]  
　　菜巿街某老虎灶有甲乙丙丁四人團坐抺牌不知因何與戊已二人口角爭毆且扭作一團堅不釋手適某號巡街捕至將一干人連賭具拘入捕房翌晨克捕頭以其顧違租界章程著押候堂期解請讞員懲辦○八仙橋車寓主某庚扭車夫某辛至捕房訴稱被竊短布衫袴等物克捕頭研問情由辛語甚狡詐遂令押候堂期解訊○菜巿街某姓老嫗之子某壬攫取鄰孩手釧孩母查知其事向索珠還壬堅不交出因呼巡捕至拘入捕房其母知之急奔投捕房情願賠還釧價洋銀一元六角捕頭乃將壬交其母帶回管束○金陵機匠某癸附招商局江寬輪船來滬旣抵岸卽有野雞桃夫上船兠攬挑物癸令將物挑送某處行至小東門外挑夫忽不知所之癸正在四顧徬徨旋經旁人告以開單投報捕房請爲查緝 
[上海北巿絲業會館籌辦本年順直新災賑捐滬局瑣記四]  
　　啓者昨誦玉田縣紳史舫仙同門惠函內有災民六口因借貸無門全行服毒斃命村耆無以爲殮不得已付之洪流一節殊覺慘人心目茲於八月廿二日商請仁濟善堂絲業會館兩賑所各發本年義賑第二批規元一千五百兩卽交怡和洋行連陞輪船運解天津禀請督局憲飭發謝君嘯谷承領馳往查放暫濟目前之急則敬另集獎捐第十四批津公砝化寳銀二千　分由源豐潤匯兌莊照數匯津並卽禀請飭交經佩卿善長具領散給以期彼此兼顧惟災廣欵微不敷甚鉅褚敦伯諸兄承辦武清寳坻兩處義賑亦應迅籌接濟世有好行其德者乎竊不禁與垂斃飢黎禱祀祈之至輪船運脚係承唐傑臣兄推愛免收仰見好義急公同深感篆其津公砝化寳銀匯價每百兩合規元一百零五兩九錢計共解出規元二千一百十八兩謹一併聲明八月廿二日錢塘施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙闈內簾名單]  
　　內監試候補府劉至喜內收掌候補府鄭言紹同考官候補同知姚景夔昌化縣李蟠根武康縣吳士塏武義縣朶如正諸曁縣周學基卽用縣黃大華鄭維翰黃福元王家驥陸爾昭徐致章候補大挑縣陳桐翰孫鼎烈謝焯瑩樂桂榮譚汝玉 
[皖公山色]  
　　今年安慶一郡苦旱數月以來涓滴全無疉紀於報而各屬境內農田秋收失望者不知凡幾紛紛具呈地方有司報災懇請諸騐邑宰俯允所請以順輿情遂各禀報府憲首府邊卓存太守披閱之下隨時轉禀藩憲貟梧岡方伯札委太守前往各屬會同各縣令親歴查勘太守遵札禀辭已於月之二十日束裝就道矣○前任安徽臬憲張廉訪學純於月之二十日行抵安省旋卽乘輿晋城赴院謁見署撫憲德靜山中丞晤談良久興辭而出復拜會藩憲貟梧岡方伯臬憲丁潛生廉訪道憲聨仙蘅觀察以及文武營務處各候補道俄而各官咸往笞拜車馬紛歧按廉訪籍𨽻浙江此次因公赴安慶太湖一行卽赴都門入覲龍光○新授安徽寗國府知府桂太守鍈日前到皖已紀報章茲太守奉藩憲貟梧岡方伯牌示檄飭赴任日來太守接奉飭知隨詣各憲衙門禀辭約下月初擇吉履新 
[英廨晚堂瑣案]  
　　三百四十五號巡捕獲解在路爭毆之鄔寳寳莊林生朱德成等一干人至公堂前晚宋通剌升堂提究鄔莊同訴稱小的等籍𨽻寍波向在治下利濟木輪船局某木輪船上當水手朱係亨濟木輪船上茶夫本年七月間新濟木輪船水手某甲等四五人在蘇州馬頭與管馬頭棧房人阿長互相口角扭至某茶肆評理旋經水手頭目曹永文令向阿長服禮始得了事不料事後朱竟唆使阿長等人與水手爲難一面告知局中司事陳先生朦禀保甲總巡局請局總派勇將曹等四人鎖拿解送吳縣笞責枷號朱旋卽避匿來申日前小的等遇諸某茶樓央其至蘇州木局中向陳先生緩頰朱佯諾之忽呼巡捕到來誣指小的等訛索伏求老爺明察俾免寃戴覆盆朱供稱小的亦寍波人不敢唆使興訟通剌著一併交保候示○某號巡捕拘送施郎山施沈氏唐錫堂至公堂通剌提究之下施供稱小的係寗波人向在協昌茂皮貨店爲夥妻沈氏賃屋虹口開設小客棧與唐素不相識突將小的之妻勾誘以致成姦小的恥之故投報捕房將唐及妻拘送案下沈氏供稱某日唐突至家中逞强姦汚小婦人誓死不從交捕送案唐供稱是日小的至氏所開客棧內賭錢並無犯姦之事通刺著先送請上海縣嚴辦候再補備移文 
[美捕房紀事]  
　　寗波人號小裁縫者前晚三下鐘時在外虹口某姓家門首用小洋刀撬門意圖行竊適巡街捕至當卽拘獲送入捕房押候解辦○江北人小王前晚九下鐘時行至虹口西華德路聚興飯舘內昻然入座飽啖之餘因堂倌言語觸犯以致口角繼卽用武店中人卽喚巡街捕至拘入捕房候訊 
[上海六馬路仁濟善堂彚解順直新災第二批急賑啓]  
　　謹啓者津河决口待賑孔殷敝堂前經彚解第一批湘平銀七千兩茲又疉接助賑南紳曁玉田寳坻紳士來函以舊水甫消新水復至災苦情形日甚一日望速救援云云不得已續解第二批規銀三千兩以資接濟計絲業會館銀一千五百兩敝堂銀一千五百兩合幷聲明惟東南財盡海氛未消籌賑情形倍艱曩昔正籌解間奉到童涵春堂交來慈谿童震巽求外症速愈助賑洋三百元江上漁隱洋三十元祗領之餘莫名叩謝惟望仁漿義粟源源而來億萬蒼生庶有豸乎施善昌等九頓百叩 
[月滿桐堦]  
　　本堂秋節各藥費及醫生酬俸種種摒擋開消每憂不足乃有胡善麟翁大善士募來最卷緣部各善士廿九戶計洋九十八元又麥羲氏翁大善士募來最卷除前十五戶外尙有善士二戶計洋十五元均已交堂應支知善士四海交游與人爲善一誠惻隱集欵恒多已掣收照卽請登報鳴謝［Z>上海虹口元濟善堂董事唐廷桂等謹啓 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年八月十六日京報全錄]  
　　宮門抄○諭旨一道錄前○陜督楊奏㨂員調補要缺知縣摺○又奏揀員請補首縣要缺摺○鄂撫譚奏委署知縣片○閩督譚奏甄別知縣片○大臣福奏請簡放崇文門正監督摺○內務府奏請簡放崇文門副監督摺○署安撫德奏請學政代辦監臨摺○直督李奏都司復姓歸宗片○閩督譚奏請補守備片○又奏提鎭赴任片○陜撫鹿奏甄別知縣片○八月十六日推班○召見軍機皇上明日用膳辦事後還海○○太子太保頭品頂戴陜甘總督臣楊昌濬跪奏爲揀員調補要缺知縣以裨地方恭摺仰祈　鍳事竊據藩臬兩司詳稱甘肅西甯縣知縣封汝弼病故所遺係衝繁疲難四項附府最要缺例應在外揀調查定例各省州縣應調缺出俱令於現任人員內揀選調補等語該司等在於現任應調人員內逐加遴選非現居要缺卽人地未宜惟查有碾伯縣知縣衷效洙年六十二歲福建崇安縣人由附貢生報捐知縣加捐同知銜指分江蘇補用投營差遣於蕩平金積堡賊巢案內保以本班仍留原省歸候補班前卽補旋委署甘肅渭源縣知縣照章攺留甘肅歸原班補用光緒四年赴部騐放領照到省歴署伏羌甯州等州縣嗣經補授碾伯縣知縣十三年正月初二日到任署臬司黃雲甫經到任未便加考藩司沈晉祥查該員衷效洙稠練老成有爲有守在甘有年於該處風土民情最爲熟悉會詳請奏前來臣查該員衷效洙樸誠端謹辦事穩成以之調補西寍縣知縣實堪勝任人地亦屬相宜仰懇天恩俯准以該員衷政洙調補西甯縣知縣如蒙俞允銜缺相當毋庸送部引見該員任內並無叅罰案件謹恭摺具奏伏乞皇上聖鍳訓示至所遺碾伯縣知縣係衝繁二項中缺甘省現有應補人員應請扣留由外揀補合併聲明謹奏奉硃批吏部議奏欽此○○太子太保頭品頂戴陜甘總督臣楊昌濬跪奏爲揀員請補首縣要缺以裨地方恭摺仰祈聖鍳事　據藩臬兩司詳稱皋蘭縣知縣賈汝謙告請開缺回籍修墓所遺係四項省會最要缺例應在外揀調查定例州縣應調缺出於現任人員內揀選調補如無合例之員准於應升之員內揀選升調又奉間章首府首縣缺出於通省正途人員內揀選調補等語今皋蘭縣一缺係附省會要缺該司等在於現任應調人員內逐加遴選非現居要地卽人地未宜惟查有邊俸期滿甄別保薦候升知縣張祥會年五十歲河南洛陽縣優貢生由攺選順天懷柔縣知縣丁憂開缺服滿起復光緒九年揀發甘肅委用十年二月到省嗣委署狄道州知州補授孰煌縣知縣十四年六月初一日到任該署臬司黃雲甫經到任例不加考該藩司沈晉祥查該員張祥食才明識敏爲守兼優前署狄道州及蒞敦煌邊疆要缺辦理一切諸臻妥恊且在甘有年於省會情形最爲熟悉以之請補臯蘭縣知縣實堪勝任會詳請奏前來臣查該員張祥會明練篤誠辦事勤幹合無仰懇天恩俯念省會要缺准以俸滿知縣張祥會請補臯蘭縣知縣洵於地方有禆如蒙俞允銜缺相當母庸送部引見該員任內並無叅罰案件其俸滿應升之案照例帶於新任合併聲明謹恭摺具奏伏乞皇上聖鍳訓示謹奏奉硃批吏部議奏欽此○○譚繼洵片再京山縣知縣王公輔署雲夢縣事羅田縣知縣孟瑩據報現均丁憂除另行分別題報開缺外所遺各缺該縣印務亟應委員在署以重職守查有本任房縣知縣歐陽烜才識練達奮勉有爲堪以署理京山縣知縣印務新選廣濟縣知縣夏廷楷氣質淸明事理通達堪以署理雲夢縣知縣印務據布政使王之春按察使陳寳箴會詳前來除分別檄飭遵照外謹會同督臣張之洞附片具陳伏乞聖鑒謹奏奉硃批吏部知道欽此○○譚鍾麟片再勞績捐納分發各員自到省之日起試用期滿詳加甄別歴經辦理在案茲福建兼襲雲騎尉候補班前先補用知縣何建忠教識知縣朱元華先後試看期滿據藩臬兩司照例甄別會詳前來臣查該員何建忠才具明晰公事歴練朱元華年力尙强公事明白均堪以知縣留閩按班序補除履歴咨部外謹附片具陳伏乞聖鍳謹奏奉硃批吏部知道欽此○○降二級留任又降一級留任大學士管理戶部事務臣宗室福錕等謹奏爲請旨事光緒二十年七月十八日准崇文門正監督懷塔布咨報於光緒十九年八月初三日接任徵收商稅起照例扣至光緒二十年八月初二日一年期滿預爲報明等因前來臣等查得崇文門稅差期滿向由臣部將各衙門保送人員並八旗內務府俸滿人員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督懷塔布自光緒十九年八月初三日接管起扣至本年八月初二日一年期滿例應更換理合專摺具奏請旨簡放並將上三届崇文門正監督各員繕寫名單恭呈御覽伏候命下行令到任管事仍俟一年期滿豫報臣部奏請更換爲此謹奏請旨○○總管內務府謹奏爲照例奏聞事准戶部咨稱崇文門稅務監督於本年八月初二日一年期滿所有正監督本部自行辦理外其副監督員缺應行文內務府辦理等因前來伏查光緒十九年七月二十五日由內閣抄出奉旨崇文門副監督著巴克垣布去欽此欽遵各在案今崇文門稅務監督於本年八月初二日一年期滿除正監督由戶部照例具題外其副監督員缺臣衙門或於司員內揀選二員帶領引見抑或恭候特簡差委之處伏候訓示遵行謹將前三届崇文門副監督各員另繕淸單恭呈御覽爲此謹奏奉旨崇文門正監督著載瀅去副監督著容貴去欽此○○頭品頂戴暫署安徽巡撫布政使奴才德壽跪奏爲援案陳請由學政臣代辦鄕試監臨恭摺仰祈聖鑒事竊照本年甲午正科舉行江南文闈鄕試輪應安徽巡撫入闈監臨新任撫臣李秉衡尙無來皖確音奴才暫署斯篆未便遠離卽新任撫臣於七月內到任勢亦難分身入闈因復電商督臣亦以爲是溯查前届丙子辛卯等科江南鄕試均請安徽學政代辦監臨現任安徽學臣吳魯品學聲名士林信服此次文闈鄕試爲期迫近所有監臨事務相應援案奏明請以安徽學政臣吳魯入闈代辦奴才爲愼重科塲兼顧地方起見拜摺後卽將文卷咨送核辦除分咨外謹會同兩江總督臣劉坤一恭摺具陳伏乞皇上聖鑒訓示謹奏奉硃批著照所請禮部知道欽此○○李鴻章片再據遇缺題奏總兵前江浙太湖恊副將徐耀廷禀稱花翎遊擊銜留直儘先補用都司徐獻廷係浙江嘉興府嘉善縣人本姓沈氏因遭兵爕流落經該副將之父已故記名提督大名鎭總兵徐道奎收爲義子令從徐姓迭次隨同打仗積功行保今職茲查悉徐獻廷本生父母早經身故別無子嗣該副將生父已有親子數人請令復還沈姓以承宗祧等情前來臣復飭據天津縣海防營務處查取宗圖冊結詳復委係實在情形該都司徐獻廷自幼投入淮軍並未離營現在管帶督標親兵水師營駐紥淸江轉運餉械核與本員自請復姓歸宗恐有含混頂冐者情事不同該故鎭徐道奎旣有親子應令復歸沈姓除宗圖冊結咨部外理合附片具奏伏乞副鑒敕部查照謹奏奉硃批該部議奏欽此○○譚鍾麟片再浙江寍海營守備周得喜遺缺部咨輪用儘先人員臣於浙省已收禄陸路儘先守備內詳加遴選雖有名次在前之邵錫錢世禮程潮霖王朝彥朱金隆朱金聲于耀龍均與是缺人地未宜陳茂恩已請補浙江撫標右營定備高飛鴻胡占魁鄭保廷收標未准部履註冊序補子光武陳玉貴行查保案均未便請補惟查有浙江儘先補用守備項淸藩年四十歲浙江靑田縣人由武進士差官期滿分發江南儘先守備攺歸浙江收入提標中營候補咨准部覆註冊歸班序補在案該員年力精壯營務講求現署提標前營守備辦理裕如以之補授斯缺可期勝任核例相符合無仰懇　天恩俯准以該員項淸藩補授浙江寍海營守備於營伍地方均有裨益如蒙俞允該員係由兵部期滿差官分發守備銜缺相當毋庸送部引見除飭取履歴另咨外謹會同浙江巡撫臣廖壽豐浙江提督臣張其光合詞附片具陳伏乞聖鑒勅部議覆施行謹奏奉硃批兵部議奏欽此○○譚鍾麟片再新授陸路提督臣黃少春現經到閩赴任其前署提臣曹志忠應行退回福寍鎭總兵本任供職以專貢成除咨行外謹附片具陳伏乞聖鑒謹奏奉硃批知道了欽此○○鹿傳霖片再准部咨道府州縣無論何項勞積保奏歸入候補班人員到省予限一年察看才具分別補用等因茲查有候補班前補用同知錢靑選於光緒十九年六月二十七日到省試看一年期滿例應照章甄別據藩臬兩司會詳前來臣查該員錢靑選才識明練堪以繁缺補用謹會同陜甘總督臣楊昌睿附片具陳伏乞　聖鑒謹奏奉硃批吏部知道欽此 
 
