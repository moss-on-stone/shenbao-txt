# 1907 - 337 - 4912444

 

Page 1

 
 
   
 
 

Page 2

 
 
上諭 
[八月十一日奉]  
　　上諭定郡王溥喣前於咸豐年間中應封宗室承襲郡王蒙恩賞戴三眼花翎御前行走當差勤愼恪恭盡職前因患病准其開去差使賞食全俸茲聞溘逝悼惜殊深著賞給陀羅經被派貝勒載濤卽日帶領侍衛十員前往奠醊加恩於例賞外賞銀一千兩經理喪事由廣儲司給發任内一切處分悉予開復其餘飾終典禮該衙門查例具奏欽此同日奉 
上諭毓朗現在穿孝民政部左侍郎着榮勛署理欽此 
宮門抄 
[八月十一日召見軍機趙爾巽王人文]  
論說 
[欲救國難宜先定方針]  
　　今日之局勢。人人能知非立憲無足以救國矣。顧一則曰預備再則曰預備所謂預備者。預備何事。未有一定之方針。完全之計劃。徒聞今日遣五大臣。明日遣三大臣。今日設新内閣。明日建資政院。曰預備。預備似也。然窺其一般之官吏聲色貨利之行爲自若也蠅營狗苟之舉動自若也智識則依舊頑錮之智識。鄙陋則依舊從前之鄙陋。是以自有預備立憲之詔令以來。逾一年矣。而所謂預備者。無非塗飾耳目之使臣。改頭換面之官制。以是而去預備。非特預備十年。或二十年。或三十年而莫能竟其功。即預備千萬年而與預備立憲之實際仍不相涉也。祗增其紛擾而已。顧觀其政府所堅執之惟一口實。無非曰。人民未有其資格。夫人民未有其資格固矣。敎育尙未普及。所號稱爲四萬萬人者。其絶無智識之鄉氓去其十之。幾專事負販之行業者去其十之。幾稍有家産日消磨於烟館酒肆之中者去其十之幾。游手好閒土匪暴亂之徒去其十之。幾捐貲納粟專望升官發財之流去其十之幾。其能力足以幹地方之公事。謀公益者。無非悾嚇鄉愚交結官吏之董事或先進早達掛冠林下之鄉紳。否則竊取文明之皮毛習聞數語口頭禪。自號爲文明新學者流。出而干涉其事。而其稍有學問。稍有政見者。已如鳳毛麟角之不可多得。卽有矣。亦每不肯與若輩共事。入山惟恐不深。入林惟恐不密。杜門謝客而不聞世事。然則程度之未臻固不能爲一般國民諱。政府乃堅執程度未臻之説。遂自。 
 
 
 

Page 3

 
 
 [Ｔ>第三版戕其實行立憲之心。而一迫之於一般革命之炸彈。再迫之於一體人民之輿論於是欲立憲則不。敢不欲立憲則不能。故憲政則不憚考察之又考察。名目則不憚更改之又更改。而所謂實行立憲之心。則如搖旌之不定。因之而虎頭蛇尾之改革出矣。且今日官吏之政見不同。故陳奏各異。一如醫者之用藥。凉熱雜投攻補並進。而政府更無目的之能從凡其所演種種之現象。無非由於强迫而成。非政府實在之本旨。顧以今日之時而定救國之策。莫有如速行立憲考。但觀今日一般官吏之政見。若某尙書之執抝不論。某侍御之荒謬不論。其餘所主張者。可分爲兩大派。一主張緩行。一主張急進。亦旣各執其辭。各有其説。今試設一説以問之。則兩派之優劣無難立解。夫其所主張緩行者。其有一定之目的乎。抑無一定之目的乎。如曰程度未。臻則必有何等之程度方謂已臻。如曰必須預備則必預備幾何年而始能成立無。論若何明智恐。無一人能預定其期若。徒空言預備。則無論國不我待。且恐更歷數千年後依然一完全無缺之專制國也。夫器不經騐。則不足以知其效用。事不經騐。則不足以洞其弊竇。夫英美各國所以至今日之程度者必非一日至。亦必經百餘年之歷驗。數十次之更張。以至於今日而猶未得曰完至無缺也。而中國欲以空言求之難矣。且也新内閣則議建。矣資政院則議設矣。而未聞一言曰官吏程度之未臻。豈中國立憲程度之未臻者。僅一般。之人民也耶。此正令人大惑不解者也。是以今日不欲實行立憲則已。苟欲實行立憲。而不速斷速行而猶以躊躇觀望之術行之縱官吏若何調遣。軺車不憚屢使。適足以速國家之禍。灰國民之心。竭經濟之源而已。而曰能救國難則否也。故記者不憚再。三而爲政府告。（司） 
專電 
[電一北京（十一日午後四點]  
　　張相國召見時奏對三事（一）請速行立憲由民間公舉鄉官（二）融化大臣意見共濟時艱（三）近日緝拿革命黨半係官吏邀功未必盡是黨人又奏憲政辦法十條慈宮面諭著具摺呈覽昨日（初十日。）摺上奉旨交内閣軍機處政務處會議（特） 
[電二北京民（同上）]  
　　張相國議開國會期以三年成立袁宮保極力賛成 
[電三北京（同日午後四點四十分）]  
　　袁宮保如見時奏對實行立憲五事（一）辦理新政國事須上卜同心（二）以後頒發諭旨政令務須實力奉行（三）京外各官缺其職務大同小異者抣須。歸併（四）踊格用人量材授職（五）三品以上各官准其專摺奏事（觀） 
[電四北京（同上）]  
　　京師謠傳。匪徒剪人髮辮日有數起。疑白蓮敎所爲民政部密飭。警廳嚴查形迹可疑之人拘拿訊究（宜） 
[電五北京（同日午後九點]  
　　直督楊士驤昨日到京。寓甘石橋卽在京與袁宮保當面。交替（大） 
[電六北京（同日午後九點十分）]  
　　學部電聘。嚴復何　時襄校。留學生試卷（句） 
[電七鎭江（同日午前十一點]  
　　日淸公司長江輪船大福丸（於初九晚由滬上駛）初十晚二點鐘。在鎭江之焦山口失火聞火起于機器房。搭客中有一百三十餘人竟遭沽劫（燕） 
按此電可與淞滬要聞。欄参觀 
緊要新聞 
[御史聯名紏叅閩督袜建]  
　　閩督松制軍。蒞任以來庸弱無能於軍學政三界均無表見久爲閩中士紳所憤恨近因日僧傳敎。一事一味退讓有損國權閩人益復憤憤聞有某御史。已接到閩省士紳公函。請其設法刻已紏合各御史聯名據情嚴叅。未知政府亦能俯順輿情爲閩人造福否（衍） 
[廷寄飭查李準叅案廣州]  
　　廣東水陸提督李準。被人叅其貪暴性成殃民悮國各情曾載前報茲悉尙有候補遊撃王守楨。京被附參在内至究爲何人所參傳説紛紜或謂係某給練所參或又謂實被俾御史所劾今將張制軍人駿所奉。廷寄。附錄於後奉上諭有人奏前廣東水陸提督李準貪暴性成殃民悮國候補游撃王安楨畏葸無 
 
 

Page 4

 
 
能。不知振作。等語著張人駿按照所參各節。據實復陳。母稍徇。隱原摺著抄給閲看欽此遵旨寄信前來欽遵辦理（未） 
[俄人注意恢復中國商業北京]  
　　駐俄公使胡惟德日前電致外務部。略稱俄前戸部大臣希博失昨登西伯利亞鐵路來華先至東三省津滬等處游歷然後溯江至鄂遵陸入京掳伊自稱私行游歷不關政治問題旋經探聞實係俄戸部因近來俄人在中國之商業日就衰微特派往考察一切以便恢復舊業共携帶隨員五人除電知東三省督撫外合謹禀聞請注意云云（慕） 
又奉天訪函云東督徐菊帥摅哈哈爾濱俄官電告謂俄國戸部大臣前擬來哈考察一切業已成行等語徐督以俄國在東三省交涉案件甚繁駐哈俄官不允和衷商辦諸多棘手爰於初一日起節赴哈以便與俄大臣切　商議劃淸權限俾免日後多所紏葛一面並電告外部知照（曉） 
[請商越督查禁接濟軍火北京]  
　　外務部接駐京法使照會詢及粤省防城亂事當復以已飭各軍痛勦保護外人生命財産惟請轉商越督查禁匪黨私將軍火轉入粤境以免接濟（譬） 
[請釋南昌敎案罪犯江西]  
　　上年南昌敎案經外務部與英使議結以殺害英國金敎士夫婦並毁壞房屋之王爲林熊才根熊炳南陳細鳳楊六斤陳繩祿六名及與法使議結以從犯劉東林子一名均擬罰作苦工一年簽字完案由部咨經贛撫飭司將該犯等發交工藝院罰作苦工一年現今八月初十日罰工限滿經該院委員備文移送南昌縣詳請贛撫核示辦釋以示體恤等情聞瑞中丞　電致外部請示辦法矣（模） 
[劉提督派營追捕梟匪松江]  
　　本月初八夜。有巢湖帮大股梟匪約二三百人。齊至張堰左近。搜尋現充中營哨弁徐貴臣徧覔不獲卽蠭往金山縣屬之錢家圩尋徐阿照（徐阿　先爲土梟投誠後在浙江嘉防水師當差與梟匪積有仇怨）亦不見面該匪卽聚草放火。將徐之住屋焚毁。旋鳴槍而去初十日劉華軒軍門得信卽傳見鹽捕中營沈都戎。令速帶兵馳往追捕。並諭以該梟如果抗拒官軍飛速專禀前來云（使） 
[補錄外務部照會美使文] （爲塡寫敎堂租契事）准本月初一日照復以本部上月廿九日照會誤會林敎士之意。並稱西正月間來函原未請列敎士及奉敎人之名於契内實爲通飭各省地方官均按新約於租契上塡寫該敎會之國名卽係美國二字並非專爲淮安一處因他省地方官亦有不塡美國二字江督似謂按約應寫作本處敎會公産字樣惟新約内並未載有本處二字又江督欲按光緒二十一年之章照辦現在不能按照向章請通咨各省查照新商約辦理望卽見復等因查向章敎堂買地契内。載明敎堂公産字樣。不准專列敎士及奉敎人之名。江督因林敎士函請。契載某國某人。與公産二字。語意大相矛盾。經即飭縣駁復。本部是以有該督所稱係照章辦理之語並無所謂悞會至來照請於契内載明美國字樣仍作爲敎堂公産核與約章均尙相符自應由本部通行各省一體照辦惟契内添載美國二字。不過如來照所稱。書明何國敎會。取其分别淸楚。並非與光緒廿一年章。程有所違悖。不得謂爲不能按照向章辦理卽本處二字亦載在該章程内嗣後仍應照式塡寫以免含混除通咨各省查照約章辦理外相應照會貴大臣查照可也（速） 
淞滬要聞 
[江輪大福丸失愼警聞]  
　　文匯報云今晨得鎭江急電本埠日本汽船會社開往長江之大福丸於初十夜半將近鎭江三哩之遠失愼燒燬當該船失火時船主卽欲將船傍岸各水手則盡力灌救免其延燒維時搭客聞警。即有向水面躍下圖逃者致溺死甚衆迨火燒至機器房各司機者相率逃避幸水手等力救不輟。卒使前　船得保無恙。此次起火在船尾。所有前艙之貨及郵件。均得搶出。當時適有招商局江裕輪船駛至。遂將搭客二百餘人救出送至鎭江當火熾時。鎭江地方。亦得見火光。故日本公司卽放小輪數艘。前往救護。此次有總買辦及搭客二百餘人。不知下落。至其起火原因尙未查悉大約係搭客吃烟不愼將香烟誤墮物件之上遂致延燒云 
[駐俄胡欽使蒞滬消息]  
　　出使俄國大臣胡惟德。奏蒙賞假三月。回國省親已誌前報茲聞胡大臣已取道西伯利亞鐵路。由海參威附舟來滬。現滬道瑞觀察已函知税司請於胡大臣到埠時妥爲照料（種） 
[巡警學生全體退學]  
　　巡警學堂學生某某等日前具禀總辦汪頡荀觀察稱監督黄大刊辦事不公任用私人及種種舞弊等情汪總辦卽傳黄詢問斥令明白禀覆黄查知爲某某等四學生所禀竟將該生等開除該堂全體學生共有三十五人大。爲不平。均將號衣等件脱去。一律退學。該監督謂旣欲罷學遂將各生一　律開除。（哲） 
[滬道函復停止平糶辦法]  
　　官米平價局接滬道函稱聞滬上米價日來　前稍漲各處紳士雖有月望停糶之言然平價 
 
 

Page 5

 
 
 [Ｔ>第五版局旣奉奏設撫憲又有展至新穀登場之電文自是嘉惠窮黎而此後米價漸平洋米銷數有限亦不得不預爲籌計尊意擬將餘存之米照巿分交米行銷售洵是一法查上年舉辦平糶。曾經購辦秈米。分給城廂内外各米鋪。按照商會定價平估。不准加多分文。平糶局遂亦撤去有客秋八月十四日李平書來函可攷此次承商辦法。自與前事相同以上情形擬請先行禀商陳筱帥請示辦理方爲妥協云（篤） 
説林 
[報律之進化。（還）]  
　　去秋宣布立憲。不幾時而封閉中華報。定報律九條。今夏宣布外官制。不幾時而封閉京報聞。定報律十條。去年之報律。定自巡警部。今年之報律。定自民政部。今取其規定條文。比而觀之。有同者。有異者。有同而異者。有異。 
而同者。試陳其。畧 
詆毁宮廷也。妨害治安也。敗壞風俗也。不得妄斷刑案庇護犯人也。記載失實聲請更正也。凡此數者。禁錮記載。塞絶詷監。均與舊律無異。此其所謂同者。 
去年但有禁遏之令。而無制裁之意今年定例。於發行人編輯人印刷人之姓名住址。及其監禁罰金。多有規定。且停止發行後。知照郵電两。局不爲投遞種制裁皆去年所無。而今年始有也。此其所謂異者。 
舊禁妄議朝政今改。爲淆亂國。體舊禁揭載内政外交之秘密者。今改爲軍事外交。自表面觀。之初無區。别然朝政爲凡百政。治其圍大。國體爲統治主體。其範圍狹。内政改爲軍事。意亦猶是。此其所謂同而異者。 
舊律稱凡開報館。須報總廳批准。今改爲應向該管巡警官署呈報。是舊之限制者。僅在京師。今之限制者。將行通國。然京師荷能通行。終必有流衍各省之一日。此其所謂異而同者。 
觀其所謂異。則知新訂條例之周到。觀　所謂而同異則知政體國體。界限分明。已　有政治之知識。欲不謂之進化而不能。嗚呼 
萬事退化。而報律進化。吾不欲言。不屑言。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｔ>第十版專件 
[沈家本調查日本監獄情形淸單]  
　　第十六工錢 
計庸授値當然之理雖凶徒亦何獨不然凡從事作業者卽應給以作業所得之利否則無味之勞動適召厭倦之念故工錢之規定乃監獄主要問題一稍有儲蓄出獄後藉以謀生可免再陷於罪戾二撫助家族免使老弱轉徙溝壑二囚徒因犯罪而負賠償義務者不少今以勞動所得之工錢以了所負之賠償義務亦令囚徒生義務之心四正當費用如文房具敎育品藉以支給考工錢在二主義一權力主義一恩惠主義權利主義者以工錢爲酬報旣著手作業則權利卽因時發生恩惠主義者以作業爲刑之作用工錢之給與否悉憑監獄卽使給以工錢不過恩惠之一囚徒無權利以要求之歐洲各國採恩惠主義者居多如亞米利加如和蘭囚徒雖在監年久並不以作采之分量而計算工錢出獄時視其所需量予資給其法至便日本純倣法蘭西採權利主義（法蘭西現已統計）統計全國囚徒約五萬餘所有工錢以個人計之雖爲數極微然改正不下三百萬圓如存儲生息至少有一萬五千元今因其爲權利之故無暇代爲經營以此鉅額之母金不克略生子利恩惠主義其全權操諸監獄每年所生子利可充保護事業亦可充其他費用權利與恩惠相異之處蓋如是者不寗惟是日本囚徒職是之故在監久者一旦放免少則三五十元多則三五百元於久繋之後獲此鉅資其不恣意揮霍者幾希若爲恩惠性質卽無此弊縱使交給可先酌付旅費餘交所在地之警察署或衙署代爲管理旣可禁其浪費且可藉此以儆其再爲非法也日本給與工錢之法重罪囚與輕罪囚異俱以犯數而别重罪囚之初犯者給以工錢十分之二再犯十分之一輕罪囚之初犯者十分之三再犯以上者十分之二但再犯以上者若其行狀良善作業勤勉則稱之爲準初入即據初犯者之規則而給以工錢之謂例如輕罪囚再犯爲準初人者可給與十分之三重罪囚之爲準初入者則可給與十分之二作業勤愼之獲賞表者雖再犯以上之輕罪囚亦得十分之四凡獲賞表一枚無論初犯再犯均得十分之四二枚得十分之五三枚得十分之六此爲給與工錢之一變此一奬勵之法也無定役之囚人從事作業則給予工錢十分之七此爲例外但對於無定役者而給以十分之七之利益此日本所獨有歐洲各國無之各國對於此輩給與工錢之法大約除去作業所需之費用外例如器械消失費工場消失費若爲夜工則燈火費除去此等費用外所餘者均以之給與從事作業之人此爲通則又日本無論重罪囚輕罪囚若有餘力於豫定課程外尙能工作者亦准前項工錢給以十分之七（未完） 
分類新聞 
政界 
[新任寗道將次蒞任。寗波]  
　　寗紹台道喻庶三觀察升署藩篆已誌前報茲悉所遺道篆已由省憲遴委張觀察鴻順接署日内卽須來寕履新矣（自） 
[江督整頓鎭江警政之意見。南京]  
　　江督端午帥整頓鎭江警察 
 
 

Page 11

 
 
曾派畢業生恩張等四人赴竊聽候差遣巳紀前報詎常鎭道榮心莊觀察則以費絀爲辭電請收回成命午帥深滋不悦謂用無數不諳警學之委員則綽有餘裕而欲用有裨警務之學生四名則費絀難籌殊屬令人不解聞擬將鎭江警政奏明特派大員專辦不由道府主持云（小） 
[大冶縣因案撤任武昌]  
　　鄂省大治縣知縣汪秉乾大令到任以來遇事因循以致盜賊横行釀成匪首鄭遐歡率衆抗官之事現在匪衆雖散而匪首鄭遐歡仍在逃未獲上憲以江令不勝繁劇特飭撤任改委彭溥孫大令前往署埋（今） 
[禀請另建流氓公所蘇州]  
　　蘇省流氓公所係長元吳三縣合辦茲以人犯過多不敷應用元和縣魏大令擬於本署照墻後空地另建一所禀請上憲由善後局撥欵起造併請委員度地估工未知能准如所請否（出） 
交涉 
[奉省税務之交涉奉天]  
　　東督徐大臣前有摺奏以奉省税務近年以來獘端最深且中日兩國權限不淸以致漏巵極多應請派員澈底淸查等因當經奉旨依議現聞徐督已將查辦各項税務之大槪情形入奏其中關於交涉上頗多尙須外部照會日使商辦云（申） 
[官膏局房屋暫緩翻造鎭江]  
　　鎭江官膏分局本擬設於西場街義通官銀號内因房屋不敷已預備翻造洋樓乃聞駐京英使於官膏專賣干涉阻撓是以奉總辦孫詞臣觀察函諭囑令從緩布置（子（ 
[謁見膠督之措詞山東]  
　　李子元余立之兩觀察於初三日來靑鳥謁見膠督奉呈魯撫告别書並代吳贊帥致意言山東巡撫一切事宜現歸本司署理嗣後交涉事件彼此通融辦理云（丁） 
[英人查究盜犯之認眞廣東]  
　　粤省向章由港提回盜犯須知會英領事會審及正法時亦須知會觀刑日前英領事因鄭荷等四犯正法時少去賴全一名又查得云歲由港提回之犯尙有余石鳳卽美鳳駱扁卽火姐兩名至今日久未見正法故特照會督憲查究現已查明賴全一犯因營務處札縣解回淸遠歸案審辦己飭令將該犯押解回省其余石鳳駱扁兩犯則因事主余利曾火秀水據報勘有案遂札歸善縣查復因該縣日久未復故未懲辦現已禀明督憲照復英領事矣（黄） 
[軍界]  
[請奬隨營學堂敎員之督批南京]  
　　陸軍第九鎭徐統制以隨營學堂添派敎員具詳江督請將舊有敎員分别奬勵當奉端午帥批示云據詳前充隨營學堂各義務敎員均屬有勞足錄管帶俞紹瀛參軍官王世忠正軍需官嚴槐林均記大功一次現充義務敎員余毓芳徐斌吳振三員如果材堪器使應准存記調委至該義務監督陶駿保蕭先聲經理咸宜仰卽先行傳諭嘉奬其餘敎員等任事未久應俟畢業時一併評察成績擇尤奬勵以昭激勸（商） 
[江督批准監察武員簡章南京]  
　　江寗陸軍第九鎭徐統制詳定各官佐住營時限及監察勤惰簡章茲經江督批云詳及簡章均悉辦法尙屬妥洽應准照辦仰認眞監察勿稍鬆備如有玩視命令虚應故事由該鎭隨時呈報從嚴究辦以維軍紀而振兵威（諟） 
[鹽捕營催餉電文杭州]  
　　海運委員包太守。電杭州撫藩運憲鈞鑒前請飭商籌欵至今據敵六日雖經湊發七月無着攸關軍餉懇請憲台嚴催甲商迅解以應急需除飭差守催外乞電復祇遵發鸞叩 
　　又電撫憲藩憲運憲鈞鑒徐道昨己出缺劉軍門在蘇己接關防七月餉無着各營向卑局催領甚急應否暫借運庫洋四萬元俾安軍心祇遵發鸞禀 
　　緝私營電撫運憲鈞鑒七月分餉叩求速發俾安軍心緝私營内外各管帶切叩 
[江督札飭代理協鎭南京]  
　　江督端午帥日前札飭正叅謀官陳其釆略謂徐統制紹楨現經派往日本觀操鎭部公事應令該正叅謀官代拆代行妥爲料理查鎭部各事分隷兩協該協統孫銘吳錫永兩員志趣忠亮任事實心所有鎭部平日一切訓練及應辦事宜務令該協統等認眞經理遇有特别重要事件應卽會同正叅謀官禀商本部堂核示辦理藉此以覘辦事之能力不得以徐統制暫時出差稍存諉卸致滋貽誤用特申明誥誡以專責成云云（商） 
學務 
[飭查酌加鹽價充作學費。南京]  
　　江督端午帥批衡州府在籍候選道向燊等請酌加衡岸淮鹽牌價一釐撥充實業學費禀云據呈衡州衡山兩局自淮鹽規復後日見暢銷每斤酌加一釐於銷路實無窒碍且前年衡山局曾有私加牌價之案何如明增學費以昭大公如果體察岸情確無窒碍以衡民所加之價爲衡人興學之資以公濟公祇須鹽局代爲收付斷無不樂於贊成之理仰候札飭湖南督銷局再行切實查明妥議禀辦復核（諟） 
[批准給予女學生留學經費南京]  
　　備取留美女學生王季昭楊蔭榆禀請江寗學司詳給官費送東留學當奉陳提學轉詳江督端午帥批示云備取留美女學生王季昭楊蔭榆懇給官費送日留學係爲力求精進起見志趣可嘉垷在寗垣籌辦女子師範管理敎授均難其人應准給費派往以期造就成才留備委用所有學費應田藩司照章籌撥按期匯解並每人發給治裝川資銀一百元以利遄行除分行外仰卽轉飭遵照（商） 
[宣講女子敎育所成立嘉興]  
　　盛澤張君伯華等組織宣講女子敎育所業已成立於初八日開講聽講女賓約有一百餘人之多云（川） 
[詳請寒士免繳學費。安慶]  
　　安省高等學堂客籍學生顧光樵入堂以來於各科學頗多進益乃因家貧擬即廢學惲毓齡太守以該生賦質聰隸殊爲可惜故特轉詳上台請予該生免繳學費俾成學業想馮中丞當能體恤寒儒准如所請也（盛） 
 
 

Page 12

 
 
[多寶院改建師範學堂揚州]  
　　楊屬邵伯鎭多寶院住持僧人不守淸規施主候龔兩姓禀請地方官驅逐該僧竟敢反抗現由敎育會禀准提學司將該院改建師範學堂業奉提學憲派委薛一諤嚴建侯兩紳接收改建并諭令早爲開辦云（論） 
[從化史令禀報學務情形廣東]  
　　粤省從化縣史令近將該邑學務情形禀報提學憲略云竊卑職自上年十月抵任察看縣屬學務情形僅有兩等小學一所卽經設法提倡併會商勸學所員紳妥籌推廣無論經費如何爲難務須設法籌辦隨督率各鄉紳先後倡辦學堂者十餘處惟各鄉特遵諭籌辦各學堂多有禀請開辦而未繳規則者有飭令酌改而未繳回者復經督飭勸學所總董選派員紳分詣各鄉察看己辦成者幾處未開辦者幾處課程能否遵章欵項已否籌足協同各該鄉紳確查未辦者勸令從速開辦已辦者詳加考核務臻完備現據禀報以從邑風氣閉塞是以除官立外辦者寥寥茲查明西區公立淸和小學堂西隅公立初等小學堂南區鍾氏公立養正小學堂利氏公立明新小學堂錢崗公立羣益小學辦理章程規則均極完備惟欵項均不充裕各校長敎員均稱風氣初開多屬担任義務其餘薪金概從儉薄徐圖擴充查各屬富裕之地辦一初等小學有籌欵至千餘金者就從化而論爲廣屬最貧瘠之區籌措甚難而各該學堂籌欵僅數百金學員等尙能極力撙節似可支持請准予立案再查街口墟崇正小學堂東區基隆學堂等十六所均經各紳禀請籌辦惟多因經費未敷現經卑職督率妥爲籌辦務使成立不致中途廢棄也（水） 
實業 
[贛省推廣官銀錢號江西]  
　　贛省官銀錢號爲全省銀錢總匯之所生意甚大獲利較鉅茲總辦沈愛瑲方伯議准各外府均須開辦分號以期匯劃靈通爰委李太守宗言前往撫州府城先行開辦以期逐漸推廣（因） 
[電話改歸商辦武昌]  
　　武溥電話前有改歸商辦之説茲已見諸實行有漢商王植厚余成之二人籌集巨欵禀請承辦日昨由善後局批准即札飭土余二人接辦矣（丙 
[准咨免收麻布税厘安慶]  
　　皖撫近接鄂督張相國咨開武漢機織局製造麻布各貨業經奏准除本埠零星銷售不完税厘外所有商販購辦運赴外省者除　漢關完繳正税以後沿途關卡厘税槪免重徵並由該局刋發憑單給商收執請飭所屬局卡一體遵照驗單放行等情馮中丞當卽轉飭各局卡遵照辦理矣（孔） 
[續議鐵路招股章程廈門]  
　　鐵路有限公司於七月初七日在辦事處開股東正式會等情已誌前報茲將續議担股章程錄下一優先股已達六十萬元應照蘇路章程凡全數一次交淸者均作優先至百二　萬元爲滿額一已收常股掛號者限本年十月交第一期十二月交第二期卽行換票起息一續招常股掛號限至本年十二月止第一期限明年二月第二期限明年四月繳淸（水） 
雜記 
[督批查覆公園地址情形南京]  
　　裴煥章等以圈公園地址公懇免收俾全生業等情具禀江督茲經批示前據總辦公園陳道禀稱擬購公園地基共計三千五百畆内有民業熟地二千二百數十畝又有竹林果園皆係民間恒産當以全行購買鉅貲無出且多窒碍批飭會同妥商在案據禀前情究竟如何始能造成公益不悖輿情仍仰該道會同陳道琪劉叅事景沂遵照前批體察情形統籌兼顧覆候核奪育） 
[梟匪鎗劫米船蘇州]  
　　吳邑十七都二圖香山鎭於本月初三日有夏某載運白米一船停泊港口黄昏時突有梟匪十餘人各持鎗械蜂擁十船將米連船一併鎗去向太湖西南逃逸據該處土人云先有梟船數隻停泊港内隱僻之所而該處圑練近在咫尺並不顧問被劫時又若不見不聞現事主已投吴縣瀝情控告金大令即飭差捕跴緝務獲嚴究 
[平湖縣鄧令撤任原因杭州]  
　　平湖縣鄧大令化龍到任未及兩月因加收茶捐致動公憤激成罷巿當經張撫派委候補知縣吳大令寶鑑前往密查茲查得實因辦理不善以致罷巿現張撫已將鄧令撤任另委張大令懷信接署矣（還） 
[日新報之糾葛漢口]  
　　漢鎭日新報股東歐陽蓂廷托金喣誠代購機器鉛字計價一千八百元僅付六百元餘立期票二紙金煦誠忽於初五日破曉時率領多人蜂擁至日新報館將機器鉛字一併搬去現兩造已赴夏口廳涉訟預備質訊云（丙） 
東京通函 
法政大學試騐成績第五班速成科自去年西歷十月開學因來學者衆講堂不能容於是分爲兩部一政治部約四百人一法律部約三百人可謂極一時之盛亦卽結速成科之終矣本年西歷六月爲第一學期試騐頃於西歷八月二十八日兩部同時揭榜茲抄錄前列及粤人名次于左政治部一名劉遠駒二名鄭謙三名郭德沛四名張則川五名叚國垣六名宋名璋七名熊彦八名延榮九名陳國華十名季龍圖以上前列十名計政治部全榜二百零五名内粤人及格者二人鍾寶華第二十二名衞作忠第一百三十名均東莞人 
法律部一名凌士鈞二名黎湛枝廣東南海人三名守正四名單毓華五名岑光越廣東順德人六名郝繼貞七名陳光八名尤貴九名陳培鈞十名朱哲湘以上前列十名計法部全榜一百四十七名内粤省自黎岑二君之外及格者尚有六人張景宗第二十三名東莞人石述彭第二十五名番禺人郭經第六十七名潮州人曾蹇第九十六名嘉應州人陳道華第一百三十名番禺人葉毓崙第一百三十二名東莞人 
日本水災日本於西歴八月二十日以後連日大風大雨水勢横决致成巨災如箱根日光成田千葉及附近東京各地皆有大水衝沒房屋人民甚衆東京内淺草區本所區深川區亦水高地面四五尺幸居民預先逃避罹害者尚少時日本皇太子適避暑於日光幾罹其害賴得警察急救幸而獲免然各災區皆非吾國留學生所居住之地故皆獲保全誠幸福也自二十八日天晴風靜而水亦漸奶矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｔ>第十八版小說 
[寫情小説幻邦奇遇錄美國企格原林著）十五]  
　　利富賴曰。君勿言。我已命人導之人矣。諒刻在晚餐。故去之久而未至。我猶有不得不告君者。尼卡忒曰。其恣言之。利富賴曰。吾素擅觀人之術。但覩生貌。即知斯人之性質若何。歷試不爽。我耳君之名久矣。屢思晋謁。每與願違。至今日纔得進見於君。尼卡忒頷之。利富賴乂曰。君之所藴蓄者。我已深窺之。知與我未嘗大異。我故愛之慕之。不妨與君一刻離。今日進見之際。本欲以吾所迫欲言者。侃侃而述諸君。惟是初次相逢彼此不無拘束。且事固實也。而自不知者聆之。必以爲蹈於虚。貿然言之。恐君亦不免乎此。我固欲吐仍茹。默默以至於今也。然我之機會。固非常人所得而有之。君苟力恊心同。當與之成莫大事業。尼卡忒木明其所言之理。亦姑妄聽之。利富賴復曰。我雖略施小計。君必不介介於懷。實告君。維金刻向南美洲而行。蓋我之巨富。世界罕有其匹所以能若是者。以有天地間之無盡藏在也取之無禁。用之不竭。行當與君往觀之。此行也。本爲一箭貫雙鵰之。偵察之事。悉任諸君。而我惟守其取金之主義言至此。忽轉語曰。大丈夫行事。光明磊落。非專恃欺紿者。所得而比之。君苟實不願從。則所當偵察者。或無影響而與我固無絲毫之損。我當轉語駛者。改其速率而旋。晨餐之際不難與克利斯相聚首矣。顧若此者。甚非吾所以期諸君也。尼卡忒聆其語言之周轉。如珠起盤。與之相處久。益覺機警絶倫。莫如僞其語以試之。乃淡然曰。馳回紐約之説。甚愜余懷。利富賴聞言。不禁額爲之蹙曰。謹如命。言畢。即趨而出尼卡忒尾之。聞其登望臺。其聲朗朗。謂駛者曰。速易其向。舟　復冋紐約。叮嚀甫畢。而舟已轉矣。 
國外新聞 
[限制移民之一法]  
　　初十日路透電云坎拿大内地財政大臣台句爾門在維多利埠演説謂凡准入坎拿大之人民須能同化及通婚者方可俾能造成同種之人民 
[荷軍敗蹟]  
　　初十日路透電云荷蘭羅脱塘得有信息謂荷蘭大兵於初二日在西爾貝島孟哈地方戰敗受創甚巨現己遣援兵往救 
[德十贈徽章於日將]  
　　初十日路透電云德皇以二等紅鷹徽章賞賜栢林日使之海軍隨員大佐伊喜羅（譯音） 
[俄國疫癘流行]  
　　初十日路透電云俄國奧司屈來享地方霍亂盛行己有一千六百六十三起之多死者已有八百四十九人而塞馬拉及立其羅格落各處傳染尤多 
[日艦砲炸傷人]  
　　初十日東京電云日本軍艦鹿島昨日午後在廣島演習撃射之際有十寸口徑砲彈忽然炸裂自艦長及少佐共死二十二人傷武弁兩員兵十六名據云因裝砲之時未將砲内餘火除淸遂致炸烈云 
[水火交迫]  
　　初十日東京電云日本愛其他州（譯音）小坂銀礦於今晨大愼當時急於得水致將蓄水池之門毁壞大水滂溢冲圮房屋三十間焚斃者百餘人溺斃者三十餘人 
[反對候選總統]  
　　初十日紐約電云據聞共和黨中舉虚庵總督爲候選大總統一事頗受多人反對 
[摩洛哥亂事將歇]  
　　初十日倫敦電云摩洛哥之巧尼土族已允法將屈魯特之所議擬於星期四率同各土族酋長各自退歸其部落并預備一律歸順云 
[葡人與斐人激戰]  
　　初十日倫敦電云葡萄牙人在斐洲西部恩右拉地方者於本星期日與哥孟哈土族人激戰死傷甚衆以上譯字林報 
[日政黨對於焚哥武事件之意見]  
　　初十日東京電云近日所傳坎拿大所擬限制移民入口之議恐日本必不承尤蓋就日本各政黨之意見而揣之政友會則深信此事之當以和平了結大同會及某政黨會則靜視此事之發展再定方針進步黨則謂日本人所受損失當得賠償并應棄除歧待日人之事卽爲調停此事之方云 
[美人願棄菲立濱]  
　　初十日栢林電云紐約報近向美下議院議員三百八十六人處訊問究竟願否保守或售賣菲立濱島現接得復答此問之函者一百六十一人其中惟三十二人願保守菲立濱云 
[閲覧古戰塲]  
　　初十日栢林電云俄國大公爵拉迪米氏己往遊覧有名之白來那古戰塲譯文匯報 
本埠新聞 
[日領請究拐匪]  
駐滬日本領事永瀧君照會公共公廨稱本署圑丁俞福林新聘某氏爲室詎不久卽遭媒人歪嘴老二卽曹老二及沈鶴林鄭炳卿等串逃無蹤請爲提追讞員關太守准卽飭差於昨先將曹老二拿獲押候訊究（莊） 
[商圑公會舉定職員]  
　　南巿商圑體操公會己由各會公舉代表員丙人昨晨在滬學會體育部開會集議公舉邵馥初君爲會長蔣伯雲王鍾二君爲評議員卲子奮朱少沂二君爲幹事員業已函知商圑公會由該公會定於十三日下午四時開職員會集議一切（夏） 
[函請核議酌改路綫]  
　　職商談鑫奎具禀滬道謂西門外王家圈租地建屋三十二幢甫及完工聞杭嘉路綫擬於是地經過須柝讓新屋請將路綫改於新西門外建築等語瑞觀察以改築軌道可省工費在公 
 
 

Page 19

 
 
 [Ｔ>第十九版司何樂不爲究竟能否酌改保全巿屋特函商蘇路公司轉囑工師復勘核議見復飭遵（的） 
[滬道復華洋保險公司函。（爲化騐戒烟丸藥事）]  
　　日前又奉公函欣悉諸君子極力提倡設局開辦足徵熱心公益欽佩曷勝惟檢查藥品事關警察權限未得領袖復文尙難預决承囑補助公欵敢不竭盡義務祗以公中經濟困難日甚一日每月百金之鉅實屬無從籌措擬俟實行檢查後再當酌量設法下略）（企） 
[准予查緝騙斛米石]  
　　周掌元於初五日假冒南巿長源荳行至大碼頭姚金松米船騙斛白米四十二石五斗後將米載往他處初六日姚至長源劃帳經該行主查悉掌元並非行内雇用顯係被騙不能向本行饒舌卽赴總工程局禀控昨奉批准飭探查緝（夜） 
[密禀監犯罪據]  
　　前經偵捕員汪禹臣二尹緝獲盜犯符文楨解縣訊供不認收所在案刻有人密禀縣尊謂符係淮東龐姓案内之犯與監犯六眼少卿及周春山等均相認識等語大令俟諭提訊再核（杞） 
[免懲違章拘人之縣差]  
　　餘姚縣差陳某持文至申關提匪徒沈紀有因未明租界章程被巡士一併拘入捕房己紀昨報旋經解由縣主李大令審訊姑念不知規則從寛免辦（軌） 
[上海官事]  
　　新任俄國副領事别恩思君昨午由正領事闊來明君帶同至洋務局拜會道台法領事惠德君昨因公到洋務局拜會度支部所派主事曹葆洵等四員至滬調查海關事宜業已查畢擬於今日動身乘鈞和兵輪至通州六合等處調查昨日均至道轅辭行啓程○留學日本學生特派員禹瀛昨到道禀見○寶山縣知縣胡調元昨到道轅禀辭定於今日接印新委第一路一區副巡官縣丞王遐齡新委十二隊留防營隊拔補把總姚振凱昨先後到道禀知到差○江督端午帥委州吏目王兆甲至滬考查滬寗兩處監獄改良事宜查畢再赴日本調查昨日抵申詣道轅禀見（釐） 
訟案 
[上海縣案]  
　　無錫船戸邱阿弟陳根元裝柴至吳淞黑夜行船致將浚浦局木椿撞起一根由看管武弁解縣奉李大令提訊姑念貧苦判每人罰洋两元保釋○顧掌生控傅阿二等毆傷伊妻陳氏由楊家渡巡局解訊顧供船夥倪關生於上月辭歇因欠小的洋两元自將棉被作抵昨有傅阿二紏同奚春發張掌發來家索被因妻陳氏不允被毆求驗陳氏供同傅供表兄倪關生被顧呑賴工洋扣留棉被命小的往索互毆奚張供係路過解勸大令驗陳氏胸肋有傷判傅等三人押候復審○巡警中區函解王松濤毆破袁春林頭角請究大令驗袁傷勢頗劇命片送仁濟醫院醫治王供開絲線店今日袁紏集多人逼勒店夥吳大元出外吃茶圖詐小的理勸亙毆袁自跌傷大令判具保辜結收押俟袁醫痊質審究辦（車） 
[總工程局紀事]  
　　惠和協和两糖行執事吳芳卿黄凌九扭控萬景星積欠往來貨銀一千九百餘两判交保出外理處○翁阿發於六月間託李張氏將金押髮一支持往錦成押店質洋五元至七月間由氏取贖乃近日又有輪船夥余老福持票向贖金押髮店夥黄阿金察知係屬夾票之悞昨邀李翁二人到局同余質証陳叅軍以該店咎由自取判著將余之金簮照賠給領○錢永大前晚在荳巿街張福山招牌店圖竊當塲扭交巡士解訊判戒責五十下○譚崔氏與二房東曹坤泉口角互毆致氏受傷控案判自行投縣控告○住鐵錨弄之扛夫許開泰扭控同居之王留意竊取油鞋銀洋判帶出理處（夏） 
[公共公廨晚堂案]  
　　葉道廣將陸道生等盜賣地皮等情控奉道憲札發公共公廨審訊在案昨晚讞員關大守簽差協探將同黨之黄士泉楊藝香陶梅生等傳案奉帮隱寶子觀明府提訊葉供前向地保陸道生蓋戳購買地皮付陸定洋後復來索地詎破陸串將該地充公开科另售向論不睬求察鄧竹亭供是可事此地係陸盜賣與陶計洋一千餘元由陶另售與人計銀六千两請追陶供是地於二十三年分買進經黄前縣勸令加價一千四百两與葉之地號數不符請察訊之楊藝香供爲中是寶該地係淸丈局充公升科召賣後來如何紏葛皆地保陸道生主謀明府遂判將此案註銷○馬蘭蓀私取恊昌洋貨號圖章向哈味等洋行訂貨共銀六千两經協昌察出哈味等行亦控馬定貨不出各情已記前報前晚提訊協昌號東屬樂來投案請究訊之馬供求寛限理楚明府判馬交六千两人銀並保出外赶緊出貨盈虧與周樂來無涉 
[公共公廨早堂案]  
　　捕房控告貽德里譚梅生家縱火圖賠一案昨由捕房將朦領險銀之金良金張鶴亭拿獲解究五十四號西探禀稱譚梅生縱火圖賠已奉堂上勘明屬實金張两人朋串朦領保險銀两因之拿究且據保險行買辦稱張等單開不實欲領銀一千三百两請察帮樹寶子觀明府商之英畢繙譯以此案業已訂訊判金張還押捕房下禮拜二解案集訊核斷○新閘路章阿福前因串同湯玉泉等八人私刋淫書出售經包探王梅廷拿獲解案訊供不諱判共罰洋二百元充公並取其以後改過不准再賣甘結送釋昨由捕房將章阿福解訊再三求恩判從寛開釋○蔡松山在某西婦處替工適西婦失竊鈔票洋五元疑蔡偷竊報捕解究堅不承認明府以控竊無憑判令開釋○迷路女孩金小了仔由捕解案明府該女供稱初次來滬不知家屬居址判送棲流所留養懸牌召領○李小弟李坤元殷阿虎等攫取張福康家金鎖片等物押洋化用報捕緝獲解究判各押改良所半年○朱阿毛私至各馬房偷剪馬尾售賣爲宋阿四等拿獲於咋解究判枷示十四天再押捕房三月○李瀛川向德商禪臣洋行定貨不出昨由差探將李傳案判交保訂訊○張阿林調戲沈王氏在途口角由捕解究判枷示七天氏開釋○朱正年在松江路攫取葉星階洋二十元莊票一百二十六两零爲包探張榮卿拿獲解究判押西牢九月○過犯陳仁法竊取胡茂榮等家衣物由探陸協庭解案判押西牢一年期滿逐出租界○趙阿二陳竹春沈鶴定等欠洋圖賴爲人控究判過堂質訊○華立增控江才林哄騙期票案内應訊之增記石灰行主謝春山昨日傳案判過堂訊核（莊） 
[法租界公堂案]  
　　木作頭陸阿堂包造太古棧房屋擅將磚瓦木料抛棄道旁經捕報由公堂飭傳抗不到案等情曾記前報茲公堂復出提單將陸於昨拘訊供稱奉傳並非抗違因隨洋東他往一時不能來案中西官判罰洋廿元示儆○王阿狗串同袁阿塵陸四福毛九生等行竊寕綢海虎絨各物一案昨公堂將縣署　禁之王阿狗提訊王袁同供各物是小的二人所竊交毛陸二人銷售尙少七件因當時不及携取棄諸碼頭致難交案求鑒官判王袁各枷两月各押改過局半年毛陸各枷一月○任阿六因肩挑無宰牲公司蓋印之猪肉在途行走爲宰牲西人拘入捕房於昨解訊任供此肉係店主囑挑送往城中售賣司馬判交保限交店主到案訊核○劉靜川在漢口拐領湖南女子彭譚氏來申賣與小東門花烟間内議定價洋二百元由探偵知拘案請究劉供是蔣陳二人起意拐來現聞小的被拘伊等遂卽逃遁官判氏發堂留養劉押候提烟摀到案再訊（舟） 
[美租界捕房事]  
　　前日有甲乙二日本包探越界至梧州路外捉賭致遭毆打甲受傷倒地乙逃至嘉興路捕房禀報當泒中西探捕二十餘人前往拘獲形跡可疑之江北人二名帶同訊究○前晚有張阿根至蓬路某里尋妻被某日本人誣竊毆傷由捕拘入捕房以該日本人誣竊屬實飭送該管領事署訊辦（西） 
來件 
[蘇省鐵路工程處七月份報告（續）]  
　　水溝 
第三十三號三尺水管已做成 
第一百三十三號二尺水管已做成 
第一百四十四號二尺二空水管已做成 
 
 

Page 20

 
 
 [Ｔ>第二十版第一百四十六號二尺水管已做成自零號至一百八十號所有水溝均做成 
第四百七十五號九寸方木水管已做成敝段自龍華至莘莊所有水溝尙需石渣亂石一百餘方 
材料廠 
江濱碼頭迎溜邊椿均下完現正蓋板惟背土無處可取非用火車往莘莊一帶拉運不可惟軌道仍未通行 
第四十七號安設洋灰椿之閘門將次告竣 
第一百零七號現正安設木椿閘門 
車站 
南門車站房已打底基 
釘道 
自十號起已鋪至一日八十號可開行火車矣一俟龍華老河塡竣即可直達莘莊惟莘莊一帶橋工因無石料不能赶做仍需繞道 
第二段 
新橋車站分路土方已作十分之三 
正道土方已漸次作至八百四十號 
第五百六十七號橋粟西碼頭第一層洋灰地基均已打好 
第五百七十四號橋已議不做並囑工頭將該處橋坑塡塞　平常土台 
第五百八十七號十二寸水管之地基已掘成 
第六百零二號橋已打下十寸方椿七十八顆尙有六顆一二日内可以打完 
第六百三十二號橋東西碼頭第一層洋灰地基均已打好 
第六百五十四號橋共七十六顆椿已打完因舞黄沙片石故不能挖地脚漸爲停工 
第六百七十二號橋東面之板椿已打好西碼頭第一層洋灰地基已打完東碼頭已下好片石明日打洋灰 
第七百四十二號橋東西碼頭第一二層地基洋灰均已打起急等黄沙用打碼頭牆 
第七百七十五號橋東西之第一二層地基均打好東碼頭牆模子已立起十餘日因無黄沙故不能即打灰 
第七百九十八號橋現在打椿 
第八百十一號橋椿已打完月餘因無片石是以停工 
第八百七十二號橋現已挖地脚無黄沙片石 
第九百零五號橋两邊之碼頭牆已打完因無片石故不能砌雁翅 
第九百一十四號橋椿已打完共八十四顆北碼頭之第一二層地基洋灰已打起黄沙片石不足用 
第九百四十四號洋灰牆已打好南北两邊之雁翅已砌出八尺餘片石不足故暫停工河已挖好 
第九百七十四號橋洋灰均已打好两邊之雁翅只能砌出五尺因片石不足河已開好 
　　　　　　　　　　　　　　　　　　　　　　　　　　　　（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
