# 1923 - 335 - 4918245

 

Page 1

 
 
第一萬八千二百四十五號;中華民國十二年 西曆一千九百二十三年十二月十號
星期一 * *   
 
 

Page 2

 
 
第一萬八千二百四十五號;中華民國十二年 西曆一千九百二十三年十二月十號
星期一 * *   
 
 

Page 3

 
 
第一萬八千二百四十五號;中華民國十二年 西曆一千九百二十三年十二月十號
星期一 * *時評 
[互助爲惡　（冷）]  
　　互助於博愛平等自由之外最新之名詞也亦至美之名詞也然以近來中國之政局而言實力行互助之説不過不爲善而爲惡耳 
　　雖然互助爲善自能相得而益彰互助爲惡終必至於互殺而後止最近北京之政局非已露互殺之機乎昔日共事賄選之人今日復各賄部下之員以相對抗此發黨費彼籌出席初無異當日賄時情形也不過當日爲互助今日係互殺耳 
雖然此不過爲政局中議員一部分而方若官僚之間若軍閥之間或事尚未起或起而未露其相殺之意終必大明探其原因無不由前互助中來也然則互助爲惡寗有福耶 
國内專電 
 
 

Page 4

 
 
第一萬八千二百四十五號;中華民國十二年 西曆一千九百二十三年十二月十號
星期一 * *　　北京電衆院在甘石橋領津名單發表計三百餘名吳景濓派大失勢孫閣更難産出洛吳盼孫閣實不知北京政治内幕之故洛方僅知府中屢勸孫署寳則未嘗一度切實勸孫曹亦以爲屢次勸孫而孫不允實則不然　　北京電甘石橋會議吳黨已有敗徵國會萬開不成惟洛陽主孫派署因决於八日起已到反對孫閣之時機並將邀某某等省駐京代表請府派高署理（九日下午一鐘） 
　　北京電甘石派因參院不贊成借用議場定蒸（十日）下午五時在西安飯店會議（九日下午七鐘） 
　　北京電參議院長王湘趙世鈺張魯泉三派聯合反對一度預塡選票之籍忠寅八日上午在東方飯店協商吳派願助王湘但求小孫派在衆院護吳但政府仍助籍（九日下午一鐘） 
　　北京電路警督辦處經常費月一萬四千餘洋員薪水及特别費月六千元交吳以爲數過多閣議未决並聞唐定星期一到院辦公（九日下午二鐘） 
　　北京電英館函四川綦江·南川·宣漢廣元·昭化·劍閣·金堂·新繁·廣漢·鄰水·廣安·　中·通江·巴中·資中·仁壽·資陽·西昌·會理·鹽源·等縣種烟最多經副領事菲樂爾查實請注意（九日下午一鐘） 
　　北京電衆院又有多人提案反對金法郎小孫派亦列名謂反吳是一事不能因反吳之故使金法郎案得闖關 
　　北京電靑（九日）一點新聞記者公會本擬開成立會適某記者散放同人公啟之印刷品謂如贊成反對金法郎通電者即爲反直系激起羣衆反響僉主查究來歷秩序亂主席胡某宣告退席退席者陸續出旋另推主席聲明反對金法郎及查辦某記者此間輿論咸感新聞記者合作之不易（九日下午七鐘） 
　　北京電院電廣州查詢海關現狀並電孫文請愼重至華艦赴粤事某疆吏主張留在長江不欲抽調且因出動費無着故洛吳主張一句官話而已（九日下午一鐘） 
　　北京電邊守靖到洛吳待遇尚好吳言君不把持政權我甚敬君今把持矇蔽另有其人云云查洛吳自雙十節以來已改圓通政策蓋從前爲第二發言權苟唱商調尚有人調停今處第一發言權地位故言動改愼重日前有人問申陸問題吳答本人管不到問對川吳答楊森等雖敗尚可用（九日下午一鐘） 
　　北京電顧乃斌等斡旋蘇浙和平曹無成見關鍵在秣陵某要人語浙某耆云此事應令何對警廳讓步則中央可制止白門行動仍請浙紳轉勸杭滬當軸（九日下午一鐘） 
　　北京電隴海路電張紳謇推薦朱希尚後解樹强等齊集寗垣突有南線維持會之設致沈宋二員遷延未行設紳方不願成行則毁約聽之公論屆時當遵電進行以示本路始終不懈（九日下午一鐘） 
　　北京電俄代表七日退還中俄交涉督辦署照會係要求承認未遂一種負氣作用使團均評俄代表不純正且有主中國應電莫斯科撤回加拉罕者（九日下午一鐘） 
　　北京電贛電援粤軍以後方接濟斷絶由南雄退至大庾嶺現兵力祇有四千餘能守不能攻（九日下午二鐘） 
　　北京電曹命趙玉珊爲軍事處副處長仍兼一廳廳長聞係洛吳所保 
　　北京電魯督長請援滬京成案發行游民工廠有獎債券呈簡章二十四條請核准（九日下午一鐘） 
　　北京電蕭耀南保張國溶爲參謀長 
　　北京電津訊李思浩先段赴杭段患病（九日下午一鐘） 
　　北京電汪榮寳删（十五）赴日就任 
　　北京電梁如浩已將威案全部案卷送繳外部表示决絶不幹（九日下午一鐘） 
　　天津電靑（九日）長途電話由塘沽通北京交部决展長至唐山山海關間備曹錕王承斌彭壽莘等互相問答聞張作霖亦贊成此舉已由津電局技師長席利費核數席造預算便曹張直接通話解决奉直問題 
　　天津電美領事奉團令最近協定禁止售給中國軍火軍械計九項在範圍内不得再有私私售情事 
　　天津電洛拿獲匪黨秘密供稱與趙傑有關已將吳江王蘭亭等執行槍决 
　　天津電部令京奉路局裁員水鈞韶呈復局員量職任事無可裁减惟津浦路約裁人百員左右 
　　天津電省署接外部咨召集外交研究會議請遴員列席（以上九日下午四鐘） 
　　天津電議會財政股審查興利公債結果謂性質不明請咨省長派員出席説明一切 
　　天津電省議員張錦淵提議廢除四道尹以符憲典（以上九日下午一鐘） 
　　濟南電庚（八日）市民大會議决三通電㈠力爭威海㈡懲辦梁如浩㈢驅逐李元亮于元芳今日均拍發 
　　濟南電熊炳琦本定庚（八日）赴靑因恐夜車被匪刦改今早行 
　　濟南電各界聯合會請熊收回陳幹前佔靑島公産（以上九日下午五鐘） 
　　奉天電張作霖贊成聯治制但謂時機尚早 
　　奉天電張九卿昨由京返奉言直極力促和日内將來專員 
　　奉天電張委張學良李紹白爲奉省陸軍大學籌備員 
　　奉天電瑞士駐日公使哈烏雷斯昨九時過奉赴京 
　　奉天電張擬設京奉長途電話現正與交部磋商 
　　奉天電無線電台長吳梯靑報告營口依蘭洮南安東遼源葫蘆島錦縣興城長春雙城黑河延吉綏芬海拉爾滿洲里十五處分台工竣 
　　奉天電吳俊陞昨晚七時返任 
　　奉天電昨運到没收俄黨大批軍械 
　　奉天電探報赤俄發騎步兵八萬赴恰克圖 
　　奉天電警務處長于珍巡閲東邊各縣警政（以上九日下午八鐘） 
　　蘭州電省議會提議省自治法會議組織大要省議會三十六人縣議會一敎育會十五商會五農工各五銀行公會報界聯合會律師公會各一自治籌備處長張明道辭保談廷瑞省議會敎育會主張改組爲自治法會議籌備處（八日下午九鐘） 
　　蘭州電甲農校長更動委梁承選 
　　蘭州電甘州鎭使馬麟進省陳述邊情並擬親赴洛陽謁吳 
　　蘭州電委馬耀南爲涼州道尹　　（以上八日下午六鐘） 
　　漢口電湘訊趙派員分赴湘南湘西徵諸將領對取消自治意見均答聽趙主持已由馬濟轉報洛吳 
　　漢口電川訊援川軍現在鄷都長壽與熊但軍相持中路距渝僅百餘里鄧錫侯陳國棟派代表徐次垣來鄂與蕭商援川軍事 
　　漢口電袁祖銘近在荆宜募新兵四五千陽（七日）電鄂請撥餉三十萬元 
　　漢口電杜錫鈞因丁母喪赴津鎭署事由參謀長張牧階代 
　　漢口電鄂省主客軍餉欠七個月計財部短撥三百二十萬鹽署短撥一百十萬蕭電令段鴻年向部署坐索陰年内至少須撥百萬發客軍餉陽（七日）夜責令財廳於陰年内籌六十萬發主軍餉 
　　漢口電何東定文（十二）乘江華輪離漢因應蘇齊電約在寗略躭擱數小時即原輪赴滬據何語人云和會第一步進行已了將在滬組籌備處商量二步辦法年内須回港一行開會期當在明年（以上九日下午八鐘） 
　　長沙電蔣旅克武岡後蔡部劉叙彜仍駐溆浦周朝武亦間道入溆與劉會合聞周尚有五支隊惟戰鬭力已弱現扼守底莊防安化之賀部省軍劉重威蔣鋤歐會合取道武岡以北西北嶺攻洪江鄒鵬振由寳慶武岡邊境直趨溆浦以南葉琪率隊入新化策應賀師日内將有激戰 
　　長沙電唐榮陽已抵桃源 
　　長沙電唐生智電趙扦子團把持釐務破壞財政在所必除平生疾惡如仇防區之内决不令有扦子團存在除再令行境内各徵收機關及所部旅團長外合亟電覆（以上八日下午六鐘） 
　　香港電楊廷培將所吞没賭餉交回楊希閔聞將釋放 
　　香港電高明紳商電告西路討賊軍支四日）分三路刦殺縣屬第六區數十鄕傷斃民命數百焚燬屋宇無數行同强盜現禍仍未已請維持 
　　香港電乳源縣長歐維綱歌（五日）電稱縣屬被湘軍吳劍學部蹂躪軍紀廢弛人民嗟嘆歌（五日）將縣署囚犯開釋一空盡搶庫欵財物縣長無法維 
持暫避西江風雲日急連灘德慶都城新興均有戰事 
　　香港電趙傑庚（八日）往石龍犒豫軍即日回省 
　　香港電廣州手車第站加價一銅圓充軍費 
　　香港電嶺南大學得紳商捐十餘萬建新校舍數所以農校爲最大建築費十二萬（以上九日下午七鐘） 
　　南京電蘇議會庚（八日）大閙一案未議竟將閘北水電廠案强作通過逕咨省長輿論大譁（九日下午七鐘） 
國外專電 
　　日内瓦電萬國交通大會今日閉會中國代表陳　曾出席中國復被選爲顧間委員會會員得二十六票將繼續　務中國五項建議之重要各點經大會於原則上採納（八日下午十鐘） 
特約路透電 
[北京政聞紀]  
　　九日北京電聞意使署因湘省數處華兵對於意敎士　施暴舉已向外交部提出抗 
　　九日北京電財政部通告津滬海關自由運糧至日本之期於十二月十六日滿限 
[日本災時之謀殺案]  
　　八日東京電謀殺大杉滎案另有憲兵三名已　釋甘粕氏等之上訴須於三日内提出當法庭宣佈甘粕氏等之判詞時有　客一人以木塊　擊裁判官另有一人出言不遜均被逮 
[墨西哥革命情形]  
　　八日墨京電聞有政府軍二萬八千名集於維里克魯士革命區域總統下令指叛變乃與抗害平民之陰謀 
　　八日紐約電墨政府禁止電局收發密碼電報並嚴　檢查明文電報 
[英國選舉結後之各黨]  
　　八日倫敦電工黨應付新政局之政策問題善於星期三日提交工團總會行政會之聯合會議今晨工黨某職員聲稱工黨絶不組織混合政府或與自由黨聯合行事工黨甚願挾此次選舉所賦予之力量仍爲政府反對黨云擁護保守黨者見選舉結果大爲震駭閣員中亦惶然不寗今晨赴相邸晤包爾温者有英皇私人秘書統一黨會會長商部大臣等人包爾温後赴鄕間休息聞首相力持鎭靜在内閣會議以前無所舉動衆料包爾温將辭去黨魁之職果爾則保守黨下星期内必開會以舉替人現已有呼聲者爲　比與奥斯丁張伯倫二人 
　　八日倫敦電工黨領袖麥克唐納爾氏已到倫敦當其抵車站時羣衆對之歡呼羣稱之爲未來之首相麥氏對報　訪員言渠不以選舉結果爲異渠所不釋然者報紙之態度耳近來報紙扶助工黨者僅工黨自辦之報紙故工人對於報界惑情甚惡渠甚望望報界改變其態度工黨未嘗不可　置資本税但工黨非欲　此　取議席工黨立於穏健基礎時機旣至即可行其主張目前任務在造成　情察此次結果可知工黨現入勝利之途云 
　　八日倫敦電愛爾蘭阜瑪　區選出之議員二人一爲國民黨哈必生氏一爲新芬黨希立氏較保守黨候選者二人多得票六千希立氏刻在獄中 
[各國對於英國選舉評論]  
　　八日巴黎電法報難一致謂英政府選舉之失敗僅因保護政策一事但頗慮英國選舉結果將與英法關係有不利之影響衆意英國不久將再有大選舉一般輿論咸謂英國現遇困難時期有數報以爲時局將不利於協約 
　　八日巴黎電巴黎時報之倫敦訪電云衆料包爾温將辭保守黨黨魁之職而不去相位旣未必有保守自由之混合内閣又無自由與工黨之合作工黨對於合作一層意甚堅决不願有影響足以破壞其黨之辦法無論如何現政府必擔任指導國事之責至三月底第一次預算案提出時而後已屆時現政府能否存在則須仰兩反對黨之鼻息矣云云巴黎辯論報稱包爾温貿然於勞動不寗之時而作改選國會之計致召失敗且保守黨内部對於税則改良　英法關係之兩大問題意見亦不一致爲選舉人所共知宜得票之不多也云法報對於新政府之組合大都不加討論惟希望新政府維持對法　誼耳 
　　八日柏林電德報大都歡迎包爾温政府選舉失敗之消息蓋以英政府對歐問題態度猶豫也有數報謂英國選舉之結果乃反對總理政策者之勝利但德人不可抱過大之希望云 
　　八日羅馬電意大利日報云歐洲政府對於英國選舉之結果頗覺煩慮預料喬治將再組閣但不知其如何與工黨提携 
　　八日紐約電美報皆謂英相包爾温舉行大選訴諸國民一舉實鑄大錯紐約時報稱英國首相自一八八○年狄斯萊里氏而後從未有如是之誤解民情者紐約講壇報稱工黨之勝利爲工黨可垂永久之證兩個中級社會之政黨將來當可提携云紐約世界報稱政府黨現已獲其所應得之失敗其對外政策旣無效果其對内政策又徒滋紛擾一事無成不過使政治擾攘而已 
[美國與德荷之商約]  
　　八日華盛頓電美德兩國間新商約業已簽字不久將提交參議院批准戰前兩國商約將以新約代之 
　　八日海牙電駐荷美使奉華盛頓訓令往訪荷蘭外相以期開議根據最惠國辦法締結新商約事荷政府已在原則上贊成不久談判可開至於荷船在美國領海内　載醉人飲料之問題現已開始談判 
　　八日紐約電荷蘭帆船齊虹號今日在火島外被捕以違犯禁酒法故該船載有香餅　酒七千五百箱 
[意國財政之進步]  
　　八日羅馬電財政大臣今日在參議院宣稱意國財政近已大有進步本年前五個月内匪特支出較預算爲少且收入大見增多一九二四年至二五年之財政年度預算案缺乏之數約在七萬萬里爾以上一九二二年至二三年則缺乏三十萬萬之多失業工人今已大减因罷工所失之時僅二十四萬七千日上年則有八百萬日云 
[佔領區域之近情]  
　　八日巴黎電佔領境内前被驅逐出境後由法當道取銷前令准其回里者至今日止共有一百九十二人計官吏八十七員私人一百零五人又有實業家四十三人工人十六人官吏三十人已由法當道准許停止懲戒之執行德人紙業現已與協約國當道簽定合同允將德紙解交栛約國 
[各國近事記]  
　　八日柏林電德國會今日以三一三票對一八票通過政府全權辦理緊急事件案 
　　八日巴黎電各報載稱法國逐月煤之數今第一次超過戰前之額一九二三年十月共産四四○三六八五噸一九一三年同月共産三六八九八五八噸 
　　八日紐約電今日愛葵太尼亞號郵船啓椗赴英時有警察一大隊登船搜查近今殺死某銀行送信人兇犯致延遲三刻鐘開出當時未查得一人惟旋在化波根逮獲意人兩名聞一爲開槍者一爲重要見證 
　　八日倫敦電前充中國海關戰員之漢特森氏逝世遺産値英金二十二萬零一百十八鎊 
公電 
　　北京通電各省衙門均鑒本日令延威將軍暫編陕西陸軍第一師師長胡景　陸軍上將銜喀什噶爾提督馬福輿陸軍中將　編河南陸軍第一師師長常德盛均著特頒給七獅軍刀一柄此令張嗚逹授爲陸軍中將杜發滎授爲陸軍步兵上校並加少將銜王　　李　　宋緖淸均授爲陸軍步兵上校趙廷楨授爲陸軍砲兵上校此令暫行代理部務陸軍次長金紹曾呈請授　　　爲陸軍騎兵中校並加上校銜鄂英安中傑張效蓮劉文　張宏　陳燕淸王乃鋭馬　　楊　保爲陸軍步兵中校馮永賢　懷德爲陸軍騎兵中校周立　劉玉堂陸翰章楊子良　象先袁仁全李祥麟王乃釗田文喜　登春王世魁李月桂張得祿姚亮　楊崇海爲陸軍步兵少校曹喜樊兆　爲陸軍騎兵少校金有坤爲陸軍砲兵少校朱克明加陸軍步兵少　銜郭鼎元爲陸軍三等軍需正均照准此令京庚印 
　　南京楊嘉猷等來電申報轉全書各團體父老兄弟公鑒江蘇省議會自開會以來一無建樹但以賄聞其最甚者爲賄選　長私加公費摧毁敎育賄賣省産均經本省父老及各法團攻擊揭載各報歷歷可稽昨日申報又載省議會通過　長任期並某社提議賄賣水電廠云云同日有人在旁聽席親見該會因賄賣水電廠案正反兩派劇爭至於嚴打未得提議乃該會竟　稱議决出賣咨請省長公布以歲入數十萬元之省産公然賄賣以未經提議之議案朦稱議决此而可忍孰不可忍查某社首領王景常吳輔動劉文　等本係稔惡歷經本會請求各法團將其議員除名尚未實行今猶怗惡長亂該議長徐果人兄死未殮於向不開會之星期六開會案未議决即行　咨其中顯有重大冀圖外　紛傳之説不爲無據此種賣省議員安可容忍除請省長依法撤銷外務乞全省法團及諸父老與吾同學一致申討或解散全部或撤去一部以維正誼而正人心江蘇全省學生聯合會理事楊嘉猷葛銘動王鴻章曹蒂叩靑 
國外要聞 
[德國特約通信（王光祈十月十三日柏林）]  
　　德國人之音樂生活（八）德國樂中之歌劇（下）以上所述爲十九世紀法奥意英諸國之歌劇情形其時德國方面則正發育培植其所謂德國國劇DeutscneNationaloper其開國元動當以魏伯爾Weber爲首魏氏本爲羅曼主義領袖在德國音樂界中係極有關係之人氏生於一七八六年死於一八二六年其名劇爲FreiscnutzEuryantheOberon等等不但代表羅曼主義而且爲德國國劇始祖與魏氏同時之人如史卜爾　　　 
Spohr（生於一七八四年死於一八五九年其著名歌劇爲Faust彼又爲提琴Violin名家）馬喜來Marschner（生於一七九六年死於一八六一年其著名歌劇爲VampyrHansHeiling等馬比身體肥胖重二百五十磅德人稱爲最重之音樂家）輩亦參與創設德國國劇之業至瓦庚來Wagner氏出德國國劇遂完全告厥成功瓦氏生於一八一三年死於一八八三年其父爲警廳書記性嗜戲劇瓦氏因而受其遺傳瓦氏半歲即喪其父而母氏又復再醮零丁孤苦可想而知氏曾肄業大學研究樂學其後歷任德國各地音樂監督一八三九年瓦氏偕其媂前往巴黎爲該地書賈編製樂譜以度其日因得研究巴黎前輩歌劇之機會其有益於瓦氏前途者不少彼之名劇如RienziFliegendenHollander等即在此處脱稿惟其中Rienzi一劇尚受有法國歌劇影響至FliegendenHollander一劇則始獨標一幟自此以後德國歌劇界中遂有瓦庚來派與非瓦庚來派之别一八四二年瓦氏由法返德從一八四五年起繼續發表其名劇TannhanserLohengrinMeistersingerNidelungenn等等此外關於音樂之論文著述亦復不少如美術與革命將來之藝術品將來音樂美術與風土之類是也瓦氏不但爲音樂家著作家而且同時又爲詩人彼之名劇脚本皆係自作蓋全詩人樂師而爲一人者也彼之歌劇係將歌唱吟誦説白三者合爲一爐製成所謂語歌Sprechsingen換言之歌唱即説白説白亦歌唱彼之音樂宗旨與古鹿垓氏相近彼僅認音樂爲歌劇全體中之一分子不許其單獨進化處處須與劇情適合以逹全劇之共同目的自瓦氏以後德國國劇遂完全成立且進而世界各國模範焉然吾人於此不可不知者即瓦氏著作實爲前此歷史進化之結果而非一種新式運動之萌芽因此之故後之作者如欲循其故轍以駕瓦氏而上之實屬不可能之事故凡有意創造將來歌劇者非另尋新徑不可至於與瓦氏同時（或在其後）之音樂家其中可以稱道者如Pfitzner（德人一八六九年生於莫斯科ＲStrauss（德人生於一八六四年）dAlbert（德人一八六四年生於蘇格蘭）Korngold（奥人生於一八九七年）Mussorgsky（俄人生於一八三九年死於一八八一年）Schreder（一八七八年生於法國南方Monaco自由城）Verdi（意人已見前段）Masengni（意人生於一八六三年）Leoncavallo（意人生於一八五八年死於一九一九年）Puccini（意人生於一八五八年）Biezet（法人已見前段）Debussy（法人生於一八六二年死於一九一八年）Grieg（那威人生於一八四三年死於一九○七年）諸人皆極負時譽者也 
　　觀此則知歐洲歌劇自十七世紀初葉佛魯冷池地方復興以來初盛於意繼昌於法至十八世紀中葉德人古鹿垓氏起而爲第一次之改革至十九世紀中葉德人瓦庚來氏又起而爲第二次之之革於是歐洲歌劇始有今日之盛况考其發逹程序實非一躍而幾故凡有志改革社會事業者要在其能繼續不斷之奮鬭耳 
 
 

Page 5

 
 
第一萬八千二百四十五號;中華民國十二年 西曆一千九百二十三年十二月十號
星期一 * *   
 
 

Page 6

 
 
第一萬八千二百四十五號;中華民國十二年 西曆一千九百二十三年十二月十號
星期一 * *國内要聞 
[北京通信　（然）]  
　　曹側之包圍政策 
　　北京政局之糟亂處處令人可傷亦處處令人可笑所謂最高機關者豐沛子弟恭爲上客若輩原不知官儀其叫囂凌亂直糟到萬分近來北京人士茶餘酒後每喜摭拾此中趣事以爲談助惜不能盡以楮墨形容耳以愚所知則其中關於政事之軼閔尚有足述者拉雜錄之於下 
　　最高機關中秘書廳與軍事處一文一武原爲並峙之局但自辦公鐘點之爭以後則只見有秘書廳已不見有軍事處自鄶以下言微人輕自更不足數惟收支處長李彦靑事曹最久彼有車笠之盟且始終爲一紅人故王毓芝不得不另垂靑眼特與之合作今欲走終南捷徑者舍王李而外蓋無别途矣日前有某疆吏陳述要事差一代表來京因其身價較高初無須徵求曹氏左右之同意故其代表逕坦然入府某疆吏又恐有臧倉之阻也臨時且以電話爲之先容因之他人卒莫之如何惟某代表陳述時伺聽而速記者凡四五人某代表恐一字之誤鑄成大錯期期艾艾欲報告者皆半吞半吐不能暢所欲言結果則見如不見反授他人若干之把柄歸以告某疆吏某疆史深以爲憾其包圍之緊於斯可見矣 
　　江西蔡成勛因贛邊軍事問題特派其弟來京面呈一切其弟蔡某祝嘏時已抵京不料報到請見以後候傳九日音信毫無蔡大惑不解最後一日只得往司閽處質問號房曰有傳見之信到尊寓乎答以無之曰旣無信去來問亦是徒然請你候着罷蔡忿然曰一輩子無信去就候一輩子嗎號房笑曰大槪你是初到京不知規矩此間會客照例由秘書廳點定呈報然後傳見否則堂高　遠誰知門外有候見之人蔡無可如何只得認悔氣而退又袁祖銘代表某氏亦爲陳述川省軍事而來順道過洛且携有代爲陳情之書不料以不懂規矩亦候傳逾七日而未得一見夫以蔡袁之代表言之其　格不爲淺以報告軍事言之其事不爲不急而必候及週旬猶不得見誠不知秘書廳是何用心若曰此猶須疏通則未免太不怕麻煩矣 
　　曹錕自入新華宮以來本酖臥治之樂經左右一番包圍外言不入於内内言不出於外遂益覺空氣之閉塞據津派人言此種做法保系不顧人之難堪固嘗彰明較著爲之也當祝嘏之時除公宴而外某夕居仁堂有一私宴參與其會者皆昔日袍澤之士以情理言之來京之魯熊津王當然分據一席詎王固被擯而向隷保派之熊炳琦亦不得參與熊以謀直長較與津系接近不料受此奚落然亦安之王則以膰肉不至認爲主人慢客甚爲不平曹锐聞訊亦覺説不過去乃亦犠牲此盛饌親至興隆大院向王陪話謂那邊嘈雜過甚總座知君喜吃廣和居特敎我來陪你王聞言不便置可否微笑而已此夕居仁堂酒綠燈紅方開盛宴而此一主一賓則餐於以冷淸著名之廣和居此中感慨如何自不待言後王語人曰北京幸有一個廣和居不然我要没有吃飯的地方了其言甚爲　冷其實曹固未知就裹方訝熊王之逃席後聞其介弟之言大駡辦事人混賬乃專設一筵於次日單請王熊二人然王至今一言其事猶憤憤不平也 
　　公府新規明出於王蘭亭而十九爲張志潭所劃策張在未來内閣中素以交通總長自居故對未來總理十分巴結而曹氏愛屋及烏遂亦甚信智多星之言津系某要人曾曰元勳爭功也是常有的我就不服這位搖鵝毛扇子的憑着什麽和我們爲難此言甚可長思也聞張等近有組織新直隷系之計畫以保派人物爲底子　洛主人除外而專聯其部屬所謂聯兵不聯將也此事醖釀已久如果實現則北方政治上更將另起變化矣（十二月六日） 
[顧維鈞對金佛郎案之意見　九峯]  
　　簽註該案六條 
　　北京當局對於金佛郎案除張弧臨走之際發表財政部致外交部公函外迄無負責之表示致外間猜疑殊甚有謂中法實業銀行協定部分已經承認者有謂祇須財政部　致安格聯照付不必公表者實則此事關係重大當局固守嚴秘主義尚無人能道其眞相惟外交部方面顧維鈞對此案之簽注似主愼重特不知王克敏腹案如何耳茲探錄外交部簽註原文如下㈠一九○一年公約第六欵甲項載稱「此四百五十兆兩係照海關銀兩市價易爲金欵此市價按諸各國金幣之　易金如左」云云其所稱「金欵」二字祇能具有一種意義即指金幣而言用以區别賠欵總數所稱之銀幣而已又該公約同欵另條載稱「本息用金付給或按應還日期之市價易金付給」云云其所稱用金二字其意義亦正相同換言之即按照公約中國對於諸國所負賠欵之數目誠如中國於一九○五年七月間交換文書以前所力爭並非以海關銀兩爲凖之定數乃係依照該欵條文所定市價計算之一種特别金幣之定數質言之此乃一種按照各國貨幣之不同以金鎊或佛郎或馬克或　布或金洋等爲凖之定數也㈡公約中所定各種折價並非中國每月付給賠欵之折價無非一方面用以折合海關銀四百五十兆兩總數之折算一方面以備日後中國於訂定期限應付諸國賠欵時計算金欵確數之折價而已㈢上述解釋係根據下列事實而來殊甚確當蓋自一九○二年至一九○五年間海關銀兩之折算落至公約所載之折價故每兩海關銀其價不及三佛郎七十生丁或英金三先令於是同一數目之海關銀其値遂較折合諸國金幣所必需之數爲减少當時列强曾向中國要求補找虧短其結果乃於一九○五年七月二日訂立合同中國允爲照付並已付給海關銀八百萬兩即爲「歷年以來截至一九○五年一月一日止中國對於列强因以銀付賠欵之故所負之全部債欵」㈣前項合同亦規定將來付欵或照倫敦市塲之銀價付給或用金票或電滙付給均可自有此規定以後歷次撥付賠欵嘗由海關按照應付日期之市價折買用電匯付給換言之即此電匯之欵係用上海銀兩在滬付給因匯兑率漲落關係其所需購買電匯金幣償付諸國到期賠欵之上海銀數逐月幾皆不同每遇市價落至一九○一年公約所定之折價則中國所付之數恒較依照公約所載折價以總數共計四百五十兆爲根據而計算之數爲尤鉅此乃歐戰以前之情形也當歐戰期内及自歐戰以來因某某數國金幣跌價之故海關銀之滙兑價値遂此漲高於是購買電匯償付賠欵之金幣需銀較少當時匯兑雖漲落無常但並無何國曾起抗議亦無任何列强曾請中國付現以免受此影響故事實上無論何國之金幣跌價從未視爲可以要求付現之理由即在今日佛郎價値業已落至不及五折而對於西班牙之付欵係用佛郎電匯按照滙付日之市價折算西班牙固從未要求付現也夫金幣跌價中國之應得其利益其理亦到公允蓋十五年來平均計算以金幣價値高漲不動之故中國固已重受損失也㈤倘對此問題稍有疑義預料將來尚有爭執不妨請政府用法國銀行之佛郎紙幣付給法國賠欵蓋佛郎紙幣上註有「憑持票人即付現金」等字樣法政府當能以法國銀行取現無所困難倘比國堅持不讓要求付現則對於比國亦可同樣辦理㈥目前正在討論之此項問題實爲中國關係綦重之問題蓋以金幣付給與用現金付給大有區别之意羲若使放棄則結果所致恐影響及於所有中國之債欵因中國之債欵大都以金爲本位也故對於庚子賠欵一旦准其付現中國必將大爱損失不獨對於庚子賠欵而受損失且對於數倍於庚子賠欵數目之外債亦將同受損失也 
[護路督辦處將成立　歸國務院直轄]  
　　督辦鐡路警備事宜唐在禮被任將及一月迄未就職外間頗多責難之語茲據交通界消息唐氏連日與高凌霨吳毓麟曁張廷諤等切商多次已將一切難决問題協議就緖現在督辦處改歸國務院直接管轄之下即以院中舊日附設之統一會會址爲辦公地點並將四照堂劃歸該處充作接待外賓之用其組織條例亦略有增改大致督辦之下再置帮辦二員襄理一切事務又於秘書之上添設總秘書一員總管往來文件其原定雇員名額只有十人亦認爲不數辦公擬再增加十人每月經費約需現洋一萬五千元即以此數作爲預算案按月由交通部就鐡路收入項下照撥開支昨日（七日）下午唐氏親到院中查勘屋字陳設器具同時並商由院方函逹交通部請先撥開辦費五千元該欵日内必能撥到大約下星期起督辦處即可正式成立開始辦公矣 
[使團會議賠欵用金案]  
　　今年三月間比義等國步法國之後曾致　牒於我國政府要求以金償付賠欵事隔數月之久吾國迄無正式答覆然各國對此本不熱烈益以時過情遷更覺冷淡但日來法國方持其靜待承認之態度而我國當局又無確切誠懇之表示各國以爲有機可乘遂約　外交團全體於前日（六日）下午三時特開會議有謂預會諸人僅與庚子賠欵有關係之八國者較爲近埋會議中專討論用金付欵問題列席各國有主激烈者有主和緩者主張激烈者除法國外以比國爲最因其國家需欵孔殷不得不爾亦有代表隋聲付和對此問題自初即不甚吃力故會議結果主張繼上次通牒之後再提出一種抗議如中國無正當表示再籌辦法至五時半散會 
[上月鹽餘放回之波折]  
　　十一月份鹽餘財政部已交涉提回惟稽核所簽發提欵公函僅匯豐一封其餘匯理道勝正金三行之函槪未發出匯豐之函所以須先行發出者聞北京政府前曾借用關税十八萬五千兩由稽核所擔保從鹽餘項下撥還今已到期自應先行提取以便還債惟每行放出者不過八十餘萬元今扣去十八萬五千兩又去一小半矣至滙理之欵因有發放存欵交涉尚待覆信然後發函關於第三次商提之百三十萬元王克敏除與法使商量外曾另派姚鍾琳與匯理行之貝勒交涉匯理行往法使身上推法則又以金佛郎案爲前提請中政府先有切實之表示但十一月份鹽餘請飭匯理照付法使尚無表示此外正金銀行須扣九六債基金七十萬元亦係按約行事茲財部商之該行以本月鹽餘較淡若如此扣法則此月將大形恐慌可否少扣若干或展期再扣正金對此要求亦未回答故提欵公函尚不能全發也 
[四年特種債票將抽籤]  
　　僅還本四分之一 
　　四年特種債票總額二百八十萬元本應一次還本但財政部因無此的欵故擬先還四分之一並訂定於本月十七日舉行抽籤昨該部已呈請特派審計官二員蒞塲監視以昭愼重原呈略謂查四年公債特種債票總額二百八十萬元前經國務會議議决俟本年十月十二日總税務司經管三四年公債基金有欵可撥時悉數償還茲據總税務司函稱前項本銀於三四年公債本息各存欵之利息項下僅籌得七十萬元擬於十三年一月十二日先還四分之一並補給三個月逾期利息等語　來查總税務司所擬各節實爲維持公債信用起見尚屬可行應請照辦茲定於本年十二月十七日舉行該項公債第一次還本抽籤還本銀七十萬元自應查照歷年公債成案呈請特派審計官二員監視抽籤以昭愼重 
[反吳派將假參院開會]  
　　反吳派議員昨日（七日）發出公函致衆院同人主張暫假參議院　場開會其文如下自議長問題發生以來紛擾至今不能解决以致開會無望國家一線僅存之立法機關大有無形解散之勢贍念前途可爲寒心夫議長任期法律規定本極明白毫無疑義無所用其爭執蓋憲法母法也議院法及國會組織法子法也子法所規定如與母法有所抵觸自當無效若不抵觸則母法無明文者當然遵從子法以母法爲槪括的簡略的子法爲分析的詳明的子法原以補母法之缺也議員任期三年爲國會組織法第七條及憲法第四十八條所定議長任期三年爲議院法第二十條所定子母兩法旣不抵觸皆當有絶對之效力今議員任期已滿尚能行使職務者以有憲法第四十九條之救濟也議長旣無憲法及其他法律之救濟當然仍唯議院法是遵此理甚明無俟曲解如謂法律所定議員任期職務便包括議長在内則國會組織法旣規定議員任期矣而議院法又轉爲議長規定　期　耶二者性質不同於此益明論者　議長問題而并索及　委員長及委員問題不知委員長及委員任期議院法及衆院規則皆無明文規定謂其包括於議員之内尚　可通若議長任期旣有明文規定何能與委員長及委員並爲一談論者又謂憲法上明白規定議長者條文無多若議長不包括於議員之内則條文上　及議員者議長槪將除外而不適用不知議長本有兩種資格一爲議長資格一爲議　資格凡條文上　及議員者議長自可以議員資格適用之必條文上明定議長者議長乃能仍以議長資格而適用今發通知當主席乃議長職務而非議員職務吳君景濓乃欲以議員資格行使之並認爲憲法上之問題須由憲法會議解决設有人反唇相譏謂議長職務旣可包括於議員之内則凡議員皆可行使議長職務亦認爲憲法上問題要求開憲法會議解决詎非笑話總之今之議長問題非人的問題而法的問題吳君景濓如不以立法之人而自行違法更不以一人地位而破壞國會早日依法解職則議長問題不解决而自解决如必違法自恣而多數同人又不肯舍法殉人長此相持勢非使國會無形消減不可個人地位不足惜其如國家前途何現衆議院議塲旣爲武力所覇據同人皆文弱書生自不能與之抗爭惟有暫假參議院議塲依照憲法第五十一條自行集會并依照衆議院規則第三條推舉臨時主席討論進行庶不因一人違法而使全體職務不能行使也是否有當敬候公决提出者黃翼余芹生杜華連署者牟琳劉緯谷芝瑞史咸澤李夑陽等三十餘人 
[東報對王正廷赴日之推測]  
　　謂其負磋商借欵使命 
　　此次中俄督辦王正廷赴日日本方面頗有種種臆測王氏已於四日晚十時半由奉天乘安奉鐡路出發東渡當其滯留奉天之數日間日本方面發生許多傳説均似有一種用意　爲介紹一二如下 
　　五日遼東新報載奉天三日特電云王正廷督辦赴日之目的表面上稱爲調查慘殺華人事件之眞相然據傳聞實爲挽救北京政府之財政因難起見欲以解决商租問題爲交換條件而向日本借欵又王氏與張作霖氏面談之任務其爲關於對俄交涉之諒解固不待言但亦兼有希望就任中東鐡路督辦之秘密的運動 
　　又五日滿洲日日新聞載云於赴日途次留滯奉天之中國使節王正廷氏帶有爲救濟中央政府之財政而向日本借欵之使命關於此事之前提曾對張作霖開始如次之交涉即㈠直奉戰後奉天方面截留之七百五十萬元鹽税應交還北京政府㈡奉天方面如不應允交還此項鹽税則北京政府當向日本提議與該鹽税交還額數相當數目之借欵㈢對於日本提議借欵時其條件奉天方面應表服從張作霖對此已當面婉予拒絶 
　　以上傳説無論有無然如商租問題乃二十一條件之一部分且係屬東三省範圍北京方面似未必敢冒全國之大不韙以爲向日本借欵之交換條件殆可斷言又如奉省截留之鹽税舉對日借欵絶無因果關係日人偏欲硬斷爲有其事其居心誠不可問惟王氏對日記者之談話過於不得要領徒令人在暗中捉摸自不免生出種種誤會故日人之此種臆測王氏方面似亦須負一半責任也茲更將王氏對滿洲日日新聞記者之不得要領談話譯述如次（以下譯原文）王正廷氏三日因船津總領事之介紹與記者相見語曰「鄙人原擬於三四日間赴日不幸直延至今赴日之目的因鄙人已十七年未至日本此次復往恐不勝今昔之感况此次震災日本人究能堪此帝都復興之大業與否亦欲親見聞之調查慘殺華人事件亦爲其任務之一鄙人與張作霖係於抵奉當夜十二時頃會見惟其内容不言爲上中俄會議之内容亦望勿問但加拉罕氏當不至急遽歸俄耳」復次記者謂目下哈爾濱甚寒恐不能即去意欲諷其不能就中東路督辦任王氏變顔思索少頃作曰然復詢以史蒂芬氏歸美國時其行箧中並無何等土産（意謂並無結果）君至日本望携多量土産歸來王則答以甚感　意而已 
[丹麥擬參加無線電交涉]  
　　無綫電臺交涉美日相持不下態度皆極强硬近日已成大僵特僵之局日前美國　有允許協助中國偕欵　冋三井承築雙橋　　之消息但此爲美人　激之語詳加考慮其中亦殊有許多碾　之處故一時尚不易成爲事實昨據交民巷方面消息此案將益見糾紛因近日歐洲各國皆擬加人此項事業除英法兩國前已聲明加入外現丹麥亦擬參加緣丹麥從前與中國締約時曾有對中國電業事項凡關於對外通信時應占得優先權等語此案美費德理公司與日三井洋行所承建之上海及雙橋兩處線電臺皆屬對外通信性質故丹麥欲根據此理由參預此案據外部確訊日昨駐京丹麥　代　特謁顧維釣表示謂現在中國與日美交涉之無線電臺事項丹國有參加之必要按國際條約所規定中國須先得丹麥政府同意後始准擬定辦法云云日美之態度已相爭不下英法丹麥又都乘　要挟我國對此自益難措置然日人方面尚宣傳我國外交當局對彼已如何諒解據東報战稱駐華日使芳澤報告一日交涉經過情形據云余（日使自稱）於無線電臺問題與顧總長經七次交涉之波折法理的爭論始終持强硬態度前月三十日之會議顧氏已明認予之法理之説明爲正當誠堪慶幸復經余懇切反覆説明頗蒙顧氏嘉納云云恐事實上尚未至如此也 
[財部公司債編内外債欵表之説明㈢]  
　　（七十七）中國實業銀行債額洋十八萬元應還九六票額十一萬三千四百元八四折洋九萬五千二百五十六元餘欠洋八萬四千七百四十四元（七十八）中國實業銀行債額洋十二萬元應還九六票額七萬五千六百元八四折洋六萬三千五百零四元餘欠洋五萬六千四百九十六元（七十九）天津中國實業銀行債額洋十五萬元應還九六票額九萬四千五百元八四折洋七萬九千三百八十元餘欠洋七萬零六百二十元（八十）大業銀行債額洋十萬零三千四百元應還九六票額六萬五千一百四十元八四折洋五萬四千七百十七元六角餘欠洋四萬八千六百八十二元四角（八十一）大成銀行債額洋五萬元應還九六票額三萬一千五百元八四折洋二萬六千四百六十元餘欠二萬三千五百四十元（八十二）合記債額洋四十三萬六千四百十元應還九六票額二十七萬四千九百三十元八四折洋二十三萬零九百四十一元二角餘欠洋二十萬零五千四百六十八元八角（八十三）莪記債額洋十七萬五千三百六十元應還九六票額十一萬零四百七十元八四折洋九萬二千七百九十四元八角餘欠洋八萬二千五百六十五元二角（八十四）　業銀行債額洋二十萬元應還九六票額十二萬六千元八四折洋十萬零五千八百四十元餘欠洋九萬四千一百六十元（八十五）漢口合記債額洋二十五萬五千八百十元應還九六票額十六萬一千一百六十元八四折洋十三萬五千三百七十四元四角餘欠洋十二萬零四百三十五元六角（八十六）隆記公司債額洋八萬四千一百六十四元七角九分應還九六票额五萬二千零二十元八四折洋四萬四千五百三十六元八角餘欠洋三萬九千六百二十七元九角九分此欵原借係法金六十五佛郎（八十七）新亨銀行債額洋一百三十二萬九千六百元應還九六票額八十三萬七千六百四十元八四折洋七十萬零三千六百十七元六角餘欠洋六十二萬五千九百八十二元四角（八十八）大德通銀號債额洋十七萬七千二百元應還九六票額十一萬二千六百二十元八四折洋九萬三千七百六十九元二角餘欠洋八萬三千四百三十元零八角（八十九）天津中法等六銀行號債額洋二百二十四萬八千二百卅八元一角二分應還九六票額一百四十一萬六千三百九十元八四折洋一百十八萬九千七百六十七元六角餘欠洋一百零五萬八千四百七十元零五角二分 
[朱慶瀾請懲東路地畝處長]  
　　中東路收回地畝案以各國之干涉久不解决最後乃商定由調查入手但外交部昨中東路護路總司令朱慶瀾來咨一件内稱謂中東路局内这地畝處長竟不許我國所派人員從事調查并聲言重要　據均　哈埠各領事封鎖東路地畝爲我國領土俄人違約强佔我國收回理之當然不知各國領事有何權力而能干涉此事現朱已請東路督辦對東路地畝處長關逹基加以懲 
 
 

Page 7

 
 
第一萬八千二百四十五號;中華民國十二年 西曆一千九百二十三年十二月十號
星期一 * *　　處不知外交部對之將何如也茲將朱氏原咨錄下爲咨行事據本署調查地畝委員報告本月十三日在東省鐡路公司開調查地畝委會據東省鐡路管理局地畝處長關逹基當塲聲明關於地畝重要圖據均被駐哈各國領事封鎖僅約定本月十九日即禮拜一將留存圖册檢送查閲等語請示辦法前來查關於地畝一案前准九月五日大咨業經公司議决承認在公司内先將一切材料檢交督辦代表調查等因現在已逾兩月所有關於地畝一切材料公司早應負責檢查備查且調查地畝委員并無該地畝處處長關逹基在内何以任命在塲飾詞抗交况東省鐡路係照民國九年續訂合同現尚完全由我國政府代管第三國絶無干預之餘地若果如該處處長所云苟使駐哈領事之舉動係出於各該局長處長之招致則該局長處長等顯屬違背職務如何加以懲處對於此項非法干預如何設法排除應請該督辦另案查明核辦外至關於地畝一切圖册旣經公司議决認允檢送調查自應由公司完全負責即令照案儘數檢交以資審核據報前情相應咨請貴部查照此咨外交部 
[吉林東北巨匪受撫詳情（隠）]  
　　編爲游擊騎兵第一總隊 
　　久爲吉江沿邊大患之巨匪陳東山孫緝武輩明雖分股滋擾實則互相聯絡聲勢浩大官軍不敢進剿者數年矣吉省東北一帶受害尤甚陳東山已於上月中在寳淸就撫計降隊約八百名編成四隊請由孫督軍照准並派趙振綱爲總隊長陳東山爲副隊長一切均已就緖當時即有陳孫宗旨不合勢將决裂之訊茲據方正友人來函孫輯武等亦已由奉吉委員馮旅長占元楊團長崇山在方招撫妥協由招降委員會同石縣長張所長及地方領袖邀請匪首宮聲武孫緝武等在縣公署會議將招降條件决定查點匪數有馬者七百五十人江省大通縣地方尚有二百餘人合計約一千人匪首除宮孫外尚有李治國陳子峰徐連·有王成玉·關喜祥·叢海山·老來好·天罡·奉天·雙山·九江·子陽·掃北·銀山等均授以中下級軍職業已正式編成名爲吉林游擊騎兵第一總隊即委宮聲武充任副總隊長共分三營又恐商民不明眞相特出布告安民原文如下爲佈告事照得本副總隊從前雖因官府壓迫誤入迷途惟自流身草莽以來常抱悲天憫人之志除嚴整隊規不准輕殺無辜外僅對富而不仁者時有殘害然數年間行與願違殊非本懷迨至今年又遇同病失身之孫緝武李治國陳子峰等先後被逼同歸此途每歎爲匪之事眞令天下豪傑同聲一哭幸天佑我輩忽於上月間楊團長崇山馮司令占元面奉東三省保安總副兩司令部張孫兩師座意旨前來招安經本隊第三營營長孫緝武代表全體與楊委員曁方正軍政各長宫往返接洽妥協本副隊長亦與同人繼續親晤石監督王參議等諸要公果然皆開誠布公相見以誠職是本副隊長隨約同人甘心就撫現已由收撫委員往返電禀編練就緖本隊臨時暫定名目爲吉林游擊騎兵第一總隊業已編練告竣共有騎兵三營第一營營長由李治國負責第二營營長由陳子峰負責第三營營長由孫緝武負責自今布告之日即爲各營官兵更新之時如再有從前不法行爲准各界商民直接向本隊控告一經發覺决不姑　除會同軍警在方正縣街專設降軍與軍警聯合稽查處外誠恐商民有未周知再相驚擾願我父老兄弟深悉本隊長維持秩序保護地主之誠意如再有本隊士兵私自出營不但准其告發倘有荷槍越境而無地方軍警前導者准予地方法定機關或自衛商民開槍迎擊格斃無論自後方正商民向南山一帶拉柴炭之車凡經本隊防地如有丢失馬匹等情本隊長擔負赔償責任本隊長對内言出法隨對外决不失信用特此布告請我父老兄弟一詳查焉切切此布民國十二年十一月二十日 
[魯熊變更政局之所聞]  
　　熊炳琦大宴各政團 
　　山東實業政務財政三廳及濟南道尹均已先後接任新任膠東道尹許佩忱亦定於三五日内赴烟台履新此次更換者只有敎育廳于元芳因各方反對甚烈尚無到任消息據聞于氏已於六日晚間乘津浦四十四次車微服來濟下榻徐家花園誠社首領張介禮私宅但敎　方面則尚未接到于之通知記者向張氏私宅探詢亦謂絶無此事熊炳琦於七日大宴各政團首領銀行團及鄭督理席間熊氏謂政局　已底定政治自可漸入軌道外間謂余（熊氏自稱）偏袒誠社廼無稽之談余此次更換各廳道均由各黨派人才中擇尤任用嗣省會宋議長謂山東財政奇窘百業俱廢惟現已無源可開當從節流着手工商銀行經理馬惠階謂三礦就是山東財源因何不開宋謂并非不開係省會未開會故不能解决馬謂議長爲何不召集開會宋語塞省議員王宩廷謂吾東所關之事不配政爭二字不如直截了當謂爲權利之爭滿座皆不歡而散又聞新財廳長王宗元所遺之省署秘書長一缺熊氏原擬畀諸舊敎廳長王訥但熊氏秘書吳魯藩王繩祖等久已重涎此席吳爲此次變更政局之總參謀史有舍我其誰之槪誠社首領張介禮意中亦自有人乃致電洛吳對吳王大肆詆諆洛吳已將張原函致熊令其注　矣 
[法敎士出險之又一説]  
　　昌邑張家埠法司鐸被架出險詳情已詳前報茲據　城水西莊來城者言與官方之報告大不相符謂當官軍與土匪在水西莊開火時土匪確曾將法司鐸架上圍牆與官軍言和十九團楊團長謂無法呈報匪遂獻計由陸軍出欵四千元匪方打死一人冒充巨匪王貫卿雙方遂照計辦理打死者乃一鄉民並非王貫卿土匪將該尸首擬下圍牆時軍隊即向前槍刺刀砍以掩痕跡至所費欵項仍出諸該村之人緣事前該莊居民逃避一空土匪走後軍隊借搜匪爲名大肆搶掠裕後堂王姓一家所損失糧米即有三百餘石按市價計算已値京錢一萬四千餘吊其他衣服財物尚不在内云云姑錄之以備　考 
[湘議會之活動　（長沙通信）]  
　　孔競存已來省　各問題可迎刃而解 
　　湘省議會正副議長他去各情迭載本報嗣以會務無人主持因繼任議長選舉問題久延未决而各議員又以目的不同主張亦不一致有固執定期開會選舉者有電促孔副議長來省者贊同前説之人前已經過半（八十四人）人數署名蓋章但内中或又以恰足人數若一人不到仍不能開會將來被少數人操縱不若現時愼重再從事疏通爲妥而主張後説者亦早已聯名致電孔氏經數次敦已允來省主持此外一派議員不主張此時開會以軍事時代政府行動每難以法律相强開亦無益更有一派議員不願何國琦充臨時議長謂何對於臨時主席屢次辭職而暗中又組織甚力遂不願意投票總上各因此數月來議會之所由沈寂也昨午後一時主張選舉一部分議員在議會休息室開協議會到六十飣餘人公推劉家正爲臨時主席對於定期開會問題仍互相研究首由向澄淸報告本席發起此會係因報載簽名蓋章之議員已有八十六人本可以開會選舉臨時議長但困其中有已離省者恐開會又不足法定人數故請同人協議究應如何辦理劉沅葆云頃又接得孔競存來信允二三日内來省本席昨又與陳小元二人去電催促何紹元主張待至下星期一日（十二月十日）孔如未到即選臨時議長文一元云無論孔氏來省與否應决定下星期一日開會朱矯云此次會期係補足常會抑爲臨時會劉沅葆云常會無所謂補足故此後仍係開臨時會自本日起再候三日孔如不來即依組織法開會選舉臨時議長黃鉞云此次臨時會尚未滿期下星期一日開會仍在法定期内如殘餘日期不多即依法動議再開一次臨時會各方研究頗久最後决定如下㈠定於下星期一（十二月十日）開大會㈡届時孔競存如未蒞會即於本星期六日開一協議會推舉臨時主席主持一切開大會事宜㈢下星期一如本屆臨時會會期届滿即再動議續開臨時會按此死而欲絶之議會近日頗呈活潑態度則以耴副議長行將來省可以不必選舉臨時議長孔即不來而物望較孚之人尚多臨時議長一席亦未必爲何　所得且鑒於外間空氣似有開會之必要故昨日協議會有定下星期一開會之决議雖協議會人數不多而前次未曾列席選舉會者亦均到會贊成不料開會方畢而孔副議長即於四時許到省即寓會内則此後一切問題均可迎刃而解矣（十二月四日） 
[湘敎育革新冉紀]  
　　評議會討論各項提案 
　　湖南省敎育會評議部昨在幻鐙塲開會討論前次各評議員所提議案到五十一人幹事部有方克剛等九人出席公推馬續常主席依次先討論籌備大會塲案魏振翊以提案過多須分類審查以免躭誤時間童幼甫則以多費審查手續更延討論時間請先决大會塲案主席贊同之請方克剛報告經費情况方氏謂此案原本欲編報告案其内容須請公衆商酌對於經費中米捐一項而言去年政府已充補助三萬元本年前月又請將米捐四厘尾數充建築費若得政府允許亦可得萬餘元主席以此案成立與否付表决衆均贊成次議博物館章程案歐陽剛中謂此案已經幹事部修正可請主席宣讀童幼甫謂本席以爲首應質問圖書館博物館是否均爲省敎育會所設本會旣爲省敎育會評議會凡屬於本會事宜本會應俱有建議之權羅大凡謂章程應由本會議决選舉權應注意是否須參入幹事部主席謂章程由本會議决自無異議但館員多少亦應加以注意免幹事部執行時發生困難熊亨瀚謂圖書館與博物館主任應由評幹聯席會議選舉方克剛謂幹事加入選舉不符定章主席謂今日本案討論過久此次議案又太多應照本會章第九條推舉審查員七人出而審查當即推舉姚平階童文豹向大光熊亨瀚賈文漣周漢藩陳鎭襄等爲審查員再次議籌辦暑期學校案主席宣讀原文畢以此案無多大討論表决成立再次議籌設公共體育塲案主席宣讀提案書畢方克剛謂中華運動會明年應在湖南舉行仿照今年湖北辦法費用萬餘元湖南經費現仍毫無着落應如何設法早籌以免一時倉卒又以體育家所研究時期以春季爲好但運動塲之建設費如能由政府担任獨辦最好二點在協操坪甚爲合宜但彼處爲軍隊會操之塲恐不能得軍界之同意車站旁不知可否適用童幼甫謂協操坪車站旁均不贊成主張分臨時永久去籌備姚平階謂今日所議爲永久體育塲並非爲應付中華運動會而設彼時如須應用可再借協操坪至公用操塲則須擇各校適中地點方克剛謂操塲分臨時永久兩種最好臨時借協操坪永久則擴張敎育會前坪熊亨澣謂本案無須付審查請主席整頓後再交由幹事部積極進行衆均贊成因時已六鐘餘案下次續議遂即散會（十二月四日） 
[贛省匪患蔓延　焚掠擒刦較前益烈]  
　　贛省匪患時有所聞現外縣各屬土匪猖獗視前益甚如吉安之橫江市商號數百家設有警察分所日前該處忽來大股土匪大肆搶刦當被拿獲數人拘於警所旋爲匪夥探知遂邀集同黨多人將其刦出並入火焚燒警所延燒店舖二十餘家巡警亦受重傷又如安義之萬家埠商業繁盛二日晚突來持槍土匪二十餘人槍刦商家繼以放火該地警所長警均不知避匿何所而土匪搶刦後即向永修縣邊界竄去有槍土匪橫行無忌人民已不能安枕不意撫撫州所屬又能打傷郵差搶刦郵件之事發生有自臨川來者謂自李家渡至臨川之郵差二人身擔郵件行至黃昏渡地方突被形似暴徒槍械俱全者將其打倒所有郵件槪被刦去事聞於臨川郵局比即請縣查究據郵局人云所被刦去郵件損失甚鉅受傷之郵差一爲劉炳壽抬到醫院醫治一爲李盛和因被傷時滖於壋下土坑之内延至翌日始得救出亦經抬入醫院似此情形行者眞戒於途矣 
[厦門通信　（蜀生）]  
　　王軍尚難遽下永春　台吳交涉案已解决 
　　王永泉以迅雷之勢疾掃民軍不浹句而泉安各屬將次底定因下十日規復永春德化之令意謂乘勝追擊民軍勢必不支非潰即降可不戰而下永德不謂望風逃潰之民軍中竟有一頑强抵抗之陳國輝使長驅直進之王軍疊挫於詩山金淘攻永之策爲之一沮是亦王氏始料所不及也方洪瀨失守（洪瀨爲永春門户）民軍四潰也王軍乘勝連下千金廟南廳直抵詩山金淘碼頭等處（詩山距永春縣城三十里）永春民軍震於王軍全勝之威惑於高義之誘所謂永德警備司令林懷瑜已將高揭降旗就王永泉所委之第七旅旅長職及陳國輝迭敗高義北軍退冋南廳永春民軍於驚魂甫定之餘又羣起助陳蓋詩山爲永春第二門户非守此不足以自存也陳國輝得尤賜福之援以一團守金淘自率所部合尤部一團猛烈反攻北軍不敵王永彜部退却三十里至南廳高義則退至溪尾陳以子彈不充暫取守勢高亦以陳非可以力取也遣使與陳暫約劃地而守互不相犯今猶相持於詩淘等處永春德化民軍亦已團結一致共拒王軍分扼各隘且與盧興邦聯防形勢一變王永泉統一興泉永之在欲恐難遽償而永德與大田尤溪昆連據形勝之地倚盧興邦之援非合孫團之力并擊盧氏决難奏效但盧氏據尤溪之險李厚基以全力攻之數年不克則今之不能撲減明甚王永泉即下無險之永春而德化必不易攻陷届時民軍退守德化與盧興邦合盧之勢力益厚北軍國之益難蓋盧氏實力最優（所部六七千人快槍團千餘桿）據地富饒而起絶險非永德泉屬民軍比也 
　　民軍此次失敗之原因記者前曾詳述昨有由内地來之民軍軍官某爲記者叙述此次潰敗及詩山復振之經過局中人所述彌覺眞切其言曰已軍之失敗人均知其内部複雜人自爲戰致爲人所乘而不知此次失敗竟無所謂戰非陳國輝爲最後之掙扎民軍直無顔見人也此輩恃其有槍平時對毫無抵抗之平民爬羅剔扶凌虐備至一旦遇敵非望風先潰即高揭降旗此交戰事莊文泉之望影而逃秦望山之聞聲先　無論已即素以革命精神著聞之楊漢烈亦惑於高義之甘言厚幣棄溪尾退入安溪時陳國輝在江瀨與王軍戰以子彈不濟陳亮部内叛退守詩山聞溪尾已失各路均敗陳亮以所部潘温和叛實力喪盡自身所括之錢已多欲脱險來厦不願再戰因説陳國輝曰溪尾旣失歸路已絶永春無險可守莆田北軍從後包抄我等將陷絶地不如合力突溪尾而同安依黃大偉再圖大舉國輝韙之遂棄詩山合王振南部而行途遇其參謀某君赴厦向臧部購彈十萬由同安安溪押解前來某君問何之陳以退同安對某君曰同安爲張毅地盤焉容他人鼾睡此次戰事其坐視不理態度可知往亦繳械耳不如仍扼詩山有永春民軍爲後援勝則進窺洪瀨敗可退永春德化依盧興邦國輝然之立返詩山陳亮與王振南則突溪尾而至南安陳國輝旣返詩山即夜分三路夜襲北軍以陳窮　遠遁矣不之備被擒十數人刦槍數十支自後連日大戰高羲失敗陳又得尤賜顧之援竟將北軍逼退至南廳溪尾雙方停戰陳遣人説高義聯永德民軍共驅王永彜高詭謂時機未至苟民軍至洪瀨彼即響應惟高險而多詐楊漢烈屢受其紿此次楊氏被詐退出溪尾高乃不踐前約跟踪追擊楊以是大失聲望所部陳鐡卿宣布與陳國輝一致由安溪越尺嶺與陳部犄角共禦北軍楊氏已隻身返安溪故里此次戰事使陳國輝而從陳亮言退同安則永春早已不守王永泉不戰而統一興泉永地盤今陳國輝振臂一呼安永民軍雲起響應恐王軍非短時間所能奠定耳 
　　台吳械　案　懸不决經中日官吏士紳數月之調停至上月二十八日始變方商妥條件本月一日在總商會謂印臧致平日領佐佐木三郎商會會長及中日人士並台人與吳姓兩造百餘人列席雙方均有演説不外親善之談謙抑遜讓固極一時之親陸而此震動全國之日水兵登陸保護台人交涉案竟告解决矣惟條件終不宣布就記者探聞所及即臺人死者李昆玉石潯吳姓死者吳枝其兇手由中日官吏分别懲辦各撫卹其遺族臺人林淸文身死旣未能指出何人刺殺則吳姓難負其責由商會代向各界募捐五百元助其喪葬費雙方互相慰問至肇事禍首究屬何方則尚未得其詳也（十二月四日） 
[浙議會審定自治程序]  
　　浙議會法律股審查省自治大網將標題改爲浙江省自治程序法内容亦加修正　錄如下第一條本法應時局之需要促民治之進行制茲程序以便及時籌備第二條本自治程序於省自治法未公布前施行之第三條省自治法另行組織省自治會議制定之第四條省自治法未實施前本省軍民長官暫仍其舊軍民長官以下各官員由各該長官任免之第五條本程序施行期間不得逾一年第六條在施行程序期内應由省公署内附設省自治法會議籌備處第七條前條附設籌備處於本法公布後一個月内八條在籌備期内由省議會行使立法權第九條已經本省施行之各法令在施行程序期内除由省議會修正或廢止外悉屬有效第十條關於籌備省自治經費悉由省欵支出歸入决算辦理第十一條本法自公布日施行 
[杭州快信]  
　　贛浙和平公約本可早立因某方頗持異議致遷延迄今現悉浙方盧張七日上午已正式簽字故各代表即赴贛蔡亦蓋章條文將由雙方公布 
　　浙江實業廳長王吉檀分呈督省兩署略云現擬在職廳内設一實業評議會以爲職廳諮詢機關徧延專門人才與有實業知職經騐者聘爲名譽評議員各就所長列爲一組再分六組凡有涉及該組之事即可諮詢該組評議員之意見或由該評議員等條陳所見以備採擇其有重要事宜及　涉二組以上者即開聯席會議共同討論總期傅采衆長謀定後動收羣策之功　　閡之見現已於本月二日先行組織成立 
　　前傳津派令閩省孫傳芳由浦城進窺浙　茲得確訊是項計畫洛方未表同意已不進行並聞　防司令連日報告均稱防務安謐 
　　第一師長潘國綱庚日夜車偕團長石國柱由台州旋省今晨晋謁盧督報告視察防務情形 
　　此間捲菸擬肆及雜貨店因特税總局各稽征員查檢滋擾並有借　苛罚情事今日（九號）齊集雜貨公所會議對付方法 
　　杭總商會經售印花税票因改行浙製新票令各商號將舊票掉換發生種種疑義今（九日）日下午開會討論以便與印花處商榷 
　　杭餘汽車公司開辦半載營業異常發逹現又派員向滬購運車六輛十五日起修改時刻加班通駛 
　　艮山車站前晨被滬杭早車碾斃某鄕民昨又出險斃幼孩二名報由地檢廳派員檢騐 
　　浙江於酒事務總局長陳昌榖抵任業將三月法院前公署未移動現向胡紳購得葵巷六厦昨將信餘里私宅遷移該處 
 
 

Page 8

 
 
第一萬八千二百四十五號;中華民國十二年 西曆一千九百二十三年十二月十號
星期一 * *自由談 
[説鵑] [  春夢]  
　　鵑杜鵑也杜鵑花名也又鳥名也而吾　瘦鵑又以鵑爲名因作説鵑以貽瘦鵑 
　　杜鵑鳥之别名最多曰子規曰杜宇曰謝豹此人所共知者也曰　𪀗（見廣雅）則知之者少矣又曰　周（見小知錄）更不知何所取義 
　　杜鵑鳥相傳爲蜀望帝所化李義山詩所謂望帝春心託杜鵑是也 
　　杜木名甘棠也杜又草名楚辭所謂采芳洲兮杜若是也而皆非杜鵑花杜鵑花亦單稱鵑花生山谷間葉深綠成倒卵形枝葉皆有毛暮春杜鵑鳥啼時開花故曰杜鵑花有紅紫白各色近蒂狀爲漏斗其瓣分裂爲五出又名紅躑躅又名山石榴又名映山紅又名山躑躅皆見本草唐以後詩人多有題詠者如李白詩云蜀國曾聞子規鳥宣城還見杜鵑花一呌一𢌞腸一斷三春三月憶三巴是也 
　　吾鄕小兒多採杜鵑花食之本草亦云杜鵑花可食味酸無毒 
　　杜鵑鳥嘴扁平上嘴末端略曲體瘦尾長背毛淡黑腹毛白有黑條之横紋其鳴聲如曰『不如歸去』聲甚悽厲故聞者多因而生悲唐無名氏詩曰等是有家歸未得杜鵑休向耳邉啼又荆楚歲時記云杜鵑初啼先聞者主别離 
　　中國人聞杜鵑啼則悲日本人聞杜鵑啼則樂日本人源之熙有聞杜鵑詩三首并有小序説明之序云『漢人咏杜鵑在暮春如聞之不勝悲者在此方其鳴在五月人爭賞之或宿山林幽僻之地不寐以待其鳴故作詩者多在春悲之（著者按此詩字指漢詩也在春悲之學中國之習慣也）咏和歌者多在夏賞之（和歌日本詩也）然韋應物有高林滴露夏夜淸南山子規時一聲之句吳融有秋聞子規之詩則其鳴不必春時而已唯悲之與賞之彼此不同何也唐太宗書語樂曰聲之所感各因人之哀樂豈唯樂云乎云余不敢效漢人之顰賦三絶』其三絶句之一云『寂寂燈前雨未晴杜鵑破夢一聲鳴朦朧認得非耶是欹枕更期第二聲』著者按此詩見兪曲園所編東灜詩選杜鵑春夏秋三時皆鳴爲人所不知而日本人聞鵑啼以爲樂尤與中國人絶異或者中國人以其鳴聲若不如歸去因而悲之耶 
[梅訊（三）] [  東閣]  
　　詩人李拔可氏昨贈啘華一詩如下北省千竿竹南牕數架書曾邀明月待俱愛好風徐俊侶兼裙屐淸言勝笋蔬伶官爭作傳朝士半無車韋杜天初遠蓬萊水不如君身應是蝶我愧未知魚曲和何妨寡金多詎願餘索詩終見及結習信難除 
　　今日黛玉葬花爲古裝名劇八月間英港督特攝影戲六齣此即其一可以知其名貴矣 
　　日昨南天門爲啘素擅演之作此劇當年呌天與德霖配與瑤卿配閧傳都下盛極一時比廣陵嗣響猶託人間言菊朋旣得其傳啘亦視德瑤爲後起之秀海上人士遂雲集矣花籃之盛點綴之精不亞第一日至前所云金如意以裝璜不及故改今日陳列到花籃則甚多也 
　　連日劇座票界尤多足　賞音之至第一夕雅歌集且贈花籃焉 
　　陳十二胡琴爲世山斗不待言第一夕四川旅滬同鄕上一橫額曰今之師曠子右任所書也 
　　戲場中有厦門巨商錢君斥覺印每日戲詞精美絶倫徧遺觀客按座可得庶尋字繹聲愈易追擬將來新戲尤免分鈔之苦則所以嘉惠觀客者至矣 
　　辣斐德路寓所二樓計正屋四間彦衡占一室啘鳳伉儷各占一室其一爲客廳廳及畹室南向且有廊足資休息焉昨午一時三十分新康洋行約畹玉至新康花園聚會園在寳昌路占地百餘畝頗極泉石之勝座中並有大陸報館主筆大陸蓋新康産也言次羣起頌啘華色藝且以東方之文化爲言最後並謂希望赴美一行則東西洋之文明可以溝通兩國人士之感情尤期盡美此與前美公使舒爾曼所云若合符節且謂此私家花園素不開放惟君偕勝友惠臨則隨時可以游覽云 
[請君入甕]  
　　許交涉使有壽畹華三十初度二詩 
　　南陽菊水晋瓊甌仙鶴爭添海屋籌卅載春疑分　苑二分月本屬提州　名逮遠喧蛟島盛德採源溯燕謀好共百花論生日從來壽客占淸秋 
　　妙舞淸歌絶世姿雅懷寄興畫詩珠圓玉潤揮毫寫活色生香潑墨爲頻拯燕鴻拯義舉但讑鷙鵠重當時分明羣玉山頭見瓊樹瑤林秀一枝 
[蘇台花絮] [  渭]  
　　投河奇聞居住胥門内大太平巷之宋姓家係江浙會稽縣人移蘇多年家室富裕惟兩代寡嫠媳亦紹興籍其姑平日虐待備至甚至每日三餐之粥飯亦不許食飽媳不堪其苦先欲落髮爲尼又經其姑毒毆直至距死之一週前時在夏曆十月之中旬也媳忽如痴如　常一人獨自喃喃若與人交話然並對其姑言至某日我自死於河中言時指左右謂兩鬼隨我數日矣頻促我早日跟隨他們去其姑初猶不信後見基舉動大異遂日夜防之並囑鄰居兩壯年木匠於其媳預告投河之日格外留心形影不離防其意外也直至是日夜中三時許兩木匠見其媳初無他異並見其已還房安臥似可無事不料兩木匠尚未離開其媳乃盛裝而出奪門向外狂奔兩木匠飛步緊追相距八九尺地平日媳以小足行步遲遲兩木匠見其面前隠約有黑影一團在女前飛滖及至洛水倉橋媳一躍入水其如旋即趕到臨時懸賞有能下水救活者立給一千元唯時有兩鄕人（柴船上人）識水性者希得千金之獎相繼下水撈救未幾大呼逃起謂水中有怪二人之足幾被水怪渥住聞者咸爲之駭然翌日天明始將浮屍撈起一時蘇人傳爲奇談 
[凝冰廬語賸] [  冰之]  
　　惟能忍痛苦者方是眞能了解人生眞義者 
　　愛之愈深則妬之愈甚設而不幸失戀則恨之愈切 
　　舉世間一切敎徒之信仰宗敎終不如信其情人之心爲專愛情中實含痛苦惟此痛苦回味甚甜 
　　繁華即污濁之代名詞 
　　苦笑哀於痛哭 
　　旋恩於人而索愛情爲酬報者足爲賊情 
[曼] [  慕蓮生述柯定作]  
　　是在九年的秋季因　人傳説認識了伊 
　伊姓陳芳名蓮生得像舊小説中形容美人的名詞一樣而且過之就是現代小説家寫美人的名詞也不能來形容伊到如今我還未和伊説過一句話然而我的心中早已鐫了伊的小影了 
　　一天我到伊家問壁范家去談天伊一瞬轉注視着我我也時時的注視着伊我談得高興時向伊一笑伊也感應了微微的向我一笑這様約十分鐘光景吧忽地裹伊的母親在裹面呌伊伊向我秋波一轉似乎同我説「再會了......」 
這是伊的臉上籠照了不願意的顔色我也很失望的止住了談話悵悵的歸來　　今天走過伊家伊剛巧在門前又是秋水盈盈的注視着我我也同様的回答伊 
這時我心中安慰極了神經愉快極了可是不能勾留怱怱地過去了回憶適纔情景深深地鐫在我方寸之中雖至靈魂離開軀壳也不能磨減了分毫 
　　可恨伊專制魔王的家長金錢照滿了他們的眼虚僞蒙着了他們的心已將伊許給人家或許是賣　可憐可憐從此伊二十年後的幸福却葬在「金錢」「虚僞」之中了 
　　我要聲嘶力竭的替伊狂呼又中什麽用因爲頑固家長的雙耳早塞滿了污泥 
　　叫我怎樣呢唉也罷也罷還是冋憶伊「秋水似的雙曈」 
　　我和蓮已認識了四年因爲與伊的家長隔膜竟未通一　　語在這不語中却有許多濃情蜜意我煩悶時遇着了伊　　祇要伊向我微微一笑立刻將煩悶消除殆盡寫到這裹　　我倒記起一句詩來「深情全在不言中」不啻爲我們　　寫照十二年十一月四日慕蓮生附註（却酬） 
三言兩語[  征鴻]  
　　君子勞心小人勞力本是千古不易的話但是流傳到了現在也有些不對了請瞧瞧這些勞心的大半爲的是爭權奪利禍國殃民再也不能稱做君子了镯有勞力的還是朝勤夕敏天眞璞然那末竟可改稱小从勞心君子勞力了啊 
 
 

Page 9

 
 
第一萬八千二百四十五號;中華民國十二年 西曆一千九百二十三年十二月十號
星期一 * *   
 
 

Page 10

 
 
第一萬八千二百四十五號;中華民國十二年 西曆一千九百二十三年十二月十號
星期一 * *國内要聞二 
[皖省之禁烟談　（蚌埠通信）]  
　　烟禍蔓延中發表大批查烟員　　皖省烟禍已成蔓延之勢緣今年種者除各項開支外尚獲大利並未有意外之打擊鄕民惟利是視遂各相率效尤聞皖北各縣烟苗均已出土頗爲肥茁此間土價現亦因之日落惟輿論對此大爲非難軍民兩當局深恐因此引起外交上之支節不得不表示一番嚴禁以掩飾中外人之耳目日前特委大批查烟員指定縣分實行查勘聞向年此項查烟員或由省委或軍民分委今年則督省會委藉示鄭重又於産土區域加委多人其一般奉委人員均紛紛來謁馬聯甲馬均隨時接見並面諭認眞淸查如遇有烟苗發現無論如何務須會同縣知事勒令剷除諄諄誥誡表面上固極嚴厲究竟實際如何局外人不敢妄測好在幾個月後即見分曉矣查烟委員係分兩批發表有一人查數縣者有數人查一縣者每人每月共支薪水夫馬銀洋八十元除由省發一個月外餘由委查之縣署支取並有長期（六個月）短期（兩個月）之别茲將所委查烟員姓名曁所查縣分就所知者報告如下鳳陽懷遠兩縣高蘭芬（鳳楊向不産土懷遠西鄕及平峨山一帶則産土最著聞今年亦已種植）壽縣詹最（向産土）宿靈壁定遠三縣陳雲壽（宿縣向産土最多靈壁次之定遠甚少）鳳台吳學海（向産土）阜陽縣馮珂（向産土極多聞在嚴禁時代尚有種者近年則更普遍）穎上縣萬琅丁象離（聞係丁象謙之弟象謙在萬國拒土會極有聲譽穎上又爲産土區域想丁到穎必能認眞辦理）霍邱縣白增祿（向産土）毫縣王光　李紹農范國彬（范係前淸舉人品學極優在民二柏烈武督皖時焚燒外商烟土大起交涉范曾陪英員韋爾敦履勘皖省烟苗雷厲風行具報禁絶始獲將焚土案了結此次重蒞毫縣見此産土極盛烟苗遍地情形不知作何感想）蒙城黎振麟太和徐晏澜渦陽陳肅啓（以上三縣向均産土極多）滁縣全椒兩縣李逢甲（向産土無多）來安泗縣兩縣李樹芬（泗縣向産土來安次之）盰眙五河兩縣湯肇曾（向不産土）歙縣汪定祉（向不産土）桐城方肇　潛山曹鴻鼎合肥王體陵（以上三縣向均産土） 
巢縣洪蕃舒城張雲圖（現改委查毫含山韓鳳祥（以上三縣向産土不多）此雖僅爲　日所查産土地方之槪略然按之今日大體當無變更或且更爲蔓延亦意計中事未知各查烟員能否羣策羣力將毒卉根本剷除也（十二月七日） 
[蘇議會紀事　第三次大會情形]  
　　　水電廠激生大武劇　　徐果人二次登斱 
　　蘇議會昨日開會因閘北水電廠案在閙情形已紀本報今日（八日）開會至三時有半始足法定人數事前外間紛紛傳説正社已僱打手預備以武力解决旁聽席人數亦多並有操上海音者數人密談閘北水電廠事記者早知今日必發生武劇矣搖鈴開會後徐果人主席先介紹新補寗屬議員王春生入席周榖陳即報告發言謂會期已將屆滿請按議程開議務望大家勿請變更議程俾將前列要案議决以盡職守王朝幹謂本席昨日請變更議程尚未解决必須付議正社議員多和之張福增報告登臺正欲發言兩派議員忽一擁而上彼此扭結大聲呼打張福增連呼請大家讓我發言萬不可打衆不之聽張憤極拍擡大駡江蘇省産能這様盜賣嗎我爲保全江蘇省産是預備挨打的其時朱紹文屠方等已與陳謨仲洲等扭作一團陳亞軒周榖陳等又與王景常等扭作一團經劉振殿等拉開張福增大呼議長不能維持秩序這樣會尚能開嗎徐果人忽於各議員在臺上臺下紛　時强欲表决變更議事日程陳亞軒周榖陳張福增朱紹文胡允恭陶逹等大怒謂議長違法即取議長席上書本向其擲去徐果人遂嚇得溜之乎也張福增周榖陳陶逹陳亞軒等復追蹝至議長室欲與之理論其時徐果人不知避往何處又經楊成龔廷鶚等勸之下樓朱紹文遂坐於議塲之督軍席陳亞軒則坐於秘書長席張福增則坐於職員席以待其復來靜息多時中立派出而調停由朱家楨龔廷鶚向衆説明請徐果人到塲宣佈散會吳月波等遂將朱紹文等勸下移時徐果人前護後擁到場宣佈散會鉿聲響後各議員已經出場將至外間登車王景常忽大呼大家不要走現又開會某派議員又復入塲而立其時朱紹文周榖陳張福增亞軒屠方周徵萼胡允恭朱家楨張宏業等數十人尚未退出復又相持王景常陳謨等至後樓又拉徐果人登塲周榖陳大駡不要臉的東西這樣還能做議長嗎張福增陳亞軒遂向朱家楨龔廷鶚等質問業經調停散會何以徐果人又復登場朱龔等亦向徐果人質問徐不之聽忽於人聲喧擾中發言討論三十七案陳亞軒周榖陳等更怒又走上議長席與之理論徐果人見來勢不佳遂又溜之乎也陳周等尚欲往尋經衆勸　　　遂由第三課長到埸搖鈴宣佈散會此八日大會之實在情形也本日開會一事未議雖演大武劇議員互打傷亦屬幸事聞徐果人與正社議員密議欲强謂該案已經通過逕咨省長此説是否確實容待續聞 
[蘇省敎育行政會議紀事]  
　　第一　開會情形 
　　十二月八日下午二時江蘇第七次省敎育行政會議舉行開會式齊督派代表劉潛　省長及其他行政長官均出席（惟嚴孟　未到）蔣廳長爲議長各縣敎育行政人員及省校校長爲議員簽到人數約有一百二十餘人開會行禮後首由督軍代表劉潛致祝詞云金陵都會萃聚俊英集思廣益增進文明導　振鐸樹之風聲推行盡利庶士心傾恭逢嘉會繼觀厥成菁莪　樸爲國之楨繼由韓省長訓詞略謂吾蘇敎育行政會議已開過六次每次均有重要議案交付討論本屆會議與前數次不同之點計有三種㈠自治恢復後地方事業固有發展之機會但敎育上職權及經費不無略受影響地方敎育經費向來不足當自治未恢復前地方因謀敎育發展已挪用自治費現自治恢復是否可以移欵歸還但吾以爲敎育在今日决不可再收縮不收縮則費不能歸還應如何抵補自治經費及　解自治職權之衝突此應研究者㈡初級中學與前期師範省議會議决歸　辦理其利在使本縣子第不致負笈遠游但以少數省欵補助則種種之設備因經費人材關係不免因陋就簡如此則效果必少此應研究者㈢義務敎育照省頒義務敎育計畫案現已屆三年各縣義務敎育狀况鮮有能照原計畫做去者其主因固在經費艱窘然如何籌畫亦應研究者㈣平民敎育開始運動在本年八月間迄今三數月已開辦百餘校學生數千人發展頗爲迅速此種敎育輕而易舉希望諸君協力推行俾一般平民皆有受敎育之機會雖非目的敎育亦可作一補助敎育以上四項除義務敎育外上届會議均未討論畫一分才力必有一分效果云云繼由張實業廳長致祝詞又繼由蔣敎育廳長致開會詞略謂鄙人到蘇以來開過一次行政會議彼時所討論者㈠新學制施行辦法㈡義務敎育本屆會議適値六十縣勸學所改組敎育局後凡事初經改組困難勢所不免但加以研究討論當可解除頃省長訓詞中自治恢復後關於職權經費兩項問題甚爲重要非集議討論不爲功又新學制問題去年討論施行辦法雖已擬定標凖伹實施以來各縣頗有感受困難見告者此會可議解决困難方法又平民敎育本年八月熊秉三夫人朱其慧女士鑒於烟臺長沙靑年會辦理頗有成效來寗提倡經幾度討論組成平民敎育促進會先就南京東南西北中五區設立十校重編平民千字課學生尚發逹近已擴充到百餘校敎法甚簡單四個月爲畢業期現擬在十三十四兩日開歡迎會請諸君蒞止共同討論云云後由議員代表候鴻　答詞略謂今日之會省長與議長提出不同之點爲討論之要着第一爲經費以爲從前敎育挪用自治費現自治恢復勢難犠牲敎育移欵歸還但各縣情形不同大多數縣分挪用自治經費然亦有不然者鄙意自治與敎育不可偏廢敎育要維持自治要另籌欵至初中與前師由縣辦因經費人才問題頗費研究平民敎育現代實爲需要同人當分途力謀進行至義務敎育不能進行之原因雖在經費但縣知事因無考成關係不實力帮助又地方士紳意見不合致生阻碍應當設法補救溝通云云終乃攝影散會 
[南京快信]  
　　院電兩長增加棉花出口附税交由外交部與外團接洽辦理敎育界主張增加棉花税應以一部份充擴充敎育费 
　　韓省長訓令財政廳查照省敎育會來電將捲烟特税證金交庫存儲不得移作他用 
　　江寗敎育局長孫濬源昨在金陵春招待各縣來寗出席敎育行政會議議員藉以交換對於各議案意見 
　　昨日學生聯合會開會選舉金陵女子大學陳錦蛾女士當選爲南京學生聯合會正評議部長毛彦文女士當選爲副評議部長 
　　齊韓兩長定今（九日）下午在省署開財政委員會昨晚調查各委員已到三分二 
　　浙紳　松慶王祖耀偕贛紳吳鈁昨（八日）過寗赴贛接洽浙贛和平事宜 
　　魯鄭派蔣允仁來寗謁齊督接洽蘇魯聯防事務 
　　薩鎭冰派陳屏孫調查蘇省自治情形陳昨日抵寗　　院電省署請飭屬實行減政並裁汰駢枝機關 
　　松江地方欵産經理處總董耿葆煃等具呈省署請示裁撤該處後保管地方欵産辦法 
　　十二圩十八帮航商全體電省以稽核分所祝協理提出查騐章程四條意在消　江船裝鹽萬難承認韓省長以事　　政當函准運使察酌核辦 
　　警務處長王桂林召集本處各科長及各區署長會議整頓警務辦法數項通令各縣遵照辦理 
　　省署委王瑲是東台會籌户籍經費財廳亦委該　催結前金壇縣胡知事交代 
地方通信 
[松江]  
　　籌備省選之徒勞松江籌備第四屆省選縣署已經將全縣選民總數於魚日電呈省署計二十萬九千餘名旋於陽日奉省署電開魚電悉該縣縣選民較上届溢出三萬二千餘顯有浮濫仰即切實復查從嚴删减仍將删减總數先行電復母延等因縣署奉電後即於八日下午照會各市鄉董遵辦一面聞擬再行呈復省署認爲所報總數已無可删減　情頃聞此事已經省會議决綏響是此種麻煩手續勢必中止進行在經辦官署聞之如釋重負矣 
　　葉榭鄉組織拒路賭會松　葉榭鄉十　人民壽南亭等以現値鄉間收成之際往往有人乘間開賭抽頭漁利直接雖損害鄉人間接即妨礙賦税是以糾合同志組織拒賭會並草擬簡章十一條謂如入會會員違章與賭議罰會費十元如果會員扶助徇隠罰同前例至非會員在境内開賭則由該會報警拘辦云云刻已呈報縣署立案公告矣 
　　理算成績展覽會松江縣敎育理算國語成續展覽會於九日在縣敎育會禮堂開會展覽其間陳列各件以六高之蠟製人體内部構造爲别開生面此外如各校理算國語成績亦甚優良頗爲參觀人所贊許云 
　　溧陽旅松同鄉會成立溧陽旅松同鄉會於九日下午三時假湘宗醫院開成立大會因雨祇到男女會員十餘人公推沈宗璜主席先報告宗旨次由沈君將草定之會章提出討論其大綱宗旨以聯絡鄉誼互相切磋改進桑梓共謀社會幸福爲宗旨會員凡溧陽旅松者均可爲會員會費年納小洋四角職員設正副會長各一人會計書記各一人幹事二人經衆逐條表决通過隨即投票選舉陳覺先爲正會長李雪庵爲副會長沈宗璜等爲職員旋議進行問題决先徵求同鄕入會一面接洽宜興旅松人士加入併組俾便擴張　　由來寗魚湘宗等演説茶點散會 
　　樂恩益德會常會議案松江樂恩益德會於八日晚八時開職員常會到三十餘人議决案如下㈠舉辦平民敎育决推姜粟香王志尚翟健雄戴仰欽步惠廉五君赴嘉興秀州中學所辦平民學校參觀㈡函致松江市議事會請舉辦公園及道路衛生㈢發起不吸捲烟會推胡篤平王志尚等籌備 
[金山]  
　　查山採石又一反對電南京省長韓官産處長曾鈞鑒金山縣内查山𨽻屬於張堰市山上廟宇墤墓纍纍多有完賦非荒山可比前清道光間擬開山取石修築海塘經故紳錢熙祚捐欵保存有案載明縣志今悉縣暑以縣敎育局四團體名羲轉呈承領開採事出意外羣情惶駭且並未經過會議手續尤屬不合伏祈迅予批駁以保古跡而維成案金山張堰市總董丁運嘉曁公民錢潤澤張友謨姜仁沈經錢銘勷戚增黃象頣何錫琛奚桂芬張孝章翁睃李聯圻姚後昭等同叩陽 
[崑山]  
　　蔡議員辭災振保獎省議員蔡墴辭災振保奬函云振務處督辦鈞鑒承示續保各縣辦振出力員紳業經開單咨請内務部保奬在案查係與保之列給發履歷表二紙屬依式塡齊以憑彙案送部核辦厠聞第一批保獎人員已多於　不免爛羊之誚復事續貂似無聊賴念改革以來百無一進而名器之濫至斯已成弩未論民國以民爲主體而必以官爲虚榮數千年爭名於朝遺毒深中人心良用悚懼采葑菲者自無遺下體效奔競者或羣騖先登假公益美名爲終南捷徑已足開倖進之門矧振濟係人羣純潔事業尤爲個人良心問題而社會要自有其是非好惡之公官廳一加藻飾容有失當不特　國家名器尤純潔事業之累兩無裨也溯吾崑去歲辦振其欵之由來承馮夢老慨允一萬是乞諸義振呈准借漕一萬是乞　國庫地方祇籌得三分之一而所辦是工不足云振崑邑西北各鄕形如釜底水患最重綜計圩工二百餘圖修築堤岸數十萬丈驅忍飢災黎從事勞工日得百錢苟免溝　迄今猶爲慘惻耿耿何出力之有抑範圍旣廣工務並興全賴羣策羣力萬非一手一足之烈經濟工程各有主任各鄕有董事以及區圖監察統合數百人浹汗奔走不支一文夫馬幸敝邑猶有淳風全體一氣故得如身使臂如臂使指要皆聽命一良心璜不過持以骨鯁動以赤誠俾貫澈之耳他何與焉原振濟屬地方人士本責設緣藉不幸之天變可哀之災民而爲個人梯榮之具　顔　已甚問心益奚安勿論無以對同事多人而　崑岡之璞不完眞素不第良心所不許亦公義所不取也硜硜之愚謹切辭謝專肅布悃祇頌勛安蔡璜謹啓十二月七日 
[蘇州]  
　　三英里賽跑結果東吳晏成等九校舉行三英里賽跑已誌昨報八日下午一時半聚集盤門外春風得意樓茶肆迨二句半時指揮員持槍施放各賽員聞聲奪勇出發計三十五人時至二點五十四分第一名三十一號已經奔到此外亦相繼接踵而至沿途觀者甚衆童子軍沿途照料非常整肅而　警亦井井有條在來之人力車馬車等緩緩駛過毫無障礙迨賽跑完畢各賽員即在上津橋農校洗浴更衣傍晚始散茲將獲中名次分數列後第一（三十一號）黃家棟「二中」十分第二（二十八號）馬治奎「體專」九分第三（一號）程和笙「一師」八分第四（三十六號）謝凌雲「體專」七分第五（三十五號）張治雨「體專」六分第六（三十三號） 
蕭傳習「體專」四分第七（八號）尹耕野「二農」四分第八（二十二號）葉才「一師」三分第九（十號）蔡祖光「二農」二分第十（二十號）吳永治「一師」一分 
　　地檢廳長爲母治喪吳縣地方檢察廳長黃建候君之母於本年八月間在蘇寓病故由黃君請假治喪茲於昨日（八日）開弔上午十時朱鎭守使蔡道尹趙水警廳長趙警察廳長朱周二高等廳長均親到致祭素馬白馬熱閙異常今日（九日）上午出殯一般法警均往執紼云 
　　鄕民毆斃胞叔蘇鄕張家橋上涇灣村現充地保之郁炳高前日（七日）下午因細故與其胞叔郁狗大爭吵毆打詎竟誤中郁狗大要害頓時嘔血殞命肇事後即由蠡墅鎭吳縣第十四警察分所長王家沐令行該管新郭鎭派出所汪巡長會同駐防蠡墅鎭水警巡官戴如淸緝捕兇犯詎郁炳高早已遠遁只得將其新婚之妻王氏拘獲並傳屍屬郁仁齊郁仁泉郁富春親屬韓聖高韓金高金雲泉村鄰郁小弟郁杏春石雲高等逕送蠡墅鎭陸警第十四分所當經王分所長會同水警戴巡官分别鞫訊昨日（八日）上午已備文派警將全案人證解送吳縣地檢廳訊核矣並聞該廳孫代廳長沅當日午後已委檢察官吳式𤩹偕同檢騐員錄事法警人等下鄕騐屍矣 
　　開徵下忙漕銀吳縣秋勘成數前由廰委會縣酌減後縣知事昨又奉財廳指令略謂所陳該邑入夏後雨水過多圩田秧苗漂失其低平各區秋收歉薄全境牽算告减一成八厘實征八成二厘姑念民情困苦從寛准照來呈定案仰即查造表册送候核辦云云郭如事奉令後故已於前日（五日）在署設櫃開徵本年下忙漕銀矣 
[常熟]  
　　法官下鄕騐屍距離梅李市十餘里之野猫口新築塘外四日下午發現無名刃傷男屍一具當由該處保正報告梅李警察分所經分所長周鵬據呈轉報縣署於七日上午刑庭承審員呂本琦帶同邵檢騐吏乘輪至梅李鎭然後換乘與轎馳抵該處周分所長與滸浦分所長皇甫振威各帶警士蒞至照料據保正報稱該屍初見於塘工木椿之旁候潮退後始獲拖起呂承審員命人將屍舁至平地飭吏依法檢騐良久當即喝報委係刀傷身死呂承審員復騐後即諭保正棺殮標封並飭長警等嚴行偵緝案犯諭畢回城 
　　重開秋成會議趙縣知事於八日下午假城西圖書館重開秋成會議列席者秋成委員任重曁蔣助理員士紳丁祖蔭等四十餘人由任委員將實業視察員之報告各市鄕成色表並委員意見書報告後經衆討論當時任委員言詞稍形激烈致列席者頗多爭辯越二時許始得議决以五成三釐呈報至多以五成五釐爲限　　散會 
[常州]  
　　昇東刦案已破武邑昇東鄕新和村民人沈金大本月三日夜間二時許被盜刦去衣飾現洋甚鉅翌日該盜負　行經湖塘橋被警察第三分駐所巡邏警盤獲原案盜匪張寳富沈三兩名原　衣服首飾多件當被事主沈金大得悉除赴湖塘橋詢明外八日請鄕董莊仲明到縣報案認贓縣署於當晚開庭詢明被刦情形九日上午特提同盜匪張寳憲沈三兩名並原贓多件着事主當庭認領盜匪亦供認行刦不諱云 
　　女師敎員照常上課武邑女師敎職員以校内敎員金節由不理於衆　七日晚議决自八日起停止上課函請校長王集能即日辭退王校長於八日上午召集校董會議僉謂金節山前曾提出辭　可限其於一星期内辦理結束然後離校遂用校董會名義函知金君請爲照議决案辦理各敎員認爲滿意即於下午第二時起照常上課 
　　商會續議西河切灘武邑商會於八日下午四時召集各帮木客續議西河切灘挖淺進行事宜到木客及商會會董三十餘人到會者以河工經騐最富之伍琢初曾謂西河非大挑無濟於事各帮客誠恐切灘挖淺經費二 
萬元擲虚牝不如留作大挑之用議决請商會再行召集各業會議是否先行切灘挖淺抑决定籌備大挑再商進行方法云 
[鎭江]  
　　賈監督晋省會議財政鎭江關監督賈士毅接奉督軍省長來函略謂江蘇財政收支懸殊雖自去年會議後實行嚴政而收入祇有此數不足供各方之求十二年度預算收支不敷約在三百餘萬無從爲額外之增收勢必百度皆絀同歸於困上年會議議决應於每年度開始之前舉行財政會議現在十二年度已逾數月預算尚未成立亟應會議審查各項用途分别緩急或予以限制或量爲核減俾預算得以適合茲定於十二月九日在省署會議屆期即望惠臨本集思廣益之意謀　入爲出之方云云賈監督奉召後即於昨日（八日）乘車赴寗參與會議矣 
[揚州]  
　　江都縣校罷課江都縣立各學校經費經縣知事於七日發放半月尚積欠十十一兩月經費及敎職員十八分之五欠薪雖奉省令撥放縣知事仍　之不理全城縣立各校敎職員不得已於今日（八日）一律罷課並於上午十二時全集公共體育塲會議辦法　敎職員聯合會值月學校長羅值庵報告前情當塲公决兩項標準㈠此後按月依照確期發欵㈠發淸前欠十八分之五及十十一兩月並一面通告學生家庭及本省省議員與各埠學校請求援助一面郵電省廳呼　原電如下江都各小學校在本年度學年開如曾以學欵欠發到期不能開學情形一再瀆呈懇賜維持仰蒙令委蘇省視學來揚查辦在案而地方敎育局董事一面趕造預算不實之收數不列支數則釐定核減新標準以期收支適合敎職員雖皆寒士於米珠薪桂之時又來減費之耗然與其拖延短發畫餅不能充飢此後實收實支到期可以抵用亦祇得忍痛受之乃八月至今歷時四閲月每月放欵無一定日期必待敎職員開會呼　始籌放半個月以搪塞之經過數週之久又呼　則又籌放半月以抑止之計半歲以來或發十分之七或發十分之三或再發十分之五敎職員俸金月　十數元者恒居多數短折發放則僅數元以數元而欲赡給一切能乎不能况前欠未淸新欠又續淡月短發旺月亦短發預算未定短發預算旣定亦短發徒見短發而補發無期在此短發之中尚須籌墊校用籌墊校舍房金籌墊校役工食若此困難偶一爲之已虞不給長此宰割其何以堪且以敎者課後之精神不獲修飬而日夕徬徨奔走索欵當局者無維持之决心以致受欵者窮告訴之能力即爲室家計所入已微饘粥之飽猶不有計日而得誰無父母誰無妻子無衣無褐何以卒歲言念及此實深痛心敎職員等爲學校前途計爲地方敎育永久安寗計與其虚與周旋遺患孔大曷若沉舟破釜爲永逸之圖於七日午後四時開會公同簽字八日起各校一律停課必逹到前欠十八分之五新欠十月十一月兩月經費一律發淸並明訂此後按月放欵確期兩目的而後已此次最大犠牲敎職員等迫不得已而然自有負責之人在也合將停課情由縷呈省廳長鑒核迅令江都縣速籌解决云云 
　　重建艾陵湖燈邵伯鎭之艾陵湖港　紛岐黑夜舟行危險殊甚從前本有湖燈今僅存形式故由鎭人姚子猷捐資重建五日告成從此燈光照耀舟人受惠不淺矣 
　　恢復湘岸鹽運湘岸運商淸吉昌等前以該岸軍事倥偬商市凋敝十室九空停運六月近來軍事略定遷徙異地人民均陸續歸來特禀呈淮運使本年先運六十二票以濟岸銷即經令行揚子棧遵照定章照舊掣運矣 
[高郵]  
　　敎育月刊之進行敎育月刊社由敎育局敎育會及縣立各小學組織成立昨（六日）日假初級中學校開議事委員會到者敎育局長丘望晴敎育會長費石波初中校長徐季敦師範講習所長董季　及和小學校長等十餘人會議進行事務當推初中校務主任周君宜之爲編輯主任聞周君就職即擬搜集稿件從事編輯俾該　刊得早日出版云 
[蚌埠]  
　　股匪燒搶雄黃鎭皖北定遠縣屬雄黃鎭前日（五日）突有老洋人餘黨大批股匪由西北方來帶有快槍頗多到時已下午四鐘先至該地紳董家告借川資即他去云云詎該董答稱再議即聞槍聲隆起匪已縱火開搶全鎭糧行及大小商店無幸免者燒搶後又帶去男女老幼肉票數十人驎鎭白爐橋聞警後居民紛遷蚌埠並由該地紳商赴督署請求派兵抵禦馬聯甲已遣隊前往矣 
[安慶]  
　　造幣廠停工安慶造幣廠自周自元接辦大權皆操諸銀東胡傑三等之手原定以四十萬元現欵購辦生銀開工月餘以來所鑄銀幣只有六成銀色運往河南銷售據該廠人云即此月餘生銀尚係七零八助現在來源斷絶全廠已告停工一説周自元欲推翻銀東包辦自行　鑄矿昨往天津籌欵該廠停工甫兩日内部紛亂異當數百　人終日聚集素　官廳恐其　動已嚴加防範矣 
[嘉興]  
　　平湖選出縣商會長平湖縣商會日前改選會董二十四人業已完全産出昨日又召集各會董互選正副會長結果陸芹生得二十正票當選正會長方錫璋得二十一副票當選副會長按陸君係邑中富商方君係米業鉅子商界均稱爲得人云 
 
 

Page 11

 
 
第一萬八千二百四十五號;中華民國十二年 西曆一千九百二十三年十二月十號
星期一 * *   
 
 

Page 12

 
 
第一萬八千二百四十五號;中華民國十二年 西曆一千九百二十三年十二月十號
星期一 * *   
 
 

Page 13

 
 
第一萬八千二百四十五號;中華民國十二年 西曆一千九百二十三年十二月十號
星期一 * *本埠新聞 
[銀錢兩業建議預防盜匪辦法]  
　　寗波路天津路添電燈·添崗警設馬巡 
　　自租界盜案迭出後商業團體咸甚注意而以銀錢兩業爲更甚近聞該業以年關將近宵小更易發生若不早爲預防其害不堪設想寗波路自河南路至福建路又天津路自江西路至福建路街上祗有自來火路燈距離又遠匪類容易潛匿此處晚間解送欵項甚形危險應請添設路燈以防意外且盜匪携帶槍械者多任意橫行肆無忌憚盜刦時總在距崗位稍遠之處以致崗警聞風追趕時有不及應於銀錢業薈萃之區如天津路·寗波路·北京路·河南路·等處多設武裝崗警以資聯絡且崗警祇能照顧崗位附近稍遠之處即難兼顧尤應添設馬巡以便梭巡而寒匪胆以上辦法皆係治標之計輕而易舉想工部局以保衛治安爲天職諒肯俯允故擬根據上述意旨提出建議云 
[送銀預防危險之轉知]  
　　本埠銀行公會昨接上海總商會來函文曰逕啓者本月五日准江蘇淞滬警察廳函開現在時屆冬防宵小每易乘機竊發旬日以來公共租界迭次發生重大刦案駭人聽聞莫此爲甚敝廳長受任伊始尤以保衛社會安寗秩序爲前題内地雖以防範尚嚴猶未波及影響然惡風所播如火燎原蔓延殊速自應未雨綢繆方期有備無患除已通令全屬一體遵照認眞防護外擬請貴會轉知錢業及商舖各號嗣後關於收送銀洋務須加派棧司二人共同伴送以便臨事互相維護監察以免發生危險亦免有上年長源錢莊棧司自行侵占之弊如果爲大宗鉅欵則請預先電知各該管警區酌定時間隨時派警護送庶幾防患未然而巡警亦盡其保護之天職相應函逹希請貴會迅予轉致等語前來查函稱各節係爲防患未然起見用特據情備函奉逹即請查照分致各同業是荷 
[請蘇浙當道來滬接洽之昨訊]  
　　在停頓中 
　　自淞滬警廳長繼任問題發生爭執後滬上紳商恐牽動江浙和平公約擬請浙盧蘇齊同時來滬接洽以免隔閡曾派代表赴浙請求得浙盧允許齊來渠亦來之答復等情曾誌本報茲悉此事現又停頓蓋因對於警廳長繼任問題刻下各方咸認爲韓何職權上之關係且二公素主和平雖政見偶有不同斷不因此發生衝突且盧督辦因新喪繼室（夏夫人）悲戚異常客尚不見安能來滬故本擬赴寗接洽者現已中止矣 
[美報紀蘇督參謀長之談話]  
　　大陸報云蘇督齊變元之參謀長劉玉珂曾語大陸報訪員謂蘇省與鄰省現殊親睦前督李純主持和平至死不變齊督繼任後仍襲行李督之政策外間所傳蘇省派兵至宜昌蘇州崑山及匯欵至閩助孫傳芳攻浙諸説絶對不確自蘇浙和平公約成立後蘇省未調移一兵以免誤會至匯欵至閩一節更屬離奇蘇省財政今甚支絀安有餘欵及此劉又言蘇督極贊成何東爵士之聯席和平會議繼又談及淞滬警廳長問題劉謂蘇督於此並無成見惟韓省長則堅主任申繼任今寗滬兩處紳士方在竭力調解此事不難早日解决而使雙方滿意云 
[徐國樑柩今日出殯]  
　　昨爲徐故廳長開弔祭奠之期本埠紳商學各界及軍隊司法行政各機關長官曁蘇浙兩省軍民各長亦派代表來滬先後前往致祭者共有四五千人由治喪事務所經辦各職員備具茶點及中西各菜欵待來賓今日出殯准於午後一點時發引送喪之各區各隊巡警及步砲各軍隊騎兵·京師憲兵·縣公署馬巡定於午前十時到廳齊集然後排導出發並備餅乾一千包先由偵緝隊隊員趙幹生督帶偵探八名先行運往北車站以備犒賞送喪之兵警人等聊充點膳所有送殯各軍警肩荷之快槍一律倒掮以示哀痛惟送殯之來賓車資槪不給發昨治喪事務所函託交　公署　科長　光向　　界及領袖領事接洽辦就軍警官兵護送出殯及執事人等之執照以便應用隊由領袖領事發給武裝軍隊馬隊七百二十人砲車一輛之執照外出殯執事人數不計復因沿途擁擠兩租界各派馬隊巡捕包探等沿途照料另由法捕房派武裝安南巡捕六十名公其租界派英國巡官帶同印度騎隊及巡捕六十名於是日下午約二時在交界地點等候隨柩護送駐滬領團亦送祭幛以誌吊唁至於路由業已改正已紀七日本報出殯儀仗次序排列如下㈠公共租界印度馬巡十人㈡上海縣馬巡十人㈢高燈兩面㈣公共租界巡捕六十人㈤法租界安南巡捕六十人㈥法租界巡捕四十人㈦縣警察三十人㈧銘旌亭㈨閘北慈善團軍樂㈩靜善堂德政亭（十一）靜善堂祭文亭（十二）普益習　所軍樂（十三）普益習　所　徒三十人（十四）靜善堂玉照亭（十五）陸軍步兵八十一人（十六）血衣亭（十七）輓聯五十副（十八）祭菜亭（十九）警廳軍樂隊（二十）警廳廳旗（二十一）保安隊（二十二）游巡隊（二十三）水巡隧（二十四）各區長警（二十五）像亭（二十六）衝鋒旗（二十七）萬民傘（二十八）魂汽車（二十九）大譒（三十）執紼來賓（三十一）魂轎（三十二）護軍使署軍樂隊（三十三）警廳署員隊長巡官（三十四）警廳科長署長（三十五）雪柳（三十六）孝幃（三十七）靈輀（三十八）衛車憲兵（三十九）警廳騎巡（四十）送喪馬車 
　　上海縣高會會長對於公祭一事前經開會議决暫借大東門内大街祥泰布莊内備設路祭已通告各會董兼全體各職員於是日午後一時齊赴該處公祭惟會董陸伯鴻於昨日函復到會以有敎務關係屆時不便前往祭奠聲明窒碍請爲查照云 
　　已故徐警廳長靈柩今日出殯晚間即運往天津原籍安葬昨由滬寗滬杭甬鐡路局長任小山特飭車務處知照北站站長配掛頭等客車一輛二等客車一輛靈柩花車一輛及行李車一輛准於今日下午十一點三十五分掛由由滬開寗之二十五次夜快車運出至南京江邊車站再轉掛津浦路特别快車運往天津總站當經任局長分飭鐡路警務處惲楊兩巡官派警督同在站照料並分飭到逹各站長警沿途照料保護至寗云 
[徐宅出喪中之一區防務]  
　　南市第一區警察署長王金山前奉淞滬陸警廳長令飭以本月八日至十日爲徐故廳長開弔舉殯之期對於　方防務必須加意謹愼等因昨晨令知該署李戴兩巡官帶同長警一律武裝日夜班出外查崗外所有甲乙丙三班警察除値崗者外餘皆全體出外巡邏規定每班以三小時回署休息一小時所負之槍械宜架在甬道間以壯聲威其巡長以兩名爲一班　同巡邏警察數名在境周歷巡邏云 
[軍艦悮擊巡輪續聞]  
　　海軍槍傷水警巡輪官兵一節已誌昨報茲悉受傷之管帶殷開元槍彈留於肩際尚未穿出警卒趙保珍彈中頸項擊斷神經毛鳳林擊傷腰部劉田傑擊傷肩膀昨日均投紅十字會總醫院醫治内以趙毛二人所傷地重云 
[浙贛和約浙已簽字]  
　　浙盧張六日簽約　　贛代表回潯唔蔡 
　　旅京贛人前以東南風雲緊急浙贛接壤恐桑梓縻爛特推吳鈁爲代表回至本省經得同意與王祖耀顧松慶羅人驤等來滬與浙紳等商議妥洽復由杭州各團體議决贊同邀請贛代表往杭先請浙盧督辦張省長簽字以兩省人民酷愛和平之期望盧張兩長當於六日在杭督辦公署簽字贛代表即晚返申搭輪回潯請蔡　理簽字後携滬公佈云 
[江蘇留滬國會議員通電]  
　　贊成國民投票取决憲法 
　　江蘇留滬議員凌鴻壽等昨通電本省贊成國民投票取决憲法之辦法電云江蘇全省各法團暨父老昆弟鑒我蘇省兩院同人自移滬集會後即於八月勘日通電本省爲專心制憲避免政潮之宜言弱以在滬人數不足憲會未成而北京方面憲會選舉會同時急進風聲所播物議沸騰用是盤桓滬濱終已不去迨十月五日賄選告成而憲法亦接續宣布同人始因反對賄選置憲法於不論不議之列而蘇省與論亦有主張國民撤票取决者夫憲法之宜有地方制度國會同人爭之久矣當民國二年草案各章通過二讀會即提議地方制度袁政府以爲地方分權也而忌之國會第一次之非法解散蓋以此也五年恢復續開憲法會議地方制度四字標題二讀通過而國會又爲第二次之非法解散矣上年八月間法統重光始將地方制度及國權章大旨通過審議會交由起草委員會起草本年開始二讀第一條地方劃分爲省縣二級九字通過而省憲與非省憲之爭擾攘旬餘經幾度之協商易省憲爲省自治法其他各條亦互有增損今北京所宣布者即當日協商之結果也蘇省居全國重要地位省縣各法團曁全省父老兄弟對於國省權限之劃分地方制度之規定果認有據爲草案加以審定之必要而用投票取决之舉同人等認爲與反對賄選之初衷毫無抵觸蓋此次制憲無論内容之良否論者終不免有幾多之懷疑今得投票公决以洗此污點可使根本大法眞出於國民實於民國程度增進不少同人等自可追隨父老兄弟之後服從多數之輿論謹掬悃誠竚候明敎凌鴻壽姚　　沈惟賢張相文徐兆瑋孟森王立廷瞿啓甲蔣鳳梧汪秉忠沙彦楷陳士髦王汝圻解樹强徐蘭墅胡應庚蔣曾燠王紹鏊佳云云 
[促成省自治法之意見]  
　　省議員王慶蘭等二十五人提出促成省自治法會議代表選舉法意見書云本會同仁公鑒此次延會本以省自治法會議代表選舉法爲主要原因開會多日不特大會未成審查報告亦竟未提出彼此推委互相猜疑甲謂乙受運動乙謂甲有陰謀常此遷延使三千萬人期望數年之省自治法又復流産破壞自治法之罪惡何人負責同仁爲促成自治法案并明各人責任起見特爲聯名主張儘先審查自治法案提出報告連開大會倘不成會則將逐日缺席人員登報宣布如審查報告不能提出則審查會未成亦將不出席之審查員登報宣布以明責任之所在即以知罪惡之誰歸省自治法爲發展民治根本要圖多數心理牽皆贊同運動陰謀之説緃或有因亦係少數自私自利之徒同仁果能協力促進良法不難指日告成如表同情即祈連署一致主張爲荷專此奉商敬候大敎　 
[縣聯會致省議會兩電]  
　　江蘇縣議會聯合會昨致南京省議會兩電原文錄左㈠力爭任期從開會起算南京省議會議長議員均鑒省長諮詢各級自治機關任期疑義一案前經貴會交付内務審查會審查查此案敝會於請議書第一案業經詳晰陳明簡言之省長通令恢復乃恢復自治機關究與議員任期有别試問能否今日通令明日即行開會是議員任期當然以開會行使職權之日起算毫無疑義乃審查報告主張以開會成立之日起算任期而本月七日大會竟否决此説交付修正全省人民未免觖望應請貴會力主自治眞羲爲前提弗引官廳口吻爲同調本诸誠意以竟全功則六十縣胥拜厚賜矣江蘇縣議會聯合會叩佳　 
　　㈡請速議請議書十七案南京省議會議長議員均鑒敝會於十月間請議貴會計十七案均於自治眞義息息相關爲時已久迄未議及敝會業經電催嗣得徐議長復函僅云已交審查是尚未提交大會已可槪見屈指貴會延長時期祇有旬餘爲特迫切電陳敬祈迅列議程速爲議决以慰全省人民喁喁之望無任　切江蘇縣議會聯合會叩佳　 
[閘北公團爲水電廠案通電]  
　　請各界主持公道 
　　閘北公團爲水電廠商辦事一案昨特發出通電原電云上海各報館轉全省各公團江蘇省議會議員公鑒讀報載省議會議决閘北水電廠改歸商辦及朱議員紹文張議員宏業等通電驚疑交集查閘北人民受水電痛苦於茲十年省中　欵整頓僅知以外電及　水　　甚至並濁水而不可得去歲始由閘北各公團發起商辦推舉代表組織籌備處其人民受苦實情改歸商業之理由水電廠之歷史以及省欵之確數迭經去年文電聲明閘北人民爲尊重省産請願議會艱苦備嘗詎省議會　於官廳之言藉口省産之利罔恤人民之痛議决省商合資在閘北人民雖　其未能根本解决然以尊重議會未敢或渝奉令公布之後即敦促水電籌備處積極進行而枯價九月迄未發表地方困苦又經一載省議員代表人民祇知黨派之爭未聞一語爲人民呼籲失職之咎夫復奚辭今馬議员甲東等提議將水電廠改歸商辦於體恤民艱之中並寓保存省産之意議會諸公主持正義毅然議决閘北人民深幸窮苦無告累年不解之困苦一日得以復蘇此後悉力整頓水電當無缺乏之虞孰知流言所播竟有施某勾結外商　金運動之説夫議决案爲水電籌備處承辦籌備處爲閘北各公團所組織而遍查籌備處名册並無施姓其人突如其來深滋駭詫若謂施某出私財運動以水電廠歸各公團所組之籌備處承辦施某當愚不出此若謂施某欲據水電廠而有之則閘北人民雖怯詎能容其橫肆野心而棄其一年來奔走呼號之成續於不顧至謂勾結外商誠不知水電籌備處發起之初即因有外資三百五十萬投入水電廠之謠傳故人心激昂主張自辦之心益决今若有外商覬觎誓必全力反對以保主權又云水電廠盈餘直接挹注敎育實業間接減輕人民負擔之語查水電廠自開辦以來絶未聞有分文撥充敎育經費當有簿籍可徵歷年財政廳借撥各工廠經費莫不耗折殆盡是取閘北人民血汗之資供官廳位置私人之用閘北人民何辜獨負此重大負擔全省人民何辜有此不能生利之實業所謂減輕負擔云者適得　反耳年來省中人士頗以敎育實業張大其詞　聳聽聞横征暴歛在所不恤獨於鉅額軍費未聞有一言之遺用心所在誠非閘北人民所可知矣水電廠所値幾何旣有工程師公平估價自應靜待結束閘北人民亦不欲詞費總之水電廠改歸商辦積極改良以蘇人民之困固閘北人民所旦夕馨祝者若有人别存作用横　破壞勾引外商竊思侵奪均屬閘北人民这敵誓與周旋義無返顧除一面催促結束估價一面責成水電籌備處遵照省議會議决案辦理外伏祈全省父老曁議會諸公俯念閘北人民十年痛苦聲嘶力竭感發同情主持公道閘北幸甚謹電陳詞諸希亮鑒閘北公團聯合會叩靑云云 
[航政局預備辦公]  
　　航政局雖經各公團等迭次發表電文激烈反對然該局仍應籌備進行上海分局現在王家碼頭設立事務所已由該局謝局長分配内部公務爲三科預備即日實行辦公云云 
[縣商會昨開常會紀]  
　　昨日午後四時上海縣商會開常會首由會長姚紫若將最近各機關各團體來函逐一宣佈畢即將提議各案由提出當衆交議内有反對江蘇省航政局事由各航商紛紛來函述及航政局復活後將來航商界必受種種騷擾請爲會同上海總商會一致力爭並懇堅持經各會董討論良久仍照前次决定之宗旨南北兩會協力進行次將尋常各案略事磋商即行散會 
[呆猪熬油廠之近聞]  
　　將由陸伯鴻承辦 
　　南市呆猪熬油廠前因流辭滋多曾奉松滬何護軍使令飭淞滬警察廳長會同上海縣沈知事函請商會查明呆猪熬油一事有何弊賣及如何處置方法復候核辦等因去後經上海縣商會邀集各會董商榷妥善辦法决定廠務推舉陸伯鴻（新普育堂主任）繼續承辦所有取締章程會訂妥洽以揩擦機器爲宗旨不准供給人民食料以免妨害衛生據情函復後即由廳縣呈復何使核准試辦在案所有薛家浜前同和公司廠屋並内容生財等件請何使免予處置撥歸陸君承領應用聞一切手續均已妥貼不日即當開始熬油一面由官廳派員隨時查察云 
 
 

Page 14

 
 
第一萬八千二百四十五號;中華民國十二年 西曆一千九百二十三年十二月十號
星期一 * *[滬市現銀缺乏因果談]  
　　國聞通信社云滬埠現銀缺乏商業社會之恐慌狀態迄未稍減昨國聞社記者特訪銀行界某君叩詢意見其談話頗足供注意此問題者之參考爲紀如下 
　　數星期來上海現銀缺乏爲自來所罕見其原因在商業界自身者則以今歲土産大抵豐稔各大公司咸往内地收貨因之巨額現銀分流内地其爲數甚屬可驚其次基於時局發生之影響亦殊不小自六月十三政變而後直與反直始爲口筆之爭繼而頓現沉寂然表面雖似沉寂實際各爲戰備紛提現欵用作軍需天津漢口兩地兩月來提出之欵爲數至鉅總上二因乃使銀底頓現缺少雖然上所云云尚爲暫時現象根本缺點猶不在此以同在中國之商業社會銀兩與銀元並用而銀兩之勢力遠過銀元此種歧異亦爲造成不幸之原因銀行雖兩者並用實際以銀元爲主錢莊出入則都以銀兩爲凖而銀兩之準備較爲充足我國有銀行已久邇來爲是項營業者尤風起雲湧宜若商業往來多數當以銀元爲標凖按諸實際則錢莊之勢力遠過銀行而銀兩之用途較多銀元此中理由㈠以海關出入一切均用銀兩因海關用銀兩之故洋商往來亦遂採用銀兩㈡以錢莊自來採用銀兩現銀存儲至爲充足各錢莊相互間又有聯絡銀兩流用較爲活動㈢以錢莊與客商往來匯劃僅憑紙面祇須彼此向有往來但憑信用匯劃無不如意無所謂抵押與擔保而銀行則悉採西法營業至爲呆板任何小交易非有抵押品擔保品不可也兩兩相較一則僅一舉手之勞一則須以貨物爲抵押手續繁簡逈不相侔誰復願舍此就彼因有上述理由實際商業錢莊勢力超過銀行而銀兩使用遠勝銀元銀行近以發行鈔票爲能事雖有凖備而銀塊存儲無多一經巨額提取即感恐慌目前欲求救濟之策則商業往來究竟採用銀元或用銀兩必當求一一致之標準我國幣制旣以銀元爲單位而銀兩折算甚費周折自宜棄銀兩而一律採用銀元根本要點當先在海關與洋商之往來上先事改良而銀行營業方法亦殊有改變之必要重信用而不泥法律形式之擔保與契據爲中國向來商業之特色深有保持發揚之價値一般人有以危險爲慮者敢問此種制度中國行之已久偶然的危險誠或不免而銀行之有契據有擔保者何以訟於法庭猶有累而不决者亦爲常見之事耶此則吾銀行界當加注意而於我國固有習惯與美德上愼重考慮者也云云 
[調查幼童工役董事會近訊]  
　　公共工部局前曾派委董事會專司調查及報告幼童工役情形刻正在查詢各東主並僱用之人以及其他與此問題有關係者現已有二十餘人先後蒞止陳説各種情形惟該董事會討論此事不厭周詳欲再徵集意見以期集思廣益如有人願來陳説確切理由該董事會亦甚歡迎所有一切信函可逕送調查幼童工役董事會書記員斐蘭澤君手收由工部局總理處轉交云 
[俄艦販賣大批軍火]  
　　手槍售出五六百枝　　尚有槍砲子彈甚多 
　　泰晤士報云軍械軍火現仍由各方源源輸入上海據該報記者昨日（八日）所探聞其最大之來源即爲路過上海時泊吳淞之俄國難民船該船售出之手槍已逹數百支之多苟非有嚴厲手續取締其販賣則尚有數百支將售出於外現在各種手槍購買之手續旣便欲防止盜案發生殊非易爲據可靠消息現在停泊吳淞口外之四俄艦有五百至六百支之手槍出售每支附有子彈三十二顆或三十八顆價値甚廉每支約自二十五元至三十五元此類手槍日前曾由船上俄人售出者已有四五百支故本埠搶案激增中國之購槍係與俄人直接交易該俄人等僅留數人在船多數則至上海每人隨帶零星軍械雜居華人之中故脱貨極易新近會審公廨於星期五審訊俄人須賓私藏手槍十支子彈一百五十發即爲此項販賣軍火顯著之例此等俄人即恃此販賣軍火爲生若任其居留上海則雖有會審公廨取判罪之方法殊不足以防止其繼續販賣也 
　　又據可靠消息此外軍火之售出者有來復槍一千二百支子彈二百萬發炸彈一千枚飛機兩架其餘之軍火正向一中國政府代表兜售其數量計爲機關槍五十五架各附子彈一千發此外另有子彈四百萬發榴彈二十七枚密爾式手擲炸彈四千枚又來復槍八十七枝各附子彈一百三十發四百六十三匹馬力之擲彈飛機一架二百八十匹馬力之戰門飛機兩架此外尚有手槍槍砲之距離測量機軍用望遠鏡及其他軍用品甚多上開種種兜售之軍火並聞已有脱售者計有來復槍一千三百支子彈二百萬發炸彈一千枚而南京之杜錫珪亦將來滬其意擬將俄艦及全部軍火一併扣留云 
[新長和輪肇禍案之昨訊]  
　　崇褡公司新長和輪船擱沉溺斃乘客百數十人被難家屬在滬崇兩地組織被難家屬通訊處等情迭紀前報該處於昨日爲止所得各被難人報告分别詳紀如下「溺斃者」㈠瞿承緒二十歲中國公學學生崇明人㈡嚴施氏三十歲㈢嚴施氏之子祺寳四歲崇明小橫橋人㈣郭納言年歲未詳崇明人㈤王陸氏三十九歲崇明河頭橋人㈥楊漢境十歲廟鎭人㈦楊大光三十九歲廟鎭人㈧鈕國楨二十歲崇明人㈨顧思曾年歲未詳㈩許榮生三十二歲崇明人（十一）郭曾壽三十五歲崇明人（十二）張林氏二十七歲崇明人（十三）黃效才之妻及兩子均遭難溺斃（十四）姚松郎十八歲崇明三橋鄕人「遇救出險者」㈠　嘉福二十九歲長江輪船公票局㈡倪厚先三十歲崇明人㈢詹建衡四十歲上海唐家灣㈣黃厚培二十八歲崇明新河人㈤盛才林二十八歲崇明廟鎭人㈥黃效才㈦許家槐二十歲崇明北門人㈧沈愧卿五十歲北堡鄕㈨僧人惠元四十七歲太平廟人㈩錢兆福年歲未詳（十一）湯楊慕姐三十歲崇明頌平鄕人「生死未明者」㈠金榮慶二十八歲海門人㈡沈義金三十二歲海門人㈢萬全福五十三歲吳江人㈣陸茂尚五十歲平　田村人㈤朱傑江三十歲新開河以上各被難家屬報告後即由徐金熊律師造具淸册呈請崇明縣知事公署要求責成該公司賠償各項損失云 
[江安發沙船被刦昨聞　　懸賞緝盜]  
　　江安發沙船於四號晨至銅沙洋面被海盜攔刦値洋二千餘元之貨物現洋並掳去耆民江宗安勒贖一節已誌八日本報茲悉船主江淸安膝下無子本以胞侄宗安爲嗣自宗安被掳原擬備洋一千元往贖嗣經電致温州船行托查綠楊灣地點茲接復電温屬並無綠楊灣地名該船主以盜限一月之期轉瞬即屆深恐宗安被害故已預備呈請海外水警廳懸賞請求派艦追緝云 
[旅館内查獲盜匪之昨訊]  
　　駐紮總巡捕房特别機關中西探目先後在九江路新旅社福建路中和旅館兩處查獲盜匪六名搜出手槍三桿子彈十餘粒解由公共公廨諭令押候訊究等情均詳木報前日下午承辦此案之中西探目在捕房寫字間内將所獲之徐大扣子陳留扣子徐小扣子李萬財王有信苗三癩子等提出詳加究詰聞徐等對於五號夜虹口吳淞路昇康當舖被刦傷人一案已多招認當錄就供單仍將其收押一俟查齊　物屆開審之期即使解廨訊辦云 
[蘇州路刼案之昨聞]  
　　人　尚無所獲 
　　蘇州路盛涇里做綢緞生意之孫吉孚家前被盜匪夥刦去價値一萬餘金之珠飾屈指已逾一週人　毫無所獲警務長麥高雲氏除通飭所屬各捕房上緊跴緝外並以該盜等所刦之物旣非現洋鈔票則須變賣方可俵分故命將照事主所開之失單印就多份派探送與各典當以及兑換珠寳店家囑其如遇該項珠飾應即特别注意特不知能否珠還合浦耳 
[私運嗎啡重罰之新令]  
　　本埠地方廳接奉高等廳令略謂奉司法部訓令以嗎啡充斥其毒甚於鴉片茲特規定懲罰辦法二則以示嚴禁之噫㈠凡查獲私運嗎啡者處一等至三等有期徒刑或一千元以上三千元以下之罰金㈡剌嗎啡針者一經查獲照刑律原定議案加倍處罰該廳奉令後此後凡有私運被逮者即行遵令從重處罰云 
[賭錢幾釀命案續聞　行兇警士解廳澈究]  
　　滬北工巡捐局雇用之特務警察今夏向淞滬警廳撥　而來計巡長一名巡警七名該長警等現脱離警廳節制而工巡局内亦無人督率内有巡警孫彦和在民立路精成坊李楊氏家賭錢輸　向同賭之陳恒堯借洋不還反將陳綑綁吊打致暈去數次後設法救醒經四區二分所查悉將該兇警等原被人證解送司法科一面該所又稟報警廳陸代廳長請示陸廳長得報立飭司法科許科員將全案申解來廳聽候嚴訊究辦 
[被抽妓院收歇期之知照]  
　　明年四月一號 
　　公共租界工部局第四次抽　閉禁中外妓寮九十八家已誌前報茲經專管妓寮事宜之西捕頭摩亞與一百八十八號三道頭華捕阿桂連日將抽中各妓女之執照號碼檢查明白分往知照妓寮主人着令遵照定章於陽曆明年四月一號一體收歇云 
[留美生營救膠濟段長]  
　　膠濟鐡路段長葛燮生被掳後本埠美國麻省理工大學校友會得此消息昨日集議於大東酒樓公决拍電三通圖謀營救電文如下 
　　致北京交部電北京交通部總次長鈞鑒膠濟段長葛燮生被掳旅滬中美同學均深惶駭懇速設法全其生命以副鈞部愛護人材之盛意上海美國麻省理工大學校友會林允方花而勃克等叩十二月九日 
　　另致濟南督理省長及膠濟路管理局正副局長兩電措辭相同從略 
[國民黨實行改組　組織臨時執行委員會]  
　　國民黨已决定於來年改組其改組辦法則於明年一月五日由在廣州舉行之國民黨大會討論其宗旨係欲以新方法宣傳固有精神將獨行制改爲委員制在改組未成以前暫由總理委任中央執行委員九人上海執行委員五人執行一切黨務上海委員爲汪精衛胡漢民張溥泉葉楚傖戴季陶此次廖仲愷來滬即爲召集上海臨時執行委員會討論發展計劃又明年大會代表每省六人除由總理指定三人外由每省黨員各推三人與會最近議員代表赴粤中山曾向彼等表示改組意旨謂十年來本黨無顯著之成續半因制度不良缺乏進取精神以後余以爲應組織一中央執行委員會再於各地分執設行委員會宣傳眞義而挽救以前之弱點云云 
[晋同鄕歡迎王用賓誌]  
　　參議院晋省議員王用賓氏上星期日搭車來滬該省旅滬人士以王氏此次反對賄選扶持正義殊可欽佩特於日昨上午九時在辣斐德路該省同鄕會開歡迎會會長谷思愼報告開會宗旨次鄧鴻業致歡迎詞略謂自六月十三日北京政變王君首先勸告兩院議員南下厥後留津辦事往返於京津道上直系屢次派人勸阻嗾事恫嚇偵探時刻不離左右然王君依然進行並不因此稍懈至曹錕賄選之前三日王君始由京返津此種奮鬭精神誠足爲國家存正氣爲三晋爭人格本會同人等希望王君本此宗旨奮鬭到底萬惡軍閥不難有打倒之一日云云旋由王君答詞略謂此次反對曹錕賄選理至簡明議員爲人民代表全國人所最痛惡者厥惟軍閥曹錕爲直系軍閥首領無惡不作吾輩不能違背民意而投選曹錕遑論彼明目張膽公然行賄者乎値此廉恥道喪是非顚倒之際很希望全國同胞並在座諸君大家努力扶持正義務使國家有是非庶幾是者是而非者非是則成功非則失敗國基始可鞏固云云繼由賈君等演説末後茶點十二時許散會 
[冬漕開征　並催繳舊欠]  
　　民國十二年上海縣冬漕錢糧已由縣知事沈寳昌布告於陽曆十二月八日（即陰曆十一月初一日）設櫃啓征仰各花户統限兩個月内投櫃悉數完納在案茲沈知事以冬漕旣經開辦則本年上下兩忙亟應結束但四鄕各花户故意拖欠觀望不繳者亦有惟以浦二十二保及南二十四保等　　欠最鉅乃於前日諭飭催征吏下鄕催繳如果有意觀望准擇尤稟請提案押追以重國税 
[法租界凡爾登花園將分三部]  
　　法僑新總會　　市有劇塲　　運動塲 
　　上海泰晤士報云法公董局與法僑總會幹事部訂定合同將凡爾登花園分爲三部一部供造新總會房屋一部造一市有劇塲一部作爲運動場不建房屋造新總會之地每畝定價銀二千兩由總會照付運動場暫由總會租用如總會解散其屋當付拍賣劇塲限五年内造成由公董局津貼銀五千兩如因財力不足不能於五年内造成則總會應將每年餘利留出百分之二十以供此用新總會房屋定今日由法總領事韋禮德氏行開工禮 
[南洋大學消息一束]  
　　技擊部南洋大學技擊部成立十餘年前曾出十週紀念册近有叢刊之編輯又該部爲提倡部員競爭心起見每學期舉行分隊比賽一次本學期共分智德體羣等隊於上星期先由智體二隊及德羣二隊比賽復由優勝之體羣二隊决賽共比器械徒手八套結果體隊得最後勝得由學校獎給該隊銀盾一座各優勝隊員武士針一枚該隊特於前日開茶會慶祝優勝隊員錄下曹麗順（隊長）林文奎劉世恒候毓　蕭之謙夏熾光江仲仁王龍　胡修 
　　足球部前星期六該大學中學部足球隊赴滬江大學與滬江附中作上海各中學錦標比賽結果以七與○之比凱旋而還計該附中足球隊自比賽開始以後迭摧勁敵且始終未被人攻入一球練習有素將來勝利可操左劵云 
　　學生參觀本月六日下午該校工科二年級乙班學生由該級機械學敎授曹銘先領往本埠寳山路商務畫館製造廠參觀一切機械工作情形由該廠工程師陳君指導參觀金工印刷裝釘玩具等部後因時少不能完全參觀即於二點餘鐘離廠云離廠後乘車赴淞參觀中國鐡工廠由該廠工程師王君領導參觀各部該廠資本現不下五十餘萬大半爲紗絲廠所需用者所造各品莫不精細適用長江一帶該廠出品之銷路頗爲發逹云 
[辦理師範學校意見这徵集]  
　　省敎育會致各師範學校函 
　　江蘇省敎育會昨分函本省各師範學校云敬啓者本會接第九届全國敎育會聯合會來函通知議决續組委員會草擬師範及職業科課程標凖並准該委員會來函以業於十一月成立議决關於徵集材料問題師範一項凡六年師範學校高中師範科相當年期之師範學校或師範　習科及二年期之師範專修科均須徵集其實施新學制後現行之課程及其意見或擬訂之課程及其意見以資參酌敬懇惠許迅賜函致貴處各師範學校徵彙意見於十三年一月底以前彙寄本會無任感幸等因該委員會編訂此項草案關係極爲重要貴校主持師範敎育合各科敎師多年之研究必多心得可資參採用即據函轉逹尚希發抒高見於十三年一月二十日以前惠示爲幸云云 
[上川汽車公司開會紀]  
　　上川汽車公司前日午後三時假座寗波同鄕會開會到者三十餘人由籌備主任黃任之主席㈠報告籌備情形略謂當公司發起之初同時有數家公司接踵而起如上南滬太已實行通車其通車之效果如何足爲吾人借鑒其初本公司因進行稍遲而得參酌改變進行計劃益審愼辦理調查精確本路一切設備歷時雖久費用甚省測量爲凌雲洲工程爲顧蘭洲都是自家人等語㈡張伯初君報告收地情形略謂仿滬太上南辦法從籌築縣道入手公司軌道即設在縣道由公司出錢購地錢不起利地不起租上海境由塘工局辦川沙另設交通事務局由鄙人與黃濟北君辦理購地辦法按照築路用地若干給價若干自金家椥以東一律以每畝五十元計算惟上境之四十四圖則定爲六十元上境用地一百五十五畝零川境用地二百十二畝零惟龑鎭以南地價尚未發給其間鄕人頗以事屬公益樂與贊成故全路告竣毫不齟　而川境之戴警佐奔走帮忙吾人亦當深致感謝云云㈢淩雲洲報告測量經過情形宋立峯報告車路計劃云因知他家汽車路之失敗研究其失敗原因而審愼計劃從前所擬之象皮輪車煤屑路殊不合宜現擬改用鋼軌用電車式之有機車及拖車㈣提出预算顯伯威報告一切設備費用計全路資本二十七萬五千元㈤提議股額及集股方法主席報告原定資本五十萬元每股五十元先收四分之一計十元現擬改爲三十萬元每股二十元爲一萬五千股衆皆贊同無異議因股額未足亟須招滿當塲推舉集股委員十五人爲陸蓮溪顧蘭洲顧舜來丁家英顧伯威陸竹坪凌雲洲陶少堂陸仲芳宋立峯顧灜仙陳久餘張立齊張竹溪艾煦春諸君組織集股委員會並舉陸蓮溪陸竹坪爲正副委員長黃任之張伯初爲正副參謀以陰曆年内爲認股足額期預計正二月間開創立會旋到會諸君公同討論此及散會已鏡鳴七下矣 
[日商會會長歸國]  
　　上海日僑商會會長田邊輝雄昨日因公司事務乘輪回國會務由副會長米里　行代理云 
[滬官場赴杭弔喪]  
　　浙江軍務督辦盧永祥之繼室夏氏在杭逝世本埠官紳各界如沈知事等均往弔唁而淞滬警察廳長陸榮　亦於前日隨同何護軍使副官長孫占元等同乘午車赴杭祭奠陸廳長因徐故廳長今日出殯故於即晚由杭乘夜車返滬云 
[法治協進會開談話會]  
　　法治協進會昨日（星期日）開省憲起草委員分股研究會因到會會員祇有張家鎭兪祖芬蔡鼎成陳仁琅等數人不足法定人數改爲談話會討論省憲起草事宜後即改定下星期日補開會議即日分發通告請各會員撥冗蒞會云 
 
 

Page 15

 
 
第一萬八千二百四十五號;中華民國十二年 西曆一千九百二十三年十二月十號
星期一 * *本埠新聞二 
[寳山縣署槍斃海盜二名]  
　　吳淞水警第四區十六隊吳常兩隊長前在匯角嘴洋面拏獲之温台海盜程孔喜狄萬元葉德與周道基董良幹陳世新柯文發柳必堯林元記　九名移解寳山縣公署經馮知　訊據該犯等供認夥刦不諱馮縣長據情電請江蘇軍民兩長核示旋得復電云將盜首程孔喜狄萬元二名處以死刑其情節較輕之葉德興等七名暫爲禁押候判故馮寄裁縣長於昨（八日）午十二時升坐刑庭命法警等進監將程孔喜狄萬元二名提出略訊後即在堂下庭心中綑綁當委縣警察所彭警佐督同全體長警及法警等將該二犯押赴西門外刑場執行槍斃其罪狀如下 
　　「寳山縣公署布告」爲宣佈罪狀事照得海盜程孔喜狄萬元携帶槍械糾夥在海洋行刦本年十月十八日經江蘇水止警察廳第四區在滙角洋面緝獲取出槍械子彈多件訊供屬實將該犯等解送到署疊經提犯研鞠該盜犯程孔喜等均各供認行刦不諱查本案係人　並獲供狀確　本署審依懲治盜匪法電請督省兩長核示旋奉軍民兩長陽日會電仰即提該犯程孔喜狄萬元二名執行槍斃等因茲於本日上午監提該二犯騐明正身綁赴法塲執行槍斃以𠰉　戒特此佈告八日 
[軍署昨日鎗斃五盜犯]  
　　松滬護軍使署於昨午後二時槍决拒傷事主兇盜顧菊生等五名茲錄布告於下 
　　爲布告事案據上海縣是解拿獲結夥侵入川沙高昌鄕李合記花米行内强刦財物并拒傷事主李文卿得　案内盜犯顧菊生陳洪茂蔣榮生王和尚陸保林五名及原　銀洋等件到署發交軍法課傳集事主詳加查訊據該犯顧菊生陳洪茂蔣榮生王和尚陸保林等供認於本年一月九日即陰曆去年十一月二十三日夜十一時聽從川沙縣另案拘獲之楊毛糾約夥同前往浦東高昌鄕侵入李文卿所開李合記店内强搶銀洋並用刀戳傷事主李文　搶畢楊毛他往伊等來滬在途被警察捉信並搜出原　銀洋各等語不諱除將起案　洋發還上海縣傳主具領外查該犯顧菊生陳洪茂蔣榮生王和尚陸保林五名胆敢夥同執持槍械侵入商店肆行搶刦並戳傷事主李文卿得　逃逸供證確　無可諱飾均已觸犯刑律第三百七十三條第一二三三欵之强盜罪應即按照懲　盜匪法第二條之規定均處死刑除飭提該犯顯菊生等五名騐明正身押赴刑塲依照軍法執行槍斃以𠰉炯戒外爲此布告軍民人等一體知悉此布 
　　「補錄八日軍署槍决盜犯小崔矮子布告」爲布告事案據公共公廨獲解迭次夥衆持槍行刦得　之盜犯小崔矮子一名請訊辦到署卷查前據該廨獲解法辦之盜犯李歧福即李阿四盛江郎等供夥刦唐榮禮家等案均有該犯小崔矮子在内當經飭緝在案茲　獲解前來發交軍法課傳集承辦此案探捕人等詳加研訊據該犯小崔矮子供認曾於民國七年陽曆三月三十日即是年陰曆二月十八日下午七時許夥同另案法辦之李歧福即李阿四盛江郎及在逃之同黨等數人持槍侵入東西華德路唐榮禮家搶刧金飾銀洋等物一次又於七年四月十七日即是年陰曆三月初七日晚間十二時許夥同另案法辦之李歧福盛江郎及在逃之同黨數人持槍侵入浙江路鼎豐里華志三家搶刦金珠首飾等物一次又於七年五月二十六日即是年陰曆四月十七日晚間八時許夥同另案法辦之李歧福盛江郎顧汗高及在逃之同黨等數人持槍侵入顧家弄單吉艮家搶刦金飾銀洋等物一次又於七年陽曆十一月三十日即是年陰曆十月二十七日下午六時許夥同另案法辦之李歧福盛江郎陳源海即陳元海及在逃之同黨等多人持槍侵入由海關路秦通理家搶刦金飾銀洋等物一次又於七年陽曆十二月三日即是年陰曆十一月初一日下午六時許夥同另案法辦之李歧福盛江郎童文惠即大金陸阿二陳源海即陳元海許芝卿即小金沈連夫及在逃之同黨多人持槍侵入北山西路楊國襄家搶刧金飾銀洋等物一次又於七年陽曆十二月二十五日即是年陰曆十一月二十三日下午六時許夥同另案法辦之陸金章王阿三等數人持槍侵入兆豐路康金賣家搶刧皮衣金飾等物一次又於七年陽曆十二月三十日即是年陰曆十一月二十八日下午六時許夥同另案法辦之李歧福盛江郎陸金章王阿三及在逃之同黨等數人持槍侵入文監師路太原坊周廉甫家搶刧金珠首飾等物一次又於八年陽曆一月十四日即七年陰曆十十三日下午六時許夥同另案法辦之李歧福陳源海等數人持二月槍侵入裕福里范高氏家搶刧　戒等物一次等情不諱查該犯小崔矮子一名先從結夥持槍侵入民居行刦得　共信次已觸犯八個刑律第三百七十條第一二兩欵之罪供證確　罪不容誅應即按照懲治盜匪法第三條第五欵之規定判處死刑除飭提該犯小崔矮子一名騐明正身押赴行刑塲依照軍法執行槍斃以昭炯戒外合行布告俾衆咸知此布 
[常熟盜匪歸案訊辦]  
　　常熟縣境花里春地方事主馬振興家於十一月十號夜被盜侵入内室搶刦銀洋衣飾各物一案當經報由水陸警區及該案公署查緝茲由水警第一區偵探員李得標協同水警三區偵探王根興張培鑫陳長福等在閘北烏鎭路地方緝獲王春福一名解經駐滬水警第三隊長王月峯訊據供認結黨迭次搶刦花里春地方馬姓家財物萬金之譜又於民團元年間搶刦該處富紳瞿姓家貴重飾物因懸賞三千元查緝嚴厲當時逃　此次重往該處夥搶得　俵分不諱判令押候備文解送常熟縣公署歸案訊辦云 
[一週間紗花槪况]  
　　上週棉價連日步跌此固由於前週高漲之反動亦關於印美二處棉業人心虚弱之所致自孟買制定印棉最高價格以後買勢已弱又加以美農部調查局對於棉收報告將較預料爲　色交易傾向賣方價格緣以日疲三品市塲本以印美棉市爲轉移價遂　至二百九十元以内本埠紗市雖有津　動辦然　此外棉同　之　亦有三四兩之回　惟存底　豐人心　　　　仍當　　　將上　中本埠　花成交槪况分　於左　　　　　　㈠期紗上週期紗共成交二十五萬二千二百三十五包較前週增一萬三千八百七十五包計紗布交易所成交二十一萬三千二百包物品交易所成交二萬四千五百二十包取引所成交一萬四千五百十五包茲將上週中十二月爲標準而比較中日之期紗價格於左 
月　　日　　　中國紗布交易所　　日本三品取引所　　　東　 
　　　　　　　　　兩　　　　　　　兩　　　日元　　　　兩 
十二月三日　　一七四二　　　　二○○二（二九六六）　六七五 
十二月四日　　一七一二　　　　一九六五（二八六九）　六八五 
十二月五日　　一七二一　　　　一九七一（二八七八）　　六八五 
十二月六日　　一七一四　　　　一八九七（二八一○）　六七五 
十二月七日　　一七二○　　　　一八八二（二七九八）　六七二四 
十二月八日　　一七二七　　　　一九四三（二八七八）　六七五 
㈡現紗上週現紗交易以天津帮爲最多約占三四千包其餘廣東漢口江西野鷄四帮亦不少至營口牛莊福建汕頭蕪湖烟台淸岛等帮不過數二包之零星交易耳共做開七千五百包較前週增四千四百包本紗二十支價格以八日一百九十一兩之在羊爲最高三日一百八十五兩之人鐘爲最低十六支價格以三日一百七十五兩七錢五分之雲鶴爲最高六日一百十兩之紅團龍爲最低十四支價格以六日一百六十八兩之雙喜爲最高三日一百六十兩○七錢之四季爲最低十二支價格以三日一百六十四兩五錢之寳塔爲最高四日一百五十六兩三錢之寳鼎爲最低十支價格以三日一百六十兩之寳鼎爲最高七日一百五十兩之麒麟爲最低他若本埠英廠紗以八日一百八十四兩之二十支牧羊爲最高價五日一百四十二兩七錢五分之十支藍龍爲最低價本埠日廠紗以六日一百八十六兩七錢五分之二十支文馬爲最高價七日一百五十三兩五錢之十支鴻禧爲最低價週間各廠開出期現各紗共五百七十五包較前週增六十包計十六支紗五十包十二支紗五十包十支紗四百七十五包内鴻裕廠寳鼎二百包和豐廠荷蜂一百七十五包寳成廠如意一百包恒豐廠富貴一百包茲以大阪現紗一週間成交價格錄之於左 
月　　　日　　藍魚牌　　　　　牌　　福島牌　　三馬牌 
　　　　　　　　日元　　　日元　　　　日元　　　日元 
十二月三日　　三二二　　二九五　　　二九三　　二九三 
十二月四日　　三一五　　二九三　　　二九○　　二九○ 
十二月五日　　三○五　　二八五　　　二八○　　二八○ 
十二月六日　　三○五　　二八五　　　二八○　　二八○ 
十二月七日　　三○二　　二八三　　　二七八　　二七八 
十二月八日　　三○五　　二八五　　　二八○　　二八○ 
　　㈢期棉紗布交易所通州花標準已於本月期起擴充交貨種類除原有之通州花陕西花常熟墨子外再加入火機一類以便各花得以統解而勉軋空之弊惟種類一多收貨方面難得滿意物品是以各月期價榙較之棉業交易所單牌制之通州花低有一兩餘也孟買棉市恐期棉價格之過高一方停止一部分之新買賣以預防危機一方制定印棉最高價格若孟加拉棉所定之最高價爲六百七十羅比在本月二十日前各方買賣不得踰過此限等故上週來印棉價格日以回小遂影響於世界棉市之疲弱蓋各國以美棉産額之不足都注意於印棉故印棉價格之漲落亦足以影響於全世界也吾恐印棉之不足必轉瞬及於我華棉幸我棉商早注意及之上週本埠期棉成交共二十八萬八千六百擔較前週增四萬一千五百擔計紗布交易所成交二十四萬二千九百擔棉業交易所成交四萬五千七百擔茲以上週中我國美國及印度之十二月期棉價英國之一月期棉價錄之於左以資參照 
月　　　日　　我國通棉　　美國紐約　　英國利物浦　　印度孟加拉 
　　　　　　　　規元　　　　　金洋　　　　便士　　　　　羅比 
十二月一日　　四七七○　　　三七一　　　二一三一　　　五四九 
十二月三日　　四七五○　　　三六二五　　二一二四　　　五四八 
十二月四日　　四六六五　　　三六一　　　二○四三　　　五一○ 
十一月五日　　四七○○　　　三五一　　　二○二三　　　五一一 
十二月六日　　四六一五　　　三四九　　　一九九三　　　四五九 
十二月七日　　四六五○　　　三五二五　　二○二一　　　五三○ 
　　㈣現棉上週廠家及各莊號共收進期現各紗三千一百三十包較前週少四千六百三十七包内陕西花一千八百三十包最高價爲三日之四十九兩七錢五分最低價爲七日之四十六兩五錢火機花五百包價僅三日之四十六兩五錢渭南花信百包價僅三日之五十兩收進者計内外八百包三井一千包江商三百四十包陳公茂五十包日信五百包豐田一百包振泰一百包和大一百包東棉四十包東華一百包他若美國現棉最高價爲一日之三七六五金洋最低價爲六日之三五四五金洋英國現棉最高價爲三日之二一七八便士最低價爲六日之一九六四便士云 
[一週間之内滙與外幣]  
　　内滙上星期中匯水漲風其　揆其原因蓋銀根已見　動各客帮採辦貨物者大有轉　滙價遂因匯欵增多而趨貴北京公砝最高價到過一千零四十七兩週末雖回縮二兩比前週已好起四兩銀元最高一千元貼十九元半週末退去三元較前週尚提漲六元二角五分天津滙價仍隨京滙爲轉移行化週末掛牌價爲一千零五十三兩銀元爲一千零十五元五角烟台烟估漲落不定結果比前週末改長三兩週末價爲一千零二十八兩五錢銀元始終爲一千元漢口洋例市價似　　日改大之槪週末爲一千零三十六兩三錢半比前週漲高七兩八錢七分五銀元最大價爲一千零十四元週末雖回縮一元比前週尚漲起八元宜昌宜平週末價爲一千零三十五兩計高五兩銀元毫無改動掛牌價當爲一千零二十二元九江南昌銀元星期一掛牌價爲一千零九元比前週末大一元其後匯欵平常價少改變蘭谿銀元週初價暴漲至一千零十二元嗣後需要較減市價略見回縮週末掛牌價小至一千零八元比前週只漲起三元萬縣九七平银計漲五兩週末價爲一千零四十五兩银元同加五元價計一千零四十五元其餘各埠滙價　聞雖間有改動而結果完全與前週末價情無異云 
　　　　上海　幣　　　舊　　惟　　交易　　懸殊是以　價尚無重要變動英金票一項週初銀行方面頗有吸進故市價改高至八元四角比前週末計漲一角四分嗣後需要較少價少　落荷票週初週末各大一分價買六角八分港票結果比前週高五釐買價爲九角六分二釐法票初時去路岑寂市價疲軟週末洋商需要較多成交買價改高至一角零七釐比前週反漲起二釐馬克千元票初漲後疲結果與前週市價相同萬元票面因現底薄弱致市價綠軋缺而釀成漲風近聞某莊將有大批現票到埠是則前途之鬆動當爲意料中事羅　大票週末買二兩二百五十元票計一兩二錢比前週末價市各大二錢日票市價初漲後疲結果比前週小九釐成交價爲九角零八釐美票週末賈一元八角八分半計小五釐港票週末買九角五分七釐與前週末價情相仿羅卜零票及五百元老票去　寥寥市價因以毫無改變云 
[一週間之公債票市况]  
　　上星期中公債行市已見抬高雖漲風不健而人心殊好颇有漲上之勢惟星期一開盤之際較前週稍形低落三四角不等按公債市面月餘以來已寂無生氣上月份時又届銀根奇緊故市况愈疲上週趨勢回高其原因約有數種㈠金融公債本有補行抽籢之説其是否能實行要須視關餘之如何而定日來先令放長關餘或有希望是以人心較好㈡金融　動投機家乘此價格低落之時先後買進惟市面大槪仍屬混沌安格聯氏來華已久而無確切之表示東面欲如上半年之好恐不易也總商會等有電廣州孫中山請維持基金之説可知人心之惶惑矣償還短期八釐仍然趨疲整六一二月期貨則已超過五十元以外金融約六十八元七八角之譜以與週初相較均抬高四五角左右云今將週初週末比較如下 
　　　種類　　　週初價　　　週末價 
金融公債現貨　　六六三○　　六六八○ 
　　十二月期　　六六五五　　六七五○ 
　　　元月期　　六七○○　　六八○五 
　　　二月期　　六七四○　　六八九○ 
整理六釐現貨　　四八九○　　四九四○ 
　　十二月期　　四九五○　　四九九五 
　　　元月期　　五○○○　　五○五○ 
償還短期八釐債劵　一一四四○　一四一○ 
　　　七年長期　四八一○　　四七九○ 
[一週間之絲市]  
　　上週中洋莊絲市仍趨疲滯廠白黃灰各絲經雖均有銷路而成交不多市價續跌蓋歐美各莊鑒於海外各綢廠皆因綢銷停滯滬埠絲價尚高仍减工停機猶未恢復前狀而橫濱絲市日來復形呆滯加以各國絲滙依然堅漲是以對於絲市仍持觀望態度致各經交易淸淡如故華絲商因久處絲交沉靜之期人心軟化各經行市均趨傾跌故絲市前途仍難樂觀也茲將各絲經市情分類述下 
　　機械廠絲上週中廠絲交易全週祇有法莊成交中等細條份絲三十擔絲價跌二百餘兩緣廠商方面觀於歐美絲市異常沉寂滬埠現貨存積日多故間有一二廠商因手中餘繭不多意在早日結束遇有來賬遂不惜　本求售是以廠絲行市目下已無轉機之望 
　　輯里白絲經上週中輯里干經祇成交下等現貨十包絲價雖較市提漲二十餘兩然係英莊充補缺貨並非焉式市盤上等白絲亦成交五包價平定惟上中等乾大經則以華絲商所發歐美電報因價過高仍無電轉故日後由經行市恐難立定 
　　川魯黃絲經上週中川魯黃廠經交易仍然停滯因里昂等處邇來銷塲平疲絲價看低法莊方面雖有來賬卒因吃價大小兼法滙增高與滬市相懸甚巨勢難成交川魯黃絲印莊銷場尚暢際此華商因金融緊迫絲價跌小四五十兩故行市决難轉高 
　　八繭灰經上週中灰絲經交易仍不暢新貨期交雖已開抛然談成無多絲價傾跌上等陳貨與大纊灰絲亦有交易價均跌小八九十兩灰絲商態度究以市面久靜求售頗般故遇上週日莊來賬出價稍高即不顧成本削價銷售但歐美等莊均以外市疲滯並無跟盤交易故恐灰經行市猶難堅定 
　　預料本週絲市觀於歐美市場行市仍疲本埠絲滙勢難見修故廠白黃灰各絲經交易猶難暢銷絲價亦仍有疲賤之勢云 
[一週間之茶市]  
　　上週間本埠洋莊茶市趨勢略佳路莊土莊之珍眉貢熙兩項交易均較　惟𡟋源屯溪等處之大帮美莊尚無重大發展且各貨� 
開出價格除貢熙一項略硬外餘均趨跌故市面尚未能認爲樂觀至各路來源上週已無大宗到滬僅湘鄂兩省之紅茶日内尚有千餘箱到埠以供洋莊之需求茲將各茶市况分述於下 
　　路莊上週間路莊綠茶當推珍眉貢熙兩項爲大宗交易珍眉成交二千一百零六箱中低莊貨約佔十分之八售開價格頂盤不過六十三兩其餘处三十四五兩至六十兩市價與前週相仿貢熙成交二千七百三十二箱高莊售盤三十五六兩中低莊售盤自二十兩至三十兩較前週略高大帮市面稍形活潑但全週祇由錦隆天裕等行買進三帮市面仍難認爲佳象蝦目珠茶同孚洋行業已開辦但去胃不大市價仍低其餘鳳眉娥眉針眉等貨市面均無變動云 
　　平水上週間湖州平水綠茶市面仍呈平疲之勢大　一項美莊仍未動辦全週僅由同孚錦隆等行買進珠茶等貨共計行餘箱開出價格較前週尚無高下云 
　　土莊上週間本埠土莊茶廠改製之紅綠箱茶市面略活行家交易仍推珍眉貢熙兩項爲大宗但市面呆滯已久開出價格仍未見高至蝦目珠茶交易已無前週之旺秀眉針眉等貨尤爲無人問及云 
　　工夫上週間工夫紅茶市面轉趨暢逹但祁門寗州之貨因存底缺乏均無交易僅山怡和同孚克發等洋行買進湘鄂兩省之貨與温州紅茶總計三千餘箱温紅售盤二十九兩兩湖紅茶售盤二十二三兩較前週略堅茲　將前上兩週輸出箱數及存底列表比較於下 
　　輸出比較表 
茶　　名　　前週輸出　　上週輸出　　茶　名　　前週輸出　　上週輸出 
　　　　　　　　箱數　　　　箱數　　　　　　　　　箱數　　　箱數 
路莊珍眉　　六二一　　　二一○六　　路莊針眉　　二三　　　　四五 
路莊貢熙　　一一一七　　二七三二　　路莊秀眉　　一四　　　　六二 
路莊大帮　　一一四　　　　三三三　　路莊眉雨　　八○　　　　一一七 
路莊珠茶　　二一九　　　二二八　　　路莊　雨　　三一　　　　四○ 
路莊鳳眉　　　四七　　　○一五　　　温州紅茶　　一五○　　　二○○ 
路莊娥眉　　七六　　　　　一五　　　湘鄂紅茶　　五三○　　　三四一○ 
　　存底表 
茶名　　　　箱數　　　　茶名　　　箱數 
路莊　　　　五一○六　　平水　　　二八七五四 
工夫　　　　二九三○　　土莊　　　三○六五 
[一週間之糖市]  
　　上週糖市較前週堅　緣　　價漲未已故滬上人心甚好市况遂挺漲不已再因上週五六兩日爲陰曆十月底交割之期以此市况益爲引起茲綠上週劃價以資比較 
　　　　　現貨　　　　　十月　　　　十一月 
星期一　　一一二○　　一一二○　　一一四五 
星期二　　一一一五　　一一一七五　一一四○ 
星期三　　一一二○　　一一二○　　一一四二五 
星期四　　一一三○　　一一三○　　一一四五 
星期五　　一一三二五　一一三七五　一一四五 
星期六　　一一三五　　　　　　　　一一五五 
　　上表星期六日已爲陰曆十一月故十月份價無有而十月份之價在星期五爲最大蓋是日乃月底而須交割缺少者務要抵進故遂陡漲也然已存貨充足故尚不致大抬較上日僅大七分半惟較週初則漲一錢七分半矣 
　　赤砂市情自棉赤開小後荷赤賣盤即受影響然在初中期外象尚卓至星期六暗中竟有售十兩者似此情况勢遂益急觀外洋到貨充盈則下週價格勢必趨下矣 
　　靑糖價格前週已趨下游至上週片靑開盤陡跌至九兩進關以此市况益受影響　　靑八二五隆江八二○遂鮮受主矣 
昨日車運之銀洋 
　　昨日（九日）大通運洋公司爲各銀行及錢莊運往各處銀洋其數如下蘇州二箱一千元無錫一箱一千元鎭江一箱一千元南京寳銀二百十箱計六十三萬兩又銀洋二十六箱計十三萬元又早晨滬寗夜車到　時由南京造幣　運來銀洋四十二箱計二十一萬元云 
[滬南烟兑業開會紀]  
　　滬南烟兑業衆和社昨日午後二時開會集議反對捲烟特税事到七十餘人公推柴載元爲主席首由主席報告連日報載財政廳已派張淸澄爲上海捲烟特税分處處長業經來滬等語現當　置我疊次呼籲於不顧勢在必行吾華界同業末日已至急宜公籌對付方法沈延　起言此事迭經本社及捲烟公會議有切實辦法不獨華界同業已有一致之表示租界同業亦多爲我後盾現在第一辦法在我華界同業之自决此係各人自顧生計惟力自視决不稍有退縮沈培卿發言謂受苛税必致死反對苛税或可救死倘因救死而死雖死無妨本席對於此事雖犠牲一切亦所不惜嗣經調查員糜楚寳夏錦龍及職員勵超賢等先後報告我南市同業連日紛紛蓋章反對特税决計一致罷業錢文逹陳恩祺起言據現在情形而論投標不成勢將設局自收我同業急宜早自爲計於是公决辦法如下㈠同業中如有私往投標者公同加以相當之對付㈡同業進貨宜漸减少預備停業時易於結束㈢凡有一公司不與我同業合作者永不售其出品之貨議畢散會 
[閘北十一路商聯會昨訊]  
　　議决冬防辦法四項 
　　閘北十一路商界聯合會昨（八日）上午九時中西施診醫院開幕聘請臧退庵辛小山担任中醫丁振亞擔任西醫下午七時中西義務夜校開幕到學生二十餘人首唱開校歌次該會正會長兼校長佘錫品致訓辭詞來賓　敎職員相繼演説聞係白公璧佘振亞担任英文吳仲立臧退庵姜懷素担任中文是晚九時爲該會評期常會之期到二十餘人公推蔡治君臨時主席議案如下㈠審查本星期三職員議决各案㈡復議本届冬防辦法議决近來白畫巨案迭出盜刼之風日甚影響商業匪淺除公函警廳日夜加班巡邏各街巷負完全保護商民之責外一而由本會通告各商店愼重業務㈠不得令無能力之學徙　送銀錢㈡賬　不得存儲巨欵其　　門市所進亦應隨時檢收嚴密處所㈢提早每晚結賬時間㈣遇有盜刼發生　力抗拒及追禁　張時俟盜匪出門應一面報警一面尾追倘逢路警須大聲指認俾易破獲末討論徐廳長初三口今日出殡事公决設路祭於新　路口並製挽額一方由會長佘錫品評議員沈鑑衡等代表全體隨　執　議畢散會 
[小學研究會分科研究會紀]  
　　上海小學敎育研究會於昨日上午十時半開分科研究會（研究測騐法）到會者二十七人議决案台下一件報告本會舉行自然科第一次實騐比賽會情形一件議舉行默讀測騐事議决測騐卷由本會購備一套（四組）送由各校輪流應用按照路程議定各校測騐日期及依次接送表如下一飬正十二月十三四日二縣一十二月十五六日三東明十二月十八九日四潮惠十二月二十二十一日五縣二十二月二十三四日六飛虹十二月二十六七日七尚公十二月二十八九日八和安一月四五日九比德一月七八日十三林一月十十一十二日十一乙　一月十四五日測騐員由各校自已擔任惟須各備商務默讀測騐説明書依照辦理並將各級成績統計後報告本會一件議地方敎育調查統計事議决組織委員會分任統計事務當即推定 
縣一縣三飬正行安比德飛虹　華二師附小尚公萬竹等十校爲委員定十二月十四日下午四時開委員會一件議和安小學提出第二師範區小學敎育研究會議案議决照原案通過由本會提出議至十二時始行散會 
[南市兩路商聯會常會紀]  
　　本埠黃家　兩路商界聯合會前日常會到者二十餘人首　樂樹滋報告南園將開會追悼　照南本會應否加入請衆討論議决公推樂樹滋代表加入并由會備辦輓對一副次分發會員證書案議决俟會長蓋印後換户送給再次賀年印刷會片事議决由朱漢光代辦又次徵求會員案議决準於明日出發末討論特别捐事宜畢遂振鈴散會 
[江陰同鄉會開會紀]  
　　昨晚八時江陰旅滬同鄉會開評議會由鄭　文主席當議决理事部請求通過添設常務理事案及關於會務之進行問題至十時許散會 
[引港傳習所舉行畢業考試]  
　　吳淞海軍部所辖之海道測量局局長許繼祥以本局附設之引翔港傳習所自開辦以來所招之學員一班現屆學習期滿舉行畢業考試呈請海軍部派員監試以昭鄭重業奉海軍部令飭海軍總司令就近派員前往監考等因聞杜總司令已派本署參謀黃仲則來滬主試黃參謀已於昨日抵滬轉車赴淞矣 
[普善山莊十月份善舉報告]  
　　閘北普善山莊陰曆十月份報告共收大柩三十七具小棺六百五十二具憸骨十八　施出空小棺二百十三具西醫院施診給藥三千三百九十七號中醫院施診給藥四百十三號云 
[限拆碍路房屋]  
　　　城肇嘉浜河道自大東門直逹西門前經奉諭塡平推廣肇浜　馬路之後兩旁商　營業無不發逹該馬路面前舊有市房一經改造按照三丈六尺馬路廣闊之規定應當一律收進現大東門至西門面南舊房雖不能完全改建大多數已經翻造照章收　惟虹橋塊十字路口角嘴上顺興肉店主以本店基地一經拆除毫厘無存所以曾投工巡捐局稟請寛限拆除茲因逾限已久工巡捐局屢催罔效於昨午飭派工匠前往先築　笆限令即日拆除以便推廣道路而利交通如果再行觀望則將由局中飭匠代拆云 
[旅館違章之罰鍰]  
　　山東路聚興旅館　容不正當之男女住宿而浙江路淸和坊同慶公客棧則置備鴉片烟具供給有烟癮之寓客食用均屬違犯工部局發給之旅館章程被捕房查悉稟請公共公廨出單前日將該兩家　旅主人朱文云王少遐　案中西官質訊之下判朱罰洋五十元王罰十五元一併充公示儆 
[扭控調戲婦女]  
　　鹽城人許德章住閘北潭子口前日偕其妻張氏扭薛仁基薛仁義兄弟至四區控稱民妻昨日放工歸家行經　渡口遇見薛仁基　路調戲當被推倒在渡船上致傷腹孕請究經劉署長質訊之下轉解司法科核辦 
[控姊夫强姦]  
　　北浙江路仁志时王永豐粉作第四子王蘭生曾　蘇州李姓之女　室前年妻妹李五媛來滬住於姊處即於當晚遭姊夫王蘭生强行姦污近王脅逼五媛作妾不遂行兇致被延　維露律師以刑出單發交　　　　派探飭　王蘭生到案訊究云 
[流氓搶飾之追獲]  
　　浦東婦人沈徐氏住閘北水盛里前日早晨抱孩往菜塲買菜被流氓張何三等三人將孩耳上金環搶去由該氏鳴警將張追獲觖經四區一分所劉署員判解司法科究辦 
[匪徒搶刦木板拘獲六人]  
　　　金貴前晚八時雇阿雪駁船在浦東和豐廠裝運木板突來江　划子十餘　匪徒三十餘人一擁上船搶去木板二百餘塊船幾　覆舟子四人大呼救命該匪徒跳上划子逃逸適　巡江　輪西捕經過聞聲追捕拿獲匪徒六人拘解水巡捕房經梅捕　　訊一過判轉解地檢廳訊辦 
[控不還滙欵案之訊結]  
　　張豈庸前延博勒律師代表投法公堂控柳餘甫不還匯欵求追後　判柳如數還洋並賠償原告損失一百五十兩等情被告不服判决延請郭蘭克律師代表提出理由請求覆訊各情已誌前報昨經中西　員　明堂　諭日此案訊得張豈庸前托聚興誠銀行由原籍滙洋一千元來申轉交柳餘甫訊據被告否認收到此欵經本　訊公堂訊得聚興誠銀行不應將欵交與素不相　之人咎實難辭而張不向銀行交涉反控柳餘甫實有不合應即將初審堂諭撤銷着張豈庸賠償柳餘甫損失銀一百兩初審堂費歸柳餘甫照繳覆審堂諭歸張負擔此判　 
[控私製洋酒案聽候堂諭]  
　　黃鴻齊黃玉祥兩人前被龍東公司延郭蘭克律師代表在法公堂具控私製斧頭牌洋酒在市銷售等情奉判黃等罰洋在案茲因黃等不服判决延請　商律師代表提出理由請求覆訊現經中西官准詞於昨日傳訊先由　商律師稱前由捕房至黃等家中抄出之洋酒實係自製另有牌號並無仿胃原告之商標所控證據毫不充分求請堂上將初審堂諭註銷等語龍東公司仍由郭蘭克律師代辯稱此案前由原告在虹口某日本店内查得有製造僞酒之事控由日本領事署將該店主傳案供出係被告黃鴻齊等持往銷售故此報告法捕房派探至被告家搜出此種斧頭牌僞酒數瓶證據鏧鏧豈能抵賴求請堂上維持原判云云聶正　員商之法德正領事判退去聽候下堂諭飭遵 
[請取消洋線合同案之重審]  
　　立興洋行前延律師代表投法公堂控稱有丁敦厚前向原告訂立合同定購洋線每段五十碼不料合同上誤載每段五百碼求請准將合同取消等情奉判事合同作爲有效在案茲因原告不服判决仍延普來梅律師代表請求覆訊業經中西官准詞於昨日傳訊先由原告律師稱原被雙方訂立合同時言明每段五十碼　因原告察得合同上被打字人誤打每段五百碼因此知照被告將合同取銷不允故此投案起訴奉初審堂論判令作爲有效故請覆訊照原告核算以五十碼售與被告不過可賺六十餘兩照五百碼計算共蝕六百餘兩所有價目大相懸殊求請初審堂諭撤銷等語被告由農復律師稱原告前以洋線樣式先交被告看過後再訂合同今有五百碼之線様呈案請察云云中西官判退去聽候下堂諭飭進 
[搶案贓匪之破獲]  
　　住居城内西　橋路一百十七號門牌倪淸泉君之内眷於本月三日上午十時許在小桃園地方被匪　去金鐲一只約重一兩三錢當報該管警察所飭探丁得中厲明發查緝去後茲據丁厲二探緝獲迭犯途劫各案之搶匪郭順德吳阿三徐小林鍾金懷張桂松王小三子兪三壽任仁舟等八名詰據承認搶劫金鐲不諱立即吊到原　金鐲一只並在該犯等之窝藏寓所搜獲尖刀一柄俗名　子又在帳子頂内及皮箱底下搜獲當票百餘張顯見屢次犯刦於前日一併解送二區二分所經牛雲舫署員略訊一過即於昨日轉解警察廳訊辦以便澈查嚴究云 
[汽車撞傷婦人]  
　　昨日下午三時一千一百十四號汽車駛經滬西兆豐園前撞倒婦人宿周氏腿足受傷由靜安寺捕房三百四十二號華捕到來押令汽車送人紅會總醫院醫治旋即帶汽車入捕房請究 
[竊賊分别押儆]  
　　王金標沈于生兩人於日前至法租界張新才家竊取衣服等物面逸現爲包探查知將王沈兩人拘案帶入捕房昨解法公堂請究奉訊屬實判黃押三禮拜沈押十四天以儆 
[誌謝]  
　　昨承大東書局　　第三卷第六號「半月」偵探小説號一册誌　道謝 
 
 

Page 16

 
 
第一萬八千二百四十五號;中華民國十二年 西曆一千九百二十三年十二月十號
星期一 * *   
 
 

Page 17

 
 
第一萬八千二百四十五號;中華民國十二年 西曆一千九百二十三年十二月十號
星期一 * *本埠新聞三 
[大中公司昨日開幕]  
　　南京路大慶里口大中鐘表眼鏡公司昨日開幕前往參觀者頗衆云 
[愛華社昨晚讌客]  
　　愛華製藥會社近設總發行所於四馬路望平街以十六舖裹馬路原址改爲分發行所昨晚假座三馬路老半齊宴請各界人士到者甚衆楊瑞葆高培良君等招待歡宴而散 
[鴻興廠今日開如廉價]  
　　鴻興織造廠於前日遷至小西門外大林路已誌本報其所織各種狗頭牌出品銷往南洋羣島一帶者颇多近其五馬路大新街口之發行所於今日起廉價二十四日除各貨一律削碼出售外凡購貨滿一元者并附送精美贈品其櫃窗陳列冬令應用品甚多如下 
　　全毛女襪每雙五角全毛男襪每雙六角全毛全指手套每雙五角五分全毛圍巾每條一元五角至二元五角高等時式絲圍巾每條三元五角手織各式男女毛絨衫每件七元五角蜜蜂牌絨線每磅二元六角云 
[冬令補品之製售]  
　　中法藥房自製之黃鷄童子汁·及牛肉汁等補品門市銷售甚旺云 
[驥製半夏運銷南洋]  
　　瓣香廬驥製半夏麯發行已二十五年除國内通銷外南洋羣島如星加坡·不叻等處亦銷售甚鉅現該號擬分設南洋支店云 
[中西製售新藥品]  
　　四馬路中西大藥房自改組以來門面煥然一新前製代妝品雪白霜消路頗旺今更製新藥多種及各項補腦藥云 
[德懋祥經營磁業]  
　　民國路新北門西首·熊德懋祥磁號今歲將門面貨架裝設新様陳列貨品營業較前發逹日前承接山東濟南泰康糖菓罐頭食品公司·十週紀念贈品磁件數萬只由浦口悦來轉運公司代運濟南又承接中華路新開朋壽堂藥店定製改良粉定靑花雙鹿磁壜數百隻刻下貨品已交單此貨幽雅價値亦廉該號主董君又製送優待劵持劵購辦各磁件者照定價再打九五扣永遠有效云 
[國貨新出鴨鵝絨被褥]  
　　長沙華新羽絨公司用丁鵬翥發明專利之羽絨機器提製鴨鵝絨并製被褥業載本報其南京路抛球塲民裕里分公司開業以來銷場頗旺云 
[麻雀牌出口之近况]  
　　麻雀牌自暢銷美國後滬蘇商人多製麻雀牌一時風起雲湧幾漸爲我國出口貨之大宗據八九十三月之調查每月出口計有二萬餘付之多查製造麻雀牌之原料係靑竹及牛骨乃以麻雀牌暢銷故靑竹及牛骨之價驟漲於是一般營是業者大受影響出口貨因之减少據最近十一日出口之調查已减至一萬一百餘付云 
[德國畫件之廉售]  
　　棋盤街羣益書社到有德國美術畫片甚多今日起舉行冬季廉價新到大幅·中幅·小幅明片各畫槪減至五折發售並將歷年存積各畫設額外廉價部任人展覽擇購通體批明實價照碼只合一二三折一角可買十二張又該社自製信封·信箋陳列極多可以隨手選閲其中五彩布紋賀年封套嫩綠嬌紅尤美麗可愛云 
[出版界消息]  
　　閘北香山路香興里·東陸圖書公司編輯全國各界切口大詞典已越三年現始竣事刻在發售短期奪標預約券每部定價二元預約收一元寄費加一於十三年一月十號截止預約十五號即行出書布面金字一巨冊另有様張片索即寄云 
　　進修旬刊爲南市淸心中學學生等所組織分論評·譯作·小説·詩歌·筆記·游記·滑稽·小唱等等頗多精采第六期已於前日出版云 
　　北站南首克能海路三廉學社社長所編之珠算函授講義加减乘除小數命分利息開方頗爲詳備月前出版改名「珠算易通」增加比例躉存零支時存時支等各種算法合供學校課本及個人自修之用云 
　　中華書局新到英國畢氏百科全書係一千九百二十三年七月出版内容計分二十類附有最新世界地圖三十餘幅及星期年月日檢查表是書在英國已銷售一百九十餘萬册該局運到一星期亦銷去百餘册定價一元二角八分云 
　　上海閘北北南林里一零四號鐘社發行閙鐘雜誌係兒童讀物之一種由吳悼花主編業已出版本期封面由張枕綠題字内容有悼花之「小麻雀」及「鵑姑和小猫」徐心波之「閙鐘先生的北京游記」心厓之「兄弟閙鐘」等篇均適合兒童欣賞力之作品每册售洋二分云 
[簡照南追悼會繼續籌備]  
　　上海各公團上月二十九日假市民大會會所開聯席會議當時議决以總商會地點爲籌備處現已得該會正式答復撥出商品陳列所庶務處屋舍爲追悼大會籌備事務所并發出通告定於本日下午一時召集發起各公團開籌備大會討論一切進行計畫而各公團中如華僑聯合會已着手製造留聲機片於開大會時代替報告簡公歷史會後分贈各團體作爲紀念品之一而亞東公學校長董尚武本買絲繡作平原君之意思命女子部學生刺成簡公遺像俾大會時供設塲中使各公團有所瞻仰云 
[孫宅殯儀記]  
　　昨日民食慈善會副會長孫鏡湖之彭夫人發引女道德社社長何林夫人請女社員十人赴孫宅行禮誦經一面偕同全體社員在斜橋女道德社門前路祭此次孫宅遵文公家禮中所載應用儀式甚爲哀榮云 
[球戰歡聲] 　十五日下午南洋與約翰决賽 
　　足球本月十五日下午南洋大學與約翰大學在徐家匯南洋球塲作第二次錦標足球比賽前次該兩校在約翰球塲比賽時勝負爲二與一之比約翰居勝此次在南洋球場比賽想約翰係方勝之軍氣槪百倍南洋努力之將正未可輕敵所謂兩雄相見未知鹿死誰手是日蒞塲觀者必多售券入覽共分二種普通入塲劵每張小洋三角特别定座劵小洋六角本月十日·十一日兩天在南洋約翰二校出售唯定座劵並不多備以售滿爲度又是日下午法租界電車公司已允添加車輛俾便觀客往來云 
　　前日（星期六）南方大學足球隊與震旦大學足球隊在震旦操塲作友誼之比賽三時開始雙方球員勇猛異常上半時震旦勝二球下半時又勝六球結果爲八與零之比震旦全勝云 
　　虹口兆豐路麥倫書院與滬杭寗二路局員於昨日下午比賽足球雙方球員於兩時半搭專車抵麥根路球塲三時起開始比賽銀角一鳴雙方均奮力前進至四時半告終結果爲零與零之比 
　　乒乓近年來乒乓游戲頗爲流行各校多組織乒乓隊暇時互相比賽興趣頗濃四川路靑年會對於此道素負時譽惟好手旣多未免意見各殊近聞該校除原有之日校檯球隊與夜校乒乓隊外新組織一隊定名靑年乒乓隊並擬於下星期三（即十二月十二號）與夜校乒乓隊舉行比賽屆時當有一番盛况云 
　　各項球戲女靑年會體育幹事黃翠英女士因促進各女校對於球類運動之注意擬發起組織一上海女學校聯合運動團作各項球類運動之比賽各女校球隊對之均表同情現已訂定於本星期六（十五日）下午三時在靶子路該會召集各校隊長會議具體進行辦法云 
　　隊球及司令球本埠八女校組織學校體育團以各校球隊每週星期六比賽一次前日「八日」爲第一次比賽期由女靑年會體育師範與民立女中兩校在塘山路女體師操塲比賽隊球司令球兩項下午三時起賽結果第一次民立女中得二十一分女體師得六分第二次民立女中得二十一分女體師得八分勝利屬民立女中司令球因持間不敷祇賽一次結果女體師得七分民立女中得三分女體師勝 
[愛普廬續映「情海輪廻」二日]  
　　愛普廬影戲院自開映「情海輪廻」新片以來連日賣座頗盛本定映至昨日爲止現因屢接蘇州等處來函要求續映二日故該院今日起再續映二天至星期二止惟此二日内僅映夜戲每晚九時一刻起映云 
[評却理斯萊之著名電影（二）]  
　　片名「英雄末法」 
　　却理斯萊在此劇中除扮演重要演員外又兼任導演之職處處寓勸人之意與夫名稱勸世實則引人作奸犯科者大有天壤之别描摹孝子神態無微不至此片開幕時蔣史典（却理斯萊飾）正在鐡廠工作却理善飾工人此片亦然運用工具極類惯營此業者非平日研究有素不克臻此工廠午飯散歸親自入廚先奉其母然後以焦蛋作自已之午餐旣又洗灌杯碗毫無怨辭與同伴偶作野外之游先事禀明惟恐堂上懸念同伴因酒醉滋事曼琪視史典爲無能不知史典爲人忠厚不喜與人爭論曼琪不此而求惟外貌是重最後結果曼琪雖欲仍歸史典史典拂然去之此段大可爲當世戀愛自由之文明女子作一當頭棒喝 
　　其後蔣史典旣在工廠失業恐爲母親所覺乃閉其户獨自鳴咽又描摹覓事之難仰人鼻息隨人往來覓事者確有此種情景數日之間積蓄漸减蓄滿此　煞費心血失業數日竟去大半能不令人浩歎暗寓勸人儲蓄之意旣貿然應人比武即向塲主告貸十元場主出錢之際屢作授與之狀史典數次欲取當時却理斯萊之神態又滑稽又可憐得錢之後即購食物數事歸奉其母處處惟母是念比武之際一旦情仇相逢益加奮發卒以素弱之軀勝壯强之徒旣得勝後以所得薄酬奉母之心乃愈切各種表演入情入理此中又有一節曼琪輿百克在外散步徘徊路中史典至覓事不得懊喪而歸　見之趨前與之談話曼琪作種種藐視彼之神氣仍與百克挽手同行史典幾欲爲之癎發等幕却理演垂頭喪氣之時恐不知其爲扮演矣無怪人之歡迎也如此 
其他演員如飾百克之惠爾遜（TonWilson）闊步而行　然一運動大家飾曼琪之史蒂門（VoraStedman）風騷妍媚一心志不定之女子也加以却理斯萊之導演得體益見生色耳（長） 
[「怪俠」今晚映於中國大戲院]  
　　梧州路中國大戲院今夜換映「怪俠」第十五十六十七集六本又滑稽片四本「怪俠」之大結局二本聞於下禮拜一與新片「救國英雄」第一二集同時開映云 
[黃河工程影片將開映]  
　　美商亞洲建業公司去歲承修山東宮家口黃河工程業告工竣并由英美烟公司攝影部攝取工程之影片兩大本定於本月十四十五兩日在卡爾登影戲院演映現已由該公司柬邀各界屆期前往參觀云 
 
 

Page 18

 
 
第一萬八千二百四十五號;中華民國十二年 西曆一千九百二十三年十二月十號
星期一 * *[婚禮新誌]  
　　壽俊良君與張英榖女士由張破浪姜次璜兩君介紹將於夏曆十一月十一日結婚張女士畢業於上海愛國女校現主任母校體育科兼東亞體育專門學校及啓秀女校敎員壽君係南洋大學電機科畢業結婚後明年暑假壽君赴美留學張女士隨往考察體育云 
[醫學會昨討論返老還童術]  
　　上海泰晤士報云上海醫學會昨日午後開會討論美醫士白林克萊氏之返老還童術白氏即日可抵滬埠該會議决目下不取任何行動惟擬請白氏親自至醫學會會長及秘書前申請在滬行其醫術云 
[華學藝社舉行紀念會]  
　　揭曉當選幹事　　組織總事務所 
　　中華學藝社自剏辨迄今已歷七載本月三日爲該社七週紀念之期該社特定於昨日假東亞酒樓白雲廳舉行紀念會到者二十餘人先揭曉選舉結果計總幹事當選者鄭貞文次多數候補者周昌壽副總幹事當選者周昌壽次多數候補者范壽康當由總幹事提出總事務所職員組織如下文牘科幹事江鐡陳掖　編緝科范壽康郭沬若庶務科何崧齡林騤鄭尊法會計科周桂徵費敏士交際科陳啓修許崇淸艾華楊梓林曹慕管劉海粟温晋城潘炳華林本李廉鉢以上除交際科幹事不必在滬外除皆在上海此外并討論關於社務進行之方法討論旣畢攝影以留紀念至六時聚餐觥籌交錯談笑風生至八時始行散會云云 
[記者聯歡會昨午開會]  
　　上海新聞記者聯歡會於昨日午刻在嶺南樓開月會議决自明年起一七兩月分由會計向各會員收取半年會費及聚餐費七元以後到會聚餐可以不必臨時繳費又上次介紹入會之沈延哲潘競民兩人由到會會員投票通過餐畢散會 
[學務叢載]  
　　敎育界之各項消息合誌如次 
　　基督敎大學同學開會基督敎大學同學會執行部于七號下午五時借四川路靑年會開會選舉下屆職員到者有聖瑪利亞中西金陵女子南偉烈之江東吳金陵滬江八校代表聖約翰代表因事未到先由會長傅君若愚報告本年會務李君培恩報告春季遊藝會賬目查訖無誤聞除去開銷尚剩有一千二百零五元二角七分公决將此欵作爲推廣敎育之用已舉定委員三人籌議切實辦法新舉職員知下會長董君承道（東吳）副會長潘女士眞娟（聖瑪利亞）書記李君培恩（之江）文牘吳君東初（金陵）會計顔女士婉淸（中西） 
　　上海商大之分系辦事上海商科大學設銀行理財會計普通商業及工商管理四系各系事務向由敎務主任主持茲以事務增繁一切進行事宜非分系辦理各負專責不可故已由校長推定沈籟淸君爲銀行理財系主任李道南君爲會計系兼普通商業系主任　光林君爲工商管理系主任又國立東南大學敎授楊杏佛君此次應杭州敎育界之聘赴杭演講道經滬上商大學社特訂於本星期六（十二月八日）晚七時請楊君蒞校演講聞題爲「中國未來之實業」地點在該校大會堂云 
　　遠東商專英文演説會遠東商業專門學校於前日（七日）下午舉行英語演説會先由敎授王嘉琪發給上學期優勝者郭啓明所得之贈品繼各人演説以張漢根讀音爲最正確朱懷瑾姿勢頗佳區文鍊李廷勳郭啓明趙志翔操語流利其餘亦頗純熟云 
　　滬江女體專之　藝會唐家灣滬江女子體育專校將開一週紀念學藝會茲悉已定月之十五號假座民國路浸會堂健身房舉行節目如音樂合奏獨奏優秀舞土風舞旗操徒手游泳國技跳高跳遠等云 
　　三廉學社之職員北上克能海路三廉學社幻術科科長馬守義君主任鄧仲康君應友朋之請于七日晨搭輪北上携帶新奇幻具甚多約半月可返申云 
　　湖北學生籌備歡迎會湖北旅滬學生會因該省高級商業學校本期畢業旅行團昨已抵滬當由該會職員分函各校同鄕籌備歡迎歡迎會地點本定湖北會館舉行嗣因地點偏僻將改在靑年會舉行並聞該會對於畢業旅行團尚須引導參觀各工廠商店以及代爲籌畫一切升學之手續云 
　　金華學生改成立會期金華八縣旅滬學生前本議决於昨日下午（星期日）假座霞飛路商科大學開成立會茲聞該會發起人等因鑒於籌備時期過形怱促已决定改期開會云 
[上海市政演講記]  
　　昨日下午寰球中國學生會請中國公學商科大學敎授　　董鼎三君演講「上海之市政」到者一百餘人西人亦有聽講者先由主席朱少屏君致詞介紹繼即董君演説大致如下 
　　歐美各邦對於市政非常注意即車馬行人亦有一定之趨向吾滬爲通商之首對於市政尤宜亟於討論茲始先就南市閘北等處之市政與諸君討論之 
　　上海南市閘北市政之大槪約分七項如下㈠衛生（屬於淞滬警廳衛生科）㈡警務（歸淞滬警廳處理）㈢消防（由地方人士組織）㈣工程（工巡捐局管理）㈤教育（敎育會處理之）㈥財政㈦公共營業茲特將逐項缺點討論之 
　　㈠衛生吾人日常飲食之水當由警廳時時查騐然當地官廳時或疏忽此缺點之一各種食物商店不能常時整理淸潔警廳亦不實行查騐又不禁售此缺點之二 
　　病菌之原皆起於一種與人類接近易於傳染之蟲類如蚊蠅等故外人對於此種蟲類常有驅疫減除等團體用種種方法使其絶減而後已吾國警廳對於此項更置若漠然此缺點之三道路事業間或時見整理然不能常持原度故行於租界毘連之地竟有霄壤之别此缺點之四 
　　㈡警務崗位多而糟事日見甚至白晝行刦此缺點之一負偵探之責者少而尤不諳善致有能防患於未然此缺點之二警用電話太少時時無能爲力此缺點之三 
　　㈢消防消防事業全屬於地方人士自行組織且爲義務性質警應又不爲之戒勉致無改良之實現　 
　　㈣工程上海南市閘北之工程事業除道路橋梁外别無他項諸君居住或路過其街道不平一切情形想早盡悉不待鄙人多贅矣 
　　㈤敎育學校雖有數所然於社會敎育通俗敎育等亦未見實行 
[新到大批冬令用品]  
五彩缎面橡皮花地毯鶴絨被橡皮熱水袋 
純毛各式羊毛駱駝毡旅行毯月華毯羅松帽领巾餐布茶布等 
花素衛生檯毯靴鞋零售批發格外相宜４５６ 
上海抛球場南首華彰廣洋貨號啓 
　　㈥財政財政公開祇有聲浪姑無容諱即歷年預算决算又不佈告使市民稍知而募集經費亦任意開支故工程事業亦難得優良成續 
　　㈦公共營業公共營業大槪由商辦者居多中央政府所辦者則有交通部之電話局而已所有閘北水電廠則爲官商合辦（其初亦祇商辦）其他各種公共營業皆不由市會管理實可説無公共營業也 
　　總之南市閘北市政之缺點旣如是之多而復自號首先通商之區能不自愧乎今日鄙人與諸君作短時間之討論幸有以共同改良之演講畢復開映活動影戲數卷散會時已十時云 
[啓賢歌舞會加演趣劇]  
　　啓賢學校前晚（八日）假座北四川路橫浜橋中央大會堂舉行中西歌舞大會其中並有趣劇甚有可觀籌備下學期推廣學額及收免費生之經費是晚男女來賓約千人極爲擁擠其秩序如下 
　　㈠致開會詞㈡泰西音樂精武體育會㈢演説蘇鑑軒博士㈣迎賓舞本校女生㈤詼諧歌曲廣肇女學㈥獨鶴翩翩兩江女子體育師範㈦京曲方梁　女士㈧舞蹈中國女子體育學校㈨吳越絲竹辛酉學社㈩翩　舞　月琴女士等（十一）國技精武體育會及本校學生（十二）粤曲中華音樂會（十三）鋼琴合奏陳少曾梁琴卿女士（十四）愛之漩渦兩江女子體育師範（十五）粤曲中華音樂會（十六）琵琶梵啞玲合奏辛酉學社（十七）趣劇辛酉學社 
[兪步蘭等在京唱「探母回令」]  
　　北京三慶園中新由兪步蘭楊保森五齡童同唱「探母回令」楊保森去四郎出宮一段聲音淸脆惜毛病太多忽而彩簾一起步蘭出塲芍藥開四句唱得頗好猜心事數段有聲有色不即不離念白亦甚淸晣可聽盜令之設計臨别之難捨回令之親切演來娓娓耐人咀嚼過關一塲保森台步聲調均佳以下數塲皆五齡童此子説白做工均極好看扮像亦頗儒雅唱工不汪（桂芬）不譚（鑫培）非劉（鴻昇）非汪（笑儂）别開門徑能劇頗多行調圓潤咬字正確可見别創新腔者亦未可厚非不必專事仿效轉有不能登堂入奥之誚當此童伶乏人之際該伶果能刻苦研究將來亦可有望王派之老生　（該伶姓王）譚聲（富英乳名）不能專美於前也他如斌連之太后頗合身分奎官壽山之守關亦頗可取焉 
[集會表]  
陽暦本月時間　　地點　　　　　　召集者　　　　　事由 
十日　　　　　閘北慈善團　　　閘北十一路商聯會　聯席會議 
十日　　　　　山東路　　　　　山東路商　會　　　常會 
十日下午一時　市民大會　　　　各公　　　　　　　追悼　　兩君之　　會 
十一日下午四時租界纳税華人會　　事會　　 
十三日午　　　三馬路聯華總會　扶　社　　　　　　常會 
十三日下午二時天后宮縣立三高　小學校演　較進會　演説　進會 
十四日下午二時天后宮總商會　　　淞水利協會　　　討論會 
十五日下午　　徐家　　　　　　面洋與約翰　　　　比賽足球 
十五日下午四時尚文路二師附小　試騐敎育協進社　　執行委員會 
十七日下午三時金星人壽保險公司總局　金星人壽保險公司　股東會 
𠥻五日　　　　新舞台　　　　　上海童子軍聯合會　游藝會 
卅一日下午二時　九江路　　　　永泰和烟公司　　　股東會 
[今日天陰有雨]  
　　昨日午後四時三十分徐家　天文台氣象豫報云天陰時降細雨海濱一帶有霧因中國中部似有低　　成之故此間海濱有無定向之風南部有時令風本埠温度在午後三時前二十四小時内最高五○九最低四五○去年同日最高五九二最低二八四 
 
 

Page 19

 
 
第一萬八千二百四十五號;中華民國十二年 西曆一千九百二十三年十二月十號
星期一 * *常識 
常談 
[憲法之解剖] [  覺]  
　　今人之不滿意於北京憲法者以其制成於國會而非制成於握有主權之國民耳以其議决於猪仔議員之手而草定此憲法之議員已因反對賄選而出京反不與於議决之數耳 
　　余謂臨時約法付國會以制憲權此制定約法者之過也若國民欲收回此制憲權不妨認北京憲法爲草案而再經一度投票之手續如認此憲法爲大體可行也不妨先予可决而於不滿意之點再加以修正之手續所謂惡法勝於無法也平心而論凡臨時約法中之誤點北京憲法所改正者固已不少矣况草定此憲法者固非出於猪仔議員之手而出於反對賄選諸議員之手則此大體可行之憲法不過偶受猪仔議員議决之污而於其畫分國省權限及限制軍費之優點固無損也昔孔子謂不以人廢言我國民竟謂不以猪廢法亦何不可所可研究者我國民應否再經一度投票之手續以收回制憲權而已矣 
衛生 
[殺蠅之最好時期] [  明]  
　　菊　霜綻轉瞬已逝北風飛掦隆冬届矣一般昆蟲皆已畏寒蟄伏最毒之蠅類亦紛紛覓安處以伏惟本年冬季天氣和暖彼恶毒之蠅乃乘氣候暖時滋生其仔子於前月間曾見蠅類忽增各處廚房中公共厠所中垃逆料明年蠅數定必有增無减殊可畏也蠅之爲害人盡知之關於蠅類之撲滅今夏各地學校及公共機關等團體熱心提倡不遺餘力然泰半皆嚴於前而忽於後爲山九仭功虧一簣殊爲可惜蓋此時一小蠅即爲明年數千萬繩之祖此時撲滅一蠅明年即可減少數千萬之小蠅與其明年撲滅數千萬蠅需財費時孰若此時繼續辦理善後盡力撲滅之爲愈庶幾毒媒盡除公共健康得實現矣願吾同胞速起圖之（乙種酬） 
經濟 
[黃君之家庭經濟處置法] [  翠]  
　　黃君蓓蕾余之摯友也畢業於邑中女中校於七年前適同邑陸君一鳴陸君係某師範畢業學行俱優君夫婦現任某小學校敎務朝出暮歸同作同息伉儷甚篤余於前星期日過訪暢談至歡細察君家佈置有條不紊深合新家庭之原理其中關於家庭經濟之支配尤足爲處理家庭經濟失當者之模範　紀之如下 
　　（按君家全無財産一歲之所出全恃君夫婦二人之所入計全年薪水祇五百金） 
　　一膳食占十分之二 
　　君家僱有女僕一專司送信洗衣烹飪守屋諸事君夫婦午膳於校夜間方歸 
　　一房租占十分之一 
　　一衣服占十分之一 
　　一會欵占十分之二 
　　據黃君云此係祖傳再越二三年可淸以後此欵何存儲銀行以爲預備金 
　　一自修費占二十分之一 
　　書報之類 
　　一雜用占十分之一五 
　　包括應酬娱樂家具敎育（君家有四歲男孩一現方肄業於小學校之糼稚班）等類 
　　一儲蓄占十分之二 
　　其尤足法者陸君絶無嗜好雖紙烟亦屏除之而小兒之果餌費悉儲諸銀行以爲將來求學之需聞年僅四歲已積有數十金云（乙種酬） 
道德 
[西哲警語] [  敬持]  
　　自重則重自輕則輕（休婁Schiller） 
投資所以求利培植已身猶投資也而其利　　則　能與之京（葉立奥德PresidentEliot) 
　　愚人不能師法慧人而慧人所師法於愚人者則甚大（雷萬德Ｌawator） 
　　欲人服從之若父且先服從人若子（批恩WilliamPenn) 
　　親愛與公理俱爲道德中之要品（孚鑾Fowler) 
　　快樂爲健身最妙之品（亞狄生Addison) 
智識爲心思之眼（華生ＴWatson） 
　　雄心之於人生與蒸汽之於機車其用正等（祁恩司JCJaynes） 
　　逐二兎者必不能得其一（弗蘭克林Franklin） 
　　自主爲成就英雄之要品（殷曼生Emerwon) 
余祇有一語以勛汝曰爲主人（拿破崙NaPoleon) 
　　成功屬於最堅忍者（拿破崙Napoleon）一今日値二明日（弗蘭克林Franklin) 
　　行「且待」之途則抵「永不」之室（梭文子Cewantes) 
克已爲剛勇之要品（殷曼生Ｅmerson) 
　　人不能辱我辱我者已耳非人也（花倫德JGHolland) 
無可可譽之値而生愛譽之心則其人之墮落不可挽救矣（巴林各德SBaringGould)（乙種酬） 
法制 
[運動當選議員之分别觀] [  豪]  
　　蘇省本屆省選調查異常嚴厲如查有濫報選民之弊端則調查者負刑事之罪法至善政至猛也吾人逆料本屆省議員之當選者必盡皆賢明負一時之望足爲人民代表矣然而或未必也夫調查選民務求詳盡其責在行政長官但選舉之權操諸選民孰爲賢孰爲不肖地方官吏固不能盡執選民而告之曰某可選某不可選也吾恐金錢運動當選省議員之聲浪不數月必將盛囂塵上吾人爲公民者本良心之主張當然有監視團之組織不過監視運動省議員其説未圓監視金錢運動省議員則爲公民之天　河也請申吾説 
　　今之人苟聞及運動省議員之説輙掩耳而走但細思之省議員何嘗不可運動耶特不當以金錢運動耳不當於暗中進行耳苟吾欲爲省議員則吾必公開運動大言不諱特吾之運動方策不以金錢乃以口所謂口者何即到處發表吾之政見也果吾言而爲羣衆所折服果吾言而有利於全省吾雖大聲謂衆曰請舉我爲省議員可乎吾知衆非但不拒絶我且將鼓掌而歡迎我矣故吾以爲運動省議員不爲恥以金錢運動省議員乃可恥監視運動省議員爲不當監視金錢運動省議員乃得當 
　　今後之省選監視團而納吾言者容或有之運動省議員而採吾之方策者吾不敢卜其心有也哀哉（乙種酬） 
敎育 
[辦理職業學校應行注意之點] [  我心如水]  
　　自職業敎育盛行以來凡舊制之甲乙種農工學校含有職業性質者均力圖改進或事擴充考其成績大都斐然可觀進步甚速誠盛事也特是予尚有不能已於言者如鯁在喉難安緘默願與實施教育者一商榷焉 
　　㈠無論何種學校成績當求眞實若爲職業學校所授之智識技能不僅俟畢業以後使之足以自立即在校之時種種作業若農之選種培土灌水施肥餘蟲收穫製造工之購材配料製作修理裝飾沽價運銷等等均需事事親歷斷不可假農夫職工之勞力敎師之作品成市售之成物据爲已校之成績以炫於人如其不然即彷佛敎學生以虚僞驕惰之弊欺人之咎猶小誤人之罪實大如是而期學生之專心一志學成致用恐戞乎其難不大背敎育之本旨乎㈠職黹學校之出品要使之價格低廉物品精美行銷極廣是即實在之成績特是此説談何容易予嘗考學校之出品無論精粗必較市上售價爲貴第一由於成本較重市售物品其製作時代人工材料必甚經濟而學校出品由於學生實習旣多銷耗復難定時出貨第二則農家工塲對於各種副産均極注意如畜産肥料竹頭木屑等等均爲農工所不肯舍棄者而學校則大都不甚措意成本又安得不貴綜此二因是爲事實上之絶大障礙予以爲無論辦理何種職業學校第一在眞實在經濟出品旣眞價値又廉是乃無上之成績質諸實施敎育者以爲何如（乙種酬） 
宗敎 
[回敎徒不食猪肉之原因] [  綬章]  
　　回敎爲今日世界上之一大宗敎其敎徒散處各地我國五族共和之中回族亦居其一蓋以今日人人有信敎自由之權吾人不可存成見而遂輕視回敎徒之人格與地位也吾人因回敎徒不食猪肉往往不知其原因遂有猪爹爹狗奶奶譏諷之辭附會之説適與友人談及此事始知其原因蓋友人某君乃回敎徒也言時頗笑妄言者之無識今將其原因錄於下 
　　㈠回敎徒甚喜淸潔知猪極污穢而食其肉者爲不衛生其創國後醫學之發逹爲其一大文明歐人患病者往往赴回敎國之都城就醫此讀西洋史者之所知蓋回敎徒旣對於醫學有研究則安有不知食猪肉之不衛生乎故知之而不食之此回敎所以有淸眞敎之稱也此一説也 
　　㈡或謂謨罕默德征小亞細亞時其地之人民不肯信奉回敎謨罕默德曰上帝告我不信奉我敎者有罪惡死後當變猪子故敎徒因是不食猪肉謂如食猪肉則不啻食罪惡於腹中也此又一説也（乙種酬） 
　　余嘗聞回敎徒云彼敎之不食猪肉不獨以其不潔且以其懶惰無恥食之恐影響於品性也[  漸]  
 
 

Page 20

 
 
第一萬八千二百四十五號;中華民國十二年 西曆一千九百二十三年十二月十號
星期一 * *   
 
