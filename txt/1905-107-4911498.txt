# 1905 - 107 - 4911498

 

Page 1

 
 
[電傳宫門抄]  
　　三月十八日召見軍機崇壽李紱藻劉永亨豐吉 
[中國宜先制定工商法律議]  
　　網有綱舉綱而目張統一以制百也不如此不足以成事且至於滅裂滅裂矣乃補苴其漏罅無能爲役也中國自商部成立而重商重商之聲徧於天下然事有以正因而生變果者則昔日工商社會安居樂業與世無聞而今日各處迭起風潮或因租稅或因捐派或因攘奪或因錢巿實政未行近患疉乘則將來有所建設往往聚集數百千户之商場募役三四千人之局廠滋事之途愈廣防弊之法愈拙終無以善其後乎議者曰設商官立商學使官商無隔膜商民知大義是誠探本之論也然而商務之命脈不在於督商者經商者而仕於工且商非資本不能爲便民之業盡民之方一手足而可從事一軀力而得食者皆工也工之號有百約分之爲兩途制器以利民曰工藝執事者以傭於人者曰工役工藝正不必精巧奇淫但如花旗之襪日本之由以及花布縐布扣布小呢日用服御之物家有其具人用其式其所以暢行無滯者皆因有機器製造故成本輕而銷流易今華人非無能爲機器苦於煤鐵不足非無煤鐵苦於不得開採一開採必至涉訟非惟無利又折閱其母錢無敢承辦故工藝之興自賴有賽會有奬勵有專利而其要尤在保護凡工藝多無資本商家出資經營拮据從事無國家之保護倘遇獲利反有政府干預不得享其利益卽有現頒章程商標注册呈請專利等事而法令不行幾至失信且有數十年舊業一經禀報即攘爲已美爲某部經營之成效舉非所以保商之道也當將各種事業招商承辦畫一保護奬勵及一定分利之法倘官吏行之不力或弊竇叢生若何抵坐頒行各省示民以信此所謂商法也若夫工役活人尤多需人尤衆巿廛鋪舍開山種植農田水利礦務鐵路無不需用人力吾華常稱有人滿之患豈眞滿哉無生業耳致無業者棄其故土旅役他邦九死一生冐險覔食竊嘗約舉其數如英之星嘉坡嘛魯岬檳榔嶼大小白旂臘斯拉俄夫域彭亨等埠有百三十餘萬法之安南美之小吕宋各三十餘萬檀香山古巴及秘魯智利日斯巴尼亞各三萬餘荷蘭之萬羅巴蘇門答臘勿里峒望加薩坤甸文島廖 
 
 
 

Page 2

 
 
内蒂等埠則六十餘萬暹羅及所屬尤我殆近二百萬統計不下五百餘萬豈不家食吉哉謀生故也若一旦南洋各埠亦如美埠之禁止華人則外洋少一謀生之路内地更多一分利之患加以内地游民流而爲盜殺戮之慘實不忍言夫豈好爲盜哉驅之以飢寒迫之以死亡殺之不畏且愈殺而愈多民膏愈竭生路殆絶閭閻遘難不堪設想若使隨地皆有生業何至爲盜何俟出至外洋所容何止數百萬人然而無法管束則恃衆挾制妨碍商務是必訂定招工條例有違犯者可以舉例究治此所謂工律也抑吾尤有說商法工律興商務之綱領也而商法工律又有綱領在也則權度量衡圜法宜歸畫一是也金銀錢幣稱斗弓尺之無定莫中國若如京外銀幣平色不一庫平而外有京平巿平公砝平津平漕平湘平廣平等項之不同卽廣平亦有九二九八之分足色而外而松江光洋花銀全毫化寶之各異曹寶亦有二四二六各折上海九八規銀甚至有其名而無其物各省局鑄銀圓不能通用徵收錢糧用鷹洋不用局鑄卽用亦抑其價現造當十當五銅圓亦以時漲落其價值致起巿閧此圜法不一也十六兩爲斤中國之通例也乃有十四兩二十兩二十四兩甚有三十二兩者此權法不一也十升爲斗有以十二斤以至十五斤三十斤爲斗者此外又有踢斗堆斗名目此量法不一也工部尺京尺裁尺廣尺魯班尺軒轅尺各以地爲界此度法不一也夫當此商戰之世中國不同於他國猶且不可况各省各屬均不相同狡詐百出商務從何而興推原其故皆由猾吏奸商私造欺民地方官不爲禁革相沿成習遂爲風氣此敗壞人心風俗之尤者昔英屬檳榔嶼有二二及二四三六等稱巿面久無起色後經整除商務大旺中國不此之務劃一定式著爲律例嚴行稽察重治違犯則雖日謀所以興工商之策吾敢决其不足以成事而且至於滅裂也 
[改派李經邁爲英使本館京師專電]  
　　政府擬改派李經邁爲英使英尚未允（外） 
[江督電告俄艦已過拏敦拏島飛飭沿 
海嚴防本館金陵專電]  
　　周玉帥知俄艦隊已過西貢相近之拏敦拏島如遇日艦南洋必有大戰飛飭沿海各處嚴防并守中立以免兩戰國詰責（鼎） 
[俄艦欲於今明兩夜逸出口外]  
　　昨晚日總領事探悉俄艦奥斯科於今明兩夜意欲逃逸出口因卽飛告袁觀察加意嚴防（巽） 
[飛飭吳淞兵輪一律煽火堵截俄艦逃 
出口外]  
　　上海道袁觀察接到日總領事俄艦奥斯科意欲逃逸出口來信已分致戴薩兩軍門飛飭吳淞口各船一律煽火堵截去路俄船如有私逃情事准備砲火立卽轟擊（巽） 
[俄艦暗雇領港測量水路圖逃]  
　　日總領事以俄艦奥斯科船主暗雇領港測量吳淞口外水路并嚴戒在船水手人等上岸事有可疑特囑袁觀察預爲布置防該船逃逸（豐） 
[滬道查明俄艦購砲實據]  
　　日總領事以俄艦奥斯科暗購砲位機具函告袁觀察兹聞觀察查得俄艦向英租界廣東路某洋行定就砲位機具多件實有其事并於前日已將一部運去因特函致領袖總領事轉飭工部局設法禁止其餘未取各件不准再行交運致礙中立（豐） 
[日領事致上海道袁函（爲查詢江督是否商派 
北洋兵輪防守俄船事）]  
　　啓者在滬俄艦奥斯科希圖逃出一事迭經本代總領事函請貴道嚴查防守在案兹聞南洋周大臣特商葉軍門添派海籌海圻兩兵輪迅駛吳淞停泊乂派海容駛人滬江恊同南琛鏡清偵探動靜嚴防逃逸等情事關大局未識確否合亟奉詢卽希貴道查照允復可也（濟） 
[俄武員逃附俄艦隊之謡傳]  
　　十七日東京電云本處海軍中人有謡傳謂前時逃避於西貢俄台恩諾巡艦之武員五人自俄艦隊抵越南後卽濳避法人之監察而逃人於俄艦隊 
[英武員贊俄艦之强]  
　　十七日香港電云英海軍某武員述及俄艦隊事謂俄艦隊中所有新造成之頭等戰船二艘以墩數速率及炮位多少輕重而論實爲天下戰船之冠另巡艦數艘亦甚堅利 
[謀害俄太后者之被露]  
　　十七日倫敦電云有欲用計謀害俄太后者已在俄京聖彼得堡察出 
[日親皇聲明法人顧全邦交]  
　　十七日倫敦電云現在歐洲日本專使棲川宫男爵曾切告謁見者云法國並無意助俄艦隊亦决不准艦隊捐害日法輯睦之交 
[法聲明俄艦隊辦法]  
　　十七日倫敦電云駐法日使爲俄艦隊泊於鉛姆蘭灣一事已與法外部交涉法外部聲明法政府此事辦法當與前時日本巡艦赴鉛姆蘭相同况俄艦隊現已離法屬洋面云 
[英人禁止德船裝煤]  
　　十七日倫敦電云印度洋英屬馬立休司島地方官現察出德國巨勃脫輪船將運軍需品前往鉛姆蘭因卽禁止在該島裝煤據英每日郵報云有該船員中之英人因受誑在該船執役後探悉該船之意因此不願再留該船而寗受監禁之罰譯泰晤土報 
[英聲明無線電信之權限]  
　　十六日柏林電云英海部答覆俄國詢問略謂英船爲他國兵輪之舉動用無線電彼此通信自　權限並不違背公法 
[商人接濟俄艦隊]  
　　十六日柏林電云西貢半官電報云彼處有商人數家購買貨物甚多以接濟泊於越南洋面之俄艦隊 
 
 

Page 3

 
 
[法外部仇德被攻]  
　　十六日柏林電云法外部疉爾卡賽君因語言中有仇德之意被法議紳所攻譯德文報 
[俄兵又運至烟台]  
　　十七日烟台電云日本拖堯買魯輪船由旅順於今日下午到臺烟船上載有受傷及有病之俄兵六百五十名 
[俄艦隊之佳望漸减]  
　　十七日倫敦電云俄京傳來消息謂俄捾及俄民在波羅的海艦隊經過摩洛甲海峽之時頗有佳望但日海軍提督素自赫赫之戰略及敏捷之舉動俄人因知此事其佳望漸减 
[俄第三艦隊抵瓜哇島]  
　　十八日倫敦電云俄京傳來消息謂波的羅海第三艦隊已抵南洋瓜哇島之至大紳灣 
[法相言俄艦隊哄騙歐日]  
　　十八日倫敦電云法首相羅維易君在法議院宣言云法現嚴守中立俄艦隊泊於越南海岸係有意哄騙歐洲及日本譯文匯報 
[俄使病殁京師來電]  
　　十七日京師來電云駐華俄使雷薩爾因患病症由醫生用刀治之於昨晚去世 
[外部分電江浙閩粤嚴防俄艦京師]  
　　外部近接閩將軍密報據駐閩日領事面稱本月初九日俄艦四十二艘已離西貢向東直趨等語外部當卽除分電閩粤兩督隨時詳探密報外又電江浙閩粤各督撫一律嚴防以保中立（歸） 
[臨安閙教詳誌杭州]  
　　杭屬臨安縣城内之基督公同會耶穌堂於月之十三日丑刻被匪擊毁并砍傷該堂美教士蓋乃臺君已據專電錄登本報兹悉蓋君在臨安傳道已逾兩載夙與士民睦洽月前有在左近私張揭帖語涉仇教蓋君不甚措意及十三日丑刻忽有匪徒百餘名明火執仗以石撞破大門直擁而進蓋君聞聲躍起見勢兇犯正欲呼救奈從役已均逃逸各匪分持刀斧迎面亂砍蓋君卽踣於血泊中匪叉將堂中器皿毁擊無餘并砍斷屋柱爭掠其衣物而去迨晚由各教民得悉投縣禀報史怡之大令悠祿到堂勘騐蓋君頭面共受刀斧傷七八處木棍等傷已不能計尚存息勢已垂危有教民飛馳至省告警者當由英醫士梅滕更君於十四日下午聞耗立往以冀救治一面田省堂西教士函告洋務局轉禀聶中丞并發電至京滬美公使領事署及教會商議辦法聞中丞亦委專員并飭杭府尊查明詳覆以史大令旣未先期防護又不臨事援救釀成毁堂戕教交涉重案咎無可辭擬先予以嚴譴再行核辦餘容訪明續錄（復） 
[飛飭嚴拿洋犯河南]  
　　義國人撲喇在河南武陟縣境踢斃鄕人王二元一案已由當道派員查知該洋人已向保定天津等處逃去聞已飛行各口岸地方文武一體嚴拿務獲解交該關道衙門照請該管領事按照約章會同訊辦（家） 
[委查巨棍范高頭串通營兵拒捕案蘇州]  
　　范高頭串通守備趙洪友拒斃營勇一案事後兩造互相通禀各執一詞撫憲以案情重大一則事關職弁通梟一則事關營員販私非澈底根究不能明白因委某司馬馳赴通州詳細查訪故日前歐陽統領詣轅請謁春帥托故不見聞須俟查明禀覆後再行傳見又聞督憲周玉帥得禀後亦已派委某員前往詳查併聞周陸二帥均已札飭通州恩牧確切密查矣（隨） 
[關心政務處會議北京]  
　　據内廷消息云日昨兩宫召見軍機大臣時諭及現在政務處會議公事時日稽遲倘有緊要交議政務必有緩不濟急之勢嗣後遇有奉旨交議事件務飭該大臣等妥速會議具奏勿得任意躭延以無負朝廷勵精圖治之意云（訟） 
[政府並無改設議院之事京師]  
　　有自外省來者稱南省紛紛傳說謂政府將改政務處爲上議院都察院爲下院此說信否急探之政府中人皆言毫無影響大約因各部院寺會議事遂意度政府將改二處爲議院也其實政府未嘗有此等思想亦未曾到此等程度卽如寺産一事關係學界甚大並未會議而上諭下矣前者江淮及貢院二事之所以交政務處會議者特政府以新政初頒羣臣力請始爲此踐言之舉未必事事如此也（乾） 
[吏部添設議政廳京師]  
　　吏部尚書張野秋大冡宰日前與各堂會商擬將奏明化私爲公之欵提撥二成辦公並在大堂房後添建四司議政廳一所嗣後本部公事及改革要政准司員各抒所見赴廳會議不惟與公事有裨兼易考察屬員擾劣現已議妥傳知廣裕木廠鄔商赴部查估以便擇吉興修矣（訟） 
[提署議歸工巡局京師]  
　　日前趙大司農與那大金吾議商擬欲將步軍統領衙門歸併工巡局辦理以杜糜費那尚書以八旗生齒日繁碍難歸併未悉所議究竟如何（閏） 
[議鴻臚寺歸併禮部未成京師]  
　　日前某樞臣議及國家度支歲入有常現正裁員節費卽如鴻臚寺公事清簡除朝會燕饗外半屬有名無實應奏請歸併禮部以節糜費詎某邸不以爲然大約可望罷議矣（訟） 
[裁缺道歸併各事廣州]  
　　前議裁撤糧道聞兩院業已具奏其所管兵糧歸藩司辦理其兼管之三水關務則歸關員專辦（暌） 
[張家口監督免裁京師]  
　　張家口監督前由某侍御奏請裁撤以節糜費事交政府議奏兹聞政府以京張擬修鐵路交涉事煩留此監督以免另派專員刻已入奏該監督仍照常辦事請不必裁撤云（閏） 
[大學堂裁員節費京師]  
　　學務大臣前因大學堂每月所報經費過鉅籌欵維艱現經提調將藏書樓雜務處等處人員量爲裁汰一切用欵亦行核滅以節冗費（訟） 
[駐法欽使有連任之說京師]  
　　據外務部人云 
 
 

Page 4

 
 
出使法國大臣孫星使本年任滿惟星使自到法國後辦理一切交涉事宜諸致妥恊頗爲外人信服故某邸及某大臣議商擬俟任滿後奏保蟬聯云（盈） 
[派署章京提調北京]  
　　聞軍機大臣議商郭曾炘現在請假所遺頭班章京總辦提調一缺奏明卽以試署總辦提調楊壽樞署理（訟） 
[續誌諭禁提取廟産之原因京師]  
　　諭禁提取廟産之原因已紀十八日本報兹悉某方丈卽白雲觀住寺僧也該僧與李太監素有密切之關係官塲之欲通李監者必求媒於僧現因浙江廣東諸省將寺産改作學堂經費而袁宫保又有將白雲觀産撥作學費之意不日入奏故遂告知李監爲此疾雷不及掩耳之舉京師謔者咸稱此次謂太監之上諭（乾） 
[充公寺院發還漢口]  
　　江漢關道繼蓮溪觀察素以興學爲急務所有寺院分别改設學堂如棲隱寺大佛寺甘露寺均已充公方將籌欵改造不意保護寺院之上諭已頒只得將充公各寺一律發還（泰） 
[德人戕斃周佩友案續聞山東]  
　　德人海某馬某傷斃周佩友一案迭紀前報除將二人分别監禁外議由馬某給死者親屬每月十元五年爲滿倘馬某於期内病故此項卽作罷論又一說云前有華兵多名與鐵路之德人甲乙二名交好時往來某華婦之家一日德人某甲酒醉與華兵爭鬥德人某甲用刀將華兵砍斃一名砍傷數名會審時原告誤指爲德人某乙所殺兩不承認日久不能了結楊中丞接事後派李太守子元同德領事會議反覆駁詰德領事始允給屍主收殮費六百元受傷諸華人養傷費二百元並將犯事之德人罰以坐黑監十五個月案遂結（月） 
[改訂潮汕路約京師]  
　　粤省紳商因潮汕鐵路原定章程均須改訂舊日股東亦須詳查有無洋股風聞有某紳入股甚多業入日本籍未知是否屬實更須詳查已擬禀請外商兩部轉咨督辦鐵路大臣　底　查矣（月） 
[山東五金礦權將失山東]  
　　本省煤礦本已爲某國條約所載利權早失兹又聞要索五金礦利當道以條約所無爭之彼堅執原約本云煤礦等並非專指煤礦一件當道又爭華文上並無等字彼出洋文原約示之衆繙譯官細加參攷僉云煤礦字下確有等字華文漏寫未載當道遂啞然無言以對噫一字之疏忽全省命脈去矣近年各國所訂條約往往有等處附近地方諸文法以便日後侵佔地步如前中俄草約中第三條第十條明眼人一望而知不知當局何以憒憒若是眞可痛哭（月） 
[壁虎壩崩揚州]  
　　揚運河之璧虎大壩去冬由運憲恩都轉遴委員弁堵築工料各項費用不資詎於月之中旬忽然坍决壩下民田幸無大損刻下壩口水勢湍激異帶舟行至此無不慄慄危懼都轉聞之以某鹺尹等辦事草率深滋不悅（剥） 
[粤憲注意崖州廣東]  
　　邇聞省憲會議以瓊州府孤懸海外管轄十三屬地方遼闊加以漢黎雜處府城距崖州極遠難免鞭長莫及擬將崖州升爲直隸州撥儋州萬州等屬歸其管轄將雷瓊道改爲瓊崖道惟雷州歸何道管轄向未知悉（暌） 
[總車站改地廣州]  
　　省城鐵路碼頭初擬以魚珠爲首叚嗣因該處河道淺窄改在烏涌作總車站并建立大碼頭將來鐵路告成於省河水道亦無阻碍（暌） 
[擬令鐵良於閱操後赴東京師]  
　　政府議商擬俟鐵良由景陵回路經保定閱操後卽赴東省查看聞刻已入奏未識兩宫能允否（盈） 
[議准江督奏請蠲緩錢糧北京]  
　　户部各堂核議兩江總督周玉帥奏蘇州各屬及江甯等處去年秋收歉薄懇請减免蠲緩地丁錢糧一摺已於日昨覆奏奉旨依議一俟各當畫稿後卽日咨行該督遵照矣（訟） 
[紀江南彩票改章事金陵]  
　　江南廣濟彩票由江督飭令停止另行　商仿照湖北籖捐票辦理初擬檄委江寗藩司曁上海道爲督辦並由道憲就近監視開彩嗣因藩道兩憲以彩票弊竇甚多稽查匪易公冗未能兼顧禀請咖委現已允准另派道員專司監督之任想不日當可定委矣（鼎） 
[法領事不允拆讓佔地]  
　　本城提右營及紳士前因查得法工部局修路侵佔城河禀由袁海觀觀察照曾法總領事轉飭拆讓現由法領事照覆略謂工部局修治該路實爲利便行人有益之舉雖有稍佔之處亦有收讓之處以爲相抵現已工竣未便拆讓云云（渙） 
[商約大臣吕尚書奏請速訂東西通行律例以保主權而開商埠片]  
　　再現今各國對於中國之外交均以開放商埠爲政策東三省之結局爲全局所關日本縱許我收回各國必主於開放如不得已而開放東三省則接踵而要求者將不止於東三省但開放商埠而不能保固主權卽與失地無異找旣不能拒其所請卽不能不早爲之計故臣之愚計預籌開放商埠必先謀保固主權所謂保固主權卽收回治外法權也臣前歲與劉坤一張之洞盛宣懷與英議商約第十二欵内載中國深欲整頓律例以期與各西國律例改同一律英國允願竭力恊助以成此舉一俟查悉中國律例情形及其審斷辦法及一切相關事宜皆臻妥善英國卽允棄其治外法權等語嗣與美日葡三國議訂商約於治外法權一欵均特列入專條誠以修訂全國律例乃更定商律之提綱更定商律爲收回治外法權之要領然非參考各國通律斟酌盡善恐外人不能遵守擬請一飭卜外務 
 
 

Page 5

 
 
部刑部商部捕採歐美律例從速酌擬條欵并通飭各督撫體察各省情形統籌全局訂明東西通行之法律由法律以審定商律由商律以措拖商政次第議訂總期中外辦法一律旣經議定辦法凡議開商埠之處應責成各督撫督同地方官吏照章切實奉行始能防後患而收實濟抑臣更有請者日本商約内有北京開設通商場一事彼此照會存案雖有須遵守該處工部局及巡捕章程與其住該處之華民無異寺語然華洋異俗風氣不同猶恐將來不免受人欺侮况京師重地逈非各海口所可比論是治外法權尤爲近今當務之急此又不可不豫爲防範者也臣昕夕思維又目覩商埠租界之情形不勝憤懣深惕主權之失懲前毖後不敢不竭罄愚忱謹附片密陳是否有當伏乞聖鑒訓示謹奏奉硃批該部知道欽此（震） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏保補授員缺京師]  
　　日前直隸總督袁宫保具摺奏保候補知縣田　文十具明敏辦事勤能懇請補授唐縣員缺以資洽理實於地方有裨現經吏部各堂議覆准行俟奏後卽咨照袁督（訟） 
[清查標弁冐札南京]  
　　兩江督練處挑選兵丁裁汰不合格者五百餘名已紀本報乃奉飭裁革之兵竟抗不遵繳軍械刻下督練處又諭飭在標將弁自副參以逮外額分日携帶奬札呈候查驗如有虚僞及年貌不符除將奬札注銷外並照假冐職官例問罪惟督標將弁前楊軍門在省時屢欲查驗均因衆將弁羣起反對而止未識此次督練處能否除此積弊也（豫） 
[嚴懲勇丁圖逃九江]  
　　常備前軍第四營勇丁金升元携帶軍裝濳逃經營官袁都戎拿獲禀明統領瑞觀察飭令重責軍棍四十插耳遊營後送縣管押（遯） 
[檀請令箭蘇州]  
　　省中每遇就地正法之案犯例由府憲偕中軍官詣撫院恭請令箭本月十三日斬决行刧太倉某當鋪之盜犯三名經許太守委長洲縣蘇大令會同中軍官詣撫轅值中丞公出詎某巡捕旣不等候中丞又不知照門稿擅自將令箭請出迨中丞回署查悉立傳該巡浦大加申斥聞須撤差示儆云（隨） 
[簪牌賞女子捍禦之功廣東]  
　　去年廣寗縣城被匪圍困時該處有婦女數百人在城上嚴守日夜不息未幾援兵四集遂得解圍岑督追念前功甚爲加奬持賞每人銀功牌一面銀簪一枝花紅一元（暌） 
[整頓防營武昌]  
　　張香帥議將各府道防營一律改爲新操以歸畫一近已查明餉數人數卽行酌改（履） 
[調查軍額江淮]  
　　淮揚鎭馬麗生軍門日前至宿遷係奉制憲來文調查元銘等旗軍額刻下尚未還轅（夬） 
[鄂營紀數漢口]  
　　刻下湖北常備軍共有六十營聞尚須添募砲隊馬隊擬卽通紥城外地勢廣闊可試馬砲其餘各軍概紥城内以資保衛現正添造營房甚爲忙碌（泰） 
[興學宗旨鎭江]  
　　新署丹徒縣郭子華大令以城中蒙學祇有南門一處難收普及之效爰與各紳董籌捐欵項擬於上中下三城各設蒙學一所不限人數凡童子自七歲至十六歲無論本省外省但須身家清白均准人堂其課程以中學爲主四書五經之外先課史鑑而　　及他學云（觀） 
[清查學堂經費金華]  
　　金郡各項地方公欵每被經理侵蝕兹奉府尊每鶴汀太守分别澈查如麗正書院改爲中學堂後計常年開支分爲教習薪水學生飯食雜用奬賞四項稽核甚易而歲入之欵計原有蘭谿釐局提欵及典息田租屋租又新籌之金蘭義永浦等縣平餘統共洋八千餘元頗覺寛裕擬將學堂竭力推廣以開風氣而杜侵漁（頤） 
[縣學措資温州]  
　　樂清柳巿學堂規模宏敞經董吳郁洲拔貢諸君咸具熱心所聘各科教員均能名副共實現在籌捐民田七百餘畝按年榖息充作經費置備書籍儀器擴充學額齋舍經費無虞或匱富存成效足觀也（離） 
[小學招考宜昌]  
　　宜昌小學堂就六一書院改造去歲招考學生多人今春又出示招考已定於三月初一日入學肄習（謙） 
[末俗難移温州]  
　　錫眷臣太尊考取師範學生卽日擬令首途乃温爲民樹基囿塞不肯離鄕加之王玉如大令之少君上年遊歴東瀛客冬回國不願歸家函招乃父抵甬相見休妻賣妾　不完聚無識者一聞傳言互相儆戒有子弟欲行岳家力阻父母亦因而游移者刻聞永嘉各屬考取前列者均有中罷之意云（離） 
[松郡府試六誌松江]  
　　田太守於本月十一日發上四邑初覆案十六日發卜三邑初覆兹錄其前列於下（華亭）唐　蟠　趙增煒　周孝思　李　元　錢起鳳　顧鳴鳳　顧鴻翔　顧曾慰　郭　飛　甘希盤（奉賢）　蔡　袁　楊　德　韓文光　衛　清　胡樹鉞　楊　鼎　周國南　王　彬　范榮光　朱建鼎　（婁）　方　墀　唐長年　周樹運　宋景賢　蔣光迪　戴　鰲　張　麟　丁鶴年　吳元暹　楊作明（金山）　何良弼　許　凝　高鳳翔　顧　鴻　潘玉振　楊前謨　奚維楨　沈誠基　金兆芬（上海）　王兆魁　諸壽康　楊　傑　陸耀樞　丁元賢　朱榮錦　王文翰　楊景斌　康永年　朱　　　高國幹　王文藻　喬國英　顧鏡清　曹　堅　陳晉鋆　耿宗愼　周文焯　陸增祿　陳泰來　張之翰　唐志　　李國瑞　倪鍾澄　沈聯桂　王　　　錢樹奎　王承堯　奚　鋆　陸熙元　　煥甚　周一　　吳氣郡　樊書玉　王　農 
 
 

Page 10

 
 
　陸鴻基　陳湘楹　楊書瑞　梅　萼　梅　堅　楊春膏　奚維塤　龎　傑　樊書勲　周承德　徐世逹　李翼清　葛殿臣　丁元鈞　陸耀章　金宗祥　朱賡韺　孫祖康　徐繼曾（南匯）　羅榖成　奚紹芹　杜應龍　張國柄　陸以鈞　傳夢予　朱　華　康履福　陶　戇　范欽謨　（青浦）王永甲　陳之紀　蔣鳴球　胡德章　錢景清　徐正權　汪姚福　臧　鏞　孫似康　馮　簡（賁） 
[長元吳再覆案蘇州]  
　　十四日長元吳三縣再覆文童於十七日揭曉長洲取六十名元和五十名吳縣六十名兹將前十名錄下　（長洲）　汪增祚　吳南鼎　張斌毅　吳允甲　石承慶　陶駿聲　王鳳瀛　汪樑孫　貝祖燕　張兆棟　（元和）吳德培　張澤霖　王　鼎　李恩灝　吳傳紳　徐恩賫　祝淦　朱受圻　陸肇增　劉維經　（吳縣）　黃承謀　王　龍　雷學志　殷葆麟　顧學采　朱祖基　錢祖濂　瞿　震　顧建勲　黃軔青示期十八日三覆（隨） 
[仙鎭米巿情形揚州]  
　　有從仙鎮來者言該埠各米行屢議開斛而均未果直至本月初八日常鎮關道曁揚州府縣各官弛禁　文到埠各行始一律開巿惟日來生意并不十分興旺說者謂因寧波米價大跌故客帮均裹足不前也（剥） 
[京口米巿情形鎭江]  
　　鎮江米糧業於三月初八日准弛出口之禁寓鎮粤潮各帮米商以外路之米來源甚稀因各携資分赴江北邵伯高郵一帶購買至十三四兩日德記業安隆廣德和各號共運到秈糯米五六千石打包囤棧候外海輪船到時運往各口銷售（觀） 
[嚴禁米榖出洋鹽城]  
　　鎮江仙女廟七濠口三處已弛米糧出口之禁惟鹽城一處濱臨海口經前任江督劉忠誠公奏定永遠不准商人販運米麥出洋在案兹常鎭道郭月樓觀察深恐該處有不肖奸商乘間偷運或赴津海口岸售於戰國致貽外人口實故特派金大令馳往嚴密稽查並飛札各關卡認眞查禁（觀） 
[九江請弛米禁九江]  
　　九江雖不産米而地當孔道又爲通商口岸過載者多如江西之南昌南康各郡素爲産米之區多運潯銷售後因禁止出口故船户竟運至蕪湖過輪現米商禀請弛禁奉道憲瑞觀察批示謂運米弛禁抽費拓巿實爲當務之急前經禀奉撫憲批飭農工商礦局核議詳辦卽經酌擬章程移請會詳在案據禀衆商待命馳書問訊自係實情候申請撫憲飭查行頟并候移會農工商礦局迅速議詳移復以慰衆望而興商務著卽知照（遯） 
[飭繪揚河堤岸形勢圖揚州]  
　　揚城河道爲長江入口總路常鎭道郭觀察以近年小輪盛行激力甚大兩岸是否一律堅固亟應查勘因特檄委駐揚彈壓小輪委員王大令將揚州城外河道迄寶塔灣止凡河口之寛狹堤岸之厚薄堤而之寛窄并極寛極窄處河身距城根若干丈沿河店鋪若干居户若干空地若干各公司小輪船局幾處或華商或洋商住何地叚有無碼頭其間官局公所共若干處均令繪圖貼說呈候察辦大令已遵卽　往逐處　　分辦詳記矣（剥） 
[認租輪船碼頭廣東]  
　　商人彭貞元禀請承租西濠口頭等碼頭一座寄泊省港澳輪船一艘遵章每年繳租銀七千元承租二十年爲限經上憲核准由商人繳足以半年租銀業已給發　照卽行建築矣（暌） 
[委員彈壓小輪揚州]  
　　楊郡東鄕大橋保甲王大令如璋日前奉常鎮道郭觀察檄委辦理内河小輪船彈壓局差局係初設政務極繁未便兼埋他事府尊張太守隨將大橋保甲一差改委朱别駕鴻鈞接辦（剥） 
[營務處恩道彚呈陸軍名格讀法詳稿鎮江]  
　　爲彚呈陸軍名格讀法詳請示尊事竊職道等奉憲臺札委開辦督練公所兵備參謀教練三處業將本省防營擬議分别改編會詳在案伏維强兵之道首在於徵選之善繼由於訓練之精若徵選不講則訓練分屬徒勞日本軍人悉出自學堂平日已受有教育而徵集之始尤必多方驗試體格不合者概屏勿取新兵入隊之際更有讀法若于條朂以忠君愛國立身揚名讀畢復使之當衆自誓以明其報國之志用能衆志成城視同仇敵愾如身家性命之相關其所以固結其心而發揚其氣者如此查練兵處新章募兵制略内開應參仿各國徵兵章程及漢唐調兵府兵之制先設選驗處所附列募兵格式按格選募又訓練制略内開凡兵丁入伍之初必須擇忠義要旨編輯歌訣由將弁等分授講解時常考問並由各將弁隨時誨勉務令人人通曉大義立志報國等語所以明恥教戰之心實與東西各國同條共貫自應謹遵辦理從前江南各軍罕有將勇丁花名箕斗造送者職道恩黻總辦營務始移行查造然格式不一造送亦不齊全今當編改新軍之始尤應通飭編造謹會同熟商合去取諸條擬一簡明名格將某兵籍貫家口箕斗習業並入伍年月塡明而取之以六要一年紀以二十至二十五歲爲度二身體以官裁尺四尺六寸以上爲度三膂力以能平舉一百斤以上爲度四目力以驗列一二等者爲度其騐目力有法已别爲圖說附呈五文字以粗通大意爲合格如實不能但識字亦可六保人以殷實店户族鄰紳董爲保客軍或以有功名之武弁爲保去之以四絶一五官不正身帶暗疾者二食洋烟有癮者三曾經當兵革逃者四曾經犯案者别擬讀法八條而釋以淺近之語一發揚皇威二報効國家三保護同胞四服從官長五和睦同營六毋尚小勇七顧全名譽八說話確實其名格擬定爲四聯式令各軍照式刊刷責成該統帶轉飭營哨各官將所轄目兵逐一查詢秉公塡寫騎縫編號蓋用本管印信關防以一分存營一分造册送本管統帶官一分造册送督練公所一分造册上呈憲轅以憑隨時點騐抽查此後遇有開除另募卽於新兵入伍之日照塡名格一頁分送抽換但舊軍入伍在先於六要恐難人人盡合編改之初姑准從寛節取不必責備求全惟飭令照實塡寫切不可將不合格者蒙混　合格者隱　入伍年月尤須據實註開不得挪移 
 
 

Page 11

 
 
更改致干欺飾之咎倘有新募之兵卽須照格嚴選以愼初基其弁則造送履歴母庸塡格以示優異至讀法八條擬由公所刊定頒發令新舊各軍弁兵人授一張由該統帶教練管帶各官爲之明白講解讀法旣畢卽令本兵誓約於名格後自行書名畫押又此後每易一新兵應令統帶管帶列隊營前由本隊官長讀法使聽當衆音約書名畫押如此愼重其事庶忠愛之心果敢之氣自然流露精神教育可從此發其端而瀘竽缺額之風或亦不難少戢職道等一得之愚是否有當理合具文詳請憲台鑒核批示祇遒爲此備由具詳伏乞照詳施行須至詳者 
[讀法]  
　　第一條發揚皇威率土之濱莫非王臣今皇太后皇上神聖英武銳意整飭軍事凡我們當兵的總當捨身報稱使我們皇太后皇上威德播於全球之上 
　　第二條報効國家國家的强弱在我們當兵的極有關係國家不强則全國百姓的身家都不能安穩所以我們當兵第一是要有報効國家的思想 
　　第三條保護同胞我們不耕不織一切食用全出在百姓身上我們若不協力保護他就算辜負了軍人的義務 
　　第四條服從長官營中長官就同家中父兄一般學問品行見識階級總比我們强的無論他的命令如何總不可與他違抗平時服從慣了到戰陣上一聞命令萬衆齊心自然就打勝仗 
　　第五條和睦同營營中的朋友都是將來共患難的須要同自已弟兄一樣看待不可各存意見以及鬭毆等事 
　　第六條毋尚小勇打仗的時候奮力向前得了勝仗方是頂體面的事情至於平時小事總要沈著不可教人　當其的粗暴 
　　第七條顧全名譽那些卑污下賤的事情不可做的如果做了犯了軍法不獨對不起國家並且對不起自已的祖宗也無怪大家看不起我們所以品行第一要　正纔能保全名譽 
　　第八條說話確實營中說話確實是頂要緊的撒一句謊關係就不小無論對長官對朋友總是要有信字的（井） 
[江蘇官報]  
　　三月初七日知縣　寶瑞劉鳴均禀辭管解京餉赴　府照磨楊樹森州吏目周梓材均禀謝奉飭廿九年分冬防案内　給予勞　班前先委署一次記功一次武備學堂畢業學生朱鼎銘任光燦干耀杓王通鄧杰陶均禀知賞給畢　憑照初八日知縣董潭禀知到銅元局舊敝管理物料庫差高士彬禀謝留蘇委用並禀謝廿四年分海運保奬俟補缺後以直隸州用撫轅武巡捕補用都司杜步階禀謝奉委管帶續備前營差武備學堂畢業學生宋維翰鍾　薰楊之棫熊國斌咸頤馬鎭平玉仁沛彭錫範張　勲何懿興章金濤丁鴻謨夏學津均禀謝賞給畢業憑照初九日督轅牌示江西衷州恊副將陳步僧丁憂遺缺查有儘先副將袁大升請補松北營恊篆項奉督憲以川沙營叅將易英和請補藩轅牌示照得江隂縣顧山司巡檢程廷獻丁憂　缺查有現署婁縣王簿補用巡檢郭啓誠調署所遺婁縣主簿員缺查有試用巡檢李約禮堪以酌委署理長洲兼代元和縣蘇禀知本日扃試招覆文童吳縣李禀知本　初覆文童直隸州沈翊清禀謝委調署南捕通判事並謝留辦海運滬局差調補元相縣吳鏡沆禀謝奉委盛　厘局差初十日辦理中學堂敎員徐州府敎授王亦曾禀謝蒙保卓異李約禮禀謝牌示委署婁縣主簿事吳國祥由滬專丁　省禀知接辦松屬兩廣賑捐差十一日委署丹陽　十簿姚霆禀辭赴任巡檢汪振南禀謝奉飭上年秋審案内蒙記大功一次從九徐濤禀謝奉飭武陽河工案内蒙給予前先拔委一次十二日臬轅牌示本月分考試候補同通州縣直隸州州同州判各員月課定於本月十七日扃試知縣趙夢泰禀謝奉飭委署華亭縣事張祖廉禀謝奉委小學堂　提調差縣丞郭曾益禀辭赴上海貨捐局查騐差巡檢徐冠瀛典史薛觀均禀謝奉飭二十九年分冬防案内　給予勞績班前先委署一次記功一次 
 
 
 

Page 12

 
 
   
 
 

Page 13

 
 
　　福建全省彩票頭彩二萬元四月十五日開彩 
　　本公司奉閩省大憲詳准開辦通銷各埠今第十四會票額設一萬號全張售洋六元分爲十則每則售洋六角其頭二三四彩新增末尾中彩較他票爲多准於四月十五日在廈門太史巷總公司開彩如貴客欲領額批發請移至上海南市老太平外弄分局預訂可也○再得彩虹票無本分局鉗口　章者旣不收兌因無票根可查也特白 
　　泰西贊醫士聲明補腎聚精養元固本珍珠牛髓粉愼防假冒 
　　童叟補劑○調體奇騐○常年四時可服○能補先天充足○僞貨亂眞○購者宜愼 
　　此粉是出售以來蒙中國官紳信服仕商送禮風行廣嗣延年確有眞憑攷得牛骨髓補腎功稱獨步本醫士七次遊歴中華視診應接不暇每見世人輕年殀壽邁年無嗣更有身染損症亦頗不乏按其理初爲先天下充繼被後天失調致有壽殀身損無嗣等情醫者憫惻殊深由此製藥濟人此粉用泰西童子肥牛祇取骨中之髓佐以珍珠並養元固本塡精等要藥入口毫無臊氣善能補腎益氣壯陽健脾添精神養眞元平五臓安三焦獲益甚繁筆不勝載蓋人如患腎虧氣虚損症癆瘵陰虚陽痿腰酸腿軟頭眩目暈面黄肌瘦等症服後奏效如神欲享高壽欲廣嗣續欲强體質欲驅百病請常服此則延年益壽螽斯衍慶握如掌心中也連服十天面色卽轉紅潤能服一月可長體肉十磅倘行房後體稍疲倦中服三錢不使外邪乘虚面人且精神照常倍增試騐確有眞憑識者請早衛身幸弗負本醫士婆心濟世焉○每罐洋一元每打十二罐洋十元○外埠函購原班回件○經理贊醫士始創眞正五牛牌○設在上海二馬路中市○西鼎新里口○暹邏大德通公司○方是外國的眞原貨 
　　侯官嚴又陵先生新譯孟德斯鳩法意 
　　是書一名萬法精理成於一千七百四十八年爲十八世紀極有關係之著作所論自君主民主之異制與其形質精神敎育所因而殊兵刑財賦通商惠工風土禮俗獄訟宗敎凡自希臘羅馬以來各國所頒行之法典莫不著其所由而窮其結果罔羅閎富體大思精昔拿破侖軍中携書八種自隨而法意爲其一厥後爲法國造律遂成近世最善法典蓋是書聲價自此定矣舊譯誤謬殊多而吾國朝野方言立憲行且大起宏規毫厘千里甚可憂懼幸邇者嚴幾道先生檢取原書重爲迻譯本館知海内諸公先覩爲快請援原富之例稿分二起陸續印行藉餉學界所冀於國家自强圖治之方不無小補至於譯家能事無待本館贅一辭矣首次印行凡十五卷洋裝每册定價一元六角　商務印書謹啓 
　　奏辦浙江善後彩票新改特别章程全張三元頭彩三萬元 
　　本公司自奉浙撫憲奏准開辦以來一秉至公誠信昭著久已遐邇信從兹因各埠票銷日見暢旺是以本公司爰從四十一會起改良新章加額增彩設票二萬五千號减價三元一張每張分爲六則每則售洋五角計洋一元可得彩洋一萬元眞正一本萬利且中額有八張中一張之多約有八成派彩堪稱各票中最易得彩之票原冀購票諸君出價旣輕而獲利尤多也持先聲明佈告浙省協濟總公司上海南市分公司謹啓 
　　廣濟公司江南義賑正副彩票本年三月十六日遵諭停止 
　　敬啓者本公司創辦江南義賑彩票六年之期巳滿本年三月廿三日第十六會副票開彩廿九日第一會正票開彩業奉憲諭停止誌君如買該兩會正副票者祈將原票向經手樯店換回原洋至各寳號向本公司以現洋取票者請將票退回原洋照還其登賬者卽將原票退回以便銷賬爲荷此佈 
　　奏辦浙江協濟彩票附送副票减額增彩准期四月初五開彩 
　　本公司自奉浙撫憲奏明開辦以奉通銷各埠一秉至公第三十九會票於三月初五日當衆開彩紅票已憑號單實足兌洋今售第四十會票减增彩附送副票額設一萬二千張仍分二十則售洋五元凡買本公司票全張半張者照數附送副票不取分文蓋紅票憑票上銀數槪以買足收兌中彩計共有二千一百三十四張之多較他省之票更易得彩可獲雙標之喜准於四月和五日仍在總公司開彩務祈官紳士商屆期光緒是幸協濟總公司謹啓 
　　寗波新開存濟堂藥鋪 
　　本堂開設寗設江北岸中街坐北朝南門面今擇三月十五日開張發兌各省道地藥材精製飮片虔修丸散膏丹剔選官揀人參毛角鹿茸暹暹官燕高麗東西洋參四時沙甑花露經驗時症痧藥萬應寳珍靈膏各種風濕藥酒香料細藥選製精良價定劃一承蒙仕商光顧須認明本堂招牌庶不致誤 
　　新瑞和洋行買辦劉然青告白 
　　本行開設上洋四馬路外灘第十號門牌專門代客經理地皮房産押欵估值房屋地産代轉道契掛號代繪圖樣色造華洋房屋經收房組無不過全今有無恥之輩假冐　行買辦在外招摇哄騙攸關本行聲名倘受愚者與本行無涉是以登報聲明尚蒙紳商陽顧乞駕臨本行帳房面議或函通均可德律風第三百五十九號 
　　杭州廣彙豐浙江貳彩誌喜 
　　本行今又售出三十九會二彩第五千四百七十二號售與撫署王松林翁獨得第三十八會湖北二彩亦由小行門莊售出得主台銜己早詳報特此連中誌喜 
　　看跑馬有極品大洋房能容三千客座 
　　本會設在跑馬塲隔壁蘆花蕩馬禮司路四號三層洋房内定於三月廿八廿九四月初一初二日四天專備中國紳商仕女觀看賽馬敝會之設因憶十年前華人本可買票同進跑馬塲觀賽繼被西人禁阻抱憾久矣今由西董馬禮司君慨結遊緣特築高大洋房陳設華麗兼備各種玩具任意遊嬉且巳禀准工部局華人馬車與西商一例均可直過泥城橋至本會倘荷　惠臨務請預向大馬路泥城橋飛電洋行買票遲恐額滿三月廿八日截止幸勿失之交臂耳分售處大馬路同安居恊泰祥全安居四馬路福安居一品香五層樓萬年春海國春白大橋羣芳居探花樓 
　　上海生記號專辦洋操軍裝號衣 
　　本號向在上洋虹口外虹屬堍下專運各色呢絨老　縫衣機器並做西式學士衣帽及東洋大衣雨衣等久巳馳名中外今新增芝　呢及各色企呢花布花絨等不及細絨如蒙仕商賜顧其價格外克巳特此佈告 
　　杭州廣彙豐湖北二彩三萬元誌喜 
　　本行今又售出湖北二彩第四萬六千二百三十八號三條批與屯溪汪怡泰二條批與衢州中西藥房一條源豐泰一條武備管蕭君一條菱湖裕員鞋店一條義井巷張吕合得一條許宅内上下附彩批與和通今又有三十九會浙江二彩售與撫署王松翁獨得特此連中誌喜 
　　福建彩票大彩捷報 
　　頃接廈門總公司來電得悉十三會票三月初十五日開彩○頭彩第三千三百六十二號○二彩第一千五百四十五號○三彩第四千四百七十二號四彩第七千五百另一號特此誌喜第二四會票准於四月十五日開彩駐滬福建分局謹啓 
 
 

Page 14

 
 
   
 
 

Page 15

 
 
岑春煊等片再此次廣寗縣被匪撲城八月二十一日午候城中子藥將罄危在呼吸該縣鄭世璘登陴守禦致爲流彈中傷頸項暈而復蘇其鄭董氏聞報以爲陣亡立與僕婦鄭張氏婢女阿秀仰藥而死隨同在署辦事之浙江寗波府學生員鄭奎齡慈谿縣學生員鄭蔚文及家丁周榮亦同時吞服洋烟畢命又團紳江宗岳赴鄕續招練丁之時有縣署幕友六品軍功山東諸城縣文童孫呈祥亦隨往請援爲賊截殺據肇慶府知府多齡等查勘屬實禀請核辦前來臣等查鄭董氏等或臨難死義或奮勇忘身節烈可風均堪矜憫合無仰懇天恩俯准將同知銜廣甯縣知縣鄭世璘之妻五品命婦鄭董氏生員鄭奎齡生員鄭　文六品軍功文童孫呈祥及家丁周榮僕婦鄭張氏婢女阿秀等敕部分别旌表議卹以慰死事而彰義烈至該縣鄭世璘前因受傷請假回省調理當飭司派委新寗縣馮如衡接署廣寗縣篆務鄭世璘交卸回省現已調治平復合併陳明所有知縣家屬人等殉難請卹緣由謹合詞附片具奏伏乞聖鑒訓小謹奏奉硃批著照所請該部知道欽此宫門抄二十五日兵部太僕寺廂白旗值日無引見台布謝授左副都御史恩新授山東道黎大鈞謝恩孫中堂續假十五日崇壽續假十日召見軍機台布黎大鈞 
[廣東巡撫暫管粤海關稅務張奏爲糾劾不職官員以肅計典遵照改題爲奏摺]  
　　廣東巡撫暫管粤海關稅務臣張人駿跪奏爲糾劾不職官員以肅計典遵照改題爲奏恭摺仰祈聖鑒事竊照光緒三十年九月十三日准吏部咨查定例内開各省官員大計三年一次吏部於舉行之年具題請旨通行各督撫府尹等遵照辦理今自光緒二十七年十二月扣至光緒三十年十二月三年之期已屇各省官員大計卓異者應行按額荐舉佐雜教職亦不得全舉一途其有干六法者應照例統爲一本參奏仍令該督撫等將不謹浮躁等官俱確按實蹟詳細登註不得籠統叅劾照例於光緒三十年十二月内具題臣部於光緒三十一年二月會同都察院吏科京畿道查核仍令將藩臬兩司出具考語繕造履歴清册一併咨送臣部查核彚題俟命下之日通行各直省一體遵行所有臣等由題改奏緣由於光緒三十年八月初八日具奏奉旨依議欽此等因轉行欽遵在案臣伏查三年　大計乃激揚鉅典旣有荐舉以示勸亦當糾劾以示懲臣自奉命撫粤以來時以察吏安民矢諸夙夜於所屬官員肫肫告誡以期大法小廉恪供厥職仰副我皇太后皇上澄清吏治之至意兹當舉行光緒三十年大計臣會同督臣岑春煊學政臣朱祖謀欽遵列聖諭旨及歴届辦理定例成案矢公矢愼詳加察訪將應舉應劾以及平等各官悉心考核旋據廣東布政使胡湘林廣東按察使程儀洛署督糧道王秉恩高廉欽道吳永雷瓊道　萬鑅廣州府知府沈傳義署瓊州府知府松墀高州府知府英麟等將有干六法應劾各官秉公揭報並准廣東學政臣朱祖謀咨會前來臣覆核無異除將堪膺卓異正印及洊舉雜職教官分别另摺具奏並將平等供職各官遵例塡註考語造册分送部院科道考核外查有不謹官代理東莞縣缺口鎭司巡檢事遂溪縣縣丞劉鳳樓准調欽州沿海司巡檢張駿業罷軟官儋州吏目朱鴻猷新安縣典史俞輔元年老官虎門同知王朝瀚廣州府教授何茹芬電白縣訓導凌逵浮躁官陵水縣知縣傳肇敏才力不及官茂名縣知縣俞人鏡共九員逐一臚列劣蹟另行恭繕清單敬呈御覽除於光緒三十年十二月十七日飭將各員勒令離任交代清楚其應行引見者照例給咨送部並咨移部院司科道查照外所有光緒三十年舉行大計糾劾不職各官改題爲奏緣由理合會同革職留任署理兩廣總督臣岑春煊廣東學政掔不祖謀恭摺見陳伏乞皇太后皇上聖鑒敕部覆核議處施行謹奏奉硃批吏部議奏單併發欽此謹將廣東省舉行光緒三十年大計糾劾不職官九員開列劣蹟恭呈御覽計開不謹官二員代理東莞縣缺口鎭司巡檢事遂溪縣縣丞劉鳳樓一本官違例擅受物議滋多准調欽州沿海司巡檢張駿業一本官舉止乖方不知檢束罷軟官二員儋州吏目朱鴻猷一本官委靡無能難期振作新安縣典史俞輔元一本官性情軟懦聲名平常以上各官或違例擅受物議滋多或舉止乘方不知檢束或委靡無能難期振作或性情軟懦聲名平常所當照不謹罷軟例請旨革職年老官三員虎門同知王朝瀚一本官年力衰頽深居間出廣州府教授何茹芬一本官年力就衰難資訓迪電白縣訓導凌逵一本官年届八旬精力衰邁以上各官或年力衰頽深居簡出或年力就衰難資訓迪或年届八旬精力衰邁所當照年老例勒令休致浮躁官一員陵水縣知縣傳肇敏一本官才庸性躁不洽輿情才力不及官一員茂名縣知縣俞人鏡一本官才具平庸難膺民社以上各官或才庸性躁不洽輿情或才具平庸難膺民社所當照浮躁才力不及例分别議處奉硃批覽欽此 
[廣東巡撫張奏爲薦舉教職佐雜卓異官員以勵人才遵照改題爲奏摺]  
　　廣東巡撫暫管粤海關稅務臣張人駿跪奏爲薦舉教職佐雜卓異官員以勵人才遵照改題爲奏恭摺仰祈聖鑒事竊照光緒三十年九月十三日准吏部咨查定例内開各省官員大計三年一次吏部於舉行之年具題請旨通行各督撫遵照辦理又定例道府等官該督撫將應舉應劾之員分爲二本先由通政使送内閣具題奉旨後吏部會同都察院吏科京畿道考核題覆奉旨後將應行引見之員行文調取令該督撫按限給咨赴部又定例大計卓異按省分大小缺分多寡州縣以上至道員計十五員内准薦一員敎職佐雜計一百三十員内准洊一員教職佐雜人數較多雖不能劃爲兩項亦不得全舉一途以致偏枯如合例人員較少薦舉不敷原額者卽於具題本内聲明此次缺額幾員下次仍准照依原額保送至教職首領佐雜内果有才能傑出操守廉潔者該督撫亦開具事實保洊吏部查明與例相符准其列於卓異俟具題奉旨後卽以卓異加一級註册照例候陞無庸送部引見各等語今自光緒二十七年十二月扣至三十年十二月三年之期已届其各省官員大計卓異者廳行按額洊舉佐雜教職亦不得全舉一途其有干六法者應照例統爲一本叅奏仍令該督撫等將不謹浮躁等官俱確按實蹟詳細登註不得籠統叅劾照例於光緒三十年十二月内具題臣部於光緒三十一年二月内會同都察院吏科京畿道查核仍令將藩臬兩司出 
 
 

Page 16

 
 
具考語繕造履歴清册一併咨送臣部查核彚題俟命下之日通行各直省一體遵行所有臣等由題改奏緣由於光緒三十年八月初八日具奏奉旨依議欽此轉行欽遵在案臣伏查三年大計教職佐雜微員果有才能出衆操守廉潔例得具奏洊舉此誠策勵人材鉅典臣自奉命撫粤以來於知縣以上各官固已時加訓勉而教職佐雜等官亦隨時隨事留心體察加意策勵俾知鼓舞振興以仰副皇太后皇上立賢無方至意兹當舉行光緒三十年大計廣東省例應保　教雜官四員臣會同督臣岑春煊學政臣朱祖謀欽遵列聖諭旨及歴届辦理定例成案悉心考核一秉至公詳加甄拔查有茂名縣訓導王樹藩學問優贍課士有方潮陽縣教諭梁肇修品學端純士林悅服廉州府經歴王開先潔已奉公講求吏治番禺縣縣丞楊榮祖才具明晰樸實耐勞各歴俸已滿三年均堪膺卓異之選准廣東學政臣朱祖謀據廣東布政使胡湘林黃東按察使程儀洛等舉報前來臣查察無異王樹藩梁肇修王開先楊榮祖各本任均歴俸已滿三年與例相符所當專摺保洊如蒙俞允照例無庸送部引見俟部覆准其卓異加一級註册陞用以示鼓勵除各該員事實另造清册並年歲履歴清册分送部院衙門考核並咨移部院科道查照外所有舉行光緒三十年大計薦舉教職佐雜各官改題爲奏緣由理合會同革職留任署理兩廣督臣岑春煊廣東學政臣朱祖謀恭摺具奏伏乞皇太后皇上聖鑒敕部核覆施行再薦舉各員自光緒三十年正月十五日恭逢恩詔以後並無奉行參罰案件其開參未奉議覆之案應請無庸造册送部又定例大計卓異合例人員較少薦舉不敷原額者卽於具題時聲明缺額幾員下次仍許照原額辦理等因省鹽員運同以上經歴以下二項内額薦一員今因合例人員較少未便濫舉充數是以保薦缺額一員鹽員並無應薦之員俟下屇再行照額薦舉合併陳明謹奏奉硃批吏部議奏欽此宫門抄二十六日刑部都察院大理寺廂紅旗值日無引見霱公守護西陵請訓堃公孝滿請安並謝議叙恩車王續假二十日召見軍機堃公　公 
[甘肅新疆巡撫潘奏爲遵保新疆辦理洋務在事出力人員籲懇天恩照請給奬以示鼓勵摺]  
　　甘肅新疆巡撫西林巴圖魯潘效蘇跪奏爲遵保新疆辦理洋務在事出力人員籲懇天恩照請給奬以示鼓勵恭摺仰祈聖鑒事竊臣前因新疆辦理洋務人員異常出力奏請擇尤酌保經外務部議准於光緒三十年二月初十日具奏奉旨依議欽此欽遵抄行到臣跪聆之下感激同深伏查新疆自光緒九年開辦通商於省城伊犁堦爾巴哈合喀什噶爾等處前後設局派委專員以及繙譯人等經理其事並設通商卡倫隨時稽查創辦之始諸無泯傍一切固屬艱難數年後稍有頭緒又值英人入坎巨提俄人忌之陳兵帕密爾境上兩大相持百般要挾我與委曲求全兩嫌胥民幸未致開邊釁四午以來邊事日亟庚子之役俄人到處增兵幾至决裂交涉之間益形棘手深賴在事各員據理執約不激不隨遇事切磋相機因應得以弭隱患而固邦交迹其瀕危險而履宴安實屬異常出力况先後二十年之久綜計四局各卡在事不下數下員之多兹僅釋其在事最久出力尤著者酌保三十一　照依部議以後每屆三年酌保一次不得逾十員之數則以前二十年按三年一次爲數實屬減而又减毫無冒濫矧同此邊徼奉差後叙旣有可期前勞又奚容没理合繕具清單籲懇天恩俯准照請給奬以鼓勵而策將來除造具履歴清册咨部外所　新疆辦理洋務出力人員擇尤請奬緣由謹會同伊犂將軍臣馬亮陜甘總督臣崧蕃署理台爾巴哈台參贊大臣徐炘恭摺具陳伏乞皇太后皇上聖鑒訓示謹奏奉硃批該部議奏單併發欽此 
[廣東巡撫暫管粤海關稅務張奏爲薦舉正印卓異官員以光計典遵照改題爲奏摺]  
　　廣東巡撫暫管粤海　稅務臣張人駿跪奏爲薦舉正印卓異官員以光計典遵照改題爲奏恭摺仰祈聖鑒事竊照光緒三十年九月十三日准吏部咨查定例内開各省官員大計三年一次吏部於舉行之年具題請旨通行各督撫府尹等遵　辦理又定例道府以下等官該督撫將應舉應劾之員分爲二本先由通政司送内閣具題奉旨後吏部會同都察院吏科京幾道考核題覆奉旨後將應行引見之員行文調取令該督撫摟限給咨赴部又定例大計卓異按省分大小缺分多寡縣以上至道員計十五員内佳薦一員教識佐雜計一百三十員准薦一員教職佐雜人數較多雖不能劃爲兩項亦不　全舉一　以致偏枯如合例人員較少洊舉不敷原額者卽於具題本内聲明此次缺額幾員下次仍准照依原額保送又定例道府以州縣以上各員核計本省歴俸已滿三年任内並無正項錢糧未完其平日循聲政績該上司實係灼見眞知准其列入洊舉俟到京引見吏部將奉旨准其卓異者即以加一級註册令回原任候升又定例薦舉卓異人員任内如有正項錢糧未完果係居官清廉能幹或現蒞兼三兼四繁缺在本省歴俸已滿三年或並非兼三兼四繁缺在本省歴俸已滿五年均准該督撫一律保薦吏部具顧時將可否進其送部引見之處聲明請旨如並非兼三兼四繁缺及歴俸未滿五年任内又有錢糧未完處分者卽行議駁又定例薦舉卓異人員如前任及署任内有正項錢糧未完已經卸事者無論曾否照離任官例議結俱一體准其卓異各寺語今自光緒二十七年十二月扣至光緒三十年十二月三年之期已届其各省官員大計卓異者應行按額舉薦佐雜教職亦不得全與一途其有干六法者應照例統爲一本參奏仍令該督撫等將不謹浮　等官俱確按實蹟詳細登註不得籠統叅劾照例於光緒三十年十二月内内具題臣部於光緒三十一年二月内會同都察院吏科　畿道查核仍令將藩臬兩司出具考語繕造履歴清册一併咨送臣部查核彚題候命下之日通行各直省一體遵行所有臣等由題政奏緣由於光緒三十年八月初八日具奏奉旨依議欽此等因轉行欽遵在案臣伏查載考績乃激濁揚清之鉅典必舉劾悉秉至公斯百職知所懲勸臣自奉命撫粤以來凡所屬各官無不隨時留心考察以期整肅官方仰副皇太后皇上鼓舞人材至意兹當舉行光緖三十年大計廣東省例應保洊州縣以上官八員臣會同督臣嶺春煊欽奉列聖諭旨及歴届辦理定例成案悉心考核矢公矢愼詳加甄别並飭司道府州一體秉公察核旋據廣東布政使胡湘林會同廣東按察使程儀洛及各道府州等將所屬各官舉報前來除有干 
 
 

Page 17

 
 
[烟台]  
　　登州府吳筠孫太守調補泰安府知府遺缺由撫憲檄委候補知府英太守壽調補○前日夜間大街路北萬興號被賊竊去銅錢三十餘千南洪街公興玉染房被賊竊去藍竹布十七疋各自報案緝究（損） 
[武昌]  
　　兩江總督周玉帥於興學練兵二事頗思振作日前因需改建營房修造學舍需用大木甚多因委劉鶴秋大令赴鄂採辦木料并咨請鄂中大吏照例免釐以節經費○鄂中派遣學生六十名赴日本學習農業由黃君帶同前往爲之照料赴東下禮拜卽可束裝啓程矣○有會匪劉大定者屢在漢陽一帶滋事近爲營勇所獲解由地方官審取確供請大府懲辦○漢口官報本係沈雲甫經理財政任叔芝主持編輯其間事權不無淆混以致累不洽於督憲張香濤宫保日前宫保决計改委周崧甫太守總理其事任大令專任編輯沈大令專理財政凡一切事件必經太守認可始准發行（履） 
[九江]  
　　德化縣屬王鍾兩族爭界糾毆傷斃王正啓一案經德化縣拘兇質訊現屍父王昌順赴府道具控道批略謂傷斃人命固難任兇漏網然鍾原吉等原控旣無其名事後株連亦係羅織仰九江府飭德化縣核明案情勒拿正被到案研訊確情照例詳辦倘該軍丁任意混指希圖訛索亦須照例懲辦云○警察局巡丁黃玉庭素不安分自總巡張植菴大令晉省後經分巡王金門來雲溪兩少尹查悉重責枷號○距潯城四十里江北陳家港地方億大南貨店被劫失物甚夥禀報後德化縣賀少九明府於初九日親往踏勘（遯） 
[蕪湖]  
　　蕪湖巡警營自臧少香大令接管後於警務管規力加整頓巡卒有犯必懲不稍寛假日前有巡卒某闖入土娼家滋生事端嗣經大令所聞當按軍法插耳游街以示懲警○蕪湖租界業經興工瀕江屯木之灘遷讓亟不容緩頃由關道憲童瑶圃觀察籌定每拆讓一木棚津貼遷費洋銀十元已散放至二千餘元之多不日當可一律遷竢矣○米業爲蕪湖商務大宗董其事者頗難其選前董鮑劉二君一因秉鐸含山勢難兼顧一亦有要事他去不能復　米業各商遂議另舉以一事權兹聞詢謀僉同以李華原廣文才識優長商情嫻習已合詞禀請於商務局憲曁安徽江蘇兩米釐局憲矣○前月間商局總辦喬小鶴觀察請各商董公議興辦商會之事迄今旬日仍無端倪觀察因又諭催速辦文錄如下總辦蕪湖商務局喬爲再行諭催事照得本總局前奉商部飭立商會業經疉次諭飭各商董會議商辦迄今日久仍未議定合再諭催諭到該公司商董立卽遵照刻日會議章程禀候核辦毋再觀望遲延致干部詰切切特諭（困） 
[鎭江]  
　　鎭郡城内堰頭街左近聚源佩油號係寥雨卿所開日前曾倒欠道生錢莊銀一萬數千兩刻經莊主禀呈常鎭道郭月樓觀察轉飭新署丹徒縣郭子華明府提寥到案從嚴追分以維商務○駐鎮英領事譚待祿君刻因請假回國中外商民製就大紅縀萬民傘三柄擇於初五日導以鼓吹送至署中譚君謙遜再三然後收受此外中西各官紳備酒餞行者譚君一概婉辭於初八日乘怡和洋行瑞和輪船赴滬瀕行之際各官咸詣舟次恭送各商民亦在江干燃放爆竹以示敬○新任駐鎮英國領事竇爾慈君於月之初六日由滬江乘輪船蒞鎮擇吉初八日接任視事（觀） 
[温州]  
　　温州鎮趙又新爵軍門永銘抵任以來整頓營伍一律改練洋操按時傳考候補世襲各弁兹於初六日親詣西門外大校場校閱春操○樂清縣何勉之大令回任以來勵精圖冶所有久懸未結之案逐件清釐有王通坤姦逃洪氏女一案牽涉生員王拯已將衣頂褫革勒提跟交遂至避逸在外無家可歸兹幸何大令力爲平反諭以王拯乃通坤堂兄安能禁令姦誘况此案究屬姦逃株累多人纒訟匝歲迄未訊實殊爲含混立即傳集全案人證審明准予開復衣頂合邑士民莫不頌大令之公明○三月初九下午三點半鐘有西郭長梢班夫頭阿釧者氣體素健年約五十從府前同寗知茶食店購瓜子回家路經饅豆巷行宫口卒然倒斃時正大雨簷溜注面旋經赶報家屬將屍身載回棺殮人生朝露其信然歟（離） 
[甯波]  
　　寗郡遷善公所有收押要犯陳福張順毛等四人於日前乘間脫逃公所委員移請鄞縣高子勛大令飭差追緝大令已於日昨簽差多名分投嚴緝○寗紹交界大嵐山地方建造提右營衙門日前由紹興府　委尹二尹來寗監造二尹於日昨抵寗禀見提督吕道生軍門甯波府喻庶三太守旋由太守遴委張二尹庭禮會同尹二尹辦理 
 
 

Page 18

 
 
日前兩二尹同赴大嵐山估價建造（坎） 
[杭州]  
　　浙省錢塘縣獄中寄禁之烏程縣盜犯吳阿三董德葆二名又仁和縣獄中之兹谿盜犯胡亞生卽猢猻阿生餘姚縣匪犯沙永浩二名均於月之初八日午刻奉到釘封文書由汪黃二大令將各犯押出清波門巿曹按律處决○浙省武備洋操練軍統領程紹周觀察兹因另有要差不克兼顧當奉聶中丞札委武備學堂總辦伍蘭蓀太守兼統（復） 
[蘇州]  
　　大校場演武廳被災後效中丞以該處駐有巡警及校場汛弁漫不經心因令賠造現已雇匠估價計錢八百千文日内卽可興工○現署宜興縣恩樸山大令去年在荆溪縣任内半月中連出盜案六起并一夜連劫三家等案均未破獲本月十一日臬轅頒到江督札文略謂恩令現署宜興恰與荆溪同城應飭先行摘頂勒令協緝云云朱廉訪卽轉札該縣遵照○無錫人顧阿根月初由無錫某鄕誘拐年甫及笄之處女名翠鳳者至蘇州盤門外連陞客棧姦宿五夜後押入大洋橋堍某花烟館得身價洋六十元甫隔三日復向該花烟館找價翠鳳知入陷阱卽濳出喚捕將顧扭入捕房解請馬路工程局洪鷺汀大令研訊判笞一千板荷校游行馬路示衆期滿遞解回籍○行刼太倉州某當鋪之盜犯袁泳禾安慶山趙泳根三犯獲案後經發審局訊實詳請督撫憲就地正法於本月十三日由府尊許子元太守請令行刑○去年在松江得勝港拒斃鹽捕營哨弁高有才之著名巨梟龔大讓經米占魁游戎於上月二十五日在蕪湖某鄕緝獲就近解送蕪湖縣署監禁現於十三日押解回省發元和縣收禁候訊○十二日下午有小竊某甲掩入胥門外銅元局新廠某西人臥室内意圖行竊苛西人瞥見獲住意欲交捕該竊情極突出利刃向喉間自刎登時倒地斃命（蠱） 
[私運銅元被罰]  
　　通州林記錢店由上海購買銅元二十萬枚裝運出口海關查無護照當卽扣留嗣由狠山鎭李總戎以林記所　銅元係爲搭放兵餉之用函致上海道代爲緩頰當由道憲袁觀察轉致稅司令卽發還稅司以銅元一項旣經封禁出口無論爲官爲商自應一體照章辦理若非奉有公文領有護照報關出口卽以私論概予入官方足以昭公允今林記錢店所運銅尤旣無文憑又不報關且復暗藏繩索雜物之卜顯係有意違章私　若竟因其爲官家之物如數發還　商家相率效尤辦理實有爲難之處惟重以道憲商函之意不得不予以格外通融從寛照估價洋銀二千酌罰四分之一計五百元以示薄懲而杜藉口已函覆袁觀　查照飭遵矣（容） 
[法領事調任]  
　　前任駐滬法總領事署繙譯官費亨祿君升任漢口領事擬回國一行頃接本國政府來電調任美國領事著速赴　任費君奉文後於昨日附某公司輪　前赴美國接任（氷） 
[教堂瞻禮]  
　　今日爲天主教中四大瞻禮之期滬南董家渡天主堂司　已在堂佈置一切以便各教　到堂行彌撤大禮届時并請二十三七鋪巡防局員派勇照料（土） 
[南洋公學將開運動會]  
　　徐家匯南洋公學定於四月初二開運動大會昨由代表人楊君函告滬上各學堂員生同去觀賽惟須預先報明人數以便給贈入塲劵此亦尚武精神之急務也（望） 
[蘇學務處札籌學生津貼文牘]  
　　本縣汪大令昨奉學務處札開略謂案奉前撫憲面諭留學蘇屬速成師範生禀請酌加津貼一案當經由處查照前欠蘇省咨送高等師範宫費生之例每人每月酌加日幣三元山各州縣自三十年十月起按數籌解本處彚寄詳奉批准飭遵各在案惟此項津貼係各該生月需之欵若俟各屬解齊恐尚須時日自應由處先行墊解半年仍候各屬解還歸墊核計每屬二人月需日幣洋六元六個月共需日幣洋三十六元查照巿價合曹平銀三十五兩四錢七分除由處於十一月二十二日按數墊放備文具批解交楊大臣轉給外合亟通飭等因大令奉文後現已遵照辦理矣（金） 
[添委警察提調]  
　　上海道袁觀察以現值倡辦警察必須實力整頓故加委縣丞沈祺年二尹爲警察提調以資臂助（金） 
[濬河續聞]  
　　南巿薛家浜河道自開工挑浚以來已將沿浦椿脚各叚疏浚將次開至中叚河工總董秦君擬將前雇各夫裁去另雇强壯者數十名會同營勇承挑（土） 
[緝獲拒捕羽黨]  
　　緝私營艙長陳德勝等因捕拿私販被拒傷斃一案昨日又經明府拘獲爲首拒捕之羽黨曾德勝一名於午後親自押解至縣汪大令飭役收押候訊 
[抗交土棍]  
　　龍華著名流氓湯更泉近因串通該處董保横行不法許擾香客被控到縣奉訊責枷示衆後仍被該處重保賄縱逃逸當經奉飭限令該處賄縱逃逸之二十六保十四圖地保於三天内尋交在案詎地保宣蓮甫奉諭後抗不尋　汪大令於前日飭傳至案判枷示十天尋交到案如再違抗定照該棍之非從嚴懲辦 
[謀斃可疑]  
　　僑居美租界仁智里之粤人鄭　年二十餘其父曾爲某洋行買辦某於本月初八日下午忽出門不返　日江灣鎭徽州商人在彼處所購之新義塜上置有皮箱一只木工某甲啓視之係一男屍衣服整齊一時哄傳至申某之家屬聞而往視果其子也該屍身有刀傷二十餘處卽經其家屬投寶山縣控訴某大令於前晚將此案審訊聞於昨日已緝到拾　之歪　　二一名已解往寶山縣矣（火） 
[大令騐屍]  
　　寗波泥水匠陳小原年二十六昨日倒斃於新閘路文安坊内當經巡捕投報捕房令二圖地保報請上海縣汪大令於昨日午後帶同刑仵蒞塲撿驗香係因病身死遂飭地保報堂收殮（木） 
[棺殮倒斃]  
　　英界覽善街羣玉坊昨日下午三點鐘時有倒斃無名男屍一具年約二十餘身穿蘆洋布長衫經巡捕投報捕房捕頭立傳三圖地保查報旋查得並無屍屬遂報善堂領棺收殮　壇招認（木） 
 
 

Page 19

 
 
[催解漕糧]  
　　南巿江浙海運滬局辦理去年冬漕將各屬解來之漕白二糧驗收打包暫存招商局以待裝輪運赴京沽聞浙漕現已收竣將於月杪撤局蘇局尚有未解之米現經吳太守飭催繳解（土） 
[上海官塲]  
　　虹鎭巡防局員王篤基二尹昨因病痊投道禀鎮假○稽查俄船委員陳參軍庚昨亦因公至道禀見○本城淞滬釐捐督辦陳亦漁觀察松屏昨日至道辭赴蘇垣謁見撫憲面商要公○江西採辦軍火委員陳小舫别駕伯文昨日道經滬江至道禀見○駐滬四川官銅局採辦轉運委員試用縣丞俞直夫二尹直隸候補縣徐樹衡明府鈞昨日均至道轅禀見（金） 
[上海縣案]  
　　褚長勝扭妹婿姚永康到縣控被吞没遷棺費洋等情奉汪大令提訊褚供父母去世六載浮厝在盛家宅同族公地妻子死後亦厝該處現被族人褚紀芳勾串妹壻姚永康將公地盜賣遷棺費洋亦被吞没爲此扭求追究姚供岳母厝棺之地有人賣於洋商無人遷棺由妻之母舅命小的同往搬遷長勝妻棺無處可容暫厝小的地上迭催長勝安葬直之不理大令核得長勝久停親棺不葬兹復藉端妄控判掌頰二十下責二十板限三天遷棺埋葬姚斥退○春興縣差張老四前與匪婦同行由眼綫訴同警察巡士送縣訊押兹提復訊據供奉泰興縣主送公文來申與王姓婦結伴到此婦欲至監内探望親戚邀小的進城致被拘案大令追取公文扣留判解送泰興縣訊辦○前由汕頭截回大帮拐匪案内訊飭交媒之王郎氏楊謝氏由大令提案略訊楊謝氏供詞閃爍判掌頰五十下與王郎氏分别交妥保候示（金） 
[馬路工程局事]  
　　崇明船户嚴源源康阿全因漏捐脫逃經馬路工程局總辦翁子文太守飭水巡捕查拿已紀昨報兹聞已在久大馬頭拘獲解請太守訊究○前日粤人某甲購廣東彩票一條適中頭彩店中强欲扣彩互相爭論扭控工程局翁太守著卽交保出外自行理處（土） 
[公共公廨紀事]  
　　蘇州文宦前遣丁沈貴投公共公廨函稱有　丁范福私竊莊摺來滬冐取洋銀請爲拘辦經屠司馬飭差協探將范拘案責懲並起到贜洋一百元已詳前報兹悉該家丁范福經屠司馬　文移送蘇州交文宦收管矣○上年開平礦務局呈控承厚生不交煤價銀兩等情節經會訊交保料理惟承厚生爲日商保去案縣莫結昨接英德副領事函稱該日商旣擔保在先何能推諉請飭差查明承有無産業在滬再行核奪屠司馬接函之下已飭差照辦矣○葉紹宗控沈學文爲王龍生擔保欠銀向索不理曾經司馬飭傳干龍生到案訊究詎王抗傳不到故於前日改傳爲提日將王拘入捕房候解公堂訊奪○粤婦王李氏李鄧氏經某某兩捕拘解到廨請爲管押據稱二婦係爲五年前之拐案中人值日差禀知司馬著交官媒看管候核○前日　解　章拉客之雉妓吳新寶至案吳供稱因夫病在床醫藥無　出此下策於是從寛判罰釋之使去昨日捕頭著包探竇如海至該妓處查問其夫有無疾病并帶同其夫吳壽濤至西醫處察驗旋經西醫驗得並無疾病　探據情禀覆捕頭著卽管押想須送公堂懲辦也○捕解在途拉客之流妓金寶殊王小寶陳二寶唐高氏傭婦蔣羅氏何張氏等至廨請爲管押屠司馬准之旋由包探金立生復將唐高氏帶去未知何故○病民朱順生李阿成二人倒臥街頭爲巡捕拘入捕房轉解公廨司馬諭送棲流所醫治○烏龜阿芳日前至公陽里某妓院作狎邪遊龜奴有知其底藴者謂其龜嫖龜阿芳老羞變怒批其雙頰並投捕房控稱爲該妓院打失金戒指等物捕頭當飭包探張寶榮查問並無打失戒指之事回告捕頭當卽釋去阿芳以計不得逞昨又唆使某保壽險洋人同至捕房控告謂被該妓院毆傷蓋緣阿芳保有人險故也未知捕頭作何辦理（木） 
[公共租界公廨早堂案]  
　　日前美領事以十七十八十九等日爲西國節期照會公共公廨停訊三天昨日輪應德國領事蒞　會審之期十點鐘時代理德副領事麥令豪君蒞廨會訊緣未經接有停訊照會故也麥君必欲訊案當由公廨以德律風傳知各　房將應訊各案解廨後由四馬路老閘北二處巡捕房解到訊案四起餘均不及屠司馬偕同麥君升座捕解曾和尚至案禀稱此人專在河輪馬頭强曳搭船之客請辦司馬商之麥君判責一百板○婦人馬蘭英供稱前晚出外購物爲素不識之王雲生將挖耳簪攫去求究判責一百板枷七天○瑞大號控宋言臣行竊脚踏車由探拘案請究判責二百板押十四天○陳文傑控王阿二攫取書袋皮夾報捕拘獲解案請懲判責一百板枷十四天（木） 
[法租界捕房事]  
　　浦東人王某之妻與奸夫沈某同逃來滬匿跡新租界爲本夫查獲鳴捕將男婦扭送捕房捕頭命押候解送公堂訊究○小東門豐記魚行前日有自稱船埠頭之某甲向收船捐錢三百文該行以租界並無捐欵互相爭執當經巡街捕拘送捕房捕頭命押候堂期解請訊究○魚販某甲向小東門某魚行購買鮮魚爲張阿二竊負而逃行中人立卽追獲人贓交捕帶回捕房捕頭命押候解堂訊懲（水） 
[美租界捕房事]  
　　西人某甲不知因犯何罪昨由西包探持該管領事之崥票至楊樹浦路某西客棧内將甲拘獲帶人捕房押解該管總領事署訊辦○昨日提籃橋西牢内押犯某乙因病斃命由管牢西人知照捕房捕頭令傳地保前往棺殮舁赴義塜掩理○流氓劉春元在楊樹浦路與同黨陳壽寶口角相　劉突出利刃剌傷陳之手背血流如注通　聲嘶由包探錢榮堂將劉等一併拘送捕房捕頭見陳受傷屬實今送同仁醫院醫治劉押解公堂訊辦○羅炳如投捕房控稱在華順碼頭被扒手竊去銀質對時表及銀練等物請爲查緝捕頭允之（火） 
[招領小孩]  
　　本月十七夕有一失路童子由大東輪船中人領人本堂據云姓宋名元魁年十歲浦東小河塘人伊兄名元泉在州　館當茶房隨母赴杭覓兄後趁輪返申在途失散兹特登報招領并　近處的保來堂領去特此佈知廣益善堂司董白 
 
 

Page 20

 
 
   
 
