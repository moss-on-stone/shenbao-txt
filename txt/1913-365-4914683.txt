# 1913 - 365 - 4914683

 

Page 1

 
 
   
 
 

Page 2

 
 
[時評]  
　　意料之外 
　　近日所謂意料外之事有三其一為周自齊之署陸軍總長其二為政治會議之不公開其三為大理府兵變是也 
　　周自齊之為陸軍總長所謂意料外者不過政府不如人所料耳無他異也大理府之兵變不過兵變之地離之較遠耳亦無他異也惟政治會議而不公開則所謂會議之性質實非常態政府方禁秘密社會而乃有此形類秘密社會之會議其果何　取義也耶其或訪員電傳之悞耶抑所　　公開者間有一二次而非永遠者耶不然會議而日政治豈有不可吿人者耶我决不之信也 
[命令]  
　　十二月十八日大總统命令　據兼領湖北都督事黎元浜署湖北民政長呂調元直隸都督馮國璋署直隸民政長劉若曾奉天都督兼署吉林都督張錫鑾奉天民政长許世英吉林民政長齊耀琳吉林護军使孟恩遠黑龍江護军使兼署民政長朱慶瀾江蘇都督張勳江蘇民政长韓國鈞江北護軍使蔣雁行安徽都督兼署民政長倪嗣冲署江西都督李純江西民政長汪瑞闓浙江都督朱瑞署浙江民政長屈映光福建民政長汪聲玲署湖南都督兼署民政長湯薌銘署山東都督靳雲鵬署山東民政長田文烈河南都督張鎭芳河南民政長張鳳台山西都督閻錫山山西民政長陳鈺陝西都督張鳳翽署陜西民政長高增爵護理甘肅都督兼護民政長張炳華新疆都督兼署民政長楊增新四川都督胡景伊署四川民政長陳廷傑護理川邊經略使顏鐔廣東都督龍濟光署廣東民政長李開侁廣西都督陸榮廷廣西民政長張鳴岐貴州都督兼署雲南都督唐繼堯雲南民政長李鴻祥貴州民政長戴戡等電稱民國建　伊始法制紛繁立法機關成績綦少請諮詢政治會議各員以救國大計各等語查民國成立業經兩稔建設困難無可　言該兼領都督等瀝陳各節洵為救國起見應交政治會議各員迅速討論辦法詳細具覆原　抄發此令 
　　又令　施肇基給予二等嘉禾章此令 
　　又令　趙秉鈞加陸軍上將街此令 
　　又令　陸軍總長段祺瑞呈請將綏防陸軍在後場汗 
　　塔爾淤河曁白靈廟剿辦蒙匪出力之陸軍騎兵中校李名山加陸軍騎兵上校街王鎭堂耿錫陞曹振邦馬恩綸鄭懷春李西峯程占模石敬京授為陸軍步兵少校朱金城王錫齡王學海張懋顗授為陸軍步兵上尉應照准此令 
　　又令　前因重慶川黔兩軍衝突情詞各執當派陸軍中將姚寶來前往查辦茲據查明呈覆前來察核原案互訐各欵以縱火焚燒民房軍火情節較重雖經查明一由於兩軍聶擊致被延燒一由於黔軍誤開彈箱致被爆裂尙非有心焚燬惟前黔軍旅長黃毓成於川軍亂援斷絕交通擅行派兵勒繳槍械致釀釁端併有故容匪黨妄殺平民搜索商欵情事前川軍支隊長王陵基率兵報渝在重慶已克之後並不前往四鄉及下一帶追剿餘匪急於入城政啓猜疑而生衝突迨退駐江北猶復妄逞意氣攔刧黔軍均屬任性妄為罔顧大局惟黃毓成遠道赴援收復重慶不為無功王陵基急欲入城係由重慶商民敦促而兩軍交鬨貽禍地方實屬罪有應得黔軍連發巨砲黃毓成並未禁陰尤為暴黃毓成王陵基著交陸軍部分別嚴議懲處所有重慶被災商民前已飭撥恤欵仍著四川都督察看情形妥為撫恤幷著各該都督嚴諭所屬養兵本以衛民彼此無分畛域各該省有唇齒相依之誼各軍人有休戚與　之情應如何各懍職規互聯指臂以後奉調軍隊無論主客倘敢再蹈前轍均着按昭軍法從事母得姑寬此令 
　　又令　據國務總理熊希齡呈據四川旅京同鄉黃大暹等呈稱川省官吏借搜求亂黨為名非法苛勒現復變本加厲重慶一處巳株連至三百餘家鎭守府且有查封逆產簡章等　披覽之餘深堪駭詫該省自逆黨肇亂人民蕩析離居官吏身任地方應　何休養生息以培元氣前據該公民等呈訴前來業經　飭該省都督民政長分別查禁茲復據呈前情如果屬實殊屬弁髦命令該都督民政長皆有保民之責見聞所及何竟毫不關懷有虧職守着即仍遵前令申明約束並按照所呈各節秉公澈查呈候核辯母稍徇玩此令 
[專電]  
　　北京電　政治會議不公開故不許旁聽並聞議長等慮會員臨時意見或難一致擬將每次議案先以茶話會之形式商議就緒再行開會表决 
　　北京電　交通部與英商普林司新訂之鐵路合同己於星期四簽字該路自沙市經常德貴陽至興義以通雲南又築一枝路由常德至長沙以接粤漢路路欵由普林司公司供給工程司及會計員均甩英人據西人言此合同頗利於中國為從來所未有 
　　北京電　周學熙與青島德商籌議合辦一轉運公司以出口貨為主擬集資五百萬規模頗大北京電　日人倡設之中國興業會社孫慕韓赴日本時允由政府認許繼續合辦故該副總裁倉知前次來京與政府接洽在京設支店幷推楊士琦為經理未賣出之股分將在京津募集 
　　北京電　吉長鐵路局與森達公司訂約包車運貨减價三月一萬六千五百噸以上九扣二萬一千噸以上八扣惟以吉林等十一站為限巳奉部批准 
　　北京電　商人劉恩詔請撥欵修築竇店站至水淸縣信安鎭之枝路被駁 
　　北京電　熱河請欵甚急據稱每月平均收人五萬五千元支出十四萬九千元財政部允每月接濟九萬五千元福建亦屢電請欵財政部無以應 
　　北京電　和使魏宸組即須交卸部派駐德使館秘書王承傅暫行代辦 
　　北京電　財政部擬移至西城即海軍部興工未畢之地已與洋商議定建築費三十萬限六個月吿成 
　　北京電　張栩請撥金衙莊地為朱舜水建祠內務部巳批准 
　　張家口電　庫倫活佛現派莫德束倫齊莫特舍冷乃丹加卜等為烏珠穆沁黃河迤東宣撫使沙木雅巴布加卜等為阿巴哈那爾盟黃河迤西宣撫使那遜阿爾比及胡木隆等為南三盟宣撫使張加候為察哈爾宣撫使吉都加卜嘎拉桑臣方都吉尾馬等為烏蘭察布伊克昭阿拉善杜爾扈特青海西藏宣撫使 
　　哈爾濱電　俄西伯利亞阿穆爾省軍區長總司令官列赤次克上將將改授為歐俄吉也夫省軍區長總司令官現任之吉也夫軍區總司令依莫撓夫上將將升授為陸軍大臣遠東軍政歸軍區總司令統治民政歸總督統治將來擬合併設一總長官統治之如此舉動吉黑兩省大受影響聞俄皇現在波羅海巡閱軍艦一俟反京當卽實行 
　　南京電　甯垣商民因都督更替頗為驚恐其實馮張並無意見武衛前軍亦仍照舊額歸張管轄長江巡閱使行轅仍住寧大局不致有碍 
　　南京電　張勳近因謠喙紛起關係治安昨飭商會傳知商民各安生業切勿輕信謠言自滋紛擾 
　　南京電　馮宣撫昨日隨帶部下軍隊二營來甯分紮城內藉資鎭攝 
　　南京電　段芝貴韓省長逐日謁見張勳談暢良久均甚融洽南京電此間警察一律戒嚴各區巡士加意防範 
　　南京電　敎育部來電南京高級師範本年未辦其預算經常費內提出六萬元作為臨時費即日組織開辦特約路透電 
　　北京電　黎元洪呈辭湖北都督巳本批准黎曾致袁一書援古証今詞　煥發書內深謝此次蒞京蒙以殊禮歡迎且謂彼久思辭職因國勢阽危遲遲未發今者外國均加承認時局已臻和平誠宜准其免去本官俾事休息云云袁亦以麗文答之極讚黎之勇能謂其功蓋一世素所欽佩彼本不欲准其辭職惟旣執意力辭以事休息未忍拒絕以拂其意且謂願黎永為彼之摯友若有大事而關國家之安危者仍望其出而助之云云 
　　北京電　英文京報及北京日報皆稱昨日之命令實為解散國會之先機京報謂各都督評隲參議院及國會之言論今實大為正當中國之圖建設國會政府己成文明世界之談柄茍其總統優柔寡斷則政府早已瓦解矣蓋參議院與國會議員從未嘗知其責任之重大也 
　　北京電　黎元洪之辭鄂督眾意此舉全出其自願　今仍任副總統叅謀總長現信袁黎之交親密無間 
　　北京電　聞張勳己索得韓省長洋二十萬元南京商會洋十萬元現信旦夕將離南京 
　　北京電　俄國議撤直隸省戍兵一事駐京各公使迄今未接本國政府訓令無論各國贊成與否俄政府决於明年月間撤退該省本國戍兵 
　　北京電　大理府陸軍一團計一千一百人巳於十二月五號叛變刧掠庫款洋卅萬元地方官否認因欠付軍餉而致潰變謂由當地秘密會煽動所成現有步兵四千名砲兵一隊由雲南府出發本月二十五號可抵該處外人聞均無恙貴陽電城內軍隊會圖叛變聞因當道欲將紙幣搭付乒餉　兵士不納致積欠兵餉三月之故昨有領袖七人在軍政司署內正法今日又有十人槍斃城外此外尙拘獲多人第一隊兵士之軍械全經收回紙幣現每元僅兌洋二角九分 
　　成都電　酉陽州黔江一帶巳實行禁種罌粟寗遠府西昌縣鹽鹽源縣會理州官紳等均奉命嚴查烟苗查見之後無論為華民或番民所種者均當即行剗除違抗命令者將按律重懲除黔江外尚有馬邊懋功理番三廳產烟之區尙無報吿抵此 
[譯電]  
　　北京電　周自齊巳任為署理陸軍總長 
　　北京電　徐世昌段芝貴趙秉鈞均反對廢省制之議預料趙秉鈞日內將任為四川都督段芝貴亦將供職京外眾意廢省制問題將由政治會議討論 
　　北京電　張勳日內將抵北京 
　　倫敦電　英國赴華之海軍員一時不致啓程因克里斯興海軍大佐僅聘定海軍軍官三員尙少三員故也大約須至陽曆新年始能吿竣諸事 
　　柏林電　英國已取銷正式參與舊金山博覽會之議 
　　柏林電德意奧三國已交換對於英國外相提議以愛琴海羣島屬於希臘一事之意見面皆半允半拒並將展長希臘撤退亞爾巴利亞 
　　南部軍隊之期限以至明年二月 
　　羅馬電據半官消列國勘畫亞爾巴利亞南部邊界之委員會業已蕆事一致贊成英國依從意奧兩國意見提出之界線 
　　柏林電　美政府將於新年之援公然協助墨西哥立憲黨領袖卡倫柴將軍抗拒烏易太總統且將封鎖墨西哥各商港以助之 
　　倫敦電　首相愛斯奎士君本星期第二覲見英皇時英皇即簽定明年二月十號重行召集國會之諭文 
　　柏林電　前充俄國駐德大使署叅贊某氏現任為駐奧大使聞會携有施行調和政策之使命 
　　柏林電　斯特拉斯堡之軍事執法處已判陸軍中尉福爾斯特納男爵監禁四十三日因該員曾侮辱一跛足之鞋匠按近今柴彭軍民衝突一案實因該員向亞爾薩興新兵演說時措詞欠愼有以致之 
[要聞一]  
　　春謎燈中之國會問題　（天幕） 
　　早經猜破　漸漸明瞭 
　　自上月初四解散國民黨取消該黨議員之結果其影響遂及於國會不能開會於是國會能否維持遂成一大問題甲派日總統主張維持乙派日否此問題實在迷離撲朔之中其實其事最簡單明瞭京中稍識政界內潮者觀其經過種種事跡亦已不言共喩所以分此兩派者不明事實者半故為利用而捲起政界之波瀾者亦半也所謂其事最簡單明暸者即問此解答燈謎之人是否已看明題目蓋專　初四命令為對於黨派問題則或遞補或昭雪自能成一辦法者其非然則是當局者之心目中實認此國會為必當改造則擬　參議院所定之國會組織法而選舉一 
 
 
 

Page 3

 
 
而成之今日參衆兩院於命下之日即響絕器聲沈之日而一派之人必謂死者可以復蘇此臭是熱心太過也 
　　所謂經過之種種事跡足以証明後說之不誣者卽　初四以前通電各省都督指斥憲法委員會草案之謬誤時己再三聲明柴係亂黨故欲以文法陷政府於無用之地以代第二次革命而興（文義自明）　各省得此通電後主張解散者即十有七八　解散命令不特指斥亂黨利用立法機關以肆其陰謀並暗中不以別黨袒護同院之關係為然　頗聞原擬命令共有三通其一通如初四所布更其一則卽解散國會者也以上尙係蛛絲馬跡更有一最明白顯著者則　此次取消議負名　前後共發兩次若僅取消第一次名單所列為止尙足開會及第二次追列一百餘人因致不足開會至其後尤為明白較著　雖經此兩次取消而參院之不足者聞　八人衆院之不足經十餘人歷經兩議長之陳請憲法維持會及進步黨暨各黨派之請求而皆不見開復亦開復五六人而卒至功虧一簣而止他如　內務部通電之暫緩遞補　政治官報特於維持派最熱心之時發表取消名單　各議員紛紛就別項職務以及或離京或出洋此皆足為現今國會不能復活之趨勢也 
　　然若有人問及果爾則大總統何以宣言維持國務員何以聲言維持徐世昌何以聲言維持維持派又何以起勁如此且日前路透訪員以此事面詢總統總統辦諄諄以維持為說是耶非耶抑傳乏非其眞耶此等疑問解答亦殊屬不難蓋今日先須問維持之定義若謂維持即係定現在國會復活則記者實苦於不能擔保若謂維持者即中華民國必有一國會此國會將由別種機關蟬蛻而出則記者實可保其言之必驗原來初四命令者本有擁護共和之最後之信誓則最近之將來必有國會又何待問耶 
　　大抵政治問題其解决必臭一國中之勢力中心故直接之原因結果必由此勢力中心而發故不必推究而自至今頗有以國會問題集注於今之內閣者則在責任論上不能不爾至以事實論則謂內閣實主張云云則其所言已超絕於論辯之外至維持國會派之與權力中心者無關則有二事可以証明（其一）則總統頗曾面論閣員中之要人對於外間宣言總須注重維持國會至究竟辦法則余自始至終迄未聞當局有如何之宣告（其二）則人頗有疑徐世昌故以國會問題與內閣作難者總統出以最妙之詞曰我係當局人尙宣言維持菊老係局外人何故要說不維持的話識者當知寥寥數語之意味之深長至內閣中人對於維持派則苦求究竟辦法又以前路茫茫不敢說到確實之語而如執心太過之梁任公之徒則苦苦追求結果因有要國會則從速維持如不要則可解散或行五年軍政云云雖係一種側筆而立言殊不合心理故頗有以此集注內閣者也 
　　今則種種推測種種疑團都將漸漸打破各省都督民政長聯街電請將殘留議員給貲回籍另候召集矣原電有云現在玫治會議已經召集與美國往事由各州推舉之例正同請飭下國務院諮詢各員以救國大計若衆意咸同則共和精神卽可由茲發軔卽例以南京政府以十四省行政官代表之參議院其完缺大相懸殊此電已奉令交政冶會議迅速討論具復則討論之結果自可用捲簾格而揭曉矣此即記者前文所謂由別種機關蟬蛻之出之維持國會法也 
　　大抵此次政局上一大事不須吾人評論儘有有賀長雄博士為我輩說明蓋此事與有賀氏有極大密切關係人所共知者也有賀氏之言即謂憲法草案係國民黨二種文字革命而其結朿之言則謂今日國會之成係由參議院法定而出產出國會之約法即系各省都督代表所集議而成則今日以南京參議院同種類同形式同性質之一機關另圖改造國會正合於法理此說即與今日各省通電云互相發明者也 
　　（附記）昨日陳璧家之奇案紀事中原文至今仍客居於津津係京字之誤　司法次長係汪有　昨報缺汪名字而多次長二字合卽更正又據通信記者追加函云陳伯台失蹤後衣箱店及衣裳店送云物件云係伯台所買者經陳璧家研　相貌並非伯台本人疑係兇手故意布此疑陣也 
　　債主實行監督關稅之動議 
　　各海關稅項撥還各洋債賠欽親織委員會酌擬辦法）事已由英使開送節略原擬辦法八條並稱此項辦法各國駐京大臣已向各國駐京銀行頒發訓條茲探誌之如下　此項委員會須由關於庚子以前以關稅作抵尙未付淸時有債權之銀行與關於和約賠欽之各國銀行之總董組織成立該委員會决定各洋債內何欽應行儘先付還幷編列一先後次序單以便滬關稅司遵照辦理　關係尤重之各銀行及滙豐德華道勝三家應作為上海存管海關稅項之處　應請稅務司承認將各海關所有凈稅項開單交所派之委員會屆中國政府復能償還洋債賠欵之時為止　應請總稅司籌備各收稅處所將凈存稅項每星期匯交上海一次之辦法　應　總稅司將上梅所積淨存稅項竭力籌辦於每星期均分收存滙豐德華道勝三行以作歸還該項洋債及賠欽之用上海稅司應由此項存欵內按照第一條委員會洗定之先准某屆期提撥付還　倘至一千九百十二年底情形尙未平復屆時必須算淸下餘若干可否作付還賠欽之用此項淸單須交外國團酌核如何分撥　該委員會應於每三個月將所收關稅如何撥付之處由駐滬各國領事報告駐京各國大臣　此項辦法如有應行更改之時得以斟酌損益令各國大臣囑本領銜大臣請為按照以上辦法轉知總稅務司飭行駐京我務司遵照辦理 
　　張馮交替時代之秣陵態度 
　　馮華甫昨已由浦口來寗仍駐第一旅館並由浦口開來馬步隊三營駐紮城內勸業會及李相府等處聞馮日內郎須接印任事韓省長因謠言甚盛通電六十縣知事文云各縣知事覽寗垣安堵如有造謠者履行查禁民政長韓皓印 
　　江甯縣左知事奉張動諭出示解散謠言略謂寧垣秩序恢復張都督現奉大總統特任長江巡閱使本知事奉張都督面論無論辭就對於地方力任完全保護所轄軍隊辦必妥為維持使人民安堵如常毋聽謠言暨匪人煽惑云云自此示發布後寗垣人心稍定 
　　警廳前取巡士一千名多係土著現在正取三百名業巳分配各區每晚添派各要道加站雙崗 
[雜評一（無名）]  
　　周學熙之轉運公司　周學熙之轉運公司與楊士琦之興業會社均與外人合資者也周楊皆官也官而商矣商而與外人合資矣謂非官僚派之進步歟官僚派而能舍官而商不以官為商正當之一變也 
　　楊士琦之興業會社　雖然楊士琦之興業會社非楊士琦發起也在肯孫文為經理孫慕韓赴日之結果日人乃舍孫而就政府則商業之中有外交在焉楊旣為經裡當善體此意勿以為官之習為商致令日人笑我商業幷笑我外交也 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　政治會議開幕之盛况　（二） 
　　預定之會議期　政治會議巳於前日正式開幕惟該會開會日期前日據顧秘書長報吿僅謂隨後再行通知日期仍尙未决定茲聞該曾現雖正式成立目前仍不能卽行按日開議其原因則以該會之組織本屬一種特別機關其一切職權及議事範圍皆待詳愼訂議援開議始有依據茲聞李張兩議長擬於本星期內擇日先開一談話會預備開議以前之　項事宜並聞李張兩議長昨日於團城開會援復行同赴總統府謁見大總統籌商此後該會一切進行其所議事項甚多惟其議事日期當巳决定每星期舉行三次云 
　　議事之規則　政治會議之開幕禮式雖巳舉行然議會規則尙未宣布現此項規則巳由法制局日前進呈大總統披覽內容共分五章第一章曰政治會議之組織法第二章曰該會之職務第三章曰該會之權力第四章曰該會之議事細則第五章曰該會之經費子目絕數共七十八條俟大總統披覽後如無甚更動即可公布據為該會之規則遵照辦理矣 
　　地位之變遷政治會議先名為行政會議初發起於內閣其時在大政方針將次議决為排去施行時之障碍計故發起此會議召集各省行政界重要人員來京與議其所議者即大政方針蓋自知實方薄弱欲假地方行政界全體之力贊助其施行使得如願辦理則彼內閣之力量加一層樵厚而大政方針乃無人能為阻障不謂此議初倡總統甚表贊同且嘉許國務員辦事之小心謹愼於是電催各省派員並由府內自派委員加入過此以後此會不僅為內閣斟酌行政之暫設機關更進而為總統府會商要政之最高之代表其地位與權限儼然凌駕國務會議而上之矣 
　　開幕之大議案會議事件據昨總統之演語則閣定之大政方針必為會中之一大議案此會職權今雖未公然披露然大要必取表决法而可否之分別當然發生最強之效力或惟總統得以其大權變更之他恐未必能與之抗衡也現在各議員於閣定之大政方針未表示其意見而廢省改州之議則多主張反對其結果或至加以修正甚且至於打消亦未可知此案若不得通過則閣定之地方制度即成廢紙但聞總統對人始終未表示贊同廢省改州之意云耳 
　　會員之派別　政治會議與國會不同其議員皆由中央暨地方官廳委派而來當然無黑派　可言然細考各委員所由派出及其名　則其中亦　各分系統其中由總統特派者固不待言其各部舉派者亦　財政司法教育工商農林五部　於內閣派其外交內務陸海軍交通五部及大理院所派出者則完全總統派各省如湖南浙江貴州則屬內閣派其除皆總統派不過內有山東山西江西福建廣東稍別為梁秘書長之統系然實則根本上亦不外為總統系耳由上列為比例之閣派視總統派僅占五分之一則開議表决時期勝敗之　不言而喻其前之副議長派定及書記長之易人亦由此派別而發生尤吾人所極應注意者也所有開會各詞昨報未經揭載者補錄於左 
　　總統勗辭全國統一政始亟待進行本總統深維集思廣益之義特開政治會議嘉興邦人圖新厥治博求京外通習政治與有經騐者盡萃於茲咨度全國利病損益之宜凡舊制之待更新規之當舉與夫慰元元企慕之策副列邦期許之盛者皆將於茲是望尙其據發謀猷殫竭誠捆於政治之應典應革者熟察時弊揆度國情諭論是紓措置有效於以登郅治而弼丕基焉 
　　熊總理頌辭　民國肇造二年於茲萬端待理未遑創作此次新政府成立早經數月凡百政治仍未進行誠以因革損益具有端緒不可不根據中國之歷史深察社會實情未宜馳騖理想襲取徒法以致不能推行盡利是以此次國務會議所定大政方針專意在圖謀國利民福而事體重大不厭集思廣益茲值大總統召集政治會議周咨博採各會員皆海內人望或邃於學理或富於經騐將來所有國家地方政治之犖大端自當咨詢貴會之計畫深望會員諸君各據讜言相助為理則民國之福亦本總理之幸也 
　　李議長祝辭　政治會為一種特別組織大總統之所以召集本會在使全國遂於學識富於經騐之人才萃於一室　謀國利民福本席謬承議長之職代表本會會員深願本會遠覽世界之趨勢近察吾國之國情懲前毖後圖謀補救使政治日趨穩健無復漂搖之虞本日大總統訓辭以共同救國為言而救國之道則以扶植强有力之政府為歸茲當本會開幕特為宣言深望本會發攄讜談圖謀國事以無負大總統召集本會之盛意焉 
　　蒙邊最近消息 
　　蒙邊撤兵商榷近信　中俄關於外蒙協約久經成立而蒙匪內犯不已迭由外部要求俄政府轉飭外蒙撤去南犯各處之軍隊嗣俄使照復言外蒙亦請中國撤退大王廟之征蒙軍必雙方罷退方得持平旋商定此次撤兵外蒙撤去南犯之軍中國亦撤回進入外蒙界線之軍至庫兵如再越界南侵中國兵仍須抵禦勦辦其餘內蒙沿邊之中國防軍亦仍照常駐札以保邊圉此項辦　近已奉中央電示由都督府分飭各邊統軍將領遵照矣 
　　蒙軍暫時息兵　呼倫來信述蒙軍情狀謂現在多倫及張家口大王廟多羅海等處蒙兵巳達三萬餘惟華軍甚夥到處截堵又兼軍械精銳以故蒙兵難以抵禦屢次失利現已被華軍追擊兵困馬乏軍火亦窮於接濟擬不日除在防禦線酌留軍隊其外悉數來呼休駐兾重整軍威招兵購械與華軍决一死戰 
　　海拉爾驅逐華人慘狀　海拉爾逆蒙勝福前下令驅逐華人出境後迄今雖未實行而城內　無業貧民恐其拘辱己紛紛逃往租界而俄人近因租界貧民臼夥均無正當營業在各烟館伙房逗留加以日來竊案迭出俄巴釐司總管亦照會交涉分局擬將租界無業華民悉數驅逐以靖地面當經交涉局允准卽於昨晚（十一日）七點鐘俄總管派巡捕數名綠牌隊四十名偕交涉局通譯巡官率兵四名將租界內各伙房烟館富居華人（內有與俄人作工者甚多均未逐出）驅逐一百三十餘名赶至車站卽露宿冰天雪地中加以衣服單薄天氣酷寒一夜之間將手足凍落者無數呼號聲澈夜不堪入耳聞擬於今晚用火車運往長春華人生命眞一文不值矣 
　　舊事重提之東省鐵路 
　　吉長南滿連絡說又伸前議　日本南滿會社與吉長鐵路貨物運輸連絡議題在吉長線未成以前即經日本鐵道總裁將恊定案送交吉長總辦求其承認時以請示北京郵傳部為答嗣革命起事延宕至今目下日本方面設貿易公司於吉林實亦特為連絡機關頃日本中村總裁以東淸京奉各線早與中俄商定實行連絡吉長線尤有關繫斷難再事放任該滿鐵會社業將協定辦法照會吉長路局虞挺芳總辦並請急速答覆云 
　　蘭海路决定開始自築　江省蘭海鐵路係由呼蘭至海倫共延長二百四十華里建築費約需四百餘尤盧布籌辦數年毫無成效及前歲由諮議局商辦又因改革政體中止茲議會因俄人决擬修築中東線之哈綏支線難再延緩特邀集發起及贊成各人籌議抵制方法公决將廣信公司官銀號所認之股二十五萬盧布及廣信公司浮存之欵約四十五萬盧布加之巴彥紳士李鍾元楊國瑞新認之股大洋三十萬元統計一百萬盧布先修築由馬家船口至呼蘭之一段餘再續集股欵次第展拓以杜外人覬覦矣 
　　湯都督解散湘軍手續 
　　湖南湯都督任事後即注意裁遣軍隊先從遣散第二旅第三團入手面又連日下令繼續遣散第四團全團及其附設機關鎗一連同時派員赴湘陰遣散第三區守備隊存留之四營復令取消第二旅司令部并遣散駐省砲兵第二營一營警備隊一營號兵隊一隊省內外各團營同時並舉七阎　無驚又聞澧州王鎭守使所部軍隊　奉都督命令切實裁汰昨據報告已著手裁遣七百餘人不日可以竣事聞湯督巳據情電吿中央矣至府內之軍事廳前奉譚督諭令取消從新組織軍　軍法軍務軍醫四科茲湯督因各科經手事件陸續完竣亦已發布命令實行取消矣 
　　段都督裁汰鄂軍計劃 
　　軍界大恐慌設讌與密議 
　　段芝泉總長此次南下不僅為代理鄂督幷奉總統諭辦理長江各省裁兵善後諸政故接鄂都督事以來每日辦理贛皖鄂湘四省軍政極為忙碌陸軍部司員來此辦理關於部務公文者約十餘人另在一樓辦公與鄂軍府屬員隔絕也鄂軍由八師裁為五師又由五師改編三師二旅所閑散之軍官經黎公仍飭給發原薪者多至一千餘人月須糜費二十餘萬現在財政支絀叚擬一概停止現特細核其履歷出身功績將其才力堪用者存記由部派赴各省當差餘則一律註銷軍籍因起義時凡人能招集兵士者卽可為將校以招兵之多寡定官職之高下內中　類複雜類多自誇其功非嚴行淘汰不可又國務院計畫全國只暫練五十師連巡防隊一併在內湖北為腹省要區至多不過三師乃查現在兵額雖不足三師而官長則在四師以上蓋除鄂軍三師二旅外尙有由鄂發餉之江南留鄂軍一師及各機關之護衛巡緝各特種軍隊也聞段　擬將鄂三師與寧軍二師合編為完全二師作國防軍餉項由國家担任其第七八兩獨立旅與各特種軍隊則改編為警備軍餉章與前淸巡防隊無異由地方担任其費但照此計畫須裁去兵士二萬人軍官千餘員現在軍界中巳多知其事各肆運動冀免被裁段督因此不多見客而軍界因不見客恐慌大起昨以陸軍學校校長吳元澤少將名義假乙棧讌請團長以上各官密議辦法又聞是日係柬請段督及其隨員公讌布置極形繁詎叚盛督辭謝未至派軍務課長齊振霖代表借其同來隨員丁士沅曾宗鑒范守經趙理太何安治姜守訓李森傳良佐張伯英王水泉向昌基唐祥鳳等二十餘員蒞會讌畢由主席吳元澤起立演說云今日聚會有兩作用一為欽佩段都督學術優美為民國陸軍中第一人今援於鄂中軍事必有以擴充而培植之一為聯絡叚督隨員及客軍長官諸公之感情臭此同舟共濟匡襄不逮當由齊振霖君代表全體答謝盡歡而散迨散會後鄂軍界復有所密議惟夫悉所議為何事耳 
　　鄂省潘祖裕案叉起波瀾 
　　前鄂省財政司潘祖裕吞欵舞弊案日前經地方廳判决係按照賬目不明失察處分而定故僅處五等有期徒刑以一百八十元贖罪輿論均謂罪重罰輕即罰一萬八千元猶嫌其少乃潘為其名譽計反不服在高等審判廳上訴請坐前省長夏壽康以誣控罪該廳受理後向地方廳調取卷宗賑據查核若認其控夏為極正當者現審計廳長朱樹烈以潘案係該廳揭發法庭旣查得其賬項有剜補不明應淸算明晰後再行定辦况潘之虧欽計數十萬關係重大何得不為追繳僅處五等徒刑了事昨特將地方廳判决不合理由之處指駁呈請民政長向地方檢察廳長商議令審判廳撤回原判再行淸算訊追或另派員向高等廳上訴並理潘云歲强佔民妻張金娃為妾係賄買法官含糊了事此案若如此結局法紀何存云云但代理省長時以潘案判决曾請示於某公故從寬與並非法庭敢於輕縱特命人囑潘勿再向高等廳別生枝節致起波瀾又前該司主稅科長沈師麟已經法庭判决無罪開釋乃沈不咎為潘受累致被押年餘之久反謂夏前省長誣控致受身體名譽財產上之大損失亦向地方廳控請反坐前民政長夏壽康之罪未知此案將如何結局也 
　　粤省紙幣减折聲中之官薪補水問題　審計處與報界之之小爭執 
　　粤省紙幣折風潮激烈近來因鹽政擬收銀毫問題發生每元低折至值銀七角近日又竟遺失至六九從前政界每當紙幣恐慌時代必籌議方法以資維持或到商會商議或禁紙銀二價或禁銀毫出口近則全用放任主義絕無維持可異者在職人員亦鄙視紙幣出納薪金勒索大洋風聲傳播商民愈益驚恐目前各府縣各鄕村均不用紙幣而二千餘萬紙幣盡聚於城中將來暴亂之事必以此為先兆矣現粤東審計處長王國琛因紙幣低折行文民政長薪金須發大洋民政長許其所請允將紙幣補水每百元補足大元之數此事發生後各公署皆欲效尤七十二行商報登載其事加以評語審計長立命暫行取消聲言請部示復一面致函詰責商報茲將商報答函錄後辱　書有喜聞過語甚善本報談根據來函略贅數語當亦貫處長所喜聞乎來函日本處此次改編預算蓋係遵照部定力求裁節查原定經費每年四萬七千餘元現經照額减為三萬元而全年經常費實僅二萬七千元比較原額幾將裁减過半云云此就表而觀之不能不許貴處長之奉公克己然原定四萬七千餘元係以紙幣為本位今减為紋元三萬元折合毫銀三萬二千四百元以現值七成紙幣合計實已四萬六千餘元所云幾减過半不知從何解說貴處長果有為粤省裁節用費之眞心者將從前四萬餘元之紙幣减為三萬元之紙幣斯頌聲作矣且來函內明言分配不支不得巳始擬請照中央審計處所頒分處通行章程大洋三萬元之數支發云云是貴處長明以照額减為三萬元之數不敷而欲藉大洋以為彌補也今查中央原頒章程祇云大省三萬元並無大洋字樣是大洋二字又貴處長之自製者也夫本國幣制一律以元為本位而輔幣使用額亦未嘗特立限制則無論大洋無論銀毫苟幣面額為三萬元斯三萬元也又廣東之紙幣政府巳承認其代表銀幣之資格一切收入支出皆準法價是廣東紙幣三萬元斯三萬元也在官言官非市井可比於紙幣銀毫大洋三者不當有所選擇今　處長斤斤於大洋二字是顯屬取巧也來函又謂各機關多尙未實行核减本處即照舊開支有何不可云云語曰大話怕算數貴處擬請大洋三萬元比較舊日支數孰多孰少固無待辯至奉行部章原屬官廳當盡之義務固不得以先援自詡尤不容以觀望延擱若如來函之說設他機關有不法行為貴處亦可踵行之耶來函又謂准行政公署來函擬改照大元補水每百八元本處幷未承認當已函覆請照部定九八一折合辦法核擬云云則本報尙未見公報登載無從知貴處長不較細數之盛意至謂本處機關非僅屬個人關係不應個人獨受其責幷列入時評　名嘲罵等語竊謂每一機關由其首領代負完全任若能實行撙節有益粤庫則貴處長當蒙其譽否亦惟貴處長當負其責無所謂應與不應也本報著之時評全為粤省財政粤民脂　起見苟其假名减政實損庫欽者自當大聲疾呼冀其改悟又何所謂嘲罵故從前對於關務鹽務人員薪俸改發銀元一事亦經著論痛責不獨於貴分處一機關為然也　不縷縷幸　察焉 
[地方通信]  
　　蘇州 
　　蘇防兵毆斃衛兵續紀　蘇防營兵士毆斃衛隊營兵士一事巳記前報茲悉蘇防第五營兵士係朱丙聲王燿德於十五號在香花橋沿堂內洗操遇馮宣撫使之衛隊營兵士鞠長福因細故口角被朱王二兵將鞠長福毆傷又以銅吊沸水灌其胸膛燙傷心口至次日因傷身死（祭奠及棺殮各情已記前報）當經水警總廳長　蘇防步兵團事務處處長盧鹿萍君將第五營兵士朱丙聲王燿德二名解送駐蘇軍事處田鷺洲處審辦聞田處長巳審明實情與盧處長商酌擬將朱兵按律處以死刑王兵則定以徒刑並將該第五營營長柯建宇及連長各記大過一次該管徘長則撤差示懲昨巳電陳張都督馬宣撫使核示俟奉到復示即當執行 
　　松江 
　　學校與議會之衝突華亭城區縣立第一第二兩高等小校學生逐漸發達而經費則較前减縮致不能維持上半年决算時兩校各溢用二百元左右校長以無力籌墊於暑假時辭職經謝前知事竭力慰留允將溢用各欵移送縣議會追加而議會以公欵實在竭蹶一律否認有該二校一再請求竟成習慣不便照准等語於是兩校長以議會為立法之地竟侵入行政範圍遂向學務課質問並偕往縣議會開會談判云 
　　張葆培又被控吿　天馬山紳士張葆培與鄉民孫正義因割蒲起釁釀成劇烈之訟爭嗣省中尙未判决張已乘輸出洋案遂永擱現張挈眷旋里為孫偵悉卽投檢察　控吿廳官遂派蕭警長卽日往傳矣 
　　安慶 
　　來安又有大搶案　皖屬來安縣與江蘇之　合江浦二縣毗連素為匪徒出沒淵藪近來潰兵游勇聚嘯一方以故搶刦之案時有所聞本月初旬該縣四官集地方忽來有匪徒八十餘人皆身穿衫衣脚踏皮鞋　荷五子快鎗擁入該鎭肆搶數十家臨去時縱火焚燒房屋中惟陳復盛一家損失甚鉅情形尤為可慘現聞該匪等聚嘯於江浦縣之湯泉高麗店一帶界交江皖之間業經兩縣行政長官請兵協勦矣 
　　冒充團練使正法　廬州一帶有巨匪叚芝龍冒充廬　團練使佔據三合地方糾集匪黨多人希圖煽惑擾害居民當經眞廬　團練使袁光奎偵知卽派隊前往將該匪首叚芝龍拿獲隨即呈請都督飭令就地正法其除黨羽凌襄農等均已潛逃刻亦由袁君派人缉拿矣 
　　江西 
　　提訊附亂官員　江西汪民政長派探四出拿獲從亂文武官員如汪鯤南袁炯楊翹新羅修全史雞飛吳安伯吳鋆等計有十餘名之多均係霸押警廳拘留所內派警四圍嚴加關禁在案現由汪民政長分別案情委員陳奎齡會同該廳長閻恩榮逐案提訊分別輕重擬罷核辦云 
　　假價探游街示衆江西省會警察廳長聞恩榮昨出佈吿謂司法科案呈搜查逮捕責有攸歸但本廳派出　警查拿案件必須奉有命令佩有佩章除違禁物口以及現行犯得照規定章程手續隨時捕拿解廳訊辦以外不得涉及他項物件惟近有一種痞棍如袁肫子宗破頭沈培生黃炳林等胆敢冐充探警在外招 
 
 
 

Page 7

 
 
搖除經本廳拿案嚴懇游街示衆外合行布告各界人等一體知悉嗣後如有未佩徽章冒充探警擅入人家陽為率查案件陰實搜取財物者無論何人准即扭送就統警署解廳究辦惟不得挾　誣訐致干反坐云 
　　廣東 
　　粵省　有招股專製偽警者　民政長批答廖漢平禀云據呈巳悉查印刷偽紙幣例禁綦嚴該董恭壽等招股製偽幣殊不法已極亟應嚴行究辦以維幣政而絕根株旣據警廳將一干人證拿獲轉解地方檢察廳起訴應候結庭傳案質訊明確分別按辦 
　　　州又偵獲黨人三名　當道日前探知有等黨人竄往惠州希圖勾結土匪四出為患以邃其破壞之術經電知惠州督辦隆世備嚴行防範昨都督據該督辦呈報月之二號在老頭山附近偵獲匪黨譚耀行等三名訊確鎗决現仍分布軍隊偵探密查以保地方　陽各安靜如常合卽報知云 
[專件]  
　　袁總統政治會議訓詞全文 
　　袁總統政治會議訓詞昨報所載係撮拾大意茲再將全文補錄於左 
　　天總統寮演台穠即致訓詞文云正式政府業經成立本大總統以藐茲一身謬蒙國民推戴由臨時大總統被選為正式大總統復得諸劉務員熱心國事相與共擔危局誓必竭盡愚忠整飭庶　期挽務瀾於將倒而奠國本於苞桑業與各國務員再四商酌擬定大政方針行將宣吿於天下以期逐節進行惟中國土地之　　統之多為五洲萬國所罕有於此而不博採衆論集思廣益　　宜於此者或不宜於彼利於北者或不利於南閉門造車出門　蓋合轍稍不適宜推行即多窒碍故毅然組織政治會議以補　政府之不及諸君或優於學識或富於經驗旣已惠然肯來　　利民福國惟以利民福國為其宗旨自當知國　民病果在　　武漢一呼　帝錢位舉歐美數年數十年血戰所爭而不得老中國於不數月間居然得之薄侮士民遂侈然而稱為共和國民矣若國　改專制而為共和國旗變黃龍而為五色則其國力即可凌駕歐美而其國民亦可俯仰寰宇孫不知國力之強否視其內政外交之若何而內政外交之善否又視其政府之强固與否而國體之為君主為民主不與焉共和政治為憲政之極執本大總統固欣然慕之然初何敢謂招脾一改國力卽隨之充足即以目今之內政而論紊亂何塔想一般人民以國體旣改國民均屬平等於是乎子抗其父妻抗其夫屬員抵抗長官軍士抵抗統帥以抵抗命令為平等以服從命令為奇辱而政治遂不能收統一之效而不知所辦平等　係在國怯上之平等卽無所謂貴族平民等階級是也非謂一講平等卽無權力服從之關係也此誤認平等二字為內政紊亂之原因一國民旣屬自由為神聖不可侵犯於是乎攘權可以自由爭權利可以自由假結社自由之名而謀亂可以自由藉言論自由之說而造謠亦可以自由種種違法舉動無不可以自由二字為卸責之地則強有力者遂可自由於弱無力者生命財產之範圍內而大亂遂起而不知所謂自由名係法律範圍內之自由非謂一講自由卽可任意自由於法律範圍之外也此誤認自由二字為內政紊亂之原因二歐美人所謂共和老為多數人圖謀幸福之謂也在昔專制時代政權操之一姓強則為一姓之家業盛弱者則為一姓之家業衰強弱無與于大多數之人民厥後民權漸次發達羣知國家為人民之國家非一人一姓之國家於是推倒專制改建共和主權公之億兆而大多數人之幸福遂不令一姓享受然亦非一講共和二字而天下遂無不可共和之物也乃一般人民將共和二字聯錯而自辛亥革命以來共產共妻之說騰諸國人之口則搶掠人之財產姦淫人之妻妾及其他種種強盜行為幾視為法律所許而莫敢過問老也此誤認共和二字為內政紊亂之原因三有以上之種種原因而內政遂呈一極不穩固現象而所謂革命之偉人巨子者挾其手造民國之功更覺脾脫一切反抗政令蹂躪人民搶掠姦淫無所不至成則把持大權犧牲人民敗則席捲公欽逍遙海外名曰平等實　少數人壓制多數名曰自由實以少數人侵略多數茗曰共和實以今數人犧牲大多數之生命財產者也况中國財政本極困難債台高築借貸無門藏富於民自　已然迨及歐美尤為明騐古人云百姓泥君孰與不足百姓不足君孰與　君既如是國豈不然該暴民等捲資而逃公欵旣已無餘恣情搜掠民財亦復冷盡於是乎民窮於下國困於上而凡百內政均難舉辦　　欲侈談共和者眞不啻痴人說夢也至於外交棘手尤甚　協約雖成而庫倫獨立倫未取消西藏交涉至今而英人不肯讓步其他各國耽耽環伺羣欲向亞東大陸染指問鼎固未可因　和成立使欲高枕而臥也况外交之進行恒視內政之善否　　　苟內政修明則列強之對我自必親睦否則我先自伐又何怪人今我內政旣如彼　亂則外交上當有如是之現象總之皆由政府權力薄弱之所理固然也國與家关係至為密切自古巳有恒言於今為烈倘國土不幸而亡身家豈能獨有皮之不存毛　焉附且從前海禁未开　国滅种之說未倡無論何人主持國政尙不失其百姓資格方今國亡種隨雖百姓亦不能充當不過作奴隸牛馬以至滅種而已是以本大總統際此內亂外患紛至杳來之頃不惜以藐焉一身支撑危局時而身命財產陷於危險之地則不妨犧牲一己之身命財產以保護全國人民之生命財產時而名譽陷於危險之地亦不惜從而犧牲之以付諸身後之委論以期謬固政府整飭內政而伸展國力為國計即所以為家計亦卽所以為後世子孫計蓋不欲近及其身遠及子孫使作人之奴隸牛馬也諸君固當今之所謂愛國士也此時旣惠然肯來固皆以救國救民為宗旨也惟救國救民須有救國救民之方法第一須有責任心前淸官吏多因不負責任以致淪亡民國成立愛國愛羣幾成一種口頭語卒之徒託空言排濟實事諸君宜切實負責凡利之當與害之當除羣力一致進行生命財產及一身之名譽概可犧牲則轉危為安卽惟諸君是望且尤有一言以奉吿諸君者卽諸君務以國情社習為準勿徒高談學理卽以可法一節言之孰不知獨立之為是本大總統在前淸北洋大臣任內卽主張司法獨立無如困雞情形非有普通談學理者所能盡悉第一無司法之人才第二即財政之支絀民間設一審判廳原期事平訟理乃該司法官旣無審判之學識又無社會之經驗一案發生曲直殊難剖决而含冤自不能免加以財政困難不足養司法官之廉而貪贓受賄又非崚法所能禁必俟人才旣經養成財政亦復充裕夫然往方能收司法獨立之效否則旣任其含糊判斷而再加貪臟枉法是徒恃司法獨立之名而民間受害轉較司法不獨立時為甚是司法不過一端而其他政治大都類是日本維新有年而足踏之木改屐尙未改革以是知社會上之習慣不易驟變也是豈　　學理者所能與語哉諸君旣有救國救民之責往心復能犠牲一切再斟酌社會上之習慣以為改革將來輔本大穗統長諸闐務員之不及以圖大政之逃行自無宜於此不宜於彼利於北不利於南之獘內政旣善外交自易辦理行見政府强固國力發展則眞正之共和幸福方可享受是諸君之救國救民也亦即所以自救也 
[雜評二　（默）]  
　　國會之終局各都督省長解散國會之聯電令人憶及三事其一數日前維持國會之說盛行幾無一人不贊助維　　几何時風雲又變矣而今而後尚有人倡議維持否也其二數日前兩院議員以政府取消國黨議員故憤憤然羣起質問簽名幾及全體而今而後尙有人倡議質問否也其三憲法期成會正在急急進行冀圖挽救而聯電忽有自定憲法之請而今而後憲法期成會將若何結果也 
　　議員之回籍給資回籍四字之名詞吾知議員甚不願當者也然而都督省長之電則曰各議員皆明達廉潔决不戀戀於五千元歲俸而浮沉於不生不滅之間以誤國家大計議員果何如者務以國家大計為重而自侮辭職之已晚耶抑將以失其俱樂部中一擲千金之抵押品而不無怏怏耶或曰另候召集重來有妥諸議員姑稍安毋躁 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　章水天不准交保 
　　湖南人章水天現年二十九歲係大同民黨首領政府以其內亂要犯業經通電各省懸賞緝拿求獲詎章挈同其妾某氏雇一女傭匿居泥城外梅白格路森益里六百九十三號門牌經鄭鎭守使偵悉函請楊交涉員令行公共公廨轉飭捕房於前日傍晚將章拿獲各情巳誌昨報茲悉昨晨由新閘捕房西探卜羅司華探張天林朱子藩將章押解公共公廨請究章身穿西服眉目甚為清秀孫襄讞會同德領衛君升座樓上公堂研訊先由中國政府代表瓊司安德臣兩律師上堂譯稱被吿謀搆內亂罪狀最著臭自應詳細澈究現一切手績尚未完備請為訂期訊鞫言畢將章之肖像呈堂請察即據章稱此項翻印小照外面甚多不足為奇並請交保候示中西官會商之下以案關內亂未便交保判章押候訂期研訊迨原告律師退去援捕房正欲將章帶回還押忽據羅利士律師投稱原吿　章為內亂罪犯並無証據呈出應請交保候訊堂上以原吿代表律師已去交保一層萬難照准復磋商之下着章還押定期下禮拜二開特別公堂研訊所有抄獲之秘密函件十餘封暫存捕房以資研究 
　　破獲打鐵浜黨人機關三誌 
　　四門外打鐵浜民國法政大學內經淞滬警察廳查獲新同盟會會章先後拘獲校長龔蔭槐等五人訊供情形巳迭詳前報茲悉穆廳長自此案破獲援由快信報明省長昨日下午四時遂將龔等五人派包探五名警備隊士二十名用人力車五輛押解鎭守使府請為收訊所有各項証據經穆廳長自行携帶親　鎭署面呈鄭鎭守使至昨報所載穆君致韓省長電文現經詳細調查當日報吿省長僅有公函並未發電所稱李時戡係李元著之誤茲將穆君致省長原函及報鎭守使呈文分錄於下 
　　（致省長函）省長鈞鑒前奉密令飭查新同盟會印刷傳單勾結暗殺應即嚴拿等因奉此即飭警探密查嗣悉所屬二區界內民國法政大學為該會機關部初以事關法校未敢冒昧復經多方密探得悉該校校長龔蔭槐（即龔植三）及李楨（即李滌凡）前均充　袁軍司令部主任代表李元箸（即李超又名李春浦）會充何海嗚部下一等諮議官劉文瑞前充湖口林虎部下尖隊指揮官姚繼山（即姚文華）會充吳淞居正部下飛鷹兵輪艦長而李楨當逆黨攻擊上海製造局時會運動海軍從逆不果旋充吳淞居正部下副台官李元箸又係北京丁字街炸彈案內要犯均假該校名義組織暗殺機關勾結同頻實行暗殺等語廳長遂於本月十八日上午十時親率署長及警探等前往搜查當場拘獲李楨姚蘊山劉文瑞三人並搜獲新同盟會印刷品　百十二張及信札等件至　蔭槐李元箸二人適不在校被逃未獲除將巳獲人件一併解送飯守使訊辦未獲人犯通飭另緝外謹先飛函稟陳至該校應否飭令取銷候示遵餘文群 
　　（呈鎭守使文）為查獲新同盟會機關暗殺黨犯李楨等五名解請鑒核訊究事廳長前奉省長密令飭查新同盟會印刷傳單勾　暗殺（與前函同從略）等語廳長遂於本月十八日上午十時親率二區署長及警探等往查當場拘獲李楨姚蘊山劉文瑞三名搜得新同盟會印刷品　百十二張及信札等件龔蔭槐李元箸二人適不在校當經酌派巡士將該校看守旋有王仲清赴該校找尋李楨經看守巡卞盤詰言語支吾並經送署解廳嗣又續獲龔蔭槐即龔植三一名一併發交司法科研訊狡賴不認查李楨等係創創創辦民國法政大學之人而新同盟會之印刷品係在該大學起出是李楨等確係實行暗殺均巳逆跡昭著除呈報都督省長並飭緝逸犯李元箸務獲外理合將李楨等五名一併備文呈送鈞署訊辦再該民國法政大學應否飭令取銷並候訓示 
　　又一訪函云淞滬警廳破獲西門外打鐵浜民國法政大學新同盟會黨人機關一案所獲之該校長龍蔭槐即植三一名發第二區警署看管援昨午一時由錢署長會同江巡官將龔植三押乘轎式馬車並派巡長二人巡士四名佩械護解警察總廳轉解鎭守使署嗣又奉穆廳長面令訪悉龔之眷屬現居打鐵洪該學校後面弄內一百五十九號房屋未便任令逃逸飭即速派長警前往看管該家屬不得搬遷所有該學校內學生行李什物亦令禁止遷出故錢署長江巡官回署援立派巡長一名巡士四名前往看守聽候省長電復再行核辦 
　　新同盟會組織草案又出現矣 
　　淞滬警察廳昨奉江蘇省行政公署通令文云准大總統府會議軍事處函開日前查獲亂黨刷布新同盟會章業經函送查禁在案茲又查得新同盟會組織草案奉大總統諭刷印分寄等因用特照印函送即希收閱飭屬認其查拿禁止以保治安等因並附刷件到本公署准此查該草案內稱以上海等處為幹部親於各省各體察情形隨時設分部等語自非嚴密查禁不足以保治安合亟照錄刷印通令遵照隨時嚴密偵查母令該會黨徒潛入轄境設立秘密機關致有不法舉劫貽害地方其各遵令查拿禁止勿稍大意是為至要附錄新同盟會組織草案如左 
　　本會宗旨以推翻現政府及擁讓真正共和為主張本會承國民黨之援且鑒於現在國民黨之解散特組織新同盟會會中一切事宜主用秘密性質本會設總部於長崎以巴里哩爾徒大連星嘉坡九龍上海漢口為幹部於各省各埠體察情形隨時設分部本會未推翻現政府以前純用祕密主義於施行秘密主義時期實行階級制度本會舉總部長一人副部二人部長掌管本會全部鉅細事宜副部長佐理鉅細事宜總部無論何時必有正副長之一人常川駐省辦事各幹部設幹部長一人支分部設支分部長一人所有總幹支分各部長外其餘職員由各部長自行延用凡幹支分部長悉由黨　公舉總部長查核認可本會於秘密時期欲收統一之效經發起决定分階級為四等第一等大字輩此一輩須以發起人之資格充之說明發起人須以中華民國元度之一年以前投身同盟會者充之（附註此旁有居正顧百川等刪改為在黃花崗起義以前之同盟會員充之）第二等義字輩以新同盟會派定之職員充之說明此項資格須介紹入會人至二百以上第三等光字輩以會經介紹會員五十人以上者充之第四等明字輩為普通會員凡會員有充軍人或現役軍人職至連長以上者悉為義字輩凡本會大字輩會員無論在何地何時指揮會員悉有全權會員有遠背者即由本會隨時宣吿死刑或命作苦役凡本會新會員非已達到暗殺目的之榮譽概不得推為大字輩凡初入會之　捐銀至五十元以上者得公推為光字輩名譽員已入會會員以真勞力所得之金錢捐助本會總數三千元以上得公推為義字輩名譽員明字輩會員須聽光字輩之指揮光字輩會員須聽義字輩之指揮但會員認為遠抗時須陳述於大宇輩或支分部長方可處相當之罰金本會會員於必要時有通財義務有認給同會會員食宿川資之義務本會則分類如下　暗殺　辦說　交際　刺探　運劫　製造　秘錄 
　　揑名信函之披露 
　　高昌廟海陸軍警察隊隊長辛桂芳前日（即十八號　接得郵局遞到揑名信函一封信面寫有　椷二字展閱內信云我同志巳議决定於是月念七日借本埠製造局為起事地點至若環球諸國已表同情然尚有諸多進行方法望到本埠大和日報丹斧面談切勿有誤此吿議事暫設大共報館等語並印刷件一張上書無政府進步晦嗚學舍啓事本學舍以提倡無政府之故不容於支那縣政府於是有勒停晦嗚錄解散晦鳴學舍懲治本學舍同人之暴舉盜憎主人何所不至同人不得已暫避地澳門規畫恢復晦嗚錄及繼績一切進行松柏後彫於歲寒雞嗚不巳於風雨同人雖陋誓以至死不撓之精神赴之我神聖之主義必有戰勝強權之日凡我同志幸無以此餒也本學舍暫時通信地址如下（澳門南環四十一號轉師復收）再晦鳴錄第三期業已印刷尚未發布適被惡徒蹂躪散失凈盡正收拾餘燼計畫續刋惟因印刷部倉卒播遷損失太鉅大約需俟一月內外方能規復完竣讀者諒之二十世紀十三年九月二十日晦鳴學舍同人啓（附白）本學舍代理俄國出版世界語（大同雜誌）第一期已寄到內容除世界語外兼載英文俄語（其目錄已譯載晦嗚錄第一期）材料之豐富學說之新闢洵世界　空前之雜誌也每册連郵費七角二分又上海社會黨機關雜誌（良心）第二期內容提倡無政府主義每册連郵費一角七分半其餘本學舍各種出版物及晦鳴錄第一第二期尚略有存餘欲閱者須速來取又附洋文一紙上有添註華文緊要吿白四字其餘均係西字當由辛隊長察閱援以此種揑名函件顯係搖惑人心冀圖擾亂治安且高昌廟一帶商舖居戶近因謠言已息略為安謐何堪再生煽惑除飭探嚴密訪拿投函造謠生事之徒嚴辦外並於昨日特將此種揑名函件送呈臧團長及鄭鎭守使查核矣 
　　分訊私造鈔票案 
　　賈沈氏提前研訊 
　　林仲卿（即林子田又名林三）與黃道五及在逃之日人丸信州平在北四川路　鳳一百零三號門牌私造中西各銀行鈔票混用被總巡捕房中西探偵知前往將林黃二盒房客婦人賈沈氏連同抄獲之私印機器照相器具等件一併解入捕房轉送公共公堂分別訊押各情已紀本報茲因公堂准沈氏代表德雷司律師之請求將沈氏提前研訊以免久覊無辜故於前日午奉聶襄　會同美卜副領事升座研訊先由捕房刑事檢查員侃克律師上堂譯訴前情繼由房主禮和洋行經租人張子雲上堂供明房屋由林租賃房報係向永安洋行賬房收取云云復經傭婦王張氏供在沈氏處為傭隔壁房間中人出外時將門鎖閉故所做何事並不知情惟有時聽見聲聲而巳又據總巡捕房西探開（譯音）上堂稟明協同華探前往查獲情形訊之沈氏供名沈紫雲向住城內戰事時搬至該處向林轉租樓房兩間每月租洋三十五元隔壁一間前係林之家眷自住迨中秋援搬回寗波約於九月下旬轉租興黃姓與一過房兒子同居因時常將門鎖閉不知所做何事亦無甚響聲聽見堂上即指私印機器間曰爾見過此機器否答稱未見過堂上復問如此巨重之機器搬運上樓爾為同居豈無聞見答稱黃姓搬來之時我適不在故未知曉云云即據沈氏代表律師上堂聲稱警與此案並無一毫証據可見與被吿無涉敝律師兩次求請交保乃捕房律師反對云有寶在證據呈出今仍無確實証據呈案故請將被吿開釋中西官核供會商之下判候再復訊核奪 
　　緝獲行竊軍用鈔票犯 
　　淞滬警察廳前日據二區第三分署署員尋德星呈報本下午四時據偵探拘解行竊軍用鈔票犯人張起王又才二名當即研訊據張起供稱湖南人年三十歲向做小生意住白克路永遠里四百八十一號門牌鈔票係是友人在南京探訪營第三哨第六棚充當兵士有信致身託賣軍用鈔票一萬另五百九十二元於陰曆十一月由身在南京携來據王友才供稱蘇州人年二十五歲張起係身朋友前談及有兵士取得軍用鈔票多張託身覓門路館售遂告知身友俞姓俞又吿知其友裘姓託為轉賣等語檢點鈔票數目相符呈請鑑收核辦等情穆廳長當將該兩犯發交司法科提訊據供與報詞略同當以該犯等行竊軍用鈔票至一萬五百九十二元之巨實屬不法已極臭應歸入軍事範圍懲辦除電報韓省長外昨特將張王兩犯解送鎭守使署訊辦矣茲將呈報省長電文照錄於後省長鈞鑑據探報稱近有前在南京附亂軍官邵崇欽許金林等携有南京軍用鈔票萬餘元來滬售與洋商等情當以事關亂黨即商奉鎭守使飭探協往截獲張起（即許金林）王又才（即邵崇欽）等二名軍用鈔票計數一萬五百九十二元到　除將二犯連同鈔票　解鎭守使署核辦外謹先稟陳餘文詳淞滬警察廳長統領警備隊穆湘瑤　 
　　浙督注意黨人 
　　浙都督朱介人君與松江楊鎭守使上海鄭鎭守使以黨人謀　心尚未灰故於滬杭路線頗為注意日前往來函商即解嚴之援亦未能防範或懈茲聞議定自滬車站起直至杭州每站選派　探兩名常川來往隨車偵查凡遇商賈旅客隨時留意俾黨人無所混雜云 
　　電飭嚴防可疑之梟匪 
　　叅陸兩部致都督電開大總統令據上海鄭鎭守使銑電稱據探報吿本月三日寶山縣羅店地方梟匪四五百人携鎗率鹽船七八艘有快船一艘載木箱數十個不知內藏何物該船由南海開來向嘉定南匯去是否亂黨不敢妄斷等　應分飭嚴密偵探等因　省長巳即日電令嘉定寶山南匯谷知事及蘇州水警廳長遵照嚴加防範矣 
　　鎭守使請委要塞司令 
　　吳淞　上海鄭鎭守使以吳淞砲台要塞司令一缺原由北洋陸軍第四師第七旅旅長李厚基兼任現李旅長已奉任命為福建鎭守使所遺吳淞要塞司令一職迄今未奉令委查吳淞砲台乃長江進出之要道又係上海通商口岸緊要之門戶事關要塞應速簡委茲查有第四師第八旅第十五團團長吳長植　幹練堪以接充吳淞要塞司令之職除先令委任　外並已呈請陸軍部轉呈大總統任命矣 
　　江陰鄭鎭守使又以江陰耍塞司令一職原由拱衛軍團長郭以庶兼任茲郭以廉乃因江陰兵變案內奉令正法所遺該司令之職查有第五師第十九團團長潘子和堪以接任亦已具呈陸軍部轉請令委矣 
　　鎭守使提訊盜賣公地犯續誌 
　　本邑西鄉二十八保十二圖地保陳悅堂前因盜賣公地民田姚家角鄉民姚蘭堂姚春泉姚關和姚阿年王信仁曹全福等私填河道售與外人喪失主權以上兩案經鄭鎭守使訪悉論飭地方檢察廳將陳悅堂姚蘭堂等七犯押解來署訊辦各情巳紀昨報茲悉前日鄭飯守使將陳等各犯論發軍法課課員研訊經該課員將陳等七犯逐一研詰當據陳悅堂供稱　次盜賣官民地畝並非小民一人所為尚有圖董副保並地販等合賣請求一併飭提到案質訊等情質乏姚蘭堂等　人均供認將田擅賣與工部局開築愚園馬路得有善價惟從中尚有地保曹福山當時在場蓋戳云云當由問官一再駁詰各執如前判令分別押禁營倉遂將供詞稟明鄭鎭守使核示鄭君遂即飭令地方檢察廳傳提是案牽涉之圖董地保副保地販等到案訊究刻聞檢察廳長汪君以該國董等迭次往傳未到此次奉論援應即改傳為提立飭法警等持　下鄉將圖董並地保曹福山等提解到廳以便申送飯守使署訊辦 
　　謀財害命犯得從末減 
　　二馬路洗清池盆湯內擦背人金邦俊因見財起意深夜持外國剃刀掩入賑房周耀卿臥室將刀猛勒周之咽喉希圖謀命刦財經周痛覺呼救當由值堂人等將金扭獲嗚捕拘解公共公堂業經中西官訊供　諱判金押候會商核辦在案昨由老閘捕房包探沈阿岳將金解案請示孫襄讞商之德領衛君即宣布判决詞以金謀財害命本應處死惟殺人罪案不足照誤傷罪處以三等有期徒刑始按輕微傷害例判金押西牢四年示儆 
　　劉德臣釘鐐候解 
　　竊取前南京庫內一元兌換券共一千九百餘張之劉德臣會經公共捕房查獲連其同黨游樹屏等解廨訊明還押候淞　警廳回訊辦在案茲奉韓省長電　穆廳　趕將該犯劉德臣引渡歸案解省候究穆君即派探提回即由司法科長騐明因案屬竊職庫券關係重要飭即釘鐐看守候備文派探押解寗垣懲辦 
　　東門外開始填何 
　　滬南十　舖外橋起至小東門水關橋為止一段河道積淤已久經市政廳譏會决議將此河填塞以興市廳並由華商　車公司　此路接軌通達繞城各處經該公司允為墊欵承辦並籌貼工費茲已開工築壩將瓦筒陰溝次第埋設以便洩水 
　　駐粵德領來滬 
　　駐粤德正領事樂斯勒君於昨日來滬暫窩虹口客利西旅館 
　　紅十字會截止資遣 
　　　十字會自七月起資遺難民傷兵　勇散兵至陽曆十一月底止巳達七千餘人遠至雲南廣西四川等省除輸船車　外厚給棉衣及下鄉費用若輩得各歸故鄉以謀生計輿論德之嗣因經費不足自十二月起祗送滬甯路線江輪航埠為止每星期二次其棉衣下鄉費概不加給現聞資遺者業逾八千名定於陽曆元旦截止 
　　捐廉獎賞偵探 
　　三區警署長徐輔洲君因本月份第二分署偵探張福屢次破獲烟犯盜竊各案頗為得力特於前日捐廉兩元獎賞張福以示鼓勵 
　　祟明船遇險 
　　前晚浦東爛泥渡碼頭浦江中有崇明船一艘因遭風浪全船傾覆船夫陸維龍（崇明人）陳狗郎陸金海等三人俱遭落水大聲呼救幸第五區警察署崗巡劉志誠馬殿元等開救立即設法救起該三人始得保全性命云 
　　誘拐歟和姦耳 
　　現寓天津路之南灣富戶沈義芳於本年五月間偕同同鄉人沈賊桂之二十一歲女兒實珍來滬匿居嘉賓旅館姦宿前經女父來申尋獲報捕將沈義芳與女一併拘解公堂判女暫交其父領同沈交保候核在案昨奉中西官復訊和姦屬實判沈　芳斥釋女交其父領回管束所欠旅館房飯金着另行具東控追 
　　法總巡注意善棍騙財 
　　法總巡　維藹君以有等無業棍徒設立騙局借辦慈善名目租屋為事務所斂財揮霍一聞拘究携資遠颱實於風俗人心大有關碍雖經破獲中華全國義賑會之程軼環究辦并將該會對禁然恐若輩故技復萌仍有私設騙局情事故飭各包探嚴密查察如查有前項情事立即拘案重究不貸 
　　電重售票人作弊 
　　電車公司查票人投法公堂控稱售票人辛玉生將廢票再售與坐客又張生實收得坐客錢三十文祗給二分車票二人均係舞獘有壞公司章程故送案請辦辛張同供自知不合求宥判各押一月以儆 
　　串騙金戒 
　　何余氏投法公堂控稱沈金生與同黨某甲偽託在途拾得金練一條向婦人兜售婦人因乏現洋暫將金戒一只作抵持練往銀樓估看詎係銅質報捕將沈金生拘獲求究沈供係某甲所為小民並未分用洋銀判押三月逐出租界 
　　不認誘拐 
　　郭虞氏之女銀鳳被胡光瑞誘拐寄在劉炳仕家中後由吳天鄉介紹售與徐鳳山日前郭報捕將胡等四人拘獲後徐在捕房已供認銀鳳帶往大連灣售云前日由法公堂提訊胡忽翻供不認誘拐劉等三人亦抵賴不認聶讞員判一併管押查明再核 
　　拐案何多 
　　木匠杜關興之妻王氏誘拐鄰婦彭張氏張氏之孫女阿二逃往蕪湖被匪人王海山將氏與女帶滬先寓於龍泉園弄二十號小客棧內姦宿復領至香粉弄五十八號雉妓院內逼女賣娼詎　晚王氏帶女在途拉客被杜遇見報捕將王氏興女連同王海山一併拘獲昨晨解公共公廨奉中西官訊明判王海山與王氏分別各押三月女押一月王氏與女期滿各交其家屬領回管束 
　　又唐家弄一百零四號居婦張陳氏控楊大毛趙東成諸秀林輿在逃之方老三福生等串拐伊　幾男孩生實帶往寧波販賣等情由探將楊趙二人獲解公堂訊供押侯提齊人證再訊在案昨奉公堂復訊明白判楊押一月趙甲七天諸無干省釋孩交其母領回仍飭緝提在逃　黨解究 
　　又沈潘氏控衛王氏與子衛培　串拐其十四歲女兒福弟帶往無錫藏匿等情由探將王氏獲解公堂訊押在案昨由捕房將氏子衛培生拘案請究奉判押候英領堂期解訊 
　　又南京八梁金榮因誘拐溫州路一百八十一號居人陳德福之二十一歲胞妹彩寶被控捕房於昨由探將梁拘解公堂訊供不　舉判交保限七天將女交案再核 
　　拐匪鄭士官簡天口李少卿徐金桂華衣　等拐得小孩　口於昨擬乘輸赴廣東香港等處販賣常為水巡隊士得悉上輪　獲將鄭士宣等押解到警署奉張署員備文將該拐匪等並小孩　名併送地方檢察廳訊辦當奉注廳長諭飭分別收押各小孩發送婦孺救濟會留養 
　　陳庚福前日扭婦人吳許氏至閘北三區警署控拐其妻經徐署長預訊一過判送第二初級檢察廳押候究辦 
　　戴毛即之妻錢氏前被沈東臣拐往奉天　　由該處檢察廳破獲移交上海地方檢察廳傳到戴毛即給予領回在案前日戴於虬江橋遇見沈束臣扭控閘三區警署　徐署長預訊屬實判移檢察廳按律嚴懲 
　　不應收臟罰洋五　 
　　慶華絲廠控女工張許氏張王氏等串竊絲　銷臟於車仲璋等情由廨訊實判將兩氏管押車存洋八百元交保候查在案昨晨由廨復訊車延律師上堂辯護中西官會商之下以軍不廳收臟着罰洋五十元充公兩氏仍照原斷還押 
　　一對夫妻同牀同病 
　　楊樹浦路某號洋房之侍者某甲興其妻某氏　晚同睡臥房至昨晨夫婦二人均不起身經某洋人入內呼喚不應啓門往視僅存一息當即報知捕房車送同仁壽院救治不識能保性命否 
　　鐵錐擊被頭額 
　　天潼路青雲里翻造房屋昨有工匠某甲因不服監工人　某指 
 
 
 

Page 11

 
 
使口角起釁致被平以鐵錐擊破　之頭額血統不止將甲　控捕房捕頭命董送同仁院臀治候再核辦 
　　搶親被拘 
　　江北人于某憑媒張起發盛順發聘定胡小妹為室小妹向在絲廠做工前晚放工出外被于兄于有智于有謂糾衆搶親經四區崗巡查見一併拘解到署　署長判移檢察廳訊明核辦 
　　國貨維持會宣講會預誌 
　　中華國貨維持會定於今晚八時（星期）假二馬路寗波同鄉會　廳舉行第　十一次宣講會敬請陳詡周先生主講（茶業之利獘）先生粵東志士富有學術對於社會非常竭誠且茶業為出口一大宗注意者多想届時聽　者必較前擁擠也 
　　暫定臨時陸軍監獄簡章　（續） 
　　（第十二條監犯有違犯章制及一切命令者應由管獄官酌核情節輕重禁閉於通空氣之闇室內自五時至五日止在闇室時但給飲食鹽湯開水不給菜蔬每日由軍醫察視一次如有疾病即移入病室停止處罰倘有自新牌者遇應入闇室時卽褫去其牌免入闇室（第十三條）遇在監人犯期滿料放之日管獄官先期呈報本鎭守便查核屆時傳知本犯查照册籍詢問朋確（飭令更去囚服）如有存儲物件即查照點騐發還並發給在監情形書然後釋放出監（第十四條）監獄衛生事務由軍醫兼任每十日該管獄官會同軍醫檢查淸潔一次人犯有病者移入本監病室立召軍醫醫治其有應送醫院醫治者由管獄官會同軍醫臨時酌核辦理（第十五條）在監人犯如有死亡管獄官應即通知軍醫到監檢騐並傳知該犯家屬成其戚友限三十　小時內領尸收殮如有該犯臨終之遺囑亦即同時錄送軍醫檢騐情形並報朋本鎭守使查核該犯在監名朋並即註銷倘該犯家屬通限不至即由監備棺收殮葬於附他公地立石記認（第十　條除以上所載各條外所有關於法定勞役及其餘細則由該管獄官察酌擬定報由本署核定施行（完） 
[維評三　（訥）]  
　　新同盟會之破露 
　　近數日來謠風稍息人心漸安解嚴亦已動議矣而不謂又將熱閙新同盟會之機關破獲矣大同民黨之首領被拘矣無政府黨之傳單與定期起事之　名信又出現矣巡警將忙碌偵探將忙碌一切防範亦將忙碌雖然拘一黨人見一傳單獲一捏名信實亦尋常事何足道所稍足注重者新同盟會一事耳新同盟會一秘密機關　然機開設於上海而內容早披露於北京南京何祕密之有焉新同盟會又繼承舊同盟會者也然專以暗殼為目的亦失同盟會之本相焉第以其發布之章程言則人數必不少分部必甚多組織必非一日嗚呼天下紛紛何日定乎 
[來件]  
　　參觀美術刺繡傳習所記 
　　無錫錢伯圭來稿 
　　美術刺繡傳習所為無錫張守彜先生及其夫人華度珊女士所創守彜善書畫而度珊則中西繡工無不擅美於畫理尤得深　先是華子唯　朔仲開辦鵝湖女學校于漢口有美術專科之設守彜度珊任義務敎授者五　年成績略著所出　　近則見稱於南洋　業會而　則朋得獎於意比等國之　會于是度珊　工之名邃馳騁中外矣光復後鵝湖專科之學子星散守彜度珊以民國吿成慨然以敎育女子提倡美術為己任於是移家海上創設傳飛習所於甘肅路當時值軍事倥　金融阻滯國人咸棲椿於衣食之不遑而守彝以一介寒儒毀家興學度珊則典鐵質珥以贊夫子之成其用意之深非流俗之所能幾也今春守彝就　燕都而校務敎務均度珊一人　拄其賢能有足令人多者今開成績展覽會海內外人士往觀者不下數午人其繡品之精美非楮墨之所能罄也竊慨我國女子繡工自古稱美及歐風東漸學校與起女子從事新學遂　舊時刺繡而絕精之美術無人提倡于是東西各國之繡工遂軼駕中國而上之矣守彜度珊知女子敎育不可偽廢夫美也有此傳習所之設開風氣之先聲保存固有之國粹厥功豈淺鮮哉 
[來函]  
　　華少泉來函 
　　大主筆先生足下逕啓者昨　十七號貴報本埠新開機內載有檢審廳前之騙子一則確有其事惟其中尚有傳聞失實之處茲特將詳情函吿請求更正余與談（原報誤作譚）步靑向在寶善街合開膏店本月　號有那鄉親陳金生欲乘滬甯火車回蘇余送至車站甫入柵門即被閘北第三區巡士欄住先搜余身無獲　續在陳身上搜出烟膏一小盒約七八錢當將陳拘押三天轉解地方檢察廳收押至今未訊日前有崑山人徐姓者不知其名來店桃膏以其來過數次似曾相識時適余等講論此案彼聞之即插口關我往第二區偵探隊中辦筆墨檢廳之事皆悉且與代書閔鹿嗚熟識極可帮忙余初未深信及同徐進城至閔之家中見其門上貼有代書名條又見閔徐二人出人衙署無阻遂不覺墮其術乃與之磋商鎮日議定保證金五十元一面將洋繳付一面將人釋出孰料付洋後彼等即生枝節先說時曉不及繼說另要保人迨至明日覓保進城則閔已盡室借行徐亦杳如黃鶴數日窮忙一場騙局五寸元竟不翼而飛矣噫咎由自取夫復何尤蓋瞭係余之親戚苟可為力豈能坐視是以商之談翁步靑承其慨允以存店之土向人抵洋五寸元備付保證之用乃指為與閔串騙余土抵借云云於事實上不符於名譽上有損素仰貴記者主持筆政一秉大公敢祈登入來函欄內以昭核實敬請大安華少泉謹上 
 
 
 

Page 12

 
 
   
 
 

Page 13

 
 
自由談 
游戲文章 
[代章炳鱗與黎元洪書（更韓愈應科目時與人數字）] [  虎] 　　　 
　　動三位前籌邊使章炳麟謹再拜副總統閣下天地之濱大江之浪曰有怪物焉蓋非常麟凡介之　彙匹憐也其得水變化風雨上下於天不難也其不及水蓋尋常尺寸之聞耳無高山大陵曠途絕險為之關隔也然其窮涸不能自致乎水為　獺之笑者蓋十八九矣如有力者哀其窮而運轉之蓋一舉手一投足之勞也然是物也負其異子衆也且曰爛死于沙泥吾豈樂之若俯首帖耳搖尾而乞憐者亦吾之志也豈知有力者遇之熟視之　無睹也其死其生固不可知也今又有有力者當其前矣聊試仰首一嗚號焉庸鉅知有力者不哀其窮而忘一舉手一投足之勞而轉之淸波乎其哀之命也其不哀之命也知其在命而且嗚號之者亦命也炳鱗今者實有頻于是是以忘其平昔之罪而又有說焉閣下其亦憐察之 
[新綸] [  周强] 　　　 
　　孔子曰民賊有三畏畏炸彈畏手槍畏自由之談子曰惟鴉片與香烟為難戒也吸之則不勝遠之則軟 
[覆冰盦書] [  鈍根] 　　　 
　　昨奉華面欣然展讀僅獲素箋兩幅不着一字盡得風流然鈍根人何能解此質之博學者謂昔宋江有無字書須焚香再拜讀之其文自顯予乃如法奉行果見琳琅滿紙絕妙好詞也謹登今日自由談以副雅意不勞手民不雷鉛墨而字裏行間先生之大箸已隱約可辨　先生固讀自由談得間者請亦焚香再拜於無字處求之 
海外奇談 
[惡作劇] [  漁郎譯中法新報] 　　 
　　十一月十八號德京拍林某輸船停泊時有乘客千餘人棄舟上岸各向火車站趨行一時站為之塞人各負巨包一若有千里遠行之狀紛紛向站長探詢開車時刻意甚急迫站長異而問之一客對曰余失業巳久今忽接得來慶地方某商店來函謂有空缺招往充補問他客答亦如之千人語如出一口站長如衆客受騙勸令回家更遣人赴來慶地方訪問竟無所謂某商店者蓋千餘函皆出一人偽造也當時被騙者中有婦人十　名所得聘書訂明往彼專司一千入之庖廚是尤可笑也 
[大喜餅] 　　 
　　十一月二十五號美總統威爾遜君之第二女公子才西與賽爾君往紐約行結婚禮美國風俗結婚前數日女家當預製大餅一枚以備吉日分鑒衆親友表示女子巳經許人之意此次才西女公子之喜餅尤大高約四尺直徑約二尺半於吉日分割二千餘塊加封包固供獻衆賓衆欣然同食之聞此餅價値二千五百佛郎云（每二佛郎約合中國一元） 
[梳裝品之糜費] 　　 
　　匈牙利京城某日報載奧登辣登伯爵夫人生前每年梳裝品費至少一百四五十萬元逝世後遺下最近衣衫　十套帽子一百十頂 
[飛艇巡察電綫] 　　 
　　飛艇家勞福樓君近與某電氣公司訂立合同每星期乘飛艇自奧克浪至凹未助巡查電線二次（電線中途折斷其地點最雞察出每有經久而不得者）艇中携有修理電線匠一名隨帶應用器具一經察出電線有折斷之處即行修理 
栩園詞選 
[玉漏遲　夜坐] [  栩栩樓主] 　 
　　英雄問處老無情歲月匆匆換了落拓天涯自信粗疎潦倒計算年來心思巳不是從前懷抱添煩惱風　鐵馬者般聲調　商量劍盒書囊曾起舞中宵高吟到曉慷慨悲歌付作遣愁材料窗月相憐伴我雅意盡窺簾一照眠去好恐又惹燈花笑 
[聲聲漫　秋感]  
　　白波杳查黃葉蕭蕭碧空一抹雲平滿路霜華關河正有人行江湖莫嫌潦倒且閉門不管陰晴望中是羣芳搖落誰慰飄零剩有長松勁竹恃堅蒼幹節力與時爭歲慕天寒老般睛耐丁寧西風慣侵兩鬢恐容易憔悴蘭成眠不得又窗前瑣碎蟲聲 
　　避節移居申江輪舟將進吳淞（碧桃吟舫）鄉國一回首思歸道路難片雲　自去流水激成揣山色迎人　江身近海寬浮生遭世亂何處復求安 
[吳淞口望海] 　 
　　莽莽復蒼蒼撾此無寸土寸土無乾凈不如舍之去無奈去非遙又接蓬萊路古有荒唐言蓬萊仙人處今知大不然乃是鬼狐住倉促就鬼狐每被鬼狐誤惆悵望束方烟波深幾許 
　　同友人遊愚園感成二律時兩軍戰正劇也暫息勞生百不經相看惘惘坐荒亭橋危渡鶴斜支竹花落驚魚驟散萍門外風雲正撩亂座中景物亦飄零槐陰靜處蟬聲沸天際　鴻入查冥 
　　我生憂患與俱來舊恨新愁撥不開意氣定知非大計艱危何處着凡才更無淸凈悄間日多少流亡葬劫灰一段斜橋西去路　濛絲爾濕蒼苔 
[樓外樓觀戰] 　　 
　　夜色沉冥處酣軍戰勢均燭天　刧火閃地碧陰燐人亦超然好超然亭往樓之東南角（誰能傳者真）時各機　報紙皆虛辭聳　莫得真象　洋場今十里但看盡灾民 
[天色將瞑散走荒原感賦一律] 　　 
　　漫漫大陸衆烟生望裏人家半暗明轉眼已看飛雁去回頭仍與野鷗盟欲將混沌還灭地如此蒼茫問雨睛無限秋心忽起落夕陽紅上　花輕 
[鷹捕雀行] [  栩栩樓主] 　 
　　啄花穿　雀噪呼明引類自喧爭一鷹盤空眼正疾利用爪觜殘其生黯者飛逃痴者捕雀懦如羊　如虎鷹太險驚雀恣擾於人同是無好鷹雀得失一問耳獨啓睛窗坐淸曉 
小說　 
哀情小說 
[杜鵑魂（三）] [  樂兒]  
　　碧紗窗上映入朝曦　上自嗚鐘已鐺鐺嗚　　遠聞街上市聲嘈雜破人淸夢有一女郎整衣初起臨風無語棖觸心中幽怨雖俯首呻吟低眉惆悵而淸麗之姿自然流露日光射粉頰作珊瑚色則愈增其艷麗翳何人翳何人非永蘭其誰哉 
　　旣乃對　理靑絲作羅蘭夫人淡淡修飾己不勝其美芳華如許無限英姿美人俠士氷蘭一人當之可以無愧妝罷廻首發嬌音呼曰劍弟　可以起矣帳中有聲應曰　諾　比劍盫下榻蓋已日上三竿矣 
　　劍盫漱旣罷陳翁扶杖而進略致寒暄使詢劍盫夤夜來此殆有故　劍盫喟然頓足不語水蘭乃為陳翁詳述所以幷商救護之策陳翁撚髡日豺狼當道黨禍大興彼狗苟蠅營之輩殺人不怕血腥臭惟欲紅其項盈其囊耳苟以金錢運動則若輩舍彼得此未嘗不可雖然事宜從速遲恐不及須得一人熟悉官場者行之無不成劍盫唯唯水蘭曰然則儂之母舅秦氏為自治會議董頗與官場往來若往求之彼必路也劍盫躍起日是否秦半梅先生乎我與之有一面緣其人雖涉足名利場絕無齷齪態我今一行事必諧也陳翁水蘭再三磋商亦以為然乃由陳翁出銀五百元為運動費冰嗎作書又向其舅假五百元待同志出獄後籌還書里交劍盫劍盫整冠服匆匆出門雇人力車曰城裏 
　　　躍登車風馳電犁而去　 
諷刺小說 
[勢利鬼] [  佐彤] 　　　 
　　金漆牆　向南雙闢門內屋宇如雲精美悅目外面一帶圍牆潔白高厚無稍瑕隙此何地蓋滬上大名鼎鼎某紳之公館也某紳出身微賤年稍長心計極工廳酬圓到大人先生無不樂與之遊雖未則身官界而地方上僧廟尼梅之財產孤兄寡婦之地皮被其盤剝暗算吞沒變賣者不可勝數機心　肆腰囊　充面團團作富家翁不復知人世間有貧苦事矣一　殘雪初晴北風凜冽有某窮人衣衫襤褸淸晨踵　門而　　焉是日某紳之管門人這　事他出令其十綠幾之兒子代為看守　貪懶躲向廚房烘火去窮人遂得　入無阻聞進中門某紳平時起身極　是日適因地方上選舉甚麼議員某紳旣為自己運動又受他人運動不得不辜負香衾破例早起穿衣下樓在東次間洗臉理髪已畢將用早點便欲出　窮人適於其時進去某紳在廳上看梅花天氣越冷梅花越顯精神然某紳幼時不甚讀書故不能對景吟咏只看着梅花呆呆的出神連屁也放不出半個忽然回轉頭來想要賞玩庭前殘雪恰與窮人打一照面窮人免不得走上兩步向某紳深深作揖叫了一聲某兄某紳尙未開言只見勞邊走進一個人　穿着元緞羔皮袍子元緞羔皮小袖馬褂約有二旬年紀喝道　你眼珠又不曾略老淸早便想出來發利市你有多大胆量前晚我房中失吊一隻水煙袋一雙皮靴大概就是你偷去的報了局還沒有查到你倒又來了某紳亦大聲喝道你究竟是甚麼人平白地闖進中門裝模裝樣做些甚歷窮人不慌不忙回言說道仁兄小弟現在不過衣衫破爛窮氣滿身然人猶是人雞道連我聲音面貌多辨不出了多年朋友休得如此相待某紳冷笑道我從來沒有交得像你這種好朋友誰與你稱兄道弟我且問你來此究為何事窮人道實不相瞞身上寒冷肚中饑餓家內妻兒行將凍斃沒法想來　想來　窮人說到此處一頓不覺雨淚交流喉間哽咽某紳道想末做甚麼快快說出來我那有功夫和你閒談窮人復歎一口氣道想來求兄照應我幾瑰錢討幾件舊棉衣褲某紳不待說完便者實哼了一聲冷笑答道你身上甚好此種天氣我也不覺得冷况冷天冷天自然冷的難道天就是獨冷了你一家你却來向我討衣服借錢真是笑話窮人道身上穿的狐皮袍褂自然不覺得冷了可憐我渾身上下還沒有一點棉絮如何熬得過加之一日一夜沒有吃飯就不冷也要餓死了老兄總要求你照應則個某紳道你沒吃沒穿不是我害你的我有穿有吃也不是你給我的也罷旣然鬼上了門總要化了白紙纔肯出去便叫方纔進來的少年道阿福你拿四個銅板給他呌他快走若再囉嗦取名片喚巡士送西局說完這幾句便手拉門帘往裏去了這窮人到也掙氣不願拿他幾個臭銅板欵趨起出　到了街上放聲大駡道你從前的事都忘了麼某年某　勸我賣去墳地兩畆你扣去五百金作為酬勞某年某日你叫我替你硬作見證你到某姓家敲詐了三百金現在我尷他了向你借幾塊錢你便縱容家丁冤我做賊又推托沒有認得我這種朋友咳口口口口我若把你的惡心肺抓出來丟在當街怕狗　也不要食的了我窮得做呌化子總沒有再窮的了看你這勢力鬼能殻快活幾年窮人駡了多時旁人極力勸住窮人方點首含淚而去　 
短篇小說 
[貪婪報] [  三畏] 　　 
　　有一富商姓錢名豐裕為人慳吝無比雖有家資百萬日食不撾脫栗年已三旬尙未受室一日忽有老婦來吿某處有一年僅二旬之寡婦家資二百餘萬欲得一廉儉者為夫富商聞　大喜急問寡婦尙有親戚否老婦曰祇一親兄佐理財產富商即求老婦往說翌日返報事巳成於是富商擇士迎娶妻舅亦隨至三人初甚相合至年終大舅與富商同出收糧中途舅忽一去不返富商獨自收賬事畢回家見門戶大啓室中箱篋全無妻亦不知去向生平積蓄盡被捲竊富商始知中計痛恨愧侮鬱鬱成病未幾遂卒 
　　三畏曰人生在世不過百年何苦貪求無厭譬如家財百萬一旦老死皆是空也試觀此富商慳吝無比又復貪心不足思占人之　而得其財產卒至畢生汗血盡行斷送不亦冤哉吾故謂與其積貲牀頭死去不能携帶毋甯散財濟衆猶博得身後之名也 
 
 
 

Page 14

 
 
   
 
