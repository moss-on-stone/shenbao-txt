# 1925 - 56 - 4918680

 

Page 1

 
 
1;第一萬八千六百八十號;中華民國十四年 西曆一千九百二十五年三月五號
星期四 * *   
 
 

Page 2

 
 
1;第一萬八千六百八十號;中華民國十四年 西曆一千九百二十五年三月五號
星期四 * *   
 
 

Page 3

 
 
1;第一萬八千六百八十號;中華民國十四年 西曆一千九百二十五年三月五號
星期四 * *   
 
 

Page 4

 
 
1;第一萬八千六百八十號;中華民國十四年 西曆一千九百二十五年三月五號
星期四 * *中華民國十四年三月五日星期四（申報）舊曆乙丑二月十一日（四） 
時評 
[新動機（冷）]  
　　新動機者何胡憨之開戰也吳佩孚之赴岳也盧永祥之通電廢督職也或禍或福不止一端而其變相因之局以開生面則皆在人心目中也 
　　大抵有一次大激變之後必有若干時之靜息此靜息之局而勿可長久也靜息之後動機再起於是以後之禍福判焉其有似禍者或爲以前大動之餘波而未必眞禍其有似福者或爲内部不平之反響而未必眞福故禍福雖由是而判而禍福之眞因未必即因是而露今日之新動機亦猶是而巳 
[國内專電]  
　　北京電孫岳主召豫各法團公團代表開封會議公判胡憨問題段去電嘉慰 
　　北京電孫岳江電段豫西糾紛日内調解頗有端倪預定五日正午雙方實行各自退兵憨軍第一步退至新安　池一帶胡軍第一步退至氾水一帶會議地點在偃師由雙方高級長官派遣全權代表與會協商解决辦法（四日下午八鐘） 
　　北京電胡軍中路佔滎氾鞏偃師仍在憨手左翼則與憨軍相持於孟縣（四日下午十鐘） 
　　北京電使團息胡軍克鞏縣係王老五匪股内應府息劉鎭華洛陽冬亥電是實　　北京電隴海路江（三日）電云胡軍進至黑石關附近一部在虎牢關該两處憨軍六千餘人防禦無激戰劉憨仍在洛陽 
　　北京電劉鎭華冬（二日）亥洛陽電東電計達前奉電令雙方各退原防靜待孫軍長調解當將魯山滎陽河陰等縣駐兵西撤恐两軍接觸苦我鄉邦且遵明令胡督不諒節節進逼以河南非其故土而忍令淪胥平時藐視中央而不恤破壞大局用心何在不難推知究如何應付乞示遵等語又陜劉駐京辦公處江（三日）函各報謂洛陽未被胡佔民黨息仍謂巳佔洛陽但隴海比工程師電其家屬謂胡軍東（一日）佔鞏本人在偃師附近觀戰並無激烈戰鬭洛陽至鄭州電線在偃師以東切斷胡軍目的地在克偃師後取洛陽在鞏两軍對外人頗尊重惟對人民太酷等語該電二日下午發自鞏（四日下午一鐘） 
　　北京電府對胡憨電概行轉孫岳調停 
　　北京電孫傅芳赴奉祝壽代表王金鈺昨夜出關滇代表周鍾嶽同行吳光新同車有北京小林會雙獅石頭等玩藝赴奉獻壽此外各界有百餘人惟敎育界未參加 
　　北京電王揖唐語人在就京留十日赴奉觀政仍行回皖此來經贛鄂豫晋等省省感情固洽聞見亦詳應向執政道達因赴任之際本帶有接洽長江任務現不得不報告云　　北京電奉俄協定政府作爲中俄協定附件經閣議可决至中東路及松黑航權两委員會攺在東三省開會由中央簽籨訂亦經公决府昨分電張作霖并函外海交農各部查照（四日下午八鐘） 
　　北京電中東路地畝移轉管轄交涉京哈均主張張作霖與加拉罕直接交涉加意併入中東路中俄委員會辦理（四日下午八鐘） 
　　北京電魏宸組報蒙古派代表到德僞稱調查敎育實業德政府竟認蒙古爲獨立國給予居留執照（四日下午八鐘） 
　　北京電外電吳佩孚赴岳（四日下午八鐘） 
　　北京電吳佩孚答鄂蕭君遇我厚知感我生無路須使我死有地望轉告鄂人我不願死在租界鄂人再請吳回魯程名超來京請段保全吳段言吳總以遠嫌爲是 
回魯須得長官同意（四日下午一鐘） 
　　北京電頃令于書雲徐海道（五日上午一鐘） 
　　北京電安格聨請假回國派澤禮代理經段核准（四日下午十鐘） 
　　北京電蕭耀南電保程名超以公使記名　　北京電賴世璜電報就贛第四師長職 
　　北京電曹州商會電稱有以建國軍名義在曹招兵（四日下午十鐘） 
　　北京電青島領團議决反對交通附加展期（四日下午十鐘） 
　　北京電敎育部提善後會案統計全國小學學生約七百萬人繕寫錯誤攺爲七千萬人昨函會議處攺正（四日下午一鐘） 
　　北京電交部覆馮玉祥京綏長途電話巳飭何監督催令趙總管速興工（四日下午一鐘） 
　　北京電烟酒署與英美烟公司代表商取消紙烟特捐允政府加烟稅（四日下午八鐘） 
　　北京電劉文輝電段在叙州就川軍務帮辦職（四日下午八鐘） 
　　北京電外部函使團催速覆附加賑欵 
　　北京電段今晨四點祀孔六點回府 
　　北京電梁士詒歌（五日）晨十時來京 
　　北京電王正廷明日到京（四日下午八鐘） 
　　北京電美國法律碩士張銘見執政建議統一中國方法（四日下午十鐘） 
　　北京電外部電賀今日美總統就任禮 
　　北京電梁鴻志等昨夜赴奉（四日下午一鐘） 
　　天津電李督壽與奉張壽辰同李赴奉祝嘏李母及夫人同往免督署慶賀勞三四两日新站京奉通車過津赴奉祝嘏者極夥　　天津電津浦路自張軍長立局加徵特捐扣車騰還謀稅收積貨得運津 
　　天津電紙烟捐處長王圻俊撤王宗祐繼　　天津電郝財長整理財政將裁併稽徵局　　天津電楊省長江（三日）答拜新義領嘉布理　　天津電津埠城鄉刦案迭出盜衣軍服兵匪莫分案破甚難（以上四日下午三鐘） 
　　奉天電冬（二日）闞朝璽李際春來奉祝嘏　　奉天電日本駐旅順白川司令官等六人謁張接洽日軍在滿春操 
　　奉天電航警處長沈鴻烈·鎭海艦長淩霄·軍署參議楊卓·京奉副長柳昌年·由津回奉祝嘏 
　　奉天電憲兵司令陳興亞今日校閱憲兵 
　　奉天電奉無線電副髭劉漢沁（二十七）升吉電長遺席令哈希存繼 
　　奉天電張擬在奉設東鐵督辦署鮑貴卿赴哈接收畢即回奉久駐 
　　奉天電今日船津領事公子彌月張五夫人赴日領館致賀 
　　奉天電張以于徵選爲東鐵第一段護路司令于郛爲二段司令李桂林爲三段司令　　奉天電張宗昌領軍衣四萬二千套南運 
　　奉天電兵工廠先後運到槍彈機千五百餘件北大營二六旅軍工廠江（三日）起開工　　奉天電張築路計劃擬將四洮路延至齊齊哈爾長百四六里築費一千三百七十萬元通遼開平間鐵路長五百三十餘里築費三千三百八十四萬元奉吉鐵路六百九十餘里築費七千六百萬元欵由民集三路成吉黑熱運輸可直抵奉不假外路現在計劃中（以上四日下午九鐘） 
　　吉林電東省對俄交涉决在奉會議省派魏聲龢等五名列席 
　　吉林電警備隊有編旅議（以上三日下午九鐘） 
　　哈爾濱電哈日僑以安重根刺伊藤博文巳十三年議攺造日居留民會禮堂於東壁中央建伊藤像留永遠紀念 
　　哈爾濱電白川昨到日僑設宴歡迎 
　　哈爾濱電八站案商民擬請解釋有道岸者是否仍僅交道岸費若按車算太喫虧　　哈爾濱電稅局强估洋服裁縫資本三百元爲三千江浙工商會反對（以上三日下午八鐘） 
　　青島電商會議决擬向善後會提案反對青島歸直轄攺設商埠局 
　　青島電膠路所裁關朱任用人員聨名向交部控李鍾岳（以上四日下午三鐘） 
　　濟南電省公署昨日更動濰縣霑化等十八縣知事（三日下午四鐘） 
　　濟南電龔復段移民實邊東電内有比來各省但聞募兵攘地敎以殺人不聞募民實邊敎以拓地人心之愍變象之慘之慘非有大覺孰能挽回山東地窄人稱稠亟思遷徙將來拓墾移民自應恪遵命令次第推行　　濟南電各界及各縣公團對省令两忙併徵紛電反對（以上四日下午四鐘） 
　　漢口電租界人力車夫因徐典案江（三日）午推代表十一人赴交涉署請願至新昌里被英捕捕去代表楊莓寳等六人激成罷工嗣警察七八九等署長及楊培等召車夫代表至迎賓旅館調停代表等提出懲凶撫恤釋放代表警戒巡捕等七條件調人允轉商英捕房至晚華租界武裝盡撤支（四日）午尙未上工 
　　漢口電今晨祀孔蕭親主祭 
　　漢口電吳乘决川濬蜀上駛並迫令停泊黄州楚信艦同行過漢時楚振艦鳴笛行禮吳艦急馳不顧巡防艦隊司令袁春富飛電軍署請示蕭當令楚振隨行監視並召緊急軍事會議决電上游軍事長官攔阻一面派杜錫鈞陸澐李炳煦乘粤漢十號快輪尾追代表勸阻（以上四日下午七鐘） 
　　長沙電冬（二日）軍事會議結果異常圓滿關於軍事一項係軍務司龔科長禀呈趙一手制定新設軍事參議院專爲位署編餘之各高級軍官其院長聞定宋阜南副院長將由唐義彬賀耀祖二人兼任另組憲兵一營招募學生充當各項計畫除小節略有增減外全體通過其民財两政計畫昨電略有報告茲覓得整理軍事計畫如下（甲）方針依照全省歲入求軍費適合預算按各部現在槍枝額定旅團數目（乙）軍額限定待明令公布（丙）預備役軍官位置辦法凡編餘之旅團營長即攺爲預備役仍照原薪支給一律委充參議院參議參事等名義（丁）各部餉糈及械件補充（戊）議决後之制令（一）議决後限定四月十五以前完畢呈由省長一律正式加委（二）攺編後無論增加槍枝若干祗准納入現有各團營（三）自攺編後凡團營以上之部隊成立須經最高軍事會議通過方能生效（四）以後補充械件除剔九響槍外一律禁止本省所造槍枝（五）以後不准私自成立補充團營（三日下午六鐘） 
　　福州電新編第三旅蘇埏部連日開赴延平蘇亦將行 
　　福州電楊樹莊因其夫人偏風帶醫生坐普安於支（四日）午抵省 
　　福州電政治報陳奮侯江（三日）晨在館被人入刺脚部傷六刀卽舁聖敎醫院調治可無生命危險（以上四日下午四鐘） 
　　厦門電支（四日）汕厦電阻盛傅聨軍巳入汕但海軍接無線電汕尙無恙宋淵源赴汕係接李雲復電謂林虎不奉命粤局難爲請速來商要計 
　　厦門電駐石碼粤軍旅長劉志達江（三日）來鼓嶺與梁海館等商粤軍退閩事李雲復眷來厦尹驥眷聞亦將來支（四日）汕厦間巳不通滙兌 
　　厦門電許卓然支（四日）附蘇州輪赴粤 
　　厦門電國民促成會赴京參總會代表江董琴及國民黨閩支部代表秦望山支（四日）日附新疆輪北上（以上四日下午十一鐘） 
　　蚌埠電中央第一師退伍兵江（三日）支（四日）過蚌三列車共二千四百名下車約一百六十名由警廳發送回籍餘北上每次有連長帶兵一連隨車押運 
　　蚌埠電民黨要人張根仁來蚌向當局提倡和平統一極蒙各界歡迎聞皖王巳委以軍事顧問（以上四日下午八鐘） 
特約路透電 
[孫中山病狀]  
　　四日北京電孫中山之病狀無變化 
[吳佩孚赴岳]  
　　四日北京電此間接漢口外電稱吳佩孚於昨晨四時乘砲船過漢後隨運船两艘漢口謡傅吳擬趙恒惕及川將數員爲之助聞蕭耀南亦與聞此事 
　三日漢口電吳佩孚於今日侵晨乘砲船過漢赴岳 
[青島領事反對賑捐]  
　　四日北京電青島外國領事决議爲交通續徵賑捐附稅事致電駐京各本國公使請向中政府交涉 
[人力車風潮]  
　　三日漢口電今日午後因人力車夫鬧事商團奉命出防拘獲爲着者三名今日之鬧事因英租界華捕擊斃人力車夫一名而起 
　　三日漢口電商團巳於午後六時撤防 
[英下院之庚子賠欵案]  
　　三日倫敦電今日下院通過分配中國拳亂賠欵案之二讀工黨赫曾氏提議拒絶以其未有充分擔保使此欵確施於敎育用途也外部副大臣麥克尼爾答稱顧問會宜稍有自由辦事權此欵或分施於醫藥用途亦極與中國有益云赫曾之提議遂被打銷 
[日本之普選案]  
　　四日東京電普選案及豫算案刻在上院討論羣衆目光復注於此政府攺革上院之建議定於三月十日在上院提出今晨上院討論普選案時有議員抨擊政府接受樞密院之修正文過於怱遽謂大選須在三年之後今無庸急事擴張選舉權政府黨發言者答稱修正文並不妨碍該案原則人民要求巳久該案實爲順從民意計 
[美總統行就職禮]  
　　三日華盛頓電美總統柯立芝氏明日行就連任總統職禮道威斯氏行宣誓就副總統職禮美國各部及外國人士來此觀禮者甚衆今日柯在白宮與數百謁者行握手禮國會搭高壇柯將登壇發就任詞其詞將以無線電傅播全國 
　　四日華盛頓電柯立芝總統今日在國會宣誓後發就任詞極言美國一是以和平爲本惟謂美國應維持保其國民尊崇與安全之軍力此軍力須面面相稱而極合新時代能於海陸及海底天空盡其保衛責任惟當令全世界勿視此爲有害與己僅視爲安全與和平之工具總統又謂美國海軍因縮减海軍之結果在比較上視前更强美總統堅主凡事之可望得實際良好結果者應賡續會議政策繼又申述願見美國加入國際法庭其結語主張全國節用及大減捐稅 
[土内閣辭職原因]  
　　三日君士坦丁電昨夜在内閣辭職以前曾有甚劇烈之辯論民黨開秘密會議時極端派抨擊政府之政策並要求對於各事之有復古趨勢者採行遏制的方法總理費塞氏斥遏制方法爲無理由極端派大譁卒以九十票對六十票通過極端派之提議費塞當即辭職但衆請其暫時留職以待新總理就職 
[英國共産黨取締案無效]  
　　三日倫敦電保守黨裴吐氏提出動議指斥共産黨等在英國之革命傅並贊助政府取締此項宣傅之任何行爲今日下院辯論此事保守黨納爾森贊成原議謂共産黨勢力現蔓延於印度斐洲澳洲巴力斯坦等處工黨史寇爾稱此案宜修正因尋常法律巳足應付暴行也保守黨温特答稱英國習尙許言論自由在英國之共産黨縱爲害羣之團體然其數不過三四千人現有理由可望共産黨之活動日有退步云裴吐之提議以二三三票對一○九票通過之但議長稱此票數投票無效因提案人所聞有誤也此案之辯論遂無期延緩 
[愛士葵之歐局演說]  
　　三日倫敦電上院今日人甚擁擠來聽牛津伯愛士葵入貴族院後之第一次演說愛言及佔領來因地之問題謂三國恊約旣經銷滅法國乃自覺處於不安全之境此種感覺純屬自然英國人固予以同情惟時局儘有政治家爲法國歐洲及世界安全起見造成更大盟約之餘地佔領來因地乃有限制的暫時計畫若攺爲無限制的長期佔領則無理由云上院領袖克松侯爵答稱政府忠實履行和約甚欲從速終止柯洛業之佔領軍事管理委員會之報告書篇頁甚繁政府當愼重考慮之渠希望予德國以發言之機會渠意報告書之公佈恐與解决有碍但若不公佈理由則不能有延長柯洛業駐兵期限之重要議决云 
[社會黨縮減軍備案]  
　　三日海牙電社會黨在第二議院提出荷蘭依據刻在丹麥討論之議案方釬縮减軍備議案該案目的如下（一）荷蘭陸軍每年所募兵額由一萬九千五百人减至三千人海軍暫减至一千人（二）役期限减爲四個月（三）取銷輪流訓練（四）三十歲以上服常役之人一律退伍（五）三十歲以下之人除每級三千人一律迅伍（六）設保安團以三千人爲限用代目下之陸軍社會黨建議該案應於一九二六年一月一日起實施 
[美員論法意之美債]  
　　三日華盛頓電財政部長梅隆氏預料法意两國不久將有趨向清償美債之行動聞梅隆得知私人消息據謂法意經濟狀况巳有可驚的進步 
[英下院之茶葉案]  
　　三日倫敦電今日下院詰問時有人主張商部應决定進口茶葉品質之最低程度商部大臣答稱渠可將此建議轉達衛生部但恐此種計畫將阻遏廉價可用的茶葉之輸入致使貧民飲茶者感受不利云 
[印督將遊英]  
　　三日倫敦電印度事務部大臣白根海巳請印督李定於四月間來游英倫个期至多爲四個月印督巳允其請游英目的蓋在與印度事務大臣親自討論一切也孟加拉知事萊頓氏將於李定假期中攝理總督職務 
[各國近事]  
　　三日開羅電急進國民黨白旗社之書記二人前於十二月間因英司令被害案嫌疑被拘者現巳釋放 
　　三日巴黎電小巴黎人報稱法政府又向土政府表示意見謂法國之允許土軍假道叙利亞僅以恢復古狄斯坦治安所必要之土軍爲限 
　　三日華盛頓電衆院今日以三○一票對二八票通過一議案熱切希望美國依守世界法庭公約 
　　三日丹麥京城電丹麥商行寳隆公司之去年營業報告於扣去營業經費折舊及課稅後提議發給股分息一分五釐以七二二○四八克郎歸入準備金餘餘一三五·五三四克郎滾入現賑 
　　三日惠靈吞電港工公會因昨日航業公司要求工會予以滿意的擔保巳决定不允其要求謂將力爭到底現擬在紐絲綸與澳洲籲請資助港内工作現全停頓 
 
 

Page 5

 
 
1;第一萬八千六百八十號;中華民國十四年 西曆一千九百二十五年三月五號
星期四 * *[公電]  
　　北京通電各省衙門鈞鑒臨時執政令内務總長龔心湛呈准安徽省長王揖唐咨試署省會警察廳技正伍宗楚呈請辭職應照准此令内務總長龔心湛呈准安徽省長王揖唐咨請任命管忠忱爲省會警察廳技正應照准此令陸軍總長吳光新呈請授胡畏爲陸軍步兵少校應照准此令京江（三日）印 
　　旅德學界代電各報館各團體孫中山段芝泉先生鑒中山先生主張之國民會議極端贊成望亟圖之旅德商會工餘學會科學研究會武昌文科大學同學會敎育研究會藥學會武昌師範大學同學會工學會社會科學研究社中華學藝社駐德事務所中華民國留德學生總會等十一團體叩 
　　旅英互助工團代電全國各各報館各法團鑒自中山先生主張以國民會議解决國事風聲所播遐邇同歡海外聞此尤爲欣慶民國肇造十有四載顚沛飄摇光陰荏苒推其故或因少數人獨裁制度而壟斷政權或因宵小輩以鬼蜮伎俩而窺神器至今思之猶有餘痛茲幸羣醜授首魑魅歛跡即宜乘此千載一時之良機建立國家百年之大計其最適國情而最能代表民衆者厥維國民會議一途同人僑居殊域心繫祖邦詳察中西捨此莫屬惟中山先生宣言中所列九種組織未及海外團體按僑胞人衆組織亦多以前種種革命事業海外莫不爭先恐後直接間接竭盡棉薄此時商奠國家大業似宜將其列入故特請國内同胞特别注意東望神州翹企無巳中華民國十四年元月二十八日旅英互助工國叩眞　鄭州孫岳來電各報館鈞鑒豫西糾紛日來調解漸有端倪預定於微日正午雙方實行各自退兵憨軍第一步退至新安　池一帶胡軍第一步退至氾水一帶會議地點在偃師由雙方高級長官派遣全權代表與會恊商解决辦法特此電聞孫岳叩江 
　　南京各公團電杭州孫督辦鈞鑒迭讀大電宣言振導和平服從中央磊落光明聞風感佩但長興雖告撤防而松郡未全結束松爲蘇境盡人皆知乃松金两縣知事易自浙方青匯等縣正欵復聞提索江浙之爭導源松滬和平而後宜復舊觀今護軍官制巳裁宣撫通電並請廢督江浙本無讐仇彼此各安轄境易官提欵逾越範圍證以宣言似非公志去歲松滬之爭蘇民受創甚劇積火方燼導線仍留痛定追思難安緘默務請根據服從中央之决心貫澈酷愛和平之主旨立將松屬民政完全還我蘇省俾冺危機而昭大信是則江浙同受其福豈獨吾蘇實受其賜惟垂鑒焉南京地方公會·南京總商會·江寗縣農會·寗屬六邑公會·江寗市地方辦事處同叩冬 
　　徐州來電申報館轉各報館鑒本日敬上北京段執政農商部財政部交通部南京盧宣撫使韓兼督辦盛京張軍長一電文曰自去歲江浙戰起徐州各項事業無不停頓齊督指定忙漕抵借商欵地方招待客軍籌捐募債民力巳盡值此大難初定休養生息尙慮元氣一時不易恢復若再加增擔負確屬不堪第一軍加征軍事善後特别貨捐商民函電紛馳呼籲請免核其情形實屬不堪擔任敝會等目擊民艱難安緘默謹電籲懇伏乞迅電停止以蘇商困而慰民望不勝屏營待命之至等語特聞銅山縣議事會·敎育會·保衛團事務所·各市鄉董·國貨維持會·公益慈善會·公叩冬 
　　豐縣來電申報館轉韓省長鈞鑒公以蘇人長蘇當順民意沈貞前在豐携欵棄城潛逃此次重來輿論大譁公年古稀鄉評可畏奈何地倦勤之際作此違反民意之舉千祈收回成命爲叩豐縣省議員孫建國參議農商自治各會叩支印 
　　下關來電各報館均鑒上年秋間下關發生日輪千早丸船員慘斃華販楊家壽擲屍江中冀圖滅跡一案迭經同人等組織楊案交涉後援會促請北京外交部曁省政府並前温冒两交涉員正式向駐寗日領提出嚴重交涉嗣因江浙戰開百政弛廢本案交涉致受停頓是以此案延擱迄今縣而未結昨據該屍兄楊家鏞聲稱江寗地檢廳沈檢察官傅其到庭飭將屍骨領回本會聞之不勝駭異查該案曾由前冒交涉員任内巳將各項證據檢齊彚送駐寗日領移解日本外務省正式裁判瞬巳三月猶未有具體辦法况楊屍身後遺下老母妻女衣食两乏哀告無門勢成餓莩同人等目擊慘狀言之心酸數月以來奔走號呼力竭聲嘶用特通電籲請一致援助共策進行以期達到撤換船主懲辦凶手賠償生命向華道歉四項目的庶與國體人道均得保全迫切陳詞無任竚候南京下關楊案交涉後援會代表高伯翺陳登三陶劍青裴松齡等叩支 
　　鼓樓來電申報轉各報館曁全國敎育界公鑒敎育與國家根本事業十載經營之不足一旦破壞之有餘當此風塵澒洞邦國杌隍之秋長敎育者尤應悉心擘劃加意愛護始足延國脈於一線挽狂瀾於旣倒乃現任敎次馬叙倫者遭逢時會備位敎長任職以還毫無建白惟事摧殘排斥異己則雖以我東大郭校長及蘇省蔣敎廳長之賢勞卓著而亦横加罷免剛愎自用則更舉久經建立之國立美專率爾解散但冀遂私便己不惜倒行逆施僉壬禍國至於此極使其長此在位必致毒痛全國以危敎育者危國本同人等本維護敎育之誠作掃蕩奸邪之舉特電申討誓驅害馬除呈段執政請立予罷免外尙祈國内明達共起國之幸甚國立東南大學全體學生叩 
　　鼓樓來電各報館均鑒校務攺進會係少數破壞分子暗中搗亂請即更正函詳東大全體學生叩 
國内要聞 
[北京特約通信（凈因）]  
　　中山之病及其他 
　　中山病况究巳如何此爲一般社會所欲知而無從者彼與行轅隔閡之人固不免市虎杯蛇實則孫氏軀殻現猶生存飲食亦能日進少許惟神志忽明忽昧痛苦日益增加恢復健康希望絶鮮賴藥石之力或僅能多延若干時日耳 
　　中山之病民黨及政府两方俱巳認爲殊難有望黨中除巳將身後所需各物大致預備就緒外並議决下列諸點（一）殯後即以靈柩運粤各要人隨往討論善後事宜（二）拒絶國葬而執政府方面亦正擬備「應有盡有」之舖張方法昨巳由交通部撥饋两萬元金醫藥費飾終盛曲宋漁父後當推此爲巨擘矣 
　　中山向不作頽喪語哭之一字更談不到惟近年則多反常之行動客春開國民黨全國代表大會於廣州開幕日之晚中山宴全體代表於西濠酒店席上屢稱「現無他望惟冀死得其所」夏間某君因陳競存有復歸中山之耗深恐於己不利亟思取得某長之位以便從中梗阻斯舉旣爲粤人所極端反對中山亦雅不願有此紛更經某某親信一再堅持中山憤然作色曰「我讓了他與某某一同赴滬罷」旋某某欲减少中山之痛苦自動迭辭某君之目的終達此事隨告一段落數月後中山在韶關營次與某總司令談及此事幾哭失聲日前張靜江氏入謁中山尤痛不可仰此或爲不起之先兆中山之病原因何在愚非治醫者不敢妄言惟嘗聞孫氏自言生平有二好曰革命曰讀書孫氏之畢生精力人多謂其耗於革命事業抑知其同時係一樸實之學者因在國立廣東大學講演三民主義之故自前冬徂去夏讀參考書每至更深萬幾之暇劬學如是於衛生殊不相宜病之原因殆在於是夫人宋慶齡氏與中山愛情綦篤鳴呼中山之病果無一線轉機望耶（三月一日） 
[胡憨最近戰訊]  
　　胡憨戰爭據最近京訊似胡軍稍佔優勢至洛陽於一日被岳部佔領說則以未得正式電告確否尙待續聞也茲將最近戰况彚錄如下開封二十八日電禹州方面胡憨两軍巳於二月十八日開火而滎陽方面二月二十五日亦巳開火胡軍一團始則被圍於氾水附近之羅家集但卒破圍而出並將憨軍擊出滎陽現巳佔領該處並進迫憨軍所堅守之氾水又分軍一枝進攻孟津該處或巳發生戰事矣外人方面消息滎陽方面之憨玉琨軍隊確巳於二十八日侵晨退走胡軍今正向該方面追擊惟據東方時報謂憨軍退至滎陽東之二十里舖後胡軍奮力追擊當憨軍撤退時各要道埋藏地雷及胡軍追行地雷爆發炸死六七百人乃不復再進 
　　據某軍事機關消息洛陽民團與附近各縣民團巳於儉夜十一時頃聨絡憨玉琨部下一部軍隊突然譁變圍攻劉鎭華行轅劉憨等以事出倉猝且黑夜混戰不辨東西當即狼狽而逃前日進登封之陜軍第四師岳維峻所部聞訊當即開拔前進至東日上午八時巳平安開入洛陽民團出而歡迎在前綫之憨軍得訊軍心大亂陜軍又乘機進擊旋即潰走現在陜軍鄧寳珊胡生春各部正與岳師會同追繳憨軍潰兵之槍械劉鎭華逃出洛陽後巳不知去向憨玉琨亦逃匿無踪矣同時各通信社亦有同樣之報告惟詢之政府方面則云未得此項消息别據務籍某君言當二十七日以前憨軍之禹縣鄭州和尙橋三方面皆受胡軍包圍旋因劉鎭華赶到形勢巳轉劉所帶陜軍共三旅一團對外則號稱五混成旅刻下隴海路西段巳布滿新到援軍其大部分集中於虎牢關似其勢力尙厚脫有民團譁變絶不至便爾狼狽至是云云據此則洛陽歸胡一說似尙未證實也又據政府方面消息頃接胡景翼儉電云鄭州電報局報告鄭洛間電綫巳被憨軍拆斷所有往來電報均巳不通又黄河橋亦巳被憨軍破壞懇請速電劉督轉飭憨軍從速恢復並停止東進大局幸甚胡景翼叩儉 
奉命入豫調停之孫岳行抵新鄉後即在該處駐節胡景翼聞訊當由汴赴新憨玉琨亦派代表蒞臨三方面現巳開始協商憨玉琨代表主張劃地分防鄭州以東歸胡軍鄭州以西歸憨軍胡景翼主張將豫西各州縣一律收歸省有其他條件可酌量容納昨日（二日）孫氏曾有一電來京呈報上項情形同時劉鎭華亦電政府報告本人訂於今日（一日）由洛赴新謁孫原電大意謂頃奉明令並知孫軍長巳到新鄉擬在該處召集和平會議解决糾紛鎭華素以和平爲職志極所贊成自當遵令即日啓程前往新鄉與孫軍長接洽云云惟另據開封電訊孫岳現因感於新鄉會議召集之難對於調停和平擬從新計劃（一）分電胡景翼憨玉琨劉鎭華請停戰一星期（二）召集陜劉胡憨會商豫陜永久之和平（三）隴海綫方面由米振標所部毅軍屯紥戰區中點勸止两軍衝突登封方面則由本人留豫隊擔任未悉能得各方面贊同否 
[汴洛開戰後之軍訊（蕭蕭）]  
　　憨軍在登封縣敗退政府尙令停戰調解 
開封通信胡憨開戰後胡部現以鐵爐爲第一戰線鄭州爲第二防線開封爲後方總司令部憨軍則滎陽以東爲第一戰線氾水爲大本營胡軍兵力約達四萬餘人目下調往滎鐵前敵作戰者聞有萬餘人在黄河南岸警備者二千餘人餘則佈防京漢南線及隴海東線開封亦紥有重兵憨軍大隊刻均集合氾水數約三萬餘後方爲鞏洛等地尙有數萬人蓋憨自佔洛後收汴西土匪幾盡故有此人數也胡軍方面刻因馮孫两軍開到較未戰前聲勢倍增其前敵總司令派岳西峯（維峻字）充任岳爲陜運第二師長其對憨戰略在速奪虎牢關（即氾水縣形勢極險有山洞通火車）俾可進迫鞏縣攻取憨所據之兵工廠惟鐵路橋斷後滎陽方面两軍尙在對峙預備血戰鞏氾爲憨軍根本重地尙在極力扼守恐非旦殇夕所能下今晨（二十六）鐵爐前線似巳停攻（槍聲甚稀）而戰線反移登封（河洛道屬在滎陽迤西靠南可以抄鞏洛後道）據報胡部岳師巳變更戰略特抽兵避去汴洛路線所經之目標而直趨登封旱路以繞虎牢故本日两軍在登封縣作戰李烈胡軍約有四旅由李虎臣統率激戰竟日向憨軍取包圍式憨部不支而退死傷千餘人胡景翼特於今午率衛隊由汴專車來鄭親往督戰并開軍事會議（現駐節第二師司令部内即從前之直魯豫巡署駐鄭辦公處）聞與議要人甚多有執政府代表二人第三軍第二師師長葉荃（前任副軍長）及前十四師（現攺胡部第二師）師長陳文釗孫岳馮玉祥代表等數十人據傅與胡憨和議有關因憨巳派員向胡軍表示停戰也（二十六日） 
　　胡憨開戰表面則爲利害衝突而起實則憨之决心作戰除某方巳予以默契外尙有劉鎭華助其張目本月中旬憨曾接劉來電稱巳令吳心田全部出潼關東援并允充分接濟憨軍旣先發制胡遂火速向河陰增兵并派隊佔據南陽桐柏新野沘源一帶節節進迫欲使胡部東與南之隊伍不相連貫然後一鼓圍攻汴鄭逐胡二十二指拂曉憨軍向駐禹縣胡軍蘇旅猛撲另復運動土匪於官亭小李莊許州等處騷動以牽其勢經陳文釗馳往剿平此爲两軍交戰之起點迨二十四晨胡部岳維峻遂由鄭州進兵向鐵爐熒陽進攻今日（二十七）鄭州消息謂憨前敵巳敗退氾水孫岳雖巳南下尙逗留新鄉檢閱軍隊胡氏擬親身赴新鄉面晤孫氏一面暫令岳維峻停攻執政府方面所派之两代表刻續接京電仍令两方各退五十里靜待解决然以現局觀之恐終無希望也（二十七日） 
　　另據國聞社鄭州通信胡景翼於二十六日抵鄭即以前十四師靳雲鶚舊有之俱樂部攺爲行轅當夕即赴河北新鄉站親迓孫岳因孫岳此來表面雖受執政府之委托出爲調停其實尙啣有馮玉祥之使命然在胡憨勝負未卜之前不得不出諸審愼以預留他日之地步故行抵新鄉一聞胡憨前線業巳開火遂遲而不進迨胡親至新鄉作一度磋商後乃於二十八日下午六時二十五分來鄭當孫下車時記者親往觀之自車站以至彭城里將軍第沿两旁站立軍隊甚衆先有商會及各團體代表在站歡迎孫者便服脫帽目光四射隨從護兵數人與衆略談數語步行出站乘車而去鄭州車站近日集中國民第二軍二百餘列車均巳荷槍實彈彷彿將赴前線作戰二十七日上午有傷兵百餘人由紅十字會救護隊至滎陽戰地運回鄭州飲馬池醫院醫治據該傷兵云二十六日下午二時先由憨軍開火我軍稍退旣而猛力前進憨軍遂退往氾水縣境之老金鷄山因此地可戰可守地勢甚佳故我軍亦暫取守勢云云鄭地人民初聞戰訊本極恐慌兼以最近五日中汴來兵車日夜不絶市上復屢現胡軍招兵之白旗二十五日又遽行拉夫短衣苦工農家牛馬被拉者甚多因是益加警駭嗣由縣商會推去代表往見孫岳請其維持秩序孫表示允可衆心始覺稍慰紛亂之狀亦較前驟减但金融奇緊各商店門可羅雀至上中居户之遷移者尤多 
[吳佩孚赴岳前之談話]  
　　大陸報三日漢口電云華字報載稱吳佩孚現首途赴滬實則吳巳赴岳今日午後大陸報訪員曾在黄州謁吳今誌其問答如下訪員問君對於目下之時局作何感想吳答時局余無庸談北京今巳有人實施一切矣問其結局如何答當若輩在京應付時局時余不敢言余將任令若輩爲之問君對於鐵路狀况作何感想答此爲段祺瑞事吳繼之以冷笑吳今精神甚佳惟閉口不談時事大陸報訪員又與吳之秘書談秘書稱吳上將擬靜觀時變須俟國民需之時始允出山國民再鬧意見之後必要求吳上將出山云談話即終於此吳則仍從事整理行裝 
東方通信社四日漢口電云吳佩孚有於三日午前四時以軍艦决川取道此間赴岳州之說又有入四川之說然聞此說以王汝勤之反對將暫留岳州要之吳之溯江而上似爲事實 
[七省聨盟謡中之奉天態席（一粲）]  
　　注意吳佩孚之行動 
　　奉天通信於此主張和平結束軍事聲中忽文有七省聨盟之傅說據謂據謂吳佩孚召集舊部擬在黄州設立司令部有躍躍欲動之勢惟此種傅說並無完滿根據或爲直系製造之一種空氣亦未可知其第一證明吳氏失敗後即爲奉方偵探所注意凡吳之起居動作及與各方面往還之人無不備悉隨時入報而獨關於七省同盟之說事前未見密報偵探當不如是之疏忽近日來雖亦接到類似之消息然與報紙所載大同小異實多不實不盡之處其第二證明所謂七省同盟者中有某某两省新與奉天發生密切之關係彼旣聨盟於彼而又輸誠於此可决其必不出此再就吳佩孚方面言吳自部下潰散餘黨巳不用命據偵探報告謂吳近雖有購買大批軍械馬匹之議然並未成功且吳舊部在黄州者僅四五百人實無大舉之能力况鄂蕭時有驅逐之言似不致與吳合作要之時局不定謡言時起殊無注意之價值某要人谓直系藉此張大其詞以恐嚇北方或亦未可知耳前日開軍事會曾一度非正式討論及此某君謂前此曹錕誤國不過爲人傀儡吳佩孚實爲牽動傀儡之人故消除國患去曹當先去吳蓋曹去不過少一傀儡吳不去則甘爲傀儡者正多此次七省同盟是滞實有其事尙待調查即使有之亦僅爲吳等所勾結牽動他人爲傀儡故解决此事與其無端致欵於七省不如實行驅吳慶父旣去魯難自巳各要人均以爲然張亦韙之嗣復討論辦法决定如下（一）電詢段執政是否接有此項確實報告（二）如確有此事時其解除之方法若何（三）如證明確無此事應令各該省通電表示以釋羣疑（四）吳佩孚爲禍國之媒應否取嚴厲手段杜絶其政治上關係此爲電詢段執政之事項其由奉天單獨進行者（一）密派專員調查此事之有無（二）調查吳佩孚最近之行動（三）調查各該省主力軍之動靜一面並擬電楊宇霆（楊現在京）與段執政當面接洽並在京觀察各方之意向務期於五日内得有結果回奉報告以便早作準備（二月二十七日） 
[京新聞界會議廢止出版法]  
　　京新聞界爲取消出版法於昨（一日）下午二時假中央公園開全體大會到報館通信社記者百餘人公推東方時報史俊民君爲臨時主席報告開會宗旨略謂前此五十餘家同業上呈司法部要求廢止出版法至今未蒙批出事關全體利害若不積極進行恐久而無形銷滅是以公議開全體大會共同磋商解决辦法但經過情形本人不甚知悉請鄭知非君詳細報告鄭君即起立發言略謂此事之起因在警廳捕傅超然通信社畢蔚眞之後畢君在海軍聨歡社宴請同業囑爲援僵由陳君班侯提議共同簽名上呈司法部作正式之請求即以當日在座之五十家署名呈請刻因久不批准又係全體利害關係所以應由全體公决進行方法以達到廢止出版法之目的鄭君語未畢神州通信社記者陳冕亞君附帶聲述彼晤司法次長非正式之報告謂該部所以未准該項呈文者因出版法係内務部職權以内之事須向内務部請求方有效力可否分途上呈請衆公决中外通信社記者章棄材·中華通信社記者劉清泉·益智通信社記者葉我心·先後發言皆以今日開會外間傅說有二事一月請求廢止出版法一爲要求參加國民會議今日應有具體辦法交通叢報記者袁練人發言謂國民會議之參加較廢止出版法尤爲緊要請先討論萬國新聞社記者林衆可請分别討論超然通信社記者畢蔚眞主張先决出版法問題葉我心·胡康彞·林質生·劉蕃鳶如·五君繼續發言討論出版法之要求廢止是根據前次决議今日即推舉代表分途進行陳冕亞請主席付表决趙爲雨·林衆可·劉仰乾羅介邱·章棄材·均贊成主席遂以陳之提議付表决多數贊成議定投票選舉指定管翼賢·鄭知非·戴蘭生·章棄材·四人爲檢票員投票結果史俊民·林質生·陳班侯·張漢舉·余調生·劉清泉·劉仰乾·秦墨哂·畢蔚眞·尹庸生·章棄材等·十一人當選公决以十人爲代表推舉章棄材爲通信員葉我心君提議此事爲羣衆運動所有用費應大衆分擔衆贊成籌備員鄭知非報告每人需洋一元當時交付以備進行會務之用主席遂宣告散會 
[國民會議促成會總會開幕]  
　　全國國民會議促成會總會昨（一日）上午十時在北大三院大禮堂開成立大會到會代表六十餘人來賓及聽講者八百餘人十時一刻開會公推順孟餘主席宣佈開會宗旨大意謂今日國民會議促成會開全國代表大會有三種意義（一）爲人民之自由與權利應由人民力爭不應希求實力階級之賞賜（二）爲人民不應懷疑自己實力而應有打倒軍閥與打倒帝國主義之堅定信仰（三）爲今日吾人要求國民會議實因國民會議可團結全國人民爲戰鬥與奪取權力之機關今日之會爲歷史上國民自决運動之第一次有組織的表示故吾人當努力以完成此歷史的使命云云次由朱務善報告籌備經過略謂本總會籌備處自成立以來至今二月各地先後來函要求加入共同籌備者計有七十五處各地代表抵京向本會報到者共八十餘人之多故本總會有及時舉行開幕之必要云云次由江西會館各界促成會總會代表報告願與該會合併意思及昨日合併情形報告畢由來賓汪精衛·林森·徐謙·李守常·等相繼講演最後有蒙古代表白雲梯演說謂蒙古平民受蒙古王公種種壓迫希望在國民會議中提出議案廢除蒙古王公云云其他各省區代表尙有報名演說因爲時巳晚暫行停止主席遂請全體代表來賓起立·唱國民革命歌三首高唱打倒軍閥·打倒帝國主義·國民革命萬歲·國民會議萬歲·等口號時巳下午一時主席宣告攝影散會 
[交部試騐無線電]  
　　大陸報二日北京電云交通部於星期日由北亦無線電臺傅播消息效果甚佳據消息靈通者稱今次猶屬試驗一俟佈署妥帖中政府將每日傅播無線電消息聞日後擬准民間裝置無線電收音器並令海關許此種器具入口今則猶在違禁品之列也通運電氣公司所造北京無線電話局其電力爲五百瓦特與奉天互通電話殊爲靈便故將來北京無線電臺傅播之消息上海不難聞之也 
 
 

Page 6

 
 
1;第一萬八千六百八十號;中華民國十四年 西曆一千九百二十五年三月五號
星期四 * *[王揖唐定期由晋抵京]  
　　據執政府消息皖督王揖唐業於昨日（一日）正午十二時三刻由太原動身沿途轉車計今日（二日）夜深二時可以抵京北洋軍警當局業巳籌備歡迎事項王來克覲段後即赴關外安徽方面昨巳來電催王回皖王因地方重要在北京及奉天均不能久住茲將政府所接太原電錄下「王皖督儉日午後三時抵太原考查晋政閻督及晋北鎭守使趙戴文·旅長蔡榮壽·實業廳長趙炳麟·軍署參謀長臺壽民·太原市長邢殿元等均親上車歡迎至軍人俱樂部下榻隴南鎭守使孔繁錦因公過晋亦到站歡迎閻督今晚設宴爲王洗塵各界均紛紛約讌王督擬於東日正午十二時三刻由太原上車午後六時到鳳山冬日午後二時到張村掛快車回石家莊約冬晚二時可到京特聞」王氏本人亦有來電略云揖唐路經鄭州與胡督辦晤談甚爲歡洽其擁護中央之心異常誠篤本晚抵石家莊即由正太路赴太原定三月一日進京所有經過地方與各督辦接洽詳情容俟面陳特先電聞王揖唐叩感 
[日俄協定全文及附件（二）]  
　　議定書（一）蘇俄及日本在簽訂基本協定中認爲應行規定與協定有關之數問題並由其全權代表協定左列各項（一）两締約國彼此將各該國境内之對方大使及領事館所屬之動産與不動産歸還因俄前政府在東京所佔之土地於東京市區計劃及公共事宜有所妨碍日本政府如欲移除此種困難蘇俄政府願予日本政府意見以考慮蘇俄政府對於日本在蘇俄境内設大使及領事館願予日本政府以選擇適宜地點之合理的便利（二）凡因俄皇政府及繼起之臨時政府所發債券而欠日本政府或人民之債務保留待日後蘇俄與日本政府交涉協定之在恊定上述問題中蘇俄政府對日本政府或人民不使其遜於他國政府或人民在同樣問題中所處之地位凡關於两締約國中任一政府向對方政府或任一國之人民向對方政府所提出之要求皆留待日後蘇俄日本两國政府交集協定之（三）因北庫頁島氣候阻碍日本軍隊立行回國至一九二五年五月十五日止此項軍隊須由該地完全撤退一俟爲氣候所許此項撤兵即須開始凡日軍撤退之任何及一切區域其完全方權即立行歸還於蘇俄合法當局關於移交及佔據終結之詳細事宜由日本佔領軍司令及蘇俄代表在亞歷山特路甫斯克辦理（四）两締約國互相宣言未與任何第三國締結損害及脅迫對方主權領士及安全之軍事盟約或協定（五）本議定書將於與本議定書同日簽訂之日俄基本協定之批准時一同批准爲證明有效計两締約國全權代表簽字蓋章於本議定書之英文本中一千九百二十五年一月二十日訂於北京加拉罕（蓋章）芳澤（蓋章）議定書（二）两締約國會同議定左列各項作爲日俄两全權代表同日簽訂之議定書（一）中第三項所定之日軍完全撤離北庫頁島期限以後五個月内所締租借合同之基礎（一）蘇聨政府允將日本代表一九二四年八月二十九日致蘇聨代表照會中所指之北庫頁島各油田面積百分之五十之開採權租讓與日本政府提出之日本企業團體爲確定租與日本企業團體之面積起見上述各油田應分爲多數棋盤方形每方面積由十五至四十俄畝由多數方形凑成油田全境百分之五十租與日本租與日本之各方不相接連現巳由日本經營中之油井亦核算在内上述照會未指定之其餘油田若蘇聨政府决意出租其全部或一部日本企業團體有同等之機會（二）蘇聨政府允於租借合同締定後一年内在北庫頁島東岸選擇一千俄方里之面積許與日本政府指定之企業團體以五年至十年之試採權待發見油田時讓與日本油田面積百分之五十（三）蘇聨政府允於租借合同中决定在北庫頁島西岸劃定特殊地域讓與日本政府指定之日本企業團體以煤炭開採權此外並允在道伊（Doire）區域定域予上項團體以上段同樣之權限上述两特殊區域之地面如蘇聨政府决意租與外國日本企業團體享有同等之機會（四）以上所定油田及煤礦之租借期限定爲四十年至五十年（五）租借利潤日本承租者每年交與蘇聨政府煤田産額總量百分之五至八油田産額總量百分之五至十五如爲噴出油井則爲百分之四十五此項提作利潤之産額成數在租借合同中確切規定且可依合同中規定之辦法按全年産額之量數而遞變（六）日本企業團體得採伐企業所需之樹木及興辦各項便利材料産品運輸及交通之事業關於此項之細則在租借合同中規定之（七）因以上所述利潤之關係及因企業所在之區哉受地理與其他一般情况之不利影響該企業需用及所得之機具材料産品得免納出入口稅該企業亦不受任何此類捐稅及約束之限制以免有碍其營利作業（八）蘇聨政府允予上述企業以保護及一切便利（九）關於以上各項之細則在租借合同中規定之本議定書在與本議定書同日簽訂之日俄基本恊定之批准時一同批准爲此两締約國全權代表簽字蓋章於英文本以昭守信一九二五年一月二十日訂於北京加拉罕（蓋章）芳澤（蓋章） 
[膠濟路車相撞毁機車一貨車四]  
　　青島通信膠濟路車於二十八日夜一點鐘在膠州車站相撞碰毁機車一輛貨車四輛損壞豆油一車開散猪一車昨日所有之客貨車均停於膠東高密藍村等站直到午後始由機務處派工修理照常行車查此次猪一車昨日所有之客貨車均停於膠東高密藍村等站直至午後始由機務處派工修理照常行車查此次撞車之原因係因下行之九零五次貨車與上行之二六次貨車及第四次客車同時停於膠州站九零五次貨車因倒車頭開出岔道而二六貨車先行開出不意九零五之司機者未在機車由火伕代行司機於二六次貨車未完全開出站外之際竟由岔道開回致與二六次貨車相撞統計此次之損失約須二十餘萬 
[沈鴻英敗竄中之湘南防務（萍）]  
　　宋鶴庚殘部駐汝城待命 
　　長沙通信沈鴻英自與李宗仁黄紹雄决裂後賀縣大敗實力損失强半其部下旅長鄧右文又爲李黄利用向沈倒戈逐出桂林巧日（十八）進佔全縣沈軍餘衆遂向湘境奔竄據江華知事謝琦漾日（二十三）電呈趙省長略稱「沈軍陸雲高率部二千餘人槍千餘支砲數尊機槍數挺篠日（十七）由富川牛巖竄抵縣南當即督隊率同團防赴南鄉扼險堵截沈軍遂竄嶺東分作二股一竄桂嶺一竄小墟探報沈冠南（即鴻英）尙在江賀間里黎集合非得勁旅扼堵嶺東沈爲給養計不竄連州仍不免入湘幸我軍吳團（吳尙）周營馬日（二十一）抵縣當足防堵」等語又永明知事鍾甲森呈報來省謂「沈部潰軍六百餘人竄入屬縣經四師楊警備司令派兵堵擊潰兵遂向廣西恭城逃竄出境」同時道縣亦發現潰兵踪跡因之湘南防務日告緊急第四師第二旅旅長劉興原駐永州深恐潰軍竄入湘境蹂躪地方特於二十二號親赴永明巡查湘邊扼要堵防以固邊圉守備軍第二團吳團長尙原防粤贛邊界亦於十八日由藍山帶两營來援初駐寗遠休息數日十九日拂曉開赴道縣因永屬保安司令唐熙曾由道縣電請星夜兼程馳救故也據報吳團長巳於二十四日抵江華向湘邊堵截至於沈鴻英之行踪或云將赴連韶與譚延闓會合收拾殘衆以圖再舉但沈除此以外殊無其他生路沈部旣完全逐出桂境鄧右文亦於漾日（二十三）抵全州聲明不侵及湘省邊界與湘聨好其致第二師葉旅長琪電云「葉旅長鈞鑒文於漾日抵全特派敝副官長秦仲剛副官劉公凱進謁台階諸希進而敎之不勝感盼右文叩」據此電觀之桂省政局之變化與湘殊不生關係且沈軍前此流落湘省對於地亦無許多好感其人反覆善變爲各方面所不信用故亦再無在湘駐足之餘地 
　　至於入贛湘軍之潰入湘南者爲宋鶴庚部隊宋部分張輝瓚方鼎英两師張輝瓚乃譚延闓嫡系巳離宋而歸譚方鼎英則率部駐紥汝城所餘不及千人日前有電致宋鶴庚略謂「廣州接濟隔絶部衆日食不易支持戰後軍心難於固定汝城貧苦之地亦不忍久累請示辦法以免懸望」方本新化人與軍務司長唐義彬岳陽鎭守使鄒天山有同鄉同學之誼唐鄒两君曾去電慰問且勸其來省日前覆電謂「入粤以來毫無建白去冬援贛病未隨行今春奉阜公函召出山又感風寒無力追隨至深歉仄現在關邊待信歸里有期無勞懸望」等語言下似有來省之意而宋鶴庚當道雖優禮有加但處此局勢亦不易於發展趙省長寛宏大度對於方部正在設法處置云（一月二十六日） 
[南京快信]  
　　南京市政籌備處副主任王伯秋昨接張君勱電招赴滬會議松滬特别市章程起草事宜當由寗前往擬俟松滬條例完成後携寗參酌以資考鏡 
　　海軍消息海軍總司令部决定移滬南京行署將由第二艦隊司令許建廷駐署辦公 
　　警界息王桂林自卸省會警察廳長專任警務處長後廳長一職各方逐鹿者多有由王重行兼任訊 
　　省城戒嚴司令部通飭各區稽查處按照清查户口辦法將外來不法莠民嚴拿懲辦或驅逐安置並佈告各住家棚户旅館祠廟不准窩留以清盜源 
　　韓委張樹棻（號子植直隸人）充全省硝磺局局長程維垣（號星三河南人）充副局長唐勵袁委梅充省署參議敎育廳委藍世勳充高溧句區捲菸稅局長 
　　常熟梅李市議員屈公旦呂用霖等連上五電以該市議長薛鳳鳴當選市總董於選舉權發生爭議請示解釋省署查該市議長當選市總董尙未經呈報就職仍應有選舉權令縣轉飭遵照 
　　南京廣利慈善會現設之貸濟處自陰曆二月初一日開始掛號人數非擁擠多因額滿見遺（定額一千五百名）該會巳定有限制章程凡無業流氓·吸食鴉片·江湖乞丐·游兵僧道·未成年童穉·年老殘廢之婦女概不貸借 
　　住本城鈔街省議員某昨因聚賭被戒嚴稽查處捉獲現解由警廳判决罰金一千元 
 
 

Page 7

 
 
1;第一萬八千六百八十號;中華民國十四年 西曆一千九百二十五年三月五號
星期四 * *中華民國十四年三月五日星期四（申報第二張）舊曆乙丑二月十一日（七） 
游藝叢刋 
[情女天堂試片記]  
　　發行電影雜誌之晨社近又刋印電影週報一種每星期六出版由晶報館代理批發第一期巳於上星期六出版材料極豐富現聞該社爲力求推廣起見定三月七日舉行讀者同樂大會巳假定恩派亞戲院映演愛情名劇「情女之天堂」Foosparadise昨晚該社在寗波同鄉會宴請新聞界並試映影片全片大意述一墨西哥女郎名潘兒傾情於一兵士兵士因别愛一法國舞女絶不以愛相報後舞女演舞至暹邏兵士購劵往觀時誤吸一熖火雪茄致盲雙目舞女舞姿一無所見歸後大痛恨欲以槍自殺潘兒於窗外見之入室力阻並自稱爲舞女兵士聞言狂喜遂與女同起居無何潘兒閱報知有治盲之醫士乃請來施治盲果痊而兵士不少感謝且以誑己而責之潘兒痛悔成狂兵干則更往邏尋舞女旣至適暹邏太子鍾情於舞女遂請兵士入宮同飲兵士因與太子爭愛舞女不解决乃擲手套入宮中之噩魚池謂得者即爲彼夫太子躍入池中頭觸池璧而暈噩魚張牙至兵士見狀入池救太子出舞女乃趨前媚兵士兵士呵之曰此爲汝之愛情乎太可怕矣太子亦加女以白眼兵士回思潘兒心大感動歸尋女於任職之商店中於是重聚舊愛云 
[觀月宮寳盒後之各種論調]  
　　上海大戲院開映神怪影片月宮寳盒記者於日前邀友人王君往觀管見所及略述如下 
　　是片情節採自天方夜譚荒誕離奇范朋克飾馬達賊身段矯捷表情細膩較諸羅濱漢一劇中尤見進步中國女明星黄阿媚飾蒙古宮女長身玉立風姿婀娜表情亦頗不弱爲是劇生色不少最可驚異者爲是片中偉大之背景及奇怪之技術遠勝前在滬映演之斬龍遇仙記巴達城建築悉倣十世紀之制度城墻環峙樓臺高矗室殿宮闈亦富麗堂皇窮極奢侈他若烟熖迷漫之大山振翼騰雲之飛馬撒豆成兵仙氈凌空神龍樹精巨佛等實足合人驚駭而莫測大類吾國神怪小說西游記然以虚無之幻像竟能一一現諸銀幕歎觀止焉[  錢憲倫]  
　　又一評論云是片取材於「天方夜談」而其中之主人翁則爲巴達之賊范朋克即飾此角范朋克爲世界著名之尙武明星於「三劍客」·「俠盜查祿」·及「魯濱漢」等片中即能見其猱升及跳躍等技術而是片更襯以奇異之背景則益見其身軀玲瓏手足活潑較之前數片更覺出色其博得觀衆之讚賞豈偶然哉尤可喜者爲中國留美女明星黄阿媚女士亦於此片中佔一重要角色（蒙古宮女）表演頗覺自然較之美國女明星不稍遜色爲我國電影界增莫大榮光焉 
　　此外飾小賊惡鳥之司臬士愛特華刺（SnitzEdwards）一舉一動皆帶有一副賊相賊頭狗腦一若京劇中之小丑亦配角中之佼者最後數幕演員達數萬之衆佈景如飛毯·飛馬·火熖山·水晶宮·月宮等等光怪陸離誠大觀也[  志聰] （不受酬） 
　　又一評云范朋克氏前此三片余巳有短論以評之「月宮寳盒」開演後評者奬賞備至余竊有所不然者 
　　此片論劇情不及「俠盜查祿」論范氏做作則不及「魯濱漢」其可以稱道者不過佈景宏大而巳 
　　此片由天方夜譚中小說編演而成跡近神怪然其狀蒙古公主也則固處形容吾中國人民之劣點且蒙古人服裝與清時逈異片中蒙古公主服裝似清非清眞是非驢非馬不過竭力形容中國人醜態而巳此外劇中蒙古太子更處處表演陰險刻薄將外國人心目中對中國人民之齷齪觀念再加一層如此侮辱吾國人而吾國觀衆反歡迎之吾眞不知其何心也 
片中中國女子黄阿媚不過飾一婢奴並無長處而論者反嘖嘖道之吾更不知其居意何在也[  吳良斌]  
[曙光社將開游藝會]  
　　本埠曙光社茲爲補助平民學校籌集經費起見於本星期六晚及星期日假座小西門少年宣講團開游藝大會其秩序（一）孩童雙簧（培立游藝圓）（二）國技（普及武術會上海精社）（三）魔術（葉子才君）（四）三弦拉戲（丘曉民君）並有徐慧賢女士海波舞張敏蓀女士裝舞劉百川力士千斤鐵板橋章塵俠君滑稽說書另有該社劇務部編演名劇（慈母涙）·（黄金崇）等届時必有一番熱鬧云 
[談滬上之廣東新劇（一）] [  光磊室主]  
　　滬上之有廣東新劇以下走所悉當推清末民初爲全盛時代（以前雖亦有新劇開演顧多屬客串性質旋演旋輟名乃勿彰且演員大都懷臨時抱佛脚主義毫無藝術可言以是更弗爲人重視也）生有鄭錦濤（現巳正式下海歷任各班台柱子）旦有鄭君可身材苗條妙曼絶倫有活衛玠之目（其軼事當另篇述之）丑有姜雲俠（該伶天份極高俯拾即是所演各劇均異流俗矧又富於愛國思想滿腔熱血痛詆時弊鼓 
[大中華新片「戰功」中之一幕] [  滙山照相館攝]  
吹革命不遺餘力所演「還我河山」「温生財刺孚琦」「炸鳳山」「安重根刺伊滕」傅戲慷慨激昂觀者動容而「招郎入舍」「盲公問米」「扮女偵探」「賊仔升官」「黑籍寃魂」等或則寓莊於諧或則意含諷刺胥不脫遒人儆俗之旨趣是誠伶界中之有心人焉及梁俠儂（描摹悍婦神氣最爲妙肖尤以扮演賊仔升官之周大姑妙到毫端莫能與抗）之數人者皆爲個中之佼佼者也殊不亞於春柳社時之歐陽予倩汪優游顧無爲馬二先生諸子嗣緣開支浩繁經費不敷社員又乏團結力各萌去志故無何即宣告歇業自是以往滬上之粤僑新劇幾於一蹶不振非復如曩日之如火如荼矣 
　　「鑑社」乃繼鄭等而起之新劇團也曾在鳴盛梨園開演（即今新愛倫影戲院址曩本開演廣調者嗣以蝕本過鉅　攺映影戲）社員若梁若呆崔奈何輩固不失爲優秀份子且編排各劇新舊咸宜售價尤極低微（正廳只收三枚小銀幣就現勢觀之宜可以支持下去而結果乃適得其反有此两次打擊遂使彼儕銷聲匿跡勿敢輕於嘗試此爲粤僑新劇停演之最長時期 
[寫小翠花] [  舍予]  
　　小翠花來滬演劇此爲第五次記者於日前往觀其烏龍院之閻惜姣飾宋江者係譚富英閙院尙佳平板唱亦有味惟富英之胡琴翠花唱調面不夠唱調底則嫌壓抑致稍欠滿足至於做工尤見細貼翠劇佳點予在所輯之小翠花書中巳言之詳盡「生生美術公司出版」是夕至宋踏閻足時翠花表演疼痛聲色畢眞復有多處較前更細予又觀其能仁寺之何玉鳳此劇前未曾演雖似初習話白身段一切俱有特長 
　　昨聞有人煩翠花演唱最稱拿手之馬思遠一劇（雙鈐記）其中潑辣居多素所擅長前在申曾由天蟾易名（詐財索命）排演因配角不甚齊整不無缺點今有王連浦之馬思遠馬富祿之賈明朱素雲之都老爺李壽山之王龍江等爲之搭配演來當更生色本禮拜六可以出演記者素識翠花此劇佳妙爰預誌以爲顧曲者告 
貴妃醉酒一劇做重於唱蓋唱易而做難非須有實力不辦所謂實力即此劇之腿腰工夫是也翠花幼科時於腿腰曾下過一悉苦工故較他人見長初次南來首夕即貼此劇觀者大驚以爲得未曾有（高玉喜在前數年尙堪一比近則退化逈不能及）故每演必博滿譽此届第二夕又演此劇藝更精純矣 
[二十年前滬上坤班之槪况（二）] [  菊屏]  
　　庚子以後京華名伶來滬者踵相接南人評劇之論調悉注意於京派南班中之技藝稍低而向藉修飾點綴取譽者至者猶不免失其立足之點區區髦兒班又焉得不受其影嚮由是根深蒂固之羣仙其營業一落千丈大有不可爲繼之槪維持支撑以保全其將失之地盤而竟逃汰退之危難者其功業之隆不得不稱敦少娥矣郭氏兼擅生旦藝皆不惡而徒子義女繞膝成羣更不乏頭角崢嶸之輩郭乃恃此爲立足之基礎並延攔名角如「恩曉峯」等以與男班相角遂竟得固守偏安之局而爲割據之雄焉 
　　「恩曉峯」者坤班中之出類拔萃者也其體極長貌亦如之出身旗籍或者謂係「德珺如」（男伶名小生）之姊狀果大似但無的證未可據爲信史也唱鬚生尤擅紅生其聲微沙（按名鬚生除奎派外聲多帶沙蓋惟沙乃能久唱不敗爲眞嗓也）面圓轉自如熟極而溜行腔使調妙入秋毫雖不敢遽評其比肩汪譚然於孫劉我信其不容多讓矣時人稱之爲坤班中之「小呌天」其言頗當且呌天之前猶有程汪而恩之於坤班直可謂前無古人後無來者者矣其歌與呌天較流利過之而沉着不及殊有異曲同工之神焉 
　　坤班武行究乏實力其所謂名武生者大都架式而巳惟有武二花名「小黑燈」者身短而小其黑如漆且屬石童（即不發育者）其演「白水灘」等跌仆之戲雖「李春利」當年亦勝之無幾是亦坤班中之異彩也然而其貎不揚反鮮稱評時人之眼光何乃太短巳 
　　上所述者坤班二十年前之狀態也羣仙旣廢劇班解體（以後亦舞臺曾一演坤班戲恩氏亦爲其中之一惟不久即歇業）各組小班以應游戲場之需求而單獨之名角則加入男女合演之各舞臺此時以人數論幾两倍於曩昔而於藝術不能無退化之譏如「恩曉峯」者恐不可得而復見矣且近之所謂名角者往往以一身而兼數角其年少而貎都者必兼彩旦尤爲共同之習尙不知者猶稱其多藝多才實則雜而不作其技不精以貌取勝其期不永其所以不能自組大班獨立營業者缺乏眞實技能之正角爲任重要之臺柱此其至大主因也 
 
 

Page 8

 
 
1;第一萬八千六百八十號;中華民國十四年 西曆一千九百二十五年三月五號
星期四 * *   
 
 

Page 9

 
 
1;第一萬八千六百八十號;中華民國十四年 西曆一千九百二十五年三月五號
星期四 * *   
 
 

Page 10

 
 
1;第一萬八千六百八十號;中華民國十四年 西曆一千九百二十五年三月五號
星期四 * *國内要聞二 
[魯議會反對津浦路特别捐]  
　　濟南通信省議會本日（二號）下午三點半開大會出席議員七十七人由副議長陳鸞書主席開會後有議員顔承瀚臨時動議請反對張宗昌在津浦路徵收特别貨捐略謂張宗昌軍長此次在津浦路徵收特别貨捐異常苛重甚至鷄鴨微小物品亦在徵稅之列本會同人爲人民代表焉能置諸不理且社會輿論騷然對本會屢有不滿表示以本席主張可速由本會通電中央及張軍長請將此捐取消語畢附議者在五人以上主席以變更議事日程付表决多數通過顔承瀚遂又登台報告云津浦路貨捐向即苛重此次創設特捐係額外加徵其稅額竟有重至十元以上者本會爲人民代表機關實難緘默望同人共商辦法一致主張云云報告畢李長德首先發言贊成主張一面致電中央及張作霖司令曁張宗昌軍長請將此捐取消一面致電津浦沿線直皖各省請其一致反對李天倪謂津浦路加徵特捐以山東受損失爲最大可由本會致電張軍長勸其以桑梓爲重速將此捐取消言語不必過於激烈云云主席以原案及各議員意見合併付表决起立者多數（四十一人）通過 
[陳炯明將出發老隆]  
　　海豐汕尾巳失汕頭人心巳震動 
　　汕頭通信陳炯明對東江作戰計劃原定平山洪兆麟部右翼主守河源林虎部左翼主攻孰料聨軍以疾雷不及掩耳手段突如其來開戰一月陳軍左翼一退再退平山巳入聨軍之手惠州被困垓心洪兆麟等扼三多祝巳至無可再退之地位連日汕頭謡言甚盛查其原因（一）聨軍方面派永豐艦扼守澳頭海口汕尾至汕頭之海道不通（二）二十六日適汕尾電報局因某軍拍發電報與報生口角衝突一時電報不通現巳恢復原狀（三）二十二三日陳炯明派人到惠來縣城僱轎四十餘乘往海豐迎其母及家人來汕以上爲釀成汕頭謡言之眞因現在洪部八千餘人仍死守三多祝靜候林虎出兵增城抄襲聨軍後方汕頭接林虎二十三日來電報告即日兼程赴河源督師聞陳炯明待其母抵汕後即出發老隆設大本營與孫軍一决雌雄此二十七日所得之消息也至二十八日聞陳炯明巳决定即日出發老隆海豐汕尾二十七日失去洪部向葵潭惠來退却此間各官眷紛紛搬遷人心大摇動陳炯明母及其家人明日赴港 
[杭州快信]  
　　農商敎各會長方悌王祖耀李傑沈鈞業今（四日）午附車赴滬轉道北上出席善後會議專門委員會商學軍政各界六十餘人赴城站歡送 
　　浙軍二師塡駐湖防業巳告竣聞祇第七團全部分駐長興泗安等處第八團分駐吳興縣城砲兵團亦駐吳興　　今（四日）日上丁祀孔夏省長親詣致祭 
　　浙軍一師第一團某連兵士前在嵊縣譁變現獲二十餘名昨（三日）日解省訊辦一團團長朱耀焜奉令降爲代理一旅旅長石鐸記大過一次師長陳儀記過一次　　孫督辦昨委蔣健爲浙軍二師八團二營營長葉祖羲爲該師師部少校參謀 
　　駐杭採辦紙箔雜貨蘇商俞光榮等因運貨往淮揚各縣經過武林頭菱湖湖州各地尙有扣封商船情事略請旅杭同鄉會轉懇督署仿上海辦法核發通行證四十紙以免留難該會以事關商務昨函總商會請煩核轉以便商旅 
　　自交泰錢蔣發生刦案後各莊均於下午六時停止營業現各當舖亦提早半小時於五時停質 
　　搶犯郭連生今晨（四日）六時在犯事地點大世界游藝塲門前梟首從犯許元松同時在軍獄槍决 
[江陰快信]  
　　澄邑知事黄玉藻奉振務處訓令文云案據省署交來該縣公民高長順吳植南鄭覲文等呈稱（原呈略）等情查此次該縣兵災情形甚堪憫惻業經本處先後發給振欵八千元散放急振并令該知事設法籌借五萬元以資救濟并准章紳崇治等所請飭將縣丁漕及江陰稅欵先行抵借趕請急振在案茲據前情仰速妥爲振撫以免災黎失所所稱該前知事張宗嶧棄職潛逃貽害地方應候查明懲戒至其任内公欵不清併由該知事歸入交代案内核算具報仍轉飭該公民等知照此令 
　　新任知事黄玉藻（號蘿莊浙江蕭山人）係前一科主任自經韓省長攺代爲署以來署中職員巳一律委定一科主任章壽椿助理梅禹二科主任向則誠助理徐翰屏三科主任史鼒助理王士楷雜稅主任陳保宗徵收主任陳旌善等分别供職 
　　北外利用紗廠本定新正初八開工斯時適逢戰事細紗間及水汀房屋均被奉軍佔據與守城蘇軍激戰以致内部機器房屋損傷甚多一時不易恢復該廠經理錢維錡以工人生計關係竭力設法飭匠日夜繕修行將竣事定於八日照常開工 
[蘇州快信]  
　　吳縣士紳及各團體所組織之地方善後聨合會昨日在圖書館開會因見報載江浙耆紳運動將太湖流域劃爲特别區認爲此事與内地之永久治安關係頗切蘇屬爲太湖流域之中心當然一致贊成聨合進行議决定期召集各團體再行開會討論推舉代表與發起此事之各屬士紳接洽後再行進行 
　　現駐在蘇之奉軍據最近調查計有两旅一團爲二十八旅三十一旅與三十一旅之補充團共有一萬七千人分駐於五六两團營房及山塘一帶之祠堂會館中三十一旅之司令部設於盤門武備學堂二十八旅司令部設於馬路大東旅社兵士尙守紀律各營官長查察亦極嚴厲間有一二兵士在外滋擾查獲必嚴加重責而後斥革遞解回籍補充團之新兵每日須操練四次及五華里之跑步一次惟蘇地從未有如許大軍駐紥因之人民終不免有所疑慮至於此項軍隊究須何日撤防離蘇則尙無確訊 
[地方通信]  
　　常熟 
　　清鄉委員蒞常近訊清鄉局長嚴師愈前奉韓督辦之命來常辦理清鄉當時曾晤李知事討論清鄉問题詎言語隔閡彼此討論許久未有結果昨（二日）午李知事在聚豐園宴請嚴局長及郝稅所長趙捲菸稅局長及士紳顧懷玉邵洽衡等席間對於清鄉問題經士紳等陳述意見嚴李雙方均巳了解並擬具體辦法所有清鄉辦事處即日遷移縣署辦公及護兵等亦隨嚴移居署内一面由嚴局長與李知事會銜電呈省署曁鎭守使署報告地方情形並酌定日期召集本邑三十五市鄉董事到縣開會討論 
　　無錫 
　　東北鄉游兵猖獗本邑舟山浜豫康紗廠經理方建敏係江陰祝塘人陰曆上年歲底盧齊戰事發生方即携眷避赴祝塘至本年春初時局漸定方隻身來錫料理廠務及至三月一日因眷屬尙留祝塘遂乘廠中壽豐汽油船赴祝塘迎取眷屬返錫二日上午十一時方偕妻妾子女由祝塘啓程行至塘石堰地方突有兵士三人竄出連鳴數槍喝令停船方被擊中腰部立時暈倒船亦停駛三兵士躍登船上搜刦銀物共被刦去鋼表一隻銀表鍊一條銀洋三元嗣即登岸向斗山方面逸去方氏眷屬即命汽船夫李掌元將船駛回祝塘細察傷人面色灰敗腸出寸許未及片刻即行氣絶身死三日下午方氏眷屬派汽船夫李常元來錫投警察所報告經所長宋靜廷詳詢一過李稱當時一兵在岸把風二兵登船搜刦登船二兵曾詳細察視形狀記憶明確内一兵面麻年約二十六七頭戴大圓頂軍帽身穿灰布軍衣又謂事後將汽船駛回祝塘後即派人至塘石堰附近一帶追踪各該兇徒踪跡嗣在斗山附近聖果廟見三兵均在一兵入廟二兵在外巡守迨當日將晚又據鄉民傅述東房橋地方亦被兵士三人連刦數家槍傷四人恐即係槍傷吾主之游兵云云宋所長即諭令回家候派幹員嚴緝迨下午四時許駐錫奉軍三十二旅司令部亦查悉此事即派參謀周渭南帶武裝衛隊四人至出事地點查緝一面並咨警所請派員會同周參謀查緝警所准咨即派第三分所長胡淇偵緝副隊長倪谷生帶探警四人會同周參謀前往下午六時半警所復據天下市五三一圖地保秦榮記報稱該圖東房橋地方於二日下午五時有兵士三人自斗山方面竄來連刦方更生陸正全商店數家槍傷方漢陽丁仁祺李九寳陸林妹四人現方漢陽李林妹巳送恊濟醫院醫治請派警履勘追緝贓盜等語警察所長宋靜廷以查核報告該鎭被刦情形連刦該鎭之匪徒自必即係行刦方船之兵士無疑即行公飭胡分所長倪副隊長併案勘查辦理云 
　　駐軍地點之調查奉軍三十二旅各團營相繼開駐無錫兵士總數合計約有八千餘人茲將其駐地詳查彚記於下三十二旅司令部駐路警局六十七團團部駐惠山李公祠第一地一營及七十二團一營均駐惠山第三營駐南門外南禪寺七十五團團部及第一營駐梅園第二營駐胡埭鎭第一營駐榮巷工商學工兵團機關槍連駐東門外延壽司殿砲兵營駐北門外都城隍廟宣撫使行署運輸司令部工程隊曁守備隊二排及三十二旅聨組稽查處駐通惠路又守備隊一排駐井陘煤礦公司軍樂連駐救火聨合會衛隊團駐大有棧普益煤礦公司前敵督戰執法處駐宴公堂兵站分處駐無錫飯店又警察所軍需代辦處自一月二十七日至二月底代辦該旅給養用品共支銀五萬九千餘元昨巳開具細數呈報警所查核矣 
　　南通 
　　挽留稅所長之两電（一）南京韓省長崇鑒南通稅所長聞巳攺委商會業電懇留竊前所長莫棠稅欵增收報公頗稱勤愼人地甚屬相安擬請准予蟬聨謹電伏乞卓裁通海鎭守使張仁奎叩東印（二）南京省長財政廳長崇鑒沁電祗悉莫所長蒞差半載與情至洽徵收逾額預解尤多未及瓜期遽聞受代倘崇確見有必須更動之要敝會亦何所置詞頗聞亦稱其勤勞似並無不可優容之意况省廳提撥預借解數達於七萬銀行整欵商户畸零固屬信用相維而隨時凑集陸續抵達先後不一時歷數月手續凌雜頭緒紛繁殊非一旦易人可以了解債權皇惑迫切來言敝會當時亦有預聞勢難不問蓋稅所慣例各清各任向無所謂交代他處或有留交者必大宗認稅此間本無即零整借解如此之巨亦復從來所罕報載崇署近有嚴核稅所通令何妨將該所長差内季報月册一加考核則知敝會所陳實本商賈衆情並非於一人一職之去留貿爲干冒用再電懇察照前電暫留數月待清前欵再定去留之請俯賜准行不勝待命之至通崇海泰總商會會長江導岷高湘叩 
　　中公園飼畜異犬如臯某鄉近有異犬两頭一節一義節犬盡忠於主人業巳斃命義犬係爲主人伸寃現尙存在不日即運送通邑中公園飼畜惟節犬不知如何處置也 
　　泰縣 
　　東鄉蘇陳莊匪警本邑距城三十里之東鄉蘇陳莊前（二十六）晚忽有大批土匪携帶快槍盒子砲侵入該鎭大肆搶掠並擄去男女琴　城内省警備隊聞警後旋由程營長鶴齡督隊往巢戰經多時匪衆稍退當塲捕獲落水圖逃匪犯三名但被綁之肉票尙未能營救出險昨報所載馬部抽調來泰之訊聞亦多半因助剿該股土匪而來究竟何日可到尙未得有確實消息也 
　　宜興 
　　縣會向鄭省長呼籲撤兵電鄭省長鈞鑒我公奉命長蘇鄉邦蒙福名言至論日載報端尤沈企仰宜興蕞爾一邑两遭兵事財团巳窮生機瀕絶現大軍猶駐數萬人心皇急百業凋殘伏乞切商鎭威宣撫迅將駐宜軍隊移撤藉蘇民困榮蒞有期謹當趨陳先此電懇諸惟鑒察等語 
　　泰興 
　　農民聚衆毁學抗官再誌泰興震東市農民聚衆抗官毁學一節巳誌前報茲悉此案起禍之緣由於該市丁橋河設立之初級小學係廟宇攺建鄉人迷信神權於元宵聚衆將該校爬毁丁校長據情報告翁知事當親往勘驗畢因時巳傍晚不及回署遂假省議員黄其德懿園歇宿斯夜適有地保密報神拳黨在錢韓莊演戲聚衆齊心翁知事傅諭禁演無效隨派警嚴拿首要數名以致農民鳴鑼聚衆數千人蜂擁至黄紳家分頭圍燒翁知事所住之懿園並焚掠黄紳寳傅·璞安·督珩·委雅怡修子寅·仲態及佘文初等十餘家並將報告之地保余盛章當塲燒死以上情形由翁知事電呈省峯奉飭除令通海鎭守使派兵彈壓外並委警備處會辦袁恩煜蒞泰查甚勘以憑核辦 
　　嘉興 
　　發現匪徒恐嚇信嘉興四鄉盜案頻仍雖經呈報官廳然鮮有破獲如去冬北鄉羊舍施姓女孩被匪擄去索價一萬元勒贖嗣因施姓無力去贖至今時逾數月音信杳然上月馬庫匯鎭方面發現盜案旋又連接匪徒恐嚇索詐信該鎭居民因之恐慌異常請縣飭派保安隊三十人前往防衛無如匪勢仍熾該鎭仍有借洋恐嚇信發現而附近之三店區亦有盜案發生現悉官廳方面以匪膽愈熾亟宜嚴飭查究一面擬辦清鄉以清盜源 
　　嘉善 
　　虐斃婢女開棺檢驗善邑南鄉大雲寺長浜張某現任某校敎員其妻娶新埭鎭陸姓之女素性蠻横平日虐待婢僕無惡不作每飯不飽寒無衣穿去冬年底有紹籍人富敖其因貧將女賣於張姓爲婢後主婦命該婢女至市購物返時待上拾得山芋皮藉以果腹爲張陸氏偵悉以顔面有關着婢張口驗之竟用剪刀將舌剪破斯時婢女血流暈仆繼而蘇醒然痛不堪忍而在張陸氏心猶不甘更鞭笞其身且踢碎陰户血盈衫褲而畢其命張陸氏當即草棺成殮以了其事事後爲該婢女之父富敖其得悉詢問該浜鄰居探明事實向彼索女惟有支離閃燦之詞乃向縣公署起訴茲牛知事巳准該原告之請求定於三月五日親自蒞鄉開棺檢驗現飭檢驗吏趕辦開棺應用器具以備屆時應用　　寗波 
　　一師師部移杭與閩軍塡防駐甬一師司令部今日（三日）上午十時半在甬乘專出發移杭到站歡送者有孟鎭守使陳參謀長張道尹杜警廳長江知事各署警佐曁鄞縣地檢两廳長及推事等團體方面有商會縣議會敎育會紹屬七邑同鄉會等十餘團體鎭守使又派第十混成旅一團第二營全營兵士到站歡送隨陳師長行者祇衛兵一連又閩軍第十混成旅來甬塡防一節巳誌本報茲詳細調查該旅兵士自一日起陸續到甬至今日（三日）止祇有該旅第一團全團兵士一千五百餘人（昨報誤載三千餘人）聞該旅第二團明後日開拔來甬 
　　紹興 
　　退伍兵一部在白塔洋逃逸駐紹第一師浙軍間有服務期滿者由長官發給恩餉两月遣回原籍退伍以故日來各士兵均在市上購買物件預備歸里聞是項退伍士兵計乘民船二十餘隻由紹興越安臨紹两公司之汽輪拖帶送往曹娥駛至白塔洋附近忽然失少兵船四隻諒在中途解纜逃逸也 
　　北京 
　　旅京蘇省農會長致張作霖電上海申報館鑒東日電奉天張上將其文曰奉天張上將鈞鑒江蘇兵災民財交敞東南精粹全數銷沉懇乞俯念民艱電令駐蘇司令移防常錫軍隊愛護蠶區以免蠶事失時再蒙莫大之損失並乞電知鄭省長注重農政以裕小農生計免致流離挺而爲匪除呈執政外合行電懇以維民命江蘇省農會會長兼善後經濟委員何潤叩 
專件 
[執政府整理財政草案（續）]  
　　全國收入總數表（本表係按預算數開列） 
　　歲入經常門 
稅　　　　　目年　　收　　數　　說　　　　明　 
第一欵田賦　　　八六五八七五一七 
　第一項田賦　　八六五七八五一七 
第二欵關稅　　一一七六九○四○一 
　第一項海關稅　一○○○一九一九五本項八·九·十· 
　　　　　　　　　　　　　　　　　三年平均數爲七 
　　　　　　　　　　　　　　　　　千五百十四萬六 
　　　　　　　　　　　　　　　　　千餘元 
　第二項五十里内　　七○七一九五四本項八·九·十· 
　　　　常關稅　　　　　　　　　　三年平均數爲六 
　　　　　　　　　　　　　　　　　百七十萬零一千 
　　　　　　　　　　　　　　　　　餘元 
　第三項五十里外及一○五九九二五二 
　　　　内地邊陸各 
　　　　常關稅 
第三欵鹽欵　　　　九八五一三二六四 
　第一項鹽稅　　　九八五一三二六四本項八·九·十七 
　　　　　　　　　　　　　　　　　三年平均數爲· 
　　　　　　　　　　　　　　　　　千九百四十四萬 
　　　　　　　　　　　　　　　　　三千餘元 
第四欵貨物稅　　　四六六九八一八一 
　第一項産銷稅　　四六六九八一八一此項實係釐金 
第五欵正雜各稅　　二八八五五八一三 
　第一項契稅　　　一四六八七六五一 
　第二項牙稅　　　　二五二五四一二 
　第三項當稅　　　　　七三二八二七 
　第四項牲畜稅　　　　五六○二九九 
　第五項屠宰稅　　　三八七五七七四 
　第六項礦稅　　　　　六五一○九○ 
　第七項茶稅　　　　一七三二四六二 
　第八項糖稅　　　　　七五○七九八 
　第九項漁業稅　　　　二一八○九八 
　第十項雜稅　　　　三一二一四○二 
第六欵正雜各捐　　　四七五四一六二 
　第一項貨捐　　　　一二四九四○一 
　第二項茶捐　　　　　三五六九九五 
　第三項船捐　　　　　　四九三二二 
　第四項雜捐　　　　三○九八四四四（未完） 
 
 

Page 11

 
 
1;第一萬八千六百八十號;中華民國十四年 西曆一千九百二十五年三月五號
星期四 * *[敎育消息]  
　　專電 
　　宜昌電十二中學因學生要求放假不准罷課（四日下午三鐘） 
　　濟南電敎廳長于恩波定灰（十日）日赴各縣視察敎育狀况（三日下午四鐘） 
　　要聞 
[敎部電催各省束滙留德學費]  
　　外敎两部前因留德學生費用無着行將流落特提出國務會議設法救濟當經議决應先查明留德官費生人數費額先由財部尅日匯欵暫予維持一面仍由敎部咨催各省迅予匯解至自費生應即照案籌資遣護歸國聞敎部業巳照辦茲節錄其致各省催匯學欵之文如下（上略）留德官費自費學生約四五十人之譜或因官費數月不到或因家中永不寄錢至衣食住三者一無着落現屆冬委德境天氣極冷該生等猶衣夏衣房東以數月不付錢除將書籍衣履扣留外並下逐客之令日來使館坐求接濟該生等旣無欵去之他國亦無法久留此地使館以經費久懸更愛莫能助此時巳每日十數人來館坐索數元以飽一日若再無辦法此四五十人必移居使館不惟不能辦公而永久枵腹饑寒所迫必生變故（中略）茲經國務會議議决除由本部會商財政部分别籌撥外應請貴省將留德官費生名數費額及前欠學費迅予查明撥匯資以救濟而免流落（下略） 
[廣州市敎育局經費歲有增加（星星）]  
　　廣州市敎育之日有進步實因有市敎育局爲提　而敎育局之能盡厥職又以經費充分爲首要年來該局經費逐漸增加收效固甚大也其局内組織最初（民九）設局長副局長各一下置學校敎育·社會敎育·慈善敎育三課及統計·會計·文牘三處課設課長處設主任文牘處之下又分收發·繕校·監印·騙輯·掌卷諸股其後副局長及慈善敎育課均裁撤至今仍沿用之本年局費爲三九·七五四·八元其分配（一）官俸三○·一二○元（二）薪洋三·一二○元（三）辦公費二八·四二八元（四）雜支二五九二元比去年增一一四二元然三萬九千餘元之中員役薪俸巳占三萬三千餘元幾及十分之九其餘活支極少雖臨時費尙列五千元亦嫌太少爲增進效率起見實宜增加臨時費也附列各年度之局費如下（一）九年度二九·六一六元（二）十年度三五·○六二元（三）十一年度三五·○六二元（四）十二年度三八·六一二元（五）十三年度三九·八四二元查民國六年十月敎育部通咨之各省敎育廳經費支用標準大省年計四萬元中省年計三萬五千元小省年計三萬元觀此則此項標準又非提高不可矣（二月十四日） 
[湖南學生退學風潮之尾聲（謙公）]  
　　湖南敎會學校學生退學風潮早巳平息學生紛紛轉學至益陽信義中校學生退學遠在雅禮等校學生之先惟退學後如何進行久巳寂然無聞近忽有該校退學學生汪典稼等四十人至長沙轉學函請敎育主權維持會轉咨敎育會援照成例一體發給轉學證書敎育主權維持會接到此項公函後當即具函轉請敎育司及敎育會照例僉給以憑與雅禮等校學生同等待遇而維敎育主權並巳函請各校破格收容矣其致敎育會函云「逕啟者案據益陽信義中學校退學學生汪典稼等四十四人函稱生等見省垣各敎會學校學生之退學實係一種愛國運動當取一切辦法亦於去年宣告退學惟是生等求學數年一時失學未免窮途之歎幸貴會大張公道特予維持俾一般退學學生不致中途失學義聲所播海内同欽相應函達貴會懇將典稼等四十四人照省垣各敎會學校退學學生一律待遇轉咨敎育司敎育會准予備案及省垣各學校照原有年級收容俾生等得繼續肄業不勝惶懇待命之至據此除函請敎育司備案外相應函達貴會請照成例一體發給轉學證書以維敎育主權至紉公誼此致湖南敎育會·湖南敎育主權維持會主任貝允昕」觀右函該生等退學係在雅禮等校之後而該校發生退學風潮實在雅禮等校之先計退學者有三年級學生二十四人二年級學生十一人一年級學生九人敎育會旣發給雅禮等三校學生轉學證書於前信陽學生之請求當可如願以償也至雅禮等三校退學學生共三百餘人昇學問題巳解决至何程度想亦爲讀者所欲知現悉雅禮大學部退學學生業巳投考東南·北大·上大等校其餘中學部退學學生（雅各益智的在内）大都投考省内各中等學校各校亦皆破格收容岳雲中學且以免試優待故退學學生無一失學此種現象甚可喜也 
[蘇奉賢敎會聨合各縣留蔣敎廳長]  
　　奉賢縣敎育會爲挽留蔣廳長事於號日電敎部請求外並電請各縣敎育會合力挽留詳情巳見前報茲悉自該電分寄後答覆贊同者至前日（一日）止共計巳有三十八縣刻刁也白會長將聨合各縣共同署名發一通電請願執政府勿易廳長聞電稿措詞非常劇烈有不達目的不休之勢聞巳於昨日快郵各縣敎育會簽字矣又該會昨又專電沈彭年阻止南來其電文如下（上略）執事賢能夙所欽佩來長敎育理應歡迎惟本會等所以電阻者並非反對於執事亦非見好於蔣公實以梓鄉敎育係刦後餘生蔣公信用素著維持較易爲力且聞此次馬次長藉此爲排斥先生之計並有意惹起本省之紛爭以遂其私念高明如公定亦見及故本會等之堅决表示實由於此以執事之威望得一廳長亦無榮來日方長何必急急於此席而受人愚弄乎省立學校有不承認之宣言即各縣主張亦皆一致務祈祈執事愛護桑梓即行辭謝則日後本省敎育之進步皆出自執事所賜也云云 
[蘇敎廳省視學會議紀]  
　　江蘇敎育廳於昨日（三日）晨九時開省視學會議科長·科員·省視學·各科指導員均列席由蔣廳長主席討論事項甚多茲探錄於下（一）分配視察及導區域省視學及指導員八人各自認定區域分配如下章慰高丹徒·揚中·江都·儀徵·東臺·興化·泰縣·高郵等八縣問榮生無鍚·宜興·江陰·靖江·南通·如臯·丹陽·金壇等八縣費玄　宿　·睢寗·東海·灌雲·沭陽·贛榆·南滙·奉賢·上海等九縣蘇簡松江·青浦·豐縣·沛縣·蕭縣·碭山·邳縣·銅山等八縣劉儒江寗·句容·萬淳·溧水·崇明·崑山·吳江等七縣馬昌期金山·太倉·嘉定·寳山·海門·吳縣·武進等七縣陳家鳳江浦·六合·溧陽·川沙·泰興·鹽城·阜寗·常熟等八縣吳和士淮陰·淮安·泗陽·漣水·寳應等五縣（二）本屆視察以輔助地方敎育之進行爲急務請多歷縣分以期普徧（三）兵事結束後省立學校直接間接之損失其影響亽十四年度預算者將達若何程度請注意查察（四）受軍事影響停課之學校應督令切實補課（五）各縣初級小學增設高級部應令依照規定標準辦理（標準附後）（六）注意調查職業敎育及社會敎育機關戰後狀况（七）社會敎育講演材料宜注意兵災時之痛苦及禦災方法（八）各學校敎育及社會敎育實行注重國語以資應用（九）議决案件請於報告書内分别提出藉覘成効（十）體育指導員本學期須駐滬籌辦遠東·華東·及全國三種運動會事宜不出發視察（附錄）「初級小學增設高級部之標準」（一）人數有修了初級小學四年學程並經敎育行政機關測騐及格之學生在三十人以上者（二）編制以單式爲原則如遇特别情形經敎育行政機關之認可得編複式但每一年級須在十五人以上（三）師資須畢業於師範本科或有舊制高小敎員資格者（四）經費除各行政機關規畫設置由縣支給外其由市鄉添設者應由市鄉擔負（五）設備須有相當之校舍校具及敎具（六）地點由各本縣敎育機關統籌全局酌量定之 
[東大易長問題又起風波]  
　　國立東南大學敎授學生對於易長問題意見不一均有擁護反對郭氏两派日來開會宣言不勝記載茲錄略情於下 
　　東大敎授任鴻雋等致胡敦復函敦復先生台鑒逕啟者一月六日敎育部代表馬叙倫無端免敝校長郭秉文職後即電聘先生繼任當時先生即電部堅辭僕等以爲敝校前途從此少一種糾紛經月以來僕等仍抱定敎育超出政潮之主張否認敎部命令對内則合力維持學校俾校務得繼續進行絃誦不致中輟不意日來竟有人百計捧先生上臺在先生旣表明態度於前諒不至頓變初衷即以情勢論先生亦不宜因羣小之包圍而受黨派之利用作一時過渡之人物而自累清名於無窮明達如先生必知所以自處固無煩僕等代謀也先生是否須重申前度所持態度而自遠嫌疑以免誤合亦請酌奪專此佈臆不盡欲言并頌台安東南大學敎授任鴻雋·孫洛·徐則陵·鄒秉文·張凖·秉農山·查謙·廖茂如·原頌周·陸志韋·孫恩麐·謝家聲·汪懋祖·鄭宗海·葛敬中·陳鶴琴·葉元鼎·載芳瀾·陳煥鏞·俞子夷·張天才·朱君毅·唐啟宇·程其保·趙叔愚·王善佺·李炳芬·王太乙·羅清生·汪啟愚·陳席山·黄國華·張信孚 
　　蕭純錦致胡柳两氏函東大自更易校長問題發生後寗滬两校校董委員及敎職嗣學生全體均發表正式宣言表示態度並組織委員會主持一切一面設法探詢此問題之内幕以明眞相茲聞該會員得到蕭純錦報告留寗胡柳两人原函錄下剛復翼謀先生惠鑒前上二快函想均收到茲奉來電囑呈部恢復評議會業巳遵命照辦並進一步請部取消董事會現此事巳得精衛稚暉諸人合作弟今日午後唔夷初）即馬叙倫）亦允考盧且聲明恢復評會爲當然之事大約不久即可發表惟取消董事會一屑則取審眞態度至電促敦復就職則允即刻照辦此間巳電敦復如部電到覆電即以敎授治校（即恢復評議會）經濟公開两層爲就職條件如部電允可則至校一切設施更可不費氣力矣至電促校内當局文卸一層則俟第二次部電促敦復時（即允許各條件之電）再行發表經濟由部援助一層夷初尤一律擔承據此似部方巳無問題現在惟視在寗諸人之團結及疏通各敎授效果如何以定將來阻力之大小耳至就職第經濟援助前函巳報告精衛允爲盡力至段側重要人物如李贊侯梁鴻志亦不難去函地方長官示意援助似此亦未必全無把握總之據弟各方面接洽之結果覺郭免職後推倒董事會一層巳爲各方所共認而剷除江蘇省敎育會把持之局尤爲執政府及民黨两方殊途同歸之目標因此進行種種均極順利業有電陳想巳預知一切也校中情形如何得便尙布時惠音訉弟俟諸事略有頭緒敦復先生就事即將遄歸屆時各佛亦當約其南下餘不悉專　敬頌道安弟純錦謹啟二月二十二日企孫錫予两先生均此致候　　東大全體學生大會該校學生自治總會前日（二十八日）召集全體大會到者六百三十九人議决案如下（一）反對北京敎部之亂命及任何黨派之破壞我校案贊成者最大多數反對者五人原案通過（二）組織學生維持學校委員會案贊成者大多數反對者一人原案通過并當場選出委員十一人其職權如次（一）委員會行使職權時對内對外代表全體（二）執行大會之議决案（三）拒絶新校長（四）少數同學有不服從大會議决案之言論或行動時得由委員會公開審判之（三）通電各報館驅逐馬叙倫案贊成者最大多數反對者三十人原案通過（四）請敎授會及校董會恊力維持校務并請各敎授本素日愛校之精神萬勿轉離學校案全體通過（五）報載工科敎職員致電敎育部否認郭爲東大校長應由本會通過聲明案全體通過 
　　東大南高畢業同學會之主張東大南高畢業同學會昨民發出宣言並致函橷校長胡敦復及敎授楊杏佛大致力挽郭秉文勸告胡氏勿長校並請楊氏表示態度原文冗長從略 
　　東大學生校務攺進會之宣言代電東大學生校務攺進會二日前發出宣言略謂自前校長郭秉文免職以來校内敎授學生意見複雜東南黑暗至爲極郭氏此次受命去職正東南革新之機虚意挽留豈學校前途之福本會同人有鑑及此秉愛校之精神作攺進之運動云云並主張（一）請敎授會維持校務（二）取消校董會傅恢復敎授評議會（三）注意校長入選且言有三事當注意（一）攺組行政委員會（二）經濟公開（三）恢復工科該會昨日又發出快郵代電略謂敝校校長郭秉文氏前奉中央明令免職經敝校寒假少數同學冒用全體名議發出宣言並分派代表去滬去京分乞援助開學後同人等深以虚事挽留之無裨校務主張不如聽郭引去另選替人並提出關於攺進校務之議案多種贊可附署者更不一其人不为勘晚敝校學生全體大會爲少數暴徒操縱鬼蜮百端主席李洪度將提案任意更動參合意存輕重開會後復無力維持會場秩序一任少數暴力份子跳踊呌囂所有該會一切議案自應宣告否認云云 
　　雜訊 
　　江陰 
[國語指導員視察江陰敎育狀况之廳令]  
　　江蘇國語指導員劉儒報告敎育廳視察江陰縣敎育狀况蔣廳長巳訓令江陰縣知事云查私立體仁學校開辦費約二萬餘元經常費三千元均由創辦人葛鳳岐一人負擔捐資興學辦理具見精神應即傅知嘉奬以昭激勸南閘鄉立第一初級小學校長陳以　臨時缺課又不請人代理實屬玩忽職務應即切實整頓其餘各校應按照指導員報告各節優者予以嘉勉不合法者責令攺良除派遣指導員隨時指導外合將報告書抄發令仰該知事　飭所屬各校一體知照 
　　吳江 
[吳江中學新易校長]  
　　吳江西門外縣立中學校業巳於昨日（二日）開學新校長張君仲友前南京高師畢業歷任厦門集美師範曁上海浦東中學訓育主任學識經騐俱富本屆調任該校校長對於校務擬大加攺革刻巳在校組織行政委員會并特設校務敎務訓育三股處理一切云 
　　本埠 
[敎廳請參加遠東運動會籌備費]  
　　江蘇省敎育會爲准敎育廳函託組織參加第七屆遠東運會籌備委員會即轉請附設之體育研究會着手組織一面函請敎育廳知照體育指導員即日來滬會同辦理並應先酌籌經費刻聞省署巳據蔣廳長呈請云竊查第七屆遠東運動會定於本年五月在菲律濱舉行業經委託省敎育會組織籌備委員會並委派體育指導員前往會同辦理在案茲准省敎育會函開奉函委託云云爲盼等因准此查第五屆遠東運動會一切籌備事宜委託省敎育會辦理所需經費並呈奉鈞署核准撥給補助費銀二百元在案此項似可援照成案辦理除令體育指導員即日前往會同辦理並函復外理合備文呈請鑒核是否有當仍祈指令祇遵並聞體育指導員張之柍於昨日（三日）省視學會議後即由寗起程來滬矣 
[中日乒乓大比賽定期舉行]  
　　上海中國乒乓聨合會與日本上海日人卓球協會每年春秋比賽二次能連勝三次者即得三菱洋行大班所贈之秋山錦標第一屆比賽巳定於本月七日（星期六）下午七時在篷路日人俱樂部三層樓舉行歡迎參觀不需入場劵我國代表現巳舉定隊長胡鐵吾幹事吳學元隊員林澤蒼·林澤民·金季明·王伯洪·張永初·陳國春·孫聖章·翁致祥·李傅書·周震良·潘秋齡·林澤人 
[省廳提倡中華職校文書科]  
　　韓省長以上海中華職業學校於本學期應各機關之請求酌設文書科養成文書人才極爲贊成即令行敎育廳長核議辦理茲聞敎廳業巳議具辦法呈復省長現省長巳函知該校略謂貴校於本學期酌設文書科以造就文書人才當即令行敎育廳核辦茲據敎育廳呈復稱查中華職業學校爲受各方之囑託應時勢之要求擬添辦文書科事屬可行至省行政機關應否酌派人員前往學習似宜由各機關察酌情形辦理奉令前因理合遵令核覆是否有當仍祈察核示逾等情據此除指令外用特函請查照辦理云云聞該校業巳籌備就緒定於三月十日招考報名者業巳不少該校並應遠道投考者之請求初試攺爲通信試騐報名時即發考題以免往返云 
[上寳平敎會副總幹事堅决辭職]  
　　上寳平民敎育促進會總副幹事殷芝齡前請辭職經董事會議决去函挽留等情巳誌前報茲悉殷君昨日復董事長沈信卿及董事會諸君函云敬復者前奉董事會來函對於芝齡辭職辱承慇懃挽留　誦之餘且感且愧惟芝齡此次辭職實具有重大理由並非意圖諉卸者可比願爲我公及諸位董事一略陳之幸垂察焉竊以爲促進平民敎育今巳非鼓吹宣傅時代而入於着手實行之期若言實行必須有統系之組織以及訓練敎師整理敎法管理等等尤須有專門人才專心辦理方有實效可期芝齡自承乏南大敎務主任後即鹿栗終日卒卒無須臾之暇與其徒負虚名無裨實際何如奉身而退以免叢胖爲再攄誠上達務乞俛鑒微忱准予辭職另選賢能以利進行芝齡報甚平敎前途幸甚將來如有可以盡力之處仍當竭盡棉薄以追隨諸大君子之後也 
[上海圖書館協會定期開會]  
　　上海圖書館恊會昨發出通告云逕啟者茲有要事商酌進行爰定於本月六日（禮拜五）下午四時在總商會圖館開會屆時務祈台端撥冗蒞臨爲荷此頌台緩 
[上海各中學籃球奪標比賽消息]  
　　曁南附中與復旦附中···二十六與八···曁南勝 
　　海上各中學每年均有籃球奪標比賽一次國立曁南學校中學部於昨日（三日）下午一時又與復旦附中比賽地點在復旦操場公證人爲屠鎭川君結果爲二十六與八之比曁南獲勝 
[中國公學昨開二十週紀念會]  
　　中國公學於昨晨十時開二十周紀念會到者有聖約翰大學復旦大學·南洋大學等校代表會場佈置莊嚴燦爛並高懸該校姚烈士張幹事及梁喬山先生之遺像令人瞻仰不巳首由主席郭廣裳報告繼唱國歌·校歌來賓莫紀彭·曾慕韓·前敎職員王雲五·以及敎職員代表劉南陔·學生代表周鎔·相繼演說至其詳詞則由周家喡·周德之在場速記將於該校紀念册中發表並聞昨今二晚該校學生假寗波同鄒會開游藝大會爲餘興云 
 
 

Page 12

 
 
1;第一萬八千六百八十號;中華民國十四年 西曆一千九百二十五年三月五號
星期四 * *   
 
 

Page 13

 
 
1;第一萬八千六百八十號;中華民國十四年 西曆一千九百二十五年三月五號
星期四 * *本埠新聞 
[淞滬特别市籌備會消息彚誌]  
　　昨日開會情形淞滬特别市昨日開第五次籌備會於午後三時舉行到籌備員姚文枬·袁希濤·沈恩孚·許沅·陸伯鴻·張嘉森·趙正平·阮尙介·黄炎培·王彬彦·等首由籌備主任李鍾珏將該會一切經過手續當衆報告畢次即提議關於淞滬特别市籌備進行各案由衆公同討論良久茲將决議案照錄如下（一）提議淞滬特别市臨時市議會成立會順序通過（一）議推舉審查區域問題委員推定袁觀瀾·許秋帆·姚子讓·趙厚生·四君會同臨時市議會預備會推定之馬柳江·張伯初·張祖潤·沈鼎銘·四君擔任并推定姚子讓君定期邀集（一）提議本會經費問題議决函致財政廳前荷韓省長允撥本會經費現請先撥五千元以應急需（一）提議補函公共租界納稅華人會聲明請華顧問五人代表列席臨時市議會請查照并附籌備會章程議决照辦（一）提議淞滬商埠督會辦到滬應開茶話會函請出席發表意見議决請主任晤商定期舉行（一）提議函請淞滬市政協會正副委員長請將協會諸君意見隨時見敎議决照辦迨議畢散會巳六時半矣 
　　臨時市議會今日成立淞滬特别市籌備會昨日通告各市鄉代表函云逕啓者本月五日（即陰曆二月十一日）午後二時在市公所開臨時市議會成立會務請台駕准時蒞議爲荷專此祇頌公綏 
　　旁聽規則之規定淞滬特别市臨時特别市議會對於開會時間之旁聽規則現巳公同决定茲將規條文附錄如下「淞滬特别市臨時特别市議會旁聽規則」第一條本議會頒發旁聽券執此券者始得入旁聽席第二條旁聽券有效期間分爲一次及長期二種明載券面第三條旁聽席分爲來賓席及新聞記者席二種第四條無論何人請求旁聽者須由籌備會委員或本議會議員介紹即由介紹人通知議長給以普通旁聽券普通旁聽券限一次有效券面註明有效日期每次應發券數由議長核定之第五條各新聞社欲入會旁聽者得以書面請求議長發給長期旁聽券此項券面應註明所代表之社名第六條持普通旁聽券入場時應交守門人截角持長期旁聽券者應聽守門人按日查驗第七條在旁聽席應守左列各項規則（一）無論何人在開會時祇能就坐靜聽不得起立有何表示或對於議會有何聲請（二）不得飲食吸烟及涕睡於地（三）不得携帶雨具水旱烟具及其他器物（四）不得互相交談（五）在散會前不得離席自由行走致有妨秩序（六）對於議員言論不得有任何之表示第八條議會開秘密會議時議長得令旁聽人一律退席第九條旁聽人有不守第七條各項規則時或有妨碍議場秩序之行爲時議長得令警察强制其巡出旁聽席重者得發交警署第十條本規則自議决之日施行 
[黄浦港務巳列入商埠條例]  
　　北京來電之報告 
　　黄浦港港務關係滬埠商務及國家主權甚鉅前由趙晋卿君電請商埠督會辦注意列入條例嗣得孫虞覆電允加注意巳誌本報現悉昨日某君接到北京私人來電知商埠條例大致巳草就黄浦港務一節巳列入矣 
[太湖特别區運動之昨訊]  
　　赴杭代表今日可返 
　　太湖特别區運動經蘇浙人士發起籌備巳誌本報茲悉被推赴杭接洽各團體之李恢伯巳於前晚動身前往定今日返滬大約將於十二日舉行一籌備會議至此次發起聞係湖州·無錫·两地旅滬人士主動該两地在江浙戰事中受災最慘損失亦最大茲鑒於上海劃爲特别市故亦要求凡在太湖區域以内一槪不得駐國防軍隊現在浙人方面暫由沈田莘擔任接洽蘇人則由無錫同鄉會主持云 
[第六旅繳械軍隊續運來滬]  
　　一說候輪運津一說業巳運寗 
　　駐平湖洙涇金山衛等處浙軍第六混成旅劉永勝所部第一二两團軍隊被浙孫命令謝鴻勳師長等勒令繳械給資遣散其第一團第三營之徒手軍人五百人掛車十五輛業於三日午後四時十五分由北站專車運寗遣歸原籍等情迭誌前報茲悉該旅之第一團一二两營及第二團全部共計二千五百人曁該旅上中下級軍官等亦經昨日（四日）由松楓两站分三批押運來滬計第一批掛車十九輛松江開上午九時三十九分第二批掛車十二輛松江開下午一時二十六分第三批掛車二十五輛楓涇開上午十一時五十七分於午後三時止先後開抵南站原擬北站備車分批運寗遣散（午後四時三十五分北站有空車二十三輛開往南站預備載運）迨至晚間八時許滬南常警察廳長接到浙孫由杭拍來急電囑將該繳械軍隊攺由海道逕運天津毋庸火車運寗云云當常廳長奉電後當派王副官周巡官等前赴招商總局磋商輪運手續現該旅之徒手軍隊二千五百餘人暫宿於南站車中大約今日方能由海輪運津 
　　又訊第六混成旅旅長劉永勝所部第一二两營被浙孫令第四師謝軍勒令繳械按名發給大洋六元其第一團第三營巳於二日由松江裝車來滬轉運南京巳誌本報昨日（四日）該旅第一團第一二两營由松江裝車二十二輛仍由謝師長派副官褚萬祥押運來滬於上午十一時抵南站下午二時半由南站出發前往北站轉運南京並由警廳派游巡隊四名會同奉軍憲兵四名隨車押運照料至寗又下午二時五十分由松江續裝第六混成旅第二團第一及第三營計裝蓬車二十二輛（其第二營前在閘北解散充閘北保衛團）仍由松江謝師長派副官安春霖押運來滬抵南站即於下午七時半專車出發前往南京云 
[警廳要求散兵給養費]  
　　總商會復函婉拒 
　　劉永勝部第六混成旅第一團被孫傳芳派隊解散後所部官兵紛紛過滬警廳以散兵生活無着昨特致總商會函云逕啓者昨以第六混成旅退伍官兵遣送過滬曾函懇貴會籌備給養計邀台察本日又到有退伍官兵千餘人現駐南站關於給養需欵甚急業與縣商會姚會長接洽承允會同貴會盡力設法刻下待用孔亟萬望迅賜籌辦送站幸勿稽延是爲至要云却繼商會接函後以歷次戰事籌墊巳鉅一時殊無可設法業巳婉詞拒絶云 
[兵工廠監理委員開始辦公]  
　　陸軍部委派之上海兵工廠監理委員長宋玉珍昨晨九時業在高昌廟開始辦公并發出通告云爲通傅事照得本委員長奉陸軍總長派委來滬監理廠務業經組織監理委員會即日成立爲此通告仰即遵照此佈 
　　兵工廠監理員長宋玉珍於昨（四）日午後一時召集各部人員開會由宋司長主席訓令各部人員辦公時間規定早晨八時至十一時半下午一時至四時半並通告龍華各廠一律遵行檢查各廠手續限十日完竣先函總商會請派員帶同鑰匙與該委員等啓封調查完竣後仍請商會封閉云 
　　該委員會特致函總商會請其移交鑰匙原函云逕啓者敝會委員長奉陸軍總長派委來滬監理兵工廠事宜業經組織委員會即日成立着手進行所有廠内各項鑰匙前由貴會暫行保管應請移交委員會經管以便清理相應函達即希查照茲悉總商會巳將各項鑰匙交該委員矣 
[總商會爲兵工廠事復縣議會函]  
　　總商會爲兵工廠事復縣議會函云逕啓者二月二十八日接准貴會函開前請共同發起組織遷攺兵工廠委員會以廠址所在地之縣市鄉各法團爲會員共同商榷切實遷攺辦法現因處分該廠爲期不遠囑即迅行發起等因查此事應分遷攺爲两層誠如尊論現在該廠早經停止軍用工作交由敝會保管則遷廠一層現巳不成問題至於將來攺辦商廠業見於一月十五日執政命令宗旨前早確定攺辦商廠以製造何種商品爲最適當事屬營業範圍係投資人之責任將來如何籌辦自有公司條例可以援用組織商廠時須有巨大資本凡係本國人民俱有投資之權即同有參與之責其範圍决不僅限於敝會與上海縣市鄉各法團必如此方與尊議所謂公開之意旨相符專此布復尙希亮察 
[浙同鄉反對兵工廠遷浙]  
　　各同鄉會今日召集聨席大會 
　　兵工廠遷浙之說雖經浙孫辯正惟外間謡傅仍盛旅滬浙人頗爲不安昨由紹興七邑旅滬同鄉會發起召集全浙旅滬各同鄉會聨席會議討論阻止方法該會昨發出通告云逕啓者浙江謀建兵工廠之說一再見諸報端蘇禍移浙此實朕兆凡我浙人利害切己本會爲此聨合寗波同鄉會邀集全浙旅滬各同鄉會定三月五日下午三時在民國路新開河六十九號本會事務所開聨席會議冀以民意所宣挽回事實屆期務希駕臨出席爲盼云云 
[寗紹台工商協助會開會紀]  
　　反對浙江謀建兵工廠 
　　寗紹台工商協助會前接寗紹二同鄉會通告爲浙江謀建兵工廠事擬集合我浙旅滬各團體討論挽回事實囑派代表赴會等因立即召集緊急會議於昨三句鐘開會到董事職員二十餘人由呂經畬主席經衆討論决派代表張鏡笙·高瘦石·馬致臻·三人議定提出意見三種（一）不可援用普通電文作敷衍反對（二）專派代表赴杭面謁孫督爲民請願（三）聨合滬上全浙各公團組織後援委員會並聨絡浙江各公團爲澈底拒絶云 
[銅山商會請協助反對特别貨捐]  
　　述致段執政電文 
　　銅山縣商會致上海總商會電請反對徐站特别貨捐文云徐州自軍興以來百業停滯前後借欵以及招待軍隊擔負之鉅將及三十萬元如此損失較之戰區有過之無不及今幸戰事告終民命稍蘇忽奉張軍長在徐站設特别貨捐局之命照徐州原有各種捐稅總額加至數十倍至百倍即忍痛亦難擔任不得巳勘日上段執政電文曰北京段執政鈞鑒宣撫軍張運長現因軍餉支絀在徐設立軍事善後臨時特别貨捐局商人聞之惶駭萬狀伏思徐州地瘠民貧商業素無起色重以戰事影響更屬慘淡經營撫恤尙慮不遑詎堪再加剥削且徐州原有貨捐局三今再增以特捐區區商賈何力負擔勢之所驅必至内外裹足全體歇業萬一演成罷市風潮誰尸其咎况護路軍隊不一而足餉糈奇絀同此困境深恐厲端一開必致紛紛效尤若不制止於前詎能禁阻於後將來各路同出一轍不特重困商民且恐　笑於外值此喁望統一之際中央命令疇敢抗違鈞座痌瘝在抱天下歸心商民痛苦必邀洞鑒當無不霹靂一聲立予諭止否則阻梗統一更非淺鮮迫出無路惟有籲懇慈恩立電張軍長撤銷特捐以恤商艱而顧全局臨電不勝兢待命之至等語相應錄電奉達並祈貴會俯予援助代爲呼籲無任感激 
[滬寗路員職權之恢復]  
　　奉軍第一軍滬寗路軍事管理局局長周至誠日前赴寗沿路調查各站被軍人扣劉車輛之總數以便將車輛支配權完全交回路局管理現巳事竣回滬并即函諮沈局長云逕啓者查近來軍事漸次結束恢復交通尤爲中外觀瞻所擊關係至爲重要是以敝局長奉命以來即持恢復原狀主意此等經過情形諒在洞鑒中惟查本路交通逐漸恢復而各站車輛支配權尙未交還路局以致各站職員辦事動受牽制敝局長有鑒於斯用特呈准軍部會商交通處即日起關於支派車輛事除實在關於軍事運輸必須佔用者外日行客貨各列車完全統由各該站路員自行支派所有軍事交通機關或無論何項軍人皆不得干預車路各務總期以恢復路員職權爲目的倘再有陽奉陰違者請即直接電告敝局以憑查辦除商由交通處通電外相應將恢復本路職員權限原狀經過情形函達貴局希即通知各有關係部份一體知照辦理并祈貴局通知各站轉運公司嗣後運貨事件請直接與路員接洽不得勾誘軍人致干未便實紉公誼此致滬寗鐵路管理局局長沈 
[軍事管理局取締軍人干涉貨運]  
　　第一軍滬寗路軍事管理局局長周至誠以滬寗路貨運業巳將恢復原狀深恐沿途軍隊對於貨運每有越權干涉或多方爲難殊與商情及軍隊名譽两有妨礙昨特具呈第一軍軍長請飭知部屬無論軍官兵士等一槪不得阻止貨運所有貨運事宜均歸路局自行辦理倘有軍人包辦貨運或阻難情形准商民隨時告發一經查實即以軍法從事云云 
[盧永祥感電之應聲朱紹文致京電]  
　　朱紹文昨有電致京其文云北段執政各總長善後會議諸公台鑒頃讀盧宣撫使上執政感電廢除督辦軍駐軍區餉由部給不干民政推之鄰省推之全國善哉言乎大哉言乎盧使督浙時即倡此議遠方當局雖有應者而松滬與江蘇軍事長官互生猜忌潛啓戎機遂不果行由此觀之實行此議必合全國爲之其次亦必合毘連之省爲之盧使在浙未增一兵今蘇省散兵多矣請攺編者槪不准行巳收編者立即遣散足徵言必行行必果矣此後進行惟執政府與善後會議之責全國人民企予望之抑紹文尤有進者中國之大非可力爭經營自古七國六朝五代裠雄角逐滅亡相繼徒爲漢唐宋造統一之機會其能安享者幾何且歷代之統一也未一以前必有極慘之屠戮使人類驟减於前旣一以後又必有極嚴之拑制使人類隱忍相安而後得數十百年之寗息今之戰爭能否使人類驟减今之壓迫能否使人類忍受此易知也孟子曰不嗜殺人者能一之今欲統一蓋未有善於盧使之議者矣抑更有爲奉方告者近世武力皆失敗於最强之時項城·合肥·子玉·其尤著也今之最强其在奉天此慄慄可懼也爲今日計應由奉方首贊此議而實行之執政與善後會議毅然主持攺軍制劃軍區定軍額廓然大公而支配之使全國納於同軌之中國家興亡胥在於此惟執政與善後會議及奉方主帥實圖利之朱紹文江 
[前第四師浙籍軍人遣送來滬]  
　　前浙江第四師軍隊（陳樂山舊部）由租界當道備輪運赴青島交與該管官廳分别遣散復經濟南軍界將該殘部運京聽候陸軍部發落現經陸部給資遣送回籍聞内有浙籍該師退伍軍人一千餘名前日由津乘車南下三日晨由寗搭滬寗夜車來滬者約有四百人當經北站備車四輛於當日附掛六號慢車運杭發交地方官安挿聞昨午南京續有該師浙籍軍人來滬將於今晨抵申 
[王正廷昨晚北上]  
　　王正廷博士昨晚（四日）乘滬寗路一號花事附掛十一時三十分夜車赴寗轉道北上本埠軍政各界曁淞滬警廳署軍樂隊均詣北站歡送 
[浚浦局之新預算]  
　　浚浦局近議定一九二五年新預算茲節其大略如左 
（支出）甲資本項下 
　　　　　（一）挑掘土方（一百萬立方碼）　　六三一○○○两 
　　　　　（二）房屋及修裝　　　　　　　　　　　二五○○ 
　　　　　（三）家具　　　　　　　　　　　　　　　五○○ 
　　　　　（四）建築場　　　　　　　　　　　　　五○○○ 
　　　　　（五）挑掘場駁船等　　　　　　　　　三五○○○ 
　　　　　（六）雜作塲等　　　　　　　　　　　二○○○○ 
　　　　　（七）工場及機械　　　　　　　　　　　八○○○ 
　　　　　　　　　以上共　　　　　　　　　　七二二○○○ 
　　　　乙代塡整灘岸契約支出共　　　　　　　一四○○○○ 
　　　　丙工程及標誌維持費　　　　　　　　　　一五○○○ 
　　　　丁浚掘河身費（二百萬立方碼）　　　　三五○○○○ 
　　　　戊代辦挖土契約支出費（四十萬立方碼）一○○○○○ 
　　　　己普通測量　　　　　　　　　　　　　　三五○○○ 
　　　　庚水底測量　　　　　　　　　　　　　　三一○○○ 
　　　　辛準備工程（長江測量）　　　　　　　　三五○○○ 
　　　　壬辦理升科及地籍機關經費　　　　　　　一○○○○ 
　　　　癸臨時費　　　　　　　　　　　　　　　二五○○○ 
　　　　　　　以上支出共計　　　　　　　　一四六三○○○ 
（收入）甲浚浦捐（每月八萬五千两）　　　　一○八○○○○ 
　　　　乙存放銀六十六萬两六釐息　　　　　　　四○○○○ 
　　　　丙零星收入及地租　　　　　　　　　　　　五○○○ 
　　　　丁升科費　　　　　　　　　　　　　　　一五○○○ 
　　　　戊代塡整灘岸契約收入　　　　　　　　一四○○○○ 
　　　　己代辦挖土契約收入　　　　　　　　　　六四○○○ 
　　　　　　　以上共計　　　　　　　　　　一二八四○○○ 
　　　　　所留現金額或可減低則收可增　　　　一七九○○○ 
　　　　　　　以上收入共　　　　　　　　　一四六三○○○ 
[總商會請還善後公債之省長復電]  
　　謂巳令行四稅所照辦 
　　上海總商會因蘇省善後公債付息還本屢次愆期曾致電韓省長請設法履行還本付息原議并擬與上海縣商會各推二人至南市稅所監收昨接省署復電如下上海總商會鑒有電悉前據代電並准宣撫使轉咨巳令行上海等四稅所照辦希即知照韓國鈞印 
[两商會舉定監視徵稅代表]  
　　上海總商會前曾議决以江蘇國庫公債一項本係奉省當道令知將上海等稅所征收項下歲收抵補在案惟自去年秋間因軍興以來爲省當局將各稅所征收稅欵任意撥用以致本息金迄今尙在虚懸之中故巳議决舉定該會會董方椒伯·聞蘭亭·两員會同上海縣商會所舉之會董前往稅所監視征收以符信用茲聞縣商會現巳舉定聞蘭亭·馬驥良·两會董前往會同監視惟聞會董係兼任總商會代表昨巳函致該两會董查照外並函總商會訂定夏曆二月十二日午後两時齊集總商會以便會同蒞上海稅務總公所實行監視征稅云 
[各團體聨合會議對時局宣言]  
　　反對善後督辦主張澈底攺革 
　　中華民國各團體聨合會議昨開代表會議通過對時局緊要宣言云民國成立十有四年禍變相尋迄無寗歲推其致亂之源厥爲軍人專政查民國疆吏名稱由都督而將軍而督軍而督理而督辦其間或自稱總司令或自封省長名稱雖異其以軍人總攬軍民各政培養兵力擴充地盤啓國内之紛爭召干涉之慘禍則固後先一致原無優劣之分自去歲倒曹而後出任收拾時局之職者如能鑒此癥結具有决心自當澈底攺革以謀更始乃不此之圖紛紛發表善後督辦以爲敷衍各方之計雖善後二字似有結束之義然就職者本無逐漸收束之心任命者亦無限期結束之意則善後督辦固何異督軍督理哉本會議主張欲謀永久之和平須爲澈底的攺革攺革之道固不外盧氏感電所述以國軍調駐國防地點省軍由省長統轄二端惟本會議猶有進者國軍調駐國防地點應以師爲最大組織取消軍長總司令名義以師長直隸於陸軍部陸軍部得將各師隨時移調不使久駐一處如此可免尾大不掉之患省軍由省長統轄尤應實行省長民選予人民以監督之議庶免爲省長者擴充軍額形成割據之局至於現任督辦督理兼轄軍政之省長及總司令軍長等可一律任爲將軍府將軍以資養老凡此所陳均所以謀國家長治久安之道必達到軍事完全結束然後敎育實業方可次第振興否則雖有種種計劃終成空談尙望我全國同胞一致主張以期實現國家幸甚中華民國各團體聨合會議宣言十四年三月四日 
[蘇警備司令冷遹來滬寓遠東飯店]  
　　蘇全省警備司令冷遹昨晨由寗抵滬寓西藏路遠東飯店聞冷氏此來係與此間當道有所接洽並擬在滬設立總辦事處云 
[中山病狀之昨日電訊較前差勝]  
　　本埠國民黨接汪精衛昨日上午十一點自北京來電云總理今晨脉搏一二○呼吸二八温度如常近日注射數量均减而病狀無變化似勝兆銘支 
 
 

Page 14

 
 
1;第一萬八千六百八十號;中華民國十四年 西曆一千九百二十五年三月五號
星期四 * *[虞洽卿七日抵滬因須在南京勾留]  
　　上海總商會會長虞洽卿前因出席善後會議由滬赴京嗣由執政政府委任爲上海特别市會辦虞氏因提前返滬以便籌備關據虞宅消息虞氏本定二日出京過寗時略作週旋後定於昨晨抵滬嗣以南京方面尙有多種重要事項須待討論現巳攺期本星期六（七日）抵滬云 
[婦女協會與女權運動會聨席會紀]  
　　中國婦女恊會籌備委員因籌備大會事宜特聨合女權運動同盟會職員於星期二（三日）午後五時假陶爾斐司路徐宅開聨席會議到康同璧·沈俄彬·俞慶棠·舒蕙楨·陳芸芳·金淡如·談社英等十餘人由康同璧主席議决議案多件（一）婦女恊會大會地點公議假江蘇省敎育會或商務印書館之圖書館由俞慶棠接洽（一）經費問題由滬浙两女權運動會共同擔任（一）通告攺期婦女恊會大會期日前巳攺定五月一日除分别函致女界各團體聲明攺期外應再登報通告（一）招待各省代表擬指定女青年會爲各地代表住所（一）電爭國民議條例草案法制院所擬定之國民會議草案專提男子二字蔑視女子太甚應去電責問推沈儀彬起草（一）推派出席萬國婦女會代表本年五月萬國婦女公會在華盛頓開會女權運動會去歲巳正式加入此次大會應派代表與會公推駐美公使施肇基夫人代表出席（一）接洽女界各團體推由舒蕙楨·陳芸芳·談社英三君分别接洽末由沈儀彬報告廣東女界聨合會來電巳推定伍智梅爲代表參預中國婦女恊會大會伍現在北京巳去電通知其攺期云云直至七時餘始散 
[上海兵災善後恊會開會紀]  
　　上海兵災善後恊會現因戰事結束招集流亡籌辦振撫故於昨日下午三時邀集各市鄉董鄉佐等在同仁輔元堂開會到者計法華胡人鳳·黄棣孫·北橋孫世本·漕河涇楊心正·張祖潤·上海姚子讓·李平書·凌伯華·高行朱健菴·顓橋施其光·倪斌治·馬橋王浩人·塘橋王及成·閩行顧鷲雲·北橋楊撰羣·壤灣孫介凡·等由李平書主席首由各市鄉鄉董報告各本鄉兵災狀况並放賑之經過法華鄉鄉董胡人鳳·漕河涇鄉董楊心正·報告江浙二次戰事本縣被災之區以法華漕河涇二鄉受災最重現在戰事結束人民雖巳回里但無衣無食困苦萬狀前放賑欵杯水車薪無濟於事春耕在即應即施放放急賑俾災民得資生存云云當經議决由會呈請執政政府速派專員南下調查災情散放急賑議畢散會巳五時矣 
[市鄉行政聨合會開會紀]  
　　上海市鄉行政聨合會於昨日下午二時在同仁輔元堂開會到者爲上海李平書·蒲淞顧孝清·閔行顧鷲雲（朱仲賢代表）·法華黄棣孫·胡人鳳·漕河涇張如良·塘灣彭召棠（錢朗蟾代表）·馬橋王益仁（王浩人代表）·北橋孫世本·高行朱健庵·三林喬讓木·陳行秦壽農（秦槐新代表）·由李平書主席報告本會經過並宣讀本會呈請縣知事備案之復函並提嗣後各市鄉應興應革之重要事件應隨時提交本會討論一致進行全體贊成遂散會 
　　附縣知事復行政聨合會函敬復者接准貴會長呈報組織十九市鄉行政聨合會業經具呈催請備案等因查此案李前知事未及核辦移交前來巳由敝知事抄錄簡章分飭敎育局欵産經理處會同核議具復在案據陳前因除俟復到再行函達外合行函覆即希查照爲荷 
[内外紗廠工人前日又有小風潮]  
　　昨日巳照常工作 
　　前次日商各紗廠大罷工風潮經總商會·各路商界總聨合會等調停解决後全部工人本巳上工三日上午内外紗廠第三工塲一部份工人忽又發生罷工風潮茲將詳情分誌於下 
　　發生衝突情形該廠上工後第四工塲粗紗間少數工人本有不穩傅說二日下午曾停工二小時嗣因勸告妥當未生問題各工塲於是日日夜班接替時頗爲安靜第三工塲亦無何種表示及三日上午七時許忽有細紗間男工一百十九人女工二十六人同時停工粗紗間工人亦有附和者當時爲首工人十餘人向管理人要求仿照别廠辦法於上工後三日中發給雙工工資管理員勸以照常工作再行商議工人不允言語間發生衝突未及數分鐘一部份工人即退出工塲并有暴動行爲當時玻窗及紡紗機器有被擊損壞者當由該廠用電話報告就近捕房派來中西探捕十餘人到塲彈壓并由總理武居氏趕到勸解至十一時風潮平息除爲首數人外仍照常上工昨日尙無意外間題發生 
　　風潮發生原因前日短時間之罷工風潮實爲此次大罷工風潮之餘波此次大風潮解决係由商會等極力斡旋多數工人因生計關係均不願再行堅持惟有少數激烈份子因條件未能滿意頗爲不平連日外界有人前往鼓動因之乘機暴發幸附和者不多未致風潮擴大云 
　　捕房加嚴防範工部局於前次罷工時曾令各捕房加嚴防範以免風潮蔓延此次内外廠再起風潮探知有業外之人從中鼓動特令普渡路捕房日夜派探捕駐廠保護并通令各捕房嚴緝煽惑匪徒重究云 
[總商會再函要求釋放工人]  
　　致警察廳函 
　　總商會爲要求釋放日紗廠被捕工人事致警廳函云逕啓者案據同興·内外·大康·裕豐·日華·等紗廠工人函稱孫良惠鄧忠亦因此次工潮被逮未奉警廳釋放殊深疑慮工人等慨允上工實因釋放被捕一條有貴會負責担保茲祈再請警廳即予釋放俾工人等得以安心工作不致再起風波等語到會相應據情轉達惟祈察核辦理俾令安心工作無任企禱 
[三星廠工潮昨訊可望和解]  
　　公平通信社云三星實業廠總廠及第二廠於上月二十八日因工人要求加資發生罷工風潮相持巳有多日茲悉該廠廠主張子廉巳函請上海工團聨合會出任調人工聨會即約集工人代表史盛敖·范明之等談話工人代表聲述廠主尅扣工資及生活情形甚詳結果再由工聨會向該廠主切實疏解大約有解决之望云 
[西報所紀罷工消息]  
　　三輪車工與醫院看護 
　　文匯報云本埠三輪脚踏車工人一百七十二名因反對公司開除管事者一人於星期日罷工今日上工者僅有二十二名同仁醫院之男看護五十人因飯食太惡於今晨罷工後經主事者允加調查巳於今日午後照常服務 
[航業雜訊]  
　　浦口積貨退滬日來長江班輪經過南亦浦口時異常稽遲蓋因浦口上運各貨須抽收特别捐稅客家均拒絶不付故巳運至浦口者積留該處今此事未解决故紛紛退運返滬也 
　　日輪遇風獲救日本輪津輕丸在黄海内揚子江口濟州島畔忽然遇風舵機盡被打落船身不能行動致漂浮海面幸三井洋行之南洋班貨物船利根丸由日開赴新加坡適過濟州島忽見此輪上前援救當將該輪拖帶來淞船内水手船員等均幸未傷昨日該輪至滬利根丸巳經發電至日本請速派拖輪來滬拖救聞此輪爲神户平手商業會社所有云 
　　日本勞働主事歸國日商紗廠罷工時神户熒働文化恊會主事領袖久留弘三氏特於月前來滬調查罷工情形各工團均開會歡迎茲事巳和解氏至各工廠參觀畢定今晚乘上海丸輪回國云 
　　日對馬艦離滬日本駐華旗艦對馬號由野村司令統率上次由滬出巡台灣華南各港嗣因上海發生紗廠罷工風潮故該艦至香港後即折而返滬今工潮巳息工人亦均上工故該艦仍須繼續南巡業於昨日午刻開離上海矣 
　　日工商視察團來滬日本大阪市工商課發起之中國視察團共計團員三十三名昨日巳有電報至滬准定本日來滬將往江浙及揚子江各埠考察工商業狀况　　平和輪之停修怡和洋行之平和號輪現須入廠修理故七號應開之長江班巳攺派和生號代理行駛 
[總商會對西雅圖商業會議之重視]  
　　通告各業多派代表前往 
　　上海總商會因美國西雅圖商會今歲六月間舉行對外商業會議特派員來華邀請赴會曾分函入會各業團體請届時前往等情早誌本報該會昨日因此次會議於對外貿易頗有關係應多推代表前往參與故又通告各業如有人願往者請於一月内至該會接洽一切以便屆期同往云 
[两團體歡迎王正迁記]  
　　納稅華人會與奉化同鄉會 
　　奉化旅滬同鄉會與納稅華人會於昨日下午三時假座一品香大廳開會歡迎王儒堂到者有奉化同鄉會鄔志豪·張雲江·何邀月·余華龍·王廉方·等納稅會許建屏·張心撫·方椒伯·等計五十餘人三時半王儒堂蒞會即入席呂靜齋·鄔志豪·二人爲主席首由呂靜齋代表納稅會致歡迎詞次張心撫演說次鄔志豪代表奉化同鄉會致歡迎詞詞畢王起立致謝略謂余現雖常居北京但事業則在上海且時來滬故仍爲上海市民之一且仍納稅華人會之一分子承歡迎實屬不敢奉化同鄉會籌備時余以事旅京未能盡力深爲歉仄成立後幸得此機會與同鄉諸父老相聚殊覺欣幸惟以時間侷促余今晚即須赴京而又有事務尙多不克長談非常抱憾茲後凡納稅會同鄉會等有事見敎及附囑者請逕函知鄙人靡不從命也承蒙寵招敬謝旋即略進茶點先行退席两會代表致送後次奉化同鄉會自又議决福建兵擬駐奉化事立即去電阻止時巳四時宣告散會 
[天主敎士之嘉惠災民]  
　　徐家匯南土山灣敎堂辦事朱相公前因江浙構兵難兵　集露罕風餐不堪其苦乃創辦難民收容所收容達六千餘名現巳結束共費一萬餘金嗣又目擊小閘地方周沈巷及唐子灣一帶數十村莊两次駐兵匝月民間房屋幾似凉棚無食無衣瘡痍滿目惻然憫之爰振米票一百石不敷散給前日又購米票一百石並帶銀洋親自騎馬周歷各鄉村見有貧苦不堪者分丁口之多寡散振米票其尤者加給銀洋災黎得此如獲慈母好在不分民敎一視同仁不惜金錢不辭勞瘁洵一大慈善家云 
[救火聨合會致縣商會函]  
　　請復查源隆昌失愼案中之索救火費說 
　　上海救火聨合會致縣商會函云敬復者接准貴會大函内開准上海總商會函據和明商會函稱各節同時又准洋商保險華公會函開敬啓者敝會接洋商保險公會來函聲稱去年十二月間南市新泰弄失愼貴會曾向源隆昌索取救火費洋二千五百元要求敝會調查眞相等云據此相應函達貴會即希將上項情由詳細賜復然敝會之意誠恐有所誤會累及貴會之名譽故不得不率直函告諸希鑒宥等情各到會查和明商會來函雖未指定失愼月日地址及受災人之名姓而洋商保險華公會旣明確指定上年十二月十二日源隆昌失愼一節當即函致源隆昌切實詳查見復以憑核轉等情去後茲據源隆昌經理范亮卿復稱敝號上年十二月十二日失愼幸經貴會各區救火會到場施救得即熄滅並因餘火未熄灌救至翌日計有二十餘小時之久火會人員異常出力敝號感激萬分茲和明商會函致上海總商會轉由縣商會函致貴救火會謂有諸多陋習有要求職務費洋二千五百元情事聞信之下無任駭異查和明商會僅據各董口頭之命並未確定何月何日某姓某户之事實即據以函詢似與南市救火會名譽大有關係此說不知何所根據按當時敝號失愼貴會各區奮身到場盡力施救並無向敝號要求職務費情事此種虚搆事實顯係有人造准函前由相應據實奉復仰祈貴會迅即轉復商會以昭實在而止誹毁此後如再有此類舉動實無調查答復之必要專此奉復等情前來敝會猶恐調查不實當再密派專員明查暗訪仍屬毫無佐證查上海火政經十餘年之積極攺革始得稍有基礎而在會各員均能竭力從公奮身不顧即辦事人員亦皆清廉自矢從無逾越範圍及不名譽之事如有熱心公益慈善大家捐助欵項均有本會收條爲憑上年十二月十二日新泰弄地方源隆昌失愼由敝會各區火會到場施救旋即熄滅惟星星之火燎而不滅各會灌救至翌日爲止前後計共二十餘小時始完全熄滅事平後各火會亦即分别散去並未聞有需索金錢等事此事關係火會名譽今源隆昌雖切實函復然此種虚搆事實顯係有人揑造縱敝會横遭誣衊决不敢以經過一次之調查而即自認爲滿足應請貴會再加以精密之復查如實係空穴來風結果所得與敝會所查相符即希逕復上海總商會轉復和明商會以昭公道而明眞相並祈貴會將復查經過情形函復敝會備案查考尤紉公誼此致上海縣商會 
[閘北保衛團查報槍械子彈]  
　　上寳两縣閘北保衛團昨發訓令云爲令遵事照得槍械子彈爲保護地方安危之利器關係何等重要各支團現存械彈若干應即按照槍式及子彈存數分别塡明附表翔實呈報備案以憑查核不得稍事隱匿致干未便除分行外合行令仰該支團限文到三日内將現存槍械子彈實數分别塡明表格具報備查毋稍稽延切切此令 
[商團華隊之近訊]  
　　月杯比賽比射月杯爲該隊之月課茲於二月二十八日下午在虹口靶子場二百至五百碼墩用月亮靶作一二月份之月杯比賽是日天朗氣清正常備到場人員計百餘人之多成績亦多可觀一月份足分五十五分二月份足分六十分各級優勝人員錄后「一月份月杯」優級李玉書君射五十一分勝甲級鄭仲箎君稱射四十七分勝乙級李應南君射四十四分勝「二月份月杯」優級張鑑清君射五十三分勝甲級鄭益滋君射五十四分勝乙級黄少安君射四十八分勝各級總分最優人員「優級」干庭輝四一三分鮑九思四零七分郝伯陽四零四分「甲級」鄭益滋三六七分殷企成三一零分周名揚三零八分「乙級」何楚翹二八一分汪士明二六九分宋良才二五一分「丙級」張延祥二七八分陸子淵二二零分分棚比賽最優者「一月份」第五棚勝棚長盛少鳴君得奬人員按次錄後姚崇德·陸振廷·程漁舟·邊定遠·呂信康·盛少鳴「二月份」第四棚勝棚長沈觀寳君得奬人員按次錄後張鑑清·黄少安·唐秉春·徐虎·沈觀實·顧晋康各棚總分最優者爲第五棚計一六九六分 
　　預備開課該隊招募預備於前月底結束三月一日上午七時召集投效人員在萬國商團俱樂部考驗并發給受課執照以資自二日起憑照受課業誌本報茲聞是日有若干人員因手續怱促於事後始接召集通告以致向隅現巳商准該隊於本月十日上午七時仍在四馬路萬國商團俱樂部召集考驗是亦特殊之機會矣　　春操比演該隊每年春季操演異常認眞茲巳定於今日起至十九日止每逢星期一·二·三·四·等日下午五時半起在跑馬廳舉行操演比賽逢星期六午與星期日上午則在靜安寺至極司非而路一帶爲野戰之比賽該種課程爲全年稱職切要之舉故該隊隊長隊員等均奮勇競爭之也 
　　與砲隊比賽之勝利本月一日星期日下午二時起砲隊與華隊在靶子場作友誼的射擊比賽賽課七種足分一五五分是日天氣晴朗光線清晰惟風色無定瞬息萬變遠墩射擊未免棘手两方選手各十人華隊射擊上士陳如松君之一四四分爲第一上士李玉書君中士朱壽林君·各以一三八分居第二砲隊白德壘君跼羅丙射足分其在一地一百碼月亮靶之得足分者計十五員慢槍之得足分者五員快槍之得足分者祇有二員賽畢由華隊特備茶點欵待賽員先由華隊隊長胡筠秋君起立致詞道賀並云彼希望砲隊不久能賜覆賽藉敦友誼砲隊中尉惠爾門君亦致賀華隊謂華隊射擊技殊高越甚爲欽佩承惠茶點深感千飽云云茲將各賽員成績列左以備參考「華隊賽員」陳如松君一四四分朱壽林君與李玉書君各一三八分楊仲綽君一三五分郝伯陽君一三二分鮑九思君一三一分干庭輝君與程漁舟君各一一五分鄭益滋君一一一分王者香君一○九分共結一二六八分「砲隊賽員」戴司派克君一三五分譚遜君一二六分李佛氏一二一人发華達君白德壘君戈達門君各一一八分恩白羅氏一一五分派納君一一四分戴君與羅司君各一○三分總共一一七一分 
格洛克路之盜匪越貨殺人案 
　　死附近居户一人··傷路人二拘獲一盜 
　　法新租界格洛克路第十六號門牌夏雪林所開之公大押店於昨日上午十點餘時突來操紹興口音之盜匪两人以質衣爲由躍入店堂袖出手槍恐嚇當被在賑檯上搶去大小洋銀五十餘元斤携贓而逸該店夥即尾追出外狂吹警笛大聲喊盜該匪即向北而逃行至新有慶里内適有住居該里七號門牌内之淮城人鄧開慶（年十八歲）甫行起身出外小便不料該匪等誤爲拘捕者突出手槍向鄧開放彈中胸部腰部两處立時受傷倒地殞命該匪等逃出該弄沿途開放又流彈擊傷黄包車夫江北人李十及行人某某之手臂等處事爲侦探督察長黄金榮·督察員沈德福·特别機關探目任水揚·徐三林·徐新法·吳藝芳·包探黄炳泉·金九林·呂竹林·隋文治·等聞警赶來兜拿當塲擒獲盜匪一名抄出手槍帶入捕房一面將受傷人車送醫院醫治尸身舁至同仁輔元堂驗尸所旋由尸母王氏投捕房請求免驗捕頭准之諭令自行備棺收殮聽候捕緝盜黨到案究辦 
又一訪員報告當盜匪開槍拒捕時流彈擊傷一人力車夫（江北人名李十）之左腿一盜竄入有慶里適有寓居該里三十四號門牌杜雲生開門出視被盜迎面一槍擊中胸右子彈由背部穿出探捕即雇車送二受傷人往仁濟醫院醫治 
[陳家橋連刦鉅案各盜歸軍法辦理]  
　　淞滬警廳探員周根瑞·偵探毛忠閬·厲明發等破獲行刦陳家橋等處各商店之盜犯李寳富·郭同仁·崔老二·崔金山·高老四·陸金生等抄出手槍十支洋槍五支送案訊押一案巳紀昨報茲悉周探員等奉偵緝隊俞隊長諭往傅各失主來案領贓一面仰該探員分赴同昌·濟泰·鎰泰·等各曲當及恊德·恊成·公大·湧源·等各押店先後吊出綢皮布等衣服並銅錫雜物金銀珠飾等物共裝小車四輛到廳各失主如陳三和店主陳進德·蔣永泰主蔣以文·施慶華主施金生·長盛店主鮑關寳·南興店主郭嘉谷·慶泰店主嵇明珠·恊盛店主郭林華·恒茂店主王仁和·萬源店主戴洪生·大昌店主傅節補·並同春園主周同椿·金小梅·姚金生·等於昨晨聨名蓋章投報警廳具禀訴稱商等均在南邑界三十三圖陳家橋並上邑界二十四保七八圖陸里橋等處開設花米醬園衣莊南貨烟紙等店禍於正月二十七夜該盜共有十餘人持械來刦商等共損失三四千金茲聞獲案飭傅來案請求將贓給領尙有被刦之乾昌衣莊刻巳遷往川沙縣交易云云周探等又查西門外二區警署界内日暉路信昌米店又斜徐路十二號范長福所開順與豆腐店及順泰南貨店·錦泰米店均於夏曆二月初三四等日晚間被盜搶刦雖未傷人但失贓巳近千數亦係李寳富等各盜所爲二區境内四家失贓亦并吊到昨午亦奉諭往傅范長福等四失主來廳認領昨日上午俞隊長命將李寳富等六犯提案隔别研訊該犯等直認持械夥刦不諱奉判詳送司法科復訊判押聽候錄供詳解司令部歸軍法辦理 
[惠中旅舍開始營業]  
　　湖北路漢口路轉角亦舞臺原址自去年二月間攺建四層樓水泥房屋開設惠中旅舍規模宏大凡電梯·汽爐·冷熱水面盆·及中西膳菜等無不具備廳事两進尤富麗堂皇喜慶咸宜房内器具陳設精雅僱用茶房選擇謹嚴刻巳設備完善定於陰曆二月十二日開始營業云 
　　尙有本埠新聞轉入後頁 
 
 

Page 15

 
 
1;第一萬八千六百八十號;中華民國十四年 西曆一千九百二十五年三月五號
星期四 * *中華民國十四年三月五日星期四（申報 
本埠新聞二 
[盜匪假名租屋圖刧]  
　　女主及傭婦受傷巡捕拘獲一盜 
　　前日上午十時滬西同孚路二十號門牌秦金鰲家被盜匪三名以租賃餘屋爲由叩門而入四向窺望秦妻陳氏及女傭張王氏見其舉動似有不軌因即大喊該盜等遂突出手槍開放彈中两氏腿際足踝受傷倒地盜未搶物奪門逸爲巡捕瞥見在後窮追並鳴警笛就中一盜逃至大沽路被該處站崗之二百五十四號印捕勒特活星堵截盜向該印捕連開两槍皆未命中是時五百十四號華捕許福田聞警前來兜拿盜又向該華捕開槍两響亦未擊中旋由印捕乘機用所執之來福槍將該盜打倒於地始得擒獲奪下手槍一支當從盜身搜出子彈十一粒帶回新閘捕房由捕頭詰據盜供名趙葉昌浙江嵊縣人適往租屋係與两友同去惟婦人並非伊開槍擊傷等語捕頭飭探前往秦家查勘一過將傷婦送入醫院醫治昨晨將趙盜解送公共公廨請究經關讞員會同英副領事馬君訊問當時情形一過因捕房代表律師聲請延期以便偵查一切堂上遂諭趙葉昌押候展期十四天再訊 
　　又函云前日（三日）晨十時許有四盜闖至新閘同孚路三百二十號某姓住户家前門叩門入屋後聲言欲租空屋惟語方竟各盜即袖出手槍嚇禁事主等聲張該屋女方人驚恐之餘大聲呼喊被一盜開槍擊中右腿負痛倒地一女傭見狀亦狂呼强盜被又一盜開槍擊傷腿部此時盜等見巳有人呼警不及刦物即由後門逸出迨盜逃後屋内人隨出門報告在同孚路上之華捕聞報留心觀察行人見一人在威海衛路上向東行走暗隨其後此人確係四盜之一因見華捕跟隨彼即猛逃轉灣向南至南成都路後彼即回頭向華捕開放一槍未曾命中此時之槍聲及華捕之警笛聲被附近第二五四號印捕所聞該印捕即趕上至南成都路大沽路轉角處與盜相撞盜又開槍仍未擊中反被印捕用木棍擊中頭部將盜拘獲搜出盒子砲一支尙將有子彈四粒並另有子彈管一只裝彈七粒當將其帶入捕房收押候解公廨審究該屋女主人並女傭同受彈傷巳移入山東路仁濟醫院調治 
[前松江知事侵欵被控案之昨訊]  
　　再攺期七天審訊 
　　前任松江縣知事吳鎭南侵佔公欵潛逃來滬匿跡湖北路樂羣旅館被松江現任楊知事派偵緝隊費德標來申投請捕房飭探將吳拘解公共公廨着交五千元保候訊巳誌前報昨晨巳堀審期而被告保出不到據原告之律師稱本案巳两次延期今被告又不到案應請核奪被告之律師即稱被告吳鎭南現在南京患病故不能到堂有該處醫院來函可證請再攺期云云原告之律師聞語起而聲秀稱被告實係故意不到蓋欲向上級長官處設法但省長爲行政機關首領司法獨立不能干預况被告私用公欵有救濟會可以到堂證明如果再爲延期請將被告之保銀移交松江縣知事署等語經關讞員與英馬副領事磋商後判攺期七天如被告再不到案即由两造律師到堂聲請將保銀處分此諭 
[昨日舉行春祭祀孔典禮]  
　　昨日爲上丁擇菜之期道尹王賡廷因事未到預委縣知事代爲主祭嗣因關監督朱有濟蒞臨依官級由朱監督主祭縣知事李祖夔爲糾儀東配哲分獻爲常警廳長西配哲分獻爲滬北工巡捐長李祖祐東廡分獻爲縣警察所所長熊烈西廡分獻爲敎育局長李宗鄴審檢廳沈車二廳長遲到故爲陪祀之列陪祀爲縣視學朱春·市敎育委員賈豐芸·縣立第一高小學校校長潘寳書·通贊曹頌孚正引王稚眉金松甫沈丹丞讀祝曹慕揚執事錢遜齋朱伯華徐靜安等繼又致祭聖祠主祭者爲李宗鄴分獻朱春·潘寳書·正引·王稚眉分引金松甫等迨祭畢巳五時餘矣 
[衛生分處重建落成]  
　　明日終日施種牛痘 
　　山東路附近漢口路二十三號工部局衛生分處巳重建落成内有一堂能容二百人該分處定三月六日中國花朝日自上进九時訖下午五時終日施種牛痘 
[江陰兵災會嘉惠桑梓災黎]  
　　今日運棉衣棉被至澄 
　　江陰兵災救濟會今日有棉衣三千件棉被二捆託輪船運澄散放云 
[俄人被控行竊案之審訊]  
　　中西會審官意見不同由另一公堂重審 
　　俄人福克司·及俄婦舌叩倫被控與在逃之俄國男婦两人迭次以購物爲由乘機行竊大章·天錦·等綢莊之綢緞業經公共公廨訊判福克司收押舌叩倫交五百元保候訊在案昨晨捕房傅同被竊各店執事見證將两被告解廨由關正會審官與英馬副領事研訊至午因人證尙多未能審結午後二時半續行開審迨訊畢被告口供復由被告之律師與捕房律師相繼論之下中西官核供磋商良久即由關君下諭云本案對於第一被告福克司之是否有罪本會審官與陪審官意見不同應由另一公堂重行審理第二被告舌叩倫宣告無罪應予開釋第一被告交五百元保候訊捕房律師梅脫蘭氏復請求捕房起訴該两人於一月七日行竊寗波路八號某綢莊物件一案請爲撤銷堂上即判捕房請求撤銷本案應照准 
[代售槍械被拘]  
　　閘北太陽廟某藥店主收得蘇齊潰兵槍械多支託巳革保衛團團丁秦文禮·水巡隊巡警葉雲仰·等代爲銷售前日秦葉二人至該店取槍五雪欲運往租界被警廳密探查獲拘入四區起獲槍支解廳請核 
[卜鄰里昨晨之刦案]  
　　法租界大馬路卜鄰里第二十號門牌張汲泉家於昨晨三點餘時突來盜匪十餘人將後門撬開擁入室内有三人手持手槍两盜手執利斧嚇禁聲張當由七盜登樓翻箱倒篋被刦去金銀首飾等物共計值洋五餘元携贓而逸迨至探目任水揚·陳三林·包探王延治·聞警趕來匪巳遠颺當向事主詢明面貌服色回禀捕頭諭令務獲該匪等到案究辦 
[昆明路雜貨店被刧]  
　　虹口昆明路一百九十八號門牌潘洪寳所開之紙烟雜貨店於前晚六時半突來盜匪多人两盜在外把風四盜擁進店堂内有三盜均執手槍向店主學徒嚇禁聲張並開放一槍幸未傷人致被任意搜刮現洋鈔票金銀首飾衣服約值洋二百五十元得贓而逸迨該管滙山捕房聞警立飭中西包探前往兜命盜巳逸去矣 
[盧家弄刦案拘獲一盜]  
　　崗警葉永泉奮勇可嘉 
　　滬城福佑縣盧家弄德和泰烟紙店於前晚八時半突來盜匪四人各執手槍三盜守在門口一盜躍主店堂逼令店主裘志林將洋取出並嚇禁聲張裘與伙躱在一旁不敢出聲該盜即將賑檯中大洋三十七元小洋七十七角一併搜取出門向北門外法租界奔逃爲一區二分署第二十一崗巡警葉永泉所聞奮勇上前在後追趕直追到永安街外灘擒獲陸林生一盜抄出大洋十一元鈔票洋十一元小洋一百九十餘角其中七十七角爲原贓上蓋德和泰圖章其餘三盜巳乘間逸去該警將陸並大小洋元押解到署當奉楊小亭署員研訊判令備文於昨晨申送警廳訊辦該警獲盜有功大加奬勵 
[金家宅受傷男屍騐係刀傷身死]  
　　二十七保十三圖地保具報曹家渡西金家宅義冢地上發現男尸　一具頭部有刀傷請騐一案昨日上午地方廳委派王檢察官等蒞場騐得該尸頭上受有刀傷數處傷及腦部形似爲路刦匪徒所害塡明尸格拍照判由堂收殮候查尸屬認領並飭警訪緝凶犯務獲解究 
[印捕强姦黄包車夫案]  
　　印捕巳解英按察使署審訊 
　　靜安寺捕房四百二十號印捕將十九歲之黄包車夫江北人姜連文强行鷄姦之後姜以糞門受創控由捕房將該印捕拘送英按察使署訊究並將姜暫留捕房候該案開審送往作證刻聞英署審訊該案須經過數堂因非逐日審訊故約需一月時間方能終結若將姜久留捕房候審殊有不便是以昨晨捕房將姜送至公共公廨請着姜交一舖保以便該案開審時傅往英署作證當經中西官向姜略訊數語即諭令交一百元舖保候示 
[包探吳藝芳拔升探目]  
　　法捕房特别機關包探吳藝芳於上月間至吉安里捕盜被匪開槍擊傷手臂股部等處當投醫院旋即痊愈出院迭誌前報茲由法總巡費沃禮君以吳探辦公奮勇可嘉爰於昨日傅至寫字間内當當面奘勵數語並給予賞洋二百元着拔升探目以資激勸 
[浦東之路刦案]  
　　前晚十一時許浦東六家渡某船廠主顧長德同某柴行主陳某及車夫等由衛巷親威處回家經過塘橋東首聖堂橋地方路逢匪徒十餘人手持兇器禁止揚聲在身旁刦去大洋八十餘元即往南而去後該廠主即往賈溝灣保衛團報告並請該管警署查緝 
[汽車撞傷行人]  
　　六千七百八十七號汽車昨日下午三時許駛經新閘路撞倒江北人王小囡子頭部受傷由捕到來押令汽車載送受傷人往仁濟醫院醫治 
[私帶烟土之查獲]  
　　陳貴生·吳小杜因私帶鴉片烟土二磅半行經愛爾近路被一千四百二十二號華捕查見以其形跡可疑當將攔獲搜出烟土將陳吳二人一併帶入捕房押候解究 
[代運烟土禁押一月]  
　　浦東人楊阿全前日在虹口元芳路碼頭起運鴉片烟土十七磅中途被一百五十四號西捕查獲帶入捕房昨解公共公廨據楊供稱此項烟土伊係代人車運往白渡橋交卸等語郡襄讞核供商之英領惠君判楊押西牢一月烟土送海關焚燬 
[私販嗎啡罪請求減刑不准]  
　　紹興人夏子培前與王如春·丁大邦·在福州路五百六十二號屋内私販嗎啡等毒藥被捕解由公共公廨判决夏子培各監禁三年再各罰洋五百元丁押半年毒藥銷燬在案昨晨夏父爲延牛門律師投廨要求將夏子培刑期减短據夏父供稱其子並非福康號主係在該號爲夥每月支薪十二元等語關讞員以私販嗎啡按照刑律應處二等至四等有期徒刑今監禁三年巳屬從寛所請减輕刑期殊無充分理由未便照准遂商之英領馬君諭照原斷執行 
[蔣永亮妻控夫虐待案展期再訊]  
　　法租界霞飛路一百六十五號門牌蔣永亮之妻趙氏即陳氏延　復律師代表投法公堂控夫蔣永亮虐待等情一案昨又傅訊被告蔣永亮稱商人於日前至醫院養病不敢逃避况商人前曾登報招妻回家等語中西官判蔣交保出外聽候展期七天訊核 
[劣孩搶錢判習藝二年]  
　　劣孩徐洪喜前日在梧州路小菜場場攫取婦人沈李氏之銅元一百枚當經該氏鳴捕拿獲帶入捕房飭探張稼軒於昨解送公共公廨請究中西官訊得徐係過犯轉送攺良所習藝二年贓交原告領去 
[懸賞找尋女孩]  
　　日前老北門内季家衖口四十八號居户南京人馬姓有女孩名綠鳳在門首購糖食頃刻間失踪該孩年六歲面白帶長眼細身小身衣紅洋緞印白花皮袍紅鞋綠襪梳辮迄今两日杳無消息想巳被拐其家人現出重酬尋覓按近來拐風頗熾居家之有兒童者不可不愼也 
[誘姦女子圖賣爲娼]  
　　江陰人陳忠卿其女秀貞新正初一避亂來滬住小沙渡伊姐家内被無錫人馮伯貲誘往華商旅館姦宿三夜藏匿華盛路恒足里四十三號近由馮父子及伯萱之堂兄馮杏生逼令秀貞至法界賣娼秀貞函告伊父前日趕來上海報告閘北偵緝隊經隊員樊國柱·探員丁長盛·飭探將秀貞及馮伯萱·馮杏生·逮案訊問陳女供有金戒两只金環一副衣服等物巳被馮盡行當去奉判解科核辦 
[公共公廨訊案彚錄]  
　　昨日公共公廨訊理民事訟案併誌於下（一）董子廉延楊國　律師訴袁綏之等欠借洋案堂諭旣據在外有和解希望應准無限攺期（一）劉寳珍訴吳阿章等欠借洋案堂諭原告呈據屬實應判令被告照控數償還洋五十元及自起訴日起至還消日止週年八釐利息並堂費（一）裕盛莊訴莫榮甫欠欵案堂諭候吳江縣判决確定將判决詞送廨再核（一）胡元田訴胡昌田佔地案被告延甘維露律師代辯堂諭着將雙方多地七厘五毫两造對分上年十二月十九日堂諭中原告門前之弄作爲两造共弄一節註銷（一）潘國良訴周秋記不賠傭婦竊取飾物案諭候飭傅現在周秋記薦頭店主於六日上午九點半鐘到案訊問辦理（一）陸錫侯延台維斯律師訴元春永金號賑欵糾葛案被告代表雷聲布等律師以時間不及請求攺期堂諭攺期審理（一）陳達璋延露雪臣律師訴顧乃霖等將煤私售請追煤價案堂諭被告請求减輕交保不准（一）蘇州儲蓄銀行訴徐韋氏朱靜波欠欵案堂諭准予請求攺期七天以備和解（一）陳金裕訴熊白仙王飛鴻欠案堂諭限保人三天内將熊白仙交案如逾期不到即將保人舖産發封並飭第二被告到案執行（一）景叔和延海思克律師訴承康號等欠煤價銀案堂諭展期再訉（一）宋莊氏爲遺産請求案堂諭候會商堂諭宣布 
 
 

Page 16

 
 
1;第一萬八千六百八十號;中華民國十四年 西曆一千九百二十五年三月五號
星期四 * *中華民國十四年三月五日星期四（申報第四張）舊曆乙丑二月十一日（十六） 
[商業市况]  
　　北京專電 
　　前塲玖陸開盤三二九收盤三三一成交百三十餘萬金融開盤九四八收盤九四九成交二萬五整六開盤七八零七五成交二萬後塲玖陸開盤二三二五低至三三一高至三三六七五收盤三三六成交九十餘萬整陸開盤七八三收盤七八四柒長開盤七一四收盤七一四五成交各一萬（四日下午六鐘） 
　　釐漲拆借 
　　昨日洋厘早市價開七錢二分零六毫二忽五午市收盤價七錢二分零八毫七忽半比較前日大一厘一毫二忽五三月底期洋早市七錢一分九厘八毫七忽五午市價七錢二分零二毫半比上日大八毫七忽五銀拆早午两市仍懸掛白借尙未見更動云 
　　國内滙兌市况 
　　上海銀行三月四日國内滙兌行市報告云今接津來電稱申滙仍無變動厘價亦無甚漲落惟今日申厘趨漲故京津洋滙均跌去三元計京公砝爲一千○五十二两五錢洋爲一千○○五元津行化爲一千○六十两五錢洋爲一千○○四元漢電申滙繼續趨緊昨市爲九百七十一两五錢故此間洋例紋牌價同時跌去二錢五分計爲一千○三十一两五錢洋爲一千○○三元跌去一元魯匯大致趨跌濟南銀爲一千○三十二两五錢跌去二两五錢洋每千元貼二元五角跌去二元半烟台銀爲一千○三十四两洋爲一千○十二元青島膠足未動仍爲一千○七十一两洋爲每千元貼五元跌去一元云 
　　神户英美匯市電訊 
　　昨日神户滙侃市午前電日美匯兌賣價三十九元六二五較上日跌一二五買價三十九元八七五與前日無變動日英賣價一先令八辦士買價一先令八辦士一二五與前日各無變動正午來電日美賣價回高一二五計三十九元七五買價不變仍爲三十九元八七五日英賣價一先令八辦士○六二五較上午高○六二五買價仍不變動爲一先令八辦士一二五午後來電各無變動　　東印两匯掛牌價攺貴 
　　法匯攺賤··餘無變動 
　　昨日星期三先令揭曉弗動有印滙小二五法滙大五法郎東匯大七五其餘如前計先令掛三先令一辦士二五印匯攺掛二百○六羅比法滙攺掛一千四百六十五法郎美滙仍掛七十四元香滙仍掛七十四两東滙掛五錢四分二五嗬滙仍掛一百八十五盾半新滙仍掛七十五两云 
　　先令市况暫定 
　　昨日星期三先令揭曉弗動内價初硬後平計銀行五月份先令賣價三先令一辦士三七五至三先令一辦士三一二五買價三先令一辦士四三七五至三先令一辦士三七五銀行收盤五月份賣價三先令一辦士二五買價三先令一辦士三一二五午後無市　　美滙市况轉緊 
　　昨日星期三美滙掛牌亦無攺内價較緊交易仍清計銀行五月份賣價七十四元二角半至七十四元一二五買價七十四元三七五至七十四元二五午後無市 
　　東滙日漸增高 
　　昨日星期三東滙掛牌大七五銀行内價初時較上日爲鬆後復逐步見緊計銀行五月份賣價五錢三分八一二五至五錢三分八七五又至五錢三分九三七五買價五錢三分六八七五至五錢三分七五又至五錢三分八一二五其後銀行五月份賣價五錢四分至五錢四分一二五又至五錢四分二五買價五錢三分八七五至五錢四分又五錢四分一二五銀行收盤五月份賣價五錢四分三一二五買價五錢四分一八七五午後無市 
　　標金續漲一两七錢 
　　昨日星期三大條銀來電近遠期均長○六二五計近期掛三十二辦士一八七五遠期掛三十二辦士○六二五花旗滙兌開盤小半分收盤大二五銀價弗動日美大二五日英弗動四月份標金開盤小去四錢價爲二百六十五两七錢其時又略疲至二百六十五两（全市最小價）先令揭曉時金價高至五錢四分東滙掛牌大七五而銀行内價則較鬆故金價祇好起二錢後即小至五两四錢嗣後東滙内價回緊金價即回起一两價爲二百六十六两四錢略小至五两八錢其後市况逐步趨好大連帮扒進頗多計高至七两五錢略小至七两二錢又高至七两八錢又小至七两四錢復高至八两收盤價爲二百六十七两八錢烚赤較好二錢五分價爲三百二十九两五錢登賑價格三月份二百六十七两四月份二百六十八两補水二百六十七两午後市况初俏後平計開盤價爲二百六十八两銀行外滙雖無市而日銀行仍有束滙做開價較上午又緊○六二五故人心堅固各號進胃仍暢計金價高至二百六十八两五錢（全市最高價）其後因有銀行抛出東滙之故致金價回小至二百六十七两六錢收盤價爲二百六十七两八錢較上日收盤價又漲一两七錢補水仍爲二百六十七两云　　公債續漲市况尙佳 
　　昨（三月四日）各債期貨交易尙頗踴躍前後市共成交一百八十八萬元整六市况最佳計開出一百二十八萬元金融七長仍寥寥金融計三十八萬元七長祇二十二萬元現貨除九六外依然沉寂惟全日成交額達一百二十三萬八千元整六計二萬二千元整七金融則各僅二三千元獨九六市况暢旺異常前市尤甚幾達一百萬元全日共做開一百二十一萬一千元至昨市各債市價趨勢依然上漲惟漲跌緩和如前前後市上落之額仍在二三角間以較前日如九六整七現貨均漲高四角餘金融現貨及整六期現貨較前日亦約漲四角其他若七　金融期貨亦較前日續漲二三角不等獨華商證券股昨仍挺定不動云茲分述如後 
　　金融公債金融現貨千元票九十四元四角半比前市好起一角半校前日續漲三角半期貨三月期九十三元一角較前市好起二角比前日漲高二角半四月期（除息）九十元零八角比前市略縮五分較前日續漲一角半 
　　整理六釐整六現貨七十八元六角半比前市好起三角半較前日漲高三角半期貨三月期七十八元八角半較前市好起二角比前日續漲四角四月期七十九元四角半比前市大一角半較前日亦續漲三角半 
　　七年長期七長現貨昨前後市仍無交易期貨三月期七十二元一角半比前市好起一角較前日續漲三角四月期七十二元五角與前市價同較前日亦續漲二角 
　　九六公債九六現貨價三十三元一角比前市開盤漲高一角半較前日續漲四角半 
　　其他各債整七現貸（除息）於後市開盤做出價八十一元一角比前日漲高四角又華商證券股於前市開出價仍爲四十八元 
　　外股市况平平 
　　海利洋行報告云昨日外股市面平平橡皮股稍好成交價格如怡和平常股十二两六錢三月期耶松一百二十两三月期公和祥除利二百两自來水記名股一百七十两揚子洋四十三元七角半大英銀行英金十一鎊十八先令九辦士業廣一百三十两阿爾麥六两半康沙利特三两二錢半六月期英達去三期月三两九六月期四两一錢又四两一錢半太拿米拉一两太平六錢天傍一两半杜米仁六月期三两一錢橡皮三月期四两八錢蘇門答臘一百九十两六月期 
　　紗花始疲繼堅 
　　期紗雙方了結漸趨平穩 
　　現紗因期紗平穩又形活潑 
　　昨日星期三美棉初因旱區無雨而漲旋因多頭了結而跌終因現貨商購進而再漲計近期漲四磅音遠期跌一至十八磅音現貨不動棉期貨漲一點現貨漲二十一點印棉初隨美棉電訊堅昂旋因日商售出市勢略疲計孟加拉漲四羅比奥姆辣漲三羅比白羅溪漲五羅比大阪現紗二十支十六支各牌均未動本埠紗花因外棉軟弱買方陸續了結市價略疲同時賣方因虧折過巨一時未必上分回小亦乘此低價補進致市勢漸趨呆滯至客帮方面暫時仍有零星交易據熟於客帮者言市價一定尙有大批交易在後云茲將期現紗花市况分列於後 
　　期紗紗布人鐘標準前市因外棉平平買方獲利轉售近遠期回跌六錢至一两四錢後市因現銷活動漲起三五錢全日共成交三萬零二百包收盤價列後 
　　三月期一七二·二0跌·六0六月期一七0·五0跌·七0 
　　四月期一七一·四0　·八0七月期一六九·八0一·一0 
　　五月期一七0·九0　·七0八月期一六九·六0　·九0 
現紗客銷方面又形活潑川帮進二十支五福牧羊砲台地球等五百七十五包漢口帮進四百包江西帮進一百五十包内地帮進小包二百五十包其餘北帮寗波廣東汕頭蕪湖福建野鷄等帮共進四五百包價與上日相仿經緯紗廠開出十支鷄球十包凈盤價一百四十八两五錢現貨餘牌市價列後 
十六支　　　　　　　二十支　　　　　十支 
人鐘　　一七一·七五地球一八0·00人鐘　一五九·五0 
仙校　　一七四·五0牧羊一七五·五0大發　一五七·七五 
日光　　一七三·二五五福一七五·00三羊　一四九·00 
丹鳳　　一六九·五0鴻福一八二·五0麒麟　一五三·00 
藍鳳　　一七二·二五砲台一八一·七五飛機　一五九·七五 
富貴　　一七二·二五豐年一八四·二五鷄球　一四八·五0 
老鴻禧　一六四·00立馬一八五·二五十二支 
雙虎　　一六九·五0人鐘一八三·00人鐘　一六五·00 
水月　　一七四·二五雲鵬一八一·二五孔雀　一六六·七五 
龍門　　一六七·二五水月一八四·七五天官　一六0·00 
寳鼎小包一六·六二五三羊一八·三二五十四支 
　　　　　　　　　　　　　　　　　　藍團龍一六八·00 
地球小包一六八·五0三星一七五·五0 
　　　　　　　　　　　　　　　　　　　四喜一六三·00 
豐年　　一七四·七五金城一八五·五0 
胭脂虎　一七0·七五 
期棉通州標凖前市因外棉平波紗市回軟多頭紛紛轉賣近遠期跌二錢五分至四錢後市除本月期續跌五分外餘月回漲一錢至二錢五分全日共成交四萬一千七百擔收盤價列後 
　　三月期四三·一五跌·四0六月期四三·四0跌·二五 
　　四月期四三·三五未動　　七月期四三·四五　·一0 
　　五月期四三·三0　·二0 
現棉公會消息碼頭到通花一千餘包姚花四百五十擔其餘廠商號家成交尙暢市價如左 
陜西花四三·00東棉進一000件現貨棧交 
陜西花四三·二五三新進　二00件現貨送廠 
姚　花五八·五0寳豐進　三00擔現貨棧交 
火機花四二·二五東棉進　二00擔送東洋廠 
　　三品依然呆滯（四日大阪電） 
三品市場前因上海工潮雖告一段落而形勢險惡一觸即發故上海方面投機有一時爭先買進期現两市均稍有轉機昨日趨勢漸疲係受滙兌影響今晨雖接美棉續漲之電而市况前途仍未得樂觀據棉業界某有力者云二月中之棉紗生産額旣在十九萬以上存底不可謂　而近來紗廠雖因原棉騰貴以進貨在先故略有餘利然爲時稍久棉紗不能與原棉齊漲且一般商品界之原料貴製品賤巳成積重難返之勢棉業界此等傾向更爲濃厚將來恐又重演衣貴紗賤之現象云 
　　大阪紗市依然清淡（四日大阪電） 
　　棉紗現貨忽因滙兌騰貴期市趨疲輸出方面觀望莫前市中交易又告杜絶惟行情尙無變中等二十支三·四月期呌爲三百四十八九元成交零星 
　　蓬萊二十支現　貨三四○·○○ 
　　　　二十支現　貨三五六·○○ 
　　福助二十支五月期三四三·○○ 
　　　津四十支現　貨四二七·○○ 
 
 

Page 17

 
 
1;第一萬八千六百八十號;中華民國十四年 西曆一千九百二十五年三月五號
星期四 * *中華民國十四年三月五日星期四（申報第五張）舊曆乙丑二月十一日（十七） 
常識 
衛生 
[睡覺以前所應注意之事] [  王保]  
　　一不要吃得太飽吃得太飽了那吃的東西睡覺以後就要壓着胃要做惡夢的並且胃要受傷的 
　　二不要飲濃茶因爲濃茶最能勞動人的腦筋若睡覺以前飲了濃茶睡覺起來一定要不安穩的 
　　三不要吸紙烟睡覺以前若吸了紙烟不但口中乾燥不易入睡且易傷血管和腸胃　　四不要飲酒若睡覺以前飲了酒睡覺之後定要面部發紅心臟跳動 
　　五切勿有深沉的思想因爲深沉的思想最易緊張腦筋 
　　六靜心休息片刻勿帶憂鬱和悲哀 
　　七勿勞作因勞作之後身體很是疲乏不易 
入睡（乙種酬） 
[女子月經不調之原因] [  成都易上達]  
此症乃正氣不足不能體乎太陰以致衝脈不實故月事時有時無而無一定之期衝脈乃男女運血機關男子之血由衝而上故長鬍鬍女子之血由衝而下故主月事男子之衝脈終於喉散於唇女子之衝脈終於陰陽交對臍結一蒂此蒂乃子宮之底女子之血有餘每日之餘血積於子宮内每月共蒂必出子宮一次其蒂出則餘血隨蒂而出故曰月信乘此血去而蒂未收入之時即是種子之的候也古人所謂落紅將近是佳期正此之謂若衝脈不實其蒂則多動摇或出或入故月經時有時無以致有而無信宜多服定信湯自愈 
經濟 
[戒吝嗇] [  丁锺山]  
　　治家節儉理固當然惟關於公益義舉慈善事業須慷慨濟施始得免守財奴之誚吾人持家之道過於蓍華不可過於吝嗇更不可蓋奢華非保家这道吝嗇亦非保家之道應用則用宜儉則儉除養生送死吉凶慶弔外凡有善舉視所有餘錢量力補助不以己財爲私有並不以多財而浪用蓋財者社會之所藉以流通也假令有財者吝嗇其財一任婦穉泣於路隅老弱轉乎溝壑非特社會受害抑亦巳之不利也吾輩生存於世非日夕孳孳爲子孫牛馬計要爲國家與社會之發達計也是不可以不省（乙種酬） 
[發展農産爲兵災善後之要圖] [  吳守拙]  
　　語云一年樹榖十年樹木生生不息天然之利今者江蘇之兵禍地廣災重一般災黎流離失所無家可歸甚或凍餓死於溝壑固所不免矣辦理兵災善後熱心諸君子宜力籌急欵爲災民謀永久之生活在此春日所宜竭力提倡者惟有墾荒植樹最爲急務故我之主張除少數之災民原有田畝可耕者給以農具卹以撫欵速令早日歸家耕種外其餘多數之災民當實地調查該災區荒地之多寡一律從事開墾種植樹木藉以發展農業誠最穩妥之方法也况時至今日地方元氣巳傷生活程度愈高即農産之需要愈急倘不乘此時機發展農産若再遇饑荒何從措手熱心公益諸君措意地方自必有善其後矣（乙種酬） 
道德 
[西語拾雋] [  紅霞]  
　　朝之苦始有夕之樂（英吉利） 
　　舉全世界之財寳不能買巳去之時間（法蘭西） 
　　過去之時非我有將來之時亦然（英吉利）節省時間便能延長壽命（英吉利） 
　　將自己不幸之事付之一笑乃大丈夫之所爲也（丁抹） 
　　不知患難之人僅知世界之半面而巳其他之半面全未知之也（塞奈加） 
　　避惡人較防火爲難（葡萄牙） 
　　惡創尙易治之惡名不能去之（英吉利） 
　　朔風怒號之際無榖物貧者無朋友（西班牙） 
　　貧人之譽較富人之金爲貴（德意志） 
　　懶惰爲貧窮之母（德意志） 
　　貧困能令人奮勵（英吉利） 
　　陷於貧困之後始知朋友之信不信（拉丁） 
　　食時須思貧民（辛克利斯） 
　　富者之美味貧者之血涙也（英吉利） 
　　一握之常識優於數石之學問（英吉利） 
　　學者之胸中有財寳（法篤拉斯） 
　　無實力而有虚名不如無虚名而有實力（葡萄牙） 
　　與其生而辱不若死而榮（德意志） 
　　良書即良友始終不易（脫藩） 
　　未展閱之書與木片同（英吉利） 
　　縱逢好運愼勿傲慢倘逢惡運愼勿灰心（屋孫納斯） 
　　忍心而待好運之來自克逢絶大之好運（英吉利） 
　　得好運甚易支持好運甚難（拉丁）（乙種酬） 
法制 
[善後會議厲行禁烟之提議] [  清華]  
　　鴉片之害流毒中華有百餘年之久沉溺多數同胞輸出無量金錢故二十年前早經友邦之認可巳爲永遠之厲禁今乃有不肖之徒條陳執政府提倡專賣藉以私售設局包運從中牟利若一旦成爲事實則各省重行施種外洋公然輸入非但禁令盡廢而國際之信用喪失倘不從速遏止後患伊於何底值此中央善後會議列席與議諸君咸抱愛國之熱忱從良心之主張定必扶持正義同心協力奮起糾正斷不使成爲事實矣吾願會議諸君亟宜否認專賣聲請重申禁令使中華民國境内外無輸入内無私種俾我同胞早脫黑籍皆出諸君所賜不禁拭目以待之（乙種酬） 
科學 
[動物睡眠狀態] [  丁鍾山]  
　　動物睡眠之不同其種種特别之狀態及其睡鄉各隨其性質境地而異要皆爲求安避害之心理而發生惟動物種類繁夥不能盡舉等級高下未能細求略述吾人所習見且最普通者布其異點如熊狼貓犬食肉之獸其睡則身作圈形或置首两足之上驢騾及象各種厚皮之獸均立而睡　猿則面常向天伸一臂舒掌以掩其半面宿於高枝之上狐狸則置首二足之前鼻俯貼胸際其形如坐猴亦如之惟將葺毛長尾圈於後足之上鹿則成羣分隊老者居中餘列左右而睡駝則坐後屈其前足伸頸置地牛則置首於右脇馬則伸其四足昔人謂兎睡不合眼其實亦瞑目也鼠蝟箭猪睡時首足皆藏僅露毛箭以防外患 
　　鯨魚噴水是其呼晝夜無間即睡眠時亦不停止海獅豹馬狗常於海波不寗時乃出平時則隱而不見海馬之睡以頭交他馬之背豕睡亦然蓋合羣睡也鼹鼠睡於泥沙中白熊睡於冰窟雪穴鴨嘴獸之睡必一孔向水一孔向陸 
　　鳥則一足拳立或藏其首於翼中以睡蝙蝠則四肢鈎他物倒懸以睡北美野鴿合羣而睡非美駝鳥每屈足以坐徐徐就睡野鴨則每羣睡於沙渚之上雁則喜羣宿蘆中留邏守以備不虞海馬亦如之野鷄夜宿樹枝之上日暖時則喜睡深林豐草間營塚鳥則睡於土塜之中裁縫鳥則睡於葉巢之内又有數類之鳥其睡以喙貼於胸際 
　　魚之睡其目不瞑常停水中石上漠然不動鰲魚則睡水濱比目魚常横睡沙上絲魚則營巢以睡頂吸魚以吸盤附於大魚之腹以睡鰻常貼近他物以睡他如浮陽之魚性喜暖故每睡浮在水面又有以腹向天睡或睡於泥土中者 
　　蛙之睡則出其首於空氣中身作坐形負卵蛙之雌者必待背上之卵雛出始由水中登陸 
　　鱷魚之睡以腹置地龜睡則反是腹向上或睡陸地草上或水中蛇則每圈繞而開其口寒時則成羣入地穴或空樹中壁虎則於暗處掛其後足屈尾背上舒两脇以護其身日中多如此 
　　以上所述舉其大槪又有所謂冬眠動物者如蠶之三眠熊之冬停飲食蝙蝠至三月始飛鼹鼠龜蛇等亦冬眠總之動物睡眠之不同各隨其性質境地而互異也（乙種酬） 
雜錄 
[美國大商家演講成功秘訣] [  高大經]  
　　美國電話電報公司總理泰易氏及特拉威黑特生鐵路公司總理勞立氏於一九二五年元月二十八晚赴哈佛商業學校俱樂部之宴會席間演講成功秘訣數語茲特譯錄如下 
　　勞立氏云膽大些學習與人合作之精神選擇大事業雖則小事業亦能成功然而成功之機會稍難 
　　泰易氏云旣謀得一職業切勿隨便放棄之青年人往往以爲在大公司或大工廠做事難得擢升要知好人决不會不擢升的無論何處現正時時刻刻渴想有用之人才也 
　　青年人有時自以爲可得升遷之希望但是日久未聞有升遷之好消息青年人於此時亟宜靜察本人之環景分析四週之空氣試自問比我較高之職員曾囑我做何事否巳做之事究有多大之成績 
　　泰易氏深盼青年放遠眼光存心忠厚切勿自私自利切勿自暴自棄至於奢華與傲慢均是成功之大阻礙（乙種酬） 
 
 

Page 18

 
 
1;第一萬八千六百八十號;中華民國十四年 西曆一千九百二十五年三月五號
星期四 * *   
 
 

Page 19

 
 
1;第一萬八千六百八十號;中華民國十四年 西曆一千九百二十五年三月五號
星期四 * *中華民國十四年三月五日 
　　本埠增刋 
[製造椰子油工場之創設]  
　　椰子油一項本爲肥皂洋燭之必需原料品此項油料吾國尙乏製造專塲而國内各肥皂廠所需用此油全恃南洋新嘉坡之來源是以價格任其操縱每年溢出之金錢數逾百萬現有南洋華僑黄槐生君聨約滬商馬之駿等擬在滬地設立製造椰子油工場巳於昨日特假一枝香西菜社召集各發起人會議籌備進行一切云 
[學校用品廉價禮拜日截止]  
　　上海儀器公司自舉行春季大廉價以來所售一切學校用品確係價廉物美定期本星期晚截止故連日購客極形擁擠茲又有新到之Reeves水彩顔料每打祇售八角五分此外油炭粉畫顔料畫筆美術用品等照九折出售想此最後之三天内營業必更熱鬧也 
[先施新到各種綢緞]  
　　先施公司綢緞部對於綢緞事業素稱悉心研究而於國貨方面尤爲竭力提倡刻由絲織廠定到大帮花色綢緞春季穿着極爲相宜其如名廠織造之新花華絲葛每尺售一元零五分及新出品之華絨葛每尺僅售九角五分云 
[振興公司冰製海鮮]  
　　南市十六舖北首福建路三號振興冰鮮公司自去歲成立以來用最新發明冰鮮法冰製各種海鮮如鱗魚閩蝦墨魚鯧魚黄魚米魚等類皆四時俱備尤以鱗魚閩蝦爲最鮮美現本外埠之採購者益見踊躍云 
[天主敎徒念珠到申]  
　　乍浦路頤和里盛利公司新近由德國運到大批各式Rossary念珠分金銀眞珠螺鈿白銅等下垂十字架或嵌寳十字架非常華麗每串自四角起至二元半爲止另有德國玩具如小口琴胡琴摇琴筆笛洋刀等皆價廉物美又該公司所製之各種新式留聲機無論大小定本月十五日起一例特别廉價出售云 
[臥薪嘗膽箋三批出現]  
　　新閘路一二九三秋風軒主汪珮霞氏鑒於國是日非爲鼓勵愛國起見特創製「臥薪嘗膽」箋一種分送各界式樣新奇印刷考究特請名流徐季龍莊哲卿二君題字愛國諸君凡寄郵花五分即得該箋一份近日各界來函要求汪君正式發行故汪氏候籌備就緒即當正式發行云 
[商業益友社聚餐會志]  
　　商業益友社上海支社於三月一號星期日午時假座大東旅社開聚餐會由李培恩君主席旅滬社員十二人到會者九人先討論會務繼由社員李權時君（復旦大學商科敎務長）演講題爲「中國高等商業敎育機關與工商界之合作」討論至午後三時始行散會云 
[洋務職業公會常會紀]  
　　日前午後九時愛文義路南洋務職業公會開會員常會到者八十餘人首由主席羅啓華君報告開會宗旨及本年進行事宜（一）常年會費責任各叚叚長徵收（二）會員五週大會限陽曆三月底舉行（三）奬品推王濟康辦理（四）該會附設日校原定學額巳經超過聞日來新闢敎室亦巳開課矣夜校日前開課餘額亦無多自下星期一起即停止報名（五）該會聨誼科巳擬組織第二科（六）各會員演說直至十一時散會 
[新聞記者張滇叔作古]  
　　歷任新聞記者之張滇叔湘籍長沙人寓滬有年昨年冬間忽患腹疾一臥不起至前晚（三月三日）五時作古老母幼女悲痛萬狀一切後事均係乃弟冥飛及其知友等料理云 
[两婦女會聨合開圖畫展覽會]  
　　本埠英國婦女會與美國婦女俱樂會現擬聨合開一萬國圖畫展覽會陳列各種優美名作日期定本月五六七號三天會址假黄浦灘匯豐銀行樓上聞中西人士屆時前往參觀者一律歡迎云 
[少年團員定期聚餐]  
　　中華路少年宣講團爲聨絡同志感情起見特定三月七日下午七時假雲南路大西洋菜館舉行十四屆全體團員聚餐會昨巳發出通告知照各團員屆時參與並須塡與會證於六日前寄團以便預留座位云 
[貴州留滬學生會定期開會]  
　　貴州留滬學生會現又屆常會之期巳定於本月八日起假西摩路上海大學開會討論會務并攺選職員云 
 
 

Page 20

 
 
1;第一萬八千六百八十號;中華民國十四年 西曆一千九百二十五年三月五號
星期四 * *中華民國十四年三 
[集會表]  
　　陽曆本月時間地點召集者事由 
五日下午五時　愛多亞路三十八號　聨華商業有限公　會員年會 
　　　　　　　　　　　　　　　　司 
七日下午三時　上海縣商會　　　　縣商會　　　　　董事會 
三月八日　　　假法租界　坡賽路　閔行浦海銀行　　股東會 
　　　　　　　二號 
三月八日下午　寗波路錢　公會　　中國棉業銀行　　股東會 
二時 
三月九日　　　愛多亞路三十六號　會計師公會　　　成立大會 
三月十日　　　家庭工業社　　　　家庭工業社　　　股東年會 
三月十日下午　蘇州河路盛涇公　　物華絲廠　　　　股東會 
二時　　　　　所 
三月十四日　　基督敎大學同學會　基督敎大學　　　游藝會 
　　　　　　　　　　　　　　　　同學會 
三月十四日午　假四馬路一枝香餐　統益紡織公司　　第四届股東會 
後五時　　　　館 
[天氣報告]  
　　昨日午後四時三十分徐家匯天文臺氣象預報云天曇或陰浙江北面海濱一帶有自北至西北之烈風南面海濱一帶有無定向之微風福建與東京間有霧又昨日午後四時前二十四小時内本埠氣温最高五六·四最低四二·三去年同日最高四一·九最低三八·八 
 
