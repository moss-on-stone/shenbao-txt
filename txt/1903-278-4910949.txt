# 1903 - 278 - 4910949

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[興女學説]  
　　有客問於執筆人曰歴届科塲輙聞有怨鬼入闈向考生索命之事甚至題詩卷面遠近流傳古意淫思頗極幽艷如某説　所載一二三四五明遠樓上鼓姊在房中臥郎在塲中苦一詩及相逢何必曾相識遥指紅樓是妾家之類大抵失足風流之窟以致仇怨相尋若戊午科申報紀某生於號板上題一絶云苔階露滑繡鞋寛幾度尋君見總難記否深宵鴛枕畔刀光飛處血花寒則是如諺所謂姦近殺矣意者事果信而有徵乎抑文人好奇纪此空中樓閣乎執筆人曰信否我不敢知然觀此而竊嘆女學之不可不興而德育尤重於智育體育矣説者謂女子無才便是德人惟愛女之心過切幼時責令入塾讀書旣長而弄月吟風藉資消遣采蘭贈芍遂踰檢閑歴觀以上諸詩何莫非女子有才以致終身貽玷而尙何女學之是興乎我則以爲不然夫所謂學者教之以閨房之儀則孝弟之經常俾上可以奉舅姑下可以撫兒女祭祀必豐潔中饋勤操持賢孝之聲著於里巷而後無忝於内則無愧爲淑媛試觀古者列女傳所載如斷機訓子代父從軍挽鹿相夫脱笄待罪何一非深婣姆教得以芳徽卓著彤管增華然則女學者必先教之以温恭淑愼之儀迪之以禮樂時書之化夫豈祗一知半解文義粗通能唱盲詞能觀小説卽可謂學有成效不復淑之以三綱五常之大使知賢孝節烈之芳猷哉乃今之教女者不然略識之無卽稱閨秀稍嫺吟詠使詡清才艷曲淫詞縱其涉筆傳奇説部任其娱情詢以婦道而不知叩以閨範而莫識曰女子之所以教之識字者惟欲其便於記帳耳作書耳安用博通今古稱爲不櫛進干爲信斯言也亦何怪月上　　迎風啓户風流教誕詩詠墻茨疲卷面所　之詩情誠探矣才誠麗矣卒至因怨　癡因癡致命沈　　海歴劫　起　詎非學之未深以致迷途悮入子乃謂爲妇子不必學噫女子果不必學乎哉特悮於所學使然耳然則今之維新黨中人所興女學果何如曰此更迷途中之迷途其陷害女子固不少矣夫女子之所以宜學者頃已言之矣乃今則不特任其吟風弄月贈芍采蘭且更以西學西文西藝四政爲女學中之課程叩以故曰將使婦女與男子平權也將使婦女永脱丈夫拘束也將使婦女學有成就得以爲醫生爲船主爲報館之主筆爲銀行之夥友　自食其力無所求於丈夫也噫是何言歟無論中國最嚴男女之防不得使婦女與男子同事卽泰西無甚嫌疑之别然婦女初未嘗與男子平權試問議院中有以女子而議國政者乎朝廷上有以女子而爲達官者乎惟是貧賤之家藉謀衣食或任報館采訪時事或入醫院侍奉病人至於銀行夥友輪船船主間或有以婦女爲之者然究非婦女本等事業然則學焉者亦惟使之知孝養知愛敬知課其子女知事其舅姑地道無成幾見有以女子而事男子之事者哉使果如今所籌興之女學則必令革命流血非滿滅清諸謬説深入女子之心久之而丈夫聽從其言子女漸染其習而大逆不道之事乃起自　房牀第之間詎非世道人心之大患耶所尤可異者今之女學亦從事於體操夫泰西學塾之有體操卽古時玩物適情之遺意並非演習戎機蓋惟勞其筋骸使之得免於委靡頽惰耳今乃惟日本兵式體操是尙以荏弱嬌柔之質而使之從事於槍砲戈矛必致膽日大而力日强在姿質不馴者甚且弑父弑夫亦或由之而起而綱常名敎久必無一留存奚其可者因答客問闈中遇鬼題詩事而推言及之世之家有小嬌生者愼毋悮會女子無才便是德之語不令人學讀書惟是德育一門婦女較男子爲尤要苟弗專事體育智育而務使陶成才德兼備之淑媛則幸甚矣 
[本館接奉電音]  
　　昨日午後京師飛電傳來上諭一道敬謹譯登○八月二十日内閣抄奉上諭夏旹奏開辦省會學堂擬聘名師以端學術一摺湖南舉人王闓運昌明經術學有本原力拒邪説深明大義著傳旨嘉奬准卽爲江曲學堂總教習以維正學餘著照所議辦理欽此 
[中美商約]  
　　大清國大皇帝大美國大伯理璽天德因欲推廣彼此商務及振興兩國人民之利益又於一千九百一年九月九號會定議和條約之第一欵内開大清國國家允定將通商行船各條約内諸國視爲應行商攺之處及有關通商各他事宜均行議商以期妥善簡易等因是以大清國特派欽差辦理商約大臣工部尙書吕海寰太子太保前工部左侍郎盛宣懷大美國特派修定商約事宜駐劄中國便宜行事全權大臣康格駐滬總領事古枘駐滬商董希孟各將所奉特賜之權互相較閲俱屬妥當現將兩國從前所立之通商行船各條約會議修攺及議定增補各欵以期利便通商開列於左第一欵現照公例並因中國欽差辦理交涉大員應得駐紥美國京城其所享一切特權並優例及豁免利益照相待最優之國所派之相等欽差辦理交涉大貝一體接待享受是以美國欽差辦理交涉大員亦應得駐紫中國京城凡有呈遞國書或代遞美國大伯理璽天德與中國大皇帝之書卽可隨時覲見其覲見之禮以及接見之地均須酌定合宜與該大員品位相當且始終相待美國交涉大員之禮儀均應按照平等之國所用者俾兩國彼此均不失體統其所享一切特權並優例及豁免利益亦按公例照相待最優之國所派之相等交涉大員一體接待享受至所有往來文函美員所發者應以英文作爲正義華員所發者應以漢文作爲正義第二欵現因中國可派領事官員駐紥美國各地方其所享分位職權並優例及豁免 
 
 

Page 2

 
 
利益均與别國駐美領事官員一律是以美國可按本國利益情形之所宜酌派領事官員前往駐紥中國已開或日後開爲外國人民居住及通商各地方此等領事官遇有事故應以平行之禮互敬之道隨事酌情或會晤或行文可直與該領事官員職守所及之地方官相商辦理凡華　遇此等官員均須以合宜之禮相待至所享分位職權及優例豁免之事並審斷管轄本國人之權應與現在或日後中國施諸最優待之國相等官員者無異此國官員如被彼國官員有侮慢欺藐等情可將委曲情由禀報各該管上司務使澈底根究秉公辦理彼此所派領事官員亦不得率意任性致與駐紥之國民民動多牴牾美國領事按例妥派到中國各通商處之日應由美國駐京大臣知照外務部卽由外務部近照公例認許該領事並准其辦事第三欵美國人民准在中國已開及日後所開爲外國人民居住通商各口岸或通商地方往來居住辦理商工各業製造等事以及他項合例事業且在各該處已定及將來所定爲外國人民居住俣宜地界之内均准賃買房屋行棧等並租賃或永租地基自行建造美國人民身家財産所享之一切利益應與現在或日後給與最優待之國之人民無異此商約未畢容俟明日續登 
[西匪復出]  
　　近有廣西平樂估客航海至香港語循環日報執筆人云桂省游匪大膽陳平時專以招集游勇刼掠打單爲事後探知岑雲帥節鉞將臨遂竄逸柳潯一帶銷聲匿跡三月於兹兹悉岑帥回東因令其黨僞作樵夫赴各山挖取所理軍械有見者謂彈藥等件均置諸棺中紳耆議卽報官而不知其窩藏之處祗得勸令各鄉舉行團練以保身家 
[招安非易]  
　　香港循環日報云當粤督岑雲帥節駐潯州時某善堂董左君禀請給札往柳慶等處招安游匪雲帥准之左君隨説令李明彪黄飛兩渠魁率同手下千餘人面縛納欵雲帥以若輩所繳軍裝只大　槍六十桿並無快槍等件不允投誠李黄二匪遂將左君留諸巢穴至陸亞發褚大兩匪首則已由柳州府祖太守招安矣 
[局委待懲]  
　　香港循環日報云粤督岑雲帥之由西粤東回也於本月初七日行抵花埭隨往增步機器局巡閲一周局員猝不及知未出迎迓雲帥詢之局中人咸支吾以對乃於翌晨回署後札飭善後局查取局員銜名立卽傳令入見局員心膽俱戰神色悚惶詰責之餘祗得用言搪塞雲帥旋飭撤去差委擬卽奏參革職以示之懲 
[惠匪猖獗]  
　　香港循環日報云廣東惠城土匪猖獗紳士來省請兵適吳鎮軍祥達由海陸豐等處折回督憲岑雲帥卽檄令督謴所部信字營勇丁前往會同地方文武辦理辦清鄉事宜並撥出鎭濤兵輪船以資臂助 
[甯匪鴟張]  
　　香港循環日報云廣東新甯縣屬大隆崗匪人猖獗近與官軍對壘傷斃弁勇若干人以致勢愈鴟張急切未能撲滅縣主某大令以營中軍火缺乏籌欵派人赴香港采辦以爲之防説者謂若非大吏添派大兵恐一時尙難安靖也 
[河南巡撫張安帥奏陳豫省黄河橋工請派大臣會議核辦摺]  
　　奏爲體察豫省黄河鐵橋工成非易未然之慮審愼宜先恭摺具陳仰祈聖鑒事竊查蘆漢幹路現在插標勘地北岸已至廟工南岸將至榮澤橋工局設於廣武壩前將來建造鐵橋卽由此跨河而過以通南北軌道臣於閏五月間出省勘工順道由滎澤北渡周覽形勢復按地圖竊意建造長橋或不能無意外之虞管見所及實不勝鰓鰓過慮敬爲我皇太后皇上詳陳之一河身沙鬆土疏立根不牢可慮也查黄河性濁每一丈水有六尺泥大汛漲發中洪深至四五丈者其下稀淤浮沙殆不止倍蓰此外淺水漫灘尤爲淤多水少廣武壩左近雖岸堅灘窄然平時試椓長樁尙有愈淘愈深之患若建長橋則以十數丈之鋼柱必須如櫛如比亘峙河心在急溜則激水之怒盤渦穿底蟄陷頻仍在淺灘則分水之勢逐漸挂淤停滯易壅卽使籖釘實已著地而水爲橋阻久之全河工程通受其病矣一地勢南高北下拖溜旁趨可慮也查黄河向稱難治滎陽以下如河決陽武河決原武見於記載屢矣南岸滎澤以上尙有羣山逼束北岸濟源以下僅恃一線長隄明臣潘季馴有言黄河防禦爲難而中州爲尤難故當日治河專主以隄束水之説水合則流迅流迅則勢猛勢猛則新沙不停舊沙盡刷而河亦愈深是則增培隄岸此外並無上策而建橋則數千年無聞焉平時隔岸漲一灘嘴築一挑壩對岸卽生奇險若層層橋柱豈惟灘嘴挑壩而已勢必至於流緩沙停别尋去路而謂北岸卑薄之隄其力足以抵禦乎夫旣不能順其就下之性又疇能禁其汜濫而四潰也設或河一攺道則橋亦焉所用哉一黄沁交匯頂托倒灌可慮也查北岸河沁由欒店口入黄鐵橋猶在沁之下游黄之去路不暢則上游來源無所宣洩於是黄漲則牽攝沁河沁漲則奪入黄河挾勢併歸衞河循運而下其入海之道不於慶雲卽於天津矣元時衞輝路總管董文用有言沁高於衛輝浮圖若引之使來豈惟無衞將無大名長蘆矣以古證今理有固然將直豫東三省交界數府州之地浸成　國財賦民生何堪設想况當度支奇窘欲堵口則後患仍在欲築堤則鉅欵難籌夫建橋必欲成功此比公司所計及也至於橋成而河受其病此比公司所不及計也斷不可不熟籌者也一凌汛暴漲水能漫橋可慮也黄河四汛以凌汛爲最吃重亦惟凌汛爲最難防臣前管山東諗知光緒二十四年利津縣之巵家灘二十六年濱州張肖堂家均以凌汛搶救不及丈餘高之隄頂登時漫溢且聞十四十五等年齊東舊城冰凌積高幾與城將鐵橋之高離水線不過數丈凌開爲層層銅柱　住愈積愈厚堆　如山水爲所激必至漫橋而行四出潰溢北岸則武陟原武等屬受其害南岸折而東趨考城開封等屬亦受其害姑無論輪路衝刷火車不能開駛卽兩岸機房車站市廛馬頭亦皆化爲烏有而小民蕩析之災恐有不可勝言者矣以上數條工成則慮掣動大局工不成則慮虚擲巨欵當此時艱欵絀總宜計出萬全昔人有在河陽之城建造浮橋咸賴其力者若能仿而行之或多造渡船則北端南端幹路縱不能一氣聯接而中間易車而舟亦無甚躭延之處且於帑項當能節省不至臨事束手事關數省利害反覆討論不厭詳求臣兼管河務於公家事旣有所見雖受代在卽未敢緘默不言相應請旨飭下外務部曁張之洞袁世凱盛宣懷等通盤籌畫務將直隷東豫三省之關係黄沁衛運四水之情形切實考求認眞履勘究竟有無窒礙詳絀核議會同奏明辦理臣無任悚惕屏營之至伏乞皇太后皇上聖鑒訓示施行謹奏光緒二十丸七月十五日奉硃批著袁世凱張之洞盛宣懷妥議具奏欽此 
[中丞出闈]  
　　杭州訪事人云浙江文闈監臨例於首塲試卷掃數解入内簾後將一切公務委提調監試辦理然後出闈本届首場試卷已於本月十六日解清十七日彌封所接辦二場公務護理巡撫翁筱山大中丞遂於是日申旋排導回轅隨命家人持柬至下馬頭迎迓新撫聶大中丞 
[釁起靑蚨]  
　　本館派赴蕪湖采訪友人以名諸生應試白門日昨函告闈中所見云某生皖之潁州府人當三場交卷時應得月餅肉蛋錢二百文受卷官鄧王二大令靳而不與某生斷斷與爭二大令以其老且　也冷語刺之某生被辱於萬人如蟻之中情不能甘咆哮不已諸生多好事者詢知其故咸不直二大令所爲糾集千餘人羣擁至至公堂前手攀栅欄呼聲震地時監臨監試提調曁外簾各官咸在堂再四躊躇無 
 
 

Page 3

 
 
從解散祗得由監臨傳二大令至當衆向之申斥隨牌示堂前略謂二令少不更事本部院已嚴加訓責幸毋譁焉而欄外萬頭攢動依然鼓譟不堪監臨乃又懸一牌云諸生且歸靜候本部院將二令嚴行參勘欄外齊聲曰此緩兵計也不足信安有區區細故而遽以白簡達朝廷者譁之不已則監臨大張曉諭言二令已摘頂示懲聽候參辦於是諸生且前且却不復譁囂或謂尙有一事須白諸大中丞凡招號軍例給工食而每科供給所從未給發反人索洋銀三圓茶夫則索一圓迨出闈又派人在頭門内窮搜有腰纒逾十千者卽指爲盜竊此風不革彼身當苦役者其將何以爲生而供給所人員未免貪饕過甚詎非至不平之事乎願大中丞明以察之監臨諭以旣往不咎下科自當澈底澄清諸生始驩呼而散嘻如二大令者旣登蕊榜又綰花封乃以二百靑蚨致動羣儒公憤出身加民之謂何矣至於供給所一差向本號稱肥美祗號軍一項而所入已不下數千千澄而汰之是亦賢大吏之第一善政已 
[槍手發縣]  
　　杭州訪事人云本科浙闈拘獲頂名應試之湖州某邑舉人費某經監臨翁筱山大中丞枷號示衆旋於本月十六日飭卽疎枷發交仁和縣研訊一面由電奏請斥革功名 
[推鞫巨梟]  
　　姑蘇訪事人云著名巨梟曾國章之姪曾德發行刼崇明縣境某當鋪旋經縣主某大令獲於海門廳屬某鄉訊實口供批差解省本月十九日署蘇州府知府田太守奉署臬司朱廉訪飭提至署中發審局倩襄讞委員某司馬推鞫當堂將所犯各案一一直承惟同時所獲夥盜張某則一味熬刑堅不供認 
[讞員勤幹]  
　　蘇州訪事人云蘇城膏捐局總辦鄧鳴謙司馬文堉籍隷粤東某邑前辦吳淞釐局時迭以比較盈餘深荷上游器重自本年四月調辦膏捐後捐數亦漸有起色適上海英美租界公廨讞員孫建臣直刺以才不勝任辭差上憲爰有是命司馬奉札卽於本月十七日詣各憲轅禀辭十八日起程赴滬 
[蘇垣火警]  
　　姑蘇訪事人云八月二十日清晨胥門外大街某藥鋪烘焙藥料不戒於火登時烈烈轟轟不可遏抑當經地甲分投告警各叚水龍飛馳而至吸水圍噴約逾一點鐘時始得漸漸救息然藥鋪房屋十餘幢悉已化作劫灰矣 
[参戎受蒙]  
　　原任江南提標右營參將廖楚材參戎因病出缺後經提憲李壽亭軍門札委掘港營管帶周子安遊戎署理遊戎奉札到滬擇吉本月二十一日已時受篆昨日午前由提標守備程厚菴守戎率隊將印信送至西門内長壽菴公館遊戎朝服行禮畢標下各弁以次參謁上海縣汪瑶庭大令亦前往道賀 
[委員勘犯]  
　　前大倉州知州謝柱卿刺史派差押解誘拐小孩之楊四沈寶兩犯到滬詳請蘇松太兵備道袁海觀觀察勘訊當經觀察發上海縣獄收禁昨日午刻委法界讞員魏蒓塢大令到轅研訊揚沈供認專拐小孩販賣不稍諱飾大令核與詳文相符飭兩犯各在供單上畫押仍發上海縣寄禁獄中聽候備文發回原籍 
[發給號衣]  
　　本邑城廂内外保甲總巡朱森庭明府奉委接辦清道局務恐掃街夫役人多混雜無可稽查爰製成號衣於昨日每名發給一套諭令勤愼從公 
[履任有期]  
　　新委英美租界讞員鄧鳴談司馬文堉捧檄蒞滬昨日發出紅諭擇吉八月二十四日卯時接鈐任事先於二十二二十三兩日　會各國駐滬總領事官 
[尙賢堂監院李佳白先生甄别肄業生中西課程等級]  
　　品行劉學讓沈鵬程程景韓瞿敏英文法程金鈞林志誠各國史記金鈞林志誠英文策論金鈞周憲章華文策論劉學讓秦百里楊景斌英文超等周憲章林志誠英文特班許寶藜劉致祥英文頭班胡文耀楊景斌英文二班吳立鰲周雲章英文三班朱元愼趙兆鏞英文四班趙兆鐮秦百里中外地輿劉致祥許寶藜頭等英文文法沈鵬程周憲章許寳藜二等英文文法楊景斌瞿敏頭等算學司徒鼎周憲章二等算學朱元愼魏啓周雲章漢文勤學劉學讓傅侣生劉季康 
[上海官塲紀事]  
　　前嘉定縣知縣章菡亭明府因公來滬昨日命駕詣道轅謁見蘇松太兵備道袁海觀觀察繼至上海縣署投刺拜會縣主汪瑶庭大令以禮欵之○昨日華亭縣知縣陳仲陶大令乘舟來滬趨詣道轅謁見道憲袁觀察繼至上海縣署投刺縣主汪大令延入花廳互談良久而别 
[上海縣署瑣案]  
　　前日康韓氏挈其媳康姜氏投縣控姪兒康長齡霸遷祖墳等情當晚縣主汪瑶庭大令升堂研訊韓氏供治下江南機器製造局後向有祖墳計地一畝有奇當光緒二年故翁出價購得已葬棺木九具四圍皆某學堂之産由堂中人蓋造房屋内有浴堂以致穢水流出灌入墳中不得已將地售與學堂得洋銀三百元另加遷費一百二十元旋在虹橋鎮左近購得地一方正欲將諸棺遷葬不意長齡出而霸阻圖分地價叩求恩斷康姜氏供詞與其姑相同長齡供小的父母同葬是地浴堂雖有穢水流出然祗在墳旁與墳無礙且可設法攔阻使穢水不致流入田中屢勸叔母康韓氏不可贸然出售無如伊堅洋允從此地歴年應完錢漕皆由小的完納執有糧串呈請察核大令閲得所呈祗光緒二十年以後糧串隨問以前之串何在康姜氏稱呈案之串係被長齡竊去以前之串小婦人可卽檢呈大令著將以前糧串檢呈聽候察斷○前日奚增祥投縣控王咸桂訛詐行兇等情大令提王訊究奚供小的家住浦東王本土棍向在八埭頭開設賭場今年六七兩月小的兩次被伊紏黨訛詐前日又向小的索錢不遂所欲遽被毆傷求恩騐明提究大令謂爾若係安分良民彼豈敢一再詐擾其中定有别情姑候飭差查明然後核辦 
[上海巡局瑣案]  
　　前日朱阿四以銅質僞銀錢二十枚向沈阿三購鷄兩頭被沈察出追獲向換突被流氓金茂發扭至某茶肆致朱乘隙濳逃控經二十三七鋪巡防局員姚谷蓀二尹派令家丁唐某會同局勇查拿金膽敢與唐爲難唐忿甚據情禀知二尹二尹飭地甲拘朱研訊供稱此項銀錢由友人付下小的不知眞贋求恩明察二尹判責二百板勒令交出行兇人及鷄兩頭延干重責○余和子駕車載板木行經南市西陸家浜左近撞傷江北小孩某姓被孩母吳彭氏扭控二十三七鋪巡防局局員姚二尹研訊之下斷令給洋銀兩元爲孩養傷費○歹人張　新濳至倉橋浜王維　家圖竊獲送二十三七鋪巡防局前日姚二尹升座研提訊張供小的係鎭江府屬某邑人在滬習成衣偶至彼處訪友以致被誣二尹判責五十板 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[墨得金礦]  
　　香港循環日報云有人接有墨西哥國惡沙加省依闕拉埠來函方彼處有印甸人犁田時無意中得一金礦金苗之旺尤勝於嘉靖寛其礦闊一丈五尺每墩礦砂可售金錢五萬圓遠近聞者紛至沓來地方官乃派兵駐守 
[武林决囚]  
　　杭州訪事人云浙江巡撫衙門於本月十三日奉到刑到釘封文時護撫翁筱山中丞方入闈監臨當卽照章遞入旋奉中丞批飭臬司遵照辦理臬憲陸廉訪遂札仁和縣萧明府遵照部文所開將應斬盜犯李輕幅命犯王幅林二名由獄提出騐明年貌　斗如法綑綁會同城汛李千戎押赴清　門外斬訖然後赴憲轅銷差 
[警察籌資]  
　　九江訪事人云日前警察總局出示曉諭曰爲諭飭事照得警察之設係奉特旨飭速舉行本道回任伊始卽經札縣派員籌議經費旋據禀覆邀集各帮商董到局面議允將商團保甲清塵栅欄更夫等費按項酌加以資局用該商等蒿目時艱力維要政深堪嘉尙當據情詳請護撫憲柯奏明立案以垂久遠逐月不敷之欵一併請撥均蒙批准在案兹定於七月初一日將城内外總分各局先行開辦商團保甲卽於是日裁撤所有各商願繳經費亦於是日起按月由該商董彚齊繳局先充教練續招巡兵學生之用月杪由總局開一收支清單蚖示通衢以昭大信但創辦警察原爲衞國保民起見舉凡稽查户口清理街道維持商業防救火灾安靖善良訪懲奸宄皆惟警察是賴事至重要非商團有名無實可比至就地籌欵各處皆然而九江每月僅籌一千零二十串文已較他處爲極輕爲此諭仰該商董傳知各鋪户每月經費望日均須赴總局一律繳清毋稍蒂欠當給印文收據切切特諭 
[甌郡瑣譚]  
　　温州訪事人云温郡育嬰堂向由官督紳辦藉以保全男女嬰孩邇有甲乙兩堂差膽敢將堂内女孩串賣事爲王雪廬太守訪聞飭提到案札委監堂劉參戎訊究本月初三日之晚參軍審實各情喝令將乙笞臀一各五百板甲笞殿一千板甲父夏魁笞臀五百板枷號示衆女孩幸未販賣出境當卽設法追回○本月初三日有土匪百餘人各執後膛快槍擁至大荆鹽局將司事胡　林及甲乙丙三巡丁劫至楊公嶼賊巢勒索番佛二千尊并將胡兩耳割去家屬聞之投控鹽釐總局未識局憲鄒渭清觀察如何核示也○樂清蒲圻分關設在磐石地方司事吳某素不理於衆口上月二十八日有某甲者用船載樹出口吳向勒索洋銀八元甲不允致相口角二十八日吳竟帶領營兵二十名各持洋槍糾同巡丁四名船户若干人蜂擁到埠飭令封船甲大驚急乘杉板船逃去不期失足墮入水中杳無蹤跡衆人見已釀命立將吳及營兵五人拘住奪得洋槍四杆扭送縣署縣主張頌元大令據禀飭某典史詣勘情形一面將吳等看管現經屍母上控府轅府尊飭大令親往履勘一周繪圖詳報○本月初八日瓦市巷某鞋店主之幼女年甫十二被薙髮匠黄運蘭强行姦污家屬當場拘獲控諸縣署縣主秦大令提黄到案訊明喝令笞責一千五百板押候棒瘡稍平然後枷號遊街示衆 
[上海巡局紀事]  
　　前晚輪應本邑南市二十三七鋪巡防局會哨之期届時十六鋪南北中三巡防局員次第戾止由韓姚兩二尹肅入廳事欵以茗點互談片刻始各分道而回○昨日二十三七鋪巡防局員韓仲甫二尹以邇來境内竊案層見授出汛捕瞿慶地甲錢德迭次勒　緝拿迄未破獲因命傳至局中各責一百板予限三日務獲訊追 
[南市騐棉局紀事]  
　　昨日南市騐棉局巡丁在某處馬頭查見甲乙等鄉人所販棉花有　水情弊因卽拘入局中局員何吉生明府升案研訊斷罰洋銀若干圓仍將棉花分别給領○昨日鄉人楊阿二販運棉花來滬行抵公義馬頭騐棉局巡丁上前查察楊不服致被拘入局中局員何明府略訊口供著枷號十日以儆 
[英美租界公堂會訊案]  
　　德商南順泰洋行主前控餘和船舵工於阿德等撞傷行中之船請提船主人林姓追賠等情讞員孫建臣直刺准之立卽簽差將於提案略訊口供飭暫管押旣而林延律師瓊司主控前日午堂直刺會同德總領事署繙譯官麥令豪君研訊南順泰洋人訴請追賠船價瓊律師稱此案須延精於駕駛之人將當日碰撞情形到案申明方能定讞於供此船係集股所成小的得八股陳阿四得兩股共成十股林姓並非船主人直刺商之麥君飭南順泰洋人延公正人開明船價清單限一月内禀復一面由瓊律師赴碰撞處映一小影呈案然後訂期復訊 
[英美租界公廨紀事]  
　　日前包探趙銀河拘獲不知姓名之積竊渾名黑炭毛囝者查知曾竊金榮記洋紗兩包售與南市會館弄渾名老脚魚之某甲及解至捕房供出著名流氓范毛毛卽化名充當上海縣署捕役之曹勝及韓本堂所犯命案前日趙探解送案禀請讞員孫建臣直刺函致巡防北局吊贜直刺隨著帶回捕房押候吊到原贜然後解訊○前者洽豐成金店夥孟寳書控局榮章俞潤夫設局誘賭騙取巨金等情直刺訊得兩造均有不合飭一併暫行管押後周俞延律師佑泥干孟延律師高易投案直刺覆訊之下佑律師稱當賭博時周孟均輸去錢文直刺以周俞因病未到未及訊供至前日兩造律師已爲之議和禀請直刺銷案矣○積山書局主人沈東喬前控張善寳局賭騙銀等情直刺飭包探石錦榮將張拘獲押候拘齊人案中質訊沈亦發回捕房旣而沈留存赤金二條得以釋出前日投案籲求給領直刺准之張患病甚重著送某醫院醫治候病痊訊懲○昨日五百六十三號巡街捕送某姓家婢女陳桂香至廨禀稱此女沿途彳亍詰之云被主人凌虐是以逃出直刺諭令交官媒看管○昨日上海縣主汪瑶庭大令移文至廨内開據貨捐局來函稱家丁孫貴毆辱主母請提究懲孫匿租界爲此移請緝拘解縣等因直刺准之飭差協探將孫拘獲押候轉解上海縣署 
[法租界捕房紀事]  
　　昨日有某甲得送油漆至某輪船見船已開駛因卽帶回巡街捕以其形跡可疑拘入捕房捕頭准交人保出○昨日某營弁雇乘東洋車不知因何忽與車夫口角驀地擊以手槍致車夫受傷甚重適爲某號巡街捕所見舁送捕房捕頭令轉送仁濟醫館請西醫療治 
[美租界捕房紀事]  
　　前日午後六點鐘時東洋車夫某甲曳車至西華德路偶不留心將甬人陳某碾傷右足事爲某號華捕所見將陳載入捕房捕頭令送同仁醫院醫治甲則已於肇禍後潛逃不知去向矣○前晚四百五十四號巡街華捕巡至百老匯路見有一西人倚醉將人毆擊因卽拘入捕房捕頭令押至酒醒時釋去○昨晨偷兒陳阿鈴混入虹口某姓家行竊綢洋傘一頂持至篷路茜押鋪質錢適爲包探朱桂生所見連贜帶入捕房捕頭令押候解送公堂禀請讞員孫建臣直刺訊辦○前晚小竊劉阿二潛入某姓家竊得衣服數件行經吳淞路被某號華捕拘入捕房捕頭令押候解送公堂禀請懲辦 
 
 

Page 10

 
 
   
 
 

Page 11

 
 
   
 
 

Page 12

 
 
清單恭呈御覽候選縣丞　寶珍請免選縣丞以知縣不論雙單月選用候選縣丞高克請免選縣丞以知縣不論雙單月選用從九品銜張希顔清以縣丞不論雙單月選用縣丞職銜陳國興請以縣丞不論雙單月選用監生柴聯源請以縣丞不論雙單月選用監生薛堯年請以縣丞不論雙單月選用文童賈金杰請以巡檢選用文童高松灦請以巡檢不論雙單月選用文童梁鴻翼請以巡檢選用文童陳滌曾請以巡檢不論雙單月選用文童李潤蘭請以巡檢選用文童雷清泉請以巡檢選用 
[豫撫張奏報交卸撫篆起程赴粤緣由摺二十九日]  
　　調補廣東巡撫河南巡撫兼管河工事務張人駿跪奏爲恭報交卸撫篆並起程赴粤日期仰祈聖鑒事竊臣於光緒二十九年四月初九日接准部咨由内閣奉上諭張人駿著調補廣東巡撫欽此當卽具摺叩謝天恩籲請陛見欽奉硃批毋庸來見欽此兹新任撫臣陳夔龍業已抵豫於七月十八日將河南巡撫關防並王命旗牌文卷等件派委開封府知府石庚署中軍叅將文焃齎送撫臣陳夔龍接收任事臣卽於是日交卸赶緊束裝南下取道漢口上海搭坐輪船赴粤除俟到任另摺具奏外所有同臣交卸河南巡撫篆務並卽起程緣由理合恭摺具報伏乞皇太后皇上聖鑒謹奏奉硃批知道了欽此 
[順天鄉試監臨陸奏報到汴日期並舉辦錄科摺二十九日]  
　　順天鄉試監臨兵部右侍郎順天學政臣陸寶忠跪奏爲恭報微臣到汴日期專摺具陳仰祈聖鑒事竊臣於本月初二日蒙恩召見仰荷聖訓周詳莫名欽佩當於初四日乘坐火車啓行初七日在順德府遵驛前進十五日行抵河南省城與撫臣張人駿會晤詢知闈場内外布置已漸有頭緒其未盡事宜臣當悉心妥籌隨時增損以杜弊竇而寗關防至塲内外執事人員自當愼加遴選以期不負慈訓各省士子現已陸續來汴均尙安靜臣拜摺後卽舉辦錄科考優各場臣經過畿南河北各屬初患亢旱自前月疉沛甘霖一律霑足秋禾徧野可慶豐年堪以仰慰宸厪所有微臣到汴日期理合恭摺具陳再禮部鑄發監臨關防臣祗領到汴之日卽行開用合併聲明伏乞皇太后皇上聖鑒謹奏奉硃批知道了欽此 
 
 

Page 13

 
 
光緒二十九年八月初一日京報 
[撫端鄂奏爲光緒二十八年秋冬二季收支牙帖釐金數目摺初一日]  
　　頭品頂戴兼署湖廣總督湖北巡撫奴才端方跪奏爲湖北省光緒二十八年秋冬兩季收支牙帖釐金銀錢數目恭摺仰祈聖鑒事恭照同治七年十月欽奉上諭釐金報部章程著照兩淮鹽釐格式每年分兩次奏報等因欽此歴經欽遵辦理在案兹據署湖北北布政使岑春蓂蓂同牙釐總局司道詳稱光緒二十八年七月起至十二月底止除洋藥釐金銀兩另案造報外貨釐舊管項下實存市平荆沙銀六千三百五兩七錢六分新收項下實收牙釐市平荆沙銀二十一萬二千八百一十五兩六錢九分六釐八絲四忽三微又收牙釐錢一百三十六萬五千八百七十三串四百六十八文開除項下實解湖北鹽道轉發長江水師二十八年秋冬兩季分共庫平庫色新寶銀八萬七千兩合市平荆沙銀九萬一千四百三十三兩五錢二分實解湖北善後總局充餉銀八萬二千七百四十六兩二錢四分三毫九絲七忽六微乂查照光緒十一年六月前湖廣總督臣裕祿湖北巡撫臣彭祖賢奏定成案撥解二十八年秋冬兩季分善後總局委員薪水雜用銀五千一百三兩六錢巡防保甲員弁薪水經費銀一萬一千三百七兩發審委員薪水經費銀一千六百二十兩武職操練弓箭月課奬賞銀二千八百二兩救生紅船水手口糧經費銀二千八百八十兩又提牙釐各局局用八分經費銀一萬七千二十五兩二錢五分五釐六毫八絲六忽七微總共市平荆沙銀二十一萬四千九百一十七兩六錢一分六釐八絲四忽三微實解善後總局錢一百二十五萬六千六百三串五百九十一文給牙釐各局八分經費錢十萬九千二百六十九串八百七十七文除解支錢欵無存外實存市平荆沙銀四千二百三兩八錢四分歸八二十九年上半年造册報銷等情詳請奏咨前來奴才覆核無異除將清册咨送户部户科外所有光緒二十八年秋冬兩季收支牙帖釐金銀錢各數目理合恭摺具陳伏乞皇太后皇上聖鑒再湖廣總督係奴才兼署毋庸會銜合併陳明謹奏奉硃批户部知道欽此 
[鄂撫端奏調署知府各缺片初一日]  
　　端方片再武昌府知府梁鼎棻現已委署湖北鹽法武昌道所遺武昌府知府查有襄陽府知府鄧嘉　悃愊無華盡心教養堪以調署遞遺襄陽府知府查有現署漢陽府事試用知府程道存安雅慈祥留心吏事堪以署理遞遺漢陽府知府查有武昌府遺缺知府請補是缺之琦璋堪以飭令先行赴任據藩臬兩司會詳前來除分飭遵照外理合附片具陳伏乞聖鑒飭部查照施行再湖廣總督係奴才兼署毋庸列銜合併陳明謹奏奉硃批吏部知道欽此 
[鄂撫端奏遴員調署知府片初一日]  
　　端方芹再署德安府知府許炳恭撤任查辦遺缺查有黄州府知府魁麟態度安詳宅心謹飭堪以調署遞遺黄州府知府篆務查有試用知府金鼎精明幹練振作有爲堪以署理據藩臬兩司會詳前來除分飭遵照外理合附片具陳伏乞聖鑒勅部查照施行再湖廣總督係奴才兼署毋庸列銜合併陳明謹奏奉硃批吏部知道欽此 
[鄂撫端奏道員到省飭赴新任片初一日]  
　　端方片再新授湖北安襄鄖荆道貴壽現已到省應卽飭赴新任以重職守除檄飭遵照外理合附片具陳伏乞聖鑒再湖廣總督係奴才兼署毋庸列銜合併陳明謹奏奉硃批知道了欽此 
[鄂撫端奏委員管解京餉片初一日]  
　　端方片再光緒二十九年京餉湖北省奉撥地丁銀四十五萬兩業經先後委解五批共銀二十五萬兩赴京交收在案兹據署湖北布政使岑春蓂詳稱復於地丁項下動撥第六批銀六萬兩委試用同知孫曾蔭試用知縣劉霖澍管解等情詳請奏咨前來除繕咨轉給該委員等妥速起解並飭將應解銀兩續籌委解小謹附片具陳伏乞聖鑒再湖廣總督係奴才兼署毋庸列銜合併陳明謹奏奉硃批户部知道欽此 
[禮部奏爲祝嘏情殷報効經費籲懇恩准摺初一日]  
　　和碩禮親王臣世鐸等跪奏爲籲懇恩准事恭照明歲恭逢慈禧端佑康頤昭豫莊誠壽恭欽獻崇熙皇太后七旬萬壽普天同慶薄海臚歡恭查光緒二十年京外臣工願輸經費同伸慶祝當由欽派王大臣援照乾隆年間成案於各官廉俸内核扣二成五釐以遂愚誠奉蒙恩准在案明歲恭逢皇太后七旬萬壽京外大小臣工身受國恩無不思效微忱共襄盛典理合援照成案凡王公京外文武大小官員一併報効廉俸藉備經費而伸叩祝謹合詞籲懇慈允俟命下之日由户部敬謹核辦所有臣等祝嘏情殷報効經費各緣由謹恭摺具奏伏乞皇太后皇上聖鑒謹奏奉上諭一道 
[鄂撫端奏循例委藩司代理監臨摺初一日]  
　　頭品頂戴兼署湖廣總督湖北巡撫奴才端方跪奏爲循例委藩司代理監臨恭摺仰祈聖鑒事竊照本年舉行癸卯恩科鄉試例應奴才入闈監臨本任督臣張之洞現在尙未回任奴才兼署督篆事務繁重舉凡營務籌防及地方交涉各要件非隨時核辦難期迅赴事機恭查科場條例内載乾隆十七年奉上諭向例各省鄉試巡撫入闈監臨若與總督同城而該督因事他出應於藩臬二司内酌委一員入闈監臨巡撫三塲點名時仍督同藩臬搜查等因欽此又道光二十四年湖南巡撫臣陸貢瑔因查辦永陽要案請令藩司萬貢珍代辦監臨奉旨允准在案兹本届湖北鄉試三場監臨事宜自應於藩臬兩司内酌委代辦查署湖北布政司新授按察使岑春蓂堪以委令入闈代辦奴才仍於三場點名時督同搜查以昭愼重其餘科場應辦事宜仍由奴才照例辦理謹繕摺具陳伏乞皇太后皇上聖鑒訓示謹奏奉硃批知道了欽此 
 
 

Page 14

 
 
[陜甘總督崧奏揀員請補要缺通判摺初二日]  
　　頭品頂戴陜甘總督奴才崧蕃跪奏爲揀員請補要缺通判以裨地方恭摺仰祈聖鑒事竊照甘肅化平州直隷撫民通判張彦篤升補洮州同知遺缺通判如實無可調之員例於應升通判之知縣等七項請升所請以試用通判鍾文海署理化平通判之處應毋庸議行令另　選等因行司遵照去後兹據甘肅布政使何福堃按察使黄雲詳稱查定例通判題調要缺或調或補准其酌量具題又各省要缺缺出俱令於現任人員内揀選調補如無合例堪調之員始准以候補人員題補如無人准於應陞人員内揀選題升各等語今新設化平州直隷撫民通判係煩疲難　項要缺漢回雜處地方緊要非精明幹練熟悉地方情形之員不足以資治理現任之撫彞通判周鼎泉與此缺人地未宜鹽捕通判熊振　升補貴德同知其應升通判之直隷州州同均未奉文准補知縣一項或資俸未滿或人地不宜例不應升該司等逐加遴選查有保奬遇缺儘先補用通判曾麟綬年五十八歲湖南長沙縣附生由江蘇試用通判辦晉振出力保俟補缺後以同知用因江蘇停止分發攺指甘肅試用於光緒八年四月十八日騐放到省年滿甄别留用歴署撫彞通判安定縣涇州直隷州因三任交代無虧保奬遇缺儘先補用奉部覆准現署洮州同知該司等查該員曾麟綬穏愼廉明實心辦事在甘年久熟悉地方情形歴署各缺辦理一切諸臻妥恊以之更補化平州直隷撫民要缺通判人地極其相宜實堪勝任此外實無應調應補應升人員會詳請奏前來奴才查曾麟綬悃愊無華才猷穏練仰懇天恩俯准以該員補授化平州直隷民民通判實於地方有裨如蒙俞允該員以通判請補通判銜缺相當毋庸送部引見任内並無叅罰案仵理合恭摺具奏伏乞皇太后皇上聖鑒勅部核覆施行謹奏奉硃批吏部議奏欽此 
[陜甘總督崧奏報銷光緒二十八年分甘肅收支釐金銀兩數目摺初二日]  
　　頭品頂戴陜甘總督奴才崧蕃跪奏爲報銷光緒二十八年分甘肅收支釐金銀兩數目恭摺仰祈聖鑒事竊照光緒二十七年收支釐金銀兩數目業經奏咨請銷在案兹據釐金總局司道詳稱自二十八年正月起至十二月底至通省局卞徵收百貨釐金並减平等項銀二十萬五千九百四兩四錢八分六釐二毫除撥粥廠振欵曁流差車價及各局卡薪工局費外餘銀悉數交藩庫存儲分别另報等情造具總數清册詳請報銷前來奴才覆覈均係實支實銷並無浮冒除將清册另咨送部外合無仰懇天恩俯准飭部照册核銷以清欵目至前奉部飭徵收釐金開支局費章程不准逾收數十分之一等因惟甘肅爲極邊遼闊之地山徑紛歧司巡人等稽查難周若非扼要處所多設分卡不能遏繞越而杜偷漏是以歴來開支局費較一成微多此次仍係查照上届成案支銷合併聲明所有甘肅報銷二十八年收支釐金銀數緣由謹恭摺具陳伏乞皇太后皇上聖鑒訓示謹奏奉硃批户部知道欽此 
[陜甘總督崧奏報銷光緒二十八年分收支釐微目摺初二日]  
　　崧蕃片再據甘肅釐金總局司道詳稱通省局卡每年收支鹽釐　爲一宗自光緒二十八年正月起至十二月底止計共收銀三萬一千二百七十五兩九錢二分五釐除開支各局卡薪工局費銀三千一百四十八兩二錢外共應存銀二萬八千一百二十七兩七錢二分五釐悉數解交藩庫訖惟二十八年鹽釐情形與歴年銷有不同甘省花蒙各鹽向係行銷陜西興漢鳳邠各屬自去歲陜省試辦官運亦係運赴興漢等處分銷同一引地此盈彼絀一定之理前經陜西撫臣升允函電會商每鹽一斤認甘肅釐税八文以補少收商販之數查陜省自去秋至今春運鹽雖多行銷尙無把握而甘省商販因此漸少是以鹽税雖議加抽而收數仍未暢旺謹將二十八年分收支鹽釐銀錢數目並各處産銷鹽斤收錢易銀市估及委員職名分晰造具清册詳請報銷前來奴才覆核收支各欵銀數均屬相符合無仰懇天恩俯准飭部照册核銷以清欵目除清册送部外謹附片具陳伏乞聖鑒訓示謹奏奉硃批户部知道欽此 
[陜甘總督崧奏報銷光緒二十八年分收支土藥釐金數目片初二日]  
　　崧蕃片再前准户部咨甘省徵收土藥釐金銀兩應自光緒十六年起按年據實造報不得併入百貨釐捐欵内開支以免牽混並將所收銀兩專款存儲聽候指撥等因遵辦在案兹據釐金總局司道詳稱甘肅自光緒二十八年正月起至十二月底止關内各釐局卡徵收土藥欵目彚爲一宗計收銀一萬一千五百八十八兩二錢四分六釐已如數解交藩庫造具四柱清册並聲明土藥釐金向歸百貨釐局兼收應支薪工仍在貨釐項下開支等情詳請奏咨前來奴才覆查收支數目均屬相符除清册送部查核外謹附片具陳伏乞聖鑒飭部查照謹奏奉硃批户部知道欽此 
[陜甘總督崧奏請豁免單元堡被災地畝銀糧片初二日]  
　　崧蕃片再奴才前據靈州知州廖葆泰禀稱該州屬之單元堡濱河地畝於光緒二十七八兩年被河水陸續冲塌地五百八畝三分懇請豁免銀糧等情當經批行該管知府勘騐去後兹甲甯夏道志崇寗夏府知府崇俊督同靈州知州廖葆泰覆勘得單元堡濵河地畝於光緒二十七八兩年被河水陸續冲塌地五百八畝三分應徵地丁正銀三兩五錢三分五釐耗銀三錢八分正糧三十二石二斗六升一合四勺耗糧四石八斗三升九合二勺草一百八束二分二釐實係不能徵收造具花名清册繪圖貼説出具聯銜印結由藩司何福堃核明加結詳請奏免前來奴才覆查委係實情除分咨部科並批飭隨時查察如果水退堪以耕種卽行墾復升科外謹附片具陳伏乞聖鑒飭部核害施行謹奏奉硃批户部知道欽此 
[盛京將軍增等奏爲酌擬勘辦西流水圍荒章程摺初二日]  
　　奴才增祺廷杰跪奏爲酌擬勘辦西流水圍荒章程十條恭摺開單具陳仰祈聖鑒事竊奴才廷杰恭奉簡命會同奴才增祺勘辦西流水圍荒事務歴蒙派員勘立至今未能竣事辦理自應棘手奴才廷杰詳核案卷俯察與情與奴才增祺推究其 
 
