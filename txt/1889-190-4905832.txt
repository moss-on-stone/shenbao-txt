# 1889 - 190 - 4905832

 

Page 1

 
 
[雍正○○○硃批諭旨售書處告白] [  點石齋代啓]  
是書向由新泰絲棧發兑現於五月初一日起改綸淸遠里恆泰昌出善此外則省北申昌及今限房抛球塲南　洋房點石齋分局首可購板價碼仍照四十元至其校對印訂　潢無不精益求精早爲有目共賞所有售出股票亦統歸恆泰昌發書此佈 
[石印四書古註羣義彚解出書啓] [  點石齋主人啓]  
是書計九種一皇侃諭語義疏一李文員公大學古本説中庸導改中庸餘論一毛次可四　　銀一釗　楨諭語止義一焦里堂五　　　一宋　山諭語札記孟子札記盖皆博考羣吉聞明古義旋章句註疏説又之學　曾員進精當不易榖之　　除根錄備旨合議諸書光　　源本本斷　詳明習舉業者果能家置一編臨文時自必别有慧心獨具隻眼　是善見於叢壽昔多问爲　　本可購兹特以家經九種彚爲一西　　惠釸遷點仍　託點石齋石印字跡固然明顯校對亦復精詳母　裝　十六本外加　不夾　二　現已成放　　旨價每部洋八元　　向上　北甲　點石齋帳房外埠京都琉　　本局粤省雙門底本扇漢口黄陂街本局閩省鼓　前要局湘　　　　本局均可購取此佈 
[石纃售書啓略]  
　箓遠　○是盡蕘　宏富取用不翁購脱毙試可　　辦然門懇非陶議藩鹽衷　　　　　　　　錢諸監謹則監用之獲益　　　　　　　矣今定碼洋晕五元○大題觀海初二集○密文三萬六千篇本啓各省鄕鉽屬十獲八九　子不信鴑嚴發也今定碼洋廿五元○五　　津○撥文一萬五千首其中向無陳作而特攪者不下萬首幾題　酒潕　於此　渼八元○业　　試　○　　一萬二千首塵　土改　不　人　祥　元○羲纂七維先印五維○直行宋字精校精印碼洋八元○　治惡　○麗輯　　寶覆夜弔　　狀惡鬭之　碼洋一元其除　　　　不　　館本埠外埠俱有分鋪士商就近購取可也此佈 
[漢事答問]  
漢口洋街巡捕吳武昌府屬考生滋閙一事本館初據電音登報旣又疉接兩事人來信列諸報牘不厭再二誠以事匪和微是以博釆旁搜必詳必盡也星期無辜有客造尊聞閣而問焉曰子平昔盱衡時事往往發爲議諭以明曲追是非敢問此舉也其果曲在考生乎抑曲在巡捕乎則告之曰是固皆無所曲而亦皆有所曲也今夫士人理頭窗下讀書十年目不窺園惟以下帷攻呂爲本務一旦因考試之故襆被出門乍覩繁華自不免東張西望彼西人所設之灰路垂爲厲禁不准華人涉足其商考生烏乎知之而必廻避之見有西人行走亦隨之行走已耳在巡捕苟能善　開道勸令别擇一途考生固儒雅彬彬不同鹵莽滅裂者一間巡捕之指示安見不唯唯如命曲意聽從而乃必以木棒　威　行恫喝激而成怒與之爲難是固巡捕迫之使然烏覩考生之悉旨選事我故曰曲不在考生也彼爲巡捕者　皆粗而無理不達事故之人然旣服役於捕房自宜聽捕頭之號令捕頭諭之曰彼　邊灰路固設以待西人者華人苟道止其間爾其禁之母稍徇巡捕曰敬受教於是留心伺察不敢稍疎當其奉命巡邏兄有華人之　禁者惟知禁之而已禁之而不從則惟有舉棍示威已耳彼販大牧豎乞丐流氓禁之如是卽考生亦禁之如是曰我弟知盡我職耳安知考生之身分淸高不能遽以五巴棒從　哉及夫一唱白和滋生事端人皆歸咎於巡擒之狐假虎威而巡捕亦不任其咎也我故曰曲亦不在巡捕也雖然考生固不得全謂之直巡捕亦何嘗無曲處哉士爲四民之首旣已厠身儒林中自宜圭璧束躬不　門　外事試思今之試事固何如重大哉每三年舉行歲科兩試皇上特問學臣爲之殿最其己入學考試而最可期食餼虞庠卽曰殿也亦皆訓諭諄諄勉其力學而童子軍苟一經　拔卽可歌靑靑子衿之詩芹藻鸞旂何等生色舊　擔簦　笈購試郡城允宜靜候寓中聽宗師示期扃試　羣結隊游玩洋街果何爲者顧或曰今之滋事　皆流氓也名爲替考生復仇實則遇事生風藉端騷　試觀當日驛騷之際類皆緊身盤辫﨣﨣然以身手自矜果　爾雅温文稍有詩書之氣者有幾人哉子乃歸咎考生不已寃之甚哉抑知考生而不逛洋街紤不受巡捕之辱巡捕辱之而考生自念斯文中人不屑與若輩校望望然去之從此不越鴻溝一步則流氓亦安得乘機肇禍擁擠喧譁不觀大鎭江之事乎康　子一小本營生之輩耳偶爲印捕所毆同類爲抱不平與之報復一時女淸道友及白賴靑皮擾擾紛紛釀成毁屋刼財之事迄今欲不咎康麻子之侶而不得罰夫今之聚衆閙事連日不休調兵船派營勇無日無夜勞官長之加意隄防雖欲曲爲之開脱考生其尙得而開脱耶然則巡捕固無責矣乎曰豈若是巡捕旣受西人之雇自應受命於西人然捕房之必欲用華捕以巡街者亦謂西人之在中華者言語不通性情互異倘責以巡街之役未免有所扞隔保無生事之虞是以命華捕與之相輔而行俾與華人聲氣相通不致多所齟齬又恐其恃四人之勢任意凌人所以雖給棍以防已身仍不准將人毆擊立法之意未嘗不良今兹而竟毆及考生夫豈設華捕者之所能意料耶聞之回自泰四之友威謂泰西巡捕梭巡街道罔不井井有條遇有行客之違草者俱悦色和顔爲之指示捕房規例不特待西人如此卽我華人之在彼作客者亦皆一律看待並無歧視之心乃西捕之待華人無不周旋有禮而華捕與華人同類偏倚勢妄作告之不聽卽以無情榥相加在華人固積忿難舒激而釀成變故不顧　命貽君父隱憂卽西人亦豈不欲旅况平安當兹釁啓蒼黄安在不咎巡捕之粗疏僨事乎然則必如之何而可曰考生苟循循有理各存退讓之心則流氓亦烏能藉之以聚黨行兇肆行滋擾巡捕苟遇衣冠之輩隨時禮貌相加則人且悦具勤愼從公地方賴以安謐庚何至視如仇敵欲得甘心哉客曰子言誠然然我見報章記此事者已數次矣而從未深抉底藴論其是非盍以此語書　簡端以當諭説可乎則應之諾 
[諭旨恭錄]  
　　太常寺題六月二十三日祭火神廟奉旨遺克們泰行禮欽此○又題七月初一日孟秋時享太廟奉旨朕親詣行禮後殿遣隆懃行禮東廡遣榮熙西廡遣黄永安各分獻欽此 
[帝京雜紀]  
　　太和門工程所需六丈六尺之植柱共計四十餘根自春間購買至今尙無頭緖前派司員察騐恭邸順邸榮公各府因三處殿宇宏壯與太和門植柱帶若及至丈量同嫌尺寸太短因而終止工部堂官因此焦灼萬分五　初間擬奏請飭卜各省督撫委員採訪大木忽接貴州撫憲潘蔚如中丞奏稱已在黔省購得七丈有奇之杉木五十根自願報効以爲太和門工程之需聞此木已到漢口大約六月底可以入都　○熱河總管徵止郎麟於六月初間遺家人赴内務府呈稱竊家主前在淮安關任内短收光緒八九兩年税銀當經戸部議以減免成數尙應暗繳銀九 
 
 

Page 2

 
 
萬七千六百九十一兩零光緒十年九月間曾遵南苑交一免三修工章程核明需交銀二萬四千四百二十五兩零是時因籌措不齊乃先父　二千兩其餘之數以無力呈交案懸迄今兹竭力措得銀二萬二千四百二十五兩零呈請兑收以銷前案刻聞内務俯查詢戸部未知戸部作何辦理○客獵戸部因各省積欠紋銀未解者甚多曾經飛催限於今春解到刻聞戸部於端節發放餉銀等欵頗爲拮据盖各省仍未遵限起解以致庫儲異常支絀目下戸部堂官以各省有意因循遂擬嚴定章程不日通行各省云○六月初旬宣武門外香爐營四巷恒裕糧店夜間被梁上君子竊去衣物甚多次早禀報地方官後卽經西河沿汛王守戎率領兵役親來察騐一兵登墙窺察蹤跡忽見屋脊没有一短衣人蒙頭酣睡身旁有包袱三四個該兵潜喚數兵齊至屋脊乘其不備捆縳押解該汛究辦包袱中物與該店所開失單查對一一符合已令其當堂收領云○額筱珊相國上年管理崇文門監督任内短收税銀當經戸部援案議以减免成數外尙須賠繳銀二萬一千二百六十八兩零兹聞六月初間相國遵南苑交一免三修工章程措得銀五千三百十七兩零遵家人前赴内務府呈交嗣經内務府咨詢戸部旋由戸部查明相國所欠所交數目相符咨覆内務府聞内務府定於六月十五日當堂兑收○浙江撫憲崧中丞駿於六月初間奏稱查前准海軍衙門擬定大連灣威海衛睢紥宮軍購築砲臺酌撥新海關洋藥税厘項下銀五萬兩按年照數撥解兹於該關洋藥税厘内先措銀三萬兩委員解交北洋大臣李傅相行轅投納除分咨總理衙門戸部查照外理合專摺奏明聞此奏已交戸部核議矣○六月初三日傍晚時前門外大栅欄地方有一車行甚疾御夫控制不苑致將街頭數齡孩童撞倒跟孩之老嫗亦盡飛行路人將御夫扭回御夫騐得該孩傷痕甚輕僅將要間皮膚劃破攙扶行動亦不覺痛是時觀者甚衆無不歎爲神佑御夫亦喜出望外給孩童藥資數緍事遂寢○六月初旬夜間永定門外二廟地方有某甲將其堂弟婦亂刀砍死迨天明時甲自投南城外坊署至其因何刺死尙未有聞容俟續錄 
[土匪閙事續聞]  
　　福建延建邵道延平府於本月初二日均有電禀到閩具略云初一日戌刻接劉提督來文知二十六日探得捱船紏約大富地保江西人楊班古聲稱王板虎聚衆六七百人由順屬十三鄕下泊富屯河邊劉軍曾商卲武謝叅將於三更密督　練施放槍砲先後轟擊　殺斃淹死百餘人餘皆逃散　亦殆盡防勇受傷六名我軍督隊赶上卽有賊匪數百竄至又用槍砲轟斃十餘名内有匪首吳富明及天字號匪目李有年吳先孝鄭登元四名餘匪棄械奔逃所有現獲匪犯解順昌縣訊辦卲郡所轄民心定寍大幹街巿尙夫全燬等語又初三日電禀略去本日丑刻接王提督初一日會函廿九黎明抵大富會同紫田分路追剿竄匪搜查山廠其有拒捕者擊斃不少擒獲要犯數名餘皆竄逃防務一鬆誠恐死灰復燃仍各實力搜捕曹軍已於今早柭隊由水路赴洋郡城外雞公船昨晚亦全行逃散民情安堵云 
[遣勇凶渡]  
　　臺灣鎭海後軍右營去秋新從蕪湖招募駐紥後山地方瘴氣較重未及一載死者十有其二餘亦面黄肌瘦病不可支由營帶禀明爵宮保卽奉命裁撤内渡日前飛捷兵輪已從蓮花港將是營五百人裝載來基宮保卽委隨員滕袁二君前往點名後飭坐是船盡數送至鎭江予資遣散以便各歸田里 
[臺疆官話]  
　　臺北林時甫星使奉命幫辦撫墾迄今三載事無銀細莫不會同劉省三宮保隨時布置并并有條宮保亦樂資臂　前者奏請星使改爲　辦全臺字樣業經奉旨照准刻下臺北撫墾各事均已辦有端倪臺南應亦照章關辦星使本擇於月初啓行宮保以時當盛暑婉爲慰求大約憲節南行富在槐黄楓赤時矣 
[署廣東潮州府曾告示]  
　　爲剴切曉諭事照得爲政之道首在懲奸求治之原去其太甚本署府抵任以來勤求民隱業將潮屬積習專三曉諭前後共計告示二十四條均已刷發各屬一體張掛以期家曉戸悉共革澆漓風聞外縣奉到告示竟有未經張貼者亦有已經張貼而潮民相傳府印避邪私將示上印模連字挖去以至文義斷絶殊矢本署府廣爲勸諭一片苦心兹復詢諸父老稽諸案牘體諸輿情潮屬急宜查辦者尙有數端除明白曉諭并通行各屬外另行刷備多張交保安總局爾紳耆士庶如果關心桑梓不以所言爲迂腐可詣該局領取按條解曉於無知鄕愚亦當大有裨益也一書役之設以供奔走勢旣不能不用弊亦未易言除潮屬風氣每辦一案房有房費差有差費官听差遣票内少或一二名多或四五名而承差下鄕各帶帮役及伙頭轎夫數人結隊成羣責令兩造供張每到一處非數十千文不敷支發其殺鷄宰鴨奉以酒食猶常事耳迫至到常書吏承差門閽値堂均須講禮俗有差一担房一頭門閽値堂一捆之説甚至爾未見官家已先破百姓何辜良可哀矣本署府事惟求實查例之所以嚴禁書役索擾者原爲愛民起見與其循例示禁徒博革弊虚名於地方毫無實惠孰若稍與通融俾百姓隱蒙其福而不流於刻薄也仰各屬公正紳耆妥議章程呈請本管宮核准立案勒碑通衢嗣後承票房差來鄕傅人以及奉票查勘會營案件或每路一里應給差役書辦兵勇工錢若干每案到堂審費若干戸婚田土命盜姦拐各案只准簽差幾名明立定章可免格外需索如有奸書蠹役大胆門閽於定章之外多取一文妄索一物者許卽赴官首控以憑盡法重懲此則家丁書役營兵無可藉口所控案件又不因此延擱不審省却許多是非少出多少上控官民書差四者均便矣一賊匪以窩家爲淵藪潮屬九邑地方遼闊匪徒出没無常竊刦拐擄之案層見迭出風聞各處均有土著奸民窩留匪類或稱米飯主或以開烟館爲名平時蟄給錢文供應匪徒揮霍迨至行竊得贓則代爲銷售坐地瓜分拐得人口又代爲容留販出外洋蕩人家産離人骨肉戕人生命無惡不爲盜賊所犯之案尙可指名控告窩匪所犯之罪多半人不得知亟宜嚴行查辦以期拔本塞源嗣後各鄕紳董以及族隣人等見有出入無常不事生産形跡可疑之家卽當留心偵察務得確情實有眞據或赴縣密報或公同送官一經獲案訊實由縣立獎花紅切勿挾仇誣陷致干反坐一妖言惑衆與媒合强姦者按例均擬斬决潮屬近有邪教包花之事查與從前上海賣高鋪相似創是説以惑人耆係一老邁婦女揑稱包花之神最靈夫婦遠隔千里魂夢可使相通精神交媾之餘并能感受身孕實則先藏男子於室中將婦女用藥酒迷悶肆行姦辱迨至藥醒明知中彼奸計深恐有碍顔面不容於夫家不敢輕以告人其奸無自而破不知罪嚴首惡律最原情爾等婦女聽信邪教固屬知識昏愚然原其初心祇鬭與本夫晤會并無别意至於被人串害因以失身實非意料所及似此情形核與無故犯姦者大有區别如能赴案呈首本署府惟將包花之人嚴拿到案立正典刑被誘婦女决不深究爾等夫家如知此事原委更必原諒婦女不至苛求愼毋隱忍不言轉令元惡巨奸倖逃法網一婚姻之禮稱家有無貧富本有懸殊犒賞豈容苛索潮屬風氣彩輿花轎賃費極昻並有藉端掯勒貧出之家因犒賞苛索致令新娘黑夜步行婚禮爲人倫之始如此草率殊不近情甚或秘期不嚴復爲地保及强丐閒雜人等知覺藉詞討賞半路阻攔懲壑未飽堅不放口此種刁風殊堪痛恨嗣後各屬紳耆務宜仰體本署府革弊之心迅　妥議於公項内提費或向各戸捐題大族宜備彩輿五六乘小族或三四乘以便各貧戸臨時借用每用一次酌定花紅錢一百文以爲隨時修補彩輿之費所有抬夫仍由主家自雇如此則新婦可無行路之羞矣至若地保强丐以及養濟院瘋民流犯及一切閒雜人等討賞錢文應聽主家隨意開發不准論少爭多紏黨聨羣肆行勒詐其有仍蹈前轍攔塗勒案及紏衆滋　者准主家禀明地方官或巡司衙門嚴行拿究遇有喪事理宜矜憐尤不得强取滋閙倘敢故違定行拘案懲辦以挽頽風而儆惡習此示未完　 
[穗城暑雨]  
　　王约棠廉訪自蒞任後勵精圖治善政良多每慮下情不能上達爰設木桶一箇置諸轅門之外小民倘有寃抑准其投詞 
 
 

Page 3

 
 
桶内以憑核辦一時軍民稱便自設桶以來每日投詞不下數千百紙桶身本非狹小亦有實不能容之勢所投詞大半任意妄瀆若理之則不勝其煩若不理又失民望臬憲遂將此桶收回矣○督撫兩標兵連日在箭道打靶鎗聲隆隆終日不絶有某甲路經箭道後街忽有鎗彈從箭道飛出將甲打傷雖無性命之憂然巳鮮血淋漓痛楚不堪矣營官聞之遂諭令各兵嗣後打靶往東校塲不得復在箭道○初二日午後西門外第一津某號錢店因烹茶遺火致兆焚如火光熊熊上燭霄漢幸時在白畫人口又多僅燒去房屋一間祝融氏卽斂威而退○城西半塘鄕彭園花木樓臺頗檀一時之勝連日招雇名班開臺演唱魚龍曼衍袍笏鮮明傾城士女聨袂井觀非常熱閙○應元書院係閩資舉人　業之所每逢會試之年考試甄别以六月爲限現奉督憲示期本月初九日在撫憲衙門點名扃試毋得頂名冒考以覘實學而勵士思 
[邗江官報]  
　　六月初九日揀選縣劉大令先袞管解京餉起程初十日任分轉文瀾禀知冋淸江差次韓鹺尹蔚赴省公幹十一日金少尹桂芳委甘江防汛差 
[張燈紀盛]  
　　法蘭西由君主改爲民主事在七月十四號每届是日法界必張燈結綵以志慶忱先期由法工部局董事妥籌一切務令鉋心鬭角窮極奢豪至日淸晨九下鐘時法捕頭備德祿在工部局議事廳鋪陳諸事然　率其下鵠列以須少焉車聲轔轔然見有盛服而至者則繙譯也公司寫字人也局董也衆商也或偕命　或挈細君拂柳穿花翩然入座淸談方劇總領事亦命駕而來時則起視花碍日已移晷總領事遂升座朗朗宣祝文階以下鼓洋琴和之其聲悠楊大有高山流水之意宣旣竣樂亦止西人皆脱帽致敬捕頭率中西各探捕拾級而升次第稱賀總領事以下皆頷之捕頭旋以香檳酒欵客三蕉旣聲相與散歸而日已過午矣先是緑窓靜女白祫名流皆思曳輕紈乘油壁相羊於火樹星橋之際藉以消綺思而遣愁　祇以懾於趙盾之威未免眉山雙鎖及至昨日而炎熇頓却淸風徐來日過蕉隂凉痕微沁是以六萌車走隱若晴雷彼挈邢姨此呼蔣妹不待銀蟾初上絳蠟齊燒而過巿招搖者早已人多於蟻矣及夫嫁裳作罷挈侶中游時則燈火六街萬花怒發過洋涇橋沿浦灘一帶見夫燈棚高矗五色迷離雜以各式彩旗尤具飛揚之勢迎面有方式木牌樓一座柱皆圍以松柏枝樓上遍綴明燈有以紙糊成者有以磁料爲罩者有燃火於玻璃杯中縣之空際者要皆光怪陸離不可名狀至公館馬路口則牌樓係六角式燈綵更多煇煌益甚游人麕聚無不翹首仰觀由是迤邐以逹小東門沿路惟見火鴿千群燭龍萬道蟠天際地照耀通明回視浦江中各國兵輪船皆旌旆飛揚掩映於銀濤之内江心月皎别具奇觀乃折而南入公館馬路則新街口紫來街口老北門大街口天士堂街口吉祥街口興聖街口永安街口均遍竪緑漆巨木連以鐵絲滿綴五色紙燈如游不夜城中一路皆高燒銀燭柱上則高掛法字牌號及紅藍白三色國徽法公館門首及法文書塾首皆高搭木牌樓燈火之繁實與浦灘無異其有裝設自來火抝成西字及作蜘蛛形者則小東門外公館馬路八仙橋三處捕房及密采里法公司也其他如美最時元亨新泰昌彌羅領事公館浦灘花園亦莫不鳳脛聨輝鴨頭吐燄五光十色彩徹雲衢誦唐人龍銜火樹千燈照雞踏蓮花萬歲春之句覺古時元夜放燈恐亦無此繁盛也是役也中西士女聨袂游戳人海人山何止以千萬計蘇松太道龔觀察深恐人多肇事札飭朱森庭明府劉月樵游戎各率勇丁爲之彈壓葛蕃甫同轉亦飭會捕局勇嚴頌眉孫寶生等分叚偵緝張浩亭邑尊更派差在城下梭巡以防肇事之徒掩入城内而法捕房自捕頭以下通班探捕各穿號褂四出巡邏更無論已是晚法總領事在泥城橋迤西私第中張燈肆筵專速道憲龔觀察海防同知劉司馬提右營陳叅戎英廨讞員蔡太守法廨讞員葛同轉及文武各員弁赴讌珍饈備列永陸並陳直至月過牆腰始各盡歡而罷席旣撤復爲跳舞之戲廻腸蕩氣投袂應聲輕如點水蜻蜓暼若穿花蝴蝶　蓮炬下輝映多姿淮乎　笏　　　　　　則已三　漏盡而燈巿亦漸　零星矣記甫就有西人告子曰是日各銀行本應停公一天以相娛樂因逢禮拜是以於今日補停至中國兵船之在浦江者日間並不升旗誠不解其何故云 
[星使抵滬]  
　　出使英法等國大臣薛叔耘星使於昨最抵申本埠道憲營廳縣等官咸詣舟次恭迓憲旌星使挨次接見旋卽乘輿至天后宮側行轅暫駐襜帷 
[滬上官場紀聞]  
　　月新蔡和甫李期民曾衡甫三觀察情殷救災時於上海開設山東採辦平糶局諸人皆慮蔡觀察閩省事煩不能久留適張朗帥電致卞頌帥爲觀察代請給假兩月聞者均爲忭舞盖蔡觀察昔年服官粤東倡設壽世堂醫院各善舉無不盡善盡美遠近咸欽也昨忽聞閩省有中外交涉要公電催觀察回閩已於前旬乘海琛船而去以蔡觀察磐磐大才當可立時辦妥仍回滬局料理賑務不禁爲山左百萬飢黎縣頸望之 
[橋堍編籬]  
　　英租界盆湯弄碼頭起造鐵橋已列前報兹悉橋工業巳告竣橋欄一律油漆上下堍及中間共裝地火燈六盞此橋巳可任人行走忽於前日由工人在兩堍編築籬笆不知何故人言藉藉莫衷一是俟有確聞再錄 
[沈船彚紀]  
　　前日有駁船在蘇州河卸貨後向東駛出至盆湯弄碼頭與新造之橋椿相碰遂致沈没迄今尙未撈起當時又有一船駛至與沈船相碰遂又沈没現在設法將二沈船救起免致再碍行舟云 
[另擇良匹]  
　　張袁氏投英會審公廨控稱侄女嬌容被侄婿李阿汝賣與開花烟館之顧沈氏卽柱珠處爲娼求請提人訊究蔡太守飭提一千人到案訊明嬌容被其夫李阿汝托馮阿春賣與顧沈氏屬實飭將嬌容交該氏具領另行擇良婚配着李阿汝具結并令馮阿春具改過切結顧沈氏擅買良家女爲娼本當懲辦姑念身價落空諭令將花烟館閉歇完案 
[婦控其夫]  
　　蘇婦朱王氏赴英捕房報稱嫁與現開錦記洋貨鋉之朱二爲妾朱另取簉室不顧家用我已懹孕尋至朱處被其毆打請爲查究捕頭命包探唐寶榮將該氏送至英公廨蔡太守飭候提朱到案訊究 
[押候遞籍]  
　　蟻媒水販專拐良家婦女逼勒爲娼一至琴堂則伶牙利口將罪名輕輕卸出卽使懲辦亦僅以數百小板一張獨桌了事若輩仍無忌憚誠有心人所浩歎也常州武進縣境有寡婦方周氏者兒媳皆夭僅遺孫女名二寶年纔十九丰致可人只因珍愛逾常遂致烟霞有癖今春爲水販屠錦全卽屠六葉媽媽杜三等三人誘至蘇州吳縣境内售於向在上海致遠街開設花烟館之張三阿姐妓館内得洋一百六十元由張三阿姐帶至滬上轉售與百花里著名蟻媒現開妓院之陶氏處得洋二百十元由陶氏再賣與法界新街四號弄内阿招娘花烟館内爲娼得洋二百六十元一朶靑蓮墮入火坑有情人聞之當亦爲之酸鼻詎阿招娘以二寶烟讔過大無力供養每日僅給生烟一二分令其呑服又加凌虐以洩其忿先是屠錦全等三人在蘇州售得洋銀屠分肥最少必有不甘因來上海探訪知由張阿姐輾轉售與法租界新街四號弄阿招娘處遂串同數人前往嚇詐阿招娘素仗陶氏威風臺無畏懼屠無奈函致武進方周氏言巳爲爾尋到孫女方周氏得信旋卽來滬以屠六爲抱告至上海縣喊　裴邑尊訊問之下立飭捕役柴樛持票提人將方周氏及二寶暫行發堂柴持票先至法租界請法領事簽字提到阿招娘又至英租界請英領事簽字提到蟻媒陶氏一面行文吳縣請提張三姐行文武進縣請提杜三葉媽媽二人此上月中旬事也後由吳縣將張三姐拖送上海縣張三姐卽托張某阿招娘向開花烟館之王某代爲調處尙去説妥而裴邑尊巳捷人集訊據蟻媒陶氏供稱由張三姐爲媒娶二寶 
 
 

Page 4

 
 
爲媳婦寄在阿招娘處並非爲娼邑尊看將張三姐阿招娘交官媒鎖住　氏交保至第二次訊問各人俱推在某甲身上邑尊以二寶不應逃出飭掌頰二十下押候遞籍其祖母方周氏着自行回籍阿招娘及張三姐陶氏等三人一槪交保候提到某甲再核方周氏與二寶在堂上不發一言想亦蟻媒播弄神通令其緘默也 
[縣案彚錄]  
　　蕭子餘控邱生卿虧欠銀兩叩求提案究追裴邑尊准詞簽差於前日提邱到案着發東廳看管候訊○湖南湘鄕縣附生李子垚由電報局送請上海縣訊辦前晚經裴邑尊升堂訊究李稱生員游幕不遇以致落魄刻欲回籍缺少川資往製造局借洋一元昨往電報局告貸不料被其送案邑尊飭發東廳看管候示○江北人姜和尙賃居新閘地方本年三月間其妻陳氏走失無蹝四處找尋殊無影響忽遇同鄕人周小子自言能尋陳氏然需費洋十五元姜先付一元其餘十四元俟陳氏尋到一併照付詎周將洋一元用盡而陳氏依然不見姜知受騙立將周扭赴巡防局喊控局員訊供送縣訊押在案前晚裴邑尊升堂訊究姜伸訴前情局稱小的不知陳氏下落實因貧窘騙洋一元叩求明察邑尊以周管押已久着具帮同尋覓切結存案人交十圖地保具保釋放○城内登雲橋南首某書辦家近數日内黄昏時屢有宵小圖竊幸覺察尙早立時驅逐不爲所乘該書辦以其迭次覬觎眞有防不勝防之勢禀請上海縣裴邑尊飭捕協同地甲緝拿賊犯 
[招尋病人]  
　　本埠籌賑公所來函云有江隂人潘增榮年五十一歲面微黑有鬚身穿白布小衫白布褲黑布鞋子黑鬚頭辮線在奉省放賑患病倩陳林送之回南於初十日乘大沽輪船與陳同到本埠三洋涇橋中和客棧陳爲之安頓鋪盖潘增榮自言因事出外詎意一去不回至今七日滬尋不見如有仁人君子知其下落送信至中和客棧五十五號陳林處自當酬謝决不食言云云台爲登報以冀遐邇傳播亦善與人同之意也 
[上海文報局山東賑捐收解處接鎭江電局張廉泉明府來電]  
　　心公鑒東賑墊欵未淸兹又盩第六批庫平銀五百兩求轉解敝局五月十一後各捐因徒獎忙遲至六月二十後再登報請先告諸善士鎭電局叩 
[敬謝善捐]  
　　姜埝塡嚴錫三先生屢蒙賜助捐款感謝良多今因六旬介壽之期願將桃筵移賑折洋六十元囑解災區以資救濟此所謂先天下之憂而憂後天下之樂而樂者也又來令壻丁雅南　士爲郎天花庇佑助洋十元又勸募同人節省酒資移賑四川火災洋十元囑交盤記賑所收解書云吉人爲善推日不足其嚴錫翁之謂歟謹泐數言用鳴欽佩上海高易籌賑公所詠南陳德熏等謹啓 
[浙省撫轅抄]  
　　六月初六日調補杭州府李禀安運副趙連鈺禀見銷紹郡帮辦差○初七日運副姜維掦禀銷山會諸嵊醬缸差○初八日候補知縣何應福交缷王店厘局冋省禀到○初九日候補知縣張焰禀銷復催諸曁地丁差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十五年六月初七日京報全錄]  
　　宮門抄○諭旨三道錄前○發抄硃批四道○直督李奏管理牧羣主事勒索各羣銀兩查明叅辦摺○又奏省局代部續鑄制錢請撥銅鉛價費片○都統謙奏擬稽查變通倉米夾片○宗室志奏汛房坍塌援案撥欵修理摺○浙撫崧奏查覆原保海渾各員夾片○六月初七日工部鴻臚寺正藍旗値日無引見○桂公稽查中左門覆命○記名提督張祖雲謝恩○湖南叅將泰三元謝恩○闊普通武謝授國子監司業恩○怡王續假兩個月○錫珍績假十五日○召見軍機徐街銘汪鳴變張祖雲秦三元派出閲卷翁同龢許庚身治祖蔭寶昌○發抄魏光　奏吐魯番回子都王補行年班擬請變通作爲本年正班奉硃批該衙門議奏欽此○又直牧蔣誥銷差回省飭赴本任奉硃批吏部知道欽此○又佐領機爾杭阿署　正出旗佐領等　　硃批兵部知道欽此○又北路古城等處城工動用經費請飭核銷奉硃批該部知道單併發欽此○○人學士直隷總督一等佁臣李鴻章跪奏爲查明張家口管理牧羣王事勒索各羣銀兩屬實應行叅辦恭摺仰祈聖鑒事　臣欽奉光緒十五年三月十七日寄諭有人奏牧政擾累兵民請飭查究一摺據稱張家口管理牧羣主事文鑑屢向該牧長勒索規費並向錢店勒借銀兩由兵餉作扣致名羣無計應差鄕統意存庇護等語所奏是否屬實着李鴻章確查具奏原摺着抄給閲看欽此當以宣化府知府鄒振岳正赴張家口外查辦馬廠地畝卽札派該府親往蒙古牧羣地方按照原叅各卽不動聲色秉公密申確查兹據鄒振岳禀稱遵卽改裝易服前往遇漢人之通蒙語與蒙人之通漢語者虚心訪查多日已得實情絲光緒十二年七月主事文鑑出口查羣須出規費銀十二兩如敢抗違卽不論道里遠近調各羣至一處令每羣圈築四面八方掘穿一井藉此格外刁難經牧羣官弁再三央緩始每羣减至六兩五錢牛羊共二百六十羣合銀一千六百九十兩各羣迫於萬不得已只可應允文鑑遂亦不查令各羣將銀兩分兑於張家口永玉成寶泉永協和玉世和玉等字號預行借使隨後由各羣餉内扣還該府又設法密調永玉成帳簿查得是年八月初一日廂黄牛羣借銀九十一兩正黄牛羣借銀八十四兩五錢初二日正黄羊羣借銀一百六十二兩五錢十一日廂黄羊羣借銀二百六十兩均註明與查羣花藍大用蒙語花監大卽漢語官長並有於花藍大上冠以文字者蓋皆指文鑑其爲牧羣借銀文鑑因查羣得銀毫無疑義且帳内細註每羣六兩五錢與所訪勒索之數相符文鑑七月出口八月取銀與所訪時日亦相符合又永玉成暫記帳内有前借後收銀以散合總計五百數十兩均註明牧羣兑交則原叅由餉内扣還事非無因其寶泉永協和玉世和玉三鋪帳簿本擬續行調查但在永玉成查帳之後難免聞風藏匿禾便逐鋪搜檢致碍商民生業且永玉成帳據旣實其餘三鋪亦必不虚至原叅都統意存庇護　有呈訴嚴斥彌縫一節該府訪得十三年三月牧羣固山達鄂尼巴圖委固山達巴彦色爾格護軍校多爾濟格爾普牧長三畏達克布等四人曾赴都統衙門指控文鑑索費該都統雖經親訊交左司提訊並未澈底根究旋令其誤控甘結並行文牧廠内稱文鑑未曾索費十四年十二月鄂尼巴圖等二十六人復控謂文鑑如未索費何以永玉成等在牧羣應領錢糧内扣去借欵等語至今並未傳訊據該府詳細禀覆前來臣查此項規費係由二百六十羣餉内攤派其問出銀及經手之人甚衆均係無辜未便紛紛提質輾轉株連旣據鄒振岳嚴密訪查文鑑勒索得銀已有切實憑據應卽擬結文鑑以管理牧羣司員當此各羣疲累之際極宜潔已奉公乃藉出口查羣任意刁難竟勒索銀至一千六百餘兩令於兵餉内公扣雖未必全數入手第就永玉成一鋪帳據而論已收有五百餘兩以致官兵不敷餬口無計應差而於各羣牛羊之肥瘠及是否足額反置之不問似此營私害公實屬荒謬異常貪劣昭著若不據實叅辦勢必相率效尤日事侵剥　古生許益窘按該員所索及已得銀數計贓科罪卽應發往黑龍江充當苦差惟本年三月十六日欽奉恩詔貪官罪不至死者無論已發覺未發覺均應赦免等因擬請旨將張家口管理牧羣主事文鑑卽行革職其應發往黑龍江之處援恩赦免係貪官仍請永不叙用以昭儆戒察哈爾都統托倫布查無受賄情事平日亦無貪聲其於牧羣固山達鄂尼巴圖等一再呈控不爲澈底根究並行文牧廠内稱又鑑未曾索費自由心地長厚被文鑑欺朦所致尙非通同舞弊惟旣失察文鑑勒索事後又欲含餬完結究屬意存徇護事在恩赦以前應否照例議處伏候聖裁至各牧羣牛羊全憑水草長養若雨足地沃每歲四月以後無不茁壯或雨水不調疫氣傳染則倒斃者多但必力盡人事設法補救及各種陋規年久成例所領錢糧往往僅敷開銷實碍牧政大局併請旨飭下該都統務須裁革一切陋規認眞整頓嚴督各該管官潔已奉公加意體恤兵丁牧夫等俾得稍緩氣力講求牧養庶幾牲畜繁滋各羣生計漸裕以仰副國家愛育蒙古之至意所有查明緣由理合恭摺據實覆陳伏乞皇上聖鑒訓示謹奏奉硃批另有旨欽此○○李鴻章片　上年省津各局代部鼓鑄制錢十五萬串前已依限鑄竣一律解京因省城一局尙有購存銅鉛足敷鼓鑄五萬串之用經戸部覆准再行代部鼓鑄解京備放兵餉等因兹據藩司松椿詳稱代鑄制錢五萬串應用五成四洋銅二十一萬餘斤四成六白鉛十七萬九千餘斤省局購存洋銅每百斤合銀十三兩以內白鉛每百斤合銀五兩左右價尙合算其爐匠工食柴炭料物仍照上年奏定章程每鑄制錢一斤准銷制錢三百一十文此外員役薪工局費循舊開支統計銅鉛價及工料等項應請先行酌撥銀四萬五千兩等情前來臣覆核無異應照案請旨仍在長嚴引課本年應解京餉内截留銀四萬五千兩以資鼓鑄俟事竣核明不敷若干連解京運費核實造册報銷所有省局代部續鑄制錢請撥銅鉛價費緣由理合附片具陳伏乞聖鑒訓示謹奏奉硃批戸部知道欽此○○謙　片再查宮倉收放米石向係苑丞等監承德府督辦理知府前往監視仍由都統飭委辦事司員印務協領曁候補州縣等官赴倉稽查嗣經前任都統公崇綺嚴定兵米章程議遇各商交米先將米樣分送各衙門察看騐明米色可食於三日内開倉兑收都統總管率同道府司員等赴倉稽查放米時亦照此辦理無如日久生懈開倉之時僅止呈騐米樣都統總管均不赴倉所有收獲米石是否均屬　淨有無攙雜無由得知若不設法整頓恐滋流弊似非愼重倉儲之道除斛餘米石循照舊例俟届十年盤查奏報外其宮倉收放米石淸掃厫底土米應如何稽查變通之處容俟奴才會同熱河總管酌核情形妥議章程奏請辦理謹先附片陳明伏乞聖鑒謹奏奉硃批知道了欽此○○奴才宗室志元跪奏爲守護汎房坍塌甚多擬請援案撥欵修理恭摺奏聞仰祈聖鑒事恭照陵寢内外圍地向設有堆撥一百八十九處爲防護弁兵棲息之所其草房每遇坍塌損壞由營自行黏修其瓦房應行咨報修理惟是報修之工率多遲緩營中修補又無欵可籌奴才抵任以來整飭巡防不容稍涉嚝誤第撥汎坍塌難以棲止必須設法綢繆卷查前於光緒九年曾經援案請欵修補計今又逾六年之久各處汎房滲漏坍塌者實屬不少兹據該管將備等查勘得應修汎房共計九十九處呈請急修前來奴才派員詳細復查俱係實在情形且現値時交夏令一經大雨浸淋不特該弁兵等無處棲身勢必傾圮更甚需費愈多擬請援案仍由廣恩庫撥給實銀六百兩速爲興修俾資棲止如蒙恩准奴才卽揀派廉謹可靠之弁飭令赶緊承修務期堅固不准草率偷減此項銀兩照案歸入廣恩庫年例奏銷免其造報爲此恭摺具奏伏乞皇上聖鑒訓示遵行謹奏奉硃批着照所請該部知道欽此○○崧駿片再查案准部咨議覆浙江省辦理光緒八年及十年分冬漕海運出力船商牙夥書吏請獎案内有應行查明覆奏再行核辦各等因當經先後行查在案兹據各該員先後將奉查緣由詳細禀覆由督糧道世春核明開摺詳請蠢覆前來除咨吏部查照外理合　單附片陳明伏乞聖鑒勅部核覆施行謹奏奉硃批覽欽此 
 
 

Page 12

 
 
[光緒十五年六月初八日京報全錄]  
　　宮門抄○諭旨兩道錄前○發抄硃批四道○將軍長奏奸商串通荒閉誑騙欵擬請從嚴究追摺○又奏邊務各局委員擬請以光緒十四年實在數目作爲定額片○鄂撫奎奏拿獲强刼盜犯審明懲辦摺○直督李奏續撥地粮銀數片○六月初八日内務府國子監廂監旗値日無引見○希隆阿續假五日○睿王續昌各假滿請安○怡王謝賞假兩月恩○吉林協領全福謝恩○儘先副將唐淦謝恩○唐椿森等各預備召免○欽天監呈進月蝕圖○内務府奏派更換紫禁城内値年派　嵩申○倉塲奏漕船五日回空○召見軍機唐椿森孔慶輔全福唐淦皇上明日卯初至奉先殿壽皇殿行禮○發抄吳大改奏同知馬秉衡欺朦貪鄙請革職永不叙用奉硃批着照所請該部知道欽此○又道員王季寅期滿甄别奉硃批吏部知道欽此○又都可蕭占先請開把總底缺奉硃批兵部議奏欽此○劉秉璋奏世職毛靜淸不守營規請卽革職奉硃批看照所請兵部知道欽此○○奴才長順恩澤跪奏爲奸商串通荒閉誑騙公欵以圖挾制擬請從　究追以懲刁風而除横獘恭摺仰祈　鑒事竊奴才等前以吉林省城一隅獨使抺兑錢帖流弊已極請卽乘時重爲申禁曾將其病官病兵病民實在情形縷晰運奉碌批交部議奏嗣准部咨仍令實力嚴禁抺兑等因於光緒十四年十二月十一日奏奉諭旨依議欽此欽遵恭錄知照前來奏卽轉行道　及各旗拹領一體實力奉行凡屬軍民無不同聲稱快並曉諭錢富等商議覆開導諄諄誥誡示以損人利巳之非義悖入悖民之取災不啻三令五申又以現錢蹙形短少操之太急恐其刻難周轉乃寛以限期俾得從容措辦計自上年十月示禁直至本年四月初一日起寛限六個月之久始定現抺歸一復准二八付錢無錢以銀折付免受逼迫所以體恤該商者可謂至矣詎意若輩昧良罔利若出天生慳鄙狼貪立誓不悛嗣又賄出劣紳假言聨名禀帖巧爲嘗試説理不圓半帶恫喝均經奴才等覷破奸僞不爲搖　並飭道府訊實擬議嚴辦乃更串通遲至今日竟有本城瑞盛錢鋪無故荒閉之事夫生理無力報荒亦各處所恒有奚足云怪惟此錢　於荒閉前四日尙收存靖邊中路餉銀一萬二千兩並邊務糧餉處荒價一萬千明係不遂私願明作奸欺顯呑官欵以圖挾制是非弁髦國法不至此者旦查該商壟斷多年不義之財早已塡滿貪壑乃始終肥已陷人且敢虧公累官委係奸黠之尤實爲法所難逭除飭吉林府當將該鋪東夥一併收禁予限監追無論所呑銀錢卽能全數賠償亦應從重議罪庶懲一警百以爲貪利忘法之奸商戒至　寄餉銀　靖邊中路右營哨官雲騎尉舒麟應請旨先行革職歸案審訊統俟澈底根究有無通同作弊情事再行分别憋辦今將奸商串通荒閉誑騙公欵以圖挾制擬請從嚴究追緣由理合恭摺具陳伏乞皇上聖鑒謹奏奉硃批着照所請該部知道欽此○○長順等片 
再現准戸部咨覆前任將軍希元咨報光緒十四年邊務各局自正月起至六月底止添撤委員書識起止薪水日期行令將此次添派各員名酌量裁撤如寔係事事殷繁應卽遵照本部奏案由各局處通融調派不得增添餉項以示限制等因呑照前來在部更自爲撙節餉需核實經費起見第查防軍分紥寍古塔琿春三姓各邊擇要扼守所設各局委員承辦邊務原有專責若令前往邊防巡查營務押運軍械以及赴部關領餉銀往返皆須三四個月前派之員未回後派之員又往局事乏人經理勢不能不添員接春者地爲之也奴才長順自上年七月到任接辦防務卽擬裁併局員以節餉項旋因體察情形實屬人少事繁不敷差遣禾敢輕議更張若如部咨必將所添之員再行裁撤設遇要公勢必無法通融難免不致貽誤今奴才等再四籌思惟有於無可裁減之中仍設一限制之道　請將各局處委員以光緒十四年實在數目作爲定額一俟事務稍簡卽行酌量裁撤倘於撤後因事添派仍隨時報明以資差委而裨　務除將各局委員銜名數目造册咨報戸部存查外是否有富謹附片具陳伏乞聖鑒訓示謹奏奉硃批戸部議奏欽此○○頭品頂戴湖北巡庶臣奎斌跪奏爲拿獲强刼盜犯審明照章懲辦並將臨時不行事後分贓之夥盜按例定擬恭摺仰祈聖鑒事案臄蜀梅縣知縣李毅詳報安衛生貞奚潤璋在該縣孔壠地方開貿敦成錢店被盜强刦一案當經批飭緝究旋據漢陽捕役同仁義巡檢弓兵在於漢鎭地方盤獲殷廣甚等四犯並起獲銀兩洋錢洋槍就近解經漢陽縣知縣鍾相山會同黄梅縣李毅傳主認贓給領　犯訊供通禀經臣與督臣飭司移道督同覆審明確分别照章就地正法按例擬辦兹該縣等提犯審擬錄叙全案供招由漢陽府知府逢潤古解經湖北按察便覺羅成允覆訊轉詳前來臣覆加查核緣殷廣甚黄復興卽黄老三盧傳戚四萌卽黄老四分隸河南光山下山等縣先後來至湖北黄梅縣各游漡傭工度日先未爲匪光緒十四年十月二十四日殷廣甚會遇素識已獲之黄復與盧傳戚四萌及在逃之陳中壠陳中得周恒汰袁協汰徐三甚曾老么余染匠共道貧難殷廣甚稔知該縣孔壠地方有奚潤璋所開敦放錢店銀錢甚多起意邀約行刦得贓分用衆俱允從卽於是夜黄復興執府洋鎗殷廣甚等分執刀斧油稔行至中途戚四萌落後未經同往殷廣甚等一共十人偕抵該錢店門首查看門尙未關黄復興卽於門外點放洋鎗與殷廣甚等推開大門一齊　進嚇奈聲張搜得銀錢洋錢分携逃走尋見戚四萌告知行刼情由同至僻處查點贓物按股俵分各散該犯等各將分得銀錢陸續花用尙未用完事主　　璋投保報經該縣李毅會勘詳緝旋據漢陽縣捕役同仁義巡檢弓兵在於漢鎭地方盤獲殷廣甚黄復興盧傳戚四萌適漢陽同知通訓並各營汎及黄梅縣出緝各兵役踵至一同拿獲並起獲銀兩洋錢洋鎗就近解經漢陽縣鍾相山會同黄梅縣李毅傳走認贓給領提犯訊供通禀經臣與督臣批司移漢黄德道江人鏡督同覆審明確將殷廣甚黄復興盧傳三犯照章就地正法梟示戚四萌一犯仍飭按擬解勘兹該縣等比緝逸犯無獲會提戚四萌覆訊無異究無窩夥搶刦不法别案應卽擬結查律載强盜已行但由財者不分首從皆斬又光緒九年湖北省奏定章程盜案如有執持火鎗刀械聚衆五人以上者地方官獲犯訉明後禀請道府覆審明確卽行就地正法又光緒十三年刑部奏定通行嗣後强刼之案但有一人執持洋鎗在塲者不論曾否傷人不分首從均擬斬立决梟示又例載共謀爲盜夥犯臨時因别故不行事後分贓着發新疆給官兵爲奴各等語此案殷廣甚起意紏夥持械强刦奚潤璋錢店點放洋鎗入室搜贓實屬凶暴昭著同惡相濟自應按律問擬殷廣甚黄復興盧傳均合依强盜已行但得財者不分首從皆斬律擬斬立决仍遵照通行梟示已於訊明後就地正法梟示應毋庸議戚四萌聽從强刦因行走落後未經上盜事後分贓亦應照例問擬戚四萌合依共謀爲盜夥犯臨時因别故不行事後分贓者發新疆給官兵爲奴例擬發新疆給官兵爲奴改發極邊烟瘴充軍仍以足四千　爲限到配後鎖帶鐵杆石墩二年照例刺字該犯等訊無父兄其在外爲匪原籍牌保無從覺察應免置議獲贓已給主領未獲各贓同逸犯陳中壠等緝追另結賊眞洋鎗存庫彚報此案首夥十一人上盜十人雖於疎防限内拿獲四名兼獲盜首惟獲犯尙未及半仍應照例開叅所有首先拿獲鄰境斬梟盜犯三名遣犯一名應叙職名係署漢陽縣事海防候補本班儘先補用知縣鍾相山署仁義巡檢候補府經厯補用府司獄余孝誠協獲應叙職名係漢陽府同知厲祥官漢陽通判孫繼高漢陽營分防漢鎭陸路專汎右司把總俞振漢陽營頭司專城把總馬福納相應一俟開報除供招送部外理合會同湖廣總督臣裕祿恭摺具陳伏乞皇上聖鑒勅部核覆施行謹奏奉硃批刑部議奏欽此○○○李鴻章片再去秋直屬被水災區辦理冬賑春撫除由賑局籌欵湊用外已在藩庫地糧項下動支銀二萬五千兩當經奏報在案嗣因春撫不敷又在地糧項下續支銀七千兩分撥散放及以工代賑據藩司松椿具詳前來所有續撥地糧銀數附片陳明伏乞聖鑒勅部查照謹奏奉硃批戸部知道欽此 
 
 

Page 13

 
 
[光緒十五年六月初九日京報全錄]  
　　宮門杪○諭旨一道錄前○發抄硃批四道○奉天府丞兼學政延奏報歲試錦州情形摺○護新撫魏奏游擊更正名字底銜片○將　恭等奏補歸電　墊欵片○將軍依奏報由吉起程日期摺○將軍恭奏黑龍江安設電線銀兩飭部核銷摺○鄂撫奎奏委員代萬城大隄摺○廣西撫沈奏拿獲土匪就地正法請獎各員片○六月初九日理藩院鑾儀衛光祿寺八旗兩翼値日無引見○隺穆歡請假十日○關防衙門奏二十日大光明殿拜表謨貝子行禮○召見軍機○禮部奏請優貢引見日期奉 
旨看於六月十二日帶領引見欽此○發抄劉秉璋奏查覆准補松潘廳同知楊鐸實堪勝任奉硃批吏部知道欽此○又叅將穆德沛補成都城守營遊擊奉硃批兵部議奏欽此○又前天津令楊國杞捐修文昌廟請自行建坊奉　硃批着照所請禮部知道欽此○又知府唐翼租署寍遠府奉硃批吏部知道欽此○○奉天府府丞兼學政奴才延茂跪奏爲恭報歲試錦州府屬情形仰祈聖鑒事竊奴才前將　試吉林完竣情形業經恭摺奏報在案奴才於三月二十七日由省起程四月初三日行抵錦州府城初四日扃門分場考試十六日文塲事畢卽接考試武塲十九日一律完竣伏查錦州爲人文最盛之　山水毓鍾不乏可造之士其文風士習亦尙知矩矱先氏是以各塲均極安靜奴才悉心校閲各屬生童試卷擇其文理淸眞者分别拔置前列取進如額至於武塲騎射亦均嫻習可觀當於發落日諄諄訓誡俾知讀書敦行恪遵欽定臥碑總期今日學校中儲一篤實之材卽異日仕籍内多一循良之選以仰副朝廷培植人才之至意所有歲試錦州府屬文武生童情形理合繕摺奏聞拜摺後奴才卽束裝起程回省接辦奉屬歲試合併陳明伏乞皇上聖鑒謹奏奉硃批知道了欽此○○魏光燾片再臣據花翎儘先補用遊擊馬明其禀稱該員本名明其於關隴蕭淸案内經前陜甘總督臣左宗棠由軍功保免補外委以把總儘先拔補於克復烏魯木齊瑪納斯各城案内由藍翎把總保免補把總千總以守備儘先補用並換花翎奉到二案行知均繕作明騏攻克達坂城托克遜賊巢並會師克復吐魯番滿漢兩城案内保免補守備以都可儘先補用於新疆南北兩路漡平案内保免補都司以遊擊儘先補用又均繕作明騏且查保把總一案並未保有藍翎保守備案内誤開藍翎底銜請換花翎又據儘先補用守備陳玉貴禀稱於新疆南北兩路蕩平案内由藍翎把總經前陜甘總督臣左宗棠保免補把總以守備儘先補用原奉行知係陳有貴請附奏更正各等情前來臣覆核無異相應請旨飭部將該員馬明其陳玉貴等名照案更正將馬明其得保花翎儘先補用守備改爲儘先拔補把總請保免補把總千總以守備儘先補用賞戴藍翎其遞保都司底銜所開花翎並請改爲藍翎分别註册出自鴻施除咨部外謹附片具陳伏乞聖鑒訓示謹奏奉硃批着照所請兵部知道欽此○○恭鏜等片再吉林省墊辦電杆工費前經奏明由山東解存圍裝銀一萬兩内提銀七千兩撥還在案嗣迭准吉林調任將軍希元咨稱由吉林省城展設至伯都訥松花江歴官道六百二十五里共用杆木四千五百九十三根實墊用銀七千八百三十六兩三錢零七厘除前還銀七千兩外尙短銀八百三十六兩三錢零七厘造送淸册咨催歸欵前來奴才等覆核無異卽在部撥設電專欵餘項提銀八百三十六兩三錢零七厘咨解吉林補歸墊欵除將淸册轉咨戸工兩部併案核銷外理合附片陳明伏乞聖鑒謹奏奉　硃批該部知道欽此○○奴才依克唐阿跪奏爲恭報奴才由吉起程日期恭摺仰祈聖鑒事竊奴才蒙 
恩補授黑龍江將軍當卽恭摺叩謝天恩籲請陛見嗣由堚春起程校閲沿邊各路防軍事竣進省交卸邊務奴才長順恩澤三面酌商將琿春副都統印務委協領德玉暫行護理奴才就近赴黑龍江新任前經會奏在案兹於四月二十四日差弁齎回奴才原摺奉硃批毋庸來見欽此欽遵之下當將經手邊務事件與奴才長順交淸於二十六日起程前赴新任理合恭摺由驛具報伏多一皇上聖鑒再此摺係借用吉林將軍印信合併陳明謹奏奉硃批知道了欽此○○奴才恭鏜托克湍跪奏爲黑龍江省安設電線採運桿木銀兩請旨飭部核銷恭摺仰祈聖鑒事竊照光緖十一年經原任練兵大臣穆圖善奏請黑龍江等處安設電綫以通邊報仰邊俞允當經暫護將軍調任副都統彭祿查照原議約　採運桿木等項需銀三萬五千兩奏經戸部議准照數籌墊均由本省練餉項下分年扣還遂經委員分投入山依限採運兹據總辦採運桿木委員禀稱自松花江北岸起至黑龍鎭山共計一千四百零五里共用止汗帮有及每里備存杆木一根統計一萬四千零五十根用過木價運脚銀三萬四千零七十八兩五錢卽由部撥設線專欵内如數支領造具淸册禀請核銷前來奴才等覆核無異除將淸册咨送戸工兩部核銷外理合恭摺具奏伏乞皇上聖鑒勅部核銷施行謹奏奉硃批該部知道欽此○○頭品頂戴湖北巡撫臣奎斌跪奏爲委員代防萬城大隄恭摺具陳仰祈聖鑒事竊照湖北荆州府萬城隄濵臨荆江爲闔郡及下游各屬民田廬舍保障每届夏秋二汎例應督撫輪年赴隄督防各省城有應辦要事未克前往奏委該管道府就近駐工代防歴經辦理在案本年應臣前往督防惟恭逢恩科舉行鄕試科塲事宜應豫爲料理京協各餉籌解亦　緊安必得在省率同司道局員隨時商辦不克分身前往夏汎已臨自應委員代防以專責成查荆州府知府舒惠於隄工近在咫尺尙能悉心講求堪以委令代防現經檄委該府會同文武員弁親駐工所畫夜梭巡豫備守水器具遇有險要工叚監時搶護並札飭荆宜施道方恭釗隨時查察督辦務臻穩回所有委員代防萬城大隄緣由謹會同湖廣總督臣裕祿恭摺具奏伏乞皇上聖鑒謹奏奉硃批知道了欽此○○沈秉成片再廣西各土屬地方多係境僻山深最易藏奸而土族中復有包藏禍　勾匪爲害遂致突滋事端每出意外上年七月内據署慶遠府知府陳如金禀報署宜山縣知縣秦振玉轉據所轄析城土縣知縣莫繩武禀稱聞有奸徒黄道英在該土屬歸仁里紏夥訂盟情事該土職親往查緝六月十六日夜在分駐風火塘防勇營内住宿詎該匪黄道英竟率夥黨數白人圍撲營盤哨弁傳起鵬督勇奮擊相持一時許該匪受傷多名倒斃三名始行退奔勇丁亦被拒傷查探尙有匪徒潛匿分防之　較軍請添勇擾捕富經陳如金商令該府防營遲擊郭湧泉添派弁勇並由秦振玉督飭民壯會同緝拿旋查得該土族莫國經亦同勾結復經縣賞購捕曉諭土民毋爲煽惑臣接據禀報批飭赴緊嚴拿並以前任南寍府知府丁憂何昭然强幹能東情形熟悉飭令馳往妥辦去後節據稟稱會同新任慶遠府知府志潤等督率各地方文武並派素習捕務之該府經歴石鎧分投絳捕諄諭各里土民舉報協手一面會商署慶遠協副將盧爵挑募得力鄕練四出偵探設法　擒布置旣周匪類銷聲滅跡被脅之土入皆具呈自首悉加撫緝地方安謂如常隨偵知首惡莫國經逃往廣東經派出之鄕練黎文初等跟蹤跴緝於上年十二月内追至新城地方會同該處緝捕營弁將莫國經擒獲解回慶郡而宜山縣丞何春衢亦探確該匪黄道英匿於交界馬平縣土博地面指示該處圑練捕獲由何春衢押至府並據各員弁先後緝獲助惡死黨楊玉成黄永風樊文英韋玉田等解送到案卽經何昭然志潤會同提審據各供認莫國經欲圖土　不遂起意謀害土官主令黄道英勾結揰血訂盟聚衆滋事該匪等亦圖乘機盤踞擄掠遂分投紏夥誘脇共聚七八百人攻撲防營圖殺土官拒傷勇丁等情不諱錄供具禀前來臣查核供情皆愍不畏死法無可貸當卽批飭就地正法以昭儆戒仍飭緝拿逸匪毋任漏稍慶遠所屬多係土苗雜處時虞匪徒竊發惟賴實力防捕此次該匪滋事辦理尙能迅速且將首要悉數捕除不無微勞足錄可否仰懇天恩容臣酌量保獎以示鼓勵出自逾格鴻慈謹會同兩廣總督臣張之洞附片具奏伏乞聖鑒訓示謹奏奉硃批另有旨欽此 
 
 

Page 14

 
 
[光緒十五年六月初十日京報全錄]  
　　宮門抄○發抄　硃批四道○給諫劉奏擬獎捕盜將弁片○將軍定　奏查勘陵寢角樓等處工程擬請興修摺○江督曾　奏都司等免　射片○楚督裕奏揀補苗疆屯防守備缺摺○漕督李　奏陳湖河水勢情形摺○鄂撫奎奏甄别知縣片○貴撫潘　　　别知縣片○六月初十日吏部翰林院侍衛處値日吏部引見七十八名廂白蒙一名○奎潤假滿請安○京口副都統致　請　訓○山東總兵田恩來請　訓○江蘇按察使劉樹堂請訓○文達謝放杭州織造恩○周景曾桑寶仍預備召見○召見軍機致麟田恩來劉樹堂周景曾桑寶○發抄李鴻章奏保安州民兇犯劉五兒燒死一家二命案審擬奉硃批刑部速議具奏欽此○又海豐塲大使于樹屏請開缺終養奉硃批吏部知道欽此○又永淸縣民王連山因瘋殺死親父審以正法奉硃批刑部知道欽此○溥齡奏員外郎儼忠三年期滿題銷試俸奉硃批着照所請欽此○○給事中劉恩溥片再捕拿盜犯固各省地方官之要務其有成群結夥著名巨匪爲州縣官所不易捕拿者自應佐以兵力以期早日擒渠在統帶兵勇者雖屬分所當爲然非子以獎勵則誰肯出力以櫻賊鋒查山東之兗沂曹濟江蘇之豐沛蕭碭河南之汝正新息安徽之頴毫壽州均係向來盜賊淵藪實爲州縣官力量所辦不到者擬請嗣後凡此數十州縣著名巨匪經營員拿獲訊實者均查照軍營章程保加陞銜似是示鼓勵而靖地方曲突徒薪不能不綢繆未雨可否飭部妥議章程以爲鼓舞將弁之資謹附片具奏奉旨已錄○○奴才定安阿克丹跪奏爲敬謹查勘陵寢角樓大殿宮門城墻卡倫檔房等處工程情形較重勢難延緩　請興修恭摺彚奏仰祈聖鑒事竊奴才等前據福陵掌關防報稱東南角樓一座四面飛簷問有沉落黄玻璃瓦片脱節墜落頂黄葫蘆炸裂座臺亦有沉陷裂縫四面廊柱油飾爆落椽望木植門窻坎框均有　朽週圍銄幪損壤被風吹落大妃園寢大殿三同頭停滲漏中間飛簷坍損瓦片脱落椽望柱木門窻坎框均行　朽油節　落兩山墻前後簷牆　有裂縫銷地座臺四面方甎　□涤甎條石多有酥鹻宮門三問頭停全行滲漏瓦片多有墜落岔脊歪閃内外彩畫棟梁椽望柱木門窻坎倫久經風雨吹　木植□朽油飾爆落台階條石走錯銅幪捐壞鋪地方甎雨山墻前後簷墻甎塊鹻爛據福陵者總管報稱東西卡框二所坍塌倒落木料□朽磚瓦殘破於去歲七月間因河永漲泛舊基殘壞扮料一槪冲刷無他理事官廳坍塌臌裂檔房二間倒落不堪門樓一間倒落所存檔案譜册均於去歲七月問河水漲泛冲失大半所餘均被淤泥染污字亦模糊據昭陵掌關防報稱隆恩殿後二柱門西裏口北面方城牆劈落一叚約有四丈餘向東接連臌閃約有二丈餘向西接連臌閃約有三丈餘各等情詳報前來奴才當經會派司員分往逐細覆勘屬實恭查各工均逾保固年限情形旣重勢難延緩核對成書本年方向相宜亟應赶緊修整以昭愼重兹准盛京工部咨稱詳細查丈福陵東南角樓一座應拆卸頭停添换木植重砌牆垣修理照例核算共估需物料匠夫銀二千四百六十六兩八錢三分三厘大殿三間宮門三間俱應折卸頭停添換木植重砌墻垣油飾彩畫見新修理照例核算共估需物料匠夫銀一千九百七十八兩零三分四厘東西卡倫房各三間共六問被水冲刷磚瓦木植無存應行建盖修理照例核算共估需物料匠夫銀六百一十四兩零六分二厘總管官廳檔房二間大門一間俱己坍塌木植□朽山墻倒壞應折砌牆垣添換木植修理照例核算共需物料匠夫銀四百八十二兩一錢三分二厘昭陵隆恩殿後二柱門迤西裏面方城墻北面一叚倒壞四丈五尺迤東接連臌閃長二丈五尺迤西接連臌閃長三丈五尺共湊長十丈零五尺應折砌修照理例核算共估需物料匠夫銀八百七十八兩零二分一厘查同治十年正月三十四日内閣奉上諭嗣後着仍照舊章三陵應修各工估需銀數在萬兩以上者奏請派員承修如在萬兩以内者由盛京將軍會同工部侍郎辦理毋庸聲明請旨欽此欽遵在案今以上各工共估需物料匠夫銀六千四百一十九兩零七分二厘自應遵照舊章由盛京將軍會同工部侍郎敬謹興修如蒙俞允請旨飭下欽天監於本年六月内遺擇吉欺奴才等遵俟行知到日再行飭令承修各工委員敬謹修理其角樓應需琉璃料件由盛京工部飭令燒造運送所有工料銀兩按照奏定折减章程一半銅錢二成五實銀二成五票銀由盛京戸部庫存項下動支除將估計淸册咨送工部查核外謹將角樓等處查勘情形較重勢難延緩擬請興修緣由理合會同恭摺具奏伏乞皇上聖鑒訓示謹奏奉硃批另有旨欽此○○曾國荃片再打仗受傷人員如實在不能練習弓　例准免其騎射又准部咨嗣後請免騎射人員行令改習槍砲等因兹查有花翖儘先都司方殿元前在軍營打仗被賊矛傷左膀刃傷左手及槍子打傷右腿叅將銜儘先補用游擊准補頴州營左軍守備現署葦蕩左營守備周啓發被賊槍傷左膀深入筋骨淮揚鎭標中營左哨二司把總汪大興被賊槍傷左腿胯右手肘該員等均係受傷深重不便弓馬經臣查騐屬實合無仰懇天恩俯念該員等受傷深重均准免其騎射以示體恤除飭照章改習槍炮並取造受傷部位履歴送部查核外謹附片陳明伏乞聖鑒訓示謹奏奉硃批着照所請兵部知道欽此○○頭品頂戴湖廣總督臣裕祿跪奏爲揀員請補苗疆屯防守備員缺恭摺仰祈聖鑒事竊照湖南乾古堡屯守備田慶品在任病故經臣恭疏具題聲明所遺員缺另行揀員請補在案查例載乾州廳屯備缺出該總督於熟悉屯務諳練苗情之員揀選題請升調等語臣在於湖南省各營現任守備内逐加查核其有熟悉屯務堪以調補之員自應照例在於應升之屯千總内揀員請補兹查有鳳凰廳得勝營屯千總王定海年五十四歲湖南鳳凰廳人由練勇出師廣東置州等省保以外委儘先拔補歴補外委把總弁缺光緒五年八月拔補得勝營屯千總七年三月初一日領受札付連閏扣至十二年正月初一日五年俸滿考騐給咨赴部是年八月二十五日經兵部帶領引見奉旨着照例回任候升欽此該員年健才明　防愼勤在得勝營屯千總任内有年於苗情屯務均甚熟悉以之擬補乾古堡屯守備員缺洵堪勝任且歴俸已滿與例亦符合無仰懇天恩俯准以王定海升補乾州廳乾古堡屯守備員缺實於邊防屯務有裨如蒙俞允該員引見未滿三年邀免送部並請飭部頒給札付以昭信守除飭取履歴咨部外謹會同湖南巡撫臣王文韶恭摺具陳伏乞皇上聖鑒訓示謹奏奉硃批兵部議奏欽此○○頭品瑣戴漕運總督臣李瀚章跪奏爲謹將洪湖運河水勢情形恭摺具陳仰祈聖鑒事竊查光緒十五年二月十六日至三月十五日止湖河水勢情形經臣於三月二十四日繕摺具奏在案兹查十五年三月十六日至四月十五日止洪澤湖長水二尺現存六尺一寸高郵至馬頭落水一尺四寸仍存水三尺九寸邳宿運河長水數寸淮揚裏運河惟平橋淸江運口等汎長水一尺餘寸至三尺餘寸正値農田插秧引水灌漑高寶以下河水均見消落現在已交夏令正汎水漸長之時臣謹當督率道　並文武員弁等認眞修防不敢稍有疏懈理合繕摺具陳伏乞皇上聖鑒訓示謹奏奉硃批知道了欽此○○奎斌片再准部咨道府州縣無論何項勞績保奏歸於候補班人員行令該督撫卽以此項人員到省之日起予限一年詳加察看認眞考核如係守兼優堪膺民社之員出具切實考語奏明分别繁簡補用等因兹查候補班前先補用知縣陳光斗於光緒十二年十月初七日到省之日起連閏扣至十三年九月初七日試看一年期滿據布政使荆德標按察使覺羅成允取造該員履歴淸册詳請甄别具奏前來臣隨考騐該員陳光斗年富才明堪以簡缺留省補用除淸册咨送吏部查覈外謹會同督臣裕祿附片具陳伏乞聖鑒勅部查照施行謹奏奉硃批吏部知道欽此○○潘霨片再查前准部咨奏定章程道府州縣無論何項勞績保歸候補人員應以到省之日起扣足一年期滿詳加試看出具考語奏明分别繁簡補用等因歴經遵辦在案兹查有試用知縣古尙賢候補知縣楊廷傑均已試看一年期滿應行照章甄别據藩司史念祖署臬司黄元善造册會詳核奏前來臣查該員古尙賢老成練達楊廷傑勤愼有爲俱堪留省補用除册分送部科外謹會同雲貴總督臣岑毓英合詞附片具陳伏乞聖鑒謹奏奉硃批吏部知道欽此 
 
