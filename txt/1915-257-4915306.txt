# 1915 - 257 - 4915306

 

Page 1

 
 
譯述 
[歐西報業舉要（四）（十）]  
（譯輯者朱世溱） 
　　紡纎業三三染業八 
　　皮業一帽業二 
　　衣業五七裁缝機器二 
　　傘業一筆業三 
　　靴業九箱業二 
　　珠寶六鐘表四 
　　裝飾四理髮三 
　　車馬鞍轡八鑛業一五 
　　鐵業一八煤業一四 
　　煤氣自來水等二一磁業四 
　　橡皮業五當業一 
　　雜貨業一四普通報紙五四 
　　諷剌三二小說四四 
　　評論三二紀述五 
　　報告一三雜誌五二 
　　雜錄六尋常年報一一七 
　　美國報紙於英印刷者六法文報紙於英印刷者四 
　　德文報紙於英印刷者三意文報紙於英印刷者一 
　　西班牙文報紙於英印刷者一 
　　衛爾斯文（别有一種與英文不同）印刷者四八 
　　表中所列之數與前數表要不免有出入此以偏在一偶則略而不載義可兩收則前後互見之故也 
[第十五章日報]  
　　英國報業集中京師京師日報大者十三其中晨刋者七晚刋者六先以晨報計之則有 
　　泰晤士報ＴＩＭＥＳ 
　　日日電報ＤＡＩＤＹＴＥＬＥＧＲＡＰＥ 
　　斯垣逹報ＳＴＥＮＤＡＲＤ 
　　晨郵報ＭＯＲＮＩＮＧＰＯＳＴ 
　　日日新聞ＤＡＩＬＹＮＥＷＳＡＮＤＬＥＡＤＥＲ 
　　日知報ＤＡＩＬＹＣＨＲＯＮＩＣＬＥ 
　　日日郵報ＤＡＩＬＹＭＡＩＬ 
　　七者而泰晤士報之名譽最著日日郵報之消路最廣若以價值别之則前四者爲一辨士之報章而後三者爲半辨士之報章若以政見 
 
 
 

Page 2

 
 
時評 
[人格（冷）]  
　　何謂人格人格之最要者有所不爲是也何謂有所不爲其對面即無所不爲是也人而至於無所不爲則其人之無人格可知矣故言人格之初步即以有所不爲爲基礎有所不爲則其心必先有所犧牲故今人之言人格高尚者必以能犧牲爲最犧牲其祿利犧牲其事業犧牲其生命財產而教者以犧牲爲精神者也今日歐戰之國民示犧牲之力量者也然其原莫不由於有所不爲之一念也 
　　嗚呼使人人而無所不爲則國可以賣天可以欺一切廉恥之心可以無有而尚得謂之人也耶更無論其格奚若焉 
[命令]  
　　九月十九日大總統策令白川義則給予二等嘉禾章此令 
　　又令任命嚴家熾爲湖南財政廳廳長此令 
　　九月十九日大總統申令内務部呈准文官高等懲戒委員會議决奉交懲戒江蘇署松江縣知事周仲庠縱員需索署六合縣知事唐我圻浮收票費一案依知事懲戒條例第六條六十二十七兩欵應分别受降職降官及解職處分等語周仲庠准照所議降職並停叙實官唐我圻即行解職以示懲儆此令 
　　補九月十六日大總统策令庾恩賜給予二等文虎章劉鈞給予四等文虎章此令 
　　又令喀喇沁右旗輔國公扎木遜朗扎布著進封爲鎭國公並加貝子銜此令 
　　又令國務卿呈據銓叙局詳稱遵核陸軍部等署執書科長技正繙譯官各員資格請予分别叙官等語楊葆元徐尚武張文貴樟汪海清均授爲中大夫張伯英授爲少大夫劉汝柏梁上棟王錫恩均授爲上士此令 
　　又令財政部呈覆核贛省驗契得力人員請照章給奬等語前上饒縣知事趙峻增收欵項在三萬元以上辦理克著成效應准給予五等金質單鶴章以昭激勸餘如所擬辦理此令 
　　又令參謀本部呈貴州護軍使署參謀長周樂儒懇請辭職周　儒准免本職此令 
　　又令參謀本部呈請任命張承禮爲貴州護軍使署參謀長應照准此令 
　　又令陸軍部呈請棟派團附營長各員缺應准以田汝珍充任陸軍第八師砲兵第八團團附王全勝充任砲兵第八團第二營營長張傳堃充任步兵第三十團二營營長李敏元充任工兵第八營營長此令 
　　九月十六日大總統申令直隷巡按使朱家寶呈據昌黎縣紳商學界瀝陳前知事郝繼貞政績公懇傳請援案特赦等語該前知事郝繼貞旣經該縣紳商各界瀝叙任内事實確係事出因災欵非入已其情不無可宥本大總統依約法第二十八條特赦郝繼貞免其執行以從寛典交内務司法兩部查照此令 
　　又令内務司法兩部呈准文官高等懲戒委員會議决河南等省巡按使先後呈劾疏脫監犯知事曹瀛等交付懲戒一案依照知事懲戒條例均應受降等處分等語河南睢縣知事曹瀛署山西左雲縣知事林毓杜福建大田縣知事姚其昌邵武縣知事何紹休均著照所議即行降等以示懲儆此令 
　　補九月十七日大總統申令内務部呈准文官高等懲戒委員會議决廣西巡按使呈劾知事吕鳳逸辦理驗契擅收規費一案依照知事懲戒條例應受解職處分等語已撤廣西藤縣知事吕鳳逸著照所議即行解職以示懲儆此令 
　　又令内務部呈准文官高等懲戒委員會議决前吉林巡按使孟憲彝呈劾積壓訴訟行止不端之已撤代理雙陽縣知事梅鎭涵請交付懲戒一案依照知事懲戒條例應受褫職並奪官處分等語梅鎭涵著照所議即行褫職並停叙實官以示懲儆此令 
[專電]  
　　北京電參政梁啓超堅請辭職日内當見允准明令李家駒昨亦呈遞辭職書聞黎黄陂已購鄂垣舊督署地址建築别墅張勳又電請來京 
　　北京電據外交團電甘省由陜竄入大股匪徒會合土匪張并村等圍撲慶陽幸軍隊追剿甚力不難撲滅 
　　北京電公府今日會議要政國務卿各部院長稅務督辦均列席 
　　北京電民國三年二月俄使提出阿爾泰撤兵條款六條並聲明中國如能確實施行俄兵始能撤退條文略稱（一）不得勒收哈薩克牧地（二）俄人享用在喀喇額爾齊斯河及其支流免稅貿易及航行利益並准俄人經營該河航政（三）將布爾楚木河口等處修築碼頭並准俄輪船公司於瑪納斯及古城設立貨物代辦所（四）承認俄人於阿爾泰區域享有地叚及他項不動產之權曁任便居住漁獵耕種（五）每年組織司牙孜一次（六）實行光緒七年條約雖經兩國代表往反磋商迄未解　故駐兵亦未撤退現聞俄使重垧外部提議前條請爲從速解决外交部以要求過大決意拒絶 
　　北京電陸軍部差遣員王煥文王麟書製造醋以脫鉀綠養三硝强磺强鹽强火酒等藥經該部長派軍械司技正胡某考驗認爲成績優異特具呈請給五等文虎已奉批准 
[譯電]  
　　北京電憲法起草會會長李家駒已辭職北京日報豫料旦夕將有大總統命令准梁啟超辭職國權報載稱徐國務卿擬於下届政事堂會議時提出振興中國路政辦法八月份鹽稅共收四百萬圓較七月份增收十萬圓（二十日） 
[戰電]  
　　其一（英人路透電） 
　　倫敦電軍械部大臣喬治氏答某君書日來書以國人之體力强健者其天良上保衛國家之義務應否於戰局未了之際變爲法律上之義務此項大問題政府應爲國民之先導云云尊論甚是今政府深悉明確導引國民之必要刻方討論此事以期有適當之解决此鄙人所可爲君確告者也如募集之兵數表示吾人能以自由徵兵制而獲勝則吾人斤斤爭論徵兵制之問題未免大愚但若已募之兵數表示自由制已失利用非有法律之壓力不能募得所需之兵士以擁護我國家之尊榮保全歐洲之大局而杜窮兵黷武者之勝利則以鄙人所知吾國處此境位未嘗有反對强迫制者即使有之鄙人逆料其决不能得工黨之同意也鄙人知能使吾國終獲國家大事所繫之勝利者惟吾人各盡全力一法而已舍此别無他道鄙人旣已知之敢不竭其力之所能至以期逹此日的至于鄙人一已政治上之遭遇則非所恤也時局阽危鄙人言之屢矣今再反復斯言鄙人固抱樂觀主義者然默觀時事札人之憂不能自已祖國之危險實逼鄙人發此警聲鄙人之爲此者蓋有所恃所恃維何即鄙人之警聲苟能喚醒國民及時努力共負時艱則最後勝利屬於吾人是也 
（十九日） 
　　亞姆斯特丹電德公報謂維爾拉已被攻陷俄軍刻退走（十九日） 
　　倫敦電英帥費蘭巨公報謂自九日發表公報以來前敵迄今未有變動惟雙方曾有地雷戰事伊泊爾東面砲戰頗爲活動（十九日） 
　　巴黎電全陣線砲隊甚爲活動德軍在貝爾台境炸極猛烈之地雷一枚繼乃進攻爲法軍擊敗且俘敵若干人伏斯巨有劇烈之炸彈戰事（十八日） 
　　倫敦電俄國政局氣象極不明顯各政黨愛國情殷約束惟謹故表面無甚舉動國會態度沉靜蓋知國人所付託之大責任而思維持也聞國會停議係出於首相之意其餘内閣大員皆不贊成然首相此舉實由愛國起見衆皆諒之首相以爲國國已盡其職務若再延長會期徒使政治上有發生不便利舉動之機會而内閣其餘大員則謂國會繼續開議與戰局極有裨益（十八日） 
　　倫敦電昨日奥公報謂東加里西亞之戰事大爲沉寂戰局全無變動惟俄軍攻擊伏爾希尼亞三角砲臺較前猛烈東加里西亞戰地德訪員詳言該處天時不佳道路險阻以致德軍行動極爲困難接濟光屬不易所謂大路者直同無底之沼澤除本馬地小馬外車馬皆不能行俄帥伊文洛夫有此利益故能發展攻勢云（十八日） 
　　彼得格勒電俄國魚雷驅逐艦一艘在小亞細亞錫洛泊口岸附近又擊沉裝載軍火之土國行船一隊船中人已被救起（十八日） 
　　倫敦電製造軍火工人聯合會之代表聞喬治氏演說後即開會討論承認一再出力以增軍火出額之必要並議决大綱如下（一）擔認暫時取銷聨合會限制工人之規則（二）襄助政府有統系之調查俾可確知熟手工人每日至少須工作若干時始可使機器日夜不停（四）便利生手男女工人之僱用（十八日） 
　　丹麥京城電瑞典不許商船裝載禁止出口之貨物者由海面往來於瑞黄各口岸之間蓋以運貨之船常不行抵其所稱之目的地聞有數船行至德國口岸或爲德艦拘去瑞京官場曾扣留開往瑪爾摩裝載五十萬基羅格蘭姆猪油之商船瑞典因英國煤炭停止輸入大爲惶急煤氣廠及工廠多有不能支持之狀路透電社從可恃方面探悉英政府擬發護照准禁品運入瑞典惟瑞典須准若干貨物運往俄國（十八日） 
　　蘇菲亞電協約國代表往見布首相交出公文内容若何尚未探悉（十四日） 
　　其二（德人德文報專電） 
　　柏林電（由倫敦轉）九月十八日德軍大本營公報云英法軍艦出現於登扣克外者爲德國飛行家所擊擊中驅逐艦一艘法軍希圖奪回貝爾台戰壕失敗而止（西境戰况）俄軍進攻斯希克者已爲德軍擊退德軍仍在進攻杜拉堡（即特文斯克）橋端要塞已占俄軍前鋒陣地一部分德軍在維爾拉附近前進維爾拉與尼們河間之俄軍陣線已有數處爲德軍攻破俄軍現正退走被俘軍官二十六員兵五千五百八十人失機關槍十六枝興登堡將軍麾下之右翼及里哇波爾特親王之軍團已遣勁旅渡過斯恰拉河俄軍勢已漸弱（東境戰况） 
　　華盛頓電駐美奥國大使署宣布九月十九日維也納官電如下俄軍希圖以回攻敗布柴資東北奥軍抄攻計畫但爲奥軍所敗奥軍砲隊曾毁俄國鐵甲摩手車一輛東加里西亞戰事日見沉寂惟伏爾希尼亞炮臺附近目下仍在惡戰中（奥俄軍戰况）鐵洛里斯邊界有砲戰福爾加里亞高原尤烈意步兵進攻柯斯同山大受損失而退卡林西安邊界太維斯附近及海濱陣線均有砲戰意軍在佛里區及桑瑪蒂洛附近進攻者爲奥軍擊退（奥意軍戰况） 
[東方通信社電（日本人組織）]  
　　東京電武富藏相於内閣會議時說明明年度之預算謂明年度歲出入爲約五億五千萬元通常歲入計五億四千二百萬元其不足之額由餘剩金項下撥金一千萬元並售軍器價金六百萬元塡補又此次總預算較諸四年度實行預算減少三千萬元（二十日） 
　　東京電日本於蒙古赤峰縣並鄭家屯新設領事令館業已認可（二十日） 
　　東京電俄向日本定製軍需品中已輸送者計砲彈八百萬發（二十日） 
　　東京電聞日皇定於十一月舉行即位大典之際贈中華民國大總統袁世凱氏以大勳位勳章並特派大使齎贈（二十日） 
要聞一 
[錫抱四綠化物之猛烈]  
　　德文新報曰法國官場謂德軍所用之瓦斯彈丸無害於人命由是可知法國所造閉塞氣息之瓦斯苟大用之必有制人死命之力矣而法國瓦斯所以猛烈異常者以其用錫抱四綠化物所製也前者美國新新納提埃奎爾報與紐約泰晤士報嘗謂據美國化學名家稱英國汽船魯西台尼亞號載錫抱四綠化物二十五萬鎊專備法政府用之製造閉氣瓦斯云若然則魯西台尼亞所喪搭客之性命當由法政府擔負責任蓋魯西台尼亞之搭客多死於錫抱四綠化物所化之汽也 
　　五月十日美國新新納提奎爾報之原文曰皮特斯堡地方所製之材料與魯西台尼亞之破壞大有關係查製造此物之宗旨固無陰謀然一裝船向未出口余（即美報之通信人自稱）旣於四日前已先有言法軍所購皮特斯堡之殺人材料必連累船人一併葬送海底 
　　錫抱四綠化物者爲揮發性之物質其味能使人頭眩眼花鼻喉舌等間奇癢異常魯西台尼亞號所載此項貨物專用之製造痲痺炸彈以備法軍對敵德兵使用當在皮特堡定此貨時德國官吏已探知此貨由魯西台尼亞汽船裝載夫德人旣偵悉其中情形則謀阻此貨逹其目的地以免其國軍人受此荼毒自屬意中 
 
 
 

Page 3

 
 
之事故上星期一日余旣斷定星期四五魯西台尼亞大汽船必遇德國潛水艇而被魚雷轟擊今不幸果中余言矣 
　　此項爆炸物質之汽彌滿該汽船之各艙因而搭客多有猝然倒地不省人事者其餘之客人見此情形遂紛紛逃上救生船以求苟全性命伹所言之汽非來自魚雷乃出自盛錫抱四綠化物之桶中蓋其桶一經魚雷震破桶中之錫抱四綠化物卽化爲汽矣人遇此汽呼吸必弱向未習慣者且必咳嗽及此汽入口鼻中則人當立即倒地失去知覺苟有醫生解救則中汽之人越時不久即可死而復生否則無救矣然在船上當船破人亂之際非特匆促無暇即令從容不迫又安得許多醫生來解救也 
[日人僞造我國紙幣案（東京通信社社員飄萍）]  
　　九月十三東京發 
　　本月十日日本三田尻警察局忽發覺日人僞造我國紙幣之重案兹事日人尚守秘密先以所知者函述如下 
　　僞造之目的據日本報紙所偶載若輩之意想以中國近年必有亂事其僞造紙幣之目的即欲乘中國有亂之時流入内地云 
　　僞造之種類據日本三田尻警署所偵知破獲者皆係五圓紙幣其數逹四千二百張計我國通用銀圓三萬圓但此外已經行使與否尚不可知誠我經濟應注意之重案也 
　　僞造之主名此案要犯其爲首領者則廣島縣佐伯郡砂谷村人賣藥行商中村六一其印刷者爲原業印刷與中村六一鄰居之前田逸雄其出資金者則爲山口縣佐波郡防府町人藝妓烏龜伊藤義直又其同類都濃郡須金村人時高太郎 
　　僞造之場所在廣島縣佐伯郡離二十日巿三遠遥之山窟自昨年十二月以來即設此僞製造所盛行製造然則已半年矣其僞造之數又安知其止有三萬圓乎 
　　現在之辦法上述出資者太郎與義直兩人由三田尻警署偵知後即行拿獲又山口地方裁判所之鄉津檢事聞知而後急赴製造所六一與逸雄兩人亦即就縛並搜獲物證計僞造紙幣三萬圓已獲各犯皆已在山口監獄收監聞此案連累之人甚夥該處檢察官正在活動偵察云 
[北京快信]  
　　平政院新傳雪印軒 
　　京漢路案牽涉名妓雪印軒致雪印軒因此被傳此爲京師最近一種奇豓之新聞述之頗足破人連日之沉悶也 
　　原參中劾該車務總管唐士清以專車運送雪印軒故有此一波此與津浦案牽涉陳蘭香之母陳老太者同一風流事件然陳事聞已經辨明（並無以免票往返南北情事）而雪兒則正受審理若果確實雪兒固無罪唐則不免有涉及刑律上損害國庫圖利他人之條耳 
　　雪雖京滬名妓今殆已二十七八矣其人明睞善媚談吐風生爲天津挷子名角元元紅之婦者已數年忽離忽合實未眞離元元以案入獄雪乃典質一切並重復賣身請律師買關節以救之閱事旣多故極狡黠前清之末入京以與一部郎爭車道大罵如爾等小官保足經我一碰部郎怒入之獄遂入津買娼未久復嫁元元去年後張豓幟於北京遂至種此獄之小因矣 
雪在京時著名之客爲京張總辦關冕鈞俗稱阿關汪某黄某生涯亦殊不開張其可傳者爲揶揄名士易實甫一叚故事易本善哭多情於袁二公子豹岑之座一見倾度心輙思染鼎公子爲介雪慨然曰可但聲價所關須千金一夕耳易盡其囊僅得三百益以公子之助得所要求之半强而後可至黎明雪即飄然而逝易八九次謁候而不得一見重賄其婢媪則曰姑娘大忙且緩圖之易一日瞥見地在他室而不與面乃嗒然去而不返矣然廣筵稠座之中雪尚時以媚眼媚此老頭此老頭者輒大歡悅笑不合口作詩以贈登之報端自謂洛妃仙子之遇不是過也 
　　雪何以與此唐公有關係則由韓家潭之粤人俱樂部爲結之緣蓋雪隸籍之慶餘堂即在此胡同内咫尺可逹雪與此唐及該路醫生湯富禮均在賭友而兼膩友之列雪自後改赴漢口時往返於京津亦時以坐花車自負但謂係其漢客二梁公所送坐而此次參案乃涉及唐此則此中一大關鍵也 
雜評一 
[辭職（無名）]  
　　辭職中國人之惡德也我所最不解者也蓋進退乃一身之大節旣知今日之不能不退則昔口何爲而輕進乎雖然若今日之辭職蓋有不能輕非之者何則今日之時變固有非尋常誠實人所能預料者其辭職尚能有所不爲也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之京訊]  
　　審查後之報告參政院代行立法院所收國體請願書自經十五日開會審查後本有定昨日開談話會先爲不正式討議之說本報曾據以登載兹聞該院旋以建議政府原爲一種不擔責任之辦法斷無不贊成之人遂决定不開談話會逕定下星期一即二十日特開大會提出審查報告付諸公决 
　　各地方之防務政府以近日國體問題發生各地浮言蠭起黨人時思蠢動且時近冬初各處不可不嚴加防範以維秩序日前曾由統率辦事處召集陸軍内務當局開一防務會議協議一切其結果已於十五日分電各省軍民長官如下一無稽之謡言足以摇惑人心紊亂地面宜訓令各地方警察長官嚴加取締二亂黨乘機思逞近已迭被破獲宜督飭水陸軍警加意偵察防範三各處無業遊民及災民易與亂黨勾結宜訓令各地方長官設法使之各安生業並注意監察云云 
　　張肅政之電話國體請願書中列名之人頗有事前未及通知事後不肯承認者此亦社會上投遞公禀時常有之事本不必諱言前此京報中有記載肅政史張超南撤消列名之事者同時某京報又力辨張氏無摘消列名請願之舉兹經切實探訪知張君於福建請願書正在繕寫時即有人報知其事張君遂以電話要求摘釋現在福建請願書中已並無張名是前者之所紀載於時期上雖有微誤而於事實上固無大謬也又聞肅政史中尚有周登皥君亦係福建人亦有臨時摘釋之事與張肅政相同 
　　袁克定之申辯某外報云袁總統大公子克定君自乘馬墜傷後當時雖卽爲醫治但至今仍未大愈據醫生云須往湯山以資休養近有參政多人前往謁見袁君告以各西報謡傳中國將行帝制帝位卽將由其繼承等語袁君聞此語後即曰余久病未愈已無研究政治問題之希望余已令僕人前往河南北墅山建造别墅不日告成余將入山何以外人對余有如此之妄度耶云云袁氏究竟有無此言與有之是否出於本心則均非外人所能知矣 
[外交官與交涉員之資位]  
　　外交部消息日内該部即將呈請總統派以兩處駐外公使一爲農商部轉咨據現在暹羅中華總商會總理陳鶴珊電請派駐暹羅公使以憑與該國締結商約一爲自駐巴西公使劉式訓前次請假回國刻下不願再往呈請辭職亟須另派人員接替且此呈上時即應循例開單請簡聞最有列單資格者共有四人一爲前金山領事黎榮耀一外交部參事夏貽霆一前清外務部郎中沈艾蓀其餘一人未悉情駐巴西者係屬補派而駐暹羅者爲創設之初則尚須與該國交涉然亦不難辦到也云云 
　　外交陸總長以特派之各省交涉員於行政上之地位不甚明瞭且公文往來並無規定程式於與各官署之聯絡上恐有未便特於日前呈請總統規定以示统一聞其内容以各省外交特派員之職位在巡按使之下而在縣知事及警察廳長之上大致與財政廳長政務廳長等同等往來公文之程式以此爲凖以上云云已奉批准通告各省遵照矣 
[京兆自治之進行]  
　　大小縣之自治經費京兆各縣現因實行地方自治已由京兆與籌辦自治事宜處議定自民國五年一月起實施惟所需經費亦應先行决定聞所擬大縣公費每月定每一千三百元知事薪俸定爲四百元自治經費二千五百元司法經費定爲一千二百元小縣公費一千元知事薪俸三百元自治經費二千元司法經費一千元平均每縣至多以五千元爲限共計約十萬元之譜 
　　評議會之簡章内容第一條自治評議會附設於籌辦京兆地方自治事宜處評議關於自治事宜第二條本會開會以京兆尹爲會長以本處處長爲副會長第三條本會置評議員十二人延請自治素有研究者充之第四條本會以每問一星期之星期二午前十時至十二時爲當會期此外如會長副會長視爲必要或評議三人以上提議得特開臨時會由會長招集之第五條凡會議事項分爲兩種（一）本處交議者（二）評議員提議者第六條會場表决事件以出席人過半數之認可爲通過第七條每次開會應具議事程序議决應具報告書提議應具意見書意見書及修正案應先期印送與議各員第八條議案有須審查者得由會長指定評議若干人爲審查員以其結果報告於會議議决之第九條議决事件由本處採擇施行第十條前項評議員槪爲名譽職但得由本會酌送車馬費第十一條本會文牘繕寫事件由本處員司兼辦第十二條本簡章於本會成立日施行之如有未盡事宜得隨時修改 
　　京兆尹之面屬事項一舊日自治職員及向辦地方事務人等其品學優劣宜留心訪詢隨時注入日記送處備考一接見紳董時應申說自治與人民之利益以鼓其興味一新自治區如何劃分宜隨時注意協助縣知事辦理一舊自治經費歲入確數若干將來能否添籌若干並籌欵方法須會同縣知事詳細規畫開摺送處以爲請欵補助之標準一各縣如有揷花地不便治理者以改隷何縣爲宜應查明形勢具報一各縣自治範圍内應辦事宜就地方情形擇其急切必需或淺近易行者應會同縣知事召集明白紳妥籌切實辦法分條陳述意見以爲分期立限標凖一轉逹縣知事於選送自治研究所學員時應按城鄉各區匀配 
[各省官產估值之調查]  
　　政府前爲彌補預算起見擬將各省官有產業估價出售並電令各省地方官切實調查每省官有產業侒有若干迅速呈報中央現聞政府已陸續接到各省報各就中以廣東官產爲最多計值二千六百萬元江蘇次之計值一千八百萬元奉天熱河湖北又次之計各值一千七百萬元至直隷福建安徽江西吉林五省計共值一千萬元山東湖南雲南計各值七百萬元河南山西貴州計各值四百萬元浙江甘肅黑龍江新疆則各值三百萬元 
[新約施行後之滿蒙]  
　　東三省特别省官制外間傳說紛紜甚有致疑其何不發表者兹聞此事於叚鎭安上將軍在京之時並未認眞討論即段氏離京之際亦示提及此事惟段氏不得有兼任巡按之命須俟此命發表之後方能提議此項特别省官制 
　　東三省自准日人雜居後交涉必繁政府决定於該省鐵嶺地方設立交涉局作爲永久機關業於本月十日着手組織此項經費由鐵嶺縣等十二縣各擔任五百元共數爲六千元 
　　政府對於内蒙古内政之整理本擬有根本計畫惟因種種障碍迄未實行近則外蒙古之自治區域旣已確定而中日新約又已履行於是内蒙内政益不可不速事整理奈蒙地風氣閉塞未便徑直施行須先與内蒙古各盟旗王公疏通意見政府擬於十一月中旬召集各主公開一會議會議地點則在北京或奉天未定俟决定後即當通告各王公出席 
[北京之所謂異聞]  
　　北京社會上近日出現之異聞甚衆若前此天橋之挖出殘碑銅井刨出之古城皆足爲一般人士之所盛道刻三日内内城地面又有異聞之發生雖本之歷史物理無足詫怪要亦最近之奇事爰錄如下 
　　鐵阡之古文東直門内羊尾巴胡同核桃園地適空曠甲午前即有俄人在彼建設教堂庚子而後租地擴充地佔甚大該處地曠人稀蒿草極多前日上午内左四區巡警高增新玉祿往彼巡邏忽見教堂牆下路旁發光進前看視有鐵阡二支長過六尺耳環畢具檢視多係古文僅識得太平莊三字餘均不能辨認當即呈區一時道路相傳多爲詫異蓋旣係古物何以不於地中深處刨出如係今物又何以文難辨認而式様絶無其類刻經一面招領一面擦檢其文將作古物陳列 
　　枯樹之生火西直門内南溝沿帽兒胡同溝旁有枯樹一株不辨其爲榆爲柳前日下午區署有鋸去之議乃該樹忽自中心生火始則濃烟繼發火光終成一柄火傘内右四區長警及消防隊等竭力施救而火竟節節焚燒毫未少熄較之高樓兆焚火勢尤旺自一時燒起至三時愈烈遂由消防隊調用大水激撲澆鋸砍一如故舊竟燃至夜十二時許始行自焚罄盡一株枯樹施救不下二百餘人終至燃燒一日爲從來所未有之事 
　　綜上所紀按之事情固亦奇異而本之於歷史物理當亦有其原理在特京俗尚謡經此發現將又不史爲造謡家之大好資料各該地面已將詳細解釋矣 
[世界和平大會之發起]  
　　昨日北京萬國改良會接得新荷蘭（此處屬於英國）發來公函一通署名係英商會書記聯合會調查地理學會商會平和會各宗教聯合會保護自由會工程司聯合會社會黨公同發起和平大會其宗旨聯全各國注意和平並擬在各國均發起此會仍於海牙立世界和平大會共組織法不似從前徒務虚名先請各國速派代表到會商議條件其大旨謂凡各國鎗砲兵艦應由政府立廠製造不得由人民自由創造願意聯合各國社會團體商會用全力鼓吹早日停止歐戰恢復和平成立世界和平會時提出意見無論何地何國不能以所占之處卽收爲戰勝國之屬地屬國苟被占處之人民出於情甘樂意者聽之否則此時人民雖不敢抗日後必起反對擾亂和平我英國將來此役告終議定和約之時應由議院公决不能由君主一人獨斷獨行並須規定外交大臣不能擅與他國秘密聯合或同盟各種協約蓋此等措施在當軸者雖視爲外交上一種無上手段而其實招各國之忌醞釀戰端之機也嗣後不欲大和平則已如果欲望大和平非蠲除此種外交辦法不可再各國均須逐年減不少武裝以期開誠布公無爾虞我許之弊此次議和之後各國須取消徵兵制水能强迫人民當兵養成全國殺人之人以上單開各大端除由新荷蘭和平本會書記部送請各國政府立案外兹特送逹中國北京萬國改良總會立案云云會長社會黨羅斯附件内開請派代表赴海牙之各國其名列後美利堅英吉利德意志俄羅斯法蘭西奥地利義大利西班牙日本中國比利時土耳其瑞典挪威葡萄牙丹麥希利尼荷蘭瑞士墨西哥崗果巴西均應派遣代表每國三人兩男一女赴海牙商議世界和平各辦法請貴會提倡云云會長丁義華氏接閱後極端贊成已將此公函宣布矣 
[天津發起維持國權國土會續誌]  
　　天津紳商所發起之維持國權國土會前在上天仙茶園開成立大會略情已見昨報當場推定卞月庭爲會長李星北劉俊卿陳靜齋李鶴鳴英實夫杜筱琴張月丹葉蘭舫李渭占李頌臣孫紹文王少荃林墨青嚴範蓀張伯苓趙君逹楊曉林王松樵張蔭棠張升甫張松圃陳藎仁諸君爲職員擬於本月十九日下午二鐘在河北安徽會館開全體大會昨已函知北洋大學校南開中學校天津中學校新學書院高等商業學校中等商業學校水產學校甲乙兩種工業學校德華學校軍醫學校北洋師範學校官立私立法政兩學校初等商業學校天津勸學所所豁之官民立各小學校教育會商務總會直隷商務聯合會北洋商學公會京津保善後協會各行商研究所商團國貨維持會津埠各報館望海樓公教進行會龍亭公教進行會中國基督教會美以美會青年會體育社合津會館善堂聯合會鹽務公所紅十字會義阡局城廂内外各村正副各機關届時到會核議辦法以保主權兹將關於此事之各項文件錄左 
　　法領事傳單爲傳知事照得海光寺地方（卽法國推廣租界）居民人等知悉該地因由工部局設法使之發逹兹規定辦法如後（二）編定捐納花名册以定一千九百零二年推廣租界居民所應付之損項（二）該民等須知若不遵繳此捐將來並可送究或科罰金至期所欠之捐欵另須加付六釐之利息（三）該民等須知其已在他機關交納之捐稅法工部局槪不承認（四）通知一千九百零二年推廣租界之居民凡未經法工部局允准所蓋之房間及他工程將來或可令他撤去蓋該地已受有法律之抑制因於一千九百十三年經該管之機關已將該綫定明或將來法界公議局尚可繼續規定之嗣後另開清單分送各人以使其易知應付之捐項若干所有以上各條定由本年九月五號實行須至傳單者西曆一千九百十五年九月一號大法國駐津正領事官寶如華印 
　　老西開居户第一次上警廳呈爲不全公理濫施法權懇恩轉詳速行抗阻以重主權而維領女事竊有津南牆子河外俗稱老西開者地本中國之土法人意圖侵佔雖經我外交部一再抗爭至今交涉未定乃法人近使其强迫之行爲思欲藉口業已通知先納捐稅以爲交涉有據之地故該國駐津領事出有傳知恫嚇商等逼使交納捐稅商等爲保全領土維持主權起見業與法領事函爭不負納捐義務矣爲此合併聲明伏乞貴警憲案下恩准轉詳速爲抗阻以重主權而維領土實爲公便上禀 
　　老西開居户第二次上警廳呈爲哀陳下情懇乞向法領事嚴行交涉以保領土而重國權事竊民等在牆子外老西開地方置買田地修蓋住房業經禀明在案並因庚子年後法國推廣租界原以牆子河内爲邊緣民等修房之處實是本國完全領土此中外仕庶人所共知並有前年該處天主教堂添設電燈當即借用法國電燈房之電後經法領事查閱此處伊急飭令法國電燈房總辦布某將電線割斷據云此處係中國土地法國不能借給電線云云因該處本國并無電燈房復借用英國電線至今尚且如此况前者法領事有此說項此節亦是交涉之鐵據所奇者日前法領事在該處添設巡捕逼納捐費民等聞命之下不勝駭異伏思民等修蓋房屋業蒙仁憲設立警察刻經有年不意法領事添設巡捕逼納房捐未知據何理由並聞法領事有直接外交部憲交涉之說非將該地吞併不能甘心等由且民等關乎性命財產情急萬分惟有懇求我仁憲迅速交涉以保領土而固民產實爲德便具禀人李鶴鳴陳藎仁董墨宸王書元慕天祥孫子壽李宗仁房雲龍李富貴孫漁人孫鳳山盧剣秋張潤亭孫義山張廣仁姚華亭劉盛明周振東張廣良房俊王擇三張文科崔德榮姚文璞董幹臣孫恭壽張文華李觀瀛孫薛允小學堂全體 
　　杜竹軒上巡按使警察廳呈爲侵佔領土强迫納捐懇恩保護以維治安而重國權事竊天津法租界南牆子河外海光寺一帶地方本係完全中國領土惟因地勢低窪以至無人居住去歲春間由天主堂出資購地運土塡高建築大樓一座並住房若干問又擬於該樓旁首建造大會堂竹軒素崇天主眞教爲禮拜方便計遂相率移居該處當遷移之初即見有中國警士站崗詢之於神父亦云此係中國土地並非法國租界奈於今年九月二號突見法領事之傳單迫令居民向法工部局納捐並云若不遵繳此捐將來並可送究或科罰金云云聞聽之下不勝駭異夫竹軒旣係中國人民居中國土地絶對無向法工部局納捐之義務雖該傳單有一九零二年推廣租界一語然而該國租界之推廣是否已經我國政府之允可且旣云租界何以有中國警士站崗其明明未經畫入租界可知夫以中國土地未經中國政府之允可而法人　言推廣租界以中國警權所在之地未待交涉解决而法工部强行徵收捐項竹軒雖教奉天主而誼屬國民稍有人心疇能甘此奈今日天下有强權無公理倘彼恃力凌我者執行强迫手叚與我民以難堪時馴弱者顧或能飲泣忍痛剛强者難保不游起風潮且聞一般法人云此處地方乃中國官吏甘欲讓歸法國者若此警言固不足以厚誣我長官然而爲民上者如不急與嚴重交涉折回法領事無理之要索亦實難自白於天下也竹軒稅居此處地無一隴房無一椽爲個人計儘可無庸多言然而爲全體計爲治安計爲國土國權計實有不容緘默者爲此懇請據理力爭以重國土而維國權俾法人不得越界要索使人民獲蒙國家保護則幸甚矣謹呈 
[膠濟雜聞懷瑾通信]  
　　膠縣鹽局開幕膠縣奉令開辦之官鹽店日前已佈置妥貼惟因體恤商民起見一月前已出示通告預定九月十五日開幕嗣後居民無論零買躉批均須至該局售買輸運各鄉鎭村槪須該局憑照零星亦須持有印花發票否則立即拿辦重懲以儆私運 
　　青島稅關照舊膠海關自九月一日收回歸立花稅務司接任管理後凡經手代報關稅營業各家迭次來青存案計今已逹十七家之多昨立花稅務司出示通告此次開始收稅事務除稅銀規定一元五角六分八釐折合關銀一兩外凡屬稅關事件稅率等悉照未戰前舊章辦理云云 
　　前清舉人被辱濟南西門内布政司街張宅主人爲前清舉人張晋卿也年已大衍其子張百一現任某中學教員昨晚五時三區巡警局因踏勘張宅隔隣某女學校失竊事上屋察看賊蹤躍伏張宅内院時適張之孫女正在上厠該巡警向之嘻笑張氏孫女驚而嬌啼張晋卿聞聲入内院檢視望見屋上立一巡警乃向之責問巡警欺張毛邁報以惡聲張不堪其辱乃向三區控告詎區長牛逢慈警佐素性粗暴平日御下不嚴及聆張控詞不問情由反斥張損壞該警名譽遽加掌頰張據理與爭乃并加之以鐐銬及家屬聞知急以電話報告警廳内務科並濟南紳士趕到該區解勸張晉卿不肯云鐐堅欲見蔡巡按說明理由始能除去及羣紳延請其子張百一到來始代爲除去而該區長牛逢慈見動衆怒即避匿不見張晉卿乃自投警廳請辦不肯回家經人再三理勸儘可回家後向檢察廳或公署正式起悻悻而回一番紛擾其事究竟如何了結尚未可知然該區長之處置乖方不洽輿情亦可槪見矣 
　　遺老房屋被焚青島四方町有巿樓房數十幢爲某遺老之業產日昨午後一點四十分鐘五號門牌日本藥種商寺田國次因用烙鐵鎔開火酒桶封口致將桶内火酒觸焚直射寺田身上頭非手足胸口均已着火立即痛極倒地狂呼救命及隔隣居民聞聲而往立卽將寺田拖出街中而室内已付焚如不可響邇趕即用水灌救奈已冒穿屋頂延燒隔隣旋經消防隊急拖皮帶車至場射救直焚至二時五十分始行火熄事後檢點共焚去樓房 
 
 
 

Page 7

 
 
六幢寺田則已一息奄奄由憲兵隊昇往日華醫院療治未識能保全生命否 
[粤中之最近戒嚴譚]  
　　自黨人有陽曆九月起事之謡日來當道防衛益爲嚴密現調陸軍第一團三四等營分紥黄沙大沙頭各處北郊東西得勝砲台各加駐陸軍砲兵二十名第二藥庫添派濟軍第八營一連石井兵工廠添派濟軍十一營二連觀音山砲營加駐砲兵二連大北小北兩城門亦屬軍事要區仍飭原駐軍隊聯絡燕塘陸軍以固北路又以黨人私運軍火奇計百出龍將軍復飭令海防辦事處等將水上頭等兵艦如江大江漢江鞏江固二等兵艦如廣元廣亨廣利廣貞及龍驤廣金等艦一律調駐省河聽候命令出防卽日已飭廣金艦長瞿永　將該艦駛往北海游弋餘則駛往新會之崖門香山之淇澳等處以防黨人私運軍火 
　　當此防務喫緊之際而變更國體之說日來愈唱愈高各地黨徒乘機煽惑者亦日以益衆頃悉潮州汕頭兩地現有黨徒黄松等分派黨羽造作不經邪說四出煽惑并勾引土匪約期攻擊官軍事爲潮梅鎭守使馬存發探悉立派李營長親率軍隊分往汕頭等處相機剿緝業將爲首造謡之黄松等七名拿獲昨特飛足報請當道核准將其就地鎗决以昭炯戒廣九鐵路日來搜查搭客甚嚴昨日該路警察局總辦柴起標詳解犯人王景星一名至將軍行署王廉州人在南洋由陳炯明遣其回港混入内地希圖肇亂已由將軍府駐港偵探偵知王某欲於十二號早搭廣九鐵路火車前往石龍早被偵探隨車偵悉恐其逃脫遂在西湖將其捕獲押往貨車俾與搭客隔絶由偵員即時搜檢身上並無違禁品物惟一經審訊則直認謀亂不諱侃侃而談後在足部所穿之襪内搜出黨人襟章四張一係僞司令雷某一係僞營長劉某一係僞營長陳某一係僞營長周某訊其雷劉各黨羽現在何處則云各人有炸彈十七箱業已運入内地現正找尋其下落云云未幾車抵大沙頭車站即由將軍署親軍第二營長周定國將該犯綑解將軍行署矣又猪頭山行營主任何廼益昨亦憑線拿獲黨人李有（混名霧水鴨）李東二人押解將軍行署訊究又警察廳長王廣齡昨亦據偵探在城外拿獲陳燕彬吳英爽羅慶雲三名并搜獲僞徽章僞關防等物聞王廳長對於此案極爲注意親自提訊後即詳解將軍行署並將破獲此案之偵探一併解案以便質證 
　　當紛紛捕解亂黨之時其中亦有惡偵探借事邀功者如省城警蔡廳偵探劉卓煇到差數月不辦一事近乃多方假冒黨人由其友羅雲介紹現駐觀音山龍王廟周營長之護兵陳彬入黨囑在龍王廟甬道暗埋炸彈俟龍將軍經過自行爆炸事成給二千元現每月給薪二十元該兵因與藍顧問廚子陳桂父子商議以决去就該偵探因乘機誘說陳桂父子入黨隨於衣袋出襟章委狀三分塡給後立報由廳通電將該三人拿獲該偵探隨到堂質證龍將軍察出實情大怒卽將該探用七十餘斤之鐵練鎖押該監其廚子陳桂父子薄責開釋陳彬押訊候辦 
[新會鬭案餘聞]  
　　廣東新會鬭案日來仍未息陳姓與鍾姓挾嫌甚深昨日已將鍾姓之四家新村焚去屋宇五十餘家鍾姓人日夜守望昨晚十二時許復有六千餘人由上凌冲包抄鍾姓之後向塱頭舊村放火鍾姓人與之鏖戰戰至天明衆寡不敵遂至到處着火計共焚去房屋千餘間全村蕩然無存祇有關帝廟一間北帝廟一間仍然屹立其傷斃人口不計其數新舊兩村逃生者凡五人有四人已往香港避難有鍾希莊一名現逃至省城長堤寓泰安棧居住欲哭無涙現擬禀請官廳派兵彈壓檢殮屍骸並聞昨晚龍張兩當道已接鍾姓人來電亦請派兵保護檢屍鬭禍之慘可謂極矣將山鄉林姓距羅坑林姓天湖郎陳姓等十餘里之遥該鄉僅百餘人壯者多往外洋營業以地遠人稀向不預聞鬭事不料九號日晨早亦被波及各鬭匪將該鄉屋宇盡焚殺人無算財物搶掠一空 
　　昨晚趙統領因鍾姓慘焚殺加派趙標陳海黄如雲李江鍾標各隊長督帶師船駐紥石咀醫靈廟門口飭令壓强扶弱今日鬭禍已少息然縱横百里已成坵墟雖焚殺亦無可焚殺矣查鍾姓四家新村全村均屬富户被焚後約損失資財六十萬舊村損失資財二百萬餘外陳林諸姓合計損失不下一千萬有奇現旅港鍾姓人已電致北京總統乞飭粤吏救援廣州灣烟碼鍾某亦將此事電致北京矣 
地方通信 
[蘇州]  
　　水警廳緝匪蘇鄉交秋以來梟匪肆擾無鄉無之水警第二廳趙廳長查悉蠡口鎭有帮匪袁忠良袁忠道糾合徒黨數百人横行鄉里開場聚財領帮行刦無所不爲昨特飭水警遊緝隊長李振邦挑選精練緝捕等巡官前往各鄉跴緝 
　　毁店行兇案蘇州閶門外南濠洪同興牛肉發賣所在蘇鄉盛澤鎭組織一支店開設已有三載由孫永昌經理店務營業頗稱發逹詎本地方有一種私宰耕牛之輩以爲營業受其影響懷恨在心前日有該鎭著名梟匪曹小北子之徒黨李少慶小王和尚小金吉等糾集匪徒一二百人手携軍械一路招呼店家關門一面擁至牛肉店將孫永昌連戳七刀昏倒在地又將孫之妻戳傷手背掠去金戒指二只店夥及沽客均被毆傷店内器物搗毁一空並將賣下現洋一律搶去鄰居見勢不佳欲赴就近水陸警局報告該匪乃始呼嘯而散一面將受輕傷者送往傷科醫治孫受傷最重隨用板門抬至吳江縣請驗當時周縣長委承審員率領檢驗吏驗得刀傷七處木傷三記塡明傷痕飭令署警會同警區及緝捕划船警佐殷培六派長警嚴拿兇犯聞孫傷勢甚重恐有性命之虞昨日來城送往馬路回春醫院診視旋又送往齊門外洋涇塘美國福音醫院醫治矣 
[揚州]  
　　整頓善堂之批示虹橋鎭接嬰堂經理徐理菴經該鎭牛紳頌南等報告魏總慈善長曁運使方司長已誌前報現經方司長批示略云據禀虹橋接嬰堂原定坐辦二人現旣有王雲卿曹世泰坐辦何以復添入孔作賓高壽伯二人至乾脩名目尤不應有須知該堂經費重在保赤用人太多則損及經費嬰孩生命關係豈得任意安揷閒人候飭場運局傳知魏總董并加派委員會同迅速查明該堂賑疑按照向章核實用人所有乾脩一律革除并勒令徐理庵速將虹橋接嬰堂賑欵算清交由魏總董歸入育嬰堂辦理 
　　警察檢查印花印花稅自本月初一日實行檢查以來各區長警頗認眞從事並由商會發單勸導各商舖凡一元以上之賑據條簿一律貼用北悉各商舖仍多未能照貼昨多子街鴻昌洋廣貨舖售去五元以外之貨所出發票未貼印花爲某委員查出密報縣公署將該店東五某傳案懲罰聞近日由崗警拘至原店勒令復貼者日有數起云 
　　運動會之餘聞前報載私立女子高初等小學校開運動會發售入場劵所得之資悉充救國儲金一事兹聞該校先期由郭校長函送行政及紳商學各界計數百張而是日蒞會者大半持票入覧門售祇有百餘角而持票者均未照給票價皆云日後送來事後函索則多置不理查此會乃係全體學生願以技能換取金錢救國而設不料得此收場悔懊異常云 
[安慶]  
　　派驗馬華堤工皖鄂贛三省交界之馬華堤自上年接長堤開工建築已抵彭澤計長一千七百餘丈其中惟五十五號至七十四號地勢甚低又兼沙質高厚不一曾經水利局飭令宿松縣會同鄰縣傳諭聯合會紳集議修補在案現聞該堤均已加高培厚一律完固鄂贛已派委會同驗收昨皖使亦派僕委員道宏前往矣 
　　咨查巨匪證據宿縣地方有巨匪龐三姐向在皖蘇豫毗連地界燒殺淫擄無所不爲且敢抗拒官兵曾經緝拿漏網現在匿跡滬濱被偵探破獲暫覊某捕房惟該匪刑事證據必待檢查完備始可引渡頃經蘇使電咨皖巡按飭縣調查從速答復聞宿縣知事已將龐匪歷犯各案查明申報轉咨矣 
雜評二（默） 
[責任解]  
　　我所負責任爲我力所能盡者而放棄之是謂無責任心也我所負責任有時迫於勢力之不可抗不能逹我主張又不願枉道曲從於是不得不取消極態度而或稱疾或辭職正其人之良心發現而不能謂之無責任心也 
　　試觀都中轟轟烈烈之人物其所自負之責任爲何如更觀消極各人物其所表示却責之意見又何如世人必能明白其心迹若以取消極態度之故而即譏其無責任心視與觀望取巧派無所分别則豈公平之論哉 
[防謡說]  
　　謡言起而民心恐慌巿面紊亂他人乘間利用此固必至之勢也然今日之謡言非爲他而起爲籌安會而起也且其所謂謡言皆籌安會之方也故一言籌安會而民心即已恐慌巿面即可紊亂他人即能利用初不必更有其他無稽之謡言也然則止謡之法惟有止籌安耳舍是而别求所以防範有何益哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[錢業本票須貼印花稅]  
　　上海總商會接上海縣公署函開奉財政廳批據上海縣詳函准商會查復錢對計條情形由奉批據詳已悉查印花稅法第一條凡財物成交所有各種契約簿據可用爲憑證者均須　　印花方爲適法之憑證等語細譯條文語意凡屬則物成交之契約簿據即於第二條第一二兩類規定各種名目所無者亦應查核與何種性質相似之票據依照何種稅率貼用印花該縣錢業所出本票與南昌錢業所出計條同爲憑票支錢之證據自應如江西財政廳指定與第二類存款憑單一律用累進率購貼印花何得以隨出隨付並稱印花稅法規定各種契約簿據名目所無爲詞任聽漏貼致碍稅法除咨會江西財政廳函致南昌商務總會傳知各銀業一律依法貼用一面咨商鄂省一致進行免滋口實外仰即函知商會轉知各錢業嗣後所出本票一體遵章購貼並咨移淞滬警察廳查照等因到縣除移淞滬警察廳外希卽查照辦理等因刻總商會已致函錢對董事轉告各錢業一體知照矣 
　　又聞錢業自經商會通知後以莊票行用巿間與現銀無異凡往來之有已在票據上遵貼印花此項莊票應仍請求免貼以免重複業已决計續行請求商會轉詳縣知事再禀財政廳長請予豁免 
[湖北商辦川粤漢鐵路第二期還股辦法]  
　　前湖北商辦川粤漢鐵路股款清理處第二期還股辦法業已宣布照錄如下一自陽曆十月十六日起至五年一月十五日止（卽九月初八日至十二月十一日）所有各股東掣換存單及繼續登記正式收條一律於期内悉數還清期滿本處撤銷决不展期一息金一項除業將股銀全數收回者不計外兹經公同規定一律補發兩年（卽每股銀一元息一角二分）宣統二年應得息金仍按月補發其交股在宣統三年者仍按月照扣一協會開辦之始尚有特别捐一項兹經公訂即於還欵之第一月期内由股東將捐票交驗登記掣換回單單執此項捐票須俟彚齊後經審查員審查通過方生效力統希查照 
[外交部愼重交涉案件]  
　　駐滬特派交涉員楊小川君昨奉外交部通電云向來各省各商埠交涉案件凡重要者循例秉承本部核辦其餘尋常交涉案件類多按照成案每三個月彚報一次本部爲愼重起見嗣後如遇重要案件仍應隨時報部其餘尋常案件勿論交涉已給未結應按月報部一次每三個月再行造册彚報以資稽考而昭愼重飭卽一體遵照 
[傭婦通同匪徒]  
　　肉店主徐昆林偕妻黄氏投法公堂禀稱家在法新租界白爾路明德里二十二號門牌上月間傭婦李吳氏乘商人早晨出外之際串同匪徒三人到來將妻子手上所戴值洋二百元之金鐲一副並耳上金圈一副强捋而逸事後商人向家報捕後由包探將李吳氏拘案求請訊究黄氏供是晨婦人尚在熟睡覺有人將被蓋在身上待至醒來手上耳上之金鐲金圈均被捋去旋由丈夫回家報捕是實訊之李吳氏供由認識之夏子餘等三人到來囑我不許聲張允許事後分洋婦人一時糊塗聽從歹言並未聲喊金鐲等由夏等携去現在不知匿跡何處亦未分用洋銀是實聶讞員判李吳氏管押限將夏子餘等交案訊究如違嚴辦 
[結夥侵入第宅三誌]  
　　滬南槽倉弄胡志裕娵胡子新家被匪徒闖入行刦未成由警當場拘獲張則臣劉均卿二名解由司法科訊究在案兹悉該科曾經研訊張劉兩人均不承認問官以案關刑事乃於昨午備文解送地方檢察廳事主胡子新亦到廳具狀請求究辦當由林檢察長諭飭靜候核示一面飭將張劉兩犯分别收押候審 
[四誌偵探拘捕黨人之惹禍]  
　　日前法公廨判决陳再一案聶會審官因該犯槍傷人命罪在五年以上應判送内地法庭按律擬辦法副領事以該犯係屬偵探擬就法廨嚴辦故判該犯禁押西牢二十年而聶會審官則於案單上簽判押候再行核辦前　登載中西官會同簽判將該犯管押二十年一語尚非眞相云 
[趙正方終須到案]  
　　兩浙鹽捕統領蔡竹賢君以淞滬巡緝隊總領哨趙正方所部兵士現已一律遣散尚有短繳鎗械子彈等件業經一再催繳乃竟抗違避匿延不繳出兹查得趙正方在浦東北蔡鎭住宅内藏匿槍彈兩箱計二千粒又快槍一桿當於前日移文警廳派警馳往北蔡如數起出解送統部核收惟欠繳緝獲之私鹽一百二十包又戳記一顆尚未追獲業已詳請胡運使轉致該管地方官廳查緝趙正方到案追繳矣 
[偵捕兵工廠被裁工匠]  
　　鄂省漢陽兵工廠自辛亥革命以來屢經變更所有裁汰革除之工匠人等流落在外爲數不少日前經宣武上將軍行署駐滬偵緝員偵有此項失業工匠受黨人雇用潛在上海設立機關私製軍械特禀由巡緝處雇覓曾在漢陽兵工廠當工匠之楊長慶等四名充作眼線會同黨地軍警設法偵緝聞前日緝閘北華界某地點捕獲是項工匠三名押候訊明懲辦 
[再誌挖泥工程之進行]  
　　濬浦局以董家渡迤南之賴義碼頭業已飭令業主遵照拆去而商船會館碼頭及徽寗碼頭三泰碼頭亦均與挖泥工程有碍應令拆卸以便施工又董家渡迤南之木行竹行樹行所堆之木植等物亦須暫移他處俟濬浦工竣運回原處堆放業於昨日由洋工程師偕同譯員分往該處一帶傳諭遷移並已函致工巡捐局迅將各碼頭尅日拆卸矣 
[開標合格後之遲疑]  
　　南巿沿浦一帶由工巡捐局推放岸線築造輪步馬頭自經浚浦局開工挖泥後已按叚預備釘椿塡築馬路所有外面駁岸本係本質築造朱局長以木駁最易朽爛是以議用水門汀堆砌業於日前招工投標在案兹於昨日午後當衆開標以價廉者爲合格計開出求新廠標數每丈三百三十元爲最少數惟朱局長以工價太廉恐其工程浮薄故將其餘稍多之標四份一併暫留候再斟酌定奪云 
[女學校畢業試驗之愼重]  
　　上海縣公署近將私立愛羣女子初高等小學校辦理高等科學生畢業事由開具簡明表册詳請江蘇巡按使　核臨奉批開詳表均悉該生潘德琴等修業年限查核尚無不合　准舉行畢業試驗惟應派員監試嚴核考成愼審去取勿稍寛濫仍造具各該生畢業成績清同詳候核奪仰即遵照此批等因聞沈知事已派學務委員賈豐芸監試畢業並即轉飭遵辦矣 
[自立學校添設高等英文班]  
　　新北四川路自立學校自去秋新校舍落成後校長戴君益事擴充聘請黄天白等擔任國文約翰大學畢業生朱昌潮等教授英文現又添設高等英文班以宏造就云 
[左腕書家獲奬]  
　　本埠賓昌路紅墳山西首李梅路七十八號國民勵恥會請左腕雞頴書家黄奠華君不取潤資贈書國恥匾聯屏幅已迭載報端兹聞黄君曾以左腕字屏與賽本省巴拿馬出品展覧會當由農商部核奬放洋日昨由本縣知事會同總商會總協理在商會發給農商部奬憑本埠書家得奬者祗三人黄君居第一云 
[查究冒名募捐]  
　　連日有甲乙兩少年一操本地口音一操寗波口音身穿紗長衫手持黄紙捐簿在城廂各小弄向居民募化捐款稱由同仁輔元堂派出捐募因義塜搬遷起建水陸醮壇經費不敷所以出外勸慕等語所募者或一元或五角亦有一角二角者北爲記堂總董郭聘之君查悉以若輩在外冒騙殊與慈善團名譽有碍除派本堂各司事四出查究外並即函請淞滬警察廳派警隨時拘究按律嚴辦 
[溺斃燒香婦人續紀]  
　　嘉興桐鄉縣婦人徐錢氏錢錢氏朱張氏等由浙赴蘇燒香迨田蘇乘戴生昌小輪拖船來申在新北涇老渡口被撞傾覆同時溺斃業已將尸撈獲由警局將燒香帮内爲首之鍾山伯（即鍾錦華）並該輪司賬高正階等拘押閘北檢察分庭一面由徐錢氏之姪女徐氏等至地方檢察廳請求免驗等情已誌前報兹悉徐錢氏等三尸由各尸屬備棺收殮後即雇舟運回桐鄉原籍其鍾錦華高正階等二名昨由該分庭備文解送地方檢察廳禀奉林檢察長諭飭收押候示 
[木料壓斃工人]  
　　美租界梧州路由工部局購地建造菜場一所現已興工昨有鋸匠馮長銀因扛運木料失足倒地又被木料壓破頭顱立時殞命當經該管哈爾濱捕房派捕將屍車往驗屍所聽候公共公廨中西官蒞驗再核 
[洋貨店司帳跌斃]  
　　英租界南京路同豐泰洋貨店司帳張吉仁前日搭某號電車在該店門首下車不愼跌仆於地受傷甚重由捕車送同仁醫院時已氣絶屍體車送斐倫路驗屍所候驗嗣經該家屬投報捕房請求免驗自行備棺收殮捕頭准之 
[火車撞傷行人續紀]  
　　前日黎明時南京夜班火車開來上海行經太陽廟地方撞傷行人魏元洪章子卿（昨報記一人持有紙傘一柄柄上刋有錫根名字兹查錫根係子卿之子）二名送入鐵路醫院療治已詳昨報兹悉魏元洪係淞滬警察保安第三隊隊士當時因章子卿被撞倒地該隊士上前救護不料亦被碾傷傷勢較章更重昨聞魏已在院身死候報該隊隊長再行備棺收殮 
[皖省商辦勸業場之聯絡]  
　　勸用國貨會昨得皖省商辦勸業場來函云敝公司產生於外患頻仍之會迄今數月有餘進行未敢或懈刻幸完全成立禀奉官廳立安惟皖省商務閉塞雖力圖振興恐一團體之力不足以普及社會兹擬在敝公司内設勸用國貨會並國貨介紹所希將貴會章程郵寄一份以資參考並通聲氣等語現勸用國貨會已寄去章程多種矣 
[偵探緝獲逸盜]  
　　搶刦西鄉顓橋等處張錦全等家案内之逸盜傳根生係由已斃盜匪陳桃供出前日爲三林塘第五區區員王崇善訪悉傅根生現匿松江縣屬之長橋鎭地方特派偵探任海潮前往緝獲昨將該盜解送上海縣警察所請爲訊辦 
[棉花檢查局招領濕花]  
　　上海棉花檢查局昨發佈告云案查九月十八日由本局檢員督同巡丁在機廠街地方查獲兪家橋繞越私運之濕花一百十九包到局烘驗當時花主未經來局究係何人之貨共有花户若干均未報明以致無從分别核辦且該花水氣過甚誠恐發熱生電危險堪虞未便堆存總棧應即到局認明趕速發曬爲此佈告仰該花主限三日内親自來局指認如再逾限不來定將該濕花由局攤曬詳送縣公署招人承買悉數充作善舉以儆刁頑而免危險勿謂言之不預也 
[協查私銷菸酒]  
　　上海縣公署接江蘇第二區菸酒公賣分局來函以該局承辦菸酒公賣業已成立惟開徵伊始誠恐各商有私自運銷售賣情事不得不請爲協同檢查特將甲乙丙三種印照式様及菸酒種類單隨函致送　即查照辦　等因現沈知事已飭地方警察所轉飭各區署一體照辦矣 
[頒發菸酒公賣巡士號衣]  
　　江蘇第二區烟酒公賣分局自開徵以來每日派往各處調查之員司均已給有佩章以示識别其巡丁衣帽現亦由省局長頒發到滬給予穿着並將巡丁名義改爲巡士號衣用黑布製就亦用肩章註明某區某局及號碼其形式與警察相似 
[唱灘簧未領執照]  
　　工巡捐局稅務處查得邑廟内聽雨樓茶肆近由朱某在彼開唱灘簧因其並未預先來局呈請給照顯違定章故已派員前往調查屬實即飭該處地甲往傳朱某來局詢問以便予以相當之罰則云 
[部員乘車抵滬]  
　　交通部部員羅寶忠於前日上午七句鐘乘寗滬火車來滬當由寗滬總辦鍾紫垣在站恭迎延入客廳苟談片刻同座馬車往南而去據聞羅君此次來滬係奉部派查案云 
[駐港美領來滬]  
　　香港美國領事亨逹生前日因公乘輪來滬假庽禮查西旅館一俟公畢即須回港 
[船户又被毆打]  
　　船户楊阿生前因迭遭同業潘連生挾嫌毆辱前在地方檢察廳具詞禀控有案昨晨楊在浦東與潘相遇又被潘不問情由上前行兇扭做一團當由崗警將兩造拘入警區轉解警廳司法科訊得案關刑事移送地方檢察廳訊究 
[誣控串拐之反訴]  
　　前清上海縣差夥姚德榮前控隣人朱妙發朱少梅朱薛氏等串拐伊女大新當經地方檢察廳一再研訊朱等堅稱被誣判令收押候示而大新實與在邑廟内爲牛角生理之方坤泉偕逃至漢口地方嗣因不忍累及無辜來申自首詳情已紀前報兹悉此案連日由檢察官預審明確以朱妙發等三人實遭誣控在押多日業已諭令省釋姚大新方韓泉仍命還押起訴審判廳聽候判决而朱妙發等自經開釋之後以平空被誣必不甘服業已提起反訴到廳具控矣 
[拐賣小孩之懲治]  
　拐匪陳德才在清江地方拐得男孩張金初一口於前日携帶來申欲乘輪船販往外埠適爲包探李三南查見拘入捕房據供此孩已交由蟻媒吕楊氏經手售於廣東老嫗張姓此次托我送至輪船等語當由包探前往將吕楊氏拘獲惟廣東老嫗已聞風逃逸兹於昨日解送法公堂請訊先據男孩張金初供原籍山東此次在清江被陳拐來家中父母已死祗剩胞兄一人訊之陳德才供認拐孩不諱吕楊氏供認經手售賣於廣東老嫗是實聶讞員判陳德才押三月吕楊氏押九月期滿一併逐出租界張孩送堂留養候領 
[檢察廳預審拐案]  
　　拐匪鄭永康張樹拐婦譚唐氏林丁氏等不知從何處誘拐婦人程雲陳阿鳳周玉蕙等三口及五歲男孩粉子四歲男孩弟弟七歲男孩來旺四歲男孩春守六歲女孩蘭芳十三歲女孩興旺等六口於前日乘招商局海晏輪船赴閩當該輪未啓椗之時爲水巡捕房偵探何阿春與救濟會會員等上輪查見以期形迹可疑拘入捕房由梅捕頭備函解請地方廳訊辦是日適逢星期由林檢察長諭飭一併收押聽候訊明核辦昨日午後奉諭將一干人由所提出預審之下判將鄭等還押各孩暫留候召家屬認領 
[審判廳判斷竊案]  
　　徐豐漣家前因失竊疑係傭婦玉孫氏所爲控經地方檢察廳預審屬實起訴審判廳昨由端木棻推事官會同褚檢察官等開庭研詰之下當庭宣判科王孫氏五等有期徒刑監禁三個月又竊賊郭小口子前在輪船碼頭行竊赤糖二十磅奉判監禁二個月又竊賊陸阿江張阿三判陸監禁四個月張監禁七個月以儆 
[買客乘間行竊]  
　　湖北人陳福庭前日午後至南京路四百九十六號半門牌某洋貨店内以購物爲由乘間竊取外國紗十二碼圖逃當被店夥袁福昌瞥見鳴捕搜出原贓帶入捕房昨解公共公廨經中西官研訊屬實判陳押西牢一年贓交原告領回 
[竊證據不足]  
　　浙江蘭溪縣人方兆許前日至東興街二十一號門牌同鄉人楊培田處借用燈鎗吸食鴉片乘間竊取衣服現洋等物逃逸被楊報告捕房昨派包探將方拘解公共公廨經中西官研訊之下以原告所控證據不足判令將案註銷被告開釋 
[偷竊古銅花瓶]  
　　洋人白爾東至法公堂禀稱有華人楊以仁至商人宅内竊去古銅花瓶一只及至覺察已經逸去業已報捕拘案吊出原贓請爲訊辦訊之楊以仁供認行竊不諱判押一月一儆 
[私取布疋之懲戒]  
　　布店主朱尚中前控經理周致祥私取布疋並宕賬洋二百八十二元因周供有田單二紙在朱處不肯交還故取布疋着被告趕邀田單原主徐錫章到案訊核在案昨又提訊徐錫章投稱田單二張實由商人抵於周致祥與朱尚忠無干現在備本取贖中西官判私取布疋一節着押三禮拜完案宕帳洋二百八十二元准予另行起訴徐之田單向周理贖 
[搶匪禁錮西牢]  
　　匪類薛利寶前日下午在南京路攫取徐陳氏金挖耳圖逃被包探朱阿巧追獲昨解公共公廨經愈代襄讞會同英領卓君傳同見證徐王氏質訊屬實判薛押西牢半年示儆 
[過犯技癢]  
　　楊永林前日竊取三泰路一百十七號門牌焦吳氏家衣物由探查獲昨解公共公堂經中西官訊知楊係過犯判押西牢半年期滿帶堂再核又過犯李淑泉竊取甘肅路六百七十五號門牌陸阿元家衣物並竊黄阿福之黄包車經包探查獲昨日傳同陸黄兩原告將李押解公共公廨經中西官研訊屬實判李押西牢四月期滿候核 
[抄獲虹口賭場]  
　　賭徒沈德泉（即麻皮阿德因糾合同類在虹口愛而近路一百五十三號屋内聚賭抽頭被滙四捕房副捕頭麥克濤偵悉於前晚率同通班中西探捕前往拿獲李永泉（即楊東林）張子建（即賣花阿大）董桂生即小江西）李少香婦人朱陳氏李王氏顧吳氏等男女賭徒三十五名搜出鈔票現洋共二千二百十八元連同賭具帶入捕房除將爲首之沈德泉收押外餘人准各存洋三十元保出昨經公共公廨傳訊房主周姓遣看門人偕代表律師上堂聲明將屋租於沈德泉住居不知有聚衆財博之事卽經會審員王肇之君與英領康君向到案各人逐一研訊之下以沈德泉不應糾賭油頭着罰洋一百五十元其餘到案者罰洋十元保出不到者保洋充公賭具銷燬 
[和尚拖累米店]  
　　華豐織布廠經理包永裕在公共公廨具控前壽聖庵住持僧締傳不理貨洋一案昨日上午由王襄讞會同美領畢君升坐民庭研訊原告投案求追被欠洋一百九十元並由捕房將擔保人協隆公米店主凌友生傳案經中西官訊供之下以被告雖因病不到然協隆公旣蓋圖章應負責任判限被告於七天内將洋繳案逾期即將協隆公米店發封拍賣抵償 
[刑事改爲民事]  
　　工人張阿富探西崽陣連生以代薦礦務公司工頭爲由騙取洋一百元迭經公共公廨訊供判陳管押候查在案昨經中西官復訊之下以原告所控刑事並無充分理由判將騙案註銷着原告另行具禀歸民事起訴 
[車夫違章行賄]  
　　黄包車夫張和尚前日在寗波路違章攔路被六百五十九號華捕查見上前拘捕張即行賄小洋一角求釋該捕不受即將張與賄洋一併帶入捕房昨晨解送公共公廨經中西官訊明判張罰洋三元與賄洋一併充公無洋改押三天 
[虐待畜類之科罰]  
　　馬夫徐阿長因將病馬駕車被靜安寺捕房三十三號西捕查見以其虐待畜類將徐拘入捕房昨晨解至公共公廨經中西官訊明判徐罰洋十元充公病馬暫交捕房驗治再核 
[工巡捐局批示]  
　　民人李愼卿禀批據禀已悉該處渡船迭經本局規定章程曉諭在案所控該渡夫浮收濫載各節如果屬實即係違背定章仰候澈究核辦可也 
[菸酒公賣分局批示]  
　　稽查處第一分駐所巡士劉永利張寶泰在浦面查獲趙德大蜜酒一船計九十四罈報請核辦由批單悉應將該貨如數充公變價後照章給賞 
[氣候報告]  
[上海徐家滙天文臺天氣測候報告]  
　　九月十九日沉壓之天氣接續進抵上海及黄海繼以雷雨日本氣壓頗高上海濱海有方向不定之和風 
　　二十日晨間上海天陰而有濃霧和風轉至北面及西北面氣壓低於平均度 
　　二十日下午四時三十分預測上海一帶天氣陰濕有霧西面南面恐尚有雷雨 
　　二十日下午四時前二十四小時内上海氣候温度至高七八一至低七○二去年同日至高七七至低六八七 
雜評三 
[錢業本票用印花之爭論（訥）]  
　　印花稅在新稅中最爲繁細難行之一種寛之恐碍收入嚴之又易起紛　而各地方之官吏則祗知推廣銷路不稍瞻顧湖北某某兩縣甚至以投驗之契而亦令用印花者此種不明稅法之官吏固爲僅見而其他在疑似之間兩方各有理由之爭執則比比皆是卽如本埠錢業本票之辨論在官廳以爲凡屬財物成交之票據皆須貼用在錢商以爲莊票與現銀無異往來之家已在票據上遵用自無再貼之理由此爲困難之一證也夫以各國爲比例則支票滙票等各國固亦貼用然中國商事行爲簡單類多依習慣而無法律上一定之方式較之各國每有形同而實異者若欲一一比擬推行則此後爭執正多豈僅此一端而已哉 
來稿 
[參觀巴拿馬博覧會記（續）]  
　　庶業館百分之五十五爲合衆國產其餘四十五爲外國產品物有金銀飾器鐘表玻鑽絲綢繡織衣服皮革等此館内與列之國頗多陳設之家咸　營業性質探首一視玻璃匣中之列貨店家男女夥即來竭力兜攬然亦足見其商人經營之力我國所列之綢緞象牙磁玉等件精美異常常人見之咸嘖郦稱道不知能售出幾何惟有一端爲我商人所最當注意者則修飾外觀是也往往有精鏤之玉華美之瓶而以所藏之匣文彩不匀糊　粗陋所置之架琢磨不光漆色黯淡因以減色雖曰買櫝還珠古人所笑然西人之於裝潢則刦亦重視也 
　　製造館陳列各品有與庶業館相似者另有房屋中飾品如盥洗盆盂熱水管筒等有一區爲電汽公司所設滿置家用器具一切皆用電潔淨而又靈便日本之蓆陳設不少問價者亦多意大利之塑像栩栩若生而又光潤可愛圍觀而購買者甚衆按此　架于圓柱之像爲西人中上之家之屋中陳設品價甚昻貴我國磁業公司苟能出匠心仿造增改花様殆亦足爲推廣營業之一助也 
 
 
 

Page 11

 
 
品食館爲各館中遊人最多者中有糕餅麵漿糖菓油酒之屬不勝枚舉大半由各商陳列有一面製造一面售賣而以其様品遍往來遊人以廣招徠而贊餮之徒亦乘機以嘗味以故往往狹路之問擁擠難行有某罐頭公司用活動影戲演講其製造是亦一推廣銷路之一法我國與日本皆設一茶肆而日肆生意遠勝於我其殆近年來我國茶業以不善經營而聲價墜落也乎 
　　美術館之陳列以畫爲多油炭均有大都近人墨蹟有可預約購取者意大利有塑像及古玩陳列我國字畫頗多雕琢物亦有織兩總統像甚精細惜乎苦東美各都會圖書館中所藏之我國玉器不多也 
　　園藝館陳列熱帶上花菓及芭蕉等各國產均有而又以古巴種爲獨多菓實之摘取裝置批發諸手續皆詳細表示最足以增常人見識在園藝院中有新接之各種花菓可以資學者之考鏡之節堂大可容三千人爲慶祝節期集會俱樂所用有全球第二　大風琴一 
　　畜牧場有牛馬犬羊等獸及各種飛禽相較其種之優劣飼養之得宜性質之靈敏駐兵場爲水師之模範駐紥所美於近年來遣兵入墨西哥擣海典皆用水師宜乎其注意於水兵之外駐也吾由是益欲正告我國人之誤解門羅主義者 
　　國屋以阿琴丁屋爲最精美雖不大而材料堅　氣象崇宏堂中有活動影戲演其地之風景有大會客所所中有書報牆壁上　國中產品及輸出輸入各圖表加拿大屋中陳列其農鑛各產甚多佈置亦極善法蘭西屋中古玩頗多而各種綢緞精美絶倫問有五彩花紋或印或織女子衣飾花様多而清鮮宜乎美洲仕女咸心醉之也我國近年絲緞日形退步亟宜傚法襲取其色様織法力求改良則不獨可以維持本國生意亦且可以推廣銷路於外洋以我工之勤廉人之才智苟佐以學理何患不能與西人抗衡哉意大利屋中多美術品土耳其屋中皆氈毯荷蘭多屬地產品瑞典富鋼鐵日本屋在音樂台之西屋之四周爲園大四英畝屋中有神座及蠶桑圖是日人儼以產絲國自命矣余在東美時友人語我日絲光潤遠勝華絲故織家多用日絲夫絲向爲我國名產今利乃爲人所奪面我國人不自知整頓方且輸入外貨痛哉中國屋者在阿琴丁屋之西加拿大屋之東其前爲紐約城外與意里諾屋其後爲暹羅屋屋仿紫禁城正中爲太和殿縮形自有短園牆如城房屋雖低未足云陋然界乎四面高大洋屋中臺有一種特色屋中羅列桌椅磁器屏對古玩手工極精緻惟略欠光潤鮮明耳有一茶社據云生意尚好然究不逮日人所設之屋灣茶肆也其他國屋陳設其國土產大略相似 
　　邦屋之最大者爲加里福尼亞屋陳列各種土產以府分列凹利昻爲全美產木最盛之邦其屋純系木材陳列品亦幾乎全爲木器鮮明可愛麻色去塞邦屋爲邦長行政院之縮形内有活動影戲阜其尼亞屋爲華盛頓家之縮形陳設皆前世紀物其餘各邦屋類皆爲邦人休憇之所紐約城屋雖不莊麗而其内容則極可觀凡大建築大工程俱用模型或影片陳示各種巿政如財用教育火政警察及慈善事業等莫不有圖表指示條理詳明洵足以資自治之考證入内見有一東方人正事抄摘不知其是否爲華人然深願我國人之從事調查者必不失此好機會而有以將全美洲最大之城之治理示我國人也 
　　以上所記乃就參觀以後之所記憶而錄述者大凡感於心者愈切則記憶愈久而言之亦愈警今日之著述賽會情形者甚衆余之所言不過滄海一粟耳（下略） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說試驗教員中之算命者事見十五日本報] [  吳悔初]  
　　俚語有之曰家有三斗糧不作猢猻王此言爲蒙師之難也矧聚數百兒童於一室蹲踞其狀跳踉其形而爲之指講口授教育兼施其苦况自必以又加一等是以莘莘學子苟有線之生機無不恩脫離此厄而陷溺於苦海中不能自拔者必受經濟界之逼迫乃出此下策耳彼某鼻命者旣有一噉飯之地儘可高談玄理優游卒歲何必舍自由閒散之身思作跼促若轅下駒之教員誠令人有所不解豈以江湖事業不若教員之尊重耶抑以智識開通迷信者少不若教員之位置永遠不敗耶繼而思之乃恍然大悟夫算命者其生平本領大率不外占休咎吉凶言富貴得失明於衡人自不致昩於衡已度彼命中必注定有一教員之磨蝎應受若干時之痛楚與其違天不祥不如自行投到早嘗滋味之爲得也且前日有目不識丁之知事今日復有算命投考之教員一則爲政界增光一則爲學界生色兩者相映頗足膾炙人口試就算命者之學術而言之有足爲教員之資格者正復不少甲乙丙丁子丑寅卯彼日日所應用者也非算命者之代數學乎金木水火土五行也孰相冲孰相合彼日日所研究也非算命者之格物學乎房虚心昴角氐鬼柳諸宿記之爛熟非算命者之天文學乎乾坎坤巽震離艮兌諸卦論之頗詳非算命者之經學乎以此類推區區一小學教員當之亦復何愧且古之賢人君子當無道之時往往隱姓埋名託身算命以自污今試驗中之算命者豈其倫耶非然者不幸而試驗合格則後生小子受益當復不淺矣 
譯著 
[間諜生涯] [  天虚我生]  
（十）間諜生涯之失敗 
　　一九一一年歐洲風雲益復緊急幾有岌岌不可終日之勢然而表面則轉趨於和平正如疾病之人遷延已久忽爾健康體覺甚適面現笑容不知者以爲從此可告勿藥實則其病已入腠理更非湯藥之所能及一理猝發直無可以施救今巴爾幹之戰事亦正呈此現狀也英德奥自湯訥斯森林中一議之後遂各分散候其政府核定顧乃久久不至予遂不能免於英吉利之行因此失敗讀者固已知之然予不能不以始終告讀者也 
　　是日部中召予顧不令予至威廉街而命趣赴根栗胥格拉脫街第七十號普魯士海軍諜報處見予故主甲必丹馮泰伯根讀者當知予自升遷威廉街後已久不與相見今者往晤乃如得見故人舊事一一潮溯而起蓋予平生事業實起於此胸中不能無感慨也泰伯根時方獨坐英毅之態初無異於前時唯以操勞故容色乃變蒼老見予亦不暇作塞喧即以遣予赴英之意見告予乃不禁躊躇讀者於此勿嗤予怯蓋予之不願赴英實有原因在讀者自當見之兹且勿論然泰伯根固已見予疑慮之色乃微笑以手按其鈴則有三人入一爲兵艦製造軍官一爲信號專家一爲製造炸藥水雷機師泰伯根遂爲予介紹且令其各以所長爲予教授凡此學問當予初入問諜部時亦嘗學習唯日久漸忘故須重習之矣 
詩選 
[顧丈竹侯以重脩勺湖草堂詩屬和賦此答之] [  秦粤生]  
　　園亭依舊主人賢勝地重游倍黯然話到世間興廢事無端滄海忽桑田 
　　巍然碩德魯靈光獨有千秋一草堂此是當年文會地曾隨桃李附門墻 
　　今日何事談風月詩酒流連剩涙痕爲愛結廬在人境此間可隱卽桃源 
　　浩浩烟波浸四圍凭櫚惆悵對流暈當前風景無殊異蒿目山河亦已非 
[舟中望海]  
　　大海蒼茫日驚看幾度過回旋隨鳥雀出没任蛟鼉霧重天難見風微水亦波舟人同一夢而我意如何 
　　忽忽悲沈陸悠悠付死生樓臺成幻境天地帶愁聲一色浩無際中流浪不平神州勞悵望何日得澄清 
[武昌即景] [  陳琴仙]  
　　獨自上南樓憑欄憶舊遊可憐今夜月曾照去年秋代謝只人事往來空旅愁盟寒何日續最怕問沙鷗 
自由談之由自談[  東園]  
　　九月一日自由談之自由談刋有援引經史一條謂人當勵氣節不在援引經史見長此亦唐裴行儉士先器識而後文藝之談似無足異是日余覧是文乃知覺迷必有所指明日江淮文社諸君舉以相告曰洵如覺迷君所言則是經史可投秦火與崔君苗之筆硯一律焚燒余笑而應之曰覺迷爲文何嘗不鎔經鑄史發爲此論意者其憤時嫉俗之辭歟又明日見報刋有某公之文章云云乃召諸同社而使之讀讀未竟恍然於其故始知援引經史之說實指某公而言然諸君愼勿以游戲之詞誤會而廢經史我輩少時學爲文字誰非成誦在胸借書於手况經史我中華之國粹也十三經外本無致用之書廿四史中别有知人之鑑爲文者六經根柢史波瀾其信然矣中人剛日讀經柔日讀史豈無故歟文苑儒林互相表裏古今來之賢逹枕經葄史者有之經經緯史者有之豈通經史者無氣節哉豈勵氣節者不必通經史哉覺迷尚氣節亦尚經史九月一日之談殆有感而發耳如劉向之校書劉熙之釋名是皆援引經史君子韙之覺迷亦韙之劉景升之談經無一短劉知幾之論史有三長覺迷韙之東園亦韙之若而人者其能振宗風而紹家學乎旣不能振宗風又不能紹家學浮游無據學術可知學術如此心術可知心術如此人品可知無惑乎覺迷有重氣節不重經史之說也吾輩處邵康節安樂行窩仍當朝經夕史以厲潛修文文山有言孔曰成仁孟曰取義讀聖賢書所學何事我得一言以蔽之曰事在文行忠信而已矣 
衛生（續） 
　　腦筋主一身行動之知覺故調養百體保護生命罔不攸賴惟須令無病俾免各種貽害一腦髓腦筋如能凈其心以隨時自養則消化各事最宜謹愼二不可呼吸濁氣吸之則血不潔必致腦髓有瘋癲之患不能行所當行三人必日用腦髓以增其力如運思讀書等事則能免病四腦筋亦宜日加操練加勤工作偶遊息皆能免病五練腦筋之知覺必視物或拿物及摩物并考究各種物性而備悉其理六欲使司動之腦筋腦髓無病行動不但須勤工作尤當用功於有益處及稱心適意者爲要七凡人覺體倦必憇息因腦筋力乏不合再用故每日工作夜必睡歇又必睡足至腦筋力復原爲度八讀最難之書想最難之事乃腦筋最大用力之時常宜在上半日取其精神較足九如覺倦欲睡則不可運思與讀書因急欲睡歇較欲增智慧爲尤爲况倦時雖强力爲之亦並無大益十凡須多費思索者不可永久弗止因腦過勞則弱甚至全爲變壞十一腦筋倦甚雖不即睡必須暫停工作思索至腦力復原爲度十二凡人日夜誦讀不輟則害腦筋較常日讀少許爲尤甚也十三凡人一生作事須擇善而行則腦筋習慣自然乃益已而益人十四腦筋不可慣作非理之想至於害已或衆人亦因此而習慣後則甚難改易 
　　一食物如味不佳應詳查其故必先得無害確據始可入口二人斷不可用菸與味辣各物致害嘗味之官三凡臭惡物須遠避免害鼻聞四人嗅香物則覺爽因感動腦筋有益處也五耳不可入極硬之物致傷耳鼓六凡人坐時不可與日光逼近及光不足用切勿看書工作致傷目力七房屋中如光向兩方而入明暗逈殊亦不可讀書及精細工作以眩傷目光八眼力乏甚而至欲睡或略覺痛則不可强用傷力九口音以和平爲正不可久發大聲無論言語歌唱宜有節制十男孩將及成人聲音由高變低此時不可大聲疾呼酣歌高唱若喉内發炎更當加謹（完） 
小說 
[家庭小說嫣紅刦] [  天虚我生潤文常覺小蝶合譯]  
第五十九章（續） 
　　威廉曰汝欲聞禮拜四夜安東尼被殺之事耶安娜曰然吾自聞愛克一語謂安東尼被殺哈勃克受捕後至今一無所聞故安東尼果如何死哈勃克如何犯罪一無所知久欲問人而又不敢今幸見兄兄其憐我言次涙珠續續下直沾襟袖戚廉憐之乃自特雅兄弟口角起直至哈勃克受審止其中哈勃克如何自辯警長格賫荷斯如何駁詰皆一一詳語無所隱漏安娜則轉身面月唯恐一憂泣之容爲威廉所見殆威廉述已安娜已涙下如雨曰威廉安東尼之死乃在十一句鐘耶曰然曰然則哈勃克自謂此夜實他出警中如何不信威廉曰彼不肯自語其地又無證人誰能信之安娜曰在一般人之意謂哈勃克是夜何往威廉曰彼輩蓋謂哈勃克是夜實伏餐室未嘗他出安娜曰設使有人挺身而出謂哈勃克是夜實與彼俱人亦能信乎威廉曰但使此人　夙有信者烏誰不信安娜曰倘是人今晚即往警廳目首願爲哈勃克作證哈勃克即能免罪乎威廉曰是則未必即欲釋放亦須待大審之期安娜曰乃須待大審乎威廉威廉汝奈何又不語威廉乃執其柔荑之手細細熨之正如慈兄之撫其妹且自念曰安娜汝無自苦哈勃克非可愛者旣又悟曰噫曩者月下之言不圖乃竟虚妄以現狀視之安娜何嘗有一臺不愛哈勃克者安娜方欲再語忽聞海斯得覓已之聲乃向威廉曰兹且别汝當憐我此後時時以哈勃克現狀見告當知長此以往哈勃克縱不死吾亦且憔悴而殞嗟乎威廉育我者父母再生我者汝矣威廉正色曰但吾甚願吾妹忘哈勃克始佳安娜摇其首曰或者吾心失其記憶力者乃能忘是人耳言次垂頭而去威廉嘆息遂往安西來之家途中自思未嘗不悲安娜用情之濫而又憐亨利鍾情之誤也 
[奇情小說秘密汽車] [  東埜譯]  
第八章（續） 
　　勃立南聽他講完呆了一呆說道這件事情你辦得狠好只是我的心緒因此反更不好起來那街道何名你還不曾說出烏麥萊笑道我眞發昏了要緊話不說只說閒話那是相而茶街我問過車夫大街上許多高大房屋大半是古時宫殿現在租給人家當住宅用密司挨周住的房屋也是古宫之一勃立南道好好你辛苦了快到僕人間裏去晚餐九點半時再到應接室中面我烏麥萊答應却了勃立南也回到餐室中來他和烏麥萊叙談不過五六分鐘所以回來時候餐室中人還濟濟大有各人自顧刀义樂莫管他家心緒忙光景勃立南鎭定心思坦然就坐佳肴旨酒向肚子裏裝一個十分滿然後回房 
　　時光迅速九點半鐘已到勃立南和他僕人披上外衣戴上軟帽一溜烟走出維勒旅館經晚風一吹覺得神思清爽了許多勃立南且走且向僕人說道你說的柏而茶街我前次到過現在也還認得不須你引導我記得龍安江畔乃是一帶長堤平垣高爽在多瓊樓玉宇都是面河而築垂楊指岸畫舫乘潮樓中人推窗遥望不啻畫圖中人我前次來時正值墓春天氣一種天然風景加着人工的建築品令人樂數晨夕流連忘返所謂未能抛得名都去一半勾留是此江今雖事隔數年回想起來尚有餘興我不爲挨周我爲挨周也要擇居此地只苦了茉莉兒樹影當窗濤聲到枕别有深情人不曉朝朝江上望歸舟咳那曉得咫尺紅牆蕭郎門外汝意中人已經不遠千里而來 
救國儲金 
[中國銀行收欵清單第一百二十四次報告]  
　　第四百八十五册七十二號至八十號韓兆陽二十元謝垚墀四元鄭錫之三元王煥堯四元鄧邦悌三元史汾三元張明濤三元陳祖沛三元魯有慶三人（以上均五庫中國銀行來） 
　　第四百八十六册十七號至十八號鄭錫三大洋五角合元三錢六分陳祖沛大洋五角合元三錢六分（以上均五庫中國銀行來） 
　　九月十六日第一百二十四日計收儲金銀元四十六元銀七錢二分連前共計已收儲金銀元六十五萬二千二百三十元銀四千一百三十一兩七錢二分中國銀行謹啓 
[第一百二十五次報告]  
　　第四百八十五册八十一號至一百號吕宗喜貞女士五元孫七太太二十元徐九姑太太一元孫薛氏四元孫三姨太孫六姨太合四元張守忍女士二元無女士一元徐曾桂女士一元張森女士一元趙徐女士一元劉素記女士一元周玉蓮女士二元王殷日新八元繆周素英二元張邵琬芬二元陸從善一元潘怡柔一元潘品鏡雄一元蔣胡盛林一元季陸尚新一元 
　　第四百八十八册一號至二十四號王裕和一元殷師竹一元許殷友菊一元鄒曾錚鐵一元潘將佩蘅一元徐顧二氏一元許陳氏一元蔣潘和一元當熟醫院無女士一元李胡舜政六元（葉姨太小洋五角王錢鳳金又童二小洋二角瞿陳秀珍小洋五角李鶯五齡女孫小洋五角六十）二元楊金氏二元歸潘敬三元沈歸氏女士二元趙紫垣一元王季和一元林獻廷一元楊逸俠一元袁躍華一元王增煥一元李元白一元程傑廷一元王壽如二元王景賢二元 
　　九月十八日第一百二十五日計收儲金銀元九十六元連前共計已收儲金銀元六十五萬二千三百二十六元銀四千一百三十一兩七錢二分中國銀行謹啓 
 
 
 

Page 15

 
 
   
 
 

Page 16

 
 
   
 
