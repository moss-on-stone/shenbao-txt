# 1896 - 50 - 4908205

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十本盛以櫸木箱三口定實價每部五十元世有留心乙部者請臨申報館帳房購取可也 
[沈氏尊生書景岳全書出售] [  圖書集成局代啓]  
　　沈氏尊生一書久已膾炙人口按是書爲錫山沈孝亷所著孝亷博通今古於醫學尤爲精邃窮半生之力著爲是書行之醫林奉爲枕秘惜坊　　糊漫患每多帝虎辛羊之誤本局覔得原刻善本代書肆友人重付手民印以大號新式鉛字挑選潔白紙張裝訂無訛校　　　刻已告成分裝二十四本爲上下兩函裹以錦套每部定價碼洋三元二角又張介賓先生景岳全書尤醫家所奉爲圭臬裝訂廿四本外加錦套定碼洋三元均分有蕪湖湖南寳善分局金陵詞源閣及本埠寳善分局三馬路申昌書室出售世有欲樹醫林之幟者尙其各置一編乎此佈 
[論高麗亂耗]  
　　本館於正月初四日報章譯登香港電報云高麗人民重又作亂高王犬懼逃避俄國公使館中俄兵船卽調兵一百名保護使館此外各國使臣亦有調兵登岸之舉斯時雖有作亂之信尙未知亂之何自而生及初七日申報又云此事實由大院君主謀糾同黨羽若干欲將高王及宰輔多人殺害幸事機漏洩高王求俄國使臣保護得免於殃目下俄國兵船多有留泊於高麗及日本海面者時則亂之所由而起已悉端倪特不解大院君垂暮之年何以尙多事如此互相猜測終不能打破疑團直至閲初八日報載所譯日本報章始歴歴明言恍然於作亂之故噫高麗其將不國矣攷高麗介於俄日兩國之間目下俄人雖不覬觎巖疆日人則久已涎垂吻外去歲和約定後高麗竟攺爲自主之國不復列中國屏藩在旁人方心切隠憂謂高麗一旦失此奥援他日者不屬於俄必歸於日數千百年宗祀從此當無復有一綫之延矣而高王尙模模糊糊昏如醉夢竟貿焉自稱皇帝意欲端冕臨朝迨至臣下嘖有煩言他國亦移書詰責乃不得已而下罪己之詔不復以皇帝自居然且廢棄典章攺從西歴令臣民一律斷髮倣傚西人嗚呼噫嘻豈所謂老將至而耄及之者耶抑有人焉暗中慫慂思乘其變亂而收漁人之利耶果也民人因不願斷髮羣起作亂揭竿斬本事出蒼黄高王雖諉過於在廷諸大臣加以誅殛暴屍市上以期衆目昭彰其奈民心未平亂仍未肯稍弭何夫斷髮效西俗也在高麗狃於古法成見未除利不知興弊不知革貪官污吏上下相蒙泯泯棼棼幾致不成世界果得攺從西法一洗屯蒙圖治勵精漸漸收富强之效豈不甚善所惜國事仍不知整頓徒是以斷髮一節自以爲步武泰西無論人民之必不肯從也卽從矣而裝束雖似乎西人國政尙依然如舊如沐猴然雖戴楚人之冠仍率其山野之性庸有濟乎説者謂日本自維新以來事事奉西人爲圭臬攺正朔易服色馴至語言文字亦幾至自忘其本而盡學泰西用能國富兵强竟得馳情於域外兹者高麗下斷髮之令夫亦非可厚非殊不知日本惟能得西法之精故富强之效漸著試觀其陸軍海軍之制無一不與泰西各國殊途同歸卽刑賞一章關税之則安在不盡去其敝轉效所長故卽不攺西裝而西法已行之通國特欲與西人往來稠密偶俱無猜故於衣服禮節之微亦一一尙西人之制度耳高麗則於西法尙未得窺門徑且其人類皆昏庸懶惰無志自强忽欲强迫民間輕去此種種之髮民雖愚甚能無羣起爲難乎我因慮高麗之從此封　難保焉從前日人之不能將高麗翦滅者以投　息器礙於中國之面情耳今旣事與中國無干載諸約書獨立自主日後稱戈而起中國卽不能興問罪之師以畏葸無能之高麗　鋭氣方張之日本其中勝負不待智者而自知日本旣從事於高麗俄人必不肯相下俄之兵　數十倍於日本俄之士卒亦數十倍於日本以俄擊日幾如牛之　豚勢必以高麗作戰塲砲火轟天戈矛匝地蓋不待相持至一月半月而高麗早已宗社爲墟矣今者日本雖名不干預高麗政治而俄國軍艦已縱横於長崎神户仁川漢水之間有一違言戰事立起何高王尙昧焉罔覺擅下斷髮之令以致禍起蕭牆乎然則高王將奈何曰睦鄰國攺兵制濬利源去弊政除貪官旌良善創學校以植人才興製造以利器用一切遵行西法而不斤斤於無益之事端行之數十年其效自可以操劵而何患乎强鄰之逼近更何致有亂民之交訌哉高王其亦計及之否 
[諭旨恭錄]  
　　十二月十九二十日奉上諭嵩崑奏靑谿廠委員欠繳公本銀兩請旨革職勒追一摺貴州靑谿廠委員曾産銓接辦靑谿廠礦務承領公欵銀四萬兩除繳還一萬五千兩外尚欠二萬五千兩連前借公欵應還歴年本息銀兩迭催未繳實屬玩延貴州候補知府曾産銓著卽行革職勒限嚴追以重庫欵該部知道欽此同日奉上諭奕年奏假期届滿病仍未痊懇請開缺一摺都察院左副都御史奕年著准其開缺欽此同日奉上諭巡視北城御史達椿等奏請續發煖廠米石一摺京城梁家園百善堂煖廠收養婦孺前經發給倉米三百石本年來京就食者衆多不甫敷支放加恩著再賞給秈米二百石交該御史等督同紳士妥爲散旗餘依議該部知道欽此○二十一二日奉上諭步軍統領衙門奏緝獲交拿人犯請交部審辦一摺所有已獲之唐六龍卽唐六三音布王石堂卽王瑞慶張雲集卽春祥王全卽王德山薛寳珍卽薛八常英卽常四杜四卽杜榮桂又名杜雅亭等八名著交刑部嚴行審訊按律懲辦未獲各犯仍著嚴缉務獲究辦該衙門知道欽此同日奉上諭步軍統領衙門奏遵保獲盜出力之北營右營各員弁懇恩奬勵各一摺著該部議奏欽此○二十三四日奉上諭前據給事中謝雋杭奏叅道員錢康榮等骫法營私各欵當經諭令陳寳箴確查具奏兹據查明奏稱湖南候補道錢康榮前署岳常澧道時值南洲設廳伊始輕信矯僞之詞親臨扞界追繳藩司執照勒毁堤垸多處以致人言嘖嘖雖無受賄釀命重情實屬乖謬暴戾任性妄爲湖南候補道錢康榮著卽行革職候補知縣吕汝鈞取巧鑽營聲名狼籍桃源縣知縣余良楝性情狡詐物議沸騰著一併革職前署湖南按察使鹽法道李經羲候補知府裕慶辦理南洲淤地及匪徒張作賓兩案旣據陳寳箴查明尙無情弊均著免其置議臬幕任驎在湘盤踞多年廣通聲氣又附名各省保案朦捐指省著卽行勒令回籍不准逗遛並著陳寳箴查明該員保案咨部撤銷餘著照所議辦理該部知道欽此同日奉上諭正藍旗滿洲奏特叅叅領等官一摺據稱該旗揀選年終世職官缺印務叅領英賢辦事朦混該叅領平日辦公事擅積壓本月承領甲米亦多弊混並任令伊子驍騎校崇峻遇有官缺賄商舞弊等語印務叅領英賢著交部嚴加議處驍騎校崇峻著交部議處所有失查英賢領米舞弊之叅領福長 
 
 

Page 2

 
 
副叅領惠榮印務章京榮錦瑞福著一併交部分别察議欽此同日奉上諭譚繼洵奏已故知州短交銀兩請嚴追查抄一摺已故前署湖北興國州知州陸祐勤短交錢漕正欵爲數甚鉅屢經嚴催該家屬迄未完繳實屬玩延著該撫飭提該家屬勒限嚴追並將該革員歴過任所資財先行查抄其原籍家産著江蘇巡撫嚴密查封備抵以重庫欵餘著照所議辦理該部知道單併發欽此 
[備迓憲節]  
　　金陵省城連接正任總督劉峴帥照會知已需次清江定期正月十七日接篆履任香帥迭次派員前往迎迓兹藩司瑞茀侯方伯又委知府朱太守其昌知縣李明府雋均赴清江伺候南下嗣於午後據電信云帥駕已由清江料理起程大約棨戟遥臨不出三日刻下城内元寗兩縣先在下關官碼頭搭結綵棚整備一切駐節行轅亦安置停當掃除潔凈供張華美各官均朝夕打聽出城恭迓之期屈計旌麾當已不遠本城父老亦多延望道左兾得一瞻丰采蓋王事靡盬福星去此已一年矣故舊部土民不勝竹馬爭迎郭細侯之想也懿歟盛哉 
[練兵齊集]  
　　金陵訪事人云前督憲派員赴各處招募練兵一則已紀報章兹據知縣陳明府玉斌由太平府招募回省蕭明府仁暉李明府芳均由江浦六合等處招募回省禀知香帥派員點驗二十五日經候補道總辦洋操營務處錢觀察德培曁洋將來春石泰鼐豪斯塔丁扒馬斯凱親臨騐收該軍分屯水西門外莫愁湖城内百花巷涇縣會館城北文昌宫三處統計新兵爲數三千人均係十五歲以下二十歲以上名曰童子軍聞須依德國兵法析爲十三營兩營砲隊兩營馬隊一營工程隊八營步隊每營用繙譯一名定期新正初六日開操刻下下關建造營房十餘座俟房屋落成卽飭練兵洋教習繙譯官曁新招之兵移入居住就於營房外曠野平原逐日訓練俾成勁旅 
[潤州新語]  
　　鎭江訪事人來函云歲維逢丙九天增閶闔之輝福有由申四海同吉祥之語鎭郡文武各官於履端之日應詣萬壽宫朝賀丹徒縣宗大令預飭差役在本城西門内萬壽宫灑掃整潔掛燈結綵十色五光以備臨時行禮是日未及黎明府縣以下次第偕來均坐官廳伺候有頃督辦江南防務馮萃亭宫保副都統吉晉軒統制鎭江關道吕鏡宇觀察萃軍營務處蔡麗勛太守命駕而至各官齊出讓宫保入官廳小憩獻茶旋請行禮各官俱蟒袍補服趨赴丹墀行三跪九叩禮雍雍肅肅誠盛典也禮畢仍入官廳略領茶點分道而散○鎭俗有元旦晴倉箱盈之諺今年元旦正值祥霙疉沛之餘咸謂乾冬濕年不無可慮乃是日紅旭一輪儼似黄人捧出俯仰宇宙氣象一新大有之占可操左劵○去臘鎭郡官塲探悉正任兩江總督劉峴帥於十二月初三日請訓初七日出京取道山東渡黄南下在清河駐節度歲新正起馬赴寍履新於是統領新湘全軍陳宇山軍門遂於二十六日清晨坐官舫用小火輪拖帶赴袁公浦恭迎節鉞新正初三日瓜洲鎭高鎭軍接清江電知師旌定於日内起程瓜洲爲憲舟必由之地鎭軍預飭麾下將接官廳收拾以待旌麾戾止一時長江水師各砲船亦排泊江邊舳艫相接旌旆迎風頗極如火如荼之盛○英領事額必亷君美領事鄭尼斯君洋關税務司李華達君及天主堂倪主教均於初四日午刻次第至道署賀年吕觀察迎入花廳欵以西式茶點酒斟露釀烟吸雪茄握手言歡益見中西之輯睦矣○鐵甕關開泥金帖換鎭江洋關循例除夕日起至新正初四日止封關五日辦公西人均於此數日間擇沙平草軟之地馳騁驊騮以角勝負初二三等日所有西人及英兵輪水手等均於午前十點鐘會於新河西首江濵棗騮花驄爭跨雄駿十里芳郊一鞭斜日遠近少年結伴來觀圍塲外密若堵墻樂人之樂其斯之謂○當日人肇釁時記名總鎭統領兩江督標騰字全軍張鎭軍騰蛟曾奉憲札調赴江陰以資防堵刻下海氛已靖大憲檄飭該軍全行裁撤行節餉項鎭軍卽於去臘二十四日自江陰拔隊乘新豐輪船上駛廿五日午刻駛抵京口輪船就德勝門下椗鎭軍深恐勇等在街市滋擾特諭營哨官約束各勇不准上岸鐘鳴三點鎭軍乘輿由小門入城拜客薄暮回舟廿六日清晨道憲以次均來答拜鎭軍升砲以敬旋卽啓輪溯江而上聞將各勇載赴金陵後給以川資送歸故里 
[潯上新春]  
　　元旦五鼓九江道誠果泉觀察總鎭宋頌臣軍門郡伯尹西庚太守前營遊擊周梯山協戎營遊擊傳春海恊戎江防廳曾葆農司馬德化縣慶西垣大令營備丁仰之楊石泉熊蔚亭王彩庭四守府經廳黄藻濵叅軍捕廳熊雲峯少尉以及府縣學劉程謝劉四廣文均至萬壽宫行朝賀禮○嘉平廿九日爲關道誠觀察降嶽之辰各官咸往祝嘏所有祝儀一概不受○初二日府尊尹太守晉省拜年屬下印委各員咸往恭送○潯地向不産米全賴各處船運接濟去臘各處糧食阻禁運船來者寥寥上熟米每石糶至四串文次亦三千七八百文且銀洋價低每元僅換九百三十文銀每兩只換錢一千三百二十文似此米貴銀賤居大不易○卸署城守營潘輔弼守戎於廿六日買棹晉省標下兵弁咸往趨送○除夕八點鐘人家正在還年祀福忽報龍開河楊泗廟間壁牛奶房失愼火光燭天勢成燎原該汛水師守備王彩庭守戎把總李兆廷把戎保甲局張伯芳二尹就近督率民兵撲救德化縣慶西垣明府飛騎而至各官臨塲督率人力齊施僅焚去牛奶棚一院樹木棚一院查起火之由因爆竹炸落在草棚所致 
[題件彚誌]  
　　吏部題請將管解京餉五萬兩以上之山西候補直隷州知州吳增榮准其奬叙一本於光緒二十一年十一月初二日具題初五日奉旨依議欽此○户部題所有吉林阿勒楚喀等處倉糧動存數目覈覆一本十一月初二日具題初五日奉旨依議欽此○户部題江蘇淮徐等處州縣折征糧價銀數奏銷核覆一本十一月初二日具題初五日奉旨依議欽此○户部題覆盛京盤查金銀庫金銀等項數目相符一本十一月初二日具題初五日奉旨依議欽此○户部具題核覆盛京禮部用過心紅紙張等項銀兩數目核銷一本十一月初二日具題初五日奉旨依議欽此○户部題銷黑龍江給過官兵俸餉等項錢糧一本十一月初二日具題初五日奉旨依議欽此 
[清理街道]  
　　街道衙門爲曉諭事照得各街巷高窪處所理宜隨時平墊以便行旅爲此示仰各該鋪頭知悉爾等務當督率鋪户隨時墊平認眞辦理不准藉端苛歛錢文其失修過甚之處飭卽禀報查騐酌量興修倘敢因循懈怠並不平墊道路亦不隨時禀報或歛錢肥已情事一經查出定卽分别懲辦不貸毋違特示 
[西泠春水]  
　　杭州鑄造制錢於去臘十三日開工共計雇用工匠三十六名限定五日一卯計出錢五百千文年内共鑄兩卯卽行停工因爲數無多尙未發用故市上洋價仍復短少除夕易錢尙不滿千文云○省城大憲禁賭綦嚴保甲局總巡分巡時加查察訪拿重辦雖在封印期内亦不稍爲寛貸故新正以來賭攤甚覺稀少○調補仁和縣正任蘭谿縣朱小笏大令啓鳳於年前交卸來省禀到俟奉部核准後卽當履新大約須在二月初旬也○現署仁和縣伍芝蓀大令業已升補玉環直隷同知現因委辦洋務聞交卸之後仍留省當差未能卽赴新任也○省城各營兵士定期於三六九日操演一次上年十二月間雨雪連綿停操多次新正初三日天氣晴和又係黄道吉日統領各官擇於是日親往校塲祭旗營兵施放槍砲一排嗣後卽可按期開操也 
[增設行埠]  
　　杭州采訪友人云杭地客商往來搬運貨物行李逐叚均設有行埠請領縣中印諭雇其挑運者由埠頭出具聯單註明物件倘有疎失可以責令賠償充埠頭者類必身家殷實誠信無欺由同行出具聯環保結獻歲以來每有不隷埠頭名下者手持扁擔繩索在市上兠攬挑物商民貪其價賤而雇之往往被其挑失束季符大令查知其弊出示嚴禁并曉諭商民勿貪便宜致被挑物遁逃一面傳諭該業行首在要道添設行埠旋據各埠頭聯名禀稱鼓樓前爲往來江干必由之路向無官埠挑白擔者輙多聚集其間請准增設一埠名曰保安大令准之卽給發印諭 
 
 

Page 3

 
 
[粤中不靖]  
　　廣東來信云粤中人心不靖英國因調捱甲兵船泊在海中保護 
[輪船擱淺]  
　　初九日倫敦來電云德國公司庚司列輪船行至蘇彞士河忽然擱淺爰將所裝之貨一律移出俾船得輕浮而在後之輪船二十六艘不能前進内有英國公司輪二艘 
[舊案新破]  
　　姑蘇采訪友人云當光緒十九年春間江蘇撫標某營哨官何君查緝至江震一帶被强徒刃斃所帶二勇同時死於非命報案後經官憲移咨各處緝拿兇犯迄今未獲兹者趙大中丞查閲案卷以此等巨案豈容兇人漏網遂面諭某營官務令赶緊破獲不可少有疎忽營官奉諭之下卽親往各鄉鎭密地訪查新正初二日在進澤鎭某茶肆啜茗見本鎭著名無賴某甲大言不慚高談闊論細聆其語似於是案相關因卽與之閒談佯爲交好茶罷復烟酒逍遥甲信而不疑漸漸將隠衷吐露爰於傍晚時設計引至舟中啓椗回省初三日解赴撫轄中丞飭發元和縣詳細推鞫初四日晚葉潤齋大令升堂提訊甲供稱小的年五十有二耕田度日並不爲匪大令訊以是案甲一味游移大令怒喝令鞭責藤條甲忍痛不出聲鞭至二千三百下仍一言不發大令飭加上鐐銬收禁内監 
[賊刦信客]  
　　封河以後南北往來信件概係遵陸而行數年來風塵色變世路多虞然行刼此等包封尙不數覯不料臘月初四日由滬來津信差吳四於十七晚行至滄州地面被賊十數人刦去包封三件刃傷吳四並搶去盤費剥其皮衣餘下包封三件亦被割破不完卽本館所寄京津之報亦有遺失當經吳四在滄州報案並請騐傷矣但旱班信客向來不肯寄帶銀兩一畏其累重一懼遭不虞也不知該賊何所取而刦及寄書郵之囊槖豈急不暇擇歟抑悮認家書抵萬金歟令人費解 
[火警三則]  
　　金陵訪事友函稱去臘二十五夜魚更三躍聚寳門内剪子巷吳姓家因晚炊誤遺火於廚下柴草内以致　因燃着霎時間冒穿屋頂火勢蔓延幸各鋪水龍力馳往救汲水噴射得卽撲滅計燬去前後屋三四間○廿七日黄昏時候忽然鑼聲震地火光　天急出詢問則水西門外柴院火警祝融氏東衝西突大展淫威幸柴行人衆力多立爲灌息迨水龍洋龍相繼馳至則火勢已衰僅焚去積薪若干擔餘未殃及云○新年初二夜魚更三躍時城北網巾市　姓家失愼先見黑烟濛濛一霎時間冒穿屋頂火勢遂豕突狼奔莫可抵禦當由該叚地甲鳴鑼報警各鋪水龍踵至吸水噴射詎封家姨同時税駕爲祝融氏助虐揚威逾二點鐘之久如得救息計闔宅瓦屋燬去十一間僅存前進一間火後訪明肇禍之由係本宅房客蔣姓之傭婦奉主人命料理夜膳左手擎洋油燈右手持肴饌甫入廚下心急足違觸物跌仆碰翻洋燈四圍柴草相因燃著該廚房坐落中進火初起時家衆極力帮救冀就撲滅廼轉眼已殃及前後兩進勢如常山蛇首尾相應以故器具衣飾無一冒火搶出者所遭可謂苦矣翌晨到塲環視餘火猶蜿蜒於殘磚敗礎間也 
[湖北火災]  
　　前數日得鄂省采訪友人來信云正月初一日清晨鄂王城外陽邏灣民人某家不戒於火吳回氏遂應召而至長驅直入幾如風捲浮雲曾不須臾延及鄰舍茅檐百户共化刼灰是日午前漢口淮鹽公所後某姓舊貨店不識如何邀得火德星君霎時烈焰濃烟冒屋穿窻而出幸賴水龍力救火勢始漸漸式微事後偵悉被火者計有一百三十餘椽 
[運米平糶]  
　　湖北采訪友人云客歲上游天門鍾祥潛江漢川各屬晚稻欠佳哀鴻遍野譚敬甫中丞具摺申奏以工代賑俾小民得有生機客臘下旬某日復派員運米赴各災地照原價平糶以濟飢黎我知若輩當飢腸轆轆之餘靡不拜手而頌仁人之賜矣 
[失銀追獲]  
　　天津訪事友函云從來女子小人固不專指僕妾而言然僕妾亦在其内房闈且多藏奸彼臧獲者流又何足道有汪某皖人也幕於保陽曾遊山左納有夫之婦爲妾或曰邯鄲挾瑟倡也今夏載之來津寓紫竹林中和棧上下共四五人日費不貲積至凍河計欠二百餘金居停向索汪乃覓保携妾歸保陽有僕某甲亦魯産與其妾同里汪因令同行臘月十七日回津復卸裝該棧携銀三百餘兩係用蔴袋包裹卽以清釐欠項並度年關者也卸車時檢點衣裝銀兩一一完全汪向樓居憑檻呼僕無應者急查銀束亦不翼而飛蓋該僕已伺汪未登樓卽荷銀與鋪蓋另由後梯而下逃之杳杳矣汪大驚駭自出追逐以久作寓公棧夥隣鋪皆識該僕廬山眞面問汪言卽告以曾見該僕雇東洋車向北而馳於是遣夥四路狂追每遇渡口輒狀其年貌服色究問渡河也未追至老龍頭地方有謂頃見一人乘坐冰牌向河東去曾不須臾且又負重諸君如捷足或讓先登行當邂逅前途耳時追者僅兩人知有端倪卽添邀一熟識挑夫扶同追赶剛至鹽垞遥見其人憇裝路側狀與僕同稍近欲避無從亟以毡帽低朦面目追者諦視反叱曰汝等欲何爲者得無欲刦我輜重耶追者曰我不刼君特恐君自刦人煩我追捕耳曰我竊誰曰汪老爺也曰與汝何與曰我客也曰然則若爲中和棧之夥耶金具在請與瓜分毋相逼追者不應驅之回棧全璧依然歸趙矣汪初擬送官妾阻止之又擬吊打亦勿許中和棧在法國租界捕房知有此事拘該僕去汪又爲代求罰洋銀半元始釋論者皆謂汪忠厚待人云 
[觀察赴寗]  
　　江海關道黄幼農觀察由蘇返申後已於前晚乘鈞和兵輪駛往白門叩賀督憲年禧並祗候劉峴帥回任瀕行時本埠印委各官齊至碼頭恭送如儀 
[滬上官塲紀事]  
　　昨日爲皇后千秋令節黎明時英讞員屠興之别駕乘輿至西門趨詣萬壽宫隨班祝嘏○蔡二源大令匯滄曾充洋務局提調今晨束裝就道向金閶進發不知有公事否也 
[憲札奬勵]  
　　本縣黄愛棠大令去冬奉上憲辦理保甲事宜殊爲認眞嗣奉蘇臬司委員候補知州朱刺史德魁來滬抽查察看本邑保甲城鄉一體甚爲嚴密民間可以高枕無憂朱刺史查勘後回省據情禀覆藩憲鄧方伯臬憲吳廉訪據禀之下以本縣黄大令辦理保甲不辭勞瘁應記大功一次聞已頒札飭知矣 
[祝砲例志]  
　　昨日十二點鐘時浦中所泊美國兵船放砲二十一門蓋以祝開國之華盛頓誕辰也 
[准移飭緝]  
　　本縣黄大令接准崇明縣黄明府行文内開據事主職員龎以政禀稱住居境内長溟溝地方去年十一月杪挈同妻子往外沙九龍鎭收租託傭婦倪李氏看守家門至晚有匪徒兩人叩門進内刦去洋銀衣飾追捕無及携贓遠颺報請勘緝等情到縣並據地保張江同亦投縣報明當經會營履勘屬實飭捕嚴緝至今未獲移請貴縣飭捕一體恊緝並送賞格來申開明如能全案拿獲者賞六十元拘獲一名賞三十元知風報信因而拿獲者賞二十元本縣黄大令已飭捕役跴緝矣 
[英界瑣聞]  
　　有王某者每喜與無賴爲伍雖經其母及妻一再訓導終視爲過耳之風日前取得番面錢六十餘枚至胡家宅與諸無賴作牧猪奴戲三戰三北除將所有輸罄外尙欠若干遂不敢回家躱避在外其母某氏乃率同其媳出外訪尋旋在福臨里左近相遇見有無賴多人向之索欠不禁忿甚欲將無賴扭送捕房無賴見勢不佳乘機兎脱其母乃携王入城○蕩婦某氏前曾與某翁姘識近又私與縫工之阿紀賃居中旺弄出資購得女孩一口教以彈唱稍不遂意鞭撻隨之哭喊之聲聞於遠近雖有人向之婉詞相勸婦非但不聽反敢惡語相加不知捕房中亦曾有所聞能將小妮子援出火阱否 
[自縊請騐]  
　　杭州人丁小谷坐擁厚資在杭開設綢縀鋪兩處年逾而立抱伯道之戚憂慮交集因病怔忡去年冬月携一僕偕其弟來滬就醫有同鄉人某甲在法大馬路開設萬祥春襪店代假餘德里房屋一幢爲養病之處並薦吉祥街某醫生爲之　治服藥後無甚見效年關 
 
 

Page 4

 
 
伊邇其弟卽先回籍料理年務曾約新正初八日挈眷同來留僕爲兄服役前日下午四點鐘丁遣僕至萬祥春告假番餅五尊僕以餘貲未罄何遽向人告貸然迫於主命祗得如數取來迨回寓雙門扃閉異之破屋而入見丁已自經於梯畔急呼人帮同解救奄奄一息逾時而斃立刻電知家屬一面倩人看守待家屬來滬殯殮事聞於捕房捕頭以事關人命未便草率飭探報縣請騐地保遂預備公案以便縣尊臨驗 
[總巡局發落案件]  
　　沈康山與弟阿榮向在南市陸家石橋擺設水果攤度日去臘廿七日有流氓沈金金向阿榮哄騙橄欖一桶阿榮覺而不給金金懷恨持利刃伏於近處俟阿榮經過出而刺之受傷倒地康山將弟舁至十六鋪巡防北局經祝翼雲二尹騐傷屬實飭勇獲到沈金金移送總巡局訊辦曹荃生明府提訊之下沈康山申訴前情沈金金供因阿榮之橄欖被不認識之人搶去我爲他窮追原璧歸趙稍索酬勞阿榮絲毫不與因而口角見伊水果籃中有刀乘勢拾而戳去並非有意行凶叩求寛宥明府以沈金金横行不法喝令重笞四百板枷號一個月發犯事地方示衆沈阿榮自行醫治候傷痊再核　 
[叩謝册]  
　　謹啓者敝堂常年施醫給藥經費浩繁蒙申報館於初六日隨報分送咸有一德一文願捐册叩募共濟時艱自初六至初九日四天蒙本埠各大善士繳回捐册五十四扣大小英洋一百七十四元錦記大善士助施粥洋一百元恒孚銀樓集捐山東賑洋五十三元五角飲之太和翳桑飽德恩如再造中澤蒙庥寒谷春回共登仁壽所望執有敝堂捐册者互解仁囊布眼前之實惠功德無量登報叩謝盼切鴻施上海六馬路仁濟善堂董事施善昌等謹啓 
[開廠施粥]  
　　謹啓者敝堂冬春兩季歴年開廠施粥每届歲首停廠數日使夫役人等回家度歲食粥　黎茅檐蔀屋無以卒歲者量給米票俾免仰屋之嗟自元旦至初十日停廠給發米票一萬張計白米二百石絡續來堂騐票給米於十一日照常開廠發粥仍蒙會審屠憲巡防局蔡二尹各派護勇到廠彈壓以免擁擠今將開廠施粥之期請登報章布照公鑒[  上海六馬路仁濟善堂董事施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣東大名單]  
　　薦舉卓異官八員南韶連道阿克敦廉州府劉齊潯理事廳文山併山　　　　　　　　　　　番禹縣惠登甲歸善縣鄒之麟仁化縣盧蔚猷薦舉教職佐雜鹽塲官五員化州訓導羅鼎韶州府教授履端　庫廳　　　按　　　　　白石塲裘憲琦糾叅不職官十四員不謹官五員羅定州吏目魏應辰吳川教諭梁國琛徐聞寗海司宋球准補歸善典史胡鑿歸善内外可張文瑞罷軟官二員永安教諭陳龍藻瓊山水尾司嵇如沂浮躁官二員封川典史錢福宜茂名典史陳才猷有疾官二員准補長寗縣章毓桂始興典史陳朝鑅年老官一員連平州學正陳熾基才力不及官二員感恩縣潘志賡增城典史張繼伯 
[縣案二則]  
　　寡婦蔡吳氏控糞頭俞東升霸阻挑糞一案由十六鋪巡防中局移縣訊辦已誌前報前晚帮審委員曹荃生明府蒞縣提訊蔡吳氏供丈夫蔡阿佛在日挑糞爲生去年故後由夫弟桂榮承值所得銀錢以資帮貼小婦人度日現被俞東升無端霸阻合家難以過活不得已控請恩斷質之俞東升供是糞頭蔡阿佛人尙誠實是以充當此差不料　故後經伊弟桂榮接當因爲人不愼小的是以不許他承當另舉他人明府得供之下判令俞東升不應霸阻伊由蔡桂榮承值所有酬送節規應照舊章兩造遵斷具結完案○前由無錫縣解來傅阿榮沈雙寳兩名先收待質所聽候提訊各情已紀前報前晚亦由曹明府提訊傅阿榮供原籍無錫寄居治下有年父親故後母親與沈雙寳姘識同居其原告傅咸茂並非義父亦無偷伊物件情事不過伊按月出錢三百文租小的處鋪塲同住並無别故求鑒沈雙寳供詞相同明府查閲無錫縣來文謂傅咸茂在該縣扭控傅阿榮沈雙寳據稱阿榮是伊義子住在上海近來偷伊物件逃匿無錫尋蹤至此獲住見沈雙寳與伊同黨是以一併扭控請追等情據此查得一千人皆住上海應移送貴縣訊明辦理等由明府閲畢飭差查傳傅咸茂並未到案候訊明府以原告不到難以定讞况傅阿榮雖屬年輕供甚支離仍飭押候傅到咸茂再訊 
[英界公堂瑣案]  
　　女孩虎春年僅八齡昨日隨人出外忽然失散沿途啼哭厥聲甚哀四百十五號華捕見之送入捕房轉解公廨屠别駕著暫交官媒留養以待家屬認領○病民蔡阿二僵臥通衢經某號巡街華捕送至公堂送請棲流公所司事善爲留養醫治 
[法捕房二則]  
　　扒竊張阿桂專在長江輪船行竊搭客物件曾未破案直至前日太古盛京輪船來滬該賊在船行竊始被當塲拘獲抵埠後將人贓解送捕房捕頭訊問之下供認先在安慶輪船竊取元縐棉馬褂一件江孚輪船竊取天靑縀漳絨馬褂一件又竊惟拿牌對時表一枚玳瑁邊墨晶眼鏡一副大通輪船竊取二藍寗綢皮袍及皮馬褂醬色寍綢馬甲各一件新裕輪船竊取銅表一枚捕頭得供飭探吊齊原贓解送公堂待失主認領○寍波人某甲爲紅木手藝其妻與某乙私識潛逃來滬住法界彩字街合興里十八號房屋旋爲同鄉人德大烟間主偵知報知其夫找尋來滬投報捕房捕頭飭探至該處將男女一并拘獲捕頭命押候堂期解訊 
[美界捕房紀事]  
　　漢璧禮路第八百六十四號門牌有豫康小錢店焉前日下午比鄰湧和麫館主向兑鷹銀二餅旋倩人估看知一係贋物當向調換錢店主以印已揩去爲辭因喚二百三十六號三道華捕至將店主拘至捕房捕頭遣包探張阿五至店中搜出銅質僞洋銀數枚存候送請讞員訊究○虹口楊家灣人周姓以番佛三十尊買得婢女一口年一十有五聰明伶俐不媿解事靑衣日前忽然逃逸因卽告諸捕頭昨晨捕頭遣包探倪順泉拘獲帶入捕房捕頭詰問緣由婢稱主人凌虐不堪不得已而遁出其詞牽涉祥茂糖果店主捕頭因又派倪採將店主拘案略加詰問令周將婢領回告以不得動施鞭撻○前日下午有一天津女郎在蓬路中往來啼哭經包探石金榮挈至捕房捕頭詰以姓氏里居女郎默無一語乃令暫行看管待人認領○江北人小榮子潛上怡和碼頭某輪船竊得曰銅若干斤售與竹行橋某冶坊經暗捕施奎江查獲帶入捕房捕頭詰問之下將收贓之坊主婦龔某氏拘押大約須送至公堂請訊也○昨晨有廢　三車載至文監司路經二百八十三號巡街捕所見疑是賊贓因將押車之某甲連貨帶至捕房捕頭令押候派包探查明核辦 
[江督轅門抄]  
　　正月元旦日統領江靖廣義等軍李先義到見調辦皖岸督銷候補道沈銷籌防局差知府　　和禀知蒙飭給洋操提調兼新夫馬禀謝通判甘恕由和州招幕練兵回知縣胡廷琛海州公幹回又邱樹勳銷神策門保甲謝委江北河運差委署宿遷縣蕭仁暉禀知錢道沈　洋將騐收所幕練兵二百九十名　灣營守備朱學亮叩謝管帶新福建輪船楊樹勳到上海來巡檢邵光煦禀知交卸署上元縣興史事○初二日徵寗道袁到見正任督中恊　銷假知州汪喬年辭赴句容知縣沈　　辭赴湖州採買桑秧又張貴誠謝委代辦籌防局提調卽到差又李芳禀知經錢道沈守洋將點騐收新幕練軍二百九十七名又　衍齡銷水西門外保甲差又文愽銷鎭江轉運局押運差並叩謝咨文帶親軍左營江上喜右營鄧啓發後營劉光啓帮滯右營周汝和署浦口營都司夏元齡祥雲輪船李家泰由滬來○初三日候補道倪文英請感冒假三天通判甘恕禀知洋操營務處點騐收練兵二伯八十四名知縣朱文炳到湖北公幹回○初四日候補道程儀洛見同知鄭孝胥見駐　米　候補道方大勝關釐捐知府何維樸同知陳祖煊由蘇回運判黄學仁揚州來儀徵縣朱江江蘇補用縣程慶明由京來知縣郭冏蕪湖公幹回署城守恊袁叩謝代理中恊　　營叅將楊禀知巡江水師左營李光裕禀知查哨○初五日翰林院熊方燧辭行回江西廣西知府馮德材傳見徽寗道袁辭澄波輪　王辭赴瓜洲接劉制臺 
[蘇撫轅門抄]  
　　元旦至初五日津海關道盛由天津來候補道方通知初四日在院上請假五天浙江海運津通局委員候補知縣洪禧由杭州來署蘇海防同知華鼎元禀到同知陳祖煊禀在赴江寗元和縣葉禀知劉峴帥初三日過揚州無錫縣傳禀到通判張祥符禀銷待質公所正委差並謝飭知給予揷班缺委署州縣一次又任汝霖禀知　　海防例報捐加鹽提舉銜請補靖江縣馬霪恩知縣都守仁均禀銷解淮餉差又陳官慶由木瀆釐局來又華德森禀知接待質公所正辦差又方蓀禀謝奉委兼管待質公所副委又吳熙禀知赴吳江公幹卽辭又賴豐熙趙樹楷均禀知奉委赴江北公斡又王慶　禀銷由鎭江仿查税　程式差又壽慶慈銷假並禀知奉委江北河運差主簿熊應崧禀知奉委代辦城外四叚冬防巡查巡檢朱逢裕禀銷城外四叚冬防巡查差並禀知奉委海運津通局差又陳其瑞禀謝委署太倉州甘草司巡檢事太湖恊鎭余萬興提標中軍叅將張郁林管帶太湖水師左營陳正珀又右營劉榮盛又後營劉祥吉均到卽辭管帶飛划營胡昌寳禀知赴江震太湖一帶查哨○初六日徐州道沈到卽辭調辦瀏河釐局候補知府彭文明由滬來知府林文炳請假數天正任南匯縣汪以誠禀辭赴寗知縣李玉方請期服假二十一天又王元常由上海來又陳香祖請假十天從九張爾欽禀謝奉委震澤縣保甲差○初七日蘇松太道黄到糧道陸辭行由滬赴寗知縣吳熙由吳江公幹回 
 
 
 

Page 10

 
 
[光緒二十一年十二月十九二十日京報全錄]  
宫門抄○諭旨三道錄前○直督王奏知縣廻避揀員對調摺○又奏奉天賑欵歸併順通直賑案内給奬摺○晉撫胡奏報　省接印日期摺○閩督邊奏甄别道府各員片○又奏揀員調補知縣摺○晉藩員奏報交卸撫篆仍回藩司本任日期摺○十二月十九日兵部太常寺太僕寺三德假滿請安○貴賢謝授大理寺少卿恩○葛寳華謝賞加二品銜恩○載　請假十日○召見軍機崑中堂榮惠○十二月二十日恭王謝賞綢縀恩○鄭王等謝議叙恩○張中堂等同鄉官謝恩○徐用儀等　鄉官謝恩○克王請假五日○桂公孫家鼐各續假五日○奕年奏請開缺○掌儀司奏二十五二十八日祭奉先殿載津慶王行禮○召見軍機　秀陳學棻皇上明日辦事後辰正至南海皇太后前請安畢還宫○○直隷總督臣王文韶跪奏爲知縣廻避原籍揀員對調恭摺仰祈聖鑒事竊據兼署布政使按察使季邦楨詳稱臨榆縣知縣賈國楨係奉天錦縣進士以知縣　用簽掣甘肅因親老告　攺掣直隷丁憂服滿捐離甘肅原省攺指直隷仍歸卽用知縣原班補用題補臨榆縣知縣光緒二十一年間五月初二日到任兹據禀該員原籍奉天錦縣至任所計程二百八十二里係在五百里以内例應廻避請核辦等情於光緒二十一年閏五月二十八日禀報到司飭據奉天錦州府查明屬實取具逐站程途里數清册申送旋據該司查有寳坻縣知縣張及第堪以互相調補具詳前來臣查定例升遷及題補得缺之員領憑赴任時未及周知到任後始知原籍與任所在五百里以内者准卽酌量攺調　避至此項現任廻避人員無論指缺對調及留省别補仍俱准行等語今臨榆縣知縣賈國楨原籍奉天錦縣距任所在五百里以内例應廻避臨榆縣知縣係三字要缺應於别府三字要缺知縣内揀選對調兹據寳坻縣知縣張及第山西陽高縣廪貢生報捐府經歴　分直隷咨補永平府經歴調辦海運出力保以知縣儘先補用捐離府經歴本任題補寳坻縣知縣光緒二十年二月十八日到任該員年强才練辦事精詳堪以調補臨榆縣知縣所遺寳坻縣知縣員缺卽以臨榆縣知縣賈國楨調補與例均屬相符銜缺相當無庸送韻引見該員張及第任内並無承審盜案經徵錢糧已起降革叅限及展叅處分亦無叅罰案件除程途里數清册送部外理合會同　管順天府府尹臣孫家鼐順天府府尹臣陳彞恭摺具奏伏乞皇上聖鑒敕部覈覆謹奏奉硃批吏部議奏欽此○○直隷總督北洋大臣臣王文韶跪奏爲籌辦奉天賑務收捐各欵歸併順通直賑捐案内給奬恭摺仰祈聖鑒事竊查奉天錦州府新民廳各屬上年秋雨爲災田禾盡被淹没顆粒無收道殣相望今春又連傷大雪民困寒傷相繼慘苦情形實與光緒初年山丁旱荒無　迭據錦州轉運分局委員湖南候補知府周冕電由津海關道盛宣懷轉請籌欵撫恤當飭籌賑局司道陸續籌撥銀米一面電告自也勸辦協濟旋又欽奉本年四月二十二日上諭奉天錦州一帶上年秋災旣重今年春荒尤甚著將本年湖北漕米三萬石截留俟　員解往詳查災區核實散放等因欽此當經轉行遵辦在案伏查奉天爲根本重地錦州乃入關咽喉海氛初靖元氣未紓更當力圖拯救以固民心當委周冕會同地方官兼辦賑撫並派南紳嚴作霖携帶銀兩馳往督率在事員紳分路查勘核實散放按照義賑章程不假吏胥之手自去冬以至今秋一律報竣現准盛京將軍裕祿來咨各省收到官紳集解賑捐銀兩請歸併順直賑捐案内核給奬　據籌賑局逐細查明除由直隷截留湖北冬漕正米三萬石又籌賑局恊撥銀二十六萬四千兩大米一萬石粟米二萬石不計外計收到各省官紳集解賑捐銀九萬四千五百十三兩零制錢四千六百四十八串零自應按照現辦順直賑捐章程三成實銀核給虚銜封典貢監及推廣虚銜頂戴等項以資觀感查光緒十四年直隷籌捐奉天賑銀曾經由直造册徑行咨部給奬有案此次事同一律應仍統歸直隷籌賑局查收各捐生履歴照章核奬隨時塡給實收併入順直賑捐案内按月分次造册詳送咨部頒照以期便捷除收支各欵仍由奉天核明奏銷外理合恭摺具奏伏乞皇上聖鑒敕部查照立案再此次辦賑出力員紳均能始終勤奮著有成效應俟詳細查明照章擇尤請奬以示鼓勵合併聲明謹奏奉硃批户部議奏欽此○○頭品頂戴山西巡撫臣胡聘之跪奏爲恭報微臣抵晋接印日期叩謝天恩仰祈聖鑒事竊臣奉命調補山西巡撫遵卽趨詣闕廷仰蒙召見二次訓誨周詳莫名欽感陛辭後束裝起程於十一月十八日行抵晉省二十日准署撫臣員鳳林將山西巡撫關防提督鹽政印信並王命旗牌文卷書籍等件委署太原府知府徐林撫標中軍叅將桂芳齎送前來當卽恭設香案望闕叩頭祗領任事伏念臣仰邀恩遇出任旬宣三載晉藩兩權撫篆本年秋間甫移越水遽摧秦圻過沐寵榮正深惶悚巡復渥承芝綍調撫桐封非分頻叨寸衷滋惕查山右西通關隴北拱京畿自屢次災歉之後物力倍極艱難民氣日形孱弱極須考核吏治以重拊循整飭戎行以資保衛現值甘省回氛不靖口外各屬及沿河一帶皆須嚴密籌防而晉省兵力極疲餉需奇絀臣雖情形較熟亦苦措置維艱惟有殫竭愚忱破除積習督同兩司鎭道等將應辦事宜實力講求悉心區畫冀勉圖乎涓效藉稍答夫鴻施所有微臣抵晉接印日期並感激下忱除恭疏題報外謹繕摺叩謝天恩伏乞皇上聖鑒謹奏奉硃批知道了欽此○○邊寳泉片再勞績捐納分發各員自到省之日起試用期滿詳加甄别歴辦在案兹福建試用道楊執中補用知府程祖福先後試看期滿據藩臬兩司照例甄别會詳前來臣查該員楊執中器旘明通辦事穏練堪以道員留閩程祖福年力富强趨公勤愼堪以知府留閩分别按班序補除履歴咨部外理合附片具陳伏乞聖鑒謹奏奉硃批吏部知道欽此○○頭品頂戴閩浙總督臣邊寳泉跪奏爲揀員調補要缺知縣以資治理恭摺仰祈聖鑒事竊照惠安縣知縣金汝奎於光緒二十一年六月初八日在任病故具題開缺照例以病故日作爲出缺日期歸六月分截缺另行咨部所遺惠安縣係衝疲難兼三要缺例應在外揀員調補臣督同藩臬兩司於現任簡缺知縣内逐加遴選查有本任武平縣知縣唐志夔年五十八歲廣西灌陽縣拔貢生就職直隷州州判光緒元年保薦孝廉方正廷試一等以知縣用簽掣福建領照來閩四年四月十五日到省准補武平縣知縣十一年二月初十日到任歴俸已滿十年奉文調取引見二十一年二月二十一日卸事給咨者京引見奉旨回任該員心地明白曾事穏練任内並無經徵錢糧及已起疏防二三四叅有關降革處分之案且在閩年久於海疆風土民情較爲熟悉以之調補惠安縣知縣洵堪勝任合無仰懇聖恩俯念海疆員缺緊要准以本任武平縣知縣唐志爕調補惠安縣知縣實於地方有裨如蒙俞允該員係實缺知縣請調知縣銜缺相當毋庸再行送部並免覈計叅罰所遺武平縣係選缺閩省現有應補人員應請留閩俟准部覆另行遴員請補據福建藩毓恩署臬司張曾敭會詳前來除咨部外理合恭摺具陳伏乞皇上聖鑒敕部議覆施行謹奏奉硃批吏部議奏欽此○○山西布政使臣員鳳林跪奏爲恭報微臣交卸撫篆接受藩司印務日期叩謝天恩仰祈聖鑒事竊臣奉旨暫行署理山西巡撫遵於十月初九日接印事當經恭摺奏報在案兹新任撫臣胡聘之行抵晋省臣於十一月謹將山西巡撫關防提督鹽政印信並王命旗牌文卷書籍等件委署太原府知府徐　撫標中軍叅將　芳齎送接收臣卽於是日交卸當奉撫臣行知飭赴藩司本任卽日准署布政使雁平道恩霖將藩司印信文卷移交前來當卽恭設案望闕叩頭祗領任事伏念臣暫權疆寄恒凛淵臨報未効夫涓埃寵又叨夫屏翰恩榮逾分惶悚難名查晉省與畿輔祗　藩司係旬宣重任理財乃能裕餉敢籌畫之少疏察吏尤貴安民在權衡之悉當如臣　昧深懼弗勝惟有殫竭愚誠隨時隨事禀商撫臣認眞經理以冀仰答高厚鴻慈於萬一除恭疏題報外所有微臣交卸撫篆接受藩司印務日期並感激下　理合恭摺叩謝 
天恩伏乞皇上聖鑒鑒謹奏奉硃批知道了欽此 
 
