# 1919 - 31 - 4916511

 

Page 1

 
 
   
 
 

Page 2

 
 
   
 
 

Page 3

 
 
時評 
[國家存亡之闗鍵（冷）]  
　　國家存亡之闗係端在今日國内外之大和議國内之和之和議而能以眞實之心行之南北不難於統一國外之和議而以眞實之心行之國權不至於喪失南北能統一國權不喪失中國自立之原也否則危亡之機也故曰國家存亡之闗鍵也 
即如此次中日之新交涉傳者雖多異詞然苟政府而能眞實保護國權者决不至爲人所動和議委員而　眞實保護國權亦决不至爲政府所摇故眞實之心者又國家存亡闗鍵中之闗鍵也 
[專電]  
　　北京電徐因日使之警告特集全體國員開緊急會議結果認爲小幡個人意見擬向日政府提出質問至歐會提案旣與陸使全權應聽相機辦理未便遥制（六日下午三鐘） 
　　北京電李純通電全國宣布雙方商定解决閩陜辦法五條（一）閩陜卾西雙方一律嚴令實行停戰（二）援閩援陜軍隊即停前進擔任後方剿匪以後不再增援（三）閩卾西陜南由雙方將領直接商定停戰區域辦法簽字後呈報備案（四）陜省内部由雙方總代表公推德望夙著者往監視（五）劃定區域各擔任剿匪衛民反是者共棄之 
（七日下午五鐘） 
　　北京電施愚來京躬向府院領取重要案卷多種携寗轉交朱總代表 
　　北京電熊克武電錢對陜事語多詰責謂雙方停戰議和理應各守原防乃仍令劉鍾反攻寗沔褒處等克武雖不必得此爲榮如我公通電開誠布公之謂何自應各守原防宣示陜甘卾奉各軍防線並請速飭張許二軍退出川地勿越川境一步以昭大信 
　　北京電蘇李督電西南要求閩陜問題未解决前暫緩任命省長（六日下午三鐘） 
　　北京電錢允南代表之請加委張瑞璣赴陜辦理劃界事（七日下午六鐘） 
　　北京電徐意國内相議開幕期在南北統一紀念日舉行（六日下午三鐘） 
　　北京電政府辦理遣送敵僑需欵甚亟通令各省區認籌熱河姜桂題首捐五百元（六日下午三鐘） 
　　北京電中央管理敵僑局長以下設評議十人兼任委員十三人專任委員十六人事務員八人 
　　北京電七月三日爲馬廠首義再造共和紀念日即以明令公布（六日下午四鐘） 
　　北京電鹽務署密電兩淮運使云驗票一案此間議論紛紛頗不一致且虞滋擾仰即傳諭各商暫行一律停止其餘辦法另候飭遵（七日下午十鐘） 
　　北京電李思浩請省親假十五日錢錦孫暫代 
　　北京電汴趙督電據第七師聲稱軍用鹽由陸部批准年以二千包爲限現各處起出鹽觔未逾此數要求發還鹽署以未准陸部咨明有案仍照私鹽條例辦理（七日下午六鐘） 
　　北京電孟恩遠電駐日美大使三十日抵崴一日與劉鏡人會晤商中東路事　　北京電新兩院以各議員多數回籍度年閉會在即電催速返（六日下午三鐘） 
　　北京電張懷芝遵令撤銷總司令職决將各路援粤軍結束湘南湘東交吳佩孚張宗昌會張督辦理贛南由吳鴻昌馬聮甲會陳督照辦（六日下午三鐘） 
　　北京電新督以新俄界上防軍單薄調新編馬步各營前往防堵（六日下午五鐘） 
　　北京電駐瓊龍軍除運回遣散外尙有三千餘擬調回另編由津浦路陸續北上（六日下午五鐘） 
　　北京電制定郵旗令已公布旗式甲乙丙丁係全旗面自甲至丙八尺自丙至丁五尺戊丙己辛係左角所嵌之國旗自戊至己二尺自己至辛三尺雁之縱横大小與國旗相稱雁之全身用深灰色雁喙雁足用紅色左角國旗下法文字上加一中文郵字用黑色凡旗製大小均以此式爲比例旗之質地用白式（六日下午四鐘） 
　　北京電國務院秘書高景祺辭職遺缺以徐麟瑞補（七日下午五鐘） 
　　北京電昨閣議决定河南汝陽道尹陶炯照免職以楊承澤簡補（七日下午五鐘） 
　　香港電曾彥四日赴滬 
（六日下午四鐘） 
　　香港電軍政府請由鹽稅項内撥欵增加費用已由督軍拒絶（六日下午四鐘） 
　　香港電軍政府以國會所訂議和代表應守之規則有礙政權已退還重議（六日下午四鐘） 
　　香港電楊永泰因財政之故與軍政府意見牴牾今有多人謀去之（六日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　留日學生救國團致顧王兩代表電巴黎胡公使轉顧王兩代表鈞鑒中日問題存亡所繫外交制勝全仗兩公望益堅持以維國命留日學生救國團謹叩　　上海平和期成會報告推定代表電南京大倉園北京平和期成會駐寗辦事處養勘電敬悉茲本會公推孫君發緒李君爲綸爲赴甯組織聮合會代表謹聞上海平和期成會陽 
　　江蘇省敎育會致北京電北京大總統國務院鈞鑒顧王二使在歐會發言輿論認爲稱職報載日使干涉請堅拒江蘇省敎育會虞 
　　朱啓鈐爲歐和會議事覆唐紹儀電唐總代表鑒微電悉日昨此間得路透電消息同深駭異即日已分電各方面徵詢實情得有確聞隨時奉告並希尊處亦以所聞見示一致對外深表同情啓鈐歌 
[各通信社電]  
　　北京電某派要人因南北會議開始將首提處置國防軍連日出入某使館密議防阻 
　　南京電朱總代表前（五日）昨（六日）兩日兩電北京政府皆闗日本干涉專使發言權命意與唐電大致相同 
　　廣州電此間各界得外交警耗頗震動現一致盼南北會議即日開始促成一致對外 
以上上海平和通信社電 
　　南京電朱啓鈐對於南代表修正會議規則之第一二三條尙不堅持否認已復遣吳鼎昌劉恩格李國珍汪有齡即日晚車赴滬與南代表商訂開議日期　　南京電李蘇督電盧永祥在滬預備南北代表辦公處 
　　北京電政府電張樹元轉知魯省各界青島案已慎籌應付辦法勿稍爲激烈行動牽及外交 
　　北京電龔財長將行知京内外各機闗凡有稅收欵項概須按期繳部以期統一收入 
　　北京電内務部秘書陳毅派隨張瑞璣赴陜 
　　北京電參戰軍因歐和尙無端緒暫不取消改編　　北京電晉省長原擬沈銘昌又有簡金永說 
　　北京電北京大學倡議發起黄鼎被刺追悼會 
　　北京電施愚致電朱啓鈐今日出京返寗 
　　北京電李厚基薩鎭冰會電請撥還厦門商會墊發駐厦第十混旅餉欵院交財部辦理 
　　北京電岑春煊電錢總理西南各省已限制自由招兵準備收束 
　　北京電莊藴寛南下政府給假二十日 
（以上六日） 
　　北京電姜桂題呈報熱河園庭事務所總辦楊恩同辦理園庭旗丁給地管業現歷三載兵皆退伍地盡升科增國庫大宗之歳收定旗民永久之生計一舉數善政府傳諭嘉奬（七日） 
以上中孚通訊社電 
　　哈爾濱電據俄國電社宣稱革命以前充高加索陣綫司令之巨特尼區將軍致電柯爾恰克海軍大將曰德國已敗吾人可以進行組織反對過激黨之軍今余須報告者此項軍隊多已組織告成現已可痛剿過激黨云云該員又望藉柯爾恰克將軍之助從速開戰以滅過激黨主義該員所統之軍隊現向彼得格勒進發以期拯救饑民（四日） 
　　海參威電此問得悉英軍現逼近伏洛格逹捷克斯拉夫軍參謀處宣稱蓋逹將軍曾在公格爾大勝過激黨殲紅衛軍兩師蓋逹將軍現向烏發進發（五日）　　北京電徐總統昨日召段祺瑞入府就中日間之新交涉徵其意見並及南方要求取消國防軍之事段謂如南北果能统一自當聽從中央之處置且在西北軍事未解决以前更不能取消國防軍聞徐總統將於明日宴段祺瑞徐樹　再議此件（七日） 
　　北京電本日衆議院開會依一議員之臨時動議爲歐洲媾和會議中之中日闗係要求外交次長出席質問其眞相本日衆議院開秘密會議從山東奉天蒙古議員之主張臨時動議成立要求外交次長出席就歐洲媾和會議中中日兩國間新發生之問題提出質問外交次長答曰本月二日日本小幡公使訪外交次長聲稱希望中國媾和委員闗於膠州灣問題勿在未經中日兩國互商之前遽將秘密條約公表於外部並不含有脅迫之意如外間所傳者政府對於此次之事件所定之進行方針一面務使中國主權無損一面務使中日邦交無傷至於將依何種方法現正從事研究未能宣佈云云（六日） 
　　北京電據外交部方面之消息云本月二日日本公使小幡氏之訪問陳次長不過因山東中日交涉案如欲將中日兩國問所締結之事項提出於媾和會議時則當預先經兩國之協議如欲發表其内容時亦當經同一之手續此係國際間之定例該公使希望按此定例行事而已然外問因此而爲種種之臆測傳種種之虚電此舉有害中日兩國之邦交固不待言且以中國本身而亦傳播被日本脅迫之謡言此則尤損及體面者也不勝遺憾之至云云由此觀之則小幡公使會見陳次長之内容足以知其眞相矣日本希望按照國際慣例行事亦係當然之事無論何國當如此之時際無不出於同樣之道此爲一般有職者所公認毫不足怪也然不明此事之眞相者故意逞其臆測傳播虚電一說某國一部分之人士逆料中國如在媾和會議中單獨出於此種行動則日本必將取何等之方法届時某國即將乘隙阻害中日之闗係倘此說果確則中國一部分之人士可謂反被若輩所玩弄據一般之觀測云最近專爲傳播此種虚電之通信社因眞相明瞭暴露其報告之虚僞大爲狼狽數日之内各方面之疑惑亦將冰解云云（七日） 
　　北京電本日參議院開會因緊急動議改開秘密會議要求陳外交次長出席闗於中日兩國間新發生之交涉提出質問外交次長之答詞與昨日在衆議院所述者相同先說明眞相然後聲明外間之流言實係虚僞（七日） 
　　奉天電近日黑龍江省拜泉縣及其他地方匪勢甚熾張作霖據鮑督軍之電請已派吳俊陞往援吳氏已經出發云（七日） 
　　奉天電奉天軍事顧問菊地大佐近擬赴歐洲定於本月十五日離奉回國（七日） 
　　東京電據某要人語云此次小幡公使恫嚇中國政府之說仍係從北京傳來之報告其實該公使僅闗於媾和會議中國方面委員發表中日兩國間某種條約之行動促中國政府注意而已並無何等重大之意義也自現内閣成立後屢有公平之聲明努力求中日親善之實現而中國一部分之人士尙有不諒日本之意志者以致有如此之現象日本政府深慮中日兩國以後若再不充分疏通意見則兩方面相互不利之點甚多故自今以後更將於事實上竭力表示日本政府之誠意届時中國朝野人士必將諒解日本友好的精神也云云（七日） 
　　東京電本日據官報發表云日本海參崴派遣軍在戰地陣亡及病故之陸軍下士卒共計九十六名 
　　東京電本日由官報公布帝國大學令中學校令小學校令等勅令二十件皆從本年四月一日起施行原首相本日將選舉法改正案奏呈日皇該案不日將交樞密院協議（七日） 
　　東京電政友憲政國民三黨皆於本日開代議士會决議完全承認政府預算案唯憲政國民兩黨擬於該案可决時發表警告及希望（七日） 
以上東方通信社電 
　　東京電講和會議之中國委員王正廷顧維鈞之眼中無物態度日各報紙對於此事僅報事實尙未發何種議論各報頗重視之綜合各方面之意見我日政府已一變向日之方針想要用相互對等之主義與中國親善確守援助中國希望之主義漸將見於事實無如中國委員敢中傷日本小幡公使不能不加以警告使與政府共嗚友交的政策之日本國民生惱爲中國計深爲可惜云（七日）共同通信社電 
[法國無缐電]  
　　六日里昻電國際同盟委員會於星期三日晚八時三十分開第三次大會審查草案有顯著之進步全場一致議决按照在法國外交部所開和平大會之决定希臘波蘭羅馬尼亞及捷克斯拉夫共和國之代表將加入委員會之討論委員會已實行其職務三分之一並已討論闗於國際同盟之組織及目的所欲防護之利益重要機闗之設置會員之資格之條歀雖闗於各欵之决定係屬臨時性質而多數重要之困難業已解决草案全部所根據之大網各代表已一致同意故可望其他條欵之審查將迅速繼續進行云 
　　六日里昻電亞姆斯特丹消息擔任偵查闗於倫琴薩爾薩兵營待遇戰俘而違犯國際公法事件之德國委員會於正月三十一日開會其結果調查倫琴薩爾薩兵營事件實違犯國際公法上年十一月二十七日法國戰俘曾死傷若干人云 
　　六日里昻電瑞士巴斯勒消息佛郎克弗脫那里溪頓報接柏林電據稱德政府恐亨堡或將發生與不來梅同樣之事件已採用軍事預防手叚目前現狀尙無何等直接之危險電報人員已停止工作勞慟大會現檢查電報亨堡及阿爾吐那哈堡間鐵道綫之列車往來已中止 
　　六日里昻電登蓋扣（法國北海口岸）消息日本魚雷艇六艘現行抵登蓋扣 
　　六日里昻電二月六日巴黎倫敦間匯兌率英金一　合二十六佛郎法國公債劵巿價如下三釐公債六十四佛郎七五一九一七年四釐公債七十五佛郎六五一九一八年四釐自由公債七十五佛郎四五一九一八年五釐自由公債九十二佛郎 
路透電 
[巴黎和會進行電報]  
　　三日倫敦電今日巴黎公報云捷克斯拉夫與波蘭人曾於台斯成衝突致哇斯特核伐與加爾文二鎭及由哇佛堡通至台斯成與加白倫柯鐵路均爲捷克人所占列强代表討論此事後宣布下文曰吾人曾戒以闗於土地問題提交和會之各民族勿自占據所要求之土地當和會未有决議之際台斯成以北之鐵路及礦區仍由捷克人占據其南段通加白倫柯之鐵路連台斯成鎭在内仍託波蘭人掌管列强代表以爲今宜遣派管理委员會赴台斯成挽回爭端從事調查和會將依據調查實情而决定該區域内捷克與波蘭之界線捷克須踐行其代表之約言以各項戰品聽令波蘭人用之並予以利便輸運軍械子彈協約國委員會將管理加爾文與哇斯特核伐諸礦之出產使波蘭人得其應有之一分當地官員應照常供職和會未有决議之際台斯成之政治選舉與徵兵事務暫止進行　　四日倫敦電今日巴黎公報宣稱審查賠欵協約國國際委員會今日開會决定設三副委員會討論以下諸問題（甲）估計損失（乙）研究敵國財力及付欵與賠償方法（丙）研究管理與擔保計畫捷克斯拉夫亦派代表加入委員會英國糧食委員三團已分赴華沙特萊斯特布加萊斯三處會經供給救濟事務高等議會贊助 
　　四日巴黎電巴黎公報宣稱列强代表聆希臘首相維尼齊洛斯君之宣言後决議將希臘土地利益問題移交特别委員會審查該委員會由美英法意四國各舉代表二人組織之 
　　二十八日巴黎電茲巳通告各委員會凡闗於大問題之報告如賠欵與凱撒責任之類者必須於兩星期内威爾遜總統回國之前編成提出 
[德國近事電報]  
　　四日丹京電昨日韋瑪電稱德政府諸員已抵該處開内閣會議 
　　四日亞姆斯特丹電　林消息漢末斯坦將軍已任爲斯巴德國休戰委員　主任以繼温特菲爾特將軍之任 
[萬國社會黨大會電報]  
　　三日瑞士京城電國際社會黨大會闗會議長白蘭汀博士切言一九一四年嘗圖集合列國社會黨反對戰爭後因中歐諸國元首使其　人誤信此爲保衛祖國之問題以致失敗並稱此次大會之召集乃欲以工界助力予威爾遜總統如大會能將國際工界約法載於告成國際同盟之條約内則可謂不負此舉白蘭汀博士又稱社會主義必須以有秩序集合　製作實行之而不可用殘暴手段與逞少數之意氣 
　　四日瑞士京城電社會黨大會迄今所呈之特色爲决議查究孰爲此次戰爭之戎首法國代表米斯特拉勒洛台湯瑪援引種種顯著之事實以證　自德開並以譏刺之詞述及德國多數社會黨之行　德國代表維爾斯氏則指俄國爲戎首並述及封鎖　　之可畏又謂德國舊制永不致恢復 
　　三日比京電樊特維爾特氏發表一書告退國際社會黨事務所所長之任因比國工黨堅决拒紹參與瑞士京城國際社會黨大會之故並以比國工　之未與聞國際新組織爲歉又謂四年來所受苦楚　恨難忘云 
[英國罷工風潮]  
　　四日倫敦電電氣業聮合會之倫敦技師非正式開會通過之議案兩條已送交工部要求政府調處各處罷工風潮規定每星期工作四十小時之法令以吸收失業工人並謂如政府置之不理則六日將全體罷工而倫敦電氣亦將停止發電云月前工業聮合會與僱工者業已協定每星期工作四十七小時之合同聨合會之幹事員意見與政府同以爲照目前情勢而言政府無出爲調停之必要 
　　四日倫敦電公報局云國防新條例規定凡背棄工約碍及電氣供給者應得監禁六個月或罰金不過一百鎊之處分 
　　四日倫敦電技師公會之幹事部發出宣言不贊成目前非正式之罷工行動並勸令會員立即恢復工作俾聨合會有責任之幹事員得與雇工者開始磋商　　五日倫敦電公報局云今日波拉勞代表戰時内閣拒絶鐵路機車技師公會之代表不允接見並聲明内閣前核准每日工作八小時之時政府與技士雙方皆明白了解毫無誤會餘地 
[各國雜訊]  
　　四日倫敦電連日維哥與西班牙京城轉來之葡國消息皆謂保皇軍獲勝今西班牙京城傳來維哥電稱保皇黨商務大臣亞柴維杜伯爵已由哇波都行抵維哥擬赴西班牙京城尙有保皇黨數人亦抵維哥彼等闗於保皇軍之地位均秘不宣布惟稱哇波都漁船仍留港内因駛出恐遇共和軍之兵艦也 
　　五日希爾新福電法國已與芬蘭重開外交闗係　　四日巴黎電小巴黎人報載有俄帝室遇害新事實謂帝之諸女被殺之前曾於其父母之前受污 
　　五日瑞典京城電彼得格勒各報載有里寗致德奥波蘭波羅的諸省芬蘭過激黨之忠告文並宣布召集其產黨大會彼得格勒中國過激黨首領某氏已遇害其人專事壓制旅俄之華人行有種種暴舉 
　　四日倫敦電下議院今日午後復行開會院中甚爲擁擠羅塞君復被推爲議長羅塞君起立略有陳述後即宣告延會 
　　二十八日巴黎電法國飛行家二員星期日晨飛渡地中海自彼等在亞爾吉曷出發後直至降地時始來有消息彼等於晚間降落西班牙海濱計飛行一千四百基洛邁當每小時平均飛行一百五十基洛邁當要聞 
[巴黎和會之中國消息]  
　　天津華北明星報二日華盛頓專電云中日代表在和會之衝突已引起此間官場之大注意顧王二使對於牧野所提出日本管理山東礦權及將二十一條要索定爲法案之要求抗議甚力已予人以極良之印象此間政界頗有願扶助中國之趨勢此間日人向記者詳述日本政策其大旨爲日本保留太平洋羣島退還膠州但青島應有日人租界膠濟鐵路與德人前在山東所得礦權應由日本保持日人主張美日合力以開拓中國利權又二日巴黎電云闗於青島之中日要求事件據共同通信社云將交國際同盟辦理又三日華盛頓電云紐約世界報著名訪員電稱中國所爭由和會而不由日本交還膠州一層似可成功 
[中日新交涉之續聞]  
　　大陸報三日北京通訊云日使小幡氏昨訪外交陳代長晚間始見之即陳述口頭要求並問中政府願否批准去年九月二十四日段祺瑞曹汝霖輩與日本所立之合同該合同載明日本借欵二千萬元供參戰處經費而德國前在中國之利益概由日本繼承之聞小幡氏見陳代表後先告以中國在戰局中對於日本之義務繼言中國代表在和會所行方針大不利於日本日政府深以爲痛旋請中政府諭令巴黎代表改變態度與日本協謀進行其所謂協謀者實則置中國於日本保護之下也小幡氏又諷示苟不如是日本將不得已而有武力表示之意謂各國之能友中國者莫日本若他國相距甚遠日本則近在咫尺有陸軍百萬人海軍五十萬噸此種談論所以表明日本能友中國之性質者實爲恫嚇之詞又小幡氏詢問中政府對於參戰處借欵合同作何辦法一層亦含有恫嚇之意此合同有要點數端第一中政府從未正式承認此合同且不知有此合同之存在第二借額雖爲二千萬元僅已繳出三百萬元餘資迄未繳付第三此合同係以參戰處名義締結今參戰處已消滅改爲國防處實爲招募大軍以抑南方之機闗第四此合同係秘密性質與巴黎和會所持之精神完全相反當小幡氏詢問中政府對此合同作何辦法時曾謂日政府承認世界政策之目前趨向故擬將此秘密合同完全公佈此言本有用意蓋欲得中政府一言日本便可發表此合同而謂先得中國之同意庶世人將誤以爲中政府早知此合同之存在也幸陳代長不爲所惑僅以此事將交國務院核辦爲答初聞今日午後將有特别國務會議以討論日本新要求但此說似不確據確實消息國務院明日尋常會議時將討論此事今日陳籙將日使來訪之詳情呈報錢總理聞錢聲色不動處之泰然並不惶惶然立即召集緊要閣議足見錢總理尙未爲虚聲所嚇倒而亂其步趨此亦好消息也今國務院苟不直接承認此合同之存在卽當聲明不知有此合同二者之間必有其一使中政府而不愚味則當始終絶對否認此合同果毅然行之則日本闗於此事之地位將完全傾覆矣小幡氏意謂中政府應履行此合同或將此事交巴黎和會討論要知無論中政府履行合同或交和會討論皆足爲中政府承認有此秘密合同之證中政府旣予以承認則日本有機可乘矣綜之如中政府允履行此合同則日本苟無他人出場干涉將爲德國在華權利之繼產人如中政府簡直拒絶否認則國務院或不能不以日本恫嚇爲慮其實中政府儘可放膽進行一面完全拒却一面詳告英美使署如是則大局即可保全矣小幡氏又向陳代長演講此合同之利益謂餘資一千七百萬元今儲積以待中政府可隨時取用之際茲中政府需欵孔亟之時此種手段更爲有效蓋一千七百萬元之巨歀足以動人旣可付償若干債務且可作再向南方作戰之用以傾向段祺瑞之内閣人不能無慮焉第此事巳震動人人之耳目外人界中以爲此乃日本最後一着終必失敗云 
字林報六日北京電云政府因日本之請已允發表去年九月間所締結但未經批准之山東鐵路合同日本依此合同曾借日洋二千萬元其指定用途爲擴充膠州鐵路之建築經費但巳虚擲於征南之軍費矣政府中人以爲川東鐵路合同旣可發表是日本已承認所有秘密文件皆可發表之一證按秘密文件内有許多卽現政府亦不知之華人意見以爲此項借欵旣非用於與國家有利益之途而山東鐵路又係國家命脈之一故此合同應卽註銷而所用日欵應責令黷武派攤還以若輩並未將該欵全行用去但置諸私囊以圖自利耳九月間參戰處借欵二千萬元内有一千七百萬元尙未經日本繳出今段祺瑞之勢力將誘國務院呑日人允續繳一千七百萬元之餌但總統諸人今尙反對此舉日使小幡氏所發闗於外交代理總長晤談之否認詞一般人士咸不信之　 
路透社五日北京電云北京　中之外交事件其引起衆人之注意者殆莫過於近日日人之要求一般輿情以爲觀於日使之交涉卽可知日本軍黨悍無顧忌之現狀但不解此種手段如何得有成功之望衆情激昻評演日使對於外報記者之談片出以詼諧大旨謂小幡氏如果以友誼的形式促外交部注意於外交之習慣則政府何不卽爲承諾何以視爲有提交國務院外交委員會核議之必要而小幡工又何以知其商諸協約國使署乎小幡氏所稱渠向中政府交涉東京並未知之一語亦極　興味其言含有日本和會代表並未理會東京政府之意然則東京之國民代表豈在日本島國外交中僅爲無足輕重之人物乎此問題欲得一滿意之答語竟不可得也現有理由可信中政府初雖震愕今已鎭靜覆文尙未送出中政府想已自知無論如何結果必無二致蓋事有不可掩者縱令中政府諭令巴黎代表勿堅持其强固之地位縱令中國代表如小幡氏所言不能若日本代表之可離政府而獨行其是然亦不過將北京現有之外交現局交與和會辦理而已 
京津泰晤士報云四日駐京外報記者六人（姓氏略）訪日本駐京公使小幡氏詢問日本對於中國代表擬在和平會宣布中日秘約之意見小　氏答稱余於星期六日赴外交部求見總長因接日本代表之電闗於上述問題令向中國政府磋商阻止因内中有闗於上述及他項問題即使宣佈亦應按照外交正軌得雙方之同意余訪中國外交次長並未接本國政府之訓令純屬好意之訪問絶無以軍力經濟恫嚇及英國内訌之言該部次長亦無正式之答覆揣其意旨係中國政府將與協約各國駐京公使會議辦法外報記者某君詢問設使中國政府要求日本承認中國宣佈秘約而日本駁拒之則中國將如何也小幡氏答云日本實已預備承認中國宣佈秘約此不過外交上一種手腕若以正理而論如不得他國之同意實無宣佈秘約之理由又問中日秘約内容若何答曰不知内中或含有山東問題又問中國如欲宣佈一九一六年軍械秘約一九一八年軍事共同條件以及是年九月二十四日鐵路條約日本果能允許之乎答云如是必要時亦可承認然鐵路問題中國政府無宣佈之必要因該約由日本資本家與中國駐日公使所議訂該公使乃正式代表中國政府商訂此約至於軍械秘約軍事共同條件乃由政府主持是否可以宣佈權操諸政府應由政府解决中國鐵路收爲國有問題現爲各國及日本政府談判之資料其眞確之主張尙未宣佈以上乃余星期六日訪中國外交次長之事實各界交相詫異殊屬令人費解日本政府對於此事是否照會中國公使尙不可知現各國赴歐代表若直接電致該國駐京公使或該國公使與駐在國有所磋議並未呈明本國政府均屬極平常之事亦屬該公使應有之權力前者日本總理與外務省大臣曾演說擬於歐洲和平會竭力協動中國日本代表亦擬推誠相助查報紙登載日軍在滿洲有示威舉動及日本駐奉總領事運動張作霖强迫中國政府承認日本之主張均屬子虚至青島問題除一九一五年之協約外中日兩國並無他項議案某記者又問果使中國政府不承認日本之要求阻止宣佈秘約並對於星期六日之訪謁亦無正式之答覆日本將以强迫手段對待乎小幡氏答曰否日本純以好意對待中國如竟不諒亦祇可聽之而已云云 
[東京通信（續）（心危）]  
日本議會中之對華消息 
　　二十八日爲預算總會之第五日望月小太郎復提起闗於中國外交之質問其言曰日本對於中國在政治上有主動地位在經濟上採開放主義而今日更須加以救濟小弱國與民族自决兩大新主義世界列國現尙懷擬日本之對華政策日本苟欲表明其光明正大之態度宜發表前内閣之非行敢問政府有此意乎内田外相答稱余於開放主義外加救濟小弱國與民族自决二主義不敢贊同以余所見中國不能以小弱國視之也民族自决主義中國尙無急需解决之必要望月氏又言前謂小弱國旣失其當請改言大弱國如何軍事協約旣不能公表盍廢棄之而於南北妥協另締新約豈非善策而外相僅以秘密二字推諉殊不知廢棄秘密條约已成爲和平會議之問題苟有第三　强迫破棄豈非有損日本之面目乎内田氏答稱軍事協約爲絶對秘密無論如何斷難發表望月言前内閣之失策不惟此協約而巳其他借欵問題亦爲援助北方之證内田答稱對華借欵爲前内閣之產物以其所付 
 
 

Page 7

 
 
墊欵不免流用於政爭而今已停止進行所餘者僅爲正當之實業借欵耳望月言吉會滿蒙山東鐵路借欵名爲實業而實際上豈無援助北方之嫌况吾人有要求公示借欵之權興業銀行與中政府所訂參戰借欵試問政府之意見如何内田答此係藏相所管轄余不能答望月氏言然則外相已是認可以公示乎内田答此非在余答辯範圍之中者也望月言其内容縱闗於大藏省或農商務省而外相决不能謂爲毫無闗係内田答該借欵契約爲特種銀行團與中政府所締結苟未得其同意當然不能自由發表望月言該借欵用途事實上爲政治闗係外相有更改之意乎内田答此爲秘密借欵不便於此處陳述意見望月言交通銀行整理借款寺内伯以不當之據保支出二千五百萬圓其實亦爲援助北方而此借欵時有我（日本）顧問斡旋其間敢問對於整理之結果如何内田答交通銀行整理如何尙未精算總期保護日本之利益也望月言有線電報借欵前内閣已交付二千萬圓若爲經濟借欵何不以之發行公　内田答就任以來尙未研究請俟政府委員說明之望月言旣如此讓至分科會再討論前内閣之吉黑森林借欵政府有延期之意否該借欵爲中日親善之大障碍因其擔保有人民私有財產包括其中致有反抗之舉動該地方人民之不悅於我滿蒙政策得非此故耶内田答該借欵前内閣已交付三千萬圓因其間尙與俄國有闗余亦不能毫無疑義是以尙有設想餘地也望月言南方派要求交付闗稅餘欵延期至二月二十五日何已交付内田答餘欵交付之期已到故耳况北方政府爲我所承認豈有保留不付之理望月言日本助南北妥協决不干涉内政近來督軍中除少數外已於日本聲明漸有效果而經我忠告之妥協遷延復遷延豈非啓外國單獨忠告之端耶内田言勸告妥協雖可而干涉内政則不可與列國已有先約者也至所謂督軍問題則不免於干涉内政矣望月言中國國民對於平和會議日本之援助如何政府對於交還鐵路管理權撤廢租借地撤退駐屯軍三問題意見如何内田答政府之主旨已於外交方針中盡其涯略要之遇正式問題提出時須知中國之意思所在惟與他國尙有闗係不得不慎重將事耳 
三十日外交分科會憲政會議員望月小太郎氏質問講和會議於國際聮盟特派使節並未發表意見亦未表示態度殊足令人懷疑幸當局有以明示幣原外務次官言二十五日國際聮盟議案特使雖無意見發表而於主義上毫無反對况已有二委員列席於特别會矣望月氏又言威爾遜大總統演說後特使縱未有贊成演說而對該演說何以絶無意見發表幣原答稱國際聮盟議案當日即交委員會審查故特使不發言亦所不妨望月氏云衆議院分科會委員有此意見請轉逹特使可乎其議會中之意見如此據朝日新聞言二十五日總預備會國際聮盟案上議事日程除威總統外贊成演說者數人而我日本特使始終未發一言中國講和使陸徵祥氏以中華民主國之熱誠贊成國際聮盟云云比利時波蘭等其他小弱國亦有演說最後當場一致無異議可决中國陸使何以有此贊成演說乎蓋中國於收回領事裁判權交還租借地闗稅自主權撤退外國駐屯軍取消特種條約等問題均欲於和議中要求列國之同情也陸氏出發之前曾受徐總統之訓令於美國亦頗與其政治家接近更特派駐美公使顧維鈞前赴巴黎漸次喚起英法義諸列强輿論即如外報所傳先年中日交涉成立之條約與德俄間締結之泊里斯德里德斯克條約相類均係於歐美無暇旁顧之時所成立者主張廢棄云云由此以觀日本之對華方針須有根本的刷新議會中原首相内田外相之演說果能實現與否尙須視講和特别委員會之條件如何耳云云蓋日本對於吾國特使在歐和會議席上發言頗爲注意者也 
[京聞零拾]  
　　外交部昨有緊要通電云督軍省長都統鑒和會全權委員陸總長自法京來電稱五國議决處置俄國問題先令俄國各政府團體停止軍事動作並派員會同英美法義四國代表公同設法恢復俄國和平俄亂不戢致招干涉足爲殷鑒我國若不早謀統一言念前途不寒而慄現南北調停至如何程序請隨時電知以資應付等語特電聞外交部印 
日昨魯省旅京士紳因青島問題在英子胡同水災籌賑會開茶話會到者數百人研究青島交涉由馬君金門主席王訥報告情形决定組織山東外交調查會爲政府之後援即日公推王訥潘復艾慶鏞沙明遠王錫蕃孫學仕爲主任國民外交研究會主任李文權亦到會與議 
一日爲己未元旦日大總統上午七時半即至衍慶樓辦公室除分班延見府中文武職員面示訓詞後仍照常披閱文電值班府員亦未休息是日午後二時返集靈囿遂在四照堂筵宴全體閣員（龔心湛因回津寓度歳未列席） 
東海對於閣晉督辦理新政極爲滿意决計晋授以勳一位藉酬殊動日内准可發表 
廣東軍務會辦莫擎宇現巳奉政府電召來京今日特往府院方面報到聽候總統總理傳見諮詢緊要军政更聞莫氏此來確有不願出京之意 
政府前派陸軍中將梅馨赴湘南一帶與南北軍官接洽現梅與吳佩孚譚延　趙恒惕等業將中央所委事件辦妥總統已電令即日回京 
秘密籌畫中之軍民分治案據府院消息云此說固屬確實惟日昨集議時又以該項問題限於時勢以及區域之闗係暫時僅劃分軍民權限而各長官仍同住一城俟善後手續竣事再行另劃軍區實行分駐 
援粤總司令部已奉明令取消中央積欠該司令部餉項約逹一百三十萬元已决定自一月起按月發還十萬元 
内務部派秘書于定一赴陜勸于右任離陜 
龔財長擬在部中設經界籌備處並有恢復全國經界局說 
段芝貴辭警備司令保張士鈺繼任徐總統　靳雲鵬兼任 
新任駐巴拿馬總領事（吳子青君） 
　　吳佩洸號子青浙江吳興縣人於前清光緒二十三年卒業於北洋海軍學校屢充東三省河南直隸路礦交涉並學務等差民國元年任命外交部僉事充法律科科長三年調充會務科科長兼清華學校董事新任駐巴拿馬國總領事（准九日乘支那船放洋赴美） 
[年假中之北京學界（靜觀）]  
　　記北京大學游藝會 
　　北京大學爲籌集畫法研究會基金特開游藝大會乘舊曆年假之餘暇演各種新奇之藝術會期分二三兩日内分軍樂中樂西樂崑曲幻術科學游戲舞蹈趣劇新劇等此外復有古今書畫陳列以備展覽文虎千條彩劵千號以助雅興記者於三日一時購入場劵一枚隨衆參觀爰泚筆記其所見聞並抒所感想如次 
會所設於北京大學法科該處係前清譯學館舊址院字頗宏敝大禮堂足容千人會場卽設於此書畫陳列室共八處分成績品與珍藏品兩部成績品係會員平昔所書畫選出陳列者珍藏品係各收藏家臨時借諸該會者珍藏品中多可實貴之物但赝鼎亦頗有之文虎以陳冕丘氏所製者爲多謎面極雅麗可誦彩劵每紙銅元二十枚贈言多贈物少來客以二十枚購得（起居多福）一語殊不值得然亦頗能博得一笑焉拳術雖不及正志中學學生之有精采而心手調和態度之美則過之西樂中樂尙無出奇之處科學游戲假目前現象說明科學内容足以灌輸理化學上之必要知識深得社會敎育之意崑曲則聚一時高手樓會掃秦游園諸曲高唱入雲聞之令人心曠神怡留懸不忍去此亦我國美術界之特色也舞蹈則有西洋兩女子一爲意大利一爲匈加利產均爲歐洲最有名跳舞家之高足弟子風琴微動飛舞如蛺蝶穿花觀者無不鼓掌趣劇則演所謂（好臉子）者係二男眷一女男女三人貌均極陋詼諧雜出　下之人爲之捧腹 
至會中最精之作則有新劇（新村正）一齣此劇不僅作普通新戲觀對於敎育上實具有至重之價值今特不避瑣碎一述如下論劇之事略亦極尋常有周翁名味農者係周家村之村正爲人誠實不識欺詐生子萬年庸愚特甚娶同村吳某之女吳固奸詐小人而其女則曾畢業女學校頗有新知識者也吳某藉整頓村政名慫周翁私借外國公司債一萬二千元擅將村地作抵公司有走狗魏某與吳沆瀣一氣擅作威福虐待村民村民生計至窮蹙無以生活周翁有内姪李壯圖游學美國歸來助周翁理村政頗不以吳魏等之所爲爲然面加申訴吳乃私訴於縣官拘李入獄復威嚇萬年謂借債事發乃翁將有性命憂如能將三萬金獻之公司不惟得其保護可以無虞且可繼翁爲村正萬年商之於父變產得金悉獻諸吳吳得金縣署卽改委吳村正此劇編製之主旨在於表明新舊之爭且以一縣作一國小影一村作一省小影一二奸人作國内利己營私之當局小影其結果雖舊而惡者勝新而良者敗亦以示舊勢力之大積重不可遽返並非謂新之終不勝舊也該劇原係天津南開學校舊編之本此次北京大學新劇團借本扮演並約南開名手數人裹助一切故能有聲有色其裝扮吳某鬼蜮狀態可謂毫髮不爽其演村中貧民窮苦情形更足令閱者墮涙而　萬年之　態與村中老紳士之愚頑曲曲傳出合座之人皆爲軒渠不巳 
記者參觀畢約有數種感想（一）大學爲吾國最高學府全國人才之所自出觀會中諸君之辦事有條理逆料將來出校任社會事業必能遠勝於腐劣之官僚（二）愛國之語現巳無人道及媚外之習彌滿於上流社會會中所演之新劇獨於愛國一點切實發揮一示眞理之不可磨滅所見至爲遠大（三）此等新劇感人至深竊願編爲小說廣爲傳布並令京中名伶習演逆料將來效果必大（四）大學有如此思潮大學學生有如此能力足爲我中國抱樂觀（五）新舊之爭勢不能免舊者勢力雖極偉大終必有退敗之一日新者雖一時受其迫壓亦終必有戰勝之一日如欲新思潮之日益澎漲使青年社會咸具有愛國之熱忱則此劇實具有至大刺擊之性學生觀此劇一次定勝於受修身課百次也記者對於會中諸君抱無窮之希望對於我國前途抱無窮之樂觀諸君諸君其勉之哉 
[中美商業雜訊]  
　　英文滬報云花旗輪船公司現有愛瓜多號哥倫比亞號與委内瑞拉號三艘不久將增置大商輪三艘共三萬八千噸皆係美國新造而由政府留用者内有兩艘各一萬四千噸較東洋汽船會社之天洋丸興洋丸爲大據舊金山消息第一艘新船依克立勃斯號於三月底可望抵滬其餘兩艘四五月間亦可由美來滬該公司之哥倫比亞號由美駛來載有貨物一千八百噸及郵件於今晨一時抵淞因遇大霧遲至午後四時半始駛入浦江 
英文滬報云去歳茶業殊不爲佳因歐戰之故茶葉出口者較諸戰前不足十分之二但茶商鑒於前失收茶不多故無大損失不過貼去開銷而已歐戰旣停茶業稍有起色十二月份約運出四萬箱今上海各棧所存不逾八萬箱計紅茶三萬箱綠茶五萬箱據茶商意見歐美商船一旦免充軍役復營商業則八萬箱存茶不難售脫云 
[粤聞紀要]  
　　召集縣議會案軍政府咨參議院文云案准代理部務内政部次長冷咨陳内開案准貴會議咨開准參議院請從速頒發明令召集各縣議會恢復地方自治等情查縣議會爲地方自治之一種應與地方各自治機闗同時舉辦惟茲事體大非可率爾從事當經本部建議召集護法各省人表在中部開一地方制度會議研究各項地方自治制度以備舉行現在該會業已開議闗於地方自治各議案正在討論之中本部意見對於參議院咨請召集各縣議會一事擬俟地方制度會議將各項地方自治議案議决後再行着手籌備茲准前因相應奉覆等因准此相應咨逹貴院請煩查照　　嚴電漳州禁種鴉片漳州陳省長詔安方會辦黄　吕督辦鑒准南京李督軍電開頃接中央電令據閩督電稱漳州一帶種烟甚多南軍非但不禁并設法提倡等語查禁烟一事友邦均甚注意南北自應一致進行囑轉電尊處嚴飭禁除以危破壞烟禁等因特此電逹伏乞我公設法飭遵共維烟禁以免外人責言并盼電復爲荷李純删印等由前來查烟禁一事内闗國脈外涉邦交自應一致進行以清毒孽望卽嚴飭各軍隊及地方官吏迅速查明厲行禁種并責成各當地軍民長官各員各負該管地方責任是爲至盼軍政府禡印　　外賓來謁李烈鈞前日參謀部中忽來外賓二人持片求見李部長烈鈞當經李氏親自接見據兩外賓自稱一爲北京美使館參贊一爲北京美使館副官所談大致係謂美公使深信南方之眞愛國者二人一唐繼堯一卽李烈鈞北方之眞愛國者三人一李純一吳佩孚一馮玉祥故委員分頭探取此五人對於南北和平之意見云云李部長答云依法解决永久和平巳爲吾人公共之主張吾所希望者則爲尊重民意軍民分治勵行地方自治希望能逹自然得永久和平兩外賓滿意而退 
　　程璧光追授海軍上將故海軍總長程玉堂遇害以來迭經海内名流發起追悼會紀念會近復由林部長悅卿呈請軍政府追授崇秩昨經軍政府令云前海軍總長海軍中將陳璧光率艦來粤護法功高不幸慘遭賊害隕我元勳除迭經懸賞緝兇並令於死難地方鑄像及從優議恤外茲據海軍部長林葆懌續陳往績懇請追加崇秩前來披覽之餘彌深悲悼程璧光應追授海軍上將以表尊崇先烈有加無已之至意 
[張謇請保護淮南鹽墾]  
　　南通張季直開辦淮南通泰一帶各鹽墾公司前曾呈請馮前總統通令維護未奉施行茲又呈請徐總統特予令行保護以弭伺擾而利進行其呈文云竊讀政府公報載大總统接見實業界人訓詞有曰歐戰告終决勝不在軍備之優绌乃闗經濟之盈縮今後各國政府必首以保護農工商業爲策諄諄以國民經濟詔勉且申之曰經濟力之由來不外三五實業家提倡於先政府人民躬行於後而終之以注重國民生計以起凋殘提倡實業以培國本丁寗剴功薄海同欽村落之營盼幸尤大謇前以淮南鹽業日形窮蹙灶民生機漸絶地方必伏禍根而國家根本救窮今日尤非農墾莫屬因與兄詧集合同志就淮南各場垣商之發動先後倡辦鹽墾公司其法導源於鹽歸墟於墾使鹽與墾有相劑之益無相妨之害最先成立爲餘中場大有晋次則豐掘場大豫又次則栟角富安場大賫草椻場大豐新興場大綱而廟灣場華成公司係馮前總統督江蘇時發起近亦推謇主任均按成立遲速遵公司例次第報部立案所有保煎施墾手續除遷就地方習慣寗予　卹外一遵現時法令辦理而要旨不外闢内地之利源增國家之稅額籌貧民之生計僉稱樂利前效可徵惟不利於少數占地私墾之莠民間有煽聚棍徒肇生事端者如前年大有晋發生縱火殺人之案去年大實大綱本年大豐發生聚衆阻測焚屋傷人之案民危易動誠恐效尤日衆地方隠患難防曾於本年五月馮前總統任内呈請特令維護期借中央之重視消除奸宄之生心迄今未奉施行而留莊場又釀反對淮南墾局清丈之暴動此雖與公司無涉然水懦民玩可知今幸大總統孜孜於經濟前提臨軒初政即務實業洵屬無窮之幸難逢之會而各公司亦體大總統提倡之盛積極進行期副經濟之詔言稍盡國民之天職爲特重申前請懇乞特予通令凡屬餘中豐掘栟角富安草堰新興廟灣公司所在場所除飭江蘇督軍省長淮運使轉飭縣場防營軍平時切實保護外如遇聚衆鬨鬧場灶之案准由各該地軍民長官按照治匪條例嚴拿懲辦並准各公司團丁遇事急時得施正當之防禦以保實業以靖地方　自當嚴戒各公司遇事與地方妥慎接洽不得恃有保障稍涉張皇致違振興地利之本旨所有懇予通令之處理合呈請大總統鑒核施行謹呈 
[杭州快信]  
　　省敎育會長經子淵實業銀行行長何敬安發起組織青年團宗旨與青年會不同擬將來提欵創設大工廠專注重青年生計巳由安定學堂英文敎科主任張天祚擔任先發行一種五日刋業已出版准三月間成立杭州交涉員王豐鎬有兼充管理敵國人民財產分局長消息 
浙省協濟歐戰捐欵迭奉部令嚴催後現各屬已紛紛報解本月望前可冀結束 
政界傳述各縣知事之擬更調查以浙東金華爲最多杭紹兩屬次之待齊省長回浙後卽次第發表 
陜西省議會來電第二届議員選舉因各屬匪氛不靖尙未舉辦召集需時暫由省署接管至第一届議長議員宣告與本會脫離闗係 
地方通信 
[松江]  
　　敎育協進會之成立本邑敎會學校與非教會學校爲聮務感情共策進步起見曾於去臓由南京國立師範附屬中學校長陸規亮敎務長張伯延本邑勸學所長張彬士縣署三科主任顧稼軒縣視學倪伯英縣立第一第二兩高小校長錢魯詹楊繩武等七人聮合西敎士班德生步惠廉等集成一團體定名敎育協進會曾在樂恩堂内開談話會一次當時公推第一高小校長錢魯　東吳第四分校主幹李二我分任起草約期於本年舊曆正月初五日在縣教育會開成立大會惟是日開會時因會員尙少由發起人變更原議改爲臨時會决將成立大會延至二月中舉行是日男女學界代表共到三十餘人開會方式首聚餐次修訂章程次選舉臨時幹事十六人俾各分頭徵集會員此十六人分虎豹獅象四隊虎隊隊員爲陸規亮錢魯詹雷君彥蔣倜卿豹隊隊員爲顧李東英聶楊紫雲陸方綠君陶小姐獅隊隊員爲班德生步惠廉李二我陳芩香象隊隊員爲顧稼軒倪伯英張彬士倪汗忱至該會經費議定暫以會員會費及特别捐欵爲挹注 
　　戊午一年中之商况去歳因蟲荒及天雨闗係各項商業均遭虧折最上者亦僅能敷衍開銷其因虧折倒閉者紙業有九康裕昶順兩家藥業有泰來一家印刷業有新華振華兩公司至向稱獲利最有把握之履和泰和兩　廠去歳亦僅平平過去並聞泰和廠因銷出之貨貨欵不能收回幾致根本動摇惟晋和襪廠因專製絲光線　銷路極暢故獨於此一年中淨獲盈利八千金云 
　　省議員請開臨時會松籍省議員盛元音電南京齊省長云米糧出口將成事實但茲事體大全省民命有闗應否弛禁當由省議會解决請趕速召集臨時議會從長討論無任禱切　　產生雙首怪孩西外王家木橋迤西之某姓婦人於五日晚間產一男孩兩頭四臂狀極魁　產婦視爲怪物立命穏婆扼斃於六日遣人携往秀野橋附近掩埋城内外聞風往觀者無不瞔瞔詫爲怪事 
　　商會定期選舉縣商會各職員現居重選之期由該會正式通告各選舉人准本月二十日開會選舉並將調製完成之選舉人名册分送各選舉人以資查考一面具函縣署請於開會日派員監選 
[蘇州]  
　　看戲之死傷木瀆鎭向例舊曆元旦必演劇三日本年元旦開演後初二日往觀者約計二千餘人　戲人鄭梅亭因見人衆即將新臺賣座　臺演戲詎知人數太多新臺力竟不支迨下午二時許全臺崩倒壓斃傘店主周裕泰一人壓傷方三團等八人均頭破腿斷血流如注水警二區七隊葛隊長聞警後馳至救援先將賣戲人鄭梅亭管理人蔣叔淵二人拘送警察分所懲辦並將受傷人送入醫院療治一而會同分所方所長報請吳縣公署派員蒞騐並據情呈報水警二廳查核 
　　飭查存米詳情吳縣公署近奉軍民兩長會銜訓令略謂頃接上海糧食研究會馬紳良等效電稱該會收集與論調查存米狀况農商艱苦隨時報告政府俾得爲右限制之開禁並請將存米疏通等語查米糧一事於民食商巿闗係至鉅馬紳等集會研究原爲並顧瘘籌起見惟蘇省禁米出口迭經省議會議决咨請通行有案現經該會詳考與論旣以疏通存米爲言自當派員分往各屬詳細調查俟得確實報告再行提　疏通辦法除電復并分行外合亟令仰該縣即便遵照會委詳細調查現在存米實數及米價數目農民情况與論如何并籌議疏通存米辦法一面將近三年年終存米及巿價一併查明列表限委員到縣三日内快郵電復以憑核　 
[無錫]  
　　紀農業展覽會縣農會於舊曆新年擇遊人熱鬧之巿立小學校　幾品展覽會藉資農人研究誠善舉也該會陳列各品除自行採求曁製作外特微集　會及省立第一第二農業學校蠶桑學校育蠶試騐所華氏私立農揚之種種農品於該校樓上一室陳列各農產出品墅間則縣掛各種解剖圖及　影農具旱船一室陳列各種絲繭及蠶具上下走郎陳列各式農具及養　器養　採蜜具等大天井中則爲畜牧場陳列華氏農塲所養中外各種雌雄鷄類其次爲演講塲由會長孫克明廷請富有農事經騐之各名人分班演講隨時指導俾參觀人得能了解每日刷印農學淺識一號或數號用白話文意淺　以備略識文字之農人讀之即能了悟數日來人會參觀者頗爲衆多平均逐日有一萬人之外惟秩序甚不易維持孫會長擬於初九起專事招待女賓云 
　　稅所長更迭稅務所長梁王書蒞任以來錫人　之一再呈控始蒙南京齊省長將梁所長撤差委之爲省署諮議所遺稅務所長一缺已委武丹稅所長太史格調任至武丹稅所遺缺委候補知事于澤世接辦 
[鎭江]  
　　錢業上巿之會議鎭郡　業同行爲各項商業領袖去年賬而平穏獲利頗豐今庚上巿者大同行爲道生慎康裕潤晋源源祥源順永生晋生阜康升泰　記同裕元盛潤嘉鎭康祥等十餘家並定於陰曆正月初十日在錢業公所開會討論已未年評巿方法並修正同行規條云 
[嘉興]  
　　綢緞莊之失竊嘉興北門大街嘉福興綢緞莊於舊曆年終被宵小挖壁進内將　内綢緞縐紗任意竊去迨至該莊夥友覺察該竊賊已去如黄鶴檢點失物被竊綢緞五十餘匹計值二千元左右現由該莊經理方某開單報知就近警所查緝一面具呈官廳飭屬協緝矣 
[杭州]  
　　杭諸輪案之尾聲東陽同鄉會因杭諸汽輪違章行駛溺斃乘客一案自七年三月十日後屢載杭滬各報頃知此案自諸曁縣鄞縣地方廳判决後業向浙江高等廳起訴近由某律師和解息事賠償東陽同卿會訟卹費洋二千元茲覓得該會通知各屍親傳單一紙照錄於後謹啓者杭諸輪船公司撞沉船艦溺斃乘客一案經本邑旅杭同鄉會公推訴訟幹事交涉經年現由汪律師文璣從事和解由公司賠償同鄉會訟卹費洋二千元正同人等本擬年終集會議决給卹方法無如會内各幹事間有遠赴各省斷非旬日以内所能召集茲定於明正開會清釐訟費餘有若干應即匯寄巍山鎭大吉祥號準於二月二十二日（即陽曆八年三月二十三日）托由該號轉給各被害人之親屬以示體卹届期務望親向該號具領無誤此　　　省垣商業盈虧記杭州華孚商業銀行戊午年盈三　　千餘元湖州分行一萬三千餘元省垣電燈公司盈餘二萬人千九百六十四元江千茶業公順盈三千餘全泰昌盈三千　莊源潤盈二千餘元線業張允升二千五文成一千八裕隆　千五德一益隆寳泰各一千二義隆一千云 
　　金融評議會員錄杭縣金融評議會組織成立除該會會長由杭縣知事景崧兼任外各會員如下顧竹溪杭縣杭總商會會長金潤泉紹興杭總商會副會長蔡谷清紹興中國銀行行長王子崧杭縣交通銀行行長何敬安杭縣浙江地方實業銀行行長張篤生吳興浙江興業銀行行長謝虎丞杭縣殖邊銀行行長吳厚卿嵊縣華孚商業銀行行長周季綸平陽杭縣農工銀行行長宓廷芳慈谿倪幼亭紹興　錢業董事陳宫慶上虞安孚莊經理吳位西杭縣晋泰莊經　毛浩甄蕭山　　莊經理章亮臣上虞德昌莊經理李春　　縣寅源莊經　老康甫紹興充養生莊經理 
雜評一 
[開議期（默）]  
　　國内議和消息以當局言地點規則均確定籌備之手續已齊則自應迅速開議也以國民言經此外交上感觸益覺一致對外之不可緩則更盼望當局之迅速開議也有此二因南北統一紀念日之開議其必成爲事實矣 
然吾有感焉南北統一紀念者紀念統一之成功也成功之後而又破壞而又謀統一其間我民所受之苦痛爲何如今日議和特爲謀統一之發　至將來何日能再告統一之成功則尙渺茫而莫可預測然則十二日之紀念一爲紀念統一之旣往一爲希望統一之示來吾人對此兩重感想悲樂將何如歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北和議進行記]  
　　平和通信社消息云前晚（五日）北代表李國珍汪有齡兩君回寗將修改會議規則情形報告朱總代表己完全得朱之同意今晨李國珍汪有齡劉思格吳鼎昌四君返滬齊見唐總代表略謂規則四條修改各處朱總代表均已大體承認當即協同推定章行嚴方樞胡漢民汪有齡四君爲會議規則起草員此事可告一段落至會議地點北方代表亦决定在上海開會北方代表先擬擇定天后宫總商會爲會場嗣與唐總代表會商唐意該處太形嘈雜恐於議事諸多不便遂改定在前德國總會北代表亦滿意由王克敏吳鼎昌會同江蘇特派交涉員陳貽範前往該處察看一切大約十二日（即南北统一紀念日）舉國矚望之南北和平會議即可正式開幕聞南代表辦公處即設在前德國總會三層樓上又會議旁聽問題聞南北代表决定一律不許旁聽惟每次會議結果則酌量公布云 
南北和議之會場 
[遣送敵僑事務局今日開幕]  
　　前任修改闗稅委員會會長現任遣送敵僑事務局會辦蔡廷幹於昨（七日）下午二時二十分乘滬寗車到滬淞滬警察廳長徐國樑先期在站迎迓與蔡君同行者有一西人三華人下車後即換車詣交涉公署謁會陳交涉員略談片時即乘汽車赴龍華護軍使署謁見盧護軍使磋商遣送敵僑事宜當由廬使立用電話召陳交涉員到署會議辦法陳交涉員遂帶同交際科陳世光楊小堂至軍署會議遣送敵僑事務局開幕日期由陳交涉員將連日辦理遣送敵僑預備手續陳述一過并將檢查所歷經遵章註册之德奥僑名册展閱之下盧使以先就華界僑居之敵僑檢點清楚然後與租界敵僑會齊人數再行配船蔡會辦主張相同並决議遣送敵僑事務局准今日開幕（八日）除備函通知外交團外盧使當即諭李副官將應用器具妥爲布置又聞本埠德奥兩僑自得實行遣送回國消息後願回國者頗不乏人而不願回國者亦屬不少其間有業產之敵僑照章不動產應交管理敵僑財產事務局保管動產得自由變賣昨有德僑某有住宅一所動用器具均全不願變賣要求妥爲保管嗣因仍欲給保管費該德僑尙未决並據聞變賣動產之敵僑已不乏人云淞滬警察廳徐廳長接江蘇督軍李省長齊勘日代電後當卽通傳所屬各區署所並將原電抄發飭即遵照辦理大旨謂闗於敵僑出境應注意事件合亟抄發原電訓令該署所仰即遵照妥慎辦理隨時具報爲要 
[聮合研究敎育擴張之計畫]  
　　北京大學高師及各專門學校南京高師江蘇省敎育會等聮合發起中國敎育擴張研究會在北京已組織總機闗主持其事者爲北京大學及他專門校長敎授等上海方面設交通處由江蘇省敎育會及熱心敎育諸君主持該會同志於七日開會討論進行辦法並由郭秉文蔣夢麟二君報告在京接洽情形謂在京經向各方面接洽甚爲順利現已分頭籌盡一切敎育部對於此事十分贊成已議定公推郭秉文陶履恭李石曾三君赴歐美調查戰後敎育狀况以備借鏡並推郭君爲主任查郭君爲南京高師校長美國加崙比大學哲學博士陶君爲北京大學敎授英國劍橋大學碩士李君亦爲北京大學敎授法國留學畢業代表中英美法留學生各一人於各國人地必甚熟悉將來必有大好成績無可疑也赴歐經費巳由各方面籌集並由榮德生君個人慨助二千元穆藕初君個人慨助一千元二君對於敎育事業可謂熱心矣 
　　仁記路黄浦灘日前德國總會 
[黄佐廷被刺之續聞]  
　　華北明星報二日華盛頓電云美國國務院已函致中國使署對於留學監督黄佐廷與其書記二人被害一事表示弔唁並願儘力襄助使署覆書致謝謂此案已全交警察辦理云云此案尙無解决兇手何人亦未得有端倪又電云警察現偵查黄佐廷博士與謝吳兩書記在留學生監督辦公處被刺之案三君屍身係於星期五日由與謝昌熙君同在華盛頓大學肄業之學生孔（譯音）某發見云 
[美國取銷苧麻入口禁]  
　　大陸報云駐滬美總領事署接電謂自二月一日起凡闗於非敵國苧麻與苧麻製造品入口禁令一律取銷 
[戊午各業盈餘之調查（五）]  
　　戊午年北巿各銀爐之營業春夏兩季因銀根尙鬆祇敷開支秋冬兩季巿上現銀缺乏所以外洋運到之大條銀與廢洋小洋等囑各該銀爐鎔化寳銀者絡繹不絶惟煤炭與硝鏹等藥水價甚昻故盈餘最多者祗有五千金今將盈餘單調查錄下泰亨源銀樓三千泰亨源金號平泰亨源銀爐五千萃泰銀爐五千生源銀爐二千　萃源銀爐三千五百　聮甡銀爐三千　同源銀爐三千　允泰豐銀爐三千　協泰豐銀爐二千　宏久銀爐三千　勤泰銀爐二千　聮源銀爐平　裕豐成銀爐二千　同豐銀爐二千　以上各家今正均已上巿尙有新創萃昌銀爐經理謝廷燦尙未上巿 
　　紗業南北巿華商各紗廠紗業商號等戊午年營業盈餘牌號已紀前報茲因尙有調查未盡者補錄如左（紗廠業）三新五十萬鴻裕三十萬申新二十萬寳豐十二萬德大十二萬厚生八萬寳通（甬埠聮廠）十八萬（紗花號業）寳豐五萬義成豐三萬鴻祥二萬五千鴻興二萬七千　永順二千 
　　參業南巿鹹瓜街參行向推阜昌德昌葆大元昌等營業最大同業稱謂四牌子近年來閩粤各路客帮咸知其名莫不與之交易故盈餘頗爲優厚茲將上年該業盈餘牌號列下阜昌五萬五千兩德昌二萬五千兩元昌二萬二千兩葆大二萬二千兩永裕泰五千兩養眞五千兩久康四千兩餘如同昌德潤恒大怡大豐大寳昌乾昌同昌等行惟官利開銷而已 
　　水果業滬南十六舖内一帶水果行一業向有大同行小同行之分大同行計十五家皆係自運客貨小同行十二家則向人批拆者去年生意尙稱發逹惟所放客賬不能收楚以致盈餘亦難美滿茲將各牌號盈餘之數列下（大同行）梁東升五千兩義源德五千兩大盛五千兩協豐五千兩寳成五千兩阜成五千兩協成慶二千兩源康三千五百兩合興三千兩鄭同餘二千兩江增茂三千兩公昇二千五百兩益成二千兩文成二千兩民記一千兩（小同行）潘源盛四千兩張恒茂二千兩永大二千兩唐恒泰三千兩張恒大二千兩順茂四千兩祥記祥茂成發同茂公盛裕源裕六家均一千兩（潮汕帮）同和四千兩發合三千兩馬順記二千兩大順二千兩合順一千五百兩 
[金業上巿單]  
　　戊午年北巿之金業因國外滙水闗係及歐戰告終時仍銀貴金賤致獲利不能豐厚該業共盈二十餘萬金等情已誌一月二十七日本報茲悉古曆新正之紅盤始於昨日開幕上巿同業共計三十家未入團體者兩家未上巿者十一家新開之永豐祥尙未開幕今將已上巿未上巿之各牌號詳列於下大豐永裕豐永天昌祥恒孚宏興永延豐永萬豐永鼎泰昌振豐永恒裕祥義豐永晉康晋昌永泰亨源晉亨申康大順聚昌元亨春源永久成永豐餘福順晋大永協康震昌祥萃泰晋祥昇平（未入團者）華比景福兩家其外如乾昌祥乾亨同豐永成豐永蔚豐永壽豐永元盛永永康裕慶泰康潤裕春等十一家均未上巿並聞新開之永豐祥不日亦將上巿云 
[江寛案續訊紀]  
　　湖北方面不到展期十日再訊 
　　昨日（七日）爲招商局江寛船被楚材兵艦撞沉案續審之期到者招商局方面代表律師麥克樂並江寛船上之大副二副鐵鬼以及旁聽被難家屬楚材方面無人到庭湖北省代表與律師穆安素亦不到庭三時零五分宣告開庭審判長沈壽堃與陪審宫三人出庭（向係五人會審昨缺一席想係因假未到）即據理事官許繼祥起而陳述現在湖北方面多有誤會之處今接湖北方面來函大致謂接到二月五號通知開庭本案法庭取消湖北反求賠償一節其中有無其他原因尙須磋商要求無限期之展期云云理事官又謂這起案子當初第一次開庭審訊時係對於肇事失事原因何方錯誤秉公究辦湖北方面反求賠償殊有誤會此案公訴問題應以航線趨向何方錯誤肇事爲主請將原因明白宣　審理是案係奉大總統命令辦理孰曲孰直今湖北省以誤會延期阻碍法庭進行即係抗違大總统命令請爲核奪云云即由沈審判長諭曰湖北方面如欲無期限之延期萬萬不能且此案係奉大總統命令審理之案法庭依法訊理湖北省方面即欲延期斷不能無限期今要求無期限之延期實爲阻碍法庭惟招商局方面曾經延期似不能不量予展一最長之期倘下次開庭湖北省方面代表與律師仍不到庭祇得依法開審將江寛方面未訊過之證人接續訊理一面將法庭情形函告湖北代表云當由審判長會商之下决定展期十天展至二月十七號開審諭畢退庭 
[包探偵拿盜匪]  
　　哈爾濱捕房華探目劉森堂包探嚴阿慶周阿金尤雲卿等偵知迭在公共租界持械夥刦舖户衣飾銀洋之張洪山殷金良張渭江周義陸阿三邵煥全等匿居於虹口肇勤路楊樹浦路等處爰特禀明捕頭協同八十六號西探（鄧）前往將張等六人連同婦人夏陸氏陸張氏陸阿二一併拿獲抄出利刀三柄手槍皮袋一隻帶回捕房押至昨晨解送公共公堂請究經張襄讞會同英包副領事訊據中西探上堂禀明當時拘獲被告情形並將抄出之利刀呈案請爲展期以俾調查證據云云因判張等男婦九名分别押候下禮拜五查明再核 
[移提虹口刦案之盜黨]  
　　匯四捕房包探金福壽王桂生昨至閘北偵緝隊聲稱陽曆一月十一號虹口東西華德路二千零六十七號俞金林家被盜刦去值洋二千五百元之鉅贜有夥盜劉阿雙王阿三王阿四等逃匿貴境北南林里一百十二號屋内請爲協提經郝隊員派隊士朱實大張福前往將三犯一併捕獲解隊後卽交來探帶回捕房究辦 
[水警區長之保護航商]  
　　江蘇水警第一區長昨日分令所部第二隊第三隊沈王兩隊長略謂據上海泰東通利輪船兩公司函稱敝局班輪開行上海至常熟蕩口甘露等處數載往還客旅稱便今因陽曆一月十五日自上海開行拖帶公司船四艘貨船一艘開輪後賬房照章接客查票見有形跡可疑之搭客三人向之盤詰言語支吾知非善類密報周太僕廟闗員蒞船查騐果係匪盜當在該三匪身内搜出手槍三桿獲解該處水警復於房艙内查獲同黨七人一併解由警區訊據供認圖刦不諱並稱途中尙有同黨三十八人駕有小船四隻預伏在四港口守候約定開槍爲號接應肆刦當晚輪泊洋闗過夜天明開駛經過盜供地點確有小船數艘伏於小港之内並有數匪伸頭窺探幸先覺察急開機力冒險疾駛而過詎至本月十九號夜兩點時敝輪行經油車港附近突有民船二艘泊於岸灘立有二十餘人叫喊停輪人聲鼎沸舵工知事不妙開足機器盡力急行得以出險伏思十五十九兩次遇盜若不先事覺察輪機敏捷則全船數百人之生命財物不堪設想旣經兩次幸免後患方長途中危險堪虞且敝輪航線自四港口迤東起至崑山止約程百餘里港　紛歧經過之時必在夜間最爲可慮不得不請多派水警巡船按段梭巡以資防患等情據此查所部第三隊巡長唐有恒在陳家渡洋闗平江小輪内查獲盜匪劉松泉蔡香元路寶生胡子生李老二張阿貴張寳生許鳳祥吳康健施阿三等十犯並搜獲手槍三支訊據供認結黨圖刦小輪未成不諱該巡長原擬解區訊辦嗣因該汛距區路程較遠拿獲盜犯共有十名之多深恐長途押解或有疎虞是以就近協同附近陸警將犯一併解請淞滬警廳訊辦在案現在旣有匪盜屢次圖刦雖未釀成事端難保不再事刦掠其中如青浦上海嘉定三處最闗緊要應責各該汛隊長在三港四港各口附近一帶曁上海輪埠加派得力長警切實偵查嚴加保護云云沈王二隊長已飭所屬各分隊多派師船前往擇地駐巡矣 
[浙省咨請協緝黨人]  
　　浙省破獲黨人機闗株連不少本埠軍警界接楊督軍咨請協緝名單照錄如下高爾登係浙東護法軍總司令江怒潮係充浙東護法軍第二路司令部司書之黨人徐强嚴州淳安人操普通口音係來衢運動并送高爾登所發委狀之黨人吕錫清永康人即吕猛又名吕昴係來衢運動胡盡翔胡錦標等之黨人方福康衢州人（即蕃晋）係擔任赴金華起事并承認號召衢邑東鄉響應邱東善衢州人係與胡錦標等同黨鄧松年衢州人係受黨人指使砍斷電線之人周進金華人係與胡鑫翔等接洽赴金屬運動周謙衢人係與胡等同黨當時曾至東門接應起事毛榮衢邑人係與胡等同黨號召南鄉許姚衢邑人係擔任北鄉號召徐來桂衢邑人係充胡僞探當時曾至胡處報告各鄉情形徐長子衢邑人係與胡同黨張華衢邑人係與胡同黨蕭步陞金華人輕重營退役係與方玉璘等在金華共謀舉事圖刦營械陳炳松金華人係任僞連長住南鄉石門倪成臣金華人係僞連長住北鄉張塘西陳小玉金華人係與蕭周等到衢州機闗接洽王飛虎金華人係與蕭等在伊家聚衆密議住義烏門外大王村 
[滬杭路近事彚紀]  
　　車底附裝電機滬杭甬鐵路上下行特别快車上所有電燈向係特掛發電機車一輛并有電燈匠看管惟由杭來滬之上行特别快車到新龍華時分爲南北兩部將發電機車掛往北站部分而南站部分則燃燭以代於旅客方面諸覺不使該路車務總管日前特擇定車輛送往吳淞機務處修配電燈并將發電機附裝於車守車車底不用發電機車如是則南北站兩部分可以均有電燈聞是項車輛已於昨日（七號）起用計北部分有十號頭等車一輛四十號二等車一輛五十二號三等車一輛四十八號車守車一輛南站部分有五十五號車守車一輛四十一號三等車一輛八十六號頭二等混合車一輛并備有相當車輛以便遇有損壞時調換云 
　　七年免票作廢滬杭甬鐵路於前日（五號）通告全路各站略云本路發與本路以外各機闗行用之長期免票八年度新票已經發出所有七年所發之免票應即一律作廢倘後發覺有人持用是項免票者應即照補車票費並加罰欵一面將票扣留詳細報告本處核辦云云 
　　快車到滬逾時昨日（七號由杭來滬之早快車駛至石湖蕩車站時該機車之機闗稍有損壞不能前進當由該站長發出急電禀告車務處及機務處乃由新龍華車站發出援機附掛於由滬開杭之貨車前往松江接拖故該快車到滬之時已在下午二時矣 
[南巿大火紀]  
　　南巿外馬路董家渡口江南一枝春茶肆樓下西首面南之陳連生小飯店於昨日上午九時許遺火成災延燒旁邊之茶肆樓梯霎時冒穿屋頂適值北風怒吼一時火勢猖狂不可收拾樓上各茶客及居住之家眷等見樓梯燒斷急從窗口洋檯上紛紛躍下逃命俄而附近之第六區救火會及天主堂火龍皮帶車相繼到場施救火勢仍不稍殺已延燒對面嘴角同升香燭煙紙店西首面北之裕昌祥毛巾批發所協興水果行長和收花處及沿馬路面東之晋豐羊毛店大德榨油廠并面南之久大烟紙店增康糖食店三井收花處直焚至十一時始得熄滅約計燬去樓房三十餘幢當火熾時由一區一分駐所署員王琴軒帶同通班長警在火場周圍彈壓事後將起火之陳連生與陳妻汪氏及二房東增康糖食店主宋芳寳帶回所中詰問起火之由均供詞推諉當飭一併申送警廳司法科訊究 
[青年會歡迎新會員會紀]  
　　前晚八時四川路青年會開同樂大會歡迎全體新會員主席者爲萬國改良會滬代表徐維繪首由該會會員部主任徐可陞報告此次徵求會成續之優美并詮解德智體三育之要旨略謂敝會乃本三育以養成青年之完全人格凡爲國民自宜奮發興起相輔而行繼由前湖南督軍劉人熙演說大意謂鄙人到此見會塲秩序非然會員亦日新月盛足見成續之優良非能瀹人性靈敦人品行曷克臻此基督敎以注重博愛崇拜上帝爲宗旨吾國孔敎有數無類亦願采各教之長以逹於大同以滿凡有血氣莫不尊親之希望故曰配天孔敎以天爲主故曰畏天命又曰上帝臨汝母貳爾心曰天曰上帝實一而二二而一者也何者以形體言謂之天如日月五星二十八宿之類是也以主宰言謂之帝即天之明命在人如惻隠之心恭敬之心羞惡之心是非之心辭讓之心之在人者是也上帝無聲無臭即在各人心中凡事皆始於一身而推之家國天下此則與各宗教同中之異異中之同互相爲用而不相抵觸者也近日中外溝通中西兩方之文明互相流布所願四海同胞互相切磋以求至當之歸是尤鄙人願與諸君共勉者也演說畢幻術家韓秉謙率全體團員獻演中西各種新頴技　先由徐可陞起讀韓君頌詞略謂頗年以來歐美各國之進步一日千里皆恃人民之有資格吾國自改革而後内亂外訌無年無之揆厥原因吾民缺乏德智體三育智識以致人格一落千丈可嘆孰甚但鄙人自有生以來對於幻術一事祇有一得之愚　獻各技每得各邦人士之歡迎獨不能以斯術而改良吾民之人格爲大憾事今幸諸君咸集於製造人格鼎鼎大名之青年會於心稍慰耳　由韓君率兒童五人作柔軟遊　如　　高跳飛跑互毆等皆别出心裁所奏中樂亦清妙絶倫　散會時巴鐘嗚十一下是晚到會者约八百餘人新會員居多數云 
[民生女學美術展覽會兩日之經過]  
　　前日（六日）爲　飛路貝勒路民生女學展覽會之第一日男女來賓二百餘人學校有聖約翰大學滬江大學路　學校商業學校圖　美術學院對於該校美術成績頗爲贊賞而於洋　堆絹兩種尤加贊美云 
昨日（七日）爲該校美術展覽會之第二日雖因天時不佳各界仍冒雨往觀者有百餘人並有日人池田桃川亦往參觀來賓悉由該校總幹事任矜蘋君招待並爲詳細說明各來賓對於洋繡凌空堆絹兩種俱加稱許而池田行時並要求在陳列室攝影兩張云 
[求是小學開交誼會]  
　　法租界同孚路三百零八號私立求是高等小學校於前晚七時開春季交誼會到會者除職員學生外來賓數十人至十時半散其秩序如下（一）振鈴聞會（二）報告開會宗旨（三）學生唱國歌（四）周震勛演說（五）謝友祥幻術（六）張舍我英文演說（七）願背夫笑林（八）主席報告夜校新章（九）職員演雙簧（十）燈謎（十一）茶點（十二）散會 
[培德學校校長往南洋]  
　　虹口青雲里培德學校校長廬仲虔擬於今年加辦中學一年級及幼穉科因於去　偕同張孝友前往南洋一帶考察敎育并籌欵建築校舍以謀改良敎務故校事交由駐校各同事代理茲聞該校已得盧君由爪哇來電言到埠時頗受彼　人士歡迎事畢約夏曆二月間回華云 
[浦東青年團常年會紀]  
　　浦東青年團前日（六日）在楊家渡縣立第二高等小學校開常年大會上午十時各團員相繼齊集正午叙餐午後二時開會由團長楊立人主席討論修改規條及進行事宜畢楊君當衆宣告職員任期已滿應行改選遂由團員用記名投票法選舉當選姓名列　正團長楊本立副團長鳳純初陶宏俊庶務員曹源俊會計員朱文新文牘員潘偉祜評議員孫齊康謝和世潘偉祐曹源俊朱文新 
[烟酒公賣局長接任之通咨]  
　　江蘇烟酒公賣局文龢昨咨本埠商會與各機闗云案奉財政部令開派文龢充江蘇烟酒公賣局局長此令等因奉此本局長遵即起程來寗已於本年一月二十六日接印視事除呈報分行外相應咨請查照接洽爲荷 
[軍艦見習生開除軍籍]  
　　應瑞軍艦總敎官廖景芳肇和軍艦總教官夏孫　以見習生李毓藩盛延旗等二名久假不歸呈請海軍總司令開除軍　以儆效尤藍總司令據呈後當即呈請海軍部核示茲奉海軍部指令内開呈悉應准削除軍籍以儆效尤昨已令行廖夏南總教官查照矣 
[儉德儲蓄會定期開成立會]  
　　界路承德里一衖儉德儲蓄會因鑒于滬上風俗奢靡道德淪亡邀集同志共同組織共初會員數十人歷有三年入會者已逹二百餘人爰於夏曆正月初九日下午一時假愛而近路紗業公所開成立大會敦請名流演說昨特分發入場劵邀請各界蒞會聽講 
[辦理義賑之奬勵]  
　　浦東南滙縣境前年災荒奇重災民蕩析離居饑寒交迫到處鬧荒嗣山紳耆顧德鈺陳佐漢盛家勗等創設義賑公所趧辦急賑社會始稍安寗去歳年兆較豐人民咸思及顧紳等救荒之德遂由巿鄉經董陶元斗積穀經董傳恭弼縣敎育會長黄報庭縣農會長景陶縣商會長楊鼎盛經聮名呈請杜知事轉呈齊省長咨陳内務部褒揚在案茲由部呈請大總統牂給顧陳盛三紳急公好義匾額一方並附褒狀以　激勸 
[測繪公會徵求會員]  
　　中華測繪公會成立已兩載會務逐漸發逹茲訂一月二十日開第一次徵求會期限一個月以紅黄藍白黑五色　五隊每隊舉隊長一人隊員十人紅隊隊長周惠南隊員邵　陶　張勉劻施耕尹曹慎言張少棠李文炯任夭山陳善章周惠林王立沼黄隊隊長凌雲洲隊員衛芝山應子雲葛子賢應文卿陳鏡初楊楚翹陳舜卿黄大中陳楚琳蔡岳庭藍隊隊長吳衡之隊員顧道生朱伯生陳慧斌嚴光第王邦彥邵逹人談少卿張惠卿浦鏡清李步青白隊隊長夏瑞年隊員許敬恒高子旭殷企成秦葆初黄子獻王文彬余嘉福林大海陳望山周仲逹黑隊隊長王以仁隊員倪雲來姚長安徐　山陸南初　烈忠金子卿陳潤身李瑞卿唐兆熊駱伯康 
[仁濟醫院開診]  
　　山東路麥家圈仁濟醫院自陽曆一月二十七號起因　曆新年規定停診十天今日始照常視症業將通告揭出矣 
[省立第五工場開工]  
　　小南門外中華路江蘇省立第五工場寒假已滿定今日起照 
 
 

Page 11

 
 
常授　惟因額定工徒百名中有十餘人於寒假前病假未到經　仰禹所長規定本届添招通學工徒三十人　入肄業云 
[半淞園雅興宜人]  
　　　南半　園山水清　亭臺古雅近又梅花競放香氣襲人入其中者小　　摇　茶淺酌一聲欵乃不啻身入　圖是以陰曆新正以來高人邊士莫不聮袂偕遊云 
[控告私出皮貨之辯論]  
　　馬厚卿前至法公堂控太古昌報闗行夥　維新范左臣竊取提單私出皮貨三包判着原告具　向太古昌追償損失在案昨又傳訊太古昌主卓選吾延巴和律師代辯一切夏維新供皮貨實係陸姓提出銷售陸係范之朋友現逃何處不得而知惟儲藏提單之箱因原告以太古昌之牌號報闗故原告處亦有　匙並非民人個人收管此事實非民人所爲求察詰之范左臣供民人向在行中管理事務惟提單箱子民人素不管理至知何被陸姓將皮貨藏在民人家中實不得知餘供支吾原告稱商人以太古牌號報附所得之欵均與行中分用巳有十餘年有　子可憑呈鑒並延逹商律師代表辯論中西官判夏等　押候再覆訊核奪 
[衣店控訴不理貨欵案]  
　　　記合太晋昌等各衣　羊遺王頌和至法公堂控陳錦堂不理貨　洋三百餘元等情陳　王文濤代到稱陳在原籍患病難以到案惟所有貨物均寄在商人家中請核判王交保限交陳到案並着將被告之貨物車至捕房拍賣王因無保管押在案昨又傳訊先據捕頭稱祇拍得銀四十二兩請核原告稱商人查得陳實在上海有意避匿不到請求嚴提訊追判拍得之銀暫交原告領去餘欠俟提到被告訊追王仍交保候核 
[冒領薪水案原告求銷]  
　　徐得標前至法公堂控被郭桂亭冒名領取薪水洋一百五十元求追等情判郭管押限繳在案昨又届限傳訊先據原告投稱現郭托朋友出塲前來商人處商勸拆還洋五十五元商人已允請求銷案中西官以被告不應冒領薪水本當重究姑念原告求銷從寛着押滿十天以儆 
[冒騙華絲葛之儆押]  
　　綢客錢樹蔭在總巡捕房指控乾記衖某綢莊夥湖州人鍾康毒於去年夏曆歳暮冒用其叔父名義騙取值洋五百零八元之華絲葛綢數十疋携贜逃逸質洋揮霍等情業經包探將鍾拘押昨晨解送公共公堂經俞奠蓀襄　會同英卓副領事訊據中西探上堂禀明前情並稱拘獲被告後在新閘路某當内吊出原贜呈案請究　據原告錢樹蔭投稱被告向在隔壁綢莊内執業去　來稱伊叔在外埠開設洋貨店兼售綢緞欲購華絲葛當時揀定價洋五百零八元之綢貨囑山店司送至青島路十號門牌屋内交與被告即行携貨逃逸因此報抪拘究質之鍾康濤俯首無詞中西官得供會商之下以鍾假名欺　　實判押西牢九月以儆 
[衣莊司賬虧欵自盡續誌]  
　　南巿同益里口大章衣莊司賬賀志遠於去臘在北巿賭負鉅欵無計彌　至除夕夜半兩點餘　時在生義碼頭外面竹笆土解帶自　身死詳情巳紀前報茲聞此事已經尸姪賀全生電告尸妻某氏由洞庭東山來滬收殮後即行盤柩回里店主萬紀雲因死者服務四五年其宕賬百餘元概不追究並又酌給尸屬費用若干云 
[匪徒攫取金環]  
　　住居滬城九畝地開明里三十四號之寗波婦人楊俞氏前日午刻在門前與鄰婦閑談之際突來匪徒曹阿二將楊俞氏耳上金環二枚攫取逃逸該氏大聲喊救崗警聞聲趕往將普追獲抄出原贜連同該氏一併帶入二區一分所昨日轉送地方廳下午經檢察官提案預審之下諭將原贜交該氏領去曹阿二收押候懲 
[過犯攫取西式帽]  
　　匪類潘文雲于一月二十七號在漢口路攫取行人何阿興之西式帽圖逃被包探榮錦林帮同追獲拘押捕房昨晨解送公共公堂經中西官訊供屬實以潘係過犯判押西牢九月期滿逐出租界 
[攔刦金壓髮之懲押]  
　　匪徒甬人王立生於本月一號（即夏曆元旦）夜在北浙江路海寗路口串黨携取無錫婦人陳王氏頭上所戴值洋三十元之金壓髮一支圖逃被一千一百八十四號華捕查見帶同追獲拘押捕房昨解公共公堂經中西官訊供之下以王攔路搶物實屬不法判押西牢一年半期滿逐出租界 
[判罰一羣賭徒]  
　　虹口墨克登路六十三號門牌屋内之本地婦人朱楊氏前晚容留陸阿福俞慶也陸阿六姜紅子姜昔坤朱天保陳生郎張古賣張阿四朱五計陳阿四王連生蔣阿四鄭阿四包連生李阿根等在家聚賭牌九被哈爾濱捕房捕頭麥搿利搿查悉率同中西探前往將以上各人一併拘獲昨晨解廨經中西官訊悉前情判朱楊氏罰洋十元餘人各罰洋兩元存洋保出不到者保洋一併充公賭具銷燬 
[婦人帶土被獲]  
　　南翔婦人陳姚氏來申私購烟王十餘兩藏於身畔擬帶回原籍販賣當在北車站爲巡警查獲昨將人證押送地方廳檢察官諭飭收押候　烟土存候焚燬 
[浦東破獲烟窟]  
　　浦東陸家嘴地方近有蘇阿毛　屋私設洋　　吃　人過　經人密報三區警署昨日飭派長警馳往將　拘獲抄出　具等物解送到署轉送地方廳午後經沈檢　官提審之下判令收押候懲烟具等存案 
[扭控同鄉人拐匿女兒]  
　　昨午有江北婦人李周氏扭同　人周小八子至地方檢察廳聲稱家住西門外唐家灣生有一女年十八歳小字巧女舊縣新正初三日忽然走失氏各處找尋無着今晨忽有周小八子前來報告聲言我女係由高金生邱小四子等勾引藏匿並稱包可尋回惟須出找尋費洋二十元等語照此情形　見我女　遭周等串拐爲此將周小八子扭案請求究追我女下落給領完　云云該廳　着明白補詞聽候核　 
[車夫確與捲逃案無闗]  
　　新閘白克路四百五十七號門牌　　米店夥某某等於　　本年初四日揥取現洋二千元逃　經該店主魯金海報由捕房派探拘獲　涉羅疑之巳欺車夫王阿根押至昨晨解送公共公堂請訊據原告延代表律師上堂諌述案情並稱調查得該車去王阿根確無同謀闗係要求准予摘　云云中西官得供以旣據原告律師聲請應即照准判工開釋 
[判押私取賬洋之跑街夥]  
　　榮昌興號跑街夥沈永順私收賬洋一千四百九十一元四角六分携欵　匿被號主陳鶴亭查悉控由捕房飭探　　弟在狄思威路將沈拘獲昨解公共公堂經中西官訊供不諱判沈押西牢半年以儆 
[竊犯押候再訊]  
　　過犯王阿束（王雙林）於一月十一號夜竊取　　路林鳳　家衣物後復於前晚糾同曹鶴餘强阿福深夜在塘山路徘徊被包探陳廣　陳金揚查見將王等三人拘入捕房昨解公共公堂經張襄讞與英包副領事訊悉　　判玉等狎　下禮拜五查明再訊 
[法公堂竊案兩則]  
　　成衣舖主徐春記昨至法公堂控傭婦周紀氏竊取大衣兩件而逸嗣經報捕拘案請求訊究　之紀氏供認行竊不諱判押二月以儆又竊賊陳宗林日前在法租界黄浦灘碼頭上竊取落客徐連生之行李適爲包探瞥見上前將陳拘　連同原贜帶入捕房昨解法公堂請究陳供認行竊不諱中西官以陳係過犯判押西牢三月期滿仍永遠　出租界 
[交涉公署批示照錄]  
　　楊蔭嘉等組織棧業公會具呈交涉公署並抄送會章　請核轉英法兩工　局昨經陳交涉員批示云晨及抄黏章程均悉該會設立宗旨係爲聮絡同業招待客商上下貨物便利起見所擬章程大致周妥自　可行應候函請領補總領事轉知兩工部局一體備案可也此批章程存送 
[道尹公署批示兩則]  
　　青浦縣珠鞋葑巿立東明國民校長揚作賓呈爲志局腐敗難成信史求飭另行組織由呈悉來呈　新青浦報所載雜感一則指爲志局腐敗並無　切佐　殊不足信旣據分呈仰候省長批示祇遵此批 
　　　山縣羅店巿紳士金念等呈爲庵　歸公有背部令請子發還由呈悉查此案前奉省長訓令業經委員前往調查所請飭縣發還之處應俟委員查復到日再行核辦此批 
[淞滬警察廳批示二則]  
　　批許恩堂呈悉查爾妾王氏捲物潛逃雖保不受人誘　准即備案並准隨時偵查藏匿所在報　拘究可也 
　　批張昌墓呈及失單均悉准予發交偵緝除從嚴追緝仰即知照 
[誌謝]  
　　昨承商務印　館　第一百七十五期英語週刊一　又勸業塲送來舊曆正月份遊　廿紙書此併謝 
來件 
[上海工部局華童公學招生通告]  
　　本公學創立於一千九百零四年監院爲英國　普君並有中西敎員十九人 
本公學在愛而近路及克能海路轉角本年寒假後於西曆二月十七號上午九時開學學費每學期二十五元須以外國銀行鈔票在開學前預繳 
本公學　院於西曆二月十四號星期五上午九時至十一時收錄舊生二月十五號星期六同時考收新生 
本公學課程中西並重 
本公學監院悉心研究各種書籍　其最合川而價最廉者作爲讀本學生可赴本公學代售　籍處即北四川路伊文忠書館内購　應用凡筆墨等件亦俱有出售 
所收新生皆須預付小洋四角爲運動費 
學生投考時須自帶　　 
學生如患目疾及身體　弱者概不收錄如未種牛痘者亦不收錄 
凡新生皆須製備操衣全身以備運動陽珠體操之用可向本公學西式成衣　購買每套價洋三元五角 
本公學學生畢業後可直接入香港大學及英國大學自西曆一千九百零八年以來本公學學生考入英國開橋大學並香港大學者巳有六十除人考得大總统勸學費者一人 
本公學爲中華童子軍第一隊之司令部凡學生經相當之試騐後即可入本隊童子軍此隊於西曆一千九百十三年成立學生除疾病外不可無故不到且不推　到如未得本監院之許可而不到校者當重罰或竟除名 
學生不准在校内及路上吃烟且須品行端正電車行動時亦不准跳上跳下 
學生不可沿路向小販　上　買食物如違重罰 
雜評二 
[政府發行彩票乎（邠）]  
　　利濟有奬劵向之所謂内務部核准者今逕曰内務部發行矣其發奬所餘向之未有表示者今曰由内務都直接支配慈善用途矣窺其遞嬗之跡似由官許商營而變爲官營矣然記者益不能巳於問 
内務部是否中央政府之公機　　濟有　　是否彩票發行彩票是否中央政府之行爲　府是否負此責任此其一承政府之命令以處理行政事務者是否爲公機闗政府發行彩票之公機闗是否即此利濟有奬劵總局公機闗之組織及委任應否以公式行之此所謂總局者曾否經過此手續此其二浙省塘工劵之章程細則皆於省公報公布之以彼例此則此劵之章程細則曾否公布於政府公報此其三旣爲政府所發行自必設機闗於政府所在地儲蓄票設於北京塘工劵設於杭州率循此例今乃設總局於上海抑又何也此其四 
不惟是彼歐戰也湘賑也塘工也皆有至急之用途乃出此不獲已之舉今其用途泛曰慈善所謂慈善者何指乃在内務部之直接支配不惟非急用直尚未有用途耳有何不獲已而必爲此破壞禁例復闗漏巵之危舉乎以渺渺茫茫之善舉銷磨此每月十萬餘元之奬餘果出於内務部慈善之本核乎我終不能無疑 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（五）] [  一之]  
　　美國名碩某君曾擬創著一書雁舉世界各大國之偉人必其道德舉問事業文章思想能代表其一國能令全國上下無不傳誦無不稱佩者方　當之　美國之華盛頓即其一也法國似屬之拿坡崙德國假屬之畢士麥俄國似屬之大彼得日本似屬之明治天皇因其盡未　　倉卒所聞未能盡臆惟我中國實難其選堯舜禹湯文武厲公遠在上古其事不能言之詳盡孔子大聖似屬之世界大人物非僅一國之大人物也唐太宗威震四方誠一代之英主借不能爲全國上下所傳誦其最合於全國大多數人民心理其畢生之道德文章學術功業思想莫不足成爲中國式之偉大人物者則三代下似惟諸葛亮一人而已此居今大多數留美友人之所言也惟今某君書中尙不知以何人代表我中國耳 
美國西部某大報偶於新年特刊徵文欄别創一格徵集外人遊美者之日記或著錄題爲（旅美以來以何日何事何地篇最樂以何日何事何地爲最苦）今予回溯旅美數年間之遭際及感想一一而綜觀之當以民國五年十月十月偕内子遊維傑麗省維倫山華盛頓將軍别業之際爲最樂以民國七年十月十四日内子染疫病逝東美費城女校之際爲最苦不知我留學界諸君之遊美者亦有如是之感想否也不知我華内地人士之久居上海者亦有此比較否也若我上海報紙亦以此法徵求各界人士之筆記彚爲一編而綜觀之當亦可爲極有趣味之材料並足攀此筆記而爲異日旅滬者無形中之指導也 
五年十月十日之事何爲而足樂也我國之　言曰（爲善最樂讀書便佳）蓋世上可樂之事固無逾於保持固有之美德而增長其未有之智識也有益之遊覽亦足增人智識遊美而至於華盛頓之故居一則可知美利堅之能有今日頼有此人再則可知華盛頓之能有今日賴有此不可磨滅不可顛撲之美德耳聞華盛頓當第二任總統期滿時毅然退隠並聲言此後繼任爲總統者無論何人必不能連任至第三次一言興邦一舉而絶　雄覬觎權位之心全國民治之基於以永奠華盛頓旣退隠即築室距美國舊京（費城）百餘英里瀑多美河Ｐotomaoiver畔之維倫山林下悠遊蕭然自足迄今距華盛頓之逝己百餘年而由莊别業老屋數椽設置一如曩日履其地者莫不油然興懷古之思而感眞誠美德之足占最後勝利所謂（心安理得）無往而不自適也東美入夏酷暑冬寒尤烈惟五月之春十月之秋晴　入畫暢遊最樂惜乎秋景不若春景之能悠久黄葉西風不轉瞬而凋殘枯萎所謂夕陽雖好近黄昏也故十月間句餘或半月空明絶麗之秋光甚屬難能可貴而五年之雙十節正其時也若就增長智識方面而言則在我中國秦鏡漢磗魏碑晉帖零缣斷片固不乏流落人間若夫方位不更設置如舊百年老屋完整如新四壁圖書音容宛在誠　求而不可得矣此維倫墅之清遊所以有引人入勝之妙　非我國之號稱古蹟者所可同日語也 
老申報 
[續記無常神（見光緒元年五月十二日）]  
　　漢畢張美之苍内桃樹菴嶽帝座右之西　有塑像一尊楚人呼爲無大爹即吳人稱無常鬼者也前因粤婦作俑日以鴉片供神橡茲緣事屬創聞而崇信者較前更多日來廟側有以小磁孟兩勺盛洋烟其中並紙馬香燭擺攤而貨之者一時土女如雲相屬於道俱來瞻拜無常神屬影　香互相掩映而心　辦香之外咸捧　花牙盒中貯清淨膏或一二錢或三四錢頂禮訴　親　　　玉手爭獻神吻無如男女雜還各自爭先以致髯髭袍幅香汗淋漓幾如灌頂醒　作醉嘔狀矣自是香火之綠日盛一日　膏之供日多一日而住持詹道人每日藉此而得青蚨十而百百而千約計佈施之金惟女菩薩十居八九更有青年少婦手製芒鞋獻於座右者不下數十具惜龐然而大即巨　一生亦恐着不得幾兩耳又有李姓老嫗爲償少女選婿之願新綴高頂方巾一具中書利見大人四大字而方袍博帶悉以白絹製成即鴉片烟具無一不全一時鬨傳遠　遂令廟祝醵金作演戲酬神之舉此亦楚人好巫之遺意也不圖舉國若狂更有出於意料外者前日有駕駁船某甲者攬載凌州紅茶數百箱至洋帮二碼頭交缷時短數兩箱遂擬混攫茶籌以圖掩取無姆司籌者防備綦嚴以致技無可施乃揑稱洋棧少給籌枝輙自散髮燃香手進鴉片於無常神禱而祝之似冀茶箱出現蓋因茶主嚴追故也詎至次日一點鐘時適廉纖陣陣路少行人甲自冒昧登船揭艙俯視而紅茶原箱兩隻依然俱存特箱面經雨微有水渍痕耳輙詡然曰若非無當效靈何以求得故劍也而有識其事者便曰此即甲之詭謀故托神道以掩其匿呑客貨之計而於無常神何與而於好吸鴉片之無常神更何與甚矣人之好怪也因再記之以供傳趣云 
 
[陜西長安漢高祖墓] （古蹟圖五） 
新拾遺 
[孿生子之研究] [  叔豪]  
　　孿生之子狀貌多酷肖此殆盡人皆知者也以國别言則英美之孿生子恒多於意大利俄羅斯之與西班牙丁口衆寡雖相懸殊然試折合而匀計之則俄國之孿生子與西班牙常成三與一之比例是可知氣候較寒之國孿生子必視熱地爲繁盛也且一胎數子世亦恒有以雙生者對之自當在平淡無奇之列北美合衆國分娩之數每七千九百十起之中必有一胎而三子者每三十七萬一千一百二十五起之中必有一胎而四子者爲之父者倐聞家庭之中忽增四雛往往不以爲可豪而反以爲深恚考話合衆國醫學史中其一胎而五子者己有二十九起之多此皆根據於確鑿之報告而非謬爲之以博一噱者也至以雙生之子而言則三案之中男女相同者居某二一男一女者居其一男女相同之孿生案生理學家所持理由頗不一致然二子往往狀貌同體格同心理同氣質同其互相吻合之點頗有非他孿生或連產之所能比擬者質言之男女相同之變生子實以一身而化分爲二故形骸雖判精神無間耳 
雜錄 
[世界小新聞] [  呆正未艾譯]  
　　○砂糖之新用途結核病之兇惡爲世人所共知蔓延之迷與廣爲一般　者所公認治療之法雖可見用也清注射然終應用不廣蓋價格太昻之故於是又惹起一般醫家之研究而伊太利之醫師魯馬那克氏新有發明謂川蔴糖之溶液注射於筋肉可奏良效且此發明在結核病與醫者而觀之果可謂治療法之新發明然自砂糖觀之則可謂砂糖新用途之發見各有利益故有謂本號明爲結核病治療法之新發明者然余願從衆故譯曰砂糖之新用途據發明者魯氏自言謂用蔴糖五瓦溶解於五立方　之减　蒸溜水中每日用一筒或二筒注射於皮膚中以消毒若行此注射之法能繼續三四日間則可使病者體温下降止住盜汗减少咳嗽及咯痰噫眞患結核病者之福音也亦醫者之大幸而易於療人之病也事甚重要故　譯之登在世界小新　　中以普告吾國人也吾國人其勿等閒視之 
小說 
[童子破獲德探記（三）] [  翠岑]  
　　負囊者且言且馨折坐於　士續曰貨車今宵必至溪畔乘迎潮商入之駁船曰然當在十一時曰彼等將運儲彈之黑箱數十至彈廠而明晨入之庫中車之尾板必坐有護兵二人吾儕必去之方可以此箱雜入衆箱惟車旣至　而衛兵失蹤必致債事故吾儕必伏於荒僻處突出殺之使御者無所聞吾二人代之至廠然後遁曰汝預計當幾小時了事其人言時方以索纒紥黑箱箱中非砲彈特重而危險之爆烈物耳答曰五小時如是則吾儕離廠後一小時此物即當爆發哈勞而特是時備聞二人之語自念此德探之謀成吾英人生命又損無數矣不禁爲之戰慄然旣無人知而來救則事己無可挽回惟聽之耳一人忽又曰此孩何如一人笑曰置之使彼聞聲亦知英國大軍械廠之一高入天空矣二人言畢各披其灰色軍衣携其假槍黑箱滅火出門而去室中惟餘倒臥之童子德探經卑地徘徊於溝渠之次如在白日後入小徑乃極力前奔不稍息移時至大道車跡雜還通衢也二人復循踏前至一小橋知車至此必緩行遂伏橋畔叢草中以待車至約一小時　　之輪聲自遠至車身甫過　處二人突出以槍柄力擊二護兵首呻吟一聲二兵仆地寂然貨車之護兵遂易人矣而時間旣短車聲復厲御者廼絶無所知揚揚然在前自語曰今晚何昏暗特甚二人在後答曰然汝馬當識途御者曰固當若是予一人獨行此路運貨者六年矣大戰起後無一星期離此也是時車己至　門守兵命停車以燈照車内曰無誤行也廠内道中車疾馳道中己而轉入小路抵一大庫之次工人業集缷貨德探所製之黑箱遂亦入庫而德探是時則己上車復出廠外且棄車遁矣哈勞而特時囚船屋中坐待聞炸藥之轟聲忽聞屋外有人拾級而上且呼哈勞而特者再哈勞而特大喜體内之血似沸急答曰在是父乎須臾門破凱撒疾奔而入後隨頎長而壯碩之牧人凱撒嚙破其囊返家覓小主人仍不得而牧人見犬狀知有異急蹤犬行遂以至此哈勞而特旣白所遇計四十分鐘之内炸藥將發遂舍其不堪疾行之老父疾奔至彈　奔跑之速爲生平所未有而途中則惟虞時間之不及旣至廠呼吸機絶亟白所以於守兵衆王立檢僞箱哈勞而特方懼炸發之將至一人己得一無彈之箱甲克生疾攫之返身至廠外之溝中投之火星拂拂之炸藥箱遂墮水底五分鐘後將化英國製彈廠爲微塵之奇箱至是乃化爲無用而永埋土中矣雖然德探之被獲與其所謀之不成（即余今所記者）何以不見於新聞紙乎則以英人不欲德人之自知其功敗垂成俾以長其驕日欲暫秘之使戰勝之後乘英人於歡呼歌舞中始共　英倫有勇敢之牧羊人子與其愛犬凱撒之偉　俾其印像深刻於國人腦中較半時更此而不易忘也 
[自由談之自由談] [  不冷]  
　　近來世人好作奇異之談故有改正荀子墨子等之乩判其實古書之差誤者不知凡幾即以近事體之易經亦有差誤處易經之暌卦有曰載鬼一車先張之弧其實當曰載鹽一車先張之弧 
 
 

Page 15

 
 
   
 
 

Page 16

 
 
   
 
