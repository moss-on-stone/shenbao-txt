# 1892 - 344 - 4907061

 

Page 1

 
 
[續印二十四史出售] [  圖書集成局啟]  
　　本局續印二十四史校對精詳字跡清　紙色亦　　淨洵爲鄴架中必不可少之書每部連箱子三隻定價洋五十六先有欲上下千古淹貫三長者請移玉申報館帳房購取可也此布 
[精印隨園三十種告成] [  圖書集成局啟]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨說本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以全椐木相刻巳告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[弭海盜策]  
　　自來欲安良必先弭盜未有盜賊不靖而能使閭閻安堵民物熙穰者也然弭盜亦豈易言哉治有定之盜易治無定之盜難治有形之盜易治無形之盜難何謂有定之盜凡盜黨所垂涎者必在市廛繁盛之區商貨薈萃之地其携械而來也何處望風何處接引其得贓而去也何處藏匿何處剖分必有地叚之可尋蹤跡之可指此所謂有定者也何謂有形之盜凡盜黨於行刼時或戴假面具或雜塗朱墨如梨園所扮情狀以爲遮掩地步使人不易辨識原未嘗示人以眞形然其匿跡之處或扮作醫卜星相之流或雜在牧豎樵夫之列或棲身庵觀旅邸之中雖百計掩飾終有破綻之可指但得熟於捕務之人實力搜尋虚心偵緝有不能終逃法網者此則雖無形而仍不啻有形者也若海盜則不然其行刼之時雖在海面而其平日匿跡之處則未必常在海中是行蹤已無定矣且其嘯聚徒黨見商船滿載貨　乘間行刼往往乘官兵之所不及備上月行刼在此處下月行刼又在彼處倐起倐落倐往倐來幾令人不可揣測是行刦亦無定矣其糾黨駕船游弋海面伺隙而動也復詭計百出或扮作商船或扮作漁船官兵雖與之覿面亦無從知共爲盜　有熟視若無覩任其獨往獨來盜黨見官兵之來則居然爲安分良民伺官兵之去則仍以刼奪爲事恃其狡獪伎俪得以逍遥法外此則所謂無形之盜也然而官兵每月出巡旣有定候赴洋會哨亦有定期是盜無定而官兵則有定也官兵之巡哨也或以兵輪或以水師砲艇堂堂之陣正正之旗望而知爲大帥威嚴使盜得以見機遠避是盜無形而官兵則有形也夫以有定之兵捕無定之盜以有形之兵逐無形之盜是以楚人傳齊語雖日撻而求共齊不可得矣往時粤東盜風甚熾鄕間富户無以自全紛紛遷徙盜黨之凶狡者甚至立堂打單專恃行刼爲生財之計黨羽旣衆消息尤靈幾非官兵所能制伏經大憲奏明派方照軒軍門督帶勁兵馳赴匪鄕認眞查辦臨以兵威　以大義令各鄕耆老將積年逋匪縛送軍前置之於法期於無枉無縱自經此次禽獮草薙而獷悍之區一變而爲清净之界盜風爲之稍息居民得以安枕此雖由於辦理之得法然亦可見剿除陸盜固較海盜爲易也剿海盜之法無他惟有嚴飭官兵隨時出洋巡　　無一定之時亦無一定之地且駕船出洋時尤必令官兵扮作商人以混盜匪之耳目如此則盜匪不得預爲之備而官兵乃得以電掣風馳免起鶻落制盜匪之死命至於正本清源之法尤在編查漁團蓋沿海之人多以捕魚爲生計其人性情强悍而又習勞耐苦平日以船爲家沙線風濤皆能諳習雖捕魚之餘未必以刼掠爲事然難保不因生涯寥落攘奪意外之財若將各漁船編成號數設立頭目責以稽覈之任嚴定章程明示賞罰彼素來安分者自必各顧身家安分守己卽間有一二桀驁者亦以有所顧忌而不敢爲非化莠爲良裨益正非淺鮮且各漁船旣編號數可以一望而知涇渭分明海盜自無從混跡官兵因得以易於剿辦矣不特此也漁團旣已編查則沿海一帶卽可得無數勁兵盜風如未盡息卽責成各漁船隨地留心隨時協緝有能獲盜送官者或賞以金貲或榮以　戴自無不踴躍用命可以佐官兵之不逮蓋海面遼闊旣非官兵所能徧歴卽近海之處港紛歧亦豈官兵所能時時巡　若以捕盜之事分責之於漁團則事不勞而功倍行之旣久而海面盜案猶不能盡息者吾不信也伊古以來治民無常法苟得其法則可使頏梗之民變而爲循謹之民弭盜亦無常法苟得其法則不特可以弭盜且可使濟盜之人變而爲捕盜之人運用之妙存乎一心亦視乎操縱者之何如耳昔年左文襄公總制兩江曾擬編查漁團惜以事中輟未獲收其實效誠得除暴安良之君子起而行之運以精心持以果力安見海盜之終於不可弭哉 
[本館接奉電音]  
　　昨由京友電傳上諭一道敬謹譯登○十月二十七日奉上諭翁同龢懷塔布奏覆審絞犯永氏一案酌量定奪一摺此案葆環起意誆賣永氏據供桂城永氏均不知情惟永氏甘心被賣輾轉已久業已衆證明確復懷疑牽控其夫永氏葆環均著仍照刑部所擬辦理刑部承審司員於此案人證未能傳齊緊要情節及詳細供詞亦漏叙殊屬不合著交部查取職名照例議處餘依議該部知道欽此 
[日下紀聞]  
　　户部爲咨行事殺虎口監督吏部郎中恩浩現届一年差滿應卽咨取宗人府内閣六部理藩院内務府各項人員奏請更換相應咨行貴衙門卽於一等郎中員外郎中出具切實考語　送一員如一等不得其人准以二等人員出考保送務於卽日開送銜名過部以憑訂期帶領引見○和碩鄭親王凱泰門上長史富祥爲咨報事本和碩鄭親王凱泰之嫡福晉於光緒十八年十月初九日戍時產生一女收生婆張氏相應咨報宗人府查照辦理○工部爲咨行事本部寳源局漢監督吏部郎中胡蔭森現報差滿應卽照例咨取各部郎中帶領引見請旨更換相應咨行貴部卽於一等漢郎中員外郎出具考語保送一二員如一等現有經手未完事件准以二等資深人員出考保送務於三日内赶將銜名咨送本部以憑辦理○神機營駿字馬隊幫操富護軍叅領升授右驍擡槍隊管帶所遺帮操一缺經總理營務處繕單請點慶邸等諭派營務委員乾清門頭等侍衛早凌阿充補駿字馬隊帮操已分檄各該隊查照矣○宗人府爲知會事所有本年應行考試翎縀之王貝勒貝子公之子弟現經本府定於本月十五日己刻在宗人府署内堂考馬步射爲此知會各王公門上卽令應考翎縀之王公子弟務於是晨各備弓馬進府預備考騐○正陽門外大街膏藥鋪失愼已綴前報兹聞是夜火勢炎炎有某甲竟由後巷菓子市緣墻而上意圖乘間攫物適某　　鋪掌櫃正在房上瞭望火勢見甲迎面而來詰問何爲甲言語支離被掌櫃拉至鋪中褫共衣服喊報官署以鐵索索項解往 
 
 

Page 2

 
 
營汛究辦○禮部爲知照事儀制司案呈恭照光緒十八年十一月初三日長至令節次日在京諸王百官及各省將軍提鎭等官慶賀皇太后皇上表文彚齊送交内閣於十一月初四日子時合用大樂導引表亭至午門前除知照景運門護軍統領於十一月初四日子時開東長安門天安門端門之各中門午門之東旁門以便恭進並開協和門景運門各中門以便内閣恭進皇上慶賀皇太后表文外相應知照侍衛處可也○工部爲咨行事所有督理稽察街道事務御史松齡吳光奎現届一年差滿應卽照例揀員彚帶引見請旨更換相應咨行都察院卽於旗漢御史中各揀擬正陪一人務於卽日開送銜名過部以便彚齊由本部　領引見○值年旗准兵部爲行查事所有八旗各營委頂色驍騎校親軍校前鋒校護軍校例於年終報部查核以憑奏辦相應咨行值年旗轉行各旗營查明有無前項委頂色四校開具滿漢印册統於十日内咨報本部以馮核奏勿得延宕遺漏○吏部爲咨行事所有本年考試現任筆帖式及内務府現任筆帖式並候補繙譯官譯漢官例應咨取副都統銜名門單奏派一人入塲彈壓相應咨行八旗滿蒙漢副都統及署副都統銜名於五日内報部至報部後如有升遷調補出差告假等項事故亦卽隨時咨報以便於單内扣除勿遲勿漏○兵部爲移會事内閣抄出山東巡撫福潤奏彚案請襲山東世職各官一摺九月二十八日奉硃批兵部議奏單併發欽此欽遵到部除本部另行辦理外相應移會上諭事件處可也 
[制軍閱局]  
　　湖廣總督張香帥於本月十七日清　八點鐘時　測海兵輪船渡江至漢陽鐵政局到時兩岸隊伍整齊如火如茶軍威鼎盛砲聲震耳繼疑天半巨霆江漢關道孔觀察漢陽府沈太守漢陽　陳邑尊曁派駐渙陽漢口各官早在局前鵠候及香帥登岸次第接見畢卽登火輪車遍覽局中機器隨辭别渡江各官恭送如禮香帥與觀察在江邊立談數語然後解維至武昌又往織布局遍閱始呵殿回轅 
[彝陵雜綴]  
　　宜昌友人來信云數日以來天氣甚寒時而小雨廉纎時而朔風凄厲初八日午刻忽降雪珠遥望遠山峯尖盡曰蓋滕六君已降臨矣○府城某棧被盜行刼計失去紋銀六七十兩次日赴縣報案縣宰飭差騐視不得盜之來由後經某水師武弁騐之始悉盜鋸斷屋梁而下○立德洋行在重慶開設保險行近又購定宜昌某處房屋大加修葺開設分行高掛立德保險有限公司招牌用華人蘇鏡湖主持其事○學憲開考宜昌塲規極爲嚴肅間有不肖士子雇人頂替入塲者禦保慄慄小心不敢　押故得風清弊絶務拔眞才○某教士行至某處忽逢多人或稱文童或稱生員圍繞其旁出言無狀事爲地方官聞悉多派兵差彈壓始免　底事端○新任宜昌府存太守行抵宜昌卽於初十日申時接篆以前任逄太守尚未出署卽在墨池書院署駐襜帷江邇輪　於十四日晚抵宜逄太守擬於十六日乘輪回省○北門外某姓婦產一孩墮地卽斃無頭足亦無眼鼻只有一口狀如東瓜殆不正之氣所鍾與○初十日東湖興山兩縣考試童生東湖首題萬取千焉句興山首題壽仁者壽句次題　之至也以天下養○近日江水大落天氣亦寒冷河下米糧不多價亦昻貴市面生意亦甚清淡學院街雖值考試之期氣象亦不十分興旺也 
[羞愧輕生]  
　　金陵花市某錢莊晚間核算帳目缺少番餅一枚搜尋無著管事某甲疑學徒陳姓竊去逼令交出徒力辯其無解衣相示並呼同夥查看行李都無形迹次日召木工掀捕地板此物燦然在内不知何時由際處滾入也原物旣得奇冤可白不料有人故爲刻薄語謂徒恐人看出破綻有關顏面故於夜間抛入以滅其跡好事者復同聲和之徒大恚私購阿芙蓉膏和以火酒一吸而盡人見其面色頓異口吐黑涎知係服毒急覓肩輿送諸其家詭云發痧時徒已舌强不能語其母視兩手有烟迹舌底剩膏宛然可辨仍呼人舁回該店甫入門一縷幽魂已入西方極樂世界無復再尋煩惱而其母則痛哭不欲生扭管事某甲之衣擬赴縣署呼冤爲其子雪恨正撐持間有排難解紛者苦口勸回令某甲殮以美衣厚棺逢七延高僧諷經懴悔又給養贍貲五十元其母始揮涙而去　此人有不肇雀角之爭者哉 
[舉辦民更]  
　　揚城各大憲以時交冬令宵小乘間竊發加以今年甘境旱荒飢民絡繹而來彈壓地方不容稍懈所有街巷栅欄已由保甲總局派員修整江甘兩邑尊又添募巡勇數十名以資巡緝並出示諭令　内各坊舉行十家民更以輔常更之不逮其章程大略每坊公舉董事一人招雇更夫數名專在本坊周圍巡察輪流更替自上燈起以迄黎明柝聲不絶每月望後月上稍遲卽於各巷口添置路燈旣以便行旅往來亦可免宵小暗陬狙伏所有經費悉由本坊鋪户居民酌量捐助父董事支放毫不勉强一聞有警齊出救援恊力兠擒蓋仿古人守望相助之法也迄今新城板井燈草行等處巳由紳董勸辦民皆樂輸蓋所費無多而獲益甚大尚望他處相繼而起一律舉行則通城數萬户居民咸可高枕而臥矣豈不美歟 
[海盜猖獗]  
　　浙江台州洋面近日盜風猖獗有新泰源商船又被海盜刼掠刻已赴道呈報兹將道憲批示照錄於下以供衆覽據禀刼掠屢傷人命各情一月之内重案疊出實屬不成事體該管文武營汛舟師疏於防捕一至於此甚爲玩泄惟該事主等仍以未據聲明赴該府縣具報仰台州府作速移營嚴飭所屬確查一併會同嚴拿各案贓盜務獲究報仍先行具覆曁令隨時嚴密梭巡防緝並由府縣移會寗波府及定海廳分别飭屬一體協緝仍候提軍門示遵 
[蘇省官報]  
　　十五日督銷黔硝商局委員直隸候補縣程寳炎辭回滬知府馬玉田引見回並銷京餉差同知周文壽辭赴震澤絲捐差知州朱秉衡奉委善後局帮辦文案支放卽到差知縣諸可寳由京領照回省並銷天津公幹宋恒坊銷河運差陳香祖委絲茶北卡差通判程鈞銷鹽城縣會審案件差縣氶吳敦復辭赴上海　捐局查騐差朱毓崧辭赴松滬北綢捐差從九　公輔十三年海運蒙保同知銜十七年冬防蒙給酌委署事劉樹銘禀知保甲局飭知上年冬防勞續給奬無錫典史吳廷勳禀謝奉調陽湖縣馬蹟司巡檢缺並交卸無錫縣典史事試用典史金煒由京起服回省十六日知縣許之祜奉委同里釐局知府沈鳳韶銷上海糖捐局兼絲茶南卡差知府銜前署蘇州府總捕同知卽補直隸州知州陳錫純管運江北漕糧由天津回直州傅瀚奉委善後局支放文案分發江蘇試用同知胡鍔浙江人禀到府知郝會通禀知首府委代理照磨事本日接印巡檢王維翰禀知奉委齊門旱關卽到差曾寳謙辭赴松　貨捐查騐差從九蔡恩錫辭赴震澤絲捐差遣典史姚彝典禀知奉委南二叚冬防差十七日直州趙惟善銷奔牛釐局調署馬蹟可巡檢吳廷勳辭赴任十八日知府余慶祺奉委潘兆芬調帮辦林文炳銷差均牙釐局提調直州傅瀚本日到知縣許之祜銷帮辦善後局支放文案籤掣江蘇大挑　縣王培鈞直隸人禀到汪詒尊謝委署華亭縣縣丞事李晉祜交卸金遺縣典史事回湯惟淵辭赴松　虹橋分卡十九日知縣姚詩聲交卸常昭海口釐局解餉回省銷差指分江蘇試用巡檢張家榛禀到二十日候補道志鈞由寗來分發江蘇候補知縣張德迪禀到縣丞董守謨謝奉松滬局委瀏河厘捐查騐差從九温士俊無錫專差來省禀謝十三年海運保加六品銜指分江蘇試用縣丞陳培浙江人巡檢李約禮正藍旗漢軍均禀到廿一日縣丞姚守彝銷差沈善發本日到差禀知盤胥門厘局知縣鄧復興奉委併提續到洋硝卽辦赴滬廿二日劉樹仁禀謝開復頂戴理問朱之榮錫金來禀知奉委吳淞西卡厘局差府經葉紫綬謝十三年分海運蒙保知縣巡檢王兆麒謝奉撫憲委洋務局差卽到差廿三日藩轅牌示照得川沙同知倪人涵病故遺缺查有候補同知陳家熊堪以請補改發江蘇試用巡檢聶炳彤山東人禀到 
[鐵甕寒潮]  
　　鎭江洋擺渡向用渡船爲楫經過必將渡船撑開殊形不便近由王大令捐集欵項　建活橋 
 
 

Page 3

 
 
一如大小間橋之制卽於日内打壩安樁動工興造一面出示曉諭行船令其繞道别處他日工程報竣水　商民自當同聲稱便矣○西城外有無賴之徒開設花烟館嫫母無鹽倚門閒立藉以勾引遊人以薛家巷爲尤甚屢經官憲禁止依然陽奉陰違現爲王大令訪聞高懸厲禁著於十月内一律閉歇大令復微服出行親加查察如有不遵定　重辦並將房屋充公似此雷厲風行彼作下賤生涯者當不敢借呑霞吐霧之名爲撥雨撩雲之計矣○當典利息向章按月二分現因鎭屬旱荒由王大令出示曉諭凡一切農器及棉衣褲絮被等件在銀二兩以上者冬臘兩月概不取息若二兩以外及有他物夾當者不在此例所以恤災黎也○農户漕米尾久例應當年繳清現因旱荒過甚大令著一概免催以紓民困以十月初七日爲止如有差役下鄕催促者準鄕民扭送來署從嚴究辦○絲捐局門首貼有王大令示諭因順直待賑孔殷蘇省絲捐著每包加捐洋一元二角自本年冬月初一日起以一年爲限著絲商一律遵行○保甲局委員查禁小錢異常嚴緊某日查至山巷某錢店有小錢六千文當將店主帶至總局訊問該店主情願受罰委員卽著罰錢若干以充賑捐○寳鳳茶園新到旦脚牡丹花生脚小洪福登塲獻技如彩鳳之下層霄有顧曲之癖者相與掎裳聨襼而至幾致座無隙地利市頓增數倍 
[邗江官報]  
　　十九日徐鹺尹錫章奉保甲局委冬防差二十日郜鹺尹鼎元委總局聽差王鹺尹鍾蹟由鄂岸來揚二十一日監掣繆司馬延恩由江甘五岸差次來揚公幹 
[急公好義]  
　　甯郡米業從前設立報效公所陸續捐欵繳道以充地方善舉兹聞源昌號等因念清節堂規模雖具經費無出願將雇募船勇之時隨同酌捐若干以充誤堂經費具呈到道今將道憲批示錄下前據廖祖憲等具禀當經批府核明議詳在案該商等籌欵雇募巡勇以資巡護旣係出自本願具見急公好義深堪嘉尚查甯郡米商從前設立報效公所捐欵繳道以作地方善舉等項之用現查清節堂規模雖具而常年用度尚無所出該商等能於雇募船勇之時隨同酌捐若干以充經費　見該商等樂善爲懷著卽會同妥議並檢同原定自護章程允據另行呈復核奪至所稱徐美均兼充管帶一節是否妥洽仰寍波府查照前批一併核議詳覆飭遵弗延切切 
[閩客雜談]  
　　福州來信云花會賭錢最足爲閭閻之害近日此風大熾幾視禁令如弁髦一日衣錦坊某甲私自掛巴無錢以償以致互相毆鬥甚至各糾羽黨操刃尋仇嘻豈地方官皆如陳仲子之目無見耳無聞耶不然何以竟略不懲儆也○洋油易於引火例禁綦嚴一日有公役查知南大街某店違禁私點洋油燈聲言須送官究辦其實思暗中賄和也店主人固鐵中錚錚者立誓不費分文情願到官受責遂被禀諸官署日内已飭差緝拿矣○福建學政沈叔眉宗師文旌將返省垣侯官縣李文卿大令於本月十六日往生崎關迎迓○閩縣所轄義嶼鄕民人與黄港鄕民人爭奪洲田以致互相械門鏖戰之下槍斃黄港鄕人某甲經屍屬據情報官委某員下鄕相騐填明屍格候拿兇手訊懲○某日之晚有賊掩入林芳家毁其寢門捕進内室衣箱等物搜拮一空其時林正在黑　鄕中聞有悉率聲披衣追赶途遇楚車立字營弁勇告以情由騹勇奮力窮追在路拾得鏡　一具而賊已不知去向矣次日據情訴諸營縣及保甲局未知能否使合浦珠還也 
[九江火警]  
　　九江西門外正街程義大鞭爆店於本月二十晚八點鐘時因夥伴作夜工潑翻洋油燈延及鞭爆火藥烈烈轟轟如馬陵道上萬箭齊發潯城文武各官　信之餘各率水龍風馳電掣而來極力撲救幸是處取水甚近風姨尚不助虐僅燬本店房屋左右鄰舍得以保全尚稱幸事 
[潯陽九派]  
　　候選道鄭濟東觀察齊籍隸東粤寄迹西江僑寓潯城三十載擁資巨富好行其德有朱郭遺風哲嗣六人長子紀常孝廉名烟勛官户部正郎秉性純孝聞父病星夜出都至潯定省前月觀察聞滬上有名醫親往就診偕次子同行病痊後便道回里不多時因舊病復發遽爾騎箕西去正郎接到電音哀毁哭泣水漿不入口將家事部署後附便輪赴粤奔喪○廿一日午刻有一鄕人携何首烏一具入城求賣據稱在廬山之麓掘得形似小孩手足耳目俱備異香撲鼻索價洋廿四元某店准給十六元尚不肯售後不知所終 
[福州官報] 　 
　　藩牌示照得准補長汀縣典史來良弼應卽飭赴新任特示縣丞曾奇昆卸辦泉州北門厘卡到省五虎巡檢周濂卸事於十八日到省禀謝委署水口寨巡檢事縣丞雷維熙卸署星村縣丞事禀到照磨陳壽恒卸辦汀州車子厘卡 
[軍斾回松]  
　　江南提督譚青崖軍門由松於前晚乘坐大號滿江紅船回松矣 
[淞濵瑣語]  
　　昨爲三官誕期滬城大南門外三官殿香烟繚繞竹木雜貨以及小本貿易之流均在殿前設攤求售有浦東人胡某手持青蚨一千向某攤上購買木桶二隻甲索價八百文胡祗肯出四百甲以其還價太少出不遜語胡亦　肯低首下心以手批其頰血流被面衆人代抱不平令胡出錢二百文給甲爲養傷費始寢其事○划船婦名巧鳳者向與某甲結露水姻緣甲棄舊憐新近日又與某氏有私巧鳳偵知蹤跡至該氏處饒舌該氏怒謂爾何人斯敢來騷擾率領娘子軍上前禦侮巧鳳寡不敵衆披靡而遁忿無所洩私購洋烟吞服迨毒發家人知覺急爲施救無效而斃遂將屍舁至該氏家旋有魯仲連其人爲之排解令該氏出洋六十元爲棺殮資始免涉訟 
[賭徒猖獗]  
　　南匯上海交界之三林塘地方有著名賭棍康阿松糾同無賴開塲聚賭巳列前報有某甲者入塲賭博屢戰皆北遂致囊槖一空垂頭喪氣而返臨行時欲借車力一百文賭徒不允甲曰我自入迷龍陣傾資不少此區區者尚不予畀耶賭徒聞言不覺眥裂將甲扭住飽以老拳旋經旁人解散旋被南匯縣吳明府訪聞於前日飭差下鄕查究及抵其處賭徒巳聞風避匿該差回縣禀覆各賭徒見差已去仍復聚集該處地保傅郎如聞之令各賭徒暫時罷手賭徒悞疑傅爲通風之人將傅毆擊傅不甘受辱已投縣署喊控矣 
[料理抵欵]  
　　陸耕記卽陸驛梅前將住房一所向英商德臣洋行抵銀數千兩立有年限迄今限期已届該洋商令陸取贖陸置諸不理該洋商遂投領事署控告由領事照會上海縣請將陸傳案訉追旋由縣役傳陸到案限至十一月初十日爲止或備本贖回或赶緊出屋如再遷延提究不貸 
[英界公堂瑣案]  
　包探沈金隆禀稱小的查得姚金生前曾犯竊送請大老爺判令遞回原籍今又來滬是以拘案請懲姚供稱小的係崑山縣人前者因犯竊案荷蒙遞解回籍現在欲往某處道經上海尚乞施恩蔡太守判令笞責一百板押候仍遞解回籍○包探沈金隆禀稱薛宗行掩入楊樹浦機器織布局竊取銅燭臺等物經小的拿獲人贓解送案下楊南芳訴稱銅燭臺等物是小的所失旣由包探拘獲請准領歸詳供稱小的初次犯竊並非積年老賊如定赦宥誓當改過自新蔡太守判令管押一禮拜贓給失主領去○東洋車夫喬阿四訴稱王連和從後奔來推倒小的之車以致小的跌仆於地車亦損傷向論逞蠻由捕拘案估計修車費須洋銀二角求大老爺公斷王供稱小的因避讓馬車悞碰俞之東洋車如今祗求恩免蔡太守判令管押一禮拜并賠修車洋銀二角○二百十號巡捕禀稱小的巡至某處見某西人被東洋車夫殷禮志阻住去路强使乘車有違工部局章程是以拘解案下殷供稱小的係江北人初來治下未知工部局章程以致悞犯求恩寛恕以後自當遵守弗違蔡太守判令管押三日○賀錦山訴稱偷兄王四元竊取棉被一條當塲拘獲人贓交捕送案王供稱小的係揚州人向在臺灣富差現因患病回籍道出滬江貧迫無聊初次犯竊自問罪無可宥尚求格外原情蔡太守飭差役押令附船回籍贓給失主領去 
 
 

Page 4

 
 
[法界公堂瑣案]  
　　烟妓金珠卽桂寳與鴇婦陳楊氏互控一案其詳巳列前報昨晨曷同轉莅公廨捕房將陳楊氏桂寳兩人解案桂寳之父俞阿虎後案申訴前情同轉問阿虎曰　在　女契上載明姓王今日何以改姓俞供稱小的實姓俞並未賣女爲娼亦未冩契據　爾女由爾親自送入花烟館售得洋銀且有中人供稱陳楊氏本與小的爲隣二年前　女兒來滬言明爲大姐是年二月間小的曾來滬旋卽回蘇至本月初七又到滬上同轉問桂寳曰爾如何被誘來滬來時共有幾人爾與該鴇婦是何稱呼供稱與鴇婦同來小婦人呼陳楊氏爲母陳楊氏稱桂寳實與其父及羅大成等仝來問羅現在何處供聞巳於去年十月間回蘇　桂寳曰爾何時來滬供二年前閏月間來滬包探土榮培票稱查得阿虎本爲竹匠迄今流落滬上日前曾在租界中拖拉東洋車阿虎供是年二月間滬後無業可圖拉車七八日問此次於何時來滬躭擱何處供於本月初七日來滬寄居友人車寓中問已來二十餘日所作何事供無事可作陳楊氏稱此事由狎客鄒姓唆使鄒本有妻室不知是何意見問爾何以知鄒唆使供鄒常喚桂寳出外飲酒小婦人偶向盤問卽被辱駡問爾所呈契紙係誰人作中供係三阿姐並王老太婆等四人作中王老太婆已逝世同轉又問桂寳曰爾言由陳楊氏哄騙來滬有見證否供無人作證其時該鴇婦與其妹阿二合開清烟館令小婦人爲大姐並未言明賣娼包探禀桂寳自花烟館逃逸後該鴇婦卽報知小東門捕房旋據桂寳自投大自鳴鐘捕房控告捕頭飭拘該鴇時左右隣人咸來觀看皆言桂寳係花烟館中人同轉問桂寳曰爾前二年至陳楊氏家可是清烟館抑係花烟館供樓下清烟樓上花烟一進門卽代客裝烟是年八月後逼令上樓接客陳楊氏稱其父賣女爲娼冩明筆據再三央懇是以收受問筆據係何人所冩何以無代筆姓名供係阿虎喚測字先生所冩不留姓名問冩紙時有見證否供並無見證同轉問阿虎曰爾女爲大姐工洋如何寄回供每由航船寄回少則二元多則四元每次信力給付其父問爾如寄洋回蘇由誰人經手供由潘小弟二阿姐等航船挨次輪寄轉交順興園茶館内之阿三轉遞口信謂女在滬甚好不必記念謂爾旣得身價洋二百餘元自應立業何以落魄至今供小的實未得洋陳楊氏稱伊女巳字袁姓爲媳出售後在身價内提出洋一百元給與袁姓然後過割同轉謂中証未來不能憑信爾等之言陳楊氏稱中人羅大成現在蘇州可以函追到案同轉著將陳楊氏交保限日將羅交案阿虎等父女兩人暫行管押○舟子王阿鶴控其夥鄭昌甫私將棉被鐵錨練等典押鄭昌甫供被向爲竊賊之陳春生誘賭輸錢將物典押同轉拘陳到案質訊之下陳稱有工人等借住家中以挖花消遣鄭昌甫曾輸錢四百餘文謂據控鄭昌甫在爾家輸錢不少陳稱租界内賭博之處甚多開恆昌客寓之蔡長林並蔡老炳皆以聚賭爲事鄭輸錢係在彼處王阿鶴亦曾同賭錨練於上月典押曾經友人理勸事已了矣同轉謂王曰事已了結何必再來控告一一叱退○無錫人張駮偕妻洪氏訴稱向在外省當差現送母柩回籍安葬畢友人勸開小烟館車寓主陳阿二屢次吸烟積欠烟錢四百餘文向伊索取又將銅四開小洋混用致相口角伊有同黨十餘人將我店打毁陳阿二供不欠烟錢亦未混用銅洋祇吸烟三十餘文被剝衣服是以控訴捕房同轉著將陳阿二管押令張等退去次日將銅洋呈案再　包探禀陸阿二竊取鐵桶一隻送案請究同轉訉明鐵桶在航船上竊來判責四十下○郭士傑控黄少齋欠銀一案已由黄在公堂具限於十一月廿五日以前繳洋同轉以黄郭等在英公廨尚有别案著將兩人送交英公廨發落○俞和中控王兆祥欠洋十六元王供在治下設塾訓蒙有妹未嫁俞爲木匠因爲誘姦未成致被誣控同轉以兩下言語不合著交保再行察核○曹壽昌控卜鳳山虧欠土洋六十五元同轉著收帳理處已詳前報嗣因歴久不了提案質訊卜避匿不出將保人張桂生解案張供此事係廿一號華捕私鐫桂興園圖章矇混具保求請澈究同轉著將張暫押候查明再核 
[鉅欵助賑]  
　　漢鼂錯謂人情一日不再食則飢終歲不製衣則寒夫腹飢不得食膚寒不得衣雖慈母不能保其子禮義生於富足此言良不誣也今有宜興任藻清大善士國華俯恤災户甫届冬令飢寒交迫慘不可言助洋一千元由同康莊交來委解拯濟爲尊閫懷妊體弱求健朔風凛冽災黎之困苦難堪愷澤涵濡廣廈之帡幪共仰推已及物翹瞻蒼昊自必錫以佳兒焉上海北市絲業會館籌振公所施善昌謹誌 
[衆善同登]  
　　謹啟者敝堂接奉百川通寳號交來椿萱並茂堂大善士樂助山東賑洋七十五元佑安堂大善士樂助山東賑洋一百五十元又奉鎭江柳少雲仁翁交來歸　　大善士樂助山東賑洋四十五元先後祗領感佩交深施救命之錢恩同冉造普同胞之量澤遍羣黎功德無邊福壽無量伏求登報代謝敬告同緣[  上海六馬路濟善堂籌賑公所施善昌等謹誌]  
[申報館協賑所經收順直山東河南賑捐十月十六日至二十日止第一百八十五次清單]  
　　十六日無名氏銅洋一元○十七日朱宇麟興盛昌永成德三户各銀二兩萬盛長同義合文遠興全元福德成公德昌榮徐大興新太和同盛長九户各銀一兩以上十二户來洋二十元零五角二分常熟徐又記賚善主人二户各洋一　無名氏洋兩角金勉痴洋一角○十八日京口周鴻星洋一元有餘名洋五角漢口金　田錢一千復春錢八百隆盛瑞心記元記　記主秀屏徐渟記五户各錢五百謙豐錢四伯文玫記恆記二户各錢三百無名氏錢二百湊合人錢三百六十文以上十三户來洋六元○十九日延州來季子補病愈完愿洋一元○二十日天順祥號交來滇南陳春源規銀一百兩壽水生洋五元祈安氏洋六元銅洋三元金勉痴洋三角張祥華洋一元葉阿盛曹顯祖林子高宣文彩王茂記五户各洋半元王采臣洋兩角以上總共收規銀一百兩英洋四十六元三角二分銅洋四元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　調辦孝感厘局候補縣何厚康委辦武穴上　局候　縣寳　俱赴兩院禀辭候補巡檢曠楨一奉臬憲委帮查仁壽一鋪差赴兩院禀知卽用縣陳　奉臬憲委赴武昌府讞局帮審候補巡檢　文偉奉委勸辦山東賑捐銷賓陽忠孝鋪差俱禀知藩憲牌示應城縣典史事務詳委分缺間補用巡檢程兆梧署理卽用縣羅迪楚奉臬憲委巡查江面候補從九吳惟崧奉委帮查新有東鋪禀知藩憲牌示黄州府武黄同知印務詳委德安府同知蔡懋賡調署德安府同知印務詳委本任黄州府武黄同知顧允昌署理署崇陽縣鄭敦祜監利縣蕭雲委辦河溶厘局候補縣黄建藩赴局俱禀辭武昌府經歴曾鴻奉武昌府委辦因利局差赴兩院禀謝候補巡檢張景栻赴兩院禀辭赴宜昌土樂局候補守備札拉棻解餉赴荆州禀辭大挑縣孔繼鎡奉督憲委兩湖書院監課繙譯官筆帖式依克坦解米折銀兩赴荆州代理潛江縣主簿李紹廉赴任俱禀辭 
[上海六馬路仁濟善堂經收咸有一德施醫給藥一文愿册捐九月初一至二十九日止清單]  
　　蘐壽堂大善士助洋五十六元邳州署楊激雲翁來善化以　六爲生母丁氏諸事如意兒孫滿堂三十元虞張氏求病速愈張春山二户各十元三多堂六元隱名和尚吳振衣二户各五元胡騰氏王陶菴王陶菴來四位合三户各四元存心氏如足齋二户各三元密君楊求小女病速全愈張鄒氏求病全愈方姓完愿平安楊黄氏沈謝氏丁卯生施厚德堂七户各二元代求痢疾速愈人一元二角臧錦心益三堂一桂　邱隱名葉隱名郭節氏陸王氏八户各一元母子求病愈馮汝球二户各一角周渭州朱學　陳錦華三户各五角蔡國蕊四角張春山銅洋四元吳姓銅洋一元牧愛堂徐徐丹叔二户各花洋二元徐雲士花洋一元馬心如朱竹書瑯琊氏合花洋二元山東黄縣無名氏規元五兩以上共收洋一百六十六元三角花　七元銅洋五元規元五兩 
[上海六馬路仁濟善堂籌賑公所施少欽經收山東順直句容賑捐十月初一至初十日止清單]  
　　山東新陽縣賀大善士求佑妾病速愈助規元一百兩趙馥疇壽筵移賑洋一百元泰源莊來十二圩江船七十四元恆孚銀樓募無　氏洋四十元邵曹氏求病速愈王隱名求妻病速愈二户各洋三十元冉玉庭　彩移賑二十六元李景記請符治久病祈速愈仰月堂求保平安同昇號無名氏四户各洋二十元南昌汪楫臣洋十五元汪用之洋十二元蔡大鎭求諸病速愈汪耕蔭　節省筵資移崑山己未記　中隱名氏張子丹李錫山萬列卿七户各洋十元蘇州徐公舘來勵勤精舍主求合家平安白下朱小園二各八元溧陽胡式之翁募唐逹榮曹聽榮汪尚之許蓮記吕伯記五户　六元姓翰如求符治已病及妻病均祈速愈胡伯衡求妻病速愈胡礙眉書屋四明無名氏四户各五元無名氏蕪湖匯康莊胡式之募吳長生三户各四元曹竹軒萸灣守拙軒主人爲兒女生辰麫資移賑二户各二元悟迷吳鎖高求平安三户各二元眷仙樓主祈子病愈恆孚募無名氏楊讐　堂張三林胡景蘭李榮庭顧曾傳錢仰儒錢子貞九户各一元錢炳宣六角六分七厘錢盤榮錢明榮二户各　五角錢林榮三角三分三厘閩縣許觀瀾求母病愈花洋二十元蕪湖匯康莊銅洋十四元恆孚來無名氏　飾銀六錢二分又無名氏錢曰百二十二文以上共收山東賑洋五百七十八元花洋二十元銅洋十四元規元一百　首飾銀六錢二分錢四百二十二文○　直蕭臨思善堂求病速愈洋一百元　紅舘　　子病愈楊程氏二户各洋十元陳復程禮洋移賑蘇台無石氏郭　波三户各仁元薄　　原棉衣一千九十五件查雪居士棉衣五百件以上共收順直賑洋一百二十六元棉衣一千五九十五件○句容　泰十行花洋五元洋一元二角 
[上海北市絲業會舘籌賑捐九月一百廿四日第三千三百五十九至六十二次清單]  
　　廿一日讖餘老人簉室祈頸患瘰　　結陰疽平愈由漢口堡工局鄭紹白託招商局來銀廿兩高郵武廟　玉軒募願永世作善八漕平銀十兩三錢六分萬縣殷聘伊求重堂康寗由天保棧來銀七兩二錢　　大　號海昌孫景元爲次孫俊　病速愈洋十元旌　縣族　儀求父平安由瑞　號來洋十元又吳樹齋爲父八旬壽求資冥福英洋六元又爲妾丁氏再週求资冥福二元宜供不　名求病愈六元無名氏五元湖州季厘子完願四元吳姓五角○郭芾棠　尹在淮北募到託朱佑亭寄來揚城贊花宫余少書厲耕巖經募第二次清單三省齋八六錢八千文憩雲居士周奂農各八六錢四千文樂善堂八六錢二千文　竹宦主致遠堂延陵堂德重華東記局永益局紹義堂蕭和記局許德裕丁怡豐十户各八六錢一千文福裕元許仁　福裕元三户各八六錢五百文親仁堂福德昌源茂益盛森永昌祥五户各錢二千文泰局德升炳文源永德記局恆豐和順興六户各錢一千文東海徐錢四百文共廿九户合銀廿五兩五錢二分○廿二日華亭署眞州未遂孑將　玉拱璧變　並内人歴年所積移助求内八氣痛除根洋一百元歐州春暉閣許規銀五十兩又求母病速愈精　　原銀五十兩二户由文報局謝簡庭兄來羅店顧福康爲妻金氏求　病速愈年十二元代百遂堂出功果二户各十元松江程雪門保母病速痊洋十元湖北　布局桐鄕馮求母病速愈由義昌洋行來洋十元内銅洋二元裕記洋九元五角志道處陳馬氏洋六元無名氏洋五元品蕭樓人史求血症速愈移醫藥資洋四元南匯義生蘭顧源慶募珠　氏求病速愈洋三元又鞠文圃洋一元無名氏洋一元○恊同慶六吳約菴經募皞如居士曾伯子四德堂鶴壽堂四户各洋四元鳳竹軒杜培之王敬德　天保堂四户各洋二元莊萱室愚軒夢蝶生雙峰書屋李佛英敬齋心照齋閏五堅金子大小吉利堂平陽生壽憲存厚聘廷貞永貞毓蘭延嗣紫芝仙舘無名氏十九户各洋一元共二十七户合洋四十三元○二十三日盧伯記由通和糖行來洋二十元又劉玉記洋二元杭城按　署包山味閒叟洋十元無名氏洋十元叢鞠山房由宿遷慕業氏寄來洋十元黄宅洋十元汪鑒荆　由正大莊來洋五元王蓮舟一元○淮安義生典耕心人募鳳歲堂洋九元紫陽堂洋八元屏山堂洋七元未了心願洋五元仁壽堂西竹堂詳五元硯記洋四元祿記三元得記二元鼎記敬記各一元○桐城裕泰　葉敦厚堂洋四元張宗經堂洋三元葉翼臣葉知生軒張愼餘軒三户各一元葉雲孫本洋一元○二十四日章正堃求保安泰預助由生大廣貨號來洋三百元隱名士求病速愈銀一百兩申規元一百零六兩七錢四分五厘江蘇候補道朱觀察麟成爲内子余氏病愈完願由三晋源來洋五十元求保平安由恆　洋貨號來洋四十元琴韻閣主人爲生母陸氏三十周年祝冥福由蘇州醬業公所葉俊卿交來洋十元采芹士還願洋十元邵祥叔完願四元彭麗生一元李門俞氏完願五角無力氏銅洋四元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
