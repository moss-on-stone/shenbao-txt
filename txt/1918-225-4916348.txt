# 1918 - 225 - 4916348

 

Page 1

 
 
   
 
 

Page 2

 
 
時評 
[政府之心腹手足（冷）]  
　　徐樹錚被迫而灰心曹張聯合而不南下所謂政府之心腹手足盡矣 
　　凡人莫不有雄心所以不能如願者心灰而手足無力也手足無力可以使人心灰心灰益可使人手足無力迨至心灰而手足無力達於限度於是雄心遂殁矣今日政府之處境實無一異是 
　　雖然今日政府之雄心殁繼今後之政府其雄心能如願耶今日政府之心腹手足盡繼今後之政府心腹手足能運動靈敏而指揮自如耶 
專電 
　　北京電曹錕左右言與長江各督聯絡已成（二十日下午一鐘） 
　　北京電曹張鮑俱望一致對外大局又有轉機（十九日下午二鐘） 
　　北京電曹張不復南下段亦漸有覺悟（二十日下午二鐘） 
　　北京電徐樹錚調任參戰處參謀長尙未確定國防總司令院定靳雲鵬一說鮑總靳副（二十日下午二鐘） 
　　北京電參陸處電復張煥相我軍暫勿讓出營房遇事仍與日軍和衷辦理（十九日下午二鐘） 
　　北京電今日閣議討論國防司令部組織案勸鮑任總司令尙未允（二十日下午一鐘） 
　　北京電鮑黑督今午訪林日使及齋藤中將就商邊防問題（二十日下午一鐘） 
　　北京電日軍到滿商借營房黑省來電已允所請（二十日下午二鐘） 
　　北京電政府以日本出兵滿洲里事前並未與我協商答復美國竟謂得我同意已向日使提出質問（二十日下午二鐘） 
　　北京電赴崴軍隊昨夜由京專車運奉（十九日下午二鐘） 
　　北京電聞公使團對我政府要求挪用鹽稅作參戰費事尙在猶豫（二十日下午一鐘） 
　　北京電張煥相電告中東路線現已增兵一團團部設海拉爾（二十日下午二鐘） 
　　北京電銀團抗議金劵係直向財政提出曹汝霖今日報告閣議商答復（二十日下午一鐘） 
　　北京電馮令府秘書某密電章行嚴轉勸西南同戴東海期於統一（十九日下午二鐘） 
　　北京電各省電復河間文電皆推崇其讓德無挽留者（二十日下午二鐘） 
　　北京電安福部昨開歡迎議員大會到二百餘人王揖唐致詞甚長李時燦等遞有演說均以相互利用爲前提最後由王聲告政府於本黨員永遠津貼數目按名給現洋支票三百元票上鈐任重致遠四字章（十九日下午二鐘） 
　　北京電現將有三五小政團發生由超然派議員組織（十九日下午二鐘） 
　　北京電衆院今日選舉正議長結果王揖唐當選（二十日下午六鐘） 
　　北京電今日下午二時衆院選舉議長王揖唐以二百六十二票當選已聘王印川爲衆院秘書長（二十日下午七鐘） 
外電 
　　倫敦電倫敦電車與汽車罷工人今晚開會議决定明日令倫敦及各省車夫聯合會中人同盟罷工（十八日） 
　　紐約電昨日股票交易社買賣第一次發行之三釐半息自由債券頗多該債券價已涨至一百零半元足徵政府債劵信用日高（十八日） 
　　倫敦電銀末星期報告云美國至英之運費若不更動則銀價似不致有漲落上海滙兌率甚爲鞏固雖電報正行巿爲四先令十便士而買賣之際價已高至五先令又一便士之四分之一七月三日美國財政部宣稱美國已鎔銀幣六十四兆元泰半乃運至印度云（十六日） 
　　以上路透電 
　　北京電吳佩孚電致蘇督李練請李倡議息爭吳斥政府續戰之非計且責政府收買新國會選舉腐敗吳氏此電可爲重大發展之先聲（十九日） 
　　北京電英國西比利亞外交委員愛里額特爵士今夜起程赴海參崴英國在西比利亞之政策將以其意見爲椇據（十九日） 
　　以上字林報 
　　北京電政府要求各國公使暫時挪用鹽稅凖備金爲出兵費用一事各國公使之可否雖尙無明確之决定然據於此事有關係之某國公使館方面之消息云鹽稅準備金就性質而論不許有如此通融之辦法故中國方面之要求結局必至於被各國公使所拒絕云云（二十日） 
　　北京電英公値昨日代表協約國方面告外交部云因從哈爾濱方面經由松花江輸出於哈巴羅敷克之糧食品多量已歸於過激派之手故要求中國政府以公文書禁止其輸出 
　　（二十日） 
　　北京電今日午後鮑貴卿訪日本林公使及齋藤中將述進京後交際上之敬意且就於邊境問題交換談話（二十日） 
　　北京電日本林公使定於明日午後再赴北戴河（二十日） 
　　北京電日本林公使昨晚由北戴河回北京聞一兩日後或將再赴北戴河（二十日） 
　　北京電今日開國務會議討論國防總司令部組織案尙未將全案議决聞若决任鮑貴卿爲總司令則須另設副司令否則不置副司令云（二十日） 
　　北京電傳聞今日開國務會議時關於中國北境决定如左之方針一滿洲里方面取防守主義一新疆方面取干涉主義一却克圖方面取中立主義（二十日） 
　　北京電今日衆議院選舉議長出席議員共二百七十八人王揖唐得二百六十二票當選爲衆議院議長（二十日） 
　　北京電閩督軍李厚基於本日電告政府云龍嚴已被南軍攻陷同安又爲土匪圍政瀕於危急云（十九日） 
　　北京電據日本某當局者之談話云中國政府因其對南政策業已失敗欲使全國人心移轉方向盡注重於對外問題且欲隱匿其向來在滿洲里方面之矛盾政策而爲目前粉飾一時之計故依一部分之策士以傳布種種謠言如近來所傳中國政府因日本此次之出兵事前並未與中國協議已向日本提起質問之說全屬無稽之談云云（二十日） 
　　北京電國防總司令一職外間雖盛傳靳雲鵬而政府方面意仍屬鮑貴卿鮑若固辭不就職時則將任命靳雲鵬（十九日） 
　　北京電政府以新疆與吉林黑龍江兩省不可同一而視因新疆方面對於俄國過激派及反過激派等採用干涉主義已電命新疆督軍楊增新增加兵力又决定輸送所要之軍器 
　　（十九日） 
　　廣東電軍政府外交部内擬設置通信部（原文微有不明）將對於中西各報直接通信目下正在籌備（十九日） 
　　廣東電傳聞梁士詒之心腹胡某現正奔走於粤桂兩省竭 
 
 
 

Page 3

 
 
力運動使與馮河間相妥協曾語某氏云兩方面之意見業已疎通云（十九日） 
　　廣東電參衆兩院宣言書審查委員會擬於今日午後開會　　（十九日） 
　　以上東方通信社電 
　　東方電將新設之新聞局官制已於法制局審議完畢其選任之人亦略决定大約將自來月間開設（二十日） 
　　東京電關於米價風潮政友會幹部之態度已棄却從來之態度有嚴問政府責任之狀在盛岡避暑中之原總裁亦將於二三日中返京（二十日） 
　　以上共同通信社電 
戰電 
　　倫敦電今晨海格上將報稱布柯瓦南面之英軍陣地稍有進步英軍在該地附近逐走襲擊之敵軍（十八日） 
　　倫敦電昨晚美國公報云美軍佔據伏斯巨之佛拉貝勒村　　（十八日） 
　　巴黎電今日下午公報云亞佛河境及瓦斯河與愛恩河間有活動之砲戰香巴業有敵軍從事襲擊完全失敗陸軍中尉方克十四日擊落敵飛機三架連前共已擊落六十架 
　　（十八日） 
　　巴黎電松末河與瓦斯河間之敵軍受英法軍之壓逼後其至關重要之戰線漸呈瓦解之象昨日協約軍所得之進步使敵軍不得不速退以避巨禍旭爾萊與羅瓦伊二鎭已南北被圍柯尼須爾瑪資已失敵軍死守拉細尼鎭之希望已絕而亨自將軍之軍令方由拉細尼山脊北坡續進該鎭益爲阽危法軍在哇特勒歇境獲勝後已能瞭望洛瓦容東南之廣區協約軍戰於亞佛河南弱者復俘虜千餘人（十八日） 
　　倫敦電英軍大本營路透訪員今日電稱前二十四小時内旭爾萊與羅瓦伊間雙方斥堠隊交戰甚烈協約軍今漸逼近羅瓦伊法軍距鎭南車站僅數百碼自星期四日起敵軍未猛力反攻其重砲轟擊漸弱足徵敵軍現正撤退重砲敵兵五營希圖逐走達末里之加拿大兵未獲效果安克河北岸仍有激戰英斥堠隊逐步前進哈齊白羅克境之敵軍甚爲活動砲轟甚烈是否僅屬牽制舉動目下未能遽决法總統親以陸軍勳章授予海格上將（十八日） 
　　亞姆斯特丹電柏林日報孟尼克訪員聲稱巴伐里亞邦之太子魯泊里颧已由戰地抵孟尼克小住此消息或有關係蓋魯之軍權近曾被削其部下之軍則歸波恩將軍指揮波氏卽巴黎人士所稱爲退軍專家者也（十七日） 
公電 
　　胡景翼曹世英通電上海各報館省議會聯合會均鑒景翼世英步西南各省義師後爲國討賊矢志護法才淺名微稽時寡效幸于右任張伯英兩先生先後歸陜景翼世英素稔兩先生共和先覺海内物望爰爲統一事權克奏膚功計當經商同郭堅盧占魁樊鍾秀高峻各司令共戴于右任先生爲陜西靖國軍總司令張伯英先生爲副司令幸蒙兩先生不棄慨任艱鉅業於本月八日正式就職視事景翼世英當即取消總副司令名稱現與郭盧樊高等同聽總司令改編悉歸節制謹此電聞陜西靖國軍前總司令胡景翼副司令曹世英叩佳 
　　寳廳來電時報申報轉總商會各商會鑒收買存土辱國殃民吾邑士紳聞之驚恐分銷如果實行地方必起反對敝敝現已幻合農學各界抵制分銷奸商販運絕不容在境内駐足務懇各地商會一致進行以絕禍根是所切盼寳應縣商會哿 
　　省議員反對蘇漞銷土電个海各報館轉六十縣商會敎育會農會及各團體公鑒存土指銷蘇省名爲製藥實陷我同胞於萬刧不復之域痛旣切膚情難緘口除懇請軍民兩長電部請免指銷外尙乞先時籌商方法合力防止誓不使煙毒復熾於地方則幸甚張援馮世德江湛黃次山吳福修 
要聞一 
[時局中之要聞]  
　　主和派之進行自張奉督與徐樹錚發生算賬問題後時局情形又爲一變奉軍師長孫烈臣亦有主和電到京内述前敵各軍轉戰經年兵疲彈　應請設法主持等語同時長江三督復有二次要電到京内容亦頗與孫烈臣電相同但十七日總理覆長江三督電仍有西南返攻我軍退讓未必有裨時局之語政府與前敵之意見相歧至此時局之解决一時尙未易言也又聞李蘇督現派督軍署顧問温佩珊赴廣東有所接洽張懷芝十四日致王鄂督電亦謂吳副司令按兵不進曹亦不南下余已不能執行總司令職權云云 
　　張徐關係之結束張徐算賬風潮近已有一結束徐前日回京後其同行之奉軍軍官數人即於當日回津外傳看管固非事實至徐前此所成立四混成旅之奉軍内中領有軍械者祗二混成旅已經張奉督撥交許蘭洲指揮其餘無械之兩混成旅亦經鮑督與張商妥仍暫交徐帶領俟國防司令决定後即以之爲國防軍交總司令統轄徐來京後即上一書於張督内述多用軍費固錚之過然實用於國家非用於錚之個人現已請政府擔負全數請抒　系張得書後以欵項有着亦不事深究張徐之算賬風潮至此已告結束而其關係亦從引終了矣 
　　鮑督軍來京之眞相鮑督軍到京後據其最接近之某要人云鮑督赴任年餘適値該小軍事糾紛之日整理而後卽欲來京有所面陳繼以哈爾濱方面外交上之關係此行遂至中止自俄事發生以來鮑督於去年十二月起即商承中央决定政策認俄國新黨舊黨之爭爲該國之内政不加干涉亦無所偏袒惟絕對不許侵及我國國境於邊地設立警備司令部亦始終確守此旨進行東北風雲日緊以來關於外交上之秘密有非文電所可詳陳者故决計來就一行然防務如此緊急何以竟能來京則以半月之前即與俄新黨申明約束不許侵犯我國境地此次所約束之期限爲五星期該處暫可無事故急行來京所商之事略備方案最要者（一）防務問題（二）外交問題（三）實業問題（四）幣制問題其餘皆聽候中央酌奪辦理至在京居住之日預定約一星期至多不過十餘日 
　　王揖唐難關之經過關於副議長事王揖唐躊躇至再之後已决計與劉恩格王日前赴津時本擬向張督陳述議員多數已决舉王印川不便更動然不料見張之後始恍然覺悟知非舉劉不可歸京之日已决定照張督之意許與劉氏惟王氏多日以來對議員俱說舉王且王君印川本來票多今倉卒之間又須代劉疏通此在王氏實難出口前日開會先竭力防止開預選會自十七日起托人向各省議員說明時局之形勢安福之地位舉劉之苦衷將藉三日之力拚命疏通又徐樹錚氏歸後亦力主舉劉之說照目下觀之劉已在必得之勢議員方面想能曲體王氏之苦衷不至堅持也王克敏米穀公司之疑竇王克敏擬設立米穀公司收買中國内地之米以輸出外國該公司已經農商部批准王所計畫又將設立華通輸出公司惟此事暫未批准聞運米公司之組織頗有財政要人在内而其股本又决非組織人所出因有與日本米風潮有直接關係之疑其組織地點雖在北京某銀行籌備而將來做生意則在天津方面也 
[評馮總統辭職之宣言]  
　　八月十七日大阪每日新聞 
　　馮大總統於十二日發辭職電致各省督軍謂一年以來庶政不舉禍亂相繼皆由已之不德無能所致深用自責際此任期届滿潔身引退表白其無意於選舉總統之競爭也馮總統之任以十月十日爲滿現召集於北京之新國會將舉行總統選舉其準備正在進行中是馮之職責期滿則自解除現時並無聲明亂職之必要且馮重言申明其不戀戀於大總統之位置確無爭總統選舉之野心然就馮之性格地们與其周圍之事情而推斷之殊覺其野心勃勃特苦無决行之實力不得不粉飾其體面耳大總統期滿時表白其辭意者除華盛頓之謙讓外他國無此先例若馮之通電徒爲中國政局混亂之反映耳蓋即爲南北抗爭府院衝突北洋派分裂之縮影而已 
　　馮由江蘇督軍入就代理大總統之任在上年之七月七日運來一年有餘政局無片刻之安南北之爭日甚黎前大總統時代府院權限之爭議依然未已當黎之時其政見段派抑使不行實無關係於實際之政務而有束諸高閣之勢其滿腔之不平有欲抑而不能抑者無可掩也至馮段兩人之關係則與黎段不同足智多謀之馮氏其受段派强烈之壓力亦不如黎氏之甚巧於操縱李純陳光遠王占元等之中間勢力以自固其立脚地故尙得維持相當之體面而不致蹈黎段兩人相擊發火之覆轍馮於對抗段派已費去幾許苦心固有許多事實可以證明也今馮之辭職宣言中以不德自責又自謂維持約法之精神又若有所抑制而不能盡其詞以暗示段派之壓迫而於段派所視爲眼中釘之廣東之國會不復置一詞可謂極匣劍帷燈之妙要之馮之宣言可見藏滿腔之不平於平心和氣之文字内其力言無競爭選舉之野心處正有言外之意味飾美詞以辭高位固中國人向來慣用之手段馮豈棄大總統如敝屣之淸節士哉或欲以此買國民之好感情而已北京之新國會北京政府所親手自造正約法上並無何等之根據我人已屢言之由此新國會選出之正副總統只可謂爲北方派之私生兒然新國會不久即舉行此選舉固顯然矣在新國會佔多數之安福俱樂部最屬意於徐世昌其次則段祺瑞徐爲中國政界之元老名望閱歷皆冠時流勢力在前總統之上然老而倦於政治馮之後選徐以繼之固别有用意以其不勝繁劇則不復干涉政務而寳權乃落於副總統或總理之段之手中故換言之推戴徐世昌即段派之勢力擴張策也直言之卽段派之對馮策也曹錕張作霖之競爭副總統亦莫非馮段兩派角逐之影子而已苟段派勝挑撥南方之惡感愈深而時局益亂馮派在新國會之勢力雖弱而馮之背後有曹錕及長江督軍爲之後援有馮玉祥等之旁系爲之支持且於南方派之關係非淺合以馮派之擴大爲南北和解之前提馮派之强蓋在於此馮之宣言果眞無大總統之野心乎馮派策士晨能束手以觀段派之活動乎無論馮有無野心總統選舉終局以前派必繼續軋轢則顯然也 
　　要之馮之辭職宣言必非其眞意而其手段也無論大總統之位屬於何人徐歟段歟馮歟苟府院權限不能明白限定則總統總理之關係必不能圓滿因總統之人的問題至與南方之關係益加複雜中國時局之推移眞耐人尋味也 
[滿洲里日兵問題]  
　　外交界得密報謂滿站日軍之一部現已奉命開赴外蒙其海拉爾之一部分已受有赴庫倫之任務此事極爲各國所注意或謂日本出兵滿洲里後復思於蒙古各地爲大規模之出兵然以未得各協商國之同意故未敢實行政府所得密報謂海拉爾滿洲里日軍一部已奉令開赴蒙古云云陳毅來電亦有日軍將到恰之消息可見日人於滿洲里之外尙在亟亟進行也 
　　參陸處對於日本派兵滿洲里所擬補救方法凡滿洲里各要隘經我軍駐防者一律仍舊所有新到日軍均由我國預定駐紥地點并由外交參陸陸軍三部簡派專員馳往滿洲里專爲辦理中日各兵隊事宜十七日曾將此意通告日公使轉知該處日軍知照一面且電知駐滿張煥相總司令嗣以日兵有爭執兵房與我國軍隊發生惡感情事擬改由中央指定兩國軍隊駐兵地點聞駐京日公使對此問題尙無異言政府又以滿站兩軍言語隔閡必起意外問題擬編定兩軍駐滿防敵條件以資中日兩軍共同遵守俾兩軍無他事發生而防敵人暗使陰謀 
　　已兵開抵滿洲里者據軍事機關密訊謂第一批達三千名以上第二批開抵滿洲里者二千五百名政府方面對於日兵人數不欲外聞傳佈張煥相電捷克斯拉夫軍隊六列車將由博克圖開赴滿洲里捷克軍現駐博克圖者共二千六百餘名與我軍劃地共防俄新黨　米諾夫現爲聯絡捷克軍隊起見特派副官那特爾夫來博克圖捷克軍行營與該軍統兵官長聯络嗣後該兩軍感情旣治斷無别項問題發生云云 
　　十八日參戰處電致張煥相云日軍及捷克軍此次開駐海拉爾及滿洲里方面原爲共同防敵但須各分防地彼此聯絡所有各該軍隊布置情形逐日電報 
　　鮑黑督來京專爲請兵赴滿協防十八日復謁見段總理催問總理已允派兩旅赴黑惟一切抽調事宜頗費手續一時未能開拔日兵赴滿後由駐京日本公便林權助照會各協約國公使英法方面對之如何主張現尙未悉惟某國似頗有不滿之意嗣聞協約各駐使曾開會一次美使主張將協約國出兵崴埠範圍擴充與日本共同動作已經各公使電請本國政府訓示矣 
[日本出兵滿洲里之外論]  
　　英文滬報載二十日北京報博森來電據稱北京已接官電得悉日本刻在哈爾濱集兵六千博克圖集兵三千滿洲里集兵三千此舉未免破壞協約國在俄屬遠東共同行動之了解其意純在奪取中國在北滿鐵路之主權再日本向協約國所聲明曾與中國商妥一說並非事實兩日前日本答覆駐日美使之質問謂日本僅派一小軍由長春北行今行動者有一萬二千兵復有一萬二千即由日本出發駐於長春及南滿他處此種舉動遲早必釀成决裂云 
　　十七日大阪每日新聞云日本政府决行出兵滿洲里政友會等頗有所懷疑政府乃辯明如左（一）所謂美國政府否認出兵於海參崴以外者係指出兵於俄境而言滿洲里爲中國屬地並無與美國協議之必要更無受美國抗議之理由（二）滿洲里之出兵不過將屯駐於中國境内日本守備軍之一部移動之於中國境内與海參崴之派遣軍性質全異滿洲里出動部隊之指揮屬於其部隊長不受海參嵅派遣軍司令官之命而完全獨立（三）出兵滿洲里宛如日本艦隊之出動於地中海日本得以任意自由進退（四）此項出兵依中日協約且於中日兩國之間以十分之了解適用中日軍事協約者也故無諮詢外交調查查之必要云云按觀此可見日本出兵之眞意矣 
[捷克軍與協約軍之近况]  
　　字林報十八日哈爾濱電云捷克國民委員會之斯巴齊格博士今日離此赴東京與華盛頓乞派重兵携砲隊援助捷克軍蓋奥德軍與紅旗軍之數今遠過捷克軍恐難與爲敵也據捷克軍聲稱協約軍若不實力援助則伊爾庫次克之捷克軍及散布西比利亞之梯團恐將爲奥德人合組之軍所殲今扼守鐵路維持交通之協約軍兵力單薄殊爲可虞德奥軍則聲勢日大已占紅旗軍百分之七十五故協約軍急宜援助捷克軍破之據尼柯爾斯克消息本月十六日有英艦蘇福克號之砲兩尊運抵該處置於鐵甲火車上開往烏蘇里陣線捷克軍已完全移至外貝加爾陣線協約軍之運赴外貝加爾問題仍示解决今欲求戰敗紅旗軍非即派强盛之協約軍携馬砲隊援助捷克軍不可據未徵實之消息聲稱紅旗軍已毁貝加爾周圍之鐵路隧道數處且收到由上海取道阿穆爾運往之鎗砲與軍火云 
　　十八日海參崴電云美兵已代捷克軍防守至尼柯爾斯克止之鐵路美兵司令格萊夫斯將軍須本星期杪始抵其未抵前美兵之分配大約不致决定惟美兵作戰之心甚殷今籲請勿以政治事故而阻彼等加入外貝加爾之捷克遠征軍中東鐵路現况爲時下研究之問題滿洲里面布克希杜之捷克軍因鐵路管理不善故運兵大受稽延該路今並無損毁處且有火車甚多而開車次數甚少其故皆由浮員之尸位者衆及過激黨辦事員不願受勞所致美國鐵路專家旣入路局必能督促各員勤奮辦公惟恐不能受被督促者之歡迎耳 
　　路透電社十八日海參崴電云海參崴密布之德國奸細竭力妨碍運船之卸物未獲效果若輩嘗兩次使卸貨工人罷工運船之物今安然由兵士卸下若輩且膽敢運動羣衆舉兵復辟且乘無人約束之際散播流言謂美兵因譁變仍駐運船罷工示威運動因贊助過激黨者意見不一致未成事實今司令雖擬以待遇美工之條件招用俄工然俄工如受煽惑則仍須需工兵服務也捷克軍軍同加爾米柯夫將軍之哥薩克兵激戰於烏蘇里陣線哥薩克兵在捷克軍右翼前進而爲敵軍所攻乃稍退死傷數人敵軍砲船兩艘游弋於坎加湖與烏蘇里上部由紅旗軍德兵駕駛 
 
 
 

Page 4

 
 
   
 
 

Page 5

 
 
   
 
 

Page 6

 
 
藏邊最近之局勢 
　　字林報七月二十二日打箭爐通訊云華兵與藏兵已在甘孜境内龍巴寨地方接戰此爲邊釁發作後北路第一次眞正交鋒戰地漸近打箭爐蓋龍巴寨距此僅八日路程也所可得之戰訊大半來自中國官場當然不無粉飾之處據一般報告去藏兵大隊由達爾幾出發進逼甘孜聞拉薩兵與逹爾幾藏人各一千名集攻朱獻文司令於龍巴寨據最近所聞當地藏人並未響應仍守中立朱司令有兵二千皆係爐軍内有曾經藏邊戰事者亦有新近招募者以朱部下兵力當可在北路阻遏藏衆之進取數月來邊軍與藏兵交戰大爲不利爐軍自詡較邊軍爲强究竟强否將於此戰驗之故衆對於戰事之結果頗注意焉華兵若取守勢則彈藥尙敷應用但若取攻勢則供給有限不無可慮今鎭守便已趕派所有援軍馳赴前敵打箭爐僅留衛隊若干現由淸溪絲招募軍隊亦將調往戰地目下陳遐齡與劉禹九雙方和洽故建昌之兵亦可調出除步兵往前敵接應外炮隊亦從事整頓頃有快砲四尊由夫役運出嗣後尙有若干將隨援軍一同出發戰事聲中常聞和議華人遂生和平之希望詎知終成泡影初噶朗喇嘛致書鎭守使述其願開談判解决爭端之意鎭守使大悅立卽裁覆贊成並購貴重禮物擬贈與喇嘛以博其歡心乃覆書與禮物未及送出而龍巴寨朱司令已警報飛來謂藏番開釁撲擊其兵矣就事狀察之似喇嘛與鎭守使同用一種狡獪技倆即利用議和之說掩護其作戰之籌備是已雙方皆有預備且同一用意故吾輩不必深論其曲直也據華人方面言此次戰事先由藏兵在甘孜與龍巴寨間之途中襲擊華兵而起緣爐兵一隊押送軍米彈藥由甘孜赴龍巴寨行抵中途藏兵起而襲擊之致排長一人兵七人受創陣亡傷二十餘人寡衆勢殊故藏番得利幸在後之解糧兵及時馳來逐退藏兵殺敵二百人云華人方面所述如是他日藏人消息傳來或不與此符合龍巴寨似已續有戰事華人稱重創藏番殺敵百人而自己損失則未提及鎭守使允以羅比萬枚爲得勝軍之犒賞第藏兵雖據華人言受創兩次然今竟進圍龍巴寨而困華兵觀於鎭守使之調出打箭爐軍隊並從建昌派兵應敵足見鎭守使並不以事態爲佳也藏邊華軍其主隊分駐兩地一爲巴塘係邊軍駐守一爲甘孜係爐軍駐守兩地相隔計其距離最近之點約有十六日路程巴塘邊軍之戰鬭力無足計較鎗械旣舊彈藥又不充足甘孜爐軍係生力兵人數頗衆其組織頗複雜新兵與舊兵並列兵士中且有中藏合種之人單械較佳但彈藥亦苦不足今若藏兵力攻任何一處卽可聲勢大振再以精兵三百乘打箭爐之空虚倐來襲擊則可獲兵力最弱而關係極大之要地第藏兵動作緩而不速未必能行此奇計也朱司令率兵保障打箭爐之北路惟南路無兵想鎭守使必深知南路情勢之可恃否則當不冒險盡調出打箭爐之軍隊而使此軍事根據地全無防衛南路藏人沉寂已久但近有傳言謂此方面藏人漸形不靖聞湘鎭等處藏番已向巴塘劉司令搦戰劉能擊敗之則藏番自俯首聽命否則藏人將宣布獨立而脫離中國之治權此種傳言雖未徵實惟湘鎭藏番猛悍不馴其揭竿而起亦意中事當此藏邊騷動之時若湘鎭藏人竟久無聲息斯眞可謂異矣 
[蒙疆之國防]  
　　據軍界消息熱河綏遠察哈爾各派兵一團赴外蒙方面其防地曾經政府議定以庫倫爲第一防區由綏遠軍隊擔任以烏里雅蘇台科布多爲第二防區由熱河軍隊擔任以恰克圖爲第三防區由察哈爾軍隊擔任每區設園防司令即以帶隊之團長或統領兼任之 
　　烏里雅蘇台佐理員恩華寒電致國務院略稱蘇布拉台匪勢甚劇蒙兵爲其所敗陳大員派來駐烏傅陳兩連擬即令赴蘇台剿辦惟其兵數尙形單薄末謂蒙境綿亘數千里中央派遣軍隊僅以連數計似屬無濟於事應請速派大軍俾剿匪與防敵得以兼籌並顧云云 
　　蒙藏院總裁貢桑諾爾布以德恩沁阿拉什資望素著特派該員赴土爾扈特旗從事宣慰聞該宣慰昨已首途前往又國務院派嚴式超赴烏梁海前以無兵保護延未就道現據庫倫來電嚴已與陳都護商妥赴烏梁海辦法准於十六日取道烏里雅蘇台科布多前往本擬携帶軍隊因恰防空虚且恰軍已撥去兩連故擬暫不携帶現綏軍已允來庫俟綏軍來庫後再由庫派撥軍隊察哈爾都統田中玉諫日致電政府略稱高團已出發赴蒙另派馬隊鄧營及砲隊崑連駐守滂江關於招兵補充一事刻正計劃進行又北洋第一卽駐北苑者有輜重兵一營（營長張之浩）工程兵一營（營長李譽俊）蔡成勳都統擬於返綏時各抽一連帶回歸化駐紥 
　　黑龍江蒙古毗連地方之呼倫貝爾現亦黨重要地位據副都統勝福來電略謂黨戰區域逐漸推廣影響所及邊防緊急籌備一切刻不容緩懇請速發快鎗一千枝子彈十萬粒以應急需 
　　新疆境内前經發現敵俘十七日得楊增新電據稱本省馬雅阿爾巴特察爾齊塔木哈塔什各地方均有德奥俘虜出没兵力遇單務懇電示增兵方法以資保衛又删日電致參戰處云土魯蕃地方發現大批俘虜行動據阿克蘇彭道尹飛電千急已由拜城就近調馬步砲各隊前往相機辦理 
　　楊增新銑日來電略謂東北風雲緊急橷疆遍處俄邊情勢亦頗緊要擬仍照約章暫守中立庶可應變惟新省械彈均匱缺異常務祈迅予接濟聞楊前因防務吃緊電請增加軍隊特派專員訂購洋鎗一千枝子彈六萬餘粒並附帶敎育用品運至陜西潼關地方突被土匪搶刦因電請政府轉飭陜督切實查緝追還原贓 
[出兵聲中之奉黑消息]  
　　奉天消息軍署接北京電稱派赴海參崴之第九師一支隊（計一混成旅團一千六百餘人）現已編配就緒南滿路運輸事亦已交涉妥協不日出發經過貴省北上祈届期照料一切云云張代督當即擬定同吳師長馬鎭守使率領人員届時至站照料換車事宜一說謂該軍過奉日期即在今明日間 
　　張代督昨接張作霖由津來電略謂政府已派定第九師出發赴崴其經過京奉路線沿途需用一切即令第四混成旅長鄭殿陞就近妥爲照料云云張代督接電後即轉令該旅長知照 
　　江省消息滿洲里警備司令部總左右三司令會報軍署謂過激派與謝米諾夫停戰雖表示决不侵犯國境然時有搶掠人民情事有違邦交現過激派已退出滿洲里用將軍隊六營開至國境外保持沿邊治安以防違約越境又聞過激派與謝米諾夫現停戰五星期我國敬備司令部與兩方約定軍隊均退出我境過激派兵日來退距滿洲里約有四十餘里張總司令刻派陸軍十營沿邊防守頗稱嚴密故近日由滿洲里來人云該埠異常安謐惟目下日兵或乘火車或假道蒙地紛紛赴滿不露出兵聲色及至滿洲里海拉後乃始易軍服 
　　俄文生活報云據外交界傳聞西比利政府向日本借羗帖二千萬魯布又據大連來函云日本某師聯隊已抵朝鮮現在駐崴各國之海陸軍長官姓氏調查如下中國海容艦長海軍中將節制派赴海參崴陸海軍隊（林建章）北美合衆國統帶亞洲海軍總司令大將（阿穆奈義特）日本帝國海軍特别艦隊總司令海軍中將（加藤）英國海軍長官上校（佩恩）法國陸軍調查員（刻加入捷克軍）上校（巴黎斯）捷克（俄人名爲車活斯拉夫族）軍官兼城守尉（巴久拉） 
[段派對議員之兩歡會]  
　　安福俱樂部因有小團分立之趨向特於十八日開歡迎議員大會以示聯絡先日派幹事多人親出奔走約各省議員必到十八午後二時開會果有二百餘人到會王揖唐等略有演說而散是日之开會第人與以現洋支票三百元名爲津貼且約定永遠津貼至欵項之出處則對議員言爲政府方面所贈有人見其票據式樣係書一憑票支現洋三百元其下面圖章係任重致遠四字背後則書某省政府津貼議員世界各國無此先例較之臨時賄買更進一層政府以如此方法維持多數黨則所謂黨之基礎可知矣 
　　十八日午十一點半段總理會同陸軍總長叚香岩大理院長姚次之前臨時參議院長王揖唐院秘書長方立之等在國務院西客廳宴請安徽省全體議員及江蘇浙江中央選出之重要議員約其四十餘人並邀新到京之鮑庭九督軍蔡虎臣都統作陪酒半酣叚總理起立演說大意謂昔李文忠在京專以培養人材誘掖後進爲務予即受文忠知遇之一人今國家我匐需才切迫遠過當年深望諸君亦能注意及此爲吾國掦輝爲吾鄉增色云云段總理語甚簡單不及政治繼而王揖唐續起演說頗就政治問題有所論列語甚冗長不及備載至下午一點半方散 
[十七日之府院情形]  
　　十七日上午八時二十七分大總統臨辦公室九時傳見江蘇淮掦鎭守使署參謀長白長發諮詢江北官軍剿匪情形九時四十分白參謀長退出後又見方立之秘書長十時批閱各省來電十一時半進内室午餐下午三時復至辦公室延見海軍劉冠雄司元首退歸内宅時已六鐘十五分矣國院方面是日段總理上午九時餘到院約半句鐘後於休息室接見鮑督軍密談國防外交機要幾達一小時各國務員除外交仍由其次長代理出席敎育總長因赴房出未到外其餘則於十時以前先後到齊未及十一時即行開議在八點三十分時鮑黑督先晤院秘書長方立之出其國防計畫及對滿之種種經過案件交方秘書長故開議時由方君携入報告計歷一點二十分鐘之久始行報告完竣即作爲臨時提出之案討論經時頗久其結果仍根據前此議决海參崴出兵須與協商國取一致之計畫惟此次日本旣派兵赴滿似屬難於拒絕日本宣言中有事前已取得中國同意之語未便否認唯有將滿站出兵與出兵海參崴併爲一談列國派兵亦不拒絕午後二點餘分始行將此案討論終結次論公債票國庫券印花票運費案查此案因運費向不一致致碍决算結果以最高貨物論而照收運輸費此案决定之後即議乃薦任官登庸章程案稍爲修正即行通過内容頗注重經驗不甚尙學衛此外尙有海軍部請發林建章軍費案（即加海容軍艦津貼案）未加討議即行通過月加給二萬六千元宣告散議時已四點矣由劉海軍朱司法兩總長入府報告 
[紀北京中法公益事業聯合會]  
　　北京中法兩國紳商發起一中法公益事業聯合會草定章程十四條呈報内務部立案該會設立之目的有三（一）將勵推廣法國語文及法國文學科學美術（二）協助中法敎育文學科學及美術事業之發逹（三）募集基本金分配於以上各事業該會由下列各會選出代表組成之中法文學協會代表蒲西賢爾醫生西格拉斯君歐美留學生會代表蔡元培君王寵惠君法比留學生會代表吳光善君何子才君中法協會代表巴國君馬爾揚君中法睦誼會代表鐸爾孟君劉甫臣君遠東生物學會代表李煜英君西奥君留法儉學會代表李煜英君馮繼賡君中法敎育會代表蔡元培君馮繼賡君該會現時管理之事業如下北京孔德高等小學校北京法文夜學北京法文小學敎員養成所西山拉馬爾克生物學院天津孔德中學校天津法文夜學保定府法國高等實業學校預科保定府實業學校上海法文夜學成都中法學校該會現正規劃之事業爲北京巴斯德醫學院北京勃洛加外科醫學院北京勒克里地理學院北京中法　書館及北京音樂美術考古語言學會等 
[借欵問題之近聞]  
　　幣制借欵之抗議　四國銀行團得各關係公使承認對於政府所發布金劵條例及幣制局官制十六日已向財政部提出抗議聞其所主張理由如下（一）一千九百十八年現銀行團前身之英美德法財團與中國政府所訂幣制借欵一千萬鎊至今尙未發行公債應將此欵算入將來幣制借欵内（一）第二次善後借欵墊欵已交付三次請中國將每次整理幣制所案提示銀行團銀行團與整理幣制旣有若此密接關係中國政府制定金劵條例及幣制局官制之際並無何等協議只交來一紙通告即以總統令公布實不能不令人疑及中國政府誠意之程度關於此問題銀行團已委任各關係公使與中國政府交涉矣 
　　鮑黑督對於林礦借欵之主張吉黑兩省人民反對林礦借欵雖經政府迭次婉勸風潮迄未平息茲聞鮠黑督此次來京對於中央方面亦有所陳述略謂吉黑人民反對林礦借欵屢次開會討論人心激昻不易遏止僉謂借款條件太苛損失過鉅如技師有襄理一切促進改良之權細玩語意包含未免太過倘能將此條改爲技師祇擔任技術事項他不與聞則反對最烈之吉省人民亦可和平了結云云不知當局者能否與以圓滿之結果也 
[林鑛借欵之轉機消息]  
　　昨（十四）日團體聯合會得京電確息挽救林礦借約已有餘地昨特議决定本月十六日午前十二時開評幹會討議大會俾期速得良果定十五通知本會評幹各員與各縣代表及各團體届時到會與議聯合會以旅天津之奉天張督軍經馮代表接洽後張督已允助爭現江省鮑督又因公赴京兩督若發言挽救定收宏效急宜利用機會再派代表赴京津分謁兩督昨已舉定畢維垣君赴京謁見鮑督陳說一切又新由津回省之馮竹士君再赴津鬥重謁張督請求助爭以期圓滿旅京吉林同鄉馮大同等昨由京來函大致分兩層第一層力陳吉黑林礦出押之利害與吉黑兩省民生前途之危險及外人將來之勢力與吉黑存亡之關係第二層以張督在津實良好機會泣懇助爭定生宏效語頗穩切聯合會極爲稱許至省議會之于慕忱議長則以此次各團體組鐵聯合會公舉爲主席現新議會成立在即于君恐各團體疑慮散漫前途諸多阴礙故特聲明新議會未開幕以前于君負完全責任始終一致堅持到底 
　　黑龍江公民聯合會近接赴京代表梁子明范合九來函謂政府已有退讓意擬在財政部便議退讓辦法惟恐前途有變請由省力陳利害當可生效又接一函云代表與本省衆議院議員王蔭兩聯合本省此次新選參衆兩院議員向政府力爭各讓員均允協助决不袖手旁觀並由翟議員煕人帶同代表謁見農商外交兩總長段總理允爲提出國務會議恐孤掌難嗚請再舉代表來京藉資臂助公民聯各會接函後即開會公舉李　辰爲二次赴京代表李君准於十日赴京 
[鄂西北急急增兵之原因（赤水）]  
　　一星期來鄂北所增加之兵計逹一師團以上合原有吳光新之三混成旅王汝賢之第八師張聯陞之一旅范國境之一團共有二師四旅一團之多據最近消息謂張鈁樊毓秀等將擾鄂北之襄鄖故增兵以防張樊也又川滇之軍近仍傳其將大舉東下以攻宜昌然考其實施南方面東下之新軍不過爲鄂民黨蔡濟民一部黎天才王天縱之前鋒隊與川軍一部之聲援而已以吳光新之兵力當之似無須倉促增兵即張樊之部分力亦非大合豫秦鄂三省之力以禦之似亦綽乎有餘者日來中外報紙所傳鄂西戰事之危象多屬糢糊影響之談要之唐繼堯熊克武等此時尙無意於鄂省决不以重兵加鄂故鄂西保無若𪫾之危險也顧日來運兵運械運糧運餉匆匆忙忙一若大敵之當前者予自軍事當道方面探索始知受秦中之圍之影響又因吳光新受中央之命欲行圍魏救趙之計故紛紛調動耳蓋川滇軍胡景翼但懋辛石靑陽各司令協力攻陜業已於上月底將潼關秦嶺以南各屬長安附近之藍田縣圍办危在旦夕倘藍田一下即薄長安之城然潼關秦嶺以南均與豫鄂接壤川軍恐豫鄂之軍躡其後故使張鈁休合商𨿅之軍將武關富水漫川茅坪七里各關隘堅守且聲言出攻豫鄂使豫鄂之北軍無暇他顧此王占元與趙倜協辦豫鄂聯防之所由起而吳光新則因救長安之危先將第十八師全數調入宜昌換防以禦宜施之南軍而已則集合本部三旅之兵輪送至界嶺擬乘四川大寗之虚間道進取萬源宣漢與劉存厚之氣相接以斷泰嶺川軍之接濟則秦圍可解此固北軍最近之計畫也但川軍是否有備尙未敢必王督之意則但欲將鄂西肅淸現以此意商之吳氏未知能達目的否惟吳方集合其部向竹房前進恐事已成孰矣 
[戰區中民食與商業近况]  
　　湘鄂間戰事發生以來其影響及於商業與民食者不小商業一途湘省全區被災中國人之商店或被刦或被燒或刦而後燒一點精華不入丘八先生之囊槖即付祝融上帝之火燄無力再振舊業勢至今日雖稍有資産者因戰局不靜不願營業是以湘中之商業在今日要算完全進滯至於鄂西與湘省等宜昌沙市兩商埠其勢幾如山村之冷靜此時惟外人獨佔勢力所有長江襄河湘江等處之小輪船如中華汽船公司戴生昌汽船公司等均高懸日商之旗蓋不如是則兵士橫行或扯而充差其他木料油棉各種雜貨用品及家庭恒用之物無一不有外貨據日報記載於湘鄂兩地之商業勢力由一倍而漲至四倍矣漢口一隅本未經戰事然每受虚驚且其商業上之勢力向在西北半壁今無處不有戰事商旅裹足誰復放膽營業而漢口銀根旣緊各號多無活動兼之風鶴頻驚人心惶恐在今日已有金玉其外敗絮其中之象幸王兼長尙知維持官錢票略能平安否則亦湖南長沙第二也民食之恐慌在湖南爲米在湖北爲鹽湖北之鹽向取一半於四川自川鄂開戰來源已竭由四兩餘漲至二十餘兩今且無貨凡襄荆兩道之民向例食川鹽今皆改食淮鹽淮鹽來源旣少雖借蘆鹽亦不足以補充故售出頓缺而銷市日增來購者羣聚於鹽局鬥首市嚷幾有十餘日不能得鹽者蓋因各倉之鹽已缺幾有閙荒之象倘更前月無增恐荒象將成事實也湖北之米向賴湖南接濟今則竟告欠缺蓋湘省自開戰以後精華殆盡而本年春夏兩季均未下種自無收穫可言故湘省之米日漲一日近則每升漲至五百文有奇（湖南錢）人民生活艱難當此米珠薪桂之時恐爲餓殍則羣來鄂省近來悉聚於漢陽由湖南會館及兩湖義賑會安置或留之作工或資遣回籍然難民多願留者蓋回首故鄉均無家可歸故也 
[舊國會開後之粤局（平生）]  
　　南方護法以軍政府及舊國會爲兩大關鍵國會自八月八日開下式會議今已一旬矣乃一國會宣言書而聚訟紛紜連日不决或主張聲討段討段氏或並主張聲討馮氏此可見議論紛呶其中意見仍未盡歸一致矣將來宣言書議定後在穩健者固專注於議憲一事然亦有不以爲然者其關於選舉總統與否必有多少議論前者呂復已預備有選舉總統之提議兹又有浙人沈艾孫請願選舉臨時總統書發表此亦一重要問題也其請願國會書云爲國事阽危外交重要務宜速正軍政府名義以昭信中外而利進行依法請願事（上略）夫以義師之衆復得國會之助設立政府民國正統實在於斯然而未得外交之承認者自以形式上與名義上不甚明瞭耳在護法之初心固望北庭悔禍撥亂反正庶幾和平復覩早歸統一而無事更張又以總統在北代理有人所欲剗除者殃民亂國之非法内閣不願牽及總統問題也不知此無頭之軍政府對内且不生效力　論對外蓋外人只認總統爲政府代表不問内閣制否也故無論獨裁與合議名義須定於一尊無論永久與臨時形式必合乎通例我卽不倚賴外力要宜使友邦曉然於主體所在承認此爲正當政府庶可按照公法確守中立勿令段氏利行其藉外力以傾民國之政策是則軍府者理應舉一臨時總統使成立一正式之臨時政府以代行黎馮已失之職權此爲直捷痛快之辦法策之上者也（中略）且政府由人民而設亦爲人民而設根乎民意據乎約法試問今日民意孰是民意所歸約法所繫之政府無已其惟軍政府乎政府所在即爲中央是軍政府者即爲民國臨時之中央政府明乎此則擁護中央者當在此而不在彼長江各督軍以及直系馮系諸將帥本非　從段氏徒以馮尙在北擁代理總統之虚名耳我而名正言順以代馮行使其權職馮轉可脫桎祰而告無罪是適足以救援馮氏而收拾全國之人心以事實言總統與政府爲本屬一體與國會息息相關今國會在南而段氏橫行於北旣不能令馮氏就我我亦不能遠就馮氏與其牽强而無當何如從根本上籌變通之方云云 
　　選舉總統之事旣有此議論然實行與否又視乎調和之是否繼續進行日前調和之說頗盛於一時近則在不即不離之間大抵必視梁燕蓀回京而後可定作何解决確聞岑梁早有接洽而岑之西行岑陸又有接洽此即爲重要之磋商也聞南京李秀督復有一密電來粤與某當道商榷停戰撤兵各問題内容極秘然岑雲階回粤亦已數日而政務會議尙未舉行或謂此猶有待其進行之步驟須視夫和議之有無把握或謂現在對於外交着着進行故稍待外交得手然後政務會議開始但會議之預備則已籌辦一切矣軍政府决定在農林試驗場場内已興築妥善各部辦事員日來已紛紛遷進府内外交部陸軍部海軍部内務部財政部交通部司法部種種名目皆已有簇新之木牌其比較北京官制所少者惟敎育部而已然粤省敎育會長程祖彝曾晉軍府謁見岑雲階瀝陳敎育部之重要岑頗嘉許故敎育會又有請敎育設廳之建議大約將來敎育廳之設立即隸屬於軍政府而軍政府亦不啻有敎育部矣邇來筆頭干祿之輩以及報効從軍者紛集軍府大抵干謁之書疝可盈尺若一槪峻拒未足以慰人心然又不能廣厦萬間大庇寒士聞岑雲階以軍界中資格甚深勞績顯著而現在置散投閒熱心報國者不乏其人爰擬設一將校團以爲安插所有從前畢業於日本士官學校或北京陸軍大學保定軍官學校或各省陸軍將弁學校之才苟志存護法遠來投効者無不一例歡迎羅致入團以備爲國効力又以海内清流文人政客聞風嚮義來歸者踵相接尤不可不亟謀延攬以圖宏濟艱難故設儲才館以爲消納日前面囑財政廳長楊永泰籌定的欵以備尅日開辦此兩機關楊廳長奉命後已飭屬員分赴大東鬥附近尋覓相當地點預備從速開辦矣 
[舊國會之宣言書將發表]  
　　參衆兩院自行召集於廣東對於國民當有絕大宣言又因此項宣言爲内外人耳目所注關係重大故各議員均苦心焦思擬具宣言意見書於兩院不下二十餘起前經大會提交審查急待宣佈茲查十二日繼續審查已報告結果現兩院秘書廳頒發通告定於十五日再開兩院聯合會專繼續討論宣言書聞一經此次聯合會討論後宣言書當可正式宣佈　 
　　國會宣言自十二日審查結果由委員林森理事褚輔成簽名提交院議本擬即開兩院聯合會表决之因又有兩院議員焦易堂童杭時等並王葆眞呂復二君宣言書修正案之提出趕辦不及於十三日開議而十四日又屬省議會議事之期且聞省議會亦允讓國會先行開會但省議會議事日程已經發出無從設法故兩院只得訂十五日午後一時開兩院聯合會以决此事茲將衆議院所發通告錄下以供衆覩關於中華民國國會宣言事件委員會已將審查結果報告到院茲定本月十五日午後一時開兩院聯合會報告一切並繼續討論謹此通告議院啓 
 
 
 

Page 7

 
 
　　中華民國國會廣州集會宣言書審查會報告云爲審查報告事中華民國國會宣言書先後共開審查會二次原案修正案及意見書等件分别討論結果提出修正案如左民國成立政變迭起而以今次所遭之變爲尤烈始則由於一二民賊憑藉武力破壞國家已成之法律繼乃喪權　國屠戮同胞假外力以求一逞雖犧牲國家亦所不惜曩者帝制之變復辟之亂罪有叛國固已不赦而今日實行武力專制之非法政府則更一意賣國以遂逆謀其罪旣浮於毁法而爲禍馴至於亡國此則一年以還之政變吾國人所爲痛心疾首者也中華民國由於中華人民所組織其組織之根本信條載在約法者一曰中華民國之憲法由國會制定二曰憲法未制定以前臨時約法之效力與憲法等自其後者言之孰則敢於毁棄約法者孰爲人民之公敵自其前者言之則憲法一日不定國本一日不固國會成立以來兩院議員固嘗竭忠効愚從事制憲乃者民國二年天壇憲法草案甫經告成而國會頓遭非法之解散民國六年憲法會議二讀將終而國會又遭非法之解散倒行逆施壞法亂政莫茲爲甚設非西南伸護法之大義國會有集會之自由則民國主權機關如憲法會議總統選舉會皆將隨民國議會同歸消滅所謂民國直將陷於無法律無政府之險地今者兩院議員依據約法自行集會於廣州凡職權所在國本所關若憲法會議之繼續總統選舉會之組織固當勉盡職責次第進行惟際此存亡絕續之交尤當求撥亂反正之道爰於民國七年八月某日兩院會合開會本民意之總積爲左列之决議（一）中華民國大總統之職權未能依法行使以前非法政府所公布之僞法律及其所發布關於抵抗護法行爲之僞命令絕對不生效力（一）非法政府締結之條約契約及其所發布之公債近照約法應由國會議决或同意者在未經議决或同意以前不得認爲有效（一）臨時約法之效力未完全回復政府未依法組織以前應由中華民國軍政府依據修正中華民國軍政府組織大綱行使其職權右方陳義不外回復約法以鞏固共和之基礎制定憲法以完成民國之駔織選舉總統以保持民國之統一對於毁法賣國之民賊則與衆共棄對於親善之友邦則希望其勿再予非法政府以援助凡此諸端悉本全國一致之心理勉爲切實可行之議决念之哉扶危定傾多難興邦是在國民中華民國七年八月某日宣布委員長林淼理事褚輔成 
　　國會未正式開會以前上海招待議員皆由褚輔成君任之自褚來粤出席於正式會議其招待議員一切事務專托孫棣三辦理昨衆議院接到孫君函略云新來議員已於七號附綏陽輪船聯袂來粤並囑王正廷褚輔成二君其所報告來粤之議員省分及姓名如下浙江祝震項肩福建潘祖彝歐陽鈞山東杜汝舟陜西姚守先廣東黃明新河南任曜墀直隸王汝直湖北沈維周計八省共十人 
[西南政務會議之第一聲]  
　　軍政府之政務會議西南各省久已秋水望空岑伍各總裁因之連日督飭所司趕緊部署現經布置就緒各省代表亦陸續到齊爰定於八月十五（即今日）開政務會議商榷大政解决一切又聞軍政府定制原有參議六人各總裁以開議在即位置未定擬即以六省督軍之六代表兼充參議之席但聞有某君獻議謂六省代表於下務會議是山有發言之權不必再加以别銜職務其原定參議員額不若留爲延攬人才之地云云各總裁以其言之成理深塂採擇故於此議現在尙在審議中 
　　唐繼堯以主席總裁一職旣經公推岑春煊現値國會正式開幕政務會議尤當尅日成立故昨復電來粤敦促岑氏勉爲其難宣告就職以利進行 
　　孫中山致議員陳家鼎書云漢元先生足下頃誦惠函及諸君子公電具感眷念之厚文前患感冒近雖稍愈然體氣未能恢復醫者謂仍宜暫行靜養故尙未能南來惟新軍府旣經成立羣英濟濟薈萃一堂會當佇贍新猷耳方今國會旣可正式開議此後救國天職惟諸君子實始終之所望力持正義努力進行以副國人喁喁之忱民國前途實利賴之率此布悃並頌議祺諸同人均候七月二十七日孫文 
　　雲南唐總裁因在前敵督師不能遠來就職特託李聯軍總司令協和代表政務會議及掌管參謀部長經陸岑伍林千總裁各省各軍督軍總司令迭電催李來粤就職李因前數日在韶前方看察地形遍閱各要塞故一時未能卽來茲已布置完竣特於十三號早由韶乘坐專車回省下午三時抵黃沙站下車乘小輪至長堤八旗會館聯軍總司令留守部擬休息一二日即往晤各總裁通電就職三日内岑總裁伍總裁林總裁亦可遷入農林試騐揚軍政府内政務會議已决於日内開議矣 
[廣東之公益彩票與商會]  
　　粤財政廳昨函總商會云逕啓者籌辦廣東公益彩票一案經由本廳擬具章程呈請督軍省長核示在案現奉督軍署第四三八二號指令開據呈擬參仿香港戰時彩票之意請開辦廣東公益彩票藉以救濟金融並委託商會全權經理等情應准照辦惟原定章程第十五條須改爲此項彩票凡本省軍隊及軍政民政各機關與財政廳所轄各徵收機關應如何分擔銷售仍候督軍省長并財政廳長分别令行認銷按月由總商會將票繳署分發其認銷之票由督軍省長并財政應各署依期收集轉交總商會彙同派彩等語餘如所擬辦理候即遵照仍候省長核示章程存此令等因復奉省長公署第七三○○號指令開該廳現以市面恐慌金融紊亂擬仿辦香港戰時彩票藉此吸收現金維持紙幣事尙可行察閱繳呈章程大致妥協應准照辦至本省軍政民政各機關應如何酌量分銷仰該廳體察情形與各機關妥商辦理另呈察奪仍候督軍核示此令章程存等因奉蟕除將章程第十一條遵令修正外查本章程第十二條規定由廳委託貴總會全權經理相應抄綠原呈並彩票章程函達貴商會請煩查照妥速籌辦藉維金融并希速復過廳以憑辦理實紉公誼 
[泗水撤除苛例之經過]  
　　爪哇通信云駐爪哇吧達維亞領事歐陽祺君自抵巴後即調查華商隱情竭力聯絡遇有困難之事設法維持是以遠近華僑莫不歡忭愛戴喁喁稱頌前月泗水埠移民廳對於華人新入口者無論男女均須裸體由荷醫生查驗於是該埠華商羣起反抗無效旋經該埠中華總會面求泗水領事交涉不難收束該會乃復聯合泗水各團體公舉代表赴吧求歐陽領事辦理交涉乃聞歐陽領事早已有此决心即無該代表之來亦將設法辦理今得各代表之來佐證更全於是約期與荷總醫官及該移民廳長大開談判歷二小時荷官以所言實屬眞情遂許除此裸體查驗之苛例遠近華僑咸頌歐陽君爲爪哇華僑之福星云 
[徐州通信（𣨟雲）]  
　　徐州奉軍駐未多時即於日前全數由津浦路調赴山東臨城駐紥鎭守使張文生仍在碭邑督率各路軍隊掃淸餘匪徐城治安由陳旅長調充擔任尙屬平靜近城村邑搶案已日見減少天氣風雨得時可卜有秋麥價已跌至六千文一擔矣 
　　豐碭間之土匪經官軍痛剿無可容留多向山東方面竄去所有肉票先後百數十人移藏微山湖中並放出數十人使至各家送信嚴限日期從速去贖否則官兵逼至行將遠颺無蹤雖欲贖而不可得徐州首富張仁安與其西席張希孟爲匪擄去兩月於此家人四出探訪杳無蹤跡日昨忽有一悍匪帶領張希孟逕投張宅聲言張仁安現在微山湖中倘肯以五百悍快鎗一百支勃郎林二十萬現洋爲其代價當即將原人交出俺固匪首之一恃有仁安爲質特親來討價倘送我至官仁安之性命不保以俺一匪而與一富紳拚命亦殊値得况以仁安五百萬之富出此區區殊不爲苛言時兩眸兇光逼人絕無畏葸之態張宅得此奇遇手足無措但以仁安之性命可虞特京與談價鎗械爲違禁之物無從得此寗願以金錢替代聞日内即可商量成熟人欵互繳矣張希孟本一靑矜子貧而敎讀亦與富者張仁安同受茶苦寃枉已極據彼云自彼被擄之後衣履從未一換汗臭薰人欲死食則每日兩餐均係黑麵餑餑轟糙不堪入咽然饑時而食亦甘之如飴歸時其一身衣服汗垢泥污積有錢厚稍一搓洗毁敗如落葉亦云苦矣現聞當道得此消息特調集水師馳赴湖中圍勦然此湖縱長五百里其中沙堆極多最高者鎱微山素爲盜匪聚藏之所四圍滿佈匪探官兵一至即早遠竄剿捕殊不易也此次豐碭土菲未得西竄實因汴省方面寳鎭守使防堵得力楊集之役寳君手背受傷甚重綠寳君平昔嬖畜一騾日行八百里每逢出征一騾當先隨騎均不能及當楊集劇戰之時寳君親領數十騎直衝匪陣寳君之騾風馳電掣拼力當前隨騎落後有數里之遙匪以寳君單騎而來羣向射擊一彈穿其手背寳君窘極智生滾鞍下騎力脫其衣鋪於騾背並以草幅縛附騾項縱騾馳去已身則躱於鐵路水溝内土匪猶以爲寳君伏於騾背之上鎗數百發祗傷騾耳寳君俟隨騎追至即復忍痛換騎抄襲土匪後面振臂一呼軍士無不以一當十匪幾全陣覆没土匪聞風遂不敢西向矣碭山婁知事已由隴海路馳赴新任其舊任謝君宗夏人傳其爲匪捆去並無其事現尙安然在徐謠言之不足聽有如此也 
[南京新戒備之狀况]  
　　李秀山督軍自接國務院通告各省嚴防黨徒乘間滋事之電即召集在城全體軍宣開軍事會議並隨時頒布吳淞口鎭江戒嚴命令一面電令駐宿遷剿匪之白鎭守使寳山速回海州防次其餘如蘇常鎭守使朱熙淮揚鎭守馬玉仁及七十四旅旅長陳調元等處皆有緊急電令指示機宜省中戒備亦立時加嚴四城皆添派兵士守衛惟於儀鳳鬥外下關一區防範尤緊一遇汽車抵站火輪泊岸時軍警搜查極嚴幾無一人放鬆者稍有可疑之點無不嚴加盤詰城内外各旅社駐客亦稽查認眞較之以前狀况逈乎不同論者謂李督此舉不僅爲防備黨人而設也 
[杭州快信]  
　　政界消息袁思永有調任長蘆運使消息遺缺杭關監督沈爾昌最有希望 
　　平政院咨稱永嘉陳永福被姪炳章因盜砍樹木起釁傷斃多人警隊庇縱兇犯特令行六區格統帶並鄭知事切實查辦一面限期緝兇究報 
　　樂淸縣屬元年份南米被徵收主任侵蝕經財廳查悉已令縣分别提審究追 
　　浙省抵拒烟土案經軍民兩長會電中央邀免指銷聞已奉覆期在必行浙人現已續電力爭 
　　援粤浙軍右翼李團長全義近聞患有足疾暫向上峯請假調理錢塘道區小學敎員檢定會自二十日起借官立法校分上下午班實行命題試驗至二十三日截止 
　　省垣自昨日起大雨一晝夜得水尺餘附郭一帶農民歡聲雷動 
[南京快信]  
　　軍署温外交顧問昨自粤回寗即調李督報告西南軍政府改組情形及各要人最近態度 
　　中央日前因日本米荒風潮曾電商在蘇採米接濟茲聞軍民兩長以蘇省米糧自供不足已復電拒絕 
　　軍署參謀長何恩溥昨已事竣回寗 
　　農商部電蘇實業廳調查各屬積存米糧確數 
　　蘇軍第六混成旅長張宗昌電告删日回防攸縣 
　　江海關監督馮國勳昨過寗轉車北上 
　　龍濟光之姪運乾因開抵浦口之新軍已全部運閩昨復乘車北上 
　　倪嗣冲之參謀長李玉麟昨由蚌埠乘車過寗轉輪赴蕪　大通安慶等處查防 
　　淮安新省議員陶鍾箎被控初選票數不實依選舉法八十四條第四欵之規定覆選應作無效茲聞張某已來省呈請省長調匭檢查票數以重選政 
　　松江運副孫多　昨來寗謁軍民兩長今日轉車上 
地方通信 
[蘇州]  
　　省委調查印花稅財政廳胡廳長特派赴蘇常道屬調查印花稅委員劉穀蓀前日到蘇等情已記昨報茲悉劉委員到蘇後即會晤警廳崔怡庭廳長及商會總協理龐蘇二君後經崔廳長派委科員祝秉綱會同劉委員分赴蘇城各商舖挨户調查一俟查竣劉委員即須赴常熱等處調查 
　　蘇民反對官賣烟土蘇紳宋銘勳等因聞政府收買存土指銷蘇省將成事實昨特聯名分電督軍省長請予拒絕原電錄下南京李督軍齊省長鈞鑒鴉片流毒盡人皆知吾蘇進化雖速且猶經十餘年之刑齊政道始告肅淸近據報紙騰載此次政府對於存上問題以收買而入者將專專賣而吾蘇又劃爲指銷省分乃美其名曰製藥實則違禁售烟鴉片專律具在政府何仇於蘇民而必欲誘之爲罪人陷之於死地乎報載如果屬實公民等爲民生計爲政體計誓不承認應請鈞座俯順民心嚴行拒絕以除大毒而維烟禁不勝感戴之至吳縣公民宋銘勳等公叩 
[無錫]  
　　知事對於加徵忙銀附稅之聲辯楊知事爲忙銀加徵一事致函四鄉公所曁各市鄉董事云逕啓者頃有一電呈江蘇省長文曰南京小長齊鈞鑒竊省忙附稅帶徵地方經費銀五分前因地方經費不敷而地方經費敎育實居大宗縣署虧墊甚鉅縣敎育費知事身負其責義不容諉市鄉敎育費應另由市鄉學董籌集縣署不過就市鄉附稅代爲帶徵本無代墊之責去年因虧墊不支曾請敎育欵産處集議市鄉學欵一切由各市鄉董事每月來署抄數實收實發以免虧墊旋准覆到事關敎育等欵未可遲短所有不敷之欵應即另籌知事身任地方不敢以縣市鄉而稍有歧視仍屬一體墊發當以省忙附稅原徵銀三角復改徵銀二角五分其省徵銀五分如果照舊帶徵截留地方尙可稍資抵補於事有濟於民無損曾與忙漕手數料帶徵地方經費銀一釐呈奉鈞署曁財政廳核准並經出示通告案牘具在並非揑飾知事原以事關地方且經敎育欵産處集議無可設法始行出此頃孫省圻等或挾地方感情或以所欲不遂擅揑多人張皇電控公揭報端冀圖聳動聞已有人另電撤銷足見是非公道具在人心自應靜候鈞署曁財政廳核辦惟上忙開徵多日此項帶徵亦有收入人民多數並無異議如果卽此停止則徵者已徵無可歸還而停者又停轉覺偏厚且士紳名義未見明文所謂違法須有依據當地方自治未經恢復以前知事遵奉中央法令祗受長官之監督事經呈奉長官核准尙非貿然違法今孫省圻等旣稱羣情駭愕而無錫十七市鄉每市鄉正副董二人又加以名譽董事約各三數人原電列名祗有八人且有數人另電撤銷亦尙未至於羣知事自愧薄德自蒞任以來前後套搭截至本年六月止計尙虧墊地方經費銀三萬七千七百餘元而此次墊發各市鄉選舉經費尙不在内知事家非富厚祗以身荷地方重寄未敢稍存漠視此項經費均由挪借而得撫心自問尙無内疚今旣不荷見諒而知事又點金乏術孫省圻等旣皆儼然地方士紳亦有協籌地方經費之責未可盡委重知事一人除帶徵一欵應否停止俟奉有鈞署曁財政廳明令再行遵辦外其嗣後市鄉學欵一切擬先將從前墊發之欵先扣算淸楚或由十七市鄉董事公推代表入署會算亦可再按月由各市鄉董事或委託在城四鄉公所就近來署將上月附稅抄數實收實發以冀分擔責任免多虧墊想同爲地方或再不以違法見譏也除分函四鄉公所及十七市鄉董事外合再電肅伏維鈞鑒無錫縣知事楊夢齡嘯印等語伏乞察照並頌台祺 
　　審訊謀殺案犯謀殺光復鬥外何鶴雲夫妻子女一船六命之兇犯王谷三蔡學春成德全等自在鹽城縣破獲後已於前日提解來錫經王承認員審訊後釘鐐收禁旋於是晚十時王承審員命將王谷三等三犯繼續開庭審訊先據蔡成二人供稱在鹽城做工度日當時由王谷三雇伊搖船至湖垜鎭即被拘獲至王之在錫行爲並不知情云云嗣據王欲三供稱此案係董某所爲董係鹽城十集子人平日犯案甚多當時董囑我將船售賣擬俟得洋後再行送去云云五承審員以王谷三在鹽城縣署曾供過與董某同謀今顯係狡賴遂向之一再研詰詎王堅不吐實因命還押再候審訊 
　　市立各校開學後之狀况無錫市立各小學校自暑徦後已將五週日來已届開校之期故各校已於十二日一例上課惟今届夏令於伏暑中并不甚熱及至交秋反見炎熱異常赤日當空揮汗如雨學校人數衆多空氣不易流通若仍照常授課殊非愼重衞生之道萬一發生疫癘生徒勢必裹足故各校擬定變通方法是日開學僅舉行始業典禮至於授課時間須等氣候稍涼大約展緩一星期始能實行上課 
[松江]  
　　學務委員之殘局松江舊有學務委員八人各學區學校之增減敎員之任免學欵之支配悉學務委員主之每月由各學委舉行聯合會議一次謀策敎育上之進行上月奉敎育廳令設立勸學所並將各學委改爲無給職而悉移其權於勸學所學委一職遂同鷔疣因之上月例行之學務委員會亦未舉行近日各校將次開學各學委之權限問題究須與勸學所劃淸界域爰於隔昨由勸學所長張彬士邀集各學委會議學務委員與勸學所之離合問題當以各學校之遠在鄉區者受學務委員之支配旣已久成習惯且如領欵等事往往因距城太遠有不能責其親領之勢爰議將學委權限暫爲維持是日並議决嗣後學校領欵槪用三聯單一紙存縣一紙存勸學所一紙交領欵學校俾杜弊竇三聯單欵式則由勸學所規定頒行此外如本學期學校假期議定仍由學務委員會規定後呈縣公佈以歸一律 
　　縣立校長之加委勸學所奉令成立照章各縣立學校校長概須由勸學所長呈縣委任以尊權限本邑勸學所髭張彬士因之將縣立六高等小學校及第一第二兩女子高等小學校縣立藝徒學校等各校長開具履歷呈請縣署加給委任業經李縣長批准加委頒由各該校長收執矣 
　　廟字被火之奇談西鬥外有觀音堂一所係祁姓家庵日前因女巫造謠香火陡盛當爲警察總所查知以其搖惑聽聞有礙治安特於前日派警前往驅散女巫封鎖廟鬥詎今晨忽傳觀音堂已於十八日晚間被火據往觀者返告除正殿已經燒燬外旁舍均未殃及且正殿所携佛像三尊巍然獨存絕無燒爍痕跡一時道路閧傳詫爲神異是否廟祝故弄狡獪於火後搬入重供尙屬一可疑之問題也 
　　松江紳士爲烟土分銷事致齊省長電南京齊省長鈞鑒前淸厲行烟禁期以十年各屬遵令奉行未敢遽弛今聞政府有收買存土藉名製藥之舉並指定蘇浙鄂贛爲行銷區域各處土商乘機圓利紛紛包賣承銷蘇民何辜坐令邇年　絕之烟毒又無滋蔓其禍有不可勝言者應請省長轉電中央收回成命以絕烟患耿道冲謝葆鈞陸規亮吳前楣錢銘銓顧保康錢邦衆張樹勳吳驤馬昌期姜文傅蔣昻徐經郛朱世瑾盛元音葉理封張公璵張開圻閔　 
[鎭江]  
　　李督注意江防江蘇李督軍以時届不靖沿江一帶防務不可不嚴特調南琛軍艦駛赴下游擇要駐泊以資鎭攝十九日午刻該艦已由寗駛抵京口嚴密梭巡矣 
　　甄别獄員優劣江蘇高等檢察廳長近以各縣管獄員責行重大前次考取各員業已分别委派其中學識優長經驗宏富者固多而行爲卑鄙措置乖方者亦所在多有自應嚴加甄别以賣整頓昨特分别派員馳赴鎭屬各縣切實調查具復核奪 
　　新米業已上市江北高郵寳應興化泰縣東瓵等五縣新穀均已登場收成甚佳來源遂旺此數日間鎭郡到有江北新秈稻米船甚多十八九兩日新秈稻售開一元九角五分新高秈米五元四角價尙平穩銷路頗好 
[淸江浦]  
　　嚴禁土娼淸江本有妓捐自經某某等力請取消復由省會某議員提議業經省長飭令撤銷禁止賣娼惟外帮雖已陸續遷往他埠而土妓仍秘密營業警局竟置不問近江北農校某校長以其有碍風化特函請淮陰劉知事嚴爲查禁劉知事已於昨日通令各警區一律查明驅逐矣 
　　訪拿地痞淮屬自光復後典當大都閉歇淸江本有四典現僅華興一家故每日當贖頗爲擁擠因之有地痞多人在典外代人當贖鄉愚無知時受其敲詐近爲縣署訪悉特出示嚴禁倘再有地痞敲許情事准予扭送到署核辦故地痞已稍稍歛迹矣 
　　考查敎育前省署第三科科長卸任安徽敎育廳長盧殿虎於昨日由寗來浦考察各校敎育狀况盧曾爲海州中學校長現爲省署敎育顧問故其對於敎育頗爲注意聞擬在浦小住數日往再海一行云 
[湖北]  
　　虐斃養媳開棺驗尸巡道嶺宜鳳巷口王興盛壽木店主婦將其養媳吳女虐斃女叔吳寳與痛姪女死亡这慘不甘草草了事且禀地方廳控告經法庭派劉檢騐吏會同四署警士勘驗時女尸已殮劉命開棺將屍移出至街外屍頭腫大面黑如漆眼微合嘴微張手微握旋將屍脫去上下衣褲檢驗吏依法用角水洗刷週身多係紫綠色頭額後頸兩胸胸背均有傷痕共驗得致命之傷七處時天氣炎熱女屍已臭鄰居十餘家均關鬥閉户以避穢氣巡士令燒硫磺於屍旁以免傳梁疾疫檢驗吏驗得女屍確係被傷身死後即命法警嚴拿兇婦到案懲辦詎該婦早已聞風潛藏乃將王興盛之三弟扭獲送廳審訊尙未知若何結果也 
[香港]  
　　南洋英屬之彩票星加坡政府現已批准發行我日彩票定價每張十元如全數賣出可得二百萬元將所得之銀以三成撥歸英國紅十字會之且又除各項經費將餘數以星加城之五釐半戰債票分彩馬　羣島亦倡議開辦彩票定賣票所得之銀以一百萬元爲額將所得之全數以三成爲戰欵頭彩得全數之二成共定三百五十彩至少之彩亦不少過五百元該彩票現已交印刷一俟造就即行開售擬以明年三月十五號爲截收之期於四月中旬在壩羅埠大會堂開彩云 
雜評一 
[黨與議會（默）]  
　　今日之所謂黨尙得謂之政黨乎今日之所謂議會尙能運用政黨乎蓋所謂黨者祗有督軍之黨而已所謂議會者祗有督軍之議會而已其他又安所有哉 
　　是故今日之黨不必利用議會議會亦不必利用黨祗須利用督軍之勢力可矣蓋今日之黨無所有議會亦無所有以兩無所有而相互利用其有奚益彼此旣皆無獨立之能力則無論其欲爲何事欲達何目的皆不能所有補助質言之黨與議會同爲督軍之附屬品而已謂爲二物可也謂爲一物亦無不可謂爲二物則彼此徒有其名無利用之可言謂爲一物則彼此本屬一體又何必言利用哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[艦艇改換油漆]  
　　海軍總司令藍建樞因接閩督李厚基來電商請加派魚當軍艦前往助防當即選調辰字宿字兩艇會同某軍艦迅即赴閩業於前日駛抵淞口預備出發經記前報茲悉藍總司令因聞近日厦鬥海口風浪甚大深恐吃水較淺之魚雷難以下椗故已電令暫緩啟行並奉海軍部電飭所有海軍艦艇着即改換油漆全用黑灰色俾與各國戰鬭艦漆色相符以昭一律藍君奉令後除電飭駐防長江各艦查照辦理外並飭駐淞辰宿兩艇及某軍艦亦即改換油漆然後起椗云 
[中國號郵船今日來滬]  
　　英文滬報云中國郵船公司之中國號二十一日正午可以抵埠載有運滬之雜貨七百噸該船定星期四日上午九時起椗赴香港小呂宋載貨七百噸泰半乃屬麵粉且將載生絲五十包運往小呂宋 
[日輪運絲抵美之消息]  
　　文滙報云日本皇后號輪船七月二十日由滬起椗所載之絲已於八月十四日安抵紐約 
[第三班特别巡捕又將訓練]  
　　大陸報云公共租界第三班特别巡捕定下星期一日在戈登路操場開始訓練三班合計共有一百八十人 
[旅滬美國公民大會预誌]  
　　文滙報云駐滬美國代理總領事約翰遜君定本星期五日在駐華美國裁判所開旅滬美國公民大會討論在滬開募第四次自由公債 
[駐滬英總領事之替代]  
　　文滙報云駐滬英總領事法磊斯群君請假離滬駐京英使已委任費理樸君爲代理總領事 
[華工由法回國續紀]  
　　法國公司郵船前日進口載回期滿華工四十餘人由捕房飭探前往照料登岸後導引至大自嗚鐘捕房請爲安置等情已誌昨報茲悉内有二十餘人籍隸長江一帶卽於當夜給以船票遣回原籍餘均北方人昨晨亦已購就船票派探送上輪船盡行回籍矣 
[招工出洋須由僑工局核准]  
　　上海縣知事接江蘇實業廳訓令云案奉省長公署訓令開案准國務院僑工事務局咨開案准咨開據特派江蘇交涉員陳貽範呈稱案奉訓令第一八七四號内開案准國務院電開僑工出洋條例業經呈請公布俟後各國在中國招募華工須按照約章及條例辦理令即轉行所屬一體遵照等因奉此經分行各縣並函致領團查照去後先是奉省長訓令第一二四六號内開通商口岸有無招募僑工機關又奉省長訓令第一八七二號内開承攬募工應照條例呈由僑工局核准方准開始營業又奉省長訓令第一八七三號内開招募華工應先通知當地僑工事務分局呈准給予印牒各等因奉經分别函轉在案茲准英總領事函稱准迭次來函以僑工事務局業經成立所有華洋招工事宜應照該局章程辦理各等因當即詳報本國駐京欽差大臣核辦在案茲奉復文内稱所有此項事件各情節該局欲有查詢者均應轉請外交部與本大臣直接辦理等因本總領事奉此相應函請查照等因除呈報督軍外理合據情轉報仰祈鑒核並乞轉咨僑工事務局一面行知江蘇僑工分局查照辦理實爲公便等情據此除指令外相應咨請貴局查照並行江蘇僑工分局查照辦理等因准此查招募僑工範圍不止江蘇一省如英總領事所稱各節毫無根據未能照辦事關外交亦未便兩歧嗣後凡有外人招工之案仍應責令呈由該管地方官或交涉員轉呈外交部與本局會商辦理至於中外人等如有在貴省招募華工出洋而未經本局核准咨達有案者仍希飭令地方官嚴行禁止以符定间而免流弊除訓令江蘇分局外相應咨請查照轉飭遵照等因准此除分行外合行令仰該廳長轉令各該縣知事一體遵照此令等因奉此合行通令各該縣知事遵照此令 
[依周塘馬路仍未開工]  
　　滬北依周塘馬路定於昨日開工建築迭紀前報茲悉昨日仍未開工現訂定二十四日舉行動工昨閘北工巡捐局長曹履氷已柬請上寶兩縣各機關及地方紳士南北商會會長等於是日上午八時蒞依周塘首段工程虬江橋地方參觀開工禮并已預備茗點届時歡迎來賓云 
　　又聞步兵三十七團第三營所部之十一十二兩連兵士二百五十名奉令築造依周塘第三段路工現因該二連兵士尙在滬南斜橋地方駐防處所故由該營王營長於昨晨飭令該二連連長迅督各兵士由南碼頭雇乘民船以小輪拖送至楊樹浦以便開工建築 
[反對縮短分運期限之繼起]  
　　上海稅務所陳所長前奉江蘇財政廳令將分運單縮短期間以五個月爲限過期不生效力業經布告各業訂定八月一日實行後由木商茶業等想繼反對函請南北商會轉函陳所長詳達財政廳陳明商界困難情形請仍舊章迄尙未奉批令茲聞油豆餅業米業糖北雜貨業等亦羣起抗議公函商會請爲轉懇所長詳請財政廳收回成命以恤商艱云 
[蘇省指銷存土之質問]  
　　旅滬江蘇公民潘祖德錢崇義敖正邦等昨致軍民兩長電云南京李督軍齊省長鈞鑒存土分銷重流烟毒傳聞吾蘇亦在指銷之列並有人夤夜奔走兩公爲蘇民保障鴉片流毒甚於洪水吾蘇究如何態度乞明白表示以釋羣疑不勝迫切待命之至江蘇旅滬公民潘祖德錢崇義敖正邦等公叩號 
[寗波同鄉拒烟之響應]  
　　浙省各界發起拒烟甬人尤爲猛進種種情形迭詳報茲悉寗波旅滬同鄉會昨日又接奉化姜知事及鄞縣城鄉自治辦公處蔡和鏘陳時臬趙家蓀等復函照錄如下 
　　奉化知事快郵代電蒸電敬悉具見諸君子關念梓桑痛除毒害深佩熱忱查奉邑烟毒早已禁除淨盡豈容再行流入致貽鉅害除遵再示禁外特電復查照奉化縣知事姜若篠印 
　　鄞邑自治機關復函敬復者八月十日接奉大敎領悉種種指銷存土流毒復燄凡屬浙人自應一致抵抗而吾甬地處海隅設立分處蔓延更易貴會爲地方弭害早已電請在案熱心毅力感偑莫銘茲敝處於日昨邀集城鄉自治委員開會籌議當經電禀督軍省長預杜禍患庶幾毒氛自消地方蒙福尤足徵貴會提倡之力也 
[華商電車司機人罷工續紀]  
　　華商電車公司各司機人因反對新派之暗查二人同盟罷工已紀昨報茲悉前日傍晚時各司機人以公司所發之班頭紙其九號二十四號二暗查仍未撤銷反升爲黃衣黃帽且將二十五號二十八號二十九號三十八號五十號等老司機人七名不派工作是以不願接班相約罷工車務總管周明初恐生事端已預請一區一分駐所撥派全班警察在滬軍營舊址彈壓罷工後周親自出外向衆演說良久詎衆司機羣起爲難將周毆辱當由警察將二十五號司機呂賢佐四十二號劉福山五十號俞德元等拘至一分所留候解送警廳司法科訊究至昨晨各司機仍不願接班公司中不得已乃令查票員及廠内之機匠銅鐵匠小工等人暫代司機始得照常開車午後兩時許罷工各司機聚集老北鬥外法租界之某茶肆會議僉以公司若不將九號二十四號二人取消暗查名義决不上工云云現公司中亦已派人詳細查察此次風潮之眞相以冀和平解决云 
　　又一訪函云此次各司機人罷工之原因錄電車公司取締各司機人不得擅開快車故於司機人七十名内挑選九號與二十四號兩人派在要道監察各車往來時司機人是否照章行駛倘有不合定章者由該二人報告車務總管記過詎選派之九號二十四號兩人未及一星期屢屢邀功妄報以致各司機人大憤故於前日早晨五點時齊集公司不願開車出廠嗣由務員勸告謂該兩號旣有妄報爾等功過者自當斥退或卽仍令開車各司機人故仍上工迨至是日下午各司機人因該公司並不照辦反將爲首罷工之司機人七名停歇以致全體不服相約在滬軍營及陸家石橋等處阻止電車開行當經車務副管理員周銘初聞知急往勸解因言語間互相爭執遂被大衆將周扭毆而散至昨晨各司機人仍全體罷工因此無人開車由該公司另派製造電車之各機匠庖代尙不敷用又派查票員權充司機始得勉强行車現已由該公司陸總理函至警察廳陳明各司機人行兇罷工要挾等情請爲提究昨經徐廳長飭派警探丁寳山等前往查拿三十號司機沈德之三十五號司機潘懷寳三十八號司機孫羅英等三人務獲解究 
[南滙肉業罷市四誌]  
　　浦東南滙縣境各肉莊因反對增加屠宰稅同盟能市已三誌本報茲悉各肉莊主曾於前日午後二時假周浦萬緣堂又開開議城廂内外及各鄉鎭肉莊主冒雨而至者二百餘人紳士朱子灝陸秉淵及商會會長馮興善等先後與會互相討論公决辦法三項（一）此項屠宰稅决主由同業自認即日起對於史姓包認完全否認（二）懇請周浦商會代電齊省長胡財廳長俯允輿情准予將史認商撤銷捐欵由同業自認（三）値此中元令節肉業市面正在興旺之際同業雖一時憤激罷市然延長時日殊非得計應請商會通告各商照常開市一面另舉代表徐斗垣等分往各處勸導開市以維市面比及散會時已傍晚卽晚由周浦商會遍發通告勸導開市一面拍電南京齊省長胡廳長請將屠稅逕自繳縣電文錄下南京齊省長胡財廳長鑒南滙屠宰稅由史樹椿承包該業代表方紳卿顧吉卿王秀堂周霖芳等一百二十八人來會報告史樹椿藉包漁利恃官廳之壓力抑勒各商負擔驟增徒供中飽杜千事不察商民之因頓橫派悍警四出拘人擅判鞠再香以徒刑激動市鄉全邑罷市本會詢察該業意思屠稅可照舊額略增史姓承包槪不承認杜知事徇私人之請託起商界之恐慌未免操切本會敦勸各商照常營業並勸該同業公舉代表照史姓承認之數逕自繳縣或仍由警局徵收則於稅項無虧中鮑革除稍蘇商民之困迫切電聞 
[德人窮極無聊之妄動]  
　　僑居南京路五百七十六號鬥牌向開化店之德國人卡爾林道（譯音）於前晚八句餘鐘糾同西人三名突至英租界金隆街五十七號鬥牌順記土棧内冒充某署偵探以搜查私土爲由各出手鎗向店夥等嚇禁聲張即將値洋三千二百八十元之烟土攫取而逸該店夥友張雲初沈阿金等立即尾隨出外狂喊捕盜遂由一百零八號三道頭西捕及三百零八號華捕聞警趕來帮同追獲卡爾林道一名當場傁出實彈勃郎林七響手鎗一支拘入總巡捕房押至昨晨解送公共公廨經李襄讞會同美副領事德君訊據事主張冬國等投案訴明被刦烟土情形繼由中西捕分别上堂禀明追獲被千搜出手鎗各節並由二十七號西探目彭山投案請求展期開審俾便緝拿同黨解案併究中西官會商之下判被告押候跴緝同黨到案訊核又一說謂該土俴所失之贓爲現洋鈔票共七百元又値洋二千五百元之烟土公廨展緩一星期開審云 
[强擄處女之和解]  
　　浦東高橋鄉民黃茂順之女翠珍被楊關元唆使姚掌掌强擄來申希圖成親經黃追蹤來滬將姚扭入法捕房並至淞滬警廳禀准移提到案預審之下着黃茂順自赴寳山縣具禀候備文來廳提歸寳山縣訊辦在案茲悉此案經楊關元之父春春等迭向原告情商妥洽業經黃茂順投廳具禀聲明和解請求免辦而楊春春亦以伊子不肖將關元送案具禀請辦昨經警廳徐廳發出批示兩道分錄於後　　黃茂順禀批呈悉查姚張張即姚掌掌聽信爾婿楊關元指使擅將爾女翠珍强迫至滬冀圖成親鄉愚謬妄自罹法綱可憐可恨前次預審當經諭飭自向寳山縣訴請迎提在案茲據呈稱姚掌掌從未過犯楊關元翁婿情深請求矜全寬辦前來該民旣代爲乞恩本廳姑綱開一面准即免予法辦仰候依據違警罰法從嚴懲處可也此批 
　　楊春春禀批呈悉查爾子楊關元因唆使姚掌掌强迫妻妹來滬冀圖成親前據黃茂順告訴後業經飭拘訊究在案茲據呈稱自知生子不肖送請懲戒前來尙屬深明大義應予照准仰候投案訊辦可也此批 
[閩省新兵招募遣散之忙碌]  
　　福建督軍李厚基前派專員分往皖魯等省招募新兵業已陸續運赴閩省分别訓練惟内有年老力衰曁水土不服者均經敎練員裁汰開具名單呈報李督軍給發護照川資並派員押乘商輸送回遣散故前昨兩日海晏頴州兩商輪由閩來滬載有此項被汰新兵三批第一批八十二名第二批六十四名第三批一百二十八名均身穿便衣由押送專員領至護軍使署報到經盧使面詢被汰情形後即商商由馬參謀長會間部下軍官帶領憲兵衛兵各一排前往大操場將此項退回新兵二百七十餘名逐一點驗除挑選堪以補充及年輕力壯者八十餘人留備練習操法聽候錄用外其餘年老無用者俟商明輪局得有使船卽給發船票派員押送回籍 
　　閩省派員前往各處所招之新兵除陸續抵滬乘輪赴閩外前日又有從淮徐等處招來三百七十餘名經照料員押登滬寗火車載運至滬即由滬寗車站轉車送至新龍華車站下車赴大操場經敎練員分别點名畢除驗明年老力衰難期敎練之數十名給發川資退回原籍外其餘各兵士暫駐新營房略事訓練聽候李督軍派艦來滬運回該省候編 
[游歷外人毌入險地]  
　　江蘇特派交涉員接山東特派交涉員咨文略謂頃奉省署令准外交部咨稱據山東特派唐交涉員呈稱查東省東臨曹兗一帶地方不靖外人前往游歷諸多危險擬於印發護照時註明不靖地方塡列毌得冒險前往等情咨請核復前來查曹兗一帶盜匪充斥復經通知駐京各公使停止外人游歷該處各在案除通行外如有游歷外人必欲赴該處者必須先期接洽地方官始能前進云云陳交涉員業已據情函致領袖領事轉知各領查照矣 
[敵僑移居益難]  
　　江蘇特派交涉員昨奉外交部電以敵僑請求移居之案愈形擁擠本部辦理此項核復手續殊繁特電知照嗣後請求移居敵僑如係必要始准電部請示云 
[郵差被刦之懲前毖後]  
　　上海縣知事曁淞滬警廳長接奉江蘇齊省長通令略謂近來郵政信差中途被刦之案時有所聞郵政爲國家特設機關人民公共利益地方官失於防範致令郵差被刦已屬咎無可辭失事各案贓盜若不嚴行拿辦其何以利交通而安行旅除分行外仰令各廳縣卽便嚴飭所屬振刷精神整頓捕務凡郵差來往如有盜匪出没地方並卽嚴密保護不得再有疏虞云 
[携帶鎗械被獲]  
　　徐州人范志心携帶快鎗一支子彈三粒行經閳北爲四颧三分所巡警查獲押解到所昨日函送地方檢廳訊辦 
[厚生典刦案近聞]  
　　淞滬警察廳偵緝隊前在法租界内拘獲行刦滬城厚生典當之嫌疑犯謝鑫志張羽兩名訊供不認後經該隊長再三嚴詰始據張供行刦厚生案盜曾向謝借用手鎗等語惟詰之謝堅稱並無此事迨經獲到正盜徐志海章炳三後又經警廳一併呈解護軍使署發交軍法課迭次嚴鞠徐章兩盜均供一在鬥外把風一往天井中向櫃夥出示手鎗威嚇惟跳入櫃内刦洋係由徐姓所爲即經軍法課查核警廳來文中原告所指跳權攫洋者亦另有其人現獲之盜確在天井中把風無誤而詰之謝鑫志堅稱實無借鎗之事故該課長除飭令警廳嚴緝逸盜外並聞謝盜曾在安徽鎗傷胞兄以致斃命經倪督軍縣賞通緝在案故飭將各盜嚴行禁押一面電致皖省督軍公署偵緝處查詢有無是案復候核辦 
[鄉民借名求雨蠻橫]  
　　虹橋鎭楊家巷鄉民潘小弟沈正餘前日至閘北四區四分所駐在所報告謂有陸昌言梅福根等假求雨爲由聚衆歛錢請爲查辦當由該所巡長白禎泉巡警王振和偕同水警巡官陶得勝帶領長警前往勸阴詎陸等自恃人衆意將巡警王振和推入浜内旋經四分所署員聞警率領通班長警到來始將爲首之陸梅二人拘獲昨解司法科押候訊辦 
[寗波同鄉會募捐消息]  
　　寗波同鄉會建築新會所設立商業學校募欵二十萬元各募捐員異常踴躍逐日繳到捐欵者甚多事務所定於陰曆本月十九日開第二次募捐團大會促進捐務茲將續收捐欵列后何楳軒君募到王衡元志康祥各五十元倪德耀全昌恒各二十元蔡芹甫君十五元陸瑞鴻張畊餘金泉生沈紅斐四君各十元樂振浩君五元徐正甫君募到徐孝仁君五元陳賡發邱友笙二君各二元宋瑞甫君一元陳磬載君捐洋五十元陳錫封君募振大衆友十元自助十元嚴志章君募到戚榮根李澤源協昌號無名氏鄔友銘潘厚生陳高泉王梅卿悅中桂徐森記王忠貴董根富張稼香新春樓各捐洋一元郎豫棖君募到端豐懋王元源昇莊五元自助二元沈慶祥君募到沈仲裕君十元同仁堂及自捐十元朱瑞性張初記各三元森大藥號永泰福莊鴻裕徐振德陸德峻各二元沈文彬金輯五沈春水三君各五元董藍田丁亭蘭應彩 
 
 
 

Page 11

 
 
彰毛高榮蘇賣珊金杏休諸君各一元徐芝蘭君捐五十元曹境掦君捐到姚志龍武樵靑毛信才史鶴鳴徐泉諸君各五元舒承恒陳順元曹良桂三君各二元鄭世君三元曹君自助五十元陳實才忻芝芳張責興郁鋆章陳連璋葉贯榮王福良王瑞燕夏隆興葉四寳柯國章戴枝宏舒承榮邵錦章曹寳升孫阿銘錢幼三俞慧齡邵金全姜和卿李滋生張茂林姚富林王維鏞翁榮生施嘉芳應金才史阿測史阿根朱梅卿勵金魁諸君各捐洋一元其餘再行續報 
[吳佩孚致江蘇李督軍電]  
　　頃得湖南吳師長致李蘇督陽電力主不可再戰言極沈痛於大局最有關係茲將原電照錄於下萬火急（銜略）冬支兩電想俱已上到茲將不可再戰之理由臚叙如下竊察我國由專制而改造共和於茲七載干戈擾攘無歲無之推求其故多發生於法律問題即以此次戰爭論之始於國會之解散繼由傅督之促成竟致兵連禍結大亂經年在此時期耗欵數千萬糜爛十餘省有用之軍隊破碎無餘精良之器械損失殆盡至若同種殘殺生靈塗炭尤足令人寒心佩孚等總角受書稍知大義痛國家之不振奮志從戎每以整軍經武消弭國患爲惟一之目的乃不幸外侮頻來内爭不息徬徨繞室涕泗何從即此次奉命南來亦明知閱牆之禍非國之福然爲維持中央威信起見勢不能不以藉武力促進和平俾内亂得早日解决協謀對外因之忍涙揮戈冀達初志詎中央誤聽宵小奸謀堅持武力得隴望蜀援粤攻川直視西南爲敵國竟以和議爲逆謀推其用意必欲殲滅西南各省而後快夫西南各省非中國土地耶非中國人民耶何竟以法律之爭遂視爲不共戴天之仇也佩孚等分屬軍人即當愛國國亡於外敵固軍人之罪國亡於内亂亦軍人之羞此中央平川援粤實亡國之政策也軍人雖以服從命令爲天職然對内亦應權其輕重利害而適從之非抗命也爲延國脈耳特就我國對於内爭不宜主戰理由謹就管見所及分晰陳之（一）民國精神全在法律立法不善必召大亂國會者立法之最高機關也此次新國會選舉政府以金錢大施運動排除異已援引同類因之被選議員半皆惡劣此等國會不但難望良好結果且必以立法機關受行政之指揮而等贅瘤極其流弊卒以政府不受法律約束僞造民意實行專制釀成全國叛離外人瓜分之禍緣此推之亡國之兆已萌若再以武力平内亂是惟恐亡之不速也（二）我國旣與德奥宣戰方謀對外之不暇若竟以有限之兵力從事内爭置外患於不顧是對敵國寗可屈服對國人毫無遷就重輕倒置貽笑外人是豈計之得者况某國乘我國多難要求出兵而喪失國權之栛定條約以成内爭若不即息外患將不可圖矣（三）我國内爭年餘所有軍用各欵純由抵押借債而來用借欵以殘同種是何異飲酖止渴借劍殺人長此以往恐未罷同室操弋墜落漁人之綱彼時猛省後悔何追况我國内爭此次甚烈戰線由川至閩橫理數千里用兵二十餘萬以此對外無論何國莫敢輕視計不出此殊爲可惜若仍堅持用武連年不休一旦外患紛來應付無術内外交迫何以支持吾國家用人宜乎取德與才不論其黨與派民國以來用人與此層反所以百廢不興適足倡亂近如傅以操切而禍湘徐以違法而殺陸國人咸爲不平而政府不測其惡不燭其奸反使若輩竟逍遙法外或專橫行爲賞罰顚倒而猶以叛逆責人大張撻代豈得謂之持平若果開誠相見人誰無良甘爲戎昩乎此而必服之以武力恐國猶鬭戰禍無窮期矣以上各項理由我軍師旅團長俱表同意即近側南軍心理現况均不願戰用特電達即希鑒察并請會同鄂贛兩督先行通電南弱各省提但和平使雙方前敵各將領同聲相應則大局轉圜當易發生效力曹經略使夙主和平亦必贊成斯議也臨電神馳諸希垂察吳偑孚等陽印 
　　按孫洪伊君來函云此電係由吳之參謀長某君來滬交於弟處者以北洋派軍人而能爲此言不可謂非社會之一大進步且聞其電稿係吳君與其旅長某君所自起草尤爲難得孫君之言如此則此電當非他人所假托矣故綠之 
[上海公學免費生尙未滿額]  
　　白克路上海公學所辦暑期補習科校外生聽講者多至百餘人茲因秋季始業指顧將届特於昨日（二十日）休業聞該校校長楊德鈞君昨復致函贊成人榮宗敬柏烈武邱謂卿郭仲良姚伯由葛鳳岐諸君略謂本校免費生額原爲家境淸寒苦志向學者而設本學期尙餘數名先生如遇有口端學粹之寒苦子弟儘可紹介入校以宏造就而成其美云云 
[學生會學校夏季補習科休業式]  
　　寰球中國學生會學校於昨日上午七時行夏季補習科休業式首由校長朱少屏君致訓詞略謂光陰如駛五十日之暑假期已滿轉瞬又將正式開學矣此數十日之中諸君能力學不倦實屬可嘉然吾甚望諸君於開學之後當益加勤勉云云次仍由朱少屏君給奬（中西書法優美者奬文具孜滿八十分以上者奬該會出版書報）再次敎員梁文明君錢素君女士演說大致皆勉勵之辭演說畢茶點散會旋復由朱少屏君率領補習期内不缺課之學生合攝一影以作紀念聞秋季始業日校定於八月二十六日上午九時夜校定於九月一日午後七時并聞近來該校新生報名投考者已將有四百人卽日截止報名云 
[銀樓業學校定期開學]  
　　大東鬥外花園弄銀樓業初高等小學校開辦以來已歷數年校中中英學課並重其另設英文夜社第學期祗收學費洋三元故報名得源源不絕該校學額日課祗定八十名刻已將滿聞定於陽曆八月二十三日即舊曆七月十六日開校云 
[浦濱公益會籌備大會記略]  
　　浦濱公益會爲陳維翰朱紫珊等發起以舉辦公益爲旨如施診給藥開辦義務小學掩埋浮厝無主棺不施材等事曾於陽曆八月十八日下午四時半開籌備大會首由臨時時長陳維翰推舉陳天民爲代表報告經過情形次由會員陳梓樑以會中經費不足慨捐上地二畝即將印契方單當衆交會請即趕埋厝棺次由顧錫周提議會董年費先繳十二元俟開成立大會時續繳十二元以便即謀進行次由陳維翰提議官廳立案給示保護衆推名譽譽長錢印霞擔任以上三項均經表决茲將開會秩序列下（一）振鈐開會（二）臨時會長報告經過情形（三）臨時職員報告辦事狀况（四）主席俞宗周提議籌備事項（五）推定各部職員（六）會董演說（七）會員演說（八）來賓演說（九）散會 
[公共公廨停訊一天]  
　　今日爲夏曆中元令節公共會審公廨循例停理讞政一天昨日會審員關君除照會輪應蒞廨陪審之英副領事卓白兩君查照外並諭檢察處通知各捕房停解瑣案並令闔署辦公員役一律停止辦公 
[鴨綠路火警]  
　　前晚八句餘鐘虹口鴨綠路錢姓家因煑晚膳遺火積薪頃刻濃烟四佈火光燭天經瞭望臺瞥見立即鳴鐘千警救火會西人各驅踊帶車到場吸水澆熄計燬披屋一間事後捕房飭探往查起火情形復候核奪 
[瘋人投井殞命]  
　　住居晝錦牌樓之蘇州人周茂棠年五十二歲向在邑廟大殿旁東樓小茶館中爲爐予司務近因走失姪媳氣成瘋病時發時愈前日午後周由店歸家舊病復發突然奔入後面投井自盡迨家人覺察將周拖起早已體冷如氷不能施救矣 
[工人觸電殞命]  
　　英美工部局電燈公司工匠錢金發前晚在山西路福州路口地道内修理電綫偶一不愼觸電昏暈旋即氣絕當由監工西人囑令小工將尸抬至馬路上報告捕房飭探舁入斐倫路驗尸所報請公共公廨中西官前往相騐旋由尸妻王氏請求免驗並以身後蕭條要求撫恤捕頭准其領尸棺殮並諭電燈公司給洋一百元作爲撫卹 
[茶客猝然倒斃]  
　　前日午後四句半鐘有一身穿元色香雲紗短衫雪靑熟羅小脚褲老羽緞鞋子衣袋内儲有大洋一元銅元九枚年約三十餘歲之某甲至四馬路大新街口蕙芳園茶館内啜茗忽然倒地不省人事當由値堂人喚捕車送仁濟醫院不及醫治旋即斃命報經捕頭察係暴病身死故未報官相騐當飭地保報堂棺殮並將該尸攝影懸諸老閘捕房鬥首以便屍屬前往認領 
[是馬弁而非警察]  
　　昨報載閘北四區巡警河南人李義慶張文成二人身帶手鎗行經英租界西藏路被捕房中西探查獲一節茲悉李張二人並非四區警察係駐紥閘北之蘇皖緝私營馬弁因不明租界章程致遭拘罰云 
[汽車撞傷行人之結果]  
　　汽車夫陳和尙日前駕車至法租界適有行人張得才在車前經過一時不及避讓將張撞倒跌傷頭顱後由巡捕到來一併帶入捕房張送醫院醫治聽候訊究在案昨日原告傷已痊愈太特傳解法公堂先由原告禀明前情詰之陳和尙供因偶不小心致肇此禍求宥中西官判陳罰洋二十元充公再賠原告養傷費洋十元了事 
[走失婢女之查訪]  
　　淞滬警察廳致所屬各颧函云頃據趙關同函稱八月十八日上午十一時走失婢女一口名春蘭年十四歲蘇州口音面麻身穿白洋紗對襟短袖小衫柳條洋布褲足着白灰布鞋子頭有短辮紥白紗繩迄今未回恐係迷路懇請飭颧查明有無帶區等情據此相應函達即希飭警隨時留心查訪可也 
[三誌誘匿養媳之追究]  
　　通州婦人袁陳氏在閘北四區警署控同居人高阿胖串同成衣匠王子卿誘拐伊家養媳來珠藏匿寳山縣境天七　轩方經余警正派警呂沐之李竟武帶同十一圖地保夥董阿福及原被當事人往提被拐養媳被該處鄉人阻撓毆警等情已記前報茲悉該警等歸颧稟報後余署長復於前日派警備文向廣福鎭寳邑第七颧警所迎提全案人證歸案訊辦詎該鄉民竟聚集多人在七區警所前把守祗許將案解送寳山不准送歸閘北辦理該警等遂於當晚回滬據情稟復現余署長已轉報徐廳長請示核奪 
[拐賣女子之懲處]  
　　南成都路六百零七號鬥牌住户郭桂林與住居閘北之倪生才在公共捕房同控湖北人柯友英甘士二陳福卿袁柏林串同婦人柯趙氏張郁氏等誘拐十六歲女兒郭桂花十五歲女兒倪阿寳帶往九江販賣等情業由老閘捕房特别機關華探目張芝卿西探目壳羅香將被告等先後拘解公共公廨訊供管押在案茲經該探目等查得郭倪兩女係陳福卿袁柏林二人所拐串同張郁氏得洋一百五十元賣與柯趙氏之子柯英友爲妻故於昨晨將一千人併解公堂經中西官訊據中西探禀明前情請究判陳福卿袁柏林各押西牢一年柯趙氏張郁氏各押女所五個月柯友英甘士二從寛斥釋郭倪兩女各交其父領回完案 
[在押吸煙之干涉]  
　　公共公廨男押所内之張子林於前晚十一句鐘時私吸鴉片被一百四十號管所華捕查見向阻不睬當將烟具持至冩字間禀明駐廨西捕頭昨日將張解至公堂請究經俞襄讞會同美副領事丁君訊供之下判張罰洋十五元充公烟具銷燬 
[巡官捉賭]  
　　滬城福佑鬥内仁吉里鴻興樓茶肆因抽頭聚賭爲一區二分所李巡官等訪悉於昨日午後督率巡警馳往拘拿當場拘獲馬福生張文耀吳阿四許兆楨等四人並起獲賭具及銀洋鈔票等解送到所經五淸和警佐提訊之下判令爲首之馬福生罰洋四元張文耀等三人各罰洋二元賭具等没收充公 
[冒名領欵之控訴]  
　　河南路十七號鬥牌某店夥無錫人秦彩南於本月一號私刻南洋藥房圖章向中國郵務局冒領洋三十元嗣被該經理李達夫查悉報告總巡捕房飭探將秦拘獲昨解公共公廨經中西官訊據原告代表律師上堂陳述案情被告秦彩南亦延律師到堂代辯請求准予交保候示中西官判秦存洋三百元保出聽候訊核 
[虧欠欵項之否認]  
　　洋人助拉惠而（譯音）前將吳濤淸扭至法捕房聲稱吳在漢口虧欠商人銀四千五百兩向索不還逃至上海故此扭案求追捕頭諭令管押在案昨日將吳解送法公堂先由捕頭禀稱原告因有他事故未到案請爲核辦詰之吳供此欵係他人經手所欠與商人無涉求察中西官判吳交一千　人　並保出外聽候復訊核奪 
[小飯店勒令閉歇]  
　　虹口培克而路一千四百八十二號鬥牌小飯店主李祥才因房屋污穢曾經工部局停給執照着令照章修葺整理潔淨詎李並不將屋修理且仍照常管業當被一百六十一號與六十四號中西兩捕查見禀請公共公廨出單於昨日將李傳案經中西官訊悉前情判李立將該店歇業不准再開 
[拘獲一羣流氓]  
　　流氓孫阿胖許榮生等於上月間在法新租界華揚茶樓内向陳浦勝譚老五等尋釁突出利斧將陳等頭顱确傷迨至巡捕到來匿輩均各逃逸僅將受傷人送往醫院醫愈後傳至法公堂判候緝拿阿腾等到案再核在案茲於前日由探目黃金榮沈德福張掌福等偵悉孫等匿跡折爾路南陽橋地方當即前往拘獲孫許等八人帶入捕房昨解法公堂請究先據捕頭禀稱查得孫等尙犯他案惟刻下尙未查明應請展期開審中西官判孫等還押聽候查明再行訊辦 
[原被均請展期復訊]  
　　虹口小菜場春記順記隆盛永費興發等牛肉店代表張阿弟延請律師在公共公廨刑事科控同業朱阿福糾衆行兇摀毁招牌損害營業等情昨晨又經公堂復訊兩造代表律師到堂表示同意請求展期再訊中西官判被告仍交原保候再訊核 
[行兇人放棄保洋]  
　　甬人李阿標前日在西華德路不知何故將婦人王張氏扭住兇毆被捕查見以其違章將李拘入捕房存洋保出昨經公共公廨中西官傳訊被告不到判將保洋充公 
[崗警追獲搶匪]  
　　住居南京街陳正喜家之十一歲女孩聚珍於昨晨九時至菜市購物途遇匪徒攫取金耳環一枚携贓奔逃女即大聲喊救當由第七守望崗警帮同追獲江北人張阿桂一名搜出原贓解入一區一分駐所經王署員訊明飭將人贓申解警廳司法科訊究 
[攫取女孩金圈]  
　　陳德生挈領十二歲女兒瑞香往親戚家探視行至南碼頭被菲徒王阿榮將該女孩金圈一付攫去常由巡警追獲人贓解送一區一分所昨日函送地檢廳訊辦一面着原告携女投廳候質 
[綢莊捉獲對買賊]  
　　無賴陳阿德前日串合同黨黃煥林至南京路七十五號鬥牌某綢莊以購買衣料爲由乘間竊取値洋數十元之花緞一疋携贓圖逃當被店夥察破報告包探尤阿根將陳等拘入捕房昨解公共公廨經中西官訊供屬實以陳係過犯判押西宾半年黃押二月贓給原告領去 
[乘間窮取刀斧]  
　　蘇州人陳根生昨晨至百老滙路四百九十三號鬥牌視安國所開之煤炭店内以購炭爲由乘間將斧頭菜刀藏入衣内圖遁被店夥林桂忠瞥見將陳扭交包探陳廣義帶入捕房押候解廨請究 
[螺絲釘來歷不明]  
　　江北人李大携螺絲釘一蒲包至虹口太平路圖售經包探沈崇禮向之詰問來歷李對答支吾即將人贓一併帶入捕房捕頭諭着押候查明失主解廨訊究 
[包探拘獲竊賊]  
　　無賴蔣菊仙　晚闖入塘山路二十一號鬥牌日本人家竊取綢被毛毯等物逃出被採查見拘入捕房昨解公共公廨經中西官訊實判蔣押西牢半年期滿逐出租界 
[鄰婦串婢行竊之敗露]  
　　住居老北鬥内福田菴路之婦人邱張氏近來房中所儲銀洋時常被竊該氏以房鬥旣鎖銀洋何從竊去乃向家中十六歳使女冬來再三盤詰抄出鎖匙一枚據冬來稱此項鎖匙爲隣婦王尤氏所給所竊銀洋亦爲王尤氏取去於是邱張氏投報二區一分所派警將冬來王尤氏一併拘獲昨日連同抄出之鎖匙函送地檢廳訊辦 
[淞滬警察廳批示兩則]  
　　婦人陸吳氏批據呈備案各節係屬咎由自取未便照准此批 
　　徐慶恩批呈悉候再派探傳案勒遷可也此批 
中華職業敎育社通訊 
[中華職業學校招生定期試驗]  
　　本校茲定於陽曆八月二十五日上午九時起至十二時止舉行入學試騐凡報名諸生務望携帶筆墨准時到校投考是所至盼校址在上海西鬥外王家闕路南放生局隔壁 
來函 
[湘賑調查員來函]  
　　紅十字會湘賑幹事部刻得調查員魏廷暉君號旭東來函照錄如下八月十號十時由潭出發連日大雨沿途官道被淹數處除有船可渡外餘皆冒水而過其最深者不下五六尺禾苗盡淹行六十里抵湘鄉屬之馬鐺舖水橫田壠不能前進祗得宿於此今早就道十時路經湘鄉縣城表面雖靖而商業猶未完舊已開舖鬥者寥寥無幾再行八十里至紙馬橋天色已晚就此寄寓計自離湘鄉縣後居民遷徒十室九空日則歸屋夜則逃亡有被刦掠者有受姦淫者有遭火燒者甚至數十里之内不聞有雞犬之聲不見有人煙之氣間或行人往來不但無可投宿即携帶有米亦莫能炊種種慘狀實不忍目睹廷暉一切食物均未携帶幸於途次得遇劉直餘君携有餅飶乾得以共食隨帶夫役亦祗有此一充饑耳據鄉人云由此往寳慶更苦數倍八月十二早至永豐自此至寳慶尙有一百八十里准十四日可到云 
[紅十字會勸募湘賑書]  
　　中國紅十字總會駐湘放賑員報告如下湘省自有戰事以來南抵嶺橋北迄洞庭連綿數十縣無一片乾淨土湘民慘遭斃命者數萬人無衣無食者亦數萬人其壯者散面之四方者又不知凡幾往往至一縣如入無人之境傷心慘目莫此爲甚至醴陵株州人烟斷絕惟見一片焦土白骨成堆一種臭惡之氣種人即成疫症故軍隊不敢久駐其地現雖由地方官出示面告招集流亡奈應者寥寥因無生計可圖耳所　無告窮民經四五日之久無杯漿入口者比比皆是雖經知事開倉平糴奈災區太廣杯水車薪於事無濟若不早籌急賑恐此後湘民無噍類矣伏祈中外諸大善士慷慨解囊救此孑遺本會員爲災民九頓首以祝之本會自接此函後急發通告爲湘民勸募急振錄啓如左嗚呼兵禍疊遭三湘最劇流亡載道四顧無家美宅良田鞠爲茂草獸蹄鳥跡遍於通衢方今烈日揚威疾病呻吟孙絕轉瞬西風釀冷饑寒交迫堪憐此固見者爲之慘目聞者亦足傷心矣本會疊蒙中外善土閨閣名媛義粟頻頒仁風遠布無如災區太廣振濟難周重爲災黎請命敢求我佛慈悲爭先解囊總期多多益善掬忱奉布還祈源源而來 
[濟生會赴湘辦賑員報告]  
　　上海中國濟生會接湘省辦賑員黃國英君由漢口來七號函照錄如下八月十二日晨由岳陽抵漢庽福昌旅館三十七號連日趕訂貸資證據及章程請領居留所志願書及章程臨時急振振票施米處領米證據及章程等件手續極繁幸盡一晝夜之力訂成付印近兩日編訂株洲醴陵報告書（在湘時終日會客夜間又混熱多蚊不能辦事）今日告竣適長沙鏡蓉照相館又將株醴災區之影燈片及照片裝箱交由中日銀行王雨亭君轉託日淸公司之沅江丸帶下均准於明日即舊曆七月十一日託招商局施成之先生交江新輪船寄申約十四日可以到滬届時望派妥當茶房（最好庶務處能去一人到船自取）往取報告書及影燈照片一箱上落須格外小心移動不可撞碰開箱尤須小心照片取出後影燈片仍請留存箱内存於庫房乾燥之處不可使之受濕待英回申另有作用湘潭縣之株洲鎭醴陵縣城及其附近均聯合各機關分任振務定八月十七日卽舊曆七月十一日撥資前往開辦本會及京直奉名下在株洲擔任之居留所建築費四千元臨時醫院及防疫衞生等費一千元醴陵境内所擔任之居留所建築費二千元衛生防疫臨時醫院經費先定五百元臨時施米二千五百元恢復土窠貸資基本四千五百元以上統共撥出賑欵一萬四千五百元日内尙須撥賑平江縣北鄉特别急賑費四千五百元連前撥出一萬九千元前收滙漢二萬元僅餘一千元尙有醴陵南鄉尚須往辦緊急之急賑一次約須一萬五千元岳陽各鄉緊急各約需一萬二三千元以上皆目前不能不賑萬不能稍緩者乞竭力籌備以便進行湘省賑務各機關均須代爲籌劃視英一人爲轉移恐非數月不能脫身但按自己所處地位萬不能留湘數月如决意離湘於湘省災黎之生計存亡大有關係於心不忍進退兩難今决意八月二十日即舊曆七月十四日由漢乘南陽丸回申部署一切再行入湘餘容面詳黃國英謹啓八月十六日 
[四區警署來函]  
　　逕啓者頃閱報載有四區警察李義慶張文成二人前晚身藏勃郎林實彈手鎗各一支行經公共租界被探查見疑是匪徒拘入捕房判各罰洋十元充公以儆等情閱之深爲駭異查本署巡警中並無李義慶張文成其人列無身帶槍彈由巡官派赴張統領家照料情事想係訪員誤錄以致傳聞失實惟事關本署警察名譽相應聲請登入來函欄内以昭覈實是所感盼順請台安第四區警察署謹啓八月二十日 
雜評二 
[覺悟與方針（訥）]  
　　近日京電屢有段派覺悟之言謂將轉移對内方針以對外也吾謂政府有轉移方針之機會蓋已久矣政府不悟而屢失之至於今日對外不得不戰對内不得不停單實處無可奈何之情勢故政府之所謂轉移方針云者實情勢迫之不得不轉移也非出於覺悟也爲覺悟而轉移則其轉移出於本心必有幡然一變斷然决行之表示迫於情勢不得已而轉移則其轉移出於勉强絕非心之所願舉動必將濡滯而猶疑段派之果眞覺悟耶抑否耶吾將於此後政府之舉動卜之矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[中元新燄口] [  守拙子]  
　　一心召請前淸宫保洪憲國卿中華三姓家奴民國四朝元老神離貎合時懷遠大之圖蒂固根深常作非常之想嗚呼人老原來心不老菊殘猶有傲霜枝如是候補總統之流一類孤魂等衆惟願承三寳力仗秘密言此夜今時來臨法會 
　　一心召請風流司令跋扈將軍行兵共仰處威營窟善爲兔狡會師武漢七逢美滿姻緣開府幽燕欣拜特殊簡命嗚呼經略頭銜加四省頒來銀印樂如何如是督軍省長之流一類孤魂等衆惟願承三寳力仗秘密言此夜今時來臨法會 
　　一心召請奉軍司今内閣功人北洋派裹中堅主戰團中分子稱兵刦械自誇計畫之工殺狗駭猴人訝心腸之硬嗚呼伐異黨同旗幟樹錚錚口作乞憐聲如是在野政客之流一類孤魂等衆惟願承三寳力仗秘密言此夜今時來臨法會 
　　一心召請賣票掮客冒牌公民慣分行者之身善借觀音之手領來票證大都李戴張冠簽到姓名半是子虚烏有嗚呼牛鬼蛇神開選舉九流三敎盡登場如是議員轎夫之流一類孤魂等衆惟願承三寳力仗秘密言此夜今時來臨法會 
　　一心召請餐霞居士買士商人彼輩鎗使鈎鏈吾儕膏銷福壽再延呼吸乃絕地以逢生重說煎熬起死灰而復熾嗚呼功敗垂成留污點沉淪黑箱幾時歸如是黑心烟鬼之流一類孤魂等衆惟願承三寳力仗秘密言此夜今時來臨法會（四） 
家庭常識 
[過街笑] [  離垢室主]  
牙痛最爲難受若以頂好氷片和以銀硃少許擦之奇效且不論風火蟲牙皆治蓋余連日牙痛多方治之罔效昨雲章上人傳余此方經時而愈洵足稱爲過街笑也（却酬） 
[簡易捕跳蟲法] [  江陰夢偃]  
跳蟲之有害於衛生凡人皆知然其跡直敏捷捕之者往往有捉影之憾茲有最簡易最穩妥之一法無論多少均可一綱打盡法將白絨羶代被夜蓋身上翌晨檢視此羶則跳蟲皆僅以其頭部藏入絨内身部裸出於外且毫不跳動捕殺之非常便易此余家人常試以爲佳良之法不知者何妨一試之 
[治牙痛] [  朱超華]  
以桂樹皮（即桂花樹皮）成末和杭烟裝以烟筒吸之甚效（却酬） 
[洋鐵罐] [  栩園]  
罐蓋如嫌其鬆可用手將罐身之上口揑成楕圓形然後加蓋即緊 
[五香瓜子] [  鞠]  
西瓜剖食後其子如積之不多可置碗内加茴香等香料並略加食鹽淸水在飯鍋上蒸之然後躧燥食之香味與市售者無異 
[風火跟痛] [  鞠]  
用無敵片擦面牙粉以淸水調化成杏酷湯狀用細布濾過洗之洗後閉目移時再以淸水洗之日洗三次兩日即愈此法已治愈多人特錄之以告同病 
蠶業須知 
[夏秋蠶飼育法（三）] [  村士]  
　　（三）夏秋蠶飼料蠶以桑爲主不諭春夏秋皆無異也故凡欲養夏秋蠶必當設特别專用之桑園使不妨於業務及經濟之得失爲主要否則或將所有栽培之桑分爲三七或四六兩殷以六七份之桑飼春蠶餘則以供夏秋蠶之用亦庶乎兩得其宜焉述如左 
　　（一）用桑用桑之適否影響及於蠶兒之發育者在夏秋蠶尤覺著明曾經歷次試驗以硬厚葉育與軟薄葉育比較其優劣則硬葉育之經過日數遲延至十五日以上而繭量與繭質亦於上中下之間遞差一等是知偏硬偏厚之尤爲不可也蓋夏秋蠶期之桑葉其硬軟厚薄之程度比諸春蠶期之差數殊多原以飼育春蠶之際蠶兒與桑葉之發生其時期大槪相等且飼育者得以利用早中晚三種之桑葉故兩者之發育程度多相一致若夫夏秋蠶葉頗難槪論或有從不摘採以使其發生更有從其發生而採葉者故蠶兒之逹成長時遂不免用幼軟之葉而招不良之結果是於採用桑葉之際不可不注意選擇也今就一本之新條而論自上至下除第一二葉過爲柔嫩不適用於蠶之良餌外其餘各葉則可配於各齡如一齡蠶以第三葉爲適當二齡蠶以第三四葉爲適當三齡蠶以第五六七葉爲適當四齡蠶以第五葉至第九葉爲適當惟至第五齡期中凡自第五葉以下且株際之呈濃綠色者幾可採取其全部以爲食料之需然在最下部之据葉或有綠色不全而皺已充分則養分大差要亦不宜於給與也此外如桑葉中之水分量不問春蠶與夏秋蠶凡百兩之桑葉不可不含有七十兩左右之水分但新鮮桑葉其水分常含有七十五分上下雖有時因貯藏調理等事不能不改少若干大率採下桑葉飼藏一晝夜爲適以是投蠶兒之嗜好自能無礙於衛生而乾燥適中耳然當夏秋之季空氣或乾或濕皆偏屬於極端故雨天而以雨桑飼蠶其不利較春蠶爲甚如不得意而出此自非如春蠶之季僅予給桑量之半額不可反之而在晴空乾燥之時氣温近於九十度則雖給與鮮桑尙以速於枯凋而有不合消化之患此必須撒布少量淸水而後與之如彼含有朝露者轉爲適當之飼料矣究而言之夏蠶與秋蠶於用葉選定上之注意恰相反對即夏蠶槪當梅雨之季節常因其過於溼潤故以選用水分少之桑葉爲主若秋蠶適逢炎暑之時候使用之桑葉必選取其水分多者爲優雖然飼育者固不必以其夏蠶秋蠶而變異其用桑上之注意也要仍以其氣候之乾燥或溼潤變異其飼育上之言法是已（未完） 
長篇小說 
[氷山奇俠傳] [  常覺小蝶合譯天虚我生潤文]  
　　（原名ＨＡＮＯＦＩＯＥＬＡＮＤ法國囂俄著） 
　　第十八章野鬭（二） 
　　杏格兒愕然曰蘇雷汝父死年且百歲生平無大過即汝亦已五十歲矣未嘗獲罪於人間若此鎭石而得自不義則我尙願其爲沙礫乃佳蘇雷泰然曰誠告汝此鎭石者我實得之至正尙憶曩日予維舟於冬星港曰忽有少年一躍而登曰趣往蒙貢其言出如命令吾知其必爲貴介則立剌舟向堡果有軍官佇迓於堡外登岸數語此少年即以領際鑽針擲向予舟似以爲船賃者諸君試思天下乃有此豪舉耶吾因退而自思其人殆與舒墨客有連特重賕以賂我耳故其人狀貎雖成灰燼吾亦能識汝不見其冠上黑羽臨風嘘拂尤足動我記憶之力故我能决是人實爲舒墨客之使舒墨客之信任其人必深於麥東也杏格兒未答忽見史邦齊呼曰止不見前騎有人來耶是必前敵有變言未已前騎亦坌息而止杏格兒曰止汝來何事敵有變耶曰吾偵哨於四隅知冬星全隊之軍之指戈向我且進薄黑璧勢甚岌也此語出全隊立亂蓋此烏合之衆初以爲竿幟一揭即可直抵白根及聞大軍掩至則皆恐懼欲逃杏格兒亟呼曰衆毌恐吾人但兼程而進趣往斯貢根駐兵尙可預備迎敵史邦齊曰然則麥東何往則皆怒曰此人直間諜耳在平明時已不知何往吾儕墮其計矣蘇雷呼曰杏格兒以吾思之不如駐兵於此以待敵來史邦齊則曰否吾以爲不如退杏格兒大呼曰是何方事已至此豈有怯退史邦齊曰其如蒙貢之兵多何杏格兒曰然則如苛稅何汝獨不憶汝家中尚有奄奄待斃之老娘耶史邦齊乃仰天嘆曰天乎願爾仁慈能免吾人苛稅杏格兒曰咄能免吾人苛稅者唯吾刀耳吾豈能首鼠兩端告奮而出復竄而歸與辱不如死也則拔刀曰退亦死進亦死死一不如進猶可覓生路吾兄弟父老其寗死於苛政下乎衆皆應聲曰不如進也杏格兒曰然則進黑壁客兵新來可以襲而敗之於是皆呼曰進黑壁耳必襲而敗之其中獨雅谷不呼蓋處衆人之中已無自由之權而心中則知彼麥東者實爲間諜廻視所謂罕恩者則方肩其石斧目灼灼以隨衆人之後似杏格兒翻爲其領袖者然（未完） 
 
 
 

Page 15

 
 
   
 
 

Page 16

 
 
   
 
