# 1908 - 35 - 4912582

 

Page 1

 
 
   
 
 

Page 2

 
 
上諭 
[正月初八日奉]  
　　上諭端方等奏江寗等屬秋禾被灾請將新舊錢糧分别蠲緩一摺江蘇江寗等屬上年入夏亢旱秋後連得大雨湖河泛漲田禾多被淹没復受風災収成歉薄若將新舊錢糧照常征収民力實有未逮加恩着照所請所有上元等二十六州縣廳同繼安等四衛歸併各州縣經征被災田地及未墾荒田營壘壓廢各田應征三十三年地丁錢糧均著分别蠲緩其上元等州縣廳衛節年未完原緩遞緩各款均著分别展緩帶征以紓民力該督撫即照所奏詳細開明區圖村莊頃畝數目升刻謄黄徧行曉諭務使實惠均霑母任吏胥舞弊用副朝廷軫念民艱至意餘著照所議辦理該部知道欽此 
　　上諭端方等奏江寗等屬秋禾被灾請分别蠲緩漕糧一摺江蘇江寗等屬上年入夏以來亢旱日久秋後連遭大雨收成歉薄應徵新漕若令照常完納民力實有未逮加恩著照所請所有上元等五縣歉收田地及山陽等二十五州縣勘不成灾田地應征上年漕粮及改征折色銀兩均著分别蠲緩帶征其上元等五縣未墾荒田同江都縣及揚州衛營壘壓廢民地除墾熟啓征外其餘坍荒地畝應征漕糧米石並折色銀兩著仍予蠲免以紓民力餘著照所議辦理該督等即照所奏詳細開明區圖村莊頃畝及應行蠲緩細數刋刻謄黄徧行曉諭務使實惠均霑無任吏胥舞弊用副朝廷軫念民艱至意該部知道欽此 
　　上諭端方等奏蘇州等屬秋收歉薄請將應徵錢漕分别蠲减緩徵一摺江蘇蘇州等屬上年自春徂夏雨澤愆期秋後復連遭霪雨通省收成均形歉薄若將應征錢粮照常徵收民力實有未逮加恩著照所請所有長洲等二十八廳州縣抛荒坍廢等田銀米常熟等二縣被淹無收田銀米青浦等四州縣被淹未種田銀米陽湖縣被淹歉收田上忙條銀崑山等二縣抛荒蘆課田條銀江陰縣展緩三十年新墾田銀米靖江等二縣被歉無收蘆田課銀著一併蠲免崑山等縣歉收田條銀漕米各等項均著分别减免以紓民力餘著照所議辦理該督等即照所奏詳細開明區圖村莊頃畆及應行蠲免細數刋刻謄黄徧行曉諭務使實惠无霑母任吏胥舞弊用副朝廷軫念民艱至意該部知道欽此初九日奉 
　　上諭福建督糧道員缺著張星炳補授欽此 
　　上諭福建福州府知府員缺緊要著該督於通省知府内揀員調補所遺員缺著智格補授欽此 
[旨蘇州織造著棫興去欽此]  
 
 
 

Page 3

 
 
上諭馮汝骙奏查明杭州等府所屬各塲未墾竈蕩田圖請蠲免竈課錢糧一摺杭州嘉興松江各塲所屬荒蕪竈蕩墾復無多若將應征竈課錢糧照常征収竈力實有未逮加恩著照所請所有仁和海沙鮑郎蘆瀝横浦浦東等塲荒蕩未墾竈蕩應征上年竈課錢糧准其全行蠲免以紓竈力餘著照所議辦理該撫即刋刻謄黄徧行曉諭務使實惠均霑母任吏胥舞弊用副朝廷軫念民艱至意該部知道欽此 
[宫門抄]  
　　正月初九日召見軍機李雲峯陶福同 
論說 
[人格說]  
　　人格云者。有國家之人空格。有個人之人格。法學家之言曰。法理上所指國家之人格。可使傳諸後世。永永無窮。與吾人生於世界上之人格大異。吾人生於世界上之人格。上壽不過百年。無長生之術。（見法政用語雜解）嗚呼。以此釋人格。則吾人性於世上。即有百年之上壽。將閱一新年。人格且减低一年。而年愈少人格愈高。年愈高人格愈少。吾人且將哀之不暇。尚何祝賀之有有。是理乎。記者因作。此以解之。 
　　中國人所以人格之不足者。不在生命上之解釋。而在人爲上之自取。試觀上下社會之舉動。無一非喪失人格之道。今且扶其理由。爲我國人告焉。 
　　人格之性質。有公法人與私法人之别。然公法私法。均爲國法之一部分。故從國法全體觀之。初不必分爲二類。通謂之人格可也。其觀念之存在。約有三說。 
　　（一）目的存在說國法所認之人格。有自主自存之目的人類有自存之目的而能自主者。國法上即認爲人格而保護之。蓋人格云者。許自以其意思主張自已之人格。故人格保護。亦云自由。亦云權利。今中國人束縛於專制政體之下者久矣。由政體上之習慣。以養成其依賴偷惰之性質。一般社會上之行爲。有能自主自存之目的。而出以自由者乎。有能自主自已之權利而從而保護者乎。無自由即無權利無權利即無保護。無保護即無人格此中國人人格不足之一原因也。 
　　（二）法律關係說人格之說。有謂出於法律界存在者。非出於自然界存在者。故無自然的之人格。祗有法律上之人格而已。欲法律上認爲人格。必個人先守法律。中國之無法律。外人譏之久矣。政府不以修訂法律爲務。一般國民。無論若官若紳若商若工。其舉動無一不違背法律。干犯法律。而事事軼出於法律之外。事事軼出乎法律之外。則法律上必不認爲人格。即不得謂之人格。羅馬之奴隷。法律上何以不認爲人格乎。我國人何夢夢若此。然其所以不守法律之原因。胎於無教育。無教育。故無知識。無知識。故無人格。近人言人格者。以爲一方關係於法律。一方關係於教育。即此義也。此又中國人人格不足之一原因也。 
　　（三）權利主體說人格者有意思主體之意義。（又云權利主體）即所謂法者定人格與人格間之關係者也就。意思主體定意思之界限者也。夫年幼之人。不得認爲有人格者。無發表意思之能力也。財產權有不得不屬於法定代理人者。無意思限之也。今中國人思想之幼稚。與幼年人等思能力之薄弱。與幼年人等。倘長此不進化。則一已之權利將終不能。豈非大可哀乎。此又中國人人格不足之一原因也。 
　　人格觀念之存在。大要不外此三者。而此三者。中國人最爲缺乏。則所謂人格云者。將從何處言乎。夫人而無此三要素者。固不認爲人格。然亦有非人而法律上認爲人格者。即團體是也。夫法律上所以認團體爲人格者。因團體爲離人獨立之物。得使其有意思有行爲。而不與經理人之意思行爲相混故也。即舉會館爲比例。俗語所謂會舘敬啟會館頓首之類。非儼然有人之資格而能發表意思行爲者乎。今中國人所結之團體。若某會若某局規。則不備機關不備。一切組織立法均不備。則尚能不意思之發表。面行爲之可言者乎。以故今日之中國。不特無個人之人我。并無團體之人格。人格且無。尚安足以言治理乎。此記者之所以喟然有感也。專電 
[電一（北京）]  
　　江縣蘇撫會奏上年江北災荒截漕辦振欵目甚鉅請免造報銷奉旨該部知遵 
[電二（北京）]  
　　又奏禁烟稅絀祇有創辦官膏以資挹注俟部考察擬章 
 
 

Page 4

 
 
再行開辦惟公債礙難舉辦 
　　按上年許珏條陳禁煙舉辦公債一摺曾廷寄江督蘇撫議奏今觀此奏當係議復許摺 
[電三（北京）]  
　　學部奏請將各省提學使由部開單請簡奉旨不准 
[電四（北京）]  
　　粤督桂撫會奏太平道缺請以姚紹書補授奉旨照准 
緊要新聞 
[日輪裝運軍火續聞]  
　　初七日香港電云日本輪船大津丸被中國海關扣留據稱該船在澳門附近華界拆卸所運軍槍藥彈等件計船中共裝毛瑟槍一千五百枝藥彈四萬顆惟船中人則謂該船因候潮水故停泊澳門港外并無卸去軍火之舉云云現該輪船已由中國砲艇二艘巡緝艦一艘押解送至廣州省城譯字林報 
[議覆直藩奏陳旗丁生計北京]  
　　内閣政務處奏覆直隷布政使增韞奏推廣旗丁生計一摺略謂遷民之策自古爲難道遠則轉徙艱人衆則費用鉅故東西各國殖民政策首在航路軌路之交通今如原奏調查邊荒一節黄河上游若後套多可耕之地遷民屯墾以西北駐防爲便若陜甘之與新疆川省之與藏衛名爲接壤而蠻山沙漠跋涉於數千里之外非獨人情不順抑亦事勢難行惟東三省水陸兼通而人稀土沃徙墾最宜現據該省總督徐世昌等奏報籌備遷民一摺謂京漢一路與京奉軌綫相接海上航路由烟臺而逹營口取道尤便計赴江人民以直豫皖鄂及山東數省爲宜刻正籌畫安插經費一俟妥商就緒應即遣員繪圖遄赴各省設局辦理以廣招徠等因是該藩司遷民開荒一策若先從東三省辦起似亦因時制宜之法應請飭下直隷山東河南安徽湖北各督撫將軍副都統等查明駐防旗丁數目除原有牧廠莊田及附近州縣有地可購遵照八月二十日諭旨辦理外其或本省無地可授及閑散旗丁並無營業者分别調查另編册籍一面咨會東三省督撫詳籌辦法總期在本旗無抑勒遷移之弊在墾地有所至如歸之樂庶幾逐漸推行費不煩而事易集至圍　墾務光緒三十一年奉旨派臣袁世凱督辦當將委員勘丈設局招墾奏明在案是該處屯墾業經興辦無庸再議又原奏分别業田學田及每丁領地十頃一節查墾荒十頃恐非一夫之力所能周招佃承種又易啓展轉典押之弊且墾地有遠近田土有肥磽似難一律而論王籌貸成本自是開荒要義惟原奏謂　日一畆者貸給資本銀一兩則如移屯萬人人領十頃借本已需千萬川資一切尚不在内如何籌集鉅欵原奏亦未有辦法以上兩端應由駐防與招墾省分將軍督撫等會同商定擬議章程妥爲經理如其屯墾之事辦有端倪非有銀行爲之樞紐則交通不便而機關不靈當如原奏籌設勸農銀行及分設支店貸欵購物一切取給於斯目前但爲便民之計異時即爲儲蓄銀行之基將來應需成本除該省設法籌集外或由公家量爲補助以冀漸次擴充其指撥磅餘及由旗丁舉員承辦事多窒礙應無庸議以上各節清查資遣責在駐防省分經畵安揷責在招墾省分如由該管各地方官總其綱要徐圖布置自能期底於成所請設立管理大員竊恐事權分屬無所裨益云云奉旨依議 
[奏覆貴州開辦農工商局北京]  
　　農工商部會同學部議覆貴州巡撫龐鴻書奏報開辦農工商總局摺略云查該撫設立農工商總局派員試辦自是爲振興實業起見先從講求水利開辦　砂設立官錢局及各公司以爲農工商入手基礎辦法均得要領局中叅照部章分設四所將礦政調查局歸併工務所經理於部章亦無不合至所稱黔省擬設學堂應如何劃分界限各節臣等公同商酌該省擬設之農林學堂試騐場藝徒學堂應由農工商局隨時督飭考求表列成績遵章呈報農工商部至所有教課規程設備規則關乎管理員教員學生等一切事務及將來畢業考試事宜自應由承辦各員禀承貴州提學使司酌核辦理並由該提學司隨時認眞督察詳報學部以符定章各省所設學堂亦一律遵照辦理光緒三十三年十二月十八日奉旨依議欽此 
短篇小說 
[窮侍御]  
　　朔風凄緊。日色黯然。京華冠盖。相望於道京員之閒散者。皆奔走借貸疾首蹙。頞而相告。曰長。安居大不易長安居大不易。 
　　囗囗胡同之路口。有華屋一區。門楹巍煥門外貼一珊瑚箋之門榜。大書而。特書。曰囗囗道監察御史囗。 
　　大門。之内。蛇鞭雉。帽氣象煊赫而門。内闃寂。絶無人聲。 
　　有頃。忽有喧詈之聲浪。自内而。出直逹門外。聽者之耳鼓叫號怒駡幾不辨。出諸何人之口。 
　　約二十分鐘許。喧呶之聲　愈甚忽聞一人大聲曰我不知何者爲都老。爺可者爲都大人。今日之。事我第知索逋而已。得錢即止。不知其他。 
 
 

Page 5

 
 
噫。此何聲。耶此何人耶。以堂堂侍御公之。宅内。而有如此之聲滬耶。聽者聞。之乃百思而不得其故。 
　　忽一華美之騾車。自遠馳王。歘疾如風雨。至侍御之門外。遽止。車中坐者。一狐裘貂冠之貴客。一躍而下。遽入大門内。 
　　貴額旣至廳事見所謂侍御公者。方獨坐胡床之上。木然不語。廳事之外。短衣而窄袖者三五輩。目光熌爍。握拳攘臂。如獰狗之受擊跳踉不已。貴客乃笑謂之曰。汝領賞耶。抑索負。我姓甚名某。居某某胡同。汝輩速去。明日於我取償。 
此語一。出衆人乃大。喜各鳥獸。散 
　　侍御見此貴客之舉動。大駭。痴立不知所可。貴客立牽侍御之袖促膝而坐。附耳作密語。聲浪至低不。可辨。若蒼蠅之在甕中者。 
　　語良久。侍御有喜色。立頷其首貴客摸索腰際。出一紅紙之巨裏。納諸侍御之手。遽起出門去。 
　　侍御偃僂送客。旣返撫掌大笑。聲震屋壁。忽俯首作搆思狀。叱僕進墨。拂紙有聲。 
　　翌日。侍御華衣出。都中喧傳侍御上摺劾某大員。直聲遂雀起。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
調查 
[外蒙古物產]  
　　外蒙古爲中國北隅地勢寒冷所有物產不及内地之豐饒然每年所獲者尚值銀一千五百餘萬兩其大宗爲鹽碱皮毛四項鹽與碱乃蒙古之天然產物不需人力實爲内地所無計全境内其有鹽湖四處碱湖十二處任人取用旣多且潔誠一大富源也然其物祗能銷於本境倘運往他處一切運費較諸原價加至數倍焉是必待鐵路修成方可昌言推廣矣至毛貨一宗則均係運往俄美兩國銷售每年出口者爲數不資若能就地設立織毛製皮各廠其挽回中國利權當不啻倍蓰可不念歟况庫倫爲外蒙古商務之中心點蒙疆所產各物薈萃其間雲屯霧集兹將本年出產總數以及巿間價值爲一表備留心時務者採擇焉表如下 
[物產名總額價值]  
　　鹽　　　　　一千五百萬斤　　　　每斤銀六釐 
碱　　　　　八百萬斤　　　　　　每斤銀八釐 
羊毛　　　　三百五十萬斤　　　　每斤銀八分 
駝毛　　　　十五萬斤　　　　　　每斤銀一錢二分 
羔皮　　　　一百萬張　　　　　　每張銀二錢一分 
老羊皮　　　八十萬張　　　　　　每張銀三錢 
山羊皮　　　六十五萬張　　　　　每張銀三錢五分 
灰鼠皮　　　八十萬張　　　　　　每張銀二錢 
山獺皮　　　六十萬張　　　　　　每張二錢五分 
馬皮　　　　十萬張　　　　　　　每張銀七錢五分 
大狐皮　　　十八萬張　　　　　　每張銀二兩 
元狐皮　　　一千張　　　　　　　每張銀十兩 
沙狐皮　　　三千五百張　　　　　每張銀一兩二錢 
狼皮　　　　五千張　　　　　　　每張銀二兩 
猞猁皮　　　二萬五千張　　　　　每張銀八兩 
貂皮　　　　一千五百張　　　　　每張銀二十兩 
水獺皮　　　三百張　　　　　　　每張銀四兩五錢 
獾皮　　　　四千五百張　　　　　每張銀二錢 
豹皮　　　　一百張　　　　　　　每張銀十五兩 
熊皮　　　　一百張　　　　　　　每張銀十兩 
兎皮　　　　十萬張　　　　　　　每張銀一錢 
獁　皮　　　一千張　　　　　　　每張銀一兩 
猾子皮　　　四千五百張　　　　　每張銀四分 
生牛皮　　　八千張　　　　　　　每張銀一兩 
牛尾　　　　一萬五千枚　　　　　每枚一錢五分 
馬尾　　　　十萬枚　　　　　　　每枚銀三錢 
鹿茸　　　　十八萬斤　　　　　　每斤銀十二 
麝香　　　　五百斤　　　　　　　每斤銀一百兩 
黄芪　　　　四十萬斤　　　　　　每斤銀六分 
蘑菇　　　　五十萬斤　　　　　　每斤銀三錢 
小麥　　　　三十萬石　　　　　　每石銀三兩五錢 
墨晶石　　　十四萬斤　　　　　　每斤銀七錢 
水晶石　　　六萬斤　　　　　　　每斤銀六錢 
金沙　　　　八千三百六十七兩　　每兩銀二十四兩 
據此以談蒙古之爲蒙古詎不地大而物博也哉惜其風氣痚塞民間程度尚未知生計界之競爭雖有富源莫能開闢雖有實業未獲振興此正郭景純所云萬里龍荒渺乎莫知所屆矣然則維持蒙古之策敦有亟於生計者耶美其土產勵其人工便其交通大其商務則蒙古雖貧弱或者有以自保焉未可知也 
分類新聞政界 
[禀辦息訟公所鎭江]  
　　丹徒縣王偉臣明府具禀省憲擬開辦息訟公所遴選公正紳董二十五人輪班駐所遇有民間爭訟情事即出爲解勸俾鄉愚不致因訟受累庶可立地方自治之基業奉上憲批准飭該縣令愼選紳董隨時詳察秉公核辦（射） 
[通札錄用警察畢業生湖南]  
　　湘省警務總局札各府廳州縣略謂各屬舉辦警察前曾頒行定章府州廳之警務局與州縣之警務分局應各設副局長及副分局長教務長各一人現在各屬遵辦者尚少推其意蓋以畢業各生閱歷未深遇事不免偏執甚或操之太急權限未明官以畢業生爲贅疣畢業生以官爲腐敗於警務毫無整頓而意見先已難融不思副局長副分局長雖由本局派令前往仍應與地方官妥協諮商倘其不守寂章妄存私見仍可由地方官隨時禀撤不得因本官所委遂有意存迥護之心亦不能因一處之疵瑕致有因噎廢食之慮當此整飭警務之際與其濫用未習警察之人轉成敷衍故事不若酌用本地畢業生尚可兾收實效兹查有某某籍隷某省係由增設警察學堂畢業領有文憑應即明試以功俾警務日有起色合亟札飭即便遵照（敏） 
[札飭採訪法律著述蘇州]  
　　編纂法律官法部尚書沈家本移咨蘇撫陳中丞請飭各府廳州縣採訪各處通人碩儒私著書籍如有攸關法律之書即便送部候核如能采用即當量予給奬云云（禾） 
[沭陽令推諉記過蘇州]  
　　中國監獄腐敗已逹極點業經奉旨改良現沭陽縣令于都以經費無着未能整頓等情禀報上憲上憲怒其推諉卸責飭記大過一次仍飭即赶緊修造迅將開工日期禀報（魚） 
[請欵修築圩堤安慶]  
　　銅陵縣境去秋久雨不晴河水漲溢致將境内仁豐圩江壩衝塌張令以民財竭蹶若令獨力修築惟恐力有不逮刻已具禀撫憲請飭賑撫局在賑撫項下酌撥若干發給下縣以便督率民夫另建新壩以期永固（周） 
 
 

Page 11

 
 
交涉 
[借款築路尚未定議鎭江]  
　　昨歲外間傳言鎭江關前稅司雷樂石向匯豐銀行借銀四十萬兩開築馬路以碼頭捐爲抵押一事兹聞此段馬路由葉州通至北門和由租界經過英人對此大不謂然故目前借欵一節暫作罷論（工） 
[咨請保護英女士游歷安慶]  
　　皖撫准贛撫咨開英國女教士朗廣照等由江西赴安徽等省游歷請俟該女教士過境時通飭經過地方州縣妥爲照料等因馮中丞即飭洋務局轉飭各屬一體保護（孔） 
[英領請究羽士行地兇鎭江]  
　　財神廟道士因爭分香火餘資戳傷同類三人扭入租界血流滿地英領事慈必佑君恐釀大禍特函送洋務局李令請加究治（工） 
[滿洲交涉案彚譯]  
　　初七日東京電云日人欲爲中國建造新法鐵路向中國行文抗議者已有四次日本人頗信英國將願意取消前議云間島之爭今仍懸擱未定日本官更皆以大連日商代表要求給還已繳稅欵之說萬萬不可允從譯字林報 
軍界 
[留兵防盜揚州]  
　　高郵境三多鎭地方去臘到有大帮盜匪白日行刦將鎭中典舖錢貨等店搶掠一空當由該縣禀奉江督派三十三標徵兵往緝尚未弋獲現該鎭紳民公禀省憲請留該營駐防（易） 
[電飭操練巡防隊鎭江]  
　　江督端午帥電飭駐鎭巡防統帶赫成額將各營防兵加意操練以期養成勁旅倘各營官操法不諳准其添請教練官一員主持全軍操法以重防務（庶） 
[請造防兵營房安慶]  
　　廬州爲水陸交通要道去冬皖撫曾飭省城巡防營管帶張春元前赴該處擇要駐紮以資鎭守該軍到防後因無營房卽分駐於各廟宇現張管帶具禀省台請派員前往會勘營房基地以便另行建造（孔） 
[添派砲船巡緝高寶鎭江]  
　　高郵一帶前因匪徒搶刦典鋪連刦數家肆無忌憚當經江北提督王聘帥撥派十三協二隊至高彈壓惟兵單不敷分佈近又奉江督端午帥添派水師砲船十五艘分駐高郵各港嚴密巡緝（射） 
[請奬查獲軍火人員安慶]  
　　蕪湖關道上年搜獲鎗彈三十四箱業經禀奉南洋大臣端制軍批飭边皖存儲以備公用刻文仲雲觀察禀詳江督請飭吉安輪船赴蕪起運至查獲在事出力人員應如何給奬給賞懇祈批示遵辦以勵將來（政） 
[咨催歷年欠解核銷飯銀安慶]  
　　陸軍部行咨皖撫以皖省防軍報銷銀兩歷年欠解核銷飯銀現在辦公經費支絀待用孔殷請飭速行籌解皖撫馮中丞於准咨後即飭支應同遵照辦理（周） 
[札催防營習學農事南京]  
　　去夏江督端午帥曾札飭沿江各防營延聘教習導令防兵習學農務迄今已逾八月各營曾否遵辦未據專報午帥因特札飭蘇臬陸廉訪轉催各防營迅即開辦延干未便（魚） 
學務 
 [P振華女學添設師範補習社蘇州> 
　　蘇城振華女學以各處女校缺乏教習特於本校附設女子師範補習社凡曾習普通家庭教育等書及文理粗通者爲合格不計學額其課程分國文歷史地理家政算術教育定十七八九三日報名考試（魚） 
[長吳高等小學改期考試蘇州]  
　　去臘長吳二縣高等小學堂添招新生定期二十日考試祇以報投校考者人數寥寥因復改期正月十一日考試（草） 
[組織幼女學堂揚州]  
　　揚城丁家灣今春組織一幼女學堂教科分修身讀書女工算學爲四門學費每月五角定二十日開校（才） 
[議抽煙捐充作學費湖南]  
　　湘潭縣各鄉都學已次第舉辦然經費異常竭蹶前據河東河西都學籌款司事余紳澤履邀請煙酒稅局委員陳令希哲在學捐總局籌議將出境煙葉一項每担抽洋四角以二角歸入稅局以二角充作學費現已擬定章程禀奉該縣杜大令批准立案 
[飭查阻撓游學匯欵武昌]  
　　鄂省南漳縣官費留日學生沈維韓近因該縣經理學費紳董阻撓學費延掯不發特具禀鄂督請飭匯解當經趙次帥查約該生派選出洋遊學原案係常年按給經費三百元現在並無因事停給明文因即批飭提學司轉飭南漳縣查明禀覆以便核給實業 
[湘礦議員取具履歷湖北]  
　　農工商部咨鄂督文云蔣道德鈞經理湘省礦務旣經貴督查明在籍專力於此歷任艱難顧全大局於湘礦裨益不少所擬委充本部議員自應查照辦理惟查奏定礦政調查局章程各省遴派礦務議員應由該省督撫開具履歷加具考語咨部加札委用相應咨行查照轉行湖南巡撫照章辦理可也（今） 
[榜示京漢全路車價漢口]  
　　京漢鐵路南段正巡官馮大令澐以漢上各客棧代客買票常有多収票價縮短站路種種欺匿以致各客登車後騐票不符時有受罰之事現擬將全路車價章程榜示各客棧門首及各住房俾衆週知免蹈前弊業將辦法禀請鄂督核示（生） 
[集貲墾田湖南]  
　　湘省南洲廳爲近數十年新淤之地近年本省及外省貲本家至該處購地領照開墾成田者已不下數千萬頃現有前浙撫聶仲芳中丞集貲六萬金擬在該處擇地收墾已派中路礦務總公司文案陳蘭徵茂才前往察看情形再行備價領照開墾築堤聞此次察看後如果屬實相宜則由省集貲前往收墾（月） 
[銻砂價值之墮落湖南]  
　　湘省各屬素產銻砂歷銷外洋今年因洋商抑價各礦商亦相約不以賤價出售故現存銻砂甚多經年以來聞目前囤户收砂價值之賤已逹極點每生銻一墩經售銀一百二三十兩 
 
 

Page 12

 
 
毛砂一成經售銀八九十兩亦近年來未有之事也（胡） 
[創設兩儀織造公司湖南]  
　　湘潭縣某君近在該縣瞻嶽門外集股開設兩儀織造公司業已賃定房屋擇期開辦（亦） 
雜記 
[提學開辦植柳園蘇州]  
　　蘇州毛提學擬在本署前滄浪亭迤東西一帶裁種楊柳南首購空地一方開辦植物園裁種各色花菓雜樹現擬先種山桃接木桃垂柳饅頭柳龍爪槐等數類當在本署頭門置一鏢匭併出示招募花舖承攬包種如有奇様花樹准即書明住址姓名投入鏢中以便傳署面詢（魚） 
[輪船炸爆]  
　　初九日文匯報載香港電云昨日船塢中有輪船名納立脫者前艙煤油忽然轟炸致斃華人二名傷一名 
[札飭通用官銀錢票蘇州]  
　　蘇撫陳中丞札飭官錢局總立嗣後官銀錢票不分清江寗蘇各屬錢莊均應一律兌收如再留難不用卽由地方官提案究懲應先由該局曉諭蘇屬各州縣商民諸色人等一體凛遵一面復札清江等各處地方官出示曉諭（禾） 
[札飭禁阻艒船入境蘇州]  
　　邇來蘇垣有等江北婦女携帶幼稚散布街巷向各舖户强討硬索稍不滿意逞兇滋閙此等婦稚大都住宿艒船草棚因經巡警總局札飭各分局及各城門將此等艒船驅逐出境一面禁阻入城（禾） 
[籌辦喂養公司漢口]  
　　漢陽警局委員謝别駕琦以武漢喂養牲畜素欠講求現擬在漢陽鸚鵡洲地方創辦喂養公司惟需欵甚鉅擬招股辦理（住） 
[鎭江之金融機關]  
　　初四日鎭江錢業同人會議於輔宜堂互查各舖户法歲往來帳目若年底未能清結者一槪停止往來以免日後倒閉受虧之患故初五日所送銀摺竟較往年减去大半（庶） 
[蠧書包漕杭州]  
　　餘杭漕米向由鄉民自行投櫃繳納從無包漕名目詎去臘該縣開倉之第一日即有尊親堂熊記户下包完漕米一百四十九户計共米一百五十七石有餘米色甚低每石祗值四元左右而鄉民自行繳櫃者均在六元以外事爲吳姓紳耆察知係已革庫書何某周某所爲立即會商城鄉紳董公函李令請爲查究（交） 
[駐湘英領請代漢口]  
　　湖南長沙英正領事近因赴申醫疾特電請駐漢英總領法磊斯君倩人代庖當由法君派駐漢副領事許利德君代理（音） 
[組織民食維持社湖北]  
　　湖北黄州府下游武穴鎭商務素稱繁盛現在該處人民因米榖昻貴特組織民食維持社其宗旨在勸諭富户積榖平糶聞已成立矣（生） 
[斥革犯規巡士武昌]  
　　鄂省西北兩警局日前立有自治規則俾各巡士互相稽查兹查有北局巡士朱沛高西局巡士張保卿狹妓飲酒敗壞規則因公禀兩局專辦已將該二巡士斥革矣（生） 
[徽州信客刧案破獲嚴州]  
　　舊臘金華徽商信客在嚴州馬目埠被刧一案業經蘭溪巡警拿獲夥盜四名又初二日沈督帶電禀撫院謂該營排長張弁於除夕日在東陽縣緝獲是案盜首徐法水傅林狗二名當即梱送蘭邑訊據供認不諱現已移送嚴州歸案嚴辦（光） 
路股報告 
[蘇路公司接各處函]  
　　（淮屬阜寗八灘鎭招股處函）續招七百股連前所招四百投共合新股一千一百股於十二月二十日寄交鹽城裕寗官錢局朱立言君轉上（泰州培英女學函）敝校教習學生共六十股已交泰州總機關部彚繳（旅桂蘇浙路事協助會函）張堅帥二百五十股分交第一期二百五十元　張祖寅一百五十股分交一百五十元　王芝祥一百股分交一百元　周潤章一百股分交一百元　陳智偉五十股分交五十元　吕克勉三十股分交三十元　楊道霖二十股分交二十元　丁立羣二十股分交二十元　黄綸閣二十股分交二十元　周岸登十股分交十元　陳慶耜十股分交十元　丁鳳章十股分交十元　李廷華十股分交十元　曾鴻祥十股分交十元　譚兆楩十股分交十元　王恭乾十股分交十元　周肇熙十股分交十元　周王儀劭女士五股分交五元　黄李成玉女士五股分交五元　周肇熊五股分交五元　劉金照五股分交五元　謝上珍五股分交五元　劉叔玉五股分交五元　劉樑五股分交五元　蹇光陶五股分交五元　蕭鳳韶伍股分交伍元　周翰伍股分交伍元　陶嵩壽何炘王國樑陳思各三股分交各三元　郭桑二股分交二元　杜雲帆二十股躉交九十元　郭友記十股躉交四十伍元　陶杜娟女士伍股躉交二十二元伍角　丁韋綺女士伍股躉交二十二元伍角　許慶武伍股躉交二十二元伍角　張廷樑四股躉交十八元　紐永建伍十股分　伍十元　姚桐豫五十股分交五十元 
閱歷談 
[上海之致富術（亻）]  
　　昔陶朱云三致千金。而傳貨殖之首。求富者至今稱之。然我觀於上海。千金何足奇。有十倍百倍數百倍於千金而不止者焉。三致奚足稱。有四致五致六七致而未已者焉。我以是知上海之人。其操術必有過於陶朱公者。茫茫人海。亦有願爲執鞭者乎。 
　　一有口才　　　　二無脾氣 
三賣假藥　　　　四販地皮 
五入西藉　　　　六做翻戲 
七鑽狗洞　　　　八拍馬屁 
九倒假帳　　　　十老面皮 
[上海之員名術（亻）]  
　　莊子曰。貢之爲人。其于於以買名聲於天下者乎。大抵好名之心。古今一轍。特以今日爲尤甚。而今日又以上海一隅爲尤甚。略舉十則。以爲模範。端木氏復生。不易我言矣。 
　　一善演說　　（能哭尤佳） 
二廣交游　　（道銜之資本家商部之顧問官均須聯絡 
三通報館　　（費心揄揚揄揚） 
四吃花酒　　（不曰名士風流卽曰婦 
人醇酒） 
五學西裝　　（不必全改祗須著呢） 
六作東游　　（留學則速成便佳考察 
以兩月爲度） 
七截辮髮　　（蓄辮要短約以營造尺 
二尺爲度 
八出轡頭　　（赴會場也） 
九擺架子　　（遇有延聘必曰某督某 
撫正在延我作不得已 
始允之狀） 
十多帮手　　（預備爲開會結社之贊 
成人） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（六）（初九日報五誤作四）]  
　　華特恩曰。男女結婚。乃天然之自由權。他人不能侵犯。即不告亦無礙。伯爵聞華特恩之語。怒甚。乃謂之曰。汝以爲我固無如此之權力。故作此語以相恫嚇乎。實告汝。以汝應有之財產世爵。名位至貴。不當娶此無恥之淫女。吾苟聽汝者。如汝已死之父母何。語旣。乃揚聲向門外呼曰。約瑟。速來。爲我力驅此婦。 
　　門外噭然而應。一御者岸然遽入。體格高大。肩背絶博。似强有力者。垂手立於伯爵之旁。伯爵又呼曰。約瑟速來。爲我驅此婦。言旣，以手指室隅。之美芬。美芬始聞伯爵之語。旣愧且憤，然尚强忍不言。繼又聞伯爵詈已爲無恥之淫女。大恨不能忍。以手掩面而哭。華特恩方兀兀然。欲以言語力折伯爵。弗及瞻顧。約瑟者。悍奴也。惟伯爵之命是聽。苟伯爵有干犯法律之命令者。約瑟亦攘臂而往。不少恇怯。以是故伯爵倚之若心膂。而命之力逐美芬。约瑟一聞伯爵之語。略睨美芬之面。已乃疾趨而前。不少瞻顧。力攬美芬之袂叱之曰。速去速去。美芬驚且怒。方欲詈其無禮。而胸膈之間。似有絶重之巨石。縋其喉舌。滬墮如糜緶。乃不能吐一語。須臾之頃。忽呻然一聲。約瑟遽釋手。立踣於地。而美芬耳畔。驟聞大聲曰。狗奴。乃無禮至此。此語一入美芬之耳。如春雷之乍震。神識爲之一清。蓋華特恩。初聞伯爵之語。欲令約瑟力逐美芬。已鬱怒不可忍。握拳欲起。姑强按心胞中之熾燄。以觀此悍奴之行事。繼見約瑟立起美芬之前。力挽其袂。此時。之華特恩。乃如豪豬之中彈。跳踉欲狂。怒極不能復忍。乃大跳而起。直奔。約瑟之前。以拳擊約瑟之背。約瑟受擊立蹶於地。猶力躍而起。退立餐案之側。自念此華特恩者。平日乃至文弱。胡以有此神力。美芬得聞遽執。華特恩之手曰。華特恩君。君伯父乃大辱我。語已。縱聲而哭。嗚咽至於不能成聲。華特。恩見美芬之狀。至覺凄楚。乃作。爲情至之語。以解之曰美芬勿怒。吾至死不聽卿之受辱。 
　　伯爵見此狀態。乃大怒。奔突而前。大聲謂華特恩曰。約瑟者。我之愛僕。且實行我驅逐之命令。汝敢毆約瑟者。即爲藐視汝之伯父。非我格雷氏之子也。華特恩不暇思索卽應之曰。此狗奴乃敢瀆吾神聖不可侵犯之美芬。充吾之意者。僅僅一擊。尚不足以償其罪惡。必登諸繯首之檯。方遂吾願。伯爵聞此斬截之數語。雖怒。乃無如何。徐謂華特恩曰。汝恣肆如此。乃以此無恥之賤女。爲神聖不可侵犯之人。甚善甚善。我必有以懲汝。華特恩毅然答曰。任伯爲之。雖登斷頭之檯。入虎豹之窟。亦不足以。懾我。伯爵曰。吾將挾所有之權力。爲汝逐此無行之女子。汝苟與吾抗者。汝亦無幸。本埠新聞要事 
[卸任婁縣遇盜續誌]  
　　卸任婁縣何秋坪大令初五日由松來滬舟過泗涇鎭遇盜刦掠已誌本報現松府戚太守除札飭現任婁縣曁上海縣嚴緝追贓外並將該處疏防汛弁從嚴叅處仍勒限嚴緝 
[濬浦工程彚紀]  
　　接通軋道浚浦工程先在淞口砲台灣從事所有挖起泥沙均須由火車載運現將砲台灣軌道舖接至浚浦工程碼頭以期便捷 
　　拔取樁木砲台灣大碼頭建築以來閱年已久大半爲潮浪冲毁祗剩樁木八九十枝近經寶邑紳董禀請江督擬將此項舊樁移修淞鎭木駁大橋而濬浦局亦欲將此項樁木移作他用現已用機船在彼拔取矣　　阻挑泥山砲台灣大校場公地早由江督撥歸漁業公所經管近有人將該地上坭山一座售於浚浦局以備塡塞事爲該公所葛董所聞當即禀請地方官飭保阻止 
[滬道赴寗]  
　　滬道梁觀察昨晚乘江寛輪船赴寗謁見江督端午帥面禀要公 
[追悼葡皇]  
　　西洋總領事定於十一日上午十點鐘邀請本埠中西各官至法租界新北門外天主堂爲葡國皇帝及太子行追悼禮 
[馬夫與巡官衝突]  
　　前日閘北騎巡拘獲撞壞東洋車之溜馬一匹旋由某洋行馬夫余成龍周三二人到局認領騎巡官飭令罰洋二十元另賠撞壞東洋車洋二元二人應允而去詎昨余周二人與某洋人到局領馬並不繳洋竟與騎巡官衡突將局前所懸虎頭牌等物打毁巡官大怒隨將二馬夫拘送總局請局核辦 
[商請捕房恊拿賭徒]  
　　巡警總局汪觀察因裡虹口太平橋一帶附近荒場及各茶肆邇有流氓痞棍開場聚賭除飭巡士密查禁止外一面札行上海縣英公廨飭差查拿惟該處毘連租界一經往拿必逃入租界故擬商請美捕房帮同查拿 
[派勇驅逐匪徒]  
　　西鄉龍華鎭至華涇一帶近有外來匪徒結隊成羣肆行索詐並勾結土棍開場聚賭該處紳董胡頌平等昨日特密禀滬道請爲核究梁觀察當飭滬軍營管帶吳子仁飭勇驅逐並札縣速派差捕協拿解究 
[羣盜成擒]  
　　揚州甘泉縣境某姓家去冬被盜搶刦經該縣通詳由金陵緝捕營官米占元遊戎派弁追緝近因訪聞盜黨匿跡上海於前日帶同眼線頼施卿等抵滬知照中西包採往拿拘獲李德勝方德勝（卽阿四喜）唐桂林趙濳之等四名拘入捕房昨解公堂請究李盜等均供詞閃爍幫讞王剌史以案關盜刧判一併押候禀請瑞藩憲示遵辦理 
[謀財害命]  
　　英租界廣西路雉妓李小紅卽梁小紅被狎客用藥迷倒竊去金表已誌昨報悉該妓送至仁濟醫院後因藥性過猛不及救治隨即斃命捕房以謀財害命情罪重大當即飭保報縣請騐核辦 
 
 

Page 19

 
 
瑣事 
[城内]  
　　解差回滬○長江梟匪頭目倪玉才由縣派差解往鎭江已紀前報兹悉解至鎭江後卽發交丹徒縣拘　聽候轉解江寗督轅訊辦昨本縣解差已接有批廻回滬銷差 
　　官眷回籍○新簡出使比國欽差李成鐸之夫人於昨晚乘江寛輪船回江西原籍 
　　睹攤○城隍廟花園内外擺設睹攤者甚多昨第一路二區警官飭令各巡士一委驅逐如違拿究 
　　官事○蘇松總鎭叚日升崇明縣知縣陳守晸前英廨帮審楊繩武等昨均到道拜會禀見 
[南巿]  
　　浴堂聚賭○萬裕馬頭開浴堂之戴某將樓上餘屋賃於賭徒聚賭昨被南區區長訪悉立飭價探諭令収回房屋如違提究 
　　成衣拐孩○去冬城内喬家浜吳恕園失去五歲男孩近日查知由成衣匠王子山串同封子秀拐賣於英界二馬路某烟館主謝姓得洋四十元當將王封扭至總工程避經陳參軍訊判王戒責四百下封戒責三百五十下押候移提買主究追 
　　積欠米洋○姚阿根積欠恒源米行米洋一百九十餘元控奉總工程局傳訊判令交保理處 
　　懲辦小竊○張阿福竊晋康板行松板十塊由西區解送工程局判戒責一百下押一天又王木卿竊業盛里慶順土行土箱由店夥王林三扭局戒責五十下斥退 
[閘北]  
　　自認和姦○皮匠張德喜姦拐婦女由四路一區警局解至總局請究供認和姦判押改過局三月 
　　從寛交保○流氓辛酉山又名小山東經騎巡查雉昨由巡警總局孫裁判提案復訊實未犯事判具安分切結交保釋出 
　　巡士犯規○巡士陳雨生私食洋烟昨經巡警總局查明屬實當即斥革並著具改過結開釋 
　　巡士犯法○巡士劉坤調戲婦女由巡警總局孫裁判復訊判令交出文憑號衣候禀請總辦核示 
[淞口]  
　　賭徒互毆○張華浜鐵路機房一帶賭風頗盛初六夜各賭徒因爭奪抽頭互相鬥毆當場戳傷張某一人不知地方官亦有所聞焉否耶 
　　勇丁無禮○淞防勇丁甲乙二人去臘二十九日在寶山西門外調戲婦女爲警丁拘局飭將號衣留下人則斥退前日警局董事將號衣送至徐統領處請爲查辦詎該管隊官以勇已逃避不允追究　與該董衝突現此事尚未了結云 
[英租界]  
　　停訊一天○今日恭逢皇后千秋公廨寶讞員查明成例照會西官停解三天已誌昨報昨晨西官以積案甚多商准讞員照常會訊祗停初十日一天 
　　訂期會訊○日商三井洋行控兪紀堂盜取煤斤案内之吳秀生匿跡紹興府山陰縣地方經公堂備文關提已被兪予仁通風逃逸昨由山陰縣令將兪解滬請訊帮讞王剌史以案關日商控案判押候照會日領事訂 
期會訊 
　　調換荳油○駁船户姚土土陳毛毛顧金保等裝運太古洋棧荳油至浦江中岳州船交缷乘隙以次貨調換經人查出報由水包探拘住解至公堂請究姚等供由李林二人調換判押候查明核辦 
　　疑竊金飾○王阿三祝沈氏在某洋人處服役被洋東疑竊金飾報捕拘解公堂請究王襄讞以供不承認判分别押候查明再訊　　公堂瑣案○陳子英莊芝福張阿來在七浦路誘人聚賭由捕拿獲解究判交保開釋葉樹仁拉車不愼撞傷黄阿大判押候傳車主到案訊核沈阿二竊蔡連生家皮衣等物供不承認且贓未吊齊判押候查明再訊張阿甫掩入顧悅祥家圖竊由捕解案王襄讞因無贜証判押候交保開釋姚阿甫搶取日本人皮袋判枷號兩禮拜王阿三將王阿木兇毆押十四天唐渭控徐阿土圖竊判押十天徐阿成攖杜夏氏金挖耳判押六月朱洪子竊新順記鐵噐判押捕房七天嚴阿六竊衣服押三天王阿二竊洋人馬料押三天胡梅卿串竊顧吉慶車墊押五天張阿四竊趙楊氏水烟袋押四天王阿根竊曹宗氏金飾押三月王阿二撞傷朱趙氏押候查辦姚和尚竊陳關君等皮衣押十四天奚小和竊洋人地毯押三禮拜王金明竊殷阿虎糖菓申斥逐出吳阿炳私售淫劃判押四月夏阿虎竊沈廣記銅絲押七天周子成竊陳阿明車子押二十一天 
[美租界]  
　　抛工○崑山路某洋人因侍者阿福抛工報由捕房飭探拘押旋又由該洋人函請釋放捕頭准之 
　　賠洋吳施堂竊洋東銀表一枚由公堂判令賠洋七元否則管押十四天昨由吳之家屬措洋呈繳當卽釋出 
　　繫破頭面○林阿裕在途向陳阿根索欠口角被陳擊破頭非由捕拘入捕房各存洋十元保出候訊 
　　掩埋孩屍○昨早塘山路夑昌火柴廠後面有孩屍一具由捕咨照地保掩埋 
[法租界]  
　　窩贜○舊貨店主張少堂因収賣賊贜經公堂判令監禁一年將店發封在案前日捕房將貨物拍賣除給還房租外餘銀一併充公 
　　剝衣○前晚有王某行經新開河畔被匪徒數人持刀恫嚇將所穿之灰鼠馬褂剝去昨報捕房請緝 
　　過犯又獲○過犯曹阿二釋出未久兹又入境圖竊爲探拘入捕房押候究辦 
　　失火更正○前晚新開河永興義蔴袋店失愼焚去左鄰蘇新泰等房屋六幢昨載一林豐失愼係傳聞之悞合行更正 
國外新聞 
[美人决議拒絶亞人]  
　　初七日倫敦電云美國西德爾埠拒絶亞人大會業已議畢此次議决之事即由公衆上書議院要求將東方人民全行屏絶 
[新西蘭島巨火]  
　　初七日倫敦電云新西蘭島克利斯崔處城中心之街巿昨日失愼焚燬店肆房屋不計其數約估所失不下五十萬金磅 
[英國地方選舉情形]  
　　初七日倫敦電云英國華雪斯退郡舉行補缺選舉時稅則改革黨古爾定君共得四千三百六十一票而自由黨候選員依佛斯登祗三千零六十九票 
[美國軍艦之行程]  
　初七日紐約電云近有海底艦三艘自紐約啓行約計行程有四百英里又電云美國艦隊將於明日渡過麥亟梁峽而入太平洋 
[俄將畏罪自戕]  
　　初七日東京電云俄國巡洋艦阿斯古爾號司令官因爲海参威兵變事牽涉於上星期五自戕 
[俄王對於奥國之齟齬]  
　　初八日倫敦電云俄皇諭維也納俄使尤魯沙甫親王即行回國此譽頗起人之評論蓋前奥外部大臣演說謂不久將使土爾基希臘奥國之鐵路會合於拉立塞地方以成與雅典交通之路而爲中歐各國至埃及印度最捷之路云云俄人頗不愜意因設有軍事不免有礙也 
[摩王求德攻法]  
　　初九日倫敦電云法國報章對於摩洛哥兩王求德相助攻法之舉動頗爲用心各報章得德國消息謂摩洛哥兩王曽求德國干涉惟德國答稱不能獨行干涉若摩政府欲訴告苦情則儘可向愛爾權西拉條約簽押各國投訴云云一時大爲激動以上譯字林報 
[美艦隊儲備煤炭]  
　　初八日柏林電云近聞美政府預貯煤甚多以供航遊太平洋艦隊之用 
[荷蘭新船埠]  
　　初八日栢林電云荷蘭國魯透塘埠新闢船埠由官府柬請各地人士於西六月前至該處閱視港埠便利情形 
[葡王出喪]  
　　初八日柏林電云星期六日葡王及太子舉殯秩序甚肅惟國皇未親臨 
[荷蘭政界之改革]  
　　初八日柏林電云荷蘭自由黨内閣大臣美斯德因議院批駁陸軍豫算案現已辭職由亨斯克重立新内閣渠則自任内務大臣　惟海軍副將溫叔爾德仍任海軍部以上譯文匯報 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
