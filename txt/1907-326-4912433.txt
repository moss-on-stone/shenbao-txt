# 1907 - 326 - 4912433

 

Page 1

 
 
   
 
 

Page 2

 
 
[宮門抄]  
　　八月初一日召見軍機林紹年惠森 
[論説]  
[讀華洋貿易册感言（還）]  
　　三十二年通商各關華洋貿易總册。於本年七月刋行。税司馬士總論之言曰。本年中國貿易情形。因南北告災。故出口價值。所增有限。而進口貨尤多囤積棧中。難覓棧主。似乎輸出輸入之額。皆將較前減少者。而締觀洋貨進口價值。共四萬一千二十七萬八十二兩。（中以布絨兩種占十分之六）土貨出洋價值。共二萬三千六百四十五萬六千七百三十九兩。（中以皮毛居其多數）較之三十一年進口貨。只减少三千餘萬兩。出口貨反增多一千一百餘萬兩。雖或稍稍增減。而輸出入額之比較。總不出乎二與一之比例。出入差額。懸絶太甚。我國人已有資本外流。生產削弱之恐慌。　况我之輸出者。半爲原料。彼之輸入者半。爲製造品。以彼之生貨。易我之熟貨。則輸入愈多。爲害愈大。卽輸入偶然减少。亦豈得遽目爲利哉。 
　　論者曰。國際貿易之原理。其利害關係。不可專就貨物輸出輸入之多少論。須比較輸出上所得利益。與輸入上所得利益。孰多孰少而判定之。法國一八九七年至一九○一年之貿易表。輸出總數三十九億零八百萬。而輸入總數至四十四億七千三百萬。每年平均計算。輸入超過輸出。多至一億一千三百萬不聞法國以資本外流之故致生產削弱經濟窮蹙者。此何説耶。曰法國於貨物。雖年年輸入超過。而市塲流通之金銀。亦年年輸入超過。（據統計表一九○一年法國輸入金額約三千萬弗）其金銀輸入之數旣見其多。在法人常能以外人之金銀。購易外人之貨物。 
 
 
 

Page 3

 
 
故輸入雖或超過輸出。但見其有利而無害。其與我國之以生易熟。年年購無償之物品者。情勢旣殊。利害遂判。故近來經濟學新理。謂國際貿易。不定。於輸出入之差額。而定於國際貸借之差額。良爲此也。 
　　鳴呼。今論國際貸借之差額。最堪痛心者。則我國已立於債務者之地位。自匯豐克蕯瑞記俄法英德（兩次）各借欵。以及庚子賠欵直隷公債。償還留存之額。尙有一億一千四百餘萬磅每年攤還利息。尙有五百餘萬磅。負擔債務。如此其重。則外人與我貿易。卽得以其所。獲之利益。購我生產品。而我國一部分之輸出品。僅爲償還債務之具。而彼之大宗貨物來華者。方將吸收金銀捆載而去。此雖進出相抵。勢處平均。而一爲債主。一爲債務。數年間之貿易。已足使我國之經濟界。陷於死地而有餘。又况輸入超過。而其所超過者。更爲製造品耶。然則我國學者。見夫三十二年之土貨出口。比前年增多一千餘萬兩。沾沾自喜。謂爲貿易進步之徵。亦適見其惑。焉矣。以今日金融之權。操自外人。航海商船。竟無隻影。一切國際貿易之機關。全不設備。故輸出之貨物。在我視之。認爲貿易之資。在人視之。已爲還。債之類不然。法國調查中國通商委員。何爲昌言列國對淸貿易政策。視如本國之對于殖民地。而汲汲焉投資恐後也哉。年來戰事告終。各國協商之約。漸次解決。將各以經濟競爭之力。全注亞東。亞東共同競爭之市塲。苟不。速自爲計。吾知此。後之輸出入額。更將有差異變遷之點也。此則讀此册而不能無慨者也。 
專電 
[電一廣州（八月初一日午前五點三十四分]  
　　欽州防城匪徒暴動焚縣署戕官眷十九人縣令現無下落或已被戕或被擄去或逃往他處尙未查確李提督得報立派防軍兩營乘致遠輪船前往痛勦(意) 
[電二廣州(同日午前十一點]  
　　防城縣失守縣署焚毁宋縣令被戕匪徒大肆殺戮避難者紛紛四出匪燄極張李提督已添兵往勦(月) 
　　按此電係另一訪員所發可與前電參觀 
[電三北京(同日午後十點)]  
　　某邸擬俟張中堂到京約同鐵尙書奏保岑春煊並辯明與岑督並無意見(長) 
[電四北京(同日日午後十點十分)]  
　　滬道瑞澂禀外務部泰豐洋行運麥出口擬難准行(思) 
緊要新聞 
[議定籌備巨欵贖回比國租界漢口]  
　　漢口比國租界毗連華境瀕臨大江經張中堂飭江漢關道桑觀察會商比領事擬將該租界備價贖回另勘相當地址爲比國重闢租界等情曾紀前報現聞比領事業已允許惟索價到六十萬兩之多鄂督以形勢有關有惜巨價飭善後局迅速籌措應付至另闢比界之地尙須添派妥員重行擇勘以免妨碍華界云(火) 
[銅官山礦師又請繕給護照安慶]  
　　前月杪得蕪湖函云礦師麥奎居留銅官山從未他適乃近以遊歷爲言呈請領事照會關道繕給護照以爲地方官保護之具當卽由道報明皖撫馮中丞以其人旣名麥奎疑卽銅官山礦師何以又須他行檄飭文仲雲觀察詢問原因據英領事回復現下是在銅官山將來何往則不之知等語據是以觀似卽礦師麥奎無疑故已據情申復皖撫未知馮中丞作何對付好本 
[張中堂又有二千餘字之密電武昌]  
　　鄂督張中堂於上月二十六日有一長電致直　奉三總督聞電文約有二千餘字其發電之先曾飭知電局云本閣督今日有一密電致寗津奉三省如有走漏遲誤等情即行嚴懲是以異常秘密無從探悉姑誌之以覘動靜(音) 
[江督力爭實行官膏專賣南京]  
　　江寗官膏專賣法業由江督遴委孫詞臣觀察設局開辦乃昨接外務部電稱禁烟政策各省均有眉日官膏專賣一層果能辦到豈不甚善惟迭與英使磋商尙未就緒祇能寛以時日俟從容商妥後通咨各省一律舉辦等語端午帥以此事爲實行戒烟起見碍難從緩且　來洋藥進口仍可照常交易並無碍及洋商利益英使可勿過慮業已將情電復外部請仍從速轉商免生阻方 
　　端午帥因英商干涉官膏專賣係藉口官膏局章程有土店採運土藥必須請領憑照等語爰執定英舊約第五條行商之例以爲官膏局與行商無異若竟開辦有碍自由貿易是以因疑生忌阻力横生前日特派官膏 
 
 

Page 4

 
 
　　局總辦孫詞臣觀察赴卾謁見張中堂面商對付辦法中堂頗持毅力謂此事並無違約不容外人干涉儘可先由江寗試辦無庸過　觀察回禀午帥遂仍照常辦事 
　　英總領事照會江督略稱風聞貴大臣在所屬省府各大城鎭酌設官賣烟膏局所業已開辦惟據上海運售印度土商等禀稱此項官賣專膏局辦法似與土商生意有碍等情本總領事自應詳請駐京大臣查核特此照會詢問是否確有其事如已設辦祈速將章程辦法詳細照復等語午帥當卽照復謂金陵省城現設戒烟專賣官膏局外府州縣次第推廣原爲實行戒烟起見已由該局總辦司道等妥擬章程詳經本大臣批准試辦並准駐寗柯領事面詢一切當飭將此項章程就近抄送駐寗柯領事查照揆想情形柯領事必將章程轉達諒貴總領事現已詳悉壹是矣再風聞上海潮帮聚議唆使新沙遜老沙遜等行有不肯將洋藥售運南京情事查金陵官膏局並無專用内地土藥之意此皆出於潮帮把持欺騙洋商應請貴總領事飭知該洋行等如遇金陵官膏局派人赴滬採辦洋藥卽行照常交易以通商情云云（渠） 
[徐錫麟案與政界之影響安慶]  
　　自徐錫麟行刺皖撫釀成巨變後軍界學界謠言蠭起然以奉諭不准株連亦遂含糊其事刻因全案業已辦結未便一切姑容除將與徐起事前一日在海洞春飲酒之彭標統王管帶改委撤差外所有該堂當差各員一律辭退卽如督辦毓臬司鍾山亦須奏明交部議處聞其餘與此案有關係者文武各員牽連不少均擬登諸白簡以正其罪云（金） 
[甯垣又獲疑似之黨人南京]  
　　聞留東警察監獄研究會會長陳其美係浙江人前日由東來寗謁見江督以徐錫麟案内牽涉之盧鍾嶽係屬同鄉請江督從寛釋放以免久覊縲絏現江督以陳係留學生且爲盧鍾嶽保證疑是同黨遂發交江寗府嚴訊云（恭） 
[議減各州縣欠解錢糧處分北京]  
　　政府諸老近與度支部堂憲商議近年以來各省屢告偏災收成歉薄所有應徵地丁錢糧難免民間實有虧欠之事應將原訂地方官催征不力欠解地丁錢糧處分量爲核减以示體恤倘有故意剝民欠課者應由各督撫從嚴叅辦而杜取巧並將以前欠納錢糧應如何豁免此後應如何按數解交不准蒂欠之處詳訂章程奏明辦理以重國課（武） 
[决議塩斤就塲征税北京]  
　　政府諸老日前議及鹽務爲國家入欵大宗且屬日用必需之物亟宜認眞整頓現經議定卽行咨商度支部轉咨各省將鹽場引岸改爲就塲征課以後任其銷售槪不重征並飭各省嗣後無論籌何欵項不准鹽斤加價以示維持鹽政之中猶寓體恤民隠之意云（武） 
[農工商部奏定華商辦理實業爵賞章程北京]  
　　農工商部奏定華商能出巨資興辦農工商實業者分别賞給勳爵京卿虚銜已撮要略登昨報茲又探得原奏章程十條照錄於左 
　　第一條凡商人無論獨資合資附股營業應得爵賞卽以個人貲本之大小所用工人之多寡爲差 
　　第二條此項爵賞總以所辦實業能開闢利源製造貨品擴充國民生計者爲合格其僅以販運周轉匯兑營利爲業者不在此列 
　　第三條（應得爵賞等差列左） 
　　（一）資本二千萬元以上擬請特賞一等子爵 
　　（二）資本一千八百萬元以上擬請特賞二等子爵 
　　（三）資本一千六百萬元以上擬請特賞三等子爵 
　　（四）資本一千四百萬元以上擬請特賞一等男爵 
　　（五）資本一千二百萬元以上擬請特賞二等男爵 
　　（六）資本一千萬元以上擬請特賞三等男爵 
　　（七）資本七百萬元者擬請特賞三品卿逾八百萬元者並賞戴花翎 
　　（八）資本五百萬元者擬請特賞四品卿逾六百萬元者並賞戴花翎 
　　（九）資本三百萬元者擬請特賞五品卿逾四百萬元者並賞加二品銜 
　　（十）資本百萬元者擬請特賞四品卿銜逾二百萬元者並賞加二品頂戴 
　　（十一）資本八十萬元以上擬請奬二品銜 
　　（十二）資本五十萬元以上擬請奏奬三品銜 
　　（十三）資本三十萬元以上擬請奏奬四品銜 
　　（十四）資本十萬元以上擬請奏奬五品銜 
　　第四條凡設立局廠其所出貲本核與特賞五品卿以上合格者雇用工人應以五百人以上爲率核與特賞三等男爵以上合格者雇用工人應以千人以上爲率 
　　第五條此項子男爵擬請作爲商爵不給歲俸其承襲等差應視所營 
 
 

Page 5

 
 
實業能否世守届時由本部查明奏請核辦 
　　第六條此項三品卿至五品卿應即以所營農工商實業分别冠以農業工業商業字様以昭激勸 
　　第七條凡興辦實業無論獨資合資附股須將所認資本全數繳足工作雇齊局廠成立赴部核准註册並由本部調查確實並行本籍地方查明該商人品望身家再行酌核奏奬 
　　第八條凡商人或獨出資本辦各項局廠或將所有資本分附各項局廠但確係實業卽可將資本合併計數按照第三四七條酌核請奬 
　　第九條凡商人原有官階職銜在應得奬勵之上者准將此項奬勵移奬該商之胞兄弟子姪惟不得濫移遠族 
　　第十條凡商人得有子男爵卿秩者應行儀注悉照欽定大淸會典所載以示優異以上各則係破格奬勵專爲提倡華商實業起見其合資股分各公司之集股創辦人應得奬勵擬將本部奏定奬勵華商公司章程參酌改訂奏請施行至製造美術資本人工較少而能獨出心裁挽回利權者仍照本部奏定奬給商勳章程核辦現在農工商各項實業正資提倡上項章程係屬因時制宜特擬簡明辦法所有未盡詳備之處隨時斟酌損益奏明辦理 
　　再臣部於光緖二十九年九月間具奏奬勵華商公司章程一奉旨依議欽遵辦理在案現在遵旨擬訂辦理實業爵賞章程專以個人資本核計所有集股創辦之商非平日信望素孚才能邁衆附股者决不信從况一局一廠創辦經理擔負較重不無勞勩應請將此項奬勵章程稍寛其格定爲奬勵集股創辦人專章俾與爵賞章程相輔而行庶出財出方各盡其忱論賞論功兩得其當謹奬酌改各條繕單併呈御覽 
淞滬要聞 
[南市接通電車軌道先聲]  
　　滬道瑞觀察以上海西門外斜橋馬路築造電車軌道法使雖不允飭停而法領曾有和衷商辦之説爰特函致法領大旨謂此事本道亦深願和平商辦惟此段馬路究在租界範圍之外今若行駛汽車必得中法共沾利益紳民始無違　仍請查照會商辦法至南市一帶馬路接踵建行電車刻正由各紳妥爲集議遲早必當敷設以期聯絡通行云（眩） 
[蘇路公司採石餘聞]  
　　蘇路公司總理會同松郡印委各官於上月二十六日在小赤壁試轟山石已見前報茲督撫道所派各委員已會同松江府出示人護一面由公司派員督同工人妥爲開釆鄉民並無驚擾聞前有山民王永昌電禀江督係屬他人揑造查王永昌住小赤壁山下販牛爲業目不識丁沿山居民共祇二十餘家禀中稱有七百餘人之多顯係虚揑且據王永昌自述廿一到松一次後未嘗到松並未有電禀督轅之事且不知電報爲何物電報局設在何處亦不認識云云又趙寶仁等具禀道轅尤不足憑蓋趙寶仁住十圖西吳家莊距小赤璧有二里之遙其人務農爲業已於二十二年病故禀中乃以之首列其譸張爲幻如此（敬） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史（國民） 
要件 
[慶親王等奏定憲政編查館辦事章程]  
　　計開 
　　第一條一本館由軍機王大臣管理設提調二員綜理館中一切事宜 
　　第二條本館職掌分列如左 
　　一議覆奉旨交議有關憲政摺件及承擬軍機大臣交付調查各件 
　　二調查各國憲法編訂憲法草案 
　　三考核法律館所訂法典草案（法典指民法商法刑法刑事訴訟法民事訴訟法諸種而言）各部院各省所訂各項單行法（單行法指隷於一事之章程不屬法典之各法而言）及行政法規（如改訂官制及任用章程之類） 
　　四調查各國統計頒定格式彙成全國統計表及各國比較統計表 
　　第三條本館設編制局統計局兩所分司職掌各事 
　　第四條編制局分爲三科如左 
　　第一科掌屬於憲法之事 
　　第二科掌屬於法典之事 
　　第三科掌屬於各項單行法及行政法規之事 
　　第五條統計局分爲三科如左 
　　第一科掌屬於外交民政財政之事 
　　第二科掌屬於敎育軍政司法之事 
　　第三科掌屬於實業交通藩務之事 
　　第六條編制局統計局各設局長一人承提調之命管理局務副局長一人協同局長管理局務各科視事務繁簡酌設科員三人或四人分司科務 
　　所有奏咨文牘卽由局長副局長挈同科員詳愼擬草送由提調核奪辦稿 
　　第七條編制局統計局辦事細則由局長商承提調妥擬呈王大臣核定施行（未完） 
分類新聞 
政界 
[電飭催繳報効公借銀兩揚州]  
　　江督端午帥日前電飭兩淮鹽運司略謂淮南各商認定報効公借兩欵前由該司詳准報効銀一百萬在岸繳完公借銀八十萬在揚繳完分作四限繳淸均以六月二十五日爲初限現　逾限已久揚岸均未有人呈繳殊屬玩延當此江南財政奇絀各項新政需欵孔殷應即嚴飭各商勒限完繳以濟要公趙都轉奉電後當即嚴飭各商尅日分别呈繳違干未便（論） 
[松督分派津貼之預算福州]  
　　閩海關改歸總督管理後松鶴帥念將軍一缺未免瘠苦卽節署及督辦會辦之兩司候補道亦無可染指爰擬將長年税課騰出之欵酌提津貼制台三萬六千元將軍三萬六千元藩司一萬二千元𦤎司一萬二千元呂觀察承瀚三千六百元其餘分辦各口之府州縣亦厚薄有差至原設之元館總書曁掛查各名目均略予薪水以便逐漸裁汰（到） 
[批准善堂餘欵酌提歸公南京]  
　　江蘇敎育總會張謇等近將仇紳繼恒調查普育堂情形禀陳江督察核當奉端午帥批示　查普育堂歷年積弊情形旣據仇紳調查明確並呈改良意見察閲摺開各節尙屬有條不紊自應將該堂所有積弊逐漸掃除應辦各件次第振興以副名實至貴紳等前請將該堂有用之欵改設孤兒小學及男女工藝所係爲敎養兼施起見尤宜一併籌辦惟茲事體大應如何設法整頓始爲有利 
 
 

Page 11

 
 
無弊希候札飭江寗藩司提學司查明核議具復察奪（克） 
[陳請派員復查禁烟情形鎭江] 　　 
　　常鎭道榮觀察所轄各府廳州縣均經呈報境内大小烟館一律閉歇觀察當卽轉詳蘇撫并請遴委幹員會同復查以覘虚實定功過（小） 
交涉 
[駁阻敎士干預腦務福州]  
　　松溪縣商民譚進高赴府上控爭買坑口水南樟樹並有法敎士馬若瑟出爲干預該府隨卽禀請洋務局核示辦法旋奉復文謂洋商不得在内地製造載在約章據詳法敎士遣譚進高購買樟樹大違約章敎民係中國百姓應歸地方官懲辦敎士干預應卽據約駁阻毌庸顧慮云（主） 
[請究差役圍毆敎師福建]  
　　福州日領事以本願寺布敎師松隈智誠因信徒與人涉訟特至長樂縣查詢案情被差勇十六人將伊圍毆縣官在塲目睹並不喝阻因照會洋務局請將差勇　懲縣官嚴辦洋務局以據該縣令晋省面禀與日領所叙情節懸殊爰卽照復請訂期令該縣前往面譚俾悉眞情以期和平了結（主） 
[縣令拒絶外人福州]  
　　日本領事照會洋務局略謂三五公司齋藤齊在將樂縣地方因錢債案件到縣請見乃該縣令辭以公忙不見查洋商在内地遇有事故求地方官伸理保護者應卽照辦方合條約該縣令何以托詞推諉實屬駭異請卽申飭等語洋務局當卽札縣飭將因何借債何以請謁不見該商有無呈驗護照等情據實查覆以憑核辦（聲） 
[關東州解除穀禁消息奉天]  
　　政府前禁滿洲一切穀類不准由大連灣運往關東洲經日使迭次交涉現聞外部已有退讓之意允將禁令解除云（丑） 
[解散日人集資演劇長沙]  
　　湘省西門外泰生洋行主淺井平吉君因試驗滅火機器藥筒炸製以致斃命已誌前報茲悉事後即由日本領事邀同湘省官紳商界醵資百餘串爲該洋商撫卹於本月十八日招雇戲班演戲以爲紀念一時傳説紛紛城厢内外來觀者絡繹不絶長沙關會審員俞大令見人衆擁擠恐釀事端遂由電話禀知湘撫飭卽停演並由岑帥立飭游擊熊海門及常備軍某管帶協同巡查七城委員帶領兵役前往彈壓一面並照會日領知照以免疑惑（亦） 
軍界 
[江南停止秋操之原因南京]  
　　本年江南秋操作爲罷議已誌昨報茲悉此事實因徐統制業經陸軍部派赴日本觀操無人綜理其事又以各標營續徵新兵甫經入伍一切操法程度恐多不合故决計停止卽由各標營自行演習惟自行演習各標營一切費用仍略有所需現籌定步騎砲毎標銀三百兩工輜二營各一百兩鎭部一百兩協部各五十兩混成協步隊一營一百兩馬隊二隊六十兩合共二千三百六十兩已飭預爲籌備矣（克） 
[贛省編練新軍之計畫江西]  
　　贛撫瑞中丞以贛省祗有常備軍一協兩標兵力太　單弱擬將駐潯之二標調赴省城歸併一標所有老弱兵土則於九江改編巡防隊二營歸潯道節制其二標則開募徵兵并添設炮馬輜重工程各隊編爲混成協以資防守聞已籌欵五十萬定於年内開辦（異） 
[鹽捕營預備整頓松江]  
　　松江提台劉華軒軍門連奉江督浙撫蘇撫電飭接統鹽捕營軍門電辭不獲爰傳見鹽捕人員查詢汛境之遠近兵額之多寡糧餉之細數以便接統後逐漸整頓並於初一日秉節出轅赴蘇垣謁見蘇撫面商要公聞歸途尙須在澱山湖閲視操法云（此） 
[勦巢隊與鹽捕營之衝突松江]  
　　前鹽捕統領徐賡陛在差時深恨巢湖帮梟匪爲　浙之患爰另從長江招募健兒二百名編　勦巢隊凡統領權限所及之各汎地均擇要駐守西郷汆來廟浦濱亦駐一隊前日鹽捕營後哨徐哨弁捕獲私鹽七船道出該處勦巢隊齊向阻截徐弁急與聲辯竟被開槍擊毁艙板撕毁號衣徐見無可理喻遂約束鹽勇不許還擊一面卽馳禀沈管帶轉禀統領核奪聞該勦巢隊勇丁蠻横殊甚此次所奪之鹽竟托名六月份餉分文未給七月又届不能枵腹從公故均已擅自私售矣（使） 
學務 
[批奬條陳整頓學務安慶]  
　　卸任舒城縣彭鴻年日前將整頓學務情形禀奉皖撫馮夢帥批示云表册均悉該令任舒期年於地方一切要政均能實心舉辦爲本部院所深知而整頓學務尤屬不遺餘力立勸習所總挈綱維立傳習所廣造師範又於四鄉創設小學十二所察閲綜計各表敎科課程亦皆秩然有序所需經費則以本區廟產興本區學堂規畵井然辦理尤甚得體似此苦心經營在皖省各牧令中誠不多　仰提學司核明立案該令現已交卸仍移明藩司先記大功二次以爲實力任事者勸并飭新任呂令認眞接辦已成者勿使廢棄未成者力圖擴充是爲至要（孔） 
[請提族欵酌助學費之批詞湖南]  
　　留學上海中國公學之平江縣學生劉霙擬請酌提族中公欵以助學費禀奉吳提學使批示云據禀該族南鄉長田市巨浪公尙有積欵擬請酌提以助學費並稱已經前縣羅諭飭經管劉介圭籌辦等語究竟該族此項公欵是否確有可提前縣羅令是否曾經諭飭籌辦均屬無從懸揣惟該生留學上洋亟需學費自係實情但使有欵可提以一族公積之資助族人留學之費亦屬正辦仰平江縣迅卽飭查詳細情形禀覆核奪（敏） 
[諭飭補繳學膳等費長沙]  
　　湘省吳子脩學使自奉今春到學部新章所有官立各學堂應收學膳等費曾於二月間出示曉諭酌核各校情形分别照收在案乃各校學生多以家寒道遠未經携帶以致上學期多未照繳現值暑假期滿不日又將開學昨由吳學使諭令各校監督集議凡上學期應繳之膳宿用品各費悉從輕减每名酌收銀洋二十元併入下學期一應繳淸始准入校否則開缺另補現已核准照辦矣（敏） 
 
 

Page 12

 
 
[分撥考職生員就學南昌]  
　　贛省生員考職所有未取各生由林提學酌撥各項學堂肄業等情曾紀前報茲悉各學堂暑假期滿已於二十日開學林提學卽將錄取各生撥入優級師範學堂十五名高等學堂五十二名方言學堂十八名（希） 
實業 
[水電公司劃淸權限武昌]  
　　鄂省洸成水電公司總辦周學輝自與經理吳作賢衝突撤差後經鄂督委候補道鄒元汴莫仲武二員爲該公司總會辦聞現已訂立官督商辦權限總會辦只有稽查保護之責其一切用人行政等事槪由商家所舉經理人主持官塲不必干涉云（今） 
[鐵路包工之虧損厦門]  
　　漳厦鐵路自上月初七日會議後刻已包工挑土鋪路計長一丈墊至一尺厚者局中出洋五元盈虧不問茲各工匠紛紛辭去日有數十人據稱米價昂貴五元一丈不敷開銷須八元一丈方有人承辦云（幸） 
[商會議禁錫箔廈門]  
　　厦門商會以錫箔一項全年銷耗不知若干萬甚爲可惜公議以後不准再行製造唯厦門業此甚多咸執不可尙須議有妥善之法以期漸除陋俗云（要） 
[禀請設立農學會鎭江]  
　　金壇縣職員王君維之以近來各處講求農務日見發達因特集資創設一農學會以期研究農事昨已將所議章程禀請商務總局立案矣（射） 
雜記 
[監禁男女悍僕掦州]  
　　淮揚道楊觀察禀陳江督略云據丁憂浙江候補布經歷謝承忠稱職父原任淮揚道謝元福病故後眷屬流寓淸江職因丁憂　籍詎有男㒒王三及女㒒殷奶媽欺職弟連樹等均係年幼内外勾串將衣飾服物偷盜一空計贓值銀一萬餘兩並敢播弄讒言陷害骨肉職　查知開單呈縣押追迄今日久所追贓物無多禀乞親提究辦又據該縣面禀謂嚴訊該犯等供詞異常刁狡難以淸追各等語職道詳加查訪該僕等狼狽爲奸平日惡跡纍纍其狂悖情形事關風化未便形諸公牘闔境士民咸爲髮指卽立置重典亦屬罪有應得若任其狡供倖脱此等悍黠陰險之徒難保不挾嫌報復釀成巨案云云當奉端午帥批准將王三永遠監禁殷奶媽監禁二十年無論有何事故不准率請釋放以昭烱戒（步） 
[電飭厦道提訊爭產訟案廈門]  
　　厦門濟川茶行主王某富有三四十萬病故已久所遺一女未嫁女之生母早故王續娶孀婦周氏近周氏將周子四人一律買爲王嗣女不可以此興訟上年經縣令堂斷據周氏稱家產念四萬以四萬報効公家餘產子女各得四萬女執不可聲明家產共有四十餘萬現願悉爲故父建祠已亦不嫁終身侍奉木主當時未經斷結旋至農工商部呈控現部中特飭厦門道劉子貞觀察親提訊斷未知能和平了結否（沈） 
[飭查貢生侵蝕賑欵安慶]  
　　皖北泗州貢生王鳳章今春因經理賑欵侵蝕銀糧爲鄉董許鳳立等查悉特於日前具控撫轅請委提究現馮中丞已檄飭該州提案嚴訊覆候懲辦（若） 
[禀請懲辦不法差役安慶]  
　　貴池縣郷董汪沛霖近因該縣差役傳洪有籍案訛索假票提人情事具禀撫院請飭該縣提案懲辦已奉撫憲馮夢帥批准嚴辦不得徇延（孔） 
南洋通函 
[荷屬各島華僑現狀（續）]  
　　一南洋各埠年來學校大興有一躍千丈之勢我國有視學官二員駐此一廣東奏派者汪君鳳翔駐八打威（三十一年春間來）一福建奏派者陳君華駐泗水（三十二年十二月到）現將南洋各埠劃爲南北二部各理一部然在毫無權力不過勸導華僑興學而已揆其原由實因國權不及之地無可施其政令視學官間有創議及欲改良等因華僑亦不盡聽從故各埠華塾不下已有六十七所欲求其科學完善敎授合法殊屬鮮有而各埠敎習向來多係廣東福建江湖賣卜之流濫竽充數新學固屬不諳語言俱係土音近雖由内地陸續延聘通學至此改良然因路途窵遠朿修菲薄此門長安居大不易未來者不甚踴躍已來者難以支持告歸者不乏其人而各校所授科本俱用一種名幼稚讀本者其中内容毫無次序極不適用均未能遵照我學部奏定小學書目章程購用其用上海商務印書館之國文敎科者寥寥數埠也　　一南洋華僑歲月日時悉遵華歷近來愛國之心日見發逹如我國大江南北水災各埠俱集資匯歸助賑福建等省鐵路股票各省礦產合資公司附股者均極形踴躍今春聞我國有派兵艦巡視南洋之舉各埠華僑無不喜形於色拭目以俟捐集鉅欵豫備歡迎每逢兩宮聖誕徧懸國徽咸停止交易一天商學界領袖俱赴會館拜牌慶祝歡呼中國萬歲之聲塡街塞巷鳴呼有此數十萬天然之殖民在外而政府棄之若糞土眞天壤間之奇事也 
　　一南洋華商流庽在此已久祖國語言漸至失傳多操馬來土音藉通聞問間有一二能講廣東福建郷音者已不多覯兼之敎育久關商情渙散同居海外如秦越肥瘠漠不相關若八打威一埠華僑共有三十餘萬而中華會館設立已由七載會友僅有四千人中華學堂學生僅有三百名（泗水中華會館尙未成立中華學堂有三處學生有三百名有華商總會一去年秋間始成立又有孔子廟一今春甫落成三寶　會館學堂則均有之）華僑子弟十有八九肄業荷蘭學校荷例華人讀書朿修特别昂貴富者每月每人收朿修二十八盾最貧者每月每人收朿修一二盾而已以此視之相去奚啻霄壤且華人不得與荷人並几而坐荷人在前華人居殿華學生稍有不明卽痛施夏楚異常凌虐前某學校有體操一科華人不得並習焉尤爲恥者華人習至能通荷語若見荷人不許操其語言只可仍用馬來土音然則我華僑子弟學此不審何所用之（此例近兩年内聞已稍寛然未能盡破除也） 
（仍未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[寫情小説幻邦奇遇錄] [  （美國企格林原著）] （六） 
　　敦企曰。此函於何處得之。尼卡忒乃告以挪威人求見之。狀並述其言。敦企曰。君以爲挪威人之語。眞耶僞耶。尼卡忒曰。以其所言。證諸函中之語。不相謀而適相合。非必爲其所僞造也。敦企又曰。然則其人何若。尼卡忒曰。狀甚雄偉。英氣勃勃。而丰采亦殊秀雅。當亦挪威人之庸中佼佼者歟敦企曰。君特觀乎其外耳。其心不知奚若。尼卡忒曰。察其意亦頗誠。實非詐僞者所得而比。敦企曰。正恐人設心處慮。大異於君也。自吾言之。天下容有奇異之邦。人或不幸而爲其所錮。旣錮施以幻術。神思因以都杳。事恒有之。安有不自憶其名。而恰能作此長函者。情節支離。殆難枚舉。我固曰。其必爲挪威人所僞造也。尼卡忒曰。是説也。我初亦以爲然。旣而思之。固知其萬不致施此狠毒之手段。且卽曰有之。亦在已之善於防衛而已。敦企展函覆視問曰。挪威人猶有他語乎。尼卡忒曰。無之。惟云彼有數言。足以發明此函之疑竇。會當於暇時語之。敦企曰。曷不卽舉以相告。尼卡忒曰。人各有志。豈容相强。彼旣去來草草。必欲其言而後已。太屬不情。且斯人意固。誠而性則不免奇異。非是則道路迢迢。豈能以絕不相涉之一函。至是以投之乎。敦企曰。觀此函者。義固極明。惟恨無確鑿之證據耳。亦旣有之。而又不卽以發明。試思斯人來自無蹝。旣别而後。於何遇之。是彼所以爲是語者。正以堅君之信。俾曲如其所設之計耳。不然。彼旣以投函自任。而偏置發明之語爲緩圖前後宗旨。抑何矛盾乃爾。尼卡忒曰。非也。刻雖暫别。彼固堅余四小時大餐之約。也乃告以遊艇之所在。敦企曰。君將隻身而往。抑將誰與乎。尼卡忒曰。偕人與否。余固未嘗一致思也。顧能從余往。事亦良佳。敦企曰。卽我何如。尼卡忒曰。爾旣顧往。准與偕行。本埠新聞 
[滬道請查巡官需索]  
　　廣肇山莊日前開會請閘北西南區副巡官黄國華酌派巡士前往彈壓飯食由莊預備現滬道瑞觀察訪聞該巡官派人索差費洋五十六元稱係總局訂定章程爰卽函請巡警總辦汪頡荀觀察澈查虚實從嚴根究（輕） 
[張督隨員先行赴粤]  
　　新任粤督張安帥蒞滬等情已誌昨報茲悉隨同憲節來滬之差官戈什哈等四十餘員暫住全安棧客内於昨購紹興輪船兩艘先行赴粤聞安帥擬俟泰順輪船抵埠然後起節履新（泉） 
[武進縣禀知日人違約賣藥]  
　　武進縣具禀滬道略稱七月二十六日查有東洋人多名執旗入城賣藥在城内順太客棧内查見　藪彌一郎一名執有四月二十四日奉憲台准其遊歷　蘇浙江福建等省護照一紙又見同伴工藤敎平烟山善作二名有東亞同文書院本學堂學生證書並書藥各種標本呈騐該三人帶有雇工陳姓一名係湖北漢陽縣人查詢該三主一僕據稱由上海來此約明後日卽可動身赴江陰丹陽鎭江游歷等語又在惠民客棧内查見藤本勇吉藤本升一郎谷口彌五郎三名帶有雇工湯德壽一名查詢據稱均係上海至常内惟小藪彌一郎一名執有游歷護照一紙其餘無照可驗洋人擅入内地本違約章今以賣藥爲名逗遛不去出入無常恐滋事端仰祈迅賜照會日領事將該洋人尅日喚回以免在外生事云（懹） 
[貨捐局辯明高粱被扣之原因]  
　　英商祥茂行高粱被扣一案茲由貨捐局禀復滬道略謂查祥茂行輪船旣在大達公司碼頭何得云不知大達係何　公司該高粱船因偷漏查獲果該行來局詢問何至不向提及應有捐罰船旣查獲扣留非强行放走何以該船卽至碼頭卸載以上諸端事理昭著不辯自明但均末節姑不具論其中最要關鍵則有云已在常　報明納税實與向章符合厘局乃向其索取釐捐一語查定章不拘何項貨物常關完税者即應赴局完厘　能裝運無論洋商華商向均遵照辦理今該行雖在關納税而並未來局完釐則卑局之應否查獲不待煩言而卑局職守所在何敢避拘執之嫌而任放棄之咎所有前次查獲之高梁一千二百袋應請函致飭令照章來局捐罰以示懲敝（琴） 
[法商擬設公司紀聞]  
　　近聞有法國某巨商擬在申設一極大公司專運該國所產之物來申消售凡公司中自經理以下各夥均須得有股份每月除照給薪水外至年終另派盈餘股息以期合力經營俾垂永久又有法國互保人壽險公司中人某君亦擬來申分設支行聞其章程與别公司不同卽小本經營之人亦可往保云（泉） 
[無敎化之民]  
　　本邑西北鄉北新涇地方居民近擬劇資舉賽劉公會爲驅疫之計事經本縣李大令訪聞以際此米珠薪桂不應再作無益之舉除出示嚴禁外復飭差持票下鄉諭禁北新涇巡局員吳德培亦奉有縣諭禁止舉行乃該處居民大譁昨竟集衆數百人揚言欲將巡局曁局員縣差等焚斃該鎭董潘紹剛飛報到縣大令立卽帶同通班差役前往解散雖未肇禍然局員吳少尹及縣差林榮張和秀陸阿炳王阿四等均受香火灼傷大令隨將受傷之林榮等四人隨帶回滬局員則由砲艇護送來申（泳） 
[牌示失愼不賠保險銀兩之緣由]  
　　滬道瑞觀察昨日發出牌示文曰照得該監生來轅禀控黄德馨一案前經批示亦行廨在案茲據公共租界會審委員申稱奉經差提黄德馨適往鎭江未獲並移准商務總會函據合衆保險公司復稱該藥房於本年三月因鄰失愼致受水漬敝 
 
 

Page 19

 
 
公司詣勘存貨與投報數目不符當將該藥房歷年帳簿提交律師哈華托核算按照保險單内載第八條章程應行作廢該藥房以曾在美署註册禀由該管領事照會英廨飭傳公司經理人質訊因原告情虚不到案懸莫結公司正在由律師代禀英廨照請美領事早日定期會審否則將案註銷合將不能認賠銀兩緣由並未便將欵解存商會之處縷陳等語據情移復等因前來申祈鑒核等情到道據此合行牌示仰監生夏少堂知照（泳） 
[日語寶典送交敎育會鑒核]  
　　東洋留學生施哷本在日本中央大學法律科畢業編有日語寶典一書現擬在中國發行恐被他人翻印函請滬道給示保護茲瑞觀察以此書是否足爲東語引階有裨東文敎科之用特將原書送交江蘇敎育總會詳核見復以便核辦（列） 
[法領擬往東瀛養病]  
　　本埠代理法領事喇伯弟君前因患恙在公濟醫院調治至今未愈聞擬往東瀛調養卽於日内起程云（泉） 
[協提朦保火險]  
　　法租界新開河浜鈞昌洋棧保險失愼經保險行查得該棧主朱賜恩將假土朦保銀兩情弊顯然禀請法公堂飭票提究朱卽避入英租界昨由法包探協同英探至東棊盤街九號屋内將朱賜恩拿獲押候移送法公廨訊辦（莊） 
[訂期會議商團公會]  
　　南市各商業議設商團公會已由各會公舉代表起草現將章程擬定訂於初七日下午兩句鐘就南市商務分會開特别大會請各業董及各會董公决一切（永） 
[請禁游民搶奪水菓]  
　　南市各水菓行因現届生梨上市恐無業游民滋擾搶奪故禀請總工程局出示禁止（永） 
[限定倒糞時刻]  
　　本縣李大令昨日飭傳各舖地甲到案諭令傳舖户居民人等知悉以後倒糞均不准延至午後如違嚴究（誼） 
[電桿傾折]  
　　本埠電車鐵軌現已築至法界黄浦灘附近前日下午有大東門醫生張某乘與往北行經新開河適該處馬路中電燈桿因塡鐵軌移動致燈桿傾折將轎槓分析兩斷幸輿夫醫生俱未受傷（泉） 
[賞罰分明]  
　　總工程局各探役前因竊案難破由裁判所准予雇用探夥專司緝捕并將各夥每日所解之案設册記錄至月底彙核功過以定賞罰茲核得各夥所解均係新案其地方舖户舊時報案者鮮能破獲一二爰將月給工食項下照例扣罰俟將舊案破出再行酌賞（夜） 
[私開烟燈送縣懲辦]  
　　計士亭即計汝金在义袋角私開烟間爲閘北巡　局查悉將計拘解在案茲悉昨由局員飭差將計解送上海縣請辦（莊） 
[捕頭捉賭]  
　　英捕房前晚訪悉西棊盤街一百四十七號門牌屋内有粤人糾衆聚賭立由捕頭率同中西探前往拘獲胡阿二廖阿祥柯仁生等念七名帶回捕房押候送至英公廨請辦（根） 
[拘獲誘良爲娼]  
　　拐匪王德生在金陵誘拐錢炳生之妻王松林來滬押於李沈氏雉妓院爲娼前日錢追蹤到申訪悉報由捕房派探前往將王德生王松林及摀婦李沈氏一併拘入捕房候解公堂請辦（莊） 
[幾遭盜刦]  
　　前晚十二點鐘時有盜匪十餘人明火執仗至义袋角泰昌典撞門圖劫幸該典門户堅固未能攻破遂卽散去靜安寺捕頭强生君得耗立派中西探捕跟蹤搜捕無跡黎明始返（根） 
[上海官事]  
　　都　王金榜把總姚錦旋昨均到道禀見丁憂江西補用按察使司獄沈福衡現奉道憲札委辦理籌備科員差到道謝委卸任寶山縣知縣王得庚到道禀知交卸日期並禀辭赴蘇（厘） 
訟案 
[ 
[上海縣案]  
　　崇明醫生徐仲伯久無下落其母徐施氏同次子文晉文吉控被施福等謀害一案今由崇明關提施妻朱氏到縣奉李大令提訊徐施氏供施朱氏於六月初二日向婦人告知仲伯被撐公司駁船之王某等謀死事與伊夫無與等語施朱氏供五月某夜據鄰婦王劉氏泣　伊夫王掌裕聽從奎永郎等語誘徐仲伯到駁船上謀死伊夫逃遁不歸並言婦人丈夫亦因此事被控婦人即轉告徐施氏是實文吉文晉供奎永郎王掌裕王福元前在海中私撈洋貨長兄仲伯時當董事曾赴崇明縣禀控奎等因而挾恨三月二十三日仲伯於午後往頭壩收帳被奎等邀到三百三十一號駁船醫王福元之病乘此謀害福元現已病亡奎等俱各逃逸求察大令核供判朱氏交保施氏母子退去候查緝究辦○巡警局科長汪禹臣少尉查有擺攤行醫之山北人符文楨於今春紏黨搶刦浦東巨贓執送到縣訊之符供在杭嘉湖行醫多年去歲來滬實未犯事今日汪公館請去醫病忽被誣送案判收押候查○妓女陳桂芬喊控訊問供在西安坊爲娼年十八歲向由狎客王春愽所包不接他客前因王有急用借去金鐲衣飾質洋七百元久不贖還向索反遭兇毆控求提究大令驗得肋下有指摘傷痕判陳妓發堂候查（車） 
[公共公廨晚堂案]  
　　周寶記等控公記牛肉莊主王阿弟圖賴帳洋一案前晚奉帮讞寶子觀明府提　周供與王往來牛雙被欠血本價洋二百七十四元閔順卿供被欠血本洋二百四十三　請究訊之王供欠洋是實求恩寛限判押交人洋並保限三月還淸五百十四元如違未便○胡益如控侯松盛油酒店主侯松齋兒賴房租一百二十九元一案亦奉提訊胡投案請追訊之侯供房是胞弟祥祥之產應不付租求察明府以收租之胡益如責無旁諉旣經控告判著押繳租洋如數給領始釋○顧毛頭前控唐文生圖賴欠洋一案提訊顧供唐係工頭取欠各小工辛洋共有七百餘元向討不交情急控追訊之唐供此項工程雖係小的承包然按月領洋均被泰利洋行執事倪燧卿朦領到手致小的分文無著求察判押交妥保限一月向原告理楚○劉大元孫阿炳控徐子榮圖賴帳銀提訊劉孫同供與徐往來被欠銀四百五十两向追逃逸至南潯鎭私開同和烟膏店有力不還請究訊之徐供欠銀是實求恩寛限判押限十天理楚（莊） 
[美租界捕房事]  
　　楊樹浦流氓趙桂卿冐充包探梢等情曾記前報茲又串同周伯春揑造田單向人抵押致被告發昨已由包探王阿巧將趙周二人一併拘獲押候送究○吳阿良竊李和尙小車捐照售與趙阿金由探拘押候究○嘉興路瞿福泰酒店深夜違章售酒由捕房查知飭探赴公堂請單傳訊○小販周連榮將腐敗水菓出售由西捕查知拘入捕房存洋保出候訊（西） 
[英租界捕房事]  
　　漢口路某緞莊執事金如來投捕房報稱被夥計周讓泉竊去紬緞十五疋銀洋一百三十餘　請爲查緝捕頭准之○竊賊王阿大至廣東路一百八十四號客棧竊得紬衣烟袋等物經失主投報捕房昨由包探周志順將王拘獲押候弔贓解辦○龜奴常熟阿二投捕房報稱被同類穌州阿三竊去翡翠押髮簪一支值洋七十餘元請緝捕頭飭華捕將阿三拘入捕房押候解辦○東洋車夫張阿三吞沒坐客鍾華亭紬被一條被鍾扭入捕房捕頭飭押解究○徐阿中陳阿二至北京路七十二號行竊衣物當被陳包探拘獲帶入捕房押候解辦（莊） 
[法租界捕房事]  
　　女郎金阿彩係浦左金　家之養媳因被姑凌虐在途哭泣由捕拘入捕房留候認領○馬陸氏朱陸氏两婦因拐某姓養媳由捕拘入捕房押解公堂訊究○陳東生行竊途入洋銀爲探拘獲押候訊辦（泉） 
來件 
[上海内地城厢内外救火聯合會暫定簡章（續）]  
 
 
] 

Page 20

 
 
　　一職員正幹事長一人副幹事長一人公舉最多數爲正次多數爲副（以素在地方辦公益事著有成效爲衆人所推服者任）評議員六人調查員六人書記員二人庶務員四人會計員數人（卽各鋪司月承值）舉定後禀請道縣立案 
　　（甲）職員之責任正幹事長有執行會章總理會務之責副幹事長有佐理正幹長之責（如正幹事長遇開會期有特别事故不能到會副幹長得以代行一切如副幹事長亦不能到由調查評議二部公舉一人主持之尋常會議同）評議員有評議會務修改會章之責調查會中銀錢出入各社皮帶優劣或無水管皮帶不能施救應用洋龍速行佈置及檢察災地情形之責（以熟悉救火情形素來辦事勤奮公正者任之）會計員有管理會中財政及收發欵項之責庶務員有佈置會場及採辦會用物件之責書記員有掌會中文件及收發往來信件登記開會時一切事由之責 
　　（乙）職員任事之期限職員任期以一年爲限任滿更舉連任任事期限中如有違背會章不顧公益情事經過半數會員指摘或輿諭不孚查有實據者得令出會會員仝 
　　（丙）職員會員議事之權限凡開會議决事件必得多數贊成如可否之數相均相由幹事長决之尋常會議必得全體三分之二到會乃得議决事件 
　　一資格凡品行淸潔素無嗜好有一定職業與消防有關係者皆得爲本會會員凡會員皆有選舉權及被選舉權各鋪洋龍董事及明白救火事理之紳商在二十五歲以上者皆得被選舉爲各項職員凡未得被選舉之洋龍董事均推爲名譽賛成員 
　　一會費開會費用暫由發起會中措墊以後開會應用均歸司月支付本會會費一概免收 
　　一規則（甲）本會均由救火會中會員同意組織各盡義務並無俸金　　（乙）會員救火時必須有本會一色之記號以杜莠民混入 
　　（丙）須與警局商妥遇有火警宜多派巡士到塲照料設無賴乘間劫物閒人阻礙施救者宜招呼巡士分别扭解驅逐之 
　　（丁）會員須無分爾我和衷共濟倘甲社先到而將皮帶裝於自來水龍頭或暗龍頭乙社後到應視水力之高下商裝义管倘水勢平常不必任意硬裝庶水力不致衰弱而火勢不致蔓延 
　　（戊）救火器具彼此有餘均可通融或當日不能歸趙則明日由借用者送還如有損壞亦由借用者賠修倘有不肯情事致起爭踹卽由調查員理勸萬一理勸不明不得臨場爭執而使火勢燎原事後邀衆到會評論曲直 
　　一奬勵會員遇警勇往竟有特色之救濟以及各社平時之調度有方者經多數稱許干開常年大會時經調查員報告另備特别徽章以鼓勵之 
　　一優恤會員因救濟而致傷或竟不測即歸本鋪報告會中調查得實其無力者除開特别會追悼會及尋常吊送外須籌欵撫恤公養傷治喪瞻家三等倘有力者免議卽無力而不愿受領者悉聽其便 
　　一附則此係簡章務當隨時修改以臻完善 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
