# 1922 - 59 - 4917612

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[進退不得（冷）]  
　　梁欲進而不得顔欲退而不得此内閣情形也然有此情形者不但内閣試觀今之各方面誰果眞能進退自如哉 
　　今之張弧亦進退維谷之一也今之曹錕吳佩孚以及張作霖亦正進退兩難也即進而至於南北兩政之首領一則難進一則難進而且難退議會亦然各省執政權之人亦然幾乎胥中國而盡在此進退不得之中矣 
　　雖然以我言之進而不得力有所未逮也退而不得心有所未决也苟决心以退烏有所謂不得者哉 
[命令]  
　　三月六日大總統令財政總長張弧呈津海關監督李書勳請免職調部任用李書勳准免本職此令 
　　又令任命劉彭壽爲津海關監督此令 
　　又令參謀總長張懷芝呈請任命洪景星署林西鎭守使署中校參謀應照准此令 
　　又令李欽晉給二等寳光嘉禾章汪廼駒晉給四等嘉禾章此令 
　　又令魏聨芳劉鼎臣王宗荃潘守蒸聶慶寛熊賓均晉給三等文虎章楊蔭懷劉文瑞邱長勝李祖蔭均晉給四等文虎章此令 
[國内專電]  
　　北京電閣議頗辭兼職本人先署名送府徐病（七日下午五鐘） 
　　北京電顔在閣議席上自備辭兼職命令先署名送府蓋印聞奉張來電請梁銷假葉回任張速立九六債此外閣議僅决王景春爲中東路督辦（七日下午八鐘） 
　　北京電今日查偵會派員到財部提人負責者均避結果將庫藏司關係擋案三十三函携去 
　　北京電昨查債委員二名到財部要張弧盧學溥到案皆不在尋司長又均避（七日下午二鐘） 
　　北京電張弧辭呈昨申刻由津電話到部囑速辦當夕送府盧學溥辭呈亦上（七日下午二鐘） 
　　北京電奉電車慶雲到奉見張代表吳爲張道歉謂本性率直致招大帥譴責現在元首旣引爲自身主動則擁梁拒梁問題請一筆勾銷張尚未允（七日下午二鐘） 
　　北京電蔡元培呈府八校經費交部不發指定之二十二萬請查照一月十六原呈准予關税加徵月撥基金二十二萬（七日下午四鐘） 
　　北京電六日使團會議决由英法日三使共同向中政府提第二次抗議截留河東湖北鹽税事 
　　北京電外部照會英法比日各使上海嘉利洋行産業已完全發還該行債務中政府不負何項責任 
　　北京電外部昨照會英使厦門人民已通電全國取銷抵制英貨舉動英使已令英商將浮橋停工惟海後灘地點爭持未决（七日下午二鐘） 
　　北京電王正廷昨訪小幡日使爲就任督辦後之應酬（七日下午二鐘） 
　　北京電王正廷今夕赴魯視察 
　　北京電全國信局聨合會託楊哲椿律師請保留遵奉郵政以維目前生計部交郵務長核（七日下午八鐘） 
　　北京電交部以津浦路弊多今電告誡謂納賄受賂刑章具在 
　　北京電京漢報部吳使提用路欵共二百零三萬（七日下午八鐘） 
　　北京電串騙賑欵案之顧澄昨爲警廳拘捕鈕傳善在逃行文移提 
　　北京電曲同豐呈部九年請築熱河阜義鐵路一案未蒙核示乞速批（七日下午二鐘） 
　　北京電章祜巴黎電羅馬技術會議分兩種一爲政友會技術委員一爲路局技術委員以克立謨王咸康鳳翔爲政友會技術委員以馬楷特彭奈藩葛利山柏爲路局技術委員（七日下午四鐘） 
　　北京電遠東代表送節略抗議哈爾濱軍警搜索遠東代表辦公處及人民住宅（七日下午二鐘） 
　　北京電張謇韓國鈞電請交通部免費運回北五省前赴江北之難民國籍（六日下午八鐘） 
　　北京電財部催交部速撥去年十一二月及本年一月交通餘利之内債基金百五十萬（六日下午八鐘） 
　　北京電院部通電嚴緝宜昌湮酒局長史久望（七日下午二鐘） 
　　北京電香港海員罷工電局亦停機支日（四日）罷工問題轉圜港電照拍（六日下午八鐘） 
　　北京電中蚽路督辦定王景春會辦定俞人鳳（六日下午八鐘） 
　　北京電新楊電今爲期副中央裁兵宗旨全省裁兵十九營如有可裁者再察酌辦理務請各省一致進行又電科布多現由薩木登王駐紥彭楚克已回庫巴奇赤確由賽得王解赴庫倫（七日下午四鐘） 
　　北京電財部原定昨日發薪嗣以敎部索薪團紛至遂未發 
　　北京電僑務局發起之僑業銀行已經徐批准日來與財部幣制局商組織辦法（七日下午四鐘） 
　　北京電今日九點半霞飛赴滬霞飛瀕行時感想謂中國在巴黎和會及華會所得之代價恐將葬送於内亂之中此乃中國人宜猛省而矯正者霞飛現尚爲奉法政府命令致謝中國參戰至離滬赴美則爲個人行動（七日下午二鐘） 
　　天津電霞飛上將十二點半抵津卽赴滬（七日下午七鐘） 
　　天津電交京行總理蔣邦彦陽日（七日）到津聞將接受總理事 
　　天津電青島商會呈政府請將市政府改别區由島民選舉長官治事（以上七日下午十鐘） 
　　漢口電張福來部進駐長沙城外趙無表示（七日下午十二鐘） 
　　漢口電聞吳擬築洛武無綫電台傳遞軍訊 
　　漢口電駐鄂西直軍三師十二團步隊及機槍連奉令調駐湘陰歸楊清臣節制 
　　漢口電蕭令孫傳芳王汝勤查照襄河辦法舉辦鄂西清鄉 
　　漢口電魏聨芳財廳任内無虧空惟前任督署軍需課賬目不清蕭令靜候清算 
　　漢口電第四屆全國商會聨合會議今年在漢舉行武漢兩商會各推會董十二人籌備於舊曆三月一日先開鄂省商會聨合會討論提案及籌辦大會各事 
　　漢口電省署禁止商民交易改用洋碼以維官票信用（以上七日下午十鐘） 
 
 

Page 5

 
 
   
 
 

Page 6

 
 
[國内專電二]  
　　香港電廣州海員及其他工會於昨日在廣西會館開會陳炯明亦與會海員代表報告與船東及港政府會議經過詳情並言九項要求皆已解决陳發演說勉勵海員預會者皆鼓掌歡乎 
　　香港電今日機師工會及其他有關係之六工會皆已復工 
　　香港電廣州海員堅持須港政府釋放罷工時被拘之會員始允復工今日已釋放二十九人（以上七日） 
　　香港電港政府出示取消限制居民出境令 
　　香港電各工會工人千餘聚集九龍車站歡迎回港海員 
　　香港電開往廣州之輪船及火車已恢復原狀（以上七日下午七鐘） 
特約路透電 
[香港罷工解决後消息]  
　　七日香港電今日發表特别公報宣布取銷華人三工團爲不法會社之命令華人現可不領護照離港 
　　七日香港電住宅僕役已有一部分上工人力車夫轎夫印刷店與報館之工人均已上工造船廠及修船廠情形更爲惡劣小輪諸人均罷工卽建造九龍新旱船塢之苦力亦均罷工九龍特别警士今晨均須報到現應募者仍頗踴躍各國特别警士巡邏街市者頗衆軍事戒備仍未稍弛今晨有中國鼓樂一班導以海員公會之旗號游行商區各街道太古船廠及海軍部船廠之工人均已上工 
　　七日香港電今夜有華船三艘英船一艘開往廣州載海員回港 
[英議院中之香港問題]  
　　六日倫敦電邱吉爾在下院因香港總督之示文頗受詰問議員甘維錫氏問香港强迫工作之政策曾否經英政府核許邱吉爾答稱就甘氏意見察之似香港强迫工作之政策使甘氏驚異與俄羅斯所行者同甘氏續問邱吉爾如贊成强迫工作之計畫則是否將向莫斯科道歉張伯倫答稱如須向莫斯科道歉則不難得一甚相當之使者華德氏對於香港問題亦有質問邱吉爾答稱政府不得不聽令當地官吏應付事變但政府裁决之職權並不因此廢弛香港駐兵減至半大隊之問題政府須統籌香港及其隣境之現狀而考慮之 
[英國政潮之平息]  
　　六日倫敦電首相喬治稍有不豫今日未出席閣議故閣議由張伯倫主席 
　　六日倫敦電星期晩政界頗爲活動喬治午後由鄉間返倫敦旋與邱吉爾裴根海二人晤談良久此後喬治張伯倫貝爾福克松等皆赴裴根海住宅夜餐首相與保守派各領袖討論其所處之地位各領袖仍勸其留職但喬治尚無决議威斯明斯報稱現漸有人推測喬治將辭職而混合閣員亦將隨喬治俱去云喬治如醫士許其旅行將赴威爾斯作若干日之休養然後回倫敦以便起程赴日諾瓦 
　　六日倫敦電各晩報對於政治風潮問題意見各異有謂更形嚴重者有謂已經解决者路透電社探悉首相喬治氏爲國際多事决計應其統一黨同僚之懇請留職不去故風潮可謂業已寗靜至於統一黨以切實忠誠之保證予首相問題現暫時擱起惟内閣中統一黨人員已告首相願竭其智能贊助混合内閣 
[英議院中之中國貸欵問題]  
　　六日倫敦電外交次官哈姆斯韋士氏在下院答覆議員麥隆尼氏之質問謂銀行團貸欵與中國所依據之條件英政府並未提出惟曾載入一九二○年十月十五日新銀行團合同如有其他銀行或財政家願貸欵與中國而與銀行團合同之精神或政策抵觸者英政府概不贊助之 
[英議院中之遠東問題]  
　　六日倫敦電外交次官哈姆斯韋士氏在下院答覆議員克萊恩氏之質問謂遠東民國全權代表於一九二一年十二月十八日在莫斯科所發表關於西比利亞日人行動之公文英政府已加注意英政府深信日政府必能履行撤退西比利亞東部戌軍之質言 
[英參院中之四國協約]  
　　六日華盛頓電參議員波拉氏提出决議案質問哈定總統四國公約有何影響及於藍辛石井協約該案已由參院採納當採納前議員恩德華氏力言該協約當爲華會各種條約打銷蓋今日有新協定規定太平洋之權利也 
[愛爾蘭運動接受和約]  
　　五日杜白林電今日有羣衆從事運動接受英愛和約異常興奮有婦女多人曾撕毁愛爾蘭自由邦之二色旗此外未有事端高林士氏在某處演說時擁護該約格里菲士氏宣稱英軍之撤退徵愛爾蘭並未受紿 
[愛爾蘭共和軍之行動]  
　　六日倫敦電邱吉爾今日在下院聲稱愛爾蘭共和軍一大隊已佔奪立美利克城英政府欲施行其維持法律秩序之責任其最善之道惟有任令愛爾蘭臨時政府自行設法耳 
[土耳其之代表談話]  
　　六日巴黎電安哥拉政府所派之代表字茄夫氏已抵馬賽今日向哈戊通信社代表聲稱渠匪特代表安哥拉且代表土耳其全國人民土耳其决議奮力逐退侵犯土境之敵足證其欲利用種種機會以終止戰爭字氏歡賀法土協約謂此乃解决近東問題之嚆矢蓋近東問題實以土耳其問題爲樞紐也渠望與協約國當局會談後一切疑慮均可消釋其他各國亦將明悉土民和平之志願 
[阿米尼亞之代表]  
　　六日巴黎電阿米尼亞總代表已抵倫敦擬向外交部解釋阿米尼亞對於解决近東問題之意見 
[阜姆恢復秩序]  
　　六日羅馬電加斯台里氏由阜姆來電謂恢復秩序事進行頗爲順利 
　　六日巴黎電阜姆消息該鎭秩序似已恢復意内閣决議意國應維持尊重拉巴洛條約之態度 
[德國近狀記]  
　　六日巴黎電柏林電稱國民黨退役軍官兵士今日開大會抗議協約國所提出引渡戰事罪犯之要求與會者决議盡其能力反對此舉之實行並通過特别决議案請德政府竭力抱絶此項要求 
　　六日倫敦電德國特里登之羅克斯特羅商行近爲警察抄出私匿之大砲今日據張伯倫氏在下院宣稱德政府現方起訴該商行 
[墨西哥罷工]  
　　五日墨京電電氣工人罷工街車爲之停駛自來水電燈電氣皆無各報現要求以實力行動對待罷工者當道現用兵士在電氣廠工作僅足供給燈火用之電氣外間且有總罷工之謡言 
[南非罷工]  
　　七日約翰萊斯堡電罷工幹事會之决議發出總罷工通告爲極端派之暫時勝利罷工委員已開集議不贊成投票解决復工問題之辦法故罷工時期將因此延長半月 
　　七日約翰萊斯堡電罷工幹事部已發總罷工之通告 
[日本船工罷工]  
　　六日東京電横濱造船工人宣告罷工故罷工情勢更形嚴重昨日罷工人與警察衝突被拘者二十餘人今日横濱仍有示威運動東京勞工聨合會代表現亦輔助罷工者 
[法蘭西銀行與福公司訟案]  
　　六日倫敦電電巴黎消息法蘭西銀行在商務法庭揑訴福公司不付一千二百五十萬佛郎之票據此項期票由太平洋航海會社發出向福公司支取福公司曾簽名認付而交與中法實業銀行此後貼現付與法蘭西銀行今之爭端在法蘭西銀行與福公司之間福公司欲不承認其負責總理白資洛氏所締結之義務謂此項交易不生効力因未由外交方面將正式通告寄交倫敦註册住址商務法庭判稱福公司已得適當之通告法蘭西銀行爲正當第三執有票據人應向福公司收回代欵 
[英國之東方宴會]  
　　七日倫敦電萊森俱樂部昨夜舉行東方宴會列席者有印度事務部達賴爾中國代使朱兆莘北京大學蔣博士及日本總領事等達賴爾言及印度事件謂印度現狀甚爲嚴重廢除英人治權各邦概歸印人自治之議實不可行否則是棄民也目前困難之主因在西方敎育制度之成立云日人亦言及日本事謂英日盟約旣以另一新約賡續之而英太子又將來游日本此兩事使英日交誼愈致堅固云 
[美國利用無綫電話]  
　　六日紐約電紐約與在海中距岸四百哩之輪船美利堅號以尋常德律風作兩小時之談話實開無線電話發展之新紀元紐約以陸線通至紐卓錫海岸之無線電臺由此以無線電話具傳至美利堅號船上有新聞記者在電話中向紐約訪員報告船上諸人之動作今晨各報皆登載其報告 
[各國近事記]  
　　七日華盛頓電國務部請中政府速行緝捕戕害希爾登博士之兇手 
　　六日華盛頓電哈定總統下諭禁令輸運軍火至華 
　　五日華盛頓電據工部報告失業狀况漸有轉機三月份失業人數可望大减 
[公電]  
　　厦門來電申報轉中華工商協會聞赴南洋考察欣佩莫名疋頭業能加入尤佳朱鏡宙 
　　宿遷來電申報館轉華洋義賑會江蘇義賑會江蘇賑務處徐州工賑處王鐵老馮夢老黄伯老曁諸大善士鈞鑒宿遷災重春長哀鴻待斃乞速撥賑拯救遲則俄殍盈野民無生望省議員高鐵珊叩虞 
國外要聞 
[日本對段祺瑞出京之態度]  
　　令駐使領事嚴重注意 
　　東方通訊社七日東京電云内田外相自接段祺瑞入天津日本租界非純粹療病輓近有以該氏爲中心政客往來頻繁之說之報遂報告之於閣議結果向小幡公使及駐華領事等發一訓電令必嚴守已定之方針近陸軍大臣亦向駐華軍官發大要如左之電一日本政府爲當斯一掃積弊更新對華方針之際段祺瑞氏忽入天津日本租界宜深加注意不可不籌相當之措置該氏之行動難保無惹起意外誤解援助軍閥出頭之疑故該氏如有以從來之情實謀欲接近固當拒絶之可無論又如以日本租界爲根據地而欲遂政界復活之野心其行爲如果顯明則當立要求退去如退去天津而於他方面有同樣之舉動亦當留意如右爲要」 
　　又該社六日東京電云段祺瑞之潛出北京與日本人有關係之謡言今日之時事新報大以爲遺憾著論云「此謡言較諸徐樹錚逃出日本公使館之類似之風說益有惹起疑惑之嫌當局對之宜嚴加注意以究事實之眞相如欲發見此謡言之原因固無容多言但須加以適當之處分而不可不明我政府公正之方針耳又此謡言雖毫無根據然於我對華態度上今日有加特别注意之必要凡有違背我方針之行動之疑者無論其爲常人與陸軍軍人皆當嚴重監視而　行動如認爲有不穩者有要求退去該地之必要由來蒙此種嫌疑者概爲陸軍軍人或接近之人物是有所謂二重外交之非難者即基於此政府當局於此點宜加特别之注意苟於中國發見其動作有妨害及國交者雖爲陸軍軍人亦不可一任陸罼部内處置深望以嚴重制裁之手段加之焉今日者已非憚軍閥而妄事過慮以爲可傷國家之信用與利益之時代与也」又五日之讀賣新聞亦於社說中論及該問題指摘最近在華日本軍人與某大會社社員通謀而有以軍器供給趙恒惕令趙氏執有利於廣東方面（即奉天方面）之行動之謀一事及青島軍司令部之秋山民政長官藐視華會之中日協定而佈告發賣青島之官地及以淄川煤礦賣於某會社等各事又謂最近山梨陸相於議會已言明二重外交爲過去之事然由其口下往往表暴關於中國方面之軍人外交事實山梨陸相當如何明其責任乎吾人要求國民代表之議會嚴重詰問之」 
[英人自述之英藏交涉]  
　　英國對藏外交之大勝利 
世界新聞社譯倫敦每日電信報DailyTelegrarh載特别通信云裴爾爵士SirCharlesBell前應達賴喇嘛之招奉使赴西藏頃歸自拉薩余（通信員自稱）曾與一度晤談爵士爲著名熟悉印度事情之政治家之一前此十四五年來常駐雪吉姆Sikkim辦理政務據爵士自述此次赴藏目的就大體言之爲一促進友誼」結果頗堪满意爵士曩於一九一三至一九一四年間在西姆拉Simla中英藏三方會議中會見達賴喇嘛歐戰開後英藏間遂乏密切之會集一九二○年間達賴喇嘛致書英政府請派專使赴拉薩會議一切英政府以裴爾爵士與達賴喇嘛相稔遂派爲使團領袖團員中有印度醫務團之英人耿耐台大佐爲隨團醫生又雪吉姆産之西藏人樓滕拉氏LadenLa爲裴爾爵士助手又西藏貴族之一古旭巴希司氏KushoPalhese則爲隨員 
　　西藏政府對於此英國使團自始卽表示熱誠歡迎其所派代表自拉薩行一百五十英里遠迎來使距拉薩一百英里處又有第二代表相迎沿途各要點則由地方官員正式接待到拉薩後達賴喇嘛因欲爵士與其所處之宫接近故居之於前某攝政大員之邸第而不復以從前榮赫斯鵬爵士SirFrancisVoungbusband（譯者按榮氏爲前英國聨絡西藏之要人）所居之屋居之 
　　爵士於此行之政治方面狀况自不肯談論但謂印度西藏間之一切懸案均已满意解决并已確立最輯睦之關係爵士謂印度與西藏交界處不下一千八百英里故與西藏求得一鄰誼上之諒解實爲極堪願望又最重要之事又謂西藏與英國現已爲最密切之友英國因與中國之邦交關係當然承認中國對西　之名義的宗主權地位然一九一二年藏人逐華人出拉薩爲人所共知自後西藏實際上即已脱離中國而獨立中國現亦無外交代表駐於拉薩爵士謂藏人極希望國家獨立又贊美藏人之性質其言云一西藏民情强悍出於天然其於吾英政治上之重要關係以後當日漸增長一千二百年前西藏乃亞洲武力國之一後彼採用佛敎佛敎重在戒殺藏人受其影響性質乃稍變爲柔和今已成爲一和平可愛之民族吾人苟與輯睦實有種種利益今此舉已告成功西藏之福𢄙約等於英屬印度故西藏爲印度與俄羅斯布爾失委克主義間之一有力緩衝國此亦重要之點也」 
　　爵士否認布爾失委克主義已侵入西藏之說彼謂此主義與藏人性質極不相合斷然不容其傳播布爾失委克主義確已傳入蒙古北部然蒙古人亦未必十分歡迎之又謂一達賴喇嘛之性格非常强固他如尼泊爾Nepal之首相布丹Bhutan之國王亦均爲强毅人物在此一帶之邊界有三堅强之主治者而吾英與之皆極密切親善誠幸事也」 
　　繼談西藏一般情形裴爾爵士謂藏中僧侣權極重達賴喇嘛即爲一種敎王故能得全部藏人之崇拜達賴喇嘛雖具有專制大權然凡事頗與人民商量一切政務由一四人組織之行政會議助理進行四人中一爲僭侣三爲俗家人此次英國使團自一九一九年十一月到藏（譯者按上文謂達賴喇嘛於一九二○年請英員赴藏此處謂一九一九年十一月到藏恐有錯誤）一九二一年十月間離藏從來白種人在藏被許居留無如是之久 
者且許參觀許多歐人所從未經見之勝地如岡台白廟爲昔日西藏佛敎改革家宗喀巴所居及其墓地均許英員往觀又通蒙古之北道大路自來僅有歐洲之法國敎十兩人行過此外無白人足跡今亦許游行八十英里之遠云 
　　爵士在藏時幾日與達賴喇嘛會面凡有要事討論時達賴喇嘛即將侍從等一概屏退非常秘密拉薩天氣冬季最低四十度夏季最高九十一度寒冷氣候自十月起至六月止六月末驟然温暖歷四個月始已西藏之電報線現僅自雪吉姆通至江孜Gvantse自江孜至拉薩尚有八日行程當爵士離藏時逹賴喇嘛請其設法使印度方法之電線直展至拉薩俾西藏得與外界交通聞印度政府將允其請云 
國内要聞 
[財政界將有鉅案醖釀]  
　　董康提議依法澈究 
　　中國財政之歷史本一榻糊塗或無人可知其究竟時至今日其糊塗之程度殆如亂絲矣九六公債之用途本爲償還内外短債者因清理内外短債故組一委員會以審查之乃審查之結果發見迭次財政當局經營借欵之弊端甚多當由委員長董康具一說帖於星期六日在國務會議提出主張呈請頒發明令將歷次營私之各當事者交付法庭歸案訊辦以肅將來此種風厲之大參案殆久已不復聞於政海中吾人方欲得見之實行以新耳目詎意當時有多數主張由董氏個人或以委員會名義呈請頒布明令查辦無須經過閣議亦無須閣員連署此已顯然有不願公同開罪於人之表示更料此案破露牽涉現財政當局者居多此時更不便破臉因之無結果而散但聞董氏爲人强項要便如此消弭恐不易得也 
　　前日閣議旣以財政問題閙得人歡而散是日晩間顔惠慶氏乃約各閣員在其私宅會議繼續討論財政弊竇處理案而到者又只張弧李鼎新連顔氏不過三人只隨便談說又無結果之可言而外間風聲所播或勢將終成法律問題聞某法律專家已偵查有五十件可以成罪者其事胥某當局所爲則由風聲漸積而至於實現亦未可知也 
　　昨有熟知財政界情形者謂歷年以來財政部黑幕重重就其已發覺者言之局外人已驚訝其過多不知此僅大海之一粟其種種弊竇爲外人所不知者固萬端千條說不勝說也近來財政當局見各方面攻擊之激昻爲保持地位計不得不揭起財政公開的大旗宣布幾篇窮帳我儕早知此著不過騙人之技倆現在居然已有一筆帳目已經敗露諸君尚記本年二月十五日政府公報宣布之短期内外債欵中列十年二月十六日中國銀行墊付新疆協欵二十七萬九千九百元一項乎聽說新疆方 
 
 

Page 7

 
 
面寳未領此欵惟在八年財政部由發給新疆協欵庫劵四張計共三十六萬九千九百元分九年一二三四四月除經該省賣過一月九萬元一張外其餘二十七萬九千九百元庫劵係於九年五月十四日交蔚豐銀號至十年五月蔚豐倒閉聞該欵係押於中行但此是押欵並非墊欵若係墊欵則在蔚豐爲私賣在中行爲私買因新省並未領受此欵也據某方面調查財政部往往將發出庫劵設法殘賣而列於已發出之帳下新疆協欵不過其發覺之一刻新督楊增新將有電來質問此事不知當局又如何彌縫耳 
[外交團抗議鹽斤附税]  
　　鹽務署請電各省制止 
　　日使小幡日前以代理領袖公使名義照會外交部以直隸湖北陜西甘肅等省近俱紛紛於銷售鹽斤上另立名目加徵附税涉於菲法行爲中政府對此如何實行阻止辦法從速見復當經外部咨行鹽務署察核辦理現聞該署昨特咨呈國務院請電各該省迅將非法各捐尅日取消以全國信原文如下准外交部咨稱准代理領銜日本小幡公使照會大致譯稱聞直隸陜西湖北甘肅等省近俱紛紛於銷售鹽斤上另立名目加徵附税此種非法行爲難免釀成惡果不得不請將中政府對此如何實行阻止以保全鹽税擔保之債權人利益之處從速見復等因查鹽税旣抵押外債有借約關係未便任聽各省加徵附税以充軍需等項應請通盤籌畫設法阻止免滋外交上重大交涉相應抄錄原文咨達迅速核辦見復等因准此查鹽務抵押外債除鹽税條例徵收外無論如何另立名目徵收附捐均屬有妨鹽法抵觸債約原文所稱湖北加徵川滙鹽斤脚力費及陜西加徵保運費各案前據稽核總所呈請阻止並據該管官廳曁紳商人等呈報到署案經咨呈貴院轉電取消迄未照辦此外如山東之食戶工捐已經擬議實行福建各縣之任意搰捐江西之勒捐提成報効並每擔加價七角甘肅之加税加價雖經部署分别咨商設法禁阻亦未能即時解决以上各項捐欵名目雖徵諸商民實際仍取於鹽斤若不切實禁阻尅期取消不獨有妨國家歲入且恐引起重大交涉相應咨呈貴院轉電湖北陜西山東福建江西甘肅等省督軍省長務各體念時艱迅將上稱非法各捐尅日取消並通電各省地方軍民長官申明禁令嗣後對於運銷鹽斤不得擅立名目加徵捐欵俾全國信而保税源 
[奉天會議中之政局]  
　　各方面視線皆集關外 
　　解决時局之中心旣已移到奉天則關外之冠蓋雲集自爲世人所異常注意者鮑貴卿業於江日上午十時行抵奉天前晩某方面接其由奉來電内容除報告抵奉日期外並稱已晤張使談及時局問題仍未變從前主張容再相機磋議云云直曹方面亦派使署副官長周玉澤携帶祝壽禮物兩大箱價值甚鉅於四日晨由保定動身赴奉並携有曹氏手函一道約千餘字除普通頌祝千秋吉語外對於時局問題曾加以剴切之商榷及具體之提議並謂「弟因防務覊身媿未能親來祝壽苟有議及國家之事請親家便宜主持弟無不同意」云云足見曹氏態度之軟吳佩孚方面除前已派車慶雲携帶貴重禮物赴奉外昨又派漢口鎭守使杜錫鈞代表列席杜與吳關係最深此次親身赴奉自必承受吳之意旨而來聞杜氏已於支日行抵洛陽與吳商承一切再由保定赴奉是則保洛方面對於此次會議根本上已表贊同自不可謂非時局前途之開展公府方面昨晨聞亦發去奉天兩電分致鮑張兩氏其致張之電全文約達四百餘字惟其内容尚無從詳悉至致鮑之電則係請其於會議初開之時卽將内閣問題首先提出决定務期於一星期内將繼任總理産出以便於梁士詒假期届满時即可分别發表任免命令並盼鮑氏早日回京就任勿以客氣面實未領此欵惟在八年財政部由發給新疆協欵庫劵四張計共三十六萬九千九百元分九年一二三四四月除經該省賣過一月九萬元一張外其餘二十七萬九千九百元庫劵係於九年五月十四日交蔚豐銀號至十年五月蔚豐倒閉聞該欵係押於中行但此是押欵並非墊欵若係墊欵則在蔚豐爲私賣在中行爲私買因新省並未領受此欵也據某方面調查財政部往往將發出庫劵設法變賣而列於已發出之帳下新疆協欵不過其發覺之一刻新督楊增新將有電來質問此事不知當局又如何彌縫耳 
[外交轉抗議鹽斤附税]  
　　鹽務署請電各省制止 
　　日使小幡日前以代理領袖公使名義照會外交部以直隸湖北陜西甘肅等省近俱紛紛於銷售鹽斤上另立名目加徵附税涉於非法行爲中政府對此如何實行阻止辦法從速見復當經外部咨行鹽務署察核辦理現聞該署昨特咨呈國務院請電各該省迅將非法各捐尅日取消以全國信原文如下准外交部咨稱准代理領銜日本小幡公使照會大致譯稱聞直隸陜西湖北甘肅等省近俱紛紛於銷售鹽斤上另立名目加徵附税此種非法行爲難免釀成惡果不得不諸將中政府對此如何實行阻止以保全鹽税擔保之債權人利益之處從速見復等因查鹽税旣抵押外債有借約關係未便任聽各省加徵附税以充軍需等項應請通盤籌畫設法阻止免滋外交上重大交涉相應抄錄原文咨逹迅速核辦見復等因准此查鹽務抵押外債除鹽税條例徵收外無論如何另立名目徵收附捐均屬有妨鹽法抵觸債約原文所稱湖北加徵川滙鹽斤脚力費及陜西加徵保運費各案前據稽核總所呈請阻止並據該管官廳曁紳商人等呈報到署案經咨呈貴院轉電取消迄未照辦此外如山東之食戶工捐已經擬議實行福建各縣之任意抽捐江西之勒捐提成報効並每擔加價七角甘肅之加税價雖經部署分别咨商設法禁阻亦未能即時解决以上各項捐欵名目雖徵諸商民實際仍取於鹽斤若不切實禁阻尅期取消不獨有妨國家歲入且恐引起重大交涉相應咨呈貴院轉電湖北陜西山東福建江西甘肅等省督軍省長務各體念時艱迅將上稱非法各捐尅日取消並通電各省地方軍民長官申明禁令嗣後對於運銷鹽斤不得擅立名目加徵捐欵俾全國信而保税源 
[奉天會議中之政局]  
　　各方面視線皆集關外 
　　解决時局之中心旣已移到奉天則關外之冠蓋雲集自爲世人所異常注意者鮑貴卿業於江日上午十時行抵奉天前晩某方面接其由奉來電内容除報告抵奉日期外並稱已晤張使談及時局問題仍未變從前主張容再相機磋議云云直曹方面亦派使署副官長周玉澤携帶祝壽禮物兩大箱價值甚鉅於四日晨由保定動身赴奉並携有曹氏手函一道約千餘字除普通頌祝千秋吉語外對於時局問題曾加以剴切之商榷及具體之提議並謂「弟因防務覊身媿未能親來祝壽苟有議及國家之事請親家便宜主持弟無不同意」云云足見曹氏態度之軟吳佩孚方面除前已派車慶雲携帶貴重禮物赴奉外昨又派漢口鎭守使杜錫鈞代表列席杜與吳關係最深此次親身赴奉自必承受吳之意旨而來聞杜氏已於支日行抵洛陽與吳商承一切再由保定赴奉是則保洛方面對於此次會議根本上已表贊同自不可謂非時局前途之開展公府方面昨晨聞亦發去奉天兩電分致鮑張兩氏其致張之電全文約達四百餘字惟其内容尚無從詳悉至致鮑之電則係請其於會議初開之時卽將内閣問題首先提出决定務期於一星期内將繼任總理産出以便於梁士詒假期届满時即可分别發表任免命令並盼鮑氏早日回京就任勿以客氣用事云云此奉天方面與時局關係之概略也至於政府方面自梁士詒請假以後雖由顔惠慶代理政治上究多不能積極負責之處東海不得不身當其衝聞於前數日曾擬有電稿四通（一）言華會結果及我國在國際之地位（二）發表此次政潮經過情形（三）表明個人出處（四）未詳以上四電稿中第一電稿顔惠慶主張應由國務院發出第二電稿已於日　發布其第三電稿内容略謂總統任期明年卽將届满而現在國會未集繼任將於何産出云云表面雖仍商榷口氣實則含有促成國會之意此電槁現止徵求奉直兩方同意俟有回音即行發表 
[奉張反對靳潘經營青島實業]  
　　七日星報云據奉天某顧問言張作霖對於前總理靳雲鵬及前財長潘復組織實業公司投資於青島租借地之計劃竭力反對張氏之意以就靳潘昔日政績論不宜再給營含有公共性質之事業故張氏擬請農商部不准該公司之註册及發給營業執照以張氏在北京之勢力論此層當不難辦到張氏謂山東租借地之收回爲我國表現於全世界之一種試驗山東問題經巴黎及華盛頓兩次會議討論後租借地之將來已引起世人之注意而我國之前途亦全視政府辦理租借地之能力以爲斷靳潘俱係山東人於本省政治及工業上之發展論理應當過問但該公司所經營鹽田礦産等事業俱含半官性質則此等公司之執照應給之正直之人而靳潘兩人從政時俱無正直之表見靳氏擅賣官産私吞五百萬金之鉅而潘氏臨去之日亦曾盜賣官産吞蝕五萬金張作霖曾恐嚇潘氏謂一入奉天即行誅戮而張氏於去冬迫靳雲鵬辭職時亦語靳以若再戀棧不去當控其盜賣公産於大理院靳潘爲保全顔面計因相率去職此則京官場中所共知者也至靳潘之黨羽仍有爲政府任用者該顧問謂此等不關重要之人物張氏尚無暇一一過問也 
[旅津魯人條陳贖路意見]  
　　提出辦法四端 
　　旅津魯人吕海寰等昨遞一節略於公府報告旅津魯人在津組織中華國民贖路會業於本年一月二十二日成立當時該會曾擬定簡章通知各省商會一致進行並經開會議决公同擔負勸募三百萬元業電交通部咨照外交部轉達我國代表在案茲特補送該會簡章並條陳贖路辦法四端仰祈採擇辦法如次（一）設會討論凡事必有總滙之區始有歸宿之處現今各省熱心之士崇論宏議可採頗多然金錢委地散而不聚應由交通部附設一膠濟路事討論會選熱心路事素負衆望者組織之凡斯路過去現在之狀况應行調查者目前各省條陳贖路辦法認股數目應行考核者將來收回辦法應行籌備者皆由斯會討論議决再行執行（二）速定股章現在各省上至大吏下至小民無不熱心路事奔走呼號籌欵方法層出不窮或曰附捐或曰招股省自爲政莫衷一是中央似宜速行規定詳細招股章程分發各省俾有遵循庶統系旣明而辦事者亦不致紊亂（三）宣布利益膠濟一路近所異常發逹餘利頗多青島收還以後歐美商業必盛是認股一事固屬國民熱心義舉而實亦有利可圖誠如古人所謂以義爲利者然各省人士對於斯路實在情形尚有未能盡悉者應由交通部速行調查斯路營業情形利益狀况以及將來希望詳細查明列入招股章程之内俾國人一目了然則附股者必尤見其多其裨益非淺鮮矣（四）嚴定管理此次中國收回路權中外人士間有鰓鰓過慮者以爲中國管理路政尚未盡善如某路則軍人横行旅客裹足某路則客貨停滯弊端百出將來膠濟勢必同其現象路政日益墮壞竊恐入股者無利可圖此等讕言雖難盡信然一經傳播阻力頗多應請交通部詳細宣示此路贖回後聽民自辦國家不得干預由人民按照公司商律辦理其管理之法即由公司詳訂精密章程載客運貨於人民無不格外便利庶認股者咸曉然於讕言之無憑而於招股東易於着手矣 
[青島日官吏之魯案善後談]  
　　收回費竟至一萬二千萬元 
　　膠濟鐵路收回價格約爲日金三千萬元其餘鹽塲以及道路自來水電燈廠等之價格均須在中日評價委員會决定此山東條約之規定也乃據青島日本民政署長秋山雅之介氏之言其數目竟到一萬萬二千萬元之鉅此我國不可不特别注意者據日人方面接門司二日電云秋山青島民政署長乘日郵船西京丸於二日行抵門司即日乘車入東京曾語人曰日本由德國取得膠濟鐵路當時之價格固爲日金三千萬元但現在物價騰貴車輛亦已增加加以改良費及投於金嶺鎭之支線等經費殆達其二倍約有六千萬元而青島市之道路自來水電燈廠等經費亦有六千萬元僅鹽塲一項已有三千萬元合計有一萬萬二千萬元之鉅中國政府果能以國庫支付券收回否甚有疑問至於山東撤兵雖預定開始撤退後三個月内撤盡然而青島之交還則須俟中國政府將全部價格交清後三十日内行之此等等善後實頗困難也 
[青島日僑預備歸國]  
　　青島警備司令之談話 
　　世界新聞社云據日本萬朝報載稱青島日軍撤退後該處日僑二萬人將大受影響故現皆凖備歸國青島警備司令某少將現以要務回東京據其談話云駐山東日軍二千八百人現以魯案解决之結果已在凖備撤回大約於五六月間實行日兵撤後當地之生命財産如何保護秩序如何維持彼尚未知中國政府有何辦法但預期將照現行於烟台之辦法將警察隊擴大以保地方治安日軍撤後居留青島之日僑二萬人必大感不便故現已紛紛作歸計將來青島日僑及其他外國僑民將由中國警察隊保護然中國警察之效能殆遠遜於西國之警察云 
[日本拒絶廢止安東關減税]  
　　前清咸豐六年（一八九六年）之中俄條約即中俄陸路通商章程自明令廢止定於四月一日實行後安東税關亦在適用之列日本方面因其貿易所受之影響過大曾以不通適用之理由表示安東税關應在例外頃據外交界消息我國此次廢止中俄陸路通適章程减税三分一之規定實由於該約限期届满兼之華盛頓會議之中國關税條約亦有海陸一律徵收同等税率之决定故乘其满期之機會實行廢止迄俄國正式政府成立條約之日止統照我國現行税率徵收並定於四月一日起實行彼安東關税之中日貿易減税三分一之規定旣係均霑中俄陸路通商章程之利益自應一律適用民國三年五月二十九日駐京日使伊集院氏與安格聨氏間所訂之满韓國境通過貨物關税减輕協定亦係援引中俄陸路通商章程而來今中俄陸路通商章程旣已廢止則失其均霑之根據我國要求安東税關一律適用乃正當之主張故於上月二十四日正式由外交部通告小幡日使要求日本亦準據中俄通商章程自四月一日起取銷安東税關之减税三分一規定不料日本方面大不謂然謂此乃無根據之主張不能由一方面意思妄行宣言廢止並謂該條約係根據一八九六年關於中東鐵路之中條約中之陸路通商免税規定中國政府對於民國九年亦曾聲明尊重中東鐵路條約故日本方面不能表示同意現日本政府已决定以此爲理由正式覆文我國拒絶適用但據某要人云中國關税條約海陸兩關税率均須一律此三分一减税規定當然不能存在亦無存在之理由安東税關旣係均霑利益之結果使然中俄陸路章程廢止後自當一律適用日本政府對於關税條約旣首先表示贊成今關税條約不日實行日本若遽然取消前之贊成爲少數人民謀特别利益實爲日本所不取退一步言安東税關即不應適用而上海改正税則會議至遲於四月初旬亦可成立實行值百抽五之期不出三個月後日本政府若竟爲此故而翻臉亦違親善之本旨故從大勢言日本政府未必遽如外間傳說竟表示拒絶適用倘竟拒絶適用吾人實不能不爲日本惜蓋日本年來所以受世人誤會者即爲器度太狹只顧目前及見利勇爲而起此層甚望日本識者痛改之也 
[敎育部設立退欵興學會]  
　　章程已公布 
　　年來國内人民以敎育經費無着均從事運動退還賠欵撥充敎育經費美國已經退還辦立學校俄國賠欵不成問題法國方面現正接洽德國所退還之欵政府當局擬以三百萬撥充各學校敎育用費以一百萬作爲建設圖書館之用敎育界方面希望撥七百萬敎育當局尚未允許日來正在運動之中聞敎育當局爲圖謀退欵之進行與興學之辦法及其分配特擬設立籌辦退欵興學委員會專董其事並擬訂章程經敎育部提出閣議通過昨由敎部發表如下第一條籌辦退欵興學委員會由敎育總長延聘或指派部内外人員組織之第二條籌辦退欵興學委員會以籌辦左列事項爲目的（一）籌畫退還庚子賠欵接洽事宜（二）調查國内敎育狀况决定退欵之用途及其分配之標凖第三條籌辦退欵興學委員會之委員由敎育總長就具有左列各欵資格之一者延聘或指派之（一）曾任敎育總次長者（二）現任國立學校校長（三）敎育部薦任以上人員（四）辦理敎育事務有年著有成效者第四條籌辦退欵興學委員會設會長一人副會長一人由委員公推第五條會長總理會務並將會中所辦事項報告敎育總長副會長襄助會長辦理會務第六條籌辦退欵興學委員會得設幹事若干人由會長商請敎育總長派充之第七條籌辦退欵興學委員會需用各費由會長按月列具預算表商請敎育總長接洽第八條籌辦退欵興學委員會一俟事務完畢即行裁撤第九條本規程自公布日施行 
[京蘇同鄉會反對鹽斤加價（生公）]  
　　并請取締交易所與彩票 
　　北京江蘇同鄉會今日爲反對食岸鹽斤加價開會公推楊辛潤主席首由文書幹事主任蔡寅報告文書莊思緘段少滄允任省館館董函二件結果議决錄函報告警廳備案次即討論食岸鹽斤加價事衆有不明食岸眞相者揚屬幹事葉某有疾不能多發言乃推張煊說明略謂食岸共分七區一曰大咸其區域爲通州如臯由徐靜仁李壽鵬爲經理二曰謙益永其區域爲興化泰州許雲浦爲經理三爲合肥李家所辦者忘其名區域爲鹽城阜寗四曰合太和其區域爲高淳溧水句容爲掦州厲卞晏三绅所組經理爲厲六而國會議員樊澦則其名譽經理也五曰泰合成其區域爲太平州興平周冕全主之六曰同福祥其區域爲江都（合舊甘泉）高郵寳應天長七爲儀徵公司名已忘之以上七公司實操蘇省十五縣之鹽專賣權去年冬同福祥虧累不支乃運動改錢碼爲洋碼並每斤加價三釐蘇省人民反對甚力政府所得掦屬反對郵電幾可盈尺查同福祥所以虧累之故據知其内幕者言同福祥之前公司爲公寳豐公寳豐虧債十五萬串由同福祥擔任代還另出八萬串退給公寳豐舊股東同福祥之資本號稱五十萬串而實際交出者僅二十萬四千串故在開市之日即虧欠二萬六千串其活動資金實皆以重利借諸各錢號者股東未出五十萬而年終依五十萬分利其虧累之原因一股東任意向公司移用欵項不付利息且有過其所認股額者其虧累之原因二公司開支太鉅幾於日食萬錢其虧累之原因三原底本虧加以重利其虧累之原因四坐此四因本當早倒不過以前鹽利太大尚可有餘近因洋價騰貴雖非無利而利已不足補其虧累故有此次之結果同福祥自身旣倒欲將專利權出售於人但以目下情勢論實不值七十萬故該公司遂發起鹽斤加價改用洋碼事蓋加價以後利益更厚可以出售也鹽署方面曾於年終密委前公寳豐股東金君回與各公司先行接洽預約稍有眉目即派主事王保華往故在陰曆正月初揚州即盛傳王委員將至而北京方面則至上月二十三日王氏起行之日鹽署中尚有不知其何往者後其事爲報紙所登載碍難進行乃昨得某公司中人來函云「聞丁公有自行集欵辦理之意然商辦攤欵較多而官辦則攤欵必靳而弗與勝算　操設使官辦果成事實則一省之中仍有高級長官　將效尤辦理試問各商又將何立足耶連日正在磋商俟有消息再當續陳」云云諸君試觀此信則知商人確不願江甘五岸（同福祥）歸官辦而尚在磋商加價之條件加價之事初未肯以輿論之反對而中止據來書所稱官辦不加價亦可有盈餘確可證明無加價之必要究竟本會對於此事當如何對付請大衆討論顧名謂鹽斤加價利於商人官廳更與商人比而同謀更爲可惡此事實爲增加十五縣人民直接負擔本會非反對不可且鹽斤若果加價私鹽必益多於本省治安恐亦將發牛影響主張一面呈府院財鹽各機關反對一面揭穿其内幕普告本省人民某君謂日來鹽署方面有傳先收回官辦官辦時加價以後再令商人承辦之說者當注意結果從顧說不論江甘歸官辦或商辦對於加價一事蘇民絶端反對（一）不得加價（二）不得改洋碼（三）如歸官辦出入當一律用司碼稱蓋以前商人購入爲司碼而售出則爲十四兩四錢稱每斤打一九折人民方面曾有控案鹽署不理如歸公家當然不能再有此等舉動也結果公推張葉兩君爲文電起草員（二）取締交易所問題結果呈請農商部勿濫予立案一面並電督長護軍使嚴行取締而對於本所拍賣本所股票及證券之拍賣主張格外從嚴取締公推章君草文電（三）錢孟材提取締各種彩票案以各種彩票大抵在蘇發行爲害甚烈前蘇議會會有不准在蘇境出售案通過省長轉咨内務部内部允以後不再增加以後竟又增至八處之多當請省長嚴行禁止在蘇發賣沈劍白主并電何護使請其顧全民命爲蘇民去害結果推蔡寅錢桐及徐君共同起草遂散會 
[湘局緊急中之要訊]  
　　自南征北伐之聲浪日高湘局情形遂愈形緊急湘人談虎色變早已異常恐慌茲則各方面情勢似又稍和緩亟分述如下奉直暗潮現尚激烈故吳佩孚對湘不敢輕於啓釁已迭電駐岳之二十四師師長張福來僅令其緊守原防切勿躁進張福來屢奉電令欲乘機見好於湘乃於昨日致趙恒惕一電略稱近據各方報告孫文有北伐之舉貴省態度亦不甚明風聞之餘本無可信想係好人播弄希圖搗亂貴省省憲告成勵圖自治諒不捲入漩渦再起兵釁敝軍决無他項行動妨害鄰誼務望推誠相與見信始終云云觀此可知直軍入長之說一時不致成爲事實矣沈鴻英所部原有受吳氏指使襲擊長沙之說茲聞此等消息雖非無因但僅出於沈軍之主張而非吳氏所授意現聞沈軍仍躍躍欲動湘趙除派第一師軍隊開往醴陵警戒外並以平長之交兵力不厚因又於昨日派第二師之一部份開往金井以上各地方扼要駐守以防變動則沈軍亦必不易竄入矣若南軍北伐問題自孫文改定進行計劃由中路先進後李烈鈞諸人所部卽紛紛開拔準備入湘近以林俊廷在柳州一帶亟圖恢復廣西聲言欲即將滇黔粤軍驅逐出境確已整飭所部冀圖大舉孫氏聞此消息即未敢遽行進兵因之北伐之軍又不得不暫行停頓惟據粤代表報告謂此次停頓至多不過十日因陳競存對於右翼總司令雖尚未肯就職而於林俊廷之擾亂則方任剷除孫氏但須與競存商定方略卽可仍舊前進云云此言是否可信則未易斷也 
 
 

Page 8

 
 
自由談 
遊記 
[遊羅馬敎王宫觀名畫記（十四）] [  汪筱謝女士]  
　　自此屋至康司脱聽Constantine室此中油畫爲來勿兒最後之作品若天不絶其年定能有多數之油畫供獻於世亦意中事然旋於一五二○年離世矣惜哉 
　　此室中油畫一爲十字架顯現之異跡時康司脱聽方訓練士卒以備出兵忽見天空現一十字架及前此羅馬戰爭之故事且望見現在之聖安琪兒橋王墳聖安琪兒城堡等在隱約中右爲聖彼得着王服帶王冠膝下置數鑰匙 
　　又一爲康斯脱聽之戰觀此圖可想見當時戰爭之劇烈康司脱聽已得勝驅末散脱司Maxentus兵過底白河Jibet康司脱聽騎馬上服金色王服後隨馬隊三天使飛旋空中其一手執大刀威嚇末散脱司兵其首領著紫服金冠伏馬上馬不勝重故墜水中橋上爲敵兵後追者爲康司脱兵死者傷者歷可辨眞絶作也 
　　又一爲康司脱聽之受洗禮敎王雪兒伐司脱第一Silvestie以水施康司脱聽頭上康司脱聽裸半體跪敎王前兩手置胸前敎王後有主敎等着聖服參與此禮 
　　又一爲康司脱廳以羅馬全城獻敎王敎王服聖服坐禮拜堂中央（此即聖彼得禮拜堂）後立者均禮拜堂中牧師等時敎王受一金像及羅馬地圖於康司脱聽手意即封彼爲敎王及其後爲羅馬之主云 
閑話 
[巴黎之女性觀（五）] [  昭實]  
　　亦有於稠人廣衆中偶遇一印度公爵夫人携一極長之圍巾者一轉瞬間印度圍巾即成巴黎市新流行品波斯長袍大袴之表樣甚奇而在巴黎彷效之者甚衆北非洲光核平掠之鬢西班牙製之龜甲梳與雅扇遞演而出相需而用龜甲似玳琩均彼巴黎社會所歡迎巴黎之時裝實非巴黎自爲之世界各國之裝束以巴黎爲一大鑪冶實有以造成之來去循環川流不息今日之所謂舊或卽他日之所謂新未可逆料 
　　巴黎交際社會其趣味尤濃厚以一千九百二十一年爲例似乎一切盛會均爲慈善事業而來慈善二字本與婦人心理想密接此一年間之成績不獨爲巴黎交際史放大光彩并足以見巴黎交際界婦人左右社會之能力 
　　巴黎事事皆備露天戲園等設置已不待言亦有依名畫或著名詩篇佈景由上流社會貴紳名緩作畫中人裝束或作詩中想像人物情態現身臺閣之「活現畫圖」LesTableauxzVivants每一畫圖自開幕至閉幕約數分鐘之久其與演戲不同處因演戲有動作而此則僅呈形態之美演劇大抵爲營業而此則專爲慈善事業以我中國爲喻如改七香費曉樓之名書及前代「山映簾　水映窗浣紗人在苧羅江年年寒食梨花雨門掩東風燕子雙」之詩意能用良法佈景助之電光映射在我國自當爲創舉而在巴黎已屬司空見慣毫不爲奇 
 
[越小越難　]  
筆記 
[良朋記（上）] [  遠紓庵]  
　　客爲吾述一事聞之戚然於懷者浹旬後欲吐之自愧無委婉之筆曲繪其狀終以此事足爲少年座右箴言不得不記然而其事虚耶實耶著者深望虚而不實也楚人張氏世家子貌美而文有名於時僑於滬父執某公適宦春申延爲記室因緣識里中某氏女郎旣倜儻女亦娟媚雙心一襪私訂鴛盟矣女雖中人之家而庭訓良嚴難覊之性艱於馳聘於是迎風待月不得不另營歡場顧女善於調處則停眠整宿爲樂無藝旣而張結新友李子亦文名藉藉也張初不甚禮李而李則揚言張文高深可師每自卑就之不恥下問張無意中言將購珠戒餽友明日李以巨金得珠戒而贈張張大 
　　感動自咎曩之輕蔑其人爲不義引爲知己不啻鮑叔自茲蜜窟之中常留李子之聲音笑貌李視女猶弟之於嫂敬禮周至即張視李亦如兄之撫其弟也未幾父執去官張亦失職漸覺難窘張惴惴然畏索房值之至則詬厲在門無術遣去適李來見張愕然怪其愁掬眉心殷憂不釋張嘆述之李笑曰業於兩日前代付之矣 
雜錄 
[麗湘閣雜掇] [  陳家慶]  
　　余向有梅花及紫蘭花癖每至新春明窗淨几間必羅列數盆以作幽閨點綴今歲人病課忙俗塵山積歲朝清供惟水仙一花無心顧彼舊侣矣薄暮慧如姊遣雙鬟送來紫蘭二盆嬌容似醉香細微聞喜塡菩薩蠻以寵之詞云秋波脈脈間凝睇亭亭玉立東風裏畫閣伴新妝娉婷影亦香春愁何計避秀　渾如醉新月捲簾看銖衣怯暮寒紫蘭有知當許吾言矣 
小說 
[社會小說人間地獄（四六）] [  娑婆生]  
　　第八回紅樓一角軟語話杭州銀燭三更柔情迷弱水話猶未了樓梯邊登登登一陣脚步聲音走進一個嬌小玲瓏十五六歲的小大姐滾圓一張小粉撲臉臉上没一些胭粉兩頰上天然的一種紅血色髣髴和吃醉了有幾分酒意似的一嘴小細白牙齒笑一笑全露出來穿一套黑嗶嘰的衣服不加一些珠光寳氣可是走進門來大家眼光不由得全向他身上一閃薇琴見這小大姐進來忙問道阿婉你又灣到那裏去的隔壁借一個電話怎麽這樣多的時光客人比請客的人還先到呢阿婉道隔壁電話摇煞摇弗通火冒得來和公司裏相駡一塲後來還是到大馬路借打的等到打通了說客人已來了阿要氣數姚嘯秋走過來道不要生氣上海的德律風越急越打弗通柯蓮孫插嘴道誰呌他和公司裏相駡那自然格外的不通了阿婉瞅了蓮孫一眼道纔是爲仔你噲别人家奔煞快說著兩隻手搓著面孔道熱得來柯蓮孫道到洋台上吹一歇罷薇珍　著道不要開出去周家裏和憐影在外頭肉麻呢你們不要去做討厭人姚嘯秋道什麽憐影那裏來的薇君道前天姆媽從杭州帶來的姚嘯秋道是不是那嘴唇上有兩粒痣的人麽薇琴道不是不是那是呌素芸你見過的這個新到的名角你還没見過呢姚嘯秋拉著柯蓮孫往洋台上一走一面說道我們同去看看新鮮人物兩個人便不由分說的推開洋台門走了出去果然一男一女立在闌干邊女的手裏持著一枝水烟筒正在那裏替客人裝烟呢姚柯兩人走過去一看那男人却是程藕舲請來的朋友紹興人鄒芝誥那女的却不認得鄒芝誥看見他兩人走起來慌忙招呼不迭忙問嘯翁蓮翁什麽時候來的姚柯兩人道我們剛到鄒芝誥道咦爲什麽我們伏在洋台上到没看見下車進來呢姚嘯秋帶笑說道恐怕你的眼光没留心到樓下罷鄒芝誥也笑了起來姚柯兩人急於要賞鑒那甚烟的憐影可恨那洋臺上一盞電燈不甚過亮急切瞧不清楚眉目恰好程藕舲走出來道檯子已擺好請進來入局罷於是洋臺上的人魚貫而入那憐影最後一個進來姚嘯秋仔細向他一看只見他身材雖不甚大面孔却尋不出一些邱壑扁扁一張臉臉上露些顴骨最難看的是一雙眼睛眼先發鈍鈍中發白好像帶着幾分兇光姚嘯秋拉着蓮孫附耳道你看這人不見高明呢只好顧影自憐罷柯蓮孫道杭州的土産本來好的不多姚嘯秋道這憐影不但不好而且那目光可怕呢此人走到眼運恐怕不能善終柯蓮孫笑道也不是請你來看相批命你管他善終凶終呢别讓他聽見了呌他心裏不快活他遠道而來很想在上海出點風頭呢 
[餘瀋] [  鄭恪夫]  
　　樂則發笑悲則下涙此盡人所智者也然人當極樂大笑之際必至漲涙是悲固伏於快樂之中樂爲悲哀之漸此古人所以有樂極生悲興盡悲來之語然則人欲長保其快樂之境固不宜盡興極樂也 
 
 

Page 9

 
 
   
 
 

Page 10

 
 
國内要聞二 
[交通部整頓四路材料頒布辦法四項]  
　　交通部鑑於各鐵路購買材料都有不按營業發達之狀况與需要之緩急顚倒措施徒耗財力故昨特訂定整頓材料四大綱訓令京漢京綏京奉津浦四路局其内容如左年來各路營業發達歲有增加而財力乃日趨於窘迫推原其故實以各路財力與支出調劑之失當爲最大原因其中又以購料一項爲最查各路購買材料近年來未按營業發達之狀况及事務需要之緩急稱量而出僅供此一部之費往往耗盡一年之財力或且逾於共量結果遂致經濟窘迫週轉維難若不急圖整頓力謀　節將來財政艱絀恐有更甚於此者前雖疊經令行各路切實整頓並經派員分赴各路材料廠詳細調查近復頒布購料條例及材料賬目則例及格式先後限期實行惟查處理材料之各項手續尚覺未能完密茲復訂定整理材料大綱四條蘄各遵守一歲需材料之預估各路每年度需用各種材料均限於會計年度開始前四個月造具預算呈部審核此項預算應按照本年需要切實確估並宜就廠存廢料舊料以及較次各料設法改良而利用之同時並應將廠存不用各料開具確數清單隨同預算呈部由部彙查各路存料酌劑盈虚令飭互相撥用以免重購而節用費至各路預估應需材料必經本部核准方可分批訂購其估購在五千元以上者仍應恪遵購料條例辦理材料預算格式俟另定頒發應用二購料之手續除有特殊情形爲前頒購料條例未經訂明者外其一切購料手續務遵照該條例辦理各路於購買大宗材料時應將三年以來價格逐項詳列報部查核其價值漲落之原因應詳加說明該條例所定之採購公開辦法及呈部各種手續各路尤宜特加注意切實奉行每屆月終應按照部頒格式塡造定購及收料兩種報告呈部備查三材料之管理各路保管已購之材料對於稽核帳目點騐數量改良有儲三者據本部前派調查委員之報告尚有辦理未善之處又各路支用材料或不實報實銷而工作剩餘之料亦不再作價人賬致工價料賬兩失核實迭經令飭各該路切實整頓在案此後仍仰恪遵前令妥愼辦理統一材料會計則例前經頒布仍仰督飭依限施行四過多或廢舊材料之處置各路從前購料旣未斟酌需要量爲購買自不免有過多之料存積不用資金擱置廢壞堪虞應即切實調查開列清單凖酌各路現狀儘先取用本路不能盡用者應呈報本部轉售他路他路亦不能盡購者應即呈由本部批准招商標購其廢舊材料尚有用途者應即設法利用否則應招商標購以上四端係屬本部規定整頓材料辦法之大綱仰該局長自奉令之日起督飭主管人員恪遵辦理不得玩忽將事視同具文 
[盧永祥請停魯省附捐]  
　　魯省宫家壩决口所需修堵經費田中玉擬加收田賦附捐並及鹽斤運費以資挹注魯人對於此舉一致表示反對文電抗爭絡繹不絶聞浙督盧永祥昨亦有蕭電抵京請飭取消加捐之議原文如下　歲山東宫壩决口人民生命財産損失痛苦聞者均傷中央旣未暇通籌全局亟思補救處理之方當事者計絀術窮乃轉爲苛税加捐之舉邇聞山東人士之傳述曁報紙之披露有田省長規復田賦附捐曁鹽務署四釐附税之布告此種辦法以省令省令增加賦税旣違行政之成規不顧地方利害尤屬殃民之弊政至於是否其中别有營私舞弊情事人言嘖嘖更不待辯矣永祥關懷桑梓尊重國家竊以爲此次辦法之是否爲違法宜由根本取决審察河工工程是否爲山東地方之事抑屬於國家之事若仍係屬於國家之事則不能以省令加捐爲籌欵辦法若如原布告所云援照濮工附捐辦理不知濮工爲國税附捐爲全國通案非只爲被災一省此次亦應由中央統籌全局辦法不能由一省開此創例將河工劃分省界流患無窮查宫壩堵口經費至多不過三五百萬中央雖籌欵維艱似此區區經費當不至窮於應付現在正當辦法惟有籲請中央籌定的欵指撥飭堵以解紛糾若必徇山東當局現時佈告所定辦法所屬人民深受痛苦激出意外舉動現狀旣不易維持而愚民何知恐以鄰爲壑後患方長河工亦因而多事方今時局多艱安輯之不暇而又重擾之瞻望審顧實切隱憂旣有見聞不敢不據實陳請懇乞迅籌工欵取銷山東加捐私議以安人心而重河務不勝悚惶切盼之至盧永祥蕭叩 
[張文生請撥皖北鹽捐充新安武軍餉]  
　　皖督張文生近電政府云竊查皖北鹽捐在民國二三年間指作武衞右軍中路底餉嗣因皖北工賑卽將餉需改由省庫支付而以鹽捐移作工賑用途當時原議設局自抽業經呈奉令准旋經部署核議將皖省自抽一節改由正税内帶征計自民國四年三月起至七年底止共收銀二百九十八萬元有零平均每月抽收六萬四千七百餘元共結至七年年底除發撥皖北工賑一百五十萬元外餘銀一百四十八萬元由皖省派員赴部商承令准從菸酒印花等收入内分年發還業自八年八月起照撥歸作本省辦理實業之用至此欵在八年一月以後迄至今日中央並未停收當已集有鉅數此項鹽捐實係皖省附加之欵由正税内帶征與鹽務抵押正項無關出入現時財奇窘新軍餉項極絀再四思維擬請自本年一月始以前鹽捐悉數撥濟軍費如此一轉移間與原案則並無抵觸與餉項誠大有裨益伏祈諭飭照准施行 
[字林報再論華茶差别税]  
　　與英國在華商務大有妨碍 
　　字林報社論略云華茶差别税問題本報上星期已爲文論之但内容重要非短篇所能盡意今再申論之茶爲英國對華最老商業之一中國最重久遠往來之關係此華茶貿易之儼然消滅實不容輕視吾前論曾力言華人對於此差别税極感不平此項心理表現凡英國對華有利益關係之各方面皆須深切注意英國之不銷普通華茶其意味即爲漢口等處産茶將大减於此吾人當知英國在長江流域商務甚廣每一輪船上駛者幾無不满載吾英之棉貨華茶産額之鋭减將於英國商務大生反動此非僅謂當地人民購買力旣減英貨之進口者亦將因之而减尚有華人將不樂購英貨之一要點在華人茶商曾力言及此駐英華使亦嘗以此告英外部此間華英商人均深知此事於英國一般商務大有影響僉謂差别税若廢止則英國對華商業必可增進 
　　再論華茶差别税所得之税欵據英財政大臣一星期前在下議院宣布之數目可見此兩便士附加税之所得實戔戔不足數比諸全部歲入與支出之額直如滄海一滴現在英倫三島所征一切茶之税率爲每茶一磅征税十便士（其金額每年不同）當未行差别税時在英國所銷華茶年在一千萬及）千五百萬磅之間有一年曾增至一千九百萬磅迨一九二○至一九二一年差别税施行時銷數跌至五百萬磅所收之税亦因而大跌所减收之數斷非兩便士之額外税所克抵補彼贊成額外税者必謂印度錫蘭茶銷路旣廣收入亦因而增加故税欵並未减少此說在偶爾一年間或爲不謬若合計多年則其影響將立見蓋華茶之地位實與茶業全部之消長息息相關者也印度錫蘭茶味較華茶爲濃平時華茶價廉兩便士即能在英國市塲與印錫茶競爭若印茶缺貨華茶之要求尤强華茶之在市塲足阻茶價之飛漲而致消費者艱於負荷此項元素於茶業上影響甚鉅今征附税二便士此項元素卽失作用華茶旣乏機會銷費者亦大有减少銷費之勢觀今日情形差别税似正將普通茶之全部貿易摧殘蓋迫一種品質較低之貨以同一市價與一較優之貨相競爭勢非折本出售不可又安能持久乎其在品級較高之茶影響尚不甚顯著然税欵之减削則亦已鑿然有據矣 
　　今國内有將舉行大選舉重行宣布政策之形勢則關於茶業之政治形勢亦堪注意「帝國優先」之說由來已久戰時演說政策者尤力以此爲標榜大有趨於具體形式之勢夫此等保證本非如政黨黨綱之嚴重所謂「帝國優先」之實現今亦距離尚遠然茶業一項獨已實施帝國優先辦法其理由安在殊不可解因吾人向以爲食物一項不在優先計畫之内而茶固食品之一也此種單獨之差别辦法使在華之吾人大遭不幸中國茶商當然有權要求英政府將對於一般優先税之態度明白宣布倘繼續孤立施行自當加以反對英國之茶業初不需要此項差别税蓋華茶用途至廣雖與印度茶競爭亦於印茶之銷路無損倫敦爲世界茶業之中心此差别税斷然於其地位有碍其他商業中心時時與倫敦競爭若倫敦失此茶業中心地位　倫敦對於世界所爲金融上與其他方面之役務必立受其影響而不列顚無形之進口業亦必因此大受打擊凡此種種國内有力之人皆當力向政府陳說使其感動而將税率之全部問題子以相當之考慮也 
[鄂督署財政會議紀（漢口通信）]  
　　討論整理官錢局表决辦法六條 
　　鄂督署三月一日之財政會議外傳　籌畫軍餉與應付洛陽軍費等問題實則此不過附帶問題而其最要議案乃爲整理官錢局茲據列席某要人所述詳紀於下以餉關心鄂省財政者是日午後一時在督署會議廳開會列席者爲蕭督軍·劉省長·兩湖巡閱使署代表羅某·官礦督辦何佩鎔·財政廳長魏聨芳·官錢局長郭幹卿·省署財政顧問李作棟·中央税欵清理處長鄭悼·督署參議廳參議熊祥生程定遠等及全省財政機關代表武漢兩商會長徐榮廷等二十七人首由蕭督起述召集財政會議之原因略謂湖北財政狀况極爲危險官票發行過鉅基金不充價格日落如不急謀整理必將陷全省財政於破産前經官錢局長郭幹卿·中央税欵清理處長鄭焯·所上條陳及本署參議廳所具之審查報告均能洞見眞相急應公同討論求得最好辦法耀南等當即督促進行云云繼由郭幹卿鄭焯先後說明意見張榮楣謂整理官錢局不外積極的籌凖備金消極的不再添印官票祗要當局有此决心便易辦理至籌凖備金方法雖多但以從清理「官産」「營産」一地方公産一入手爲最要魏聨芳謂中央積欠官錢局欵多至三四千萬可要求中央撥欵維持鄭焯謂魏廳長的話祇能救急一時不能維持永久鄙意（一）宜以中央在鄂産業作抵押發行公債作爲官錢局基金（二）以官産營産作爲官錢局基金（三）改組官錢局爲地方銀行並設立監察會劉省長謂清理各種産業宜設一專管機關劉楫主張清賬如中央地方挪借之欵當由政府設法交還官錢局自己做人情隨便借人之欵當然由總辦賠償蓋因鄂中闊入如何佩鎔陳寳書等皆借有該局公欵做私人營業劉之主張清賬乃有爲而發蕭督贊成其議並謂王子春任内到底挪用官錢局多少魏廳長知道不知道魏答王督挪用共有九百餘萬蕭厲聲言曰以前賬目請財政廳會同官錢局迅速清查一切進行始有把握至於不再挪用官票一層是今日第一急務鄙意以爲不但不能挪用官票並要將以前欠欵全數清還劉省長謂目前政費無着奈何蕭督謂籌畫政費是財政廳的責任不是官錢局的責任阮毓崧主張設立監察會負整理官錢局責任李作棟程定遠亦主是說蕭督問監察會採何等方式組織之張榮楣答當然以各法團及軍省兩署人合組劉省長謂省議會屢次作事不願意與各團體聨合監察會惟可不必將省議會加入（不知何意）程定遠反對之謂旣標明以各法團合組當然有省議會决不能因現屆省議會無與各團體聨合之精神便使其喪失法團之資格蕭謂今日祗討論監察會是否有組織必要至組織法當另行討論後又發表整理意見甚多均無大出入末由程定遠提出三個問題（一）今天會議要不要表决的形式（二）表决的結果生不生法律上效力（三）巡閱使督軍省長能不能服從今日之决議如不先將此三層解决無論開會時說得如何天花亂墜會散後效力便等於零這是要請大家特别注意的蕭督謂今天的决議當然要生效力如大家再没有别的意見便可表决衆贊成比由程定遠按照議事錄大衆所發表的意見提出表决六條（一）官錢局不能再行添印官票湖北政府對於官錢局非有抵押及切實歸還辦法不能通挪（二）中央與地方歷年挪用官錢局之欵項由財廳會同官錢局迅速結算清楚分别歸還（三）官産營産及地方公产迅速清查一律撥充官錢局基金（四）爲整理官錢局起見增設監察會其組織法另定之（五）增鑄銀元（六）鑛産盈餘作爲官錢局基金由蕭諮詢大衆均無異議蕭督軍劉省長及巡閱使羅代表復一一簽「如議辦理」四字於表决書後全座均鼓掌時已四句鐘遂宣告散會吾人就此表决六條規察如能一一實行未始不可減輕官票之危險但最擅威權之巡閱便與督軍能否尊重此决議則無論何人均不敢下此斷言也（三月三日） 
[魯省預征十二年丁漕]  
　　山東預征丁漕之說久已喧傳記者究未徵實未敢率爾報告以餉閱者誠以東省水旱頻仍盜匪如毛規復河工附捐鹽斤加價攤派各縣金庫證劵（該證劵去歲發行可用完納錢糧事實上十一年地丁十年業已征收）已若起各界之反對若再加徵今年丁漕魯民絶對不能負擔孰意傳聞之說遽然成爲事實横征暴歛竭澤而漁魯民無瞧類矣茲將財政廳預征丁漕之呈文照錄如下呈爲積虧巨欵擬請預征丁漕一年分年扣還專償舊欠事竊查東省財政向係入不敷出溯自民國五年結束民軍以及征湘援粤諸役支用繁浩截至民國十年二月結欠外債中日實業公司内債如濟南中交兩分行東萊大陸邊業工商山東等銀行及軍務善後公債展期舊金庫證劵等項合計本息洋九百六十餘萬元欠發軍費司法外交敎育實業及國地内務等費合計洋二百六十餘萬元統計積虧一千二百二十二萬而强幸值兼長勵行減政每年實減單政各費洋三百數十萬元十年度預算乃能收支適合惟節流之法至此已慘淡經營積虧之巨仍難免日積月累廳長受任於危難之時論者謂置之死地而後生今則不圖救濟置之死地而竟死矣何以言之銀行放欵最忌固定以有限之資本供無窮之借貸償還之期往往愆期食言而肥本非得已投資政府視爲畏途馴至息率增高金副緊迫商業衰落周轉無從國與民已交受其病以言財政當局則比年以來索償紛至戶限爲穿借債爲能他非所能旁皇仰屋遑言整理圖窮而匕首現固不待今日矣上年張前廳長曾援案請特加附捐每丁銀一兩加收大洋六角以五年爲限統計丁銀總數每年可附收一百八十餘萬元卽以前項附捐收入擔保發行公債八百萬元以冀償還積欠計畫本極周到無如歲增一百八十餘萬之收入人民負擔已重假使此議實行所得之數僅供舊欠每年付息之用一面發行公債則一般人之觀念鑒於前之軍務善後公債非但還本無望近且停止付息公家信用之失此其權輿以故發行八年公債至今並無結果是前議特加附捐卽使幸而通過以此擔負公債其勢仍難實行積虧但能付息還本仍屬無期附捐五年期满勢必賡續進行綿歷歳時人民負擔永無蘇息政府積累永無清償事後追思吾爲此懼根本解决惟有仿照各省辦法預借丁漕一年分作十年扣還剔除災區可得欵八百萬左右以之償還舊欠各債可居十分之八欠發軍政各費則以前無力清償以後按月支付其前發之軍務善後公債一項本在積虧總數以内擬仿舊金庫券辦法按月抽籖同時償本付息以固信用似此轉移間欵係預徵旣與加賦不同分年扣還仍與借貸無異實行以後每年扣還約八十萬元就目前收支適合而論所短之數除整理契税伋各項雜税歲可增加收入洋四十萬元相抵外不足即從軍政各費内再事核减無論如何爲難總以不再增加債額原則此項預徵丁漕收入專供償還舊債之用擬由省議會總商會及各法定團體公推殷實銀行數家專收該欵收有成數財廳卽將舊欠總額開單通告按所欠之數分成攤還利息亦同時併計並提存軍務善後公債按月抽籖償還付息之欵似此實行監督可無移供他用之慮論者謂東省水旱頻仍民力拮据一年之中多完丁漕一倍未免過於吃重不知省政府積虧鉅欵極其弊之所在現狀旣難維持歷久益難收拾譬之癰疽之串如不忍痛須臾以圖割去馴至蔓延及於全身或成心腹之患後悔實已無及例如中日實業公司借欵數年前如能清償其時日金償值才及現時市價之半因循至今乃成鉅額往事明驗至爲寒心失今不圖負如此之鉅債子母相生不出三年必至積虧二千萬自三年以至五年十年歲月不居積縱即逝破産之禍迫在眉睫不幸至此東省三千八百萬人民寗能置身事外况預徵本係剔除災區年來糧價奇昻歲事中稔之縣農事收益較厚民力寛舒拮据其間本分兩說預借之數分則見少合則見多似較特别附捐推行不至窒礙况勢非得已明達之士當諒當局心本無他良藥苦口或利於病知我罪我付之公論至預徵期間即自本年爲始分上下兩忙徵收以一次爲限按照預徵之數每年扣還一成分作十年還清例如花戶甲某預完上忙丁銀十元即在各年甲某名下應完上忙數内每年少徵一元查照規定年限扣完爲止下忙漕折以此類推仍於每年丁漕開徵以前由廳明白布告以杜流弊至上年被災較重之區量予遞緩一年所有地方税及河工附捐不在預借之列似此預徵國税既不變更賦則復不加重負擔在財力支絀省分幾視爲尋常之事擬請鈞長權衡緩急咨呈國務院曁分咨内務財政兩部查照一面即以省令公布施行謹呈山東督軍兼省長田山東財政廳長周嘉琛 
[江西七師風潮近訊學生整隊來省請願]  
　　江西吉安七師清江五師學生反對校長罷課風潮閧閙半年之久迄未解　李敎廳長因尹士珍李棠皆有奧援不敢撤換近查悉李棠在省有不規則行動大不謂然遂改委吕藎接充吕豐城人爲京同鄉某所介紹向未在省充過敎職瑞臨各屬同鄉以非土著頗持反對態度學生則去李心切尚無如何表示至七師學潮發生在五師之先據學生傳述尹之劣跡較李有過無不及惟尹工於酬應與廳員省視學皆有接洽袒之者衆李廳長見其外表漂亮謂尚不錯一語决定令其回校尹自鳴得意揚長而往識者固早知其必有反動矣前日傍晩吉安輪船到省突有學生裝朿數十人下船肩荷行李蜂擁至敎育廳請見廳長一時觀者甚衆廳中恐慌異常傳達問明事由李派桂視學汝丹李辦事員松風出見婉言勸導學生均云尹某愚民敎育吾儕不甘領敎故學生組織請願隊分期出發今到第一隊三十二人二三四隊卽日來省倘無美满解决則全體爲保全人格計情願解散决不受奴隸敎育之製造今日請願要求撤尹以平公憤如李廳長無相當表示即在廳前露宿候命云云李亦吉人不無感動乃偕代表謝周戴梁王等五人進見李廳長謝等陳述經過情形並請求之目的另遞訴願書一通李謂尹辦理不善激動風潮前派桂視學往查據呈復尹無多大劣跡且言辦事尚好故未更換前過九江擬邀胡校長同往調查因胡病中止此事尚待覆查務得公平處理謝等乃大斥桂視學受尹運動無論如何請先撤後查兩日内如無明文仍須再來李勉强首肯旋命人抬送各學生行李至吉安十縣同鄉會令各學生安息已十時矣昨李派王經畬李松風勸各學生即速回校免多花費並謂即日派員往查必有以慰諸君之望學生要求勿再派桂並限五日答復一面派人回校告知二隊暫緩來省三日李派某視舉赴吉密查聞已决定撤尹所謂查者不過敷衍某派面子且防學生意見耳 
[皖省改良司法之動機]  
　　高等廳議設各縣司法公署 
　　皖省自民國三年裁撤各縣審檢所民刑訴訟歸各縣知事兼理後除高等審檢兩廳外省城方面因省會關係特留懷寗地方審檢兩廳蕪湖爲通商大埠特留蕪湖地方審檢兩廳此外鳳陽特設高等審判分廳因皖北鳳穎各屬離省遥遠不能無就近上訴機關以一省之大法院如此寥寥司法事務之腐敗不言可喻兹因歐美各國將派員來華考察我國司法各省須將各級法院籌設完備以免外人非議而樹收回領事裁判權之基歴司法部昨特訓令高等審檢兩廳以各縣司法公署組織章程早經規定公布各縣雖不能同時并舉要須擇要籌設應先將歙縣鳳陽合肥阜陽等處地方審檢函廳組織成立（按以上各縣皆爲前清府治民國初元曾設有地方法院此刻不過恢復）并令趕將貴池桐城宿縣宣城當塗和縣滁縣等縣之司法公署同於本年七月一日以前籌設完備皖省法政同學會律師公會爲籌備司法公署應需專門人才昨日開會討論均主張請求省長准予推舉數人加入爲籌備司法公署委員并推　代表夏仲謙沙相讓晉省長期達目的至官廳方面之經費問題尚無具體辦法雖各法律團體已作準備究非一紙公文所能收效若就縣署設法改組經費一層自可無須籌慮然換湯不換藥不如不設爲妙日來高等審檢兩廳長張映竹袁鳳曦對於部令固已遵照　理派員從事調查但成立之期以皖省政局前途及經濟上之觀察尚不知遷延至何時也 
[蕪湖快信]  
　　皖省金融被新安武軍搜羅一空舊安武軍餉已三個月未發馬帮辦到蕪後將駐蕪軍隊每名先發給火食洋三元以安軍心 
　　馬聨甲於三日由蚌乘快車三時到浦口改乘安豐兵艦於晩十一時來蕪 
　　省垣陸軍第五旅旅長史俊玉因軍餉問題於三日乘江順輪來蕪與馬帮辦接洽 
　　蕪湖警察廳徐紹修將有更動聞繼任者爲黄國勳桐城人前毅軍姜桂題之舊部 
　　蕪湖道尹祝從恩因病辭職許省長有改委房宗嶽代理之說聞房現充華義銀行副經理爲前省長品燮甫所倚重 
　　蕪湖義振會自去冬開辦以來至二月底截止共募振欵計一萬八千三百六十一元二角七分 
　　蕪湖雜貨油糖紙張公會於五日依法改選潘祖光當選爲總董崔之熙爲副董 
　　湖北蕭督軍顧問程品鑑四日晨過蕪赴寗 
　　蕪湖津帮米商四日接津電有暫行停辦之說 
　　蕪湖海關二月分出口米數共計十四萬零七百三十九石十六斤 
[全國棉塲聨合會之組織]  
　　吾國棉業不振久矣改良之道首在設立棉業試騐塲研究棉作改良方法以爲棉農先導此爲國人所共認者也乃吾國棉業試騐場之設立迄今已將十載現有塲數何止數十而成績卓著實際裨益棉農者蓋不多見考其原因不外各處試騐機關向寡聨絡互相切磋之機會旣少學術進步之速率自緩現南京東大農科棉作改良委員會爲促進棉業改良起見特發起全國棉業試騐塲聨合會已草定章程八條著手進行茲錄章程如下（一）本會以聨絡國内棉業試騐場共謀全國棉作之改良及推廣爲宗旨（二）本會定名爲全國棉業試騐場聨合會（三）本會會員分普通會員及名譽會員兩種（甲）普通會員國内各棉業試騐機關及農事試騐或敎育機關之注重棉作試騐者均得爲本會普通會員（乙）名譽會員國内外實業機關·或實業行政機關贊助本會宗旨本會得以評議會議員過半數之同意舉爲名譽會員（四）本會職員及職務如左（甲）評議員評議員由整理棉業籌備處·農商部部立棉業試騐場·各省省立棉業 
 
 

Page 11

 
 
試騐塲華商紗廠聨合會·國立東南大學農科·南通大學農科·及金陵大學農林科·各派代表一人充之（其他機關需經評議會通過方得委派代表爲評議員）連同執行委員組織評議會其職務如左（一）選舉執行委員名譽職員及名譽會員（二）議决一切會務（三）評議會議事細則由評議會另定之（乙）執行委員會委員長一人副委員長一人委員三人三年陸續替任由評議會於開會時選出組成執行委員會其職務如左（一）執行一切會務（二）規定全國棉作改良及推廣方針得評議會贊同後負有監視其實行之權（三）負有各塲顧問之義務（四）各委員服務之分配及委員會議事細則由委員會另定之（丙）名譽職員中外棉業界有名望之人可以實力輔助本會進行會務者本會得以評議會議員三分二以上之贊同舉爲本會名譽會長或名譽副會長（五）開會分大會評議會及執行委員會三種均由執行委員長召集之（甲）大會每年開會一次（乙）評議會每年開會一次（丙）執行委員會每年至少開會兩次（六）本會以執行委員長所在之機關爲會址（七）各塲中如有進行事業與本會所訂之全國棉作改良及推廣方針相抵觸者本會得以評議會議員三分二以上之同意令其出會（八）本章程如需修改得由評議會議員三分二以上之贊同修改之「備考」部立第一第三兩處棉業試騐場提議以農商部棉業處處長爲執行委員長候評議會追認會章時公决之 
[杭州快信]  
　　上海國是會議此間敎育會代表李傑胡炳旒孫增大律師公會代表許壬裘英查人偉農會代表范高平莊景仲陳應沅等今日（七號）下午在省敎育會開聨合會議預備赴滬與會惟商會代表係託上海商會之代表兼代並未另推 
　　法校風潮現已平靖學生上課者達三分之二尚有一部分學生由舊校長張翅函召回校 
　　浙西振糶需米官廳採辦三萬石尚慮不敷近熊希齡氏在浙建議赴暹邏辦米接濟當道頗爲採納惟經費無着且乏熟悉彼處市情人員尚在磋磨中 
　　孫寳琦熊希齡昨午車俱離杭赴滬 
　　宗陽宫軍警衝突案移歸法庭管轄後迄今未告結束現杭地審廳連日派刑庭推事趙鉦鏜等實地偵查訂期十日公開審判並傳商舖協興廠翰墨齋等質證 
　　高審廳陳廳長昨委張國本充鄞縣地審廳書記官張世恩充樂清縣承審員 
　　民信局反對郵局掛號連日會議後已延律師楊某繕呈請求浙當道電部乞緩 
　　金華道尹陳嘉昨因公晉省 
　　此間霪雨已歷三日今午稍放晴光河水泛溢低窪處盡成澤國牆坍壁倒日有所聞米價亦暗漲二角 
[南京快信]  
　　兩長派齊問渠赴蚌迎霞飛元帥約明日（八日）下午一時抵浦滬寗路已備花車於煤炭港迎送 
　　交部委趙慶華充上海全國電料轉運處處長兩長以現任處長高洪恩辦事勤奮電部留高 
　　下關證券交易所現已停業所集資本擬卽在新建築之洋房内組織銀行下月開幕 
　　省署昨通令各級審檢廳曁各縣知事將司法程序及監獄情形妥爲整理並將辦理方法呈報備核 
　　王省長昨委王祖澤充本署第一科三等股員許澄慶充第一股辦事員陸國忠充第二股辦事員振務處委徐渤充勸募委員 
　　昨法船運來由法回國華工一千二百餘名即由軍警彈壓轉津浦車運回原籍 
　　昆蟲局長吳偉士昨由通返寧 
　　近三日城内外火警十餘起撲救得力損失尚不　 
地方通信 
[蘇州]  
　　　華廠改設常州蘇人張一鵬等發起組織之震華電汽廠原定在望亭購地旋因該處鄉民大起反對故另在常州戚墅堰購定廠基開工建廠前日該發起人等已來蘇赴縣呈請撤銷在蘇屬望亭建廠原案郭知事據呈後昨已批准撤銷矣 
　　縣署焚燬烟土吳縣郭知事近以没收烟土烟具爲數甚多開册呈報省署定期派員來蘇會同焚燬當奉指令定於本月六日派員監視舉行郭知事奉令後即分呈道尹鎭守使高等廳一體派員蒞臨是日下午二時在縣署大堂將烟土烟具等架以木柴當衆焚燬約歷三小時之久始行焚畢 
　　承審員辭去兩人吳縣公署承審員額定二人自郭知事接事後因積案纍纍添委至七人之多近悉羅承審員因咯血辭職又金承審員亦因有他就提出辭職書聞郭知事均已准如听請遺缺不再呈請高等廳添委矣 
　　水利局縮小範圍江浙太湖水利局王局長近因經費支絀擬將本局開支大加裁减所在工程測量兩科擬併設一科調查科曁駐杭駐滬駐寗各辦事員亦須一律裁撤以資撙節一俟取得陶會辦同意後即須實行 
[無錫]  
　　米儲碾三業開會續誌無錫全城八段米業及儲業碾米業因税卡林立層層剥削致陷大好商塲於危境前日開會議决共同請願等情已紀昨報兹悉米業公所即於該日漏夜將請願呈文繕就於昨日派人持文赴全城各廠棧行號蓋印至晩已竣事共計列名請願米行計一百二十餘家碾米廠十家堆棧三十三家各業董事共計三五十人現定於今日八日在商會開會後實行赴縣署税所請願 
[鎭江]  
　　省令查禁烟苗王省長昨通令各縣知事略謂茲值春令正烟苗發生之時亟　嚴密搜查認眞剷除務期肅清毒卉以免外人責言丹徒張知事奉令後已轉飭所屬認眞查禁矣 
　　揚中續辦粥廠揚中縣施粥廠例於陰曆二月初十日停辦值此災寝之餘米珠薪桂小民粒食維艱現該縣農商兩會長等已商請知事將粥廠延長日期刻正設法籌欵以資續辦 
　　金融最近消息近日各路裝運現洋到鎭爲數頗鉅洋釐因之縮小昨（五日）開盤龍洋已由七錢降至六錢九分三釐金價反步步增漲銀樓懸牌飾金每兩售三十五兩六錢收進僅三十二兩 
[揚州]  
　　反對改售洋碼泰興國會議員葛夢樸黄家璘等昨電兩淮丁運使鹽署王委員以兩淮岸商藉口銅元充斥改售洋碼加價逾半駭人聽聞值茲歲凶年歡振不遑何堪驟增鹽價應請仍舊錢碼以維民食再興平岸不遵用司馬秤亦請查辦 
　　推舉敎育董事江都縣地方敎育董事會重行改組於五日下午假北柳巷市教育會内推舉董事經衆贊成以洪選九·俞桂岩·張勵齋·李豫曾·湯公亮·吳庚鑫·陳懋森·陶秉和充任連縣署指定之三科吳恩棠·縣視學張亞璜合共十人一併呈請縣署轉呈敎廳備案 
　　財廳催報豫算財政廳以江都縣十年度地方預算迄未造報特令王知事限三日内呈報又以十年九月下旬以後徵解二分畝捐旬報表及十一年一月契税表亦未造報一併飭令該知事分别塡報以憑考核 
[嘉興]  
　　知事注意烟禁嘉興縣知事汪塋以禾邑地接蘇境交通便利土販易於混跡除著名土販郭少峯等五人已由縣懸賞緝拿外其餘私販私售尚多特於日昨出示嚴禁並令行警所飭警偵緝解究以重烟禁故各土販已稍稍歛跡矣 
　　小兒痧症盛行入春以來天時寒暖不匀致各種病症相繼發生現南鄉一帶小兒流行痧症頗劇看護不愼輒致殞命且傳染極速項家庫一帶小兒傳染者竟十有八九因此殞命者已有沈毛毛吳阿巧等六七人故附近各村多將小兒寄居城中以免傳染 
[南通]  
　　張﨏庵忠告交易所南通聨合交易所今春開業以來專拍花紗兩種停拍股票昨張嗇庵氏有宣言書發表如下交易所爲世界新事業之一種其初意以此平衡物品調劑市面行之未久弊即滋生經濟學家是之非之議論不一略觀其說則是者少而非者多是以德日二國深感創鉅痛深之苦政府法令取締此事尤嚴雖美國獨取放任主義而其防檢之法律與全國之財力人民之知識亦足以相劑非他國所得同我國作俑於滬上其人爲此事公平私乎人畫見之政府貿然允許所訂法律尚未完備滬上旣從風而靡潮流乃漩及南通姦人駔儈罔利而　機酸丁村豎崪心而陷畊其最爲厲階者惟本所股票求原竞委實所痛心爲愛護南通實業敎育計爲愛護南通社會一般人之性命身家計故商會有取消之請現該所臨時股東會議多數公决已將未經奉部核准營業之本所股票停拍聞從前此項營業仿之滬上滬上英法兩廨現亦嚴禁矣足見除惡務盡人同此心此端一絶亦去太甚之害該所苟深鑒前車力避危道而一般社會亦知行險徼倖之不可屢嘗前迷後復之猶非自絶返躬可省大覺非遥此則禱祀以求者也 
來函 
[東台德華莊來函]  
　　逕啓者三月二號貴報南通通信欄内戰東台德華擱淺之影響一則云云查本莊營業年餘有盈無絀現因時勢不靖敝東抱穩固主義從事收束本莊即於今正歇業對於各埠往來客歲早已分别清結所有循鹽場習慣流用一元銀元及千文憑條除收歸截角銷燬外尚有在外流行未曾來兌者數祗三千餘元本莊收束時即另儲現欵分托東台通泰南通德豐德生三莊待兌貴報所載殊非事實用特函請更正即請賜登來函一門以昭實在所有通泰之票信用仍堅東通兩邑照常流用合併聲明東台德華莊啓三月五號 
來件 
[江蘇義務敎育期成會金山支會名譽會長黄端履對於本縣徵收畝捐之意見]  
　　本縣畝捐問題爭持數月喧讓未已緣各方主張之不同致全縣義務敎育無法進行而已徵起之七成畝捐反授官廳以挪用之機會自决之策歟自殺之道也反對畝捐諸君藉口舊有學校之不良及民力之不勝擔負理由正當原無可訾議倘因此而含有對人作用大肄謾駡不恤舉私交上感情破壞殆盡不佞竊期期以爲不可且金山之事由金山人平心討論之足矣乃有隣縣陰謀家伺隙蠕動推波助瀾無論其行爲是否有效而干涉他人内政實爲世界公例所不容願十五萬同胞早自覺悟勿受若輩迷惑俾金山彈丸地不致陷於黨派分裂之危境不佞負發言之天職敢抒管見如後（一）義務敎育係全國應辦事業徵收畝捐亦根據全省通案無論何人决無反抗之餘地至細察本縣狀况去冬收穫頗豐米值又奇昻各業戶腦满腸肥亦無不勝擔負之嫌自宜依原定七分數目繼續徵收無庸縮减（二）主持敎育行政人員如縣署三科長勸學所長縣視學等應一律引咎辭職即由縣知事於反對畝諸人中擇相當人材分别薦任（三）新任敎育行政人員受事後應即依逐年規定義務敎育進行辦法切實辦理並督令各區學務委員學董將原有學校改良整頓其有不稱職者破除情面即予撤換（四）退職之敎育行政人員得以公民資格會同各市鄉有新敎育智識者組織監查會盡指導輔助之責 
　　再反對畝捐諸君曾提出警費徵收費滯納罰金等各項疑義此誠吾民應行研究之問題但與義務敎育無連帶關係不能併爲一談且非一朝夕之功一手足之烈所能爭回者地方公益事業需費孔繁將來果能爭回以之分配各市鄉能有幾何而况坐而言者未必有起而行之决心徒快一時之論調又矣益哉諸君果具此决心請鑒納左方所列之鄙見（一）滯納罰金此事應由欵産處總副董事鄉自治助理員一致行動向縣署調查歷年滯納罰金實在數目依省議會議决案將半數歸縣市鄉自治之用要求縣知事儘數撥交毋得隱匿（二）徵收費此事應由八市鄉各推代表兩人並由資本家擔任費用（旅費交際費）撰具剴切詳明之呈文請願省廳自民國十一年度忙漕起减去二釐一面將詹馮朱三任（民國五年縣署遭水警搶刦故林任以前已案無查考）歷屆徵收費盈餘究有若干查明追出歸還各市鄉（三）警察費警費侵蝕自治費本吾蘇一大敝政祗以省欵支絀吾民遂忍痛不較救濟方法應將支付之權歸諸欵産經理處庶免官廳爲二重之侵蝕惟一縣單獨行之事實上决難辦到應清各市鄉熱心君子提出請議案請求省議會議决實行俾全省六十縣一致照辦自無梗阻不佞旣備員議席亦當視棉力所及鼓吹發揮徽求多數同意十一年三月七日 
雜評一 
[禁烟問題（默）]  
　　禁烟問題近據各省查勘委員報告大抵皆云烟苗剷除凈盡果能如其所言固甚善倘或言不副實表面之文報甚嚴厲而實際之進行仍敷衍今日以肅清搪塞友邦而他日發現不實之證據則非特失國際間之信用而已各國前以我國禁烟不力曾倡干涉之議若再不能自行禁絶則安知不引起斯議之復活内政主權且受重大之影響矣 
　　此非吾人之過慮也日内瓦開會之期距今不過一月餘我國禁烟之成績如何届時必將有所討論友邦倘以此詰責我代表將何詞以對我代天倘有所求要友邦更不易同情關係禁烟前途何等重要吾南北政府當局勿擾擾於少數人權利之爭而置此關係國際大局之烟禁於不顧吾人民勿沾沾於目前共爭之一二問題而置此關係國家命脈之烟禁於不顧倘我全國之目光不注射於此不將坐失此千鈞一髮之機會哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[霞飛上將來滬之面面觀]  
　　今晩八鐘到滬游觀程序 
　　各方面之凖備歡迎 
　　法國霞飛上將軍昨由北京南下今日（八日）晩八時可抵上海茲將來滬游觀日程及各方面凖備歡迎消息列左 
　　游觀程序（三月八號）晩八點到上海將軍及其夫人女公子醫生書記女僕等到霞飛路四百卅三號住提司馬家軍官隨員住領事署（九號）十二時三十分在法領事署午宴有中國官員協約國領事爲陪三時三十分參觀震旦大學四點參觀通惠工商學堂五點三十分顧家宅開提燈會七點各路提　游行拉飛德路吕班路金神父路其經過路程次序（一）華龍路（二）霞飛路（三）墳山路（四）愷自爾路（五）公館馬路（六）黄浦灘（七）愛多亞路（八）到工部局散七點四十五分在法總會由法國旅滬法人公宴（十號）十二點三十分中國官員在外交署公宴三點三十分在顧家宅植樹有各校學生參與典禮四點中法學校行塡基禮四點三十分法工部局請將軍在工董局議事樓行簽字禮七點四十五分協約國在法公園由參戰員公宴（十一號）十點三十分參觀徐家滙十二點四十五分在外灘校閱英租界義勇隊一點赴英工部局午宴（十二號）離滬（附註）凡參觀公共機關甚少即學校亦甚少均由學生前往歡迎云 
　　交署之宴會昨由何護軍使·蔣海軍司令·許交涉員同具請柬致各陪賓邀請於後日（十日）午刻十二時半在靜安寺路交涉公署會齊即於午後一時列席欵待霞飛上將軍之盛宴 
　　行程及陪送員之寓所又聞元帥在滬駐節四日應中法官紳之歡宴後决於十二日乘美郵船松木邦號赴美再由美起程回國此次部派陪同元帥來滬之朱參事劉科長擬寓一品香現已定房兩間唐中將曁夫人寓滙中旅館聞已定房一間並備汽車二輛云 
　　愛多亞路商聨會之加入聨合驼信社云愛多亞路商界聨合會於昨晩七時開第七次職員會議到會者甚衆公推顧騷民爲臨時主席石祥生紀錄首由主席報告謂今世界重獲和平之幸福者全賴霞飛上將戰勝之功今將軍來華游歷約八日到滬本埠各機關各商業團體及法工部局籌備提燈以示歡迎而敦睦誼次由邵明耀楊本炎邱菊生相繼討論大致謂崇拜英雄天下同情今該將軍到滬有日本會極宜與各團體一致籌備歡迎共襄盛舉而表國民外交之誠意公决當推張禮林石祥生邱菊生樓弓甫四人爲籌備歡迎一切事宜並當由文牘章仁麟起草致函法工部局加入提燈表示歡迎茲錄原函如下法工部局鈞鑒頃聞霞飛上游來華游歷約八日到滬貴局籌備提燈表示歡迎敝會得悉之下特召集全體會議表决除通知此間各商號懸旗掛燈外復加入提燈大會以示誠意而贊盛舉至何時出發尚希示復不勝拜禱之至云云十時遂散 
　　路警之護衞滬寗鐵路任局長曾備花車二輛頭等車臥車三輛車隊長車一輛駛寧迎迓昨又令鐵路警務處處長飭派鐵路巡邏隊三十名護路隊十名保護法國霞飛元帥抵站隨車同行者計四十餘人云 
　　寳塔與龍燈之點綴法國霞飛將軍准於今晩抵晩各方預備歡迎法工部局在霞飛路東頭空地上豎　高大寳塔一座四週點綴五色電燈頂上綴有巨大紅球頗爲鮮豓并在各馬路所豎木桿·均纏松柏以便届時懸燈掛旗又法捕房通班包探合製成數丈餘之龍燈三尊光耀奪目頗爲活潑業在物色善掉龍燈者屆時參加提燈會以表歡迎 
　　西報之銀行休假訊文匯報云星期六上海各銀行將休假一日以致敬霞飛上將 
　　遊京影片之開映法將霞飛游歷我國早已惹起世人之注意本埠百代公司特派專員將霞飛在京時一切情形以及觀見徐大總統操閱南宛軍隊等一一用攝影器攝成活動影片計長約一千英尺之譜本星期已在愛普廬影戲院開映下星期則在滬江影戲院開映一般留意時事愛範上將者荷不以先覩爲快云 
[籌備國事會議之昨訊]  
　　工會可望加入 
　　昨日下午四時國是會議各省區已到代表原定在上海總商會開第四次談話會嗣因上次所推定之組織大綱起草委員沈信卿·楊春錄·崔遽菴三君對於此案正在磋商起草中尚未完全告竣遂未列席代表中之龍欽海·江湘浦二君因全國商敎聨合會駐滬代表公推之爲代表業已赴京調查九六鹽餘公債昨日列席之各省區霞飛元帥最近撮影贈本報駐京記者MS 
與僑埠代表如黄任之·蘇民生·張仲仁·何紹愷丘心榮·甘仲琴·王義甫盛竹書君等先由黄任之君起謂本日如無重要提議事件可由大家隨便討論無須正式開會衆贊成次由籌備處幹事孫籌成君報告函件等（一）山東濟南銀行公會代表劉茂桐（鳳喈）·喬含澤（麗泉）二君本日報到劉君寓天津路鴻仁里上海山東銀行喬君寓寗波路源記棧内（二）本埠美領事署秘書林孚（幼誠）君於昨日來會謂是會外人甚注重因詢開會日期並請介紹旁聽現在林君已來此列旁廳席（三）湖南省敎育會代電謂前推定范李蔣三代表已專函請其前來赴會報告畢起草委員三君因擬與衆商椎組織大綱事此時卽出席談話衆遂討論組織大綱之旨　對於工會加入一層可以成立尚須俟起草告竣後會商再定次復對於表决權問題加以研究衆意將所有須討論者均於下屆談詁會再爲商定至六時二十分乃散 
[王寵惠緩期到滬十一日]  
　　國聞通信社云據昨日官場方面消息派赴華會全權代表王寵惠君仍乘船由日本來滬原定八日清早可以抵埠本埠總商會以王氏在華會能力爭主權故定於今日下午四時在該會開會歡迎並請其報告一切惟旁晩續得報告王氏等所乘之松邦號船因輪機損壞已改期於本星期六日（十一日）始可抵滬云（按此則可與本欄航務消息參看） 
[風潮結束後之航務消息]  
　　各公司紛開港粤班松木邦損機王寵惠緩到 
　　將有大批銀貨運港 
　　今日（七號）上午滬上各輪公司均接到香港本行發來之電報告以海員罷工風潮業經切實解决但雙方所會議之合同條件尚未寄到各輪公司以滬上積貨過多故得此解决電訊太古公司即立派新寗號（八日赴港粤）臨安號（九日赴港粤）鎭安號（十一赴港粤等三輪運裝港貨等出口招商局亦於今日派新華輪開往至停留於香港之各輪在本日爲始亦可陸續開駛來滬一場大風潮至斯告結朿亦云幸矣 
　　各輪船中已易甬帮海員之粤籍水手其復職問題爲最重要之一事今中外各輪公司爲招募時與新水手訂有合同限定期間故此事由公　人取得雙方同意所有落職海員在未復原職之先令各公司酌量各給薪工十分之五以五個半月爲度蓋新水手合同至多祇六個月屆時當可期满而仍回原輪服務也亦有四個月者如此處置則落職者庶免觖望及向隅矣 
　　中國公司之南京號郵船昨接港電云准十五日離港先生小吕宋載客次至上海擬定二十號出口赴美尼羅號之赴美期尚須再候港電定奪又悉南京輪此次赴舊金山由滬啓椗時須先往神戶向來中國公司不駛此埠今以南京號爲嚆矢云 
　　提督公司之松木邦輪本定昨日到滬詎輪中機件損壞由日本開出後行駛未久即不能發動當即退駛回神戶修理藉保安全一面電致上海聲明船期阻遲原因故又須延遲四天至星期六（即十一日）方克抵滬云云故太會代表王寵惠博士來滬之行期因亦展緩矣法國郵船公司去年新添德輪三艘已誌本報後又有三輪法政府亦已撥交該公司派開中國班並更易船名等等前亦略載報端現據該公司云一輪已更定安介司號Angers一輪改稱巧姆罷特號Chambord該兩輪均係一萬五千噸之巨其安介司輪將於四月七日離馬賽五月十五日抵滬而巧姆罷特號則於五月五日開出六月十二號抵申 
　　英國郵船公司得東澳公司電告澳洲班亞爾福號現已由小吕宋直往香港已照常駛行又英印公司之芝鴨家號今日亦可經香港往厦門矣 
　　本埠各銀號在罷工期内亦受營業停頓之影響現已航運恢復在此數日内將有大批銀條銀寳運港云 
[西報之舊官新官訊]  
文匯報云前兩廣巡閱使陸榮廷近赴北京茲已回抵上海文匯報云修改税則委員會將於三月十六日開第一次會議中國代表業已任定滬交涉員許沅亦在其列 
[孫寳琦過滬訊]  
　　北京税務督辦孫寳琦前因乃弟寳璵在甬浙海關監督任内病故特南下料理喪務並運柩回杭原籍安葬現已蕆事孫錉於昨日經滬杭甬鐵路局長爲備花車一輛由杭站附掛一百零三號特别早快車前往嘉善解下時爲上午十時半經嘉善紳士錢銘伯預備肩輿迎迓進站直至下午四時半始到站並將花車附掛一百零七號快車前來上海北站當晩即在一品香住宿聞在滬尚須勾留兩日方行北上云 
[巴西陪審官更迭]  
　　星報云會審公廨巴西陪審領事前由意費領事代充後因神州交易所控案而由巴西領事致函辭退另聘美國海德雷律師充之海氏辭不受聘今已聘定史柯拉爾氏 
[又一調查鹽債代表北上]  
　　江湘浦昨日赴京 
　　國聞通信社云商敎兩會公推之調查鹽餘公債代表穆湘瑶龍欽海兩君已於前日北上實行調查其因事未能同行之江湘浦代表亦於昨日首途晉京昨日到站送行者亦有多人云 
[海員罷工中之檢查郵件聲]  
　　聨合通信社云香港海員風潮後本埠各榮工團體問有舉動因之中外官廳非常注意日昨由某官廳商准郵務局通行各支局凡關於勞工團體發出之函件一律扣留送交總局交由官廳檢查聞已查獲措詞不合法之郵件不少現在最易惹起官廳注意之團體如全國工界協進會工商友誼會勞動組合書記部焱盈公所電器工界聨合會等二十餘團體之郵件檢查尤爲嚴重云 
[工部局車輛報告與采取政策]  
　　據工部局常年報告稱華人運輸事業仍默守故轍雖有汽車及新式運輸器之輸入而昔日傳敎者發明之兩輪人力車及奇異之獨輪小車仍爲載人運貨之主要品目下註册給照之營業人力車共有八千輛已超過居民之需要徒足擾亂運輸事業使此項車照誠能减少當可省許多之困難去年中照會因違章而收没者共三千二百六十八張受罰者七千八百四十張私有包車亦有增盛之勢人力車之激增大概因電車之過於擁擠及交易所之驟增所致拉車者之凌越前車尤足妨害他項車輛之行駛工部局擬設例禁止此種惡習如有違犯車夫及乘客皆當受罰現於車輛往來繁多時已派印捕分巡緊要馬路照料拉車者沿路旁行駛魚貫而前塌車及小車仍爲運貨之主要物重大貨物及建築材料皆由遲笨之塌車運缷自運貨汽車輸入後塌車之數非惟不减且有增加之勢道路之爲其損害者不少去年總計被汽車碾斃者三人受傷者七十九人爲人力車及小車撞傷者西人六華人五十五 
[中美通商之統計報告]  
　　字林報云駐滬美國商務參贊處已得華盛頓内外商務局之電告一月份自美輸華貨物價值總額七百六十萬美金比上月内增三十萬美金自華輸美貨物價值總額一千零六十萬美金比上月增三百二十萬美金即百分之四五·九茲將去年十一月以後三月内之總額彙錄如下 
　　自美輪華（美金）自華輪美（美金） 
一九二一年十一月七五○○○○○五一○○○○○ 
一九二一年十二月七三○○○○○七四○○○○○ 
一二二二年一月七六○○○○○一○六○○○○○ 
總計二二四○○○○○二三一○○○○○ 
[外輪在華勢力之擴張]  
　　世界和平則商業之競爭以興自歐戰終結以來東西各國亟亟發展對外貿易然航務爲商業之先驅故自一九二○年以還外輪之擴充航路於吾國者已日見增多而去歲與今年尤爲歐洲航業東漸之總關鍵或分設公司於遠東或添立經理於上海東亞海運事業大有風從雲擁之勢今就滬上所有之外輪公司用簡明概括之報告俾國人曉然於外人在華所占之航務勢力焉公司國籍船舶航線 
大英公司英三○中央孟買 
英印公司英一二中印·孟買·厦星 
東澳公司英三中澳 
藍烟囱公司英六七中歐·中美·太平洋 
西亞公司英四二中歐·中美 
太子公司英九中美 
仁記洋行英一一中英 
怡泰洋行英一七中歐 
昌興公司英四中坎（太平洋） 
坎政府商船英五中坎（太平洋） 
砲台輪公司英八中美（紐約大西洋線） 
東方美輪公司英七中美（同上） 
大洋轉運公司英五中歐·中美 
　　以上均爲英商輪船尚有天祥經理之一家以船隻未到故不列入且表中所紀之輪船數均以已到滬者爲根據卽此英輪一項已達二百艘矣其中如西亞·仁記·坎政府船等在去年今日尚無遠東航路及載客輪船也即英印兩公司與藍烟囱公司等等亦有多數船舶方自去冬及目前新添入者 
[青年會徵求大會之餘韻]  
　　十五號歡迎新會員廿一號舉行慶功褒榮宴青年會二十二周紀念徵求大會於四號閉幕收入總數竟超過目的七千八百餘分之多於此足徵該會徵求員之魄力矣據聞日來繳費入會者尚絡繹不絶蓋十五號以前普通特别兩項會員仍可得减費利益故也該會會員部以本屆徵進會員較上屆爲多亟應開會歡迎藉資聨絡業經决定本月十五號在本會舉行並定下星期一即二十一號舉行慶功褒榮宴並贈奬品以示酬謝茲將其贈品條例照錄如下（甲）得分最多之一隊例將全隊出力人員合攝一影配置鏡架懸掛會中以留紀念（乙）無論何隊個人得百分以上者鐫其姓氏於紀念銅碑并贈謝狀一件至本會幹事雖得分最多例不受奬（隊長特别給奬不在此例）惟紀其姓氏於銅碑并贈謝狀一紙（丙）合十二隊中個人分數最多之前列三名第一金牌一面上海總商會會長聶雲台贈臘明燈輕便打字機一架老晉隆洋行贈第二金牌一面上海銀行公會會長盛竹書贈金手錶一只上海美華利鐘表公司贈第三金牌面一銀碗一座時新首飾公司贈（丁）合十二隊中個人得會員最多之前列三名第一金牌一面特派江蘇省駐滬交涉員許秋颿贈大銀杯一座先施公司贈第二金牌一面上海紗業公所聞蘭庭贈英文小說一部中美圖書公司贈第三金牌一面照相器一具柯逢克公司贈（戊）合十二隊中個人得童子會員最多數者金牌一面本會會長王正廷贈英文書一部伊文思圖書公司贈（己）童子隊員得分數最多者美國歷史一部日用字典一本中美圖書公司贈次多者國音留聲片中華書局贈（庚）凡任何一隊徵得童子會員最多數者贈以紀念繡旗一面懸掛會中永留紀念（辛）每隊中得分數最多之個人贈本會金質表墜一枚隊員中满三百分至五百分者贈呢旗一方五百分以上者贈本會金針一枚（壬）大會閉幕後仍循曩例擇日舉引慶功大宴會凡得五十分以上者皆請與宴得勝隊例推首座（癸）凡服務本會徵求會五年以上（每次在百分以上者）贈以特别紀念品以上所定狀品照章一人不得兼領二奬如具有二奬之資格者應將第二奬品移贈與次多者以昭公允 
[法租界房租訴案兩件房東受罰]  
　　普益銀公司七元之小訴訟普益銀公司昨遣收租人至法公堂控房客郭姓不理欠租一個月洋七元求請堂上追還欠租並請着令被告遷移等語詰之郭姓供認欠租今將租洋呈案惟原告並未通告出屋豈能請求限遷之理中西官判租洋交原告領去惟原告不應欠租一個月即行具控且又無故請求限遷實屬有違定章着罰洋五元充公以儆 
　　亭子樓加洋一元住居法租界地方之顧阿二等六月昨日同投法公廨控稱商人等前向房東蔣輔南租賃房屋六間向來每月租洋九元曾於上年加租一元詎於日前該房東忽然通告商人等每戶須加租六元實屬無故妄增房租故此心不甘服投案具控請求訊斷詰之蔣輔南供稱實因於上年間每戶加造亭子樓一間是以每戶加租六元等語陳讞員商之法副領事歐君判以房東旣係加造亭子樓准着各房客每月加租一元被告不應加租如此之多着罰洋五元充公以儆 
 
 

Page 15

 
 
[東西均濟里加租訊]  
　　東西二均濟里房客聨合畬代表王履之等爲反對加租函致房東略云於念四日接得通告自三月一號起每幢每月加租一元一角等因房客等殊深惶恐值此米珠薪桂日用開銷猶慮不週何期忽爾加租實在無力擔負房客等對於去歲加租毫無異議者以彼時尚能勉力支持現在生計困難已達極點據通告所云房客房東有互相維繫之雅爲此具函貴賬房懇予轉達貴房主體念租戶艱窘收回成命云云旋得賬房函覆大致藉口保險水電等費之增加未允讓步云 
[張祥豐加租之反對]  
　　滬南篾作街小九華口一帶房屋多爲中等商民住家有張祥豐之房屋亦賃爲住家上年曾加過租金近日又欲增加各房客大爲反對僉以地處僻靜非租界大商塲市面可比况上年加過租金爲時未幾難以承認現擬聨合各房客備具公函向房東要求取消加租之議 
[法租界商民之米貴憂]  
　　法租界商業聨合會會長葉貺辰迭據本會會員報告邇來滬上米珠薪桂生活維艱貧乏小民尤難應付現當春令冬米尚未熱過之時價格已漲至十二元左右將來夏米發行自必較甚於今日迨至青黄不接其勢何堪設想此中不無奸商壟斷囤戶居奇擬請本會設法維持具呈地方官廳從嚴取締照上年成例出示布告限制價格以保護小民之生計而免地方不靖之釁端云云聞該會長將召集本會會員磋議辦法備文呈請云 
[蘇社函催社員到滬]  
　　蘇社本屆在滬開會略情已紀前報茲悉該社昨發外埠各理事通告云敬啓者本社第三屆大會定於陽曆三月十一十二兩日在上海開會先經函達並登報佈告想蒙台覽講演茲已請定張君勱余日章兩先生擔任各種娱樂亦正次第籌劃務希早日撥冗惠臨並煩轉致各社員屆時到滬與會至爲企盼 
[外交大會常任委員會成立紀]  
　　聨合通信社云外交大會常任委員會昨日午后一時在貴州路一四四號事務所開成立會公推董福開主席馬少奎紀錄當塲議定辦事細則并選定各科職員畢合撮一影至四時始散會云附誌該委員會細則及職員名如下 
　　（一）本委員會根據代表會議决案以被舉之常任委員組織之（二）本委員會按代表會議决案之範圍行使職權（三）本委員會開會以委員過半數之出席過半數者三分二之可决爲有效（四）本委員會每逢開常會時公推臨時主席一人其職權至下次之臨時主席推出時解除（五）本委員會認總務文牘會計交際四科總務科三人文牘會計交際每科二人統由委員互選（六）本委員會委員有因故退職者由候補委員挨次補充（七）本委員會每星期六午後七時開常會一次如遇緊要事務由臨時主席召集特别會（八）本細則自議决日發生效力（總務）毛一竪熊本旭李鎧（文牘）孫鏡亞嚴伯盛（會計）喻育之董福開（交際）鄧嘉縉馬少奎 
[創辦商團之進行難]  
　　國聞通信社本埠租界商界聨合會擬創辦商團一案業經迭誌報端茲聞此項商團之主動者爲新閘商界聨合會職員王君惟觀目前情勢則頗難成立因槍械問題最難解决欲官廳發還爲勢所不能若備資購買又力所不及預算計創辦費用當在十萬元左右且工部局方面雖有人以私人資格接洽然該局之有力者不能表示同情因商團之建設當然與該局不無妨碍現王某以商團難以成立將改組武術會以練習武技以備不虞云 
[閩粤籍學生預審情形]  
　　國聞通信社云閩粤籍學生案由地方審判廳傳於三月四日預審一節已誌前報茲復探悉四日庭訊因歷時過久不及全行訊畢尚有三生改至六日續訊惟聞閩省人證仍不到滬而閩廳所解來之王範卿一名乃亦直供不識案内諸生云云又聞該生等以案懸幾將二年受苦已深故於下庭時面求廳長從速判結云 
[創設輪渡之飭議]  
　　滬南碼頭古倉義渡爲八長渡之一向來設有渡船往來東西兩岸近有孫鑑等因該義渡船戶往往貪多重載遇風狂水急時甚爲危險特發起組織輪渡擬糾集資本洋一萬元購置汽輪往來載客仍照義渡取資不加分文先行試辦六個月果能發達再行正式成立日前特呈請上海縣公署立案沈知事以此事關係地方究竟有無妨碍應先征取衆意昨已令飭浦東塘橋鄉經董曁塘工善後局董查明議復以憑核辦矣 
[北方藏路橋之槍殺案]  
　　死者南市水公司收賬人孫雨露 
　　住居閘北（華界）蒙古路向在南市自來水公司充當收賬之江北人孫雨露於前晩七時半携有手提皮夾一隻（内有收自來水欵之賬單）行經北西藏路華通坊口工部局衞生分所門首被匪徒所見誤疑提夾中藏有銀洋上前攔截去路將手提皮夾搶刦詎孫堅不釋手致被匪徒開槍轟擊彈中左乳旁洞穿右腰肋而出受傷倒地立時殞命凶徒遂刦取提夾遠逋當經二百八十六號站崗巡捕與衞生局西員披脱魏儀瞥見立即報告匯司捕房派探王桂廷與西探阿史來往將尸體舁入斐倫路驗尸所查明尸屬於昨報請公共公廨關讞員午刻會同美丁副領事蒞所檢驗得孫雨露委係生前被槍轟擊因傷生死遂塡明尸格升座公案先據尸妻孫孔氏投訴死者係我丈夫向在南市自來水公司充當收賬人本年正月初八因事回江北原籍直至本月初四始行返滬惟其生前携得手提皮夾一隻内祇有收賬賬單並無銀錢昨晩七句餘鐘時想我丈夫回家經過該處慘遭匪徒謀害但我尚有子女三口一四歲一十四歲一祇四個月年皆幼推要求伸雪等詞並據二百八十六號華捕投訴昨晩七時半我在北西藏路橋（即新垃圾橋北堍）站崗陡聞砰然一聲當時並未介意疑係黄包車輪盤爆裂未幾有一黄包車夫來云衞生分局門首倒斃一人我急即前往見死者手尚能動口亦能張惟不能講話繼見印度三道頭捕到來同時衞生分局西人披脱魏儀亦至當將死者拖拉忽然落下槍彈一粒知係被人謀害遂投捕房報告是實繼由披脱魏儀投案證明當時死者身受彈傷倒斃於衞生分局門首情形又據西探阿史來投訴我得報後當即前往出事地點調查見死者左乳旁受槍彈一處彈從右腰肋穿出當時死者雙手捧住前胸查其昨日向各商舖收得自來水賬洋二百六十餘元當日如數送交自來水公司至其手提夾内之賬單預備次日再往收取至此即將槍彈一粒呈請察核經關讞員核供商之美丁副領事即在騐訊單上簽到曰驗訊得已死孫雨露委係生前被槍轟擊因傷身死即着尸妻孫孔氏具結領尸棺殮聽候嚴緝凶犯務獲解究此諭 
[楊樹浦之血案被砍八刀]  
　　昨晩七時半楊樹浦馬路側由巡捕查見一男子臥於血泊中氣存一息形將垂斃當由捕車送同仁醫院醫治及抵院已氣絶身死經西醫驗得屍身自頭至足被砍八刀即簽寫傷狀單交捕將屍車送驗屍所候今日稟請中西官相驗至死者究因何故喪命捕房包探正在偵查尚未明其眞相容探詳誌 
[龍華竊賊傷人案四誌]  
　　龍華車站站長汪萼生王澧君及脚夫人等因帮同兜拿劇賊致被刀傷均送醫院調治去後茲由上海公立醫院張醫生具報之診斷書内稱站長王澧君之兩臂均受刀傷寛有二英寸須二星期乃愈又正站長汪萼生之左胸係受拳擊所傷皮膚現有紫色惟小指刀傷尚無大碍一星期始愈又分路夫王金官自鼻梁眉中起至下　止之刀傷長有寸餘及腿部之刀傷最爲劇烈須得四星期方愈又脚夫葉鳳淇耳後刀傷須二星期始愈任局長得報後以站務重要均已分别派人暫代矣自此案發生後步兵三十九團張團長以此夜凶賊口操北音恐係游兵所爲嗣後防範尤應加嚴爰特令行第二營姜長派調士兵二十四名由排長一員督率駐於龍華鎭之北市口漕河涇廟内每日上燈以後至黎明止通宵巡邏又派士兵三十名由排長一員帶領駐於龍華車站每日自下午六時至翌日天明六時爲止徹夜嚴防以維地方安寗 
[德大紗廠春宴紀]  
　　昨晩六時德大紗廠在寳善街復興園大開春宴各界人士列席者約七百人由穆藕初君與該廠職員殷殷招待穆抒齋君因受全國商敎聨合會駐滬代表公推爲代表已於昨晨赴京調查九六鹽餘公債故晩間未能往該園欵客也宴至十時始散 
[牛羊同業公會成立]  
　　聨合通信社云上海牛羊同業公會係天潼福德兩路商界聨合會正會長陳廣海邀集同業共同發起昨晩六時該發起人召集各同業假五馬路得和館開聚餐會到者二百餘人公推陳廣海主席報告組織同業公會之理由大致謂近年來本同業感受十四條之痛苦各人咸知鄙人係發起同業公會一份子表明組織本會之宗旨當以聨絡同業之感情尊重交誼提倡實業創辦善舉維持公益增進道德互相親愛互相保護及防衞外界之損害爲本公會應共負之責次卽宣讀章程共有十章内分二十四條請畢俟討論修改後再行印送次公舉總董事等當舉蔡紀生爲正總董金如生爲副總董陳廣海姚晉棠倪榮棠徐智卿方智文等十三人爲董事又當塲籌募開辦費二千餘元議畢散會 
[滬杭車昨日遲到之原因]  
　　滬杭甬鐵路昨日（七號）上午九時四十分由杭城站開滬之一百零五號二三四等慢車駛至榅涇相近該車龍頭上之汽管螺螄釘脱落以致走汽不能　進當將該車停留尋覓螺螄釘然後修復開出故駛至華莊扣留等候由滬開嘉之一百十號區間車在下午四時二十分交會始行再開抵滬時已下午五點三十分計逾規定時刻一點零五分云 
　　又前日（六號）下午四時由滬開往嘉興之一百十號區間車由明星橋站開出時忽覺該列車尾部之四千三百四十五號平車一輛車鈎折斷當經車長停車惟因該站係旗站僅有軌道一條不能解下遂用機車上所備練條暫代車鈎拖往松江站始將該平車解下因此　延到嘉興時逾規定時刻至兩小時而由杭赴滬之一百零七號快車因在松江站等候交會亦被累遲開四十餘分鐘故該快車抵滬時已在晩間八時矣 
[昨日之金融狀况]  
　　昨日上午銀幣市價見增爲七錢二分五釐因有某銀行買進十餘萬元午後收盤又小爲七錢二分四釐三七五比較前日小三毫七五三月底期洋上午開盤七錢二分五釐六二五收盤同午後開盤見軟爲七錢二分五釐五收盤又小二五爲七錢二分五釐二五銀拆上午爲一錢匯豐麥加利等各銀行收欵約七八十萬兩下午又回鬆仍係五分收盤 
[友華銀行銀市報告]  
　　昨日友華銀行滙市報告云六日倫敦大條銀價近遠期均縮三七五紐約銀價落至六角三分二五英美間滙價爲四元四角二五今日此間各國滙價均未更動開盤後逐步見硬下午仍堅定晨間英鎊成交價三月份三先令一便士七五四月份三先令一便士六二五五月份三先令一便士半美金成交價三月份六十九元半四月份六十九元二五午後英鎊售價三月份高至三先令二便士三七五四月份三先令二便士二五美金售價三月份高至七十元一二五四月份七十元收盤時價稍低英鎊三月份爲三先令二便士二五四月份爲三先令二便士美金三月份爲七十四月份爲六十九元七五中美歐陸昨均在倫敦售銀印度購入收盤市况不定紐約銀市亦不穩定惟售者頗多 
[市况雜報]  
洋糖市車糖東洋三半温現貨昨開八兩大勢坐定而雖　嗬　輪船計到二艘内裝嗬赤三萬餘袋白貨僅有千包左右其嗬赤内有二萬袋交解申行前經六兩二錢抛價之貨市上獨缺糖一項汕頭存底不厚吕宋糖價見大來源未通漳刁青開五兩八錢漳浦青五兩七錢云 
　　拍賣市昨日星期二爲公平洋行拍賣羽綢斜羽綢尺六元絨泰西緞花羽布市布細布原布紅標漂布等疋頭之期計共排列三百二十件一萬四千四百十疋比較上屆少四十件計二千一百九十四疋所抬市價惟斜羽綢及泰西緞尺六元絨等略有數牌漲者其餘市布細布等均跌多漲少客帮購買亦不十分踴躍因奉軍事活動市面亦受影響各客帮仍以北帮賣者略多長江各帮次之其餘本街内地各客亦有多少買進市面仍未起色（拍定市價詳商務欄） 
　　錢業北市滙劃同業大有日盛月新之勢本年新組設者已有三家上市茲有裕豐一家亦於去臘組就推林蓮蓀爲經理現已擇定天津路同吉里口中國實業銀行東首爲莊址並擇定夏暦二月十六日上市 
　　紡織業潮商鄭培之等在滬西麥根路組設之鴻章紡織染三大廠染織兩廠早已出品行銷全球爲國貨之良品其新建之紗廠房屋茲已完竣原定二萬五千錠子先裝到萬五千刻正由工程司督飭趕裝一切布置完竣大約須夏曆五六月可以開車出紗矣 
　　花市南市各花行門莊逐日所收白本花衣仍不見旺每日有二萬斤左右高者甚缺故收價已放至四十三元普通者四十一二元其黄花日商收買甚夥價亦升至二十二元之譜出數較白花可多一倍蓋因去秋收成時雨水過甚致黄花爲盛也 
[三誌李長玉鬭傷病死案]  
　　邑廟第一樓下傳源祥學徒金錫明劉恒順學徒袁春林毆傷垃圾夫李長玉身死由法庭騐訊明確判金袁收押候辦在案昨午據屍父李錫桂投地檢廳具詞訴稱泰州人今年七十八歲死者李長玉爲小民之子家中還有三個孫兒三個孫女小民等合家老幼全賴兒子長玉過活今遭斃命小民在家聞耗爲特來案請求伸雪黄檢察長諭飭靜候訊辦 
[海昌公司運鹽水脚之纏訟]  
　　國籍問題法權不統一之弊也 
　　海昌公司主人傅昭昌自被日商大安公司在公共公廨控告欠運鹽水脚並延悮船期損失洋八千九百四十五元一角三分一案後傳以伊己入葡萄牙國籍故迄未應傳到案而本案訂立合同爲傳作保之被告顧念慈亦屢以病辭不到故迭欲開審均皆展期昨日午後張襄讞會同日副領事田中氏升座傳訊顧之律師仍以顧前因受原告非法拘禁驚憤成疾未愈爲詞要求展期原告之律師乃大反對聲稱被告嘗云將赴日領事署起訴而本案則稱病不到何以又能到日領事署控告自經原告起訴後被告傳昭昌即入葡藉以示不受公堂管轄故迄未傳到今顧念慈抗傳不到之用意無非欲拖延時日設法亦入外籍便可藉口不受公堂管轄以遂其賴債之願今請求堂上准原告證明案情缺席判决云云問官磋商之下諭改期一禮拜由檢察處派探往被告住宅調查該被病症是否屬實報告再核 
[四川路商聨會之選舉會]  
　　四川路商界聨合會昨日下午二時舉行週年選舉大會比時公推陸文中主席首由主席發表開會意旨略謂今日乃本會週年選舉大會同人應共同慶祝次各職員同向國旗行三鞠躬禮畢又由陸君報告一年内經過情形若舉辦義務夜校附設施醫院籌募振欵及楊喬二君之慘死諸事並報告收支各欵嗣後舉行選舉公推殷鑒霆周幹臣祝東生簡文炳梁君澤歐陽竟如等爲檢票員檢票結果以陸文中得票最多數當選爲正會畏歐陽竟如葉景范爲次多數當選爲副會長張鱣堂劉子榮毛蓮卿嚴春生陸挺生蔣子山祝東生簡文炳何維碩錢才生等當選爲評議梁君澤周幹臣朱英龍朱芳金柏李德豐楊挹芬柯家祿等當選爲幹事卓桂鴻殷鑒霆常選爲會計事畢衆擊掌表示歡迎茶點而散 
[寗波同鄉理事會之議案]  
　　寗波旅滬同鄉會於昨日午後開理事會到者人數頗多茲探得其議案如下（一）印本會歴屆收支徵信錄案（二）修正辦事員辦事細則（三）發行公債案决定陰曆三月初一起着手進行（四）建築公學校舍案推淇賢鈁鳥岸琴二君前與地主周君協商（五）李志方君辭職案公决再函挽留（六）附設商業補習學校案公决因經費與敎員問題從緩辦理（七）酌加房租案公决自陰曆本年四月份起一律酌加二成並聞該會所印會員題名錄本定月初出版茲聞增印會員通訊處尚須延期一月云又聞本星期三（八日）演講會請蔣倜卿主講商業補習敎育之重要已印有入塲券以備會員索取云 
[香山同鄉新職員之題名]  
　　昨晩香山同鄉會開第一次評議會到會者數十人正副會長陳炳謙甘熽初盧煒昌均出席由會長報告開會宗旨選舉司庫總幹事等職員徐建侯陳　佳楊梅南李瑞如當選爲司庫徐公溥爲總幹事梁燕雲李華昇爲查數陳少白劉子屏廿熾先徐卓堯徐峙崧馮少山王雲五沈麟生爲交際吳植之賴郁文楊廣才爲幹事唐耐修陸瑞芝鄭灼臣高冠昌李日熙楊靜山柯炳垣程錦芳林松青鄭星洲李秩田黄杏棠陳華昭鍾安樵俞星曜林紫垣甘顯祥爲調查散會時已十一點鐘矣 
[滬南工巡捐局常會紀事]  
　　滬南工巡捐局前訂七日星期二開常會昨已屆期午後三時開會該局名譽董事莫子經陸崧侯顧馨一朱志堯等先後戾止首由姚石蓀局長報告開會宗旨畢即將應行提議各案由提出公同討論良久始行决定茲將議案及議决情形錄下一議閔太長途汽車公司訂立合同案議决照來函五條并加列條文合同稿交下月董事會通過一議市地方税案議决市地方税共同擔負方昭公普旣不納税者甚多自應由局派員清查照章整理一議改設電燈案議决油燈改設電燈自應照辦 
[南陽燭皂廠發行所火警現屋一間]  
　　老垃圾橋堍北浙工路一號門牌南陽燭皂廠發行所昨晨六句餘　忽爾起火霎時冒穿屋頂當經救火會西人聞警立驅皮帶車馳往澆熄計燬屋一間事後匯司捕房捕頭飭派中西包探前往詳查起火緣由復候核示 
[金鷄牌國貨線團]  
　　向來洋線團多來自外洋每年利權外溢不可勝計近上海統益紡織公司收足股本一百八十萬兩設廠於莫千山路自製金鷄牌洋紗線團以應國人之需求出品精良拉力堅靭質地柔軟條幹匀凈色澤光潔曾得農商部之褒奬云 
[粹華製藥廠發展營業]  
　　本埠粹華製藥廠係採集國産道地藥材以化學方法製成各種藥水供中國醫配方之用凡方劑所需一律俱備配服便利功效迅捷發行以來頗受社會歡迎南京路總發行所生意極佳現應南方各方面之需求特分設小東門南中華路現正裝置一切不日即可開幕并聞此後該廠將擇滬上繁盛之區次第設立以謀普及外省函請設立分發行所者計有百數十處聞該廠爲愼重起見擬對於請設分發行所者將以股東爲限俟新股收足後即着手進行連日正催各股東繳付股欵云 
　　尚有本埠新聞等轉入後頁 
雜評二 
[法權不統一之困難點（旡用）]  
　　就政治家片面的眼光言法權苟屬諸我於我至爲方便且可藉以自豪此十九世紀時代之眼光也若在二十世紀公理漸張强權日縮歐戰旣歇太會告終平等自由之原則將漸推行於國際而弱肉强食之迂論行且歸於自然淘汰則所謂國界者僅爲行政區域上之名詞吾人生活宜不以其地之不同而有所殊異即主權之差别吾敢斷爲甚暫而弗克華久何則主權而差别主權必有受損者主權而受損桀黠者得巧計趨避乘便圖私同罪異罰是非混淆吾觀於主權差異區域之法權恒有不足維繫治安能力之慮此不得盡咎執法者之有所阿私也事實所在莫可假强明知其不可而無如之何當衡恐亦不能無感困難平心置論自必共抱法權統一之希望焉哈爾濱創設特别法院受治者初無不便使推此制而行諸上海吾知重複國籍首鼠兩端或無確定國籍妄思影戤者則無所施其技而地面治安有不增進者吾斯之未能信讀者疑我言乎盍即滬上平日發生之案件一討究之 
警贈小書 
[家庭用藥指南]  
　　請看家庭用藥指南的一節 
　　（三）喉症（單雙乳蛾）續昨　　凡喉蛾三百五日卽退○鮮有成重症者○但是如果傳染自喉和喉痧那就有性命之憂了○還有會因之生腎病水腫的○不過不多○ 
　　喉蛾的治法喉蛾旣多由傳染而來○自然以清潔消毒爲第一義○但是各醫院所通行的漱口方法○在喉蛾一症○却不見有什麽大功效○還有用各種揚喉嚨的藥水或油去揚喉○也是無益的舉動○按現在最新的治法○這些老方○都不行了○現在治單雙喉蛾○第一個好方子○就是用Paramint○令病人不斷含口中○緩緩自化津液嚥下○此外每晩臨臥○用熱手巾包在頭頸裏○或用欱藥○最好用郁加烈香油○噴成細霧○用口對之吸入喉内○噴霧器藥房皆有出售○如一時無此物○可用郁加烈油精製成糖錠○噙口中緩緩化液○每半小時一粒○此吸霧還要好○此等糖錠○即科發保喉香錠○亦喉症中第一良藥○此外如大便燥結○可服美味輕瀉片○（未完） 
　　凡購本藥房長壽家庭藥庫一匣者贈家庭用藥指南一册 
　　長壽家庭藥庫 
　　每匣售洋三元外埠郵費照加 
　　家庭藥　長壽 
　　上海科發大藥房謹啟 
 
 

Page 16

 
 
本埠新聞二 
[瘋人肇禍續誌]  
　　成衣匠徐慶雲神經病發 
　　昨報紀徐慶雲毆傷車夫一節查徐慶雲係上海人業成衣匠住居虹口日前身穿西裝在四川路將某西人之包車夫徐順桂毆傷面部嗣經印捕拘入捕房罰洋了結聞其人似有神經病云 
[電局另派軍署電員]  
　　上海電報局派駐龍華軍署收發電文之主任龐嘉禾報生徐竹生等四名前因延悮報務撤差茲由電報局另派華智良率領報生六員業於前日函送軍署供職應設電報機器線台亦已安置完備矣 
[金業另闢銀行之先聲]  
　　二馬路金業交易所營業發達現聞該業多數人要求該所另　銀行爲交易金融上之補助機關已得多數贊成故即日籌備進行至招股一層已由本業中人全數認足不另招募其資本爲百萬或二百萬尚未正式宣布 
[嶺南樓生意興盛]  
　　近數年來滬上社交公開酬酢往來較昔倍盛是以中西菜館設立日見增多然其設備多本舊式不知改良遇有團體宴會等事仍苦無暢適之所近來岑南樓番菜館主人有鑒及此特將四馬路望平街口之三層樓房從新改造全部更新一切設備均極新穎雅潔無比較之滬上目下最有名之西飯店有過無不及且該館經理尤注意招待因之值差西崽人等侍應顧客備極殷勤且地位寛暢足容五百坐客故自前日開張以來日日有喜慶開會等舉門前車水馬龍頗形熱閙云 
[利濟正劵開奬紀]  
　　昨爲利濟有奬正券開奬之期上午在南市久大碼頭該總局内舉行茲將開出之五大奬號碼及經銷各票號錄下頭奬二萬九千四百二十二號本埠大發祥二奬六千一百二十二號杭州協記公司三奬二萬九千八百八十號本埠大發祥四奬一萬零四百九十七號本埠大利元又四奬二萬八千八百六十五號本埠飛來福五奬二千二百五十三號杭州億中又五奬一萬九千一百十五號本埠廣萬源 
[應瑞撞沉釣船金順興]  
　　今日上午十一點鐘時應瑞兵艦由滬駛出行經吳淞浦江方面時適有裝載沙泥釣船金順興號（船主阿有）自淞空儎出口正在掉搶之際不料後面船身適撞應瑞立時走水舟中夥友大聲呼救幸得他船竭力施救未遭墮水然已飽受虚驚矣該兵艦見已肇禍立即停駛未幾約船沉没舟中一切物件有浮起者均被他船撈獲後由張華浜洋關河泊司得悉駕坐小輪馳至查看得悉舟在正路妨碍航行即將沉船設法拖至砲臺灣安樂潭安揷該艦管駕與鈎船老大皆往新關理船廳報告未審如何辦理容再續探 
[巡捕皮夾之内容現洋乎賣烟摺乎]  
　　在公共捕房充當巡捕之祁海田前日扭寗波人朱阿全李阿於至捕房稟稱落差後經過西華德路被朱等兩人摸竊身畔置有現洋十三元之皮夾一隻等情昨晨捕房將兩被告解送公共公廨據中西包探上堂稟稱原告皮夾内檢出有販賣鴉片烟土之經摺數扣稟畢將摺呈察兩被告延律師代辯中西官以原告所控擱刦及皮夾内之販烟經摺均應詳細偵查遂判朱李二人收押查明再訊 
[詐欺盜竊之萬有餘]  
　　萬有餘先後行竊住友銀行三井洋行及黄羅路九號日人住宅之衣服皮鞋變價化用被包探朱成緝獲吊出原贓昨解公共公廨請究中西官以萬係過犯判押西牢一年期满逐出租界贓交失主認領至萬之行竊技倆與普通偷兒有異渠則手持信函一束往以上各家以送信爲由使人不疑乘間竊物此亦竊賊中之别開生面者也 
[王洪攫金表之罪名貧苦亦不能攫物]  
　　法租界鄭家木橋街龍雲洲所開之舊貨店於前晩被無賴王洪闖入店内將室籠玻璃擊破强攫金表十餘只圖逸當由探目沈德福聞悉到來將王拘獲惟所有之贓被王抛在地上由途人拾去各情略誌本報昨將王解送法公堂請究先由原告　雲洲稟明被攫情形詰之王供民人實情貧苦無奈故爲此不法行爲求請恩宥中西讞員判王押西牢二個月期满永遠逐出租界 
[拔界石飭復原狀]  
　　義品銀行洋人昨投法公堂控稱商人有坐落錢家宅地方之地皮一方近因備匠前往築笆擬建房屋不料察得所立界石被鄉民徐掌生徐興根徐阿福徐亭三徐小弟等兄弟五人私行拔去詎被告等又敢向工人恐嚇當由商人被告捕房飭探查得屬實今將道契及地皮圖樣呈鑒請核求請追償損失等語詰之被告徐掌生供認私拔界石實因原告有佔民人等之地皮故此拔去餘供支吾中西讞員判以姑念被告係屬鄉愚從寛免追損失着被告等將界石照原樣豎就如違究罰不貸 
[兩汽車撞傷兩江北人]  
　　一千七百五十號汽車於昨上午十時許駛經南京路撞倒江北人陳阿三跌傷頭部等處當由老巡捕房一千零二十四號華捕到來押令汽車載送陳阿三往醫院醫治即持傷戕單帶該汽車夫入捕房稟候捕頭核辦又昨日上午十一時許有江北人陳佑山在雲南路行走被某號汽車撞傷腿足經老閘捕房五百九十號華捕前來雇車送入醫院醫治一面抄錄汽車號碼呈報捕頭請究 
[跳電車跌傷腦部]  
　　江北人朱雲才昨日上午十時許附乘電車行經法界新開河其帽忽被風吹落於地朱情急躍下電車拾取詎知立足不穩跌倒於馬路上腦受重傷失却知覺由法捕房一百二十二號巡捕幣見當即前來雇車送入仁濟醫院醫治一面抄錄電車號碼呈報捕頭以備查核 
[張振東身死之驗殮]  
　　住居滬南平安街之客民張福林家有餘屋曾租與北省人前充巡　之張振東居住振東解職後流落滬上前晩忽然身死並無族人福林即投報一區三分所令飭二十五保十二圖地保顧愼霖投報地檢廳稟請相騐奉委鍾檢察官毛檢騐員等前往騐明並無别故判令由堂棺殮 
[騐殮瘐斃監犯]  
　　漕河涇第二監獄前晩倒斃監犯王永章一名報經地檢廳於昨委派何檢察官毛檢騐員等蒞監騐明判由堂棺殮 
[尋獲逃妻姦夫]  
　　江北人胡繼清向在無錫地方拉車苦度其妻秦氏今年三十一歲去年十月初三日忽然背夫逃逸無踪業經胡在滬南陸家浜建裕里内將氏尋獲查係遭葛子和姦佔乃鳴警將葛並該氏一併拘送一區三分所轉解地檢廳訊究 
[張江氏追究姪媳]  
　　揚州婦人張江氏住閘北漢中路昨扭其　郭登銀田得廣二人至四區報稱上月二十五婦人由原籍偕姪媳郭氏同來上海交與該氏之族兄郭登銀領去音信杳然今向訊問據云由田廣介紹在虹口帮傭詞甚支吾故一併扭案請究顔署長諭令暫押候訊 
[拐駭婦女及衣飾]  
　　船戶范天有阜寗人住居小沙渡其媳戴氏於本月初二日被已歇船夥山東人李得勝誘拐偕逃匿居浦東爛泥渡地方由范報告戈登路捕房前日經中西探緝獲在李身畔抄出小刀一柄解由捕頭詢問一過移送曹家渡四區四分所派駐所據原告范天有聲稱伊媳帶出之飾衣服均被李質去請追當經李署員質訊之下李供該氏係友人余起明所拐與民無涉戴氏供實被李以代薦香烟廠女工爲由將衣飾騙去質錢化用云云昨解司法科分别收押候辦 
[無照賣淫者各罰五元]  
　　公共捕房專查妓院之中西巡捕因查得浙江路七百另五號妓院内妓女花寳玉又和樂坊妓女翠仙樓又廣西路四百八十七號妓女吟梅均無執照私行賣娼請廨出單於昨將花妓之鴇婦王顧氏翠妓之龜奴徐阿金吟妓之鴇婦姚氏併傳至公共公廨第一刑庭經關讞員會同美丁副領事逐一訊明違章屬實判各罰洋五元充公示儆 
[季立明賣私烟科罪]  
　　總巡捕房華探目廣林前日在漢口路七址四號屋内破獲私賣鴉片烟之季立明一名帶入捕房押至昨晨解送公共公廨經中西官研訊屬實判季押西牢三禮拜示儆 
[查獲燕子窠主客]  
　　浦東人陳阿毛在虹口菜市街一百五十七號屋内私設燕子窠供人燈吸鴉片烟被探沈崇禮查悉訴明捕頭協同西探前往將陳拿獲連同烟客錢國金林蘭卿陳長生王金福以及烟具一併帶入捕房捕頭略詰一過諭將陳阿毛收押錢國金等各存洋十元保出聽候公堂傳訊 
[汽車撞壞車站栅門]  
　　滬杭甬鐵路徐家車站栅門前日（六號）被某號汽車撞壞當經該站路警察追趕不及嗣經該站長咨請工程處派工匠前往修理已於昨日（七號）經洪工程師親率工匠前往察勘修理云 
[賈振竊公債票而逃滬]  
　　北京人賈振近在天津地方私取王子周王達三兩人之五年公債票一萬餘元來滬圖售被王等得悉追踪而至報告捕房前日由探居阿巧將賈緝獲昨解公共公廨經中西官畧訊一過判賈押候禮拜四訊核 
[西人失竊寳物巨欵]  
　　星報云寓百老滙路一百零一號之哈里斯氏昨日午後偕婦由寓乘汽車出游六時回寓見室内什物凌亂而所藏之鑽石掛件鐲戒等計值洋五千元均被竊去因藏物之處惟僕人知之當即報告滙四捕房由西探拘獲哈氏所用僕人一名並辭退之舊僕某華人失贓均未覔獲 
[招商北棧辦公室失竊之查究]  
　　滙山捕房前日下午據百老滙路一百零一號招商局北棧報告以該棧四層樓買辦室内被竊鑽戒金練鈔票等物共計值洋四千四百六十五元請爲查緝捕頭當派華探目楊阿泉包探錢連奎何慶恩協同西探馳往調查得該棧所雇之出店温州人林長慶頗有關係當將林捕去昨晨解送公共公廨關讞員會同美丁副領事略訊一過判押候查明於下禮拜一解訊 
[請摸竊之和尚坐牢]  
　　周和尚前日因在北京路摸竊馮國樑袋内現洋皮夾　逃當被察悉鳴捕追獲人贓帶入捕房昨解公共公廨經中西官訊實判周押西牢牢年期满逐出租界贓交馮領去 
[串竊貢呢案續訊]  
　　范仲祺之供詞 
　　廣東人范仲祺林本二陳長發（即阿祥）於本年一月十一號在浦東串竊英商太古洋行棧房值銀六千兩之貢呢五箱勾通　客何樹南王天錫等消贓與生昌裕豐等洋貨號案發被捕解經公共公廨訊押各情已誌前報昨日續審原告代表哈華托及各被告代表甘維露斐斯林百克海司格許理等律師均相繼到堂捕房亦將五被告解廨而留林陳王三人於待質室提范何兩人至案先審據范供此事伊初不知後至仝羽春茶館始悉五箱貨物係棧房先生陳萬裕等偷出交與阿祥託掮客代消去兩箱得價銀二千九百餘兩我分得四百元係何交給分贓者計有七八人我到仝羽春時彼等已分潤而去等語至凿於串竊極口否認旋由各律師向范駁詰良久因屆退庭時間經李襄讞與英赫副領事諭候續審當由華探孫阿慶西探目利扶司將范何兩人與在待質室之三被告帶回捕房收押 
[兩摸竊各押西牢三月]  
　　瞿桂芳陳松林兩人於日前在法租界地方摸竊行人衣袋内之洋銀現爲法捕房包探魏志餘偵悉將瞿陳兩人拘獲抄出贓洋帶入捕房昨解法公堂請究先由該探禀明前情詰之瞿等供認行竊不諱中西官判各押西牢三個月以儆 
[公共公廨訊案彙錄]  
　　俄總會一部債案訊結 
　　昨晨公共公廨民三庭由張襄讞會同俄員儀萬福氏訊理俄國總會欠各債權欵項之案計有九宗除梁棣佺律師代表福裕煤號訴追貨欵改期訊理阿開狄夫聲請將伊個人存於該總會物件發還着其律師具稟聲明請求理由再行核奪之兩案外判决該總會償還者（一）工部局電燈費銀一百二十兩零八錢八分（二）許佛祥等工資洋二十七元（三）福和號發欵二百零六元三角七分（四）巴克薪水洋一百零四元本日先還原告五十元（五）文巧林欠欵五百零六元二角六分（六）潘淮立夫貨銀十二兩（七）其興昌電燈鐵器店貨洋六十三元五角民四庭由俞襄讞會同英包副領事訊理（一）英商斯馬洋行訴恒大號主榮永昌不理貨欵案結果准被告具結出外料理（二）九如莊訴吳瑞生不理綢價洋四千八百二十八元二角銀一百六十七兩七錢七分案結果被告仍照原數交一千元舖保一月二十四日加保取消 
　　又午後民四庭由俞襄讞會同日副領事田中氏訊理（一）陳友文聲請給諭執管陳森記（即陳裕田）遺産案結果准穆安素律師之請本案二月二十八日堂諭暫緩進行俟兩造律師到庭聲請後再核並給諭本廨理賬員薛邁羅知照（二）陳禮華訴陳阿大不選借洋洋案結果本案註銷（三）羊汝成等訴任愼遠不理花衣價銀案結果候會商堂諭宣佈（四）裘明甫訴張裕梅不理往來賬洋案結果被告不到缺席判决　還原告洋七百十二元七角九分並繳堂費 
[誌謝]  
　　昨承商務印書館惠贈東方雜誌第十九卷第二號又英文雜誌第八卷第三號各一册誌此鳴调 
來函 
[夏芷芳來函]  
　　敬啓者頃閱貴報本埠新聞欄内各團體歡迎霞飛將軍有（江蘇自治期成會夏芷芳邀集會員在巨竊達路善樂里該會事務所會議辦法）一節查此處是江蘇民治促進會自治期成會係另一團體與本會無涉特此聲明以免誤會乞登來函以代更正爲荷夏芷芳謹啓三月七日 
公布欄 
[江蘇高等審判廳]  
　　民庭判决張伯勤與竣月季爲債務漆訟聲請再書一案（决定主文）本件聲請駁回聲請費用歸聲請人負擔汪雅琴爲欠欵涉訟不服武進縣知事命令抗告一案（决定主文）本件抗告駁回抗告費一元五角發還具領（以上三月七號） 
[上海地方審判廳]  
　　判决主文（民一庭）一件决定顧似卿與孫懷德因田價涉訟聲明抗告一案主交本件抗告駁回抗告費用歸抗告人負擔一件决定朱錦榮與楊寳珠贖田控訴一案主文本件控訴駁回 
　　批示一件許金華狀請强制執行由狀悉准予傳案訊追此批一件高福兆狀交案欵由准交此批一件任曉宕狀領案欵並訟費由准領此批一件陶　奎狀請銷案由狀悉淮予銷案此批一件張半秋狀爲倪夢舟賴屬欵項由狀悉查本案於本廳准倪夢舟回復上訴權後即據該民辯訴請求飭傳訊判業經本廳指定三月九日下午一時爲本　言詞辯論日期票傳在案仰該民遵守時刻到廳候訊毋得　詞延宕此批一件顔厚卿狀爲　欵逃避請求備案由旣據狀稱俟尋到劉月生後再行起訴毋庸先請備案此批一件周金發狀保趙大文由准保此批一件劉松年狀請執行由狀悉准予所請此批一件張唐氏狀　執行由狀悉准予依法執行此批一件劉松年狀請分别執行免執行由狀悉准如所請辦理此批一件劉松年狀請分别執行　執行由據狀已悉此批一件張姚氏狀交案欵由准交此批以上三月六日 
 
 

Page 17

 
 
[常識]  
　　（一）投稿本增刊者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實 
義藉便討論起見當擇要登載恕無報酬有疑 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣十版沈有乾君成功百訣茲經本館十版每册仍收回印本銀五分外埠函購加費一分售書處本館營業部寄售處中華職業敎育社中華書局 
常評 
[崑曲中之古音] [  老圃]  
　　近世曲韵音理乖舛不獨凡帆歸寒間類貶店歸先元類而已然梨園子弟相傳往往有唐以前之古音某君嗜崑曲余視其所習曲本凡遇侵覃鹽咸韵中諸字皆加識號余問其故謂歌此等字例須閉口余恍然知閉口音之憖遺不獨嶺南一隅而已今南北通語因陰二字皆音同惟廣東人讀陰字必閉口蓋以拉丁字例之因爲in陰則im也此音在三百篇中本區别甚嚴侵談部之字不特與眞文寒部大異即與東冬蒸陽部　不同但學者習知其異或不知其所以異漢高誘註淮南　涔字謂急氣閉口言也則閉口音之稱始於高誘漢劉　釋名謂兗豫并冀之人讀風如汎横口合脣言之則在劉　又名之曰合脣而青徐讀風如放者則謂之開脣合脣與開脣例不相混魏晋以來如郤正釋譏皇甫謐釋勸論等或偶一混用然爲例外唐人區别尤嚴胡曾戲妻族語不正詩曰呼十郤爲石喚針將作眞忽然雲爾至總道是天因可知唐人惟不學者乃混用士夫皆辨之極嚴今之佛經多魏晋六朝人所譯試以佛經中漢譯之梵音與梵文原字對校則漢譯所用侵覃鹽咸韵中諸字在梵文中皆以日字母收音蓋百不爽一如瞿曇爲Gautama閻浮爲Jamibu膽波爲Campa三波地爲Sampadin羯剌藍爲Kalalam摩訶男爲Mahanama翅舍欽婆羅爲KecaKambala拘那含牟尼爲Konagamuni觀此知魏晉人讀曇閻膽三藍男欽含等音皆與今之廣東音同更徵之大秦景敎碑其所列僧侣之名皆叙利亞文所謂僧拂林原文作Ephrem所謂僧審愼原文作Samson是亦可知唐人讀林審等字亦如廣東人之閉口也今禹域除廣東音及崑曲外閉口之音已失傳日本用漢文以伊吕波切漢字合脣開脣本辨别極嚴如南字必切「厶」不切「又」亦不切「冫」此唐音也但傳之旣久亦漸失其區别僅存形跡近加改定以求畫一其形跡可不可見矣朝鮮用漢文至今猶有閉口音朝鮮人姓金者西文皆作Kiln西報中習見之安南人用漢文當亦有閉口音西文譯安南曰Anam乃名從主人若雲南之南則作Nan矣觀此知中原之音因交通頻煩失其本眞而反流於邊遠之區傖父不知猶自詡其所謂中原雅音者　譏南音爲訣舌然兗豫并冀不可謂非中原何以讀凡聲之風横口合脣高誘涿郡人也而讀涔字急氣閉口大似今之廣東人抑又何也 
經濟 
[商業問題之研究（續）] [  吳東初]  
　　零售業本利計算法 
　　吾雖於成本利益開銷等列爲專論然於本利能兼顧並未代擬具體辦法似覺未臻完備或謂開店不知計算本利是不可與言經商意若吾可不必多此一舉殊不知商業中人大多數失敗却由於此吾國商界尤不知如何研究誠所謂不學無術者矣 
　　以吾調查所得若商界同志均能照左列諸端實心研究必能裨補缺陋於本業有所廣益也 
　　（一）每於歲首盤出凈本之總數（不動産在外）加以相當之利息 
　　（二）如房産爲已所有而用以開店者則房産當算租價似租借與人者 
　　（三）同人薪水固當計算本身及家人在店内服務者亦須計算薪金一似被雇於人者 
　　（四）貨品因欵式或損壞所受之虧耗價值不可不减算 
　　（五）房産器具裝修等使用日久則當减算其價值 
　　（六）凡税捐保險水火等應列爲定常的開銷當分别計算 
　　（七）慈善捐欵每年最好先列預算 
　　（八）臨時開銷如郵電文具廣告車馬費等項可列爲一門入預算表内 
　　（九）凡偷竊遺漏爛賬等損失可假定一數目列入開銷項内 
　　（十）收賬之費用亦不可不預爲計算 
　　（十一）他種開銷未包括于前列各門者亦須計算列一雜費名目 
　　（十二）以上各項如均爲結出卽是一年開銷之總數若被除于一年之總銷數則可知開銷佔生意百分之幾 
　　（十三）此百分之幾與任何貨品售價相减所得之數再與該貨實價（卽進價加水脚）相减卽知爲盈或虧矣 
　　譬如開銷佔生意百分之二十五假定洋燈一盞售價一元一元减去百分之二十五剩下七角五分再减去該燈之實價五角則可獲利二角五分如該燈之實價過於七角五分則計算之下豈非虧本乎 
　　（十四）最好凡各種售品均一一照十三條計算盈虧則可知本身所立之地位矣 
道德 
[西言格言（二六○）] [  謝介子選譯]  
　　眞價值及榮譽惠及後裔（載希突斯）（Tacitus） 
　　萬事賴能立志（英吉利諺） 
　　眞言並不需發誓（土耳其諺） 
　　正當之約朿應服從（英吉利諺） 
　　應聆雙方之言（臘丁諺） 
　　不望善者易爲惡（英吉利諺） 
　　諂詞爲有蜜之毒（臘丁諺） 
　　世俗往往富始有名（英吉利諺） 
　　至醜之婦主家政或至佳（德意志諺） 
　　太欲速最速亦似有緩意（席勒斯）（）Syrus 
法制 
[親權之範圍及其限制] [  吳子雍]  
　　親權爲身分權之一由父或母行使之凡指定子女之居所誰之責 
　　允許子女之營業等皆屬之若遇必要時亦可親加懲戒或呈送懲戒所懲戒之且於財産方面得可加以管理即財産上之種種法律行爲亦可代表焉此皆親權之範圍若夫其限制則行親權之人對於承嗣他人之子不得行使其親權已嫁之女亦如之卽再嫁之母亦無此權焉誠以嗣人之子已嫁之女皆脱離父母之養護及敎育無親權之義務故也至再嫁之母乃自己抛棄其權胡可强之行使尤有言者卽父母二人不能同時行使其親權是也（乙種酬） 
衞生 
[菜食肉食與生理之關係] [  謝澤民]  
　　倡菜食主義者以爲疾病之起源由於肉類之誘發者爲多因病菌多寄生於動物體内或藉動物之體爲媒介於是吾人之身體常抱不測之隱憂偶一不愼疾病隨之故欲保身體之安寗當除去一切肉食 
　　反對之者以爲菜食者之身體恒弱且乏活潑之精神因菜類之養料遠少於肉類菜食必須多量之質料消化機關勞力加倍遂失其敏捷活潑之能力菜食之動物柔馴遲鈍牛羊是也肉食之動物强壯活潑虎豹是也吾人之所以有强健之身體活潑之精神者皆肉食之功也 
　　吾謂二說皆有理而各有所偏蓋人類乃具有菜食肉食之兩性動物茲據生理之作用舉其一二言之 
　　牙齒爲破碎食物之用必因其所食之物而具有相當之形狀與能力菜類須碾磨始碎故菜食動物之齒多作臼形以其平凹便於碾磨也肉骨堅硬須尖銳之齒以割裂之故肉食動物之齒皆成錐形人類之齒旣有犬齒臼齒兩種故爲菜食肉食之兩性動物 
　　人體之或止由其有伸縮之兩種能力此兩種能力之發生即來自菜肉兩種食品菜類含伸力故米豆之粒始甚堅硬加熱則軟肉類含縮力故羊豕之肉初頗柔軟加熱則硬（除煑至極爛）人體有一定伸縮之度故必須兩種之食品苟缺其一實有背於生理也 
　　人類旣爲菜食肉食之兩性動物則飲食之物必求二者之均匀與調和再於疾病之侵入加以防禦則合衞生之道常享健康之樂矣（乙種酬） 
雜錄 
[早婚與晩婚均有害] [  野六]  
　　現在社會上一般人大概都知道早婚的害處了都不約而同的一致主張晩婚然而「晩婚果眞好於早婚嗎」他們對於這個問題却不深加以研究 
　　美國社會學家愛爾屋德論美國離婚數目增加的原因他說「晩婚也是增加離婚數目的一個原因有好多人以爲早婚的夫婦容易離婚但考察事實却又不然近年以來美人結婚年齡漸漸抬高離婚數目也漸漸加多···但是爲什麽越晩結婚離婚的事反越多呢大概是人的性質習慣各不相同夫妻必須彼此能容納意見才能和諧心理學家說三十歲以上的人種種的習慣已定不易改變所以三十歲以上結婚的人夫婦間意見不易容納常常不睦就不能鞏固家庭···」 
　　這樣看起來晩婚不也是有害嗎所以我說晩婚並不好於是婚但是結婚的年齡究竟怎樣才能適度據我看來男的大概以二十二歲至二十八歲爲最相宜女的以十八歲至二十四歲爲最適當至於說得對不對尚希讀者指敎（乙種酬） 
問答 
[顧康樂問]  
　　世界文化日進科學昌明我國各大學所習課目大都用英文原本中學校以升學考試關係漸有改用原本之傾向長此以往中國之科學僅能摹倣歐美常隨人後敝見以爲中國須有本國文字之各項科學本書由敎育部徵求著作或譯述發全國大中小學校應用是否爲促進中國科學發達之第一步 
 
 

Page 18

 
 
   
 
