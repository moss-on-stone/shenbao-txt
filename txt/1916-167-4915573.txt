# 1916 - 167 - 4915573

 

Page 1

 
 
   
 
 

Page 2

 
 
時評 
[自愛（冷）]  
　　所謂禍首者無論矣凡百官僚以前曾贊助帝政者今日决無厠身於政局之情理凡百政客及團體以前曾奉迎帝政者今日亦更無置喙於政治之資格蓋物無兩體人無兩心事無兩可旣薄共和爲不足道今日帝政覆而共和復依然厠身置喙其間其能靦然而不知恥耶 
　　蓋嘗論之世上無論何事利害各受其半譬如經商可以獲利者亦即可以虧本譬諸賭博可以得彩者亦即可以傾囊從未有進思五爵之封徽章勳位之樂而退仍依然故吾旣不懼法綱復仍其地位如預聞帝政諸人者天下寗有如是便宜事耶故余謂返諸良心當知自愛徵諸情勢亦當見機戀權戀位奚益焉 
[命令]  
　　六月十九日大總統申令京畿軍政執法處應即裁撤所有該處已結未結各案著交由陸軍部分别核辦此令六月十九日大總統策令調任朱芾煌爲張家口稅務監督謝宗華爲臨淸關監督此令 
　　又令商卓特巴扎薩克喇麻羅藏散丹着加給車臣綽爾濟名號此令 
[專電]  
　　北京電姚錫光王樹枬李映庚馬良四參政呈劾梁士詒勾結凶人把持財政殃民蠧國公請迅予查辦以伸國法事内列壟斷交行發生帝制兩罪狀請先行拘押聽候裁判末言如果姑息優容使彼輩再逃法網則凡百有位將何所觀感而不爲惡人並引詩傳成語爲證 
　　北京電閣議兩院議員救濟法㈠不足法定人數檢原册報次多備補㈠人足開特别會先將待議要政决行候正式國會成立依法追認 
　　北京電元首昨集國員政客規畫大計㈠復約法召國會與變更法律問題擬由代表會議裁決㈡善後用欵實行兌現尙應借資外債㈢改組内閣釐訂政綱由南北要人商定 
　　北京電湯化龍於約法問題並無由議員投函表决說絶對主張以命令公布 
　　北京電地方分權制案已由國院草呈元首以案關重要當作抽象的討論飭即列入議程從速表决聞首在恢復省議會實行地方自冶辦起 
　　北京電海部爲李鼎新呈請開復因李有長海軍息 
　　北京電亞細亞報述某政客論回復舊約法不當是所以速叚之去倡搗亂風成南北爭奪北軍命促中國亡云云殊可駭 
　　北京電諭段將前戰期内中央撥出軍費開數呈閱 
　　北京電外顧問合同期滿有特長者續訂否即辭退 
　　北京電駐滬秘密偵探有全裁息 
　　北京電通飭停止函件檢查 
　　北京電派蔡廷幹爲借欵專員向五國團加借巨額 
　　北京電此間傳日本增兵將到有巧日到津刻即分紥都門與山海關之說 
　　北京電國務會議併中交爲中央銀行 
　　北京電内部榮次長病故 
　　北京電夏午詒撰袁行狀將脫稿付印備國民追悼會分送 
　　北京電連日討論出殯時三項防務决定地點㈠京畿㈡近畿㈢經過省分密令會同布置 
[譯電]  
　　北京電星期日内閣議决在北京召集舊國會若不足法定人數則由兩院合開一特别會議以討論各政治問題議决各案先交各省然後交國會核准（二十日） 
　　北京電黎總統十九日於午後三時接見日本與協約國公使四時接見中立國公使五時接見德奥公使各公使先述對於袁氏病逝之悼意繼慶賀新總統就職並表示南北和平早日恢復之希望黎總統致詞道謝（十九日）　　北京電北京華人商會刻凖備爲前總統開追悼會定於二十一日起在先農壇舉行由上午七時至午時止共三日黎總統亦擬在懷仁堂奠祭定二十八日出喪由新華門起行經天安門中華門而至前門車站專車回河南（二十日） 
　　雲南府電滇省獨立政府决計不遵北京囑爲前總統開追悼會之通電（十三日） 
　　重慶電成都重慶聞袁氏病逝之消息初猶不信後始知其眞確成都財政極爲支絀陳宦擬與鹽務處商榷將鹽稅餘欵匯至成都接濟（十日）以上德文電 
　　成都電周駿之兵近駐資州今周忽率兵猝向成都進發其前鋒已抵簡州陳宦所派拒周之兵中途譁變有逃散者有降周者故周之聲勢益大陳之北兵現往拒之惟料彼等亦僅爲利益而戰耳昨日此間開國民大會致電全省各級人民排斥周駿謂陳雖力主和平不願開釁而成都之兵則擬於周一决雌雄並電請黎總統命周退兵陳宦願自行退讓以避戰禍而保生靈地方人民多以陳去爲憾外國領事通告陳宦周駿謂成都附近如見戰事則外人生命財產頗爲可危願雙方和平調停請决政府一面且當設法防杜城中刦掠云（十六日） 
　　北京電湯化龍星期六日抵京已會黎總統此行結果大爲衆所注意（十九日） 
　　北京電馮國璋致電政府主張由總統以命令切實宣布恢復民國元年約法並謂該約法前因新約法而暫失效力不能視爲已廢馮又主張召集舊國會通過新選舉法減少議員人數俾可迅速召集新國會英文京報謂馮之主張甚爲衆所稱許現信時局難關可依此解决（十九日）以上路透電 
[東方通信社電（日本人組織）]  
　　北京電據政府關係者談黎大總統等甚望與南方諸省開誠商議收拾時局事實甚明惟北京政府方面於北京與各省及各省間相互往來之電報郵件仍行檢查或止發送或故延擱有此等事致却疑政府之誠意缺乏意志之疏通於收拾時局生多大之障礙政府部内雖有主張撤廢此舉然尙未至實行（二十日） 
　　北京電聞湯化龍氏會見段祺瑞氏曾就約法問題提出意見惟其意見殆與人所豫期相反蓋湯氏主張依國會議員投票解决也一般人之觀察均以此議難遽實行當此危急之秋誠恐迫不及待又梁啓超氏之態度一般亦甚注目（二十日） 
　　漢口電岳州電云第二十師混成旅之由常德撤退需用民船百四五十艘十七十八兩日行抵岳州時因供給糧食之事忽與湘軍衝突目下仍相反目勢頗不穩 
（二十日） 
　　東京電中國政府有内定以現司法總長章宗祥爲駐日公使以繼陸宗輿後任之報（二十日） 
　　漢口電由常德撤退之第二十師一部計步兵二百輜重兵二百騎兵五十砲兵五十砲二尊馬八十匹本日到漢（二十日） 
　　東京電政友會總裁原氏於神奈川支部發會式時叙及三首領會見之顚末後云當茲袁世凱死後之日甚望中國早速收拾時局而我國亦需採根本的中日親善之策以正從來之悞解彼此出其誠意相互提携末並論及中國政治中心未定之際我國須以國民的研究云云（二十日） 
　　濟南電日前奪回安邱臨朐之官兵其不法之行爲較之土匪尤其傷害多數人命商家悉遭掠　强姦慘殺不知其數因此人民對於當局嗟怨之聲甚高（二十日） 
　　東京電巴黎經濟會議之結果已經坂谷男爵報告因其决議事項歧異者多關於日本之利害尙需從此研究又會議之詳細定於二十一日在以巴黎發表（二十日） 
[戰電（英人路透電）]  
　　巴黎電今日下午公報公德軍在三二一山進攻爲法軍砲火擊退敵軍轟　摩爾化末南坡及俠丹柯爾境法軍回擊甚力（十九日）　　　海格將軍報稱昨日天氣佳美故多飛機戰事敵飛機甚爲活動英飛機一架於偵察時爲敵機八架所攻但仍能將敵機二架逐回陣線兩軍飛機交戰三小次無大勝負前二十四小時内全陣線頗形沉寂（十八日） 
　　彼得格勒電俄軍進至乞尼亞伐河有侵遍奥將佛蘭碩陣後二十英里之柯洛米重要鐵路交點及截斷該軍使與其餘奥軍不相呼應之勢俄軍旣佔據成洛維資布哥維拉之命運已定佛蘭碩之軍現向卡巴西安忽遽退走奥德軍之右翼現殊可危自魯克陷落後彼等即向萊姆堡而逃俄軍現距萊姆堡僅四十英里（十八日） 
　　彼得格勒電俄軍在成洛維資捕虜之數至昨日止已有三千人（十九日） 
　　瑞典京城電德商船愛姆斯（六九九噸）由腦威京城開往法爾根堡北面魯白區爲一潛艇所沉船中之人約登岸現信該潛艇乃英國者（十七日） 
　　倫敦電法軍在凡爾登俘獲之德兵内有一九一七年級之兵（十九日） 
　　紐約電聞墨軍五萬人刻已趨近美將白興氏部　之軍隊白興現有兵一萬五千人美國國民軍召集備戰此爲第一次（十九日）　　雅典電君士坦丁可恃消息云土軍以免使希臘人遭俄軍犯境之危險爲詞特下逐客令不許希人住於特里比崇西面各境希人不願他往土軍用强力逐之并收没其產 
 
 
 

Page 3

 
 
業希人有持械抵抗者（十八日） 
　　羅馬電意新内閣羅致各黨人才而成必能實力進行戰事（十九日） 
　　華盛頓電威爾遜總統下令召集各州國民軍以便赴墨邊備戰官場云美國除派兵至邊界遇盜匪滋擾美境時追擊匪衆外無續派軍隊入墨之意今之召集國民軍大約與墨將所發恫嚇之詞有關美國國民軍共有十三萬三千人（十九日） 
　　倫敦電十五日英皇離敦倫往昆斯渡及愛定堡巡閱大艦隊並慰問醫院傷兵昨晨已回倫敦（十九日） 
　　倫敦電每日郵報雅典訪員電稱希臘政府有不願服從協約國壓力之說（十九日） 
　　華盛頓電墨總統加蘭柴要求美兵不得再入墨境故威爾遜總統已下各州國民軍動員令海軍部旋亦下令增調軍艦駐東西海濱候令墨總統此次要求不啻爲哀的美敦書故美政府有此迅速行動現信美總統必不容忍預料國民軍入伍者共有十萬人兩國如果决裂則擬以國民軍巡防邊界移出常備軍三萬人與墨開戰（十九日） 
[公電]  
　　湯化龍致谷鍾秀電上海中華新報谷九峰先生鑒約法問題巳有頭緒詳情由丁佛言蕭矅海二君回滬面罄請轉告同人並請兄及范靜生張溥泉兄來京爲盼化龍廿 
　　旅滬國會議員致黎大總統電北京黎大總統鑒銑電讀悉遵守眞正國憲爲解决時局第一辦法議者以未便以命令變更豈知民國三年袁氏頒布之中華民國約法及大總統選舉法其約法會議旣非眞正造法機關而提議表决又與臨時約法所載增修程序不符卽當然不能與法律同視法且不成何言變更應請明令宣告民國三年五月一日頒布之中華民國約法及九月某日頒布之大總統選舉法均非依法程序制定應即廢止此後願與國民竭誠遵守元年臨時約法及二年憲法會議所制定之大總統選舉法以奠國本而慰羣望再此間並未公推代表入都其或以個人資格有所陳說與國會議員全體無干併聞旅滬國會議員啓巧　　旅滬國會議員致叚内閣電北京段芝泉先生鑒公坐鎭國都不勝感佩遵守眞正國憲爲解决時局第一辦法議者以未便以命令變更豈知民國三年袁氏頒布之中華民國約法及大總統選舉法其約法會議旣非眞正造法機關而提議表决又與臨時約法所載增修程序不符即當然不能與法律同視法且不成何言變更希即入告元首以明令宣布民國三年五月一日頒布之中華民國約法及九月某日頒布之大總統選舉法均非依法程序制定應即廢止此後願與國民竭誠遵守元年臨時約法及二　憲法會議所制定之大總統選舉法以奠國本而慰羣望至爲盻禱再此間並未公推代表入都其或以個人資格有所表示與國會全體議員無干併聞旅滬國會議員啓巧 
　　小吕宋華僑通電民國日報轉孫中山岑雲階黄克强國會議員各省都督司令各報館鑒袁賊雖死餘孽未淸解决大計不容遷就華僑願以財產爲後盾小吕宋華僑愛國團叩 
　　國會議員陳允中致總統電北京黎大總統鑒自公依法繼任中外翕然引領訏謨與民更始乃旬日以來根本大計之約法問題尙無明瞭之表示或以舊約法爲朿縛行政將不便於發展然公曾有法治國之宣言欲納全國於法律軌道當請自隗始近聞政府内幕有各省選派代表與議或交付參政院修改之動議無論莊嚴約法不得憑行政片面之觀察授意竄改若果演成事實則是前者爲約法會議之變相後者爲一種帝制餘孽官僚機械作用亦斷無左右全國之代價在事實上能否發生何等效力殊不可知徒示國民以不廣要之舊約法爲民國最初根本法况際此飄搖風雨險象環生一或猶豫則人將各便身圖自由活動恐明季流寇唐室藩鎭在在堪虞語云前車覆後車鑒不信任舊約法此袁氏所以傾頽也務望我公以明達之眼光矢果决之毅力廓然大公即日將舊約法明白宣布實國家無疆之庥旅滬國會議員陳允中篠 
　　黎總統復張百麟電張君百麟鑒約法國會兩項問題實關根本大計已交國務院籌辦以慰衆望元洪皓 
　　日報公會致交通部電北京交通部鈞鑒請讀報載大總統復商務報電悉王君徽伯請准時事中華民信民國民意其和新報等挂號通銷一節業禀批交國務院曁大部核辦查該報等自經停寄損失不貲現値百度維新請大部仰體總統盛意迅賜電飭上海郵局准予挂號以維言論謹代電懇並希復示上海日報公會號 
要聞一 
[遲復舊約法之原因]  
　　舊約法之宜恢復全國心理已大致略同而北京至今尙遲疑顧慮不卽發布一般論者多謂其爲手續上之問題茲聞個中原因頗多曲折初此問題發生時或者謂段内閣主用新約法或謂國務員反對舊約法但自近日以來各方眞象漸次披露段内閣對於新舊確無成見國務員中雖不無略懷他見之人實亦未嘗表示確須新者但内閣中實有一種之通病係以約法關係重大各閣員自知多被帝制嫌疑地位必難蟬聯穩固不欲負此重大責任故模棱兩可卒無確實之主張總統方面當然係主用舊者因見内閣中如此態度遂不便過於堅决致與段内閣别生意見此其一因也日來南方電請規復舊約法者不一而足由上海來之各私人代表對於總統以此爲言者亦頗有人故黎段兩公主持用舊之態度愈表示於外但段氏之心終以須經過他項手續始用總統命令宣布藉以分政府之責任適李仲宣熊秉三入見主由各省長官派代表三人來京會議此說適與段氏心理相合故力贊成之李熊又以其說言之總統謂總理實贊成其說黎公信之遂决意行之適梁任公之代表黄羣見段段告以李熊之議黄亦表贊成但謂各省代表人類複雜如主張不一將生他變不如由前國會議員中選出三人較爲穩妥段頗然其說次日總統傳段詢及此事二人遂决議由總統明令各省派代表入京會議由國務院電令各省由議員中選出三人命令由院定送總統鈐印段氏及各員均已副署此前昨兩日之情形其原因實出於李熊及黄數言之獻替此其一因也此說傳出以後各政客及其他南來代表中之法律家皆不謂然謂此種命令實類前總統之政治會議約法會議等適足以招南中民黨之疑且由長官命令推選議員中外古今亦無此辦法政府萬不宜出此蓋南中多數人士均係請由元首命令宣佈復用舊約法並不欲政府用他種手續議用約法也由是進言於總統總理及國務院秘書長徐樹錚等黎段本無成見徐雖不深知法律然實熱心愛國者聞之亦頗爲所動遂商之總統總理暫將此令不宣佈一面電徵上海多數議員團及各要人意見問其如何發表其電將發適聞衆議院議長湯化龍乘日本郵船昨晨抵津於昨晚抵京總統遂决意俟湯君至詢以各方意見然後取决此又一因也就以上各即觀之復用舊約法固已爲事實但如何宣布此時關係於湯君之一言以湯固爲衆議院議長足以代表多數立法機關之代表者也昨又聞直隷朱家寶通電詢復舊約法已得八九省覆電贊成均謂須由元首明令宣佈云云張定武亦其一也以此推之舊約法之確定當不遠矣 
　　又聞前衆議院議長湯君濟武於十三日由上海搭乘日本輪船新濟九號北上於昨早七時半駛到天津即入日租界德義樓賓館洗塵與由京來津迎接之張國淦等共午餐畢乘晚車抵京其同行者係湯之胞弟及隨員二名抵京後即入石虎胡同之自宅居住矣 
[周駿進逼成都之警聞（成都快信）]  
　　川省獨立取消後川西各處仍多不靖周駿之兵又進逼成都各節昨日京電已略言梗槪茲得川訊周之謀逼成都已非一日而表面上曹錕反取和平態度月之二號曹曾自渝電省云特火急陳都督二菴弟鑒聲密三十一電悉我輩交誼情逾骨肉無論如何斷無相殘之理惟川人心理尙與吾弟未能盡同早經電陳梗槪至論國家大局帝制發生肇興兵禍生民塗炭於斯已極遲至今日業經兩次停戰斷無再行開戰之理况我國軍隊僅有此數軍火亦僅有此數若再相接觸將此有限軍火消耗殆盡當此强隣欲逐設有變故其將何以禦之兄意擬請吾弟轉電松波仍行停戰各守疆界毌致接觸易生衝突至於國家大計聽從全國民意從法律上爲正當之解决我輩軍人不爲干預可否之處希即裁奪示復是所至叩兄曹錕冬陳二安氏得電後當覆電云和平解决之意已轉致蔡松波惟王方洲近駐資中人民不免驚惶請即將王軍調回原防免致誤會而起衝突云云蓋其時周駿已奉袁政府命令預備來省城作將軍先派王陵基率兵數營行抵資中擬攻成都駐省各旅於日昨得此消息乃將願戰不願戰之意旨向省中各界明白宣佈第十六旅馮旅長已准備作戰計畫並派委參謀官張之江爲狙擊團司令官尅日督隊出發三號該旅司令部特致成都總商會函云逕啓者現在某軍抗義市面人心頗形恐惶敝軍爲安慰諸父老兄弟起見刻已編一有力狙擊團開往前方又編混成團駐紥鳳凰山又編一混成支隊仍駐城内以鞏固省垣而安人心相應函達希即轉知各界父老以免誤會爲盼云云並聞十三混成旅第二團團長丁摶霄君亦擬於數日内率全團往東路防禦旣而劉存厚司令見此情形特致電蔡松坡羅佩金二君相輿商量策畫略云羅總司令并轉蔡總司令鑒成密具閱兩公計畫審愼周詳惟現在吉珊爲項城愚弄反對陳督陵基率兵數營佔據資州省中派兵往阻相距僅四十里厚迭次函電並派員勸導迄無答覆想難挽回似此局勢從前計畫似不能不略有變更兩公偉略其方略又當如何尙冀先期見示俾得一致進行無任盼　蔡松坡君聞耗卽電調駐昭通之滇軍來川以爲援助現聞開到者已有數梯團之衆一面又由陳二安氏派員慰問熊克武氏並授以招討軍司令之職奉派者爲黄君萬里何君其義兩人首途時先致電熊氏略云富順熊錦帆鑒吾川獨立　拄需材狡窺覦宜張撻伐陳都督現委任我公爲招討軍司令折衝禦侮丕煥新猷遙企師干無任距躍萬里其義奉命慰問即日首途先此電聞餘面佈此外又有駐紥自流井之雷梯團長亦於二號致電成都云特陳都督鈞鑒成密東電敬悉田支隊長今日已率隊到井矣　休息一二日卽向資内方面開進並約熊錦帆所部合同動作惟馮楊各軍懇飭速行出發云云總以上各方面觀成都之重視周軍可以槪見矣於周軍一面聞於五月十六日周之旅長黄鵠舉已奉命統率全旅移駐永川特假其名曰淸鄉面到永之後卽淸算徵收局賬目截留解欵等事　見成都宣布獨立該旅忙碌異常一面派人檢查郵局信件及戒嚴各道城門一面分兵駐防榮昌隆昌銅梁璧山各縣而中路之兵尤多此路兵將直在内江又聞周駿親自督兵上行駐永所以縣内辦差數日預備行轅或言二十六日抵永惟每日只見上行兵士與子彈甚多及陸路野戰大砲四門皆由中路前進至今尙未見周氏至永於是遂有種種謠傳有謂周駿爲曹錕扣留不得上行者有謂周駿行至浮圖關因綦江吃緊爲曹錕請轉者究之實情如何尙未確悉至於該黄旅長聞係前濬川源銀行總理黄雲鵬君之弟黄總理昨特由省電訊鵠舉宗旨並勉以大義刻尙未得覆電省中人心殊岌岌也 
[南京快信]  
　　軍務院昨又電寗詢所提約法國會内閣禍首四條件究竟若何解决請馮力迫北京政府决斷否則必生奇變 
　　馮將軍電請段内閣將現在任事之帝制派人員速行撤換以便南北雙方磋商條件易於解决否則若輩從中阳礙意見終難融洽 
　　傳聞馮將軍入京會議要政軍務以王廷楨暫代惟軍署要人否認此說　　北京先農壇開國民追悼大會馮將軍已派陳之驥北上代表祭奠 
　　軍署昨晚（十九）八時開會各機關長官均列席聞所議係關於本省軍政財政問題 
　　馮將軍之同鄉米濬初昨奉北京政府密派來寗晤商要政 
　　政府以張勳佳電詞涉激烈段内閣恐生事變特託徐世昌（張曾拜東海爲門生）派人疏通張之意見以免南北再生誤會聞徐前日已派周某來徐婉詞勸慰 
　　籍忠寅胡海門均住華通銀行馮華甫日必請至署内諮詢政策 
　　倪嗣冲派華純庵來寗調查某項要事 
　　聞財廳已解北京政府現欵二十萬 
　　通海鎭守使管雲臣電請馮齊兩使將伏龍案内通亂警備官長易龍標等分别法辦 
　　齊使仍無法撥付敎育經費各校長現均齊集省城無可奈何 
　　敎育部昨咨覆齊巡按河海工程測繪養成所不在學校統系之内學生畢業無庸備案 
　　軍使准財部咨復海州添設海靖巡艦月需經費一千二百元在中央解欵内劃扣飭財廳遵照 
　　新委大勝關釐局長許藻章今日（二十日）前往接事 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[舊議員召集問題]  
　　大總統旣依照大總統選舉法第五條就任並有遵照法律期成法治國之宣言從前國會議員　爲應依照舊約法自　集會已有多數議員在上海集合而旅京前兩院議員又有人擬在北京設立國會議員通訊處已暫假下斜街雲山别墅爲地址其行動頗與滬上議員團之通告不能相容不知其意何居或謂爲帝制派用以牽制滬上者其形迹似頗近之又據官場消息十七日上午八時段内閣曾爲此事　開談話會内務部王總長向段陳述奉令調查兩院議員名額情形略謂舊議員現有在各省分就重要職任及因某　情事不能到院散處四方一時不能召集者甚夥若兩院依法同時召集恐難足法定人數如舉行補選亦非所宜請速擬救濟方法云云聞段内閣等略加討論旋即擬定兩種臨時救濟政策一如届時不足法定人數應檢查原選舉之册報以得票次多之備補議員召集來京以合法律手續一爲促成早日開會之變通辦法如届預定召集期應召議員不足法定人數時即由參衆兩院議員開特别會將待議要政預爲討論以作結束如得各省同意　可分别施行藉維現狀俟正式國會　集再請追認庶於法律事實雙方兼顧已擬先陳明大總統通電商榷或特湯濟武唐少川諸君到京徵求意見再定行止此息如確是議員自行召集者指定地點爲上海而官中代爲議員指定者則爲北京且明知議員多數必不到京而預爲籌及救濟法以便解釋將來問題之爭執恐不能免也 
[懲辦聲中之帝黨活動觀]  
　　段國務卿於十六日上午九時曾召集各要人在遐矚樓密議黎大總統特交關於呈請懲辦帝制禍首問題令速議覆聞所議中有帝制不生生靈安遭塗炭地方又何糜爛袁總統亦不至於一朝病亡利祿薰心不顧大局故造内亂破壞政府信用喪失袁項城名譽若不依法懲治何以張國法而孚人望等語惟會議結果無從深悉當日已由段國務卿面覆矣 
　　某要人　袁氏臨危時千囑萬託之遺命對於袁氏家族保障之問題竭力運籌日前特派内史阮忠樞赴徐州往會張紹軒十七日復加派蔭午樓出京到徐會張詳情密無所聞至於項城出殯之期聞已定於本月二十八日現在其眷屬行裝已陸續搬運回德辦理喪　處王曹周三總長已派員先期到彰德袁府中料理一切曹汝霖並於日昨親往長辛店車房察看靈車日内即可拖來北京紥以素彩此外尙有白車一輛爲袁氏家人所乘者花車一輛爲送殯人所預備者普通車兩輛爲護送軍隊所乘者據政府消息袁氏出殯在即聞黎總統及段國務卿各部總長均擬派代表隨車送至葬地至與項城有舊之各大員一律親送至項城或云届時王内務總長吳警察總監將親身隨車執紼以表哀忱亦未可知 
　　帝制餘黨以項城移柩在即多方奔走思爲項城面子敷衍於是有所謂國民追悼大會之發起其事務所現定於本月二十一二三等日在先農壇爲項城特開追悼大會昨日（十七）下午四鐘又在京師總商會會商進行事宜其發起詞云敬啓者袁大總統手定其和再造中國憂勤宵旰五載於茲挽旣倒之狂瀾作中流之砥柱詎意吳天不弔遽棄人民凡我國民　失覆幬伏讀遺令宣告之苦心彌恩生死爲國之盛德謹詹於六月二十一二三日在先農壇開國民追悼大會以盡哀忱此日香花聊表國民之敬禮他年銅像常留歷史之光榮佇盼蒞臨同襄斯舉敬陳崖略伏維鑒察國民追悼大會同人公啓云云此啓於籌安會發起帝制等事一字不提而轉以手定共和頌其生前之功德復以爲鑄銅像期諸他年之史册一若袁氏之眞爲共和而死者可知若輩固無往而不用欺罔之手腕也 
[俄公使晉謁呈國書]  
　　昨日（十七）上午十鐘俄國公使王爵庫達攝福頭等參贊内廷郎格拉衛武隨員陸軍上校布龍驥頭等通譯官總領事宮國務正參議柯理索福二等參贊迪思寗齊二等參贊米託發諾二等通譯官卜内特武副隨員陸軍少校米澤思齊武副隨員陸軍少校貝克福隨員陸車上尉沙羅開思醫官蘇達闊福隨員　策樂馬隊管帶陸軍少尉託克馬克福通譯生羅索福通譯生陸克社赤文案雷斯等進謁黎大總統面遞國書並致頌詞其文云貴大總統閣下本國大皇帝欽命本爵充爲駐大中華民國全權公使轉此重任之際特命代表本國大皇帝與大中華民國無替之睦誼本爵茲膺駐中華民國欽差全權公使名榮責重之任曷勝欣幸且遵本國大皇帝之意旨必當盡心竭力維持鞏固兩國之友誼甚冀大總統曁貴政府妥協相助是爲厚望茲將前任庫公使卸任國書及本爵任命國書呈遞大總統敬頌大總統福壽康强大中華民國幸福無疆爲祝 
　　黎大總統如儀接見並致答詞其文云貴爵公使恭奉貴國大皇帝欽命充駐華全權公使親遞前任公使庫朋斯齊卸任國書曁貴爵公使任命國書並面陳頌詞述達貴國大皇帝對於中華民國永矢親睦之意本大總統實深欣感中俄國境密邇交誼最深本大總統素以我兩國邦交爲重深願兩國固有親密邦交日益鞏固貴爵公使才能久著此次奉使來華必能與我政府和衷共濟使兩國日益相親本大總統自當推誠相與俾貴爵公使克盡厥職即希將本大總統實心友好之意轉達貴國大皇帝並祝貴國大皇帝政躬安泰貴爵公使福履增祥 
[交部不准局員薪俸搭現]  
　　取消停兌令尙無確期而交通部所屬之郵電路等營業各局早已不遵院令自以部令實行其收現之政策國人對此舉動原多反對然限於權勢亦無如之何茲聞各局員司見所收旣有現欵於是多方運動各局長官亦以僚屬情面難却紛紛以薪俸搭現入請於該部該部自知此事久爲國人反對又見今日大勢所趨與前逈異爰特飭駁不准並詳述其理由特部令顯違院令一節終不能自圓其說耳其文云中國交通兩銀行紙幣係奉國務院令停止兌現本部所轄營業各局所凡收支各欵當然恪遵院令兩行紙幣一律照常通用惟迭據各該局所詳稱應付外債本息曁購置外洋材料發給洋員薪金等等外國銀行公司均不能一律適用紙幣請求准予照收現欵以資應付此外外國借欵公司以債權上之關係亦迭次來函請專收現欵本部一面維持法令一面又須保全國際信用於無可設法之中勉商國務院暫准各該局搭收現欵三成藉資挹注本部方愧無以自解即凖此辦法勉爲辦理綜計每月所收之數充付外欵不敷尙鉅點金無　本部長官以及該管司長方日夕憂思不知所措倘再置國家急切用途於不顧而以零星收集之少數現金再移作員司薪金之用不但受之者問心有愧本部更何詞以對國家更何詞以對海内商民乃疊據各該局所請求對於員司薪金或請搭成付現或請全數給現紛至沓來殊深駭異考諸往昔毁家紓難尙有其人當茲危急之秋應如何私利捐除顧全大局而乃藐玩政令非分要求稍具愛國之心者當不出此查　月以來各部官俸槪給中交紙幣且有併此紙幣而暫緩發給者即就本部而論雖聘用各洋員上月亦一律給予紙幣未聞退有後言庶務科購買少數公用洋品以無現金亦先暫行停購各該員司同爲國家服務斷無例外待遇之理况薪金多較部員爲優須知此次潮流所被困苦之點誠所不免但人同此感不第本部附屬機關人員爲然此次停止兌現不過一時權宜之計况紙幣並非絶對不能通用近且價値漸見增高即有損失亦屬有限務必忍痛須臾艱難共濟各該員司職同官吏有服從法令之義務仰各該管長官以身作則曉以大義勉爲其難轉飭一體知照毌再妄凟並不得見好僚屬徇情率請云云 
[吕公望電責陳樹藩]  
　　陜西獨立後曾派代表到杭旣而取消又兩次通電浙督吕戴之因與陳樹藩有同學之誼特於十九日電陳詳述其取消獨立之非是其電云西安軍署陳柏生學兄鑒咸電謹悉此次獨立近因在帝制而遠因則爲政治不良項城雖殂政治問題多未解决若遽以消極之經營了一時之殘局基礎不立干戈再興吾輩本心豈宜出此此不能貿然取消獨立者一也共和再造守法爲先元年約法二年總統選舉法造自民意機關當然認爲有效而黎公就職之院電援據袁氏私法代行職權於選舉法規定之繼任期限從無一字之聲明指鹿爲馬其兆已成不遏横流亂靡有定此不能貿然取消獨立者二也袁氏雖逝袁黨猶存黎段二公能否自由行政尙不可知長夜已旦曉日無光禹士茫茫如墜雲霧履霜之漸宜防纓冠之救正亟此不能貿然取消獨立者三也凡此三義炳若日星乃公不揆事勢兩次通電物議譁然同學同袍莫不掩面回憶上谷訂交生死與共耿耿此心不容嘿爾冀公一悟勉作良圖毌易由言貽禍家國謹　血淚進此忠謀臨電愴然伏維鑒宥吕公望皓 
[湘桂鄂之善後方畧]  
　　日前黎總統致湯都督電謂湘省近日險象環生執事苦心防維幸未决裂元洪此次出　大局無可卸肩内顧外瞻益用惶懼執事如有卓識尙希不時見告藉資敎益云云湯督以項城旣已病逝各省長官對於現在時局本應捐除私見共策善後爰特擬定重要事件爲目前急需趕辦者共得數條於日昨電呈黎總統核辦（一）趕速撤退在川湘之前敵兵隊（二）以明令恢復約法（三）提前召集國會（四）取消停止兌現令（五）派大員以大義宣慰張倪軍隊共維時局（六）懲辦帝制禍首應以原動力數人爲限不得株連 
　　熊秉三君近因時局將次底定對於湘事進行有所主張特派朱樹藩君爲代表即日回湘與湯都督商辦一切昨已電請湯督接洽矣 
　　湯督前接廣西陸督來電稱黎公就職數日對於時局解决辦法尙無一字之明令必係爲二三僉壬所刦持張倪態度一日不明我輩軍人護國之責任即一日不能解除來日大難發軔方始武漢爲全國樞紐旣有交通轉運之便後有兵工廠之利爲現時軍用必爭之要地茲擬將湘桂原定北伐軍隊移駐武漢以防止野心家之摀亂而促大局之速定特此據情商請核辦云云湯督極表贊同當卽會銜詳述利害電致鄂省當道查照旋據王將軍復稱移師武漢原爲防亂護國起見實深贊佩但漢口尙駐有倪軍武昌漢陽亦有北兵駐紥以已獨立之南軍與未獨立之北軍同處一隅殊多不便故特權衡輕重議定變通辦法請示核辦（一）僉壬摀亂實屬堪虞敝處願與桂湘爲一致之防止以鄂軍代爲保守工廠與武漢地方如再有破壞者卽視爲公敝整我三軍前驅討伐（二）湘桂聯軍請移鄂之新隄與荆州以爲犄角如有民賊搗亂即爲鄂軍後援順流而下會師武漢以張撻伐湯陸二公接電後以王將軍旣能代守武漢又有湘桂軍爲後援已足防範一切應即照准暫緩進駐武漢遂决定以桂軍前敵二十營駐荆州湘軍護國第二軍駐新隄定本月十五號前後出發王將軍以此事旣得湯陸兩公允許極爲欣悅特派張履端黄綸兩君爲歡迎與勞軍委員即日分道前來已於日昨電請查照矣 
[再紀倪軍離湘時之狀况]  
　　駐紮岳陽之倪軍拔隊退出及滋擾情形已紀前報湘中大中報近又連日詳載倪軍之不法舉動野蠻殊可痛恨茲爲轉錄一二如下當倪軍之去岳也本定於一星期内全數拔隊出境不料七號晚高子俊統領忽奉到倪嗣冲之電將在岳軍隊定於八號全行撤去各軍聞之全體大譁紛紛索餉高統領無以應命軍紀因之大亂倪軍出營後即首向商錢局借洋五千元義生福生太祥各鹽號或勒去千元或數百元不等稍一不　即自行强搶如城内被搶之家以東城朱萬興糧店某南貨店南大街瑞典長首飾樓萬和成衣店爲最巨沿江及附郭一帶各小舖被搶者比比皆是甚至婦女　環亦被攫取　最毒者每至一家必傾箱倒篋肆行搜索如一無所有彼等或澆以洋没或焚茅草放火而去故是晚城内外失愼者不下二十餘處其附城各鄉村被倪軍焚殺姦搶者罄竹難書宋占梁廟一帶亦搶掠一空婦女中稍有姿色者輒被汚辱並有數人至今杳無下落有云已被帶往漢口者所有從前捕獲之嫌疑犯有洋贖回者即予釋放無欵者槪予槍斃八日晨經商會調查城内男女居民除受傷不計外被殺及流彈擊斃者約共四十餘人至所有損失則尙在調查之中倪軍退出時並在砲臺下與司令部内密設地雷希圖湘軍入駐時觸機暴發全付一炬幸有倪軍火夫王滿者（岳人）知其事往告李軍長乃立即派人查明毁棄否則不堪設想矣倪軍退出之際其不願往從者多棄裝械私逃且於未退以前曾譁潰二營該逃兵等能往者固多而覊滯岳境尙不乏人李軍長特出示招集每人除給以回籍川資外加給五元以爲謀生之資於是赴署投到者計八十六人李君按名給欵於十九號護送登輪遣散回籍共計給費洋一千零二十三元昨巳電告來省矣 
　　倪軍臨行時又擅提該地釐局鹽局各五千元該局長等擅自接濟殊　不合湯督特飭財政廳及榷運局從嚴究辦文云爲飭遵事據岳州釐局長張象奎鹽局正辦余蔭昌庚電稱昨日安武軍倪毓芬率隊回皖因軍餉急需在職局提用各五千元取有印據特電禀聞等情到府查倪毓芬背叛共和不法已極該釐局長張象奎鹽務正辦余蔭昌竟不知順逆擅自接濟賊軍大屬不合亟應嚴究以示儆戒爲此飭仰該廳長該局長即便遵照迅速辦理具報爲要 
[湖北之黨案與匪禍]  
　　湖北蒲圻縣於前月湘中黨軍入境之際有本地黨人陳尙德陳尙鼎等糾衆製械約期搶刦軍械餉項以圖響應先將新店鎭錢糧分櫃搶掠經省垣派北洋第十二師四十六團三營營長李鴻孺等率步砲兵前往則湘黨軍已退陳等尙未遠颺遂被拿獲並捕其同黨陳光士陳常及鐵店主黄士揚等嚴加審訊由李營長會同該縣章知事錄供詳報旋奉王將軍范巡按會批陳尙德一名處以死刑陳尙鼎一名處二等有期徒刑十年至同時拿獲之陳光士陳常黄士揚等訊明均不知情擬予分别交保開釋一面嚴緝田長靑等務獲究報現章知事已遵批分别執行矣 
　　鄂屬土匪猖獗姦搶燒殺貽害甚巨茲聞將軍巡按以天門京山漢川江陵光化通城嘉魚巴東蒲圻隨縣各知　先後詳報被匪禍各區元氣大喪民生困頓現雖大股已淸仍應妥籌善後昨特遴委候補知事縣佐十一員分往會同各知事紳耆妥籌各地善後辦法並指示三項方針㈠督飭軍警認眞保護商旅㈡整頓團防嚴密偵緝餘孽㈢酌挪公欵撫卹受害災氓昨各委員已紛紛起程又聞有來鳳縣紳耆周某等來省禀訴軍署謂該縣前因赴川北軍過境滋擾人民損失甚巨旋又爲匪徒竄入燒掠懇祈卹償王將軍巳允咨商巡按使酌量撫卹矣 
[川北護國軍宣告嘉陸道尹罪狀]  
　　護國軍川北總司令部鍾體道羅給張瀾等上陳都督文云二庵都督麾下頃聞成都於二十二日宣告獨立　望義旌忭頌無旣啓者當本軍起義時即將首爲保持現在秩序及嚴防匪徒之意佈告川北殊嘉陵道尹鍾壽康不顧地方聞風遠颺及得紳商報告並籲懇主持及於二十六號開兵二連前往鎭壓鍾壽康不知又於何時潛還伺我兵到時乃陰於保寗城外伏兵襲擊聞報之餘不勝駭異本軍對於地方官吏除蓬溪縣楊景壬反抗被撤外他處雖疊詳辭職　温語慰留明知道尹駢枝應照民國元年約法立予取銷因欲敦望我公獨立後再行辦理故未實行今鍾壽康聞順獨立首先潛逃其辜恩溺職旣已不忠於袁氏本軍爲保衛地方前往鎭攝該道尹不先表明意見輙又抗拒不納伏兵襲擊是又不忠於義軍此種反覆会倆不特民國難容此小人即腐敗宫僚中亦　此鬼域除通飭各屬宣布鍾壽康罪狀曁令告前軍毌容開戰外合行函告 
[奉天近信]  
　　近聞東省參衆議院議員寄居省垣者如參議員龔玉崑衆議員邴克莊李有忱省議會會長佟兆元等連日會議謂黎公繼任大總統則舊有議院之恢復自在意中惟改選與否未有明文宣布議院爲立法機關本不可付闕如此後改選手續煩重應仍召集前選議員定期開議似較迅速擬本此意條陳於中央當經議定先以舊議員名義致電慶賀大總統任職爲先容昨已聯名拍發矣 
　　圖書館之茶房内自前日發現炸彈兩枚後軍警兩界異常注意各探員對於飯館妓察隨處偵察終莫得其眞相於是轉其方針專向現住奉省久未得差之外省人員或從前政黨鼎盛時出言激烈之各黨員細加調查茲聞有前任安奉鐵路巡警局長廖楚材氏自撤差迄今已閱三年而終日揮霍如故且於上月二十七日炸彈轟發後廖即出省有謂其前往上海者有謂其赴京者久未得其確實方向而其僕從某則於大連瀋陽間往來甚忙咋又從大連回奉被偵探查知即赴開埠局所租房屋内（即廖之公館）將其捕送軍署交軍法課嚴訊此外租於開埠局官房之龔前第三警察分署長公館中亦於是日搜查按龔係少年前在中央曾任偵探之職隨段來奉委以第三分署長差性好冶遊置警務於不顧宋墨林接任警務處長後即行撤差因交代逾期不淸看管近因其寓中往來之人甚雜故探員疑之當場搜出手鎗子彈遂報告盛武將軍近亦已提交軍法課訊辦矣 
　　奉省軍械廠設在小河沿附近所有軍警請領鎗彈均由該廠發給廠内分軍械部火藥部日昨（十二日）下午六鐘時火藥庫中不知因何失愼 
 
 
 

Page 7

 
 
護衛該廠之某兵士忽見靑烟縷縷自該庫出遂鳴笛邀集軍隊多名竭力撲救得以隨時消滅迨楊廠長　葛氏得信到廠查驗損失尙屬無多惟火藥重地忽發生失愼之事看守兵丁疏於防範可知當已將値日兵丁派人看管以憑訊辦並添派多人澈夜守護俾防意外至其起火原因及損失究有若干尙未詳悉也 
　　當第二次革命後曾有似是而非之黨人來奉籌設機關招集黨徒甚多旋經已死之金萬福將機關破獲陸續拘捕四五十名解交軍署訊明除省釋者外計有二十餘名定罪禁錮模範獄中嗣又由防軍縣警拿獲解省訊明定罪者亦有十數名現在新總統接任情勢必然一變奉省當局爰令該監獄長將被押各犯之案由開單呈候核辦昨已送交公署會議一次因其所叙之案由未能詳盡當議交軍法課長另行編造聞已議定按其事實之重輕分類列表呈報中央核示一面查明如要獄中巳過所定刑期滿三分之二者本有假出獄之例可以照辦擬先行省釋以示優遇 
[蕪湖快信]  
　　安武軍第一路統領馬聯甲由寗乘江新輪於十七日午後過蕪赴安慶日内即行來蕪該路第一第三兩營已日前先後開赴寗國其第二營管　馬泗柱第五營管帶張子俊之全隊均由寗乘澄波陞福兩小輪拖帶　船二十餘隻於十七日午後抵蕪第五營之軍隊業已登岸惟　二營次晨仍開往寗國駐防該軍第七路第一第二兩營已撥歸第一路馬統領管轄第一營薛振邦之隊伍已移駐棗樹園大營第二營張桂森前站已於昨日來蕪查勘營房 
　　張將軍擬在安徽組織偵探隊一營巳派陳玉琳來皖籌辦並派夏某爲偵探隊哨官駐蕪辦事 
蕪湖官廳現以國事將定前日已宣布解嚴大馬路之長勝戲館已於十七日開始演唱夜戲惟軍警防範仍未稍懈 
　　皖省財政因軍事耗費甚鉅現在窘迫萬狀廳長刻派多員紛赴皖江南北各縣監催正雜課稅蕪湖縣知事余詠南催上忙甚緊 
地方通信 
[蘇州]  
　　水龍比賽之通告蘇城救火各龍社比賽水龍年須舉行一次互較射水之高遠本年因上海救火聯合會發起錫滬蘇松等處分期演龍時互派會員參觀茲定本日（二十號）在北寺塔後面大校場内演比水勢昨經聯合會通告云六月二十號假寺後試演各水龍請各召集社員水夫駕龍逕赴會場並於社員中推舉代表一人隨帶本社及代表人名片在敵樓入口處換領徽章至演武廳會議今届各埠聯合會在上海會議各埠演龍輪流參觀資研究吾蘇演期上海無錫松江等處均有派員來觀往後别埠試演各社亦應派員前往與會但須二十日以前爲報到之日至昔年試龍所用顏色水噴射恐汚人衣服本期應即革除云云各社接此通告後預爲凖備今皆踴躍赴會矣 
　　夫役拐帶兩婦之拘住常州電燈公司内役夫高永發拐騙開南貨店主婦邵氏並民婦趙氏携帶物件甚衆由常州逃赴蘇州於昨夜一點鐘到火車站欲思乘車至南京恐日間被人察出故晚車動身抵站後作事心虚未免帶有驚慌狀態當爲車站上鐵路警察巡　巡士馮德甫察出上前盤詰高忽稱内親忽言眷屬言語支吾當即帶至路警局訊問高始供認捲物拐逃不諱路警局立即備函解送吳縣公署核辦 
[常州]  
　　官產處不久裁撤蘇省各縣淸理官產處辦聞省吏擬於七月一日始實行撤消歸併縣知事兼理以節經費武進淸理官產處辦事員趙湯君得此消息已將經辦各事逐一淸理預備奉文後交代縣署接辦 
　　吳葵秋發明機器船武進製造學家吳君葵秋近以常州航業雖云發達然製造汽船經費浩大而快船容量又苦狹小特發明一種機器船式與常船無異惟其容積較大號快船約大三倍且機器置在船之後部用火力鼓動開足速率每句鐘可行十八里誠江湖中之利器也現厚生廠已照式造成日前在西運河試行兩岸觀者咸稱便利云 
[鎭江]  
　　禁止私收蠶繭蘇省蠶繭公所因見各地每有一種商人出價私收蠶繭影響營業殊非淺鮮故特禀經齊使通飭各縣一體出示嚴禁以保利權而安營業現章知事業已奉到該項飭文並經　飭出示諭禁矣 
　　縣知事催解忙漕丹徒縣公署接奉省飭迅將去歲冬漕及本年上忙漕銀掃數淸解以裕國帑惟本縣糧漕雖開徵多日而市面金融停滯應徵者尙屬寥寥故章知事頗爲焦急也 
　　警隊批准緩裁金壇縣警備隊前因地方不靖添招一排期以五個月爲限卽行裁撤刻已届滿該縣知事黄君詳請省憲截留三個月以資保衛已奉批准所需餉項仍在本地籌備云 
[嘉定]  
　　安亭警察局之非刑嘉定縣安亭鎭警察局局員顧功甫巡長金光照等於本月十六日見客棧内有操江北口音之住客一人隨帶錢洋若干及玉器一件因詰以錢數不符即指之爲盜其人堅不顾認遂使跪巨鍊多時旋加以踏槓不足則又用火燒其背致令絶而復蘇者再乃始照認嗚呼　矣當此民國復活時代竟演此淫威中所不經見之慘劇人道主義云乎哉 
[嘉興]  
　　藏匿私酒之敗露嘉興北門大街　弄口吳震懋三百酒店開設有年店主吳小寳於去年購運未貼印花之私酒五百餘壜寄藏隣居隆順水菓店内每於潔夜雇人挑運水菓店主知其弊而未舉發本月十九日早晨八時長潤　園正在該處挑運之際經路人察知向水菓店主查問始得眞相立即報知崗警檢閱並扣留不准裝運現已由警士報知警佐轉報縣知事核辦矣 
　　捉賭釀成命案　嘉興王店鎭淸泰橋地方現届新絲上市一般匪徒麕集該處借開設小茶肆爲名專事抽頭聚賭騙取農民金錢事爲該鎭袁警佐所聞派警前往拿捕詎事機不密該匪徒早已聞風遠颺適有鄉民某甲在茶肆啜茗恐警士誤拿亦向外狂奔警士疑爲賭徒協力追捕某甲心慌意亂被追落河一時撈救不及竟遭溺斃警士知已肇禍即逃回報知警佐前日由袁警佐呈報縣署派員前往檢驗矣 
[杭州]  
　　杭垣考試司法人員浙省各縣　檢所專審員書記官業定於今日（二十）起假公立法校考試浙省縣署之兼理司法者共有七十五縣每縣設專審員書記官各一人已有一百五十人其間有每縣專審員額設二人者更有候補任用者故名額至少有二百人之譜此次所考擬將甲等三所先行設立其次將乙丙丁各等分期設立限三個月内一律告竣應考者計已報名一千三百餘人范廳長派本廳章宣兩書記官爲監試委員沈陸兩推事爲襄校委員又派曹王楊三錄事專司鈔寫牌示及收掌試卷事宜並聞此次考試在三四日之前報名者約五六百人自十六日起有自遠道來者又有由各機關保送者併計爲一千三百二十三名昨蚖揭示貼出不合格者有一百餘名故今日實到人數祗一千一百七十五名聞内中現任之承審員有十五名書記官亦有八名 
[漢口]  
　　針釘廠捲土重來漢陽針釘廠自官辦失敗由華僑梁祖祿承頂接辦未幾　値辛亥起義陽夏大戰廠屋及機器多半損失故光復後至今不能開工去歲有前曾充該廠會計現爲漢口益隆洋行買辦之李文山君出面租辦巳得官廳批允忽滇事發生股欵難齊致延滯進行頃因大局巳定李復邀集商界有志諸人認定股欵一百萬元業已舉出籌辦員在漢口俄界　善里設立事務所趕急組織蓋以近日針釘價値較從前已漲數倍或十數倍該廠一旦關工不惟不患無銷路且必可獲厚利也 
　　工巡處自炫成績漢口工巡處爲管理建築工程督辦　警之機關内務部以漢口商場督辦楊度從未來此治事故特設此處爲楊代行其職權近該處長丁問槎交涉員禀呈内部以該處成立以來現已築成馬路十叚共長六千五百餘丈修整馬路兩段長一萬一千一百餘丈又開溝道兩處築土溝一處造木橋一座以上工程主任員爲工程師李復幾贊助員及顧問工程師莫肅又議設工巡處之初卽以去　防疫爲着手木處醫官舒厚仁發明種種防疫方法收效甚宏故年來各工部局對於衛生行政尙無警議洵爲克盡其職擬請轉呈給予該三員以五等嘉禾章以示鼓勵 
[長沙]  
　　湘人慶賀黎總統都督府於九號行慶賀大總統登位禮上午十一時軍警各界及臨時參議員與郵政司稅務司各國領事等均先後赴都督府歡讌農工商學各界亦於十二日午前九時在省敎育會會揚慶賀該會場因接近都督府曾畫入戒嚴線内故預先通告二團二營届時將會場外坪兩旁街道縮小步哨範圍以便慶賀人員之出入是日到者甚衆先奏樂行禮北向大總統肖像三鞠躬畢同聲三呼大總統萬歲並聞慶祝黎總統就位之湘代表前經湯督委定陳裕時旋因陳另有要公乃改委胡瑞霖於日昨乘太古公司吉安輪赴漢轉車入京 
[天津]  
　　平市官錢局開始收兌中交鈔票天津中交兩行鈔票自停止兌現後由警廳飭各區代兌銅元現平市官錢津局巳於十九日開辦警廳各代兌機關即於十八日截止茲將津警廳示諭錄下天津警察廳示云准中國交通兩銀行函開前蒙貴廳飭知各區代兌敝兩行直隷天津地點一元鈔票小民咸稱便利現在平市官錢局已經成立敝兩行業託代兌直隷天津地點一元鈔票即於本月十九日起實行照兌所有各區代兌截至本月十八日爲止平市官錢局自十九日接辦收兌請出示諭知等因准此查平市官錢局定於十九日始行兌票所有該兩行鈔票以直隷天津地點一元票爲限每人以二元爲度按定價兌給銅元或銅元劵實屬便利商民起見准函前因合行示仰各商民届期直赴官錢局持票兌換仍以直隷天津一元鈔票爲限等語又津報登有財政部平市官錢津局收兌中交鈔票廣告云本局現爲便利商民起見以銅元或銅元票收兌中交兩行直隷天津地點之一元鈔票但每人以二元爲度自本月十九日起凡持有兩行鈔票者按照本局營業時間持票來局一律兌付特此廣告 
雜評一 
[今後之時局（一子）]  
　　袁死而後熱心望治之士夫僉謂今而後可進於法治國矣可成爲眞正之民國矣意若一反掌間即可與共和先進國嫓美者固不若是之易易也吾人以爲此借以過渡之舊約法必可於一反掌間復之然而俟至旬餘所經曲折如此其多所遇困難如此其甚極易解决之事而竟不能解决則其他一切之進行千頭萬緒更可知其不易言矣 
　　民國初年有人論中國前途謂今後必有若干年焉爲專制政治中興時代經過此時代乃能進於立憲由今言之所謂專制中興之時代已經過矣宜若可以進於立憲矣然我謂其間必又有若干年焉爲收拾時代而後乃可進於立憲蓋專制中興必仍以革命了之革命必紛擾而收拾此紛擾必難於前以國家元氣弱於前也是故以他國之成例言之於專制中興而後非特不能驟臻於太平往往有以意外之變而亡其國者臂之人身大病愈而精神亦竭偶因調護攝養之不周而遂淹忽以亡然則我　於此收拾時代且勿過於奢望格外注意於　　攝養使弗生他　庶幾其可哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總統特派員行將抵滬]  
　　黎大總統現因種種重要問題須與南方各領袖接洽故自接任以來迭電滬上寓公唐伍諸君及民軍重要份子敦促北上或派代表赴京會商茲黎總統又特派秘書張國淦南下敦請各重要人物並來申接洽一切聞張已由津浦火車抵寗行將到滬云 
[中國銀行商股聯合會與北京往來電]  
　　致國務院段總理電北京國務院段總理鈞鑒竊惟國家百度更新金融最爲急務中國銀行成立以來五載於茲信用漸著前次停兌風潮幸内外勉力維持未致破壞所惜京津二行以部欠過鉅無力支持竟致停兌小民嗟怨國信掃地萬分危險吾公出支危局舉國仰望務懇速籌的欵撥濟京津兩行從速開兌以新天下耳目不勝叩禱竚盼電復中國銀行商股股東聯合會會長張謇副會長葉景葵林松壽皓 
　　北京陳副總裁來電上海中國銀行轉張會長葉林副會長　刻接滬電知三公被舉爲本行股東正副會長曷勝欣忭三公爲金融　碩望不特我行之幸實爲全國金融前途之福本行正在風雨飄搖之日尙希竭力設法維持不勝感盼並懇隨時賜敎爲幸咸 
　　北京總行來電上海中國銀行轉股東會張葉林正副會長鑒得滬電知三公被　爲本行股東會正副會長曷勝欣忭本行爲國家銀行握全國金融之樞紐行基不鞏則國本動搖三公爲金融界碩望所歸際此本行風雨飄搖之日尙希竭力維持俾日臻鞏固本行幸甚謹電馳賀中國總行篠 
[取銷禁止現銀出境之會飭]  
　　江蘇軍民長官前因江寗省城銀根緊急爲維持市面起見禁止現銀出境曾誌前報茲悉上海縣公署現奉馮上將軍齊巡按使會飭大致以禁止省城現銀出境原所以維持市面現據各商會曁各業董等禀陳爲難情形紛紛請予弛禁前來本上將軍本巡按使不忍過拂民意業經出示曉諭取銷前案凡有商民携帶現銀　辦貨物無論數目多寡准其自便飭即查照云云沈知事奉文後昨已轉致南北商會一體知照矣 
[仁和里兇案又訊一堂]  
　　法新租界霞飛路仁和里十八號門牌管子敬家於本月二號被王湘生王文桃持刀入内戳傷傭人張二左肋等處受傷身死經探目沈德福包探任水揚陳順實等先後拿獲兩王及張金民楊蘭生等解廨訊供因管子敬堅稱係宋子霞主使由廨補提宋到　交保候訊各情迭　本報昨由捕房將王湘生等解送法公堂傳同宋子霞到堂請訊宋供山東人在公共租界開設地毯店安分營業不與外事官問爾與管子敬有仇隙否答稱並無仇隙此次忽被伊誣控主使殺人損害商人名譽務請堂上公斷訊之王湘生供捕房抄出信函並非張金民所寫實係民人在偷鷄橋某茶館内出洋兩角囑測字人所繕前在捕房說是張金民手筆實係妄供官命將原信給宋觀看是否張之筆迹答不像張寫官又問王曰爾曾在管店作何執事答在土店内挑膏燒烟前日向張借洋兩元時說作川資回家並未說起别情中西官諭管曰爾無實在憑證豈能具控宋子霞主使有意損人名譽准宋反控爾誣告之罪管稱王向張借洋兩元張在宋處司賬此錢即係宋子霞之洋官以此話不能作證訊至此時巳過午聶讞員商之德君判宋交原保王湘生等還押候禮拜三復訊核奪 
[紀精武體育會新校落成之茶話會]  
　　本埠提籃橋倍開爾路精武體育會係技擊專家霍元甲君所創辦迄今七載成績昭著邇因新校落成擴充種種體育學科特於月之十八日開茶話會來賓甚衆二鐘開會首由職員尹鶴林報告經過情形並言建築新校以幹事長陳公喆之力爲多并得姚蟾伯盧煒昌兩君襄贊乃觀厥成特由會中公具銀牌一座致贈陳君以爲紀念旋由陳君遜辭答謝且謂對於個人期能養成健全體魄對於社會惟望袪除頽靡積習對於國家則以提倡武術輔助政府以普及軍國民敎育爲主旨深恐力有未逮還望同志贊助進行云云繼鐵路局長鍾紫垣君演說略謂體育關係國家前途之强弱惟願精武會推廣普及云云旋由會員周錫三君　譯英語演明體育之要素茗譚旣竟由會内南北兩派技擊家同演武技并由齊君耀庭表演槓子并演淩空術溜氷術平檯綱球等技各盡所長以娛來賓參觀者均鼓掌稱善至五時許乃散會 
[製造局紀事]  
　　陸軍部近以北京所駐軍隊需用快砲特電飭上海軍廠迅檢七生五口徑管退快砲六尊配齊砲上應有零件派員管解來京以濟軍需李總辦接電後遵即揀選試演　捷之快　六尊配置零件各物派委兪鳳賓張和爲押解員雇用小輪運往閘北交裝火車　送浦口換裝津浦火車解京 
　　製造局李總辦以前請陸軍部籌欵撥濟局用迄今多日未得回覆而應給各匠六月份上半月之工資業已逾期各該工匠等均有家室且係食力之輩向賴工資爲餬口現部欵未到祗可仍以交通銀行上海紙幣核發俾資應用爰於昨日將應給各匠工資一律給發交通紙幣分别具領矣又聞李總辦定於日内親自北上面謁陸軍部長報告局中現在支絀情形要求籌濟現銀以資維持局務 
　　陸軍部以上海製造局自本月始至陽曆本年歲底爲止各軍廠究需工匠工資若干購料欵銀若干一切活支用項若干自當先爲預算以期有所把握而便籌措特電該局迅即核實預算報部咋經本總辦分飭各廠委員趕速預算復候彙總報部矣 
[美商會調查實業]  
　　駐滬花旗商會現擬聯絡中國商界謀創各種實業咋特函致商界各機關請將境内所有之礦產工廠等實業共有若干内中有與他國人聯絡或股創或獨創或由華人代表者其資本若干牌號何名分别查明函復以便參考 
[請辦妨得行車之南翔地棍]  
　　昨據滬寗火車人員述及本月十五下午一時火車駛經南翔鎭附近陳店地方適該處地棍王士春王錦春等糾集二十餘人與朱成林楊國義徐姓朱姓等挾仇尋釁互毆之下朱成林頭部被刀砍傷而死楊徐等亦受重傷當由南翔鎭警佐派通班長警到場將王士春王錦春兄弟拘解嘉定縣公署收押候辦當二王糾衆行凶之時因該處即在鐵路軌道之旁恐有火車經過與已不利預將數尺長之石條横置軌道之上阻止通車幸時在白晝得免發生意外之危險故滬寗路局長孫多玨已函請嘉定縣併案嚴辦矣 
[販土案先繳罰洋五千]  
　　法捕房探目黄錦榮包探方福林前在德順里查獲李和生私販大宗紅土一案經中西官訊明屬實判罰洋一萬元充公押繳在案嗣因挺押不繳解案改判收押西牢三年等情迭紀前報昨又解訊捕房禀稱據李妻昨繳洋五千元到案請爲核示李供實情無力求恩完案中西官姑念苦求遂判還禁限三天再繳洋一千元核奪 
[黎總統覆謝賀電]  
　　覆中美英睦誼會陳國權電上海陳君國權來電悉猥以薄德忝膺重任辱賀特謝黎元洪删印 
　　覆中華佛敎總會電上海中華佛敎總會正副會長曁僧界全體承賀感謝黎元洪洽印 
　　覆耶穌敎自立總會電中國耶穌自立總會兪會長宗周曁各省全體會友猥以薄德勉膺重　承賀特謝黎元洪洽 
[遷移林排問題之難决]  
　　駐滬楊交涉員昨據工巡捐局朱局長復稱奉抄件以董家渡以南遷移木排一案迭經職局會同上海縣知事與濬浦局會議迄未解決查職局亦據木商會館禀陳一再重遷未免太不相諒懇予維持等情前來當以所陳各節確有爲難之處惟事關濬浦工程再四思維實無兩全之策現經職局會縣籌商當以恒豐等號上年已經遷至董家渡以南而濬浦工程亦屬重要惟有詳請鈞員可否於濬浦局常會時先將此項問題與海工程師提議以期變通雙方兼顧是否有當伏祈察照云云 
[造册呈報購買之民田]  
　　上海縣沈知事前奉楊護軍使諭飭派員購買龍華鎭地方民田起建營舍操場所需田價已由沈知事按照時價分别發給淸訖在案茲因楊君又飭查已購民田應入何號總共畝分若干亟應分别列册呈報存考等因故由工巡捐局朱局長派員一併查明造具淸册於昨日呈由沈知事轉呈楊護軍使備查 
[工巡捐局定期會議公產問題]  
　　上海工巡捐總局朱局長現因地方公產問題訂於二十三日下午兩時在局開會預請局中舉定之名譽董事顧馨一　子經等届時到會提議共同决策以便進行 
[協緝漢口武林洋行挾欵潛逃之用人]  
　　公共公廨關讞員昨接江蘇特派楊交涉員飭文云案准湖北交涉公署咨開民國五年五月十八日准駐漢日本總領事函開據本國商武林洋行禀稱本行於本年四月十日午後三時將銀洋二千另六十元之期票交付同行使用人朱炳照委飭前赴本鎭致祥瑞和兩錢舖兌換現銀詎料該人携帶期票外出后並未回行暗匿蹤跡特派店夥查問錢舖查得朱姓業已到舖兌換現金而去嗣於本月八日該使人突由北京商務軍醫院寄到一信自認携　銀元逃竄文言支離要請容緩等語究其行爲極屬可惡茲特呈付該人信書並人相表懇予轉請支那官憲設法拿獲追繳欵項並予嚴辦爲盼等因抄送朱炳照函稿及人相表各一紙准此除分咨各省各縣一體　緝　相應抄稿咨行貴署請煩查照轉飭所屬一體協緝解交夏口縣歸案訊辦至紉公誼等因准此除詳請通緝外仰即轉知各捕房一體協緝朱炳照務獲解究云云關君已知會各捕房一體協緝矣 
[夏布牌名及價値]  
　　粗細夏布爲贛省萬載等處特產近因提倡國貨銷路稍有恢復該貨牌號名目甚繁大别之約分爲一千尺五百尺之兩類一千尺者多銷於無錫湖州等處五百尺者則行銷於山東及高麗現在時當夏令正需夏布之際茲將本埠發售之各項牌名價値查錄如下計愼餘祥頂雪尖每千尺售洋一百二十七元五角頂衣尖一百十八元五角裕生盛雙　尖一百二十二元允源蔚天尖每五百尺售銀十九兩細尖十八兩五錢永懋祥天尖十七兩八錢鼎豐隆提尖十八兩元春祥天尖十七兩五錢原豐錢提尖十七兩三錢志道合紡尖十五兩八錢匯昌德賽尖二十兩零三錢 
[北京大學定期招考]  
　　北京大學現因招收分科預科新生北京已定本月十三日起報名投考因假本埠靜安寺路寰球中國學生會爲上海報名處以七月一日起至七月十五號爲投考期昨將一切章程分函本埠各官廳請代公布以便各生分赴京滬投考 
[滬江大學暑假紀事]  
　　滬江大學於前日舉行暑假曁預科畢業禮前一日開第二次英文競辨會題爲中國不宜通商自由而宜實行保護工業評判員爲朱友漁余日章二碩士及羅格滿君競辨占優勝者爲正面虞秉榮胡詠騏陸麟書三人是日上午畢業生開演說會沈經用英文演述美國哲學大家之歷史下午三時開正式會澄衷中學校長及縣知事代表均蒞會由董校長報告宗旨並請黄韌之君演說黄君以覺世　民爲題洋洋灑灑淋漓盡致一時掌聲如雷次由美國總領事演說謂該校畢業生于壽椿在該使館任書記以來勤於職務辦事井井有條甚爲彼所眷愛足見該校敎育之優良云云衆鼓掌次給全校最優勝之學生施振林獎洋五元及虞胡陸三君獎單畢業生文憑計畢業者沈經洪家秀唐存德翁紀康唐啓宇尹寳明董承　徐章　楊星垣後由董校長報告成績祈禱散會以茶點欵客至五時來賓始散 
[靑年會今晚開特别同樂會]  
　　滬上戲法以天一班爲最佳以其能　中西文武南北一爐而冶之也天一班全班班友有數十人所演幻術參酌中西爭奇　異層出不窮月前曾在靑年會試演一次頗邀中西人士贊美現靑年會正在徵集夏季會員之時定於十七二十一兩晚開特别同樂會邀請天一全班到會獻技每晚有二十套之多今晚又爲開會之期欲廣眼界者盍往觀之 
[通俗夜社週年會紀事]  
　　英租界新閘路和樂里口通俗義務中文夜社日咋（十八）舉行一週紀念並開第四次講演會是日午後該職員學生曁男女來賓並振新務　新民三校學生先後齊集不下百數十人茲將開會情形誌下（一）搖鈴開會（二）振新新民二校學生　歡迎歌（三）主任徐望先報告開會宗旨（四）來賓戈朋雲演說謂共和國家之人民宜持不黨主義云云（五）本社學生唱紀念歌（六）來賓陸振麟演說大致謂中國目前之急務在普及敎育而工商界之年長失學者尤當使之補習補習之方法莫善於通俗夜學云云（七）來賓宋沛道演說受敎育之人當注意道德（八）楊敬華演說靑年須求學問（九）本社學生唱社歌（十）職員朱稼甫演說通俗敎育比小學女學尤爲急務（十一）職員周少葵演說通俗夜社爲工商界年長失學者補習之　好機會（十二）主任徐望先演說（十三）職員朱日章演說（十四）職員許建候演說（十五）戈朋雲復演說略謂昨晚租界水龍紀念會華人往觀者極衆每受印捕驅逐之辱嗣後華人務必自愛此類事於我人之氣節我國之自强頗有關係也（十六）振新新民二校學生唱勸學歌（十七）本社學生王光仁演說（十八）本社學生張同福演說（十九）駐社理事員朱文華代表全體學生致謝來賓（二十）振新新民二校學生唱謝賓歌（二十一）分贈國恥小志（二十二）搖鈴閉會 
[參觀泰豐罐頭食物廠紀]  
　　寰球中國學生會夜校職員曁學生於前日參觀泰豐罐頭食物廠由該廠總司理卓耀亨副司理蘇鳳笙二君導領先入餅乾廠廠内設有四機依次排列（一）調粉機以水調和麫粉與糖之用二）打麫機麫粉與糖旣調和成塊即入此機均匀之（三）印模機以各種模型裝入機内即能造成種種餅乾（四）乾燥機餅乾造成後入此機烘之後裝罐此乾燥機最新式長約二丈寬與高約丈餘在此機薰炙可無焦黑之患繼又入製罐廠廠内布滿機件先以馬口鐵入第一機鑿成方圓各坯次入第二機折捲其邊再入第三機壓之成筒入第四五機裝底與面而罐成罐成矣即遍送各廠裝置食物製罐廠之左有燒烤室爲整理鳥獸食物之用其後有抽氣室室内裝一鐵鍋將各種罐盒置入蒸之取出後於各罐面上鑿一小洞見汽自洞中飛出而後以銲藥封固故無論何種食物雖置之日久亦不腐爛餘如雞　鴨池等無所不備廠中工役約有百數十人製造食物異常淸潔辦理甚有次序可謂中國獨一無二之食品製作廠觀者無不贊美其辦理之善總司理卓君副司理蘇君皆廣東籍頗謙遜咸以改良爲已任該廠之進步將來愈推愈廣可斷言也參觀畢又欵以茶點乃由校長徐紉蓀君代表作謝率全體學生而歸 
[時事新報已准流行]  
　　本埠時事新報當籌安會發生時因反對帝制擁護共和觸忌政府致被取銷郵局掛號禁止各省購閱茲該報館因袁碈逝世黎黄陂繼位總統政返共和持禀陳中央請求取銷前案仍准郵局掛號遞送俾人民自由購閱業奉政府核復照准日昨本埠各官廳已奉到内務部電今不再查禁該報報流行矣 
[滬南空屋内之火警]  
　　前晚滬南商船會館南首同吉里内某號空屋忽然火起頃刻冒穿屋頂當由各區皮帶龍到場救熄計燬去平房九間事後由一分駐所派警調查此項空屋前由思恭堂租與恒昌本行轉租與某茶葉棧而該棧已遷去數月當將恒昌行主胡靖畇傳來詰問起火之由據稱實出不知遂飭移送警廳司法科訊究 
[失火灼斃婦人]  
　　閘北海昌路海昌公所後面客民張姓所住之瓦草房忽於前晚三時失火張之妻母趙氏於睡夢中驚醒抱一女孩冒火奔出　被灼傷胸乳等處勢甚劇烈當經家屬送往某醫院不及救治而死遂舁回一百間地方賃屋一間備棺收殮四區姚警正　飭　警調查起火情形覆候核辦 
[失火罰洋]  
　　法新租界茄勒路木作内日前失愼　救火會救熄事後捕房查得該木作保有火險銀五千兩飭探將該作周仁記主周榮才傳廨請究周供一時不愼想遺火所致求爲成全中西宫以旣保火險遂判罰銀五百兩充公 
[保釋愛仁輪船拐案之牽累人]  
 
 
 

Page 11

 
 
前日婦孺救濟會偵知有大帮拐匪拐帶男女小孩問乘招商局愛仁船起程至廈門等處販賣當由稽查員會同水巡捕房偵探上船拘拿時適有閩人張梯在彼伴送同鄉人登輪因見警察等查問恐被牽累逃往岸上致被第三區崗警拘解該署事後由其同鄉人赴署聲明張係商業中人向在乍浦採辦粉石骨貨爲生實遭誤拘請求保回云云經解警正查明屬實准予保釋矣 
[在途尋獲拐匪]  
　　向在公共租界滙中西飯館爲侍者之陸發順其妻陸顧氏向居崇明原籍此次被同鄉人張鳳祥誘拐無蹤陸在滬營生尙未知悉旋有張姪張才福同證人陳桂賓向陸兄陸發郎報告謂陸顧氏已被張鳳祥賣在太倉西北鄉地方云云即經發郎告知乃弟協同四處找尋昨午在南市外馬路將張鳳祥尋獲扭控第一區轉送地方廳由檢察官提案詰訊發順發郎偕證陳桂寳上堂伸訴前情要求究追伊妻到案給領質之張供多支吾判將張鳳祥收押候提陸顧氏到案再訊 
[蘇鄉人領妻不得之可憐]  
　　蘇州鄉人浦桂虎之妻浦吳氏於去秋以探親爲由潛逃來滬在愛而近路已故前淸李傳相之孫李經芳家爲傭與飯司陳學夫姘識茲經浦偵悉偕共母浦金氏到申至李家尋見屢往勸吳氏歸家不允並經浦母子目覩吳氏與陳同在一房曾投捕房指控陳誘姦不准復呈控公共公廨刑事科准飭捕房於昨將吳氏與陳一併拘解公共公堂請究先由浦桂虎投訴前情並稱目覩其妻與陳學夫同宿繼據浦金氏供稱曾見伊媳與陳同在房内當與兒子囑媳歸家不允而陳慫恿其主將我母子毆逐請爲訊究訊之陳學夫與吳氏延哈華托律師到堂力爲辯護兪代襄讞核供以浦桂虎稱吳氏與陳同宿而浦金氏稱伊媳在陳房内母子所供不符所控顯係揑造商之美領别君會判將案註銷如再揑控定行提究不貸原告母子聞斷要求將吳氏領回兪君以領回一層公堂不能管理浦金氏母子聞諭遂拖住吳氏囑令同歸當由站堂華捕將原告母子捽令下堂該母子哭泣而去見者酸鼻 
[夫妻間之訟案兩則]  
　　楊樹浦韜朋路九百十六號門牌居人楊生生因疑伊妻楊姚氏與人有私持刀將氏戳傷被控捕房由捕將楊獲解公共公廨訊供收押在案昨晨由廨復訊據捕房禀稱被告患病不能到堂請爲展期等語中西官得禀判候查明被告病狀再行訊核 
　　住居北京路七百十三號門牌在某輪船爲司賬之蔣瑾生因被伊妻兪氏（即兪琴悟）在公共廨呈控無故行兇而蔣亦控氏捲逃業經由廨傳訊判蔣存洋保出氏交一百元人洋並保候訊在案昨晨復由公堂傳訊兩造均延律師到堂代爲辯護中西官核供會判仍各交原保候下禮拜四訊明核斷 
[會判給領贍養費之辦法]  
　　婦人李華氏延律師在公共廨控夫李公度不顧贍養請求斷離一案迭經中西官研究明晰判令被告貼給養費在案前日午後由廨提訊原告律師投案請追津貼被告亦延律師到堂代辯經王崧生襄讞核供商之美郭副領事會判被告限一月將贍養費及堂費繳案着原告繕具人銀並保之保單交被告閱看後再行給原告領欵被告閱看保單限四天答復違即無效 
[復訊西崽戳斃牛肉攤主案]  
　　西崽屠桂生因於四月十七號上午在虹口小菜場向牛肉攤主楊阿生購買鹹牛肉起釁奪取切牛肉刀將楊戳斃當經捕房將楊尸車送驗尸所報請公共公廨中西廨員驗明諭令尸屬棺殮並將屠拘解公廨迭經訊供收押在案昨晨復訊由工部局醫生秦上堂證明於四月十七號午後驗得楊阿生胸前第五六根肋骨下有刀傷一處傷口闊約寸餘深約八寸委係刀傷殞命云云並由捕房代表牛門律師向秦醫竹盤詰一過將兇刀呈案請驗訊之被告亦延律師到堂辯護關讞員核供商之美領郭君會判被告還押候再訊核 
[木匠毆斃落差華捕]  
　　楊樹浦捕房一千二百十八號華捕江北人趙登發於前晚落差後同友人董根六至華特路西首許家宅某木作場内索討欠欵無着反被木匠多人圍住蜂毆并用鐵鑿子將趙腰脇戳傷董之右足亦受重傷當由站崗印捕聞聲到來該兇手等已被逸去僅將受傷之趙董二人送入同仁醫院請治趙受傷較重未幾即氣絶身死尸體車送驗尸所昨由公共公廨中西官關郭二君蒞驗委係因傷致命捕房將尸兄趙登高證人董根六並拘獲之嫌疑兇犯朱正寳等一併帶案中西官略詰一過判令尸兄先行具結棺殮朱正寳帶回捕房押候訊辦 
[老婦自縊身死]  
　　老婦張媽因無依靠於前晚在新閘福海庵内自縊身死昨經該庵女尼淸和察悉報請新閘捕房飭探將屍舁入虹口斐倫路驗屍所報請公共公廨關讞員會同美領郭君於午刻蒞所驗明自縊身死無誤塡明屍格諭令棺殮候屍屬認領 
[追究浦東命案]  
　　浦東欽賜仰殿附近鄉民徐林生前被姜金堂等糾衆毆斃曾經地方廳飭提兇犯在逃未獲即將姜兄姜福堂並包庇兇犯之二十四保二十圖地保陸秋橋等一併提案訊押嗣因陸一再哀求飭交保限交在案前日此案又經該廳飭派法警將在場之著民流氓冷打阿貴之子阿大及陸秋橋等一併拘送到廳由檢察官預審一過判令分别押候再審 
[成衣匠擲剪傷人]  
　　昨晨六時大東門外裏鹹瓜街永興祥成衣店内學徒某甲在中華路旁大便被第一區署十五守望崗警崔有才查見以其違章立即追拘甲逃回店中該警即訴知店夥王阿根彼此言語誤會以致齟齬王卽突持剪刀擲去傷及該警頭額血出不止王知事不佳急從後門逃逸崔即鳴警笛召集二分駐所崗警王吉興帮同將王追獲連同兇器解至第一區署問明屬實飭送警廳司法科訊究 
[同業糾衆行兇]  
　　翻砂作工匠宋和詩控同業王龍虎李阿生唆衆罷工不遂在梧州路糾衆兇毆等情昨由捕房將王李二人拘解公共公廨請究原告延魯定格律師上堂譯訴前情請究訊之被告供詞支吾中西官核供以被告不應糾衆行兇判各押西牢三月 
[粤妓强曳巡捕頭]  
　　粤妓陳阿鳳前晚在蘇州路黄浦灘轉角强曳總巡捕房捕頭狎游當被該捕頭鳴捕將陳妓拘送公共公廨昨由官媒解案訊明中西官會判陳妓罰洋五元充公 
[妓女脫離苦海]  
　　濟良所昨解不願爲娼之妓女王福寳到廨請示據該妓供稱年十九歲湖北人父母雙亡被人拐賣於法租界某花烟間爲娼不堪其苦是以投所求援等語中西官得供判發濟良所留養 
[婦人拾珠不報]  
　　住居廣路六百六十號門牌之婦人沈顧氏前日午後持有眞珠十二粒經過愛多亞路被捕查見以其來歷不明將氏帶入捕房轉送公共公廨昨由官媒解案請究據該氏供稱係在途拾得中西官以其不能證明且拾物匿報亦屬違章姑念婦女無知從寬開釋着贓存捕房候認 
[木工乘隙攫鐲]  
　　南市公義碼頭某麫店夥魏阿毛因聞同吉里火警懷抱四齡女孩金鳳前往肇災處觀看詎被人乘隙攫取孩之小銀鐲一枚當場覺察扭獲木工林阿奎一名搜出原贓扭送一分駐所林堅不認竊警員飭將贓物給失主具領林移送警廳司法科訊究 
[竊賊行賄之拘究]  
　　南市陳家橋敬餘里後面居户鮑仁貴竊有舊鐵四百餘斤正在搬運之際被高昌廟警區巡士鄭鴻逵王澤祿巡邏查見詢其來歷應對甚爲支吾該巡士等知係偷竊盤詰益力鮑仁貴遂出洋五元行賄該二巡士乃將鮑仁貴拘解警區由李巡官詰訊供認竊鐵行賄不諱昨已判解二區總署訊辦矣 
[積竊屢辦不悛]  
　　著名積竊顧阿興迭次懲辦不知悛改前晚又在閘北于阿龍家竊得衣飾等物正欲携贓逃逸爲失主追獲扭交巡警抄出贓具數種大小不一又中西鎖匙四五十件乃一併函送地方檢察廳訊究 
[拘獲慣使擲包術之匪徒]  
　　匪徒胡斗南專在城内外以僞飾包裏哄騙鄉愚迭經淞滬警察各區署據被害人報告分飭探警嚴緝在案昨午胡又在大東門附近施其伎倆當爲探警查獲抄出身畔僞首飾多種遂押送警廳轉送地方檢察廳究懲 
[車撞車之釁端]  
　　朱桂福乘脚踏車在西門外疾駛與人力車夫王榮生碰撞致起爭論朱恃蠻將王之頭顱繫傷由警到來一併拘解二區警察署轉解地方檢察廳訊辦 
[祇繳罰洋了案]  
　　林文藻投法公堂控稱前憑媒娶項月亭之次女三妹爲妻過門後捲逃無蹤請爲緝究等情由廨提項夫婦到案訊供屬費判將項交保伊妻徐氏押限一月交女違則賠還財禮洋五百元詳情迭紀前報茲已逾限人洋未交到案由捕將徐氏解案請究林投案求追徐氏供在押四十餘天實情困苦求恩核減中西官商會之下以原告亦非善類姑念該氏貧苦情眞判財禮免追外着還押追繳前罰洋一百元完案 
[被告似有神經病]  
　　楊林氏控朱孔氏在梧州路攫取木梳向論行兇等情昨由捕房將朱孔氏拘解公共公廨經中西官訊得被告似有神經病判送棲流所驗治再核 
[拆梢判押三月]  
　　馮子興控王阿根在北山西路六百十二號門牌茶館内以混用銅洋爲由串黨拆梢去鈔票洋三十元等情昨由捕房將王獲解公共公廨經中西官訊實判王押西牢三月示儆 
[拍賣生財抵債]  
　　廣東路一百五十一二號門牌通濟藥房因積欠比商斯羅威洋行房租銀二百七十兩被控公共公堂諭令將該藥房發封再核在案前日午後奉兪代襄讞會同比副領事符君升座提訊原告延律師到堂譯稱該藥房積欠房租延不料理應請將發封之生財給諭拍賣抵償云云中西官得供會商之下判准原告律師請求候給諭拍賣再核 
[道署批示兩則]  
　　滬海道公署昨發出批示兩則照錄於下 
　　松江新橋莘莊兩鄉公民陳廷諤等禀爲巡官違法由據禀松江莘莊鄉巡官鄭福忠違法各節是否屬實仰松江縣知事核案確查具復毌稍徇穩切切此批副禀發 
　　崇明縣民施友德禀爲覇地不交請檄縣提追由稟悉施銀狗糾集陸仲亨郭其章等搶爾割就麥籽小車等件迨經爾控禀前任知事訊明判决地歸爾執業施銀狗復又假造推糧票朦混繳案並在爾地覇種麥籽其膽大不法尤涉刑事範圍仰崇明縣知事立將施銀狗等提案勒追飭將所搶麥籽小車等件及未繳推糧書票一併繳案給領至施銀狗僞造糧票尤應按律懲辦不得稍有寬縱切切此批禀抄發 
[謝劵]  
　　大東門口育材高等小學校定於本月二十五日開成績展覽會昨承贈展覽劵三紙謝謝 
來件 
[汪南沙再警告當局]  
　　今日國事之急者莫過於恢復舊約法召集國會組織責任内閣三事吾民不恤犧牲百萬頭顱以爭不達目的不止者亦惟此三事何以遷延復遷延至今未决殊可怪異 
　　請先言約法舊約法爲國民代議機關所制定故有法律之價値其不經此手續制定者祗能謂之命令决無變更法律之效力新約法爲袁氏一人之私意所制定命令也非法律也此世界之公例百家之學說所公認者故我民國元年參議院所制定之約法非經同一之手續不能變更廢止之此以學理上言舊約法並未失其效力不過爲袁氏之暴力一時停止而不援用耳是袁氏之畔法非約法失其效力也今黎大總統已明告中外係繼任非代理且於繼任之三日後亦並不組織總統選舉機關以選舉新總統是事實上已經援用舊約法則舊約法之效力固依然存在本無待於恢復即言恢復亦已恢復於黎大總統普告繼任之時矣今伹由黎大總統發一明令說明舊約法效力存在新約法當然無效之理由普告中外足矣究竟有何難　今日開一會明日開一議甚至欲付諸帝制機關之參政院會議惹起中外之訾笑徒延時日以渙散人心 
　　再言國會夫國會爲約法所規定國會自身有集會開會延會閉會之權政府但負召集之責至於能足法定人數與否應選補與否能速開會與否此皆事實問題國會自負其責者也政府伹依約法下一召集之命令足矣有何研究之足言 
　　進言責任内閣今段公旣以國務卿代行總理之事能負責任則起而組織之不能負責任則即時辭職請黎大總統别選賢能直捷了當亦無磋商之餘地也 
　　以上三事皆可速决而不决人心可得不可失一失而不可再得袁氏前車可以鑒矣萬目睽睽朝不及夕國家存亡在此一舉載舟覆舟古有明訓凛乎若朽索之御六馬一髮之繫千鈞此其時矣幸毌忽 
來函 
[吳江平望鎭殷雨亭來函]  
　　逕啓者頃閱本月十六日貴報新聞欄内載有吳江保衛團與商團之大衝突一節指僕爲保衛團團長然僕曾於民國二年夏間奉前丁縣長飭辦保衛團蒙各界推舉僕爲團長嗣於四年春間即由前周縣長改委平望警佐高鑑兼任團長今年獨立之後復由自治助理員詳請謝縣長委任唐家桂爲團長鄙人久已脫離關係想係貴訪員傳聞之誤用特函請更正爲荷吳江平望鎭殷雨亭啓 
雜評二 
[說爭（訥）]  
　　世界無不競爭之國凡運用政權發展國力在在寄精神於競爭之中國而不爭則生氣亦幾乎息矣 
　　爭之大要析言之有所謂在下黨與政府黨爭者有所謂軍權黨與政治黨爭者有所謂和平黨與急進黨爭者主義不同即分黨派合言之不外黨爭而已然各國之所謂黨爭如奕棋然各循正軌以爭勝負勝負雖分各無惡意未聞有因奪車襲砲而致揮拳者我國則因爭而視如仇敵至令今日相戒不敢言奕亦可慨矣哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
含商嚼徵 
[雙鳳閣詞話] [  駕]  
　　出王家營而北迤　乎徐沛之間出入乎齊魯之野不覺泰岱之高惟見黃水之急征夫勞人於此有不積思一日觸物萬狀思今　古吊夢數離發爲歌什者乎吳縣倪朗山（世珍）雪鴻偶鈔詩四卷詞一卷譚促儀爲之序所鈔皆往來都門題壁之作也詞如吳縣曹紫荃（毓英）庚子北上道梗王家營更漏子云五更風千里月戌鼓暗催車發荒驛裹斷橋邊酒醒鄕夢寒　驢背警人語撤面亂沙如雨烽火逼角聲殘天涯行路難荆溪漁隱靑駝寺有懷念奴嬌下闋云好夢春闌别懷秋碎良會何時又相思情味說與白雲知否皖桐方士遴臨城驛山花子云水驛山程事遠遊夢回孤館數更籌儂是年年爲客慣不知愁對酒更無人似玉捲簾惟見月如鈎多少離情多少恨夜燈收闕名庚戌十一月宿茌平縣聽素梅唱歌虞美人云盈盈珠睇含秋水也識愁滋味可憐嬌小不勝歌抱着琵琵背裹蹙雙蛾落花飛絮身無主曲曲相思苦淚痕猶在舊靑衫一夜風風雨雨夢江南鏡西富莊驛卜算子云又是夕陽邊愁煞凕濛樹樹外寒山山外雲雲外鴻飛處回首幾長亭數了還重數今日晨星昨夜霜切莫明朝雨河朔少年富莊驛浣谿沙云牋葉淒迷墜月詞畫屏遮處逗眉絲斜風細雨上鐙時殘夢暗隨芳草遠泥情差被落花知耐人憔悴是相思海寗羊復吉（辛楣）秋日南歸宿楊村驛念奴嬌云亂鴉殘照看長亭煙　絲絲憔悴回首帝城天際渺又把離情勾起花下搥琴酒邊碎筑都是窮途淚笑我去住無端匆匆一騎此日纔歸耳白草黃塵催道遠猶是天涯行旅孤雁隨人老蟾招手南望家千里殘更夢醒故山低颭寒翠 
海外摭奇 
[印度之迷藥] [  雲鶴]  
　　印度馬來等處有募罕獻得敎徒能製迷藥以惑男女被其術者身失所主往來作息一任其命若靑年男女之被其迷蒙而致失身喪節者尤屢見不鮮考其製藥之法異常秘密有謂係集已體汗垢曝乾研末而成者又有先呑珈琲待其排泄檢出洗淨然後曝乾研末以供應用者然其究竟若何殊難逆料相傳凡欲配製此藥者必先以已之目的年齡及其所欲迷者之男女年齡等告諸專業製藥之人托其代製迨旣製就乃於進食之際乘間攙入其所欲迷者之食物中則食後自被迷蒙而失其自主之力矣故　國　民之與彼　處者常相戒不與之其食事云 
自由談屑[  鷄雛]  
　　偶憶近日疊牀架屋繁枝缛節之事有足發一噱者會議也會商也復有所謂國是會也司令也總司令也復有所謂都司令也 
當機貴斷不貴需臨事務實不務名故會議愈久而是非益紛矣司令愈多而軍機益緩矣 
小說一 
[憶媪語（續）] [  陳儀菊女士]  
媪從未涉足申江其來黃歇浦實破題兒第一遭所見怪怪奇奇宜其格格不相入又以僻壞之眼光及三十年前之生活兩兩比較在人所視爲天堂者媪則處處爲地獄茲歸去越一年矣偶一遐想雖其議論多足解頣罔知世故猶之荆山尙有太璞珍肴　以菜　足爲沉溺不返者下一帖清涼散桑梓之邦自多樂地而於此生活最繁擾場中日事徵逐不亦愚乎苟非大不得已其亦動秋風蓴鱸之思乎茲將所憶者編錄一二頗嫌不相連贯視爲俚言鄕談也可視爲零珠碎玉也亦無不可 
　　當其抵滬之初目眩神迷頓易世界七十之年固無怪其若恍若惚力促安眠稍稍回復其精神次日早起端詳審予遽呀然曰女公子何爲有丈夫氣視余所着革靴益笑不可仰謂此復聲成何景象有謂入學校者半敎徒女公子愼母然又詢及價目告以昻者值十金如吾所着亦五金有零嫗乃大詫曰五番耶合之值八千東鄰某秀才著名經書師也吚吚喔喔生徒十數年獲五十金耳如購一革靴不將去五之一又詢住宅告以月租佛尊念二曰此眞不可爲矣吾之鬧市有十元者則商堂大厦厨湢之屬應有儘有豈似此坐井觀天不容廻翔之尺寸地且登降危廔搖搖四動老人居此爲之心悸若吾鄕居得月金四之一則已一鎭巨室矣軒窻洞開綠樹成陰田禾錦繡撲人眉宇扁舟來往任我所之何等空濶去安宅而勿居此中人殆别有肺腸 
小說二 
[俠情小說紅蘩蕗别傳] [  天虚我生]  
　　第四十六章（續） 
　　馬克格尼爾在黑暗中顚簸一夜至是氣始稍蘇然其愁慘之目光亦殊無意於風景故不久旋復閉其雙目縮身於車箱之一隅悄恍如入迷夢旣而車箱忽關覺有一種清晨之空氣透窓而入此空氣中乃有一温軟之唇直貼其頰夫人　然以爲此刻乃眞死矣故上帝特召白拉根内之靈魂使來與已一叙則微聲呼曰吾愛呼時立閉其目而心中乃奇樂以爲上帝仁慈今乃　其極樂之門以納我矣試其舉手則已爲一温軟之手所握此手似有磁電足以盡引馬克格尼爾心中之悲苦而盡棄之故夫人雖不視亦知其爲栢爾西耳夫人至此其樂乃不可遏但聞有一沉着之聲曰亞猛汝苦矣姑伸手吾爲爾去其桎梏亞猛頓張其目曰栢爾西耶夫人低聲曰亞猛勿聲此夢也母令遽醒如果非夢則吾人必已死去不然安有此事語未旣已聞一温和之笑聲曰吾愛試張而目此非夢也今吾夫婦重叙矣馬克格尼爾聞語目乃不期而張則見白拉根内時方　其一膝爲亞猛去足械而其衣則海　之衣也 
 
 
 

Page 15

 
 
   
 
 

Page 16

 
 
   
 
