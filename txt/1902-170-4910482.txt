# 1902 - 170 - 4910482

 

Page 1

 
 
[勸募江皖等處急振] [  本館協振所啓]  
　　去年江西各屬始則洪水成災繼又旱魃爲虐高原下隰顆粒無收千萬哀鴻嗷嗷待哺雖蒙深宫軫念頒給帑金大憲推恩發施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬牲畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶敝振所得以接濟源源百萬窮黎或不至盡塡溝壑作善降祥之說古有明徵他日福佑之來當可爲諸善士操劵卜也肅此禱求諸維德鑒 
[書昨報紀修律志聞後]  
　　泰西律法出自羅馬羅馬律法又本之於希臘嘗攷古羅馬史言羅馬皇因國中尚無律法特遣大臣赴希臘查考律法携歸本國遂爲羅馬律法羅馬古律極嚴凡謗人及私刈田禾者罪皆殊死後羅馬皇這司你替恩以古法太酷嘗集國中名人將各種律書詳加參訂删繁撮要另輯一簡便之書俾爲有國者所遵從而律法亦漸臻美善法蘭西昔當民變時百姓欲將舊時律法一概廢革於是法皇拿破侖另訂新法以合當時之用流行於世民咸樂從然拿破侖所訂者雖曰新法實本羅馬舊律而參酌增損之故各國之律容有不同而尤以法國所定者爲善中國自與名國通商之後以中西律法不同不能將旅居中國之西人治以中國之律而公法家之所謂治外法權者我中國遂不能有昔年英人嘗謂中日兩國律法相同而與西律則迥不相合故均無治西人之權如能用英於印度各族類通用之律則中日二國何獨不可操治外法權而西人又何必過分畛域哉旣而日本遣學生學律法於英歸乃盡革其舊日之例攺用西律告於英曰領事應得之權並無刑柄何以亞細亞洲各國所駐之泰西領事皆得舉科條以按訟之是非如謂政教不同不能强西國之民就他國之法則今日本已攺用西律矣英人曰請以新律譯示於英酌其可否卒之英不能屈日而日人遂得規復其治外法權各國商民由是皆受治於日本地方官而無或有訾警之者此非徒藉以尊國體亦非是不能一事權也我中國從前出洋子弟亦有學律法於彼國大書院者如已故馬眉叔觀察諸君皆此中卓卓得有文憑徒以我國未嘗見及於此故雖有律法之才終亦廢棄而不用今者風氣日關交涉益繁朝廷知非修輯通商律例終不能收回治外法權不能收回治外法權則事權不一而齟齬之事必因之而叢啓皇上爰於前月特諭刑部侍郎沈少司宼家本出使美日比大臣伍京卿廷芳將現行律例按照交涉情形叅酌各國法律悉心考訂脩成中外通行之律候旨頒行兹聞少司宼擬取法國律例與大清律例互證叅觀折衷一是業已將刑部律例館攺爲修律所則遲至一年之久此律必可告成頒示各國果其不偏不倚並無窒碍難行則各國以日本之攺用西律而許其收回治外法權者　不能以中國之修攺通商律例而亦許其收回治外法權乎雖然竊有一說焉法國律例洵爲美善取以與中國之律叅互考證原不難得一大中至正之歸但譯之於法文也難不若譯之於東文也易日本初時與中國律法不甚異迨其修攺也譯自西國又與西國不甚異日本旣行於前而各國初無訾議則何不就日本所已行者而轉譯之删酌得中必亦不畔於西律不尤較易於譯自法國乎少司宼豈不見及於此乃必棄易從難舍日本而就法國此其中殆自有卓識非愚瞀之見所得而知矣 
[電傳宫門抄]  
　　昨日午前十下鐘越二刻時京師友人專電告知本館云五月十八日皇上召見軍機大臣及周馥是日並無明發上諭 
[俄人經武]  
　　日本訪事人云西歴六月十一號此間得英京倫敦來電悉俄國政府豫籌羅比一千二百萬枚充擴張海軍之費并將倩枯倫司他獨船廠定製之軍艦及水雷艇促令從速竣工 
[法非圖澳]  
　　香港循環日報云前者傳聞法人在澳門吉帶左近購地一區意欲建造水師醫院嗣又謂此事全係烏有子虚兹悉事因某日吉帶地方忽有人立一界石上鏨此地係大法國教會物業云云附近洋關上人見之立即將石移去由是以訛傳悮幾於通國咸知實則法人祇圖行教而已初未嘗欲將澳境據而有之也 
[虐待華人]  
　　美國舊金山中西報云近年凡華客之假道美利堅被税關所阻者皆覊禁唐山船馬頭上木屋中地狹人稠日久每因而致疾番禺南村人全吉於去年八月航海往秘魯道出金山以致被阻日夜坐臥一室因而足弱不能步履至上月二十四日始舁入東華醫局敷治現已漸漸告痊矣又有香山人陳斗者亦在木屋中禁閉數月以致體面皆腫雖在東華醫局調理惟是勢甚危篤恐難遽起沈疴噫美亦自命爲文明之邦何虐我華人竟如此其甚聨 
[宣諭華商]  
　　前者本報曾紀太平洋西畔火奴魯魯島保皇會匪恣行猖獗砌詞上控我中國總領事楊君兹閱檀山新報悉西歴五月二十五號我駐美大臣伍秩庸星使札委隨員李君光亨至島在中西學堂傳集衆華商查訊鍾宇張良控楊總領事各欵是日午後一點鐘時李君當衆宣言曰今日本委奉伍欽憲札飭查訊鍾宇等控楊大人一事曾照會中華會館舊董余蘭芬趙蔭榮嚴玉成到來面訊一切責令明白禀復一面札飭鍾宇等帶齊會館簿據赴總領事署查核詎料鍾宇等避不敢來反請本委至中華會館本委以中華會館現被保皇會逆黨盤距其中公止各商皆不肯到因期禮拜日卽西歴五月二十五號午後二點鐘時在此集訊蓋堂學乃公衆之地於兩造皆無所不便也鍾宇初已遵從後忽請本委攺於一點鐘時到堂本委准之乃禮拜日上午十一點鐘時鍾宇又稱今日乃同志鍾木賢之妻出殯請再攺期至中華會館語多閃爍顯係規避無疑本委查禀内所控十欵中有一欵乃控楊大人因本埠防疫焚燒華人鋪户事後挪借會館公欵料理賠償事宜此係華人公事無論所控屬實亦理所當爲况查得此事先由衆華 
 
 

Page 2

 
 
商公議而後舉行自與楊大人無干無容查究其餘各欵本委除逐欵細訪正公華商外再於今日當衆查明方得作爲實據鍾宇等旣在欽憲案前禀控則已願歸中國官訊斷矣兹在學堂查訊已格外通融而仍屢抗不到非係情虚卽爲藐玩且禀内有保安局董事張良署名日前本委親到税關面詢張良伊稱並未簽字亦不知情據此情形明是有人揑冐言畢卽將鍾宇等禀詞逐欵讀宣問楊大人有無其事商民數百人無有出而指証者且齊呼楊大人乃好官也李君爰向衆華商婉詞勸勉曰本委切望爾等商民各安生業他日滿載而歸切勿入會爲非自取外人憎惡爾等常謂中國貧弱不堪致被洋人藐視推原其故大都因華人自相仇敵故外人從而輕慢之所謂夫人必自侮而後人侮之也須知爾等父母妻子懸念甚切深恐爾等附名逆會致被株連爾等試一問心何忍若此若謂欲令中國自强且富則開礦築路等事皆所宜爲而學校尤爲富强之根本學校非摭拾陳言腐語乃攷求時務之先聲也外國學堂林列有大學堂中學堂小學堂工藝學堂之分現在中國雖設學堂然尚不多爾等若懷愛國之心則爲商者宜考究商務爲工者宜考究工務爲學者宜考究時務有力者集資設立學堂養育人材以備國家器使則中國必富而且强矣抑大清定鼎以來歴代聖君深仁厚澤愛民如子膏澤頻施凡我庶民務須堅心愛國切勿依附逆黨妄言妄爲則本委之所厚望也 
[竺國藏奸]  
　　南洋新加坡天南新報云巨奸康有爲以檳榔嶼爲逋逃淵藪已數年於兹去歳挈其女同璧作印度之遊現仍窟匿於孟加里省其地絶少華人蹤跡日與黑面虬髯者相往還一個好頭顱聲價十萬金所惜無人過問耳 
[兵船慘劫]  
　　有美商美最時洋行輪船名美順者由長江上游回滬船主某君向人言及華歴本月十六日行至距金陵二十里許遥望金陵江面黑烟羃䍥上蔽雲霄旋聞轟然一聲無異天驚石破及至下關下碇見中國快船名開濟者已碎如虀粉船首沈入江心波濤漭瀁中碎木殘肢漂流盪澜詢之知其事者謂開濟製自英國某廠重二千餘墩船中由管帶以迄水手都二百數十人是日火起於火藥艙以致不可收拾當肇禍之際有一美國兵艦飛馳往救而船中人已同歸於盡無一生者誠非常之慘刼也 
[江西撫憲李勉林中丞叅請整頓贛省丁漕積弊摺]  
　　爲江西丁遭積欠太甚現擬設法整頓以重正供恭摺具陳仰祈聖鑒事竊照江西地丁漕米每年除因災蠲緩外徵完之數總不過七八分合計民欠多至四五十萬從未能照額完足以致歴年度支不敷甚鉅現奉攤派新案賠欵歳需籌解銀一百四十萬兩加以興辦新政造端宏大需費更繁凡有可籌之欵如隨糧捐輸土藥膏捐鹽斤加價整頓釐金裁節糜費等事無不次第舉行幾於智索能　而究能歳獲若干尚難預計將來不敷之數仍必不少丁漕爲國家維正之供紳民踐土食毛睹此時事艱難國用竭匱宜如何踴躍輸將藉圖報効乃輒相率抗欠是誠何心且良民完糧之外尚須隨繳捐輸頑户並正賦不完反熟視而無可如何揆諸事理尤非平允臣督同藩司糧道細查其弊厥有數端江省魚鱗册籍久已無存推收過割悉憑花户自報故有買田而遺糧者有賣糧而留田者有一户分爲數十户者有一族化爲一總户者於穿圖漏甲户無的名則比比皆是龐雜繁亂　征甚難其弊一也通省著名疲玩之區如吉安府屬之永新縣西北兩鄉臨江府屬之新淦縣南康府屬之建昌縣皆係頑梗成風積欠纍纍此外一縣中之一二鄉一鄉中之三五都所在皆有地方官催追稍急輒使婦女出頭滋閙甚至綑差辱官揑造浮言傳布京省希冀淆惑觀聽從前新喻新淦等縣均有奏案各州縣恐獲辦理不善之咎遂不免畏難苟安其弊二也花户旣無的名某户係某人之糧惟書差知之因之句串户丁照其應完糧數私收數成代爲隱蔽花户旣免追呼亦不向索串禁其弊三也至於紳衿包庇錢店攬收流弊尤更僕難盡以致愈欠愈多幾有江河日不之勢若不急圖整頓久必並目前之收數而無之何以爲計臣與司道再三商酌擬定辦法通行各屬督令册書圖差各將本都圖花户的名住址開註推收册内遇有民間分産别户以及初置田業者均曉諭隨時開報分别補列户糧各房每年查造部征册亦照推收册逐户註明庶幾摘催欠户不難按籍而稽刁頑無所閃避其有混淆過甚非清丈不能水落石出者准其禀明妥擬章程先就一二最疲之區澈底清理各州縣政務殷繁或有不能專力於此者許於所屬丞簿巡檢等官並保甲委員及紳士中擇其明曰曉事廉愼自愛之員因地制宜禀派帮辦定以比較之法如能征有起色量其分數各予奬勵並將全額完清之地方由司籌給該處應試士子卷資花紅儻值恭逢恩詔豁免錢糧之年該縣丁漕完納在先無可豁免仍另行奏懇傳旨嘉奬以勉其急公奉上之忱至官吏下鄉催科所需夫馬應通飭由該州縣平餘内給用不得絲毫派累民間尤不准書差藉端滋擾違者罪之惟歴年蒂欠旣多如責令按年照額帶完民力亦有未逮且恐操之過急轉滋藉口擬將光緒二十七八兩年之糧責成如額催完所有從前蔕欠均暫從緩如果辦有成效此後如何分年帶徵或竟奏懇天恩酌量豁免臣再當體察情形據實入告經此次奏明整頓如仍有刁頑之鄉狃於故習抗官毆差糾衆滋事則是怙惡不悛行同化外難再姑容應行查明從嚴懲辦以挽頽風臣明知民間風氣已成安之若素一旦加以銜勒難免嘖有煩言當兹官民交困之秋固未便姑息以容奸亦不敢操切以生事現任布政使柯逢時督糧道劉心源均能認眞辦事不辭勞怨臣惟有隨時督飭實力整頓期收實效是否有當理合會同兩江督臣劉坤一恭摺具陳伏乞皇太后皇上聖鑒訓示謹奏奉硃批著照所擬妥爲辦理仍當隨時體察嚴杜弊端欽此 
　　此摺由本館派赴南昌采訪友人郵請登報側聞江西一省旱潦頻年田榖不登餓殍載道大吏方移粟移民之不暇烏忍悉索誅求我知仁民囊物如中丞者必另籌振恤之方而不忍以催科重民病特國家需用孔亟故不得不將丁漕逐加整頓以期稍裕度支耳幸諒苦心毋騰厥口 
[將星遽隕]  
　　廣州訪事友人云東莞縣巨紳李軍門揚聲束髮從戎累戰皆捷潯州一役厥功尤高朝廷愼重將才擢授廣東陸路提督迨任滿退老林泉訓其嗣君常以愛國忠君爲事四月十二日偶攖小極遽賦仙遊一時夙隸帡幪者同聲悼惜 
[揚州府試二志P ] 
　　揚州訪事友人云本月十五日揚州府石穎生太守考試興化東臺兩縣童生興化首題君子喻於義小人喻於利義東臺首題君子求諸巳小人求諸人義通塲次題君子之道費而隱義是日牌示定於十八日考高郵寳應二州縣童生二十一日考泰州儀徵一州縣童生 
[蘇州院試七志]  
　　姑蘇采訪友人云江蘇提督學政李蔭墀大宗師示期本月十七日考試常熟昭文二縣童生常熟四書題終日而不獲一禽嬖奚反命曰天下之賤工也義昭文四書題一朝而獲十禽嬖奚反命曰天下之良工也義通塲五經題忠信之人可以學禮義 
 
 
] 

Page 3

 
 
[示禁屯積]  
　　鎭江訪事友人云署丹徒縣洪鷺汀大令前因市上米價奇昻示禁屯積嗣以價仍有增無减爰出示續申禁令略謂如再有前項情弊或私運出境一經查獲定予嚴懲至牙户米鋪亦不得任意壟斷以恤民艱 
[衆怒難犯]  
　　福州訪事友人云客有自興化府屬來者言及署仙遊縣知縣王吉人大令因徵收捐欵名目繁多民不聊生譁然而起上月某日竟麕集三四千人擁至縣署摩拳擦掌聲勢洶洶大令親出撫慰僉稱邇來四境亢旱米珠薪桂大老爺不加體恤輙議抽捐小民無可謀生勢將束手待斃不得已來此求恩大令諭以鋪捐畝捐皆出自朝廷旨意各省均已遵辦爾等詎乏天良至此外酒捐糖捐由本邑紳士禀請承辦本縣申詳上憲批准施行此心可告無他爾等豈不能曲諒乎衆聞之相與默然隨請大令詳示各紳士姓名隨奔至其家恣行騷擾各紳士見勢不佳爭先逃避衆遂舉火焚其室頃刻雕雕甍畫棟盡付劫灰傳曰衆怒難犯是之謂乎 
[上海官塲紀事]  
　　出使比國大臣楊誠之星使小駐垃圾橋北行轅出使奥國大臣吳焕其星使假寓英界長發客棧昨日蘇松太兵備道袁海觀觀察次第前往謁見○昨日江蘇候補道孟樂川觀察因事來申赴上海縣署拜會縣主汪瑶庭大令 
[使節來申]  
　　欽命出使奥地利亞國臣吳德章星使由天津乘輪船南下行抵申江就英租界長發棧小駐大約勾留數日卽須握節出洋矣 
[預備平糶]  
　　同仁輔元堂董事曹寄耘出資購取米石擬於日内在西門内劉公祠設局平糶以濟貧民昨已派人赴祠中將房屋灑掃清潔矣 
[謗書難達]  
　　蘇松太兵備道袁海觀觀察以近來時有歹人由郵政局投遞匿名信函任意誣人以圖洩忿因於昨日諭令家丁門役嗣後如有此種函件概不准收 
[花縣延賓]  
　　昨日蘇防左營管帶謝梓卿直刺因公到滬當卽命駕赴上海縣署拜會縣主汪瑶庭大令大令延入花廳煮茗清談移時而别 
[盜犯瘐斃]  
　　前日上海縣獄所禁盜犯陳得青忽患霍亂吐瀉縣主汪瑶庭大令派官醫生前往診治至晚卽倒斃獄中大令得報立卽禀請蘇松太兵備道袁海觀觀察札委寳山縣某大令來申相騐旣而因天時炎熱屍身不便久存攺命上海縣典史趙敬臣少尉伏騐昨日少尉在獄中升坐公案傳訊禁卒邢棟及提牢書官醫等人同供死者係去年行劫野雞墩某信局船貨物之犯前日忽患急痧醫治無效而死少尉飭仵役如法騐明棺殮發壇取具各人切結隨詣道轅禀覆銷差 
[釐卡示諭]  
　　前日本邑吳淞江釐捐局總辦鄧司馬閔行釐捐局總辦周刺史會銜出示張掛卡前曰照得閔行及吳淞江兩卡爲南北兩大道凡在上海裝貨各船如運往杭嘉湖松等處者應由閔卡收捐運赴蘇常鎭太等處者應由吳卡收捐歴經會議遵照各歸各路出示曉諭在案乃近來仍有不肖船户希圖便宜時行繞越不知本總辦等恪守定章認眞整頓諭飭正分各卡一律核實抽收不准稍有减折在各司巡咸知守法奉公焉肯任意濫收致滋斃混爲爾船户計同一報捐何用趨避卽使繞越别卡一經查出仍須退回往返需時轉多周折便宜何在本年三月間有王桂生油船一號四月十一日又有沈竹生油船二號繞走閔卡當時查係無錫溧陽之貨均經飭令退回想爾各船户當共見共聞者也第上海爲各項貨船總匯之區船户衆多誠恐未盡周知合再出示曉諭爲此示仰上海往來蘇浙各交船户人等知悉爾等嗣後裝貨務宜各歸各路投卡報捐本總辦等體恤商艱决不過事苛求倘敢仍蹈前轍任意繞越定即押赴應走之卡從重究罰不稍寛貸其各凛遵毋違切切特示 
[擬併各局]  
　　本邑南市馬路工程局總辦翁子文太守以捕房規模過於狹隘擬卽鳩工攺造禀經蘇松太兵備道袁海觀觀察諭令將租界中洋務局會丈局會捕局以及南市水利局工程局遷歸一處以便辦工太守查得是處並無餘地須向各業主商劃若干大約秋後方可大興工作也 
[查核路燈]  
　　昨日本邑南市馬路工程局總辦翁子文太守飭十六鋪地甲裘鎭查明裏馬路北叚向設路燈共有若干盞造册送呈察核旋由裘甲禀稱小的查得大馬頭内二盞一係籮間夫自置一爲戴元茂號及外鹹瓜街錢業所置其在大東門外吊橋下者由信業自置大馬頭以北裏馬路則由同吉泰及瑞和各置二盞 
[導淫受罰]  
　　周觀文在英界石路公興里開設同益堂藥鋪遍貼招紙出售壯陽不倒丹少年子弟誤購服之往往因而受害事爲捕頭訪聞遣劉沈二包探往購數瓶騐之屬實乃禀請讞員張柄樞司馬飭差將周提案研訊之下劉沈二探呈騐藥數瓶及所貼招紙周供小的係京都人藥爲友人所遺不知犯禁叩求原宥司馬商之美總領事署海副領事官判罰洋銀二百元充保安堂善舉 
[騙捐受懲]  
　　包探倪順泉投英美租界公堂禀稱流氓顧夀卿吳芝雲手持黄紙薄上書太平公醮字樣向各户收捐有王惠堂者顧捐洋銀若干已經付訖旣而顧又向收王怒報由小的拘解請究顧供小的帮同友人收捐建醮以讓疫癘尚乞原情吳供小的在旁勸解實被誤拘司馬判責顧三百板押捕房一月吳訊係無干釋之使去 
[四續分發人員騐看名單]  
　　縣丞春泉正紅漢監生廣東李福鴻山東監生江蘇易郁藻湖北附貢安徽高貽榖湖北監生江西張廷楨湖北監生河南傅汝淦山西監生江蘇楊宣霖湖南廪貢湖北柯韻濤湖北附貢江西王熙庚山東監生湖北黄福頤江西附監安徽黄爲楷安徽廪貢甘肅厲存憲江蘇附監安徽黄序鴻江西監生江蘇朱瑞鏞江蘇增監江西葉懋炎江西監生陜西吳敬廉江西監生廣西王鍇貴州監生四川鄧春雲江西監生湖北兪椿年江蘇監生直隷裘福清江西監生湖北袁家苾安徽附貢湖北鄒鴻儒江西監生甘肅李道鈞安徽監生直隸黄兆頤江西監生江蘇鮑蘭標安徽監生陜西翟維藩安徽監生江西汪雲龍江蘇監生安徽方政樞安徽監生廣東薛秉祿江蘇監生山東嚴肇徵江蘇監生陜西錢沛深安徽監生江蘇吳近仁安徽附監江蘇劉藻棽貴州監生山東盧志古江蘇附貢直隷周文治江蘇附貢安徽兪良楨江西廪貢四川葉良鑑浙江監生福建陸紹瀛浙江監生直隷廖鼎銘河南監生廣西幸彬四川監生廣東鄭一龍浙江監生福建周必恭四川監生河南丁學駿浙江監生廣東趙承彦浙江附貢安徽易孚椿河南監生山東張德權四川監生貴州趙士英浙江供事安徽布照磨陳廷熙福建監生湖北 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　賈趙氏控賈殿雲將伊子寳寳擄去勒令持銀往贖等情前晚縣主汪瑶庭大令升堂研訊地保陳俊卿禀小的家與賈趙氏相距三里耳目難周不知伊子究被何人擄去殿雲供小的在火油棧當工頭此等犯法之事斷不敢爲賈趙氏供本月初八日黎明突有衆流氓擁入小婦人家將兒子寳寳刼去小婦人情急無措欲投案下鳴寃旋有族人賈仁和者向小婦人言爾子現在北蔡鎭爾可速帶洋銀前往贖歸時小婦人僅有洋銀十五元立卽携之而往伊等勒索三十元不得已將十五元先付仁和餘約續付伊等始將寳寳釋回似此無法無天務求重辦寳寳供同族殿雲與小的家積有嫌隙故唆使著名流氓矮精毛毛方建中將小的擄去勒令母親備銀取贖殿雲供小的與寳寳素無仇怨且誼關一本豈有唆使流氓擄人勒贖之事賈趙氏旣稱洋銀交與仁和大約仁和必知細情尚求追究大令著交人保出限五日將仁和交案○前者英美租界公廨讞員張柄樞司馬移解竊犯張阿五至縣請遞解震澤原籍大令當卽備文派差解去旣而震澤縣主某大令查得縣境並無是人因復發回前晚大令提案覆訊張供小的年僅一十有三前在英界拾得遺物被獲到案奉判遞籍家居青浦縣境金澤鎭並非震澤叩求鑒宥大令著卽收押所中聽候另備公文再行遞解○有程愼安程雲卿某茶棧主夥也前因虧欠巨欵被控訊追旋由程渭卿計良臣保出避匿不理前晚大令飭提程計訊追二人同供愼安雲卿現往安徽原籍措資尚求寛限日期以便交案大令著交的實人保出展限十日務將愼安雲卿交到 
[上海巡局紀事]  
　　日前成衣匠倪紀堂在倉橋附近黄振隆烟館内吸烟及出門被傅金生糾人將夾袋内鈔票洋銀十五元攫去控經二十三七鋪巡防局員盛雨村二尹飭卽拘傅研訊判令笞責二百板○整容匠狄洪元扭江連輝至二十三七鋪巡防局訴稱無端滋閙求賜究懲局員盛二尹研訊之下申斥數言然後交人保出○前日二十三七鋪巡防局員盛雨村二尹巡至水神閣左近見張阿囝倚醉胡行因卽帶回研訊判令笞責一百板以儆 
[英美租界晚堂案]  
　　有陸錫榮者不知何許人亦未悉其所操何業前控學徒王桂生違背關書等情讞員張柄樞司馬准之立卽拘王嚴鞫斷令繳還飯食洋銀五十六元取具遵結方准交人保出旣而王多方羅掘僅湊繳洋銀十元尚少四十六元陸屢次迫令保人葛姓嚴傕王貧極不能再措致被葛扭押公堂前晚司馬升堂覆訊王哀求寛限不敢再違司馬震怒之下飭卽管押限三天内一併繳清如敢稍延定提唆訟及阻繳之人一併嚴辦不貸 
[英美租界公堂瑣案]  
　　前者陶朱氏控孫王氏誘拐女孩經讞員張柄樞司馬訊明飭押候提孩質訊昨日包探顧阿六禀稱此孩由孫王氏寄養李蔡氏家小的故將李蔡氏傳案請訊李蔡氏供稱孫王氏自言此孩由伊撫爲螟蛉女欲在小婦人處寄養數日實不知係誘拐而來司馬判將孫王氏鞭背三百下遞回清江原籍李蔡氏責手心一百下女孩交陶朱氏領回○積竊洪順昌竊取馮生元家衣物由包探方長華拘解請究司馬判責五百板○包探米順寳禀稱還俗僧方阿四洪阿四誘拐王阿弟之子福保售與某佛店住持僧爲徒故由小的拘解請究王携子投案伸訴前情司馬查得方洪屢次犯案判各責五百板移送上海縣嚴懲○瞿桂生行竊何裕成家衣物經包探顧阿六拘解請究司馬判責三百板發押捕房二月○顧如增持眞珠三十餘粒往某押店質錢包探劉森堂疑有别情拘解請究顧供詞閃爍其妻李氏投案供稱珠係女兒之物現因兒子患病囑丈夫持往質錢司馬將珠給李氏領去○包探趙銀河禀稱某西人扭細崽王阿土至捕房稱被竊鈔票洋銀七十元是以捕頭令小的解案請究王供主人積欠工貲前日遇諸提籃橋相與口角並無竊取洋銀之事洋人供稱日前商人解衣沐浴時袋内有鈔票洋銀七十元被王竊去至工貲祇欠十六天司馬飭將王押候查明再訊 
[法租界公堂瑣案]  
　　賊犯李金桂馬林甫潛入寄居城内邑廟後園之某姓家竊得金戒指銀質對時表及眼鏡等物携至租界中某押鋪銷贓經包探拘解至案讞員杜枝園大令商之法總領事署費繙譯官判各枷一個月責五百板○八仙橋硝皮作夥王阿根行竊羊皮十張經包探拘解至案作主許桂生投案領贓王認竊不諱大令判責三百板贓給還失主○殷長福前控張松林欠洋銀五十五元六角經大令訊供押追昨日提案覆訊著交人保出理處如無保人押候嚴比○張濟廷控忻寳元私收客帳盜賣生財共欠洋銀三百三十餘元大令訊取口供交保理處迄今逾限已久置之不理張遂投案求追旣而又有王阿全者以忻冐充洋關司事騙去洋銀八十元具禀附控昨日大令著保人將忻交案保人禀求退保大令准之著將忻押候比究○昨日　鹹貨店混售腐敗海帶經捕頭查悉以現當疫癘繁興此等不潔之物最易禍人倩人拘案請究大令判罰洋銀二十元○藍學桂前控吳王氏張坤茂誘拐女孩大令訊得牽涉湯明王限令交案迄未尋交昨日提案覆訊准卽交人保出速將湯交到以憑懲辦○偷兒王阿寳姚桂堂行竊衣服三件當十銅圓數十枚經包探拘獲解案大令判各責二百板○偷兒潘阿桂陳阿四周阿四行竊衣服及銀質對時表等物經包探拘獲解案大令判各責二百板 
[美租界捕房紀事]  
　　虹口流氓金歡歡屢次犯案訪拿未獲昨日包探朱桂生遇諸漢碧禮路奮力拘住在身畔搜出利刀一柄因卽解入捕房捕頭令押候解送公堂禀請讞員張柄樞司馬懲辦○昨晨小竊張阿其混入虹口某姓家竊取布衣數件旋被包探倪順泉查獲解入捕房捕頭令候解送公堂禀請訊究 
[邗江官報]  
　　五月初三日泰關黎分轉公幹到揚分發知事吳鹺尹道宏禀到初四日吕鹺尉桂芬委解南京餉起程初五日各官商禀賀初六日沈分轉元龍辭回孔涵卡沈鹺尹宗畡辭赴湘岸聽差初七日姚分轉近愷回姜埝卡丁分轉乃鎔回高寳卡均禀辭初八日方鹺尹效忠禀奉棧憲委運滁來全北鹽初九日何鹺尹乃升姚鹺尹玉成同銷北鹽差初十日泰壩黎分轉禀辭張分轉芳蘅由通泰差次來揚馬鹺尹長源辭赴泰州南門差十一日成鹺尹邦藩銷押運北鹽差汪鹺尹炳端禀奉棧委滁來全鹽十二日甘分轉樹勳到揚吕鹺尉桂芬銷南京餉差成鹺尹邦藩又奉委北鹽行運差 
[上海虹口元濟善堂經收四月分捐清單]  
　　唐傑臣月捐洋十元陳可良翁醉樓二户各四元黄薰南義成號陳鴈初錦章號四户各二元永增祥萬順曁鉅昌隆三户各一元李珊記興昌祥燧夀號長和號元昌號五户各六角聚昌號寳昌號寳興號源泰號生昌號順興源恆昌號利亨號同春祥成昶利恆裕昌十一户各四角杏花樓正二三四月分一元二角洗烴珊正二三四月梁日三惜字捐四元共收洋四十三元六角 
[上海虹口元濟善堂經收三四月分一文愿清單]  
　　陳鴈記每月五十愿王岐記三十愿梁日三念五愿禮和帳房念愿華榮和怡珍居戚益齋潤德堂鄭勤脩堂剿翰齋巢金氏七户各十願致寳長七願至義居六願守拙子湧幢氏各二願華榮昌五願靜慮居二願筆唎帳房張銳清各四願邵春榮二願陸夀生三願禮發押三願李芹香一願張雯波謝烈卿各二願窶樂氏一願黄式章五願同源茂二願翁頌記吳梅生葉梅生林步瀛姚啓祥梁泮記吳樞垣鄭鴻賓江蓉清李敬普蔡序記尹伯欽曹瑞鍾梁作舟梁藥記陳楚　陳森齡十七户各三願鄭思永三十愿樂安主人四願陳金堂二願馬錦章鮑性安范德倍費華庭陳耀宗費林勉肖子七户各一願朱蘭記金公遠堂貽德堂北才竹堂三　堂五户各二願共計三百五十二願共錢二十一千百廿文何麗初王禮堂鄭梅庭各五願正二三月分錢一千三百五洗　王　勳各三願正二三月共錢五百四譚始端二願正 
 
 

Page 10

 
 
二三月分百八十文富貴樓吉羊軒各十願任春元願田和向翁阿願金阿根黄阿新虞阿順沈榮山龔巧生童桂榮邱阿陶周阿裕馮錫記陶小山龔靜川范廷桂余阿裕翁培裕虞南陽金阿六葉阿桂譚阿寳劉德寳葉阿安徐新寳周阿福廿五户各一願吳阿福五願四月分共錢一千五百文九章號不計願洋一元二湯鴻賓六角老升和十角洽盛恆二角錢仲厚四角林昭蕃羅子敬葛永泉唐藻記吳雄記五户各二角積善堂二角麥羲居佘明三二户恤嫠各錢一千二百文通共收錢二十七千九十文洋五員六角 
 
 
 

Page 11

 
 
   
 
 

Page 12

 
 
   
 
