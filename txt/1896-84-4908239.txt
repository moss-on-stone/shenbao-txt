# 1896 - 84 - 4908239

 

Page 1

 
 
[勸輸湖南振捐啓] [  申報館恊振所拜手]  
　　湘省自甲午秋迄今旱災甚重小民蕩析離居至去秋雨雪交加其苦更難言述長沙寶慶衡十數州縣災民毎茹草咽糠此種情形眞足令銕人洎下本館隨諸君子後籌辦賑務已歴有年斷不敢畏難苟安半途而廢爲此不辭况瘁大聲疾呼惟望宇内仁人同深惻隠各傾囊槖以濟艱難一俟集腋成裘卽當解往散給爲諸君子廣種福田也肅此佈陳伏維德鑒 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　　三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋　　○徐霞客　　碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移　中報館帳房可　此佈 
[閱初十日報紀頑耍肇禍事推論喪儀之非禮]  
　　本月初十日申報有頑耍肇禍一則其詞則述安慶訪事人函云前月廿間有某姓家作釘鐺會在藥王廟前隙地焚化冥鏹並冥屋數幢當舉火時僧道敲金戞玉頗爲熱鬧一時附近孩童羣來觀玩有剃髮匠某甲之子年弱冠忽將某乙數齡之子向火一推以爲頑耍耳不意乙子仆跌火内經入搶救業已頭焦額爛登時泡腫眉目不分孩父兄聞信赶全痛哭流涕向甲理論甲卽備藥敷治一面責子慰乙乙謂權且將子帶回調治倘有不測惟甲是問然未知能愈否報紀此事所以警兒嬉也甲子年已弱冠猶有童心不知凡戲無益以致肇此意外之禍幾釀人命此固由甲平日失教之過然推原禍始則某姓家之崇信僧道亦不得爲無罪焉夫所謂釘鐺會者不知其會何若第觀其用僧道焚化冥鏹冥屋大約卽誦經禮懴之事如滬上所謂做功德者中國此等風氣到處皆然且匪自今始也慨自孔子没而微言絶七十子之徒死而大義乖不百年間楊朱墨翟之言盈天下孟子起而闢之楊墨之燄雖衰而楊墨之餘毒至今未息蓋由楊墨變而爲二氏道家之清凈無爲卽楊氏爲我之旨也釋家之慈悲普濟卽墨氏兼愛之旨也自漢明帝金人入夢白馬渡江而佛教始興厥後張角之徒託於天師張道陵之裔則道教亦興於漢時迨六朝時達摩折葦渡江蕭梁四百八十寺迄今遺跡猶徧江左唐高祖自謂李老君之後則唐初最重道教至開元時猶然及中葉以後轉崇釋氏憲宗迎佛骨士大夫翕然從之雖以昌黎之大聲疾呼而其害未已二氏之徒綿延弗絶以迄於今今之爲道者不復知有清凈無爲矣今之爲釋者不復知有慈悲普濟矣惟藉福田利益之說以乞布施斂經懴超度之資以果口腹無如世俗之人信之奉之至於喪中一切功德所費尤鉅近代儒宗駁斥之詞亦旣詳盡兹不勦說惟思子路問事鬼神子曰未知事人焉能事鬼敢問死曰未知生焉知死是非聖人之諱言鬼與死也其意蓋謂人鬼同途死生一理能事人卽能事鬼能知生卽能知死凡喪家之所以用僧道者以其經懴之力能超度夫亡者也而亡者之須超度則以生前有罪孽故也姑弗論亡者之未必皆有罪孽借曰有之死而負罪於隂曹與生時對簿公庭等耳陽世治獄律有輕重輕罪可以納贖减等若罹重辟雖遇恩赦不得援免况隂律尤嚴於陽律而謂罪無輕重一概可以超度有是理乎卽以輕罪而論陽律納贖量罰資財而又必具改過自新之結方准减釋未聞高呼長官之稱謂朗誦國家之典章卽可寛其旣往者而謂隂曹治罪可以誦經禮懴邀免又有是理乎而况誦之禮之者並非出自本犯之口亦非出於子孫之口悉由秃奴鼠輩之隨意胡謅乎至於冥鏹冥屋原本昔人明器之意事死如事生亦未始非孝子仁人所當出特近世踵事增華有一屋之資費至數十千錢者是亦不可以已乎自各省開辦賑務以來二十餘年毎見有移經懴資以作善舉者一轉移間可期錢不虚糜事皆求實雖釋道兩家因此毎歲各少若干進益亦未嘗敢昌言以辨其非何則是非者至當不易之理非可以巧言亂也如安慶某姓家者倘能早知此意豈不弭禍於無形竊願凡有喪者之家以此爲前車之鑒焉可 
[本館接奉電音]  
　　昨日清晨京電傳來上諭一道敬謹譯登○本月十三日奉上諭長蘆鹽運使員缺著李興銳補授欽此 
[珠海春濤]  
　　廣東訪事友云城内雙門底陳李濟蠟丸店創始於順治年間迄今已歴二百餘載方良藥美服食者大獲奇功遠近知名爭相購取毎年獲利數逾巨萬店東陳李兩姓子弟皆賴該店養活不耕不讀凍餒無憂但驕侈性成揮金如土店中資本竟被支取一空無米難炊勢將倒閉兹聞擬召人接辦訂以六十年爲期取回價銀四十萬兩刻下已有大腹賈願備足此價承受云噫祖宗艱難而創之子孫放縱而敗之聞者莫不代爲歎惜也○學憲惲次遠文宗本擬日内起程赴高廉雷瓊等屬巡試遵海南下先試瓊州乃昨接瓊州府張太守來電云該處時疫流行士子皆已走避一時恐難齊集禀請學憲暫緩行旌學憲見所禀係屬實情俯如所請現聞清節後始行起節云○學秀書院初二日甄别生題子曰事君敬其事兩章童題有伊尹之志詩題賦得鵲聲穿樹喜新晴得晴字越華書院初四日甄别生題吾聞觀近臣以其所爲主觀遠臣以其所主量題我知其不爲　也詩題賦得好語似珠穿一一得珠字兩書院應考者皆三千餘人濟濟人才於斯爲盛矣○臬憲衙門自升任張方伯卷進藩署後卽經南番兩邑宰雇匠興修鳩工庀材大興土木現在工程已一律報竣輝煌奪目氣象一新臬憲魁文農廉訪涓吉於初九日喬遷入署云○水師提督鄭心泉軍門日前政體違和頗覺沈重官紳士庶咸代抱杞憂兹幸天相吉人喜占勿藥刻下已能扶杖出營照常辦事於是紳民之倚作長城者莫不轉憂爲喜額手稱慶云○前任浙江學政藩嶧琴學士之女公子與十二甫黄姓聨婚黄姓係南海平地鄉人素稱巨富初四日親迎吉期學士於初二日先將奩物送往壻家大小凡數十擡沿路觀者如堵莫不嘖嘖稱羡○省中各營練兵前經奉到部文飭令裁三留七以節餉糈督憲譚文帥以營兵有保衛地方之責關繫甚重未敢獨行已見輕議更張兹聞擬俟新任撫憲許仙屏中丞到任後商辦○高廉欽道雷觀察其達現因有要公禀商督憲昨日經已到省暫假華寗里晉升公館小駐襜帷除赴督轅禀見外並向各衙門投刺拜見各憲皆如禮答拜 
 
 

Page 2

 
 
[蘇垣火警]  
　　姑蘇訪事友云胥門内來遠橋堍某肉鋪本地人某甲所開十餘年來生涯不惡中性喜狹邪游與西善長巷某姓女姘識不住店者常八九鋪夥四人無人管束亦不能恪守店規本月十一夜晚炊旣罷甲又至所好處住宿夥伴卽邀集友人數輩圑坐作牧猪奴戲時某夥已登樓假寐聞呼么喝六之聲不覺身手俱癢當亦一躍而起下樓入局不料牀前所點之洋油燈未曾吹息不知如何發翻延及牀帳霎時間烈烈轟轟冒穿屋項而鋪中人正在樓下酣賭猶未之覺也適巡街者擊柝經過瞥見火光當卽鳴鉦呼喊時已四鼓鋪戸居民咸在黑甜鄉栩栩然效莊周之夢蝶是以赴救者一時未能畢集幸附近水龍一聞警報卽星馳電掣而至吸水噴澆得以漸漸救息僅焚去該鋪房屋四幢左右鄰皆未殃及該鋪所豢剛鬣公二十四頭亦被祝融氏如數收去當火盛時聞遠鄰馬姓家東樓窓瞭見屋頂有一紅衣老者站立火中逾時向西而去火亦遂滅此雖不經之語亦姑妄言之姑妄聽之耳 
[幸未成災]  
　　金陵城内外多用蘆柴以供煁灶毎當蘆柴上市之時均由水西門外柴院收買囤積一望悉如山阜幸該院均設在平曠地方雖四圍左右半係客民搭蓋草棚居住然皆挑柴戸也初八日晚炊時候張姓草棚失愼火勢冒穿屋頂經挑柴夥黨爲之極力波水灌息僅燬去草屋一間焚斃剛鬣君兩頭並未殃及院中柴草亦云幸矣 
[武漢天時]  
　　據訪事人函云鄂省自本月初二三日春陽過燥十分酷熱居民咸舍裘而御棉斗室靜坐猶覺汗涔涔欲出不出說者謂熱極風生此爲作變初四之夕封家姨果然颷輪下降千山萬壑捲地有聲初五早晨細雨如絲雜以冰雹鴛鴦瓦上戞玉敲金誠韵事也初六日則寒氣襲人倚欄四望手足如冰大有釀雪之意不須臾果然六出花飛搓棉扯絮旋落旋消入夜豐隆君轟轟而至霹靂一聲山震岳撼初七晨嫩陽微照倐忽間又隂雲四合令人對景增愁春無三日晴信然至初八辰刻天始開晴一抺陽光普照大千世界矣聞初四夜漢陽江中覆舟數號且有淹斃者亦慘矣哉 
[南臺市語]  
　　福建訪事人函云閩中産米無多向藉溪海源源接濟前數年時省垣米價昻貴民不聊生螺江陳伯潛閣學禀請前督憲卞頌臣制軍開倉平糶時官中則由現任浙江藩憲前鹽道龍仁階方伯督率平星丞司馬高虞臣少尹十餘員會同陳閣學曁葉恂予山長諸紳士等駐局辦理章程嚴肅民間稱便一時弊絶風清遠近窮民均沾普惠目下閩米比前更貴游民之衆比前不止倍蓰議者僉以米價之貴由於奸商之屯積無賴之徒難保不藉端而滋生事變伯潛閣學爲桑梓起見現邀集省紳同赴督轅陳請開倉平糶督憲邊帥批其禀尾略云米價日昻民間嗷嗷待哺雖經派輪赶辦誠恐緩不濟急所請開倉平糶本部堂早經籌及應卽提前舉辦仰閩省善後局司道迅速議詳並委廉幹之員卽日赴倉監糶務須查照章程認眞妥辦毋使米商包買以期事有實濟切切呈發仍繳○督辦善後通商局務許觀察與厦門道周觀察係至親姻婭聞已禀明援例廻避督憲亦允爲之據情咨部云○南臺賭風現已稍殺良由保甲局大小委員不收規費所致故賭徒不敢以身試法聞前日局員舒衡甫司馬查知過橋北館尙有賭場林立督帶勇丁不動聲色前往拿捕三人回署一時摴蒱之徒相率毛髮悚然○福州閩安稅關委員劉樵文司馬錫渠接辦以來認眞整頓往收十分起色所屬橋頭分關有司事陳戟甫年輕性躁去臘因巡西翁煥章偶爾離關以致有木頭幾根闖過關門未及征稅陳大加呵斥并回明司馬當將翁革退嗣經司事爲翁不平僉云所漏不過數十文似此細故并非舞弊戒飭則可開其地方未免罰之過重力爲解鈴司馬忠厚和平遂准所谖旋卽飭令回關以供驅策 
[吏部奏稿]  
　　吏部謹奏爲遵旨議奏事内閣抄出降二級留任又降二級留任山東巡撫李秉衡奏稱竊查前撫臣福潤奏保續挑小清河出力員紳一案前奉部駁挑濬河道係屬應辦之件不准保奬且未奉有准其酌保諭旨而請奬至一百八十餘員多係免補本班其咨部銜名又係陸續開送未免漫無限制所請應毋庸議等因光緒二十年二月十七日具奏奉旨依議欽此當經前撫臣欽遵轉飭删减改奬詳候核辦在案兹據督辦山東小清河工程前登萊青道調任直隷津海關道盛宣懷詳稱東省小清河爲十餘州縣水利民田所關壅遏爲患幾無安歲迭經南省義紳勸捐濬辦於光緒十九年九月全工告竣所有籌辦情形業經前撫臣張躍福潤先後具奏並聲明出力員紳不動絲毫帑項請於事竣後擇尤酌保以昭激勸兩奉硃批著照所請該部知道欽此部臣以挑濬河道係屬應辦之件不准保奬議駁自係爲核實保舉起見惟該員紳等並無地方之責請於事後擇尤酌保曾經兩奉硃批允准似與部駁情節稍有區别且查光緒十二年前撫臣陳土薠奏保挑濬小清河出力各員請奬經部核准有案此次事同一律今再遵飭删减照尋常勞績酌擬彚保等情並開造履歴清册呈請奏咨前來臣查小清河工鉅費繁皆係勸捐辦理在工員紳分督挑濬歴時三載均屬有爲出力復加删减委無冒濫謹繕具彚保清單恭呈御覽仍懇天恩俯准照擬給奬以昭激勸等因光緒二十一年七月廿五日奉硃批吏部議奏單併發欽此欽遵鈔出到部臣等查此案前據調任撫臣福潤奏請奬叙當經查照定章挑濬河道係屬地方應辦事件不准請奬奏駁在案兹據該撫李秉衡核减改議援照前撫臣陳士杰奏請成案開單列保且聲稱在事出力各員並無地方之責等語尙係實在情形似未便没其微勞惟查光緒十三年四月臣部議覆前任山東巡撫陳士杰奏奬挑挖小清河一案所保人數僅祇十二員名又光緒二十年十月山東巡撫李秉衡奏定東省河工防護搶險各員核實奬叙毎年以四十員爲限　案雖謂復加删減委無冒濫但尙有九十餘員之多不惟與所援成案不同卽撥以該撫循名責實之意亦未能合相應請旨飭下山東撫臣從嚴核减切實聲明並如何酌定保固年限分别勸懲之處一併詳細覆奏再行辦理謹將臣等遵旨議奏緣由繕摺具奏伏乞皇上聖鑒訓示遵行謹奏又片再前據山東巡撫李秉衡奏保光緒十九二十兩年黄河搶險出力請奬一摺清單内候補知州劉其偉蔣楷二員均請補缺後以知府用當經臣部查該二員係屬越級保升核與定章不符應令另核奏明請奬於光緒二十一年八月十九日具奏知照在案今據該撫奏稱查劉其偉等原請旣與定章不符自應另行改奬應請將候補知州劉其偉蔣楷均改爲候補缺後以直隷州知州補用等因於光緒二十一年十二月十二日奉硃批吏部議奏欽此欽遵抄出到部臣等查劉其偉蔣楷二員此次改請奬叙均核與定章相符應請照准所有臣等遵議緣由理合附片具奏 
[武林近事]  
　　節近清明兒童爭放風筝亦不知不職時一樂事也相傳此事昉於梁武帝在台城被侯景所圍特造此以速外援者後人遂效爲之以清明前多羊角風可以扶摇而上故兒童相率迎風施放仰望空際恍惚如天半朱霞雲中白鶴者皆是也不意往往肇禍昨據杭垣訪事人函云城内棚橋地方有土山一座高約三四丈俗名狗兒山本月初四日天氣晴和有頑童四人携一美人風筝在彼爭試高下是日東風大作鷂線放盡而風力愈狂一時不能收下一吳姓童年最長約十六七歲兩手持線線忽爲封姨截斷吳猝不及防遂致傾跌頭獨於石血流滿面他童急告諸其家隨命人舁之而歸聞所傷甚重未識能保全性命否耶○又横河橋地方某酒店於本月初四日有紳衿子弟數人在彼豪飲某公子者住居左近素行不端該處一帶店鋪無不深受其累去年欠該酒店錢數千文向之索取避而不見是日適同在座店主人以其尋而不獲今自夾因向索欠公子含羞成怒立將盤碗飛擲同飲諸人亦皆沈醉不免助紂爲虐頃刻之間之將店中所有什物打毁一空隣居店面之人前來相勸被其遷怒大衆心雖不服畏其勢焰不敢與爭相率罷市者七十四家一面聨名備具公禀請邑尊踏看現經有人出爲調處未識如何了結也 
 
 

Page 3

 
 
[鴛湖棹歌]  
　　據訪事人云本月初五日清晨隂雲四佈大雨傾盆雷聲大作電光閃射約一時許始停點迨初更後又復雷雨夜半始止初六日仍隂晴不定入晚二鼓又雨兼以雪珠飛濺初七日午後雪花飄舞入晚卽止寒冷不减三冬然聞雷則入春以來此爲初次○石門縣近日民間忽各置龍燈馬燈以及各式獅魚花籃等燈並將童子扮成諸戲劇不止一起各爭巧妙毎晚遊行街市十色五光如入不夜之城又有鰲山檯閣等故事均以童子裝扮令人可愛毎到文武各署以及紳富之家均頒給賞封紅男緑女結隊往觀異常熱閙 
[縣試初覆]  
　　兹據嘉興訪事人函稱嘉秀兩縣縣試已於初五日招覆初七日出榜今又示期初八日二覆矣所有初覆題目照錄於左嘉興初覆頭題去兵次經題弧矢之利以威天下詩題賦得漢祖歌風得風字五言六韻秀水初覆頭題無勇也孔子謂季氏次經題薄采其芹詩題賦得下筆春蠶食葉聲得蠶字五言六韻 
[姑妄言之]  
　　天津采訪友人云北方風俗毎届歲除無論貧富均煮餑餑以餉家人婦子無則以爲闕典餑餑卽水餃實以猪羊肉或竟素而不葷然歲除之夕變幻多端所煮餑餑間或葷者易而爲素或素者易而爲葷所最奇者能自有之無由多而少咸謂係五大家游戲神通之所致五大家者卽南方五通之類家家供奉維虔意者其妖由人興歟紫竹林人王某於歲朝清供裹素餑餑比及下廚而强半已歸烏有家人互相駭異只得以見怪不怪了之比塡倉日得之於饅頭缸内津人度歲例以白麫蒸作饅頭精而且貴不特以備饔飱並餉客來不速者塡倉爲正月二十五日預於隔夜以灰範地形如楮栳上交十字作困壓以五榖或錢文其灰一任飄揚午前不掃所盛糧食器皿亦置五榖從同是殆千倉萬箱預祝豐年之意也是日王於缸内清理饅頭擬壓五榖詎料所失餑餑得之於最下層一一排列如滿月形而稜角全無興觚不觚之歎矣嘻其爲得諸謡傳歟抑竟實有其事歟請還問之說鬼之東坡 
[相節啓行]  
　　出使俄國大臣李傅相訂期起節各情已紀前報昨日鐘鳴二下駐滬各營兵勇列隊江干俄而本埠道營廳縣及印委各員先後蒞止咸登傅相所乘之法公司小輪船稍憇各國領事繙譯皆坐馬車至碼頭恭送法捕房克總巡親蒞碼頭偕謝副捕頭戎服佩刀率領通班西捕擎槍鵠立又諭各控帶領探夥分投彈壓至鐘鳴四下傅相由行轅起節排齊全副儀仗坐緑呢大轎至碼頭降輿各官員跪接道左傅相及兩公子卽登公司小火輪其餘隨帶各員爲兵部候補主事于式枚氓名海關道羅豐祿分省補用道塔克什納候補知府聨芳候補知府林怡游候補同知薛邦龢直隷候補知縣柏斌直隷候補縣丞麥信堅北河試用縣丞張柳分省試用縣丞洪冀昌分坐普濟輪船同時開駛臨行時各勇兵開放排鎗聲若貫珠各兵輪及捕江所泊之各砲艇皆升砲致敬各營兵見輪船開駛咸整隊而歸各官員亦鳴騶回署 
[會示照登]  
　　欽加運同銜新委署江蘇松江府海防分府葉欽加鹽運使銜特用府江蘇上海縣正堂黄爲抄札曉諭事案奉署南洋大臣張札開照得前因上海吳淞等處新漲灘地輙被鄉棍地保侵佔盜賣致碍大局所關甚鉅先經札飭上海道督同葉丞大莊會同上海寶山兩縣認眞清理按照時值核實變價撥湊要需富將現辦情形奏明在案查淞滬兩處可清之地尙屬不少且此案旣經奏明斷不能含糊中輟除札委黄道憲總辦並分行外合亟札飭等因奉此查此次遵諭清理灘地係專指無糧欠荒官地而言與有單執業者並不相涉除將隨時清出久未報升官地枵勘釘界禀明道憲督辦局憲核示辦理外合行出示曉諭俾使執業各珠週知仰卽一體遵照特示 
[飭查火油]  
　　美商美孚洋行出售地富牌煤油素有聲明現有華商暗將劣醜之油裝入地富牌箱内俾使魚目混珠希圖厚利兹經該美商禀明美領事佑尼干君先行照會英公廨出示禁止在案現又照會江海關道黄幼農觀察札飭上海縣出示嚴禁城廂内外一體查辦矣 
[訊明充甲]  
　　前有黄昌莫榮二人投縣具詞禀稱本城十鋪地甲張仁年幼公事倩人代辦是以投案求充黄大令准詞提案訊明核奪當經委員曹明府升坐花廳提齊訊核十鋪地甲張仁供稱小的乳名張阿高年廿八歲前充之張勝是小的之叔乃二房内小的是大房應立於叔父張勝爲子張勝故後由小的禀明接充蒙恩准充卯名張仁辦事至今未敢疎忽亦無倩人代替情事惟雇用副甲帮同辦公求明鑒黄昌供小的向在案下差夥辦事謹愼求恩准充十鋪地甲莫榮供亦相同亦求願充地甲明府衡情之下前甲張勝故後胞姪張仁接辦尙在情理之中飭令認眞辦公毋庸另充一併飭退 
[英廨早堂]  
　　何芳品串同醫生周雲章在密勒路賃屋由三井洋行保險放火圖得保銀一案迭記報章昨晨經竇倪祗包探將周雲章王子梅何阿元余生初等一千人解案請爲覆訊並禀何芳品何子良二人業已逃逸無蹤惟周雲章則仍在捕房供認與何同謀事成之後可分潤銀二百兩當放火時係由二何將棉絮浸透火油然火焚燒等語曾經錄有供單一紙呈電王子梅供寗波人向爲錢莊生理上月二十八口清晨在一枝春吃早茶當時何阿元亦同肆吃茶言及家中被火幸喜保險可以索賠托小的代至三井保險行報知被火情由不料甫至三井卽有竇包探將小的送入捕房至於放火之事小的實不知曉叩求明察何阿元供是芳品之弟子良之兄業已分居伊等所爲之事小的一概不知求鑒余生初供在保險行兠攬生意周雲章托小的代保火險其家中物件曾引洋東往看以後如何放火實不知情等語旋有各保險行執事來案申明稱各行均曾賠過何芳品等保險銀兩或一千兩或八百兩不等内中惟周雲章亦曾到巴勒行收過保險銀一千兩伊等慣爲此項昧良之事害人不淺務求重辦以儆效尤别駕據情商之薩副領事然後判將周雲章王子梅何阿元余生初四人各交捕房管押三年毎於六個月内帶案笞責一百板以示懲儆○包探陳阿九禀稱陳莫錦在洋人愛實處爲出店昨日竊取奶油三瓶寄存何阿春處由小的緝獲送究愛實投案申訴前情質之陳莫錦認竊不諱何阿春因不知是竊贓故敢受寄求鑒别駕判將陳押兩禮拜何押一禮拜○包探黄四福禀稱洋人大羅司馬房内失去絨毯一條疑係馬夫陸金發徐英男將喜子等所竊報知捕房由小的往查惟該洋人處馬夫約有一百餘人難以詳查惟現在洋人因事未到别駕以該洋人疑竊無憑一併斥釋○包探孔阿才禀稱昨有張文才與夏文茂在路口角由捕拘入捕房送案請究夏文才供有妻子被張拐買等情張則謂伊妻現在榮錦里買娼夏曾得洋九十餘元由某某等爲中别駕判令一併押候過堂訊核○過犯朱福生前因竊物曾經押在捕房六個月今甫滿期出外又竊沈金林家布衣二件由包探范進才緝獲人贓送究沈金林投案領贓質之朱福生認竊不諱惟求恩典别駕判笞一百板再押捕房六個月○包探張阿五禀稱陳鳳林借居陳小寶所開客棧内竊取棧中布被兩條報捕後由小的緝獲人贓送究陳小寶投案領贓質之陳鳳林供因窮苦不堪無奈行竊求恩别駕判笞一百板○陸寶生不知何許人前與在虹口被流氓陳金發喚令出外拖至燮昌自來火廠左近忽有葉阿桂孫鳳岐石妙發等二十餘人扭住兇毆致陸身受重傷當由伊妻某氏投報捕房由包探施奎江將陳金發葉阿桂孫鳳岐石妙發及刺刀一　拘獲送究陸妻投案稱丈夫被毆頭髮亦被拉脫許多務求究辦質之陳等供詞含混别駕以陸旣受傷著一併送縣呈騐 
[法捕房瑣事]  
　　吉祥街泰和齋帽子店飯司某甲至義泰肉莊買肉適有某乙失洋一元疑甲所竊扭送捕房捕頭以控竊無憑着將甲交保出外○法馬路石順昌米店分設南市與某米店往來被欠洋四百餘元分文不付將欠主扭送捕房捕頭着交保出外理處○昨有虹口銅匠至寶心園烟館開燈向值堂人借錢五十連烟鈔共計五百餘文囊内空空分文不付爲值堂人扭送捕房捕頭着押交烟資釋出○戲館街某姓花烟館遷移時將雜物堆積滿街巡街捕喝阻不理致被拘入捕房捕頭命管押一宵釋出○大方棧寓客雇坐馬車至法界爲巡街捕查悉漏捐欲將馬車扣住被馬車夫乘間脫逃向客查問知在英界浙江里馬車行雇來回報捕房飭探恊同英包探查問亦無英界照會乃將車行主拘 
 
 

Page 4

 
 
入捕房昨日已解英廨罰鍰候移送法捕房辦理 
[美捕房紀事]  
　　偷兒朱銀堂昨晨在密勒路某姓家圖竊經包探張阿五緝獲解入捕房捕頭詰問之下供出曾竊百老匯路第三百四十七號門牌某烟間内烟鎗一枝押候解送英公堂訊辦○昨晨有甲乙二偷兒由吳淞路吳淞弄内某姓家竊取水烟袋一枝持至天潼路某押店求質經二百六十三號華捕查獲解入捕房捕頭令押候倩包探施奎江查明送廨訊究○前日下午西人某甲乘坐馬車至百老匯路提籃橋相近因事棄車道傍往某洋房而去適江北人某乙拖東洋車一輛如飛奔至偶不經心致將馬車撞壞西人將乙車扣住喚四百四十四號華捕拘至捕房捕頭令將東洋車存儲捕房俟繳修費再領○前晚六點三刻鐘裏虹口寶昌繅絲棧放工棧内女工成羣結隊一擁而出流氓某甲邀截戸外任意調笑諸女工怒甚喚四百四十七號華捕拘至捕房禁押○狎客陳全全前日下午由英界寶大馬車行雇坐四輪馬車往北至美界北河南路其速如飛致將某號東洋車撞壞經八十六號印捕將陳拘入捕房捕頭判罰洋銀一元五角給東洋車修費 
[良醫濟世]  
　　沈錫之先生滬上之名醫也著手成春名布遐邇無待贅述兹敝堂施醫給藥毎日求診者五六百號交至夏秋毎日千餘號沉病不一今承沈君抱和緩之妙術具濟世之婆心於敝堂求醫者有疑難雜症由堂給票就沈君施診領方藥仍敝堂照給使貧黎抱深疴而無向隅之憾庶幾仁壽同登春臺共躋福造蒼生可欽可佩不爲良相願爲良醫其沈君之謂乎敬請登報布告公鑒上海六馬路仁濟善堂董事施善昌等謹啓 
[鉅欵救災]  
　　恊同慶票號交到行安堂來函萱盛堂慶節堂合嘉堂共助賑洋三百十元敝堂施醫給藥一文愿洋十九元四角囑爲彚　濟急速拯災黎云云當此湖南遍地鴻嗷望救情殷刻不待緩乃蒙大君子慨發慈悲鉅欵遥頒輸救命之銀錢種眼前之功德行見芝蘭挺秀玉樹聨輝福報靡涯敝同人祗領之下謹代災黎叩祝萬家生佛請登報章特申謝悃上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣事二則]  
　　本縣昨准新閘巡防局　員藍懋如二尹函送流氓郭維達一名到縣函開郭在新閘雖係賣甘蔗爲生然性情暴横毎　滋閙現在炎昌自來火行門前行兇滋鬧合行移送氷案請訊究懲等由值日差禀明黄大令奉諭看管候堂訊嚴究○陳清海昨日扭熊竹貴　上海縣署喊控禀稱角洋七十元久假不歸屢次爽約求請訊追等情值日差詢明情由入内禀明黄大令亦奉看管候訊 
[英晚堂案]  
　　　　人謝文桂控郭升發捐騙伊妻羅氏潛逃等情前晚由屠别駕提訊謝供小的向在治下推水車爲業妻子羅氏日　街坊縫級餬口詎有　　　業之郭升發時至小的家中向妻子調笑業經小的撞破斥之不料郭藉此懷恨於心日前乘小的外出之時竟將　子誘拐藏匿小的本不　　空誣指現有朋友梁榮章目覩情形爲此邀同投案求恩訊究梁供小的向帮謝文桂推駕水車小的確知謝妻羅　與郭私下通姦此次又目覩郭與羅氏在路同行情形詭秘今羅氏忽然走失不知去向現由謝邀同小的投案作證不敢妄誣郭供江北人向　水車度日日前有素不認識之縫窮婦人羅氏經過門首小的適有舊衣一件囑其帶回家中修理詎該氏竟一去不來繼而小的尋見羅氏向　舊衣其實並無私下通姦以及拐逃情事乞求明察以伸寃誣别駕以供詞各執無從懸揣判將郭升發梁榮章還押候查明復訊核奪 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年二月初六日京報全錄]  
　　宫門抄○諭旨二道錄前○署新撫饒奏揀員請補知縣摺○又奏飭知縣赴任片○粤督譚奏揀補都司摺○署江督張　照章仍裁防營長夫片○雲督崧奏揀補守備各缺摺○浙撫廖奏修築塘工各員請准保奬片○東撫李奏請准建坊片與桂撫史奏甄别通判片○二月初六日吏部翰林院鑲紅旗值日無引見○端王假滿請安○順天學政徐會灃請訓○麟中堂光裕各請假十日○英侯續假五日○順天府奏京師得雪五寸有餘○太常寺奏派致祭關帝廟後殿　出睿王莊王○　見軍機徐會灃○皇上明日寅正至朝日壇行禮畢還宫辦事召見大臣○○署理甘肅新疆巡撫布政使臣饒應祺跪　　揀員請補要缺知縣以裨地方恭扭仰祈聖鑒事竊據護理新疆布政使兼理鎭迪道兼按察使銜丁振鐸詳稱阜康縣知縣田　　於光緒二十一年六月十九日在直隷保定府途次病故業經具奏在案應以九月二十一日新疆省接到總統甘軍新疆喀什噶爾　督臣董福祥咨文之日作爲開缺日期所遺阜康縣知縣係衝繁難三項要缺亟應揀員請補以重職守查北路舊有各缺經前撫臣　錦棠奏准援照甘肅變通章程辦理如章程内開試用人員無論正佐各官如遇要缺一併准其請補等語今阜康縣知縣要缺查有　署斯缺試用知縣任兆觀年四十六歲係雲南昆明縣人由附生中式同治九年庚午科本省鄉試舉人經吏部以知縣誩册揀選於　南蠻夷土教各匪案内奏保以知縣不論雙單月儘先選用光緒六年七月初下日奉上諭著照所請欽此七年隨同前伊犁叅贊　臣升泰出調於辦理分界事務案内奏保俟補缺後以知縣用先換頂戴十二年七月奏准以原官留於新疆歸試用班補用嗣經伊　將軍臣色楞額將分界案内原保官階改奬補缺後以同知縣用十五年五月二十三日奉旨依議欽此十六年委署昌吉縣知縣　月十三日到任十八年四月初十日卸事十九年委署阜康縣知縣十月初十日接犯任事該護可前在鎭辿道兼按察使銜任内察　該員任兆觀安詳穏練辦事實心現署斯缺辦理一切諸臻妥恊在新疆年久邉情尤爲熟悉各署任内並無叅罰案件以之請補阜　縣員缺實堪勝任人地亦極相宜等情詳請具奏前來臣到任未及三月例不註考前在藩司任内察看該員任兆觀心地樸實辦　穏成合無仰懇天恩俯念要缺需員准以試用知縣任兆觀補授阜康縣知縣員缺實於地方有裨仍俟試署期滿果能稱職另請　授如蒙俞允俟奉部覆卽行給咨送部引見以符定例謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○饒應祺片再奇台縣知縣員缺經前撫臣陶模奏請以候補知縣朱熿補授經部覆准在案應卽飭　新任以專責成據藩臬兩司會詳前來除由臣批飭給委外謹會同陜甘總督臣楊昌濬附片具奏伏乞聖鑒謹奏奉硃批　部知道欽此○○太子少保頭品頂戴兩廣總督臣譚鍾麟跪奏爲揀員請補都可恭摺仰祈聖鑒事竊准兵部咨廣東三江　中軍都司朱輝煌遺缺係陸路題補第三輪第一缺應用儘先人員請補等因查定例儘先人員均按奉旨先後挨次補用等語　　儘先都司内詳加揀選除李光璧告假離營黄言章遊連譚濟泰古騰芳梁鼎才陳健順鄧定槐蔡興隆吳瑞祥莫蓂祊或人地抺　　營伍尙欠歴練均未便請補查有督標中營儘先都司李萬成年四十六歲新會縣人由廣勇歴保守備於克復安南普安等城出方　内奏准免補守備以都司儘先補用回粤收標注册序補該員年力正强營務熟悉前在外省軍營並無叅某矇保情弊合無仰懇天恩俯准以李萬成補授三江恊中軍都司俟部覆到日再行給咨送部引見以符定制謹會同廣東陸路提督臣張春發合詞繕摺　陳伏乞皇上聖鑒勅部議覆施行謹奏奉硃批兵部議奏欽此○○張之洞片再江蘇湘淮各軍按楚軍營制毎勞五百　用長夫一百八十名一哨用長夫二十二名嗣於滅裁長夫案内聲明步隊毎營暫裁六十名遇有戰事仍照刊章添足前因江海防　戒嚴當將扼守砲台各營前裁長夫添募足額業經奏明在案又查駐紥清江之老湘合字四營於上年秋間調守江附砲台駐　　海之奇兵右營駐紥常熟縣境之撫標親軍正後營均屬扼要之區又駐紥上海之忠字信字二營續經調赴北上所有該老湘合字中營並中哨前裁長夫六十八名合字左右後三營忠字信字二營毎營前裁長夫六十名又撫標親軍正後營原設長夫一百二十名　較營制减少前因辦理防務淞滬江鎭等處各營均已照加所有上項各該營或調赴北上或扼要調紥防守砲台事同一律前據各將領禀請前來當飭照章募足長夫一百八十名以恤兵力而免偏枯現在撤防已飭一律减汰仍照平日防營章程據江蘇防營支應　銷處司道詳請奏咨前來除咨部查照外理合附片陳明伏乞聖鑒謹奏奉硃批該部知道欽此○○頭品頂戴雲貴總營兼署雲南巡撫奴才崧蕃跪奏爲揀員請補守備各員缺以實營伍恭摺仰祈聖鑒事竊查雲南鎭雄營右軍守備馬應麟於光緒十三年補授斯缺迄今八年之久尙未據請咨赴部引見疉經行催該員亦任催罔應亟應開缺另補以免員缺久懸又威遠營左承守備殷世芳於光緒二十一年八月二十六日在任病故業將出缺日期另疏題報所遺員缺亦應遴員請補又准兵部咨景蒙營中軍守備李國康已升補雲貴督標中營都司所遺景蒙營中軍守備員缺應令迅揀合例人員請補等因自應遵照辦理查鎭雄營右　守備係題調之缺應揀現任人員調補奴才於通省實缺守備内逐加遴選查有鎭邊營左軍守備徐廷樑年力正强熟習營務堪以　補鎭雄營右軍守備又威遠營左軍守備係烟瘴邊缺按照輪章係第七輪第九缺應以應升人員請補查有儘先補用守備並洱鎭　營右哨千總李正洪年富力强差操勤愼堪以升補威遠營左軍守備又景蒙營中軍守備係部推之缺應用儘先人員請補查滇省　先守備名次在前之李正洪現已請補威遠營左營守備范天培李聨發二員均久未在標申奏凱一員已據報丁憂惟查有俟補守　後歸叅將班序補之許朝聘戰功屢著年力健强堪以請補景蒙營中軍守備除該員等簡明履歴送部查照外合無仰懇天恩俯　員缺緊要准以徐廷樑調補雲南鎭雄營右軍守備李正洪升補威遠營左營守備許朝聘補授景蒙營中軍守備各員缺實於營伍　方兩有裨益如蒙俞允徐廷樑係對品調補毋庸送部應懇勅部發給劄付令赴調任李正洪許朝聘俟接准部覆卽行給咨赴　引見以符定制徐廷樑所遺鎭邊營左營守備係題補之缺容另揀合例人員請補所有揀員請補守備各員缺緣由謹會同署需　提督臣蔡標恭摺具奏伏乞皇上聖鑒勅部核覆施行再雲南巡撫係奴才兼署毋庸會銜合併聲明謹奏奉硃批兵部議　欽此○○廖壽豐片再浙江省從前興辦海寍繞城石塘及念汛三限石塘等工案内曾將在事出力員紳毎案各保數十員不　均經奏准有案此次海鹽縣境率賓等號石塘爲下游七郡民生保障工關緊要地當衝徼庆事各員紳自開辦至工竣時歴年餘相　經營購料運石搶築修堵勞瘁不辭所辦工程勘騐俱屬堅固經費撙節不無微勞足錄據塘工總局司道詳請援案保奬前來可否　懇天恩俯准臣擇尤酌保數員以示鼓勵之處謹附片陳請伏乞聖鑒謹奏奉硃批准具擇尤酌保數員毋許冒濫欽此○○李秉衡片再據賑撫賑捐局司道詳稱禹城縣知縣楊學淵遵其故父二品封職東河候補通判楊殿瑞故母楊馬氏遺命捐助　衣一千套又署章　縣知縣汪望庚遵其故父四品封職監生汪與新故母汪胡氏汪丁氏遺命捐助棉衣一千套先後解局分撥災　一千 
散放按照定章毎棉衣一套作銀一兩共合銀一千兩核與建坊之例相符詳請具奏前來合無仰懇天恩俯准楊學淵爲其故　楊殿瑞故母楊馬氏在於江蘇海州本籍自行建坊汪望庚爲其故父汪日新故母汪胡氏汪丁氏在於浙江象山縣本籍自行建坊　各給予樂善好施字樣以示旌奬謹附片具陳伏乞聖鑒訓示謹奏奉硃批著照所請禮部知道欽此○○史念祖片　候補班前補用通判譚鵾於光緒二十年十一月二十日到省業已試用一年期滿照章應行甄别具奏兹據藩司游智開署臬司何　然以該員譚鵾年富才長安詳明逹遇有缺出照例按班補用會詳請奏前來臣覆核無異到任未滿三月例不加考除將履歴册　部外謹會同兩廣總督臣譚鍾麟附片具陳伏乞聖鑒訓示謹奏奉硃批吏部知道欽此 
 
