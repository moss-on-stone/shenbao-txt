# 1925 - 102 - 4918726

 

Page 1

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *   
 
 

Page 2

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *   
 
 

Page 3

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *時評 
[莠言（冷）]  
　　莠言者何中國之内亂皆由於軍人之爭奪地盤擁兵固位妄自相殺以苦人民人民不得已乃有廢督裁兵之主張以先去其痛苦之急者　　軍閥中之狡者乃亦倡廢督裁兵之說而爭地盤如故謀固位如故擁兵如故或廢其名而仍其實裁其表而増其裏此莠言之一種也然尙不敢顯違廢督裁兵之論也　　又有甚者以爲今日之亂非督與兵之罪於督與兵之外别具主張然旣云督非法所有而無待於廢則更何所依據而不廢兵而爲衛國爲剿匪固不得爲罪兵而爲一二人私戰以殃民何以不得爲罪胡兵更不戰而潰而索詐而搶掠又何以不得爲罪而又何以不裁身旣任督而擁兵以爲此督原非法所應有之物此兵原不應若是之多其將何以自處乎此莠言之又一種也此實不知所言爲何語矣 
[國内專電]  
　　北京電　法郎案關欵二十五前提用在津滬粤三處撥付滙豐承滙海關支付通知日内發出（十九日下午一鐘）　　北京電　鄭謙皓（十九）晨電段雨帥對法郎案收入已明瞭對中俄會議決部省合作隨時與外長及王督辦接洽謙擬不再回京由奉即日赴蘇就任後再展覲　　北京電　政府决定拒駁日人要求三國會商松黑航行問題因完全中俄兩國關係俄亦拒止其他國參加中俄會議各問題可知併否認法國中東路關係（十九日下午一鐘）　　北京電　奉代表楊毓珣昨見段陳在奉情形並逹張擁護誠意張無保許蘭洲督陜意　　北京電　王克敏探母病後仍回使館界因怕有人與之算曹任賬目（十九日下午一鐘）　　北京電　劉存厚出劍閣向寗羗進　　北京電　吳新田决以本部軍隊開回漢中劉鎭華已由蒲州赴渭北其部下柴雲昇一旅已到高陵（十九日下午一鐘）　　北京電　滬杭局呈續築曹娥紹興段需二百零九萬餘元恐力不逮或先辦曹娥至東關段需七十萬懇念要工准籌撥的欵（十九日下午一鐘）　　北京電　郵政總局駐滬供應股長乍配林任命狀已發（十九日下午一鐘）　　北京電　膠澳督辦查覆政記公司船舶售與日商據該經理張本政聲稱售船雖經議定尙可挽回現擬添招新股成否難定　　北京電　京奉路呈豫督署前運蘆鹽三十三車費掛賬此次豫督復通融運去二十車但運費收不到如何歸結（十九日下午一鐘）　　北京電　開封來電均保岳但豫旅滬津漢京同鄉電對胡生前行爲不甚原諒請廢豫督催孫速就省長（十九日下午一鐘）　　北京電　外部派沈覲扆祝惺元敎部派鄧萃英陳寶泉會同汪榮寳與朝岡商文化案　　北京電　津浦局以英美抗議軍隊盤踞路站請將各軍查車員减少（十九日下午一鐘）　　北京電　俄駐遠東高等委員顧白克及伯利遠東革命委員長嘎嗎禮克已由京奉轉抵哈爾濱蘇聯以中俄會議關於東三省問題完全責成該兩員主持（十九日下午一鐘） 
歐旅佔桃源熊軍向慈利退賀龍已就澧州鎭守佔石門三師劉重威旅進至溆浦等語（十九日下午一鐘）　　北京電　皓（十九）令·黔會辦周西成電黔省連年兵燹近復饑饉着財部發一萬元交該省長遴員核實散放（十九日下午九鐘）　　北京電　善後會決馬（二十一）晨十點在外交大樓行閉會式國民會議條例雖通過但文字上尙須整理修正故須閉會後宣布　　北京電　皓（十九）李思浩嫁女軍隊阻該宅附近交通排場太過（十九日下午九鐘） 
 
 

Page 4

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *　　北京電　哿（二十）午後一點商聯第五届大會在總商會開會選舉會長籤定席次　　北京電　府將孫岳力辭繼督電轉奉　　北京電　交部呈各官署欠大東大北及厦門水線電費甚鉅以後發電須現欵不記賬　　北京電　鳳陽關督劉鶴慶電陳皖北軍官佔據分關積弊着手整理即自蚌始　　北京電　唐宗愈請截留蘇漕糧等無息貸災民部復已裁交通附捐所請緩議　　天津電　直軍第一師調防保定　　天津電　嘯（十八）閻澤溥陸宗輿龔心湛由京來津姜登選嘯晚由奉專車來京　　天津電　嘯日安徽會館舉行追悼中山大會致祭之衆爲空前盛舉（以上十九日下午五鐘）　　奉天電　李景林定效日（十九）返津張學良郭松齡同車晋京　　奉天電　張通令三省文武官勿賭吸鴉片游惰耽酒官正而民自正　　奉天電　步兵四旅長李玉文病故　　奉天電　黑長于駟興辭有畀張壽增說　　奉天電　春季校閱分四路舉行　　奉天電　段令故督孫烈巨事蹟宣付國史館恤五千元張安上將例給恤二萬一千元分三次發宥（二十六）發二次恤金七千三百三十二元（以上十九日下午十一鐘）　　吉林電　奉開財政會議張作相今晨先赴長考察南嶺營房王樹翰晚偕農工商會長至長會齊赴奉參預及商吉軍改編中俄交涉各要題　　吉林電　商聯會反對財廳違法制定帖稅糧稅議會决否認（以上十九日下午九鐘）　　哈爾濱電　吳督今晚由黑赴奉　　哈爾濱電　松花江航輪準備開駛　　哈爾濱電　烏蘇里路消費組合賄俄法院奪華商逢學增火磨産伯力華領已向俄抗議　　哈爾濱電　地畝局短期地畝租放章程昨經參議會討議以定章公允惟文字三日内簽註送局彙核（以上十九日下午二鐘）　　青島電　大康紗廠開除工人代表三人後工人憤恨全體擬條件二十一條向廠主提出廠内守衛監視均易日人防範頗嚴　　青島電　日海軍官定哿（二十）日視察膠路沿綫先赴淄川煤礦再去濟　　青島電　膠路局長李鍾岳辭意堅决聞交部擬派京綏路局長陳世華繼任　　青島電　永裕公司工人在鍋上製鹽失足落鍋慘斃後工人羣擬要求保險辦法未及宣布該公司忽定新章工人殞命發給六十元以内恤金工人以條件過苛極憤激有相約罷工訊（以上十九日下午三鐘）　　漢口電　湘訊湘軍攻入常德熊負傷走慈利旋由大庸間道退辰州湯李兩部亦被葉師撃潰湘西不日可定　　漢口電　夏斗寅巧（十八）自長搭吉安輪准皓（十九）晚到漢即赴贛祝方母壽　　漢口電　贛財廳長文羣巧（十八）秘密來漢　　漢口電　湘西避漢難民巧（十八）假辰沅會館開維持難民大會决（一）懇同鄉有力者速電湘政府以武力遣送川軍出境（二）懇電滇黔軍勿助熊爲虐（三）懇電熊軍退川蘇湘民困（四）懇電京湘政府速籌賑救湘西辦法（以上十九日下午三鐘）　　重慶電　楊森委黄毓成何光烈爲前敵總副司令傳陳洪範師與省軍在江口激戰賴心輝部因省軍由富順側壓有退集内江之碑木鎭及省軍屯大隊於潼川待命說（十八日下午九鐘）　　長沙電　賀耀祖已抵漢壽電趙即日赴常籌畫三十二團龔團長删（十五）已進駐常城　　長沙電　趙派鄒序彬赴岳（以上十八日下午一鐘）　　長沙電　趙委葉開鑫湘西前敵總指揮統率各軍又委首斌爲湘西督戰員　　長沙電　滇代表李雲樓致電滇唐謂滇湘主義素同請允湘人所請將入洪滇軍撤回免傷感情趙特派黄議員鉞代表商辦滇軍出境事現李黄兩代表正磋商一切聞在洪滇軍已有允開出湘境說　　長沙電　篠起各洋行飯店實行停止烟賭業　　長沙電　臨澧人民呈趙川軍騷擾湘西勒索借欵民不堪命請派大軍驅逐出境　　長沙電　議會咨請取消軍米護照　　長沙電　第五旅長劉重威元（十三）電已抵新化所部開駐溆浦（以上十七日下午二鐘）　　香港電　滇軍赴博羅者甚多準備向惠城進　　香港電　滇唐代表孔庚仍在粤活動謀承認唐副帥桂事和平解决准范李黄仍有原日地盤近頗有端緒惟共産派極端反對　　香港電　劉震寰昨由省來港傳將應林俊廷之請回桂就省長職（以上十九日下午六鐘）　　福州電　學生案薩仍不允保釋地審長表示將辭職各界决二十再集議進行調查本案之美提督薩十九特演劇宴於省署周亦在座學生保釋最速當在提督去後　　福州電　楊砥中財産查抄已畢計城台住屋資春錢莊錦順鐵行股本華南銀行存欵等合二十餘萬　　福州電　福寗包辦茶稅因内訌又改歸原借欵人鄭受先等包辦（以上十九日下午四鐘）　　厦門電　省軍與高義部陳清祺仍在青陽陳埭戰孔昭同自泉派兵往援並制止安海焦營巧（十八）亦往助泉安汽車自巧（十八）停駛安海泉州戒嚴　　厦門電　楊砥中死後陸戰隊數百圍團部向林志棠索餉林避胡里山砲台旋匿鼓浪嶼非赴省海軍甚秘其事　　厦門電　南靖民軍二百餘篠（十七）曉襲縣城經守軍李營撃退　　厦門電　洪兆麟銑（十六）抵永定　　厦門電　林知淵巧（十八）乘滬輪山東抵厦謁陳季良後皓（十九）附原輪赴廣州　　厦門電　廣元發輪巧（十八）自東山抵厦載陳炯明衛隊百人皓（十九）開浮宫轉乘汽車赴漳漳州傳陳將於今日入漳轉赴永定　　厦門電　宋淵源巧（十八）自汕返厦又軍界息林志棠赴省約養（二十二）可返陳炯明未赴滬（以上十九日下午十鐘）　　鄭州電　胡景翼之老父及妻子由汴回陜今晨五時專車過此岳代督相送西行　　鄭州電　胡督治喪招待員之分派（一）常川駐所（二）輪流値日（三）來賓寓所（四）驛途招待（以上十九日下午五鐘）　　開封電　胡天公携眷巧（十八）夜專車回陜岳督送至鄭州尙未回胡督清廉身後竟無長物隨眷行李寥寥聞各僚員正在集資爲其子女敎育費（十九日下午九鐘）　　徐州電　皓（十九）晨補充旅長姚霽由徐赴雙溝駐防又備補梯團畢副官運汰兵二百五十名乘津浦車南下遣散又徐海孫鎭守使由寗返徐又敎育總長王九齡督戰司令尹錫五過徐南下（十九日下午十一鐘）特約路透電 
[北方政聞]  
　　十九日北京電查辦楊森令昨夜已下令内責楊霸占成都兵工廠造幣廠截留自流井鹽稅尤可惡者調軍攻撃同僚欲握全省大權故特命劉湘查辦云云 
會議條例亦經贊成並定明日討論財政善後建議星期二日將閉會　　十八日巴黎電據有責任方面稱報載北京所得金佛郎案解决之說實屬過早惟聞雙方滿意之恊定日内可成 
[德國總统之選舉競爭]  
　　十八日柏林電社會黨白拉恩氏近被舉爲普魯斯總理故混合派所舉之候選總統馬克斯博士似可得社會黨之援助而於四月二十六日總統選舉競爭中撃敗國民黨所舉出之興登堡將軍國民黨中之史特萊斯曼一派前不贊成以興登堡爲候選總统而共産黨所舉出之第三候選總統柴爾曼氏又無成功之希望故興登堡得票之多寡可見德國國家主義之盛衰復古派團體紛紛發出宣言書請國人扶助興登堡稱之爲眞正日耳曼人基督敎徒譽之爲英雄而對於馬克斯則詆之爲國際猶太精神之代表但社會黨與共産派報紙亦不稍讓以屠夫殺人兇犯等惡名加諸興登堡所可注意者中央黨與民主黨雖不贊成興登堡之加入競爭但對於興登堡本人尙尊重之即馬克斯在演詞中亦不作菲薄興登堡之言論惟德國商務之將來近已成選舉運動中之有力聲調馬克斯一派現以國外借欵市價驟落一事爲反對國民黨之理由而國民黨則謂馬克斯與社會黨接近故爲反對資本家之候選人雙方各執一說且各引商業統計以逢證其說互以本黨候選人獲選考定可吸取國外資本爲言故選舉人究不知何所適從也 
[法國新内之將來]  
　　十八日巴黎電班樂衛之組閣不留用赫里歐閣員且加入參議員五人其對於推翻赫里歐内閣之參院已可謂盡敷衍之能事矣惟參院前曾彈劾凱勞而聲討其罪今對於以凱勞爲重要脚色之新閣能否容忍尙爲 
也急進黨與社會黨有奇異之聯合而成左翼黨廢除羅馬敎廷駐使即爲其主重政綱之一今白里安反對取銷敎廷駐使左翼黨或不免因此而分裂至於社會黨能否擁護不實行資本稅之政府一層則暫時已有解决今日社會黨領袖與班樂衛晤談後宣稱業有議定政府之宣言應根據於與赫里歐政府所抱者同様之大綱白里安政治手腕當可融合參衆兩院間之關係否則國會勢須解散惟白里安與凱勞間之個人嫌隙班樂衛將何以解除之恐將大費其腦力目前扼要點仍爲財政一般人對此極爲焦慮故雖最恨惡凱勞者亦不得不容其復掌政權蓋其理財手段與堅强志趣甚得人信服也 
[葡萄牙之革命潮]  
　　十八日巴黎電葡京電稱葡萄牙已起革命領袖爲迦馬拉少佐應者有步騎砲兵數百人迦馬拉設立執政處後即拘獲官吏數人葡總統與閣員旋集於軍營中討論防禦方法未幾有忠於現政府之軍隊將叛兵圍於營葡京各處皆有變亂炸彈亂投死數人政府顯尙能控制大局 
[布國炸彈之慘劇]  
　　十八日蘇菲亞電死於敎堂炸彈爆裂者據最後名單有上級軍官十三蘇菲亞市尹中级軍官八高級文官八律師一婦女十九兒童七所有遇難者皆叢葬於一墳敎堂司鳴鐘者一人因涉嫌疑被拘　　十八日蘇菲亞電内務大臣對人稱主張分田之共産黨已賣其本黨以謀外人之利益所拘之犯法共産黨員已有供認由此可查知敎堂暴行之主謀云布相稱政府决計裁抑共産黨與無政府黨之舉動云布政府將提出議案撫恤遇難者家屬 
[英太子閱兵記]  
　　十八日加諾電今晨八時開始大操與操者有步砲騎隊騎隊尤衆五光十色目爲之眩操畢英太子接見各酋王並向演說由譯員傳告各酋王環立靜聽　　十七日奈基里亞首府加諾電英太子晚宴後參與露天跳舞會白人與會者五百人多來自北境各部分來賓中有歐婦二十五人服飾異常華麗其中十九人曾經歷長途　　十八日加諾電各處人民來此者終夜不絕晨間景象尤形奇異各道路行人如蟻羣長延數哩各酋王均會集舉行大操泰半旅行數百哩專誠來此各率多數隨從其中於沿途冐暑及患病死者頗多 
[美國之運私船]  
　　十八日紐約電有一馬逹快船上載三人疾駛至安白羅斯燈塔附近與因霧停輪之馬來丹尼亞號汽船相撞馬逹船上之人遂顚入海中伹爲汽船之救生艇所撈起彼等自稱漁人但當道疑其爲販私之人故置之於獄 
[各國近事]  
　　十八日馬尼剌電當局發見由新加坡私運僞造美幣入菲島案拘獲摩羅人多名　　十八日馬尼剌電伍德總督宣稱　現向美政府抗議以太平洋郵船售與大來公司蓋其結果等於專利有損菲島利益伍並聲明此間美商會及菲人商會均反對此事　　十八日亞姆斯特丹電荷蘭飛行家前飛往爪哇者業已返國全城一致歐迎學生組織衛隊於羣衆歡呼聲中擁護飛行家游行各大街　　十八日倫敦電波賽消息稱英商船迦那瑪夏號昨日在運河中擱淺今於卸去貨物三百二十噸後船身浮起駛往蘇彝士　　十八日丹麥京城電丹麥紡織業製鞋業造紙業等現已發生爭論目前受影響者有五萬人但僱主若因工團拒絕調停人所提辦法而擴大其停業舉動則工人失業者不久將逹十一萬五千人 
[公電]  
　　北京通電各省衙門鈞鑒臨時執政令楊言昌授爲陸軍中將高景褘崔需均授爲陸軍少將汪斯沛授爲陸軍步兵上校此令陸軍部呈請授潘連璧爲陸軍步兵少校陸樹本向宸覲張家瑞爲陸軍二等軍需正戴潤章爲陸軍二等軍法正吳必英李沛霖郭承蔭爲陸軍三等軍需正均照准此令京巧（十八）印　　旅京蘇公團電南京盧宣撫使韓省長曾財政廳長均鑒蘇省善後百端待理財政一項尤爲省政命脈所關自應詳細調查近况爲擬具整理計劃之準備茲公推王君福康爲本會調查財政代表王君學擅會計富於財政經驗统乞俯賜接洽辦理無任企禱江蘇旅京同鄉省治促進會蘇人自治同志會蘇政善後會江蘇軍政同鄉會江蘇民治促進會蘇人善後同志會叩冬　　武昌蕭耀南電各報館均鑒廢督裁兵舉國渴望行艱言易寖成聚訟盧宣撫使感電主張在軍制軍區未劃定以前先廢蘇督浙江孫督辦世電主張督辦師旅互調鄰省以期兵爲國有湖南趙省長支電主張裁兵弭亂聯治建國雖見地各殊要皆本諸良心自覺載誦讜言良深欽佩顧依耀南愚見以爲廢督裁兵四字在純理上仍是因噎廢食之談特國民痛心於末流失弊遂未暇深究本源督兵無罪越法其罪因越法而搆成政治罪惡乃并其本身而去之是何異憤人類有凶頑遂主張絕種憤田禾多荑稗遂主張廢耕寗非痴人夢話遠者姑無論前清末造各省督撫競改新軍終以此革清室之命未聞國人遷怒於督撫新軍且頌其促成共和之偉績可見督與兵之本質有善無惡并非如蛇蝎先天含有毒性除撲滅外無他法裁廢之說無論主緩主急均不免舍本齊末民國根本厥惟憲法憲法産自人民公意故違憲即人民公敵况軍制兵額泐諸憲典國防軍費名爲憲法上之支出非可任意増减將來憲法上本已無督何待言廢憲法上兵額必减何待言裁督與兵倘無越憲行動政治即納入正軌國民知有遵憲之義務南北自底於統一歐戰後新造之邦憲法無不燦然大備德以帝國改建共和艱難正與吾同憲法乃匝年而成今且爲學者草憲之藍本吾國號稱民主十有四年上下均無行憲之誠意骩法黷貨失信國民使吾國至今猶爲無憲之國寗非國民之公恥耶幸執政當國首以完成國省兩憲爲職志我國人正宜懲前毖後痛自殲悔將一切枝葉問題槪行擱置同趨赴制憲之一的邇者吾鄂民熱望省憲切於飢渴湘浙先例取則非遙官民一心成功自易或猶以國憲未定爲慮鄙見以爲國憲祗爲省憲郛并非省憲之母縱間有牴牾異日尙不難依法修正美德州憲邦憲先國而立何嘗有害於統一將來實施省憲各保疆圻全國和平資爲保障省治主權公賭省民割據之病得憲而愈至時賢所謂廢督裁兵直爲行憲當然之結果何勞鰓鰓過慮爲耀南承乏鄉邦愧無建樹所硜硜自守者但求保境安民完吾職責旣未敢得蜀冀隴侈務遠略復不欲矯情沽譽貽誤國家平居深念以爲吾輩果能知足知止思不出位於民縱尠福利反躬庶寡愆尤民國以來功罪因杲如影隨形一言之私禍及全國我袍澤同仁飽經患難諒必有同一感覺爰本君子三畏之心破迂愚缄口之例制憲挽國行憲弭亂經緯萬端罔踰此制本兹信忠就正邦人海内賢逹幸錫明敎蕭耀南叩巧印　　安慶各團體電申報曁全國父老皖同鄉均鑒佳兵不祥垂訓於古昔人心厭亂莫甚於今茲苟舍廢督裁兵之主張即無救國安民之良策前讀盧宣撫使感電曁安徽倪旅長東電以身作則不惜犧牲權位仁義昭然羣倫額首如本此而謀國是則承平何待崇朝蓋督名屢易依然如藩鎭之集權兵貴在精何苦聚烏合以僨事徒害吾民彌增國負所望秉國鈞者毅然獨斷在野君子羣起力爭務使軍權統一中央地方各謀自治無内亂滋蔓之虞致國基磐石之固是則全國國民馨香禱祝者也無任臨電喁望安徽財政恊會農學會捲菸公會實業恊進會森林恊　會蠶絲改良會森林研究會農事改進會等四十六團體同叩皖印 
 
 

Page 5

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *國内要聞 
[北京通信（隨波）]  
　　段張馮間豫督問題之暗潮　　胡景翼逝世以後豫督繼任問題又引起重大糾紛奔走此事者已有焦頭爛額之狀態乃今日馮玉祥李景林各有一電到京對於此事之主張各執一詞處於絕對相反之地位在此馮張兩方政見參商之間復以事實上地盤問題使生齟齬實非幸事苟不善解决恐非豫局一隅之暗潮而已　　吾人欲知奉張之意見如何可於李景林文中見之李電大意云「胡督因病逝世關係豫局至鉅繼任人選實爲目下及將來大局安危之關鍵凡此情形諒邀洞鑒查河南省長孫岳駐防大名保定兩道數月以來軍紀政績有口皆碑其後又遵中央命令將所有防地慨然退讓求之今日寗復多見倘令兼任胡督遺缺必能以愛直者愛豫觀於其退出保大尤可必其效忠國家况現任該省省長進兼軍政駕輕就熟極爲相宜即張雨帥以孫回師勘亂勤勞夙著對孫兼督亦極贊同囑電轉陳乞爲即予發表明令等語夫豫省人民困苦久矣若不早得賢明大員起而拯濟何日能出水火雨師所言實非私意再就景林言直豫境地毘連關係尤切若得孫省長督豫則秦晋一家同舟共濟裨益大局實非淺鮮孫省長或力有未逮之處景林唇齒之依自亦可相當贊助總之就大局言或就豫局言督辦一席舍孫省長莫屬雖用人行政中央自有權衡景林爲大局計未便默爾尙乞俯允所請即頒明令大局幸甚」統觀李氏電文著重大局二字用意已可想見此外李尙有一電致李思浩原文如下「財政部李總長贊侯兄鑒昌密豫胡病故已商承雨帥贊成孫岳實行省長暫兼河南督辦直隸旣統一河南人民均出水火雪雅（劉鎭華字）回陜各得其平請向執政陳請大局幸甚並頒賜覆李景林删印」更觀此電則奉方之主張劉鎭華回陜與對豫陜之意見如何亦一齊暴露矣　　馮玉祥之態度則可於其致胡方要人張璧電見之電云「督辦稅務公署張會辦玉衡兄鑒玉密文日戌電敬悉西峯（岳維峻字）事除派員赴京面陳外旋復去電切實保荐倘能邀允公誼私交兩有裨益矣弟馮玉祥寒印」觀上電知馮不但已經電保岳維峻且已派員來京促成此事另據執正府消息馮更有電致某君轉陳段執政大意謂「陜豫陜軍十萬以上非岳師長出任督席莫能统率陜軍將領紛紛來電請轉爲保荐務乞迅予發表以安士心」觀此亦可以見雙方之針鋒相對而爲馮張間之一種爭執殆無可諱言也　　惟奉方之保荐孫岳並非與孫有何默第以岳維峻精明强幹勝於胡景翼以岳督豫愈增國民軍之進步况岳爲國民軍之一師長孫則一軍長岳果督豫孫豈能爲其下之省長勢必進而圖陜無疑而岳欲孫離豫以期統一河南亦必有以助孫故保孫督豫無論國民二三軍能合作與否總可使陜局得偷安旦夕徐圖恢復其用意蓋可逆覩也若就二三軍本身而言則聞彼等已定有一種計畫豫局稍定即驅逐吳新田離陜擁孫岳爲督辦田玉潔爲省長即中央下令以孫爲河南督辦時亦必勸孫勿就現策岳维峻駐開封代拆代行軍民兩長職務身佩雙符事實上已取得胡景翼之地位孫即欲取之又奈之何再就馮玉祥言孫對之係屬盟兄岳對之則爲僚屬馮不保孫而保岳非先與孫有所恊商必不出此由此處推測亦可知國民一二三軍全體對外尙能合作也　　總之岳维峻在今日决不肯讓出軍民兩席岳不肯讓又與奉天之政策相衝突執政府處此得於張則不得於馮眞有啼笑皆非之苦今日李思浩曾復李景林一電其文如下「盛京帥府李督辦岑芳如弟鑒昌密删電悉俟面陳執政核示後再電逹思浩銑李所云如此蓋尙未有辦也現政府方面無論對豫魯陜何省疆吏問題均一律以官話答之謂善後會議閉會後再爲决定萬不得已乃取此延宕之一法亦可憐矣（四月十六日） 
[北京通信（直道）]  
　　善會通過軍事委員會之内幕　　善後會議中之軍財兩案人多逆料其必無結果迺今日（十五）該會開會竟於俄頃之間將軍事善後委員條例連接通過二讀三讀使之平安産出即奉方代表亦均附和贊成全體而來終席而去絕無半點留難之色此其中蓋有原因焉　　按當日執政府提交善後會議之整理軍事大綱案其精神所寄之原則計分四項（一）限定全國兵額總共不得過五十萬人（二）規定各省養兵兵費不得超過該省總收入三分之一（三）現時各省溢額之兵應定將來分其裁減之期限經若于時日必符議决規定之數（四）以上三端議决後應設軍事整理委員會以司執行之職務監督各省之實施俾克盡符議决案爲止凡茲犖犖四大端尙深鐫於吾人之腦中所謂軍事整理委員會者不過軍事大綱之最末一項以爲執行善後會議議决軍事案之機關耳然而今日該會議通過軍事委員條例時對於前三項整理軍事之確切辦法固明明未嘗討論亦未嘗議决但於併案討論中議决舉此三項整理辦法之議决責任即付諸將來成立之軍事委員會是該委員會之性質不僅爲遵循議决案之執行機關實併負議决整理軍事辦法之大責其與執政府原提軍事案相去甚遠質言之即善後會議並未議及整理軍事案僅僅將該案作一次過户手續而已此何故蓋即奉系代表反對該案不得不用茲改頭換面之術以息奉派之爭而完善後會議之塲也　　原來奉系代表對於限定兵額兵費及裁兵期間自始即謂就目前國情論萬不能遽設如此急切之辦法東三省尤有特别情形不能承認此種之限制雖在會場上並未若是昌言然在會外固已屢有表示而該系代表綜計有三十二人之多苟一致不肯出席便足影響法定人數使之不能成會故該代表團勸以此爲消極之抵制政府當局及該會重要人物均苦無可如何屢與疏通恊商又苦鮮適當代替方法足令奉方意見與政府體面兼籌並顧是以十日前當局乃有自動撤消軍財兩案留待將來軍財委員解决之議（本意如兩案不通過則政府自設軍財兩委員會）不謂當此之時某院長忽得一解决之妙計謂與其撤消全案自設委員會解决何如由善會專議委員會條例而致一切辦法於將來則政府提案可敷衍成立而奉系代表見確定辦法之有伸縮亦何必堅持反對此金蟬脫壳計敢决該系之必然贊成於是僉以爲然立託趙爾巽屈映光等持商該系該系果深韙其言允將軍事委員條例研究凡有與奉方意見衡突各點一概删除更改則該系亦可援助該條例之通過雙方千里距離之意見驟然密接昨日（十四）晚間在絨缐胡同作最後磋商奉系有楊宇霆鄭謙戰滌塵等政府方面則有湯漪許世英烏澤聲屈映光等彼此再以條例研究一遍預定今日會塲議决之標準雙方並無歧異楊鄭等亦保證該團全體出席恊商之局遂結今晨（十五）段宅復先開會議報告疏通經過當局均甚滿意至下午盛會已開列席會員一百二十三人由浙孫代表邵章首先提議謂時日無幾應將軍事大綱案與軍事委員修正條例併案討論全體同聲贊成嗣又由某會員提議謂軍事委員條例即包含有議决軍事大綱之職權儘可舉大綱各事悉以付之該委員會將來解决不必本會之汲汲煩勞也衆又噭然應之於是爲整理軍事案中精神所集之三大綱卒輕輕抺過轉移於軍事委員會範圍之内其金針暗度之法洵爲巧妙無倫矣　　軍事整理案如是結局舉一反三則財政整理各案自可推想而得依様葫蘆有何難畫當然亦仍以財政善後委員會了之對於整理財政種種確有辦法之案亦必依然一脚踢到委員會中然則將來軍財兩委員會成立後果能如法解决否乎則謹答曰此焉用問今日之代表即他日之委員今日所不願决者烏能决於他日是則無待煩言者矣（十五日） 
[善後會議兩次大大併記]  
　　善後會議第十八次大會昨（十五）日下午二時開會湯漪主席秘書長許世英議事科長李鵷秘書李滋澍徐堅白楊乃康等均列席軍事專門委員審查委員魏宗瀚丁錦與政府委員賈德耀均出席延長時間至四時十三分主席報告先出席會員一百一十七人足法定人數開會今日係討論收束軍事大綱與軍事整理委員會條例兩案請審查委員報告魏宗瀚發言略謂軍事委員會於三月三十一日承貴會交付之收束軍事各案及修正案共計十七條限於五日内提出報告大會即於四月一日開預備會二日開本專門委員審查大會討論大體又指定委員十一人組織特别審查會三日開特别審查會全案審查完竣四日復開審查大會逐條議决審查修正理由計收束軍事大綱案内容爲（一）軍費以總歲入三分一爲標準（二）兵額依前項之軍費决定之（三）溢額軍隊分期裁减至適合前項之兵額爲止（四）設立軍事整理委員會其條例另定之軍事整理委員會條例共十六條云云趙從軺謂收束軍事大綱爲軍事整理委員會之職權且將來實行概須有賴於委員會今日可將收束軍事大綱一切内容併入委員會之内（有鼓掌者）邵章動議兩案併案討論康新民李興中何葆華等附議在場一百二十三人起立者六十九人多數可决主席以邵章修正標題軍事善後委員會條例付表决起立者八十一人多數可决邵章說明修正第一條中華民國臨時政府爲收束全國軍事及整理全國軍政特設軍事善後委員會理由何葆華請付表决主席付表决起立八十二人多數通過主席以第二條本委員會以左列各員組織之與第一項參謀總長陸軍總長海軍總長臨時執政府軍務廳長財政總長第二項各省區軍焉長官先後付表决舉手者均多數趙從軺修正第三項爲各邊防督辦及各邊地辦事長官或中央直轄之各總司令主席付表决起立者七十五人多數可决次以第四項各軍最高將領經政府指派者第五項具有軍事學識經驗由臨時執政派充者五人至八人並附項本條第一第四各欵委員不能列席時得派全權代表一人與會主席以第二條全文付表决起立者一百零二人多數可决又以第三條本委員會設委員長一人副委員長二人均由臨時執政於委員中特派第四條本委員會應行議决事項如左與第一項關於縮减軍隊事項第二项關於溢額官兵消納事項第三項關於國軍配備事項付表决起立者多數可决趙從軺修正第四項爲關於議定軍費標準事項付表决起立者多數可决主席又以第五條前條各項方案得由臨時執政提由或由委員長隨時指定委員起草限期提出第一項第二條第三第四各欵委員對於各該省區之軍事整理得分别提出方案第六條本委員會集議方法如左（一）大會（二）恊議會第七條大會協議會均由委員長主席第一項委員長有事故時由委員長委託副委員長一人代理第八條本委員會委員長依大會之議决得指定委員爲審查員限期報告第九條大會由委員長定其行之但有委員十人以上之請求時委員長應即定期開會第一項會議時以全體委員三分二以上之列席開會列席委員過半數之同意議决第十條關於特定事項得由委員長會同有關係之各省區委員開協議會付表决起立者多數可决顧鼇修正第十條第一項爲前項會議以協議行之主席付表决起立者顧一人否决又以原案第十條第一項協議結果報告大會時得不經討論議决之贊成者多數可决主席又以第十一條本委員議决事項隨時呈報臨時執政核定施行第十二條本委員會討論事項遇必要時得與財政整理委員會開聯席會議或向主管機關商調案卷第十三條關於各省區事項遇必要時得由委員長指定委員提出報告或派員調查第十四條本委員會各項細則由委員會自定第十五條本委員會設事務處掌理文書議事速記會計庶務等事項第一項事務處設處長一人事務員三十人處長由委員長呈請臨時執政派充事務員由委員長派充第十六條本條例自公布日施行各條文分别付表决舉手者均多數可决顧鼇烏澤聲請即開三讀會修正文字省略朗讀主席諮詢無異議宣告開三讀會林長民修正第二條第三項文字爲各邊防督辦各邊地辦事長官及中央直轄之各總司令江亢虎修正第五條第一項整理爲善後烏澤聲請聲明第十二條財政整理委員會字様將來因名稱不同可以更改主席諮詢無異議主席以全案成立之省略朗讀付表决全場起立時正五時四十分遂散會　　善後會議第十九次大會昨日（十六）下午二時開會湯漪主席秘書長許世英議事科長李鵷秘書李滋澍徐堅白楊乃康廖熙元等均列席專門審查委員萬兆芝梁敬錞出席延長時間至四時三十五分主席報告出席會員一百二十四人足法定人數開會主席宣告討論國民代表會議條例草案由第二條起今日臨時動議修正案有寇林兩會員請說明修正案理由林長民說明修正案如下第一條後增加第二條中華民國憲法案及其施行附則之起草由國憲起草委員會行之第一項憲法案起草期間不得逾三個月草案完成後咨由臨時執政提出於國民代表會議第二項國憲起草委員會委員由每省軍民長官各推舉一人每區長官各推舉一人臨時執政選聘二十人内外蒙古西藏各二人青海一人仍由臨時執政分别選聘並定期召集之第三項國憲起草委員會之委員爲說明草案旨趣得隨時出席國民代表會議第四項各地方之法團得提出關於憲法之意見書於國憲起草委員會第五項國憲起草委員會規則另定之以上各條理由說明畢主席諮詢附議在三人以上次由寇遐說明修正案略謂修正案爲第一條之下加入一項前項憲法之起草由國民代表會議議員互選若干人行之其理由大致爲（一）中華民國主權在民憲法應由人民自訂（二）如由各官吏推舉起草員主張不免有偏頗之處（三）由政府選聘其制定之憲法不能得多數之信仰恐較曹憲之價値尤爲輕微（四）憲法乃百年大法不能如臨時約法之可以草案制定云云林長民發言謂寇會員之理由固甚充足但（一）現在之臨時局面乃革命後之結果即完全建築在民意上面民意即政府之意政府之意亦即人民之意無所軒輊區别（二）各官吏之意志無論如何偏頗终不易有一致之趨向（三）最後議决憲法之權仍在國民（四）憲法之良否不在於起草之機關（五）如國民起草制憲恐有躭誤時間之虞高爾登反對寇說寇遐又發言謂據林會員之意則政府與人民其間之界說如何性質如何殊費考慮曹錕時之憲法竟被國民推翻是否該憲法本身之良否抑係因用之不臧受賄選嫌疑故制憲之台基不可不愼重本席主張國民憲法反對政府憲法或官僚憲法（場下鼓掌）高爾登請先以第一條下是否須加入一項付表决主席謂有修正案當然有一結束遂以寇會員修正案付表决在場一百二十一人舉手者祗國民軍方面各代表與彭養光馮自由等二十人否决又先議以林長民修正案第一第二兩項付表决舉手者均多數可决烏澤聲修正第三項國憲起草委員由善後會議專門委員互選十二人至十八人加八主席報告專門委員有意見陳述萬兆芝出席說明專門委員有加入制憲之三種理由及加入之方法江亢虎提出修正案三項（第二項與烏案大意相同）江亢虎發言謂本席意思擬請求議長詳付討論結果江案第一案被否决以烏江兩案合併付表决在場一百一十七人舉手者二十一人少數專門委員要求加入制憲亦不得不否决矣主席以林案第三項付表决在場一百一十八人舉手八十九人多數可决主席以林案第四項國憲起草委員會成立後前項所列各地方之法團得提出關於憲法之意見書於國憲起草委員會付討論江亢虎劉朝望張鳳䎗何葆華康新民高爾登林長民邵瑞彭等相繼修正文字内容結果以林長民自修正文字各地方法團得提出關於憲法之意見書於國憲起草委員會付表决在場一百一十七人舉手六十九人多數又可决第五項结果以第二條全文付表决多數通過時逾法定時間宣告延會 
[奉代表之軍事提案（續）]  
　　謂應採漸進主義　　（三）關於軍額上之限制中國全國之兵額就政府關於軍事提案中所發現者约百五十餘萬之多而未經報部者尙不在内現在爲裁兵之實行至少須汰除三分之二約合百萬欲求消納辦法關於資遣生計之籌施又非巨欵莫辦是侈談裁兵而不能立籌此大宗之裁兵費用亦等於望梅畫餅而已故設能實行劃分軍權限制軍費第一各省軍額是否應裁與應裁若干准由各省軍事當局就其地方之情形酌量財力之盈虧自動的行之可也第二關於消納裁兵之計畫亦應責由各該軍事當局就其駐在之經濟實業狀况自行籌畫消納之辦汉（四）關於軍制上之限制中國年來省自爲政軍制之濫無從畫分此後爲整飭軍制起見第一由政府規定一種專制無論國軍省軍之編制悉採用一律之辦法如軍隊之名稱服裝之形式軍械之採用軍事之訓練皆遵照全國一致之規定施行之第二各省之巡防警備等類似陸軍之編制者亦均行劃一一律改爲省軍之編制第三原有之軍隊不計外以後停止招募辦法遇有退伍遣散而應行補充者則試行徵兵辦法次第實施不加嚴格的之限制各因其地方情形辦理云（五）關於軍 
區上之限制全國軍區之畫分應分爲國防區省防區兩種第一國防區分爲三種（甲）邊防區（沿邊國境）（乙）海防區（沿海國境）（丙）内地防區（山川險要）由政府規定之第二省區之劃分由各省軍事當局審查各該省之形勢自行規定呈報政府核准行之第三除省防區之劃分以省爲界限外而關於國防區之畫分則由政府以全國之形勢爲便於軍事上之設備不必拘於省界而規定云（六）關於軍防之限制中國近年來因軍防問題而發生省籍之爭地盤之爭主客軍駐紥地點之爭甚至無時而息無地無之此後爲限制軍防計第一於國防區省防區劃分之後凡各軍隊屬於省軍者其駐防之地點各以省防區爲範圍不准彼此侵入無論何者不容有客軍之駐防但屬於國軍者以國防之關係已劃有一定之國防區則不在此限第二國防軍之調遣直接受政府之指揮擔任國防事務省防省軍則由各該省軍事當局指揮調遣專注重於省之緝捕事務但遇有國防上設備或對外戰爭或國内變亂省防軍得受政府之指調（丙）結論綜按以上辦法雖不能澈底 
 
 

Page 6

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *澄清根本改善將現在軍閥之勢力一掃而空之但軍權旣予限制則武人干政之風自然减殺軍費旣予限制則截欵濫微之事自然免除至軍額軍制旣予限制則濫行招募任意改編之事不至爲所欲爲而裁兵自然實行矣軍區軍防旣予限制則割據地盤侵略他省之事不至復演今日而戰禍亦可頓熄矣本此因時制宜輕而易舉之辦法如能提前辦到見諸實行亦可解决一時之糾紛俾得逐漸改革之途徑且於收束目前之時局進行國内之統一不致障碍横行徒託空言無補於實際也 
[十六日執政會議]  
　　昨日（十六）星期四執政會議外沈内龔財李海林法章陸賈農劉交鄭均列席十一時開議代理秘書長張伯英報告各項文電内有四川將領賴心輝鄧錫侯等聯名攻訐楊森來電最爲重要内容略謂楊森欛佔兵工廠獨呑鹽欵中央飭令公開支配置若罔聞並積極備戰實屬目無法紀凟職害民請速派大員查辦云云議决即派劉湘查辦次討論中俄督辦公署組織及經費案議决該公署分總務會務兩處每月經費五萬元最後議决例案數起十二時二刻散會公布例案錄後（一）議定發貴州賑欵一萬元（一）議定督辦中俄會議公署組織大綱案（一）農商部提議保護華僑回國投資興業條例草案議决交法制院核辦 
[對川令日内發表]  
　　派劉湘查辦楊森　　川軍各將領因爭分鹽欵與楊森發生衝突傳聞已在富順自流井一帶開始劇戰一方並由賴心輝等聯銜致電中央要求將楊免職以順輿情而泯戰禍昨（十六）日閣議開會段特將此案提出討論多數意見咸以雙方曲直中央尙不十分明瞭似未便聽憑一面之詞遽以責任歸楊爲保持威信整飭紀綱起見亟應先派大員澈查詳情然後根據事實妥爲處置庶足以昭公允而杜紛爭段對此深以爲是遂决定頒發明令派川康邊防督辦劉湘就近秉公查辦並制止雙方不得再有戰事以免糜爛地方議定之後即由秘書廳草就令文大致謂據賴心輝等電呈督辦四川軍務善後事宜楊森佔領兵工造幣兩廠派隊扼襲自流井分三路出兵前隊業經霎觸請明令罷免楊森以弭戰禍等語茲特派劉湘秉公查辦嚴行制止以副本執政倡導和平綏靖地方之至意此令並聞該項明令日内即可發表 
[中法恊定之審查報告]  
　　金佛郎案自司法部審查後謂於我國有利全案穏妥無疵茲將章士釗原呈錄下呈爲修正中法恊定條文審查完竣謹呈具覆事本月三日准臨時執政府秘書廳函開財政部呈修正中法協定請交審查以昭愼重文一件奉執政諭交司法部審查等因相應函逹查照辦理並附送財政部原呈一件說明書一件曁中法協定文牘擇要一册到部仰見執政集思廣益之至意士釗遵即邀集京師各司法機關重要人員共同研究詳加審查僉謂此案係由法國退還庚子賠欵餘額中國立於債權者地位借欵维持中法實業銀行及辦理敎育慈善等事業手續繁重自應協訂條文以資遵守矧關稅會議法國以有懸案未决之故延不批准我國財政損失尤鉅財部說明書内業已詳述理由審情度勢此項交涉實有從速解决之必要此次修正條件均係我國提出屢經磋商法國已完全承認就與原協定不同之處互相比較所有修正各點均於我國有利視原協定確有進步更就新協定全文逐件審核亦均穏妥無疵士釗與各員討論之餘意見相同除原呈各件謹封缴外理合具文陳復鈞鑒謹呈臨時執政司法總長章士釗 
[外部駁覆四國抗議新公債]  
　　英法美日四國對於中國以德國庚子賠欵爲抵押發行一千五百萬元十四年公債一事曾於一月前提出抗議外交部遲至本月十四日始對四國發出照會拒駁内容略謂中國三四兩年公債（即三年公債與四年公債）均以同様之擔保爲償還之準備金此次發行公債亦係照三四兩年公債手續辦理者至於英法美日四國所謂德國抛棄之庚子賠欵現已成爲關餘其分配辦法應先得辛丑條約有關係各國表示許可方能有效一節理由殊不充足本政府不能不予以否認云云 
[中俄會議定五月一日開幕]  
　　中俄會議最近數日兩國間之非公式商議已着着進行頗覺順利蘇俄方面之專門委員巴爾尼克及庫比耶克兩人均於二日前抵京我國方面由哈爾濱及伯力等處來京之專門委員及領事等亦已先後抵京連日正在商議交涉方針又聞中俄會議公署昨日（十六）開會决定二事（一）自五月一日起實行開中俄會議（二）大綱在北京恊議細目在奉天及哈爾濱恊議 
[日俄恊定之換文]  
　　在北京日使館舉行　　日人方面消息日俄恊定批准交換問題因蘇俄方面之恊定批准書已於十三日下午由特别聯絡郵政自莫斯科寄到加拉罕大使之手經十四日下午日俄兩國委員問商議結果定於昨日（十五）下午五時在日本公使館舉行交換批准儀式此爲日俄恊定兩國間應辦之最後手續首由蘇俄書記官修瓦沙倫與日本書記官澤田通譯官宫川在日使館客廳對照批准書有無錯誤後即同登樓上集芳澤日使榻前將日俄恊定之兩國批准書互相交換同時加芳兩使簽字於預先準備之批准調查書調查書亦行交換其内容如下「按照恊定規定芳澤加拉罕兩國全權代表於四月十五日在北京日本公使館舉行日俄恊定批准書之交換完畢茲將作成批准交換調查書」交換畢後兩使舉杯互祝兩國國交之恢復俄使並對日使病狀極表同情之意祝其早占勿藥日方之批准書係以紫色絹紙做爲外飾繪菊花章記於中央俄方係用紅色革紙爲表飾以鍾鐮交义爲標記形式均極美觀並聞日使館方面已派定宫川通譯官於一二日内携帶俄方批准書返國呈缴於日政府云 
[義翟使充使團領袖]  
　　美使舒爾曼偕其夫人及女公子業於昨（十六）早搭乘津浦快車前往上海再由該埠換輪返美與本國政府接洽後即行赴德履新美英義等使館衛隊昨早在前門東車站歡送美使館樂隊亦前往奏樂執政府及各使館與京中各要人均派有代表前赴車站歡送異常擁擠惟美使旣已回國此後之領銜公使照順序應屬德使然因所謂辛丑和約簽字國者不願德使爲領銜而德使亦預先表明不爲領銜之意於是照順序應即輪到其次之義大利公使翟祿第經外交團各員與翟使交涉結果業經承諾所有紀事錄等文件均於十五晚由美舒使交與翟氏昨日下午並由翟氏通知各國使館並照會我國外部矣 
[京警廳管理新聞營業規則之反響]  
　　京師警察廳日前忽頒布一種管理新聞營業規則此項規則不啻根本破壞出版言論自由自該項規則公布後京中新聞界均表反對最近胡適陳源錢玄同等十八人又爲此事致函法長章士釗請其循素日主張出版自由之精神將該項規則提出閣議撤消茲將原函錄下行嚴先生北京報界因受現在法令過分之束縳近已一再要求政府廢止出版法一般社會方日盼廢止該法之明令迺據報章所傳警廳總監不特漠視此種要求近且逕以警察廳命令頒布一種管理新聞營業規則事之離奇誠屬駭人聽聞該項規則不特内容嚴酷爲並世任何文明國家所不容而以警廳廳令頒布尤爲任何國家之所無並爲中國現行任何法令之所不許依照該項規則人民發行報紙雜誌或辦理通信社不特事先須呈報官廳並附有預得官廳許可預繳執照費及取具舖保數家等等條件而凡學校學生並不得充任報紙或通信社發行編輯經理印刷等職務此類取締不特變更現行出版法抑且較袁世凱曩昔曾頒布之報紙條例變本加厲先生熟諳歐美諸國法律試問並世任何文明國家尙有此類取締言論自由之法律否復次現時臨時政府雖祗是一個事實政府究不全是一個無法政府臨時執政於就職之始旣以明令聲明凡從前法令除與臨時政府抵觸或有明令廢止者外一槪有效則警察總監之頒行任何規則自亦應以現行法令爲根據試問現行何種法令容許警察總監得以廳令頒布變更現行法律之規則頒布取締新聞事業之規則警察總監之此種規則旣係一種違法處分則凡反對此項規則者自可依照現行行政訴訟法向平政院請求撤銷即對认警察總監之本人亦尙可請求普通法庭審查其是否觸犯刑律第一百四十八條（濫用職權使人行無義務之事或妨害人行使權利）之規定然司法權威尙未確立此類司法手續殊難望發生効力先生爲素信自由主義之人此種仇視自由而且未經合法手續頒布之規則又復出現於先生參列閣席之時代爲貫澈先生平昔之信仰與保全現閣之令譽起見可否由先生毅然將此項規則提出閣議議决撤銷敬候裁奪並盼復示如因先生之奮鬭復使此項規則及出版法俱歸消滅則全國言論界與思想界將俱拜先生之賜矣 
[憨玉琨自戕說]  
　　北京報界接十五日開封督署消息憨玉琨自戕張鈁生死不明查憨玉琨自失敗後逃竄豫西流離顚沛勢極窮蹙其部下約萬人分布南陽等處子彈告竭憨因胡景翼扼守潼關回陜計畫不易實現又因鄂省不允假道退回漢中之議又被阻故憨已至日暮途窮之境然憨出身土匪是否肯因失敗而自殺誠屬最大疑問張鈁字伯英豫人胡憨戰事初起張以調人自處嗣忽在洛受憨軍總指揮之職洛陽陷後即隨憨出亡　　國民第二軍辦公處昨（十六）得屈武由河南來電謂憨玉琨已自戕身死茲錄之如下北京化石橋國民第二軍辦公處史臨川先生鑒武昨曉到鄭西峯賣山虎臣瑞軒可軒華亭諸兄均見過陜軍内部非常團結各將領皆能恪遵岳督命令一致擁戴鄭汴秩序甚安靖立生瘡係某醫割治失時立生家屬二三日内即回陜楊虎臣死耗不確憨玉琨自戕殞命知關特聞武删叩（按本報昨得京電已證明此事之不確矣） 
[湘西戰事之開始（萍）]  
　　十一日川軍向省軍攻撃十三日省軍攻克桃源　　長沙通訊川軍盤據湘西識者早知戰事不能避免川軍表面聲明撤退實則積極備戰熊克武自灃州會議之後偕同湯子模林支宇等回常軍隊集中常德灃縣一帶防務交由賀龍擔任十日湘軍第二師師長劉鉶有電致湯子模請其懸崖勒馬約退部伍其言至爲懇切故十一日以前川軍猶派來代表聲明準備撤退湘軍聞之大慰不料川熊以此爲緩兵之計竟於十一日向省軍猛攻省軍猝不及防始臨時布置作戰計畫湘趙即命葉開鑫爲防務總指揮兼任左翼一帶（安化）防務賀耀祖任中路（益陽）一帶防務劉鉶任右翼（漢壽）一帶防務率軍抵敵因川軍向左翼猛攻故省軍向中右兩方取守勢向左翼猛進蔣鋤歐先鋒於十三日攻克桃源同時側面指揮劉重威由新化方面入據溆浦與左翼取聯絡行動至於石門方面唐生明近忽集合舊部將林部驅走牽制常德後方林川兩軍集中常德盤龍橋者其歸路已成斷絕之勢倘省軍節節進逼則川軍惟有退灃州與賀龍聯合向陳渠珍防地求庇惟聞陳已嚴陣以待不能容納其在辰州之川軍余際唐與滇軍唐繼虞各部不外出辰龍關以援熊但省軍左翼蔣鋤歐劉重威兩旅會合之後阻其正面而陳渠珍又從西北以攻其後面料辰龍關必有一番惡戰也惟唐繼虞滇軍前經省議會再電撤退唐昨覆電略謂「敝軍此來志在救國寗肯滯留湘境雖經迭電聲明諒邀鑒及茲復承敎嫌疑頓釋俟諸事就緒即當開行」等語但此時川湘兩軍旣已决裂滇軍所謂諸事就緒即當開行自係欺人之談故今後之湘西問題已完全趨於武力解决之一途矣（四月十四日） 
[林洪兩軍圖反攻潮梅（錫）]  
　　因許積極對閩以致潮梅空虚　　汕頭通信林虎軍自上月二十二日敗退潯鄔後其時原駐河源老隆李易標四千餘人尚未退却與惠州之楊坤如聲息相通自惠州起點至河源老隆和平贛邊仍在林軍手中林自敗退入贛得方本仁之援助以現在中山已死粤中羣龍無首正爲反攻最好之機會初林軍敗退時除劉志陸二千餘人由蕉嶺敗駐上杭外其餘三黄等一萬人均係由平遠篁鄉退入潯鄔大山中許軍追至平遠即行撤兵所以林部得從容收容殘部當時許崇智以爲潮梅大局已定可高枕無憂乃積極籌謀入閩計劃分兵三路進窺閩南同時閩南民軍要人紛紛來汕接洽宋淵源許卓然張貞等皆於日前抵汕謁许崇智預備在閩内應由是粤軍攻閩之聲浪高唱入雲適永福艦被海籌擄往厦門許以閩周助陳之跡顯露大有非戰不可之勢於是陳銘樞由興寗調往松口張民逹由梅縣調往三河大埔余鷹揚由潮州調往大埔何彤由海豐調至揭陽學生軍由興寗調來汕頭準備協同潮梅軍由饒平進攻汾水關因此韓江上游許軍防務空虚授林軍反攻之機會李易標由老隆岐嶺進窺五華劉志陸之兵復由上杭進廣福亭（離蕉嶺城三十里廣東福建交界處）梅縣前日加緊戒嚴縣長葉劍英離職往香港昨日由汕頭派往蕉嶺之推事中途折回潮梅許軍近反陷於風聲鶴唳之中十三日陳銘樞在松口封船載兵上梅鎭懾許此次任命蔣介石張民逹官職均不得兩方滿意張之部下則以許在省時曾允張民逹爲潮梅善後處長今忽改委梅屬善後處長範圍較窄在張個人原無問題惟張部下無防地分駐一見命令早經譁然故任命一下張匆匆來汕者即此故也蔣氏個人對潮梅職位一層毫不在意其目的遠大斷非區區潮汕善後督辦一職可以滿期願望蔣張兩人平日素善許以此席予之蔣以爲無異挑撥使蔣張不睦故蔣亦不就職而往省蓋所以避免爭地盤之嫌疑也蔣之往省其原因甚爲複雜逆料一時斷難來汕就職今林洪兩軍大舉反攻主將他去識者咸爲許氏憂洪兆麟部三千人亦在閩南出動旬日之内且韓江上游想再有一塲惡戰也（四月十四日） 
[楊砥中死後之厦門（蜀生）]  
　　陸戰隊頗抱不平漳屬省粤軍布防情形　　厦門通信十一日此間各報接滬電楊砥中在滬遇剌斃命鼓浪嶼民鐘報首發號外海軍警備司令部及陸戰隊團部見之均愕然當電囑厦門各報暫緩發表謂尙未接得正式電報未能證實應行愼重直至十三日晚海軍將官始以楊在滬遇剌確耗告之陸戰隊陸隊軍官多楊砥中之親信團長林志棠楊之妻弟聞耗後憤慨莫抑據個中人云一時幾起暴動經林志棠及各營長之鎭壓允爲楊氏昭雪始定海軍在杜錫珪時向分海陸兩派海派即艦隊楊樹莊爲首領陸派即陸戰隊楊砥中爲首領二人積不相能黎元洪復位時楊樹莊曾以縱兵殃民劾砥中不去海軍入厦砥中扼於樹莊未能來厦雖經杜錫珪之調停表面融洽而實際上砥中固無服從樹莊之心福州厦門之陸上實權均操陸派海派亦頗不能平今楊砥中之死陸隊中人均認爲樹莊所爲此後有無變化尙未可前知也　　據某機關消息謂此間陸隊第二團長林志棠於十三日已秘密晋省第一團長林忠若實陞旅長林志棠或調第一團長第二團長將由第一營長唐岱鋆升任云云以目前陸隊汹汹之勢覘之恐楊樹莊倉卒間亦未能遽另委人繼任也此間海軍警備司令部本擬於月之十六日舉行海軍入厦（海軍以去歲四月十六日入據厦門）慶祝嗣以楊氏噩耗傳至陸隊汹汹懼釀變局已通知延期最近陸隊在其汎地施行戒嚴艦隊及警備司令部亦如之入夜即相戒互不攔入無形中儼然對峙矣　　粤軍退却及張毅李鳳翔之布防情形據最近漳州某軍事機關之調查略如下述（一）陳軍李雲復部退駐峯市上杭二處約一千名（二）陳軍謝文炳全部退永定約六七百名槍僅五百桿大砲二尊機關槍一挺每士兵子彈僅三四十發（三）陳軍賀鄧兩部及熊略部均退平和不上二千名給養非常困難兵無鬥志（四）謝李兩部自許軍到大埔蘆下壩（距峯市十里）紛向龍巖退去抵龍巖者名爲四五千人實不過二千福建暫編陸軍第三師李鳳翔無法制止云（五）永定最爲空虚謝文炳部只五連除向大埔去處道路警備者三連外城内僅有兩連（六）峯市現由李雲復部驻守名爲兩營實只三百名左右但峯市至上杭一帶均有李部散駐各鄉（七）林虎部退至武平尋鄔兵數因路遠不得而知（八）福建暫編陸軍第三師李鳳翔全部約三千名分爲四團現第九團第十團第十二團集中上杭不准敗兵進城第十一團全部駐龍岩係劉漢祥舊部團長姓徐名得勝（九）福建暫編陸軍第一師長張毅駐重兵於琯溪餘如山城南靖漳浦浦南金山龍山等處均有駐兵但爲數無多多者一營少者祗一二連（十）第十二師周蔭人部第四十五團現駐漳州城周氏又派第四十七團來漳助防不日可到　　李雲復率部於六七八等日陸續由上杭入龍巖分駐城外西坊平在溪南北門外等處李則駐城内翁園計前後粤軍之抵龍巖者約五千餘人蓋已以是爲集中地李鳳翔亦無術拒之矣粤軍到後即向商農會及各鄉派餉七萬元此後每月尙須五萬常餉也（四月十六日） 
[皖督署招待新聞記者]  
　　發表軍事軍費各狀况　　安慶通信前日皖垣督辦公署發出通函訂期四月十六日請各執館記者到署談話届時皖垣民碞新皖鐸社刋商報政治先聲等報記者聯袂而往到時先由秘書兩人招待嗣督署參議盛典型出見與各記者稍事寒暄盛即發言謂我皖現在軍事狀况及軍費狀况外間所得者皆東鱗西爪茲恐社會方面有所誤會特備有兩種油印品請諸位細看說畢每人送一份旋有人詢問王揖唐氏對於蚌事如何解决盛答云蚌方無甚問題中央及盧宣撫對王之裁兵均表同情王督辦不日即可回皖現時不往浙江說畢欵以茶點按油印品兩種（一）係軍事狀况其中最關重要者即自述裁兵計劃（一）將各旅恢復八成原案被裁二成實行士屯墾（二）將第二旅改編爲淮防軍實行訓練（三）將第五旅補充營等實行改裁（四）裁兵計畫之反動倪朝榮華𨬴章等東冬各電陽假廢督之名陰行抗裁之實云云（二）王督辦到任後軍費支收概况（自十三年十二月起至十四年三月底止其以前欠餉因馬任未有交代無從結核故未列入）一支出（甲）原案軍費（一）五旅八成兵額及憲兵每月共二十六萬零三百餘元（二）督署鎭署及衛隊各軍事機關等處月共五萬四千六百餘元以上共月支洋三十一萬五千餘元（乙）續增軍費（即王督辦未到任前已增之軍費）（子）馬任内所增加者（一）五旅二成兵額月共洋四萬九千八百餘元（二）補充一旅（現已將旅部裁去團營等仍舊）及輸送隊補充連等月共洋五萬餘元（三）各機關薪餉雜用額外增添月共八千七百餘元共計十萬零八千五百餘元（丑）皖軍獨立時所增加者第五旅增加補充砲兵工兵電話盒子槍等營連以及憲兵司令加添憲兵約需二萬元（丙）現狀須增之軍費現時米價日昻逐漸增高每月兵夫食米每名至少需加洋四五角月共洋一萬餘元以上共月支洋四十五萬三千五百餘元（丁）特别軍費（子）收束各路民軍（一）頴州一帶李傳業國民軍兩團（二）壽鳳懷定一帶袁子金王龍亭岳相如廖梓英李曉南等部（三）合舒一帶劉文明一部（四）六合交界孫品驂一部（五）太毫一帶石德純陳章琦等部（六）霍山一帶李雨村鄭紹臣余亞農等部（七）桐城東鄉一帶有土地匪式之自治軍沈金山一部以上各部派員調查磋商收束資遣或剿辦共用洋十八萬餘元（但各處民軍由外縣局自提撥欵及未據報結者尚未列入）（子）招待南下奉軍費五萬元二收入（甲）財廳張柳兩任直解現欵自上年十二月起至四月上旬共洋六十七萬五千餘元在外縣局提撥之欵共洋五十八萬四千餘元共合一百二十六萬餘元（乙）特别收入（一）鹽欵押借二十五萬元（二）七分附加米捐九萬餘元（三）津浦貨捐局解欵八千餘元（四）菸酒局解欵一萬二千餘元以上共收洋三十六萬餘元三兩比（甲）支出自上年十二月起至本年三月底止每月甲乙丙三項軍費洋四十五萬三千五百元計共需洋一百八十一萬四千元又丁項特别費洋二十三萬餘元統計需洋二百零四萬四千元（乙）收入自上年十二月起至本年四月上旬甲乙兩項共收洋一百六十二萬餘元（丙）實在尙不足洋四十二萬四千餘元附記查各旅薪餉自王督辦到任後名雖發現餉三關然各旅營在外縣局自行提借欵項又在一關以上（惟第三旅有一關半餉係王鎭守使手所發）但因各旅至今未將餉册送到故細數無從清結 
 
 

Page 7

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *㳺藝叢刊 
[世事盛衰說] [  毅華]  
　　世事盛衰雖無定數而當事者有與焉盛者必勤衰者必惰此當事者胥能稔知者也伹勤於自肥惰於利人其結果置大局於不顧事乃衰焉斯固天壞間之常理我人苟原始社會上之一切事業其衰者莫不出於是耳　　今日我國電影事業在局外觀之可謂盛矣設處身其局則魍魎輩出權利無衡狡獪者且施其智以籠絡忠𢡱之人富者輸其金智者運其才而結果狡獪者得獨肥焉以之怨聲載道藝術斵喪其甚者竟有騙吸演員之汗血以作自肥之基金徼倖而影片成則錦其衣而美食視演員若狗彘矣噫余殊不忍爲斯言顧又不能默之蓋電影爲立國之企業能揄國光坐收巨利今以此授諸非人不亦危乎深望電影界有識之士羣起而攻之以免我國電影業之衰敗耳 
[評「回頭是岸」] [  大嗤]  
　　上星期卡爾登影戲院映演之「回頭是岸」原名爲FoolsFirst名導演家麥雪爾鼐倫所導演也劇中述一男子湯密本爲盜黨之子繼則脫離黨籍投身實業界中黨魁托乃設計陷之遂入獄湯密有女友安娜於湯密三年後出獄時爲湯密謀得銀行中職務湯密奉職維謹深得總理鄧頓之信用擢爲庫藏員時適由舊金山運到钞幣三十萬元亦由湯密庋藏安娜至是囑湯密行事成則相與俱颺湯密以愛安娜乃冒險行之旣得復深悔此行將自首安娜見其誠摯亦願以此鉅金仍返原處湯密因持金返银行是時適托乃率黨來刦湯密被撃而踣痛失鉅金且造鄧頓之室將白其事鄧頓曰此事我與安娜早知之蓋鄧頓與安娜固設此以試湯密者鄧頓以湯密篤信深加贊許而一對璧人亦遂締良緣矣劇中描摩托乃之殘酷諺所謂笑裡刀者是也由RaymondGriffith飾之奸詐狠惡無微不至毆殺Kid懼偵者之追踪故將死者舁置椅上作鬥漢子戲由另一人伏椅旁僞作種種動作一若此死者仍在嬉戲也者設想之奇作惡之工可謂至矣盡矣　　飾湯密者爲RichardDix表演忠實男子極合分寸盜金後之追悔堅欲自首此時心中兩念即金錢與道德之戰正相博戰而共面部表情亦能將内心所蓄宣洩無遺　　飾安娜者爲ClaireWindxon婀娜剛健兼而有之平時對湯密之情形極眞實試探湯密時見其力主返金原處雖口内不言而芳心所可此種情景由眉目間隠隠表示珠不易爲至攝影方面之耐人尋昧者則爲湯密與安娜郊外散步之數幕取景幽靜令人觀之有出世之想劇中穿挿亦以郊外散步時爲最佳當兩人進餐時忽聞有小孩哭聲湯密尋踪而去則一四五齡之雛髮（酷似潘蓋但片中未注明）方以失犬而哭滑密抱至坐處以授安娜安娜饗孩以餅餌孩果失啼問安娜曰彼爲汝夫耶安娜不答復問湯密曰伊爲汝之情人耶故意將Sweetheart（情人）一字誤作Tweetheart不僅趣味濃郁且覺於小孩初識字時之神情亦能描摩盡致我於此不能不深佩編者之聰敏也 
[伍愛蓮投身電影業續聞] [  毅]  
前在本埠孔雀電影公司爲攝影部主任之戴言益MrEarleKDyer君現與中美商人合資創設一亞美電影公司現已編就一劇英文名TheTalisman聞已攝演有日其内景多取中國上等家庭之佈置式雕刻富麗形至冠冕其女主角爲伍連德博士之姪女伍愛德女士（昨日本刊所載伍女士小影謂其投身美國電影業等語係譯者　誤）此劇導演一職由某君擔任戴君則居監督地位蓋因不諳中國人情風俗爲愼重計不敢貿然自任云 
[我之新片「覺悟」觀] [  何儉堯]  
　　三星公司新出影片「覺悟」試映後各報記者多以個人眼光揄揚之旣而此片開映於維多利亞戲院愚以爲佳製急欲往觀卒以事集未果昨復映於恩派亞又爲春廣告宣傳之吸引不憚勞步以往觀焉此片造意尙佳曹劍輝之程榮貞尙能稱職但片中疵點頗多其最大之弊病即爲光缐不足此實由於攝影術未精映時幕上常似爲烟雲所迷放影稍遠更爲糢糊如軍官緣上旗杆時但見一片黑影而已　　任國俊與林某素昧生平被擄入匪巢時何以甫經晤面即謀逃遁常逃意旣决時飾國俊者並不稍事蹸躇一仰首即見窗口似太率直賊巢爲舊式屋宇磚瓦建築形至脆弱二人潛行瓦面詎無聲息屋中賊匪多至數十何以一無知覺豈賊匪盡屬聾聵榮貞投河救之者爲一醉徒不亦異乎且酒徒救榮貞前神志昏糊艱於舉步何以一轉瞬間即能清醒及救起榮貞後不加詰問掉首不顧而去豈斯時酒氣復湧忘其所爲耶　　愚期望三星公司於銀幕藝術上須加苦工以上諸端雖不敢謂爲他山之助而或能爲該公司作商榷耳 
[電影明星之養成] [  李滌塵]  
　　美國華盛頓影片公司導演主在巧利愛立森CharlieAllison係電影界後起之秀以弱冠之年能蜚聲藝術界殊屬不易巧利嘗肄業大學因慕影戲藝術乃棄學而投身電影界始不過一配角不二年一躍而爲導演主任巧利爲一愛藝術的青年故學識與思想高逾儕輩而其持躬之整飭「少年老成」四字足以當之其論電影明星之養成曰「電影爲社會的寫眞吾人當以愛美的觀念藝術的手腕表示之發揚之電影演員之目的不徒在矯正社會之劣點亦在供給人類之快慰故學問當充足思想當高尙以極縝密之心思沉靜之眼光研究人生之情形觀察社會之需要電影演員除每日實地尋求眞正之經騐外更當修養品性高尙人格刻苦耐勞力戒浮囂之習能如是物望所歸自能受人欽仰社會亦將以電影明星之稱加諸其身矣」我國電影事業尙在萌芽時代爲電影演員者苟能有巧利之志懷則前途有望矣 
[粤曲家呂文成述聞] [  光磊室主]  
　　粤曲家呂文成香山人自糼即嗜歌曲性極敏慧每聆一曲輒悉心研究務得其端倪而後已間有所得頻就正於内家暇更涉獵崑曲皮簧歐西等曲譜以資參考俾收集思廣益之功故其唱調乃能去蕪存菁集諸大成自成一家駸駸乎執滬上粤曲界之牛耳焉　　文成嗓音雖非絕佳顧善於運用深明吐納之訣疾徐中節句句露字過板之雜腔嬌媚如處子令人神搖心醉而尾聲之拖長腔千迥百轉戟 
合拍安腔剛如百鍊之鋼柔若繞指可以使聽衆饜耳飫心靡弗滿意求諸俳優中已屬罕有况爲頑家耶　　文成微特工於唱且精於音樂尤擅洋胡二琴手法敏妙花様翻新變化莫測能將胡琴拉成梵亞鈴之聲調遙聆之固難辨别其歌最宜於清唱而铁適用絃索奏和而其優點亦正得力於清唱矣文成之歌曲已製成唱片者計有「瀟湘琴怨」·「燕子樓」·「再續紅樓」·「貂蟬拜月」·「禪房夜怨」·「小青吊影」·「恨海鴛鴦」·「仕林祭塔」·「瑾妃哭璽」等除「瀟湘琴怨」·曁「燕子樓」兩曲用洋琴與梵亞鈴拍矣外餘悉以　皷拍和誠屬憾事蓋　皷殊嫌喧譁而欠清　遠不逮清唱之歷歷可辨也 
[技藝考（一）] [  碧波]  
　　綘樹一聲能歌二曲二人綑聽各聞一曲疑其聲在鼻莫測何術當時又有黄華省雙手能寫二牘或楷或草各能遂意見瑯環記　　始皇元年騫霄國獻刻玉工烈裔刻玉爲百　之形毛髮宛然皆銘其臆前記以日月但不點晴云點之則飛去始皇以淳漆各點兩玉虎一眼旬日失之不知所往明年西方獻兩虎各僅一目使人視之疑是前所失者檢其胸前果是元年所刻玉虎命去其晴乃不復去見拾遺記李叔詹嘗識一范陽山人即後廳上掘地爲池泥以麻灰汲水滿之其丹青墨硯先授筆叩齒良久乃縱筆毫水上就視但見水色渾渾耳經二日搨以素絹四幅舉出觀之古松怪石人物屋木無不　　詰之言善聚墨色不令沈散而已見酉陽雜俎　　巧工丁緩作七　　連七輸大皆逕丈相連續一人運之滿堂寒顫見西京雜記　　將作大匠楊務廉有巧思於泌州市内刻作木僧手執一椀自能行乞椀中得錢關鍵忽發自然作聲云佈施市人欲其作聲施錢者日盈千數矣見朝野載 
[名畫家法三之墨蹟]  
　　名畫家法三先生性高潔筆雄古雲峯烟水層出不窮眞得文家之心印而能呑納者也現寓 
上海恒豐路崇德里六號右圖即先生所繪之山水也 
[中日棋法之異點] [  王湘岑]  
　　學術類多創於我國而外洋則昌明之奕雖小術亦不脫此例現代日本國手亦復不少三十餘年來吾國國手反寂然無聞顧水如段俊良輩雖稱高手然與日本九段較尙遜三子足證國人遇事不肯盡心研究小如奕術亦難保其固有之地位遑論其他科學哉茲就中日圍棋之異點約述如下　　（一）有無角子之不同中國棋於四角先置角子日本則無之現在吾國之對奕者多數亦放棄角子而爲日本化主張後說者則謂無角子不受拘束變化較多似亦近理然仍以隨習慣者爲多數也　　（二）程度名稱之不同吾國稱高棋爲國手次於國手者爲二手三手四手等日本稱最高者爲九段以次遞降至初段爲止初段棋之程度約與中國四手棋相仿現時吾國棋界前輩固推重清代施范之技足以冠絕古今然據日人言即使施范尙在亦未必能與彼九段者相抗衡吾國繼起無人難作證明亦惟有甘受其　嘲而已復何言哉　　（三）局終算法之不同吾國算棋不論死子若干於局終後僅核算一方面所佔面積大小即據以定雙方之勝負日人算棋雙方各將死子保存俟局終時將黑白死子各塡於黑白空内再核算雙方佔空之差而勝負即定算法雖異結果則一以余觀察所得似仍以吾國算法較爲便利耳（四）各有特長之不同吾國國手對於攻殺著法生死關鍵操算最精似爲日人所不及而日人於大小轉換之問尤覺眼光遠大别開生面或亦技術上隨時代進步之當然現象余學力淺疏殊不敢爲肯定之斷語尙望高明者有以敎正也 
 
 
 

Page 8

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *   
 
 

Page 9

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *   
 
 

Page 10

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *國内要聞二 
[粤砲艦永豐改號中山]  
　　十三日行改號開幕典禮　　廣山通信北洋永豐砲艦於民六之役隨中山南下護法粤局政變中山移節艦中督率各艦與陳部相持在黄埔·白鵝潭·等處發砲攻撃前後歷五十五日故永豐艦與中山關係至深且南下艦隊均已北去僅永豐一艦巍然獨立於珠海之濱此與中山主義尤爲栔合今中山不幸逝世該艦同人思念不置乃更名中山號以長留紀念昨日（十三）舉行改號開幕典禮禮堂在艦内後望臺堂中安設中山遺像四旁繞以生花及黑白布紗並以萬國旗遮蓋於上艦首油塗青天白日黨旗一面以銅版刻「中山三字釘於艦尾永豐原位是日仍停泊士敏士廠前正午十二時政界要人胡留守漢民·伍部長潮樞·寥部長仲愷·胡次長謙·鄧運使澤如·軍界許總司令代表馮副官長次琪·江防司令李宗黄·警衛軍司令吳鐵城等聯袂分乘電輸抵滬由艦長歐陽琳親迎上艦引導各長官環遊艦上各部參觀後体息片刻下午一時行開幕禮朱軍長培德·特派全副軍樂到艦助慶開會秩序如下（一）奏軍樂（二）行開幕禮各來賓及艦員向大元帥遺像行三鞠躬禮（三）艦長宣布更名理由（四）胡代帥訓師（五）來賓演說（六）奏軍樂（七）攝影胡伍寥諸人相繼演說並勉勵艦上長員繼此以後秉承大元帥遺囑努力國民革命各官兵無不動容敬聽至二時許始茶會而散同日該艦艦長及全體官佐士兵發出通電報告改號原因與經過原電從略（四月十四日） 
[浙省自治法會議紀]  
　　十七日浙省自治法會議開第四十七次大會出席八十五人由莫永貞主席省自治法草案原文第六十三條第六十四條毛蒙正主張改爲「省議會設議長一人副議長二人由議員互選之」因爲原文委員會開會時輪流主席其非開會時是否即爲常駐委員殊屬疑問况議長制並無省點九九三色亦採用王廷揚云議長制亦可贊同但被選爲議員者無不可被選議長故主張省議會設議長一人副議長二人於議員中以抽籖定之阮性存云本席贊成委員制惟對於委員職務不必在本法規定主張原文第六十三條省議會設委員十一人下改爲其組織及權限於省議會法定之原文第六十四條删馬義新韓寳華反對議長制及抽籖法葉亘東蔡信芳陸啓亦均反對議長制尹廷輔尹志仁力主採委員制表决結果以委員制通過蔡信芳云第六十三條應加一項前項委員每舊府屬各選出一人阮性存主張舊府屬三字規定於省議會法葉亘東主張在本法規定主席宣告付表决在席八十二人贊成加入者三十九人少數大會認爲有疑義用反證表决起立者三十四人又少數主席依照議事細則宣告投票表决贊成者投白票反對者投青票結果白票五十一張青票三十張主席宣告蔡案成立第六十三條應加一項衆無異議第六十四條删第六十五條但書加遇必要時四字第六十六條動議改爲提議第六十七條二項依審查報告改爲議决本省預算及决算三項加省議會或議員六字四項保留五六七八項均通過九項戒嚴頗費爭執旋因缺席一人不足法定時間宣告延會時四點五十五分 
[蘇省軍政紀要（欹平）]  
　　姜登選將來蘇檢閱軍隊　　姜登選軍長由奉來蘇檢閱軍隊盧宣撫使已得姜軍長來電有旬日後南下只帶隨員四十餘人襄助檢閱事務不帶兵隊此間抱樂觀者多謂姜軍長此次南來於蘇省軍紀之整飭軍額之裁減當必有切實之辦法未知將來果何如也惟善後委員會審查會對於宣撫使公署經費十四年度預算擬在中央恊濟蘇欵項中開支盧使已向審查員明白表示略謂「宣撫使署爲暫時機關江蘇軍務善後一經辦有端倪宣撫名義立即取銷十四年度預算無列入經費之必要况本署現已設立四月亦未支領蘇省欵項可必有預算至第十師係屬國軍現有人加以宣撫軍名詞殊屬可笑嗣後應請勿加此宣撫軍字様」盧使又宣言「第十師擬裁併爲一混成旅我曁主張裁兵自然從我先裁十四年度軍餉應在中央恊欵项内開支省防軍一旅一團及水陸警備隊總司令部經費均須俟鄭省長接任後請鄭酌奪辦理」云云 
[張宗昌在蘇省善後會議之提案]  
　　請定第一軍籌餉問題　　蘇皖魯剿匪總司令張宗昌昨曾爲索餉問题在蘇省善後委員會提出議案文云蘇省財政危將破産全省人士惄焉憂之於是亟亟然組織委員會謀善其後善夫此舉誠屬刻不容緩顧欲善其後必求所以善之之道　之夫治病苟不對症發藥其病鮮能有治者本會開幕以來提案者每皆以减削軍費爲言意非不善但多不揣其本之謀竊未敢見其爲首要然則所要维何厥爲籌劃第一軍之軍費問題是蓋所謂籌劃者即所以求削减之實而亦即根本之圖也夫蘇省省庫之虧竟逹二千八百六十六萬之鉅微論誰何皆能斷爲供應軍費所致此徵之齊撫萬之養兵賊民恃强抗命從可不卜而知者我蘇省人士試一審查省虧之由來當可證予言之不謬幸我第一軍奉命南來一鼓而江蘇定撫萬走是役也潰齊之軍計爲第六師第二師第十九師第一二三四等混成旅統算兵額至少有六萬餘衆更以官兵餉項平均七元一月計之今而後江蘇省庫月可餘四十二萬元以全年計可餘五百二十餘萬元成功所得亦足驚人自茲以往我蘇省人士苟再進一步一爲審核江蘇現有軍隊之實數揆情度勢留作省防縱或不敷則以一軍補充果能不再增兵則裁兵之功收矣理財之效宏矣豈特恢復五年度預算軍費之數而已哉要之撫萬不去江蘇省庫之虧且將靡有底止遑論削减軍費與夫彌補舊虧此第一軍之南來不敢自伐謂有利於蘇之處也但一軍來蘇以後就食無方不得不作居於斯食於斯之策今僅以戰時期間之軍用論官與兵平均計核須按日按人以五角計全軍人數約共八萬每日軍需尤非四萬元不辦設果不欲仰給於蘇則餉項無出安從爲謀若欲在蘇作食功則第一軍爲去惡來蘇苟病於蘇豈計之得然而爲蘇省計果不早爲第一軍設所長此遷延則蘇省將來之負擔愈重而省庫愈虧雖日日談開源論節流又何所用此所謂惟緩其所急之是圖非根本之求也故今茲之計當務其所急而以籌劃第一軍軍費爲先决問題爰擬辦法列於左方（一）以蘇省軍欵供給第一軍作軍費（二）以蘇省應解中央欵項指定確數作第一軍軍費就第一說論不惟蘇人所不允即以第一軍自身而言亦情所不願蓋第一軍爲蘇皖魯三省之剿匪軍隊其軍費應由三省共同負擔焉能由蘇省單獨供給况第一軍爲中央所直轄之軍隊尤萬無以省欵常年給養國軍之理故蘇人之意我第一軍之意固願採第二項辦法也且第二說實本宣撫使提案以解交中央之欵補充國軍之費之意蘇省人士不過一舉手之勞耳即可决其利在蘇蘇人必樂而爲之應望共同討論指定何種欵項若干確數撥支一軍軍用庶蘇省方面可即日减輕其負擔從而着手整理財政不致蹈勞而無補之弊而我一軍方面亦得軍有常用不致興京食無方之嗟一舉而兩有利焉如何之處尙請公决地方能信 
[崑山]  
　　蓬　鄉定期選董蓬　鄉董將屆滿期現聞該鄉定於五月一日在鄉公所選舉董佐以資接任 
[蘇州]  
　　護路軍調防與歡迎軍長在蘇之奉軍二十八旅已經開拔完畢奉令派爲滬寗護路軍之三十一旅王子樑部軍隊於昨日（十九）起亦開始調防十八日下午即令吳縣輸送處備船十艘調防之軍隊爲該旅七十一團一營以三連派駐江陰一連派駐鎭江以後即絡繹調派分配將來蘇州留駐之護路軍聞已定爲兩營并駐團長一員設一團部於蘇至於該旅旅部則須移駐鎭江又蘇車站第一軍交通處十八日接上海電謂張宗昌軍長定於是日下午八時由滬專車來蘇各機關官長等得訊後均赴車站迎迓至深夜未見軍長專車抵蘇旋得電訊謂因龍頭損壞須修理後再開至十九日下午五時十分始抵蘇站 
[松江]  
　　松江市警董會議紀錄松江市各區警董於十九日下午四時開第五次會議議决案如次（一）四分駐所警察仍由市公所經辦抑交四區警董另設機關承辦案議决仍由市公所經辦一面由四區警董切實整頓捐欵所有城内外各住户舖户詳細調查中有未經認捐者婉言勸認俾警費不至短少（一）房警捐收入與按月支出水敷甚鉅應如何設法整頓案議决由市公所趕造房警捐册一面知照各該區地保調查圖内住户舖户列表送會（一）整頓四分駐所罰金案議决函詢警所對於四分駐所傳訊各案除重大事件外是否有判决權俟警所答復再議（一）按月發餉應由警董監視案議决依警董會規程通知四分駐所巡官按月發餉時先一日函請警董到區監視（一）籌欵購置夏季警服案議决由市公所會商縣警所設法措辦　　米業同行之臨時會議松江米業公所今日開臨時會到三十人由業董張若水主席（一）淞滬米石特捐有改徵産地捐說同業應如何對付案公决米爲民食非奢侈品比况吾蘇兩經兵燹何堪再事掊克無論是産是銷均應反對由公所分函上海米行公會南帮公會一致力爭務逹取消目的（一）増加水力佣金案公决航船每石加洋二分五厘連前一角五分五厘貨船每石加洋二分連前一角五分惟於此水力内每石由行代扣五厘存儲分所以備不虞之需回艙航船加十文計二十文貨船加六文計十文下鄉駁米者另給駁費洋三分如駁回後即行裝運者不給駁費佣金每石增加五分連前共二角五分（一）公所捐應如何維持案公决公所捐向收錢碼茲因支出欵項均已大洋核計故改每石錢四文爲大洋四釐 
[奉賢]  
　　水警弋獲劇盜駐紥本邑之水警第四隊第三分隊長施祥生會同駐滬偵探長李虎臣等在滬弋獲屢犯刦案之劇盜張阿七即陳阿七張林生即張阿六顧惠賓即茶房阿大張少卿及女盜陸小雲陳彩鵝等六名口解經第四隊長徐亞伯提案審訊據張阿七供於去年十二月初頭夥刧青村港大門燈不知姓名之某姓家一案今年二月二十日夜半行刧十五保五十九圖王鳴山家二案同月二十五日夜間又刦十五保四十二圖畢文清家一案得贓俵分不諱張林生供與張阿七相同顧惠賓張少卿所供僅刦過畢文清家一次女盜陸小雲供與張林生姘識有年並未與張同犯刧案陳彩鵝堅不供認徐得供後除判將顧惠賓陸小雲兩名口留充眼線并將陳彩鵝交保省釋外即將張阿七張林生張少卿等三盜一併備文解請楊區長移送到縣歸案嚴究 
[江陰]  
　　公團聯會結束會議江陰縣議會·參事會·市公所·商會·地方欵産經理處五團體因本年一月内蘇軍二師八團調澄知盧齊二次戰爭難免謀地方要政便於取决起見由章崇治費鴻聲韓治等組織公團聯席會於一月十八日成立業已三月餘議决事件有百餘件之多今日（十八）因縣議會已召集臨時會諸事可由縣會討論公團聯合名義亟宜取消特於十七日下午二時開結束會議議决各案如下（一）杜團籌借開拔費五千五百元（支配兵士三千二百元各軍官洋一千八百元副宫黄揆一五百元）於新積穀項下商借俟後於國稅項下歸還（二）要塞砲台曁守備營續借修理營房餉糈洋一千九百七十四元俟下月初忙漕徵起後方可撥借修理費洋四百元守備營餉事關軍需暫由各莊借欵撥洋五百元交付（三）縣警察所員警獎洋六百元及二三兩月經費不敷洋一千一百餘元統應由張前任交代警費内撥用（四）市公所代招夫役等費洋九十七元以關軍用應於國稅内支付（五）恭送杜團各軍官銀盾五座及赴滬晋謁張軍長代表章費二君川資各費洋一百八十一元准於地方欵内開支（六）關於地方各欵須出具印收匯總盡交欵産處保存以重公欵議至四時許方散會 
[揚州]  
　　推舉清鄉副辦江都趙知事前於十五日集議參兩會及商農敎育各法團推舉清鄉副辦未經表决又於十七日舉行結果朱子貞得六票凌仁山三票已由縣備文呈報江北清鄉尹督辦擇一委充矣　　河工局近訊江蘇運河工程局前於進行春工時派委加高培厚江都之壁虎壩現據呈報工竣理員單承恩前往驗收工程又該局參贊一職業經會辦韓國鈞委江北工程處長王寳槐接充茲悉王雖奉委並未到差其原因須俟督辦一席經政府任命有人後始可就職 
[泰縣]  
　　扁豆塘之大火昨（十四）日午後四時北門外扁豆塘覺正寺後某姓家不戒於火致爲祝融氏所顧該地乃爲全城燃料聚積之區左右前後共有草堆二三百處當此春乾無雨而是日風勢又濃致將草堆殃及片刻之間延燒六七十堆之多且該地取水甚難施救不易直至夜晚始行撲滅計被燬者約百餘家損失在萬金以上并燒斃多人誠浩刧也 
[六合]  
　　龍窩發現大帮土匪竹鎭集廣福寺龍窩地方據警備隊邢排長於日昨（十六）專人報告此問又有土匪六七十人警隊兵力薄弱擬請省防恊助兜剿以清匪患當由隊長陳家元據情呈請縣署轉請省防張旅長就近派隊恊剿矣　　省防軍又賠損失省防軍第一旅旅長張中立日前至六曾將龍池盆堂妙貨店之損失三十五元如數賠償茲悉張旅長於十四日到施（施官集）後查悉孫錦記等被潰兵勒借五百餘元當即照數賠償并道歉不置 
[清江]  
　　餅師購麵風潮淮陰城西門外大豐麵粉公司經理李耀先以近來江北麥價奇貴上等白麥每石十三元整次貨亦須十二元外本重利微停止磨麵並將存貨五百八十袋起放城内同昌分銷處售賣等候新麥上市再爲磨麵不料停機情形爲本埠匯豐錢莊探悉遂向同昌悉數包買每袋價錢三元二角一面另行賣出每袋加價二角事爲全城大小各食物店餅師所知以爲匯豐錢莊不應當此春荒壟斷居奇忽於昨日（十五日）午後齊至同昌購麵數近二百餘人之多七嘴八言羣情憤憤警局恐生事端派人前往彈壓一面仍請同昌按照原定三元二角出售其事始寢　　攤户開會維持生計本埠城内沿街各小攤户不下數百比因修理街道之故警察取締照前設置賣貨各攤户謀生無所遂相約於昨日午後齊至贊化宫前空地開會男婦老糼品至不一開會之頃各人席坐地面言語嘈雜毫無秩序討論终局大家一致主張請求王商會長斗符出爲維持並向各商號及警局雙方緩頰總期逹到謀生目的爲止散會之頃已經午後三時 
[徐州]  
　　兩村被匪焚殺之慘聞日前徐西郝集鄉屬有土匪一股由東北向西南逃竄有姬莊陳樓（距徐四十餘里屬蕭縣）兩村爲該處鄉團之發源地匪素畏之但因必由該村附近經過特先差人說項聲明借路逃生誓不相犯求勿阻止該村允矣而匪之前隊甫近該村忽有别村練丁二十餘人見匪數相等竟來截撃對戰時許匪隊大至練丁越此兩村而逃匪衆誤係該村誘截竟將該兩村包圍焚殺除少壯者得免於難其餘老糼婦孺均遭毒害甚至牲畜不存即村外牛車亦多燃燬直至收屍無人兩村變爲瓦礫場而止誠南來未有之慘劇也　　昨今兩日之車站紀事昨（十六日）早十一時二十分鐘北來包車有美國公使舒爾曼又前豫督趙倜過徐南下又上午九時許南來專車兩列有奉軍六十二團第二營長佟祿田第三營長任繼盛各率所部過徐北上今（十七日）早五時許南來兵車有奉軍六十二團第三營長王邦杰偕砲兵第六團第二營長樊佐遠各率所部並大砲六尊到徐 
[湖州]  
　　拆城移建營房戰後駐軍驟增營房不敷塡紥茲悉駐城砲兵團已首先實行拆除城牆移作添建營房材料現西北一帶已有部分拆去矣　　檢察官下鄉驗屍苕字四十莊顧家蕩地方日前發現暗殺男屍一具屍浮河面無人承領經袁家匯警所呈報分庭旋由斯檢察官率同警吏馳往檢視驗得該屍身穿藍布衫褲年約二十餘歲腹部膨脹左眼有傷細察之始見眼球爲人挖出據情猜度顯係被人暗殺無疑乃飭就地里正棺殮暫厝現正嚴緝兇手並訪查屍屬認領 
[滁州]  
　　皖省軍餉現狀安徽軍餉素因財政支絀不能如期發放積欠至數月之多第一旅長倪朝榮等因某項問題領銜通電倒王以後即與財政當局脫離關係連日召集各旅團營軍宫到蚌開秘密軍事會議决由皖北各州縣及釐局等金錢機關應解項下攤定數目派員催繳全椒五千元來安四千元盱眙四千元天長四千元五河三千元滁州屢因兵差墊支過鉅止攤二千元今日（十七日）旅部已派褚副官到滁轉赴全來盱天各縣急急提解鳳陽·靈璧·泗州·宿縣·懷遠·鳳台·壽州·霍邱·潁上·阜陽·太和·渦陽·蒙城·毫州各縣分均攤二三千元至五六千元不等聞已派員首途矣來函 
[松江市議員仲泰時來函]  
　　申報館轉松地父老昆季曁旅外同鄉均鑒本月十八日爲敝會十二年度决算審查會開會先期由議長函請全體議員爲審查員原定時間上午十時因簽到者不足法數延至下午三時到者十人始開會當時鄙人因該决算册歲入經常門公産項下各種租欵均未列入顯與預算不符而說明内又以租務結束時已過會計年度爲辭查該册編製自陽曆十一月起至六月止縱使徵收各租爲期遲緩亦斷無有延至六月尙未結束之理應請董會重行編製再付審查爭執移時未逹目的鄙人以决算關係市欵市産至重且要一不完備最易授人口實自應鄭重未便曲從當即離席不與審查之數時在場議員只九人按所請審查員旣屬全體依法須半數以上方可開會現出席者旣未足法數安得認爲審查成立因此鄙人對於十二年度决算碍難承認爲特函請貴報登入來函欄以明實在無任銘感此請著安松江市議事會議員仲泰時謹啟三月十九日 
[江蘇善後委員會審查會來電]  
　　申報館鑒十八日貴報載蘇省裁减軍費之商榷一則内稱江蘇善後委員會十五日審查會成立其辦法乙項軍費裁减擬一草案作一度之商榷云云并列有辦法八項查是日開第一次審查會但考查國庫虧欠數目并未議及軍費事項亦未有人將此種辦法編擬提出不知何以有此通訊請速更正江蘇善後委員會審查會皓　　按乙項軍費裁减下所列舉之八條當係訪員所調查之件因附開在甲項新聞之後編者遂誤認爲審查會所提而連綴之特此更正以符事實 
 
 

Page 11

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *敎育消息 
[專電]  
　　天津電　東西陵林産提作敎育基金（十九日下午五鐘）　　長沙電　江雋奉派代表華中運動會名譽會長（十八日上午十二鐘）　　長沙電　議會議决否准取銷學校考試委員會（十七日下午二鐘）　　漢口電　蕭巧（十八）召各校長到署會議允自去年七月至本年三月欠薪由省署分期撥還本年四月起即由財廳照加薪案撥發校長等返報敎職員均滿意隨將請願隊撤去惟各校留一代表守候公文聞楊會康匿居本宅樓上餓終日巧日午後始解圍出有憤請辭職說　　漢口電　鄂選手巧（十八）由江順輪赴潯計田徑賽五十四人男女球隊三十七人游泳二十人網球五人委員十人護送員二十餘人（以上十九日下午三鐘）要聞 
[全國敎聯會庚欵委員會開會紀]  
　　全國敎聯會庚欵事宜委員會昨（十五日）在北京敎育會開第十三次會議首由雲南代表王有德報告訪問執政府外交部敎育部情形次將日本庚欵問題提出討論到會委員一致反對日本所謂對華文化事業討論對待方法至爲詳盡當即議决三事（一）致函敎育部詢問報載臨時法制院院長姚震邀請總次長·八校敎職員·日使館參贊·及朝岡等交換日退庚欵意見眞相（二）函致各報館學校團體機關請一致反對日本文化侵略辦法（三）邀請各團體發起組織反對日本文化侵略大同盟嗣後由主席報告中美庚欵最近消息至七時許始散會 
[敎育改進社開會討論英庚欵問題]  
　　關於英庚欵問題詳情已迭誌本報英國前工黨内閣對此問題曾設立管理庚欵委員會由中英兩國委員組成其中英委員已由英政府指派而經英議會通過中國則因情形複雜迄未派定專員其後英保守黨代工黨執政將能爲中國聲援之英委員羅素迭更生二氏撤消而中國自身應派之委員又仍未産出此欵之用途處分勢將大受影響中華敎育改進社等得此消息甚爲註意日來屢在開會討論急籌補救方法主張我國朝野應一致力爭合力對外並急有規定此項委員相當人選之必要云 
[章士釗到敎部就兼長職]  
　　敎次呂复辭職　　法長章士釗兼署敎長命令下後章即表示不幹昨日（十五日）上午經呂復親往章宅勸駕章始承認遂於即日下午四時三十分到部先入總長室休息片刻即由該部庶務科長引導至該部大會場與部員相見章略事周旋即就位發言大致稱王總長因事請假兩月段執政以敎育重要不可一日無人負任特命來部兼理一切仍舊决無更動務望諸君安心供職俾資臂助惟敎育關係國本鄙人此次到部雖云兼署决不存五日京兆之心諸君在部有年經騐素著如有關於敎育上應興應革之意見不論官階大小請免去形跡隨時當面向我陳述當盡量采納云云　　又聞次長呂復此次與王九齡合作係因政治上所抱主義相同現王旣已南歸敎長一席政府又派人兼署呂不安於位已向章士釗表示辭意比經章懇切慰留談話至逾二小時之久呂决仍未活動昨日章到部時呂尙在中國大學上課態度消極已可概見據稱呂之辭呈確已備就日内即可發出惟章以職屬兼署不肯更動留呂之念甚切將來或可挽駕亦未可知云 
[留美學生舉行年會預誌]  
　　我國留美中部學生每年均有年會舉行目的爲共同討論母國事宜及宣揚母國情勢使美人對中國有相當之了解今年第十六次年會地點已决定在普渡大學因該校在去年年會之運動各項均佔第一又該校近二年來在全美一百二十一個工業大學中已陞至第二位實習工廠設備之完善揚名全國中部各省中國學生均願乘此機會前來參與盛會并參觀普大内容故有此議會期共七日上午正會由到會會員分組討論問題此次所定之題目爲留學生回國後果應從何處入手採用何種方式救濟中國之貧弱現狀擬分經濟實業政治敎育四門演說員已聘者有施肇基公使美國前副總統馬學爾氏聞去年到會之中國學生約有三百餘本年來較去年多三分之二年會職員業已選出會長劉潤華副會長魏毓賢秘書閔啟傑會計梅暘春總務毛以新招待嚴之衛遊藝周大瑤宣傳李紹德體育夏彦儒云 
[江西全省運動會之第二日（恨秋）]  
　　江西全省運動會已於昨日（十四日）在順外大校場舉行開幕不情之風雨致阻大會之進行今日（十五日）爲大會之第二日當新雨初霽萬里無雲記者遂於晨七時二十分橐筆而往江西軍務督辦·省長·敎育廳長等·均先後蒞止所有運動員昨日雖遭風師雨伯之摧殘仍舊發其精神大有金標獨奪之概八時二十五分來賓入座者數倍於昨場外人海人山尤覺不甚欠擁擠童子軍因昨日之冒雨維持秩序稍見疲惓九時始開會在各運動員高興彩烈時會場東面男賓看臺因載重過甚嘩𠲿塌倒堕地者約五十餘人内中受傷較重爲中央第一師書記長董心鑑及學生張烈二人現均已送臨時救護隊諒無生命之虞下午二時爲游泳及百米决賽·四百米决賽八百米賽·八百米接力賽·擲標槍·擲鐵餅·　遠·三级跳·　跳高·一千五百米賽當游泳時係由警察廳軍樂　引各運動員同往游泳池（甘家池）是池建築極爲簡單設　鄙陋徑直五十米置救生船一敎育廳長朱念祖鄭　其事親蒞塌指導一切但决勝點木橋壓斷落水者五十餘人賽畢爲童子軍團體表演由總敎練黄公誠指揮動作靈敏爛熟可欽茲將是日决賽結果錄下（甲）「百米」（一）章遠　（二中）吳士檀（一中）（二）何其昌（鴻聲）韓世夑（預中）（三）傳秉鉞（二中鄭在昇（約翰）（四）何容海（預中）鄭麟旌（預中）（乙）「二百米低欄决賽」（一）段從修（萍中）王存美（十四中）（二）李英熙） 
士華（農專）吳得鳳（一中）（丙）「五十米自由游泳」（一）王得勝（十四中）詹藜青（大同）（二）曹榆（南偉烈）毛可符（道農）（三）葉丹（十中）（第二犯規）（四）喻履明江鶴起（預漳）時間四十三秒（丁）「擲標槍」第一王欽廷金約翰一百零九呎第二劉德馨（一中）一百零八呎第三王章煥（聖約翰）九十九呎五吋第四劉思高南偉烈九十九呎三吋（戊）「三級跳遠」第一章遠　（二中）三十六呎十一吋第二吳德鳳（一中）三十五呎九吋第三朱哲（堃）三十五呎第四張西銘（預中）三十四呎七吋（已）「跳高」第一龍承喧（互川）四呎十一吋二分之一第二藍瑞卿（西江）四呎十吋第三劉思高（南偉烈）四呎九吋二分之一第四劉漢璋（萍中）四呎九吋（四月十五晚） 
[華北運動會籌備處招待報界（鐵崖）]  
　　組織運動會宣傳部　　濟南通信云華北運動會籌備處本日（十七號）下午三時在省敎育會招待報界到會者十餘家開會後首由華北運動會籌備處宣傳股主任周愛周向衆發言大致謂第十二次華北運動會已决本月二十四五兩日在濟舉行所有會場一切佈置已大致就緒惟拍賣第一號入場劵問題尙無把握且各地送到之獎品亦不甚發逹刻各省加入運動會者甚爲踴躍報名會員已逹四百餘人此外齊齊哈爾及甘肅等地亦來函加入運動會但因路途遙遠運動員尙未到濟本會經費日前曾將預算數目呈報省當局備核省當局因所報尙非確定數目遂將呈文駁回令本會確爲計算故本會現一面推人向督省兩長交涉經費並請其認購第一號入場劵一面推定許鐵岩等君向各方面接洽徵集獎品至本日請報界諸君到此係因此次運動會規模甚大對宣傳方面不能不格外注意除請諸君代爲吹嘘一切外並希望諸君在運動會開會時擔任臨時宣傳之責云云發言畢經衆討論多時議决組織運動會宣傳部預備油印機器開會時將運動結果及會場情形曁會中一切見聞編印稿件隨時散發至編稿責任由報界分日擔任其辦汉第一日濟南日報·大民主報·山東時報·山左日報·濟報·大東日報·實業新聞·魯報·簡報·大公日報·民生通信社·晨鐘報·公言通信社·光明通信社等十四處擔任編稿其餘各報同人擔任探訪會中新聞第二日商務日報·海右新聞·魯春秋報·山東民報·山東新報·齊美報·益智報·敎育週報·山東法報·通俗報·山東晚報·大北通信社·新聞編輯社等十三處擔任編稿其餘各報同人擔任採訪會中新聞並决定本月二十三日下午一時再在敎育會開會並贈給報界同人微章以便届時入會服務云（四月十七日晚） 
[厦門中等以上學校聯合運動會紀]  
　　前日（六七兩日）爲厦門大學四週紀念大會之期該校爲陳嘉庚巨欵創辦規模宏大設備完全届時除展覽各部並演劇游藝等事外特邀請厦門中等以上學校開聯合運動會乃天不做美綿雨不絕因該校運動場係新近正式建築如四百米突（二百米直徑）之跑圈水門汀之籃球場及高燥之足球隊球等場故雖雨仍能進行無碍自六日午後一時起直至八號午後四時完畢給獎攝影而止運動結果集美學校得隊球錦標英華書院得足球錦標厦門大學得籃球及田徑賽二錦標八百米接力賽跑亦爲厦大所勝個人成績厦大余君懷安第一余君即上届遠束運動會第一之跳高能手也茲將田徑賽成績記之於後一百米第一名余懷安成績十二秒又五分之三（厦大）二百米第一名余懷安成績二十六秒又五分之二（厦大）四百米第一名錢查理成績六十二秒又五分之四（美華）五百米第一名陳五寳成績二分三秒又五分之三（集美）一千五百米第一名陳五寳成績五分二十一秒（集美）五千米第一名李洸成績二十一分三十五秒（集美）高欄第一名余懷安成績二十一秒（厦大）低欄第一名余懷安成績三十秒五分之四（厦大）跳高第一名余懷安成績五呎八吋（厦大）持竿跳高第一名陳石寮成績八呎一吋半（集美）跳遠第一名余懷安成績十九呎三吋半（厦大）鐵球第一名余懷安成績三十五呎六吋（厦大）投槍第一名余懷安成績一百二十一呎（厦大）鐵餅第一名陳及鋒成績八十五呎六吋半（閩南中西）八百米接力跑第一厦大成績一分五十三秒乂五分之三 
[日本女子參觀團離京赴津]  
　　日本文化事務部派來之女學女參觀團自入京以來備受各方面歡迎近已參觀完畢原定十七日早車出京提前一夜於昨日（十六日）下午四時三十五分由東站出京赴津抵津後即出席天津音樂會今日（十七日）正午在紫　林乘長平丸赴大連然後經由奉天安東朝鮮等地歸國昨日爲參觀團員自由行動之日有訪友者有在市内購物者亦有往恊和醫院詳細參觀者而團長及引導員等則赴芳澤公使之午宴臨行時中日兩國女界及政界送行者甚多云 
[外部派員調查俄文法專驅長風潮]  
　　外交部所屬之俄文法政專門學校近發生驅逐校長風潮日昨該校學生已發表宣言並派代表至部請願外交部昨日（十六）特派部員張某赴該校調查情形以憑核辦該校校長夏氏因風潮發生即未到校並表示自願辭職之意惟尙有一部分之學生對於驅夏一事取守中立云 
[魯一中罷課風潮解决]  
　　濟南通信省立第一中學全體學生罷課風潮今日（十七）已完全解决自午前十一時已照常上課據該校學生云當十六日晚全校同學議决今日赴敎育廳請願撤換校長完顔奎禎·敎務主任劉　初·英文敎員陳鍊祝後完顔奎禎異常驚恐以敎廳第一科長王承堡曾充該校國文敎員迺往求王氏到校調停王於晚十點到該校在會議室内召集各班學生開會商議調停辦法結果敎職員學生雙方互相讓步將英文敎員陳鍾祝辭退記過學生五十四人只掛牌而不扣分今日即照常上班學生方面完全承認今早八點校長完顔奎禎在大禮堂召集全校學生開會謂此次風潮純因敎員學生雙方誤會所致今旣已互相諒解則旣往不咎照常上課遂開始搖鈴上班茲錄該校長之佈告如下查此次風波之起純係誤會所致今旣根本了解即應自本日第三鐘起照常上課仰全校學生一體知照此佈 
[交大舉行第一届畢業典禮]  
　　北京交通大學於昨日（十五日）下午一時在該校大禮堂舉行第一届大學經濟部鐵路管理本科畢業典禮到會者有京兆尹薛篤弼·西北邊防督辦代表熊𪹚交通總長代表湯中·秘書樊守執·司長劉景山·王蔚文·參事徐洪·及男女來賓敎職員學生等共約八百餘人二時許畢業學生二十人穿學士服先入座校長朱我農導引來賓等依次入座奏國樂後齊起立向國旗行三鞠躬禮首由校長朱我農報告該校名稱沿革及該校大學經濟部鐵路管理本科第一届畢業情形次授予各畢業生學士文憑次由交通總長葉恭綽代表湯中致訓詞又次校長朱我農致訓詞並交大敎務長胡仁源事務長陳蘭生交通部路政司長劉景山郵政司長王文蔚交大敎員王建祖等相繼演說最後由畢業生代表陸欽萱致謝詞四時許禮成退席用茶點攝影散會下午八時後復有幻術·跳舞·電影·烟火等項以助餘興云 
[范源濓由京返津回長師大無期]  
　　范源濂日前來京係對於俄國退回庚欵之支配與敎育當局有所接洽已於昨日（十五日）午後四時回津至回任師大校長一節尙無定期云 
[浙省敎育會開評議會]  
　　浙江省敎育會昨日（十八日）下午三時開第十九次評議會簽到出席者鍾郁雲·傳炳然·葉愼微·朱文元·蔡倔哉·何酉生·鄭以眞·稽季橘·郭成九·蔡寓仁·李俊夫·吳劍飛·周季綸·祝蓮仙·盛佩葱等爰錄會議情形如下（一）李會長報告各法團聯名歡迎班禪情形（二）反對部頒畢業證書條例事件主席報告直隸省敎育會天津敎職員聯合會來函公决快電執政府敎育部取消條例並通函中等以上各校（三）敎育宗旨應加培養民族獨立思想案主席報告全國敎育會聯合會來函曁湖南省敎育會提出議案公决由本會將來函及原案轉致各學校及各省名人徵集意見以六月底爲限彙總後以多數主張提出全國敎育會聯合會並在月刊附廣告（四）撤銷續定聲明書十二三四五等條事件主席報告上海總商會通電曁續定聲明書駁議公决通電執政府烟酒事務署取消是項議定書以維主權别無提議事件遂散會 
[浙江通俗敎育研究會常會紀]  
　　浙江通俗敎育研究會昨日（十七日）下午四時在敎育廳開第二十六次常會到蔡孟謀·尹志仁·蔡寓仁·沈柏民·吳劍飛·凌獨見·高糼蒓·唐小瀾等首議蔡會員寓仁函請改正新劇服裝事件决公由會致函各舞臺採行次凌會員獨見提議重貼格言討論結果格言分三種（一）用於名勝古蹟者用洋鐵製形式務求精美藉以點綴風景（二）用於茶坊酒肆者用磅紙製以五彩石印之圖案畫作底以資引起注意（三）用於電桿墻壁者用報紙製託國語統一會加注國音字母（附錄）蔡君原函如下敬啟者竊维戲曲感人旣深且切劇本固須精選服裝亦宜適時近查各舞臺表演新劇取材於宋明故事者亦襲用清代衣冠旣背戲情又不雅觀要知中國除金元清三朝外並無髮辦之制况今國體已更斷不容民衆娱樂之場習見前清遺制外貽國羞内惑人心應由本會函致各舞臺改珔除清代戲外一律用古裝或時裝以正觀瞻用特具函報告敬希察核施行 
[蘇省校長在寗開會紀（依）]  
　　江蘇各學校校長於昨日（十八日）上午十時在寗垣省敎育分會開會到者唐若蘭（三女師代表）·徐慕杜（六師）·于忱（七中兼代表一代師）·孫恩　（一農）·劉平江（十一中）·任誠（五師）·倪東甫（法小代表）·張開軒（九中）·夏琅雲（商業代表）·伍崇宣（九師）·張蜀川（一女師代表）·章斐（五中）·章欽亮（四中）·葉惟善（八中）·陸殿揚（一中）·王舜成（二農）·金一新（南工）·張世毅（十中）·屠方（八師）·仇埰（四師兼代表女蠶·三師·三中·二師）·馮策（七師）等二十餘人報告及議决事項錄下（甲）（一）報告公有林總局復函云第一林場一四兩區先後被焚共有四千餘萬株現時收入每年約得一千五百元（一）報告敎育經費管理處及捲菸稅總處復函前商借欵一節已咨財廳辦理（一）報告省長復黄張袁三先生函校費分飭廳處負責（一）報告圖書館敎育委員來函擬聯合本會歡迎鮑士偉議决照來函辦理（一）議敎育廳長問題議照原來主張函敎育部挽留蔣廳長並函沈商耆先生以値年校長某某等三十三人發出（一）議捲菸稅事一報告北京菸酒事務署復王甸伯先生函二報告山東捲菸總局及總處致本省捲菸稅總處函件議將以上函件印寄各校以供研究（乙）議决下開各條函商總處施行（一）請實行比較訂進度表（二）劃清月分（三）從五月一日起收欵請交金庫四整頓各區并督促未辦各區速辦（一）議省校經費事議午後三時請蔣廳長方處長陳主任到會面商議事畢各校長偕同蔣廳長方處長陳主任齊往省署見省長擬共商經費事務必要有切實辦法否則各校誠有難以維持之勢云又省校長等三十三人致北京函云　北京敎育部總長鈞鑒前大部馬次長代部時突將敝省敎育廳蔣廳長免職敝省各校因蔣廳長任職三年不爲軍閥勢屈不爲政黨利用對於敎育實心整理方期久道化成未可遽易生手曾將下情電呈執政國務院及大部請賜採納竊维敎育行政事難而效缓本一宗旨以進行其爲功常在數年或數十年之後故化仁期於必世樹人俟之百年若無故輒輕易人等於不扶植而摧殘之况江蘇當迭經兵戰之餘百孔千瘡敎育一端維持尙非易易而跅弛無聊之士同憑相濟之黨本其無孔不入之智利多事以行其私者又大有人　省各校前此電呈良具苦心深虚茲本前意重復凟呈尙祈大部乘視遣聽德之聰明宏從善轉　之美德（下略） 
[蘇敎廳訓令注重中小學訓育]  
　　江蘇敎育廳訓令代用省立省欵補助各中小學及六十縣知事云案准第十届全國敎育會聯合會函開本届全國敎育會聯合會議决案其應行呈送敎育部採擇施行曁函請各省區敎育機關查照辦理者除已檢案分别送逹外相應將議决全案四十四份錄送貴縣查照凡關於通函各省區敎育機關各案即請注意實行是爲盼禱等因並附議决案到廳准此查議决案中有中小學校應加重訓育一案關係重要其所定辦法四條亦均切實可行除分行外合將議决案抄發令仰知事轉飭所屬各學校該校查照辦理此令計抄發議决案一件中小學校應加重訓育案敎育宗旨以養成健全人格爲尚而人格之養成以訓育爲先國内中小學校對於訓育方面詳定辦法者固所在皆有而忽視其事或徒有具文者實占多數是以近今士風多有缺憾若不切實補救遺害殊深故特建議中小學校應加重訓育案其辦法如次（一）各中小學校應規定詳細訓育目標（二）各小學校應有適當訓育組織除設置訓育全校職員恊同擔任訓育職務（三）各中小學校應訂切實方法以爲訓育之設施（四）各中小學校全體敎職員應嚴行指導學生之自治中華民國十四年四月十六日江蘇敎育廳廳長蔣維喬 
[蘇省將開乙種實業校長會議]  
　　中華職業敎育社致敎育廳函以查敎實聯合會議决案前請召集乙種實業校長會議業經公布現敝社年會定於五月二十七日在南京開中華職業學校聯合會年會並先一日舉行各縣乙種實業學校均爲會員届時須列席乙種實業校長會議即請定於五月二十五六日舉行諸多省便而討論各校改組問題於暑假後亦便於實行並請飭各縣敎育局長届時列席以資浹洽即祈察照云云刻接蔣廳長復函接准大函祗聆登是貴社年會改定五月二十七日舉行並先於二十六日舉行中華職業學校聯合會年會所有乙種實業學校校長會議自宜銜接舉行會期訂於五月二十五六兩日俾省手續甚善善除查照敎育實業聯合會原議决案呈省請撥經費並通令各縣敎育局轉飭所轄乙種實業學校先期徵集議案并届時出席本會議外相應抄同原議决案及會議規程函逹察照即祈届時蒞會互助爲荷再原議决案規程第二條所列出席人員並無敎育局長一項未便自亂其例一併召集此項會議結束後當將議决案呈請省長公布並令行各縣敎育局遵照以資浹洽而利進行合併附聞本埠 
[遠東運動會日選手定期來滬]  
　　本届遠東運動大會已定五月在菲律賓　尼剌舉行日本將溪代表選手百五十名至百八十名前往與賽定於五月八日來滬本埠日僑體育恊會擬於是日在新公園舉行春季運動會兼歡迎該選手今（二十日）晚將先在日人俱樂部開理事會籌備一切並擬是日兼邀滬上中西選手與賽俾成一小遠束運動大會云 
[上海圖書館協會開會紀]  
　　上海圖書館協會於昨日下午二時假上海總商會圖書館開第十一次委員會曁招待委員會聯席會議列席者杜定友·周秉衡·陳友松·黄警頑·孫心磐·宋景祁·王恂如·程葆成·沈濱掌·陳伯逵·朱少屏·鄧演存·馬崇淦等十餘人由杜定友主席王恂如紀錄當將各事詳爲討論茲將議决各案列後（甲）招待全國圖書館代表程序二十二日下午在南洋大學圖書館開談話會二十三日上午開會下午南洋大學杜定友演講并參觀徐家滙各處二十四日上午開會下午參觀聖約翰大學圖書館并請海斯女士演講又參觀中華書局圖書館中西女塾圖書館聖瑪利亞圖書館東方圖書館并請韋棣華女士演講二十六日遊覽龍華各處并招待鮑士偉博士抵滬二十七日上午與鮑博士會議下午開歡迎大會（地址四川路青年會或總商會）晚七時舉行聚餐會（演講餘興）（乙）招待鮑博士秩序俟鮑氏到後再定（丙）各團體及個人加入歡迎宴會者務請於禮拜三（二十二日）以前將中西名稱送交總商會圖書館彙印歡宴秩序單内 
[滬海道屬縣敎聯合會將開會]  
　　金山縣敎育會昨日分致滬海道屬各縣敎育會函云逕啟者滬海道屬縣敎育會聯合會上届在南滙開會時籤定本届秋季大會在敝縣舉行嗣以時局不靖一再延遲茲訂於五月四日即陰曆四月十二日假敝縣縣議事會開會貴會出席人數及提議事件務希於開會五日前報告敝會以便籌備一切附呈辦法數條至祈察照除分函外合行奉逹届時敬請早臨爲荷計附辦法一份本届聯合會辦法（一）「參觀」下午三時起縣立第一與第二女高等小學校及通俗敎育館（二）「會議」下午四時地點在縣議事會（三）「報告」本縣敎育局長及縣視學報告敎育狀况（四）「攝影」（五）「夜膳」地點在縣議事會（六）「演講」下午七時（七）「宿所」在本市會中旅館附到會路由（一）上午八時半由上海十六舖南關　儒頭搭閔南公司平湖班小輪直逹洙涇（二）由上海　杭火車站搭頭班車至松江馬路橋轉乘洙涇快船 
[東方藝專春季旅行寫生]  
　　法租界蒲柏路東方藝術專門學校本届旅行寫生已定杭州西湖西畫科高師科二三年級及研究會會員約六十餘人旅期定三星期明日（二十一日）上午九時由南站出發聞到杭寓所已借定城隍山浙江藝術專門學校該校地址前臨錢塘江後臨西湖交通甚爲便利風景絕佳 
[美專學生赴杭旅行寫生]  
　　上海美術專門學校各科高年級學生赴杭州西湖旅行寫生分兩批先後出發茲西洋盡科四年乙級三年甲級三年乙级二年甲級學生四班一百餘人携帶行李畫具四百餘件並隨帶旅行護照由洋畫科主任王濟遠洋畫敎授汪亞塵陳宏率引乘坐今晨上午九點二十分滬杭甬車起程出發赴杭實習三星期其旅行宿舍已覓定西湖陶村尙有第二批學生定遲一星期出發云 
[蘇八中學生來滬參觀]  
　　江蘇省立第八中學校敎員張兆祺率學生陸永漢凌元慶黄存元等二十餘人於前（十八）日到滬參觀學校昨日上午張君等赴省敎育會晤黄任之君請其介紹聞黄君已介紹至中華職業學校及各工廠參觀張君等寓蘇台旅館在滬預定一星期除參觀學校外並略游覽風景竣事後即返揚州云 
[如臯旅滬學友會春季常會紀]  
　　如臯旅滬學友會於昨日（十九日）上午九時開春季常會到者五十餘人公推范敬五主席主席致開會詞略謂今日到會諸君雖盡屬同鄉然各以事務　身甚少聚唔機會今日得聚會一堂暢叙離衷實爲莫大之福音惟尙望到會諸君各本互助之精神謀桑梓之幸福關於會務有如何之改進處極願各抒偉見共匡不逮云云次田劉師昂報告會務狀况經過並行照章改選職員沈玢附議付表决通過因推定陳中朱震亞檢票沈玢唱票計當選者爲文書委員陳中經濟委員朱震亞出版委員石昭泰庶務委員李邦棟調查委員范敬五五人聞范敬五因事務甚忙無力兼顧當場向衆辭去調查委員職十一時餘攝影而散 
[韓宗道歡宴晉圖書館代表]  
　　上海中學校長薛宗道君前在山西從事敎育多年與山西當局感情頗洽此次全國圖書館恊會在滬開會被推舉爲山西圖書館代表與侯君與炳共同出席侯君蒞滬後韓君特於日昨假悅賓樓設筵爲侯君洗塵並邀男女陪客多人賓主盡歡而散 
 
 

Page 12

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *[常識增刋投稿新例]  
　　一本增刊之材料雹衛生經濟道德法制及敎育科學禮俗宗敎市政家政藝術時箴字說雜錄問答各項投稿者請於篇首標題前將某項標明并請於信面標明申報館常識部　　一本增刊自十三年六月二十八日起每逢星期六改印平民周刊其文體分短論大事記傳記詩歌筆記書信短篇小說七種專備曾讀平民千字課者之閱覽篇幅須簡短文字須綫顯并宜注重興趣投稿信面請標明申報館常識平民周刊部　　一投稿有語涉攻訐個人者恕不登載其篇幅過多或字跡潦草不易辨認者佳構亦從割愛　　一選登之稿甲種酬二元乙種酬一元名人特約稿件不依股稿常例　　一選登之稿本增刊得酌量增删其字句　　一投稿願取酬者須記名蓋意於篇首標題下每句自加單圈并於篇末黏附名片詳註通信處不依此定例者以不願取酬論　　一選登之稿如一月後無人指摘其轉錄他稿者（指摘轉錄之稿須附寄其原太）至隔月（陽曆）四日即可向本館取酬期領酬時之簽名蓋章須與投稿時同　　一問答一項專爲喜閱本增刊諸君實有疑義者藉便討論起見當擇要登載恕無酬資　　一投稿者如不願取酬或不願將眞姓名發表者請於原稿註明　　一投稿附函恕不作答不登之稿恕不檢還 
常識 
衛生 
[對於拍蒼蠅亟宜注意之點] [  王鎖麒]  
　　普遍風行的拍蒼蠅已經傳遞到交通便利的各縣城市村鎭了這種衛生運動一半是靠着報紙宣傳一半是憑着各個人自已去實行但是實行的人往往忘了拍蒼蠅的衛生主旨祇管捭蒼蠅對於死蒼蠅和蒼蠅拍的如何處理多份不加注意報紙對於這等宣傳尚付闕如爰就見聞所及述之如下死蠅的處置蒼蠅是疾病的媒介者夏季秋季的霍亂痢疾等傳染病都能夠從他們傳播開來蒼蠅能傳播病毒的淺顯智識在蒼蠅發生的地方恐怕統統都知道近數年來靠着各界宣傳拍蒼蠅竟普遍風行拍死的蒼蠅切不可隨意抛棄因爲各種微生蟲並不在這一拍之下就此死亡了倘使有機會染在人身病毒依舊傳播啊最妥的方法就是聚集拍死的蒼蠅澆上煤油用火燒化實屬萬全之策　　蒼蠅拍的處置鐵絲網製造成的蒼蠅拍確是應用便利稍些留意的人應用時可以百發百中但是這種蒼蠅拍的危險和死蒼蠅立在同様地位因爲死蒼蠅的污穢常常殘留在鐵絲網上染入人身也要發生疾病所以我們必須在火上燒過一二次將各種病毒滅絕方止　　蒼蠅停足之地未必一定是可以下拍之處譬如停在盛飯器具衣服和應用之物上面我們必須設法驅至地面或認爲可以下拍後傾棄或消毒的面積上然後可以拍殺之（乙種酬） 
經濟 
[取締劣銀輔幣之我見] [  清華]  
　　劣銀輔幣實爲隠患匪獨擾亂金融抑且貽累小民凡一般肩擔提筐負販之徒博蠅頭之利以度晨夕省不辨銀質誤受此種劣幣暗暗叫苦不勝枚舉若無適當之辦法嚴厲之取締則更不堪設想矣爰抒所見以資商榷　　（一）應由各地商會會同軍警嚴行偵查使本地方外無輸入内無私鑄庶絕禍源　　（二）應由各地商會設立收燬劣幣機關凡在窮苦小民負販之徒誤受劣幣者限期一律給價銷燬（依照從前收燬銅幣辦法）使小民免致受虧　　（三）應由各地商會通告兌換各錢肆不得私進劣幣貽害地方一經查出者移送司法衙門處以相當之罪而儆效尤　　（四）應由各地商會轉請稅務司諭知輪船火車及運輸公司凡承裝輔幣者須覓的實保證俾奸商從中不敢牟利以杜後患　　以上四則爲扼要之主張是否有當還祈各地商會諸君採擇之（乙種酬） 
道德 
[自勉語] [  逹]  
　　學奢華自取貧窮　　富貴之路雖遙勤儉即是縮地之法　　貧之神經勤者之門咸退避三舍　　人猶刀也勤磨則利不磨則鈍　　惰之鷹永不能嘗鷄味之佳　　勤儉者人生之天職也　　大富由天小富由勤　　惰之人其心已死且空佔世界之位置　　惟恒心能産偉人　　忠誠爲成功之母　　富貴爲勤儉之代價　　人猶燈也勤如加油而永明惰則必將熒熒而自滅（乙種酬） 
法制 
[國籍喪失之原因] [  抱月]  
　　國籍之喪失云者謂因有法律上一定之原因而當然失其爲中國人之地位也故中國人雖永久居住外國苟無法定之原因仍永久不失其爲中國人反是法定原因旣經發生則本人縱有不願之意而法律亦不許其繼續保持中國國籍矣茲依我國國籍法之規定述其原因如左　　（一）因婚姻而喪失中國國籍中國女子與外國人結婚而取得其夫之國籍時喪失中國國籍　　（二）因認知而喪失中國國籍父爲外國人經其父認知時又父無可考或未認知母爲外國人經其母認知時皆喪失中國國籍但以未成年人或非中國人之妻爲限　　（三）因歸化而喪失中國國籍中國人依自已之志願歸化外國取得外國國籍時喪失中國國籍但以年滿二十歲以上依中國法爲有能力並經内務部之許可者爲限　（四）因其他情事而喪失中國國籍喪失國籍者之妻及未成年之子若隨同取得外國國籍者又無中國政府許可爲外國官吏或軍人受中國政府辭職之命令仍不從者喪失中國國籍（乙種酬） 
科學 
[植物種子之散布] [  楊迪]  
　　無論何種植物均以蕃殖其種類爲要故莫不生有多數之種子然若此等種子均落於母植物之下則必互相擠軋不能得充分之日光與養料以遂其發育因此其種子之蕃殖必有種種器械作用而使之散布於各方焉茲將各種器械作用分述如下　　（甲）依風力散布者如松杉等之林木稻麥草棉等之農作物不獨其花粉小而且輕或更或於其脅備有氣囊使輕而易上得以乘風送入雌蕊　　（乙）依水流散布者凡依水流而散布者其質概輕而能浮且被堅靱之膜以防水之腐蝕而其形又多爲圓形或橢圓形如各種水草之果實及下等植物之胞子其大部不外爲海浪所移動而逹其雌器内者也　　（丙）依鳥蟲散布者有許多高等植物其種子之散布常賴鳥類及昆蟲等是因蟲來花間將其花粉黏着體上又飛往他花而附於雌蕊之柱頭也　　（丁）依其自發之彈力而散布者如豌豆鳳仙花酢漿草等之果實均依果皮之彈力散布種子羊齒類之子囊則依環帶之彈力而散布胞子其他問荆地錢土馬騌等或依螺旋絲或依蒴齒以助其散布者均此類也（乙種酬） 
雜錄 
[旅客難武義] [  楊鴻年]  
　　余頃自武赴滬路經蘭江購公司船票至桐其間有一駭人聽聞之事此余身歷其境目覩眞情略書數語以爲普天下父老兄弟告亦或爲旅客之一助云　　按余下公司船時見對面一人狐裘翩翩居然一美公子與隔號一年約三十餘之人接談和藹可親談吐風雅是日抵嚴州着狐裘者與中等人一同上岸未幾即返接續攀談殷勤異常至夜由着狐裘者取出香烟數支先遞中等人次及已略談數語即寢至次日不見着狐裘者只見中等人沈沈酣睡後至下午四點鐘船抵桐經衆人催之始醒怱怱整理行裝及開給酒資至枕邊取其皮夾詎知皮夾不翼而飛不覺大驚失色後經衆人詢其皮夾内有若干元據云自上江收賬返杭約六百金内以十元鈔票居多衆詢其爾何沉睡許久答曰予向不吉睡不知今日何沉睡至此衆又詢其汝與着狐裘者識否答曰不識回憶昨夜只遞我香烟一支予未吸半遂沉沉睡去衆取其餘烟至醫院化驗之内中確係麻醉藥蓋彼狐裘翩翩者無資本大商人之流亞也（未蓋章） 
時箴 
[住民公民選民] [  覺]  
　　凡住於某區域者即爲某區域之住民住民在所住之區域中盡纳稅之義務取得可任公職之資格者即爲本區域之公民公民有擔任公職之志願届選舉期前自向辦理選舉處登記姓名年歲職業於選舉人名册者謂之選民此爲各國所行選舉法中最良之法近我國胡適之君亦主張此制凡户口繁盛之國家自以此制爲適用也　　或問旣爲公民當然有選民資格何以必經登記之手續而始謂之選民曰吾嘗聞諸美國狄雷氏矣彼謂有公民資格者未必人人熱心於政治若不經登記之手續而一律强之爲選民往往弊端百出其結果多爲他人所利用而無益於地方余聞其言始悟我國選政之腐敗苟行選民登記法或可稍有補救也近見胡適之君之主張實獲我心蓋公民之不必盡爲選民亦猶前清秀才之不必盡應鄉舉選民之必先登記亦猶願應鄉舉之秀才必先報名科試也科舉與選舉方法不同而防弊之道則一我國之選舉行之未久而其弊反重於科舉者正由法之不良耳 
 
 

Page 13

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *本埠新聞 
[張宗昌昨日離滬昨晚在蘇駐宿]  
　　第一軍軍長張宗昌偕眷屬及隨員衛隊等原擬昨晨二時離滬嗣以酬酢紛忙改於午後三時啓行第一軍軍樂隊曁警廳軍樂隊游巡隊路局探警等於二時預在一號月台列隊恭送俄而常警廳長·李縣長·沈路局長·周軍事局長·浙紳李徵五·前浙江緝私統領米占元等先後詣車站歡送至三時五分張軍長（御便服）乘汽車蒞此旋與歡送人員握手畢遂登花車專車於三時二十分開行李徵五隨軍長同往其衞隊車一列（七輛）於三時三十七分出發（該衛隊車原定壓道先行嗣以附載汽車稍有躭擱奉軍長命殿後行駛待抵蘇後再行引前）專車於蘇錫常三站稍有勾留緣各該邑紳商界均擬開會歡迎聞張軍長抵寗與盧宣撫接洽公務畢即須赴徐布置防務且夏曆四月八日爲張母七十晋一壽辰届時擬在徐祝嘏云　　又函云第一軍軍長張宗昌率眷屬及八大處隨員等於昨日（十九）下午三時二十分乘坐雙機頭專車先赴蘇州於五時十分到蘇在彼駐宿一宵今日（二十）再赴常州稍有勾留再行赴寗 
[孫哲生等今晨赴寗]  
　　孫中山夫人偕孫科等定於今晨（二十）乘滬寗路花車附搭三號早班車赴寗察勘墳墓及辦理葬事 
[省敎育會之追悼孫中山大會]  
　　昨日（十九日）下午三時江蘇省敎育會假職工敎育館開孫中山先生追悼大會是日上午該會於距離會場之附近道路徧釘指示路由牌至會場之布置於中央高懸孫公遺像並加以惕勉之跋文場之四週滿掛輓聯香山同鄉會追悼孫中山大會攝影（北四川路晶英照相館攝） 
輓詩不下百數十件全場一色慘白氣象極爲悲肅是日前往致悼者除該會及中華職業敎育社全體職員與南市各校男女學生外尙有其他機關來賓數人孫公子哲生亦蒞會迨鐘鳴三下由中華職業學校文書專修科學生毛一飛·華痕漚·姜安文·葛祖澤四君擔任速記首由該會副會長黄任之致開會辭略謂今日爲江鑁省敎育會特開孫中山先生追悼大會在昔未有先例此次可謂創舉中山先生之爲人爲全國民所信仰非特吾敎育界所景慕其主義其事蹟其功勲均爲民衆所知悉無庸贅述不過當知中山先生與敎育界有何關係緣以敎育界所用之敎育方法殊不能超越中山先生之三民主義此其所以有功於敎育界而本會所以認爲有追悼之必要也語畢即奏樂然後行禮禮畢由章太炎先生演說略謂三民主義爲先生所首創惟民族主義因有憑藉故先生能集其大成以逹目的至民權二字照國内現狀觀之尙未能完全做到至民生二字一切實施則更爲糼穉總之先生做事抱定奮鬭精神堅苦卓絕確爲吾黨健者深願到會諸君竟先生未竟之功努力救國則今日之追悼先生始有價値云云繼由家屬孫哲生代表楊杏佛致答詞除致謝外並附以簡要之語略謂孫公奔走革命三十年何意於三民主義尚未實行而身先死此爲何等驚心動魄痛哭流涕之事則此重大責任落到民衆肩上深望被壓在帝國主義資本主義軍閥主義下之民衆竭力奮鬭開闢出一條光明自由之路而使三民主義有實現之日則孫公當含笑於地下矣言甫畢掌聲雷動禮畢散會 
[香山同鄉會昨日追悼孫中山]  
　　旅滬香山同鄉昨日在虬江路香山同鄉會開追悼孫中山先生大會到者數千人由廣肇義學童子軍維持秩序全場肅然會中懸輓聯數百副禮堂内點綴均作淡綠色中懸孫公全身遺像兩旁綴以生花綠竹凄凉壯麗十一時行追悼禮由王尊勲主祭陪祭爲唐少川·鍾紫垣主席歐陽桂生司爵李日熙·李華昇司儀徐禮悼讀祭文徐公溥·楊劍虹讀遺囑吳子垣次啓賢女學唱哀悼歌會場招待由甘熽初·梁燕雲·等擔任糾儀爲吳伯揚·梁儀三·鍾安檇·唐志南·梁毅軒等禮成由孫哲生君答謝來賓演說有劉廬隠·徐翰才·劉大同·黄詠苔·藤田諭一（日人）·李揮戈等相繼發揮中山主義次攝影四時徝始散會　　附隆都同鄉會祭文維中華民國十有四年四月十九日香山同鄉在上海香山同鄉會開追悼中華民國開國大總統海陸軍大元帥孫中山先生大會我隆都旅滬同鄉會同人劉電聲·高冠昌·吳子垣·高叔嚴·高程凱·劉鏡初·劉錫培·劉勵予·劉勵隅·阮雁標·繆貫一·王輝麟·劉少雄·阮萼堃伍德三·方振鵬·彭侣湘·蔡漢光·劉樾周·劉樂羣·阮快國·陳水培·伍士文等謹以生花棻香致敬於孫先生之靈前曰嗚呼人莫不有一死死有重於泰山先生其稱之先生有哲嗣建樹於世必能繼先生革命之志可謂佳兒溯先生奔走革命四十年處理財政與軍事皆如天道之無私揭　三民五權主義以號召天下而天下英雄豪傑皆相隨朱邱陸程就義之歲我隆都有屯鄉侯艾泉·嵐霞李舉皆與於難而世人多未之知由是而瞻先生之馬首者奔命於港澳間皆發楊蹈厲而不疲辛亥之秋熊秉坤·蔡濟民·首先發難而起武昌之義師我隆都乃民軍突起集合三千健兒而攻石岐九月十六於是乎香山反正香軍進攻廣州而爲廣東獨立之始基討龍之役谿角劉珠大·劉帝球·申明亭·楊藻雲屯鄉劉壘年等與逆軍鏖戰於隆都渡頭皆陣亡而不辭廣西盜閥阻撓大元帥軍事上之進行諸同志由隆都起兵討逆兵敗石門王漢生被逆軍綁於兵輪車葉之旁鼓輪而糜其屍他如申明亭·楊景旒本爲討龍軍攻城司令爲龍濟光所羅織死於觀音山麓人竟不知楊之爲誰其製造炸彈先後失愼者在港則有隆墟劉旭泉在澳則有安堂林衍疇皆血肉横飛綜我隆都同鄉擁護先生主義者不知凡幾類皆甘死如飴此固爲先生所熟悉敢信斯言爲不欺後死者方冀追隨鞭蹬盡一分力量効命於邊陲胡爲乎泰山其頽梁木其壞哲人其萎國喪其匀民失其師誰不爲之嗟吁涕洟吾人爲先生主義之奮鬭當急起而直追値我香山同鄉追悼先生之日同人謹致不文之蕪詞思念先生之含弘光大兮不覺臨風隕涕而嗚呼噫嘻尙饗 
[昨晚張華浜車站突來暴客]  
　　尙未失物　　昨晚（十九）九時一刻淞滬支路張華浜車站突來身穿便衣之兩人至站長室甲袖出手槍向站長逼索現欵站長等告其票欵已經解往總局站中實無現欵云云兩人旋即出外逃遁尙無特别舉動當經該站長電禀總局核辦 
[吳淞巡警開槍傷斃多人案續聞]  
　　受傷警察陳興勝亦已在醫院身死　　吳淞第二警察署巡警開槍撃斃五命之慘劇經廳縣派員檢驗等情已詳本報茲悉此案經該署長王建祺將肇禍情形禀報顔壁城局長轉呈常警廳長後顔局長因事關重大深恐别有隠情特於翌日親蒞第二署傳集全體長警逐一詳詢劉死警平日行爲·及肇禍時始末詳細情形以便詳呈廳部核辦所斃五警屍棺則抬往四明公所後面塜地暫厝俟家屬認領其撃傷腿部之巡警陳興勝當在淞鎭湯日新所設之福民醫院（前報誤爲楊氏醫院）封治傷口後因痛不能止翌晨即送上海公立醫院醫治無效於前晚十時許在院身死當即棺殮後運至浦東義塜埋葬據聞該警彈傷腿部尙非致命惟因其久患痢疾體已素弱以致身死云 
[閘北市選昨日開票選出議員六十名]  
　　閘北市選業於昨日開票仍由上海縣委員錢灝·寳山縣委員陳維翰在場監視上午八時當衆開票顧翕周·徐春榮·孫啓英·陳翊廷·妆懷素·等分任檢票·唱票·記票至下午六時完竣計共選票二萬五千二百六十八張廢票二百七十四張當選市議員票數最多者七百零六票最少者二十四票内有二十六票當選之王紹言因選册查無其人依照江蘇暫行市鄉選舉章程第四十二條四項無效茲錄當選及候補當選之市議員名單如後趙晋源·錢健人·孫俠·李廣珍·周麟峯·鄭緘三·魏子祥·韋伯岐·管際安·姜懷素·陸端甫·卞海程·金翰齋·甘熽初·朱斯芾·朱亮·丁汝霖·馬愼齋·張澤如·陶子敦·顧竹軒·丁振亞·劉爲宏·應藻·袁文·王誠齋·王廣清·陳翊庭·王世昌·陳澤羣·夏紹恩·羅興友·王兆元·徐春榮·徐兆麟·徐公溥·徐織·徐少棠·王耀祖·王理卿·蔡春芳·侯可九·曹金可·周君雅·沈鏞·陳景岐·蔣介民·朱福增·潘公展·俞殿卿·曾文虞·周由廑·陸景文·金式如·施公猛·陸葆蓀·譚桂生·高廣石·王棟·劉伯才·以上當選者六十人徐乾麟·陳炳謙·江重良·以上候補者三人 
[兵災善後會再請商撥海關附加捐]  
　　兵災各縣善後聯合會昨致外交部·財政部·稅務處·振務督辦公署電云海關附加振捐曾經外交團多數贊同惟尙未一致允可現被兵各縣災情極重待振孔迫應懇迅賜再向少數未允之使館切實磋商覆允冀以指定抵借振欵速救災黎切迫電陳無任盼禱江蘇兵災各縣善後聯合會叩 
[旅京蘇議員處分兵工廠價之意見]  
　　上段執政呈文請充蘇善後欵　　江蘇旅京拒賄議員張相文等日前函呈執政請將兵工廠變價悉充蘇省兵災善後之用日昨本埠蘇紳接到張等抄示呈稿其文云執政鈞鑒敬陳者上海兵工廠業奉明令撤銷改辦工廠所有房屋土地以及附屬機器物品均交上海總商會保管並由陸財兩部派員估價標賣在案竊以蘇省戰事禍端肇於該廠今中央俯徇人民之請剷除禍根取消該廠蘇省人民同深慶幸前次被災各區士紳呈請政府撫卹災黎業蒙國務會議分撥該廠售價三成振濟災民在案具見政府體卹民情無微不至然相文等尤有請者蘇省兩次兵災實較東北尤甚松滬鏖戰五十餘日寗錫激戰十餘日人民損失固不可以數計而蘇省國家地方財政之損失幾至敲骨吸髓竭澤而漁所有新舊各債虧至三千餘萬無非爲爭此兵工廠所犧牲今政府洞覧癥結處分該廠以清禍源似應顧念蘇省債務即以該廠貨價抵償爲江蘇稍培元氣如再有餘自當提歸中央况該廠地址本在蘇省前清至今所費不下數千萬億尤以蘇省撥解爲最鉅今以該廠變價而償蘇省兵禍之債亦屬情理之平若僅提撥三成以塞災區之口其如江蘇財政何其如國家大局何我執政主持國柄天下爲公爲此籲請執政大發慈悲扶危濟困復交閣議即以該廠全部貨價留充蘇省兵災善後之用則舊債庶可釐清庶政得以畢舉並請飭下陸財兩部會同江蘇省長派員處分以秉大公而昭核實不勝迫切悚惶待命之至敬請勛安伏維慈察江蘇代表張相文·王紹鏊·汪秉忠·陶保晋·王立廷·解樹强·胡應康·沙彦楷·謹啓 
[兵災各縣委員會通告各縣法團函]  
　　蘇省兵災各縣法團力爭滬兵工廠變價歸還軍用墊欵委員會昨致各縣法團公函二則其文如下（一）「致未推代表各縣函」逕啓者蘇省兩次戰禍蘇常滬海兩道區各縣墊用軍欵損失甚鉅現以上海兵工廠全部變價自應向當局力爭歸償各縣墊欵同人等爰發起組織此會業於十六日假江蘇縣議會聯合會開成立大會并於十七日開執行委員會當場草擬簡章均經逐條通過惟此次受災各縣是日尙有未經推出委員到會與議者用特抄附簡章并執行委員會簡則軍用墊欵簡明表專函奉逹務希貴會查照請先由每團體推出代表作爲 
俾將來分别邀議并希將墊欵數目迅速塡表即日送會以便一致進行是爲至盼（一）「致各縣已推代表函」逕啓者本會於十六日開成立會十七日開執行委員會所有議事簡則均經當場通過惟墊用軍欵數目尙未詳晰用特擬具表式務希迅速按式塡列即日寄下以便進行一致據實力爭茲附上表式一紙曁本會簡章及執行委員會簡則各一份希即查照爲荷 
[租界市民加入特别市問題]  
　　納稅華人會理事童詩聞之一函　　公共租界納稅華人會理事童詩聞君昨日致函該會理事會云逕啓者敝理事謬承公推出席特别市臨時議會業於前日下午前往出席是日議案係初讀市公約敝理事當以該約内規定市之區域並未將租界字様明顯列入而議場發表議員名單又復將敝理事等姓名上冠以華顧問三字似對於租界市民未能列入特别市主體範圍之内敝理事與同時出席周理事伯堯均以此等稱謂及規約與吾租界市民將來對特别市市政權上有重大關係比由周理事及敝理事先後發言向議長詢問（一）將來特别市正式組織是否將租界市民包括在内（二）租界市民在特别市市權上是否與各市鄉市民享同等待遇（三）將來正式市議會議員選舉吾租界市民占額幾何及應如何調查選民如何舉辦選舉（四）現在本理事等出席是否與各市鄉代表同居主體地位抑係客位以上四者承儀長答復大致以租界市民對於特别市納稅義務如何規定尙無具體辦法故現在對於租界市民如何待遇尙未决定以致公約所定區域亦未能將租界列入至此次邀集纳稅華人會代表則係出於一時之友誼且當時曾誤以華顧問爲納稅會代表今始知納稅會代表係屬理事至於租界市民如何正式加入特别市組織茲事體大應俟異日再行討論今日請先將公約初讀付諸審查等語復經敝理事聲明將公約上規定區域之第二條上海縣屬之上海市云云對公共租界方面請求保留將來之討論或修改權經議長答覆謂可將意見向審查會陳述議至此初讀業已開始旋經議長指定審查員七人專事審查公約草案敝理事亦濫竽其一惟敝理事認市公約規定與吾公共租界參與特别市市政權有重要關係若不於此時訂入則將來修正公約機會絕少而手續又甚繁重惟審查時迫二讀在即竊以本會旣爲租界市民代表對於市民權利似未便任其抛棄致受公衆之責備應如何請願加入及修訂公約之處敝理事才短學淺未便擅主爲此飛函上陳務祈會長迅於二日内召集臨時理事會議緊急開議决定方針提出大綱俾敝理事出席審查會及二讀會時有所遵循實爲公便是否有當伏候公决 
[反對米石特捐之昨訊]  
　　米業團體今日開會淞滬米石特捐一事經米業仁穀公所等各團體迭次開聯席會議聲明一致反對並電懇省當道收回成命迭紀前報茲聞此事前日經淞滬警察廳長常芝英·上海縣李知事·邀請南北市兩商會會長曁南北市米業董事等到縣公署會議折衷辦法敦勸該業董從事疏通後昨經該業仁穀公所等通知各同業行商執事等訂於今日午後兩時在該公所續開會議共同討論對付方法云　　盧永祥覆米業團體電上海米業仁穀公所等各團體因省署徵收淞滬米石特捐於日前在仁穀公所開聯席會議聯名致電盧宣撫使韓省長懇請撤消去後昨日接盧宣撫使復電云「上海米業仁穀公所并轉各公所公會覽代電並電均誦悉米石特捐一案本署并未預聞仰即逕呈省署核辦特復宣撫使盧篠」　　淞滬市政恊會電南京韓省長崇鑒淞滬兩遭兵燹休養生息猶懼不遑近聞崇座核准財廳開徵淞滬米石特捐法外苛徵攸關民食謹代表淞滬地方縣市鄉各法團籲請迅予撤消爲地方留元氣即爲吾公保令名臨電神馳伏祈採納淞滬市政協會叩巧印　　寳山縣議事會電南京韓省長崇鑒我公辭職後核准財廳舉辦淞滬米石特捐民力不勝萬難承認敬乞迅予收回成命以恤民隠而留去思無任禱切寳山縣議事會叩巧印　　海寗路商聯會之提議海寗路商界聯合會昨特提出議案請由各路商界總聯合會迅予召集全體會議討論對付米石特捐問題云　　各省旅滬公民團省當道電南京盧宣撫使·韓省長·曾廳長·均鑒竊食米爲人民生活第一要品價格高低最關重要地方官長應設法壓平以安民心庶可保無百業不振之現象公等爲地方籌策不顧民生頗爲缺憾僑居蘇省人民對此案之不滿已如密霧瀰空公等未必無所聞見倘再堅持徵捐原議不速明令撤銷則米價勢必澎漲無限引起百物昻貴平日貧乏無力爲生者將何以堪竊恐盜賊　起公等徵捐充作警市政費政未及興亂原已見公等維護地方之策變爲擾害地方之根此所以各公團均期期以爲不可也本會爲僑滬各省各界公民組織公等失當之處不得不進忠言望愛蘇民而兼愛各省人民爲幸各省旅滬公民團叩皓 
[旅滬商帮對發行輔幣劵之意見]  
　　請银錢公會組監查會　　滬各省商帮聯合會昨對發行輔幣劵　特致銀錢二公會函云「上海銀行公會錢業公會均鑒自劣角充斥工商交困總商會曁中交二行困有發行輔幣券以資救濟之議敝會迭接各帮商號來函以發行輔幣券固屬無妨圖法取携自便尤利流通但發行伊始若不週密規劃則流弊多端其爲害且較劣角爲甚滬上爲金融樞紐華洋互市之地倘舉措失宜動碍國際信用要求敝會設法補救等語經敝會開會議决略貢意見蒭蕘之獻即希採擇（甲）由上海銀錢二公會會同總商會縣商會組織「監查發行輔幣券委員會」（乙）輔幣券之發行額及收回由委員會酌核市面之需要而定之（丙）輔幣券備儲之保證金由委員會隨時派人分赴中交二部查看（丁）輔幣券之確定價額應由委員會議定公佈戊）各錢莊烟紙店如故將輔幣券票額抬高抵壓由委員會查出嚴懲（已）委員會之召集及代表額應請銀錢二公會妥商辦法 
 
 

Page 14

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *[聯太平洋會議之司法提案]  
　　陳霆銳之建議　　聯太平洋會議將於本年六月間在檀香山舉行吾國亦將有代表團加入會議本埠聯太平洋會議籌備處前請律師陳霆銳爲司法委員擬具各項議案頃陳霆銳律師已擬就議案多通預備吾國代表届時提出茲悉其第一議案爲請求聯太平洋會議與會各國代表敦促各該國政府依照華會議案速行遴派委員調查中國司法情形其理由書云中國司法事業銳意改良亦已數十年於茲矣其間雖屢經内亂阻碍進步不少然修訂法典改良監獄養成司法人才設立新式法庭成績昭著皆爲莫可掩之事實華盛頓會議開幕吾國全權代表即有向與會各國請求裁撤領事裁判權之議當時各國代表以吾國司法究竟已改進至若何程度未能深悉故不肯遽然應允遂决議於華會閉幕後之一年内派遣代表前來我國實地考察司法狀况然後再本代表團之報告徐圖進行意至善也厥後吾國以招待代表團預備需時請列强視察之舉展期一年乃事隔至今已逾三載雖經中政府屢次催促各國政府猶多方推却未肯依約履行以致中國人民大爲失望而在列强方面對於國際會議通過之議案不予施行亦大非敦信睦誼之道也按各國派員來華調查司法在中國及列强方面均有相互之利益試分述如下（一）此爲華會通過議案之一凡當時與會各國皆有踐行該項議案之義務（二）列强在華領事裁判權之裁撤爲當然之事不過步驟何若辦法何若言人人殊莫衷一是如各國法學大家能前來中國實地調查以後必有名論卓識足備貢獻（三）中國司法年來極有進步但在華外國商人及敎士之輩以心存偏袒及昧於法理之故往往造作蜚語故间誣蔑吾國之司法界藉以從中取利並鞏固其在華所取得之非法利益如各國司法視察團來華則其中必有政治名家法律巨子觀察所得當有公平之議論昭示世人（四）列强在華領事裁判權之存在實爲中外國交上之一大阻碍如列强多方推諉不肯派員來華視察司法情形以爲裁撤領事裁判權之先聲是對華邦交顯乏誠意影響所及有非目前所能預料者因此種種原由特請與會各國代表敦促各該政府速行遴派委員來華調查司法情形以踐宿諾而敦邦交實爲德便謹擬 
[智利領事裁判權交涉之近訊]  
　　公共公廨關於智利領事裁判權一事前經關正會審官據情呈請交涉公署電呈外交部請向智利公使交涉去後茲聞此事迭經外交部與智利公使往返交涉仍以最惠國爲依據已由外交部抄錄往返函稿訓令江蘇特派交涉公署轉行公廨知照矣 
[滬西築路交涉之昨訊]  
　　定今日前往覆勘諭地保不得蓋戳轉契　　英工部局在法華鄉蒲淞市築路一案曾經派交涉員召集政紳各界開會討論等情已誌前報茲聞此案除已定期本月二十日前往按段復勘外並由上海縣知事嚴諭該處地保不得蓋戳轉契一面函致會丈局詳查該二鄉已經轉換道契之地計有若干畝數着即具復云 
[鄭謙南下就職之滬訊]  
　　先充王其康到寗鄧邦述與鄭同來　　國聞通信社云據本埠某要人得北就來信蘇省長鄭謙於十六日晚車由京赴奉在奉躭延數日即須南下就職先令新任財廳長王其康到寗任事政務廳長鄧邦述則在津守候俟鄭氏到津後隨同至寗履新云 
[王旅長返蘇]  
　　駐蘇三十一旅旅長王梀以張軍長蒞蘇在即於昨晨（十九）四時半由北站乘專車返蘇 
[浙參議王金鈺北上]  
　　浙江孫傳芳特派總參議王金鈺北上公幹於昨晚（十九）由滬附搭滬寗夜車赴寗轉道北上 
[陳炯明代表由杭回滬]  
　　粤軍總司令陳炯明之駐滬代表劉君亮前因某項要公赴杭茲已公畢於十八日晚車返滬 
[津浦路電告恢復通運行李]  
　　滬寗路局昨（十九）據津浦路局來電略謂通車旅客行李即日起已能照常裝運過江云云故昨晚該路夜車北上行李亦經隨客運出矣 
[滬杭路四十三號橋面昨日運楓]  
　　滬杭鐵路楓涇屠家村四十三號橋樑涵洞因關係浙江水利曾經浙紳與水利局呈請交部核准另造四十三號大橋係於前年春間開工忽經二載所有該橋之橋椿工程均已建築完固其橋面橋樑曾經向外洋訂購現已運到暫寄吳淞廠昨日（十九）上午九時將該項橋面橋樑裝載平車五輛附掛於二十四次貨車運往楓涇聞即日動工建築云 
[民黨發起追悼韓恢]  
　　中國新聞社云民黨要人韓恢在寗遇害已逾兩載前曾由民黨同人發起追悼以齊氏在寗未便舉行致其遺骸亦未能安葬今政敝已倒齊氏已去民黨同志並因孫中山先生將卜地鍾山遂由翁旭初等發起追悼並爲之安葬云 
[總商會致電話用户聯合會函]  
　　轉知向公司磋商結果　　本埠總商會爲電話加價事致華人電話用户聯合會函云逕啓者接准來函内開電話交涉荷蒙調解不勝感德並謂此事旣經華顧問同意核諸大會議案是當接受但尙有三端仍請向公司交涉妥洽等由計附開條件三端到會業經本會請袁顧問前往公司磋商即據聲明關於第一第三端允即照辦其第二端按章須銀十兩茲减取工力二兩等語爲特函復貴會查照是荷此致華人電話用户聯合會 
[義勇華水手住處之調查]  
　　英國預備給獎　　本埠總商會日前得交涉員公函内開逕啓者准英總領事函以LoonySang號輪於一九二三年八月二十八在香港遇險由英輪BowesCastleEgremontCastle號及華輪HwabPing號職員施救得免危險敝國君皇擬給銀牌嘉其義勇因不知華籍職員住處開單函請設法查詢等由查單開水手黄吉等十六名無籍貫住址無從行查惟旣在輪船充任執事且因救護行船得力爲外國所稱許水手公會及其他機關或有知其事者相應函逹貴會請煩查照妥爲查明各水手人等現在服務處所見復爲荷云云總商會據函後現已函轉水手均安會·焱盈社·請爲調查具復水手姓名如下BowesCastle中國水手黄吉·洪蓋·藍寳·梁玉·EvromontCastle中國船才大顧林盧·水手長辛榮生·水手靳鎭芳·林阿岳·李范章·張啓潘·張潘法·尹阿潘HwahPing號副水手長徐阿關老大韓佛生·施陶·林章進 
[金祥盛沙船被兵艦撞損紀]  
　　沙船金祥盛號由北口牛莊等處裝載猪隻五百四十頭生油三百餘簍豆餅一千數百片來滬前晚（十六晚）八時許駛至淞口三夾水江海關所設之黑警浮燈旁（該處已近淺灘）詎有由滬出口之美國運兵艦因錯認航線駛近淺灘旋即知悉急欲轉頭致將該沙船腰後撞斷艙中進水漸次下沉該運艦船主見此情形即發無線電報告滬關请迅派小輪駛淞救護當經海關小輪趕至三夾水先將該沙船舵工水手等十四人救起又將該壞船拖至吳淞常關門口灘岸停擱後由經售該沙船貨物之萃豐魚行代雇蕩錨小船數艘往失事處打撈漂失貨物據云該沙船船貨共値銀三萬餘兩此次損失約二萬兩左右已由船主貨客等具禀滬關總河泊司懇請發函證明俾向該運艦要求賠償損失云 
[美人籌備港滬飛行消息]  
　　第一架已運到香港擬六月初開始飛行　　大陸報十五日香港通訊云準備飛行香港上海間載客及運送郵件之飛機第一架已於本月六日運到爲一百十四尺之柯的斯式海軍用機經營此事之阿博德氏預定營業如果順利將陸續添購四架聞此次運到之一架曾與菲律濱航空隊幾經磋商始能購到據稱該機已屬美政府所造之最大一種翼席一百十四呎機身全長六十呎能載十八人及貨物五噸飛機本身重十一噸發動機有四百五十四馬力自由式馬逹兩具各置機尾不聯骨架由機師四人管理之每小時飛行八十哩能連續飛行十小時預期天氣佳良自香港至滬十小時可 
月初旬開始飛行駕駛員皆美人係在馬尼剌及香港兩處聘請第一次載客不取費阿博德氏駕駛飛機業已七載所聘助手皆前在軍隊中服務飛行者該機到港後現正改造大艙俾適於乘客之用云 
[印人回國行祈禱禮之歡送]  
　　大陸報云本埠印人將於今日（十九日）結隊游行歡送下星期内往印度傑多地方·希圖重行祈禱禮之印人此項祈禱禮去年曾爲英當道所禁阻而從前則加拿在及香港等處常有印人前往祈禱者也今年聞將有十五人或二十人自滬前去至今日預定之遊行路由係下午三時起自北四川路敎堂起沿四川路入福州路至西藏路再入海寗路而回至北四川路敎堂云 
[浚浦局請給高橋沙新單契]  
　　浚浦總局前向馬海洋行王仁泰購買浦東高橋沙灘地三十餘畝經地方士紳反對因此中止茲聞該處之地浚浦局已完全承受業已函請江蘇特派交涉員轉知上海縣知事發給該地之新單契紙歸入浚浦局户名陳交涉員准函後已函致上海縣知事公署查照辦理矣 
[國民會議促成會明日開會]  
　　上海國民會議促成會昨通函各委員云逕啓者本會定於本月二十一日（星期二）下午二時在西門林蔭路會所開臨時委員會討論各種重要議案届時務希撥冗蒞臨出席與議是爲至盼 
[鴿子鴿蛋徵稅之反對]  
　　鷄鴨業認稅代表邵青記前投上海稅務總公所呈稱查上海野味鴿子鴿蛋等項向未徵稅應行試辦代徵以裕稅源等情當經曹所長准予給示試辦去後該代表對於鴿子鴿蛋業已定有辦法凡每日在輪船上取貨之人須由該認商發給銅牌令各夥友懸掛以示辨别惟規定每家應領銅牌至少四五塊領牌時每牌繳費洋若干元至各店營業亦須按定價額每洋一元納稅欵二分前日知照各店商一體照辦該業中人以鴿子鴿蛋係兼售性質營業細微不若鷄鴨業之盛故領牌繳費及納稅等事難以負擔一致否認正在公同籌議對付方法前日忽有水巡隊隊士將上輪取貨之店夥王保福·富官兒兩人連同貨件一併帶隊經沙隊長預訊後由該同業具呈歷來營業之情形此次突遭留難請求體恤商艱迅予維持當由沙隊長飭將王富兩人保釋候查核辦現聞該同業已將昔年公呈縣公署及淞滬警察廳所頒示諭·保護營業等種種手續提出邀集各店主并夥友特開會議公同討論應付方針一面具呈稅所長請即收回成命撤銷鴿子鴿蛋等微末徵稅以示體恤 
[南翔商號呈交涉署文]  
　　請轉行保釋僞鈔票案索賄牽涉之巴澤田　　南翔商號仁記號·新豐祥·同泰祥·等四十四户聯名蓋章具文呈請江蘇駐滬交涉公署行知公共租界會審公廨保釋僞造鈔票索賄案中牽涉之南翔警察所長巴澤田原文略謂陳巽倩等因在甘維露處索賄被拘一案迄已旬餘未見保釋是非曲直眞相難明但連帶涉及之巴澤田素有職業宅心忠厚平素地方服務如何衛團·商會·路政處·各職靡不熱心任事成績卓然去歲戰釁突來翔地日處驚濤駭浪之中十室九空里無主宰巴君獨力維持支撑危局卒致慘遭焚劫家産蕩然是以商號公民等追念勞績正擬報酬何圖發生此案公堂判以二萬元租界舖保第巴君向居内地租界内難覓相當舖保商號等素知巴君爲人可靠索賄一層定屬子虚輿情憤懣不敢緘默除聯名籲請本縣申張公理外伏念中外交涉例由貴署主持矧貴使明察秋毫素持正義必能度理揆情拯危雪枉並念巴君現任分所長事關地方治安爲敢再行環請懇乞迅賜備文轉致上海公共公廨將巴澤田迅賜釋出嗣後公堂定期開訊隨傳到案倘有延悮由商號等同負完全責任實爲公感云云 
[漕河涇鄉董聲請執行中資費]  
　　漕河涇鄉鄉董張秀麒以整頓中費酌提五釐以修鄉公所房屋經本鄉議事會議决錄案移知前來當即具呈縣署略謂查修葺鄉公所預算需洋一千五百元中費項下酌提五釐每年可收洋三百元自本年五月一日起徵收至民國十九年四月三十日止以五年爲期限除通知各圖董并移知官契分發行所帶收外理合備文聲請執行伏乞縣長鑒核備案庶使徵欵有期而鄉公所房屋得以修葺實爲公便云 
[閘北又有焚斃四命之慘劇]  
　　閘北恒通路恒足里口有紹興人符春彪年五十四歲開設交泰舊貨店前晚十時不知如何起火春彪·及妻楊氏（四十六歲）·次子定坤（十二歲）·次女小毛（五歲）均不及逃出慘遭焚斃闔家六口僅逃出十九歲之長子廷如現被四區拘押九歲長女大毛因灼傷甚重現在新普育堂療治十一圖地保瞿梅生昨投檢察廳報請檢驗 
[烟紙雜貨同業會并會記]  
　　定期開大會討論補助費事　　上海烟紙雜貨同業公會昨日上午十時在虹橋南小白栅會所開第二次執行委員常會楊夏正主席報告開會程序（一）討論否認補助費問題主席報告加入本會之小行同業已有三百餘家但此事現在南北兩公會均有表示和平調解之意本會應如何辦法請衆討論葉開盛謂調查滬軍營永興昌爲承包特稅之一匪特不出補助費印花執照亦無從查考柴雅生謂此事應澈底根究公决定四月初二日召集全體大會討論（一）郭良甫提議前次南公會發出貨價表未經全體贊成本會應另定價目表以昭劃一公决下次大會討論（一）主席報告本會會所現已覓得本城唐家弄三慶里惟經費困難公决下次大會討論 
[米船户貼車力問題尙有爭執]  
　　南市各米行裝米各駁船要求各米店増加駁資並免貼車力經嘉穀公所董事奚賡虞君請米行公會會長調解每石照原價加七成原袋加倍始得解决惟碼頭卸米船户另貼車力係另一問題頗難解决各船户以四月初一實行日期將届船户卸米車米車夫勢必强迫照貼恐臨時發生糾葛故於昨日各船户又在新民社集議經衆商議之下以四月初一日起船户卸米車力由米店供結船户一概免貼倘車夫强迫貼資情願將米退回不卸當即將情致函米行公會請轉知嘉穀堂公所云 
[法租界商聯會常會紀]  
　　法租界商業聯合會昨開星期常會提議事項如下（一）報告陰曆三月份會費總數擬自下月份起再行徵求以固基礎（二）會員泰和祥號因門外開箱屢次被罰已得費總巡圓滿答覆（三）夏季施茶施醫案議决先行核計費用着手籌備（四）聯益善會籌募建築費請求協助案議决俟下期邀集重要會員再行討論（五）總商會提議發行輔幣劵案曾經本會詳述理由表示反對擬再函請其從緩籌議（六）法包探范志翔因公殞命案本會理應協募卹金現擬先與會員中南襪廠（即范妻織襪之廠）恊商優待方法再收留其子女在本會義校讀書以慰英魂議畢散會 
[記者聯歡會游龍華記]  
　　十一時出發在龍華寺聚餐···游蕙園新聞記者聯歡會於昨日舉行龍華之游上午十一時各會員齊集申報館由李嵩生君向雲飛環球華北各汽記者聯歡會在惠家園之攝影（寳記照相館攝） 
　　車行預備汽車出發車抵龍華寺各會員在寺内各殿游覽一週即由値月之四主人莫克明·潘競民王景石·金華林·四君在寺内功德林分處設宴聚餐會員有携眷往者共三十餘人是日適爲星期寺内游人極衆聚餐畢全體步行至寺西惠家花園沿途和風拂面桃李迎人而園内之花木盛開佈置尤佳當於園中綠茵之上合拍一影嗣又於花蔭之前共拍影攝畢游園旣倦於青石欄上略憩片刻因時已四時遂於斜陽中聯袂出園復步行至龍華寺乘原車返滬 
[北城商業聯合會開會紀]  
　　北城商業聯合會會長許少卿任期將滿照章不得聯任三次特於十九日在新會所開第二次討論會到有副會長張秉鑫·會員任斌·蕭效仁王浩川·顧竹君·夏子林·朱祥和·黄松濤·邵文瀚·由會長許少卿報告開會宗旨略云鄙人忝充會長蟬聯二任建樹毫無殊深慚恧今幸任期將届得卸仔肩而會員太少殊於本會前途發展有礙應請諸君討論徵求又查得會員王蓉初家昨晚八時被劇盜八人帶有手槍三枝刧去現洋二千餘元衣服翡翠一包計大珠十粒小珠九十粒零貨不計損失頗鉅旋據王蓉初報同前情應函請總商會警察廳嚴追會員王蓉初盜贓並公推張秉鑫爲主任籌備徵求會員事宜定於陰曆四月初二日開籌備會四時許散會 
[商務印書館股東年會紀]  
　　選出董事十三人　　商務印書館昨日在閘北寳山路該公司對面圖書館内開十三年份股東年會股東到者計三萬二千五百七十二權下午三時開會公推吳麟書爲議長先由董事王顯華報告十三年份營業概况復由監察人李塤春報告本届結算各項數目均極確實次議分派盈餘及提議事件均經各股束逐條討論略有修正投票通過選出董事高翰卿·丁斐章·鮑咸昌·張蟾芬·吳請書·張菊生·葉揆初·夏小芳·李拔可·王顯華·郭秉文·陳叔通·鄭蘇戡等十三人監察金邦平·黄任之·周辛伯等三人 
[工業地産公司股東會紀]  
　　派克路上海工業地産公司昨下午二時假寗波旅滬同鄉會開股東常會到會股東共一千二百權公推翁榮炳爲臨時主席首由理事王瑞龍起立報告上年營業及賬略衆無異議旋投票選舉董事監察人公推王濟康·王尙友·爲檢票結果項松茂得七百八十四權汪兆堂得七百二十八權蕢延芳得六百十四權朱元生得五百五十二權王可城得四百十四權當選爲董事（次多敷王瑞龍得三百四十五權陳偉基得二百八十一權）翁榮炳得五百九十四權當選爲監察人議畢散會已鐘嗚六下矣 
[浦東捲菸稅之糾葛]  
　　浦東菸稅發生糾葛有黄友根呈控浦東承商黄繩祖越界收稅昨由上寳區吳局長發出布告云爲布告事案查本局浦南楊思鄉陳行等處特稅事宜張前任時曾由黄友根承辦現奉省令增加稅額嚴切稽微亟應分别整理現查該黄友根擅發認稅執照强制徵收且有越界勒收情弊顯違定章殊堪駭異並據三林塘菸商陶和興等聲稱王根生糾同孫煥綸搶去憑證捲菸等情如果屬實有干法紀應即立予徹銷並函請該管警署飭傳訉究以憑核辦外茲派本局稽核課沈主任諟會同新承商黄繩祖前往實地調查各該鄉營業狀况重行釐定認額切實整頓以裕稅收合函布告仰各該菸商知照一律遵章納稅實貼憑證母得偷漏致干處罰切切此佈 
[浦東設立水爐公所之縣署布告]  
　　上海縣公署昨發布告云爲佈告遵守事案據浦東洋涇市水爐案代表潘先盛·方仁卿·王雲松·周斌·宋振錫等呈稱竊商民等前因浦東洋涇市沿浦九處水爐同業推舉代表组織公所按照滬南閘北水爐公所成案妥訂章程呈請鈞署備案給示保護等情在案旋奉批示呈悉據稱該民等向在浦東開設水爐營業今擬參照滬南閘北水爐公所成案議訂行規组織浦東水爐公所等情查浦東各市鄉區域遼闊大都皆農田僻壤其間較有市面者僅洋涇市之爛泥渡等幾處奥滬南閘北之繁盛市區地方情形迴不相同該民等在爛泥渡等處開設水爐同業祗有數十家不過佔浦東全區一隅之地似無設立團體之必要况限制添開與遷店等規章按之浦東地方情形恐不適用所請未便率准此批等因仰見縣長洞悉地方民情愼重考慮之至意伏查浦東洋涇市之爛泥渡·陸家嘴·洋涇鎭·其昌棧·十八間·三井棧·張家浜·老白渡·楊家渡·等九處最爲興盛起初水爐同業祗有二十餘家年來沿浦一帶華洋廠棧林立客户卜居鱗次櫛比人烟稠密市面逐漸繁盛房屋啣接頓成熱閙商場迥非當年景象可比同業現驟增至六十八家之多情勢與滬南閘北相埒所以參照滬南閘北四十八丈之規定並無窒礙情形惟利之所在弊亦隨焉往往因競爭營業而起紛爭繼因鬥毆涉及刑事範圍纏訟不已報復相尋卒至兩敗俱傷揆厥原因實係同業中無章程遵循有以致之商民等爲防微杜漸維護同業利益解除同業糾紛起見故特不揣冒昧披瀝續呈伏乞縣長電鑒俯賜察核准予備案給示保護以杜後患而安營業實爲公便等情並附章程同業聯署簽名單到署當以該章程内限制添開與遷店等規定係參照滬南閘北水爐公所成規究竟與該市地方情形有無窒礙該同業是否一致贊成據經抄錄章程函致洋涇市公所查復在案茲據該市總董劉志濤函稱竊以水爐一業浦東向無公會約束又無行規遵守不拘何人均可開設其中不無窩匪聚賭情形况近來沿浦一帶人烟稠密市面漸形發逹水爐亦日見增多若不示以限制難免同行嫉妬時起爭執潘先盛旣能代表同業設立公所殊屬適當刻詢該業中人均經一致贊成輿論亦頗允洽至於限制添開遷移兩項核與上海南北市水爐業之規定尙屬相符該業能始終遵守似於地方並無窒礙所有奉函令查水爐同業設立公所各情形合行備函奉復仰祈縣長鑒核施行等情函復前來除指令來牘閱悉據復查明洋涇市水爐業組織公所該同業一致贊成興論亦頗允洽其限制添開與遷移等章程核與南北市水爐業規定相符於地方並無窒礙等情應准備案給示遵守仰即轉知遵照由該代表來署具領布告可也此令印發外合行佈告仰洋涇市區内水爐同業人等一體知悉務各遵守公所議定章程安分營業不行稍有紊爭其各凛遵特此佈告 
[丹陽旅滬同鄉會之十週紀念]  
　　丹陽旅滬同鄉會成立已十載昨日該會開春季大會以誌紀念到會人士甚爲踴躍當由會長裴仲爕報告十年經過歷史及去歲丹陽發生戰事時组織紅白救護隊經過情形復由朱寳楨·沈揆伯·周廉白·相繼演說討論會務進行旋即散會 
[襪業聯合會開會紀]  
　　上海織襪同業聯合會於昨日下午二時開星期常會到三十餘家代表公推葉瑞齋主席報告先討論會務問題（一）催促各襪廠從速塡具志願書（二）未加入者推定劉翰甫·饒海舟·孫志祥·更文堯·方興邦·王志良·葉瑞齋·于大鈞·八人爲徵求委員於四月初一日起開始徵求（三）報告經費問題現在會計處所存祗有二十餘元應另行籌集（四）討論南陽襪廠·綸成襪廠·勤工襪廠·來函催促從速向羅傑律師交涉華安化學工藝社欠欵案公决再由本會去函催促清理尙有各襪廠欠欵亦請詳細報告本會一併辦理（五）報告法探范志翔因公捐軀本會前經議决通告各襪廠募集撫卹金而報到者尚屬寥寥公推于大鈞向各襪廠勸募末報告瓊美鍾醒華新炳記中原正興各襪廠加入本會全體贊成議畢至四時散會 
[上海市公所之防疫規則]  
　　上海市公所日昨發表防疫規則照錄如下（一）欲免疫症須先講求清潔所有垃圾污穢等物務須隨時掃除凈盡（二）無論何種食物苟未經煮熟燉滾及用他法滅除微生蟲者俱不宜食（三）過生或腐爛水菓均不宜食（四）水未煮沸者忌飲（五）水未用沙滤器滤清及未用明　打清者忌飲（六）水菓菜蔬由貼近地而生植或用糞水澆灌易傳疫微蟲之毒在未經烹飪之時勿與煮熟各物並置一處（七）煮熟食物應用紗罩遷蓋以免蒼蠅飛集傳帶病毒（八）鼠類亦傳染疫病之媒介應設法將房屋修建完密四圍勿置食物令鼠類不能侵入（九）蚊蟲能傳瘴氣症之毒苟將死水塡塞凡陰溝水窪等積穢之處用火油澆洒其上必能滅除蚊類（十）本公所爲預防天花傳染起見分區施種牛痘凡欲種痘不論男女老糼悉可施種施種牛痘地點（一）同仁輔元堂（一）龍王廟（一）上海公立醫院（一）惠人醫院（一）高昌廟公濟堂時間每逢星期一六日上午九時至下午四時（十一）本市區内如有發生傳染病者即報告三泰碼頭公立上海醫院由院立派醫生檢查以資防範而免蔓延　　尙有本埠新聞轉入後頁 
 
 

Page 15

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *本埠新聞二 
[寳邑户籍員呈請增撥經費]  
寳山縣第一區户籍員王鍾珩等爲户籍經費奇絀日昨具呈縣署請照縣議會議决增撥數目酌量支配各區以利進行原文云竊本邑户籍經費前因規定數目過於苛窘不敷辦公曾於去年三月間由鍾珩等分呈省長准予如數照撥並蒙縣長函由縣議會議决規定户籍經常費年爲七千五百元復請查照在案聞悉之下雖未能如數照撥但旣酌予增加從此户籍事務辦理當較易着手詎自議决之後迄未照案施行伏念户籍事務手續頗繁責在又重去歲戰事發生居户被擾事後迭經清理始得仍歸準確職責所在何敢梢自暇逸有負縣長殷殷設辦之至意但以薪膳過微難敷生活而辦公經費又僅月支五元遇事每多掣肘困難情形早邀洞察鍾珩等一再討論僉以户籍經費旣經省長核准於前縣議會議决於後案經確定欵屬專存且議參兩會經費旣議决照支本案事同一律爲此合詞呈請俯乞縣長俯念下情准照縣會專案議决十三年度預算數目分撥各區以重議案而利進行不勝屏營待命之至 
[陸文中函辭圖董]  
　　引翔鄉二十三保二圖圖董陸文中昨致函上海縣公署云李知事鈞鑒敬啟者竊文中於民國三年間蒙洪前知事委任爲二十三保二圖圖董自慚駑庸素無人望爰於民國六七兩年一再呈禀退職又承沈前知事諄諄慰留不得不勉效馳驅聊盡義務迨至民國十二年鄉事糾紛庶政廢驰欲思整頓反遭物議迺復呈請辭職未邀核准然數年來雖不敢溺職營私自喪人格而對於圖務毫無成績可言清夜撫心頗覺愧悚因念與其尸位而無建樹孰若引退以讓賢路况本鄉濟濟多才際斯自治恢復之時和衷共濟定能切實整理以謀發展似文中之棉力菲才得失固不足論也用特函陳鈞座務祈俯念下情准予辭退另委幹練人才接替藉維圖務實爲公便 
[七寳公民請獎商聯會長]  
滬西七寳鎭於去冬四師退駐時由該鎭商界聯合會長駱友仁君等招待供應不致過遭蹂躪地方人士咸感駱君等维持之功業已公贈匾額曾紀前報茲又由該鄉公民李學旦等呈省縣請獎文云呈爲安集流民綏輯軍隊廣搜遺械功在地方環請給獎事竊七寳鎭爲松滬往來孔道此次軍興之際各部軍隊𢋵集於此者恒有數千人散卒潰兵時肆喧擾幸駱友仁君等出而維持始獲轉危爲安其犧牲精神者數閱月籌墊經濟者數千金毅力熱心勲宣桑梓舉其大者厥有三端四師潰退所至騷然末路無歸悉駐七寳饑兵悍卒一夕數驚經駱君等奔走接洽籌餉籌居始克帖然無事此其隠弭全鎭兵燹者一也兵行所至雞犬皆驚避難鄉民投奔無路駱君等亟組紅十字會四出拯救設所收容膳餐給養前後安集千數百人此其救助多數災黎者二也兵隊旣行遺械遍地不加收拾後患無窮駱君等爰派人四出搜查務使不遺一彈不留一槍搜得後悉數送交就近司令部仍歸國有此其預消日後無窮之隠患者三也公民等避難歸來幸得廬舍無恙七鬯不驚追維所以皆出駱君等數人之力夫崇功報德律有專條蓋不特酬庸於已往兼以勗勉於將來爲特環求省長根據内務部獎叙成例給駱君以仁等以應得之獎實紉公便上呈 
[龍華商界公推董事]  
　　漕河涇鄉鄉佐兼龍華鎭十三圖圖董吳紹基以龍華方面事務殷繁年老多病不克勝任呈請縣署辭職李知事接呈後批令漕河涇鄉鄉董張秀麒查明具復現悉龍華鎭紳商各界以吳董辭職後地方無人負責際此辦理清鄉推行户籍之際未便久懸昨日該鎭商界公大錩·胡三泰等六十餘家公同集議繼任問題僉以該圖公民錢正清熱心公益堪任此職結果由全鎭紳商各界備具簽名公函請求漕河涇鄉公所轉呈縣長准予委任云 
[縣署函催各鄉董速交賑欵]  
　　上海縣知事公署昨致各市鄉董佐公函云逕啟者案奉賑務處督辦韓函開蘇省前因迭遭兵燹災民待賑孔殷曾經函請尊處將託募賑欵連同賑册一併滙交江蘇賑務處查收彙撥在案現在辦理春賑需欵尤亟所有前項募到捐欵無論集數多寡務慰即賜匯寄以便轉撥發放而惠災黎如賑欵尙未募集亦請將捐啟捐册交還敝處存銷無任翹盼等因奉此查前奉函發捐册即經轉致在案奉函前因即希查照迅賜募集見復如未募集亦請將捐啟捐册交還以便轉復盼切盼切 
[掩埋暴露屍棺預防疫癘之省令]  
　　加高泥土三尺　　寳山縣公署昨訓令十五市鄉公所文云案奉江蘇賑務處梗代電開准省署交據松江縣公民朱忠誠王道安代電稱松邑兩遭兵刦民兵死慘經紅分會就地掩埋旣鮮桐棺倉猝勢難深埋雨淋泥鬆屍多暴露現届春令地氣上升屍　體腐爛臭氣蒸發人在氣交之中感觸之易發生傳染病松地如是其他可知求恩預防疫癘令行各戰地縣知事澤及枯骨照會市鄉公所查勘舊新埋處即撥欵或募捐先行倔工領泥（挑高三尺爲度）以重衛生死者有知結草啣恩民等在治未病迫候核奪施行等情據此查掩埋暴露屍　棺預防疫癘迭經分飭各縣委妥辦理在案茲據前情除再通行外合亟電飭該知事立即轉行各市鄉公所迅將埋葬處所加高泥土以免暴露而重衛生仍將辦理情形報查等因奉此合亟令仰該董即便遵照迅將埋葬處所加高泥土以免暴露而重衛生此令 
[清丈局函請各鄉董保護圖根]  
　　上海縣清丈局昨致北橋塘灣等各鄉董函云逕啟者茲據本局一區一等圖根測量第一組孫爾福等函稱調查至北橋塘灣等處原標遺失竟至過半刻已先後補埋惟鄉愚無知大都故意拔去毁瓌滅跡或抛擲河中希冀掩飾耳目比比皆是此風不懲將來誤事恐不堪設想爲此報請知照各鄉董力加整頓以儆效尤而利進行等情查此項圖根爲將來户地准的標點失之毫釐錯以千里上年開始埋設早經呈縣示禁並責成各該圖保切實保護在案乃日久玩生殊屬非是爲特據情函遠台端務懇諄囑各該圖董捆保所有竪立之圖根標記切須力爲保護如有毁壞拆去情事立即指名報告以便嚴懲倘察出各該捆保徇隐一併究懲事關清丈要政務希查照辦理爲荷 
[警廳諭令趕緝萬年銀樓刦案贓盜]  
　　萬年銀樓被盜搶刦當時由警報廳令飭所屬嚴緝目下偵緝隊雖拿獲嫌疑人一時尙不能證實故閘北虬江路寳山路等處商界聯合會會投警廳禀請嚴追以免贓盜遠颺昨日常廳長諭令各警區探警一體上緊協緝 
[包探偵獲代銷盜贓之婦人]  
　　總巡捕房特别機關中西包探前在虹口塘山路六百三十七號屋内拿獲盜匪張祥寳等四名抄出手槍兩枝子彈十粒解由公共公廨諭令押候訉究已誌報端茲經承辦此案之華探長鍾星南·探目白忠麒·查得該盜所搶物件係由常州婦人張陳氏代消因將該氏拘入捕房詰問一過轉送公共公廨收押候本月二十八號併案訊究 
[明星橋東小河内發現地雷]  
　　滬杭鐵路明星橋東鐵路餘地小河浜内發現地雷一枚形似西瓜頭上有螺絲該處鄉民瞥見後即報鐵路警察當由路警投報松江護路隊司令部經謝司令即派軍隊前往該處設法消滅免生危險聞此項地雷係上年江浙戰事時由某方軍隊掩埋目下水淺所以發現幸未傷人云 
[小沙渡路之强搶女子案]  
　　是否搶親尙未明瞭　　滬西小沙渡路藥水弄居婦劉沈氏有女年已長成早經字人惟尙未迎娶前日上午三時半忽有男子四名賺開氏家大門擁至内室將女搶出置入四十九號執照馬車疾馳而去旋該氏即投捕房報請查究或有疑此舉係屬搶親云 
[公共汽車撞斃行人續誌]  
　　公共汽車公司車夫彭金生之副手江北人季子懷前日下午一時半擅開五百八十二號公共汽車經過滬西康腦脫路將吳富田之子全富撞倒碾斃已略誌昨報茲悉季自經一百八十三號印捕拘入捕房後捕頭當派包探劉宗漢協同五十二號西探將尸舁入騐尸所除禀請公共公廨騐明飭屬棺殮外並將彭金生逮捕以其不應將汽車私自讓與無司機執照者開駛致肇命案飭與季子懷一併收押聽候解究 
[男巫騙財游街示衆]  
　　住居閘北之江淮客民多數知識糼稚迷信鬼神遇有疾病往往雇男巫（名曰童子）來家作法（名曰跳童子）巫穿五色衣袴頭戴紙冠遍身懸掛紙錢錠帛手執鐵鞭口誦俚詞如醉似痴裝腔作態前日有童子邱子朋阜寗人在長安路某客民草屋内祭礼邪神正在作法適四區李巡官查崗經過將邱拘入區署寗署長以改良風俗爲已任訊問之下判令派警押赴境内各處游街三天於背上硃筆判惑衆騙財敗壞風俗等罪狀並令其口中自述騙人財物事實勸人有病服藥勿再迷信跳神所經之處觀者頗衆 
[織布廠被騙布疋案續聞]  
　　馮立培向甡記（昨悮爲森記）布廠購得色布五十疋該廠執事劃盛林遣伙張國賢向收貨欵取回期票一紙經劉察悉該票係僞造遂往尋馮無着將張扭控警署昨送地檢廳訉追 
[閘北長生橋堍之火警]  
　　昨晨二時半閘北會文路長生橋塊江北人所居之茅屋不戒於火頓成燎原各段救火會聲警驅車往救至四時半始熄共焚燬茅屋二十四間當火熾時江北人扶老携糼自屋内逃出哭聲震天當由虬江路五區二分所派長警前往將火首韓九皇拘案核辦 
[洋涇市議會開會未成]  
　　浦東洋涇市議會昨日下午一時開春季常會到者副議長沈杏苑·議員潘志文·屈柏春等十一人距法定人數尙差一人乃改開談話會定下星期繼續開會 
[唐家灣商聯會籌備會紀]  
　　法新租界唐家灣商聯會前日午後在滬西慈善團内績開籌備會到鴻裕布廠方春和·薪餘兆康等煤號·及同昇昌盈豐雲鶴樓新順萬慶永興愼泉康等首由永泉雜貨號會員項乃康報告開會宗旨公推徐子賢主席首述發起經過手續章程亦已印就以備散給各商號希望發起人積極進行互相徵求會員限兩星期内舉行成立會次方伯琴云現居商業競爭時代尤非團結不可末陳鯉庭經煜明陳漢章等均有演說散會時已傍晚矣 
[典獄長延醫爲監犯種痘]  
　　漕河涇江蘇第二監獄典長吳澤南君因愼重監犯衞生起見特於昨日延請大方醫院醫生方菊影·張惠理·孫厥謀·陳君等至監爲男女監犯四百餘人種牛痘該監現有俄國犯人二名亦爲之佈種牛痘云 
[商民呈請嚴辦革警李長和]  
　　巡警李長和前因糾黨擾商經商民汪福生等將李拘獲扣留制服肩章當經警署申詳警廳經常廳長諭令斥革在案茲汪福生等又投廳具狀呈請嚴辦常廳長得禀後查得此案在該革警四月四日斥革以前所犯亟應歸案懲辦仰該具呈人等速將扣留制服肓章呈案候究 
[姦拐捲逃案解檢廳核辦]  
　　山陽人單步宣前在檢察廳控徐榮生姦拐伊妻蔣氏捲去衣服首飾檢廳以所訴證據不足不予起訴前日單投閘北偵緝隊報請查緝經隊員李敬之派探符正才將徐逮獲研訉收押由徐之胞姐夏徐氏將單蔣氏交案奉判解科移送法庭核辦 
[指控用假方單騙欵]  
　　陳女記·江子幹等指控本地人郁守愚在福州路振華旅館内將假方單圖騙洋五百元昨由老閘捕房包探朱漢波恊同西探將郁拿獲捕頭飭令存洋五百元保出候公共公廨訊究 
[屈家灣河中浮屍之檢騐]  
　　九三圖地保侯仁芳昨午投上海地方廳報稱新體育會路屈家灣河中今晨發現浮屍一具該屍年約四十許身着元洋布棉襖白絨褲秃頭形似小工模様查無家屬請爲相騐下午該廳委派王檢察官等前往騐明該屍屬係失足溺斃餘無傷痕判令拍照塡格由堂棺殮封厝壇 
[上南川鹽棧售鹽之範圍]  
　　雷明鑑等向上南川鹽棧購得大宗鹽斤因不知行使區域赴淞滬警廳請示昨經常廳長批示云查上南川鹽棧售出之鹽只准在川沙南匯上海等三縣境内出售其他各屬不在該棧範圍以内仰該商准照辦理 
[賭徒與盜案有關]  
　　浦東洋涇鎭三區二分署陳署員前日飭警在沈家油車地方沈和尙茶館内拘獲賭徒二十五名判令分别罰洋交保釋放嗣據探報内有徐文煥一名與南邑盜案有關昨經陳署員着保交案以憑訉究 
[騙子人贓並獲]  
　　騙子趙生伍專以哄騙過活前日又在武林路四十八號陸明甫所開車行中騙得脚踏車一輛又到義鳳弄十六號高榮卿所開紅木作内騙得紅木牌橙二只先後赴押店押洋化用昨爲陸高二失主將趙扭獲吊到原贓扭入警署判解法庭訊辦 
[身藏烟土之截獲]  
　　甬人忻南山·戴雲全昨日身藏鴉片烟土數磅行經百老滙路被二百三十四號·一千六百六十號·巡街捕截獲當抄出前項烟土帶入捕房捕頭略詰一過諭飭押候解送公堂請辦 
[丙旅館違章傳訊]  
　　老閘捕房西捕頭立來前日率探沈阿岳查得漢口路申江旅館及福建路通裕旅館均不將寓客姓名詳細登入循環簿内違犯定章特禀請公共公廨出單飭傳該兩旅館主吳日全朱阜莊到案訉罰 
[江淮旅館内搜獲子彈]  
　　前晚十點四十分鐘漢口路美仁里三百號門牌江淮旅館十二號房内被老閘捕房華副捕頭張潤洲率同包馮百順等搜出子彈四十三粒鴉片烟槍三支烟燈三盞該室寓客金某事前已經沈避故未拿獲當將所抄各物帶回捕房候核 
[鴻運旅館推廣營業]  
　　法大馬路吉安里内鴻運旅館自開幕以來營業發逹近該旅館經理王復興爲推廣營業起見於昨招齊股東會議在隔壁二號門牌内設立房間十餘所以備旅客借住 
[女寓客持剪自盡]  
　　滬南太平碼頭如意里通裕泰旅館内寓客某氏婦昨日午刻由海門地方乘輪抵滬甫經進棧賃定房間不知如何該氏忽萌短見突持剪刀向頸項猛剌頃刻受傷流血事爲茶房等察知急即上前救護將兇具奪下該氏已不省人事勢將垂危該旅館司帳即喚崗警到來看明形勢將傷者立即車送第一區警察署米署長飭送醫院醫治一面派長警偵查原因以憑核辦 
[潭子灣集柩待放]  
　　中國新聞社云警廳發給騐柩護照原爲杜漸防微預籌自治正當辦法閘北潭子灣河内均爲一班江北貧民運柩之區未知廳示均被警士扣留計滯船逹數百之多聞一般貧户咸以每柩三元二角爲數太巨籲請豁免云 
[汽車傷人三則]  
　　瀏河人徐亭福昨日下午二時許行經戈登路被汽車童倒跌傷頭部由戈登路捕房一千一百六十三號華捕到來抄錄汽車號碼另雇車送受傷人往仁濟醫院醫治一面歸報捕頭候示又有江北人沈祥雲於昨日下午三時在愛文義路行走遭汽車撞倒腿足受傷經新閘捕房五百七十二號華捕到來抄錄汽車號碼另雇車送受傷人往仁濟醫院醫治又昨日下午四時某號汽車駛經黄浦灘撞倒十歲男孩孫三寳頭部受傷由老巡捕房一千九百九十四號華捕車送仁濟醫院醫治 
[五金工廠專收被拐小孩之破獲]  
　　法新租界貝勒路俞萃豐五金製造工廠主俞伯鴻專事收買各處被拐小孩共計二十餘名之多在内逼令工作稍不　意即施毒打現爲法捕房探目方福林·李友生·包探曹安昌·秦金福·苗永興·等偵悉於前日禀明西探同至該處將俞拘獲連同被害小孩二十餘名一併帶入捕房受押聽候訊辦 
[兩匪誘拐女孩圖賣之破獲]  
　　安徽人楊友菊山東人戴仁餘前日在滬西勞勃生路河畔誘拐船户顧某之十一歲女兒小兒子希圖販賣被包探施金生與一千零零八號華捕查見將兩拐匪及女拘入普陀路捕房捕頭諭令分别留押候查到女之父母以憑解請公堂訉辦 
[警廳招領男孩]  
　　淞滬警察廳收有男孩一名名湯森林年十歲面圓方和尙頭衣黑老布對襟小夾襖白鈕扣馬蟻布褲紅繩褲帶灰條布鞋洋襪眉頭上有一疤根左太陽穴亦有疤根現留置新普育堂候家屬往領 
[途遇六年前之私逃寡媳]  
　　郭毛龍之子在日曾娶張氏爲室生子寳寳住在跑馬場郭家厙地方六年前張氏抛翁棄子私自逃出與申文紀姘識同居曹家渡擺渡口已生二子一年四歲名長根一年二歲名大根雙宿雙飛儼如夫婦前日午後毛龍因事經過與該氏相遇即上前將氏與申並長根大根二孩一併扭入警署立時移付法庭訊辦 
 
 

Page 16

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * * [L商業市况> 
 [P星期釐疲拆漲> 
　　昨日洋厘早市價開七錢二分五釐三毫七忽五午市七錢二分五釐二毫半比較上日小一毫二忽五三月底期洋早午兩市均爲七錢二分五釐半未有升降四月半期洋早市七錢二分四釐七毫五又午市價七錢二分四釐五小三毫七五銀拆早市價三分午市價二分比較上日大起二分 
[一週間之洋厘與銀拆]  
　　洋釐上週來洋釐市價仍見堅挺緣本届期洋業外投機者售空不少因而皆有抵補且現洋幣廠仍停各埠運滬亦稀故厘價極爲穏健轉瞬育蠶時期紹繭爲早而現幣期洋均不致過小也計（星期一）午市收盤價七錢二分四釐七五（星期二）小一毫二忽五價七錢二分四釐六二五（星期三）大三七五價七錢二分五釐（星期四）小三七五價七錢二分四釐六二五（星期五）大三七五價七錢二分五釐（星期六）大三七五價七錢二分五釐三七五（星期日）即昨日小一二五價七錢二分五釐二五三月底期洋（星期一）午市價七錢二分四釐六二五（星期二）仍同（星期三）大三七五價七錢二分五釐（星期四）小三七五價七錢二分四釐六二五（星期五）大半釐價七錢二分五釐一二五（星期六）大三七五價七錢二分五釐五（星期日）仍同四月半期泮（星期一）午價七錢二分三釐七五（星期二）大二五價七錢二分四（星前三）大半厘價七錢二分四厘半（星期四）小三七五價七錢二分四厘一二五（星期五）大三七五價七錢二分四厘五（星期六）大三七五價七錢二分四厘八七五（星期日）小三七五價七錢二分四釐五　　銀拆上週以來息價漸形活動自西節封關後各業用銀略有動機（星期一）息價二分（星期二）白借（星期三）同（星期四）同（星期五）午前二分午後白借（星期六）未有上落仍爲白借（星期日）上午三分午市二分 
[上週間英美日滙逐日市况]  
　　上週英美日匯祇星期二至星期六五日市况英美兩匯尙稱平穏略有上落惟東匯週初亦平星期四五激漲星期六又復轉平星期六收盤市價與上星期四收盤市價相較計先令弗動美匯小去一角二分半東匯漲起一分一二五茲將逐日開收盤與最高低各價詳列於後　　（先令）開盤最硬最軟收盤相差（星期二）賣三·○七五三·○八七五三·○七五三·八一二五一二五買三·○八七五三·一辦士三·○八七五三·○八七五一二五（星期三）賣三·○九三七五三·○九三七五三·○八七五三·○八七五○六二五買三·一辦士三·一辦士三·○九三七五三·○九三七五○六二五（星期四）賣三·○八一二五三·○八七五三·○八一二五三·○八一二五○六二五買三·○八七五三·○九三七五三·○八七五三·○八七五○六二五（星期五）賣三·○七五三·○七五三·○六八七五三·○七五○六二五買三·○八七五三·○八七五三·○八一二五三·○八一二五○六二五（星期六）賣三·○七五同上同上同上買三·○八七五（美匯）開盤最鬆最緊收盤相差（星期二）賣七三·五同上同上同上買七三·六二五（星期三）賣七三·三七五七三·半七三·三七五七三·三七五一二五買七三·半七三·六二五七三·半七三·半一二五（星期四）賣七三·半七三·六二五七三·半七三·半一二五買七三·六二五七三·六二五七三·半七三·六二五一二五（星期五）賣七三·一二五七三·三七五七三·一二五七三·三七五二五買七三·二五七三·半七三·二五七三·半二五（星期六）賣七三·二五七三·三七五七三·二五七三·三七五一二五買七三·三七五七三·半七三·三七五七三·半一二五（日匯）開盤最鬆最緊收盤相差（星期二）賣五·六八七五五·六八一二五五·七一二五五·七一二五三一二五買五·六七五五·六六八七五五·七分五·七分三一二五（星期三）賣五·七二五五·七一二五五·七分半五·七三七五二五買五·七一二五五·七一二五五·七三一二五五·七二　一八七五（星期四）賣五·七八一二五五·七六八七五五·八一二五五·八一二五四三七五買五·七六八七五五·七五六二五五·八分五·八分四三七五（星期五）賣五·八二五五·八○六二五五·八八七五五·八八七五八一二五買五·八一二五五·八分五·八七五五·八七五七五（星期六）賣五·七半五·七五五·七八七五五·七八七五三七五買五·七三七五五·七三七五五·七七五五·七七五三七五 
[星期日標金疲跌]  
　　昨日星期日大條銀近遠期均長○六二五美滙兌開收盤均大一二五日美小一二五日英銀價均弗動六月份標金開盤較小七錢爲二百八十三兩九錢人心初時勢尙見佳以是金價漸升至二百八十四兩六錢（全市最高價）後以人心難以久持即漸趨疲勢故金價亦隨之而跌最小價爲二百八十二兩九錢收盤又回漲三錢爲二百八十三兩二錢收盤交易尙稱不惡統計全日最高低相差爲一兩七錢較之上日收盤小去一兩四錢云 
[上週五六月份標金逐日市况]  
　　上週標金星期一無市六月份標金於星期四上午開出故五月份於是日下午起完全掉改六月份矣計（星期二）五月份標金爲二百七十九兩二錢先令揭曉人心見好束匯又大故漲至二百八十一兩二錢（全市最高價·）後回小三錢收盤爲二百八十兩零九錢（星期三）大條近期長一八七五遠期長二五美匯兌開盤大二五收盤大三七五銀價大一二五日美大二五日英大一二五五月份標金開盤二百八十一兩三錢後升至二百八十二兩九錢（最高價·）因揭曉先令束滙見緊後日美又大二五日英大一二五故人心甚好後因賣户頗多東滙轉鬆以是回去一兩一錢爲二百八十一兩八錢收盤（星期四）爲標金掉期之日故於同時有六月份標金開出價格計五月份開盤價爲二百八十二兩五錢六月份較大一兩爲二百八十三兩五錢大條銀報告近期縮一二五遠期縮零六二五美匯兌開盤大三七五收盤小一二五銀價小二五日美大一二五日英弗動先令揭曉東匯雖緊内盤尚稱平穏然賣户見衆人心即難見佳故金價跌至二百八十二兩三錢幸後東匯漸見緊人心亦好故金價五月份升至二百八十五兩二錢六月份於午後升至二百八十六兩五錢（全日最高價·）收盤價爲二百八十六兩三錢（星期五）大條銀近遠期均縮一二五美匯兌開盤小一二五收盤大一二五銀價小二五日美日英均大一二五六月份標金開盤二百八十六兩九錢先令揭曉東匯漲起七五以是金價略升後見轉鬆金價亦稍回後金價怱漲至二百八十七兩九錢因東匯仍復回緊人心亦甚看好所致午後東匯疲軟賣户頗多人心趨下以是小至二百八十五兩收盤（星期六）大條銀近遠期均未動美匯兌開收盤銀價及日美日英二匯兌均無變更六月份標金開盤二百八十四兩八錢市况平平無甚漲跌收盤爲二百八十四兩六錢（星期日）大條近遠均長零六二五美匯兌開收盤均大一二五日美小一二五餘均未動六月份標金開盤二百八十三兩九錢人心好時曾升至二百八十四兩六錢後復趨疲回小至二百八十三兩二錢收盤茲將逐日市價詳列於後　　標金開盤最高最低收盤額差星期二二七九·二○二八一·二七八·○○二八○·九○三兩二錢星期三二八一·三○二八二·九○二八○·七○二八一·八○二兩二錢星期四二八二·五○二八五·二○二八二·一○二八四·八三兩一錢以上係五月期市况星期四二八三·五○二八六·五○二八三·一○二八六·三○三兩四錢星期五二八六·九○二八七·九○二八四·七○二八五·○○三兩二錢星期日二八四·八○二八四·九○二八三·五○二八四·六○一兩四錢星期六二八三·九○二八四·六○二八二·九○二八三·二○一兩七錢以上係六月份市况 
[上週公債清淡市價呆定]  
　　上週（自四月十三日至十八日止）各債期現貨市况依然甚形寥落買賣雙方均觀望莫前市場人氣不稍見起色蓋期貨各債全週每日均祗五六十萬元許終未有超出百萬元以外而現貨上半週平均尙約三十餘萬元下半週則每日祗十餘萬元合計全週期貨成交額僅三百九十九萬五千元比前週復少八十九萬五千元惟金融比前週多六十二萬五千元計一百四十一萬五千元整六則较前週少一百十七萬五千元計二百零八萬元七長最清祗五十萬元比前週少三十四萬五千元現貨交易共一百五十萬零九千元較前週略多八萬餘元九六計一百二十二萬七千元較前週多一萬六千元整理六釐十八萬八千元多四萬九千元整理七釐三萬九千元多三萬二千元金融一萬四千元較前週亦多八千元七長五年續遜前週七長一萬五千元比前週少二萬元五年二萬六千元亦少四千餘元至上週各債市價其趨勢益轉滯定漲跌差額之微爲已往年餘來所未見總計全週各債市價高低差額平均祗三四角許市價之呆定如是宜乎市况之寥落若彼也較之前週期貨大致趨疲而現貨均略回漲如整六近期貨及七長遠期貨各續跌四角整六遠期貨與七長近期貨各比前週續跌三角半金融近期貨亦比前週略小一角金融五大現貨則各較前週好起六角九六現貨回漲半元整七整六現貨亦漲高三角餘金融遠期貨稍漲一角七長五小獨較前不動茲將上週各債最高低價並計其差額與漲跌情况列表如後（單位元）公債種别期或現最高價最低價差額漲跌金融公債現貨八八·九○八八·九○漲·六○金融公債四月期八九·三五八八·九○·四五跌·一○金融公債五月期八九·八○八九·四○·四○漲·一○整理六釐現貨七八·○○七七·七○·三○漲·三五整理六釐四月期七八·○五七七·五五·五○跌·四○整理六釐五月期七八·五○七七·九五·五五跌·三五七年長期現貨七○·五○七○·一○·四○七年長期四月期七○·七五七○·三五·四○跌·三五七年長期五月期七一·○五七○·六○·四五跌·四○九六公債現貨三三·三○三二·七○·六○漲·五○整理七釐現貨八一·八八一·五○·三○漲·三○五年大票現貨八四·六○八四·五○·一○漲·六○五年小票現貨八二·二○八二·一○·一○ 
[星期日紗花續疲]  
　　昨日星期日美棉期貨漲跌二磅音至五磅現貨跌五磅音英棉期貨均漲十三點現貨漲二十一點印棉孟加拉奥姆辣均漲二羅比白羅溪未動本埠紗市依然疲軟客帮現纱交易不多計廣東汕頭天津牛莊江西漢口野鷄等帮共進二三百包賣價小二錢五分光景各牌市價列後　　十六支大發一七四·○○二十支水月一八○·七五十六支人鐘一七四·五○二十支立馬一八二·五○十六支水月一七七·○○二十支豐年一八一·七五十六支藍鳳一七四·七五十四支人鐘一七二·○○十六支豐年一七六·五○十二支金鷄一六五·五○十六支日光一七五·二五十支豐年一五八·○○十支大發一五七·○○ 
[上週紗花趨堅]  
　　上週紗花市况始因外棉疲軟三品步跌市况平平惟現需暢逹人心尙堅旋因外棉回昻三品猛漲市勢爱步向上週末因買方以不久將入農忙時代届期現需難免清淡頗具戒心致上漲之勢受一打撃同時印棉交易暢旺本花未有成交標花因之疲弱紗市遂益不振茲將週間期現紗花市况分列於後　　期紗週初因外棉不振市勢平穏旋因現需漸暢外棉回堅三品亦猛漲遂日趨堅昂週末因大户多頭紛紛了結重復疲軟全週以星期五本月期之一百七十五兩五錢爲最高星期一九月期之一百六十四兩七錢爲最低共成交十一萬九千八百包較前週減三萬二千八百包市價如左　　週初價週末價最高價最低價差額四月期一七三·五○一七三·七○一七五·五○一七三·五○二·○○五月期一七○·四○一七一·○○一七三·○○一七○·四○二·六○六月期一六八·一○一六八·七○一七一·○○一六八·一○二·九○七月期一六七·二○一六七·七○一六九·九○一六七·二○二·七○八月期一六六·二○一六七·二○一六九·二○一六六·二○二·九○九月期一六四·七○一六五·八○一六七·七○一六四·七○三·○○三品紗在上週内漲跌靡定本月期最高價爲三百零八元五角最低價爲三百元七角　　現紗客帮方面稍餐暢旺江西帮進三千三百包廣帮進一千七百五十包牛莊帮進一千二百包天津帮進八百包川帮進四百包其餘蕪湖漢口寗波烟台福建厦門汕頭内地野鷄等帮共進二千五百包以上各帮共進九千九百五十包較前週增五千六百五十包市價如左　　十六支最高價最低價差額二十支最高價最低價差額富貴一七六·二五一七五·七五·五○　鵬一七九·七五一七九·二五·五○大發一七四·二五一七三·五○·七五立馬一八三·二五一八二·二五一·○○雙象一七六·○○一七五·五○·五○水月一八二·○○一八一·○○一·○○水月一七七·五○一七五·二五二·二五仙桃一八二·七五一八二·○○·七五日光一七六·五○一七四·七五一·七五豐年一八三·五○一八二·五○一·○○豐年一七六·七五一七五·五○一·二五鴻禧一七八·五○一七八·○○·五○仙桃一七七·○○一七五·五○一·五○五福一七六·五○一七五·五○一·○○丹鳳一七三·○○一七一·五○一·五○牧羊一七八·七五一七七·五○一·二五藍鳳一七五·七五一七四·七五一·○○砲台一八二·五○一八二·○○·五○鴻禧一七五·五○一七三·五○二·○○三羊一八四·○○一八三·五○·五○十二支十支地球一六六·五○一六六·○○·五○荷峰一五九·○○一五八·七五·二五天官一六六·○○一六四·五○一·五○帆船一五九·五○一五九·○○·五○金鷄一六六·五○一六五·七五·七五金鷄一六一·○○一六○·五○·五○十四支三十二支四喜一六七·七五一六七·五○·二五福島二四三·五○二四三·○○·五○期棉週初因外棉漲跌不一市况平穏旋因廠商購進漸趨堅昂週末因印棉暢銷又回疲軟全週以星期五七月期之四十三兩三錢五分爲最高星期一九月期之四十兩五錢五分爲最低共成交十五萬一千二百担較前週減二萬三千五百担市價如左週初價週末價最高價最低價差額四月期四二·三○四二·八五四三·○○四二·三○·七○五月期四二·三○四二·九○四三·二○四二·三○·九○六月期四二·四五四二·九○四三·三○四二·四五·八五七月期四二·四五四二·九五四三·三五四二·四五·九○九月期四○·五五四一·○○四一·四五四○·五五·九○外棉情形逐步回堅茲列表於後　　最高價最低價差額美棉現貨二四九五二四三○六五磅音英棉現貨一三五五一三三○二五點孟加拉四一○四○四六羅比奥姆辣四六九四六二七羅比白羅漢四六三四五五八羅比　　現棉全週成交五千一百三十五件一千一百包一百六十担較前週增三千九百五十五件一百六十担减七百包市價如左最高價最低價差額成交數陜西花四三·○○四二·○○一·○○八七五件白羅漢四四·七五四三·二五一·五○三一○○件太倉花四四·七五四二·七五二·○○七○○包通州花四四·四○四○○包渭南花四三·五○一○○件天津花四○·八○一○○件本花四一·二五一六○担奥姆辣四二·二五三○○件康把地四五·四○三○○件興亨四三·六○一○○件 
[上週絲市稍有動機]  
　　紐約銷路週末轉起···新滬廠經又在動辦　　海外行市不利···全週各絲經祗成交八五七包　　上週中洋莊絲市略見活動惟歐美各莊週初因値西節停市海外電報不至以致銷路仍滯迨星期五紐約市場需要轉起新廠經期交遂又發動惟以横濱絲市依然不振華絲行市亦屬不利是故所有來帳價益低小然華商方面對於滬埠各絲經類皆以底盤太賤不願再行遷就以致交易未暢但綜觀絲市似有發動之象矣茲將上週間於各絲經經過情形分類詳述如下　　新陳白廠經上週中新陳滬廠經交易尙不寂寞歐莊方面對於高等新陳絲均有需胃價亦相合惟中等新絲週末美莊購胃雖濃而以海外市盤較低吃價甚小幸本埠各廠商態度尙堅蓋以本届新繭日後收成之豐歉難料雖邇以市面趨疲去路有限深恐抛價過低異日不敷成本以致不願讓價市况因趨穏固　　輯里白經上週中輯里白經交易仍淡高等乾經週末美莊已有進意祗以還價相差三四十兩尙難訂交中上身乾經週間英倫購去四十包絲價略疲下等乾大經由法莊進十餘包價亦稍廉白絲商以手中存貨有限産地絲價較貴故週末態度亦堅市面平定　　川鄂黄絲經上週中黄絲經交易不弱法莊方面對於川鄂廠經進意尚濃無如海外市面不振來價均低加以週間匯率高昂故全週中祗成交中等鄂廠經二十四包川廠經及小車揚返經一百十五包川搖經二十一包價均平定川鄂粗絲印莊惟沔陽需胃最殷貨少價堅其餘棉州過盆南充潼川等絲共成交八十二包絲價如舊行市平穏　　八繭灰經上週中八繭灰經交易清淡美法各莊週初雖有來帳皆以灰絲商價望趨漲未能談成迨後海外市面日衰無人顧問故週末信孚逹昌等行出價四百八十兩灰絲商已深知市面難好似允訂交預料本週初當有百餘包交易云　　本週預测預料本週美莊交易發動新廠經交易當暢旺價將稍好乾經高等貨需胃將起絲價稍鬆可望有大宗成交川魯絲經歐銷不振價難轉高灰經如價續賤交易不致寂寞也 
[上週粉市漲風仍銳]  
　　現期已至二兩五錢七分　　上週期粉市價之漲勢依然銳利緣内地存麥無多直省水荒需粉甚殷更兼交割期近國外粉價仍昂空方抵補多頭操縱雖市塲週末停止新賣買終難遏止粉價之上漲現期已至二兩五錢七分遠期因實銷動辦價亦隨漲二三分茲將按日市盤而言週一因實銷動辦期貨空方慮現期步漲忍痛了結故本月份市價平定其餘均漲一二分週二因抵補殷繁現期價已衝出五錢近遠期漲勢亦銳計有三四分之差額週三交易所因粉價步漲不已深恐演成軋空風潮提議停止新賣買故現期稍漲而遠期疲跌週四市塲形勢稍見和緩多空兩方均無劇烈競爭各月市盤乃趨平疲週五交易雖無甚進展而多頭仍在高抬更兼烟津等帮動辦遠期故市價復漲一二分週六交割祗有三日空方搶補多頭猛抬現期已至二兩五錢七分其餘各月亦均有二分左右之漲度綜觀此後粉市交割期前尙有一度之紛擾耳上週期粉共計成交四百五十八萬五千包較前週計增一百零九萬三千包股票成交二百三十股較前週增一百七十五股價由五十二兩八錢步漲至五十四兩四錢較前週計漲八錢現粉輸出寥落全週底裝出一千包茲將最近兩週中之週末市價曁本週中高低兩價以及中日市場現粉市價分别列表比較於下　　最近兩週中本埠麵粉交易所期粉市價比較表（單位兩）月别上週中上週中高低前週上週漲跌最高價最低價差額末價末價三月二·五七○○二·四八七五·○八二五二·四八七五二·五五七五漲·○七○○四月二·三九七五二·三五七五·○四○○二·三四五○二·三九七五漲·○五二五閏四月二·一四七五二·一○○○·○四七五二·一一二五二·一四二五漲·○三○○五月二·○四五○二·○一○○·○三五○二·○二○○二·○四○○漲·○二○○　　最近兩週中中日市場現粉市價比較表（單位日元）神户現粉前週末價上週初價上週末價漲跌　最高等級四·五三四·六五四·七五涨一角七本街現粉（單位兩）紅藍車牌二·四七○二·四七○二·五○○涨三分綠兵船牌二·四七○二·四七○二·五○○漲三分 
 
 

Page 17

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *本埠增刊 
[内衣廠擴充發行所]  
　　中國内衣織布廠自去歲添置機器擴充工廠後所出貨品花色益多舊發行所覺不敷用現新遷於南京路P字四九六號並增設「華洋百貨部」「呢絨疋頭部」「西裝裁縫部」及舊「ABC汗衫部」新製工程師聯衫化學師長衫海陸軍童衫聯褲女裝衫等均極精良業於前日正式開幕自今日起並舉行大减價兩星期云 
[永安運售各種球鞋]  
　　永安公司三樓鞋部新到各種花様網球鞋大小俱備凡十餘種價自一元七角半至二元八角半又新到一種生膠底運動鞋價三元三角五分經久耐用較平常橡皮底者在三倍以上又各種藍球鞋價自三元九角半至五元半云 
[大陸筍廠定期開幕]  
　　五馬路大陸藥房用社園鮮筍（即哺鷄筍）製造罐頭竹筍已設筍廠於閘北鴻興路購辦機器及大宗杜園筍從事製造日出四千聽味極鮮美現定下月初旬開幕即可發售云 
[大明眼鏡公司十週紀念預誌]  
　　天津路大明眼鏡公司自創辦以來已届十載自備機器設廠製造各種鏡片無不畫善盡美且獨家經理美國秀郎愛亞西各廠鏡架茲適値十週紀念特於四月初一日起將各種鏡架大廉價一月並贈送月份牌云 
[聯益經售「卡薄」]  
　　南京路勞合路聯益貿易公司經理「卡薄」其功用足以節省戤司淋百分之五十比例且可减輕黑炭質以保護引擎之内部成績卓著故銷場暢旺各汽車行及有戤司淋引擎之廠家頗樂爲採用價格每廳售洋六角云 
[上海機械工廠添設門市部]  
　　戈登路上海機械工廠向有六角牌玩具出品通消各埠近又新出賽銀鋁製各種衛生食具頗爲精美近爲便利顧客起見特設門市部於愛多亞路東新橋東首現已先行交易不論購買多少均有贈品云 
[祥康璋記洋貨號舉行廉價]  
　　愛文義路小菜塲東首祥康呢絨洋貨號自經改組加爲墇記二字後茲擇於本月二十七日起將所存時令底貨廉價拍賣一月至四月二十七日截止一俟門面工竣再正式開張云 
[尊華公司設廉價部]  
　　海寗路中市尊華貿易公司現爲優待顧客起見特設廉價部所售大都爲應時物品如手杖·防疫臭藥水·眞絲襪·花露水等均係名廠出品價廉物美云 
[妙機將舉行廉價贈品]  
　　北四川路仁智里口妙機公司今春增添股本大加擴充其内部及門面櫉窓均已改裝工竣煥然一新所有鐘表百貨眼鏡各部均運到有大批貨品尤以百貨部花色最多凡草帽西裝用品男女絲襪化妝品等無不全備其眼鏡部新置有科學驗光室聘有驗光專家該公司定于四月初一日擴充開幕廉價贈品一個月云 
[太昌綢緞莊遷移]  
　　三馬路太昌綢莊專辦壽軸喜幛開設已歷有年所營業頗稱不惡該號經理王延松因擴充營業起見特遷移至本路四十七號交易並印推廣營業券數千份分贈各界凡持此券往購者一例照碼九折近日營業因之更爲發逹云 
[中英藥房新到大批樟腦丸]  
　　河南路中英大藥房新到有樟腦丸大批色白質潔殺虫力甚富每磅一角二分每元九磅半近往購者甚多云 
[老景福綢緞局舉行廉價]  
　　小東門外大街老景福綢緞局自舉行廉價以來顧客頗多自本月十九日起將各種時色中西綢緞嗶嘰洋貨等繼續减價四星期另設有廉價部各種綢緞除丸折我再打一九折云 
[孫中山先生銅像發行]  
　　交通路新民圖書館同人朱耐吾君等創鑄孫中山先生銅像發行預約劵約五月内可以出品像高八英寸壯觀非常依照最近先生西裝影片鑄製模型修改六七次已逹形容畢肖之目的爲優待崇拜中山同志起見取價低廉預約者每座洋四元先交一元爲定近來購券頗形踴躍棋盤街上海儀器公司總經理新民圖書館及各大埠書坊均可預約云 
 
 

Page 18

 
 
1;第一萬八千七百二十六號;中華民國十四年 西曆一千九百二十五年四月二十號
星期一 * *[婚禮新誌]  
　　昨日丁仲裕先生次子惠康君與黄涵之先生六女公子鼎雯女士在梅白格路本宅行結婚禮來賓到者數百人頗極一時之盛新郎肄業同濟大學品學兼優新娘深通中西文字尤精刺繡烹飪聞兩家眷屬均研究天竺典籍持不殺戒可謂志同道合矣新夫婦不日將往青島作蜜月旅行云 
[藝術新聞]  
　　四川逹縣朱芝衡先生書畫精絕雅有米董風令嗣朝震君現在海上特將其平生得意之作寄來凡百餘品命其於滬用珂版印行公世不日將出版云　　畫家錢瘦鐵兼工篆刻曾赴日本二次爲日畫家橋本關雪所賞識現由西湖有美書畫社發起錢氏最近作品展覽會定於二十一二兩日在文路日本人俱樂部舉行出品總數三十件云 
[出版界消息]  
　　音樂季刋上海中華音樂會編輯之音樂季刋第五期已出版本期材料較前增加三分之一内容如王光祈君之「陽調與陰調」趙春華君之「樂譜的革新」莊星書君之「改良皮黄劇曲之芻議」張經魁君之「小學唱歌敎授的研究」胡元愷君之「琵琶闡微」祝湘石君之「銅絲琴和弦法補」等均爲極有價値之作品其餘佳構甚多每册售洋一角五分上海中華民智大東等各書局均有代售云　　全國士女簽署大觀全國士女簽署大觀一書爲一心合作社出版發行以來銷數甚暢第二集又將出版内容有全國名人數百家之簽字署名形式並徵求海内各同志簽字式俾可一併採印書中其一應辦法悉載該書第一集中如寄郵票十五分至揚州城内一心合作社信託部收即可得一册云　　業外生利法望平街中西書局新印業外生利法一書内容詳叙各商業應營相當之業外生利法以補收入之不足總類有五百種之多全書三厚册售實洋八角四分云　　佛敎居士林林刋本埠海寗路錫金公所内世界佛敎居士林所發行之林刋其第八期現已出版内中論文如釋太虚之講學與修行王與楫之佛法體用說　文祺之說力命釋顯蔭之密敎傳燈血脈譜孫煜方所錄之道忞奏對機緣王恩洋之唯識通論等定價仍爲二角半林友及公共團體贈閱又該林印有前會稽道尹董慶瀾所作之初機凈業指南一書函索祇須附郵票一分云　　玉石陳鼎元君主編之玉石週刋第八期准於今日出版挿畫有胡同兒之「和平的結果」呂美玉之旗裝肖像文字如「悼鄭鷓鴣」·「菁莊探險記」·「譚浩明軼事」·「胡景翼軼事」·「評覺悟」·等另有滑稽問題一欄閱者皆可應徵聞該刋自第十一期起擬改三日刋云 
[靜社續徵社員]  
　　揚州靜社爲蘇省士紳組織成立八載社員數千歷邀政府題褒並經各級官廳註册立案該社近爲建築會所事特續徵社員二千人印有社章可附郵票三分向揚州城内靜社總事務所函索云 
[集義會施種牛痘]  
　　閘北集義助材會近在義品里七弄中施種牛痘由朱筱舫林春山二醫士義務擔任輪流到會施種不取分文云 
[集會表]  
　　陽曆時間地點召集者事由　　本月　　二十六日下午麥家圖天安堂浦東同人會常年大會　　一時　　二十六日下午閘北大統路慈善團閘北水電公司股東會　　二時　　四月二十八日寗波路錢江會館典業銀行股東會　　下午一時 
[天氣報告]  
　　徐家匯天文台昨日下午四時三十分氣象預報云天晴馬鞍島以北風來自南方至東南方不等東海之上風來自東方至東北方等台灣東南天氣惡劣因颺風續向西北方進行故又昨日下午三時前二十四小時内本埠氣温最高七七·二最低五一·三去年同日最高七二·八最低四一·七 
 
