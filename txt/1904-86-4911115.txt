# 1904 - 86 - 4911115

 

Page 1

 
 
[勸捐萬國紅十字會經費] 　　　　　[  申報館協振所謹啓]  
　　俄日興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德吏無可限量矣如荷樂施請交申報館協振所帳房自當掣奉收條以昭憑信率布寸臆伫肹慈雲敬叩善安伏維垂鑒 
[新印大字遼金元三史出版] 　　　　　　[  點石齋啓]  
　　遼金元三史爲近時極要之書大小試塲命題皆兼及三史局刻繁重價値又昂海内寒儒每苦力難購置且三史中地名人名之頪率皆　牙佶屈記憶難清臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂甘八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[論勝敗無常]  
　　自俄日啓釁去歲臘月二十三四日一戰於旅順再戰於仁川而俄海軍無不失利無識者聞之輒走相告曰日勝矣日勝矣俄無能爲一若日人於一勝之後卽可滅此朝食者余則私心逆億以爲日雖勝未可恃也旣而正月初八九日日人再攻旅順意圖堵塞口門不料計不得成輪船被毁今又於二月初十夜半時重行堵口之計遣輪船四艘護以雷船駛赴旅順口門尙未及近遽爲守臺俄兵所見發砲擊之輪船盡行沈没無識者聞之又走相告曰俄勝矣俄勝矣日不足恃一若俄人於此一役之後不難負嵎持久者余則私心逆億以爲俄雖勝亦未足恃也何也勝敗無常兩國相戰不得以一二次之小勝爲喜亦不得以一二次之小敗爲憂故吾聞前日日人之勝而不敢爲日人幸吾聞今日俄人之勝而亦不敢爲俄人慶也夫吾所以聞前日日人之勝而不敢爲日人幸者無他以俄雄國也其君臣上下具有强騺猛狠之性必不肯以一戰之敗而卽低首下心於日本也吾所以聞今日俄人之勝而又不敢爲俄人慶者無他以日本今此之戰處能勝不能敗之勢其君臣上下皆有背城借一之志知不勝俄將不足以立國也今者戰事方始俄日兩國雖已不得不謂之交綏然尙不過小試其端要不可謂之大戰事未至矢窮糧絶時未至累月經年祇此一二次之小勝敗烏足以爲定論哉吾知異日者俄之雄師徴集日之銳卒調齊爾時彈雨藥雲血飛肉薄必有數次猛戰而後勝者勢成破竹敗者危不能支俄人勝則不特我東三省歸其掌握即高麗亦當毁其與日之盟約臣服於俄縱不至直入驅長侵及東瀛三島然必至是而俄人而始可以言勝日也日人勝則不特我東三省俄人不能佔奪卽前租之旅順大連灣亦將令其退出不得再駐海軍而其經營之西伯利亞鐵路亦當迫令毁工使之不得東下縱俄京聖彼得羅堡論日人之勢动不能遣師攻入逼取城下之盟然亦必至是而日人始可以言勝俄也若徒見今一二次之勝敗而卽囂囂然以勝者爲勝敗者爲敗是但爲目前言之則可而欲爲後日言之則未可也軍情莫測變幻多端手握車符且無把握豈身處局外者能以一二次之勝敗論其結局耶且卽以今俄日之勝敗觀之而亦未足以言勝敗也俄之敗於前也未經戒備而日人潛師來攻戰艦之被毁者有之士卒之傷亡者有之然非定期交戰雖敗而亦未足言敗也日之敗於今也計在堵塞口門非果欲以正正之旗堂堂之陣相見於海天漭瀁之中而一而再輪船迭被擊沈然於戰艦無傷元氣並無所損故雖敗而亦未足言敗也觀時局者愼毋拘拘於一日之勝敗而靜以覘其後可乎 
[廷寄恭錄]  
　　正月二十八日欽奉電旨恩壽電奏稱鹽梟林得勝情願投誠破案贖罪等語著照該撫所擬暫准投誠遴派得力將領妥爲駕馭責令捕拿餘黨以絶根株如收撫後不能立功餘黨仍復滋擾著卽從嚴治罪並諭魏光燾知之欽此 
[譯英京電述又攻旅順事]  
　　西歴三月二十八日註卽華歴二月十二日英京倫敦來電云華歴二月初十夜日本以輪船滿載亂石意欲駛赴旅順堵塞口門 
[譯東京電述又攻旅順事]  
　　東歴三月二十八日註卽華歴二月十二日日本東京來電云俄水師提督麥格洛夫氏謂華歴二月十一日天未明時日人以魚雷船六艘護送大輪船四艘駛至旅順意圖堵塞口門此計未遂當時俄國有魚雷船名西利泥者出口與日人交鋒管機器人與水手六名均中彈而斃其統領及水手十二名亦均受傷迨至天明見日本有戰艦在後因是俄亦以戰艦出口禦之日艦遂退 
[譯烟臺電述又攻旅順事]  
　　二月十二日烟臺來電云十一日天未黎明日人以輪船四艘護以兵船數艘駛赴旅順堵塞口門與砲臺俄兵互相發砲轟擊至天明俄艦駛出口外意圖還攻日船當卽退去其帶來之四輪船則已被俄砲擊沈矣 
[未遇敵船]  
　　西歴三月二十八日註卽華歴二月十二日英京倫敦來電云俄水師提督麥格洛夫氏電告俄皇稱華歴二月初十日督率戰艦快船及魚雷艇出口游弋至廟島一帶未遇敵船 
[俄建砲臺]  
　　二月十二日牛莊來電云俄人在遼河左岸建築砲臺一座刻已竣工安置大砲十三尊并有瞭望臺三座 
[俄帥啓行]  
　　西歴三月二十八日註卽華歴二月十二日英京倫敦來電云俄帥苦洛拔托金氏刻已啓節 
 
 

Page 2

 
 
馳赴盛京 
[俄示崴民]  
　　西歴三月二十八日註卽華歴二月十二日英京倫敦來電云海參崴俄國提督出有告示略謂住居本處人民如儲有八閱月之糧食者可安居於此倘或不敷應卽遷出目下市面蕭條以故各銀行多有閉門歇業者 
[韓臣赴日]  
　　東歴三月二十八日註卽華歴二月十二日日本東京來電云日高之議立草約也由高臣伊致雄主其事故今高廷派赴日本商議一切不日即須啓行矣 
[貨可出口]  
　　二月十二日牛莊來電云俄人現定豆及豆餅等項准運出口惟須存有保銀并延妥實人擔保其不往戰國販售 
[綦江不靖]  
　　重慶訪事人云重慶府綦江縣與貴州遵義府屬懹仁縣交界之三叉河一帶有土匪嘯聚數千人藉仇教爲名肆行劫奪地方官不能彈壓狼奔豕突勢益披猖近經渝城續備軍統領劉軍派出勇丁一營前往彼處相機招撫迨後府尊張太守奉委往查若輩業經歛跡大約不至重地方之憂矣 
[黔患已平]  
　　重慶訪事人云近有客來自貴州懹仁縣境者言及彼處温水塲匪徒閙教甚至焚燬衙署釀成巨禍後經官軍往剿將匪首袁均棼當塲格斃餘黨始紛紛潰散目下祗剩數百人其勢已孤不久當不難撲滅也 
[警察新章]  
　　鎭江訪事人云鎭郡警察事宜業經常鎮通海道兼鎮江關監督郭月樓觀察採擇各省章程定期興辦現飭警察局委員竇甸高大令會同署丹徒縣洪鷺汀大令嚴查烟館禁止賭博此外方僧道以及兇惡流丐一律嚴行驅逐夜行必須秉燭違者拘拿居民傾棄垃圾須在清晨八點鐘以前糞擔不准在大街行走菜攤魚巿槪行移至大閘口左近以清街道而利行人 
[籌興團練]  
　　鎮江訪事人云邇來常鎭通海道兼鎭江關監督郭月樓觀察以俄日戰釁旣開中國雖守局外中立之例然内地梟會諸匪到處充斥恐不免乘機擾亂爲害閭閻爰札飭所屬各府廳州縣尅日創興圑練以備不虞日前署丹徒縣知縣洪鷺汀大令奉文後屢與各圖董籌商一切擬於每圖各設一局駐紥土勇一團每團百人歸團長約束復於十團長中擇一人爲丁長諭令民間每家三丁抽一五丁抽二凡年在四十以上五十以下者入團後日間仍許執業晚則輪流出巡以收守望相助之效現已分投勸諭矣 
[嚴杜取巧]  
　　揚州訪事人云淮南各塲商所收之鹽向於春秋兩季由淮南局員按照各商儲鹽多寡分别酌派運數謂之重照乃近來各塲商往往領回重照之後並不將鹽重運至十二圩經年累月任意遷延上月復有掘港塲某商藉口河水過淺載運維艱遞禀局中意圖規避當奉局員批示略謂杏該塲商未重尖鹽存照均係光緖二十八年以前所派竟積至五萬九千餘引之多取巧玩公殊深駭異現在各岸銷市極暢棧存尖鹽無幾迭奉棧憲嚴飭催重該商旣接辦塲務自應外顧大局内顧本業何得藉口前商疲玩至謂塲鹽滷重耗多該商等堆鹽均係積年所儲早於年終盤除滷耗去臘下旬該塲摺報垣存尖鹽數近十萬卽使再除耗脚核與存照贏數尙多據稱水小運河近誠水勢淺涸然該商所存重照已有五六年之久河水豈無暢旺之時其取巧稽延已可槪見刻下棧倉需鹽甚亟設有脫擋誰執其咎該商等務將二十八年以前存照限於二月内一律掃數運圩以濟銷市如再逾限定卽專案詳請運憲從嚴懲辦並將該塲各商本年春單扣發等因想各商洞明利害不敢再萌嘗試之心矣 
[蘇州院試四志]  
　　姑蘇訪事人云本月初十日江蘇學憲唐春卿大宗師考試府學及長元吳三縣學文生府學四書題敬事而信節用而愛人使民以時義長洲參乎吾道一以貫之義元和知者勤仁者靜知者樂仁者壽義吳縣夫子之文章可得而聞也夫子之言性與天道不可得而聞也義通塲經題會其有極歸其有極義 
[贑學行程]  
　　南昌訪事人云江西提督學政黄大宗師於正月二十五日由省起節赴臨江府舉行歲考定期二十八日取齋俟試畢接考袁州定期二月十二日取齋屈指按臨撫州建昌當時杏花時節矣 
[盜案存疑]  
　　松江訪事人云去冬郡治東門内修身菴被匪刼去洋銀三十餘元報由汛弁楊某指稱陳張兩人所爲拘解華亭縣署主陳仲陶大令一再推鞫備用嚴刑二人極口呼寃終不承認正月二十三日大令飭傳庵中女尼對質稱當時見張實與其列惟陳則似不在塲大令乃飭退去陳張還禁 
[命案慘聞]  
　　京師訪事人云前門外廊房二巷頤古齋玉器店庖人某甲素有烟霞癖新正又因賭負益形拮据乘間行竊米　煤炭等物藉圖稍稍彌縫不意適爲學徒某乙瞥見潛告店主更以告知他徒某丙俾日伺察甲覺之知爲乙所搆心竊銜之正月十六日店主携乙赴琉璃廠火神廟設攤留丙與甲守戶移時遺乙歸取茶乙入廚甲怒從心起突取菜刀猛斫乙痛極聲嘶丙聞聲濳隔窓窺之爲甲所見卽捨乙逐丙丙懼而逃甲闭戶誘之入室復出白刃將丙斫倒店主疑乙去久不返復遣夥回店尋覓見門已緊閉剝啄大呼迄無應者心益疑之適有巡街練勇數人聯衭而至告以故偵察之勇遂毁門而入夥見屋中血漬急入室丙與甲同倒血泊中旁遺菜刀一柄旣而至廚則乙已身首異處乃知甲方斫丙忽聞叩門聲知不能遁畏罪自刎也未幾店主聞信奔歸則甲咽喉未斷已復蘇醒丙亦漸甦急延西醫診視據稱甲傷輕可治丙則生死難知翌日果斃報經北城指揮相驗提甲研訊反誣店主唆使官斥其刁惡批頰數百下帶回覆訊想當明正典刑也 
[皖省官場紀事]  
　　安慶訪事人云准補安徽壽州知州錢剌史文驥夙精歧黄術前經大憲留充官醫局總辦近由藩憲聯方伯飭知著卽履新供職○正任銅陵縣知縣王大令佑曾前因患病請假回省調理兹奉藩憲聯方伯調署五河縣篆務○補用典史楊少尉象奎經藩憲聯方伯請補涇縣典史於本月初五日牌示矣○本月初六日藩轅牌示調補霍邱縣李那慶飭卽赴任 
[鎭郡官塲紀事]  
　　鎭江訪事人云正月二十六日有美國兵艦一艘由上海鼓輪到鎮下碇江中翌晨艦中管帶某君督率兵士百餘名舍舟登岸詣京幾嶺左近外國校場操演一切陣法及洋槍打靶之類圍而觀者蟻聚蜂屯常鎭通海兵備道兼鎮江關監督郭月樓觀察恐滋事端特飭洋務局委員邵虎伯直剌及總巡周錦堂參戎各帶差勇前往彈壓○正月二十五日江蘇督糧道陸申甫觀察由滬上附招商局江永輪船道出京口維時鎭城道府縣各官均詣江干迎迓有頃觀察登岸就佛照樓客棧暫駐襜帷二十七日换乘民船導以小輪船渡江而北逕赴袁公浦謁見漕運總督陸春帥禀商要公○署鎮江城守營參將兼新兵前營管帶吳養吾參戎奉旨升授江寗城守協鎭卽將營中各項事宜交卸清楚躬往文武各署辭行定於二十九日携同瀛眷由大碼頭登舟赴金陵任所○鎭江府屬各縣考試文童將次告竣府尊祥遂安太守遂 
 
 

Page 3

 
 
出示曉諭定於二月十四日取齋十八日舉行府考想濟濟多士正當磨厲以須矣○新署南洋巡警鎮江城守營參將兼水陸總巡周錦堂參戎頒發紅諭涓吉正月二十八日接印吉時旣届參戎朝冠朝服至香案前望闕行三跪九叩禮謝恩旋易公服拜印屬下員弁以次堂參然後書吏人等排班叩見一時官紳往賀者行轅之外車塵馬足相屬於途 
[鐵甕春潮]  
　　鎭江訪事人云鎭郡小學堂前經何君恩浩主持其事擬卽就藥師菴魁星閣開設會禀准府尊祥遂安太守前往勘視近日署丹徒縣知縣洪鷺汀大令出示招考略謂民間子弟如有願赴小學堂肄業者速向禮房呈報姓氏三代履歴並取具保切結統限牛月内一律彚齋聽候示期考試蓋亦培植人才之要務也○鎮郡浙西官鹽總局近奉兩浙鹽運使許豫生都轉札交内開略謂浙省自奉攤庚子賠欵及各項餉需每年多至一百五十餘萬金除加抽漕糧牙稅酒烟糖茶及錢商典當房膏鹽課等各項捐欵僅得一百三十萬金尙多不敷刻已詳奉督撫議自本年正月起將浙産食鹽按觔加收制錢二文按民間每人每日食鹽三錢一月不及一斤所加區區不致碍民生計業奉批准開辦爲特札飭鎭屬引地一體遵照而濟餉需等因刻下總局憲已縣示局前將食鹽每斤加至需錢三十六文矣 
[雲間春景]  
　　松江訪事人云本月初五日南匯縣張大令派差押解已革文生余姓一名詣府署禀請府遵丁次軒太守過堂勘訊聞知其案由者謂張家有祖遺糧田若干畝售與族叔某甲管業嗣向索找不遂所欲卽糾人刓其兩目以洩其忿事後甲摸索至縣署鳴寃由大令拘案訊明科以應得之罪俟過府後尙須解省復勘也○本月初五日北門内市河中忽有男屍一具載沈載浮直至西關始經人撈獲報請善堂給棺收殮○廣明橋堍某士莊學徒朱姓前日新年無事偶偕同伴至普照寺聽唱彈詞忽來無賴張某偕江西游勇二三人突前尋釁指爲某錢莊小主聲欲索借洋銀二十元嗣經某甲證知誤認而張等將錯就錯定欲强借朱年未及宼瞻小於鼷無端受窘面色如灰復由甲一再排解以英餅三枚爲張等壽始哄然散去噫郡境熱閙之地無賴輩尙敢勾串客籍游匪肆行敲詐無怪郷間之地棘天荆也○每届冬令比屋蓋藏必有淮徐飢民結隊成羣至四郷各鎮强索銀米往往闌入人家以數十人圍繞其男子主婦再以數人闖入内室恣情搜括蹝跡所至幾同盜賊或謂若輩皆江北無賴僞作逃荒者十年前會在泗涇强姦婦女客歲金山興塔地方某明經以難民蹂躪過甚募衆撲殺多名若輩相戒不敢入境郷間得稍安忱邇日又聞金境李塔匯迤北又到大夥難民入郷騷擾郷民懐忿糾衆抗拒當塲毆斃數名孽由自作想未必報官請究也 
[備迎豸節]  
　　新任江蘇臬憲恩廉訪將次乘輪來滬赴蘇垣履新上海縣主汪瑤庭大令特飭辦差家丁在法租界金利源碼頭預備供張 
[上海官塲紀事]  
　　奉賢縣郭子華大令因南帮梟目林得勝沈小阿妹業已投誠特於昨日來申詣蘇松太兵備道轅謁見道憲袁海觀觀察面禀一切事宜繼至縣署拜會縣主汪瑤庭大令延入花廳晤談良久而别○昨日蘇省飛划右營管帶黄子香都戎由蘇來滬詣道轅謁見道憲袁觀察繼至縣署拜會縣主汪大令○昨日新委會文局總辦兪夔附明府江蘇候補道陳堯齋觀察先後詣縣署拜會縣主汪大令延入花廳茗談良久而别○江蘇督糧道陸申甫儲憲於十六日卯刻致祭海神昨已飭丁告知縣主汪大令届時前往行禮 
[查封軍火]  
　　前日江海關巡江吏在浦江法國某公司船上查獲大砲及軍器二十四箱遂禀知稅務司好博遜君先將軍火運存浦東六家嘴棧房一面函致道轅請爲核示道憲袁海觀觀察卽札飭南市馬路工程局總辦翁子文太守會同稅務司前往浦東將前項查獲軍火一律查封太守奉委卽於昨午偕好君詣棧查明無異飭差封固然後據情申覆觀察核示 
[勇丁釀命]  
　　前晚二點鐘時滬北天通菴嚴家角左近有鹽捕營中緝私勇丁四十餘名在彼處搜獲私鹽二十餘擔揚揚得意鳴槍數聲適附近郷民周富保之女小妹年甫十三因鄰人患病邀往作伴未入睡郷聞聲出視勇等不問情由放槍恐嚇適中要害立時斃命女之父母一慟欲絶至天明訴知地保姚俊等赴寶山縣署禀控國法具在想不能爲若輩寛也 
[沈仲禮觀察譯萬國公法内傑乃法盟約]  
　　一醫車及醫院應承認爲中立如有病傷軍民在内兩戰國均應保護敬愛若醫車及醫院爲軍士掌管者則前項承認中立之利益卽行停止二醫院及醫車中有監督有司醫藥有照料有搬運受傷之人及教士諸名目若有受傷及待救援者在内上項諸人均應享中立利益三上條内註卽第二條所指諸人卽使地方爲敵軍佔據仍可照常在該醫院或醫車辦事其願收回隨從本軍者聽若上項諸人應停罷者可由佔據之軍送往敵軍最近之營四醫院必需之物地方或已經佔據上項諸人如願仍回本軍者應按照戰例不能由辦事諸人視如私物任意携回至醫車上所用各物則可仍由本人隨帶不得扣留五倘本地居民願帮救受傷之人者亦應敬愛勿得拘束兩戰國統領均應留心曉諭本地善士及局外之人一體照中立相待如有受傷軍民在内養傷之屋均應保護其居民之屋有留一養傷之人者卽免其駐兵及免繳軍中捐費六無論何國病傷軍士均應一例善待倘兩國交戰敵兵受傷總統官可卽將敵國受傷之兵送交敵軍最近之營但須兩面允准其未交回之受傷兵士醫愈成廢者應送回其本國若能作事者苟於此次戰事不再負械相從亦可送回如有無關戰事欲離開戰地及前往辦理此事之人均應保護及享受中立利益七醫院醫車以及無關戰事之人欲離開戰地者凡此三項均應懸掛顯明一定旗幟並本國國旗凡無關戰事之人其衣袂上應各綴記號以作標識其記號務先報知軍官存案旗式及衣袂記號則均用白地紅十字八現在旣締是約應卽責令各該將領照約實行大要網領以是約十條爲準其詳細節目臨戰變化不能預定各該將領宜仍聽命於本國政府按約指示機宜不得稍有紊越九傑乃法之盟約各國均遣專使會議而成其同時未與是約者亦悉以約相示勸令入會並採擷名言高論補入其内故議約之後留有空白較多以俟異日增訂新約十是約旣定各該專使應仍聽候本國政府之批飭一俟奉准卽於綍恩府互相交换其各國送約往返之期統限以四個月爲率○附增訂傑乃法盟約二條一凡遇兩戰國交綏之時無論海面陸地其軍隊中舟車懸有紅十字旗幟爲援救受傷之人者兩戰國應亟認明中立互相保護不得轟擊二凡係受傷軍士或至中立口岸醫治全療者均不得再行出戰按前約十條係西歴一千八百六十四年八月卽我同治三年各國公使於瑞士傑乃法京城所訂故曰傑乃法盟約附約二條係西歴一千八百九十九年俄皇會同各國公使於荷蘭亥革京城萬國弭兵會中所增載明俄史特附於後其一千八百六十八年尙有增訂傑乃法條約十五條惟各國均未批准故不採入其紅十字會旗幟用白地紅十字者以當時瑞士會員議用紅地白十字旗各國會員因與瑞士國旗無所區别公議攺用白地紅十字旗與耶穌教會十字架並無相涉合併聲明○昨閱貴報登有紅十字會條約與本會所譯微有不同兹特抄乞登報伏乞公鑒[  上海萬國紅十字會同人謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　婦人趙氏控胞姊蘇趙氏串夥趙泰爭充丐頭等情前晚縣主汪瑤庭大令提訊趙氏供父親杏春冋當丐頭前將小婦人贅某甲爲婿用以支持門戶迨父親去世所遺丐頭事務由小婦人與夫接管不幸前年丈夫病故胞姊見而起意强奪地叚雇夥趙泰向各店鋪包發乞丐錢文竟欺小婦人孤寡無依向論不理叩求公斷蘇趙氏供父親在日曾將丐頭事務命小婦人與妹均分今妹私在小婦人所管地叚收去錢一百餘千尙求追繳趙泰供前者岳父趙杏春尙有幼女許配小的故命小的攺從伊姓嗣女不壽未獲成婚今小的與蘇趙氏同當丐頭並無强奪之事趙氏供趙泰實係胞姊雇夥並非父親之婿大令判將地叚姊妹公分不得越俎趙泰毋許干預具結斥退○巡防西局送受傷之楊瑞生到縣前日由汪大令提訊楊供小的橾帋作業前由向業扇骨之陳阿狗糾至某茶館賭博橫被勒索小銀錢二枚迨後遇諸穿心河橋左近向之理論致相揪扭伊忽聲稱失去小帽勒賠洋銀二元不遂所欲又肆兇毆迨經店主投局喊控彼卽乘間逃逸叩求提究大令飭仵驗得楊受傷屬實諭候提陳訊究○前者趙有香砍斃王裕卿一案供出徐蘭卿曾在塲理勸因飭提徐再訊在案前晚將徐提到大令飭將趙帶案研訊趙供小的與王同爲木匠素相認識去夏小的借王衣服携至某押鋪質得洋銀四元二角迨後還與質劵及洋銀二元二角令伊自行取贖不料伊勒令仍還洋銀四元二角時與小的尋釁曾互扭一次由伊兄炳卿及王雙喜與徐等勸小的還伊四元外再備酒兩席服禮小的不允裕卿自此時來訛詐揚言欲將小的置之死地小的知伊素習拳捧恐遭毒手是以至老北門内殺猪弄伊所居木作内乘伊不備取斧吹斃求恩寛宥徐供此事小的初不干預後由王裕卿之兄炳卿浼小的解勸小的曾向盤詰知起釁之由實因趙曾借裕卿衣服付質後又領裕卿私婦阿七至租界遊玩裕卿知之因此結怨小的祗勸趙還以洋銀四元並未言及酒席今裕卿竟被趙砍斃事出意外求鑒大令着將趙收禁外監徐無十省釋 
[南市捕房紀事]  
　　船戶曹湘桃向顧才榮訛詐洋銀十元不遂在途互相扭毆爲巡街捕查見一併拘入捕房捕頭令押候移解馬路工程局禀請總辦翁子文太守訊究○潘鳳樓扭顧杏全至捕房控被竊去烟槍一枝捕頭令押候解至工程局禀請訊究○船戶魏湘朋吳大發孔對發等因爭奪主顧口角互扭至捕房聲訴捕頭令押候解至工程局禀請翁太守訊究 
[英美租界公堂瑣案]  
　　包探王長桂解何福寶章阿坤到案禀稱此二人因向醫生錢煥章藉端索詐經錢在山東路祥園焑館出金約指二枚交章收去抵作洋銀二十元報由小的拿獲帶入捕房搜其身畔不見金約指嗣忽於檯上得之不知其中細情今特送案請訊錢投案訴稱操歧黄業本月初九日何以幼子患病邀往診視醫生見係胎毒當給丸藥使服無效忽於初十日殞命何又至醫生處妄稱用藥謬誤害人生命勒出洋銀五百元移充振濟嗣在祥園烟館邀章理勸餽以金約指兩枚抵作洋銀二十元事後友人高萬泰代抱不平令醫生來案控告叩求明察何章延律師丹威生到案聲辯章供小的與錢相識伊因悞用藥丸致何幼子因之斃命自知事不得了央小的出爲調停至金約指兩枚係錢呈出並非在小的身畔何能妄指叩乞伸寃何供小的之子被錢悞投藥丸遽爾夭札不料伊反敢誣控訛詐求鑒襄讞委員王松丞刺史商之德總領事署繙譯麥令豪君謂錢雖用藥不愼咎無可辭惟章何亦非安分之徒著押候一併交的實人保釋呈案之金約指當堂給錢領去○江北頑童王阿六張五寶聽從金得昌周黑子唆使串竊集成紗擏機器上銅環等物向張茂茂售得小銀錢十四枚報經包探劉森堂拿獲一干人吊到原贜解案請究刺史判將周金各責手心三百下王張各責手心二百下張茂茂從寛罰洋銀十五元○前者洋人返門控出店郭桂生竊取皮鞋金約指報由包探錢盈堂拘獲吊出皮鞋解經刺史訊明判責二百板在案昨日錢探投案禀稱返門所失金約指已由小的向某押店查獲爲特將郭送請核斷刺史以郭無可狡賴判責三百板枷號一月○流氓蔣阿義蔣阿三徐阿五等每乘某紗廠日暮散工之際向各女郎任情調笑因惡謝阿大曾向喝阻糾人伺隙肆意凶毆旋復軋入某茶館勒索洋銀六元經謝報由包探李四春獲案請懲刺史判兩蔣各責三百板荷校三禮拜徐責一百板從寛開釋○偷兒陳阿金行竊耶松船廠洋人地毯兩條報由包探倪順泉緝獲人贓送案請辦刺史判責一百板押捕房十日○王阿春掩入王昌昇家行竊綢衣報由包探李星福查獲人贓送案請究刺史判責三百板發押捕房十日○過犯王阿二掩入聚樂園等六家行竊綢衣水烟袋等物報由包探李星福拿獲吊出各贓送請訊究刺史以王怙惡不悛判責三百板發押捕房六月○　奴吳阿金王阿春王品金等在普慶里娼婦周蓮蓀處服役前日狎客朱某遣車夫王阿三往取轎飯資致被毆擊經巡街捕一併拘入捕房吳等存洋銀三十元出外昨由包探竇如海將吳等解案請訊刺史判將洋銀三十元充公諭以如再犯案定當從重究懲 
[法租界捕房發落]  
　　朱桂生向某貰器店騙取女蟒團衫等衣持至法界某質鋪求質爲包探查獲拘入捕房解奉大令訊供除原贜給子失主具領外朱責三百板斥釋○王慶生張阿福行竊某姓家各物爲包探緝獲吊到原贓解奉大令訊供押候分别責懲昨日命提到案著將張枷號一個月王枷號十日期滿責放○李小曾與周桂和口角爭毆擊破周之頭顱爲巡街捕拘獲解奉大令訊供著重責五百板斥釋○偷兒錢阿根行竊某姓家各物爲流氓劉阿二偵知冒充包探夥向之訛詐爲某包探緝獲解奉大令訊供著照原斷劉責五百板錢責三百板斥釋○王阿元五阿炳串竊女衣數件爲包探查獲解奉大令訊供著照原斷各責五百板贜存捕房待領 
[美租界捕房紀事]  
　　前晚美國某兵船上甲乙二水手仗麴秀才之勢在百老匯路互相扭毆甲力不能支被乙擊破頭顱血流注適爲四十三號西包探所見一併拘入捕房捕頭令押送本管領事署禀請懲辦○前晚無賴蕭阿三林阿記在武昌路因賭起釁互相兇毆蕭力大如牛將林面部擊傷血如泉湧二百二十號巡捕見之一并帶入捕房捕頭見林傷勢屬實令將蕭押候解送公堂禀請讞員黄耀宿司馬懲辦○前晚小竊王阿三掩入虹口某姓家行竊布衣若干件携之而出適爲六百九十七號巡捕所見連贜帶入捕房捕頭令押候解送公堂禀請訊辦○甬人張阿星向在粤人鄺金池所開廣東雜貨店内執業昨日陡起不良竊取洋銀貨物而逸經鄺投報捕房捕頭派包探顧福其將張拘獲押候轉解公堂禀請究辦○昨日李小弟至虹口天潼路六百三十七號門牌某姓家行竊衣被適爲包探顧福其所見連贓帶入捕房捕頭令押候解送公堂禀請訊究○昨日陶阿福濳至北四川路二百九十號門牌某姓成衣店内竊取綢洋傘適爲一百十五號印捕所見連贓帶入捕房捕頭令押候解送公堂禀請訊辦 
[樂善可風]  
　　鄞東沈君餘三因有弄璋之喜承親友惠贈隆儀特將湯餅資移助敝堂施粥費藉爲諸君造福由貿孚號交到洋二十元王豐芹洋三十元又四明長生會衆善姓助紅十字會經費洋一百元金陵陳善士洋五十元諸君子或推飢溺之忱或拯瘡痍之厄仁施渥沛畛域無分其好善之誠洵有加入一等者敬登報牘用誌心儀上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌 
 
 

Page 10

 
 
   
 
 

Page 11

 
 
兵駐防大石溝松林寨各要隘合境安堵盤獲匪黨宋京華馬進純等九名送廳一面禀報陜安鎮總兵鐵甡功忌能怒其不應經報遂以教民婁聚奎控告營兵易忠煥搶糧一事飛語中傷查易忠煥曾婁聚奎雇工借過糧榖五斗陶正國聞之卽將易忠煥送廳究治此外再無控案調查興安府縣卷宗亦無片紙隻字呈訴擾民之事該三員被叅之後紳民聯名具禀爭訟其寃至今言之感激流涕沿途查訪衆口一辭原叅總兵擾民坐視焚掠當係傳聞之訛等情據此奴才覆核確派實在情形旣經一再查明例得據實陳 * 
請所有已革花翎副將銜留陜補用叅墏吳聨芳花翎陜安鎮標中營遊擊陳松泉花翎副將銜留陜甘儘先補用遊擊借補　坪營都司陶正國等可否仰懇天恩俯念被叅寃抑准其隨案開復原官銜翎仍留陜甘按班序補以昭激勸而順輿情之處出自逾格鴻慈謹附片具陳伏乞聖鑒訓示謹奏奉硃批著照所請該部知道欽 
[陜甘總督崧奏請甘肅督標左營參將革職片二十日]  
　　崧蕃片再陜西鳳翔府城外官鹽局於光緖二十九年十月二十六日夜被匪徒李猪娃挾嫌糾衆搶劫炎燬局所房屋戕斃事主巡丁二名自夜達旦該署西鳳營叅將張明舉閉門不出鳳翔府縣屢欲出城彈壓均爲該叅將所阻任匪徒焚掠而去實屬怯懦昏庸兹准本管陜西提督查明咨叅前來除委員接署並疏於防範之印委各文員由陜西無臣查辦外所有署西鳳營叅將甘肅督標左營叅將張明舉相應請旨卽行革職以示懲儆所遺督標左營叅將員缺甘肅有現應補人員容奴才叧揀請補謹會同固原提臣鄧增合詞附片具陳伏乞聖鑒訓示謹奏奉硃批著照所請兵部知道欽此 
[山東巡撫周奏爲凌汛暴漲利津縣境北岸大隄沖漫成口摺二十日]  
　　頭品頂戴兵部尙書銜山東巡撫臣周馥跪奏爲凌汛暴漲利津縣境北岸王莊等處大隄冲漫成口恭摺仰祈聖鑒事竊照山東黄河千有餘里河形由西南趨向東北向來凌汛期内上游冰泮下游融化較遲去路不暢每虞漫溢臣於上年科間嚴諭河防各營多備攩凌排椿毃凌器具加意防護比至節交立春天氣驟暖上游冰塊挾流而下排山倒海勢不可遏經各汛叚晝夜搶護幸保無虞惟利津縣迤下冰塊擁積河中橫互如壩正月初三日以後水勢抬高處處幾與堤平愈厚力猛竟將王莊大埽擁上隄頂十八叚旋又長水五尺該營委連夜搶築子埝無如下游數十里積冰如山凝結不下水勢愈抬冰高初四日子時大溜漫過王莊大隄迤上扈家灘馬莊姜莊亦同時漫溢附近口門被淹五十餘莊並有房屋倒塌人口淹斃情事水由徒駭河入海連日據下游總辦道員朱式泉禀報王莊口門寛西十六丈水深一丈八九尺走溜五分其扈家灘馬莊姜莊三漫口寛三十丈及四十餘丈不等水勢漸微臣一面飭臬司尙其亨道員丁達意等前往察看情形速籌搶築之法並飭振撫局派員携印星夜前往放振復電飭利津縣先行雇船救出災民妥爲撫恤據臬司尙其亨等電禀現在春融水泮水不再漲應卽迅籌堵合當派道員丁達意會同下游總辦道員朱式　等星夜赶辦應需經費會同核實勘估勒限迅速竣事免誤小民耕種蔬查歴屇凌汛失事成案皆因水積水勢驟漲人力難施限令工員迅速搶築暫免處分惟職任所在過有攸歸臣現已將下游總辦道員朱式泉提調試用知府高令喆管帶津北營遊擊王得坪一併摘去頂戴勒限一個月堵合届限不合再行叅辦臣督率無方相應請旨交部議處所有凌汛期内漫口並勒限堵合各緣由理合恭摺具奏伏乞皇太后皇上聖鑒訓示謹奏奉硃批另有旨欽此 
[間浙總督李奏請勞績分發各員例應詳加甄别片二十一日]  
　　李興銳片再勞績捐納分發各員自到省之日起試用一年期滿例應詳加甄别歴辦在案兹福建試用道黄武緯候補知府梁冠澄試用一年期滿均應甄别據藩臬兩司會詳前來查試用道黄武緯知府梁冠澄均堪留閩分别各按本班序補除履歴咨部外理合附片具奏伏乞聖鑒再臣到任未及三月例不出考合併陳明謹奏奉硃批吏部知道欽此 
[閩浙總督李奏請興泉永道遺缺派員接署片二十一日]  
　　李興銳片再福建興泉永道延年於光緖二十九年十一月二十七日在任聞訃丁父憂所遺員缺應卽派員接署查有福建候補道黎國廉堪以署理除咨部外謹附片陳明伏乞聖鑒再臣到任未及三月例不出考合併陳明謹奏奉硃批吏部知道欽此 
[閩浙總督李奏請延平府遺缺查有裁缺知府管堪委署理片二十一日]  
李興銳片再福建延平府知府劉傳福在任丁憂遺缺查有裁缺知府管元善堪委署理據福建藩臬兩司會詳請奏前來除咨部外理合附片具陳伏乞聖鑒再臣到任未及三月例不出考至知府選補缺次定章一咨二留今所出延平府知府係第一留缺應請扣留外補合併陳明謹奏奉硃批吏部知道欽此 
[署理閩浙總督李奏爲盤查司道厙儲錢糧摺二十日]  
　　署理閩浙總督江西巡撫臣李興銳跪奏爲盤查司道厙儲錢糧恭摺仰祈聖鑒事竊照督撫到任例應將司道各厙有無虧挪之處盤查具奏等因臣接印任事後分飭造册呈送去後兹據福建布政使周蓮督糧道啓約各將厙存銀數備造清册出具印結呈送前來臣查藩司厙項實在應存正雜名項銀一十萬八百七十六兩二錢七分六釐又存盈餘榖價錢三百五十七文又存番銀三千八百三十六元八尖七瓣五抄又存錢一千一百六十四千五百五十一文又糧道厙存儲米折銀五千一百四十九兩九錢四分五毫八忽九微又存米折司票由司折給市平合計厙平銀一千三百九十兩八錢四分六釐一毫又存台木折價銀二百三十五兩六錢二分七釐二毫九絲四忽又存書院膏火銀三千七百二十一兩六分六釐七毫二絲三忽二微又存經費錢一十千八百八十三文又存與訂寗米價銀一十一萬一千五百二十一兩九錢七分八釐七毫三絲七忽四微又存緑營米折銀一錢一分二釐又存閩上武等縣九錢米價銀八千六百六十七兩四錢九分一釐六絲又存原估台運攺撥米價銀九分六釐經臣按欵察盤俱係 
 
 

Page 12

 
 
實存在庫亦無虧挪短少情弊除加具印結送部外理合將盤查司道各庫存儲銀兩緣由理合恭摺具陳伏乞皇太后皇上聖鑒敕部查照施行謹奏奉硃批戶部知道欽此 
署理閩浙總督李奏爲驛站錢糧奏銷摺二十一日 
署理閩浙總督江西巡撫臣李興銳跪奏爲光緖二十八年分驛站錢糧奏銷恭摺仰祈聖鑒事竊照福建省驛站錢糧奏銷業經奏報至光緖二十七年止在案兹查福建省光緖二十八年分各府州屬驛站錢糧管光緖二十七年驛站三萬五千五百八十四兩四錢九分六釐應歸藩庫彚入地丁項下造報新收光緖二十八年分額徴驛站銀六萬五千六百五兩六錢五分二釐内裁新裁現裁共銀三萬二千六百九十二兩七錢四分二釐又額存留給各府州廰縣驛夫船並帶徴匀閏等項共銀二萬九千七百八雨九錢一分又各屬徴解藩庫歲編廪糧銀三千二百四兩以上三項共符年徴額銀之數又收各驛夫食匀捐解赴藩庫充餇銀九百八十二兩三錢開除支給過各府州廳縣驛夫食等項全年共銀一萬八千三百七十三兩五錢九分二釐又支解本年分兵部加增飯銀八百二十兩實在扣存小建銀三百九十一兩五錢五分八釐廪糧支剩銀二千三百八十四兩内裁新裁現裁共銀三萬二千六百九十二兩七錢四分二釐帶徴匀閏銀九百四十三兩七錢六分又各驛夫食匀捐錢九百八十二兩三錢以上通共應存銀三萬七千三百九十四兩三錢六分内除侯官等縣未完共銀二千二百六十四兩一錢八分五釐應由藩司衙門歸入地丁奏銷完欠册内覈辦又除專案詳咨撥給光緖二十九年分閏月夫食銀九百四十三兩七錢六分應歸於光緖二十九年分册報外實尙應存銀三萬三千七百八十六兩四錢一分五釐俱實儲藩庫歸入地丁造報據福建臬司會同詳請具奏前來臣覆覈無異除册結分送部科外理合繕具清單恭摺具陳伏乞皇太后皇上聖鑒勅部施行再各屬兵符勘合火牌差使夫馬廪給口糧銀兩數目應造各册因屬册未齊應請剔出叧行飭催彚造歸入二十九年分奏銷案内造報補銷合併陳明謹奏奉硃批該部知道單併發欽此 
[戶部奏請酌擬變通捐輸辦法條欵摺二十二日]  
　　戶部謹奏爲酌擬變通捐輸辦法條欵恭摺具陳仰祈聖鑒事竊准政務處咨稱議覆軍機處片交戶部代遞主事王伊條陳籌餉一摺于光緖二十九年十一月十八日具奏奉旨依議欽此並抄錄條欵知照前來臣等詳閱議蕧各欵内除官捐等四條毋庸核議捐復一條應由臣部會同吏部兵部另行妥議具奏外其職官捐升一條内尙有未盡詳備各節應由臣部叅酌例案妥定章程惟此次暫行推廣各條係專備練兵要需原與尋常捐輸不同政務處原議均令在部庫上兌無論何省概不准援照奏請卽臣部兌收此項捐疑亦應另欵存儲以備練兵處隨時提取抑臣等更有請者臣部現擬籌收金欵以充鑄幣之需嗣後如有捐生在各省報効鉅欵由各省將軍督撫府尹奏請奘給官職者一概令繳厙平足金如奉特旨允准仍由臣部飭令將此項金欵解交部庫俟銀庫兌收後再由臣部知照吏部註册至收捐期限擬請以此次奉旨之日起定限一年限滿卽行停止所有推廣捐輸章程條欵繕具清單恭呈御覽如蒙兪允卽由臣部通行遵照理合恭摺具陳伏乞皇太后皇上聖鑒謹奏謹將推廣捐輸章程酌擬條欵繕具清單恭呈御覽計開一職官捐升係指已有實官人員方准加捐升階而言原奏斷自州縣以上始准報捐應升之階自係爲愼重名器澄清流品起見惟查知州以下應升知州者内有直𨽻州州同知縣以下應升知縣者内有教授學正教諭直隸州州判等官或係舉人五貢本班或爲舉人恩拔副貢專缺均係正途人員此外尙有應升知縣之四項大使雖非正途亦係正印若槪不准捐升之州縣未免向隅且府經歴縣丞一經厠名勞綪卽行保升知縣者尤多殊與捎輸大有妨碍誠如原奏與其濫保開倖進之門不如收捐得報効之實擬量爲推廣無論京官外官凡八品以上悉准捐升八品以下不准捎升正印官階至攺捐降捐並新海防例原准收捐各條此次一律均准收捐惟由實官加捐各項升階仍照原奏均不得趨本職應升之級加有續行加捐者赴選人員應俟吏部註册後分發人員應俟吏部驗看後方准以次遞捐以示限制其收捐成數亦應照原奏按新海防例核收凡報捐雙月班次分缺先分缺間本班儘先花樣等項四品以上按五成收捐五品以下按四成收捐如加捐遇缺先花樣應統按照八成收捐由臣部核准後知照吏部仍歸新海防例一律選補一舊海防以上各舊例人員如已在各省或在部庫遵常例七項捐輸報捐三班分發指省等項歸原例試用補用者今加捐各項花樣仍應查照新海防例章一律過　一鄭工新海防例以及勞綪議叙等項人員如已在各省或在部庫遵常例七項捐輸報捐三班分發指省等項歸鄭工新海防例試用者此次捐輸旣仍照新海防例如加捐各項花樣自毋庸過班惟加捐遇缺先花樣應照股票請奘辦法將已捐雙月班次分發指省等項作爲遵新海防例已捐人員成數一律補足八成如已在廣西省先捐分缺先分缺間本班儘先等項花樣今在部庫加捐遇缺先亦應比照辦理現行常例部庫及山東等省所收七項捐輸内有准捐分發指省一條係按照例定十成銀數收捐此次准捐各項係按照新海防例减成章程核收嗣後由新海防例實職人員如在部庫加捐分發指省自應按照减成章程核收至各省代收七項捐輸案内所收分發指省仍應查照奏准例定十成銀數收捐以示區别一查從前各省捐册到部内有捐生或在部具呈扣奘或因欠交捐項均以臣部核駇奏駁之日起如逾一年期限或本身攺奘或移奘子弟實官等項均令赴部庫捐交三成免逾限銀兩若逾五年期限捐交六成免逾限銀兩始准攺奘移奘今擬量爲變通嗣後各省捐册凡有經部駁奏駁者仍以核駁奏駁之日起如逾五年定限攺獎移獎實官貢監令其捐交三成免逾限銀兩如攺奘移奘銜封等項毋庸核計年限亦毋庸捐交免逾限銀兩均准一律攺奘移奘仍照向　不准移奘外姓以示限制並查部庫已經上兌之捐項無論大捐常捐旣經交庫卽與各省册報到部無異擬嗣後如有已經交庫未經核准各捐生應以銀庫兌收捐項之日起按照此次所定攺奘章程一律辦理概不准零星撥抵外姓以免歧誤光緖三十年正月十四日具奏本日奉旨依議欽此 
 
