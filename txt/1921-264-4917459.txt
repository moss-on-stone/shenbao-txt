# 1921 - 264 - 4917459

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[皖人治皖] （老圃） 
　　民國之事敗於營棍子老卒者半敗於土棍地痞者亦半土棍地痞不配言自治自决猶之管棍子老卒不配言國權威信 
　　皖人驅李以其爲倪黨然驅李而迎許則又何取嘔土蔶而吞矢厥必有奇疾前拒虎而後進狼必有隱情此而謂之自治毌寗謂之自亂 
　　此次皖人治皖之先鋒爲江某江某者即以步軍統領之資格而副署於解散國會之命令者也亦即於解放國會之後力助張勳插龍旗於崇文門者也亦即於復辟失敗之時通欵於段曹而爲鄉導者也此輩得志作惡必等於馬倪故爲皖人計當舉馬倪江許而並驅之徒驅一老革何益專電 
　　北京電昨閣議外部提案太平洋會議代表僅施顧王伍丶因顏本人不能自提丶故由府特簡丶顏或在第二次船行丶二次爲刪日（十）（五）隨員團艷（二十九）南下丶在滬開一會議丶與滬上名流各界交換意見丶一部支（四）（日）放洋丶今日四鐘丶外部籌備處招集各員於大樓丶爲起身前最後接洽丶　　北京電今日閣議决定施顧王伍爲太平洋會議出席代表丶首席另簡丶陸軍代表唐在禮丶（二十七日下午六鐘） 
　　北京電今晨（二十七）閣員先集靳宅丶後赴閣議丶靳不捨潘丶仍未允銷假丶（二十七日下午二鐘） 
　　北京電某要人言丶太平洋會議希望丶不可過奢丶該會並非萬應散丶赴美人員丶應從事於國際地位上力爭丶將吾所負特別義務解除丶以證期會之價值丶若吾結果失望丶則廣上眾民丶難保不流入勞農歧途丶此望預會各國知之丶（二十八日上午十二鐘） 
　　北京電靳復奉張仍丶含退意丶在靳欲引起直奉以後不向政府要欵之語丶但事實做不到丶（二十八日上午十二鐘） 
　　北京電財部昨無人到署丶打陳案徐諭察成勳王懷慶查辦丶 
　　北京電近數日來丶財部到文極少丶往日賦稅會計等司丶每日約八九十件丶現在兩司丶僅有此數丶今更減少丶談者調財部信用掃地丶 
　　北京電阿卜催債丶政府無欵應丶擬將利併本丶共借千六百萬美金丶利七釐丶九一折扣丶去滙水實交百分九十零五丶仍以烟酒稅作抵将以前兩次所借美金千萬付清丶另找給利息美金三百萬丶政府於本合同成立丶可淨剩现洋五百萬元丶連日磋商三次丶尚未簽字丶 
　　北京電院覆吳佩孚電丶轉挽宜局丶足佩蓋籌丶敵退南沱丶應卽追擊丶非退出巴東丶無妥協餘地丶國軍以重兵守巴東丶方許行成丶 
　　北京電重慶某少將快電丶川軍四系丶（一）劉湘丶（重慶）唐式遵附之，有眾五萬丶（二）熊克武丶但懋辛潘正道附之丶有衆三萬（三）劉成勳丶（成都）（二十八日上午十二鐘） 
（（二十八日上午十二鐘） 
（四）劉存厚丶鍾體道賴心輝附之丶四系共十師九混成旅丶有槍七萬枝丶新槍三萬有砲七十六門丶機關槍四十架絮此次赴宜昌j計潘正道唐式遵但懋辛共三萬五千人丶號稱八萬丶又此項川軍丶决不西歸丶利用夔巫山隘丶作持久戰丶以川鹽銷楚丶廣軍費丶請嚴防宜昌丶若宜有失丶則川軍四系丶定必携手丶一面東下長江丶一面擾入陜西丶 
　　北京電吳佩孚派十八師馬宋兩旅爲左翼丶襲擊宜昌北岸川軍丶第八師爲右翼丶繞攻南岸丶十二混旅會同兵艦丶攻南津港丶趙族蘇旅毛旅及第三混旅爲正面主力軍丶連日與川軍激戰丶南岸川軍二十四向巴東敗退丶北岸川軍丶二十五向秭歸逃竄丶吳電曹錕丶現派孫傳芳率第二師向當陽遠安追擊川軍丶 
 
 

Page 7

 
 
　　俟孫師到齊丶巴東秭歸興山施南等處丶不難恢復丶佩孚俟宜事平定丶卽回漢口丶理善後丶（二十七日下午十鐘） 
　　北京電探報川軍師長胡忠亮丶陝軍團長陳健等丶由漢江進攻鄖襄陳樹藩勾合川軍說已證實丶 
　　北京電馮玉祥電丶陳樹藩謀亂丶非速籌痛剿丶難免西顧之憂丶　三原胡景翼已宣布取消靖國軍名義丶惟尚未改編丶已電吳使請其調赴鄂省丶倘陳北犯丶擬派隊赴各要隘丶如果東犯鄂西則我軍直搗漢中丶俾定陝局丶請速籌鉅欵接濟丶 
　　北京電陝電丶渭北十五縣人民皓（十九）至馬（二十一）在三原開國民大會丶到二百九十六代表丶胡景翼提議取銷靖國軍通過丶改組陝西全省自治籌備會並丶决議案七條丶民選省長丶俟廬山國是會議解决陝西地位丶馮玉祥因致力防陳丶已表同情於渭北主張丶（二十八日上午十二鐘） 
　　北京電某司令建議丶將毅軍在古北口內者丶給資遣散丶查毅軍每年正餉百零九萬餘元丶此次潘發空頭支票三十餘萬丶不僅中行一家丶昨商業行又齟齬丶毅軍逞兇應懲丶財長支付命令丶等於賭塲滑頭行徑丶亦取侮之道丶徐諭姜速懲毅軍軍需長丶並派員向陳威服禮丶動手弁兵依法懲處丶（二十八日上午十二鐘） 
　　北京電宥（二十六）晚軍警包圍漢陽館丶捕去劉贊規高振坤顏伯卿丶係湖北事丶供無實據丶（二十八日上午十二鐘） 
　　北京電綏遠電丶東勝縣屬到變兵二百餘丶又寗條梁地方丶到變兵四百餘丶馬福祥已派騎兵進剿丶 
　　北京電四洮鄭白線丶雙十節竣工丶十六行開車禮丶宋小濂赴大連丶訪滿鐵總裁丶宥（二）（十）（六）回哈丶 
　　北京電交部昨通令各路車丶取締銅元運輸新辦法五條丶 
　　北京電王揚濱赴美丶警正司長李升培署理丶（二十七日下午二鐘） 
　　北京電宥晨日本換防軍隊出京丶 
　　北京電伍特昨晚赴奉丶 
　　北京電許世英長皖丶靳昨副署卽頒丶（二十八日上午十二鐘） 
　　天津電王迺斌由奉來津丶轉赴北京丶靳閣問題丶將有變化丶 
　　（二十七日下午十鐘） 
　　漢口電川軍前鋒丶寢（二）（十）（六）又反攻南津關丶被四十八旅擊退丶獲野砲兩尊丶俘虜百餘名丶川軍向秭歸退却丶吳現駐南津關丶擬率蘇趙兩旅攻下巴東丶扼斷川軍水陸兩路後援丶外訊中路川軍丶似已奉令退集歸州丶宜渝交通回復丶 
　　漢口電宜昌領團丶又調停罷兵丶已得吳允可丶刻正電商劉湘丶有從感（二）（十）（七）起停戰一星期說丶 
　　漢口電吳派巡防艦隊司令趙進銳丶乘湖隼魚雷艇由宜上駛巫山探敵丶行至老壩頭丶遇川軍民船丶趙命速射魚雷兩具丶擊沈川軍民船五艘丶仍駛回宜丶 
　　漢口電傳川軍會合湘軍丶改圖側面丶中路軍隊丶係自已退出丶刻當陽縣屬河浴司荊門縣屬建陽驛丶發現川軍丶石首公安松滋發現湘軍丶側面形勢轉緊丶 
　　漢口電李烈鈞所部滇軍丶確由桂境行抵衡州丶蕭安國駐在萍鄉贛軍丶亦從老關向湘境也發丶株萍路又不通丶贛陳並調袁宜軍隊增防贛邊丶（以上二十八日下午四鐘） 
　　漢口電聞湘西常德發現粵軍兩師丶吳感（二十七）午十時離宜赴岳丶 
　　漢口電聞吳保張福來任兩湖副使丶（以上二十八日下午七鐘） 
　　香港電葡越界啓釁丶不能得手丶已撤關栅駐兵一小部丶並要求分駐銀坑各部華兵丶同時撤退丶當局不許丶且陳屢電回粵丶飭屬萬勿讓步失權丶葡因威嚇無效丶聞某國力任調人必不决裂丶 
　　香港電孫因中葡與北伐兩事丶電陳促返丶聞陳將返粵丶龍事委洪兆麟擔任丶 
　　香港電港僑祝聖丶盛於往昔丶　　香港電孫北伐聲日高丶許已秣厲待欵卽發丶（以上二十八日下午七鐘） 
世界路透電 
[美國與太平洋會議]  
　　二十七日紐約電紐約時報之華盛頓訪員稱丶美國當局希望太平洋會議議定辦法丶以共同協定代替英日盟約及日本與泰西各國間關於中國之契約丶美當局意見丶乃在擬定中國與任何一强國間簡直同樣之條約丶約中切實規定各外國正當權利之限制丶庶太平洋會議可發生列强皆遵守門戶開放與工商業機會平等主義之清白時代丶 
　　二十七日紐約電紐約時報之華盛頓訪員稱丶哈定總統已向共和黨參議員述其意見丶以爲參議員波拉氏所提恢復美船駛過巴拿馬渾河免繳船鈔法令之議案丶宜俟華盛頓會議開幕後丶再行投票公决丶蓋恐國會通過取銷巴拿馬運河美船繳費案丶旣可使大會多生一爭點丶且可使英代表團變其態度也丶 
[國際聯盟會記事]  
　　二十七日日內瓦電昨電所傳法政府提出之鴉片議案丶已移交鴉片顧問委員會丶該會稍遲將於行政會提出該問題丶 
　　二十七日巴黎電國際聯盟之玻璃維亞代表團已接本國政府訓令丶囑勿於目下堅主議會應承認玻璃維亞在與智利事端中要求之權利丶惟玻璃維亞現保留於一九二二年聯盟議會中提出此事之權丶 
[國際聯盟會與俄災]  
　　二十八日日內瓦電丶國際聯盟第六委員會昨日一致採納薛西爾氏與善塞氏合提之議案丶請軍事委員會關於裁減軍備事草員說帖丶俾提交明年之議會討論丶該議案曾經過一番辯論丶費歇氏薛西爾氏善塞氏辨論最力丶第六委員會於是討論俄國賑務丶南森博士力詆該問題四周可悲之政治空氣丶並否認賀佛氏運糧火車一輛爲勞農兵士搶刦之說丶南森博士又稱美國賑濟會現供養之飢孩丶已由二百萬人增至三百萬人丶薛西爾氏竭力擁護南森博士與勞農政府所訂之條約丶謂此約極令人滿意丶委員會宜加贊成丶費歇氏辯論之結語丶謂各政府未能直接輔助賑務計畫丶 
[賑俄新消息]  
　　二十七日倫敦電南森博士聞全俄委員會會員爲勞農政府所忌丶消息甚惡丶據傳有會員四人已被處死刑丶特電詢勞農政府外交總長此說是否確實丶 
　　二十六日里加電美人在彼得格勒設灶一百二十具丶日製麵包五萬枚丶振濟飢孩丶諸孩多年未見白麵包丶恣意食之丶多有因此致病者丶故美人已被迫减少口糧之分量丶 
[愛爾蘭之軍火]  
　　二十七日倫敦電烏爾斯特首相克萊爵士語烏爾斯特國會丶謂政府得有消息丶近兩月內新芬黨潛以大批軍火運人愛爾蘭丶現操練甚勁丶 
　　二十七日紐約電軍械經紀人羅克氏被控以軍火供給愛爾蘭英人丶以充仇抗不列顚帝國之用丶茲已就逮丶本年六月間紐約警察在某船查獲之機關槍及子彈一批丶據傳乃羅克氏經手購運丶當時衆皆深信該船乃開往愛爾蘭者丶 
[德國之兵力與警備隊]  
　　二十七日倫敦電邇來外間關於德國陸軍兵力丶復起該人之消息丶路透電社自某要津探悉丶協約國國際監督委員團對於德國繳毀軍械之進行丶完全滿意丶據政界聲稱丶德國絕無組織可危害協約國之陸軍可能性丶德人雖衆丶但必要之軍備現均缺乏丶 
　　二十七日柏林電協約國國際監督委員團致牒德政府丶要求即將警隊減至協約國所限定之額丶 
[英俄交涉]  
　　二十七日倫敦電外交部聲稱丶勞農政府答復克松貴族之牒文丶對於證據確鑿甚嚴重之斥責丶並未置辯丶勞農政府以爲聲明某某數人並未參與宣傳運動丶即可塞責丶此節無關重要丶蓋勞農政府各部首領今彼此疑忌丶時常易人丶此已盡人皆知也丶 
[希土戰事]  
　　二十七日君士坦丁電安哥拉國會以上將銜贈予基瑪爾氏丶基瑪爾氏當答謝時聲稱丶彼非俟將土境希兵全行逐出不留一人丶决不偃兵丶 
　　二十七日雅典電希王與太子二十九日可由亞拉土里亞回抵京城丶國人現正準備大舉歡迎丶 
[意國黨人示威]  
　　二十七日羅馬電　極端國民黨一隊今日舉行示威運動丶當道調兵鎭壓丶開槍擊斃五人丶傷二十五人丶黨魁維西尼氏亦在受傷之列丶 
[美議員與和約]  
　　二十七日華盛頓電民主黨參議員今日開會議决和約非可存黨見之事丶許黨員於表决批准時丶各隨其主見投票丶 
[英國之礦主罷業]  
　　二十七日倫敦電南威爾斯礦區因礦主誤解上届礦工罷工之解决辦法丶已發生嚴重狀態丶礦務部須礦主於每一噸煤續供十先令以充工資丶礦主則以爲此欵須由政府津貼金一千萬鎊中撥出丶目下津貼金尚餘三百萬鎊丶加第夫煤業交易所開會後丶礦主决議停閉煤礦若干處丶此議如果實行丶南威爾斯失業問題更將嚴重丶 
[德國顏料廠罷業]  
　　二十七日柏林電據佛蘭克費特電稱丶化志斯特顏料廠因工人任意要求增加工資丶宣告停閉丶並開除全體工人後丶茲爲工人占據丶非得工人允可丶無論何人丶不准入廠丶但未發生騷亂丶法員宣稱不欲加以干涉丶惟曾勸工人勿行暴舉丶 
[英國失業問題]  
二十七日倫敦電亞爾佛萊特爵士在衛生部向報界代表演說丶謂失業問題起於政府力不能制之原因丶今須鞏固外國匯兌丶俾英國對外貿易丶可有進步丶產品需費丶須加减輕丶所可喜者丶購主方面丶慚見活動丶近來定單到英者丶已視前爲多丶 
[英國恢復商業之討論]  
　　二十八日倫敦電首相喬治氏已請財政大臣邀財政專家及商業代表若干人赴蓋洛區討論政府恢復商業之建議丶商部主張展長出口資貸計畫丶並擬考慮墾荒借欵 
[美國之阿眞廷借欵]  
　　二十七日阿眞廷京城電美國决議以美金五千萬元貸與阿眞廷政府丶規定利息七釐丶 
　　二十七日紐約電財政家公司已購阿眞廷政府兩年期七釐起息之國庫券美金五千萬元丶此爲紐約近五年來第一次購買阿眞廷債券丶豫料此舉可有助於恢復匯兌丶及鼓動商業丶 
[各國近事記]  
﻿　二十七日巴黎電著名飛行家勒權安特氏於星期三日駕機飛行丶每小時內駛行三百三十基羅邁當丶此爲飛機速率之新紀錄丶 
　　二十七日巴黎電萬國歷史美術大會今日在此開幕丶中國代表爲歐洲留學生監督羅君丶（譯音） 
太平洋路透電 
[宜昌戰信]  
　　二十七日漢口電昨日宜昌無綫電稱丶吳佩孚於二十四日開始總攻擊丶已獲勝利丶川軍今距宜昌最近者丶相隔十哩之遙丶且有在十哩以外者丶川軍似已完全退走丶惟現信彼等已奉命在上游四十五哩之歸州重行聚集丶洪江輪船今日開往上遊丶在距宜昌十哩處大受轟擊丶英砲艦台爾號在戰事正在進行之處被轟丶曾發砲回轟丶 
[日本富翁之暗殺]  
　　二十七日東京電著名富翁銀行家安田氏在距東京四十哩之海濱別墅爲一律師名Ｋａｓａｍａ者手刃殞命丶兇手自戕丶 
[藍掌敎病歿]  
　　二十七日橫濱電掌教藍白士博士ＷａｌｔｅｒＲｕｓｓｅｌｌＩｏａｍｂｕｔｈ在此病歿丶按博士於一八五四年生於上海丶在美國受碩士及醫學博士學位後丶復回中國丶於一八七七年起歷任上海蘇州北京醫務教士丶自一八八二年起至一八八五年止丶管理蘇州醫院丶該醫院即博士手創者丶此後曾管理北京美以美會醫院一年丶一九一○年被選爲掌教丶 
國內要聞 
[北京快信] （一水） 
　　顧維鈞二十二日致外交部電稱丶十二日電計達丶借道約丶已有二十四國簽字丶航路約丶已有十九國簽字丶不加保留丶然未簽字之國尚多丶中國因有主管關係丶不易執行丶而暫不簽字丶亦無不可丶至於修改舊約丶苟非先與締約國取得雙方同意丶碍難辦到丶現智利及玻利維亞丶因此問題爭論丶尚無結果丶若於此時靠託大會解决丶亦甚困難丶此項問題丶實無希望丶應請注意丶再此項問題丶欲達到約第三國解决丶亦甚困難丶囑將交通大會秘書長公函丶提出大會爲根據丶似無理由丶况大會决議丶大半不具外交上契約性質丶極難使其追認丶且徒增誤會丶於事無補云云丶 
　　贛軍官綁打站長丶已略載二十六京電丶茲據津浦路呈交部略云丶本月十九日丶由桑梓店開出專車丶內載江西督軍所招新兵丶押運新兵之軍官丶橫暴異常丶兇惡萬狀丶沿途在新橋曹老集等站丶他車未過丶强令開行丶新站長吳亦音丶曹站長鄭元功丶言恐車撞未允丶該軍官即將吳鄭縛而鞭之丶受傷甚重丶部已電陳光遠丶請懲押運軍官丶　　公府經費丶積欠甚多丶財部無法維持丶前經國務會議議决丶每月經費二十萬丶由交部鹽署菸酒署分擔丶自本年九月一號起丶每機關應擔六萬六千六百六六丶菸酒署已於中節前解過五萬六千六百六六丶尚短一萬元丶現正籌備丶日內可解丶 
　　滿站張鎭使漾電稱丶庫倫政治丶自八月中旬丶悉人自治會手丶此會即蒙古平民與俄新黨組合丶華商照常營業丶蒙現新黨四千餘丶舊黨歸誠者二千餘丶科烏（烏梁海）不在內丶新黨竭力聯蒙民感情丶凡俄人犯事者丶亦悉聽蒙王處分丶最近活佛派代表阿厄多爾濟丶與勞農商借五千萬盧布丶復由赤塔政府丶捐助自治會一千萬盧布丶幷託蒙人代收牛羊馬丶牛每頭一萬盧布丶馬每頭一萬三千盧布丶羊每頭二千五百盧布丶蒙人僅知盧布之多丶不知價值之低丶計前後由庫恰烏（烏里雅蘇台）三處丶運出馬二千頭丶牛三百頭丶羊四萬七千頭丶又糧食亦運出不少丶在一百萬蒲特（每蒲特約三十斤）上下丶 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞二 
[北京通信（鏡）]  
　　財政問題與毅軍問題 
　　秋節財政以四百五十萬空支票過關丶此記者所已報告者丶過節而後丶財部所有零星收入丶亦僅足供吳蕭之急需丶對於節前諸欵之補充丶實無餘力丶加拿大三百萬借欵丶以顏駿人不肯下訓令丶領事不簽憤票丶故始終不能交欵丶內國銀行方面丶墊欵已多丶更無餘力丶近有李某爲財部介紹某公司借欵三百萬丶約今日（二十六）下午在財部成交丶該公司之最大股東爲鮑貴卿氏丶但至今日下午丶公司經理至財部而李不至丶以電問則云業已赴津矣丶此事因以無成丶財部到期支票丶當然無法可想丶部中收欵丶僅有稽核所移交九月分鹽欵一萬四千餘元丶松江運副匯欵三萬元丶明日（二十七）可向銀行支取以鹽務署八月薪尚未發丶决於明日以此欵發八月薪丶鹽署每月支五萬許丶以有借支者丶故四萬餘元亦已足付丶但無餘也丶財部窘狀丶於此可見丶姜桂題自熱河地盤失去後丶頗恨靳閣丶謂其助奉丶以潘爲靳之親信丶復與奉善丶轉而恨潘丶姜之毅軍共八十營丶每營三百六十人丶共二萬八千八百人丶中央所欠餉項丶約近三百萬丶所以能維持者丶僅賴黑貨之收入丶此次地盤旣失丶財源被奪丶毅軍頗爲忿怒丶今日傳言毅軍二十營丶已集中通州丶有二營已與汲金純前線小有衝突丶熱河問題丶似尚未能樂觀丶毅軍曾聲言將開二十營來京就餉丶欲得全餉後全部解散丶京人知毅軍之軍紀與通州之成蹟丶頗爲恐慌丶財部乃於節前開與支票三十萬元丶分三期在中國銀行支取丶今日爲第一期支付之日丶毅軍副官帶衛兵赴中行支取丶中行言財部無存欵丶且未照會丶不能照付丶因生齟齬丶雙方相持不下丶乃電財部丶財部派員往丶疏通無效丶至三時丶復命庫藏司司長陳威往丶陳氏曾任中行副總裁丶與中行中辦事人員多半熟識丶易於通融丶至則軍人與中行正在爭持丶副官見陳來丶即迎上前曰丶旣無錢丶何必以空支票寃人丶陳未及辯丶而巨靈之掌已至丶兩批其頰丶復以足蹴其腰間丶且云今日非要錢不可丶陳既被毆丶則謂汝等既打人丶無論如何不給錢丶毅軍乃以四人守之丶謂非付錢不放行丶中行中人電財部請設法丶財部乃電毅軍辦公處丶請令副官釋陳丶再定辦法丶一面鈕傳善復電陳請勿返部丶蓋恐將毅軍引至財部丶財部亦無辦法也丶陳無故被打丶方盛怒丶立赴財部哭訴於潘鈕丶潘乃令向法庭起訴丶會高朔大律師到部領薪未得丶遂偕往檢廳騐傷丶頭部腰部確有徽傷丶案可成立丶惟武人世界丶法律是否有效丶尚係疑問丶且姜桂題素袒部下丶前此在寗時標客與姜軍械鬬案丶即可證明丶其不肯令副官到案丶可以斷言丶或謂此舉係毅軍故意動作丶用以辱當局者丶且謂臧致平之代表具四十萬之收條丶領現欵二十八萬以去丶姜必欲全領丶財部因故與爲難丶遂激而成此丶然財部欵不敷分配丶亦係實情丶所傳或未必然也丶潘今日聲言决意辭職丶已命備辭呈丶如無他故丶明日可上丶然潘之辭職丶初非爲此丶此僅其借名耳丶潘果眞辭丶則後繼人物丶亦甚爲難丶公府方面提張壽齡與姚煜丶奉天已表示反對丶周自齊决赴美丶李士偉現亦不敢嘗試丶保定雖有提邊守靖說丶究竟魄力不大丶且難得奉天同意丶不致成爲事實丶潘所最注意者惟張弧丶日前使人探其動靜丶並時探與張相熟者丶謂至願張氏代己丶其意之所在丶可以想見丶但張氏自上次天津會議提出丶被人反對丶致流產後丶頗無出山意丶故後任尚不易得人也丶朱耀東明日南下丶今日上午十一時在潘宅與潘商議赴滬進行籌欵事丶以此證之丶則潘尚未能决去可知丶靳爲張勳事丶依然消極丶顏駿人辭不赴華盛頓丶財部僅口頭允撥太平洋欵二十萬丶能否如期放洋丶尚不敢必丶財部之爲難丶恐不僅毅軍餉一問題也丶 
　　附北京某報消息丶此事發生後丶財部人員聞此消息丶太動私憤丶科員向司長辭職丶司長向次長辭職丶並有次長亦將向總統辭職之說丶以備捲堂大散丶此段風潮丶尚不知如何結果丶說者謂前庫藏司長張詠欽爲吳光新之兵士丶以手槍威脅辭職而陳公孟來丶今陳氏又遭毒毆丶來日方長丶財部之窘丶且日甚一日丶外來之師旅丶分駐京兆區者丶亦日甚一日丶則此後之受駡挨打者丶恐總次長之類亦將在所不免丶又豈獨庫藏司長不可爲而已也丶 
[外交部已决定魯案覆文]  
　　既非接受亦不完全拒絕 
　　自日本提出山東問題之意見九項丶全國上下視爲一極重大之問題丶小幡日使又曾於上星期催促答覆丶外交部廣徵國民方面之意見丶默察友邦對此之情形丶遂决定辦法之大綱丶於上星期六提出閣議丶大體業經一致丶惟因靳氏未出席閣議丶故星期六之夜丶外交當局又赴靳宅請示機宜丶當由靳將閣員所擬辦法斟酌决定丶惟靳以辭意尚未打銷丶故星期丶日由閣員進府報告一切丶以示正式愼重丶聞對於日本駁案丶外部已就决定大綱丶從事起草丶大約尚須數日丶至提出對案一層丶政府當局尚在否認丶以上係得諸外交界方面之消息丶又前星期六顏外長對於太平洋問題各團體聯合會代表陳振先等之一段談話丶可以窺見其態度丶昨日（二十六）下午三時丶該聯合會在江西會館開會時丶陳等將顏之意見報告丶大體如下丶㈠魯案答覆問題丶當局主張不簡單的退還丶亦不提出對案丶惟提出一種駁案丶將日本提出魯案之根據丶完全拒駁丶惟駁案後附以中國之希望條件丶㈡期限問題丶顏謂不日即將答覆丶㈢在華盛頓直接交涉問題丶顏謂此爲風說丶絕非事實丶 
　　此次外交當局所採方針丶大抵觀察國際形勢丶融會國內各派意見丶而駐英顧使駐荷唐使駐瑞汪使最近所來聯電丶尤爲當局决定方策之藍本丶聞顧等原電大意丶謂﹁日使小幡提出之節略丶其中八條條件丶與昔時英美兩國所議調處之條件丶大致相彷丶日本蓋以此次太平洋會議丶開會在即丶深恐此案提出會議丶與日本體面有關丶亟欲於會前解决丶故從英美之意嚮丶提出讓步之條件丶英國方面輿論丶亦都認爲日已讓步丶維鈞前日訪東方部部長之意見丶亦謂日本此項條件丶至少足爲中國開商之基礎丶我國似應一方提出我國之具體意見丶一方將日本條件不能承認之點丶批駁露佈丶否則於日本爲有辭丶於我國爲孤立丶且日本駐外各使已將小幡提出之節略丶全文送致駐在各國丶各國意見亦大略與英相同﹂云云丶該電復對於日本所提條件丶加以批議丶並詳述具體辦法丶大約外部所草駁案丶即係參酌此電丶 
　　大陸報二十六日北京電云丶外交部今日開會丶葉恭綽汪大燮熊希齡均列席丶對於日本直接開議魯案之提議丶已議决答覆文稿丶葉等向來主張無條件拒絕直接交涉丶今則不堅持其態度丶而議定一種與從前答覆日本要來直接談判者大不相同之覆文丶該覆文並未對於開議魯案丶作無條件之拒絕丶惟對於日本所提某種條件加以拒絕耳丶衆信日本將視此覆文爲直接交涉魯案實際開始之一種答案丶顏外交總長先徵集意見丶然後决定覆文丶可謂爲預防愛國團體方面反對之妙計丶蓋愛國團體前已擬集衆示威也丶 
[赴美代表團出發前之準備]  
　　此次我國籌備參與太平洋會議問題丶其間經過丶歷費周折丶比及近日丶方始確定辦法丶而顏外長又以經費之核减丶及委員之分配丶憤而請辭丶嗣經府院方面再三勸慰丶東海復親函慰留丶勸以顧全大局丶打銷辭意丶前日公府召集會議丶東海出席討論丶結果始將代表團此次出發一切辦法丶分別規定丶並定准於本月二十九日早車啟程丶轉由滬上搭船去美丶（定下月四日放洋）昨日外部已電上海許交涉員丶準備一切丶並令將船票行李單向船公司索取塡書丶以便屆時搭船無誤丶據聞此次代表團組織及其人數丶已確定如左丶並定今明日一准發表丶（甲）代表顏惠慶·顧維鈞·施肇基·王寵惠·伍朝樞丶（乙）高等顧問汪大爕·張耀曾·周自齊丶梁如浩丶（丙）專門委員外交部未詳丶內務部王楊濱丶財政部李景銘等三人丶司法部羅文幹等二人丶敎育部鄧萃英丶交通部顏德慶·章祜·蔡先勩·吳堃吾·屠慰曾丶海陸農商三部未詳丶此外隨員人等丶計外部七人丶交部六人丶其餘各部三二人不等丶統計此次去美代表團之人數丶共爲一百二十人丶除先行者外丶二十九日隨同顏外長出京者爲八十人丶應需經費丶據稱昨日已籌到現欵八十萬元丶交由外部應用丶至顏外長去京以後丶外部所設太平洋會議籌備處即行撤銷丶以後一切公文案件丶决定移歸國務院太平洋會議籌備處辦理丶按前日太平洋問題各團體聯合會代表訪問顏外長時丶據顏氏云丶我國代表已决定派遣王寵惠顧維鈞施肇基三人丶王爲首席代表丶尚留一人以待南政府派遣丶並擬聘請汪大燮周自齊梁如浩三人爲高等顧問丶至經費一層丶仍係一百五十萬元丶並無减少丶由國內銀行認籌八十萬丶由交通部籌七十萬丶惟據又一方面消息丶代表團經費至今尚無着落丶政府方面竭力張羅丶欲以十年公債向國內銀行借欵丶尚無眉目丶銀行方面之意見丶對於財政當局不能信任丶而對於顏外長則頗表同情丶故若顏外長出面丶向銀行團借欵丶必可竭力帮忙丶已託周自齊向顏示意丶現在距代表團出發之期僅有數日丶萬一因經費影響丶不能成行丶政府當局丶又安能辭其 
咎哉丶 
[總統府之重要會議]  
　　靳氏聯職尚未取消丶國務似有停頓之勢丶但當此外交問題緊迫之際丶急須解决之事甚多丶且內閣問題亦不宜久延不决丶故總統府特於二十五日下午六時召集全體閣員丶開一重要會議丶除靳氏因在辭職期內未進府與議外丶其餘閣員及府院秘書長均列席丶所議內容丶關防極密丶不易探悉丶頃據某閣員略談丶㈠爲太平洋會議問題丶决定派遣之代表及提案要旨丶關於出席代表丶現决定者爲顏惠慶王寵蕙顧維鈞施肇基等丶惟顏外長自身頗有不願赴美之表示丶聞東海仍敦促其早日啟程丶且魯案既决不與日本直接交涉丶北京方面丶並無重大外交案件丶顏外長赴美並無窒碍丶大約經此番會議而後丶代表即將正式發表丶㈡爲魯案駁覆日本問題丶聞政府以全國多數民意所趨響丶既皆反對直接交涉丶且此項問題之歷史上丶無即行直接交涉之餘地丶故已决定駁覆丶且將覆文提出加以討議丶大約日內即可發出丶㈢內閣問題丶聞東海表示力勸靳氏速行銷假視事丶以便各項問題可以積極進行丶閣員對此丶無甚意見表示丶唯唯而已丶此外如目下時局丶亦曾談及丶 
[中美烟酒借欵之外訊]  
　　上海日人某通信社廿七日北京電云丶今日銀行公會丶因美國芝加哥銀行與徐恩元間所議之一千萬元烟酒借欵丶有成立說丶開會議决向財政部質問丶其大旨因燭酒稅有作爲公債基金之關係丶故本會不能默認丶又據中美通信社報告云丶去年所訂以烟酒稅爲擔保之借欵丶至本年十一月爲償還期丶然以中國政府無此欵項丶故又與阿卜脫氏商議短期借欵不已丶是雖確爲事實丶但於數日中究難遽爾簽字丶又二十八日北京電云丶最近阿卜脫氏與烟酒署間丶屢次交涉之烟酒借欵丶雖尚未簽字丶然探其內容丶總額爲美金一千六百萬元丶利息七分丶實收每百元九十一以下丶擔保品爲烟酒稅丶讓監督權與美國丶但中國方面丶於前年已受二次五百萬元之墊欵丶故現有餘額丶爲美金六百萬元丶除其他經手費等丶尚可得五百萬元云丶 
　　字林報云丶據確實方面消息丶美國大陸商業信託銀行代表阿卜脫氏丶刻與徐恩元密議一千六百萬元之借欵丶傳說以烟酒稅爲抵丶申報亦載此消息丶查所謂烟酒借欵者丶係芝加哥銀行所承借丶而芝加哥銀行丶乃新銀行團會員之一丶上述密議之借欵丶是否新發生之借欵丶抑係整理舊債之辦法丶今尚未悉丶如係新借欵丶則破壞銀行團之約定丶而與拉門德氏前所宣佈非俟中國南北統一軍隊遣散後丶不借新欵之言丶亦相刺謬丶但若僅爲整理舊債之辦法丶則此問題丶並不發生丶聞此借欵將爲九一實收丶利率七釐丶 
[西報述宜昌戰况]  
字林報二十六日宜昌電云丶星期五晚開始大戰丶北軍第八師衝至宜昌下游之右岸丶而與第十二混成旅相合丶砲艦助之丶兩岸川軍乃退入山峽丶今吳佩孚已獲全勝矣丶川軍受迫丶從右岸之山間退出丶損失不小丶伏擊停止丶宜昌乃大安定丶是夜宋大霈率第八師衝破川軍陣線丶而佔據宜昌東北山上之險要丶星期六半夜丶北軍開始總攻繫丶吳佩孚三面進攻川軍丶交戰三小時丶川軍向西敗退丶今日開始追擊丶第三師一團沿兩岸進發丶而第八師則循陸而前丶據英砲艦報告丶川峽上游十里之平善壩丶現有戰事丶當昨日峽口交戰時丶吳佩孚親自督戰丶自己開放機關槍丶吳之參謀員否認黔軍助川軍作戰之說丶今日晤吳佩孚丶據稱因白旗未被承認丶故尚未能與川軍接洽丶但渠唯一條件丶乃川軍全體退入夔府丶然後議和丶吳氏言及政局丶謂渠對於自治之態度丶全爲政客所誤會丶現廬山會議之辦法丶業已宣佈丶足闢一切間言丶故渠無須置答丶渠信北方諸省丶大半可贊成廬山會議丶惟望南方優秀分子亦贊成之丶川事定後丶吳將回武昌丶然後返洛陽丶因洛陽現仍爲其常駐之大本營也丶 
[廣州之市廳借欵說] 用途爲出師經費 
　　廣州市廳與美商揭借一千五百萬元丶外債修築馬路事丶其草約概略業經各報揭載丶茲據港報所載某方消息丶謂此項借欵丶且有撥充軍餉之說丶即爲此次出師北伐之用丶並訂明兩星期內丶先將第一期之欵交付丶其餘則分兩期清交丶因市參事已經選出丶恐將來開會時丶或不免多所詰駁丶以致中變丶故亟須將欵交清云云丶但草約甫經成立丶外人未必遽允急於交欵丶且草約已明訂用途丶在外人亦未必絕不以我國民氣爲慮丶明知與原訂用途不符丶而亦貿然交欵也丶 
[杭州快信]  
　　本屆省議會常會准十月一日召集丶議員到省者昨已達一百餘人丶至遲六七兩日可開議丶 
　　沈省長昨通令各機關丶十月五日以前務將應交省議會核議各案丶彙送本署丶 
　　省教育會昨推定李傑孫增大丶充全國商會教育會聯合會代表丶 
　　教育廳夏敬觀定二十九日假省教育會丶柬請小學會議議員西餐丶並攝影以留紀念丶 
﻿　新任海寗知事張宏周丶昨已接篆丶調署杭縣惲福鈞原擬一日任事丶現請假十天赴常州一行丶改期十日履新丶 
[南京快信]  
　　省議員簽到者丶尚祇五十餘人丶聞各議員對於議長問題丶尚無若何表示丶 
　　軍民兩長昨又接交通總長復電云丶附收賑捐一欵丶前因辦理急賑丶需用現欵丶所以有扺押之舉丶此時收入正在歸還欠欵丶將來果有盈餘丶並得內務部贊許丶可將此盈餘之欵丶抵借撥用丶由交部將實收之欵丶儘數撥還丶惟能否確有盈餘丶此時尚不可必丶即有餘欵丶究能押借若干丶分撥貴省若干丶尤非交部所能主待丶應請查核丶逕電內務部辦理丶 
　　李厚基復兩長電稱閩省財政困難丶未能籌集巨欵丶勉凑大洋一千元丶分別另函滙寄丶 
　　蘇省水災義賑獎券丶將由馮夢華主持辦理丶 
　　軍警政各機關本月薪餉丶均减發一成丶撥充賑濟丶 
　　江寗物品展覽會丶附設寗總商會丶昨日開幕丶 
　　江陰縣迭出暗殺命盜案丶迄今未能將案破獲丶王省長擬將宋知事調省丶改委彭某署理丶（以上二十七日） 
　　美國巴爾敦博士來蘇丶調查水災情形丶昨日抵寗丶晚七時丶齊王兩長在軍署設宴歡迎丶今日（二十八）下午丶各界假中正街公用講演廳開歡迎會丶請巴博士演說丶 
馮夢華昨應軍民兩長電邀丶來寗會商賑務丶明日即赴滬丶積極進行丶 
　　省議會簽到議員丶祗五十餘人丶會中昨又快函催促迅來丶免誤會期丶 
　　淮陰如臯阜寗江陰嘉定各縣知事丶均因事經王省長各記大過一次丶（以上二十八日） 
地方通信 
[無錫]  
　　青暘改設三等郵局之先聲澄錫毘連之青暘鎭丶商市不弱於城市丶惟郵務機關丶祗有一代辦所丶郵票等往往斷缺丶地方人士丶頗稱不便丶現聞總郵務局丶擬將代辦所取消丶改立三等郵局丶辦理一切滙兌事宜丶刻正在租賃房屋籌備一切中丶 
[鎭江]  
　　知事下鄉勘災徒邑各鄕此次所受水災甚重丶農民來城報荒者丶絡繹於途丶丹徒縣張知事特於咋日率帶警役丶親詣東西南各鄉丶詳細察勘丶以便彙案呈報丶 
　　上江新米到鎭本年江南北各屬丶大水爲災丶米乏來源丶幸近日天氣放晴丶上江米船丶三日之間丶到鎭者計有二十餘艘丶所載新籼米丶不過千石之譜丶悉被各米行購進丶開價每石十一元左右丶 
　　多設國民補習學校丹徒縣勸學所道所長丶近奉教育廳令丶擬多設國民補習學校丶以助義務教育進行案丶昨已轉知學務委員令切實遵行丶 
[揚州]  
　　視學易人江都縣視學蔣瘦夫丶任期屆滿丶由縣知事保舉三人呈廳擇委丶業經該廳核定以四師畢業生張亞璜充任丶已於二十六日指令縣署遵照矣丶 
　　報告水勢江蘇運河工程局丶近據蚌埠淸江各地河務人員電報丶湖河水勢丶日漸跌落丶流量亦平丶已非復如前之湧急矣丶 
[清江]  
　　四縣聯防會議本年春間丶淮陰清鄉坐辦吳珍中曾倡淮泗聯防之說丶旋以經費無出丶反對者多丶遂告中止丶自前月泗陽南新集衆興等處被搶丶官兵搜剿丶不見功效丶兵至匪去丶兵去匯來丶常駐則不敷分布丶游擊又難期肅清丶於是淮陰泗陽漣水淮安四縣公民始高唱聯防政策丶無論何縣有匪丶各派警備兵士合力迎剿丶並各派代表來浦（清江浦）面唔道尹丶商請辦法丶聞胡道尹業己函邀吳珍中丶與漣水代表李伯吹張紹文王七丶泗陽代表韓某丶淮陰王叔相魯子剛丶淮安某君丶在署開會丶討論進行矣丶 
來函 
[安徽公民拒李大會來函]  
　　申報館鑒丶這次拒李的運動丶有人傳說孫君養癯是安徽派往上海的代表丶這是誤傳丶孫君來去丶完全自由行動丶他的言倫丶當然他個人負責丶恐外間誤會丶特此聲明丶請登人貴報爲荷丶安徽公民拒李大會丶 
雜評一 
[南北借欵（默）]  
　　北方有一千六百萬之菸酒借欵南方有一千五百萬之巿政借欵投資者皆出自美商雖尚未知果成事實與否然在盡力進行中則同也 
　　北方之借欵名爲還舊債而實用途不明南方之借欵名爲築道路而實爲出師費總之無論南北此種鉅額上借欵皆所以供軍閥之活動增國內之糾紛重人民之負擔而已當局向來之借債成績固無不如是國人悠悠忽忽雖明知爲剝膚之痛亦不過以空言否認無實力以謀挽救因是當局不以人民之反對爲慮投資之外國資本家亦不以中國人民之不承認爲慮而甘心與當局密訂背違民意之借欵馴至今日國家幾瀕破產而借欵尚進行不已此雖當局之悍然無所顧忌抑亦人民之不能切實監督放棄責任有以成之也 
　　今南北兩大借欵南北人民果欲遏止軍閥之活動解决國內之糾紛並不欲增加負擔之苦痛則於此尚未訂約時期宜如何表示態度以防制其進行歟 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[太平洋會議協會開會紀]  
　　拒絕日使節略反對烟酒借欵 
　　昨晚六時本埠太平洋會議協會丶爲山東問題丶影響太平洋會議事丶開會討論丶到者許秋帆余日章黃任之沈信卿嚴諤聲聶雲台賈叔香賈季英等二十餘人丶由沈信卿主席丶報告上海各路商界總聯合會來函丶提議反對山東直接交涉丶却回日本說帖丶主席謂現在對於山東問題丶約有兩種主張丶一稱即明白拒絕丶却回說帖丶一種則另提對案丶本會應如何主張丶請付討論丶余日章謂現在日本之意丶不在我國實行與其直接交涉丶但期我國有傾向交涉之表示丶日本在太平洋會議席上丶即可有所藉口丶而拒絕各友邦之顧問丶嚴諤聲謂近來政府丶據一方面消息丶謂已傾向直涉丶而另有人謂故意延宕時期丶至太平洋會議時丶即可提出丶然此種方法丶在中國以爲應付最妙方法丶然在日本方面亦可以山東問題丶中國已願由中日自行交涉爲藉口提出對案丶固即爲直接交涉之表示丶即延宕不覆丶亦似近默認丶且此次駁覆日本說帖後丶如日本再以駁復說帖來丶如此往返駁覆丶豈非直接交涉而何丶此事惟有主持絕對拒絕丶方可表示堅决態度丶討論結果丶由九團體聯合具名丶電致北京政府丶拒絕直接交涉丶並電各報館丶將此意轉告全國國民丶喚起一致之輿論丶又議報載阿卜脫與徐恩元密商丶以烟酒稅抵借美金二千萬元丶由美國芝加哥商業銀行付欵案丶决定電致北京政府丶表示國民决不承認丶又另電美國新銀團史蒂芬丶略謂此種借欵丶不特有違先生平日不貸政治借欵之宣言丶且使中美邦交丶感受影響丶請停止進行云云丶又擬請余日章先生演講太平洋會議之原由丶及其觀察丶决定俟蔣夢麐先生到滬後丶再定日期云丶 
[總商會歡迎羅基菲勒氏紀事]  
　　上海總商會及各團體丶於昨日十二時丶在總商會設宴歡迎羅基菲勒氏丶到會者爲聶雲台與余日章王正廷黃任之沈信卿唐露園朱賡石汪英賓等百餘人丶羅氏偕其夫人女弟隨員及美孚洋行各要人丶於十二時半到會丶首由聶君歡迎入內丶繼即開宴丶聶君主席丶宴畢丶主席起立丶用英文致歡迎辭丶略謂丶鄙人赴美時丶承羅氏開會歡迎丶今日得在此爲羅君洗塵丶殊爲歡忭丶然今日同人之歡迎羅君者丶更有進而言者焉丶㈠羅氏北京協和醫學校之設立丶助進中國之教育丶㈡羅氏在華之慈善事業及國際間之互助合作丶皆足使同人等感佩者丶繼又謂中國商人丶以私財創設學校者丶如楊斯盛葉澄衷之創設浦東及澄衷中學丶張伯苓經辦之南開大學丶陳嘉庚氏之厦門大學丶南洋兄弟烟公司之資助學生留學丶及其他商人以私產資助學生留學者丶所行皆與羅氏同一旨趣丶故羅氏在華所行各事業丶實吾華人所沒齒不忘者也丶說畢丶羅君演說丶由張君　雲譯述丶大致謂今之新潮流丶無論爲個人爲國家丶貴行互助主義丶故家父以經營美孚煤油公司事業丶在貴國發生種種關係丶此關係又即化而爲中美親善丶之精神丶欲永保此精神而發撝光大之丶首在力行互助主義丶家父之扶助北京協和大學丶雖爲慈善丶亦即厲行互助丶再鄙人此來遠東今無政治及經濟之關係丶鄙人僅爲美國公民代表丶家父除由北京協和醫學校圖謀貴國人民反國家衛生上之進步外丶別無他事丶鄙人對於貴國之同人丶深表親善誠意及家父之友誼丶並更願將諸公對於家父及鄙人之盛意丶轉達家父云云丶演詞甚長丶語語從肺腑中出丶聽者甚爲滿意丶宴畢而散丶已午後三點餘矣丶又四川路靑年會訂於今晚（星期四）八時歡迎羅基菲勤氏到會幷請演說丶先期由會發出請柬遍邀各界人士參與聽講丶惟婦孺概不招待云丶 
[全國商會聯合會臨時會紀事]  
　　今國商會聯合會臨時大會各省代表丶日來逐漸報到丶正式開幕會期丶當不在遠丶昨日到該會事務所報名者丶有江蘇六合縣商會代表張小宋君丶接到議案兩件丶一爲上海總商會所提出丶內分七項丶㈠我國對於太平洋會議議題宜擇要提出案丶㈡准予備案之商標丶宜訂一保障辦法案丶㈢駐外領事宜注意人選丶商務報告宜隨時發交各商會研究案丶㈣由國民自行宣告統一案丶㈤商約修改丶宜徵商民同意案丶㈥紐約萬國商會邀請加入案丶㈦添設駐外國調查商務專員案丶其他一宗丶關於振災附稅案丶湖北黃石港商會代表汪孝慈君所提出丶昨日下午各代表集事務所開談話會丶到者有王秀山楊子春汪得深汪孝慈蔡輔卿王義甫張虞仲蘇民生唐庚王介安毛安卿陳伯思王曉籟高保卿劉述言聶雲台湯節之諸君丶對於各項重要問題丶交換意見丶並决定自明日起準備晚餐丶以便爲長時間之討論丶 
[中法通惠工商學校消息]  
　　法國教員全體辭職 
　　聯合通訊社云丶本埠中法通惠工商學校丶係根據凡爾塞和約丶就上海同濟德文學校原址丶由中法兩國政府丶創辦一專門學校丶以爲中華學子留法之預備丶成立未久丶成績尚未顯著丶不料近日該校法國教員魏雅士博士丶傳德祿學士丶白基叔碩士丶孟代煕技師等全體辭職丶該敎授等學識豐富丶教法優良丶甚得學生之愛戴丶茲聞辭職之信丶學生均大起恐慌丶擬聯合一致丶表示態度丶據外人之評論丶亦以爲該校成立未久丶忽有多數教員辭職之事丶殊屬不幸丶甚望該校當事者有以挽回云丶 
[上海商科大學開學禮紀]  
　　上海商科大學於昨日上午十時丶行開學禮丶校長郭秉文因公晋京未回丶由校長辦公處副主任朱進之主席丶學生到者約一百五六十人丶教育實業兩界到者丶有楊瑞生沈信卿黃任之趙厚生高踐四君等丶首由主席朱進之報告本校經過情形丶教務主任馬寅初報告教授宗旨及注意各點丶後復由沈信卿楊瑞生黃任之趙厚生四君相繼演說丶大致均勗學生將來注重商業道德丶而黃君並述是校創辦之原因丶且望學生有世界眼光丶及吸收商業新文化云云丶辭畢丶已十二時丶聞今日爲該校夜校開學期丶學生有一百五六十人丶至正式開校典禮丶尚須定期補行云丶 
[工商界籌備國慶紀念]  
　　三十說四十說 
本年雙十節丶因係十年十月十日丶遂有人主張舉行三十紀念丶法租界商界聯合會丶以是日恰爲舊曆九月初十日丶擬改爲四十節丶意在用特殊名稱丶藉以鼓勵國民丶毌忘共和精神與愛國思想丶用意不無可取丶日咋由法租界東北城豫園北城四聯合發起丶通函各團體請共同討論丶籌備國慶紀念大會丶俟會議後丶當可决定辦法丶聞五路北海路聯合會中國工會等團體丶擬仿照去年山西路發起之辦法丶各業休息一天丶懸旗伸慶外丶並預製歌詞丶於慶祝時丶由各路義務學校學生唱歌丶以重慶賀云丶 
[孔誕日之文廟盛况]  
　　咋日爲孔子聖誕丶本埠大小機關與江海南北兩關丶暨各學校丶一律給假休息一天丶孔子廟大殿丶由洒掃局飭派夫役收拾清潔丶即備具供物香案等丶藉盡祝典丶時到廟行禮者丶有本邑教育行政界領袖及各學校校長丶並學生全體十餘隊丶由教職員導行到廟丶排班行禮丶自晨至午丶絡繹不絕丶頗極一時之盛丶 
[孔誕日之租界現象]  
　　昨爲孔聖誕辰丶本埠各法定機關丶均照例停止辦公丶商界惟南京路某某烟草公司丶休業一天丶男女各學校丶一體放假丶惟私塾中之教讀丶均預囑生徒丶届期携帶香燭至塾丶行跪拜禮丶以示崇敬丶是以昨晨凡在私塾讀書者丶咸遵師命各穿長衫丶携帶上項物品而往丶一時點燭燃香丶作揖下跪丶甚爲忙碌云丶 
[昨晚租界電燈又熄]  
　　前晚七時至十二時之間丶公共租界法租界電燈滅而復明丶明而復滅者計三次丶已誌昨報丶昨晚六點五十分鐘時丶兩界電燈又一齊熄滅丶各捕房捕頭覩此黑暗狀態丶以此際正市面熱鬧之會丶恐有不肖之流乘機施行不法手段丶因即派通班中西探捕分赴各馬路梭巡糾察丶直至七句五十分鐘丶燈光始回復原狀丶一般汽油燈店及烟紙店之洋燭丶於此兩夜丶遂大發利市丶其他各業丶頗受影響云丶 
[日船弘運丸沈沒記]  
　　二十八日上海日報載日船第三弘運丸（一一一五噸）沈沒一節丶大致謂該船係秦皇島兼二浦間之定期航船丶而神戶海岸通池田弘運商會之所有丶此次裝載煤炭丶於本月二十三日丶暴風烈雨丶航至距秦皇島六十英里丶老鐵山四十英里之地點丶遽行沈沒丶船長花岡金造以下二十六名丶不知去向丶大約已溺死矣丶惟其中一等水夫要吉廣丶奪得木船之破片丶與怒潮戰而出一生於九死丶幸得航行上海秦皇島間之美船惠司德喀奴（譯音）號丶前來救助丶於日昨抵開灤碼頭丶該日人要吉廣丶現經日本領館保護丶以便送歸原籍鹿兒島大島郡實久村丶其於花岡船長丶頗多微詞也丶 
﻿　　總商會歡迎羅基菲勒氏攝影 
[吳淞商埠局預備土地登記]  
吳淞商埠局丶爲預備土地登記起見丶曾函託寶山　單局代造正冊丶以資稽考丶當由印局長湘蓀擬定圖式丶先造吳淞全鄉圖冊丶並繳造費丶茲商埠局函催該局將已造就者先行核對寄送丶餘請趕造速寄丶並將城市殷行等圖丶依照前式接續飭造丶一俟造竣丶即便着手辦理云丶 
[上海哈爾濱間郵政飛行說]  
　　私人之計畫 
　　二十七日上海日報云丶謝迷諾夫軍丶從前貝加爾撤退之時丶在赤塔巿載乘謝等脫出之索紫夫伊思式飛行機丶及當時屬於翁兀龍軍之薩魯母松式之飛行隊幾架飛機丶幸免落入過激派手丶而隱匿於某所丶爲謝軍飛行隊顧問之川邊飛行家丶從中携有二三發動機丶在哈爾濱飛揚丶爲世人之所知者丶最近謝軍之飛行將校十餘名丶有以前項數架發動機爲基礎丶而組立六架完全飛行機丶以計畫上海奉天哈爾濱間郵政飛行之說丶仿照倫敦·巴黎·施篤克爾廠·克塔哈痕·柏林間之常設郵政飛行之例丶從事實行丶此郵政飛行丶頗爲正確丶且價極廉賤丶實行之事丶並得專門家之證定丶今唯一之難關丶爲官廳核准之一問題丶若中日官廳不予批駁丶則飛行塲之設備及組立之問題丶已各就緒丶二十四日及二十五日間來滬之謝迷諾夫將軍隨員中丶應有數名之飛行將校丶此事若成丶洵近來之一快事也丶 
[美艦開駛出口]  
　　美國驅逐艦自二百零八號起迄二百十七號止丶共十艘丶又一百十號之霍脫號等丶於本月十七日開抵上海後丶停泊浦江已歷十日丶昨午已悉行離滬出口丶與前駐上海之湖綸號Ｈｕｒｏｎ（共十二艦）一併開發丶聞係駛往斐律濱丶刻下浦口中留泊者丶美艦祇希特蘭一艘丶餘爲意艦兩號丶一曰卡抱托Ｓｅｂ·Ｃａｂｏｔｏ丶一名卡樂島號Ｅ·Ｃａｒｌｏｔ丶 
ｔｏ丶此外則英法巡洋艦各一艘云丶 
[航業消息彙紀]  
　　中國郵船公司之尼羅號丶本日可至上海丶停於招商局中棧碼頭丶乘來頭等客九十一名丶二等客二十九人丶三等五人丶並有大條銀九百三十六條丶該輪即於今日十二時半在船中讌客丶一俟出口貨裝竣丶便即開赴爪哇丶由上海裝往星加坡丶有香烟四百餘箱丶土布二十五噸丶裝至巴達維亞丶有中國紙傘六十餘噸丶土布十餘噸丶香烟四十四噸丶又裝往泗水有香烟四十餘噸云丶 
　　法郵船安得來朋號丶二十七日駛抵星加坡丶預定十月十二日可抵上海丶船上有九月二日以前之法郵件丶此船定十一月一日還國丶 
　　英印公司之芝鴨家號丶由印度格爾格噠開出後丶二十六日已由香港開赴厦門丶刻已由厦門開來丶將於一日抵此丶來貨有印度蔴袋等項丶當日即須往日丶順道還印云丶 
[上川長途汽車籌備會紀事]  
　　浦東上川長途汽車股份有限公司丶前日午後六時丶在本埠北京路德大紗廠批發所開籌備會丶公推黃任之主席丶由張伯初報告側勘路綫丶及具呈立案各項手續辦理情形丶次由到會者討論各項進行事宜丶議决案錄下丶㈠公决籌備處成立丶㈡公推穆抒齋爲壽備主任丶督促進行丶㈢議决築路計闊五丈丶交通緊要處丶計闊六丈丶㈣復丈購地辦法丶㈤行車地點丶自川沙起點丶至上邑境之慶寗寺碼頭丶對岸即爲楊樹浦云丶 
[勸業銀行發行紙幣]  
　﻿北京路勸業銀行丶計資本銀五百萬元丶由政府特許發行紙幣丶早經批准丶茲於本月起發行丶江蘇軍民兩長接財政部馬電丶通飭所屬各徵收機關一律通行云丶 
[虹口破獲私鑄僞幣機關]  
　　專鑄四開私鑄甫五日獲十七人 
　　大陸報云丶二十七日午後四時許丶虹口捕房在七浦路某衖內丶搜獲私鑄僞幣之機關丶其中機器頗完全丶且爲新式丶專鑄四開丶模型銅胚銀克等物丶無一不備丶捕房當將一部份機械丶及已開鑄之僞幣數千枚丶分裝汽車二輛丶解入捕房丶並拘獲粵人十七名丶聞私鑄今甫五日丶據捕房意見丶所鑄僞幣尚未流用於市丶察其所鑄僞幣與眞者悉同丶殊難分別丶機器係外人所製丶設備完善云丶 
[外人冒探行劫之駭聞]  
　　國聞通訊社云丶昨日晨北四川路丶有外人二名丶侵入北四川路某弄住戶家中丶刦去金戒指一隻丶耳環一付丶計值洋二十八元丶該盜於入門之前丶告站崗巡捕謂彼等係公堂偵探丶來查暗娼丶故該盜出門時丶該捕並未加以逮捕云丶 
[水木業大受水災影響]  
　　本埠營造各廠所需水料丶以磚瓦石灰爲大宗丶舊曆端節左右丶新放每萬價在七八十元之間丶黃道瓦片石狀價目亦尚持平丶無甚昂貴丶詎人秋以來丶風潮迭作丶霪雨浹旬丶洪水氾濫丶到處成渠丶以致磚瓦窰坯丶悉被雨水沖毀丶一時來源歇絕丶貨價飛騰丶新放一項丶每萬價陡漲至一百一二十元丶黃道瓦片石灰亦無不繼長增高丶價起倍蓗丶甚且有價無貣丶作場工作不免因之停頓丶各作頭承造華洋房屋丶立有承攬限據丶既遭損失丶又慮過期丶處此困難地位丶莫不愁眉雙鎖丶大起恐慌丶茲聞已紛紛函報丶水木公所丶請該業董設法維持云丶 
[江浙皖水災義賑會紀事]  
　　江浙皖水災義賑會昨日下午五時丶開第一次董事會丶到者朱葆三史量才徐靜仁葉愼齋楊信之謝蘅牕錢新之王一亭徐乾麟陸維鏞徐積餘陳戒安陳少艄張賢清君等丶朱葆三君主席丶提議開辦費及經常費丶公决由發起人擔任丶絕不動用損欵丶幷組織賑務委員會丶推定王一亭君爲委員會主任丶各董士當塲自捐及認募數目丶已有四萬餘元云丶又該會昨接浙江盧督軍沈省長復電云丶朱葆三先生暨諸公鑒丶號電敬悉丶本年浙東西均被水災丶諸君子組織義賑會籌捐救濟丶至用佩仰丶郵電鐵路貨物附加稅丶前經電請內交財三部撥充賑欵丶現僅准財政部復電稱丶查貨物附加稅丶貴省已儘數扣充工賑丶他省報解中央者丶均由籌募賑災公債處收作公債基金丶碍難劃撥丶其海關稅項附加賑捐丶已由部咨商內務部請查丶核有餘欵能否分撥賑災丶尚未得復等語丶至本省貨物附加收入丶以本年絲繭失收减折丶約計全年不過三十萬元丶且早定撥充台溫紹省道以工代振之用丶由財政應墊發廿萬元丶現收入之數丶尚不敷歸墊丶無從撥解丶除再電內務部請撥各項附加之欵充振外丶特此奉復丶盧永祥沈金鑑 
[工部局公報摘要]  
　　汽車釘牌新章展期實行工部局前通告各汽車主丶於十月一日起丶將工部局所發之車號牌釘於汽車之前面丶茲因此項號牌未及備齊丶故今日公布前項新章展至十一月一日實施丶十月三日以後丶汽車主可赴江西路三十二號捐務處領取此種號牌丶無須繳費丶 
　　印捕膳資將由捕房給發丶公共租界捕房丶以近來生活代價日見昂貴丶印捕工資應予酌加丶故擬照香港辦法丶印捕日食丶另由捕房發給丶每日每人約需銀二錢二分丶統計每年約增開支三萬三千兩丶俾印捕得安心供職丶此議現爲工部局核准丶定明年一月一日實施丶 
[棉紗市况之近報]  
　﻿棉紗自花價飛漲之後丶亦曾起一度之風頭丶嗣以國內川漢軍事愈迫丶各省水災頻報不已丶銷路遂受打擊丶各客帮丶每日統扯買裝本紗二三百包丶而無躉批活動丶昨日丶陽曆月底將届丶各交易所向例丶以二十八二十九兩日爲貨品交割之期丶此次上海證券物品丶紗布丶棉紗丶三交易所丶共計交割棉紗達一萬餘包之多丶此項交割丶均屬棧單現貨丶時值陰陽曆月杪並至丶銀根甚緊丶昨日收盤銀拆爲四錢八分丶爲本年所未有丶且印紗上海存底有二萬餘包丶銷塲甚呆丶印度匯率亦跌丶市面看小丶據各方面情勢而論丶紗價勢必不振丶大約月內或將小去四五兩丶據紗業中人云丶銷路須俟重陽以後或可轉機丶但目前之銀根奇緊丶恐執貨者不能久待云丶 
[前日之滙兌市况]  
　　字林報云丶二十七晨匯兌市面丶開塲較二十六晨爲鬆丶但因大連售出日洋丶市况驟硬丶聞日幣低至五八·七五丶日人銀行能以甚低價格售出美金丶售開九月份八○·五丶十月份八○·二七五丶十一月份八○·二五丶十二月份八○丶先令價格丶晨間售開十月份四先令三便士半丶成交不少丶十二月份四先分三便士丶但在午前收盤時丶銀行以四先令二便士七五之價格收買丶收盤市况頗爲鬆易丶午後大連帮未入市場丶故無抵補丶當地華人擬在市塲抵補其賣出之地位丶購進十二月期丶價爲四先令二便士半丶可購入十一月期四先令二便士二五丶未幾銀行不願以此價格賣出丶遂有十二月四先令一便士七五丶十一月四先令二便士丶十月四先令二便士半丶九月四先令三便士之成交價格丶美金隨先令而動丶初爲十一月期七九·五丶繼爲十一月份七八·五丶收盤鬆動丶金條價格亦屢有伸縮丶曾落二八八·五丶午後四時半回至二九六丶 
[西人股票交易結算之經過]  
　　字林報云丶九月份爲西人股票交易所結算一季交易之期丶昨已美滿過去丶果如預料丶今年來交易之結算者丶殆以此季爲最大丶惟較諸去年此時則不可同日語丶紗廠·船廠·碼頭之股票丶交易不少丶約略計之丶今額在五六百萬兩之間丶去年因賭興太豪丶價格奔騰丶故感困難丶今年則漲縮尚小丶此季交割之特色丶爲香港之大批買入丶內有紗廠股與船廠股不少丶估計香港須交付二百萬兩左右丶遠東現銀缺乏丶故頗有影響及於金融市况丶上星期來對港匯率丶遂不利於香港丶此層雖使交割爲難丶然據昨日所知丶全部交割已完全辦妥矣丶 
[近週中之公債票票市况]  
　　本星期中各種交易所股票市面平平丶價格少有上落丶惟夜交易所股提高最巨丶麵粉股見疲丶證券物品交易所股近價仍在一百三十餘元丶與上星期相同丶華商證券交易所股價九月期三十八元丶較上週又疲去一元左右丶其他金業交易所四十七八元丶雜糧交易所四十元丶紗布交易所八十五六元丶麵紛交易所七十七八元丶均與上週無所變動丶中國證券交易所所開拍之中外貨幣價二十四元丶餘內地交易所十四元半丶夜市交易所三十二三元丶滬商棉紗股二十元左右丶上海絲繭股二十一元半丶棉布疋頭股四十八元丶其餘除夜市好起十餘元外丶餘均平平丶 
　　公債票市面丶亦無所變動丶元年六釐略好數角丶近價計二十四元一角丶三年大票價計八十元丶七年長期四十元零五角丶十年六釐計五十七八元丶較之上星期市價均無甚榮辱丶整理六釐及整理七釐價均五十七元丶此項公債交易較旺丶價亦平平丶按本星期中公債票市面頗屬清淡丶目下市勢暫看定局丶不致有所變化云丶 
[近週中之洋布市况]  
　　洋布市面丶邇來已較有起色丶蓋因先令日見長風丶人心慚慚趨好也丶本星期中丶客帮交易頗多丶餘長江帮銷胃不大外丶其餘天津北帮野鷄廣帮等客帮辦貨丶均稱踴躍丶據進口布商消息丶謂自去年先令暴漲以來丶各路辦貨既不活動丶而國外之洋布輸入又見斷絕丶是以一年之中丶洋布之運往各埠者丶至今迨已空竭丶即上海存布丶亦屬不多丶故今後布市丶苟長江帮辦貨一動丶即不難立趨上游丶前昨兩日丶公平怡和呌貨時丶客帮本街銷胃均稱不惡丶價格亦大體平穩丶元色羽綢最上等牌號價計十一兩半丶其餘市布平定丶泰西緞稍漲云丶 
[八月份美國對華輸出人貨物]  
　　大陸報云丶駐滬美國商務委員接華盛頓內外商務局來電丶據稱丶八月份美國對華之輸出貨物丶值美金八百九十萬元丶輸人貨物值一千二百萬元丶生意清靜丶鋼價鬆落丶產額略加丶出入貿易皆增丶工資低减云丶按七月份美國之出口貨丶運至中國者丶爲五百七十萬元丶八月份增多百分之五十六丶即增多三百二十萬元丶又按七月份中國之出日貨運入美國者丶爲一千零十萬元丶八月份增多百分之十九丶即增多一百九十萬元丶 
[鐵路局消息彙紀]  
　　進口銀洋咋日（二十八日）丶滬寗路大通運銀公司承運本埠金城銀行餘大昌惠興等莊現洋三十萬元丶又中國銀行現洋三十萬元丶均運至天津丶又中交二銀行寳銀各九箱丶計五萬四千兩丶又現洋二萬元丶又金城大陸鹽業三銀行各一箱丶計九千兩丶均裝至南京造幣廠丶 
　　滬杭路同和公司承運現洋一萬六千元至杭州丶又現洋五千元至松江丶咋日由杭開滬之早快軍丶在杭州造幣廠裝來新幣二十五萬元丶分裝五十箱丶係上海交通銀行十萬元丶日夜銀行六萬元丶上海浙江地方實業銀行五萬元丶中國銀行二萬元丶鹽業銀行二萬元丶又滬嘉區間車在 
 
 

Page 15

 
 
　　嘉興義康運交上海永豐莊現洋五千元丶以上共計現洋二十五萬五千元丶均運抵上海南車站卸車丶 
　　運來新花滬杭甬鐵路上海南站丶昨日由滬嘉區間車在明早橋裝來新花衣八十一包丶又新橋裝來新花衣一百三十六包丶又莘莊裝來新花衣十七包丶均係上海南市協興昌花行之貨丶運抵上海南車站卸車丶 
　　通車遲到昨日（二十八日）滬寗路由寗開滬之特別快車（即通車）丶因津浦車到浦口時慢一點之久丶滬寗車往寗等候乘客渡江搭車丶故該車到滬已十一點鐘矣丶 
[華豐紡織公司第一次股東會]  
　　昨日（二十八日）下午一時丶華豐紡織公司假座上海總商會開第一次股東常會丶到會者（連代表人數在內）一百六十六人丶計六千一百零七權丶公推聶臺君爲主席丶由總理王儒堂君報告公司進行情形丶並由監察人李馥蓀君報告收支賬目决議案丶㈠追認徐榮廷先生爲董事丶㈡公司會計年度丶自陽曆四月一日起至翌年三月三十一日止丶㈢公司股東年會每年於陽曆五月中舉行之丶㈣增加股本規元一百萬兩丶先招元五十萬兩丶由舊股東於本年十月一日起一個月內認定丶但新股東同時亦可掛號認股丶如舊股東於認定後二個月內不繳足股欵丶其股即歸新股東認繳丶至其餘元五十萬兩得由董事會按營業之需要丶議决續招丶㈤公司董事及監察人丶每年車馬費每人致送銀元三百元丶議畢丶選舉鹽察人丶公推張英甫周春山陳品珊黃首民四君爲監察人丶結果丶管趾卿君得三千一百二千十權丶李馥蓀君得二千六百二十一權丶當選爲鹽察人丶邵聲濤君得一千三百十七權丶劉襄凡君得一千一百六十權丶當選爲候補監察人丶晚五句鐘散會 
[銀洋巿况之報告]  
　　金融通訊社二十八日報告云丶今日洋價平平丶交易甚稀丶價趨立定丶早午市均七錢二分五釐丶與昨午盤同丶各處需要似已减少丶天津則仍有裝運丶連日銀拆抬高丶洋市交易反靜丶惟市况終日堅固丶今日午市開盤丶本爲七錢二分四釐五丶旋由某莊購進丶始改漲半釐丶足見人心尤向高風丶但明市苟銀拆仍小丶洋價或不免稍趨低小矣丶出口裝天津十五萬元丶 
　　銀拆早市三錢七分丶午市又漲至四錢八分丶陽曆月終將屆丶銀兩需要甚旺丶故銀拆忽步見高漲丶收欵五十萬兩丶 
[友華銀行銀巿報告]  
　　中美新聞社譯友華銀行報告云丶昨日倫敦銀價近期高二便士丶遠期高一便士又八分之七丶紐約跟價高三分丶倫敦紐約間滙價不動丶今日此間開盤金鎊金洋俱不動丶交易價金鎊十月份爲四先令三便士丶十二月份爲四先令二便士又四分之一丶金洋十月份爲七九半丶十二月份爲七九市况終日不定丶 
[景昌公司絲巿報告]  
　　中美新聞社譯景昌公司絲巿報告云丶上海絲市丶中國廠絲與七里絲無甚變動丶前兩星期間有最上等灰經絲一千七百包丶備與十一月至明年二月間交貨丶訂定每包五百三十兩至五百六日十兩丶茲將去年與今年運出之絲列表如下丶 
　　今年（九月二十日爲止）去年 
　　自色廠絲七六二一包六二○二包 
　　黃色廠絲二八二九包一九二包 
　　白絲二一三二包二六六一包 
　　黃絲五八三二包四三七二包 
　　灰經絲四九八四包一三九四包 
　　橫濱絲市交易所中丶頗多生絲近期貿易丶自去年七月一日丶至今年九月十五日丶計運出三萬六千包云丶 
[房客反對房主之理由]  
　　旣經加租何必勒遷 
　　法租界菜巿街房生邵金記丶前延巴和律師丶投法公堂控訴餘豐等小商店十七家丶欠租一二月不等丶勒令遷移等情丶中西官判欠租限七天付清丶所請勒遷不准在案昨日法公堂飭探往傳各房客丶定二十九（即今日）上午十時開訊丶各房客得悉之下丶羣相詫異丶咸以房租已遵斷付至本月底丶恐又有勒遷情事丶故於昨日午後在某茶樓集議丶僉以房租今年春間加過六元丶此次勒遷丶難保不爲加租地步丶惟再增租丶生活將益趨困難丶一致主張反對加租丶維持現狀丶聞該房客等已組織團體丶竭力反對云丶 
[斜橋河面之管轄問題]  
　　發現索詐案後水警之推諉 
　　客民高得發等駕船來滬丶泊於斜橋一帶河內丶因被流氓時來索詐丶假冒水警收取船捐名義丶强暴勒索丶甚至硬奪船上篙櫓各物丶被擾不堪丶是以呈請水警第三隊查辦丶該隊王隊長飭據車巡官查復丶以斜橋之西自新橋至裏日暉橋止之陸路丶皆歸淞滬警察二區總署管轄丶其河道自外日暉港起直達斜橋爲止丶並無水巡稽查丶該處一帶丶甚爲荒野丶因無水巡查察丶致有流氓假冒名義收捐丶向船戶詐擾情事丶自當嚴行查辦丶惟該處陸路係由淞滬警廳管轄丶而河道之水巡丶是否應歸淞滬警廳主管丶抑或由水警管理丶請爲示遵等情丶昨由王隊長呈請第一區核示飭遵矣丶 
[廣告公會將開交誼會]  
　　中國廣告公會訂於本星期六下午三時至七時丶假半淞園開秋季交誼會丶內塲佈置有跳舞影戲雜要等項丶所有一切費用丶均歸英美烟公司擔任丶幷頂備茶點以欵來賓丶 
[徽州同鄕籌備救災遊藝會]  
　　日昨丶徽州旅滬學界同鄉會丶在徽寗會館開正式成立會丶到會頗案丶由全體推舉吳志青爲臨時主席丶將同鄉會簡章提出討論丶略事刪改丶全體通過丶後由吳志青發言丶略謂丶本會宗旨丶現己刊入章程丶茲值吾皖水災綦重丶哀鴻遍野丶嗷嗷待哺丶同人誼屬桑梓丶安忍坐視丶現雖有安徽急賑會之創設丶然機關過寡丶一時難起災區於水火丶矧衆擎易舉丶集腋成裘丶涓滴之微丶江海爲歸丶鄙意擬籌備救災遊藝會丶由各發起人公同負責丶籌得之欵丶悉數加入急賑會丶庶符本會宗旨丶竭同人之棉薄丶以盡力於梓鄕丶此區區之愚忱丶用敢昭告於故鄕父老之前丶希有以教之云云丶 
[公廨所給合衆交易所諭單]  
合衆晚市交易所監察人倪學寬偕代表律師日前投上海公共租界會審公廨呈請給諭註冊咋奉會審公廨中西會審官發給示諭云丶爲給諭注冊事丶案據合衆晚市物券交易所理事會代表向瑞琨延請牛門律師代表到堂丶呈遞一萬零二百八十七號稟詞一扣丶並該交易所章程一件丶請求備案給諭等情丶除堂諭准將原呈稟詞及章程在廨備案該冊外丶合行給諭丶爲此諭仰該交易所知照丶特諭云 
[姚太夫人之榮哀錄]  
　　邑紳姚子讓之太夫人濮氏逝世後丶己於昨日已刻成殮丶時本埠各界丶前往弔唁者丶有縣知事沈寳昌丶邑紳李平書丶陸崧侯丶教育行政人員李頌唐丶朱伯華丶錢紳齋丶賈叔香丶並各鄉經董丶各學校校長丶教職員丶親友等丶先後簽到丶達三百人丶均有執事員分任招待極爲周到丶惟太夫人壽近古稀丶同堂五世丶現有姚君昆仲二人丶嫡孫二人丶曾孫四人丶三月玄孫二人丶與胞姪姪孫姪曾孫等丶三四十人丶故鄰近咸謂其含笑西歸福壽全備云丶 
[紅帮裁縫之懇願]  
　　本埠紅帮栽縫店丶以開設於虹口一帶者爲多丶近聞公共工部局有加捐之議丶該帮全體丶以值此百物昻貴丶生活程度日高之際丶實屬不克擔負丶故擬請求工部局丶將加捐一層丶免予實行丶藉免增加負擔丶亦即維持商業云丶 
[駁船竊泥呈請緝究]  
　　上海泉漳會館董事曾澤民丶前日呈駐滬水警第三隊文云丶爲公地時被竊泥丶請求出示嚴禁事丶竊敝館前有出浦公地四十餘畝丶屢次被人竊掘泥土丶　來尤甚丶曾於上月間捕獲船戶六人丶駁船八隻丶送至淞滬警應究辦在案丶詎意若輩絕不畏懼丶挖掘如故丶動輒駕船十餘隻丶公然終日掘取丶兩月以來丶被竊之泥已不計欺敷丶實屬可惡已極丶前日令飭館丁前往偵查丶適遇大帮駁船十四隻丶正在該地深挖泥土即係前次懲辦之犯丶立即報告貴隊車逃官丶當蒙派警拘獲船戶一人丶駁船一隻丶餘被逃去丶竊思該地係爲敝會館公產丶澤民有保管之權丶豈容若輩橫行丶除將所獲之船紛請迅予切實嚴辦外丶並請出示嚴禁丶如敢復來丶定即將船一併追拘拍賣充公丶不稍寬恕丶以昭炯戒丶仰祈俯賜察核施行丶實爲公便等情丶現由王隊長令飭偵探巡警密往查緝矣丶 
[高建三命案六誌] 苦主之哀訴 
　　高建三被魏建崑高萬聚凶毆致斃丶奉地檢廳張檢察官丶會同上海醫院醫生將高建三尸身丶剖腹檢騐有傷丶聽候訊辦各情丶迭詳前報丶咋午據尸妻高周氏丶偕尸兄高受福尸子高林芝等多人丶同投檢廳喊冤丶略稱氏等一家數口丶全賴丈夫過活丶且原籍揚州仙女鎭丶尚有七十餘歲之邁姑丶今丈夫忽遭慘死丶已奉騐明丶要求伸雪丶時適聖誕停辦公務期內丶由警令其次日來案請求云丶 
[流氓毆斃人命案之傳訊]  
　　流氓楊天福徐阿三張阿狗冷旺開唐阿五楊福生（即綽號小丹陽）等丶前因凶毆朱金山並鄔友記木作看守人陸四華等丶因傷致斃一案丶曾奉法公堂中西官先後騐明丶並飭探獲犯解送公堂丶引渡內地法庭訊明法辦在案丶茲悉此案業奉地檢廳一再預審丶則楊天福等六犯丶供多狡展丶問官判令分別收押丶又飭法警往傳鄔友記木作主鄔友福丶並看守工役葛鴻生等丶着於三日內丶來案問話丶 
[苦力病斃]  
　　崇明人沈銀郎丶賃居南市大東門外財神弄小山郎家丶日往烟葉棧內丶揀取烟葉丶藉資餬口丶近因染患時疫丶不及醫治丶在弄口例斃丶由崗警報告該管一區三分駐所丶飭十六舖地甲查得滬上並無屬人丶令即投地方檢察廳丶由王廳長派檢察官同檢騐員蒞塲騐明沈銀郎委係因病身死丶並無別故丶當即塡格飭二房東小山郎代爲棺殮丶具結存查丶並着趕追屍屬來滬領棺丶驗畢即回廳呈復丶 
[王德富倒斃招領]  
　　前日本報紀載法界典當街路旁丶倒斃一穿長衣之王德富丶年六十五歲丶於二十六日午後丶因病倒斃丶由包探李長生目覩情形丶報告捕房丶飭將該屍車入驗屍所候核丶咋日該堂接大自鳴鐘電知丶謂據探報告丶查無屍屬在申丶即由該堂給棺收殮丶發壇浮厝丶並派員前赴拍照丶招屬認領丶 
[捷運汽車碾殺人再誌]  
前日下午有塌車小工張小毛丶在北車站搬軍貨物丶被中華捷運公司運貨汽車碾傷身死丶當由四區一分所崗警丶將汽車夫王阿三拘押在案丶昨日塌車行主蘇才甫丶投該警所聲稱丶死者今年三十七歲丶南通人丶子然一身丶並無家屬丶民願代爲備棺收殮丶請求免騐丶奉諭候解司法科訊明再核丶 
[拐賣人口該當何罪]  
　　賃居浦東爛泥渡向爲碼頭小工之揚州人馬志榮丶昨扭孔慶榮至三區警署丶訴稱因髮妻徐氏丶現年十八歲丶忽於上星期六失踪丶現經尋獲丶始知被孔誘拐丶請求訊究等語丶曾署長以事關誘拐丶未便擅理丶判解地方檢察廳訊辦丶 
　　清江人謝高根丶咋扭向鄉婦人胡李氏至浦東三區警署丶訴稱因胡李氏此次回籍丶云上海香烟廠添招女工丶工資頗豐丶故帶同髮妻徐氏丶及鄰居婦女韓李氏丶隨其來滬謀生丶不料該氏存心不良丶暗將我妻及韓李氏價寳與人丶已議定身價洋二百六十元丶故扭署請究等語丶詰之胡李氏丶供詞狡展丶堅不承認拐賣丶曾署長以事關販賣人口丶判原被併解地方檢廳訊辦丶 
[拐賣華林妹之近訊]  
　　華吳氏之女林妹丶遭金阿挑之妻金陸氏金女王金氏等串賣至黑龍江地方妓院中丶由狎客帶來上海丶送交救濟會丶復經華吳母女等丶將金陸氏扭控警區丶轉送檢廳訊押候辦在案丶茲悉此案業奉檢察官提案丶頂審之下丶其中牽涉金阿桃王金氏父女並丁劉氏等丶查金阿桃等丶早經法庭决丶監禁五年丶丁劉氏監禁三年丶己經送往漕河涇弟二監獄執行在案丶是以備文飭警於前日往二監丶將金阿桃及女監中之王金氏丁劉氏等丶一併提解案下丶由檢察官提同在押之余陸氏丶並傳華吳氏林妹等母女到案丶預審有二小時之久丶結果丶判將金父女與丁劉氏等分別還禁丶金陸氏還押丶華吳氏母女斥退丶聽候再核丶 
[沈永揚夫妻和解]  
　　沈永揚在公共公廨刑事科狀訴其妻沈潘氏背逃一案丶前日下午提審丶原告代表律師聲明丶原告對於本案丶不欲深究丶請求註銷丶被告代表朱斯芾律師即稱註銷一層丶並不反對丶惟被告所有金飾丶均存於原告處丶請求准被告取回云云丶張襄讞商之英包副領事判原告律師請求註銷照准丶着被告具結丶以後不准向原告吵鬧完案丶 
[可憐之女]  
寗波女孩陳辛根丶因其母患病丶現在泥城外某醫院醫治丶無人照顧丶其母求請該院醫生設法丶以故昨由該醫生飭人將女送至新閘捕房丶請爲安揷丶經捕頭詢悉其形丶諭候將女送請公公廨發落丶 
[南市破獲燕子窠]  
　　浦東人許東寳丶在南市洪生碼頭新新街地方某號門牌屋內丶私設烟榻丶容人吸食鴉片丶爲第一區警察署李劉兩巡官所訪悉丶昨日傍晚時丶率同差遣巡長張守田韓寳卿等密往許家搜查丶查獲烟客林阿凌李阿康金根福陸阿二陸王氏夫婦等丶並烟槍兩支丶烟燈兩只丶烟膏大小四茶杯丶烟灰一小包丶銅盒烟膏兩半盒丶連同許一併帶入該署丶經王署長飭留候申解警廳司法科訊究丶 
[搜出煙土五包]  
庽居山東路三百三十七號門牌愛吾旅館內之顧守臣丶因私藏烟土丶經老閘捕房包探顧阿根得悉丶於前日稟明捕房協同西探丶前往搜獲烟土五包丶遂將顧與烟土一併帶入捕房丶奉飭押候解送公共公廨訊究丶 
[犯煙者罰]  
　　唐子山在法租界鄭家木橋街某里內丶私設桃膏店丶秘密售烟丶現爲探目沈德福偵悉丶於前日稟明西探丶率同包探等前往該處丶抄出烟膏等物丶帶入捕房丶諭令交保候究丶昨傳至法公堂丶以唐前經公堂罰過數次丶此次又敢復犯丶判罰洋五百元充公丶烟膏沒收丶康阿四王阿友兩人丶分別在法界愛多亞路地方私設烟榻丶容留外人在內吸食鴉片烟丶現被法推房探目沈德福偵悉丶於前晚抄出烟槍烟具等物甚夥丶帶入捕房丶諭令交保丶昨日傳至法公堂丶判康罰洋五十元丶不罰洋四十元丶烟具沒收丶 
[收受賊贓者聽者]  
　　周文玉周士成江寳生等丶因收買瑞鎔鐵廠及各戶失竊之鐵器衣服等賊贓丶被包探錢連奎查悉丶將周等三人丶拘入捕房丶押候解送公堂訊辦丶 
[買肥皂鬬口揮拳 
　　甬人顧厚生丶賣肥皂爲業丶前日在閘北寳興路地方丶有王鎭茂向顧購買肥皂丶論價起釁丶互相鬬口丶王之子某丶竟揮拳毆傷顧之口鼻胸腹等處而逸丶由五區崗警將顧王二人拘案丶咋解司法科押候訊辦丶 
[拉洋車撞身傷目]  
　　阜寗女子王桃英子丶前日由絲廠放工歸家丶被顧大仁所拖之人力車撞倒丶磕傷左目丶由崗警拘入四區丶顏署長判顧處拘留二天丶以儆丶 
[又是一羣賊]  
　　積竊沈阿生何金山丶在虹口東有恒路漢璧禮路等處丶行竊唐榮生錢漢芳等各戶絨毯衣服皮鞋洋傘等物丶携贓圖銷丶被探孔慶平查獲丶拘入捕房丶押候解廨究辦丶 
積竊卞忠全丶因先後竊取靜安寺路周仁卿丶及沈順弟丶朱朗軒丶朱鴻祥丶時文佳丶王祖賢等各戶衣飾巨贓丶前日被新閘捕房華探目邵和鈞包探陳葆祿與一百九十號西探丶將卞緝獲丶帶入捕房丶押候吊贓究辦丶 
安徽人劉子良丶前日午從潛入四川路三十六號門牌某公司內丶竊得茶房周富生值洋三十元衣服一包丶携贓逃出丶被周之同伴江玉成所見丶鳴由七百零二號看門巡捕丶將人贓一併送入總巡捕房丶經秿頭詢明丶諭劉押候查明丶再行解送公堂請究丶 
張玉亭前日午後丶以至河南路老介福綢緞號購物爲由丶乘間行竊值洋十五元之綢緞數尺丶又天津人張月來丶亦於前日混入南京路先施公司綢緞部丶竊取值洋八十元之鐵機緞一疋丶均經該號中夥友查見丶嗚捕將人贓一併帶入捕房丶經捕頭詢問一過丶諭着押候解送公共公廨訊辦丶 
雜評二 
[勿徒爲告朔餼羊之國慶] （旡用） 
　　論今日之中國南北分裂軍閥恣橫外禍緊迫民生凋敝祇可弔不可慶欲於十月十日而議民國之祝典也敬諸良心竊有未安 
　　然國慶者慶未來非慶過去從前種種可以昨日死從後種種可以今日生經一度十月十月辦一次國慶將﹁中華民國共和立憲﹂數字之精髓灌印於一般社會之腦際所謂告朔餼羊之國慶似猶不可以已焉 
　　且共和爲有利於艮之國體立憲爲有利於民之政體欲此國體政體之永存且能發撝其眞精神焉計惟有由民悉力維持愛護不受官僚之愚弄不爲車閥所破壞責在吾民非異人任今距第十次民國國慶紀念僅旬日矣握有約法上主權之人民將何以利用此紀念日使不徒如告朔之餼羊而實現禮之眞義乎此吾所最希望者也 
公布欄 
[江蘇高等審判廳]  
　　布告本廳刑庭㈠江寗地檢官及被告人鄭念二爲販土不服同審廳判决控告一案㈠于衡不服江寗地審廳判處竊盜罪控告一案㈠楊岐楛不服寶山縣判處損害信用罪控告一案㈠劉福昌不服滬地廳判處强人致死罪控告一案以上四案改二十九日上午十時開庭 
　民庭判决錢善餘與諸步階等因贖田涉訟控告一案（判决主文）本案控訴駁回控訴審訟費歸控訴人負擔唐頌清與張永年爲存欵涉訟控訴一案（判决主文）本案控訴駁回本審訟費歸控訴人負擔沈順泰與沈煥章爲繼承涉訟控訴一案（判决主文）本件控訴駁回控訴審訟費歸控訴人負擔唐貴舟與朱嘉昌爲執行異　上案一案（判决主文）原判撤銷本案發還上海地方審判應迅予更爲審判黃如驤爲承繼涉訟不服靑浦縣知事批示提起抗告一案（判决主文）本件抗告駁回史金和爲田畝涉訟不服丹陽縣知事命令提起抗告一案（决定主文）本件管轄錯誤發交江寗地方審判廳迅予依法裁判許幹臣爲租金涉訟聲請救助一案（决定主文）本件聲請駁回沈順泰與沈煥章爲繼承涉訟聲請再開辯論一案（决定主文）本件聲請駁回楊王氏爲灘地糾葛不服江寗地審廳决定提起再抗告一案（决定主文）原决定既經原廳廢棄應毋庸議周　與周介壽爲修譜涉訟控訴一案（判决主文）原判關於令周耀祥償還洋三十及負擔十分之二訟費之部分撤銷周介壽在第一審之請求及附帶控訴均予駁回本審訟費由周介壽負擔張金生與顧春海因票欵涉訟上告一案（判决主文）本案上告駁回上告審訟費歸上告人負擔以上九月二十八號 
[江蘇高等檢察廳]  
　　批示馬阿發狀曁粘件均悉馬文金等所繳滕黃氏新契兩紙准予招保來際具領此批沈叔義狀及委狀均悉候調卷核辦此批顏承善狀悉候令丹徒縣知事迅予法辦並具復核奪此批唐允鎭狀悉查該民係告訴人依法無請求移轉管轄之權且無錫縣知事對於本案如果應行迥迥自應由該縣自行呈請所請撤銷縣批責令該縣迥避之處無此辦法此批李老四狀悉准予上告此批申凌氏狀悉查本案業經令提原卷仰候泰縣送卷到廳再行核辦此批姚王氏爲姚魯歆病殊危重請保外調治呈遞一狀徐歸氏爲不服高審廳决定提起抗吉早遞一狀王朱氏等對於范蘊深案檢呈藥方請求免予傳訊等情呈遞一狀以上三狀業經本廳查閱函送同級審判廳核辦仰即知照批示以上九月二十八號 
[上海地方審判廳]  
　　批示一件計湄方狀請執行由狀悉據稱林錦笙業已潘行搬逃室內僅遺下招牌兩塊水缸一口經已報警騐明　語應准將該租屋先行收回并管將林錦笙遺下之水缸等物代爲保管至盼追租金一節應依本案確定時再予核辦仰即知照此批一件沈福卿狀請執行由狀悉查本案業據鐵文卿於本月二十一日提起控訴所請應從緩議此批一件周濂渠狀請銷案由狀悉准予銷案此批一件王張氏狀請暫緩追繳訟費由狀悉此批一件王張氏狀交　勘費由准交此批一件錢榮榮狀請拘案由　悉候傳地保張琴齋到案訊明核奪此批一件陸醴泉狀請查封由狀悉着即來案候諭此批一件陳金松等狀文欵洋由准交此批一件傳宗泉狀請執行由狀悉候傳案追繳此批一件陸共祥狀傾借據由准領此批一件朱益三狀交欵洋由准文此批一件馮天祥狀請執行由狀悉本案卷余尚未奉江蘇高等審判　發回所請應從緩議此批一件韓江氏狀請執行由狀悉查本案尚未確定所趙應從緩議此批一件　逎霖狀請執行由狀悉查本案業據　乃佩提起控訴所請　從緩議此批一件徐國瀛狀請銷案由狀悉准予銷案賬簿兩本當庭給領孔周氏并准開釋此批一件胡承恩狀領糧冊由准領此批一件劉淦泉狀請執行由狀悉准予派殞執行此批一件陳阿連狀交欵洋由一交此批一件張希中等狀領單據由准領此批一件俞仁恩狀領欵洋小票由准領此批一件徐紫峰狀請函縣執行由狀悉業於前狀批示矣仰即遵照此批一件願鏞藩等狀請執行由狀悉查本案業據時明甫於本年六月二日提起控訴所請應從緩議此批一件陳梅生狀交丈勘費由　交此批一件陳全生狀交扣押費由准交此批一件趙順龍狀請交保由狀悉業已當庭諭知矣此批一件金振泉狀領欵洋簿據由准領此批一件韓趙氏狀領欵洋由准領此批一件何轉氏等狀　取銷執行由狀悉該民等對於此項不動產既另有抵押權仰即運向　廳民庭提起執行異議之訴可也此批一件王寶康狀領欵洋由准領此批以上九月二十七日 
[滬南工巡捐局]  
　　批示盧汲深等爲警廳收　路線由云來　閱悉案查道前街路線規定二十尺所有警廳圍牆南首廳收五尺北首應收三尺十寸均已一次收足核與路線並無不合仰即知照此批 
 
 
] 

Page 16

 
 
自由談 
遊紀 
[仙巖紀遊（二）] [  質庵]  
　　游寺竟即由大殿東首出巳有琤瑽之聲洋洋盈耳過梅雨潭處遙望飛瀑極擅勝概經獨木橋橋下流泉清淺碎石平鋪有如纍卵自山麓躡級而上萬松挺翠幽邃異常松聲泉聲過耳莫辨惟秋陽灼膚尚不可耐雖張繖可遮而巉處用以代杖則一任其流汗而已行及抵雷潭之半告瘏者九而五六後先下蹲坐石小憩更賈勇而上抵雷潭讀潘稼堂檢討游仙巖記石製成澗屈曲如龍形上狹僅數尺而下嵌空廣三四丈臨崖俯窺窅黑無底潭沈沈如玉缸盛油凝而不動轉巨石投之聲鬱谼久而後出　訇作雷鳴蓋指雷潭而言設非親歷其境不知其雕繪之工爲畫所不能到也余等預置爆竹然而投之尤有石破天驚之槪流連者久之循來徑而下其上更有龍鬚瀑布黃帝池諸勝以時促未及涉足聞游者亦罕窮其勝云還經獨木橋登翠微嶺嶺西側有石如屏鐫唐吏部侍郎姚揆撰銘銘曰惟仙之居既清且處一泉一石可詩可圖嶺下有三姑潭志載有三仙姑謁安禪師一語而悟入潭化去因以名潭考王叔果記潭前爲仰止臺傍鑿小石盂爲止翁舊蹟導者求指示遂未注意緣徑曲折而上抵石京對面即爲飛瀑瀑自雙巖巉嶮間流出奔注潭中高不過數丈而水經石稜層折數跌而下飛沬濛濛常若梅天細雨故名梅雨潭潘檢討以水不甚壯未盡其奇惜之潭中有數玉磯時見彩色小鳥飛集其上潭水一碧醴陵所謂綠波者此其是矣水溢出甚湍悍引爲水碓者不了四五處 
筆記 
[慘別記（三）] [  側帽逃禪]  
　　一日朝曦上窗慧姑即醒病亦良已昨夜痛哭今晨狀似略佳凡久怨之人一朝得慟哭以消洩胸中塊壘則事后必滋樂反而釋然蓋愛情若債出之以淚則似宿債已償身心轉泰慧姑旣涕泗滂沱且出汗如雨故暫時入於康途一着隨此汗而俱來者然顧爲時亦頗暫也是日風日至好柳絲委地作婆娑舞有時沾水灑入窗內至濕案上之紙慧姑斜倚椅上靜觀幽趣容光煥發貌雖清　但娟妙固不減曩時也頃之乃翁入矣自搴其幃睹狀大樂曰兒竟愈矣父頗樂也慧姑睹老父之慈愛眷顧不減夙態頓觸哀思嗚咽言曰兒罪滋深不能自綰顧父有以恕之兒病廢晨昏定省且重使父憂此心何可自諒言竟淚又奪眶而出已翁恐復觸其悲緒亟慰之曰勿爾在兒固以爲不孝我則可以諒爾爾病非强自致之力不幸也今爾哭益增予慟慧姑聆茲數言尤慘然强收其涕翁曰今日氣候佳兒出游宜也長寂居深閨不幾悶損耶吾已傳命廚人速備飯今僕且出僱小艇已慧姑思能游亦佳乃曰父旣許兒游奚必僱艇我家自有艇兒善划槳一人冲波其去若飛言已輾然翁笑曰江潮來時爾能如此人將呼爾爲弄潮女我欲以人艇恐傷汝神也慧姑曰不然打槳亦運勤醫者不言兒病愈乃汗之效乎今行十里路兒身可立復其原狀翁曰亦佳惟兒須携藉兒去獨行余滋不寗也慧姑應聲諾我今言萊青已萊靑自見慧姑后復經家庭無限之煩擾且偵知慧姑爲彼而病乃大慟其舅氏夙愛之曾爲求婚於嚴氏嚴翁頗有意但姬人阻其議兼爲其侄謀并誣慧姑以不貞萊青悶極思遊一日復挾其圖具怱怱出嗟乎此一出者萊靑之情魔又進一層矣大凡人之入於情者往往於不知覺處受彼蒼之支配使其情愈縛愈嚴或竟入於一送或遂萬刦不復人之境過亦殊彼蒼之所施毌乃太酷乎萊青徒步往玉泉生迴廊上啖佳果老衲以淸茗進俯視羣魚潑刺作響於時微風拂拂高樹嗚蟬以麥酪投漣淡中羣魚爭食悠然而去菜青不禁吟坡仙句曰湖上移魚子初生不畏人自從識鈎餌欲見更無因意此魚之尊養處優固不必無因而見之萊靑正神馳一切忽睹一麗人現於眼前兩相駴視恍如夢裏頃之萊青失聲曰君非嚴女士耶慧姑曰然君何爲而來此萊靑注視其面覺清　多風趣容華果絕代也 
雜載 
　　魯案他又來了圖倒下來要壓死人的 
[秋思錄] [  禹鐘]  
　　秋風容易秩氣已深篝燈夜讀之餘寂歷秋心愴然莫屬撫時感物觸緒紛來煑夢箋愁正其時矣管子曰秋者陰氣始下故萬物收禮記鄉飲酒曰西方曰秋秋之爲言愁也歐陽修秋聲賦曰蓋去秋之爲狀也其色慘淡烟霏雲歛其容清明天高日品其氣慄冽砭人肌骨其意蕭條山川寂寥又曰其爲藥也商聲主西方之音夷則爲七月之律商傷也物既老而悲傷夷戮也物過盛而當殺從知秋之爲序在在均形肅殺之象寓愁於物推盛爲衰使人生其無窮之感蓋世人孰不見盛而喜見衰而戚秋土工愁正不僅余一人而已也秋人之最易生感者厥惟旅客在平時風晨雨夜固亦未嘗不有所動因以湧其鄉思者然總不敵秋日之觸處生愁不能自已之爲甚也間關遠寄者無論已即去家數十里數百里之遙已足傷其客緒惘然有離索之感諺云出門一里不如屋裏屋裏者家園之謂也是以王粲觀秋月懷弟妹故里而傷神江淹過壩陵秋深葉脫乃嘆曰無限風物寥落祗悲游子故園之思可知傷離念別人有同然矣 
　　晉書張翰傳曰翰字季鷹吳郡人爲齊王冏東曹椽見秋風起思吳中菰米苒羹鱸魚膾嘆云人生貴適志何能覊宦數百里外以要名爵乎乃嘆云秋風起兮木葉飛吳江水清鱸魚肥遂命駕而歸嗟乎季鷹宦游尚不願爲惓惓以鄉里蒪鱸爲念則碌碌依人者日味鷄助而不舍其味詎轉勝耶 
小說 
[劇賊胠篋記（十三）] [  一圭]  
　　誰知爬到那裏一看羅本和撤菲司都在那裏我不能進去連忙又到了一間房中這是一間臥室雖也點着燈陳設却一無所有我也不管三七念一就走進去把門關上藏身在一架衣櫉後面身子有些發抖不料那櫉門忽然開了原來羅本的手下人巳至藏伏在這裏好似已預先曉得我定逃來的一般我見了他們自然大吃一驚幸虧不曾被他們捉住我文跑到樓下不料迎面就遇見羅本我前有勁敵後有追兵呌我往那裏去逃就被他們捉住撤非司說待我去喊個警察把這賊人交給他辦去羅本不聽他的話定要拿手槍打死我他說道你不看這個賊人麼他身邊帶着手槍他的來意本預備要殺我那麼我就把他殺死也不爲過撒菲司道難道你是喝醉酒不戍他既未殺人你若把他殺他你就犯了殺人的大罪了羅本道那麼我就不殺他便了說時就把手裏拿的手槍交與撒菲司我這時已無性命上的危險了又過了一刻祗見有一個警察從畫室的窗子跳了進來這窗子本臨着街那警察就說從窗中看見裏面的情形特地進來捉賊的當即花身邊拿出一付手拷鎖住我的兩手把我牽着說送到警察署去我聽了這話心中暗暗發急倘若到了警察署我苜然有我應得的罪名就得去嘗鐵窗下的風味我跟著辣弗里司做第二次盜賊不料就破了案早知如此懊悔不該當初了我越想越急越想越懊悔但事已如此無可如何祇好跟着那警察走走了好一會到了一個很荒僻的地方四面看出去都不見一人那警察忽然站住向我道你可認識我麼我很懊喪的說道我認識你是個警察那人除了面具道你再仔細看看我一再看時原來不是別人正是辣弗里司我不由得驚呼道你那能來到這裏又怎樣打扮呢辣弗里司道我從籬笆跳出來之後就逃到街上心想你還落在裏面必已被他們捉住總得想個方法救你出來纔是我想了一回就得着一個妙計那時恰巧有個警察遠遠的走來我四顧無人冷不防把他打倒就穿上他的制服從窗子裏跳進去冒充警察把你救將出來這一次我們雖未曾達到目的但能絕地逢生也算不幸中之大幸後來的日子長着我們可再接再厲罷 
餘瀋[  爽月]  
　　軍閥兩字爲近時代不祥名辭夫人而知之願人第知軍閥之爲害而不知紳閥之隱患已蔓延於各地方一二勢豪牢據地盤行見一切政權胥歸其操縱或支配其流毒殆與軍閥等 
　　孟子一書後人稱爲思想家乃有爲政不難不得罪於巨室之語致今之執政者視爲枕中秘牢籠紳閥以壓羣倫充其弊將使平民政治永無實現之日地方自治復活亦徒爲若輩之傀儡耳立言之未審與讀書者誤解與必居其一也 
[留東外史五集]  
　　本館經售民權出版部各種書籍逐日輪刊書目於此閱者注意一欲知日本政治史社會史及女界豔史者均不可不讀是書不肖全書敍近年留東學界及亡命客生著書種種怪現狀鑄開燃犀淋漓盡致著者留東有年事多目睹以諷婉冷雋之筆發風花歌泣之文其寫留學生之沈湎酒色也使人戒寫亡命客之放浪形骸也使人痛寫强鄰之蓄志亡我也使人驚寫日本之政治修明也使人法寫風景山川之韶秀也使人神往感慨心頭笑啼筆底讀之加臥遊三島油然而起愛國救亡之念誠社會小說之生面別開者 
　　全部五集每集五角七折實洋一元七角五分郵費加一 
 
 

Page 17

 
 
   
 
 

Page 18

 
 
常識 
常評 
[政客與學客] [  老圃]  
　　世間清淨去處莫如學界然學之中亦有客焉所辦者曰學務而無事不提議無電不列名則其人固非敎育家不過學客而已矣爲求學故入學乃在求學時代竟無一事不通曉無一事不干預則其人固非學生不過學客而已矣論國家興亡匹夫有責之義固非謂一辦學務一入學堂即應不問國事然教育家之義務在敎育後進以救國學生之義務在學成人才以救國籍曰此事太緩固不妨舍而就其急者若掛學校之招牌而自成一階級自創一政派則學殖荒矣若更爲政客所利用東設一機關西設一事務所終日不讀書但指天畫地作政客之生涯則斯文掃地矣且所謂學生者就民法而言大率皆末成年也吾國舊說周有項槖七歲爲孔子師秦有甘羅十二歲成相素然此類奇才歐美則無聞焉吾國歷之有所謂鄉校諭執政者有所謂太學生數百人上書者然此類特例在歐美學校亦無聞焉陳腐之文章固不在鈔襲之例偶逢人獎美亦不必歡躍作﹃人來風﹄此雖逆耳之言或於今日學風有補吾誦詩至子衿之篇固未嘗不廢書而太息也 
衛生 
[女子早嫁之害] [  許師曾]  
　　男子早婚之害盡人知之矣而不知女子早嫁之害亦非淺鮮今述之如下 
　　（一）害及於自身女子未及相當之時期遽爲人婦必易患貧血之症面呈蒼白憔悴色旣患貧血之症則種種神經病以及肺癆等病因之而起不特此也有時傳染病乘虛而來亦無抵抗之力矣所以至此者豈非其生活之力先消耗於產育故歟是故女子必待諸二十以外然後可以言嫁 
　　（二）害及於子女之智力年少生于己旣未有充分之高尚智識與良好經驗則遺傳於子女有不日趨低下乎然一二世猶不甚著若傳至三四世而不改後嗣愚閭必無疑矣　　（三）害及於子女之年齡婦人生子愈遲則其子女年壽必愈永是何也女子至二十後身體始完全發達而其却病之能力亦愈强子女乘父母之遺體自健强少疾而壽永矣不然未有不脆弱多疾而不能耐勞忍苦者也 
　　（四）害及於家庭之生活力以未熟諳治家之婦女而使理家政其何能淑加以子女之累負擔益重入不敷出其家必衰落多 
　　以上四者特其大概耳其他之害不可勝言焉（乙種酬） 
道德 
[涉世箴言] [  孫伯才]  
　　初入社會辦事不必計較報酬之多少我有才能自會遞增涉世辦事典其就高而才不足毌寗就低而力有餘 
　　泥守古法不是二十世紀之青年 
　　投機爲戕身利器 
　　無作投機事無生僥倖心 
　　於一分之收入中支出半分總不至拮据 
　　勿示人以怯勿自視太高 
　　不自量力而好高務遠爲致禍之尤 
　　秉公無私不愧艮心 
　　人負我於我道德無害我負人於人前程有關 
　　須知投身社會非爲報酬是爲國家是爲國家盡義務（乙稱酬） 
[人情之一斑] [  楊晴康]  
　　有性不嗜飲酒而好吸烟者必告人曰酒之害大及於全身且飮醉之後易作非禮違法之事烟之害小且可袪除臭氣余愧不能免於嗜好顧擇其害輕者耳 
　　有旣嗜吸烟又好飲酒而不解賭博者必告人曰烟酒所費雖極盡吾量亦屬有限至於賭博每至傾家蕩產吾不爲他有嗜烟酒又好賭博而生平不入妓院者必告人曰烟酒賭博即有害不過及於一身至於嫖妓旣壞自身行止又喪他人節操且易染梅毒等症吾不爲也 
　　有烟酒嫖賭無般不嗜而心地純良居官則廉介營商則信實生平不妄取一文者是人也必告人曰烟酒嫖賭關乎私德無害於人吾生平最講公德人所貴者良心不壞耳小節出入可也 
　　凡無惡不作之人必舉其生平所不爲之事以自詡而於所犯則輕恕之殺人放火之盜賊常自以所爲爲英雄好漢的勾當而以不犯姦淫爲道德是則所謂跖亦有道矣 
　　人情凡自己所犯之過失必曲爲之詞而輕諒之尤喜舉他人所犯較重之過失以自形其過之輕 
　　劉先主之遺言曰勿以惡小而爲之今知此語乃項染意蓋人莫不以其己之所犯爲小惡也（乙種酬） 
法制 
[土地收用之範圍及收用與被收用者之權利義務] [  朱乃基]  
　　凡國家或地方自治團體或人民因謀公共利益之必要時得依照我國四年公布之土地收用法而收用國有公有民有之土地其收用之範團及收用者與被收用者之權利義務亦所規定茲錄之以供留心公益者之參考焉 
　　收用之範圍㈠關於國防或軍備之事業㈡鬬於建設鐵路公路街市電信公園橋樑河渠隄防船塢水道溝渠義塚之事業㈢關於教育學術慈善所應設之事業㈣關於水利衛生測量防風防火所應設之事業㈤關於築官署之事業㈥關於上述外之公益事業 
　　收用者之義務及權利權利者即得支付遷移費使被收用者於一定期間遷移土地之附屬物件（法十二條）如遷移費超過所值時得收買之（法十三條）如有冒認墳墓或虛堆浮士詐領遷移費時得送請司法官署依法辦理等是（法十六條）義務者即（甲）對於業主者則使用土地之一部分致其餘部分受損失或不堪他用時收用者應負賠償或收用之責任（法十條及十一條）文因丈量調查事項致土地或土地之附屬物有損害時收用者須應業主之要求　　社會職業貴族子弟平民子弟少飛　 
而賠償之（法二十四條）（乙）對於關係人者則土地收用後因維持公安或保全鄰近土地於新改造或修理時應支付其必要之費用（法十四條）土地內之墳墓義塜或古墳等亦須支付遷移費（法十五條） 
　　被收用者之義務及權利其權利除即上述收用者之義務各條外又於已逾規定期間土地收用者不支付價額全部時得對於其損失要求相當之賠償（法三十三條）其義務即關於價額及辦法决定後應於一定時間將土地及土地附件與契據移交（法三十二條）業主如有債務上關係作擔保品時應聽債權者要求收用者於其價額內儘先扣還（法三十四條）（乙種酬） 
經濟 
[夥友與商店之關係] [  蘊深]  
　　凡一商店全在夥友之效力盡職則其營業無不發達反是者無不衰落此一定之理也欲求夥友之盡力於我者必須具有遠大目光愼用於始旣用之後量其本能計其家用然後優給辛資使其安然無他顧之慮則無不爲其所居之商店盡力也但此一層理甚淺顯稍具有商業知識者無不知之而現今之各商店經理對於此層往往忽視不爲意大率反其道而行之者此何故也皆爲趨勢貪小兩端所蔽耳余每見雇用夥友者初不問夥友之本能與經理祗憑薦引者勢力之大小以定取棄之標準既用之後又以節省開支爲言辛資菲薄使之仰不足以事父母俯不足以畜妻子如欲另闢生利之途非特其勢有所不能且其力亦有所不及以是改其節操而後門貨袖頭箭諸弊生焉以上兩端普通商店大抵皆不能免此非余過激之言也鄙說固甚平淡而其事亦甚纖細似不足引起大商家之一盼而不知關乎營業前途弊害甚大故古語有曰涓涓不壅終爲江河豈可不愼於忽微哉甚願各大商店領袖有以力矯之庶幾營業可期蒸蒸日上焉（乙種酬） 
雜錄 
[各縣宣設幼稚園] [  季理斐夫人]  
　　鄙人曾辦福幼月刊多年嘗與中國幼稚兒童通消息深知彼輩聰明腦力不後於外國兒童并設各種有趣問題徵求答案彼輩竟能詳細解釋一面又由鄙人備辦贈品多種以爲鼓勵掖誘之資以是頗得數千百兒童之歡心余今竟與中國各兒童結了極深感情惟覺中國民衆决非鄙人區區一種小刋所能盡力於萬一惟有大聲呼籲希望各地搢紳先生各就本鄉廣設幼稚園以爲教養數歲兒量之所此中理由亦有數種願爲搢紳先生告愼勿視爲不急之務也 
　　中國俗語云從小看大又云三歲知老可見中國人最重幼兒敎育於今尤不可緩此其一今日中國中資以下人家當無何等家庭教育之可言甚至夫婦淘氣兄弟爭敺在在貽小兒以不良之響應亟宜納之幼稚園不必久留家中模仿惡習此其二凡已入幼稚園兒重迨進小學其受感化之易勝於常兒此其三幼稚園既經設立教導得法則鄉鎭小兒爭相入學前途發達尤應勝於各校此其四園中祇取清潔幽雅不過多備小案小椅玩具等物一切圖書儀器概所不取費用廉而事易舉此其五教習可聘當地人即本縣高等小學畢業女生皆可充當取其性情柔和而當於慈愛心忍耐性者如是教員易聘而修金亦廉此其六即此何爲教育普及之先聲他日實行强迫教育更易着手此其七加以各種小學次第舉辦則一縣兒童不入學者甚少十餘年之後地方有起色矣即共和民國亦立不拔之基礎矣誰謂爲不急之務耶（乙種酬） 
[自製自來水筆] [  鞠]  
　　通常鋼筆蘸墨不多繕字甚少而費時偶多蘸之不免有下落之弊致滿紙糊塗不堪挽救覽家庭常識（天虛我生所編）等二集有『自製自來水筆』一節﹃法以同武之筆頭二個重疊之插入筆桿中漬墨一次能繕六七十字且無下落之弊』試之果騐惜同時用二筆頭實不經濟戲以舊筆頭斷其頭少許復取新筆頭一重疊而納諸筆桿中蘸墨用之其便利不减放前法而頗經濟矣（不受酬） 
 
