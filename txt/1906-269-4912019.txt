# 1906 - 269 - 4912019

 

Page 1

 
 
   
 
 

Page 2

 
 
[諭旨恭錄]  
　　八月初十日奉 
旨廕生左景祜著内用雲南楚雄府知府著尹肇煕補授安徽潁州府同知著淸樸補授山東高密縣知縣著王鑑　補授安徽全椒縣知縣著原邦用補授山東萊陽縣知縣著朱槐之補授陜西盩屋縣知縣著左一芬補授陜西紫陽縣知縣著錢昌祚補授截取舉人傳作舟著以直隷州州同用和建勲著以鹽庫各大使用過錫綸著以直隷州州同用陳星爛著以鹽庫各大使用現任大庾縣訓導彭天爵著以鹽庫各大使用截取舉人李福寳著以直隷州州同用揀選舉人錢鎏著以知縣用涂開勱著以直隷州州同用叚雲錦著以知縣用袁澍著以鹽庫各大使用孟永昌著以直隷州州同用胡蘊瑋著以直隷州州同用黨雨春著以鹽庫各大使用趙廉正着以直隷州州同用刑部筆帖式著毓滄補授陜西道監察御史員缺著史履晉補授山西巡撫衙門筆帖式著潤興補授揀發廣東知州趙鶴淸著以知州發往廣東揀發廣東知縣吳維藩三音布金齊顯劉際淸馬鑑瀅叚裕文王培仁蘇耀宗陳作霖章壽椿吳栻張塤程鴻鋆丁庭聞孫積蔭初芾南孔慶鐀傅汝枚莊昭然易樹鵠尙守眞郭桂芬張翼廷黃瓛梁鴻志羅鎭藩陳煕臺任重周世棠陳誾賀鵬武裘英甘常慤周九齡汪佩聲殷紹章李毓棻陳綬緇周通晉周介祉董國楨鍾鼎孫冲源劉崇蒙其藝柏紹棠丁樹藝陳廷杰俱著發往廣東保送分發知府户部員外郎徐培芝著以知府分發省分補用欽此 
[電傳宮門抄]  
　　八月十五日召見軍機現換夾袍褂十六日召見軍機劉家璠 
立憲論上（三續） 
政府者。行政機關之主要部也。政府雖曰獨立。而當憲法初定之時。則與立法機關。有密切之關係。蓋議會爲獨立之立法部。不過舉其本職耳。就其設施之實事言之。則政府之施。行有待於議會之叅與者甚多。議會旣决定其意思。使政府以必行而政府之對於議會。亦時有否認之事。若盲然從之。則失其獨立。此閒權限甚嚴而關係甚重。一有不愼。全體俱動其難五。 
政黨者。立憲政治下之出產物也。雖其利弊多端。而以憲法自然之結果。政黨終不能免無政黨是無憲法政治也。且政黨之分立。有對於議會政府而解釋其衝突之益。其中理論。幾經各大政治家之研究。雖此一是非彼一是非。而政黨之在今日。漸與立憲政治相終始之勢。我國今日果能出產無數之政黨與否。尙未可知。然其爲立憲政治下之所必有。可無疑也。至其發生後　偏於何方則宜愼其。始所謂始作簡而將畢鉅也其難六。 
裁判所者。對於議會政府。具有獨立之性質。而爲之犄角者也裁。判所雖無主動之權。然其裁判所决定者。議會所决定者。有同一之効力。且與人民有直接之關係。若濫用其。權其勢必牽動立法部而溢乎本職之外。若稍一隔膜。或但有仰承而無建白則不惟自失具職。而他之職皆歸無効矣。其難七。 
選舉者議員之所從出。憲政之所借以公諸全國者也。顧　爲直接叅與選舉或爲間接叅與選舉。莫不有所謂選舉權者。此權爲多數投票權之集合而成。或爲少數人之所得享有。各有理由。各有意議。俱爲最難之問題。此問題無正常之解决。則議員終無由决定其。難八。 
賦稅者。立憲國民所恃以要求權利之唯一義務也。一切選舉權被選舉權。與夫代議士多寡之數。俱視其所出之賦稅爲衡夫旣立選舉權。必分選舉區。之大小不同。區之貧富不同。每區而各出代議士若干。而賦稅不均矣。必視其納稅之多寡。而定代議士之數。則瘠區向隅矣。苟或不平亂爭斯起其難九。 
以上諸端。皆立憲政體普通之則無論若何紛擾若何爲難乃不可逃避之公例。必經過所列之數關。而憲法乃得就緖。雖然。此猶不過姑舉其大者。而又爲各立憲國必有之公共義意耳若以我國内情。與現時對外之權力言之。其難尤倍。而人民程度之不足。猶在其次。夫產兒。婦人之所難也。畏其難將不育乎。潰癰。病者之所難也畏其。難。將養之乎。川壅而潰則傷人多。惟當其壅積旣久。將潰未潰而無可倖免之時。亟爲順其性而疏通之。若其橫决四溢。則禍患之來。誠有不堪設想者。然則我國今日之趨勢。紛擾之數。終無可免。惟自我發之。則權自我操。紛擾一次。定一次之秩序。自他發之。則愈紛擾而秩序愈亂。而紛擾將無所底止。嗚呼。此固我國死生存亡之關鍵也。 
[日本親王來華修好]  
　　十五日東京電云日本伏 
 
 
 

Page 3

 
 
　　見宮博親上乘坐軍艦扶桑號偕同出羽中將乘坐軍艦冲之島號由佐世保起程前往北京游歴修好日本皇族游歷北京當以此次爲首譯字林報 
[美國開濬運河招用華工之交涉]  
　　十五日東京電云美國政府以巴拿瑪運河募用華工之合同中政府不尤核准頗爲驚異譯字林報 
[彙志預備秋操事宜]  
　　練兵處咨行各省據軍令司案呈本年秋季會操爲期伊邇所有閱兵政令亟應分發會操各省曁各軍鎭及標營俾便週知面資循守練兵處又分電各省本年秋季大操各省督撫派員觀　務須於九月初三日到彰德會齊並將所派員數官職姓名及有僕從人等馬匹數目迅速電覆本年豫省會操攺編獨立馬協第四鎭馬隊三營全赴秋操二鎭馬隊出第二第三兩營三鎭祗出第一營共六營駐紥磁州所有去歲目兵赴操之檳榔瓢一概不用現已一律攺易洋鐵椀以防損壞便於添製業經督練處電致二三四等鎭如式辦理北洋兵備處傳諭各鎭軍官佐肩牌上金蟒均應更換七分徑大以歸劃一不得稍有參差本年南北洋會操所有憲兵隨隊服裝亟應編製以期與南軍一律茲分發衣製圖說每鎭各一本查照刷印分發各營一律照錄北洋兵備處函知各鎭查馬隊獨立恊並不赴前敵冲鋒議用上年秋操靑布禮服作爲外罩若用藍色與北軍相混用土色與南軍相混惟查夫役人等均經發給靑衣祇好於靑布禮服上另設記號以示區别或按閱兵處記號抑用紅道務早酌定（合） 
[英使欣賀中國立憲京師]  
　　駐京英使朱邇典帶同該國提督默爾昨在仁壽殿覲見兩宮奏對時欣賀中國立憲盛稱兩宮發憤爲强萬國同深歡忭云云（呂） 
[警部擬聘員演說憲政京師]  
　　預備立憲明詔頒發後中外臣民同聲欣賀惟下流社會之人向未開通疑議在所不免近由警部徐尙書諭内外廳丞設法多用白話演說俾衆周知聞内城總廳已擬多聘演說員分赴各處演說矣（呂） 
[法政學堂擬添習憲政京師]  
　　政務處王大臣會議以現在講求立憲非由官場先開智識不足以立地方目治之基現擬由學部通行各省於法政學堂内添設憲政功課一門以資研究日内卽須繕摺奏請施行（呂） 
[條陳議員不宜以御史攺充京師]  
　　近日釐定官制王大臣有以都察院攺爲集議院之議業經封奏日昨有某大臣條陳謂集議院卽上議院之基礎非愼選議員不可若僅將衙署攺名而以御史各官充當議員殊恐程度不及難勝其任似應變通辦理愼選才能爲要云云（日） 
[法律館編纂審判全書京師]  
　　刑部堂官現飭司員淸查檔案諭自二十七年起將本部審判案件及各項批牘交法律館編纂成書頒發京外法律學堂俾學員有所研究以爲將來裁判之預備（呂） 
[政府擬編政務官報京師]  
　　政府現擬出一政務官報專注重憲法一事而以一切關於新政之奏牘章程附入俾得家喩户曉以爲立憲基礎行將編印發行各省（呂） 
[滬寗鐡路工程近聞]  
　　鎭江訪函云今夏淫雨爲患故鎭江一段滬寗鐵路之工程頗受其阻礙譯字林報 
[籌還滬寗鐵路借欵北京]  
　　聞督辦滬寗鐵路唐少川侍郎以滬寗鐵路所借之英金七十萬磅明年西歴十月卽須籌還而公司人欵短少一時未能抵償故唐侍郎現擬籌借華欵以還洋債（呂） 
[南滿洲鐵道全路通行]  
　　文匯報云南滿洲鐵道己通至公主嶺于西十月一號　開車當在離大連灣四百三十二里之孟家屯（譯音）地方暫行設一車站如是則日本所管之南滿洲鐵道可暢行無阻矣 
[議准陜西路款加增塩價京師]  
　　陜西巡撫近有摺奏以陜省地瘠民貧今創修由省達晉之鐵路籌欵維艱擬請試辦本省鹽觔加價奉批交户部議奏茲聞户部己於日前議准覆奏奉旨依議（日） 
[浙江鐵路公司董事會章程]  
第一節凡由股東會舉定董事後即成立董事會第二節董事會分定期臨時两種第三節定期會以每月一日爲會期惟得由總副理相度情形隨時更攺期日 
第四節臨時會由總副理認爲應商事件以臨時招集之第五節或董事二人以上認爲應商事件須將事實理由函告總副理請求開會由總副理於七日内招集之倘屬要公不拘此限第六節董事會以總副理爲會長總副有事他適由到會董事中推選代理 
第七節董事會到會時以會長及會員過定員半數者方得决議事件如可否同數議從會長第八節本會决議事件其關於該項之部科站各長得請其明白宣說 
第九節凡開會時未到各董事於本會議决事件作爲默認第十節查賬人於本會開會時得附席陳述意見惟不得列入决議可否之數 
第十一節本會決議事件及開會時未到董事員數須告知查帳人 
第十二節總副理應提出事件開列如左路線豫測及查定之事建設費豫算及查定之事車站存廢及變置定名之事工事次序規定之事五千元以上物品購入之事（或不及此額然係新設物品其購入時仍從本條）重要建物取毁及建築之事土地建物及其他重要物品凡貸借買賣交換讓與之事重要合同締工之事新線路開業之事客東往來時刻及次數之事旅客貨物運費規定之事股銀收止時期及股額規定之事股銀延滯時股份處分之事關於社債及借入金之事訴訟之事月俸五十元以上之職員任免增給之事（或不及此額而同時多數仍從本條）資本收益之勘定及每年經費豫算查定之事關於本公司定章變攺之事股東會開會期日及決議事件規定之事 
第十三節凡在上節所列各項以外一切事項均由總副理專主執行 
第十四節或第十二節未列各項經總副理認爲應商事件仍准第十二節辦理 
第十五節或第十二節未列各項經總副理認爲尋常而又爲應商事件者由總副理面諮各董事得總員二分之一以上同意作爲決議 
 
 

Page 4

 
 
第十六節或第十二節所列各項因事情急遽不及會議者由總副理專主執行俟下次董事會請其追認第十七節總副理或有事他適計歸期在十日以外者總副理委託他董事暫時攝理 
第十八節本會所議事件由書記載入本會議事錄經總副理及到會董事簽名盖印存本公司（助） 
[電商日輪暫停行駛事杭州]  
　　湖屬水災南潯一帶各小輪均停行駛即大東河輪前雖不允停行現亦商允日領照辦茲蘇撫陳筱帥因知日輪欲至蘇省恐礙隄岸卽與浙撫往返電商原文錄後 
蘇撫致浙撫電震澤縣楊令寳善禀准南潯通判孫倅函開杭州日領事派委石原初太郎同日商鳶兵太郎來潯因一小輪欲至蘇省囑爲保護等語查縣境水勢輙漲農民晝夜護隄正在艱辛萬狀小輪决不能行請迅電尊處轉商日本領事飭商暫停行駛以保治安等語查核所禀實情務請速商日領事查照辦理俾免滋事盻切禱切並希示復龍印 
浙撫復電電悉日商大東河輪蘇杭班早飭洋務局商允日領事暫停石原係往看情形並非意在行輪容再　局轉告日領事并希就近商駐滬日領事查照敭印（的） 
浙撫致南潯孫通判電南潯通判孫悉接蘇撫帥電據震澤楊令接該倅函日領事派石原等來潯因一小河輪欲至蘇何以不先電禀查大東河輪已商日領事停班查石原來往情形當非意在行輪前據禀鄉民救災情急致傷機輪亦尙可原頃聞有匪徒擾及輪局毁撃衙署義倉搶物攫食應即會營彈壓　商潯紳設法解散力戒暴動嚴懲一二以儆其餘平糶宜分多處以免爭擠暫勿編户致稽時日前函勸劉龐諸紳墊款購米望即面商辦法并速電復（的） 
[派兵彈壓沙棍肇事松江]  
　　松江提台徐軍門近接督撫來電以南滙縣沙混張木春等爭奪蕩柴糾衆肇釁請速就近派兵彈壓等因軍門遵即選派護軍中營鄧管帶帶兵八十名乘坐砲艇四號並添派中營張守戎卽日馳往該處彈壓保護矣（仙） 
[淸查浙省土藥訟案杭州]  
　　浙省土業各商因捐局司巡搜查苛擾相約停售分頭上控而總辦劉葆良觀察則以該商匿私弊溷禀請浙撫飭縣查封已誌前報茲聞此案因牽涉撫院胥吏黃某已奉張筱帥將黃發交首府看管旋又查悉係某王棧主王某之悮是以柯大臣特派專員來杭淸查妥爲理處（的） 
[假官案己定監禁十年蘇州]  
　　蘇垣拿獲假冒知縣王祖光各情迭登前報茲經蘇州府孫太守親提研訊據供實名王寳慶私自起意挖　關防　造札文向營弁凌秉忠沈葆義處誑騙錢洋不諱已酌擬監蔡十年　奉撫　批准照辦矣（永） 
[丹徒縣郭令因輕視命案記過鎭江]  
　　鎭江巡防隊敎練官韓　棠　死不明一案迭紀前　茲新臬朱廉訪重翻舊案除提集人証解蘇審訊外并以丹徒縣郭前令訊供含糊記過一次以爲輕視命案者戒巧 
[學部限制學生言事北京]  
　　聞學部會議各省學堂林立學生衆多往往有條陳事宜徑達本部者殊恐行之日久漫無限制擬通咨各省嗣後凡有學生具禀呈部之件應由該省將軍督撫據情轉達不得直接學部（呂） 
[粤垣學界會議電留岑督廣東]  
　　八月初三日各學堂以岑督調任雲貴特舉代表員齊集述善學堂會議到者五六百人堂長李君宣布岑師在粤之政績與去粤之關係并謂現在南北洋會黨頗思蠢動若岑督一離後患何堪設想隨訂稿電達京師云北京分送政治館外務部學部警部王大臣鈞鑒爲滇粤艱危謹通籌大局破陳管見聨乞代奏事竊昨讀電傳諭旨雲貴總督著岑春煊補授欽此仰見垂念邊陲至意惟粤匪遍地自岑督蒞任剷亂鋤貪練兵設警剛正嚴厲中外懾服危局賴以保全昨聞調任商民震動訛言四起會黨潜謀起事兩粤戒嚴某等走相驚告咸以顧　失此恐終貽朝廷有南顧憂此次岑督調任原爲雲貴交涉起見岑督去粤亂發南北洋均同時戒嚴外侮内訌大局何堪設想擬乞請旨加岑督以通商大臣之責任辦理滇粤交涉必能措置裕如有所補益否則滇事方亟粤亂又起全局牽動補救已遲想非朝廷愼重邊陲之本意現奉明詔預備立憲某等確有所見萬不敢壅于　問用敢聨乞據情代奏明降諭旨以定南方大局天下幸甚（出） 
[香港巡江吏去世]  
　　十五日香港電云香港巡江惠西員勞連斯於今日身故其病由受微寒而起 
[美國派兵赴古巴各處平亂]  
　　十五日倫敦電云美國水兵在古巴京城哈佛那海口登岸前往辛浮哥斯及各處安慰民心者共有四百五十人十日之内尙有兵卒六千人陸續登岸 
[英國試騐新艦]  
　　十五日倫敦電云英國新造戰艦德來　　脫號己由波資末斯軍港開行試騐十日先試輪機續試槍炮海軍部頗重視此事故試騐後之情形皆秘面不宣云 
[英國沉艦之軍裝均已撈起]  
　　十五日倫敦電云英國兵艦蒙得古號在倫堆島撞沉所有該艦軍裝現己撈起 
[英大員宣述海陸軍之兵力]  
　　十五日倫敦電云英國陸軍部大臣赫爾登宣言英人於海陸軍備皆極關心陸軍部大臣應於額定兵士外延用義勇隊團練兵至海軍之兵力恐一旦有事尙不足資守衛然欲擴大威權面國家不動干戈亦勢所不能故赫爾登頗盼團練兵之能出其力以捍衛國家也譯字林報 
[美總統擬遣大兵至古巴]  
　　十五日柏林電云美國總統羅斯福擬遣兵二萬五千人前往古巴 
[俄國哥蕯克兵虐待農民]  
　　十六日倫敦電云俄國農民九十七人因被控毁壞　產在吉耳孫地方受審據供　　充兵曾　　農民二十三人致死尙有一百三十人　受重傷彼等皆孫無牽至　　　業已逃避矣 
[俄國懲辦叛兵]  
　　法報云俄國充　斯德脫海口水　　　一衆現　判定死罪者十九人監禁終身者十二人再發交　中　　者四百二十九人從寛釋放者一百二十九人譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電飭浙撫照常任事杭州]  
　　浙撫張筱帥月前因政躬不豫奏請病假一月己紀前報茲假期已滿病尙未痊又續行乞假并請開缺俾得靜養昨接政務處來電略云現在整頓吏治力行新政朝廷方資倚畀奉諭着於假滿後照常任事勿得率請開缺云（的） 
[諭飭咨杳蒙古宗譜京師]  
　　聞理藩院中人云蒙古王公宗譜多年未修支派繁衍不易稽核昨經肅邸諭飭經管各員咨查蒙古各盟旗家譜送院詳細校對以便籌定巨欵開舘修輯（伯） 
[加委叚員蕪湖]  
　　蕪湖巡警總辦黃潤九觀察以江口驛前下一五鋪向祇劃爲一叚茲値市面繁興租界將開深恐委員難以兼顧因將該叚分爲兩區刻已添委曾省吾少尹辦理新區事宜 
[勘騐營房蘇州]  
　　蘇垣閶門外楓橋地方所建常備第一標新軍營房將次工竣前日由蘇撫陳筱帥便道往閱旋於本月十四日諭飭元和縣竇大令帶同工頭人等前往騐勘工程大約不日卽可將新軍遷入矣（且） 
[彈壓通山軍隊回省湖北]  
　　前因通山縣匪人滋事由省派常備軍第一營管帶官戴壽山前往彈壓茲己事畢於初八日帶兵撤防回省（八） 
[維持警務紹興]  
　　嵊縣自今春舉辦警察後地方甚爲安靖惟向各鋪户抽收捐欵爲數不多現在每月開支需錢三百餘千文不敷尙鉅總理宋徵献業己禀奉張筱帥批飭警察局會同紳商妥籌的欵以爲持久之計（早） 
[警員東渡留學蕪湖]  
　　蕪湖巡警魯港叚員巡檢張杰遠刻自備咨斧在省領咨東渡肆業法政速成科總辦黃觀察於初九晚在巡警局設筵祖餞以示鼓勵（九） 
[投効學生酌給津貼蘇州]  
　　蘇省督練公所茲有陸軍學堂投効學生王頌章等四名來省禀候差委當由蘇撫陳筱帥飭知兵備叅謀敎練三總辦每名酌給候差薪銀五兩以資津貼（且） 
[電燈洋師已到福州]  
　　福州開辦電燈業已定議主其事者乃林惠亭太史茲電燈洋師亦於本月初八日到閩太史卽會同商會各董至義和洋行會議訂立合同等事史 
[洋員勘估開辦電話經費鎭江]  
　　鎭江電報分局現擬附設電話公司已倩洋員畢德生君勘騐地勢估計經費矣（巧） 
[省垣展辦平糶蘇州]  
　　蘇城内外各平糶同本擬於八月底停止現各紳士以市上米價仍復有增無減貧民乏食岌岌可危聨一律具禀撫院求請展辦現經陳筱帥批准將省城内外平糶各局名展辦一個月截至九月底止已札飭府縣出示曉諭矣（永） 
[鄉董藉剔荒征熟舞弊蘇州]  
　　本年雨水過多蘇屬各鄉低窪之田積水成渠秋收無望近由紳士禀准撫藩各憲剔荒征熟日前已由府尊孫太守札飭長元吳三首縣轉飭各圖董繪圖造册奈各鄉董人品不齊聞竟有藉此歛錢者以熟報荒以荒作熟國計民生兩有妨碍矣（且） 
[上海官事]  
　　分省試用道曾紀㻐前浙江糧道朱疇昨均到道拜會○刑部主事龔福壽翰林院庶吉士張國溶福建農桑局委員董慶餘等均赴日本游學日前來滬昨至道轅拜謁（宜） 
[致祭武聖]  
　　今日爲致祭武聖之期昨由上海縣諭念二鋪地甲往關帝廟洒掃（宜） 
[驗收墻垣工程]  
　　城内萬壽宮墻垣前被大風吹坍曾奉滬道札委姚殿卿明府監工修造刻已工竣瑞觀察另派縣尊王大令前往驗收工程（宜） 
[鷄鵝鴨行恭頌德政]  
　　牙厘總局督辦陳亦漁觀察將次交卸昨由鷄鵝鴨行衆商製就萬民傘一頂德政牌一對紅縀軟扁一事送至局中（宜） 
[英總領事回滬]  
　　文匯報云駐滬英總領事霍必蘭偕其夫人由威海衛乘順天輪船起程于今日抵滬 
[蘇松太道上海格致書院春季課案]  
　　（策論）超等十名陳震陳澤輔張康齡朱濟淸孫鏡馮鯤張彚晉范祖培莊學忠王介○特等十名范宗文王瑞蘭顔覲侯蔣頌陶張恩煜李鍾爕戈　武倪安瀾龐文俊宋學賢○一等三十三名孫鼎光鄭秀參史彩章單毓季時新唐樾魏　經唐舜臣唐世才史仲麟王培之程魯杞謝鈺黃志曾錢燕慶夏維默蔣鶴年　逢甲江炳蔚劉建中潘世祥許約朱尙德項大猷鍾祥瑞興昌丁堃王瞿又彬胡景洛賈　新陳昌言吳立中○算學超等十名費楹山農楊名　黃志曾陳文鳳姜石愚費楹吳寳森徐翼姜臣顔○特等十名李炳章包文德王善模華世疇馬祖先袁煦紀金聲蔣斯來陳驥雲干雲衢○一等十四名黃步羲趙宗典張棠卲景雍魏有綸黃祖訴鳳鳴盛潘廷棟錢掄元孫敬先孫鼎光曹永達曹啟文（助） 
[定期停止平糶]  
　　昨日總工程局出有示諭畧謂本局經辦平糶已將兩月現在市上采價已節次低落况又天時暢晴秋收中稔當無不接之虞茲定於本月二十日將各平糶處一律停辦（尺） 
[米店接辦平糶]  
　　本埠各米店現均購有秈米茲因本邑平糶將届停止故特商諸同業相繼捐助平價米五百石仍假總工程局所設之各平糶局内接糶（尺） 
[巡士攺裝]  
　　總工程局現擬令各區巡士照北洋巡警章程換穿皮鞋並戴洋帽所有内外辦事各人亦史穿　服以資辨别業已先將巡士之舊有凉帽等一律收回即日當可發換矣（尺） 
[兩縣會拿賭棍]  
　　張華浜口軍工廠地方前有工民人等在該處開場聚賭曾由滬寗鐵路總管理處函請滬道札飭寳山縣嚴禁拿辦等情業經瑞觀察札行去後茲據王緯辰大令到道禀稱該處係上寳交界此拿彼竄捕獲殊爲不易知縣一人無能爲力請爲札行上海縣派差會同協拿故滬道昨又札飭上海縣一體派差協 
 
 

Page 10

 
 
拿究辦云（宜） 
[改造電燈公司基地糾葛]  
　　總工程局前擬將紫霞殿攺造電燈公司卽由該處紳士與住持僧赴道上控批飭上海縣勘丈在案茲王大令又據工程局函告謂該處地位太小查與原單畝址不符知被該僧祖師私自出租請飭歸還等情大令已飭亭耆復丈一面函復局董請將應需地位多少開報數目以便妥爲設法（尺） 
[飭差提取欠銀帳目]  
　　木作頭夏嘉秀前承造馬宦祠堂央義泰磚灰行主顧子範咸泰板木行主袁守洵担保詎夏拖欠該兩行貨銀一千四百餘兩曾經顧袁二人控於英廨訊實押追後夏覓保出外反投道轅上控奉道批飭英廨錄案詳覆旋奉關司馬即將此案移送上海縣署顧袁又投縣控追當經王大令飭差前往吊帳核斷矣宜 
[再訊職官騙妓案]  
　　候選縣丞臧少泉即臧鴻猷計騙西安坊妓女醉春别墅及成衣匠陸文炳衣服各物報捕將臧拿獲解公共公廨奉中西官判押限十四天繳洋一百二十元面禀請道憲核示各情記詳本報昨已限滿由捕房將臧解訊陸投案請追醉春别墅未到訊臧供寄信到家難以寄洋來滬求恩放全讞員關司馬商之英巴副領事判還擇再展限十四天繳洋一百二十元仍候道憲批示遵行（力） 
[公共公廨早堂案]  
　　前　秦仲康借成衣爲名至吳菊如處騙取紡綢六疋嗣又到日本人某甲處騙取什物中秋節避匿不見經吳報由包探竇如海拿獲解追訊之秦供求恩寛先還吳洋再還日本人欠洋不敢再延　咎司馬以哄騙屬實判押限一禮拜交洋如違究辦○西探利維司昨投公廨控森興小押店翁芬生慣質　贓查有金表一只約値洋二百元翁祇以两元收質况此表前經失主報竊後曾至該質店打印翁仍收質實屬有心違章爲此傳案請懲讞員關司馬會固英巴副領事判翁罰洋五十元充公○郭　侯與汪鴻年絲廠糾葛涉訟已久前經商局三次調理未結由郭上控商部現由商部發回江督江督札飭滬道轉　公廨讞員關司馬傳知汪鴻年到案訂訊昨由包探李星福禀稱奉諭協同貴差至郭處郭允於今晨投案不料尙未見到司馬着再往傳諭如違未便○嚴月波控傭婦滕陸氏行竊金首飾値洋一百三十餘元昨由包探馬阿美將該傭婦解案質之滕陸氏供並未行竊司馬以原告未到着將氏交官媒管押俟禮拜四傳同原告到案質訊○湖北游學生劉傑夫前晚九點鐘丰携外國皮袋行至河南路泗涇路後面被流氓攫去皮袋常即投報昨由包探徐榮珊將攫袋之計阿根逮案並吊到原贓司馬判將皮袋給領計阿根發押西牢半年○無錫人陸章寳控尤永泉糾合二三十人將小的蜂毆受傷有張銀福爲證質之永泉供章寳前在小的店中學業此次實係紹興阿順行兇非小的之事判永泉管押候補提紹興阿順到案再核○報紀流氓章阿本囑沈鑑堂磨刀不允致觸章怒爲包探王長桂逮案請究司馬訊供之下判將章發押西牢三月○捕解東興街聚賭抽頭之譚阿高即馮阿金到案判罰洋五元○賫興洋行控西妓譚佛而行兇等情昨由巴副領事察明欠欵已還事亦理明請將案註銷司馬允之○唐云卿竊取馬家銀　判押六月滿逐出租界○　明章與陳利川竊取周靜淵衣服沈判押六禮拜陳押两禮拜○金紀瑞前在浦東犯案茲又將高長春之妻子姦拐匿起經高在新閘橋烟間内尋見向領被毆報捕解追司馬以供證確實未便任賴遂判押限一禮拜交人如違未便○收贓之曹巧保由捕房解訊司馬判押候俟無錫縣胡小保移提到案再傳失主旗昌絲廠主人到案訊究○韓根生由保交案判過堂研訊（力） 
[法租界公堂案]  
　　江小扣子江小連周德卿江銀川因裕豐永金店遺失俄鈔票案由蘇州關提來申昨晨捕房解案請訊原告胡培凡偕拾票人秦阿二投案秦供上年十月間拾得俄國鈔票疑爲廢紙置於高閣爲同庽江陳等竊去是實江小扣子供此票係陳章煕囑小的夫估兌後分給小的銀三千七百两即回通州原籍繼被董事江大均知悉分去一千两江實增分去一百两地棍江信地錢　恭錢兆餘三人各分去洋四百元及往蘇州又被某營弁拿去金戒四枚時表二只留聲斤十一個餘洋俱已　輸花用陳章煕亦不知逃往何處質　德卿銀川等同供俱在蘇州與扣子相遇前事均不知悉　明府得俱　銀川等三人與小扣子分别禁押候再覆訊○張阿二糾黨在郷間持刀搶物由探拘飢泰判押一月○王阿狗王阿二串竊某報關行燭三箱拘辦奉　各押一月○陳省云控倪古頭裘稱天两匪在碼頭搶衣及洋五十元昨晨解案據供贓物已由同黨四人分去奉判各斩两月○太古棧出店王阿二私竊　人皮絲烟三包由巡了送案奉判從寛開檡○葛茂堂投稱陳來英竊去錫塊一包價値十餘元請追奉判押十天吊到贓物准給領完案○曹壽泉竊史阿全時表人　並獲解案請究奉　押捕房　天贓給領○吳培章在某輪船割開搭客范忠福之網籃竊去洋六十三元報探吊到原贓解辦奉判押三月呈案贓洋常堂給領○小工朱阿四陳吉成在碼頭串竊曹培華芡實一包被獲送案奉判各押七天贓給曹領去薄 
[美租界捕房事]  
　　馬夫陳阿金昨與包車夫李阿甫在黃浦路互毆並扭至捕房聲訴捕頭以各有不合一併斥釋○許阿二昨在乍浦路三百八十九號洋房行竊包車由西人撞見鳴捕拘入捕房奉飭押候送辦○某印人乘醉至天潼路胡閙由捕拘入捕房奉飭押候醒核○車夫馮阿四在茂海路與婦人兪董氏互毆扭至捕房捕頭以事涉暗昧一併逐出○曹得勝病臥於西華得路由七百七十八號捕送人捕房轉送公廨安插○元芳路昨斃無名　屍一具由二百三十一號捕回報捕頭飭傳地保報堂棺殮似 
來函 
[沭陽奇荒之報告]  
逕啟者海贛沭三區淮北之水府也贛榆地稍高若沭陽當蒙沂之衝爲山東之下流而海州又爲沭之下流水由沭而海海州被淹而沭可知贛榆被淹而沭更可知頃見七月初九日時報登吾鄉沈雨人太史許久香觀察告災書言海贛而不及沭又見七月十二日時報登江督致上海紳商電亦言海贛而不及沭不及沭者舉贛以概沭非謂沐之災稍有愈於贛也謹爲縷析陳之沭自閏月念三日大雨五月初八日又大雨六月十五日又大雨七月初十日又大雨每大雨必數日夜大雨之後必小雨小雨之後必連陰計自閏月下旬至七月下旬九十餘日中大雨四之一小雨四之一陰而不雨四之二自朝至暮終日晴十之一而已大雨不足大水繼之山河暴漲一而不已至於再再而不已至於三雨所孑遺水從而盪滌之倒房屋無算漂什物無算淹斃馬牛羊豕更無算而民天衝突盡矣此沭陽之奇荒之所由也沭以小麥爲出產大宗當閏月大雨時大麥雖半登塲小麥全未收割一經傾盆倒注未收爛於田已收爛於塲間有一二撈自水中與未爛盡於塲上者　豌豆小麥等與往歲之特别有五曰秕曰　曰腐曰黑曰臭磨麵蒸餅色旭泥黏如膠嗅之如饐餲雜泥沙質十淘不能淨嚼之銼廾齒不堪食而不能不食或曰中含微蟲食生病然不敢食亦不能不食至如東南北三鄉極窪下之區雖求此而亦不可得先是當五六月間雨水初降鄉人擇宅畔隆田間爲漫潓所褪出者典質稱貸市種補挿秋禾若蕎麥綠豆薯芋葫菔菜等以爲僥倖有秋差獲生活乃舊雨方歇新雨忽至馬陵之水未平五花橋之水猝發旋種旋淹淹復種種復淹典質計窮稱 
 
 

Page 11

 
 
貸路絶非獨粟無有也菜亦無有非獨菜無有也草亦無有非獨草無有也求一塊乾凈土不可得其稍有收獲腐粟者日節一餐忍飢抱餓傳言某甲詣某友友置餐有餅餌食不敢飽曰吾家無餅也食子餅慣吾歸若何友再置飯堅不忍食曰吾家一飯也食子兩餐慣吾歸又若何聞者皆爲酸鼻他若寸草粒粟全無日一炊不可得者則逃亡四出百十成羣老者壯者孩提者襁負者男女錯雜奔走于汙淖泥濘中有足陷于下髪淋於上流離顚沛棲息失所問何往曰山東也則有先往而返者曰有禁者山東不能往也又有往江南者聞人言曰江南亦不能往也母得渡江計無復之則窮途哭哭號號無力嗚咽流涕不能出聲懐抱弱息呱呱啼無乳以爲食曰與其餓之緩死不如死之使速且急也則舉而投之水中聞其事者雖鐵心石腸無不變色改容者溯自光緖念三四五年雖連荒不至是述一二事而現象可概見方今斗粟千錢每斤麵百錢每斤草十餘錢而賣者不足供買者之求無可賣也計自今年八月起至明年四月食新麥止須九閱月遙遙曷恃夏秋如此冬秋何支是以人情洶洶大局岌岌謹書次崖略用懇貴報登之來函欄内俾海内仁人善士觸目軫念無海無贛無沭不分畛域徧錫鴻施毋謂沈許二公之災書與建德制軍之慈電而疑沭陽之災之與海贛有異致也則溝中枯瘠咸慶再生地老天荒銜感靡極沭陽數十萬生靈命爲有託矣沐邑士民公啟 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
