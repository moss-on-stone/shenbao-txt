# 1916 - 37 - 4915443

 

Page 1

 
 
   
 
 

Page 2

 
 
時評 
[共和紀念（默）]  
　　今日西南戰雲之陡然而起者何爲乎非爭此共和兩字乎各地人民紛紛反對帝制者何爲乎非欲維持共和之現狀乎然而對此宣布共和之紀念日則皆寂然無舉動者何也 
　　豈以共和之命運正在戰爭中存亡未定故不欲有所舉動耶抑以帝制雖在延期而民國已經取消故不敢有所舉動耶不然何沉靜若是 
　　嗚呼國民爲此共和之故而所犧牲者衆且大矣後來之犧牲不知又將幾何吾觀於國民之甘願犧牲而敢决其必不忘此共和也不忘此共和則今之寂然者又何爲 
　　各機關各團體事前均不聞有所舉動而江海　獨有停辦公事之布告此爲外人之紀念共和耶抑我華人之紀念共和耶我爲國人羞之我爲國人傷之 
[專電]  
　　北京電湘昨火急電京大致係遵令電飭第六師長馬繼增抽撥現駐岳州第二十三四兩團速赴湘邊防堵 
　　北京電政府擬加派蘇省陸軍開赴黔邊相機會 
　　北京電總統得莫理遜氏報告後頗重視滇事� 
　　北京電馮國璋擬請假半月 
　　北京電陸軍中將陸錦對於征滇 
屢陳意見極蒙嘉許現擬令其任川省防軍使已電　陳宦意見 
　　北京電添設蜀防軍使提出陸錦已電詢陳宦同意 
　　北京電周學熙有奉命赴滬議辦借欵說 
　　北京電政府擬派粤湘蜀宣慰勞軍二使以張昉周家塾分任 
　　北京電昨午召交部長列入軍事會議擬辦隨營郵政 
　　北京電電令各省無故不得截留欵項係指應解之數言贛巡按戚揚誤會請增加各項稅欵以備征滇昨經政事堂駁復 
　　北京電南苑將擴充飛機廠 
　　北京電警廳挑選精壯巡警赴卾差遣 
　　北京電第二十七師長張作霖昨 
 
 
 

Page 3

 
 
奉召來京 
　　濟南電第五師張師長率部移駐濰縣並奉令帮辦山東軍務 
　　長沙電馬繼增師長移駐桃源正圖收復晃縣 
　　南寗電龍建章已到梧州據云黔省軍界三分之二係滇人故多� 
主張獨立現劉顯世尙不知下落 
戰電 
[其一（英人路透電）]  
　　巴黎電今日下午公報云亞土瓦雙方砲隊甚爲活動德軍在拉洛里轟發大地雷兩具且攻入已毀之火線戰壕數叚又於數處攻入輔助之戰壕入夜爲法軍以炸彈逐出目下戰事仍在進行　松末河法砲殊爲活動哈滿斯韋萊爾柯夫砲火頗厲今晚公報云比境法軍重砲隊仍在轟擊伏班砲台及海薩斯境之敵軍戰壕　亞土瓦有劇烈之砲戰敵軍在一四Ｏ小山西南法軍戰壕前轟發地雷一具後以步兵進攻失利而退　法軍炸彈手逼令敵軍棄蘇瓦松與萊姆間之小哨營一所聖米葉爾西南法軍排砲重損亞泊勒芒叢林之敵軍防務（九日） 
　　巴黎電今日下午公報謂亞土瓦有猛烈戰事 
法軍復在拉福里佔有土地德軍乘夜力攻勒維勒至拉福里大路失利而退法軍在松末河境俘敵多人獲快砲兩尊（十日） 
　　倫敦電海格將軍報稱昨夜英軍在福斯第八南面轟發地雷一具繼以戰壕白砲及炸彈作戰遂佔據地雷陷穴　魯斯附近伊泊爾東北敵砲隊殊爲活動英軍回擊甚力重損敵軍戰壕（九日） 
　　巴黎電開鑿長七邁當之隧道業已功竣此爲馬賽至羅勒運河最要之一段該運河於一九一Ｏ年開工軍興後工事照常進行毫無困難（九日） 
　　倫敦電官中宣稱本月九日敵飛機第一次襲擊時擇定滿載婦孺之電車一輛爲其目標幸炸彈無所損傷當時曾見飛機環繞飛行有炸彈三枚落於附近田中　第二次敵飛機之襲擊者擇一大女學校爲目標炸彈一枚於頂層爆裂僅釀物質之損失另有炸彈三枚墜落庭中無所損傷（十日） 
　　彼得格勒電俄軍渡過里斯特河後進逼成洛維資敵軍陣地據俘虜聲稱奥德軍 
死守成洛維資受損甚巨實因奉有軍令謂成洛維資一旦陷落則羅馬尼亞將加入協約國云（十日） 
　　彼得格勒電俄軍接戰十四日後已奪獲扼守里斯特河渡口之橋端要塞烏細區柯且擊退前一日希圖進攻之敵軍渡抵該河西岸烏斯區柯之得失頗與波士末及費蘭碩二將之軍有關蓋該地既失俄軍若繼續進攻則成洛維資之敵軍陣地將瀕於危境奥軍曾由上述二將處調援助戰用力雖巨卒未獲效奥國第二軍司令佛摩里將軍前與波士末將軍同行作戰今奉命赴南鞏固布哥維拉之費蘭碩將軍陣線顯恐奥軍復於該地受挫引起羅馬尼亞之不利爲北陣線之砲隊益形活動尤以洛凡化夫及薩加尼爲甚軍事專家並不以此爲特維拉陣線大戰之先聲（十日） 
　　柯夫電塞公報謂奥軍繼續在杜拉沙進攻本月二日後衛戰事奥軍爲塞軍擊敗死者頗多且被俘百人（九日） 
　　羅馬電塞拉郵報現信德國擬突出大軍攻擊羅馬尼亞且將要求羅國中立之擔保該報 
謂協約國今急當與羅國固結邦交（九日） 
　　倫敦電官中宣稱昨日下午瑪加特附近有敵飛機抛擲炸彈傷女子二小孩一當時有海陸飛機升空擊敵因敵機退逃甚速故無交戰情事（十日） 
　　倫敦電奥公報第一次云及在阿爾巴尼亞與意軍接觸公報謂塞兵意兵及愛薩特巴沙部下之阿爾巴尼亞兵合成之一軍近因奥軍前攻而退走茲在鐵拉萊西北五英里之伐爾伐地方據險抵禦公報又稱孟兵繳械投降事業已告竣（十日） 
　　海牙電外交部宣稱荷蘭磨托船亞特米斯號爲德潛艇擊沉一案經荷政府嚴詞詰責德政府後駐荷德公使即向荷政府道歉並謂德政府願賠償一切損失（九日） 
　　巴黎電法首相赴倫敦後復作羅馬之行足證法國極欲聯絡各協約國戮力作戰以收全功意法艦隊近掩護塞兵之聚集其效已著塞兵十萬名現經安挿於柯夫由法軍官重行編制（九日） 
　　巴黎電法國國會報告證明兵債之勝利巴黎共募得法郎四百九十六兆各省募得二百三十兆法人購債者逾三百萬人國外募集之數共約法郎十億（九日） 
　　倫敦電白皮書宣布安置退伍士辦法議先以英金二百萬鎊設立殖民地三處並促請各郡議會協力爲不願赴上述殖民地者謀求職業殘廢兵士則令學習農事（九日）　 
　　倫敦電官中宣稱東斐英軍總司令斯密司道倫將軍因病辭職由南斐聯邦防務大臣斯末慈將軍繼之（九日） 
　　羅馬電今日公報謂伊森沙河砲隊益形活動（九日） 
　　彼得格勒電公報謂俄軍已在烏細巨柯附近渡過里斯特河（九日） 
　　紐約電美政府因奥潛艇攻擊美國輪船彼特洛里特號（三七一Ｏ噸）特致文奥政府要求謝罪賠欵及懲辦該潛艇司令公文中謂奥潛艇不先警告遽行攻擊迨該船停駛後猶向開砲致傷水夫一人繼復强取船上糧食種種行爲實不合法云（十日） 
　　倫敦電公報謂今日下午德國海面飛機兩架抛擲炸彈三枚落於拉斯加特附近田内四枚落於白洛特斯台亞斯某學校附近僅碎玻璃數面且無死傷（九日） 
　　丹麥京城電齊泊林飛船攻擊米特倫斯時携有空中魚雷能擊射四英里之遙（十日） 
　　倫敦電法軍已佔據柯夫北面之法洛島（十日） 
　　雅典電法飛機一隊星期二日襲擊士麥拿（十日） 
　　倫敦電外間謂克松貴族與海格將軍奉命覲見比皇乃爲德國向比國提議媾和事（九日） 
　　羅馬電聞德國已向比國提出下列之媾和條件（一）恢復比國故土（二）比君復位（三）付巨數賠欵比國則以經濟商業特權讓與德國其性質不啻使比國數口岸成爲交通中心點而尤以盎凡爾爲最（九日） 
　　羅馬電意國喬拉爾報載稱比皇已拒絕德國提出之媾和條件（九日） 
[其二（德人德文報專電）]  
　　維也納電奥軍大本營九日公報云孟軍繳械投降事業已告竣奥軍前鋒已渡過伊斯區米河佔據白里斯恰及該處西北之高地敵軍以塞兵分隊意兵與愛薩特巴沙部下之兵組織而成已向南面及西南退走以避奥軍迨奥軍 
占據伏爾加（鐵拉萊西北八基洛邁當）時始行抵禦失利而退奥飛機屢以炸彈擲擊杜拉沙之敵兵與戰壕及港内之意船頗獲效果 
（巴爾幹戰况） 
　　柏林電布皇偕同首相及陸陸軍參謀總長行抵德軍大本營德首相及外相亦蒞營中柯尼斯區報載稱齊泊林飛船此次攻擊英倫除擊中護甲小巡艦加洛林號（四ＯＯＯ噸）外且擊中驅逐艦愛丹號里士號旭里號（九日） 
[東方通信社電（日本人組織）]  
　　北京電由貴州入攻四川戴戡所率之雲南軍右翼一部隊已將在綦江縣東方之南川縣 
佔領此部隊想即向涪州進軍之兵（十一日） 
　　北京電某外國公使館接到重鄜電云進攻叙州之北軍在叙州東北之永興場附近與雲南軍衝突北軍失利退至富順縣有北軍兵士約二中隊由南溪方面分乘民船數艘下江至納溪前面爲劉存厚部下軍隊所迎擊人船殆已全滅據推測此軍或即由南溪退却北軍之一部云（十一日）　 
　　北京電成都南西之雅州）在成都西方約三百八十里）及嘉定（距成都約水路三百四十里）二市有爲雲南軍佔領之報此恐非雲南軍想係土兵乘該地守備之薄弱襲入云（十一日） 
　　北京電奉天第二十七師長張作霖於十日來京其用務聞係將使轉任熱河都統來京接洽云（十一日） 
要聞一 
[英文京報論滇黔軍事之變化]  
　　九日英文京報社論曰北京政府方傳蜀省勝利北軍進行之捷報而湘邊被攻黔省響應之消息亦同時發生革軍絕不費力已入湘境而佔兩縣足見黔省全境已全入滇軍之掌握中矣惟政府未曾先事綢繆以防黔軍之侵略湘邊殊屬可異夫滇軍之趨鎭遠而轉攻晃州也已成無可掩飾之事實前一二星期中滇軍在貴州之行動政府豈竟毫無知覺耶且官兵之駐守芷江者距晃州僅一日之程距黔陽僅八十里之遙奈何獨不聞滇軍穿越黔省而來竟聽其攻陷晃州黔陽兩邑耶撥度政府所以疎於防衛者殆爲兩種情狀所惑其一乃黔省官場常與中央通訊貌示忠順其二乃黔省傳告虚報謂滇兵一隊攔入黔境已爲黔軍驅退於是政府乃深信不疑未幾黔省先以爲數無幾之欵項解匯中央以示効忠政府繼軍請撥巨欵以作軍費此種行逕固號稱忠順之數省所通行者故政府對於黔省不疑其詐遂墜其術中而 
予以反抗帝國之巨資矣 
　　吾人苟欲解釋黔事之奇異發展　唯有一言曰非政府爲黔省虚僞態度所惑即黔省當局爲蔡鍔戡　制二者必居其一黔省當時果與滇省同謀乎抑受制於滇省被逼去位乎亦� 
今日重要之問題劉顯世蹝跡何在頗有關係中政府未得證據固未可决其同謀但滇軍發生之初劉曾列名於反對帝制之通電繼文電 
請政府取消帝制或召集國民大會重議國體其態度已可顯見或謂劉雖不以帝制爲然然雅不欲以武力反抗中央故至貴陽事急時乃潔身遁隱此說雖略有理由究不能視爲圓滿也劉顯潛辭道尹職又不願就巡按一席其態度亦不難釋明蓋顯潛乃主張黔省中立者也但不能控制事變故辭職而去其致政府一電公然承認黔事之無望今政府欲挽回黔事則當責諸湘省當道若黔省官吏則已無能爲力矣 
　　黔省響應雲南後之價値本報前已言之今黔省既已公然附和則滇軍定將注其全力以應付目下源源輸入蜀省之北軍據官報云叙府四周除水面交通外其餘三面已爲官軍所圍而進攻自流井之滇軍其後路已爲官兵所堵截至於雲南方面之消息近兩星期絕無所聞大約除在叙府一軍外他處滇軍皆未有進攻蜀省之行動或問雲南諸將何不統其全軍長驅北進俾於北軍未抵之前直破成都而乃分兵兩路一趨重慶之綦江一趨貴陽乎記者不詳滇事之内容不能决定滇軍之目的故未能答此問題但叙府北面之戰事蔡鍔未親自指揮似叙州一方面滇省諸將未曾視爲極重要也 
　　滇黔握手事態大變雙方後之行動及將來之事實殊不可預决惟揚子以南之區域今全入滇軍勢力範圍北軍溯江面上既須注意前面又須防衛右側目下大股北軍集於重慶附近數日間或能大舉以攻叙府再北軍將帥莫不注其精神於叙府雖然北軍若不確悉滇黔主軍所在地不佈置軍隊而竟擁入四川南境以攻扼守昭通邊境天然要塞之少數滇軍則北軍將陷於首尾夾擊之地位矣指揮各路滇軍者當爲蔡鍔今其人果在何處外間迄未知之或謂其率精兵直搗重慶或謂蔡在昭通之前擇定戰地靜待北軍入甕然後决戰兩說孰是頗不易言但以人數言北軍實較滇軍爲多故從戰略上着想後說似較勝蓋兵力較薄者宜出奇制勝擇地而戰以逸待勞以寡圖衆固亦兵家之所許也若北軍主力因以大挫則滇軍進取成都其勢已若破竹沿途不復有阻力矣就滇軍一方面而言叙府而不失出固可以振作士氣如其失也亦不足視爲重要何則自黔省附和後昭通叙府一路已不復爲滇軍進兵之主要大道矣滇軍即戰而不勝猶可退入雲南北境山中據守要隘以遏北軍滇省三面皆山且可通入長江以言地利滇省有焉苟軍火充裕戰士衆多又有良將以指揮之則北軍雖欲 
急下雲南豈易得哉 
　　北軍之進攻叙府者似已略得勝利以北軍人數之衆奪復叙府當非難事叙州一失滇軍似不致在川南邊界戀戰或將轉攻瀘州或重慶或退入滇境以待事機同時滇軍必思由黔省出擊以斷北軍之後路至是北軍當分兵迎敵耶抑繼續西進以窺雲南府耶記者知北軍將帥必大費躊躇矣北軍所恃者無他惟人數衆耳以多數優勢之軍隊雖昭通之險似亦不能阻其進行但僅注力於此而不兼顧他方面則西征一舉縱不冒險亦屬難事蓋黔省起事綦江被佔北軍如不於同時由長江進攻黔省則昭通一路之北軍必不能勝北軍果分兵兩路同時進攻則方略不可變而綦江不可不奪故集重兵於一處之謀斷不能有濟於事除非北京尙有餘力續調北方之軍以赴長江而後可故貴州獨立後政府之兵力乃散而不聚此殆滇軍所希望之戰略歟今觀北軍行動似第一路乃第三第七兩師將赴長江上游以奪叙府而攻滇北第二路乃第八第十兩師將折向南方直趨貴陽茲聞已有一支隊調往綦江記者預料重慶對面必有若干戰事而昭通之前尤必有一場惡戰也 
遠生遺言 
[游美隨紀在舊金山（二）（遠生）美國之擴張軍備豫想中破滅]  
　　海斯脫者美國報界之大王也所屬報紙至八十餘種聯合之報館至二百餘家其所屬之報紙主張擴張軍備最烈此等報俗稱黃色新聞日本人稱爲排日的報紙者是也然今已公認此等擴張軍備之思潮於美國民根本自覺之意思决非黃色新聞一時感情激烈之鼓吹前日此間之著名報紙曰厄克珊米南者因一議員反對至於著論痛斥謂反對此案者幾於不識世界爲何物美國今在何種地位及其軍備内容（因舉日英德武備以比較之）其激切如此 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之西南戰事消息]  
　　川中軍事之别報八日天津日報云貴州既響膣雲南宣告獨立後貴州護軍使劉顯世率其部下數隊由永寗出發向瀘州以就北進之途 
聞現時劉已抵南溪地方（按劉顯世未有在永寗消息想係劉存厚之訛傳）同日新支那報云據某公使館得有重慶來電永寗與四川軍雲南軍之間爲内應之交涉後經協妥成立於上月三十日遂歸雲南軍佔據又熊克武之部下若干人前曾流爲土匪者亦突然出現於隆昌内江等兩縣現該兩地皆爲彼等佔據并將電線截斷云云又京報載稱據某方面人言叙州現時確未收復陳二菴將軍預定三面包圍之計畫意圖早日恢復惟以實行時須厚集兵力因之將瀘永一帶駐兵調動瀘渝近日之情形大略如此恐此項軍事計畫又將因之改變矣 
　　宜漢運兵之近訊政府擬特授陸軍第九師師長襄鄖鎭守使黎天才爲懷威將軍一節迄未正式發表茲探得府中消息現大元帥擬於湖北宜昌增設臨時警備總司令兼任兵站運輸事宜亦擬特任黎師長兼充現正密議關於權限上之各事宜俟日内定議即可同時發表並另據某要人處消息現政府有增設川江巡閱使之議已交統率辦事處核議矣至於第一批出發之北洋第八師之第二十九聯隊前乘京漢鐵道列車南下茲聞已全部抵漢其先發之兩營已乘招商局船於上月二十九日運往宜昌續到兩營亦於上月三十一日運往該處 
　　對付貴州之政策近據政界消息謂中央已接貴州護軍使劉顯世電報業經宣明附入滇� 
軍維持共和等情昨八日特開會議有擬特派參政院參政陳國祥赴黔宣慰勸令取消獨立並詳查確情陳係貴州人故有是議方前次雲南獨立時參政院曾建議征討此次貴州宣告獨立該院亦擬於日内開大會時提出建議案請求政府派大軍出發進攻黔境蓋因日昨申令對於黔事似有願和平解决之意故擬建議征討也八日上午七時公府内豐澤園臨時軍 
務處特開密會議經一小時之久據聞爲支配湘桂各軍分攻貴州計畫並分飭該兩省先行派員宣慰黔省未附和之各部分並傳令安慰黔民會議　 
畢除發上項軍電外另有極長密電一道特致廣西耀武將軍陸榮廷或謂其内容係特諭陸氏盡力維持雲貴邊防之各事云 
　　滇事速了之希望順天時報政界消息云政府近� 
日熱心希望滇事或戰或和迅速了結蓋滇事延長實有兩大憂患存於其中一去歲對於五國劉告團之聲明以滇省雖因反對帝制而獨立然中央政府自料現有之兵力於六個月内目可平定今若延長至六個月外則對於五國勸告團之再起質問實無詞可以自解未免惹起外交上之困難問題二征滇軍費目下已竭蹶萬分若兩軍相持延久不决則値此歐戰未已外債途塞即於國内設種種方法以相壽措當亦無一定之效驗可覩則無米之炊不恃軍事因以坐困而行政費用亦將因之無着故日來當局各要人莫不存極大之憂患云云 
　　參議滇事之人物公府豐澤園自設征滇臨時軍務處以來總統極力搜羅人才日前特飭王聘卿廕午樓兩君密保幹練軍事大員以備加入軍務處參預征滇會議聞王廕所保薦者共計上中少將六員其中以前陸軍總長建威上將軍段芝泉氏列首總統閱後即飭某要人致意段氏並促其速入軍務處參預重要會議惟段氏早視宦途爲苦海故特懇託某巨公代向總統前竭力謝却仍以舊病未痊恐誤要政爲辭至於各省將軍最近之態度政府亦甚注意曾迭在公府開會討論聞多數主張雷飭各省將軍各選派一最信之人員爲軍事代表來京參議征滇軍事一以收集思廣益之效一以堅各將軍擁護中央之心聞總統亦以爲然不日即由海陸軍統率處電飭各省遵派 
[西北不靖之所聞]  
　　新疆將軍楊增新甘肅將軍張廣建因現今該省土匪蜂起且有革黨潛入與之勾串形勢頗形不穩日前特電中央政府請速派兵隊前往剿捕政府接此急電後以蒙匪倡亂前撲後起日益蔓延西北地方漸呈不靖之象陜甘土匪披獗堪虞該處爲回藏蒙雜居之地非有實地經驗名望素著之大員難資鎭懾某要人昨對於前淸新疆巡撫聯魁反復稱贊並云聯氏撫新多年成績卓著倘肯出爲帮忙足撑西北半壁想不日必將有人言於總統以優禮相聘勉以重任矣聯氏本滿族特出人才惟已退隱多時刻下能否應命尙不可知耳又據京報載稱此間人接大同私家電報略謂蒙匪雖經進犯大同府地方並未受擾現在已離大同而去其最近之蹝跡似在張家口外六十餘里之地張家口爲北方重要關隘向駐重兵當無他虞云云 
[帝制問題之難點]  
　　關於帝制延期問題所發生之外交狀况關係至爲重要近數日間駐京日英法俄四國公使均連接本國政府訓令茲聞日公使自與中國外交當局連次會晤之後初七日曾派書記官回國又特奉該政府指示訓令一道表示該政府對華之唯一宗旨同日晚八時駐日陸宗輿公使又致中央密電一件據聞大旨係覆陳日政府爲中國内亂所組織維持東亞大局協議會問題確有此事惟内部組織極形秘密要之此會之成立與中國大局前途之存亡極有關係現英法俄三國政府已任命駐國之大使爲協議委員 
　　政府近以帝制延期問題頗有困難之處曾連日密籌 
相當辦法並分别密徴京外各長官之意 
見昨聞京外各要人之密電密呈者已有三十餘人查閱後即暫存於内辦事處擬俟一律到齊後再行詳細核查始能提出會議公同解决八號上午抱膝軒召集非正式之特别密議討論約兩小時聞所議之案係關於國體前途一研究有無變更之處一將如何繼續進行一將爲長期之延緩或將爲短期之延緩各要人討論良久最後結果擬尙須詳細查看滇事及外交上兩項情形始能核定辦法 
[牛心台煤礦案之交渉]  
　　日刋新支那報載云奉省本溪湖附近之牛心台煤礦近經日商石本貫太郎强行覇佔不容本地方華民開採因此其地華民大懷不平於日前遂與該日商等互相衝突當經本溪湖日軍守備隊急派憲兵並步騎一小隊馳往牛心台援護日商並當場捕獲華民七十餘名押送日軍兵營嚴行拷審榜楚備至而日商石本氏反電訴於日本外交當道請予交涉因此日本外交當道擬不日應向中國政府提出要求條欵聞其内容如下一滿洲各地方所有中國巡警并保衛團一體應行解散二牛心台煤礦全部宜讓與日本人專辦三因此次之暴動日本人所有之損失應由中國方面賠償一切云云 
[中國銀行獎勵金之分配]  
　　中國銀行獎勵金前曾提出百萬元業已核定分法本擬於陰曆年前分給嗣因兩總裁意見各歧遂爾中止並令各預支薪水三月以度年關各員等咸有不滿之意有議同時請假者政府聞此情形恐金融惹起恐慌遂傳諭該行從速分給刻已定於陰曆元宵前實行其分配方法係按月薪計算總裁爲三倍五總理爲一倍八各分行爲一倍三 
[俄使返國時之招待紀聞]  
　　二月六日吉長日報云俄國使日親王密也魯維奇氏此次由日遄返道經我國境内政府以中俄邦交素稱敦篤東道之誼不可不盡故特派畢桂芳氏來東招待並將此意照會駐京日使告以何日到安東等語旋經日使照覆而畢使亦即起程赴安 
東詎畢使到安東後日當道乃以車中無座位爲辭畢使以爲招待俄親王在奉亦無不可遂先期到奉於俄親王過奉時殷勤招待以盡地主之誼 
　　俄國極東局長廓札闊夫本係隨從俄使一同由日回國今忽因與北京公使館有須會面之要件已於三十一日由奉天逕往北京須於本月四號始行回哈再與俄使偕行回國不知究有何種要件 
[鄂巡警被土販戕斃紀聞]  
　　四川爲種植鴉片最盛之區淸季土販抗納釐稅結隊持械闖越關卡習爲常事自嚴行烟禁以來土販漸漸絕跡乃近年因烟價奇昂川邊私種鴉片者復盛而潛行偷運入鄂銷售者亦遂日多因水路搜查嚴密皆由陸路翻山越嶺繞過關卡而來於是施南來鳳各縣遂每以截獲私土聞日前來鳳縣卯崗警察分所長洪澤華因探悉本街屠户陳昌惠家歇有私販烟土之人十數名携土數千兩當即率警前往搜查各土販竟開槍拒捕巡警彭友勝立被擊斃洪所長亦受刃傷巡警因人力單薄且乏武器遂眼該土販等負土向荊宜漢武方面逃去陳昌惠亦隨同遠颺刻已由來鳳知事電請飭屬嚴緝矣 
[紀江漢法政學校停辦原因] 　　 
　　鄂省各私立法政學校以文憑證書爲一種有價證劵幾成通病凡掛名於法校之學生但須照繳學費終年不必上課學校祗憑金錢即給予在學證屈畢業之期仍得同考畢業所以如已取消之荊南法政學校號稱有學生一百餘名平日上課只二三十人經段巡按查悉嚴行整頓在案詎上月省垣私立江漢法政學校考試畢業又有向不上課之學生王光宗張金乾等十三人倩人頂冒一同應考經在校各生極力攻訐該校管理員懼爲當道所聞不得已牌示扣考而王光宗等以既不准應考即不應收受學費且不應給予在學證書當向索還學費未允遂以校監宋仲佳陳傳禮等欺罔詐索控於巡署已奉批示委敎育科員鄭業耘等查辦該生等又郵禀於敎育部經部函請巡按密查酌辦示復故又加派省視學劉揖前往澈查頃據復稱王光宗等所持在學證係該校根據收費賬簿而發非以點名册爲憑故其久未到校亦被領去實屬失察段巡按以該校在學證之取得與否全憑金錢作用是該校顯以辦學爲營利之圖學生即以文憑爲證劵之據但繳學費不必上課學校祗憑金錢届期即考畢業以故冒名頂替等弊該生等自認不諱雖該校監尙無嗾使詐索情事而必待生校各生禀訐始行扣考希圖掩蓋何得謂爲不知似此以射利爲目的但計學費收入不問學生去來敗壞本省學風貽誤鄕里子弟負敎育之責者固如是耶該校長周棠校監宋仲佳等捫心淸夜何以自安該生等十三名既已查明確係頂替所繳學費本由舞弊而來當然不能發還應責令該校將所繳學費解署發交鄂園（即學校園）充作公益用費本使下車之始即以提倡敎育爲念而對於辦理不善各校取締亦復從嚴姑念該校已經敎育部飭令停辦應將以上情形通飭各校引以爲戒如再查有此等弊端定予嚴懲决不寛恕云云 
[南京快信]  
　　各省保免攷詢候補縣知事昨續分發蘇省二十五人合前後已及三百人 
　　省署决自本年起實行增設國民學校及高等小學校以促進義務敎育 
　　中央以軍需孔亟電催解欵財政廳擬先凑解二十萬元將不甚急需之欵暫時緩發省中月來連獲黨人大半僅涉嫌疑軍署特 
飭各偵探嗣後不得輕率從事致累無辜 
[八閩敎育觀（福州通信伊公）十縣之學務狀况]  
　　閩省敎育素稱委靡許巡按蒞事後雖略加整頓然積重難返一時尙難收效茲就調查所得之十縣學務觀之亦可窺見一斑矣 
　　思明縣爲商業繁盛之區而中學祇有一所現之校長雖能整理校事一洗前此陋習學生成績亦能以英算見長然理化則儀器不全體操則場所迫小運動器械均付缺如未始非美中不足也女子師範爲小學敎育之母係尤重該縣雖有一所只從形式上撑好看而辦理則未合部章至小學校如大同如競存或人數發達而校舍不足以容之或校舍支配得宜而學生程度又甚低劣寫際上之缺點甚多 
　　中學校以完足普通敎育造成健全國民爲宗旨關係綦大閩淸縣之文泉中學校爲該縣前淸時十都公立之文泉書院所改設前校長以玩忽去職近以縣視學許某改充究其辦理殊不合法而詳請立案手續亦不守備至近縣視學以署中第一科長兼充終以弗克兼顧不能依期出發爲憾此外兩等小學共有十一所多以複式編製其成績較優者祇淸溪溪曇龍江玉山數校而已　 
　　各縣應設勸學所曾經巡按使一再飭屬遵辦在案乃永泰縣尚付缺如即敎育機關如敎育會亦祇有空名少辦事之實際全縣學校合設初等高等者只有四所此外初等小學雖有十餘所名爲私塾改良實際上尙未脫私塾習氣每校敎員一人所讀者仍不外三字經千字文等書學校之規模未備故該處官廳社會均不認爲學校也閩省陋習輒有以公益爲名把持學欵或假借辦學名義爭攘地方公欵尤以縣外鄉陬爲甚如古田縣各鄉小學每因公欵之爭時起衝突致學務終難起色殊背興學育才之本意勸學所爲輔助敎育行政之機關縣中雖已設立而無常費維持唯水口學校自遷移校舍後學生頗見發達是猶差强人意已 
　　金門縣爲初設治者始附屬於思明縣現在該縣學務上之活動均由縣知事委任勸學所長爲之以視前此大有霄壤之别唯縣中學校均未立案而各鄉私塾尤多最奇者鄕中本有公欵儘可改辦學校而竟爲塾師所把持致改辦之議格而不行是非嚴行取締另以師範畢業生組織國民學校不足以資觀感也 
　　龍溪縣知事前爲陳家棟氏以苛捐擾民被參奉令撤職然該縣學欵支絀得以維持者實賴興辦各捐之收入計當時全縣小學爲舊有學校推廣者只有十八所嗣將已停辦者而續辦之凡四校將停辦而力予維持者五校新設者三校於是始有三十校不可謂非一番振興之氣象近各捐有裁撤者敎育經費自不無受其影響猶幸縣視學及勸學所長於學務上既有經驗辦事亦甚熱心爲縣知事指臂之助故現狀得以維持也　　黨派紛歧意氣用事窮其極足以亡國况於敎育界而不憤事者未之有也海澄縣以一縣立小學校長至彼此傾軋不能派定近知事易人實行整頓此事始有解决至前此學生之髮辮未除及敎科書未用審定者亦均逐漸改良唯初等學級猶有授以史 
地兩科者尙宜及早改良也 
　　全省學校之最少數者爲長泰縣該縣已經存案者祇一縣立小學此外辦理更不合法而各校通病如敎授國文一科略於記述體偏重論說是不獨於實用主義大有差謬亦不足以養成兒童發表思想之能力雖然亦以該縣師資缺乏延聘合格敎員爲難所致刻從根本上之救濟宜趕設師範講習所藉以造就師資敎育首重師資前既言之矣不合格之敎員殊於敎育前途有礙漳平縣勸學所雖已成立分全縣爲五區區設一人爲改良私塾之勸導頗著成效然而不合格之敎員充斥於各校至於鄕間各校更塗飾 
外觀而鮮實際學生多辮髮未去敎員半冬烘先生情形不堪設想矣唯該縣學務差堪告慰者縣視學能照章常川在縣公署辦公爲各縣所未實行甚爲難得縣立一校學生全體寄宿於授課之外早晚均有自習時間甚得社會之信用爲可喜耳 
　　龍岩縣有中學一所前爲州立今則預備改爲省立校長魏夢雲積學耐勞且爲時輩所推服校所本不適用校費又甚有限乃於本校之外舊考棚内募欵建築校舍苟全部落成定爲佳良之校舍唯捐欵興學是宜照例褒獎庶足以資觀威此外縣小學具有學校之規模者三十餘所武安小學成立最久模範小學開辦亦早均爲城内有名之小學其城外小學學生成績之佳者首推開明小學校去年汀漳道有各縣小學成績展覽會之設校成績品尤具特色總觀上述各縣學務當以該縣爲冠云 
地方通信 
[北京]  
　　淸廷派員祭陵淸廷因現届春祭之期日前曾由瑜瑾兩太妃特派梁鼎芬帶同隨員十六名乘京漢路車出京赴西陵春祭 
　　庫偷貢使到京外蒙庫偷活佛特派司法長車臣汗親王呈獻貢品於二月一日行抵張家口由察哈爾都統張懷芝妥爲照料日昨由京張鐵路火車晉京經蒙藏院特派員在西直門外車站歡迎並有提署營翼游緝馬步隊及音樂隊歡迎保護貢使車邸現寓東城報房胡同招待所 
　　查拿沿路黨人統率處昨電直隸巡按使謂京漢鐵路在開封拿獲黨人訊據供稱沿該鐵路尙有同夥甚多等語究竟所供 
 
 
 

Page 7

 
 
是否屬實難以逆料惟不得不嚴密稽查以資鄭重等因昨朱巡按使特飭所屬軍警一體查拿矣 
[蘇州]  
　　軍界近事彙誌中央委派宣慰軍隊專員方咸五刻已抵蘇寓閶門外惠中旅館殷鎭守使於昨日午後乘轎出城至該旅館竭見　魯軍第五師九旅第十八團第一二三營連日奉團長命令旅行城廂　憲兵第三營長王萃華前日親自視察所屬各連　禁衛軍第四團軍隊因年假休息期滿連日照常開操　朱師長前日（八號）在師部設筵邀請各界領袖赴讌　 
　　三知事來蘇新任無錫縣知事王用先吳江縣知事周葆甫前日均來蘇寓閶門外蘇台旅館旋即進城先往蘇常鎭署道賀殷鎭守使新任新喜繼赴高等審檢兩廳謁見蔡王兩廳長面商要公昨日午後均已遄返本任又武進縣知事翁有成昨亦乘滬寗快車來蘇謁見殷鎭守使及高等審檢廳長 
　　更委學務委員吳縣城區學務委員張繼祖南北橋區學務委員陸基先後上稟辭職均尸經孫知事批准所遺城市學務委員派祝伯旗接充南北橋委員派衛光醒接充日内分别交替 
　　推廣鄕立小學東西山地方敎育經費素來支絀茲經學務委員宋績臣與行政委員劉俞二君設法籌有的欵特在東後由　灣地方添設國民學校一所聘定馬國英爲校長又在西山眞華地方添設國民學校一所聘定孫詒穀爲校長該二校均已組織完備業經詳報吳縣孫知事批准不日即當開辦矣 
　　規定訟費之示諭日前商等審判廳長蔡國卿出示云查民事訴訟應征訟費起訴時應由原告人照章具繳即爲確定收入毌庸再由被告人預納俟案終結後或判該被告負擔或兩造分擔應向負擔人追繳給領業於三年五月間飭縣遵行在案茲查各縣征收訟費每令雙方預納並及參加人間有於狀面加貼財政部印花稅票者此等辦法殊違例章除飭縣禁止外合亟示仰訴訟人等一體知悉凡民事訴訟應征訟費原告須照章具繳被告及參加人等毌庸預納判時或令被告負擔或兩造分擔者應請原縣分别執行原繳訟費不得請求發還各種狀紙亦毌庸加貼印花稅票以符定章而免重征其各遵照 
　　飭查監獄長控案蘇州模範監獄看守士張靑雲廖鼎銘胡玉聲董坤山袁維其翁耀南賈福昌韓雲堂李文卿羅炳元盛裕成等十一人具票高等檢察廳控監獄長吳世昌尅扣餉項等多欵請求查辦當經前廳長徐聲金於一月二十八號批禀悉據稱各節是否屬實應候飭查具復再行核辦等語吳奉此批後已逐層禀復其中語尙模糊現任高檢廳長王樹榮到任後以此案情節甚重須飭吊案卷另行詳查以期水落石出 
[南通]  
　　總辦籌措解欵淮南墾務總辦呂道象於去歲年底接財部電催解款六十萬元以濟要需呂君接電後多方搜括難集巨欵嗣經加派鹽差四出逼取方措備現金三十七萬六千餘元然與定額相去尙遠現聞呂君恐於考成有礙頗有退志 
　　　民聚衆肇事本縣各鄕鎭每歲陰曆年底大都施放粥米以濟貧民本年因款絀停止者居多惟東鄕豐利市仍循例舉辦其經理賑務者爲潘新伯業於本月十五日開始施粥詎該地方不肖之徒聳動饑民爲過分之要求該饑民等遂聚衆至三千餘人鬨至潘宅將其外圍牆擊毀嗣由駐防該地警備隊及警區警士先後馳至彈壓理諭每人各給銅元數枚始散現聞該市董事辦事處及警區已先後詳請縣署派員查勘核辦矣 
[鎭江]  
　　定期考試塾師丹徒縣公署前奉省飭自即日起至二月二十日止爲第一届考試塾師日期茲章知事已規定二月二十日假城内萬得宮親臨試驗特行出示曉諭各塾師儘二月十五日以前逕至縣公署或各區學務委員處報名投考 
　　商會籌備改組鎭江總商會前議依法改組嗣又延期茲該會以改組手續繁雜必須先事籌備以免倉卒昨特召集各帮商董開特别大會籌議改組辦法並聞是日公舉查賬員淸查賬欵 
　　米業展緩開市鎭郡米業新年開市向在正月初五六日今年因存貨較多且賬面難收故上市之期多展緩時日昨爲往年開紅盤之期調查上市者僅有同裕等數家此外各行均未開市大約須遲至元宵左近方能開齊也 
[安徽]  
　　備祝倪將軍壽辰本月陰曆十三日爲倪將軍四十晉九壽誕省城各機關均已預備壽屏壽儀等事前往蚌埠恭賀并聞李巡按及朱警務長亦有親往慶祝之說 
　　警務處經費困難皖省警務處組織成立後内部支配亦經朱處長訂定惟省庫奇絀經費難籌聞該處現暫照鄂省辦法每月開支爲二千元左右云 
[杭州]  
　　捐局浮收之查懲部派檢查員日昨致函浙江財政廳略謂小梅等捐卡多有勒收驗票費由數角至一二元不等又嘉善等統捐局收捐賬簿本年一月十八日收周和源記猪捐二十七隻調查該舗賬簿則係三十二隻又同日該局賬簿收朱永興綠荳四十担捐銀三元二角調查捐票却屬相符惟查該舖賬簿實係出捐銀六元雖加上附稅亦祗應出三元八角四分萬不至有六元之數詢問該舖何以與所持捐票不符據云此係局内呌出數目等語茲將該船户及各商號所寫淸單鈔請飭查辦理云云該廳廳長接函後當將瓶窑嘉善兩局所管之餘東關嘉善兩局長各記大過一次德淸武林頭石門灣小梅斗門北里橋塘灣各局所管之嘉興桐鄕新市塘棲壽水橋各局長各記過一次並責任各該局長先將經辦員役撤退看管一面確查實情據實詳懲以淸積弊　 
[江西]  
　　通飭注重人格敎育江西省敎育行政會議議决巡按使交議注重人格敎育一案當將辦法繕詳答復略謂道德敎育固貴闡明理法尤貴身體力行今就審查結果區爲講演敎授設備儀式運動身敎數大端内附子目若干條而以身敎一端爲其歸宿蓋施敎者能以身作則受敎者自如鼓受桴凡有擬議皆可實行否則表不正而求影端絲近墨而求色赤寗有濟乎等語戚使據詳後以改革以來人心浮廳士習澆漓人格不修最爲人才之累學校爲敎育實施之地根本所繫訓練宜先已將該答復通飭各 
學校一體查照切實履行矣 
　　戚使籌欵補助軍餉贛省戚巡按使奉中央電令攤派征滇� 
經費特飭財政廳與中國銀行籌定現金五萬元報効中央補助軍餉又以此項報効軍餉不在正供錢糧之内若悉數取之人民則民力實有未逮遂通飭政界所屬官佐扣薪一月分三個月匀攤認繳其餘不敷之數乃向民間設法籌足 
[湖北]  
　　水利局實行測量江河湖北水利局長王爲毅以本省長江襄河於每年冬春之交水勞枯涸往來輪船不時擱淺停滯殊屬有碍交通故呈明段巡按以趁此水淺之期將内江外河之水深水窄暗礁惡灘等項趕急測量製爲圖說利便航業實非淺鮮當經巡按批准令即日着手辦理該局長復因着手測量須需三角地形兩項專門人才但爲該局所無爰復具詳擬向陸軍測量局借調三角地形兩課人員各二名以資實測各員薪俸仍由原局支給測量旅費則歸水利局擔任昨已經巡按函達測量局長朱次璋選派情形熟悉之課員張立達等函送水利局服務矣 
[四川]  
　　鄧孝然判决二等徒刑前大淸銀行淸理處淸理員並充財政廳總務科長鄧孝然因於三年冬間前財政廳長劉瑩澤任内需欵支付無從移挪該行適宣告停業不能借欵鄧遂將該行存歀變名爲詳記慶餘寳堂先後借與銀三萬六千元至四年五月復向前川路公司總理彭商臨借欵項當由公司科長張學潮將原存大淸銀行十萬零八千四百餘兩存單悉數借給轉向中國銀行抵借銀八萬兩計銀洋十一萬二千六百七十六元零五仙六星始將祥記慶餘實堂借欵撥還嗣後彭芬卸總理職以前財政廳借欵借卷不便交代備文索取正式公文新任總理時霖接准覆文以騎縫無印名下無章疑有情弊詳由巡按使署批飭承審處訊究查明祥記慶餘寶堂兩項並無實在之名鄧孝然於借貸時既擅易名稱歸還時仍不據實直書顯有侵佔情事詳由巡按使批交地方檢察廳起訴同級審判廳提案預審認定鄧孝然犯仁估罪移付公判處鄧孝然二等有期徒刑六年四個月褫奪公權全部十二年贓欵銀洋三百零六元軍票一百零八元應併追繳已於十二月三十一日通告判决矣 
[山東]  
　　陰曆元旦之回祿災舊曆元旦十二鐘濟南東門裏大梁隅首街路南裕慶旛杠舖經理王某家因焚化紙錢一時失愼將舖内頂棚燃着撲救不及竟致燎原經城内二區巡邏警聞警鳴笛率衆施救並電令消防隊及東門大街水火會各水機到場撲滅計焚去舖房門面三大間後院南屋三大間西屋二間 
　　濟南最近之麵粉業濟南所製造之麥粉供給全市之需用而有餘其工廠之最大者爲興順福號該號一日平均有四盤礦之生產力一盤礦約磨小麥四千斤共計有一萬六千斤消化之能力其次爲博和公司恒順公泰成三工廠每日亦各有八千斤之消化能力合此四工廠之麥粉除充濟南市場需用外尙多數向烟台靑島等處輸出如客歲十一月中依膠濟鐵路向靑島輸出者計有五百九十九噸之多其原料純用小麥其供給地方除附近各鄉外以泰安長淸禹城曲阜各縣爲多茲錄麥粉之價格如下頭等每百斤十五千二等每百斤十三千八百三等每百斤十二千五百粗麵每百斤九千麩子每百斤四千八百 
雜評一 
[莊蘊寛（默）]  
　　衛人迎新婦婦上車問驂馬誰馬也御曰借之新婦謂僕曰拊驂無笞服車至門扶敎送毌滅竈將失火入室見臼曰徒之牑下妨往來者主人笑之此三言者皆要言也然而不免爲笑者蚤晚之時失也 
　　近日肅政廳之議彈劾孫楊與莊都肅政之辭職未嘗非正當之舉然而人且惜之蓋新婦之言失之過早而莊之辭職失之太晚也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北共和之紀念日]  
　　陽曆二月十二日爲南北共和之紀念日自中華民國成立以來滬上軍警行政各機關每届是日必懸將升旗以伸慶祝各大商舖亦必高扯五色國旗以爲國民愛戴共和之表示今又届期軍警行政各機關事前均未有預備獨江海關仍循曩例先期佈告華洋商人於今日封關一天停辦公事亦可見華洋人員之愛護共和矣至商界有無懸放伸慶之事尙不可知且觀今日之舉動 
[紅十字會之審愼]  
　　本埠紅十字會分電滇邉各省分會籌備救� 
護曾紀前報茲聞該會總辦事處昨電北京總會轉咨陸軍部略謂此次滇事猝起謠諑繁興且聞中央三路遣� 
師誠恐干戈蔓延本醫隊追隨鞭簦實力未逮且稍有不愼尤易滋生流弊茲本會爲杜漸防微起見擬通電各處一律就地備設救護機關及固定醫院萬一當地起有戰事均由該軍隊就近送往醫治本會各救護隊概不出發以昭愼重云云 
[檢查火車站往來旅客]  
　　淞滬護軍使楊君以滬杭火車往來旅客甚衆當此防務嚴緊之際自應切實檢查以防夾帶違禁物品且南市車站係在防線以内稽查尤宜周密昨特飭令駐滬憲兵營調派士兵每日至車站查察遇有携帶物件情形可欵者即行詳細檢查母稍疎縱云 
[保衛安𡩋之檢查� 
　　昨夜十時以後英法兩租界交界之東新橋西新橋墳山路等處往來行人每由英界所派包探檢查然後放行詢其故則謂近來地方多事故捕房臨時傳諭檢查行人有無違禁物品隨身携帶是爲保衛公衆安寗起見云云故體面之人亦均任其檢查以尊重功令 
[實行試放過山砲]  
　　滬南製造局試放造成之過山快砲已預誌連日本報茲悉昨晨由該局李總辦督率廠員砲目將此項山炮舁往西砲台演放並有陸軍部委員驗視昨日共試六尊聞俟驗畢即由滬配足子彈直運赴 
鄂轉解軍用 
[購地築營之疑慮]  
　　松滬護軍使楊君在本邑西鄕龍華鎭附近勘定地畝建造營壘操場當經飭由上海縣沈知事及工巡捐局朱局長會同該紳董妥議給價辦法並出示曉諭在案茲悉該處被圈地畝之業户自經勘定後深恐給價不足連 
日向該處二十四保九圖地保宣連甫等詰問該保不得已特至上海縣公署禀請核示沈知事以給價辦法正在妥議即飭該保向各業户妥爲勸諭免致别生枝節 
[修理日艦近聞]  
　　已卸武之日艦隅田伏見鳥羽等三艘前由該國政府商准北京政府進廠修理隅田一艘已於前日修竣出塢仍照舊日條規保管並不開駛出口其伏見烏羽兩艘一定本月十八號一定三月十五號挨次進塢修理 
[道尹遷讓洋務局]  
　　滬海道尹公署自與交涉員署劃分後賃定閘北華興路虞氏房屋（即前裕寗淸理處）爲辦公機關已誌前報茲悉道署已擇定遷署日期昨周道尹之眷屬及内部物件已由靜安寺路洋務局搬入新屋其餘全署人員約今明遷至該處並聞此次道尹交涉兩署分組後均增設調查一職輔耳目之所不及云 
[貧民爭索米票]  
　　華商電車公司總理陸伯鴻君因滬地貧民甚多饑寒交迫實堪憫惻是以籌資購買食米塡票分送詎昨日在電車公司散放之時貧民愈聚愈衆所購米票未能普及各窮民爭擾不休嗣由高昌廟警區巡官宋玉亭督帶長警巡士到場婉爲勸導始各散去 
[租界内硝磺不能專賣]  
　　硝磺二物關係軍火非他貨可比故北京陸海軍統率辦事處特許富利公司在江蘇全省得有硝磺專賣之權取名江蘇全省富利硝磺公司總經理吳子靜此去年五月間事也當時并由江寗馮將軍撤銷前江蘇硝磺事務所惟上海一隅前事務所在公共租界所有招牌至今未曾撤除前月由滬海道尹周金箴君通知公共租界會審公堂讞員關絅之君略謂前江蘇硝磺事務所取消已數月而招牌尙未撤除富利公司既得陸海軍統率辦事處特許專賣前事務所招牌之不即撤除實與營業有關且國課收入亦受影響應即督責撤除以免淆惑等語關君當即函達總巡捕房總巡麥高雲君叙明前情并請即派巡捕前往硝磺事務所督令撤除招牌麥總巡得函呈請工部局董事裁奪今悉關君已得工部局代理總辦麥金能君覆信謂本工部局曾於一九一三年十一月二十六號及一九一五年七月十二號二次聲明硝磺專賣一事與公共租界完全無涉今再重覆聲明硝磺二物在公共租界内可以自由買賣本工部局因此不能承認來函所言之專賣公司至於干涉其他硝磺公司營業一層亦不能照辦云云 
[持鎗攔刦之嫌疑]  
　　住居虹口桃源坊一百四十五號門牌之粤婦霍梁氏於舊曆正月初四日至北四川路迤北華界一百四十九號門牌梁姓家賀年詎至門首突來匪徒三四人將氏圍住各出手鎗嚇禁聲張刦去値洋三千五百元之鑽鐲一副珠寶一串逃逸事後報請該處警局偵緝未獲茲悉前日由見證吳福卿在北四川路交界處遇見當時在場之匪徒一人追至租界經三百七十一號印捕攔獲帶入捕房巡捕頭詢據供稱廣東人姓屈名漢卿奉飭押至昨晨解送公共公廨請究先由見證吳福卿梁李氏與三百七十一號印捕相繼上堂稟明前情繼由中西包探投訴調查情形並據霍梁氏禀稱當時有三四人將我圍住各出手鎗恐嚇致被刦去鑽鐲珠寶被告確亦在場訊之被告則堅不承認會審員王肇之君商之英領廉君以此案發生地點係在華界判屈解送閘北警廳司法科訊辦 
[究竟是否眞盜]  
　　上海縣地方警察所據三林塘第五分所詳稱前據南匯縣二圖白牆裏事主張兆生之妻錢氏投報舊曆上年十二月二十八日夜十二時被盜匪二十餘人用石撞開牕門入内搶去金飾銀洋鈔票並房客金德祥家搶去銀元衣服各盜操本地口音内有素識之火阿莽吳根桃二名請求協緝前來當以白牆裏係南滙轄境飭逕赴南邑具報一面立飭警探嚴密分投偵緝去後嗣在上南交界之火家灣緝獲火阿莽並在三林塘鎭棕榻店 
内緝獲吳根桃先後解區訊供不認爲此傳同各事主一併送請核奪等情即經司法員飭提火阿莽吳根桃隔别研訊均 
不認有行刦情事傳同事主張錢氏金德祥對質亦仍矢口不認司法員以事關司法範圍現已禀明沈知事移送地方檢察廳訊明訴辦 
[鹽城偵探來滬獲盜]  
　　鹽城縣駐滬偵探沈其貴偵悉於民國二年七月間在鹽城縣境迭犯盜案八次之巨盜蔣恆春現匿南市陳家橋地方之茶館爰特報告高昌廟淞滬警察第三分　所請爲協緝當由巡官宋玉亭立率長警携帶鎗械馳往該處將蔣恒春拿獲昨已解請廳暑經徐廳長備文派警移送鹽城歸案訊辦 
[再續道屬敎育行政聯合會議案]  
　　各區學務委員交互巡察案松江縣椽屬顧葆康視學倪宗伊提議 
　　學務委員辦理本區敎育事宜熟悉情形處置得宜固其利處而接觸所及欲爲極端之情面破除則往往有所爲難不若於每學期内行交互巡察一二回既非相識有素自無難事棘手可否請道公署通飭所屬施行請公决 
　　此案議決各區學務委員遇必要時得互調之并仿照太倉設置學務委員辦法及細則表册請道尹調取通飭各縣遵行 
　　組織暑假講習會案松江縣掾屬視學提議 
　　師範敎育既隘辦學人才絕少求過於供不得不遷就代用而敎育上之知識技能遂多不可究詰即如體操一科各校中能敎者實居少數鄕鎭間更有名無實雖欲提倡運動實皆未有能力其他亦可類推鄙人等擬請道公署通飭所屬各縣於本年暑假期内開設短期講習會延聘專科敎員先以體操爲主科兼敎一二他科學并指借國民學校小學生以便實地練習雖爲日無多亦不無小補此後酌量各地情形重定主科逐年繼續辦理則知識技能或有所增進而敎育前途有一線之希望乎請公决 
　　此案議决暑假講習會本年仍須繼續辦理其主要科目各就地方需要規定之 
　　變通日曜日放假案奉賢朱聲鳳提議 
　　學校之有星期昉之於外國敎會欲謂之禮拜日彼蓋於是日課誦聖經爲檢束身心虔誠崇拜之日也吾國學校不知此義竟以此日爲師生放浪之日買櫝還珠一誤至此風行已久積重固知難返似宜略師其意於星期之上半日令學生整肅衣冠多誦經訓修身書敎師量生徒程度擇取聖賢故事詳爲講演以起其崇拜之心或爲之温習補課並使爲種種有益之活動午後則放假半日如此於生徒之敦品勵學較有關係未知否敬請公决 
　　此案議决學校利用日曜日舉行訓話及補習至少以半日爲度敎員學生如有不到者以缺席缺課諭 
　　鄕村國民學校宜變通假期案上海縣掾屬李宗鄴視學朱寳提議 
　　國基鞏固必自敎育普及始敎育普及必自國民學校始吾國國民學校大都近城市者較爲發達一至鄉村則學校兒童寥寥無幾非盡風氣之閉塞使然實於生計間題有莫大之關係例如各學校假期業奉部令規定惟地方情形各處不同滬海道屬俱種棉花稻麥五八月間爲收穫之期雖未放假而校中已聞其無人良由時値農忙十齡以外之學童莫不帮忙作操稍分父兄之勞若以規定假期繩之徴之事實洵屬必不可能之事惟有將署假應假日期比照部令寒假辦法酌放麥假秋假庶於學校課程及村農生計兩有裨益且鄕村敎師亦可藉此出外參觀藉收觀摩之益而免缺席之虞一舉而數善備焉應請公决 
　　此案議决鄕村學校遇必要時得放寒假麥假秋假惟須將年假暑假日期如數縮短以符部定假期數目 
　　編製本年度學曆案奉賢朱聲鳳提議 
　　學曆之編製爲校長者於校中一歲應爲之事豫記一表以定進行之標準也近各校對於此項學曆多未編製放假期日參錯不齊並藉口地方習慣舊曆時節除日曜紀念寒暑假休業外時有任意延假致滋物議者查學校休業期日部令雖經規定而以地方習慣不同本許量爲伸縮道屬各縣區域不廣風俗習慣大抵相同似可酌量情形確定期限俾趨於一致又如國恥紀念日尤宜注重日曜休業倡議變通亦似可一律編入大綱既定其關於學校内部處理之事則聽各校分别編列以便計日程功是否有當敬請公决 
　　此案議决請道尹飭各縣就本地方情形按照部章編製學曆如有縮短例假酌放寒假麥假秋假得於學曆後附註之（完） 
[中華醫學會第五日開會]  
　　二月十一號上午十時爲討論會議題爲廣告之便藥由楊錦英醫士宣講西洋種種便藥之害處譚以體醫士亦講中國秘製藥之可懼李醫土主張吾人不宜製造便藥上海工部局醫官史旦來評議吾人不宜用便藥一切宜照藥局方又云取締廣告爲唯一之救法 
　　蕭智吉醫士演說保險公司之檢查體格凡吾醫家均當細心查驗 
　　劉瑞銘醫士演說保存標本法 
　　俞鳳實醫士演講其自製之活動桌椅可免疲勞防近視而保存體格之正直演畢史旦來醫官察其製法稱賞不置勒塞爾醫士演講蟲腸炎之經驗 
　　下午攝影之後提議會務二小時 
　　六時格里君演說醫學校之組織法 
　　晚七時華英大藥房請各會員至華慶園聚餐 
　　八時金星保險公司請各會員至大舞臺觀劇 
[審訂醫學名詞]  
　　江蘇省敎育會前與博醫會代表英人高似蘭等會商審訂醫學名詞今已由博醫會訂定若干紙送請江蘇省敎育會審查江蘇省敎育會當以中華醫學會今適在申開會遂訂於今日（十二日）午後邀集本會各職員及博醫會中華醫學會諸代表在西門外省敎育會開茶話會互商審訂方法 
[南市米業之盈餘]  
　　本埠南市米業向分轉口發米門莊三種調查上年度生意轉口各行大率以轉運秈米出口爲大宗貿易因年來湘皖等省產秈之處收成豐稔來貨甚踴轉運各省頗爲合算故生涯尙稱不惡門莊各店專售食户滬地自辛亥革命以還各省紳民羣以上海爲安樂土租界人口驟增數十萬食米加增生意尙屬平穩故年終結賬獲有盈餘者頗多至發米行家買賣米石取利甚微去年生意本尙平穩因入冬後迭被米店倒欠故獲利者僅有少數茲將該業三種行家上年盈餘調查列下 
　　轉口　長餘行一萬七千兩　大正八千兩　協順興一萬一千兩　長和泰八千兩　生源八千兩　大成五千兩　萬豐五千兩　萬隆二千兩　豐泰四千兩（以上轉口貨行） 
　　發米　潤泰行三千兩　同順五千兩　萬興三千兩　振餘二千兩　正興一千兩　元和二千兩　長愼泰惠昌宏元協泰祥順義順同和均未詳 
　　門莊　同泰行一千兩　義泰一千兩　祥和一千兩　義大一千兩　聚豐五百兩　三和一千兩　振新未詳　 
[錫鎭米麥雜糧之市價]  
　　昨日北市米業接無錫來信謂新正自開紅盤之後船貨雖到一百餘艘其中雜糧居多米麥甚少故價甚堅固查上年臘底錫地堆棧與河下共存粳米秈米十餘萬石棧存梗稻四十萬石河下存秈稻十餘萬石棧存小麥十餘萬石河下存三四千石雜糧 
　　（菉荳在内）棧河二處共存十餘石又存黃荳五十萬石至今日早市售開高粳糙每石洋五元七角零中次五元二三角至四元八角高糙秈四元九角零高糙臨淮客秈四元六角零羊秈稻每百斤二元八角六分至二元八角大子秈稻二元八角七分至二元八角客秈稻二元八角零至二元六角高粳稻二元九角次者二元七角零糯稻二元九角零至二元八角錫小麥每石六元客小麥五元三四角河北黃荳四元五角零至四元三角又河南四元四角至四元二角高糙元五元三角中者五元　又接鎭江來信云小麥到頭少價亦高今正紅盤開出小麥每一百四十二三斤銀四兩四錢菜菉荳每石三兩六錢江荳三兩二錢六分 
[南京路路燈新計劃]  
　　公共租界南京路一帶向用路燈皆爲舊式之炭精燈現由工程司建議工部局董事議决一律改用新式金絲電燈每一燈桿用二百枝燭光之燈泡一枚而南京路浙江路相接處來往車馬最多特用四百枝燭光之新式燈泡三枚此計劃不日實行實行後英大馬路一帶　中將更加光明惟工部局路燈費每年因此須增加二千二百四十三兩云 
[當票黏貼印花之推廣]  
　　自印花稅實行以後各典當受典衣飾等物當本滿十元者已購黏印花一分茲財政部又爲廣銷印花起見凡各典當所當物件當本滿四元者着黏印花一分自四元以至百元亦祗黏貼一分未滿四元者免予黏貼業已通飭各省自舊曆本年元旦日爲始實行上海商會奉到財政廳飭文後已於前日轉致典業公所通知南北各典當一體照辦 
[驅除開築泥壩之障礙物]  
　　工巡捐局朱局長昨日諭飭市船所連錦堂文云照得關橋至董家渡一帶開築泥壩所有竹木船隻障礙等物業經咨行水陸警區並飭該所一律驅除在案現查該項工築已按段進行而沿浦一帶障礙之物尙有未盡遷撤者於工程殊多不便除分函水陸警區切實驅遷外仰該所承辦人隨時勸導協同辨認毌得遷延是爲至要 
[限拆駁岸之批示]  
　　工巡捐局朱局長批民人王毛毛禀云據禀砌築駁岸請領執照並圖已悉經飭查明該浜係附近農田洩水之處斷難任私家侵僭况已規定在路線以内將來築路即須排設瓦筒設置水步以便公家起卸貨物該民人不領執照違章私築已屬非是况復佔至半浜尤屬有礙水道仰即限日拆除並應照章科罰來局具繳切切毌違 
[務商中學日夜課定期開學]  
　　閘北務商中學創自民國元年内分銀行商業兩科并設預科除所有日課外又添設夜館專授商界必需之學識茲聞該校日課定於陰曆正月十四日攷試插班新生十八日行開學禮夜課於正月廿八日開學遠地學生不能如期到校者并得隨到隨考云 
[串借圖賴案之辯論]  
　　婦人沈顧氏在地方審判廳控陸某串借圖賴一案昨由該廳趙推事官開庭辯論先據原告訴稱前有許榮昌向氏借去洋二百元由陸在場爲中保現在迭向催索一味遊移不得已來案起訴請求照追質之陸供稱爲中確有其事惟此項借欵係許榮昌在沈顧氏家賭博輸負因此出立二百元之借據許母許趙氏亦投案供訴與陸略同並稱兒子許榮昌現在漢口貿易有賈源春郭春生二人可以證明現在庭外請傳案質證問官命庭丁引賈郭二人出庭證明一切問官得供命賈郭各具切結呈案遂諭一併退去候調查實情再行訊辦 
[暢樂園不能暢樂]  
　　滬南關橋境暢樂園徽館内前晚集衆賭博被第一區警署江巡官查悉帶同長警入内拘獲賭徒程金良程安彭袁海山王得明等二十九人連同爲首之張仲方並賭具一併帶署由董警正詰明違犯警章屬實姑念生意中人格外從寛着張罰洋十元餘均斥釋 
[鄰居藉端詐擾]  
　　楊益華住居閘北興隆里内前晚邀同多人在家搖會詎有對鄰無頼范少興疑楊聚賭欲向拆梢致起衝突經四區崗警到來一併拘入警署押候究辦 
[鄉人手中之假鈔票]  
　　川沙販花鄉人朱震興朱錫庚昨持五元鈔票一張至南市潮惠會館附近榮大鑫小錢莊兌換小洋被該莊主丁生記察得此票係屬僞造當即扣住扭控一區署詰據朱供此票係在鄕間收來不知是假奉飭移送警廳司法科訊核 
[修竣後仍回原處]  
　　商人馬六卿近在西門外肇周路開設麵粉坊該業義德堂公所董事施恩霈司年朱鰲嶺等以其有違行規控經第二警區轉送� 
警廳司法科訊明屬實飭令馬於七日内閉歇在案昨日該生等又以馬抗不遵諭禀請傳訊當經司法科派員丈明馬六卿所開同盛新店與李鳳盛老店祇隔二十七丈八尺核與該業禀縣立案行規應相隔三十六丈之數不符旋由科長傳訊馬六卿供稱現因舊店房屋正在翻造故無搬處求宥問官判令具結於該屋修竣後仍回原處不准取巧 
[私收客賬案證據不足]  
　　新閘重慶路瑞昌米店主周順堂控夥吳子高私收客賬洋二百餘元昨由捕房將吳拘解公共公廨請究原告投案請追訊之吳供此欵係店内虧折並非私用求察俞代襄讞商之英領卓君以原告所控證據不足遂判將案註銷被告開釋 
[不聽理勸之無益]  
　　作頭姚振新前至法公堂控稱陸阿木雇商人包造房屋欠繳造價洋五十元尙有加做工程計洋二百五十三元兩共三百零三元向索不付請求追繳等情後因兩造供詞各執判著金占卿爲公正人秉公估看理勸在案昨日金禀稱估看洋臺等工程實係加做商人勸過連所欠造價一併在内還洋二百元原告已允被告則堅執不聽故難了結仍請堂上訊斷陸供照民人核算連所欠造價五十元共欠九十七元現公正人勸過還二百元因受虧太多是以不允判陸交人銀兩保限十四天繳洋二百元 
[保人自願通融]  
　　查阿福前向有寗公司承租黃包車由諸景湖作保虧欠租洋並少去物件共計洋一千餘元該公司具禀法公堂請向保人追償後由諸如數賠出判將查阿福管押追繳賠洋在案迄今分文不理昨日諸又投稱如查無力全還先還若干亦可通融了事查供實在無力措還求宥判交三百元人洋兩保出外限一月料理 
[限期繳淸房租]  
　　新瑞和收租人控房客史竹亭虧欠租洋十一元余兆祖欠洋九元楊玉生欠洋二十二元張阿松欠洋二十一元王阿濟欠洋二十一元龍泉棧欠洋六十九元又陸介眉控房客袁雪州虧欠租洋二十四元金小金欠洋十九元胡殿英欠洋十六元余寶田欠洋十五元昨經法公廨一併傳案訊追史等同求寛限交付聶讞員判各限五天付淸 
[債務人交保還洋]  
　　陳姓前在法公堂控徐桂卿欠洋五十元向索不還判令退去限繳在案迄今逾限不繳昨日陳又禀稱徐奉諭後置之不理請求嚴追徐供一時實難措繳祗能陸續籌還判交保限七天繳洋 
[被訴人傳案交保]  
　　陳協記等在公共公廨同控胡春泉定貨欠洋共六千八百餘元又張吟石控陳成生不理股本洋七百四十元又殖邊銀行控李華堃羅誠不理擔保借洋三千餘元又翟歧祥控岳桂芳私收米洋一百餘元又董光庸控龔金英婚姻糾葛又邵拙菴控阮湖違背合同騙去書籍洋二百五十二元昨由捕房將被告各人傳至公共公廨請示中西官諭令分别交保候訊 
[進宅酒吃得乏味]  
 
 
 
] 

Page 11

 
 
滬西需斯斐路鄕民龔土生控族人龔阿梅龔阿福龔小梅無故將伊兇毆受傷一案昨經公共公廨復訊原告延律師上堂訴明前情請究訊之被告三人均供實因原告新屋落成後邀我等吃進宅酒猜拳口角並無行兇之事中西官以事甚細微惟龔阿梅不應先行動　判罰洋十元充公餘人開釋了事 
[夫婦口角爭毆]  
　　江北人張阿五昨在美租界橋州路與其妻口角爭毆二百七十一號印捕勸阻不聽一併拘送捕房聽候訊問 
[汽車撞傷小孩]  
　　潘姓小孩年九齡前日在美租界行走被某西婦所乘之六百十八號汽車撞跌受傷該西婦即用原車將潘孩送至間仁醫院請爲醫治 
[查究冒名遞禀]  
　　上海縣第三警察分所巡士王德等因近有人假冒伊等名義郵禀縣公署及地方警察所訐告巡長李倍仁希圖誣陷王巡士等已公禀縣所各長官請爲查究矣 
[騙匿鄉婦方單]  
　　寳山縣支江廟鄕婦邵周氏因其夫臥病在牀於陰曆年底將宅基方單五分二釐八毫託姚渭山談全福任子坤等抵借洋一百元以應急需詎被許松年將單騙去避匿無蹝前日由該氏及姚等在美租界尋獲扭赴捕房控告捕頭以事出華界未便受理仍交原告扭入警區轉解閘北司法科押候訊明核辦 
[妓女從良之糾葛]  
　　前在廣西路福祥里五百零四號門牌賣娼之劉翠蓮業已從良因虧欠龜奴蔡正祥妓傭姚大姐董三姐等房飯金及帶擋各欵被蔡等合詞具禀公共公廨准飭捕房昨將劉妓傳至公廨經王襄讞會同美領郭君升坐民庭研訊各原告投案請追訊之劉妓延律師到堂代爲辯護中西官以原告亦延有律師代表未及到堂判候下禮拜一集訊 
[不認誘匿婦女]  
　　浦東人尤福山之妻徐氏去歲陰曆十一月間被人拐逃無蹝近始由尤偵悉實被朱金林誘匿昨在南市十六鋪與朱相遇向詰不認扭控第一區署詰訊朱仍堅不承認尤一則再指實請求嚴究奉飭一併移送警廳司法科訊核 
[迷路男孩待認]  
　　前日有年約三四歲之男孩身穿紫花布棉袄花布褲在江灣鎭迷路由六區一分所巡警查見帶入該所昨送閘北司法科轉送慈善團惠兒院留養聽候家屬認領 
[更夫被疑]  
　　黃浦灘四號門牌某洋行西人偕證徐耀臣控更夫朱漢章竊取値洋一千三百兩之白絲兩包昨由捕房將朱解送公共公廨經中西官訊供無憑判朱開釋 
[警察分所之禁賭簡示]  
　　上海縣第三警察分所湯所長昨發禁賭簡示照錄如下　舊曆新年已過　人宜營業照常　聚賭本屬惡習　力戒勉爲善良　法令森嚴具在　切勿以身試嘗　本區諄諄誥誡　原期舍短從長　如再怙過不改　懲辦定按刑章　未忍誅而不敎爲此示諭周張 
[航商注意]  
　　中國各口巡工司通告航商謂山東烟台海牆北首曾設黑色汽鐙警船浮一個上置乍明乍滅白光鐙每八秒時明滅一次又在長場東首設立紅色木桿浮一個泊有小鐵皮船一隻每日落至日出時船上懸掛上紅下白兩鐙惟遇天變不能起下貨物恐不點鐙凡來往船隻進出應在該兩浮之中再長堤逐叚地方各竪一桿上挂紅旗海牆未完工之處亦竪旗號各處船隻務宜留心詳記以免疎虞 
[敎會記事三則]  
　　西門内浸會堂因舊曆新正特開佈道會一禮并業於本月七號起十三號止每晚七時半敦請牧師演講救世聖道第一日柯駿行君論（世人因何皆知有神）第二日孫雪山君論（當拜何神是爲眞理）聽者極多 
　　山東路天安堂慕道會查經班以年假已滿業於昨日起照常開課凡慕道各班友每逢禮拜五晚七時半到堂上課由敎牧師領授聖經 
　　游美神學家余慈渡女士回華後舊歲在江灣購地新建樓字爲查經祈禱處之用客臘工竣經於本月四日行落成禮女士昨赴杭垣敎會宣道不日返滬定下禮拜日（二十）下午起每期仍蒞天安堂與男女信徒聚會 
[誌謝]  
　　昨承金星人壽水火保險公司惠贈泰山圖月份牌二幅第四區救火會惠贈試演摩達火龍觀實劵二紙書此誌謝 
氣候報告 
[（上海徐家滙天文臺天氣測候報告）] 　 
　　已遇者之報告二月十日低度在日本東北甚深反旋戰中心剖分爲二一在江蘇一在滿洲其處氣候甚寒天氣晴朗十一日上海晴而寒氣壓徐降涼風和適取向西北　十一日下午四時前二十四小時内上海氣候温度至高四八．二至低三Ｏ．二去年同時至高三七．四至低三三．二 
　　未來者之推測十一日下午四時三十分豫測北部晴雨表現正上升　全海濱復有冬季信風　天氣晴朗 
雜評二 
[自由發表（訥）]  
　　西報論帝制問題謂中央曾命製造一種新旗以祝陰曆新年而於華人可以自由發表意見之租界絕未見此旗蹤影可徴民意之所向云云租界既可自由發表新旗既不懸於舊曆新年則舊日之五色旗必將徧掛於共和紀念日矣然而今日之現象何如哉我恐租界之商民亦祇能發表其意思之半也 
來件 
[西儒之中國文學談]  
　　上月二十五號中國公論西報有評論商務印書館辭源一則於吾國文學情形頗多經驗其所稱美及期望語尤爲切當因　譯之以供學界一覽 
　　讀中國書者常苦無内容確實詳略適中之百科辭典坊肆所售如佩文韻府等書既過於陳舊卷帙亦嫌繁重代價之鉅尤足令寒士裏足今商務印書館刋行辭源一書庶幾能彌此種缺憾矣乎是書編輯人皆當世學者初爲五人漸增至三十人以八年之功寒暑不輟始克告成蓋誠足當中國辭書界中惟一之良著而無愧者論其内容之美富則凡古代文化近世科學之各方面如方言文學哲學宗敎天文地質物理化學生理衛生病理醫學　濟政治等名詞無不應有盡有益以定價低廉詮釋簡當印刷精良竊謂凡學中國文字者無論程度淺深均宜購置一編公私藏書樓亦非購置是書不得稱完備也向者舊學家每以不知西洋事物爲少年人所笑若得是書則呼格諾之爲何如人糖尿病之爲何等症均可按圖索驥而新學家之得是書則遇奥頣之文義成語之來源亦能開卷即得不至有諮問師友之勞以是書實新舊兼收古今並蓄也夫中國文字素號難習此不特因其來源之古而已尤在其發達之速每一時代均有文人學士以名言雋語流貽於後人故讀詞章家書任舉何葉均有援證經典引用故實之處其詩歌箋啓且有通篇集舊句爲之者而新名詞之製造尤續續無已欲以一人之力盡知其出處所在此不可能之事也若時時問諸師友則事既不勝其煩且亦無博極羣書之人能有問必答如能於案頭置辭源一部吾知此種困難縱不能盡去亦必去其大半矣辭源用途至廣本館同人今已實驗極爲滿意惟能附一索引標明頁數以便檢查則價値必尤鉅此項索引之編輯誠屬因龔然編輯辭源之大難關已過則編輯其附屬之索引於比較上究屬易事此則所望編輯諸君於再版時加之意者要而言之凡中外承學之士苟爲能力所及莫不應購置辭源一編以之送禮尤屬相宜商務印書館以此種有用之著作貢獻於世不特本館同人所深致慶幸亦敎育界中人所宜同聲道謝者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑續聞孝翠之貲] [  羅化]  
　　（一）聞某　疏醫堅中醫費中三代製前飭層方爰泰以後始用小篆隸書魏以下　　續會現在朝政事事以三代爲法則文字一事亦不可用後代爲書擬於日内奏讀凡政界公文往來一律改用大篆民間通行文字壘廟小篆憑隸　行楷等體則一概禁用云 
　　（二）又聞某肅政史以近來政界禮服既改用冕旒執笏三代衣冠不難復見於今日惟今人之鬚短古人之鬚長以今人之面目服古代之衣冠似不甚合宜擬於日内奏請文武官吏一律准戴假鬚國務卿所戴爲最長約三尺餘各總長以下以次遞短縣知事則長三寸許爲狀略如舞臺上去鬍生者所用之掩口云（四） 
憶珠樓筆記[  天白]  
[塔影]  
　　余家廳江城南居宅爲先九世祖烈懲公（公諱謙明萬曆中官副都御史）所置世守至今蓋三百餘年矣宅中廳事即公殉難（崇禎中獻賊來犯公守城遇害事詳明史本傳）處每日晡時或天雨陰晦廳事中央必現一塔影臥地如畫說者謂公英靈不冺故有此異跡理或然歟 
[一耳僧]  
　　余友章生應郡試歸泛舟巢湖中途有一僧來求附載章以獨行苦寂慨然允之僧皤然老矣龍鍾傴僂登舟後向章一合掌即倚舷默坐狀若甚　章顧僧獨有左耳大異之欲問而僧方閉目靜攝章亦不欲擾之無何天已曛黑舟子停舟葦灘畔晚餐餐未竟蘆革中突出盜十餘人僧　起立面盜曰壯士勿凌孤寒老衲身外無他物此弱書生布衾一襲破書數卷而已盜前行者笑曰和尙勿預人家事吾知舟中人資斧固未罄也言時一躍而登僧以手格之墮水餘盜大譁紛然競上僧舉篙一揮踣者六七人餘乃辟易不敢前僧倚篙叱曰老衲五十年前殺人不眨眼今持戒已久姑宥汝輩去再怙惡刧孤客老衲若知必不汝宥也盜衆相顧悚息作鳥獸散章頓首謝僧僧笑曰鼠輩乃於班門弄大斧居士亦知老衲五十年前爲何如人乎穎川道上有所謂飛黑張者卽老衲是也章聞言且駭且注視其耳僧自指其缺耳歎曰老衲非經此懲創安肯放下屠刀居士知吾削髮故乎吾穎固多盜然盜亦有道不刧孤客不犯淫戒非萬不得已不殺傷人者爲盜中正宗老衲甫冠已爲此輩之魁行道幾十年恪守宗風所獲亦無算一日方午於臨淮道中遇一乘車少婦容光艷絕一見即不自持策騎尾之殘陽入崦始抵一村落裯樓轟立巍然一巨堡也余自恃技精越高牆如履平地是夕爲上弦新月銜山時翩然竟入堡内偵知少婦所居爲小樓三楹余攀簪俯窺見樓中燈火通　紅窻四扇尙啓其一少婦已卸粧而宅中僕婢尙憧憧往來余伏瓦上良久衆聲淅寂少婦亦入幃　聲作矣余乃撞窻入室中芳氣怡人余此時如入醇鄕逕前搴其幃而婦已覺叱余曰若欲傻資耶棧中多阿堵可持去余笑曰乃公非利汝資欲親汝薌澤耳語　畢余之右耳已脫然入其續掌余不禁長跪乞哀婦曰若亦好身手趣去無多言余出堡後見余騎齕草路旁余掉臂竟去且行且思恍然悔悟念少婦殆菩薩化身導余改行爲善者乃向堡再拜誓入空門以贖前愆由是苦行數十年回首前塵已如隔世今日見鼠輩無狀又動嗔念幾犯殺戒然與居士相遇亦是宿緣世路多荊榛出而求名固不若隱居以求志居士慧心人當不以老衲之饒舌爲忤也章再拜受敎以金爲贊不受强之則趺坐暝目寂然不應及旦章睡起覔僧不見問舟人則天明時僧忽登岸去衆追留之僧健步如飛轉瞬間已久蒼茫曉霧中逝矣章驚惋若有失者自此不樂仕進隱於西山中鼎革後蓄髮爲道士號玄虚道人（二） 
小說 
[俠情小說紅蘩蕗别傳] [  天虚我生]  
　　第十一章 
　　讀者試一問亞猛自與白浪琪别後信步所至已至何處經幾何時行若干里吾知其一無所知也蓋其眼簾之前但見碧暈一暈之中現一白浪琪倩影似已尙與之相對坐也故其身與足雖僕僕在途而其心實未嘗自知夫使亞猛長此以往竟成痴癎則吾書亦可以已乃其五藏之神未甘緘默此時竟向主人翁大聲號饑其沉夢乃始少醒彼自今晨八句鐘以來僅得飽餐白浪琪之秀色飫聆其甜蜜之辭令牛乳咖啡固未嘗有一滴之惠故至是不覺饑腸碌碌凝神一觀始知此身已在孟德菱道上離白浪琪芳巢已有數里之遙初不自知何故至此但此地亦爲亞猛舊游素謠道左有一餐館頗雅潔可坐乃遵路而前果見洒帘在望遂入覓一雅座進餐實則亞猛心中亦無暇計及座之雅潔與否草草進食不辨其味數分鐘後此身已冒北風而行適間所餐何物亦已忘却唯覺腹脹欲死而雪花如掌時時撲其熱面奇痛至不可耐亞猛乃掣其衣領令齊耳際向光榮楊而行取其地僻可以不見殺人之事然而起義場之鼓聲仍時時吹入耳膜令人心悸亞猛至此不禁念及其心愛之人覺今日之目白浪琪固猶得現其天魔之身於紅氍毹上與一般人士同其歡樂然又安知不因我之故明日遂被國事嫌疑同蒞斷頭台上爲末次之相見乎念至此乃大恐既念此身得與美人駢頸而死則雖死爲味亦殊甘然其美滿之心終不敵其恐怖之念全身乃不禁大顫以齒嚙唇作氣逕向紅蘩蕗寓處而行心中默禱唯願紅蘩蕗展其寛大之翼併白浪琪而卵覆之也 
　　白拉根内男爵所寓之地爲學校河濱一小屋適當聖裘奶敎堂之次由窻外矚隔河景物幽勝若畫板扉作黑色剝落已不堪敎堂屋影下蔽鴟尾適及其瓦脊當君主時代用以屠戮民黨之鐘聲至是又鯨鏗而鳴凡九響亞猛心中微怵立步上石級拉其門鈴鈴乃冷然與鐘聲相應作迥響片刻之間亞猛已入面諸人矣此室固不甚廣而空氣絕淸寂四周列楊蒙以馬皮雖不如白浪琪家中之溫軟然亦雅潔可喜中置火爐光熊熊然膽瓶中挿玫瑰花殆滿香氣隨空氣而度氤氳一室凡人自巴黎沉濁之空氣中來至此鮮不舒泰時富爾得安特魯寶星安東尼及黑司丁勳爵咸在見亞猛至起與握手爲禮亞猛因曰白拉根内男爵奚在則聞有人在隔室作憨笑聲曰小友吾來久矣亞猛未及發言而門外已入一華服少年此人即法蘭西共和政府不惜傾其國庫用購其頭者蓋吾書中主人紅蘩蕗白拉根内男爵也時方衣絲繡之衣兩袖均綴彩帶白晳之手一則拈綠寶石鼻烟之壺一則握一絲巾時時掩口而爲憨笑度其年事當在少壯風貌亦佳乍視之直一紈絝之領袖初何當有一毫英雄氣哉但細視之其二目雖時作倦容然舉睫一盼則英光四射有如黑雲中閃電唇薄笑則爲熊然一緊閉則毅定之色頓現當其入與諸人握手時目光如電即已注及亞猛全身亞猛雖進與言笑而全身頓覺局促不安恐其如電之目早已見其肺肝也因而不禁自怍踧踖無所容身既復自解此或良知之作用若已身表面則果坦然無足啓男爵之疑者因作氣言曰公等待久矣予以久不至故國途路皆憶不淸信步迷失乃致濡滯言次衆人均就坐亞猛亦坐圍爐作一大圜唯白拉根内男爵不坐目光晶湛自其重垂之眼皮中透出怒固足以號令世界而和亦足以溫媚女子於是衆皆無聲靜聽其首領發言 
　　勘誤昨日第一行第四字巷誤卷又第六行第七字無誤何又第二十行第十四字而字衍又第二十一行第三字蹈誤踏又第二十三行第十四字雖誤確均此更正 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[淸理江蘇官產處通飭各縣文]  
　　爲通行事奉財政部批本處會同財政廳　送屯田灘蕩官荒地價等則表請核示由奉批詳悉所擬屯田暨湖河蕩灘以及官荒地畝三項價格及各種特别辦法均予照准仰即妥訂施行細則送部核奪此繳又奉巡按使批開據詳已悉所訂屯田灘蕩官荒價則各表尙屬周妥仰即彙訂處分條例施行細則詳送察核此批表存各等因查前項地價等則表業於詳送之先通飭遵辦在案奉批前因合行抄詳通行各屬遵照此飭右飭各縣知事官產駐辦員辦事准此 
　　計抄詳文江蘇財政廳廳長淸理江蘇官產委員爲詳請事竊查江蘇官產以屯田灘蕩爲大宗而官荒地畝亦所在多有類别區分情形至爲繁複處分伊始審定價格凡地質之高下民生之慘舒在在均應切實考查折衷至當上之蘄足以濬富源而收捷效下之亦得以資樂業而利推行淸理重要事宜茲爲稱首廳長委員謹就調查所得參酌釐訂除官房基地價格應隨時據各縣所估報彙次分别遵詳外屯田舊𨽻八衛嵌坐三十六縣民田� 
之中查照江西辦法係以屯糧輕重爲繳價等差而蘇省則裁衛較早歷届辦理淸屯無此先例且恐頑抗者益得以改屯歸民爲理由提出反證於繳價致生窒碍似宜參照蘇省淸屯成案度地定價顧有屯縣分殷沃貧瘠差距懸殊若統列數則太簡則有顧此失彼之虞過繁又滋避重就輕之弊現擬就嵌坐各縣大别爲三等區區分五則繳價辦事人員限於就區内按田分則不得意爲重輕而各屯户按價繳銀亦不至互爭枯菀標準似較允當至湖河灘蕩淤墊涸溢隨流域而各殊與屯田之可區縣界者情形有别檢查前淸大丈案卷定價因時地向不一律委員現在兼辦沙田呈准局章亦有三等之規定惟官產内有可供塡築之灘地及淮徐海各屬蕩塗價格高低比附沙章均難適合茲擬就効用上分爲塡築地墾聞地蓄殖地三種四則繳價其塡築地有特殊情形地價超遇上則者歸臨時估計詳報此外官有荒地奉農商部頒定國有墾荒條例在前現定價格未便懸絕惟農商部規定俟竣墾完繳廳長委員辦理官產自應遵照處分條例規定於領墾時隨繳荒價並經詳奉巡按使通飭示諭在案茲分爲荒田荒地荒山三種種分三則繳價有以荒地供特别使用者亦照特别估價辦理以上三項官產所擬價則均經考察現狀參照成規不敢謂因應咸宜預程閉門造車之效庶幾實事求是免貽削足適屬之譏現在淸理官產已達處分時期各項大宗地畝定則收價亟待實行除俟擬定價則奉批核准即行彙訂處分條例施行細則另文詳送外理合先將擬定荒田灘蕩官荒三項價則列表具 
說詳請錢部使座鑒核批示施行謹詳財政部江蘇巡按使 
[擬訂各縣屯衛田地分區繳價等則表]  
　　區　等　上　則　上中則　中　則　中下則　下　則一等區　六　元　五　元　四　元　三　元　二　元二等區　四元八　四　元　三元二　二元四　一元六三等區　三元六　三　元　二元四　一元八　一元二說明　一等區上海寶山吳縣無錫常熟吳江太倉嘉定松江江都高郵寳應十二縣　二等區南滙奉賢崑山丹陽南通泰興淮安淮陰鹽城興化東臺泰縣十二縣　三等區儀徴泗陽阜寗漣水沭陽銅山豐縣蕭縣邳縣福山睢寗十一縣　其六合一縣全境民衛併科前淸同洽七年江督曾奏准有案又江寗句容兩縣此次根據縣志查出屯田係於淸康熙八年裁撤之江寗衛歸縣徴收已外爲續纂漕運全書所不載此外又上寶兩縣嵌坐屯田有圈入租界者均已影射民產朦換道契永租洋商此次淸理於以上三處屯產均應特别辦理 
[擬訂湖河灘蕩各地價則表]  
　　地　别　上　則　中上則　中下則　下　則塡築地　四十元　三十元　二十元　十　元墾關地　十　元　八　元　六　元　四　元蓄殖地　四　元　三　元　二　元　一　元說明　一塡築地凡灘蕩之可以營基造屋及供其他工程上塡築之用者屬之　二墾闢地凡灘蕩之可以墾關成田者屬之　三蓄殖地凡灘蕩之可以藝蘆蓄草蕃殖水產及供其他各項蓄殖之用者屬之　其第一種内附近商埠城鎭可供廠棧埠隍等重要建築物之灘地應特别估價辦理第三種内有光灘白塗或鹵瘠碱荒地價不及下則者准比照荒價各下則核減　 
[擬訂官荒地畝價則表]  
　　種　别　上　　　　則　中　　　　則　下　　則荒　田　每畝二　　元　每畝一元五角　每畝一元荒　地　每畝一元六角　每畝一元二角　每畝八角荒　山　每畝一元二角　每畝九　　角　每畝六角說明　一荒田凡各縣册載額荒有坐落畝分可稽者屬之二荒地凡平蕪矌土向未編入鱗册者屬之　三荒山凡高阜平麓歷史上無領主關係者屬之　其佔墾成熟隠匿不報者查出後應按價酌徴一倍以上三倍以下之罰金或墾植以外因地質之特殊可供工作物原料者應特别估價給領　 
 
 
 

Page 18

 
 
   
 
