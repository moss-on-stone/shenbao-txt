# 1916 - 178 - 4915584

 

Page 1

 
 
   
 
 

Page 2

 
 
時評 
[難易（冷）]  
　　時局由危險而日趨平和似由難而至易然而政治則由破壞而趨整理實由易至難我非好爲相反之論也蓋境遇愈難則人希望之心儉以爲苟如是是亦足矣境遇稍易則人責望之心奢既如是矣猶以爲未足蓋愈唱愈高得步進步中國人之積習然也此其難一也抑又有一端爲中國人之習性者見危難則相率而退避見安易又相率以奮爭處境難時任事者多良心之士故雖有爭執而不離乎正軌處境稍易爭奪權利者多攘臂以起而自好者反多朿身而引退故外似平安而傾軋之手叚轉烈此其難二也雖然我雖爲是言我甚願此次改革之後昔日之積習全去而所謂難者全國同心協力各務職業不見其難而更覺其易也 
[命令]  
　　六月三十日大總統策令兼署外交總長交通總長曹汝霖內務總長王揖唐海軍總長劉冠雄司法總長兼署農商總長章宗祥敎育總長張國淦呈請辭職曹汝霖王揖唐劉冠雄張國淦章宗祥准免本職此令 
　　又令特任唐紹儀爲外交總長許世英爲內務總長陳錦濤爲財政總長程璧光爲海軍總長張耀曾爲司法總長孫洪伊爲敎育總長張國淦爲農商總長汪大燮爲交通總長此令 
　又令特任國務總理段祺瑞兼任陸軍總長此令 
　　又令唐紹儀未到任以前特任陳錦濤暫兼署理外交總長此令 
　　又令張耀曾未到任以前特任張國淦暫兼署理司法總長此令 
　又令駐日本國特命全權公使陸宗輿呈請辭職陸宗輿准免本職此令 
　又令任命章宗祥爲駐日本國特命全權公使此令 
　　又令內務部呈請將次長逹壽叙列一等應　准此令 
　　又令調任口琦署理吉林吉長道道尹此令 
　　又令調任柴維桐署理吉林財政廳廳長此令 
[專電]  
　　北京電府院兩秘書廳分劃權限（一）辦公依責任閣制（一）國務政務令電先院起草送府廳核行 
　　北京電段王以海軍舉動易啓干涉政治之漸請下令申明軍人要義嚴加限制 
　　北京電昨傳司法總長大理院長商定司法獨立積極進行 
　　北京電陳錦濤對外國資本家宣言凡以後各種借欵非親自經手决不簽字認可 
　　北京電敎部李次長同大學堂胡校長假該校工程名義自向比商借欵二十萬息分二期二十年未經財政當局通過輿論極反對 
　　北京電黎定眞日遷入三海 
　　北京電電顧使查覆美墨國際决裁近狀 
[譯電]  
　　北京電昨夜所發表種種命令可視爲趨向解决 
之重要進步括言之卽項城任意解散之國會今已定期召集而項城所公佈種種法令今巳取銷是已至是南方之主要要求已見遵行命令中所包括之變更果一一見諸實行則不復有爭持之餘地矣內閣改組言之已久茲約法恢復國會將開則內閣之改組自爲時事上應有之效果總理一席屬諸叚氏今已證實其他閣員指顧間當可揭曉華人以爲海軍宣言要求恢復南京約法一舉實促進段氏之决心蓋段氏初意頗不願舉袁氏法令而盡推翻之也又有人謂袁柩未出京之前未便遽取銷其關於法律之行爲此所以必俟殯禮舉行之後而後始發表上述命令云今日銀行團以鹽稅餘欵六百八十萬元繳付中政府此中半數將由種種方法所吸收但其他半數可以現用者將用於下述諸途以一百六十萬元收兌天津中國銀行鈔票二十四萬元發給民國三四年內債利息餘一百六十五萬元則供軍警餉銀及洋顧問薪金等用財政總長巳切實告知有關係之各使署謂此欵專作此用（三十日） 
　　北京電中政府除與天津麥加利銀行議定借欵外又與中國實業銀行及華比銀行議定一百五十萬元之借欵（三十日） 
　　北京電籌備國會事務局已通告刻在上海之國會議員請於本月二十日前到京（一日） 
　　北京電新成立之國家敎育會其中會員多爲與帝制有關係者北京華字報疑其另有政治上之作用（一日） 
　　北京電日使日置易將於七月十六日出京新使林權助男爵將於日置易出京一星期後 
來京（三十日） 
　　北京電蔡鍔健康已有停步今已抵叙府十日可至成都就職（一日）以上德文電 
　　廣州電李烈鈞先鋒隊二十八日佔據清遠境內雲潭（譯音）粤人不以此方面戰事爲慮蓋以李軍入境可以促短恐慌時代也陳炯明佔據河源衆信廣州未必有戰事以爲中央政府爲維持和平計必令龍濟光他去也（二十九日）　　成都電居民已無被搶之虞商務漸見恢復入城避難之外人以爲數日內當可回居城外聞周駿採用調和政策據官場云將軍印已爲陳宦取去所留者惟都督印耳傳聞銀行刻無現銀（二十九日）以上路透電 
[東方通信社電（日本人組織）]  
　　東京電恢復舊約法召集舊國會已開收拾時局之端緒南北兩派互以誠意交涉自能妥協成立惟前途尙有召集國會之方法選舉副總統選任內閣員等難問題橫梗其中是以日本朝野之意見以爲形勢尙未 
能輕易樂觀云（一日） 
　　奉天電黎總統電飭張將軍禁止壓迫革命黨（一日） 
　　漢口電湖北沔陽漢川匪亂蔓延益廣且有革命黨及退伍兵等加入漢水沿岸一帶勢甚危險奉派剿辦該匪之軍隊亦作旁觀之勢云 
　　（一日） 
[戰電]  
　　（英人路透電） 
　　巴黎電今晚公報云末斯河左岸之德軍下午在三○四山至亞伏柯爾業林猛轟後進攻三○四山西面法軍之陳地爲法軍步砲兵擊退末斯河右岸無步軍戰事但砲隊甚活動　 
　　（二十九日） 
　　巴黎電德軍在凡爾登進攻多次均未得利法軍與英軍同時在全陣線開始散攻初以砲隊猛轟或以煤氣噴射繼以步隊襲擊廓清敵軍第一道陣線多所捕虜此種戰役爲猛力壓逼之起點將儘力延長以擾敵軍使疲於奔命而致力竭法軍今日之目的在多殺敵兵多毁其排砲多損其防禦工程多炸其軍火妨礙其天空之偵察及陣後運輸種種行動俟得機會再大舉進攻（三十日） 
　　巴黎電聞俄軍已佔據柯洛米亞（三十日） 
 
 
 

Page 3

 
 
　　亞姆斯特丹電布京電稱布國豫算案入出相抵尙少英金四百萬鎊國債至年終已增至英金八百萬鎊（三十日） 
　　倫敦電愛爾蘭起事領袖開斯蒙爵士行將絞斃（二十九日） 
　　倫敦電吉青納產業共値英金十七萬一千四百二十鎊遺囑其參謀六員各予二百鎊東斐之田地產悉予斐士格柯拉特大佐該員已與吉氏同船盡命產業之大部分皆給其姪按吉氏曾於一八九八年由國會議决贈金三萬鎊一九０二年復贈金五萬鎊酬其勞績（三十日） 
　　華盛頓電國會通過議案將國民軍改爲常備軍並撥美金洋二千七百五十萬元以充運送國民軍至邊界經費目下正在逐步進行波里維與薩爾代杜里公使復請居間調停國務卿藍辛氏須候加蘭柴爾被俘之美兵實已釋放及接墨總統覆文後始允討論此事 
　　（三十日） 
[公電]  
　　大總统致唐少川電唐少川先生鑒艶電悉范張六君聯袂偕來甚善再者國務院改組特任我公總長外交現値時局艱難務望台從尅日首途藉資臂助無任竚盼黎元洪印 
　　叚總理致唐少川電唐少川先生鑒約法重新閣員改組外交一席國命所關敢屈高賢以饜衆望瑞以衰疾乞去未能舉鼎絶　深以爲懼幸乞毋忘國難勉抑高蹤竊爲邦人延跂以待未竢同意並期　諒祺瑞卅 
　　唐少川覆火總統電北京大總統鈞鑒卅電敬悉儀以疏庸辱承使命俾總外交皇恐皇恐方今新猷肇建我大總統崇法保邦納民軌物至誠所感彪外弸中用閎修睦之懿規實養福利之嘉祜臚歡之下預祝以之抑儀竊審我國自昔外交政策多襲取對付主義曾未克於折衷樽俎之間示開誠布公之誼茲際大法重耀庶政具公嗣此外交唯一之方針應守推誠相見之要道而外交無上之利器自以修明政敎爲先河神州英材如林當咸會斯旨而樂供劻輔儀材輇性　意略望輕祇以職志所在對於扶翊民治不敢過避艱難而重任所存內撫方寸靈台斷難率膺鉅大且儀年來墊伏滬上頗思致力於實業故先從事於保險比以營業之關係雖經畫兩載成效尙未足以副初志頃荷大命决難敬承敢謝弓旌幸　光彩唐　儀叩東 
　　唐少川覆段總理電北京段總理鑒卅電慚悚　下　法煦民聲聞中外閎修睦之懿緒逹福利之嘉猷歡溢裨滬敢伸預祝弟平居竊審吾國外交政策未具有世界眼光故凡百措施往往任意遷延而遇事互相推諉皆不明責任所以貽禍無窮方今肇建新猷重光大法則嗣後外交方針宜守推　相見之眞而去因循延宕之習弟材輇性懸前以扶翊民　志不避乎艱難茲當鉅大所投願肯逹乎平素重辱愛注不致以方命爲嫌神州英材如林應請别事羅致無任翹盼唐紹儀東 
　　鈕永建致黎段兩公電北京黎大總統段總理鈞鑒歡聞新令約法復生正軌同登萬棼庶解眞誠旣决　翳自紶此間事宜諸待收拾容再凟請俾得導行臨電遙祝無任屏營鈕永建東 
　　黎總統致孫洪伊電孫伯蘭先生頃因國務院改組特任執事總長敎育現値時局艱難務望台從尅日來京藉資臂助無任企盼黎元洪卅 
　　段總理致孫洪伊電孫伯蘭先生鑒約法重新閣員改組敎育一席敬屈高賢道絶學湮於今爲烈橫流共挽蓋有同情弟以衰庸乞歸未得榱崩棟折實懔於心幸乞關懷早日命駕至企祺瑞卅 
　　孫洪伊覆黎總統段總理電北京大總統段總理鑒約法國會毅然宣布扶危定傾具仰宏規奉電猥以菲材畀長敎育方今道絶學湮誠如來示非有大雅宏逹安能力挽狂瀾自顧　愚斷難勝任若不自審量必滋隕越萬望另　高賢以當重任無任企禱孫洪伊東 
　　孫洪伊覆湯化龍等電北京六國飯店湯濟武北京飯店張乾若總統府蔡幼香西城根內務部孫宅丁佛言孫瑤卿孫純齋汪瘦岑請　大總統段總理鑒時局飄搖懷如朽索大號一頒百紛具解仰維碩畫舉國昭蘇惟關於內閣一事鄙見猶有欲陳者一國之事應與一國人才共之此次改組內閣旣無黨派畛域之可分則凡國內優秀分子均可量予羅入使得弘大冶而鑄於一爐惟有附逆嫌疑及平日劣迹昭著在人耳目者必汰除凈盡以示與民更始之意庶羣賢彙進百度維新自袁氏當國崇重大僚驅使貪詐凡國民所痛心疾首之人皆政府所倚爲心膂股肱之重會當剥復之際宜反前人所爲若故見不化往轍猶循何以饜慰人望即勉招一二不相容之分子以補綴其間名曰調和適成龐雜彼此旣無同循之途徑又何能相與有成彼個人自身且不論實恐於家國前途有莫大之影響顧茲危局豈堪再誤我公明逹當早見及此無待芻蕘但心所謂危不敢不告除逕電懇辭外謹披肝膽百祈省察孫洪伊東 
　　旅滬蜀人致大總統電北京黎大總統鈞鑒報載公電召胡景伊入都備詢駭愕萬狀胡氏禍川天人共憤袁氏但予罷斥未加顯戮天網雖漏民怨益深義師旣起自知罪無可逭不如爲積極之行動猶可保全一時乃以積年在川攘竊之贓私嗾其鷹犬四出運動如胡宗亮之道出雲南已被扣留周駿之兵迫成都潛爲指使皆有迹象可尋並非故爲周內果其魔力逹於左右遂以奸人資爲輔弼吾人縱極愛公亦不能曲爲公解若能繫之闕下斷之國人定天下之是非伸蜀人之寃抑造福吾國烏有涯涘北瞻燕雲無量禱祝陳鳳石黃天評王騫余耿光吳秉鈞吳淑涵　顯漢劉紫驥等六十三 
　　川省議員致黎總統電北京黎大總統鑒報載公養電召胡景伊入京贊襄要政議員等閱之不勝駭異查景伊禍蜀劣案昭然殘暴爲遂貪婪贓私藉賄帝制籌安解散畏罪回南不國禍心未已詭計復戎挾金示有造亂之資結權要預爲解脫之地明奸隠惡日載報端我公出爲蒼生掃除積　登庸豈容有罪輿論或碍上聞舉措耳目攸關敬乞我公察鑒四川省會議員楊文萃游運熾謝書　等叩陷 
　　四川旅滬同鄉會致蔡鍔電叙府蔡都督公鑒滇中首義民國不亡蜀爲戰區忍死待治昨讀中央命令我公以力征之師膺督川之任歡謳忭舞騰起海隅即望俯臨省治發揮仁勇使我兵燹同胞咸登袵席萬里僑民望西百拜其曹銀人地不宜已兩電中央懇收成命蜀事善後專望我公不勝懇禱之至四川旅滬同鄉會正會長王北樞副會長朱伯爲會員陳汝蔭胡彤等全體公叩 
　　黎總統致張溶西電張溶西先生頃因國務院改組特任執事總長司法現値時局艱難務望台從尅期來京藉資臂助無任翹企黎元洪卅 
　　蔡寅致北京電北京大總統段總理鈞鑒復法新令薄海歡騰經緯萬端庶乎有凖法治旣張民與更始亟望黜邪崇正以振網維以綜名實上治同躋竭誠歡祝蔡寅叩東 
　　康南海覆段總理電北京段國務卿鑒禂敬電悉執事公望公才總戎威重國某奠定薄海騰歡僕歸趴海濱無裨國事公搜嚴訪獻過承不遺又辱嘉招並諮大政感深厚意即使秣馬戎行北首燕路惟久病漳濱奄綿兩月莫由親承明問側悚無任門人徐勤公忠直亮逹識通才以公底定國難即在粤罷兵來滬今遺爲代表而陳一切若公接見垂訪之如僕之面　也康有爲徑 
　　岑西林致唐梁電唐少川梁任人兩先生鑒華密韶州兩軍衝突經煊先後竭力調處迭電龍督李總司令分飭雙方軍隊各駐原紥地點勿再　攻擊以便妥籌辦法頃據李總司令電稱龍督已派段爾源楊發貴各率兵兩營李文駿率兵六營同時向韶州方面出發馬如麟率兵三營向三水王存善率三營向黃沙西村潘鳴國率一營向虎門出發馬存發三營李次臯三營濟軍二營李福臨二營分投出發扼守廣三粤漢廣九各鐵路似此分兵進逼滇軍何以自存請速示辦法烈鈞叩云云又據各方報告情形悉同除仍電覆李總司令轉飭滇軍鎭靜勿動另籌辦法外滇軍千里跋涉以赴國難現在大局解决無所用兵又陷重圍之中進退兩難似不能不爲之所且兵端一開粤局不堪設想兩公關心桑梓敢懇大力維持無任切盼春煊叩宥 
　　鈕永建致肇慶電肇慶軍務院岑都司令鑒茲據山東護國軍駐滬代表張魯泉等函開山東護國軍共計一師 
有奇步槍鋼砲馬鎗機關鎗而外尙購有飛行機二具都督吳大洲即吳佐洲民國元二年歷任省議會議員都督府顧問烟台警察廳長司令薄子明係陸軍學校畢業其餘軍官計畢業於日本士官學校保定陸軍學校本省軍官講習所者共一百三十餘人前巳聲明作爲護國軍第七軍屢電軍務院查照希再爲代陳所有本軍清册仍逕行賫院備案等因查山東護國軍專電迭見各報鈞院已否備案無從懇揣茲經備函前來相應代爲電陳鈕永建東 
　　叚總理致梁任公電梁任公先生鑒迭奉宥沁兩電具承爲國激昻愛我肫摯　誦之下感紉良深瑞以衰庸久甘恬退漢黔事起海內蜩　迫於公私勉承國務黃陂繼任元首得人還我大同期可立待詎猶難關層歷險象環生涉想將來罔知所届人心至此國步如何自維材輕萬難收拾閣制改組更宜避賢猥以黃陂堅留邦人晉責仔肩之卸國會爲期祇賜箴言俾資繩凖遙致道履曷勝欽馳祺瑞卅 
　　彭介石等致北京電北京大總統鑒鄂省議員梁鍾漢詹大悲因謀政治改革被陷西牢欣逢我公繼任寃抑靡不獲伸前褚輔成常恒芳景定成等巳經我公雪昭出獄宇內實欽仁德梁詹事同一律敢請電飭滬楊交涉員照會英法總領事迅予開釋以慰與情不勝感激之至彭介石高仲和汪　　駱繼漢馮振驥吳崐彭漢遺黃大偉何成濬王華國邱鴻鈞丁人傑李步青曹亞伯劉德裕方震耿覲文查光佛吳明浩但　吳繼玠黃鎭磐湯文英謝　霞黃志鈞黃良典劉項黃德鑫胡彜倫何雲倬彭養光叩陷 
　　張魯泉覆張懷芝電濟南將軍署張子志先生鑒電悉約法恢復大局行將解决回憶民軍起義至今凡與舊有軍隊接戰之區生靈塗炭商民愁苦吾輩皆係魯人睠懷桑梓能無痛心此後統一軍隊撫恤商民一切善後事宜先生之責任甚重魯泉等亦必遵照迭次電函盛意竭力贊助共挽危局張魯泉東 
　　舊金山華僑請逐龍濟光電廣東報界公會公送肇慶岑都司令鑒龍督嗾粤各團揑李肇禍電欺華僑得電共憤乞協李逐龍並懲助龍各團首領僑任籌餉盼覆駐美舊金山中華總會館代表全僑黎協南伍炯堂林壽國黃覺流林文錦鄧循隆陳秉鑑等印東 
　　旅美粤僑請逐龍濟光電民國日報轉廣肇公所各報館各團體鑒龍拒李禍粤僑　乞逐旅美香山代表林壽國劉殿生等東 
要聞一 
[北京特别通訊（埜鷗）]  
　　李經羲熊希齡依附名流 
　　暗中大飛躍 
　　自袁死黎繼段氏握責任內閣之實權第一問題卽在調和西南方面之意見此次反對帝制之主動及最有實力者人人皆知爲梁任公蔡松坡二人段與梁蔡平日感情雖好但現在所居近乎對待地位不能不藉第三者之居間於是李經羲熊希齡二人乃以爲有可乘之機奮起自任段亦若隠恃之此兩人蹤跡遂於京津之間倐往倐來頗呈活動之氣象矣 
　　李經羲者純粹的舊式官僚也熊希齡以依附名流人亦或以名流呼之其寳彼之爲人圓滑譞巧可名之爲半新式官僚彼平生頗與梁士詒不洽乃其舉動則竭力規仿之其不及梁士詒之處乃在性行脆薄無梁士詒之猛騺耳 
　　吾今當追溯二十年前之歷史矣二十年前正値了酉戊戍光緒帝發憤變法之時其時陳寶琛爲湖南巡撫李經羲爲湖南臬司熊希齡以翰林院庶吉士在籍參預新政其時陳在湖南設時務學堂延梁任公掌敎席一時湘中名士多與焉時蔡松坡年尙幼稚（大約不過十二三歲）入學爲小學生任公深器之厥後蔡留學東京仍師事任公敬禮弗衰殆辛亥革命後蔡卸滇督入京與任公同官尤深相引重此次反對帝制說者皆謂任公之文筆與松坡之武器皆有莫大之效果北京社會尤艶稱之 
　　李熊二人旣與梁蔡有二十年之雅故李又曾爲雲南總督雲南各軍官皆有聞名相知之索袁未死時北京即時時傳說李某熊某將爲議和專使嗣皆不成事實項城旣死倒袁之目的旣逹更無用兵之必要於是李熊二人乃乘機自效於黑幕中大肆其飛躍有某政客語余渠近見秉三眉目飛舞恍若其兩手與脇之中間左挾一梁任公右挾一蔡松坡此中有人呼之欲出也 
　　李熊二人之忽然活動自必有其目的之所在此目的云何記者天職不能不爲之公表李於袁世凱時代時時思大用自約法會議議長卸職後自以爲有大功於項城必將得極重之酬報而袁殊落落最後畀以審計院長殊不足過其做官之　乃决計不就今茲欲望殆思得國務總理一席蓋叚常告人我本軍人不願與政客厠混國務總理一席當另擇人竊意國會開幕段或須辭總理而專長陸軍李本皖人故竭力思得此席也 
　　熊素以財政家自命其圖得財政總長一席當然無疑近今亦頗有人思援引之顧熊竟不就而薦陳以自代熊爲人固極漂亮心知現在國務各員之命運未必久長不過渡時代之一種器械故不欲輕於嘗試而暗中則頗思攬其權力此即師法梁士詒之一端說者謂熊之部下有大將三人一爲貪穢著名之張弧一爲主張停止紙幣兌換之吳鼎昌一爲現任審計院副長之徐恩元此三人者當熊轟烈烈時無不迎合惟謹及第一流內閣倒後遂皆别抱琵琶投効於梁財神之麾下充一員戰將矣今見熊有復活氣象則又相率歸來還依舊主而熊亦休休有容不念舊惡近且力荐徐恩元於陳爲中國銀行總裁而張弧亦頗有蟬聯不去之意皆熊鳳皇一人之力也或謂熊與此三人者殆曾有秘密關係故願爲之盡力云 
　　李與熊之目的如此然能否成爲事實則尙爲未决問題近數日問南中各派代表紛紛北上於是北京政界之眼光又别有注重之點似覺李熊諸人不盡有代表南方之能力而舊官僚中則又各顯神通以施其活動之手段故自表面視之熊度極爲冷靜似皆有袖手旁觀之意實則暗中之飛躍乃較諸袁氏未死時爲尤烈中原逐鹿固未知高材捷足者誰也倘讀者諸君不以爲忤請繼今賡續言之 
[南京快信]  
　　軍署昨午接到恢復舊約法命令各界對於政局咸抱樂觀 
　　馮將軍昨電滬勸阻國會議員在滬開會 
　　政府派李湛陽赴粤調停龍李衝突昨李由寗乘車赴滬 
　　丁佛言昨日由寗北上 
　　贛將軍李純因聞李烈鈞將大舉入贛特派高巨瑗宋育德赴徐向張勳乞援聞張前日巳發電致李烈鈞內容未詳 
編輯餘談 
[今後（飄萍）]  
　　約法不恢復則國家基磋不存在故竭全國之力以爭之然須知爭得而後亦不過基礎存在基礎之上如何建設如何廓清則尙爲今後之事 
　　故昔日之欲自毁其基礎者誤也僅有其基礎而遽抱樂觀遽示滿足亦誤也 
　　詩曰迨天之未陰雨集彼桑土綢繆　戶是不得不望於今後之國會與內閣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[恢復舊約法之事前周折]  
　　恢復舊約法巳於二十九明令宣布惟在將宣布未宣布之頃頗有幾許周折茲據官場消息政府爲此問題前曾電致上海各議員並招南方各要人來京參商或派代表到京以便解决各處先後覆電到京多主持用舊約者聞昨南方各要人電請政府謂必須宣布舊約法後各要人方克北上聚辦國會一切政治云云聞政府得此覆電於二十七晚特開國務會議討論最後之取决辦法與議各員多數主張以命令恢復舊約法當經議决二三日內准可見命令之發布日昨某外人面晤湯濟武君談及約法問題湯君謂恢復舊約法一事當局與各要人疊次磋商巳有成議大約於本月內可望明令發布又得最後之消息云國務院因關於恢復舊約法方法曾電訊上海議員諸君之意見已於二十六日晨得上海之覆電其電係由各議員聯名於二十五日拍發國務院聲稱此項覆電於二十七日始行接到者因未接齊各省之覆電故秘不發表耳至二十七日午前各省覆電一律到齊並無主張反對者故段內閣亦遂决計命秘書廳草擬命令俟今日（二十九）開過國務會議之後即行付印發表惟約法爲各法各政之根本關係至爲重要一經變更則因之繼續變更者頗繁其一切進行手續必須分析聞段總理昨巳擬定草案呈請大總統核查探其大略第一節爲各項法律上之變更第二節爲公文程式上之變更第三節爲各項官制之變更四節爲各項政務上之變更其各廳變更之辦法或由政府提議或由國會提出擬决均取漸進主義　不能於少數日內爲全體之積極變更也 
[陳錦濤與徐恩元]  
　　財政總長陳錦濤氏當承認就職之先曾言俟確有把握方能登台以故陳氏登台之日即信其必有把握陳氏就職之第一日即携借欸五十萬到部又由徐恩元向某外國銀行借洋一百萬元此一百五十萬卽爲發給軍餉之用又他方面籌得二三十萬元供本月各機關之用此一月內已算過得去陳氏乃竭力圖他項之準備至於徐恩元之兼任中國銀行總裁日昨已見命令聞其初所定者爲吳鼎昌氏命令巳經蓋印以他方面之障礙取消之改定爲項驤氏又以他方面之反對打消至最後乃定爲徐恩元氏徐爲前清附生上海南洋公學上院畢業英國倫敦財政大學畢業階芬士財政科優待生又爲倫敦某皇家學會會員光緒三十四年充攷察英國憲政大臣隨員宣統三年由度支部　往倫敦會議幣制借欵事宜並考察歐洲各國銀行幣制制度民國成立充南京財政部公債司司長南北統一派充財政部籌備處帮辦兼借欵稽核處總稽核民國二年二月任幣制委員會專任員八月財政部特派會議賠償外人損失事宜十月任審計處總辦三年一月任財政部制用局局長二月充大總統府財政委員會會員三月兼任幣制局副總裁嗣改任審計院副院長今乃任爲中國銀行總裁云 
[中央大僚之辭職與監察]  
　　約法恢復新內閣即將改組中央政界必當有一大番之更動一般大僚均多不安其職已紛紛提出辭表大總統均未批出蓋須物色相當人員始能批出其巳提出者聞爲外交兼交通總長曹汝霖參謀總長王士珍海軍總長劉冠雄敎育總長張國淦內務總長王揖唐各次長除陸軍兩次長外亦均提出辭表此外平政院長及都肅政史　多數肅政史亦均已辭職其外尙有直隸巡按使朱家寶熱河都統姜桂題亦萌退志聞黎大總統已分别照准或慰留一星期內外必有策令發表又聞粤派首領梁士詒氏自辭職後外間多有傳聞其已經逃遁者昨據政界消息則謂其尙未能脫離關係在表面上雖已允認其辭職實際上尙須清辦交代必將交通各欵爲詳細之清結始能完竣茲正在清查之際并聞其刻下正在天津政府業有秘密監察之辦法可不至潛逃他處外間所傳巳遁至香港及青島之說尙不可靠又聞在政府監察之用意係專爲交通欵項問題尙非爲禍首問題云 
[袁項城出殯紀]  
　　上月二十八日爲袁項城出殯之期天安門外至中華門內蘆棚甚多分别外交界政界學界紳商界暨民入之站立兩旁者不下數萬人皆極整齊靈車過時均脫帽致敬外國人之拍照者甚多七鐘起靈由懷仁堂出新華門十一鐘行至西車站孝子七人（項城公子十七人其十人均幼）自袁克定以下克文克良克端等均白衣帽列跪靈車之左旁候靈櫬至伏地跪接靈櫬用紅緞包裏繡五福拱壽棺罩大紅緞繡金其載棺之火車係京漢局新從美國定做成之花車其靈櫬到車站時卸棺轉載入小套車其車輪爲 
極細之橡皮運動甚輕巧其式之大小與火車恰合係前清隆裕皇太后出殯時所造十二鐘安置靈櫬畢開車葬地覓得在彰德府之西山袁項城隠居時避暑之地從前自覔得一地前年以葬其三兄長此次乃項城棄世之後新覔得者聞亦甚佳葬期尙未定當項城靈櫬未行之前三海之內收拾一切物件已忙碌十餘日聞爲爭奪陳設物品之故年長之諸公子曾大啟衝突幸得徐菊人入內拿出老輩面孔老大敎訓了一頓彼此方始無言此次袁氏出殯情形大半襲中國古代帝王梓宫奉安之舊習自新華門至車站沿路均鋪黃土即此可概其凡茲詳錄其出殯前後之儀文如下 
　　發引前夕喪主以下詣靈座前行啓奠禮如儀由恭辦喪禮處陳三十二人小鑒及靈兒於來薰風門外陳八十人大鑒於新華門外交通部陳靈舉車於正陽門外京漢鐵路車站厥明喪禮處陳喪儀於新華門前並張葛具奠於車站以待警備軍警自新華門至車站夾道排立發引前一時外交團清皇室代表執紼人員在天安門外豫集文武各機關護送人員及執紼人員（護送至彰德者每機關各一員執紼至車站者每機關各四員均由喪禮處先期函知應派各機關分别照派其各機關長官及上級軍官軍佐與諸紳舊擬送喪往彰德者亦應先期知照喪禮處）均豫集新華門外其餘各文武暨各學校商會耆民人等均在天安門外中華門內按照喪禮處指定地點分段會集（凡執紼及護送官員均服制服無制服者准服燕尾服均用黑領結黑手套有勳章大綬者均佩勳章帶大綬左臂暨刀劍柄均纏黑紗其餘各文武及紳商准用甲種大禮服及軍常服或乙種禮服學生服制服均纏黑紗於左臂）國務卿國務員暨其他各機關長官喪禮處及府內執事各官咸集景福門內恭候大總統親臨懷仁堂慰唁畢先往新華門憇息俟喪主告遷如儀畢乃搥一鼓爲一嚴喪主以下諸子序立於靈座之東西向喪主婦以下諸婦女退避他所搥二鼓爲二嚴喪禮　暨府內執事各官率舉夫及役進喪主恭奉魂帛於靈舁役者移銘旌及分奉冠服實星勳章器皿花圈等物於亭遷靈座撤惟幕等物搥三鼓爲三嚴舉夫進奉梓棺役者執翣左右蔽禮官前引出來薰風門中門喪主以下由左門出匍匋景福門內之左俟梓棺出來薰風門升小舉喪主以下起立遂發引導樂在前次陸海軍儀式隊又次銘旌旌旗扇繖蓋冠服實星勳章器皿花圈等物喪主以下杖哭從喪主婦以下諸婦女先出西苑門在南府口候靈舉至隨行國務卿國務員暨其他各機關長官喪禮處暨府內執事各官均徒步恭送靈　由寶光門出循中海西岸經仁曜門豐澤園門前循南海西岸往新華門大總統立新華門內之左向靈舉行一鞠躬禮大總統止送先返靈舉出新華門加幃蓋登大舉國務卿外交團清皇室代表國務員其他各機關長官暨諸護送執紼執事人員均在功布前隨行喪禮處整視喪儀以次前行嚮導旗十對在前嚮導警察官率領保安隊騎馬持之次陸軍儀式隊由十一師編步兵一團用陸軍團旗團長一員徒步率領次海軍樂隊全部次海軍儀式隊由海軍部編步兵一連用海軍旗陸戰隊排長一員徒步率領次導樂一部次銘旌外衛四員護從次斜角旗五對次十二章旗十二對衛士管帶率領持旗騎衛士二十四名持之不騎馬次方　圓蓋各二柄外尉四員護從次十二章扇十二對外尉四員護從次禮輿武承宣官二員坐車前高級軍官二員騎馬導引騎衛士四十名騎馬護兩旁司御校尉二名引馬次坐騎田護衛司令派人牽引次僧侣道侣皆手執引旙及樂器喇嘛手執經旙及樂器次公府樂隊全部次香亭次祭牲台祭筵亭外尉四員護從次提燈提爐各四對次靈舁步衛士二十四名在提爐前行次冠服亭內尉四員護從次實星勳章亭內尉四員護從次陳設器皿亭內尉四員護從次花圈次侍從衛侍武官翊衛便文承宣官武承宣官次行幃喪主以下行時以行帷障之次提燈提爐各四對次雲翣黻翣黼翣各一對次步衛士四十名在靈舉兩旁護從軍衛士四十名在靈舉後護從殿以諸孝車與靈舉由西長安街進西長安門至金水橋外折而南出中華門外交團清皇室代表止送靈舉經過地方凡集道旁恭送人員均脫帽肅立行一鞠躬禮站道軍警均行舉鎗敬禮靈舉出正陽門抵車站外暫駐幕內執事官設奠焚香贊引官引國務卿詣靈舉前一鞠躬三祭酒三鞠躬國務員其他各機關長官暨諸護喪執紼執事人員均隨同行禮畢舉夫換槓移上輴車升靈輀車喪主奉魂帛安於車中靈座乃陳冠服實星勳章列翣如儀銘旌旗扇　蓋器皿花圈等物均在前車排立喪主喪主婦以下均上後車凡隨車執事人員亦均隨同前往大總統特派承祭官一員暨諸護送人員喪禮處派往彰德執事人員及舉夫人等大舉小舉禮與坐騎靈舁等物别自爲列按照交通部分配時刻先後開行由交通部官部置旣畢指揮執事鳴號開車國務卿以下諸執紼送喪者均脫帽恭送是時嗚發引砲一百有一響由拱衛軍司令指定　點鐘樓暨在京各寺廟各令鳴鐘一百有八杵俟靈輀車經過諸執紼送喪者乃返其餘如嚮導旗陸海軍儀式隊導樂僧道喇嘛樂隊香亭祭牲亭祭筵亭提燈提爐等儀衛均在車站各依指定地點分段排列俟執紼送喪者畢去始各散自北京至彰德中經長辛店高碑店清苑縣定縣石家莊高邑縣邢台縣邯　縣馬頭鎭磁縣豐樂鎭停車各站各該地方官均率僚佐紳民人等張幕具奠禮服以待恭候靈輀車抵站該地方長官率與祭人員排班肅立向靈輀一鞠躬地方長官三祭酒復率衆三鞠躬肅立如前俟車開乃退沿途軍警遇靈輀車經過一律行舉鎗敬禮彰德車站先期由恭辦喪禮處張幕具奠以待諸護送至彰德暨喪禮處執事人員均先時預集輀比靈輀抵站舉夫奉梓棺降車乃暫駐幕內陳喪儀於其前喪主以下告奠如儀舉夫奉梓棺登大舉遂行儀衛前導諸護送者執事者皆從靈舉抵府安靈旣舉喪主以下哭奠如儀諸護送執事人員分班詣靈座前行三鞠躬禮各退翌日行饗奠禮先時由喪禮處陳燎牀惟地之宜執事官陳驥筵於靈座前其前置奠几陳奠池其上東設帛案尊案西設祭文案各一帛篚尊爵爐燈具諸護送人員及在彰德各文武咸服其服（文職燕尾服武職軍大禮服警官警禮服繫臂纏黑紗有勳章大綬者均佩勳章帶大綬軍警刀劍之柄亦均黑紗）豫集届時大總統特派承祭官一員恭奉祭文至府讀祭文官接奉由中門入設於案退引禮官分引諸護送人員及彰德各文武進詣行禮位前文東武西東西序立執事官各以其職爲位贊引官引承祭官進中門至行禮位前贊引官贊就位承祭官就位通贊官贊皆就位與祭各員皆就位北向立通贊官贊鞠躬再鞠躬三鞠躬承祭官以下皆三鞠躬贊引官贊奠帛司帛官進帛承祭官受帛拱舉授司帛官奠於几退贊引官贊讀祭文讀祭文官奉祭文進立於案東北向展祭文讀畢捲訖置於帛篚退通贊官贊鞠躬承祭官以下皆一鞠躬贊引官贊祭酒司爵官進爵承祭官進酒三爵（每祭皆以空爵授司爵官反奠於几）畢司爵官退通贊官贊鞠躬再鞠躬三鞠躬承祭官以下皆三鞠躬通贊官贊送燎讀祭文官捧祭文司帛官捧帛送燎由中路出贊引官引承祭官退立西旁東向與祭官各退立東西向俟過畢均復位通贊官贊禮畢贊引官引承祭官退引禮官分引與祭各官以次退執事者皆退 
[成都吃緊時之劉軍行動]  
　　近日富順城內護國川軍劉存厚所帶軍隊除原駐之第一梯團外現又將第二梯團之第三第四兩支隊陸續調抵富城統歸第一梯團長舒榮衢節制又聞瀘州張敬堯所部之北兵於六月四號起陸續向渝城撤退舒梯團長已飛令該梯團第二支隊全部於十號陸續向瀘城進行前二師鍾旅長志鴻於十一號午前舟抵嘉定聞與劉總司令解運子彈及一切餉械以資接濟鍾君擬小住一二日即便由陸路赴井護國川軍左翼軍司令劉成勛君於日昨（十號）接奉劉存厚總司令急電催速赴井籌商要件劉君已於是日午後三時由嘉兼程前往並率本部參謀喬毅夫同行聞軍司令部一切事件暫交由參謀長黃成璋代行代拆並聞川滇兩軍連日開拔分赴資內榮威江瀘各方面去者絡繹不絶有大砲十餘尊劉存厚之兄現充劉軍之團長已將全隊向江安方面開拔矣方四川獨立時前二師團長杜君曾率隊紥富順牛佛渡劉存厚當派交涉員前往接洽刻聞交涉巳妥杜君仍統軍歸劉部於陰曆初六拔隊往自流井並分隊往紥瀘縣惟牛佛渡於陰曆初六因杜軍去後是夜四更時有土匪數十人先往川主廟團練局刧得快鎗十餘支復向該場搜掠十餘家其中有富戶五六家損失尤鉅至天明該匪始行退去又聞劉軍部下因支隊長等設立軍需籌辦處於公園現因征收局各種厘稅日收無多而該軍近日急需軍餉銀五萬元苦無從出至爲窘迫並據劉軍參議官葉友逖君云自響應滇軍後各軍兵士不特未支薪餉即饔飱亦多不繼雖旋有鹽斤加價之舉然於軍費仍無大補惟袁氏殂喪而還劉軍復歸正式軍隊此後餉項當不虞缺乏也 
[韶關滇粤兩軍近况]  
　　滇粤兩軍在韶關衝突之事人皆知爲粤軍先開釁而龍濟光則屢諉卸於滇軍一面又請各方面調停其最近之通電略云協和軍長無　襲據韶州經將始末情形電逹尊處請賜維持粤省靜候和平解决至今並未進兵乃協和軍長據韶以來拘留朱鎭截阻電報調兵運械仍復一意進行據報二十三日李軍自韶調回馬隊一百餘名兵屢百名砲三尊分紥琶江及湖洞各地逼近我軍所駐之源潭地方二十四日又有馬隊百餘名夤夜繞出源潭之長布山右邊往清遠花縣交界地方距源潭不過數里又有李軍一隊由水路往峽山背二十五日李軍測量源潭前山并築砲壘似此不俟解决節節進逼不解是何居心濟光爲維持粤省和平始終不願决裂而李軍實逼處此粤人憤激異常用再飛電奉逹仍祈軍務院及諸公迅賜主持解决俾免兵連禍結糜爛地方不勝迫切幸盼之至並聞黎總統據龍濟光電後當卽諭令國務院轉電岑春煊妥予調處現岑都司令已分電兩軍盡力排解矣 
　　龍督近曾調集大軍務將曲江縣城（即韶城）即日收復聞有人提議致電贛督調兵堵截並分電駐湘邊連陽游擊隊警衛軍各營齊集北江合師夾攻並於石井附設兵站轉輸糧械未知龍氏採納否也龍督昨又行文朱鎭守便謂現在韶城及英德旣已失守應轉飭各軍官節節嚴守靜候機宜切勿任李軍再溯西北而上云云復以連日調兵出發需用軍械甚多特派本署陳軍需員會同軍械局員前往石井兵工廠宣示如有前軍到領鎗械子彈立刻　撥以省周折觀此則龍氏表面雖乞調停而實際仍欲與滇軍開戰也 
　　李烈鈞佔據英德城後即派撥軍隊分往各要隘防守查其砲營長魯子才所部已赴貓兒頭嶺駐紥步兵營長申憲文已赴觀音巖紥 
　　聞二十二號陳福祥即率現駐源潭之所部軍隊馳回清城分佈要隘築壘扼守各商民覩此情形恐爲韶州之續大受驚怖 
　　連州陽山商店近因將各種貨物雇帆船百餘艘請得警衛軍瑥隊長黃秉　督隊護往清遠發售二十一號晚駛經江口附近之咀尾地方被滇軍檢查繳去槍械三十餘枝現求商會懇請滇軍發還 
　　南韶連鎭守使生福全昨特票請龍督赦宥並請派一旅限日克復韶關將功贖罪如再敗績甘當軍法 
　　前日有滇軍千餘人到梧庽于氷井寺一帶二十二早概行拔隊向梧州東路出發繞道連州往韶聞係奉李烈鈞電調者 
[粤省議會痛陳龍濟光之劣迹]  
　　廣東省議會議長議員等致黎總統電云北京大總統鑒頃聞龍濟光詭言辭職我大總統復電慰留有公爲滇中名將治軍有方語粤人聞命之下觖望非常而按諸身受適得其反一言爲智竊爲君子惜之顧念京師去粤千里道阻且長閭閻疾苦蔽寒莫通大總統初政繁忙未遑細察則欲將粤省慘狀爲大總統伏陳之龍氏之治軍也毫無紀律集無賴子弟號曰濟軍藉口圍捕勝則焚殺淫掠而入敗亦焚殺淫掠而出入粤三載慘案百起如上淇良敎石灣江門其尤慘者人民怒不敢言諱之曰外江壯士號之曰丘八先生婦女望風逃避嬰兒聞聲止啼積威旣深罪惡乃極由是以黨案誣陷則擄人勒贖以通匪嫁禍則没人資財强買强賣勒索供應庇賭收規私販烟土四布惡探噬必擇肥朋比土豪漁及竭澤容縱部曲甚於盜賊人民財產物業爲驕將悍卒所霸佔者不可勝數故莫名一錢之濟軍將卒未及數載靡不高第擎天美姬滿室矣龍氏之歛財也有賭餉有牌捐有花捐有房捐有租捐有碼頭捐其原有鹽稅沙捐船牌捐屠宰捐牛皮捐及一切釐稅捐抽或加三征收或加五或加倍以之置田宅興土木築砲壘賄劣紳買偵探取若錙銖用如泥沙人民刧於暴威惟待死溝壑而已龍氏之殺人也格殺勿論就地鎗决固無論已有杖斃有劏宰有刺殺有生埋或縋沈江中或餓死地窖並不宣布罪狀往往秘密滅迹毒刑審訊聞者心傷種種殘酷慘無人道龍氏之察吏也州縣非親故不用差委非賄賂莫行貪官汚吏盤據要津正人君子沈匿莫顯所在盜寇四起民不聊生外此行政若司法若警察若實業若敎育奉龍氏命令爲法律視濟軍喜怒爲歡戚廢弛極度凋落殆盡用日五嶺以南陰霾四漲有如阿鼻地獄即亡國之民受異族支配者其慘痛苦楚莫過於斯願遠方之人未悉眞象間有以保守地方諒之詎知今龍氏所治不過廣惠二府之一部而廣州巿內及附郭鄉村盜刦頻仍民不安枕其餘八府五州盡歸護國軍佔領秩序井然安居樂業比觀事實皎然甚明故粤人之望龍退有若焚者望救溺者望拯心理大同焦灼萬狀大總統爲中華救主粤人非化外頑民今茲正位薄海歡騰斷不獨令三千萬粤民向隅而泣伏乞迅將龍濟光撤任查辦另簡賢督人道幸甚國家幸甚再者粤省原有各種團體名義悉爲龍濟光假冒擅用已失輿論價値獨本議會自被非法解散超然局外眞正民意差足代表今雖未能正式開會巳自由集合逾法定人數如上所陳悉係實事謹以上逹懇賜鑒原廣東省議會正議長謝杞原副議長陸孟飛暨議員等十三人叩 
[陸都督抵衡之消息]  
　　都督府秘書長陶賓南前奉都督命令往永州歡迎現已回省據陶氏自述云詢陸督以到長沙之日期陸曰示當靜候中央命令以定行止又曰余與項城交誼極深彼以個人而犯國法故余與之絶而獨立今大總統黎公余與之無一面之緣然彼爲合法之總統余爲大局計爲人民計自當服從其命令云云陸督抵省之行臺早已預備周妥二十號下午三時湯督復親詣檢閱一過是日疊接派往之招待員暨衡陽知事電告陸督巳於是日到衡除隨從人員外並　如夫人二人乃於次日（二十一號）將佈置已妥之參謀長室改作上房以備安置眷屬凡應用各器具均皆添置周備至參謀長等室已另移他處並聞某要人云陸督來長沙之說其期尙未確定云 
 
 
 

Page 7

 
 
[湖北雜聞]  
　　黎總統與起義軍人辛亥武滇首義功績爲中外所共欽旋因袁氏專制大招薄待所有起義傷軍原設養濟院優待經段芝貴裁撤呼號年餘去冬始議定照陽夏北軍陣亡例給予年撫金三年而輕微傷及傷已痊能治事者復被淘汰各烈士後裔原設有遺孤敎養所收容去冬亦將解散茲黎大總統就任對於湖北起義人頗爲關念日前各傷軍聯名電賀黎卽復電温慰並云已飭部籌撥五萬元行即派員來鄂創辦傷軍學藝廠將能作工藝者擬行招致學習相當技術即手斷足缺之徒亦一律收容以維生計至遺孤敎養所則由前充該所長李俊英禀准恢復因該所址係前八鎭統制張彪私產業經發還黎總統乃將自置之南湖地皮捐撥一千方並另捐一萬元以爲建築該所校址之需該所原有經費由鄂當道提去者刻正商請撥還不日當可重張旗鼓矣又烈士祠遷回萬壽宫原址一事巳經鄂巡按使批准惟須照上年禮制館所議改名爲忠烈祠併祀陣亡將士以符名實 
　　張懷芝與王占元張懷芝在魯因妄開戰釁難於議和昨特電致鄂省請敎於王將軍原文甚長首述黨人倚仗外勢殘害魯民敲骨吸髓慘無人道渠不得已而用兵末謂現正攻克安邱臨　二縣擬乘勝進取適奉中央電令停戰當卽恪遵辦理而黨人恣意進行益肆擾亂近由中央派來秘書徐朝棟電招居正代表劉廷漢至濟議和而劉首先以官軍須將所收安邱臨淄二縣退還方可開議察其居心絶鮮誠意和平解决萬不可期火熱水深拯救乏術徬徨終夜惶愧萬分吾兄與王耀庭（卽第二師長王金鏡）兄桑梓義重休戚相關可否以鄉人名義電逹上海黨魁宣布慘苦情狀痛陳利害以圖轉圖并望明敎時頒匡我不逮云云其中純係嫁禍民軍圖自掩飾之詞未知王氏如何答復也 
　　省議會與地方自治湖北舊有省議會各議員以國會旣可復活省會亦應連帶復生巳羣集武漢預備國會問題解决後援例要求聞已於漢口租界中設立通訊機關籌議進行手續惟尙未向官廳作正式要求也再者省會如經復活地方自治亦應隨之規復昨悉巡署已接內務部咨關於自治籌備應採急進主義通飭各知事將原有自治經費列表呈報凡已借撥他項公用者務於三個月內如數籌還妥爲保存不得再有挪借庶免臨時措施不及云云由是觀之自治恢復之期當不遠矣蕪湖近事 
　　蕪湖霉雨連綿已將十日江潮盛漲余知事恐應各圩臨時出險特諭圩董趕速督令夫工盡夜梭巡遇有險象立即救護 
　　京師米糧缺乏蕪湖交通行刻有米三千石巳向道尹署領得免稅護照將由津浦車運京 
　　九江瑞慶裕錢莊忽於本月十九日倒閉虧欠各埠同業約二十餘萬金蕪湖乾泰莊亦受累四千元聞巳報告蕪湖商會請致函九江商會資成該莊聯號源通裕償還並請咨黟縣知事查封該莊經理胡禮庭之財產 
　　蕪湖錢業公所近日牌價欠拆一分八釐存拆僅六釐刻有人致函商會責問據錢業中人言現因時局未定同業各家均抱收縮主義不願存放云 
　　皖南各縣知事近日接　蕪湖祝道尹特示以現銀爲各處命脈攸關値此缺乏之時若不予以限制勢必至枯竭不繼嗣後凡商民等有以現洋出境其數在千元以上者必先由商會報知事給予憑照加蓋縣印以示限制 
　　倪巡按刻飭蕪湖道尹轉行所屬通緝廬江圖謀獨立未成在逃之黨人金濟煦金青谷丁少卿莫善初等十一人 
　　南陵西南鄉本月二十二三兩日有盜匪二十餘名持快鎗冒充軍隊擅入人家搜查軍火肆行搶刦並開鎗拒捕擊斃縣署衛隊及商團各一人等情巳紀前報茲聞該縣之麻橋鎭峩嶺戴家匯花山平橋舗牧家亭等鎭一帶地方均被搶刧縣知事章椿壽已將該盜匪猖獗情形電禀倪巡按張將軍請速派軍隊來南鎭懾 
地方通信 
[蘇州]  
　　桃塢中學行畢業典禮昨日（二十九號）上午十時爲桃塢中學行第五次畢業禮之期中西來賓約百餘人英文畢業生有何源來馬崇淦等七人中文有趙應玻彭貴甫等七人於二十八號下午在該校演軍式大操特請上海萬國商團隊長閱操步法整齊槍法純熟爲衆稱贊 
　　朱使晋省情形朱代使此次奉召晋省確爲解嚴起見凡軍隊撤還原防兵士解除勤務警察規復舊　防務作速收結等等均須商榷籌劃不謂時事變遷甚速昨馮將軍爲海軍獨立事一面諭朱代使趕速返署坐鎭一面行文水陸軍警卽日起防務仍復主嚴候軍署奉到政府解决辦法後再行飭知云云所謂戒嚴未及解戒忽又加嚴矣 
[無錫]  
　　孔中將來錫南京軍械局局長兼清理台營官地總辦孔慶塘中將前日因有要公搭乘晚車來錫寓於漢昌路啓泰棧內昨日公幹巳畢即乘車回寗 
　　師範生畢業無錫省立第三師範學校開辦迄今已歷五稔辦理得法成效頗著今届暑假本科生畢業者共有三十餘人已由顧校長詳請省公署批准在案茲聞該校定於六月三十日舉行本科生畢業式云 
[鎭江]  
　　會議撤銷戒嚴辦法駐鎭要塞掩護隊葛司令於日昨召集軍警各長官蒞部會議聞其所議大概因奉軍巡兩使電飭略謂大局漸趨和平地方照常安靜各屬前於戒嚴期內所組車站總稽查隊軍事臨時偵探頒布防護戒嚴令及郵電檢查等布置應即酌量情形核議撤銷所有車站輪埠檢查違禁品物應仍歸警察專責惟各縣防務因四鄉盜匪充斥仍應嚴密防護毌稍疏忽云云葛司令將省電循示軍警各長官當場遵電議决撤銷辦法詳請軍巡兩使指示撤銷日期再行飭屬遵行 
　　交通分行清理賬目鎭郡東塢街交通分銀行營業本未擴充現正清理賬目凡揚州浦口兩處交　　幣仍照兌現惟巿面上流通已較少矣 
　　國產紗綢暢銷鎭江自歐戰發生後舶來品之價格日高以故洋貨布疋交易漸少往歲花素洋綢洋紗等一交夏季銷場極旺現因該貨價値比土貨鎭江紗丹陽綢及江綢不甚相懸而鎭紗丹綢純係凈絲織成且較舶來品耐用買主樂爲購取故目下銷路甚廣即經營洋貨業者亦相率趨重土貨於舶來紗綢不甚注重矣 
　　美國軍艦蒞鎭日昨午後三時有美國軍艦一艘開至京口下掟江心聞係考查商務而來今早該艦統帶某西員登岸謁見駐鎭各西官暢談良久始行　别 
[安慶]  
　　黨案牽連者兩人上月廬江縣屬曾有黨人密謀起事之舉經該縣知事會同安武軍第六路軍隊破獲訊究詳報軍民兩使據稱偵悉此案內有金濟煦一名逃往省城伊叔金春谷（即金家駒現充水利局局員）處藏匿請予就近飭查等情當經倪使飭由警察廳隨傳金春谷訊問據稱金濟煦係伊遠房族姪素無往來云云乃警廳仍勒令交人聞金春谷僅允派人回廬查訪云省立農業學校書記劉昌言（婺源人）日前忽被警廳傳訊詢其與婺源南鄉富豪劉錫藩是否弟兄劉答稱係遠房族兄向不往來等語旋即被廳拘留經該校校長金邦正具保請釋尙未照准聞其原因係因該書記於本年到省謀事曾有人報告謂彼携有柏文蔚委任狀及軍衣手槍等件故經警廳拘留傳訊并囑其將柏文蔚所委之委任狀呈驗惟該委任狀係二年獨立以前所委别無他故亦無手鎗軍衣等件故日內卽可釋放矣 
[湖北]  
　　七縣聯防之計畫襄河綿亘數百里港紁紛歧盜匪充斥邇來勢　猖獗結隊搶刦時有所聞刻由京山天門潛江荊門江陵漢川沔陽七邑紳耆商會發起在沙洋鎭會議襄河防匪辦法每邑公舉紳界代表二人商董二人與會議决聯合七縣組織一民團游巡隊以補軍警之不逮每邑月捐五千串草定辦法分水陸二隊每隊暫定三營專招土著取其嫻熟地方情形易於防緝昨特以七縣公民名義條陳王將軍范巡按要求　給鎗械子彈備欵具領 
[廣東]  
　　陸督請爲湯覺頓雪寃電急雲南唐撫軍長貴州劉都督滇第一軍行營蔡總司令松坎戴總司令資州羅總司令肇慶岑都司令李總司令子雲上海梁任公先生均鑒湯君覺頓品學兼優來桂臂助獲益良多前次爲國奔馳慘死非命無涙可揮爾時袁賊尙在未睱爲之報仇負咎殊深現在大局將定回念賢良惄然心痛夫湯君東行實由龍張兩君所召龍張兩君當然任保護之責事後又不拿辦兇手致使良材寃沉海底兇手法外逍遙按諸國法人情再難容忍任公敬愛湯君之才尤甚於廷廳如何提議追兇究辦表彰偉烈以慰英靈懇即舉行如何仍盻電示榮廷號印 
　　梧州輪船被刦來往悟州香港之華安輪船於昨日（禮拜五）被盜在西江行刧所失贓物約値銀八千元幸未傷斃人命查該船載重四百三十三墩爲寳泰公司之物載有水手六十人船主名葉福該輪於禮拜二日由港開行抵梧後復行回港載有搭客約一百二十人多係前往三水者駛至七寳蓮（譯音）附近時該輪忽然停駛被由梧州落船之盜約二十名分守舵房機器房等處旋分頭搜掠各搭客掠畢乃分駕船上之舳舨兩艘掉向七寳蓮地方而逸各盜去後船主乃乘小舟往肇慶報案迨抵三水時京經報知關員當卽派兵前往緝拿據該船主稱當該船在盜手時曾見新會及和貴兩輪駛過本可報警惟恐一聲呼救卽爲賊擊斃故未報警云當該輪抵港時已將其事報知警察矣 
雜評一 
[新國務員（一子）]  
　　京電所傳新國務員之人物覺比較適當者居多數此可爲新內閣前途慶 
　　願被簡之新國務員果自問良心可登政治之臺者則形式上切弗再三謙讓以虛延　貴之時光 
　　惟當登臺之際第一須把定主義勿令人疑爲臺上臺下變作兩人第二須立定脚根雖不在博大衆之喝采而要宜一絲不苟且勿亂其步驟第三須副以恒久之精神旣以身許國不可一遇盤錯而遽萌退志更不可一經責難而遽負意氣此我所望於新國務員者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海軍加入護國軍後之聞見]  
　　淞滬警廳徐廳長因聞海軍上將薩　氷奉北京政府委派來滬調查海軍加入護國軍後之態度以便與總司令李鼎新協商一切故連日特派探警在滬寗火車站預備迎迓茲悉薩君因在寗與馮上將軍面議要務勾留數日至昨日上午始乘專車抵滬 
　　徐　廳長因海軍加入護國軍後外間又有種種謠言故前定七月一日解嚴一節暫不實行昨日又通飭各警正佐實力防堵勿使匪徒乘機騒擾 
　　上海防守司令王如見君以龍華對岸之海軍藥庫曾經李總司令於上月二十五號宣言獨立之後派令永豐砲艦駛低龍華浦面會同原駐該處之舞鳳軍艦擔任保護茲因永豐舞鳳兩艦駛往吳淞海軍藥庫已無兵防守故於昨日特飭水警第三分署長王壽良派撥師船一艘水兵六名着赴該藥庫浦面停泊以資保護以後如有海軍至該藥庫內提取軍火必須隨時報告 
　　防守司令王君又以浦東楊思港有陸軍火藥庫一所亦應派兵防守以昭愼重業於昨日令飭步兵一排携械駛往陸軍藥庫駐紥保護 
　　松滬楊護軍使以川沙沿海灘之白龍港適臨海口距離上海水陸兩路均祇四十餘里該處防務頗關緊要爰特命令步兵十五團迅即撥兵一連配帶軍械前往扼守 
　　海軍李總司令以海圻軍艦旁側之扶梯一架業已損壞且當此事務倥偬之際官員上下甚衆僅有一梯不敷應用故前日飭令某廠製造艦梯一架昨已製就運往裝設 
[鼎慶里炸彈案三誌]  
　　上月二十九號注新租界霞飛路鼎慶里三十號門牌樓上因私造炸彈爆烈炸傷六人均送廣慈醫院醫治內有四人已經傷重斃命經中西官檢驗在案昨日下午又斃一人當將屍身車送輔元堂驗屍所由捕房禀請聶讞員及副領事德君蒞場驗　委係炸斃身死飭查屍屬到來成殮如無家屬由堂給棺收殮 
　　又一訪函云法新租界霞飛路鼎慶里有人私造炸藥爆裂其傷六人其中四人因傷重斃命報經地方廳派員會　法廨中西各員前往將四屍驗明棺殮尙有受傷之二人其一亦因受傷過重送廣慈醫院醫治無效而死將尸移至同仁輔元分堂由法捕房函請地方廳委派賀檢察官毛檢驗員等前往會同中西各官驗明該尸委係炸藥爆裂因傷致斃塡明尸格判由善堂棺殮賀君遂返廳據情稟復林廳長核示 
[南北巿錢業同負責任]  
　　上海縣知事沈寳昌君因奉蘇省財政廳長飭知公款奇絀不敷轉運擬將本縣今届冬漕向商界抵借六萬 
金曾經由縣函致南商會正副會長請轉商錢業董事向該業竭力籌措已紀前報茲聞南巿錢業董事代表鍾某因南巿方面僅有錢莊十二家北巿則爲數較多須南北巿錢業一致進行方克有濟故巳由縣致函總商會請向北巿各莊家籌盡辦法聞總商會巳訂期開會邀同錢業領袖籌商一切云 
[歡迎褚輔成出獄之電稿]  
　　其一上海探交浙議員褚輔成先生鑒暌違兩載時切繫念閱報知公出獄不勝慶幸重聚有日特先電賀陸志棠尤杰叩 
　　其二上海探交浙議員褚輔成先生鑒聞公出獄歡躍三百茲公推葛志元先生在滬歡迎謹電聞前嘉禾城區商團全體叩 
[發生蝗蝻之警耗]  
　　預防蝗蝻迭由省署通飭各縣務於榖雨前搜挖遺種如有陽奉陰違照章懲戒乃川沙縣境忽又發生蝗蝻並有波及南匯之說　爲江蘇巡按使所聞昨特電飭該兩縣限三日內撲滅除特委專員馳往查察外並電道尹公署就近督飭查辦聞道署已派員前往密查以憑詳復云 
[洋貨號不受恐嚇]  
　　北山東路如意里悅昌洋貨號於上月二十七號接得匿名恐嚇信函一封冒用護國軍名義向之商借軍餉洋三萬元該號置諸不問詎至二十九號復役函催促並附有炸彈數枚當經該號主魯振廷拆閱來函略云所借三萬元如全數不能調齊先借半數否則以激烈手叚對待魯閱畢大駭報告總巡捕房立飭中西包探將炸彈信函一併帶入捕房禀明捕頭派令二百六十四號華捕至該號防守及至前日該號又接電話着預備洋一萬五千元即來領取未幾果有一人到來聲明前事迫令交欵當由二百六十四號華捕將此人拘入捕房經捕頭詰據聲稱山東人姓張名遠餘語含糊奉飭收押昨晨解送公共公廨請究先由中西包探投訴前情經俞代襄讞會同德裴副領事略訊一過判張還押聽候查明下禮拜六再行研鞠 
[匪徒供出同黨]  
　　匪徒王寳山程元龍曾以僞炸彈携至本城西姚家弄開設福泰衣莊之李逹孚家嚇詐不遂被探警拘送淞滬警察廳轉解松滬護軍使署訊辦在案茲悉此案已由軍法課一再研訊王程兩犯供出同黨多人且供明係某甲爲首大半住居西門外及新閘等處除將二犯收押外仍着警廳偵緝隊偵查羽黨務獲解究該隊翟隊長業已分飭各隊士購線查緝矣 
[命案提起公訴]  
　　匪徒王湘生王文桃等前赴新法租界管子敬（即管子英）家索詐不遂將張玉樹戳斃報經法捕房將兩王拘遂法公廨訊供後移送上海地方廳請爲按律究辦在案茲悉此案已經該廳檢察官將兩王提案兩次隔别預審明確判令收　昨已起訴同級審判廳請爲公判 
[駐京美使蒞滬]  
　　駐京美使拉蕯昨晨乘夜車由寗抵滬稅駕美總領事署美國旗艦白羅克林號之海軍大將温特化特即偕隨員前往拜會旣而美使亦登該艦答拜並校閱全艦兵弁歸後乃閱看領事署及與署中職員會晤下午赴約翰大學參與畢業禮晚間應美國公會之請在惠中旅館會　問美使擬於星期二日參與美國立國紀念祝典後於晚間回京或於星期三晨起程云 
[兩大學堂之畢業式]  
　　（一）復旦公學 
昨日爲徐家滙復旦公學舉行大學預科及中學畢業之期天氣晴朗中西男女賓到者甚多午後三時半兵操及童子軍表演四時開會由唐少川先生主席云今日本校畢業典禮與政府恢復約法同時並舉行見民國昌盛學校發逹指日可待次由李登輝校長報告成續云本校學生畢業出洋已有入美國耶魯大學二年級者其程度可知將來希望成一完全大學次由上海美國按察使魯君演說光陰之寶貴次由該校董事聶雲台君演說箇　功效與國家功效之關係我國與世界各國比較已處劣敗之地末又切戒學生注重實學以求國內實業發逹增進生計尤注重勤儉二字次由國會代表楊秉銓君演說本校成績之優美維持之不易希望畢業生各奮才學使中美成東西兩大國並使復旦成一著名大學次由唐校董給憑給獎童子軍優勝盾末復攝影以誌紀念 
　　第二届大學預科即第六届高等正科畢業生名單（甲等）劉延陵（乙等）高家姚鄭德元鄭拜言周述潘延贇任端（丙等）鄭宏 
　　第六届中學畢業生名單（甲等）湯武傑惲震何葆仁吳楚趙家　狄侃龑文龍金摶史久涵盧友誠李光蘭金健（乙等）黃紹文潘炳榮鍾寳衡鄒延芳王紹曾何伯驤湯元愷吳競清朱承洵何伯驄曾汪才孫雨人李富榮劉愼德周亞莊胡茂　 
汪文安趙東珍宋國衡李朗軒陳光輝鄭公俠施顯民陳有威歐那彦凌祥彬（丙等）汪毅伍克晞張世鑑何世芬郁宇啓陶延直保昉袁肇基沈福祐朱家驥洪澹若盧恩紱陳咏書 
[（二）約翰大學]  
　　昨爲約翰大學第二十次行休業禮天氣雖乍陰乍晴而中西來賓仍極一時之盛午後三點半鐘先由童子軍演搭篷帳燒水救傷旗話等各種游戲操技純熟形式又整齊頗壯瞻觀至四點鐘全體學生演兵式鎗操由總隊長韋煥章君與前任滬甯鐵路局長鍾文耀君會同評閱其操法之隹無俟贅述五點鐘在該校南草場行畢業禮先由校長卜舫濟君致歡迎來賓詞次給各生奬品得奬最多者爲文學科畢業生孟憲承君計得中文演說金牌一塊（同學會贈）又英文演說金牌一塊（一九零四年畢業班贈）又中英互譯金牌一塊（一九一零年畢業班贈）又大學各級英文辯論銀杯一隻次多數者爲文學科林玉堂君給奬畢發中學畢業證書繼由美國駐華公使拉蕯博士演說再繼由校長發大學各科畢業文憑　將大學畢業各生之科目名次列下（國文科）張身立許楚濤徐肇鈞袁速邵鍈李載元楊寳璜蔡振　（文學料）孟憲承林玉堂嚴智祚徐逸民裴德渭陳祖梓陶士瑛惠雲芳（理學科）周曰庠袁速余建東劉恩康林全喜董世魁張身立黃映然葉起鳳林祖光黃仲年袁艮初（醫學科）胡蘭生廖超照是届大學畢業共得三十人最後發給一八九五年第一次畢業生吳任之名譽學位並加理學博士銜（因其爲該校最早畢業之學生且爲該校最勤最智最有助力之學生曾在英國顯斐而時大學得有冾金學位亦曾充　留美學生監督現爲漢陽銅鐵廠總一程師）即由吳君演說大旨謂中國之衰弱由於實業不振吾輩學生亟宜注重實業勿僅虛騖文字之學且謂該校將添設工程科極意賀成云演說畢繼以唱歌至六點半鐘即散會 
[上海民立中學第十二次畢業]  
　　七月一日大南門外中路上海民立中學堂舉行第十二次畢業首由校長蘇頴杰君報告繼由張菊生余日章兩君演說末由總理　筠尙君致訓詞校長蘇穎杰給憑旋卽攝影而散計此次畢業者二十三人楊寳璜繆詩賡沈德中金奎周福洪曹端裕周宗模張志雯許繼信孫鴻 
吳維康章育文尤敦信沈樹仁徐其祥尤敦義 
曹允翕吳順生黃肇元王維敬黃錦章吳煥綸 
郭文杰 
[巿北公學舉行休業禮]  
　　滬寗車站慶祥里巿北公學男女兩校於昨日（卽一日）舉行休業禮先由校長唐伯耆君致訓詞並發給奬品計得金牌者爲女生陸鳳笙得奬憑者爲女生沙佩貞男生潘其壽其餘奬品有差繼由校董及敎員相繼訓勉學生全體唱歌行禮而散並聞該公學以來學者衆除開辦暑假補習科外特擴充校舍以備添收新生業定陽曆八月十三日開學備有詳章可以函索巿北公學夜學部亦於昨日行休業禮並聞自下學期起添聘敎員減收學費凡有志入中革德法日文算學珠算衛生急救科均可前往報名定陽曆八月十三日開學另有詳章備索云 
[西區高等小學畢業誌盛]  
　　西門外西區小學於去秋創辦頗著成效學生已一百有餘人昨日行第一届畢業禮由校長顧天放君布告畢業學生學業成績及過去學歷請沈信卿君給憑並致訓辭上海中國銀行顧問錢新之君博物研究會會長吳和士君相繼演說後由中華書局代表李沈二君贈敎育用品以示鼓勵來賓到者不下二百人頗極一時之盛今將畢業諸生姓名列下黃仲長江蘇金山諸葆忠江蘇武進劉翰朐江蘇寳山曾　躨湖南漢壽顧乃鎔浙江海寗范財梅浙江鄞 
[育材學校成績展覽會補誌]  
　　大東門育材學校開辦多年頗有聲譽上月二十五日開成績展覽會各校整隊而往者若貞元先春等十餘校以及男女賓先後就觀者千有餘人下午則北市公私各校及各生家屬遠來赴會者亦不下七八百人會中執事皆學生分仛自朝至暮秩序井然適先數日滬海道尹以該學成效昭彰奬給菁莪棫樸扁額故觀者尤衆會堂繪有黎總統肖像及隸書楹聯皆三年生吳人文手筆吳生年祇十四而文藝優美人人稱美中列各生國文左右兩室分置英文算學及各種科學而書畫則懸徧兩壁書則篆文及大小楷顔柳歐趙各擅其長以三年生姚士宣二年生楊金榮一年生凌臣官爲最畫則中西兼備而吳人文之西洋水彩可與時下名家並埓觀者尤爲稱賞又聞該校於暑假前畢業一班陰曆六月初十後逐日招生該校有此成績懸投考者必甚擁擠也 
[城西幼稚園舉行畢業]  
　　上海西門外生生里城西幼稚園係袁松筠女士所創辦數載以來成效卓著茲届第一班幼稚生畢業特定於七月二號星期日下午二時在江蘇省敎育會舉行畢業式並請名人演說關於幼稚敎育之敎授訓練善護各問題凡關心幼稚敎育者盍往觀之 
[競雄女學畢業]  
　　白克路競雄女學係浙江旅滬同志所創辦成立以來倐經五載昨當暑假之期又接續第五次畢業計高小四名爲史素雲嚴斯韾汪又傑余松筠選科一名同本良初小十五名爲張寰僊裘毓葑黃瑋楊翠霞金秀英陸承翰倪蓉顧瑛周世美王吟娥胡秀娥羅吟芝朱岫雲　莊莊王菁娥由校長徐自華君及敎職員等當衆演說並加訓糼諸生各唱校歌而退聞辦事人等已决定於下學期大加整頓特設師範一科並請胡樸安君爲敎務長唐堯欽君爲校醫兼生理衛生理化博物諸科敎員 
[育才公學定期放假]  
　　上海工部局育才公學定於陽曆七月七號禮拜五日舉行暑假放學禮下午五句錄在大講堂内頒給奬品並請名人演說昨已由監院暨中西敎員柬邀各界屆時前往觀禮 
[法領事奬勉學生]  
　　前日爲中法學校暑假之期由監院神父將肄業各生分科考試評定甲乙邀請法副領事德賫沛君蒞校給奬德君先將法文頌詞朗誦畢又誦華文頌詞其詞曰今日代理法國駐滬總領事那齊君適有要公不克來校給奬特委本副領事爲代表道逹歉忱并致其甚願親臨稱賀諸生學業有成并訓勉諸生力圖上進之誠意本副領事於一星期前來校見諸生成績優美間有法語純熟而於艱深之文規亦能融會貫通諸生有此進步本副領事旣爲諸生賀更爲諸敎員榮也現在學生之來校肄業者日益衆堅忍向學之心亦日益顯法公董局對此非常滿意心思財力爲不枉用矣所以公董局對於此校甚願加增經費優待敎員塡充校舍　使學生與敎員身心俱泰各得其所諸生勉乎哉諸生居此求學最易之福地切勿失此良好之機會務各努力前淮爲將來學成致用安身立命之本不負父兄培植之心彼時諸生回　現在在校之情况必能感激諸敎員之苦心也諸生當知各敎員係法國人其國爲文明也爲求文明之普及也本副領事前日來校查閱諸生課卷見有意賽爾愛擺才爾凡爾登三陣地之課藝寫作俱隹頗能激動本副領事愛國之心願諸生將此地名永記勿忘因此三地實爲法國最有榮譽之地日有無數勇士爲保障文明之故而戰死沙場者諸生在校有年受有文明敎育對此常爲人民力謀自由扶持弱國之法國感情必深他日有所成就出其所學以保國保家而享自由幸福者皆從此校中得來也 
[組織商業學校]  
　　近有嚴俊超等在滬創辦一中華商業學校滬上商學兩界如王寵惠虞洽卿王文典沈聯芳顧韾一等均允任該校董事目下規畫就緒從事招生報名投考者頗爲踴躍所聘敎員多係留學朿西洋大學畢業又延西人敎授專科該校爲四層洋房規模宏敞運動場亦極寬廣而於修業期間有實地練習畢業後又得介紹聞定於七月二十四日開校云 
[清華學校招考中等科規程]  
　　清華學校民國五年招考中等科學生已誌昨報茲將招考規程照錄如下 
　　（一）大網本校中等科學生向由各省招集應視各省敎育之進步隨時增高程度本年定招一二年級學生共一百十三名各省官應按其應得之學額並照本規程認眞考取合格學生送校復試如有不合格者仍須退送原省決不通融收錄以免敎授之困難與班次之參差 
　　（二）資格（甲）年齡十二歲與十三歲（乙）品行純良姿質聰頴（丙）平日自能留意眠食無須他人盡看護之責（丁）自量能力志願不至中途輟業者（戊）體質健全口齒清楚曾經種痘無肺病目疾及他種傳染而有醫生驗體質證書爲憑者（三）程度（甲）凡年係十二歲者可報考本校中等科一年級一年級日用敎科書列下以示應行考試之學程高等小學國文選本（第一册）（紹興諸宗元評商務印書館出版）國文典（杭縣戴克敦編商務印書館出版）共和國敎科書本國史（卷上）（中學校用商務印書館）共和國敎科書本國　理（卷上）（中學校用商務印書館出版）中華中學算術敎科書（中華書局出版）動物學敎科書（王季烈編譯商務印書館出版）曾褒二十世紀英文讀本一二三册（李德英文法作句）（乙）凡年係十三歲者須報考本校中等科二年級如未及十三歲而欲考二年級者亦可二年級所用敎科書列下以示應行考試之學程共和國敎科書國文讀本評註（第一册）（商務印書館出版）共和國敎科書本國史（卷下）（商務印書館出版）共和國敎科本國地理（卷下）（商務印書館出版）史東密氏合著中學算術曾褒二十世紀英文讀本四五册李德開錄氏合著英文進堦新撰植物學敎科書（杜亞泉編譯商務印書館發行） 
　　（四）省試辦法（甲）由各省長官審最該省學生在各校暑假時間定期招考並於考期一月以前廣登各報通飭各縣出示周知俾各生不致以路遠信遲不及與考爲藉口（乙）考時所用 
 
 
 

Page 11

 
 
試卷應請仿照本校所定格式辦理以歸劃一（丙）各省應令考取之學生塡寫本校所寄之履歷表並請西醫查驗體質塡註於本校所備之體質證書簽字爲憑（丁）各省按額考取學生後應將正取備取各生之履歷表體質證書及考卷等件先期彙寄本校務於八月十五日以前寄到以憑審核（戊）各省應將按額錄取之正取各生按照下開復試日期預行妥送來京至本校復試其備取各生應在原省守候傳考（己）所有上年錄入正取尙未經到校與錄入備取而未經傳考之各生至本年已歸無效應令於該　招考時重行投考 
　　（五）本校考試辦法（甲）由本校校醫復驗體質如查出與體質證書不符或臨時忽發神經傳染等　及其他各險症雖學程及格者亦不收錄（乙）由本校給以相當之華英文各試題督令面試如復試不及格者當即屏退並電請該省傳令備取生來京復試（丙）復試日期列左逾期不准補覆九月初五日上午十時覆試直隷山東河南山西江蘇五省學生九月初六日上午十時覆試安徽江西浙江湖南福建六省學生九月初七日上午十時覆試陜西甘肅新疆廣東廣西四川雲南貴州八省學生 
　　（六）新生須知（甲）覆試及格學生須塡具入學志願書）乙）須覓請常川在京現　職守者二人充正副保人出具保證書（丙）須繳存操衣費二十五元賠償損失費五元校中代製蚊帳褥單費十元（以上三項有餘退還不足亦補）又半膳費十五元體育費一元洗衣費二元（以上三項每半年一次）（丁）各生書籍文具等費每年約需洋二十元左右（戊）各生零用每月約需洋三元左右（己）本校於每年暑假内爲修整校舍之時所有學生不便留校應各預備旅費出校寄宿 
[坎拿大國慶紀念]  
　　昨爲　吉利所屬坎拿大國慶紀念日旅滬英國官商與該國人民一體懸旗致慶英美電車公司於各電車上懸掛英國國旗入晚特備燈車一輛玩遊各馬路同伸慶祝 
[時疫醫院開幕]  
　　本埠紅十字會向　夏季辦理時疫醫院其大概已紀前報茲悉該會於日一下午四時在英界天津路八十號本院行開幕式院長沈仲禮朱葆三沈鼎臣三君暨理事長趙芹波君招待極爲周到一時中外　賓如　潤甫哈少甫桂仲庚　景三郭亮甫諸君方外瑩照和尙英工部局衛生醫官史丹雷君法工部局官醫字林報記者大陸報記者倫敦會包克私君寳威藥房柯爾君及其夫人等不下三百餘人當地官廳松滬護軍使署滬海道尹公署淞滬警察廳亦派代表田禺九會永奎並上海貨物稅所長吳靜山君均蒞院參觀惟上海縣知事沈蘊石君因有要公未到先期函送太夫人捐欵到院聞臨時助捐者亦極踴躍共有三千元之譜云 
[道屬苗圃實行組織]  
　　滬海道　苗圃現已覓得浦東洋涇巿鄉官地九畝餘由周道尹詳奉江蘇巡按使核准着手開辦昨日特派技師會同上海縣沈知事前往該處劃地立標實行組織一面並飭催各縣將禀准攤認開辦經常費迅速照解以資開辦 
[補齊中華路門牌]  
　　本邑舊城濠一帶自開闢民國路　來巿戾林立店戶日多巿面亦日漸振興而小東門迤南續闢之中華路房屋亦次第建築幾成閙巿茲經工巡捐局朱局長查得中華路門牌尙未齊全殊與稽察戶口及徴收地方稅等事諸多關碍故巳知照稅務處派員查明分别編釘並將從前所釘之門牌號數規畫齊全以免訛誤 
[改期集議借用積穀息本]  
　　上海縣公署前據泰紳錫圭函稱上海秋收大歉荳麥受損小民生計彌促請將邑存積穀息本定期借給等情據經　致各巿鄉經董訂於六月二十八日會議曾誌前報茲悉沈知事因二十八日僅止上海閘北楊思閔行陸行塘灣等六巿鄕經董到會人數不齊此項議案旣由陳行鄕秦紳發生應以陳行鄕爲主體陳行鄕經董未到無從開議特改訂於陽曆七月九日即星期日在縣署會據昨巳通函各巿鄕經董届期蒞議矣 
[國貨維持會開會紀事]  
　　國貨維持會調查部於上月二十九晚八時半開第二次職員會由陳鶴年君主席報告略謂調查錄關係重要亟應着手趕辦以冀早觀厥成然着手辦法必先舉定熱心熟悉人員庶幾得輔助之益有裨進行此事前經評議會討論擬由每業各舉調查員一二人擔承一業調查事宜以期詳確而免遺漏且可收事半功倍之效請討論表决繼由王介安王文典萬選青諸君討論良久决議由各職員先將會員中熟悉調查人員酌量推定若干人開列名單交由評議會通過再由本會名義正式函聘擔任以專職務而免諉卸次由萬選青君提議略謂本埠西商有行名簿一書凡有商行欲將自己之行名使人易於觸目可將行名用大字刋印由發行者酌收經費以補不足其性質類於廣告本會所刋之調查錄與西商行名簿相似現在印費紙價莫不昻貴似可仿此辦法於廣告之外另訂價目酌收補助金以貼補印刷經費衆皆贊成此議至其中有無窒碍之處俟下届開會再行研究繼又將組織國貨俱樂部事略爲討論時巳十句餘鐘遂宣告散會 
[保存公產之禀稿]  
　　法華鄕經董楊洪鈞等禀財政部巡按道尹交涉員文云竊上海縣法華鄕二十八保八九圖内向有義塜一方坐落四十一號則田二畝七分於清乾隆初年由本鄕義紳張德荃捐置載入法華鎭志嗣於咸豐五年清丈推收之時以地屬義塜免課地丁由該　捆業管理至宣統元年該圖捆業王承業等以地販屢欲串賣恐難保全爰立據捐入法華學堂禀准李故令超瓊立案并派亭耆勘丈連現已塡平之池潭實得地四畝二分一釐五毛作爲法華小學堂產業至民國二年春前鄕董李將塜旁餘地之一部份租與立大公司年收租金一百四十元充小學堂經費此該義塜情形之大略也上年十一月二十七日准上海清理上海寳山官產事務所函開查有二十八保八九圖無單免課義塜地一方查照部頒處分官產條例凡非私有財產均屬官產自應由所處分茲於本月十六日派員帶同測繪員到地勘丈訂立官產界牌以後應如何處分或仍交由貴國經管容再佈告等因經董等以地屬公產未便與官產同一處分詳准縣長沈轉咨官產事務所俯予保全十二月十二日復准事務所函開凡非私有財產均屬官產本所有處分特權至關於學堂一層本所處分該產時自當雙方顧全不致有所偏廢等因經董等復瀝陳該塜性質詳准縣長沈轉咨免予處分在案數月以來未蒙布告想已默許保全誰知清理官產事務所近忽將該義塜變賣置塜上棺木於不顧况公地標賣地方公民聞此消息異常惶急業已電禀略情請電交涉員阻止轉契在案謹將該義塜性質爲長官縷晰陳之竊維非私有財產有官產公產之分所有權在國家者謂之官產所有權在地方者謂之公產性質各别不得混淆該義塜係故紳張德荃捐置捐個人私產作慈善事業是化私爲公也非化私爲官也歷年以來由該　梱業管理嗣因該塜逼近租界覬覦者多遂由王承業等禀准沈故令捐入學堂囑爲保管藉曰官產該圖梱業何能顧問李令何能批准是爲該義塜非官產之明證前清時代凡地方公產均可申請免科仁政所及各處皆然若以該義塜無單免課即目爲官產指爲鹿馬恐非設立清理官產之本意夫慈善事業國民敎育國家之命脉政府之所竭力提倡者也該義塜爲掩埋屍骨之公地餘地租息爲學堂公用要需若與官產同一處分如枯骨何如學堂何伏查部頒敎育綱要内載地方固有學款不得移作他用等語上年十月一日敎育部呈請保存固有學校資產文凡官產已劃充學校之用者另行剔出免予變賣等語讀五月二十四日前大總統申令清理官產爲稅欵收入大宗惟當此時局未寗深恐承辦人員祇顧考成操切從事是利國之舉適爲病國之媒自應分别辦理以示體恤現在近畿清理官產以實在未墾官荒爲限其原定官產處分條例内變賣租佃及墾荒内補交荒價一案應暫從緩辦此外各省區官產有無似此情形應否分别辦理之處卽由財政部咨商各省呈明核辦等語愛民如子薄海同欽實係官產尙應緩辦旣非官產何能没收今上海清理官產處强奪義塜　價出售違背中央命令踰越清理範圍人心憤激將肇事端經　等旣有所見不敢壅於上聞伏乞長官俯鑒下情迅予飭知上海清理官產事務所所有上海縣二十八保八九國義塜地一方免予處分以保公產而順與情仰祈鑒核示遵實爲德便 
[護軍使派員往寗]  
　　松滬護軍使楊善德君前日接南京馮上將軍來電飭卽赴甯面商要公楊君當卽委派本暑軍需課長許人俊於前晚乘火車赴江寗將軍署代表請示 
[軍界服喪期滿]  
　　楊護軍使以前總統喪禮二十七天扣至本月三號期滿　自四號爲始仍掛滿旗業於昨日分飭所屬一體查照並仍蓋用紅色印信撤除左臂黑紗 
[法廨訊究私土案二則]  
　　法捕房探目黃　榮包探韓邦逹方福林華春林李祥卿等偵悉法界天主堂街祥裕里六號門牌永豐雜貨字號内藏有私販進口之紅土前往抄出紅土料子等計重八磅並將販售之王仁甫拘入捕房管押昨解法公堂請究洋藥公司由蒲石律師代表投稱此項料子紅土害人非淺求請嚴究王仁甫供向在該號擔售各貨此土前由客帮陳月卿携來每包出洋八十餘元買下共有四十餘包已售與某土棧抄出之土因受水漬故未售去求請恩宥中西官會判罰洋一千元充公烟土銷毁 
　　又探目黃錦榮在法大馬路吉祥街口八十四號門牌春華祥洋布店樓上抄出私土五包解經法公堂訊究鄭耀庭供土由金裕田持來云係吳賓洪寄存判令金裕田罰洋五十元鄭耀庭交五百兩人銀兩保並繳吳寳洪到案再核在案昨由捕房解廨覆訊鄭供吳寳洪今不在申難以交案求宥聶讞員判鄭耀庭罰洋五百元限一禮拜繳洋金裕田判罰五十元無洋改押一月以儆 
[儲藏私土之折贖]  
　　英租界漢口路（卽三馬路）二十九號門牌廣居土　主四川人王宗培因私藏禁止進口之波斯紅土被洋藥公所聯合會調查員查悉報告代表律師穆安素禀請公共公廨給諭總巡捕房派令西探目依克華探尤阿根前往搜獲私土帶回捕房並於前日午後將該土棧主王宗培解至公堂由王崧生襄讞會同英領卓乃爾君升座提訊先據原告代表律師上堂譯明案情請究繼由中西探投案訴明搜獲私土情形質之被告王宗培延中國律師到堂代辯經中西官核供磋商之下以王私藏紅土罪已成立應照二百六十六條刑律三等至五等有期徒刑判王折罰洋二百五十元充公無洋改押西牢兩個月以儆抄獲之私土送請海關銷燬 
[再誌委托招兵之糾葛]  
　　黨人范松記曾委任同志壽銓唐榮王德奎在法租界組織機關招募民軍二百名預備起事迨袁世凱病故後奉黨魁命令遣散詎范挾欵潛逃嗣經壽唐王三人在新世界門前與范遇見向論互毆由捕查見一併拘入捕房詢悉前情解送公共公廨訊供收押在案昨晨復由捕房將范等四人解廨經關讞員會同德領師君向各人研訊一過以尙有同黨某某等在逃判仍帶回捕房候補提人證於下禮拜六再訊 
[醬園被盜後之小心]  
　　北海路前格致書院對面萬森醬園曾於某晚被盜刧去現洋十餘元報捕請緝未獲詎至前晚又有形如盜匪者六七人至醬園門前窺探該園中人深恐被刧卽將電汽機關關閉電燈盡滅該盜等知巳有備遂四散逸去 
[究竟是誰虛揑]  
　　甬婦蔡朱氏前日扭邢家木橋開設小酒店之海門人吳義生至五區一分所控稱婦人以販賣生絲爲餬口計日前被吳賒去生絲洋兩元迭次向討延不歸還今又向索被吳誘至樓上由其店内學徒某甲帮同反將身畔售下生絲洋二十一元硬行摸去婦人欲圖脫逃匆忙中從樓梯墜下跌傷腰肩等處當經許署員判解閘北司法科由嚴科員研訊據吳供該婦由友人施鳳儀說合姘識曾同宿兩宵詎竟藉端訛詐洋兩元不遂致遭揑控嚴科員即傳電話至該分所請提該學徒質訊不料甲巳逃逸判將兩造併送地方檢察廳訊明核辦 
[有情人成了眷屬]  
　　小花園一百四十四號門牌妓院内妓女雪紅願從狎客王某因被　鴇霸阻故於前日至老閘捕房求請超豁飭卽送留濟良所昨解公共公廨經中西官訊悉前情判該妓給王具結領回 
[女工仍交人洋並保]  
　　裕和絲廠控女工王張氏唆衆罷工一案昨晨由公共公廨復訊原告延斐斯律師到堂代表聲請展期中西官判氏仍交一百元人洋並保候再訊核 
[虐待婢女之懲罰]  
　　北四川路八十三號門牌粤婦康王氏因將十五歲婢女江好華凌虐受傷由捕將氏傳至公共公堂訊判女留濟良所氏交一百五十元人洋並保在案昨晨由廨復訊先由中西包探上堂禀明前情訊之康王氏延羅傑律師到堂辯護中四官以女受傷屬實判氏罰洋二百元充公女發濟良所留養並以王氏初次傳至捕房不允加蓋指模現已定讞着氏帶赴捕房照章加蓋指模以備查考 
[老嫗折臂]  
　　老嫗鄧萬氏廣東人昨坐小車經過北京路與東洋車擊撞該嫗跌仆於地致斷右臂歸家後由家屬送入同仁醫院求治恐終難免殘廢矣 
[玻璃劃傷臂膊]  
　　裏白渡橋堍中興電燈公司包車夫吳阿二昨在公司内楷洗寫字間之玻璃窻偶觸電燈線吳急欲避讓以致左臂碰碎玻璃劃傷臂膊血流不止當由同事雇車送入同仁醫院請爲療治 
[不理抵產之訴訟]  
　　德商韋爾控徐裕記不理抵產洋六千元昨晨由公共公廨傳訊據被告代表穆安素律師上堂聲稱被告向在青島營業所有產業亦任該處現受戰事影響原告亦須原諒次據原告代表裴斯律師聲稱按照據上所載被告每届三個月須備齊本利至原告處轉換契據乃被告不照契據履行並經原告函催不理以是控究中西官判徐交二千元人洋並保候再訊核 
[收買鑽戒之枝節]  
　　閘北居人管全根因收買梅白克路五百零九號門牌徐金桂所失值洋二千五百元之鑽戒被探目陳雲忠查悉昨將管移傳至公共公廨請究先由陳探目上堂訴明前情訊之被告延律師到堂辯護聲請交保中西官判管押候下禮拜六再訊 
[洋貨店學徒行竊]  
　　北四川路一千六百三十四號門牌洋貨店經理夏炳坤控學徒吳某竊取洋布等情昨由捕房將吳拘解公共公廨經中西官訊則判吳押西牢二月以儆 
[匪徒攫取金戒]  
　　匪徒俞回寳前日在文監司路攫取程益生金戒由捕追獲昨解公共公廨經中西官訊實判俞押西牢半年示儆 
[車夫不認分贓]  
　　吳承忽遣夥姜家曾投法公堂控稱前在小東門電車路口乘黃包車過車時在車上失去小洋四千角投報捕房昨由包控在某小飯店查見該車夫等因分贓不均在彼爭吵當將華仁卿崔位顯二人拘案求請訊究華崔均供在飯店内見有顔姓車夫將小洋取去逃匿民人等並未分贓求宥聶讞員以原告亦太疎忽判華崔二車夫各押一禮拜以儆 
[不認强取手鐲]  
　　小西門外大興街某姓家之小孩昨午在門前游玩忽有匪徒李壽山趕上將該孩手上之銀鐲捋去奔逃該孩大聲喊救經鄰人帮同將李追獲然原贓已被遞與同黨接去乃鳴警拘送二區警局轉送地方廳經檢察官預審不認判押候傳到事主再訊 
[女子不願爲娼]  
　　五區崗警前日查見迷路女孩一口解送閘北司法科經嚴科員訊據該女供稱姓朱名扣子年十四歲鎭江人父名朱國英早已故世遺有小船一只與伊母朱倪氏求乞度日去年正月間在常州地方被匪徒誘拐來滬贒與陳姓改名秀蘭學習彈唱女子因不顧爲娼私取鴇母洋兩元欲搭火車回籍找尋母舅倪永彩姐夫朱玉豐被巡警查見帶案云云嚴君判將該女送往慈善圓留養一面函致鎭江商埠警察局請就近查傳該女家屬來滬認領 
[稅員假滿來華]  
　　江海關副稅務司羅克君去年請假回國現假期巳滿於前日乘某郵船來華卽日到關辦事 
[第一看守所之佈告]  
　　地方廳第一看守所昨日佈告云照得覊留人犯之接見關係至要當經定有專章以星期二四六日上午爲在押人犯各家屬接見之期逾期概不准接見以免妨礙所規如有特别事故報告本所長許可者不在此限迭飭所役轉告各家屬等遵照在案如在接見時刻内當然與之接見若非接見時内有故意請求者本所亦不得與之通融致碍定章仰各該家屬人等一體遵照倘有人在接見時刻有留難需索情事准具函報告以憑查究核辦 
[氣候報告]  
　　（上海徐家滙天文臺天氣測候報告） 
　　已過者之報告六月三十日高度有二一在日本北境一在琉球及父島間氣壓各處低下惟在中國升　上海熱晚間北方有閃電七月一日上海多雲而晴凉風吹向西方氣壓復降七月一日四時前二十四小時氣候温度至高八四·四至低七七·七去年同日至高七三·至低六五·六 
　　未來者之推測一日四時三十分豫測天氣多雲而凉黃海有旋風山東以北風勢不定東海及東海以南有和緩之時季風雜評二 
[國會議員（訥）]  
　　國會議員之責望於政府奢則人還以責望之者亦必奢國會議員之監督政府嚴則國人從而監督之者亦必嚴何則以國會議員對於立法行政負一直接間接之鉅大責任發揮手腕之範圍愈廣則其所負之仔肩亦愈重中國前途之禍福國會議員不啻擔其大半矣 
　　今日之國會議員不僅有學識抑亦有經驗矣此後之所謂十目所視十手所指其即　於諸議員之身乎我議員其勉之 
[補錄命令]  
　　六月十八日大總統策令署財政總長兼署鹽務署督辦周自齊呈請將僉事徐翿進叙四等等語應照准此令　 
　　又令陸軍部呈請任命宋邦翰爲科長應照准此令 
　　又令國務卿呈據銓叙局詳稱遵核察哈爾都統署掾屬各職資格請予叙官等語齊　麟岱均授爲中大夫張裕淦厲秀清宋德玉均授爲少大夫胡棠王瑞霖均授爲上士趙惟論趙福洪啓忠張秉智張秉厚陳天煦托倫布均授爲上士蘄樹芳普斌陳秉衡王懿恭蘇秉榮均授爲少士此令 
　　又令國務卿呈據銓叙局詳稱遵核綏遠都統署掾屬各員資格請予叙官等語楊毓泗徐　劉蔭培阿克敦均授爲中大夫瑞秀張樹培錫齡阿全順劉朝瑞連壽徐鳳翥碩昌均授爲上士李成　朱建勳劉灜均授爲少士此令 
　　又令陸軍部呈准署理吉林巡按使郭宗熙咨請以依克坤佈景文德隆王衡滿永海補佐領應照准此令 
　　六月二十三日大總統策令錢家鷖林世豐張杰均授爲陸軍少將李卓民授爲陸軍步兵上校此令 
　　又令劉鐘瑞給予三等文虎章此令 
　　又令楊國楨給予四等嘉禾章周桐生給予七等嘉禾章此令　　又令國務卿呈據銓叙局詳核河南勞績各員資格請予叙官等語楊承澤陶烔照鄭焯均授爲中大夫此令 
　　又令存記道尹王承垣着交内務部酌量任用此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[夏令之新發明品] [  鵷雛]  
　　（一）　日浮雲炎咸旣張臬臬萬里仰視青天蕭然無雲　水　傳黃泥岡白勝所唱赤日炎天似火燒之詩輒覺苦熱之情人人所同　復當茲陰黨之時本應白日無光庶便罔兩出没乃者陽光所及萬象昭藝殊覺不合時宜爲衛生之障碍茲由羣小先牛發明一檯蔽日浮雲其形如絮其質如烟力能　蔽昭昭　於冥冥歷經試驗成效卓著不日請得專利之權即常製造千萬以利天下云 
　　（二）無形電風扇蘇語謂人之首鼠兩端挑弄是非者謂之扇子不料此語流傳至於今日漫衍益廣殊非中國式紙扇如杭州舒蓮記所造之類足以盡其功用以　電氣風扇則又無電扇之形是物功能曷炎爲凉變非爲是終　運動圓轉自如而匿跡　聲無形無影允爲古今中外所無之新品没面目君造鳥有公司發行 
　　（三）澆背冷水此種冷水自今春由滇南護國社發明以來四處銷行口碎載道其分售處巳得黔川桂浙六七省之多功能消滅内熱醒人痴夢較之汽水冰其廉等效力實過萬倍會得政府註册准消專售處滇池護國社 
　　（四）改良加料衛生丸此品久　暢消虛無室主人以時租夏令此品性質　烈應加改良已惠聘化學名家悉心製造聞其功效能專治痰迷心寰夢經神昏諸証一經服後便　痼疾永廖長眠不醒　爲社會所歡迎云 
自由談屑[  鵷雛]  
　　夏日覉旅類苦　擾思不閣　處科頭箕踞浮瓜沉李之樂何可復得哉 
　　張季　秋風　　陸士　　　東門皆有所盛於物也 
天下事過　　每一國想皆爲極樂若樂　當前轉不自覺也此心爲境轉之說也 
　　至人無哀樂豈無哀樂　惟無哀樂方爲眞樂則　氏所謂眞常日矣 
小說 
[綺羅毒（續）] [  天白]  
　　夜旣逾午凡爾干伯爵郎中燈火　燦若繁星人語喧閙和以普　而跳舞室中尤　　無　　漌所侍之海琳女郎與查蘭德人人此時巳在跳無潮流中且爲衆賓視線所　蓋查蘭德夫人衣飾佳海琳容貎麗也然海琳天賦雖美命則不猶蚤喪父母亦病　曙後孤星時傷　　特以慧舌靈心儀熊孄婉見重於交際場一時慘綠少年亦趨之若鶩蓬門萬侣莫不美其遭逢而海琳之芳心則愃挹挹寡歡海琳非好靜而　　蓋憂貧也海琳寓居在巴　城北地殊荒僻室亦隘陋粧　一楹僅足容膝海琳居此蓋如一朶名　植於荒壤之中其不樂宜矣是夕自伯爵家歸寓時其病母巳深入睡鄉殘燈將熄照陳舊之壁衣尤黯然無色海琳綺榻輾轉久之復一起挑燈取几上鏡架對燈諦　鏡中榮然一小影英英美少年也戎裝劍佩蓋亦陸軍中人海琳注視良久巳而微歎 
　　少年名腓立亦生而孤露與海琳回病相憐故獨蒙美人青眼然腓立供職參謀部中秩僅少尉怡俸殊繳不足以謀家室雖情絲已繫而駕譜難塡海琳亦因其貧意微弗慊否則雲英且下嫁矣腓立部中得假必與海琳同游游燕車馬之需已足傾其阮　而海琳意猶弗饜每於酒樓劇館中見座有華服麗裝者　　嘖稱歎腓立亦時思購一襲以媚美人而力終弗逮一日腓立過海琳家海琳方午睡棠夢沈酣腓立坐其側於衣囊中出小合一啓之光燁然照眼蓋賓石指環也腓立輕舉其玉　以指環加之而海琳已寤暏指環微笑謝緋立已而歎曰下星期五成而生侯爵邸中將開園游會查蒙德夫人約儂偕任夫人已備最新式之麗服儂則無之殊自慚形穢也腓立默然己復笑曰卿上星期所御者不猶光艶奪目耶海琳曰噫處　黎交際場中乃能兩星期不易新衣耶且夫人項上之珠串與其衣上之鑽石輝煌璀璨尤足以冠冕羣芳儂思世界上爲女子者當若夫人之服飾麗都始足以自豪也言已復歎腓立無言遂逡巡辭去 
文藝餘載 
[童愛樓天樂圖題辭]  
　　高郵卞少卿 
海内宗詩伯愛中着酒仙看山揩老眼側帽聳吟肩妻女親供役兒孫總象賢繪圖聊寫意樂趣本天然 
[聞世麟（集句）]  
　　四顧山光接水光廻崖沓嶂凌蒼蒼葉浮嫩綠酒初熟添入春衫領裏香 
　　天上麒麟原有種人問和氣閣春陰水心雲影聞相照不受塵埃半點侵 
[徐公修]  
　　人生恒苦不知足功名富貴競相逐天倫樂事等閒抛出門惘惘謀利禄愛樓先生眞解人胸中萬卷奇書讀脩然吾亦愛吾廬面山起樓營小築側帽微吟獨倚關山光排闥青可掬斗酒時還與婦謀爐火微紅香醪熱有兒振筆墨花飛腕底龍蛇不可捉有如買絲刺繡工巧奪靈芸鍼神目雛孫僞有美魚情不釣浮榮釣潛伏盎然一室自生　縮入丹青僅尺幅避秦得此即桃源考槃寤歌復寤宿任他大陸起風雲不見不問完清福 
 
 
 

Page 15

 
 
   
 
 

Page 16

 
 
   
 
