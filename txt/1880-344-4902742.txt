# 1880 - 344 - 4902742

 

Page 1

 
 
[本館告白]  
　　日來天氣嚴寒津沽行將水　往來北洋輪　暫且停行是以本館所寄京都天津等處報章只能改由　遞但包封太重　載為難從本月十一日起所有郵寄北省新聞紙仍循舊例將後幅京報及告白等裁去專寄新聞以歸簡易俟明春凍解船開再刷　張呈覽合先奉佈諸乞鑒原 
[後西遊記出售] [  本館告白]  
　　西遊記一書本屬寓言說者謂其養性明心頗有解悟然而眞經雖獲索解無從尋妙義於先天究莫識眞詮於後起此後西遊記一書所由作也記中所載頗近嬉笑怒罵以詼諧之筆為棒喝之經亦未始非喚醒痴愚之一法也是書坊本漫漶兼多訛誤本館　用活字板重為排印校對詳愼裝訂精工定於本月初十日出書每部訂成八本收回工本洋五角正購處仍照前例請卽賜顧可也 
[尊師說]  
　　人生交情惟先生之於東翁為最客氣葢先生為子之師已固未嘗受業也子之勤惰惟師之寬嚴子之賢不尚惟師之邪正一若我身之後家業之興廢子孫成敗皆視乎今日師教以為凖的故遇師必有加禮修金不可吝也　　不敢缺也語言威儀不敢褻且慢也尊而敬之兢兢業業若恐家人之偶然失禮得罪於先生者此延師之常也顧亦有周於情誼而略於儀節者或本為東家之親串家人無不見面事無巨細悉與聞知塾以內則擁　比而坐塾以外且就子弟之班此則尊禮或稍殺焉而亦不敢抅執己見貴備東家者也威本為摯友情意投洽東修不　禮數不爭課讀而外兼為居停司一切筆墨外事皆與商行此則雖有先生之貌而不忍妄自尊大岸然以臨東人者也然若此二者皆有所不足焉東人素性脫略踞箕以見先生以為先生不我憾也而為先生者又復佻達性成苦於別家之拘束而喜是處之放誕少年蘊藉妙語解頤詩酒風流禮文弗具因而茶餘燈下恣意狂　漸成謔浪笑傲之風甚至賓主互嘲朋儕徽逐者有之師失其為師東失其為東因之弟子亦失其為弟子易視先生而不知敬畏矣雖然此先生之過也物必自腐而後蟲生為先生者苟仍自立崖岸凜然不可干犯則東人亦惟以待先生者待其至親摯友不得曰我與師不拘形迹而遽欲平視之也故若此者不可以為訓也竊謂先生而欲事出乎人情則師心自用目空一切之櫃亦見其落落難合而已所以不亢不卑者於情摯誼深之中師與東皆以敬心將之可也然而天下知敬其師者今已異於古所云也搢紳之家其主人仕途退老林下安居皆敬之為前輩而主人亦以前輩自居且起居服食猶不能盡脫顯官之習於不知不覺中慢其先生而先生亦不與較可就則就否則辭去可耳至若商貿之家權利是　已則目不識丁望其子孫之賢原不惜重資以延師乃其所以待先生終覺與世家懦族尚有問焉非不知先生之當尊也尊之不以其道則形跡鹵莽禮儀蠢俗先生處之弗安也然有勉就而勿辭者何也先生故存體諒之心或其父母蠢然而其子聰俊可教則久與處亦不之覺矣非曰先生貪其厚脯也且此等延師之家雖或不能事事盡禮猶未嘗有萬不可忍之事也若昨報所述蘇鄉某甲延某生教其子質鈍魯先生教以犁牛之子章而不能讀偶目為牛遂至逢某甲之怒牽牛入塾　生棄其子而教其牛此則大受窘辱不可以情喻理遣者矣昔有鄉人以其師出塾之日登記於簿至年終送脩操算盤入塾與師算帳扣足每月幾日而除其曠師不之允相與口角繼之以毆至於又破血流訟於公庭此則令人聞之欲　矣不謂更有甚於此者吾不知農人之心亦自反其延師之初意何為而乃辱其師若是耶然吾亦竊怪某生之咎由自取也農家豈有見解其子而聰明俊秀曰吾望之棄農而儒也其子而推魯　鈍亦曰吾欲其舍耕而讀也究之可教不可教全在師之知弟之明所謂因材設教者正為此輩然則能讀與不能讀固非師之所能強而亦何所用其詈也夫先生者尊稱也有品有學然後尊之為師詈其徒曰牛先生失言矣徹特農人卽搢紳之家書香之子聞先生之詈其徒不怒於言必怒於色卽不惡作劇而心竊銜之且甚輕先生之無行矣在某生亦謂農家之子宜其如牛然獨不思彼延師之日我固知其為農人子也耶控於二尹訴於縣主甲雖受責生亦無顏矣噫一語之微身受窘辱為師者戒之愼之然而延師者亦始終一敬而已矣彼鄉人何誅焉 
[邊事述聞] ○英十月廿九日西報云近接伊犁來信言中國由內地調兵前往邊營者刻下尚絡繹不絕幷有蒙古兩處部落其民人亦時有投充兵丁者大營則在精河地方與俄界逼近俄兵現皆散處伊犁各城中以備華兵中國主帥刻已籌畫經略決計進兵伊犁大有奮不顧身之意俄營之在該處者皆已知此消息喀什噶爾之俄領事官則以為此恼不足介意又有華兵至俄界勃帶砲臺左近運物為俄兵所獲今已釋放矣又德國伯靈京城日報錄有電音云中俄兩國近習預備戰事琿春地方俄人已設有炮臺防守購煤之價計銀一百萬蘿卜於英十月十二日業經齊備以應太平洋船上之用俄兵船廿四艘內有鐵甲船兩艘共載砲一百四十八尊水師共三千零七十九名①犁界上有兵一萬二千人幷有該處土人等一經開仗皆可長驅來華也 
[鄂省得雨] ○鄂省晴久不雨江水枯涸自漢鎭禁屠三日沈家廟　經禮　道府率屬誠禱以來初二夜半得雨一陣約半點鐘卽止　溜無聲惟聞如珠洒瓦而已初四夜八點鐘時復得雨澤雖冬季不能有淜湃之聲然苟 
 
 

Page 2

 
 
時見　然亦可滋潤田　三農不難慰望也 
[訪拿員弁] ○蘇城水潑粉橋有揚州妓館來往皆當道搢紳雖刻下　禁森嚴而該龜搞仗有護符居然肆筵　席鼓瑟吹笙入此家處恍同元夜張燈金吾不禁茲為撫憲吳中丞訪聞有甲乙等員弁　娼挾妓有玷官箴密飭總　局員暨吳縣邑尊隨時拿送是夜適妓館　馬盈門甲等均在其中由是入門拘提如捕盜賊乙等聞信走逸獲甲一名卽交吳縣看管其餘妓女多人隨發官媒由官擇配所在住房屋一併發封幷聞該員弁尚有劣跡多端故獲甲後尚須訪拿乙等到案集訊　辦云 
[奸道該] ○蘇胥門外穹窿山道院靈跡久著香火尤盛山中復有良田數十畝收租取息該道院歲有盈餘由是不事修眞轉圖漁色有某道士引誘某姓婦女時在道房住宿其夫往尋反遭凌辱近山居人共為不平一日伺婦入院　衆往捕執而藥之稟解吳縣經高邑尊拘提主持老道幷把犯奸者照例枷貴驅逐外以老道不能約束道衆致令污穢清淨福地大有不合本應重懲姑念年巳就衰着令將本年租息酌量示罰以充着舉云 
[失愼又見] ○月之初七日二鼓後蘇州閭門外通貴橋某姓教門飯店驟然失火時巳更深店中人倉皇避火不及檢點物件全家盡付祝融龍陸幸水　到來勇往撲救隨時撲滅不至蔓延波及云 
[塞外課桑] ○左爵帥平定西陲後於耕織諸務次第興辦茲聞審知有宜桑之處飭員往新省購備桑秧數十萬本前日由滬雇換寍　釣船裝載逐程解送云 
[飭緝員] ○首報有稱奉變儀衛衙內派來轉辦蘇省戲館堂名樂務之三品銜候選同知僧司馬泗溪阿來滬開辦此等差使固屬鮮見今探悉已被蘇撫憲訪有招謠情事業經具摺奏　並奉行縣查緝而司馬竟不知去向云 
[新塲大火] ○昨據　秋館主人函稱十一日下午五點鐘新鎭南街　介福藥材店因樓上煎膠　落火星於火油燈一時火勢燎原幾有不可　邇之勢是時西北風正盛水龍澆救苦於杯水車薪愈澆愈幟且去水頗遠往返亦多遲滯洎介福燒完風忽轉而東南於是間壁之高姓紙札店黃姓糖食店對門之點心店佛馬店麪館謝姓染坊金姓醫室張姓舊貨店方姓房屋冥洋店康姓銅錫店並兆焚如計西首人家僅焚去店面一二進其東首直至新港而止一時東鄰西舍紛紛遷徙路為之塞靈柩未葬者亦皆橫拋於路失去什物比戶皆然有馮姓老嫗臥病在家當時不及救出及九點鐘時候火勢漸息遍覓不見想已隨祝融而去矣竊謂講火政者僅恃水龍於　無濟緣鄉鎭房屋毗連街道狹隘苦無隙地可以安放且萬一去水太遠汲道擁擠勢必坐以待斃為今之計莫如多備泰西皮龍勤於練習一有火警不須多人卽可從事卽去水數百步外亦可呼吸想通然此第救火之初起者耳若火勢既旺則以拆斷火路為第一要着多備撓鈎麻繩親自督辦火至二三家外卽行拆卸愼勿希圖尚未延及不許動手亦勿緊閉外戶收拾家私試思僅顧目前不肯拆去頃刻之間依然延及則與其付諸一炬遺害鄰居何如預先布置之為善乎家私搬出遺失良多且閉戶則救者莫可為計每多性命之虞則何如出而奮救之為愈乎孰得孰失固不煩言而自解矣新塲素無火患故救火一道頗未盡善然他鎭亦何莫不然故附綴數言以質有心時事者 
[俄船到滬] ○俄國兵船名奇掰忒者由日本神戶地方駛行來華刻知前日業已抵滬云 
[代理會審] ○法公堂會審委員孫明府政體近復遠和赴道轅請假邀准故昨日公堂會審事宜暫由西門巡防局員朱二尹璜代為訊理按朱君久已在滬當差所有地方一切公事利弊民情　瞭如指掌今以代理法公廨會審事宜諒必綽有餘裕也 
[監犯痍死] ○上海縣內監收禁之犯人王朋根據云羈有六年係前縣尊松明府擬定軍犯今於前曉在監　死當經管獄官報明莫邑尊詳府請派隣封蒞滬騐屍云 
[醫院新遷] ○虹口同仁醫館創建有年邇因房屋窄狹是以由西士孫羅伯湯　禮與華士吳虹玉黃光彩等集捐在新虹橋西首另置洋房一切規模較為宏暢卽病房亦潔淨周到於昨十一月十三日三點鐘遷入開局本　官紳均往道賀殊濟濟也 
[坍屋傷人] ○英租界靜遠街夙有租屋開塲任人碰和者前夜十一點鐘東靜遠街口有名水菓錦山之樓上設有二桌連旁觀者共有二十人左右樓本危欹兼之人多竟將樓楞踏斷致壓傷五六人內有舊貨阿金因斷木觸傷右眼流血不止立卽昇送醫院調治恐急切難以就痊也 
[欠案求銷] ○前報會審錢債一案茲悉有人從中調處明白故由原告裘景恕投縣銷案經縣飭差　銷案結至英會審公廨請將劉咸森保釋云 
[客棧凶誣] ○昨早法公堂據原告應三東投案稱在英界陸姓客　幫工於初九日早上失去二馬車水烟袋一支當經訪查乃寓客鮑德豐所竊在北門外孫傳氏家舊貨店認到原贓訴捕將鮑押解請訊朱二尹詢據孫傳氏稱水烟袋已擺有一月光景何以云初九所失請為詳察及訊鮑德豐稱在彼處曾經住宿並不行竊至前日與應路遇邀我到棧中店主將我私刑吊打繩痕尚在該店主因充當大英巡捕故敢凶橫應三東又在身畔取出小酒壺一把零錢百文押票數紙謂從鮑身邊搜出來二尹詢應三東可　水烟袋是何招牌無詞以對少頃稱物係東家所置　方進去不多幾日實不得又詢其東人充當巡捕是何號數答稱三十號朱二尹謂捉賊須人贓並獲今言語不符水烟袋亦認不清楚　非賍物仍着孫傳氏領回該客寓如此凶橫私吊繩痕具在既充巡捕應知法度當予重懲曰繙譯　既供係當華捕着將鮑德豐三東兩人送歸大英巡捕房待法頭信致英捕房請為辦理云 
 
 

Page 3

 
 
[認領屍身] ○前報新　大王廟前之河灘浮有屍身報經莫邑尊騐殮茲悉死者係福建人謝佳富年三十六歲向在漢口生理近患瘋癲由其兄謝佳福伴同搭船回籍順道過滬暫寓英租界拋球塲後之天成客棧豈料謝佳富竟獨自出外不歸其兄招尋無跡及閱本報始詢該處地保知已棺殮發壇惟年歲及身穿衣服相符尚有繡花之肚　及鎖匙可以為証是以協同地保禀縣領棺矣 
[判罰養傷] ○法租界義森土行倒閉虧空泰來錢莊等銀兩當經在縣署控追義森行東亦經羈押行中尚有貨物該錢莊等派人看管其日間食用由義森供給前日為飯食起衅竟至毆打故義森之陳慶餘等三人投報捕房將錢莊上之林阿方才戚淩祥葉阿東等管押昨解公堂請斷各訴原委朱二尹謂此小事何得涉訟既陳慶餘供被戚淩祥打傷騐係的確着戚出洋兩元給陳養傷完案 
[鬥毆送縣] ○有薙發匠蔡景泉朱榮華兩人同業交好時相往來於前夜十一點鐘時彼此在新街相近會面不知內中有何瓜葛兩下齟齬初則毆打繼而扭作一團固結莫解不多時朱榮華業已受傷額上受劃兩刀口唇之下及臂膊上亦有傷痕霎時鮮血噴注痛極倒地而蔡景泉兩手亦變成紅色手指亦稍有所傷經該處人報明捕房先將朱榮華昇送仁濟醫館據醫生云朱榮華受傷實重恐難保無事復將蔡景泉管押昨連凶器小刀一把一併解歸法公堂請斷蔡景泉供稱為朱等拆梢剝我衣服以致爭扭其刀乃係伊帶來砍我被我奪得者朱二尹商之白繙譯謂醫家既云傷重着將蔡景泉送縣辦理 
[車夫聚眾] ○本　野鷄馬車之往小東門者英界皆停泊三茅閣橋北迤南至小東門碼頭而止昨午車皆在小東門外其間不無嘈雜見有行人不問其是否往北皆拖拽登車實屬可厭適逢西捕巡緝路過見各車攔人動手就打各馬車夫不服齊心駕車至大巡捕房控告以致大自鳴　東南兩面停車二三十輛經捕頭傳問將該捕申斥各馬夫方始散去然巡捕打人固屬非是而馬車夫居然聚眾橫行此風亦不可長也 
[來函照登] ○蘇州籌賑公寓來函囑登申報云敝寓承收捐欵向分三旬開單登報茲因捐數寥寥改於十一月底再將本月收數登列恐勞善士注危先此奉聞文益昌勉力子來函云敝徒張姓近患時掙疹斑掩伏已成內陷余因其家寒丁單禱願求痊助捐２直賑十元許後當晚轉機逐日復原特繳如數幷希登報以為各人症危者靈方一勸耳 
[光緒大年十一月初一日京報全錄]  
　　宮門抄○上諭一道錄前○發抄　旨五道○江督劉　奏特　運司勒休摺○直督李　奏請分別　辦各員摺○大臣定等　奏循章行園演練官兵摺○又　奏為請　旨遵行片○閩　督何等　奏審明定擬摺○十一月初一日內務府國子監侍衛處值日無引　見○醇王寶中堂各謝管理神機營事務　恩○前任直隸提督劉銘傳致京請　安○志和續假十日○內閣奏派騐放之大臣　派出　貝勒潘祖蔭靈桂許應騤○吏部呈進月官卷○內務府奏派清查三園　派出廣壽○召見軍機　劉銘傳　醇王　○發抄　丁寶楨奏職員徐忠捉姦斃命案審擬奉　旨刑部議奏欽此○又請將團紳陳宗盛等議卹奉　旨陳宗盛等均着交部分別旌卹欽此○又江西儘先遊擊陳邦昇革職奉　旨陳邦昇着卽行革職訊按律懲辦欽此○又請將已革總兵雷玉春留養奉　旨刑部議奏欽此○又請將記名提督吳奇忠留用差委奉　旨着照所請兵部知道欽此　○○頭品頂戴兩江總督管理兩淮鹽政臣劉坤一跪　奏為特　老病不能治事之運司請　旨勒休並請　迅簡賢員以重職守恭摺仰祈　聖鑒事臣維兩淮鹽運司一缺政務殷煩是非精明強幹之員未能勝任茲查運司王漙人尚諳練老成抵任之初鹽務亦思整頓維其年逾八十精力已衰近因不服水土久病未痊一切假手於人弊端從此而起往往有　運之後旬餘尚未領照開行商販留滯江于群情疑阻本年各岸銷售減色正在督飭各局設法招徠如該運司不能摯領提網其餘更難得力現今各處軍餉仰給此項課厘倘有短絀之虞要項無從接濟雖經暫委前署運司之候補道徐文達往揚幫同辦理仍恐呼應不靈於事無補相應請　旨將該運司王漙勒令休致仰祈　迅簡賢員馳赴新任以免積重難返貽誤匪輕臣為顧全鹽務以維時局起見謹恭摺具陳伏乞　皇太后　皇上聖鑒訓示謹　奏奉　旨已錄　○○大學士直隸總督一等伯臣李鴻章跪　奏為東明黃溜緊逼南堤伏秋大汛業經搶獲平穩霜清撤隊後奇險迭出致高村漫刷成口分別　辦恭摺仰祈　聖鑒事竊直境東明黃河前築南堤六十里因未專設汛員暫歸直省防守每年汛前抽羈大名練軍派開州協副將張桂芳管帶就近駐工修防隨時會商大名鎭道布置並委文員會縣協同經理霜降以後撤隊回營巡緝地面卽交該縣官紳看守惟地勢北高南下而東省前於北岸金堤之外又築金堤離河太近遂致大溜愈趨愈南緊逼堤根葢黃性湍悍不受拘束必須讓地與水寬留中洪資其蕩漾遙立堤埝然後可守否則佔碍水道殊難強制其奔突之勢臣曾　明有案連年迭據大名鎭道暨張桂芳等禀陳危險情形衹以無員專管又無額定工費大加修培原堤日益卑薄今年伏秋大汛屢次盛漲溜勢逼堤愈緊專在根腳鼓盪如西東明集雙井逯寨高村洪庄岳辛村黃村岔河頭一帶皆奇險百出節經張桂芳等添購料物設法搶護　五月餘之力已就平穩時過霜降水落歸槽所有防河練軍正欲布置內地冬防查照向章撤回隊伍分巡西南大道不期九月二十四日水復驟長張桂芳等赶速撥隊折回護救山東撫臣周恒祺不分畛域亦卽就近派員備料協助乃大溜側注隄邊洶湧異常垻埽隨廂隨沖且秋水搜　　底力更猛勁數日之內刷塌高村堤身至二百餘丈僅剩裹皮丈許並有高僅二三尺之處汛防土牛全沒入水雖各該員弁胼手　足不避險艱幫土廂房　加勁鑽搶無如三十日夜間西南風大作水勢驟長風狂浪湧立腳不住人力難施遂致高村漫刷成口寬約百餘丈水向東趨據大順廣道劉盛藻禀報口門尚未成渠近河仍復有溜並接周恒祺函稱初二日辰刻水至東明以東菏澤縣之高莊築有漸趨曹郡之勢被淹之地皆係舊窪如漫水鋪遠則口門勢緩力徹得以漸定現計歸槽不遠將來可望斷流等因臣已派熟悉河工機宜之道員候補知府北運　務關同知吳廷斌馳往會同鎭道 
 
 

Page 4

 
 
確切查勘如能水落歸槽不至奪溜尚可趕緊設法搶堵否則速作裏頭以防續塌一面　議堵樂事宜續行奏辦現在秋禾均已收穫麥苗尚未種齊仍咨行分飭各地方官勘明被淹地面情形有無損傷人口應否撫恤分別辦理伏查防汛各員本無專管河務之責練軍將弁專操技藝於河工機宜並非素諳此番失事又在霜降撤防以後但既疏防自應分別　辦應請　旨將開州協副將張桂芳大名府經歷章凱候補縣丞陳毓英東明縣知縣張宗沂一併暫行革職留任仍責令在工效力該鎭道各有地方專員僅止會同商籌並未駐工大名鎭總兵徐道　先派布置　城一帶冬防出境惟大順廣道劉盛藻究未能先事籌備應請摘去頂　以觀後效理合恭摺由驛具陳伏乞　皇太后　皇上聖鑒訓示　奏奉　旨巳錄　○○奴才定安奴才祿彭跪　奏為循章行圍演練官兵恭摺具奏仰祈　聖鑒　竊奴才等前將省城秋操官兵馬步槍箭校閱畢當經奏　聞在案茲屇秋末應行舉獵冬圍奴才定安在省籌辦一切事宜奴才祿彭督帶省城官兵揀派記名副都統協領博棟阿委為　長定於九月二十八日起程前往拉哈鄂岳一帶與布特哈官兵會哨一併率領行獵並令各城副都統總管等一體照章行冬圍務使各該官兵技藝嫺熟悉成勁旅以期仰副　朝廷整飭戎行之至意所有循章行圍演練官兵錄由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○定安等片　再查前准兵部來咨四等侍衛世襲騎都尉瑞清因伊母在籍因病成廢呈講仍回原籍當差藉資侍養等情該侍衛可否改以對品官階補用之處由該將軍自行奏明辦理等因具奏奉　旨依議欽此欽遵知照前來奴才等伏查上年布特哈有回旗之四等侍衛博多羅會照部咨補用佐領奉　旨允准在案茲將布特哈四等侍衛兼騎都尉瑞清援照成案擬請仍以佐領員缺補授如蒙　兪允一俟該旗遇有相當缺出卽行補用可否之處理合附片具奏伏乞　聖鑒訓示謹　奏軍機大臣奉　旨着照所請兵部知道欽此　○○閩浙總督臣何璟建巡撫方錡跪　奏為審明京控　律定　恭摺仰祈　聖鑒事竊照福建南靖縣民人張龍光京控聚賭殺命賄縱不　等　一案經都察院衙門奏奉　　旨此案着交何璟吳　誠督同臬司親提人証卷宗秉公嚴訊　　按律定　具奏原吿民人張龍光該部照例解往備質欽此抄錄原奏原呈並　解原告張龍光到閩常經行司委提人卷解省發審茲據署福建按察使葉永元督同福州府知府延楷暨　局委員訊概詳解前來臣等親提研鞫緣張龍光籍隸南靖縣係已死張全枝之子張海倡張書昌等均係同族無嫌光緒三年四月十八日張全枝與同居已故族人張錦文之妻張陳氏在　站立談笑時張海倡在自己房前削香竹看見斥罵並以陳氏係寡婦不應與之說笑張全枝辨回　赶攏將張海倡髮辮扭住　按毆打張海倡情急　脫順用手內削竹小刀嚇戳適傷張全枝臍肚鬆手倒地經屍弟張嘉芬聞聲赶救不及問明情由張全枝傷重旋卽殞命屍子張龍光外出生理屍弟張嘉芬報　騐緝張海倡旋自投首經　署縣黃蘭提集訊認將張海倡按同姓服盡親屬相毆至死以凡論照鬥毆殺人律擬絞監候秋後處決由府解司勘轉經前署撫臣係亨審題奉准部覆先是該縣將犯起解屍弟張嘉芬外出糊口適屍子張龍光生理回歸聞知父被毆斃哀痛不已因聞人傳說當日伊父被毆時張書昌等旁看不救當往向理責被張書昌等斥罵不應誣指互相爭鬧而散張龍光憶及光緒二年間前縣劉則祁任內諭飭伊父充當鄉長查禁賭博由永豐巡檢派役協查張書昌等曾向阻充未允疑彼因此挾嫌遂以張書昌等因禁賭挾恨主使張海倡殺斃明串親　張克動等袒庇等情控經該縣差傳未到卽由府道上省呈控行縣查覆張龍光痛父情切意京控卽將控過情詞並因縣皆張郭彥與張書昌等向有往來疑有　託聲拿供寢情事一併　點入內做就呈詞晉　赴都察院衙門呈控奏奉　諭旨交審咨解囘閩由　委提人卷解省集訊據報張克動在押病故　驗具詳提集復鞫具悉前情嚴詰張龍光據供伊父張全枝委因張海倡口角起衅被毆斃命張書昌等並無聚賭挾嫌主使實係　疑悞控伊亦無藉命　詐別情究詰不移應卽　結查律載不應為而為事理重者杖八十等語此案原告張龍光之父張全枝與張海倡口角起衅被戳身死之處業經獲犯訊明照律擬辦該張龍光於定案後赴京翻控本屬不合姑念由外生理回歸不知底蘊以致悞聽傳言懷疑控告且一經　質卽據實供明亦　始終誣執　間張龍光應請酌照不應為而為事理重者杖八十律　杖八十折責發落被告張書昌張榮昌張申昌張生昌訊　開塲聚賭懷恨主殺卽　轉　串各情事應與並無祖庇之親房張克動張化龍及並無受囑佈賄教供之縣書張郭彥均免置　張　俋用刀傷斃張全枝前經訊認照律辦結應毋庸議張克　在押病故看役人等訊無淩虐情弊亦毋庸議未到人証免提省　是否允協除供招分咨　院外臣等合將　　緣由合詞恭摺具　奏伏乞　皇太后　皇上聖鑒勅部核覆施　謹　奏軍機大臣奉　旨刑部議奏欽此 
[蘇省撫轅事宜] ○十一月初十日知府楊靖同知馬玉田均辭復海運滬　差　知縣　仁　夏　均辭赴海運滬局差　理問婁湘禀知奉妥楓橋稽查　船差　牌示照　崇明縣邱澤培改教遺缺會查有卽用知縣賈汝謙增以請補　縣丞吳德　　署崇明縣丞事回　○十一日上海租界會審委員留蘇補用知府陳福動上海來並謝督撫憲保免補知縣作為實缺俸滿同知留蘇以知府補用並加三品頂戴　委署婁縣陳熊才銷　後局差並禀辭赴任　縣丞李芳禀知糧道委解部庫江與等衛飯銀差 
[浙省轅事宜] ○十一月初六日　杭通判李禀知軍需局委騐收湧金門城樓工程差　○初七日牌示曉諭事照得據　政司承准　禮部照會本年十一月十五日巳卯望月食浙江杭州府月食十肆分九秒初虧亥初三刻六分食既夜子初初刻食甚夜子初三刻一分生光十六日子正二刻二分復圓丑初刻十一分為此仰閣屬文武各官陰陽學及僧道人等一體知悉至期齊集敬　救護毋違特示　候補同知余庭訓辭赴　姚花布局差　　化縣紀　辭赴任　金華縣黃禀　藩司飭知赴任　蘭　縣丞朝禀辭赴任　○初八日　提　銜試用通判尤鎭　京分發來省禀到　同知吳寶　辭　　　差　謝維曾禀知奉軍需局委解北　經費差　五品銜知縣用試用縣丞黃龍　由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
