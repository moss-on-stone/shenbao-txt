# 1912 - 342 - 4914307

 

Page 1

 
 
社論 
[俄蒙交涉檔案（五）（無）（名）]  
　　（十）（一）俄人備兵蒙古及將來之侵佔蒙古 < 
地面俄人駐紮軍隊始自庚子藉口彈壓拳匪保護領事派兵駐守其時有二千餘名之多自是以後偶有增損前清光緒三十四年冬月間俄國郵政在哈拉河地方被刧後俄領事復借保護郵政爲名添兵數百經辦事大臣延祉力爭撤回無效遂議准俄兵只許常川駐庫一百名其實兵商通氣不僅此數宣統二年辦事大臣三多奏請練兵於是俄領事將舊時營房重加建築擴充範圍預備增兵是年又於恰克圖添修營房七所約佔二師之數蓋俄人自遼東喪敗後滿洲方面已無希望又見日本勢力日漸臌脹駸駸乎牽制遠東沿西伯利亞再不容有第二强國倔起其間故先於烏金斯克設立重鎭繼於色楞金斯克布置防務（該處有要塞）茲又於恰克圖增加兵力是皆佔侵庫倫之准備爲先發之制人也 
[（十）（二）俄人干涉蒙古之宣言]  
　　前清撫有外蒙向持覊縻政策一意放任即康熙親蒞窮邊三勤薄伐亦不過一時示威並無久遠之規駐兵扼守最爲失策宣統二年辦事大臣三多爲判斷民蒙一案庫倫喇嘛挾嫌聚衆搗破肩輿其時三多兵力祗有宣化馬隊一營不足以資鎭壓於是上練兵之策於政府並籌辦各項新政以期振興政府韙之次第允准正在進行中而宣統三年七月突有駐京俄使照會外務部稱中俄兩國素敦睦誼乃貴國近在蒙古移民練兵興辦新政種種舉動深滋疑慮並謂蒙古王公及庫倫喇嘛亦以貴政府移民練兵赴俄外部訴苦俄政府以蒙俄毘連不能漠視請貴政府將如何顧全邦交寛慰蒙人之處詳細見覆云云同時庫倫俄領事派兵一百名保護活佛於是辦事大臣三多束手無策步步退讓而蒙人對於清政府之官吏愈無忌憚嗣經事後調查是年六月喀爾喀各王公大會庫倫擬具各旗聨合請願書公推蒙王杭達多爾濟二達喇嘛二人帶同通事海珊赴俄請願投誠俄國 
[（十）（三）庫倫之獨立]  
　　辛亥八月武漢起義警信遥傳人心浮動鄰國官商之頻頻通電蒙古王公之竊竊私議識者早已憂之時庫倫兵備處以限於財力未練一兵而辦事大臣三多恐受内地革命之影響乘機請於中央裁撤兵備處遂於十月初解散大小員弁一時進口閱七日而前次赴俄請願之杭達多爾濟公然出現詰旦卽有外路蒙兵千餘人入境遂逐官吏封衙署毁市塲驅百姓宣告獨立時辛亥十月十二日也茲將逐日情形彚錄如左 
十月初十日庫倫獨立之信突然諠露人心震動一日數驚十月十一日杭達多爾濟自俄抵庫晚間有俄官入辦事大臣署密談數刻辦事大臣卽至印務處宣告出境十月十二日蒙兵二千餘名突然出現皆附近台站驛卒奉活佛命來庫所携皆俄國新式快槍當將戲場拆毁並搶奪内地商人財產 
十月十三日辦事大臣三多避至俄國領事舘其衛隊由俄兵收械解散其行轅由俄兵會同蒙兵看管此外局所衙署如印務處兵備處電報局等均以蒙俄兵守之街上秩序漸亂俄兵荷槍巡行是日漢文獨立告示出現商民等以二千金往見活佛求爲保護活佛不受禮物允爲保護其訴訟仍歸商務公所主持地方民事改派蒙官署理獨立文告如左 
喀爾喀庫倫齊集之汗王貝子公扎薩克及堪布商卓特巴喇嘛等爲出示曉諭事近來迭聞内地各省滿漢反亂致滅清祚查本蒙古原係獨立之國是以現在議定仍照舊制自行立國將一切事權不令他人干預業已行文撤消滿漢文武大小官之事權並令即日回籍此係無非撤消官權令其回籍而已並非無故擾害良民之意爾商民人等自當照常贸易安心居住萬不得妄造謡言摇動人心至本東西盟調傳蒙兵一節原因時勢危險調在庫倫就近處訓練上則保護佛爺以及黄敎下則守衛羣民以及地方爾等勿得疑懼惟若有意敢侵犯者立卽處治倘有無知人等違碍自行立國之事或任意滋擾搶竊者立即從嚴懲處合亟出示曉諭爲此示仰爾蒙俄唐古特藏人漢民僧俗人等一體知悉自示以後務當互相安静守業母得生疑亦勿得視爲虚言各宜懍遵母違切切右仰通知十月十四日俄領事派通事希領片率同蒙俄兵丁乘夜至宜化營喚開營門勒令將槍械繳出派兵看守翌日用車拉去十月十五日俄領事用傳單驛送辦事大臣三多赴恰克圖派兵三十名護之隨行者即印務處官吏及各眷屬等其餘未行者悉改裝易服在各處濳避 
十月十六日聞活佛有訂期下月初三卽位之說各旗王公尚多游移未定是日續發告示一道其文如左 
喀爾喀庫倫地方暫行一切事宜盟長鎭國公察署盟長郡王棍等爲出示曉諭事查有清國駐紮庫倫之滿漢大臣官員等擅自謬法擾害地方甚之賤視佛敎是以將該大臣官員兵丁勒令回籍本喀爾喀蒙古擬定自行立國其庫倫買賣城衆商民自古與蒙衆和平交易甚屬有益現在該滿漢大臣官員等起程回籍時仍恐衆商民人等心生疑懼不能互相贸易致失利益所以未經商辦政務編定法律之前自當保護商家今本王公等揀派熟悉公事通曉漢文之蒙員分往庫倫及買賣城地方專司保護商民事宜合亟出示曉諭仰衆商民人等一體知悉務各安分守業照常安静贸易自示之後倘有無知人民不安本分膽敢滋生事端立即嚴拿按照本國例從重懲處母違右仰通知（未完） 
時評 
[兵事交涉（無名）]  
　　俄人可以送兵於蒙古而我則不能用兵於庫倫庫倫之兵可以擾辭我内蒙而我國之兵不能及於外蒙是兵事上我已占輸着各國對於蒙事多守靜默之態度即有一二調停者亦無大力俄人則在若理若不理之間交涉進行無異中止而庫倫之蒙人則又派特使至俄都結密約爲後盾其進行甚速是交涉上我又占後着 
嗚呼政府之手叚迂緩甚矣拙板極矣蒙古已矣安能不使英法諸國之不生異心耶我國民奈何不鞭策之 
命令 
　　十二月十六日臨時大總統命令 
茲追加省議會議員第一届選舉日期令公布之此令 
茲追加衆議院議員選舉日期令公布之此令 
任命汪瑞　爲江西民政長此令 
任命尹昌齡爲四川内務司長董修武爲四川財取司 
 
 

Page 2

 
 
裴鋼爲四川司法司長王章祜爲四川敎育司長王國輔爲四川實業司長此令 
任命黄德潤爲雲南司法司長此令 
任命劉長炳署理新疆司法司長此令 
任命孫志曾爲雲南高等審判廳長謝光宗爲雲南高　檢察廳檢察長此令 
任命袁思永爲鎭江關監督黄瑞麒爲金陵關監督陳昌榖爲蘇州關監督楊士晟爲蕪湖關監督胡翔林爲杭州關監督孫寳瑄爲浙海關監督冒廣生爲甌海關監督胡銘槃爲粤海關監督朱孝威爲潮海關監督夏偕復爲山海關監督此令 
財政總長周學熙呈請任命屠文溥爲僉事應照准此令吳介璋彭程萬王天培均授爲陸軍少將並加中將銜此令 
吳昭麟金紹曾毛繼成林攝沈郁文翁之麟魏宗瀚徐樹錚商震萬廷獻陳蔚羅澤韋黄治坤劉懋政方聲濤周家樹均授爲陸軍少將此令 
領參謀總長事黎元洪呈請任命長青爲禁衛軍參謀長丁效蘧爲陸軍第六師參謀長應照准此令 
羅開榜葉樂民均授爲陸軍軍需監方操授爲陸軍軍醫監此令陸軍總長叚祺瑞呈稱核覆熱河都統擬以存壽借補前鋒校請十准補等語應即照准此令 
陸軍總長段祺瑞呈稱核覆步軍統領衙門請開復革員曾茂蔭　　擬准如所請等語應即照准此令 
陸軍總長叚祺瑞呈稱核覆山海關副都統擬以齡福補防守尉　予准補等語應卽照准此令 
　軍總長段祺瑞呈稱核覆鑲藍旗滿洲都統擬以福秀承襲世管佐領請准其承管等語應卽照准此令 
　領湖北都督事黎元洪等電呈稱長江水巡另置專員官制旣涉紛歧權限尤虞諉卸請飭令取消等語長江水巡總稽查一職應卽取消所有水巡事務卽責成各該省長官管轄辦理以一事權而符名實此令 
十二月十七日臨時大總統命令 
茲制定陸軍軍費歲出豫算次序令公布之此令　巴哈那爾扎薩克郡王銜只子車淩多爾濟烏珠穆沁扎薩克貝勒棍布蘇隆傾心内嚮懋著忠勤自應特予褒奬以昭激勸車淩多爾濟應進封郡王棍布蘇隆應進封郡王並加親王銜其章陸阿里雅班第逹堪布呼圖克圖應准其乘坐黄韁綠圍車並給予車臣堪布名號此令 
據　土爾扈特盟長親王密西克楝回魯布貝勒瑪克蘇爾扎布新　碩特輔國公策德恩逹木鼎烏梁海左翼署散秩姜岱署副都統噶拉鄱右翼貝子巴拉敦多爾濟曁十旗公台吉等電呈稱蒙部同戴共和拒逆助順於庫倫獨立始終並未贊　等語該盟長等實心翊戴洵屬深明大義應由阿爾泰辦事長官傅令嘉奬以勵忠誠此令 
青海辦事長官廉興呈據青海左右翼旗副盟長曁二十九旗郡王貝勒貝子公台吉等呈稱共和成立五族一家聨洽各旗　敦親睦等語該盟長等傾向共和實心翊贊洵屬深明　義應由該長官先行傳令嘉奬仍會同甘肅都督查照通令將青海助順各王公台吉等一體呈請優進爵秩以勵忠誠此令　該總理等呈請將内務部秘書洪述祖顧瑗吳笈孫丁惟忠均　叙四等等語應卽照准此令 
專電 
[北京電]  
　　大借欵消息據倫敦來電如下一債額定二千五百萬磅二以全國鹽稅爲抵押品三聘外人爲視察員四凡鹽稅收入存於六國銀行五審計處聘外人一名帮同稽覈六六國 
銀行團隨時可派員檢查以上大綱由倫敦會議决定至合同細目應由駐京代表主持倫敦並不干涉 
[北京電]  
　　六國銀行團要求政府在京設立公債銀幣審計鹽稅四局並分鹽稅爲十區各置外人一二員周總長已擬以津稅務司奥以塞爲鹽務總稽查 
[北京電]  
　　克利斯浦團新派代表庫克來已到京庫氏對於取消優先權事頗示反對惟據外人傳說克團優先權必可取消或且加入六國團 
[北京電]  
　　比國銀團亦有加入六國團之望因法國現正應募俄公債頗歡迎他資本團加入 
[北京電]  
　　中國大借欵於年内先交墊欵一節聞可辦到 
[北京電]  
　　道勝銀行此次付出之現欵計粤漢兩處各八十餘萬香港百餘萬北京四十一萬 
[北京電]  
　　中俄交涉昨（十七）日俄使又到外交部與陸總長會議仍未有結果惟尚無决裂之象據外交團觀察此次俄國之目的重在阻止中國駐兵庫倫因該處如有中國軍隊則俄國所恃以聨絡歐亞之西比利亞鐵路隨時有中斷之虞中政府如悉俄國眞相所在於駐兵事從速解决則俄人必示退讓承認中國在庫之主權 
[北京電]  
　　政府接黑龍江都督急電有俄兵四千餘人以勦匪爲名暗佔琿春請示辦法 
[北京電]  
　　開魯自馮德麟兵恢復後熱河崑都統當即派毅軍米統領巡防營張統帶陸軍各團營長委署開魯縣王知事文翰迅速前進分别辦理善後事宜並接守開魯縣街馮德麟兵本擬暫駐開魯以資鎭壓奈該縣境一擾於匪再苦於兵各項給養備極困難已由趙督電請中央擬調回奉境又聞開匪現已竄入錫林郭勒盟之烏珠穆沁浩齊特等旗搶掠牲畜殺害良民大總統得報後飛飭察哈爾何都統酌撥軍隊星夜往勦 
[北京電]  
　　奉天李際春（原係奉天軍事代表）中央擬任命往東三省一帶招募（此策係李自請）鬍匪事爲奉天省議會所悉日要求張督電请中央取不肖未知中央作何處置 
[北京電]  
　　海軍部與陸軍部爭管全國陸海要塞勢甚堅决日前己將要塞應歸海軍管轄理由詳具說帖提交參議院核議 
[北京電]  
　　廣東德領事近奉駐京德使命赴滇視察一切據聞德國將於河口蒙自一帶擴充商務經蔡都督當面拒絶外並電請中央預爲防範 
[北京電]  
　　交通部急電孫中山請速籌巨欵修築張庫鐵路以免外人覬觎 
[北京電]  
　　内務部擬頒嚴令自明年正月起凡年在四十歲内者統限三星期戒斷烟癮違者處以死刑 
[北京電]  
　　叅議院近日開會每次人數皆僅及半數勉强開議前日開會待至三點鐘尚不足法定人數竟宣告停會 
[北京電]  
　　參謀次長陳宦擬辦沿邊巡警 
[北京電]  
　　北京保商會現已成立共有八十餘萬人不入政黨 
[北京電]  
　　民主共和兩黨據目下之情勢可望合併 
[奉天電]  
　　張都督急電袁總統請速辦錦州至齊齊哈爾之鐵路 
[濟南電]  
　　芝罘一帶商民亦相戒不用俄幣 
[南京電]  
　　大總統昨電應民政長任命爲江蘇參議院衆議院省議會選舉總監督 
[南京電]  
　　程都督昨奉國務院電李蘭生等揑造謡言摇動人心請飭嚴拿到案案懲辦 
特約路透電 
[北京電]  
　　茲聞六國團在倫敦開會後已將駐京代表轉逹之草合同認可現須停議十日駐京代表現正在會商借欵最後解决之辦法聞六國團議定第一批墊欵每百磅實繳八十九磅將來債票發行之價須視銷路如何以爲斷克里斯浦團駐京人代表巴恩斯君不久返國繼任之高格雷爾君業已抵京現正在與中國會商克里斯浦借欵第一批餘剩二百萬磅墊付辦法蓋此欵之期在明年二月現因中國欲應償還外債之需故須提前墊付也 
[成都電]  
　　據國民報載稱近有叛徒謀爲不軌爲某炮隊管帶告密因而發覺首事朱某爲端方之幕友業已正法 
[成都電]  
　　王人文已舉爲四川政府之顧問重慶已致電歡迎並請成都亦發歡迎電文 
[東京電]  
　　日本新内閣人物發表如下外務大臣加藤男爵未到任以前由桂公爵兼理内務大臣大浦子爵通信大臣兼鐵道局長後籐男爵農商務大臣神少寺（譯音）大藏大臣若規（譯音）司法大臣松村文部大臣柴田陸軍大臣吉古士（譯音）海軍大臣齋藤以上發表之閣員中前隸屬桂内閣之某某數員已無位置尤以處山縣公爵勢力閣内之某某數君最爲顯著 
[倫敦電]  
　　土耳其代表前謂因希臘代表尚未簽定休戰條約不便與之開議云云今已取銷前議謂昨日始正式得悉希政府之意旨故請本國政府授與相當之訓令及進行談判之權力又謂土政府之志願惟求從速締結和約譯電 
 [P北京電 
　　財政總長周學熙復告德文報訪事曰政府今與克里斯浦君代表進行談判仍頗困難今日余與該代表討論四小時之久毫無結果克里斯浦君現索費英金十五萬磅取銷借欵合同第十四欵此事殊難辦到蓋中國迄今僅收其英金二十七萬磅也 
[北京電]  
　　陸軍總長叚祺瑞曾向德文報代表宣稱中國目下不願開戰中國目下最要之事功乃恢復國内之秩序俟此目的逹到之後則可遣散陸軍三十師團繼可淘汰不能勝役之兵三十萬名中國現正將於武昌清河陸軍學校及保定陸軍中學訓練高級及下級得力士官以上各校今共有學生千人目下士官學生暫 
在陸軍初級學校學習一年嗣後須中學畢業生始能入此種學校如是則中國逐漸可有得力陸軍以保疆土云云 
[北京電]  
　　鴉片問題已逹危急之點上海領事公會昨日（十六號）電告北京外交團謂中國阻碍洋藥贸易政策恒久不變逐步進行致洋商堆積存貨甚巨不能銷售計所存之貨共值英金一萬萬磅現均押於上海外國銀行十一家土商與銀行家之以鴉片爲押欵實因按照一千九百十一年中英鴉片條約該業於所定期限之内尚有法定名分之故故請從速干涉俾令中國遵行條約義務及使所存之貨得以銷脫駐京英使曩曾屢向中政府抗議謂各省違背鴉片條約已盡人皆知近來長江流域各省均提前禁絶洋藥贸易此必由於各省協同辦理及由中央政府鼓勵進行已昭然若揭英公使已儆戎中政府若不即行切實聲明中國遵守條約之意旨則不得不電告本國政府謂其抗議已無效力云云領事公會現請保護彼等銀行利益之舉動已令鴉片問题民轉爲萬國性質而所增之壓力中國須有絶大之毅力以對抗之至就英國一國而論今非與中國交涉堅持到底卽須默認中國之政策果爾則土商所存之洋藥必致不能銷售而賠償英國土商之問題將因以發生蓋英政府旣疏忽實行條約之權利則土商自將向之索賠損失也 
[天津電]  
　　初選舉投票國民黨得百分之六十五 
[天津電]  
　　目下中俄兩國對於蒙古問題似無舉動兩方面均未有所進行惟京中邇來時接熱河北部一帶騷亂之消息 
[倫敦電]  
　　各國媾和代表已各証明彼等之權力土耳其代表謂與希臘討論之前須續請政府訓令蓋希臘尚未簽定休戰條約故也該會遂延會至星期四日續議並未請派英國書記蒞會助理一切目下媾和會諸事進行毫無阴滯各國代表感情極佳惟土耳其不從早請訓政府衆皆爲之錯愕土耳其代表提議巴爾幹各邦須先將媾和條件通告各邦代表答稱目下通告殊屬無用蓋土耳其如不能與四邦開議則卽無談判之足云奥國現大增軍備外問仍極震 
[倫敦電]  
　　媾和會於今晨（十七號）開會各國大合大會於今日下午開第一次會議 
[倫敦電]  
　　土耳其艦隊昨晨（十五號）與希臘艦隊在逹逹納爾海峽與伊伊姆勃斯中交戰一小時之久 
[東京電]  
　　自星期日後外間咸知桂太郎公爵將任内閣總理大臣各報皆反對桂氏謂其密謀推翻西園寺内閣以期恢復權力 
公電 
　　各省都督民政長鑒十二月初八日奉大總統令茲制定參議院議員和一届選舉日期令公布之此令等因合行電逹計開參議院議員第一届選舉日期令第一條各省議會之參議院議員選舉於民國二年二月初十日舉行届前項規定日期該省議會尚未成立時得由該選舉監督呈報内務總長延期至該省議會成立後第一次開會之翌日第二條蒙古青海選舉會之參議院議員選舉於民國二年一月二十日舉行前項規定遇有必要情形得由該選舉監督呈報内務總長酌量延期但至長以不逾第一條第一項所定之日期爲限第三條前條規定於西藏選舉會之參議院議員選舉准用之第四條中央學會之參議院議員選舉於民國二年二月初十日舉行届前項規定日期該會會員之到京人數如尚不滿三分之二時得由該選舉監督報告内務總長酌量延期第五條前條規定於華僑選舉會之參議院議員選舉准用之第六條本令自公布日施行内務總長 
[泰縣爲選舉舞弊請通令司法衙門按律懲辦電]  
　　申報館轉各都督鑒各處投票弊端百出間有告發旋已徇縱小人得志廉恥道喪第一届選舉若此民國可危急懇通電審檢廳對於選舉訴訟務必盡法懲治以遏亂萌泰縣辦理選舉人王印潭等公叩 
[孫武爲漢冶萍股票調換事之通電]  
　　申報館團各報曁漢冶萍總公司各董事各股東均鑒筱電轉逹尊覽閱報載漢冶萍公司有調換新股票之舉並聞有折價售與外人之說查原章股東限於華人不收外股新舊調換流弊滋多應以舊股票爲憑所有新票槪歸無效特此聲明漢冶萍督辦孫武嘯 
要聞一 
[大借欵之草案]  
（北京特約訪員一葉子） 
　　政府與六國銀行團大借欵交涉大有進步初十日草案己經擬就十三日卽提出於倫敦議會 
此草案之脫槁所以如此遲遲者一因克利斯浦取消第十四條優先權問題一因俄國政府恐此借欵成立後用於軍事是以預設嚴行監 
 
 

Page 3

 
 
督之方法其内容極秘茲探得其大略如左一借欵總數以中國政府之要求定爲二千五百萬磅若中國政府能收得克利斯浦未交之五百萬磅則總額即改爲二千萬磅 
一借欵之担保物爲鹽稅但鹽稅旣爲克利斯浦 
借欵之担保物故其行政銀行團暫不直接預聞只聽次抵償賠款關係之列國處置俟克利斯浦將鹽政担保權取消後特設鹽務銀行以爲統一管理鹽稅收入之機關若克利斯浦不能將鹽稅担保權取消則别求他項以爲担保 
一借欵之交付因中國政府之要求須於陰曆年内墊付一千萬磅 
草案之大旨如上鹽稅監督一事頗費婉曲之調和此草案是從銀行團一方面所擬者至中國政府與之交涉大抵多以口述茲不記錄 
[中俄交涉近况彚紀]  
[第五次之談判]  
　　十一日陸總長與俄公使開第五次談判聞談判之情形與前數大不相同俄使强硬陸總長亦强硬其原因則以屢次陸總長與俄公使會見俄便一方面之談話多係賅括的議論一則曰俄國希望和平了結再則曰俄國承認中國爲蒙古之上宗主國而於條件上問題因前數次皆非正式談判故未提出磋商日前陸總長將條件提出之後俄使之熊度卽一變當時則謂須俟本國回電之後始能解决及至十一日開議俄使卽聲述俄政府之意見謂中國所提之條件明明係拒絕俄國之要求仍欲保存前清舊制已無可磋商之餘地中國如欲保全中俄兩國數十年親睦之邦交應卽將此項條件撤回取消另提條件總期不傷兩國睦誼而促中俄條約之成立云云其詞意之間甚爲堅絕陸總長頗不滿意因謂此次貴國旣以保全中俄邦交爲前提承認中國爲蒙古之上國則前次中國所提之條件皆上國應享受之利益並非於範圍之外另提條件且中國因念與貴國之邦交故於所提之條件仍加意眞重已有退讓之意貴國若不能承認中國直無條件可提至於前次所提之條件係經過國務會議由大總統及各國務員　同擬定委由本總長提出若貴國再不承認惟有將此情形轉述於國務會議公决辦法本總長不敢擅自允議若謂中國所提之條件係拒絕俄要求則中國實不能承認云云於是雙方遂協定下次開議再由陸總長答復一切故是會議仍無結果 
[總統府之會議]  
　　十一日陸總長在外交部接見俄公使至夜十時許俄公使始告辭回署陸總長因時問太晚不及到總統府報告十二日下午五時總統府開臨時會議　　理陸總長叚總長均到會議情形極爲秘密雖總統府之人亦不深悉大約二三日内陸　長仍須與俄使約期會見答覆一切 
[各公使之冷淡]  
　　俄蒙事件發生法公使康梯民卽以私人名義奔走於俄使館與外交部之間盛誼隆情至爲可感乃俄公使一味强硬不顧公理外交團頗不謂我卽調停最熱心之法公使亦宣言如談判久無結果即退出調停地位不再干預其餘如美日德各公使最初雖多希望平和近見俄使一意堅持私見更不肯多管此閒事聞美公使之南行更欲以示其無關係之意云 
[東清鐵路宣布戒嚴]  
　　東清鐵路總辦霍爾瓦前由俄政府調回籌畫鐵路運輸之策茲已回哈前日會招集領事達聶爾營務處護軍統領麽木斯克貿易公所總辦及遠東總辦司必齊等開軍事會議當宣佈戒嚴令如下一沿東清路線凡有華人往來均行嚴搜如搜出有關軍事上之用品即按戰時軍法從事二凡東清路線内從前華兵一律驅逐三由庫倫至呼倫貝爾由呼倫至綏芬此二叚内停止售賣華人車票預備快車若干以便運兵之用四在哈各種報紙 
嗣後凡關於俄人在遠東軍事上之布置一律嚴守密秘違者按戰時軍法從事五東清路兩線之華民凡在軌側十五華里以内者限一星期一律移出否則遇有戰事格殺勿論 
[俄人又攫得庫倫鈔幣權矣]  
庫倫僞政府議定設立蒙古官紙幣局一處以俄大臣朱破婁薄爲監督凡與各國交涉事項皆歸該大臣商辦蒙政府並不干涉業已訂立條約大致如下一吾蒙官紙幣着該大臣朱破婁薄立局專辦一設局後凡蒙一切紙幣皆歸該局製造外人不得私造一該局設蒙官二員商辦一切事宜一該局正當經費由蒙政府撥出以後俱由該局所造紙幣撥出百分之十五充之一新幣行使日期由蒙政府酌定一紙幣之價格與俄盧布同不得有高低之差一紙幣式樣該局製定後應禀蒙政府知道一紙幣行使後無論王公喇　至該局紙幣換錢均按例給發不得隨意折扣一所造紙幣蒙政府要例外多用時每百元於一年内行息六分一如至五十年時該局内器用任蒙政府隨意折賣一如五十年並未折賣至八十年時該局房屋器具一切物件悉歸蒙政府所有一該局建築費皆該大臣朱破婁薄担任與蒙政府無涉一建築地由蒙政府選定一除以上十三條外有應議定事項蒙内外財三部與該大臣朱破婁薄會同商酌另締約條 
[沈佩貞大閙亞東新聞社]  
[掮去招牌]  
[亂揮竹槓]  
[大閙之原因]  
　　國民軍籌備處發起人晏起孫佐之　　拿後由　同　請沈佩貞向步軍統　衙門作保國民黨之亞東新聞因傳聞之　誤爲沈佩貞被拿於十三日報端載稱昨日午後三鐘步軍統領衙門派軍　多人　　　　　曾　　　貞拿去聞係該署接有政府公文令卽拿　不知是何要案俟　明續誌云云 
[大閙時之狀况]  
　　是日下午六鐘許沈佩貞自乘馬車率領多人犇至亞東新聞社一入門卽破口大詬帶哭帶罵語嘈嘈不可辨該社社員駭極急詢其故沈大罵曰我係女界革命元勛我係女子參政同盟曾會長何人不怕曾打參議院曾打國務院曾閙總統府曾閙國民黨誰人不知今日到步軍統領衙門及總統府去該處護衛軍士莫不舉鎗立正何嘗有拿我之事爾報所載全係誣我我豈干休該社同人始知係此事當即告以旣係誤傳自當更正何必閙駡沈仍呌囂如故並將該社招牌取擲地下手舞足蹈口出惡言不堪入耳該社員見不可理喻祇得任其所爲沈呌罵逾時氣喘聲嘶乃叱其隨人云與我一併拿向警廳裏去又將擲地之牌扶起并將餘掛之招牌一併取下緊抱入車而招牌過長馬車裝放不進沈再三擺布始得擱下是時有鄭師道在側向忱勸解沈以爲鄭亦該社社員又以爲鄭將奪其所抱之招牌遂將其所持之竹槓至馬車中放出亂揮亂搗幸鄭先引避否則幾遭無妄之敲矣沈登馬車後猶雙手緊抱該社招牌滿口　罵旁觀者及站崗之巡士莫不捧腹不止 
[大閙後之反動力]  
　　次日該報者著評痛罵謂轟參議院之健將沈佩貞舊性大發竟於昨晚轟本報之門奪本報之匾夫新聞不實更正有例據實要求本報豈敢不遵豈舍轟門奪匾而外無以樹女子之雌風耶且天下最足以折人者惟一理字理果足耶巽語懦言自足以服衆理不足耶轟門奪匾豈足以　人沈佩貞口唱文明而身履野蠻其何以服男子其何以對女界其何以爭參政云云然據沈佩貞自述謂該報係我與唐羣英等剏辦該主筆皆係我去請來今竟不認主人信口誣衊故取去招牌以勒令其閉歇云并聞沈見該報次日著評痛罵揚言卽日向法庭起訴誓不干休然其實該報早已於十四號將沈佩貞被拿一節更正矣雜評一 
[我之中日聨盟觀]  
　　近日京中又盛倡中日聨盟之說并謂總統府已會議一次夫日本與我同文同種其關係本較歐美各國爲深但能互相結合親仁善鄰未始非東亞和平之福無如彼邦人士近數年來對於我國種種言論舉動轉令吾人感念英美不置今者彼著名侵略家之桂太郎氏方取代和穩派而柄政而俄人自庫倫私约訂立以來又積極主張日俄同盟之說日人雖未盡表同情然而日俄間之親密則愈可見矣親於彼必疏於此然則中日同盟之說其果有望否乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[廣德樓戲園肇禍續誌]  
　　廣德樓戲園日前因伶人孫一滿金玉蘭不能照單開演致肇毆人之禍詳情已見前報茲又得訪員報告知其肇釁原因與前報所載略有不同之處亟節錄於左 
是晚該園開演時卽有某團三十餘人來　觀劇分座於兩廊及池子中間若曹孟德之分布八十三萬人馬四路埋伏一似早料有戰爭之意及孫一清登古改演殺狗於是某　中人大詳紛紛叱孫一清下台並宣言旣貼　報則大家須退票並須　罰該園見來勢不善於是復使孫一清補演汾河灣並肇嘗殺狗一　係格外加演之戲餘皆照演衆乃歸座無聲稍頃又貼一報單日金玉蘭今晚因病告假於是某轉復大譁謂非退票不可並將金玉蘭告假之報單撕去該園恐不得了卽趕速派人邀金玉蘭來補演遊西湖於是該園又將金玉蘭今晚準演之報單貼出某團中人復將準演之報單撕去謂非退票罪議問不可當此衆口紛　之　遊西　之劇亦將演終忽有一人自外突入身掛征蒙籌餉團招條大言曰諸位不必退票惟將該園議罰五十元足矣並言此種罰欵不歸個人私囊用爲征蒙之助衆於是一倡百和譁言贊成時有區官春某出而調停謂若使該園認罰亦須歸廳辦理某團中人羣起叱之日放屁放屁於是又有某姓者出而調停衆不認可乃改罰爲捐勒令該園須認捐百元並當下卽須交欵該園言今日無欵且所賣之票亦不及百元今日雖認罰認捐而欵則必須明日照繳春區官復出而作保某團不允有某人卽躍登台上演說謂諸位别走必令該園交出現欵方罷衆贊成春區官百端開解亦不應時已演深夜衆武行扮演長板坡者已待演多時而交涉仍未已 
忽後台中有武行一人者出長跪於台上向衆道歉並發祈請之辭曰我董身爲優伶皆無衣無食仰諸位老爺大人之恩以爲衣食者也今日之事認罰認捐我輩决不敢辭但今晚所賣之票其錢已分作晚餐之用如諸位必欲議罰議捐則請見憐寬限一日辭未畢某團中皆起而叱之並狂呼聚而毆之於是後台衆武行皆一躍而出張飛趙雲張　文聘許褚張遼李典樂進曹仁曹洪夏侯淵夏侯惇西蜀北魏之雄兵猛將皆有沈船破釜以示必死之心張飛於百忙中忘却丈八矛手提偃月刀大吼殺出逢人便打衆皆辟易某某三人因在台演說未能遠避以致受傷較重而作壁上觀者亦多受池魚之殃可謂無妄之災矣罷戰後區官將某某三人及該園　台之包七後台之袁子明一並帶區轉交外城警廳辦理外廳以案關重要且情辭各執頗難爲左右祖該園承班人袁子明雖以毆人自認而某等則堅供毆人者爲張飛趙雲請總廳拘質總廳無奈　　該園索交張趙二將　之不　乃將此案移交地方檢察廳該廳卽出票傳趙雲到案自案出後趙匿居天津故屢傳不理至是始拘到供稱並未毆打座客實係其他武行所爲該廳以其毆人爲衆所指目自不能　行置辯於是如虎如狼之趙雲遂化身俞振廷而被押矣自此案出後外間紛　謂俞已運動此熟因廣德樓戲　　人果香　有密切關　果有前清時聲勢煊赫關節靈通清末吏部賴瑾及鍾二爺舞瞥一案果氏甚有關係民國成立果勢稍衰然俞案發生後果甚爲出力其運動之路係浼沈某轉託檢察官從中設法云云至其說之確否則不得知之矣 
[蘇都督接收五屬鹽政局之要電]  
　　程都督致財政部電云上年蘇省光復以後蘇松常鎭太五屬鹽務經浙　督委任代表來蘇議定松鹽蘇産蘇銷蘇省有完全收稅權蘇銷浙鹽一切雜正各稅及加價加課等款作十成分派浙收六成爲出産稅蘇收四成爲銷場稅各自派分收所設機關歸於蘇者由蘇主政歸於浙者由浙主政蘇省所轄鹽場一切用人行政悉歸蘇省主持卽經由蘇設局微收並辦理鹽務行政事宜前奉大總統令鹽務由敝處接收業將　局改爲蘇五屬鹽政局以正名稱暫歸敝處直接管轄詳雷貴部備案 
[蘇都督府酌留職員名單]  
　　程都督現以應民政長業已到任所有民政事宜槪行移交管理本府職員酌留分駐寧蘇外餘均移民政長分别支配用茲將所留員名錄下秘書長羅良鑑秘書謝潘裔何煜潘復陳周李肇慶馬錦春陳陶怡宗舜年方遥秘書佐周仲庠應鞏湯滌承政處長張一爵承政官吳炎文書官劉承裕徐光濟李光乾尚崇基夏同升校對官陳鈞洪承勳金承熙電信官巴澤惠劉明議密電密件官張榮禧承啓官蕭樹霖莊承彛會計官談寓興戴硯農劉漢臣庶務官董繼昌招待官李漢丘高秉彛章十鍈胡承治顧問官熊一弼艾惠琦劉祖堯湯心存呂祖綬陳其采陶澄孝杜雲劉鴻逵 
[贛垣兵變善後大會議]  
 [P李都督始知軍民分治之益> 
　　江西都督李烈鈞於本月十三號在府召集政務會議提議兵變善後辦法一案由李督主席宣言此次兵變事起倉猝賴第二旅軍隊異常奮勇遂能迅速奏功商民毫無損失秩序亦未擾亂現土匪叛兵雖經先後懲辦然富民窮財盡之秋又值天寒歲暮之時游民無藝土匪生心勾結擾亂在在可虞論其行爲固屬可誅而揆厥原因皆由生計艱難以致流爲不軌補救之法莫切於振興實業使游手好閑之徒有所咨養人孰不愛其生至求其生而不可得遂不惜生而走險以演此種種惡劇吾輩忝負保民養民之責而今而後財政雖極困難亦當廣爲籌畫注重實業俾無業者得有依歸民窮則奸邪生不可不預防也但應如何維持補救之法請諸君各抒意見於是實業司長曾貞君主張開辦廬山森林及萍鄕煤礦財政司長魏斯炅君以森林效遠而萍礦亦未定局不如整頓工廠以直接敎養貧民開辦銀行以間接資養無藝内務司長賀國昌君贊成其說交通司長胡懌君亦以爲然且請將解散軍士撥赴南潯鐵路幫助工作而司法司長徐元誥君謂銀行工廠固屬要圖但緩不濟急不如注重冬防以衛地方而懾匪胆賀國昌君又贊成之且請通令各屬仿照從前冬防辦法舉行保甲俟警察普及再定妥法議至此而審計廳長高巨瑗君遂謂諸公卓論均屬切要然從根本上言之則今日致有此兵變其長官平昔之疎懈似難諉卸若不將其疎懈之處切實宣布何以勵軍心而策將來此第就軍事一方言也若切實論之尤在民政蓋民政不良雖有善策孰爲施行矧今日都督所交議之理由以及諸公討論之方法何一不關民政論贛省情形自都督蒞治以來軍政之整齊有口皆碑然猶有此變况民政向不注意而欲求内務行政之良好以冀消弭游民土匪之不軌於無形都督固有兼人之才力而兼人之精神一有不給則影響遂及民政故鄙人就此次兵變推之實見軍民分治問題在贛有萬難稍緩之勢况他省行之有效大勢所趨又在必行孰若乘機實行軍民之責各有攸歸内以肅此次疎懈之獘外以籌將來　　之備而民政有專任矣則生聚敎養勞來匡直自不難盡力規畫事分則職專職專則政舉政舉則游民土匪自可消納無形此鄙人今日推究利害以爲分治必要之意見也是　軍務司長吳介璋君深表同情於是都督復宣言今日諸君討論銀行工廠以冬防保甲各條均屬切要主由各主管官亂認眞　量專行至冬防吃緊警察尚未並　本督卽日通令各屬迅速辦理保甲注意清查户口使奸宄　所容身則地方自保無虞又高廳長所論分治關係本督極表贊同本督初見地方甫經安定會匪又復蔓延軍政民政在在密　非相互並行難期治安乃推原此次兵變多由於游民勾結則民政之急待整埋萬不可緩本督本擬卽日電逹中央請大總統迅簡民政長來贛分治以期各有專責其襄郅治惠我鄕邦本督當專軍事但使能衛我國家保我人民卽第一旅長一團長亦所樂就當都督語辭以極誠摰之心發爲和罷之容在座者均肅然起敬惟賀國昌君起言都督若於此次兵變之後即電請簡派民政長徒生中央疑駭况簡任選任尚待國會解決不如俟諸省議會成立再說此時萬勿輕易電京務求斟酌從長計議都督僅笑謝之遂命魏斯炅君爲主席始則提議派員赴鄂會同孫武君協議漢治萍礦廠收歸官有案經衆議决仍以原總協理會同都督所派人員赴鄂其權限另由實業司擬訂呈核繼則提議敎育司請先將洪都中學歸爲省立案經衆議决洪都中學以其産業暫向財政司押借三千以維持現狀至中學應否歸爲省立俟交省議會解决議至此遂散會 
[浙洋續報勦匪勝利]  
　　浙洋水師統領王君爕陽前派總稽查陳君追冋金惠孚商船及斃匪二十餘名已紀昨報茲又悉本月十二號該軍司令部接據探報鎭海口石棚港洋面聚有大帮匪船其時王統領正擬出巡聞警飛派分統張明昭乘輪　探　領親率師船繼進不料該匪黨見單獨兵輪膽敢自恃人衆鎗礮齊　四而包圍經兵輪極力抵禦自上午十時劇戰至暮不分勝負幸後帥繼到首尾夾攻當將匪船一艘（名大隨壳可載二三百人）擊沉悍匪之被鎗斃溺斃者約計五十餘名餘匪見已失敗遂分路揚帆逃散其時月黑風狂永定兵輪受傷較重並陣亡舵工二名傷者三名立飭傳令收隊並以此役斃　雖多而兵士傷亡不無痛惜昨已電呈都督乞予撫恤矣 
[鄂議會否决房保合縣]  
　　鄂省前民政長劉心源君以偏僻小縣地方財政甚爲困難舉辦一切新政籌欵甚非易易如警察審判學校諸要政皆直接與民有益各小縣每因乏欵綏辦致令全省新政不能收一致進行之效果維持之策只有擇瘠苦偏僻賦稅不多各縣酌量合併爰擾首將房縣保康縣先行試辦改名爲房保縣惟事關重要未便贸然施行先行提出議案咨請省會核議頃悉省議會已經討論以房縣地廣六百餘里保康亦縱備數百里均屬崇山峻嶺素爲盜賊淵藪若二縣歸併地面過廣匪徒出没無常萬難治理周　且歸併之後人民遇有訴訟鳴官者必須跋涉數百里之遥勢必怨聲載道民國初立似不宜有此不便民之舉動故已由衆否决咨復民政府請飭内務實　各司加意督率各瘡縣知事以廣籌人民生計提　　林絲茶爲治本之策則地方稅自然暢旺云 
[粤漢鐵路圈用鄂省官地]  
　　武昌城外下新河通商場地址與漢口劉家廟遥遥相對寳爲鄂境粤漢鐵路起點之處現在興工在即該處地皮需用甚急頃經粤漢鐵路湘鄂總辦顔德慶君　查擋卷該地係前清鄂督張之洞奏明圈購聲明該地與漢口　路碼頭相對將來卽爲粤漢鐵路碼頭如公司需用照議定通日之價承買等語惟原奏案卷現因兵　散佚而該地係屬言産特咨請鄂民政府飭管理該處地皮之湖北官錢局即行將本路應用地畝劃出再行　籌議辦垷官錢局以管業之武昌城外通商場附近一帶地叚有出局出票本購買者有爲欠户抵押者均與他項官産不同垷粤漢鐵路是否需用該局前項地段未准指明所在除押産未便議售外如所需係在該局價購界内自應由鐵路公所先行派　來局會同前往勘量一俟　定即須按照時價承買以全票本昨已呈復民政長轉咨該鐵路公所查照矣 
[滇僧說降江卡蠻匪]  
　　麗江殷司令電云滇都督鈞鑒本部前派宣敎師法怡隨劉鐘俊前往偵查敵情該僧自阿墩與劉分手後竟杳不知所之茲接巴塘參贊顧占文來函云愼僧法怡於舊曆八月　日到巴說降江卡蠻匪並代該蠻邀恩請暫勿發兵往勦占文己如其言諭令江卡百姓速來投誠仍照常相待等語查阿墩以北蠻路阻塞該僧竟能越險入巴說降江卡厥功甚　除電由姜參謀長轉令回滇外合電聞以彰其功承瓛鹽印 
[塔城殖邊支會紀略]  
　　塔爾巴哈台運東百六十里之　敉勒河於日前在街西學校内開殖邊保安支會通街張掛旗彩到會者七十餘人公推傳君永德毛君鳳翎爲會長郭君利順及愛米爾三爲副會長時適武君向晨彭君仲文因懽迎伊軍過境各鄕紳亦歡迎到會爰請武彭二君代爲演說開會之察旨及一切進行方針全場鼓掌秩序甚爲整齊 
[川邊實業司之規畫]  
　　川邊實業司周卓自任事以來悉心規畫設立礦務總局以發現邊藏各種礦産提倡各種礦業爲民興利爲宗旨前已命王鑑清担仟局事又於十月十八號派周繼恩赴巴塘調杳製革廠廠務派王繼綱調查沿途電局杆綫并赴巴塘調查印刷事務派周德昌赴河口裹塘巴塘昌都鄕城各處調查農工商曁鹽茶各務并擬設墾殖局工藝廠織毛公司等實業如周君者誠辦理邊務不可多得之人才也 
[皖省開辦隄工局]  
　　皖省今歲被水各縣無爲最重和　桐三縣次之現值天寒水涸四縣隄工急宜撥款修築昨經政務會議决隄工局辦事章程擬設總理坐辦及董事各職應遴選本省　正士紳充任庶欵不虚糜工留永久頃經柏都督選定盧君恩澤爲總理許君承堯爲坐辦黄君家駒爲董事已分别委任妥訂局章開辦矣近又據廬和七邑公民呈請　撥巨欵務於陰曆年内將　和之黄絲灘江隄趕先修築以免　　覆　想柏都督關心民瘼當能俯如所請也 
[湘省破除引岸之糾葛]  
　　湘省南路如衡永郡三州宜章永興桂陽臨武　嘉禾等縣均距粤邊較近該處商人每以本地出産貨品運粤售賣旣畢易鹽而歸歷久相沿已民習慣近因借運東蘆鹽引抵禦粤鹽粤鹽銷路因之阻滯商場亦大受影響茲聞廣東樂昌縣知事呈粤都督准該縣商務會咨以湘省借用蘆東鹽引二十二萬五千抵禦粤鹽在南路設廠三處重征粤鹽稅項近復發令勒限存湘粤鹽一個月沽清遲以私論昌坪兩埠之業鹽者聞之十分惶急紛紛赴訴似此不特粤省鹽引阻滯厘稅虧短即湘粤兩省商買向靠鹽貨互易之輩亦必輟業湘粤壤地相接唇齒相依自應彼此兼顧以免失業之徒挺而走險應請咨商湘督設法轉圜以維大局等情呈由粤都督咨行來湘希爲查照將粤鹽行消各引地方照舊辦理以顧粤省餉源而免兩省貧民失業並請明白宣布以釋羣疑聞都督己行鹽政處查核議覆矣 
[桂陽縣更名汝城]  
　　湖南桂陽縣在秦漢時本因郴縣至東晋升平二年始析郴縣地置汝城縣嗣後因而不改至趙宋乃改名桂陽洪武時以平陽縣爲桂陽州名稱不免混淆現民國成立府廳州縣改爲一級不相統屬一名兩地文電往來諸多不便特經該縣議會議決仍改縣名爲汝城以避雷同而存古義咨請縣知事轉呈都督察核當奉批行民政同核辦矣 
[地方通信]  
[常州]  
[譙樓大火]  
　　武進縣商市以南北兩大街最盛中間譙樓聳峙登臨四望全城在目久爲邑中名勝前清時爲陰陽生報更之所故又名鼓樓屢燬屢葺規模頗大本月十二號夜半樓南茂章洋貨號不戒於火致兆焚如一時火隨風轉施救不及遂由該號蔓廷至回鬚店復由回鬚店延燒上樓祝融肆虐風伯助威百尺巍樓瞬息間盡成焦土左右各店舖頗受驚慌幸灌救得力未被波及然估計該樓之損失約有四五千金云 
嘉定 
[國會初選名單]  
　　嘉定衆議院初選　已於十五日開票茲將初選當選人二十一人姓名錄下許蘇民黄守孚陳斗六吳延澤趙爾梅錢寶琳陳乃鈞張世雄毛經學王若農桑鏞王纘文季朝楨唐如玉陳傳德沈祖同李城徐炳彪周世廉汪雲魁楊如棟周曰痒 
湖北 
[法官更易]  
　　鄂省高等審判廳丞周珍本留日經濟科卒業生法學非所專長致常有誤解法律貽人笑柄之事日前因禁止律師到廳辯護爲律師公會質駁無詞以解又有某錢債紏葛上訴案以周誤援法律判决被訴訟人在大理院控告取消原判發回重審此間司法界人莫不傳爲笑柄周遂不安於位自請辭職遺缺業經民政長荐匡君一接署到任未久又别有他就黎公昨復會同夏民政長保荐以高等檢察廳長張文粮調充審判廳承其所遺高等檢察長一缺以留日法政大學卒業羅兆鴻君補授業已得大總統司法總長許可昨已有電令來鄂委充矣 
黑龍江 
[提倡女工廠]  
　　黑省愛國女工廠自前月成立後頗著成效　以經費不充特致函省議會云同人等目視黑省生計之艱難大半由於生利者寡分利者多而尤以婦女爲甚敎育無論矣即尋常手工多不能自理以致貧困日甚今特提倡女工先辦縫　織襪兩科以期就女子性情之所近使學成之後能自立謀生不爲男子之累自發起以來贊成入　者頗不乏人亦可見此種實業適合社會之心理已於十一月六日開辦入廠女生頗極踴躍成績亦頗可觀然舉辦工廠必須殷本充足及經理得人故　内開支力戒浮濫除敎員司書及二三僕役外經理協理均係純粹義務垷在資奉棉薄難期經久同人等因念貴曾爲全省立法總機關其所以爲本省興利除弊者想必統籌全局女工廠之創辦自與婦女生活之前途有密切之關係請貴議長議員等極力提倡槪認鉅股並期廣爲勸募俾成美舉將見登高一呼羣山響應則鉅欵不難立致而事業自能發逹矣 
安徽 
[眞重烟禁]  
　　柏都督近以禁種煙苗查封烟户嚴拿烟犯在在均關緊要雖各屬已設分局尤恐稽查不周特令委廬滁和緝私總巡孫壽亭君兼辦禁烟事宜並發給告示分貼各屬俾緝私隊有所依據至各分局所管區内烟苗果否一律剛除烟館土膏店果否一律閉歇尚未具報前來特再通令各屬速將辦理情形呈報以憑核辦 
[籌辦冬賑]  
　　皖省每届冬令即籌辦賑米以濟貧民即如去歲秩序紊亂之時尚經孫前都督籌獲賑米數千發給貧民藉以度日頃城自治及商會各法團擬將本年冬賑稍從寬放特公呈都督請撥的欵四千餘金藉資接濟惟聞柏都督以皖省財政困難恐難全照所請故此事尚未見諸實行云 
[商團發逹]  
　　皖垣中路商團本就純陽道院爲駐紮地點惟該處房屋多已坍塌非大加修葺不足以壯觀瞻且講堂操場均須另行改造故由各商户捐洋三百元興工修改業已落成昨日該商團特柬請各界前往參觀一切形式頗稱完美各團友操演亦大有尚武精神故柏都督將於日内一律發給快槍以資防衛 
[知事畏盜]  
　　皖北靈璧縣夙爲盜匪出没之區近來日益猖獗該縣南鄕沱河集附近一日連搶七壯事主因畏盜黨報復甚至不敢報案近盜魁遣人送信至城定於三日内攻城以致全城震動夜不敢眠軍隊梭巡如臨大敵而該縣知事倪朝暹膽小如　不敢離城一步任其荼毒而不問最可怪者某鄕人贜俱獲送縣究辦而該知事略施鞭扑卽行收禁該事主朱某亦祇有敢怒而不敢言云 
[催索賠償]  
　　除州商民自八月一號慘遭兵變後即已要求都督賠償損失在案現該商民等以現值隆冬生意清湥特公舉代表章磐生具呈都督速予賠償以恤商艱當奉柏都督批俟裁併軍隊就緒後再行酌償 
[裁兵告竣]  
　　皖省裁併軍隊現已就緒辦理尚稱妥善柏都督以該兵士等頗明大義仰體時艱深堪嘉慰特通令各縣一俟各兵士回籍時務須開會歡迎并飭各營長預先電告各知事預備歡迎矣 
湖南 
[化導苗民]  
　　法政修業生回君忠軒等以辰洗永靖一帶苗民雜處撫循爲難擬即組合同志前往各屬接洽苗民廣爲講演以化其擴悍勇猛之氣隨地調查以考其土質氣候之宜昨特呈請都督發給護照以圖進行當奉批示湘西一帶苗民雜處風氣各殊撫循最不易易該生等願盡義務前往各屬接洽苗民廣爲講 
 
 

Page 7

 
 
演以期開化歸誠愛國熱心深堪嘉尚惟是苗俗獷悍該生等猝然戾止難免不驚疑反抗危險堪虞仰候令民政司轉蚝各行政宜廳先行出示宣告民國共和之旨誘其畏威懷德之心如果翕然景從羣思歸漢即由各官長察看情形呈報查核再行派往　策進行可也 
廣西 
[發明代耕架]  
　　西隆縣黎君世德函云本年人夏以來敝縣全屬牛隻瘟斃者十之八九明年必致失耕田地將歸荒廢鄙人發明一種機器用木質製造名曰代耕架茲繪圖於左（圖略）并將尺寸說明於下用堅木作轆轤二具各徑六寸長一尺六寸空其中兩端設軹貫於軸以利轉爲度軸兩端爲方柄二架木内期無動摇架木前寬後窄前高後低前短後長長則三尺有奇短止二尺三寸兩枝相合如人字樣即於人字交合處作方孔以安其軸另一邊人字架亦於相合處作方孔以安其軸又於兩人字兩足各横安一棖木則架成矣兩架後足三處各置一立柱柱高八寸上守横桄桄上平鋪寬板便人坐而好用力轆轤兩端盡處安橛木如十字式各長一尺有奇其十字兩頭以不對爲妙轆轤中叚纒以繩索索長六丈於六丈半中安一小鐵環所以安犁之曳鈎者（納犂柄於環中）兩轆轤對設於三丈之地索之兩頭各繫一轆轤中一轆轤索繞滿三丈而以犂鈎安於鐵環之内此兩轆轤架以兩人各坐一架手挽其橛其犁自行兩轆轤輪流相挽則往來犁地矣雖連扶者三人而用力者止一人且一人一手之力足抵兩牛况坐而用力往來自如於田工大有裨益　 
陜西 
[减收菸厘]  
　　菸草爲消耗物品陜省自光復後皆按統捐十成抽取近日涇陽菸商因甘蘭一帶商務　形疲滯銷路未能推廣　呈請財政司權宜滅讓以爲招徠商　之計昨已呈請張都督　　著按統捐章程减收二成作爲八成徵收此後蘭垣菸商自必接踵而來陜省釐捐輸入亦當大有起色云 
雜評二 
[吾以觀大國之態度]  
　　英政府對於中國之煙禁熱誠贊助夙爲我人所欽佩此次中政府之提前禁絶實因我民之受禍已深不可不速自洗拔民國興亡在此一舉非特爲素所友愛之英國所樂助當亦爲世界萬國所贊回而不以違約爲嫌者也 
土商以土爲營業一旦阻絶銷路自必蒙其影響然以土商受損之故而必託詞於鴉片問題爲萬國公共性質以聳列强之聽冀其出而干涉是爲愛惜少數商人之損失而不顧維持人道之公理也英政府其肯偏聽此一面之詞以自背其贊助烟禁之素志也哉本埠新聞 
[商議保守航權問題]  
[院部覆招商局董事會電]  
　　楊杏城先生招商局董事會同鑒董事會支電悉商局組織股商意見先儘政府尊重航權公誼可佩惟中央財源萬分涸竭目前救濟純恃借欵用途百出竭蹶己極千萬鉅欵不惟四星期内無從籌集即寬以時日欲令國庫擔此鉅資亦無把握目前財力實難兼營航業祇有保障航權維持國内貨物運費俾農工實業不致專爲外人航運所把持此爲政府應盡之責任并非欲干預商業之事權至招商局産久爲外人所垂涎凡係國民均有保守之義務果有巨商具此偉力聚集國内資本起維惟一航權但期流弊不滋自屬前途之幸諸公熟審利害洞澈機微計畫必己周詳政府樂觀成效尚祈及時定議早整新規航政幸甚國務院交通部寒　 
[招商局董事會覆院部電]  
　　國務院交通部同鑒寒電悉政府旣難兼營商業自應遵示與新公司接續開議至招商局久爲外人垂涎誠如來電凡在國民均有保守航權之義務董事等爲股東代表尤常力防流弊士琦奉大總統明令確切澈查有無洋股更不得不格外愼重惟均無行政官資格一俟議有眉目應請工商交通兩總長來滬督同澈查以重責任招商局董事楊士琦伍廷芳温宗堯王存善周晉鑣施則敬張仲炤李經滇陳可楊等嘯 
[搜獲私藏車火]  
　　陸軍混成第三旅李旅長查悉西門内楊家橋地方某姓家有窩存軍械接濟匪類情事故於前晚黄昏時密飭探訪隊隊長劉彬帶同探員前往查拿當在胡家弄許姓家搜獲快槍一桿子彈一箱計有千餘顆刺刀二把並火藥銅帽等物不計其數當斱獲住匪人王子先張德海王起根許明昌四名即由劉探長一併解送司令部押候訊辦 
[移請派輪巡緝]  
　　混成第三旅李旅長准華亭縣知事謝宰平君移稱查自縣屬亭林鎭被盜搶刧巨案發生之後又據各鄕迭次報告盜案多起足見境内盜匪甚多且與浙省毘連盜黨易於出没若不嚴加查緝商民斷難安枕除移松軍沈統領通令協拿外查有滬防水師鈞和兵輪專任巡江之責應請令飭該兵輪駛赴松江迤西一帶浦江幫同查緝盜匪以弭盜患等語昨李旅長己飭鈞和兵輪董管帶駛往查拿矣 
[發見無頭屍身]  
　　寳山縣局三圖支江廟後麥田内前日發現無頭男尸一具身穿元布棉袍子呢馬甲内着元縐皮襖紫呢夾褲白布襪無鞋首被砍去身旁有血跡一大攤及擊落盤牙一只灰布西式帽一只左手有刀傷痕數道當由該圖地保談杏林查見並在附近小溝内撈得絨靴一雙報告寳山檢察廳請驗而四區區長鄧常彰亦呈報警務所轉咨上海第三初級檢察廳呈報地方檢察廳派員蒞騐緝兇究辦 
另一訪函云閘北第三初級檢察廳昨日函致地方檢察廳略謂閘北四區界内寳興路地方發見無名男尸一具惟頭顱已不知去向尸旁有碎肉數塊足上無鞋白襪底並無污泥諒必移尸抛棄請爲相騐等語陳廳長即派李檢察官帶同檢騐員前往相騐嗣因該尸己由寳山縣檢察廳派員騐過遂即冋廳報告 
[遇人不淑之慘劇]  
　　海門人盧學忠挈妻殷氏由原籍來　在胡家木橋左近蔡萬雲所開雜貨店爲夥蔡與其妻徐氏見殷氏年輕貌　即糾合孟德輝等向盧一再誘騙令其出賣盧竟利令智昏向妻實告殷氏拒而不睬詎盧大怒持木棍亂擊殷氏受虐不堪於陽曆本月十六號至附近樹上自縊而死後經該處地保投報第三初級檢察廳轉報地方檢察廳陳廳長立委危檢察官率同檢騐員前往相騐嗣因檢騐員騐無致死痕跡復由危檢察官於前日午後帶領沈檢騐員前往續驗委係自縊身死並無别故危君即據情禀復廳長請爲核辦一面由第三初級廳將盧學忠孟德輝蔡萬雲蔡徐氏及見證孟盧氏並兇器木棍一根縊帶一條解送地方檢察廳留候嚴究 
[禁止外人違法測繪]  
　　上海縣知事奉江蘇都督通令云據外交司軍政司會稱准陸軍部函開前據第三師曹師長報告有日本主計官岡村德藏帶排長十員兵四名於十月二號由北京至良鄕住南關外測繪良鄕附近一帶地圖等因當經本部函請外交部轉照日使請其轉行禁阻在案茲據外交部復稱此案業經向日使交涉據稱該日員岡村前往良鄕純係準備演習自行帶有參考地圖並未在該處測量等語查各國游歷人員凡關於形勢險要一槪不准測繪如有可以測繪之處亦應令報由地方官呈部核辦業於前清光緒三十四年四月十三日由前外務部通行照會各國駐京大臣在案嗣後對於外人測繪事項除有先行知照本部者另行核辦外擬請貴部通飭地方官兵如遇有此項行爲儘可當場禁阻以免周折各等因准此本部查保守領土以内形勢險要本爲國家固有權力而查察禁阻勿任外人違法測繪實乃各地方官長應盡職務爲此函請貴　督查照轉知各軍隊及各地方官等隨時查明當場禁阻可也等因到府准此合行通令一體遵照 
[緝私船咎由自取]  
　　滬南浦江水巡區巡警人等前夜駕駛小輪巡至塘口附近適有緝私船兩艘在遠處開槍以致悞會遂將船上各人帶區移送商埠巡警局請示辦理已紀昨報茲經局長穆君查明浦江緝私等船夜間本應懸燈以免彼此悞會今該巡船旣未預先懸燈又在暗中開槍無怪水巡船懷疑干涉爰即面諭被拘各人着即知照各巡船以後務須遵章懸燈母再大意並着水巡區隨時勸告一體遵辦 
[商團畢業之預備]  
　　土海商團公會砲隊敎員張炳齋君以各業商團將次行畢業禮爰定於本月二十號起增添操演時間以資熟練現已知照炮隊長凌季潭君轉知砲隊各友届時一體遵照並聞各商團行畢業禮時尚須演放七生的五過山快砲十二門藉伸慶賀云 
[陸幂部催造退管炮]  
　　製造局陳督理查得砲廠尚有鑄造未竣之四十磅管退砲兩尊現因陸軍部電令赶造完工故於前日諭令砲廠委員選留工匠十名限於年内將該砲兩尊裝配砲鞘趕緊起解 
[印度乞丐之蠻横]  
　　高昌廟左近炮隊營操場内前日突來形似乞丐之印度人二名每遇途人强索銅元一枚甚爲蠻横該處岡巡驅逐不遵回禀區員經錢區員報告穆警務長拘送公共公堂代爲安插 
[高昌廟防務加嚴]  
　　高昌廟巡警分區錢區員以時届冬防特於昨夜爲始飭派夜班巡士二十名排隊出巡一律佩帶軍械並加派長警四名隨帶手槍每夜分爲二班輪流督同巡士四出巡　又令偵探陸永林每夜查緝盜賊藉以保衛 
[都督派探緝盜]  
　　江蘇都督以寗垣中正街卞姓家於十二月十四號夜半被盜四十餘人刧去銀洋衣服等物值洋九百餘元除當場拿獲盜犯彭福祥彭九林李崔成戴福高曾學武李得勝曾玉林劉春生等八犯立卽訊實於十五號綁赴中正街地方處决外其餘各盜均未緝獲業於昨日飭派探員蔡子卿帶同夥探來滬查緝矣 
[華亭檢察廳請緝逃犯]  
　　駐滬陸軍混成第三旅李旅長前日接華亭地方檢察廳移文略謂十三號夜半時突被覊禁判决監犯陸阿書等拆去監屋椽木越去十犯各該犯之罪期均　亟應懸賞查緝茲將越獄各犯姓名曁懸賞數目開單移請通令水陸各營一體協緝如能弋獲在逃監犯自當按照定數給賞儲欵以待希速查拿等因現李旅長已將在逃各犯姓名及賞洋數目粘單分令所屬各營曁探訪隊等趕緊緝拿矣越獄各犯名單附錄於下陸河書一名如能獲到賞洋五十元羅松全陶鴻生宋雲祥禇祥雲四犯如能弋獲每名賞洋三十元張福生楊大湯四和俞桂生沈其祥五犯每獲一犯賞洋二十元 
[趙銀寳何苦畏縮]  
　　城内道前街引線弄口薙髮店主趙銀寳之妻顧氏被前在混成第三旅充當鏢師之劉金桂即劉錦山姦佔毆傷一案業已有人出爲理勸由劉貼償顧氏醫藥費洋二十元如一月之内因傷身死再償衣棺費洋一百五十元趙銀寶亦已應允特於前日自赴地方檢察廳呈求銷案陳廳長閱禀大怒當即申斥曰顧氏係是爾妻旣被劉金桂姦污復被作當毆傷爾竟自甘退縮求請銷案此中不無可疑况此案正在偵查務期水落石出豈容爾自起自滅着候偵查聞確按律核辦 
[自强社名不副實]  
　　老閘捕房捕頭惠爾生君查悉南京路福建路口有四川人傳子香開設京都自强社戒烟丸藥店内挽嗎啡老膏等物前日特派中西包探往拿傳已逃匿當將店夥霍仁安張玉興傳鴻發三人及各種丸藥等一併帶入捕房昨解公堂先由中西探上堂請究訊之霍等供稱此項丸藥係店主傳子香製造究用何種藥品不得而知　襄讞商之英翰副領事判霍等三人交保候將丸藥交工部局西醫驗明有無毒質再行核奪 
[謝贈]  
　　機器公會發起以來入會者頗爲踴躍現定木月甘二日卽陰曆十一月十四星期日下午二時在張園安愷第開成立大會請人演說昨承惠贈優待劵二紙書此誌謝 
[城内]  
[縣知事批]  
　　（廿五保四圖民人諸芝香禀批）據禀己悉前據退董周家藥稟呈該圖梱業議據當以所保周家和庖代圖董於未經稟准之前公然主議梱保又未邀集陳董子屏會議種種不合辦法業經明晰批飭在案所呈議據本無效力前據該梱業紛紛具禀全不知情該退董之辦事實屬糊塗應將前次呈案議據塗銷作廢該民人等仍候圖董陳子屏妥議復到再行核辦諸掌生等零禀五件併發（姚鑫歧稟批）該圖梱保一役自上年以迄今或爭充或訐訟或僞議欺朦再接再厲層出不窮己屬不成事體乃該民人竟敢自行率講甘冒破壞圖規且復飾詞牽砌攻訐則事不干己投充無議據保結尤屬顯違法度荒謬已極本應提案澈究以儆其　姑寬申斥不准此後如再來案嘗試定予嚴懲以爲玩法者戒 
[南市]  
[膏店歇業]  
　　王家碼頭信昌烟膏店以烟禁緊迫首先歇業呈報上海縣知事撤銷執照並將認繳之十二月份膏捐豁免吳知事業已通融照准矣 
[僞票何來]  
　　北市馮存仁藥店主馮敬甫昨批南市元泰小錢店主鮑丙南至東區控稱陰歷十月廿七日鮑偕對隣某米店主之弟持同德和記莊票一紙計銀三百廿兩五錢來店商酌睭去小洋五千角不料事後持往該莊估着票係僞造今始尋獲扭請追理訊之鮑供稱不知票之來歷區員飭送商埠巡警局訊核 
[閘北]  
[各執一詞]  
　　江北人陳連奎扭陳德山至五區控被强姦其妻劉氏未遂由　區長解送警務所經司法科長凌君提訊據德山供被連奎借去洋三元向討不還反遭誣害科長因供詞各執判移檢察廳訊究 
[轉解拐案]  
　　丁福偕厨司王阿金扭探李寶書拐匿伊妻管氏由警務所移交初級檢察廳訊辦在案茲悉王檢察以案情較重業已解送地方檢察廳究辦矣 
[公共租界]  
[尚須履勘]  
　　周寶卿控李國卿金桂生私挖沿浜爛泥致伊坆墓坍人浜内請追損失銀六百餘兩曾經公堂訊據被告供稱浜係官河且由同仁輔元堂囑令挑挖等語判令原告呈驗方單在案前晚由廨復訊先由原告呈驗方單並延維禮士律師上堂請追訊之被告仍延梅吉言律師到堂辯護並將該地攝影呈請察核訊據十二圖地保顧潤之禀稱該浜名廟橋港本通外面小陸家洪茲被滬杭火車築斷確係官河載在縣志並非原告私産且被告係挖取河心爛泥並不驚動岸旁民地是時原告堅稱廟橋港另有一浜在坆墓後面被挖爛泥之浜實係祖傳私産聶襄讞以兩造各執一詞驟雖定斷判被告仍交原保候函致會丈局訂期前往會勘再行訊核 
[案情複雜]  
　　同里人龐晋生因不理已故蔡舜臣代賠銻砂定銀七百餘兩經蔡妻沈氏控奉公廨追繳在案嗣因龐抗避不繳復經原告禀奉公廨將龐由蘇移提來滬於前晚提訊原告延禮明律師上堂請追王襄讞以此案已歷多年情節複雜判龐還押候查明案情　訊核斷 
[股本無着]  
　　程紹齡（卽程柏順）控沈炳臣合做鮮繭呑没股本銀五百兩前晚由廨復訊兩造各延律師到堂辯護並據見証陸竹良翁清士陳怡慶上堂証明鮮繭虧本情形王襄讞以旣據繭業公所函復並智見証供詞均稱鮮繭虧蝕未便准追判將案註銷 
[原告求銷]  
　　前清廣東候補知縣常州人金某之妻劉氏控表侄蘇人周幼俠拐騙值洋一千二百元之金飾衣物由廨將周提訊押追當本在案昨晨復訊金劉氏投稱業由被告之弟周小海料理清楚求請免究中西官以旣據原告求銷應卽照准判周開釋完案 
[各有不是]  
　　英美電車公司控沈培福在電車上毆打售票人俞福生昨由捕房將沈及見証劉仁和傳到公堂請訊被告延渥沃律師到堂辯護並由捕房繙譯上堂証明兩造均有不合中西官以旣據該繙譯証明遂判將案註銷一併斥退 
[控訴無憑]  
　　安徽人俞朗溪控聚泰雜貨行股東詹慶伯與侄詹榮福私挪帳洋九百餘元昨由捕房將詹慶伯傳至公堂原告延禮明律師上堂請追訊之被告延梅吉言律師辯護中西官訊得原告所控無憑未便訊追遂判將案註銷詹開釋 
[鄕婦遇暴]  
　　鄕婦趙周氏偕証楊姚氏等控高子卿在康腦脫路糾黨攔搶金戒等情昨由捕房將高拘至公堂經中西官訊實判高押一個月以儆 
[不認訛詐]  
　　無賴甬人王四林串同張生至梧州路四百九十一號茶館内冐充包探向金當恐嚇索詐被捕查見一併拘獲昨解公堂據王等供因生意糾葛口角並不冒稱拆梢求察王襄讞得供商之英領康君判張王兩人押候禮拜五再訊 
[小人有母]  
　　過犯蔡九富因其生母住生居界故於前日濳來探望被包探查獲昨解公堂請究蔡供訴前情求宥判押候查明再核 
[水手强硬]  
　　新關稽查貨物西人愛姆司利江兩人前晚至怡和碼頭吉生輪船上驗看貨物詎該輪水手梁阿漢吳阿富陳阿海楊阿芬王阿梅李阿木陳阿九等不服將該兩西人帽子打失並將巡船水手王金小周阿根頭面毆傷當山水巡查見上船詰問梁等情虚登岸圖逃被捕攔獲昨解公堂先由新關稅務司代表西人偕原告上堂証明前情請究請之梁等均不承認判被告帶回捕房聽候復訊再核 
[撞傷女孩]  
　　十號電車昨日駛經西華得路撞倒倪胡氏之五歲女孩致傷頭部當由賣票人車送同仁醫院醫治並報明捕房候核 
[並未攫物]  
　　蕩婦張鍾氏住居鴨綠路六十五號前日被無賴吳福生來家攫去金戒一枚報告捕房派探將吳逮案經捕頭詢得因拆姘起衅並未搶物一併斥釋 
[小孩被拐]  
　　住居鄧脫路之姜阿實昨投捕房報稱前晚被匪拐失八歲男孩名和尚請爲查紕捕頭准之 
[並無傷痕]  
　　陳方氏之婿某甲近與姘婦另居於斐倫路一百十三號施興榮家昨日被陳訪悉紏人至施處喚令回家不允以致口角將氏毆傷由捕送入捕房飭送醫院騐無傷痕斥釋不理法租界 
[小孩肇禍]  
　　前晚七時籍租界騰格納路第九號門牌某姓家因被五齡女孩打翻火油燈致肇焚如焚去房屋兩間 
[截獲拐匪]  
　　粤婦胡王氏梁李氏前日與許友根俞錫林李瑞生等各帶男女小孩乘輪他往被探查見以其形跡可疑一併拘入捕房送廨請究氏等同供該孩等俱係出洋買來並非誘拐李瑞生供在棧房隨船接客並不帶孩實被悞拘質之一孩供淮安人被人拐賣於王氏又一孩供被李瑞生拐來餘孩不能取供聶廨員判各孩暫留捕房氏等一併收押再行訊究 
[無可如何]  
　　李阿成控王桂寶拐匿李之表妹曾經公堂提訊人曾往狎游兩次並無拐逃之事李阿成稱現在王旣不認亦已無可如何惟日後查出拐匿實跡仍須控請提究讞員准之遂判王開釋 
[深夜賭博]  
　　前晚邱仁生家容留陳吉峰季阿榮王晋林包阿林等賭博被探查知一併拘捕解廨請究季等同供係是义麻雀消遣中西官以不應深夜聚賭判邱罰洋兩元餘人各罰洋一元 
[汽車違章]  
　　某號汽車前晚不燃車燈在外行駛昨經捕房飭傳車夫張阿慶至廨訊究張供一時疏忽求宥判罰洋兩元充公以儆違章 
雜評三 
　　禁烟一事爲中國興亡之關鍵前清時代尚知注意及此何况民國今江蘇禁絶之期在卽吾人方拭目以望毒熖之掃除顧或者謂此一年來内地私賣燈吃轉較著於前清地方紳董不問也地方官吏更不問也夫禁私賣且未盡實行更何論乎禁吸然而禁吸之期限已届矣勗哉各地方官實力執行勿僅僅如禁私賣之以一紙告示了事也 
來函 
[民生國計會函]  
　　敬啓者前日貴報登載施晋江賴債圖害一節敝會因會員中果有如此行爲之人有損全體名譽不得不切實調查茲已查得施晋江其人即係虹口施德豐之行主向爲輪船買辦專走北洋各埠歷有年所前於光緒年間曾在青島代山東王守順販户裝載膠菜來申售賣後因風浪延擱稍有腐爛早經賠償清楚出立收據了事忽於上月間該販户王守順邀集同鄕鏢客孫樂善等借題敲詐後被施晋江檢出收據未遂所欲爰於前日揑控賴債圖害於審判檢察兩廳甚言其以酒灌醉摸取欠銀契據將身抛入浦中後遇蔣姓船户援救云云不知其時施晋江適在病中未能投訴刻已稍痊卽於初六日具明原委自行投案辯訴已蒙廳長判施交保補提原告王守順並傳蔣姓船户親自投質以証虚實在案今貴報所載各節未免傳聞失實敝會用將調查原姿函請貴報更正以昭實核母任企禱 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[代擬皖省某警長開辦公娼告示] [  瘦蝶] 　　 
爲出示曉諭事照得管仲霸齊女閭徧設伊藤興日藝妓陡增凡娼寮薈萃之地商業即因之發逹市面亦由之每盛若京津若滬漢類皆萬花如海胡帝胡天馬龍車水熙攘通衢凡遊斯土者皆有賓至如歸之樂我皖地濱大江民風樸僿自去秋光復後商情困苦實業凋敝若不亟予維持恐致一蹶不振維持方法雖非一端而提倡淫風實爲入手辦法本廳有鑒於此特步糊塗都督之後塵願作風流廣大之敎主擬就試辦公娼章程指定地點規定夜度資等次價目呈請督署批准立案卽日開辦爲此示仰嫖界諸色人等知悉其各善體本廳護花如命之苦心隨時冶遊大肆揮霍俾省垣市面藉以振興飄泊花枝得圖温飽將來醜業擴張蒸蒸日上得嫓美於京津滬漢本廳實有厚望焉如或牢握慳囊或虐待妓女以打鴨驚鴛之手叚演焚琴煮鶴之慘劇實爲有意破壞擾亂治安本廳惟有執法嚴懲不貸其各凛遵母違切切特示（三） 
[新蘭亭集序] [  了青]  
　　民國元年歲在壬子仲冬之月聚於江蘇上海之租界避烟禁也羣癮畢至男女咸集此地有陳膏大土老槍廣斗又有妓寮客棧秘密方便借以爲呑雲吐霧横臥其際雖非堂皇冠冕之事此呼彼吸亦足以大過癮頭是月也黑地昏天氣象愁慘口評蘇廣之膏鼻辨川雲之土所以醉生夢死倚此爲逋逃之藪洵可悲也夫人之自甘暴棄一世或蕩其家産銷磨於一榻之上或因病所累斵喪於妻妾之際當其偶不適意暫假其力怡然自得曾不知癮之將上及其爲日旣久筋酥骨軟涕淚隨之矣昔之所欣彈指之間已成痼癖猶不能不速爲袪除况禁令所懸爲期至迫古人云回頭須及早可不念哉每覽近時刑律之條何等嚴厲未嘗不出示曉諭相期戒之於先當知三冬公爲毒藥萬壽膏爲苦海爾之戀烟究非煙之戀爾欲奉勸世人速登彼岸雖文屬游戲意極誠摯有厚望焉人之覽者當亦有韙乎斯言三 
海外奇談 
[最幼之將官] [  頌斌譯]  
　　波斯前皇之甥亨利君年甫十四齡已爲波斯陸軍將官占重要之地位其武藝才能舉動行止不亞於年長成人之陸軍將官卽其幕下之兵亦無一不誠心悅服也考世界各國將官當以亨利爲最幼 
[對付飛行器之槍礮]  
　　德國克魯伯砲廠創製甲乙兩種槍砲用以射擊飛艇氣球等類甲種徑七生的密逹有半配置於火油機車上專從陸地射擊可至六千九百密逹之高乙種徑十生的密逹有半配置於船艦上可以擊射至一萬八千六百密逹之遠 
尊聞閣　　 
[江城梅花引] [  蝶仙]  
　　夢回珊枕麝香濃半朦朧半惺忪透薄紗窻窻外月濛濛宿酒漸醒燈漸炧悄無語倚銀床數曉鐘曉鐘曉鐘蕭寺中山萬重水萬重去也去也去多遠山水游蹤幾度歸期約了又成空往日書來嫌草索於今是許多時没一封 
[雨窻夜坐] [  瘦蝶]  
　　天際歸雲幾費猜一窻風雨匿餘哀痴心默向銀燈祝肯照慈親入夢來 
劇談 
[紀十六夜之新新舞臺] [  玄郎]  
　　德珺如之奪小沛小生一門晚近惟德可觀素雲唱做亦純學德派者若蓋俊卿陳嘉祥董終覺有不合身分之處珺如去呂布唱做中純帶剛猛氣象儼然一温侯身分（尊一聲）一叚（細）聽根源）之根字收住其音頓挫甚妙每逢落板處行腔在呑吐之間千廻百折丰神摇曳神妙絶倫紀張抗爭居中排解（紀劉）兩家走開）一句目張色厲聲雄而響的是呂布本色金少山之張飛莽直挺撞神氣頗好金秀山唱慢西皮句句沉鬱頓挫鼻音尤善操縱是晚秀山云紀靈係袁術所遣之主將其副將乃雷簿陳蘭座客多有不旘其去何人者故特表而出之 
小福安之界牌關此伶打工不甚佳把子則可推雛伶中之翹楚回營一叚從後檯口出翻觔斗二十八個即拍一一字復乘勢連翻繡球觔斗九個難在中間無一息停頓一氣演成後又甩旋子五十七個入營後聳身一躍直用檯上即起身仰後又連翻觔斗十七個與馬長德用長槍相撲一場此擊彼担左刺右躱尚見緊湊惟從王伯超背後甩過一交跌法不如七歲紅之輕捷靈活 
小說 
[政治小說鐵血男兒（十一）] [  常覺獨鶴]  
　　第六章 
　　電燈燦爛奇花繽紛裙屐偕來觥籌交錯旅館中忽逢盛會蓋范老父女特開瓊筵以宴嘉賓也須臾烏突輿范黛自餐室出至客廳稍憇廳事廣大范老與尼古拉已先在坐處離烏等稍遠范黛乃謂烏突曰貴友萊司公爵人甚可親惟於酬酢　中殊少逸興觀其與老父絮語不知作何談論　笑曰尼君素性豪爽實緣西奥司方處危境國事憂勞遂乏樂趣今夜之會尙因僕力勸而來興致而免蕭索幸勿以一夕而槪其平生也 
黛頷之復詢曰渠此來殆求助於英國乎據今日晨報所載列强中似有欲仗義執言干預西奥司事者其信乎語畢仰首視烏急欲聆其答覆烏思事雖離奇然至此不得不以實告乃曰尼君實爲西奥司而來尋僕也黛訝然曰尋君乎　君不已與西奥司斷絕關係乎烏嘆曰僕出亡久矣頻年浪跡天涯似與西奥司已若風馬牛惟故國山河常印腦海固不能漠然相忘也黛曰然則君亦將譜思歸之曲乎烏曰然約一星期内當身游故里矣僕蓋與尼君同行也黛聞言甚驚異續曰然乎請語我以詳烏曰墨賊傾覆姑娘當已於報紙中得其梗槪尼君爲言同胞痛恨國賊追念先生羣議正名定分於王族中擁戴一人爲主而自經墨賊之變王族已喪亡殆盡曙後孤星惟僕尙在據實以告幸勿見哂黛益錯愕曰如君言君其殆爲王乎烏曰僕雖明知風潮洶湧成敗尙難預計然國人旣衆志成城羣思迎立則王冕本祖宗固有之物似亦無庸多讓已與尼君相約於詰朝離倫敦而歸國矣黛乃沈吟曰明日　爲王　烏覩之不禁失笑曰姑娘其忽以置身王位爲可喜也一爲人主百不自由往往常人所優爲之事業恒享之幸福而王者竟苦於拘束不能如志僕粗豪自詡　弛不覊豈復以南面爲樂所以勉從國人之請者蓋藉此可爲祖國效命亦人生快意事僕雖不能如尼君之竭忠盡力然一念及强鄰日逼國勢日危未嘗不思拔劍而起挺身而門也黛曰勇兒爲國固應如是君行矣儂當祝君成功也二 
[哀情小說筠孃小史（十）] [  秋庭]  
　　吳筠孃　　孑處旣不能以天亞行蹤宣告彼衆致惹驚擾而讓禍菑則惟暗隅飲泣徒喚奈何一念爲國家計則又日盻夫婿成功上雪祖恥下張民權無窮幸福正大可望我良夜迢迢胸前之時計亦若助人悲憤而故遲遲以行者冷月簾櫳西風羅模無限悲倇之懷颺無可颺又玩愛華臨行勗勉之言籌晝助力當從何地着手况弱息累人正多牽掣欲呼將伯誰爲助余萬里天涯有孤掌難鳴之恨薇雲素持博愛主義憫民生之疾苦有已飢已溺之懷見中國以四百兆民庶四百萬方里觥觥古國而受制異族專制政體之下亦當代抱不平覩天亞之勞身焦思爲民請命欽仰血忱警慕高節每以慮梭瓦倫相期望今念天亞東返爲着手實行計晝凄戀之懷與激昻之志絞成一片旣見筠孃愛華等綺腸熱念更覺怦怦此心思亟謀贊助之略然欲求臂力於其父則伊父與天亞已有交惡之意欲丐奇謀於同志則又囁嚅而不能出口展轉思量徒增悲灼亦惟倦倚繡衾空爲違夢而已乃晨光乍放侍婢已持函叩闥而入則奇多街中華旅館吳筠孃手書促其八時仍至中華旅館晤語有要件急待磋議薇雲接函頗滋疑愕爰即整　駕車馳至筠孃寓所則愛華姊妹已至片時數語慰問第見筠孃慘淡玉顏盈盈欲涙蓋仲南在欽使梁公署中探得粤垣倡義諸志士機關敗露遭羅縶者十有餘輩遁而之他者已通電四而弋獲天亞旣云赴港不識生死如何故筠孃特邀薇雲愛華姊妹等　酌經權以籌應付諸女士聞此拂意之電告亦覺心爲之　惟有同聲勸筠孃母爲先事之惶急靜俟確音再圖良畫天相偉人天亞當不致變出意外筠孃之意則謂事機不順天亞卽僥倖生還而英果之氣挫折幾盡况　騎四出脫網非易大好男兒以熱血染自由之花雖爲天亞素志然大功未竟虜燄猶張餘恨難酬令人爲之呌屈擬俟數日内略得眞耗卽當孤身赴粤一探究竟玉兒桂兒則使仲南携之回里以慰慈母意念堅决衆亦贊成 
孰料蒼狗白雲愈變愈幻天亞先生未作噀血碎齒之顏杲卿轉爲醇酒婦人之魏信陵烈烈男兒竟沉溺於愛河情海中與薇雲同爲畢命之鴛鴦轉累此沉毅敏慧之筠孃亦因之而玉碎香消噫是亦爲最可慘痛之哀史 
綺窗寂寂玉漏沉沉方牀錦褥中有嶙峋瘦骨之男兒側立一娟好少婦料理藥品殷殷懇懇似爲之看護者伊何人伊何人卽東亞志士李天亞先生之伉　也天亞以烽火餘生病魔肆惡得此明慧和婉之荆妻以爲細意熨貼之調治故時不經句而病體已霍然告愈蓋天亞本同盟會巨子憤漢族之不振痛胡虜之日張亟謀推翻以　光復無如機不我乘未得着手居常把酒問天拔劍斫地伊鬱成病賴筠孃執大義以相規始得祛其褊急之意趣靜待後圖無如時運不齊命途多舛異國飄零得薇雲傾心相與方謂知已難逢誓偕白首而白種天驕每鄙炎黄之　爲奴隷材與波蘭印度同其待遇不能望東瀛三島之肩背勢利之見隨地皆我是以好事多磨華　增刧薇雲巨眼固能賞識於牝壯　黄之外而高堂約束阻力如山耿彼寸衷徒呼負負此天亞所以早存厭世之觀念而思得一當以爲祖國吐氣也此次發難粤垣焚攻督署之舉不惜慷慨登壇犧牲血肉以演烈烈轟轟之快劇不料事機不密同志中竟有梟獍甘賣同胞之頭顱博取異族當貴於是事機一變黄花崗遂爲志士埋骨之所時天亞尙在香港未及參與斯役一度經營又成流水不得已更避地美京以圖後舉憂急之懷與奔波之苦互相纒擾加之痼疾素深一至美洲又爲病魔所制縳所幸筠孃已萬里來美薇雲亦時相過問至其眷愛之深情精神旣覺恬愉體魄目臻健旺然天亞之病雖告痊而筠孃之心力已瘁蓋竭十數日辛勤衣不解帶目不交睫至是乃力竭神疲憊不能興者一星期休息復休息漸復其　蕩從容之嫣致而薇雲之綿思綺愁養養中心者亦遂藉之而銷釋即愛華諸姊妹俠骨熟腸亦代天亞筠孃深其欣幸方謂祖國留此偉人足爲後起者示之標準孰知天亞先生一腔熱抱不能與諸烈士嘗彈火之風味而一息奄奄竟與異國名姝化碧血幻青燐使海内名流爲之作傷心之痛史耶噫是亦慘矣是亦慘矣三 
 
 

Page 11

 
 
   
 
 

Page 12

 
 
   
 
