# 1932 - 25 - 4921127

 

Page 1

 
 
時評 
[上海之恐佈]  
在極端隱忍與極端退讓之下。日軍終不免於實力發動。陷全上海數百萬生命於極端恐慌危險之悲境中。吾人從可知隱忍終無以遏止有計劃之襲擊而退讓亦終有窮盡之時。環顧國内。狼烟四起。敵入益深。禍患益亟。誰實爲之。誤國至此。吾人眞有血可嘔。無淚可揮。 
自九一八東省事件發生以來日人即步步進逼由天津而靑島。而福州。今又進而至上海。蓋爲一整個有計劃有步驟之行動其目的在於必造成太平洋上之慘劇掀起全世界恐怖之黑潮。故上海目前之禍變絶非局部問題亦非單純的中國問題。而實爲關係太平洋以至整個世界之嚴重問題。 
退一步言。上海爲中西人士薈集之區。今數百萬無辜之之生命。一旦置之於生死綫上鎗彈之荼毒。炮火之燬滅極人世間之慘事。自昨日至今日吾人目擊無辜之難民。相與扶老携幼。倉皇避死。閘北一帶。砲聲震地。火光燭天。己成地獄。非復人境基於人道與公理之立塲而言。全世界人士此時。亦亟應起而作有效之發言。 
日人今日所加諸我國者。無理己達至極姑無論我國近數月來民情之昻奮。抗日運動之風起。槪由於日人之侵略壓迫所激成。日人欲緩和我國之民情。必先自改善其對華政策。世固無一國之政府。能命令其國民必購買某國貨物之理。且自日前日領提出四項要求而後。我國爲顧全全滬數百萬無辜之生命。并避免增重嚴重之情勢計。己含悲忍痛完全接受。即日領亦己表示滿意。然而滿意之後。鎗聲忽起。戰幕揭開。慘劇遂成。揆諸公理。質之正義日人之肆其强力。恣意横行。毫無顧忌應爲全世界人士所共見 
吾人逆料日人將來必宣告於世界曰。［上海之變。蓋由於軍人之憤激所激成。非外交官所能爲力。此誠爲一不幸事］。此種推諉敷衍矇蔽世人耳目之政策。己一行之於瀋陽。再行之於天津所謂兩重外交實即日人最狡猾最陰毒之外交。全世界明眼人士。當亦可燭洞其隱微。 
禍變今旣己造成。我國隱忍退讓今亦己至末路之末無復控制其發展擴大之能力。而且自九一八以來。我國所蒙受之凌辱斷非有血氣之民族所甘忍受隱忍之極。退讓己窮。而日人仍步步逼緊。雖欲避死而不可得事至今日。所惡巳有甚於亡國者。奮我全民族之力。以必死之决心。自衛自救。爭取我民族之生存。并以維護一綫僅存之公理與正義。此爲我民族之天職决毅然肩承不敢逃避。 
不過吾人敢再四鄭重爲全世界人士告。中國問題即太平洋問題。亦即世界問題。星星之火。可以燎原。但看目前太平洋上劍拔弩張之嚴重情勢。即可知禍機茲巳發動。全人類之災禍。或其即在目前世界各國人士爲維持世界和平之局面計。爲避免全人類之災禍計。裁抑强權。消弭禍機。千鈞一髮此即其時。 
上海事件 
[我軍奪回天通菴站等處]  
吳淞亦由我軍固守 
日領請求停戰未果 
納稅會昨提出抗議 
工商兩界表示禦侮 
文化機關慘遭焚燬 
最後在靶子路作戰 
自日兵於前晚十一時五十分、無端進佔淞滬路天通庵車站、向我駐軍蔡廷楷部第七十八師挑戰後、雙方即於當晚十二時正式接觸、各情己詳昨報昨日間雙方戰綫己有變動、原由天通庵站及淞滬路進窺天通庵路江灣路等處日兵、巳於昨日下午一時許、被我軍繫敗退出、同時黄陸路附近日本海軍陸戰隊本部、亦有被我軍佔領消息、北四川路日本小學内所設臨時本部、因悉我軍在　生路得利、沿虬江路前進、懼被包圍乃亟又放棄、退至四川路橋、暫佔郵政總局爲駐紮地、但我軍以越界築路、不可爲日軍利用、故追至北四川路大德里暫時停駐、旋又前進至老靶子路口　門處、與虬江路我軍會 
合、至下午五時、駐在北四川路郵局内日兵、聞己不見踪跡、同時在海寗路北河南路小菜塲附近留駐之日軍、亦退至天妃宫橋北堍、第十路公共汽車、祇往來於三茅閣橋、及天妃宫橋南堍之間、至昨日六 
 
 

Page 2

 
 
時止我軍陣線、在北四川路·北河南路·虬江路·寳山路、己得互相呼應、所有前晚日兵所襲擊佔據之各地、全爲我軍收復、總計是役、共擄獲鐵甲車四輛、擊燬一輛、擊落飛機四架、敵軍死傷約一千餘人、茲將各情分誌如次、 
奪回天通菴站公安局第六中隊二等警趙煜二、於昨晨在天通菴車站附近、與日兵激戰傷、據向新聲社記者談、該處中日兩軍衝突、及天通菴車站被佔據、又行奪回經過情形云、公安局於、前晚派第六中隊警士六人、在天通菴路與通記路口所設之沙袋等防禦工程處防守時、至深夜十一時四十分、忽發現日軍鐵甲汽車數部、載日海軍陸戰隊三十餘人、守警詢以口令、日兵即開機關槍六警當即抵抗、以步槍還擊、然以衆寡不敵、乃向横浜路方面退却、并向駐守該處之公安局第六中隊隊長孫謀報告、孫隊長聞訊、當率警士六十餘人應援、無如日鐵甲汽車以機關槍掃射甚猛、歷十餘分鐘、亦不支而退、時天通菴車站、己被日軍所佔、乃於靑雲路集合、復得憲兵第六團機關槍隊之應援、氣勢遂又大振、當即竭力反攻、戰二小時、十九路軍第五團、亦聞訊趕至、加入作戰、日兵遂被我軍包圍、至淸晨三時許、攻天通菴火車站之日軍、乃全告覆没、并奪獲鐵甲汽車三　并奪獲鐵甲汽車三部、其中一部巳毁壞、餘二部尚可應用、至三時半、日軍又有一隊、向天通菴車站來攻、我軍復與應戰、日不克而退、於是天通菴車站、復爲我軍奪回、是役我軍死傷十餘人、而日軍之死傷、則逹百人弱、四川路巷戰情形　北四川路一帶巷戰、以川工路與阿瑞里對面吟桂路爲最劇烈、蓋日軍此次進攻閘北、共分三路進攻、一路由江灣路入天通菴路、圍攻北火車站之後、然巳爲我軍在天通菴路擊退、并將江灣路虹口公園附近之 
[奮勇抗日之蔡廷楷將軍（本館攝）]  
日本海軍司令部擊毁、一路由吟桂路日小學校内所駐之海軍陸戰隊第三隊、沿該路西進、圖於横浜路與天通菴方面日鐵甲汽車隊相聯絡、另一路、則由虬江路直攻北站、因之北四川路附近如川公路及吟桂路巷戰甚烈、吟桂路於昨晨被我軍圍攻、至昨午十一時半、以該路日小學校爲根據地之日軍己全數退出、雙方死傷、均不少、由虬江路方面進攻之日軍被我軍擊退、至川公路廣東街一帶、巷戰極烈、日兵死傷横臥於巷口者、觸目皆是、在該處巷戰時、我軍憲兵排長王天雄、曾率一隊憲兵衝鋒、擬越過北四川路、故在正午十二時左右、在老靶子路北四川路口、聞槍聲甚爲淸晰、同時在租界口之日機關槍聲亦大作、至下午一時許始漸息、聞王排長與所率之一隊憲兵、均未見歸來、或有意外、亦未可知、當時日言以汽車運輸蔴袋及沙土等、以爲架設防禦工程之用、此又可見當時日軍之失利情形也、 
福生路昨午戰况靶子路間之横路福生路、係華租交界處、昨晨三四時、日兵數十人、自靶子路衝入、與我軍發生小衝突至、天明五六時間、趨於激戰狀况、我軍係憲兵第一團第三營、奮力應戰、旋因日兵增多、乃稍退至福生路北之新民路寳山路口、日軍乃强登該地之民房小樓上、緊閉窗户、乘虚射擊、擊後隱於室内、使我軍無從捉摸、沈營長督促部屬在界路上（即日軍所居小樓之對面）紛疊沙囊、與之週旋、自後互有槍擊、雙方死傷、尚不重大 
擊落日機四架昨日日本飛機到處投彈、破壞甚大、當淸晨四時許、在閘北南市天空、環繞飛翔、約有五架、即聞軋軋之聲、時晨霧未退、細雨迷濛、擊落日機共四架、一架於昨日午後二時、用高射砲擊落、墮於寳山路吳淞路車站、又二架爲虹橋飛出之航空戰鬥機擊落、因日機由吳淞飛來、天色未明、旋我軍飛機繼起、彼疑係租界飛機、毫未介意、仍在商務印書館一帶投彈、我飛機見彼寳行破壞、遂上前高飛於日機之上、用機槍射擊、落於太陽廟滬泰長途汽車公司門前、 
今晨二時消息昨日日領要求我當局停戰、並經英美領事從中斡旋、雙方約定於即晚八時止、停止攻擊、但至十時許、對方槍彈仍向華界射擊、我當局質問日領、據答係便衣隊、迨至今晨一時餘、槍聲仍密、但其地點移在北四川路老靶子路與竇樂安路之間、截至今晨二時半止、我軍防線内、自寳山路起、沿淞滬鐵路至江灣路一帶、己無日軍踪跡、鐵路以南四川路一帶、尚有日軍殘部、正在激戰中、四川路橋北堍、仍有日兵數名把守、絶對禁止通行、又虹口方面、散布日本便衣隊甚多、左手服有白布及紅布各一條、 
今晨最後消息本報記者、於今晨二時三刻、冐險至四川路橋及天妃宫橋及沿蘇州河一帶考察、當記者至四川路橋南堍時、槍聲似在北四川路一段、槍聲雖不甚密、但子彈在空中飛過之聲、非常淸晰度而其方向、似由西北漸向東南進移模樣、記者復驅車至老閘橋南岸沿蘇州河步行、至天妃宫橋南堍、槍聲甚近、自三時零五分至三時半時、槍聲甚激、似係雙方激戰時步槍機槍手提機槍及手溜彈同時不斷發放、震動耳鼓、又據自蘇州河北逃出之人稱、日本軍均在海寗路及北四川路一帶、記者於四時回館繕稿時、、猶聞槍聲甚密、 
[北車站被日機轟炸]  
來往首都上海杭州間必須要道之京滬上北車站、站屋及上北貨棧、上北機車房亦同於昨日被日飛機抛擲硫磺彈、全部焚毁、茲將詳情紀之如下、 
昨日日飛機抛擲炸彈、第一次即向北車站施放、時在八時左右、第一二兩彈、落在車務處辦公室外、未炸、車塲道内亦受三彈、未有巨創、麥根路及眞茹方面同各受彈、因我軍轟擊甚烈、乃未得逞、在九時許、上北機車房頂上着彈、當被炸毁倒塌、惟因該屋全係鐵料瓦料建成、致未成災、至下午一時許、上北貨棧亦着彈爆烈後、即時延燒各貨棧内、貨物因受戰事影響、均未及運出今則全付一炬矣、損失當在百萬元以上、至下午二時三十分、上北車站管理局四層屋頂上、同樣被炸、即向下延燒、漸及下層車務處辦公室時、車塲内所停鐵甲車二列、竟亦被炸、轟然一聲、車内軍火、遂因而爆烈、以致車站樓屋、因受震不支而倒塌、火勢自下午二時半起至十時、尚未熄滅、想巳變成焦土矣 
[北火車站大火近景（本館攝）]  
[義勇軍參加作戰]  
前晚（廿八日）閘北方面日軍向我進擊後、中華民國退職軍人抗日救國義勇軍總指揮部聞訊、立派義勇軍二百餘名、趕赴北四川路底天通庵附近參加、抵禦日軍、該軍因成立伊始、槍械不齊、參加作戰者分二十人爲一組、共分十組、僅有槍六十餘桿、間有携盒子砲、餘則仍多徒手、奮勇衝向日軍司令部進攻、奪獲日軍槍械四十餘桿、日軍受傷者有二十餘人、但該義勇軍傷亡四名、該義通軍總指揮部參加是役後、昨又召集義軍己有千餘士氣極盛、又聞各義通軍蠭起後、現巳有王亞樵·王大文·陳一農·余之奎·各部、人數達數萬、巳與第十九路軍取得聯絡云、圖炸兵車未中昨日下午一時許、北站我軍有軍車一列、由月臺開出向北駛去時、適有日軍飛機兩架、在東面空盤旋、被其發見有軍車北行、立刻向北站追踪而來、迨軍車開至麥根路時、日軍飛機巳飛至上空、當即擲下炸彈數枚、但未擲中、所擲炸彈、均落麥根路左近、及新民路一帶民房内、故該處民房、立時起火、燒至下午五時許始熄、眞如被炸三彈昨日下午二時五十分時、有日本軍用飛機兩架、自浦東方面飛至眞如上空、投下炸彈三枚、該處我軍當用高射砲射擊、該機即向東方面飛去、移時復來、但未擲彈、拆梵王渡路軋昨日上午十一時左右、駐紥於豐田紗廠内之日兵陸戰隊兵士約十餘人、身穿便衣、至梵王渡站、將該站左近鐵路橋樑上鋼軌二根、用鐵條橇去、約逗留一小時始去、同時該處四週、交通曾爲斷絶、現正由路局派工修理、屋頂發現日武官昨日上午日本軍用飛機、正在華界空中投擲炸彈時、有人窺見一日本武官、在靜安寺路斜橋總會對面夏令配克屋頂、手持小旗兩面及望遠鏡一架、向空中揮旗並瞭望、又新閘路蘇州河口某工廠屋頂、亦有同樣事態、 
日軍利用租界當上海入於嚴重時期而未戰爭之時、公共租界工部局與英美各國海軍司令、協商佈防辦法、規定日本陸戰隊、防守虹口與楊樹浦一帶、故日本陸戰隊即利用租界爲護符、突於前晚十二時許、向華界攻擊、駐防華界之華軍、在不意中、突受攻擊、甚爲憤激、聞中國當局、對於此點、認爲租界當局此種辦法、殊欠公平、引爲遺憾、擬將提出抗議、堅守吳淞砲臺昨日下午五時三十分、有某西人自淞返滬、告記者云、彼離淞一小時前、日軍艦開始向砲臺轟擊、彼離淞時、日艦砲火尚未停也、更據另一方面消息、吳淞安全、並無戰事、吳淞砲臺、仍在我軍固守、白龍港日軍登岸上海市公安局昨晚據川沙縣保衛團緊急報告、稱、二十九日下午、白龍港海、忽來日本軍艦兩隻、並有陸戰隊數百名登岸云云市、公安局巳轉報陸軍當局、派隊截擊、 
[大美晚報之紀載]  
大美晚報云、北車站因日飛機屢擲炸彈之結果、己於日（二十九）午後二時起火、聞火車一列、曾中炸彈、其原因未悉、閘北現有四處大火、今猶在焚燒中、日兵奮力圖佔、閘北戰至今日午後之結果、雙方死傷頗多、財産損失絶巨、華人恐慌萬分、日兵迄今尚未佔據閘北、目下戰鬥中心、乃在北車站、該站由粤兵把守、時受日飛機兩架之轟擊、吳淞砲臺失守之謠言不確、日兵似尚未攻擊該砲臺、第十九路軍之後備兵、今晨巳由南京開滬、以固上海防務、民衆盛集車站、熱烈歡呼以迎之、據今日正午、日當局聲稱、日兵迄今死傷者、共有百人、受傷者皆由戰地醫院療治、閘北商務印書館、因飛機炸彈起火、受損甚巨、華兵死傷之數未悉、聞平民亦多死傷、今晨戰事、在北車站周圍、日飛機兩架、屢向擲下炸彈、中幾枚未悉、但華兵毫不示弱、未退寸步、當飛機飛近時、華兵即以來福槍與小砲、向空射擊、日飛機炸彈數枚、落於車站空塲、餘落寳山區之民屋、致起火數處、商務印書館亦其一也、閘北消防隊、因於今晨十時奉命撤退、故火無人救、濃烟瀰漫天空、京滬與滬杭兩路、自昨日下午起、均停止開車、政局職員、聞日兵擬攻華境、即將所有火車與機車開至蘇州、扼守北站之軍隊、乃前昨兩日、由京開來者、現除此軍外、淞滬警備司令戴戟之兵、大部分己退至龍華虹橋區、戴之司令部、己移虹橋飛行塲、陸軍部長何應欽、昨己抵滬、佈置防務、以壯士氣、現扼守北車站與附近一帶之華兵、皆願誓死以抗日兵、昨晨由佐世保開抵之日軍艦十二艘、初泊吳淞口外、繼駛入浦江下椗公共租界外、泊於江南製造局外之中國砲船一艘、今晨己起椗開往南京、公共租界與法租界、今晨安靖如常、日飛機一架、今日午後十二時三十五分、在閘北天空爲華兵駕於屋面之高射砲擊落、轉瞬飛機落處、發生烈焰、今晨四時左右日兵因缺乏砂袋、處境頗危、後由日平民紛在篷路日本人俱樂部日本總領事署北四川路、桃山跳舞塲、北區日本小學校、任裝砂袋之工作、以陸戰隊裝貨汽車、急送前方各要點、今晨唯北車站區、未由日兵佔守、晨間四時三十分、雖有日飛機一架、向之猛轟、但受損甚微、車站仍在華兵掌握、守站者爲中國精兵一團决計奮死抵抗日兵之攻擊、日兵至中午止、未圖衝擊、華兵之防禦工作、現伏於砂包之後、日軍當道謂、現因華兵人數多於日兵、且日兵僅携來福槍與機關槍、故尚未準備攻擊車站云、惟日兵現巳在通北車站區各道路、趕築砂袋防禦物、吳淞砲臺今仍在華兵之手、聞砲臺司令鄧振銓巳命附近各小船駛開、顯己凖備應付日軍艦與飛機之攻擊、今晨十一時、本埠河泊司接吳淞砲臺無線電臺發來電報、謂吳淞安靜如常、日飛機曾飛過吳淞、但未抛擲炸彈、今晨新北京與寗紹二商輪、由寗波開來、安然駛過淞口、今日侵晨、日飛機擲下炸彈、有一枚落於法租界金利源碼頭附近、傷苦力三人、貨棧稽查一人、但所損甚微、岸濱起卸貨物之苦力、於是皆不肯工作、聞該稽查傷勢甚重、 
航空郵件與搭客、今日均己停止、歐亞航空公司、甚以該公司停於虹口飛行場之飛機爲慮、今日正午設法圖與該飛行塲通訊、均無效果、聞日飛機、曾飛於該飛塲天空、通該塲之道路均己堵塞、商務書館之某職員、曾由電話通告大美晚報、謂日飛機之炸彈、今晨落於寳山路商務印書館之印刷間、貨棧及正屋、致因以起火該館附近、今日侵晨、有警察一人受傷云、今晨大美晚報訪員、曾至北河南路與靶子路觀日兵所築之砂袋防禦物、砂袋堆砌甚工、成半圓式、高可齊肩、守兵持來福槍、倚身砂袋、可數小時不倦、崑山路附近乍浦路二十四號、落下炸彈或砲彈一枚、致屋面成一巨孔、屋内凌亂不堪、該屋頂層寓者、爲沃里經拉氏、適病臥隣室、且有一看護婦爲侍、幸均未受傷、旋由屋内餘人救出、然神經己大受震動矣、又乍浦路外阿爾白里衖七七號、亦落下炸彈一枚、該屋寓者、爲裴里拉氏、屋内受損甚重、商團團員瑪克斯氏、適在片刻前戎裝離室、故得倖免、今日午後十二時三十分、虹口區小起衝突、聞北四川路附近蓬路一帶、有華人多人、爲日兵槍剌及槍托所創、美商羅斯氏、曾目覩行路之華人數人、受此待遇、虹口他處華人、與日水兵、亦常起衝突、以致受傷、 
法領提出抗議駐滬法國總領事、、因日本軍用飛、機於昨日上午、在法租界内擲落炸彈數枚、致令界内住民受驚、秩序紊亂甚爲不滿、特於當日向日本領事提出嚴重抗議、 
兩日艦昨日赴京第一水雷隊所屬之第二十三隊之日本驅逐艦兩艘昨日午刻突然離滬、聞己開赴南京、行將有所舉動、 
[重要文電彙錄]  
蔡廷楷報告政府路透社二十九日上海戰事消息、今日午後四時、南京接上海國軍司令部之正式報告、具名者爲今日指揮閘北抗日戰事之第十九路軍司令蔡廷楷、内稱、我軍己擊落日飛機七架、日飛機以炸彈毁機車一架、與火車三節、我軍又截獲日軍鐵甲車三輛、我軍死傷共三百人、午後四時、日軍己退走、商務印書館印刷所中日飛機之炸彈完全破壞、此爲戰中最大之損失云云、 
[軍事長官之通電]  
蔣光鼐蔡廷楷戴戟昨發通電云、特急中央黨部、國民政府、各院部會、亦滬衛戌司令長官、各級黨部、政府、各軍師旅團長、各報館、全國國民公鑿、暴日佔我東三省、版圖變色、國族埀亡、最近更在上海殺人放火、浪人四出、極世界卑劣兇暴之舉動、無所不至、而砲艦紛來、陸戰隊全數登岸、竟於二十八夜十二時、在上海閘北公然侵我防線、向我開釁、光鼐等分屬軍人、惟知正當防衛、捍患守土、是其天職、尺地寸草、不能放棄、爲救國保種抵抗、雖犧牲至一卒一彈、絶不退縮、以喪失中華民國軍人之人格、此心此志、質天日而昭世界、炎黄祖宗、在天之靈、實式憑之、十九路總指揮蔣光鼐·十九軍軍長蔡廷楷·淞滬警備司令戴戟·叩、豔子印、 
吳鐵城之談話吳市長對於日軍前夜襲擊閘北中國防軍事件發表談話云、余初以爲犧牲一己、可救上海、自昨夜（即前夜）日軍無故襲擊閘北中國防軍事件、發生日總領事與日艦司令不可思議背馳之行動、實足令余之迷爲之一覺、日領對於市府答復、表示滿足、且以宣之於領事團、余方以爲禍在眉睫之威脅、一旦氷消雪化、本人忍辱求全、得以見諒於中外、乃不意於數小時後、日艦隊司令忽深夜發出一般的通告、同時開始軍事行動、攻擊我駐軍、轟炸繁盛之街市、傷害無辜人民之生命財産、例如東方文化所託之商務書館編輯部、古籍孤本、盡付一炬、其損失己不可勝計、此種責任、應由日方完全負之、昨巳提出嚴重抗議、並通告各國駐滬總領事、主持公道、事己至此、夫復何言、幸國人有以匡敎之、 
我軍向工部局聲明國聞社云、據接近軍事當局者聲稱、第十九路軍軍長蔡廷楷、以日本海軍陸戰隊、有意挑釁、不宣而戰、强據公共租界地域之北四川路一帶、挾持我軍巷戰、我方爲防禦計、惟有向工部局當局聲明、我軍準備進攻北四川路日軍防線、爲自衛起見、不得不爾也、聞聲明書、昨日下午三時許發出、 
孫科等聯名電汪蔣留滬中委孫科等十一人、昨聯名電汪蔣、請抽調勁旅來滬應援、并請設法接濟十九路軍餉糈、原電照錄如下、南京汪精衛先生·蔣介石先生·鑒、并分轉中央諸同志均鑒、公密、日人横暴至此、軍民憤激、誓死抵抗、昨夜至今午、戰事劇烈、我軍士氣百倍、迭獲勝利、政府此時、當抱寗爲玉碎母爲瓦全之决心、以報國家、以謝民衆、同人在滬見聞至切、公决應請中央即令近畿各軍、抽調勁旅來滬應援、并極力設法接濟十九路軍軍實餉糈、特電奉達、敬祈鑒察、并盼電復、孫科·李宗仁·劉蘆隱·李文範·程潛·張發奎·陳友仁·馬超俊·傅汝霖·陳慶雲·梁寒操、 
孫科等致各團體電孫科等昨日通電云、此次日人在滬暴動、焚燒三友工廠、肆行挑釁、復致最後通牒於上海市政府、以解散我國民衆抗日救國團體爲要脅條件、其强横無理、凡我國民、巳忍無可忍、乃政府向持消極無抵抗政策、竟猶低首下心、完全承認其要求以爲如此柔順、即可免禍、豈知日人野心、得寸進尺、久成慣技、我愈示弱彼愈强横、我愈退縮、彼愈進迫、無抵抗之結果、必召亡國之痛、同人等早經慮及、歷有宣言、想荷鑒察、昨夜日本軍隊果於接到上海市政府完全屈服之覆牒以後、竟進而要求我地方長官、撤退閘北駐軍、隨即襲擊閘北、且縱其居留民、放火焚毁商務印書館、種種掠奪侵凌之事實、不一而足幸我十九路軍士衛戌淞滬、誓盡其守土之責、决死抵抗、自昨至今、我軍哀憤逾恒、士氣百倍、擊落敵機四架、奪獲鐵甲車三輛、現猶在劇戰中、滬上民衆全體罷市、亦咸憤不欲、生誓死禦侮、當此國家危急存亡之秋、惟賴吾國全體國民、抱寗爲玉碎、不爲瓦全之决心、與敵週旋、庶能爲國家爭人格、爲民族謀生存、否則坐而待亡、國家民族、必將陷於萬刧不復之境、同人等心所謂危、義難緘默、除電請政府及京滬附近軍隊、火速應援外、并懇我全國民衆軍士、一致猛醒、準備抵抗、同赴國難、是所企　臨電痛憤、諸希諒察、孫科·李宗仁·陳友仁·馬超俊·張發奎·程潛·薛篤弼·陳慶雲·劉蘆隱·梁寒操·傅汝霖·方振武·李文範·黄季德·何世楨·孫鏡亞·熊克武·白崇禧 
[西報之公論]  
昨日本埠大陸報與大美晚報均載有社論抨擊日兵攻擊、閘北之舉動、以限於篇幅、茲撮譯其警語如下、大陸報曰、日兵昨夜無端攻擊閘北、巳除去其假面具、暴露其眞心意志、中國當局接受日本要求公文之墨水未乾、日總領事村井己保證中國覆文之滿意、而復出此暴舉、實出乎人類理解力之外、日本决計不顧國際公論、以圖征服中國全部、己無可疑云、 
大美晚報曰、中國當局己完全無條件接受日本之要求、日總領事己表示滿意、論理當靜待以觀將來、如吳市長證明其無誠意、或不能踐行其約定、則須考慮而造成新局面、今强迫完全承認之後、復憑藉武力以行事、實爲加於華人重大之打擊、吳市長之行動、具有絶大道德的勇敢、乃未出數小時、日人即作軍事行動、此實使以和平談判而圖和解之中國當局、受創痛之打擊、就日本自己之見解而論、佔據閘北、實爲自九月十八日以來日本所鑄大錯之最慘烈者、此舉旣直接損害日本與其他各國在華所允擁護之一類人物、復使日本光榮之名譽與國際之信用爲之掃地、間接不啻贊成極端派之態度、日人方面無論有何解釋、而昨日下午與昨夜之事變、可證明日本文員之權力、己爲軍閥所蹂躏云云、 
[工部局華董提出抗議]  
華董昨開會議公共租界工部局華董虞洽卿·徐新六·劉鴻生·胡孟嘉·袁履登等、鑒於日本海軍陸戰隊前晚向我國駐軍進攻、形勢嚴重、特於昨日上午十二時、在香港路四號銀行公會、召集各業領袖、共同討論、當塲議决、由五華董具名、致函總董、提出嚴重抗議、並函總領事克銀漢、急予制止、其致工部局總董函云、 
華董發兩要函公共租界工部局華董、昨以董事名義致總董函云、逕啓者據報、日本海軍陸戰隊、己於一月二十八日夜半、自租界内出發、對於我國駐軍、實施戰爭之行爲、其危險範圍之如何擴大、不可預必、查本局爲維持界内安全、嚴保中立態度起見、經於昨日議决、宣告緊急狀態、而以虹口一帶所有維持安全之責任、委之日本軍隊、茲日本進行上述戰爭行爲、竟以其所擔任維持安全之區域、用爲戰爭行爲之發動、處此種舉動、實屬破壞上海公共租界之中立、應由本局急予制止、並令其負破壞中立之責任、爲特提出嚴重抗議、此致總董麥克諾登、又致領袖領事函云、逕啓者、據報、日本海軍陸戰隊、己於一月二十八日夜半、自公共租界出發、對於我國駐軍、實施戰爭之行爲、其危險範圍之如何擴大、不可預必、查上海公共租界工部局、爲維持界内安全、嚴守中立狀態起見、經於昨日議决、宣告緊急狀態而以虹口一帶所有維持安全之責任、委之日本軍隊、茲日本進行上述戰爭行爲、竟以其所擔任維持安全之區域、用爲戰爭行爲之發動、處此種舉動、實屬破壞上海公共租界工部局之中立、自應立予制止舉、除面達外、爲特函請迅採有效辦法、急予制止、並令其負破壞中立之責任、至紉公誼、此致大美國駐滬總領事領袖領事克銀漢先生、 
[市聯會重要消息]  
代表昨訪費信惇國聞社云、上海特區市民聨合會、昨日下午三時許、推派代表王漢良·張一塵·虞仲咸·王肇成·四人、前往公共租界工部局、訪晤總裁費信惇氏、由會辦何德奎傳譯、首由代表聲述、日兵以租界爲護符、動則由租界衝出、敗則退入租界、是此情形、實屬破壞租界和平中立之本初意旨、應請即予採取有效辦法、以抑制云云、費氏答稱、關於此事、余在一星期以前、己分向英美兩總領事談過、請其迅調附近海軍、以資拱衛、但未實行、現在發生重大事變後、各領事均以急電報告各本國政府、大約不久即有具體之答復、以憑遵照處置、代表等又以北四川路·北河南路·等處、何以單獨交付日兵駐守、應即由美兵換防、費氏答稱、現戰禍業巳爆發、換防問題不便與談、余或向各領事磋商設法、余并向日領提請轉囑海軍、勿任意擲彈、日領雖巳應允、而是否可以辦到、自屬另一問題云云、 
泣告救國軍書上海市民聯合會、昨日下午八時餘、因日軍有請求我方停戰之要求、特緊急發表、泣求前線救國衛土之志士云、本會巳决心統率全市會員一致起來、作我華軍隊之後盾、現急集合所屬養勇軍、進行工作、幸希努力爲國前進、除暴務盡等語、 
[商店罷市禦侮]  
市商會之通告市商會通告云、爲通告事、我市政當局、爲保全上海中外數百萬生靈曁各友邦在華商業起見、含尤忍垢、靡所不至、乃敵方毫不悔悟、突於二十八日下午十二時、又襲用佔據瀋陽之故智、肆行屠殺、充其舉動、必欲使亞東第一市塲、盡數摧殘而後快、我商民至此、惟有抱與敵同盡之决心、一致罷市、、特此通告 
昨日全市罷市本市市商會、自得悉日軍於二十八日晚十二時進犯我閘北後、即於今晨六時、發出緊急通告、令飭全市商店、一律罷市禦侮、並印就大批、［日軍犯境、罷市禦侮、］通告、分發各商店、張貼門上、、故昨日南京路·福州路·浙江路·及法租界等處商號、均己一律罷市、間有一二商店、意存觀望者、經市聯會各區義勇軍一度勸導、後亦均罷市休業、以示一致、故於下午三時後、全市己一律罷市、各交易所·亦均停止交易·民氣激昻、達於極點、 
銀錢業亦罷市銀行業同業公會·錢業同業公會·自接市商會通告、因日兵犯境、罷市禦侮後、特於昨日上午十時、在香港路四號、舉行聯席會議、當决定即日起、實行罷市禦侮、於是加入同業公會之銀行錢莊、於十時後、一律罷市、下午二時、銀行業同業公會、在香港路公會内、開緊急會議、討論、（一）匯票問題、（二）存欵問題、聞議决設法維持、以免金融恐慌、聞中國墾業銀行、昨於八時三刻開門、照常營業、凡持有該行存摺存單及鈔票者、均仍照常支兌、各户收付、極爲忙碌、直待十一時許、該行經銀行公會通告、始遵照辦理云、 
[總工會令飭全市工友罷工禦侮]  
並募欵援助抗日士兵 
上海總工會爲日兵侵境事、特於昨日下午、舉行臨時緊急執監會議、出席者四十餘人、議决各案如下、（一）通令全市各工會、轉飭全市工友罷工禦侮、（二）通令各工會義勇軍整裝集中聽候調遣、（三）通電國聯報告暴日昨日事變經過、（四）令各工會募欵犒賞抗日士兵、（五）會所暫移浙江路辦公云、 
[日領請求停戰]  
日軍又來攻擊 
諉稱是便衣隊 
昨晨十時三十分、日副領白井康向市政府請求停戰、當經吳市長答稱、關於軍事事件、須由軍事長官負責答覆、貴方亦須詢明海軍司令、有確切停戰之保證方可談判云云、至下午二時、吳派俞秘書長赴日領署訪晤日總領、據日領云、己得海軍司令之同意、遂雙方决定於昨晚八時起停戰、但至昨晚九時三十分、日軍又向我軍攻擊、寳山路戰事又復激烈、吳即電日領質問、答謂係便衣隊小衝突、談無結果、聞我方己準備一切、無論如何、積極抵抗到底、 
[日機投彈商務書館燒燬]  
損失在千萬圓以上 
閘北寳山路之商務印書館閘北總廠及編輯部東方圖書館、於昨晨十一時、被日飛機抛彈炸毁、並全部焚去、茲將被炸情形、詳誌於下、自昨晨日兵鑒於形勢不利後、即用飛機轟炸我軍後方陣線、但我軍陣綫、均爲散形綫、故未爲所乘、日機第一次起飛時、在昨晨四時二十分、因天色晦暝、故祗在空中盤旋示威、至七時左右、天己大明、同時日機又有一架自浦江飛起、相隨飛往閘北、實施抛擲硫磺炸彈、湖州會館鄰近首先着彈、幸炸力甚弱、未被巨創、尚有數彈、落在荒地上、故未波及、至十一時許、商務印書總廠竟亦着彈、適落天井内、當即爆烈、繼即發火、而當時廠内各工人、早己走避、至救火車因在戰事區域内、無從施救、乃祇得任其延燒、一時火光燭天、照及全市、尤以紙類堆積、延燒更易、片刻間編輯部即遭波及、所裝備之各種印刷機器、全部燒壞、焚餘紙灰、飛達數里以外、即本館左右、均有拾得、可見當時火勢之一斑、與商務書館相對爲鄰之東方圖書館、因火焰冲過馬路、竟亦遭殃、全部被毁、商務書館總廠房屋、於下午三時許、即全部倒塌、但火勢至五時許尤未全熄、查商務書館爲我國唯一文化機關總廠、佔地八十餘畝、今亦爲國難而犧牲矣、惜哉、聞該館全部損失、以現在價値估計、約値一千萬圓左右、 
 
[商務印書館與天吉里及北火車站一帶火災之遙望（葉長烈攝）]  
[法租界各路商聯會開會紀]  
商界己實行罷市 
各團體議决慰勞 
法租界商界總聯合會於昨日下午四時、召集各路商界聯合會代表、開臨時緊急會議、到有代表數十人、公推尚慕姜·程祝蓀·爲主席、當由主席報告開會宗旨、略謂、此次日兵無理要求我市府、允許一切無理條件、我當局己迫不得己、忍痛承認、冀免意外衝突、不意日本一面提出無理條件、一面實行追攻、此次吾人若不共起抗爭、亡國慘禍、即在眉睫、鄙人等因商界巳罷市、恐於地方治安有關、故於昨日（二十九日）上午親赴法總巡捕房、面晤費總監、當由費總監表示、對於界内治安、竭力保護、希望商界方面、應取鎭靜態度、切勿自相驚擾、彼此相互維護界内治安等情、故即召集緊急會議、對於現在各本天良、主張一致禦侮、請衆討論、當經全體議决、（一）組織臨時委員會、維持界内治安、（二）通告各商界應謹守秩序、切勿自相驚擾、（三）對於罷市問題、與各界取一致行動、（四）日兵以租界爲護符、應函責租界當局、即行解除日兵武裝、以符中立之宗旨、（五）對於此次十九路軍武裝同志、事前嚴明防範、事後努力抵拒保障、本會應先備具物品、藉資慰勞、當經各路代表踴躍認輸、足見民心一致熱烈、議畢散會 
[四團體電請汪蔣馮]  
一致强硬抗日 
上海市民聯合會·上海各界商業聯合會·上海各路商界總聯合會·中華民國國民救國會·四團體聯電·國民政府·及汪·蔣馮·諸中委云、不顧國際公約、侵我東北三省之日本暴力、於滿意接受市府復牒以後、忽於二十八日晚、又在各國商業聚會之上海、實行軍事暴動、肆其匪刦行爲、以致國防各士兵、迫於義憤、始出正當之防衛權、全市人民己具决心、罷市禦侮外、己起爲後盾、務祈當機立斷、决定强硬抵抗政策、通令全國一致準備、以盡救國保種之責、生死存亡、在此一舉、幸勿再誤、無任迫切盼疇、中華民國二十一年一月二十九日叩、 
 
 

Page 3

 
 
[各業公會電請派旅增援]  
土藩東　灰業醃廠業·桂圓業·糖業·營造廠業·土布業·醬酒號業·紹酒業·麵粉廠業·銀行業·錢業·書業·絲光棉織業·針織業·百貨業·旅館業·醬圍業·印書業·紗業·煤業·綢緞業·鐵業·燭業·海味業·南貨業·南北貨拆兌業·紗布業·猪行業·打鐵業·草呢帽業·華商碱業·華商皂業·華商洋燭業·呢絨業·黄砂軋石業·呢絨工廠業·荳米業·雜糧油餅業·顏料業·彩印業·煙葉業·水菓地貨業·鷄鴨行業·花粉業·香業·珠玉業·麵團業·粉麵業·熟水店業·拍賣業·砂石業·竹業·油漆木器業·洗衣業·新法洗染業·鮮肉業·人力車業·飛花業·煤石駁船業·廣帮雜貨業·蛋廠業·蛋業·五金業·眼鏡業·鐘表業·棉布業·花樹業·汾酒業·履業·汽車運貨業·汽車材料業·出租汽車業·五金車料業·麩皮業·油麻業·梁燒酒行業·茶葉業·洋莊茶業·沙船號業·箓笋業·參燕業·藥材業·國藥業·新藥業·電器業·等一百餘同業公會、艷電國府云、南京國民政府鈞鑒、竊滬埠密邇首都、工商重鎭、日艦雲集、公然犯境、十九路軍將士、業己被迫抵抗、惟兵力單薄、不足以殲醜虜、伏乞迅將該軍全部調援、並增撥各部勁旅以保國土、滬市商民除集欵犒慰外、謹此陳惰、務懇俯順輿情、立予調撥、臨電嗚咽、不勝悲憤、 
[砲火中十六小時目擊激戰詳况]  
日飛機擲炸彈之兇暴我軍奮勇激戰護商民 
日軍於二十八日夜中十一時、從北四川路方面進攻我軍、我十九軍爲自衛計、亦沉着應戰、自深夜十一時、通宵槍砲聲不絶、至昨晨五時、乘大雨傾盆之際日本航空隊派轟炸機三架、到閘北亂投炸彈、毁損屋宇至夥、記者住居華興里在中日兩軍應戰之時、適當被包在火綫之中、夜間子彈横飛、其危險殊有不堪筆述者、至昨晨日飛機亂擲炸彈、聲震屋宇、而記者所居之房屋、亦被日機轟炸、記者於砲火中冒萬險而出、兩度欲穿越火綫、均因日方彈射、而未能逃出戰綫、記者在砲火中、經歷十六小時之久、茲將所目覩之情形、分誌如下、 
前晚戰事之激烈前晚十一時、日軍先開砲車兩輛、、到北四川路之東寳興路廣東街等處、並有海軍陸戰隊一大隊、散兵進擊、越淞滬鐵路軌道而進、我方純取自衛、故先由警察應戰、日軍着着進逼、我方初以匣子砲還擊、槍聲自北而南、由疏而密、記者即挈眷伏臥地上、子彈掠耳而過、呼呼有聲、至將近寳由路之虬江路口、我軍始用機槍應敵、日軍逐漸北退、槍聲漸自南而北、至昨晨三時許、始將侵入寳山路之日軍擊退至北四川路、是役也、日軍喪亡頗衆、 
首次日機之轟炸將近天明、約在上午五時、天方大雨、而軋軋之聲凌空而至、初來一機、繼來三架、日方用電光以照飛機、當日機到時、我方軍隊即全行停止放槍、在黑暗中日機不能得到目標、故三飛機在閘北空中盤旋、經一小時之久、直至黎明、始放一炸彈、轟然一聲、左右房屋均震動、旋聞湖州會館己被炸毁、復再飛至鴻興坊三德里口、擬炸毁國民黨之區分部者、以投彈不准、將香山路民房炸去兩幢、記者所居之屋、被震將倒、天己漸明、記者乃冒險挈妻女由火綫中逃出華興里、時永興路左右各段、均早堆置砂袋、巳不能行走矣、 
我軍應戰甚得力今次我方純出於十九路軍自衛之戰、昨晨日機來滬北轟炸時、初時無高射砲、僅用迫擊砲及步槍射擊之、至上午九時許、我方調到　軍、、携來高射砲數尊、記者因欲越過火綫、而至北四川路、在香山路方面、隨同十九路軍同行到　江路時、因日方用機槍掃射、由十九路軍勸記者折回向西、而求出路、沿途逃難之人民、由十九路軍隨處保護、並勸告遇見日機飛過、切勿密集、對於阻斷交通處、且代疏通行道、其愛護人民之誠摯、與行軍紀律之整肅、在我國軍隊中實首屈一指也、二次日機到來、因我方有高射砲、擊毁其一機、而餘兩機、竟改爲高度飛行、不敢放炸彈矣、 
日飛機慘無人道在十時以後、日飛機畏我高射砲、乃改換方向、向閘北西方面之商民市塲、亂擲炸彈、北南林里見我方大批逃難人衆、日機竟抛擲一彈、炸死難民多人、逃難之人因四處鐵門封鎖、多從蘇州河乘船至英租界、最可感念者爲上海自來火行之西人及工人等助救難民、約數萬人上岸、日飛機在法租界金利源日字八號碼頭、投下一彈、炸傷該局稽查一人、興小工兩名、又在新開河泰豐船票局前投擲一彈、傷人力車夫工人及路人各一名、午後更用引火彈、到處亂投、引起商務書館等大火、 
電話局被火毁壞東寳興路雙十里中國電話分局、有女子話務員二十人、前夜開火時、該局適當在火綫之中、昨晨激戰時、班長陳雅琴見各職員將葬身火窟、始請示總局、將各人帶至克明路本庽暫避、不意突由飛機擲下一彈、陳宅炸壞、此二十名話務員、幾遭炸死、直至午後三時、始冒砲火綫中逃出、各人所有物件、完全損失 
[日人到處擲彈]  
滬南方面擲彈五次日飛機自昨晨七時許至法租界各處擲彈後、當即飛歸母艦、至正午十二時、復又飛至南市、向華界抛彈數處、（一）下午一時十分、在城内邑廟天空翺翔良久、旋即投下一彈、落於館驛弄口乾順興柴炭店屋面、由晒台滾下、頓時爆炸、傷兩人、一爲該店老司務紹興人朱阿生、年四十二歲、傷足、一爲張姓娘姨、江陰人、五十八歲傷左足、送上海醫院、（二）下午一時二十分、新開河方面落一彈、炸傷一黄包車夫、當時暈去、車送醫院後方蘇甦、（三）下午二時許、薛弄底八十號屋内落一彈、未傷人、（四）同時陶沙塲澄淸里五號落一彈、未傷人、（五）二時十五分、丹鳳路一八八號屋内落一彈、未爆炸、炸彈保存市公安局、 
 
[四處投彈之日軍飛機（葉長烈攝）]  
虹口方面亦擲炸彈（虹口旅社）昨日下午一時餘、日飛機在北四川路虹口旅社南小吕宋帽店前、抛落一炸彈、傷小吕宋一女傭、並一狗、 
日機在法租界擲炸彈昨晨、自七時起至七時三十分止半小時内、日飛機在法租界内、共投炸彈四處、華人炸傷甚衆、茲將各處調查所得、詳錄於下、甲·上午七時十分、招商局金利源碼頭Ｈ第八號堆棧門口、落下一彈、計炸傷（一）張長根、年四十九歲、甬人、住居華界荳市街、東吉祥里四號、現任招商局稽查、傷手部、（二）陳鴻德、年二十五歲、南翔人、招商局稽查、受重傷、（三）丁仲海、年二十七歲、常州人、碼頭小工、住華界觀音閣路、傷頭部、又將由北至南第九油桶炸毁、乙·上午七時十五分法租界新開河七號門牌門口、落一彈、炸傷居民、（一）王阿根、年二十四歲、甬人、住公共租界馬可格立克路協順里五號、在華成烟公司做工、傷手腿、（二）陸義明、年二十六歲、江北人、黄包車夫、住華界海潮寺、頭部受傷甚重、（三）劉明宗、年四十一歲、江北人、碼頭小工、住南市觀音閣路四十七號、傷手部、（四）劉小崑、年三十歲江北人、碼頭小工、住南市觀音閣路、頭部受傷甚重、（五）夏昌輝、年四十四歲、湖人北、新開河五號店夥、傷嘴、丙上午七時二十分、公館馬路（法大馬路）東新橋街口十號弄得善里十七號、屋頂炸成一洞、磗瓦横飛、流彈將對過大馬路四四一號後窗玻璃炸燬四塊、並將附近聚豐飯店學徒王林根（十四歲浦東人）之左足炸傷、旋送仁濟醫院救治、丁·上午七時三十分新開河南台灣路北民國路一百二十五號門口、投下一彈炸傷一人、名夏成玉、年二十歲、江北人、黄包車夫、住華界老西門林蔭路太新里十三號、傷左膀及上下右腰小腹等處、性命危殆、旋送金神父路廣慈醫院、聞法當局己向日領提出嚴重抗議、 
[閘北方面日機抛擲炸彈]  
（眞茹電臺）眞茹無線電臺、昨日十二時半、有日機投彈於臺址之東側、爆發後、未有大礙、旋於三時許、日機繼續擲彈二次、彈發無變故、 
（湖州會館）前日下午二時後、閘北虬江路中會文路左近、經民衆發覺有一日人來華界偵訊、經我七十八師士兵知悉、勸導帶入附近湖州會館團部、待搜查詰問一過、日人謂係誤途入華界、旋該團部令士卒護送導入虬江路、向租界、前去、并囑勿再孟浪入我華區、詎料昨晨、二三時、湖州會館己爲日軍投彈、炸燬房屋數幢 
[日機在浦東區擲炸彈]  
（墳山碼頭）昨晨六時一刻許、浦東墳山碼頭有渡船一艘、方自對岸虹口碼頭載客過來、各渡客正圖登陸時、因人數頗衆、不料在空際之日本飛機、抛下炸彈一枚、幸落於浦灘水中、浦水飛起丈許、並未傷人、 
（陸家嘴）又同時浦東陸家嘴隆茂洋行碼頭、有該行公和輪船進口、傍岸時、小工紛紛上輪卸貨、詎日機又擲下一炸彈、落於輪旁水中、亦未傷人、 
（老白渡口）浦東老白渡之口、介於日商日淸公司之間、向有商營輪渡、往來浦東西載客、爲浦東一重要渡口、詎前日日淸公司碼頭到有日本海軍藤艦一艘、水兵同時登陸、當晚在渡口大道、（即老白渡路）堆起沙袋鐵絲網等、並派水兵數名防守、頓將該處東西交通阻斷、輪渡因之停駛、三區一所即將派駐渡口崗警撤回、以避衝突、日淸公司棧房頂上亦站有日兵多名瞭望、形勢頗爲惡劣 
[死傷人民之調查]  
崇明婦人李范氏、年二十七歲、住閘北王家宅、昨晚十時左右、由浜北乘小舢板過浜南渡、詎被南岸駐兵瞥見、向舟開槍、中右腿、受傷甚劇、投寳隆醫院治療、 
季老阿、年二十一歲、江北人、住海寗路天保里、昨晚九時半左右、在海寗路途上中彈、穿入喉部、就寳隆醫院醫治、 
公共租界蓬路王怡源漆店主羅四生、江西人年二十二歲、與茶業安徽人汪永生、於昨日下午三時、許行經北河南路、均中流彈、羅傷腹部、汪傷左足、自投仁濟醫院治療、 
蓬路德昌洋貨店夥吳錫根、年十六歲昨日下午五時許在蓬路中流彈、傷左脚又姚子明、年二十歲、陳榮根、年十六歲亦被流彈擊傷左脚、 
江北人李玉鋼、年三十一歲、昨晚九時許、行經北河南路、彈中腰部、由捕房車送仁濟醫院救治、 
昨日下午二時半左右、有一男偕婦孺兩人、行經北四川路蓬路附近、被駐守之日兵、將男子用刺刀戳斃、 
戰地受傷難民、昨日自晨迄暮車送同仁醫院救護者、男婦老幼、約計五十餘名之多、 
 [P救護隊加緊工作 
紅十字會冒險救護中國紅十字會救護隊隊長王培元、於戰事發生後、即籌備救護事宜、昨晨全隊出發、救得南市炸傷平民數人午前九時、由秘書嵇翥靑·同醫師王振川·耿國祥·護士長靳緯繒·秦瑞庭·等帶伕役人等、至北火車站、因鐵門己關、乃由北高壽里至車站、時正値日兵衝鋒之際、其時日兵以大砲掩護、並以飛機抛擲炸彈、我軍以高射砲仰射、先後落地炸彈五敉、將傷兵車炸毁、義務救護員董心琴、及該會護士等、正在搬運傷兵之際、甫離地點不及一分鐘、未被波及、亦云幸矣、 
藍十字會擴充救護隊閘北自戰事發生後、雖經藍十字會謙益傷科醫院組織救護隊分頭救護、茲經閘北慈善團主任王彬彥、鑒於力量單薄、不敷分配、乃以慈善團及保衛團原有職員組設藍十字會救護隊三隊、連同己設之救護隊、共計四隊、分往前線救護、并將閘北慈善團爲臨時收容所、 
寳隆醫院組織救護隊公共租界白克路寳隆醫院組織救護隊、定今晨八時半携帶藥品往戰地救傷救護隊人數約十餘人、 
市聯會分借收容所上海市特區市民聯合會、昨以各馬路之避難婦孺太多、、無家可歸、乏所收容、昨己分推代表、向靜安寺·淸凉寺·大王廟·仁濟堂·等處分别接洽設立收容所、 
慕爾堂童軍組織救護隊慕爾堂童子軍團由團長汪剛黄惕人、率領全體團員、組織救護隊、救出難民百數十人、寄宿於慕爾堂、又因棉被缺乏、並向金榮公學童子軍團借到軍用毯五十條 
敎育界救濟災民暴日犯境、災民流離、上海市敎育界救國聯合會、惻焉傷之、乃商同黄克强夫人及博文女中校長黄紹蘭分向各學校接洽、在此嚴重時期、儘量收容災民、己得多數學校之同情、 
[各方熱烈慰勞]  
七十八師設辦事處國人鑒於第七十八師、奮勇守士、爲民族爭光、後方仕女、紛紛組織慰勞隊或　贈戰士以表愛國熱忱第以軍事期内、第七十八師司令部遷移無定、該部遂委派負責專員、特借南京路新世界國産商場原址、設立辦事處、、以資接洽各方慰勞品物、可逕送該處、 
孫科慰勞十萬元前行政院院長孫科、以日軍强行侵入華界、向十九路軍開釁、極爲憤慨昨晨、約在滬中委李宗仁·陳友仁·劉蘆隱·李文範·張發奎·馬超俊·陳慶雲·梁寒操·方振武·黄季陸·桂崇基·陳羣·等談話、對於緊急應付上海事變及今後解决時局辦法、討論甚久、内容尚未宣佈、并决定協同上海各界要人杜月笙·張嘯林·王曉籟·等援助十九路軍辦法分别進行、孫氏當即提出十萬元、派陳慶雲氏持往前綫、犒賞十九路軍將士、各界自動援助者、有女界慰勞會代表黄宗漢等以五千元餅干送給前方將士、陳銘樞夫婦所組織之愛國軍人救護隊、亦分隊出發前綫服務、 
[市商會公告慰勞將士上]  
海市商會、爲徵集現金物品、慰勞前敵將士、昨發公告云、逕啓者、日海軍陸戰隊、於二十八日下午十二時、向我國駐閘北軍隊、突肆襲擊横啓釁端、我國爲自衛起見、巳力籌防禦戰釁旣開、何時終結、實難預計、諸將士喋血苦戰、爲國捐軀、深堪憫念、回憶黑龍江嫩江戰役之際、我滬人民、捐金慰勞爭先恐後、茲則戰區即在我滬、利害更爲迫切、諸將士爲保全疆土而戰、爲捍衛滬人身家性命而戰凡我滬人、自宜毁家紓難、各就其力之所及或籌現金慰勞、或集物品餽送、期振作前敵將士之氣且表吾人敵愾之忱凡我人民、願與國家同生死、共患難、不甘爲敵人降虜者、其各一致奮起所有捐集現金物品均可交由本會轉送前敵將士、特此布聞、惟希公鑒、再本會徵集現金物品辦事處假設香港路四號銀行公會、 
[五十三團體籌備盛大慰勞]  
蔡廷楷·蔣光鼐·戴　·諸將軍、及各將士、此次奮起自衛、爲我民族爭光、本埠全國律師協會、國難協濟會等五十三團體、現正籌備盛大之慰勞會、並購辦大宗慰勞品犒、軍、 
張杜致函慰勉援助日來日軍壓境、我十九路軍奮勇抵抗、疊獲勝仗、日軍暴行遂不得逞、全滬人心、咸爲震奮滬上聞人張嘯林·杜月笙·兩氏昨致函慰勉十九路將領願爲後盾略謂公等鐵血衛國、使全市民氣、爲之大振、雪仇湔恥、端在公等滬人咸　食壺漿、爭頌功德、誓死爲公等後盾、尚望再接再厲、滅此朝食、則國人之愛戴公等、永無旣極、此間各界正作種種準備、爲公援助 
報界工會籌欵慰勞上海報界工會因日軍犯滬、凡有血氣之士　莫不養憤塡膺、特於昨晚召集臨時緊急會議决、對於十九路全體將士、奮勇抵抗日軍、深朋守土之責、足增我國國格、一致議决、先行籌欵、俟募集成數後、即購辦物品、送交該路前敵全體愛國將士藉申慰勞之忱云、 
婦女界組織慰勞會上海市婦女界慰勞護國將士會通告全市婦女云、全市婦女界公鑒、暴日兇殘、黯無天日、我護國十九路軍及義勇軍奮起抵抗慷慨捐驅、民族興亡、千鈞一髮、我全市婦女界、早有義勇軍救護隊之組織、請即齊集一致共赴國難、人誰不死、有恥爲先國倘不存、身於何有、敝會同人等即日成立上海市婦女慰勞護國將士會、以爲後盾、謹佈區區、諸希公鑒、婦女救國大同盟·上海女權運動同盟會、·中華婦女節制會·黄宗漢·王孝英·五立明·潘國梨·趙淑嘉·張敬莊·張志學·黄紹蘭·等、又該會辦事處、在蒲柏路四百十四號、婦女界可於每日上午十時至該處接洽、　 
程尚豐捐廉慰勞第一特區法院推事程尚豐君、昨以本月月俸二百九十六元四角六分、送致本館屬爲轉致十九路軍、程君函云、申報館轉全國國民公鑒、東省淪喪、滬寗告警、當道一味屈膝於前、黨國要人逃竄於後、獨十九路軍將士在蔣·蔡·戴·諸公指導之下、捨身救國、捐軀守土、伸大義於危難之秋、奮孤軍於埀喪这境、凡稍具人心、當投袂奮起豐以爲凡我國人、若不自動奮起輸財捐力、以佐義軍、則不但國、將不國即人亦非人矣、豐身弱無力家貧乏資、願將本月俸收所得、計洋二百九十六元四角六分盡數佐軍、乞申報館轉致、不敢云爲天下倡、聊以盡個人天職而巳、執筆涕零、伏維公鑒、程尚豐叩、一月二十九日、 
私人方面慰勞財物自日本海軍進迫我十九路軍後、本市市民均異常憤激、而對於十九路軍不屈不撓之愛國精神、尤致欽佩、昨有粤人胡星岩·譚次勤·陳顯初·陳慕俠·第一次募集慰勞金一千四百七十元巳交銀行公會代爲保管、於今日轉解該軍、又無名氏二十五元、恒豫號糖年糕八十塊、虞少伯三十二元、莊丁徐董張等五人餅乾一百八十四磅、均於今日彙交該軍、以誌慰勞、 
[西顏料業送麵包五千包]  
本市西顏料業同業公會、以第十九路抗日作戰、義勇可嘉、昨特餽物勞軍、函市商會云、日海軍陸戰隊、悍然襲擊閘北、縱火屠殺、眥裂萬狀、我軍奮勇抗敵、克挫兇撩、守土捍國精忠堪嘉、敝會謹以提簞之誠、略備麵包五千包、罐頭笋三千罐、推派代表王世鵬·棄棟樑·齎送、請煩貴會查收、即刻轉送閘北抗日國軍、慰勞將士、藉鼓誶勵、無任企盼、並將散發情形、隨時賜復爲荷、此致上海市商會、 
[各同業會捐欵踴躍]  
本市各同業公會爲鑒於日兵侵我閘北、第十九路軍誓死抗日作戰、精忠可嘉、而閘北南市一帶、難民流離顚沛、深堪憫惜、特發起大規募捐、以資激勵救濟、茲聞礦灰業同業公會、己首先忍認捐一千元、飛花業同業公會、認捐五百元、該欵即交市商會彙收轉解、並聞其他各同業公會均踴躍捐助、爲數當極可觀、並聞巳定寗波路三四九號二樓開始辦公、負責接洽、由馬少荃·駱淸華·謝仲樂·等主持、其各種慰勞物品、亦由礦灰業公會所屬會員之運貨車義務送輸、 
中學聯慰勞十九路軍中等學校學生聯會昨日下午二時、召開臨時緊急幹事會主席浦東蕭思之·上中楊西崑、（一）討論事項十九路軍这英武精神本會應否表示案議决通過、辦法如下、（甲）撥救國基金二千元犒賞兵士、（乙）組織慰問隊前往慰勞（丙）各校義勇軍看護隊作十九路軍後盾、（丁）發表告民衆書、（戊）（略）（二）時局緊張本埠學生義勇軍豁用槍械、本會應向兵工廠求領案、議决通過（三）本會對現下時局應做宣傳主張對日斷絶邦交案、議交通過、散會後、當推派常務幹事浦東蕭思之·滬江謝錦標·惠靈丁德釗·上中楊西崑·等四人、携欵二千元、詣淞滬衛戌司令部託轉致十九路軍慰勞兵士、當由該部、代表表示抗日作戰軍人天職、請勿犒勞、經該代表等强之再三、始行接受云、 
[法政學院勸募銀錢食品]  
法政學院爲暴日侵佔閘北、三蔡廷楷部軍隊忠勇抵抗、特於當晚召集緊急大會、均一致議决切實擁護讚助蔡廷楷誓爲後　九時託散會即全體出發、向商店募捐銀錢或食品、運往閘北慰勞兵士、以鼓勵士氣、各商店對日軍之横暴、均極度憤慨、對蔡廷楷軍隊之忠勇愛國、亦景慕異常、捐輸甚爲慷慨、 
杜宇飛慰勞傷兵中國女子體育學校校長杜宇飛女士、自瀋案發生後、即請紅十字曾救護隊隊長王培元敎授全校戰地救護、昨日特親持牛奶麵包等、至新閘路紅十字會醫院、慰勞該會救出之傷兵、傷兵感激涕泣、謂傷愈後、定再與日人决戰、 
[華租界之防務]  
公共租界防力雄厚公共租界自工部局、於前日下午四時起、宣佈戒嚴以來、經各國駐軍分區防範、甚爲嚴密、所有防軍司令由駐滬英軍司令費禮明擔任、所有分防區域、巳見昨報、此項防軍人數、約在一萬人左右、此外尚有萬國商團及工部局警務人員協同維持治安、不時有警備車在途梭巡、以資防範、 
 
[南京路上戒備嚴重（本館攝）]  
法租界緊急戒嚴法租界方面、自日飛機在界内擲彈後、居民大起恐慌、法當局異常憤懣、旋即一面向日領提起嚴重抗議、一面積極戒備、宣佈緊急戒嚴、令各鐵棚完全緊閉大世界游戲塲及各影戲院、一律停止營業、入晚警備更嚴、行人無特種通行證者槪不放行、 
南市加緊守衛前晚閘北發生戰事後、南市一帶市公安局所屬一二兩區及各該分所長警、立即實行戒嚴、並斷絶交通、直至昨日上午七時許、始行恢復交通、惟仍加緊防務、各該區所除在該區域内加派雙崗外、並令知所屬長警、於落班時不得擅自離區、以便於必要時、可立時召集、沿浦一帶、並由軍隊在彼堆設樹木荳餅等防禦物、嚴陣以、待、 
滬西防務嚴密滬西曹家渡一帶號居民、昨因閘北方面發生戰事、頓呈萬分恐惶之象、自梵皇渡以東沿蘇州河及滬杭鐵路一帶、均由英國軍隊嚴密怖防、如梵皇渡鐵橋·及曹家渡·後馬路洋橋·舢舨廠新橋·等堍、皆有大批沙袋堆置、架設機關槍·鐵絲網·等自龍華沿中山路以至閘北軍工路、咸有十九路軍嚴密駐守、曹家渡極司非而路·勞勃生路·白利南路·康腦脫路·膠州路·等、均由六區全體長警擇要防範、並派車巡隊往來梭巡、不絶于途滬西六區公安分局任區長、奉令于昨日下午六時宣佈戒嚴、交通斷絶、 
浦東戒備嚴重前晚日兵進攻閘北事起、浦東方面、形勢驟然緊張、公安局第三區當晚聯合警察第四中隊及洋涇區保衛團等、一致武裝出防、於各渡口要隘、加緊防守、至昨晨六時、各商店大都並未開市、經三區張區長分别勸導、安心營業、始遂漸開門並恐宵小乘機滋事、故爛泥渡大街斷絶交通一時許、後形勢和緩、始准行人通過、但人心惶惶、故各渡口要道、仍全日戒備嚴重、可保無意外之虞、 
[雜訊彙誌個人消息]  
（少女中彈）昨日下午三時半許、北四川路中央大戲院西、有一年輕女子、手牽養犬一頭、在路旁閒走、不謂一彈飛來、自左太陽穴入、右太陽穴出、當塲流血滿地、氣絶身死、 
（車夫傷臂）外白渡橋西昨午有一黄包車夫中流彈傷右臂、旋由商團車送醫院療治、 
（濫擊行人）本館澆版房工友余秋生、紹興人、年三十六歲、昨日下午三時、有事赴閘北、行經北河南路錢業會館左近、適有蠻横之日兵一羣、在彼示威、荷槍實彈面貌兇惡、余秋生見狀、擬暫避其兇燄、詎意日兵竟開槍向其背後轟擊一響、彈自後腰進、前腰出、當時暈倒、血流如注、嗣由行人將其扶起、車送同仁醫院割治、傷勢甚劇、生命可慮、 
（攝影被捕）中國攝影供應社新聞部、專供給照片於世界各國、昨日特派攝影記者三人、冐險分赴戰地攝影、同行者尚有德國柏林畫報女記者艾烈爾女士、至北火車站對面攝影時、適飛機擲下炸彈炸車站、瓦片飛至身旁、亦云險矣、後又至老靶子路、北四川路、東横浜路、及天通庵車站等處、後以德記者攝黄陸路之日本司令部、全體攝影記者被捕入於日司令部、鏡箱亦被收去、後經解釋採取新聞、全體釋放鏡箱亦發還、 
[交通上之花絮]  
（華商電車）華商電車公司因廠址適在戒嚴區域内、以致昨日上午六時、不能照常將各路電車開出行駛、旋至九點半鐘、軍警解嚴、始得將車駛出、恢復交通、惟於下午五時後、即提早進廠、 
（法租界電車）法商電車公司行駛法租界内各路電車、除徐家匯至十六舖等處各電車、照常通行外、而無軌電車之十八路、（斜橋至岳州路）昨日停止開行、臨時改用公共汽車、縮短路線、改爲斜橋至大世界爲止、其餘之五路電車完全停駛、惟六路電車改爲小北門至十六舖爲止、 
商輪昨均未開日本在開戰之先、早有警告提出、自吳淞至上海一段、日輪往來、由軍艦保護行駛、對於中國船舶之進出黄浦江者、在吳淞擬一律封扣、昨日滬北戰事旣起、新寗紹之寗波班輪、爲避免被扣起見、即未敢開行、太古之新北京、則由英艦保護中仍可開出、至於招商三北肇興政記等長江近海各路之中國商輪、因防日本扣封、一律未曾開班、滬上江海交通、完全阻斷、 
[金融現報]  
昨日本埠全市銀行錢莊及各商店、爲日兵寇境、一律停止營業、惟市上金融狀况、因此稍見緊急、兌換洋價、亦逐步飛漲、每元祗換銀角十枚馴至租界内有數家兌換舖、竟拒用鈔票、祇收現洋、曾引起一時恐慌、旋即平息、但當此外患迫切之時、竟尚有一二無恥商人、、乘機貿、利可謂全無心肝矣、 
法租界各銀行、如實業上海金城中國交通等各銀行、於昨日午後一時許、停止收解、除將市商會之通告、粘貼大門上外、並書明暫時停止等字樣、 
[協進會通告球賽停止]  
靑年會足球賽亦延期舉行 
中靑球賽亦延期舉行 
時局險惡、人心不寗今明日所有上海籃球會·中華足球會·及埠際足球試賽等各種比賽、一律停止、又靑年會之足球聯賽亦延期舉行、 
國内要電 
[中政臨時會議]  
任宋子文爲行政院副長 
設立軍委會蔣等爲常委 
宋子文繼黄漢樑爲財長 
（南京）中央政治會議二十九日下午四時、開第二十六次臨時會議、汪委員兆銘主席議决各案如下、 
（一）行政院副院長陳銘驅同忠辭、職照准、選任宋子文同志爲行政院副院長、並函報中央執行委員會、 
（二）設立軍事委員會組織大綱通過、推選蔣中正·馮玉祥·關錫山·張學良·李宗仁·陳銘樞·爲委員行政院長·參謀總長·軍政部長·海軍部長·訓練總監軍事參議院長·爲當然委員並指定蔣中正·馮玉祥·何應欽·朱培德·李宗仁·爲常務委員（三）署理財政部部長黄漢樑辭職照准、特任宋子文爲財政部部長、 
（四）政治會議秘書長曾仲鳴辭職照准、推葉楚傖兼任政治會議秘書長（二十九日） 
[中央會商滬案]  
（南京）蔣中正二十九日晨八時電邀何應欽·朱培德·在陵團商滬事何朱九時辭出（二十九日專電） 
（南京）政息、中央對滬變、將採外交上之正當途徑辦理、倘日軍仍蠻横兇暴、國軍當取正當防禦、决不退縮、（二十九日專電） 
（南京）蔣介石汪精衛陳銘樞今日下午一時在蔣寓所開會討論滬局、蔣之所用飛機一架與護送飛機兩架今日正午後飛抵此間、（二十九日路透社電） 
[行政院長汪兆銘己視事]  
勗各職員加緊工作 
（南京）行政院長汪兆銘二十九日晨十時到院視事、並召集職員訓話、望照常工作、又謂現日陸戰隊己在滬向我開火我軍爲自衛而抵抗、値此嚴重時期、尤望加緊工作、對日問題、不僅在槍彈砲火、最後仍須、由外交政策解决云、（二十九日專電） 
（南京）汪兆銘視事後發出通電如下、各報館鈞鑒、奉中央執行委員會第六次常務會議臨時會决議、行政院院長孫科辭職照准、推選兆銘爲行政院院長、遵於一月二十九日先到院視事、特此電達、汪兆銘艷印 
（南京）二十九日晨十時汪精衛·馮玉祥·赴勵志社邀蔣介石·陳果夫·葉楚傖·林森·陳壁君·曾仲鳴·蔣作賓·陳公博·邵力子·張人傑·顧孟餘·禇民誼·張繼·等商外交、至一時半始散、内容未便宣佈、（二十九日專電） 
（南京）朱培德二十九日晨九時半、召何應欽·顧祝同·李濟琛·林蔚·鄧世增·楊杰·等開會、至十二時半始散、對上海及長江各處警衛與設備、有詳細决定、（二十九日專電） 
（南京）日軍在滬挑釁後、軍事當局己將衝突情形、電告各部隊、並令各處嚴密防範、（二十九日專電） 
（北平）張學良昨接汪馮蔣電促赴京、以華北治安重要、軍政各務方計劃整理、擬電覆汪等、暫不赴京、（二十九日專電） 
[佐世保續派軍艦增援]  
載有大批陸戰隊 
（東京）巡艦三艘飛機母艦兩艘及驅逐艦四艘、己奉命集中於佐世保、準備於需要時駛往上海、（二十九日路透電） 
（東京）巡艦一艘與驅逐艦四艘、今晨裝載陸戰隊駛出佐世保前往上海、（二十九日路透電） 
[美艦四艘來滬]  
今晚六時左右可到 
台納提督接機密訓令 
必要時採取相當行動 
（華盛頓）美國驅逐艦四艘己奉命由馬尼刺開往上海、此舉係揚子江美艦隊司令所請、美艦在二十三小日時内可抵上海、海軍部巳發無線電致馬刺美艦隊司令台納、指示遇有行動之必要時所應採行之辦法、此項訓令、甚爲機密、 
紐約馬尼刺來電謂美國驅逐艦己於今晨八時起程赴滬、（二十九日路透電） 
[日本向美購辦大批軍火]  
美參議員提議禁止 
（華盛頓）商部今日得悉横濱正金銀行現運美金五百萬元、隨後將續運一千三百萬元至美、衆料此欵將用以購買軍火華盛頓參議員狄爾今日提出一議案、禁止美國境内任何人將軍器彈藥運至中國或日本（二十八日國民社電） 
 
 

Page 4

 
 
[國聯最後試騐]  
滬哈噩耗連續而來 
新擬宣言失其價値 
顏惠慶提出盟約第十·十一條 
（日内瓦）中國總代表顏惠慶博士今日正式援引國聯會章第十條與第十一條、並保留援引所覺必要之某他各條、按第十條規定會員担任尊重與維護各會員國之土地完整、與現有之政治獨立、以拒外來之侵略、如有此種侵略、或有此種侵略之任何恫嚇與危險、行政會應議定方法、以履行此種義務、第十一條規定會員保留取維持權利與公道行動權利、（二十九日路透電） 
（日内瓦）中國總代表顏惠慶博士今日致文國聯秘書長、文曰、茲奉本國政府訓令、護以下列數端奉請注意、（一）國聯兩員會中日兩國間發生爭端事、因日本違背國聯會章、侵犯中國之土地與行政完整及政治獨立而起、（二）此種爭端尚未依照國聯會章之條欵提請公斷或法律解决、（三）此爭端現巳臻似可引起中日兩國立即决裂之地步、（四）中國因此請援用（非减損國聯所己取或將取以實施第十一條下其職務之計畫、乃增加之耳、）國聯會章第十條與第十一條以處置此項爭端、並正式以此事提交行政會、懇依此二條取適當必要之行動、（二十九日路透社電） 
（日内瓦）中國之行動、使國聯處於窘迫之地位、今晨原定舉行行政會公開會議、茲巳展至午後三時三十分、陽稱因議程未經預備之故、今日午後大約必討論中國將援引國聯會章第十五條與第十六條一節、按第十五條之規定國聯必須立即進行獨立調查、調查後必實行之、第十六條規定各項裁制、但須兩國宣戰後始能適用、今尚未至此地步、行政會主席彭古今晨與其他五大會員密商、行政會在今日午後公開會議前、先作半小時之會商、不請中日委員代表列席、（二十九日路透社電） 
（日内瓦）國聯會行政院主席彭古得知上海哈爾濱兩處發生軍事行動、曁中國代表顏惠慶提出要求之後、即召集英意德曁與中日爭端較有直接關係各國代表相商榷、并與國聯會秘書長德魯蒙副秘書長愛文諾晤談、行政院將於午後開會、彭古當將事變情形提出報告、并請行政院就巳經擬定各項辦法之中、對於某某項表示贊否、（二十九日哈瓦斯電） 
（日内瓦）中國國聯總代表顏惠慶今日對於日軍佔領上海中國境土之舉、有極强硬之表示、顏氏今日對新聞記者發表宣言、斷然拒絶國聯理事會會長彭古所擬於下次理事會會議席上宣布關於中日緊急問題之布告、顏氏之言曰、吾人四個月以來、向國聯陳訴己舌焦唇敝、現上海之報告巳經傳來、可見唇舌己不足補救、非積極舉動、不足以阻止暴日之行動、故理事會會長彭古己决定明日會議不宣讀布告、因環境巳使宣言失其價値也、但如下事會不欲宣讀布告文者、則余惟有依照余原有之計劃進行、所謂原有之計劃者、即提出國聯會章第十條或意提出第十五條第十六條云、據確實報告、於顏氏未發表宣言之前、理事會曾擬就一種布告、内包含下列之五點、（一）承認門户公開政策、（二）尊重現行中日間之條約、（三）尊重理事會調查團之職務、（四）重加追認對於九國條約之重視、（五）重加追認國聯理事會去年九月三十日及十二月十日之决議案、顏惠慶謂日軍在遼省天津上海之行徑、己與中國貿易上一大打擊、今苟欲救濟世界之經濟危機、非先求中日爭端之解决不可也、（二十八日國民電） 
（日内瓦）國聯行政會今日五時半集議、中日代表未出席、會商一小時巳議定議長彭古所須宣讀之宣言、原文尚未公佈、惟路透社探悉宣言範圍、較一般人前所信者爲廣、聞宣言簡直如新近美牒之回聲、宣言中歡迎美牒對於國聯現所採行者之言論、如言及關於調查團所可有之結果者是、並聲明華盛頓公約亦關係他國、除中日兩國外、他國亦在門户開放之政策中、有同樣之關係、凡與國聯會章牴觸之任何解决法、非國聯所可允許、宣言文繼特聲明會章第十條、依此條文、在會各國擔　尊重並保　土地完整、以抗外來侵略、宣言文末稱、解决愈拖延時日、則　　　　决目的、將會　難云、行政會以爲在未接調查團第一次報告時、通過任何議案、殊無目標、此項宣言文、今夜將以副本分送中日代表、衆望此文可望使中代表顏惠慶博士滿意、顏得上海最近消息後、現極爲焦均、行政會一致再勸秘書長德魯蒙收回辭職書、德氏不允、國聯遂喪失國聯成立以來即指導其命運之一人矣、德魯蒙供職約十三年、衆料其將於明年初解戰、（二十八日路透電） 
倫敦國聯愶會今日通過决議案、要救政府取嚴厲行動恢復遠東之和平、並證實國聯會章之權威、該决議案聲明協會願以其權力所能之各種方法、贊助政府此種行動、如國聯行政會所用之方法不足應付目下嚴重與日烈之危險、則政府應提議立即召集國聯議會云、（二十九日路透電） 
[滬局突轉嚴重美政府大震驚]  
對東京聲明表懷疑 
不日將有宣言發出 
（華盛頓）美政府聞上海中日兵决裂之說、大爲驚詫、今日極注意上海方面之消息、此間官員現信滬局巳漸臻將大碍美國利益與政策之地步、聞美國决計充分保護其上海貿易之權利、今日東京發表聲明書、解釋日兵攻擊上海華界之理由、謂此舉乃屬保護日僑生命財産業所必要云云、此間當局對於此文、甚不謂然、謂此種解釋、正如日兵在滿實行勦匪之前所發者、其結果卒將錦州佔據云、國務院現因上海局勢日見嚴重、此間人心大爲憂慮、故日内對於滬局將有確切宣言、美政府曾開會多次、考慮應取之行動、（二十八日國民社電） 
（華盛頓）駐美英大使林德賽在國務卿史汀生家中與史氏作歷時頗久之會議、雖關於此次討論之公報並未發展、然有顯然可見者、美官塲極欲英國說明其地位、據非正式消息、日政府如以佔據上海爲保護日人生命財産所必要之舉動、則美國不欲對日兵之佔據加以抗議、但若日軍侵入公共租界、則美國不能默視之、因美政府確信租界外兵對於界内日僑、能予以各種必要之保護也、華盛頓接日本擬封鎖上海之消息、大爲駭異、但官塲不信此說、謂封鎖等於破壞國際公法之戰爭計畫云、（二十八日路透電） 
（華盛頓）美政府今日仍密切注視上海之時局、聞國務院力主日本軍隊不得開入公共租界、惟日軍如爲保護其僑民計開入華界、美政府並不反對英國對美國務卿史汀生向駐華盛頓英國大使非正式提議請英國與美國協同對日實行經濟抵制一節、英國對此尚無正式布告、現確信英國不致贊成、美國因此亦不致單獨進行、據報載倫敦消息、英國對美國之建議、不取同情之態度、（二十八日國民社電） 
（華盛頓）國務院與英大使署今日均否認英大使會訪國務卿史汀生討論對日施經濟壓力之說、國務院對於滬局現不欲發任何評論、（二十八日國民社電） 
[國民黨駐歐代表摘國聯無能]  
（日内瓦）中國國民黨駐歐代表朱君（譯音）發表一宣言、批評國聯會之態度、謂國聯會柔弱無能、且似乎對於此次中日糾紛持不管態度、而日本之軍事行動、正不止在滿洲北部進行、且擴張而達於中國中部、國聯會在糾紛開始時、己認識此事、何以任其如此擴大、國聯會在處理此事件之態度、實與其解决危險世界和平之糾紛、與維持國際契約尊重之目的相背、中國一面須應付其國内政治及社會之困難、一面仍忠於其所負之國際義務、今特呼籲全世界及國聯會之良心援助云、最後該宣言復謂國聯會以其所持之態度、實不啻容許日本破壞國際之契約如九國公約凱洛公約及國聯會之盟約之類、（二十九日哈瓦斯電） 
[駐滬日武官電陸軍省乞援]  
（東京）上海日本陸軍武官電致陸軍省、請派陸軍至滬、惟海軍當局似以爲海軍能應付現局、無需陸軍之助、聞駐滬日總領事亦向政府表示恐慌、以現有陸戰隊不足抵敵華軍爲慮、政府正草擬聲明書、定明日發表、解釋日兵在滬所取行動之必要、並保證日本無其外目的、（二十九日路透電） 
[英報批評滬事]  
日軍閥驕横黷武 
行見其必將自斃 
倫敦今晨各報皆在顯要地位詳載上海消息、而視其他消息爲次要新聞、上海消息及美國對於日人舉動之消息、皆佔數欄地位、此外尚有特撰論文與社評、公共注意現完全集中於上海、每日驛報稱、日本帝國主義巳顯明的决心欲征服中國、要知上海非即中國内地、尚有力量可出與日本周旋、不過稍緩耳、日本加於中國之新侵略、其結果或不爲勝利、但爲日本黷武主義之自殺云、彙聞報今晨社論批評日人佔據上海事、謂諺有之曰、眞宰所欲毁者、其人輒先發狂、日本軍閥今所爲者、殆此之謂歟、日本軍閥不獨驕横、且亦盲行、除黷武外、不顧其他、乃日政府機關竟爲其支配也、日本海陸司令或行其心目中所視爲正當之舉動、但欲掩飾將來結果之異嚴重、殊無所得也云、每日電聞批評新近之發展、謂前承認日本對滿態度之正當者、今鑒於日本竟在各國咸有極大利害關係的上海之極易爆裂事態中、逞其兵力、欲不疑懼、不可得也、日本自謂其所爲者、亦任何國所許爲者、此說固不可驟然抹殺、但日本果能控制危險事態、而使之不碍及他國所有與日本同一悠久之權利乎、此其關鍵也云、（二十九日路透電） 
倫敦孟却斯德指導報今日載有社論、謂中國旣巳承認日本哀的美敦書之要求、而日兵復接以確實佔據中國土地、中國人民之公憤、使提倡抗日抵制者數次扣留與毁壞日貨、然無論如何、此種可指摘之行動、不足爲異、抵制之蔓延、如可爲日兵佔據上海華界之合法藉口、則日兵侵略中國之大部分、亦可同一有理矣、泰西各國在中國沿海之利益、視日本在滿洲之利益爲大、今己處於危險中、如彼等之商務與投資受重大之危害、則在原則問題上彼等所不願取之行動、今巳有迅速取之之可能、指導報之意、將來之發展、全視日本想像能依賴泰西各國所巳表示之非常忍耐可再倚賴幾久爲定、美國顯將歡迎英國合作施行更有力之政策、雖今日尚未成事實、但日人如再前進、則必實現、指導報末謂英國在爭端之初步如準備與美國合作、則今日上海之事變不致發生云（二十九日路透電） 
倫敦泰晤士報今晨社論、謂日本行爲能否有使南京政府醒悟之効力、如日本似所期望者、殊難决言、但恐適增長江流域之紊亂、或促成排外風潮之復活耳、一九二七年英日美意法曾以海陸兵保護租界、今與租界有關係之十四國、因日本艦隊司令之斷然行動、而將愈增其責任云、著名新聞記者史本德在彙聞報發表一文、謂爲安全計、國聯或列强應與中日兩國辦理全部問題、必須爲滿洲製一種憲法、以保障目前秩序、並防止將來在中國紊亂時期中滿洲落於外人之手云、（二十九日路透電） 
[馬占山調停吉軍衝突]  
北平）馬占山電平某要人稱、此次赴哈、係調停吉軍衝突、非與張景惠妥協、定日内返海倫、（二十九日專電） 
[中東路拒絶日本運兵赴哈]  
日軍截扣東鐵車輛 
拘捕站長槍殺路員 
馮占海部擊潰于軍 
（哈爾濱）美政府對北滿變化、極注意二十八晚有長文電訓哈總領、（二十九日專電） 
（哈爾濱）哈俄總領事司氏、今訪哈日領及土肥原、請對東鐵秩序紙維持、免使軍事波及、嗣訪丁超·張景惠·亦以東鐵利益警告、二十八夜、哈日領訪東鐵俄理事長　氏、要求出價撥車　兵、爲拒絶、（二十九日專電）、 
（哈爾濱）于深　部劉寳林軍、今早六時爲馮占海·宋文俊·旅追至拉林站兩、激戰一時劉旅被團、一部繳械、東鐵俄局長令哈長綫路工、不得因日軍迫逼開車、否以滿職處辦、（二十九日專電） 
（哈爾濱）英美法日四國駐哈領事、二十七午在美領館開會、午後一時見丁超、一請兩軍退往市外三十里處作戰、並對外僑加意保護、（二十八日專電） 
（哈爾濱）哈日領大橋二十七日午後四時、由李杜派副官長李孝同、午至市外參觀戰跡、告以未傷日僑、（二十八日專電） 
（哈爾濱）東鐵俄幹部二十七開會、電其政府、謂丁超爲護路軍、現受于深　軍追擊、應持何態度、二十八俄政府覆電、如東鐵本身感受危險時、即實行自衛、東鐵沿綫蘇聯工員實行組織義勇軍、海參崴二十七日始、自伯力開去赤衛軍一師、並在西南崴子挖掘戰壕、日俄形勢巳萬分緊張、（二十八日專電） 
（哈爾濱）日飛行隊副守田帶兵十一名、二十七晚十時半、自長來哈、擬運巳死飛機駕駛員屍體歸長、在哈站遇丁超部幾衝突、由日領館派員引去、（二十八日專電） 
（哈爾濱）張景惠今邀馬占山·李杜·丁超·馮占海諸人會議、日特務機關長土肥要求參加、張勸李丁作戰、遠引至哈外、（二十八日專電） 
（哈爾濱）馮占海部今晨八、時追擊于深澂軍至哈南、在距哈六十里郎家燒鍋處、擊潰于軍、其殘部退往雙城、綏寗鎭使趙芷香撥兩團運哈、歸李杜丁超調撥、（二十八日專電） 
（哈爾濱）駐雙城二十二旅蘇德臣派代表來哈、見李杜、願聽指揮、一致殺敵、李杜編馮占海團爲第二旅、宫占海爲第三旅、義勇軍二千由姚司令帶編爲一支隊、李部馬憲章團編爲旅、丁超等公推李杜爲討逆軍總司令、轄馬憲章·馮占海·宫占海爲二十二·二十六·二十八、旅及義勇軍、哈埠四郊、今仍在嚴重戒備中、馬旅在上號長發屯一帶布防、馮宫各一部在三顆樹布防、市内由警察維持、各商復業、道裏外交通巳復、（二十八日專電） 
（哈爾濱）日軍六聯隊、二十七日晚、截扣東鐵哈長綫客貨車、强迫司機開哈、司機拒絶、交通斷阻、二十七日晚自哈開長車止于窑門、今南行車未開、二十七日晚十時、日軍佔東鐵寛城子站、拘禁路工、擬徒步向哈開進（二十八日專電） 
（哈爾濱）哈俄領今向哈日領嚴車抗議、請制止日軍防害東鐵行車利益、今午二十八旅鐵甲車三列開哈長綫游弋、（二十八日專電） 
（哈爾濱）日飛機一架、今日午前十一時半來哈偵察、在長綏司令部上空盤旋許久散下傳單、謂决派兵來哈保僑、（二十八日專電） 
（哈爾濱）張景惠委葉廉接地畝局長、鮑觀褉接市長、宋文林接政務廳長、（二十九日專電） 
（北平）丁超二十九通電云、日軍二十八占據中東路寛城子站拘捕站長、槍殺路員、扣留客貨、强迫路員開車、侵略中東路、此次出兵係自衛、非與日軍敵對行爲、（二十九日專電） 
（東京）今日政界宣稱、如哈爾濱日僑因日兵遲到受有損害、則須由蘇俄負責、當局謂據領事報告、鐵路橋與路軌均由中東鐵路局奉特别訓令拆斷、聞日兵因松花江下游之路橋巳斷、被迫在長春與哈爾濱間下車、步行赴哈、（二十九日路透社電） 
（東京）據報載長春消息、遼陽第二師司令部巳移至長春、顯擬於必要時向哈爾濱進發、據瀋陽消息、華兵所拆斷之松花江路橋、己經修好、日軍奉命今夜由長春開哈、（二十九日路透社電） 
（東京）長春新聞電訊、日本兵車三列、巳開往哈爾濱、第一第二兩列車於昨夜從寛城子駛出、相距半小時、第三次列車今晨從長春開出、預料日兵入哈爾濱後、即接管中東路自哈爾濱至長春之支路、（二十九日路透電） 
（東京）中東路軌有損、而蘇俄又不許利用此鐵路、故日軍未能早抵哈爾濱、據此間報紙消息、松花江橋半被拆毁、路線亦有數處拆斷、以阻日軍前進、有一日本兵車不理會蘇俄之拒絶而開行者、現巳出軌、長春薪聞電稱、中東路局自己拆毁鐵路、或謂係丁超軍部所毁、（二十九日路透電） 
（東京）今日接哈爾濱日領事報告、據稱、中東路局俄會辦拒絶日本惜路運兵前往哈爾濱之請求、俄會辦謂奉有莫斯科嚴守中立之訓令、故不能允許中日軍隊利用此路、日領事當告以在此種形勢下、如拒絶借路運兵之請、則日本將視爲不友好的行爲、因日本唯一目的、在保護刻在危境中之日僑六千人生命財産耳、日領事又辯駁俄會辦所發日本擬奪中東路之說云、（二十九日路透電） 
（瀋陽）官塲消息、華兵在哈爾濱與長春間之老燒　地方拆　路橋、又聞中東路局中國僱員拆去鐵路轉軌器、阻撓日軍之前進、日軍現尚未到哈爾濱、（二十九日路透電） 
（莫斯科）今日實業報載社論、評論日兵佔據哈爾濱郊外事、謂日兵强奪中東鐵路哈爾濱行政中心點、當爲全世界好戰者所歡迎、日兵圖與白俄領袖聯絡、此實値得吾人深切之注意、該報又謂日本之拒絶李維諾夫締結互不侵犯協約、顯見日軍閥絶不欲限制其行動自由云、（二十八日國民電） 
（莫斯科）莫斯科各報今日皆以大字紀載哈爾濱之戰事、但對於北滿時局則絶少評論、惟聞蘇俄當局現深以中俄合營之中東鐵路爲慮、現待日本表示對中東鐵路更明白之態度、然後再發表正式意見、外聞所傳蘇俄現集兵於邊界各地點之說、各報皆置之不顧、（二十九日國民電） 
[哈埠宣布戒嚴]  
（哈爾濱）此間宣佈戒嚴令、外人因領事警告、晚六時後不敢上街、此外形勢與昨日無大異、目前雖無戰事、然今日或不能免、人心至爲惶駭、新政府之軍隊現沿中東路南段進行、聞現距此僅八哩、日本鐵甲汽車二十輛附有拖車、載兵六百五十人、現開足連率、沿大路駛來、現距此約八十哩、傳說馬占山將軍贊助吉林舊政府之軍隊、昨日日飛機被燬時、有俄人五十名爲炸彈所炸傷、（二十九日路透電） 
[關外日軍梭巡綏中一帶]  
（北平）關外日軍在綏中荒地一帶、來回巡梭、榆關路局員工恐與日軍發生誤會、擬回昌黎或　州、聽候安置、（二十九日專電） 
（北平）關内客車仍通榆關、綏中日軍依田旅團部昨開回錦、（二十九日專電） 
（北平）日軍視察員石田視察駐平日軍畢、今晨返榆關、（二十九日專電） 
（北平）朱綬光楊廷溥今晨因事由并來平、（二十九日專電） 
[英美照會日本]  
非先商諸關係國政府 
不得在租界取何行動 
倫敦路透社探悉、英政府致日本之照會、希望日本不先商諸有關係各國政府、不在公共租界内取何行動、英國己將此節通告美政府、請照樣辦理、並請日政府由東京供給關於滬局之消息、（二十九日路透電） 
（華盛頓）今日聞國務院現亦向日本提出與英國同樣之照會、要求日本不先商諸有關係各國、不得干涉上海公共租界、（二十九日路透電） 
（東京）英大使林德賽今日午後至外交省聞奉倫敦訓令、請告以上海時局之消息、（二十九日路透電） 
倫敦今晨閣議由包爾温主席、討論上海之最近消息、首相麥唐納刻在洛西茅所有消息均傳達之、惟目下不願遄返倫敦、聞上海問題今雖己受有關係各部之注意、但當局仍視第一步與外交部有關、政府今雖避免行向日本抗議性質之事、但聞巳由駐東京英大使林德賽向日政府提出關於日兵在上海所取行動之照會第未正式公布耳、上海傳來之消息、 
使證劵交易所大爲不安、日本債劵今晨落二磅音至四磅音不等、中國債券約落二磅音、（二十九日路透電） 
紐約此間商界與政界接上海戰事消息、大爲憂慮、此觀於馬尼刺美驅逐艦奉命即赴上海可知也、昨日大局　甚危追、但美政府須待英日答覆美國照會後、再取行動、國務卿史汀生與英大使之討論、美政府現切待英政府關於此節之覆文、（二十九日路透社電） 
[京衛戌軍出動]  
（南京）二十九晨衛戌軍因滬事緊急、由京開出一部、向前方增防、（二十九日專電） 
（南京）中政府决計抵抗日軍之進逼、茲巳顯明、第十九路軍餘兵之留京者、及國防軍第三師、今晨均乘車赴滬、增厚上海區第十九路軍之兵力、土氣極壯、當整隊赴下關時、沿途高呼愛國口號、送行者甚衆、沿途各商店均鳴爆竹、直至車站、其聲連續不絶、南京兵工廠與火車站間全晨有運貨汽車輸送子彈軍需、擬運往京滬鐵路一帶各地點（二十九日路透電） 
[京日領館下旗]  
（南京）日領事上村公本領事館人員及其他等、不得巳於相當時期内、退避至安全地帶、特此通知等語又下午一時、日領事館巳下旗、（二十九日專電） 
[飛機集中首都]  
（南京）飛機四十架今日下午由徐州飛抵此間、此爲中國陸軍中最佳之天空戰鬥者、司機各員擬立即飛滬、助閘北國軍作戰、惟政府不肯下此命令、（二十九日路透電） 
[甘介侯對滬案之談話]  
（南京）外次甘介侯對滬案談話如下、上海事件、外交部接到報告、謂日本海軍於上海市政府答復日領後、仍要求我軍撤退意圖佔領上海、繼乃向我方襲擊、我方軍隊爲自衛計、現正在死力抵抗中、日本要求上海市當局取締抗日團體、而以武力相恐嚇、京府當局忍辱求全、而日本海軍於市府答覆後、仍向我襲擊、此種行爲、證明、（一）日本領事提出要求限期答覆、如要求不遂、則以武力威脅、而日本軍人則不顧答覆與否、總以佔據上海爲目的、是日本軍人完全不受日本政府之指揮、或（二）日本政府及其軍人、均蓄意佔領上海、無論我方對彼要求承認與否、其奪取上海事在必行、故日方强我取締抗日團體之要求、不過爲其實現侵略之藉口、東三省事件發生之初、日本佯言此事起因在於南滿鐵路平行線朝鮮移民及其他枝節問題、各國尚一時爲其朦蔽、嗣於國聯行政院十二月十日議决案通過以後、日本軍隊仍繼續進攻、奪取錦州、東三省全部淪陷、是其目的、不在解决上述之支節問題、而在併呑東三省全部、昭然若揭、彼時日方行動、顯然違背國聯盟約九國公約非戰公約、以及迭次國聯行政院議决案、各關係國若有意保障上述各約及議决案之尊嚴、早應採取相當應付方法、以維國際信義、日人又突然藉口一二日僧之被毆、肆其暴力、企圖佔領中國全國命脈所繫之上海、其目的在破壞中國政治商務經濟交通之樞紐、使中國陷於支離破碎之狀况、於是不得不屈服、而變爲日本之被保護國、現在中國軍隊爲保持國家人格及榮譽、明知我方實力遠遜於日、但仍不惜犧牲一切、誓死抵抗、其捍衛國家有死無二之精神、實堪欽佩、余深信我國軍隊、雖至最後之一兵一卒、亦必與敵周旋、奮鬥到底、據最近消息、國聯行政院各代表雖對於上海事件甚爲關心、然各國政府究採何種態度、現尚不得而知、歐戰以後、所謂消息弭戰禍保障和平之種種公約、向爲世人所重視者、究係兒戲抑確有實效、即可於各國次對此上海事件所取之態度斷言之、（二十九日專電） 
[東省漢奸商討建國組織]  
（北平）張景惠代表孫冉階、熙洽代表赫海及于芷山之子、均應日方再促、商討建國組織、吉代表聯合瀋各團體、主張不設獨立國不作日本保護國、實行聯省自治、不作反日運動、日方則堅持組獨立國、取名建國、日軍人主帝制、外交界主共和、爭執頗烈、現軍部退讓、但須以溥儀爲大總統、日方又一部緩和者主張大總統張景惠行政院長賈士毅、司法院長趙欣伯、監察院長袁金鎧、資源交通二委員長、由　　漢西鑑修分任、國防軍由于芷山關朝　分任、三省省長改長官、奉臧式毅、吉熙洽、黑馬占山、（二十九日專電） 
[日人建設奉長哈航空線]  
（北平）日人建設奉長哈航線、擬月底正式飛航、該航線將擴至黑龍江、（二十九日專電） 
[粤將領商議鞏固國防辦法]  
（香港）陳濟棠因日侵滬、二十九晨召各軍官會議、决抗日到底、議决、鞏固國防辦法、及電十九路、請堅持抗日、（二十九日專電） 
（香港）粤海陸空將領陳濟棠·張惠長·陳策·余漢謀·香翰屏·李宗仁等二十九電京、謂頃得滬電、知十九路憤日壓迫、巳與日正式開火、其忠勇奮發之氣、至堪欽敬、但恐孤軍奮鬥、不能持久、請調各路大軍、火速赴援、俾收最後勝利、而爲民族爭生存、同時電滬蔣光鼐·蔡廷楷·戴戟等、貴部戰日、此種忠勇豈止爲我軍爭人格、而今日己死之人心、亦得昭蘇、此間袍澤、誓爲兄等後盾、望激勵土氣堅持到底云、（二十九日專電） 
香港粤要人二十九會議滬案、聞巳電京滬中委、反對不抵抗政策、另訊、是日各委以外患迫於眉睫、國内一切糾紛、應即寢息、從速解决中央困難、一致團結對外、日間　發表通電、表示西南對外態度、及貢獻整理中樞大計、（二十九日專電） 
[京滬交通停止]  
（南京）京滬一切交通、如電報電話鐵路飛機等現均己停止、南京中國航空公司今日下午接上海急電、命將所有飛機留於南京、（二十九日路透社電） 
（南京）昨夜快車開往上海者、至鎭江爲止、己於今晨折回、今晨十時後京滬路客車全停開駛、各火車均留以運輸第六十一師赴滬、工兵一團携開掘戰壕之器具巳由京駛往上海、（二十九日路透電） 
[漢日橋圖異動]  
（南京）政息、漢口有電到京、稱二十八日晚漢口日人異常慌張忙亂、似有所準備與企圖、漢軍政當局巳嚴防、免生意外（二十九日專電） 
（漢口）此間英軍艦之士弁均於今日午後調回艦中、日水兵數隊刻正在日租界邊築鐵絲網、並在各十字路口堆砂袋箱、此間日軍艦均奉命備戰事、（二十九日路透電） 
[日艦駛抵馬嶼]  
（汕頭）滬戰訊傳來、人心極度不安、日艦隊從台灣急駛抵馬嶼、口外現有五艦、作封鎖狀、（二十九日專電） 
（香港）張瑞貴在汕積極佈防、并電省請派艦赴汕、（二十九日專電） 
[甘省各軍將領擬設軍整委會]  
（北平）蘭州電、孫蔚如擬設軍整委會、甘回各軍將領聘爲委員、澈底整理、孫蔚如陳珪　魯大昌等、二十七日聯銜電邵力子、盼速蒞甘、以慰喁望、省府待邵就職始改組、川隴交界處、改由陜軍駐防、馬廷賢交出政財權、并期組綏靖指揮公署馬部集中天水一帶、聽候點編、（二十九日專電） 
[津浦路工風潮]  
（濟南）津浦路工人請願團代表後援會、因路局答覆要求各條不圓滿、今早濟南機工車三部工人千五百餘、集合車站、欲南下請願、大槐樹鐵路工廠亦罷工、工人千五百餘到站加入、共三千餘人、糾察隊各持木棒、維持秩序、派代表請車務段長方伯麟撥車三十五輛、方令調車站長王月波撥車、僅有十數輛、北去二次車到濟、遂爲工人扣留、方又召集大槐樹工廠長與車機工警各段長工程司開會、議决聯名電路局、聲明工人工要求、（一）　令撤免楊毅、（二）援膠路例、津貼工人房金、（三）分期發還十七年欠薪、請示辦法、全路工人現一致行動、津滄德二千餘人今晚乘一次車南來、泰安六百、兗州八百、臨城八百、及徐州蚌埠工人、均電濟取一致、被扣之二次車、午後三點放出北去、聞係到德州迎請願工人來、警備司令雷泰平到站、勸工人代表勿阻斷交通、並勸不必全體去請願、工人謂請願必須全體去、如有車坐、决不阻交通、二零一次因在津誤點、午後五點到濟、工人以無車、遂掛四車於二零一次車後、組長代表百餘人、先登車南去、變更原計畫、餘工人散回各原處、但不作工、車續扣、若二批代表請願仍不圓滿、即再續去、七點四十五分車開、在站工人散去、（二十八日專電） 
（天津）津浦全路工人二十九起怠工、機務工人代表二百餘名、二十九午搭一次車南下請願、（一）請路局正式發表楊毅去職、（二）發給二十年度花紅、（三）工人一年不告假、年終應發雙薪、（四）以後路局添用員工、須儘工人子弟錄用、如不得圓滿結果、即令客貨車均不售票、（廿九日專電） 
（濟南）津浦工人請願代表團第一批以結果圓滿北返、與昨由濟南下二批請願團、在兗州南相遇、當偕北返、留濟之人、今日由李慶羲帶六百餘人、下午六點半專車南下迎接該團、如眞圓滿、即偕回、否則偕同再赴京、（二十九日專電） 
（徐州）津浦北段工人爲反對機務處長楊毅二十八晚由濟南下請願共乘四車、附掛平浦車下駛、二十九晨抵徐北柳泉、經該處駐軍七師工兵營奉令制止、勸導工人北返、當另掛機車送回臨城、靜候路局解决、（二十九日專電） 
[應城圍厄己解]  
（漢口）應城匪被四師十二旅擊退、竄集龍王寨、城圍己解、徐庭瑤二十九率十一旅親往督剿、航空四隊亦派飛機一架、協助轟炸、（二十九日專電） 
[葉恭綽辭鐵道部長]  
（南京）鐵道部長葉恭綽、二十八電呈行政院辭職、（二十九日專電） 
[京市黨部執委會議]  
（南京）京市黨部執委會廿九日會、决議、（一）電勉十九路軍及駐滬各軍將士、保衛國土、堅持到底、（二）電請中央迅令國府、立派大軍赴滬、以固國防、並保護各國僑民、（三）呈請中央制止各省分扣關餘、以维財政系統、（四）呈請中央函各地無故離京之中委、限三日内一律來京、共赴國難、（二十九日專電） 
[三民鐵血團離平赴灤]  
（北平）三民鐵血團五十餘人今離平赴灤、（二十九日專電） 
[鄭國材柩葬於西山]  
（北平）鄭國材柩今葬西山、李石曾等數百人送殯、（二十九日專電） 
[瀋敎廳聘日人爲顧問]  
（北平）瀋敎廳啓封、聘日人安達平川爲顧問、韋秀不爲敎育籌備處長、着手編印小學敎科書、（二十九日專電） 
[吳佩孚日内離包頭]  
（天津）據包頭電稱、吳佩孚定三十由包頭赴綏遠、李際春陳光遠等均派代表謁吳、誘作某項結合、被吳斥退（二十九） 
[各縣災民麕集長沙]  
（長沙）各縣集省災民、達萬三千人、一日起、先遺壯丁回籍修堤、（二十九日專電） 
[蕪日僑移駐北良艦]  
（蕪湖）蕪日僑二十六名、二十九奉日領通知、全部移駐日北良艦、以三日爲期、以待情勢、（二十九日專電） 
[滬杭交通消息]  
（杭州）滬杭長途話綫不通、 
（杭州）滬杭路滬開杭客車三次、杭開滬上午三次、下午停（二十九日專電） 
（杭州）上午滬杭車由杭祗開至松汪　（二十九日專電） 
 
