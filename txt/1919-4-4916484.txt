# 1919 - 4 - 4916484

 

Page 1

 
 
   
 
 

Page 2

 
 
   
 
 

Page 3

 
 
時評 
[虚榮與實益（冷）]  
　　今世界人類漸趨於實際矣然不免尙爲虚榮心所左右而有時與實益相反此世界所以尙多無謂之紛擾也 
虚榮之說有積極消極二種積極之虚榮所謂聲譽也尊嚴也示人以不可及者也消極之虚榮所謂顧全體面也今中國之爭而不休者即此消極之虚榮也 
專電 
　　北京電南北議和地點有在滬風說（四日上午十鐘） 
　　北京電錢能訓三十一晚電岑西林詞甚長略謂陜閩問題政府已定辦法南北劃防分剿請速派定代表期和平早告成功 
（三日下午二鐘） 
　　北京電岑勘（二十八）電關閩陜問題主毌言兵匪槪先停戰錢即復云匪病民須亟剿兩軍可分任防剿（四日下午五鐘） 
　　北京電某外人對滬存土忽倡改焚爲贈遍事游說政府堅不爲動（四日上午十鐘） 
　　北京電王正廷在美晤陸使後已偕陸同船赴歐 
（四日下午五鐘） 
北京電内閣同意案又向安福疏通下星期可望通過（四日下午五鐘） 
　　北京電外交委員新增劉式訓王揖唐許士熊善後委員增徐樹錚財政委員增馮耽光吳廷燮李思浩（四日下午五鐘） 
　　北京電元旦總統宴周少樸樊樊山等名士 
（四日下午五鐘） 
　　北京電劉存厚報告克復沔縣（四日下午五鐘） 
　　北京電國員同意案昨由徐樹錚疏通有下星期四投票息（四日上午十鐘） 
　　北京電中交銀行年終分紅有主變更舊例者正在審議中（四日上午十鐘） 
　　北京電參戰督辦處擬擴國防軍額三師已任陳文運馬良曲同豐爲師長月底在直豫皖開始招兵 
（四日下午二鐘） 
　　北京電皖龔省長爲鹽觔加價案日内將來京與稽核所商轉圜法（四日上午十鐘） 
　　北京電政府將有尊孔明令頒布（四日上午十鐘） 
　　北京電國防軍改編經費聞已商准某銀行息借俟某項借欵到期扣還 
（四日上午十鐘） 
　　南京電督署今日下午一時宴平和期成會熊希齡谷鍾秀張一麐丁佛言及本報駐京記者等李言陜省問題定雙方分淸兵匪辦法各駐原地中央已贊成致電西南尙未得覆惟私人電報此辦法可望通過又陸榮廷唐繼堯昨致電李督名稱地點無甚關係熊等今晚與朱啟鈐等會談於揚子江旅館商疏通少川之法熊或赴滬與唐會（四日下午七鐘） 
　　南京電李督電請政府將前因政治嫌疑限制行動自由者概行免除以符開誠布公與全國更始意 
（四日下午十鐘） 
　　南京電頃晤朱總代表言過蚌與倪談數小時倪對裁兵希望恢復四五年舊狀以悟於武力最後解决說難實行前敵軍隊宜速撤未撤前防他變爲和平障碍安武軍派出者二月内均可撤回將先收束錙重等隊（四日下午十鐘） 
　　香港電軍政府答覆國會議員之質問謂非俟閩陜問題解决後南北議和大會不能就緒（三日下午三鐘） 
　　香港電陳炯明辭閩省長職未經軍政府允准 
（三日下午三鐘） 
　　香港電廣東議和代表郭松年廣西議和代表崔漪一日同往廣西謁陸榮廷請示（三日下午三鐘） 
各通信社電 
　　北京電修改海關稅則委員會在滬集議一年之久業已蕆事其所修改之稅則已分致有關係之各國政府此文乃依據各國所已承認之原則長成故允准之期當不在遠豫計新稅則可使中國海關入稅每年增多自一千八百萬兩至二千三百萬兩有奇（二日）　　北京電聞政府有允在滬開議和會之意惟須在華界不得在公共租界云（二日） 
　　哈爾濱電西比利亞鐡路一帶現有多處過激黨復見活動故柯爾恰克海軍大將已命軍事當道以全力遏制騷亂新俄軍獲勝後農民紛紛集欵以充軍實並以麵包等物供給兵士柯爾恰克已下令召集能從役之軍官俄軍仍向柴里新乘勝進攻 
（二日）以上路透電 
　　北京電三日李純轉致岑春煊之電報於中央政府大致謂西南派遣議和代表問題雖往返電商尙需時日但更無别意陜閩問題亦將依兩方之讓步而見解决因此總統府方面亦稍覺樂觀（四日） 
　　北京電據參戰督辦處發表段祺瑞擬編成新段軍名之曰西北邊防軍共計三師以陳文運曲同豐馬良爲師長此外又設四混成旅一師駐京漢線一師駐津浦線一師駐南苑北苑預定三月底编成兵士向魯陜閩皖等省招募（四日） 
　　北京電政府已付與王正廷以全權大使这名義　　北京電據安福派某領袖言各總長同意案安福俱樂部與政府之間大體已疏通意見下星期一二前後可投票表决（四日） 
以上東方通信社電 
　　東京電日本新講和使牧野男爵等於三十一日抵紐約男爵向新聞記者語曰我帝國持極東平和主義要求列國平等門戶開放云云此聲明乃我（日本）對講和策之二大要旨日政府與牧野男間已先經十分商妥故男爵每有機會當即將此事聲明而原首相内田外相等亦將自議會之壇上向世界聲明之此門戶開放者乃要求撤廢美國澳洲等處所施布之對中日兩國民移住之禁止的制限而求與各國民同受對等之待遇者日政府將與中國共力以期貫澈此事也　　東京電日本講和委員近藤廉平男爵等搭昨日由横濱啓輪之伏見丸赴歐（四日） 
　　東京電中國講和特使陸徴祥於紐約聲明交還膠州灣及改定國際通商關係置中國於與他各國民同等之線上關於右之聲明日政府於交還膠州灣事將照中日交涉公文誠實實行至於改定國際通商關係日本將率先努力以使獲得滿意故就於此點中國國民可以安心云（四日）以上共同通信社電 
　　北京電叚合肥語王揖唐閣員案有應予通過理由王答以本系議員經疏解後已允日内預選（三日）　　北京電徐樹錚遵元首諭擬呈實行劃分文武辦法案已交院議核備提出南北會議（三日） 
　　北京電嚴修祗承認爲徐總統赴滬向南方某要人盡私誼的勸說不願與熊梁等同負協助和會名義　　北京電政府得關冕鈞林紹斐由粤電報軍府於反對北方主張多數不以爲然議員之和平派亦多抱不願出席（三日） 
　　北京電二十九師將奉派赴黑省保護中東路綫又有國防軍一部分開往之說（三日） 
以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　巫山王安瀾通電各報館各省議會商會鈞鑒軍政府卅一養兩電岑總裁陽電熊督軍巧電黔議會江電均已敬悉慨自權好蠧國護法興師兵連禍結元氣彫敝人民罹於鋌險巿場蕩爲邱墟我南北當局及在野鉅公本拯焚救溺之苦心爲停戰議和之義舉稍有人心又孰忍窮兵黷武自殘同胞安瀾雖屬武夫酷愛和平癸丑之役重兵在握名雖一師實總四旅槍械精良數逾兩萬而襄鄖坐鎭不肯附和密謀段氏片言立即解除兵柄其時好恶未稔以爲向善可期不欲戰禍蔓延糜爛全局數年以來法治日乖傷心絶望不得已於客冬謬隨護法諸軍之後糾合舊部剴舉義師冀以摧折逆燄回復政軌而其希望統一促進和平之感想日月旣邁依然如昨但安瀾之愚以爲國於天地必有與立法之不存國將不國此次言和必宜依據法理以謀永久之和平萬不可狃於歐戰停止徒言事實倘舍法狥人遷就苟安不但憂危念亂仍留隱患於方來吾輩倡義護法又曷能貫澈其初旨誓當率我全軍枕戈待命即至犧牲一部亦所不惜但槍械本屬缺乏子彈亦鮮充補惟持此精誠誓拚惟命以相　持但能生爲共和之幸民死爲共和之雄鬼使世界友邦各省同志知我共和民國不爲無人其爲榮幸甯有涯量耿耿此心可矢天日現在旣奉明令暫爲收束部隊待罪陜南謹當飛飭前敵停止進攻嚴守帮防地點靜待後命人之愛國誰不知我我軍府諸公及津滬名流老成碩畫遠曯高瞻務懇策永久的和平謀鞏固的統一爲平心之剖斷作根本之解决民國幸甚敝軍幸甚敢貢愚忱佇候明敎語無倫次并乞賜正王安瀾叩箇印 
　　雲南省議會來電各省議會各報館鑒頃上廣州國會軍政府一電文曰廣州參議院衆議院軍政府鈞鑒此次歐洲議和純以公理戰勝强權我國旣經加入參戰所有對於德奥之利權及國際上不平等之種種條約如靑島曁領事裁判海關稅率等類均宜乘此時機提出於和平會議要求改正應請詳查檔案趕速預備無任企禱滇省議會馬印等語相應電達即希一致主張爲盼滇省議會馬印 
路透電 
　　倫敦電每日捷報云戰時内閣現討論一提議案擬請和會指派委員考察列强共同整理職業現狀問題並條陳辦法以組織久遠國際法庭俾可保障關於此事之聯合行動（三十一日） 
　　丹京電柏林消息德政府派兵至西里西亞上部乃因該處發生叛變之故該處礦工受波蘭過激黨與敎士乃斯巴達克斯團贊助人之煽惑在各礦施行暴舉某礦已被淹沒損失馬克數百萬元（三十一日） 
　　巴黎電前德人用以轟擊巴黎之大飛機兩架將陳列於殘廢院被殃者之姓名鐫於其上藉留紀念 
　　巴黎電法國糧食總長修改現行之商務取締例及發給執照許冷肉糖油子等物入口後各國糧食運入法國者不日可望增多（一日） 
　　巴黎電法總理克勒滿沙氏昨夜赴文特州擬休息一星期（一日） 
　　巴黎電運輸總長在衆院宣稱法國鐡路之火車將逐漸增多俾其運輸力可較一九一三年六百分之二十五今已向美國訂購火車二萬七千輛機車若干輛（一日） 
　　巴黎電法總理克勒滿沙氏或將於媾和豫備會議代表法國提出關於叙里亞之重大問題與重大要求今知各國已務先予以一半之承認蓋對於近今協約國與共同作戰國政治家演說所暴露不可破裂之團體皆具有切望也按叙里亞爲亞細亞土耳其之領土（一日） 
　　巴黎電法總統普恩賚於媾和大會閉幕後將赴美洲一游大約乃在七月間云（一日） 
法國無線電 
　　里昂電小巴黎人報宣布消息如下依據預测和平大會將於正月十三日在巴黎開幕　言之即四大協約國之預備大會而已（三日） 
　　里昂電瑞士巴斯勒得柏林消息德國外交部次長哈登旭森氏請假數月已照準政治科科長塞芒氏已任爲次長其他商務科及報紙科尙有更動即在目前（三日） 
　　里昂電華盛頓消息美國財政部估計一九一八年美國戰事經費計達九萬零八百兆佛郎其中用於陸軍者約五萬兆佛郎用於海軍者约一萬兆佛郎用於造船者約五千兆佛郎其他二萬兆佛郎則爲上年貸與協約國墊欵之總額僅十二月一月開支共達一萬零五百兆佛郎餘其中二千一百五十兆佛郎係貸與協約國政府之墊欵依據國庫所宣布之詳數美國戰事經費除去貸與協約國墊欵外其中三分之一係取給於納稅者之稅欵及現金三分之二係取給於自由公債云（三日） 
　　里昂電德國於十二月七日將摩德貨車五千輛交與協約國法國委員會在華姆斯盧特惠沙文·瑪楊斯·奇姆爾希姆·斯脫拉斯堡·檢騐車輛據小巴黎人報載稱現時已接收一千八百輛（三日） 
　　里昂電法總統夫人於星期四日晚離巴黎赴亞爾薩斯勞蘭四日抵美資五日抵斯脫拉斯堡乃監督將新年贈品分給兩城之兒童玩物之分配與美資城者五千具分配與斯脫拉斯堡城者一萬五千具 
　　里昂電都隆消息法國塞尼機器造船廠於星期四日晨將貨船火夫號及加爾法號行下水禮此爲代商船委員會建造之第一批船舶（三日） 
　　里昂電正月三日巴黎倫敦間匯兌率英金一鎊合二十六佛郎法國公債劵巿價如下三釐公債六十一佛郎五五一九一七年四釐公債七十一佛郎一五一九一八年四釐自由公債七十一佛郎八○一九一八年五釐自由公債八十八佛郎三五（三日） 
美國無線電 
　　華盛頓電美國一九一八年所産之烟煤共計五億八千六百五十萬噸較去年多産三千六百萬噸實從來所未有者也（三日） 
　　華盛頓電國會休息期滿今已照常開議（三日）　　華盛頓電海軍總長丹尼爾今日告下議院曰美國主要戰艦將用電力運動機器此爲他國軍艦所未有之優點也今新墨西哥號戰艦試用電力已奏神效一九一六年後所定造之大艦均改用電力若新墨西哥號之電機可發電二萬六千五百匹馬力駛行最速率每小時二十一海里及試用後該艦電力漲至三萬一千匹馬力行四小時每小時可行二十一海里另四分之一且容量較原定計畫增多一千噸此後如每小時祇行十海里以上則較他項電機輪船可省却四分之一之燃料云云（三日） 
　　舊金山電中國派出和議代表中之海陸軍顧問昨日由此間華僑備摩托車邀請周游全城晚間設宴祖餞顧問王賡追述若輩因所見除夕之慶賀憶及北京舉行之和平慶祝實爲一種最自然最宏大之盛典也云云顧問等定星期五日前往紐約云（三日） 
　　舊金山電舊金山華僑中第一人爲美國犧牲其生命於戰地上者姓李名洪壽李氏於十月十三日亞貢之役受重傷殞命今日官府正式公布之（三日） 
　　紐約電日前在火島擱淺之運輸艦北太平洋號茲經大浪衝擊已浮出若干離岸二百五十碼船上兵士自星期二日下午起陸續用小船載登火島之岸該船所載乘客皆有法國派回之美國兵士水兵與看護婦中有傷兵若干（三日） 
　　火奴魯魯電美國判官范漢近日主張凡中日人民服役於美軍中者可以入美國籍（按最近美法律辦理）今彼言曰如檢查入籍事宜總管萊司台氏不發憑據與此等人民彼將下一訓令書逼令萊氏照發云云據調查此項有人美籍之中日人民共一千人云要聞 
[外報論今後之中國]  
八年開始後政局悲觀 
文滙報社論略曰一九一九年今開始矣以中國言絶非他年可比蓋以吾人所知歷史中從未有一國家一面從事組織和會以解决國内爭端一面派使出洋遠赴萬里外之又一和會以與友邦及敵國磋商條件今中國於同一時期竟有兩種和會此誠可謂奇絶矣兩者相較在中國孰更重要正未易言苟南北不能有互相維繫之切實解决則在巴黎所行者無一可使中國恢復安寗第至今日南北能否和洽猶是公開之問題唐紹儀主張以上海爲議和地點而北方則堅持南京據聞南方覺在滬開議較爲安穩因從前中國會場中曾發生不幸事也外人輿論絶對不信雙方於此戰爭中有何主義而此戰爭雙方迄今亦無結束之誠意吾人之作此言並非對於總統之誠　與國民之志願有所指摘但指督軍轉與廣州方面而言耳謂爲黷武派與非黷武派間之奮鬭無甯謂爲北方自私派與南方自私派間之競爭所欲得者厥爲中政府之入欵一盤魚肉孰得分享一臠戰之主點卽在此耳苟稍以國民利益與其幸福爲念則此戰爭何致發生使雙方稍知招匪爲兵縱令殃民之罪惡則戰事决不致有一星期之延長乃如斯慘禍賡續經年雙方絶無誠意以止之不自知其罪過今各亟亟欲列席於巴黎和會吾人竊爲中國惜矣以足令中國垂首避羞之狀態而出現於列强之前此誠奇恥也中國遣赴巴黎之代表就名册觀之似夫可謂所擇非人第吾人可言者中國辦事之代表應純爲辦事人才而非爲一知半解之人物蓋巴黎和會世界事件多待解决而經濟一層亦極重要問題之一故與議之人非有實在經騐不可中國於此和會中所願討論者不一其事其最適用者爲稅率等事稅率雖已有若干解决但在巴黎議會可設法决定大綱日後再議細則財政問題亦可如是辦理此兩事皆甚重要但不致引起如因討論他項問題而或發生之感情試舉一事言之租借地問題即不拒絶開議辦理亦復匪易蓋中國在其完全管轄權内之土地尙全不能適當管理然則其他土地之享有安寗幸福者又何必亟亟交還中國凡他項事物刻在外人勢力下管理適當者亦可以此類推吾人固始終願將主權與所管轄者及中國暫時讓與之各物一律交還中國但須俟中國有自治之能力而後始可也日本不足五十年即享獨立中國已八十年迄未能得之此乃中國執政者之罪也故收回治外法權之問題在今日提出尙非其時今中國所可切實得之者惟馬凱條約所載者耳中國因官場腐敗致失此千載一時之機會誠可惋惜協約國極表同情於中國甚願竭力爲中國服役但其所可表同情者非爲用匪殃民之人也中國人民誠實勤懇而守法者十居其九凡與之相識者無不予以同情中國人民所賴以獲得最高幸福者厥爲和平之發展第發展和平必得有能力而絶對誠實之政府爲之輔助始可成功今此政府果安在乎是誠可爲之長太息者也 
[中國應提和平條件之外論]  
　　密勒評論報略云本報深望中國政界大員與一般人民注意於下列重要之提議此等提議應由中國提出於歐洲和會以期自救其陷於高麗之覆轍至此等提議之内容對於中國及抱自由主義之列强如美法英等國均屬公平而無偏也提議如下（一）凡一切條約或合同規定以在中國之勢力範圍獨有特權或特别權利許予任何外國而其他締約國雖締有最惠國條欵亦不能完滿享用此等權利者皆取消之（二）中國全國之鐡路凡關涉外人利益者均作爲中立或國際公共性質（三）凡許予任何外國之專有開礦權與中國主權有損或侵犯門戶開放式機會均等之主義者皆取消之（四）凡任何外國所享中國領土之讓皆取消之使該地改爲各國公共管理但規定俟中國關於鹽獄及司法之某種改革實行後該地須歸還中國（五）駐在中國之各國軍隊除爲庚子和約所規定者外一概撤回其庚子和約規定之軍隊俟中國關於軍事及警察行政之某種改革履行後亦撤回之（六）各國在中國所設一切郵局電局概行移離中國境代以各國公管之機關以一定之時期爲限（七）設置一種统一幣制歸一國際機關管理之以一定之時期爲限同時訓練華人爲將來接管之預備（八）凡土貨外貨之轉口内地稅一概廢止至五年之後列强應許中國以自定稅率之權同時海關行政須立時改良如出口稅應廢止入口稅之關於平常商品者應增至百分之十二零五關於奢侈品者應增至百分之二十五原料應列入無稅貨品之類并規定訓練華人俾可立海關高級位置又需設一估價部（九）廢除治外法權但須中國供應下列之需要（甲）凡達入學年齡之兒童百分之五十應人公立或私立之學校肄業至少五年（乙）頒行最新之民刑法典至少五年（丙）設立憲法政府中央及各省行政均須依文明制度并有相當之保障以防政治上之貧黷舉動至少須實行五年（年）對於製作權出版權及商標須有相當之保護（十）在中國及在華人多數住民之土地所有各種形式之鴉片貿易除作藥者外概須停止以上諸提議凡有思想之華人皆應加以考慮倘中國能循此方針而行　可以免喪失土地完全之危險也 
[靑島問題之外論]  
　　東方新聞云猶憶歐戰開釁後甫一月日本致文與德政府提出下述二條件（一）立將駐泊日本與中國洋海内之德軍艦及各項裝甲船駛離出境其不撤退者速須解除武裝（二）當於九月十五日之前德國將所租借之膠州全境交與日本無條件無酬償將來仍還中國云云日本於該文中又云如此交讓之事遲至八月二十三日尙未照辦日本政府逼不得已祇可採行相當之法以對付此情形云云當時日本首相大隈伯氏深恐美國鑒察日本在遠東之舉動有所懷疑特用海電通告美國以下述之宣言略云日本因與中國土地接近故易生出許多謡言余敢明告日本之舉動一本淸白之良心務合公正無私之道且與其同盟國趨同一方向日本毫無侵佔土地之野心惟希望在東方成一和平之保護人耳云云及八月二十四日大隈伯又通電於紐約獨立報題曰謹告美人書渠自宣言云予以日本首相資格已一再聲明告美人及世人日本無圖利或陰謀之念亦不願多得土地更不願剝奪中國或他國人民所有之任何物我國（日本）政府與人民旣已信誓旦旦决將守約蓋日本素能守約者也云云吾人今先不深加研究此節當對於英國方面作一公正評斷原夫日本之處置膠州事輒告人曰彼與英國取共同進行爲履行日英同盟之約故需彼此保護利益以拒第三國之干涉等語美國敎授杭貝克氏深悉此節内容斯時適在中國某大學執敎鞭其論靑島問題（見杭氏之遠東政治一書）曾云英政府所需於日本之扶助究竟至何程度不難明白蓋英政府在初時曾力勸日本勿攻佔德國在遠東所有之土地與權利也云云吾人讀杭氏之言知其爲一種邏輯語英俄法於歡戰初興時業已有充分之海陸軍在遠東以之與靑島少數德兵戰其勝也如操左劵及英軍進攻德軍之堅守陣線時固欲聯合日軍共進但處處受牽制重重生阻礙致不能實在進攻亦不明前敵之如何進行故於佔據靑島之始終英國之地位頗如土耳其對於德之佔比利時也吾人今欲問者（日本將如何歸還靑島與中國乎）一九一八年十月大隈伯（今已下野）將日本提出之和平條件十項徧刋日本境内其第七項云（靑島與南洋各島間之海底電線現旣由日本海軍所據當歸日本管理然該海線係一私家之産德國於割讓與日本之前當出代價購買之）其第八項云（日本履行其宣言當歸還靑島於中國但日本當有權留守其地之租界及租界内之各機關與建築物再濟南鐡道亦係私産德國於割讓與日本時當先出代價購買之）吾人觀此二項條件可知日本之心理顯欲佔據靑島之一部分而以餘地還中國或改爲萬國通商之地日本政界人物常告人謂此事業經中日二國商定云云按此恐係指北京之中國督軍與日本所訂之私約又甫下野之日本公使林權助氏近接見東京朝日新聞記者時言曰君已知悉歸還靑島之問題早經大隈伯内閣與中國政府議定辦法日本允於相當之時歸還中國換言之即於大戰告終時日本歸還靑島於中國也云云 
[法商在華之經營]  
中法彚報云旅華法商昔之受傭於人者近年多自設行號努力營業成績咸斐然可觀如香港天津北京之永和營造公司京滬之中法儲蓄會上海之元利洋行大昌洋行以及義善實業公司中法保險公司等皆其顯著者也舊有之法人商行今亦倍力進行擴張營業範圍出入之鉅通異從前年來法商最有效力之組織厥爲在華設立法人商會聚散漫之力量而團結之徴各方之消息而彚集之取普通之需要而研究之旣得以在華法商全體名義而發言且得本國同一性質機關之贊助其勢力之宏大與效果之良好自無待言該商會月出遠東商務報一册凡法商會措施有裨益於法商及法國商務者悉詳於此法商會書記佛萊台君近編報告述法商會進行事宜其言曰法商會除通報消息謀覓職業介紹貿易疏通情誼及各種調停排解等尋常職務外處此因歐戰而發生之特殊情形中尤有應辦事宜如輸運之困難運費之昂貴等類是已法商會從中斡旋頗多成效第法商會之事業不限於任何一業之狹仄關係蓋自成立以來即以解决難題實施新法以期惠及大衆爲主旨也一九一六年法商會報告中披露在華法人工商業前途所不可不解决之主要問題若干種謀慮深遠實爲商會進行計畫之大程序法國接此報告亦大注意焉一九一七年法商會之志願已見諸實施者二已着手而正順利進行者一法商會所經營之大計畫其不可無一言以記之者厥爲採用法國巴斯脫氏育蠶方法以改良中國蠶絲業一事法商會賴安南政府所派專門家維益爾氏之襄助得在上海設立第一蠶桑學校以無錫爲中國蠶絲業中心點之一復於無錫境内附設育蠶選種模範所而合衆改良蠶桑會亦告成立發起者法商會也此會董事初以上海外人絲業公會代表二人法商會代表二人與中國絲業會館絲商繭商繅絲商代表六人共同組成組織之初中國總商會頗予助力英商會亦表同情今英商會已派代表加入董事部而美人所辦之金陵大學今亦相助爲理於是合衆改良蠶桑會之基礎愈爲鞏固一九一八年成績大著其優好之結果爲吾人所應享者今不難切實言之會長爲法人麥田氏對於會務擘畫良多斯會之成端賴其力麥君亦法商會之總董也 
[東京通信（心危）]  
八年度預算案之要點 
議會中論爭之問題 
日本明年度預算案於前日由政府召集各政黨開内示會發表大綱因体戰條約成立世界形勢一變故其编制預算在鞏固財政上之基礎其方針（一）凡永久的設施及需莫大之經費者鑑於時局之推移漸緩進行僅就認爲緊要者提出其他當讓後日（二）國防充實敎育振興産業奬勵交通通信機關整理等以收入之財源爲基礎竭力抑制其膨脹（三）因時勢之變遷官吏及其他之增俸增給俟經濟界之安定後始爲計畫之茲僅就急要者設施而已其歲出入預算總額如左 
歲入經常部八三六·五八五七三九元臨時部一七五六五七·二○○元計一·○一二·二四二·九三九元歲出經常部五○一七八七·一九一元臨時部五三三·一七四·三九○元計一·○三四·九六一·五八一元歲入不足二二·七一八·六四二·元其歲入不足額則由借人金塡補之該預算内容無甚特别計畫據原首相演說云現内閣之方針承前内閣之後於極短時期中查定之僅就國運發展上所必要者先爲設施故未能十分完備其完備方法擬於九年度行之至高等敎育擴充則因皇室擬撥内帑補助政府苟有相當設施或將提出追加預算云云其輿論對此演說似不甚滿意蓋以此次原内閣之成立爲政黨内閣之試金石且原氏每言有主張而該預算則無主張其特别設施以讓至九年度爲辭故招反對黨之不滿也但預算案中尙無難關海陸軍經費僅就充實上注目故未嘗有過大之要求至遭民間之反對也惟議會開預算案時情形未知何如耳 
明年議會中可注目者爲選舉權擴張問題及物價調節問題選舉權擴張問題以前各政黨均有主張而在官僚内閣時未有提出者今原氏欲發揮其政黨内閣之本領於是有改正選舉法之意其大致改正選舉區域及減納稅額且與一定學校卒業生敎員以選舉資格蓋日本以前選舉法以府縣爲選舉區今則改爲小選舉區域以前須納直接國稅十元以上者方有選舉權而現政府欲改爲五元日本爲制限選舉制故未能普及今所謂擴張者即上述之要點也而反對黨對區域改正意見稍有不同對减納稅限制則以爲旣减至五元不如取消之爲愈而政友會則謂目前日本尙不能實行普通選舉蓋日本勞働者程度未至完善不易實行故宜仍稍加限制但此項緊要法律案各政黨欲貫澈其主張也無疑矣其物價調節問題現政府未嘗有積極的設施除撤廢進口關稅及運外米以爲救濟外任其自然以爲趨勢所歸抑之有害而無益與其抑制物價使工商業不得進展减退國家之富力不如任其自然一方但設法救濟之如官俸增給中産階級救助等實施後則人民不致感受物價昂貴之痛苦而反對黨則以爲苟聽其自然則人民生活困難不知將伊於胡底兩說各相矛盾其必爲日本第四十一會議論爭之歸着點可預想矣 
[農部附屬機關之現况（續）]  
（靜觀） 
（八）茶業試騐場該場設在安徽祁門縣於民國四年成立全場面積僅有一百四十畝試騐事項分種類試騐修翦試騐肥料試騐製茶試騐四種場長陸鑅並未肄業農業學校而生平研究茶業則確有心得在前淸時曾任江蘇勸業道勸業公所職員對於改良茶業一端即屢有所建議今司斯職可稱得人現在場内所種之茶一時尙難開採僅就租界及收買靑葉加工製造已足感發一般茶業各戶仿效者紛紛場内所用經費頗少歲僅四千餘元惟贈品茶費則須用千餘元 
（九）第一林業試騐場設總場於京師天壇設分場於京東總場民國元年即成立分場則設立較遲總場全面積約四百畝苗圃佔其大半分場則不滿三百畝苗圃面積亦小試騐分播種移栽揷條造林四項林樹約三四十類以松柏爲最多現已栽植者一百四十餘萬株場長林祜光係部中僉事每歲所用經費約一萬三千餘元 
（十）第二林業試騐場在山東長淸縣創立於民國四年主要部分在該縣五峯山面積約二千餘畝其餘箇山尙有數十畝苗圃所佔之面積甚小試騐分浸水施肥覆土季節床替分根潘種數種已栽植之林约有二百餘萬株每年所支經費僅四千元場長陳訓昶係部中技正 
（十一）商品陳列所在北京彰儀門大街設立甚久内部設備頗爲整齊建築的共七百餘間陳列物品各省均有每年每日平均入覽人數一百至一百五十人門劵價値銅幣二圓民國四年冬曾就該所開國貨展覽會四方風動成效頗著所長王治昌係部中參事現奉部派出洋考察由部委任夏循愷代理夏係未到省之四川實業廳長也該所職務較爲重要聞每年所支經費尙不過鉅 
（十二）工業試騐所設於商品陳列所内但係獨立機關而非所中附屬由部派所長一員經理其事現所長吳匡時係法國留學生所中試騐成績頗爲可觀每歲部發經費約及萬元 
（十三）權度製造所在北京祖家街創造於前淸宣統二年民國以來屢經派員赴歐考察權度事項擴充製造究以限於經費未能如願所長鄭禮明辦事極爲認眞現每歲所出製成品爲數不少惟銷路頗滯人民購用者不多京兆一區現正勵行權度新制然如舊尺大於新尺則商民樂用否則置而不顧以其賣貨少而價不減於已有利益也 
（十四）權度檢定所該所與製造所同在一處所長陳傳瑚係部中技正所中收到度量衡等器受檢定者每年尙有二萬餘件現該所正派員分赴四鄕切實檢查以期京兆一區之權度得以早日劃一庶可順序推行各省所中每年支用經費約八九千元 
（十五）第一種畜試騐場設於察哈爾東牛羣界哈達呼圖克民國二年創立場長劉維藻係部中主事全 
 
 

Page 7

 
 
場面積約二萬七千餘畝試騐事項注重蕃植外國羊猪改良本國畜産現有羊猪七百餘頭價値约在八千元以上每年部支經費約六千元 
（十六）第二種畜試騐場在北京西山來遠齋於民國四年創立面積不甚大試騐事項注重改良牛馬羊猪鷄五種關於種畜交配牛乳製造獸病預防及診治羊毛改良牲畜衛生等方法皆在試騐範圍之内辦理極有成效場中産物價値約及萬元每年部支經費亦僅五六千元場長周維廉係部中技正昔曾留學法國爲獸醫學專家 
（十七）第三種畜試騐場在安徽鳳陽縣石門山創立於民國四年全場面積六萬餘畝試騐事項注重牛羊兩種場長黄歧春係部中技正每年部發經費約七千元 
（十八）定海漁業技術傳習所在浙江定海本年始開辦所長李士襄係部中技士此項機關團爲傳習技術指導漁民現有輪船兩艘學生一班本地漁民頗爲信仰 
此外如東三省林務局三處前本由部派員充任局長惟經費不出於部而出於省故其性質與前列各場所不免稍異但亦可視爲本部附屬機關近自特制條例由政府簡任局長在部雖有統率之權而已失却附屬之性質矣又在本部以内者尙有數種會議機關以其非純粹獨立故不論列其他尙在籌備未告成立者有第一第二兩糖業試騐場（一在江西吉安一在福建閩侯）擬定開辦尙未着手籌備者有烟台及海州兩處漁業技術傳習所至京師勸業場已燬於火現雖着手建築一時尙難竣工 
[軍人蹂躪鐡路之外論]  
　　京津英文太晤士報云京漢鐡路中國軍隊種種跋扈情形已誌北京通訊各兵士如此行爲雖經迭次揭載然當局者仍不設法取締以維路政質言之當局者直無意籌劃遏阻此等破壞路政之策耳軍隊把持車輛所有頭等客車及飯車内被其蹧蹋污穢不可言狀甚至行車時刻及地點悉聽其便如此旅客雖不遭危險情事然種種不便情形概可想見矣不料津浦鐡路亦頻受若輩之作踐近來由津至浦口行車時刻遽增十二句鐘至京奉鐡路軍隊干涉行車事務時有所聞竊按庚子條約京奉路關内之路線不應發現中國軍隊據本報北京記者聲稱因軍隊扣留車輛致京漢沿路各站堆集棉花及他種貨物甚形擁擠復據津浦旅客談及該路車輛亦多供軍隊之要需是以各站堆存各貨日久腐爛仍難求獲車輛以便運輸類此情形中央政府不嚴加取締似其權力所不及顧各路員司尤不敢拂軍人之所欲爲也惟是軍政大員對於兵士等干涉路政置若罔聞殊深詫異茲查各國公使對於此等事情尙未要求中政府厲行禁阻是以各國商旅以駐京各公使率多緘默不問深抱怨恨之忱惟歸外人辦理之鐡路及有外人之股本者應將軍隊干涉路務一切詳情正式呈報本國駐京使署及各國之商會若爲維持商貨運輸起見對於此等情形亦應提起質問以免轉運貨物因之而受莫大之影響也云云 
[軍府與舊議員之茶會]  
代表與陜閩問題 
二十八日下午一時軍政府各總裁在省議會請兩院議員談話議員蒞會者四百人軍政府出席者爲伍總裁廷芳孫總裁代表徐謙章秘書長士釗陸總裁代表郭松年唐總裁代表趙藩共五人首由伍秩庸總裁說明茶會之旨趣以爲軍府自負護法責任以來即抱定根本解决之社張今以友邦勸告輿論敦迫在勢又不能不舍戰爭而言和平然北方徐世昌與錢能訓等均爲完全官僚派余所素知詎有誠意求和惟彼旣以停戰及派遣代表等爲求和之一種表面的表示南方自當容納若不派遣代表北方將認南方無和平誠意南方恐要上當今議和總代表已派定唐少川總裁不過因陜閩湘鄂尙未完全停戰故軍府迭電北方嚴詞詰責因此停頓致其餘分代表一時尙未派定今與諸君亟待商榷者即爲此事果俟陜閩湘鄂等問題解决後再派分代表乎抑先派分代表至滬俟以上各問題解决後再行開議乎幸諸君明敎之繼由章士釗君代表岑雲階總裁演說其要點有四（一）彼之來粤在西南護法旗幟鮮明之後當然抱定護法宗旨無所變更（二）軍府爲執行機關國會爲立法機關軍府當尊重國會之意思（三）此次總代表所以派定唐少川者因各方面於事實上已先互相推重故軍府即由政務會議决定發表適在國會咨到議决胡祖舜君提案之前一日至分代表雖未派定軍府之意以爲代表僅可先爲派出至滬如陜閩鄂湘停戰問題不完全解决則决不開議（四）西南此次護法自以國會軍府與各省軍爲基礎三者固相依爲命并希望此後國會與軍府當謀保持其平衡進而與各省軍共謀保持其平衡並述及湘西已無戰事鄂西黎總司令最近來電尙未提及戰事南北實力相當可不虞北軍壓迫至難解决者爲陜事惟從間接某方面傳來消息錢能訓最近有一皓電聲明陜事可以讓步但軍府尙未接得此項電文云云伍與岑總裁代表說畢即由兩院議長代表全體議員答覆軍府林吳兩議長之說明大致相同均以國會先一日曾在東園談話多數之意以總代表唐少川先生非常歡迎惟分代表非俟至陜閩鄂三方停戰問題解决後不能派遣今伍總裁旣以此相商而岑總裁又表示尊重國會之意某等即代表國會同人答覆各總裁日前國會咨達政府之决議案即國會多數之意思軍府欲表示尊重之意即當尊重此决議案陜閩鄂不同時停戰决不能派遣代表至慮北方蒙蔽外交團認爲南方無誠意議和則總代表已派定在滬所以不派分代表者即爲陜閩鄂問題曲直益可瞭然且此次議和原爲解决全國問題非僅西南一局部之問題將來分代表之派出當得國會大多數之同意不得以一局部爲前題此尤同人所希望於軍府者此外議員中如尙鎭圭張伯烈龔煥辰寇遐湯漪諸君先後發言尙宼兩君關於陜事張君關於鄂事均有激切之論皆希望軍府堅持國會主張不完全停戰不派遣分代表湯君略謂章秘書長代表岑總裁表示尊重國會之意思此屬當然之事惟旣以尊重爲言自當謀與國會接近某以爲軍府與國會接近之地無過於東園議員俱樂部其樞紐人物無過於章君蓋章君一方爲軍府秘書長一方爲國會議員此後東園俱樂部議員談話之日章君可隨時到會遇有彼此誤會或有所諮詢皆可爲之解釋陳述此甚便之事也至國會方面現時對於派遣代表實有兩種意思一即前此咨達政府之决議案其一方在醖釀之中不過手續尙未完到即代表條例是也軍府若不於事前徴取國會大多數之意見致國會不得已而訴之法律實爲不幸此軍府所亟宜覺悟者也按是日兩方說辭甚長不及備載惟軍府自成立以來與國會接洽無如此次之懇切而國會諸君對於軍府質問與陳說亦無如此次之明辯者且會場秩序井然小有不安肅者參議員劉成禹君極力維持之此其大概也 
附粤報所載章秘書長代表岑總裁演說詞文云煊在西南護法旗幟鮮明之後始來服務軍府其當抱定護法二字做去乃天經地義之不可逃所謂護法其當以國會爲根本歸宿之處亦極顯然之事實故煊在軍政府無處不從尊重國會章思上著想惟煊不過總裁中之一人軍府行動無在不經政務會議决定煊在會議席上其决定之權不過與其他總裁代總裁并與各省軍代表中之一人相等煊雖承諸公之厚愛己身復有一定之懷抱而以限於合制之形式未能完全以己意與諸公相見往往而有此曆務請諸公原諒又國會重在討論不免有偏於理論之處軍府重在執行不免有偏於事實之處以兩者微有所偏國會軍府之間每每發生誤會凡此乃由兩者溝通之法有未盡當以致國會動以議决案之公式文書迫軍府執行將來萬一軍府有不能執行之困難勢必至國會軍府打成兩截此必須諸公注意者復次護法之目的雖在國會而所以能舉此護法之事業則在各省軍府立於國會及各省之間其尊重國會意思之程度有時恐不能不因各省之意見而有所張弛總之西南護法以國會軍府各省三者爲原素相依爲命近之須保持國會與軍府之均衡遠之須保持軍府與各省各省與國會之均衡以之貫澈吾輩主張方爲有力故軍府雖當絶對尊重國會之意思國會亦當相對體諒軍府之困難此請諸公注意者又其一復次議和總代表現已推定唐少川先生軍府與國會皆當表示滿足之信任使能放手辦事凡總代表意思所在及身分所關吾輩均宜爲彼設想當國會討論陜閩湘鄂問題未解决前不得派代表之時軍府非無所聞惟軍府現經擬定少川先生爲總代表報告少川先生後少川生即據以與北方開始交涉並有電來府承認此席軍府以爲少川先生總代表身分早經南北默許後經少川先生自認著手交涉倘若軍府遲遲不能發表大之使北方疑吾南方内部意見不統一小之使少川先生誤會軍府信任不堅而有所灰心一有參差勢且貽誤大局故經政務會議議决將總分代表一律發表當時以分代表人的問題未定故爾從緩而國會不得派代表之决議案於翌日咨達軍政府矣以公式言之政府會議在前國會决議在後可以强詞搪塞而軍政府爲尊重國會思想起見除總代表已承兩院議長及議員諸君來府質問時認爲不成問題外而分代表事實上旣未派出當然遵照國會决議案非至陜閩湘鄂諸問題完全解决時不議遣派故接到國會决議案後曾經兩次政務會議未曾討論是題惟軍府與事實相接觸所感困難亦不少今日之開談話會即欲以種種困難開陳於諸君之前以供參考（一）外交方面頗以吾派遣代表之遲緩謂吾無誠意（二）國内人民及各和平團體亦來同樣之懷疑（三）唐總代表特派代表易君次乾來府陳述速派代表之必要（四）雲南唐總裁武鳴陸總裁均來電敦促即派以此種種不知諸君能否稍予變通使即將分代表十人從速派出惟必須聲明者代表雖全數派出此不過表示南方議和有誠意并輔助總代表有標準若陜閩等問題未能完滿解决决不開議煊意不過如此惟諸君熟察焉 
[粤聞紀要]  
　　章士釗彭允彝之辯誣書子超議長蓮伯議長慧生副議長及兩院同人均鑒前温君世霖等致電兩院指士釗允彝等要求李督加入岑西林爲議和代表並謂岑受激烈派包圍非設法令其出險不能贊助和平李督亦接徐密令囑電岑北上李以岑爲軍府領袖何能自由行動除電復徐外並拒絶彭章之請求云云純係故意誣陷釗等所以置而不論一則以如是荒謬之談同人自有公論二則有忠厚待人之道望其醒悟故不欲辨也昨軍政府邀請國會同人開茶話會唐君支厦竟爲此謡言所惑據以爲攻訐釗等之武器民國成立七年政象不寗民生塗炭原因甚多而其最著者莫甚於無責任之政客借謡蠱惑興風作浪之爲害大也釗等雖欲不辨實有不能不辨者當和議發動北京政府密電李督囑令表示意思希望西林出任議和總代表時士釗允彝適在滬上李督曾令顧問李君實忱函約允彝赴寗商詢此事據李督言錢能訓因此事曾來電兩次（温電謂徐密令亦事實之誤）第一電已婉却錢復來第二電重申前請并云據趙炳麟言西林可出勝此任究竟是否屬實無妨代爲電詢彝直告以趙說不確母庸電詢且西林爲軍府領袖焉能單獨行動李督又電約士釗商詢士釗所答與允彝同有李督李顧問可質有疊次電文可證是士釗允彝在甯所經過與温君電中所指論者適得其反何得誣釗等要求又何得誣李督拒絶且西林在西南爲如何人物議和總代表爲如何職任謂釗等可以任意要求在事實上論之直可謂不明世故在道德上論之實厚誣他人人格在法津上論之實有意毁壞人名譽至若謂岑受激烈派包圍非設法令其出險不能贊助和平云云誰爲暴烈一派何事包圍何險須出釗等腦際中毫無此感觸在温君等或欲利用此等言詞挑撥離問以圖中傷不獨誣衊釗等并欲重誣同人尤爲温君等所不解也温君等身列議席非無責任政客可比克亦妄據無稽之謡激動同人至欲濫用約法上職權提案質問軍府尤不知其是何用心謹此申辨即候明察章士釗彭允彝啓 
　　世界和平共進會電各省省議會公鑒和平期成會和平聯合會私人結合之團體也參衆兩院各省議會根據約法國會省會選舉法所組織之團體也法定團體所議定之法律對於國家地方有强制效力私人團體所議定之章程發表之意思對於國家地方無强制效力其性質逈不相侔比聞和平期成會電請各省議會派遣代表加入和平聯合會是猶和米於沙合同煑飯求得良果萬不可能茲悉浙江省議會業已拒絶加入足徴各省議會固大有人務希一致拒絶不爲利用上之保法人人格之尊嚴次之慰地方人民之委託至於和平希望本會具有同情但以爲依法則和平違法即不和平倘神州禹域長此上無道揆下無法守國之所存者難於和平乎何有伏望各省議會不圖粉飾之和平務求根本之和平我國民實利賴之謹陳幸埀鑒焉世界和平共進會叩宥 
　　軍府爲陜事覆衆院文爲咨復事本月十日接准貴院咨開爲咨達事據衆院議員楊銘源等提出咨請代理國務院職權攝行大總統職務軍政府關於北方攻陜各軍嚴重交涉限期撤退建議案一件於本年十二月十日大會付議當經院議可决查議院法第三十八條建議案可决即日咨達政府茲依該條之規定相應抄錄原案備文咨請查照施行等因并附建議案一件過府業經於十一日開政務會議議决一面電致徐世昌嚴重質問限接電後切實聲明停止入陜入閩各軍之進行否則認爲有意開釁不欲言和并將北方陰謀陜閩各情由外交部公函通告各國公使或領事使知將來若破壞和議咎有攸歸一面通電護法各省嚴密戒備防和議决裂除分電飭令遵照辦理外相應備文咨復并將致徐世昌蒸眞兩電稿另錄奉閱希即查照此咨衆議院政務會議主席總裁岑春煊總裁伍廷芳林葆懌唐繼堯（趙藩代）陸榮廷（莫榮新代）孫文（徐謙代） 
[鄂中所傳之巫山會議]  
　　漢口某報載稱黎天才退駐巫山後其所部未越出範圍一步奈各民軍領袖趨向不一自停戰以後黎氏仍一意主張和平日前召集施鶴等屬南軍代表及援陜川鄂軍駐巫山辦事員在巫山開軍事大會討論一切會議時梁忠漢蔡濟民唐克明對於主和一層欲先要求鄂督劃施鶴七屬爲南軍駐紥之根據地凡南軍不足之軍餉由鄂庫按月撥濟非此不允黎氏之主張欲與北軍畫界停戰至其餘各事俟由軍政府提出和平會公决梁蔡等以如此要求欲進無力欲退無所倘鄂督畫施鶴爲淸匪之區大軍圍攻勢將缚手就斃因之爭議不决衆指黎通北有意陷害梁忠漢更形激昂遂將身佩之手槍向黎發放三響擊斃差遣一人黎氏肩部亦受微傷彼時黎之衛兵將梁蔡唐三人拘住欲行槍决爲黎之副官阻止斯時會場甚爲搗亂旋由胡鄂公向黎氏善爲調停方將梁蔡唐三人釋放嗣開善後會一次黎氏宣佈宗旨以彼之屬部當久驻巫山俟大局解决後請政府解散伊願卸職歸田凡屬鄂軍議和等事均不過問梁蔡等亦未發表意見後由胡鄂公排解各還原防以待籌商日來黎天才特將出防所部均調集巫山各民黨領袖擬在施南開聯席會議對付黎氏雙方醖釀已有備戰之概熊克武對於此事業委丁復學向兩方疏通近日鄂西撤防之停頓實因此故耳 
[杭州快信]  
　　省城喉症稍殺未及一月今復熾盛下城曁新巿場一帶死亡相繼甚有一家連斃多命者浙江鹽警向分十六營前由鹽運使呈請總署添設三團長每團五營餘一營留駐統部兼充衛隊聞已奉覆照准不日將見實行并悉前統領趙廷玉有委充團長希望 
兩浙稽核分所分設各屬秤放局後逐年銷數遞有增加昨據仁和場衛局長鴻模報告七年度已增至十萬零四百數十擔餘局亦有增無减 
政府在滬焚燬存土浙當道擬派杭關監督沈爾昌高檢廳長陶思曾前往監視 
前淸將軍文某家屬愛新覺羅氏因與施鳳翔爭奪胡慶餘堂店基價額在二十萬金以上纏訟經年迄未解决現該氏另在天津起訴咨行到浙昨已由杭地審廳决定將本案暫行終止 
吳興疏濬下塘河挑存積土至今堆積堤岸妨害農田水利該處紳民紛紛呈請設法安置已令該縣會同姚主任趕速妥籌辦理 
四川高等審廳長鄭文易昨電到浙准本星期内來杭高審廳昨委朱　充臨海縣承審員 
[南京快信]  
李督以北代表現已抵寗特派本署副官聶金魁携函赴滬謁唐少川伍朝樞促其來甯協商一切已於昨日晚車赴滬 
施愚擬俟聶副官回寗後親赴滬一行 
李督昨日下午二時親赴細柳巷湖北會館朱總代表寓所回拜後又至太平街蔣宅九代表寓所晤談甚久至下午四時回署 
會議地點北方堅持在甯東海昨電李督請其去一切實電致軍政府擔任完全保護之責 
熊希齡蔡元培谷鍾秀等偕和平期成會會員四十人今日抵寗軍政各機關長官省議會商會敎育會南京和平期成會均派代表赴浦口車站歡迎 
谷鍾秀蔡元培定明日午車赴滬疏通地點問題 
熊蔡南來擬組織國民大會惟地點或寗或滬未定 
李督定今日下午七時在署公宴熊希齡谷鍾秀蔡元培曁北京和平期成會會員 
和議籌備處昨開職員會商議一切進行事宜 
北京和平期成會會員文羣今日午車先行赴滬 
李督委韓恩源周鳴鈞充本軍署二等副官 
齊省長派政務廳長蔡寳善赴滬公幹 
李督以冬防吃緊北代表現已抵甯特由各軍挑選士兵组織聯組稽查所日夜在街巡邏現戲館妓院已絶軍人足跡 
地方通信 
[松江]  
　　樹苗呈請發售本邑自設苗辅以來將屆四載所栽各種樹苗均己次第成長内中如泡桐洋槐等己長逾丈許現經苗圃技士吳步蟾將樹苗分别種類列表呈縣請與起掘發售以便讓出空地播種新苗 
　　劃一兵式體操本邑各校均奉勸學所公函囑即遂照教育廳訓令購用民國二年分陸軍部印行之步兵操典俾各校兵式體操歸於一致並稱教育廳現已購備操典　多各校可逕由勸學所轉購應用 
　　辭退教員風潮本邑某中學教授三級生算術之某教員係上海南洋公學專科畢業生平日教授學生進程極速教授同科之某教員以相形見絀之故遂遊說某學監轉請校長將某教員辭退校長初以某教員學問人品頗爲學生欽崇未允其請嗣因主動者又約同多人以去就相爭始不得已而辭去某教員惟該校不相係屬之教員多人見某教員無故被摒知傾擠之可畏亦相率至校長處辭職經校長多方勸慰風潮始平惟聞學生方面或尙有問題云 
[蘇州]  
　　法政研究會之改選蘇城法政研究會前日在舊學前事務所舉行改選職員計選出正會長宋銘勳副會長金樹芳幹事　峻澂徐良顧庸文牘吳允中允祖源會計金德耀陳丕先庶務姚元桂　承勳陳濱陸懋鈞評議宋銘鋆俞韜潘志達陶之洵楊印源戴宗德吳承圭貝洛顧大綱陳一章編輯徐均義鄒登瀛薛葆沅周毓鏞薛復光劉騫陶綬章 
　　改期散放孤貧口糧蘇城孤貧口糧向係陰曆每月初五放給而縣公署則仍按照陽曆計算茲因有度上之關係蘇紳潘濟之函請縣署自本月起改爲陰曆十五日放給以免參差刻已由温知事布告孤貧人等一體知悉 
[無錫]  
　　九餘絲廠之風潮南門外九餘絲廠係丁源盛綢莊主人合股開設前日年假停工各女工工資未曾付淸各女工咸向管車人領資管車不允致激動全體女工之怒大起衝突管車人以孤不敵衆頗爲各女工所窘廠内之窗槅有被搗破者經理見動衆怒即允許於翌日上午一律發給各女工始各散歸聞各絲廠之工資向例按月付給而該廠則十月份之工資尙未付出也次日上午該廠經理即將十月份之工資如數發給惟所付之欵多係鈔票各女工又向該廠經理掉換現洋經理不允又起衝突至七時後各女工咸紛紛來城至丁源盛綢號向經理丁君交涉一時聚集有二三百人滋鬧不休以不可理喻遂至警察分駐所報告經警佐侯　承君派警到該號彈壓並將爲首之女工三人帶所訊究 
[鎭江]  
　　部令禁售副狀高等審檢兩廳奉司法部令謂各省狀紙均經加價小民負擔已屬不輕乃近聞各廳縣有於法定狀紙外添製副狀售用殊屬不合　即禁止等因昨已由該廳行文鎭屬各縣知事一律遵照矣 
　　嚴寒中之商業冬至節後天氣寒冷江北一帶運河結冰業船戶均束手坐食本埠糖香油蔴洋貨雜貨各業均受交通斷隔影響致貨物不能北運生意非常淸淡加以銀根奇緊拆息日高而布業所受影響尤巨因機戶不能槳紗鄕鎭布疋不得到城染坊因是封缸云 
[揚州]  
　　郵寄包裏被竊鎭江郵局由淸鎭長班小輪運往邵伯郵袋兩隻内係寄遞綢緞之包裏價値頗巨運赴郵局時被賊竊去該局長報告南京管理局核辦並於二日報請江都縣緝追 
　　緝私各營長來揚兩淮緝私水陸軍十五營營長宋大業王宏鈺李慶榮唐詐楨張超劉文山單文華等由板浦　港如皐十二圩各防地來揚謁見新統領何希古 
　　淮河結凍高郵馬棚灣一帶河道極形淤淺現因天氣嚴冷二日夜已結冰凍寸許交通頓絶淸鎭長班上下小輪開此爲止以致旅客郵件均因之停滯 
[安慶]  
　　實行减薪主義龔省長下車伊始即實行减薪主義現已通令各機關自八年一月起所有各職薪水一律按八折發給惟外縣則按九折照發 
　　蕭宿間之匪燄皖北宿縣與江蘇蕭縣毘連匪氛夙熾茲聞宿境之袁家集地方有大股土匪數百人搶刧殺死王學增等復架去男婦三四十人包知事電請倪督軍飭營嚴剿 
　　蕪警廳勒抽奬劵捐浙省長電皖省公署略云頃聞蕪湖警察廳對於售　浙江塘工奬劵者勒抽捐欵且謂如不認捐即不准發售等情請轉飭一律保護免碍銷場云云 
　　公賣印花之添派會辦安徽印花稅分處現經部派鄭世璜爲會辦已於一號到差并聞烟酒公賣局亦將添派會辦 
[寗波]  
　　函請緩加日拆寗波總商會昨爲省令議加重日拆特致鄞縣知事公函云奉財政廳訓令以革現以後甬巿拆息須與杭紹相等尤須使各埠咸以上海爲標準紹興實行加拆辦理已有成效甬巿應即一律仿行甬巿拆息與上海杭紹相去懸殊當茲實行革現之時非增加拆息招徠現欵不足以資救濟貴會爲衆商領袖有維持金融之責務希剴切勸導即日實行等因查甬巿拆息應以上海爲標準實爲探原之論就本年滬甬兩埠拆息平均計算滬埠銀兩每千聽息金六十五兩零甬埠每千元應聽息金九十二元零兩相比較實覺甬重於滬本年甬埠錢業被外行各業倒欠總計達二百數十萬元其已理結者催十分之三現屆陰曆年關將屆全恃各業源源歸欵藉資挹注如果驟加重拆於招徠現欵能否見效尙無十分把握深慮各業受重拆影響紛紛　淺全巿震動兩害相形取其輕者際此年關結束對於重加拆息問題似應從緩實行以抒商困俟明年舊曆一二月間將杭甬拆息應如何平均之處再行核議即希核轉 
　　商會改選會董寗波總商會本屆會長任滿照章應行改選於舊曆十一月二十七日召集全體會員選舉會董實到六百三十四人是日午後一時各會員陸續到會投票五句鐘截止二十八日早八時開票當選會董爲徐鏞笙董維揚蔡芳卿王叔雲屠鴻規蔣衡卿丁忠茂孫軒蕉費冕卿戎逸亭余芷津馮子枚何舒梅梁廉夫洪復齋余子權左竹士徐祖彭李毓卿盛省傳余潤泉蘇九韶孔馥初陸炳章陳子秀李書稔毛稼生郁穉　王介卿江安瀾江槐堂袁端甫應道生陳季衡劉文照陳含章唐沛然陳蘭生葛望雲顧元琛朱蓮生樓鴻笙唐頴士孫虹笙忻子湘沈崇如忻汰僧 
[杭州]  
　　添聞夜車之又一說滬杭鐡路擬開夜車以便客貨一節曾誌本報茲悉該路運輸洋總管韋燕君以津浦鐡路聯運旅客之赴杭者到滬適在晚間須投宿旅社於次晨方可乘車至杭似多不便而由杭北上之旅客逕可乘坐早快車至滬即日轉車尙無阻碍故擬於春間僅開自滬至杭夜車一次已呈覆任局長酌奪 
雜評一 
[靜候時間（默）]  
　　北方欲表議和誠意故派代表赴寗靜候南方恐人議無誠意故亦决派代表赴滬靜候今後之時局其殆爲南北代表靜候之時局乎 
雖然靜候於寗滬間而不進行人又將議無誠意矣故於此靜候之中一方紛電商榷一方奔走疏通昔之要人政客忙碌於京津間者今又將忙碌於甯滬間矣吾不知代表靜候至何日而始决定地點又不知地點决定後靜候至何日而始能商定陜閩問題始能備齊種種手續而開議然則代表靜候時間之經過至少在一月之後乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各團體歡迎焚土員紀]  
　　中華民國建設會江蘇省敎育會上海總商會萬國禁烟會靑年會女靑年會中華續行委辦會寰球中國學生會精武體育會留美學生命浙江旅滬學會商帮協會等二十團體於昨日（四日）下午五時在四川路靑年會會客廳開會歡迎焚土委員到者如大總統特派委員張雲搏内務部委員召厚夫財政部委員汪子剛江蘇交涉員陳安生江海關監督馮孔懷諸君及黄任之沈信卿蔣夢麟聶雲台朱少屏黄首民唐露園穆藕初李登輝梅華詮伍詠霞徐可陞諸君並西人梅善盛施巴漢王夏斯　文保季理斐諸君施巴漢夫人華琴俠女士等茶點後由聶雲台君起言今日之歡迎會質言之即在中國爲毒害之物不日將鏟除罄盡各團體對於此事夙所注意故聞有收受存土之說曾經開會發電反對但用力甚微而政府今竟毅然焚燬非特滬人懽忻鼓舞即外人亦莫不同此心理今見焚土委員之來實表非常愉快之意但焚土手續固甚繁弊端尤多各省嘗有焚土之舉而奉行故事烟土依然流毒於民間應請張先生見示焚土大概辦法此舉於中央信用關係絶大云云末謂存土一千二百箱在上海而各處吸烟之人甚多是禁運禁種禁吸諸端張先生雖爲焚土而來度亦必注意及此云云次張雲搏君起言歡迎不敢當且此事須得大衆之贊助也鄙人此次敢負此重任而來實抱有兩種之感想（一）烟土與專制政體相終始自道光十七年允許入口當時實爲專制最盛之時中歷數朝日見推廣淸末雖有禁烟之文而吸烟之人亦最多民國成立始見效果不意袁大總統醉心帝制丙辰年又有禁烟特派員蔡乃煌之設遂使死灰復燃而大部分則爲軍費也（二）烟土不但害個人且害國家今之理財者莫不注意於烟土用兵之費蓋佔十之三也今政府所以毅然焚土者實爲表示和平不復用兵之意而鄙人之所以南下亦爲此也烟禁本於四月一日滿期距今已一年有半各方面多有以焚士之說進者但焚士之法久未决定且議論甚多其中最有價值者（一）烟土非專門害人之物亦可用以製藥以爲療病之需（二）分贈各國紅十字會但此時仍以焚燬爲宜可以表示一種大决心至手續就現所定辦法言之實爲最苦痛之事蓋土地在租界棧房移動又起謡諑且焚燬甚易而查騐絶難土有一千二百箱之多非一日所能畢事現訂本月八號九時在怡和棧開始查騐届時請江蘇省敎育會上海南北商會靑年會公同派員監視知土之眞僞鄙人實門外漢但携有一最親近可靠之人能監别印土與非印土旦此人現未與上海之人交接此外尙有一法國化學師如有以監别爲可疑者可再請其化騐但焚土與騐土不能同時並舉所有巳查之土逐箱用鐡絲纏固由稅務司海關監督交涉使部員及鄙人各加一封並由護軍使署警察廳捕房派人保護現浦東已建成汽窰四座每日以焚二百箱計之大約須六日畢事昨鄙人已將此辦法電京京中以爲可行諸君如有較此尤爲妥善之法請見敎如有懷疑之處亦請掬誠相告云云次梅益盛君起言張先生所言辦法甚善但監視亦應有外人以示中國辦事之淸白又内地栽罌粟之地打嗎啡之人甚多務盡個人力量助中國禁絶云云次黄任之君起言應先組織一監視團以分焚土委員之責任因土非一日所能焚盡以二星期計之每日八小時即一百十二時欲始終精神貫注恐不易易非用分任之法不可云云次聶雲台君起言组織監視團實爲要舉應舉出熱心之人協力進行次施巴漢君起言大致爲北京東三省等處均有吸烟及打嗎啡者而福建爲尤甚現英政府已明了此事不久必有辦法蓋中國旣有此大决心世界各國當無不願贊助云云次伍詠霞君起言每日可由三團體分任監視之責次沈信卿君起言監視查土者今不過三日是監視團必須於三日内組成究竟查土須若干日以便先爲支配人數張雲搏君答大約兩星期内可以騐畢但監視之人不可過多以免有人從中破壞至監視人均有憑證後日可以分送次穆藕初君起言團體二字甚難解釋監視之人可不拘定團體及國界必須熱心而能勝任者次又伸說嗎啡之害宜繼續進行查禁旋大衆議决於今日三時仍在靑年會建議組織監視團辦法散時已七句鐘矣 
[焚土監視團函電一束]  
　　法界惟善里國民拒土公會會長張心蕪黄奠華兩君自焚土令下後即將拒土公會名義改爲國民焚土監視團電請中央從嚴防範茲因爲日無多趕速預備監視一面函致馮督辦及焚土特派員張一鵬氏又電北京萬國改良會丁義華君茲探得馮氏等覆函及該團去函如左（馮督辦函）逕復者接奉大函敬悉一切查焚土一事本署於部電未到之先即於上月二十九日將存土棧房嚴密封鎖嗣於月初接奉部電飭將存土俟部員到滬會同點交稅同保管候令焚燬當即會同稅司另在棧房加鎖以昭妥愼並函致稅司選派精於識别之人逐箱逐個從嚴檢視以昭核實是本署對於此項存土自始迄今防範綦嚴從未敢疏懈一步鄙人平生嫉惡維嚴營私罔利向不屑爲滬上各界不乏舊交當可爲人所共信而此間忽有掉換存土以僞亂眞之說報章騰載巿虎傳疑本署自聞此信派人四處密查未得實在之見證貴會旣從事調查此輩作僞之人究竟是何眞相如有所聞尙祈密以相示此則鄙人所極願聞者也政府以數千萬代價之烟土付之一炬與民更始此一大快人心之舉屆時自當請邀各界蒞場參觀並將焚土日期登報宣布貴會組織團體監視焚燬足以分别眞假辨明心跡鄙人極爲贊成惟此次派員監視係由内赌兩部主持其事現在監視員尙未到滬焚土日期目前未能預定好在貴會旣以組織監視焚土團名義逕電中央想中央必有電復本署謹當遵照電令辦理也此復即頌日祉馮國勳（張一鵬函）敬復者頃奉手書誦悉一一所有焚土事宜刻正詳議辦法以期周妥一定焚燬日期即當登報公布也專此奉復順頌日祉張一鵬頓啓（焚土監視團函）逕復者拜展公函足見嫉惡惟嚴曷勝欽佩同人前函固早料及我公斷非利令智昏者可比惟滬上各界不乏舊交當可爲人所共信等語訪之我公有素之人卻亦嘖有煩言豈當世人心不古雙方播弄故毁盛名抑别有原因竊所不解且近聞又有一種恐怖消息謂欲將存土棧房縱火以圖滅跡若此離奇之舉當係無稽之談不幸而中我公之聲名從茲墮地同人謹爲公計惟有會同焚土專員稅務司訂定日期逐箱逐個開剖騐明並召集中外各長官及拒土團體中外人士一律監視或焚燬或抛棄或送各國紅會均可斟酌辦法擇善而行絶此數百年毒民害國之物造後世子孫無竊之福在我公心跡旣明頌聲遽作於是毁者口塞而疑者氷消矣不然者蔡乃煌地下含悲將引我公爲鯉衛也何去何從請自酌之至於承囑密告一節擬於當衆焚燬之日舉示左證以副雅望餘不贅陳即頌日祉焚土監視團啓（致丁義華）電北京萬國改良會丁義華先生鑒七日焚士乞速蒞滬會同監視萬國改良會駐滬代表徐維繪中華國民焚土監視一團張鵬黄奠華同叩豪 
[一週問之金融消息]  
　　自十二月二十八號至昨日（四號）止此一週間適値陽曆年關中外各銀行循例休息數日故各銀行並無大條銀曁銀洋進出口祗有客帮與各錢莊由天津烟臺及内地來銀八十五萬洋三十五萬尙有匯豐銀行從香港運來銀小洋五百萬角之外餘則寥寥茲將逐日細數錄下（三十號匯豐銀行由香港來雙毫角洋五百十萬角（三日）囑銀爐烊見寳銀三十一萬兩（三十一號）各錢莊從内地運來洋三十五萬元（一月三號）客帮由天津運來寳銀六十萬兩又烟臺運來寳銀二十五萬兩 
國幣與墨洋二十八號調查時之價均係七錢二分一釐旋因用度有限三十號國幣巳跌至七錢一分九釐半墨洋七錢二分零五釐至三十一號一號兩日間之墨洋因正金銀行購進二十餘萬元復漲至七錢二分六釐至五釐一毫二五前日（三號）午後以來仍復回小國幣爲七錢一分九釐半墨洋七錢二分零五釐現洋旣無出口之必要夏曆年内之洋釐勢難升提也 
銀拆自十二月二十六號至昨日上午未見鬆動緣各錢莊所出之銀票在各銀行者須於三十一號一律解淸且華商絲繭積存太多一時不易疏通而貨値均山錢莊代塡是以前數口問匯豐道勝等銀行暫借與華商之銀兩共有二百數十萬兩巿面始平午後銀拆亦回小三錢矣 
大條銀價久無變動據云本月内將有大宗墨西哥大條銀來滬此說果確滬上之銀根頗爲樂觀也 
鎊價本係五先令二辦士前日（三日）揭曉縮去一辦士東匯加增六二五而各銀行結出現期匯票者先令可放長半辦士東匯可以縮小半釐以故國外匯水仍有堅固之象 
本月份期貨驃金先令未縮之前已跌至二百零九兩五錢自　價改縮迄今最大之價三日上午開過二百十四兩八錢最小四日午刻爲二百十一兩一錢如今日（五日）大條勿動明日（六日）鎊價可無升縮驃金之價亦無大漲落也 
現貨赤條邇因銀根緊　買者寥寥故價常在二百六十兩左右恒孚銀樓大同行飾金之價現售四十元永豐餘三十九元泰亨源三十八元半 
昨日星期六調查中外各银行所存之銀洋大條銀及各錢莊街底銀洋之確數詳列於下麥加利存銀八十六萬洋一百二十萬押欵銀二十萬滙豐存銀七百四十七萬洋二百零六萬大條四條押欵銀一百九十萬正金存銀一百三十八萬洋四十八萬通商存銀三十萬洋五十萬東方存銀一百五十五萬洋四十四萬花旗存銀七十八萬洋五十八萬華比存銀二十八萬洋二十一萬和蘭存銀二十一萬洋七十萬中國存銀八十萬洋三百八十九萬押欵銀五十萬交通存銀三十萬洋一百零四萬押欵銀二十萬台灣存銀七十五萬洋二十萬住友存銀二十一萬洋十萬三井存銀三十三萬洋八萬三菱存銀十萬洋四萬朝鮮存銀二十七萬洋十萬中法存銀六十四萬洋三十五萬有利存銀二十五萬洋十二萬各錢莊存銀四十五萬洋五十五萬道勝存銀二百七十萬洋四十萬押欵銀三十五萬總計存銀一千九百六十二萬洋一千三百零四萬大條銀四條押欵銀三百十五萬較上屆二十六日之銀與洋及大條均不相上下惟押欵銀多二百萬兩尙有華商金城滙業聚興誠興業四明永亨中華商業中孚鹽業廣東浙江地方等銀行所存之銀洋不在其内 
[一星期之鎔銀調查]  
此一星期内北巿泰亨源等各銀號所鎔之銀較上届稍多共鎔化由香港轉匯豐運來五仙角子五百萬角又由廣東運來雙角七十六萬四千四百角又由香港厦門兩埠運來啞洋九萬四千三百餘枚又由天津帮運來十足色老寳紋並本埠廢銀十二萬三千餘兩共烊見寳紋九千四百七十隻核規元四十九萬九千兩並聞陰曆年底歐美有大批大條銀運申云 
[洋布入口之統計]  
　　據瑞和洋行報告去年與前此五年之洋布入口總數如下一九一八年七七八四六二五疋一九一七年八八一○八○八疋一九一六年八九五九二三三疋一九一五年一○一一四一七六疋一九一四年一三九八○三三○疋一九一三年五一七六○○○○疋又一月一日所存之貨據英商會查報共有三五五一八○四疋惟以瑞和洋行之紀錄結算僅有一○二○六三五疋但英商會現正在徴集入口家之報告將來宣布之際當有確數也瑞和洋行所報之存貨中美貨占八八○八六七疋日貨占一三三三八八疋美貨占二六三八○疋 
[實業費不准移作别用]  
上海縣知事署接奉實業廳訓令云案據臨時實業視察員吳淸望報稱興辦實業爲地方最要之政現時雖未能積極擴充亟應設法籌集力圖推廣所有各縣規定之經費自應專欵存儲不得移作别用每年辦理决算後如有餘存之欵即作積聚金以備興辦實業之用嗣後每屆年度終了即將積聚金實存數目專案呈報以前餘存欵項請令縣　照專欵存儲以立推廣之基礎等情除批示外令仰各該知事　照 
[稅法平等會開會記要]  
　　主張國際稅法平等會前晚（三號　　一家春會商）進行辦法七時開會副會長沈聯　君主席到會者爲虞洽卿劉柏生謝衡窗王一亭榮宗敬徐靜仁莊得之趙晋卿薛文泰許松春孫景西孟蒓孫聞蘭亭諸君共三十餘人議决三事如下（一）發電手續（二）印發通告書（三）添舉代表議畢而散已九時矣 
[總商會催查經濟狀况]  
　　上海總商會通告會董會員函云頃准江蘇實業廳公函轉奉農商部令開查本部設立經濟調查會所有應行調查各事項業經擬定調查細目轉發各實業廳遵辦在案現値歐戰告終急應着手進行各實業廳爲本部專設機關爲此令仰該廳長於文到一月内將調查所得迅速呈報等因除分行外函請查照於文到十日内將調查所得儘先函送以便彚呈等由查此案本會於本年二月間曾將調查細目刋印成本凡本會會董會員各送一本請將關於本埠各業所有者切實詳晰調查送會在案迄今時已十月未准查復現値歐戰告終各國方挾其全力以從事經濟上之競爭我國亟應迅速調查以應時勢之需要准函前由合再函告即希查照於一星期内將調查所得儘先送會以便彚報 
[省令調查縣欵産處]  
　　上海縣知事公署昨奉江蘇齊省長訓令略謂本省自治機關自停辦後關於經管財産等項均奉明令由各該縣知事接收保管愼選正紳委任助理所有各縣欵産處除敎育另有規定外究竟各縣辦法如何仰文到十日内錄送章程並將現行辦法委任員名具復勿延 
[公賣局又議增加收入]  
　　江蘇全省菸酒公賣局彭局長近來對於公賣稅極力整頓所有從前各分棧積弊均已一律掃除化私爲公現爲增加稅額起見日昨通令各區分局將所屬各分棧認定公賣費應如何設法加增以裕收入聞上海分局長已奉到此項訓令 
[李鼎新有今日回滬說]  
李鼎新氏前經海軍部特派前往閩粤接洽海軍現聞李氏業已公畢將由閩回滬乘招商局新濟輪船自閩起行約今日（即五號）黎明可以抵埠 
[殖邊債權人又催兌現]  
　　上海總商會昨致盧護軍使函云據催兌殖邊事務所各代表函稱存欵儲蓄等各偵權前經屢次陳請大部迅飭該行維持信用從速籌款開兌迄仍未有明示茲値陰曆年關伊邇各債權待需孔亟萬望鈞使電請北京内務財政農商等部趕速撥欵開兌以應渴望 
[南巿電話局擴充營業]  
　　南巿電話局祇能通電於華界及閘北等處用戶亦僅二百數十戶營業並不發達現聞該局擬設法擴充轉聘洋工程師一員（係日本人）訂立合同以三年爲期業經報部核准預備電線接通租界等處俾便用戶刻在南門外馬路橋附近覓一一方建築總局一俟定妥即當興工建造 
[已革鹽警戳傷副官]  
　　蘇屬緝私统部副官兼鵬飛兵輪管帶閻玉振前日上午七時許由四區警署出外至義品里司令部行至共和路辦公路轉角處突遇部下已革鹽警馮福堂迎面而來因懷被革之嫌突出剌刀欲圖暗殺閻猝不及防遂被戳傷頭面等處痛暈不醒兇手即向武鎭路新民路而逸及四區崗警聞信追捕已不知去向四區張際平區長當飭長警緝兇未獲昨日特將該犯年貌轉請各區署一體協緝聞宋統領以該革兵白晝持刀行兇實屬不法已極已通飭本部各營隊分飭各屬一體嚴拿務獲解究 
[海甯路押店被盜]  
美界海寗路錫金公所附近元泰押店前晚九時許突被盜匪四人一擁入内一匪執槍守住門口三匪從櫃外躍入店堂袖出利刃嚇禁聲張將賑桌上所放現洋銀角鈔票等共二百餘元悉數搶刦分頭逸去迨匯司捕房中西探捕聞警馳往兜拿匪已携贜遠遁該探等遂據情回禀捕頭通知各捕房及特别機關中西包探一體留心偵緝 
[上海縣查禁僞彩券]  
　　本埠自慈善奬劵發行以來一輩曾做假彩票之匪徒亦乘機私造各種僞劵欺許取財近日又有利濟劵等發現致爲上海縣沈知事所聞昨特令由縣警察所王警正密派本所偵探分赴大小東門新老北門九畝地等處各票劵店秘密偵查有無僞劵發現以馮核辦 
[華界取締車輛之規則]  
　　滬南工巡捐局近日頒布取締車輛規則如下（總則）第一條凡行車者須靠馬路左邊前行第二條凡行車過橋或至十字路口或轉灣之時應格外緩行向右邊灣應依迎左邊而轉如向右邊轉灣則須從寛處大轉灣第三條凡行車左轉灣則先舉左手右轉灣先舉右手行車將停應先舉手以免衝撞第四條凡載重之車須依路之左邊緩行其速率不得較速於步行之人第五條凡載人各車如見有坐客遺物應即送文就近警署以待認領設有藏匿不報者查出究罰第六條凡僞造各種車輛執照及知情行使者查出後按照僞造官文書律究辦並將車輛沒收充公第七條凡各車輛混用舊照及避重就輕混用他種車照者查出後按照各種車輛捐例三倍處罰仍各令補捐領照经八條凡各車輛漏未領照者查出後營業汽車及自備汽車均罰三元營業馬車自備馬車均罰兩元自備東洋車罰一元營業東洋車罰八角大貨車馬貨車糞車均罰兩角小貨車東洋車小車均罰一角第九條凡各輛無人看管或攔路或路行違章者汽車馬車大貨車馬貨車糞車均罰二角小貨車小車均罰一角第一條凡汽車與汽車馬車與馬車爭先超越者各罰十元以上第十一條凡載貨各車載重逾量者查出後大貨車馬貨車均罰兩角小貨車小車均罰一角第十二條凡違犯下列分則各項者除總則規定定依其犯事之輕重分别處罰（分則）一汽車（甲）輪軸汽機須堅固完好（乙）車内外須整理潔凈（丙）自日入至日出時須燃燈於車之前後（丁）不准與他汽車爭先疾馳以致碰撞（戊）如過上橋下橋及轉灣或人車擁濟時均須緩行（己）車上須標明號數二馬車（甲）輪軸門牕等件均須堅固完好（乙）車内外須整理潔凈（丙）兩車輪至多載四人四輪至多載五人均連馬夫在内（丁）自日人至日出時須點兩燈於車之左右（戊）不准與他馬車爭先疾馳以致碰鐘（己）營業車須於車上標明號數三東洋車（甲）輪軸等件須堅固完好油蓬油帘須不至滲漏並須整理潔凈（乙）營業車所領執照應釘於車後人所易見之處（丙）日入至日出時須携帶明燈或裝車上（丁）笨重之物不准裝載（戊）車夫須强壯有力者老弱幼童不准充當違者處罰（己）不准以破舊之車攬人乘坐違者處罰（庚）自備車查照時須將捐照交出閱看四大貨車（即板車）（甲）輪軸須堅固完好（乙）載重不得過二千斤（丙）所載貨物寛不得過輪軸（丁）街道狹窄處均不准行（戊）每車至少須有四人管理（己）日人至日出時須有點明之燈五馬貨車（甲）輪軸須堅固完好（乙）載重不得過二千斤（丙）街道狹窄處均不准行（丁）日入日出須有點明之燈六小貨車（甲）輪軸須堅固完好（乙）載重不得過六百斤（丙）日入日出須有點明之燈七小車（即二把手車）（甲）輪軸須堅固完好（乙）載重不得過五百斤（丙）所載貨物不准過高致蔽車夫之眼亦不准過寛過長致妨碍行人（丁）日入日出須有點明之燈八糞車（甲）輪軸糞桶等件須堅固完好不得稍有滲漏（乙）請領車照應先由淸潔所騐明出具證書方准缴捐領照（丙）每日須打掃潔凈（丁）載運糞料應遵淸潔章程規定時間（附則）本規則係依照前巿政廳議定規則酌量修改如有未盡事宜隨時修正 
[救濟婦孺會選舉職員]  
　　本日四日救濟婦孺會在該會事務所互選會長副會長各科董事以便分科辦事午後四時朱君葆三王君一亭曁全體董事先後蒞會公同投票互選檢查票數朱君葆三得最多數當選正會長次多數王君一亭當選副會長又次如總務科徐乾麟陸維鏞錢達三諸君文牘科許默齋嚴子均顧馨一丁甘仁諸君交際科魏淸濤樂俊寳聞蘭亭吳善卿諸君經濟科宋漢章謝　牕謝綸輝李栢葆諸君調查科吕耀庭裴雲卿翁寅初何積蕃諸君庶務科何秋士田資民項如松周岷源諸君敎育科許默齋樂俊寳項如松諸君均當選云 
[第十師建築砲兵營房]  
　　陸軍第十師砲兵第十團二營現駐龍華因無相當營房故由師司令部擬就龍華新築之操場内劃地一二畝建築砲兵營房一百八十五間一面呈請陸軍部核撥建築經費現聞此項建築費已由陸部核准滙撥到滬護軍使署業已招匠承攬工程定於本月中旬開工建造限二個月竣工 
[依周塘駛行汽車先聲]  
　　依周塘馬路工程全段行將告竣該處紳商擬創辦汽車公司聞發起者係裕成染織工場主董裕珍現正籌訂草章額定股本五萬元製備汽車八輛（四來四往）每輛容納乘客頭二等四十人全路劃分五站預算至省每日開支百元左右本擬陰曆年内籌辦進行現因吳淞張華浜一段尙未塡平須俟全路路面鋪砌完成邀由工程師測勘該路能否容納四十人之車輛壓力始可核定大約明春方能開辦也 
[浦東奉境大刦案續誌]  
　　浦東奉賢縣境西新巿鎭大帮盜匪一夜連刦三家巳誌昨報茲悉被刦之三家中以華新昌綢緞號損失最鉅計達一萬金（因該店主眷屬金珠首飾均在店中故）店主廣某被毆傷勢頗重新大洋貨店因適陰曆月底將現洋鈔票一千三百餘元預置櫃畔亦被悉數搶去該店主莊楚涵弟兄二人與盜掙扎致被將刀戳傷振新軋花廠亦不下三百餘金該盜等携贜即分道而遁中有五盜行經泰日橋地方被鄕民察破報告該處水警拘獲四名當在該盜身畔搜出大洋三百餘元小洋四百餘角及縐紗一疋聞已押解閔行水警第一區訊辦 
[南洋約翰比賽足球]  
　　昨日下午爲南洋約翰比賽足球之期臨場圍觀者約有四五千人三時起賽兩校學生先後唱校歌南洋軍樂隊奏軍樂起賽後南洋球員即向前猛進尤以左翼李樹本爲最靈捷約翰方面亦多能手惟其團體練習功夫似稍遜一籌耳上半時風力東向足球雖常在約翰一方而卒無勝負迨半時休息後兩方晚向南洋先鋒隊出其全力猛進不及十分鐘約翰力拒無效竟輸一球此後兩方面互有危險之時各能勉力避去故其結果爲南洋勝一球連年六大學足球比賽南洋均占優勝惟去年况敗於約翰今年南洋球員雖多調動面後進之人頗能勤於練習故其成績亦斐然可觀昨日南洋得勝後其學生無不喜形於色並有燃放爆竹以壯聲勢者五時後各生皆高唱校歌游行草地又此次比賽後約翰南洋尙須比賽一次以决最後之勝負其勝者即得六大學足球錦標云 
[國貨維持會開會]  
　　昨晚國貨維特會開第八届第五次常會洪善長主席表决各案如下（一）洪善長君提議本會應將成立以來歷年經過事實編輯大事記以供參攷公决本會可辦一種國貨雜誌爲不定期刊大事記即可附人不必另印單行本姑先預備編輯再作計議（一）留雲高等小學校於校内設備商品陳列室以供學子參攷函請本會代向各出品家徴贈貨樣公决通告各出品家酌量贈送（一）洪善長陳鶴年二君共同提議本會對於陳列國貨一層應力謀進行並定切實辦法公决俟本届職員部組織完全後再議（一）徐春榮君提議評議會對於職員應辦之事不背會章者毋須預問公决請議長於報告提議案時注意可不預問者即不付表决 
[兩路規定鞭砲運價]  
　　現在陰曆年關將屆内地習慣酬神燃放鞭砲日來由滬寗杭甬兩路裝運鞭砲分銷各處者爲數頗多該兩路現行貨章未有鞭砲運價昨經運輸處呈請局長察核以此項鞭砲係屬危險品物特照五等品加倍收費其未滿一車者照六等品之擔價收費倘不用木箱裝置穩妥者不得承運昨已通飭各站曁各轉運公司查照 
 
 

Page 11

 
 
[海軍學員派往兵艦練習]  
　　吳淞海軍學校畢業學員盧文祥等三十一名前經藍總司令　令聽候部示再　調　茲聞總司令已得部電派該員等分赴通濟　瑞各艦實地練習該員等現將　靖安軍艦前往各艦今明日即可起程 
[路旁禁堆樹木]  
　　滬南工巡捐局昨發布告云案據工程處　稱外馬路陸家浜　家浜等處有樹行人等任意將樹木堆於馬路近旁致將本局所砌之水門汀欄杆壓壞請限令趕速移去等情據此查損壞公路已涉違警範圍姑念該商民等不諳禁令未忍即以法相繩合行布告該樹行人等知悉限於舊曆年底以前務將所　馬路近旁樹木一律遷移逾限定千究　嗣後並不得仍堆路上以免損路違章是爲至要 
[鄂商校生來滬調查之接洽]  
　　上海總商會昨日接准國立武昌商業專門學校校長任濟舟公函云竊維商業教育首重實習實習之法端資調查敝校設立調查一科以便學生練習施諸實用於每星期六輪派學生數人至漢調查商情辦理數月尙有成效現擬至外埠調查藉資印證聞貴處爲商　薈萃之區而貴會又振興商業之地商業發展冠絶海内久所欽仰茲訂於本年寒假期内派學生二十餘人由理科教員鄧君臯生傘令前來觀光屆時尙希俯賜接洽指示一切再學生人數衆多旅費等項均須撙節並希飭覓一適宜住所以免　費俾得盤桓數日盡心調查尤所寅感 
[小學研究會今日開會]  
　　上海小學研究會函致本埠各小學校云案照十二月二十二日普通研究會　决案定於一月五日上午開體育研究會爲特專函佈聞即盼貴校研究體育敎員於是日上午九時三十分蒞會討論倘有關於體育之研究問題請先期提出爲荷 
[住友銀行將遷新屋]  
　　日商住友銀行總行設在東京有年前年始在滬上三馬路九江路一號設立支行營業頗爲發達現聞該行以辦事地方不敷購定對門寳成洋行基址五號洋房計屋地價銀三十餘萬現正鳩工宅材裝修佈置一俟工竣即當遷入 
[魯豐製碱公司之成績]  
　　碱爲日用必需之品近有葛君伯誠發明簡易製碱方法經楊叔英梁少階席錫蕃施善畦金培生諸君之贊成於去年發起魯豐製碱公司在山東即墨縣之海濱設廠試造經營一載所製出品性强色白靑島上海均設有分銷處以其定價較外貨爲廉大受碱商歡迎現該公司爲推廣營業起見决定增添資本十萬元兼製漂白粉苛性曹達等品於我國化學工業前途殊有裨益也 
[敵僑私離收容所已獲]  
　　奥人肯特勒（即克利利滿）因迭在公共租界犯案並違背處置敵僑章程經公共會審公廨訊明押辦並三次解送護軍使署發交收容所收容（迭詳前報）詎肯特勒在所不受約束私自逃逸曾經盧護軍使飭緝未獲前日由工部局敵僑註册所二十七號三道頭西捕將該奥人查獲拘入捕房昨晨解送公堂俞襄讞會同義羅副領事訊據敵僑註册所西捕頭安司上堂禀明前情繼由二十七號西揷投訴查獲被告情形詰之肯特勒供稱此次離開收容所曾經禀准中國長官慮護軍使曁俄領事擬赴西比利亞道經租界被捕是實中西官得供會商之下以肯特勒所供是否感實判候錄供解送護軍使署請即函詢俄領核辦 
[兩浙緝私統領抵滬]  
　　兩浙緝私統領米占元因有要公昨日下午由杭乘火車蒞滬聞須親往寗波温岱等處考察防地 
[俄軍官過滬赴嵗崴]  
　　大陸報云俄國軍官五十六員受徴之兵五人看護婦九人於星期四日夜間由波斯抵滬狀殊狼狽昨日下午已由英國女子辦事會及美國紅十字會供給應用服裝乘亞斯特拉昌號輪船　　赴海參崴矣該船載有協約國戰時協濟會供給俄國軍官之服裝五百套計裝七十三箱並載有美國紅十字會救濟難民之衣服與醫院用品各物計有二百五十噸之多 
[請求給償地價之籌議]  
　　上寳兩邑依周塘馬路自滬至張華浜業已完工中間橋探除　江已將橋礅橋面建築完備外新開江橋現亦加工趕築陰曆年終定可告竣現上邑沿塘各業戶因馬路興築後所有佔用民地至今並無宣示辦法且查　邑被佔之戶業已核給官價數雖微薄尙可有所貼償惟上邑各業同受佔用至今分文未償核與辦法未免兩岐現正邀集被佔各戶籌議聯名公星慮護軍使請求核償以示體恤 
[閘北將設水膽廠]  
　　工商研究會會員曹奎福發明一種省煤水膽裝用於茶室老火灶可以節省用煤曾由該會呈請官廳保護並函内地水公司協助進行現曹因美界等處亦己分别試裝爲推廣營業起見擬在閘北組設山益水膽廠並商由該會致函閘北水電廠請予贊助以資提倡 
[兵士躍車斃命]  
滬杭鐡路一零六次　杭火車前日駛至筧橋站相近車未停妥有護衛兵士一名由車上躍下跌傷頭部當經司機人等飛報站長分電各該管機開一面知照警備隊由稽查長派人將該傷兵送至軍醫處醫治因傷重不及救治當晚身故次日經鐡路稽查報告路局長任小山察核任君得報後以近來自上海南車站至龍華段内時有無票乘車之兵士往返其間且於車未停妥即行躍下實屬危險擬咨請浙江督軍署曁淞滬護軍使署分飭各團部長官誥誡各兵士上下火車之際須候車停妥穏毋得冒險藉重生命 
[南貨店起火之可疑]  
　　閳北新民路華盛路轉角宏昌南貨店保險起火經四區張署長傳到店夥施錫榮等訊明收押聽候偵查旋據被害鄰居新義和銀樓主華德賢呈訴起火可疑請求澈查昨日又經張署長派巡官陳作霖前往調查據復該店起火時巡官親率長警搗門而入見地板上洋油遍地店中夥友均走避出外並不撲救店内貨物無多顯係縱火查店主周葆鏞住本區境内長安路怡興里口該店開設至今僅十有六天現周已匿跡租界等語張署長據報飭即派探查明周匿居地點再行核辦 
[閘北巡邏加嚴]  
四區張署長以現届陰曆年底冬防吃緊特會同巡官陳作霖規劃加班站崗地點如漢中路錢恒泰門前新閘橋救火會大統路北口海昌路安祥里復派駐所門前烏鎭路老永盛里源昌西里滿洲路烏鎭路北口等處一律加班巡邏按段設有巡邏箱每晚由陳巡官率同巡長李桂賓分頭巡查以保治安云 
[訊究誘拐女子之逃犯]  
　　流氓王阿增因於前年八月二十八號串黨誘拐七浦路王義庭之十七歲女兒阿娥與其弟王阿土（又名蔣阿福）藏匿被控捕房派探將兩五拘解公堂訊實判各押西牢四年期滿逐出判决後由華捕將兩犯帶在交保處後面（待審所）暫留致被逃逸由廨飭緝未獲近經老閘捕房包探朱阿巧偵得王阿增一犯匿居寗波地方禀明捕頭請廨備文前往會同該管警署偵探設法將王拿獲移提來滬昨晨解送公堂先由十五號西探目依克投禀前情詰之王阿增俯首求恩俞襄讞得供商之義羅副領事判王照原斷禁錮西牢四年再加押越逃罪九個月期滿仍逐出界 
[呈訴破壞營業]  
　　河南路五百四十四號門牌振餘物産公司三唐祥壽在公共公廨探朱姓妄登報紙破壞營業請追損失銀十萬兩昨晨由廨派探邵錦春西探目勞生持單往傳朱某投案照章簽字過堂候訊 
[染料不加酒資之糾葛]  
本埠南北巿深淺染坊定章代各　莊所染之　縐除染資外每疋另加工人酒資六分茲因南京路某公司向各坊所染之貨不允加給致各坊工人羣起反對連日該業中人陳某等調停無效特邀　同業在染業公所討論聞已議决嗣後該公司貨物各坊一律停染 
[樂園游客暴病身故]  
　　城内模範監獄典獄長敖雲亭之弟敖雲卿前日　暮時乘坐汽車至南京路先施公司屋項樂園游玩忽然倒地暈去不省人事當經放之車夫立即扶掖上車擬送紅十字會求治詎行至天津路敖已氣絶當即報告該管捕房派探將屍舁人斐倫路騐屍所候禀公共公廨中西官蒞騐嗣經敖之家屬得悉昨己分别禀准免騐具結領屍棺　矣 
[西文淫畫來源已斷]  
　　據歐戰實報社消息法租界當道近因淫書春畫攸關　化特飭捕房嚴禁並照會公共租界當道嚴查發行機關惟除上述淫書春畫之外尙有各種旁註西文之愛情畫郵片裸體少女畫郵片及西文淫書等書賈時亦販賣按此類淫畫多來自巴黎而印刷發行者則爲德人蓋戰前巴黎有若干深明法文之德人暗設機關專營此業運往各國販賣圖利其所以註法文者實含有毁壞法人名譽之意實則法人之品性已於此次戰事中顯明之矣上海書販所售之愛情畫郵片即自德商書店販來自歐戰開始後法政府已將德人在巴黎所設印刷淫畫之機關封閉並將居留巴黎之德婦賣淫其名而偵探其實者一一槍斃自此而後上海書販所售之西文愛情畫片等其來源遂告絶矣 
[路司更換乘車執照]  
　　滬杭甬路局任局長以各機關前領民國七年分乘車執照現屆倒換之期除一律換給新照外並通令各站長傳知查票人員嗣後如有執用七年分免票者概作無效仍須照章補購 
[盜匪搶刦駁船]  
　　某日商所雇裝運棉花棉子之駁船停泊於外白渡橋浦江前晚一時有匪十餘人躍上該船强搶所裝棉花及銀錢衣服等登岸竄逸船夥等當即各執棍棒　踪追趕大聲喊捕内有船夥崇明人范炳奎被匪擊傷頭額倒地其他各船夥奮勇上前追捕當將落後一匪海甯人范老三捉獲一時拳足交下范匪亦受傷適總巡捕房五百五十四號華捕聞聲趕來當時受傷之船夥與匪范老三送入仁濟醫院醫治一而帶同船老大郁孟欽及在塲之船夥等投老巡捕房訴告前情當由捕頭飭探前往跴緝餘匪務獲懲辦 
[車夫糾合兵士行兇]  
　　閘北恒豐路飛星黄包車公司經放車租處近有車夫張德利租賃該公司車輛拖欠車租前日放租小頭目姜春金向黄索欠詎張近與某團兵士結爲兄弟當即糾約兵士多人擁至賬房將姜春金及其兄姜春可揪住痛毆春可受傷甚重春金亦傷頭部當由四區二分所崗警拘獲張德利及兵士焦鳳春非振淸趙瑞山等四名解經倪署員訊明後令受傷人自赴醫院療治三兵士送交該團長官懲治張德利解送司法科昨由段科員判移地檢廳核辦二姜亦投案請騐傷勢當將被告收押聽候偵查 
[無賴在途攫物]  
　　婦人王陳氏日前至法新租界地方購物突被無賴蔣小銀實徐平根等在後將該氏頭上所戴之金挖耳一支搶去而逸經該氏大聲鳴捕適有包探張鏡波聞悉上前將蔣徐兩人拘獲惟原贜已被同黨接去當即帶入捕房昨解法公堂請究先據原告上堂禀明前情詰之蔣等供詞狡賴中西官判以當塲破獲豈容抵賴著各押西牢兩月以儆 
[賣烟聚賭分别罰究]  
　　善鐘路捕房捕頭日前偵得李海榮家私賣鴉片有違定章前往將李拘入捕房又小東門捕房捕頭偵得郭克智家私賣燈吃又王春榮所開之老仁和客棧内聚賭抽頭當將郭王兩人拘入捕房諭令交保候訊昨日傳到法公堂請究詰之李等均供認不諱中西官判李罰洋三十元郭罰洋二十三王罰洋十元充公抄出烟其銷毁 
[汽車撞斃管弄副手]  
　　前日傍晚時有八百二十一號汽車疾馳至法界愛多亞路自來火行街口適有該處管弄副手之徐光明正在該處掃街一時不及避讓致將徐撞倒傷及頭部血流如注不省人事後由巡捕到來將該汽車夫及受傷人一併帶入捕房旋將徐車送醫院醫治無效旋即身死當將尸身車送同仁輔元分堂騐尸所昨日經中西官蒞場騐得該尸委係生前撞傷頭部身死無訛諭令尸屬棺殮聽候訊究 
[扭控拐逃表姊]  
　　崇明人沙　氏住居浦東前日扭　子卿至四區警署控稱伊表姊沈氏前被　拐逃匿居閘北上月尋回詎龔今日又串同秦渭榮前來將沈氏誘去不知藏匿何處請究經張署長詰據襲子卿供稱向住新民路新民里六百零六號拖車爲業判暫押聽候偵查 
[圖畫展覽會延長一日]  
　　本埠英租界馬立師路修德里中華美術學校圖畫展覽會已開會四日茲接多數來函囑再延長一天以便有職務之來賓趁星期之暇咸往參觀故今日仍繼績開會醉心美術者不致向隅矣 
[火車碾斃鄕人]  
　　往來淞滬等處之火車前日下午駛至閘北横浜橋附近忽有一年約四十餘歲形似鄕人之某甲因避讓不及遭火車撞倒輾斷左手左足並碰傷頭顱登時傷重倒斃由崗巡投報五區三分所令飭地保查無家屬即投地方廳報騐昨午委派許檢察官沈檢騐員等前往騐明該屍身穿藍布棉襖褲委係碾傷致斃塡明尸格判令由堂棺殮發封厝壇候示召領 
[相騐自縊男屍]  
　　二十五保十三圖地保昨午投地方廳報稱圖内西門外斜橋附近楊樹上今晨發現一無名男子在彼自縊而死查無家屬報請相騐下午奉委許檢察官沈檢騐員等蒞場騐明該尸年約三十餘歲身服藍色衣褲形似軍界中人周身並無别故委係自縊而死塡明尸格判由堂收殮發封厝壇候屬認領 
[押繳所騙貨欵]  
　　北四川路信記號張鳳崗五馬路祥麟里華安棧三十四號房間綢莊郭榮豐廣東路五百五十七號瑞源號蘇雲卿等同探韓正道串同在逃之袁秋白陳連生等在九江路虚設怡和泰申莊字號騙取値洋數百元之大衣呢帽綢緞金箔等物棄店脫逃一案山捕將韓拘解公堂訊供判交五十元人洋並保限兩禮拜帮同捕房將在逃之人指提到案准予從寛在案昨晨又由捕房將韓解廨復訊張襄讞商之日副領事林出君判韓押限兩禮拜内將所骗貨欵如數繳案再核 
[積竊人贓並獲]  
　　積竊顧嘉法李阿四因竊得梧州路四百二十九號門牌朱海山家値洋八十元之綢皮衣服一大包圖遁被探周阿金與八十六號西探鄧（譯音）查見向詰支吾因將顧李二人連　一併帶入捕房押候解究 
[寧波同鄕會招領失孩]  
　　寗波旅滬同鄕會昨由閘北警察五區二分　所送到迷路小孩一名詢據該孩寗波人年五歲名阿根父賣鉛皮爲業不能詳答住址無從送至其家即送救濟婦孺會暫爲留　候其家屬來會認領 
[淞滬警察廳批示兩則P ] 
　　金祖述呈批呈悉查前據警探緝獲嫌疑犯楊德興張來喜二名迭次鞫訊尙非攫取珠花之正犯刻已諭飭偵緝隊跴緝眞正犯以訊明嚴懲除暴安良本爲警察之責仰俟穫犯後再行傳知可也此批 
朱阿金呈批呈悉准即覔保來廳聽候提回給領可也此批 
[誌謝]  
　　昨承商務印書館惠贈民國八年份日曆二組特此誌謝 
來件 
[項世澄張漢傑上焚土事務所說帖]  
　　焚土事務所台鑒謹啓者竊自明令焚土倐匝月矣而派員監視而專建火爐嚴厲進行不稍猶豫故人無論中外莫不知政府禁烟志意誠篤乃不惜以價値千餘萬之烟土聚而炬之似此盛舉不惟可增國史上之光榮而亦可起萬國人之欽佩炳靈輝耀洵堪千古世澄等躬膺嘉會爰本研究之所及詳陳利弊蓋拒土之心同拒土之理同惟拒土之處分方法微有不同尙懇諸公悉心考究合力主張俾得改贈各國紅十字會中充作治療良劑裨益實無量矣管見如下（一）以値千餘萬之存土概以廢物視之其焚也似嫌暴殄（二）近日道路傳言且有存土已被掉換僞土或低土之說（按低土即邊土紅土料土相合而成其色香固與眞正之大小土無異也其形狀則普通業土者莫不優爲之勢非用極深之化學實無從定分辨試問今政府所派監視之博士能一一施以極繁難化騐手續乎果爾則不惟今所派之博士於一二月不能騐竟竊恐非更加二三十之化學博士更加十餘月之化學功夫不能完工（三）就地造爐則烟土勢必鎔流於地上蓋土與泥合而他日終必有掘泥重提之事竊嘗細考烟土其遇火則色變黑其土質仍含有百分之三十至四十尙在灰中是他日必仍有煮灰重熬之事蓋土之爲物不但非煤爐所能蓋化即電火亦難使其原質燬燼無餘也（四）以二萬元建爐以焚存土後此即歸無用其結果且有不能盡燼之慮若當時能移此費改建一禁烟塔或設一化學室以紀其事其處置不更當耶以上四則惟焚土之流斃最難防杜故更以贈送之法並列而比較之（一）由部中特派員邀集駐滬各國領事及稅務司監督中外著名紳商曁江蘇各官署各團體各代表向關棧眼同提出存土（每日以若干箱爲率限日提盡）聘請中西醫藥化學專家十餘人每人於每箱中抽騐大土一只小土二只一面騐過一面即封交領事轉送約一月可以竣事庶幾掉換之弊可杜至所餘化騐藥品器械亦可留作他日化騐機關之用（二）核其存土總數按股分配徧贈於協約各國紅十字會中爲醫療之需由各國政府擔負監察用途之責如各國政府有願給我國以酬報者則我國即將此項酬金撥作醫藥專門學校經費其不願給酬報者聽於是化無用爲有用而人類受療治之益其燒而未盡之餘毒亦不致更播於人問一面嚴禁私土及嗎啡　運入口庶幾根株可絶而吾民咸入於光明社會之中矣（三）政府原定焚土手續期間擬以一月竣事今化騐與　送手績期間大致無甚差異蓋徒焚則枉費光陰空耗金錢若贈送則利益較善萬國欽感豈非處分存土至妙無弊之最上法門耶以上三則一再研究良心所在萬難緘默爲此呈懇台前據情轉禀政府改易焚燒政策遍送各國紅十字會務求實行特派專員會商中外明達按照贈送辦法迅賜實行無任感荷之至除毒濟公兩有裨益是否有當敬請垂察上海公民項世澄張漢傑謹呈 
雜評二 
[告焚土當局（庸）]  
　　處置存土問題自伍連德倡投贈紅會之說輿論頗表同意蓋以手續言焚燒不如投贈之便以防弊言投贈亦視焚燒爲密兩者相權似以投贈爲善也今政府監視焚土專員旣已抵滬而焚土手續亦已準備就緒是投贈一說已無採用之望而二千萬元之毒物必將付之一炬中也 
吾人對投贈之說認爲完善者非以其化無用爲有用也亦以投贈可無僞物攙雜之虞而一切謡諑將不攻而自破今當局旣絶對以焚燬主義以留中國禁烟史上最大之紀念吾人亦奚用其異議惟旣出於焚燬則監視益不容不嚴以防變幻百出之流弊願主其事者熟思之 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
閒談 
[動靜工戒烟說] [  小孤山人]  
　　鴉片成癖非癮也乃病耳試觀無癖者食之則精力爽有癖者不食則精力疲蓋鴉片性　善斂能通筋絡調氣血一旦捨去則筋絡爲之不舒氣血爲之不暢遂成爲呵欠痰涎背酸腰痛等症狀若風寒非實有烟蟲烟垢爲患也金陵近有傳戒烟法者一曰動工二曰靜工動工即跪地膜拜也靜工即垂亷正坐也此乃煉玄之訣别無他術亦不服丸與藥但起首一二日飲稍濃藉以去其頑痰耳予有友人煉工只月餘癖竟以除人皆謂在奇效蓋勞動則筋血活潑靜養則精神調和斯癖疾不期除而自除矣今者烟禁加嚴染嗜好者盍一試諸 
老申報 
[因賭鬻女見光緒元年四月二十七日]  
　　本埠大東門内引線弄有吳姓者本不善家計而又好博家業爲之蕩然一空生有子女四人其一子業已娶婦其二女亦已遣嫁惟有一幼女年僅五齡尙待字也吳上有一　蒼顔白髮旣無以爲甘旨之供二老見家運多屯亦頗抑鬰　樂猶幸有幼孫女嬉獻膝下時爲解頣故鍾愛尤甚也詎吳　不習正務惟日耽賭博積負纍纍計無所出日前竟將幼女騙出門外即有無賴輩數人抱之而去二老見其久不回來疑爲在街次走失即央左右親鄰代爲尋覓後竟訪得係己子騙賣之故急喚其子而已杳無蹤跡迨至昨晨吳回家後始細詢之吳初猶不肯明言後因二老發怒又以言語驚恐之吳方含糊稱說係押在珊記碼頭廣東人廣僅押得洋銀八元如欲其歸即可去　回云云噫是人亦可謂喪盡天良矣聞近來北巿賭風甚盛尤屬貽害非常苟有留心救人者倘能亟爲請禁亦無量之功德也幸甚幸甚 
新拾遺 
[童子軍寫眞錄（上）] [  訐嘯桐]  
　　童子軍近數年來極稱發達然在滬尙有少數之英國及其他協約國兒童仍未盡服務於童子軍考其原因實由彼等父母視童子軍爲游戲之事非教育可比且在學校中更有妨於寳貴之光陰而阻其學業之進行今欲破其疑竇不得不一述童子軍之緣起及其眞諦旨趣庶可使彼等恍然大悟有百利而無一害也原童子軍之發起本含有一種教育性質始於英國繼及全歐今則由美而亞且將遍乎全球進行之速洵可驚異起端實導源於加拿大初不過爲操練邊境兒童之法則後頗爲一般英國兒童所歡迎遂由是踵事增華漸郅完備其意旨乃欲使兒童成爲忠實勇毅獨立忍耐靈敏之人物質言之即養成一種模範人格在昔武士時代頗彷彿之而於道德上則更加之意焉 
以現今制度召集編練者首爲麥非根之童子軍謂爲今日童子軍之鼻祖亦無不可創始者及其首領即今勛爵勞倍副將軍是也彼時適爲南非洲戰爭麥非根爲巴阿人所侵略此種兒童編練成隊即以爲通達命令傳遞軍情眺望守備之用振刷士氣輔助軍事厥功匪鮮勞倍副將因其成績極佳遂更擴充人額確定名稱成一小隊即今童子軍團之　形也由是益加訓練啓其固有養成一種獨立勇毅之風格舍己成人之美德迄今名譽卓著功效　然 
童子軍服務之前必先熟其規律以下十則即今之十大條規也（一）尊重信（二）忠誠愛國（三）勇於助人（四）博愛同伍（五）惠及禽獸（六）服從命令（七）不畏患難（八）心地淸白（九）謙恭（十）節儉然後學習打結旗語及救傷等事凡兒童在十一歲以下不得入籍（滬上以十歲爲率）然近以幼童熱心加入之故其限止稍爲變更即八歲以上亦可報名入伍不過其教練法以能使其預備入童子軍爲限蓋年稚體弱不可過於勤勞也 
新智識 
[探海魚燈] [  彭昕]  
（錄工業學生雜誌） 
　　海底之魚體中有電機有探海燈有反射鏡有靈視及準光器等當游泳時恍如自動汽車或電球焉亦奇談也 
魚棲深海底中永不能見日光故其目無反光之能力亦不能視物名曰盲魚此魚雖生而爲盲然亦有目或大小或圓長設有微光透至者或亦能視焉其最奇者則此類中有具發光器官者或在頭或在腰四圍之水蕩漾微光成五彩班　之色狀若虹光其數約占該族五份之一云 
是種發光器官平常海洋中亦有見之者有二小族俗曰燈魚多居於馬來羣島之四圍海中其第三種則見於海中是三者平常海行可得見之其器官大而且　居目之下光作靑白色忽明忽滅如陸地飛螢蓋其機有準光器能如意開合以爲明滅焉深海魚燈其結搆即與此無異大約皆生成於半光半暗之海水中也 
發光器官無論生於體之何部而其發光之源在於一種液腺最簡單之腺作袋形突出體面遇水生光蓋袋皮爲一種引火之物與水中輕養化合而生燃燒實一種化學作用也其他則有發自體中者結搆極爲複雜約言之其腺有皮膜環繞防光之遍射體中前方有白亮加銀之片一腺光即由此反射於體外與探海燈之反射鏡同其作用更有靈視以限光之强弱焉除此發光器較巨者外有最小者遍布週身配置均匀顔色光彩歷落有致極爲美觀其排列反顔色族各不同即雄雌亦各異然皆有反射鏡以定光之方向有靈視以制光之强弱有準光器以司光之明滅其作用如燈光然有一種則其上唇細而且長摇動自如若象鼻燈即生於尖端光明如電珠可用爲誘物之餌其他則倍極明亮受迫而發爲保護之用云以上所述皆爲無熱之發光體其搆成之原尙待發明也 
雜錄 
[世界小新聞] [  呆正未艾]  
○波蘭之荒廢波蘭人某投書於巴里之蓄那爾蛋脫白新聞述及波蘭之苦狀實足令人長嘆據書上云凡受德人侵入之地一變而呈沙漠之象工場則盡行燒却秋穫多量之農産物悉數奪掠且在田作之上隨意掘取以之所栽之馬鈴薯爲之一空人民則逃者逃遁者遁呼號之聲終日不絶小作人之被害姑置勿論即大地主亦皆因之而窮極無聊有馬殺馬有牛屠牛眞所謂擄掠一空之現象不幸四十年間波蘭人之苦心勞力勉勵求得之區區成績竟有付諸東流之災難不特此也凡炭山則悉充以水坑夫職工心碎膽裂散亂四方甚至酷死於德軍之手噫眞可謂慘無人道矣何竟現之於今日文明世界耶 
○世界上各國之富力與一人平均之所得文明漸進生活之程度漸高各種之富力互殊茲舉日本高秀氏之調查各國現時之富力如下美國二八○四二三四三九○三四圓（日本圓合計以吾中國之元數則打以七折可以下所示亦仍以日本圓單位）我國一○六一二三二五三九五七圓英國一六四二五四九一三七六○圓俄國一○○○二六一六五九○○圓德國一四五三六九二一八三一七圓伊國四三○八四八○○○○○圓法國一二九七○四九○四四九○圓日本三七五二三四七六六五五圓將此全國之富力而換算以每人所有之富力則如下英國三五六八圓法國三二五○圓美國三○四九圓德國二二三九圓伊國一三二四圓俄國○七五九圓日本○七二五○七四圓吾國○二六七五○七圓將此每人所有之富力而再算以一人一日之平均所得則如下所示英人九九錢一（日本一錢約等七釐）伊人三六錢八法人九○三俄人二一一美人八四七日本人一九九德人六四八吾國七五云 
[鷇音餘囈（二）] [  朱鴛]  
　　人有偏性殆衆生各有相之說也而文人好奇尤多矯揉造作往往足恣談助而不得其解蘇子穀玄瑛即世稱曼殊大師者父華僑母爲英人曼殊通四國文字尤好内乘剃度後奔走四海足根無線揮金如土到手輒盡故有時西服高貴或錦衣金鈕燦若貴公子有時則敝衣一襲爲落魄徒焉性嗜甜食嘗蹴一旅館置摩爾登糖十許瓶閉門三日食之食盡始出故自署日糖僧又一日將乘桴至星洲行李已下船行啟椗矣曼殊怱燃卷烟念有貯汽油之小機器觸之立燃較火柴爲利即登岸詣其友鄧孟碩許叩以何處可購孟碩以船將發矣即以己所有者與之曼殊欣然去去未一時又見其蹙額而至曰器固得矣油盡將奈何請一購置孟碩謂時促矣曼殊執不可爲購之始去曼殊以今春示寂於海上身後止殘經數卷而已 
小說 
[醫生自述記（四）] [  君玉譯]  
（英國科南達利原著） 
　　貴爵見予不耐之狀則曰博士恕予予之神經固不甚淸此殆由於膽弱所致予膽之弱實由於體弱之故而予心力固堅足下須知今予此舉初非爲人强迫予實義不容辭予即因此而喪生命亦所弗辭人且以宗教中殉道者流目予予聞語殊不能解因曰貴爵何弗直截告予則予可存一定見庶不致臨事失措貴爵曰然則予當爲足下言之吾人今往特蘭邸此邸即爲湯姆斯露西勳爵之宅而勳爵爲君同志予所能告君者祗此而已至於此行宗旨此時縱舉以告君亦屬無裨於事惟尙有一事可爲君告即吾人茲往實爲消滅家庭間一種羞恥至於内幕何若不至不得已時不能告君且不必告君蓋足下當知予之邀君非求足下劃策惟欲足下助吾一臂至於事之如何進行予已早有成竹足下但須遵予意向行之可耳至是予亦不便再詰惟知貴爵視予直爲一種器械與其手中之杖同其作用耳然予以一窶人日有二十鎊之收入設長侍貴爵左右不難躋於富域則予又何必知其底藴但用予耳目觀察足矣吾人下車之後即雇馬車向特蘭邸進馳蓋邸距車站尙有五里也貴爵於車中似有所思默不出聲而其面上滿現愁容予乃不禁爲貴爵耽憂而貴爵已出聲曰博士予於未襲爵時亦習醫家言惟予未嘗行醫但覺醫之一道爲用至廣故雖耗去數年光陰不致擲於虚牝又曰已至特蘭邸矣予昂首覘之則見石獅之柱矗立門前門内車路之旁高樹成行予於樹陰之下望見巨　一座高出雲表蘿藤下垂如　垂幕予方痴視貴爵忽牽予袖低聲曰湯姆斯露西勳爵在此予爲足下介見之後君但與縱談甲蟲學可也予視之果有一人立於樹下其人身長而削套園丁所用之華製手套手一耜碌碌鋤地上之草冠簷覆其額際髭髯茸茸亂而無理　絶粗暴厲之氣溢於神表吾人下車之後林梅貴爵即趨前致禮曰湯姆斯露西勳爵近狀若何顧勳爵默不爲答目灼灼視予旣而岸然曰孰不知予素性好靜屏絶賓客彼何人斯乃敢擅人吾門林梅貴爵與之低語旣而向予曰博士予今爲足上介見湯姆斯露西勳爵君二人嗜好相同可與勳爵談論甲蟲之低勳爵乃曰汝亦知甲蟲學乎予曰勳　下走所知者實讀勳爵大著得略窺門徑耳勳爵曰然則汝試舉英國所有普通甲蟲種類爲吾剖析言之予聞語　驚蓋初不料勳爵竟欲面試予也無己遂一舉以告之至是勳爵顔色頓霽靄然曰聆子言君於予之著作固獲得一二君亦知吾英人但知耗其光陰於交際塲中幾不知世上乃有甲蟲之一科一般庸俗且未知予有所著作生平知已惟君是已又曰吾當引君展鑒予所蒐集之甲蟲 
[自由談之自由談] [  不冷]  
　　近今有二大患武大與文人武人之患人多知之文人之患鮮有注意者不知政治之　濁社會之齷齪皆由是二人來也 
 
 

Page 15

 
 
   
 
 

Page 16

 
 
   
 
