# 1895 - 199 - 4907813

 

Page 1

 
 
[灶神模助賑] [  申報館協振所啓]  
　　　云暮矣黄羊祀灶古禮昭垂敝振所承某善士捐助灶神模若干用梅紅紙印以泥金精妙絕倫迥異市中所售　每紙收　洋二分悉　助入賑欵此布 
[乘機急戰說]  
天下萬事萬物莫不各有其機當其未發也退處於無形及其旣發也稍縱而卽逝惟沈幾觀變者爲能於　　之時審愼以察之急起而圖之其於戰事亦然兩軍相見之下奇正互用勝負迭分累月經年相持不下此其中必有可乘之機失此不取則養癰貽患縱敵貽殃甚非國家之福善察機者知機之未易猝遇而奮迅以赴之攻人之所不及備乘人之所不及防電掣風馳不難盡掃欃槍殲除蛇豕一洗往日覆軍失地之恥兵法云守如處女去如脫兎比物此志也自中日搆兵以後朝鮮被踞九連鳳凰金復海蓋大連灣旅順次第失守鮮不謂倭强而我弱倭勇而我怯矣不知强弱勇怯無一定之形强且勇者可變爲弱與怯則弱與怯者亦何不可變爲强且勇此在乎善審其機以徐圖振作耳當倭兵之初出也彼國將弁自恃步武西法可以横行一世中國水陸軍兵不復在其意中迨數戰之後我軍雖小有挫失而彼之盤踞各處者兵以分而見少欲進不能欲退不得餉糈旣慮匱乏彈藥亦虞不繼往日之銳氣至此將銷磨殆盡觸藩之羝入阱之獸一舉手而巳成擒矣此機之可乘者一也倭國地氣和煖四季皆春故其人性不耐寒此次倭廷迫令遠出已覺用違其長刻下時值隆冬北地寒冷尤甚大雪没踝堅冰在鬚以素不慣冷之倭人瑟縮其中如號寒孤蟲投林凍雀有不手痠足裂而死者幾希矣我誠以簡練之兵一鼓作氣勉以忠義朂以賞賚偃旗息鼓疾驅而前出其不意攻其無備禽獮而草薙之使靡有孑遺而後快以視交兵於春夏時其難易得失迥不同矣此機之可乘者二也倭國人數旣少兵額無多所有常備後備預備及國民兵統計不過二十餘萬自與中國爭戰以來死亡相繼瘡痍滿目其常備兵之在瀋陽一帶與我軍接仗者早已死亡過半精銳喪盡所存者僅孱弱耳其分踞各處之兵旣形單薄又鮮救援將有坐困之勢而我各路招募之兵數十萬屈計行期指日可到以銳氣方張之兵攻屢戰疲乏之宼不患不操勝算况衆寡懸殊我可東西策應彼不能首尾相顧乎彼卽欲再向國中招募無論民心渙散瞻顧不前非刑驅勢迫之所得而集事而人數旣不能多則兵亦斷不能再添持以半載一年之久有不束手待斃稽顙乞降者哉此機之可乘者三也中國財力充盈可以取不盡而用不竭軍興以來上下内外踴躍輸將巨欵立集不煩借貸於外人而倭國則自近十年來造船製械糜費無度庫藏早爲之一空債負纍纍西國皆知其困乏無肯以銀相借者及朝鮮事起猝調大兵越國鄙遠所需兵費不可以數計抵押之術已窮羅掘之方又絀萬不得已而逼勒殷富强令輸貲不遂其欲則幽之黑獄此其貧無聊賴可知餉糈已竭則其兵之遠出者豈得晏然果腹飢寒交迫雖鐵漢亦不能支撑乘其疲而覆之易如反手耳此機之可乘者四也智者不爲人所料且能出人之所不料倭兵自屢得小勝以後久已趾高氣揚以我軍爲不足介意現值嚴寒必且深藏不出圖偷旦夕之安我軍若同時大舉各路兠剿疾若飄風急如驟雨飛將軍從天而下彼自不及準備倉黄失措以我飽騰之士馬壽彼凍餒之殘兵有不戰慄瑟縮號呼乞命哉李愬雪夜入蔡州遂擒吳元濟狄武襄元夜張燈大會賓客乘間奪崑崙關此皆攻人之不備故力不費而功易成决策運籌出奇制勝爲後賢所當取法此機之可乘者五也倭人本與東學黨聯爲一氣故聞黨人作亂之耗遽調大兵赴朝鮮將爲内應外合之計以不利於朝鮮厥後黨人見倭官之廢朝君虜王妃擅易法制荼毒忠良殘忍酷虐幾非有人心者之所爲於是幡然變計倡建義旗力拒倭人所有米糧牲畜悉置深谷中以斷其接濟又號召朝鮮義民共效勤王之舉雖衆寡之勢之敵而其一腔忠憤固結不解盼王師之至如大旱之望時雨我苟以勁兵渡鴨緑江而南必有簞食爭迎歡呼載道者民心旣順大軍所至自易所向克捷朝鮮之底定直可計日而待此機之可乘者六也昔法以屢勝之師大舉攻俄其鋒甚銳俄知不可與爭乃佯敗以誘之俟其深入重地然後堅壁清野爲不戰屈人之計法兵進不得逞銳氣已挫又值天寒地凍死亡相繼軍餉告匱援兵不至俄知其可乘也驅兵四出奮勇猛之氣制疲敝之敵如疾風掃敗籜所冋披靡法兵之得歸國者無幾俄之土宇依然無恙而法之威名則從此喪盡豈俄之怯於前而勇於後哉此其中蓋有制勝之機焉今倭人之深入重地尚不至如俄法一役之甚而其兵疲餉絶坐困飢寒正復相同中國所當以俄之制法者制倭庶可一舉而雪前恥振國威時哉勿可失此機之可乘者七也或者曰方今中朝遣使議和兩國將從此解中櫜弓何必窮兵黷武不知和之與戰事雖相反理實相因但使戰事日有起色則和局亦易於告成不然者因循坐視不惟懈我軍心且足張彼勢焰又安必和議之終於可成也哉 
[諭旨恭錄]  
　　十二月初四日奉旨廣西桂平梧鹽法道著徐樹鈞補授福建分巡延建邵道著翟伯恒補授貴州石阡府知府著孟繼壎補授河南桐柏縣知縣著高錫華補授河南西平縣知縣著左輔補授河南延津縣知縣著岳廷楷補授湖南澧州直隸州水利州判著戴雲峯補授俸滿教職李春培著以知縣用户科筆帖式著文華補授都察院筆帖式着榮蔭補授起居注筆帖式二缺著善寶椿壽補授理藩院筆帖式著亷鐸補授浙江道監察御史著李念茲補授翰林院侍讀員缺照例將伊克坦轉補所遺侍講員缺著景厚補授烏里雅蘇台辦理理藩院事務章京著奎林去卓異山東運河道耆安著准其卓異加一級仍註册回任候升截取工部主事張蔚增著交部記名以直隸州知州用保舉山東候補知縣張澂之著照例用開復前湖南候補道唐眞銓著准其開復原官仍發原省照例用前分省補用知縣徐桂芬著准其開復原官照例用擬補吏部筆帖式耆慶者准其補授京察官玉潤瑞珊烏爾恭額達隆默爾格春伊里布額勒亨額俱准其一等加一級擬補盛京旅順水師營筆帖式金印盛京刑部筆帖式遇節俱准其補授欽此○初五日奉上諭御史鍾德祥奏内務府磁庫郎中岳齡承修宫　錫背冐請銀七萬餘兩銀庫郎中繼祿挪移銀兩以萬數計交各司處索取利息員外郎耀曾請領修工欵項勒扣侵蝕聞皆由總管内務府大臣文琳前在郎中任内浮冐侵欺以致相沿成習等語著派薛允升剛毅按照原叅各節確切查明據實具奏毋稍徇隱欽此同日奉上諭步軍統領衙門奏遵保左右兩營獲盜出力員弁懇恩奬勵各一摺均著該部議奏欽此同日奉上諭御史鍾德祥奏内倉有支放太監老米一項近來放米之日時有太監向領催滋閙其弊由太監先有私借債項扣抵轇轕或因銀米短折等情著總 
 
 

Page 2

 
 
管内務府大臣確切查明按照定章核實辦理以杜弊端飲此○初六日奉上諭前據長順奏釋回太監董雙福等騷擾驛站當經　　恩澤飭沿途各站按名查拿解交愼刑司嚴訊懲治兹復據增祺奏稱董雙福等於伯都訥以上各站勒索商民多處請旨懲辦等語釋回太監竟敢沿途騷擾勒索實屬目無法紀著内務府查明該太監等如已解到卽飭愼刑司嚴訊從重懲治儻尚未到京卽咨行經過省分催令迅速解送母任在途逗遛黑龍江解差官驍騎校巴彦珠拉雲騎尉玉慶於該太監等沿途滋事旣未能隨時彈壓又不卽行禀報雖據供無分錢故縱情事究屬不合巴彦珠拉玉慶均著交部議處欽此 
[本館接奉電音]  
　　昨晩京師飛電傳來上諭四道敬謹譯登○十二月二十一日奉上諭四川提督宋慶湖南巡撫吳大澂均著帮辦劉坤一軍務欽此同日奉上諭廣東高廉欽道員缺著雷其達補授欽此同日奉上諭刑部奏遵旨定擬革員衛汝貴罪名並聲名該革員罪狀較重請旨遵行一摺已革總兵衛汝貴平日待兵刻薄寡恩毫無約束此次統帶盛車臨敵節節退縮貽悮大局並有尅扣軍前縱兵搶掠　事罪狀甚重若不從嚴懲辦何以肅軍律而儆效尤衛汝貴著仍律論斬卽行處决派刑部尚書薛允升監視行刑欽此同日奉上諭御史齊蘭奏前任粤海關監督聯捷任滿年餘並未來京顯有交代未清情弊德生現已任滿俟新任監督珮到任應卽清理交代回京等語著李瀚章嚴傕聯捷德生赶緊將交代清理迅速回京倘再任意遲延卽行據實參奏欽此 
[捷書疉至]  
　　本館派赴烟臺專探軍務之友人來信云此間傳述牛莊附近及金州等處自月初至今連得勝仗初九日金州一戰殲　倭奴萬餘人九連城等處倭兵先前拔隊來援目下麕聚旅順口等處金州城巳由我軍收復東邊一帶已無復鳥蹟獸蹄矣○又聞諸官塲中人云岫巖州亦已克復聶軍門所統前隊直抵皮口駐紥旋復四面兠剿是以倭奴之麕聚旅順者刻已成爲甕中之鱉釜底之魚兼之邇來風書連天水霜匝地倭兵手足指節節凍墮且嚴寒侵入腠理時或染疾而亡乘其疲敝而攻之時哉不可失矣 
[倭人詭計]  
　　昨有自日本傳來信息謂威海衛口外倭人已密佈水雷雖事之確否不可知而我國師船固當愼之又愼也 
[浙撫回轅]  
　　浙江巡撫廖榖帥赴鎭海查閱砲臺巳詳前報兹得寧波訪事人信云榖帥巳於本月十八日由鎭海乘元飢兵輪船過寗波並未停泊卽由新江橋至餘姚换官舫赴西興渡錢塘江回轅視事 
[預兆年豐]  
　　宜昌友人云現在天氣寒冷山深處久巳見雪　府城内外前月十九日午前後始見六花飛出至夜紛紛不絶　云頭雪蓋地可卜來年豐稔云 
[破案迅速]  
　　揚州信云仙女鎭某紳家道素裕前數日夜三鼓被匪撞門入内竊去衣飾等物迨紳家驚覺追捕無蹤王擬開單呈報不意第二日已在鎭東之周家樓地方某典内將人　拘獲緣該竊携贓典質爲典中人　出友綻設計牢籠送信至就近營　飛馳而來得以拘獲旋解至有司衙門訊辦聞者咸曰破案迅速贓物俱在誠某紳之幸也 
[招勇駐防]  
　　揚城爲五省通衢南北孔道是以各處軍營招募勇丁皆聚於此兹有張遊戎由滬來揚招募湘軍一營現已遍貼招條擇本月初五日城内在南河下萬福來客棧城外在小南海寺中竪旗開招招條錄左管帶太湖水師副中營副將銜　先遊府張奉統領朱檄招募湘軍一營駐防吳淞口外每月餉銀四兩二錢如有投効进卽來報名註册聽候帶往上海 
[勇丁肇禍]  
　　姑蘇訪事人云本月十四日府試九縣武童黎明時赳赳桓桓之士張弓挾矢齊集王廢基試塲俄而桐太守曾參戎及長元吳三縣主次第鳴騶戾止升坐演武廳點名考試正在踴躍騰　之際有某勇手執藤棍驅逐閒人時試場外人海人山異常擁擠吳縣武童　甲方在人叢中俯身取箭被勇擊破頭顱血肉淋漓慘不忍覩痛極昏絶倒仆於途於是各武童咸抱不平振臂一呼羣起毆擊勇初尚用力榰拄繼亦身受夷傷旋被扭至太守案前據情聲訴太守勃然大怒飭將勇送縣究懲 
[犴獄風清]  
　　津人健訟不必三八告期而日進呈詞多至數十起六班差役每月各輪值五日卽以訟詞之多寡案件之大小占獲利之贏絀其有紅名字者年值兩班或三班便可立業成家卽下至夥役能持票辦公謂之票頭者亦可家足人給均取盈於原被兩造而好訟者固不之惜也自倭奴搆釁訟者寥寥各班值日居然門可張羅獄中各犯今年十月奉逢皇太后六旬萬壽恩赦出獄其勇收者邑尊令編軍籍俾得悔過自草花生公府靜花落訟庭閒可爲邑尊誦之矣 
[蘇省宫塲紀事]  
　　姑蘇訪事人云現任嘉定縣張大令樞係兩江督張香帥之公子早年筮仕東粤後香帥奉總督兩廣之命因卽照章廻避改省江蘇兹者香帥調署兩江大令又須廻避所遺嘉定縣缺經黄方伯牌示委候補通判孫别駕毓驥代理○崇明縣縣丞唐二尹贊元因病出缺本月初九日黄方伯牌示以現署長州縣典史正任寶山縣主簿吳庭瑞調署遞遺長洲縣典史一缺以候補從九李興旟署理丹陽縣呂城司巡檢楊者直丁憂遺缺以補用從九萬庭樾署理丹徒縣丹徒司巡檢王桂墀期滿遺缺以補用巡檢王煜曾署理○署馬蹟司巡檢吳少尹廷勳現經上憲飭赴顧山司新任所遺馬蹟司一缺黄方伯牌示飭准補斯缺現署諸翟司巡檢之陳履泰接任遞遺諸翟司一缺飭准補斯缺之張開溥赴任 
[詳述難番過境]  
　　難番過境前已兩紀報端兹得蘇州訪事人來函云本月初六日忽來南灣子船十三艘滿載朝鮮國難民計共一百五十餘名據云避亂至閩經匠中大憲委員解赴浙江轉解至蘇船中有委員四人護送是日有六搜泊胥門外七艘泊閶門外委員卽趨詣撫轅呈遞文憑奎大中丞以若輩遠道避兵備嘗艱苦不覺爲之惻然遂委某員至船上按名賞給靑蚨四百翼船户則各賞銀餅五枚各難民拜受之餘歡聲雷動各船户亦樂於從事毫不怨咨至習日午前胥門外之六艘卽行起椗閶門外之七艘則遲至傍晚始開行 
[騐屍志略]  
　　上元縣陳仰山大令赴東鄉相騐屍身已登前報兹得金陵訪事人續函云是處名崇禮鄉離聚寶門二十餘里鄉中有一僧寺十一月中浣寺僧赴某施主家誦經禮懴及回見大門洞開香積廚中已空無一物香工亦不知去向急追問舉薦之某和尚一味裝作痴聾以致舌劍唇槍兩不相讓及本月初浣某日寺旁　井中忽浮起一屍縋而視之則香工也騐其頸有繩勒痕爰偕地甲投縣禀報大令下　察騐仵作　報生前勒死死後抛入井中想係被竊窮追斃於賊手大令頷之隨回城限坊快汛捕於三日内破案如違血比 
[調兵駐防]  
　　太湖水師副中營管帶張遊戎學璟現奉兩江營務處統領章字全軍朱軍門洪章檄委兼帶章字副右營一營駐紥滬南製造局左近藉資防護 
[西員謁客]  
　　前日午後三下鐘時江海新關稅務司及俄法二國總領事官分乘轎式馬車至司文書局拜會出使日本大臣張樵野星使星使以禮接見欵洽逾恒 
[會銜禁賭]  
　　辦理上海城廂内外保甲總巡特用府補用直隸州卽補縣正堂翁欽加運同銜持用府補用直隸州調補江蘇松江府上海縣正堂黄爲出示嚴禁事照得虹口五方雜處良莠不　時有聚賭械鬥情事從前有露天賭樹現有新蓋茅棚六處沈家灣沈海朝王鳳祥及流氓小方等地主借與賭徒明目張瞻日夜聚賭顯有包庇之人除嚴密訪拿外合行會銜示禁爲此示仰該處地保居民人等知悉自示之後 
 
 

Page 3

 
 
不准再行聚賭所有新蓋茅棚一律拆卸倘敢不遵定卽提案究辦賭是照例充公地保庇護並有嚴咎各宜遵照毋違特示光緒二十年十　月十九日示發貼裏虹口沈家灣等處 
[會哨例誌]  
　　前晚係團練會哨之期至晚各局董次第至上海縣署大堂伺候黄大令因有要公往北未回各董坐待移時始領隊而歸 
[冐官行騙]  
　　前有劉棋者假冐松滬貨捐局總辦住居英界天寶棧誑騙同棧之趙炳生狐皮袍一件當被兎脫趙知受騙卽將與劉同伴之任榮卿扭至英公廨宋莘樂通刺庭訊之下知任亦被騙洋數百元當將任交保一面飭差李元至江陰縣關提劉棋到案以便澈底根究該差奉文後立卽乘輪至江陰至則劉已因招搖撞騙被該處紳董控縣訊押據言劉於六年前曾至江陰假寓湧塔寺黏貼紅簽於寺門謂渠本姓王因遭離亂流落他鄉近日得有功名思返故里如有失子者可來相認等語蓋江陰王姓本係大族且擁厚貲劉之本意實欲借此以圖財耳此事傳揚旣徧卽有開設燈籠店孫某之妻許氏謂孫曰我弟於兵燹時失去現居湧塔寺者得毋乃是耶我欲前往一認孫答以爾自姓許彼乃姓王安可冐認許氏謂或因離散時年幼誤記姓氏亦未可知孫然其說遂往互認相見之下並不認識皆以爲離散多時遂致覿面不相識旋將劉領至店中以親戚相呼不料劉見孫頗有積蓄氏所藏金珠首飾亦頗不少乃卽多方挑逗與氏成姦向之混充姊弟者今則眞成骨肉矣嗣以風聲外播不便同居遂與氏商定席捲所有遁至他處開設烟館度日無如生涯寥落致將所有貲財悉數用罄正在進退維谷之際適聞孫已病殁家産乏人照顧劉卽令許氏先回江陰己則暫往蘇州一行再買櫂至江陰旣與氏别卽私刻鈐記揑造僞扎至闔閭城畔招搖撞騙謂已奉藩司札諭飭往上海接辦松滬貨捐總局差一時缺少川資如有人能借盤川者卽一同到局作爲帶肚子帳適有任榮卿者慨然以三百金相借遂同至上海借居天寶棧儼然賓主劉則日往各處拜各任亦私心竊喜以爲得遇貴人財星照命從此可以發蹟矣不料劉竟騙取趙之狐皮袍逃往江陰仍寓湧塔寺排塲闊綽居然自處於官寺僧知前事陽示殷勤陰投各董事處報信董事立往江陰縣控告縣尊飭差將劉拘案本欲略加申斥驅逐了事不料劉語多挺撞長揖不跪謂幾曾見縣堂之上跪過堂堂太守者縣尊怒其無禮飭令暫押甫經訊畢而英公廨差役李元已將文投到縣尊接閱之下知其在滬騙物逃逸重又提訊劉不認次日又訊仍不認再三船詰始認騙取狐皮袍一件已在上海質鋪質錢並未騙任姓之洋如有其事則不必將自己銀表棉衣等類質錢使用矣言巳呈上質票數紙縣尊謂劉棋招搖撞騙已可概見但本縣亦不深究歸案後自然水落石出遂謂李元曰此人詭譎異常汝一人斷難照顧一被兎脫反爲不美不若汝先行回廨本縣派差將劉按站獲解以免意外之虞李元叩謝而退已於前晚回廨禀覆矣 
[騙子成擒]  
　　四川人劉東濤衣服麗都舉止豪侈不知向操何業曾欠某象牙作銀餅數十元迄未付楚作夥某乙屢次尋訪不見昨晨相遇於途見劉身穿寧綢皮袍乾尖皮褂乙向索前欠劉允將褂當洋付還乙謂旣欲當衣則東首有某當鋪相距甚近可速往劉不允定欲至他處當衣乙恐有他變堅不允從劉無可如何只得偕乙同入某當不料甫入當中卽被當夥陸生榮將劉扭住蓋劉前曾至當贖取衣箱一只計洋五十餘元僅付十餘元尚少之洋以他箱暫抵陸見箱甚重故允暫抵不料閱時旣久不見劉至及開箱看視則其中皆係破衣並不值錢今見劉又來當衣卽行扭住喚令四百十五號華浦送入捕房捕頭略詰情由飭包探送英公廨乙亦隨之而至值日差禀明宋通刺著將陸劉暫行看管聽候訊核乙如欲附索欠洋須明白補詞 
[候傳鄰証]  
　　日前英界集賢里失愼一事曾由某洋貨號主王國璋投英公廨請查起火之家昨晨王又投案請查謂當晚起火實係公興南貨棧惟求大老爺速卽查明通刺謂此事殊難臆斷著王國璋暫退候於下禮拜一傳齊前後鄰居到堂詳鞫王遵諭而退 
[並非縱火]  
　　前日報記蹟近縱火一事兹悉捕頭曾遣包探覆查並無縱火形迹意者其出自天災乎 
[控案求銷]  
　　英界長發客棧股東唐惠東鄭復初前曾在縣呈控梁應南唐懋隆等圖吞墊欵串同袁杏苑金敦甫揑帳矇混求請提訊一案黄大令飭提到案以供詞各執諭令廣肇公所董事查核帳目秉公理處嗣因兩造理算不明梁應南等又糾人在棧中爭毆致將鄭復初毆傷抬縣請騐後飭發仁濟醫院　治梁等押候交保清理此已屢紀報端原被兩造昨日投縣禀稱現已各邀同鄉公正人將帳核算明白確係梁等便宜因勸唐鄭略認吃虧囑梁應南給償唐惠東股本及墊欵銀六千兩梁亦自知公論難違當時允許唐亦碍於情面首肯了事籲求銷案大令准之 
[飭交契據]  
　　昨報應義衡山雨香因押欵糾葛在縣涉訟提到轉買地皮之奚郎如中証董蘭卿交差候訊一則前晚黄大令升坐花廳先提奚到案供代英商德華洋行置買山雨香坐落山家園地皮言明每畝計洋一千二百元約計九畝伊卽書大契交付候丈見計地若干再行核足付清當付定洋四千元又付票洋三千零九十元遷延至今山雨香因與應姓纒訟不能丈明交割拖累殊甚董蘭卿供本邑人前住虹口廿三保十六圖地方向業歧黄前由金喜生及地保陳惠亨言及此地雖已涉訟在縣批隱妥可以置買因有奚朗如欲代德華洋行代買此地醫生與金及地保等作中向山議妥每畝價洋一千二百元當付洋七千零九十元大令曰爾等作事糊塗前案未結從中轉買以至案懸數載又提山雨香質訊供奚郎如欲謀監生之地同董蘭卿至監生家數次議價監生一時受愚寫就賣契交付當時所收三千三百元支單一紙卽呈在案内之單再陸續收現洋七百元别無另收之欵大令謂兩造交付數目大不相符奚供所付之洋均有收條存洋人處大令問契據及收條可曾帶來答在洋人處一時未便帶來問兩造供詞數目不符收條契據不帶來無從憑斷奚朗如與山雨香又曉曉爭辯大令諭限次日務將契據收條呈案以便核斷應義衡投案聲稱職員拖累日久不能結案奚等帮意不將契據收條帶來有心延岩職員拖累不起請速追斷大令頷之令退去候訊奚等交差次日將據帶案並補提餘中金喜生地保陳惠亨到案覆 
[誣控被斥]  
　　本邑南鄉顓橋鎭保甲局董徐上林前在縣署呈控丁福生張全觀翁婿口角甚至械鬥恐釀人命等情黄大令准卽飭差提案前晚帮審委員翁明府升坐花廳提訊丁福生供年四十二歲耕種度日張全觀係小的之婿十七年分成親去年六月婿有喪事向小的借衣四件當洋五元應用以後並未交還至八月女兒有孕張不顧家務女兒苦楚難堪訴知小的接女兒回家俾得使於照料婿至今年正月非惟不顧妻室反來借錢小的責伊前借衣服未還不顧家室又欲借錢因而口角並無械鬥情事至二月内和好如初小的仍將女兒送至婿家相安無事董事徐上林於正月間口角時曾從中相勸迨事畢索酬洋十元否則告發由地保趙本忠過付洋四元徐不肯受因未給予小的於八月投呈備案徐上林因索酬不遂赴案朦控張全觀供年廿六歲丁福生係岳父今年正月小的因有正用向岳父借錢岳父不允並無口角此事有親戚趙東梁趙炳松趙桂榮等皆知其詳大老爺可向訊問趙本忠供是地保丁福生翁壻果有口角並未械鬥徐上林索酬一節小的有所不知趙東梁趙炳松趙桂榮同供與丁福生親戚住處相離咫尺知其並無械鬥情事徐供是職監在顓橋鎭爲十五圖鎭董已有十年現蒙黄大老爺恩譓辦理保甲拉充保甲局董事丁福生翁壻口角由職監勸解並未索酬明府判曰趙東梁等衆口一詞顯無械鬥情事可以概見徐上林身充保甲董事以索酬不遂惜詞朦控翁壻械鬥恐關人命等詞無中生有節外生枝實屬不安本分丁福生等旣和好如初自應以後安分守法著具遵　　完案飭退徐上林品行不端著卽革董繳諭應著閔行保甲局董事另選該鎭公正之人接辦徐毋得干預並著具結飭退 
 
 

Page 4

 
 
[英廨晩堂案]  
　　文生吳子翔投英公廨呈控寧人何梅鴻借洋不還向索圖賴黏票求追宋通剩准詞於前晚提訊吳供生員係本邑人素以教讀爲事五年前有友人何梅鴻向周蓮塘包攬塡泥工程何曾倩生員作保並代墊泥價洋銀被何陸續積欠洋五百九十一元之多嗣因何與合夥之方子奎等涉訟前憲蔡公祖案下迭奉訊理盆何交保理處何所欠生員借欵迄今五載僅將田單一紙交生員轉抵洋二百元餘欠洋三百九十一元三角屢索不還爲此情急具訴伏求究追何供前者小的所包周董塘塡泥工程共計工洋四千五二餘元小的僅向吳收過洋二千七百元及向吳借洋三百五十元統共收過洋三千五十元照算周處尚存洋一千元因小的與吳之帳目尚未揭清遂致拖延迄今通刺以供詞各執案難定斷判何先行措交洋二百元赶將帳目揭清再行核斷如可人錢兩保准其交保措繳吳遵諭而退○陳德明向潘小仁藉端索詐在路爭毆經一百九十一號巡捕拘入捕房捕頭略詰情由飭捕轉解英廨值日差禀明宋能刺一併交差候訊旋有陳之同黨向潘極力排解潘本不苛求允許罷訟前晚通刺提訊陳供是日小的酒後與潘在路索詐自知不合今央友人理勸明白伏求開恩潘供今　自知理屈已央人向小的服禮求老爺免予深究通刺以兩造均非安分之徒旣經理明姑准從寛免究一併斥釋 
[英界公堂瑣案]  
　　周春山專在長江輪船肆其胠篋探囊伎倆行客之受其害者不知凡幾近因犯案甫經公堂懲辦釋出昨又在某輪船竊取搭客水烟袋一枝適爲包探杜雲卿所見拘入捕房昨晨解案禀明情節周春山供安徽人行竊自知不是惟求大老爺恩典通刺商之易副領事以周係江湖老賊屢辦不悛判令交捕房管押二個月期滿遞解回籍贓存捕房待領○王阿旺竊取任朝和水烟袋一枝經包探何瑞福拘獲人贓送究通刺略詰數語判將王阿旺管押一禮拜贓還失主○陸阿富行竊張阿生布棉被一條質錢使用報捕後由包探孔阿才緝獲人贓送究張阿生投案申訴前情並請領贓陸阿富供湖州人近因失業凍餓難熬不得已暫作無本生涯通刺以陸行竊有贓姑念初次從寛管押一禮拜○陳小弟竊取義豐押店内布衣十一件銀手鐲一隻水烟袋一枝報捕後由包探顧阿六緝獲人贓送究義豐押店遣夥黄增三投案請領贓物陳小弟供原籍蘇州向爲小本營生近因失業行竊刺判將陳交捕房管押一個月期滿遞解回籍○包探張阿根禀稱笔徐金法竊取布衣八件布被一條現先主尚未查明徐供認行竊通刺判將徐管押兩禮拜○張探又解小賊張山東至案禀稱張竊取陳金法家銀鐲一雙由小的緝獲人贓究通刺判將張山東管押二禮拜贓給還失主 
[法界公堂瑣案]  
　　法商拔維晏洋行主偕買辦某甲具禀訴稱西歴一千八百九十四年正月二十三號向龎怡泰葆吉祥買絲十擔據云係上好之貨且須存棧一年察其能否合用然後裝至法國如不合用儘可退回現接法國來信貨實不佳而龎等忽然梅議是以訴求判决葆吉祥執事人張秋亭供稱去年十二月十九日由小的經手將絲售與拔維晏洋行當時估看絲帶黑色隨卽過磅並令出　倘八閱月中退回上海可請公正人再估現已六月有餘初次來電但云貨物不佳小的答以照單如有斷絲儘可退回同轉問電報何時接得供稱約在四月初旬由援維晏洋行主咨照小的並未答應同轉以此案未便判斷倩　繙譯官據情轉告原控西人俟下期覆訊復諭令張於下期投案備質○通順永義昶全順三信局控粤東人藍玉廷卽藍阿四串同船夥高阿勾等將土挖開實以他料以致買主退回同轉迭次研訊著藍如數賠償昨日通順局蔣雨泉等偕划船頭目倪耕心高雪舟施美英及通同作僞之船夥史三二投案史供稱小的係廿一之夥藍於十月某日邀小的同飲卽倩製僞土小的恐有不妥不敢應允後藍時至小的船上令小的放心决不碍事小的受其愚惑製過二枚得洋銀一圓二角問製過之土可有破綻供稱並無破綻倪供稱現在信局中屢向小的催促求卽重懲藍供稱前日蒙大老爺飭包探帶小的至慶豐適族叔不在店中求恩寛限同轉謂爾平時慣於作僞應將此項造孽錢彌補藍仍求交保出外將土變賣以便料理同轉與祁繙譯官會商謂藍久押捕房亦非善茦可否交的實人保出料理祁君頷之倪等又供稱藍居心刁玩故意作僞同轉飭將藍還押史押候將所得洋銀加倍繳案充公○陳予昌主人陳廷標遣收租人楊詠裳投案遞禀訴稱吉祥街九十七號房屋許茂順帽作積欠房租三閱月計洋銀三十七圓潛行逃逸并欠永順毛同源錦祥泰各户往來現在年關伊邇求示期將存貨拍賣同轉問各債主因何不到答稱伊等見貨物無多情願受虧同轉著卽登報訂期明日十點鐘時拍賣又諭令各户照租界章程先儘房租如有餘銀派償欠項○席餘福控魏錫候代包若泉擔保向萬盛錢莊往來陸續用銀一千三百六十餘兩圖賴不還且開放六門手槍恐嚇同轉訊供之下著魏交若泉到案連包四奎管押限三日内將所欠之數繳清旋由甘日初央裕泰新報關行保出昨日席偕翁九孚趙曙東投案四奎若泉由甘交出呈到升大錢　卽期票銀一千三百四十二兩席呈遞萬盛清單結至十一月杪止應找銀四十兩零四錢八分同轉謂若泉曰爾若於十月内付清則所繳之數足矣現在已逾一月有餘以致席等來此控訴况當時爾致信與魏稱銀已会清尚欲逼令葛兆祺出立收清筆據爾捫心自問作事若何席又稱監生先被用六門手槍恐嚇旋又串出趙禹春登新聞報告白污衊心實不甘同轉謂若泉曰爾在保單上塡注收清字樣顯見有心作僞隨將保單倩祁繙譯察看謂伊等有心作僞尚不認差因判令押候繳到找銀四十兩零四錢八分並著於新聞報告曰中登明此案原委再行核辦繳到之票銀一千三百四十兩著席具狀領取應找之四十兩有奇俟下期投案再領趙又稱當時若泉遣其友葉蒼來向小的等僞稱此項銀兩在兄四奎處欲倩小的繕函聲明尚有别人分用豈非欲令小的墮其術中耶同轉著於新聞報告曰中一一登明下期再核○魏釗遞禀訴稱與顧天佑股開錫作雇葉壽昌爲把作司務葉竟將作中所存之錫一百餘斤竊出并竊去衣服被窩今特開單呈請究辦葉供稱被窩得洋銀一圓五角有庖人阿毛目覩其事以前取過錫二十六斤半售得洋銀一圓二角二分魏稱此錫每斤值洋銀四角同轉飭將葉押候魏邀同見証人阿毛於下期投案備質○招商局巡丁王阿土投案禀稱本年六月某日二十二號棧房失去鐵鎖二具至本月十六晚九號中又失去三具兹拘獲竊賊吳梅林解案請訊吳供稱本月十五夜小的在棧門前避雨無心將鎖撥動以致墮落叩乞恩施包　呈到銅鐵鎖各一具禀稱此物由小的在城内吊來王禀稱棧中並無鐵鎖諒在别處竊得同轉著將吳押候嚴比○諸葛欽控汪輔臣　存火油至十一月止結欠銀三百七十餘兩延約不交叩求追究汪　稱小的與友人合囤火油共虧銀五百十九兩有奇已付過一百餘兩同　謂諸葛控爾尚欠三百六十六兩有奇諸葛又呈成單一紙同轉問汪曰是否爾書汪稱此事曾由友人李汪等姓出爲調處諸葛稱有李姓等　　邀至春園烟館付邵同和洋貨號期票因不合用是以請追同　以原被供詞各異著邀同原勸人於下期投案候核 
[美界捕房紀事]  
　　有一界孩彳亍西華德路中哀啼不止經一百八十八號華捕帶入捕房捕頭令留待認領有見者謂孩操寗波音身穿花布棉襖○某日本邑小工周掌生至船塢中竊取麻繩一條約值洋銀二十圓左右昨晨經包探江阿三拘獲將人贓解入捕房捕頭令押候　　英讞員究辦○日前丹陽人林阿蘭　入老順記竊取　銼刀十二柄昨晨十一下鐘時經包探竇如海拘入捕房捕頭令押候解辦○昨晨偷兒張金榮在西人演槍處左近人家竊得鷄二頭鴨四頭行至吳淞路經某號華捕拘入捕房捕頭令押候解送英公堂請宋通刺究辦○有混名五車小者梁上君子也前因案發遞解回籍刻又隻身來滬仍操胠篋生涯昨晨潛入南潯路某姓家將錫茶壺携之而出途遇包探竇如海拘入捕房捕頭令押候解　會審官究辦○前日下午鎭江人朱福生至楊樹浦第九十五號門牌楊周氏家竊取皮箱一口箱内有絨單棉衣等物負之而出途　某號印度捕情虚奔避躍入河中印度捕入水擒拿扭人楊樹浦捕房管押昨　包探竇如海帶至虹口捕房查出尚有失主四五家所失共衣服數十件遂將原贓吊齊押候　送英公堂請辦 
 
 

Page 5

 
 
[申恊賑經收順直賑捐十二月初一日至初日十一日至二十日止第三十三十五次]  
　　初一日益陽胡萬昌來丁兆聲爲小兒喜種天下許　　　元花洋四元○初二日吳宅洋一元○初三日魏病樵洋十元鴻大莊順康　銅洋一元○　四　　王　　　　元○初八日救吞生烟藥粉洋二元○初十日南京徐郁善士遞來朱壽記善士爲母求病速愈洋十元○十一日何嘉熺病愈二次還愿洋二元○十四日救吞生烟　粉　　元○十五日無名氏銅洋五元○十七日椿氏洋五角○十八　鄧少香爲父節省筵資洋十二元葛惟翁公分洋四元七角五分合洋十六元七角五分○十九日周仲若　　洋六元○廿日陳應均爲妻速産平安　十元以上二次總共收洋七十一元二角五分花洋四元銅洋六元 
[上海虹口元濟善堂經收九十月份月捐清單]  
　　唐茂枝每月二元兩月共洋十元翁醉樓唐　君陳秉元陳可良韋文圃五月每月二元　月共洋廿元唐　卿義成號錦章號黄肇東怡如號五户每月一元兩月共洋十元唐乾初每月一元全年捐洋十二元葉雨田每月五角全年捐洋六元順興源　興號源　號恆昌號成昶利利亨　　昌號聚昌號生昌號長茂號永成號恆裕昌震泰來　春祥乾昌號日盛號同春祥寶成號弁和號十九户每　二角　月共洋七元六角元昌號長和號正大源怡　號李　記燧泰號六户每月三角兩月共洋三元六角廣泰祥萬順豐怡　號鎰記永　祥慶昌仁黄毓齋王毓川黄家詩九户每月五角兩月共洋九元全亨號每月損一元五角　月共洋三元黄子如　月一元四月十一月止計八個月共洋八元鄭程先陳鴈初二户每月一元兩月共洋四元陳先生九月捐洋一元又百歲行經卅本陳仙航九月捐錢三百六十文亦記九月捐二角嘉興恭業九月捐洋二元韋動總九十月共捐洋二元韋陳氏九十月共洋一元陳愼遠堂求老少平安九月捐洋三元錫山含記九月捐洋二元本　九月捐洋一元　　　月捐洋一元九江阜昌帳房十月捐洋二元無名氏十月捐洋二元以上合共英洋一百十一元四角錢三百六十文梁日三　字捐九十月份共洋四元 
[北鐵馬路廣益善堂十一月份月捐]  
　　唐茂枝翁洋六元陳善亭翁洋五元戴運來洋四元李光琴戴綏之各洋三元老順記朱葆珊徐棣山黄佐卿譚幹臣者順記利昌成南順記八户各洋二元順泰張金和何瑞棠傳晋友李珊記嗚昌源和太錦昌老悅生新順記韓山曦陳望生徐俊良何植園柳鶴亭周蓮塘福昌十七户各洋一元天成洋六角可熾宏生隆昇同昌泰可熾　梁炳南恆來方采章天益九户各洋五角恆昇愼餘堂各洋四角謙益祥萃源王敦本福來施　豐恆泰錦章晋昌恆茂謙記咸章亦新　十二户各洋三角湧　祝源昌恆元水瑞芝書屋林曹德大生大裕生楊勝祥同盛坊九户各洋二角莊源大洋一元二角一屑樓洋一元一角錢七十文存濟錢一千文五層樓錢八百文介福九章裕盛和嘉綸壽康延康晋和餘大愼餘惠泰元甡元茂衍大厚康永豐存德利亨立大恊昇　元寶源鴻順彚康宏大正大承裕寶順昇大廿九户各錢六百文萬　全　六各錢五百文清蓮閣四海昇平樓各錢四百文亦新園通裕九和宏章　春園周同太長豐其萃樓大章　　何恆昌久章昇和保丹會十四户各三百文金合順恆生義鴻　樓元利翁愼記五雲日昇樓三元同慶樓一壺義成夏錫昌十户各錢二百文永順萬興恊成祥鄭西堂范恆甫五户各錢一百文以上共洋六十七元六角錢廿七千七百七十文又附英法美三界　十一月份一文捐共收洋十七元七角錢四十千零另七十六文謹附報章以誌徵信 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[二十年十二月初四日京報全錄]  
　　宫門抄○諭旨一道錄前○將軍依奏報効軍需銀兩摺○又奏縷陳戰狀請將傷亡將士從傷奬　摺○又奏請　　　　片○又奉侍衛陣亡請准優卹片○兼護湖督譚奏發解部庫銀兩摺○豫撫劉奏請展緩買補倉榖片○十二月初四日内　府國子監正紅旗值日無引見虹福中堂專摺謝賞假一個月恩○敬信等各謝調授署缺恩○劉坤一謝授欽差大臣恩　衍聖公謝賞福壽字等物恩○岑春煊謝差遣委用恩○湖南正考官柏錦林到京請安○湖南　考官蔣式芬到京請安　湖北正考官吳鴻甲到京請安○奕年吳樹梅各請假十日○關防衙門奏十五日大高殿拜表瀾公行禮○召見軍機劉坤一　錦林蔣式芬吳鴻甲○皇上明日卯正至奉先殿壽皇殿行禮○○奴才依克唐阿跪奏爲軍營需械孔亟奴才報効銀兩　求利器誓滅倭奴恭摺仰祈聖鑒事竊奴才奉命征倭數月以來雖迭獲勝仗未能殲滅狂宼實深愧悚亟宜購求利器以資滅　奴才當此時艱自應毁家紓難願將所積亷俸報効銀三萬兩交前台灣布政使于蔭霖派員襄買至此項係奴才捐辦不關正欵請　　飭部核鎖理合恭摺具陳伏乞皇上聖鑒謹奏奉硃批該部知道欽此○○奴才依克唐阿跪奏爲縷陳戰狀在事出　及傷亡員弁兵勇籲懇天因從優奬卹以示鼓勵而慰忠魂恭摺馳奏仰祈聖鑒事竊奴才奉命征倭先後與賊接仗均各隨時電報總　及　辦軍務處代奏在案惟其中傷亡將士臨時未得悉書接仗情形所報或有詳略邇計數月以來天小十餘仗傷亡數千人徐將收復蒲石河擊敗長山子岔路口草河城等處鉅股竄賊已經詳陳不計外所有草河嶺以後血戰及死事情形不得不爲聖主縷悚之方草河嶺之戰也我軍因山路崎嶇三面受敵該步隊統領營官等繞山越澗披　力戰而馬隊統領永山亦令各將士下馬步行分道猛進彼此槍砲環施予如雨注數十里外皆云聲震山谷如迅雷疾發終日不止維時奴才親登山頭指揮將士見壽山永山在南路山脊衝鋒陷陣戈什哈傷亡幾盡猶統率所部猛攻富保德恒恩海等俱各奮力直前廖源帶隊爭搶賊砲傷勇四名親見我軍砲斃賊目二名隨獲賊　搶得漢字名片二紙一曰帶第一等軍曹稻井籐太郎一曰第五師將軍第十二隊坂井回郎次此十月二十八日草河嶺血戰終日之情形也自是以後雨雪連日我軍晝夜相持不休至十一月初三日午刻與東竄之賊在關道口獲一勝仕卽卻回時探報賽馬集各處吃緊先派步隊一營守北分水嶺要隘以塞賊衝方擬力攻草河口與聶士成聯絡詎初四日賊以三四千人翻山撲我行營隨又添來千餘人抄我後路是以有崔家房之失幸初六七八等日新軍　到四營聲勢稍旺賽馬集之賊夤夜潛逃赶卽會商聶士成合力夾攻十三日同抵同遠堡十四日接仗而該軍僅以馬隊二百餘人順大道且戰且退奴才所步之兵力戰　日至暮該軍步隊赶到已無及矣是日奴才幾不能軍猶暫扎林東溝收拾殘隊聶士　亦退至奴才軍後此金家河失事之所由來也先是初十日統領壽山永山率步隊營官恒玉廖壽長寶壽慶德各營馬隊營官崇玉金　各營由崔家房白水寺謝家堡轉戰而前十五日在四棵樹大獲一勝十六日統領扎克丹布德英阿等營赶到會同攻克龍灣　　進　抵至草河北岸距鳳凰城僅八里十七日乘勝渡河至法家嶺底十八日内簿鳳凰城恒玉率其所部攻入東門已就得手詎城内　兵突起城外援賊大至將我軍四十餘名截斷城内悉没於陣統　三等侍衛永山身先士卒率隊策應連受槍傷洞胸陣亡兵力不支傷亡幾半幸經壽山等各營分投往援賊始稍卻我軍亦卽收隊時值復州海城相繼失守遼陽南路軍事吃緊於是撤回分水嶺下馬　一帶扼紥聯絡大高嶺各軍兼顧遼東門户此永山等連　苦戰死事　烈之實在情形也查奴才所部始以鎭邊馬步八營三獲勝仗自添新軍步隊三營而岔路子草河城草河嶺關道口崔家房各戰俱極爲得力其後陸續所到七營未及休息謹遵十一月十二日總署轉到電旨擊賊潰歸卽分兩路進攻該新舊各營日夜從事於砲火風雪之中莫不踴躍效命誓滅倭宼不意兵分勢弱寡不敵衆以致兩路皆挫未能制勝奴才咎固難辭惟在事出力統領營哨各官兵勇等大小十數戰僅挫三次餘皆獲勝先後斃賊二千餘名不無微勞足錄其陣亡官弁兵勇等尤屬爲國捐軀深堪憫惻合無籲懇天恩垂念將士准其從優奬卹以示鼓勵而　　魂之處出自逾格鴻慈除將官弁兵勇　續查明造册咨部外所有官兵力戰傷亡懇恩奬卹各緣由理合恭摺馳奏伏乞皇上聖鑒訓示謹奏奉硃批另有旨欽此○○依克唐阿片再哨官景奇恩喜係奉天旗人福成係琿春旗人前因臨陣脫　咨行查拿至今未獲　應請旨勅下盛京吉林將軍嚴拿務獲送交軍前正法以儆效尤而肅軍紀理合附片具奏伏乞皇上聖鑒謹奏奉硃批另有旨欽此○○依克唐　片再馬隊統領四品銜三等侍衛永山自奏調鎭邊軍差遣委用迭充營官統領差使紀律嚴明所在兵民相安於剿辦馬賊順著戰功奴才此次出征該侍衛踴躍請行誓滅狂宼邇來大小十餘戰陣陣軍鋒無不怒馬當先摧堅執銳有時山路崎嶇馬隊不得手該侍衛卽下馬步戰奮不顧身賊有深畏馬隊之語初十日因分隊進剿該侍衛慷慨流涕白請獨當一路堅稱不取鳳凰城誓不復還奴才當以好言安慰囑其勿太性急並囑該侍衛胞兄員外郎步隊統領壽山與之偕行相機進取去後奴才行至草河口心仍不安卽飭統領札克丹布及新到之統領德英阿共率步隊三營前往援應詎該侍衛轉戰而前深入敵所直簿鳳凰城下晝夜相持數日至十九日卯刻賊三面猛撲該侍衛力戰左臂受傷一處右額顱受傷一處猶復親持槍械擊斃悍賊數　督隊前進至洞胸一傷倒地暈絶忽大呼而起戈什哈扶之堅不肯退口喃喃囑兵勇好輔壽山殺賊而逝查該侍衛現年二十七歲係前吉林將軍富明阿次子幼而學文心識忠義長而講武胸有甲兵黑水鍾靈僅受虎賁之職靑年遺恨宜邀鳳詔之褒核其捐軀情　實　以死勤事者祀典例相符現值軍情吃緊各路統兵之將除左寶貴而外未聞有人殉節兹該侍衛死難情形较左寶貴尤爲慘烈其戰功亦不相下合無仰懇天恩俯賜勅部從優議卹可否加恩追贈予　並將該侍衛列入昭忠祠祀典兩入其交富明阿黑龍江省專祠由地方宫春秋致祭以彰忠烈而慰英魂至其戰功事蹟相應請旨宣付史館續於富明　列傳之後出自逾格鴻施奴才爲激勵將士効命疆塲起見理合附片甲懇天恩是否有當伏乞皇上聖鑒訓示施行再該侍衛之子慶順慶銘尚幼將來及歲應如何　用之處恭候聖恩合併聲明　奏奉硃批另有　欽此○○頭品頂戴兼護湖廣總督湖北巡撫臣譚繼洵跪奏爲湖北省豫撥光緒二十一年甘肅新餉改解部庫銀五萬兩恭摺具陳仰祈聖鑒事　照承准軍機大臣字寄光緒二十年八月二十三日奉上諭户部奏籌撥甘肅新餉一摺甘肅關内外各軍餉銀關繫緊要現經該部將光緒二十一年新餉措撥湖北省銀三十三萬兩著該督撫等　飭司道按照部撥數目於本年十二月底止赶　三成至來年四月底止再解三成其餘四成統限九月底止掃數清解等因欽此應飭欽遵辦理旋准户部電開軍需甚急年前應解新餉三成改解部庫銀五萬兩等因又經轉飭遵辦去後兹據署湖北布政使陳　箴　同善後局司道詳稱在於鹽厘貨厘項下籌撥銀五萬兩飭委候補知縣劉綬靑惲元復管解赴京交納所有年前應行豫解三成廿肅新餉尚應撥解銀五萬兩續據户部電咨仍改解部庫容卽赶緊籌撥委解詳請奏咨等情前來除分咨外理合恭摺其陳伏乞皇上聖鑒　湖北巡撫係臣本任毋庸會銜合併陳明謹奏奉硃批户部知道欽此虹○劉樹堂片再豫省各屬歴年動缺常漕倉榖均因　收歉薄糧缺價昻未能及時買補歴經前撫臣奏請展緩在案兹值秋成以後應各就地方情形酌量買榖還倉惟本年彰衛所屬之内黄等縣被淹成災此外各屬亦因旱潦不均秋收告歉糧價未能平减若再採買倉榖益恐有妨民食至榖價早因軍需動用本未一律歸補據署布政使桂霖會同糧儲道王維翰援案議請緩至來年秋後察看情形再行酌核禀辦會詳請奏前來臣復查無異相應附片陳明伏乞聖鑒謹奏奉硃批户部知道欽此 
 
 

Page 10

 
 
[光緒二十年十二月初五日京報全錄]  
　　宫門抄○諭旨三道錄前○江督劉奏籲懇天恩收回成命摺○尚書徐等奏遵旨查明　奏摺○府尹福奏病請開缺回旗摺○兼護雲督譚奏正副考宫請賞假回籍片○又奏調署府州片○十二月初五日理藩院鑾儀衛光祿寺廂白旗值日無引見○崇光德隆各謝放左右翼監督恩○伊綿阿謝充侍衛班領恩○道府徐樹鈞翟伯恒耆安孟繼壎各謝恩○候補道唐眞銓謝恩○肅王請假十日○橚貝子續假十日○八額駙會章各請假五日○熙貝勒續假五日○召見軍機徐樹鈞翟伯恒○○兩江總督臣劉坤跪一奏爲籲懇天恩收回成命仰祈聖鑒事本月初二日内閣奉上諭兩江總督劉坤一著授爲欽差大臣所有關内外防剿各軍均歸節制欽此臣久忝兼圻渥承寵眷方愧涓埃未報有負朝廷知遇之恩當此時事艱難倭氛猖獗正官力圖報稱上紓宵旰憂厪何敢有意畏難稍存諉卸惟念臣區區隱衷有不能不爲皇上敬陳者以臣生長湖湘自効力行間及服官各省均在大江以南於東北一切情形非所素悉况現在關内外各統將多不相習且或係將軍巡撫或奉命帮辦未便由臣節制加以衰老之軀猝膺艱鉅萬一貽誤關繫非輕冉四思維惟有仰懇恩施開去欽差大臣差使臣雖力薄斷不敢稍圖安逸擬請旨將臣交督辦軍務處隨同恭親王辦理軍務抑或指撥湘軍二三十營歸臣統帶馳赴前敵俾當一路之師臣務當竭盡愚　勉酬高厚所有懇恩收回成命緣由是否有當謹繕摺瀝陳伏乞皇上聖鑒謹奏○○臣徐桐臣榮祿跪奏爲遵旨查明據實覆奏事竊臣等由内閣抄出光緒二十年十一月十二日奉上諭御史恩溥奏都祭院左副都御史奕年反持專擅私心自用於用僚時有忿爭接見科道遇有巡城者在坐必諷示所聞故亂黑白每月堂叅之期與司坊官耳語許久顯係授意營私京畿道御史諛媚奕年於該衙門飯銀内扣送分資請飭查辦等語著派徐桐榮祿按照原叅各節確切查明據實覆奏毋稍徇　欽此欽遵並將原奏抄錄前來臣等揀派司員詳細查核當經移咨都察院京畿道五城御史曁前巡視東城御史　　杭分别查覆並傳集五城正副指揮吏目等詳加訊問兹已遂一查訊明確如原叅所稱奕年把持專擅於同僚時有忿爭各節查據都察院覆稱都察院堂官到署時分接呈詞交京畿道訊供呈堂公同商定分别准駮間有意見不合必詳核案情權衡至當卽如滿子筠欠債一案東城已訊有端倪奕年因滿子筠之妻張氏至署遞呈欲調城審訊同官力持而止奕年亦無異議又署中出有筆帖式當月一缺應以咨格較深之瑞錦充補奕年派在後之文恒瑞錦遞呈申訴同官與奕年商論更正適有飯銀處帮辦缺出卽以瑞錦充補御史所云忿爭或指此等事而言等語當經臣等以該院咨覆派差一節尚未明晰復經詳查去後旋據覆稱都察院派差原無一定奕年派文恒時同宫是　適有事未到次日瑞錦申訴同官以文恒名在第三人亦勤愼派差原可酌量將原呈　還後有飯銀處　辦缺出繁簡相等卽以瑞　充補同官並無意見瑞錦現己病故原呈無從調查等語並將堂諭黏單一併移送前來查東城滿子筠欠債一案先經臣等以原案内有曾經巡視東城謝嶲杭面駁其非一語移會謝嶲杭查覆旋據覆稱上年在巡視東城差内二月間進署接見奕年訊及史肇封控告滿子筠欠債一案經將兩造是非曲直情節詳細回答等語查奕年與謝嶲杭因案辨駁核與都察院所覆情節相符是奕年始因　子筠之妻至署遞呈意欲調城審訊因同官力持而止奕年商榷公事尚非始終堅執惟筆帖式當月一缺奕年派資格在後之文　充　　文恒人亦勤愼派差原可酌量但是日同官旣未到署似此酌派之事與循資序補不同奕年未經公商先行點派致名次在前之瑞錦具呈甲訴同官與之商論更正原叅謂與同僚仇爭殆由於此瑞錦現巳病故無可查訊其從前所補飯銀處差缺旣係繁簡相等尚與公事無碍又原叅奕年接見科道遇有巡城者在坐凡於託巳官司必諷示所聞故亂黑白人或不聽必多方措詞報復又司坊官每月堂叅之期人各耳語許久顯有授意營私之事各節查據部察院覆稱科道分日接見議論公事同堂環坐奕的萬不能獨逞私言科道具有風規亦何肯明受請託惟司坊官叅謁之時奕年偶於詞訟盜安時加訓飭所言大抵因公等語又據中城御史覆稱五城案件向由五城自主堂官接見之時詢問地方公事大廷廣衆在官言官向來常有原叅所稱奕年帮亂黑白措詞報復各節實無所聞等語其餘各城移覆大略相同均查無别項情弊傳訊五城司坊官等均稱每月初二十六兩日赴院叅堂之期向由經歴　官喚名親筆書押各散奕年並無耳語亦有聲稱叅謁之期奕年間有詢及地面轉防及粥廠飯廠等公務者當經飭令具文禀　互　稽核情節亦均相符原叅接見科道諷示所聞及與司坊官耳語各情並無實據又原叅衙門應得飯銀向由京畿道公分致送頃見其單内有扣送奕年分資一項詳詰之始知其侍姬病故各節查據京畿道御史覆稱向來都察院凡遇台長各科道先行代辦每人各出分資　錢俟有飯銀照分公攤歴年已久並未主持扣資本年九月間　都御史奕年家有喪事亦照舊公送藍呢祭　一端弔祭原係寅誼且係照舊所費不多理應從實移覆特將奕年報單謝帖一紙曁飯銀帳簿兩本移送查核又查據覆稱京畿道收到奕年報單雖稱側室而曾受　人封典是以照舊辦送祭幛向來京畿道接到訃報代辦公幛係由道差人知會各道歴年已久恩薄自十七年任御史以來歴經出過分資皆無駁詰情事所有歴辦祭幛清單一紙黏送　核並查據都察院覆稱主持　資一節據京畿道申稱已將詳細情形兩次移覆各等語臣等查官員家有喪事同署公送祭幛本人情酬酢之常並非始自今日亦非獨都察院爲然誠以列名旣衆分資又微無關情弊故相沿日久而莫之禁此次奕年因伊妾病故出具報單原屬多事京畿直旣據訃報致送公幛究係沿舊辦理有歴年清單可憑且據覆稱恩溥自十七年任御史以來歴經出過分資皆無駁詰情事尤可互證原叅所指主持扣資職名自屬無憑查以唯查閱京畿道送到奕年報單中有側室及杖期生等字樣稱謂殊屬失體物議之起殆非無因以上各節臣等詳加查核原叅奕年把持專擅故亂黑白及與司坊官耳語等情均無實據惟奕年於酌派筆帖式差缺未經公商輙將資格在後之人先行點派致屬員遞呈申訴雖查無瞻徇情事究屬辦理失當且以風憲大員於訃告之件稱謂失體亦有應得之咎相應請旨將都察院左都御史奕年交部議處至京畿道扣送分資俗例相沿並非創辦該御史遽指爲諛媚長官措詞未免過當唯都察院係風憲衙門京副畿道有承辦公務扣送分資究係俗例旣經該御史指叅嗣後應令卽行停止調到案卷案結發還所有臣等據實覆奏緣由理合恭摺具踈伏乞皇上聖鑒訓示遵行謹奏○○奉天府府尹奴才福裕跪奏爲患病難期速痊懇請開缺回旂調理仰祈聖鑒事竊奴才十月十三日　陛辭後感受風濕赶緊調治少見輕减卽於十一月初四日力疾起程十五日行　甯遠州屬之中前所復冐嚴寒病益增劇猶可支持前進十七日行至錦縣屬距城一百二里之連山地方頭暈失跌牽動風痰左臂右骽不能動轉竟成偏廢之症連山地處荒僻醫藥皆無再四思維焦灼萬狀惟有籲懇天恩員准開缺回旗調理如果仰蒙天佑得以調理就痊卽當泥首宫門求賞差事斷不敢稍躭安逸自外生成所有奴才途次患病難以速痊緣由理合據實馳陳伏乞皇上聖鑒訓示再此摺借用錦縣印結合併陳明謹奏奉硃批另有旨欽此○○　鈞培片再臣接准雲南正考官翰林院修　張建勳副考宫翰林院編修許澤新咨稱建勳等奉命充雲南甲午科正考官現已揭曉應　回京覆命惟查雲至京所經驛路建勳本籍廣西臨桂縣相去匪遥澤新本籍貴州貴陽府尤爲必經之路建勳等離籍有年久違先墓遥望松揪彌殷瞻戀擬請代懇天恩俯准各賞假一月俾建勳等得以回籍省墓一俟假滿卽當各由本籍　馳赴京恭覆恩命等　除咨部查照外謹據情附片具陳伏乞聖鑒訓示謹奏奉　硃批張建勳許澤新均著賞假一個月欽此○○譚鈞培片再新授昭　府知府林紹年現已到省應卽飭令赴任永北直隸同知　　鴻撤省遺缺查有前先補用直隸州知州楊均精明幹　堪以署理署廣西直隸州知州陳建墉調省遺缺查有准升該州知州劉雲章堪以先行署理據藩臬兩司先後會詳前來除分檄飭遵外謹附片具陳伏乞聖鑒　雲　總督係臣兼護毋庸列銜合併　　謹奏奉硃批吏部知道欽此 
 
