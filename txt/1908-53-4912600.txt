# 1908 - 53 - 4912600

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上諭 
[正月二十六日奉]  
　　上諭楊士驤奏己故提督戰功卓著懇恩賞恤一摺雲南提督夏辛酉早歲從戎隨同僧格林沁勦辦髮捻驍勇善戰所向有功又隨左宗棠轉戰關隴蕩平西埠大小百數十戰靡役不從厥功尤偉由廣西右江鎭總兵調任山東登州鎭總兵擢授雲南提督辦理兗曹勦匪事宜擒斬巨匪全境廓清前命會辦江防正資籌畫兹聞溘逝軫念殊深夏辛酉著照提督軍營病故例從優議恤任内一切處分悉予開復加恩予諡原籍及立功省分建立專祠並將戰功事蹟宣付國史館立傳伊長子候補知州夏繼泉著以知府即用次子夏繼葵著賞給主事以彰勞勩該衙門知道欽此 
上諭直隷保定府知府員缺緊要着該署督於通省知府内揀員調補所遺員缺著景濂補授欽此 
上諭直隷天津道員缺著吳筠孫調補永定河道著齊耀琳補授欽此 
上諭雲南提督著張勲補授欽此 
[正月二十七日奉]  
上諭四川建昌鎭總兵員缺着田振邦補授欽此 
旨英瑞著調補靑州副都統成都副都統著交瑞調補欽此 
宫門抄 
正月二十六日　召見軍機　文翰　丁寳銓 
正月二十七日　召見軍機　張勲　寳第 
論說 
[論宗敎妨害社會之進步（彳）（广）]  
　　嗚呼宗敎者。其專制政體之靈魂。束縛人民之大魔王乎。原古昔聖賢創立宗敎之初。未嘗不具牖世覺民之意。但其時人類尚未進化。無思想。無識力。無社會之結合。無秩序之可言。祗求納諸範圍之中。使之循規蹈矩不稍偭越。則政治之基礎已立。而宗敎之能事亦盡。所以造爲兼愛之說耆。懼人民交際之有牴觸也。造爲前因後果之說者。懼貧富等級之有鬭爭也。造爲天堂地獄末日審判諸說者。懼人民之恣肆暴戾而不自節抑也。造爲生則暫時死則永久之說者。懼人民之强取豪奪而不肯懺悔也造爲孽報之說。以平其怨忿。造爲餘慶之說。以生其希望者。懼人民之怨天尤人而不能素行也。夫人民根器薄弱。智識幼稚。最易感受可驚可羡可欣可怕之謬說。釋迦耶穌摩罕默德等起而乘之。以其悠謬荒怪之理想。逹其盧牟六合之目的。則蠢蠢愚民。自潜移默化於不知不覺之中。而社會之基礎立矣。大抵宗敎之起源。必在酋長初行時代。山棲水伏無所謂道德敎。化或相殘。殺或。相吞。嚙且日流於禽獸之。行而其時有一知識稍高之人。思欲稍救其失。則惟有使之服從使之畏懼之一法。最足以動愚昧之心思。而爲適當之處置。故宗敎者。祗求社會之成立。不圖社會之進步者也。創立宗敎之人。不可謂無牖世覺民之心。而亦不得不謂之阻礙社會進步者也。 
何也。社會之進化。必經一次之破壞而後進一級。經一次之破壞。而後又進一級。是以破壞愈驟。則社會之進化亦愈速。但所謂破壞者。非祗破壞其秩序也。一面破壞。一面即建設。如築室然。去其舊者。易其新者。日新而不已。則其思慮愈密。格式愈精。自有日進千里之勢。若言宗敎。僅僅使人畏懼使人服從而已。使人畏懼。則迷信生。使人服從。則奴性根。但求循循規矩之中。不越範圍之外。便奉之爲良善之人民。而人類進化之事。則反歸之不可知之天帝。以坐待其時期之至。於是雷電風雨之不測。則謂有司之者也。天地山川之偉大。則謂有造之者也。而神靈上帝搆造萬物之說自此生焉彗星不知其爲無定軌道之行星也地震不知其爲地心熱度之膨脹也。日蝕月蝕。不知其爲地影月影所遮蔽也。而天灾流行警戒萬民之說自此生焉。推其流弊。勢必人人腦中祗藏有祈福禳禍之二念人人行事不出乎委天任運之一言。而世界永無進化之一日也。不知人類之初。固非人也。以日漸進化而始具人形。則今日之社會。亦不得謂爲完全之社會也。必日漸進化而始得爲完全之社會。夫旣欲進化而爲完全之社會。則必宜有超卓之心思敏捷之手腕以赴之。旣欲有超卓之心思。敏捷之手腕。則必宜先去其迷信服從之習慣。而後庶可以脫古之所謂大聖大賢束之縛。故闢除宗敎者亦今日扶助進化者之所有事也。 
（未完） 
專電 
[電一（黑龍江）]  
　　程撫電告政府謂徐督電囑赴奉准二十五日帶印前往 
[電二（北京）]  
 
 

Page 4

 
 
 ]HH [ 
　　度支部議覆一文錢成色照粤省黄銅重三分二釐式樣照鄂省無孔奉旨依議 
[電三（北京）]  
粤督張人駿奏保吳道鎔陳如岳陶劭學陳寳琛奉旨吏部知道 
[電四（北京）]  
　　粤督又奏覆李準參案奉旨免議 
[電五（北京）]  
　　楊士琦電奏准二月初一日起程回京覆命 
[電六（北京）]  
　　出使奥國雷補同電奏二十五日接任 
[電七（北京）]  
　　政務處議奏滿漢大員子女由上指婚 
[電八（北京）]  
　　學部議奏督學局各員請改實官 
[電九（杭州）]  
　　寗軍某隊官途行遇匪殪匪三名旋被害 
[電十（漢口）]  
　　姜軍共到二千八百餘人准二十八日由漢乘輪先往安慶 
緊要新聞 
[樞垣近聞]  
　　盛朱之異視倫貝子去臘回京覆命時曾面保盛宣懷辦理外交情形熟悉堪勝外部之任而某樞臣甚不以盛辦前事爲然屢在樞垣痛數其種種失敗慶邸爲其所惑故陸元鼎等均己奉諭揭曉而盛獨不與某公詆毁之力爲多然某公雖不以盛辦前事爲然而極贊開缺郵部侍郎朱寳奎之材謂其所辦各事頗收利權願奏保特旨開復實屬不解豈盛朱從前所辦之事果有歧異耶 
張袁之交誼近來張袁兩大軍機意見異融洽每遇擬旨常由袁尚書起稿面致張中堂筆削彼此毫無形迹散值後并常相宴會鹿輒在座惟世中堂則不與焉 
[又議廣西移設省會廣州]  
　　廣西巡撫駐紥桂林僻處西北於所屬東南邊界鞭長莫及前次岑前督在粤曾議撫署移駐南寗嗣以遷移省便需費浩繁遂爾中止去冬政府又有桂撫移駐梧州之議當由張撫電致粤督熟商此事聞張安帥以移駐關係重大須通盤籌算方能决定辦法故彼此往返電商尚未籌妥須俟桂撫將各處情形考察完畢始克决議（子） 
[浙撫電覆海門學堂案杭州]  
　　台州敎士毁學案已六誌本報兹悉憑中丞近又電覆上海法領事云號電悉海門學堂案現由王道台與趙主敎在杭商議王道台久游歐美熟悉情形必能和平辦理台州地方官係拿平日滋事之人與安分敎民無涉己電寗道派員往查（疑） 
[蘇浙防匪彚聞]  
　　松提電陳西塘獲匪松江提督劉軍門致撫帥電云哿電悉二十戍刻據鹽捕營員弁等禀稱追匪至嘉善大通橋該處董事金少雲稱匪首余孟亭夏小辫子二百餘人竄嘉善三塘楊廟江北阿四六七十人竄澱山湖員弁等率隊跟蹤搜剿等語楓涇一戰匪黨解散甚多其勢己衰夏竹林有陣斃之說飛划營於二十日晚在嘉善西塘村莊搜匪船十二只匪十一名松江府戚守婁縣劉令於二十日到楓涇將各軍擊斃生擒各匪奪獲船隻鎗枝衣物首飾逐一點查列單由該府縣分别禀報事畢回松才仍在楓涇督率搜勦云云 
蘇撫電飭查訊匪首蘇撫致電松府戚太守云禡電悉查報清晰具見認眞惟夏竹林及施幅山等匪究竟是否鎗斃最關緊要務須查訊清楚各匪訊實後仍遵前電卽予正法並錄供禀報贓物飭繳犒賞一節俟另電到時由督辦禀請核辦 
訊認梟魁首級照片松府接到瑞方伯寄示梟魁首級照片三張一爲夏竹林一爲孔老四一爲顧金標府尊戚太守立提梟黨王得標汪小舟兩名至案飭認據稱夏竹林確係眞面目孔老四似曾相識顧金標並無一面太守再飭提華婁兩獄梟黨丁克慶姜祥貞等五名到案再認 
兩梟正法緝捕新軍管帶沈葆義二十四日獲解梟匪劉金標李阿四王阿春及劉妻江氏併年甫五六齡之劉孩共五名口瑞督辦飭蘇府發審委員鄭劉兩令在淸鄉局研訊劉李直認爲梟併稱旣己被拿請卽正法何必多問旋訊得王係屬鄉民實被誤拿兩大令錄供禀明方伯於 
 
 

Page 5

 
 
 ]HH [ 
二十六日午前飭將劉李二梟正法劉之妻子及王阿四押候查明再訊松府點收梟贜二十五日飛划後旗何嘉祿解到所獲梟匪各贓計船十七隻紅心白旗二面長刀二柄短刀五柄前膛快鎗十二支後膛快鎗四支抬鎗二支號褂十五件輪船掛燈一盞輪船銅千二根銀飾二十六斤半絲四十斤紅襖五件鐘五只皮箱兩只考籃二只棉被五十四條男女衣十包共一百十一件銅錫二籃府尊戚太守飭令逐一點收至前日副營黄哨弁在楓涇所獲梟船尚有赤金多斤及銀飾衣服等件定於二十六日解繳府署 
兩省實行會勦浙撫復蘇撫電云號電悉股匪竄浙昨己電飭嘉湖防軍迅速痛剿兹復飭在平湖一帶扼擊並儼飭如匪竄蘇境即跟蹤追至蘇境與蘇軍會勦不得株守浙界乞尊處轉飭各營如匪竄浙亦跟追會勦爲要 
派軍往援嘉善二十五日松府接到急電知嘉善東門外三點塘地方有大帮梟匪與防軍接伏戚太守以飛划後旗管帶何嘉祿在郡立派馳往援助頃有鄉人自楓涇來者言昨夜距嘉善五里外駐泊聞鎗聲澈夜不絶天明見有多數徵兵過境云 
浙省租用小輪之計畫浙撫馮中丞致電嘉興府楊守云杜標統需輪兩艘孟管帶需一艘如小輪不敷即電曯李守承淵再租一艘順便護其回杭由嘉但派砲船赴滬 
江督蘇撫浙撫電奏剿梟情形 
竊照江浙父界地方梟匪肆擾經方等奏請特派江蘇布政使瑞澂專辦蘇松太杭嘉湖緝捕清鄉事宜該六屬牧令營汛防軍歸其節制調遣奉旨允准查蘇浙梟匪以夏竹林余孟亭王老四蔡老七江北阿四石老大夏小辫子吳小蔴子爲渠魁黨與多寡不一而夏竹林凶悍狡險尤爲匪徒信服盤踞江浙太湖一帶疊犯搶刦殺人拒敵官兵之案擾害地言非止一日上年搶刦小輪之案該匪實爲倡首居中指揮釀成巨案正來行旅咸有戒心經方等督飭瑞澂調　小輸四艘酌派弁勇由方撥給快砲在内河來往巡緝穌杭兩處亦各照此辦法一面出方飭派卅五標統帶蕭先勝率帶該標第二第三兩營馳往松江太倉等處三十六標統帶杜灌川率帶全標三營馳往嘉興各屬均經撥給馬克新快砲以資利用三十五標第營管分紮防剿均歸瑞徵節制調追其江陰地方商由鄂　飭派統領曾廣大率帶全標三營前來塡紮並恐剿捕嚴緊匪由浙之湖州蘇之渫小遁往皖省廣德寗國等處啓泰飭派管帶剛兆麟率領所部一營駐防渫水東汝騤嚴飭湖州防營及寗軍管帶孟平認眞巡緝並商由皖撫飭派陳興鈺率帶所部全營分駐寗國廣德等處以杜竄逸一面另擬添募水師購置淺水輪船快砲俾厚兵力此奉旨後密籌佈置之情形也本月十二日飛划營統領徐錦堂率領管帶凌秉忠等剿匪於靑浦縣尚民田等處斃匪五人受傷八人勇亡二名受傷二名十三日追至崑山縣陸家橋奮力剿捕接戰約六小時之久斃匪小老大顧壽根曹祥生擒　王得標其餘擊斃者約廿餘人傷者甚衆匪首余孟亭夏小辫子均各受傷竄逸官兵傷者五人方等接獲電幸飛飭各營合力兜剿江南提督劉光才率帶提標步隊親赴金山一帶督剿十八日匪竄金山縣呂卷巿經寗軍蕭先勝督兵迎擊對敵良久匪傷極衆暗毁橋梁竄逸沿河奮追擒獲二匪起有金銀贓物十九日匪竄嘉善婁縣交界之楓涇地方先山嘉境登岸經杜淮川一軍出擊鏖戰至三時之久擊斃在岸匪八名内有身穿紫袍指揮匪衆之悍目三名當塲斬　首級棄船傷斃及落水者不少奪獲匪船四隻槍三桿是夜追至河口復有續來之匪與之對抗適蕭軍來援將匪奮擊遺散時值黑夜不知傷亡確數官兵傷者一人是日另有匪黨大股在南栅口登岸圖刦軍火當經官兵看破開槍向擊蕭軍聞警馳到夾攻其時提標鹽捕飛划等營俱到合力攻剿匪首夏竹林督隊抗拒勢甚兇猛鏖戰至五六小時之久經蕭軍將匪首夏竹林擊斃並斃悍月施福山林小老大陸小老大孔小老大沈小老大朱小老大等六名及散匪十餘名生擒六名提標營擊斃四名内一名認係匪目左小老牛餘匪紛紛落水不計其數奪獲匪船二十餘隻洋槍數十桿子彈一簍銅砲一尊刀械號衣旗幟各數十件並起出銀錢金珠首飾衣物甚多二十日徐錦堂督率水師追匪至嘉善縣楊字圩奮力攻剿斃匪一名擒匪十二名傷者頗衆奪獲匪船十二隻並快槍抬砲旗幟號衣多件内有圓燈信函確係商輪被刦原贓訊據獲匪供認夥同行刦商輪不諱是日杜軍又奮　匪船一隻斃匪二名生擒二名此數日來迭次剿匪獲勝之情形也伏查梟匪根蒂深固黨羽繁滋現經各營合力奮剿迭次獲勝將梟匪渠魁夏竹林首先擊斃並生擒擊斃悍匪爲數甚衆洵足以懾匪胆而快人心兹飭將擒獲之匪審明正法出力弁兵及陣亡受傷者分别犒卹起獲各贓慱主認領無主者變價充賞一面由言等飛飭各營迅速跟蹤追剿務期盡數殲除並由瑞澂將各屬清鄉團練事宜認眞舉辦以固民氣而清匪源抑方等更有請者剿匪一事全恃賞罰以爲勸懲嗣後倘有營官人等畏　退縮甚或通匪縱逸擬請嚴叅治罪其情節較重者卽予明正典刑牧令等官辦理淸鄉團練不力一併從嚴叅辦如有剿辦得力文武　弁亦懇從優獎勵至添募水師購置淺水輪船砲械並犒賞購線一切需用欵項當由方等曾商卽在兩省海關雜稅項下提撥作正開銷實於剿辦梟匪事宜大有裨益除查明此次出力員弁另行奏請給獎外所有剿辦梟匪布置情形及迭次獲勝緣由謹請代奏 
[西報譯要]  
　　江督商請租界拘捕權字林報北京函云江督曾電外部謂近今黄浦出有小輪盜案各種無賴多避匿上海租界擬請與京中各國代表商議發給一種免許狀或逮捕狀俾中國官吏警察得直人租界提人如果能允從此議則上海道必能行此權力云或謂端督此舉恐意不在于刑犯而在于國事犯云 
英法互爭滇者鐵路文匯報二十六日北京電云雲南英總領事向滇督要求康朗（譯音）至騰越鐵路謂此路早經中國允許英國照昔時所議緬甸之線由騰越經大理雲南兩府以至長江流域爲止滇督不允所求英政府己向外部交涉而法公使聞悉此事亦向外部要求謂英國緬甸雲南之線與法國所築越南至蒙自並由蒙自經雲南府以逹長江之路線有碍須向疆吏交涉云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
[畫史]  
要摺 
[甘督升奏籌改甘省厘金試辦統捐摺]  
竊奴才迭奉諭旨飭辦農工商礦各政仰見聖明圖治維新至意亟應欽遵辦理無如籌辦一切在在需欵甘肅係受協省分近年各省籌欵俱絀餉項日見短欠而自部撥賠欵並籌解練兵經費司庫久己入不敷出惟恃釐金一項可資挹注顧欲於籌欵之中求其不病商民之法則舍剔除中飽無可入手自非將釐金改辦統捐不能以簡馭繁收涓滴歸公之效甘省釐金向歸蘭州道經理奴才到任之初即檄調升任新疆藩司前平慶涇固化道王樹枬來省署理督令悉心經畫顧甘省土貨出境甚少歷辦釐金惟恃抽収進境客貨率自陜境而來山路崎嶇頭頭是道非扼要設局無由責令一道完清當經妥擬章程試辦大布繼及百貨益以蒙鹽委員分往西安三原略陽鳳翔安邊等處創設局卡地俱隔省旱道往返動經時日調查各貨名目價值釐訂科則繁碎異常又非限期能竣現任蘭州道彭英甲接事以來不懈加詳規模始得粗定商民稱便比較釐金亦漸長收有效撥辦農工商礦各新政得以藉手第待以舉辦之事層出不窮值此生計競爭急起力追尚慮不及而年之豐歉無常來貨之衰旺無定捐收之多寡無憑奴才硜硜愚見向不敢以逆億之事未有把握之議輒瀆天聽早爲聖明所洞鑒現在統捐試辦經年收項漸增商情頗順似可推行無阻自應奏咨立案除將籌辦農工商礦各政分别專案奏咨仍督飭蘭州道迅將統捐收支欵目清釐造報外謹先將試辦大概情形陳乞飭部立案至统捐長收欵項係爲籌辦各項新政起見現尚支絀甚多所有改辦統捐擬仍照歷年釐金舊額二十餘萬報部其長收各欵銀兩惟有籲懇鴻慈俯念甘省貧瘠准令悉數撥充本省要需以免拮据而興要政是否有當謹恭摺具陳再甘省釐金歷屆俱於下年夏間造報兹查三十二年分收支各欵正值改辦伊始籌撥欵目繁多未能如期册造合併聲明伏乞皇太后皇上聖鑒訓示謹奏正月十八日奉硃批度支部知道 
[又奏籌設官醫局片]  
　　再醫之爲道小以袪生民之疾苦大可保世運之太和操技雖微上關政術甘居邊徼於此道向少發明其託以爲生者不過於湯頭藥性諸歌訣偶然記誦而心無實得一至臨症凡病家之素虚素實治法之先本先標用藥之宜熱宜凉定方之爲合爲複不唯手不能寫並且口不能言謬種流傳其誤人良非淺鮮竊見朝廷設立民政部隸醫學於其中聖德如天所以重人命而求遂生者無微不至甘省民籍逾千萬總總林林誰非赤子乃以六疾侵尋之故致成一籌莫展之形奴才心竊痛之迭與司道等籌商補救皆謂不嚴考察無以絶庸流不正宗傅無以造後進當於上年冬間飭令蘭州道彭英甲在南關典得民房一院設立官醫局並將戒烟牛痘併爲一處而醫學館亦附於其間延聘精通醫理一人爲敎習另於本局醫生選擇品學較優者二人帮同分敎學生定額三十名此外附課生旁聽生不必拘數開館宗旨以造就通材爲完全之詣以有濟實用爲切近之功訂立課程認眞招考現在屆滿第一學期奴才悉心體察尚覺敎習盡職學生用心不負設館之初望至於牛痘重在保全嬰孩戒烟重在袪除習染歸併一局較易照料示期傳漿則襁負而至踵門求戒亦絡繹而來似於地方均有裨益再每年經費藥資等項數雖不多尚未籌有的欵擬暫在統捐溢收項下開支據該局總辦蘭州道彭英甲具詳前來應懇敕部立案除將章程咨部外謹附片具陳伏乞聖鑒訓示謹奏正月十八日奉硃批該部知道 
分類新聞 
政界 
[魯撫奏辦五屬淸鄉山東]  
　　魯撫吳廷斌片奏略謂曹州濟寗等處辦理清鄉己漸著成效惟專治一隅誠恐匪徒竄匿鄰封仍爲地方之害且東省西南曹兖等屬或毗連江蘇之豐沛蕭碭或壤接河南之歸德直隸之大名等處大半係河朔之地自昔稱爲盜藪自非普辦清鄉不足以清盜源現擬分飭兗州沂州泰安東昌臨清五府州一律切實辦理清鄉以該管道府州爲督辦牧令爲坐辦並輔以委員紳董即在州縣衙署辦理不必另設局所以資節省應用經費一概由官籌給不准絲毫取之 
 
 

Page 11

 
 
 ]HH [ 
民間以免滋擾俟兗州等屬辦有成效再行推及全省一面責成州縣擴充巡警爲整頓捕務之樞機振興實業爲培養民生之關鍵務期化其愚惰民盡改良庶幾盜患可弭云云正月十八日奉硃批知道了（政） 
[調查局之組織蘇州]  
　　江督咨行蘇撫略云派委江南鹽巡道榮恒候選道宗舜年充當江寗調查局總辦其科長及管股委員即由該總辦妥爲酌擬開單呈候本部堂核明札委所有調查局辦事細則及局用薪費即責成該總辦挈同科長詳細妥擬呈候核奪除分札飭遵外合行咨會查照（魚） 
[開工疎濬運河鎭江]  
　　清江一帶運河前經淮揚道飭據彭令查明自清江以下至瓜洲口止其中雖間有淤淺而商船來往尚可通行倘一律築隄挑河實屬無此鉅欵擬將極淺處所先行雇工撈挖仍用機船往來疎濬以節經費業已禀奉江督批准定於二十四日開工（射） 
交涉 
[日領不肯會訊軍火案廣東]  
　　日領事要索大津丸一案日前張督曾派洋務委員親往與日領事理論謂現在拘留此船必須彼此會訊明確是否係屬私運如果確無犯法憑據自必將船交回惟不能於未裁判以前遽行要索至謂海關無權允公應由兩國國家交涉一節照定章如海關裁判不决方由政府核辦今在省尚未會訊不能將此案移歸政府辦理惟聞日領至今仍不肯照章會訊 
[撫批洋商租地價值蕪湖]  
　　蕪湖道前日將辦理蕪湖租界埂内熟田及埂外江漢分别發給地價遷費辦法禀報皖撫察核奉批謂地價貴賤本以距離馬路遠近爲斷近者得價較優遠者得價稍次此一定之理斷無比而同之之法至於洋商每畝缴價一百八十元係從前章程近年土地昂貴經吳童兩前道接續磋議允加給四成遷費雖以體恤佃户爲言實則變通加價之計佃户不遷卽責成業主亦以簡御繁之法從前業主之田但比時價加增即爲意外之獲近來富商居賈預先購買馬路相近地叚若欲减一成給領是爲自取紛擾碍難照准至於留爲街巿巷道之地之價約計十三四畝不能出租亦無人繳價固不能令其向隅亦不能照馬路附近之地給價地勢使然自難一律查公共街巿巷道雖係間地兩旁必能建造屋宇陸續可以出租土基仍可得優價豈得于此十餘畝之地價必取盈應由該道與各業主磋議作價再定辦法修築經費應由馬路工程局會議今日多一工程之費將來即多一馬路之捐有無窒碍仍由該道斟酌議覆總之該道所禀意在以公濟公平均地價具見苦心惟事關中外交涉觀瞻所係誠如該道所禀在官不免失信在人因之滋口况經恩前部院會同周前督部堂出示在先亦難遽予變通致貽朝令暮更之誚另禀一節應母庸議（孔） 
軍界 
[兵士戳傷排長安慶]  
　　安省一標營前隊一排長張文韜十八日輪派兵士站隊該隊兵士抗不從令因向章每日早晚將站隊兵士點名兩次張乃欲改舊例而該隊見習士官李雲漢袒護兵士大起衝突當時各兵士即將巡燈吹息并將張肆意毆打用剌刀戳傷張之腦後旋經隊官營官蒞止遂得解散翌日皖撫馮中丞訪知即派陸軍處叅議赴該標調查事實以兵士毆傷所部官長實屬大犯軍紀特飭一標蔣標統務將爲首數人查出送交陸軍督辦處照律懲辦二十日該營營官往提某革等兵士四名詎爲合營兵丁攔阻且謂若欲提辦須將我等一齊提去勢甚洶湧嗣經標統蔣秋平親赴該隊先將爲首行兇之兩兵士派兵二十名押赴督辦處訊究詎二人甫提出營卽有二營兵士百餘人擁進東門意圖刧回城門委員即將城掩閉約十分鐘許即有一三兩營派兵赴該處彈壓始得免禍（孔） 
[駐防營兵奉調回贛九江]  
　　贛省編練混成一協業將駐潯二標目兵分别四等一等者挑入弁目學堂二等撥入一標三等撥入巡防隊四等即行遣散兹護撫沈愛蒼中丞以部章限江省四年編成一鎭碍難再緩爰飭兵備處將出防義寗州及南豐吉安等縣之二標二三兩營軍隊一律撤防回省照章改編俟該兩營挑派妥貼再將駐潯之第一營調往編練（工） 
[飭選弁目學堂學生九江]  
　　贛省設立弁目學堂現經兵備處議定每標選送五十人以資學習統帶林凉生奉札後己轉飭各營挑選升送限正月二十二日赴省入堂肄習（工） 
學務 
[廣益學堂之變相長沙]  
　　湘省民立廣益英文專科自開辦以來頗著成效去歲經常備軍前恊統張紫楓軍門捐銀六百兩以資佽助旋又經黄澤生鎭軍籌撥西路礦務罰欵一千零五十兩自是該校得以維持辦法益臻美備近爲學部所聞日前劄由提學司轉札該校以爲辦理得法敎科完全着即改爲中學以符名實而示獎勵云（少） 
[高等小學推廣學額鎭江]  
　　丹徒縣王緯臣明府以該縣高等小學額僅四十名各區學堂又未開辦若不設法擴充敎育無從普及特先將高等小學添加學額四十名並在串捐項下籌撥經費以資挹注（射）實業 
[創辦利淮公司續誌安慶]  
　　皖北正陽關商董李德琪擬於該鎭創辦利淮公司曾誌本報現該董已籌集鉅欵先購挖河機器將淮河淤淺地方節節開挖一面置辦小輪數隻流通上下由正陽開行至清江馬頭鎭所有沿途經過關卡照章查驗至公司註册公費俟股本集有成數再行呈繳業已禀請商務局轉詳皖撫核示（女） 
[實業界之新發明湖南]  
　　江蘇唐紹曾旅湘有年近在衡山縣用樟腦熬製玳瑁象牙珊瑚各種器物如手釧扇柄帽頂之類合計不下數十種較之東洋所造尤爲精美裝運到省發售聞購者甚形踴躍（少） 
 
 

Page 12

 
 
 ]HH [ 
雜記 
[祭葬秋瑾女士詳紀杭州]  
　　二十四日爲秋瑾女士封窆之期會葬同人設靈于墓側之鳳桂寺開會致奠軍商學界來賓共五百餘人先由臨時會長徐寄塵報告原委次由貴翰香楊俠卿陳佩忍諸君演說繼由陳巢南提議墓工善後事宜當塲集得捐欵五百餘元旋詣西泠橋畔墓前設奠致祭男女賓皆行三鞠躬禮並讀哀誄祭文攝影而散諸君又决定設立（秋社）一所每逢暑假來此祭掃所有會員名單錄下（幹事）陳巢南　祝爾康　趙德二　姚忱勇　秋徠績　吳介卿（招待）黄利賓　張星初　傅麗如　秋壬林　（糾儀）楊俠卿　蔣馥三　褚慧僧　周克仁　（庶務）魯子元　徐景卿　（簽名）蔡子英　吳益卿　（女招待）徐寄塵　陳愁非　蔡俊卿　吳惠秋（女簽名）徐小淑 
吳劍華 
[學生觀劇被辱鎭江]  
　　鎭郡電報學堂學生赴丹桂園觀劇因欲減繳戲價致被毆辱電局總辦以學生不循規矩例應開除而園夥一昧逞兇尤有應得之咎已片送該園夥請警局究辦矣（金） 
[分别監禁萍鄉匪犯江西]  
　　江西萍鄉縣汪令都良近將匪犯彭永位等覆訊情形禀奉贛撫批示云據禀提集彭永位吳友成兩犯並易德港之父易光茶覆訊旣均委係不知易德香蹤跡所請仍照原擬將彭永位監禁十年吳友成周勝魁各予監禁五年之處事尚可行仰按察司會同營務處轉飭遵照仍飭再行懸賞會營認眞訪緝並關鄰封營縣曁勒令桐木紳董及牌甲犯屬一體查拿易德香到案訊辦（田） 
[飭提需索卡規之哨弁安慶]  
　　安徽望江縣忻江明大令前奉上憲札飭將華陽靑水溝分卡需索商人掛號錢文之砲船哨弁方兆百提省究辦當由該令解交安慶府覆訊其他如以多報少之司事吳昭南扦手張學屏均經沈守撤換無從提案（政） 
[縣批擄紳索詐案浙江]  
　　仙居縣張紳淮楨爲劣生朱福臻父子於正月十三日乘機將張擄去關禁勒贖千金該處哨長聞知帶隊前往將張起回並將朱福臻均送縣署請辦乃至中途竟爲朱子逢爐糾匪奪回嗣反赴縣誣控仙邑尊察悉其情即將朱子發押詳辦並批其禀云查本邑民風强悍動輒拔人勒贖抗官拒捕甚至讀書明理之人亦復爲此作奸犯科之事言之殊堪髮指此案該生父子與張淮楨不過挾有微嫌乃竟擒拔關禁任意索詐該處防哨押放帶縣尤敢中途截奪種種野蠻行徑實罕見罕聞旣據該生來縣具呈應卽發押捕衙訊明詳辦（來） 
路股報告 
甬屬集股處參業同人繳欵清單 
徐學圃四　卅股　公記五十股　華銓良七十五股　華銓英七十五股　華銓寅七十五股　李韻芾五十股　晋昌參號五十股　阜大參號五十股　義昌參號五十股　善記五股　純記五股　永記五股　連記五股　學記五股　裕記五股　葉世榮五股　葉培生五股　姚蔭堂五股　洪朝宗五股　李秉鏞十五股　徐昌記五股　李寳元五股　張文鼎五股　袁惟孝五股　張海記五股　沈瑞記五股　徐葵記五股　程銘記十五股　王文煥十五股　陳少甫十五股　朱菜記五股　張和記五股　周綿祺五股　阜康參號十五股　阜昌參號一千二百股　元昌參號一千股　葆大昌記五百股　魏景山一百股 
德記二百股　昌記二百股　阜記一百股　同昌參號二百股　養興參號二百股　德潤亨記一百股　豐大參號一百股　葛行記廿股　董鳳記廿股　垂記十股　王湘卿卅股謝德沛廿股　朱龢齡廿股　張生和廿股　葉潤身念股　孫延齡十股　翁安泉十股 
魏伯壟十股　程祖翼十股　蔣兆豐十股　羅輔蓀十股　張翰芬一百股　孫鋆記一百股　永裕泰玉記一百股　彤記十股　馮和記十股　勤記十股　亮記十股　周祝記十股　葉辰記十股　童寳記十股　謝如記十股　費汝記十股　鄭春記十股　四知堂十股　陸蓮記十股　黄貫記十股　沈泳記卅股　馮子薌五股　股福記二百股　徐坤記念股　潘介記五十股　孫盛記卅股　徐昌記十股　桂東記卅股　張靑記十股　方宏記十股　洪承記卅股　韓瑜記十股　韓心記十股　韓林記十股　朱鴻記二十股　金英記三十股　徐鎭記二十股　方筠記十股　劉斌記十股　楊甫記十股　王芝記十股魏仁記十股　馮綏記十股　久康參號二百股　愼遠堂五十股　乾昌祥記十股　廣大參號三十股　益泰參號十股　阜豐參號二十股　費廷記十股　袁子惠十股　益元參號十股　豐大參號二十股　公記十股　沈楚玉二十股　葛祖　十股　朱秉祿十股包望卿十股　朱信記十股　趙泉松卅股　徐良卿三十股　和順參號十股　公和參號十股　鋆記十股　行記十股　天元參號二十股　陳友倫二十股　華銓升八十五股 
共計六千九百十股 
[淸談]  
　　世界結婚法 
世界結婚之法。無奇不有。兹採錄尢寄者數條如左。 
娶妻之價值俄羅斯偉鳳沿岸之加密星地方。人民娶妻之習慣。出金錢以購之。近來價值之最高者。約四五百元。低者五六十元。中國人之娶妻者。恒齗齗較量於聘金之多寡。得母與買妻者同。 
娶妻之資格那威國俗。凡女子必將烹調修業証書。宣示於人。有此証書者。方有與人議婚之資格。此法與中國所稱主中饋之意相似。 
娶妻之異想美魯伊西那城某報。登一廣告。謂美國有一美男子。急欲成家。又恐費揀選之勞。因創一彩票求妻法。凡年未滿三十歲之孀婦童女。皆可購之。該票共設六百號。每張售金洋五十元。訂期當衆開彩。得者娶之爲妻。即以彩票價金六萬元。作爲妻之私財。此法與中國人之娶妻不由本人自願。而但憑又母媒妁之　中摸索者無異。與近來所謂文明結婚法。有登告白懸格以求者更無異。 
小說 
　　諷剌小說新水滸（十）六）泖浦四太郎 
朱三見王英被堂倌譏誚。朱三也有些不好意思。朱三雖白蘭地酒也没有吃過。白蘭地之字在上海聽得耳熟丁。見王英低着頭紅着臉不語。便接口道。就白蘭地罷。堂倌又問道。要打多少。王英不敢做聲。朱三亦不好說。問王英道。老王。你看如何。王英一想上海地方。横竪要擺些闊氣。倘有一些小意兒。恐又要被他們笑話。乃道打十片能。朱三一想。這種酒的價值。非同紹興燒　可比。一則恐王英多吃了酒不能會鈔。二則不知這種酒性知何。三則恐又要被堂倌笑話。乃假意兒說道。老王。你又要取笑了。不如先打一斤罷。王英乃說道好。堂倌看他們菜票還没有開便問道。吃什麽菜。朱三恐王英又要說出破綻來。乃先說道。炒腰片炒頭尾粉蒸肉口蔴鍋巴鹹肉頭腐湯。一連點了七八樣堂倌對他們呆看了足有二三分鐘之久。一不發語。四人一看堂倌這個樣兒。知不是頭路多面面相覷。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
[小說]  
　　哀情小說情海波瀾記（廿四） 
女侍旣舉手接取美芬之鈔幣。及致華特恩之函。乃注視美芬之面。忽驚曰。夫人何淚被其頰。得母有不適之事乎。美芬聞女侍之語。遽疾聲謂之曰。汝何言。汝何言。吾安得有此。吾安得有此。繼又不期而言曰。卽有之吾亦不願告此。素不相識之女子。女侍聞美芬之語。覺至可怪異。然美芬旣出此言。於禮不宜再問。乃默然而出。臨出室門之際。猶力回其首。以視美芬。口中問曰。夫人果今夕不歸者。明日當以何時歸寓。美芬厭其窮詰。即應之曰。此我亦不能定。汝何必問此。言已。女侍立出。美芬亦蹶然起立。徐步出門。下其門上之鑰。覺一身憊甚。幾不能運動其肢體。顧見逆旅之門外。停一街車。遂雇至脫姆司之河畔。御者揚其鞭影。絶塵而馳。不五十分鐘。已抵河畔之白克頓大橋御者停車橋畔。美芬給車費訖。御者驅車遽去。 
嗟乎。此可憐之美芬。行將爲魚鼈之伴侣矣。蓋美芬之初意。即欲投脫姆司河以死。以爲河水冲激。奔湍怒瀉。一轉瞬間。己流去數十里。入此者必無生理。美芬之意。固以長離此懊惱之世界爲樂也。斯時之美芬。徘徊橋畔。立於電燈杆之黑影中。目視河水兀然不動。面色慘白。此時苟有人注視美芬之面目者。必將大驚而踊。以爲墓中出現之陳死人。美芬植立橋畔不言不動。約二十分鐘許。忽見警察之燈光一閃驟聞左方數十步之外。發出一種可怖之聲浪曰。橋畔立者何人。來此何事。美芬聞警察語音恐受非分之干涉。不暇他顧。倏忽自橋畔踴起。顛於脫姆司河之波心如。重石之下墜。砰然一聲水花飛濺。河水起一絶大之圓形。脫姆司河上。己不見美芬之蹤影噫。此可憐之女子死矣。 
嗟乎。美芬死矣。河畔之警察。彷彿見一女子自投於脫姆司之河心。乃大駭。急奔至橋畔視之。夜深月黑。河水洶湧如故。絶無一毫形跡之可尋。警察知不能救。乃急吹警笛。召集同伴之警察欲商所以撈救之策。即有警察兩人。解衣入水。至三十分鐘之久。仍不能撈得女子之一髮。無己。乃直至警察署中。報之警察長革來因。警察長聞警察之報告。聳肩不語。至覺驚怪。有頃。始回顧警察等。令其退出。即按鈴呼人。一侍者鞠躬而入。革來因曰。爲我請查檢官霍爾文來。侍者應諾而出。不分鐘許。霍爾文遽入警察長之室。謂警察長曰。長官呼我何事。警察長謂之曰。頃得脫姆司河畔警察之報告。謂有一不識姓名之女子。自投脫姆司河中。君可記之。以備查檢。明日或有人來署報案也。霍爾文旣得警察長之命。遂與警察長舉手而别。　　　　 
本埠新聞 
要事 
[嚴刑拷責之口供]  
　　緝私鹽巡委員朱大斌前夜在浦東張家浜查獲梟匪鄭老窩子一名船一隻後膛鎗三支槍子八十四顆並另一小船裝有食鹽二十担遂將該匪並槍子等一併解縣經李令會同帮審李明府提訊鄭供年三十歲巢湖人專在浦東一帶販賣私鹽不敢爲盜大令謂去臘行刧杭班小輪一案究竟如何情形爾如從實供招尚可格外寛典鄭供此案聞係余孟亭等爲首小的並不在場旋喝責籐條三十下鄭供此事曾由汪老班糾令小的同去事後祇分得洋四十元綢衣三件是實大令命加上鐐銬即將該犯與搜獲之軍裝一併押解至蘇藩瑞方伯處訊辦至匪船一艘暫交地保看管聽候核示 
[一味嚴刑]  
　　搶刧張濤濤家之盜犯張慶葉三兩名前日復經縣署襄讞李明府提審飭跪鐵鏈並加錢板挺棍至兩句鐘之久兩犯極口呼寃判仍還押再審 
瑣事 
[城内]  
　　示禁巡警任情毆辱○一路一區巡警局昨出牌示云巡警之設原以保護人民維持秩序几在警界人員宜如何穏重和平以保持官長之威嚴尊重人民之身體乃近日以來屢有輕舉妄動掌頰揮拳任情毆擊者是不特大損官長之威嚴抑有失個人之身分以後無論何人對於警界員司及執役人等如果確有不是者大事准禀明總局照章懲究小事則責成各長官和平開導自行理處不得倚勢凌人動加辱罵更不得扶同袒庇肆行壓抑爲此傳諭總分各局騎巡巡邏消防偵捕各隊及學堂各員司以及執役人等一體知悉母得再蹈前非致干澈究 
一地兩賣○王炳華前買同族田地内有毛勝瑞户名計地七分三厘之方單云已失去將毛錫榮户名計地七分一厘之單暫抵兹王將毛勝瑞原單檢出向之掉正同族不允復將原單田地出賣昨王炳華特至縣署喊控判著中保族人理處母遽滋訟 
撓亂行規○城内外裱畫同業華春泉王杏生曹竹泉邵金和談章華等五人昨至縣署喊控稱同業王威福等七人違章抑價求恩提究判邀集同業理處 
竊樹待查○浦東總巡局函解久記樹行控竊樹料之嚴士金到縣訊稱此項樹料前因包工餘下且由久記行夥認明並非伊家失物判押候查明訊 
藏匿婦女○周子卿扭控張阿土串拐伊妻由中區游正巡官提訊周妻徐氏供去年冬月被蔡蘭堂誘至浦東藏匿張阿土家是實訊之阿土供認不諱判著阿土限三天將蔡交案懲辦 
强搶布衣○黄阿山昨在魚行橋攫取徐陳氏布衣二件由巡士拘獲解局笞責三百板押七天贓交失主領去 
侵佔基地○陳許氏報縣喊控訊稱城内吳家弄有祖遺基地被木匠丁老五築笆侵佔李襄讞判著二十舖地甲理處禀復 
 
 

Page 19

 
 
 ]HH [ 
　　蠻妻○葉黄氏與夫葉萬山爭閙扭至中區萬山供由楊州領妻來滬貿易兹因乏本仍欲領回黄氏竪執不從時與吵閙求究判氏隨夫回里如違重辦 
賭精○賭徒陳秋林張寳生沈根福李長福等日夜叙賭經中區巡長查獲解局判各罰洋五角 
官事○江蘇海運滬局會辦沈鳳韶昨日到道禀知由無錫回管帶京口駐防新軍馬隊佐領春濤禀辭回鎭江試用通判李景軾禀知奉新簡俄使委辦駐滬文報局差松海防秦錫鎭續請病假一天浚浦局收支委員候補縣丞郭增益禀知由蘇回 
上海縣李超瓊因公禀見 
[南巿]  
巡長昧良○總工程局十號巡目王桂生被副巡長王某掯勒田單一紙延不交還前日禀由警務處轉告局董諭候查明核辦 
信局可惡○立餘莊夥王子才扭天成信局夥李孝金至總工程局稱被延擱要信反紏人滋閙孫裁判判戒責五十下交保 
紏賭罰洋○朱根發剃頭店前因紏賭已將各賭徒分别罰洋昨工程局又將朱傳案著罰洋五元改過交保 
押追欠欵○去年德大莊夥王以莊扭控巳閉聚昌花油雜貨行股東沈子康沈根山虧欠莊欵二千兩一案迄未理結昨王復至工程局請追由陳叅軍傳二沈復訊判押限措繳 
竊漕米○元益米棧送糧米船户楊阿紹至南區稱被竊取漕米旋卽轉解工程局押候訊懲 
吊賊贓○昨有法界包探帶同流氓王子卿至總工程局請派探至茂興錦成等押店協吊毡帽兩只局中准予協吊帶回究辦 
[英租界]  
　　研訊收捐○陳金隆陳恭裕擅收落地捐欵由探拘獲解廨判押在案昨日復訊捕房延高易律師投稱陳等在蘇州河北岸設立卡子專収杭州來滬之錫箔紙張等落地捐應請重辦九號西探供與律師同並稱查悉陳等共捐洋一百三十四元是實傳訊源和寳泰源等客紙店主均稱時被勒捐求究訊之陳金隆供是紙捐公所用人捐戳由貨捐局發出叩求恩典寳讞員商之英巴副領事判押候函詢貨捐局於下禮拜一復訊戳記賑簿等存案查考 
串騙貨物○日商田邊等洋行控邵笠峯串同陳思章騙取貨物濳逃一案昨由公廨寶讞員與日領村山君會訊原告洋人投訴被騙情形並稱有信一封已交於董姓請察邵王氏供丈夫逃逸不知下落求察訊之陳思章由博文律師代辯稱原告所控串騙有何實據應飭呈案以昭公允判氏還押陳交保候查明再訊 
强盜搶土棧○林俊峯在棊盤街開設和裕土棧前晚八下鐘被口操粤音之流氓七八人各執刀槍入内刦去洋銀六十五元昨報捕房立派四號及廿七號西探查緝 
流氓剥衣裳○王自寛前晚八句鐘行至四川路松江路轉角處被手執刀槍之流氓八人剥去皮褂昨報捕房飭探查緝 
一羣賭棍○陳光齋李長倫王友亭王子金王長林張鳳安張錫卿錢友生等四十餘人在某處聚賭抽頭由探拿獲解廨判各罰洋三十元與抄出之金戒兩只洋八百六十五元銀五百兩一併充公又捕解廨丁杏亭等賭犯多人各罰十元又周妙生等九人各罰三元 
妍婦自由○陳德其控妻傅氏捲逃一案昨由探將氏解廨訊究陳投案求領氏供被陳誘去姘識嗣因伙食不敷將氏逐出並不捲逃求察判一併斥釋將案註銷 
倒斃○河南路翁義興烟館前晚有天津人韓文林偕丁方高八内吸烟店夥見其病重魔之使出卽在門首倒斃旋由捕房舁至斐倫路病房安放飭保報縣請騐 
註銷訟案○無領事管束洋人魏克司德欠通和洋行洋元控奉公廨傳究寳讞員以洋已付清判將案註銷 
公堂瑣案○熊保卿竊蔣保林衣服押三月逐出邱慶裕　張阿小馬甲押五天 
趙金保竊順昌祥傘布押一月顧阿順竊有興衣物押四月 
[美租界]  
　　窮途末路○江北人曹老桂任居菜巿街一百二十五號房内邇因貧病交迫於前晚自縊身死同居王胡氏當即報知捕房舁至斐倫路病房安放飭保報縣於昨日旁晚蒞騐無訛飭探報堂棺殮 
押犯病斃○捕房押犯張阿才因病送入同仁醫院於前夜斃命捕房即飭地保查明棺殮 
幾兆焚如○百老滙路耿三喜家昨早因燃點香燭失火幸卽救息未成巨災 
[法租界]  
　　冒領養媳○女子王阿鳳前因迷路由捕送廨候查在案兹有魏金寶偕同秦氏投案稱阿鳳是秦氏養媳寄在魏處留養忽然走失求恩給領　讞員詰問阿鳳秦氏兩人供詞不符不准給領判發堂留養 
訊結火案○新開河浜永興蔴袋失愼一案昨又傳店主俞炳楊及同居之周阿明到案訊判俞罰銀一百五十兩完案 
是否犯拐○楊潘氏昨偕見証沈張氏投廨控稱有九歲女兒被劉楊氏拐匿聶讞員提楊氏訊問供被誣控現住唐荐頭處可查判押候傳唐到案再訊 
並不搶表○姚鳳全蕭桂道被安南捕誣控搶表一案昨由公廨傳烟館主婦林金氏訊問供有烟客四人被安南捕喚出帮毆是實中西官以兩造言語不通悮會扭毆情尚可原至所控搶表因訊無証據判從寛開釋一併押追○宦王氏與余大二人因拐賣姚金寳爲娼被女父控由揚州巡警局移請公堂提案判氏取押余交保着交在案詎余保出後一味推諉昨又提案與王氏一併押追 
國外新聞 
[俄皇召見議員之諭詞]  
　　二十六日倫敦電云昨日俄皇於賽魯宫召見議院議員三百人諭令贊助國家尊重法律與秩序并謂如有侵犯財産權利之事必不許可云 
[荷蘭皇后受驚]  
　　二十日倫敦電云荷蘭皇后威而海敏那昨日偕同享利親王乘車出游與街中電車相撞車輪被毁者三后與親王均無恙云 
[德國郵船公司推廣航路]  
　　二十六日倫敦電云德國郵船公司現得增加年給補助金五萬五千磅故備置輪船往來行駛新其那亞雪梨香港日本等埠定按月一次所有新其那亞直往新加坡之航路亦將得開 
[美國軍政近聞]  
　　二十六日紐約電云美議員福萊克在上議院提議重行徵募孛朗斯昧軍隊事宜按一千九百零五年美國秦克賽斯省孛朗斯昧地方黨人隊中有數人起釁鎗斃紳士一人並燬房屋當審訊時全隊兵土均不允供出犯罪之人羅斯佛大總統遂命將第二十五步軍之黑人隊全行解散云美國務大臣羅德現復籌思澳洲邀請美艦游歷之事或者屆時美艦隊之半部可于離呂宋之後至澳洲一行云以上譯字林報 
[英外相對於孔戈問題之言]  
　　二十六日倫敦電云英外部大臣葛雷在下議院聲言孔戈國已失一切權利爲列國所共認若比國議院於開會時仍無正當之辦法以管領孔戈則英將以條約上之權利另有辦法云 
[普魯士議會情形]  
　　二十六日倫敦電云普魯士國會論波蘭地産時農務大臣埃寗聲言波斯問題决非和平政策所可解决須德國農業家施以植種乃有効果以上譯文滙報 
通信 
[上虞王佐致湯總理函]  
　　蟄公京卿先生閣下去臘奉復一言想逹左右路事賴公保護公一入京壞我長城千萬愼重此行敝邑認股會弟雖亦在發起之列開會時决議收股處通歸横山陳氏至招股者不獨弟一人且弟辭不獲命現已謬膺府校監督之責人不在虞一切未便經理己與敝邑熱心路事諸君聲明不能襄理頃閱各報浙路本省招股處登有鄙人敬請取消以昭事實并乞將原函附登免致誤會專肅敬請公安諸唯爲國民自衛小弟王佐頓首 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
