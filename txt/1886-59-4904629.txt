# 1886 - 59 - 4904629

 

Page 1

 
 
[石印縮本說文解字注出書] [  點石齋啓]  
　　讀書必先說字說字必通訓詁許氏之學行於世者一千七百年國朝叚若膺先生爲之注反覆推勘大暢厥旨因字義以究字原此書最爲淮重有　人　善本交本齋石印己竣工方今各省學使者崇尚實學者爲多博通之士舍此無由入門所願人置一編由說字以詣極夫通經本齋深懼貽誤來學故於校對一層不　精審而筆畫之清晰紙張之潔白天地頭之　長猶屬此書餘事分裝八本定價三元准於二月初五日出書售處在英租界集賢里天保棧内長順晉號發兌 
[點石齋叢畵出售]  
　　本齋向有叢畫之刻久己風行海内爲賞鑒家所稱許今主人又得時下名手筆墨若干種不自私秘願公同好故將初印中之米盡愜意者節去三由成而增入之較諸初印本益覺盡美盡善遺憾毫無凡所謂山水人物翎毛卉各以類聚都爲十卷分裝八本外加紅木夾板定價一元准于卽日四售諸君有爭先快覩者乎請向南北申昌購取可也此佈 
[六十八號畵報出售] [  申報舘主人啓]  
　　第一樓茶室當四馬路之衝對門間壁皆妓舘初九夜三點鐘遭回祿時妓與客聞驚起身倉皇奔避其最近之定安里中益覺披衣不及精形尤爲　狽特圖之以告冶遊者之切宜自愛准於二十六日出售仍送淞隱漫錄圖說一則附於畵報之末此布 
[論天下大勢]  
　　天運日新而日闢世事愈出而愈奇學問文章亦隨天運世事而不窮十變若組織者之屢翻花樣焉昔之所謂寓言今旣見爲實事則今所書之實事更數千百年其事不同安知不以今之所言亦爲寓耶幼時讀史記至鄒衍談天九州外有大九州之說遂以質之於師則曰此寓言耳會其意勿泥其詞可又問曰現在上海通商各國不下數十非九州之外乎鄒衍所云似非鑿空師曰無關學問何必深求稍長讀各國志書及瀛寰志略瀛寰瑣記乘槎筆記等始恍然於地　之大分國之多赤縣神州固不僅中原十八行省也夫小德役大德小賢役大賢天下之有道如此而小役大弱役　斯二者亦係於天唐虞之繼以三代三代之繼以春秋春秋之繼以戰國由是而家天下者或分或合自堯以來四千餘年孰綱維是孰主宰是不屬之天而誰屬哉曩者戰國之時七國紛爭忽横忽縱豐岐舊壤盡入於秦奮其詐謀稍稍蠶食至始皇混一區宇廢封建并田不復用方其盛也荆軻之劍漸離之筑博浪沙中之椎　不足以制其死命迨陳涉起大澤中篝火狐鳴呼遂爲劉項之先聲亡秦者胡雖近讖緯家言亦足見天運之日新日闢焉且昔之戰國僅在中原今則周地球而將爲大戰國矣何以言之富强者立國之本也欲國之富强惟恃乎開疆拓土欲國之開拓勢不能不用兵豈不知兵爲凶器戰爲危事而氣運所致實有行乎其所不得不行者日之于琉球法之於安南英之於緬甸特發軔之初耳漸且及於歐羅巴洲矣紐約信言接倫敦來電希臘國不肯遵依諸大國所請以息干戈而惟悉力整頓戎務秣馬厲兵以備戰鬥據希人稱說愿戰而敗不願束手就縳俯首聽命以貽笑於歐洲而塞耳維阿國又慮軍　旁午特停止火車路及私家商務又聞塞國往英國購買藥彈二千萬枚限由定購之日起四個禮拜内交足近有火車載克虜旧砲彈二萬顆運往而美尼亞國希臘國又住富美地方定懷懷咽字號水雷一百顆以資需用澳國朝廷亦派戰船一隊雷　　艘在希臘海道駐紥以窺伺其舉動至土耳其國亦整頓防務購買軍馬并調出軍士四隊藉資戰守電音所言若此雖爲和爲戰未見明文而世事愈出愈奇生齒日繁幾有地愜人稠之患於是或租商地或闢荒島至租册可租闢册可闢始出於言戰之一途緩則屯軍遥制迫則杖戟相撞理有固然勢有必至要皆天實爲之蘇子由作六國論其意以六國不能合力同心保全韓魏使秦得狼吞虎噬開後世一統之基杜牧之阿房宫賦亦以滅六國者六國也非秦也族秦者秦也非天下也爲詞第天欲平治則雖如粤匪之亂縱横十餘省蹂躪十餘年不難一舉蕩平更易於摧枯拉朽天而不欲平治卽恪遵萬國公法日日以按兵息民爲務一言不合便爾齟齬其始大國結大國以欺小國後則小國結諸小國以抗大國勝敗之機難可逆料安見寡固不可以敵衆弱固不可以敵强而謂楚必勝鄒乎又接電報謂勃爾忌利亞與塞耳維阿國業己言歸于好所立條約亦均簽字或者歐洲戰事仍復說而不作此各國生民之幸其中默爲轉移者亦係於天世事雖奇或不至遽爲大戰國焉則是說也作寓言觀可也作寔事觀亦可也寓言寔事無非付之天運耳世事云乎哉 
[本舘接奉電音]  
　　昨日午後二點鐘時本舘駐京訪事友人由電飛傳正月三十日二月初一日諭旨三道謹敬譯登○正月三十日奉上諭國子監司業着臧濟臣署理欽此同日奉上諭朕恭奉慈禧端佑康頤昭豫莊誠皇太后祗謁東陵業經降旨於三月初七日還宮所有本年會試應行聽宣之考官等着改於三月初八日聽宣入闈應試士子定於初十日點名入塲其餘一切事宜仍着該部查照定例辦理欽此○二月初一日奉旨奕年補授太常寺卿欽此 
[日報彚譯]  
　　日報載日廷改定官制俸級條例己由經承官伊東編定呈請内閣察核不日由總理大臣覆准頒行聞得共有五欵一曰各大臣及海陸軍大將須由簡命任用親信者凡勅任官應由總理大臣奏保凡奏任官得由各省院大臣奏保再由總理大臣核准凡判任官卽由各省院大臣逕派二曰勅任官分爲兩等奏任官分爲六等凡一等勅任官少將列入二等勅任官凡奏任官大佐則列入一等奏任官其餘以次遞計至少尉列於第六等奏任官三曰俸祿凡奏任以上各官定爲年俸判任者則給予月俸四曰勅任者之年俸分上下兩等支給奏任者六等只分三等支給至判任官當視其缺分之繁簡以定月俸之多寡自十元以上至一百元不得逾定制凡初入仕途者則給以下等月俸五曰各省院大臣及海陸軍大將本部叅謀雖可特予然亦不得逾年俸六千之額以示限制○前在英國定造之高千穗兵船早經出塢所有艙面帆條索路砲位均己裝好今接前派出洋管駕伊藤海軍叅將來電定期於二月廿七日騐收後卽行駕駛東來○駐朝鮮之日本總領事於廿五日坐美濃輪船帶同家眷回長崎領事自赴韓以來八閱寒暑當元山港初設領事署時布置一切頗著政聲想此次回國必有别項耍差云 
 
 

Page 2

 
 
[北通多盜]  
　　臘尾春頭峭寒特甚緑林豪客跋扈異常就通州一邑計之數日之間東關外及城内己先後遇盜四次盜皆幞頭持械毁扉剽掠事主恐蹈白丸噤若寒蟬幸皆爲本州圑練勇丁集衆驅散某案更擒獲數人逆官懲辦圑練得力可概見矣 
[丁沽雜說]  
　　北洋經費每歳約需四百萬光景現值開辦海軍京中當道擬將此欵全數提入京中北洋經費請傅相另行籌措如或不敷則在水陸營餉指明若干暫時撥用再由京中歸還傅相以如此辦理殊多週折隨卽具摺奏請量爲變通未識聖意若何此係得諸傳聞○張朗齋撫帥派員到武備學堂向總辦楊貽芳觀察假量地機器觀察當將機器付之並告以用法蓋因撫帥所統嵩車在京中修道需器測量也至嵩軍　辦所己於去冬在紫竹林設立矣○武備學堂總教習李寳前此不就範圍現己入堂開學矣○去冬天氣極暖入春以來轉覺寒冷居人多患咳嗽攝仕者不可不傎也○十三日侯家后老君堂出會計有會景數十起秧歌高蹻居多緑女紅男黄童白叟爭夾觀看擠擁不開比會到時人海人山墮珥遺簪不可勝計是夜經估衣街進北門出東門一路懸燈無異光明世界至回時一輪紅日己見海東十五日又係河北大寺會期恰遇元宵士女游觀更爲熱閙 
[京江新語]  
　　前紀如臬船户孫義和代寄鎭江德成昌英洋四百元舟抵義渡碼頭時被楚南人四名攘刦當卽破獲解縣請辦云云兹悉楚南人中有一張姓者自稱在瓜洲水師營黄哨官船上當勇偶爾同舟並不入黨次日道憲設筵宴客瓜洲鎭吳鎭戎亦在座道憲問及水師營内可有張某其人鎭戎答以無之宴畢道憲遂據情札飭有司以白日行劫申詳大憲云○節届元宵不碼頭營中醵資製龍燈兩架并青獅白象金鰲各燈及蕩河船昭君和番諸劇連宵游賞以樂新年行至道府縣各署及寳葢山易統領營中皆有賞號觀者雖塡街塞巷並不滋生事端因賽燈者均屬營勇而營官更督勇彈壓是以一路皆安靜無譁也 
[豫章瑣誌]  
　　省城内羊子巷一帶多係零星店鋪日前有豆腐店内之婦往某鋪買油因揀剔小錢彼此口角被油店之夥毆倒於地婦卽潑閙圖詐抵死不体經鄰街勸解終日始得了息以數文小錢幾釀一命匹夫匹婦見識器量往往如是○新年數日中人皆及時行樂紥成各種燈彩巡歴街衢任人觀玩惟某處所出戯燈尤爲出色除龍燈外以數十人足穿高蹺頭戴盔帽身穿繡袍扮演新戲多齣有作織女何仙姑者小小蓮鈎幾不着地趙飛燕之掌上舞當不是過一路觀者頗覺塡街塞巷也○各店鋪有於正月初三初六等日開者有過元宵而尚閉門者夥伴無所事事輒作牧猪奴戯有某甲糾聚賭黨於兩都試舘開設骰子寳初議四十盒一結迨至二十餘盒某甲贏錢百餘串意欲停歇輸者不服紛紛爭閙後不知如何了結諺曰賭奸賭詐不賭賴此殆所謂賭賴者歟○駐防各營皆於元夜迎燈蒼龍紫鳳照耀通衢而以中協營兵所出之燈首屈一指所到之處爭加迎接勾欄中龜鴇尤極意奉承盖若輩平日以營兵爲護身符不啻葛藟之依喬木此番不得不趨奉也○闔省官員每於新歳圑拜所以聯上下之情定尊卑之分甚盛舉也正月十六日撫憲以下各官咸往八旗會館序班行禮俄而肆筵設席並以菊部侑觴獻奇珍　水陸聽法曲於琅璈酬酢雍谷一時稱盛○省城各廟新年無甚熱閙雖廣潤門之萬壽宮亦僅以一大琉璃燈張於中庭數小鏡燈張於兩旁而己乃元宵前遮人逐隊而來肩摩轂擊鎭日未休爭看之時幾將大琉璃燈撞碎住持竭力喝止衆人始一哄而退有十齡左右之童子擠入人叢退至階前不覺跌仆在地折斷左脚當經相識者抬回醫治以無甚可看之物而觀者竟如此擁擠亦見衆人之少見多怪也 
[氓庶懷恩]  
　　去臘丹徒農民抗漕閙事業己一再錄登兹悉馮己亭大令辭官後大憲隨委保甲局總辦孫大令代理篆務大令以鄉民雖屬不法究不忍不教而誅遂督率營兵　赴抗粮各區苦口開導始而各農互相推諉謂久欲赴縣完漕無奈被隣區挾制大令曰嘗聞馮邑侯道及爾民皆善良之輩斷不恃勢抗粮特以年歳豐歉不齊以致艱於完納須知此爲國家正課食毛踐土者自宜各發天良目今上憲震怒定欲薙洗無遺經本縣再四哀救是以分别辦理全熟者全完减收者減成全荒者蠲免憲恩不可謂不優矣爾等倘再執迷不悟彼時上憲徵調官兵與爾等從事恐悔之無及矣完與不完請於今日一言爲定農民聞之感激流涕咸崩角叩首籲請哀矜且自願於正月二十五日禀覆决不有負傳君大令遂旋署以待農民當卽飛遞知單公議如何應命噫若孫大令者眞不愧民之父母矣 
[兩淮現任員名單]  
　　署理鹽運使廣西候補道程桓生字尚齋安徽歙縣人十年十一月到任實缺張富年字屺堂浙江仁和人現赴清淮送漕船出境尚未履新鹽運使經歴吳光樑字松堂浙冮山隂人知事毛華字平甫順天大興人廣盈庫大使張志榮字雲陔安徽歙縣人白塔河巡檢胡灼字慕香浙江山隂人烏沙河巡檢朱錫字錫功浙江餘姚人十年補淮南監掣同知卓景洵字信安四川華陽人十一年俸滿引見冋任儀徵批騐所大使陳桂蔭字殿香浙江上虞人淮北監掣同知錢維福字荻香浙江嘉善人十年俸滿引見回任淮安批騐所大使鮑昌熙字少筠浙江嘉興人署理海州分司通州分司項晋蕃字書巢浙江仁和人十年四月調板浦場葉懷善字訒齋順天大興人中正場陳汝芬字季蘅安徽逮平人臨興塲沈福恒字立齋直隸清宛人署理通州分　海州分司楊槐字小亭浙江會稽人十一年五月到任吕四塲高雋元字英甫浙江錢塘人十年十一月補角斜場奉勛字凱臣滿洲正藍旗人餘東塲馬晋恩字錫蕃山東濟寗人拚茶塲趙慶濂字子安順天宛平人掘港塲誠存滿洲正黄旗人十年六月補餘西塲陳大謨字梅石福建建安人十一年十一月補署理石港塲知事方鏳字和圃安徽定逺人十一年十二月到任實缺常憙字雨亭鑲紅旗人現當龍溝差尚未到任署理豐利場大使樓葆泰字彚甫浙江仁和人十一年十月到任金沙塲陳皓字麗生浙江山隂人泰州分司沈桂字子丹順天大興人安豐場談思忠字子訥順天宛平人富安塲盧紹緒字星園江西上饒人梁垜場周潤字春甫浙江山隂人調署伍祐塲前署石港塲章縝字紫珍浙江歸安人十一年十二月到任丁溪場許大榕字菊庵浙江仁和人外垜場劉本檍字紫垣湖南清泉人草堰場王瑋字藴齋山西汾陽人東台場童振聲字雅儕浙江山隂人新興塲沈繼祖字綢伯浙江平湖人廟灣塲錢壽昌字雪舫浙江會稽人劉莊塲温聯恩字選青順天宛平人東壩官李以牧字仲謙浙江錢塘人永豐壩官札拉芬阿字仁齋滿州正紅旗人○淮南總局會辦員名單監掣許寳書字閬軒浙江仁和人林鍾崍字菽原浙江鄞縣人運判歐陽述字伯元湖南湘鄉人錢敬曾字石逸浙江嘉興人金耀忠字光甫浙江山隂人龍澤鈞字桓卿湖南湘鄉人金兆槃字子羲浙江嘉興人○兩淮候補人員截至乙酉年終額數單監掣師世煦以次共十員運判管貽棻以次共八十九員内海防新班一員大使關承禧以次共一百六十八員内海防新班九員經歴王宏沛以次共一百三十二員知事陳恩端以次共二百零六員内海防新班一員巡檢朱瀾以次共一百九十六員内海防新班五員庫大使丁兌孚以次共五員批騐所大使章其瀾以次共四員以上八百零十員 
[花縣政聲]  
　　甘泉縣朱一甫明府公純蒞任以來循聲卓著揚城素多地痞明府下車後無日不以詰奸除暴爲念地方賴以安謐至於聽斷公允勤政愛民尤昭昭在人耳目早己同聲稱段上月邵伯鎭紳士又製聯匾於廿四日鼓吹衣冠恭送至署以伸感戴明府遜謝而後受匾爲萬家生佛四字聯云種福及兒孫堂前舊植歐公柳與民同好惡埭上今歌召伯棠 
[示禁賽燈]  
　　甘泉縣正堂朱示爲出示嚴禁事照得元夜賽燈原所不禁惟揚郡五方雜處良莠不齊每有不法棍徒藉端生事兹巳正 
 
 

Page 3

 
 
月下旬自應各安本業乃訪聞三義閣永勝街一帶有等年少痞棍及木匠鐵匠紏衆成君紥燈迎賽難保不因此滋事擾害閭閻除飭差查禁外合亟出示禁止爲此示仰諸色人等知悉務各安分守業毋再頑耍龍燈倘敢不遵許坊保指名禀縣以憑提究其各凛遵毋違特示 
[臨别贈言]  
　　鄂撫譚大中丞赴滬情形己列於報兹又得蘇垣訪事人來函序述中丞由省啓行節略因再削簡照錄幸毋笑爲明日黄花也據云中丞祗挈同三少君及僕從廚後等十一人祗用坐船一號出署時藩署各書差均恭送出境改過局宣講生姜張二人衣冠濟濟恭上匾額一方酒業中人欲公送萬民傘德政牌匾中丞辭之不獲至此亦送至鈴轅憲輿過處居民均排香案跪送中丞在輿中鞠躬拱揖以誌謝忱并令人傳諭各安本業務須節儉操勞尤不可吸煙賭博以無負十年誥誡之苦衷各店户謹領訓詞殊覺依依不拾迨憲駕至馬頭衞中丞己率同兩司及府縣各官在官廳拱候恭寄聖安然後執手叙别迨中丞登舟衞中丞鵠立江干候憲舟遄發然後排導而回誠可謂誼切同寅兩賢濟美也 
[集欵濬河]  
　　嘉興北門外爲往來孔道平時停泊船艘絡繹不絶去臘北麗橋下水甚淺涸行船每有擱淺之慮近經該處紳士集欵開濬前稟請秀水縣朱邑尊派差照料從此利涉可占凡在客商有不同稱利便哉 
[觀察賢勞]  
　　佘澂甫觀察歴辦電線工程勤勞丕著年前復赴朝鮮設電十月告成西國各欽差見之相與驚奇賛歎以爲中國大員辦事向無如此之神速者朝鮮國王亦移咨李傅相盛稱觀察之功其爲人所推重如此傅相亦深資倚畀諭令辦理東三省電線直達俄羅斯界線路約長五千里擬於開篆後奏派觀察擬於未派之先請咨引見然辦工五載依然兩袖清風引見之費尚蒙當道慨助始克成行聞己於元夕赴都一俟覲畢出京卽當馳往東三省勘辦工程聞觀察年届知非尚虚似續頻年捧檄家計清貧此次奉命赴東馳驅數千里必須二三載後方可回家而觀察感激酬知置家事於不顧此其忠忱亮節誠有加人一等者矣 
[東甌年景]  
　　元宵大南門外賽龍燈所有小作負販者均以此夕爲利藪不意天大雨雪一白無垠游人裏足良夜蕭然人皆謂碧翁翁大煞風景云○入春以來滕六君己惠臨十數次嚴寒逼人無殊三九實數十年來所未有也 
[輪船發軔]  
　　輪船北上情形前己錄登大略昨日上午十點鐘時風和日麗一塵不驚忽浦江中烟霧漫空波濤震耳卽而視之則招商局之海運海晏豐順保大怡和行之新南陞大沽高陞順和太古行之重慶武昌各輪船一齊展輪出口駛赴北洋下海浦一帶所停輪船幾至一空特不知乘風破浪之餘誰是爭先一者也 
[序帥起節]  
　　升任湖北巡撫譚序初中丞換坐招商局之海晏輪船以待啓輪己紀前報兹悉憲駕於前晚登舟時本埠各官仍有赴江干送行者序帥命家丁一概辭謝云 
[未進行轅]  
　　代理海關道湯小秋觀察抵滬後上海縣莫邑尊在城内求志書院預備行轅觀察因卽欲赴蘇故未進轅仍住測海兵輪昨晨又乘輿拜客云 
[交砲誌盛]  
　　英廷賞給本埠西商圑練兵之鋼砲四尊定於昨日由英領事交與圑練兵官何理代君早見本報兹悉鋼砲四尊先期舁在老巡捕房空場皆係新式後膛昨午後三點鐘時何理代君傅集槍隊約一百五十名砲隊五十名馬隊二十名奏樂者一十四名一式戎裝伺候俄而駐滬英正領事阿君副領事佩君乘坐馬車而至工部局各董事及何理代君出迎各隊兵站班致敬肅靜無譁槍隊則舉槍爲禮交炮旣畢領事均辭去何理代君又率各隊兵相送少頃槍隊整列起行鼓樂前導至英領事署内空地操演砲隊兵丁則在空塲操演裝卸各法及一切陣法中西士女聞風來觀街衢幾爲之塞盖以此炮爲英廷所頒給故咸欲一擴眼界也 
[修箱索詐]  
　　前日有某店學徒以板箱一隻至縣署西首包永泰銅作囑爲修整作中人檢看之餘並無物件徒遂揚長而去昨日突有一人偕徒往包店箋稱箱中有洋銀九十四元忙亂之間未曾取出可卽交還店中人答以當場開看明白何得妄言其人仍堅執有洋以致兩相口角後不知如何了結也 
[巡丁獲士]  
　　前日洋藥局某號巡丁巡至本城小果門内見一人手携竹筐情形慌急阻而搜之則筐中有漏捐大土一件因將其人送局究辦士則變價充公 
[車上怛化]  
　　前晚有推江北小車之金陵人李洪載有病斃之人至捕房報稱頃在天后宮前有江北口音之人囑我推病人到仁濟醫院言明車錢二十文當見病人臥在木欄内奄奄一息及由其人扶之上車行祗數步業巳氣絶急覔雇車之人己不知所向不得己推到捕房捕頭立即飭捕送車夫及病斃者至英會審公廨由值日差稟明羅太守飭傳地保馮錫昌報保安堂派司事騐明因病身死並無别故　行備棺成殮發壇標記召認死者年約三十餘衣衫藍縷狀似乞　云 
[病人路斃]  
　　昨有男屍一口僵斃縣署南首寳和祥烟館門首聞死者姓陸名梅亭年己花甲卽烟館主姚某之母舅邇來貧困無聊暫向湯姓客寓借宿前晚患病垂危寓主恐遭波累舁至姚姓門口屬姚收留姚竟置若罔聞瞬息之間卽己倒斃陸生有一子現在坍石橋鎭爲香店生意昨晨由姚倩人知照前來矣 
[瘋人又見]  
　　邇來租界地方患瘋滋事者時有所聞前日又有三十餘歳之寗波人王阿茂因瘋在路胡閙由捕拘送英公廨由值日差詰得王阿茂向爲木匠現在法租界伊友方錦昌家暫住將情禀明羅太守飭差送王阿茂至方錦昌家不得任伊出外滋事或資送回籍亦可 
[移送士案]  
　　昨日法公堂訊期據捕房解到洋藥局巡丁郭梅卿沈長林兩人法包探將獲到之大土五隻小土二隻呈案洋藥局洋人惠爾生偕狀師并巡丁頭目及王三等到案聽審送土人鄭玉山同悅昌洋人及另有華洋人各一名亦到案翁太太詰之郭沈兩人據稱在新開河相近見鄭身畔携有貨物以在租界未便擅拘故潜尾其後及伊至碼頭下往來吳淞之飛雲輪船始將伊獲住土在身畔搜出且鄭玉山不是該洋人之夥伊弟在紫來街開土行專販私土據鄭供在悅昌洋行爲夥土是洋東囑我送到小東門外交與客人並未到飛雲輪船旋據該洋人稱囑伊送土交與客人被巡丁在途捉去與例不合請爲給還怯捕頭亦着通事傳言以洋貨在租界不應捉拿况未報　翁太守問該洋人屬何國據稱印度人屬英國於是中西官互相商酌着將郭梅卿沈長林鄭玉山三人連土一併送英公堂核辦并著該洋人投質 
[烟妓發堂]  
　　法捕房昨解兩婦人一少女到公堂翁太守詰間何事據女朱愛寳稱今年十九歳鹽城人幼時父母將我送與錢張氏作寄女十四歳時被錢張氏領到上海押在許王氏花烟館中得洋一百元訂以五年爲期今期己滿寄母要將我另押似此沈淪苦海終無了期伏乞憲恩超豁錢張氏供現擬帶伊回去並不另押許王氏供朱在我處業己滿期故令伊去詎尚躭擱數日以致吵閙到捕房與我不干翁太守謂朱愛寳若願從良殊屬可嘉爾意欲隨何人答稱有一熟客伊亦願娶太守謂此等人恐不可靠着將朱愛寳發堂擇記許王氏錢張氏一併斥退 
 
 

Page 4

 
 
[英廨停訊]  
　　英會審員羅少耕太守昨因另　要公照會奥國夏正領事併飭差知照捕房停解一日公事 
[法界公堂瑣案]  
　　前有信孚洋行之德國人某投案稱失去洋酒甚多嗣在茂源洋廣貨店查到酒三十三瓶報捕取出并將核店主遂案翁太守詰之該店主洪海珊據稱洋酒係去冬有一廣東人携來換取别物由學徒收進並非買下廣東人不知名姓太守着將洪交保出外將廣東人交案昨日堂期洪到案稱廣東人實難尋覓太守詢祁繙譯官洋酒值價若干祁君謂據該洋人稱值洋四元太守判將酒給還外再罰洪洋二元以儆捕房昨解失路小孩請爲安揷及詰該孩錢聽生據稱丹陽人今年十歳無父母兄弟從親戚名廣福者到滬住城内昨日出外買菜走失若進城能認住處翁太守問廣福作何事答稱做首飾太守即着法包探派夥將該孩送入城中○月初新北門外舊貨店被人擲石灰包一事疉經訊究捕房昨將田榮貴卽李榮貴解案翁太守謂砲隊營中己經查過並無爾名今日可直說同黨者幾人是何名字田仍堅稱實在砲隊營　前哨六篷我名李榮貴册名爲劉得貴太守謂何不早供今又多一番周折姑着送到營中再查果是營勇滞如不是卽行帶回研究 
[惠册誌課]  
　　海關營造處例於江海中沙淺礁石諸處安致警船浮樁燈塔隨時測量修改俾航海輪帆知所趨避除出示登諸新聞紙外每年更印成清册分送各家一目了然無異南針之指昨承惠贈敬誌數言 
[曇花一現]  
　　疁城孝廉特鳳標之子煐寳十而聰慧端靜最得大母歡心事親以孝處人以和盖不待教而能者讀史漢皆貫串操筆作詩文亦楚楚有致時君甫列賢書煐寳遽以急疾殤年僅十二耳先是報錄方至煐寳見白氣一道起于門前則曰此文光　孰知卽于是晚得疾延三日醫藥罔效時君祗此一子痛不欲生視卜子喪明而尤甚爲綴數語俾海内諸君同聲一歎藉稍紓時君拂鬱焉青浦沈增理寅階甫述 
[壽霧裏看花客並和高昌寒食生原韵]  
　　未泛高軒碧玉巵且看水部詠新詩何君桂笙首唱一律盛名藉藉華洋重介壽年年梅鶴知四海神交見面欽平生我悔識公遲久欽吳越家聲逺用視長庚下里辭　[  海上種榆山人悅彭氏初稿]  
[送惜花侍者之漢臬]  
　　才得相親便買舟客中送客渺余愁幾經小叙情難己從此長風快載游制誥家聲詩本富參軍蠻語願能酬他鄉莫作登樓賦要拓心胸展壯猷[  種榆山人甫稿]  
[浙省撫轅抄]  
　　正月廿四日通判翟國棟由岱山來省禀到○廿五日同知常安禀辭赴津局候補縣易鏡清南田墾務來省禀到禀安叩辭咨署順縣典史鄭彭齡禀辭赴津 
[蘇省撫轅抄]  
　　二十九日藩轅牌示照得蘇州府總捕同知徐致和捐離任遺缺查有蘇海防同知王恩晉堪以調補直隸候補道吕耀斗木瀆來即辭行赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[温州紀要]  
　　惠濟兵輪於元宵前二日抵甌迎温味秋廉訪曁瀛眷晋省廉訪蒞温十餘載清廉仁愛道滿口碑此次交卸時恭送萬民傘德政牌　者指不勝屈　榮行之際設席祖餞更必絡繹於塗也○府學巷口葉　元布莊己閉歇數年兹有楊徐曾等數姓合開謙吉綢緞洋貨莊遂將是屋拆毁重建目下將次告成矣○去冬虧本倒閉之店計大街惟皆吉綢莊老文侍帽店張天成布莊安吉衣莊等數家新開者有愼泰錢莊等多家布面實有蒸蒸日上之勢云○汪珍橋陳某世代業儒兼善岐黄其子年甫弱冠己有文名上年聘定蒲洲某甲之女爲媳尚未行却扇禮而子卽病故其聘媳氷霜自矢不再適人　去冬甲遂送女至陳家與栗主交拜其傷心酸鼻情形實非楮墨所能縷述也○永嘉縣周緝之邑尊開篆後擬將歴年所積命盜各案逐漸清釐並面諭各書差凡各案之未行稟到者限數日内檢呈送閱以憑懸牌訊結如邑尊者可謂勤於視事矣○大街王晉記銅店擇於正月十二日懸牌是夕大設筵席延請親隣戚友及店内夥友拇戰角勝酒興頍豪至次晨一夥忽登鬼籙當卽報知死者家屬家屬竟以身死不明擬欲報縣相騐旋經地保親隣出爲理處許爲棺殮並延僧超度事始得歇亦可謂旡妄之災矣○去冬寗人陳某販靛青十件附永寗輪船赴滬旋因貨物過多該船不能裝載遂將各貨退回陳因此與招商局齟齬甚至互毆温郡寗帮居多至此遂公議邀請劉崧珊雇定南輪船裝運貨物一功水脚格外便宜招商局見之恐生意有碍故將搭客裝貨亦行减讓諺云鷸蚌相爭漁翁得利是之謂歟 
[上海三馬路與昌絲棧陳竹經募兩廣山東江寗沙洲賑捐正月廿九三十日第二百三十二三次清單]  
　　漢口東壁垣書局寄來張豫吾爲購置角獲榈利撥助山東洋三十元又銅洋三元○昌字一千七百廿二册寳應善士經募求自安齋洋三十元坤如女史衍慶堂種榆生悔智生四户各洋十元安怡堂洋五元淡湖齋石齋二户各洋四元孫傳厚適菴無名氏三户各洋三元王逵生逸軒無名氏盛賡揚四户各洋二元以上十五户共來洋一百元○常州通裕局來孫汝楫助兩廣洋廿元○松江丁義順醬園銅洋六十一元又銅銀飾四兩二錢六分○常州恆裕號寄來申字單隱名氏銅洋三十元又銅洋廿五元○江右愧書名李氏銅銀一兩二錢○升吉行經募鄭良玉洋十五元寗波鄞縣致和堂張續助洋五元又銅洋一元無名氏二户各銅洋五元范平甫銅洋三元恊和行黄險卿銅洋七元敦泰絲棧惟日不足齋銅洋三元無力子洪求否去泰來續助山東洋一元吳興寳儉堂許愿酬神移助洋二元汪姓銅洋一元如臯老源泰銅銀一兩二錢○定海陳薯香善士爲妻張氏患病疏求早愈助廣東洋十元又募王冶元銅洋一元頴上子爲項氏金貫求超昇冥福續助洋十元兩日共收洋一百九十二元銅洋一百四十三元銅銀飾重六兩六錢六分合併聲明 
[上海北市絲業曾舘核奬籌賑公所施少欽經收山東賑捐正月二十八九三十日第九百十九次清單]  
　　浙湖博陵邵求子病速痊規銀一千兩京都同人由源豐潤票號來京平銀一千兩合來規銀一千零二十兩吳門洞庭隱名氏祈合家清吉五十元鄞邑美哉氏求佑種痘平安四元松江耿賡廷爲子善颺患肝厥清湊押歳錢求愈由恊源局來二元張氏求小子康寗續助二元春記爲母病愈完愿二元春記龍華香資移助一元福記一元湖北苑小軒錢二千無名氏錢二百文二户合來洋二元以上廿八日○苦心子求生產平安二十元　香室鄭五元鄭溥文四元蘇州謝景記求病愈三元朱敦記求諸事順遂舘地久長由蘇正大局來二元上虞袁貴求佑父病卽愈二元啓昌來無名氏二元錢山松柏同春求人口平安二元無名氏一元○萃泰銅洋三元以上廿九日○苦心子得產平安續助完愿一百五十元無名氏由杜盛興號來七十元靜修館由巨豐庄來三十元錢鳳林求病速痊十元謝光福求母謝林氏病速　五元○寳應喬浦孫經寡朱壽官完愿三元朱撫臣一元至菊杉六百文補不足主人五百十文四户合共來洋五元由揚州老福興局來以上三十日 
 
 
