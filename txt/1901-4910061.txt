# 1901 - 106 - 4910061

 

Page 1

 
 
P>延請天津牛莊采訪友人[  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[鹽城陳惕庵孝廉呈都察院請代奏書]  
　　具呈揀選知縣陳玉樹爲變法自旨當求體要敬陳管見呈請代奏事自京都蕩覆車駕蒙塵皇上下詔求言臣下封章疊見雖以工部主事夏震武之請充專使妄劾輔臣堂官亦爲之代逹皇上亦曲賜優容前此以建言獲咎者如安維畯雖未召用沈鵬雖未開釋而生存之御史吳兆泰編修梁鼎芬已故之吏部左侍郎許景澄太常寺正卿袁昶固已開復原官矣當此時而甘爲仗馬不獨負國亦且負心職雖庸愚稍知忠義用敢不揣冐昧條陳七事以自附於瞽曲工詩之例也一曰知恥職謂去年七月京師之變古今未有之大辱也自古宗室親王亦有無知妄作者然未有招集羣盜充斥京師輕啟兵端辱及宗社者也自古亦有不量德力横挑彊敵者然未有不論衆寡强弱之勢以一服八如孟子所言者也自古亦有敵兵攻陷京師者然未有聚八國之師於輦轂之下宫禁市廛分疆畫界據守半載久而後去者也自古亦有屈節和戎虧損國體者然未有迫殺王公大臣多人輸白金至數百兆之多巖疆不許設備京師許其屯兵門户洞開聽入堂粤如今日者也舉從古未聞之事爲今兹創見之端以政教最古之邦成地毬最弱之國履氶蹈虎不足以喻其危依斟居汜不足以比其辱當此而欲轉弱爲强誠非易易然而無難也夫亦以知恥爲始基焉耳昔句踐困於會稽身爲夫差前馬返國而後臥薪嘗膽愛民養士其誓衆之辭曰寡人聞古之賢君不患其衆之不足而患志行之少恥也民謂句踐之辭曰昔者夫差恥吾君於諸侯之國請報之句踐謂民之辭曰昔者之戰非二三子之罪也寡人之恥也君民交恥舉國同憤遂一戰而敗吳於囿再戰而敗吳於没三戰而敗吳於郊越兵登姑蘇臺而吳遂滅矣職願皇上以宗社之恥爲恥舉國以皇上之恥爲恥上有泣血枕戈之志下有知方敵愾之心彼能爲德意志之大捷我豈不能爲法蘭西之復興乎特恐回鑾以後皇上歴久而漸忘諱言舊事臣下沓泄如故隱忍求容彼知我之不念仇恥不足有爲裂地瓜分可翹足而待故今日恥之有無實國之存亡所繫職願皇上將諭旨所謂昌平宣化間朕侍皇太后素衣將敝豆粥難求者繪之爲圖刊印數萬張内則懸之宫禁殿廷及府部寺院各署外則頒發各直省府廳州縣大小文武衙門以激發其仇恥勇猛之心而力矯夫頑固愚柔之習法人以此術收效於前我中國即可以此術收效於後也二曰降尊士居今日欲上紓國禍下正人心以尊主庇民爲第一要義止論庇民而不講尊主此猶康逆之止保中國不保大清也然尊主者臣民之忠愛而降尊者皇上之謙光惟降尊故能親民故易曰以貴下賤大得民也惟親民故能周知利弊而壅閉無所施故易曰天地交而萬物通上下交而其志同也後世儀節太繁堂廉太遠小臣不得見天子無論百姓百姓不得見守令無論大僚由民而君層層壅隔崇卑懸絶否塞滋多臣工之姦弊何由知民庶之忠愛何自起乎古帝王不然也春秋兩省時至閭閻就見百年優加禮貌下民在可貴之列天子無至尊之稱唐虞三代均同此軌至贏秦而降而君道變矣今者歐美兩洲猶存古意禮節不繁而覲見甚易體統不峻而情誼流通利害則議院酌之得失則報館論之資財則上下共之出納盈虚則舉國知之皆有古后謀及庶人之意民之敬愛其君同於父母不亦宜乎伏讀太宗文皇帝聖訓謂明主自視如天臣下隔絶是以致敗我國上下相親是以能强此先皇帝紆尊降貴之明效也日本明治元年其臣大久保利通上疏有云我中世以還天子深居九重民之視君尊如帝天君之視臣賤如奴隸君臣乖隔離德離心效已可睹矣今天下萬國正不知幾人稱帝幾人稱王猶盛威儀飾邊幅又何以聨情誼而使指臂耶誠欲合全國君臣上下爲一心必自天子降尊始自今以往請盡去拜跪俯仰之儀一以簡易質實爲主國有大事與衆同議政府諸臣日必見面月必會食俾人人親君而愛上則國勢可興日皇采其議遂罷警蹕喝道儀說者謂日本維新以後廢舊儀改新法一切政教大旨皆基於此職讀其疏不禁低徊往復不能已也夫安富尊榮見於孟子旣安旣富而人尊之則榮不安不富而自尊則辱今環毬君主之國民主之國君民共主之國無不降尊親下我中朝安富遠　之而自尊則遠過之我之所以尊大者愈甚彼之鄙夷姗笑亦愈甚臣願皇上貶損舊儀勤見臣民許大臣坐而論道小臣立而敷陳奏疏賀表嚴禁頌揚體式違誤無容議處如光武之禁人稱聖如孝文之止輦受言以表皇上課冲之德卽以門中華尚質之先果西各國聞之亦當心折而誠服也此書未畢明日續登 
[本館接奉電音]  
　　昨日午前十下鐘越二刻時西安行在飛電傳來上諭五道敬謹譯登○三月初三日行在内閣抄奉上諭湖南學政著查劭去欽此同日奉上諭于蔭霖著開缺另候簡用廣西巡撫著李經義補授林紹年著補授雲南布政使欽此同日奉上諭上年十二月初十日因變通政治力圖自强通飭京外各大臣各抒所見剴切敷陳以待甄擇近來陸續條奏已復不少惟各疆臣使臣多未奏到此舉事體重大條件繁多奏牘紛煩務在體察時勢抉擇精當分别可行不可行並考察其行之得力與否非有統匯之區不足以成而挈綱領著設立督辦政務處派慶親王奕劻大學士李鴻章榮祿崑岡王文韶户部尚書慶傳霖爲督辦政務大臣劉坤一張之洞亦著遥爲叅領各該王大臣等於一切因革事宜務當和衷商榷悉心評議次第奏聞俟朕上禀慈闈隨時酌定俟回鑾後切實頒行示天下以必信必果無黨無偏之意其政務處提調各官該　　臣等務擇心術純正通逹時務之員奏請簡派勿稍疏忽正事予限兩個月現巳過期其未經陳奏者著迅速條議具奏勿再延逾觀望將此通諭知之欽此○初四日行在内閣抄奉上諭貴州按察使著曹鴻勛補授欽此同日奉上諭雲南迤東道員缺著聨湊補授欽此 
[記客述東三省近事]  
　　前日有客自哈爾賓回滬談及目下東三省各華官雖已次第回任供職然一切行政之權皆操自俄人華官惟奉令承教而已沿途鬍匪横行越貨殺人習爲常事即俄兵之占據各地者亦或恣行不法人皆敢怒而不敢言緣被擾之家訴之華官華官惟以上紙公文了事卽向俄營聲訴俄帥亦無從澈究以故不如隱忍不 
 
 

Page 2

 
 
言也 
[遼東多盜]  
　　烟臺訪事友人云邇者奉天所轄錦州洋面盜賊甚多以致客商咸視爲畏途不敢衝風鼓浪上月某日有盜船二十餘號停泊口内旋蜂擁登岸將各鋪貨物搶掠一空天荆地棘行路難誠可慨哉又聞雙島地方雖處偏僻而民甚繁富列肆如林上月十八日突有盜船五六十號連檣而至居民正擬嚴爲戒備不虞盜黨先猛放快槍居民知力不能支任其沿門刼掠貲財然後揚帆而去或云此項冠盜係拳匪遺孽或云游勇究不知其底細也 
[保南匪亂]  
　　京師訪事人云自二月二十五日起蘆保鐵路火車忽然止售客座票每日僅載各國兵士出京一時都人士膽戰心驚謡言四起嗣聞保定迤南潰勇麕集作亂冐用已革提督董福祥旂幟聲言與洋人爲難故各國聨軍前往剿辦也 
[獲犯請奬]  
　　廣東肇慶協吉協戎拿獲逆犯劉幅及馮黑骨稱一事已紀報端兹香港循環日報云當協戎提訊時二犯均供認潛入康梁逆黨謀爲不軌且劉幅一犯曾由湖廣總督張香帥通行購緝係唐才常供開有名者一旦弋獲在事弁勇著有微勞是以禀請大储酌量給奬大府允如所請諭令其擇尤者開單呈候核辦并戒以毋得冐濫圖功 
[放槍釀禍]  
　　京師訪事人云二月二十三日德國某武員帶兵數名從西山返京行至距京三十里之香山某旗營房忽有槍子自空飛墜適中頭顱以致殞命衆兵狼狽逃回父老聞知懼遭禍事集衆赴都中謁見德國駐京大臣辯白原由德大臣予限三日交出罪人迨限滿未獲德兵卽將旗營房踏毁居人倉皇逃逸有未逸者皆慘罹於難旣而德人復於西直門外直逹香山沿途散布兵士如遇行人概行拘捕迨二十七日聞已拿獲肇事人解送德知府署中嚴加推鞫矣 
[德員知禮]  
　　京師訪事人云神機營官廨被德人佔據日久二月二十三日營内火藥庫忽然失火轟然一震岳撼山摇四圍民房震塌不少并擊斃居民四人議和大臣李傅相所寓賢良寺近在咫尺間瓦礫飛騰紛紛在簷前飛墮傳相受驚匪淺幾於寢饋不安德員聞知卽於次日親往道歉 
[日餉被劫]  
　　京師訪事人云京北牛闌山附近匪徒宋姓聚衆搶刼日本餉銀數次日兵有死傷者近由日人緝獲匪徒七八人宋亦在其内行至中途乘間逃脫日人隨將餘匪解至警察署訊明曳赴城外用槍擊斃 
[忠櫬啟行]  
　　京師訪事人云上月二十七日徐尚書用儀許侍郎景澄袁京卿昶靈輀同日出京道經虎坊橋官紳路祭棚共有三處各國駐使咸按中國禮致祭議和大臣李傅相因日前藥庫失火受驚政躬欠安未及親臨祭奠旣而各國派兵護送赴通州由水路抵津俟靈柩登舟始返 
[防範難疏]  
　　金陵訪事友人云日前兩江總督兼南洋通商大臣劉峴莊制軍以目下和議雖將次告成而强鄰窺伺虎視眈眈防範終不容稍懈爰檄飭沿江沿海各要隘以及各砲臺統帶一律戒嚴是亦老成持重安不忘危之意也 
[嚴禁横議]  
　　金陵訪事友人云自中俄密約謡諑紛紜各處選事之徒乘機糾黨結會昌言欲伸民權一時舉國若狂無識者不免受其煽惑南洋通商大臣兩江總督劉峴帥以爲若輩誣民惑世恐開處士横議之風正擬嚴行查禁適省垣某孝廉亦將號召黨徒接踵而起因立卽嚴諭禁止一面札飭蘇松太兵備道兼江海關監督照會駐滬各國領事一體禁除亦正本清源之道也 
[愼防藥庫]  
　　金陵訪事友人云南洋通商大臣兩江總督劉峴帥以軍火爲營中切要之需目擊去秋馬鞍山藥庫及邇日漢陽藥庫相繼被災不得不懲前毖後因念省垣通濟旱西草塲各門皆有藥局藥庫設有不測不獨有礙防務抑且遺害地方除飭各局庫員司實力防範外更派員不時巡察以昭愼重而免疎虞 
[設館課吏]  
　　金陵訪事友人云此間需次人員多於他省其中才識練逹明於吏治者固不乏人而紈袴少年濫竽充數者亦所在多有當戊戍歲省中大吏曾議設吏治館聚大小候補各員課以中西政事律例以時考試三年卒業優者畀以差缺劣者仍劉肄業務底於成旣而康梁禍作事不果行刻下奉旨復行新政督憲劉峴帥因飭藩司恩方伯將課吏館赶緊興辦庶身入仕途者少不學無術之人吏治其日有起色乎 
[稅司瓜代]  
　　香港循環日報云粤海關正稅務司慶君丕奉總稅務司之檄調赴北海關任事遺缺以前者告假回國之馬君根承乏慶君捧檄之下擬於三月初旬赴北海履新至馬君則已於日前抵省按馬君前任九龍關正稅務司歴數年之久旋在粤海關當副稅務司之職計在粤已十餘年矣 
[寗試先聲]  
　　金陵訪事友人云向例江寗歲試必於冬季舉行本届須兼辦庚子辛丑恩正兩科鄕試錄遺是以江蘇提督學政李大宗師於科試事竣後預飭江寗府屬赶緊開辦縣府試以便六月内按臨日内上元江寗兩縣主已行知各學定於四月十五日一律開考大約將出示曉諭矣 
[蘇試二志]  
　　姑蘇采訪友人云本月初二日江蘇提督學政李大宗師考試蘇州府屬生員經古題爲齊威王以四臣答照乘車賦以此四臣者將照千里爲韻賦得孤帆帶雨下吳江得吳字五言八韻至德廟七律限虞韻讀書屋七律限陽韻易十翼本孔子作歐陽修獨疑序卦議來儀率舞解詩押韻宜末叶韻宜初然亦有每句隔叶兩字隔叶者試詳旨之月令優於夏小正說三傳所載經文非春秋古經辨粤子爰曰也釋隨書本名五代志故兼載前代事沈約宋書諸志亦多載前代事於史家體例若何朱子謂有宋人物以范文正公爲第一論因地勢以修水利策治世莫若愛民論算學倍句股積爲長方績開平方所約爲何數試依幾何之理解之一直角三角形一鈍角三角形二三角形角旁小腰同二積亦等直角一大腰與底和爲三十二試求直角底與鈍角底及直角鈍角而大腰名若干設如甲乙丙丁四正方體甲方邊與乙方邊之比同於二與四乙方邊與而方邊之比同於四與八丁方邊比而方靈則加一倍只知丁方積數較丙方積多二十二萬九千三百七十六尺問四方每邊各若干初三日考蘇州府學及長洲元和吳縣四學生員府學四書文題域民不以封疆之界固國不以山谿之險威天下不以兵革之利得道者多助長洲四書文題孔子曰仁不可爲衆也夫國君好仁天下無敵元和四書文題旣竭心思焉繼之以不忍人之政而仁覆天下矣吳縣四書文題凡有四端於我者知皆擴而充之矣若火之始然泉之始逹苟能充之足以保四海通塲經文題乃爲麥祈實通塲詩题賦得簫鼓追隨李杜遊得農字五言六韻 
[松試三志]  
　　松江訪事友人云本月初三日府尊余石蓀太守考試奉賢金山上海三縣文童正塲奉賢已冠首題此有人有人未冠首題則百姓勸金山已冠首題此有土有土未冠首題則庶民興上海已冠首題此有財有財未冠首題則財用足通塲次題而民焉有不仁者乎詩題賦得人語中含樂歲聲得含字 
[烟海春帆]  
　　烟臺訪事友人云入春以後天氣暢晴雖客秋二麥沾濡足資長養而大田未經播種農民無日不望雨師惠臨也○上月 
 
 

Page 3

 
 
二十三日夜四合號不知因何失火燒燬房屋一幢○上月二十五日各西人在東沙旺賽力往觀者無不鼓掌喝彩是蓋於游戲之中寓講武之意焉○今春糧價略貶民力似可稍舒惟松毛每斤售至錢八文比往年加三倍亦從來所未有者也○海疆不靖洋盜猖獗聞羊角溝地方近有盜船肄刼現經道憲札派鎭海輪船跟蹤緝捕並赴沿海一帶梭巡 
[八閩紀事]  
　　福州訪事人云福州河道淤塞已久每當長夏溝洫不通穢惡蒸騰尤易滋生癘疫上憲惄然憂之特飭閔笛颿司馬督辦清河局務以專責成司馬奉委後先從水部門外開入城中由朱紫坊逹安平橋斜入老佛亭橋轉趨文藻山一帶順道至虎節河邊挖出之土雇船載運出城從此不但舟檝往來較平時便捷且污濁盡去飲之者亦可免疾病叢生矣○福州薪米昻貴百姓貧不聊生大憲查得籌振局停辦平糶之後尚餘米千餘石因於去臘在城臺分設施鬻廠四處委員專司其事一時無告貧民咸往就食每局不下數百人之多大約三月初旬始行告止亦可謂好行其德矣 
[恭迓靈輀]  
　　前日蘇松太兵備道兼江海關監督袁海觀觀察接到京師電信悉徐許袁三公靈柩定於本月初五日抵滬因飭撫標滬軍營管帶龍葆珊遊戎督率弁勇整隊至南市大馬頭迎迓旣而上海縣汪瑶庭大令復飭辦硑人役在馬頭上布置一切并派出差捕若干名分投彈壓 
[整飭風化]  
　　日前上海縣汪瑶庭大令訪聞城廂内外各書坊往往私印淫書到處銷售並有婦女至茶館品茗情事傷風敗俗莫此爲甚因飭主簿林少尹出示嚴禁違干提究地甲徇隱併懲不貸是亦整飭風化之一端也 
[夫婦道苦]  
　　鍾洪南投法界公堂控妻何氏聽從姊夫李子卿唆使倚仗泰西女教士高氏之勢糾領多人攫去皮箱十六口内儲田產道契值銀二萬餘兩求卽追還讞員杜枝園大令會同法總領事署費繙譯官升堂研訊何氏雙涙盈盈供稱小婦人係蘇州人自幼在滬南清心書院肄業旣長卽在院中教讀丈夫自願入教聘小婦人爲妻迄今歴十有七年生有五男三女近忽瘋癲并與野鷄娼婦結嚙臂之盟引入家中時與小婦人尋釁小婦人恐將家資蕩盡因携取皮箱寄存清心書院黏貼封條叩求明鑒鍾自稱職員大旨謂丈夫納妾妻子不能阻撓况家中之事與西婦何干擅敢霸阻行將控諸美國總領事署一分曲直所有衣箱物件求飭呈繳公堂代爲存貯高教士操華語訴稱我等來華爲勸人爲善起見鍾姓衣箱物件寄存書院内均貼封條儘可逐件呈案以憑查核大令斥鍾曰爾乾綱不振若此不自引咎尚欲爾妻出乖露醜葡匐公庭實屬不知自愛隨與費繙譯會商諭令下期將寄存書院内之皮箱物件一并呈案以便訊核 
[小孩待領]  
　　前日小孩張金富迷失歸途徘徊於南市馬路中巡街捕見之恐入匪人之手挈至捕房捕頭詰知此孩年甫十一係浦東陸家嘴人隨其叔出外購物中道散失因令留候家屬領回 
[舉襄志略]  
　　海寗徐君棣山前因墜車受傷遽返道山擇於昨日舉襄由英界大馬路而西儀仗鮮明觀者如堵聞靈柩厝於某處殯房蓋徐君生時所建者 
[美界火警]  
　　前晚十二點鐘時裏虹口漢璧禮路工部局所建馬棚内忽然失火瞭望臺上西人見之立即鳴鐘告警隨由救火會中人驅皮帶車馳往吸水噴射始得火滅烟消僅焚去茅屋二間先是傍晚時左近順泰銀樓披屋中因煮夜膳火力過猛燃及椽柱濃烟四塞幾兆焚如幸卽撲滅乃未幾復有馬棚之禍何祝融氏之不憚煩耶 
[英美租界晚堂瑣案]  
　　花衣掮客王福生控凌正和花行主凌喜亭不交所定棉花等情前晚讞員張柄樞司馬飭提集訊王福生供前代平和洋行向凌定購花衣二百擔計每擔價銀十三兩四錢付過洋銀四百元嗣後凌以市價驟即延不交貨迄今尚少一百四十三擔叩乞究追凌喜亭供與王福生往來均以手摺爲憑照帳結算並未將價付清是以少交四十二擔兹將手摺呈請察核司馬諭令交人保出邀同公正人核算明白禀覆核奪○粤人梁錫平控股東梁方甫匿帳不交司馬於前晚升堂研訊梁錫平供與梁方甫殷開廣永昌洋貨店店中諸務胥由方甫經理屢被虧出匿不交帳曾墊付洋銀一百元規銀一百二十兩叩乞究追梁方甫供稱股開屬實並無虧欠有帳可查司馬諭令檢齊簿據發交廣肇公所督算是白禀覆核奪 
[英美租界公堂瑣案]  
　　包探邵仁初解顧阿根到案禀稱此人犯案纍纍屢經訊辦不悛兹又行竊洋人士乃沙呢家大衣兩件經小的拘獲請究讞員張柄樞司馬判責三百板管押捕房半年○包探石錦榮解積賊朱福生到案禀稱此賊行竊釘靴布褲等物不知失主姓名請爲究治司馬判笞責二百板○包探金立生解著名流氓王阿二管阿本到案禀稱二人係小黄牛鄭子明之黨羽專在滿庭芳等處向人訛詐前晚將陳雲生蔣子金扭住兇毆旋復攫蔣所佩銀對時表質得洋銀四元五角經小的拘獲請究司馬判各責三百板遞解蘇州原籍○包探劉杏卿解林阿三朱文元到案禀稱二人行竊羅榮發家鳥籠經小的拘獲請究林朱同供小的等並非行竊實係拾得當票一紙以小洋銀四角贖出鳥籠所倩某押鋪求售司馬飭將鳥籠給還原主林朱從寛開釋○周連生行竊某洋人家籬笆竹一捆經某號巡捕解案請究司馬判責四十板○三百四十八號巡捕解妓傭陳高氏陳王氏王顧氏到案禀稱伊等在路拉客請即究懲司馬判各責手心一百下 
[美租界捕房紀事]  
　　昨晨九點鐘時靶子路第三十七號洋房内某西人家所雇女傭朱氏投捕房訴稱已歇庖人丁阿貴强借洋銀不遂所欲突被用刀將手戳傷捕頭即遣包探將丁拘押捕房以便解送公堂禀請讞員張柄樞司馬訊辦○前日傍晚七點鐘時漢璧禮路第一千一百零二號門牌元興飯館中突來江北流氓若干名鯨吞牛飲之餘不名一錢揚長欲去飯館夥蕭阿根秦阿榮向之索取致觸其怒拔刀相向事後蕭秦投報捕房請爲拿辦捕頭見蕭手被傷秦胸前腰際亦有傷痕令送同仁醫院求治一面派包探嚴緝行兇各流氓以便解送公堂禀請訊辦○前晚粤妓某氏投捕房訴稱在斐倫路三百零六號門牌屋内賣娼當夜有英兵四名貿然闖入將綢褲二條布衣數件攫之而去請爲查緝捕頭允之 
[太和翔洽]  
　　日前本館協振所承祝大善士承桂助陜振洋銀一百元又綿力子五十初度求資先父母冥福助陜振洋銀二十元又虞大善士成愷求喉症吐血速愈助洋銀二十元又順存土行助洋銀二十元又治安堂助洋銀二十元當此災荒迭告之秋嗟彼飢民無麥無禾何以餬口今承諸大善士解囊佽助慨沛仁施俾溝壑餘生咸得出水火而登袵席行見天心好善竇龍苟鳳食報靡涯豈獨身受者浹髓淪肌同祝諸大善士無量福無量壽哉拜登之下謹書此以鳴謝忱 
[救濟善會運回靈柩單]  
　　各省靈柩在京津各處者敝善會承德璀璘君代商開平局由承平輪船裝載來滬并派津局司事謝君建侯在船照料兹於本月初四日抵埠計江蘇省松江宋養初雷王氏王苗氏席張氏席小姐張許氏高郵陳宜人上元黄正王張氏許玉齡許桑氏武進嚴贊猷蘇州花黛玉汪巧順陽湖左子衡繼配吳恭人溧陽狄羅氏狄周氏奉賢莊瘦岑吳縣曹李氏吳興吳新丞浙江省歸安沈昌祺梁志麟朱幼泉太夫人山陰陳瑞仙王徐氏高鷺放陳章氏鄞縣陳乾生錢塘江薇臣仇少卿海寗許邃菴許慶珍小姐汪童氏汪朱氏汪桐姑汪次潭湖州鄭李氏鄭陳氏鄭栢氏鄭江氏嘉興查有銓慈谿陳秋生陳順生陳善楚安徽省六安沈小舫周玉和合肥蘇楊氏聶士敏魯聶氏聶趙氏王本辭范楊氏范正先聶汝信聶汝舟楊常泰福建省福州林小江 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寗波辨志文會光緒辛丑春季課題]  
　　經學司馬法成出革車一乘甲士三人步卒七十二人或云士十人徒二十人人數衆寡懸殊試求其似異而同之故釋百乘之賦釋千乘之賦○史學宋以和議保疆說宋忠簡請還都汴京　問西學在今日　當務之急何者最爲切要○天文兼算學　問周正建子而春秋所書春王正月或云改正不改月或云改正即改月誠以時厤推其經傳所　春正于支果　月否左氏蛇乘龍解設有立方形邊一百方柱邊五十則方柱形得立方形之半立則爲三角形眠則爲塹博形皆成同　試繪圖以證之○輿地函谷關舊址考河北河南兩曲沃辨問水經注河水篇有盤崤石崤千崤古所云崤　於三崤指何崤歟崤有南　　前今行旅所經兩道孰便歟○詞章蘇子瞻三不如人賦後韻示詳宼準論品藻曲筆直書探賾七律四首限三月三十日繳卷府尊高嶼卿太守出有絶弊嚴諭附錄於下訪聞以前給發膏奬竟有减折之事甚至以角子小洋配搭者除由本府究明尅扣之人懲辦外嗣後各考生膏奬均一律按照數目多少書明卷面以杜尅扣等弊倘再有於膏奬内尅扣分文者准與課生童指名呈控立行查究重辦决不寛　貸 
[上海縣署瑣案]  
　　浦文信前因强佔周姓房屋不讓被控到縣縣主汪瑶庭大令研訊之下諭令遷移浦非但不遵反於前晚乘大令訊案時帶同女兒外甥嘵嘵爭辯大令問因何不遷浦供此屋雖係周姓之產然歴年由小的修理所耗不貲現在小的正在窘鄕萬難遷徙求鑒大令限三月内遷出如違重辦○徐雪卿卽王三糾同某烟館主陸榮生及孫掌生金鑑興王金和尤阿奎將某氏婦　與楊繼春爲妻得身價洋銀一百三十元完姻未久氏即潛逃楊據情控經巡局員某君將徐等一干人拘獲移送到縣縣主汪瑶庭大令訉得尚有羽黨尤阿奎因復飭差拘提到前晚升堂復訊徐雪卿供此婦由尤阿奎領至金雍橋陸榮生所開烟室經孫王二人至楊處知照旋雇轎舁送楊家當塲付交金鑑興洋銀一百三十元及金鑑興付交陸處則祗九十二元旣而陸將四十二元交與小的將二十八元給孫王及輿夫自取二十二元據云所欠烟資一併在内小的所得四十二元旋卽交於尤阿奎陸榮生一味推諉大令怒其刁玩喝責二百板仍不實供復掌頰二百下始一一供認孫掌生供小的與楊係近鄰楊囑小的至陸處知照後分得洋銀四元金鑑興初不實供大令喝責二百板始稱洋銀一百三十元由小的過付提出三十八元開銷各頂自巳祗用四元尤阿奎供此事小的實不干預因拘拿徐雪卿時小的在旁多言致徐挾嫌誣指大令提徐對質徐供小的在萬興樓茶肆内將洋銀四十二元親交與尤且某氏之夫尤亦與之相識大令喝責二百板判罰陸榮生洋銀三十元孫掌生金鑑興各罰十二元尤阿奎徐雪卿各罰十五元一併交原差看管候繳到洋銀具結釋去○英美租界公廨讞員張柄樞司馬派差押送曹文榮彭俊雲即彭情英到縣前晚縣主汪瑶庭大令升堂研訊曹供小的冋爲洋貨掮客與彭同居新椿記棧前日忽有二人身穿短衣至棧中向彭滋擾小的不知其中　情爲之解勸迨後彭投訴捕房捕頭派二包探將彭拘送公堂小的偶往查探亦被拘住一併移送案下求恩明鑒彭供小的家住蘇州葑門左近月前因事來申前日忽有二人來棧滋閙小的當即投報捕房不知何故反被包探將小的拘案厥後細加訪察始知賭棍周星元因局騙劉公館主人案發被拘小的與劉公館主有葭莩親周疑小的指使故賄囑流氓前來滋擾旋又誣訴捕房致有此事叩求明察大令謂爾係斯文中人旣有親戚在申不應借居客棧此後須小心謹愼勿與歹人爲伍諭畢著與曹一併開釋○前者民人胡某在本邑大東門外十二圖陳家宅火藥廠左近賃屋數間製造肥皂日前上海縣主汪瑶庭大令親臨查勘飭十二圖地保顧桂榮諭令卽日遷移迨昨日復飭役往查旋查得胡已移至二丈以外遂據情禀覆 
[上海巡局瑣案]  
　　前日二十三七鋪汛捕睦升緝獲賊犯某甲盤詰之下據稱曾在某豆行内竊得黄豆若干石分售與南馬頭陸家浜老三阿弟兩豆腐店遂帶往弔贓旋復詐取洋銀九元然後釋去昨日事爲局員邱友林二尹所聞立即傳諭勇目地甲將陸捕及夥役一併拘拿看管聽候訊懲○前晚二十三七鋪巡防局員邱友林二尹帶勇赴境内巡查巡至陸家浜見東洋車夫某甲於黑暗中拽車疾馳飭勇拘拿研詰言語支吾遂叱責二十板將車存局聽候查明再核 
[法租界公堂瑣案]  
　　顏少江前遣　呈袁寳善控浦蓉　圖賴所借洋銀三百元讞員杜枝園大令訊供之下浦稱此係合股貿易虧耗並非借欵請提顏質對便明非日顧自行投案呈遞存銀摺訴稱此摺由浦親自畫押浦供此事曾由金春林與金雲亭理勸大令飭交原保人保出　同中証理明禀復核奪○顧　照前控咸平洋貨店司帳人徐梁卿吞没股單及田單房契紅木器物太令訊供之下飭將徐交人保出下期邀同經勸之張茂卿沈福瑞到案候核昨日原被告各投案申訴大令謂張抗抗不到案無從訊核著下期邀同來案候核○英界包探夥役王阿泉　界拘拿竊賊王松泉並不投報捕房被巡街捕一併拘獲昨日堂期解案請訊費繙譯商請大令將王阿泉　號一月責五百板王松泉責三百板○秦阿炳前因收買某賊所竊川土控經大令判償洋銀二十元另罰十元迄今玩延不繳昨日堂期大令與費繙譯會商如再不繳案判責五百板管押一月 
 
 
 

Page 10

 
 
   
 
