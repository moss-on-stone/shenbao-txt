# 1918 - 9 - 4916132

 

Page 1

 
 
   
 
 

Page 2

 
 
時評 
[新勢力（一）（冷）]  
　　南北又將作戰矣能以一戰而解决時局乎曰惡是何言戰之不能解决時局猶之和之不能解决時局也 
　　然則必若何而後能解决時局乎曰必有一新勢力出消融或排除南北兩方之勢力而後時局乃得以解决蓋今南北兩方之勢力不兩立而又不能兼幷者也不兩立故永無和望不能兼幷故亦永無以戰成功之望旣不能和又不能戰故欲望兩方之自行解决必無之事也然而時局又斷無永不解决之理故曰欲解决中國之時局非由第三者之新勢力出不能也 
命令 
　　一月七日大總統令聖壽　加陸軍少將銜白鴻儀張金印均授爲陸軍步兵上校余嘉瑞授爲陸軍工兵土校鄭坦加陸軍輜重兵上校銜此令 
　　又令陸軍總長段芝貴呈請授王建王鴻恩史逢甲爲陸軍步兵中校並加陸軍步兵上校銜陳樹滋曹世英爲陸軍騎兵中校並加陸軍騎兵上校銜汪宏王文斌爲陸軍砲兵中校並加陸軍砲兵上校銜韓慶綬爲陸軍工兵中校並加陸軍工兵上校銜董明馬炳郁郝可權王鵬翀爲陸軍步兵中校王維翰洪照滙爲陸軍騎兵中校閻靜軒田維勤羅玉山張鴻遠均加陸軍步兵中校銜張耀庭陳嘉禮閻振聲爲陸軍步兵少校並加陸軍步兵中校銜張藩爲陸軍步兵少校並加陸軍步兵中校銜傅葆年爲陸軍騎兵少校並加陸軍騎兵中校銜張萃峯爲陸軍砲兵少校並加陸軍砲兵中校銜呂正朝李方友張民權龔淵宋瑞麟楊廷棟徐振華李秉璋田玉潔任維賢周澐黎明嚴際明李忠正李繼榮劉鎬爲陸軍步兵少校陳志仁爲陸軍騎兵少校　報㨗爲陸軍工兵少校蘇向陽李欽洛爲陸軍砲兵少校康振邦姚林翼爲陸軍輜軍兵少校王蘭如孫繼善黃保善孫內彥張崑玉加陸軍步兵少校銜雷震光加陸軍二等軍需正銜趙束明爲陸軍三等軍醫正均照准此令 
　　又令陸軍總長段芝貴呈請開復林忠陸軍步兵中校原官應照准此令 
　　又令饒懐文給予二等大綬寶光嘉禾章吳振南謝葆璋吳毓麟均給予二等嘉禾章劉冠南給陽三等寶光嘉禾章吳廷光劉華式徐興倉吳緒禮王兼知鄺國華鄭祖彝陳紹寬均給予三等嘉禾章林永謨陳克鏘均給予四等寳光嘉禾章呂德元常相幹王濟業林振鏞鄧驄保許世芳陳長齡曾宗鞏鄭寶菁均給予四等嘉禾章此令 
　　又令鄭滋釋曾瑞祺毛根均給予二等文虎章陳壽彭林葆石鶯程馬鼐囗朱子森薛啓華黃履川嚴壽華均給予三等文虎章謝滋年劉貽遠陳恩燮榮和姜鴻瀾唐文源陳燦林國賢傳順劉棟臣經亨咸均給予四等文虎章此令 
專電 
　　北京電十六省區請申討伐令之聯電昨夜到京聞馮意暫留中如和局果决裂即交閣議取决（九日下午一鐘） 
　　北京電馮王特派張聯棻崔承熾等携親筆書函分赴蘇贛鄂勸告三督擁護中央母爭意氣 
（九日下午一鐘） 
　　北京電府秘長語人長江自主說或出西南離間李督爲總統一手提拔豈能宣布自主致使總統轉陷於困難又云陸榮廷近無電報來京與李秀山往返不絕僅要求復舊國會因此總統遂存去位之思外交團謂我國民黨暗與俄德社會黨勾通參助停戰運動並妨害歐戰全局提出警告請注意查禁 
（九日下午一鐘） 
　　北京電參陸處致港龍濟光電閩岳地位與粵微有不同未可輕率進取現正續撥大軍分投出發一俟軍力充足即當尅期進行所需軍艦業由海部趕速設法（九日下午一鐘） 
　　北京電魯督派申士魁來京請領餉械政府發交現金二十萬子彈三十萬又命中行滙解曹營洋三十萬圓（九日下午一鐘） 
　　北京電政府對歐戰後和平會議巳電駐和唐使前赴瑞士專任籌備（九日下午一鐘） 
　　北京電報載魯議員孔祥珂等行抵某省爲某督察悉其陰謀係受民黨嗾使即下令逮捕有執行鎗决說（九日下午一鐘） 
外電 
　　北京電都中報稱龍濟光兵佔據廣州但此說顯無根據據廣州傳來可恃消息兩軍艦於星期五日午前砲擊觀音山約四小時之久砲彈落於附近惟無大損傷除觀音山外餘未被轟此事顯由獨立艦隊一部份所爲或出於國民黨激烈派指使彼等與莫督巳成仇敵龍濟光兵若干在粵省西境登岸聞巳佔據雷州高州距省約二百英 
 
 
 

Page 3

 
 
　　里粵軍顯已攻入閩境據厦門官報云詔安現有戰事（七日）字林報 
　　北京電伍連德醫士電稱已與京綏路員議定辦法火車仍照常開駛惟乘客須醫士檢驗後始可　票火車中皆有醫士隨行大同張家口南口三處已設驗疫局豐鎭趙司令即一九一一年曾往哈邇濱者已在通至豐鎭之三條大路處開始檢驗隔離醫院與查疫局現已開辦內務外交財政陸軍交通諸部所組織之防疫委員會昨午後集議劃定疫區施行防法並决定以豐鎭爲極東車站通至豐鎭之三路今已堵斷 
　　（八日）路透電 
　　長沙電譚浩明電李純王占元陳光遠三督軍曰總統雖巳公布停戰布告然一面則任命段祺瑞爲參戰督辦任命段芝貴爲陸軍總長龍濟光爲兩廣巡閱使表面藉口平和實則依然繼續武力解决主義非將此三人免職撤退岳州北兵無復妥協之餘地云云 
（九日） 
　　北京電馮總統致北方各督軍電略謂曩因南方利用北洋派之分裂恣意提出強硬之要求本大總統爲國利民福起見亟圖和平解決遂排衆議發布停戰令然近日陸榮廷唐繼堯譚浩明等屢次主張恢復舊國會而閩鄂方面猶未停戰本大總統因此認南方並無和平解决之誠意聞馮總統一俟接到北方各督軍回電即發討伐令（九日） 
　　北京電七日晚間李純電中央云或和或戰悉聽總統主政小官無不從命（九日） 
　漢口電仙桃鎭來電云七日近畿第八師第三十一團抵鎭即就警備配置同日勒令形跡可疑者多數出境並捕獲首領五名處以死刑 
　　（九日） 
　　漢口電近畿第十三師步兵第五十一五十二兩團之一部昨日抵漢又第三師之砲兵一營携山砲八尊機關鎗四枝抵漢（九日） 
　　漢口電王督軍接急報云民黨潛入黃州（電文不明）與駐該處第四團團長謝超之部下通謀行將起事現已命水警長派砲船二十艘前往該處戒備（九日） 
　　東京電本日上午日本內閣開新年初次之國務會議（九日） 
　　東京電日本政府命副領事瀨上恕治赴中國杭州供職副領事八木元八赴長沙供職 
　　（九日） 
　　東京電日本郵船會社海參崴航路因俄國政局未定暫行中止（九日） 
　　以上東方通信社電 
　　東京電日本昨年度對華貿易輸出二億八千九百萬圓輸入一億二千二百餘萬圓計輸出超過輸入額爲一億六千七百餘萬元（九日） 
　　共同通信社電 
戰電 
　　亞姆斯特凡電德奧布土代表主任致無　電報與白里斯里土夫斯克大會俄國代表主任謂前以十日爲期令其他各交戰國决定應否參與本月四日滿限之媾和談判迄今未接一國關於參與之宣言（七日） 
　　俄京電過激黨外交總長特羅資基氏致文波斯謂土耳其如願撤退駐波之軍則俄國願與波斯協商撤退波境俄兵事宜波斯應以此事通告土國云（四日） 
　　羅馬電意國公報云英法排砲屢轟敵軍陣地效果甚佳英斥堠隊曾於數地點渡過比亞夫河（七日） 
　　巴黎電海軍部宣稱協約國商船沉於潛艇者自去年六月以後其數漸少四月間沉失最多自此設法防禦至十二月間其情勢之佳遠勝一九一六年同月運輸船因護送之故其損失已減至千分之十四敵潛艇沉失之數自一九一六年九月起日見其多一九一七年最後三月較一九一六年同一時期增多九倍云意國衆院宣稱一九一七年前六個月敵潛艇沉失者倍於一九一六年同時沉失之數一九一七年最後三月所沉者與一九一六年全年所沉之數相埒（七日） 
　　倫敦電海軍部宣稱英國驅逐艦一艘在地中海中魚雷沉沒死十人（七日） 
公電 
　　岑西林　明　和眞義電北京大總統國務總理李步軍統領各省督軍省長各都統各護軍使各鎭守使各省議會各報館北京熊秉三先生天津張敬與先生南京陸明齋先生均鑒自停戰令發海內願安而乃　與願違迄無頭緒政府焦勞於內羣帥徬徨於外日日言和而去和日遠此其故何也竊思領挈則裘振綱舉則目張今覺言和之難毌乃綱領未得以煊之愚頗聞近世立國之道在使國內各種利害情感希望意見得在相當範圍之內從容發展以求政治調劑之平故所謂政治道德無非尊重他方之利害情感希望意見而已實則此種道德　非先天得來乃政家學者經無窮之歷練考求始定此的國家得此則安失此則亂古今中外其揆一也民國創立於今六年中間變亂頻仍無非項城堅欲剷除民黨勢力所致此其利害得失人人知之不幸合肥當國仍踵前智中央舉措走於極端識者即隱憂其有亂今果及此夫復何言爲今之計南北當局及全國憂時之士允宣大澈大悟痛革前非以眞調和爲基礎將國家重行建築國人結習喜爲架空不切事實之談以爲南北不當分權利不當諭不知政治云者舍利害情感希望意見種種實無可言並世立憲國之政治在公私並重化私爲公吾國之政治則行私而禁其言言公而不必行言行表裏打成兩橛蓋他國之政治尙質吾國尙文尙文之弊必且至此相沿不改國奚以存夫此次之爭大端可見煊意以爲兩方利害情感希望意見根本上殊少絕對難容之點如龍濟光之在粵粵以不寕劉存厚之在川川亂未巳岳防不撤湘人不安此諸粵川湘本身問題於北方之利害情感希望意見無甚關係蓋爲南所必爭而爲北所不必爭如政府繼續前閣政策必使西南無以自存則利龍以擾粵利劉以擾川屯岳以窺湘猶有可說不然則無其心　存其迹以致有梗和局大勢垂安復危與情疑怪亦固其所合肥督辦參戰西南亦有違言實則合肥討伐政策剛歸失敗　以大政治家自處之態度則暫時蟄伏不以一身增大局之紛擾亦愛國君子所應爲事關個人出處尤易解决總之西南之師護法自衛並無侵入北方勢力之野心果其有之天下自有公論祗須北方如能不襲合肥以北洋派統治中國之策因南方之新趨勢而利導之則危機立解和議可成區區之愚誠不料政治軌範之不易遵乃至於此澄心思之此乃立國之本未明調和之議不講刦於中央威信之談未察政力觝衡之道而國家之運命必且斷送於此暗昩軋轢之中煊素性愚戇不善曲言故即表面出之以求眞實與論之所在是非知罪所不計焉岑春煊佳 
要聞一 
[西報論遠東時局之難題]  
　　字林報一月五日北京通訊云哈爾濱時局今已暫告肅清矣惟中東鐵路北部將來之問題今仍懸擱且有較此更爲重大之難題則西比利亞東部之全局是已中東鐵路之前途其問題稍小在比較上尙屬簡單初俄政府從中國獲敷設中東鐵道權及鐵道區域內某種權利中國依照鐵路合同可派鐵路局長惟局長須駐於北京而其所有之職務惟在稽查賬目當拳匪亂時前局長爲中政府所　嗣後此席虛懸至於鐵路管理權則始終操諸俄人鐵路管理局而總責其成者乃俄京交通部也迨樸資茅約成此鐵路之南部遂轉爲日本所有而附於鐵路之權利亦隨入日本之手矣歐戰旣作駐紥鐵路一帶之俄兵多撤回國內以符合同之條件而另以預備兵承其乏此卽預備兵兩聯隊駐於哈境之由來俄京事變以後此兩聯隊傾向過激黨方面頗有過激黨政府利用此軍以奪鐵路管理權之勢第過激黨政府未經協約國承認而中國亦協約國之一是以過激黨欲掌握位於協約國境內之中東鐵路管理權其不能爲協約國所容也彰彰明甚鐵路總辦霍爾瓦特旣未能向哈埠協約國領事擔保排斥過激黨之勢力北就協約國公使遂向中政府建議謂中國大可準備事急時之行動哈埠法紀日墜俄警無力弭盜此亦爲中國應施行防範辦法之理由中政府頗思恢復在滿洲巳失之地位故卽採行協約國公使之意見派兵赴哈駐於華境以待事變未幾過激黨政府果欲伸其勢力於哈埠而當地過激黨亦顯存哈爾濱屬於俄國之謬見要知中國雖自一九零零年以還未有機會以確定其及於中東鐵路或鐵路區域之主權然固未曾取銷此主權使此路管理權仍操諸中國與有交誼之俄政府則中國自未便干涉但若此路將轉屬於中國所未承認之俄政府則中國固有機可乘也中國統兵長官乃備文警告霍爾瓦特總辦設過激黨軍隊不卽退出滿洲　將出而干涉兩聯隊當允退出惟當繳械之際因過激黨領袖之煸惑致起衝突從此鐵路行政之權力端賴中國軍隊維持之　中國此後干涉之程度則視鐵路管理局能否保全秩序杜絕過激黨而定焉以言霍總辦則其地位亦頗困難渠對俄京交通部負責　交通部自必與過激黨政府共同辦事幸交通部之大權刻在鐵路員役聯合會之掌握中此會非過激黨之性質業已宣布中立　然有若干獨立之態度焉但對於過激黨政府勢不能視若無物耳政府對於略員聯合會不敢操之過急惟有任其所爲蓋以一有衝突全國路政即將停滯爲慮而路員聯合會亦不願開罪政府藎恐勢力不敵爲其排擠也政府與聯合會將來政策是否能不一致今亦無人知之故霍總辦刻處於進退兩難之地位駐華俄使巳不承認爲過激黨政府之代表霍總辦亦未嘗不可如此但霍氏若果有此一舉難保不被罷免霍旣黜退難保繼其任者不爲過激黨果爾則火上加油事機愈亟蓋過激黨旣得中東路權則中國自必乘機而入以取完全管理權矣此豈愛國之俄人所忍覩者是以霍氏今之責任惟在維持現狀而巳而欲維持現收則惟有委蛇於兩方面之間耳至若西比利亞東部之全局則問題極大未便輕議但其主要各點今已顯明無庸諱言今若俄德媾和果成則俄國之力量難免不爲德國利用若干以歐洲俄羅斯而言協約國今確無力以阻之但以亞洲俄羅斯而言協約國或能有所作爲以阻德國之利用西比利亞今海參威巳成過激黨勢力範圍該處堆存極有價値之軍事用品計五萬噸海參威與哈爾濱且有美國運來之機車數百貨車盈萬協約國自不忍視此項貴重品轉爲德國所有說者謂協約國應占領西比利亞鐵路直至貝加爾湖以保西比利亞之東部雖然此舉豈易言哉其後果亦云鉅大矣協約國佔領西比利亞鐵路勢必借重日本此事或將引起俄國之惡感而促俄國成一活動之敵邦查俄境刻有德與奧俘虜約二百萬人覊於西比利亞者爲數頗多此輩乃訓練有素之兵一旦俄國得德人之助安知其不能編成絕大軍隊乎且日本若爲協約國出力勢必傾全國之師竭全國之力而後始可有爲此亦日本所不願輕易擔任者也綜之遠東時局困難巳甚目前且不能有所舉動惟望俄事之發展更利於協約國巳耳 
[五薩防疫之京訊]  
　　自綏屬五原薩拉齊等處發現鼠疫中外人心異常驚疑深慮蔓延於都門政府因接外交團照會决先設一防疫會議由內務外交兩部會同籌辦並邀聘外人到席連日紛電綏遠張家口山西各處詢問據綏遠都統稱病狀尙在疑似之問未　證實張家口田都統　稱包頭鎭已發生鼠疫豐鎭尙未發現現擬在豐鎭殺虎口等處設局防查並擬杜絕交通又據某通信社消息日前五原薩拉齊等處發生疫症內務部當卽分電綏遠山西等處查詢詳情嗣得綏遠蔡都統覆電稱綏屬五原薩拉齊及包頭鎭地方發生一種病症犯者咳嗽頭痛咯血惡寒共斃三十餘人　派醫官分頭查驗據各地方電報傳染之勢已見稍平等語一月四日得伍醫連德報告云歸化城發現瘟疫亟宜設法防備以免流行等語內務部當日卽提出國務會議與外交陸軍交通各部會商辦法由部呈請派伍連德陳祀邦何守仁三員爲檢疫委員一面籌畫切要辦法函約外交交通等部派員於七日到部組織防疫委員會以便分別迅速辦理防疫事項昨爲該部新年茶話會之期當時因籌畫防疫事件衛生司各員甚形忙碌 
　　北京醫院院長侯希民上內務部預防鼠疫意見書云爲呈請速派專員前往山西內蒙各處調查疫症以便預防而重民命事竊查本月二十二日英文北京日報及二十三日順天時報載有山西五原地方現有疫癘流行一經傳染咯血斃命人民惶恐異常據敎會醫師稱此症乃係鼠疫勢甚猛烈等語循誦之餘惄焉神傷亦我衆生刦運未巳比年水旱偏災旣迭次見告兵燹慘禍又方與未艾固已流亡載道滿目瘡痍聞之心惻覩之涙下然此猶巳罹者得設法拯救故未罹者得相率遠避爲害之烈尙有限度惟疫癘則於冥漠之中潛滋暗長其醖釀也茫無可測其發生也猝不及知治之則巳悔其晚繼之則蔓延愈廣矧以年來交通便利鐵道汽車瞬息千里傳染之速至爲震駭近今東西各國對於此次預防至爲嚴重總其綱要不外二端一爲平時之設備考各國防疫行政由地方自治機關相助爲理且有常設之檢疫員無論有疫與否日有檢查月有統計故每遇疫病發生旋起旋滅一千九百零三年英國某海港有鼠疫立時撲滅僅斃二人數年前日本大阪發生鼠疫不數日而全滅預防之效至爲神速仿而行之斯爲急務一爲臨時之設備若疫氛已熾勢力披猖則消防諸方亟宜着手例如防疫行政機關之組織病院隔離所之設立阻斷交通之執行水陸檢疫之設置疫病發見法屍體處置法以及清潔法消毒法捕鼠法個人預防法等無一不關重要稍一猶豫則鉅串立至尤未可以輕忽視之以上二則皆爲防疫絕要之端惟我國衛生行政尙未完全人民衛生知識亦未發達舉凡預防器械消毒藥品大都仰給於外國設非先事規劃則遷延時日疫氛愈張爲患將愈大設防亦愈難而耗費亦必愈鉅丁茲國庫奇絀民力凋散之秋前途殷憂何堪設想有清末季東省鼠疫之蔓延耗國帑至千餘萬傷人命至數十萬推原禍始無非由事前之無防及衛生行政之未備嗣雖經毓汶等竭力設籌始得遏絕然躬歷目覩痛定思痛每回溯輙爲凜慄今則晉省一帶疫癘又復萌動參以友朋之傳述證以外人之報告事實所見絕非　說使不及早籌防則始於一二人者繼且延於羣衆發之邊陲者久且傳之腹地其禍恐較水旱兵燹而尤烈毓汝爲人道計兼於防疫諸務夙所研求用敢不揣冒昧籲懇大都迅速遴派學術優長精敏幹練人員前往疫地切實調查如果確係鼠疫卽當從速執行預防庶星星之火不至燎原涓涓之水幸免潰堤芻見所及罔知所　是否有當伏候採擇謹星內務部總　長 
[張敬堯又有主戰之歌電]  
　　北涙傷軍之主戰通電曾迭見報　茲聞四省　匪　辦張敬 
堯歌日（五日）又有通電一件其文曰敬　本日上大總統王總理一電文曰大總統王總理　鑒昨接龍巡閱使江電內開濟光奉命出巡行抵雷州陽江一帶而莫榮新李烈鈞林虎等積極備戰調兵截擊等因不勝詫異伏念該使爲中央特任之官兩粵皆巡閱範圍之地陸榮廷旣經通告卸職且有勸令取消自主之電則龍使遵令就職派隊出巡當然爲一種職務上之行爲莫榮新等膽敢調遣師徒中途遽擊尙復成何事體據此以觀則是大總統有日布告該黨固置若罔聞即李督軍調停苦心彼方亦付諸不理而且陸榮延無統一西南之勢力莫榮新等有凱覦權利之野心借取消自主之名爲緩我援師之計勾結亂黨破壞國家凡此陰謀盡情畢露此而猶復揖讓救火濡滯進行竊恐我欲息事寗人彼益窮兵黷武默揣今日岳州形勢西南所以暫緩進攻者蓋擬暗中抽調桂軍以爲抵禦龍使地步龍使不幸而敗則西南驕氣甚囂塵上我縱俯首求和彼且高視不顧語云雖有智慧不如乘勢値彼黨舉棋未定之際逆料長沙守備必蹈空虛應請大總統一面速飭岳州各軍迅取攻勢一面電令曹張兩司令仍照原議集中地點卽日督隊南下相機進取如此則長沙可得閩省自安龍使派軍亦得完全無恙届時或和或戰操縱均在中央而大局亦易於底定否則龍使以孤立失敗則此後誰敢擁護中央命令任若輩弁髦則從今孰不自由行動此風一開必至大西南主義大雲南主義接踵而起就目前之現狀測將來之危機非所忍言不堪設想惟願我大總統上爲數千年莊嚴統一之國家計下爲數十年艱難締造之北洋派計獨施剛斷力破㚥謀俾使一怒之雷霆而出萬民於水火此固敬堯所昕夕祈禱而不敢不掬誠上達干冒尊嚴心所謂危言多不擇是否有當伏乞訓示祗遵云云乞杳照四省剿匪督辦張敬堯歌（五日）印 
[南京快信]  
　　馮總統派副官于澤世（吉林人）來寗慰問李督病狀並解釋魯軍南下赴閩贛阞防係中央軍事計畫萬勿誤會致啓猜疑 
　　湖南護國軍總司令程潛派劉式南來甯代表接洽一切 
　　贛督陳光遠所派之陶星如鄂督王占元所派之方日中均已於昨日（八日）抵寗陶住華洋旅館方住甯中旅館 
　　彭允彝冷遹均於昨日午車回滬 
譚浩明代表張其煌尙留寗聞因譚又有電來派爲駐滬代表以便就近接洽一切 
　　李督昨尙未到辦公廳仍在內室見客無要公者槪不接見 
　　十一師參謀長李式白今嚴已乘輪回鄂 
　　鄂贛蘇三督昨又由甯發一極長密電由王占元領銜聞係請中央速决大計並請先解散臨時參院俾和局易成 
 
 

Page 4

 
 
   
 
 

Page 5

 
 
   
 
 

Page 6

 
 
H>中華民國七年一月十日星期四申報第二張舊曆丁已十一月二十八日（六） 
要聞二 
[府秘書長之時事談]  
　　日昨下午二時神州通信社記者陳班侯赴公府謁見張仲仁秘書長諮詢時事茲記共問答情形如左問新午休息多日各方面消息極形停滯究竟西南各省最近態度如何答西南各省態度極爲複雜殊難槪括而論陸榮廷至今尙時有希望和平之表示惟亦不能代表西南全體問就公府最近所得各方面消息觀察將來和議是否可以告成答凡兩軍戰鬫必各有一種勇往不可遏抑之氣就余觀察南北各軍雖日相接觸而其氣均甚餒恐不至久於戰鬬雖調停之中不免少有頓挫然結果應終歸於和平問閩粵間近日聞有戰事其實情如何答粵省自龍濟光率師登陸以來已迭次與莫（榮新）陳（炳焜）各軍接戰頗稱得手故莫陳等頗懐恐怖迭次來電請取消龍之巡閱使命令中央碍難照允恐此事爲將來和議之最大爭點粵軍因有龍爲後患此時恐未必能遽行攻閩李厚基雖迭次有電告急亦均係就諜報所得消息轉爲報告尙未至實有其事縱使粵省果能進兵攻閩而李督現時軍力亦足維持秩序馮玉祥軍隊因運送無船雖未能開拔中央已另派魯軍間道赴閩援助聲勢當不至有意外之虞也問川滇戰事能遵令停止否答停戰布告發表後唐繼堯方面日昨已有電到京謂滇軍業遵令停止進攻而劉存厚尙猛擊未巳請飭劉軍停戰等語惟川地隔京太遠兩軍確實情形殊難捉摸中央已電飭雙方務宜先行停戰再商量解决方法問荊襄獨立軍目下實力如何與武漢治安有影響否答石星川軍隊已被吳光新擊敗其戰鬬力甚薄弱黎天才部下旅長張聯陞山東人）及所屬二團長亦巳宣告與黎氏脫離率同軍隊移駐豫邊南陽與吳慶桐鎭守使協同防禦而黎氏勢益孤立故荆襄雖獨立萬難影響及於武漢也問南陽聞已發生戰事其原因如何答南陽戰事係因豫軍某統領爲其部下所害遂致小有譁變吳鎭守使已飭派軍隊鎭壓不難平定問王金鏡司令有離岳州之說確否答前日王金鏡確有辭岳州司令之來電比經覆電慰留此後再無來電恐未必遽離職守問聞張敬堯軍隊巳與李純軍隊發生衝突是否確有其事答張李二軍因和戰宗旨不同發生意見或者有之至實行衝突則中央尙未接有此項報告張李同爲北洋系之中堅軍隊以理推測當不至果有此事問魯軍奉令南下聞已被蘇贛二督來電阻止是否仍繼續前進答李秀山來電不過轉達紳商要求之意中央已覆電囑李督轉諭該省紳商謂中央增兵南下純爲保持地方促進和平起見想不至再有誤會至贛督則絕無阻兵之電魯軍仍於日內繼續開㧞南下先至南昌主紥張子志督軍已派軍官前往接洽矣問林虎歸誠中央有無其事答中央尙未接有此項報告問聞譚組庵已允赴湘督任確否答譚督因感各方面之誠意要求其態度似已不如前此之堅執問答旣畢張秘書長復慨譚時局深抱悲觀並謂元首近日所處之境地尤極艱窘元首嘗謂余不忍見生靈之塗炭力防戰事之蔓延而雙方俱不能察余之衷情致陷大局於不可收拾之地殊堪扼腕至余個人地位實屬不關重輕如黃陂此時能出任時艱余當即爲引退否則俟新國會成立之口余已决定申明不再當總統副總統之選以明心跡等語似此足見元首之誠心希冀和平不難犧牲一切以資解决云云時已三時二十分陳君遂興辭而出 
[臨時參院之前途]  
　　聞江蘇李督軍湖北王督軍江西陳督軍有聯銜支（四日）電達政府係請先行解散臨時參議院以爲和議張本其所持理由略謂前者各省督軍贊成召集臨時參議院因當時對於西南各省並無調和之意今旣有調和之意而所爭又在國會問題何不犧牲該院以表和平之旨且待西南各要人之意見若何如取消該院西南再無和平誠意然後中央以武力解决較爲名正言順云云 
　　臨時參議院巳在風雨飄搖之中然居然有國會組織法之修正案出現姑照錄之如下第一條民國議會以左列兩院搆成之參議院衆議院第二條參議院以左列各議員組織之（一）由地方選舉會選出者一百四十三名（一）由中央選舉會選出者二十五名第三條衆議院以各地方人民所選舉之議員組織之第四條各省選出衆議院議員之名額依人口之多寡定之每人口滿一百萬選出議員一名但人口不滿七百萬之省亦得選出議員七名人口總調查未畢以前各省及地方選出之名額如左直隸二十三名奉天十一名吉林七名黑龍江七名江蘇二十七名安黴十八名江西二十四名浙江二十六名福建十六名湖北十八名湖南十八名山東二十二名河南二十二名山西十七名陜西十四名甘肅十名新疆七名四川二十二名廣東二十名廣西十三名雲南十五名貴州九名京兆四名熱河三名察哈爾二名歸綏一名川邊二名第五條蒙古西藏靑海選出衆議院議員之名額如左蒙古十八名西藏七名靑海五名第六條參議院議員任額六年每二年改選七分之一第七條衆議院議員任期三年第八條兩院議長副議長由本議員互選之第九條無論何人不得同時爲兩院議員第十條民國議會之開會及閉會兩院同時行之第十一條民國議會之會期爲四個月但依事情之必要得延長之第十二條民國議會之議事兩院各別行之同一議案不得同時提出於兩院第十三條民國議會之議定以兩院之一致成之一院否决之議案不得於同會期內再行提出但同意案不在此限第十四條民國憲法未定以前臨時約法所定參議院之職權爲民國議會之職權但左列事項兩院各得專司之（一）建議（二）質問（三）查辦寓吏納賄違法之請求（四）政府諮詢之答復（五）人民請願之受理（六）議員逮捕之許可（七）院內法規之制定（八）預算决算須先經衆議院議决第十五條兩院非各有總議員過半數之出席不得開放第十六條兩院之議事以出席議員過半數之同意决之可否同數取决於議長第十七條臨時約法第十九條第十一條第十二欵第二十三條關於出席及議决員數之規定於兩院各準用之臨時約法第二十一條之規定亦同第十八條臨時約法第二十五條第二十六條關於參議員之規定於兩院議員各準用之第十九條兩院議員之歲費及其他公費以法律定之第二十條民國憲法案之起草由兩院各於議員內選出同數之委員行之第二十一條民國憲法之議定由兩院會合行之前項會合時以參議院長爲議長以衆議院議長爲副議長非兩院各有總數議員三分以上之出席不得開議非出席議員四分三以上之同意不得議決第二十二條本法自公布日施行 
[譚浩明痛駁停戰佈告電]  
　　譚浩明於上月二十七日在湖南發出通電痛駁馮總統養日（二十二）一電及停戰布告其原電全文云萬急北京馮代總統天津黎大總統南寗陸巡閱使上海岑西林譚組庵先生廣東唐少川伍秩庸李協和先生海軍程總長重慶熊鎭守使襄陽黎聯軍總司令荆州石總司令唐行營聯軍總司令各省督軍省長並轉各司令各鎭守使各師旅長各護軍使各都統鈞鑒各省議會各報館各商會鑒本日奉馮代總統養電大旨謂西南擾攘集矢於段內閣聽段之去所以從西南之請求又龍濟光之任巡閱使本從前時勢所迫成前內閣命令不合任意取消等因又接國務院有電開本日奉大總統布告內開國璋素以和平爲主旨久擬警告同胞早弭戰禍徒以荆襄忽又自主潮汕攻擊不休以致遲尙未發又陸續派出之各項軍隊係爲彈壓地面鞏固防務起見不得誤會又善後事宜大處祗求此後之不背正軌不得追溯旣往各等因浩明檮昧再三循繹惶悚無狀亦惶惑而莫知其由夫立國之道必以是非明賞罰亦以賞罰定是非而後國法彰而國本立段氏違法亂國威刦總統解散國會搆兵川湘故湘粵桂滇黔諸省相繼宣言自主聲罪致討天下所共聞見也人縱無良亦誰不樂生而惡死而必以干戈相見其必段氏有應討之罪而後集矢於其身總統而果以段爲罪則宜依法罷黜始足昭示大公段果無罪則何不可號令全國重懲西南以慰段氏今乃聽段之去以從西南之請求是非不明何以立國龍濟光之爲人前此督粵附袁稱帝見棄國人嗜利營私粵民疾首苟免誅戮亦應罷其兵權乃當兩粵討段之時忽有龍濟光兩廣巡閱使之命所謂時勢迫成者出諸段氏之口國人猶可無詞今總統而猶執此言是何啻助段爲虐况任龍之命不可取消則去段之言誰其能信至謂和平主張以荆襄自主潮汕攻擊而遲疑派出各軍爲彈壓地面起見尤所謂掩耳盜鈴自欺欺人者也石星川之宣言明以政府停戰後尙助段主戰因而響應西南黎天才繼起襄陽及今未過句日距浩明停戰時巳在兩旬總統而果早頒停戰明令何至增多數之敵潮汕攻擊其端在莫鎭據地助段政府乃以閩軍爲援粵督動兵情豈得已而近日帝孽段芝貴長陸軍曹錕爲第一路司令張懐芝爲第二路司令且復任段祺瑞爲參戰督辦特頒明令重兵紛紛南下又正在龍濟光宣言就職巡閱使之時於此而曰彈壓也曰防務也非以傾覆西南也雖三尺孺子其能信乎所尤不解者所謂善後事宜祗求此後不背正軌不追溯旣往兩言夫民國擾攘於今六年推其主因在法不立故往者袁氏違法帝制遂以復生今者段氏違法內閣可以專制倡首惡之段祺瑞猶可復握兵柄以代大元帥宣戰媾和之職權吾知此後所謂正軌者非以段易袁則以袁易段相率而爲同軌之車皆得以不溯旣往爲言浩明誠不學不禁爲民國哀並爲四萬萬同胞痛哭也痛切陳聞伏維公鑒浩明呈 
[湘省軍事紀要]  
　　贛省萬載等屬前次忽到多數贛軍共種種行動似大有窺湘之意譚月波總司令迭接瀏陽知事及平江商會電告當命粵省武衛軍統領邱渭南率軍前往防堵茲得贛西鎭守使方本仁來電謂贛軍進駐萬載萍鄉一帶原爲防擊土匪愼重冬防起見於西南問題毫無關係云云譚總司令得電後已轉電邱統領知照仍飭妥爲防守母稍疏忽 
　　聯軍援鄂本爲重要之圖因荊襄萬一失敗則岳州方面必更吃緊也惟旬日以來援鄂之舉竟絕無所聞詢之軍界中人均謂譚司令巳有成竹其辦法如何則又無從探悉頃據某要人謂非常國會全全鄂籍議員以荆襄形勢邇來更爲吃緊特推現駐湘省之衆議員楊傑爲鄂省議員團乞師援鄂代表以便就近直接請求聯軍各首領從速會師武漢昨已分電楊君及聯軍各首領知照又聞旅湘鄂人巳組織旅湘援鄂軍外結聯軍內連荆襄以厚南方勢力刻已就湖北會館設立司令部公推李書城金永炎爲正副司令吳醒漢爲第一支隊司令唐犧之爲第二支隊司令數日之內即可完全成立 
　　湘西軍隊本極混雜加以一國三公各軍各不相屬亦各不相謀以故湘西軍隊雖多而防務仍極鬆懈地方痞匪乃得以橫行無忌譚月波兼領湖南軍民兩政後遂委李書城爲湘西防務督辦卽日馳往湘西將防務妥爲整理並撥桂省第二軍第一支隊爲李氏衛隊另撥湘軍兩營以供差遣現李氏已領得開辦費三萬元並委張知本爲秘書長胡謙爲參謀長日昨向湘西出發矣 
　　湘軍總司令程潛已開赴長沙東鄉之福臨舖駐紥以便就近指揮茲以軍事重要消息極應靈通特函致電話局擬就該地安置電話該局已派工趕之桿綫以便從速裝設又聞駐紥湘陰之趙恒惕師長行營及駐紥平江之劉建藩鎭守使行營亦將一併裝設 
[鄂省會徵詢代表會議地點]  
　　自山東省議會發起代表會議通電各省議會推定代表後各省頗有覆電贊同現聞鄂省議會議長王信敷屈佩蘭對於此議亦頗贊成惟主張會議地點以武昌爲適中刻已通電各省徵求意見原電如下各省議會鑒頃接魯省議會來電發起聯合會議各舉代表解决時事糾紛碩畫藎籌至堪欽佩民國以來兵禍疉見四民失所國用空虛竭力補苴猶慮弗及近復干戈滿地潮流愈烈都邑𣿴爲邱墟生靈困於塗炭中央行省意見紛歧停戰之令雖下和平之望無期際茲外交緊迫國將不國不息內爭遑禦外侮此憂時之士所爲嗟息痛恨不能自已者也夫此次戰端雙方所藉口者爲國爲民而巳則解决時局舍徵求眞正民意外別無正當方法但國會停滯全國民意機關久經中斷則徵求眞正民意又舍各省議會聯合會議外實無轉圜良策本會同人公同討論對於魯議會主張極表贊同至開會地點竊以武昌較爲適當蓋武漢輪軌交通居全國中心各省代表往還甚便旣免稽延時口之弊尤少跋涉長途勞利一且地當南北衝要消息靈敏各方面意見以及大局利害關係考察易明無扞格不通之患有集思廣益之功利二如何贊同即懇覆電聲明一面推舉代表二人刻日來鄂公同籌備時機迫切稍縱即逝敢布區區佇望明敎湖北省議會 
[京畿災區籌設義當辦法]  
　　京直災後民多失業各縣雖有籌設因利局者然貸欵甚微不過暫資災民負販周轉時屆嚴冬瞬即春耕熊督辦恐農民値此靑黃不接無以自存特擬定籌設京畿各災區義當大綱十六條通令被災各縣趕速遵辦以通農民之有無而濟耕作之窮乏一面並分令各道尹各委員長督促進行尅日成立以重農事茲將義當大綱附錄如下㈠京畿被災各地方卽應速設義當爲災民預籌生計㈠義當由縣知事委托該縣典當商人經理㈠此項義當專以當田爲主體（若持衣物等項投當者亦聽其便）㈠義當成本或由縣知事撥發公欵或代借商欵或由地方紳商富戶合力設法籌借㈠義當借欵不論官紳商欵月息以八釐爲率由縣知事擔任俟贖田時收入本利卽按照數目分別攤還㈠當田應以紅契及歷年糧串爲準㈠投當各戶應曾經領賑之災民爲限㈠未稅白契亦准照常應以歷年糧串爲憑㈠當田應刋正副照並存根共三聯由縣蓋印送義當處編號塡用（正副照存根內須將花戶姓名住扯並所當之田爲祖遺爲自置價買何人之產逐一註明正照交當田人收執傳日後憑照贖田免致舛錯副照存經理贖田之當典存根存縣備查）㈠各戶投當之地應驗明契載坐落四至丈尺立即收當付價塡給正照其有契載不明者令該花戶將坐落四至丈尺分晰開單兩紙以一紙粘契一紙存根方准收當塡照給價以免混淆而杜糾葛㈠民間當田大率値十當五此項義當專爲救荒務使價輕易贖應以値十當二三爲準㈠災民持契投當月息約以五釐爲率不敷之處由縣知事呈明本處酌量保息（惟衣物等項不得保息）㈠當田期限以二年爲滿（如願早贖者聽）若逾期不贖當山經理之典當開具各該業戶佃戶姓名住址清單呈縣由縣傳該業戶佃戶到署詢明實係無力令其變賣繳還當本息錢（如當衣物等項不在此例）㈠義當原係慈善性質各災區內當典如不止一家則令各家分任其事不得推諉㈠義當取贖所收本息各若干應由經收之當典每月結數開單送縣錢仍存典聽候撥還官紳商欵不得挪作別用㈠義當應就各地方情形擬訂詳細章程由縣知事轉呈本處核准備案 
[下關商會發起保商和平會]  
　　國務院前轉大總統停戰佈告來省商民頗形欣慰以爲自今以後雙方停戰當不難日臻於和平之境無如停戰者停戰告急者告急而山東張懐芝之軍隊亦南 
 
 
 

Page 7

 
 
H>中華民國七年一月十日星期四申報第二張舊曆 
　　下如常有抵滁州者有抵蚌埠者氣燄甚熾蘇人陡形恐慌而以商家爲尤甚商家遭兩次兵燹損失何可勝言此次魯軍南下下關適當其衝該處商會曾經電請改道巳誌本報（七日要聞）現該會名譽會長韓永清會長葉楚良等因見報載中央仍令該軍照常進行恐於商業大受影響昨特召集各商家各會員開全體會議由韓永清報告開會宗旨謂國家戰事影響商界甚鉅上年損失凡我同業類能言之今擬謀一自保方法組織保商和平會聯絡長江流域（上海漢口沙市重慶宜昌長沙九江安慶蕪湖鎭江和商會）各商會公共討論組織方法一方面聯電政府迅解政爭以維大局當經大衆通過卽由書記起草通電上海漢口宜昌重慶各商會徵求意見並請迅派代表來寗會議其電文大臻謂時事不靖全國沸騰影響於商界者尤巨况長江上下游地居衝要華洋商業薈萃於茲迴思從前經過之痛苦皆由我商人不明自保之術未能思患預防以致商業無論華洋資本無論鉅細一旦兵至盡付刧灰追緬前塵曷勝浩歎敝會有鑒於斯擬發起保商和平會聯合長江流域各商會專事硏究預防兵禍共保和平之方法大而力圖長江上下地面之安寗小而保全華洋商人已投之資本現已在寗積極籌備倘蒙贊許卽希電覆並希迅派代表來寗抑或電示方略以便開聯合大會共議和平自保辦法一面聯電籲懇中央速解政爭以維大局務使繁盛之商埠不致淪爲爭戰之場則保商卽所以保國而華洋商業乃能聯絡進行斯國家之命脈長存中外之交通永固矣謹此電聞竚候明敎云云 
[蕪湖快信]  
　　安武軍已編制五個混成旅馬聯甲爲第一旅長聞馬前經安慶大通蕪湖三商會呈請倪督保薦爲皖南鎭守使現已發表將來公署擬設蕪湖馬巳電令蕪部副官長儲莘佈置一切 
　　江西陳督軍派顧問陳文甫於三日過蕪赴寗商榷南北和局 
　　交通部派測量員劉傳基南下測量揚子江水勢前日由寗來蕪 
　　繁昌城南有鐵區一所名曰直山約計三百餘畝現爲倪督所購聞礦質頗佳其價甚廉 
　　省垣警務處長劉大章於二日乘差輪赴大通 
　　距蕪六十里之灣沚鎭前日因省派調查牙帖稅委員毛熙淦藉故苛罰全鎭竹木米等行一律閉市 
　　蕪湖前兩日寒暑表溫度已降至十八度巢湖中廟等處皆結厚冰蕪湖至廬州小輪僅能抵巢縣 
　　陸軍第七師參謀長張愷忠前奉張敬堯委派赴鄂協商軍務昨乘商輪過蕪回徐州 
　　援湘安武軍兵站司令陶文泉前日因公由蚌埠來蕪 
　　安武軍軍需處長陳旨章昨乘安豐艦來蕪向各徵收機關及中交兩行提餉 
　　吳光新副官劉述彝昨由宜昌來蕪赴合肥 
　　安武軍第七路第二營張桂生軍隊原駐鐵路公司刻因第一路第四營曹瑾堂所部已由郞溪開㧞即日回蕪故第二營於七日移往南岸前水師游署 
　　楚觀軍艦六日晚由鄂開來次晨仍開赴下游 
　　鎭蘇差輪七日由浦口開來裝運安武軍皮軍衣九十包第七路補充隊百餘名及軍用品甚夥在蕪起岸 
　　蕪湖警廳劉兆麟已令各署長警實行檢查民信局信件 
[徐州短簡]  
　　張敬堯近以城廂搶案疊出且多關係軍人昨特布告聲辨並懸賞嚴緝如能將該匪等拿獲送署訊實者賞洋一千元探知匪徒所在來署報信因而破獲者賞五百元 
　　查辦南運局長劉其德被控案之狄夔昨假商會邀請各界人士爲該局長疎通但無效果 
　　籌辦徐站商場事宜宿邳睢三絲商會亦派代表來徐加入 
　　聞史匪刻又竄回在單集市之某莊聚集惟尙未騷擾 
　　銅山修志局採訪事件已告完竣現正着手纂修 
地方通信 
[松江]  
　　泗涇巡官被控泗涇錢巡官劉菊坡今春任事以來辦事異常荒謬如得賄縱容烟賭致烟館開至二十餘家竟有開在警所旁者亦不顧問賭攤設有二處置若罔聞崗警三五成羣沿街談笑並未一出檢查信局脚夫兩次被刦總所以其捕務廢弛勒令限日破案詎兩案均未破獲而第三次又被搶刦（四號晚松江全盛協源順成三民局脚夫行至離泗半里許突來匪徒兩人將包封刦去並將該脚夫剝去衣服反縛兩手而逸）其他若干涉馬姓婚姻截留某鄉民租米均係越出警務範圍之外藉端索費刻該鎭楊士濟等以該巡官違法溺職不顧防務已臚列種種事實具稟縣署謂卽撤換矣 
　　鄉警將次擴充東鄉新橋鎭爲滬杭鐵道經行之地區域亦極遼闊惟歷來因經費不足地方警察僅由總所於該鎭設一派出所祇有長警八名故警力極爲薄弱前雖由該鎭紳士錢少侯等迭次呈請擴充終以經費難籌未成事實現總所因節屆冬防鄉間時生刦案擬將該派出所擴充成區業已令知該鎭馬警員囑即整頓警捐預備改區 
　　令徵小學成績上年滬海道屬敎育行政會議議决於七年四月問閣道屬高等小學敎育成績展覽會曾令知各縣轉飭各高等小學選送成績嗣因敎育廳成立道視學奉令裁撤各校對於此舉遂多觀望故續由道尹公署於前日通令各縣聲明道屬高等小學成績展覽會仍須積極進行飭仍精選成績預期送往以便陳列縣署奉令後業已轉令各高等小學遵照矣 
[蘇州]  
　　蘇聞雜記慶記杭嘉湖小輪船昨開駛至寶帶橋因河中冰塊衝擊懼有他虞仍折回蘇埠蘇城稅務公所奉到財政廳通令以上海浦益紡織公司棉紗完一正稅不再重征又湖北造紙廠續免釐稅兩年飭轉知各分卞遵辦滸市關市董杜超病故由華芹初等公舉侯心德接充業由吳縣核准委任前駐奧公使沈瑞麟之胞嬸母趙氏昨日出殯儀仗甚盛 
[無錫]  
　　禁烟稽查嚴定資格無錫禁煙稽查員久爲社會所訴病楊知事有鑒於此爰將禁煙政策從事刷新前日特下手諭禁烟稽查員張鳳　着即撤差嗣張托有力者說項楊知事乃將手諭撤回改委張專查鐵路航船私販私售數項凡遇吸戶不得稽查以清權限惟無錫各市鄉董事以歷任知事所委禁煙稽查多因索賄斥革徒然騷擾閭閻毫無益處由某鄉董建議各區自擇端士執行稽查以收禁烟實效楊知事亦頗贊成卽於日昨照會各市鄉董事於每一市鄉中選品行端正操守可信者二人由縣加委襄助本市禁烟事宜以除流弊 
　　河道氷凍交通斷絕入冬以來嚴寒異常華氏寒署表降至二十八度其冷不亞於上年所以大如運河小如港浜均結堅氷厚至五六寸斷絕交通已逾一星期上至鎭江常州下達上海等處輪隻久未往來昨日有各船戶不耐久候努力敲氷費去無數心力僅由無錫通至蘇州自吳江至滬依然未融且有已竞敲開翌日又凍合者至於各鄉港無法可施祗有希望回暖河氷自然融化云 
[鎭江]  
　　京口大火鎭江城外浮橋巷一帶均爲江邊挑夫寄居之所屋皆以茅草結搆而成鱗次櫛比不料本月七日晚八時該處西首成姓家因晚炊不愼遺火積薪中霎時濃烟四佈火光透過房頂時適西北風大作乘勢向下風吹去所有茅屋一着火星即大肆燃燒時値天寒河水氷結取水甚難丹徒縣倪知事警察總局沈警佐曁駐防十九師各營官弁各警區區長均到場救護四面彈壓旣而天主堂警察局以及各坊洋水龍聞訊亦紛往施救未見功效復經警局皮帶車接自來水灌救火勢稍減旋卽熄滅計焚去草房五十餘家瓦樓房數家被難者啼飢號寒情形至爲憫惻幸柳某熱心公益當煎飯粥多擔送往災區散放又經某善堂購辦蘆蓆二千張按戶散給搭蓋蓆棚以濟棲宿之需 
[揚州]  
　　鎭使有對調說淮揚鎭守使馬伯良現聞有與通海鎭守使張鏡湖對調消息 
　　添委壩工委員場運局收捐員畢亞奇經張運使委任驗收壩工委員特於今日赴運署謝委 
　　運銷局長來揚興東運銷局長王景琦現因河凍阻滯行鹽岸銷不濟特來揚稟陳一切 
　　補運請免鹽稅稽核造報所現據淮運使咨稱皖岸運商用和號鹽引遭災擬再補運請免繳稅聞經理高洲太助氏業已准其補運矣 
　　區長呈報到差警察三區長朱康候四區長朱少華五區長黃石岩前由縣署訓令互相更調業於今日（八日）分別交替到差各已備文報縣 
　　食鹽沿用小秤食岸官鹽部定司碼秤售賣現江甘食岸公寶豐竟用十四兩四錢之小秤相沿已久事經食戶王漢輔查悉向購食鹽二十斤復秤時短少一斤卽將秤鹽一併呈送商會以憑公斷 
[清江]  
　　知事凟職被控淮安知事馬天民刑責民訴當事人王岱卽王蔭澄一案已大動公憤除由該縣農商敎育各會公電省長撤換外並由被害人赴蘇狀　高等檢察廳提起公訴高檢廳當委淮陰縣周知事就近偵查省公署亦循例委員往查馬知事大恐立傳原差具結抵賴其時四人祗有一人應命餘均被革迄今多日仍未懲戒淮陰各公團及衆議員吳涑等以王岱籍隸淮陰未便坐視寃抑已紛紛電請省長撤辦未知如何結果也 
　　稟留軍隊駐防江北民風強悍伏莽時起現淮陰一縣保衛團成立者已有七十餘處惟泗陽各鄉尙未普設前次淮揚馬鎭守使在泗會議善後首以創設保衛團爲要務接見各市鄉紳董時亦均諄諄勸導吳城市董孫世節業已組織粗具規模且與駐防之王連長聯絡俾得易於訓練現馬使擬將王軍調防該董特具稟請留已批准暫予緩調矣 
[雜評一]  
[借欵與主戰（庸）]  
　　癸丑之大借欵訂立而贛寗敢於用兵丙辰之大借欵無成而帝制因以失敗借欵與政府當局之關係其明效如是宜今之上政治舞台者其唯一方針在但求有欵之可借而其他利害得失皆可不問也 
　　一千萬元之幣制借欵交涉停頓已久今忽傳其簽約條件若何吾人姑勿硏究第就用途而論固明明號爲整理中行紙幣之用乃借欵成立之消息初傳而討伐南方之聲浪又熾雖銀行團有要求政府保證不充政費之說然而借欵與用兵袁氏時代固嘗聯爲一氣矣鑒於往事國民其能釋然否乎 
 
 
 

Page 8

 
 
   
 
 

Page 9

 
 
   
 
 

Page 10

 
 
H>中華民國七年一月十日星期四申報第三張舊曆丁已十一月二十八日（十） 
本埠新聞 
[普濟輪船失事五誌]  
　　招商局行駛溫州之普濟商輪被撞沉沒種種慘狀迭詳本報茲將昨日調查所得者續錄於后 
　　招商局各董因連日迭據溫州同鄉會等來函詰問該局所派之廣濟輪船赴淞後何以不將屍身打撈即行駛回爰經各董商由船頭房於昨日派遣小輪兩艘拖帶大號駁船數艘駛往吳淞口外撈尋尸體是以未曾撈獲各屍屬皆竚立黃浦灘畔盼候所派輪駁駛回時得以指認早日領回收殮 
　　同仁輔元堂各董事因聞普濟失事溺斃人口至二百數十人之多故已知照輔元分堂轉令滬南救生局於昨日派出局中救生小輪兩艘拖帶駁船駛赴吳淞口帮同尋撈屍體運回滬南俾家屬前往認領如無人指認則由堂中攝影棺殮以待日後認領聞兩輪一來一往逐日尋撈云 
　　聞普濟購自西曆一千八百八十二年至本年（一千九百十八年）已閱三十五年當時向自格來公司購買其價三十餘萬長二百零九尺闊三十五尺重一千零四十九噸近年以來內多朽爛經保險公司驗過僅保二萬餘元以時價估値約五六萬元自沉沒後另行設法撈起至多約須十萬元共須十五六萬元查中外輪船沉沒章程共撈起沉沒輪船限定輪船公司及海關並保險公司三處其餘失主均無此項權利茲查普濟船內現銀計朱秀昌等十五人（參茸桂朴鉅商）由粵返甌携有鈔幣及現銀共三十餘萬其餘溫處甬紳商因陰曆年關在卽多携現銀返甌購置田產間有友人託爲帶歸計共有六七十萬外加各種貨物及每人行李各件除廢棄無用外約値六七十萬云 
　　溫州旅滬同鄉會昨派平陽余筱山君赴上海各客棧調查此次趁普濟赴溫之人數以各客棧帳簿爲據計有一百四十三人今將此百餘人姓名籍貫登錄於下以便親屬調查至其人生死如何均不得其詳其自杭州蘇州各處來申逕登普濟或家住上海赴溫者不在此列楊襄洲永嘉人胡彬如溫州人虞相頤浙江人黃棣臣浙江人楊省三溫州人劉冠英溫州人方君溫州人張托彊溫州人龐君溫州人魏連生溫州人朱蘭生永嘉人李聲玉永嘉人嚴步瀛永嘉人嚴子良永嘉人葉向陽靑田人何軼塵浙江人李月峯平陽人楊阿銀瑞安人朱阿桂溫州人羅先生瑞安人陳先生名未詳永嘉人徐玉成福建浦城人王李尊福建浦城人沈源順福建浦城人黃邦平福建浦城人黃興報福建浦城人華後甫福建人周先明溫州人葉大榮溫州人沈定錫溫州人朱壽品溫州人林森記溫州人許森元溫州人黃華卿溫州人黃雲芳溫州人周順發靑田人周氏靑田人金毓文靑田人胡伯雄溫州人陳岩榮溫州人張可舜溫州人張炳豐溫州人林何阿高溫州人孫昭雪溫州人朱石志溫州人黃阿印溫州人董興弟溫州人葉鴻鎭溫州人朱秀昌溫州人支竹雲溫州人鄒永林溫州人廖葉萬溫州人葉符溫州人洪施普溫州人葉玉如溫州人陳加興溫州人殷伯霖溫州人陳明溫州人項璧臣溫州人陳雪六溫州人張子駿溫州人王阿極溫州人薛俠天溫州人吳屏侯溫州人林又遠溫州人楊慶蒙溫州人蔡慶郞溫州人王黃富溫州人陳猛卿溫州人葉朋中溫州人盧仲盛溫州人黃儒玉溫州人謝猛臣溫州人陳阿高溫州人徐班侯女人四家人一溫州人金公和東家母溫州人犁水樂清人送婦回溫鮑先生永嘉人東桂芳胡鶴亭湖北人王永福建人姜淡如安徽人葉仲問二人溫州人徐圖靑田人葉寄溪子靑田人蔣嵩家眷共六人靑田人劉松筠家眷共七人靑田人朱光斗家眷共二人靑田人朱光奎家眷共三人靑田人劉文甫永加人邱光楣永加人周煥卿永加人林顯球永加人趙璧永加人裘報清靑田人王筱竹瑞安人黃步雲瑞安人鄭少齋永加人鄭仙榮樂清鳥牛人余昭文溫州人廖家駿溫州人劉洽羣溫州人葉樂泉溫州人胡石泉溫州人陳蓮卿平陽鰲江人謝志彝謝標家屬共十人溫州人包女士家屬共二人溫州人 
　　溫處及福建赴溫搭客此次被救者八日夜由招商局專開同華送回溫州約計三四十人當時有寓長發棧者先由張君雲雷等赴棧送行並勸慰一切於是被救之人即時登船張君赴船與同華帳房接洽該帳房買辦以未得總局字據其人被難與否無以證明不能一律免費再三磋商由溫州同鄉會查明按人各給趁船證一張持有趁船證者即可免費當時溫州同鄉會派張君萊卿赴船共分給趁船證三十二張忽有林君遲來以未得證與張萊卿爭論幾至爭鬬幸有多人勸慰補給趁船證了事溫州同鄉會又函託余鼎三君在船指點並勸慰被救之人以免滋閙余君因弟溺斃送柩返溫此次運溫靈柩共計十一具謝鼎家屬等七具潘國華一具王筱竹一具余紹文一具闕某一具到溫時諸家屬見之未知如何悽慘也 
　　八日溫處甬同鄉與招商局交涉撈屍之事董事傅小庵總辦謝仲笙異常關切因死者過多慘狀不堪聞問悲惘之懐發於良心非同他人之麻木不仁也上午傅小菴君親赴楊杏城會長宅再三商請廣發賞格招撈屍首楊會長深表同情昨已將撈屍賞格廣登各報昨早由傅小庵董事親督工人赴僱駁船預備撈屍在吳淞口僱得大砂船四隻黃浦灘僱得二隻聞每隻每日均以重金給之用傅董事自已小輪拖至淞口早七時傅君又親赴新關碼頭招待屍親指點船役並僱用四明公所慣於撈屍人四名指點種種傅董事對於死者頗能盡慈善之心死者家屬聞之亦爲感謝 
　　此次甬人溺斃者計有四十餘人前日招商局祇派廣濟一船開赴出事地點又不打撈屍體卽行駛回寗波同鄉會深滋不悅即向招商局嚴函詰問連日並據甬人紛紛致函謂江天船行駛滬甬爲年巳久船身朽壞一遇風浪不能　班普濟前車可鑒若不嚴行交涉商民生命財產異常危險云云寗波同鄉會以上年曾經寗波紹興函同鄉會函請招商局迅將江天更換迄今又隔一年延不實行爰定於禮拜五召集同鄉開會討論對付手續並聞甬地各團體亦已發起要求招商局更換江天船以保生命茲錄董杏生錢雨嵐兩君原函於後寗波同鄉會公鑑啓者招商局江天輪船製造已五十餘年實爲最舊之船行駛滬甬其獲利不可勝計我同鄉往來滬甬每日數百至千餘一經遇雨該船艙面俱漏足以徵其腐敗此次普濟遇難若杉板完備何至如此推其原因亦由老朽江天或有意外其危險豈非更甚今爲招商局計對於營業固宜將江天掉易問之良心更應撤換貴會向以惠愛同鄉爲宗旨而同鄉所最緊要者爲航路現以普濟前車可鑒務望貴會提議向該局嚴重要求務達改換之目的萬一該局不允弟等惟有向他公司要求酌量另行添船若該局以聯益聯和改替江天則船身輕而高大亦非所以福同鄉也請一幷注意是幸 
　　財政部參事特派上海關稅會議委員項驤君於普濟失事後即電部報告官產處總辦虞廷愷遇險情事又有交通部葉次長電詢黃述西遇險情節現將項黃二君與財政交通兩部來往電報錄下致財政部電北京財政部總次長鈞鑒普濟於微早被新豐撞沉死二百餘人官產處總辦虞廷愷落水不救撈屍未獲餘票詳驤叩魚一財政部來電關馮監督轉本部項參事鑒魚電悉已轉飭馮監督確查詳報矣財政部陽交通部葉次長電上海電局周監督北京電話局提調黃曾銘在滬遇險聞在醫院迅代慰問幷詳復恭綽庚黃述西復交通部長電北京交通部葉次長鈞鑒頃周監督轉示鈞電感激無量此次普濟於微早在吳淞無故出事全由於人事之不臧曾銘落水被救醫治數日幸稍復原堪慰厪念惟銘兄曾枚屍首未獲慘痛無極先電奉復餘容函詳黃曾銘叩佳 
　　北京財政部因聞官產處總辦虞廷愷忽罹水厄財部同人痛悼異常聞虞君在部辦事勤愼對於同事感情尤洽此次忽遭慘刧均極感嘆茲得財部來電二則如下一上海關馮監督鑒本部官產總辦處廷愷乘普濟船赴甌是否遇險有無下落即確速杳明即復財政部陽江海關馮監督據部派員金兆蕃電稱官產處總辦虞廷愷現遭普濟之難仰卽擇派得力水手務將遺體尋獲從優殯殮並復財政部庚 
　　各處溫州同鄉對於此事非常關心蘇杭各處同鄉來滬者陸續不絕呂文起君對於鄉人尤爲關心故徐吳張三君電致呂君原電如下廣州地方實業銀行呂文起普濟沉沒班老夫婦柏卿禳卿梅初均遭大難屍尙未獲泣陳張雲雷吳璧華徐寄卿 
[荷領對於捕獲審檢廳之諮詢]  
　　上海捕獲審檢廳成立以來迄已旬日因無特別事故是以尙未開庭昨日荷蘭領事函致交涉署詢問敵國船主或代理人有無到庭辯論之權利請即查復等因薩交涉員當即轉詢捕獲審檢廳迅速查報以憑轉復 
[函請扣留由粵運滬之烟土]  
　　全國禁烟聯合會會長柏文蔚函致江海關稅務司略云自去年三月底政府通令各關停止洋藥入口所有華洋商人存土均在海關封閉一年以來尙不聞有漏放情事不謂目問忽有烟土四箱由粵省運來滬地消售且探悉尙有二十六箱亦將陸續運來查禁烟一事中國嚴厲實行友邦實力贊助始有現在效果若復私運不但抵觸通令抑且貽笑外人本會旣任禁烟事務不敢安於　默特此函致貴稅務司希即查明此項私土如數扣留並究明來歷交由司法官廳依法辦理至紉公誼 
[三誌攫取購買烟土之鉅欵]  
　　墨西哥人柯石連史因與粵人蘇樹彬楊燦李興陸世英等以兜售大宗烟土爲由串誘土販陳澤文至崇明路冠鴻樓菜館內將陳所帶購土資本現洋鈔票九千九百五十元悉數攫取逃逸經陳報告捕房派探將蘇等及柯石連史等五人先後緝獲解送公共公廨押候英領堂期解訊在案昨由捕房將中西被告五人併解公廨經新任襄讞張達卿與英白副領事略訊一過判柯石連史等分別押候函致西班牙領事蒞廨會審 
[又一兜售烟土之騙局]  
　　土販陳錫林指控形似西崽之甬人沈瑞芳以兜售煙土爲由將伊誘入密勒路一百八十四號屋內串同在逃甲乙兩西人攫取現洋一千三百元昨由捕房將沈拘解公共廨請究原告偕證姜銘瑞上堂訴明前情經中西官向沈略訊一過判沈押候查明究辦 
[查復販土搶土之眞相]  
　　土販某甲此次由香港購買大批烟土來滬在虹口碼頭被匪刦去事爲水巡捕房梅捕頭得悉以販土搶土均犯刑律特於前日派探調查眞相即經查得該土販係潮州人孫某由香港購土六十五只藏於大錫罐內於舊曆本月十五日搭怡和公司永生輪船來滬停泊虹口中棧外灘時巳夜半一時許正在起運之際被南鐵廠小輪舵工柴蜈蚣（前報誤爲某小輪船老大老虎頭）得悉糾集靑江帮碼頭匪徒某某等前往搶刼梅捕頭據報後即派探捕上緊嚴緝一面函請淞滬警廳飭探協拿務獲解究 
[租界理髪匠逼勒華界一律加價]  
　　英法兩租界理髪匠要求店主增加拆帳演成罷工風潮後經雙方協議向主顧每人加價三分事遂解决茲悉英法美各界理髪店旣已一律實行惟華界則仍照舊章並未加價况民國路一帶華法對照兩方取價不同北市不無影響故北市理髪匠前日糾集七八十人擁至華界勒令悉照北市規則華界各店以各有領袖不便私自改章却之若輩又至南市該業領袖湯蓮寶店內要求南北一律照加湯以南市理髪店共有三百七十餘家須至公所邀集全體會議後方可照辦業經雙方决定明日下午二時在南市靑龍橋該業公所開全體大會討論能否加價昨晚已通告同業知照矣 
[脫逃送押西牢這罪犯]  
　　甬人王華庭在公共公廨刑事科控告王阿增誘拐十六歲女兒阿娥與其弟王阿土（即蔣阿福）苟合等情業經公廨迭次研訊明晰判王阿娥暫留婦孺救濟會兩王還押候商明堂諭宣布飭遵在案前日午後已屆判决之期由捕將王阿增兄弟兩人解廨並由救濟會將阿娥送案原告代表律師亦到堂候示至二點半時由兪奠孫襄讞會同義副領事羅斯君開庭磋商之下援筆判曰被告王阿增引誘女子王阿娥與蔣阿福（即王阿土）通姦罪已成立援照民國三百四十九條刑律略誘罪應處三等有期徒刑王阿增王阿土各押西牢四年期滿逐出租界王阿娥交其父王華庭領回管束判畢由捕將兩王帶回滙司捕房看管昨晨捕頭派令一千二百六十六號等華捕將兩王解廨押乘犯人汽車送至提籃橋西牢執行正在登車之際該捕等稍一疏忽兩犯即乘隙奔逃追捕無着當即回稟捕頭通知各捕房中西探捕一體留心偵緝並將該捕先行管押候解公堂請究 
[南成都路居戶被盜]  
　　　前晚七時許有盜匪五人突至新閘南成都路七百零五號門牌劉子康家敲門入內出示手鎗嚇禁聲張搜劫値洋二百餘元之金飾及現洋鈔票三百餘元呼嘯而逸迨劉報告新閘捕房飭派中西包探馳往兜拏早已携贓遠遁該探等遂向事主詢明該盜等年貌服式口音回訴捕頭轉稟張代總巡通飭各捕房中西探捕一體留心偵緝 
[緝獲河南路刦案疑犯續紀]  
　　新閘捕房中西包探會同閘北五區一分所長警拘獲盜犯顧仁昇經孟暑員提案研訊不認與河南路刦案有關惟稱曾與長脚和尙同往法租界行刦一次茲已於前日解送司法科經段科員訊問一過判交來探帶去歸案訊究 
[奪充楊家渡工頭之械鬬]  
　　浦東楊家渡一帶洋棧林立輪船到埠上落貨物甚夥因此小工頭一役頗能獲利時有爭奪昨晨又有湖北人周雲照與同鄉人魏老么因爭奪工頭起釁各糾小工數十人持鐵尺木棍等器互相鬬毆當時崗警因見人數衆多未敢干涉立卽回區報告由區員飭派全班長警持械馳往惟周雲照一方面因人數較少已被魏老么一方面擊敗迨長警到場周已受傷倒地當由長警四面兜拿拘獲魏老么等七名連同受傷人併解到區經區員略詰一過遂即備文飭警將一干人犯押送地方廳訊辦午後經檢察官提案豫審並驗得周雲照受傷尙輕諭令交保出外自行醫治魏等七人分別收押候派員偵查起釁實情再行核辦 
[工校學生赴美實習之紹介]  
　　交通部工業專門學校現在電機科畢業生楊耀德周琦朱端黃篤修四名擬赴美國工廠實習特由校長唐君函致交涉署請給護照聞薩交涉員除給予護照外並函致美領介紹楊耀德等前往晉謁接洽一切 
[靑年會徵求大會閉幕]  
　　靑年會第十週徵求會員大會前日（五號）閉幕晚間八時各隊員曁新舊曾員聯　戾止齊集大堂由總主幹曹雪賡君致謝辭畢卽開演影戲以娛來賓繼即由影燈報告各隊分數計第一束奉隊三三二○分隊長爲中國銀行行長宋漢章君第二津浦隊二九○七分隊長爲復旦公學林齊恩君第三粵漢隊二五八八分隊長爲滙發以司李觀森君第四滬寗隊二三九三分隊長爲滬寗路局羅泮輝君第五京張隊二二七八分隊長爲靑年會中學校林桂慶君第六京漢隊一四二七分隊長爲恒豐紗廠聶雲台君第七吉長隊一三六五分隊長爲中華眼鏡公司周憲章君第八滬杭隊一○六三分隊長爲元芳洋行佘伯才君另加特別隊一六二○分隊長寗紹公司石運乾君乂童子部二七二七分總共得二一六八八分滿堂鼓掌歡聲雷動末由各隊長略述徵求情形復殿以影戲散會聞本年較上年多四千六百餘分該會會務發達於此可見 
[滬江大學之好消息]  
　　滬江大學去年籌得美金一萬五千元以備添造宿舍之用其費係美國北浸曾所捐助茲該校復接美國南浸曾來函亦允捐金一萬五千元合共三萬元可於今年起造巨大之宿舍又該校普 
 
 
 

Page 11

 
 
H>中華民國七年一月十日星期四申報第三張舊曆丁已） 
　　濟醫院自去年開辦以來頗爲發達現得美差會來函允每年撥給美金一千元以作該院常年津貼俾可添聘醫士推廣醫務云 
[中華基督敎會勉勵會請人演說]  
　　北四川路橫濱橋前中華基督敎會勉勵會於月之十號卽今晚七時半請全國靑年會協會副總幹事美國博士來會理氏用官話演說（基督與國家）來氏學問道德人所欽仰來華二十一載爲靑年會第一創辦人屆時必能闡發精義有志聽講者均可前往云 
[新添襄讞員開始問事]  
　　駐滬領事團添聘浙江人張達卿名鑑文爲公共公廨襄讞員已誌前報茲悉張襄讞已於昨晨蒞廨與英白副領事會訊瑣案矣 
[紙業公會選舉揭曉]  
　　滬上紙業公會於上星期日在三馬路該會會所開選舉職員大會當衆開票除正會長馮少山副會長劉顯堂幹事長劉敏齋會計員余誠彩等連任外其新選者如下副會長倪顯庭評議長何德初評議員劉竹坪葉兆鴻邵培蔭馮星康莊祥泰施少甫吳錦昌楊起鵬幹事員劉彤雲魏炳榮穆增銓毛純卿趙晣清邱起棠徐誠孝嚴菊泉書記員兪瑞甫查帳員余誠彪貝葆良陳寶華夏康民審查員黃式表陳仁甫曹石甫洪仰賢張忠卿李譪東封孟候王勝之 
[西菸市况之冷落]  
　　西菸一項近來到貨極少調查裕通公司進貨機關去年陽曆十二月份到貨祗有一千八百餘件不及上屆十成之六其故因甘肅產地運貨出口殊多不便近更天氣奇冷轉運維艱又以西北地方不靖圭匪搶刦商貨習爲常事故多不敢起運惟此貨銷路向以天津牛莊山東等帮爲最旺現因北地封河又以年關將屆亦無巨大交易其餘閩浙銷路近亦異常冷落故到貨雖缺市價反見疲軟昨開頭等淨條四十一兩二等三十九兩云 
[香業呈請維持之批詞]  
　　上海縣公署據香業金鼎齋等呈稱工頭要挾勒令罷工請傳案維持等由業於昨日發出批示云呈悉案已傳諭該工人等從速開工各安生業不得再有罷工要挾情事致干查究在案本縣辦理此案兩無偏袒始終以維持店工兩方業務爲主該店主等亦當共體此意至工帮代表人等如有藉詞向店帮歛費攤派等情應准指名稟究可也仰即知照 
[北山西路之火警]  
　　前夜一時許美租界北山西路三百十五號門牌甬人章明德家不知如何起火殃及左右鄰居樓面共燬房屋四間事後即由滙司捕房捕頭麥搿利搿派探奚德安往查起火情由並將章明德帶入捕房押候解廨訊究聞當火熾之時有鎭江人吳春山攫取該處三百十六號門牌周茂昌家之皮箱一只圖逃被探王桂生查見將人贓帶入捕房經捕頭略詰一過諭着押候併解公堂訊辦 
[閘北寶山路之火警]  
　　寶山路義品里對面某姓市房於前日下午二時忽然失愼由各叚救火會到場救熄計燬樓屋兩幢當火熾時五區薛警正特飭巡官長警到場彈壓並於事後派探調查起火緣由再行核辦 
[烟紙店失火即熄]  
　　前夜七時半老西門外明月茶社樓下甡和泰烟紙店灶披內因煑膳遺火柴薪濃烟四佈爲崗警瞥見鳴笛報告迨該段澤濟社救火伕駕車馳救已經該店撲滅事後由崗警傳該店主到區經余警佐略訊一過因未成災從寬斥釋 
[拜經堂洋房揭頂]  
　　公共租界黃浦灘三十號門牌敎會西人拜經堂上面三層樓洋房內於昨日午後三時許不知何來火種霎時紅光燭天經工部局瞭望台瞥見鳴鐘警告救火會西人立驅皮帶車馳往灌息焚去頂上洋房三間 
[氷排擦壞行船之防範]  
　　昨日氣候轉暖四鄉各小港堅氷瓦解隨波逐流本埠浦江中氷排漂流接續不斷遠望之光耀奪目頗爲可觀惟船隻經此磨擦最易損壞新關水巡捕房梅捕頭因恐船家駕駛不愼或有失事之虞故飭派中西探捕駕駛巡江小輪開往各處認眞照料以保安寗云 
[迷信風水之釁端]  
　　浦東南二十四保列四圖薛家宅農民胡阿妹葉俊生前日將棺柩浮厝附近墳上爲葉之堂兄葉炳生得悉以其有碍風水囑令伊妻葉沈氏糾合郷民數十人先將厝棺拋棄無蹤繼將胡阿妹葉晉生扭住兇毆受傷次日由胡等控經三林塘第五區警局派警往提見葉炳生因患癆病臥牀不起乃將其妻沈氏拘獲收押一面緝拿行兇之人並令原告自投法庭控訴昨日午後胡阿妹葉晉生倩人舁至地方廳稟請驗傷當經熊檢察官驗得二人手足腰背等處稍受器傷惟胡受傷較重判令舁回自行醫治候函請該警區將葉沈氏送案訊明核辦 
[禁錮大背人道之伶人]  
　　住居新閘路祥康里八百三十四號門牌之伶人劉海山因將十三歲學徒徐記林強行汚辱以致受傷由徐訴知伊父徐阿裕報告捕房將劉拘解公共公廨訊供收押在案昨晨復訊由捕房代表牛門律師詰據徐記林供稱陰曆二月間有人薦我至劉海山處學習唱戲至六月十四日被劉強行汚辱以致受傷後因被劉嚇阻故未訴知父親詎至九月間又遭汚辱以致下體腫爛日久不愈是以潛行訴知父親同至親世界請朱醫生驗治並報告捕房將劉拘押現到案見證王和尙亦劉之學徒向與劉同臥一床等語並由徐阿裕投訴伊子被劉侮辱各情請究並據王和尙供稱徐記林被劉汚辱下體腫爛膿血淋漓曾經目覩又據捕房醫生陳某投案證明徐孩下體傷勢甚重訊之劉海山俯首求宥旋據牛門律師投稱被告不但有傷風化且大背人道應請嚴懲經團讞員商之英卓副領事以劉行同畜類判押西牢四年示儆徐孩交其父領回醫治 
[調驗承發吏烟癮續紀]  
　　上海地方審判廳長陸達權君查悉本廳承發吏秦祖宸呂宗文等均有烟癮嫌疑諭飭停止職務發送醫院調驗各情已紀昨報茲悉該二吏奉諭押送普益習藝所請驗後該所拒却不受爰於昨日午後復由陸廳長飭派書記宜押同秦呂兩吏送往新普育堂調驗 
[電機工匠之兇橫]  
　　電機工匠陳文章徐毛洪兩人前在法新租界修理電線有女孩阿巧在旁觀看不知何故被徐毛洪向面部猛擊一下鼻孔流血旋由阿巧之母金氏聞悉前來向之理諭非但不服反被陳文章將金氏扭住行兇當由一百四十號華捕查見詢問情由陳文章仍一味恃蠻不可理喻故由該捕錄明陳等號碼回稟捕頭昨日飭探傳至法公堂先由該捕稟訴前情請究繼據見證徐運卿聲稱目見陳文章扭住一百四十號華捕任情辱駡至該女孩是否被徐毛洪擊傷流血我不知悉詰之陳文章供認扭住華捕號衣不諱徐毛洪供因該防竊取電線被民人瞥見追捕該孩自己不愼跌仆在地鼻孔流血民人實未行兇求察中西官判陳罰洋十元徐罰洋一元充公以儆 
[婦人被夫售賣後之懊悔]  
　　湖北婦人王朱氏被夫王阿民於今年春間因貧難度日賣與上海法租界吉祥街陳國華所開之花烟間內爲娼得價洋二百元現朱氏因不願爲娼函致伊母朱吳氏來申投報法捕房請求超拔當於昨日傳齊人證至法公堂請究朱吳氏投訴前情請予領回朱王氏稱婦人不願爲娼故函致母親來滬設法援救中西官判朱王氏准交伊母領去 
[拐案仍須受理]  
　　旅滬四川同鄉會會員廖樹山李協揆等聯名稟控川人戴勳臣及同黨王金生略誘四川女子蕭氏一案曾經淞滬警察廳與地方檢察廳以該原告錯誤地點拒却不理嗣各原告以戴等略誘蕭女大衆咸知因此不服提起上訴經高等廳令行地方廳准予澈究茲由地方廳林檢察長查得王金生等雖尙在逃而戴勳臣則由警廳交保者釋不難傳訊業於昨日備文移請警廳着保將戴交案移解過廳以憑訊辦 
[攔路調戲之惡習]  
　　小販甬人楊玉銀前晚糾黨在虹口梧州路將住居斐倫路一百九十號門牌之繅絲婦人葉吳氏攔住調戲被氏扭交包探周阿金帶入捕房稟明捕頭押候解送公堂訊究 
[圖騙先施公司貨物之結果]  
　　住居虹口狄思威路一千三百十八號門牌之甬人王徐發僞造恒昌呢絨店假圖章揑冩字條至南京路先施公司內圖騙値洋九百九十二元之貨物當被察破鳴捕帶入捕房解送公共公廨訊供收押在案茲由包探顧阿根在王家內搜出前項假圖章昨又將王解廨稟明前情並將假圖章等呈案請察訊之王仍不承認中西官以供證鑿鑿豈容推賴判押西牢年半僞圖章燬去 
[巳閉土棧私售烟土]  
　　公共租界廣東路（卽寶善街）一百二十六號門牌萬昌土棧自經英美工部局限期收歇後仍秘密出售烟土迄未停止近被總巡捕房捕頭偵悉以其破壞烟禁於前日派令華探王潤甫協同西探海明惠前往搜獲烟土連同該土棧主楊春山拘入捕房稟明捕頭押候解送公共公廨訊究 
[販土罪犯易科罰金]  
　　粵人譚牛前因私販烟土由捕查獲解送公共公廨訊判押西牢二年再罰洋五百元充公旋爲其弟譚合得悉携欵來滬托同鄉人梁振才方兆平延奧國律師斐斯代表具稟公廨要求復訊適中國政府頒布對奧宣戰命令該律師停止職務不能出庭故譚合另延羅傑等律師控請公廨將梁方二人及掮客金文彪與斐斯律師傳案迭經訊供尙未解决前日又由水巡捕房捕頭將譚牛及中西文案由單送廨稟明前情請示並由譚合具稟聲稱實因母親思子情切囑令携欵來滬要求科易罰金請求寬宥中西官判譚牛改爲罰洋二百元充公着令繳洋開釋 
[誤會被拘之聲訴]  
　　潮州人蔡阿大在百老滙路阻止八百三十一號華捕拘捕私販煙土之人被該捕拘解公共公廨訊實判押西牢三月在案茲因蔡之家屬不服判决稟請公廨轉飭捕房昨又將蔡帶案由其代表律師投案訴明悞會被拘理由要求省釋中西官判蔡從寬開釋 
[混用僞幣案要求復訊]  
　　浦東人王來寶前持鉛質小洋至北福建路五百九十二號門牌某雜貨店混用被探查獲搜出僞質小洋五十二角將王及共同黨周阿祥一併解至公共公廨經中西官訊實判王押西牢四年周押三年在案茲因該被告等不服判决昨由家屬延代表律師投廨要求復訊中西官判被告等仍照原斷收押候商明再核 
[請提冒騙莊欵之關係人]  
　　陳益慶（即沈炳恒）前曾冒刋安康莊圖章僞書字條向藥業公所冒取往來莊摺一扣後又冒刋該公所圖章僞造字條至該莊付以五百餘兩之僞滙票向該莊誑騙卽期票兩紙計銀一千二百餘兩携至小東門內東來信金舖兌取金飾將莊票付給後由該金舖向該莊核對方始敗露將陳拘送該管警所轉解地方檢察廳預審供出已歇莊夥樓榮生亦有關係飭即補提質究一面擬判陳處五等有期徒刑拘留在案茲聞藥業公所代表袁家鏞安康莊夥郭福生等均請商會轉函地方檢察廳長將要證樓榮生迅行補提歸案以憑追交莊摺並從重嚴辦以儆誑騙而安商業云 
[無獨有偶之扁擔傷]  
　　浦東陸家嘴地方昨有流氓周壽根向魚販朱金安購買鮮魚因爭論銅元一枚起釁互相口角周舉扁擔打破朱之頭顱血流如注由該處鴻源紗廠巡丁將周拘住卽經該廠函送三區警署由解警正略詰一過以事關行兇傷人判解檢察廳訊辦又年逾六十之乞丐姚子虛昨向爛泥渡聚興飯館求乞因在門口糾纏不清被店夥楊貴生將扁擔擊傷頭部流血滿面由崗警到來將楊連同乞丐帶至三區警署判解檢察廳訊明核奪 
[鐘表店主負債潛逃]  
　　收租人邢金生至法公堂控稱房客鐘表店主張鳴岐虧欠房租洋九元向收不付人卽逃避檢點所遺生財所値無幾請爲核示又丁眄庭投稱日前被張賒去自鳴鐘一只値洋十餘元亦請追究中西官判將生財抵償房租丁所請追還鐘價候張出而扭案訊追 
[淞滬警察廳招領迷路小孩之傳單]  
　　其一爲招領事案據二區一分駐所單送本月四日由崗警檢獲迷路男孩劉阿二一名到廳前來訊據供稱年七歲崑山人因家貧苦同母由崑山坐火車到滬住居客棧同母出棧買物失散迷路不識回棧家住崑山城內後街上父名李戴甫兄名阿大在崑山朝陽門口米店內爲學徒米店招牌並不記憶等語除送新普育堂留養外爲此通傳招領仰該迷孩李阿二家屬前往認領可也此傳 
　　其二爲招領事案據二區一分駐所呈稱上年十二月二十八日由崗警帶到迷路女孩王培芳一口訊據供稱年九歲丹陽人住法界嵩山路一號門牌父母均唱新戲爲業當經飭傳地保前往送信並無着落理合備單解送核辦等情前來除暫送新普有堂留養外爲此通傳拐領仰該迷路女孩王培芳家屬前往認領可也此傳 
來函 
[南市商界來函]  
　　南市中國電燈近來辦事草率惟知延挨鐘點不知灭時短長昨今兩日延至五點三十分鐘電燈方行開電放光不但各店號値打烊結帳之時不能辦公卽居戶人家亦嫌其晚按目下日短之秋四點半鐘天已將暗不用電燈之家巳然燈燭而該公司電燈延至五點半方行開機放光以致商家嘖有煩言或者謂該公司以近來煤價昻貴爲營業計不得不故意延遲以備再行增價地步（今年已經每盞增洋兩角）但値此寒冬歲迫設有匪徒乘暮色蒼茫行使刦掠則爲患滋大尙望電燈公司之有以改良也 
[楊阿虎來函]  
　　敬啓者本月三號七號兩日各報載土販某甲由香港購買大批烟土來滬托太古小藍烟囱小輪老大老虎頭前往接運時被碼頭匪徒刧奪等情試思鄙人在該公司執業小輪舵工巳閱十五年向來安分守己不預外事所載各節想係仇人有意誣衊希圖謀奪生意素仰貴報記載詳確故敢聲請登載以全名譽楊阿虎啓 
雜評二 
[尙有第二普濟在（步陶）]  
　　普濟失事全由人事不謹而沉沒之速尤以船老失修爲其最大原因此蓋招商局之百喙而不能辭其責者也夫船爲航行之利器其關係於全船之人命財貨至重船質機械旣已舊壤自應隨時修理及期更換方爲經營航業之正當辦法乃己旣漫不經心經人函請仍復悍然不顧此其對於航行事業之視若無物不知究竟是何心理若直謂其平旦天良己無幾希存在竟爾甘心陷人以終至於自殺似亦近於周納惟卽此一端大可見中國人得過且過雖寢處於厝火積薪而曾不稍自憬悟之槪悄焉嗚呼普濟已矣招商局至今當亦稍稍感覺其平日局務廢弛之徒以自貽伊戚矣然而尙有大於普濟之江天在奈之何其猶不速思所以處理之宜乎寗紹同鄉之振振有詞也 
　　或曰人孰無心招商局旣感此番巨大之苦痛自不能不對於與普濟同等之江天有所謀畫特今方忙忙碌碌以謀普濟之善後一時正復無暇兼及耳嗚呼或其然與 
 
 
 

Page 12

 
 
   
 
 

Page 13

 
 
自由談 
游戲文章 
[錢赴] [  嚼蠟]  
　　錢內方而外圓利小人不利君子彖曰錢左從金右從雙戈言得錢必以力爭也兄弟爭錢則家傾君臣爭錢則國亡錢之爲害大矣哉象曰土能生金錢世人以通交易便往來初九造孽錢凶象曰造孽錢取不當也九二蠧役遇官事有錢得生無錢得死旡攸利象曰有錢得生錢能通神也無錢得死命不値錢也六三文官不要錢武官不要命則天下太平吉象曰文官不要錢有操守也武官不要命有血性也六四血汗錢萬萬年子孫錢在眼前象曰萬萬年月輪之光也在眼前螢火之燄也九五棺材裏伸出手死要錢象曰至死要錢一文帶不去也上九硯田涸筆花禿投稿家賣文鬻字以博報館這金錢象曰賣文鬻字窮不失志也㈤ 
家庭常識 
[凍瘡] [  程松甫] 　　 
凍瘡破爛不拘手足而上成瘡癢痛不一者用麻雀腦子塗之立瘥或用猪腦子加熱酒洗之亦效又方治凍瘡久久不愈年年發作先癢後痛後卽腫破出黃水及出血不止者用雄雉腦一枚搗爛黃蠟清油共三味以文火熬成膏去渣磁器盛用每日塗瘡上又方用大蒜梗煎湯洗之或用白蘿　揀取大者二三寸一段打碎或切碎用水煑一二十滾不可太生以所煑湯薰洗浸並將所煑蘿葡在瘡上摩擦一日洗三次連洗三日即愈永不復發 
[豚之醋漬法] [  伯誠] 　　 
用食醋二升水四升食鹽十二兩糖四斤香料（胡椒茴香等）適量共同調和入釜煑沸後取出放冷即以豚之冒　耳舌及其他之肉加鹽煑五分鐘後浸於漬液中四日後取出裝瓶注入漬液而密封之經數日即可供食用 
集益錄 
[答七十七問（續昨）] [  左丹]  
（乙）魚秧江蘇魚秧之來源多仰給於外省因本省所畜之魚雖養至數十斤終不能產卵孵化故崑山之魚秧多求之於長江一帶常熟魚秧則求之於蘇州通州而蘇州則自湖州菱湖通州則自大通蕪湖而來靑魚草魚鯉魚等之產卵期在二三月間業此者預先運船前去至九江一帶見有白色之泡沬上昇處即知爲魚卵之出產地以蔴袋張之經數小時取上將卵放入缸中約五日後發生極小之魚形乃餌以撚碎之熟蛋黃二十日後詞以豆腐漿一二月後魚形漸大即可給以豆餅菜餅等之餌料矣魚秧長至一二寸後即須分養各池檢別種類殊非易事非老於經驗者不能辨識大槪以魚之習性而定其種類者爲多如草魚喜游泳於水之上層鏈魚棲中層而鯉魚居下層顯有判明之界限故仔細認識之亦不難辨別也其價格隨種類之不同及形狀之大小而不定靑魚秧愈大則價尤賤愈小反愈貴小者長二三分長者二三寸今就普通二三寸長之價格言之則靑魚秧千尾値十七八元草魚六七百尾十六七地鰱魚六七百尾十七八元鯉魚五六百尾五六元鯿魚五百尾六七元魚秧無論如何強碩至成魚時必有多少之損折各種之魚類其損折數亦不同靑魚四五折鰱魚六七折草魚六七折鯿魚七八折鯉魚九折魚秧搬運時須裝入油簍中途上每日宜換清水一二次換水時以網遮簍口傾去簍中之水三四分即時補入清水及運至養殖地點即可放入小池中養之經數日後以網撈起旋卽放入蓋因日久則魚體上發生粘液藉網繩以擦去之則易於發育也 
　　（丙）食料魚之食料甚多普通魚秧時多飼以豆腐漿及稍長大乃換適當餌料但不可盡其所欲須自加斟酌也例如靑魚幼稚時代齒小而魨倘飼以大螺螄則不能破壳食肉雖多給亦無益故必須給以小者爲要普通食料各魚類皆能食之不過不適當者發育較遲耳今將各食料之種類價値略言之螺螄每擔七八分稗草每擔三四分麥麩每斤三四分豆餅每斤二三分菜餅每斤一二分黃豆每升四五分（以黃豆浸水待其膨脹磨成豆漿以食之）食料之放給亦有一定之分量普通衡魚之重量定食料之多寡譬之一種魚類晨問投以若干食料至晚問留存若干則卽能定其一日問所需食料之量矣今以每畝池魚約計共應與分量列表明之﹃靑魚重十餘斤給螺螄一桶草魚重十餘斤給稗草三擔鯿魚重十餘斤給菜餅三斤鯉魚重十餘斤給豆餅三斤鰱魚十餘斤給豆餅三斤﹄上表爲大魚應與分量數四五斤重者依上表減半一二斤者又半之除靑魚外通常養至二三斤或四五斤重即行出池販賣矣春季飼魚之食料不可過多否則易病十月後魚類不食餌料可母庸給與立夏以後中科以前可充分給與適以助其成長决無大害若非其時不足則發育不良過多則消化滯遲腹內生油或至於死者亦有之魚秧之時給食更宜謹愼不可與以嗜好食料如靑魚之食螺螄草魚之食裨草均當勿與宜一律飼以豆腐漿及稍長成則給以菜餅豆餅等迨長至半斤重後始可給以嗜好之食料也油類食料須禁絕之賸飯殘粥亦可給與但以無油分者爲要 
　　（丁）病害魚之病槪由池水過濁天氣不順食量過多所起若水濁時以黃泥加入池中即可澄清池過淺則夏季炎熱下侵魚棲池中易生體熱症祗得略加開深別無他法夏季偶降暴雨熱氣下降魚乃昏迷速以清水車入即可免發病也欲檢別春季食料之是否過多與夫魚之有無病症卽可用網撈起一二之魚剖視腹內油之有無卽可知病之生否若水濁池淺之魚則身上發生一種白色之斑點或鰓內生瘤此無待於解剖即可以知其有病矣又當夏季有一種鷺騖入池竊食魚類其防衛之示卽以竹或木揷入池中其端縛以蒲扇或束草人或以麻線繫於岸之兩端風吹搖動鳥因之驚却不前魚類即保無害矣以上四端爲江蘇養魚之大略非專事養青魚之法竊聞靑魚最佳者莫如湖州 
倘湖州養靑魚者亦能抉明報端則不勝幸甚矣（完） 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　卷中第十二章（一） 
　　法王路易朝會羣臣月凡兩次是日王方晨興而朝臣已滿殿墀輦道之中衛士執戟森嚴各相對微語謂王方進朱果力也王食量本宏每進食非有四人侍側不能下嚥四人者皆王親貴金繡盤衣勳章滿其胸次寶氣燁然而腰間必佩金錶備王詢時之用第一人則棒白玉之壺湯氣蒸蒸然第二人則以朱果力投入湯中而以金鬯攬之務勻然後第三人上以絲織之巾跽而帔於王胸巾上綴以明鑽寶光上射映於王面容光益煥第四人乃注羹於盞置諸頂膝行而進於王王受盞仰面望空則雕梁藻井一一皆以名手鐫爲裸體之仙背有雙翅幾欲凌虛而飛王心怡然乃回念及於宵來宮宴蓋昨夜宮中方開盛會笙歌沸天至今猶隱約在耳王生平御下嚴獨於優伶則和笑生春其親睦之態蓋猶勝於朝中見親貴大臣也亦以王勵精圖治宵吁勤勞非有管絃歌舞亦不足解其萬畿之厪念若其政治觀念則又抱唯一之宗旨曰聽其自然而已但令府庫充滿初無損於吾王之威權者則其他政事亦任諸臣之意爲之可也在理王旣養尊處優貴盛無極正宜歡知而王乃戚戚然似常有深憂者何歟此無他蓋王自累世揮霍府庫儲藏已不似從前之充實而王又好貨日惟恐其不足於是不得不結好於市廛之富兒藉以爲挹注其人蓋包牙捐者固富翁也富翁生世本微莫能自儕於紳貴旣得王歡則竭力以其金錢供王揮霍冀一博聖心之歡而王果大悅竟於修道院中出其老妹去其黑絲之面網下嬪於富翁而富翁遂亦金章玉玦隨朝臣趨蹌於輦道之中羣臣以爲王之倖臣則亦從而面諛以冀問接博王之歡宰相而下蓋無一人不仰承其鼻息矣其人旣貴而起居之儀節亦隨之而尊廐中良馬凡三十匹男僕二十四侍婢之屬凡六十甲第連雲僭於王侯顧其心中亦有所不 
滿者則其妻視之固蔑如也（未完） 
　　天馬山人鑒承詢家庭常識第四集中各則署名之下或有．或有．或皆無之未識何意第五集何日出版謹答復如下．．等稿均係直接刋入集中未經載於自由談者因有兩人分選故以兩種記號別之五集出版日期未定屆時當有廣告此後 
　　嘉善朱天放君鑒乞示住址以便通信天虛我生曰 
 
 
 
 

Page 14

 
 
   
 
