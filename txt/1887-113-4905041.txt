# 1887 - 113 - 4905041

 

Page 1

 
 
[古今圖書集成第一批出書告白] [  圖書集成印書局主人美查啓] 　　　　　　　　　　　　　　　　　　　　　　　 
　　本局所開印古今圖書集成截至三月終巳印過原書三千八百五十六本尙存未印者一千一百六十四本約至八月間全書可以排竣擬定分裝三箱其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三　屆時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[石印殿版佩文韻府并拾遺交書告白] [  點石齋主人啓] 　　　　　　　　　　　　　　　　　　　　　　　　　　 
　　本齋代晉記所印佩文韻府一書現巳一律告成准於初十日起陸續交至長順晉記共書箱由晉記自置自裝發往各埠諸君就近取書可也特佈 
[發兑石印綱鑑易知錄告白] [  點石齋代啓] 　　　　　　　　　　　　　　　　　　　　　　　　　　　　　　　 
　　綱鑑易知錄一書淺而顯簡而晐讀史入門之易尤勝史略約編等書坊刻漫敗閲者厭目本齋覔得善本倩人一律工寫圈點眉批悉仍舊貫兹巳爲協記儘數售去分釘十二本外加套子定價每部三元五角願購者祈向南北申昌及文瑞樓書坊取閲可也此佈 
[新著枌墨叢談出售] [  申報館代啓] 　　　　　　　　　　　　　　　　　　　　　　　　　　　　　　　　　　　　 
　　是書爲申左蔡畹生黄式權茂才所著由小藍田侍者託本舘印成發售者也書中專紀滬北戲園中影事首捃艶爲周鳳林小桂林等諸名旦小傳四十餘篇或表其貌之出衆或揚其技之超羣要晉櫅妮風華　新艶麗次選韵則係太痴生諸君題贈歌郎之作寫意言情亦均哀咸頑艶而以摭餘一卷殿其終夢畹嘗自言生平抑鬱牢愁無地可以陶寫惟借梨園爲狂歌地痛哭場然則閲是書者不第賞其筆墨之精亦可知其胸次矣刻巳釘成發售每部計洋一角五分諸君子有今樂之好乎請向本埠及各外埠申昌書畫室就近購取可也 
[論宜通民情] 　　 
　　中國與泰西爲治不同故取效亦異泰西以民爲主亦有君與民共爲主者而中國自數千年來皆以君爲主一人端拱於上而兆民聽命於下雖其間堯舜之　讓共和之並治亦惟其跡而巳矣泰西惟民主君民共爲主故治亂之故繫於君身者輕國家無事奉文守法之君足以治之而有餘卽或大步艱難國家多故而分任其責一國之人皆共休戚噐預安危焉强鄰暴敵亦憚衆心之成城而不敢爲之過甚泰西之强盖以此也是於中國上古遺風猶未泯焉古者君與民近上與下通蒞治猶一方之吏並耕总九重之尊沾體塗足之倫日接於巍巍重旃黄屋之嚴不隔乎攘攘尊君卑臣部自秦制始然並霜堅冰其來亦漸已子産之時鄭國設有鄕校有游鄕校而議國政之是非者子産欲行其所善而改其所惡此卽泰西議院之濫觴也孔子有言曰天下有道則庶人不議其言若與子産相反而不知其意正同蓋政多缺失不便於民民始議之善其事事利民民又何辭焉况夫春秋之際列國紛爭降而至於戰國尤有甚焉孔子逆知其變故欲以政槪歸一救之始皇崛起混一天下焚書坑儒伺行逆施雖功施爛然而典章法度蕩焉泯焉此古今以來之一大變也降而至今日則又一變今則泰西諸國立約通商隔數萬里之遙而聚於一中國之中設立埠頭無地不至中外共處地醜德齊已成分競之勢視春秋不侔視戰國亦不侔蓋幾合四大洲諸國而爲春秋戰國之天下也於此而猶欲以一統之天下自視揗漢唐以來默定一尊獨操魁柄之故跡謂足尊皇極而致太平此必不能之事何則秦能富强雖無道行之而能施偶語誹謗之禁今我中國寛大爲懷縱弛已久而第嚴夫堂廉之分天澤之辨則下之於上貌恭而情奐跡遠而心睽於國家之安危休戚若疴癢之不相關猶秦越人之視肥瘠焉耳而所謂尊者乃其名而已矣何如捐棄故見破除積習開誠布公推心置腹令士民皆得上書言事指陳利弊以天下之心爲心以衆民之見聞爲朝廷之耳目以其所好惡所是非推而至於行政善者從之不善者罷之沿海各處多設新聞日報館許其詳論中西得失又仿泰西之制設立國會議院于京師及各省會城許由鄕鎭公舉達之于州縣州縣公舉達之於府郡必其人品望倍隆德行兼備洞知時事通達洋務出於衆口一辭循四國舍寡從衆之例方許入院凡國之大事皆令上下兩院集議以聞必事事官與民合而不出於民所不願則上下之情通官民之心浹心浹情通則形聨勢合卽欲舉行一切礦務鐵路亦不難矣此由任庶人之議以馴至於不議數十年之後善與人同大公無我穆然見天下之有道乃爲善師乳子者也抑更有言者中國之所以遜于泰西者不獨上下官商勢閡而情隔一曰紀綱不肅巿煦嫗之小恩卽失政刑之大體一曰文法不簡吏胥得以夤綠爲奸上下其手亦其蔽也竊以爲近日當軸者鋭意講求西學崇傚西法練兵防海次第施行則師其利者當先自去其弊欲紀網之肅在信賞必罰無游移無假借欲文法之簡在删煩滌蕪而專用好問察邇之一法毋使胥吏得以把持其間此外用人宜當有眞才者卽加拔摧假之事權不必問其資格不必限以官階也儲才應富慮事貴精不必拘於成例也且也旣於各直省立有議院而行公舉之法則凡有人材皆可羅而致之或貯之夾袋中以爲他日用議院旣開凡爲庶人者皆得以持淸議上下之情不患其不通官商之勢不虞其或阻而用人取士之法亦可因之以一變而以名利提挈其間譬如商本爲利而使之登庸積漸以至大官士本爲名而厚其膏火廪薪以儲才智則士之未遇者喜其得有養贍而爭奮於洋務之一途商之出羣者喜其克膺顯榮而以洋務爲可居之奇　士與商皆同此術同此志朝廷廣搜精取及其名利之初願而導之以同途之歸久之上下官商之情勢必相聨洽所謂上以此求者下卽以此應在乎一轉移間耳或謂以名利奔走天下者乃雜覇之術非純王之政將目進言者以邪説矣不知重民情以宣上意布上德而和衆心正隆古之郅治爲政之大原泰西君民共治之國無不如此所以其國能久安長治者以此也夫如此則國無虐政成無離心凡遇大事君民皆曰可則事無不行或戰或守衆爲之主雖億萬人亦惟一心如此而猶戰不勝守不堅者未之有也我國今日盍於求通民志一端加之意哉 
[本館接奉電音]  
　　昨接在京友人發來電音有本月初七論旨五道敬謹譯登○四月初七日奉上諭剛毅奏省會要缺道員開單請簡一摺山西冀甯湏員缺着沈晉祥補授欽此同日奉上諭剛毅奏州縣虧欠交代銀米逾限未繳請旨革職查抄等語山西已故嵐縣知縣張啓藴岢嵐州知州李德埏署懷仁縣知縣唐鈺和順縣知縣左兆熊虧短各任内正雜各欵銀米爲數甚鉅前經勒限追繳迄今尙未完　實屬玩延張啓藴李德埏唐鈺左兆熊均着行革職任所寓所資財嚴密查抄並提集書差嚴訊是侵是挪按律懲辦其各該故員旂籍家産卽着正藍旂漢軍都 
 
 

Page 2

 
 
統順天府府尹山東巡撫直隸總督一律查抄備抵以重庫欵該部知道欽此同日奉上諭都察院奏河南民人李延華以洛陽縣漕米違例浮收兼將伊兄李延華濫刑斃命等詞赴該衙門呈訴該民人旋卽在押病故並　屍身檢出告示粮單各件一併抄錄呈覽等語案關苛徵病民酷刑斃命虚實均應澈底根究着邊寶泉督同臬司親提人証卷宗秉公研訊務得確情定擬具奏毋稍贍徇欽此同日奉上諭山西太原府知府員缺緊要着該撫於通省知府内揀員調補所遺員缺着吳鴻恩補授欽此同日奉旨稽察正白旗漢軍事務着恩隆去欽此 
[鐵路述聞]  
　　北通州官場來信云李傅相接准總署行咨轉飭通永道通飭所屬各州縣云中朝自天津至京都沙果門二百四十里 
建修鐵路已訐英德美三國洋商估價議定擇日開工限二年工竣如遇塋地窒碍令塋主另覔他地遷柩至買地之價由官發給不遵者照抗旨例科罪不日丈量地址招工興作云云查通邑居民多以操舟運米爲餬口之資今聞鐵路肇興未免愁眉雙鎖然君子務其大者遠者鐵路之利益無窮操舟僅一小生計耳鳥得顧此戔戔而舍四窮之利益哉紛紛私議多見其不知量而已 
[江西試事]  
　　梁湘南宗師於上月二十八日按臨九江已登前報兹悉宗師牌示廿九日開考至本月初十日考畢云 
[邪匪害人]  
　　江西訪事人接湖南救嬰局紳董周君信云湖南之嘓匪齋匪素爲民間之害近年又出邪匪一種專以書符咒水肆害閭閻其水一名别離水誘人夫婦飲之雖伉儷素敦者立刻反目如仇讐一名和合水誘他人之婦與已分而飲之婦自傾心相嚮膠固不解細民之家用是釀西重案者往往有之雖名門巨族賢媛貞姬亦不免爲所陷害至有罹誣謗而無以自滌者此等鬼蜮奇姦若不處以極刑絶其種類於人以世道爲害不淺又有邪匪用藥迷孕婦或以咒水噴其腹而胎自下或以刀剖其腹男胎取左手女胎取右手每日用香火符咒供養之其手自靈可以到處乘隙而入啓門開鎖圖財害命不一而足實可痛憾又將胎手封置竹筒中其筒自舞種種邪術無非欺世惑人湖南如此恐别省亦不免流染請登報讀庶地方有司聞之得以密拿暗訪云云本館旣接來信合照登之以爲牧民者告 
[宮保行程]  
　　彭雪琴宮保自籍起程赴都順道巡閲長江水師約本月初十左右憲節可抵蕪湖水師管已赴上游恭迎並在蕪湖預備行臺以便憲旌莅止 
[鳩江紀事]  
　　蕪湖一隅華洋雜處靑皮地棍之混迹其中者每每遇事生風持刀鬥殺本月初一夜三更時江口靑皮黨内王老六忽携刀戳傷同黨王天壽腰際刀入數寸連夜赴縣喊寃時刀尙未拔出錢邑尊命延馬姓醫生將刀拔下用藥敷治一面簽派差役十餘人往拏王老六王竟持刀拒捕嗣由保甲局派勇恊同拿獲收入縣監看王天壽傷勢如何再爲核辦此兩人均係湖北人平時結束若水滸傳中之武松模樣其不安本分可想而知此次禍起於烟館中説者謂非姦卽財云○甯國府尊吳述韞太守潮赴省謁見中丞回郡道出鳩江晉謁道憲拜會各官小住數日旋卽解維○蕪湖縣錢孟超明府出示略謂漁划船隻前已一律編號以便稽查庶免窩藏賊盜倘有漏未編號者務各赴案補報如敢故違延望定卽拿案懲辦是正本淸源之道也○前報述涇縣惠明府恩由無換坐宣船赴任一節兹悉明府巳由寗郡登陸先赴涇城履新前日過蕪者乃明府之瀛眷也○前有某媼因貧困無聊勾串地痞在上水門城外賃屋供奉仙姑木主時作呻吟狀謂爲神所憑附誠心者求財得財求子得子一時愚夫愚婦之被其所惑者無不按跡而往祈嗣乞樂每廿竟有數百人某嫗日得香資數千大獲其利近又有劉某者向年曾住某會館因不安本分被紳董驅逐年來無所事事遂效某嫗之所爲向深山掘得老椿樹一枝埋于西湖池後江防府營地上卓列旗杆圍繞帪幙借設香案聳動愚民皆左道惑人有也安得賢有司飭差驅逐以警聾聵而安善良哉 
[淡水郵筒]  
　　淡水來信云近日林詩甫副欽憲開墾噶瑪蘭内山田地己有七百餘甲按臺地每甲地收租四十餘石卽内地一石種仔之地也欽憲卽於三月十七日由淡水起程前往丈量此外各處淸賦田畝現亦稍有頭緖聞待邵小村方伯到任後卽當升科完粮云 
[情殷保赤]  
　　從來善舉之行固在有心人之動念尤須有力者以助貲盖有心者每患無實力則有力者所貴有同心也鎭江東鄕大港鎭自同治間設立育嬰堂於今十數年矣其時同人因目擊鄕民貧苦每以嬰兒難育致有溺女之慘是以動惻隱之心設立此舉但各項經費頗不易籌歴年以來恒産毫無不免時形竭蹶然所幸者每逢極難之際常有意外來源以資接濟因得支持以至於今近來時勢日艱巿面肅颯一切更費周章同人正有掣肘之慮忽遇耋齡氏主人送到曹寶五百金云係八十壽辰節有筵宴之資移助育嬰之費主人好善之心直無異上天好生之德矣其享大齡獲厚福不亦宜乎同人旣幸接濟之有資又念主人之誼不可湮没而不彰也特請登報以告四方君子倘有好善如主人者不問何項可省之費俱能節以助善則善舉旣可暢行而善報豈有或爽耶 
[招認失孩]  
　　昨經陳竹坪大善士枉顧談及有日新輪船買辦卜虞土君如寶至與昌絲棧告稱三月二十四日該輪船第五次由上海開往汕頭搭客中有男孩三口女孩一口内三口均無女眷挈帶時或啼哭則由男客撫之惟一孩係一女尼一老婦所帶疑其形跡詭祕喚至帳房詢之一女孩悲楚不勝自言年十歲南匯縣屬周浦鎭人姓顧母舅現充該鎭十圖地保此次由范達卿帶上輪船隨卽扣留於回時挈之來滬現今留在陳與昌絲棧倘有親人可至棧中説明節略如其符合卽可取保領回又一孩惟知年九歲家在浦東老白渡餘則頭緖全無而長而帶黄色身材瘦削髮辫不滿尺又一孩年只三歲面白身瘦知姓名亦無記認又老婦及女尼所帶之小孩年五歲江蘇常熟縣人面肥而稍黑身亦肥胖聲頗洪亮頸有銀練痕以上三孩帶回頗嫌不便因商之汕頭招商局令開源號及全泰成保去留養立有保據如有失孩之家欲往認领者可先至上海三馬路與昌絲棧問明其中一切細情指點前往庶不致頭緖茫然徒勞往返云云本館深嘉陳大善士及如寶先生保赤爲懷好施樂善能使諸孩於數千里外得以合浦珠還更望各輪船執事諸君隨處留心見有嬰孩必加查察庶呱呱黄口不致苦海沈淪則作善降祥食報定無涯涘也 
[邑令赴蘇]  
　　上海縣莫善徵大令于前晚乘小火輪船赴蘇 
[豫園品蕙]  
　　昨爲豫園蘭花會之第一日豔陽天氣日暖風和緑女紅男聨袂而至衣香鬢影絡繹如梭亦一年之勝景也本館按爾雅翼一榦一花而香有餘者蘭一榦數花而香不足者蕙離騒經予旣滋蘭之九畹兮又樹蕙之百畝是蘭與蕙顯有不同而品花者竟混而一之彼旣曰蕙蘭此亦曰蕙蘭幾使空谷花王無由自顯噫蘭僅一小草耳且嘆眞賞之無人亦何怪求士於風塵者舉世皆皮相哉然而蘭固不必自嗟也然而士亦無容自表也 
[拾洋肇事]  
　　南巿三陽樓茶博士某甲竹爐蕉扇汲水煎茶微賤生涯聊資衣食前日偶至門前拾得自來火匣内儲番餅一枚不覺喜出望外揚言於人時適有小船戸阿華倚窗試茗聞之曰是洋由我遣失且匣中尙有當票數紙爾旣拾得可卽歸還甲以阿華言語模糊意爲冐認遂靳不肯與友人春茂等爲之理勸甲總不依以致互相爭執繼以揮拳甲力不能支敗衂而退向總巡局控訴緣由馮刺史飭十六鋪地甲往拘阿華而阿華自知理絀早巳聞風避匿該地甲隨將春茂提案當晚刺克升堂研訊甲稱當扭毆時春茂在塲訪力叩請究懲春茂供稱小的操舟度日與阿華素無面之緣當日特以息事爲心故爲之排解耳今云助力實屬無之烏能以莫須有之詞平空誣陷乎刺史謂爾等小船帮中人均非善類助毆雖無証據然插身多事咎實難辭遂判笞二百板押俟提到阿華再行訊辦 
 
 

Page 3

 
 
[保人受累]  
　　王夢雲冐收地租由縣訊明交保王旋避匿無蹤莫邑尊飭傳保人張二泉限期交案王母張氏潜赴臬轅妄控批飭訊明詳報各情前已疉登報簡至前日邑尊接奉臬憲來文隨又傳張研訊張稱王由小的保出卽避匿他方尋訪迄今杳無蹤影小的業已被累不淺尙乞寛限尋交邑尊謂爾之被累本縣亦所深知然旣爲保人理應交出務速偵訪免致干戾張唯唯叩謝而退 
[控失粮串]  
　　浦東八圖節保某甲至本城大南門内陳箍桶橋某姓豆腐店購買荳粞不知因何與店夥某乙口角漸至扭毆致甲所佩搭連袋遺失不見旋投總巡局控告馮刺史准詞提到某乙庭訊之下乙稱小的在該店爲移甲向購荳栖四十文不名一錢反向店中尋釁小的並未毆伊所有搭連袋由伊自已遺棄店中並非因毆而失呈請給還可也刺史見袋内有算盤帳簿等物檢點一過交甲收受甲稱尙少糧串二百五十張被乙呑没求請究追刺史將情轉詰之乙乙堅稱並無糧串刺史喝笞臀二百板仍執如前遂將原被一併移送縣署辦理 
[扈北香巿]  
　　俗以四月初八日爲佛生日滬北靜安寺前擺設鐵器木器竹器皆田間應用之物密若星羅以待鄕民購辦常年如是昨日天公暢晴薰風徐扇滬濵士女之往觀者絡繹如雲亦一年勝景也 
[花國游魂]  
　　昨有賣花嫗行經西門外萬生橋忽然跌仆同伴急往攙扶則己魂遊地府矣人生如寄不誠然歟 
[英界公堂瑣案]  
　　昨禮拜六英公堂應輪奥國領事夏士君會訊困夏君未到所有捕房移解各案由蔡二源太守獨判○一百七十六號華捕稱王金發犯事送案奉判發捕房管押一個月昨因鎖在大練上與各犯同在大馬路拖石子王胆敢扭斷小練奔逃幸卽看見追獲今特解案請辦王金發俯首求恩蔡太守判王金發笞責百板仍發捕房照原斷管押期滿開釋○包探張阿五稱據柯李氏投捕房報失洋布甚多查在劉錦高處搜出原贓尙有缺少向追竟敢待蠻并有其父劉阿小從而附和爲此一併送案該氏申訴前因并稱劉錦高之父劉阿小反至我家尋釁毁物至所少之洋布値價洋五元五角劉錦高供詞支吾劉阿小稱據兒子言並未犯竊致與理論蔡太守隨判劉錦高管押十四天劉阿小交保着賠損毁及缺少之贓併交該氏領去○華捕稱潘金林挑賣鹽斤被張其方王子江軋住名爲緝私實圖訛詐爲此拘案巡捕頭禀租界向無禁止私鹽之章且若輩係冐名緝私請辦以儆劉金林申訴前因并稱先被張其方軋住後有王子江助張張言須給伊洋一元張其方供湖北人現在高麗人金姓處爲廚可向買鹽斤論價論秤不合兩相口角並無冐名緝私圖詐之事王子江供與張爲友因見伊與賣鹽人爭執我因解勸華捕稱我見拘拿時伊確言是緝私蔡太守隨判張其方管押二十八天王子江减押二十一天以儆 
[法界公堂瑣案]  
　　捕房解送朱裕生全案禀稱此人在小東門外辱駡巡捕拘請嚴懲朱供小的係本籍人在江每關紅船上謀生昨晚吸烟後意欲入城行至城門驀自西捕赶上拽過吊橋舉棒痛抶隨復扭押捕房小的不諳西語鳥能罵伊王司馬謂爾旣不罵　何以拘爾朱稱駡捕者早已走脱該捕竟指鹿爲馬悞認作劉四一流人司馬判朱管押三日以儆迫朱走入押所則已垂頭喪氣不復敢效女嬰之申申矣○唐二扭控羅子高訛洋十元一案前已綴入報章至昨日捕房將羅解案王司馬判笞一百板送縣遞回原籍○前報列八仙橋巡捕拘獲老虎灶内賭犯六人王司馬研訊之下判店主周景昌罰洋十元其餘五犯各罰洋二元當有四人將洋繳案惟周徐一人無洋可繳昨由捕房解案司馬判周笞二十板枷號十天徐枷期與周從同惟免笞臀之苦意者二人所犯有輕重之不同乎○西馬路德順里金生之女小字秀寶者年甫三齡偶在門前玩耍陡极陳朝貴抱之而去適鄉鄰人施大寶目見急爲追赶陳卽將秀寶委諸路旁輕身兎脱及施至劉處則臂上銀釧已羽化而飛施以蛇影盃弓猜疑難釋隨卽四處找尋旋在公館馬路永昌押店尋到時陳方將釧付質見施追至卽飛步奔逃所有小洋錢文置之不顧施見陳逃脱重復追赶仍拘送捕房解至公堂庭訊之下陳不肯認王司馬詰其作何生意供稱在香粉弄鞋底作内誎生主人亦姓陳叔父爲該作經手司馬諭令函請作主來保遲之又久終不肯來因於昨日解案先由沈通事禀稱原告至捕房訴稱因係領事公廨中人不能投案仍着施來包探禀稱施曾言陳有小洋放在永昌押店中司馬着帶陳在查去有頃旋卽回來稟稱果有小洋錢文在彼且陳已認捋取該孩約臂矢司馬着將陳帶至詰問陳供稱是釧售與老北門外吊橋邊路人得錢八百文初次犯案叩乞從寛司馬着責二百板○去冬招商局北棧失鐵八百餘担以管棧人徐炳齋監守自盜函請前讞員翁子文太守傳徐保人阮麟玉究追并將保單送案太守傳阮至着交保出外將徐交案嗣阮尋徐至案管押比追旋復經人保出近司馬又接招商局催函因於昨日着保將徐交到送縣辦理 
[分發人員騐看名單]  
　　海防例掣簽分發内閣中書郭恩賡山東許之榮浙江○籌餉例掣簽分發主事謝承恕廣西海防○指省分發通判柯滋榮廣東廣西柯靑廣東福建知縣張熙和山西陜西鹽大使黄秀品浙江廣東府經歴吳兆勳安徽山東魏焜湖南江西鹽經歴李前鐘湖北兩淮縣丞曹廷玨湖南江西王錡山東江蘇趙英奎山西山東揭傳淵江西江蘇程炳焜安徽江西焦騐莢陜西湖北吳靖河南山東際安鑲白直隸鹽知事姚光耀浙江廣東楊靜安四川廣東錢湘南四川廣東巡檢吳廷楨廣東福建蔡壽祺福建湖南廿怡福建廣東謝維駰福建廣東黄錫煒湖南雲南李煒江西浙江胡源浙江廣東卓杰四川江蘇張正品四川廣西孫裕光四川廣東周瀚浙江福建錢文瀚浙江廣東宋德銘安徽直隸藍翎徐炳楠湖北廣東布倉大使秦以勳浙江江蘇從九品潘長齡順天廣東梁鼎華順天福建藍翎張成周順天甘肅程掦烈浙江福建何紹良浙江江西典史何彦璋順天江西屠宗仁湖北河南汪若淵安徽直隸吳乃增浙江山西閘官楊景熙山東河南○籌餉指省分發同知知府銜劉錩馥湖南浙江通判同知銜周澤溥浙江安徽鹽經歴莫　滋浙江山東縣丞陳毓瑹直隸安徽夏辛成江西福建州吏目孫建勛浙江安徽鹽巡檢潘浚明浙江兩淮巡檢 
李登瀛直隸廣東從九品張敬修順天四　李瓚湖南廣東典史鄭顯澐陜西山西未入流沈克澤浙江廣東○勞績掣籖分發 
知府花翎鹽運使銜白文淸順天知州藍翎張其冕順天縣丞藍翎孫文英浙江典史藍翎勞元杰順天○勞績指省分發道花翎三品銜馬聲煥安徽江蘇花翎凌蔭廷湖南江蘇三品銜丁葆元浙江江蘇同知徐家銘安徽山東知縣藍翎張士舒安徽山東府經歴榮禧正白奉天巡檢藍翎周光鼎湖南福建○進士呈請分發知縣邢光祖甘肅○教習呈請分發知縣柴廷淦河南郭光爚四川朱寶笏浙江朱其焯順天○俸滿教職呈請分發知縣杜雯直隸○截取呈請掣簽分發同知惠榮正黄○截取指省分發同知徐肇濂順天南河○應補呈請分發同知王肇賜山東江西知縣韓釗直隸山東趙鼎五陜西河南縣丞李聨瓏江西廣東從九品六品頂帶陳貽謀廣東湖北未入流范錫祺浙江湖北温仁恕四川貴州潘家麟浙江直隸胡光裕浙江廣東 
[上海四馬路文報局協賑所接山東潘振聲先生電音]  
　　綏翁佑翁鑒金苕公現在德州來電已寄去民表及各友等現查濟陽商河章郝齊東靑城各縣堤内各莊民表明日往壽張放錢約十餘日回濟王家圈水仍大南捐萬不可緩解前奉回電曁各信已卽奉復民表四月初七日寄 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年四月初一日京報全錄] 　 
　　宮門抄○發抄硃批三道○大臣色等奏廓爾喀呈進貢品由藏起程日期摺○又奏回賞物件片○廓爾喀王奏爲呈 
進貢物摺○浙撫衛奏淸理積案寛其旣往以期速結摺○雲敊岑奏爲遴員更補選缺知縣摺○四月初一日禮部宗人府欽天監正白旗値日　引見○烏拉喜崇阿等磨勘試卷覆命○詹事府代遞馮文蔚謝授左贊善恩○奕枤續假十日○召見軍機○皇上明日辦事用膳召見後至北海看侍衛箭○發抄劉錦棠奏沙車州纒回托古大毆傷艾里身死案審擬奉硃批刑部議奏欽此○毓秀等奏拿獲偷竊字畫人犯請飭訊辦奉硃批覽奏已悉所獲賊犯張國祥張得發着熱河都統嚴訊究辦不准稍涉寛縱五岱慶昌均着交内務府議處毓秀兆慶五福慶如着交内務府察議欽此○希元等代奏副都統容山留子帮辦家務奉硃批着照所請該衙門知道欽此○○奴才色楞額奴才崇綱跪奏爲廓爾喀額爾德尼王專差正副貢使赴京呈進貢品照例派員護送至川交替由藏超超程日期恭摺具奏仰祈聖鑒事竊奴才等前據額爾德尼王畢熱提畢畢噶爾瑪生寫熱曾噶扒哈都熱薩哈禀稱應　光緖八年分年班貢品業己敬備齊全揀派正副噶箕等恭齎赴京呈進當經奴才等將派員前往聶拉本迎護緣由附片奏明在案該員使噶箕等於光緖十二年十一月十八日行抵前藏呈遞該國王夷禀一件譯漢内稱所有例應呈進貢品已交專差正貢使噶箕熱拉畢噶爾瑪熱納副貢使薩爾達爾的熱克漫拉等於光緖十二年七月初五日自陽布城啓行前進一俟抵藏祈請二位大人指示教導並懇妥爲具奏倘蒙大皇帝鑒察小的恭順悃誠得以永遠仰受天恩就沾感不盡等情並譯閲該國王表文情詞懇切出於至誠奴才等隨卽擇期謹將所進貢品逐一點騐照例筵宴分賞噶箕頭目人等綢縀銀牌荷包小刀茶葉羊隻米麵等物又例由奴才等捐賞路費銀一百兩及捐資製辦皮衣皮靴等項合價銀一百四十六兩五錢均各一一當面賞給承領並將朝覲儀制明白指示令其暫爲歇息札飭西藏糧員照例妥爲支應勿使外藩有所藉口飭令商上備辦牛皮卽將貢品另行妥爲包固訖伏查廓爾喀進貢差使例由糧員遊擊内揀深護送適値攅招之際巡防彈壓在在均關緊要熐員遊擊等均各有專貢未便派令前往且廓爾喀係屬外藩尤當遴選熟悉情形之員護送方足以昭愼重惟查有暫行留藏當差缷管西藏員候補知縣劉釣暢隢番情辦事隱練堪以派委並由藏揀派弁兵十九員名及通蹺廓爾字話教習學生人等一併交該員管帶護送至川交替　便回省銷差擬定期於本年正月二十四日由藏起程除由奴才等札飭沿途台丫文武妥爲支應護送並咨明四川督臣曁經過陜西山西河南直隸等省照例一體應付外謹將表文譯漢並該國王呈進貢品名色及貢使噶箕頭目人等花名分别另籍淸單恭呈 
御覽所有廓爾喀額爾德尼王專差正副貢使赴京呈進貢品例派員護送到川交替由藏起程日期各緣由理合恭摺具奏伏乞皇太后皇上聖鑒再奴才崇綱在開缺合併聲明謹奏奉硃批該衙門知道單三件片一件併發欽此○○色楞額等片再廓爾喀額爾德尼王畢熱提畢畢噶爾瑪生寫熱曾噶扒哈都熱薩哈此次專差正副貢使噶箕等行抵前藏呈送土儀各物奴才等查照成案均各僅收象牙一隻奴才等於例賞之外當卽回賞該國王素黄大縀各一卷平金針黹各一匣瑪瑙壺各一個翠玉搬指各一个以期仰副朝廷懷柔遠人厚往薄來之至意該噶箕等代爲承領均各歡欣感激理合附片陳明伏乞皇太后皇上聖鑒再奴才崇綱現在開缺合併聲明謹奏奉硃批覽欽此○○小臣爾喀額爾德尼王畢熱提畢畢噶爾瑪生寫熱曾噶扒哈都熱薩哈九叩跪奏如天覆育如日月照臨撫育萬國壽如須彌山堅固至大至壽文殊菩薩大皇帝寶座前恭請聖安竊小臣五年一次年班例貢應于本年專差噶箕等恭齎赴京呈進今已敬謹備辦齊全揀派正貢使噶箕熱拉畢噶爾瑪熱納副貢使蕯爾達爾的熱克漫拉及大小頭目人等於光緒十二年七月初五日自陽布城恭齎啓行從前小臣部落凡遇事件皆係禀由駐藏二位大人代爲轉奏今仍禀請二位大人念廓爾喀離京遙遠不知天朝規矩並念小臣誠心向化詳細情節代爲奏明想小臣部落自祖上投誠天朝以來誠心歸向今小臣惟有一心一意敬謹恭順伏乞大皇帝俯念小臣係投誠出力之人現在小臣年幼辦事恐有錯悞將小臣視同奴隸一般恩施寛待小臣得以永遠仰承天恩小臣就感戴不盡了爲此於光緒十二年七月初五日自陽布城九叩跪奏謹呈捔表金緑縀一疋奉硃批覽欽此○○頭品戴頂浙江巡撫臣衛榮光跪奏爲淸理積案内有先未展限遲延有因籲懇天恩寛其旣往以期速結恭摺仰祈聖鑒事竊訟獄爲民命攸關而聽斷乃有司專責是以定例州縣承審命盜等案均有初叅二叅一定期限不准逾如有餘犯到案而正犯及要証未到或因隔省隔屬行查需時日期限内實雖完結准其聲請題咨展限倘有先未展限歴來辦理仍按遲延月日分别處分立法不爲不善無如各屬審辦命盜案件每遇情罪較重犯供狡展証佐未齊或因迭次解勘翻供駁回復審動則經年累月不能審結内中有先行援例咨部展限者亦有未及請展者以致遲延愈久審結愈難臣於上年秋抵任後深知浙省積弊之重實有牢不可破之勢披閲各屬詳報案卷竟有罪關重大决不待時之犯亦復任聽淹滯獄中懸宕不辦推原其故其先已展限者固未免任意遷延未經展限者則又慮遲延獲咎於是年復一年承審之員遞相更換輾轉移交觀望推諉之風卽由此而起拖延不結之弊亦自此而生也徒使罪無可逭之犯得以久稽顯戮情有可原之犯淹禁囹圄不得仰邀肆赦實無以昭持法之平經臣督飭署臬司盛康嚴飭各屬將歴年未結各案無論年分遠近案情輕重或飭提省督審或令提府審辦或飭派員會訊務令一律審明擬結其已展限者固不得再有諉卸之心未展限者更不得復存迴護之見總期獄中無久淹之囚到案無倖逃之犯以仰副聖主明愼用刑之至意然欲力除因循之習尙須另籌通變之方寛紏繩於巳往嚴考核於將來臣反復思維擬請將光緒十年以前延宕不結之案無論遠近曾否咨部展限一體以此次提到犯証審明之日起扣審限所有以前遲延處分事旣多年官非一任合無仰懇天恩寛其旣往免其查取職名至十年以後之案仍飭遵照定例辦理如先未聲請展限者不准藉詞和展以昭核實臣爲淸理訟獄起見是否有當理合恭摺具陳伏乞皇太后皇上聖鑒訓示謹奏奉硃批着照所請刑部知道欽此○○降二級留任雲貴總督兼署雲南巡撫臣岑毓英跪奏爲遴員更補選缺知縣恭摺仰祈聖鑒事竊查南寍縣知縣吳光漢調補保山縣知縣所遺南甯縣選缺係扣歸十二年正月底截缺經前撫臣張凱嵩請以卽用知縣龔化龍請補兹准部覆以定例遇輪補到班之本項試用無人卽將其次到班之試用人員輪補今南寗縣缺輪應議叙試用到班議叙試用旣不合例卽用人員又非試用班次自應接用其次捐納試用按照捐納到班各項輪用班次例章序補所請以卽用知縣龔化龍補授應母庸議咨令另行　補坐十月二十三日等因行據該署藩臬兩司以查愼省升調遺缺知縣一項上次巳用至第二輪委用正班止今南甯縣升詡所遺選缺現無海防新班先海防新班卽用新班遇缺先新班遇缺各項人員輪用議叙班先分缺先前均無人應用議叙正班查議叙班内有張銓一員因試用期滿與截缺月分相同例不准補應照部文接用其次捐納正班人員查捐納正班到班應先用分缺先前之人滇省亦無此項人員惟查有捐納分缺先補用知縣陳淸昌現年五十一歲四川巴縣人原籍江西廬陵縣由貢監生遵例報捐知縣指分雲南免試用分缺先補用並加同知升銜光緒五年八月初十日經欽派王大臣騐放覆奏十一日奉旨依議欽此領照於五年十二月十二日到滇考列三等委署宣威州易門等州縣現署南安州知州查該員陳淸昌才具明晰署任内並無降革處分其餘因公叅罰例免核計以之請署南寗縣知縣洵堪勝任與例亦符據署布政使史念租署按察使譚宗浚會詳前來合無仰懇天恩俯准以捐納分缺先補用知縣陳淸昌補授南寗縣知縣實於地方有裨如蒙俞允該員係分缺先補用知縣請署知縣銜缺相當毋庸送部引見仍照例俟試署期滿如果稱職另請實授除咨部查照外所有更補選缺知縣緣由謹恭摺具奏伏乞皇太后皇上聖鑒束勅部核覆施行再此案奉駁部文係在十二年十月二十三日按照减半計算應以十二月十八日接到部文日期起限扣至十三年三月十八日限滿並未遲逾又雲貴總督係臣本任毋庸會銜合併陳明謹奏奉硃批吏部議欽此 
 
 

Page 10

 
 
[光緒十三年四月初二日京報全錄]  
　　宮門抄○諭旨二道錄前○發抄硃批五道○江督曾奏製造洋火藥局酌加經費摺○直督李等奏修復大壩開山採取土石片○江督曾奏委署道員片○晉撫剛奏請開復知縣片○直督李奏撥解京局鐵料克築石壩片○又奏爲武列河典工日期摺○東撫張奏爲各屬交代遵章分别已未淸具奏摺○四月初二日兵部太常寺太僕寺正紅旗値日吏部引見三十六名兵部十六名都察院四名正白滿三名圓明園一名淸漪園四名○伯王回籍請訓○閻中堂假滿請安○托克湍服滿請安○謨具子請假五日○長有續假十日○徐用儀奏請開缺○召見軍機托克湍容貴麟書奕年○發抄李鴻章奏上年各州縣新案交代已未結起數奉硃批該部知道單併發欽此○又卽選守聨芳留津差委奉硃批該衙門知道欽此○又浙造漕船請由津騐收奉硃批着照所請該部知道欽此○又文安等州縣地畝分别豁减緩徵奉硃批着照所請戸部知道欽此○又安　令葉常芳與文安令孫錫康互調奉硃批吏部議奏欽此○○太子少保兩江總督一等威毅伯臣曾國荃跪奏爲製造洋火藥局閏月加工循案酌加經費銀兩恭摺仰祈聖鑒事竊臣前於奏報金陵洋火藥局添建機器各廠一律竣工並關用新確四副酌加經費摺内聲明留存新碾四副嗣後毋須一併開造以及閏月夜作加工添購機器修造廠屋一切應增經費容俟隨時酌定報明以昭核實奉旨該部知道欽此轉行欽遵在案兹據金陵製造洋火藥局江蘇候補道章玗詳稱查光緒十三年閏四月全年計十三個月經費五萬二千兩攤算實屬不敷支用核計本年閏月增加經費約需銀四千五百兩全年共需銀五萬六千四百兩自應照案由金陵防營支應局陸續撥給以資製造詳請奏明立案前來臣覆核無異除飭將動用加撥銀兩年終　案據實造報並咨部查照外謹會同江蘇巡撫臣崧駿恭摺具陳伏乞皇太后皇上聖鑒勅部查照謹奏奉硃批該部知道欽此○○李鴻章等片再查此次熱河修复大壩需用料石灰上過多必須開山採辦除向來封禁有關地脈之山自應仍然封禁外至從前已經關過之山不能不負工採取惟訪聞光緒十年修辦前項工程就近採取土石輙被園庭員弁串通各廟住持人等動以有礙風水百計阻攔甚至停工數日大爲所累此次工程更鉅未便任其刁難倘有前項情弊仍藉風水之説或引誘山主居奇或藉端假公濟私種種阻撓則是該總管等約束不嚴臣等惟有破除情面據實查叅斷不敢稍事徇隱致誤大工至四面宮墻及各座倉厫均屬禁地該處員弁挾制更甚尤應思患預防現巳由臣謙禧咨會該總管轉節各苑丞等帮同監修以免挾制倘有情弊該苑丞等亦不能置身事外正在具奏間據該委員陳慶滋等亦以前情禀請立案前來合無仰懇天恩先行飭部立案出自逾格鴻慈臣等爲愼重工程起見是否有當謹合詞附片具陳伏乞聖鑒訓示謹奏奉硃批該部知道欽此○○剛毅片再已故知縣周得程虧短署興縣任内常平倉谷三百餘石其餘存倉谷色亦與原接不符兵米又不足數前因二叅限滿未據該家屬賠補經臣於光緒十二年九月十七日奏請將該故員周得程暫行革職勒限四個月飭令該家屬完繳限内全完卽請開復奉旨着照所請該部知道欽此欽遵轉飭勒追在案兹據布政使張煦轉據現任興縣知縣程達夫以該故員周得程應賠谷石兵米等項已於光緒十二年十一月二十日據該家屬如數賠交淸楚禀司呈請開復前來臣查該故員周得程應賠倉榖兵米現據該家屬依限全數賠交尙知愧奮相應請旨將前署興縣己故知縣周得程原叅暫行革職處分准予開復以昭激勸理合附片陳明伏乞聖鑒謹奏奉硃批着照所請該部知道欽此○○李鴻章等片再臣等據委員陳慶滋等禀稱查得原估武列河西岸大石壩做法外面用大石料砌或中築三合土惟石料砌縫中非用鐵錠交扣不能經久現在採買鐵斤頗不容易兹據熱河道查有熱河寶德局自咸豐五年停鑄錢文後尙餘有𡮦銹雜鐵十四萬三千四百斤前經戸部咨令解交京局因質重難運暫由熱河道庫收存現在大壩工内需鐵甚急正可藉此充用俾免採買而省經費等情禀經臣等覆查屬實惟係部中咨令運解京局之件相應請旨准其應用臣等卽飭熱河道發商作價運交工次飭匠鎔化以濟要工將來大工報銷應將此欵扣出不無撙節謹合詞附片具陳伏乞聖鑒訓示謹奏奉硃批著照所請該部知道欽此○○大學士直隸總督一等伯臣李鴻章頭品頂戴革職留任熱河都統奴才宗室謙禧跪奏爲熱河宮墻泊岸推撥倉厫並武列河大石壩各項一律興工日期並查明尙有籌辦事宜核入原估欵項恐致不敷先將大槪情形恭摺奏聞仰祈聖鑒事竊臣等前遵諭旨派委候補知府陳慶滋等勘估熱河宮墻泊岸堆撥倉厫並武列河石壩應修各工繪圖奏請籌欵欽奉諭旨戸部速議具奏等因欽此旋准部議等撥江西浙江粤海關應解部庫籌邊軍餉銀三十五萬一千兩限於本年四月以前解交臣鴻章轉飭購料興辦等因奏蒙恩准咨行前來臣等以工關禁苑重地及闔郡民生休戚必須赶緊興辦以免水至又遭昏墊當經函商由臣鴻章咨催各省關迅速撥解一而飭司酌墊河工經費銀八萬兩仍飭知府陳慶滋於本年正月初七日先行帶往熱河二十三日抵熱會同臣謙禧泒出佐領霖和並熱河道府等前往履勘去後兹據該員等會同禀稱遵卽履勘各工應增應减稍有變勳而大槪與原估無異惟現在熱河銀價大落物價漸長以刻下計之銀數已減去一成有餘查記各路銀價皆有减無增推原其故因聞附京一帶錢價各處大長口外向少現錢而夫工物料又必須現錢計値以目下情形而論卽竭力撙節從省估計較原估之數已增一成而日後銀價尙不能逆料且大壩用石至多築打三合士工亦過鉅五月以前未能完竣伏秋汎必須外築攔水草壩一道遮護以便工作現在熱河地方天氣仍寒堅冰未解河溝深淺不能測量應築草壩只可約估銀萬餘金必俟融凍後方能細估又二道河下游有南山嘴二坐阻水東流以致全溜西注舊日大壩以及流杯亭門外一帶均受其害如能鑿去實於將來大壩有裨惟山嘴過大石性堅硬施工不易且臨水冰凍不能澈底測量飭工約估每坐應需銀三四千兩以上二工均不在原估之内刻下情形旣難核實欵項卽難預定其前奏各項工程約估銀三十五萬一千餘兩皆係從省估計現在難以預估之工不在其内如果興辦能否敷用尙須臨時查酌仍設法撙節工歸實在項不虚糜惟大工需日葛長未便因之稍延一切工作謹擇於二月二十五一律興工禀請查勘前來當經臣謙禧親往河干逐一查訪核與該委員等所禀無異彼此函商批飭核實興辦遂於二月二十五日率同在工各員親詣工次敬謹致祭飭令興工伏念園庭爲列聖巡幸之區尊藏手瀑御物大壩衛護圍墻關係生靈萬戸此等重大欽工爲百餘年來所未有今該員等仰體時艱竭力撙節比原建時經費省至一半有餘且有招集飢民以工代賑現在銀價大落較原估不敷甚多已飭該員等設法節省仍明定賞罰由臣謙禧體時親往工次逐處稽查遇有浮冐偷減等弊立卽叅辦决不姑寛如工竣後果能實力撙節涓滴歸公工堅料實則禁苑出興闔郡受福實非尋常工程可比自應籬懇天恩准其擇尤破格獎勵以昭激勸先行飭部立案出自逾格鴻慈一面由臣謙禧咨會園庭總管嚴飭所屬各處加意敬議守護並約束弁兵稽查出入不准藉端勒索如敢故違由臣等查明嚴叅除欵項能否敷用有無再行應辦事宜俟沽計核實隨時奏報外所有擇吉興工日期緣由謹會詞恭摺具陳伏乞皇太后皇上聖鑒謹奏奉硃批此項工程告竣果能節省經費工堅料實准其擇尤酌保數員姓許冐濫該部知道欽此○○頭品頂戴山東巡撫臣張曜跪奏爲各屬新案交代循照半年彚報定章分别已未淸結開單具陳仰祈聖鑒事竊照東省各州縣衛所交代前經奏明查辦二叅凡有虧空立予叅辦如錢粮倉谷較多曁一人而有兩任交代者照例加展並半年彚報一次作爲定章限内算淸有應交欵項者勒限完解逾限不完卽行叅追歴經遵辦在案兹自光緒十二年七月初一日起至年底止又届半年彚報之期據藩司崇保開册詳藥具奏並聲明前准部咨嗣後東省交代已滿二叅例限仍未交淸之案不得再有勒限完繳名目惟現在單開尙有行查勒追各員或因爲數無多或交抵欵項與司案不符必須分别確查往返需時難卽核定而半年彚報截至十二月底止末便稽延是以仍照舊章勒限一个月完解倘逾限仍末淸結卽當從嚴叅辦等馈臣逐案覆核無異除節將已結者赶造欵册未結者嚴催依限算結應叅者另摺具奏外理合繕具淸單恭呈御覽爲此恭摺具陳伏乞皇太后皇上聖鑒謹奏奉硃批該部知道單併發欽此 
 
 

Page 11

 
 
[喜晤武陵漁隱吟丈奉贈一律以誌鴻爪錄請高昌寒食生吟長正刊]  
　　久耳才名重偏慳一面綠何期尋舊雨相識在詩天來滬訪保君秋丞獲　荆州小隱稱嚴叟高懷似閴仙不嫌聨唱和敢獻五花箋[  雉皋菊人吳延猷拜稿] 　　　　　　　　　　　　　　　　　　　　　　　　　 
[鎭江電局代收順直山東賑捐三月下旬淸單]  
　　李巽甫翁來無名氏五千文無名氏二千八百七十文又劉人僑别駕募廣豐恆張森盛余德和三戸各乙元楊自木乙千文景和號黄冰潮羅恆慶卲同興松雲帽庄松茂帽庄楊自琢劉現瑞同發詳郭義成恆升明徐義鑫蔡長興黄鎔豐恊和順高振東十六戸各五百傳震興栢姓吳老太李爲黄朱老太五戸各三百文錦大帽莊二百文以上共來折鎭二七寶九兩六錢英洋六元○項小山募施字四千八號册求康健十元求平安無名氏兩戸各五元潘氏兩元求順遂求福兩戸各一元○汪乎募陳宇六十六萬三十五號册兩無名氏各乙元又募施字四千四百十九號册不知名無名氏兩戸各二元無名氏不書名兩戸各乙元○韓少之二十元易票記黄少客種痘保平安心愿有必無力人求病速愈三戸各二元桐油業春酒移助五元劉翰屏爲子女病愈奇驗易票記兩戸各乙元○共收二七寶銀九兩六錢英洋七十一元六七五合二七寶四十七兩九錢二分五厘大共收二七寶五十七兩五錢二分五厘連前凈存二七寶八十五兩二錢九厘九毫附啓者同人等春閭因事赴皖前月回鎭收數之絀十倍往年直東來函催解甚急終夜焦愁悚惶無地上海各公所均巳廣發捐册務求大君子再發慈悲源源接濟俾得早日赶解以救倒懸灾民幸甚同人幸甚鎭江電局同人張世祁百拜叩求 
[上海四馬路高易公舘内籌賑所李秋坪經收直順山東四月初一至初六等日賑欵淸單]  
　　初一日嶺南悔過子病愈還願洋廿元○王雙成正記洋四元○余鍩江了愿錢五百○初二日正大局交來壽字册醒醒老人三元欲寡過人二元○初三日楊滌生改過半元○初四日冰義昶局交來常熟森記銅洋二元○森昌局交來如臯東關孫益泰募壽子罰求家口平安人十元蔭餘書屋一元敦復堂願求親强健人三益軒求子讀書猛進人各半元共洋十三元○初五日協興惜局交來生字棧募壽字册何穆門二元鮑其淸故母詣氏汪石農陳茹氏詹父繭各一元宋萼林鮑懷淸鄭慶年魯樹給李益齋張福慶林楚卿朱鴻慶陳聚和謝秉衡無名氏無名氏鄭陳氏陳子壽朱昂靑胡晉三各半元共十五元○　興局交來壽字册蓮率遺愛居士爲求先嚴慈冥福多資又求妻妾早生子免病疾新平安捐洋三十元○林三和銅洋三元○初六日漢口茶業公所交來福字册募運氏謝産後平安洋三十元○以上統共收洋一百一十七元五角銅洋五元錢五百文 
[上海三馬路與昌恊賑公所陳竹坪經收山東直隸賑捐四月初六日第六百二十次淸單]  
　　吳蓉齋先生從安南宅郡堤岸埠續募來陳永睦薰惠田辜曲流三戸各洋十元　錦隆王瑞珍各五元朱藏苞三元甘廣寗二元黄于光陳四如許廷玉三戸各一元以上十一戸係由福基和記號傾募黄韻樓十元鄧爵卿五元公記堂三元梁筠圃萬商和芳　　九才四戸各洋二元謝助郎一元以上八戸係由鄧爵卿翁傾募廣濟堂洋十元顔占鰲二元正興堃記一元許悟隆五角以上四戸係由福祿全闈姓號領募　閏五元萬昌闈姓　林翰各兩元伍逢楊鋭波各一元李良黎海錦盛　之四戸各洋五角以上九戸係由萬昌闈姓號領募利名全闈姓號萬福全闈姓號董三戸各一元萬祥記廬烟芳鍾耀堂胡炎　鍾鋧臬五戸各五角鍾申如彩興各三角廬麗崑駱江各二角以上十二戸係由萬福全闈姓號領募萬和昌顔珍滾蘇家瓀陳雷廬紹生王星堂大戸各一元歐天池五角以上七一由萬和昌闈姓號王星堂翁領募吉祥和闈姓號洋五元以上統共五十二戸計洋一百二十元除去匯水洋四元八角凈來洋一百十五元二角○塔册第一萬八千三百另四號　口全泰錢信局募萱記最宏各洋二元王崙山瑞記金本芳三戸各一元冷登源胡全大高記葵記王正惠金記六戸各洋五角以上十一戸共來洋十元○新册第五萬四千九百一十五號漢口臨豐泰號忍耐堂洋十元由本埠華記洋行陳煥文先生交來杭省陳福昌爲兒病許完願一元由永利局寄到容鏡亭洋二元周先生交來沈介眉爲鄰活失愼得保　恙將敬神香寶移賑一元第七千八百八十六號救命摺張永茂銅洋兩元○本日洪收英洋一百三十九元二角銅洋二元合併聲明 
[上海北巿絲會舘籌賑公所施少飲經收山東順直賑捐三月二十日第一千三百廿二次淸單]  
　　現或功德莫要錯過機緣救命摺第七千四十六號信源土號募王禮堂一二陸皓禀黄敬全二戸各二角陸阿謙一角共四戸合來一元五角○又五千一百七十一號日新行芝生氏洋四元由甫江靜順局來○又四千一百四十號永康紙募蔡式程甲一三汪自堂翁甄巖永康行三戸各一元共四戸由甬江靜順局合來洋五元○又四千一百八十六號長順莊銅洋十元由甬江永義泰局來○又五千六百四號時運徐來屠氏洋寗　全盛局來銀四兩批見規銀四兩三錢八分八厘○又八千六百九十七號鵝湖華募了心原人洋一元善與人同餬口於人二戸各五角三戸由蕩口鴻源局來洋三元○又五千一百七十二號陳子榮錢八百文范竹蓀馬榮淸陳興祝大榮李文卿五戸各四百文陳信義張謹齋葉榮和三戸各二百祝錦隆具羽氏張玉寶張竹亭胡金山姜開來韋貴廷唐際一李訓益金能樸江子章梁家瑜喬王梁江樹森徐福記劉茂記李合和王廷元江極亭徐仁記李義和源梁正順二十三戸各一百文共三十一戸由安徽森昌局來洋五元次錢一一○又四千一百七十九號號濠河散人募延齡彭眉壽山人錢二百二十内訟子黄五雪軒楚林阿云生全五戸各二百阿保阿董陳子記又記婁鋭雲蔡澤芳興大昌八戸各一百　十四戸由寗波恊興局來洋二元○又八千九百七十四號張星記星記洋一元由蘇州　源局來○又二千七十七號乾豫莊諸同人節省移助洋十元由蘇州恊源局來○又三一七百六十二號宜荆公棧募潤州東雱居士洋二元海陽梅花村主人求合家平安一元無名氏古歙程彭年二戸各五角共四戸由全盛局來洋四元○又三千三百九十五號悦一祥錢二百三十元二三四五六七八號八戸各共九戸由木瀆全盧局來洋一元○又五千六百四十九號鎭江王桂林春林洋二元寗波陳友玉一元寗波蔡式程一元世壽堂一二得孫銅洋一元共五戸合來洋五元銅洋一元○又八千九百八十二號李鍾祐手洋二元童公舘錢四百蔣張氏三百文陳伴記二百文福隆記雲記二戸各一百共六戸由蘇州　順局察洋三元錢五十五○又七千三百二十九號王姓募武林趙洋一元六安吳三徑堂蔣二戸各五角共三戸合來洋二元○又七千六百六十一號仁和長洋十元○又八千　百二十一號具門江氏對開一元錄珠錢四百具震元二百共三戸合來洋一元一角○又七千四十八號五益公司募李翼堂洋一元陸穹定五角陸頌楷四角陸華仲鄭亞漢二一各一角黄廷輝錢一百共六戸合來洋二元二角○又二千二百六十八號簷思聖爲妻祈病愈洋四十元○又千二百六十七號力薄子求父涎年洋四元茌山書屋二元無名氏元三戸合洋七元○又七千六百二號張小漁洋五元○又一千六百六十三號　山陳姓募陳楊氏洋四元陳陸氏意雲室二戸各二元樂琴書屋陸敦信陳門徐氏三戸各一一二陳孔氏陳聽濤二戸各五角陳氏室女錢六百六十陳其玉六百文畹香陳綬承二戸各四百共十二戸由全盛局來洋十四元○又七百五十四號補過氏醫樂資移助祈保平安　蘇州寶順局來洋二元○又六千三百三十九號武林一錢如命人洋二元由杭州全盛局來○又六千四百六十一號胡榮壽募張二卿洋五角崇禮堂不留名薛順榮不留名朱　昌唐　淸不留名唐仁壽湯錦茂汪坤成莊南書屋陸黼廷陸永吟龔畏三唐仁壽店友十五戸各一角共十六戸由坦直橋日生局來洋二元○又八百六十六號眉壽堂眔友節山移助洋五元由湖州正源局來○又七千七百五觀橋孫募鐵簫仙史醉石軒主二戸各銅洋二元蕉緣舘主銅洋一元三戸由杭州永泰豐局來銅洋五元○又三千三百八十七　觀橋孫募鐵簫仙史醉石軒主二戸各銅洋二元蕉綠館主銅洋一元三戸由杭州永泰豐局來銅洋五元○又三千三百八十七號三千四百十三號綺盛莊募洋四元由盛川和來○又三千六十號旭蘭氏求合宅平安洋三角聖勛氏浗父母康健二角又陳允修募不留名五角平安二角祈無病無名俊記允記隱名廿劬氏南陽氏亮臣八戸各一角共十戸　來洋二元○誠敬堂由杭州永泰豐局來洋五元恆昌十元蓉湖隱名善士由無鍚通裕局來洋二百十九元求病速愈人二元夢鶴求子易養二元天水太原氏來目疾愈一百元　芷生免染鴉片二十元四川無名氏五十二元潘姚氏完愿甲沙溪冰義昶局來五元内有銅洋一元吳姓求母病速愈二元殷袁完願一元求免灾難氏一元無名氏求母病速愈二元吳姓爲男求冥福二元袁庭氏二十元太原女氏生辰贈儀移助二元程子卿求病速愈一元以上二十日 
 
 
 

Page 12

 
 
   
 
