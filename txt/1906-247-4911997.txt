# 1906 - 247 - 4911997

 

Page 1

 
 
   
 
 

Page 2

 
 
[電傳上諭]  
　　七月二十三日奉 
上諭電貴總督著岑春煊補授欽此同日奉 
上諭周馥著調補兩廣總督閩浙總督著丁振鐸調補欽此 
[電傳宫門抄]  
　　二十三日召見軍機澤公振貝子袁世凱端方 
[論預備立憲宜先組織政黨續十九日稿]  
　　（四）足以網羅政治上之人才。以今日之情勢觀。之國中士夫。能處於社會相當之地位。而有事業者。厥惟在位之官吏。然官吏之範圍甚狹。有才者未必盡用且官有政務事務之别。政務官固足發抒才略。而事務官不過專從命令而已。其抱有爲之才者。仍無由見其所長也。自有政黨。則現今政治學者。無論屬於純理學。（如政治史政治地理政治統計國法行政法之類）屬於應。用學（如政策原論行政學之類）皆得以彙集衆長。研究眞理。左右一國之立憲制。而爲正當之豫備。夫蚩蚩官吏。旣不足盡其運用憲制之長。而欲藉在下人才。與以地位及事業。有所表見。將不歸於政黨而何歸乎。 
（五）擁護立憲制以抵抗少數者之破壞。今日豫備立憲首改官制編制局已奉詔開辦矣。顧自有改官制之消息。京師各衙門蘇拉人役。紛紛鼓譟。某省各州縣心懷疑懼送請開缺。是憲制之不利於官。而思有以破壞之者固不獨頑固大老爲然也。惟有政。黨以後。則大小官吏。苟有打破立憲之制而欲回復於專。制者。黨人必多方以擁護之。竭力以抵抗之使豫。備立憲之萌芽。不致摧折。然後國民得以專心壹志。運用此立憲制之能力。由此言之。則結合政黨。不徒在意見之發見。而尤在勢力之掌握。盖無勢力則無所謂抵抗者也 
 
 
 

Page 3

 
 
（六）抱定立憲主義。與政府以批評及監督立憲國通例除政黨。内閣之國外。凡政黨不能運轉政權則以身居局外刺擊當局者。立於批評監督之地位冀實行自黨之政見政黨發達。良以此也吾國尚在豫備立憲時代。政黨未起。朝廷執行之政策名在君主。而實則操之政府。政府或因易人而有變遷。或一人而前後有變遷。其於立憲前途大有阻碍。自有政黨。此後。法律案之動議。其令于立憲之法理者。則贊成之。反於立憲。之常軌者。則否决之常以其監督補助機關。習而漸進。以爲憲制發達之表徵。政府雖有變遷。而政黨之主義。終不變遷。久之久之。必有政見實行之一日者。彼中學者有言。政策之繼。續性在乎政黨。亦可見其價值之大矣。 
以上所述。政黨之利。係從公衆的利害而結合者。各國所稱爲公黨。即是此類初非爲一私人之利害。而如吾國舊時所稱朋黨者也。吾非不知今日國民智德之程度。尚未完美。以之組織政黨。或恐蹈結黨營私之陋習。然旣曰立憲。終須政黨當世之賢且智者。苟能倡爲風氣。蔚爲徒黨先究其弊之所在。而收其善利以濟憲政之善。吾未見其利少而害多也。從來最幼穉之國家。本無政黨。（以專制故）最發達之國家。則無須於政黨。（以公衆皆有共同目的故）今日之國家。旣非最發達。亦非最幼穉。故政黨不可不有以組織之。組織之方法若何。曰先設憲政研究會。 
按此文十九日已登前半篇其第一叚第五行議會二字係人民之誤未經校正附誌于此 
[本館接到議改外省官制專電廿三日亥刻到]  
北京專電云現政府議改外省官制每省設十司（一） 
財政（二）司法（三）巡警（四）提學（五）軍政（六）民政（七）工商（八）税務（九）交涉（十）鹽運至知府改行首縣事務品級仍舊惟無管轄州縣之權但任稽查之責知縣則升爲五品不日請旨實行（同） 
[本館接到簡員考試留學生專電廿三日亥刻到]  
　　北京專電云本届考試出洋留學生現已簡派唐紹儀蔭昌聨芳等爲主試官（南） 
[西報紀英署使與英外部往來電文（爲中國簡派税務大臣事）]  
字林報載有英國駐京署理公使嘉道理君與英外部往來之電信皆爲西五月九號上諭簡派督辦税務大臣事茲譯述于後俾關心税務者得以取鏡焉今日下午奉上諭簡派戶部尚書爲督辦税政大臣所有海關華洋人員統歸節制西五月九號目北京發嘉道理昨日電文内所述之上諭人人皆以爲奇羣相疑慮莫測其所以然竊願貴大臣賜以訓條命向中國聲請將諭旨文義詳細解釋惟愚以謂目前海關之辦法英國政府實不能允其更改因一千八百九十八年中國政府曾與駐京英使竇納樂言明中國海關總税務司一缺赫德之後仍當延川英人且一千八百九十六九十八兩年英德兩國洋債合同亦曾提議及此也西五月十號自北京發嘉道理昨日來電所述中國簡派督辦税政大臣一事已悉望卽行文照會中政府謂英政府亟欲得悉諭旨文義之解釋愈速愈妙倘此次諭旨意在干涉赫德現有之權力則英政府未能謂中國不背一千八百九十六九十八兩年所訂借欵合同聲明洋債未清以前海關辦法當無變革之言辦理也西五月十一號英外部十一號來電已收到當即轉達中國政府惟中政府覆文語多推諉頗覺不满人意西五月十六號自北京發嘉道理（未完） 
[日本貨物運入满洲不完税課之原因]  
　　倫敦支那報云路透電報經理人探悉日本人之言謂日本貨物由大連灣安東兩處運往满洲不納税課初非因日本貨物而得優利實由於該兩處尚未設立税關之故譯字林報 
[鄂省秋操軍隊預備起程湖北]  
　　本年秋操常備軍第八鎭布置一切早經就緒茲聞先派工程營於八月初間拔隊其餘各營均儘初十前後陸續起程（八） 
[蘇省派定觀操人員蘇州]  
　　今年河南彰德府舉行南北軍會合秋操之期已由練兵處行知各省定於九月初五日起操至初八日爲止蘇撫前以常備陸軍第二標新徵兵士均係初入軍營於操練陣圖戰守一切情形未能諳悉擬派大員帶同徵兵前往觀操以資歷練茲奉到練兵處電飭觀操人數未便太多隨帶僕從亦宜減少故陳撫除現己派定敎練處幇辦留學日本憲兵特科士官步兵科畢業生陳蔚敎練處科長湯調鼎杜中柱曾櫪超洪漢傑黄桂華及陸軍管帶章駕時等七員隨帶僕從三四名前往觀操外其餘概再派（左） 
[電飭觀操人員分别穿着行裝軍服北京]  
　　練兵處致各省將軍督撫電云查陸軍服制旣經奏定自應遵照服用所有本年辦理秋操及各省觀操人員除現充軍職及陸軍學堂出身者准照章着軍服外其餘各員均着行裝以示區别而重體制合先電達（甲） 
[法政師範各速成科定期截止日本]  
　　留學日本法政師範各速成科自西歴九月三十日止（卽華歷八月十三日）公使館一概不送介紹書各學校無介紹書者亦一概不收此日前學部截止游學一電之効力也法政下月開第五班招足四百人爲度聞此項速成科以後不再開班云（望） 
[法政講習所咨部立案蘇州]  
　　上海總學會張季直殿撰等前禀呈督撫爲學會附設法政講習所一事業奉蘇撫批示頗爲嘉許現聞此事己於本月十三日由督撫兩院會咨學部准其立案矣（左） 
[派梁署臬入京參議憲政武昌]  
　　署臬梁鼎芬 
 
 

Page 4

 
 
自提學使簡放黄紹箕後學界之權已不在梁之掌握日前朝廷有旨宣示立憲議更官制著各省選派司道大員來京隨同参議鄂督遂派梁入京故臬署儀門懸有謝辭學務牌示想交替卽在指顧間矣（八） 
[端午帥電催編輯文件鎭江]  
　　新補江督端午帥以出京履任急欲將調查之立憲文件編訂體例進呈御覽特於二十日電致鎭江陳中書慶年趙明經酉彝請將編訂之事互籌速成赶卽郵寄來京云（工） 
[擬頒印刷新例述聞北京]  
　　日前各報登載印刷件新例一則茲得確實消息云所擬之稿尚並非部訂專章頒行時須有更動云（南） 
[淳安縣械鬭情形續禀浙江]  
　　嚴州淳安縣屠敬山大令通禀徐土二姓爭地械鬭一事已紀前報茲又得其續陳始末詳情摘錄於後（前略）徐學古等突於本月十六日又糾合族黨數十人搶種苞蘆王姓見而不平十七日亦糾同族二三百人將徐姓所種苞蘆翻去十九日據威局徵席友郭璜專　函告前來正在叙稿通禀一面諭該鄉和尚嶺徐歲貢秉謙妥爲調　並屬城守徐殿霖督帶兵丁馳往彈壓間又據威局友郭璜專　函稱兩　相持兩日互有受傷尚未致命璜於十九日午刻邀同釐局水巡周良選威汛鄭旭光至嶺脚勸令徐姓稍退卽渡河兼勸王姓解散而徐姓不肯先退即回局請徐基祥徐善等往勸蜀口又著五都二圖庄董余永慶與王老五並請徐頡齋往勸江村王姓二十日晩方贊修方靜修來局欲爲兩姓講和卽仍請徐基祥等担任徐姓一面璜與方君等赴江村勸王姓一面擬諭兩造先解散蠻人再議洲地之爭路經和尚嶺至頡齋據云己有洪溪人王佩英出爲調解詎今日黎明有六都三圖河村之徐姓七八百人合蜀口人共一千四五百名圍至江村而江村王姓合本縣八都及徽州之同族自隔省來援者亦有一千多人刻已對壘倘兩造不幸互傷人命詣縣請騐亦非帶兵不可云云伏查卑縣西鄉風俗素悍此次徐王两姓聚衆各千餘人歷時已三五日西鄉詎縣治水陸皆一日程往返需時鞭長莫及卑職一再理諭親詣彈壓去而復集現雖移營汛馳往繟壓老弱殘兵共十許人恐不足壯觀瞻而懾悍俗似非懇請迅賜札派專員會同馳往勒徼火器綑送兇徒遠仿閩廣之清匪鄉近仿遂安之辦械鬥恐不足以消亂萌而弭後患仍請批示准將該洲新地撥入卑縣學堂以杜爭端而資敎育云云（晩） 
[懲儆鑽營委署人員揚州]  
　　趙渭卿都轉蒞任以來凡委差委缺均不拘守定章日前有徐某者照資尚未至挨委因誤會憲意遂存希望之心夤緣某當道專電請託都轉接閱大怒立發牌示云照得候補知事徐家駿胆敢營求電託委署殊屬胆大妄爲荒謬已極應記大過三次停委五年如果不知自愛卽當從嚴叅辦除詳督鹽憲外合亟牌示云云官塲中人爲之懍然（超） 
[湘省警察局示知警兵應守章程長沙]  
　　湘省開辦警察巳歷三年近因各警兵均經總局挑選由補習所學習畢業始准派充程度較前爲高稽察即較爲認眞惟省城風氣未開往往有不服盤查動輒與之衝突甚有邀集多人乘夜將警兵誘至僻靜處妄肆叢毆者現爲警務總局所聞卽將警察章程及警兵應盡職務各條例詳悉聲明並出示曉諭略謂警務之設原以保衞地方關係至重凡有碍治安衞生及一切形跡可疑之事站街警兵均有稽查盤詰之　乃近來城箱以内因不服盤查與警兵齟齬毆打之案層見疊出雖係無賴痞徒藉端生事亦由地方居民未諳定章所致亟應抄錄章程出示曉諭爲此示仰闔省軍民人等知悉須知警兵因事盤詰是其職務且有關地方公益爾居民人等務須恪遵定章共維大局毋得妄生疑阻致千查究自示之後如有故與警兵馬難者則係　意阻撓要政本局定卽帶案嚴懲（刻） 
[海參威商務委員己抵長崎]  
　　文匯報云中國新派海參威商務委員由牛莊乘輪前往神戶于西九月六號道出長崎 
[摩洛哥亂事]  
　　廿三日倫敦電云摩洛哥西海岸瑪革多地方爲　黨所佔官兵皆與亂黨連合 
[俄國亂事]  
　　廿三日倫敦電云俄國西得爾斯地方軍隊圍殺平民搶掠物件計歷時三十六句鐘之久死者共一百人傷者得三百人猶太人所居之房屋皆遭拆毁有抗拒者皆遭槍斃所有基督敎徒皆於屋外懸掛紅十字旗始免槍刦統計被捕者共一千人其中猶太人居多皆横受鞭楚 
[土耳其與勃國開戰之風說]  
　　二十二日柏林電云外　謡傳土耳其與　爾加利亞國將開戰釁惟據康斯垣丁京城傳來消息則此說　不足信 
[駐俄英使受傷]  
　　二十三日倫敦電云駐紮俄國俾古地方之英領事遭匪徒搶擊受傷六處　皆不甚爲害俄政　己向駐俄英使道歉並允立即懲辦兇犯 
[漢城至釜山鐵路現修竣]  
　　文匯報云高麗漢城至釜山之鐵路有數處損壞已于西八月三十一號開始修理即日可望完工所有由漢城寄往日本之郵件皆暫由仁川轉遞 
[哈爾濱鐵路因雨受損]  
　　文匯報云哈爾濱來信謂前两月該處大雨鐵路皆遭損壞現尚在修理未能搭客運貨 
[德皇定期召見殖民部大臣]  
　　二十二日柏林電云德皇定於西九月十六號召見新任殖民部大臣竇恩布革 
[電賀詩學家壽辰]  
　　二十二日柏林電云德國有名詩學家羅伯現年六十五歲西九月八號爲其生辰各處皆致電向之稱賀 
[古巴亂事未己]  
　　二十二日柏林電云古巴政府又設法與亂黨言和　亂黨仍無棄嫌修好之意古巴總統己諭今國會於西九月十四號開特别會議譯文匯報 
[天主敎耶穌會敎長得人]  
　　二十二日倫敦電云德國天主敎耶蘇會敎士完恩士己被舉爲耶穌會敎長此人頗有進步之思想當必有裨於社會也 
[俄國警兵與亂黨尋仇報復]  
　　二十二日倫敦電云低國華騷　西得爾斯两處之警察及軍隊以暴徒屢行暗殺之計因於上禮拜六起手屠戮民人直至昨日爲止統計死者傷者共有數百人 
[奧皇不往達爾瑪梯亞閱操]  
　　二十二日倫敦電云奧斯馬加　皇忽决定不往達爾瑪梯亞地方閱操其故由於奧皇御體稍有不豫究其實以達爾瑪梯亞地方正議論種族問題奧皇因之不免疑懼云譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法事蒙賜寳星重慶]  
　　署重慶法國領事何始康君因辦理巴塘敦案迅速了結本年五月二十五日蒙中國大皇帝賜予三等第一寳星一座由外務部給發來川現己祗領佩戴矣（古） 
[商學界同祝立憲鎭江]  
　　二十一日晨六點半鐘鎭江學商兩界假忝内萬壽宫開特别大會慶祝立憲（拜） 
[蘇州講報社慶祝立憲]  
　　蘇州講報社于二十一日恭祝立憲下午二時邀同五社全體會員在鐵瓶巷第一社高張國旗并本社及體育部等旗幟懸燈挂彩開社慶賀由會員輪流宣講立憲之無限幸福國民之亟需預備並柬請商學兩界曁徵兵隊官警察巡官等　社演說至晩間鐘鳴十下始由會長恭讀頌詞散會（容） 
[榮道不願驟去鎭關新任鎭江]  
　　榮心莊觀察以鹽巡道本缺與朱菊尊觀察對調得署鎭關道篆爲時甚暫現聞江督以朱觀察旣備辦交代即應飭朱赴本任榮觀察聞此消息已具禀江督其詞意若以五日京兆　憾蓋不欲驟去鎭關新任也（工） 
[電局總辦更調杭州]  
　　杭省電報局辦鍾司馬茲因另有差遣電政楊大臣派委朱大令惠來杭接辦并須整頓局内各項規則去（歷） 
[常山縣懸牌撤調杭州]  
　　浙省現奉各大　舉行新政通飭各屬遵照實行殊形認眞茲因常山縣榮毅庭大令春暉延不舉辦𣉟好悮公故奉寳方伯懸牌撤任另委大挑縣尹澄甫大令溎赴常承署（歷） 
[撤參佐貳營私杭州]  
　　鎭海縣翁鐵梅大令於今春到任後有營私舞弊情事茲張筱帥查得實係佐貳所爲卽將該縣典　謝庭樹參革由司札委試用縣丞黎澤燿承署（歷） 
[考察統屬舉辦巡警杭州]  
　　張筱帥前准警部咨文札行臬司通飭各府廳州縣一律赶辦警察限於奉文後一月禀復成立并就所屬鎭市概行推廣分設以期由漸普及現除業已設立之府縣外尚多遷延觀望或敷衍塞責徒具虚名顔廉訪因遴派委員分赴各屬查察知敢有心違玩卽當列入考成記過撤參（歷） 
[官報仍擬照出版湖北]  
　　官報館自去秋停報專代刷印書籍收價津貼日前接學部一再電咨催取報紙解京鄂督特諭該館總理易順鼎重加整頓接續出報以符奏定章程（八） 
[吳元凱統兵旋鄂湖北]  
　　駐北通州鄂軍左右兩翼八營前站己於十八日坐火車抵鄂二十以内均可到齊己由夏口江夏兩縣預備迎迓矣（八） 
[兵工廠提調記過之原因武昌]  
　　兵工廠於五月間因子彈廠樓下火藥炸裂工廠藝徒斃命受傷者共有六人現經鄂督查悉將文提調蔡琦武提調黎元洪各記大過二次摘去頂戴罰薪水銀二百兩監工何溶頭目王雙福以次懲罰有差（八） 
[罪弁脱逃拒捕傷人杭州]  
　　嘉防營哨弁倪鋆即倪心湖因聚賭犯盜由浙撫飭仁和縣拘倪收押乘隙脱逃均紀前報當奉仁和龔大令懸賞二千元派差總陳老五四出訪緝於十六日下午在常州小新橋弄見倪獨行陳郎上前拘拿倪忽於懷中突出手槍開放彈穿陳之腰脅各夥擁上將倪擒獲舁陳登輪逾時即殞現於十九日到杭先行將倪解縣釘鐐收禁陳之妻屬求請免驗因奉龔大令照數給賞并須從優擾恤云的 
[皖撫批廣德州禀復查勘所屬學堂情形安慶]  
　　據禀建平官立小學堂敎授管押均尚合法校舍操場不甚寛敞圖書儀器尚天周備此尚可逐漸拓充惟度支出入不敷最關緊要應卽妥爲籌畫並將花賽圩公田認眞督率開墾成熟務期歲有的欵方不至廢於半途其城鄉各處亦宜勸令紳民多立初等小學以輔官力之所未逮至此次札令該直牧查學非僅令其考查建平一縣也札内曾聲明該州前任學堂廢弛已極原冀該直牧調查而整理之乃竟於本州之學堂絶不提及且於地方利弊吏治民生亦復不着一字與札文全不符合足見其於公事漫不經意殊屬玩忽均仰學務處轉飭知照並令將指出各節迅卽補查具報倘或鋪張朦禀一經查寔本部院决不寛恕也切切（多） 
[鎭紳請設學會滇江]  
　　夏紳誦苹糾集回志設立學會近日具禀省憲謂鎭屬各學堂興革事宜就近商由學會主持倘屬疑難要事仍禀請　城學務處核議懇祈先予存案（再） 
[暑假後示期開學揚州]  
　　通憲　立學堂現以暑假期满一律定於七月十六日將各堂學生復行考試分别入堂肄業此後不再補考並令各繳操衣等件原價以便按名給發（引） 
[運米濟糶九江]  
　　九江道玉觀察批職員李鵬飛禀　米商在内地採米運出湖口因近日漢口米價較昻商人除在湖口完足加征税欵外賣往漢口較售在九江爲宜故群趨若騖不愿在潯售賣職　之故惟九江現在米糧缺乏民食堪虞己先據德化縣禀道當卽據情移商湖口税捐局傳諭在湖口米商撥來二千數百石刻速運潯銷售俾資接濟嗣因需米孔急又經諭令職商舒法甲派人在姑塘購定食米一千六百餘石裝運赴潯售銷并一面塡發護照一面移請湖口税捐局查照驗放計日當可抵潯分布應購矣（本） 
[道批洲氏禀報水患九江]  
　　九江道玉觀察批彭澤縣耆民陽克信等禀該耆民等住種各洲有堤皆决無地不波苦種秋糧盡歸水底各情畢竟是否屬實候札行九江府轉飭彭澤縣迅速確切查明　爲辦理禀奪一面督飭補種雜糧　資接濟（本） 
[禀勘水災鎭江]  
　　鎭郡東北各洲圩田均遭水災秋收無望己由紳商等將被災情形公禀丹徒縣令併請履勘申詳憲核（拜） 
[警局抽收妓捐巨欵重慶]  
　　重慶警察局向有經費萬餘金惟不敷尚鉅爰擬添辦娼捐上等每人每月繳洋三元次等流娼每人每月一元清查之下計有二百餘家願報名捐納求爲保護其餘不願報名者尚不減數百家每家以三人計年可抽捐一萬餘業己禀詳候示定奪矣（古） 
[食岸價又漲揚州]  
　　食岸售鹽揚城向係每斤二十文近年逐漸加漲至念四文今江甘五岸商人公寳豐又禀准每斤加錢 
 
 

Page 10

 
 
二文（引） 
[巡勇縱賊揚州]  
　　新城巡警分東西南北中五局中局係總辦蔡太守自行管轄本月十四日四更時中局巡丁見某賊等行竊居民王姓贜物背負而行遂在後追逐旋山該處地保代爲緩頰分贜而散殊可怪也（引） 
來函 
[蕪資撥充保安小學堂經費]  
　　保安堂棲流所每届中元節循例建醮三天本年奉憲示停止醮事自當恪遵公令適保安棲流　處議塾歸併開辦和安小學堂即將堂中醮資洋五十元所中醮資詳七十元一併撥充該學堂作爲常年經費[  棲流所保安堂司董謹啓]  
[今日尚有本埠新聞列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
首苗金聲倡亂起事各處會匪同時響應勢甚猖獗西平一帶適當鐵路衝要各屬敎堂林立幸赴機迅速卽就撲滅不致蔓延首要各匪次第拿獲懲辦民情照常安堵而隱患可冀消弭明有在事文武員弁或冒險立破堅圍或跟蹤擒獲要匪均屬異常勤奮　無微勞足錄合無仰懇天恩俯准擇尤酌保以示鼓勵出自　鴻慈逾格理合將拿獲西平首要會匪分别懲辦緣由謹恭摺具陳伏乞皇太后皇上聖鑒訓示謹奏奉硃批准其酌保數員毋許冒濫欽此 
宫門抄閏四月初十日内務府廂藍旗值日無引見前河南學政　垿到　請安樸壽假满請安王中堂奏請開缺松公續假十日掌儀司奏十五　祭奉先殿橚貝子行禮召見軍機 
署江西巡撫吳奏爲揀員調補要缺知縣摺 
署理江西巡撫倉場侍郎臣吳重憙跪奏爲揀員調補要缺知縣恭摺仰祈聖鑒事竊照南昌府屬之豐城縣知縣左秉鈞丁父憂開缺經　撫臣胡廷幹恭摺具奏所遺豐城縣知縣係衝繁疲三項相兼要缺例應在外揀選調補該縣政繁賦重素稱難治且縣城濱臨章江護城一帶建有石堤歲需防護亦關緊要必得精明幹練之員　克勝任臣與藩臬兩司在於通省中簡知縣　逐加遴選查有安遠縣知縣胡惟賢年三十四歲浙江歸安縣人祖籍福建長樂縣附貢生遵例報捐知縣遇缺　選用　部投供簽掣廣東增城縣知縣親老告近改選今職嗣由山東　賑捐輸案内報捐同知銜於光緒二十九年七月十六日到任遵例在部庫捐免試俸在案臣與署臬司到任未及三月例不出考據藩司周浩查明該員學裕年强通達治體以之調補豐城縣知縣實堪勝任不任内實無積案及欠解錢糧承緝永獲盜案已起降調革職參限之例與例亦屬相符會詳請奏前來合無仰懇天恩俯念員缺緊要准以安遠縣知縣胡惟賢調補豐城縣知縣于地方實有裨益如蒙俞允該員係現任知縣調補知縣銜缺相當毋庸　部引見至該員係初調之員任内罰俸銀數另行造册送部按限催令完繳謹會同署兩江總督臣周馥恭摺具奏伏乞皇太后后上聖鑒訓示再所遺安遠縣知縣四項俱無簡缺容俟接准部覆截缺後照例另行請補此案藩司於光緒三十二年閏四月二十六日出詳合併陳明謹奏硃批吏部議奏欽此 
川督錫奏查舒紹卿慨捐鉅欵固屬熱心公益米陳氏善承夫志亦能惠及十林應並請旨飭部覈議給奬片 
錫良片再查戶部奏定新章凡有捐助學堂經費者按例定五成銀數給予銜封貢監翎枝等項茲有四川長壽縣同知銜　選知縣舒紹卿創設兩等小學堂一所捐銀一萬零九百七十餘兩並捐常年經費銀一千兩又遂寗縣孀婦米陳氏遵其故夫米元麟遺嘱率子米仁厚以值銀一千三百五十餘兩之田業捐入言立高等小學堂據各該縣詳請援例奏奬當經轉飭藩司分别照章核議去後現據該司詳稱舒紹卿捐資設學己費至一萬零九百七十餘兩應請由該候選知縣加花翎四品頂戴並請予覃恩加隨帶一級又加三級請給予從二品封典其米陳氏率子米仁厚捐入學堂田業計值銀一千三百五十餘兩應請將米仁厚遵例議奬從九品職銜並加三級爲該故父母請給予正八品封典核與戶部新章相合所捐銀數亦均有贏無絀等情前來奴才查舒紹卿慨捐鉅款固屬熱心公益米陳氏善承夫志亦能惠及十林應並請旨飭部覈議給奬以爲輸資興學者勸陳將名册結咨部外理合附片具陳伏乞聖鑒訓示謹奏奉硃批著照所請該部知道欽此 
宫門抄閏四月十一日理藩院光祿寺八旗兩翼值日無引見王中堂謝賞假一個月恩召見軍機 
戶部奏爲遵旨速議具奏事摺 
戶部謹奏爲遵旨速議具奏事湖南巡撫龐鴻書電奏湘省被水成灾請開辦振捐一摺光緒三十二年閏四月初一日奉旨著戶部速議具奏欽此欽遵由軍機處交出到部查電奏内稱湘省水災蒙聖恩賞發帑銀十萬兩以濟災黎殊恩特沛優異逾恒紳民莫不同聲銜感查此次大水實爲數十年來未有奇災自三月下旬省城及南路各屬陰雨連綿晝夜不止四月初旬復大雨滂沱各處山水齊發瀟湘二水在永州合流勢極汎濫故永屬之零陵祁陽二懸城外房屋均被水淹幸地處上遊二三日即退衡州長沙兩府當湘流之衝復有郴桂茶陵湘鄉各小河之水匯之尤極奔湧以致衡陽清泉衡山湘潭　沙善化各縣被淹之處甚多爲時亦久夾湘兩岸田園廬舍均被淹沒遇救得生之人俱　棲露宿慘不可言長沙會垣及衡州郡城衡山湘潭兩縣城並沿河釐卡市鎭均被淹灌倒塌公私房屋冲失榖米貨物不知凡幾醴陵縣之西鄉渌口市一帶居衡山之下湘潭之上濱河田畝市鎭亦被淹沒第不及衡湘各邑災區之廣　省城而下河道較寛故下游之寗鄉湘陰兩縣近水低田雖經被淹　水勢稍緩被災不似上游各縣之重此湘省水災由永　而發長衡兩郡各屬被災輕重之實在情形也鴻書當卽遴派妥員運解銀欵榖不分赴各處實勘振濟並電飭灾重之處立開常平倉放振嚴飭各地方官妥爲撫恤無任饑民輕去其鄉災黎涵濡聖澤幸太流亡四月中旬水勢漸退惟是災區旣廣饑口甚多各市鎭儲存榖米均被冲失向所恃以　荒者咸歸烏有現距秋成尚遠　　豐歉亦未可智除飭司遵旨在於藩庫動支帑銀十萬兩辦理急振　由鴻書捐廉倡率僚屬各捐銀款仍敦勸士紳商富量力　貲共　安集外但就湘省公私財力而論辦理善後實覺不敷與其臨時竭蹶不如先事圖　惟　仰懇天恩俯念湘省被災奇重准照四川山東各省辦災成案　辦虚銜對典翎枝貢監及七項常例捐輸俾資接濟等語臣等伏查光緒二十六年　任湖　巡撫俞廉三因長沙等府地方被旱成災　案奏准開辦三成振捐於二十七年二月設局勸辦是年七月欽奉懿旨永遠停捐經臣部　令各省振捐銜封貢監均以五成實銀上兌嗣據該省咨報三成振捐請奬六次五成振捐請奬一次自三十年三月以後並無續報請奬之案　宜截　停止數捐嗣據湖南巡撫龐鴻書電奏湘省被災奇重懇　仿照四川山東各省辦振成案開辦銜封翎枝貢監及七項常捐等因查各省因災奏辦振捐原屬不得已之請此次湖南災情尤鉅業　特旨賞銀十萬兩仰見聖慈軫念民依之至意臣部自應寛籌振欵俾資接濟擬請准如該撫所奏開辦振捐銜封貢監　項照現在各省減成之案均以四成實銀上兌 
 
 

Page 17

 
 
[議覆剔除布税木植紙張暫免比較江西]  
　　建昌分局委員宋守廷樑前具禀撫憲謂税務今昔情形不同懇予儘征儘解暫免比較抑或剔除畸旺税額持平比較以昭公允等情撫憲批税務局司道核議昨己議明禀覆略謂各局口經征税捐比較自有定章前詳該分局以光緒二十九年十月起至三十年九月止爲額定比較卽使今昔情形迥異亦不獨該分局一處爲然若如該守所請剔除畸旺税額比較非特有礙定章且恐各員紛紛效尤竟成虚設至儘征儘解一節流弊更多所請暫無庸議應俟該守辦理期满時由總局統核收數再行酌議辦理詳覆憲台批允轉飭遵照在案現在木植紙張布疋糖桶諸大宗各屬均短收有因業經本總局詳准變通比較暫免賠繳該守所禀布税木植紙張均形短絀自應照章剔出暫免比較俟扣至本年十二月止由局再將近年收數通籌酌定以歸一律其米榖一項前因暫免統税一月所有該分局五月比較亦應照數剔除惟所請剔減上水畸旺額比之處仍無庸議是否有當合將遵批核議緣由具文詳請察核批示飭遵（用） 
[擬添設巴山總鎭京師]  
　　初五日政府王大臣議及伊犂所屬之巴爾魯山前由新疆巡撫贖回後俄人仍欲要求租借查該山地處扼要防備空虚難免外人窺伺廳即添設總兵駐紥該處以資防守己電致伊犂將軍會同新疆巡撫妥議詳核矣（上） 
[力辭擔任學務九江]  
　　九江中學堂副監督張益葆孝廉及敎習米王吕各孝廉因黜退學生五人致起風潮監督敎習等遂各辭退現公舉湖口吳庭史太史爲副監督羅梅齡廣文爲敎員趙晴川明經爲會計員亦均力辭不就（本） 
[玻璃廠火爐暴裂湖北]  
　　耀華玻璃廠於十八日因匠目祝某不愼熱度加增以致火爐登時暴裂幸此時各工人均已出廠僅炸傷祝某及藝徒一人雖經醫院診治而受傷過重難保無性命之虞也（八） 
[天津開辦濟良所天津]  
　　津郡濟良所己於本月十三日開辦上午十一點鐘津埠各官紳均到所行開所禮所内延有男董二人女董若干人章程極爲完密是日南叚及探訪局送到婦女八口分别收所留養其經費則由紳士公集並由警局撥給罰欵以資挹注（霜） 
[蜀中豐稔重慶]  
　　川中今歲秋收頗豐春間每米一石重四十斤價十兩以外現在新榖登塲價跌至七兩（合渝錢一千）將來想必更廉惟聞現時宜昌米價稍高故重慶米販均紛紛裝米下行名曰平糶實則謀獲大利也（古） 
[秋雨傷稼杭州]  
　　浙省入秋以來幾至無日不雨溝壑皆盈如紹屬等處之向收兩稔者二禾尚在田間　杭嘉湖各鄉雖間有早稻登塲然僅十之一二刻正給穗成熟迭經風雨類皆倒臥隴陌不但榖穗難實且皆腐爛現在省垣米價業已迭漲殊可慮也（的） 
[誤拿要犯揚州]  
　　仙女鎭搶米要犯陳大瓜子一名上台飭令緝獲江都縣快役謝奎將陳大瓜子縱逃上海以徐大瓜子抵充並嘱令徐卽冒認陳姓可免一死云云己將定讞經會審汪太守察知其寃將徐姓保釋勒令謝奎交出陳大瓜子定案（引） 
[上海官事]  
　　分省試用道曾省三觀察紀畯昨至道轅拜會○新委五庫釐局委員安徽候補府經歷王頤到　禀辭赴差（宜） 
[定秋祭]  
　　滬道瑞觀察昨日發出秋祭牌示八月初三日祭聖廟文昌初四日祭社稷神祗壇初十日祭昭忠祠十六日祭龍神十七日祭關帝（宜） 
[總工程局擇期開會]  
　　總工程局各董　奉預備立憲　諭旨後擬將局務切實整頓以立地方自治之基礎並須擇日邀集南北各商董開特别大會將憲政次第發明以期開通民智（尺） 
[撫批准辦閘北商塲警察]  
　　道憲瑞觀察日前會同閘北工程局徐孝餘觀察具禀督撫憲畧謂閘北開闢商埠一事現經職道等於道署設立警務處以爲緊要關鍵又在青蓮菴設立北市巡警學堂刻己招生到堂肄習定六個月畢業後派出站崗梭巡等因昨已奉到撫批准予照辦惟築路等事仍須次第議辦以重要公（宜） 
[滬道批楊禮仁禀（爲電燈公司事）]  
　　此案節經飭縣查勘未復現據總工程局具禀以劣僧奇緣師徒種種不法並有該職之子恃符受抵廟産妄控嗾阻情事業又批縣分别究詰在案茲據稱電廠之設關係公益未敢始終阻撓請將前禀列名摘除前來自係己悟前呈情詞之誤應如所請辦理仰上海縣查照免予傳問餘卽遵前批辦復毋遲（宜） 
[滬道批孫姓家丁吳正禀（爲職官自認滑頭名號事）]  
　　查閱粘呈報載告白混稱孫某並未指出的名何以知指爾家主而言如因同姓而兼同官遂疑爲有意誣衊非特到省人員從無不論雙單月名目爾家主所呈手版又明係試用字樣迥然不同卽就知縣一官而論江蘇全省中孫姓其人者當不止爾家主一人爾家主果問心無愧則席登告白旣未指明名譽何關何必嘵嘵置辯况告白所叙之孫某冠以滑頭二字爾家主旣屬清白職官人何以滑頭名號相加已亦何以滑頭自認夫滑頭惡名也品行不端之謂也爾家主樂居之而不辭更令人難　索解茲本道調查案據爾家主前因製賣嗎啡戒烟丸經袁升道禀准兩院撤銷告示此外招摇撞騙劣迹多端未經派員查辦官箴已玷本無名譽之可言此次南方報所登一節固不必問席裕麒之是否誣衊但問爾家主之有無嚇詐可也（宜） 
[警察東局示知控案章程]  
　　滬城警察東局員郁少甫二尹近因屢接匿名信函指控某某等迨傳聞又毫無實據因於昨日出示諭禁嗣後如有禀控應准本人親自到局控告又有丁如山者致函警察東局控在邑廟設攤之崇明人善郎吞沒牙扇等情郁二尹以丁不詳居址無從傳訊因於日昨示知投函之人限三日投局質 
 
 

Page 18

 
 
逾限將案註銷（事） 
[商董移請漢幇號商公議規則備案]  
　　上海商務總會總協理曾朱兩觀察昨移文上海縣畧謂案據號商漢幇元豐裕成漢記等呈公議知單略云漢貨志成堂邀集同業公議規則自七月起漢帮售出之貨悉照銀期爲交接之限米石五天雜粮十五天倘至期外貨仍不交設有水火不測之患與貨主無涉云云呈乞鑒核並求移上海縣會審公堂一體備案等情據此查該號商等以存棧貨物己售未出者所在多有設遇不測易啟爭端特爲訂定期限各專責成實足保全公益自應准予立案俾資遵守除分移外相應檢同來單備文移請貴縣請煩查照准予備案並希見覆施行（宜） 
[驗水局嚴查濕花新章]  
　　日本領事前據日商以所買華商棍花每多潮濕禀請知照花業嚴查等情當經照會關道瑞觀察飭知花業商會著卽查禁茲經花董程君與驗水局委員會商議定驗水局專查鄉販行家責成秤口如有秤進濕花初次罰停業一天兩次二天三次三天四次則將秤手歇去知照同業俾各遵守（尺） 
[南市改砌陰溝]  
　　南市街道低窪連日大雨積水沒踝總工程局董現飭工頭查明地勢最低之處將陰溝改砌換大並佈告各鋪如有積水之家准其具報到局以便更換大溝（尺） 
[又控劣董擾商]  
　　浦東二十二保劣董勒捐擾商一案經上海縣王大令訊飭吊簿核對等情己紀前報昨日又有該處商店三十餘家聨名禀縣請爲澈底根究以卹商艱（宜） 
[斥退不服訓誨巡士]  
　　警察講習所前晩開講時巡士均不照章先到伺候並敢抗違敎員訓誨當將朱仁壽陸壽馮志源三名禀請局董斥退以儆效尤（尺） 
[機匠因傷斃命]  
　　楊樹浦增裕麫粉廠機匠某甲罰日午後因工作不愼被皮帶軋斷左腿即送同仁醫院求治以傷勢甚重當晩斃命昨由醫生函告該廠飭傳家屬前往收殮（似） 
[飭拘誣控]  
　　船戶陸阿狥張阿東前投法捕房控周國山在法新租界索詐等情捕頭飭包探陸全卿查得陸張二人與周素有仇隙故爾誣控因將陸張二人拘入捕房押候究辦（興） 
[懲儆凌虐學徒]  
　　前者鞋店主土小狗將學徒王阿五毒毆由鄰人代報英捕房將王小狗解廨訊供因阿五腿膝己被擊傷判將阿五送醫院療治小狗交保俟傷愈再訊昨由包探楊掌生將王小狗解案禀稱阿五傷己醫痊解請核示司馬訊之阿五供在王小狗處習業每日限做鞋底四雙如三雙半只許吃兩餐尚須毆打司馬判小狗罰洋六元零五分以五元作川資送阿五回籍交其父具領一元零五分償還醫院飯食之費俟繳洋後再管押七天（力） 
[拐孩留廨待領]  
　　一百七十一號華捕解二小孩至案禀稱此二孩係厦門輪船水手由厦門帶回據云孩爲拐匪誘拐附甘州輪船到厦後察出破綻拐匪乘間逸去故將二孩帶回上海司馬向孩訊問一名錢阿二十歲一名姚硯官七歲均嘉興人父親均在虹口開烟間司馬判將二孩暫行留廨候出示招人認領（力） 
[公共公廨早堂案]  
　　日前寶和洋行失竊小箱内有厚大莊票一紙計元四十一两一錢後有吳雲卿持票向厚大莊照對由莊夥通知寳和將吳拘住詢知票係袁茂庭交來報由包探王長桂將袁吳解送公堂袁供此票係飛划營船上當差之王狗子在南市賭檯上搜得關司馬判押候查明再訊昨日捕房又將袁吳解案原告洋人投案請追司馬商之美白副領事判袁交保限三天尋交王狗子到案吳雲卿仍交捕房管押候再覆訊○金福永行竊恆泰昌洋貨號燈罩三打由包探陳金標拘解到案司馬判押三月○徐順泉混入小火輪船内行竊銀表綢衣　布被等物報探朱桂生解案請辦判押两月○王阿生行竊邵根記洋傘由捕解辦判押十天○徐伯生在菜市行竊王掌金銅元若干枚當塲拘獲由探解辦判押一月○許金生竊陸阿元家布衣由捕拘案判押一月○王寶生何鰲良冐充探夥在奎圜煙間向盧阿五嚇詐洋銀六元阿五旋即吞烟斃命盧父月波報由包探沈阿炳將王何拘獲解奉中西官訊供究出此事實係桂泉爲首因判押候補提桂泉到案訊斷現因桂泉避匿無蹤捕房於昨日先將王何解訊讞員關司馬商之美白副領事判王何各押西牢一年○江梅林私將二百十六號華捕所交迷路女孩轉送失主收領經捕向論反被撕破號衣因即解案判交保候見証到案再核昨解一干人到案復訊莫潤生供是日九點鐘見捕將江　住倉卒間致將號呌表練拉斷陸潤卿供表練實係該捕自行拉斷司馬判江罰洋三元充公力 
[公共公廨晩堂案]  
　　傅洪遠前控吳阿寳局賭騙去洋五百餘元奉判押候繳洋前晩襄讞孫明府提訊傅投案乞追訊之吳供小的奉押在廨傅又將妻子扭入法公堂奉訊斥釋至小的所贏洋銀祇五六十元並無五百元且當時尚有羅少堂同贏現羅己避匿求察明府判吳押繳洋五百元撥充善舉一而補提人証訊奪○東亞公司控徐瑞林不交虧本銀两一案經中東官會訊判徐交保限一禮拜繳銀一百两茲因時逾月餘徐分文不繳前晩孫明府復提至案徐供求寛限措繳明府判還押從速措繳（力） 
[法租界公堂案]  
　　倪錫卿前保趙阿昆出外理還　五百元嗣因趙抗傳不到將倪管押限交趙到案昨日覆訊倪供趙係英界包探李星福之夥自行盖用李廣昌發染坊圖章將趙保出緣此坊李與小的合股開設故不能阻止陳大令判倪還押將趙之繳欵理清再投公共公廨自行控訴○陳阿毛周阿來王十隆等藉販米爲由向費阿生處串駭洋銀四百元控奉判押昨解案復訊大令　周還押人交保限十天理楚○黄芝芬扭裘桂生至案控被串竊黄荳大令判押十天○南園烟間夥扭堂倌鄭阿慶至案稱被竊取銀表鄭供並不行竊大令判押候查核○積竊王阿二魏桂 
福因分贓不匀在途互毆旋即扭至捕房轉解到案大令判各押一月○某押店夥項菊生扭李瑞行至案控稱前晩李特銅銅鐲僞金鐲來店來質求請究辦李鐲係他人托代付質不知其僞大令判押查（深） 
[美租界捕房事]  
　　昨日捕頭傳諭探捕此後如見有人在電燈及德律風桿上黏貼招紙着即撕去　准拘辦○陳阿財李金生在西華得路索欠扭毆同至捕房聲訴捕頭以事屬錢債斥不准理○包車夫陸祥榮昨曳西孩至西華得路茂海路口因該處正在開築電車軌道阻止行人爲印補所阻陸不服當由該捕拘入捕房從寛斥釋○張林法昨在西華得路向小販陳阿生硬賒不遂逞兇由捕將張拘入捕房奉飭發押丐牢一天○枉華得路東桂芳口昨有倒斃無名男屍一具由捕回報捕頭飭傳地保報堂棺殮○俞四春昨竊愛四克路廿五號西人家綢衣雜物由探陸恊庭拘獲押究（似） 
[來函照登]  
　　茲者頃閱二十一日貴報本埠新聞内有吊驗日醫文憑一節内詳改名博愛醫院主爲郭幹初醫員爲日人緜貫與三郎二人均有日本文憑等語鄙人前立中東醫院之事茫不知悉在中歷七月十三日郭姓託友來敝院談及派克路開設醫院欲延鄙人至該院診治等云故二十日往該處察閱房屋及器具而返諸事均未談畢尚未允許開診煩請貴報更正是所至懇至禱綿貫與三郎拜上 
 
