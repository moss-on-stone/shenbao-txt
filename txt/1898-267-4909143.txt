# 1898 - 267 - 4909143

 

Page 1

 
 
[添印白紙玉堂字彙出售] [  圖書集成局啓]  
　　本局向印玉堂字彙久己風行海内惟所印均係竹帋現在添印白紙張格外潔白裝訂亦極精工每部計二本碼洋三月竹帋者仍碼洋二角欲購者請至三馬路申報館及申昌書畫室購取可也此佈 
[廣學會譯著新學彙編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而朴窕言天下大同此其左劵合括宏旨藉貽通才○新學彙編四卷裒西瀛旅客名篇開東士導師先路理明法備言簡　賅八角○中國度　考二卷詳稽妻報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚弟就英廷財　持較中國度支去善爲師有　則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[論鄉塾訓蒙宜籌簡易切用之法]  
　　質有智愚生有明昧識解有昏蒙有通逹此限於天而無可如何者也有善於彌縫補救者思得一　焉爲之愚而進於智昧而進於明昏蒙而進於通逹優而柔焉使受者入於漸而不自覺此其道非教固無由致此也夫中國地處温帶山川鍾毓其人民類多清明秀慧歴代於教民之政尤不惜加意講求以是人文蒸蒸日上邇者朝廷更特頒明詔振興人才自京師設大學堂而各省會及郡縣遍設中小學堂行見聰明特逹之士日見興起所難者學堂雖設經費必不多額數必不廣且天下智者少而愚者多爲士者一而爲農工商者百然則雖有學堂亦安能使芸芸萬衆悉被教育哉夫古時教民之法家有塾黨有庠其道至繊至悉三代盛時風俗樸茂農隙之暇子弟入塾讀書前人詩云兒童冬學閙比隣殆卽指此今城巿以及鄉村每有蒙師據臯比司夏楚聚童子六七人伊唔一室問其所授大都不外乎百家姓干字又神童詩等書稍長或教以四書五經類皆删節任意句讀亦錯誤不堪往往有入塾十年所讀之書非不多而叩以　淺近之文理尙茫然不能對者夫天下事必須所習便於所用揆父兄使子弟入塾之意不過欲其略通文理爲將來謀生之計若勞神費財而仍不適於用則亦何貴從師爲哉今爲若輩計當學童入塾之始宜先詢明將來欲習何業如欲爲農則於略識字義以後教以至淺極近之算術如九章中方田粟米之類則將來南阡北陌方禀圓囷俱可隨意測　至畜養雞豚栽植菜疏亦須編有成書俾可稍知物性至工之一術算學中堆垛測量最爲緊要格致等學其粗淺者亦不可不知若夫商標奇計贏本非易事卽不能出類拔卒而算法必須嫻習文義尤宣祥明教農工商之法大略具此卽下至厮養僕隸旣願讀書亦不可不使得償所願而去總而言之凡教中下之人帳目信函兩者必須明習教帳目之　須令算法清通欵式齊整教信函之法先將所讀之書爲之講解明晰然後口授數語令學童衍成文理以能通暢明　者爲佳至尋常酬應稱謂婚喪禮制皆當隨時指點如此則雖甚愚昧之質三五年亦必有成而將來受益無窮彼爲父兄者則雖撙節衣食以爲子弟束修之資庶亦樂此不疲也或曰如子說爲學者計則善矣然俗求如此明通懇擊之師郡縣學且不易得更何論乎鄉塾哉則謹應之曰欲求國之强必先使民之智必使遍國之人皆從事於學今者泰西各國無不以教民爲急務查法國各府州縣有幼學塾三萬五千餘所國家常年撥帑以助民力之不逮英國之例孩童己及入塾之年而縱令嬉戲者准地方官罰其父母如父母無力者官爲别設義塾不取束修故遍國少不識字之人至其教之之道尤因材而施從未强以所難凡爲師者非由師範出身不得充富今中國師範學堂雖己創辦然肄業者皆中西政治之要非中下資質所能企及是宜變通其意凡於訓蒙者必須由學堂考試視其能通何學然後予以執照倘有悮人子弟者立予峻罰如此則天下之人咸曉然於讀書之有益而不復存因循之見行見聰明特逹者旣羣自濯磨以致用於世而中下之質亦有以自立而不致終爲棄材庶使中國二百兆人漸得變愚昧爲明智變昏蒙爲通逹而國家亦可收富强之效也 
[諭旨恭錄]  
　　八月初五日奉旨順天霸州知州著吕品律補授四川彰明縣知縣著聶延祜補授山東棲　縣知縣著鮑誠堉補授江西寍都直隸州水利州判著錢葆青補授俸滿教職常懋德著以教職用保舉直隸補用道楊士驤著照例用山東候補道洪用舟著准其補授照例用於知縣任内卓異加一級保送分發知府編修吳炳著以知府分發省分補用明保直隸候補知府勞乃寛著照例用並隨帶加一級保舉陜西補用知縣張黄謨著照例用俸滿直隸井涇縣知縣言家駒著回任年滿陜西巡撫衙門筆帖式惠誠著發往原省照例用卓異俸滿江西南城縣知縣洪汝濂著回任准其卓異加一級仍註册候升卓異前湖南新甯縣知縣李尙卿著准其卓異加一級仍註册候升醇賢親王園寢筆帖式著春明補授理藩院筆幃嘩著梁宇清補授京察年老官泰陵禮部贊禮郎奎成著照舊供職欽此同日奉上諭州縣爲親民之官必須才守兼優庶無愧父母斯民之任近來督撫往往意存遷就不復從嚴考核甚至　名要缺或以調劑私人不思庸劣者濫　仕途　能者轉多屈抑殊非綜核名實之道該督撫等受國重寄必當以吏治民生爲重以後無論實缺署任均須爲地擇人不可爲人擇地如有疲庸不肖之員隨時甄别務期仕途澄清官方共飭用副朝廷察吏安民之至意欽此同日奉上諭四川順慶府知府員缺著馮汝騤補授欽此 
[停辦昭信股票摺]  
　　經筵講官戸部尙書臣敬信等謹奏爲遵旨核議具奏恭摺仰祈聖鑒事光緒二十四年七月初十日軍機大臣面奉諭旨本日御史黃桂鋆編修張星吉各摺片均請停辦昭信股票等語著戸部核議具奏欽此欽遵抄交到部據御史黃桂鋆原片内稱昭信股票外省往往藉端騷擾恭閱邸鈔四川之苛派則有御史張承纓之奏山東苛派則有主事李經野之奏四川山東如此則他省之流弊想亦不少方今民窮財匱撫於此等弊政不早豁除於國帑無補於政體有虧　自開辦以來除各省官員業經認領若干外其有殷實商民自願籌借者皆巴量力承領至遲延至今猶待勸辦此必不願者也旣不愿借則勉强搜括所得幾何徒以拖累滋擾破良民之生產資　民之口實請體察情形卽行停辦以遏亂萌又編修張星吉原摺内稱股票易於擾民比年以來地方不靖若再藉端　擾其何以堪並聞粤西土匪滋事每借此爲名簧鼓大衆現在各省股票除官商承領己有成數外其餘十室九空　　之家實屬寥寥卽勉强湊借爲欵有限亦屬無濟於事徒爲不肖官紳牟利分肥之地應請諭旨卽行停止以蘇民　各等語臣等伏查昭信股票臣部奏定章程通口各省不准苛派抑勒並疊奉諭　愿借與否德民自使　禁地方　 
 
 

Page 2

 
 
藉端擾累等因各該省如果勸辦得人則謹守部章恪遵諭旨自可上裨國計下順輿情又何至强民所難動滋流弊無如地方印委各官辦理不能善或急欲見功而操之過蹙或用人不愼而藉以營私遂至假勸借之名行勒派之實以故四川山東等省均因股票擾民屢經人口指　蓋天下無無弊之法有無弊之人不得其人雖良法亦不能入行也今御史黃桂鋆編修張星吉復因股票滋擾請停辦奉旨交臣部核議臣等竊維昭信股票原議收有成數備還洋債現在續借洋債旣指由釐金抵還而撥補釐金亦先儘各欵湊集尙非專賴股票一項爲目前救急之需隨時制宜與民休息臣部固未嘗不統籌兼顧也且股票之宜停與否總以人之願不願爲斷自開辦以來收數約在千餘萬頗爲踴躍近時收數無多己成弩末與其徒事日求損下不能益上何如姑留餘力得富卽以惠民臣等公同商酌除王公以下文武各官員中如有情愿認領股票者照舊辦理外擬請飭卜各省將車督撫順天府府尹接奉此天諭旨卽將認領股票一事曉諭紳士民人等概行停止無庸再行勸辦以免紛擾而杜弊端其奉旨以前業己認繳之欵仍應如數繳齊查照臣部奏定章程辦理不得以業經停止藉口不繳再昭信股票旣擬停辦京城所設昭信局及外省所設昭信分局亦擬自奉旨後一律裁撤凡頒發票更換實收及將來還息歸本各事宜仍照臣部奏定章程在京統由臣部承辦在外統由藩司地方官承辦俾專責成而節經費所有遵旨核議具奏緣由理合恭摺具陳伏乞皇上聖鑒謹奏 
[英法違言]  
　　廣州博聞報接上月二十八日英京勞打局來電云亞非利加洲之花蘇打地方現爲法兵所佔據不允退出英國提督吉氈拿於聞報後亦調兵馳赴其地似有不容並立之勢查花蘇打在非洲之東威禮路河之北自法兵佔據此地英國各日報連日論列皆謂法人果决意佔奪則於英法交誼大有妨碍緣一千八百九十五年英國大臣機利曾在下議院宣言於衆謂法人如欲在威禮路北方奪取一地必將不利於英誠恐英法兩邦卽由此失睦等語其地之關繫英國卽己可旣見而法國各報館聞法兵得據此地則大有欣幸之意又云各國派往希獵之水師提督均己行文本國請將現在希獵之巴肅土人一萬五千名盡行驅逐出境隨卽召回土耳其兵以守其地至於巴蕭土人緣何觸怒各國不得而知 
[英美密約]  
　　美國某報載英美密約甚爲秘密眞僞未可直斷但英美之約現己訂定則約中雖有可疑亦相去不遠聞其條約云一英國不可在北美洲籌增屬地美國亦不可向北方英屬開拓版圖　二美國開鑿小吕宋運河英國若與他國决戰之時准其通用該連河　三此次美國與西班牙開戰所得土地悉准美國兼併若他國出爲抗拒英國當赴援美國　四美國於東亞之事悉從英人政策英人在東方所得利權美國亦可均沾十五關係於北美洲及小吕　蓮河之事另選委員恊定 
[邀日弭兵]  
　　廣州博聞報錄東京九月二號來電云俄國政府己行文日本政府邀請同入萬國弭兵公會是會卽在歐洲開辦日本政府是否允從尙未答覆也 
[預備行宫]  
　　廣州博聞報譯京津泰晤士報云中國皇帝乘坐火車巡幸天津所有鐵路火車事宜概歸胡大京兆經理至於迎　儀節則歸北洋大臣經理皇上行宫　須裝電燈一千餘盞行宫後面建造花園以備聖駕巡遊宴息之所 
[津路將興]  
　　天津訪事友人云津鎭鐵鉛前由容純甫觀察閎禀請總理衙門奏准籌欵開辦容觀察昔年久居美國與美國士大夫游最稔大約此項鉅欵不貸之華盛頓京城卽由美商集股而成將來鐵木等料及應用工師人等均歸美人獨攬利權惟德人自佔踞膠　後曾與中國約定如造鐵路准其由膠開築接至沂州如果津鎭工程凡應經過山東亦須利益均霑一切用人購料不得歧視德國以符原約曾由德公使向總理衙門屢次申請時值　日開釁兵連禍結以致遷延至今尙未興辦嗣由英德兩國請於總署　此路業己奉旨允行如或容閑不龍集欵亦請及早興築以竟其成總署答以容閎旣倡此議事由宸斷究竟欵項有無尙無實據應卽限日著令來京禀覆果其無欵可籌再行奏請定奪一面電致粤東限催容觀察於一月内速卽來京現聞觀察己於上月底到津所籌之欵己成鉅數俟本月安入京禀覆一切不日卽當經之營之矣 
[裁併部缺]  
　　京中訪事友人云目下京師傳言僉謂各部院衙門均有併司裁缺之議諸堂官集議多日雖未具摺覆陳亦己略有端緒聞吏部擬將稽勲埝封兩司歸併文選考功兩司戸部擬裁南檔房歸併　檔房八旗歸併俸餉處縀正顔料銀庫三庫併一省分十四司併爲六司禮部擬裁主客祠祭兩司歸併儀制精膳兩司兵部擬裁職方武庫兩司歸併武選車　兩司武選司升調科專管衛所升遷銓補現議裁各省衛所人員故是科亦擬裁撤刑部省分十八司擬併爲八司工部擬裁屯田都水兩司歸併虞衡營緒兩司都察院裁去吏戸禮兵刑工六科鑾儀衛歸併鑾駕庫内務府併七司爲一司六庫爲一庫裁武備院歸併造辦處至所裁各司書吏尙有考試留黜之說未知確否又聞六部公事均日清日件不准稍有積壓以杜書吏舞弊遇有飛咨各省文件改由電報局電寄不復由兵部馳驛遞送又聞有兵部主政某君上一條陳請裁各衙門筆帖式一缺己由堂官代遞入奏未知聖意若何也 
[力圖新政]  
　　天津訪事友人云皇上銳意維新孜孜圖治又恐大小臣工未能直言極諫并准士民上書言事以收明目逹聰之效於是伏闕陳詞者日必數十起嗣因王主事以不畏彊禦荷九重不次超遷人心乃益加奮凡有管窺蠡測之見莫不殷野人獻曝之心頤供採納以致上書者每日多至百十起苟有一得上合聖意無不立見施行卽如某某等或請變服或請遷都皇上皆以天度包涵不加罪　現以綜理萬幾勤勞宵旰擬設懋勤殿爲聖躬辦事之所卽於己撤各衙門内遴選識時務之京堂各官叅預新政傳聞如是未知確否 
[學堂裁人]  
　　天津訪事友人云武備學堂總辦聨觀察芳自改委俄文館會辦後所遺之差卽以會辦蔭五樓觀察拉辦現在堂中除　習仍用洋人外凡華人之當帳房文案及教習者莫不大加甄别先後撤差或見機而作先自告辭堂中向有汽球兩具派員管理三年前春秋兩季間或演放一二次現己置之高閣亦經觀察將此昌薪水一律裁撤矣 
[練船卒業]  
　　金陵訪事人云水師學堂向有練船課程堂中學生學習練船卒業例由教習呈請總辦考試一次以觀造就近日總辦柯受丹觀察據教習呈稱練船學生刻己卒業乃於本月初五日親臨下關考騐各學主駕駛之能升桅之技紀其優劣分别奬賞有差 
[學爲統帶]  
　　金陵訪事友人云近日專究西法省中營伍悉改洋操然統帶諸員未至外洋躬親閱歴殊不足以資督率近聞各直省　撫委派大員親往日本觀其操法以爲他日閱兵之則督憲劉峴帥因特委總理兩江營務處陶渠林候補道龔盛際兩觀察同知龍司馬佐才通判羅别駕治霖曁焦山砲臺都司唐都戎梯雲副將徐副戎復森游擊陳游戎駁隨同兩觀察前往日本游歴俾將來回國得以目所經見者指示諸健兒也 
[彈冠共慶]  
　　金陵訪事人云兩江督憲劉峴帥前奉上諭著將通省官紳人士中訪求經濟之才分别己仕未仕保薦特科當以現　儲材學堂楊誠之觀察諸公應選等情早誌本報兹悉峴帥頃又得安徽候補道現署蕪湖關道張曼農觀察佩緒前署徐州道阮水三觀　　棠前署淮揚道丁蘭牛觀察葆元安徽牙厘局總辦席匯湘觀察南洋水師學堂總辦柯受丹觀察銘總理兩江營務處陶渠林觀察森甲均　命 
 
 

Page 3

 
 
世之才足應非常之選續具封章己向九重入告蒙保各員日内均紛紛晉省謁見督憲謝保聞節前卽當啓行北上云 
[恭送憲節]  
　　鎭江訪事人云調任江蘇巡撫德靜帥中丞秉節蒞鎭己紀前報兹悉憲舟於初七晚八點鐘時開行帶以小火輪船逕赴金閶履任瀕行時道憲長觀察都統吉統制府尊譚太守以及文武各官咸赴江干恭送駐鎭水陸各防營均在碼頭列隊鳴槍誌敬焦山砲臺亦鳴砲如儀 
[潯陽絃韵]  
　　九江訪事友云本月初六日爲丁祭之期鎭道憲率同各官於黎明時至文廟行禮雍雍肅肅極爲誠敬○舉人羅大佺等以地方苦旱上禀道憲奉誠觀察批示飭縣履勘一面令民間赴緊補種雜糧以資民食○舉人羅綱領等以潯郡擬設中西學堂必須先籌經費禀請道府縣各官設法籌欵并擬在肉莊酌抽錢文未知各官能俯如所請否 
[白門秋意]  
　　金陵訪事人云儀鳳門外下關地方自兵燹以後昔時房屋盡成瓦礫之塲今距粤匪肅清之時雖己垂三十年而民舍巿廛均未能規復從前舊制刻下省憲擬在下關招集商民復興巿面本月初六日江寍縣王欣甫大令特命駕親往該處查勘民基○省中自立秋後天氣依然炎熱迨至七月二十七日西風慄慄凉透羅衫夜來氷簟銀牀一寒如水亟命侍兒易以棉衾覆以絮被竟體乃温次日陽燧韜光微雨颯至輕棉被體猶覺其單不獨瘦人始知秋冷越日少轉和煦不寒不煖爽氣宜人想從此可永除煩熱己 
[上海官塲紀事]  
　　升任臬司陸春江廉訪有不日抵滬之信前日經黃大令飭差預備迎迓己紀昨報兹悉廉訪己於昨日午前來滬大令聞信後卽往舟次謁見如儀○本縣黃大令因有要公昨午命駕往製造局拜會總辦蔣觀察商酌良久然後回署 
[札查匪類]  
　　署理松江府張子虞太守行文來申略謂各處鄉鎭每有光蛋梟匪麕集擾事甚至串通地痞開塲聚賭抽頭漁利良民子弟被誘入局無不失業喪身種種擾害閭閻難以枚舉札飭速派差役分往各鎭巿嚴行查拿訊辦以靖地方等情黃大令奉札後卽諭差捕人等留心查拿解究實力奉行並將出示諭禁云 
[循例會查]  
　　南巿各巡防分局委員向例每月晚間必會哨數次彼此輪流周而復始前晚輪值十六鋪巡防中局會哨局員潘仲泉二尹先期整肅衣冠頃之北局委員楊　　南局委員鍾偉臣二十三七鋪巡局委員邵子怡盛雨村諸二尹相繼而至潘二尹延之入坐茗談片時始各興辭就道繞往各街巷巡查　　　鼠竊狗偷之輩當爲之銷聲匿跡矣 
[擬辦燈捐]  
　　馬路工程局　　朱森庭明府訪知新馬路一帶所設烟館鱗次櫛比察其生涯頗爲興旺惟現方開辦馬路設捕燃燈清理街道諸事宜經費甚鉅擬仿租界章程在各烟館開辦燈捐昨己飭傳十六鋪地甲赶將各烟館中所設烟榻若干查明開册以便詳請道憲蔡和甫觀察核示辦理 
[擬接水管]  
　　南巿蕭家廠地方往歲之春曾由法界工部局在彼購買曠地百畝鳩工庀材建造洋房擬卽於是處創設法國自來水公司專在南巿一帶接通水管以便居民汲飲經之營之工程業己過半惟其水池尙未築就井另築馬路一條連屬中國新馬路俾車馬可以往來昨由局中打樣西人在新馬路沿浦灘次第丈量揷立標幟裝置自來水管至中國内地自來水則雖經官紳屢次集議終如道旁築室耳 
[巡丁易人]  
　　昨日淞滬鐵路總辦蔡二源太守查得局中所用巡丁皆係本地人動輒聚衆滋事因卽一井斥革改用印度人沿途看守己於昨日去舊更新矣 
[縣批照錄]  
　　前者豐大綢莊閉歇後各股東投上海縣署互控黃大令以供詞各執諭令綢業董事孫德璋金之鼐等查明禀覆現經孫等覆到黃大令卽批示云旣經該董等查明陳良錦售賣底貨抵償欠欵進出各帳均屬相符當交周長吉等查閱旣不能指出陳良錦絲臺弊竇何能抗不遵理殊爲不合仍著催令周長吉范黻庭各將自名下借宕各欵赶緊秉公理清毋任延訟是爲至要昨又頒發諭單著董遵批速爲料理矣 
[掌珠忽失]  
　　昨午裏虹口永祥里一百十六號門牌甬人某姓家失去一孩年甫四齡找尋無著當卽投報捕房請爲查緝未知一顆掌珠得還合浦否 
[洋犬傷人]  
　　昨日本地小工王瑞林行經黃浦路某號洋房門首突有洋犬數頭奔出亂咬致傷其足血肉模糊傷勢甚重土忿甚立投捕房控訴捕頭著送同仁醫院求治一面派捕前往查明再行核辦 
[法界捕房瑣案]  
　　昨禮拜一朱明储蒞捕房發落各案命提竊犯陳春山王春生至案各照原斷枷號半月責放○又提積欠魯麟洋行房租之蔡銀和李兆林至案蔡欠五十三元掌頰五十三下李欠三十三元掌頰三十三下又積欠通裕房租之陳祥生著掌頰三十三下一併斥釋○又提在菜市竊錢之李高生笞責五十板釋出○枷犯李金生陳阿生昨己期滿帶案開枷著各責二百板斥釋 
[美界捕房紀事]  
　　昨晨積竊李阿法至百老匯路三十四號洋房東張西望意圖胠篋適爲洋人撞見卽喚三百四十六號巡街捕扭送捕房押候解請公堂究辦○寍波人張根根前在吳淞路十二號洋房内執役　己停歇前日貿然直入竊取洋傘一柄銀杯一隻由洋人投報捕房昨經包探竇四海將張查獲扭入捕房押候訊懲○昨晨江北人施增友至外虹口新記浜路六號門牌洗衣作内竊取布衣六件爲包探劉阿炳所見扭入捕房押候究辦 
[東災詳述并節讌移賑三誌]  
　　啓者則敬恭閱邸杪伏讀東撫憲張漢帥大疏内開據河防印委禀報上游南岸黑虎廟壽張縣境楊家井中游南岸歴城縣境楊史道口東河縣境王家廟下游北岸濟陽縣境桑家渡及上中游東河肥城長清等大堤民埝於六月二十一三四等日先後漫溢平地水深丈餘等因不禁與東省災民同深浩歎查則敬前隨嚴佑之振聲兩先生三次赴東助賑目擊沿河飢黎被災奇慘非優賑不足以資全活故每次僅放極重數縣己需賑銀十餘萬兩然往時堤埝漫决或南岸或北岸不過在中下兩游被災亦不過十數州縣今則上中下三遊南北兩岸同時漫口致受災至三十餘州縣之多實爲辦賑以來所僅見且東省民居全用土坯層累而成　高不足一丈三尺一經雨水泡浸己虞坍塌難支今竟水深丈餘其爲一律被冲可知黃水一瀉千里疾如迅馬附近口門處所傷人必多卽中下游南北兩岸地勢平衍除沿居大堤各邨民尙可設法逃命外此外並無高山大嶺足以奔避閱本月初三日申報所登蘇州官塲傳述接據東電有淹斃人民數萬之多當亦事非無因東民何辜遭此浩刼引領北望寢饋難安則敬遭際聖明幸生樂士歴年隨諸君子後襄籌賑務深愧人微言輕不足以動四方觀　值此時勢艱難更不敢冉三煩瀆惟遥念中丞期望之殷與東民待救之急實屬問心不忍坐視爲難謹再鈔乞登報奉求各官紳四方商富并廣東愛育堂香港東華醫院福建述善社天津濟生社漢口敦實善堂杭州傳道堂南京春和莊協賑以所京都揚州鎭江協賑同人諸善長不吝齒芬隨時勸助各埠招商電報兩局并應仰體盛大臣加惠東民至意分别設法募濟下恤民隠卽所以上答憲恩則敬言盡於斯惟諸君子格外矜全是所至感全節讌移助一　本日續承英美會審署鄭撥助洋五十元曾君少卿移助二十元并允咨會同人酌助孫君儀卿募九章綢縀號移 
 
 

Page 4

 
 
助洋二十元允章號五元經蓮珊譜兄募歸榮陽始平氏求病愈助洋二百元計三批收到二百九十五元連前共收八百二十元又承義善源寳號募中東劍雲生福興堂助規銀五百兩謹一併抄登虔謝仁施[  上海北巿絲業會館籌振公所施則敬子英甫頓首謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
