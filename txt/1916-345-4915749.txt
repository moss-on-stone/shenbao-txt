# 1916 - 345 - 4915749

 

Page 1

 
 
   
 
 

Page 2

 
 
時評 
[歐戰和議之朕兆（冷）]  
　　自歐洲開戰以來正式提議和局者此爲第一聲也以前雖有種種和議之傳或爲中立國人之奔走或爲敵對國人之推測從未有如今日交戰國人自行提議者也 
雖然提議非即能成事實也有提議者須有同意者此第一步也旣提議矣同意矣兩方所議之條件若何此第二步也兩方之條件相近矣尚恐有一節之爭此第三步也今尚在第一步之開始故曰提議非即能成事實也 
　　雖然今日世界之苦戰禍也甚矣無人提議自無和議之望旣有提議或竟因此而成事實亦未可知故曰是爲歐戰議和之朕兆 
專電 
[北京電]  
　　派熊希齡赴日贈勳令已下 
[北京電]  
　　贈日皇勳使問題先囑范總長勸熊秉三熊又函段總理即薦范總長此派范之說所由起昨接章公使來電言尚未與日政府正式接洽惟從某方面探日政府之意則謂能不換人固善否則頗願徐東海前往熊范說似皆無形打消果派東海否現亦未决定 
[北京電]  
　　老西開案伍總長力爭回復原狀法代使因電巴黎請訓聞覆電謂康德已於十號起程候該使到京結束 
[北京電]  
　　伍總長對於老西開案嚴守秘密前昨兩日因法使方面未接法政府回電故未開議據駐法胡公使來電頗樂觀惟法使館則未承認得到如胡使所告消息 
[北京電]  
　　鄭家屯案有訂星期五開議說 
[北京電]  
　　今日（十三）憲法會議暫停各政團上午在衆院開會議另起省制草案問題研究會否認有會員不出席之議决昨日兩院該會要人請假頗多 
[北京電]  
　　被控之劉成禺等七議員已各提出反訴檢廳昨亦派檢察官分往驗傷 
[北京電]  
　　内務長問題張秘書長對余言現總統總理均未對之正式表示故無就否可言且對於該部應有一種辦法决不能隨便應允此問題解决尚須時日 
[北京電]  
　　馮河間對於憲法早思剖陳意見昨用人民請願式上書參衆兩院内容共列十項洋洋萬言首項即主一院制足引國人注意 
[北京電]  
　　政府已令各主管部籌備國麕（雲南首義）紀念（一）國都設會慶祝由内部承辦（二）補奬雲南首功由銓叙局照蔡鍔原案辦理（三）通告全國放假用院令（四）追悼滇省發難烈士由内陸部會辦（五）令南苑飛艇來京試演由參謀部令航校遵辦（六）開放公園農場由内農部照辦（七）府宴兩院議員由公府備辦（八）招待外賓由外部主辦 
[北京電]  
　　政府議定派留學外國習陸軍之劉家佺等六人赴歐觀戰以爲改良陸軍之助 
[北京電]  
　　昨國務會議决定國歌用古詩歌採卿雲及南風兩首先交敎育部編譜試唱 
[北京電]  
　　昨國務院開例會提議（一）國歌問題（二）清世續請以優待條件加入憲法問題（三）蒙古王公請將優待條件加入憲法問題决定應由清世續等自行請願政府不便干涉 
[北京電]  
　　吳大洲今午（十三）進謁 
段總理由某秘書代見 
[清江浦電]  
　　郵局長孫介眉私吸鴉片被獲罰金千圓 
[成都電]  
　　王芝祥將到羅戴實行携手消釋意見戴已在渝就職業派員來处料理省會意見已消除軍界亦聯好 
外電 
[東京電]  
　　股票交易社各種股票之價值因和議之傳言頗爲低落（十三日）譯文滙報附五日紐約消息云據五金業國家銀行昨日報告歐戰每日之代價爲美金一百零五兆元自一九一四年起七交戰國之債額已由二萬七千兆元增至七萬五千兆元在此歐戰以前世界最糜費金錢之戰事卽爲美洲之南北戰爭其戰費爲八千兆元設令歐戰於一九一七年終止則各交戰國國債之息金每年當共爲三千八百兆元此次用錢最多者首爲英次爲法再次爲德俄國則最少云譯大陸報 
[東京電]  
　　德國提議媾和之說傳來當地股票巿場大跌竟現不穩之形勢遂决停止交易至十六日止美國巿場亦來混亂遂亦休止（十三日） 
[東京電]  
　　當地外交社會對德國媾和提議之觀測以爲如此條件聯合國絶對不能應諾（十三日） 
[東京電]  
　　據某處之調查目下歐洲戰場供軍用之自動車計英軍二萬五千輛法軍八萬俄軍二萬義軍一萬比軍一萬羅軍二千共約十五萬輛德軍十萬奥軍三萬土軍二千共約十四萬輛（十二日） 
[東京電]  
　　禁止對敵通商案現正由樞密院進行調查决定俟得來期議會之協贊後作爲法律案公布（十二日） 
[北京電]  
　　贈勳專使紛擾問题現有一部分人主張以范源濂爲適任者另一部分則主張暫作默觀使仍派遣曹汝霖爲特使俟後再行詰問段總理不商總統而自專斷决定之責又有一部分主張必須於徐世昌唐紹儀中擇一以當其任爲此内閣或致摇動亦未可知云（十三日） 
[北京電]  
　　派遣特使一事擬於明日（十四日）再於參議院討議目下其候補者傳聞擬以熊希齡徐世昌范源濂等惟此諸人中有不爲議會承認者有本人不承諾者决定甚爲困難某外人謂此適示政府之微力及黨派傾軋之結果如此是使外國對中國之政策及交涉須區分其政府與議會及新舊南北而行其結果益使中國陷於自繩自縛之境對外之信用愈覺失墜云云（十三日） 
[東京電]  
　　中國駐日公使章宗祥於十二日午後至日本外務省訪問與本野外相幣原次官會談想與贈勳特使問題有關（十二日） 
[東京電]  
　　張繼氏今日午前入京氏之入京大惹日本朝野之注目（十二日） 
[漢口電]  
　　曩赴四川之四川檢察使王芝祥行抵宜昌求借護衛兵王督軍遂由第二師選拔一營由該地溯江（十三日） 
[奉天電]  
　　旅順來電云吉林督軍孟恩遠代理參謀長高士　省長郭宗熙代理長春道尹關彬等昨日行抵旅順卽往拜謁中村關東都督旋赴白仁民政長官之午餐會是夜赴都督府歡迎會十三日正午往大連訪問南滿鐵道總裁並赴其歡迎會預定十四日回吉（十三日） 
[東京電]  
　　巴布札布所率之蒙軍近於巴林北方出現征蒙軍有敗走之報（十二日） 
以上東方通信社電 
[北京電]  
　　關於派專使赴日之議案已由衆院咨送參院明日將討論此問題（十三日） 
[北京電]  
　　衆院議長湯化龍及進步黨議員多人因憲法會互毆事已請假數日（十三日） 
[北京電]  
　　農商部昨請外交部向外交團提議修正稅則裁廢釐金事（十三日） 
以上德文電 
戰電 
[亞姆斯特丹電]  
　　德國國會明日開臨時會議自開戰以來當推此會最足注意其關係至爲重大國會議員雖在前敵者亦均發電召回德首相由大本營歸來已接見各聯邦大臣並邀各中立國公使會談德外相亦接見各政黨領袖今日上午維也納蘇菲亞君士坦丁各政黨均開會贊成德首相發表之意見其内容未詳大約乃關於媾和條件一事德首相邀見各中立國公使爲前所未有之舉足徵德國現力國利用羅境戰爭之勝利重提媾和問題德外相於國會會議前擬以機關消息通告各政黨領袖大約乃詳述羅境戰事之政治關係觀此益足證前說之可信（十一日） 
[亞姆斯特丹電]  
　　維也納柏林官電聲稱諸敵國已以同式之牒致仇對之政府表明願開媾和談判之意（十二日） 
[倫敦電]  
　　柏林電稱德首相在國會宣稱德意志及其同盟國已明覺對於上帝對於已國對於人道之責任故已於今日向仇對諸國提議開媾和談判（十二日） 
[巴黎電]  
　　今日衆議院討論戰費時社會黨議員白里松氏（近在瑞士會晤德國社會黨三議員之一）竭力反對延長戰爭謂其結果徒糜費無數之金錢耳全院大譁齊與抗辯白氏倔强不服且以水瓶擲中近已之反對者之首乃於擾攘之中停止會議並將白氏逐出（十一日） 
[倫敦電]  
　　國會將於明日休會至星期四日喬治君擬於是日第一次發表政見（十一日） 
[倫敦電]  
　　公報云首相病已稍愈惟尚須家居兩日（十二日） 
[巴黎電]  
　　法政府决議照英國辦法縮小内閣（十一日） 
[倫敦電]  
　　彼得格勒電稱德奥軍今在羅國伐拉幾州佈置防務甚爲忙碌於各要點建造砲臺又在多瑙河修築浮橋凡在十四歲以以上之羅人皆驅令工作羅軍仍在退走損失甚小據確實消息謂羅境油鑛之機器均被毁至少須一年始能備齊（十二日） 
[巴黎電]  
　　今晚公報宣稱萊姆西北之維洛波瓦與杜哇芒境有劇烈之砲戰法軍攻繫邦太末松西面小叢林之戰壕獲勝（十一日） 
公電 
　　皖垣湘館來電各報曁湖南同鄉會鑒黄蔡兩公逝世湘僑愴痛無極現定十二月一日舉行聯合追悼禮特聞皖垣湘館叩 
要聞一 
[辛博森論歐戰前途]  
　　十一日英文京報戴辛博森投稿同題爲萬刦不復之戰爭兹譯其大旨如下其文曰世人有料世界大戰局不久將終止者亦有以爲必須再忍痛受苦若干月戰局即可結束者今皆將棄其希望矣吾人所可窺見之氣象與夫吾人詳察戰情所得之推演似皆指示吾人以萬刦不復之戰爭其期限尚須少則一年多則五年是以戰爭之性質今乃一變由吾人讀十九世紀歷史而知之國家戰爭形式變爲羅馬時代以後佔奪土地蹂躪懦弱之種族戰爭性質今日最有勢力而足貽口頭文明之　者其爲此種政治之趨向歟 
　　俄國新任首相特里波夫將軍近在國會之演說詞乃此種新發展最有力之表示特氏詞中呼籲于哇勒格（第九世紀斯拉夫民族之君長以俄國西南之基夫爲都城兵威遠及於君士坦丁）之靈使俄人追溯一千年前之往事其時半開化之斯拉夫民族方以基夫爲都城而俄羅斯方以其兵力求文化宗敎於君士坦丁焉簡言之特氏以爲佔領君士坦丁乃俄國政治絶對之必要俄國政策之樞軸繫於君士坦丁之佔據苟不得此俄國决不息兵至於波蘭問題猶其次焉者特氏得協約國之同意而發此言是　爲俄國人民而作之戰爭而成世人皆知之一種神聖戰爭也彼富於感情作用篤信神權之俄人冀得其宗敎發源之地並據聖蘇菲亞之尊嚴大敎堂（兩地皆指君士坦丁）而爲已有吾知其將勇往直前蹈湯赴火亦所不辭矣俄國有一百八十兆之人民聞言奮發將來惡戰當有不可以語言形容者凡熟知俄國人力者類能言之蓋俄國人力充足自始至終可得兵三千萬人以此重兵不難再接再厲非至全軍覆滅或直達目的地時不止也 
　　東境將來之戰况旣如是矣而西境戰事亦有同一劇烈之氣象焉英國愛士葵内閣今已推翻繼其後者爲揮拳奮擊力求勝戰之喬治氏將來發生之事已可推知愛氏雖以延長戰局爲其不變之政策然一切舉措猶嫌無積極之進行其戰事結果之不爲國人滿意也蓋已久矣若喬治之見解則已爲世人所熟聞喬治見法國之滲淡經營爲之傾倒乃决計效之務使英國擊人倒地之神拳見諸事實此後將不遺餘力以赴此目的今英國人力尚足明春大砲與彈藥之接濟當逹於極高之限度而各處陣線將盡成試驗强弱之决鬭場查松末戰場犧牲戰士幾及五十萬人以此類推苟有人敢預言明年喪亡人數則未免太不自量矣將來西境進攻不恤代價必與東境同蓋旣有英人必獲勝利之决心而又加以歷史所艶稱法人之義憤也 
意國在此合拒公適新異可怖之戰爭中亦豈容退縮不前自加入戰團後意軍輾轉作戰於崇山峻嶺之間其事業初不爲世人所深悉卽有稱之者亦不過讚其炮術之 
 
 
 

Page 3

 
 
精與其亞爾泊山兵衝擊之勇耳此外無聞焉迨至今日全歐始公認意軍全體之勇敢有非從前所可比較者且謂經此戰爭始知意國確已復興今意人際此冬令於亞爾泊山各戰地嚴密佈置明春定有破天荒之惡戰以圖深入奥境而弱德國焉 
以言德國則在戰局之第三年中猶據有戰爭舞臺之中心點與第一年無稍差異開戰之初有人謂敗敵固榮而戰勝勁敵爲尤榮兹者德人所統帶之軍隊以破竹之手段加諸羅國馳驅東北緊追羅國退軍之後使德軍向東續進則當與進援之俄軍相觸如是則且戰且走之局將因是終止而成各據險要相持無已時之局矣協約軍進兵之路有二一爲俄羅邊界一爲薩洛尼加將來巴现幹之命運將取决於雙方並進之兩路戰爭乎抑取决於一路戰爭乎是在今日尚未可言惟無論如何德國刻方破釜沉舟欲使其直通君士坦丁與小亞細亞以抵巴格達德之希望竟成事實而爲他日和約所承認德國之有此舉動猶俄國之以君士坦丁爲其目的地也 
德國不獨編制新軍竭其全力以從事於巴爾幹之戰爭且日夜趕工建築通至巴格達德之必要鐵路凡此皆爲償其素志計也據數日前消息台魯斯之山洞業已完工此路可於明年繞行小亞細亞不出明年第一次火車將直抵巴格達德可與柏林直接交通而大增政治與經濟之勢力此德人之希望也所可信者一届新年德人必續行力攻蘇彝士河蓋德國政策之作用不僅口頭要求此廣大肥饒之土地且將驅其聯盟國供其指揮繼續鬭以武力達其要求是以德國將以種種方法孟攻埃及與蘇彝士河固不僅一再挑戰已也 
　　各方面情形旣已如是則歐洲之公債勢必呈逈異尋常之現象昔拿破崙之戰爭貽歐洲以債額垂二百年猶未能清償（當時史家如布克爾等且謂雖至遠之後代亦須擔負拿破崙時代之戰費）然則吾人若謂今日歐洲方自典押於人其期限爲此後之五百年亦誰曰不宜歐洲金銀流入美國今雖較少然美人所堆積之金已不可計算卽以保存幣價之儲金而言今已逹六千萬鎊若戰局久此延長則世界餘金除日本印度等國外將盡入美人之手而成政治之要素其利害有不可勝道者金錢所有之引誘力今漸爲人所言而當此萬物悉捲入冶爐之時立國於歐洲者能否以其人事而永遠置身於此戰爭漩渦之外此亦今漸爲人懸擬者也 
今年年底前途之觀察遠不及去年年底時之令人愉快中國人民其各自覺際此可怖時代大奮其促進改革之力消除意見果敢沈靜以凖備中國之前途哉 
[九政團調停審議會爭潮]  
　　審議會之爭潮已迭詳前報雖兩方面各有理由其實皆不當如此而激起一大風波不徒使憲法遲滯解决即其他應從速議者亦因之停頓現在討論會派極力預備調停前日聞有平社協議會蘇園憲政會諸政團對於討論會皆有通告願舉代表與討論會連合調停其各派之主張略誌於下平社之主張一確定中立不加兩方攻擊二審議會繼續開會三此次風潮歸院内解决協議會之主張一請各友團勸告未通電者不必再通電二徵求各團調停之辦法三請益友研究兩團各撤消提出之懲戒案憲政會之主張一不贊成雙方之懲戒案二檢察廳拘人時之諮詢院議不贊成三另提地方制度之條文蘇園之主張其主張與各派大同小異惟對於爭執問題擬另覓處所各團共同研究以便調停之進行以上四政團皆願作調人而有主張之表示者至於韜園與丙辰俱樂部雖無主張之表示而亦願加入調停又討論會之主張亦有三一雙方之懲戒案均不贊成二另提地方制度大綱與各團協商後再付審議會表决三贊成審議會繼續開會另議省制以外問題該會根本上之主張聞在第二　蓋根本旣經解决他問題自能解决並維定多人分赴各團接洽至於研究會益友社兩團之主張及宣言又有如次之所列研究會之主張一　電（已辦）二起訴（已辦）三提出懲戒（已辦）四不出席於審議會或辭職五前會表决確認爲有效研究會之宣言如益友社認前次表决爲有效其懲戒案亦可取消益友社之主張一院内提懲戒案懲戒陳副議長與劉崇佑等各議員二憲法審議會仍舊開會三對於第三題重行投票聞前日已派代表持以上之主張赴各友團請求一致主張益友社之宣言如研究會撤回其所提之懲戒案該社之懲戒案亦可取銷觀兩相對黨之主張相去甚遠必待他團調停然後始克消除而相融和聞昨日蘇園等四團已在衆議院開聯合會協商調停進行之方法其議决之結果如下（一）表决根本解决另定省制加入大綱要求益友社研究會承認（二）各團體各推起草一人共同起草省制大綱（三）各團體推代表一人到益友社研究會兩團報告今日表决情形（四）雙方懲戒均不贊成（五）檢察廳對於訴訟出拘票逮捕議員時院議不能許可以上五條爲昨日九政團會議表决之結果會議後當卽派員分赴益友研究兩政團接洽益友社派出代表吳景濂褚輔成宋淵源等研究會亦派出代表藍公武梁善濟董增儒等與九政團所派代表接洽據益友社代表所訴於九政團者云通電各省之電雖已拍發然電末曾聲明院内事不應訴諸院外但因他團有電在先恐外省誤會故發電解釋並無攻擊他　之語又以前次審議會之表决因名刺比票數少二張認爲無效又謂審議會應繼續開會但九團交涉員請勿提及表决誤會情形又聞益友社對於九政團草擬省制案一層表示贊成據稱省長由大總統自由任命本與社議前後牴觸但爲省制加入憲法起見故犧牲社議而贊成討論會之主張云云又研究會方面所訴於九政團者云前發通電祗將開會情形及投票結果報告並無攻擊他團之語又云該電本擬不發因是晚探聽益友社通電十點鐘已發故本會於十二點發電又云前次審議會之表决名刺雖比票數多二張但與表决無關係按照規則第四十二條前次表决不能認爲無效旋經九政團交際員勸告已允不再提及前次表决誤會情形又聞研究會對於九政團各舉代表草定省制全案一節極端贊成並云起草後須經九政團公同審定認爲一種不畸輕畸重之草案然後與益友社及研究會協商以免起草時意見紛歧等語又謂研究會本絶對的主張俟憲法公布後始另議省制今爲珍重各中立友團調停雅意將來公同審定之省制草案當可有商量餘地並不堅持前此主張云云並聞該會對於審議會暫停開會其兩院常會照常出席一節無異議昨日九政團派出代表發言者爲平社吳蓮炬討論會朱兆莘靜廬吳文瀚等接洽後各回本團報告情形因復由九政團公致憲法會議議長一函原緘如左議長大鑒逕啓者兹因憲法内各種問題尚待協商擬請將憲法審議會暫停開會即希照准云云聞此函係憲政府論朱兆莘擬稿經九政團公同署名者 
[北京特别通信（四十八）（飄萍）]  
　　政象之沉悶各派之進行　　數日以來政象極形沉悶曹汝霖赴日之遭反對政府亦旣毅然停止而另覓相當之人矣近所傳之熊希齡固難爲日本方面同意且國會中須派大使之主張苟其採用則派遣之人恐亦在比輩之外也 
　　關於彈劾現内閣之事初起時轟轟烈烈何等偉觀昨今消息則稍覺其岑寂或謂其進行且將中止此蓋不然夫今日提出彈案充其量不過列入議事日程欲求開議可决則事實有所不能故反對現閣者流亦頗有此種覺悟聞醖釀未出之彈劾尚有數起運動連署等事皆正秘密進行欲俟成熟而後爲一鳴驚人之舉而在段内閣方面打消此種反對之動作亦秘密進步無時或已此尚不過近日表面之文章而已至兩方眞正之抵抗乃在永久之作戰計畫即各集其大同小異之黨欲合之而爲一大隊實行掛旗以從事宣戰是也此種動作號稱民黨方面進行頗爲顯著而號稱非民黨方面並非不加以注意其暗中進行或比號稱民黨者爲尤速也以樂觀心理觀察之乎政黨政治此殆其濫觴矣以悲觀心理觀察之乎二年之爭其將重演雖然亦在各派之自爲耳 
　　内務總長問題疑鬼疑神傳聞不定昨今消息乃漸趨一致曰現在國務院秘書長張國淦也此事醖釀已久所以躊躇不能定者通過問題而已據張君親信者言張君並非不樂爲此但恐遭議會之否决果遇否决而後其仍爲秘書長乎抑併秘書長而不爲乎仍爲秘書長則顔面攸關併棄秘書長則雞肋又屬可惜此　爲張君所不能自决者也故昨今雖有即將提出之說然政府尚在遲疑必欲一得疎通乃敢咨文到院但疎通又屬不易曰議長應允乎目今之衆院中反對議長者實居犬部議長苟表示贊成之意則票數或反更少也况張君尚未提出而反對之論已起欲過此關難乎其難而一方催促之聲質問之聲亦復大至又不肯提出與已意不能相投之人誠哉其將難壞了政府也 
政府與國會之感情已如斯矣而對於國會之動作又每時露其不注意如前日被衆院駁還之國務院官制案及各部官制通則案此兩案者民國元年三月十二日經臨時參議院議决業已公布施行者也施行以後雖屢遭袁氏之改革然並未以正式法律手續廢止之則今日欲有提案僅得謂爲修正而不能視爲新提出者乃此項官制竟以新提出名義交付衆院致被駁還矣意者法制局諸公於洪憲夭札以後不能忘情故即認民國元年爲前代之事乃有此笑話歟 
[西報又有中日小借欵消息]  
　　京津泰晤士報昨稱據確實報告財政總長陳錦濤氏近日與日本三井洋行正磋商日金二百五十萬元借欵以日人管理印鑄局爲條件其中一百萬元業已交清果此借欵合同已成事實在國會方面將又有彈劾案發現猶數月前財政總長因與日本訂約小借欵未交國會同意曾提出彈劾案雖遲至今日尚未見諸實行但現時之借欵恐彈劾案終不能免自財政總長就職以來固曾經過無數之困苦即關於立法議院之責備其困難之點亦不在少數據已往事實彼曾有辭職之舉恐將來終見諸事實或出於反對者之攻繫或由於個人之灰心政治殊難明瞭據外人眼光陳氏之在中國實爲最有能力之財政家彼由外國得來之學識與經驗卓有可觀但在中國方面多數人對於陳氏反不如外人之信用云云 
[鹽稅法條例未交議原因]  
　　國務院答覆衆議院質問鹽稅法條例延不交議文云　總統發下貴院咨開議員陳爕樞等提出鹽稅法條例何以延不交議質問書一件希答復等因查從前各省征收鹽稅名目繁多稅則輕重亦至不齊自鹽稅條例施行以來已將各項稅目歸併爲一但稅率參差驟難劃一因原有等級輕重懸殊重者輕之其事順而易輕者重之其事逆而難若但將重稅減輕而不將輕稅加重則國家財政損失太鉅且鹽欵抵押外債稅收一絀債權者必有責言反多繆轕自不能不審慎將事惟有懸的以赴逐漸進行以冀達到全國平均之地步至鹽稅條例現仍繼續有效惟例定稅率每百斤二元五角實行者爲東三省山東河東及長蘆之永七兩浙之綱也兩廣之省河曁潮橋之大小河其超過全率者如淮南四岸雲南内岸淮北之皖豫長蘆之直豫等處不及定率如兩淮之岸兩浙之引地及肩住釐雲南之邊岸山東之民運兩廣之坐配等處以及蒙鹽土鹽行銷方因有不得已之事實均在展緩施行之列現在政府對於前定條例尚擬有修改正在草擬鹽稅法案一俟擬訂就緒自當提交國會議决以重法權相應咨復貴院查照可也此咨衆議院國務總理叚祺瑞 
[發還民黨被抄家産之建議]  
　　衆議院議員張士才鄒魯等提出建議案其文云溯自帝制發生民國顚覆民黨志士熱心救國憤不欲生奔走南北或召集民軍或運動　隊以爲恢復共和推倒袁氏之計其所用之欵或變賣財産或携帶軍需各省所在多有袁氏軍隊所以雖擁重兵而不敢大肆摧殘者皆民黨志士有以牽掣之也然袁氏對於民黨亦嫉之如仇或囚禁之或鎗斃之並且查抄其家産而没收之志士或死或逃犧牲身家爲民造福倘非眞忱愛國豈肯出此幸袁氏天誅黎大總統繼任約法恢復國會重開大總統軫念民黨志士有功民國無辜被罪於七月十二日特下命令本年七月十二以前因政治犯罪者一律釋放其通緝條案亦一律取消可謂仁至義盡矣然黨人之死者至今尚未撫卹生者困苦流離大半失所無家可歸凍餒餓莩其家中父母兄弟妻子因家産盡被查抄没收衣食住三者俱無現　隆冬饑寒交迫性命亦將不保熱心救國者其結果竟至如此可爲痛哭可爲流涕大總統仁明忠厚旣以民黨志士爲無罪而一律釋放之其所被查抄之家産若任其没收而不爲一律發還令奔走國事者横罹破産之災豈不寒全國之人心而墮將來之士氣乎謹據院法三十七條提出建議咨請政府明令將民黨被查抄没收之財産一併發還 
[徐州特别快信]  
　　省區聯合會定十五日開談話會聞即爲討論憲法審議會風潮事 
　　列名省區聯合會之各督軍昨紛紛電致張勳商請聯電攻擊國會 
張勳請解散國會之電聞已拍發 
萬繩棧由皖回徐張勳與萬近捎有意見聞萬有辭職說 
　　徐海道尹李慶璋前日由京回徐連日謁張陳述在京一切情形 
　　段芝貴周學熙之乃翁段日陞周馥昨均聯袂來徐謁張勳今日晚車赴津 
　　宿遷縣知事嚴型昨來徐謁張勳禀報剿匪辦法張勳昨飭將軍械火藥局附近民房拆毁以防疏虞 
濰縣旅長趙中玉失敗後聞已逃至兗州 
宿遷匪亂聞已平定 
[杭州快信]  
　　甯波周某來杭寓新巿場清華旅館專代屈映光運動參議員 
某派省議員提議選舉參議員之日禁止之民參觀使公民會無從監視 
　　吕省長委派政務參議會全體議員爲選舉參議員之管理監察員 
　　吕省長昨飭各縣知事將該管自治經費從速清理吕督軍以現在財政支絀特通令各旅長速購認五年度公債每旅祇少認購四千元 
省會警察廳長夏超呈請省長將省城住户房捐删除 
　　財政廳昨接財政部令　謂屠宰稅現由本部核定對於牛稅一項决意删除 
省議員張駟羣辭職遺缺以謝廼績遞補 
新任高等檢察長陶思曾定於十六日接篆 
農商部特派孫技正宗浩來浙調查實業狀况 
[南京快信]  
　　閩省議會昨致蘇議會電云日人在厦設警門外大書日本領事館厦門警察分所字樣迭經本省力爭名義雖已撤去而實際仍行使警權應請内外協力爭持以保主權 
　　省議員宋銘勳等提出重行建議廢止官中緊急動議案即日列入議事日程付大會討論 
聞馮副總統昨有電致憲法審議會勸解决鬭風潮語極痛切 
新任浙江地方審判廳長經家齡昨乘通車赴杭履新 
松江防守司令兼第四師第八旅旅長何豐林昨來甯謁副總統陳述佈置防務情形 
蔡公靈櫬定由楚有軍艦運送回湘十六日過甯軍政紳商學各界均擬至屆時江口公祭以表哀悼淞滬警察廳長徐國樑昨已公畢回滬 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[第二次大借欵與美欵]  
　　　　　　　　今日在倫敦開議討論我國第二次善後大借欵先是各國之銀行代表早經彼此協商决定承借此項借欵今日始爲正式之協議墊欵金額擔保物品以及其他各種條件皆將於此會决定然後命駐京各代表與我政府正式交涉據聞其中最困難之問題仍在擔保一層我國所舉者爲鹽稅餘欵而銀行　則仍有要求加入地租之意將來最費　商者　在於此餘如墊欵金額及借欵用度等等銀行　之意見亦尚未能與我一致其中待商之處甚多年内恐終無成立之望至借額之分配照例本應由英俄法日四國各任二千五百萬元惟近得東京方面消息多謂借欵之大部分將在日本募集雖或爲日人希望之詞然事勢所　或竟見之事實亦未可知總統府昨接駐英施公使電稱近日歐洲巿場對於中國第二次之募集債欵前日曾開會議議有辦法六則　俟下列問題解决方可向中政府提議進行手續（一）本　所　任之借欵係政治性質今此借欵有無他種性質應先查明（二）歐洲巿場金融漲落不一至交欵時是否以倫敦金融巿價爲標準（三）德國對於本團是否永久脫離（四）美國對於本團有加入之宣言否（五）此次擔負債額之總支配應用何法决定（六）本團之資本家所認之募集金應否明定或用自由投資法解决 
中美鐵道借欵合同改訂後其預定鐵道路線各報喧傳不一兹聞該項借欵非俟美國工程師開惠爾來華測量路線完竣不能定期撥欵聞預定路線僅兩條（一）係由廣東海南島經瓊州至崖州計二百華里（一）係由湖南衡州至廣東欽州計一千華里其晉浙隴等省路線尚無議定又據某外人消息四國銀行團　於此項借欵曾提出兩次抗議雖經政府明白答辯毫無疑　而銀行　不甘於優先權之放棄近日仍續行集議詳籌對待方法其所抱之希望大致以此次五百萬元美金借欵旣經訂約簽字作爲一種短期借欵不妨認爲有效唯即以此爲限至於該借欵合同續借二千五百萬元美金之規定則非確係辦理實業者不得再爲開議請中國政府與以充分之保證又聞銀行團鑒於中國政府困難之情形擬迅速開　第二次大借欵並望該借欵於兩個月以内成立以濟要需 
[特别國務會議之召集]  
　　解釋選舉訴訟法國務院今晨特召集特别國務會議據聞專爲會議選舉訴訟解釋法是否卽行公布抑交國會覆議後選舉訴訟解釋法曾經衆議院參議院三讀可决咨請大總統公布按照約法此項法律須於十日以内公布如逾期不見公布亦發生法律效力政府如認爲有不適合之處則應於十日以内討論此今日特　閣議之由來也原解釋法之要點有三其最終之點前解釋法之效力　於旣往依此則大理院從前判决張于潯之案當然無效而政府方面之所謂有疑義者即對於此點而言也閣員中有主張應交國會覆議者嗣經他閣員等謂交國會覆議乃重大之事不能輕率執行故訂於今晨會議一次根據法律詳加討論務求達到尊重立法之目的其結果如何頗惹一般之注目也又聞大理院對於此案亦自有其主張現已草具理由咨呈國務院聲明本院判决事件之執行效力無論如何不能變更云云其意似以應交覆議與否聽之政府之决定未知國務院對之又作如何處置也 
[四年度决算與常關稅法]  
　　四年度决算亦稱四年份收支報告自國會開會以來迭催政府將近年决算曁五年度新預算交會審議近來五年度新預算業經編製成就而决算則雖經迭催各省造送屈計尚有偏僻之省乃特别區域一二處未經送到最近失由部電催亦已將約數電報到部兹聞已經主管之會計司將四年度之收支報告書編成惟以匆促催送之故數目殊不詳密祗有各項總數現在新預算因填補方法尚未籌議妥貼未能即日提交會議故此項收支報告當可與新預算一同提出 
全國商會所訂擬之常關稅法草案托衆議員何雯先行代向財部探詢以免與事實不符提出時致多扞格現聞財部於此迭次會議其結果認爲困難之點有二（一）外交上之困難按美約將來加稅裁釐後内地常關亦在應裁之列兹以常關稅定名殊與約文不符况即使實行將來於未設常關之各地可以邀免而常關林立之處負擔獨重未免不均（二）財政上之困難按常關法施行細則草案内第三十四條載常關稅法施行後所有釐金貨物稅統捐統稅産銷稅正雜各捐正雜各稅烟酒公賣烟酒牌照稅等項一律廢止云云惟是項歲入每年約及一萬萬元一旦全行廢止而新施行之常關稅目旣少稅率又輕預計收入至多不過千餘萬元虧短過鉅當此内外財政均屬竭蹶之時倘果實行必多困難據此二項理由是原案尚待商議之處正多 
[禁烟聯合會開幕]  
　　昨日禁烟聯合會開第一次大會各省代表及各機關之代表到會者約五十餘人開會後主席演說略謂今日爲本會開全國禁烟聯合大會之第一日各省代表曁京師各部署代表集會場討論最後之剷除鴉片鴆毒辦法實於全國禁烟聯合會之歷史上爲最有價值之紀念日也何以言之溯自前清與英使缔結禁烟條約以來迄今已歷九年明年即届滿期而該約第三條分省禁運辦法又言明必須中政府將各省禁種净盡始能將上海廣州二口禁止印藥運入是欲結束烟約非各省禁種經中英互勘而後宣　肅清無以結束該約如此則今日各省代表諸君實負有各本省能否一律禁種净盡之責設或會勘之時一隅有發現烟苗之事外人即有所藉口交涉必覺困難故今日之會德相俾斯　所謂　後之五分鐘勝敗在此一舉者即今日之謂也諸君於烟毒之歷史知之甚稔無庸鄙人贅述惟吾人所處之地位對於目前烟禁之困難應有向列强要求消除烟毒之權利蓋鴉片以及嗎啡爲害人之毒物早爲海牙萬國禁烟會定爲禁止品於西曆一千九百十二年訂約凡締約各國均有阻止生鴉片擬禁絶進口之國或檢查生鴉片運往已限制輸入之國之義務也雖然吾人今欲責人不准將鴉片以及嗎啡害人之毒物輸入吾國必須吾國各省實無種植鴉片則欲責人者方免人將還以責已此層頃已言之甚望在會諸君注意也鄙人深知今日到會諸君對於本會實具有同一之宗旨其宗旨維何即盡力設法消除烟毒爲最後之呼　并表明吾國民全體之决心對於近數十年來之鴆毒一掃而空之雖上海廣州二口爲外烟輸入之源亦必用全力以抵制之免致英國熱心烟禁之人有愛莫能助之憾使此不道德之營業常流於天地之問鄙人又深信此次與會諸君皆負有政治法律精驗之特長於此會期内運用相當方法互相討論俾吾人所抱之宗旨能以達到所希望之目的使明年禁絶鴉片之日爲全國莫大之慶祝紀念日是則鄙人瞻顧前途無任　祝者也云云是日開會時聞内務部有緊要議案三則交議其一派員勘查各地烟禁案（理由）我國種烟吸食地方遍地皆有若由部派員分期查勘恐非二三年不克竣事而英使來華在即由省派委又恐滋生流弊究用何制應先解决其二上海洋商存土銷燬及收買案（理由）迭據海關報告上海存土爲數甚巨概予收買政府無此巨欵予以債票洋商以期過久虧損必多應如何籌對請速議决其三英國派使來華籌備案（理由）英國此次派使來華查勘一爲履行條約一爲偵察洋商情形若各地均至恐延時日萬一有弊不惟失信外人且恐起交涉應如何規定請速决 
[汴議會否决附稅改折案]  
　　會致電北京請免改折銀元其電文曰附稅改折銀元豫民不知底藴以爲必較附稅爲輕昨省長交到改折銀元辦法係每銀一兩折洋二元每錢一串折洋一元並謂議會無議决之權囑即認可見復等語不勝駭異將謂修正稅率必須交國會議决將謂一省有一省辦法此係單行條例必須由省會議定總之無論何種省長財政廳斷無擅定之事况豫省水旱兵燹比年頻仍縱樂於輸將亦萬無此負擔之能力且百餘縣代表齊集省垣聞此消息莫不疾首蹙額奔走相告若操之過急惹起意外風潮咎將誰歸除開會討論外謹掬誠相告臨電無任悚惶待命之至云云又議員朱繩祖等電稱汴議員毆打滋閙請飭查辦該電云大總統國務院參衆兩院鈞鑒本日討論河南附加稅改折銀元一案主張不一議員李環瀛王一浩張景華薛宗周以及緩刑判决之田餘三蜂擁演台毆打議員劉維俟及下廳後李環瀛等又擁至劉維俊之住房辱駡不堪似此兇横實屬目無法紀請迅予查辦以維立法而免意外迫切上陳無任盼切汴議員朱繩祖等六十六人叩庚又公民李靜等電云大總統國務院内務部財政部參衆兩院順天時報北京日報民主報達智橋河南議員俱樂部嵩陽别墅河南同鄉會鈞鑒河南田賦改折銀元一案變本加厲衆人死不承認省議會連議六日多數議員均主張否認李環瀛甘受行政官嗾使搗亂議場不能表决甚至昨日邀同私黨毆打劉議員維俊實屬粗頑已極本會大動公憤驅逐李環瀛退席議員秉公討論安然表决已將改折銀元案否認另籌辦法人心大快惟李環瀛搗亂議場行同梟獍實不足代表人民請大總統迅飭法辦以重議會不勝盼禱河南公民李靜等三千二百六十五人叩青 
　　汴省附稅之改折實改易名稱之加稅據汴人呼籲之文電觀是汴省大吏旣未履行正當法定之手續又蔑視議會議决之職　蓋已踰越政治之常軌矣乃爲議員者竟有一部份從而附和致演庚日議場上毆打滋閙之惡劇又何其自甘暴棄以妄助行政長官之虐厲也幸而大多數議員不爲所動毆打者自毆打討論者自討論終以六日之連議行使其否决之職權尚不愧爲汴議會桑榆之補救惟是朱議員等之請查辦李公民等之請法辦似尚未爲正當之辦法蓋議員原非官吏中央將何憑以查辦當場旣未獲毆打證據事後行使法權亦多棘手然則汴人而誠欲自重其議員人格者似當先於議會自身籌所以處此敗羣之分子也 
[吉江兩官銀號之紙幣問題]  
　　吉省之官銀號吉林官銀錢號總稽查何棫樸等日前呈請省長准開小帖一千萬吊送交商會代爲收换兹聞郭省長已將此案咨行省議會公决以定行止其原咨云吉林省公署爲咨行事案據官銀錢號總稽查何棫樸正稽查金明川呈稱竊查官帖用項以小帖爲最多且舊有小帖本不足用尚多破爛現值冬令四鄉農民進城賣糧無不調換小帖以便行使矧聞長春近有以大帖换小帖每百吊加錢三四吊者循此以往若不急籌變通非特有失信用且恐險象環生稽查等目覩現狀難安寢饋惟有擬請省長准開小帖一千萬吊（一吊四百萬吊二吊四百萬吊三吊二百萬吊）專備門巿兌換决不移作别用每日換出若干收回若干不必入帳即將庫有之舊帖作抵銷燬此係維持目前之現狀至將來是否足用或别有需欵均非稽查等所敢擅擬理合呈請省長鑒核轉交省議會議决施行等情查該稽查等所稱各節均係實在情形自應酌開小帖若干以資便利惟前所印新帖五千萬吊均係大帖其中以百吊及五十吊居多爲數旣非零星殊屬不便轉兌據呈請開小帖專備門巿兌換不作别用於該號帖額尚無出入至於換帖手續　仿照黑龍江廣信公司換帖辦法由官銀錢號將印　新帖分批陸續送交省城商務總會代爲收換俟該商會將換回舊帖繳還官銀錢號點清後隨時通知各界眼同切銷以杜弊混相應備文咨行貴會請煩查照議覆施行 
　　江省之官銀號奉天張省長以黑龍江省官銀號濫發紙幣特電請財政部轉令該省即行取締以資救濟兹聞江省公署已奉財政部電令嚴行取　畢省長當即電覆奉省云查江省官銀號結至本月初流通幣總額爲一百二十萬有奇行之三省奉界約居十之六七號以奉天分號專爲兌現而設故所有已發紙幣半皆聚於奉省前因兌現緊迫該銀號正擬陸續收回以免擁擠萬不能於舊額外再行增發云云 
[贛省會中之查辦總視學案]  
　　贛省議員魏　元鄧惟賢介紹公民陳光祖張超李寰等請願省議會咨請省長查辦省總視學宋育德其略云省總視學宋育德學問淺陋人格卑污當民國二年秋間正各機關解組之際因緣時會奔走權要攫得敎育司司長一席俟官制變更敎育行政改司爲科司長當然裁撤宋於是要求位置而特殊制之總視學應時發生蓋純爲宋一人而設也宋旣膺總視學氣燄益張種種不法行爲尤更僕難數兹擇其最著者列舉於次袁氏盜國帝制自爲宋則趁此時機自稱國民會議代表請願勸進復假江西學界全體名義將視學處所存省立中小學校長名册依次照抄列名請願由其一手辦好此其不法者一也視學一職責会何等重大乃宋則對於國内外高等師範畢業者屏而不用盡援引其鄉戚故舊查省道視學員共十七人而宋之黨羽竟佔十一人且多係中學畢業者視學每到一邑花天酒地若忘其職務所司何事而偏僻之縣竟有終年未見視學足跡者此其不法者二也據視學處章程總視學專視中學以上學校月支薪洋二百四十元出省視學月支旅費六十元宋自到差以來迄今三年僅在贛州及九江視察一次爲期不過月餘而坐享旅費至一千五百餘元之多此其不法者三也查視學處原定常年經費二萬五千四百元自五年七月後經敎育部核減五千元是明示以裁撤一總視學與二副視學之意也乃宋妙想天開竟將視學鍾祥鸞黄爕蔡震離廖濮陽宣吕五人所出之缺懸之不補薪金合計五千一百元適足敎育部所減之數宋之素餐尸位亦遂得以繼續又副視學周蔚章於八月下浣以知事候補安徽宋匿不報而每月薪金仍舊支領此其不法者四也據省公署敎育科得各縣報告民國二年全省共有小學四千餘所至民國四年其數銳滅僅餘二千餘所矣然則宋之特設此機關者爲推廣敎育計乎抑爲摧殘敎育計乎民國三年各府立中學收歸省辦楊綸因係宋之私人改充第三中學校長接辦未及一月釀成絶大風潮宋又將楊與第杠中學校長鄧鞏對調鄧充第三中校事輿論翕服今年署假期滿宋忽將鄧撤任鄧不平向宋質問宋無以答復令回原任旬日之問忽撤忽働任校長如奕棋視學務爲兒戲此其不法者五也以上五欵皆證據確實彰彰在人耳目光祖等忝居學界一份子激於天良萬難緘默謹依省議會暫行法陳請貴會轉咨省長將宋育德先行撤任懲辦以重敎育是否有當尚希公决 
　　按　省自癸丑以來敎育奉業退化之速實令人驚駭不置其故匪畫由於當道者之厭視學務也軍費運增加中央之搜括致使二年以前之敎育費侵創　移僅　留此殘　一部分以供敎育之用今縱未　從根本解决規復民國二年之舊然多去一敎育行政上之駢枝機關即可多增設若干學校爲愛惜敎育經費起見此種全國獨一無二之特别視學員已在所必　固不僅對人問題也　　會中固多明逹者其亦以吾　爲然否 
[荆油（楚客通信）]  
　　湖北荆油卽桕油一名皮油所謂荆油者以産自荆州油以地著也 
然所謂荆油者今亦徒存其名　其主要之出産地現已不在荆州而在宜昌其地産桕最富至油巿之中心則在漢口 
　　油之原料出於桕子　　利高原已巫萬山之中多産之且不勞人事而産額極豐六七十年前荆州尚無以之製油者安徽之太平人避亂來荆始從事於此時僅作製蠟之用且僅銷於蘇鎭一帶嗣後日見推廣銷數日增荆州原有之油坊不足以供其需求宜昌及各鄉鎭乃相　以興近數年來歐美各邦始取之爲製皂原料荆油至是始成出口貨物之大宗而爲荆宜一帶之主要商品矣 
油之銷路旣與年　增而桕子之出産則並未增進年來頗有求過於供之勢當者旣不知提倡商人又互相軋併故巿價雖較三年前高一倍有半而獲利者則寡其故詳述如左 
　　桕子出産之期在陰曆九十月之交以其産額之不多也各坊競出價收買其所出之價一與油價爲低昂鄉人之肩負擔挑者本不知巿價之高下且無一集中之巿爲之衡斷故甲以五串錢購買者乙必昂其值以吸收之迨旣出油之後則一聽命於漢口果外人之購買者多價爲之昂反是則賤以是而商家之命運乃盡隳入（時運）二字之中 
商况旣如是其艱而徵收機關之剥奪又不遺餘力近有一事可記者則油商之與沙巿徵收局之交涉是也蓋荆州所産之桕子爲數絶微勢不得不購取他埠昔年每桕子一石徵收四五十文今年秋忽無端增至九十有二商人合力以爭並得商會之援助局長夏某仍堅執前議不肯稍讓我國商業之不能與外商競豈有他故哉 
　　桕子之油純出於殻外之皮故亦名皮油殻之内則爲子油油之良否一視攙合子油之多寡爲斷純皮油者質絶佳外商之購油者除日人在沙巿直接訂購外餘均集中於漢口購入之後必再鎔化之以蒸發其水　而範爲方　且規成一定之重率（荆油皆圓砠重量量由九十二至九十六斤）而油商亦不知依式仿造也 
桕樹之培養極易且所在多有而吾國童秀之山又觸目皆是果有出而提倡者成功易而獲效速是亦吾國天然利源之一種也 
[蕪湖快信]  
皖省參議院議員此次改選三人一般有議員熱者紛紛晋省運動約計三十七票即可當選刻聞票價每張已由三百元漲至五百元 
 
 
 

Page 7

 
 
繁昌桃家冲裕繁公司鐵礦區域計一千四百餘畝已領有農商部採字第三十三號礦照鐵砂售與天津中日實業公司其賣砂合同係由部代訂造路業經交通部批准　紳恐不易爭回也 
　紳余誠格前日由省來蕪於十一日乘江裕輪返滬 
有自　北來者云淮北道尹屬各縣近來時有烟苗發現毫縣尤甚聞倪省長之飭該縣知事李维源尅日鏟除 
　　　　敎育界沉寂無生氣者久矣自第五中學舉行遠足旅行後乃引起蕪關公學之遠足旅行今又有省立第二女子師範學校附屬小學定期陰曆本月十六十七兩日舉行懇親會 
　　蕪湖警　劉兆麟刻傳知各署嚴禁警員挾妓睹博違者撤差 
安武軍司令部前日派丁委員來蕪採辦軍米三十二百包運赴蚌埠 
[蘇州通信]  
　　前任敎育總長張一麔氏原籍蘇州自在袁氏時代辭職而後養疴津門誓不願再入政界昨張有電報來蘇致其叔父（即蘇警廳遊民習　所所長張是保君）云今明日乘津浦車南下過甯時因拜謁馮齊二公小作勾留一二日卽當返蘇蘇警廳長　君得悉後已咨請駐站憲兵特别保護并令於張氏到蘇時即行電告以便率隊歡迎 
已卸蘇常道道尹殷鴻壽前因天平山石案奉齊省長飭委於本月一號蒞蘇即以奉直會館爲行臺來蘇後對於石案未有一定主張亦無辦法表示蘇紳士羣起質問殷因已身　案中亦有關係誠有左右爲難之勢因於蒞蘇後急謀返省聞已密電軍民兩署會馮督軍組織副總統府職員人名發表委任殷鴻壽爲高等諮議電召晉省殷乃怱怱返甯至石案繼續查辦者馮齊已會令蘇關監督特派交涉員楊霞慰秉公澈突　　蘇人士之望楊君奉令後卽分行知會各紳定期延詢并已着手偵查矣 
　　馮督軍被　爲副總統後南　督軍署已遵例組織副總統府另在北京設立副總統辦事處派員主持以便就近協商所有南京副總統府之人員　以國家財政困難概取簡單主義内部辦事員均係本署高级軍官兼任駐蘇第二師師長卽蘇常鎭守使朱熙第四旅旅長蘇謙　尹王莘林　警廳長趙會鵬警察廳長崔怡庭等昨均奉到馮副總統飭委爲一二三等辦事員　給津貼不支薪俸連日水陸各軍警互相慶賀此　彼答頗爲熱　 
　　近日護龍街一帶發現某銀行　換劵之僞紙幣約有百餘元之多各烟　店等以該銀行信用素著無人敢於僞造故皆漫不經意以致混收現已紛紛呈報警廳崔廳長已函致商會并令偵探　切實密查務　破案以維營業 
　　浙參議員選舉之風潮 
浙江監視選舉公民會致大總統總檢察　電北京大總統總檢察　　鑒讀陽日申令對於選舉何等鄭重乃前巡按使屈映光攫我民財五六百萬今届參院改選竟以重金購買議員報紙喧傳當選之聲日呼日緊如此選舉成何事體請電飭浙中從嚴檢察以　申令而重民意浙江監視選舉公民會代表褚搜新徐仲箎陸　　厥孫王諒忱等公叩 
　　浙江監視選舉公民會代表昨日刋發傳單通告各界其文云本月十八日卽陰曆十一月二十四日爲吾浙省議會改選參議院議員之期前閱滬杭各報喧傳有代今大總統稱臣之屈映光輦金五萬托人運動省議會議員期逹當選參議員之目的公民等始以爲報紙訛傳嗣經迭次訪查聞將成爲事實並增資至八萬五千元之鉅每票售價八百元省議員被其運動者傳有百餘人之多此項消息實屬駭人聽聞無論確實與否人民當有監視之欋况現在内政叢脞外交險惡尤賴有善良代議士主持其間同心協力共濟時艱若以洪憲功臣向不吃飯（係屈寄某醫生語）如屈映光者濫竽充數則不特汚我神聖莊嚴之國會且恐騰笑中外不能自解參議院議員直接雖由省議員選出間接即代公民之選舉吾浙省議員旣受公民之付託自應稍發天良以利國福民爲前提行使此選舉如果被屈映光之運動則省議員名譽道德　　　　掃地以盡負我全浙人民即吾浙全省人民亦騰遺臭萬年誠如本月七日大總統令謂選舉爲民意所寄託苟有營私舞弊其害卽中於國家乃申令煌煌而吾浙省議員猶日日徵遂於　動當　之魚翅白蘭地之問屈映光當選之聲日呼日緊而票價亦日漲日高茶坊酒肆援爲談資嗚呼公民不幸而爲浙江之人民更不幸而爲浙江今日之人民上念祖宗下視子孫此種汚點若不設　解除則　刦不復之奇　實爲吾浙省議員所釀成之現爲滌除此項汚點起見惟有本我公民素有之良心福利之希望共同實行正當之監視凡於本月十八日未選舉以前所有我公民之　友在議會充當議員者先以個人資格切實警告其萬勿昧良賣票選舉屈映光如有勿　良言仍有賣票之形跡卽照現行犯律赴司法衙門舉發届選舉之日務各入會參觀密行　察何人舉筆而寫屈映光之票者當卽記其姓名席次通電各省認爲民賊並另施相當之對　倘是日屈映光果運動成選凡我公民認爲違法選舉當即電請大總統參衆兩院立行解散省議會另行改組新議會並派人到京滬地方力阻屈映光不得到京務達目的而後已事關選舉舞獘先此揭聞 
[地方通信無錫]  
　　改選參員中之無錫人物本届江蘇改選參議員三人省議會聞已定於閉會後一日舉行於是各縣有名人物紛紛思欲躍上舞臺預先大展運動手腕以求爲吾民之代表無錫一縣同時聞有數人謀選嗣因種種關係競爭漸懈僅有師範畢業生前在農林部任事之無錫人王　者已爲某派中人提出於本派預徵同意以備本派中多占國會議員一席聞提出時計有兩人其一則爲民　鉅子鈕永建云 
　　競志女學運動得奬本届舉行之第三次全省聯合運動會無錫除省立第三師範附屬小學預賽得奬外兹聞私立競志女校中學部學生當時亦曾參預現已由評判員評定分數計短棒九十一分曲　花影行進法八十九分一列最優等一列優等日昨聯合會事務所寄到我武維揚之彩旗一面贈與競志云 
[鎭江]  
　　自治研究會不日成立丹徒地方自治研究會現定於十五號下午一時假城内萬壽宮開成立大會通過草章選舉職員昨已發出通告知照各會員届時蒞會矣 
新委承審員赴任新委鎭屬溧陽縣署承審員商建中昨日由　乘舟過鎭暫駐行旌並至金焦二山流覽風景卽於十二號乘舟赴溧任事 
　　追悼蔡公大會紀事鎭屬揚中縣新洲鎭章元炳等發起追悼蔡公大會於十二月十一號下午一時假自治公所開會各界與祭者二千餘人公舉楊國華君主祭先由章君述蔡公歷史次讀祭文各學校學生齊唱追悼歌各界次第行禮禮畢復由各學校校長敎員等相繼演說語語懇摯聽者動容是日輓聯甚多至五時始行閉會 
　　阜甯縣匪勢之猖獗聞江北阜甯縣一帶鄉間近來時有身穿軍服口操北音狀似軍人之土匪到鄉肆行刦掠勒詐並强姦婦女種種不法爲害地方現經地方官禀請左道尹派兵馳往剿辦以除民害 
[揚州]  
　　官産清理不江蘇清理官産揚州分局前經併入縣知事署當即派委會同第二科接收卷宗刻省垣總局另派陳步雲來揚坐辦惟沙田等轇轕甚多着手清理頗覺不易有糧無田展轉盜賣者居其多數未知如何清理也 
　　區員又復被控江都縣警察所所轄各區屢被控告刻有東鄉警察分區區員詹壽徵又爲該處鄉董劉某等多人在縣知事署控告該區員十欵内有擅離職守縱子爲非及包庇烟燈姦　良婦等欵刻周芷貞知事已飭所派員澈查具復 
　　靈署慶典籌備兩淮運使劉佑當本月二十一日與合肥李傅相女孫結婚二十三日爲其周太夫人開七秩大慶連日署中籌備甚忙調警守衛組織消防預備接差（馮副總统張上將兩夫人均將來揚祝嘏）並在鎭江召集優伶聞係吕月樵領班梅蘭芳亦與其列云 
[加漲房金之風潮]  
　　開設轅門橋之凡鳳銀樓店主劉録仙前因房東施曼仙要求加漲行租（按原價五兩五錢加一倍）迫令停業已由各商店聯名蓋戳繕具公禀請商會轉詳縣長公斷刻聞縣署飭商會周榖人出爲調楚令其先行照常營業待至明年再行加漲 
[山西]  
　　堡晋公司之近况晋公司日昨將該公司營業情形及　行計畫呈報省公署當奉指令云查振興實菜開礦爲先晋礦　甲全球西人言之鑿鑿該公司成立旣早締造艱難實爲三晋先河之導乃開辦已久成效未彰無怪爲人所　病該總理受事伊始卽能統籌全局規畫進行首從用人立法入手是　能得其　對於各礦辦法復以全力經營平定大同則暫時收　晋城壽陽則　圖　張並擬辦一小鐵　開採平　鐵鑛均爲切要之圖統觀已往成績及未來計圖嘉　良深仰再切實整理以期日臻發達挽回利權 
[雜評一和平之機（一子）]  
　　自歐戰激烈而後有識之士卽警我以注意世界和平後之問題然而我國人不暇顧也帝制戰爭起而我國内亦不和平也帝制戰爭雖消　而黨而政而議會而軍隊閧　衝突此仆彼興一部分之不和平依然也國内不和平安有餘力以顧及世界和平之後然而此世界和平後之和平幸福非可以坐待而自致也秘預謀所以自置其國於幸福之途而後他日得分享和平之福胙此國人所以於未和平時宜早注意之也 
　　今據西電消息世界和平之機動矣而我國人尚不知世界和平後之世界爲何等世界悲夫 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局修訂營造規則]  
　　工部局現行關於築屋工程之規則乃十餘年前所編定者在今日其中合用者固多然亦不乏不合時宜之處是以去年七月一日工部局有派定委員修訂此項規則之舉委員會共正式集議二十四次參酌倫敦等處之章程採取地主工程師火險公司等之意見妥定新章上月該委員會已以修正章程函送工部局矣工部局將送交地皮委員會徵其意見並於明年納捐人常年大會之前須分送納捐人其實行之期在新章發表日起六個月後云 
[煙酒會駐京代表之來電]  
　　請願案由衆院通過删除公賣批交部議全烟酒聯合會總事務所昨接駐京請願總代表陳良玉電云全國烟酒聯合會金拜宸曁兩業全體諸公鑒本會請願案已於十二日由衆議院通過咨達政府至前日呈請政府在美借欵合同内附加條件删除公賣二字悉已批交財政部核議特電聞駐京總代表陳良玉元 
[電話局長撤差消息]  
　　四牌樓老恒吉首飾店失火延燒焚斃鄰家朱高生之妻並四歲幼子當時各區火會迭發電話電話局並不接線因此延燒多家焚斃人命由救火會據情禀請交通部將電話局長處分在案兹聞救火聯合會業奉該部批飭將電話局陶局長先行撤差云 
[閩督軍咨請查拿變兵]  
　　松滬護軍使署昨接福建督軍兼省長李咨開福建鹽務緝私營目兵四十三名於本年十一月二十六日携械譁變嗣又被脅八名共五十一名當經分令各路陸軍警備隊及各縣知事分頭兜緝計先後拿獲槍斃二十九名當場格斃六名共三十五名尚有十六名未獲恐其潛逃回籍除電陳陸軍部鹽務署外相應開單咨請查照飭屬查拿如能獲到卽請訊明就地鎗斃以昭炯戒等因軍署准咨後當即通傳知照矣 
[聶家炸彈案候訂期研訊]  
寓居虹口滙山路二十二號門牌聶雲台家日前先後接有揑名恐嚇圖詐信函並於門首發現炸彈一枚炸藥一包報經滙山捕房經中西包探查得住居法租界打鐵浜望德里十二號八號兩處屋内之皖人洪恩光李祖貽湖南人周慕連章石鸞等四人與此案有關協同法捕房中西探捕往將洪等四人一併提解公共公廨諭着押候訊究在案昨晨復由捕房將洪李等四人解廨請究卽據包探蔣榮生等上堂禀明前情會審員王肇之君得禀商之英卓副領事以案關恐嚇圖詐自應澈究判洪等仍均帶回捕房候查明實情另行訂期研訊 
[自治請願之各省響應者]  
　　恢復地方自治問題前經蘇省縣議員聯合會續推代表晋京徑向總統請願早頒明令並通函各省縣會要求一致進行已詳前報兹悉通函各省現已陸續函復到會特擇要披露如下 
　　浙江嘉興縣會復函逕復者准函囑聯合各縣議會速推代表赴京請願極表同情惟敝省各縣議會事前未經聯合無從推舉代表不克與貴省代表同時晋京請願惶悚奚似現正從事聯合協商進行務全法治而答衆望先此布復容續函陳祗頌公綏浙江嘉善縣議會復函敬啓者今接貴會函開兹又推定代表具呈面謁大總統請速頒明令先行回復自治原狀現正預備北上所望敝省各縣議會聯合團體速推全省請願代表抵滬協商同時進京等云深爲敝會贊同祇以敝省各縣議會召集者雖居多數並未組有聯合會一時不能推舉代表來前協商殊形惶悚現正與各縣議會籌商組織聯合會一經成立自當公推代表赴會兹先奉復即希台鑒順頌公綏 
[推廣初等敎育令繼續月效]  
　　江蘇省公署公布議决推廣初等敎育方法條例案咨省議會文云准貴會咨開案准本省敎育總會請議省頒推廣初等敎育令認爲本省單行條例案一件内稱查年來國家多故敎育事業日在維持聲中檢查敎育部民國以來第一二次統計圖表蘇省學生總數比較各省已由第四而降爲第六夫以號稱敎育先進之地而實際乃日在退化之中推念前途隱憂何極今者時局大定地方自治亦將次恢復敎育允宜積極進行而督促興學確定經費尤爲切要之圖查民國元年一月十六日江蘇都督府曾根據前清諮議局議决案特頒推廣初等敎育方法令於以上二項規畫至爲詳盡在自治未取銷以前各縣巿鄉類能切實履行成績昭然可覩卽此數年屢受時局之影響而地方敎育尚不致一落千丈者未始不有賴於此除已函請省長重申前令責成各縣知事切實奉行外合再録奉原案依省議會暫行法第十六條第八欵之規定請願貴會提交會議認爲本省單行條例咨請省長重行公布施行實爲公便等因准此查此案爲推廣初等敎育方法關係地方敎育前途實爲重要公决應認爲本省單行條例在巿鄉公所未恢復以前責成各縣知事督促現時辦學人員切實遵行除將原案修正外所有議决推廣初等敎育方法條例案由合行備文咨請查照公布施行等因並附議决初等敎育方法條例一件到本公署准此除由本公署訂定執行方法通令遵行並先將此項條公布外相應依法咨請查照 
[孔子牌位被竊]  
　　滬城西門内文廟中之大成殿所供先師孔子並各聖賢之牌位一切貴重物件歷經灑掃局派員保管在案不料前日夜半時忽有竊賊從西轅門口挖洞而進混入大成殿上將孔子等牌位並雕刻精細之紗窗四扇及殿上零星物件竊取而逸聞孔子牌位係夾金鑄成值價頗巨次日爲該局中人查悉分投調查毫無影響遂據情投報上海縣署並淞滬警察二區二分署請爲嚴緝贓賊代理上海縣知事據禀後以文廟失竊先帥孔子牌位等件實屬罕聞之事况該分署近在咫尺竊匪竟敢行竊實屬不法因卽函請警察廳轉飭該分署上緊嚴查務獲解究該分署孟警佐立率長警詣文廟大成殿詳細察勘一週返署後飭派探警四處查拿贓匪到案訊懲 
[最近之米巿消息]  
　　頻年以來江浙兩省禾稻歉收致今夏米價每石漲至八元有零今歲米榖收成大熟故價格頻跌且因皖省自入秋以來由火車輪船運滬皖米日有萬石之多蓋皖省收成較江浙尤佳所以米價更逐漸跌落自出新至今每石已跌洋二元左右調查上星期每石尚售五元五六角昨日已跌至五元二角購者仍不踴躍聞皖米存滬尚有十餘萬石之多云 
[鍾局長鄭重路政]  
　　滬甯杭甬鐵路局長鍾紫垣君以火車行駛之安危全在沿途軌道之平穩設或鋼軌螺絲偶有寛鬆則火車每有出軌之虞前日杭省閘口開滬之三號早班快車駛至嘉興車站附近甫進叉道忽而出軌者皆因叉道鋼軌之螺絲與幹路略爲鬆離所致現在兩路接通行車較多沿途軌道自當格外平穩凡有枕木不平及銜接處之螺絲狗頭各釘銹爛不全者均應隨時修配以免危險故已令由各站工程處派撥工匠各就管轄綫内加意查察遇有不平之處卽速修竣矣 
[盜匪託名送信之刦案]  
　　前日午後六時小南門外南倉街梁坊弄十五號門牌唐汝霖家有口操南音之匪徒六人以送信爲由叩門入内時唐某適有事外出祗其妻與子女等在家一匪即出手鎗嚇禁聲張三匪在外把門望風三匪硬將其女抱住捋去左手所帶之金鐲一隻時唐子在灶披瞥見急出後門狂吹警笛該匪等始一哄而去迨崗警到來該匪均已逃去昨日由唐某將情投報該管區三分署請予偵緝 
又函云南巿華界近有匪徒託稱遞送信件深夜搗門乘機搶刦前晚一區一三分駐所連络境内某姓家有僞稱送信之匪徒四人進内向婦女輩恐嚇卽攫取飾物逃逸刻由該管警區訪悉立即派警查明眞相以憑核辦一面諭知地方居民每於夜間慎勿輕啟門户以事預防 
[查緝長江下游之水盜]  
　　海軍部以長江下游一帶素爲盜匪充斥之區每至入冬後盜刦商船案時有發現兹届冬令商船之行駛長江者爲多自應先爲防範故於前日電令海軍第二艦隊司令饒懷文迅調所部魚雷艇及砲艦駐泊於長江下游各要口以資查緝一面咨由蘇省長轉令外海水警第一廳長温幹臣派策電虎威兩兵輪在長江下游一帶嚴密梭巡 
[蔡公紀念圖書館之發起（續）]  
　　戚揚復電江電悉我公此舉足以表彰前烈啓迪後生莫名欽佩謹當附驥以副盛意戚揚叩魚 
　　陳樹藩復電江電悉松公德澤在民海内歌思公等擬在滬上立館紀念藩極贊成請附賤名於諸君子之末從此蕭公石閣惠被儒林蔡公千古此館亦因之不朽矣陳樹藩魚 
　　譚延闓復電江電悉承公提設蔡公紀念圖書館奉祠鑄像以範來者闓極贊成請附名發起諸多手續仍費清神并乞隨時示知延闓魚 
　　陳炳焜復電江電悉松公功在民國允宜垂範來兹所擬鑄像奉祠滬上圖書館一節當敬贊成諸公陶鑄國民爭存世界乞附鄙名爲盼炳焜魚 
　　郭宗熙復電江電奉悉發起設立蔡公松坡紀念圖書館極表同情願附驥尾郭宗熙魚 
　　張勳復電江電奉悉蔡公松坡功在民國尊意提倡鑄像奉祀以垂久遠敬愛英雄庢堪欽佩勳與蔡公同抱爲國爲民之志而政見不同若徇俗趣時勉酬雅命恐在人將笑爲反覆而在已亦喪厥本眞當亦執事所不取也方命之愆尚祈見諒勳陽 
　　周樹模孫寳琦復電來電敬悉蔡公以德以功近今無匹理宜崇報以範後人願列賤名附於發起寳琦樹模陽 
　　閻錫山復電江電悉蔡公功在社稷薄海同欽奉祠鑄像極表贊同卽請挈銜發起爲荷閻錫山陽 
　　唐繼堯復電江電悉松坡偉烈中外咸仰我公及滬上同人發起設立紀念圖書館奉祠鑄像一節堯深表贊同即望極力提倡并乞附入賤名爲荷特復繼堯陽 
　　曹錕復電江電悉蔡公松坡再造共和國人永感奉祀鑄像極表贊成請即附入賤名統希提倡特復曹錕陽 
　　湯化龍陳國祥電江電悉紀念圖書館一節旣妥英靈復資觀感弟甚表贊成請將賤名署入發起人之列湯化龍陳國祥陽倪嗣冲復電江電悉蔡公松坡功在山河名香竹素允宜鑄像奉祠以致近慕之誠偉畫所籌極端同意應遵來示附驥於發起之末并先勉竭棉薄捐助二千元容即滙寄特復即希鑒察嗣冲庚 
　　李厚基復電江電悉蔡公松坡功在民國承示擬設紀念圖書館卽在館中奉祀鑄像以垂不朽并囑列銜發起等語厚基極表贊同特電奉復李厚基庚 
　　朱家寶復電江電悉設立圖書館爲蔡公奉祀鑄像之地洵足以矜式國人而勉後世發起列銜乞附賤名爲荷家寳庚 
　　張懷芝復電江電悉蔡公再造共和功在天下同人擬設館鑄像銘誌盛德遂可以重久遠而昭示來兹提倡之力端賴我公希代列賤名至爲欣幸張懷芝青 
　　張國淦復電江電悉松坡功在國家設館鑄像用垂不朽極端贊成請將賤名附入發起人以昭欽仰國淦佳 
　　王家襄復電電悉爲松坡設紀念圖書館盛舉極願附驥即請列銜發起家襄 
　　戴戡附賤名爲荷戡蒸 
　　朱慶瀾復電江電悉松公功在國家宜留紀念設館鑄像足資觀感瀾極贊成請即挈銜發起朱慶瀾蒸 
　　張廣建復電江電悉建於我公素所景佩辱承指示敢不贊同惟生平微志一日在官一日盡職不欲加入黨派攀附聲華嚴守至今硜硜自矢曩在京師有人擬創建忠烈祠囑同入於發起人之列當經婉謝未敢署名此次若逕從尊命旣無以謝曩日之友且世論糾紛亦無以斬他人告援鄙意明公標揭全國自可景從建之一人何關多寡輕重幸垂鑒諒曲恕蠢愚張廣建蒸 
　　姜桂題復電江電誦悉蔡公松坡功在民國中外共仰理宜建祠鑄像以範後人得公熱心提倡必能指日觀成至爲欽佩發起一層似無須再列賤名矣將來如須集欵興工當效棉薄以副雅意特復姜桂題眞 
　　畢桂芳復電江電悉深表贊同希卽挈銜發起爲盼畢桂芳眞 
[公團追悼蔡上將之輓詞]  
　　本邑各團體定於十四日假九畝地新舞臺開會追悼蔡松坡氏已誌前報兹悉各團體所送輓聯均爲名人手筆頗多可誦之句合亟録之以供衆鑒上海縣議員會是偉人亦是完人遺澤在民歌頌豈徒滬瀆能保國終能殉國立功不朽馨香合徧神州 
地方自治研究會長李右之揮魯陽戈欃槍盡掃鍊女媧石天柱不傾上海縣敎育會欋利以道德爲衡誦瀕死遺言與孟子告梁惠宋輕同一旨趣湘楚多豪傑之士論先生戰績較前清時毅勇恪靖尤覺難能上海公欵公産處兩年來蠖屈京津養晦待時國本方摇資一柱數月間鷹揚滇蜀鞠躬盡瘁將星遽隕失長城上海慈善團包胥竟能復楚魯連誓不帝秦爲人所難始信英雄造時勢武鄉盡瘁中原興亭勒名庲降並世無偶直將今古埒聲威地方自治研究會全國人格之爭回先生不朽積極政策之希望後死何如上海巿學務委員賈豐芸日月告凶人之云亡邦殄瘁風雨如晦公不少留我涕滂上海巿經董陸文麓朱開甲一怒而安天下之民義戰成功足使暴亂分子腐敗分子皆腆墨自失百世以俟聖人不惑道德愛國祗在利欲關頭欺慊關頭能堅確弗摇 
[馮副總統調派炮工師]  
　　馮副總統前飭上海軍廠配解之陸路管退炮六尊業已解甯備撥沿江各炮台安置惟馮副總統以此項快炮應再試驗一次現定本月十八日在寧試放故於昨日令飭滬廠調派砲工師一名赴甯試炮以資熟手 
[兵艦入塢修理]  
　　海軍部以兵艦定章每歲應修理一次所有江元江亨江利江貞及楚同楚泰楚有楚謙楚豫楚觀等各砲艦今歲尚未修理自應入塢飭修故已令由第二艦隊饒司令分飭各該炮艦迅赴上海船塢分别修葺矣 
[火車站加派憲兵彈壓]  
駐滬憲兵營張營長近以北火車站加開杭班火車往來旅客較多恐有賊匪混乘火車行竊旅客財物故特加派憲兵駐站彈壓遇有形跡可疑之人携有包物者務須盤詰詳詢來蹤去跡果能符合即予放行以資保衛昨已飭第二連朱連長遵照矣 
[勘煙責成經董之縣令]  
　　上海縣公署昨訓令各巿鄉經董文云本年十二月二日奉省公署第一八四四號訓令内開案查前准内務部咨以禁烟期限業經國務會議議决不再推展爲時漸迫亟應内外一心從嚴查禁以竟此一簣之功惟窮鄉僻壞之區恐不免仍有偷種情事殊於禁烟前途大有妨礙兹值罌粟將近播種之際禁種關鍵全在此時應請通令各縣知事一體遵照務須時刻下鄉嚴行稽查並一面遴派幹員切實查勘總期根株淨絶不使來春再有毒卉發生倘有陽奉陰違控報不實情弊即希呈請從嚴懲戒等因當經訓令各屬遵照嚴切進行聽候本公署隨時派員查勘倘敢敷衍從事定卽嚴行懲處在案現在節交初冬正罌粟下種之時各該知事務宜趁此尚未下種之先認眞嚴禁以期淨絶根株除委令沈應鏞隨帶白話佈告多張前往該縣切實查禁外所有薪水旅費均由本公署給發該知事不得稍有供應一俟該委員到縣立會商妥速辨理該知事責任所在慎勿稍涉疏懈致干嚴譴仍將委員到境日期快郵具報切切此令計發布告一千張（已載昨報）等因奉此並准委員將布告四百張請分配張貼前來除分發外合將佈告令發仰該經董查收張貼並督率圖保嚴密搜查切實進行聽候本知事會同委員親往抽查母違切切此令 
[法官赴任程限之通令]  
　　上海地方審檢兩廳昨奉高等廳訓令開案奉司法部三二九號令開案照部派各省審判檢察廳員赴任程限應援照中央任用各官赴任程限表及中央調任特任各官由所在地方赴任程限表一律辦理屬於第一表任用各員程限日期由部令發出後十日起算屬於第二表轉調各員程限日期由轉調省分該管長官接奉部令後二十日起算此項奉派人員奉部令後自應依限起程赴任如有中途受疾病或風雨阻滯等事無論行抵何處均應先期電呈該管長官備案查核其有並未聲叙理由逾限延不赴任者即由該管長官查照各表所定日期聲明逾限呈部將委任撤銷另行派員前往嗣後本部每派一員即將此次訓令印發一份隨案通知該員外仰即通令所屬一體遵照等因奉此除分行外仰該廳長一體遵照 
[路局報告改用華文]  
　　滬甯兼滬杭鐵路管理局向來呈部各項報告均用英文昨鍾局 
 
 
 

Page 11

 
 
長奉交通部令一律改用華文當即通知沿路各站自尅日起一律遵照部令辦理 
[飭緝戕害粤關洋員之逃犯]  
　　上海縣知事署昨奉省公署訓令云准廣東省長咨開現准惠潮嘉鎭守使英咨呈内開潮海關副總理船廳英人伍人玉　被戕斃一案經由鎭署先後懸賞一千元出示購緝並通令各營縣務將該兇拿解訊辦在案現閱浹月未據獲解前來案情重大非由鈞憲咨會各省一體通緝仍恐稍有漏網致釀將來交涉除將案由及該兇犯籍貫面貌另紙付呈以憑咨會外理合備文呈請迅賜施行實爲公便等由計粘案由及兇犯籍貫面貌共一紙到署除咨會各省通緝外相應粘抄咨會貴省長請煩查照轉令所屬一體協緝獲解訊辦等因並粘抄一紙到本公署爲此令仰該知事一體協緝獲解訊辦此令附本案案由及兇犯阿發籍貫面貌案杳潮海關副理船廳伍人玉係英國人庽居汕頭大馬路十八號洋樓於九月十六日晚十點鐘偃息在床有人突入屋内向渠開鎗轟擊彈入腹部當時負痛下牀尋覓兇手疾呼傭役而電燈已息寂無人應勉强僱車馳往福音醫院醫治翌日三點鐘時候經因傷殞命是晚報由警局驗明傷痕並馳往該英人庽内踏勘傭役阿發業經潛逃祗將咕哩鄭九娘一名帶回訊問據供侍仔阿發係甯波人身極高瘦牙齒微露專司伍人玉　房及使喚月來屢被伍人玉責駡積有微嫌是晚九句鐘時候阿發呌民前往汕頭悅來店購取瀉鹽比及購回而伍人玉已被人鎗傷登即遍尋阿發復已逃走等語旋據該關稅務司函開亦謂該役當夜在逃顯爲本案要犯請爲緝究等由是此案兇犯確爲該侍仔阿發無疑案關暗殺外人經由本署懸賞一千元購緝以後無論軍民人等如有能將兇犯阿發缉獲訊明屬實者定卽照所懸賞格立予給領以昭奬勵所有本案緣由應即詳細聲叙於左本案兇犯阿發係浙江甯波人身格高瘦牙齒微露 
[檢廳充公物件之編查]  
　　上海地方廳林檢察長查得本廳歷年經辦刑事案内没收充公各項物件存庫候示者迄今爲數不少故於昨日派檢察官入庫將大小金銀首飾並衣服各物逐一查明開單編列號碼呈報以便出示公佈擇期在本廳拍賣 
[衛生處頒發取缔菜場規則]  
　　美租界蓬路菜場現經工部局衛生處頒發取締規則二十三條懸示場内其規則中大旨係菜巿自每晨五句鐘起至下午四句鐘止地租先期繳付約佔二籃地步者每月納租五角每設一攤納租二元五角開設店舖者以佔地多少爲準租價自五元起至十五元止凡店攤櫃檯器物務宜洗刷潔净禁售妨礙衛生之食物如違除將貨物充公外並處店主違章之咎所用英國磅秤每星期較驗一次各攤户不得將租定之攤轉租與他人自西曆二月十五號至九月三十號止不准售賣野禽各攤户對於本局辦事人不許有所酬謝云云 
[修路處夜間須點紅燈]  
　　淞滬警察廳長徐輔洲近查得所屬各處道路由工巡捐局派工匠修葺做夜工時往往不在工次燃點紅燈標示以致夜間行人經過每有傾跌之虞殊於行旅有礙爰飭各區署所函致工巡捐局長請飭工程科務飭工匠於晚間修路處所一體用燈標記 
[訂期會議推行印花稅方法]  
　　督查蘇省各屬印花稅事宜之部派委員姚直之日前會同滬海道道尹上海縣知事及南北商會正副會長等籌議印花稅推行租界方面使各商民一體購貼等情曾誌前報兹聞南巿方面印花稅票現正在大檢查之際商界得悉此項消息恐大檢查時不免有騷擾情事故由各業商董等請將檢查法則改良俾免窒碍而該專員之意見以商界之人購貼稅證每有不在規定處所粘貼或揭下重復貼用之弊故勸該董等協助推行以裕稅源現擬於日内由南北商會訂期聯絡開會提倡推行之法並將規定購貼之地位當衆宣示仍主張實力在租界方面勸導商民遵貼云 
[魚業敦和公所開幕]  
　　開設小東門大街之魚行共有七家因無公共集議之處故購小東門内陸家宅民房改建魚業孰和公所業已工竣兹定十三日起十五日止行開幕禮十四日邀請來賓聚餐已由該公所發柬相邀矣 
[續紀普益紡織廠將次開幕]  
　　本埠叉袋角西首小沙渡地方新開之普益紡織廠將次開幕已誌前報兹悉該廠實係江西鹽商周扶九君所組織惟一切機器由南通張季直君經手轉向英國好華特廠訂辦現已到齊正在裝配故外間誤傳該廠爲張季直君所組織云 
[莫禮遜博士來滬]  
　　中政府政治顧問英人莫禮遜博士前日由京來滬公幹暫庽滙中西旅館内聞莫君不日公畢卽須回京云 
[四誌飛花廠火災後之控案]  
　　閘北新民路洪吉里張預記及梅園路三和兩飛花廠火警後徐警廳長曾飭四區姚警正將該兩廠究竟共保火險若干由何行承保詳細查明覆候核辦等情迭記前報兹悉閘北救火會第一段隊長王彬彦曾實地調查三和廠前在晋隆保險公司一家保至萬二千萬今年期滿退保同時福來德亦因期滿退保該廠遂向華商各保險行分投請保現在查得者計福安公司四千兩聯泰七千兩此外有無别行承保尚在偵查前日有某日本人投區請將焚餘貨物先行拍賣姚君以事主張預誠始終避不到案刻下被害鄰居對於此案正在訴訟故即拒却不允後經將張預記司賬金樹滋着原保交案另交連環舖保限五天交到廠主再行核辦 
[續誌行踪詭秘之可疑]  
　　寓居北海路十六號門牌華商旅館内之皖人陶玉龍經總巡捕房華探目陳雲忠王松濤以其行蹤詭秘協同西探前往將陶拿獲搜出鎗珠七十八粒一併帶入捕房解經公共公廨訊供押候移提在押法捕房陶之同黨王德奎孔伯林張少卿到廨質究在案兹悉前日經中西包探至法捕房將王等三人連同手鎗一支子彈一百粒一併提回於昨併解公廨請究卽據中西包探上堂禀明前情並將手鎗子彈呈案請察王襄讞商之英康副領事判被告均押候禮拜六解請德領陪審 
[法公堂研鞫賚送私土案]  
　　蕭根林前代劉子桂携送烟土料子至法大馬路同裕興烟膏店在途被五十四號等三華捕查見拘獲昨解法公堂研訊先據該捕等聲稱查見時向蕭詢問據稱係劉子桂囑令送往同裕興烟膏店當即帶蕭至該店質問店主承認向劉購買劉亦在該店之内巡捕等以該店主及劉子桂均已承認須帶入捕房後由該店司賬方炳華言店主及劉决不逃逸如捕頭要人卽行到案迨至捕頭飭令往傳時店主避匿劉由方縱往後門脫逃故將方炳華拘案請究蕭供係劉子桂托民人代送共計兩次每次得酬勞洋三角是實旋據捕頭聲稱查同裕興主陳雲卿前亦售賣私土料子罰過一次今又復犯請察方供前東陳雲卿已經歇業劉亦非商人縱逃聶讞員問現今該店究係何人開設方先稱由店夥數人公共接開又問店夥究係若干人是何姓氏方一味支吾聶君命給紙筆着方當堂將股開各夥姓氏書明方祗書陳買泥三字呈案又稱並非各夥股開實係陳買泥接開中西讞員怒其胡供朦混判罰洋八百元充公再管押一月蕭押滿二十一天並派捕將該店看管聽候核辦 
[火車站又獲烟犯]  
　　五區崗警前日又在滬甯火車站查獲烟犯陳遠良戎得力趙台炳等三名抄出烟土十餘兩解經司法科判送地檢廳核辦 
[謀命案鄰居代爲呼冤]  
　　尚文門内陳其貴陳祥貴兄弟前因串同將姪女陳金鳳（即董陳氏）價賣與小東門外十七號門牌花烟間内爲娼得價瓜分事前恐氏翁董照山阻止設計將董謀斃即函招董子董書坤來滬盤柩回籍董子來申後不明其父致死原因惟因身處異鄉不敢聲張即扶柩回當州下塘原籍陳等以爲事可了結矣不料該處附近各居民悉董照山遭陳等謀斃有比隣姚祥生深知内容當以此人命重案若不代爲控究則董照山含冤九原無從伸雪是以聯名於昨午投地方檢察廳具禀控告並請求移請常州縣公署將棺扣留以便開棺相驗 
[小孩持刀行兇]  
　　滬城張家弄朱章福有子長生今年十三歲昨午在淘沙場畔與十一歲之徐福根爭毆詎徐袖出利刃將長生戳傷逃逸長生回家哭訴乃父投控二區二分派　將徐福根拘獲抄出兇刀一併　送地檢廳訊辦一面着朱章福將子舁送該廳請驗候示 
[馬夫自縊身死]  
　　戈登路某馬房馬夫某甲昨晨不知何故自縊身死由該處捕房將屍車送斐倫路驗屍所候請公廨中西官蒞驗核奪 
[婦人被夫凌虐之怨忿]  
　　甬婦姜張氏前日在虹口怡和碼頭投浦圖盡經舟人鄭阿福救起交捕帶入捕房轉送公共公廨昨由官媒解案請示卽據氏供丈夫姜乃寛在外大橋大坡公司爲出店因日夜賭博規勸不聽反遭毆打氣忿圖盡等語中西官核供以氏面有傷痕判暫留本廨候傳其夫到案訊核 
[卞淑貞供訴反目原因]  
　　張國維在公共公廨呈控伊妾卞淑貞私質衣飾浪用潛回母屬不歸一案前日上午由會審員王肇之君會同英卓副領事升座民庭復訊經原告代表律師上堂詰據卞淑貞供稱年二十四歲曾在敎會學堂讀書由父母憑媒張筱堂董永茂許與原告爲繼室於去年正月十三日正式結婚過門後夫婦感情不惡嗣窺破原告與傭婦陶氏有私向之責備卽被陶氏兇毆是以歸甯向原媒理論當經勸回迨進臥室又見原告與其姪媳同臥牀上夫妻情義由此斷絶訊供至此時已過午中西官宣告退庭判被告交保候再復訊 
[婦人私往厦門之截獲]  
　　住居蘇州胥門内婦人姚張氏（即李鳳珍）其夫姚錫餘向在滬杭鐵路硤石站爲管貨員此次該氏與夫不睦偕同隣婦李張氏來申昨日乘輪將往厦門當爲救濟會員王緯文查獲一併拘送地檢廳訊辦 
[女子願從父之遗命]  
　　鹽城人趙光文前日扭其妹阿三及同鄉人徐才路至四區警署控稱民妹於七月間被徐誘逃出外匿居大統路今被尋見請究等情昨由姚警正判解司法科李科員訊據趙阿三供年十九歲父母均已故世父親在日曾許字徐才路爲室已有成議惟無媒灼今兄欲將女子另許他姓實非所願故隨徐偕逃云云奉判一併移送地方檢察廳訊辦 
[冒探拆梢之被獲]  
　　王福生冒充水巡捕房偵探昨午在停泊蘇州河中之燒香船上以調查烟土爲由藉端拆梢適爲水巡捕房探目何春生查悉將王拘獲禀奉梅捕頭着送地檢廳訊辦 
[拐匪禁錮期滿]  
　　常熟人趙阿洪前因誘拐同鄉婦人陳趙氏之十八歲女兒陳阿珍來滬押娼經氏偵悉控訴總巡捕房飭探將趙拘解公共公堂訊實判趙押西牢二年期滿再核在案兹届期滿昨由捕房將趙解送公堂請示王襄讞商之英康副領事判趙暫行帶回捕房候抄録案由解送上海縣知事署請爲發落 
[公共公堂竊案三則]  
　　大賚公司西人因失竊金表金練報請滙山捕房查緝前日由探蔣榮生查係舟子張小和尚吳阿桂串竊於昨將張吳二人及同居之周寳寳一併拘解公共公廨請究經中西官研訊明晰判張押西牢半年吳係過犯着押年半分别示儆周無干省釋 
　　南京路惠羅公司北蘇州路三號門牌某敎堂同探甬人李啓浩竊取電燈泡等情昨由捕房將李查獲解經公共公堂中西官訊實判李押西牢三年期滿逐出租界 
　　泰興洋行在公共公廨具控用人何天祥串黨錢阿毛等竊取值洋七百餘元之洋布等物業經中西官訊明判錢阿毛等分别押辦何天祥交保改歸民事案訊理在案前日午後由廨復訊先由原告代表律師上堂陳述案情並向何天祥逐層盤詰繼據被告代表律師上堂代辯良久中西官核供判何仍交原保候再復訊核晣 
[搭客失竊鞋籃]  
　　前日下午美租界順泰碼頭有永生輪船開往汕頭搭客彩娥姐於登輪時失竊鞋籃一只内有金戒金壓髮各一事及銀器數件當投美捕房報請跴緝捕頭准之 
[串騙洋釘]  
　　崇明人徐金寳前日與在逃之小麻皮等串騙北蘇州路二十一號門牌某五金雜貨店内值洋三十八元之洋釘三桶携贓圖消被滙司捕房包探施金生查見當將徐與贓物一併拘入捕房昨解公共公堂請究經中西官研訊之下判徐押候補提人澄到案質訊 
[筆店請究冒牌]  
　　周虎臣筆店主傅錦雲前投法捕房控鄒念屺用次貨筆料冒牌出售求究等情經捕頭飭探往拘鄒已逃逸祗將製就冒牌之筆數千枝吊案解送法公堂判將筆銷毁外補提被告到案訊辦迄今尚未拘獲昨日傅又投稱鄒念屺匿居公共租界仍用次貨冒牌專銷客　非但攸關周虎臣名譽且受損失不小現偵知鄒日間匿在家中夜間始行出外仍求提案嚴究判令退去候出票補提鄒念屺到案訊辦 
[迷路小孩待領]  
　　男孩王三海年十四歲係西鄉閘港人早失怙恃前日隨其胞兄來滬欲招尋嬸母學習紙紮業甫在小輪碼頭登岸忽然與兄失散因在南巿關橋堍迷路由警張鳳奎查見帶至第一區署問明情形卽行留候牌示召領 
[氣候報告]  
　　（上海徐家匯天文臺）　　已過者之報告十二月十二日北方低度行經北海道中國西部有低度之新中心發生此間海濱一帶凉風勢力增大上海天氣多雲晚間惡劣十三日上海晨間烟霧頗濃八時起雨氣壓下降風向東南是日午後四時前二十四小時内上海温度至高五七　九至低四○　五去年同日至高五八　一至低三二 
　　未來者之推測十三日午後四時三十分預測中國大陸及本區海濱天氣晴好而有新起之冬季信風朝鮮海濱天氣不佳長江低度不久將升起 
[雜評二巿鄉董之忙碌（庸）]  
　　自巿鄉機關成立而後縣知事一級其行政之一部分往往委任巿鄉處理上級機關所訓令於知事者知事即據以訓令巿鄉今雖自治機關取消未復而此例則仍沿而不廢也 
　　蝗蝻也烟苗也煌煌省令非責成縣知事自行履勘乎然细考其實際則此種至重要之公務往往匪知事所屑爲不過費一抄胥之煩轉而責之巿鄉董事而已上級官署雖文電迭頒限期勘報而知事則固未出署門一步也 
　　由今之道則自治雖復而自治機關將呈一種現象巿鄉董所處理者巿鄉本身之事少而縣署委任之事多是巿鄉董者不異縣知事之一替身也縣公署者實巿鄉公所之承轉機關也今人方病道尹一級之同於贅旒而可廢又焉知縣知事之職務司法獨立以後將不同於道尹哉 
來件忠告國會議員（譯北京晚報李佳白著） 
　　恒人之情每以爲今不如昔凡去人已遠者易令人敬近在目前者易惹人非故中國國務院前旣不理於衆口中國國會今又將不洽於輿情國會最近有議員互毆之舉固足以顯國會之不良然議員之鬭毆即西方各國亦所不免且并不足以爲國家衰弱之證即如美國開國迄今此等情狀亦已非一次矣華人之性情外人初以爲不易激怒亦不易動其羞惡迨庚子之變而其怨毒之所發乃不啻中風而狂於以知華人之恒情實與外人彷彿同爲有怨必報者第旣爲議員有代表人民之責則必變易其平日之氣質方足以爲國民之模範按西國議院其議院法凡在院内發言皆有一定之規則不得踰越範圍中國當袁世凱時代因國會屢有搗亂之情狀乃下令解散之當時一般輿論多以解散爲得當今黎總統繼任依法重行召集匿議員猶不改其昔年之舊吾恐解散之說必更有倡之者故以對内言國會議員須知所慎方足以維繫人望也本年之夏吾人僑寓北京曾因國會議員之召集開會懽迎並陳鄙見數則當時未蒙斥爲不當今更欲爲諸議員忠告願諸議員之顧全國家榮譽也諸議員須知今日中華民國之國會實不啻置在各國耳目之前一舉一動各國皆見及之且注意之其影響於民國之前途者綦大蓋各國議會雖亦不免自蹈其轍交戰國方面且羣無以自解於兵連禍結之非然要不能以是而杜其交謫之口或減其輕蔑之心故就對外言諸議員尤有不可不慎者要之中華民國之前途國會與元首内閣分負者也國家之榮國會不必讓其功國家之辱國會無所辭其責議員爲國家榮外人羣以中國爲可爲而善意之傾嚮生議員爲國家辱外人羣以中國爲無望而侮亡之惡意起議員諸君其自審對於國家所負之責任重大如何當亦有蹙然不安者竊願賢者之一爲返省也 
來函 
[王文典致國貨維持會函]  
　　敬啓者文典北來已經旬日對於本會進行事務無不黽勉從公日來所提議之各要案如裁釐加稅辦法案新加坡國貨陳列所案振興蠶桑列入地方官考成案推廣出口用鹽減稅案凡海外僑工製造藝品有不能不用鹽質者外洋之鹽價昂貴故提議及之海外貿易案上海毛絨線廠案改良磁業案均於前昨以次呈明大總統猥蒙垂詢至二鐘之久足徵大總統熱心工商事業提倡國民生計之盛意本會同人對此益宜奮勉期不負大總統屬望之殷文典在京凡可以發展本會業務者無不格外策勵以副諸同志之雅愛焉再近日京外各報喧傳文典將被任爲外交次長此事决非文典所願此次北來純係爲本會代表請願加稅裁釐辦法所以與伍秩老偕行者不過私人感情上之關係並無含有他種意味且文典一工商界人耳數年來所以爲同胞奔走者社會工商事業居其泰半兩次來京又無非爲國民生計力謀發展若外交次長責任何等重大職務何等緊要折衝樽爼之地非操奇計贏之輩所可妄相覬觎無論秩老無此動議即有之文典亦豈肯不自量度貿然承認（中略）深懼悠悠之口摇惑諸同志之觀聽用特掬誠以告惟知我者垂察焉 
[補録命令]  
　　十一月二十大總統令任命馬玉仁爲江蘇陸軍第一混成旅旅長郭川爲第一混成旅步兵第一團團長馬玉懷爲第一混成旅步兵第二團團長此令 
又令内務總長孫洪伊呈准兼署奉天省長張作霖咨警務處處長張宏周因病辭職張宏周准免本職此令 
又令任命王永江署理奉天全省警務處處長兼署省會警主察廳廳長此令 
又令財政總長陳錦濤呈多倫稅務監督周蘭田徵收短絀請予免職周蘭田應即免職此令 
又令司法總長張耀曾呈直隷高等審判廳推事熊元楷署陜西長安地方審判廳推事袁士覃署江西九江地方審判廳推事高孝綱署福建高等審判廳推事祝諫福建高等審判廳書記官長章廷華署四川成都地方審判廳長楊本殷均因事辭職請予免去本職應照准此令 
又令司法總長張耀曾呈請將署山西太原地方檢察廳檢察官郭元章免去署職應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[游戲文章墨盒銘并序] [  羞鳴]  
　　余性疏介牢落罕儔侣舟車南北幸與四友爲緣時抒孤鬱寳之若性命四友維何曰楮先生管城子石處士卽墨侯也有時行李往來石處士不樂遠行輒易與方銅君員銅君俱契合尤永然遇文士則將以從事苟武勇當前方員二君皆從余善刀退藏嗟乎余負二君多矣今聞二君嶄然大露頭角一逞於赫赫議場再逞於堂堂官府椎凶彈烈血花四飛闊哉勇乎迴視余室方員二君方竊竊議余懦余慰之曰君母然余措大耳安足顯君苟以此問無迴旋餘地盍乘交通之便利依代議之末光庶不負爾志乎二君默然意若弗懌余慮二君之將以賈禍也乃復錫之銘曰 
　　大化爲爐兮萬物爲銅方員其外兮玄理含中　叟留其懿訓曰知白而守黑天地有時變遷舍汝智而用汝質汝智本柔汝質則剛舉之匪重當之輙傷昔爲絞血針今作當頭棒昔惟龍鬚友是親今乃勃郎林變相國老遭汝而痛呌官吏撄汝而跳號汝鋒兩試汝興胡高惜人手之太熱兮汝身非老君百煉之牢（一） 
格言彚録 
　　拿破崙曰難之一字惟愚人字典中有之 
孫中山曰自已能爲之事切勿煩勞他人今日能爲之事切勿待諸明日[  召侯] （二） 
　爾氏曰欲止内亂必謀生計之道 
中村氏曰止亂莫如自責 
　　威爾遜曰元首與國會爲行使主權之機械若夫國民全體則誠爲主權歸宿之地 
　　户水寛人曰生人之心必觸於外界之事物而智識始可以日新[  壽石] （二） 
　　附告本欄歡迎投稿格式如右 
小說 
[言情小說妍媸鏡] [  常覺小蝶合譯天虚我生潤文]  
第十七章（一） 
　　吾父辭世而去於今已三日矣桐棺七尺乃凄然　於禮拜堂桐樹之底嗟乎死者已矣而爲子女者其慘痛將何以堪且債家叢集僅與吾人以十日之限更一星期者恐此三椽柳舍亦非吾家所有故數日以來吾家中人亦似身入窀穸慘切至無生氣予則長日如患腦病呆坐終日不哭亦不能怨尚憶哈荔夫人來吊時私語曼睞曰以吾視之令妹殊不甚悲嗟乎哈荔生平殆未嘗患難耳吾嘗聞醫家言凡人而飮苦藥其入口時輒不能自辨其味此語信也蓋吾自與菲雪訂婚之後知識久已鈍滯不靈今之所遭亦不過加石油於烈火之中未必見其更熾卽昨日嬧娜來吊且慰予予亦未嘗哭蓋予眼光時方注於嬧娜手上約指竊疑彼人方病劇嬧娜更有何心尚能慰我乃知天下人之心故未嘗能一一同也此番喪事吊客甚多推其原因實以菲雪二字有以吸收之故予暗中尤不禁竊笑若使吾家無此婚事者卽闔家遭瘟而殁亦未必有人登門來一收其遺骼險薄者人心也吾書至此幾齒冷不恤言矣弔客中之最後至者爲新來副牧師華爾其人尚在少年儀表嶽嶽頗似一人嬧娜嘗謂予是人温婉必爲予所願見實則吾心已失亦更無憎悅他人之能力吾唯竊詫以爲若是人者何必汲汲入敎堂耶旣至卽與予握手爲禮初不似巴金生之嚴峻低聲曰密斯白理安尊甫年幾何矣予時心中洞空亦不審牧師何語則糢糊而摇其首曰不知牧師殊不忤徐曰吾憶之似爲七十二歲然乎若是則人生至此年齡亦良可以休息此語似極平常顧予聞之心中乃不覺一慰唯其後何言及吾如何見答則我已不能憶牧師退後予仍木然獨坐曼睞則方在樓上與成衣人結賬亞琪則與律師談於應接室中愛菂尚稚捨有時哭其老父而外但知嬉游故靈帷之前唯予一人夐然默坐　手　胸際目視緇經之衣不覺現爲微笑蓋非有此一變則昨日之夕已衣嫁衣而嫁菲雪矣今乃幸而逃免彼存於倫敦姑母家中華炫之嫁衣及金絲之面網以及種種匲具吾誠不知其將來作何歸朿尤不知何人有福爲此種種什物之主意者其人必較我爲美且頎蓋無論如何吾終與菲雪關係已斷無復連續之理此事非但曼睞不知即菲雪亦不知蓋若輩妄想之中猶以爲此事不過一時之延宕也知之者唯亞琪當吾父殁時菲雪聞信卽以快車至尋又歸去聞其今日又當來視我使在一禮拜前令我而聞此語必又有一日不豫顧今日獨漠然無動於中蓋菲雪即來亦復無與於我卽我自甘犧牲一切允其前約而吾父之遺命亦有所不許亞琪雖幼然旣經患難已一變而爲成人吾知其必能保護我矣 
悲世十一日之插畫爲『司法内務將明定報館責任』十二日之插畫爲『伍總長對於老西開鄭家屯民海光寺之三交涉案』 
閱者諸君注意今日新自由談印在後幅 
 
[㫺人求我庇今日我反求庇于人豈不是天道好還麽] [  悲𠦃]  
 
 
 

Page 15

 
 
新自由談 
短篇小說 
[亞森羅蘋賊史之一黑珠（三）（常覺覺迷合譯）]  
　　兩日之後報上又復刋載新聞一則辭曰安德羅伯爵夫人之男傭維多今已被逮所獲證據極夥蓋刑事偵探部長麥歇都德於維多臥室之牀下獲得制服一襲袖口沾有血跡衣上脫落一紐此紐後於出事室伯爵夫人臥榻之下尋獲就記者觀之維多是夕晚餐之後必伏於貯藏衣飾之小室中暗陬遂自玻門窺見主人藏珠之處然此亦不過記者臆測之辭要無憑證可言唯有一事則爲記者所不明者即次晨七點鐘時維多嘗往哥爾塞路之烟草店中此事有司閽人與烟草店中人出爲見證及傳臥於甬道底之女侍及厨娘二人至僉謂是日八點鐘起身之時正門與厨房後户方閉二人俱爲伯爵夫人廿年心腹决無虚僞之理然則維多如何能出或者此人有另備之鑰匙歟關於此點要不難調查而得當局者似宜注意云云嗣後警廳調查殊無所得但查悉維多實係過犯曾經拘案監禁且其平日尤喜酗酒滋事是其行兇殺人實爲意中之事然一按其事實則又疑竇孔多蓋星格萊姑娘本爲承受伯爵夫人産業之人渠於出事一月之前曾接夫人信函告以黑珠秘藏之處俾將來不致茫無覔取唯此信函次日即被竊去然則竊此信者果何人耶而司閽夫婦則稱出事之夕三點鐘時實有一人叩門而入謂延請醫生哈蘭爾者及傳哈蘭爾博士蒞庭則謂是夕並未有人延請則此冒充延醫之人又爲何人此人是否即爲維多同黨則又無術能證明之也而偵探長某聶瑪則向檢察官述其意見曰此案必有亞森羅蘋參與其間檢察官嗤然曰凡汝理案似乎處處有亞森羅蘋置身其中母亦多疑甘聶瑪曰此亦殊不一例唯此一案實爲可疑檢察官曰然則汝當申言凡遇疑難之案必爲亞森羅蘋所爲豈不直截了當哉甘聶瑪口爲之塞就皮鐘墜地停擺之時觀之則兇手入時當在十一點二十分以前然據司閽人言則謂延醫人入時實在三點鐘之後官中遇事每每避繁就簡故已早有成見在胸遂置延醫人於不問惟查捕得之維多歷史及得維多種種劣跡之後雖無確實憑證亦已信其必爲兇犯調查數禮拜之後即開大審承審此案之法官與夫國家律師則因心理之中辦理此案殊爲平易故於開審時並不振作精神從事辨論而維多之律師遂得利用此機指出種種破綻（未完） 
[畫謎揭曉]  
　　本月一日畫謎之四丁慕琴君本意爲『門外簾前斜將曲闌凭我依你搭伏定一字字訴衷情』張醒堯君射爲『我依你搭伏定門外簾前未將小脚兒那我先目轉秋波』陳默生射爲『踞着脚尖兒斜將曲欄凭靠主廊和小姐閒窮究』侍月君射爲』在陽臺上斜將曲欄凭我試悄悄相問你便低低應』爲之君射爲『啓朱扉去依欄干我試悄悄相問你便低低應』林嘯盦君射爲『莫去倚欄干要說一句衷腸話（下二句同上』鄭琴薰君射爲『一個是一字字訴哀情一個是側着耳朶兒聽』攘公射爲『門外簾前　兩个閒窮　說哥哥病久』若愚射爲『門外簾前　兩个斜將曲欄凭一字字訴衷情瘦生射『只是他女孩兒家到晚西樓倚絮叨叨那裏叙寒温打話朱濤射爲『門外簾前斜將曲欄凭踮着脚尖兒仔細定睛你是影兒似不離身』汪伯衡射爲一個這壁一個那壁踮着脚尖兒我依你搭伏定映月射爲門外簾前未將小脚兒那我先目轉秋波他手難抬稱不起肩窩』均於情景切合妙造自然至深欽佩恕不銓次各贈拙著小說一册乞示住址即當郵奉天虚我生誌 
[海外拾遺爪哇奇俗]  
　　爪哇土人至一定之年齡必登樹顚使其子目下摇之父墮而不死則謂天神猶未需斯人也一旦已死則烹而遍饗親朋謂可邀大壽也此時爲其子者須大嚼父肉不然人必稱謂不孝迄今此風猶存（振亞）（二） 
[畫謎之七右畫謎請集六才三句或四句射之本月二十五日截收]  
[續刋小說絶塞奮椎記（三）（野鶴）]  
　　瑶峰道這事究竟在甚麽場所閙下的那人道便在南邊森林裏究是那一個毛夥闖下的刻下還没明白祗是這地上抛下的屍首斷脛殘肩遺腸剩踝赤灔灔的血液差不多灑滿全林這樣景象着實是令人悸心掩涙就中有幾個便是這地人民家小一聞此信個個都到林裏痛哭口口聲聲說要查緝那作惡的人倘然辦不到便要和長官拚命呢瑶峯聽了這一段天半飛來的奇事不由的嚇得面如土色把心中愁慮越發加上幾分那人一眼瞧着瑶峯面色知道他心裏定是轆轤般旋轉個不定不敢驚擾便懶懨懨的兩步改作三步彳亍而去瑶峯正在思索全没覺得直到去遠纔離了坐椅伸一伸欠自言自語道那森林原是這裏和桐花村接壤的場所不知道那閙事的究在那一邊如何查勘還没明白定要把俺獨任其咎呢言猶未了外邊又起了一陣子步履的聲響出門一瞧便是春巒和晦軒二人原來他們一干人出了酒店便發落御者照講定的車價給他誰知御者却說了一大套話怎麽砍壞車箱咧刺被馬踝咧還有白晝殺人的罪名恐防城門失火殃及池魚咧更說着他自已充執鞭人好幾十年這樣的客官還算是第一次遭逢哩春巒聽罷腔子裏一股火氣早又直衝出來提着拳又想打去晦軒急忙勸住又和御者爭論了一大番給他二十兩紋銀纔怏怏的起去這事旣了便覓個宿店安頓下行李什物然後問途覓徑蹤訪到瑶峯局裏（未完） 
 
 
 
 

Page 16

 
 
   
 
