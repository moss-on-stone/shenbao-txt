# 1884 - 294 - 4904147

 

Page 1

 
 
[第十八號畫報出售] [  申報舘主人啓]  
　　臺軍大捷法人死傷無數華人聞之同聲稱快劉爵帥畢竟能軍於此益見兹特購求玉照摹繪成圖以慰薄海人民之欽仰粤省大吏押令法人出境不准逗遛圖其扶男携女負笈提筐情景亦復逼眞兩　俱編入此十八號畵報准於初六日出售仍於畵報之末附送淞隱漫錄圖說一則閱者鍳之此佈 
[籌攺海運後議]  
　　海運一事自招商局售與旗昌之後江浙兩省往年曾充津滬差使人員仍復有謀斡之意建言於上憲之前以資採擇條陳禀帖不下數十事非不各攄所見有謂宜復河運者有謂宜籌陸運者河運船隻廢壞不堪任載舊質全無修築之功旣無所施若云新造則期遠費大尤屬萬難措手是宜暫用民船包運以俟將來再籌良法陸運之舉事屬創始如由江浙水路展轉以達清河登陸運京一遵曩時官商入都之故道恐車輛笨重米石又係粗貨而中途沿山幾站勢難安行旣需時日又勞民力殊不穩便是宜别擇大遵建築鐵路或由清江築趨直靈通倉政由江北一帶築起内地駁運之船并不必至清江創古今未有之事通南北往來之程一舉而備斁善宜若可行而或者又恐　帑太鉅非三五年不能蕆事而漕糧則每歳不能缺乏難以姑待且鐵路旣成當籌經久出息漕米祗任一時通年間空尤須招徠商貨設立章程諸多未妥然則有以先築馬路之說進者馬路不比鐵路之費車輛則北道皆有自火輪船通　津門商宦行程攺蹄轍而就輪帆價廉日少南北十八站幾於無人往來若有坦平　捷之路裝運南漕則東直　省業車之户頓有生路豈非損此益彼之道諸人議論紛紛皆不失藏富於民之意以中國之利益中國之民雖無招商局而漕米安然抵倉都中官兵俸餉賴以裕如乃諸說均不見行而獨聞與洋商輪船公司訂立合同包運到津並聞有减省水脚銀三十萬兩之說夫水脚减省誠屬使宜而以天庾之正供官兵之祿米區區計及於三十萬揆之政體亦覺非宜况中國自有輪船之時尚不盡奪沙衛船之生活今招商局出售而轉使洋商包運致沙衛帮領載之幾成亦并奪之可乎當事之意謂目下法人肇釁戰事方殷輪船迅速自上海放洋四五日卽到若沙船則須十日半月深慮法船阻截故暫時歸洋商包運日後法事敉定再行通籌全局别事良圖本館初三日載有趨籌海運一節津門信稱江浙漕糧　經徐京卿奏復河運奉旨交部並令江浙督撫妥議由部行文北洋大臣詳核　復現在部議酌照歴屇章程由招商局員酌派旗昌洋輪裝運沙船生計則僅於白糧中派撥幾成甚屬有限本館曾著一論以爲沙寍各船歴屇與招商局船分領運率從無失事不過稍遲時日現在招商輪船旣無可用自應全歸沙船如慮法人阻截可赶早裝載將及開河南邊先行放洋迨至津沽涣然冰釋銜尾入口米已上倉法人如有北向之志必在此時不及截奪矣今舍沙船而用洋輪乃招商局内人承值此事以薦與洋商祇知自便不知大體之所爲而當事者惑其說也本館竊思法人搆兵他國必守局外如欲北犯更覺嚴密爾時他國或以局外爲嫌抑法人阻止他國將如之何故以爲不如全交沙寗各船領運之爲愈也抑河運亦未始不可行也沙寗各船大小與從前糧船不相上下而沿江沿海各州縣均可灣泊假令暫准各船入河運糧則沿江沿海之處其米可徑下於船若内地支河小港止須用民船駁運數百里至泊船之處交納或仍在上海買米兌交船户駛入江口至鎭江渡江達淮以入運河惟此一轉移間而糧船不患其無沙寗各船生計亦不至絶倘一二年權宜之後國帑充裕或歳收豐稔糧額十足就漕運項下尚可籌欵造船更有說焉以中國地大物博苟有興作數百萬之費用但使當事之人悉心竭力何嘗不可籌畫所惜者内外臣工泄沓成風上司下僚朦蔽瞻徇每創一事弊竇百出公欵報銷百不及十是則不辦難辦亦難矣鄙人不敢叅預機務或自有暫救目前再圖久遠者在固未可知然則越明年春漕之後再進芻言可也 
[日下紀聞]  
　　前有人奏叅内務府積弊太深報銷欵項諸多浮冐等清日前巳奉上諭派福大司空錕將内務府出入欵目詳細查明具奏矣○聞皇太后明降諭旨本年十月間萬夀大慶所有各衙門承辦典禮需用一切務須節減足見時際難艱旰宵念切凡百臣工宜何如仰體聖慈躬行節儉也○前伊犁將軍呈進貢馬上駟院以馬未馴良不堪御用等語奏聞奉旨著將此項馬匹分交壓馬之御前大臣棍楚克林沁等喂養排騎俟馴順後父上駟院喂養以備皇上乘騎聞八月二十三日午後已由該院派員將馬分送壓馬各大臣私宅矣○東華門外凝和廟現有内務府營造　匠役多人在内建造暖棚一座長十餘丈寛五丈許高四丈按照平屋式樣繚以欄杆懸掛湘簾頂格用五彩玻璃一切裝潢精細奪目上下皆作活筍可以拆卸挪移聞係内廷傳辦以備萬夀時需用約九月中旬可呈進矣○新疆各卡倫有應由侍衛處奏派者定例五年更换兹屇更换之期該處呈請攺派巳由侍衛處將奉旨記名卡倫侍衛之護軍校愛隆阿傳補派往矣○八月三十日五點鐘時阜城門南馬道有廂紅漢官兵三十餘名由門樓内運下砲車數輛上有神威神捷開山等砲聞係拉往蘆溝橋演放云○八月二十閒山西人趙阿九在京師安定門内廣裕糧食店前酗酒呌駡撒潑異常經素識之同鄉人趙阿三向前勸阻阿九不服呌駡益甚阿三怒其無狀以足踢之適中腎囊登時殞金遂經街隣將阿三交官治罪云 
[慨捐巨欵]  
　　閻丹初恊揆儉約持躬清聲卓著勤勞王事幾於　處不遑不特樞曹總署各大臣凡事皆虚已咨商卽各路籌餉籌兵亦皆恊揆獨當一面近恊揆欲將無事旗兵裁减月餉遂致各旂人妄肆雌黄怨聲載道然恊揆仍處之泰然毫不介意并聞協揆與同志各官俱出家資以充國用合之恭親王崇宫保等所捐已至一千萬兩不日將具摺出奏矣 
[縷陳軍務]  
　　北京訪事人郵來新聞數則述敵人之狡檜誌軍務之紛繁確切精詳無異燭照數計且其中攘敵尊王立言得體尤足令閱者眉飛色舞雀忭臨風因亟錄登俾諸君子先覩爲快焉○風聞法人淡水受創損兵不少 
 
 

Page 2

 
 
且有將弁二十餘人被割首級尤爲恥辱不堪孤拔及巴德諾脱因電致法都巴黎斯請再添兵五萬爲明春北犯計不知議院中人能否允准然竊以謂陂國中亦有通達事理之士豈遂以孤巴一電貿然黷武窮兵則今日之揚言於外者仍係恫喝虚聲聲東擊西之對耳我何畏哉○孤拔自蹂躪福州後船泊馬祖澳一月有餘絶無動　人皆竊竊然疑之兹接法都的確信息知孤拔之所以不動者實望中國遷抗議和俾得戰事了結初懇美國楊公使譏停中國以法人出爾反爾婉詞拒之遂轉由法部行文德國伯靈京俾與李丹崖星蘭商議議仍不合無奈飭駐津領事林春哀懇夺中堂代爲斡旋中朝洞悉其力竭勢窮不能狡焉思逞未允所請法人遂挺而走險急不能擇思佔據全臺以作要挾之計孰料又爲劉省三爵帥所大創幾致片甲不還法之敗固我之福也率土普天曷禁額手○華兵自出關後屢有捷音傳至然終以道途遥遠未詳悉情形兹據滇省來信稱華兵頭隊七千名係蘇軍門元春統帶自八月二十日爲始與法軍大戰于洪化附近地方一時砲火震天思雲變色華兵奮勇異常再接再厲　兵係尼格禮也所部亦負隅抗拒抵死交攻戰至五日勝負未分然天戈所指電掣星馳彼法人勞師襲遠餉竭兵疲安能曠日持久哉塞外捷書正可　足以待○法弁福祿諸自訂立簡明條約該國中聲名鵲起遐邇傳聞水師大臣尤深信任該弁獻計於法廷極言福州防守之疎易于攻取倘據船政局以爲質中國必賠餉求和水師大臣信以爲眞傳令孤拔往踞　州迨孤拔抵閩察看情形見事多棘手遂據實禀報立意毁壞船屬砲台築而不守以待後命云○聞李丹崖星使於八月三十日自外洋遞到總署包封一件分兩綦重文牘甚長凡法都議院中詳細情形無不臚列在内且星使移咨外部之文亦詳細抄錄無稍罣漏足見星使之留心國是握要探原矣 
[來書節錄]  
　　有客從軟紅十丈中倩傳言鳥惠贈尺素云法人犯順以來凡有血氣之倫無不髮指眦裂思欲滅此而朝食此固由於小民義憤所激實亦因我國家二百年來厚澤深仁所感而致也惜蚩蚩者氓黑曰不分徒尚匹夫之勇致法人仍安然無事而式好無尤之英人反爾屢遭荼毒如福州華兵妄行開炮誤傷英船斃其二副香港傷巡捕五人曹州斃牧師一人諸如此類已足激英人之怒而貽當事之憂乃八月中旬温州民人又皷噪而起燒燬英人之行棧教堂毆辱英國之商人教士駐京英公使巴夏禮聞信之下移文總著理論總署無可如何惟有援照舊輩以銀了事嗚呼我國家各路餉源業已左支右絀再加以此等意外花銷其何以堪竊願我華人體恤時艱勿再輕舉妄動實私心所冀幸者耳來書之言如此本舘以其不激不隨頗能切中時弊爰删削而存之 
[烟學覼述]  
　　海防舉宜早已辦理周至現居民亦挨户支更以訪奸宄各憲更恭錄諭旨張帖通衢曉諭軍民人等見屬西國官商教士一體保護勿得向之滋生事端聖朝之施惠遠人可謂仁至義盡矣彼狡焉思逞者何仍不知攺悔侈然犯我邊疆哉○電綵局事某君由營口抵烟緣營地電線不敷轉赴天津購辦且尚有别項事故先繞道芝罘云○附近各營每有勇丁持籖入市購辦食物統領派有弁兵手持令箭四出梭巡善旣防兵勇横行又杜奸宄竊發也○陳雋臣中丞於前月中旬移節黄邑緣向駐試院現將府考故暫時移出也○登州現屇府試之期魯太守恐多士雲集匪類易於潛蹤特行文各屬挨次調考八月二十五日先試十屬經古性理題目容再錄登○聞南省撥來之毅軍十五營擬由陸路馳抵烟臺先有隨營員弁附輪前赴防所布置一切事宜俟大軍到後派在烟臺駐紥十營登州駐紥五營云○海防營派委弁兵在烟口各街巷按叚分巡以防宵小亦謹愼防微之道也 
[江陵瑣談]  
　　上月初七日縣署前站籠站斃李仁儒一犯李係直路河人積年困賣婦女直淫覇佔無惡不爲拿獲後遍賂諸人求爲緩頰幸觀察不爲浮言所惑發縣笞股七千站至五日方斃有武生彭學悰伍盛傳兩人與李同惡而非同黨伍自言積年圃賣婦女五百餘口而彭則殺人之父與夫而奸拐其妻女尤爲罪惡貫盈曾於四月間陸續獲到站斃示衆今得李而三矣○石首縣馬某投道署控其鄉之承修街路人侵蝕肥巳業批飭石邑尊查實嚴訊而馬更嘵嘵不已道憲令簽差押馬回藉候斷石邑在大江之南舟行至馬家砦突有漁船數隻刼馬而去遺有一衣二襪青蚨千數百文兩差持回報案江縣主乃移文公石兩縣乞飭捕會緝一時浮家泛宅逐煙波而　滄浪者皆懼捉將官襄去株累實甚或謂馬於起解之日船泊沙市竹架地方夜間僞稱腹疾乘差睡熟兎脱中途被刼之事是差役之飾辭也○思副都統在任八年約束嚴明旗丁奉法無敢與漢民滋事前月憲體違和自知不起摒擋身後一切事宜沐浴具朝服就榻而卒滿漢兵民靡不同聲悼歎○淮鹽運到沙市每斤售錢四十四文較川鹽少售廿文蓋特减價爲招徠之計也○七月間聞松滋及澧州交界之木港溪猝發蛟水冲倒房屋無算淹斃人口約數百人水由澧州河直趨洞庭故江堤未經報險　市之太夀戲班嘔啞嘲哳本來賞音絶少值該處賽社之期以太夀操南音唱子和女神其來福因延使佑神不意適罹其厄歸者寥寥想柳龍君肆筵設席或有取於下里巴人之奏也 
[欽憲知人]  
　　廣州一府華洋雜處稗莠叢生官斯土者政務殷繁往往不遑暇食近復辦理海防軍書旁午卽便竭畢生之精力亦斷難鉅細靡遺制憲以蕭紀山太守才識短淺欲開缺另補商諸彭雪琴欽憲欽憲謂太守莅任多年情形熟悉勤求政治實惠及民實今日不可多得之員何必遽爾移調　憲聞言遂將此議作爲罷論按太守任　以來勤政愛民口碑載道黄堂佳話足嫓龔黄無怪欽憲之力爲保護也 
[粤事縷述]  
　　前因軍餉不敷開捐沙田每畝捐銀二錢業主納人成佃户二成限晚稻收成時一律清繳堄藩憲將全數會計所得無幾於軍餉仍難有濟復擬菜地魚塘悉照沙田收捐業已禀商督撫出示諭民矣○八月二十三日香港購到藥彈甚多交軍裝局存貯○二十四日散給屨缺老人節賞錢計領賞者五百餘人仕途之苦於此可見矣○鄭心泉軍門偕蕭紀山太守於二十五日往番禺縣屬之太平社學閱看練勇○連日陸路防軍在東得勝炮台操演大砲轟然一聲震驚百里洵勁旅也○八月二十二日晌午雨師肆虐風伯揚威大有攪海翻江之勢番禺縣屬某鄉落有農夫數人在田間操作至此咸集大樹下頃刻間該樹被風摧折壓傷三人其一登時斃命諺云天有不測風雲人有旦夕禍福洵然○河南李某年將六扶膝下僅一顆掌中珠家擁厚貲鄧氏銅山久己被宵人側目前日其子外出閒游竹馬繞床青樓戲非兒童之樂頗率天眞詎日巳下椿尚未見佩　鹿而綰雙了者嬉嬉然旋歸寢室偵騎四出蹤跡渺然一日有人投到函展閱之則謂爾子刻寄頓某處如欲珠還合浦必須厚惠朱提不知李肯允償與否然似此匪類逞兇擄人勒贖有　方之賣者所當盡法嚴懲也 
[北通州近事]  
　　糧馬廳阿司馬病故開缺曾經列報刻道憲已檄委候補同知謝司馬代理該廳印務定期八月二十日接印視事闔屬旗民均來署叩謁○目下全糧報竣滿堂興倉憲於二十日回巡漢堂游倉憲於二十二日回巡行轅闃其無人止撥營兵四名駐守大門外○欽命總統神機營大臣善厚齋軍盡於八月二十二日節抵通州暫駐江蘇海運總局隨帶各員弁咸寓浙江海運總局一俟兵勇到齊卽起節往山海關防所又聞有沿途扼要設防之說未知果否○過路洋藥官行設辦以來商家非抗拒不遵卽攺繞保定府運京不復由通經過數月以來投報者寥寥無幾近官塲擬暫將該行撤銷仍歸舊例辦理云○下忙開征日期早已懸示曉喻近各鄉鎭居民赴州交納者紛紛不絶亦可見居民之踴躍輸將急公好義矣○通州糧價日賤一日玉米每石通錢三千四五百文高梁每石三千一二百文小米每石六千餘文新芝蔴每石六千 
 
 

Page 3

 
 
五六百文青黄豆每石四千二三百文似此年豐物賤實近數年中所未有也○通恊右營兵甲乙二人日前在守備署内備挾微嫌互相口角事聞於張司廉各責軍棍二十以示薄懲詎甲出外卽拔刀尋乙遇諸塗削其右耳右臉下頦亦砍傷三處登時昏暈倒地血湧如泉乙家中人聞知奔赴守署鳴寃曹守府大怒立飭兵役捆拿凶手先行棍責隨卽送州懲辦乙則用板舁至州署請官相騐云○某甲者鞔工者流也在西門内開設小鞋舖自做自曹藉覓繩頭日前有素誰之某乙來店投宿甲因事欲回卽託乙代爲照料翌晨甲至店見白板雙扃叩之不應脱𢹞而入則乙梁上高懸有類梨園所演三上吊一劇撫之體已冰駭極急報官論騐一面告其家人幸乙有老母知其素患瘋迷聞信前來卽在尸塲具因瘋自縊切結領尸棺殮並無後言否則人命攸關中又將灾生雀鼠矣 
[榕垣紀略]  
　　鼓山湧泉寺爲榕垣第一禪林方丈僧奇量酬應圓通最孚衆望固王漁洋所謂和暢也日前田外募緣暫委僧妙蓮代理妙蓮五藴雖空却未能八方無碍有妬之者揑造妄言遍貼告白知者咸代不平妙蓮佯作不知惟高聲念兩無爾彌陀佛而已○繆端人大令嘉行署閩縣時曾因案被叅摘頂現已開復八月二十八日禀見制憲道旁觀者漠不加手於額爲繆君慶賀云○有某公舘門丁之子某於八月二十四日下午公事稍間偶至澳橋散步突有無賴十餘人攔任攅歐拳脚交下旣而一人諦視之曰悮矣非此人也無賴始釋手一閧而散然某已狼狽不堪矣或勸其鳴官究治某以無力而止含寃莫訴哀哉○二十五日閩侯兩邑　傳集南大街四社各舖户詰問請停房租之事各户皆以生意凋零聨甲經費浩大實難更納租金爲辭邑尊唯唯次日各舖户在通賢境設筵會議訪悉業主之禀　黄培昌爲首其人鄉内并無房産顯係　攬詞訟之民因擬公往理論云○候補道陳光煦於八月二十五日禀明大憲交卸税厘局事務告假回籍議者咸謂觀察爲法事擔憂不淺也○八月二十五日制憲委督轅文巡捕徐君芸齋往前途探聽楊石泉制軍行程二十八日傳電至省報稱楊制軍於是日八點鐘由延水路來省遥盼霓旌爲期不違矣○八月二十八日南台洗馬橋下天成炭鋪失愼焚至六柱橋止住房店鋪延燒三四百家回祿興災吁其慘矣○鹽道憲解觀察之夫人於前月二十六日仙逝○琉球難民安里等三十二人於八月二十日經各大憲酌給川資銀一百六十兩遣之回籍并札飭沿海地方官派兵護衞懷柔遠人其眞無微不止哉○閩省年終各憲皆頒發花紅分贈寒士無業青衿往往視爲利藪串通學斗弊竇萬端而貧儒之安分守已者反致莫沾餘潤兹經三監院會禀沈方伯准將恤士公欵一千千以四百千派歸越山書院以六百千派歸鰲峯鳳池兩書院俾增加院中肄業生膏火其不列前茅者不得一文染指孤寒八百廣厦騰歡方伯之嘉惠士林豈淺鮮哉 
[吳淞紀事]  
　　恪靖三營由馭遠兵艦載往金陵後前午後由滬調來章作堂軍門所部之老湘合字四營駐守原處旌旗密佈刁斗無聲說者謂如火如荼足稱海濵勁旅云○前日陳舫仙方伯親閱沿塘所排之砲見安置過密演放時不能施展因飭義字營勇立刻重排每砲以相隔百步爲率塘下搭攺草房以便砲勇棲宿另設篷帳以居哨弁云○刻塘上所停棺木由營中一律挑泥遮盖俾免暴露之慘○堵塞川洪浜一事巳列前報前日午刻陳舫仙方伯偕道憲所委之某員同坐鈞和輪船至該浜察驖各樁騐畢方伯卽返行轅委員則坐原船由小火輪拖返滬城禀覆道憲云 
[上海求志書院邵觀察春季課案]  
　　經學超等蔡維馨朱逢甲蔡維芳許克勤許文蔚王廷鼎特等陶承潞汪開祉陶忠訥金昌陶忠誥于鬯壹等王光熊徐樹百徐乃枬倪承瓚沈樹昌金承熙吳夀曁金文梁陳震朱映奎張高瀛陶承侃又不取十五名○史學超等朱逢甲姚文枬陶承潞汪開祉王光熊潘崇福特等汪贊鈖王廷鼎徐武仲章家祚蕭鑾王廷爵壹等葛其龍王念君秦德楙葛士濬又不取十八名○掌故超等許克勤王光熊王廷鼎朱逢中陶承潞汪開祉特等姚文枬蕭鑾汪贊鈖曹煒潘崇福朱應福壹等林咸康宜鑑葛其麐華眉又不取五名○算學超等劉虞卿陳維祺沈善蒸張毓芳崔朝慶特等韓恩榮一等程之驥　潮又不取一名○輿地超等瞿慶賢于鬯特等嚴祥彬周寳箴翁天麒一等朱治泰顧增瑞沈保康○詞章超等楊引傳李鼎頤王念君陳曾彪陸珩徐廷棟特等錢衡黻吳大文戴樹堂王士駿唐步蟾秦慶楣一等朱逢甲王念璪將鳳儀唐步雲許玉庭王保鋆又不取七名 
[儲憲莅申]  
　　江蘇督糧道王魯薌觀察於昨日午後由省莅滬本埠文武　委各員咸至觀音閣碼頭迎接云 
[修船彚誌]  
　　昨晨華安輪船駛入浦東祥生廠將底上所包銅皮修理完固以便行駛云○旗昌洋行之永清輪船昨日亦駛入虹口耶松船塢修理 
[不許蓋棺]  
　　寗波人某甲與金陵人某乙同爲輪船生理家住裏虹口三官堂附近前年乙病故甲亦抱鼓盆之戚甲與乙妻遂同室而居寡鵠鰥魚兩相依倚其中情節不問可知前日甲又病殁乙妻爲之治喪事聞於甲之妻嫂謂甲家尚有親屬且甲在生素有積蓄因趕至乙家不准安殮乙妻以寗波往返迢遥若待親屬來申非閱數日不可遂爲買相殯殮甲之妻嫂遂糾集多人不許釘盖乙妻不聽飭人趕緊釘完抬往四明公所安置聞甲之妻嫂倘欲與乙妻爲難云 
[日人宜辦]  
　　前日下午有日本人兩名在虹口調戲某粤婦粤婦拒之日人卽掣刀劃傷該婦額角當卽鳴捕拘入捕房捕頭飭將受傷人送至同仁醫院騐治西醫騐得額上有小洋刀傷痕一條餘係指爪傷尚無大碍當將日人送該管領事署辦理矣 
[借錢拼命]  
　　本邑人某甲前與寗人某乙爲莫逆交現甲落魄屢次向乙借擾乙已受累不堪前日傍晚甲借洋不遂竟持刀向乙恐嚇乙亦執意與之拼命扭至大橋堍滾入水中仍　不釋甲用力拖乙至水深處幾占滅頂之凶旋由划船户一併拉至灘邊經人勸令登岸先將濕衣换去再由乙給甲洋兩元言明嗣後决不再行借擾始得完結 
[號夥獲案]  
　　長豐綢繼莊等各鋪户被寳興隆號主林姓誑去貨物涉訟公堂一案已列前報兹聞包探陳阿九在寶善街東首某廣貨店查獲該號夥及諸貨一并帶回捕房諒今日當解案訊辦也 
[控欠紏纒]  
　　蘇人趙福林投英會審公廨控稱　松山向我借去英洋四百元立有借據由蔣鳳祥作中嗣我向薛索還薛言已交與蔣斯時蔣不在滬現遇見向索一味支吾請卽提追黄太守准請提蔣到案前日晚堂硑訊趙申訴前因并將借票呈閱蔣供趙之父母開設妓院我在伊處帮夥伊父借洋與薛我確爲中然洋早已清還緣彼此皆係同鄉决不防有異言故借票尚未收回現伊父已故伊母尚存儘可索償何得向我中人追取趙又稱母親給我他人欠洋之票十餘紙命我索洋餬口其中薛欠之洋實係被蔣用去否則豈有洋已清還而不將借票收回之理現我母有事在杭州太守問薛松山何在兩造均稱薛已回蘇太守向趙曰此洋旣係薛借未便向中人追還着出外尋薛交案再行訊斷 
[鄉民向隅]  
　　浦東人顧芝寳投上海縣控稱前日肩挑花衣五包行至南市永豐碼頭被著名流氓高鼻頭阿和唐永豐等藉端拆稍强行攫去向論反被毆傷求請提究蔣明府謂該處係熱閙之區豈有匪人攫物爾所控各情實屬一面之詞殊難憑信且身上並無傷痕看自行查 
 
 

Page 4

 
 
明阿和等實在下落再行禀請核辦本館按阿和等實係著名地痞種種惡跡幾於罄竹難書蚩蚩者氓烏能出外緝訪行見不數日後依舊鴟張狼顧魚肉鄉愚矣噫 
[重責地保]  
　　新閘西首人沈永年赴縣控陳桂榮之弟誣伊子掌生竊羊毆斃等情疉列報前昨黎邑尊飭提二十七保十二圖地保許靄卿十三圖地保姚秀芳研訊邑尊謂其辦理不善咎實難辭喝各責四百板　限理處如違建于血比 
[道轅控案]  
　　木匠作頭曹青章曾欠昇茂錢莊銀兩甚鉅去歳之杪該莊索討無着曾具控英界公堂黄太守傳訊之下曹自願開春清理詎屢索屢　至本年八月間依舊分文不付該莊夥經文查得曹有房屋在法租界因投道轅指明控訴經邵觀察批示謂查閱抄黏曹青章以産抵欠仍復掯匿租摺抗不交出實屬情同串騙法在必懲惟詞出一面旣據聲稱押産坐落法租界仰會審委員翁丞立卽提案秉公確訊勒追具覆毋任狡延抄黏並發繳翁太守接奉憲札悉曹住居鐵路附近特飭包探往傳據稱有事他往須一二日後回來因將其同居之般士林傳到太守諸及情由殷稱此事毫無頭緒曹明日定可返滬須伊自行到案訊供太守着將殷交保　禮拜二交曹到案又向原告經文細詢英公堂原訊情由並謂曹旣抵欠銀兩爲何不將租摺等交下恐其中尚有别情着於下期將原抵契據携呈以憑核理經遵諭而退 
[情願繳洋]  
　　昨報列先生發堂一節昨何某投案禀稱情願遵斷繳洋娶朱爲妾明府飭將朱素貞暫寄善堂候傳阿掌到案再行核示 
[杭省慶餘堂助賑辟瘟丹等藥丸復上海籌賑公所書]  
　　少欽先生大人左右久聞高義時跂下塵善人璽飢溺之懷窮黎登仁夀之域澹灾有術弭患無形關係實非淺鮮昨讀報章倍仰辛勤慮投癘之繁興募藥餌以拯救齒及敝號心切荒區亟應修合丹丸庶幾仰體素志惟旣謀什一之利豈敢居施濟之名爰告同仁勉爲集義謹募得辟瘟丹五百塊臥龍丹五百瓶藿香正氣九四千服裝成木箱一隻寄請察收心雖無窮數則有限緣辟瘟丹同爲一物而敝號得自異傳藥料則取精用宏修合則持齋選吉本旣甚重利不取盈與尋常似是而非者相去不啻倍徙此係存心利物奚須騰口炫奇第恐搪塞爲嫌敢懇高明垂諒不勝惶悚歉仄之至肅此敬請道安統祈亮照不一[  杭省餘慶堂樂號拜具]  
　　右啓者今奉到杭垣慶餘寶堂大執事寄到藥丸一箱并蒙賜復拜讀之下仰荷奬勵實深　愧刻下江西水灾之後大起疫症寳堂辟瘟丹歴年承胡雪翁廣爲施送四海馳名卽日附解江西灾黎遇有重症得此靈丹如獲珍寶而臥龍丹正氣丸亦正及時應用足見寶堂垂憐瘠壤廣種福田擅術則起死回生存心則博施濟衆謹代江西災黎叩謝不盡恭請善安上海北市山東江西籌賑公所愚弟施少欽頓自謹　 
[江西省祁門縣災黎上申江北市山東江西籌賑公所告灾書]  
少欽先生善長大人閣下閱及八月十二日申報莊誦募捐山東江西綿衣大啓並悉增刊萬善同登册二萬扣函託各省仁人義士隨緣樂助補救兩省災黎足徵厪懷飢溺一片婆心望風拜首久旱同傾惟敝邑目六月初一日一連三日大雨滂沱東北鄉蛟水齊發城中陡漲二丈餘居民咸登樓隨屋漂没男婦屍身及畜牧物件均奔湧鄱湖令人目不忍見耳不忍聞較七年五月蛟水尤爲酷慘現在地形塞巷鵠面塡街二十二都數十萬殘甦嗷嗷者方待哺之奚食颯颯者又禦寒之無衣雖地方官爲民請命遞次籲陳蒙撫憲盧奏請撫卹又承上憲委員會勘賑撫兼施然　災太重恐杯水難救車薪也念東魯豫學　水之　　救大君子多方勸賑竭力維持俾數萬生靈出水火而登袵席况敝邑僻處萬山其困苦情形更難殫述第思閣下痌癏在抱澤遍災黎占道熱腸惻隱爲懷中外咸仰萬家生佛當此岌岌可危之時斷無不援手一拯之勢祈迅罪賜商各處樂善諸君籌欵來邑　加接濟仍勸多助棉衣趕爲施布庶幾無告哀鴻得以稍舒涸轍感荷仁人之恩當望空九頓馨香以祝之者也如蒙賜復請發萬善同登册四十扣如能借重大名各處轉託不拘多少勸助棉衣集腋亦可成裘得能天從人願捐有成數卽當寄奉赶辦棉衣專此拜懇敬請勛安伏乞慈鑒八月初十日祁門闔邑灾黎同叩 
[陳家木橋賑所公用清帳]  
　　一支刻印捐册單圖洋一百七十八元錢一千二百八十文一申滬報館排印募啓公信告白洋二百九十一元錢九千五十八文一現付解銀水脚保險銀一百廿一兩一錢八分八厘洋三十四元錢二千六百文一昇茂手木桶災圖洋廿八元銀六　錢十七千五百六十七文一棉衣褲打包繼工元三十二兩二錢五分洋十五元錢一千一百四十八文一支賑捐核奬兩公所銀洋信力紙張洋念元錢二百四十五千五十文一支赴直梁司事薪水洋一百七十元一支酬勞賑捐司事下人十餘人共一年洋二百十三元規元廿五兩六錢一分一厘一酬核奬各友下人銀一百九十一兩九錢一分四厘洋廿二元錢四百五十文因奬中公費悉數起解姑照數貼送一賠巳出票未收到捐洋念元一支留刻徵信錄銀七十九兩四錢八分二厘以上共用洋九百九十一元規元四百五十六兩四錢四分五厘錢二百七十七千一百五十三文三共合規元一千三百八十九兩六錢○收杏記捐銀七百兩陶記捐銀一百三兩六錢金脩記銀五百六十六兩合訖 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年九月初一日京報全錄]  
　　宫門抄○諭旨四道錄並○給事中洪奏請整頓倉務摺○倉督興等奏爲遵旨查明覆陳摺○豫撫鹿奏特叅知縣議處摺○監督延奏解交銀兩片○又奏徵收無虧未能足鶴緣由摺○又奏爲據實奏聞摺子○九月初一户部通政司詹專府鑲黄旗　日無引見○誠端致祭明陵回京請安○内閣奏派騐放之大臣派出棍公恩承周德潤童華○吏部呈進月官　○召見軍機○○給華中洪良品片再臣奉命稽查祿米倉履任以來留心體察雖不能確知其虧短實數而其弊竇所在有顯與定例相　者盖有二焉查定例倉　須用條封以杜偷漏臣到任日親騐各倉門倒壞漫無關鎖飭令赶緊修理以便加封乃兩月有餘尚未動工完整是倉門不閉由來已久豈免偷漏之虞其弊一每次放米例應報查倉御史監視乃該倉書花户並不先期請放僅於事後　　臣親往申飭數次仍敢疲玩如故蓋積習相沿巳非一日其弊二臣細揣其由蓋自知倉有虧短恐臣看出破綻故爾左右支吾回竊以倉儲重務旣有稽查之實不敢扶同欺飾以蹈愆尤請旨飭下户部妥議章程澈底盤騐以剔獘端先傾囷以審其言無再據册以核其多寡但大倉露積聚米如山何從下手惟有前大學士阮元　經室文集所集糧船量米捷法以尺乘算曰鋪地錦並繪有圖樣自云不第用之於船持此以量倉谷亦甚便捷誠使飭工部如式製造户部再咨取總理衙門算學生數人依法試之盤騐亦甚易易至利重法輕人易生玩臣考外間收兌漕米皆設刑杖以懲奸靈請稽察御史亦用此例大則送交城部小則就地責懲庶倉書花户等有所畏憚不敢陽奉隂違矣臣爲整頓倉務起見是否有當敬請飭議施行伏乞聖鑒謹奏奉旨已錄○○臣興廉臣游百川蹤奏爲遵旨查明祿米倉恭摺覆陳仰祈聖鑒事光緒十年八月初四日承准軍機大臣字寄本日奉上諭給事中洪良品奏杏明祿米倉倉門倒壞漫無關鎖恐有偷漏之弊又每次放米該倉書花户並不先則請放僅於事後報聞顯有虧短情弊請飭整頓警語倉儲關係緊要豈容稍滋弊端着興廉游百川確切查明如有前項情事卽行照例懲辦並隨時認眞整頓力除積弊等因欽此並抄交原奏前來臣等正值騐收奉省米豆未克親往當卽密札坐糧應滿監督誠勳西倉漢監督麟光先後赴該倉嚴密詳查去後兹據　監督等回同面禀該儲米之倉共四十一座倉門損壞計三十餘處或板片間有裂縫或木植漸有脱落雖各處情形不一而工費所需尚屬無多該倉監督未卽請欵興修迨奉查倉給事中面諭如式　整照常關鎖卽准滿監督自行出資飭花户陸續修理現經察看門　外閂鐵環均已修補完竣至每次放米該倉書花户並不請期請放僅於事後報聞一節細訊花户人等供稱閏五六七等月該倉開放廂曰旗包衣甲米補領俸米以及運交黄老米各欵均按日呈報惟未先期赴宅面禀實係遲悮等語取具倉書花户等甘結前來臣等　騐米事竣前往該倉親歴查看復詳加詢詰核與該監督誠勳麟光所禀無異伏查倉存米石均經歴任監督於交代接管時親赴各倉查騐並無虧短始行出具切實印結呈送臣衙門有案惟該倉歴次開放米石倉書花户未先期禀明查倉御史僅於事後報聞該倉監督等究屬失於覺察且倉門失修並不卽時整理現雖修補完竣而躭延時日亦屬督催不力應請旨將祿米倉滿監督吏部主事延祉漢監督内閣侍讀達斌文部察議　倉書花户人等積習疲慢情實可惡卽由臣等責革分别懲辦伏查倉厫重地豈容絲毫弊混臣等惟有凛遵諭旨隨時隨處明察諳訪稍有風聞卽行嚴切究辦斷不敢因循姑息偶涉疏虞以期仰副朝廷愼重倉儲之至意至該給事中原奏所稱量米捷法以尺乘算可否依法試辦之處伏候聖裁所有遵旨查明祿米倉倉門業經修整及倉書花户放米未能先期稟報各緣由理合恭摺覆陳伏乞皇太后皇上聖鑒謹奏奉旨已錄○○河南巡撫臣鹿傳霖跪奏爲特叅報災不實之知縣請旨交部議處以示懲儆恭摺仰祈聖鑒事竊查前據魯山縣知縣張其昆禀報本年閏五月十二三等日暴雨傾盆沙河水溢田禾間被浸淹人口幸未受傷當經臣批司委勘一面彚入葉縣等處災案附片具奏旋據該縣續禀傷斃大小男婦二十名口倒塌房屋二千六百八十餘間復經臣嚴行批飭該管汝州直隷州知州潘鍤瀚代理魯山縣知縣楊逢春曁委員確切勘明實係倒塌房屋四千三百餘間淹斃人民二十名口當卽給銀埋葬並將灾民妥爲撫卹等情先後禀報前來臣查地方猝被水灾該管有司宜如何確查飛報以憑核辦乃該員張其昆並不悉心查禀前後亦異實屬玩視民瘼相應請旨將撤任魯山縣知縣張其昆開缺交部議處以示懲儆除將籌發銀兩撫卹情形另行　報外再此缺本賓尚有應補人員應請扣留外補合併聲明爲此恭摺具奏伏乞皇太后皇上聖鑒訓示謹奏奉旨已錄○○延煦等片再查崇文門每年應交同樂園節省銀八千兩於道光二十九年八月初六日奉旨崇文門每年應交同樂園八千兩着自本年爲始於此内分交侍衛處二千兩仍以六千兩解交内殿查收每年均照此辦理欽此欽遵在案今局奴才等任滿照例如數備齊遵例解交内殿銀六千兩其餘二千兩知照侍衛處查收謹此附片奏聞○○奴才宗室延煦宗室崑閂跪奏爲蒙恩接管崇文同機務前　任計算一年期滿徵收正額無虧盈餘未能足額謹將虧短情形據實具陳仰祈聖鑒事竊光緒九年七月二十五日奉旨崇文門正監督着瑞聨去副監督着克蒙額去欽此欽遵奴才瑞聨克蒙額均自上年八月初三日到任接收商税嗣於十一月十八日奉旨崇文門正監督着延煦去欽此奴才延煦遵於奉旨之日接任徽收又於十年閏五月二十日奉旨崇文門副監督着崑岡去欽此奴才崑岡遵於奉旨之日接任徵收計自光緒九年八月初三日起至十年八月初二日止連閏十三个月一年期滿正額尚無虧短其盈餘銀兩奴才等曾親赴務司嚴切稽查竭力整頓仍不詩督飭奏委堂委各員實力遵辦以期税課充裕無如去歳阜康票號歇業京外各錢舖紛紛荒閉以致銀價長落無定各行貨物因之滯銷兼之法越搆釁海面不靖南來貨物轉運維艱商販恐折資本大半裹足不前是以税課較前倍形短絀查前任監督德木楚克札布等將短徵盈餘銀兩奏懇聖恩儘收　解奉旨允准在案嗣因户部奏關税情形照常徵收不得援案辦理奉旨各關均宜設法整頓仍遵額定税數照常徵收不准以儘徵儘解違例奏請如收多虧短實屬有因着俟一年期滿奏報時由户部酌量情形分别奏闠請旨核辦欽此欽遵各在案奴才遵查自光緒九年八月初三日起至十年八月初二日止連閏計十三個月前後任接算一年期滿共徵收正額銀十一萬七百二十四兩四錢九分二厘收盈餘銀六萬五千六百三十五兩八錢二分統計正額盈餘共實收銀十七萬六千三百六十兩三錢一分二厘比照歴年有閏足額年分正額無虧計短收盈餘銀十四萬七千一百四十一兩九分所收銀兩一切官用均照歴年核减章程開銷並將九年十一月二十七日奏准添派稽察各門曁稽察海巡委員等飯食津貼銀兩由盈餘項下作正開銷外照例儘數解交户部其東壩海掟蘆溝橋南口半壁店穆家峪張家口等七處委員酌添飯銀係於本年七月二十日甫經户部議准之案所有奴才等任内所派七處委員係由奴才等接任時派往此項酌添飯銀此次並未開銷再徵收海淀藥材燒酒錢糧除交正税外餘銀四十一兩五錢五分一併解交户部其罰欵一項本年七月間奴才等奏明俟任滿時咨部存案免其另册報銷現准户部核議照擬奏准咨行遵照在案除將罰項按欵於單内聲明並將以上各欵咨部核議外謹另繕清單恭呈御覽所有奴才等徵收正額無虧盈餘未能足額緣由謹據實陳明伏乞皇太后皇上聖鑒再奴才延煦現在出差合併聲明謹奏軍機大臣奉旨延煦等奏崇文門徵收税課盈餘未能足額着户部議奏餘依議摺二件片一件單三件併發欽此○○奴才宗室延煦宗室崑岡跪奏爲接管關税前後任計算一年期滿徵收洋藥税銀數目並辦理情形據實奏開仰祈聖鑒事竊查崇文門徵收洋藥税銀向係專欵解交部庫奴才等於接任後督率委員竭力整頓並嚴飭書役調眞稽查遇有奸商私運卽按律例罰懲所罰一半洋藥變價入官歸於罰欵項下存公備用計自光緒九年八月初三日起至十年八月初二日止連閏計十三個月共徵收洋藥税銀八千七百八十二兩一錢九分正税外例有隨解飯銀曁加平銀二百六十五兩四錢七分至罰項以及燮價之雜色碎銀除照例充賞外共存公銀二十三兩六錢六分遵照奏定章程專欵解交部庫再崇文門繳收商税例有加平銀兩惟洋藥税課係專欵徵收且走私居多必須添派書役嚴密巡查所徵此項加平銀兩除交部隨解飯銀曁加平外其餘作爲一切工食等項之用仍遵照咸豐九年定章毋庸開銷報部謹將徵收洋藥税銀數目並辦理此項税課緣由理合恭摺具奏伏乞聖鑒再奴才延煦現在出差合併聲明謹奏 
 
