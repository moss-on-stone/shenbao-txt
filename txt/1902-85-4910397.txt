# 1902 - 85 - 4910397

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍由原處檢發惟有轉運之煩不免略覊時日至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之士皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[論蔡星使函阻學生赴日事]  
　　邇來滬上喧傳我聖清出使日本大臣蔡和甫星使咨呈外務部請轉移江鄂二督帥勿復派學生赴東瀛旣忽有人將星使密信印行大旨以康梁餘孽未除日本國勢不振學生一經煽誘專主自由平權諸謬說肆意鴟張使臣無力挽回請後勿再派往云云噫我不知印行此信者欲激怒日人使星使不得安於其位耶抑將令學生益固結不解以與我聖清政府爲仇耶聞之游學東瀛之衆生徒學業未嘗不專精而行爲則異常謬妄排滿之說昌言於大庭國會之書指斥及宫寢監督不之禁使臣不及防禍起蕭墻誠意中事特以人多存騎牆之見未肯顯揭其情形耳星使今之有心人也壯年隨使泰西目擊各國無君黨之爲患今兹銜命赴日又親見諸生之阿附康梁諸逆者肆行無忌幾與無君黨不甚相懸疾首痛心豫防隱患固亦題中應有之義未可謂其必無特此次外間所印密函則以僕觀之似尚未能盡信何則函中標明正月初一日星使卽甚以此事爲亟豈有於履端初吉遽爾由驛馳書者其不可信一也星使久經閱歴内耿直而外圓通今旣駐節日東豈有將東人痛詆力排不顧顯膺其忌嫉者其不可信二也抑旣曰密陳則隨節諸君未必得見原稿卽見亦萬不敢錄示外人至外務部接到此函更安肯將秘密事情任情宣露夫固誰見之而誰傳之者其不可信三也或疑外務部已行知江鄂此函當由江鄂幕中人傳出則又不然夫使江鄂旣接外務部行知無論或從或違當必暫停遣派出洋以俟互相商榷乃觀前日兩江又委兪恪士觀察帶學生二十八人赴東瀛則此事之未經行到可知安有先由幕中人傳出者其不可信四也有是四端之不可信則是情之所或有者直可决其爲事之所必無意者當日康逆事敗脱逃時星使方備兵滬江曾奉政府密緝之電洎去歳秉節駐曰又深惡其黨之横行不法防範惟嚴以故忌之者撰爲此書思假手學生以隂相傾覆歟雖然僕以爲此種學生正不可不防之於豫原國家之遣派學生游學者蓋將培成有用之才也轉瞬畢業回華或充官署譯員或任學堂教習其有學於武學校者更當儲爲干城腹心之選使之禦侮折衝乃若輩學問之淺深姑不必論而自由平權諸謬說早已先入爲主莫可挽回甚且有無父無君專以誹謗宫廷爲得計者使之爲譯員教習必致流毒漸廣貽害無窮至於習武諸生他日用以訓練士卒揭竿犯上更易如反掌傅慈祥之事借鑒非遥我恐一傅慈祥已足與唐鄧諸人謀逆日後百傅慈祥並起中國將何以平之反不如乘此機緣暫停遣派縱使蒙因噎廢食之誚尚可免他時滋蔓難圖難者曰中國所派學生其選自官學堂者皆有人員約束卽民間自備貲斧前往亦必照章取具甘結保結其中卽間有不安本分者未可以一二人概其餘則正告之曰當其襥被出洋時惟志在留學耳曷嘗豫存不軌之心及至日近僉壬卽不免與之俱化且彼黨人多勢大我苟不與爲伍必至羣起擠排以故硜硜自守之人久之亦必漸漓其本性而聨千百人爲一大黨無復識尊君親上之大防矣難者又謂若是則中國必不復派人出洋卽不復知外洋之新學新政聰明日以窒錮蔽日以深安望有變法自强之一日曰是不然學生志識未定惟當延彼國通才來教必俟學有成就身入仕途然後令隨使節出洋博攷彼國中兵刑政教如慮中國需才孔亟不能俟諸異時則一面禮延東西洋鴻儒主各學堂講席一面遴選各省候補人員之通達時事及曾習泰西文字語言者赴外洋肄業若是則人才日盛流弊不滋更何慮康梁之徒卵育外洋勾誘我人家佳子弟哉若夫此後續派學生與否且視以前所派者畢業而返行止如何然後酌奪情形再行訂核質之星使及政府諸公其不以鄙言爲迂謬否耶 
[香港火警]  
　　香港來電云華歴本月二十日黎明時港中某鋪忽兆焚如火勢飛揚延燒房屋四十二幢大約所損有洋銀二百萬餘元之多 
[謁陵蹕路單]  
　　昨有宦於京師者馳書相告云三月初六日皇太后皇上謁東陵所派隨扈之王大臣等俱於是日至西苑陽澤門内儲秀宫大他坦皇太后慈駕前跪叩聖安畢恭請皇太后皇上啓鑾所有路程開列於下計春祭東陵路程由東華門起一里東安門七里朝陽門二里東嶽廟九里慈雲寺二十九里馬廠二十九里燕郊行宫二十五里棋盤莊二十四里三河縣二十五里白澗行宫三十六里獨樂寺行宫二十五里壕門村二十六里隆福寺三里西峯口十一里昭西陵十一里孝陵一里更永殿一里孝東陵二里景陵四里裕陵四里定陵半里普陀峪半里普祥峪定東陵十四里半惠陵半里西朝房秋祭西陵路程由神武門起七里阜成門八里釣魚臺二十八里蘆溝橋五里常新店二十五里黄辛莊三十里田格莊二十六里韓村河二十三里半壁店行宫二十三里石亭十九里魏村十八里秋瀾行宫三十二里安河十五里梁裕莊十二里東口子門四 
 
 

Page 2

 
 
里泰陵三里泰東陵六里昌陵三里西陵二里三岔峪四里慕陵一里慕東陵莊順皇貴妃寳頂 
[捐金建寺]  
　　聞之京師友人云前年秋兩宫駐蹕貫市有回鑾後重修市中清眞寺之諭近日市中衆回民仰體皇恩當此庫欵奇絀之時不忍重耗國帑因聨名禀請某邸代奏願將寺屋自行捐建但懇朝廷賞給勅封字樣及御書匾額云云刻已由某邸據情入告矣 
[修纂部章]  
　　客有游宦於軟紅十丈中者寓書本館云邇者吏部司員將歴年保奬章程分别纂抄大率不外異常尋常兩項勞績其中條目繁多約而計之分爲六類一曰異常勞績請奬二曰尋常勞績請奬三曰分别勞績請奬四曰辦理保案條目五曰勞績請奬層數六曰不准保奬條目凡在應删應增者刻已呈請大冡宰酌奪矣 
[考核御史]  
　　昨得寓京友人手函云科道一職爲國家耳目之官必選擇得人方收實效定制凡漢官皆由行取考選補授惟滿官則論俸叙升兹經吏部都察院將現在滿洲給事中監察御史會同選擇堪用者留任不稱職者另行對品調充旋經吏部覆准凡試監察御史一年期滿聽都察院考覈果係稱職者奏請實授如不稱職停其再試咨部對品攺補 
[考選京員]  
　　聞之京師友人云上屆軍機處所取滿洲章京及記名人員近已傳補就職理宜行知内閣六部理藩院八旗凡滿洲蒙古實缺郎中員外郎中書筆帖式及各候補人員有能通曉繙譯人品端方者由本衙門出具考語保送數員候本處王大臣擇期考選記名以便按次推補 
[豐年有兆]  
　　聞之京師友人云二月十一日清晨天氣隂霾同雲一色居人雖重衾臥擁尚覺寒氣逼人入夜亥刻天公玉戱雪珠亂跳至十二清晨猶見玉龍酣戰鱗甲紛飛屋角檐牙宛若銀鋪玉砌約得雪有八寸有餘一時野老鄉農咸慶豐年有兆 
[九江試題]  
　　九江訪事友人云本月某日江西提督學政吳絅齋大宗師考試九江府屬生員經古題經學周禮爲有用之書已見江氏疑義舉要試推廣而發明之春秋闕文衍文重文誤文三傳皆爲之辭其得失能平議否史學五代人物論宋夏竦議邊事得失論本朝掌故學咸豐朝九江兵事論輿地學近人中俄界約斠注書後林文忠興伊拉克水利卽漢屯田故地說蠻幕地形說文學咸同以來名臣像贊序林文忠羅忠節胡文忠曾文正駱文忠左文襄曾文襄彭剛直岑襄勤李文忠擬蘇東坡壺中九華詩外國政治學西班牙裴立白第二查理第三合論問東西洋武備學生畢業後必赴營中與士卒同居肄習其立法之善能詳言之歟藝學火星二極有白斑時分濃淡說英人達爾文斯賓塞爾赫胥黎三家學派論算學設有四邊等平方形知邊長爲甲小角度爲一欲求其内切圓徑其分式若何作圖解以明之設有勾股較和相乘以弦約之得七尺二寸其數與股比若九與十比求勾股弦童生經古題經學禹貢宜據漢說史學晉書王遵陶侃二傳褒貶失當論王猛治秦論本朝掌故學八旗兵制考國朝漢大臣封爵攷地輿學蔥嶺形勢論俄岩杵河與摩闊威沿海地勢說文學曾文正聖哲繪像記書後謁塔忠武公祠不拘體韻外國政治學泰西各國以商闢地論格致爲富强根本說藝學流定二質抵力各異說力熱互生功效有三任騐一物可顯其理試發明之算學設有勾股形自直角至弦作垂線分弦爲二其數若一與四比如知勾爲甲求股弦其詳式若何設有一星每點鐘行五萬洋里其力與地球相等又知地球每點鐘行六萬八千八百十洋里求地重與星重之比例歳試闔屬生員四書題九江府學夫物之不齊物之情也七句義德化縣學今也小國師大國義德安縣學責難於君謂之恭義瑞昌縣學遁辭知其所窮義湖口縣學離婁之明義彭澤縣學不行王政云爾義通塲五經題厥貢惟金三品義補歳考題柔遠人也義周原膴膴堇茶如飴義 
[粤省程才]  
　　廣州訪事友人云每屇孟春粤省各書院必將肄業生甄别一次以定去留本年正月二十五日羊城書院由府尊施太守甄别禺番書院由縣主錢大令甄别南海西湖書院由縣主裴大令甄别三湖書院則定於二十八日甄别端溪書院亦於二十五日由督憲札委肇陽羅道周觀察甄别惟粤秀書院由督撫憲會銜出示定期二月初十日甄别示中略謂現奉諭旨飭將各處書院攺設學堂此次甄别姑仍照舊章舉行俟省城學堂章程酌定後再行示諭飭遵以歸一律併卽知照毋違特示 
[津郡官塲紀事]  
　　聞之天津官塲中人云直隸總督袁慰庭宫保具摺奏調記名道劉觀察永慶山東候補道陸觀察嘉榖山東候補府徐太守際鴻叚太守祺瑞福建漳州鎭總兵洪總戎永安來直當差以資臂助○統領北洋親軍署天津鎭總兵章鎭軍高元因病懇求開缺並請委吳總戎長純署理等情督憲袁宫保准給假三個月來省調理其兼統北洋親軍一差尚未派人接統○袁宫保之大公子於本月某日午刻由保定乘火車到津小寓福祿棧不日卽航海赴滬江○本月某日駐津日本軍隊統帶某君因有要公乘火車北上○本月某日通永道楊觀察士驤由滬挈瀛眷乘某輪船抵大沽卽乘火車北上 
[浙省官塲紀事]  
　　杭州訪事友人云浙江官書局攺爲譯書所由撫憲任筱沅大中丞札委候補府蕭太守文昭總理其事現已延請通人於本月初一日爲始繙譯各書以便學人肄習○省城河道淤塞殊不便於舟行邇由首事諸君設法疏通以興水利日前府尊宗子材太守札委仁和縣主簿席少尹在彼設局彈壓工人○委署泰順縣張大令樹德於本月初一日赴各憲轅禀辭隨往履新治事 
[越郡官塲紀事]  
　　紹興訪事友人云浙江紹興府屬諸曁地方民風强悍號稱難治前年屢次閙教致縣令先後被議而去近日署理縣篆之試用同知李志柏大令炳堃知省憲已詳請署江山縣張子厚大令善友補授是缺因卽禀請交卸篆務藩憲誠果泉方伯准之卽飭張大令迅赴新任以重職守本月初旬張大令由江山交卸到省禀知一切聞已涓吉三月初五日來諸接篆是以諸之人皆翹首而觀新政云○邇者省憲以紹屬各縣應解之正雜各欵延不解清特派某員來郡催提以重庫欵○正任上虞縣儲大令家藻因案調省已逾三載近值署篆之張明府茂鏞瓜期已屆藩憲誠果泉方伯因檄飭儲大令回任供責日前大令已捧檄而來接篆視事至張明府則於交卸後挈同瀛眷遄返省垣大約不日尚須來郡覈算交代云○前者坐補蕭山縣河莊巡檢之章少尹程昌呈請廻避藩憲誠方伯擬以新海防遇缺巡檢楊少尹光德更補刻已詳請咨部查核矣 
 
 

Page 3

 
 
[宣南鴻雪]  
　　京師訪事人云崇文門正監督肅親王以邇來海巡兵丁每借緝私爲名搜索煩苛大爲商民之累爰於正月杪將所派泊巡兵丁全行革退只留弁目三人○二月初二日步軍統領挑補南營馬兵一缺右翼總兵景侍郎豐以應挑之戰兵六名弓刀皆不合格扣缺不補其騐看弓箭之本營將官以平日並不認眞訓練大受申斥同日順天某縣武舉投標効力因箭枝中途墮地發還不收○二月初五日之夜三更後北城練勇巡至前門外迤西陜西巷見某姓家雙扉虚掩入内搜察有一人偃臥墻下已入甜鄉唤起詰之情其人虚舌結遂拘送北城公所研訊供稱姓盧名眞曾在某處刦奪得財并供出夥盜某某如數家珍旋派弁勇馳至校塲五條胡同續獲夥盜三名起出洋槍一桿贓物若干件帶歸研鞫照例重懲○二月初六日爲葛大司農之女公子于歸吉期滿漢京員前往致賀者輿馬紛紜途爲之塞籢具由景大金吾押送所過之處營汛官廳弁目以次站班亦一時佳話也 
[荔灣選勝]  
　　廣州訪事友人云新城濠畔街裕泰行主馮子明辦理秦晉振捐侵吞銀二萬餘兩無可歸　南海縣主裴大令委典史周少尉帶領差役將裕泰及晏公街住宅一律標封○近日各小輪船所帶渡船時有匪人劫奪之事大憲關心民瘼特委楊植生叅戎招募勇丁八百名分投保衛所需餉項卽按照水脚加收一成人多樂於從事然閒有抗違不遵者日前有一船由佛山來省其中某客不肯輸捐致與勇丁齟齬被拘至營訊究○正月二十八日黎明時有一渡船由西南鄉來省駛至東朗河適一輪船由香港鼓浪而來不及避讓致被撞沈溺斃六七十人亦可憐矣○自廣雅書院攺爲大學堂即由大憲聘定姚績臣觀察文倬爲教習已於正月下浣乘舟到省大約不日卽當擁坐皋比矣按觀察籍隸浙江某邑係癸己科翰林○商人盧少屏等承辦黄沙築坦事宜訐訟不已近又具禀督轅督憲陶芷芳制軍批其牘尾曰盧紹基向該商葉德謙等糾合創築黄沙水埠稱有蔣焕章黄雲瑞兩商船家資殷實嗣經該職商等查明蔣焕章在盧紹基家教讀黄雲瑞係盧紹基妻舅兩人均屬貧寒是盧紹基所言皆不足憑該職商等當時卽應另行集約禀辦以斷葛藤輙沿用舊時商名以致糾葛叢生未始非該職商等自取其咎案經批飭集訊仰廣東布政司會同善後局遵照先今批示迅飭傳集人證訊明實情酌擬禀候核奪毋稍偏徇禀發仍繳 
[監司勘犯]  
　　日前太倉州蔣直刺獲解串拐幼女之許東即許金福及女郎項臻寳二名口到滬請蘇松太兵備道袁海觀觀察勘訊觀察發交上海縣收禁昨午飭提至轅升坐二堂研訊許供小的在太倉州當捕班夥役與臻寳私識有年所誘某姓女孩今已交出由父母領回叩求恩典臻寳所供相同觀察以許身充捕役知法犯法例須加等懲治爰即擬定軍罪臻寳則定以徒罪飭各在供單上蓋印指模仍發上海縣覊禁聽候備文發回太倉 
[解犯起程]  
　　上海縣獄所禁命犯劉道如已定絞罪去年京師雨澤稀少朝命各州縣將命犯從輕辦理劉犯因蒙恩攺爲流罪發往福建浦城縣安置昨日縣主汪瑶庭大令已飭吏繕就公文派差押解起程赴配矣 
[互商公務]  
　　昨日江蘇候補知府孫展雲太守及洋商租地會文局委員李茹眞明府先後命駕至上海縣署拜會縣主汪瑶庭大令蓋互商要公也 
[局批照錄]  
　　昨日淞滬釐捐總局督辦朱詵伯觀察發出批示懸掛局前其文曰太倉嘉寳繭行通裕太等禀批據禀收繭之時太鎭等處白拉私販冐充洋商放價爭買崑界之周信川米行私販偷運最多如果屬實自應嚴查整頓以維市面而保釐源仰候札飭瀏河釐局並咨蘇牙釐局一體嚴查整頓此批 
[奉飭召買]  
　　昨日馬路工程局總辦翁子文太守接奉蘇松太兵備道兼江海關監督袁海觀觀察札文略謂南市江海關現已遷設外面空地營造大厦濱臨浦江俾商民出入便易所有舊設關屋及毗連之公地急須召買變價充公飭卽遵照辦理等因大約日内卽須出示曉諭矣 
[潔除道路]  
　　保甲總巡朱森庭明府以各處街衢陌巷穢氣薰蒸時疫流傳未始不由於此特於昨日發出簡明告示張貼通衢其文曰照得天氣亢晴兼之時疫流行無論大街小巷地方須要潔凈糞桶務宜加蓋以免穢氣薰蒸兹特出示曉諭爾等其各凛遵倘敢故意抗違立卽拘案嚴懲 
[花販逞蠻]  
　　昨日午前英商老公茂紡紗廠所設騐花局巡丁某甲查得鄉販某某等所售棉花均有水蹟爰卽拘至局中局事張某擬斟酌罰鍰鄉販不服糾集三十餘人蜂擁而往將張扭至街心持扁擔毆擊傷及頭顱迨巡勇聞信前來衆已鳥獸散乃報知二十三七鋪巡防局請派勇拘拿懲治 
[行旌東指]  
　　昨有楊君仲莊胡君蕚卿等十餘人自杭州來滬自携旅費游學東瀛同時湘撫兪廙軒中丞亦派出官學生十餘名抵滬後皆浼甬江獨臂翁料理一切事宜定於下禮拜六乘日本郵船會社經理之博愛丸就道按楊君爲雪漁太史之喆嗣胡君係雪巖方伯之文孫皆少年有志者也 
[會議行車]  
　　數年前曾有西人欲在滬上創行電氣車事經工部局集董商議是否可行有請滬上馬路尚未大寛倘行電車必致行人阻礙者有謂欲行電車必先修築軌道陷入馬路中當營造時翻動馬路亦有不便者又有明於格致之學者致函工部局謂電氣車電力甚巨能感動百里以内電氣各物恐於電燈電線德律風等均不甚相宜并將此函登之西報因之此事遂延擱至今近復有美人欲在滬上設一公司行駛機器車無庸於馬路中修建軌道且不用電氣亦不致有礙電燈電線德律風等物日前曾將小號機器車數輛運來滬上試行於馬路中輪外裹以橡皮故行時寂無聲息復於車上安設警鈴俾行人皆知趨避惟輪後須時時放氣將來取值恐較電氣車稍昻至創行此項機器器車後工部局各項車捐或有短折則公司中願照所短之數墊還補足因之工部局復於今日午後集衆會議是否創行機器車抑仍創行電氣車大約一經議定卽須開辦以便行人矣 
[吞烟恐嚇]  
　　日前有顧信卿者投上海縣署控趙阿陶卽趙文濤阻撓造屋等情縣主汪瑶庭大令准詞移文英美租界公廨協提讞員張柄樞司馬允之昨日廨差在王家庫與趙相遇當卽恊探拘住正擬帶回詎料趙身藏阿芙蓉膏驀地吞服差懼報知捕房捕頭派二百七十四號巡捕送至仁濟醫館求治俟愈後帶回公廨押候解縣訊懲 
 
 

Page 4

 
 
   
 
 

Page 5

 
 
 [G　　一分時神油謂余不信當面試之效非分時分文不取 
　　老存濟堂大藥局遷設英界六馬路仁濟善堂斜對門仁壽里内第五石庫門再此油係本主人秘製創始之初早已聲明在前近有假冐購者留神 
　　人有不世出之奇才藥有不世出之奇功夫天下傷藥備矣多矣何足爲奇而奏效之速必欲限定一分時候如本堂秘製玉樹神油者固不獨古今中外見所未見抑且聞所未聞卽世稱立刻見效者已屬神奇不可多得何况一分時候較之一刻其速又不啻十倍可謂速之無以再速奇之莫能再奇縱使仙丹恐亦未必如是其捷是謂不世出之奇功誠無愧若謂余言之過甚好在外敷之藥可以當面試之試之莫謂半刻如在二分時候見效者雖分文亦不敢取亦足見本主人一生好奇精益求精至意焉出售甫二載已覺紛至沓來可見精靈極處孰不樂從吾知此藥一出不數年而如不哄傳　國者吾决不信也茲將應治各症分别列後請諸君細察之○一治水火滾油燙傷無論皮泡肉爛痛徹心肺雖至垂危立將此油敷之約計一分鐘頭其痛立止　泡立消不避風不忌水愈後而無痕○一治刀傷撞傷雖血流如注痛暈欲絶不論傷口巨細立將此油敷上不過一分鐘時其痛其血立止其傷立合愈後面無疤○一治跌打外傷筋縮腫痛只須少許擦之立卽平復○一治風濕襲于經絡略搽少許奇功立見誠功超絶世至奇神丹爲生平製藥以來最爲得意者凡居家者斷不可以不備情同保險合家無憂每大瓶一元無扣小瓶五角批發面議如購去方便與人者價在十元願加二成十元以内仍照門市每瓶一元無扣若多購還祈託諸滬友代辦爲妥信局則不可靠愼之切切　方寄購交郵政局寄購爲妥南京歸老德記藥房寄售湖北小都司兩湖書院樓旁吳公館寄售 
　　普天下烟害從今尅伐有藥 
　　請試尅烟自然奇藥　槍戒𦽎䔎膏　尅烟𦽎䔎草　遵法戒無實濟　罪我惟有蒼天 
　　鴉片害人婦孺皆知市上戒烟藥皆用魂靈抵癮所以雖戒而無實濟泰西格致士贊君遊歴中華七次深悉中國人之體質叅通鴉片烟之性道目覩烟累之人鵠面鳩形促壽碍嗣情實堪憐於是起而憫焉不憚窮谷深山搜育覔異幸遊西藏鴉片害人婦孺皆知市上戒烟藥皆用魂靈抵癮所以雖戒而無實濟泰西格致士贊君遊歴中華七次深悉中國人之體質叅通鴉片烟之性道目覩烟累之人鵠面鳩形促壽碍嗣情實堪憐於是起而憫焉不憚窮谷深山搜奇覔異幸遊西藏雲中山突見異草名曰𦽎　採之試之始識與鴉片相尅如同冰炭非但捷徑尅烟兼能養元補氣誠天生除害之仙草也抑或服草不雅特將此草去渣收膏使戒者仍用烟槍裝吸雖戒毫不在意無論遠年宿癮一月之間除槍斷癮戒絶之後非但永不思吸且聞烟臭如牛糞眞所謂與烟相尅之明證也○𦽎䔎膏每盒洋六角和烟裝吃化毒銷積三天加藥减烟不覺自然斷癮批價每打陸元○𦽎䔎草每包錢十四文能尅癮一錢批價每元七十包○戒法另詳仿單○郵批原班回件○經理批發暹　大德通公司告白○本公司分設上海二馬路中市西鼎新里石庫門内便是 
　　有此靈藥何患白濁腫痛 
　　廣東宏仁堂秘製眞正珍珠琥珀立止五淋白濁丸此丸專治淋濁三日包愈屢試屢騐神效無比 
本堂家　三日包愈白　一方已歴世代丸内不惜工本重用眞正珍珠琥珀調元等味爲君佐以　熱利便止痛消濁妙品無論遠年初起赤白淋　或因宿娼之後濕　　　　因行房過久忍精不洩或因腎虚精滑溺中　　以致小便艱難痛而且腫諸醫束手百藥無功但服此丹二三錢立刻消腫止痛開竅利便解毒清火袪熱去濕一切淋濁立服立愈愈後非但永不再發且喜培元固本大益身體重者二瓶輕服一瓶包愈如不見信試　淋濁大發之時小便痛如刀割玉莖脹腫欲裂一服此丹卽能小便如常毫無痛苦自知此丹神妙不測實爲專治淋濁之第一靈藥每瓶二元小瓶一元專治毒門犀黄八寳化毒丹大瓶四元小瓶二元　廣東宏仁堂鋪分上海丹桂戲園南者朝西轉灣正豐街中市便是函購送書爲憑以防假冐 
　　婦女白帶聖藥 
　　廣東陳恒德堂婦科良方功效啓 
　　婦女白帶一症皆因氣血虧損陰虛陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虛損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢騐無論遠年初起服之立除宮中之濕平定肝鬱之氣煖宮濟陰培元固本故能帶下立止腹痛立愈月經調和却病延年輕者一大盒重者二大盒包可全愈永無後患妙在神清氣爽身强體健誠婦科却病之妙品種子之聖藥也虛言欺人罪我惟天每大盒二元小盒一元○假冐甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹識 
　　新到鹿牌滋補燕窩人乳粉 
　　此粉係本公司西醫未司克先生精心考究獨得化學秘法以少婦乳汁燕窩白耳等各種滋補之品用機器製煉而成清香適口老少皆宜性係滋補無燥烈膩補之弊故服之卽遍體生凉清心止汗爲炎天必需之品功較鮮乳十倍凡老年氣血衰敗精神疲倦遍體麻木氣急痰喘少年色慾過度遺精陽痿腰酸腿軟目眩頭暈癆瘵吐血面黄肌瘦婦女白帶小兒羸瘦一切先天不足後天失調等虚症服之補元陽圖精髓壯陽道益氣力滋腎水養眞陰和血脈清肺火降内熱利大便健脾開胃化痰止咳祇服二禮拜卽面色滋潤精神强壯身體康健宿疾全除如能久服則風寒不入百病不生陽道魁偉行房不倦步履如飛精神充足確有奇效更宜于小兒代乳祇服一禮拜能長體肉一磅並能體質肥白容易長成永自疳積瘡毒之患及老年衰弱者服之永無氣急痰喘腰酸腿軟之患誠補身種子之奇品養生家一試便知其妙也　每聽二元　每打卄元函購原班回件　 
　　上海寳善街春仙戲園隔壁百花里二弄南洋衛生公司華經理盧梅欽啓 
　　西學三通啟 
士生今日欲成宏博之名必兼通中西之學惟西書繁瑣徧購爲難本書館不惜巨貲於戊戍年延聘通儒薈萃譯書及中外交涉各編仿○○○皇朝三通體例分爲西政通典西史通志西藝通考按類編輯甄采精華剛除繁復歴三寒暑而大綱細目燦然秩然去年疊間○○○明詔廢八股設學堂鄉會二塲專試西學相需更殷本書館卽赴日本訪購新譯西書百餘種多坊肆所未睹分門增訂每舉一類窮原竟委若網在綱如錢就串益臻美備遮應科舉者免購羣書卽入學堂者亦便翻檢洵西學之津梁也茲託上海文盛書局精印石准在本年四月出書並禀請○各憲立案以杜翻改而保資本此佈　　萃新書館啓 
　　覺民錄第一名贈金鐲二對値小洋六千角 
本館設在上海小東門内四牌樓中石庫墻門内批發格外公道於臘月廿一日起重訂新章一切加重彩物細章詳明錄上現出第九十三期二月份覺民錄每本售小洋一角半其號碼卽照二月廿八日廣濟公司得彩號碼爲憑每册附送名畫屏條一張購六本送六式遠埠局購信力自給此佈　上海覺民錄館公記啓　 
　　　奏辦順直義賑普濟公司大票頭彩貳萬元叁月拾八日開彩 
本公司恊助順直急賑歴辦九期至公無私通售各省除本公司奉　北洋商督憲　奏明奉　旨開辦有案外其餘各種私設之彩票概不准在内地出售如有私售禀官查封以杜玩違而保賑源本公司第九期已於二月十九日開彩茲第十期仍設票一萬五千張每張售洋五元頭彩得洋二萬元得彩共有一千二百十四號之多准於三月十八日仍在烟台慶豐戲園當衆如法開彩得彩紅票憑本公司對號單實足兌洋特此佈聞　奏辦順直義賑大票普濟總公司謹白　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漢水春波]  
　　漢口訪事友人云有四川人金鑑亭者混號鏡子平日挾持兇器三五成羣在沙家巷各妓寮中遇事生風藉端索詐邇來又在林桂仙陳賽金二妓處釀成命案經人控諸夏口廳署業已飭役拘拿矣○近日洋商採購牛皮異常踴躍無奈來源不甚暢旺市價遂因之飛漲現在每擔已漲至銀二十九兩左右業此者莫不色舞眉飛云○署武昌府梁集菴太守訪聞著名地棍吳高祥柳得勝兇惡昭彰素爲閭閻之害特於日前嚴飭通班差役設法拘拿務獲懲辦蓋安良必先除暴太守固深得爲政之方者也○漢上民間食米向賴湘省接濟近以青黄不接來源陡少以致市價大昻上熟米每石需錢四千數百文其次三千五六百文誠民生之隱憂也○鐵路總工程師沙多君因公赴滬刻已事竣遄回旋卽親乘火車查勘沿途鐵軌○前者河南大憲委員赴鄂採辦槍砲子藥其欵由鄂中撥墊兹鄂中需欵甚亟大憲因委温大令前往催提○汴省産硝甚富鄂中大憲特委王少尉定國前往探訪市價以備購求○鐵路工程收支洋員土君現已假回法國接辦者爲比人密君業已到差視事矣○俄國駐漢領事王厚君業已開缺由副領事哈拿哩君承其乏 
[暫停讞政]  
　　昨日禮拜一爲本邑法租界捕房中發落案犯之期捕頭查得並無應責之人因令某包探禀請讞員杜枝園大令暫停發落 
[上海縣署瑣案]  
　　上海縣主汪瑶庭大令訪悉浦東高家行鎭陳三橋左近時有匪徒開塲聚賭爰於前日飭提地保趙裕亭研訊趙保禀稱去冬確有江北小車夫搭蓋草棚招集同儕抺牌爲戱後知大老爺訪拿卽相率逃去大令著卽具結呈案諭以如日後再有人聚賭定先提案嚴懲○王阿寳與邢生興爭産互控大令研訊之下王供父親逝世已二十餘年母親王氏矢志守節家有餘屋租與邢藹山至去年九月母親病故今正藹山亦逝世棺殮之費由小的墊洋銀一百五十元今向其姪望興理算忽稱母親已嫁與藹山並欲爭奪房産如此蠻横無理不得不訴乞訊懲望興供小的係本邑人年二十八歳向居浦東胞伯藹山無後嗣小的爲子旣而藹山娶西門外孀婦王氏爲妻住屋本係藹山之産氏子阿寳向來另居不相干涉今因藹山與王氏先後病殁所遺房産契據資財均被阿寳取去叩乞訊追阿寳稱小的母親並無再醮之事望興旣嗣與藹山何以藹山自病至終從不到來侍奉大令謂王氏雖無再醮實據然與藹山同居日久實屬不知遠嫌至房産究係何姓之業飭阿寳將單契呈案騐明然後覆訊○著名賭棍瞿桂寳前在虹口建有房屋若干間嗣由清丈局員查知是地並無單契例應充公今桂寳已死其子龍龍不願拆讓清丈局員函請大令提訊龍龍供故父桂寳前向戴金發租地造屋以十年爲期迄今僅有八年租價按年付楚大令謂戴姓因無方單呈騐業經清丈局查明照例充公爾速將房屋拆去不得抗違龍龍求限十日大令准之飭具呈遵限結 
[英租界捕房紀事]  
　　汪春生向在大馬路和泰小押鋪習業後因事歇出近忽私立一存摺冐蓋和泰圖章向鋪主索取所存洋銀二百元鋪主投報捕房捕頭允遣包探查察○李王氏竊得月桂里第八十六號門牌某姓家夾被一條經包探竇如海查獲解入捕房捕頭著押候解送公堂禀請讞員張柄樞司馬訊辦○前晚王餘生身穿棉夾衣十一件在西棋盤街彳亍而行五百六十八號巡捕見其形跡可疑拘入捕房捕頭遣包探葉盈堂查得王係某行出店是晚因飮酒過度舉止失常旋經某行主遣人至捕房請保捕頭允之 
[法租界捕房紀事]  
　　有竊犯混名湖州小麻子者不詳其姓氏前因犯案經讞員杜枝園大令訊供笞責還押攺過所三月刻已期滿昨由局員飭差送回捕房捕頭令押候堂期解請大令核示○前晚小竊王阿順行竊八仙橋畔某茶肆中碗盞經包探緝獲解入捕房捕頭命押候堂期解請訊究 
[美租界捕房紀事]  
　　昨日黎明時妙手空空兒李阿根掩入寄居武昌路之某粤人家行竊衣服携之而出適遇包探顧福其連贓帶入捕房捕頭令押候轉解公堂禀請讞員張柄樞司馬訊辦○昨晨陳阿銀李阿三二竊賊撬開寄居吳淞路之某甬人家後門行竊木桶石磨等物旋被包探劉阿炳查獲解送捕房捕頭令押候解送公堂禀請懲辦○前日傍晚時流氓王有林伺於有恒路橋左近乘某繅絲廠放工時與某姓女工任情調笑某號華捕喝阻不服因之拘入捕房捕頭令押候解送公堂禀請訊辦○前晚甬人胡阿四在寄居北蘇州路之某洋人家門前東張西望被某華捕拘入捕房捕頭察得並非行竊從寛釋出 
[維揚官報]  
　　二月初六日黎明運憲率屬至文廟春祭正任角斜塲調署栟茶塲仁鹺尹輔禀辭赴任陳鹺尹丕業委解南京餉起程初七日江鹺尹寳年陳鹺尉仁夀委城内河工差○初八日黎明運憲率屬至武廟春祭指分江蘇知縣譚大令傳霖公幹到揚廖鹺尹鴻升委曾公祠照料差十三日洪鹺尹定述委總局額外聽差十四日楊分轉葆鈞由孔函卡來揚公幹十五日運憲詣史公祠春祭新選梁垜塲蔣鹺尹敏奉飭赴任分發太使劉鹺尹以楫山東人禀到 
[皖省官報]  
　　二月十二日委署靈璧縣陳正源辭給咨赴引署建德縣張廷權到卽辭候補知縣滕梅知在江西籌餉新捐案内捐賑升知府仍指原省試用並銷各差十三日委辦火藥局丁艱直隸州芮慶麟到由皖北辦硝回皖南道籌議委員知州方賓穆到指分安徽試用巡檢陳恩鴻到江蘇人從九曾鳴祥到湖南人縣丞許殿榮謝超委一次汪孝銘辭解水師餉赴金陵巡檢張仁慶辭赴直隸探磺價十四日指分安徽分缺先補用典史程維新到江蘇人議叙試用縣丞邢維湘到山東人委辦五河釐卡知縣林東雲到十五日六日新選休甯縣鈕福安到浙江人號吉蓀巳卯舉人本任鳳陽府通判周朝霖知奉委解京餉府照磨吳全慶謝奉撫憲奬札五品頂戴註册巡檢張焕文到起服來省十七日籌議提調兼鹽河釐卡知府黄家傑禀辭赴蕪湖公幹指分安徽分缺先補用巡檢賀芳炳禀到湖北人攺指安徽試用巡檢許興賢到湖南人知州鄭淦辭給咨赴引 
[上海六馬路仁濟善堂籌賑公所施于英經收各處水災賑捐正月初一至三十日第八十九次清單]  
　　初七日汪國桂善士洋十元○初十日王傅琮洋二百元○十二日三槐堂洋五十元祈南北水陸平安人求保産平安人各洋廿元無名氏洋十六元求母康健子女易養平安人求妻生産平安人各洋十元高陳氏五元蔣氏求病愈周氏陳秉成棉力子四户各二元隱名氏求保妻無災無病何伯聲子泉保各洋一元隱名氏求女兒喉症速愈次子關煞開通洋十角恆孚銀樓桶内另户角九角○十九日錢馥棠洋四十元王其揚求妻病速愈十元倪子求慈親長年洋三元蘇炳奎求消災二元倪免災銅洋三元唐敬業銅洋一元○二十日謝玉如因子病愈還願洋三元德清心餘力薄人節省食用龍洋二元○二十二日金陵隱名氏洋五十元徐潛生洋一元○二十三日宋潤生洋四元○二十五日吳淞隱名氏祈保長子次子小女無災無病吳松隱名氏祈保妻無災無病各洋一元○二十六日仙女鎭錫堂祈慈親康健子女平安南通州徐毓萱祈消災康健各洋十元闔宅平安子三元○二十八日延陵求安子節省浮費求免災禍十五元陳桂森五元金陵隱名氏龍洋二元○廿九日東海居士叩求女子病愈增福洋四百元陳春記洋三十元無名氏十七元○三十日隱名氏酬願洋十元○正月份共收洋九百六十六元扯七三一二五申元七百六兩三錢八分七厘龍洋四元作二兩一錢九分二厘小洋十九角一兩三錢一厘以上共收元七百十兩六錢銅洋四元連前共收元十二萬八千三百五十二兩二錢五分七釐除解各處賑欵外凈存元一千七十六兩一錢一分銅洋四元水晶圖章二方鼻烟壺五隻珊瑚項珠一座湘繡屏四幅九成宫法帖一部歴代充系歌四百部幼科醫書一百九十四部 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年二月初四日京報全錄]  
　　宫門抄諭旨均錄前○滇督魏奏爲年終甄别各員據實糾叅摺○黔撫鄧奏爲舉行大計分别舉劾各員以示勸懲摺 
　　雲貴總督臣魏光燾雲南巡撫臣李經羲跪奏爲年終甄别各員據實糾叅請旨分别懲儆以振頽靡而資激勵恭摺仰祈聖鑒事竊維治蹟雖核以三年弊吏不盡於六法查定例大計之年其年終甄别仍照常隨時叅劾歴經遵辦在案滇省地居僻遠局囿荒瘠人才罕於奔赴吏治易卽疲蕪在貪劣僨事案據昭著者尚屬人所共見是非不至混淆惟此質地本居卑下猶復自趨頽惰甘爲物欲所蒙就其居官蒞政大概情形按之亦若循故蹈常足取容於流俗而事事因循積壓敷衍顚倒有時利在必趨量力莫致勢難姑置塞責無能則惟有假手劣幕授柄蠧胥聽一切敗壞於冥冥之中懵然無所動念又有一類人員考其才力尚足敷施而老於宦途習慣巧滑惟知於揣摩私利日用心思雖勤加以勸勉終不肯稍生悔奮實事求是而又文足飾非奸能掩迹轉令人羡其熟練競奉爲仕路津梁臣等以爲無形之賊較顯匿爲尤甚害政之莠惟積滑爲難除長吏不加察者非諒其迂闇可憐卽謂爲奔走足惜且不欲顯居刻責之名遂偶有以姑息馴致眞隱爲僚屬所窺久乃視爲固然闒茸者皆不自知其罪中材華士愈不思奮稍切紏繩羣譁然以爲峻虐矣及今時艱孔棘維新政治次第頒行就使振迅圖功猶催弗及若仍以此等冗濁濫厠差缺不獨貽誤實多更恐害羣滋慮臣等入滇以來審察吏治疲玩受病已深揆厥根源固由於文驅法弊勢有不能盡行遂不免務緣飾而所以日積日甚則實因瞻徇偏蔽之病不能盡去畏服亦無由而生巧者旣視爲解免有階狡者更幸其挾持得具政治不清率此爲累臣經羲蒞滇已及兩載撫躬尤滋疚歉曾於藩司任内疉將實署候補各官劣蹟較著者據實詳揭經前任撫臣丁振鐸覆加察核分别奏叅在案邇來風氣略變吏僚漸有忌憚惟積習遽難盡除明查諳訪互證叅觀仍有不堪造就不勝職任之員兹查有撤省順寍府知府蔣實英習狃紈袴致廢紀綱歴充差缺難免物議澂江府知府胡錫銓才庸識瑣聲名齷齪東川府知府凌應梧頽唐不振防檢多疎候補知府李子元闒茸無能言多躁妄補用同知嵩夀昏惰自安樗滿溺志卸署中甸同知試用直隷州知州廖廷玉憒本性成謬由心疾前委省城總查已不能約束差丁卸署尋甸州知州補用同知羅振雯政弛力疲縱子有案魯甸通判劉國光近利易昏似練實狡前署巧家同知卽著劣聲補用通判郭殿藩辦案草菅縱差婪索卸任後不知愧疚猶敢冒領蒙禀撤省陸涼州知州郎學壎縱庇丁役顢頇斂怨品檢不修同官非笑雲龍州知州程福海形神卑濁心性浮滑强事炫飾難信濯磨前署呈貢縣事辦事頗不妥洽撤省石屏州知州李炳麟素行不檢積滑自矜前在石屏州任内要經爲工事多鄙僞新捐雲南試用通判顧德柄播弄招摇貪狡素著前署麗江府幕官紳嘖有煩言署土富州通判候補知縣余鍾麟庇匪索費罔恤邊困小有浮才不務實政通海縣知縣楊恩光署規不肅騰謗有因署羅次縣知縣本任江川縣知縣李慶鏞行事紊執賦性疏慵候補知縣鈕承植心地糊塗行爲貪鄙前署新平縣事假手劣幕猾丁昏謬殊甚補用州判朱吉林行檢有乖屢被控告試用州判楊縉紳貌滑心濁需索有據文山縣訓導王紹堂士品不端工於牟利祿勸縣訓導包映庚庇喪巧索不顧風化祿豐縣訓導朱廷焜遇事生風罔知廉重試用府經歴廖建森縱差釀命不守官箴試用府經歴范和熙素不安分肆行奸僞試用州吏目李恭惪揑情妄禀假公肆虐元江直隷州吏目吳文謙包苴不飭鄙狡成性浪滄江巡檢劉子馨素耽麴孽任性妄爲者海巡檢趙從治率報重案有心欺罔以上各員考查旣確並據司道分别密揭前來均未便稍事姑容相應請旨將順寗府知府蔣實英澂江府知府胡錫銓東川府知府凌應梧一併開缺勒令休致回籍陸涼州知州郎學壎魯甸通判劉國光試用通判郭殿藩新捐雲南試用通判顧德柄候補知縣余鍾麟鈕承植補用州判朱吉林楊縉紳祿勸縣訓導包映庚祿豐縣訓導朱廷焜文山縣訓導王紹堂試用府經歴廖建森范和熙試用州吏目李恭惪元江直隸州吏目吳文謙浪滄江巡檢劉子馨者海巡檢趙從治一併即行革職候補知府李子元試用同知嵩夀試用直隸州知州廖廷玉石屏州知州李炳麟開缺一併以府經歴縣丞降補江川縣知縣李慶鏞係舉人出身文理尚優開缺以教職歸部銓選雲龍州知州程福海通海縣知縣楊恩吉開缺察看試用同知羅振雯勒令回籍不准留滇補用差委庶幾警惕足資咸知淬厲人才漸有更新之望事功乃無偏廢之虞除隨時糾察如查有貪劣溺職之員再行據實叅辦外謹合詞恭摺具陳伏乞皇太后皇上聖鑒訓示再所遺順寗府東川府知府魯甸通判通海縣知縣等缺滇省現有應補人員應請扣留外補合併聲明謹奏奉硃批另有旨欽此頭品頂戴貴州巡撫臣鄧華熙跪奏爲舉行大計薦舉叅劾各員遵章攺題爲奏恭摺仰祈聖鑒事光緒二十七年十月十四日准　部咨查定例内開各省官員大計三年一次吏部於舉行之年具題請旨通行各省督撫府尹等遵照辦理今自光緒二十四年十二月扣至二十七年十二月三年之期已屇其各省官員大計卓異者應行按額薦舉查佐雜教職亦不得全舉一途其有于六法者應照例統爲一本叅奏仍令該督撫等將不謹浮躁等官俱雒按實蹟詳細登註不得籠統叅劾照例於光緒二十七年十二月内具題臣部於光緒二十八年一月内會同都察院吏部京畿道察核仍令將藩臬二司出具考語繕造履歴清册一併咨送臣部查核彚題俟命下之日通行直省一體遵行於光緒二十七年八月初五日拜發今接到原摺八月十六日奉硃批依議欽遵轉行一體遵照在案臣伏查三載考績鉅典攸關必舉劾之咸宜斯勸懲之共懍臣欽奉恩命補授貴州巡撫自光緒二十六年九月二十三日任事以來凡屬吏賢否時加體察兹當光緒二十七年舉行大計之期臣失公矢愼核其平日居官叅以輿論並密飭兩司道府一體考核以仰副國家澄叙官方至意除舉劾教職各員另摺具奏其平等各官事實造具册結塡註考語分送部院及將布政使邵積誠按察使曹鴻勛履歴考語造具清册送部彚辦外所有歴俸已滿堪膺卓異者查有貴陽府知府嚴雋熙興義府知府石廷棟普安直隷同知李大椿興義府貞豐州知州叚永濬貴陽府貴筑縣知縣李應華五員佐雜堪膺卓異署查有按察司司獄周雯一員其有干六法者查有不謹官亦資孔驛丞周紀元永寗州吏目孔恩祥三員據布政使邵積誠按察使曹　勛准糧儲道黄元善貴西道桂霖貴陽府知府嚴雋熙興義府知府石廷棟安順府知府趙時俊將各員事實開報前來與臣叅訪無異所有分别列薦紳叅恭候旨諭除將各員出具考語遵照新章開具簡明清單恭呈御覽並將事實照例造册咨送部院外臣謹會同雲貴總督臣魏光燾恭摺具奏伏乞皇太后皇上聖鑒勅下部院議覆施行再查洊舉各員雖有住俸罰俸之案核與卓異之例相符合併陳明謹奏奉硃批吏部知道單併發欽此謹將薦舉叅劾各員考語繕具清單恭呈御覽計開卓異正薦官五員貴陽府知府嚴雋熙該員歴練老成才具開展興義府知府石廷棟該員才長心細辦事認眞普安直隷同知李大椿該員勤謹安詳殫心民事興義府貞豐州知州叚永濬該員老成穩練才識俱優貴陽府貴筑縣知縣李應華該員任事實心輿情允洽卓異佐雜一員按察司司獄周雯該員辦事愼勤盡心職守叅劾不謹官二員亦資孔驛丞周紀元該員聲名惡劣不知檢束永寗州吏目孫恩祥該員辦事荒唐輿情不洽奉硃批覽欽此 
 
 

Page 14

 
 
[光緒二十八年二月初九日京報全錄]  
　　宫門抄諭旨均錄前○閩督許奏爲舉行大計分别舉劾各員摺○蜀督奎奏爲遴員借補州同摺○盛京將軍增奏爲振興農務片○又奏撥欵修整鋪屋請免賠償片 
　　閩浙總督臣許應騤跪奏爲本省本年舉行大計所有應舉應劾各員攺題爲奏恭摺仰祈聖鑒事竊准部咨自光緒二十四年十二月扣至二十七年十二月三年之期已屆各省官員大計卓異者應行按額薦舉佐雜教職亦不得全舉一途其有十六法者應照例統爲一本叅奏仍令該督撫等將不謹浮躁等官俱確按實蹟詳細登註不得籠統叅劾並將藩臬兩司出具考語繕造履歴清册一併送部查核彚題等因當飭藩臬兩司及道府州一體遵照將所屬大小各員賢否事跡秉公察訪據實開報去後查按察使楊文鼎到任未及三月惟前在鹽法道任内曾經兼署臬司仍應會同考核兹據福建布政使周蓮按察使楊文鼎轉據各道府州將正雜教職各官凡有堪膺薦舉及有干六法者逐一開具事蹟揭報前來臣覆加察核除將藩臬兩司曁不入舉劾知縣以上平等官員塡註考語造册送部外謹將應舉應劾各員分别繕具清單恭呈御覽伏乞皇太后皇上聖鑒敕部核覆施行再此案向應會同學政核辦現任福建學政檀璣因有叅案業經由臣查明覆奏未便列銜合併陳明謹奏奉硃批吏部知道單二件併發欽此謹將閩省光緒二十七年大計堪膺薦舉各員開具清單恭呈御覽謹開正薦官八員延平府知府劉傳福老成持重辦事細心調署仙遊縣本任閩縣知縣王士駿才猷卓越器識宏通調署閩縣本任甌寗縣知縣裴汝欽精明幹練肆應之才調署浦城縣本任福鼎縣知縣丁芳有膽有識悃愊無華布照磨王恭夀心地明白辦事安詳海澄縣教諭曾宗昭品學兼優才具開展閩縣永慶巡檢曾開遧才具穩練辦事勤能西河關大使紀有堂才優守潔練達老成以上八員歴俸均已屇滿洵屬循良最著之員與卓薦之例相符應俟部覆到日凡例應引見者飭將經手錢糧等項交代清楚給咨北上合併陳明奉硃批覽欽此謹將閩省光緒二十七年大計有干六法各員開具清單恭呈御覽計開不謹官一員寗化縣泉上縣丞劉永祺嗜利妄爲不知檢束罷輭官二員泰寗縣知縣馬世樑才具平庸辦事疲緩順昌縣仁夀縣丞劉懷晨遇事因循難期振作年老官一員晉江縣雒陽巡檢陳桂生年力就衰難勝職守有疾官一員建陽縣麻河縣丞馮德垚聾聵有疾辦事無能不及官一員漳州府知府劉溎熁性情迂執難資表率浮躁官一員永安縣典史沈廷光舉止輕率聲名平常以上七員均屬有干六法難以姑容相應糾叅聽候照例分别議處除飭行離任外所遺各缺照例歸部銓選合併陳明奉硃批覽欽此 
　　頭品頂戴兼署成都將軍四川總督奴才奎俊跪奏爲遴員借補涪州分駐鶴遊坪州同以資治理恭摺仰祈聖鑒事竊查四川重慶府屬涪州分駐鶴遊坪州同王祥儀前於光緒二十六年七月初三日在任病故應以病故本日作爲開缺日期當經咨部開缺並聲明所遺員缺係要缺例應在外揀員請補等因查川省州同本班並無應補之候補及應署之委用人員其現應調應升各員或現居緊要或與例不符至應行偣補之大挑一等是否專用科分名次及到省在先之員抑將大挑班與大挑正班人員合爲一班不論科分名次及到省先後酌量請補咨請部示另行起限揀員請補在案兹於光緒二十七年十月十六日准吏部咨涪州州同缺川省州同本班並無應補人員自應准其以各項大挑班先與大挑正班人員揀選人地相宜者酌量咨署等因查例載佐雜等官咨報要缺應於現任人員内揀選調補其有奉旨命往以佐雜補用及留於該省候補者亦准酌量補用又直隷州州同州判府經歴縣丞布庫大使七項缺出如各本班無人方准以大挑人員借補又直隷州州同州判府屬州同州判府經歴縣丞布庫大使各要缺倘一時無合例可調之員准將一等舉人試用知縣借補仍照知縣品級升轉其調缺内有三年五年俸滿卽升者不准其借補又各項開缺令各省於每月截缺一次自初一日起至三十日止俱作爲本月之缺係應歸酌量者仍由該省酌量補用如有缺項相同者簽掣缺之先後按班序補各等因查光緒二十六年七月分僅出涪州分駐鶴遊坪州同一缺部中於二十七年八月初五日行文扣至九月十五日作爲開缺日期歸二十七年九月三十日截缺勒歸二十六年七月分序補係要缺應歸酌量毋庸掣簽業已報缺咨明自應照倒揀員請補查川省實任州同州判内均無合例堪調堪升之員其對品人員又與借補之例不符此缺亦並無三年五年俸滿卽升字樣例得以大挑知縣借補兹於各項大挑班先與大挑正班人員内查有庚辰科大挑知縣崔嘉勳年六十二歳係浙江平源縣增生中式同治癸酉科本省鄉試第十五名舉人庚辰科大挑一等蒙欽派王大臣騐放以知縣分發四川親老告近攺掣江蘇光緒十年四月二十六日到省十一年五月丁父憂回籍十三年七月接丁母艱十五年服滿起服復遵例仍赴四川十六年四月二十九日到省十七年甄别留省補用應以光緒十年四月二十六日原到省之日作爲到省日期核計到省在先缺出在後例准借補查該員崔嘉勳樸實穩練辦事細心以之借補涪州分駐鶴遊坪州同實堪勝任該員係掣簽來川之員毋庸查取遊幕寄籍等結亦無例應廻避之人及捐免廻避情事與例相符該員係借補要缺毋庸於大挑到班時調還選缺知縣照例以借補到任之日起扣滿至三年酌量調繁知縣或照原銜升轉據藩臬兩司會詳請奏前來合無仰懇天恩俯准以大挑試用知縣崔嘉勳借補涪州分駐鶴遊坪州同以資治理除咨部外理合遵照新章攺題爲奏恭摺具陳伏乞皇太后皇上聖鑒訓示再此員毋庸查叙叅罰應以光緒二十七年九月三十日截缺十月初一日起限按照酌攺題缺定限章程四川限七十日應扣至十二月初十日限滿合併陳明謹奏奉硃批吏部議奏欽此 
　　增祺片再准會辦商務大臣盛宣懷咨據上海紳商分部郎中李厚祐等禀稱經營商業足食爲先開濬地利務農尤要奉天爲根本重地辦理商務宜先從此入手現值丈攷大凌河牧廠荒地請援照江南通海成案設立公司承領該處地畝考辨土質擇購東西洋農務書器講求樹藝並擬開設貨棧機器磨房以開風氣而拓利源各等因據該紳商候選同知孫德全携資到奉禀請核辦前來奴才覆查現當招墾各處荒地農牧實切要之圖該紳商等所呈各節旣可以廣收地利安集貧民且於籌濟餉需不無裨益當經飭令孫德全前往分局酌量報領兹據該局報稱該公司承領上中下地共十一萬餘畝應交荒價已經照章陸續呈繳其貨棧機器磨房亦皆興商便民之舉應准次第開辦謹此附片陳明伏乞聖鑒謹奏奉硃批該部知道欽此 
　　增祺片再上年變亂省城被燒鋪户共百餘家擬先籌欵量予資助興修以復舊觀等情業由奴才增祺於會奏預籌善後事宜摺内先行陳明在案旋據省城公議商會禀稱被燒房間有力者均已自行修蓋其力不足者懇請借助曾經陸續飭由糧餉處借欵赶卽興修現在鋪房逐漸修整均經照常貿易未修者僅剩百數十間春夏卽可一律工竣統共資助過銀一萬七千兩兵燹之後商業方復此項銀兩仰懇天恩免其繳還以培市面元氣如蒙兪允並請飭部立案准其核銷均出逾格鴻慈謹附片具陳伏乞聖鑒謹奏奉硃批著照所請該部知道欽此 
 
