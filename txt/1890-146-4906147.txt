# 1890 - 146 - 4906147

 

Page 1

 
 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經備旨　三屠佩文韻府　三層淵鑑　皇朝各直睿地圖　十三經廿　史策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經餘必讀　八賢手札　元魁大成　增補角山樓　先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲　發　處一在三馬路　報舘東隔隻又設分局在二馬路横街三層樓紅墻洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[重印紅樓夢補岀售] [  申報館啓]  
　　紅樓夢補四十八回係歸鋤子所撰盖有感於佳人薄命好事多乖因以補天鍊石之才抒鏤月裁雲之手可謂痴於情者而其中搆思布局設色　詞亦超岀續紅樓夢等書本舘前曾排印早已售罄兹特重付剞劂以廣流傳每部八本價洋四角售處仍照曩例 
[諭寳清船主死節事] [  大一山人稿]  
余聞寳清輪船失事一節而有感焉輪船之往來長江者久已視爲坦途矣事岀不虞變生意外釀兹大禍其死者至有二十餘人之多聞之者莫不唏吁太息顧余不悲二十餘人之死而獨悲夫船主也夫同此一死余乃謂二十餘人爲不足悲惟船主一人爲可悲者何哉蓋船主之死也二副嘗勸之同逃其勢可以不死輪船裝自來火初非由於失察其義亦可以不死而終執船存與存船亡與亡之義歸房閉門洋鎗自斃與船俱燼此其人平日自命當何如也外國人之爲船主也不過月得俸金若千俸金之外無他岀息故其岀息或不如中國之買辦並無所謂高爵厚祿也今世之憑高怙勢厚自封殖宼蓋騶從煊赫都巿視國家大事如奕棋曾不一置諸懐一旦變起隻身逋逃爲世大笑何可勝道獨此船主之博區區俸金者知大義之不可不死輕生赴難視死如歸不亦大可悲乎或謂外國風氣剛烈其輕生赴難視死如歸目是尋常不足爲重不知外國無異中國其人智愚賢不宵叅差不齊其不顧名義偷生苟活者亦比比皆是夫不顧名義偷生苟活以視輕生赴難視死如歸之人其相去何等也而謂不足爲重乎然余之悲之也抑又有說從來輕生赴難視死如歸之人非見危臨難而後决也其志節早立於平日平日澈昻慷慨白折不回之槪雖深自鞱匿往在見諸眉睫間有識者可以窺其微矣天下之爲人君者莫不欲得其人而用之其人能輕生赴難視死如歸則平日謀事也必忠處事也必果任事也必斷天下國家倚賴之不可謂須之不殷求之不急也顧亡國破家相隨屬而魚水之歡雲龍之會累世而不見者非所得之非其人歟夫士之好功名求有所樹立於當世以自表見甚於人君辨足以折天下而窮於用說之時勇足以冠三年而屈於右武之國此有志者所爲愴呼痛哭而不能已也余之來滬甫五日初至時聞余友程君錫齡之死爲之一哭錫齡生平慷慨好義老而不遇年近七旬其死不足悲所悲者春間喪其妻初夏兩子一女相繼殀死人生到此殊不欲生故欽斷雖病死實有以迫之死也今又聞寳清船主之死又爲之一哭余非善哭也盖自悲耳滔滔者天下皆是也雖有若寳清船主之志節而無自表見則將來老而不遇爲程君錫齡之續已可槪見每念及此涕涙盈把山谷所謂苦趣横胸埋憂無地者也士之處世惟得死所爲最難若寳清船主之死可謂得其所矣爲船主計不特不足悲且又可喜今之寓居滬上者大都爲人謀者也余之欲爲人謀也寍獨異於人乎然所以欲爲人謀者則與人異人以爲謀生也余以爲求死耳人生世間不可多得輪廻之說荒渺無憑不可不求一死所如使閉門家食終老牐下安所得善地而死之余之哭程君錫齡也爲其不得死所耳昔侯喜受知於盧公語人曰侯喜死不恨然侯喜終未嘗爲盧公死是可知得死所之難也侯喜不得死所終亦必死而今人不復知侯喜之如何死幸有侯喜死不恨之一言傳於今世今人遂信侯喜之必能死此侯喜之幸也嗚呼愛生於天地奉教於聖賢自撫藐躬固非區區之所得而愛惜者矣余將有漳河之行與余友者千餘人不及言别書此敬謝幸各自愛 
[本舘接奉電音]  
　　昨由京友電傳諭旨五道敬謹譯登○四月十二日奉　硃筆遣額勒和布爲滿洲繙譯正考官松溎爲副考官欽此同日奉硃筆内簾監試首聨級徐樹銘去内塲監試首鳳英孟繼壎去入號稽查着愛興阿寳安謝雋杭何福堃去欽此同日奉硃筆這塲内督理稽查着左翼副都統明安右翼副都統芬車去欽此同日奉　硃筆這收掌試卷等所官着李文晉恩順聨榮雙祿善承去欽此○十三日奉上諭長順奏吉林省城失火自請議處並神靈顯應請頒匾額各摺片據稱本年三月二十五日吉林省城牛馬行不戒於火延燒官民房屋一千五百餘間經長順率屬詣城隍廟虔禱仰賴補靈默佑火勢頓熄轉危爲安實深黄感發去御書匾額一方交長順祗領敬謹懸挂以答神庥省城猝被火災長順疎於防範咎實難辭着交部議處被災各户業經該將軍飭屬妥爲撫恤卽着認眞經理毋任失所餘着照所議辦理另片奏將軍住宅擬另行擇地重建等語着該部議奏欽此 
[首善聞]  
　　神機營左翼前鋒護軍馬隊應於四月初五日起入值紫禁城協巡班一月惟該隊現在移操在苑是否檄飭於四月初三日拔隊回城以便於初五日接入協巡班之處經營務處禀請王爺核示奉慶邸諭照案於初三日回城值班○禮部爲知照事祠祭司案呈本部具奏四月十七日　孝端文皇后忌辰是日照例穿素不報祭不還愿不作樂不宴會不理刑名照常辦事等因奉旨知道了欽此欽遵相應知照各衙門一體遵照○新疆古城城守尉德城守勝自到任以來適當新疆　併滿營之日一切事務都屬創始辦理殊非易易德城守用心過甚積勞成疾竟於二月初旬因病岀缺魏午莊署撫接報後卽委協　文裕暫行署理○兵部爲知照事武選司案呈所有三月分咨報守備六缺應由部選一人其餘咨回本省揀補查有漢藍翎侍衞岳振興陜西人丁丑武進士漢藍翎侍衞行走二年咨部以守備選用應行擬補是缺相應知照領侍衞内大臣處查照○值年旗爲行查事所有本年兵丁軍政經欽派王大 
 
 

Page 2

 
 
臣在東西兩棚考騐左右兩翼前鋒營八旗護軍營内務府包衣三旗護軍營各兵丁馬步記雙圈者若干名訪單圈者若干名應由各翼旗查明確數卽日咨復本旗以憑核對並由各該營卽令承辦軍政宫員携帶底册來值年旗與　欽派堂册核對相符以便咨部備查另行造册領獎按軍政馬步六技全行中靶則記雙圈由部領獎銀六兩若步射全中而馬射未中或馬射中而步射僅中二三支者則記單圈由部給獎銀五兩○新授四川按察使德廉訪壽現由兩淮入都陛見已於三月廿六日抵京仍回故第遂備安摺二分膳牌一分差丁入東華門分呈奏事軍機二處轉呈御覽德廉訪於翌日五鼓進内在景連門外茶房稍憇有頃由内傳令德廉訪第一起入見上兼詢兩浙要務廉訪擇要以對旋卽碰頭退岀○每遇皇上宿壇應於都統副都統中奏派六員巡察壇牆酌帶本管官兵前往稽察俾内外圍聨成一氣以昭愼重而資捍禦孟夏朔爲雩壇前一日入宿齋宫之期由侍衞處繕單奏派壇牆之稽察各官奉硃筆圈岀正黄滿　都統清安正紅蒙都統麟書正黄蒙副都統恩棠正藍蒙副都統耆齡廂藍蒙副都統景善正藍漢副都統容山欽此遂由侍衞處分行　　各旗以備禀堂前往壇内備差○西歴五月十七日係日斯巴尼亞國君主誕期駐京各國使署高扯綵旗以伸慶祝總署堂司其官皆以名片差弁往投日欽懐繙譯亦用紅柬答復 
[金棺玉葬]  
　　去歳惇邸薨逝曾見邸抄兹於月之初二日奉金棺安葬于通州城北岡子窰王謍從此山陵鞏固松柏鬱蒼佳氣所鍾千萬䙫未有艾焉 
[古潞新聞]  
　　俗傳三月二十八日爲東嶽大帝聖誕是日會首雇定人和班在廟前有賣香草者係五　山草紥成一束價　色美氣味芳馨觀劇者爭先購買生意頗佳其餘赶廟巿者亦俱獲厚利云○東關外梁家場院地勢甚寛四圍用秣稭爲墻内童騾馬猪羊並存柴草車輛等物前晚因遺火草垜一星之火遂致燎原霎時烟燄迷天光燭四野幸各水龍齊至竟力樸救始　熄滅計燒去柴草二垜灰房三間人畜幸得無恙亦不幸中之幸也○馬駒橋附近大周易村某婦被傷身死尸子逃匿無蹤人言藉藉咸謂諒有逆倫情事所以畏罪潛逃前任　邑尊提訊其妻亦無確供只得暫交村里正看押候質新任何司馬以案情重大懸賞緝拿賞格略云據大周易保正陳永太禀報庄人朱繩氏因傷身死請騐等情當卽騐明實係被人毆傷身死兇逃無獲由前任移交前來爲此遴差幹役勒限緝捕無論軍民人等如有拿獲逃犯送案者賞銀三百兩查知下落送信拿獲者賞銀三十兩重賞旣懸必有人發其覆也○高恪三廣文之太夫人上月在籍仙逝廣文循例丁艱於本月初六日在潞河書院開甲是日合城寅誼以及舉貢生監備一束生芻前往弔唁以盡友生之誼○入春以來兩啺時若一麥蓬蓬勃勃　映芳疇細兩時來農田普渥大麥雜糧巿價因之頓減大有之年可預卜也○廢丞憲前有四月初十下馬之說何司馬以貢院修理尚需時日禀請展其改於十五日按臨通州考試 
[完粮示限]  
　　江都縣林大令抵任後檢查接管郑内應完上年下忙蘆課錢糧蒂欠尚多兹特岀示立限催完略云邑境上年下忙蘆　錢糧經前縣示期開征本縣抵任仍照舊於城廂設櫃接征在案乃近來赴櫃投納者甚屬寥寥刻奉　憲嚴催立等報解合亟岀示定限催完爲此示仰民壯糧差等赶急協同洲頭挨洲逐尸嚴催遵限赴櫃投納該差等倘能於限内催繳清楚本縣定予獎賞如逾限完繳不清非惟嚴比仍提案斥革云云並開列限期以四月初五日爲首限廿五日二限五月十五日三限似此賞罰嚴明想輸將者必能踴躍也 
[施樂送診]  
　　揚州官醫局向在城内且須天中節後方關門施診今年特於南門城外大街大巷口開設一局施醫送藥已於本月初一日開診從此遠近咸宜貧病小民受惠匪淺也 
[東甌宦蹟]  
　　温州鈟周靜山鎭軍前赴寗波謁見新任提督馮軍門面商要公已於初七日乘海昌輪船回轅矣○候補府將玉墀太守德璜候補縣顔明府其慶奉崧大中丞札委來甌賑濟於本月初二日坐超武兵輪抵郡在東陽春棧暫駐襜帷聞中丞訪聞温州永塲樂清等處被災較重撥解公欵一萬元糴米蓮甌藉資散放想兩地飢民可免庚癸之呼矣○青田厘局委員候補同知沈子馨司馬維桂江蘇上海人於初七日抵甌謁見道憲筮吉十一日赴局接辦○新任永嘉縣典史陳鏡仁少尉錫周湖南人附海昌輪船於初七日抵甌筮吉十一日辰刻接鈐任事前署典史陶晉賢少尉卽於是日交卸云 
[白鹿郵音]  
　　温郡小南門外端德樹行於初五日十一點鐘失愼時當白畫地近河于僅燬一楹卽行撲滅聞係遺火燭心以致燎原云○温郡設立保甲支更局前曾列報初二日開局創辦日則沿街巡緝夜則輪流支更城廂聨絡井井有條民間賴以安謐現聞第一橋獅子頭有冒充僞官者兩人門貼管帶黄華關水勇黄陳公館條子大張旗鼓招募勇丁私製號衣歛錢肥已糾集黨羽至百餘人之多初六晚保甲局董吕文起孝廉禀商委員蘇運卿二尹密請寗琯香邑尊來局督率巡勇星往搜拿當下拿獲四人並搜岀中左前右後五哨花名册子及盟譜等件隨將僞官隄拿到局請寗邑尊嚴鞫供詞狡猾訊據僞管帶黄建標僞副帶陳兆勝供係樂清縣人僞哨弁陳步升乃城守營戰兵僞文案程子萬係永嘉　均帶回衙署分别管押初七日又訊委有誆驪得財情節判各荷校游街示衆此事發覺甚早不可謂非保甲之力也○朔門外煤油棧屢遭偷竊至數十箱之多上月杪始破案聞係管棧房者串同行竊當經順生各店東禀捕請追現聞指岀銷贓之家株連甚夥未知趙璧得以歸還否○温郡衙役需索積習相沿每遇詞訟案件差票到手不論案情之重輕但視家計之貧富帶牌鋪堂名目浩繁不能備述所尤可惡者翼房之看役曰過門錢曰班房費曰燈油費曰糞桶錢件件需錢缺一不可有錢者諸凡如意鋪則高之鐐則散之無錢者百計爲難晝不令食夜不令眠貧乏愚民或吊拷或挺扣受其凌虐苦不勝言有牧民之責者盍訪查而禁革之耶○永嘉縣四十六都下鄭地方因抖派香金起釁村民與教友爭閙控訴琴堂未經傳案兹奉英國駐甌領事宫謝君照會道憲札飭永嘉縣嚴迅勒提究辦無如縣役疲玩延不交案寗邑尊因於三月廿八日將總役張進等申解道轅嚴比限提 
[九峯攬勝]  
　　松郡西門外闊街某姓成衣店於本月初八下午四點鐘灶房陡覺黑霧迷漫火光閃爍家中僅有婦女數人見之意亂心慌束手無措幸經隣里急往施救不致釀成燎原亦云險矣○初八日會中報事人恭舁東嶽帝等六神像遊行街巿進東門而繞岀北門始行回廟一時觀者興高采烈舉國若狂於時又有控馬揚鞭馳逐於人叢中以自鳴得意者聞得某甲之騎撞倒李某鼻準受傷甚重又某乙在施公會中執香屹立橋心驀被某丙所坐之紫驪駒衝跌濁水河中衣襟濕透臭不可聞幸尚無性命之戞初十日復賽蕭王會一切儀仗亦頗燦爛可觀云○某甲偕乙丙深夜豪飲大醉酩酊比更魚三躍忽闖入某藥肆索借青蚨四百店主不允甲大肆咆哮遽爾用武打毁物件騷擾不堪店主乃喊控琴堂葛邑尊立卽飭差拘案研訊供語不倫且嘔吐數次官知其已醉當令押諸待質所翌晨由乙丙岀爲調處具結保釋吁麴秀才之悮人如此世無劉李之量可與把臂遊哉○新浜聚賭一事前已錄登兹聞賭徒復遷於張家村五團一帶搭廠雪棚大佈迷龍之陣五團係金山轄境事爲夏邑尊所聞當派某捕廉某汛弁前往協拿賭徒颺去無蹤惟起到賭具無數云 
[關防告示]  
　　頭品頂戴提督浙江全省地方等處統轄水陸軍務節制各鎭霍隆武巴圖魯加一等尋常加二級紀錄七次馮爲關防詐 
 
 

Page 3

 
 
僞以肅法紀事照得本軍門家居東粤久傳清白之風任歴西陲早勵寅丹之志兹復恭膺　簡命駐節斯邦念履任之方新彌撫衷而兢惕是用權無旁假事必親裁義利之辨最嚴公私之界尤别梓鄉雖近親朋不許干求蓮幕素端僚友咸知自愛書吏僅充繕寫僕從但備傳呼凡此嚴密關防固已無虞鑽剌矣惟寗波華洋雜處水陸可通恐有不法棍徒捕風捉影或冒充官親或假托幕友或稱昔日知交或說曾經任用逢人欺詐遇事招摇不能不先事預防以期風清弊絶除嚴密查訪外合行岀示曉諭爲此示仰所屬軍民人等知悉爾等務宜各安生業顧惜身家勿爲非分之求致受無端之惑如有前項人等冒稱本軍門家屬戚好以及署内當差人等在外招摇撞騙許卽扭送來轅以憑查辦倘或私相結納朋此爲奸一經訪聞或被告發定卽一併嚴究决不姑寛各宜凛遵毋違特示 
[西戲採新]  
　　客柳畫而門馬戲到滬後定於禮拜五開演是晚適遇陰雨欲往觀而未果也禮拜六晚霽月流天輕翦水游與旣動驅車言邁則見布幄高張瓊枝吐焰中西士女爛其如雲俄焉鼓樂鏘鳴衆技迭作手技之巧者弄錫球擲鋼圈飛揚閃爍心目俱振抛刀在空而仍入於手安劍於鼻而不慮其傷又以大圈故玻璃杯以手轉圈杯能不墜又有一物似繖而小以手轉之盤旋不定又能於長絙上自此端轉至彼端一女郎花冠錦帔一笑嫣然足踏圓球繞地而走折旋進退無不從心尤難者斜支木板女郎攝球而上甫至中央而板之斜者平此時欲下不一逡巡數四始由原路緩緩卸下一幼伶芟鞦韆架上作種種變幻或如倒垂蓮或如點水蜻蜓或如輕燕穿药雛鶯織柳二人翻筋斗矯捷異常能躍過數馬在後馬上立一人手持一圈仍能一躍而過一幼伶登塲舞蹈合節應絃盖卽古時踏春陽之遺意也獸戲之奇者莫如猴與狗一狗色斑而尾長性最靈善解人意能以後足據地前足舉起作人立狀又能盤旋往復跳躍動盪與教成之馴馬無異一狗色黑毛羽茸茸然四狗色白而身較小或登梯或踏球或騰身互躍或相倚而行忽聞有聲轆轆然視之則四輪車也坐車之人駕車之馬車前車後之圉僕　然悉具也細察之則如驂之靳者非馬也狗也衣冠其外禽獸其心者非人也猴也又一猴能在馬上直立繼忽躍登木架俟馬在架下行過復躍而下又一猴騎兩狗攬轡疾驅幾不讓王良造父專美於前此猴此狗可謂極靈極馴不知教練時費幾許上夫始能臻此境界馬戲之新者一黑馬聽鞭聲而知人意或作回風舞或作長跪乞憐狀或伸前足僊僊而舞或穿木架而過足之起落與樂聲相應又藏紅巾於匣馬自能啓匣銜取復藏白由銜取如前又有大圈二燃以火烈焰熒然馬在圈中躍過不稍畏縮西域向多名馬於此又得一駿觀罷言旋拉雜紀此以誌一時鴻爪且爲未經寓目者作先路之導焉 
[蜺旌遄發]  
　　昨報登憲旌過滬一則兹悉譚中丞卽於前晚換坐長江輪船赴鄂履新本埠印委各員均至码頭恭送如儀○前任江蘇臬憲陞任福建藩憲劉景韓方伯抵滬暫駐英租界二馬路寳源祥聞擇於今晨乘測海兵輪起程赴閩履任 
[屍骸待認]  
　　寳清輪船被焚遇難屍骨載回滬瀆已列前報兹悉在垃圾橋西北圖書集成局門前塔有蘆席棚以便暫置屍骨俟觀屬認領而局中人以穢氣薰蒸諸形不便知照執事人搬移現擬移至西南牛皮作附近 
[會審錢債案]  
　　新嘉坡等處商民原歸英領事保護十三日下午英公堂會審建帮鴻興行東某控行夥童韞山虧空銀二千一百餘兩一案先由李禀明英領事照會蔡太守訂期會審當據該行東着司帳檢齊各項帳目聲稱童在行帮夥專攬厦門等處建帮生意每年俸金三百六十元凡經手貨物另提一分行用先後經手三年照帳共銷過貨價一萬五千餘兩除内有倒帳九千餘兩外應提用錢者實止六千餘兩之生意而核諸收支辛俸帳目扣過用錢凈被虧空二千一百餘兩質之童韞山卽開玉則稱在鴻興行初不過作客繼因該行東不熟建帮各號央我代爲兠攬專攬岀口之米豆麥三項每一包提用銀一分不問倒欠與否並不計貨價提用先後經手銷米豆等貨約二十七萬餘包應提銀二千七百餘兩并檢查光緒十二年該行抄與結過包數之帳呈騐復訊行東則稱光緒十二年以前確有此議後已改議且延用童韞山每年旣結三百六十元之辛俸豈能再提已經倒欠之回用童又稱辛俸本未議定我先由厦門來滬辦貢在厦門之東家原有辛棒後因帮鴻興行岀面未便再向厦門支俸鴻興行償還每年厦門之岀息三百六十元我在鴻興行不但無虧空且另經手萬順豐各貨約應提償銀一千兩上年底回厦曾催結算伊延約不料反被伊控該行東稱伊突然回籍實未到行結算蔡太守追問究竟如何提用之憑據兩造均稱未立憑據太守商之安繙譯令童韞山取保並諭兩造各邀同業中熟悉情形者先行評論是非候再核奪○又訊英商哈味控劉雲卿延欠一案係前曾定買自來火悔議涉訟認償折耗銷案後由劉付過票鋃三百餘兩延不歸清因請連利追銀四百餘兩蔡太守會訊之下諭以旣有票據原不應日久延宕飭將劉雲卿管押赶緊料 
[人証送縣]  
　　蘇婦沈萬氏同沈掌生曾至鴻文石印局向描字人楊永泉取稿口角爭毆受傷回家醫治無效以致身故向楊理論爲地保所聞知照一百五十四號華捕將楊拘至捕房捕頭命送英公廨蔡太守以案關人命飭將楊移送縣署着該氏投縣申訴 
[縣署瑣案]  
　　法租界四五六七各圖地保欠繳公欵經裴邑尊提案訊比已詳前日晚堂邑尊復提該保等訊追當時分别措繳餘欠尚求寛限邑尊俯准姑將四圖盛秀春交差六七兩圖錢茂順俞英谷開枷均着赶緊繳清延干比究○婦人吳查氏投縣控小東門外洋行街香燭攤主許貴福前借洋五十五元向索圖賴請爲提追邑尊准卽飭差往提去後詎許恃在租界不伏拘提原差回禀情形前日邑尊給片請法捕房派包探協同往提當卽拘至捕房押候解公堂後送縣○土藥局巡丁熊鉅寳孫元勲在外滋事經局送縣由邑尊會同局員程大令訊供情形已詳前報前晚邑尊覆訊熊仍執前詞孫堅不肯認邑尊以其滋事可惡判各笞二百板枷號發北門示衆○船户俞英貴控傳小大爭奪生意一案當經　邑尊訊供斷結在案因傳抗不遵斷前晚復經邑尊提訊據俞英貴供蒙恩斷傳不准停泊小東門外巡捕房码頭詎傳不遵仍然停泊且往來船隻有十餘隻之多向論不理叩求鑒察傳小大供奉斷之後小的不敢不遵奈俞竟敢糾同婦女多人到小的家毁壤什物求請明鑒邑尊以兩造各執姑且退下候傳十六鋪地甲查明核辦○張寳生上控傳慶濤盜賣田畝一案迭經訊供均登本報前晚邑尊復經提訊兩造仍報前詞邑尊卽着張寳生立據呈案候送招商局請領地價如傳慶濤欲索酬儀聽其自便惟插訟之包正甫收所候究 
[英廨瑣紀]  
　　朱雙壽投虹口捕房訴被金潘氏拆稍洋十元由包探張松樵拘拿該氏先送英公廨蔡太守命發官媒收管俟朱雙壽投案再行質訉○華捕以施阿二王阿福二人將某甲打傷遂將二人拘送公廨甲送醫院醫治蔡太守命將施王二人管押俟受傷人投案質訉○華捕見貧病臥路之倪阿寳雇車舁至捕房捕頭命送英公廨蔡太守飭發棲流所留養醫治 
[法捕房瑣事]  
　　法捕房華捕前夜三點鐘時巡至興昌里見某甲所住屋内燈燭輝煌便耳細聽似有人在内賭博該捕以深夜鬥牌有干例禁卽赴捕房告知捕頭立派數捕同往叩門而入當將賭具並賭客九人一併送入捕房押候解案請究○甲乙丙三人在路爭論以致用武巡街捕上前喝阻不理當將三人拘押捕房昨晨經備捕頭訉問以事甚細微一併斥釋○某甲往花烟館游玩分文不給揚長竟去鴇婦向索買笑資遂致爭閙被鴇鳴捕送押候訉 
 
 

Page 4

 
 
[妙藥濟時]  
　　喉症可畏曾紀前報兹有後馬路恒源里恒隆慶杭莊因去年亦有此症合就靈樂施送濟人是眞救時之妙術濟衆之仁心也樂書之以告需此藥者 
[物我同春]  
　　敬啓者德清蔡二源太守蒞英廨會審任以來勤政愛民循聲卓著不特上游器重抑且四裔欽崇無錫張叔和都轉以廓廟之英才享園林之清福益復孳孳爲善物與民胞烏程顧勉夫太守衣被蒼生擴白太傳大裘之量見諸奏牘善譽四騰上虞經蓮珊刺史乃善人之後能繼承先志見義勇爲樂善不倦之四君子者岀處遇合雖微有不同而營道同術合志同方服官與寓公同地且不第爲善昌等敬之重之者無一不同及舍爵與德而叩其齒則又於今光緒十六年同符犬衍之期吁其巧矣善昌等忝屬知交擬爲四君子合祝遐齡二百而四君子謙抑爲懐一再堅辭且謂比來各直省災祲未已非吾人稱觴行樂之秋第旣荷厚意殷拳敢請以嘉貺移助仁濟堂善舉或者不無小補也善昌等敬聆之下欽佩益深查仁濟堂創設至今蒙當道各大憲與夫四方善士合力扶持漸能衆善奉行惟放生一節尚未釐定章程善昌等仰承德意擬卽撥充放生會經費以副大君于一片慈衷無量壽願夫天地之大德曰生仁民而進以愛物古有明訓於今爲烈想與四君子夙敦雅誼者當各欣然許可用敢佈告遠近同人各視交情或專送或合送均請以所饋壽分准儀送交滬北仁濟堂除由堂代四君子具柬鳴謝外並掣奉收票分登申滬各報以昭徴信將見生機洋溢和氣薰蒸咸登春臺共游化宇壽人壽世侯其褘而施善昌王韜葛繩孝王松森錢徴蔡爾康何鏞席裕祺楊廷杲陳德薰蔣毓棻同啓 
[恭祝神嘏]  
　　謹啓者本月十四日恭逢純陽吕祖孚佑帝君聖誕良辰敝堂虔備酒醴果品清音樂奏凡屬同誠理官恭祝共慶千秋誠恐具柬不週謹特登報奉聞届期務請早臨拈香以昭誠敬[  上海六馬仁濟善堂司董拜啓]  
[蘇省撫轅抄]  
　　四月初二日指分江蘇試用從九品劉朝陽浙江人禀到○初三日藩轅牌示照得鎭江府糧捕通判趙雲芝病故遺缺查有勞績候補班前通判饒應褘堪以請補○初四日候補府譚泰來禀銷海運滬局總辦差並謝委署蘇州府事候補縣范樹恆銷假並禀知奉委發審局差請補　縣主簿馮步安禀知奉藩憲飭知先行署理藩轅牌示照得常州府總捕通判陸家櫰在任病故遺缺查有候補同知王秉忠堪以委署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年四月初四日京報全錄]  
　　宫門抄○諭旨一道錄前○發抄硃批五道○楚督張奏已革官犯毋老丁單懇請留養摺○又奏　同知片○護湘撫沈奏席必荐　控案審明議結片○都察院貴等奏爲奏聞請旨摺○四月初四日内務府國子監廂藍旗值日無引見○長有黄永安謝加級恩○明桂假滿請安○良泰前往口外賜奠請訓○銘公請假十五日○召見軍機嵩申○發抄張之洞奏會匪滋事拿獲首要各犯懲辦奉硃批知道子着卽嚴拿逸犯潘啓珍張艮堂等究辦毋任漏網欽此○又李壽蓉署漢黄德道奉硃批史部知道欽此○馬丕瑶奏黄仁濟補泗城府奉硃批吏部議奏欽此○又知縣梁卓漢試看期滿奉硃批知道了欽此○福潤奏按署日東藩印奉硃批知道了欽此○○湖廣總督臣張之洞跪奏爲已革官犯母老丁單懇請留養恭摺仰祈聖鑒事竊查已革湖北撫標右營候補守備王永福係孝感縣人因知情違禁代伊堂姪王恩榮運送私磺案内審依窩囤興販硫磺百斤以上發近邊充軍例擬發近邊充軍係已革職官應從重發往新疆効力贖罪聲明該革員有母劉氏年逾八旬親老丁單是否屬實應飭查明取結照例核辦經前督臣裕祿會同撫臣奎斌具奏准部議覆嗣據湖北按察使覺羅成允詳據武昌府知府李有棻詳稱遵卽行據孝感縣知縣亢廷鏞申覆傳訉户口職員王祥棠王恩渠王恩澄供報該革員王永福寔係有母王劉氏年逾八十家無次子王劉氏因該革　在撫標當差移居省垣有年並經飭據江夏縣知縣楊壽昌查訉保正王福元隣佑張正福僉供該革員王永福之父已故母王劉氏只生王永福一人娶妻任氏生子幼小實係家無次丁王永福平日孝順並無觸犯遊蕩忘親情事不敢扶同揑飾等語詰之王劉氏與該革員王永福供均相符取具各結請照軍流人犯枷號四十日准其仔留養親由可詳經咨准刑部咨覆以官犯應否准予留養向係奏明辦理今王永福係已革守備未便據咨核辦應令專摺奏報到日再行核議等因又經轉飭遵辦去後兹據署湖北按察使方恭釗司據武昌府知府李有棻轉據署江夏縣知縣楊壽昌復傳王劉氏與保隣人等及該革員查訊供仍與前相同取具各供加具印結住府詳經該署司覆查該革員王永福旣據查訉保隣人等僉供實係母老　單該革員平日並無忘親不孝情事核與留養之例相符應請仍照原擬比照軍流人犯准其存留養親事犯在光緒十五年三月十六日恭逢　恩詔以前惟該革員尚未到配應否查辦聽候部議等情具詳請奏前來臣覆核無異除將齎到印甘各結咨送刑部核覆並咨兵部查照外謹會同新授察哈爾都統湖北巡撫臣奎斌恭摺具奏伏乞　皇上聖鑒　勅部核覆施行謹　奏奉　硃批該部議奏欽此　○○張之洞片　再湖北荆州理事同知聨興自光緒十二年十二月十五日到任起扣至十五年十二月十五日三年期滿兹准荆州將軍祥亨咨稱該同知聨興聽斷公允辦事認眞請援照成案奏請留任暫行停選等情前來臣查荆州駐防兵民雜處該員聨興辦事認眞聽斷公允兵民相安該同知甫經試俸三年期漬自非頂選之員核與部咨歴辦核准停選成案相符應請留任暫行停選庶於旗營地方兩有裨益合無仰懇　天恩俯准將該員聨興留任三年暫任停選以資治理謹謹同荆州將軍臣祥亨附片陳請伏祈　聖鑒謹　奏奉　硃批吏部議奏欽此　○○沈晋祥片　再東安縣在籍道銜廣西候補知府席廷荐前被同鄉職員魏德丞縣控强奪未婚媳爲妾抗傳不到據該縣知縣孫開祥禀經批司詳由前撫臣邵友濂奏叅暫行革職提省審辦奉　旨着照所請吏部知道欽此欽遵行司提審在案兹據署理布政使崔穆之兼署按察使吕世田提集兩造人証審明供情議擬詳請奏結前來臣覆查魏德丞席廷荐均籍隷東安縣席廷薦由監生報捐同知軍玏保舉知府留於廣西補用並加道銜與魏德丞鄰村素不認識光緒三年魏德丞邀媒易經元聘定伍祖茂之女春香與長子魏本益爲妻十四年四月席廷荐欲置妾以廣嗣續託李祥雲代爲尋訪李祥雲因聞伍春香性情馴良往向伍祖茂探問答以業已許字而返維時魏德丞因魏本益長成央易經元往商迎娶伍祖茂屢次約緩魏德丞適聞李祥雲有欲置伍春香與席廷荐爲妾之事遂疑伍祖茂意欲悔婚卽以席廷荐奪媳爲妾等情具控該縣孫開祥差傳正值席廷荐與族人席蕙田在永州府搆訟未回該縣屢傳未到禀經批司詳奏叅革提省集訉得悉前情案無遁飾應卽議結此案魏德丞控告席廷荐强奪伊已聘之媳伍春香爲妾訉因李祥雲曾代席廷荐前向伍春香之父伍祖茂探問實屬因疑致誤並非有心誣告應請免其置議暫革道銜廣西侯補知府席廷荐被魏德丞控告由縣差傳因另案赴府未卽投訉尚非抗傳應毋庸議並請開復原官李祥雲不知伍春香業已許字前往作伐尚無不合亦毋庸議伍春香年已及笄飭令魏德丞爲伊子魏本益擇期迎娶無干省釋未到人証免提省累席廷荐與席蕙田互控之案已由永州府訉明另結除將全案供招咨部查核外所有審明議結並請將席廷荐開復原官緣由附片奏明伏乞　聖鑒訓示施行謹奏奉○硃批刑部議奏欽此　○○都察院左都御史臣貴恒等跪　奏爲奏　聞請　旨事據河南已革教諭王恂之以縣官挾嫌揑詳填　大計寃抑難伸等詞赴臣衙門投遞臣等公同訉問據王恂之供年三十八歳河南武陟縣舉人遵例報捐教職於光緒十年選授汜水縣教諭勸諭生員無事不入公門不交吏役不意十四年冬縣官馮爾熾將武生王金鼎生員王錫光以爭訟地畝一案堂訉送學據該生等訴稱王錫光因外甥賈春被捕役劉其祥等誣良爲盜毒拷斃命該捕賈玉冐充屍親領埋該生聞知控縣旋有王丑曾與王金鼎爭贖地畝早經和處忽又興訟牽告王錫光明知該縣規避處分徇庇捕役串買王丑另案牽告豫爲誣陷地步特行堂訉送學等情隨據縣幕張國鉷函稱賈春一案伊卽飭捕自了有親筆信件可証至十五年正月該縣進省共表姪賈厚疆與其眼丁孫鳳梧皆讐恨該生有意誣陷廢員守正不敢阿從藉會試懼禍而去榜後在禮部領照五月回任值該縣借王丑之案酷打王錫光並以不服堂訉通詳憲批未下案情未實驟取該生年貌適前署教諭張香國受賈厚疆架唆覇印詒廢員重赴省垣領札意在躭延時日以遂其羅織之私並代張香國揑詞誣禀幸蒙府批飭未遭中傷六月院考完竣該縣催取年貌甚急旋據移到撫憲批准照送年貌但憐寒畯不敢帮同岀詳該縣愈加讐恨直至七月初七日始送文武生入學旋卽决除賓興將　業舊章停廢架唆罷課曾禀明兼署學憲倪有批禀爲據又借八月上丁祭辰暗使武新生何登瀛等數人生釁誤祭一面明使學官按名開送復揑詞代何生等誣控書斗在該縣案下當經牒請會訉置若罔聞有牒文該生聲明公禀爲憑乃竟舞文於大計之際匿禀朦叅庇一役爲之革生員叅學官初則規避處分繼則横加中傷該幕友張國鉷該表姪賈厚疆門丁孫鳳梧狼狽爲奸該縣於十月間怱怱進省比回則揚揚得意其爲營脫誣陷情形顯然查揑詳考語自以利心太重直是誅心欲加之罪何患無辭該縣任汜十年朦扣民間差徭錢計折銀三萬餘兩包攬車馬雇覓取巧並無總局亦無清單而揑欵報銷有册報可憑現又串通省衿欺扣鄭工民料價萬金士民禀追刁延未發黄河汜水民口所有柴合盛等各行户除季規外勒借動千金幕友張國鉷勒借尤横俱有帳據可查行户王連喜曾以馮少爺等登門咆哮控府有案至侵吞漕糧浮收雜稅並屢被控發現聞省城恒順號等該縣生息銀兩爲數甚鉅汜本簡缺該縣以十年而贓累巨萬其爲貪汚營私已可槪見而該縣表姪賈厚疆尤爲兇横廢員呈中所指草官民命一欵有手信可証所指誣革生員一欵有另案送學兼飭捕自了函信可証所指挾嫌揑詳學官填入大計一欵有架唆覇印親筆條子及批禀公禀等件可証如屬虚誣甘願反坐去年臘月曾通詳各憲未蒙昭雪爲此鈔黏証據來京呈訴再本籍武陟縣揑報沙壓私徴　國課前後案卷並請澈查等語餘與原呈略同臣等查該革員王恂之控稱汜水縣馮爾熾藉案誣革生員王錫光因該革員不肯扶同岀詳挾嫌揑詳填入大計並臚列該縣幕友等串通唆使及該縣貪汚營私各情案關考核大與旣據呈稱寃抑虚實均應澈究臣等不敢壅於　上聞謹錄原呈恭呈　御覽伏乞　聖鑒訓示再據該革員結稱在本府本道藩司學政巡撫衙門各禀控一次均未查辦合併聲明謹　奏奉　旨已錄 
 
 

Page 13

 
 
[光緒十六年四月初五日京報全錄]  
　　宫門抄○諭旨四道錄前○閩督卞　奏爲匯解各欲京餉摺子○蘇織造文　奏爲報銷光緒十四年辦差銀兩摺子○又　奏爲報銷辦花素荷包料工銀兩摺子○又　奏爲報銷添派縀綢料工銀兩摺子○鳳陽關督王　奏爲委解稅項繕單奏聞摺子○廣西無馬　奏爲叅革劣幕驅逐岀境夾片○四月初五日理藩院鑾儀衞光祿寺八旂兩翼值日無引　見○伯王因伊子賜祭謝　恩○裕公假滿請　安○湖南提督鄭紹忠到京請　安○遷公續昌各續假五日○海公請假十五日○召見軍機　鄭紹忠巴克坦布　○○頭品頂戴閩浙總督臣卡寳第跪　奏爲匯解各欵京餉委員起程日期恭摺仰祈　聖鑒事竊照光緒十六年分部撥内務府茶稅京餉銀五萬兩户部茶稅京餉银二十萬兩固本京餉銀每月五千兩當飭司局籌解並因部議停止匯兌曾經奏明閩省並無現銀擬令商號先行墊解俟有上庫日期提疑發還在案兹解内務府茶稅銀一萬五千兩户部茶稅銀二萬兩固本銀一萬五千兩委令候補通判丁策勲督同號商如數籌墊進京投納該委員定於本年閏二月二十日起程仍俟報到上庫日期再行由閩提欵發還據福建稅厘善後兩局可道具詳前來除分咨查照外臣謹恭摺具奏伏乞　皇上聖鑒謹奏奉　硃批該衙門知道欽此　○○二品頂戴蘇州織造奴才文琳跪　奏爲報銷光緒十四年分動用辦差銀兩繕造黄册進呈　御覽恭摺仰祈　聖鑒事竊查奴才衙門辦差一項當因關稅停徴經前織造錫祉奏准於江蘇潘庫按月撥銀二千五百兩恭備内務府造辦處傳辦　上用一切零星活計之需歴經遵循辦理按年造册專摺奏銷在案奴才伏查光緒十三年分報銷截至十四年二月止今自十四年三月接算起扣至十五年二月止又届一年陸續田江蘇潘可撥到無閏銀三萬兩先後奉造辦處傳辦各色錦畫絹兩批黄縀繡雀尾轎頂鳳衣三分並素縀紡絲等項動用料工銀一萬七千八百二十四兩一錢四分八厘裝盛解費銀一千二百一十一兩六錢四分九厘内務府傳辦兩次恭上皇太后徽號鐫刻玉　册玉　寳二分動用料工盛裝解費銀三千八百六十七兩發差人齎捧十三年分奏銷摺進京盤費銀三十三兩三錢四厘又本年畫作工食銀三十六兩共動用銀二萬二千九百七十一兩八錢三分一厘上届不敷銀五千八百三十七兩五錢六分七厘前織造奉曾任内各項由十四年辦差欵内照數動支計餘剩銀一千一百九十兩六錢二厘尚有奉傳灑金絹等項活計歸入下届造報除照例造册呈送内務府造辦處核銷外理合繕造黄册恭摺奏呈　御覽伏乞　皇上聖鑒謹　奏奉　硃批該衙門知道册併發欽此　○○二品頂戴蘇州織造奴才文琳跪　奏爲報銷奉辦花素荷包動用料工銀兩專案繕造黄册進呈　御覽恭摺仰祈　聖鑒事竊奴才案奉内務府札開據内殿總管太監李得順奉　旨傳做杳色丈帶花大荷包四干個又據小太監聨喜奉　旨傳辦賞用石青素縀面大何包二百對飭令赶緊辦解前來伏查此項活計應需料工銀兩向於辦差欵内動用實用實銷不扣九分申餘裝盛解費亦俱作正開支嗣以辦差項下無欵織辦經奴才呈明實在情形當由内務府奏請　飭下户部轉行江蘇巡撫指撥欵項旋經江蘇藩可撥到銀八千九百六十兩遵卽按照文傳顔色數目及奉發式樣敬謹織繡成做齊全解京交納所用料工銀兩仍援歴届動支辦差成采核實辦理共動用料工銀八千三百五十八兩裝盛解費銀四百兩四錢六分四厘計餘剩銀五錢三分六厘暫留織庫另案存儲備用除造册呈送户部核銷曁咨報内務府查考外理合專案繕造黄册恭摺奏呈　御覽伏乞　皇上聖覽謹奏奉　硃批該衙門知道欽此　○○二品頂戴蘇州織造奴才文琳跪　奏爲報銷奉辦添派縀綢動用料工銀兩繕造黄册進呈　御覽恭摺仰祈　聖鑒事竊奴才於光緒十五年二月十四日奉内務府劄開三織造每年所解縀綢不敷應用現在又有應備　上賞各件庫儲無存奏明添派大小卷八五絲縀曁蟒縀等項共九百五十疋件以備　賞需等因並抄錄原奏欵目清單行令辦解前來奴才遵卽按照歴辦成案估計所需料工銀兩呈請户部指撥欵項旋准蘇州藩司撥到銀一萬三千二百四十四兩一錢九分嗣以查明奉派蟒縀一欵内務府未經派過實係滿粧蟒袍較原估價值相去懸殊至改織一半以奉撥之疑計之尚不敷銀一百四十餘兩擬於捐欵餘剩項下動用藉省周章當經呈明内務府户部去後旋奉核准照辦奴才敬謹購料開工計照單辦成　上用大卷八絲縀二百疋小卷八絲縀二百件官用蟒縀卽滿粧蟒袍二十五疋大卷五絲縀一百疋小卷五絲縀四百件由海道解京呈交在案共動用料工裝盛等項銀一萬三千三百九十三兩七分三釐計蘇州藩司撥到銀一萬三千二百四十四兩一錢九分又捐欵餘剩項下銀一千五百二十六兩二錢七分四釐内將前織造恭辦　大駕鹵簿餘剩銀七百三十一兩六錢九分三釐歸入大運正欵題銷案内造報實餘剩銀七百九十四兩五錢八分一厘共應作收銀一萬四千三十八兩七錢七分一厘除動用前項工需銀一萬三千三百九十三兩七分三釐計餘剩銀六百四十五兩六錢九分八厘仍歸捐欵項下存留織庫備用謹另具清册咨送内務府户部核銷外理合繕造黄册恭摺奏呈　御覽伏乞　皇上聖鑒謹奏奉　硃批該衙門知道册併發欽此　○○二品頂戴安徽鳳頴六泗道兼管鳳陽關稅務臣王廉跪　奏爲奏　聞事竊照鳳陽關監督每届一年期滿例領養廉銀六千兩辦公銀六千兩向在徴收關稅正盈銀兩項下開支前因廬鳳道兼管稅務已有道任養廉足敷公用是以將關任養廉辦公等銀解交造辦處充公嗣於亁隆三十年二月間前監督臣卓爾岱具奏交銀摺内奉　硃批嗣後關任養廉内每年賞汝銀一千兩卽後任亦照此辦理欽此欽遵在案光緒二年復關以後收數短絀歴於正稅内提撥養廉辦公銀各一千兩奏明解赴造辦處交納亦在案兹自光緒十五年二月初一日起扣至十二年正月底止一年期滿徴不足額並未收有盈餘銀兩惟有仍照各上届在於關稅正銀項下提岀養廉銀一千兩辦公銀一千兩二共銀二千兩解歸造辦處公用又鳳陽大關徴收稅銀每兩向有節省歸公銀七分並裁革傾銷火工飯食等項銀七分歴經遵章奏明解交造辦處本届一年期滿共徴歸公銀一千九百九十八兩二錢五分三厘二毫傾銷銀一千九百九十八兩二錢五分三厘二毫又徴收關稅積存平餘錢餘銀三千五十六兩九錢五分七厘五毫向爲解部平飯及添補各口經費等用除循供動支銀二千九百二十一兩九錢五分七厘五毫外仍存平餘錢餘銀一百三十五兩又關稅内何有充公一厘爲添補平飯及一切辦公之用撙節支銷計餘銀三十二兩八錢以上六欵共解銀六千一百十四兩三錢六厘四毫除委員解交造辦處兌收外理合繕具清單恭摺奏明伏乞　皇上聖鑒謹　奏奉　硃批該衙門知道單併發欽此　○○馬丕瑶片　再吏治贊襄多資幕友而幕友把持最壞吏治廣西官吏經臣力加整頓似有各圖自新之機仍有牢不可破之習則幕友之把持壞之也查臬司爲刑名匯總首府爲發審關鍵兩署幕友得人則通省之庶獄公平乃有劣幕朱文煒號香溪廣東人始則以筆札之司改就刑席繼則以因緣之巧盤踞上游臬司首府兩席專擅近二十年把持陰險權重勢歸廣通聲氣四布黨徒每遇府廳州縣蒞事之初必有荐引非其門生卽其親友無論勝任與否一經關說不敢稍違常有身受重聘尋常案件亦不能辦者默察官塲隠情不畏上司而畏該幕以上司未必久任該幕則永無更易也甚且恃爲奥援賴其彌縫上下相蒙諱命諱盜吏治之壞職此之由臣愚以爲欲清吏源先除幕蠧請　旨飭將該劣幕朱文煒驅逐岀境永不許在廣西遊幕所有臬司首府兩署刑名另行分延品學兼優之士專司辦理其庸闇之門生親友及屬幕如有似此胆大妄爲跡涉把持者由臣隨時查察驅逐以破積習而清吏治是否有當理合附片具陳伏乞　聖鑒訓示謹奏奉　硃批着照所請欽此 
 
 

Page 14

 
 
[光緒十六年四月初六日京報全錄]  
　　宫門抄○諭旨一道錄前○發抄硃批五道○陜督楊等奏請撥甘肅西寗大通二縣學額摺○又奏揀補都司要缺摺○粤督李等奏遵旨揀補首府要缺摺○陜督楊奏揀補知縣員缺摺○湘撫張奏報到任接印日期摺○又奏司道飭回本任片○四月初六日吏部翰林院侍衞處值日翰林院引見十六名奉宸苑四名正黄滿九名正紅蒙四名○李文田謝授閣學恩○耆齡容山各請假十日○召見軍機麟書錢應漙現換實地紗袍掛○發抄張曜奏朱行棋調補曲阜令等缺奉硃批吏部議奏欽此○又漕船開行日期奉硃批户部知道欽此○又堵築西紙坊漫口動用經費報銷奉硃批該部知道欽此○又委署州縣班次奉硃批吏部知道欽此○倪文蔚奏騐收沁工完竣奉硃批知道了欽此○○太子少保頭品頂戴陜甘總督臣楊昌濬甘肅學政翰林院編修臣胡景桂跪奉爲請撥甘肅西寗大通二縣學額以廣登進而勵士氣恭摺仰祈聖鑒事竊臣等據西寗道方鼎錄詳據西寍府知府倭什鏗額轉據署西寍縣知縣姜定保署大通縣知縣李南炳詳稱該各縣紳士禀該處文風漸盛學額過隘請加增西寗縣學額四名大通縣學額二名等情當經行司核議兹據署甘肅布政使裕祥議覆前來該臣等查得西寗府屬西寗碾伯大通三縣貴德循化二廳各立學官歳科取進皆有定額惟丹噶爾巴燕戎格二廳建置稍遲未設學校附試於西寗縣學從前應試人少故定額八名現在該縣並丹戎二廳每届應考四百餘人文風漸盛學額八名實形狹隘又大通縣向無學校至亁隆年間始改衞爲縣添設學官彼時文學甫興故定額二名今童生應試者八九十人學額二名不無遺棄之才該二縣應考人衆較之循化貴德二廳各僅二十餘人應試額進各四名未免向隅西寗地居邊徼漢番回撒雜處其間曩時文教未興故學額較隘兹蒙聖朝德澤涵濡有年西寗大通人文漸盛臣景桂前按臨西寍府該二縣文風較他屬爲優特以額數有定佳卷遺棄頗多殊爲可惜該紳等請廣學額以資鼓勵自係實情惟查前准部咨學額例有定數不得輕易加增等因臣等再三籌酌惟有就各屬情形變通辦理查寍夏府屬寗夏寗朔二縣各學額十七名慶陽府屬安化縣固原直隷州各學額十二名兵燹後地方元氣未復應試人少歴任學臣皆以進不如額每届各扣取數名至十數名之多今西寗大通二縣旣屬額隘才溢似應挹彼注兹酌量抽撥以昭平允擬於寗夏寍朔二縣學額各十七名内各抽撥二名合計四名撥入西寍縣學安化縣固原直隷州學額各十二名内各抽撥一名合計二名撥入大通縣學如此一轉移間於通省學額旣無加增之虞而士子奮興益勵潛修之志誠於學校裨益良多所有臣等請撥西寗大通學額以廣登進而勵士氣緣由謹合詞恭摺具陳伏乞皇上聖鑒勅部議覆施行再此摺係臣昌濬主稿合併聲明謹奏奉硃批禮部議奏欽此○○太子少保頭品頂戴陜甘總督臣楊昌濬跪奏爲揀員借補都司要缺以實營伍恭摺仰祈聖鑒事竊臣接准兵部咨開甘肅西寗鎭屬白塔營都司韓邦喜病故遺缺係題補第一輪第四缺應用儘先人員請補請以補用遊撃留甘儘先補用都司袁盈發升補核與輪缺章程不符仍令迅揀儘先合例人員請補等因當經檄飭揀補去後兹據署西寗鎭總兵鄭連拔呈稱遵卽揀選得儘先叅將鎭標右營守備王敏老成諳練熟悉營伍堪以借補等情臣查西寗鎭屬白塔營都司員缺設處邊隘巡防緝捕最關緊要非精明幹練熟悉地方情形之員難資治理該員王敏質地篤誠辦事奮勉以之借補斯缺洵堪勝任且與輪補章程相符合無仰懇天恩俯念員缺緊要准以王敏借補白塔營都司員缺以期得力如蒙俞允俟奉准部覆後卽行給咨赴部引見俾符定制除該員履歴册號咨送部並所遺守備員缺現有應補人員容俟另行揀補外謹會同甘肅提督臣周逹武合詞恭摺具奏伏乞皇上聖鑒謹奏奉硃批兵部議奏欽此○○頭品頂戴兩廣總督臣李瀚章署理廣東巡撫布政使臣游智開跪奏爲首府員缺緊要遵旨揀員調補恭摺奏聞仰祈聖鑒事案於光緒十五年十一月初三日准吏部咨欽奉上諭廣東廣州府知府員缺緊要着該督撫於通省知府内揀員調補所遺員缺着祝維城補授欽此旋於十二月十一日又准吏部咨奉上諭廣東廣州府遺缺着盧秉政補授欽此查廣東廣州府員缺爲省會首郡管轄一十四縣地方遼闊政務殷煩且時有緊要案件發交查議推鞫非精明幹練熟悉情形之員不足以資治理臣等與藩臬兩司於通省現任知府内逐加遴選查有惠州府知府李燧年五十四歳廣西蒼梧縣人由舉人報捐郎中簽分刑部廣東司行走同治二年癸亥科中式進士奉旨着俟報滿後以該部郎中卽補五年丁母憂八年服闋光緒五年補湖廣司郎中七年閏七月奉旨記名以御史用八年五月截取奏旨記名以煩缺知府用九年京察一等補陜西道監察御史轉掌江南道監察御史十年二月十九日奉旨補授高州府知府是年八月初六日到任因廻避原籍五百里以内調補惠州府十三年十月二十一日到任現調署廣州府知府該員穏練篤實才望俱優以之調補廣州府知府洵堪勝任與例亦屬相符據藩臬兩司會詳請奏前來合無仰懇天恩俯准以惠州府知府李燧調補廣州府知府實於省會要缺有裨如蒙俞允所遺惠州府知府員缺遵旨卽以盧秉政補授再該員李燧係現任知府揀調首府銜缺相當毋庸送部引見亦毋庸核計叅罰合併陳明所有揀員調補自郡知府緣由謹合詞恭摺具奏伏乞皇上聖鑒訓示謹奏奉硃批吏部議奏欽此○○太子少保頭品頂戴陜甘總督臣楊昌濬跪奏爲揀員請補知縣員缺以裨地方恭摺仰祈聖鑒事竊據署藩司裕祥署臬司程鼎芬會詳稱甘肅平遠縣知縣色並正額告病所遺係冲煩二項中缺曾經聲明扣留由甘揀補前來部章甘肅升調補缺變通辦理知縣要缺一項初任候補並揀發委用以及到省在後各員均准通融揀選題補部選各缺道府以至未入流亦照請補要缺章程無論何項缺岀擇其人地相宜之員請補等語今平遠縣缺查有候補知縣明邦忠年四十九歳四川廣安州人祖籍湖北興國縣由文童投入固原提臣雷正綰軍營襄辦文案於撃退長武竄賊曁清澗解圍案内保以從九品選用陜西全境肅清案内保俟選缺後以縣丞用並戴藍翎蕩平金積堡賊巢寗靈肅清案内保舉免選本班以縣丞分省歸軍功班前儘先補用克復巴燕戎格城旣剿滅河州各境竄賊案内保以知府留甘補用光緒元年請咨赴部騐看領照到省五年奏補平羅縣知縣十二月十二日到任嗣聞訃丁母戞服滿起復赴部騐放仍以原官分發原省補用十三年六月初三日到省署臬司程鼎芬甫經到任例不加考署藩司裕祥到任雖未及三月曾於臬司任内查得該員情形熟悉辦事穏成歴署靖遠中衞玉門各缺辦理一切均臻妥協且在甘有年於東路風土民情最爲熟悉以之請補平遠縣知縣實堪勝任會詳請奏前來臣查明邦忠才具明練辦事實心合無仰懇天恩准以該員補授平遠縣洵於地方有裨如蒙俞允銜缺相當毋庸送部引見該員並無叅罰案件謹恭摺具陳伏乞聖鑒訓示謹奏奉硃批吏部議奏欽此○○頭品頂戴調補湖南巡撫臣張煦跪奏爲恭報微臣到任日期叩謝天恩仰祈聖鑒事竊臣前准吏部咨光緒十五年十二月十四日奉上諭湖南巡撫着張煦調補卽赴新任無庸來京請訓欽此轉行到臣當卽具摺謝恩遵於十六年正月初八日交卸陜西巡撫篆務一面將經手事件清理完竣赶卽束裝起程由商州順流而下行至武昌與督臣張之洞晤商一切後又泊江上駛馳抵湖南省城閏二月十七日准護撫臣沈晉祥委代理長沙府知府趙環慶撫標中軍叅將長立將巡撫關防並王命旗牌八面杆付曁文卷書籍等件齎送前來臣恭設香案望闕叩頭祇領任事伏念臣猥以凡質疉荷隆施由部曹外任郡守洊歴監司不數年卽濫膺疆寄思高厚之難酬冰淵是懍念時艱之罔濟夙夜懷慚兹復仰恩命調撫湖南任重材輕彌深悚惕查湘省素稱繁庶苗瑶錯居散練游民所在皆有巡撫統轄全省安民察吏籌餉練兵在在均關緊要如臣擣昧深懼弗勝惟有殫竭愚忱不辭勞怨遇有重大事件函商督臣和衷辦理以冀仰答鴻慈於萬一所有微臣到任日期除恭疏○　報外謹繕摺叩謝天恩伏乞皇上聖鑒冉臣經過陜西商州河南淅川廳湖北襄陽安陸武昌湖抽岳州等府雨暘應時麥茁青葱民情安謐堪以上慰宸厪合併聲明謹奏奉硃批知道了欽此○○張煦片再護理撫臣沈晋祥現已交卸應卽回臬司本任供職兼署臬司糧儲道吕世田交卸兼署臬篆專辦本任糧儲道事務各專責成除分檄飭遵外謹會同湖廣總督臣張之洞附片具奏伏乞聖鑒謹奏奉硃批知道了欽此 
 
