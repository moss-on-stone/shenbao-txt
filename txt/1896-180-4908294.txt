# 1896 - 180 - 4908294

 

Page 1

 
 
[經餘必讀開印] [  圖書集成局啓]  
　　經餘必讀一書爲雲間雷曉峯錢憩南錢素然三先生所輯類取周秦諸子史漢百家之足以證經者削膚存液久已膾炙人口現坊友倩本局　　代印現已開工想留心汲古者允宜家置一編也 
[珍物待購] [  申報館協振所拜啓]  
　　本舘協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅天青緞馬褂料一件磠砂一粒 
[與客論松江儲火藥事]  
　　晴窻無事有欵斗室而入者松人也延之坐客曰松城之南月火藥庫焉松之人以其有剝膚之隱患也欲徙之者屢矣而皆不得如所請現聞滬南製告局清查後將大更張該藥庫爲製造局外府擬趁是再伸其說何如余曰不然製造局之清查乃言官之風聞耳其實按圖索驥有驥也捫盤求燭有燭也人情不爲已甚將來言之者無罪聞之者足以戒一調停間毫無窒碍又焉用更張爲且松江火藥庫之設也有由來矣該郡爲海疆巖邑四戰之地談形勝者所必爭當軸昔鑒於道光二十一年一日而一提督兩總鎭之死綏知非預爲鎭懾難繫苞桑目下又海禁宏開敂關互市者踵錯於庭計惟有移江南提督駐松城内倚爲長城夫亦曰鑿斯池也築斯城也與民守之效死勿去此提督之責焉耳獨是守之則火藥不得不儲與儲之不得不多而且不能舍城内而儲之於城外等於資宼糧以恣敵人之利用松之人獨非身家性命乎萬一緩不濟急亦土大夫之所隱憂也以余度之海上有事當以五茸三泖爲鋒鏑之衝是儲火藥正所以固吾圉客又曰日前貴報見姑蘇火藥被竊而慮其一旦竊盡將付諸楚人之一炬非過論也此事昔曾見之數年前太平府城内火藥庫忽然轟燬當時有人謂周郎之燒赤壁實出於萬不得已可見鋌而走險急不暇擇此小人之伎倆也而命之罔極亦知亾矣則又計窮者之無所不至也今松人與藥庫爲鄰咸惴惴焉猶燕之巢於幕上其一再陳請謂移設於鳳皇山下庶可以免吾民於浩刼者亦正諺語所謂燃眉只顧目前耳余曰太郡失事時余方客蕪湖相距六十里適有自彼來者問其人則曰守庫兵勇數十人悉灰飛而塵散也問其宇則曰坎地直下且數丈甚於於越之沼吳也問其左右鄰舍則曰毗連不下數十家無不摧枯而拉朽也甚且居邃室者不知椽棟之何來已被擊而隕矣至荷鋤於田行歌於路其遭憑空之磚石而斃者又不可以一二數噫慘矣因之欷歔者累日後知太郡爲長江水師提督駐節之所陸營環其北師艇拱其西提標每年例用火藥若干額悉由皖省軍裝局購辦如數解存庫中其時猶未設金陵草塲門之火藥專局也祗以長江天險又有東西梁山夾岸對峙春秋時楚獲吳艅艎於此劉宋時桓大將軍又開幕府於此卽近時粤逆之亂孫文節公又守城存城亾之義於此說者以爲是非尋常險阻不特皖省數千里恃爲鎖鑰卽泝流而上如江西如湖北亦皆恃金柱一關爲上游門户王公設險以守國火藥之儲爲守地也所以視他處獨倍蓰而較松江亦實相伯仲天下事利巨者害亦巨此人所共知也而事過則淡焉若忘事至則倉皇失措是多未睱遠慮者且不但此也亾羊補牢鄙云未晚安知一創之後不别有彌縫善術使天下舉凡儲藥之區無不同享太平之歲月哉故第就滬南製造局而論前已定爲不過五十萬斤之限數移府立案有减無增亦足見當局躊躇滿志之苦心近又一依新法製造栗色火藥與無烟火藥以黑色火藥前儲已足已令停製嗣後所製袛此兩種而此兩種又非用黑藥攙和雖火不燃故卽所儲不祗五十萬斤而無人焉爲之配合黑藥則雖委積如山斷不見有轟轟烈烈之事此尤可以息輿　而釋羣疑者矣且移庫之難在諸公未借筯一籌耳經費則公私交困也地叚則遠近維均也而運脚之費所用不祗細微夫役旣多所防不祗不測有此三難製造局已先我言之吾與子第俯仰於江上清風山間明月可矣事關大局自有健者客旣去次其語以弁簡端 
[首善紀聞]  
　　都門訪事人致書本報云西單牌樓二道街隆泉雜糧店與某宅車夫爲買料豆齟齬糧店人多口雜先則舌劍唇鎗繼以老拳奉敬車夫獨力難支衆寡不敵以致鱗傷遍體嗣經好事者排解勸走該車夫忿恨莫洩議興問罪之師所約同事均係王府轎班各人代抱不平定於二十日各執械器齊集四五十人一擁入店逢人便毆遇物就摔須臾之間將該糧店拆毁糧米撒潑遍地牕户隔扇之類無一整者當將該鋪掌櫃與夥扭至官廳該廳見事情棘手立將原被解送提督衙門究辦云○五城設立練勇局所以巡奸宄緝盜賊局歸紳董司坊總司其事向分春秋兩季合操一次本月二十日爲五城練勇合操之期是日在前門外大市地方搭蓋蓆棚安設官座各城侍御陸續齊集同閲操演鎗砲技藝優者有賞一時往觀之人挨肩疉背密密層層司坊多派差役彈壓正當火鎗齊響間擠倒一人掉下利刃一把被某侍御所覩令差役扭至案下加重杖臀二十板帶回衙門收禁候辦○昨日見刑部提牢廰綁出盜犯六名當廳點名畢押赴菜市口斬决梟示並聞原任葉軍門志超特發善念每逢刑部有立决人犯給儈子手紋銀一兩免褫衣服按名給予棺木一具免致屍骸暴露軍門本係九死一生設非當日皇恩浩蕩又烏能享此太平之歲月哉痛定思痛與黄泉無旅店今夜宿誰家同一感慨同一了悟○敬侍御奏叅順天府奏送刑部之邢二結交訟棍一案大司宼籖分四川清吏司提集人証確切審訊據邢二供山東人前在包某家充當守更嗣承種包地爲佃户卽在順義縣屬之二十里鋪耕種按年交租後包將此項地租賠嫁一半與玉某已歴有年緣包無子留下遺言囑小的將地租全交其婿玉某收管契紙在何人之手實屬不知上年有包三與小的在大興縣成訟令小的將地租交伊蒙縣主調查原契主母包劉氏將原契呈堂包三見告不遂誣陷小的有結交訟棍之事等詞求明鏡詳察某正郎判令收禁再候提審○前門外大蔣家胡同泰山堂飯莊掌櫃某甲因徒弟懶怠不時訓教十四日該徒正用小刀刮山藥皮甲又訓誨徒出言頂撞甲上前毆打徒用手庶護致將小刀傷甲右手寸脉之止血流如注甲卽在中城右堂衙門成訟云 
[朝日近聞]  
　　日本友人來書云日人之往韓者於去年王妃變起後政府下令不准復往旣而議得凡欲前往有必經所轄警察署報准方可後議院中代議士不肯應允遂作爲罷論渡韓諸日入祗得向地方官請取旅劵本月十一號政府特下緊急敕令所有禁止渡韓事件經上裁可公布是日地方官卽一律遵行除文武官員差遣外民人往韓 
 
 

Page 2

 
 
必經所轄警察署報可轉請所管府縣廳核准然後給發旅劵放行不得直向縣廳請給○本月九號東京飛報各府縣内開朝鮮政府使人傳諭召留學日本之世子義和親王及李俊鎔回國使者已於九號到東京矣○日本派赴朝鮮測量陸地之兵隊二百餘人分往各内地測量或十五六名或二十名邇者十分中已測量至七分自二月起亂民起事此項兵隊無計拒敵不得已共返各通商口岸以待後舉近日奉政府命悉令撤回○近日韓京來信云濟州島亂民蜂起勢甚猖獗奪踞觀察使廳逼令每邑派委員若干名理事觀察使憚於賊勢唯唯應之○駐俄日本公使西氏俟賀俄皇加冕禮成後卽行回國與駐韓日本公使小村氏熟籌俄日協同事件議者謂日廷畏俄人猝發必欲得俄歡心然恐俄人未必卽能遷就也○在朝鮮黄海道之旅人有教唆亂民與日本人爲難者日本政府正在調查又聞咸鏡道北部俄人來往自由日增月盛忠州捕得亂民中奸細一名携有密書投内閣大員李範晉者 
[金焦黛]  
　　鎭江友人來函云金陵洋務局蔡和甫觀察於月之初三日自省起節乘招商局江裕輪船下駛薄暮行抵京口鎭郡文武各官咸赴江干恭迓脚靴手版絡繹於途觀察旋卽登岸往各衙答拜繼至道署吕觀察設筵留飲直至十點鐘時始散觀察卽命駕出城在佛照樓棧房暫駐襜帷○新簡江西布政使陳訪仙方伯在津沽忽發舊恙於上月初旬電致介弟陳宇山軍門赴津省視已紀前報兹聞方伯喜占勿藥軍門遂於日前由津南下乘輪至滬月之初一日附招商局江永輪船溯江上駛次日傍晚行抵潤州斯時鎭城各官曁新湘各營管帶均在躉船恭迎軍門卽乘輿回營時已鐘鳴九下矣○督辦礦務局正任江南鹽巡道胡家楨觀察於月之初一日自省乘輪抵鎭旋卽入城拜會各當道次晨會同常鎭道吕觀察前赴高資東南山一帶查勘礦務當倩礦師某西人指出礦門各工隨其所指　畚入土丈許已得礦門四處兩門有煤 
鑒察然後鳩工開採胡觀察公畢卽於初四日乘輪赴寗地方印委各官均赴江皋恭送○上元句容縣境之寳華山棲霞山龍潭東陽各處業由大憲派員曁礦師勘定後現聞設局紛紛開採○日前地方官奉到兩江總督劉峴帥告示數道當飭地保貼於通衢其文曰出示曉諭事照得近來迭奉諭旨内外臣工　陳時務多以廣開礦產爲方今要圖通諭各直省將軍督撫體察情形酌奪辦法嗣據陸續奏復有礦處所俱係確鑿可指卽責成認眞督辦務臻成效此外各省有礦可採之處其各實力奉行毋得畏難苟安等因又欽奉光緒二十二年二月初九日諭旨據御史陳其璋奏鎭江之東南山煤鐵五金皆有可採著派熟悉礦務辦事實心之員按照所指地名認眞履勘擬定辦法據實具奏等因欽此均經分别恭錄轉行欽遵兹由撫部院及本大臣先後派委江南鹽巡道胡道常鎭通海道吕道會同勘辦查礦產本天地自然之利取之不盡用之無窮前因各處辦理未能合宜屢作屢輟或商股未集先事鋪張或探騐未眞遽行開採甚至藉此招股自便私圖成效未收商民交累遂致羣情疑阻請禁請停殊不知中國開礦本不始於今日如雲南之銅貴州之鉛歲輸京師源源不絶泰西各國凡金銀銅鐵油煤等項無不取資於礦近來中國振興礦務各省亦已次第經營使開礦苟能切實購求認眞辦理裕國便民莫善於此亟應出示曉諭俾衆咸知爲此示仰軍民人等一體知悉爾等須知開辦礦務爲當今切要之圖江寍鎭江一帶山礦現擬履勘興採係欽奉諭旨力求富强之舉爾等毋再拘泥藉端阻撓仍係勘定之後再由本大臣酌定官商辦法總期因地制宜籌盡善以收實效而開利源其各凛遵毋違 
[鳩江餘話]  
　　蕪湖采訪友人云日前有某姓女郎挈一黄髮短童挈榼至北郭亂塚中向松楸掃奠女雖淡妝素服而臨風一笑風致嫣然月下梨花無此風神雅潔正在深深下拜忽有青皮數輩由赭山遊眺而回四顧無人上前調笑捺胸捉肚無所不爲女郎驚碎芳魂悲啼婉轉適有七八鄉農結伴而至聞哭聲各持扁擔向前援救青皮不敢抵禦散若晨星女郎則鬢亂釵　狼狽萬狀鄉農大爲憐憫爲之送至大路口始拭淚稱謝彳亍歸家○西吉祥寺爲蕪湖諸叢林之冠載在邑乘卽八景中雄觀江聲也承平前廣厦如雲翬飛鳥革四圍田產另業幾於僂指難終正不第如繪孤獨園之也盡布金誇爲西方極樂世界也迨乎紅羊刦起盡付飛灰承平後廟祝清理舊基支搭矮屋數椽以供香火爲日旣久風雨漂零敗瓦頽垣時虞傾圯住持僧因遍募諸檀越大興土木雲斤月斧美奂美輪大約數月後卽可竣工名勝之區定可與城市山林互相輝映矣 
[書院月課]  
　　皖省敬敷書院每月除齋課外各憲輪流官課一次兹三月分應輪臬憲月之初二日趙廉訪命題錄左○文題○子貢問曰何如斯可謂之士矣子曰行已有恥○論題學者爲氣所勝習所奪只可貴志○詩題賦得學然後知不足得知字五言八韻 
[越中試事]  
　　有客自紹興至杭州語諸本館采訪友人云徐大宗師案臨紹郡塲規極爲嚴肅考試拔員時二鼓點名不准給燭童生正塲宗師終日坐於堂皇親督蓋戳提覆限五刻作後二比每比百字不及百字者不錄逾時者扣除片紙隻字不能携帶當面搜檢如有夾帶搜出者立卽驅逐新生取進府學减去九名山隂六名會稽九名蕭山三名諸曁四名餘姚二名新昌縣額不减并多撥府二名嵊縣上虞均照例取進題目附後生經解說卦于坤兌不言方位說九州之賦有九等說以雅以南以籥不僭解楚鐘儀操南音是否不合雅樂說内則有總有角有總角說古學南州士冠冕賦以龎士元非百里才也爲韻賦得居廉讓之間得間字補歲考欠一考者不察于雞豚爲布爲釜賦得久雨望庚晴得庚字欠兩考者不畜牛羊生科考第一塲子曰里仁爲美一章問五百里要服五百里荒服賦得瓦釜雷鳴得雷字第二塲此之謂絜矩之道至民之父母問周南召南注釋不一能博引而折衷歟賦得家懷鉛筆得家字考優生君子創業垂統二句賦得如水投石得投字第一塲童生諸曁有諸割烹章旣割烹章賦得春水曰于鵝得鵝字第二塲上虞嵊縣貉之厚擊磬乎旣次題未詳賦得巢林棲一枝得模字第三塲童山隂其次辟地句餘姚其次辟色句新昌其次辟言句次題故爲淵毆魚者賦得蘋以春輝得蘋字第四塲會稽蕭山巡守者次題舍許行章賦得聆音察理得音字提覆諸稽楚書曰上嵊今之大夫第一句山隂晉人以垂棘之璧餘新學者亦必以規矩會蕭述所職也選拔禮樂不興二句有官守者四句以追蠡解會稽郡縣建置沿革策宼恂賈復軒輊論賦得刻鵠類驚鶩得高字 
[浙江試事]  
　　杭州采訪友人云浙江學政徐大宗師考試湖州業已竣事旋於三月二十八日案訌嘉興發下排單定於四月十三日叅謁卽日起馬回轅十五日取齊杭州府屬聞宗師考試寗紹湖本郡每縣取進童生均有缺額提覆尤爲嚴密選拔塲中點名極早二砲時已封門次日不准給燭 
[温郡官塲紀事]  
　　温州采訪友人云温處道宗湘文觀察牌示本月初一日換戴凉帽○温州府舒端甫太守因米價陡漲民食攸關特於本月初二日發盈餘倉榖平糶自一升起至五升止每升定價二十四文○永嘉縣程康侯明府接奉飭知示期本月初七日舉行縣試先於初二日取齊○舒太守訪聞温州端節向有水嬉之舉此次正值府試深恐考童滋閙事端特札飭永嘉縣預行出示諭禁一面傳集各都地保傳諭紳耆不准划賽○新委温州雙門局委員陶石泉叅軍緒興於本月初二日附招商局普濟輪船到甌筮吉十一日進局○准補諸曁縣朱逹夫大令鑑章經藩司委查温台魚團事務於本月初二日附招商局普濟輪船到甌○前雙門局委員藩露仙少尹運恮瓜期已届庖侯有人擬於十一日交缺局務大約俟下次輪船赴省○浙江提督張奎垣軍門因裁撤營勇事宜赴閩句當公旋時道出甌江各砲臺瞭見旗號通報官塲預備迎　嗣聞軍門巡洋過此並不登岸各弁勇遂相率遄回○温州府通判吕木良别駕耀弼因感風痺之疾請假醫調遺缺經上游札委帮審委員葉 
 
 

Page 3

 
 
詠霓大令暫行代理筮吉本月初二日履新○温中營守備布兼山守戎國材因公赴省事畢後於本月初二日附普漢輪船公旋 
[浙省官塲紀事]  
　　杭州采訪友人云省垣慶春門外先農祠旁有常　壇焉本月初五日爲致祭之期先一日由仁和錢塘兩縣主備具祝帛呈請廖大中丞鈐用關防届期黎明時文武各屬員先在官廳恭候洎中丞駕臨小憇隨更換朝服行三跪九叩首禮然後上香奠帛獻爵三次讀祝生朗誦祝文禮成後各官俱退入官廳更衣回署○每四月舉行秋審大典各屬應錄重囚由該管府委員解至省垣刻有陸續解到内有犯官周福清一員覊禁府監已有三載原定斬監候秋後處决甲午秋審時歸入下届辦理去歲特奉恩詔除十惡不赦外各省應句人犯概行停句是以歸入本年補錄係屬官犯例應另派委員提解日前杭州府林太守特派本署照磨方叅軍親提赴院會勘所有提訊之期已奉撫憲牌示定於初六日舉行○金華府浦江縣善明府廣隷籍滿洲由進士改分發來浙今春在任病故身後一貧如洗士民咸聞而感泣靈柩回旗日執香跪送者不絶於途○紹興協總兵缺前由廖大中丞咨請以候補副將倪副戎祥福補授刻奉兵部覆准現署是缺之樂清協白副戎梏生已交缷回省矣○温防營務處廣東候補同知廖司馬雄飛經劉吉園鎭軍檄委來杭面陳一切於本月初一日禀到 
[下旗志悼]  
　　初八日倫敦來電云奥地利友國羅衣司親王　逝昨日駐滬各國領事官署皆下半旗以志哀悼 
[修函志謝]  
　　安和輪船失事後適有美兵船名屋林比阿者下椗吳淞口外急襄同救護得以援起若干人前日江海關道黄觀察繕成一信登入西字報以表謝忱 
[碰船肇禍]  
　　前日有英國輪船名勿令喜者行至銅沙外燈船左近與一引港船名西崙者相碰西崙立時沈下約在水底二丈半之深船中有一華水手溺斃餘人經招商局圖南輪船救起日昨江海新關出有告示表明沈船之處俾各船知所趨避 
[舉襄志盛]  
　　本邑仁濟善堂董事施少欽封翁仙逝後擇期昨日舉襄昨晨滬上官塲咸往叩送午後一點二刻由宅中排齊儀仗向西經大馬路至泥城浜往南由六馬路入寳善街過二洋涇橋入法租界迤邐至西門外昌善局安厝前導有開路神衝風灣號馬執事等人銜牌爲奉旨嘉獎奉旨建坊御賜匾額奉旨列入縣志候補道二品頂戴奏派出使美日秘隨員乙亥舉人咸安宫教習之類共十餘對繼以鑾駕半副道轅親兵若干人西樂一班僧道各十六人隨後黄亭一座内供御賜匾額一方其文曰心存濟物然後逍遥傘十頂滬軍營兵二隊又有茅已道士十餘輩披髮覆額喃喃誦受生經魂轎則舁以四人靈柩用獨龍槓大紅縀罩十六人舁之所過之處如保安堂英界公廨仁濟堂諸處皆有路祭孝子匍匐拜謝盡禮盡哀親友之執紼以送者尤不可數計誠盛矣哉 
[發回人犯]  
　　上海縣獄解省秋審之案計共四起人犯五名一爲吳桂華一爲馬阿二一爲姚載良一爲王阿二卽大瘋子一爲李銀堂趙大中丞派趙卓人二尹雲倬王立泉二尹溱孫雨生二尹彭齡茅錦齋二尹鋆按站押解回滬前晚旣抵申碼頭卽命駕至縣署拜會大令將犯點收飭書吏繕就回文帶回銷差一面飭將五犯收入内監 
[管機跌損]  
　　寍人陳阿東刻在楊樹浦裕晉紗廠管理機器昨晨因機器之絶頂處須加油陳卽盤旋而上忽然失足從空墜地受傷頗重眼珠跌出鮮血淋漓經人舁至同仁醫院施治雖無性命之虞然自顧不能不爲殷仲文矣 
[侯爺出醜]  
　　前日午後小流氓金仁裕卽金全福醉鄉深入在本城邑廟春風得意茶僂門外某甲所設水果攤上硬取糖梅子二十枚不名一文揚長而去甲曳其裾不放金睜目大叱曰爾旣設攤於此豈不知春風第一樓中常有幾位侯爺須將鮮果敬獻耶言畢揮拳肆擊將攤上大小盆碗並一切水果揮灑無餘旁人大抱不平扭送巡防東局請究局員王二尹立卽帶至犯事處勘明所毁情形四鋪地甲已預設公案二尹旣升座提金訊詰金供稱小人係本邑浦東人自幼來申習爲攻木年二十有五兹緣飲酒過醉致肇禍端二尹喝令鞭背二百下著賠甲洋銀一圓五角擬送總巡局嚴辦金叩求至再二尹飭具改過切結向日光中長跪六點鐘之久始揮之去 
[南市述新]  
　　昨日小東門外吊橋西畔東升陽糖食店主不知因何與賣水果人耿姓口角將耿擊踣於地耿年近古稀不堪毒手塲勢甚重氣弱如絲經其子及孫舁至東升陽櫃内安置一面奔投縣署鳴寃東升陽店主見事不諧立卽收市○褻衣尿布當街晾曬已經鍾明府出示嚴禁而無知愚民仍有顯違禁令者刻由各叚小甲手持告示到處鳴鑼曉諭鏜鏜之聲遍於街巷 
[法公堂瑣案]  
　　昨禮拜四堂期捕房將各案解請鄭大令祁繙譯會判陳張氏投案禀稱住英界外國牢監福順里上月十一日李阿四領一女孩年約十餘歲據云父已早故其母藉傭工度日今懇寄養小婦人家願貼飯資半月後仍由阿四領去至虹口某烟館求售爲孩父認明投報捕房立飭包探將小婦人之母拘去解堂訊究小婦人情急卽至法界將阿四扭送捕房解案請訊李阿四供此孩由蔣金寳王小弟二人領來蔣供王係浦東人向爲車夫與其母本來認識大令問孩從何處拐來供稱王爲車夫此孩坐於車上設計拐來包探禀稱蔣慣做蟻媒前因拐孩經公堂懲辦送縣陳張氏供丈夫向爲南貨生意蔣稱伊家亦做蟻媒大令得供知原被均非善類著一併押候查明復核○沈雲慶禀稱在某處開設烟館汪怡臣假吃烟爲名乘間竊去水烟袋一支追至門外人贓並獲鳴捕送案汪供向在該烟館住宿不敢犯竊實遭誣指大令著禁押三天贓交失主領去○某號華捕禀稱在途見陳德許沈阿四二人在馬路更棚内雞姦當塲捉獲袴猶未穿大令以此等無恥之徒著押候各責一百板○包探禀稱冐充英包探夥王金壽越界拘人違章解案請訊質之胡慶元供松江人前在英界竊取自鳴鐘一架經公堂遞解回籍此次來滬找友王金壽途遇索賄爲巡捕一并拘獲大令著將胡慶元押候笞責一百板依舊遞籍王金壽不應冐充探夥越界拘人著押候責二百板○包探禀稱唐金生在碼頭竊取鏡箱一架當塲拿獲人贓一并解案唐供向業剃頭初次犯竊求恩從寛大令著押候笞責一百板贓存捕房待失主認領○流氓賈阿小與王福生等戳傷周阿毛經大令訊供責懲禁押捕房二月期滿昨日堂期命飭送上海縣發入改過所監禁○錢才英華介甫前因販運銅洋爲包探拘獲解經大令訊供枷號一個月昨已滿期方喜順投案呈遞保單大令著罰洋五十元充公並具不再販運銅洋切結送案備查旋據方喜順遵繳罰洋大令准其保出○探夥張雲標禀稱上月廿九日同潘阿五帶丁山南至南咨照先主領贓店主王監臣反指拆梢送局請辦幸局員明察當卽釋回禀明將王拘提到案王供當時不知細底悞認流氓拆梢求恩明察大令著押候補提姚秀濤到案復核○吳淞人徐永梅之妻顧氏去冬來滬置辦金飾假寓小東門源來客棧被該棧攫去金飾銀洋共值一百七十餘元提到棧夥陳阿炳禁押捕房迭次嚴追該棧挽張雲松李松山二人調處情願賠償大令酌斷洋七十元業已交案給徐領回徐稱此洋請助善舉或充賑捐大令初擬撥充仁濟醫館經費嗣因與祁君會商送交申報館協賑所彚解災區候掣收條以昭信實 
[志謝雅貺]  
　　昨承理文軒主人以上海洋塲各店記名册見貺受而讀之其中臚列店名并書工部局門牌號數其有貨物之精美出衆者亦附志册中誠問俗采風者所不可不覽者也特書數語以答盛情 
[賑捐彚志]  
　　本館協賑所承南匯營一號艇船正副哨官都司盛光新千總陳清輔交孫星府遞來賑欵洋銀二十圓又杭州述文堂朱求保合家平安洋銀十圓又敦怡堂俞求保合家平安十圓又徐子琛遞來長崎昇昌裕五十圓徐自記二十五圓毛子記十圓又萱花館主人病愈助十圓又不留名求四季平安助二十圓又隴西氏還願二十圓又青蓮書屋還願十圓又陳應均求妻產後平安助十圓以上皆捐撥湖南當　 
 
 

Page 4

 
 
此各省洊　災民蔽野渥蒙闓澤頓暢生機矣謹彚書崖略於報端以代千萬哀鴻頓首鳴謝 
[續電學攷一]  
　　中國向無電氣之新學先有電氣之古書西國向無電氣之古書先有電氣之新學　自太極初剖兩儀肇生盤古氏出治號渾敦洎至天皇地皇人皇以及羲農無非繼天立極五德遞興當時書契未詳數十氏名存事尠考證無由史稱三皇兄弟壽各萬千有餘歲言雖近於奇創然究非概無其徵也何者古語有謂一元十二會一會一萬八千年綜子丑寅三會而計合有四萬五千餘年而特屬諸三皇史鑑備存其說不具論論其氣總之不離乎隂陽者近是夫陽木火類也隂水土金類也木火類皆能生電氣水土金類則能傳電氣也請申論之中國爲亞東最古之邦三代前貞元斡運中國適逢其盛譬諸一日日出日中日入寒熱温凉之氣時不相侔此物此志作如是觀可也讀書至堯舜禹湯文武成康之朝天成地平聲名洋溢爲中華一大盛世卽爲氣運一大文明書中善言氣者莫備於經經之中易最邃開卷首乾象次坤象而統天之妙藴與行健之精深胥於卦中詳言之傳云乾剛剛卽純陽氣愚按純陽氣卽爲電氣其證一也其次尚書放勳重華德峻極矣復旦之歌炳焉萬古遐想中天適當午運愚按當午正電氣大興之時其證二也其次春秋素王紀元必大書春王正月凡日月蝕曁雨星諸事莫不敬謹錄之勒爲成例新周之志明當陽之權著愚按天命當陽則電氣必盛其證三也其次周禮設官惟六法天地也象四時也禮繁文縟發生之妙宗伯贊焉夫宗伯而曰春民揆厥所職實無事不燮乎隂陽愚按燮隂陽當先燮電氣其證四也其次爾雅釋天一篇四季綦詳春蒼夏昊僉曰天時彼劉熙釋名特於蒼天一條謂陽氣始發其色蒼蒼愚按見爲蒼色卽見爲電氣其證五也其餘經義能與二氣五行之學相發明者不勝枚舉固不僅子史雜家文奇旨奥足以闡格致之大原發隂陽之雅趣孔子曰博文約禮孟子曰博學詳說聖賢讀書統觀大意凡中書言氣之理卽西學興電之原是二是一自古昭于今烈矣嗟乎經東緯西天度也自西徂東世運也不揣其本不抉其源動謂我中國概無是學誰言之而誰信之古敦州黄子纂於壽世别館 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前晚新委上海縣署帮審委員蔣明府升坐花廳各書役次第呈遞手版叩見明府命提浦東爛泥渡　防局員函送陸金氏控訴媳婦楊氏違忤一案原差禀稱小的查得陸金氏因病未到現有伊姪金阿桂投案代質明府傳訊之下金訴稱小的耕田爲　姑母陸金氏年邁多病行動良艱以是遣小的代訴表嫂楊氏向患瘋癲時時吵閙前日姑母因斥其不是不服管教送請巡防局劉老爺訊懲以期改悔蒙劉老爺判令掌頰四十下楊氏出言挺撞是以轉送大老爺案下楊氏供稱小婦人年四十有七丈夫當小火輪船舵工小婦人不敢違忤婆婆前日偶與鄰人口角婆婆責小婦人不是小婦人不服及至巡防局舊病復發以致出言挺撞今蒙提訊叩求格外施恩明府曰本委察爾情狀似爲抑鬱之疾著具改過切結從寛開釋嗣後務須奉待邁姑不得違忤楊氏稱謝而退○前者法界公堂讞員鄭大令送無錫人陳保林至縣請發改過所前晚蔣明府升堂提訊陳供稱小有上有母親業已娶妻生子向業玻璃母舅楊鼎元居法租界興聖街某日付小的洋銀五十六圓囑爲收管小的偶然借用致被扭控捕房至小的雖嗜洋烟並未流爲竊賊明府查得楊並無禀詞叙明情節因飭具改過切結從寛開釋并諭以此後須革面洗心不可堕入下流致干究辦陳叩首而去○前者江海關道黄觀察發下貨捐局查獲偷漏厘捐之船户楊掌掌黄大令提訊之下楊供稱客人洪春囑小的裝載貨物並非小的起意走私大令著交的保協同差役提洪到案收所候訊前晚蔣明府提訊之下洪供稱小的係浙江慈谿縣人在治下怡和永報關行爲夥行主爲劉子均此項貨物代客轉運小的進行甫一日如何漏捐未知底細當涉訟後行已停歇劉亦不知何往求恩交保出外限十日内赶緊尋劉交案可也明府允之飭覓的實人保出取具保狀存卷 
[英界公堂瑣案]  
　　包探黄四福禀稱前者楊沈氏在霜戱園觀劇失去多寳串上珍珠二十四顆及翡翠物五件寳石一枚報捕房後捕頭倩小的查得由園中供役之徐祥和拾取今特吊贓送究楊沈氏遣人投案領贓徐供稱是晚戱旣散後小的在包廂内拾得此物本欲送還因不知失主何人是以暫時留起昨日包探來吊小的並不藏匿卽時交出尚乞原情别駕謂旣非有心吞没當時何不送至捕房徐俯首不答别駕判令管押二日起到之贓給失主領去○包探趙銀河禀稱昨日吳新甫潛入某處天主堂竊取教婦李氏所携綢洋傘一頂兹經小的緝獲人贓送請訊究李氏投案訴稱小婦人向來崇奉天主教昨日在堂中誦經祈禱將洋傘放於身旁迨事畢已不知去向兹旣查獲求准領回吳供稱小的係浙江金華府人與李氏同教今已被逐傘係拾得並非竊取尚乞施恩别駕判遞解金華原籍○剪綹賊俞茂生在四馬路竊取行人某甲所用烟管一枚適爲包探孔阿才所見拘送公堂别駕判令笞責一百板○包探范進才禀稱積竊王阿林迭次犯案送請大老爺訊懲今又串同陳阿元王阿喜連竊洋人麥士門及華人陳阿如吳錦榮某甲某乙等五家綢布皮衣自鳴鐘等物兹經小的拘獲詰知自鳴鐘已售與陳寳林是以送案請究麥士門及中外各先生紛紛投案領贓阿林供稱小的係寗波人曾蒙懲辦卽已改過自新阿元阿喜同供小的等本係好人兹因阿林糾合以致犯此不端之事寳林供稱小的實不知是賊贓故敢收買别駕判令將阿林等各笞責二百板責畢將阿林管押三月阿元阿喜各管押一月寳林管押二日○賊犯盛裕生竊取張孫氏家布衣三件經抱探竇如海拘獲人贓送懲張孫氏訴稱小婦人與伊素來相識被竊器物已不止一次矣此次實在忍無可忍以致報捕送懲盛供稱小的係本邑人初次犯竊叩乞原情别駕判令笞責一百板贓給還失主○一百五十一號華捕解設攤聚賭之流棍顧阿金請辦顧供稱小的在虹口設售紙烟攤以博蠅頭之利不敢聚賭實被悞拘别駕判令管押五日 
[美捕房紀事]  
　　前晚有江北人李良佐至外虹橋堍同泰客寓投宿適包探施奎江之夥綽號野鷄小寗北見李塲面闊綽乃同宿以窺其舉動昨日清晨不分皂白扭至吳淞路玉液春茶肆乃施探之茶會也當經施探搜其身有洋銀二十餘元金圈一付細加盤詰知的係安分商人並無别情遂拘入捕房禀明一切捕頭飭卽釋放詎行未遠小寍北跟至聲稱頼施探提拂否則定依偷兒例重辦須酬英洋若干李拒而不納遂致互扭李知其拆梢因喚三百八十號華捕拘入捕心押候送廨李亦禁押候送公廨備質○虹口西華德路春陽樓茶肆後某弄内前晚有某甲倒斃經走街華捕告知捕頭昨晨飭傳二圖地保奚坤寳查明旋經奚保禀稱查得死者温州人徐姓年四十九歲向業整容因病路斃並無屍屬飭報善堂給棺殯殮舁至義塚掩埋○寍波人吳錦榮賃屋西華德路開設廣德生銅匠店子已成童乳名福生喜鼠竊吳責之不改乃以黑索鎖禁内室頃因防懈竟斷索竊其衣服金戒指等物而逸吳恨之入髓卽以賊報捕頭立遣包探倪順泉將福生拘至捕房昨晨已將原贓起出尚須解送英公廨訊核○英界南京路殷裕盛新衣店學徒張杏卿竊取店内之熟羅若干尺前晚持至虹口天潼路某押店求質適包探石金榮巡至見張言語支吾因卽拘入捕房經捕頭令押候解送英公堂訊辦○裏虹口第九百八十四號門牌陳姓家前日因赴親串家喜宴將門户鎖閉而去深夜甫回見鎖已扭落門亦大啓檢點衣服被竊殆盡卽投告捕房求請代緝捕頭許之 
[上海虹口元濟善堂三月分經收送堂一文愿清單]  
　　浦上無名氏胡開文無名氏二户各二元崑山新捕署無名氏韋陳氏陳韋氏求病愈人自求無病人求無病人陳壽山安宜勉力氏張世愼堂九户各一元皖桐汪玉山潘門邱氏二户五角無名氏錢三百六十心　善五六月分錢六十文大東門内恆吉莊楊仁記二户各一願乙未年連閎共錢七百八十一册盤記袁施氏四元袁鳳林袁鳳池二户各三元一册湖南長沙余吾堂一元了　衡無名氏秦雪泉何逢吉堂善化漱石山樵守愚居士無名氏庶幾堂八户各二角一册揚州無力西岩散人四角七分雲濤氏求頭不痛求合宅平安求無災難四户各錢一百二十收洋五角三分一册馮瑞廷三角姜忠標一角范氏無名氏共一角嶺南女史一願蘇州李金氏二願二户三願全年收洋一元二角嶺南隱名氏銅洋一元仁記銅洋九元九角隱姓銅洋一元是月共收英洋二十九元三角大錢一千二百文銅洋十一元九角○又收施粥施藥捐清單○唐傑臣粥洋十元嚴開第施藥洋十元張明之洋十元廣誠信洋十五元名不錄洋二元唐海籌五元是月共收洋五十二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
