# 1925 - 8 - 4918632

 

Page 1

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *   
 
 

Page 2

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *   
 
 

Page 3

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *時評 
[虚驚與實禍（冷）]  
　　最近人民之痛苦曾游被災之地者無不能言之然此特一部分之痛苦也何則蓋僅僅可見之屬於實禍者其外又有風聲鶴唳一夕數驚奔走倉皇失妻棄子之虚驚痛苦爲事後所不能見者其可慘之情形固與實禍之痛苦無稍異也 
　　蓋兩方之戰鬭見之於實事者必先之以虚聲軍隊之調動役夫之徵拉以及其他宣言通電消息之流傳無一不使人民作虚驚之張本一日稍有事故即疑爲開戰而已驚惶無措矣及至戰事旣過實禍固不待言而虚驚仍復不止散兵搶刦永無已時勝兵追求亦復踵至其痛苦之酷烈實有視戰時更甚者嗚呼孰爲爲之而至於此極耶 
國内專電 
　　北京電　馮玉祥未回京仍在西山言辭段擬加令兼辦屯墾如馮尚須加節制察綏京畿各軍亦可疏通張作霖後下令昨張作霖派楊毓珣到西山見馮願與馮合作請馮贊助段善後會議其時李鳴鐘由津見張回赴西山見馮李云在津見張曾言鳴鐘在總使煥帥雨帥兩人不分家張答咱們本是一家否則爲直系所笑張對李赴綏遠已諒解惟望對馬福祥之回敎軍隊和衷共濟語尚得體（八日下午一鐘） 
　　北京電　張作霖派員語馮李景林孫岳地盤問題有人利用離間我二人感情請馮負責平允解决本人當尊重並有段爲我們所戴不好使段太爲難語張於東北邊防屯墾節制三省熱河官吏已滿意到京見馮之楊毓珣昨夜回津見張覆命言孫岳地盤問題看馮與孫接洽如何頃晤馮派要人謂馮言國民軍一二三三二一今我之部下已得察綏胡景翼已得全豫獨孫向隅我很對不住孫我當全力爲孫謀地盤故馮此次再辭職一方爲屯墾一方爲孫說話（八日下午一鐘） 
　　北京電李鳴鐘向京綏路要客車十八蓬車七百輛車頭二十個該路缺車無法籌備部飭各路調車兩天備齊（八日下午十一鐘） 
　　北京電張作霖馮玉祥新換帖按曹張親家吳馮亦譜兄弟（八日下午一鐘） 
　　北京電張作霖在小站韓家樹設軍官團將直軍降官改編奉軍軍官團（八日下午十一鐘） 
　　北京電津訊黎訪張作霖談甚歡 
　　北京電津電話張陰曆年内必回奉 
　　北京電奉軍一混旅已過江一混旅在浦鎭滁州待運駐馬廠一旅即開徐泊頭一旅已於前日南下（八日下午一鐘） 
　　北京電盧永祥電段遵電即日赴寗徐州奉軍并未進赴歸德（八日下午一鐘） 
　　北京電盧陽（七日）電段本晨九時由徐開車南下約午後二時可抵蚌與王省長接洽後即前進（八日下午八鐘） 
　　北京電盧永祥爲江蘇財實二十二機關用人事已與各部商定中央二成盧佔八成　　北京電張宗昌虞（七日）電段韓陳白秦等均已晤及蘇軍各駐防地極安謐 
　　北京電盧永祥催欵急財部發五萬交盧會領李鳴鐘需開拔費部發二萬 
　　北京電盧保曾樸爲蘇財廳催速發表 
　　北京電段派丁錦赴蘇查視各災區 
　　北京電張作霖前月本計畫組東三省熱河鎭威上將軍署嗣將軍府裁現已取得東北邊防屯墾即在奉組東北邊防屯墾公署仍設八大處（八日下午一鐘） 
　　北京電段諭李思浩撥費李昨撥四萬元爲執政府所屬各機關經費及薪水善後會議籌備處昨始撥四千元（八日下午一鐘） 
　　北京電十二月鹽餘總數僅百四十萬元因早先借各銀行之欵指撥此月鹽餘實超過之李思浩先派員懇各銀行商緩和辦法俟商妥再放還（八日下午一鐘） 
　　北京電善後會籌備處辦事（一）接洽各省代表（二）招待報界（三）宣傳（四）審核建議奉吉黑由劉子雲招待直魯豫駱通熱察綏馬振憲蘇皖贛費保彦湘鄂張軫山陜王源瀚雲貴朱其荃川鄧子誠粤桂傳霖閩浙李維楨蒙藏靑甘新朱清華又派傅霖費保彦張鵬吳南如等接洽報界 
　　北京電今日閣議（一）交通國際運輸會議條約决簽字（二）蕭耀南改任督辦裁撤鄂督（三）徐鼎康爲金陵道任宗彞爲襄陽道蘇烟酒局長程立民繼劉含章陳經爲大理院推事孫鞏圻綏遠審判處長經家齡爲贛高審長尹朝楨直高檢長鄭萬瞻爲湖北官鑛督辦陳福頤爲交部司長賈景德爲同成路督辦（八日下午八鐘） 
　　北京電段因超然通信社載唐繼堯等反對電飭警傳畢蔚耽到廳（八日下午八鐘） 
　　北京電鄂蕭電段吳佩孚已往下游與川滇黔湘各省均遵鈞意取和平主旨豫胡皖王亦信使往還同守保境政治大綱由今後善後會議解决（八日下午八鐘） 
　　北京電王景春病愈二日由温哥華回國 
　　北京電新疆楊增新提俄亂損失案計洋二千一百五十二萬餘男女五百二十人俄幣八萬有零請提中俄正式會議索賠並將五年哈拉湖兵變損失一併提議 
　　北京電孫傳芳電京慰問中山病 
　　北京電交部電浦局四省剿匪司令提用路欵應暫懸記（八日下午十一鐘） 
　　北京電龔心湛建議在院設籌備收復外蒙委員會由各部派員組織（八日下午十一鐘） 
　　北京電袁祖銘部張膺芳旅不容於王汝勤已爲王繳械（八日下午一鐘） 
　　北京電財部派文龢赴贛調查財政 
　　北京電陶瑗滬上所借之百五十萬兩年前已來百萬元尚有百萬元財李電催速匯過陰年（八日下午十一鐘） 
　　北京電李鳴鐘今日赴綏（八日下午十一鐘） 
　　北京電汪大燮將銷假視平政院事 
　　北京電中芬商約外部派王賚祺開議已備全權證書（八日下午十一鐘） 
　　北京電段再電邀黎元洪到京主持善後會議（八日下午一鐘） 
　　北京電北京絶食貧民内城三萬三千餘外城五萬七千餘（八日下午一鐘） 
　　北京電日使今午在東長安街閱兵 
　　北京電鄭士琦派參謀長宋振綱來京見段陳魯省防務（八日下午一鐘） 
　　北京電今晨盧曜出京（八日下午一鐘） 
　　天津電奉張召集直民無職業者到關外邊境墾荒昨在河北三馬路設局 
　　天津電黎元洪昨訪奉張 
　　天津電省署通令各道縣中山派同志宣傳國民會議仰查照 
　　天津電直水災救濟會賑欵昨開會議决 
 
 

Page 4

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *撥歸奉賑務閻督辦分部節費 
　　天津電省議會昨開例會公决發電執政曁各名流表示時局主張 
　　天津電李壯飛對造幣廠主涓滴歸公 
　　天津電盧小嘉今晨由京來津 
　　天津電萬國橋由法工程師包辦將改建可輪泊法日界（以上八日下午五鐘） 
　　奉天電俄使電催速開中俄會議駐奉俄副領彭禮氏昨赴京 
　　奉天電張前令測量局趕製江浙軍用地圖二百八十分現製就八十分送津 
　　奉天電張令總部參謀處添設測繪科專繪軍用地圖任杜瀛科長省公署添設司法科任邵子豐科長又委政務廳長兼全省司法監督 
　　奉天電榆關偵探處撤第七旅砲兵開回　　奉天電王提現欵百萬作春節賞費 
　　奉天電王擬各縣稅捐局長滿三年者悉換 
　　奉天電舊年後京奉路局移津辦公 
　　奉天電王省長召各縣知事來奉會議（一）縣議員選舉（一）禁煙（一）清匪（一）興學（一）興實業（一）取締游民（以上七日下午六鐘） 
　　哈爾濱電特區法院實行不動産登記但地畝須先向地畝局領註册執照 
　　哈爾濱電東路减路警處經費問題組委員會交換意見東路方面頗諒解可望不減　　哈爾濱電東路依局長邀哈商代表會商撥車費調節車問題依仍堅持前議無結果代表又謁新到副理事長保資節也夫保表示讓步允令路局取銷（以上七日下午六鐘） 
　　哈爾濱電東鐵堅持設撥車費商務捐商會呈請朱維持朱咨督辦向路局詰責勒銷　　哈爾濱電僑俄美難民十二名送至綏芬美領謂十一名國籍不明不肯接收 
　　哈爾濱電東鐵修鐵橋工師估十萬盧布需時半年　 
　　哈爾濱電哈中俄貨品展覽會定下月東（一日）開會（以上五日下午八鐘） 
　　漢口電全省公團聯合會陽（七日）假省敎育會開第一次籌備會到三十七團體代表八十餘人討論籌備大綱五條决採合議制推張克勲等十人起草簡章陳福亭等十四人審查團體資格吳德峯等七人臨時辦事定巧（十八）開成立大會 
　　漢口電旅京同鄉推甘鵬雲覃壽堃李步靑回鄂接洽省政擬組湖北省自治會議籌備處屈佩蘭等亦組湖北軍警政商學自治聯合籌備處對省長問題各有活動 
　　漢口電湖北全省自治籌備處陽（七日）開會决籌備省憲推楊劍靑史直書起草 
　　漢口電靳雲鶚陽（七日）來鄂謁蕭卽同蕭派員乘楚泰差輪赴西山晤吳（以上八日下午六鐘） 
　　漢口電段電蕭囑吳在西山安心休養俟時局平定仍予相當位置蕭將電封交鄂城知事送往西山 
　　漢口電吳將政務秘書兩處合組總務處委白堅武處長宋渭淸副留漢辦事白宋辭職吳派左理明來漢慰留 
　　漢口電新任漢陽兵工廠總辦劉文明陽（七日）接事（以上八日下午五鐘） 
　　漢口電江大輪前代浙孫承運步槍千支押運官兵十三人赴滬被扣該輪庚（八日）午由漢下駛在劉家廟被閩浙巡閱使駐漢辦公處扣留責令賠償 
　　漢口電蕭擬派張學顔陳嘉謨赴京列席善後會議 
　　漢口電蕭派武昌關監督程夔代表陽（七日赴京接洽要公（以上八日下午九鐘） 
　　長沙電方本仁電告奪獲譚部大砲機關槍多尊步槍三千桿該部子彈告絶無戰鬭力内有一部欲竄至湘邊因湘東防務甚嚴不得入折回蓮芳葉琪已派隊圍堵夏斗寅抵萍鄉後將率部向蓮芳進擊陳嘉祐部約三百人向攸縣境界前進被葉琪旅包圍 
　　長沙電張湘砥辭第十旅長職原電謂不願久擁虚銜（以上五日下午一鐘） 
　　香港電梧訊沈鴻英謀統一桂軍權所部已開始向梧進攻李濟琛調隊赴撫河戒備　　香港電譚延闓電韶滇軍趙成樑林虎部與方本仁勾結圖襲南始請派隊增防 
　　香港電大本營令永豐赴北海攻鄧本殷軍　　香港電韶關湘滇軍衝突案譚延闓允和平解决請趙成樑發還繳械了事 
　　香港電劉震寰呈大本營辭廣西省長 
　　香港電譚延闓令贛境北伐軍盡數撤回南雄集中現雄城軍隊雲集 
　　香港電許軍楊錦隆部在台山戒嚴因新會恩平開平均發現民軍之故 
　　香港電桂軍伍毓瑞支通電率師援北伐軍　　香港電桂長張一氣及李宗仁黄紹雄與唐繼堯往還甚密謀訂滇桂聯盟合力拒劉震寰回桂劉昨在可園會議即謀對付此事（以上八日下午七鐘） 
　　香港電韶微（五日）午函稱湘軍謝國光因滇軍趙成樑繳駐韶湘軍械大怒盡調南雄湘軍回韶向趙詰責趙閉門拒雙方因此開戰支（四日）晚起至今日槍砲聲不息當局現極力調停朱世貴部昨日匆匆北上聞係助趙 
　　香港電韓彩鳳派員與沈鴻英軍接洽合力對付黄紹雄李宗仁沈軍答允將先由韓部發動攻取慶遠沈軍繼起下梧桂局將有變化聞唐繼堯將派二萬人入桂爲黄李聲援并俟機入粤 
　　香港電廣州各工會因巿選訴訟失敗刻正醖釀罷工反抗（以上八日下午八鐘） 
　　厦門電建國軍息張貞令陳國輝楊學良李玉如何其朗分五路進迫漳州又漳訊張毅因雲霄黄廷經與漳浦民團牽制反攻沙建難實現建國軍子彈缺乏無進展 
　　厦門電黄大偉尚在港未來此間傳黄將來厦組定閩軍（以上八日下午九鐘） 
　　濟南電省議會今日舉行第五屆臨時會開會式接開大會議决省署咨交復議十三年度各預算案一律駁回自灰（十日）起休會四十日（七日下午七鐘） 
　　蚌埠電陽（七日）下午一鐘盧永祥乘專車到蚌王督辦曁皖軍各旅長憲兵司令程湘圃警廳長吳壽椿均制服佩刀各率所部又本埠紳商各團體男女各校學生均手執歡迎旗幟到蚌恭迓盧着便服下車後與歡迎者脫帽行禮周旋畢即乘綠呢大轎赴督辦署沿途軍警加崗防衛極嚴盧隨帶官兵三百五十餘人馬七匹此間已預假二馬路某宅爲盧行轅德和樓爲盧隨員辦公處均先期籌備齊整聞盧未必往行轅（七日下午十鐘） 
　　蚌埠電盧永祥宣撫使行署即設在所乘車上分副官庶務兩處隨從兵夫左臂纏綠白洋布上書宣字蓋印以示標識盧陽（七日）夜未駐行轅仍回車宿聞在蚌候張宗昌到方南下車站接報張宗昌車已由明光開來約六鐘到蚌 
　　蚌埠電省署牌示泗縣知事龔豫奎調省遺缺調廬江知事周炳文署理遞遺廬江縣缺以金猷澍代理 
　　蚌埠電下午三鐘第十師十九旅三十八團團長王良田率全團官佐兵夫過蚌南下 
　　蚌埠電庚（八日）上午十鐘奉軍第二旅無線電隊官長十二員兵一百六名馬四十匹由北乘專車南下（以上八日下午九鐘） 
　　滁州電盧部第十師已開始運送南下 
　　滁州電奉軍仍未渡江盧今日抵蚌張宗昌自浦口返蚌（以上八日下午九鐘） 
　　徐州電陽（七日）日奉軍一團北上津浦路售浦口客票（七日下午七鐘） 
　　南京電新任財政廳長曾樸佳（九日）接事 
　　南京電第十師三十七四十兩團全部到寗後己進駐城内秩序安（以上八日下午七鐘） 
　　無錫電蘇軍二營庚晚返蘇（八日下午十鐘） 
特約路透電 
[外電之北京政聞]  
　　八日北京電今日命令任張作霖爲東北邊防督辦張仍駐天津聞明日擬偕其參謀長及率衛隊回奉其餘奉軍駐津以待後命據天津消息北滿紅黨之活動張甚以爲慮其回奉即因此故 
　　八日北京電據非官塲消息政府擬任胡景翼爲湘鄂宣撫使蕭耀南發出通電謂如客軍攻入鄂省彼爲保境安民計擬竭力抗拒之 
　　八日北京電聞唐繼堯陳炯明劉成勲均拒绝派代表參與善後會議他處覆文均表示同情 
[協約國財政會議記]  
　　七日巴黎電今日此間發表公報謂英法財政當局已對於協約國間債務之全部問題非正式互換意見當時財政專家未與此會迨會晤後即開協約國會議之第一次集會以法財政部長克勒孟台氏之歡迎詞與英財政大臣邱吉爾氏之答詞爲限未有討論 
　　七日巴黎電邱吉爾與克勒孟台間關於協約國債務之談話詳情無從探悉英人方面不信此事可早日解决以爲討論將繼續至年底邱吉爾後會晤賠償委員會美國非正式代表洛甘氏談論美國對於賠欵之要求事邱吉爾發出一公報謂實在詳細辦法尚無决定但早日解决之氣象可認爲美滿云 
　　七日巴黎電協約國財政會議今日閉幕法財政部長克勒孟台稱以渠經騐而言渠確信此會定可得一致解决此問題之結果渠視决定賠欵支配爲必要因此節不决定則賠償委員會進行有碍而長財政者又因不知預算案賠欵項下可收入幾何辦事頗困難也此會議程大都爲子目事項僅有三四項重要難題然比諸倫敦所議定之根本合同猶屬次要云邱吉爾答稱現有一種信任以爲協約國刻正謀進取以趨向歐洲之聯絡與興盛雖協約國利益關係各不相同而各國不得不各自陳述其自已理由但全體當記取不可分拆之團體視各個觀念點之實現更爲重要背景中確有更大問題而待解决然若協約國於辦事之際能袪除不重要之阻力而造成可使協約國與歐洲及世界趨近解决之精神與空氣則前途當不致有阻碍也云 
　　八日巴黎電各報評論協約國財政會議之開幕預料討論之事件頗爲困難惟不致起有衝突微言報之意英法意見無大相歧異處邱吉爾氏之和緩精神必能使各事磋商妥帖晨報質問不知英國能於賠償一事有所犧牲而使債務問題得以解决乎 
[德國覆不撤兵牒文]  
　　七日柏林電德國致協約國之覆文對於不撤退柯洛業軍隊之决議提出抗議並要求協約國將責難各點之詳情儘速見覆覆文謂必德國確有缺點協約國方有權展緩撤兵苟無德國缺點之重要不應有協約國延長佔領之難堪德國軍備完全解除已達德國在歐事中不復爲軍事份子之地位覆文末復稱撤兵條約在見解上之歧異乃片面的專斷之結果不能視爲德國方面之缺乏好意如協約國繼續守倫敦會議之精神則解决即可慢矣云云　　一　　　　　　　　　　　　　　　 
[英國鴉片新專使]  
　　七日倫敦電官塲稱沙里斯堡候爵已被任爲英國專使以參加一月十二日在日内瓦復開之鴉片會議前英代表領袖戴納文氏將仍以英代表資格往日内瓦 
　　七日倫敦電沙里斯堡候爵今日獵於赫特福夏偶爾墜馬將不能於一月十二日出席於日内瓦鴉片會議 
[美國陸長之飛機談]  
　　七日紐約電美國陸軍部長威克斯今日對衆議院調查飛機業之委員會聲稱海陸軍備之競爭一變而爲天空軍備之競爭雖陸軍案有一千六百萬元鉅欵之主張然猶不足維持充分之飛行事業渠不贊同　海陸飛行隊合而爲一渠主張造成商用飛行事業雖略予津貼亦無不可此爲發展充分後備隊之姣善方法云 
[美將軍游智利]  
　　七日智利國聖狄亞戈電美國裴興將軍率海陸軍要員多人今日到此將由智利政府招待之各方　擬開會歡迎之裴興將軍等將往游南智利 
[印度之命令替代刑法案]  
　　八日喀而喀特電英人某議員言孟加拉政府擬以命令代替尋當刑事法之由來謂印人　去年内三次擬從德國運入軍械但未成功政府知印度黨人目的在將德國與遠東現有之軍械運入印度蓋去年上海新加坡等處曾抄獲軍火也云 
　　七日喀而喀特電印度孟加拉立法會已否决實行十月二十五日所頒命令以代尋常刑事法之提案 
[德國之新巡艦]  
　　七日柏林電德國新巡艦名愛　登號者已在威廉夏文下水此艦六千噸速率二十九海哩載十五生的米達之砲八尊此艦命名所以紀念大戰時横行遠東海上後在雪梨被擊沉之著名德巡艦愛姆登一號也 
[各國近事]  
　　七日華盛頓電參議院通過喬立氏提議案詰岡國務卿是否某國抗議美國升高戰艦砲位 
　　七日巴黎電法商部總長現組織商務團定二月十二日赴日其中人物多屬法國主要製造家與商家 
　　七日羅馬電意衆議院定一月十二日績開會議 
公電 
　　蘇議員陳琛等代電申報轉江蘇全省各法團父老昆季曁旅外同鄉諸公均鑒蘇省久遭横暴元氣殆傷今歲戰禍横流僅餘刼燼當局應如何撫恤休養以培民力詎竟乘火打刦變本加厲假托善後之名恣行搜括之實如忙漕旣預借而復帶徵兌換劵旣派購而另攤基金米糧特稅貨物附捐更益以公債八百萬元蘇氏膏血幾何能經如此吮吸各法團紛電呼籲乃仍悍然不顧琛等忝爲人民代表義難坐視祇得兼程來京籲請中央明令一律取銷至振恤之欵應召集法團另壽辦法奔走呼號倍感痛苦業經呈准執政令行財部核辦財部亦以此項苛稅公債旣未報部院核准又未經議會議决似未便遽加人民負擔一面呈復執政一面咨詢蘇省惟恐蘇當局危詞聳聽冀圖挽回覆雨翻雲事變莫測除由琛等再呈籲請外用特電請我省各法團父老昆季及旅外同鄉對於上列各項苛稅公債一律拒絶　納並同電中央表示堅决千鈞一髮幸亟圖之江蘇省議會議員陳琛李中一周乃文等東 
國内要聞 
[北京通信]  
　　歸奉聲中之奉張 
　　直隸江蘇兩問題 
　　近在獻歲之頃孫中山方抵京養疴於北京飯店而以謝客之故並無若何重要之新聞執政府之要人如葉恭綽吳光新李思浩姚震梁鴻志等乃於元旦下午聯翩赴津與張作霖相周旋據聞若輩到津乃含有時局上之重要意味蓋張作霖返奉之期近在一二日内三十一日梁鴻志宴新聞界時曾對人言之而一禮拜以前有從天津來者即謂張之行期擬在一星期後奉天之軍務廳長張宣電請到津接洽要事張作霖覆電謂不日回奉母庸前來許蘭洲到錦州時張作霖之表示亦然且日前某要人在津張作談及政局表示失望曾曰我一量期以後即將同關試問此後之執政命令有誰奉行有誰爲之擁護故此一大批要人之天津行不獨送行而已於今後之時局必有一種商榷可斷言也 
　　今日最切近之問題爲鎭威軍與國民軍問之權利衝突者厥惟孫岳之地位孫岳以胡景翼在豫勢力難定不欲與爭地盤故何遂之兵咸向順德正定間撤退孫之部下咸以保定爲中心當時爲孫謀者一主假道河南出兵武漢踞長江之上游向外發展一主當駐保定取得現尚虚懸之直隸省長以鞏固近畿而依近日形勢察綏兩區均爲馮軍地盤京兆亦在馮氏勢力範圍内馮胡孫向來合作其所據形勢爲由直隷之西南境向北絡以綏察向南直貫中州打成一片而保定及順正一帶則爲通河南之衢亦誠不願其他勢力孱入其間將聯絡綫剪斷故馮胡等方面亦不欲孫離開保定而主張直隸省長之說持之甚堅段氏近來方聯絡國民軍以免馮胡孫之爲他人所用故對此亦表同情加以直隸人士以邊守靖劉彭壽等之利用李景林維持曹黨餘孽亦不無反感孫岳直人而非直系一般人較有同情再以形勢言李景林勢力所及不過二十餘縣而孫岳勢力所及則有八十餘縣故孫之省長乃志在必得而請段與張作霖交涉以期達目的目前正在積極進行中也 
　　日前報紙有張奎同意孫岳長直之說此爲造空氣者之新聞决非事實以愚所聞張作霖方面之憤懣語謂此次戰爭犧牲若干金錢若干生命而所得之利益只一實力攻取之熱河而米振標之易闞朝璽且　許多週折（胡景翼保護米振標維持其地位段側如姚震等亦爲米說項此係過去之事）察綏兩區以全讓馮氏而直𨽻一省且不能攬其全此張所耿耿於懷者李景林解散二十三師迫王承斌去職費了許多氣力而張氏遮掩面子反責李景林行動不當段氏初亦不肯以直畀李直至盧永祥赴蘇决定李始如願以償而所得地盤又不完備當然不止不欲使孫岳長直且欲使其退出保定等地彼直人之控孫即李之嗾使繩以物理學上不可入性之原則鎭威國民兩軍之裂痕即在此處段側諸人居中調停欲使相安恐亦非易事也况奉方之計畫雖欲伸展勢力於東南而對於直魯豫察綏則欲包闈其外使之不能外展於察旣有熱河以瞰其東於直魯豫則藉南下之時機以重兵駐徐州扼津浦隴海兩線西可以監視河南北可以控制山東南爲長江之後勁於北京則京津路線上駐兵之地自楊村而北止於黄村以豐台爲張馮勢力之界綫彼於保定順德正定等處爲直𨽻省轄境者以行政統系言李固不放棄以軍事計畫言此可爲北京之右衛踞河南之北路者尤在所必爭同意二字决非事實不知執政諸人此次赴津有何結果也 
　　至於長江問題則形勢早已瞭　寗垣兵變楓涇戰事尤足以促成奉軍之南下三日前所得天津消息奉側諸將領對於段氏觖望已甚自張宗昌南下駐兵韓莊進窺徐州而韓麟春之第二軍在三十三十一間忽有中止出發之說吳光新之第三軍亦徘徊未進盧永祥遣子入京與段交涉對於事權及出發經費有所商量蓋盧氏方面五萬之欵業已用罄不續有接濟斷難成行而將來之地位問題則段與陳調元有帮辦之預約張作霖之意則不主用陳而主用己系之韓麟春蓋奉之於盧頗嫌其遲鈍且謂爲暮氣較深而此次南下又皆奉軍故欲以奉方要人爲實際之主持一切者而吳光新則以段之親戚督辦省長必求一席之地奉方於吳兩席皆不贊同而江蘇省長則屬意於張之秘書長蘇人某據聞兩日以前已來電密保今之蘇事已入於未來之地位問題段張之間尚未一致此又有待商榷者矣 
　　至於奉張方面謂與段業將不能合作此爲神經過敏之談事實尚未至此惟奉側之有力者對於執政府之態度分爲兩派如楊宇霆姜登選等則與段側之安福系頗能融洽竭力爲之周旋而李景林一派則不滿段之左右並不滿段氏其議論大槪謂安系諸人只是爭地位爭飯碗絶不懂辦事從前大家駡小徐然小徐確算有計劃者若輩實出小徐下貽誤大局不淺云云李派諸人且對人否認財李陸吳交葉及梁鴻志之得志非奉方之意謂奉方並不助之則又段張間離合之眞相也（一月二日） 
[宜昌第八師之内變（漢口通信）]  
　　十六旅官兵通電討王汝勤 
　　昨晚盛傳宜昌第八師内部發生鉅變鄂西形勢嚴重愚以事關重大分向各機關剌探省當局尚未接有正式官報第八師駐漢辦公處昨晚已急電宜昌詢問亦未得覆究竟眞相如何一時無從懸揣惟另據某方消息長江上遊總司令兼第八師師長王汝勤駐宜數年已積資數百萬而所部薪餉則積欠兩年部屬頗爲不平該師第十六旅旅長劉鐵珊駐宜有年治軍嚴肅極得宜人歡心王忌之以事撤其旅長職而代以應梓里以致該旅軍官常懷携貳此次又因某事激動該旅公憤由三十二團團長張虎臣領銜於本月一日在秭歸拍發通電聲討王之罪狀略謂第八師師長王汝勤以一介武夫驟寄干城宜如何奮勉從公勤愼乃職詎自援川事起得總師干未立寸功先謀肥己藉國家虎賁之衆營個人權利之私設立濟宜（爲宜昌徵收土稅之公司）積贓千萬不發軍餉已近二年聚興城儲欵纍纍司令部日猶營營推其終無饜足之心勢非使部屬盡死於饑寒不止近更引用私人排除異已有功者抑之有能者忌之虎臣等實已忍無可忍不能不聲罪致討云云問此電拍發後即被宜昌電局扣留該旅全部已集中秭歸預備向宜昌進發三十一團團傅紹武適因公在宜王以其同屬十六旅事先必已與謀故出其不意將傳扣留拘禁於第八師司令部内該旅旅長應梓里則於此變發生後潛逃至宜向王報告一切至該師十五旅分駐荆沙宜都一帶旅長劉建章尚應若何表示據熟悉上遊軍情者言十六旅旣藉口欠餉通電討王十五旅或亦有同病相憐之感預料除倒王外當無戰事發生云（一月五日） 
 
 

Page 5

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *   
 
 

Page 6

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *國内要聞二 
[奉軍南下之顧慮]  
　　張作相與王永江力主鄭重 
　　奉將領及盧永祥力主南征 
　　奉天通信張作相王永江對於奉軍大舉南下頗持異議現雖遵令着手籌備一切然仍擬設法阻止故預備赴津與張當面陳述利害曾囑楊宇霆到津代達據總司令部中人言昨晨接張氏來電令其暫緩入津謂﹁當此時局未定之時情勢一日數變東省軍界要員皆在京津東省地位重要不可無人坐鎭主持一切望勿輕易離奉南征一事段執政尚須加以考慮故大軍出發尚須减少數目現在籌劃軍事乃爲萬一之凖備時勢所迫不得不然其已經南下之軍隊亦令就地按兵嚴守紀律聽候命令﹂云云張王接閱此電乃稍釋慮實則主張南征最力者爲奉軍各將領老張初亦尚無此心即平素喜戰之張學良現時亦多顧慮謂奉軍果大舉南下則京津方面是否不發生問題尚成一種疑問蓋此次馮玉祥王承斌王懷慶等協謀倒戈壓迫曹吳實欲以誠意與奉聯結期倒吳後奉張晋京互相握手對於用人行政通力合作故於倒戈之後馮王等先後派遣代表來奉者至十餘人之多對張表示極熱烈之歡迎請其尅日入京收拾大局不謂奉軍入關張氏抵津後竟據爲一己之功對於馮王倒戈事頗不措意而奉軍諸將席戰勝之威亦目空一切不惟取王承斌之位而代之即馮玉祥之軍隊亦受奉軍壓迫馮至是懊喪萬狀欲翻臉又恐爲各方所訕笑祇有引身退避之一途故馮之堅辭下野者並非功成身退實避奉天之氣燄也惟馮軍諸將領殊多憤懣不平自此張馮間之裂痕益呈顯露最近京津間之謠言頗多雖類皆爲有心挑撥者所搆造然奉軍聞此則以莫測眞僞不免有所疑懼如近日馮派與某某等陰相結合共謀對奉之說傳述頗盛究其來源雖未必有何根據而此輩則認爲事非無因且謂此種謠言即非事實亦應顧慮倘或傳非虚則奉軍南下之後萬一京津方面有所壓迫勢將腹背受敵由山海關以迄蘇境陣線旣已過長而孤軍深入地越直魯兩省首尾不相兼顧行軍至爲危險故張作相王永江等對於征南堅持異議者意即在此張舉良對於此次行軍謂尚須加以考慮者亦即在此惟奉軍各將領之旣向張請缨而盧永祥亦屢力陳機會之不可失張與盧感情頗洽旣慨允假理兵於前自不能表示退縮故一面整備軍事一面尚持愼重態度盧見此情勢恐有變卦遂亦濡滯京津不遽南下今幸以張宗昌輩主戰甚力且請親率軍隊前驅張已准如所請故盧亦即率衛隊南下但日來所籌備之繼續部隊是否出發則尚未可知也（十二月三十一日） 
[吳佩孚已赴西山（蕭蕭）]  
　　漢口通信吳佩孚率其殘部於元旦日到漢駐守大智門車站蕭督以段執政連來兩電囑將吳部解散並勿今吳走入川湘武漢各團體亦到署請願送吳出境故毅然下令杜錫鈞劉佐龍解除吳部武裝送吳赴西山休養杜劉以吳部悉集大智門車上且地屬租界恐執行困難特親謁吳請示吳堅不可謂將我送京留鄂聽憑珩珊處置至我所部衛兵槍械則不能收繳吳部聞蕭欲收械亦大噪謂頭可斷槍不能繳並聯合向吳陳訴謂大帥到那裏我們也到那裏無論有飯吃没有飯吃總要跟大帥生死在一處杜劉持以告蕭蕭謂我奉執政命令解除吳部武裝並非我不講交誼吳今這樣執拗豈不令我爲難特派馮家祜張國溶等再往解釋蔡漢卿唐克明等亦奉命往勸迭經磋商吳始允無械衛兵一律留漢其他武裝齊全五百餘人則非隨同上山不可杜等無法乃向蕭覆命擔保吳所携有械衛兵至西山後即解除武裝由蕭派决川濬蜀兩艦載吳東下議旣定吳遂同殘部仍乘原車於三日午前十時五十分由大智門開赴劉家廟江岸鄂中軍政界要人如陳嘉謨杜錫鈞劉佐龍馬濟潘守蒸等皆在江岸歡送午後一時吳偕其夫人張佩蘭女士登决川艦所部衛兵亦分上决川濬蜀兩艦其隨員中亦多隨吳登艦有人條陳將白堅武李濟臣等扣留在漢以免包圍吳氏别生枝節至於吳往西山之招待事宜蕭督亦於二日晨派賈副官隨同前往布置一切所有起居動用物件均令鄂城縣知事趕爲備辦並令軍需處撥軍米二百包麵粉百袋炭四千斤由武勝第一號鐵駁裝載派楚信差艦拖帶下駛其裝運吳氏及其殘部之决川濬蜀兩艦亦奉蕭命卸除武裝原定午後二時啓椗東下旋又改至午後四時詎至夜間吳艦尚泊江岸據聞吳等未卽離漢一因吳部於吳登艦後亦多陸續上船吳以所部相隨多年不忍禁止以致源源而來成爲無可奈何之局一因李濟臣等仍隨吳登艦尚復慫恿吳氏企圖赴湘吳氏身心無主故不欲即時離漢蕭與吳私交素厚又碍難取斷然處置且吳旣登輪當不能再行登岸除派員勸慰速行離漢外别無善法昨三日晚吳經多人勸告允於今（四日）晨開行屆時軍政界紛往江岸送行吳又高臥不起直至午後二時十五分决川濬蜀兩艦及武勝鐵駁始行啓椗吾人以爲吳氏必將與漢臯暫别領略其山居况味矣詎行至江中又復下令抛錨停駛不進其遲徊瞻顧可想見其不甘離漢或且别有用心鄂省議會昨三日特開緊急會議以吳不忍衛兵繳械是其野心未戢决請蕭督遺送出境勿任久留西山致生意外蕭督爲顧全大局保衛地方起見無論如何終須達到解散吳部目的不過在漢執行諸多困難决俟吳至西山後再行相機辦理若吳再施狡展遲遲不行或致激起鄂省官民之反感於吳反有不利亦未可知也（一月四日） 
　　續函云吳佩孚率其殘衛五百餘人分乘决川濬蜀兩艦開赴鄂城縣屬之西山業於四日午後二時十五分啓椗東下行至江心忽又抛錨不進聞吳之欲行復止者實係鄂蕭之命令因段執政四日來電責成蕭督將吳殘部完全解散後始可放行蕭奉電後立即電知巡防艦隊司令趙進銳暫令决川濬蜀兩艦勿開開行其時兩艦已啓碇離開江岸故遵令停泊江心由蕭派陳嘉謨師長登艦謁吳謂奉段執政電令必欲將大帥衛隊解散方可放行吳云這幾個衛兵是保護我的豈能用以活動嗎何合肥之不相諒若是陳勸吳再三謂大帥要兵保護寇師劉旅及職部均可聽調何必留此五百餘人吳執不可陳以覆蕭蕭再囑向吳疏解不必令彼爲難陳二次謁吳吳謂珩珊如再相逼我即投江溺死陳見絶無挽回餘地遂返告蕭蕭頗不懌晚問又派劉佐龍商吳請乘决川艦先有俟得執政覆電允可後再令濬蜀開往吳又不可蕭見吳異常執拗只得允其全部率赴西山相機再辦今晨（五日）七時决川艦由劉家廟江面啓椗下駛濬蜀及武勝第一號鐵駁載其殘衛及用品隨行杜鎭守使派參謀長張木皆亦同艦前往據午後黄州來電謂吳艦於午後二時開抵鄂城江岸尚未登陸吳之住處已預備在西山寒溪寺寺内可容四五十人所部衛兵則租賃附近民房分住山上有蘇圜爲蘇東坡謫居黄州時之讀書處吳今息影是山與其秀才身分似尚有幾分恰當也蕭督於吳艦開行後當即電京報告並分電黄岡鄂城大冶陽新四縣知事如吳向各縣提欵務必婉詞謝絶否則即唯該知事是問是則吳及殘部今後之生活悉任他人之支配欲求如曩昔之頤指氣使動輒需索數百萬或數十萬胡可得耶（一月五日） 
[長沙通信（萍）]  
　　元旦省署團拜時之演說今後湘局之大勢　　省署於元旦舉行團拜儀式旣畢於會餐之頃趙炎午起立演說云今爲十四年元旦吾人於新年所具之新希望即爲聯治發展自去年大局變化後武力統一根本失敗和平號召全國從同而如何始能謀永久之和平促進眞正之統一敢言舍聯治無他道以前阻力重重今則各方均無異議川湘滇粤爲聯治主義之倡導者雲南唐省長派黄代表天石遠道賁臨以主義之結合爲改造之基礎實爲吾人責任唐君爲聯治中堅恒惕願以互助精神共趨正鵠云云雲南代表黄天石繼起演說趙省長宣示各端天石甚表欽佩聯帥（指唐）抱定此主義數年於兹每有以建國方略見詢者輙以此說進趙省長爲吾道之首創且已躬行實踐湘爲前驅滇爲後盾吾道不孤可卜前途之順利省議長歐陽振聲演說鄙人有六種感想（一）趙省長爲聯治之前驅唐省長爲聯治之中堅唐趙合作聯治有望（二）以術數言甲子有除舊更新之象果也全國混亂非一黨一系所能把持將以聯治爲新運共樹和平之基（三）昔人謂雪兆豐年今爲元旦開始降雪湘省去年苦兵苦水今可挽回刦運（四）趙省長神采煥發精力健人負國家重大之責任同時服務桑梓必能展其長才臻進福利（五）省務院長吳君（景鴻）今日就職此席虚懸已久政務廢弛此後深願吳君輔助省長力謀政治之革新（六）今日軍政各界歡聚一堂有和衷共濟之象尤望互相提挈共策進行等語詞畢會餐攝影而散 
　　此照例祝賀之一幕旣已述完而本年湘局前途亦願於此篇約略言之刻下狀態甚爲平穏岳州鄂軍已撤退接防者爲馬濟所部武衛軍馬聲言服從湘省號令　聞當局擬設岳州鎭守使一員呼聲最高者爲第一師長賀耀祖及南華鎭守使鄒序彬鄒尤有望蓋南華地盤爲第二師占去鄒徒擁虚名不能不以是調劑之也第三師長葉開鑫將巡視寳慶本月仍未成行擬六日啓程前往鄂軍旅長夏斗寅亦擬視察萍鄉防務（湘贛邊境）數月内成行至關於軍事之行動溆浦已被第一師保安司令陳漢章攻克川軍與蔡部無動作湘相暫可相安駐靖縣之省路會辦楊源濬有升任靖縣鎭守使消息此時所可注意者則爲湘東與贛毘連之地蓋自譚組庵被方本仁擊敗後其軍隊散落於永新蓮花一帶湘東防務遂因而吃緊由平江至萍鄉有夏旅負責由醴陵至老關有第二師第三旅葉琪負責由株州至醴陵有第三師第十一旅蔣鋤歐負責由　縣至茶陵由汝城至安仁則有第四師唐生智所部何鍵劉興兩旅負責唐氏來電邊防配備已妥譚軍無内竄憂（一月一日） 
[蕪湖快信]  
　　皖南鎭守使王普於七日下午二時許由省乘吉安差輪來蕪抵蕪後當由軍警各界齊赴碼頭恭迓王使登岸後即乘輿直往鎭署沿途均有武裝軍隊站立據鎭署人云王使日内尚擬赴蚌一行與王揖唐協商皖南防務事宜 
　　蕪湖國氏會議促成會反對政府召集善後會議通電全國國民會議促成會請一致行動並主張在上海召集全國國民會議促成會聯合會以期權力集中不達目的不止 
　　駐蕪日本領事林忠作前奉該國政府命令調回外務省供職遺缺改任前駐蘇州日本領事籐村氏接充兹聞籐村氏有日内由滬來蕪之說並定十日或十五日接事至卸任領事林忠作俟交代後即行赴滬搭輪東渡 
　　五日下午到有湘省難民二百餘人在北門一帶騷擾崗警無法制止縣署聞訊即派衛隊前往彈壓旋由旅蕪湖南同鄉便長李振標親往勸導並允每名發給銅元若干令其即日出境 
　　皖屬廬江縣近來匪氛甚熾頃接該縣友人快函謂距縣城十餘里之中沙基地方日前突來匪徒二百餘人聲勢洶洶擬攻縣城當經民團擊散城内現雖解嚴而四城仍濃民圑駐守以資防範（元月七日） 
[浙孫主撤松滬駐兵]  
　　浙督孫傳芳對於松滬一帶主張蘇浙兩方各不駐兵除電上海總商會（原電見昨報公電欄）表示外并電陳執政府云北京執政段鈞鑒歌電計蒙明察此次陳樂山回任四師事前旣未奉中央明令通知陳復宣言攻浙浙人驚疑羣請制止傳芳爲貫澈保境衛民不得不出於正當防禦經過情形前經電陳迨奉鈞府秘書廳轉達停止進兵電令立即遵飭前方停戰待命並電復秘書廳懇代上陳各在案東日四師在松江城内放火刦掠職部盧師因徇紳民請求於冬日進駐松城維持秩序並將四師一部分妥爲撫輯飭知路局限日通車恢復交通現滬杭火車業於歌日照常通行但松江以北四師潰兵尚多職部未便前進已電請張護軍使妥善維持查松江爲滬杭交通之樞紐上海又中外商業之中心現浙中父老僉以欲保安寗必須辦到松滬兩地雙方各不駐兵環請轉懇鈞座俯順民意竭力維持以保江浙永久和平倘蒙鑒納允准電徵盧宣撫使同意傳芳謹當首先奉行用副鈞座和平統一之宏願謹電陳明伏乞訓示祇遵孫傳芳叩 
[浙紳對孫傳芳論浙事]  
　　汪大變孫寳琦報孫傳芳書 
　　浙江督理孫傳芳對於中央政府及旅京浙鄉老曾派代表朱伯房前往聯絡兹接軍務廳長張樹元復函詞極謙和内有﹁國人望治有如飢渴凋殘之後綏輯良難所冀籌勞之餘時錫方略朱君明達雍容勝如蘧使相談之下至爲暢快書所未盡即求代述﹂等語又接汪大變孫寳琦函略云﹁一昨朱伯房君來京略述尊旨備挹仁風浙省地狹人稠阡陌之利不足以瞻全省其所恃者不外絲綢鹽茶爲其生計所自出當治平之世得以勤工作便交易八口之家無虞不給若一罹兵禍則金融停滯生計頓絶不待徵奪而枯絶立見故其樂安足而畏更張者勢使然也前聞台端宣言嗣後餉額决不超過盧任爲扼要之言祗以頻年虧累負擔已多明公灼知民隠權衡兵財兩政之間酌盈劑虚俾有蘇息之望則仁施所被頌聲交作矣一時悠悠之口自可付之度外書不盡言惟祈鑒納﹂ 
[杭州快信]  
　　此次隨盧香亭出發前綫之浙軍二師八團第一營（營長陳純）及砲兵隊李國樑毛徽忠各連留駐嘉松間各要隘分别塡防 
　　孫督理念路局司車各員及司機匠等對此次運兵事宜非常辛苦已給酬勞津貼至嘉松間被兵小民流離可憫亦令楊吳兩知事妥籌賑撫 
　　駐蘭豁閩軍第二師二團一營二三兩連二營六七八等三連昨由團長劉星三督率到杭暫駐二師司令部並帶來大砲三尊 
　　軍界息前浙軍一旅旅長郝國璽現已由籍抵滬　　一師砲兵團長徐震方業已升充二旅旅長所　圖長缺以卜校團附商文蔚接充 
　　盧永祥昨函各法團致謝道賀旅居杭垣之盧派各官僚前昨等日紛紛赴寗迎謁 
　　新任實業廳童杭時電告於三日由京領憑南下來浙履新此間紳商各界已預備歡迎 
　　一區烟酒局長沈灝在五區任内侵佔案杭地審廳今日上午（八號）開第二次預審牽涉紹屬省議員張維嶽昨補傳備質 
　　浙江平民敎育促進會會長張宗祥（前敎廳現調甌海道尹）具呈省署請予備案奉令照准 
　　蕭山管獄員魯豪前日疏脫要犯數名已令休職勒緝並送懲戒遺缺以温嶺管獄員賀唐虞調署遞遺温嶺缺以湯溪呂樂熙調署另委陳士良充湯溪管獄員 
　　拱宸橋商會會長唐明鎬等任滿改選昨開會互選徐鈺當選爲會長單鴻慶爲副會長 
[奉軍連日過蚌之狀况]  
　　蚌埠通信奉軍連日南下自上月三十日起至昨日（三日）下午三時止計過蚌者有十一列車人數兵夫約八千二百餘馬隊一千四百三十匹内有機關槍抬砲等連軍器極爲快利每一列車到蚌停住十餘小時或數小時不等督辦署派副官多人分班招待官長餽贈烟酒餅乾等物兵士犒賞饅頭醬菜隨即陸續南下當第一二三列車初到時兵士時有進街購買物品並赴娼寮妓館游戲頗聞有騷擾情事因之一般妓女聞風躱避一空並有赴警廳呈報退捐者嗣聞警廳當局與該軍長官接洽立派員率帶多人梭巡查街並通知各妓館照舊營業如有該軍官兵前來果無不規則舉動自可照例招待倘有野蠻行爲准許扭控從嚴懲辦並在大東旅社設立軍法處派有高級軍官充任處長經此取締地方遂安靖如恒惟該軍所帶餉欵多係奉天鈔票巿而買賣向不使用該軍長官亦知其然到蚌即與當局磋商按照地方情形每奉票大洋一元折現洋六角四分並將各洋行情規定價目張貼布告通令商民遵照連日以來尚無拒絶情事兹將張宗昌兩布告照錄於後（一）第一軍司令部布告爲布告事照得軍人以捍衛國家爲天職以保護地方爲要義蓋民輸餉以養兵兵出力以衛民必軍人有自尊自敬之風斯商民方有相近相親之意本軍各旅團營均能恪守此恉保持紀律愛惜名譽應在南北商民共聞共見之中對於買賣物品尤必悉照巿價公平交易毫無抑勒賖欠之弊誠恐或有一二無知兵夫於稽查未周之地借端騒擾致妨公安本軍長定當隨時隨地切實嚴辦仍准地方商民或據實報告或逕予扭送亦當按照軍法立予懲治决無姑息凡我商民人等務須各安生業萬勿自擾其有地痞流氓造謠滋事並當嚴密查拿重懲不貸仰即一體遵照（二）第一軍司令部布告爲布告事本軍各部隊携帶餉欵有天津中外各銀行現洋鈔票有奉天大洋鈔票有奉天小洋鈔票兹爲劃一兌換起見特按蚌埠地方情形規定價目於後除通令外仰軍民人等一體遵照計開天津現洋鈔票每元合銅元二百六十枚現銀輔幣每角合銅元二十枚奉天大洋鈔票每元合銀元六角四分銅元一百六十六枚奉天小洋鈔票每元合銀元五角三分三釐銅元一百三十枚奉天大洋鈔票每十元合奉小洋十二元現銀元每一元合銀輔幣十二角五分 
[奉軍南下中之徐州]  
　　人心漸形安定盧永祥已抵徐 
　　徐州在陳（調元）部離徐之際民心異常恐慌奉軍將到之先殷富商家並將貴重貨物藏匿他處以防意外及奉軍到後（自上月二十八日起至今午先後共到三十四列車在徐下八列車南下二十餘列車餘住車上）尚守紀律對於商民頗能公平交易因而地方狀况反比舊時安定兹就聞見事實略舉如下（一）官兵購買食物毫不爭論價值有時應找零數亦集而不取又騎驢乘車給資亦優於常人（一）士兵請假外出限制極嚴並有巡街官兵遇其兵士隨時查問不稍縱容以故軍隊雖多街上不見擾亂（一）駐紮各旅館軍隊僅在佔用各房盤據其他房屋不准涉足如城内大新飯店（即旅館）後院住有楊帮妓女二十餘人前院住有奉軍一連雖同居多日並不交談狎客往來仍同舊日（一）前日有軍官某以奉票購買紙煙賣烟者不肯找錢小有爭論適爲巡街者查見當將某軍官捉去懲辦 
　　盧宣撫使今日（二號）午一時始到徐州隨行衛兵兩列車（聞係一梯隊約一旅兵額梯隊長爲方振武）在徐軍民各領袖均往車站迎接盧氏下車後當偕張宗昌陳調元乘大轎入城至花園飯店聞廬因南京兵變急須親往整理定午後四時原車南下但不知臨時有無變更耳 
[西報紀奉軍過徐情形]  
　　大陸報三十一日徐州通訊云自奉軍抵徐郵電檢查格外加嚴例如記者昨日暣發一電内有奉軍中有俄人若干及浦口徐州間鐵路拆斷二語即爲奉軍所派檢查員剛去此間形勢自昨日來實際無甚變更張宗昌現居道署前住該署之陳調元現已徙往徐州飯店縣知事亦在彼間上次通信曾述放出監犯事聞此次放出七百人事後有數人仍爲警察所獲送回獄内奉軍大部分仍居車上迄於今日止抵徐州者已不下三十列車所乘之車多數爲藍色鋼車兵士食宿車中大約若輩仍預備隨時南下也今晨聞南京蘇軍已拆斷津浦路軌下午又聞蚌埠鐵路橋被人炸燬但皆無從證實現料奉軍深以南下後陳調元或將截其後路爲獻惟陳調元與張宗昌顯已和洽陳軍亦於數日前開往碭山等離徐不遠之處奉軍中究有俄人若干此時猶未能確知外間有稱五百人进内有官員數人並有日人若干兵士服裝鮮明餉糈充足紀律亦尚好各處電報皆通但須受奉軍派員之檢查經其蓋印方能發出商業完全停頓幸尚無騷亂發生奉天鈔票發出已不少商家咸不敢不用當道並出佈告禁止民間折扣但恐一旦奉軍去後此項鈔票盡成廢紙而已 
[張宗昌渡江來寜]  
　　南京怏信轟傳一時之奉軍第一軍軍長張宗昌氏已於今日（七日）下午五點半鐘渡江到寗記者於時前特至下關澄平輪渡碼頭守候藉以一瞻丰采於澄平輪船初抵江岸時張之衛隊先行下船會同地方警察驅逐閒人加意防衛未幾張氏與兩俄人及數高級軍官一同上岸張氏口吸雪茄身御軍服態度愉悅至碼頭口已有江蘇督署預備之汽車恭候於是張氏與一胖大之俄人共乘一車有衛隊四人各持手提機關槍立於車 
 
 

Page 7

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *旁護衛一年靑俄人與一高級軍富另乘一車亦有　兵四人携帶自來得手槍隨護其餘衛隊十人又乘一車隨張氏汽車之後喇叭一聲風起廣揚而去自張氏入城後即有餘下衛隊排立江干自碼頭至大馬路口斷絶交通蓋張氏入城純係回拜性質并不在城住宿以故衛隊鵠立守候自六點至九點交通依然斷絶而一斑旅客欲搭江輪渡浦者適逢其會無法渡江多有徘徊歧路之態 
[寗商會與奉軍商定兌換辦法]  
　　奉軍第一軍已出劃一佈告 
　　當奉軍南下時此間商界聞携帶奉票甚多關於兌換價格間題深慮於巿面金融有重大影響迨張宗昌率第一軍行抵浦口城内總商會及下關商會代表即渡江接洽刻已規定辦法由第一軍司令部發貼糧字第三號布告俾衆週知矣布告如下查本軍各部隊携帶餉欵有現銀有天津中外各銀行鈔票有奉天大洋鈔票（即十元五元一元字樣者）有奉天小洋鈔票（即一百枚五十枚二十枚字樣者）兹爲劃一兌換起見特按南京浦口地方情形規定兌換辦法於後惟巿價漲落無常著每十日由各該商會呈明巿價漲落情形酌千變更價格俾順商情除分函曁通令外仰軍民人等一體遵照如有强兌或藉故拒絶者一經查出定即法辦切切此佈（一）天津中外各銀行鈔票均按現銀行使（二）目本　七日起至十六日止按定現銀兌換輩銅元價目每元合二百十五枚十日後再按巿價漲落情形平均規定（三）奉天大洋每元折合現銀元六角四分折單銅元一百三十八枚（四）奉小洋每元折合現銀元五角三分三釐合銅元一百十五枚（五）每奉大洋十元折合小洋十二元餘可類推（六）現銀元一元兌換銀毫十二角六分（七）現銀毫兌換銅元十六枚（八）雙銅元著按巿價行使 
[南京快信]  
　　張宗昌七日下午五時渡江借陳濁元朱熙入城會晤韓督辦有手機關槍隊及俄兵分乘汽車前後護衛由下關至省公署沿途崗警密布俱帶全副武裝在省署談話半小時即回浦口司令部 
　　韓八日上午十時渡江回謁張宗昌 
　　盧永祥七日上午已由徐專車南下大約在蚌尚略有勾留所部第十師已有一部分開抵浦口 
　　宣撫行轅已趕爲布置韓派省署庶務主任李文濱協同籌備因盧不日將到寗 
　　第二師師長有改任冷透消息 
　　駐防漢西門之第六師工兵第六營奉調開拔地方紳商以營長傅蘭芳保衛治安輿情素洽昨贈送旗匾並開會歡迎 
　　滬寗路兵車擁擠客事不能按時開行七日下午應到之郵件滬報均遲至八日晨始到城内 
　　韓諭督署副官處轉知本署顧問參議諮議各員定九日上午十時齊集署内以便接洽 
　　韓保汪儀伯充任江蘇菸酒事務局長 
　　曾樸今（八日）嚴由滬返寗韓省長催令即日接財政廳長事趕籌年關需欵 
　　一月一日以後嚴財廳長所改委之各稅務斷長韓令俟新財廳長考核後再行赴差 
　　被災各商店損失數目總商會已收到報告單百餘分擬即日會同省委逐户調查 
　　江蘇交涉員陳世光來省請示一切昨已返滬 
　　無錫烏溪關米捐分所委員胡朝熙冋省報告結束 
[湘西川軍之近况春漢]  
　　長沙通訊用軍總司令熊錦帆此次在常德大開軍事會議雖川滇湘各軍要人多數親自蒞止其餘亦各派有代表列席而其所得结果似亦不甚美滿蓋各人意見極不一致甚難融洽也聞會議中之最重要者爲在常德設立聯帥府問題此事爲滇唐以急電提出以爲聯帥府如能成立則向外發展可以一致不意熊氏首先不贊成其餘贊成與反對者參半故亦未有結果因此之故其實行移師北伐亦不能不展緩時期何日再由湘西移兵向鄂此時殊難逆料也 
　　入湘之川滇湘各軍人數旣至十萬之多而近來所號爲長褂隊者亦無慮萬人試問以湘西六十餘瘠苦之縣安能供給此巨額之餉糈故一致决定在未實行北伐以前每八人每日領米八升油鹽各一兩小菜錢三百二十文藉資節省因之新赴湘西以冀攀龍附鳳者皆有廢然思返之意 
　　湘西素稱匪藪十三年來迭經軍事槍械之遺落匪手者愈多邇來互相聯絡或互相兼併而匪之勢力遂日以團給日以披猖正式軍隊亦因而垂涎之日思所以吸收之法自川軍大舉入湘無給川軍湘軍滇軍皆各欲擴張其實力於是紛紛招安土匪設法改編土匪以爲旣成官軍則大可就駐紮地方堂皇索餉故亦願受招安聊快一時匪旣含此意志而來又本爲野性難馴之輩因之受撫之後其兇燄轉甚於未受招安之時月來湘西各縣之受若輩蹂躪者已指不勝屈即濱資各屬如新化安化益陽等縣屢爲土匪所擾亂雖以數旅之省軍專任剿辦然至今未能肅清亦何莫非土匪於受編之後借正式軍隊名目爲據地勒餉之計乎聞各地士紳已多以此弊害告之熊氏熊氏已允禁止收編然究竟能否實行制止各軍能否遵照恐皆無此把握也 
　　省軍川軍前此皆在漢壽據江而守人民對之頗多疑懼及兩方信使往還各無疑貳遂决定兩軍各撤退數十里現川軍已撤至常德之德山省軍已撤至漢壽之滄江將其中之六十里劃爲緩衝地帶如有匪警在常德境内者歸川軍擔任剿辦在溪壽境内者歸省軍擔任剿辦兩軍旣退地方人民均色然而喜以爲陰曆年内當可安枕也 
 
 

Page 8

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *游藝叢刋 
[求人說] [  毅華]  
　　天下事不患無成而患無人成之今國人鑒電影業之厚利乃羣起爲之但具此智識經騐者寥若晨星以是成之者僅十之一勉力從之而成者未始無有顧成績不良胥不得獲觀衆歡迎或且衊視有加詆之若廢物耳兹者戴咸巫士君等有組織輔助製片者之機關其法臻善吾不能疑授權外人致被壟斷惟國人欲冀希藝術上之進步能將自製影片運銷國外者則不得不仰求於人設必欲盲從其事如摘埴索途之流則愈進愈迷我必其無成也縱願虚擲金錢而奚不惜寳貴之光陰乎國人其三思之 
[觀賈克哥根影片以後] [  伯長]  
　　星期日下午觀賈克哥根主演之﹁馬戲﹂ＣircusＤay於卡爾登記者以二時半往該院已滿座後至者須於第二次開映時始得觀之觀衆歡迎賈克之熱度於此可見矣 
　　劇記一孤兒土培固其姨夫待過之不　乃入馬戲場先爲人販賣冷飲物等繼得機在馬戲中表演塲主佳其技因獲一位置潞賈克哥根自扮演﹁賊史﹂一片後藝衛益進一若人生之由幼童而進爲成人矣在此片中飾此孤兒土培一方造一使人發笑之資料一方對於孝母之心時刻不忘同時劇情中又略寫其姨夫之虐待土培居其勢力範圍之下無法反抗表盡哀處又能令人一掬同情之涙也余嘗謂表演虐待之法不必多方設施而在乎有力之一提﹁亂世孤雛﹂中貴族蹂躪平民經車輾平民貴族問傷馬而不問人凡見之者莫不稱其一提之有力至今傳爲美談即若此片中霍爾得虐待土培當泰拉碎盆之後霍爾得竟痛韃不赦一則表出其爲人之吝慳一則點出其虐待之手段不必再問其他待遇觀此一端而可知而土培則甘代母受苦又不忍重傷其母之心雖遭痛打反謂母曰未傷也是土培之孝心亦於是處窺見矣至賈克之表演堪稱細膩无比登樓之際頻頻以手招其母意催其速上其後復微歎一聲自嗟命苦成人演之亦不是過矣 
裴雪羅ＢessieLove爲美國電影女明星之一玉容生姿體態嫵媚居恒好嬌笑活潑若小鳥善狀閨女近第一影片公司攝演﹁落日﹂Ｓundown一片（此劇根據霍德生Ｅarl　Hudson所作之﹁途經廣牧鄉﹂詩）裴雪羅飾一未經世故之好女子與乃父遠適西方備嘗艱苦導演者爲羅倫斯Ｌaurence　Trimble與海瀾霍脫Ｈarry.Hoytjl君此片外景攝於墨西哥邊境餘如加利福尼亞·安利查那·新墨西哥·德士古·墨西哥等處之風土亦攝收不尠云[  毅華]  
[電影新聞]  
　　﹁情海風波﹂影片已定新正開映聯合影片公司新片﹁情海風波﹂前日在卡爾登影戲院開映深得該院經理之讚美故已决定在舊曆新正在該院開映租映手續亦已商妥昨晨聯合公司經理張擊冲君已與該院温德華君正式訂立合同聞該院開映後即須運往京津云 
　　西人组織扶助影片公司之機關前在孔雀電影公司爲攝影主任之戴咸Ｍr.Dyer與前大東亞影片公司經理巫十Ｍr.Gutteres君等因鑒中國電影公司乏經騐不能攝製良佳影片求售國外故特組織一代製攝兼推銷影片之公司現尚動議假廣東路大來房子六層六百零一號爲臨時辦事室不日即將發表正式成立云 
　　新片﹁水火鴛鴦﹂將運京津放映大陸影片公司新片﹁水火鴛鴦﹂係由八十餘之幼童演成表情衣著悉如成人故頗受社會歡迎聞舊潛新正須遍映於京各大影戲院云 
[評新片﹁好哥哥﹂（二）] [  李懷麟]  
　　（二）攝影明星之攝影師自汪煦昌君脫離後由董克毅繼任克毅爲汪君之弟子對於攝影已有數年之苦功頗有經騐總觀斯片之光線雖非極佳尚稱明晣内有二人同時出現一幕人多奇之實則此種攝法在歐美片中已數見不鮮如﹁小伯爵﹂中之曼蘭璧克馥﹁盧宫秘史﹂中之魯易史東均以二人同時並現也按此種攝法初非難事惟劇中人之地位及影片格數之算　須審愼從事不可稍訛否則爽之毫厘謬諸千里是不易耳克毅攝此幕時曾受敎於汪君汪君即以此言答之今映此幕時果以地位不凖遂露破綻好在劇中人並無動作尚可敷衍過去不則精彩全無矣雖然自製影片中之有此攝法實自此片始克毅亦差可自豪矣外景頗明晰至於内景以無玻璃栅遮蓋故室内均有日光一望而知其爲背景在外行觀之則黑白分明並不糢糊或可引爲十分滿足幾幕雪景面部太黑雖用返光板亦無濟於事此由於未用黄色玻璃之故耳 
　　（三）演員此劇以小秋·鸕鴣·耐梅·三人爲主角小秋之大寳表演最佳頗能發揮劇中人之個性較前進步殊堪嘉許小秋頗具演劇天才於﹁孤兒救祖記﹂中即可見之以余目光形及直可奪但二春之席設能虚心求益前途未可限量鸕鴣之陰險派堪稱獨步蓋斵輪老手益以揣摩之力自應有此成績内中尤以别妻一幕爲最佳今之一班演員稍負時舉即傲然不可一世儼然以明星自居設或稍加評鴛即怫然不悅以視鷓鴣之虚懷若谷孜孜不倦務期精益求精者亦應愧矣耐梅之蘇陸氏碌碌無所長僅稱職而已益以扮相不雅减色不少按此角頗居重要設使能者處之定能發揮不少也王君甫之賬房全恃體格魁梧能於銀幕上博得婦稚之一笑實則藝術未見若何高明然說明書之輔助與夫劇情之凑合實爲此君生色不少王獻齋之克廷頗佳此君面貌瘦削宜於凶險之流此劇用適其材文少如之族長雖僅一幕然態度從容氣概不凡誠爲一良材也餘如邵莊林·任潮軍等亦屬不惡耳 
[電影明星之略歷] [  伯長]  
　　（二十八）雪爾佛勃李茉（Ｓylvie　Beamer）女明星勃李茉爲澳斯屈里亞産生於一千八百九十七年之六月九日自幼即有志於伶人生涯故在澳之舞臺界中頗負盛譽後因美國歌劇業大盛伶人易於謀生乃鼓氣而至美入葛萊史公司復轉輾入電影公司其第一片爲在殷士之出品中曰Ｔhe　Binch　Hitler者女士身高五尺又七寸重一百五十五磅云 
　　（二十九）愛弗伶勃倫忒（ＥvelyhBrent）名伶勃倫忒生於一千九百年之前一年幼年讀於紐約某校一日偶至影戲攝影場游覽場主授以一不甚重要之演員女士慨然允之自是而後遂離校而爲電影界演員先嘗用别名曰琵的立葛斯（Ｂetty　riggs）後以其本名似較爲悅耳因廢其别名而用其本名其夫曰弗恩門　亦電影界中人女士之目髮皆作棕色云 
[劉鴻聲之唱片談] [  樂理]  
　　鴻聲天賦佳嗓調够乙字惜能高而不能低不如譚之有味人謂其獨成一派其實劉之腔調完全胎息於譚氏劉跛所唱初給之似甚動聽故爲大多數人所歡迎若多聆之則易生厭且唱生不如唱凈唱二黄不如唱西皮之爲佳也 
劉跛所唱之凈調在唱片中者僅二劇曰﹁鍘美案﹂曰﹁探陰山﹂是片爲得勝公司早年所收雄渾純厚兼而有之字字作淵淵金石音非具鐵喉者不克臻此也且吉光片羽彌足珍貴 
　　劉跛在百代唱片中僅有生調人輒稱其三斬一探余獨賞其﹁完璧歸趙﹂一劇惜劉喜用陰字置之尾音上殊不大方也二簧中則﹁蘇武牧羊﹂爲佳高歌一曲令人不勝凄凉身世之感惟胡琴太低收音時之病也﹁轅門斬子﹂中之（恭身下拜）一句紆廻百折拖腔甚長可見衷氣足亦有足多者惟（孩童氣概將幾個人年幼人娘且聽來）一段快板唱得殊不高明若無脚本莫由聽出隻字較之譚氏瞠乎後矣﹁敲骨求金一之倒板中三光照頂之頂字及原板中小張聰生來命運低之低字均唱得高無可高爲别人從來所不能唱者聆之頗覺别致﹁斬黄袍﹂爲劃跛傑作之一其實唱片之中並不見佳平平而已其餘若﹁御碑亭﹂﹁空城計﹂﹁探母﹂﹁駡楊廣﹂﹁法場換子﹂﹁烏龍院﹂諸片亦均可聽惟其腔調在諸片中類多大同小異欲置片者擇其二三足矣 
[論京戲劇本] [  松廬]  
　　京戲一門雖爲供人之娱樂省桀上旣可以作歷代史略之考察下亦足以輔助社會敎育之進化佐以鏗鏘之聲　悠揚之音韻更足對外表示吾國特殊之文化復有描摹之神似活潑之舉動足以表示吾國優美之藝術此次梅畹華氏赴束戲藝甚得彼方人士之歡迎即可證吾國京戲之藝衛價值矣今退一步而言吾人即不諳腔調不知音律隨口吟唱幾句亦足以抒愁解悶故戲劇之與人生實有至切之關係在也 
　　余不諳戲劇惟顔好戲劇每於惡憂抑鬱之時常喜引吮一曲雖腔調音律之未能合拍然滿腹之牢騷糜不爲之發洩殆盡矣余甚願研究斯道惜因俗務繁冗終無相當之機緣是爲憾耳京劇之最爲余所不滿者厥惟其劇本是吾人試隨意翻閱一齣仔細吟讀其詞句必有多處謬誤及不通之點使奸研究斯道者引爲一大憾事余鑒於此等謬誤之點亦曾一度使有以改革之曾在本報本埠增刊内略有所發表然卒因巿售之劇本太多一時不易遍爲參閱騤然欲加修改終不免無從下筆耳吾深望精於斯道而博覽羣書者其有以謀所以改革之使此吾　唯一之藝術而無缺點之可尋也 
[羅小寳之李陵碑] [  尋悅軒主]  
　　羅小寳爲譚派鬚生之一所擅各劇頗能令人贊賞前聆其李陵碑精彩極多首句倒板（金烏墜王兎升黄昏時候）一句徐疾高下運轉自如最佳者時字拖長連唱候字又轉腔出塲唱回龍腔（盼姣兒不由人珠涙雙流）悲慘之至字字清楚句句動聽（猛抬頭又只見七郎姣生······）一句搖板又見精彩後至（嘆楊家秉忠心大宋扶保）一叚反二簧中至大宇轉腔而出唱宋扶於保字提高此句博得台下彩聲婉似雷動末句（我父子到做了馬前英豪）尤見傷心嗚咽後唱反二簧原板（金沙灘雙龍會一戰敗了······）等句字正腔圓恰到好處全劇演來頗多悽凉哀慘之狀至末尚有二叚搖板亦妙今滬上之譚派鬚生惟小寳獨湊上先矣 
 
 

Page 9

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *   
 
 

Page 10

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *國内要聞三 
[無錫蘇軍開拔回蘇]  
　　蘇軍彭啓鵬團長於七日夜十一點半接蘇州長途電話後立即乘專車赴蘇接洽一切昨日（八日）下午由彭團長派專車來錫報告謂駐寗六師等軍隊已由長江繞道至滬大勢無妨所有駐錫軍隊可立即開拔返蘇等語陶團附趙營長等據報後即傳知車站各連延聖殿砲兵一連及駐一百六十七號鐵橋之步兵砲兵工程等連凖備返蘇埋在一百六十八號鐵橋之地雷兩個亦令取出運蘇現待彭團長於七點由蘇來錫後即須開拔聞祇留第三營第九連熊如業一連在錫防堵仍駐延聖殿之中容電報告 
地方通信 
[金山]  
　　朱涇基督敎婦孺救濟會辦事情形上年十二月二十九日朱涇突到閙軍約有一團之衆人心惶惶不可終日在鎭農民恐被拉充夫役逃避一空巿况頓呈蕭索居民亦紛紛遷避但滬道梗阻逃出不多基督敎婦孺救濟會本已結束因時勢需要亟重行組織即於是日午後籌備一切定基督敎堂及淑新女校爲收容所公决不設會長辦事員概稱　事自認職務負責辦理當塲認募捐欵捐米頗見踴躍連日兩所收容婦孺達七十餘人三日救護隊出發横潦涇賴皮渡北救回災民七人四五二日出發李塔匯又救轉六十一人均係婦孺現留所内飲食由會供給各隊員冒風踏雪奮勇異常朝發夕歸備極辛勞現正逐日出發繼續救護所留婦孺除自願離所外一俟時局平靖再設法遣歸 
[松江]  
　　松江再戰後之商况松江商業本極平淡在未經戰事以前通年獲利有二三萬金者已爲各業中首屈一指自上次秋間戰後商况已極蕭條被刦店舖猶未完全復業（如日豐德豐兩銀樓）冬至前因鄉人租米上巿各業甫有活動氣象不料喘息甫定爲四師問題又啓戰端復受潰軍刦掠致瘡痍滿目殘破不堪一般被刦之商號現均揭示﹁本店於十二月初七夜被刦實難維持巿面﹂字樣閉門停業見者爲之觸目驚心即未被刦者雖皆照常開巿但因四鄉未靖水道交通未復生意寥寥除日用品及鞋襪茶肆諸店外其他竟日所得不過以之開支伙食而已若銀行錢莊典當則尚無復業消息致平民典借無門極感不便當此年關伊邇在往年各商家正在結賬之期經濟活動亦於此爲最今屆則稍有資産者多避亂未歸無産之鄉人則蕩析離居尚在收容所作難民或被遣在滬地對於還賬兩字尚無人說起致各店賬單亦因欠户多數離家尚未分發據商人言今年店賬雖無把握而拖欠上海行家之貨賬則又不能不歸實爲經商以來未有之苦况若時局能就此平定已難結束否則商業前途更不堪設想也　　給示保護難民收容所松江巿公所内之紅十字會第三收容所收容婦孺甚多現由閔總董函請盧師長給示保護又北門艾家橋之靈學會此次收容婦孺多至二千餘人分設收容所三處亦已由該會主任姚前芬請准第三旅楊鎭東旅長給示保護又小崑山鄉自上年十二月二十八日軍隊到後亦由該鄉士商錢孟生朱玉祥徐文淵吳翰初與聖公會敎士楊雲奇夏伯　等組設難民收容所故此次戰亂鄉民得其所歸非若上次戰時之流離失所矣 
　　布告通用浙江兌換劵近畿陸軍第二師師長盧香亭七日布告云照得浙江金庫兌換劵乃係浙江地方銀行發行有確實之基本金極孚信用在浙江地面隨時皆可兌取現欵本軍發餉多用此劵故此次來松未免有携帶者兹據松江縣知事呈報巿面因此種兌換劵向未流通多所懷疑懇請指示用途並頒發布告等情前來須知此種兌換劵由目兵携帶者爲數無多且松城毘連浙境兌現極易倘不一律通用誠恐目兵不明眞象致起爭執除函覆松江縣知事轉知商會通告各商店俟積有成數由該會逕向浙江地方銀行兌取現欵外爲此布告仰即一體週知幸勿多所疑慮以便流通而安巿面云云 
[無錫]  
　　紀前日夜間無錫之虚驚蘇軍第一混成旅第一團團長彭起鵬此次奉令來錫布防原爲抵禦寗方東下車隊維護蘇常一帶安寗惟間有少數兵士闖入民家及至妓院滋擾之事因是謠諑繁興人心浮動自彭團長宣言蘇錫駐軍與各路軍隊均有接洽决不致發生衝突地方已稍爲安靜詎七日夜間九時左右忽盛傳駐紥車站之軍隊多數向臯橋開拔形勢突起緊張謠言四起或謂駐軍不穏或言某紗廠門前橋梁已經拆斷以訛傳訛莫衷一是北塘及馬路一帶商店莫不驚惶失措紛紛將貴重物品及重要文件打成包裹預備雇船裝避居户之臨時遷徙者絡繹不絶警察所及縣公署得此消息亦亟召集全體警員開緊急會議四處尋覓一小時後始行集合議决立派全體長警分班在城内外認眞梭巡各城門亦於十時一律關閉非有對牌口號不准出入商團公會亦即召集各支隊隊長敎練開緊急會議於當晚起全體出防而駐紮火車站之軍隊亦於車站至通運橋一帶放有步哨凡往來行人悉被稽查終夜擾攘一無動靜始知盡屬誤傳然已飽受虚驚矣又林知事以本邑財政困難達於極點擬赴寗謁見省長財政廳長請示辦法原定於前日赴寗嗣以地方不靖訛言四起誠恐外間發生誤會因是晋省一層遲至昨（八日）午始克起行又蘇軍所布防綫原分三道前日下午將黎花莊第三防綫所設置之過山砲四尊移置楊木橋第二防綫又江蘇韓省長以錫地駐有軍隊以後謠諑繁興特派委梁仲平來錫撫慰民心前晚十一時到錫即赴縣署及各公團接洽一切並云韓兼督辦已有電令蘇州秦總指揮飭將駐錫軍隊即日全部撤回 
　　謠言聲中之忙漕銳减無錫自蘇軍兩營二連來錫佈防後一般不明眞相者異常恐慌以致城鄉謠言四起鄉民裹足來城縣署下忙銀兩及冬漕均已開征近日原爲旺收之時自前日（六日）起收數忽銳減易貴兩字銀櫃所有現洋不及百元而軍用甚大是以林知事頗感困難云 
[常州]  
　　六師將開拔來常武邑大成旅館於六日晚忽來河南籍客人名吳國明並有三人隨同到棧旋　人力車至　門外玄妙觀皇亭等處察看地點形跡可疑事爲姚知事偵悉即派李警佐到棧查問其時已下午十二時許吳等均已安睡李警佐當令棧主喚起詢其來歷據云向與王前　長有舊特來訪候冀謀一席同來者一爲友人餘二人則爲僕役日間曾至東門外游覽名勝因王團長已離當擬即於翌晨赴蘇等語李警佐當向吳君索取名片即興辭而去回報姚知事至昨（七日）晨八時許吳等即離棧至車站購票赴寗當時由寗來常之車上有第六師兵士向之行禮方悉吳國明係第六師第二十二團團附隨行者爲其護兵此次來常確係察看駐兵地點並悉第二十二團全團兵士日内將開拔來常　紮姚知事及地方公團聞此消息當即商定由縣署及商會密電韓兼督辦請查明制止軍隊來常以免地方人民發生恐慌 
　　盜案三起時届嚴冬武邑四鄉盜匪横行兹將最近盜案三起分誌於下（一）昇西前横菱巷村楊善見家七日上午一時許有盜匪三十餘人放鎗入内先將善見房門打開脫去善見身上皮袍將現洋三百餘元及首飾田單等飽掠一空善見及其父親與弟均受重傷現已報案（二）昇東塘田要村沈福生家六日上午一來有盜匪數十人持刀執槍撞門入内將福生及其父綑缚焚燒問出藏銀所在大肆擄掠飽載而逸福生糾集村人跡之不得七日到縣報案（三）安　鄉坊前村梅細耈家六日上午突來盜匪十餘人明火執杖將細耈及其子和尚用繩綑縛並用利刃猛戳受傷頗重歷一時許始負贓呼嘯而去梅姓約損失三百餘元七日保衛團前往勘驗現正四出偵緝 
[南通]  
　　七十六旅全部回防陸軍第七十六混成旅軍隊分駐通鎭及江陰等處業已多日嗣聞通海鎭守使兼旅長張仁奎奉韓兼督命令飭將駐紮鎭江之一五一團軍隊仍調往如臯泰興海門原防即由鎭江乘輪分駛宋季張黄等港登岸至駐紮江陰之一五二團第一營奉令開回南通不日即可到埠張兼旅長亦將本旅司令部遷回通城以資鎭懾 
　　建橋徵收田畝捐通如交界之白蒲區内現正浚河建橋以利交通預計大橋四座應需工料銀一萬二千元擬就附近受益田畝徵收捐欵濟用查通境受益者計五萬畝如境計七萬畝規定每畝收銀一角業佃各半分擔七日由橋工專員沈來寛呈准縣署出示徵收俾便尅期興工 
　　議拒開徵土布稅通海大尺布業公會以今庚土布營業受時局影響虧負甚鉅財廳忽令稅所啓徵全稅擔負旣重萬難維持應請官廳准予斷續免稅俾卹商艱各商業於六日下午二時開會公决仍請總商會力爭務達免稅之目的云 
[鎭江]  
　　各鄉盜賊蠭起鎭屬各鄉近日盜案迭出業誌本報兹聞又有盜案數起彚錄如下一　濱鄉屬吳沙四圖曹家村曹宏寳家於二日夜間突來盜匪十餘人明火執杖衝門人内刧去錢洋衣飾等件一崇德鄉顔家廟村顔良德家亦於二日三更時分突來手執槍刀匪徒數十人入内刧去金銀衣物糧食等件一順江鄉上六圩費錦章家於五日上午二句鐘突有盜匪十餘人分執洋槍刀棍口操奤音先衝大門未開轉向後門擁進即將事主長子費孝榮捆缚拷逼銀錢身受重傷匪遂分投各房搜刧一空刻已先後來城報告官廳請予緝獲　　兩旅長在商會聯歡江蘇補充旅移駐來鎭一節已誌本報日昨（七日）守備司令張仁奎補充旅旅長王健飛·及副官團長廳長縣長等午後二時在商會宴會在座有商會長·縣會長·商團長·巿總董等當由王旅長宣言略謂余弟兄五人皆任旅長在蘇辨事向以名譽爲重此次奉令率隊來鎭臨行之際已嚴訓所屬嚴守紀律并注重地方治安并稱張旅長爲軍界前輩一切當先商承後辦絶不有所主張張旅長答復亦極以地方治安爲重觥籌交錯盡歡始散王旅長當於晚車回省其常川駐鎭者則爲佘團長已於今（八日）早到鎭拜謁各界地方人士亦旋往答拜云 
[揚州]  
　　張宗昌更易淮南緝統奉軍第一軍長張宗昌現將淮南緝私統領李殿臣撤差遺缺委方更生接充按方爲蘇之儀徵人於光復時歷充第二軍旅長及江陰要塞司令等職揚地頗多故舊此次重來當必有一番酬酢也　　欵産處報告捐收　江都地方欵産處近據大儀警察巡官沈繼佺交到中捐委員王紹鶴經徵九十兩月學欵二百十一元一角一分三釐米捐委員葉雨靑繳到本年一至九月平糶捐九百千文三月至九月學捐三百五十千文遂一併解交縣署分别發放矣 
[鹽城]  
　　三師招募補充江蘇新編陸軍第三師原本一旅前以其别動隊實行改編成師保用袁得才爲第五旅長劉漢民爲第六旅長所有未足之額除就　招募外復於本邑東北邊境招集壯丁運清從事敎練補充 
[淸江]  
　　淮陰馬頭鄉匪勢猖獗本邑馬頭鄉高坂頭地方二百夜間忽到匪人十餘各持盒子砲快槍等利器連搶姚俊德·郎開文·戈某等十餘家並將楊姓男孩擊斃一人馬頭鎭赴援練勇擊傷一名又戈姓十八歲子亦被匪鎗擊斃計搶去衣服銀洋值數千元之多其戈姓未滿周歲幼孩則被抱去今已兩日尚無下落 
　　紳董聯名呈請馬使保護淮陰四鄉紳董周潤之朱　軒王蔚德等數十人比因四鄉匪風大盛傷人刦搶每夜必有數起其匪大抵冒充官兵軍衣軍帽各挾盒子槍或勃郎林手槍等令人兵匪莫辨防　無從特於四日聯名公呈淮揚馬鎭守使請予設法保護 
[灌雲]  
　　國民會議促成會成立該會於上年十二月卅一日經紳商各界組織成立當選張福森爲會長吳月波·葛錦城爲副會長 
[嘉興]  
　　戰事結束後之餘聞嘉興各界人士以前方戰事已告結束因之咸抱樂觀避居他處之居民近日已陸續遷回禾地即戰時在禾地所招雇之夫役亦已分别遣回來禾惟北鄉平望一帶聞有蘇軍駐防加之鄉間匪徒游勇騷擾刦掠居民頗不安枕故多遷入城中及平湖等處居住至禾地商業受此時局影響生涯清淡不堪刻下雖擬結束一年來之賬項然因銀根枯窘恐不能如數清算也 
[紹興]  
　　臯埠擄刧案之勒贖價紹興臯埠巿義大雜貨店後進居往之婦人某氏前被匪徒擄刦不知去向現聞該宅於舊曆十二月初十日接到匪徒由郵局投來一函勒價一萬元限期交欵惟查信面寄自上海而郵印則爲紹興云 
[台州]  
　　寺僧活埋徒弟被拘臨邑東鄉法輪寺住持僧林祥與徒弟顯禪素有宿恨前日該徒偶發疾病詎該僧存心不良夤夜將其活釘棺内雇工抬山掩埋事爲寺後林某聞知前往開棺營救隣人聞而大譁即將顯禪送至臨海司法分庭呈驗兹悉該庭　法警多名已將該僧拘案發押矣 
[和縣]  
　　軍警拉夫大起恐慌和邑昨日（四日）所到之軍隊需小轎百頂大小車三百輛夫役千名搬運槍彈用具開往全椒知事高壽恒飭令警備隊商國警察所及四班警吏十坊地保等趧速將差辦齊以備急需該軍警等先將大街上及茶館酒肆中之民人拉去不敷尚鉅乃飭大小商店中派夫役一二名不等仍缺二三百名逐馳往各鄉村中挨户搜查一時人心大亂巿面恐慌異常故今日（五日）茶館酒肆一律停止營業大商店雖照常開巿而門可羅雀 
　　軍隊已開拔赴全日昨（四日）安徽陸軍第五混成旅第一團團長賈永淸率步兵營砲兵機關槍連由廬來和及分駐地址各詳情已誌本報現該團長率步兵第三營全部於本日（五日）淸晨六時出小西門由赤石鎭開赴全椒而步兵第一營及砲兵機關槍連均定明日（六日）開往又步兵第二營全部約明日（六日）來和仍繼續開赴全椒云 
[安慶]  
　　王普回蕪時皖垣搶案王揖唐蒞蚌就職後王普即發通電預備回蕪嗣因王揖唐一再來電請其暫在皖垣鎭攝昨日（六日）下午王普忽乘輪回蕪其原因傳說不一有謂王普係赴寗謁見盧永祥順道來蕪又有一說謂係蕪湖方面因張洪德團長回任發生問題請王回蕪解决兩說孰是姑不具論惟昨夜王普登輪時約在十一句鐘左右各商店尚未關門忽傳錢家牌樓有銀樓被搶情事一時人心惶惶均各關門閉户軍隊把守街衢禁止行人迨事後調查始悉是夜將近十一句鐘時該店忽來盜匪三人身穿短衣手執盒子砲店門虚掩三人撞入即問老板何在該店僅有學徒兩人答稱老板不在店有一學徒即欲乘間逃出報各詭稱我去找老板該三人不允着令將門關上留一人在門首把風兩大在内搜搶未及多時即携贓逃逸該匪等去後軍警始到然已無及今日中路商團亦開會研究多時皆不知該匪等係從何處而來竟敢在此城内搶刦且各持有盒子砲實屬令人可疑鳳翔銀樓店主鄧某業已開具失單具報東區警察署據聞損失雖不見多惟該店營業亦不甚大破財不起恐將因此歇業矣 
來件 
[徐紹楨上段執政論財政根本改革意見書（續）]  
　　理財之道不外乎開源節流節流無論矣吾國藏富於地農産礦産以及交通事業可以爲生利之源者不可以縷指計政府窮年屹屹惟應付之是籌羅掘旣空束手待斃官吏有索薪之舉軍警長閙餉之風學校因缺伙食而罷工駐使因無交際費而請回國人民蹙額隣國騰譏準備之金不足何力以事開源積欠之費旣鉅史何暇以嘗節流人民之有企業思想者不曰政府之毫無信用即曰官吏之難與周旋裹足不前望洋興歎坐使主人無過問之意外人生覬觎之心誰實爲之而至於此即就現在度支情形而論八年度國家總預算案出入略能相抵何以五年之中稅則已經修改政費仍未裕如内外虧欠之多其數且不可究詰此無他國民無監督財政之權政府之揮霍·官吏之中飽·利息回拍之層遞剥削·有以致之耳聞之專門家言海關稅入照十二年統計爲關平六千三百五十七萬四千餘兩若根據條約裁厘加稅至切實值百抽十二五應收關平銀一萬六千萬兩全國厘金及各種雜稅約一萬萬元裁厘加稅之後比較可甄一萬四千餘萬元若酌留常關規定值百抽二之稅在産地一次收足不再重征全年比額可得二千萬元菸酒稅以每縣應出十萬元計全國可出菸酒一萬八千元值百抽二十應收稅三千六百萬元本産本銷值百抽十邊還省分或産不足額每年定比額爲二千萬元捲烟稅定值百抽二十全年至少可得二千萬元印花稅裁厘之後切實整頓全年至少可得一千萬元此外假定以鹽稅整理外債以路餘整理内債丁漕撥爲省欵各國退還庚子賠欵充作敎育基金如此一轉移間則舊逋可以悉償政費不致竭蹶謂　救貧無衛誰其信之然仍沿襲規拘泥舊制寄操縱於罔利營私之輩假鉤稽於以官爲巿之徒積重難返習與性成載胥及溺其何能淑果使公財於民則國民有監督支配之權庶國帑有涓滴歸公之望而所謂整理財政發展敎育振興業開拓交通救濟民生諸端胥於是乎基焉此財政之販宜公開者三也經濟侵略政策之足以亡國三尺童子知其固然民國成立以來所借外債至十一年六月爲止經政府所宣布國民所聞見者已達二萬五千萬元以上而内國公債不與焉而十一年六月以後所借之欵不與焉而外間所傳某種條約某種用度之借欵不與焉無論外債之足以亡國即曰均勢之下殘喘苟延而抵押已空清償無日即不受監督用途之要挾政府之信用已隳即不聞財政共管之欄言國家之體面已失果使公財於民經濟亡國之慘誰不怵心全國即以四萬萬人計老幼無力者去其半其餘以二萬萬人計歲納一金不三年而外債可以畢償與其受外人之挾制曷若賴國民之衆擎與其聽列國之瓜分曷若任國民之自决此財政之亟宜公開者四也政治失綱由官邪也十三年來彈冠筮仕者交征於利自公退食之餘輒孶孶　錙銖榷算多一次變亂即多一次誅求經一次改革即經一次敲剥藉政治爲懋遷視徵發爲利藪人民之所髮豎眥裂者官吏反引以爲快心萬方多難之秋玉帛相期於暮夜四　困窮之日苞苴正牣於朱門四維掃地平旦梏亡懷寳迷邦於斯爲極先聖有言長國家而務財用者必自小人矣又曰放於利而行多怨然則家天下時代其砥礪廉隅整飭綱紀也如此况共和政體乎共和國家自總統以迄百僚皆爲國民之公僕固不可枵腹以從公然寗能喧賓而逐主果使公財於民則爲之公僕者允宜厚　俸給俾瞻身家不必假以上下其手之權貽天下無窮之毒不見所欲其心不動民瞻在爾廉吏可爲庶幾弊絶風清官常整肅政治道德有不駕歐美而上之者未之信也此財政之亟宜公開者五也綜此五端利害興廢之機可以立見夫以今日事變之急欲求長治久安之道僅僅屬望於少數之行政官吏中國固不可救僅僅屬望於號稱代表民意之議員中國仍不可救長此因循必有因亞細亞問題引起世界戰爭之一日不幸而言中中國必爲戰爭之焦點哀我子遺斯眞萬劫不復矣善乎明公艶電有言非有澈底改革之决心難得民國本來之面目清源正本舍此莫由然則公財於民之道曷由曰使財政爲獨立之機關由國民组織財政委員會以處理之而已政府歷年所經管未嘗詳細揭示於民國庫未曾充裕人民負擔日益加增譬諸司帳者執主人之管鑰而出納盈虧爲主人者反不得一過問天下寗有是理無怪乎與論激昂羣疑莫釋政府咎由自取非一朝一夕之故矣今欲爲澈底之改革必先示天下以無疑林蒸之衆豈乏盧精思密之材宜由政府指派若干人各省區選派若干人各省議會農工商敎育會各推選若干人不限於議員會員合之朝野名流專門學者若此次善後會議之法組織一財政公開會議於適中地點以最短之期間　審查之手續再由此會議中産出執行機關推而至於各省司帳之所久假不歸者一一還之於主人綱目旣張條理斯順政府及省行政經臨各費取給於是内外債之整理取償於是交通實業敎育等之擴充取决於是國民相見以大公階級共躋於平等不因多貨而疚心内亂不因負債而棘手外交爲政者行無所事自免左支右絀之虞治軍者心有所專自無称東補西之弊增進政治之道德發揚互助之精神此眞澈底改革之决心也此眞民國本來之面目也明公飢溺爲懷清廉自矢論出處則佛無我相言匡濟則善與人同所願以身作則推已及人運潛移默化之神收衆草從風之效舉天下盡爲廉史則國家可廢常刑使萬民長切謳思即百世永留令譽行見一誠默啓萬象昭蘇代國民懺悔前譽爲民國挽回末刧當機立斷與衆更新請將楨所陳提交善後會議妥籌漸進方法逐步推行於制定國憲時本此精神垂爲信約至各省自治根本亦并納入於此方式之中開古今未有之新猷樹世界大同之準則甚盛事也楨憂患餘生郎當自笑識途嗟老問世何心然攬横流之逝水敢忘匹夫有責之言思革命之前塵輒興我亦罪人之感心所謂危未容緘默語有類於閉門造車情實同於野人獻曝狂言　擇無任主臣伏維垂鑒徐詔楨謙上 
 
 

Page 11

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *敎育消息 
[專電]  
　　奉天電敎廳以省立小學校七縣立十省垣兒童達十二萬强本年每萬各增一校 
　　（七日下午六鐘） 
要聞 
[鄂省敎育基金代表由京返省（邵）]  
　　省敎育會開會歡迎代表與敎廳長問題有關係 
　　鄂省敎育會前歲因敎育基金曾兩次推舉代表赴京向財交兩部爭索鹽斤加價及米釐公股後因北京政變代表均次第返鄂其中惟李步靑一人留京藉免交涉中斷又旅京同鄉特組設代表後援會故交涉得以稍在結果現李步靑偕同後援會代表覃壽堃（曾任山東敎育廳長）甘鵬雲（曾任新國會議員）於前日返鄂報告經過情形鄂省敎育會特於　日（三日）下午一點鐘在會開歡迎會是日評幹到二十餘人首由值月委員吳純卿致歡迎詞次由甘鵬雲·覃壽堃·李步靑相繼演說大意謂欲敎育發展非有敎育基金不可欲有基金　繼續爭索鹽斤加價及米釐公股并舉張湖北財政公開不可欲達此項目的非努力及自决不可演說畢繼以茶點旋攝影散會歡迎會散後繼續開評幹聯席會議討論對於時局及對於吳佩孚問題結果定於今日四日上午十一時召集各法團開一聯席會議因事非關於敎育故不贅但李覃甘三君於此時返鄂除關於報告在京經過情形外對於敎育廢長一席似覺不無關係蓋前此武漢空氣及各報紙均載有覃君已被蕭省長委任敎廳之說而李君曾任河南敎育廳廳長甘君亦爲鄂中碩儒均有被任敎廳長之資格今三人聯袂返鄂不爲無因且二人於爭索敎育基金均異常出力頗得敎育界中人歡心人心如此空氣如彼恐不免成爲事實於是現任敎育廳長程鴻書大起恐慌不敢再事戀機但求一相當位置以爲下臺地步除上列三人外呼氣最高者則爲中華大學校校長　時蕭省長曾着人證求陳君同意陳辭以校事正劇不能兼顧故目下　較有希望者仍以覃　爲最云 
[鄂敎廳令各縣官吏不得兼充敎董]  
　　湖北敎育廳頃通令各縣知事云案據湖北各縣敎育行政聯合會委員方作舟等以案查縣敎育局董事會董事選舉標準除縣視學及縣參事會參事外其他以辦理敎育從事實業及辦理地方公益著有聲譽者爲主惟查縣自治法第六條凡現任本縣官吏及現任本縣學校敎員皆停止其被選權凖此類推則凡在任本縣官吏及現任本縣敎員能否兼任敎育局董事查規程無明文規定現在各縣會員有紛紛函詢者理合呈請鈞廳明白指示通令各縣一體遵照以昭劃一等情前來查部頒敎育局規程無現任學校敎職員不准充當敎育局董事明文自　准其兼充至本縣官吏政務殷繁實難分身研究敎育事項應不准兼充董事據呈前情徐指令并分行外合行令仰該縣轉飭敎育局知照此令（召） 
[東大學生反對校舍駐兵（弈林）]  
　　江蘇南京東南大學因時局不靖已提前放假但留校學生仍有數百人之多凡籍隷廣東·廣西·湖南·湖北·四川·雲南·山東·直隷·吉林·奉天等省之學生皆因歸路太遠且寒假期短瞬即開學故留校度歲自山研究近日盧氷祥南下欲假東南大學爲行轅該校敎職員學生聞之異常憤恨敎員方面即召集全體敎職員開會討論應付方法學生方面亦召集全體學生開緊急大會僉以本年因江浙戰爭本校遲期開學復提前放假辜負靑年光陰荒撥靑年學業所受損失不可以量計自段執政東山再起方幸時局粗定敎育可以恢復原狀士子可以安心向學乃盧永祥挾宣撫以南下第一聲即駐兵學校致南京全體敎育界羣起恐慌似有違反宣撫之意故由學生議决一面通電各方請予援助一面推舉代表分謁盧子嘉·張宗昌·陳調元·韓國鈞諸人請另覔駐旌之地兹將該校學生致段執政之電文於下北京段執政鈞鑒聞盧宣撫將以敝校爲行轅蜀勝訝異竊學術文化獨具尊嚴摧殘蹂躪國人髮指前者戰雲瀰漫東南文化瀕於破産方欣東山秀起重光有日乃宣撫南來竟違本旨執政總揆國綱定不昧此懇即電阻嘉帥此舉則敝校幸甚中國文化前途幸甚倘必雄威見臨則同學等爲敎育尊嚴計决不爲義屈臨電迫切不勝待命之至國立東南大學全體學生叩麻 
雜訊 
[松江]  
[各學校戰後定期開課]  
　　孫陳戰禍逼近松江各校學生因之星故現在秩序漸次恢復避難者亦陸續回里學界人士現正商議開學日開縣立第一第二兩高小學校定於本月十二日開課其餘各校大約亦在是時開學 
[阜寗]  
[溝墩中學之風潮]  
　　阜寗溝墩縣立初級中學近因與會計結算膳餘退還未遂校長調停無效至成風潮學生百數十人偕赴敎育局縣公署請願並急電韓省長昨該校創辦人陳伯盟君（前省議員）一面提前放假一面除退爲首以儆 
[紹興]  
[小學敎員王煜曾等已檢定合格]  
小學敎員王煜曾·音肇周·陸大鉦三人本届經浙江小學敎員檢定委員會檢定與無試騐資格　府准由縣受品行身體之檢查業於一月六日在縣署花廳由第三科長意克壞口試品行並由紅十字會巿醫院醫生丁如松檢查體格即經按照表列各項逐一檢查完竣均屬合格 
[工都]  
[曹知事呈報縣立師範師生之廳令]  
　　江都曹知事前將縣立師範學校職敎員曁學生試卷呈報敎廳察核前日（七日）已奉到指令查該校二年制學生劉國楨等旣非小學畢業又非小學助敎資格不合惟核閱該生等試卷程度尚屬相當姑准編級試讀仍應於學年終了試騐時嚴行攷核以定升降其餘學生各科程度大致尚合表候彚轉仰即知照云云 
本埠 
[東大郭校長免職後之情形]  
　　敎部已聘大同大學校長胡敦復爲校長 
　　郭秉文催新校長接任 
　　東大行政員向常務校董呼籲 
　　東大在滬畢同學開會挽留郭氏 
　　商科學生電請政府打消成議 
　　敎育部將國立東南大學校長郭秉文免職改聘續任及郭秉文催請迅聘接替情形已見本報兹聞敎育部已聘任大同大學校長胡敦復爲東南大學校長郭氏用已電請敎育部轉促胡氏早日蒞任並逕函胡氏勸駕所去函電記錄如下（一）﹁致敎育部電﹂北京敎育部馬代總長鈞鑒虞電計達頃於黄校董處悉大部已聘胡敦復爲東大校長繼任有人深用慶幸現在密邇年關轉瞬又須開學結束籌備均關重要應懇迅令胡校長早日來校接任以奠校務設或遲延停頓秉文難負其責伏候施行無任　盼郭秉文叩齊（二）﹁致胡敦復函﹂敦復先生道席昨見報載閣議免秉文職今午于校董黄任之先生處讀馬代總長來電悉已聘台端擔任旣幸仔扃之得卸尤慶繼任之有人執事手創大同學久仰成績卓然今兹轉任東大就熟駕輕自必措置裕如增先學校現在密　年關轉瞬又將開學結束籌備均關重要用已電請敎部轉請從速蒞任謹將去電奉達即希察閱並祈示知到校日期以便接洽交代無任延盼肅此布臆祗頌道安弟郭秉文謹啓又南京高師東南大學畢業同學會上海分會會員因郭校長已免職特於時日在商科大學開會到者四十餘人當時公推楊創泉爲臨時主席何仲英爲書記議决辦法如下（一）通電北京執政府敎育部反對更學校長（二）致函校董曁全體敎職員全體同學及畢業同學總會表示一致行動（三）公推代表携函切實慰留郭校長（四）公推樊平章·張仲友·胡叔異·黄紹緒·顧德隆·陳鴻祥·洪北平·何仲英·張履平·楊文潤·謝承犧·施督輝等爲委員辦理一切事宜兹錄其致敎部電文於下北京段執政敎育部總次長鈞鑒報載六日閣議東南大學郭校長免職消息不勝駭異東大創立未久成績昭著具徵郭校長辦學有方前途正資倚畀今忽加撤換顯係别有作用務懇收回成案以維敎育而重與論毋任盼　南京高師東南大學同學會上海分會叩佳 
　　東大行政員昨致電常務校董云上海省敎育會轉國立東南大學當務校董袁黄沈蔣陳及各校董先生均鑒報載閣議免郭校長職至爲駭怪查郭校長任職十年於政潮瞀亂經費艱難之際不涉政爭維持高尚純潔之敎育辛苦經營爲諸先生所共覩今政府亂命免職是混敎育於政潮視校長若官吏倒行逆施成何政體同人并力壹志犧牲一切實行敎育稱立不受政爭之主張以尊嚴敎育之地位鞏固國家之基礎諸先生愛護學校時承贊助貯候明敎無任迫切東大行政委員任鴻雋·孫洪芬·鄒秉文·過　先·徐則陵·朱君毅·張準·凃羽卿·程其保·李文燦同叩 
　　又前南高學生陸學煥昨致函蔣敎廳云竹莊廳長鈞鑒敬啓者頃見報載敎部提議免東南大學校長郭秉文職局勝惶恐查郭校長供職多年成績斐然言辦事則熱心毅力言道德則潔身自好言學問則博學多能言聲譽則衆望所歸實爲當今難得之人才諒亦鈞座所深悉今無故去職未免可惜煥忝列門牆頗知郭校長之爲人爲特籲請鈞座迅電敎部勿見實行俾東南最高學府主持有人進步無疆尚祈俯允所請不勝感激之至專此佈達恭候佳音敬請勛安前南高學生陸學煥拜上一月七日 
昨日該校分設上海商科大學全體學生致段執政曁敎育部總次長一電文曰北京段執政曁敎育部總次長鈞鑒報載敎育部提將東南大學校長郭秉文免職閣議通過等情誦閱之下疑駭萬分郭校長長校十年備歷辛苦東南文化前途正資倚畀何得無端更動遽起糾紛生等爲國家敎育計爲學校前途計敢請打消成議以順與情迫切陳詞伏乞鑒納國立東南大學分設上海商科大學全體學生叩齊 
[寳山敎局請縣勿准移用敎育積金]  
　　日前寳山敎育局袁希洛爲楊行鄉董陳克襄擬提用敎育積聚金移充軍事用費具呈縣公署請求勿予核准以維學欵原呈云案據第一學區敎育委員馮福聲函知頃遽友人函告楊行鄉鄉董以軍事用費無從挹注擬動用吳淞萬盛醬園存欵現已呈縣請予核准云云福聲以此項存欵前經指定爲敎育積聚金似未便移作别用因向縣署探明究竟嗣悉確有其事竊查此項敎育積聚金係十一年度結束後張經董曾隆會同陳鄉董克襄存儲（本鎭復興二百五十元吳淞萬盛五百元）淸理敎育欵産時復經陳鄉董立表證明致育積聚金不得移作别用省令早經規定即軍興之際督省兩長亦有敎育欵産不在提取之列今軍事已告終了而反有移用之理乎此未便動用敎育積聚金以移作别用者一且此次軍事楊行各校損失不資局中縱有學校災損失之調查報告兵災善　會請予賠償然能否如願尚未可不刻各學校早已開課其校中愈不及待之修理添購在在須資專欵如移作别用將從何應付此未便動用敎育績聚金以移作虽用者二又况動用敎育積聚金成例自學董名稱取消後向由敎委函局轉縣核奪此次陳鄉董擬移用敎育積聚金擅呈縣署福聲並未與聞按之成例亦有不合福聲忝　該鄉敎育行政事宜對於陳鄉董擬提敎育積聚金以移作别用勢難緘默用將前情禀達敬祈轉呈縣長勿予核准以重專欵而維敎育等情查敎育經費不得移作别用迭經省令規定且此次該鄉各校兵災損失　巨修理添購待欵孔殷所有是項積聚金殊未便任該鄉芾移作他用據函前情理合備文呈報仰祈縣長鑒核主持勿予批准以維敎育實爲公便云云 
[美國圖書館專家韋棣華女士蒞滬]  
　　曾赴美運動退還庚欵發展中國圖書館事業 
　　圖書館恊會定後日聞歡迎會 
　　美國圖書館專家韋棣華ＭＩＳＳ·ＭＡＲ·ＶＥ·ＷＯＯＢ女士係武昌中華大學圖書館館長研究圖書館學已有三十餘年前曾赴美運動退還庚欵發展中國圖書館事業現由黄炎培介紹來滬灌輸近世界圖書館種種管理法學識昨日上海圖書館協會委員長杜定友及孫心磐·鄧演存等前往歡迎接洽一切並擬本星期六（十日）下午假四川路靑年會　歡迎大會屆時請其演講一切並邀請本埠各圖書館職員及各界男女前往參與云 
[學生聯合會改組後之代表大會]  
　　上海學生聯合會自改組以來前日（七日）借西門勤業女校開第二次代表大會出席者有曁南·法大·兩江·南洋·春申·上大等二十二校代表四十四人首山代表大會主席劉一清宣布開會並報告第一次代表大會議决案次由執行委員會主任鐘森榮報告執行委員會經過情形次由冷雋報告上屆理事長陳承蔭交涉經過次討論議案（一）新舊職員交代案公决致函上屆理事長請其限間交代（二）討論對學生會舊職員宣言案首由南洋中華職業同文上大五代表申明該各校俱係上届學生會職員對於該宣言並未與聞等情公决（一）由執行委員會發表宣言痛駁（二）由上屆職員登報否認陳承蔭個人用學生會名義濫發宣言（三）致函復旦全體同學報告經過情形並申明該會係對陳個人曠棄職責不滿意對復旦同學則一如其舊並盼勿以陳君片辭爲然加入本會一致合作（四）執行委員任期案公决現爲便於進行及他種事實關係本届職員應繼續負責辦理一切未竣事宜至秋季始行改選（五）起草代表大會議事細則案公推冷雋·周楨·汪竹一·鄭明珠四人爲起草委員（六）臨時動議上大代表報告委員會增設組織宣傳兩部全體通過公選曁南·中華職業·勤業·文治四校·學生會爲該兩部委員（七）法大代表提議寒假期内應田委員會不離　之委員負職辫理會務全體通過（八）同文代表提議本會應開一游藝會以籌經費全體通過七時許　會又該校已定九日下午二時假西門西大旱路全國學生總會開第三次執行委員會 
[敎廳委任朱春爲上海縣視學]  
　　上海縣知事公署前據縣敎育局呈部縣視學朱　任議期滿遴選縣立第一高小學校校長朱春爲上海縣視學呈請敎育廳委任已奉照准兹聞縣署昨奉敎育廳指令云據開合於縣視學資格詳細履歷備文呈祈核委呈曁履歷均悉委朱春爲該縣縣視學除呈報省長敎育部外合行塡　委任狀一紙仰即查收轉給並飭按照修正江蘇暫行縣視學視察細則之規定勤愼服務所有視察報告各表應即按期呈送以憑考核履歷存查此令 
[查核英華郵務海關專校是否立案續誌]  
　　敎育會已將該校名片檢送交涉署轉送英署 
　　江蘇省敎育會前函江蘇交涉公署請函註滬英總領事署查詢英華海關郵務專修學校是否已立案嗣往英總領事署查明函復交涉署并屬將該校名片移送核辦兹聞敎育會已檢送交涉署轉送英署云 
[金陵第一公學設立寒假免費補習科]  
　　梧州路上海金陵大學同學會第一公學於本届寒假特設免費補習科除陰曆除夕起初四日止每日上午開班敎授藉資補習而免學荒新舊生已報名者俱可隨意酌擇科目學習概不另行取費未報名者亦可隨時報名加入 
[景平女學新聘敎員]  
　　西門外方斜路景平女學聞下學期積極進行聘定　治大學校長羅唾庵君爲哲學講師美國加省大學碩士郎醒石若任修辭學及社會學復旦大學商學士鄒叔君任英文美國伊利諾大學工程師曾昭桓君任算術傅彦長君任史學聞野鶴君任小說及文字學俞劍華君任詩詞及國文其餘敎員尚在續聘 
[總商會商業夜校明晚行畢業式]  
　　總商會商業夜校定於明日（十日）午後七時半在會内議事廳舉行第二次畢業式除由徐可陞校長致開會詞及商會會長親給文憑外并有電影等餘興昨已分發通告遍邀全體會董蒞臨云 
[廣東小學更名爲東公學]  
　　滬北　源路廣東小學校係民國元年開辦學生有五百人第三次建築之四層樓新校舍將近竣工聞擬於新年後將開成績展覽會並决定新年後更校名爲上海廣東公學 
[靑年會新靑社明日開成立會]  
　　四川路靑年會新靑社之成立大會改期以來業逾旬日現定明日（十日）晚七時在該會殉道堂舉行成立會其秩序有綿竹·說書·國技·雙黄·跳舞·戲法·京音·疊翼漢·三弦拉戲·新劇等歡迎各界士女參與盛舉惟須先向該會索取人座劵以便依時往觀 
 
 

Page 12

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *自由談 
[餐櫻廡漫筆] [  蕙風]  
　　前所記海上某校書皈凈土得解脫者兹訪獲其姓名曰薛飛雲粤人代飛雲儲貯者曰何君澄一廣智書局執事蓋長厚君子也飛雲平昔事母至孝其得力有在受持唪誦外者一切如來心秘密全身舍利寳篋印陁羅尼經天下兵馬大元帥吳越國王錢俶造此經八萬四千卷捨入西關塼塔永充供養乙亥八月日紀西關塼塔即雷峯塔甲子九月塔圯經出虞山周左季收得一本完整無闕精裝徵題有題八聲甘州詞者蕙風依調繼賦云坐南屏烟翠晚鐘前摩挲刦餘灰問金塗幾塔（吳越王俶造金塗塔四萬八千余曾見拓本）瓊雕萬軸肯付沈薊綵鳳無端掣搦（綵鳳欲飛遭掣搦情脈脈行即玉樓雲雨隔吳越後王詞見後山詩話）往事總堪哀不盡興亡感舉堵波穨我亦傷心學佛演珠林梵說隨分清齋掩新亭涕泪何物不荒萊儘消磨藥鑪經卷忍斷蓬身世老風埃湖山夢散諸香處圍繞千回（金剛經當知此處即爲是塔皆應恭敬作禮圍繞以諸華香而散其處）趙叔雍（尊嶽）繼賦云澹斜陽無語瞑烟深雀離失崔嵬（塔一名雀離見洛陽伽藍記）讅花拈諦妙檀薰業淨總付蒿萊諸法本無空相生滅不須哀貝葉靈文在翠涴荒苔我亦湖山舊主等蹉跎賢劫八百年來俛晴漪澄碧明鏡亦無臺儘能消琅函寳軸算眼中一字一瓊瑰興亡感問金塗塔幾許沈薶 
　　南海贛壽曼（同籛）道孺（同凝）昆季比從蕙風受金石麗辭詩詞學壽曼詠寒月云釭花翦盡未成眠起步中庭月在天誰與萼華伴淸寂滿身香影夢胎仙游半淞園云半淞園築淞江畔塵遠由來地自偏最好山亭一憑眺海雲飛到吟邊 
[山陽痛語（四）] [  禹鐘]  
　　今年夏余詣嘉善訪君不值蓋暑假留杭未歸面病肺又劇方養疴於大佛寺也及秋靈園書至請君病甚入醫院肺已腐其半屢試空氣鍼無効恐不臘矣余得書戚然然猶以爲未必遽死也自是恒思赴杭一視其狀顧覊紲羣事卒不果日夜苦憶而已乃不數月而君之死耗入我耳矣傷哉未幾靈園自杭至述君病亟時狀甚慘當君未死之前數日校中羣謀送君歸將歸之日醫院中以病牀畀君出君探首出被中語靈園曰湖上景物諒一一如昨也余不見已累月矣然他日病瘉來時必更有新我眼界者君是時神明朗澈如未病時靈園黯然送之涙眼糢糊中似見舁者此去將葬君於墟墓中也比君抵家果不起君少長歷憂患然未嘗出一言怨運蹇於人亦無所羡獨病中語靈園曰禹鐘小仲尚能自優其境語在靈園哭君詩中然則君之所自傷者特鬱結中懷不欲示人孔北海薦盛憲書曰若使憂能傷人此子不復永年矣君之死憂患殺之也悲夫悲夫余味君之言病中尚以故人爲念然以余之拙闇不適於時爲况且等之煑字療飢而君乃謂之優此則不暇自悲而愈以悲君於無窮矣君以民國十三年陰曆冬十一月初六日卒春秋二十有七君於四年前已娶婦未嘗一育故死無遺孤繼母尚健在君事之孝有弟幾妹幾 
[慶春澤] [  天虚我生]  
　　甲子小雪節日爲夏同甫先生六十壽李瀛翔兄謂予夙爲　調不可無副爰拈一解以換先生所藏六十年之陳酒一斗 
　　太史文章小時情夢樽邊容與評量六十年來偏經四度滄桑夷齊柳下休相擬共尼山用舍行藏舉賢良不學商山寗學淮陽髫齡佳話重提起似學書臣翔能賦桓郎淸秘堂前舊時桃李都荒柴門恰對冬靑樹讓兒孫來詠霓裳且徜徉醉也無妨睡也無妨 
[誌明星公司﹁好哥哥﹂] [  叔咸]  
　　明星新片好哥哥昨在愛普廬試映凡看過的人莫不讚美我爲口頭廣告所掀動今日也特地到愛普廬去走一遭果然名符其實回來便把我心中以爲好的地方寫些出來該片劇情包括﹁孝友﹂﹁非戰﹂﹁遺産﹂等主義其中悲歡離合處處是人情之常而又不落人情之常的窠曰卽以穿揷而論正如初寫黄庭恰到好處 
　　我見了徐氏病倒荒廟門前臨危時囑咐大寳的幾句話大寳變物葬親的孤墳前以及大寳在破屋中﹁盡力的調護二寳的諸幕我竟情不自禁熱涙奪眶而出旣見小客棧中及賬房先生被三巨猾按倒錢櫃上時又不覺破涕爲笑了至於土匪穴中蘇陸氏房裏匪首圖刦紹裘諸幕使人見之凛凛生畏等到全劇終了又復叫人撫掌稱快了﹂ 
　　主角鄭小秋能將大責簡性盡情發揮不愧爲童伶中的健將耐梅的蘇陸氏描寫精明强幹的富孀頗能稱職鷓鴣去 
[戰後之舊年景百物昂貴圖]  
　　劉德勝開塲時扮一兵士敗陣後流爲土匪前後扮相動做判若兩人不能不服其化裝神妙藝術精進了餘如黄君甫王獻齋等各有長處尤以二齡童小九九悲啼嘻笑處處合拍爲最難能然而導演者不知耗去多少精神了 
[快活話] [  松廬]  
　　失時的大偉人經過一次政變之後竟爲全國人士所擁護軍官一致表示服從快活 
　　久戰不下的大將軍忽然對方有人反戈相助因得長驅直入以一手控制全國快活 
　　打敗了的督軍祇得溜之乎也忽然政局發生變化因得捲土重來快活 
　　失了時的醫生偶然治好了一　名人於是給他登報揄撈一般病者聞風而來以致户限爲穿快活 
　　可憐的窮百姓當此嚴冬風雪之際天天呼着如何過年忽然一個豪俠的善人慨然送他幾十塊錢竟得快快活活的過年快活 
　　學無一長的學者向國外跑了一次居然也騙得一個學位回國而爲一般盲目者所崇拜快活 
　　懷藝不過的伶人經幾位捧角家同聲一捧頓時大爲園主所常識包銀月月的增加起來快活 
[海上蜃樓（一三三）] [  釧影]  
　　第十四回烟花携地弱女鬻身風雪漫天孤兒營葬 
　　那花南雪大家細細一看果然有些兒和人家兩樣肌膚雖然很白白得有些兒異樣和中國普通的女人顔色不同眼睛上略有些兒黑暈平日之間那婦人們或者太辛苦了以及尅伐太甚磨夜很深的也往往眼眶深陷微露黑暈倡門中人尤甚在他們有種隠語喚做戴黑眼鏡可是花南雪的戴黑眼鏡却是天然並非人力祖書城暗暗想花南雪巫來由人之說或者不虚而且他更能講廣東話他和蘇玄曼本來認得便鈎輯格磔的講起廣東話來縹緲樓和蘇玄曼是初相識惜春雖然年華老大應酬工夫甚好蘇玄曼很賞識他一雙手却只管携着他的手在自已手裏搓揉說他軟如兜羅這時有唱的有不唱的張雅雲臨去的當兒要約着祖書城到他家裡去看老二祖書城說明天來這一天大家總算興闌而散明天陳百忍又和蘇玄曼接風在座除了蘇祖兩人之外還有黄元晦諸季屏褚長眞諸君大家又叫局祖書城又叫了張雅雲那天席散便到了日新里果然那位老二在那裏雅雲恰巧有堂差去了便道二阿姨大少託你陪陪罷他還有什麽口信不口信我纒弗清爽你們自已談吧老二便道大少請坐昨天雅雲回來說起欵子已經收到了因爲我自已不識字没有人寫信所以躭擱下來敎這裏的賬房先生寫是不好的大少拜託你請你代我寫一封信只說欵子如數收到便好了祖書城道這便當的很我寫信去的時候帶一筆就行了老二道大少你是從山東來啊你府上好像也是蘇州呀你動身時看見我們何家阿姐嗎他總告訴你我的事呢不瞞大少說我到這裏來也是没有法子然爲這個小男我也不是替這個死鬼守節他也是運氣不好没人提拔也算是時乖運蹇就此死了旣然有這一條根芽我總想自已吃點苦撫養他長大至於將來有出息没出息這要瞧那孩子的造化了老二那時又低低的道小男現在也慢慢的大起來了我在堂子裡也不好聽明年我也想另尋方法了祖書城點點頭道這話不差現在却在什麽地方念書老二道在純中蒙學校不知這個學堂好不好祖書城道很好很好你切不可聽了别人的話更換學堂就這個學堂很好了談了一回兒祖書城即便回去又過了幾天祖書城漸漸爲着他祖母的葬事忙起來了這時候好在兩個女學校已經放假說林書局的編輯事務到年底也稍爲結束就賸報館裡要到十二月的二十五六裡方纔放假却因祖書城那時在平報館裡不是一個重要職役告假幾天也没甚要緊預先幾天他的表叔何研因就有信來說是﹁早一點到蘇州來可以籌辦得舒齊一點又說老姑太太的最後一件事我極應該稍盡姪子之分到鄉下去帮帮老表姪的忙無奈主冬以來日與藥爐爲綠届時恐不能如願﹂云云 
破涕爲笑[  朱烟影]  
　　父親和兒子在天井裏玩要父親指着天向兒子　﹁我們頭上面便是天你記牢﹂兒子答應着過了幾天父親便問兒子道﹁頭上的是什麽﹂兒子笑道﹁頭髮啊﹂ 
　　本月七日本刊啓事内遺漏霜瑪瑙　主達紓庵兩君特此聲明 
　　自由談編輯部啓 
 
 

Page 13

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *本埠新聞 
[盧永祥今日上午抵寗]  
　　蘇皖贛宣撫使盧永祥由津專車南下抵蚌埠後與王督辦磋商公事今已離蚌南下將於今日（九日）上午十時左右抵寗滬上慮之舊部已於昨日（八日）紛紛往寗歡迎云 
　　又訊據交通界消息盧宣撫使昨晚由蚌埠乘專車南下定於今晨（九日）十時前抵浦口韓督辦於昨晚令知路局預備專車一列計需頭等二輛二等一輛三等三輛須於今晨九時前停靠於寗省路線江邊車站碼頭以便盧使過江歡迎進城聞滬寗路局長沈成栻於昨午乘中快車赴寗迎迓又前兩路局長任傳榜昨奉盧使電召訂於今晨（九日）九時三十分赴寗 
　　公平通信社云本社昨接蚌埠電訊云盧永祥七日抵蚌隨派其公子小嘉專車赴寗謁韓佈置蘇法團省議會代表王汝圻·朱紹文·等俱來蚌歡迎謁商蘇省善後盧定九日專軍赴寗隨行衛隊約一混成旅臧致平·楊化昭·杜梅叔·等曁各代表均同車南下 
[駐寗第六師軍隊由寗出發來滬]  
　　共分十次專車運來 
　　駐紮南京之江蘇陸軍第六師第十一旅軍隊一部分約五百人於昨日（八日）下午五時由南京開專車（掛車二十二輛）將於今日（九日）上午三時抵滬尚有大批第六師軍隊定於今明開拔來滬路局已奉韓督辦命令預備十次專車分載六師軍隊來滬云 
　　又函云留守寗省第六師十一旅二十二團全部·曁砲六團一營·補充旅一團·奉令開赴上海江灣等處駐防迭紀本報兹悉六師軍隊業於昨日（八日）起分批離寗計第一批掛車二十二輛載運一營於午後四點五十五分出發即晚九時許開抵常州遂在該站過夜擬於今晨黎明開行來滬第二批擬於昨晚十二時前開拔全體軍隊約需兩日運竣聞韓督辦曾經派員赴蘇疏通省軍過境問題已得秦總指揮諒解昨晚當將開赴無錫之軍隊撤回已於即晚九時許專車運蘇故蘇局形勢已趨和緩惟蘇錫居民不明眞相大起恐慌前昨兩日紛紛避難來滬云 
[調錫蘇軍昨已回蘇]  
　　蘇州秦指揮暫編第一混成旅第一團團長彭啓鵬之第一營及第三營（即第二師之第三旅）軍隊於本月五日由蘇州調至無錫佈防已有四日昨日（八日）下午六時忽奉秦指揮緊急命令將駐錫第一段全部調回蘇州原防因此滬寗路無錫車站站長馬伯生立拍電致滬上總局請速派機頭前往已於昨日（八日）下午九時二十分鐘特開專車（掛車三十餘輛）往錫下午十時半駐錫軍隊已回蘇州車站矣 
[滬寗路一帶之近狀]  
　　寗鎭常錫蘇崑之一片驚恐 
　　國聞通信社云敎育界某君自南京啓程沿滬寗路一帶有所調查昨日抵滬據其所談各地近狀頗足紀述某君云南京自兵劫以後地方人民恐慌異常一方旣怵於駐軍之恣肆浪漫一方復懼南下軍隊之驚擾故稍有資産者無不捷足先避目下傳奉軍已抵浦口則寗垣之恐慌尤當益甚鎭江方面幾亦有同之恐慌蓋奉軍旣下則寜垣所有軍隊必致沿滬寗路而下此時情况已非江浙戰時可比蓋彼時向前作戰今則無所事事且日來謠言綦甚人心尤爲惶惑常州方面則因萬一奉軍對浙將有一部分取道宜興常宜比鄰恐難免昔日拉夫封船等事且一方因蘇州軍隊調駐無錫杯弓蛇影遂致寢食不安無錫方面則該處素有小上海之目江浙戰時僅巿面受着影響尚無其他恐慌此次蘇州軍隊調駐且有防禦設備錫人知大難將臨無不驚惶失色而大多數資本家尤爲恐慌蘇州方面則因前此已飽受驚嚇故當秦洸獨立之時即如驚弓之鳥富有之家早已避居滬濱迨陳樂山部有退據蘇州之說消息傳來益覺徬徨據蘇州商界言今年幾無家不將虧本如年前變端發生則恐影響尤爲不忍言者崑山方面陸續由蘇州調到駐防軍隊前後已在一千五百人左右當地人民因此無日不在驚濤駭浪之中且車行所過無處不兵無兵不覇柔懦之蘇人亦徒喚奈何至各地學校則大部分均受戰事影響經費無着雖亦有勉力支持者然亦等於奄奄一息之病者云 
[四師殘兵亟宜安撫]  
　　延宕一日地方受一日之騷擾 
　　張宫兩使注意地方治安龍華張護軍使以四師殘部騷擾轄境深抱不安昨接孫傳芳來電請爲協助方旅長維持治安現聞與宫使商定即派副官至小閘地方會同方先聰旅長妥辦安撫事宜以安地方云 
　　孫傳芳致張宫兩師長電上海張師長克齋·宫師長振聲兄均鑒頃據慮師長江電稱頃聞四師潰兵　集龍華·徐家匯等處有七旅旅長方先聰在彼維持已電告張克齋宫振聲二使轉囑方旅長盡力維持並懇宫張兩使隨時協助務使七鬯不驚不致牽動滬巿除派宋參謀赴滬與張接洽外乞迅電張宫二使爲叩等語查滬地華洋雜處關係綦重請即協同方旅長妥爲安撫俾免騷擾地方爲盼孫傳芳魚印 
　　全國商聯會電韓請查辦潰兵上海西鄉公民楊國鈞·張炎文·虞祖鏞·等昨函全國商聯會謂陳師潰兵在李家木橋姦斃婦女在蔣家塘任意刦掠當塲拘獲亂兵二名由蒲淞巿蔣圖董轉解警所該軍長官非特不將潰兵懲辦反以鄉人痛毆並加拘禁鄉民何辜遭此荼毒務請轉呈江蘇省長兼督辦設法制止以衛閭閻云云該聯會以陳師潰退後七寳虹橋泗涇等處時聞刦掠若不嚴行防制共害不堪設想故已據情電請韓督辦查核辦理矣 
　　虹橋七寳泗涇人士兵災之呼籲虹橋七寳泗涇各鎭人士楊心正·王臨釣·李林馥·吳懋仁·楊培天·李然昌·等爲四師潰兵到處騷擾搶刧姦淫災民遍野凍餒垂斃昨特聯名分呈盧宣撫使·韓兼督辦請速派員收編潰兵撫輯難民詞甚懇切其文云呈爲瀝陳四師潰兵糜爛地方情形環請火速派員收編一面調查災况撫輯難民事竊此次孫陳之戰陳失守松江退至泗涇·七寳·虹橋·各鎭將領失蹤士卒潰散自本月二日起沿途焚掠挨户搜抄人民雪夜逃亡哭聲震野至今已歷一星期集中巿鎭散布鄉村約有萬餘之多其被災區域跨松江上海靑浦三縣轄境達五十方里所過成墟較前次戰線内之南翔·安亭·黄渡·等處受禍尤烈椹來浩刼孰生厲階兵士受國家豢養反視同胞如仇讐地方託官吏保存忍置斯民於塗炭除電呈外爲亟瀝陳被災情形呈請崇座俯賜軫恤火速派員會同就近軍事長官將所有潰散各兵設法收束一面調查被災户口施放急賑不勝迫切待命之至謹呈 
　　七寳鎭商界來滬求援七寳鎭遭陳部潰兵刦掠姦淫受禍最慘連日由各慈善團體設法救出難民暫時收容外當地士紳因該處交通斷絶米糧無法運輸范旅所部千餘人之軍食實屬無法供給不得已迭次面懇范旅長設法開拔以全地方范旅長因一時無適當地點不允所請該地紳商等不得已推舉代表李佐賢分向各團體懇求協助各公團多願援助現擬聯合電請段執政從速頒布收束四師辦法一方請張護軍使·宫鎭守使等派員彈壓或暫時收留云 
　　七寳駐軍之騷擾滬西七寳鎭自八旅范旅長駐鎭以來搶刦之風雖比七旅駐時略靜然鎭巿梢頭·鄉村僻巷每以借鞋做飯爲名入内搜刦如顧家蕩·大雲堂·沙家達·褚家蕩·吳家蕩等數十村莊無一幸免又其甚者如昨日顧家蕩左近某姓家忽有軍士三人入内將某姓之婦希圖强姦時適紅會救護隊至聞呼救聲乃入内驅散兵士將該婦救出其時該婦已衣服盡褫稍遲片刻必遭其辱亦云險矣 
　　潰兵刦殺各村莊四師殘部軍隊　集七寳鎭及附近一帶村莊自昨晨起紛入顧家塘·朱家港·趙行宅·黄花橋·蔡家宅·西王家宅·毛家塘·羅漢松·小曹家宅·等數十鄉村搜刦前去後來循環不絶有陶家三官堂西之石家堰鄉民陶阿餘被潰兵剌傷腰部陶歪美身中二槍血流倒地現經漕河涇鄰保衛團救出送往上海醫治 
　　陳家宅附近之攔刦昨晨七時有陳益之者行經徐家匯之陳家宅附近突來潰兵七八人攔阻去路硬行搜刦將所有銀洋刦去後尚欲剥陳身穿之皮袍陳不服致被該潰兵用剌刀戳傷四處結果仍被剥去現東已到滬投南巿某醫院求治 
　　法捕房防範潰兵法捕房總巡費沃禮君邇以陳部殘兵聚集華界徐家滙附近地方深恐闖入法租界有發生强搶情事爰於前日起通知者建路捕房捕頭飭派中西越各捕擎槍至該處瑾記橋及土山灣等處嚴行駐防外又派華捕十餘名前往調查軍情着令隨時報告核奪 
　　沈巷土匪放火被拘小閘西之沈巷地方居民早已逃空除潰兵往來搜刦外並有土匪乘間潛入竊物放火燒屋該處駐軍瞥見當塲拿獲三名送解司令部（司令部設在沈巷周文安新宅内）請爲究辦 
　　莘莊鎭現狀莘莊鎭駐有軍署第一混成旅軍隊一團故潰兵入鎭一律繳械或繞道過境鎭上巿面如常惟該鎭四週鄉村均潰兵搜刦鄉民多逃往馬橋塘灣　　沈巷難婦未能救出漕河涇鄉保衛團昨午會同軍警趕赴小閘救出男女老幼難民四十餘名安揷收容所惟沈巷宅尚有老婦五六名被潰兵阻止未能救出 
　　難民紛紛過漕河涇漕河涇鎭自昨日淸晨起西南兩路難民肩挑背負過境者直至下午四時尚干百成羣絡繹於道或向徐家匯或走斜土路間有行走困疲者停留該鎭兩旁檐下號寒啼飢苦難筆述現該鎭難民爲數甚多商店居家已無容身之地難民收容所亦告人滿保衛團團長楊心正覩此慘狀擬速搭草房收容　　徐家匯婦孺收容所人滿徐家滙天主堂之婦孺收容所設在類患學校内自昨晨起七寳以東逃來者較前更多流離載道無立足之處均欲投收容所住宿惟屋小人滿未能普及昨午後二時該難民扶老携幼紛退漕河涇進退維谷悽慘萬狀云 
　　馬橋設立難民收容所馬橋基督敎牧師吳雍文現因孫陳戰事被難者日乘故於昨日設立難民收容所現已收得二百餘人並派救護員焦永順等九人至華陽橋收得婦孺數十人妥爲安揷供給飯食俾各安寗 
　　濟生會收容難民本埠中國濟生會鑒於窮苦難民無地可投者不一而足因照上次救濟辦法設立收容所四處（一）在新閘橋西光復路（二）在斜橋紹興會館（三）在北蘇州路德安里口（四）在老垃圾橋北浙江路以上四所已收難民二千三百餘人此外可暫借聯義善會亦已收容五六百人至嘉興方面則由該分會借裕大繭廠及眞如寺設暫留所留有難民一千餘人各所難民均由該會供給衣被飯食每日支出约千餘元云 
　　黄渡難民之可憐黄渡一帶小民今夏受江浙戰事影響已經家産蕩然此次四師敗兵退回又到處擄掠分投盤踞無論男女老幼驅逐盡絶該處農民咸赤身離家一草一木不能携取甚至行至中途遇散兵即剥取身上衣服否則性命不保該難民均於前昨二天到申向人告訴聲涙俱下聞者無不酸鼻 
　　字林報之消息字林報云龍華護軍使署參謀長否認閩軍開至上海謂閩軍前隊猶以閔行之兵離滬爲最近故昨報所紀徐家匯附近軍隊當是陳軍殘部徐家滙敎會接泗涇七寳等處敎會來函仍稱潰兵　集如有難民來滬望即加以收容等語兩鎭當松滬之衝自爲敗兵所必經星期二晚間有敗兵一列車停在徐家滙附近未有機車拖帶附近人民咸慮兵士下車行刧頓起恐慌目下徐家滙敎會内逃難者日多先後收容婦孺不下一千四百餘名皆分居學校敎堂及士山灣孤兒院内最近據可靠消息孫部智將盧香亭刻又首途來滬梵王渡方面聞星期二有敗兵六七百乘坐民船由小火輪拖帶駛至該處因船中缺煤向某製造廠索取該廠當贈煤三噸並餉以飯食臨去時該軍官詢問飯食之價告以約需四十元乃如數付給但未給煤價後遂駛出三哩之外 
[孫傳芳軍隊之最近行動]  
　　孫軍已抵蔣家浜中國新聞社云孫傳芳軍謝鴻動部二百餘人刻已抵滬西之蔣家浜云 
　　閔行鎭現駐之孫軍閔行鎭駐有孫軍第三第四兩團兵士約六百名分駐該鎭徽州會館·强敏學校·浦濱醫院·由閔行商會會長喬棯椿·鄉董顧鷲雲·朱仲賢·會圖警所接洽維持供給一切軍紀尚好全鎭秩序如常 
　　又函云浙江孫傳芳所部閩軍第十旅旅長謝鴻動部下第三團第一營於昨日（八日）由嘉開拔至閔行聞尚有該團之二三兩營不日亦將開往閔行並聞張允明之暫編第一師亦有軍隊派往該處駐紮步哨云 
　　孫傳芳軍經過馬橋情形五日夜九時許有孫軍千餘人行經馬橋據云至沿浦一帶駐紮由基督牧師吳雍文·商會會長鈕元　一商團團長鈕世英等協同照料故地方不甚驚恐 
　　西報紀孫軍將來滬大晚報云孫傳芳爲圖背城借一以期維持其浙江督理及閩浙巡閱位置之故業將境内所有軍隊悉行動員並已率領精兵向滬出發擬即用上海爲根據地以與盧永祥之軍隊相抗孫軍來滬後將佔據高昌廟龍華一帶故與張允明之鄂軍或將發生衝突據聞閩軍業已沿滬杭路進發故滬郊之衝突隨時可以發生而他方面聞亦凖備抵抗前哨已在險要各處分頭佈防惟其前哨離滬究有若千里則猶難確知獲有諒解將聯合以禦其敵張允明現有軍裝完備之兵士一萬二千餘名宫邦鐸仍領第十九師並有第六師爲用孫之决意用武力維持其位置因盧永祥之南下而態度益堅决前數日内吾人猶希望能避免戰禍但今孫軍已追蹤四師潰兵而前進佔據黄渡一帶足見其有意抗盧孫現與齊燮元暗通聲氣其態度又已堅確難移以此料戰事之行將重見也孫之計畫聞擬先取上海爲根據然後進兵蘇州以抗奉軍云 
[孫傳芳召開軍事會議]  
　　盧香亭任前敵孟昭月任警備 
國聞通信社云孫傳芳舉兵抗奉形跡已顯昨聞孫氏曾於六日晚召開緊要軍事會議閩軍各上級軍官均到聞决以盧香亭任前敵孟昭月擔任後方警備盧司令部暫設嘉興俟情勢稍行進展改至松江云云 
[張宗昌南下之目的]  
　　遠東通訊社云奉軍第一軍軍長張宗昌已率所部奉軍於六日下午抵寗此後蘇浙大局當有莫大之關係而張氏此次驟然南下對於個人之地位亦不無目的昨據由寗歸滬者稱奉軍所以遲遲南下者即以張宗昌之地位尚未决定所致蓋張氏未啓行前張作霖與盧永祥疊電段執政請以張宗昌督浙聲稱張氏此次東北戰爭頗樹戰功若僅令其協助盧宣撫赴任而無相當地位畀張恐盧氏難以到任而蘇局更難解决嗣經段氏允予督浙但張部南下須先奠定蘇局後再待中央命令入浙故張氏以有相當地位即行南下并據張氏語人稱俟盧宣撫抵寗將蘇局一切善後事宜辦理妥洽曁蘇軍各將領明白表示態度後即將所部奉軍分向浙邊進兵云云另據政界消息中央任張氏督浙令有日内即發表說 
[留滬孫部閩軍昨日歸杭]  
　　浙江孫傳芳部留守閩省第二師第四旅兵士二連前由海道來滬預備運杭嗣因孫陳之戰被阻滬上暫駐高昌廟陸軍部兵工廠之浙江第五團司令部内現戰事結束於昨晨由南車站備鐵篷車廂二十二輛裝載該兵及行李五百餘件赴杭歸隊云 
[齊燮元擬在江灣設司令部]  
　　吳淞江灣一帶又起恐慌 
　　國聞通信社云昨據軍界消息齊燮元運動十九師業已成熟日内擬在江灣設立司令部聯合浙孫一致進行昨日吳淞江灣一帶居民聞訊非常恐慌云 
　　東南通信社云浙軍昨日仍沿滬杭路前進其第一步計畫擬與滬兵工廠相呼應然後再組織聯軍以抗奉軍此項聯軍之司令部將設於江灣昨日浙孫與某方面佈置頗爲忙迫云 
[滬商界决意勸齊離滬]  
　　將召集各公團聯席大會 
　　國聞通信社云自齊燮元來滬後謠言紛起淞滬形勢嚴重人心非常恐慌尤以商界爲最日前由各馬路商界代表暗中集議請齊氏暫時離滬以維年關商業事經各團體同意遂於正式會議時提出議案昨晚各路商界總聯合會開會時由南京路·漢口路·浙江路·西華德路·河南路·山西路·滬北六路等數十路商界聯合會出席代表連名提出勸齊離滬議案經全體通過并决定聯合總商會等各團體即日召集上海各公團聯席大會討論勸齊離滬辦法以免重罹兵禍除推定委員分向各方接洽外日内并擬發表宣言現暫定各路商界總聯合會爲通信地址云 
[謝鴻勲由杭抵滬]  
　　閩軍前敵總司令旅長謝鴻勲啣有浙孫重要使命來滬會晤某要人昨晨（八日）五時由杭乘坐專車抵北站 
[用釣灣天主堂被燬之索賠]  
　　滬杭甬沿鐵路石湖蕩附近之用釣灣地方天主堂此次孫陳戰鬭時被砲火所燬戰事終了潰兵經過又將堂中器具及員司衣箱等刦取一空現該堂堂職員已開具失單報告上海姚主敎轉向地方官廳要求如數賠償云 
[松江兵災後之近况]  
　　旅滬松人張礪侯盛競生吳伯庚等以松江兩遭兵燹災民流離失所衣食俱無前曾電請省長賑務處派員賑濟一面並托人至寗分别接洽八日下午張盛吳諸君又親至上海北成都路防災會謁見馮夢老面陳松地兩次受災慘狀請多備米石派員至松江各收容所調查難民人數及邑境受災情形連同前日查而未發之賑欵三萬元併予散給云云當經馮君面允照辦至松江城内外收容所計紅十字分會十餘處靈學會八處第五癡養所八處及樂恩堂天恩堂等統其四十餘所收容约達萬人所需錢米兩告匱乏而吳知事以地方已安曾告各收容所领袖遺令難民回家但各收容所日來因小街僻巷仍不免搶刦軍警查防力難兼顧故仍進多出少所有警所職員昨日有繼續到滬者因軍隊日需民夫無從應付所致即松人携眷來滬亦有增無減城内外商店除已被洗刦外均照常開巿惟無主顧上門巿面異常冷落入夜尤與凈道無異更無行人往來云 
[電請軍隊發還扣留車輛]  
　　滬杭甬鐵路交通恢復各轉運公司紛向各貨客承裝年貨爲數甚多但該路車輛大都被軍隊所扣用致不敷裝運現梵王渡站停有車輛三十輛係第四師潰兵在車内住宿松江軍站被閩軍第二師扣留鐵篷軍六十輛車頭三部該管局長以需車運貨已分電各該管上峯請即交還以便心通貨運免各受損云 
 
 

Page 14

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *[七十五團軍隊領取軍械軍服]  
　　第十九師三十八旅七十五團第一第二兩營（現莊斜橋老營盤）步槍大都銹壞不能合用故向司令部請撥新鎗昨日（八日）上午九時半由該團派兵士四一十名至南車站乘坐滬杭路專車至天通菴領取步槍九百枝棉軍衣軍帽一千套於下午六時開返南站由該團兵士到站自行搬運團部分給各營云 
[無錫商團來滬購槍]  
　　無錫商團總司令楊壽楣現以年關伊邇冬防吃緊特向陸軍部及江蘇韓兼督辦處領得護照來滬向製造局訂購快槍二百五十枝配齊子彈皮件昨日（八日）已交由滬寗車運送赴錫以便將該邑城鄉商團大加擴充以保護全邑居民云 
[豫鄂軍衝突之外電]  
　　中外通訊社云昨據外人方面電訊﹁胡景翼部李紀才旅庚（八日）在武勝關外與鄂軍寇英傑部衝突蕭已電胡質問﹂云云 
[陸軍部防止吳佩孚所遺軍火運滬]  
　　電關監督預防 
　　自江大江永兩輸由漢先後運械來滬轉運赴浙曾經旅滬各團體羣請提存關棧卒被搶奪一空現正在查辦間聞北京陸軍部對於吳佩孚所遺軍火亦恐有偷運情事昨將電令江海關監督陳世光轉致海關稅務司如查有上項軍火偷運情事一概加以扣留並聞陳監督另派監督署調查員朱善卿秘密調查電火事宜矣 
[浙代表今日赴寜]  
　　浙省各法團因維持浙省現狀問題公推沈鈞業·王錫榮·代表北上接洽一切已詳本報兹悉沈王兩代表已於前日由杭乘車抵滬庽福州路振華旅館三號房間前昨兩日分向全浙公會曁旅滬浙籍重要紳商虞洽卿等徵商維持辦法現沈·王·二君因　盧宣撫使行將抵寗故定於今日（九日）由滬乘早快車赴寗預備先謁盧南通信社云浙江省議會議長沈鈞業前晚偕旅滬浙紳王錫榮等乘車赴寗過江至蚌埠謁見盧宣撫討論浙局善後問題聞沈等見盧後尚須赴京一行藉與旅京同鄉磋商一切云 
[張作霖代表蒞滬]  
　　中外通訊社云張作霜代表闞玉楨（陸軍少將奉軍總司令部參議）昨由南京來滬下榻虹口某旅館此次銜有重要使命擬與旅滬某方要人接洽解决浙局之方策云 
[沈成栻曾樸同車赴寗]  
　　滬寗滬杭二路管理局長沈成栻新任蘇財廳長曾樸昨日（八日）同乘花車掛在由滬十二點半開行之快車赴寗 
[嚴家熾今日赴寗辦交代]  
　　　江蘇財政廳長嚴家熾辭職業奉韓兼督辦批准委任曾樸代理定於本月十一日實行交接在案兹悉嚴氏對於交代手續已派會計科長朱應渭赴寗會同征榷制用兩科長籌備進行所有大小印信兩顆亦交朱賫送至廳以期届時移交新代廳長接事嚴擬不赴寗垣昨午忽奉韓省長令知因有朱議員等函請准予組織財政監察團監視新舊兩廳長交代等情故嚴已定今日（九日）由滬乘滬寗特别快車赴寗預備面行交接云 
[全浙公會發表之三電]  
　　全浙公會昨爲孫傳芳發表虞·歌·兩電激起反響特分電段祺瑞及各法團原電如下 
　　（一）北京段執政鈞鑒浙局泯棼迄今未定浙人呼籲去孫函電盈尺代表塞途不謂我公拘牽舊誼忍而不决坐使孫陳戰起啼笑皆非遙度淵衷必深隠痛今孫氏野性難馴逆謀愈肆連齊合周佔松窺滬布置旣定乃有歌電竟謂鈞座有難言之隠而悍然以百死相要此邦人士謂其有恃不恐故能放言無忌公若長此含忍其將何以自解且公昔主優容恐其負嵎抗命累及治安今則如虎傅翼益肆猖狂懷柔不効政令宜伸歌電旣以明示從違相脅制應請明令罷免飭其率隊離浙養癰之患已形操刀之割宜早迫切陳詞伏候裁斷全浙公會庚 
　　（二）浙江各法團轉全浙父老公鑒孫傳芳夤緣内奸入據我浙搜括苛擾三月於兹政局更新各省望治吾浙獨水深火熱有甚於前遙念鄉邦必多嗟怨顧父老所以含濡隠忍者苟求維持現狀冀圖漸次補苴耳但今之域中大勢至晰非厲行自治無以弭戰禍非盡去客軍無以謀自保近日奉軍南下即由直系殘部有連結再起之謀故孫若不去則浙江必爲攻戰之目標萬無倖免之理孫若去浙則外省軍隊失其入浙之口實治安不保而自保安危之間視此一舉敝會所見以爲我浙人士素明大義綢繆風雨不當後人即或屈於威力亦宜表示民意促孫去浙以絶亂萌蘇省人士勸齊下野衆意所趨卒達目的奉軍停止續下地方藉免糜爛前効彰彰堪爲師法務懇羣策羣力速起以圖纓冠自救稍縱即逝心所謂然不敢不告全浙公曾庚（三）杭州孫罄遠先生鑒報載致段政電詞鋒凌厲咄咄逼人讀之殊深駭詫政治功罪軍事得失敝會不欲具論惟電中有入浙乃浙人所歡迎云云則誣我浙人太甚試問公於彼時陳兵仙霞除浙軍一二客籍下弁受公勾煽誘惑内變俾公得乘虚而入外浙江境内公私團體以迄個人誰實表歡迎之忱誰實馳歡迎之電公能列舉姓名以實電中之說乎至謂入浙以後巿廛無驚果如所云則横行衢肆破壞烟禁登門闖户頑於强丐意者非貴部之軍隊耶親屬僚友纍纍後車指名索差縱令搜括隴畝興嗟道路以目意者非執事之所爲耶又公入杭以後横戮無辜株連槍斃達數十人此次戰爭拉夫數千逼充前敵慘遭鋒鏑與民相安者果如何耶此而曰非擾民充公之意必如何而謂擾民且公服從曹酋自謂軍人天職一旦反顔媚段天職又作何解公旣矢誠擁段政令在所必從忽復霸佔四師服從又作何解弁髦政府誰弁髦之毁墮紀綱誰毁墮之跡公入浙之始决勝不在疆塲今旣　隴望蜀又動無名之師穿窬劇盜兩所優爲巧取豪奪尤人自效天下之目可得掩乎總之浙人所求唯在自治客軍入據勢所必排公若以力則數十州縣刀鋸鼎鑊壓迫宰制唯所命耳若復慷慨陳詞折衷事理則公所謂對國對浙必如何可謂至誠之條件正不必請示執政而當返求諸躬但能率部退浙即爲自治之明若但飛辯騁詞有以見公之小逆耳之言惟省察之全浙公會庚 
[李壽慈接任警廳長之昨聞]  
　　調解尚無辦法 
　　警廳訊案之停頓上海縣知事李壽慈接受淞滬警察廳長任務後内部人員均以杜代廳長擅交廳印羣起不服相約走去分電各上級當道請示辦理故廳中各科公事尚難整理所有各外區應解該廳司法科預審之案件暫行停頓遇有細微之案即由各該署所預審解散如有情節稍重之案暫留人犯聽候警廳内部各科秩充完備後再行申解云 
　　淞滬警察廳長發生風潮以致廳中内部如司法等科全體解散但一月六日下午與七日八日等由廳屬各區署解到違警處分及涉於刑事案件中之案犯由廳飭發司法科乏員訊理因此收押不釋時滴嚴冬氣候涉訟者無不叫苦連天 
　　風潮激起之内幕國聞通信社云南巿警察廳因易長問題釀成風潮迭誌前報兹悉内部各科科長及全體職員離職至昨日止已有三日紛紛避居租界至外部署長署員雖參加此事但以地方關係依舊服務外傳罷崗之說雅非事實昨日本埠團體方面以長此相持恐釀他變故由南北兩商會會長出任調停但亦殊未有切實調解辦法聞約定昨晚與雙方爲一度協商尚須看其結果如何又張允明之參謀長亦有出任調停之說但亦未見諸事實至離職各職員以昨日各方旣出而調停亦未有何表示至李旣到任視事昨日堅邀各外區署員到廳聞已有數人被迫到廳李并已呈報張允明矣至此事内幕外間頗難明眞相昨據熟悉情形者云上海警察自有其系統自徐國樑以來極爲一貫江浙戰後陸去王來王雖非在其系統以内之人但以爾時王奉有曹政府明令且王確爲警界舊人故得相安後杜金釗以二區署長謀長廳爾時廳中職員即擬起而反對徒以與杜爲十年共事私交甚厚未便出口况盧宣撫使即將南來警廳人員均係盧何舊部一切紏紛均將惟盧命以求解决不意前數日外傳有陸榮籛回任廳長之說杜爲陸之舊部昔與陸感情不佳陸來杜以本人未便出面反抗故特以李壽慈出面爲反抗之資現廳中人員對杜行動極不滿非政府明令解决風潮殊無收拾之望云 
　　兩商會函詢張允明意見南北兩商會昨因警廳問題致函張允明詢問處置意見其函云克齋軍使鑒鈞敬肅者淞滬警察廳因更調廳長内部發生糾葛商民以冬防吃緊之際深恐礙及地方秩序致巿面受其牽動曾由和德代表滬商晋謁崇堦蒙諭已飭李知事暫緩接任當將盛意向衆宣布人心爲之一定兹聞李知事已於昨日在警廳接篆而警廳内部據其自行發布之上鈞使及李知事函電糾紛之象已屬彰明較著地方治安賴警察以維持其關係於一般巿民似較他項官吏尤形重要當兹地方多故伏莽未清之會而軒然大波起於警界商民之杌隍不安委非無病而呻吟兩商會以官吏遷調自有當局負其全責雅不欲多數論列致外間揣測者流來黨同伐異之譏惟此事關係巿民安寗旣受滬商之委託據實陳情荷蒙轉圜於前忽又成議中變不勝恐慌於後商民詰詢委屬無辭置答况際兹陰曆年關商民關係尤鉅和德爲自盡職守起見不敢不再向明公一貢芻蕘應如何撫循之虞使警吏怗然巿民得以安堵無驚鈞座當有成竹在胸擬請明白宣示俾兩商會有詞以答滬商實爲公便專肅敬頌動祺上海總商會會長處和德·縣商會會長姚紫若（假）代表同業等 
　　滬北商學會電請段執政解决滬北商學會昨代電北京段執政云北京段執政鈞鑒滬局混亂已達極點各級官廳均有雙方實爲民國紀元以來未有之怪現象曾於微日代電鈞座請速裁决以伸中央威信詎變生肘腋維持淞滬地方治安之警察廳忽演絶大風潮查該廳自徐前廳長故後何前護軍使曾委該廳總務科陸榮籛代理當時江蘇韓省長尚以何氏不應逾越職權文電往還交相駁責然陸之代理係因變起不測爲維持地方治安尚可曰一時權宜及後陸去省委王固磐接任視事以來相安如故不料張護軍使忽委該廳二區署長杜子釗代理逼交印信致王氏南廳不能立足復在閘北組織警廳淞滬警廳遂告分立一二三等區署地在南巿因杜係同僚暫時服從四五六等區署地在閘北當然受王氏節制以維治安以國有機關忽呈此種現象已屬不成事體乃張護軍使復委李壽慈前往南廳强杜交卸致該廳全體職員一律避外另組辦事處而各區署隊即同時分立各保轄境險象環生人心椒擾滬埠爲文明輸入總樞萬國注目之地今竟迫成此種慘烈之舉演成空前怪劇貽譏友邦實爲中國絶大國恥前方人民因治安關係利害切身國際顔面不忍盡失陽日總商會長虞君曾赴龍華面謁張使請求顧念地方未蒙諒解反謂多事竊念無論何種野蠻國家亦有法定官制薦委升撤必經不易手續鈞座旣爲各方擁戴執政則越法者即爲背叛滬警廳長系中央任命之官淞滬地區爲江蘇省轄境域伏請俯念國際顔面中央威信迅予明令解决電令盧宣撫使韓省長·張護軍使·一體遵照以安地方而定人心倘有一方不遵即係背叛聲罪致討以肅官常並請分電全國各報館公佈以昭眞實淞滬人民之幸實中國前途之福鈞座亦不致虚執國政也臨電迫切謹此瀆陳諸維察諒不勝盼禱滬北商學會叩庚 
[外團誤送文件之陳世光聲明]  
　　江蘇特派交涉員兼海關監督陳世光自正式接任視事以來迄將一月詎温前任迄未將文卷印信傢俱移交故辦理甚爲艱困雖迭由韓督辦兼省長令知温前任趕緊交卸詎仍游約近因本埠各領事及外團方面每有緊要公文誤送至舊監督署内而温之科長丁某每因收而不轉亦不辦理致外團方面紛向陳交涉員催詢奈陳茫無所知昨陳交涉員已致函駐滬各國領事署聲明凡新區交署未經收到之函件其間設有延誤概不負責幸希注意云 
[美總領事今日拜會陳世光]  
　　駐滬美總領事克銀漢昨特致函交涉公署訂於星期五午後三時詣署拜會經陳交涉員函復届時在署歡迎云 
[江灣軍隊已發軍餉]  
　　駐紮江灣之第二十四團軍隊前因未發軍餉謠言頗盛兹悉該團長官已向宫邦鐸處領得軍餉一月於日昨發給各兵士領得後向該鎭郵局滙兌甚爲忙碌人心亦因之大定惟江灣附近發生刦案仍日有所聞云 
[旅滬閩人對閩長問題仍主擁薩]  
　　閩省長薩鎭冰辭職旅滬福建同鄉會曾去電挽留兹聞運動繼任者極衆而閩人對此又意見紛歧頗不一致兹將旅滬閩同鄉方面怕接各電及去電分錄如左 
　　福建各社聯合會電旅滬福建同鄉會并轉告各報館鑒薩省長蒞閩兩載維持桑梓煞費苦心地方賴以安謐今聞辭職羣情惶駭乞電京省一致挽留以慰衆望福建各社團聯合會叩豪 
　　旅京福建同鄉會電旅滬福建同鄉會鑒薩省長辭職將准元旦京同鄉會公决擁戴林宗孟繼任已呈執政希一致進行福建同鄉會冬 
　　李鼎新電上海哈同路民厚里四四五號沈魯靑兄轉次裳兄鑒京同鄉會致滬會冬電計達閩局非宗孟出任省長莫辦弢公及諸大老均盼早見實行請聯絡滬會曁海軍方面一致贊助鼎新 
　　沈次裳復電北京東辛寺胡同李承梅兄鑒來電忽由家兄代轉可怪省長非宗孟莫辦費解吾閩年來受各客車宰割海軍魚肉民軍蹂躪地方不能統一財政瀕於破産鄉人方苦無法對付豈宗孟皆已籌有辦法耶抑爲宗孟捧場諸君亦已代籌有辦法耶若然固鄉人求之不得者敢不贊助乞轉詢同鄉諸君明以敎我幸甚琬慶 
[閘北十一路商聯會討論時局問題]  
　　閘北十一路商聯會爲時局問題於昨日是午二時召集臨時緊急會議到袁鴻鈞·沈思儉·章榮成·吳仲立等三十餘人推佘錫品主席發表開會宗旨略謂現在閘北空氣頗爲緊張致人心恐慌按齊爲東南戰爭之戎首我蘇人於此役損失綦多非十年不足以恢復元氣今渠野心不死尚擬捲土重來直將置蘇人於萬刼不復之地應請討論對付方法云云次由蔡洽君·司徒楫·等相繼發言公决齊現居租界仗有外人保護應請卽日離滬以止亂源通過次　警廳問題僉謂王廳長蒞任二月尚少過失應電請省政府勿予更動 
[商總聯會議董會紀]  
　　討論電話加價案 
　　各路商界總聯合會昨晚（七日）舉行十四年第一次議董會到各路出席議董三十七人副議長陸文中主席報告來函畢華顧問袁履登報告電話加價案接洽情形及納稅華人會議定辦法各路代表均有意見討論議决請華顧問出席工部局依據洋涇浜章程舊定合同與該局總董面商解决辦法務必取消新章公允辦理如德律風公司無誠意答復蔑視華人用户之公意則界内各馬路商店用户當一致拒用電話由各馬路商界聯合會爲華顧問之後盾次議各路臨時提案請設法勸齊燮元離滬經衆議决聯合總商會等各團體舉行聯席大會一致勸齊離滬其辦法請公决次七寳鎭商聯會代表請求援助案議决設法收容難民數百一方函請張宫兩使暫時收撫次副會長錢龍章面請辭職經衆一致挽留允卽就職十一時散會 
[中國兵災女界賑濟會之發起]  
　　將借南園或哈同花園開會 
　　自江浙戰事發生影響各地而受兵災之禍致顛沛流離·無衣無食者所在皆是其無苦情形良令人慘不忍覩本埠女界康同璧等特糾集同志發起中國兵災女界賑濟會暫設臨時事務所於蒲柏路法政大學公推熊朱其慧爲會長由王璧華即日赴京接洽一切内容組織計分七股推康同璧·張默君·湯國黎·沈儀彬·王璧華·談社英·爲總務股莊迺濟·張明德·爲文牘股·康同璧·沈儀彬·爲會計股舒蕙楨·陳芸·梁慧君·張明德·許鏡衡·莊迺濟·金淡如·爲庶務股王璧華·黄紹蘭·舒蕙楨·爲調查股及放賑事宜程婉珍·黄紹蘭·陳鴻璧·張俠魂·吳仙舟·王啓潤·莊慶津·爲游藝股歐譚惠然·沈儀彬·康同璧·王璧華·蕭硯芸·爲募捐股臨時籌備費由諸發起人捐任·并議籌辦游藝會募捐售票擬假哈同花園或簡氏花園爲會塲已由康同璧接洽游藝會日期約在陰曆正月元宵左右昨發起人等特假女權運動會開會討論一切事務云 
[航業雜訊]  
　　新法使行將來滬續聞法國新任駐華公使馬戴爾氏由法來華蒞新隨帶亞畢女秘書原乘上月二十五日之安特來朋號輪至申嗣因中途奉命往越南致過西貢即行上陸遂改八號搭亞博司號來滬昨日法公司接亞博司號輪發來無線電以船由西貢開出即在海面遇風因避免風災故滯延三天來滬新法使及女秘書已乘此船至滬决定星期日上午十時許船抵吳淞十一時半駛入黄浦碼頭法使到申後大約禮拜一即須北上 
　　大阪商務視察團到滬日本大孤商務視察團係由該巿巿役所之工商課所組織去冬即擬來滬視察旋以江浙戰事發生遂展緩行期現已由視察團團長吉村勝太郎率領大阪工商兩業代表三十四名由日乘上海丸輪來滬昨已抵埠當即在萬歲館下榻聞該團在滬視察後即赴蘇州·鎭江·南京然後還滬再往杭州此行目的在預備發展大阪工藝品及商貨之對華貿易視察其何種需要俾可乘機推廣云 
　　大批英條銀之續來本月一日此間正金銀行在倫敦購入第一批大宗英國條銀四千數百條計值滬銀四百萬兩聞第二批英國大宗條銀昨日本埠大英公司得杜古拉號郵船來電謂在英又轉運來英條銀四千四十七條仍值滬銀四百萬兩以上决定明日裝至上海此批來後更有一大批不久亦將至滬 
　　錫湖間小輪之停行本埠頃得内河航輪公司消息湖州大錢口地方河道已經淤塞不通小火輪難以通過今湖州到無錫等處者已停班而由大錢口通航之小輪聞亦將陸績停駛云 
　　法郵公司之新船法國郵船公司上海馬賽間之正式郵船去年已經擴充至十一艘分甲乙兩組每月兩班往來於中法安南之間本年甫經開班巴黎總行已發來急電謂從一月份起正式之中法郵船班内已决定加增新式快郵船其第一船業經派定在本月二十九日由法開東航處女班船名曰芬太尼勃留號Ｓ·ＳＦontarnobleau此外尚有三新輪則凖備在二月以後增入滬線此爲法郵船今歲擴充中法航業之第一聲云 
[和明商會函詢浚淞程度]  
　　和明商會以蘇州河交通便利與否關係各國商業現經上海總商會發起開浚未知開至若何程度故特去函總商會詢問略謂蘇州河開浚一案所有進行情形迄於今日究開浚至若何程度兹奉敝會各會董之命特備函奉詢如有報告尚乞見賜一份爲荷 
[函請疏通吳淞江西段交通]  
　　滬北經售米糧公會昨據各帮米客來會報告吳淞江上游北新涇迤西一帶因時際冬令潮落河南狹小又值陰曆年關各種貨船往來異常擁擠致該處河面一望十餘里阻塞難通皆因停泊者不依順序航行者爭先恐後致欲速不達交通梗滯倘不速事疏通恐如舊年軋斷云云該會據報後以該河倘有阻塞關係米業甚鉅特致函閘北水巡隊云逕啓者兹據各帮米船客等來會要求據云現時冬汛潮小河窄致有往來各船停滯中途異常擁擠不能通行故特派敝會庶務員偕駐會水警持函詣前面陳一切務請貴隊卽飭幹警前往疏通以利船隻往來進行免有阻止發生意外之虞實紉公誼云云 
[尚有本埠新聞轉入後頁]  
 
 

Page 15

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *本埠新聞二 
[粤海關處罰騙稅之請免]  
　　廣肇公所等兩團體致粤官商電 
　　廣肇公所粤僑商業聯合會昨致粤電云廣州分送廣東省長粤海關監督總商會鈞鑒頃據粤東各商號電稱海關監督檢查艙　部本單誣騙關稅每號罰銀逾萬限三日繳欵否則嚴拿究辦等語查運粤各貨由起運各口岸海關騐明斤兩完納正稅給單放行復由起運口岸海關給有紅照註明斤兩咨粤海關到粤復經粤海關查騐相符照章納稅始准提貨種種手續備極完密粤東各商號無權更改報關斤兩無從瞞騙關稅當此巿面彫零商業疲敝加以陰曆年關緊迫倘遭此意外勢將無業可營無賬可收更恐牽動金融於巿面大局關係甚巨伏乞俯卹商艱迅將該業取消免予處罰以維巿面而安商業不勝迫切待命之至上海廣肇公所粤僑商業聯合會叩陽又致北京孫中山汪精衛先生電文略同 
[土布免稅案仍難邀准]  
　　通崇海泰總商會前曾電請財部將土布稅釐通令豁免以維土産開財政部以成案未便推翻　業經批示該商會所請礙難照准云 
[國民拒毒會消息]  
　　中華國民拒毒會昨日所有消息併誌如下（一）該會昨接出席日内瓦大會代表顧子仁來信報告第二次大會迄猶未開因第一次大會議案尚多未决以是爭點頗多各國代表竟有返國者故第二次會議因以遷延聞現已定期一月十二日開會云（二）全國大會原擬二月七日至二十二日之間舉行現因其時已落北京善後會議之後故有主張與其怱促舉行而無美滿效果不若展緩舉行俾能充分籌備之爲愈但實行展期與否現尚未决定（三）總幹事鍾可託現赴成都出席華西大會該會昨接鍾君由宜昌旅次來函報告沿途宣傳拒毒之經過及調查之結果以備參考云 
[張瑞生迭接嚇詐訊]  
　　滬城福佑路富户張瑞生近接由郵寄來借銀十萬信函一件信中略謂頃聞奉軍大隊行將南下故我輩軍隊函須開拔赴寗防護惟需開拔費五十萬四十萬已經籌得缺少十萬素仰先生慷慨好施特來商借如荷贊成請於次日在小世界女子新劇場旁茶叙候敎因弟與先生素識無須代表以免周折如果先生拒却莫怪部下健兒無情以槍彈奉贈後悔莫及等語下以李錦標具名張接函後置之不理不料連日續接兩信其中措詞與第一信略同兹張抄錄原信報告淞滬警察廳請求查提究辦一面又投一區二分署要求派警保護警廳業已飭派探警四出偵查務獲解究 
[浦東瑞和梗片廠火警]  
　　浦東塘橋鎭東北泥牆圈地方瑞和梗片廠係專製火柴梗片之工場昨日（八日）上午一時許儲貨間失火或謂電燈走電登時冒穿屋頂烈燄上騰滬南董有渡救火會及保衛團等疑爲潰兵焚刦故戎裝携帶洋龍皮帶車等乘小輪渡浦前往火場竭力灌救至天明始行撲滅直至昨日午刻尚在灌救以免餘燼復燃是役計燬廠屋四十餘間一切原料出品機器生財等項損失約在八萬餘金當火熾時浦東各保衛團張家樓商團及該管三區三分署巡官等各率隊馳往彈壓事後由錢警佐調查起火原由以憑核辦 
　　又一訪員報告云昨日上午一時半浦東張家浜胡家木橋瑞和柴廠因走電失愼頃刻烈燄横飛冒穿屋頂延燒該廠内外部房屋時值夜半火光燭天南巿董家渡天主堂火政會會員俞國華等携帶近由法國購來之輕便小邦浦渡浦往救已焚去廠房數十間之多火勢猖狂不可收拾迨由各員竭力澆救火漸熄滅惟恐餘火復燃仍在四周設法澆灌該廠方不致完全被燬各員回歸時已近午時聞小邦浦便於携動此次在塲施救頗見得力云 
[塘山路火警灼斃一人]  
　　虹口塘山路一千七百五十六七八號門牌顧文記花廠内於前晚夜半十二句半鐘怱然失火登時冐穿屋頂紅光直冲霄漢當經各段救火會聞警立驅皮帶車到塲施救旋即撲滅當火熾時顧文記之胞兄顧桂保紹興人年四十八歲不及逃出葬身火窟事經捕房得悉派探前往詳查起火情形一面派土工從瓦爍中將顧桂保屍體扒出舁送　倫路騐屍所候報請公共公廨中西官相騐至昨日午刻由屍弟顧文記投滙山捕房請求免予相騐捕頭准如所請着該屍屬自行領屍棺殮候呈報公堂備案云 
[南洋烟公司控船公司案上訴結果]  
　　大晚報云南洋烟草公司前控綠星輪船公司Ｇrun　Star　SteamshipCo承運烟葉漬水要求賠償損失一案經前美國駐滬按察使羅平傑氏判被告償還美金四萬零四百元並負擔堂費被告不服判决提出上訴刻聞此案業經舊金由第九巡迥上訴裁判所判决維持羅前使原判云 
[星加坡路男子中彈斃命之眞相]  
　　昨報記男子中彈斃命事當時因傳聞該男子欲避免巡捕檢查致被開槍此項消息殊屬誤傳爰將此案發生後經過情形再誌於下以資糾正緣七號上午十句餘鐘有人經過滬西星加坡路見道旁之農田内發現男尸一具遂報由附近印捕轉向戈登路捕房報告捕頭即派華探目毛伊文馳往查得死者年約三旬身穿白絨布短衫褲蓆法布短棉襖藏靑假嗶嘰洋皮袍夾馬甲黄色雨衣足穿短统黑皮鞋髮剪平頂未曾戴帽尸身長約五尺七寸倒於田内頭西脚東鼻傍前胸各受槍傷一處手臂亦有鮮血當係被仇人用槍擊斃因地點不屬租界經該探目將調查情形稟復捕頭通城知内檢察廳當日下午由王檢察官帶同醫生及檢騐吏等到塲驗明該男子委係生前被槍擊傷身死以查無尸屬即飭該圖地保暫代棺殮云 
　　又一訪員報告云七日上午八時許某號印度馬巡行經新加坡路查見有二華人受傷横臥在路南附近之華界地上一因於胸部受彈傷已死又一則頭部亦受槍傷該馬巡即據情報告戈登路捕房由捕房通知曹家渡華界警局因出事地在華界之故此事顯係命案現由華界警區調查眞相不知結果如何云 
[北蘇州路之刦案]  
　　北蘇州路承吉里八百八十二號門牌陳姓家於前晚七時許突來盜匪七八人兩盜在門首把風其餘各盜碰開大門一擁而進直達臥室各出手槍向陳之眷屬輩嚇禁聲張翻箱倒篋肆行搜刦現洋金銀首飾並衣服等物約計值洋五百餘元得贓而逸迨該管滙司捕房聞警立飭通班中西包探前往兜拏盜匪早已逃逸該探即向事主詢問盜黨面貌服式並令開具失單據情回凛捕頭通知各捕房一體跴緝贓盜務獲解究 
[謊報被刦圖吞鈔票之定罪]  
　　禁押四月 
　　紹興人謝鼎耀在新閘路一千零九十七號門牌源昌新煤炭店爲學徒前日上午十一時該店執事楊寳卿交與謝鈔票洋四百元命送往西藏路五百八十二號門牌茂成新煤號詎謝見財陡起不良欲圖吞没中途將欵藏入衣袋及褲襠内反投老閘捕房報告謂伊行至西藏路福州路轉角遇盜匪四名兩盜穿棉袍一盜穿大衣一盜穿雨衣雨衣之盜執黑色手槍禁止聲張致所携鈔票四百元悉被搶去捕頭即派包探邵景範協同西探勞勃生按址前往調查並無盜案發生遄歸捕房反覆向謝盤詰始究出係謊報被刦圖吞欵項並從其身畔抄出鈔票分文未缺昨晨傳同楊寳卿等將謝解送公共公廨經關讞員會同美領雅君質訊之下判决謝鼎耀監禁西牢四月鈔票交楊領去 
[押犯周文斌畏罪自縊身死]  
　　本月五日總巡捕房特别機關中西包探查獲盜匪周文斌·張雲海·王世春三名抄得手槍三支翌晨解由公共公廨押候查明訊究等情已誌本報其中周文斌一名據抽房調查犯有盜案三起周亦承認故彼畏罪前晚乘隙在總巡捕房押所將褲撕破聯成長條自縊迨看守之巡捕覺察已經氣絶身死遂報告捕頭飭將尸舁往虹口斐倫路騐尸所昨午禀請公共公廨李襄讞會同英領惠君蒞所騐明升座公位由一吉五百零二號華捕五十一號西捕稟明該犯自縊後覺察情形中西官遂判騐得已死犯人　夾斌在捕房自縊身死查無尸屬飭保報堂領棺具殮待領 
[車撞沈洪喬受傷斃命]  
　　昨日下午三時浦灘新開河口有海門人沈洪喬肩挑行李雜糧自北往南行定被包車撞碰倒在自後行來之電車上電車開駛正連經猛力碰撞跌出數尺之遠肋骨折斷身受重傷由小東門法捕房三百七十七號華捕拘包車入捕房一面車送受傷人往仁濟醫院醫治旋即傷重身死經捕頭派據醫屍車送騐屍所候騐 
[南京路前晚之火警]  
　　前晚八時三刻南京路八十八號門牌郭仲良醫藥局之擱樓上所堆藥料忽然爆裂霎時火光熊熊經各段救火會聞警即驅皮帶車到場取水澆滅擱樓全燬藥料紙張等物悉付一炬此外未被殃及事後該管捕房派探前往調查起火情形以憑核辦 
[閘北公興路火警案之昨訊]  
　　去年十二月二十五夜一時閘北公興路空屋内起火由各段救火會到塲救熄事復經五傷二分所馬署員查得起火之隔壁係　祥興磁器店壁上開有一洞洞口堆積柴草引火之物顯係故意縱火前日將該店主周鳳儀傳案訊關供認保有火險轉解司法科押候吊到保險單再行核辦 
[汽車撞倒行人]  
　　昨日上午二時許某號汽車駛經湖北路撞倒行人朱山森跌傷頭顱等處由老閘捕房一千四百八十八號華捕抄錄汽車號碼另雇車送受傷人往仁濟醫院醫治一面歸報捕頭候示 
[猪客病斃之報騐]  
　　二十七保十圖地保歧山昨日午後投上海地方廳報稱閘北烏鎭路小菜場附近七百六十四號興泰猪腸廠寓客湖州人汪謂春今年四十五顪昨晚不知如何倒斃廠中但死者並無家屬在滬爲此報告警署令　　案禀請派員相騐車檢察長准如所請候委員往騐 
[收買來歷不明婦女之罰鍰]  
　　瀏河人沈阿五之女唐沈氏於上年間被楊菊生誘拐來申後押入法租界姚金氏所開妓院内爲娼現爲乃父查知來申報告捕房飭探將唐沈氏連同鴇婦金氏帶入捕房惟楊聞風逃逸無從提案昨解法公堂請究先由沈阿五投訴女兒被拐情形並稱自女兒被拐後夫家在杭州官廳控民匿女不交請求准予領回等語詰之唐沈氏稱實被楊菊生拐來上海後串同沈子良等將婦人價賣求究質之姚金氏供沈氏由沈子良領來冐充夫婦是以婦人收買現沈等逃往何處不得而知餘供支吾聶讞員商之法副領事葛君判沈氏交其父領去姚金氏不應收買來歷不明婦女着罰洋五十元充公以儆 
[私收客賬押二月]  
　　法新租界菜巿路中美襪廠主方興邦昨投法公堂控稱商人前用張鳴鶴爲跑街夥不料近被陸續私收客賬銀二十一兩洋四十五元察悉向論一味支吾旋即逃逸直至昨日將張尋見扭案請求訊究詰之張鳴鶴供認私收客賬惟欵項已交朋友取去餘供支吾中西官判張不應監守自盜着押西牢二月以儆外再空還原告賬欵 
[誘拐婦女圖賣分别押儆]  
　　蕩婦張阿妹於陽曆上年十二月間在法租界地方誘拐郭屬蛟家之女兒郭阿金至浦東地方希圖販賣事爲法捕房包探吳錦堂查知前往將張阿妹及姘夫王阿三連同女孩一併拘解法公堂奉判再核在案昨日提訊張阿妹供實由在逃之陳桂元起意囑令婦人誘拐現陳逃逸何處不得而知除供支吾王阿三供張阿妹是吾姘婦不知拐孩之事求察聶讞員商之法副領事葛君判張阿妹押女所二年期滿永遠出境王阿三出境三個月以儆 
[公共公廨訊案彚錄]  
　　昨日公共公廨訊理民事訟案併誌於下（一）福源莊王莊卿延克威律師訴昌興絲廠主蔣雨生·蔣壽民·欠銀案堂諭准隔日公示申新兩報十四天限被告於公示日起二十天内到案辯訴否則缺席判决並與三千二百九十一三千二百九十二號民事案共同審理（一）陳安生訴周阿毛等不付期票洋案第三被告朱十達延海德禮律師到堂聲稱本案關於朱之部份已經了結請求註銷堂諭第三被告註銷第一二被告改期再訊（一）鮑善智　雷聲布律師訴程培軒欠借洋案堂諭程培軒具結出外有力時分期履行判决（一）陳生林延慕思律師訴永春錢莊股東唐吉生等不付莊票　案堂諭姑准飭被告到案照控數交保候訊究竟其中有無舞弊情形再核（一）祥豐木行訴喬餘記王榮堂不付票銀案堂諭查本案全憑脚圖書此係錢業通例本案前諭王榮堂在外趕緊向理乃延遲自悮應即斷令如數還銀五百兩惟據代人受累着於本年陰曆臘底還銀二百五十兩來年五月還銀二百五十兩免息作爲了結稍示體卹並負担堂費限三日内交保（一）婦人張吳氏聲請給諭執管張雲峯遺産案堂諭應着兩造在執管地産界線上房屋外前後各插界石以淸界限如張吳氏願在伊所執地産上自築磚牆或板壁亦聽其便並着該氏遒照前判將張桂生應得之方單半張交出張桂生呈堂賬單應由兩造在外算結以後該地房屋租金應歸張吳氏收取（一）李茂昌延高露玲律師訴金永年欠欵案堂諭被告抗不遵判應准原告所請將被告所存各件發封拍賣備抵（一）戎慶生訴夏金生欠借洋案堂諭被告屢傳不到准予缺席判償原告洋一百六十六元並負堂費飭被告到案交保（一）錢兆林訴陳嘉猷欠房租洋案堂諭着被告付給原告洋一百七十二元如再違延即日押遷反訴註銷（一）鄒建功訴顔治才欠會洋案堂諭註銷銷（一）大德晋油廠聲請破産案債權代表台維斯律師請追欠欵堂諭候派本廨理賬員將該廠機器生財曁各簿據查明淸理具報公堂併核並諭該理賬員將該機器從速拍賣 
[誌謝]  
　　昨承大東書局惠贈第四卷第三號﹁半月﹂一册又滬江汽車公司惠贈日曆四組誌此併謝 
 
 

Page 16

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *商業巿况 
[北京專電]  
　　前塲整陸開盤七十一元零五收盤七十一元二角柒長開盤六十五元三角五收盤六十五元三角二分五玖陸開盤二十五元五角五收盤二十五元六角二分五後塲整陸開盤七十一元二角五收盤七十一元三角五玖陸開盤二十五元六角收盤二十五元七角（八日下午五鐘） 
釐漲拆借 
　　昨日洋釐巿價轉高早巿爲七錢三分三釐五午巿收盤價七錢三分四釐一毫二忽五比較前日漲二釐七毫半銀拆早巿價三分至午巿遂又回小懸掛白借昨日出口朝鮮裝靑島洋十萬元本銜裝天津二十萬元 
[國内滙兌巿况]  
　　上海銀行十四年一月八日國内滙兌行巿報告云今日津電未到銀洋匯均未正式開價門巿交易銀滙少數仍照昨巿計公確爲一千○五十五兩行北爲一千○六十三兩京洋滙爲一千○二十四元鉅數票照解電滙略感困難滙費另商津爲一千○二十三元與昨巿相彷彿漢電申票巿價未動洋釐略跌爲七錢○○五毫此間洋例滙價仍開一千○三十四兩七錢五分洋平滙時届年開銀行方面對於外埠收解日形忙碌滙兌亦頗踴躍如京津漢等處每日均有鉅數滙出日來滙水雖大而滙出之數返見增大他如濟南靑島等處二月以來巿况岑寂無解之日居多有時亦有行無巿日來申厘跌小滙價不减於昔而巿况頗有轉機每日均有交易云 
[神户英美滙巿電訊]  
　　昨日神户滙兌巿午前電日美滙兌賣價三十八元二五較前日跌一二五買價三十八元三七五較前日跌○六二五日英賣價一先令七辦士二五較上日跌○六二五買價亦跌○六二五計一先令七辦士三一二五正午來電日美滙價三十八元三七五較上午高一二五買價亦高一二五爲三十八元五日英賣買　價不變午後來電俱無變動 
[外滙掛牌互有變化]  
　　昨日星期四各外滙掛牌除香滙未更外餘均更改計先令小二五掛三先令一辦士半印滙小一羅比七五掛二百○七羅比二五法滙小十法郎掛一千三百八十法郎美滙小五角掛七十四元五角香港未更仍掛七十四兩二五東滙大二五掛五錢二分嗬隴小一盾二五掛一百八十三盾半新滙大五錢掛七十五兩二錢五分 
[先令巿况先堅後疲]  
　　昨日星期四先令揭曉雖見縮二五而人心看疲故内盤巿况初祗平平後因進胃頗乏價乃見硬計銀行買出三月份先令價三先令一辦士三七五買進三先令一辦士半嗣因華商銀行抛出頗旺而吸者無幾故價即行看疲計銀行賣出三月份先令價三先令一辦士五六二五買進三先令一辦士六八七五其後巿况仍行回好因有滙豐等銀行扒進計銀行賣出三月份先令價三先令一辦士三一二一買進三先令一辦士四三七五午後初亦相等後復回疲計銀行賣出三月份先令價三先令一辦士三一二五買進三先令一辦士四三七五嗣後銀行賣出三月份先令價三先令一辦士半買進三先令一辦士五六二五收盤時價格仍相等 
[美滙巿况略疲]  
　　昨日星期四美匯掛牌小五角巿况初平後堅交易不多計銀行賣出三月份美滙價七十四元五角買進七十四元七角半後計銀行賣出三月份美滙價七十五元買進七十五元二五又賣出三月份美滙價七十四元六二五買進七十四元八七五午後巿况初鬆後堅但價雖有上落而交易幾無人問津計銀行賣出三月份美滙價七十四元二角半買進七十四元五角嗣後賣出三月份美滙價七十四元六二一買進七十四元七五 
[東滙巿况平後鬆]  
　　昨日星期四東滙掛牌大二五内盤巿况初平後疲由疲復平交易頗多計銀行賣出三月份東滙價五錢一分九三七五買進五錢一分八一二五嗣後正金銀行抛出三四月份東滙數十萬元人心恐慌漸行抛出致價頓鬆計銀行賣出三月份東滙價五錢一分六二五買進五錢一分半嗣後復緊因有各日銀行扒進故能抵住巿價計銀行賣出三月份東滙價五錢一分九三七五買進五錢一分八一二五午後巿况步鬆計銀行賣出三月份東滙價五錢一分八七五至五錢一分半買進五錢一分七五至五錢一分三七五 
[標金又趨跌風]  
　　昨日星期四大條銀來電近遠期各縮四三七五計近期掛三十一辦士九三七五遠期掛三十一辦士八七五美滙兌開盤大七五收盤大一分銀價大一分二五日美小一二五日英小○六二五二月份標金開盤二百五十七兩六錢較上日漲七錢爲全巿之最高價先令揭曉時内盤巿面不堅人心疲弱標金小至二百五十六兩二錢嗣後賣者更旺金價又跌至二百五十五兩三錢其後巿况略有回好之勢日英美來電均未更動而銀行家有扒進東滙故有某金號紛紛扒進標金價旋回至二百五十七兩收盤烚赤並未做開正二月份登賬價格均爲二百五十七兩補水亦同午後巿况初時尚堅挺迨先令揭曉後漸行暴跌日美匯兌大一二五日英弗動二月份標金開盤二百五十七兩二錢先令揭曉時金價爲二百五十七兩三錢嗣後有大連帮等抛出之故致金價小至二百五十四兩八錢後略回高至二百五十五兩一錢復小至二百五十三兩七錢（爲全　最小價）略高至二百五十四兩二錢收盤價爲二百五十四兩一錢較之上日收盤價共小二兩八錢全巿最高低相差爲三兩九錢補水二百五十四兩 
[一公債巿價堅挺]  
　　昨（一月八日）債巿况較前暢旺合計期貨各債成交總數達二百零八萬元整六最旺占一百四十五萬元七長次之計三十六萬五千元金融價二十六萬五千元惟現貨巿况較前稍清成交共計十四萬四千元整六計七萬五千元九六三萬餘元金融一萬六千元其他如五大·七長·整七等合價二萬餘元各債巿價前巿時尚極穏定較前日上落至微迨後巿買氣稍盛價遂上漲結果較前日大致續漲如金融整六遠期貨均續漲四五角整六金融近期貨及整六現貨亦均續漲二角惟七長期現貨均見回小而以現貨爲尤甚較週二時回下六角餘如五大較去年忽漲一元四角正七較去年飛漲二元六角又華商證劵股亦較　初漲上四角兹分述各債巿况如左 
　　金融公債金融現貨千元票八十七元六角較前無變動期貨一月期八十八元六角比前巿開盤好一角半較前日續漲二角二月期八十九元六角較前巿開盤漲上六角比前日續漲六角　　整理六釐整六現貨七十二元五角半比前巿開盤漲三角半較前日則續漲二角期貨一月期七十三元三角半較前巿開盤好一角半比前日則續漲二角二月期七十四元三角較前巿開盤漲四角半比前日亦續漲四角 
　　七年長期七長現貨後巿收盤做開價六十五元五角較　二時跌下六角期貨一月期六十六元二角半比前巿聞盤略好五分較前日反縮五分二月期六十六元七角比前日回下二角 
　　九六公債丸六現貨二十五元六角較前巿收盤漲上二角比前日回好一角 
　　其他各債如整七於後巿做開價七十七元較去年飛漲二元六角五大亦在後巿做出價七十七元較去年漲上一元四角又華商證劵股價三十七元四角較前巿漲二角比週初漲四角 
[外股巿况平穏]  
　　海利洋行報告云昨日外股巿况開盤初頗平曉後接新嘉坡橡皮巿價漲起一分（坡幣）倫敦漲起半辦士之電報本埠橡皮股票巿面頗呈活動之現象一時買進者頗多耶松稍疲紗廠股平平電車·公共汽車·及工部局債票賜者不少昨日成交價格英公部局一九二四年六釐公債九十八兩九十七兩半一九二二年七釐公債一百零四兩一百零三兩一九二一年八釐公債一百零九兩自來火公司一九○九年六釐債票九十五兩五錢開漂（不記名股）十九兩二錢半公共汽車十兩二錢半業廣一百三十兩自來水（記名股）一百七十二兩半英爪華八兩八錢半又九兩二錢半三月期英特去三兩九錢又四兩三月期陳時八錢半稿老佛二十兩潘麥太四兩三月期新聞浦一兩三錢半上海記達一兩二錢北結一兩二錢半三月期别由八錢七分半又九錢二分半三月期志　一兩二錢半三月期又一兩三錢杜米仁三兩古拉（老）十一兩又新股五兩半可太把路一兩一錢拍當五兩五錢五兩三錢半上海馬來三兩二錢半生架杜立八兩一錢大拿米拉九錢二分半橡皮五兩三期天傍一兩五錢半怡和十三兩二錢半三月期又十三兩一錢半怡和（僅先股）一百十兩現貨監格志（聯合股）二十三兩東方四兩一錢耶松一百零九兩 
[元芳呌莊]  
　　昨日星期四輪值英商元芳洋行第二千五百○七次拍賣係不限價拍出循例放期六禮拜排列泰西緞元絨羽綢元斜紅布巿布原布竹布漂細布漂布等各種疋頭六百五十五件計二萬八千九百八十疋比較上次少二百二十七件計丸千六百二十疋巿况轉呈桂象各價均有增張人心頗形樂觀也計拍出（泰西緞）五十三件計四百九十疋漲者自二釐五至一分五（元絨）三件計六十疋價漲三分二釐五（羽綢）一百六十一件計五千四百五十疋漲自二分五至一兩一錢惟九　一牌則跌一錢（元斜）十五件計六百疋五子登科跌二分半廚房漲一錢七分半（紅布）八件計四百八十疋漲自五分至四錢（巿布）七十件計三千五百疋漲二分至二錢二分（原布）六件計四百五十疋價增八分（竹布）四件計二百疋八士漲一錢七分五雙路燈加七分五（漂細布）十件計五百疋五花洞漲九分敎子亦高二錢（漂布）三百二十五件計一萬六千二百五十疋價漲一分至九錢七分内略有數牌見小跌去一分至三錢一分云 
[紗花平疲]  
　　紗廠聯合會花紗報告云昨日星期四美國棉花現貨小二十五磅昔近期小二十七八磅音遠期小十六七磅音印度勿洛去大一羅比東洋三品紗近期好九角至一元二三角遠期小八九角二十支現貨紅財神未動標準巿勢平疲但時局謠言未息人心仍屬不安故巿氣不振兼之海外棉巿亦回落上午標準近期小一二錢遠期小二三錢午後外而現貨走銷流動四川帮買進二十支紅福寳鼎人鐘及十六支寳鼎等本紗一百數十包巿况稍見挺高近期回大一二錢遠期大二三錢客帮由漢口江西廣東蕪湖汕頭野鷄内地等帮共成本紗二百數十包日紗四百包之譜巿儥無甚大上落惟日紗則小二錢五至五錢公會上售開二十支金鳳十四支藍團龍等二牌小包二三十包各廠皆米開出巿况稍見平鬆 
[三品跌風益厲（八日大阪電）]  
　　三品巿場新正以來人氣即漸次委靡昨日後巿焚表阪神兩處存底增加二千七百餘包賣方叫賣益力跌風愈　猛厲今晨美棉旣跌而三品十二月製品又有突破二十萬包新紀錄之報中國紗復紛紛乘機輸入跌風益不可遏遠期貨遂突破五十元近期價格漸形擴大賣方全體總動員呌賣之聲不絶於耳買方置若罔聞不敢與抗暫時恐難轉機云 
[大阪紗巿不動（八日大阪電）]  
　　棉紗現貨因長期趨疲目下尚無變化中等二十支本月期呌價爲三百九十八元次月期爲三百八十四元成交零星 
　　鐘紡十四支一月期三七二○○ 
　　雙鹿十支一月期三三三○○ 
　　鐘紡二十支一月期四○三○○ 
[大阪布巿平疲（八日大阪電）]  
　　布巿交易亦隨紗巿而趨清淡雖海外略有訌　亦屬寥寥巿價不動成交百包 
　　紺千島三月期二五○○ 
[洋莊絲巿趨清]  
　　昨日洋莊絲巿甚趨淸靜歐美各莊邇以滙率轉高積濱日絲下降銷胃甚淡交易頗清廠絲昨惟法莊進大綸十一至十三條份絲十擔價尚堅挺七里干經亦僅歐莊買烏鎭貨十擔行情稍增黄絲灰經仍無成交云 
[横濱絲巿觀望（八日横濱電）]  
　　生絲現貨前途看跌買户束手毫無進意本日並無成交云 
絲屑巿况歐洲三館帮買氣潛存正在物色相　之貨面吃價仍小去十元交易未能進步 
[粉巿難望發展]  
　　昨日粉巿仍無發展之　勢天津大連等帮雖　有進冐　類均注意遠期蓋欲乘此廉價時期略抛存積而年關將屆人心咸主收束即客帮亦均預備回籍度歲進胃不過爾爾况各廠存粉計達九十餘萬包年内勢必盡行出售巿場中套頭雖進行不懈終不敵覽氣之盛是以各月巿盤難望轉漲昨日上午開盤除三月份遠期堅挺外餘均傾跌數釐成交祇大連天津兩帮各進二萬包餘均觀望午後巿盤仍具盤旋之勢惟遠期因津帮續　價漲二釐半收盤結果本月份價爲二兩一錢一分半較前日收盤價計跌半分正月份爲二兩一四七五二月份爲二兩一六七五均較跌二釐半三月份仍爲二兩一錢八分（不動）期粉成交額上午七萬九千包下午五萬七千包收由五萬四千包共計十九萬包股票上午成交十五股價爲四十七兩二錢較跌四錢現粉出口計由林青總統號裝住小呂宋兵船粉四千包 
[五金堅定如故]  
　　昨日五金巿場各帮胃口依然未有發展消息可供報告售開之價均極堅定新洋元鐵出路雖比往日減退以大局觀之尚在各項鋼鐵之上洋板及洋方鐵等則仍爲閑散開價因存底開係穏定已久白鐵皮及馬口鐵等自週初提漲迄今人心頗健故暗巿有續高希望云 
 
 

Page 17

 
 
1;第一萬八千六百三十二號;中華民國十四年 西曆一千九百二十五年一月九號
星期五 * * 
[本埠增刊]  
[聯益箋贈送樣張]  
　　勞合路南京路聯益貿易公司創製之美術信箋聯益箋銷行以來極爲社會人士所歡迎業已再版兹悉該公司爲便利顧客揀選起見特印樣張分贈各界函索即寄不取分文又美術賀年片數十種爲應時之品價目異常便宜云 
[福利公司印售禮劵]  
　　南京路四川路口福利公司現因年節各界送禮必多特印就精美禮劵千張價分五元·十元·二十元·三種以之購貨十足通用近聞前往購者頗多云 
[永安新到疋頭]  
　　永安公司二樓疋頭部此次冬季减價各貨如駱駝絨直貢呢法蘭絨及雜色嗶嘰等類一律削本發售近日顧客頗形擠擁尤以雜色雙面絨布減售每元五碼及大衣呢减售每尺四角爲最便宜其外永安紗廠近日出品各布疋種類繁多即如漂白斜紋絨質結而細色白如雪每碼售洋四角每疋十一元本色斜紋絨十一磅每碼三角八分每疋十元五角九磅每元售三碼每疋祗售九元及雜色斜紋冲嗶嘰質地結不退色每碼减售四角卅碼莊每疋十一元批發格外從廉云 
[中華皮鞋公司贈送日記簿]  
　　南京路抛球塲中華皮鞋公司本爲國貨皮鞋之托辣司年來銳意進行營業頗獲發達兹際陰曆年終除另行减價外再印一種精美日記簿内容有爲吾人居住租界之須知以及種種常識爲他本之所無隨鞋附送又舊顧客如將買鞋時所有發票寄往該公司當以一本奉贈云 
[同昌脚踏車之新買法]  
　　南京路同昌車行新訂按月拔付購買法凡每月能節省車費九元即能得一極佳之同昌飛馬牌脚踏車該車因推廣伊始故定價特廉對於分期拔付亦不加算利息誠爲購備脚踏車之良機云 
[沙利文新出年禮糖果]  
　　商京路抛球場東沙利文糖果西餐店近以陰曆年届特出年禮糖果數十種品味及裝璜較平日尤加精緻又出各式新奇糕點二者最宜餽贈之用價目不一購者極爲踴躍云 
[鴻興廉價祗有一天]  
　　湖北路正豐街口鴻興織造廠發行所自前月二十四廉價以來已屆二十天門巿營業頗稱發達兹因廉價期滿爲優待顧客起見故將各貨重行削碼并有新到大批呢帽定價尤廉聞二磅有帶熱水瓶每售一元三角五分新式絲圍巾每條一元六角半高等衛生衫每件九角八分手織蜂絨衫每件六元五角新式捲邊平邊呢帽原價二元八角減售二元二角半云 
[安全火柴原料之發行]  
　　本埠愛多亞路四號瑞中洋行專辦進出口瑞典國火柴原料紙頭及著名火柴機器鳳凰牌火柴等該行自開設以來信用甚著營業發達早爲國内火柴廠所推許今年因華政府有禁止黄燐進口並令各火柴禁製紅頭火柴等情聞現在各地火柴廠均紛紛改製安全火柴該行爲國内火柴廠所須要特電致瑞典總廠加工趕造以應須要目下如鹽酸加厘西名即（Ｃhlorato　ofＰotash）及赤燐西名（Ｒed　Phosphorus）等均可預定然該行各種火柴原料爲各大火柴廠所歡迎不特品質優良定價低廉且交貨迅速一經接手訂期不誤該行發行各種新式火柴機器該機搆造堅固式樣新巧旣省人工又廣出貨該機如大規模火柴廠置之最宜但我國火柴廠尚不多見並印有機器樣本說明書以備各地火柴廠索取可函致該行華經理營業部即行奉贈若本埠火柴原料交易可與該行原料推銷員施君寅基接洽云云 
[易安居增售茶花菓盤糖餞品]  
　　南京路石路口易安居本年舊曆冬間自在粤採辦大宗盆供之金桔花等到滬後社會上購者甚夥現因廣東應時冬季花中而爲臘尾歲首之最鮮艶奪目者尚有一種茶花較金桔等花尤佳邇來該社以定購此花者日多故已往粤採運此項茶花到滬昨已先至一批即日開始發售矣該社主又以舊曆歲首滬上社會例有菓盤之供客其中所用者爲蜜餞糖菓與食點三項現該社爲改良菓盤用品起見特採運入大宗新鮮蜜餞並在滬由社主監製特别糖菓食點百餘種以供社會上需求者之選擇花色名目多不及載均爲特出品足爲新歲菓盤品中之别開生面云 
[新奇社今日起廉價一月]  
　　江西中自來水橋北堍新奇影戲社曁四馬路中巿分號自今日起舉行應時廉價一月一切影機照碼八折影片照碼六折並備有贈品附送顧客該項影機極合宣傳營業及家庭之娱樂品每只自五百元起至四元不等說明書函索即寄云 
[萬有裕南腿行廉價贈品]  
　　上海南京路望平街口萬有裕南腿行近爲時局關係存貨堆積定十五日起特别大减價十天兼有美女圖畫贈品以答常年惠顧之盛意 
[英美新牌紙烟開價]  
　　英美烟商公司新出之紅鳥牌紙烟昨已上巿烟公會各同業於上午十時評開烟價以色香均優計開五萬支一箱售價一百元九五五回佣各同業訂購額已達九百餘箱至新出之五十支及十支之大前門每箱一萬支昨巿開價八十九元聽内贈品印花兌換劵公議　日取消云 
[謝文益賀年片日曆之暢銷]  
　　二馬路望平街外國墳山對面之謝文益印刷所近發行各色美麗之陰曆賀年片價格低廉又格言日曆另售每組洋二角均甚暢銷云 
[半月四卷三號出版]  
　　半月第四卷第三號業已出版内有天虚我生之﹁栩園叢話﹂王西神之﹁香嬰秘笈﹂江紅蕉之﹁茭白殼的命運﹂周瘦鵑之﹁世界中最幸運的人﹂等名作﹁小天地﹂一欄本期更精神煥發封面畫龐亦鵬畫﹁對菊﹂仍用三色版印每期售洋三角大東書局發行 
 
 

Page 18

 
 
1;第一萬八千六百三十二號;中華民國十四年 西曆一千九百二十五年一月九號
星期五 * *[梧州火災籌賑會召集同鄉大會]  
　　梧州火災籌賑會昨致各同鄉函云敬啓者梧州大火損失至數千萬爲吾省歷來未有之浩刧兵禍連年又遭冋祿災黎滿目環跪乞援兹護於本月九號（即舊曆十二月十五日）午後二時在法界蒲柏路法政大學會商具體救濟辦法届時務請賁臨共籌良策爲幸旅　廣西梧州火災籌賑會發起人馬君武·蒙民偉·雷沛鴻·嚴直芳·張惠叔·李創中·蘇松芬·何棟材·江世祐·徐鳴辛·李徵鳳·關祖培·戴少英·梁福基·全本仁·楊若菊等叩 
[靑年會消息三則]  
　　本埠靑年會之近事彚誌如下 
　　演講該會定於十一日晚七時半請如雅德君演講﹁遊伯利斯底尼之感想﹂對於該地之風俗名勝多所講述凡愛聆異地風俗者均可往聽 
　　日校該會智育部日校定於十一日招考各級插班新生 
　　學術會該會學術研究會現正徵求會員凡受中等以上敎育者均可加入科目爲科學文學等類臨時公定由該會聘請博學之士充任指導方法注重自修惟每星期集會一次以便討論質疑會費則年收兩元云 
[儉德會全年會務一覽表]  
　　儉德儲蓄會於會務積極進行各項會期均預先訂定載諸該會特製之會友日曆中除臨時計畫之集會外兹摘爲一覽表如下陽曆陰曆星期摘要 
　　一·一十二·七四六週紀念大會 
　　一·七十二·十三三名人演講 
　　一·九十二·十五五文虎 
　　一·三十一正·八六會員叙餐 
　　二·十正·十八二評議會 
　　二·十三正·二十一五文虎 
　　二·十四正·二十二六旅行園出發 
　　二·二十八二·六六會員叙餐 
　　三·十二·十六二評議會 
　　三·十三二·十九五文虎 
　　三·十四二·二十六旅行團出發 
　　三·二十八三·五六會員叙餐 
　　四·一三·九三名人演講 
　　四·九三·十七四杭州旅行團出發文虎 
　　四·十四三·二十二二評議會 
　　四·二十五四·三六會員叙餐 
　　五·八四·十六五文虎 
　　五·九四·十七六旅行團出發 
　　五·十二四·二十二評議會 
　　五·三十　四·九六會員叙餐 
　　六·九又·十九二評議會 
　　六·十二又·二十二五文虎 
　　六·十三又·二十三六旅行團出發 
　　六·二十五五·五四素食叙餐 
　　七·一五·十一三名人演講 
　　七·十五·二十五文虎 
　　七·十四五·二十四二評議會 
　　七·二十五六·五六素食叙餐 
　　八·十一六·二十二二評議會 
　　八·十四六·二十五五文虎 
　　八·二十九七·十一六素食叙餐 
　　九·八七·二十一二評議會 
　　九·十一七·二十四五文虎 
　　九·十二七·二十五六旅行團出發 
　　九·二十六八·九六會昌叙餐 
　　十·七八·二十三名人演講 
　　十·八八·二十一四文虎 
　　十·九八·二十二五旅行團出發 
　　十·十八·二十三六慶祝會 
　　十·十三八·二十六二評議會 
　　十二·十六九·九一會員叙餐 
　　十一·十九·二十四二評議會 
　　十一·十三九·二十七五文虎 
　　十一·十四九·二十八六旅行團出發 
　　十一·二十八十·十三六會員叙餐 
　　十二·八十·二十三二評議會 
　　十二·十一十·二十六五旅行團出發 
　　十二·二十四十一·九四文虎 
　　十二·三十十一·十五三會員叙餐 
[北京路商聯會之迎新送舊會]  
　　北京路商界聯合會會長周豹元·王兆豐君任滿告辭業已推就沈田莘陳楚湘謝鈞堂爲正副會長兹定於一月十號（即夏曆十二月十六日）午十二時假座本路宋家弄洋布叫莊聯益會大廳舉行歡迎歡送新舊會長大會並由會設立之巿民公學學生表演學藝以資點綴云 
[十人團將徵求基本會員]  
　　南陽橋中華救國十人團聯合會自新理事　出後曾於會務擬加以整頓惟是該會會員雖多均不納年費因此會中經費異常竭蹶兹由邱君等發起徵求基本會員年納會費若干以資維持業已推定黄滌之·朱昌利·邱稼園三君起草徵求基本會員之細則云 
[集會表]  
　　陽曆本月時間地點召集者事由 
　　九日昇路儉德儲蓄會儉德儲蓄會演講及文虎 
　　九日少年圑少年團歡迎新圑員 
　　十日晚六時半四川　靑年會靑年會新靑社開成立大會 
　　十一日假四馬路倚虹樓甲子友誼社聚　會 
　　十一日九江路二三三號永泰利烟公司成立足球會 
　　十一日下午三時假職工敎育館家庭日新會開常會 
[天氣報告]  
　　徐家滙天文臺昨日下午四時三十分氣象預報云天陰而寒此間濱海一帶有霧或雪山東以北有變風黄海及東海有正當之時令風又昨日下午三時前二十四小時内本埠氣温最高三九·八最低三○·七去年同日最高四六·八最低三○·○ 
[由津來滬志淸女士論相]  
　　遍游南北關人甚多道學深淺各有專門倘有不準不取分文寓英大馬路永安公司西首大東旅社斜對過一字門面相金五角５２ 
 
