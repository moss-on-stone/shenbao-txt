# 1880 - 219 - 4902617

 

Page 1

 
 
[出售讀史探錄] [  申報舘啓]  
　　柔日讀　古之人有行之者特卷帙浩繁即　不易即欲十事對八九亦復　　乎其難之南沙姚芝生先生福堃　以有讀史　　錄之作　是錄專取行文習用語而出處却一時難檢　就原句末一字照通行詩韻一一分錄下載原文一段閱之即可瞭然誠究心史學者之捷徑也若謂　　家官則淺之乎測是書矣　無判本本舘今取以印行亦照詩韻訂成五本收價洋三角正於初八日出售此佈 
[重印鴻雪因緣圖記出售] [  點石啓]  
　　鴻雪因緣圖記爲的河帥長白　見亭先生自記其生平遊歷而繪圖二百有四十撰記如其數爲遊記中別開生面者也本　於去年照印縮本五千部不一年而售罄今重取原圖縮印成帙其記悉以活字板　成直行不若　印者須橫書而　也至是書之精妙　登告　人　知之無待贅　每　　夾板一付仍照　價收洋一元此佈 
[禁停彩票說] [  橘叟呈稿]  
　　禁令之不行固由民情之玩而爲人上者苟能　真辦理則亦未有不畏而舉之者即如彩票一端其意如廣　向來搖會得彩故事自呂宋票盛行於是有別開生面者以雲石木器多種派分大小彩票照呂宋票之式　列一萬幾千號分售於人候對號單到對明取物當時以爲果有窒於銷售之物急欲　貨而偶爾　行之及至逐月登刊告白乃知其諸器用正屬不能售完之具且閱其告白有如不取物九折付銀之說然後益知爲借此名目實將仿行呂宋票而逐月取其贏餘也而洋場之上生意人之失業者遂　哄而起四處開張或以臺椅木器或以綢緞紗羅甚至書籍亦可如此求售不一月之間　此之店家竟多至十餘矣其物之　不値彩銀姑勿之論第計其分出彩物之外已多若干退物　洋之時更餘若干約略月開一次則多至三四百元不等是誠好生　矣特呂宋票必自半張起賣平等人所不設想此則百十文即可徼幸數白元下至　隸之徒　　之輩皆有發財之望而向來以三元六元買票一號者今則數元而可買小票數十張保勿　彼而就此而呂宋票之鋪　必至頓減故盛行一二月而捕房有嚴禁之　公堂傳　　令停　因其已有售出之票收回煩瑣故特限之以期本月已售出　　行者　行暫免而下月萬不能收取也是公堂之於此事非不　申禁令也以故紛紛停閉登時絕　　而又漸有開設者其法办如之公堂以前令不行復爲傳諭於是各店具結而去且居然有幾家登諸稿白聲明奉官禁止之事招人持票還錢此已第二次矣乃事不數日而貴報後幅又復登有告白皆以大小票　售或則綢緞或則　椅或收一百廿或收六十文公然招貼發賣店名一一可數　　尚有告白出賣九月分大小　意此數家者尚未知禁止之說乎抑公堂　經傳論乎或他皆禁止而數家尚可售乎　惟　某兩店則聲明八月分俟對號單到取物而九月分已奉　　禁止令人退票收錢又云在某堂寄售之彩票毋庸前往對號統歸本行辦理等語則大抵謂已售出之八月份票也同爲一事同在一日之間而或禁或不禁二者並行不悖使買票者無所適從可也夫彩票爲數不多買者易於措手以百許之青蚨博數百之大彩雖曰耗費亦屬無傷目較之廣東八十字之猜法　係每日一次而此猶每月一次在買者初未大費而况百十文之資本中則慰願而喜不中亦不至失望而悲貪得無厭之中猶存聽命於天之想與尋常孜孜爲利之事故自不同與諸諸器可買諸　中蓋得彩之後人皆取洋銀而不取物件也似此輕而易舉之事禁且陽奉陰違不禁則　開　多而且輸資者不過呂宋票數十分之一假令不貪萬金之彩而博數百金之贏餘則買呂宋票半張可買彩票二三十張買呂宋票十分之一可買彩票五六張即如昌盛隆以原票二十分分售亦輕於一號之半十條之一矣豈不令買呂宋票者頓移而之此數家乎故不禁則開設無已時將來日益加多至此則買于彼又買則月費錢文亦足以爲民間患而市井之中鱗次　比皆此類之店面亦復成何事體哉故不禁不可禁則必行有禁有不禁不若一禁無不禁勿使事權之所能行者終於掩耳盜鈴斯已耳 
[東省近信] ○琿春來信云該處近日約有華人三千名居住俄人日夕防維每夜派兵巡路以資鎮　自晚九點鐘以後華人皆不准出屋所有各炮臺俱一律修整日常操演　自雄也又該處中國亂黨頗多行劫寓居黑龍江相近之高麗人者　情疊出前有華賊一大　直闖黑龍江而過傳者訛爲華兵　則皆賊黨也 
[督師來華消息] ○倫敦信云俄國特派水師提督名立索四盖者前來華境專轄中國洋面各俄船聞於西前月初七日過新開河南境乘月兒兵船而來查該提督前會在中國爲兵船員　於中國海道甚爲熟悉也又聞俄廷近　英國輪船三艘日耳曼輪船三艘將載兵而至琿春矣統觀近數日各信俄人之備豫不虞實已不遺餘力然究欲與我交兵或以在華兵單而預爲之傲要皆不可知也惟該督師日後抵華諒必有一番舉動耳 
[起師] ○升　漕連總督部堂譚於月之初三日交卸藩　准於初四日起程在城文武員　分別在滸　前後伺候　送　旌暑藩　許方伯暑臬　薛廉訪亦均於是　接篆云 
 
 

Page 2

 
 
[奸僧收禁] ○前報大雲巷僧人游街一節兹悉吳縣高邑尊以該僧隱惡多端本欲令其荷校一年逐日周歷城廂內外大小街衢所過僧寺鎖繫山門以昭　戒無知該僧素係色　力不能支由是徧托聲援夤緣圖脫邑尊乃將該僧暫收化　堂中核其情罪再行懲辦云 
[稻苗不旺] ○蘇郡莳秧之候雨水調勾高下田疇一齊播種乃自交六月以來天氣過凉各處稻苗未能暢遂生髮誠恐過此以往將見苗而秀秀而實者難期十分豐稔也 
[失慎未成] ○蘇閶外聞德橋浜莫姓嫗以　粽餬口每清晨出賣必須四鼓煮成以爲常上月念六日晚間嫗方煮粽驟然烟囱火突倉皇無措幸鄰近有匠作多人亟爲乘屋澆灌得熄云 
[皖垣官報] ○藩憲盧示委署天長縣典史吳繼昌因另有差委遺缺改　場超委試用典史吳淇沅署理 
[龍王上遊] ○皖垣前送張凱臣軍門赴都之紅船卸差後行至清江見水面浮有一物長一尺餘青背方頭雙目上各有白痕一道如眉餘作金色一長年知其爲金龍大王即在船頭恭請上舟安位供奉揚帆上行前日抵皖舟人投縣稟明邑尊轉詳首府飭即請至大王廟供奉府縣親出西門拈香居民聞之　不爭先往覩　猶時隱時見人莫能測說者謂皖垣從未之見云 
[疑竊拷打] ○皖垣黃　由軍功洊保都司並　賞戴花翎歸標後現署撫標左營把總日前公舘內被竊疑係屋旁種菜地者所爲飭兵將種菜人鎖帶拷問因不招認喝令重貴軍棍嗣以其極　稱冤復令兵丁取鐵錘　其兩踝種菜者遂暈去於是隣衆不服代爲抬赴懷寍縣喊冤尹明府當經騐確取供上院面稟裕中丞候辦云 
[盜賊橫行] ○粵東南海平地鄉黃姓夙稱殷富於鄉內開設酒米店發售市廛亦有熬煮洋烟者而辉記洋烟店久已著名前歲會被賊劫以失　無幾未及報官前月二十五日薄暮時市內各店猶未關閉忽有賊十餘人身藏鎗械沿路而來先以數人到店稱言多買洋烟以便販運外洋正　價值而賊黨蜂擁而至闖入帳房謂奉憲查私　須盤搜遂倒　傾箱盡行飽掠聞失去銀百有餘兩及烟土烟膏衣物等項共計約値三百餘金從容而去而紹記洋烟店開設於鄉內之石橋頭者店東昆仲四人偶立於門與賊相遇見其生面可疑幷所載烟土烟膏流露於外知非善類遂尋械攔截橋畔與賊互鬥賊已披靡有被擠於田間者一賊見勢不支即放洋鎗傷仆一人然後乘機遠遁及衆將傷者扶起而氣已絕矣聞已稟報神安司相驗申詳縣宰緝賊追凶尚未破案是日賊匪之來如入無人之境及其去也揚揚得意由其鄉外路途轉過隣村直抵秀水鄉前並無一人攔阻凡屬墟市貿易者均見之也 
[痧症盛行] ○昨得藝蘭生來信謂日來吳江鄉間患霍亂吐瀉者有三百餘人幸得一方名曰回生至寶丹極有效　雖病人吐瀉後十指頭皆起皺紋尚可救也因將丹方錄交登報但本館中人素不諳醫理可用與否仍請患病者酌之原方錄左當門子三分吳茱萸一錢上肉桂一錢公丁香一錢倭硫黃一錢荳腐製右藥五味共研極細末磁瓶收好不可入口專治腳麻腹痛四肢陡冷轉筋吐瀉霍亂絞腸一切危症將藥二分二厘用葱汁調和納入臍內再用煖臍　緊貼另用炒熱麩皮熨腹立愈孕婦忌用 
[鄉間命案] ○二十三保九圖引翔港地方有某姓鄉農之童養媳前日往花田耘草失足落河身死某姓　報其母家詎其母謂某苛待以致投河打上大門尚難寢事聞已報經縣署由委員黃明府前往騐屍其詳細情形容再探錄 
[縣訊刃傷三人案] ○前報刃傷三人一案業經法公堂將凶手王阿四送縣昨由委員黃明府訊問原告婦人朱葉氏同姑俞氏投案伸訴綠由王阿四供稱因向朱耀坤索錢起衅致被其婦掌頰心所不甘故致行凶黃明府着先重貴一百板押俟朱耀坤父子傷痊再行核辦 
[初訊茶樓命案] ○前報列茶樓命案兇手張狗老虎即富金業已自行投縣昨經幫審委員黃明府研訊據凶手供稱黃發興因失去布衫日夕絮聒逼我賠償但我並未行竊口角幾次伊竟料人將我捆打心已懷恨初一日在福興樓茶肆黃髮興帶刀在袖意圖砍我是以槍刀還砍惟身係鐵匠手無重輕順手劈去宛若砍瓜有荐頭沈全桂眼見我以不肯累人自行投案黃明府謂所供尚實着發監收禁俟通詳各上憲再行定奪 
[英公堂瑣案] ○昨有紹興人陳鎬川至英公堂稟稱與姪恒慶夥開祥記呂宋大票號恒慶今檀改牌號向閭被傷右目陳恒慶供祥記現已分拆不料重來過問陳司馬謂爾等因開呂宋票號起　本不受理惟恒慶不應毆辱尊長着罰洋三元撥充醫院經費○又有王周氏　稱所開花烟館昨夜被流氓壽生偕湯金林王松濤來吃白烟反打我姊周氏壽生今已脫逃捕稟周氏送入醫院據醫生云已受內傷陳司馬謂花烟館案件本可置諸不理惟既稱受傷沈重着將湯王二人管押俟傷者略痊再行核斷○蘇婦周氏稟稱前爲娼妓今已從良昨夜莫阿　欲來借宿又糾二人同來毆打訴捕一倂　究莫阿　供與周氏相識昨日路遇相邀前去并未恃強借宿吳王二人同供不敢逞兇賈副領事謂妓經脫籍尚敢逞兇借宿有關風化陳司馬隨判押莫二月吳王二人各押一月 
[緝獲竊夥] ○橫鎮均和當被夥捲竊情形節輕列報茲聞由英會審公廨之差捕盤詰巴金斗始得蘇向榮之下落隨邀同原告陳兆相至南市南吉祥碼頭船　緝獲帶回管押候訊據蘇稱竊取銀洋是實惟棄存河底之首包自不能撈在後遇見蔣杏溪既被看破機關隨今伊往撈起首飾送還當鋪必得重賞不意其竟昧良私吞也以上尚屬傳聞且俟覆訊後再行詳錄 
[助賑愈疾] ○古吳廣平氏楨來書云常讀貴報助賑愈病事深信不疑去臘女孩患痧症勢將不起頓憶貴報即往灶前立願措資十元助賑遂慶回生前月半歲幼子患病藥石無靈又立願捐賑不一日而愈益信貴報之非虛語也 
 
 

Page 3

 
 
[光绪六年六月二十七日京報全錄]  
　　宮門抄○發抄　旨四道○將軍金　奏爲懇　恩將領催歸入漢軍旗檔片○署江督吳等　奏漕臣因病出缺請　旨簡放摺○織造定　奏統　織務酌議撥欵緣由摺○陜督左等　奏揀員借補都司摺○又　奏借補都司摺○廣西撫慶　奏甄別各員片○御史桂等　奏遵保獎摺○六月二十七日戶部通政司詹事府正白旗值日無引　見○惇王等謝賞如意等物　恩○吏部奏派騐看月官之大臣　派出文煜萬青藜祁世長恩　許庚身鐘濓孫詒經崇勳○兵部奏派查齊之大臣　派出謨公恩麟穆隆阿托倫布清凱明秀八額駙恩　○掌儀司奏初一日祭　奉先殿劻員勒行禮○召見軍機○皇上明日卯正二刻至　大高殿　壽皇殿行禮○發抄　恭親王奏仍令吏部副郎魏郞翰等在軍機處　走奉　旨知道了欽此○濟祿奏職官冐領銀兩同管防禦並不舉發請分別革議奉　旨富隆額常瑞瑚松額均着革職祥吉凌海均着交部議處餘依議該部知道欽此○譚鈞培奏運副王治等置買田莊膽　請旌奉　旨該部知道欽此○又代奏學政朱福基因病展假調理奉　旨着照所請該部知道欽此　○○金順片　再奴才所部吉林馬隊頭品頂戴記名副都統哈豐阿巴圖魯　催馬亮原係吉林官庄耿富牌不壯丁自同治元年奉調出征迄今十有餘年轉戰數省戰功卓着素稱勇往故每遇攻克案內論功行賞得保今職且會以起內兵丁缺出挑補領催軍營外獎固一時權宜均已咨明部旗在案惟念該員經軍前立功得保官職仍無旗　可　　未足以昭實該查吉林官庄驛站两項人丁果會在軍營立功准入漢軍旂檔歷經奏請有案合無仰懇　天恩俯念該頭品頂戴記名副都統哈豐阿巴圖魯領催馬亮十餘年從軍微勞　勅下部旗准將該員歸入吉林正白旂漢軍旗檔之處出自　逾格鴻慈奴才爲策勵實勞起見是否有當　附片具奏伏乞　聖鑒訓示謹　奏軍機大臣奉　旨着照所請該衙門知道欽此　○○署理兩江總督江蘇巡撫臣吳元炳跪　奏爲漕運督臣因病出缺請　旨迅賜簡放恭摺馳陳仰祈　聖鑒事竊據署淮楊海道桂嵩慶稟稱漕運總督臣文彬素有頭風肝逆之疾本年四月初六日出巡各海口籌備防務因冒海風頭痛舉發牽動肝氣猶復力疾從公五月下旬又增噎逆氣喘諸症病益增劇於六月初一日疏請　賞假一個月原兾調　就痊即可銷假詎意醫藥無效至本月初三日巳刻出缺當將漕運總督關防敬謹因諸其身後事宜會同属官及該家属妥爲辦理並將交到　摺一扣呈請專摺馳奏等情前來臣　該督臣文彬係內務府正白旗滿洲文生中式已酉科舉人壬子科進士由部属荐升漕督莅任七載凡行漕治河以及籌防緝匪諸大端無不悉心講求諸臻妥善上年　漕北上途中　極辛苦每遇急風暴雨無處趨避輒露立野次以至感范蒸濕暗受內傷拜摺請假後神　愈憊竟於本月初三日因病出缺傷悼良深謹將該漕臣遺摺一扣恭呈　御覽所有漕連總督一缺相應請　旨迅賜　簡放以重職守除將漕運總督衙門日行公事札飭　淮楊海道桂嵩慶代拆代行所有漕臣因病出缺及代拆遺摺緣由理合會同護理江蘇巡撫臣譚均培恭摺由驛馳陳伏乞　皇太后　皇上聖鑒訓示謹奏奉　旨已錄○○江南織造奴才定昌跪　奏爲部府派辦緞綢需用孔急撥欵維艱統籌酌議恭摺陳明仰祈　聖鑒事竊奴才先後接奉戶部內務府來文抄錄原奏派辦庚辰大運並催欠解大緞及政派川省緞絹等欵行令依限辦解前來奴才細繹來文詞意均甚嚴切除庚辰大運應俟將巳夘運務銀兩　齊辦竣再行籌辦外至　派川省緞絹經內務府奏准於歲撥外由部籌指專款核估價銀另行咨明辦理所有欠辦戶部大緞係由光緒二年傳辦遞欠至今迭奉奏催籌用孔亟前因藩司迭次請緩致未辦解奴才到任後又復屢次咨催昨准覆稱已詳由督臣酌核奏咨可否暫從緩辦如不可緩則請部撥隣省實銀協濟等因伏思內庫連年供應要差　放不敷久形支絀目前待用自必更加迫　奴才職有專司但能如數撥欵曷敢絲毫　拖欠惟是江省織務較蘇杭爲　難若不縷晰陳明妥籌酌議將來咎逾遲逾雖使吏議森　終於要需無補溯查江南織造衙門前自廣順任內辦理大運三節各　動撥銀二十餘萬兩忠誠任內辦解粧蟒緞綢綉花簾幔地毯彩綢等款動撥銀三十餘萬兩慶林任內派單絡繹撥欵至百餘萬兩或由藩庫專籌或係　庫協撥時勢雖有不同而現蒙　聖恩體察時艱概從節儉傳游並無前此之多而督撫臣統籌兼　竭力經營　不稍事推諉惟藩庫歲撥大運銀兩　賴地丁蘆課現値庫儲　蹶既属難籌而奴才職守攸關又未敢自安緘默合無仰懇　天恩俯　京外撥款艱難變通辦理將所需銀欵在於江蘇關厘關稅各處酌量籌撥以全要工如蒙　俞允應請　旨戶部指定專欵飭令撥解以便遵辦所有奴才統　織務酌議撥欵緣由理合恭摺具奏伏乞　皇太后　皇上聖鑒訓　謹奏請　旨軍機大臣奉　旨戶部議奏欽此 
 
 

Page 4

 
 
　　○○钦差大臣大学士督辦新　軍務陜甘總督二　恪　侯加一等輕車都尉臣左宗棠頭品頂戴帮辦甘肅新　善後事宜署理甘肅布政使臣埸昌濬跪　奏爲　　　　都　員缺以裨營伍恭摺仰祈　聖鑒事竊照前留河州鎮標差遣推補陜西漢中鎮屬西鄉營都司王悅前因年已老邁筋力就衰經臣等陳請開缺另行揀員請補在案　查漢中鎮屬西鄉營都司員缺設處冲煩一切　壓稽查最關緊要非精明強乾熟悉地方情形之員難期勝任當即札飭臣標中軍副將陶世貴揀　酌　去後旋據該副將詳稱遵即在於　標供差人員內　加慎　查有投標供差留　儘先補用副將劉芳林年富力強巡防可靠堪以借補詳請核奏等情前來臣等察核得投標供差留甘肅先補用副將劉芳林人尚樸實差使勤愼以之借補陜西漢中鎭屬西鄉營都司員缺實於營伍地方有裨合無仰懇　天恩俯念員缺緊要准以改員劉芳林即　陜西漢中鎮屬西鄉營都司　缺以期得力而資整頓如蒙　俞允應俟奉准部覆後再行飭令请咨　部引　見以符定制除查取改員履歷　冊俟至日另行咨送兵部外謹會同陜西固原提臣　正綰令詞恭摺具奏伏乞　皇太后　皇上聖鑒訓示施行再此摺係臣宗棠咨商臣昌澹　稿拜發合併聲明　　奏軍機大臣奉　旨兵部議奏欽此　○○欽差大臣大學士督辦新疆軍務陜甘總督一等恪靖　加一等輕車都尉臣左宗棠頭品頂戴幫辦甘肅新疆善後事宜署理甘肅布政使臣楊昌濬跪　奏爲揀員借補都司要缺以實營伍恭摺仰祈　聖鑒事竊照陜西　中鎮標沔有營都司馬仲　前因貪劣不　業經奏明請　旨開缺聽候查辦並聲明所遺員缺另行揀員缺補在案臣等伏思沔右營都司缺設處冲衢係蜀隴要道往來雜查最易　奸一切稽資彈壓在在　重非得老成幹練熟悉地方情形之員不足以資整理茲查現署該營都司員缺之補用總兵留陜甘儘先補用副將廖得榮久歷戎行誠樸老練堪以借補實屬人地相宜可期勝任合無仰懇　天恩俯念地方緊要准以揀員缺得榮借補前項都司員缺以重操防而裨營伍如蒙　俞允應俟奉准部覆後再行飭令赴部引　見以符定制除查取該員履歷濟冊俟至日另咨送兵部外謹會同陜西固原提督臣雷正綰合詞恭摺具奏伏乞　皇太后　皇上聖鑒訓示施行再此摺係臣宗棠咨商臣昌濬主稿拜發合併聲明謹　奏軍機大臣奉　旨兵部議奏欽此　○○慶裕片　再前准部咨勞績捐納試用各項人員應於到省一年期滿由督臬詳加察看奏明分別補用等因在案茲查有後補班前先補用知州徐炳文試用同知陳右銘李樹銘試用通判張步青劉賢用江國均郭建中均已到省一年期滿由藩臬兩司查看補用知州徐炳文年富力強才具開展堪勝煩缺之任試用同知陳右銘年強才敏辦事奮勤李樹銘年富才明安詳　　試用通判張步青心地明白辦事認真劉賢用年強才穩辦事安詳江國均年力甚富才具亦明郭建中年富才明人亦謹慎歷奉差委無　均請留於廣西遇有缺出照例分別按班補用詳經前　未及核辦移交前來臣覆核無異因到任未及三月例不加考除將各員履歷冊送部外　會同兩廣總督臣張樹聲附片陳明伏乞聖鑒訓示　　奏軍機大臣奉　旨吏部知道欽此　○○巡視東城御史臣桂年等跪　奏爲遵保拿獲隣境搶劫首夥盜犯出力之司坊官恭摺仰祈　聖鑒事竊查臣　揀發正指揮蔣　齡張為綸　委吏目李　會同北營營員王山　等在京北一帶拿獲隣境搶劫首夥盜犯張　等一案光緒五年三月十一日經步軍統領衙門奏交刑部　訊　據刑部移會　明將張　即　張張山兒王牛仔等三犯　斬立决　示於光緒五年十月月十八日奏結在案又揀發副指揮俞霖會同營汛拿獲隣境搶劫首夥盜犯胡柱兒等一案光緒元年七月初九日經步軍統領衙門奏交刑部胡明將胡二即胡柱兒白石趙二等三犯擬斬立决　示於光緒二年二月三是日奏結在案先後經刑部將原拿各員聲明獎敘移到城臣等查該員等尚能不分　域認真緝捕未便沒其微勞可否將拿獲張汰等一案之揀發正指揮蔣　齡張為綸均請加四品銜差委吏目李　請俟西北二城吏目缺出儘先揀補拿獲胡柱兒等一案之揀發副指揮俞霖請俟補缺後作爲俸滿仍以正指揮即選之處仰懇　天恩俯准獎敘並請　飭部核覆以示鼓勵再此摺係東城主稿會同南城北城辦理合併聲明伏乞　皇太后　皇上聖鑒僅奏奉　旨已錄 
　 
 
 

Page 5

 
 
   
 
 

Page 6

 
 
   
 
 

Page 7

 
 
　　　　　　　 
 
 

Page 8

 
 
   
 
