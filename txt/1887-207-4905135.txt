# 1887 - 207 - 4905135

 

Page 1

 
 
[附送募捐册] [  本館代啓]  
　　山左頃年告灾籌賑諸君正形竭蹶乃近接金姚　潘諸　長來　知隄防業又潰决人畜室盧漂沒無　急需賑救是以李君秋　　印萬家生佛冊　萬餘扣託本舘於今日隨報分送以冀海內仁人迅速解囊普救灾黎實所　切伏惟慈鑒 
[新印淞濱花影出售] [  申報館帳房啓]  
　　滬上爲烟花淵數靑樓櫛比有女如雲燕瘦環肥張嬌宋艷迷香洞裏幾令人樂而忘歸眞不數珠海燈痕邗江月色也頻年所出海陬冶　錄海上群芳譜滄海遺珠錄諸書祇傳綺麗之情未寫娉婷之貌閱者憾焉花影樓主人評泊花叢歴有年所謂非得顧長康之筆使名花十萬阿　　神　雖錄著小名未必能苕華永壽而冶游者暗中摸索更何從分施嫫之　　乎爰遍向現時滬上諸校書索得照相數百幅擇其盛名鼎鼎艶者秦樓者延名畫師細細鈎摹繪成百像月貌花容惟妙惟肖呼之欲出藹然可親復請諸名士各製一　分寫正草隸篆用石印法印成盛以錦函題以　贉務令新奇可愛精雅絕倫客有喜評花事者按圖而索定必宛轉愜心卽遠處觀之亦可知花月春江實不亞於衆香之國也現巳釘成準於本　十五日出售每部碼洋一元二角滬上申報舘帳房南北申昌及各書坊俱可購取各外埠均由申昌書畫室及賣申報人經售倘欲躉買　請　移玉至本舘帳房面議可也 
[石印　國朝先正事略出書告白] [  點石齋代啓]  
　　平江李次靑先生手輯先正事略一書中分名臣名儒經學文苑遺逸循良孝義凡七門人爲一傳者計五百人附見者六百有八人我　朝　　東土二百數十年間名卿鉅　鴻達魁壘之士之應運而起者其訏謨政績具在　國史類非草野之士所能窺得先生之書而讀之俾知　昭代人才實邁前古而尤有以發人觀感之心要不僅徵文考献足資掌故巳也書訂八本價洋三元向南北申昌及各書坊城內寶順坊等出售此佈 
[石印增廣詩韻合璧後附檢韻成書] [  點石齋啓]  
　　合璧一書係漡氏輯珠璣集成音義註異同辨及漁　　而成附以詩腋詩腋誠韻學之善本也厥後翻本迭出　補不一或又選解題賦　錄要或虛字韻藪初學檢韻茲合各家互見者悉爲增入復以子史題解增列第四層卷尾書眉幾無餘紙尤爲簡而能賅用宋字依原本行列重鈔再三詳核石印成書較之他本韻脚　倒字畫譌脫者實爲精審閱者鑒之合裝六本外加綾匣定價兩元南北申昌掃葉江左文玉芸湘萬卷各書坊均有寄售躉者從　請至千頃堂面議 
[書保大輪船失事情形後] 保大輪船擱礁失事其詳細情形備書在報至於今日則已風激浪湧全船俱碎矣吾不禁深有所感焉今夫一物之成敗或亦有數存乎其間今年中外輪船之失事致壊者巳屢有所聞是豈華人所謂太歲之不利　抑仍由於人事之咎也查保大輪船與豐順江永江寬同年購造保大豐順則専備行海江永江寬則専備行江保大豐順艙位一切俱各從同而船身之堅固行駛之迅速亦皆不相上下凡每年開河之際各輪船初次赴津將到之時例以先抵埠者得上賞　保大獲賞巳非一次搭客諸人莫不耳其名樂其客位之寬大來往之迅疾船身之穩固來往津滬者無論官商無不願坐保大之船蓋此四船者皆在招商局初開之時未經歸并旗昌而先赴外洋購辦工堅料實較外洋之公司船相去不遠固爲中國各輪船中首屈一指者也約計近二十年而遽遭此浩刼詎不大可惜哉有該船搭客之與難得脫　致函於西字報述其失事時之情形殊甚倉皇據云該船新易船主其人本係往來南洋　於北道水線沙礁或　未　　次遄行又値霧氣迷漫茫茫前路中依然加力速駛以致觸於成山之礁船身擱起而船尾尚在水中其時滿船之人莫不驚惶無措船上水手寍人居多其司火司煤者則多係粵人此輩見大勢不佳旋卽亂搶客位中之銀洋貨物羣解小艇一艘下水而　船主無如之何其尚有一艇則有華人男婦坐以下水而不知駛行但危坐於小艇中以待救　已右邊所懸之小艇則不能卽時放下以右邊已在礁上水淺不能浮艇也其一艇則裝有廢舊蓬索及各種器具衆手紛紛悉數搬出然後可以入水則爲時巳後矣幸而船身不卽入水次日有太古公司之通州輪船過此立卽施救衆客性命得以保全行李貨物雖不無失少尚屬身外物猶可自解設或所傷過重水竟汩汩而入全船霎時沈下則彼水手火夫之類惟知搶先放船掠物而遁不復顧衆客之死活船主號令不行威權不足一時無所措手能不全船俱殉也乎然該船主雖當時不能阻止各水手人等之紛亂而事後立卽發電知照招商局預爲布置遂得以告知捕房公廨派差協捕在江干守候海昌海定兩船前後到　將該水手等悉數獲案解送公堂會審以伸官法而懲貪殘尚爲措置得宜而於保大輪船則終無所補救正不知此次途逢大霧仍復照常遄行者何人執　咎也中國之人惟不知管駕之法故各船船主多係西人而總管衆船主者更無論矣凡各船主調動更易華人絕不預　雖總辦亦不與知焉盖以此事旣非熟諳所謂不知其理不謀其事旣用西人爲之管理此事則固事有專責何必參預於其間以致西人或有掣肘之處　其　意非不佳也然而行船出海船中之性命與爲存亡卽曰船身貨物均有保險行家賠償而該局名聲則亦不能無小損局中資本恐亦不能無小耗上司問及又將何詞以對此其事爲何如事而可輕心以掉之　現在船已失事無　挽回　幸而搭客無傷全數救出全船上性命俱無所喪將來必經公庭對簿詢及致禍之由罪應何屬孰是孰非誰輕誰重自必有水落石出昭然若揭之一日固亦無煩局外人妄爲臆度而獨念夫招商局以如許之資本如許之局面如許之生意而不能自行培植一二管駕之華人以爲船主事事仍須仰給於西人此則最所不解者　或曰先生之論亦空言無補已耳試觀福建之船政學堂天津之武備學堂其開設也亦旣有年凡所習者大都　船管駕之法而曾聞其中出一人物否兵船諸管駕其問以行船若何沙線若何經緯若何而能歴歴指陳不爽吾所知僅數人耳其餘則皆詢以機力而不知問以沙礁而莫對惟月領薪水以及浮支修理虛開兵額此則爲其長技今而曰招商局亦當自行培植人才俾將來可以歸華人管駕是豈有實效可見也乎余曰譬之家有子弟使之略涉醫書稍知脉理卽非欲以醫爲業而家人有疾或不至爲庸醫所誤若事事仰給於醫而任其顛倒變置則許世子不嘗樂之罪烏能逃哉 
[京師近事] ○有臣工條奏八旗弁兵月支餉銀曁用制錢折銀各旗開放數目均有不敷之處致兵丁巷議街談怨聲嘖嘖請飭查詢等語此摺留中未發聞已有人密奉　　令八旗都統等嚴查有無此等情事云○兵部咨行領侍衛內大臣處前因漢三等侍衛金鳳歧呈請恭逢　恩詔開復連前接算期滿年限卷查該員係光緒十二年捐復原　　　　　　　　 
 
 

Page 2

 
 
官謹按例載無事人員不准接算以前年限曾經咨行在案近因該員逐日前赴本部大堂曉曉置辯殊屬不　事體應知照侍衛處卽將該員訓飭勿得再往攪亂○承修三海各工廠商稟諸管工大臣以領欵不足無力墊辦請將各項人夫暫撤一半俟領項足數再行加添工匠赶緊　理已蒙允諾旋因南海油畫工匠以每日所得工價錢票各半請行頭人等向廠商理論須全用票錢方能做活否則又須挂兌廠商謂錢票各半尚須賠墊若仐用錢票則更受累不甚請挂兌可也畫作人卽於初四日齊行挂兌廠商又慮木作生事遂於初五日將海內各處木匠一律關撤聲明扣鍋一月按掛兌蓋工人切口卽糾衆停工之謂也○禮部行知各衙門謂本月初九日係　文宗顯皇帝誕辰應齋戒穿素不理刑名禁止屠宰照常辦事相應行知各衙門一體遵照可也 
[五羊雜爼] ○委署糧道閻觀察於初一日辰時接篆○調署南韶道益觀察交卸後卽向各署辭　筮期初四日起程馳赴韶州履任○張香濤制軍會同吳淸卿中丞赴東門外燕塘閱看營兵操演各兵訓練有年技藝純熟兩憲欣然色喜將營官記功超委并發出制錢二百餘千賞給各兵以示優異○南海縣屬梧村鄕譚陸兩姓聚衆互鬥鬨閙不休臬憲札委張大令石粼馳往查辦拘到啓釁之紳士五人送縣管押勒令繳呈兵械交出兇徒○勘辦桂越界務大臣鄧鐵香星使已由東興回省在皇華館小駐襜帷隨帶司員有未盡返旆者刻經善後局憲派出兵輪數號馳往遠　○廣州府孫太守考試文童禮延名宿八人閱卷而以候補知縣劉大令鎭寰鄒大令兆麟總其成兩大令皆甲榜起家文壇中素推斵輪老手行見海底珊瑚盡歸鐵網矣○南海縣郭大令前往石城任內有銀萬餘兩託泰興銀號匯寄省垣以備解交正雜各　旣　　該店忽然倒閉大令現在出示如有能將店主鍾植生拘拿到縣者賞洋二千元○前月之晦至本月初二日天色陰霾風狂似虎江中雪浪高湧如山舟之覆沒者多至不可以數　沙面雪廠某西人資雇輪船數艘遇有遭風者卽駛往援救并佈告各船戶如因風險不能謀食可報知本行暫爲留養如該西人者眞可謂好行其德者矣 
[詳述拒捕緣由] ○處州有京控案件發回原省提訊所控言詞內有訟棍趙本元從中唆使云云上憲亦久聞該訟棍名訪知在留下鎮屏風山下鄭姓教讀遂飭杭州府吳春泉太守轉飭錢塘縣　稻村明府派差四名往捕差以趙爲處州靑田縣人屏風山下皆温州人聚族而居約千餘家自成村落鄭向行善性又好客温人多强悍性成恐趙被拿或被刼去請派兵同往庶無意外之虞明府允之據情請諸府太守撥兵十名札飭某把戎帶領協差前往至則時已三更擬俟黎明時掩捕衆兵謂我等多人在此距山僅一里之遙倘或走漏風聲彼必遠颺無迹且安知地保不串通故作緩兵之計遂擁至山麓徑叩鄭姓之門鄭窺諸門隙見外面人多懼不敢啓問何事外又不答遲延良久衆兵遂毀門入內一工人出阻兵揮刀砍傷其股倒地呼救左隣某姓聞聲出問又爲兵砍倒時正風高月黑莫可辨認地保旣不發一聲兵亦未穿號掛鄭疑爲盜登樓施放烽烟霎時間村人四出地保首先逃歸差亦乘隙避去衆兵則與村衆相持致村民受傷七八人兵則盡行受創有一兵兩腰肋各受一　洞見腸腑把戎亦受傷被縛地保與差逃至留下鎭鎭民得悉情由偕至屏風山說知備細村民始知大誤釋把戎之縛送回省城把戎受此　辱心不能甘以獲趙後村民出刼將趙搶去兵俱受傷等詞訴府太守大怒立傳錢塘縣令火速親赴該處查辦邑尊至留下鎭飭帶鄭姓棚長入城以備質訊原差擇肥而噬竟指鄭姓族中最富　爲棚長帶回管押閱一日卽爲紳士極力保釋此案正不知如何了結也前紀留下地方賭棍拒捕一事大叚與此適合蓋係傳聞異詞耳 
[官場信息] ○本報前紀江陰常熟兩處有會匪潛謀不軌卽經派員查獲正法云云兹得蘇省官塲傳言並無其事果如是豈非如天之福哉 
[吳宮蟬噪] ○蘇城徐添興土棧上月二十五日被火災時其小主人於忙急之時將票券箱持寄狀元　某漆匠店交給店主藏故事後往取漆匠店中人頓起昧良之念謂並未寄存物件徐姓再三往說許以重酬漆匠仍不交還徐氏子以旣被天災所寄物件復遭人吞沒忿　交并時又疫癘盛行遂於本月初二日　故店主某甲隨旣據情稟請總捕廳王蘭士司馬究辦前日先將漆匠店主拿案研詰初十日王司馬隨帶差役親自押令該漆匠到店起獲帳匣一隻內計票券數十百紙仍將人贓一併帶回再行復訊定奪當徐氏之初向索取也人皆以爲所寄存者非金銀卽烟土漆匠吞而沒之卽可變易銀錢故見利忘義作此昧良之舉迨起出之物人人共見爲文券漆匠據而有之亦無所用眞愚矣哉○蘇地瘟疫流行自上月下旬酷　後染此疾者每不及延醫服藥胥門塘爲南北水陸通衢舟車不絕連日有兩縴夫曳縴至此　極痧發急畀下船卽暈絕肚腹絞痛跳躍兩三下口噴血沫而死○初十日午刻王姓家有男孩二人身穿官紗衫褲手持牙柄芭蕉扇出門閒逛及家人知之急出外尋覓則已蹤影杳然現在四處找尋尚無下落云 
[在水中央] ○蕪湖三聖坊後有某嫗者老態支離有不僅如昌黎所謂視茫茫而髪蒼蒼者比年稍有積蓄放債于人盤剝重利初十日用油紙燃點火照看蚊虫火　觸於夏布帳遂致延燒冒穿屋頂其光熊熊旋卽鳴鑼報警各水龍聞警馳至奈因起火各房屋皆在水中往救者多阻水不能前後經設法澆救始行撲滅計燬房屋四間某嫗則已焦頭爛額遍體受傷其時覺不可耐隨入水中以期稍解　悶不料火毒攻心遂致斃命見者憐之 
[水鄕多賊] ○九江一帶夏汛大漲現在江水湖水合二爲一洪濤巨浪滾滾滔滔茫無涯涘上下水船隻可以任意停泊而匪類亦易於潜蹤月初某夜三更後後街有店夥數人在水跳板上納凉忽見兩人在吳鎰泰雜貨店屋瓦上一往一來輕捷如猱知非善類不敢聲張告知隣近各店互相防備均有戒心男婦不敢臥守至天明始各安眠又大碼頭某錢店有賊援梯越牆登樓行竊店夥聞樓上有聲高喊捉賊賊驚卽荷梯而　適有某屠夫早起宰豬見某捕役方携梯一架問其何來對以方緝賊賊遁我拾梯而歸屠不之疑遂聽其去後屠與某店夥相見共述前事相與詫異究竟所遇之人是捕是賊令人莫釋疑團也 
[難民滋閙] ○湖北黃梅縣所轄三十六鎭水旱各半水鎭人烟稠密田畝尤爲廣闊該縣地丁銀約三萬六千餘兩水鎭實居其大半每逢水患地方官紳督率民夫認眞保固圩堤以防衝决豈非以其有　　國計民生哉今年自夏汛盛漲以來迭經鄕紳地保稟報當經李明府委某廉捕往勘一次乃未幾而連坍兠圩板橋五祖等圩共二十餘堤哀鴻徧野慘目傷心上月底有黃連白湖兩鎭難民同地保投縣署報災李明府以爲揑報不收呈詞並笞地保二白板難民男婦約千餘人聞此消息蜂擁至縣城盤踞縣堂以及長春典鋪求吃聲勢甚爲凶很典鋪不堪其擾閉歇三日人心惶惶明府至此亦不得不從權辦理於是薄給口糧並發路票難民等始扶老携幼紛紛往鄰境而去觀此情形眞如鄭監門一幅流民圖也 
[丁壬兩厄] ○初四五兩日飛廉怒吼拔木偃禾太湖濱有二鄕人棹一葉扁舟赴蘇顚簸于銀濤雪浪中偶一疏虞船卽翻覆二人落水其一攀住船舷經人救起一則沈入水底援手無從迨出重價雇漁船張網撈　則已腹大如牛體僵氣絕矣嗚呼慘哉○前月二十五日姑蘇護龍街察院塲口失愼延燒二十餘家大小文武官員聞報皆親臨彈壓魁文農太守目覩吳回之禍皆當街所搭蘆棚釀成遂出示曉　居民令卽　 
 
 

Page 3

 
 
攺爲布幔俾得朝舒夕捲不致惹火貽殃似此防患未然綢繆詳盡凡屬小民自當仰體憲意也 
[押犯脫逃] ○無賴嚴少卿紹興人也時在滬南一帶訛詐良民經巡防局拿解上海縣如前蒯大令簽差備文將嚴押解起程行至離嘉興府城數十里之某地金烏西墜暝色漸低該差遂帶該犯至客店投宿及天明該差起身則犯已不知去向公文亦化爲烏有四處搜尋並無蹤跡昨日該差回申將情稟明未知蒯大令作何辦理也 
[捕頭告假] ○英捕房麥捕頭告假二月於前晚乘怡和洋行新南陞輪船赴烟臺避暑所有公事歸副捕頭鉛門暫行代理 
[補詞照錄] ○吳桂芳上控一案實係控諸臬轅非藩署也前日上海縣蒯虎臣大令會同法界讞員士鴈臣司馬法繙譯官祁君會訊已列本報因爲時已晚僅登大略情由兹再將各人供詞稟登於左先據吳遞稟訴稱兄長慶全於十一年十二月二十二日下鄕收賬臨去將帳簿交與畢松培今帳簿被畢收藏不肯交出反稱慶全欠伊錢文是實是虛是眞是假有管帳人王顯章可問王由畢荐與慶全大令問帳簿共有若干本答稱不知請問司帳人可也此案總求澈底根求兄長實情枉死縣尊問包做糞局時出洋若干答稱二十三元又頂首洋二十三元又被收用柴米洋二十五元共七十一元年終無暇算帳約在次年正月結算畢一味游移後約往茶樓畢竟將慶全扭入捕房管押畢由金姓保荐大令着吳退去傳王詰問王亦遞稟訴稱光緒十年十一月十七日包糞局起至十一年十月十九日停歇大令問帳簿交與何人共若十本答稱帳簿交畢共六本問可有結頭答稱有月結問爾因何停歇答稱畢見小的窮苦荐至吳處後吳另外用人故將小的停歇當小的在局時每月辛工洋三元自備飯膳每月可收錢百餘千開支工　茶鈔挑力局費四項約共六七十千均有細帳大令問可是實話答稱上有天下有地不敢虛語大令着王退去傳施春江入內施亦呈遞稟詞詰其此事爾可知道慶全究出若干洋元答稱出四十六元由小的在鳴泰過付餘事不知畢是吳保人本定一年後更換後畢自做年終帳未算淸新年因端爭吵仍未算淸大令問爾可曾勸過答稱在春園曾經理勸畢云不與爾相干後來奉　去勸到伊家內並不見面大令亦着施退下飭畢至案畢亦遞稟訴稱小的係上元縣人來滬住八仙橋堍曾在啓昌捕房等處爲夥現在寶昌洋行與吳本不相識惟與伊弟桂芳稔桂芳亦住八仙橋堍糞局之事九年分本由桂芳承攬後桂芳包英界糞局故讓與慶全包一年慶全不務正業日事遊蕩以致虧耗洋數十元桂芳卽將糞局辭歇不與慶全做慶全知小的與金廷棟交好來家叩頭託小的作保又向母親前叩頭小的不允慶全知小的在十二點鐘時必回家午飯守在門前千萬相託母親過意不去謂祗須有中有保何妨作荐豈止應允後竟無中保卽伊弟桂芳亦不肯答應及接手後連天下雨船隻斷絕兼之伊専與無賴爲儔後人亦不見而局中錢洋不能　手金准向小的要洋小的無奈倩土竹樓借洋二十元併湊了事大令問起先糞局由慶全包做後如何歸爾答稱局中包攬一年爲限金姓有事必向小的說故卽由小的接手况以前洋元亦由小的墊出大令謂可曾算帳王顯章說帳在爾處爾須交出算淸事卽完結畢稱以前帳曾算過帳簿須向王索去年莫大老爺在此會審土亦執定帳在小的處後公差協同包探帶王至茶館在櫃中將簿取出當時大衆咸知大令傳王質對兩造各執一詞畢稱土被吳所賄通現今同住一處王稱小的住英界仁濟堂附近新造房屋內訊至　此沈通事傳言謂去年會審後由包探協差至茶館取帳簿邑尊謂無論如何總須算帳不然不能稟覆上　畢稱去年慶全管押捕房三十八天桂芳不去保出旣是同胞兄弟如何視同陌路大令傳金研訊金稱小的係西門外人曾包糞局十數年至伊等來包始一年一換立有承攬桂芳包一年此事於十年十一月十七日由畢來說王司馬問吳承攬是何名字答稱吳鑑亭卽小的之名旋又與畢爭執司馬詰桂芳曰慶全旣已管押爾爲何不保吳稱姚永芳顧寶榮曾至公堂遞稟不收時小的在鄕下旣知伊等遞稟烏敢再來具保沈通事稱日在捕房不見有人來保過桂芳聞言卽稱爾等是一起之人祁繙譯謂公堂上何可胡言當爲管押司馬謂大令曰今日爲時巳晚除畢係洋商用人例應釋出餘者請一併帶回研問金王二人稱願自行投案大令允之當將吳施及顯章等帶去 
[逃妻就獲] ○鎭海人傅雪梅曾娶寍波城內虞氏爲妻該氏美而艷自嫁田舍郎深抱彩鳳　鴉之憾屢以鄕間不慣向傅剌剌不休傅恐失其歡心遂移居府城東門外江東地方謀爲某米行出店不料妻竟暗與米行夥曹阿虎通暮去朝來已非一日傅未之知也久之曹虧短行中洋四百元被行主辭歇曹復懇父出面認償照常作夥旋曹又串通傅妻及傭婦李壬氏私逃來滬又恐乘坐輪船難掩旁人耳目因雇民船裝載衣箱什物命舟子開往杭州換船來滬當晚傅歸家見門己扁閉脫扃而入則妻已若竊藥嫦娥私奔無跡詢諸鄰人皆言雇舟移家不知所住告諸親戚親戚均以中篝之言告傅遂回米行備述情節行主查曹亦不知去向始知其偕逃遂託親屬來滬找尋而自　乘船至杭探聽舟泊淸泊門外見一舟所裝什物的係已所有詢之舟子言有男女三人到此甫二日逐日登岸　行今晨言明欲另雇他舟赴上海傅遂告知該處地保將舟看管而曹與傅妻已知風遁去傅乃央熟識人保領衣物照付船資一路跟蹤來滬會晤所托代尋之親戚言已探知曹及該氏等寓居寶善街生泰客棧同往問訊棧主婦初以不知對繼又言男女三人來往三天現已不知何處去矣傅無計可施惟暗察棧主婦之出入動靜而已前日下午見棧主婦至胡家宅德仁里內躡梯上樓傅佇立門外望見傭婦住在樓頭因偕親戚一擁而上則妻與曹在焉未及開言妻反大聲指斥曰我在杭州曾將衣物交爾爾一身可藉此養活矣後又有番餅寄爾待爾亦不可謂薄爾尚欲到此討死乎傭婦亦舌劍唇鎗詞鋒犀利深斥傅之不見機傅大怒與之爭論哄動隣里咸知其事卽報捕拘曹及妻子傭婦至捕房捕頭問明誘拐情形飭一併送歸英廨値日差稟明蔡太守飭分別押候訊供究辦聞傭婦李王氏向在滬上妓院傭工引蝶招蜂是其専技此次誘逃潛匿皆其播弄而成想太守明鏡高懸定不使其遁跡也 
[會錢釀命] ○太倉人許錦心年逾花甲孑然一身向爲豫園某相士掛號晚則寓居花草鋪主某甲家同居有賣京貨之某乙一老鰥也因有急需糾合一會每會出錢五百文共二十四人合錢十二千旋相士他去許遂賦閑幸爲人勤儉可風園中各扇鋪時時雇令幫忙前日會期由許搖得連利共十三千有奇乙思許行蹤無定恐得後無力措還遂擬交一半俟會終如數找淸許堅不允并言如不照付願尋短見乙姑妄聽之毫不介意詎當晚許不知從何處覓得烟灰和酒吞服至夜半毒發呼痛乙聞聲起察知吞烟狀立卽告甲就近向牛痘局索得解救烟毒藥命服之豈流毒已深終于無救至昨黎明氣絕身亡甲恐乙懼罪脫逃則受累非淺因將乙交該處四鋪地甲看管乙云如或報官恐受株連之禍不如亦尋死之爲佳後經人調停將應付會欵照付并幫助銀洋湊辦衣衾棺殮浮厝 
[翻供回押] ○有利銀行盜犯魏花天康得紀解府後由恩詩農太守升堂研訊狡展翻供昨日押回本縣收禁以便復訊批解 
[指交拐犯] ○前報載陳楊氏赴松江上控奉恩太守批准札縣訊辦一案昨午屠牛　卽忠全交出拐匪李全林當交案時某統領適在縣署遂着原差將李帶入內署統領盤詰馬氏根由李直認誘匿不諱統領飭卽帶出至晚蒯大令升堂研訊李供稱小的前在某兵輪當差後經裁撤馬氏誘出後放在寍波家內求關提可也屠雲鶴供稱現經父親將誘拐馬氏之李全林緝獲可知小的實被誣累陳楊氏供稱馬氏前年冬逃匿無蹤至去年始訪知下落向某公館索人事歴一年從未說及李全林卽楊阿高尤必森數次理勸亦和提及李姓　在必將雲鶴訊押而牛　卽將李交案李亦居然直認誘拐情由顯見其中有不實不盡况軍營誘拐婦女之律甚嚴聞馬氏已經懐孕務求大老爺明鑒伸冤大令此退原被告着將雲鶴還押李押候備文簽　赴寍波關提馬氏到案再行核辦 
 
 

Page 4

 
 
[書畫助賑] ○趙君養愚爲上虞徐袖　先生之高弟素工篆　兼擅鐵筆蔣君霞生善畫墨　求畫者踵接於門二君近見各處告災之　疊至籌賑之力將窮爰擬藉翰墨之因緣拯黔黎之飢溺所得潤資以一半充賑計鐵篆每字二角紈摺扇二角條幅四尺五角五尺一元來件交四馬路玉聲堂七日取件 
[贈馬雲飛眉史席上作] ○雲鸞飛鳳想丰神占取華年十五春楊柳輕盈仙子態蓮花淸凈女兒身靑衫如我應飄梗紅粉憐卿也墮茵今日筵邊添感慨一般淪落在風塵　默默幽懐淡淡妝矜　標格異尋常芬芳雪裏同梅潔輕薄風前笑柳狂別有心情憐宋玉不爲雲雨侍襄王藏嬌我欲營金屋只愧年來病阮囊　淸天太尉初草 
[月漪閣感懐錄呈海上諸大吟壇哂正] ○蓬壺日月去如梭曠達袁宏祗嘯歌滯我功名鮎上竹依人飲啄燕離窠俗流　必阮褌入鄕原奚妨孔室過戶限踏穿前歲事如何今已雀堪　　靑氈子敬坐昕宵賴有長恩慰寂寥雲路渺茫龍化鯉世情浮薄鼠欺　戴公恥奏王門樂伍子甘吹吳市簫使我胸中平磈礧梨花春借一杯澆　可園　士蓿羹甫稿 
[奉題種榆山人醫　右調沁園春] ○是活人書作一家言超乎妙哉把當時醫聖精華畢露後來無論荊棘披開一脉相承千金莫易不盡羣黎荷育培君無愧自仙逢橘井秘探蘭臺　從來名士多材羡字體詩情更出埃　君工五古又善草書　竟拈花吟嘯直追魏晉種焦　洒脫去胚胎傲骨天成閒情自適豈僅岐　濟世才吾偏恨恨全書莫睹耳食難該　武陵漁隱子湘顧鈺倚聲 
[北條鷗所返國之任因次留別原韻遙餞其行卽請看花客寒食生夢畹生諸吟長郢正] ○不許箕陰遯許由　書下鶴促歸舟西京循吏將追躅東海才人此出頭夏甸山川　客夢　中華名勝游歴殆徧　春江花月醉鄕侯　寓滬年餘惟邀諸名士觴詠爲樂　　雖未晤心相印酬和詩筒足解愁　曩歲承賜詩章遠答　江東逸史可圍氏楊髯叔未定草 
　　錢節母黃孺人卽險生兄之姑母也談　出老孺人守節事略示余予欽敬之並讀高昌寒食生徵詩原唱予勉　之成七律一首還請大 
[吟郢政] ○何獨古稀頌大年甘心茹苦更超然懸知婺宿光三泖行見　鸞章下九天亮節盟應偕石爛淸操　合比金堅後先忠節相輝映採入輶軒耀簡編　心柏傅巖拜稿 
[用古意紀實疊前韻] ○追蹤柏舟多歴年視如一日心泰然弟幼母劬任諸已父忠女節全九天結樆慘遭赤繩斷如蘗志比金鈿堅有關風化肯湮沒濡毫染翰記之編　心柏未定草 
[蘇省撫轅抄] ○六月初八日從九梁伯怡稟知聞　　父憂○初九日候補縣吳其芳銷海運津局並解書差○初十日委署新陽縣張祥符准補宜興　孫茂僵均稟辭赴任候補縣陳德哲稟辭赴木瀆厘局差府經歴周國桐稟知奉委解靑海王公俸緞差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[憲示照登] ○寗紹台道薛示近有不法棍徒私刻本道名片任意造言生事在外招搖撞騙凡有無知愚民不識其中奸險此等詐僞多端種種譸張　幻本道關防甚嚴素來不徇情　名片拜謁所需向不用於別件再有此等之人綑送來轅究辦如有扶同隱匿察出併究不貸 
[廣州官報] ○五月廿六日補用縣劉德恒稟知委兼沙田局文案補用府經歴周經魁稟到由瓊州　軍回補用縣陶祖培稟謝調辦白沙厘廠補用鹽經歴朱式楨稟謝委蘆芭緝私廠辦事廿七日瓊山縣丞白春海稟到奉調來省察看補用鹽連同蔣偉稟謝奉沙局行知蒙給前辦紗　外獎廿八日卽用直隸州曾紀渠稟謝委兼緝捕總局提調鹽知事王執稟知隨鄧欽差勘界回廿九日補用縣丞林澄波稟謝委菉　　廠差三十日補用鹽大使呂以恒稟知丁母憂候補巡檢余世德稟知勘界回六月利一日鹽知事范冶杰稟謝委幫辦白沙厘廠候補縣蔡逢恩稟到由羅定桂稅局解餉回初二日候補鹽經歴韓燮稟知委　欽州分廠厘 
[初三日侯補通判汪淸宇稟謝委總辦新塘厘務補用縣王炳如稟知委候審公所差藩轅牌示潮知缺委鹽知事汪鑒署順德縣魏傳熙卓異調京引　見遺缺委澄海縣徐多鉁調署澄海縣缺委卽用縣張問崇署者香山縣丞委南海縣丞朱彬署南海縣丞缺委候補縣丞彭驄署 
[袁江官報] ○五月二十二日漕標中軍慶副戎自沐陽一帶閱視營伍回二十二日漕轅牌示江西吉安所幫千總繁缺以南昌後幫千總烏雲珠調補候補　縣常英由漕憲委辦善後局收支事務候補知縣馬書謨由漕憲委管育嬰堂事務候補同知金鎔由漕憲委辦沙　厘捐事務候補同知于萬基由漕憲委辦子嬰閘厘捐事務候補知縣周士鈺由漕憲委辦仙女鎭厘捐事務候補知縣許佐廷由漕憲委辦藏家碼頭厘捐事務 
[救護月蝕] ○日前本埠官塲奉到　欽天監公文內開本月十五日晚月蝕凡地方文武屆期一體救護昨日道憲龔仰遽觀察牌示轅前着所屬文武各官届期一體遵照云 
[英界公堂瑣案] ○姑蘇人顧阿虎偕母張氏來滬尋得逃妻徐氏挈之回鄕該氏不允爭閙之下由捕拘解公堂蔡守太向之研詰顧供妻子私逃來滬已二月矣今始得偕母尋見勒令回鄕堅不肯去張氏供與相同徐氏供稱丈夫不能養育小婦人由翁領至上海傭工並非私遁今旣不允小婦人在外原可回里惟不應妄指爲私逃蔡太守　爾之所供如果屬實回鄕可與翁質明隨飭顧挈領回里如違當派差押令下船○某船主報失千里鏡由包探王阿二在某押鋪起到原贓勒令該押鋪指交竊犯押鋪無從尋覓因判罰洋五十元旋有王桂生持千里鏡質票至該押鋪加利經押鋪主扭交捕房解送公廨蔡太守向之究詰土供小的在某輪船爲水手票由北直隸輪船上洪四在烟臺交下囑持至滬上加利太守飭押令交洪再訊此已見諸前報者也昨該包探稟稱小的帶王出外尋到洪四解案請究王仍執如前洪供小的係在北直隸輪船水手票由船上掛得買司託小的轉交王加利太守飭王交保洪交捕房帶回俟查明北直隸輪船有無掛得買司典押千里鏡託加利錢之事再行核辦○陳阿昌訴稱小的在路間行突有東洋車夫董長川與一車夫爭奪主顧將小的手臂撞傷董供先有主顧喚坐小的之車另一車夫上前爭攬以致誤撞旁人惟求恩宥蔡太守騐得陳傷勢輕微判罰董洋一元償給養傷之費○楊周氏訴稱昨領兒子至妹家飯後卽回中途被小竊捋取兒子左手小銀釧當卽高呼追赶見該竊將釧擲與另有一小竊飛步入小弄中及巡捕到來祗將捋釧之人拘住今蒙送案叩請究追鄭金紀供向爲木匠昨見該氏呼捉賊因此駐足閒看不料竊賊脫逃小的反被拘押蔡太守謂該氏指竊無憑殊難准理姑飭鄭交保着捕房查緝 
[法界公堂瑣案] ○昨日禮拜三本非訊之期因禮拜二捕房所解各犯多至四十三人適逢會審　控案故餘案不及訊完於昨晨補訊所有案略擇要錄之○前報列萬盛染坊主沈榮正控靛靑掮客源利大行主張淸源一案張保出後無人調處沈復具狀控追前日又將張扭交巡捕王司馬謂張月爾欠銀一千四百九十九兩現在如何張稱　挽公所董　調處慢慢拔還司馬謂旣經調處可暫押捕房候理處明白再行釋放○前報列營勇在途爭執戳傷頭額一節昨日解案原告未到沈通事稱此人在新街向同鄕人之開饅頭店者借錢不遂將同鄕人戳傷額頭王司馬向之詰問據供姓張名早庭貴州人前在徽州會館何軍門營內本年　月二十四日自湖北來滬謀事暫住公館馬路長豐客棧前日偕華利船上劉天壽飲酒至彼店買餅付八開洋一枚算帳　伊索找錢文竟將小的髮辮拉住自將頭皮擊破司馬問爭執時劉在旁否答稱劉已往茶肆司馬謂顯見爾無理故同去之友不相勸解着仍帶回管押候原告到來再核○前日天未黎明巡街捕在金利源碼頭見一人携一小包查得內有私土六塊當卽拘入捕房昨日解案供稱姓傅名開寶湖北人在江永輪船上爲廚司泊舟後關上來查艙有客囑小的將包携在碼頭上適巡捕到來拘住客則已逸去矣司馬謂此種私土爾取過幾次答稱客人囑暫携實不知爲私土司馬着將土送局充公傅具結開釋○前報列赶猪人將猪四十八頭赶入八仙橋捕房一案研訊之下二十四人同供肇釁者係都仁海在信大猪作爲夥中西官以釁由都起函　八仙橋巡防局員鄧雨香都戎派差將都傳到昨解交捕房送案備捕頭以當日六號華捕邱木山被伊等扭脫號衣上鈕扣二枚司馬向都盤詰都一味支吾司馬商之祁繙譯官判枷號七天示衆 
[恭和金苕　觀察師六十生辰口占元韻并序] ○粵以疆圉之歲敦牂之月爲我夫子大人六十壽辰首成七律八章徧徵和什於是金閨碩彥蓮幕高朋金絲　和珠玉正燦此云太華三峯彼曰潯陽九派工力悉適雍容楡揚盛矣乎風雅之美談也而楨屏居機岫遠隔程門奉觴上壽靡則末席望雲懐舊徒軫素心旣無卿雲黼黻之華又乏温李妍環之致鋪張揚厲余病未能至於獻曝之　感恩之私雖智愚不同其揆一也公家有賜書幼　劬學窮探經史　奥不屑章句之儒盡孝友之內職以聞達爲外篇意泊如也無何而靑犢軍狂紅羊刼起東南縻爛　宵旰焦勞公誓終棄襦慨投班筆先後從合肥李傅相督師滬瀆張靖達公振軒宮保備兵徐州郭令籌邊晉公入蔡將軍揖客獨崇汲黯之禮悍夫驕卒能感陸贄之言佐蕭何轉漕輔于公治獄手爲天馬心作銀餉大府愛其才　天子嘉具功爰自儒官疊遷牧令其權宰吾婁也星軺問俗露冕班春何武到郡先　學宮文翁化蜀首創石室拔薤一本種桑萬株每當簿書糾紛朱墨雜糅吏胥抱牘而進父老扶杖以觀而公澄鑒如神智珠在握遂使片言决疑　季路之獄一鄕攺行畏王烈之知名及其瓜代有期棠陰猶戀攀寇轍贈劉錢　阮碑立欒社非偶然也旣而屢移劇邑　剖郡符而季鷹　鱸宦情已淡元亮松菊歸興方濃杜門却軌高枕養疴幾無意於出山矣乃自晉豫薦饑吳越籌賑同人請公偕行以爲東山不起如蒼生何公念良朋之義憫飢黎之阨窮幽涉險匡困資無犯霜露而不辭戴星月其未　且也爲之謀家室完伉儷返相如之璧還合浦之珠億萬哀鴻破涕爲笑古之人如秦穆汛粟齊宣發棠以　今兹殆自愧色未幾股肱之郡　有水潦之災傅相　公熟諳荒政兼　治河遂達　章俾宜宣碩畫公經營畚挶措置薪茭出不乘車暑　張蓋增卑培　鞏千里之長堤徹壅通堙循五河之故道卒之桃花漲煖瓠子秋澄父老　驚魚蝦無恙雖渠成樊惠溝號張網不是過也今者于役靑齊適逢攪揆豸章焜耀頒自　天家兕　交錯集於　舘値懸　浴蘭之節開坐花醉月之筵一觴一詠樂可知也而楨竊有感　楨早歲受知壯年從役往往連床話雨刻燭題詩恩紀綢繆蹤跡密邇將謂令狐章奏惟傳商隱扶風絲竹終召彭宣祗以靈椿旣萎慈竹漸衰未忍絕裾遂理歸楫今則銜悲風木無　桑瓠　首尺階查如天上　冀魏公名　老圃逾馨潞國精神少年不及或者扁舟重訪仍登元禮之門如其彩筆有緣再紀英耆之會意　未盡系之　詩　雲間受業李廷楨拜序　詩明日再錄 
[呈高昌寒食生] ○高踞談經席咸瞻長者風論詩叅庾鮑作賦傲王公經濟　中朝傑文章　世雄俯臨寰海視驥北一羣空　未慰瞻韓願傾心已十年閒情寄粉黛浩刧寫詩篇　曾讀先生刧火紀焚紅樓夢詞二卷　　志懐元亮奇才慕仲宣頻勞翹首望雲樹隔江天[  休寍拜月生待政草]  
[贈夢畹生] ○未棄班超筆還登王粲樓聲明震薄海著作壽千秋粉墨留佳話君近著粉墨叢談紀梨園影事　壺觴洗旅愁側聞天下士共樂識荊州　我亦沈淪者風塵近卅年酒酣惟拜月命蹇欲呼天一字推敲感二生翰墨緣願隨羣　後執贄侍丹鉛[  休寍拜月生草]  
[苦] ○火雲似蓋半空環石鑠金鎔赤旭間此日渾宜游雪嶺何人竟得住氷山思量倪　聽秋館愛慕吳王消夏灣居士淸凉如稱職 
[願將客近交删] [  可園居士髯叔偶題]  
[奉和古歙簞食生見贈原均並請方家指正] ○十載搜羅彚一篇傍人門戶未周旋　正龍拙作尚未編次容俟書成卽當　雖無補救功垂後却抱痌　志必先論證未能春在手制方豈合漢諸賢不期妙句 
 
 
] 

Page 10

 
 
   
 
 

Page 11

 
 
   
 
 

Page 12

 
 
[題高昌寒食生海天三友圖卽請郢正] ○長康妙畫室中懸異地同心縞紵　六　名分唐代半七賢美　晉人専贏東雲樹投詩札滬北鶯花泛酒船言語不通通意氣金蘭佳話四溟傳　梁溪楊　奎　根氏　於可園 
[萸庵退叟以翻車行囑和賦此呈教並請天南遯叟同正] ○揚花歴亂風颸颸馬龍車水無盡時退叟昨從滬濱返欣髯示我翻車　笑言乍至申江道春風啜茗平臺好忽見遯叟迎面來抵掌傾談開懐抱遯叟邀作西園游駕車未辨驊與騮但使馳驅逞　　何妨顧盼消煩愁誰知追風太超絕不羈之馬性猶烈　起銜橜駕馭難一聲霹　車輪折退叟因之先受驚順　而下身何輕海鶴精神本矍鑠神龍頭角尤崢嶸遯叟退舍不及避亦復隨之傷其臂拔劍難爲斫地歌奮身猶有凌雲志振衣起立問訊勞二叟義氣風雲高換車仍指西園去意興不减平時豪芳園景好姿憑眺歸來猶待斜陽照車中偶話　沛時二叟相視但狂笑吁嗟乎退叟時事胸中羅坐使宦迹空蹉跎遯叟材大難爲用愛者不少　亦多二叟放浪烟花裏有託而逃非無以洋塲十里盡坦途　路之難尚如此　丁亥夏日湘蘭秋影詞人未是草 
[挹翠菴主新詞錄示子美季和和雲逵夢畹并呈倉山舊主] ○凄凉犯　倩蔣六答余郎玉琴　經年不走長秋馬荒寒誰問　俠身世可憐敝裘還典壯懐磨滅天涯霽雪漫携手江梅共折正黃昏淸尊將盡惆悵送君別　芳訊傳來早艷彩明粧舞臺飄瞥沐嫌廋損勝當年面　如月此意酸辛怕河滿一聲淚咽料重建離愁萬種不可說○探芳信　感懐燕趙舊游　坐長嘆奈髪減羞簪顏衰怯扇　余年纔過弱冠臨鏡自窺已覺老態漸來甚矣哀樂之傷人也　悵東林文社風塵竟吹散當年酒伴知何在易水　陽滿鎭無聊病倚高臺醉眠孤館　消鑠壯心倦况無酒湔愁有花撩怨春夢堂堂來日苦何短艷儂懽子知余否斷梗西風轉殢相思盒底香箋懶展○惜餘春慢　寄意金玉二詞友　酒　全寬詩囊半澀懶去弄花拈草北馬南船東吳西蜀最苦浪游不了已覺愁多病多鳥道蠶叢况多勞擾奈一身合當憔悴向風塵老　誰省識玉軫愁拋翠箋難寄要戀何能戀着　借叶　夔府聞砧巴山剪燭風雨聲中懐抱休擬相逢夢中地角天涯夢魂難到怕歸來楊柳成圍詞鬢蕭疎共老　太痴生 
[得津門小友叚郎翠魁書荅以一律] ○驪駒一賦各天涯空倚高樓望眼賒遠夢巳隨雞唱斷離情還被柳陰遮江南春盡偏多　海外書來正落花爲想淸尊重叙首底須餐飯及時加○倉山舊主囑和悼某詞含差　姬所懽京兆君惋惜殊深將爲營葬於靜安寺側　遺容消瘦嫌明燭薄命悽凉比落花胡蝶夢中斷痴愛子規聲裏悟繁華香墳　傍申園側留得靑樓艷蹟誇　未識春風萼綠華　余與姬素未識面　却來惆悵水雲涯誰能遺此　三影底事相干温八乂靑鬢下場花歴刼紅心滿地草生芽他年寒食過鴛塚我輩多情爲駐車○與最不覊生子美司醉酒家胸中獄起相與憤懣難平紓懐得句子美和之　知己難多得天荊地棘中與君聊劇飲我輩合奇窮身世成枯樹生涯又斷蓬自憐還自慰未敢怨蒼穹　失路銷英氣逢花黯斷魂飄零具有例　余又擬束裝遠遊　造化太無恩舊夢孤燈在餘生一劍存胡爲兒女態局促向朱門　太痴生侶琴手稿 
[奉題蓮溪小憩圖錄呈霧裏看花客吟壇削政] ○披圖瀟灑出塵寰好趁薰風夏日閒贏得杯盤推北海縱無絲竹　東山藤　蔓引懸崖外荷芰芬流淺水閒爲愛亭亭原凈植淤泥不染讓淸班　苕溪花縣後人小洲潘松待删草 
[懐玉梅花館主并憶素芳素蕤兩詞友用意琴素蕤閣題扇韻卽請政和并呈惜紅同政] ○記否梅梢月上時一枝淸淺寄幽思　館主繪梅膾炙人口尋常輩不易相求爲余畫手卷帳額數事皆疎淡可喜每一展玩不禁黯然　琴韜菊冷卿歸去腸斷江州不自持　小藍田　情侍者田宜漫草 
[荷夏三日意琴室主招同霧裏看花客高昌寒食生晚霞生惜紅生飲于杏花樓卽席口占一律錄請諸大吟壇教正] ○華筵珍重晚凉開塊磊今宵借一摧阮籍狂遭金谷罰　是日與桂丈猜拳三戰三北　嵇康幸未玉山頹月穿疏箔花移影琴奏淸弦酒滿盃如此聯歡能系夕不辭痛飲醉千回　西湖花隱倚醉草 
[喜晤藜床舊主率成一律卽以奉贈請郢正] ○久耳才名面未謀客中渴想兩經秋幾回訪戴行偏左　去歲曾介種榆山人奉訪兩次均不遇　一旦瞻韓願喜酬君富鴻萹追管子我因雞肋愧楊修天涯同作登樓賦且撇大白浮　西湖花隱次山弟楊槐卿拜稿 
[題趙釐侯譜弟問光齋補情今草錄呈霧裏看花客高昌寒食生每上忘機客花縣後人吟壇郢政] ○風月　盧手一編玉溪幽怨寫纏緜春深歌舞婁　宴夜靜琵琶江上船箋疊彩雲吟忘倦燈殘紅豆夢初圓花天酒地君游徧慣抱平生肺腑宣○年少曾經萬里驅　君自幼隨尊人宦遊足跡幾徧天下而成都尤爲熟遊之地　烟霞胸次絕塵汚靑衫領袖先聲樹　君以詩見賞宗工題名案首　紅葉因緣夙願符　　邑徐仙崖觀察因賞識君作遂以女宇焉　京兆才華稱女子　君倜儻風流一塵不染海上名花爭以一見爲幸且有執詩弟子禮者　幼公學力得師儒　周花丞孝廉名士也課及君家三世淵源家學信自有來　低徊誦到移神處始信詩家格調殊　君嫺於韻學○年來交好締蘭盟贈答篇章愜素情　客臘與君聯譜　媿我何言霏玉屑羡君能詠作金聲靑雲志遠相期切　君有心事喜讀洋務書籍　白雪才高强和成最是無題詞絕妙問光小印記分明　君以夢兆自號問光主人○伻來惠我句琳琅　余有閒居自遺圖君題詞一闋七律四章　我本牢騷君更狂有酒偏須千日醉無花爭肯一春忙詞章富麗唐韋孟家世淸高晉謝王他口等身付梨棗不才也幸借餘光　苕上半日醉齋誾如閔熙草 
[上海四馬路文報局內恊賑捐六月上旬淸單] ○初十日本埠啓昌糖行交來黃振篆大善士爲求合家平安助洋三十元○湖北江村恊賑公所募呂竹生明府求人口平安助湘平銀十二　一錢五分福璧居士求人口平　助九八半平它銀二兩五錢六分兩共仲規元十五兩一錢七分三釐儒雅堂英洋四元○作　降祥冊浙省王萃源寶行王棟臣先生募王佐梁仝室姚氏子馨榮虔求合家大小平安助洋十元潤源庄三元愼生庄二元三和號板客萬源號板客毛聚興板客三戶各一元○又册浙紹會邑東關　善士募許少記一元鐘玉田杜安記合助一元　泰來裕德堂沈二戶各五角張春泉對開羊一個章中姑娘一百文章心仁銅洋四元○又册丹陽匯昌典募合興衣庄折席二元義和衣庄折席二元衣行折席元擬賣呂宋票移助一元○又册溧陽　渚　鹽棧募寄庽陽羡一元默　心願四角呂鳳樓二角華阿根王天泉呂其盛三戶各一角武林順通一角○又册本埠惠泰庄交來蘇州李王氏求壽六元無名氏三元○又册南匯陳恆昌號沈少漁先生募顧硯卿鞠文圃沈少漁三戶各五角唐雨　三角洪湘　二角玩月主人銅洋二元○又册杭垣馮利泰號募無名氏銅洋二元○又册三徑堂四百文○有感斯通册功字台州甯海縣署帳房募無名氏三戶徐夏氏心願氏保安共五戶各一元○又册機字甬江鹽棧於公策善士募王馬氏四角王渭仙王鏞鄧光泰王伯澎王瀾生許德記松記七戶各二角王渭春王渭寶龔漁齋陸宿根趙　三蘇叙堂王伯海王潤田王多炳陸　生子　鶴記十二戶各一角○又册錯字本埠巨豐庄交來蕪湖隱名氏募劉履成六百文謝壽昌二百文無名氏五戶各二百文無名氏十二戶各一百文無名氏二百四十實收洋三元○又册莫字周浦松記號交來曹星巖善士爲小女求病速痊十元○受福册公字一百廿七三十號無錫知仁庄募無名氏二十元無名氏二元○使君受福册常熟午橋弄徐朗岩先生　黃嘉善堂求家宅平安十元周桂蔭堂徐元善堂二戶各一元　又册屠甸鎭陳源泰號交來硤石四知堂募公記一元褚廷枚五角寄　三百文退士二百十五文實收洋二元○本日共收英洋一百三十八元銅洋八元虛對開一個規元十五兩一錢七分三厘錢五百文○本旬共收規元八十一兩四錢一分三厘原平銀九兩四錢八分批申規元十兩另另一分英洋一千二百七十二元花本洋四元兩共計規元九百廿八兩九錢二分八厘爐坯洋六元計規元四兩另八分銅洋十七元烊見規元二兩四錢七分五厘虛對開八個計規元二兩三錢二分九厘小洋六十五角五分計規元四兩七錢六分八厘錢三千一百九十文計規元二兩二錢飾銀三分折入計規元二分○十項共合規元一千另三十六兩二錢二分三厘○連前共收規元三十七萬一千六百三十六兩二錢九分　厘○解山東第三十八批賑欵庫平六千兩計規元六千五百四十兩　○連前共解過規元三十七萬七千　二百另五兩四錢九分六厘○實墊解規元五千五百六十九兩二錢合併聲明 
[上海四馬路文報局內恊賑公所經收賑捐六月中旬淸單] ○十一日　○作善降祥册海昌輪船帳房交來天津機器局募　生氏二元愚道人一元五角餘孫西人一經堂李雄　朱三程杰張國祥梁曉歐湯安歐陽敏　十戶各一元梁彩霍興恆沈雙全梁保杰四戶各五角任承緒六百文林振超程秀明秀山倪望四戶各五百文李王子六百四十任紉秋任敬聚二戶各二百文實收洋十九元○又册立大莊交來蘇州桃花陶仙根居募保滋堂求慈親舊病速痊再保堂求嚴親康健種德堂求妻臨盆淸吉再嘉堂祈合家淸吉　記無名氏五戶共十戶各一百文實收洋一元○有感斯通册要字蘇垣掃葉山房交來三齡童子顧玉麟積點心費移助二元○關石道人規元十五兩○浙甯春成號交來奏封氏了心願二元○胡寓昌新局交來蕪湖李逢元善士弍元○本日共收英洋廿六元規元十五兩 
[杭州同善堂經收五月分賑捐淸單] ○杭總捕府陳懲辦何森富一案由賣主繳充賑洋一百六十七元無名氏爲求瘖速痊洋五十元吳程式求福病速愈洋廿八元又錢七百四十文蘇　羅十齡洋十二元杭州克昌主人張　祉爲妻求病愈二戶各五元稅銘記還愿洋四元無名氏洋二元高郵世德堂求神免災洋一元又錢六百三十五文揚州方交洋一元又錢五百八十五文淑堂居士潘姜氏仁和無名氏爲母肝痛求速愈三戶各一元吳蒙求目疾速愈人合助洋一元臥雪堂袁助銅洋二元張幼慈求平安消口舌助對開洋一元無名氏代遺失下錢物人祈　福勉力子二戶各五百文以上共收洋二百七十九元銅洋二元錢二千九百六十文合計洋二元錢八百七十文○解浙省順直賑捐局洋二百元○解上海文報局內恊賑所洋八十一元銅洋　元虛對開一元錢八百七十文合併聲明六月初九日 
 
