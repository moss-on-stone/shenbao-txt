# 1895 - 187 - 4907801

 

Page 1

 
 
[盛京計里圖日本水陸計里圖沿海八省海道計里圖出售] [  點石齋啓]  
　　日本以東海島夷恃得西國理餘凌我　屬聖天子以藩封爲念命將專征商留心世務之士不免引　　望時抱　　爰請友情遵大　　　將盛京全省輿圖山川關隘河道險要以及金旅海蓋奉天遼陽等處驛站路程瞭如指掌每張洋二角四分裱成三角六分日本水陸計里全圖其海口關津口岸大小山脈高低河道廣狹以及通國官道鐵路海沙潮汐疾徐一望而知價同上皇朝沿海八省海道計里圖南起　之次廉北抵吉林高麗沿海交界輪舟往來里數逐一註明每張洋三角六分裱成五角本分局千頃堂汲各書坊出售 
[新印醫醕賸義出售] [  圖會集成局啓]  
　　武進費伯雄先生近時聖手也先生著述甚富已梓行者爲醫方論醫醕賸義兩種醫醕原本二十四卷兵燹後扳毁無存先生追憶錄出雖非全豹而一隅之舉暗度金鍼矣醫方論則取醫方集解逐加評論示以範圍蓋神明于法而不泥予法者本局用新鑄鉛字潔白連史印成每部碼洋三角賜顧者請移玉三馬路申昌書室及售申報人購取可也此佈 
[新印三家醫案出售] [  圖書集成局啓]  
　　三家醫案一書乃吳君子音集葉天士薛生白繆宜亭三先生之醫案也三先生負當時重名治病之神如報應桴詞其方案皆靈機活潑请論捐課洵醫家之金科玉律也本局用新鉛字印成紙墨釘工校尋常格外精美每部碼洋三角賜顧者請移玉三馬路申昌書室各埠申昌　售申報人購取可也此佈 
[安置倭奴芻議]  
　　屢閱倭奴日報詳載中國一舉一動無不了如指上螺紋不持各省軍情罔不由電飛逹甚至　宫禁森嚴之地凡有事故亦皆登諸簡牘詳盡無遺不禁色然以駭曰有是哉倭奴所用間諜何竟若此之多哉夫兩國交爭以嚴防洩漏軍情爲至要故凡有敵人之逗留境内者須一律嚴爲之防各國皆然公法固歴歴具在也倭奴面貌酷肖華人其來華服賈經商者又皆熟習華言可不煩舌人傳譯以故倭氛初起若輩卽改裝易服溷入鄕間或爲商人或爲文士或爲丐子或爲僧徒相與偵探情形報諸本國滬上向有日清贸易研究所專教倭奴子弟學習我國文字語言故凡作間諜之人大半取材於所内自華官嚴行拘捕遍布綫人得將楠呐友次郎福原林平二倭奸訊明正法餘亦角回倭國不准復來竊以爲若輩鑒及前車當不復敢以身試法矣不料其膽愈大其計愈工有石川氏者竟溷迹北洋潛身軍械所書識劉五處幸事機不密戮諸巿曹適劉子貞都轉航海回華佐江海關道劉公幕府用心查察將安分營生之輩交倭董小野佐藤二氏具保給以護照門牌不准爲倭官傳遞信音并禁止擅出境外於是倭奸之計頓絕倭官之信難通是非都轉一片苦心烏能辦理從容若此哉顧僕有不能已於言者倭奴卽有護照門牌安見其不復可作奸犯法且至此而仍作奸犯法平人更不能遽向稽查倭董雖有責成然必袒護本國人民卽明知其爲作奸犯法之人豈肯贸贸然交與華官懲辦是雖盡美盡善然其中仍不免有遺憾之留焉攷倭律防奸之法嚴密異常摘其要端約有數則一軍人貪敵人之利將部下兵士或土地房屋船舶以及兵器彈藥其他軍需物品供給敵人者處以死刑一軍人因貪敵人之利將土地道路之要害險夷指示敵人或攻守應用之書籍以及將暗號記號開示敵人或將製造兵器彈藥之密法其他軍械軍情漏洩者均處以死刑一軍人爲敵人招募兵卒者處以死刑一軍人因貪敵人之利將房屋船舶以及栅壘兵器彈藥其他軍需品物以及戰鬥時應用之道路橋梁樹林火車電線毁壞或放火燒燬者均處以死刑一軍人爲貪敵人之利將兵器彈藥其他軍需品物設法使之缺乏者處以死刑一軍人爲貪敵人之利故意　呼譁噪或造爲飛语者處以死刑立法綦嚴誠哉絲毫不能寛假矣至於間諜一事防之尤不稍疏其律文曰軍人隱匿敵人之間諜并誘導助成或貪敵人之利將俘虜降人縱逸以及刦奪者均處以死刑軍人爲貪敵人之利通消息於敵人者其罪同以我堂堂大國斷不屑效法倭奴然竟大度寛容任若輩四出偵訪將我秘事告彼敵酋豈不使我軍謀無可秘藏而一切更形棘手乎鄙意凡有華人之爲倭奴通消息者偶有所獲宜悉照楠及主原石川之案一律梟首通衢庶奸人觸目警心無復敢輕身嘗試倭奴之逗留境内者究竟爲奸與否苦難懸揣而知宜諭令不准在巿上經商另賃一寛大住房覊留其内供其飲食衣服不使有凍餒之憂直至兩國旣息干戈始縱之出外若是則我國旣不將彼薄待彼亦不能傳報我國軍情豈非公正無偏之道耶或曰我中國只須絕其遞信之路則彼卽散居各處亦無從暗使奸謀曰是則甚難倭奸遞信之路不外乎　便及電報二者彼國分設上海之郵便局目今雖已閉歇然西人書信館仍可魚雁往來電報則大東大北二公司皆係西人所設我若禁其傳遞彼爲生意起見未必樂於遵從卽遵從矣而倭奴狡計多端頗難防備或用暗碼或用隱語卽爲之傳遞者亦且不得而知則何若一面嚴緝漢奸一面覊管倭奴之爲得乎或曰覊管倭奴一事亦非易言不觀柔遠居之約束高麗人乎當中倭事起以來每有高麗人漂濆申江假出售人參爲名游行各處當事者恐此中或有不肖之輩爲倭奴作間諜因准某甲之請使一并移寓柔遠居中并飭高麗董事李君爲之稽察而售人參者如故也游行各處者亦如故也有約束之名而無约束之實虚行故事無補分毫今欲覊管倭奴而不實事求是一任其爲鬼爲蜮依然暗使狡謀反不如繪以護照門牌用示我國家懷柔之德則應之曰是在辦其事者之不辭勞怨運以實心耳事之濟不濟豈鯫生所可預期哉於是乎作安置倭奴芻議 
[使星在望]  
　　新簡出使日本全權大臣張樵野少司農於上月奉命出京將至滬上與邵筱村中丞前往日本會議和局昨日上海縣黄大令接到電信知張星使星軺今日可以蒞滬卽派辦差丁役在輪船馬頭部署一切恭迓憲旌 
[代閱砲臺]  
　　兩江總督張香帥於上月三十日由鎭江起節回轅閱視各砲臺要隘處尚須略加增减以期鞏固早紀報章是日適古州鎭丁衡三軍門統領苗兵過境因香帥尚未回轅軍門並不入城亦不准一兵登岸惟福安兵輪潘管帶錫疇用官銜手版上轅在掛號房禀到香帥素知軍門勇敢善戰智略過人立卽挽留商議海防要策並聘軍門代閱砲臺一面飭福安兵輪先送衡軍兵丁赴瓜州由管帶官督率先行北上軍門於初六日乘祥雲輪船先赴江隂察看砲臺香帥委督轅文巡捕江蘇候補知縣金大令桂芳爲隨員據官塲中人云軍門察看之後卽行由清江遵陸北上至砲臺如何增减如何佈置均由金大令回禀 
[一日兩火]  
　　金陵南門外剛常巷日前被火之家均係食力之輩已報興善堂查恤不意初七日下午四點半 
 
 

Page 2

 
 
鐘又見是處濃烟縷縷鑼聲鏜鏜駐紥南門城上之慶軍左右兩營角聲嗚嗚城圈内之來往行人熈熈攘攘擁擠不堪慶軍兵勇各執大刀鋼乂蜂擁而至第二起火鈎十餘抱以備拆斷火路之用第三起洋龍一架後隨水桶有紅頂花翎官乘馬督率衆兵鴉雀無聲城内各善堂水龍陸續而至信和誠意首先出城至五點半鐘各龍督率凱旋詢悉被災九户拆去左右四户均係草房大都貧不聊生之輩火道旣斷故卽熄滅七點半鐘又見城北一片紅光飛騎往探係雙石鼓石姓機房失愼焚去瓦房三間幸無隣右不致蔓延　 
[火警頻仍]  
　　温州信云初三夜鐘鳴十二下突報火警一時警鑼四出水會畢集咸謂巽山前一帶楊大王殿及登山前廻車橋瞭望火光愈遠仿彿晚霞一片詢之從下鄕來者據云係吕浦地方失愼離城十五里之遥水龍遂半塗折回忽報城内雙門打繩巷口又火星馳而去則已不可收拾大街上東西兩面俱焚加之封家姨助虐火鴉所至便成焦土况是處内河淤塞汲水遠在倉橋火匪更混跡其間幾難收拾幸道鎭各憲帶親兵到塲分投彈壓搶火者方不復似向之見物便攫矣火勢直撲東北義生典危如累卵幸頼縣署皮龍放入井中取水噴灌得保無恙至北首大店如新德記南貨鋪新香山永甯春生各藥店開泰棉花店均被吳回氏一捲而空迨二點鐘風勢又轉如金乾順苧蔴店裕來玉生布店轉瞠已成瓦礫塲劉吉泉鎭軍急命親兵拆斷火路直待雞籌報曉始得告熄是役也延燒至四點鐘之久共計焚去店屋八十八楹北至都憲坊南至文宗坊東至七楓巷口西至萬歲埭頭爲止葬身火穴者僅一任姓年已七十餘查其起火之由緣某麫坊樓上夜燈遺火所致迨次早詢知吕浦僅燬房屋七間亦有某媪被火焚斃是可哀也 
[離照南閩]  
　　閩中失火上月間不下十餘次不料至三十日晚三更時布司二埕安鋪油燭店又兆焚如上首燒至藩華表民居止下首燒至粮署頭門止此處糧署只隔一墻祝頭氏效叚干木行徑竟踰糧署左邊福德祠武聖廟以及科房數間悉付一炬在宫人役及水火兵出力救煖糧署得保無虞然亦險矣是役計燬民居官舍十餘間幸得雨師稅駕火燄猝衰殆亦天意歟 
[閩省官塲紀要]  
　　督糧道陳展堂觀察於初三日缷臬司張管臣廉訪卽於是日接篆鹽道龍仁陔觀察同時缷事候補道延少山觀察奉憲檄委署鹽道篆於是日接事文武詣各轅賀喜車馬紛紜異常熟　○閩浙總督管務處事宜大憲因龍觀察升調湖北臬司現已缷事所遺差務不可虚懸酌委署糧道楊芝僊觀察接理 
[會匪正法]  
　　今夏蕪湖保甲緝捕委員李戎白和州拿獲散賫飄布潛聚黨羽之會匪聞再沈又號聞淦綽號聞太帥一犯解經蕪湖縣訊明供認爲匪散飄結黨開立山堂自居正龍頭僞職不諱並起獲飄布一大捲當由道憲袁觀察親提勘鞫該匪亦無異詞惟尚有黨羽數名在逃未獲觀察擬留该犯以備他時對質因發回縣隨藉稽顯戮兹以該匪久覊監獄頗費隄防且所供己黨雖一再懸賞飭緝而獲案究恐無期適地方拿獲種火圖搶匪徒土地保禀請就地正法觀察遂與聞再沚一犯一併上詳兹於某日接奉省憲釘封回文飭令就地正法觀察卽轉行蕪湖縣會同城守營及防營弁兵提出該匪當堂捆綁押赴北門外處决一時觀者蜂屯蟻聚但聞　喝四起拍掌聲如百面春雷劊子手已捧該匪首級跪呈公案王邑尊以硃筆遥擲差役卽裝置木籠與前殺之土地保首級同挂江干示衆 
[盜刼客舟]  
　　上月下浣和州仁壽堂藥鋪遣夥挈帶洋蚨千餘元買舟來蕪置辦貨物寒江一棹逆流而上行至江北牛屯河地方已是空江烟瑣落日山銜遂就此處艤舟度夜不料綠林豪客早已垂涎守至人靜更殘蜂擁登舟露出明晃晃柳葉刀喝令鋪夥速將洋蚨獻出否則　老子刀下無情也夥戰慄不堪惟乞饒命一任其盡取所有開去次晨曙色甫動奔赴分司署投案周少尹卽來勘騐一面回至和州開列失單復禀報於州尊朱笏堂直刺直刺以鎭巿夜泊盜黨竟公然刦掠大堪駭異立卽移會西梁山穆遊戎及裕溪營叅將於上月二十八日同往此處踏勘現聞已籖差緝拿務期獲案又聞藥鋪卽現任某宦所問並有怡和元和二布號同一居停資本充牞膾炙人口而暴客竟伺刦於中途殆有由也 
[鳩江近事]  
　　皖藩德靜山方伯赴京祝嘏回任於上月三十日附坐江孚輪船行過蕪湖地方道憲袁觀察牙厘局朱觀察牙厘局朱觀察均往招商躉船迎迓洎憲舟泊定各官次第晉謂當波接見有差資詢地方各要務小泊炊許時卽泝江上駛約當夜卽可行抵皖江○同日清晨太古輪船由漢口下駛過蕪船中載有苗兵千餘名有見者　其人皆雄健絕倫裝束頗類旗兵與售賣食物之小民亦頗公平付值足見紀律嚴明又雲貴總督王夔石制軍亦乘是船下駛聞取道維揚遵麟北上入覲龍光○蕪湖自倭奴肇釁以來整備防務密拿奸宄早已不遺餘力近届隆冬巡防稽查較前益形嚴密袁觀察每夜親出巡邏時而輿從就道時間微張徒步手提店號小燈籠使人不覺某夕魚臾三躍合署皆寢以爲觀察當不出巡矣乃觀察已偕隨　及跟丁數人徒步出轅向東首運　巡去直至南關口始折而向北　浮橋由河沿繞出二街轉至江口長途僕僕已十有餘里從人以路滑如油力請乘轎始就裯頭口資雇藍布小轎以行復統到北鄕觀音松因此處駐有練軍一棚欲親察是否在棚也末後仍由二街逕詣龍王廟弔查巡夜會哨　小憇片刻始行回署則已初日照高林矣王事靡鹽不遑啓處觀察有焉○鈔關便商委員陳注泉少尹到差以來整頓公事頗爲上游所器重惟收數與前三年比較不上已記過二十七次　經道憲查知照章撤差改委庫大使鈕殿三少尹接辦已於本月初一日到差○魯港保甲委員陞秋帆少尉近奉道憲男有差委所遺之差以縣丞鄭子宣二尹接辦又北廓上一五保甲巡員亦改委巡檢黄少梁少尹接辦均於月朔接事○王邑尊以防務吃緊城廂各烟館雖經稽查丁口連環互保然恐良莠不齊保無有陽奉隂違納污藏垢者乃札委錢鏡江姚桂山兩少尉分叚密訪一周如有形迹可疑並不端情節卽帶縣重懲立予封禁此誠賢長官正本清源之意也○皖南各州縣每届冬防嚴辦保甲本年經道憲嚴飭自秋季卽經開辦近日道憲復每縣派委聽鼓佐雜一員馳往查勘並催令鄕曲巿鎭一律舉辦團練俾與保甲相輔而行各委員奉札已於日内次第就道○保甲總巡陳晴溪參軍奉道憲詳委泥汊關差事行將履新所遺保甲總巡及參軍原管道署銀庫二差均改委候補縣張筱山大令振鈞接辦在於月朔接事 
P>戎斾北行 
　　駐紥東梁山蕪湖一帶良字練軍管統領張良臣軍門士元經盛京裕軍帥奏奉電旨迅速北上以備差委已紀前報兹悉張軍門接奉電旨並壽帥檄文卽赴皖垣禀商稱中丞中丞以欽奉諭旨自不容不凛遵速行遂飭從速預備定於初六日由蕪湖乘輪起行由京口渡江遵陸北上届時　下三軍咸整隊江干唱名跪送營哨各官則皆渡江送至躉船風笛數聲珍重而别至軍門所統良字練軍左右兩營現委何人接統俟探明再錄 
[甌海談新]  
　　温郡七城門甕城内搭蓋店屋歴有年所　因海防戒嚴各城門遲開早閉逐日騐封深恐甕城中人擅啓外門擬將甕城店屋一例拆毁伹甕城基地俱經民間升科納稅現奉承嘉縣沈子谷大令與城守營王敬亭都戎會銜出示限令一月内遷移别地彼久處甕城者未免搔首踟而矣○十月十四日報載甌綁官塲紀事一則　徐太守挈眷晉省兹悉實係傳聞之誤蓋是日適有某局員瀛眷附輪啓行遂致誤會也 
[氣球妙用]  
　　　人有以橡皮氣球起水中沈溺船隻者近有人復將此法略爲更改非但可以起船且可起巨石於水底其功用尤大　以　　　球十尺對徑真以橡皮上下護以銅板中有一鐵管管上皆孔下接白鉛器一具中藏炭氣放入水中卽可鼓氣入球然後將球繋於船 
 
 

Page 3

 
 
身兩旁鐵上則浮力自能升船出水近有一石重一萬八百磅沈於水中深及三丈亦以此法起而出之云 
[一蹶不振]  
　　越人何文潮者寓居杭城三官巷年近古稀而酷好杯中物上月廿二日在上城飲酒而歸行至興忠巷口一時酒勢上湧　　不定卽倒於地頭觸石上血流如注有識之者卽告諸其家家人急命輿夫以門板舁之而歸比入門已氣絕矣 
[解到犯婦]  
　　前日省中由外縣解到巨案六起内有犯婦一口年在三十左右金蓮　小玉指織長似小家碧玉聞解差云此婦係崑山某鄕某斃本夫之重犯也其奸夫已於前月間在縣監内病斃是以僅將犯婦解省想一經訊問卽當處以凌遲矣 
[憲示照登]  
　　布政司銜總理兩江營務處前淮揚海兵備道桂亭觀察出有四言告示曰諭爾鄕人生計艱辛胼胝卒歲瑣屑經營誠恐遊勇借誘饑民在鄕肆擾攘奪横行柴薪蔬菜硬取强爭小民柔懦何以聊生兹諭爾等毋畏兇横倘敢不法綑送來城立予懲辦保衛農氓本處執法决不容情又示曰倭宼犯順整頓邊防籌餉募勇保衛海缴同仇敵愾忠義堂堂諭爾兵勇遵照定章務守營規操練精强軍犯宜凛毋得妄于本道委弁巡查周詳執法不貸愼之勿忘 
[星使啓有]  
　　出使俄國大臣王爵棠星使於昨日下午一點鐘時由天后宫行臺起節赴法公司碼頭用小火輪船帶坐船開往吳淞口登法公司某輪船出洋當啓行時法讞員葛同轉派會捕局線勇在馬頭伺候法捕頭亦遣包探爲之照料 
[臬將來]  
　　上海縣黄大令探悉湖北臬憲龍廉訪將次蒞滬因飭辦差丁役在馬頭預備迎迓 
 [P求志書院癸已冬季課案 
　　經學超等章烟麟金承熙湯鞠榮鄒福偉汪開祉吳國藩特等劉明祜王有德郭錫恩余洪淦尤桐楊譽龍一等施世杰劉毅許文蔚于之鬲殷松年劉煌許承棨吳壽萱許玉庚費廷璜楊鴻書施赘唐藩鴻鼎陸珩彭述古孫紹璟鄒元嘉孫國仁○史學超等張天爵潘鴻鼎許承棨陳彭壽許象樞王岱齡特等余洪淦莊學忠姚步瀛戴姜福章宗元江于灃孫紹璟湯庚○掌故超等余洪淦潘敦先施世杰李鼎頤汪文瀾張天爵特等鈕永建吳兆麒汪森○算學超等支寳枂崔銘棨韓珪陳志堅特等　黄志曾二等黄恩曾○詞章超等王德坤馮善徵唐繼聲李鼎頣許玉庭朱祖庚特等陳培壽胡宗仁殷松年唐繼馨王岱齡顧學瀚上等吳爕森章宗元孫國仁楊應環李寳鑄顔承庚 
[請添防勇]  
　　本埠提標右營廖楚材叅蒝因日來海疆多事防守宜嚴提標營勇各處分防不敷調遣擬添募一營以資調遣已禀請江南提督谭青崖軍門酌核施行尚未奉到批示也 
[補述浦東火警]  
　　前日本報紀浦東火警以時當深夜未得其詳兹探悉浦東招商局棧房後有茅屋三椽爲江北人某姓所蓋某姓貧户也日拾取亂柴廢木堆積屋邊是夜火由柴堆中起三椽茅屋一捲而空對面有瓦屋一椽有某老嫗棲宿其内火旣延及欲避不能旋有人聞呼救聲冒火救出則已衣服焦灼眉鬢無遺矣 
[查提漏稅]  
　　滬南大東門外義和糖行生涯素盛每日進出貨物頗多邇來行中别出心裁將洋赤糖每包加重二三十斤意圖漏稅旋被滬南糖捐局查知函請上海縣拘案訊究 
[移緝盜案]  
　　上海縣前日接准青浦縣來文内開據地保周士榮報稱十一月初四夜有事主畢太生李桂亭均在上海開設恊興福潤正大信局雇船户董阿二裝載洋藥綢布等貨由申開往杭州行經青界内辰山地方被刼搶掠一空報請勘緝當經詣勘飭捕嚴緝在案兹經多日未據破獲誠恐該匪遠颺移請飭捕協緝等情黄大令接閱來文立飭捕役赶緊嚴緝勿使漏網 
[限日交女　]  
　　董三慶控兵父沈永秋將妻藏匿一案黄大令提訊之下董供原籍金陵上元縣人寄居上海新北門内觀音閣爲洋布業光緖十七年十一月娶沈永秋之女爲妻至十八年十一月十九年十二月兩次逃逸訪悉被叔岳之舅嫂藏匿向兵父索人初則抵頼繼因衆口一詞無可掩飾祗得將女送來小的以旣將人交出亦不多事彼此相安不料上月杪倐又走失卽向岳父查問支吾以對現已多日仍不交出求恩訊追沈永秋供蘇州人年五十九歲現住邑廟東首花草浜爲打金箔生意女兒於十七年冬間先往董家爲養媳然後成婚收受茶禮洋三十二元後因女兒私自回來暫居對門我弟之舅嫂處小的初不知覺先後因壻向索各處緝查始得其詳卽將女兒送至婿家先後共有兩次此次走失小的實在不知如果有心藏匿是不願將女配與董姓當初何以收受三十二元卽行過門大令曰此事總是爾弟之舅嫂從中生事唆使多端前曾兩次逃回爾家此次豈可置之不問如果夫妻反目或爾女不慣苦度爾且將人交出訴明情節本縣自有權衡俾爾女日後相安如爾婿再有别情暫飭爾女可發交善堂亦無不可本縣諄諄開導爾若一味執迷始終不願交出惟有向爾是問著交差帶往緝查下落限三日交人違干未便董飭退候示 
[會訊用錢]  
　　德商永發洋行主投該管領事署控買辦陳長福串同掮客舞弊以致行中虧釻一千餘兩德領事施妥卜君據情照會英公堂訂於昨晨會訊届期宋莘樂通刺與佛繙譯官升座永發行主延律師高得禄訴稱永發洋行專代洋商拍賣各貨用陳當買辦之職董昌園爲式老夫本於四月喴厘洋行倩行中代拍黄銅皮十箱馬口鐵四百箱陳串同瑞成等各家霸持價值拍定後又至某酒肆加價轉拍陳得用銀五分照拍賣章程壞貨則買辦略有用錢好貨則買辦不准取用現在陳圖得用錢致喴厘洋行之貨不復倩永發拍買矣通刺問陳曰爾曾否取過用錢供稱照章程新貨無用錢有水迹者則有用錢此次所拍者係新貨並無用錢可取高律師又稱取過用錢一節陳至德公館控永發時曾經承認兹將當日堂供呈閱董供稱小的向在永發洋行當式老夫德公館堂供上收取用錢一節陳並未提及惟小的確曾言過馬口鐵每箱價銀四兩零五分有用錢在内現在每箱四兩並無用錢收過通刺倩佛繙譯官檢閱供詞無異謂此案並無取過用錢實據高律師稱尚有見証數人俱知其中情節請傳訊可也旋有孫雅堂者投案供稱向在某處拍賣行當買辦已歴三十年一切章程俱能知曉通刺謂拍賣之事無論何人俱可向拍否答稱皆可謂然則何能與買客串同答如拍賣者係鐵則無鐵業中人在此可以不拍故可患同陳在永發洋行拍賣者爲黄銅皮及馬口鐵聞曾取過用錢五分有言及此事之人亦到堂喴厘洋行買辦謝元生供稱陳曾否取過用錢俱未知曉欲明此事非傳訊鐵業董事不可當時有俞子德者卽俞阿常來言所取用錢亦屬傳聞語難指實今將信函呈閱通刺閱畢謂信上並無指實之語遂傳俞到堂研問答稱此事亦屬傳聞並非目見據云陳確取過用錢五分通刺謂此事誰與爾言答稱徐介臣言過徐卽上堂稱陳收取用錢一節小的確知詳細情由通刺著卽供出旣忽言語支吾通刺謂爾等一派浮言俱非安分營生之輩其實思拆梢耳今可從速供出如陳有不合之處自當懲辦爾等如造言生事亦必重懲徐又稱當日小的至某茶肆訪友友言陳串同各掮客舞弊各掮客拍定後又加價轉拍通刺問爾曾目見否答稱曾經目見惟伊等之事俱不寫帳故無確實憑據通刺謂爾旣目見可知此貨由誰人買去答稱由陶秉鈞買去通刺謂旣由陶買則當塲卽無憑據付價後店中定有帳目可查遂據情與佛繙譯官一再商議然後命將徐俞二人交人保出限一禮拜内將陶交案永發行主欲保俞徐通刺不准謂須倩的寳洋商來案具保 
 
 

Page 4

 
 
[英廨晚堂案]  
　　恒裕昌珠寳鋪執事人劉若卿赴英公堂呈控成大南貨店主方瑞生掯付票洋一案宋通刺於前晚訊問劉供蘇州人曾有買客付來大東門内火神廟前成大期票二纸共計洋一百元當經遣夥至成大照對届期准付無悮至期向之兌收現洋該店主方瑞生推諉不付是以檢呈原票控訴憲案今奉質訊務求嚴追方供本邑人曾有相識之鍾厚成向職員商借期票二紙共計洋一百元言明届期須由鍾將洋付下始可照付今鍾已於上月二十日逃遁劉忽於二十二日托縣差薛某持票向職收洋曾經職員於二十三日赴縣署備案乃劉竟赴憲案控追今蒙提訊伏求大老爺恩准開提鍾厚成到案事可水落石出通刺以票銀往來全憑信實今方瑞生旣經出票在先未便任意延宕著卽管押限三日内將洋繳案劉斥退○前有盛德洋廣貨店股東楊忠善等投英廨呈控經事顔德章舞弊侵吞環求提究宋通刺准詞簽差於前晚質訊楊供職員係平湖人向在原籍候補外委光緖十五年有同鄕人顔德章糾合職員在治下股開盛德洋廣貨號職員得六股先後共出資本洋一千八百元由胞叔楊立仁出立合同爲憑自十五年至十七年止所有盈餘均已照股分派自十八年至上年底止繼因店中虧本於今年正月閉歇不料經事顔德章心懷不良查閱帳目均有弊竇職員名下約被顔侵吞洋四千數百元之多屢催揭帳一再延宕爲此具控求追王玉山供平湖人小的得二股計資本洋六百元店已閉歇經年顔不將帳目揭清希圖朦混務求嚴究顔供在盛德爲經事該店初尚盈餘迨至十八年起至今年正月止因生意寥落以致虧本現在照帳核算連店底存貨等共虧折銀九千餘兩且小的曾於五月十二日與楊立成等將帳目揭清所有莊欵及一切往來清明小的與楊忠善分認今楊忽翻悔誣訴尚求鑒核通刺以供詞各執著將顔交人保去令楊等赶邀楊立成到案再行訊奪楊遵諭而退 
[英界公堂瑣案]  
　　包探沈金龍禀稱李經春僞繕信函至伶人郭秀華下處冒取縐紗布匹經小的緝獲送請究追郭伶訴稱小的家中只留婦女素不識字以致被蒙騙物小的曾與李往山東故能知小的家中之事今旣獲案叩請究懲通刺判令將李管押兩禮拜○雛賊王雲卿連竊陸士生等三家衣物昨經包探貲四福拘獲人贓送案請究陸等三失主投案領贓王供小的係寍波人流落滬江無從覔食不得已而犯竊叩乞開恩通刺判令管押兩禮拜贓物給三失主分别領歸○莊阿生冒充包探夥役向陳王氏訛索洋銀二圓事爲包探孔阿才查知拘入捕房解案請究陳王氏投案申訴各情莊俱稱小的與陳王氏素來相識此次實向借取洋銀並非訛索通刺判令笞責一百板○包探孔阿才解陳桂生至案禀稱陳前曾犯竊今又竊取某姓家布衣五件向之查問則僞失主已記不清是以解案請究陳供稱小的行竊該死失主爲時已久刻已無從記憶矣通刺判令管押十日贓給存捕房以待失主認領○包探孔阿才何瑞福解無恥野雞游倡王月卿王阿根王阿人李阿金到案同禀稱小的經於夜間巡緯見诸倡不知羞恥强拉狎客至家是以拘請訊辦諸倡或稱蘇州人或稱揚州人復同供稱小婦人等實由不得已而作此皮肉生涯拉客本非所願實畏慈騙兇悍是以　顔爲之通刺諭令赶緊自行回籍不得逗留 
[尋人]  
　　上月廿二日斯美輪船搭客朱懋齋在新馬頭從船窓穿出落水杳無蹤跡存亡未卜其人身長面圓年廿六歲灰色繭綢皮袍藍寗調練背心二藍紡綢小夾襖元青洋縐套褲青縀雙樑鑲鞋如有仁人君子見其下落送信敝堂尋獲定當重謝上海六馬路仁濟善堂代啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中走水]  
　　江北人胡扣林年二十三歲東洋車夫也僑寓本邑美租界西　德路第三百五十一號屋内本月初七晚停　登汒瀛碼頭邪候　客宵深月黑寒氣偪人乃將所用紙燈懸於褲中藉以取暖旣而睡鄕深入殘夢迷離不褆防燈一傾欹火遂上熾焚及衣服痛極而甦急聳身躍入浦江將火浸滅趙旁人救起舁遂回家隨卽火毒攻心溘然而逝嗚呼慘哉 
[法廨停訊]  
　　昨禮拜六爲本邑法公堂訊案之期神繙譯官飭丁持名片咨照讞員葛同轉將各案歸下禮拜二彚訊 
[法界捕房紀事]  
　　前日下午車夫某甲苦乏　車貲不敢回寓　　馬路一帶神色蒼黄巡街捕見之拘入捕房管押昨晨克補頭向之究問遣包探送至西門巡訪局請局員收管○前晚鄭家木橋北首英租界满庭芳街新悅來客棧小主人某甲偕一無賴子至復興里門樓下竊取竹梯思一試穿窬之技適包探巡邏至此一併拘入捕房浦頭請得情由遣包探傳甲父領回管束○寍波人某氏婦鴣寡　單客居已久近爲英租界人某甲作保向某乙借洋二百圓延久不還控諸公懈司轉正欲拘申訊究氏適遇甲於途扭入捕房管押 
[金陵官報]  
　　十一月二十九○候補道楊　　　禀知奉飭分寗差委知州章邦直辭赴徐州籌餉勸捐○三十日兩淮鹽大使金兆榮到由揚來十二月初一日正任通分司　　　奉委赴通州海門籌餉勸捐指分江蘇試用巡檢吳祖蔭由京來騐看到省道庫大使曾實之江浦府照磨丁壽康鹽城主簿趙心源泰興巡檢凌瑞保通濟門從九王書　上　均奉委冬防差○初二日分省補用道黄遵憲到知縣秦炳神東知分　差委江寗府敎授丁立中禀知任事從九孫鼎謝委通州冬防差藩轅牌示中閘查稅委員前經詳委典史衛祥檮　　兹據該員禀知　充學院文巡捕竊行改委查有從九品蔡鑫堪以接辦○初三日奏調出使英法義比隨員刑部河南司主事陳春瀛到會有外　幼海齎滇　知約回華分發江　軾用道方碩輔由京來福建船政總監工督辦石船隖三品銜江蘇候補府吳德造船政局委員知縣黄庭督代皖省練軍砲營兼督操鎗砲總敎習調管全軍軍械所委員守備陳應濂均奉調到寗巡檢馬軼倫奉委海州冬防差○初四日分移江蘇試用知府周光榮由京來知縣馮舉骐交缷署安東縣事回禀知交代初叅　同○初五日鳳　府曾樹椿到知府勞元强赴淮海公幹知縣孫友蕚謝委河南叚保甲差又　采錦奉委營務處提調差從九李興旟謝委冬防差○初六日湖南特用道陳允頣禀謝奏調江南差委行知指分江蘇新海防試用知縣袁炳堃到由京來縣丞施鍾奇禀知奉司道委赴閩省籌餉勸捐差卽辭督轅牌示揚州營叅將員缺本部堂查有記名億兵現署安徵觀山營遊撃唐炳升委往署理 
[江西官報]  
　　十月十八日巡撫德委中軍拜發皇太后皇上長至令節賀表飲承差徐克品等齎送人京補用府許承家辦徐家埠釐卡州判趙普煦往長江催運知縣王志勳禀謝趙補廣昌縣行知策嶣雱都催地丁回縣丞狄如椿調查德勝門劉蔭福接查章外保甲董振貽接查永内保甲指分縣丞張福藩禀到係江蘇人准補上高典史劉同霖飭赴新任長寗把總陸福全請餉○二十日兩江督標果勝前營金德恆左營李有成募勇回金陵安徽候補直隸州羅士瀛會同南昌府勸借商欵知縣謝文彬缷辦貴州卡同通判范啓恆解漕折京回由山東賑捐加提舉銜史保恆解九江關餉京回于鴻頣解第四批漕折進京知縣方任棟記大功一次汪鴻鍾體志譚鴻基俱酌委一次孫啓瑞拔委一次南昌縣丞徐振先委辦籌餉局指分新海防未入盧士璋係浙江人府經紀華凌係湖北人俱繳照劉祖培缷辦德化旱不回王豫昌缷辦横江渡卡回李逹義往武寗　地丁張玖往義寗催　折○二十一日補用縣鄭德凝記大功一次沈維楨拔委一次縣丞俞永康南新進催稅契屬賀席珍張朝　俱解鹽餉金陳回親兵前營張祖恩禀謝祖委長寗縣賈鉅據報病故以候補通判首成愷代理 
[蘇省官報]  
　　廿九日通判張祥符奉委兼辦待質公所正委差劉鴻服满回省○十二月初一日縣丞候鎭邦禀知奉松滬釐捐總局憲扎委上海糖捐查騐差○初二日三品銜候補知府鄭本補由同知過知府班洪衍慶由常州回禀知前署宜興縣任内交代於初叅限内算結瀋楚劉樹仁禀知交缷鎭洋縣事回林祖蔭銷南　總巡期满差李玉方到南路總巡差分發江蘇遇缺先補用府經廳劉廷樑湖南人禀到正任太倉州吏目金爾昌辭赴任○初三日署浙江温處道宗源瀚辭行赴任○初四日知縣馬霪恩專丁來省　奉飭經收釐捐二年期满此盈七成以上照章留辦一年○初五日候補道周蓮松太丁兆基常鎭均辭行赴公幹分發江蘇候補班前補用知府舒體元江西人到省分發江蘇試用通判任汝霖四川人到省從九劉懋林禀知丁嫡母憂 
[邗江官報]  
　　十一月廿八日任分轉杰禀辭赴省翁鹺尹廷珪委龍溝卡○廿九日湖北胡叅戎兆有解餉來沈鹺尹傳鎔起復回淮蘇鹺尹承澤辭赴新關卡分往大使蘇鹺尹文俊知事徐鹺尹家駿均禀到○三十日龍分轉澤鈞泰屬奉委京餉差　　 
[上海北巿絲業會舘籌賑公所施少欽經收順直山東賑捐八月十四至廿九日第四千零廿六至四十一次倩單]  
　　十四日龔姓四歲幼子捐助洋十二元朱文成爲子病求速愈還愿十元大豐延泰廣茂銅洋一元○十五日　像章榮陽氏祈保痢疾速愈胎産平安洋廿元超山無名氏現元十四兩二錢六分無名氏求平安洋八元少恩生前用老嫗陸氏存費代爲移助五元蘇垣邵祥叔爲兒祖渭患恙求保身體平安完願四元吳名氏奉母命助賑三元無名氏二元顧子峯病愈完願一元○十六日洪錫堡爲病求痊洋十元丁福潤四元常練王甫元成典各友節省席資四元九章衆友月餅資助二元○十七日蘇省大源杭安福爲孫品春求病速愈由惠泰莊來洋五十元廉秋泉來病愈二元○十八日程文鎔求腹脹速愈洋三十元銅洋三元浙乍隱名氏求子病速愈洋廿五元小洋一百五十角山左卽墨隱名氏求兄病速愈洋廿元蘇城求保平安氏廿元張堰高桂六元○十九日浙江按經廳葛康錫求病速愈銀廿三兩一錢三分楊郭氏洋一元○二十日嘉興姚家埭放生室主人求郤病延壽洋二元蘇州　石卿爲子禮祥求病速愈二元○廿一日紹興許高女氏爲保母病就痊願助洋五十元揚州劉慶熈爲慈壽辰命將筵資移助十元無錫南濟順典一元○廿二日章正堃求病速愈廿五十元通州乾復當居易山房求一身以至一家無災病一元○廿三日浙紹王少臣求父速愈由厚康莊來洋五十元洪錫堡求病速痊廿元無錫廉錫芝求病愈洋十五无太倉錢經擢求女病速愈十元○廿四日張炳翔求濕熱速愈由信昌珠號胡交來洋三十元又因母胡宜人洋五十元壽辰奉慈命移助筵席洋廿元張門居氏保佑生意順遂洋五元又求合家消災洋五嘉興黄有增求病速痊三元德善堂求病速愈一元○五日淮安志道齋主由源同莊來淮平二六寳银一百兩合現元一百零六兩六錢四分六厘俞雅記完願洋廿元席素铭求痢痰全愈廿元莫釐葉求病速愈十元○廿六日不留名由恊昇來規元五百兩春暉室主爲母痎瘧求速痊洋廿元許景棠保佑小兒平安六元高郵丁玉軒募交防野叟求病五元○廿七璜經曹啓豐爲兒病愈完願洋十元梁洗氏保子五角○廿八延壽堂求保合家平安由萬祥永來洋七十元新篁厘局朱紹滋爲父病愈續助完願洋二十元慈東平安子完願十元荻溪雲道人求母病速愈十元宿遷干秉彛查譽卿陸少航三元吳江黄求女病愈三元○廿九日休寗程燦庭六旬大慶承親友惠儀理宜酬答兹將壽筵資移助由杭垣干速圃先上託餘大莊來　三十元饒州鹽局南清河註禮堂戴還願廿九元無名氏洋廿七元對開四元小洋十九角山隂清白吏子孫保病洋十元通州乾復典　不盡願子一元 
[上海北巿絲業會舘籌賑公所施少欽經收順直山東賑捐九月初一至十四日第四千四十二至五十五次清單]  
　　初一日招商局局事節省酒店洋五元徐平求記病愈四元姚伯欣完八九月願二元楊鄧氏爲子求平安一元無名氏求平安小洋二百角○初二日梁溪太原氏鎬洋廿元太原氏曾源洋廿元姜堰雙惜氏酬願五元吟芳蘆潘五元○初三日居安思危由朱怡豐交來洋四十元通州乾復常皖南居易山房求一身一家無災病一元○初四日楊芝庭求女兒瘡症速愈洋十元新篁厘局朱繩祖完願十元朱篁餘爲高少泉得子祈绵福壽八元清江西壩永益鹽局募程德泰謙復棧許宜記三元溧陽陳鴻吉二元蕪州二齡童子百順生日燭　資移助一元蘇城金鼎一元楊郭氏一元○初五日無錫三樹堂王求長女闌生早日超昇並合家平安洋三十元會稽吳劉氏求患瘡速愈廿元平湖陸程氏瘰癧全愈完願十元隱名氏完願四元○初六日海寗許秋場署董調梅善士求保室人吳氏病體速愈寳銀一百兩批見規元一百零七兩二錢零四厘德化唐虞生爲室人葉氏天花全愈完願並祈胎産平安杭省葉公館寄來洋三十元濟陽氏　修十元無名氏四元鹿城憫英人節省日用十元無錫王逢源爲妻子病愈完源並祈合家平順十元嘉定轉施氏五元川沙司獄署知非子完願二元常熟沈硯銘病愈完願二元隱名氏求三場平安一元婁東恆農氏醉雪山人求眼花速痊二元○初七日振鄮氏求妻病愈願由源記來洋一百元杭省湖墅舒楙昌求父諸病速愈洋五十元王次山由陳泰莊來曹平足銀十兩合規元十兩零七錢五分懷玉山人洋三元○初八日錢孟超刺史印文驥勸募厚康莊來洋七十元無錫隆茂布行太原鑄氏酬　洋五十元會稽吳劉求患瘡速愈再助洋廿元靈州陳慧和祈父病速愈合家平安十元平　　　主四元○初九日池灣不留名因季媳莊氏産安大小無恙完願洋十元北洋海軍採辦所雙榴堂葉還願洋十元○初十日李善根洋一元○十一日太倉陳虞佐洋十元○十二日微力子大善士爲内人張氏六十一歲壽辰將筵資移助由仁和士棧來洋五百元鎭洋縣署燕京白靜書求丈夫病速愈洋一百元揚州愼修堂主人爲兒德星患痢求速愈十元璜涇朱益茂朱延記十元補過齋五元杭州柴福榮一元○十三日竹隱老主人祈病愈洋十元不留名完願四元石文　完願一元○十四日無錫唐峙長寄來石塘灣孫善士洋五十元丹徒無名氏由泰州寄來洋五十元何永明十元松郡汪李氏病愈完願十元常熟孫同唐爲先人求資冥福並祈合家大小平安十元如臯青雲居士赴試回里病愈還願十元陳徐氏求生産平安五元滸口四知堂楊求病速痊愈嘉定楊月珍國珍五元承則堂陳二元溧陽隱幼三二元江右石鎭榷所費卿氏酬心願紹助一元永興頗怡記木號銅洋一百元　 
[上海北巿絲業會舘籌賑公所施少欽經收顺直山東賑捐九月十五至三十日第四千零五十六至七十一次清單]  
十五日　鳳洲節醫　洋五元吳縣王胡氏求瘧速愈三元無名氏二元○十六日松江唐怡蘭湯餅寳移助洋三十元周　　興方叔臣求病速愈廿元近水居余求病速愈六无皖江薄宦漕平銀四兩　見洋五元五角六分六厘昭文盛鈞洋四元大會陳槐　願三元龔清格爲子傳鼎求病速痊二元常昭鹽公堂銅洋五元○十七日鎭洋署劉仲華求保母白氏病速愈並加善洋一百元揚州　蔭森十二元黄席氏三元三角太倉唐秋卿因葬事石灰行悮時間充二元唐伯新還願一元溧陽陳幼三保母身健二元徐子　銅洋十七元○沙巿種福堂錢一千六百文山立堂一千八百文立雪堂永樂堂各八百文養恕齋願蔭堂各一千文餘慶堂保善堂思補齋貽清堂守恕齋安定氏隴西氏求是齋八户各五百文心恬堂三百文德蔭堂衣德堂九如堂三户各二百文永德堂一百文共十九户合九九五沙紋八兩一錢四分○十八日杭祖良求母病速愈洋三十元杭城孫子梅爲媳生産大小平安完願廿元秀西無名氏十四元近水居余求病速愈十元蘇　愼德堂張六元横江吳思褚求病速愈二元嘉興放生室主人求郤病延壽二元蘇州張榮墀因次子侍廷病愈還願二元○十九日張雪堂先生募不　名洋一百元南匯縣署無名氏求病愈十元劉可常鎭公所王左泉湯餅資移助八元謝氏由無錫輔仁寄來二元無名氏一元○二十日河口饒艈卿病愈完願十元承裕　洋四十元○廿一日不留梅求母病速愈洋五十元劉昌平昌正保合家平安十元朱節香二元無名氏二元○廿二日蒲上無名氏洋二百元眠雲樵子爲母求平安廿元績溪　章氏求保産身安安仕元通州忍默居士還願一元○廿三日紹興安樂堂洋二百元朱金氏洋二百元二户由徐石翁交來浙紹陳蕉辰爲内子病愈完願洋三十元無錫楊朱氏病愈完願十元情和勉力子紫家宅平安五元王漱軒由廣大來香　票洋五元無錫正大趙旭昇尗五元馮又亭求病速愈四元通州許其康還願一元○廿四○泰興何月樵　古延令賑者疾不獲津廿元銅洋六元青捕潘煥章爲男文葆永病速愈先助洋十元○廿五日慈谿童駿聲求諸病痊愈洋廿元太倉信士黄元吉曁眷等爲酬恩報德十　　元縣　棠　　爲冉人病愈完願十元無名氏由黎里張青士翁寄來五元沈鳳擅求合家平安五元川沙司獄署知非子完願二元○廿六存心堂朱求妻病愈洋廿元餘慶堂孫求平安由　萬　王隆寄來五　元涇河署阮惟勤求保長另病速痊二元○孫　求病速愈五元南匯張馨槎病愈還願一元和元賚和銅洋一元○三十日休寗余樂善堂保令　　　　　　　　　　　 
 
 

Page 10

 
 
[光緖二十年十一月二十一日京報全錄]  
　　宫門抄○諭旨三道錄前○東撫李奏叅廣劣不　各員摺又奏保舉寳附片○又奏叅　曰將查辦摺○又奏飭知府赴任片○蘇織造榮奏接收庫存銀數摺○東撫李奏請免議知縣處分片○江撫德奏九江新關洋稅收支數目摺○都统廣奏交缷起程日期摺○十一月二十一日禮部宗人府欽天監正黄旂值日無引見○慶王謝母庸開去差使恩○明桂假满請安○祥麟等謝得議叙恩○芬車謝署正藍满副都統恩○李肇南謝授直隸宣化府知府恩○恩輝嵩山各請假十日○商侯續假十日○召見軍機李肇南李文田○光緖二十年十一月分缺單小京官翰林院待詔余廷琛丁道廣西桂平梧　人駿升知府貴州石阡吳壽齡病知縣山西鄕寗李鵬飛近河南西平淩夢慰桐柏韓紹至个丁縣丞四川滎縣董應書近同　署四川馬邊廳蔣蔭楠丁吏日安徽壽州茅彚貞革巡檢江西星子王傳澤丁黄史貴州普安劉鳳翔丁浙江餘杭温繁照玉山東巡撫臣李秉衡跪奏特叅庸劣不職各員請旨分别降草以肅官常恭摺仰祈聖鑒事竊維天下之治亂　乎百姓之安危百姓之安危視乎守令之賢否監司又守令之所效法均不容有貪墨使辟者濫厠其間山東吏治之壞積習沿已非一日爲牧令有知有上司不知有百姓以趨奉迎合爲能而輿情之休戚向背　置不問爲上司者亦喜其趨承應奉而樂爲引援是非不明則賞罰失當處積重難返之勢非痛加懲創將有江河日下莫可挽回之憂臣抵任以來留心訪察其廉正自守者固不乏人而昏謬乖方聲名甚劣者不得不嚴爲澄汰查有候補道黄璣攬權納賄聲名狼藉候補道葉潤含行爲苟且難勝監司候補知府嚴福保得勢妄爲閑檢罔顧前候補直隸州知州范一雙藉勢通賄任意妄行單縣知縣署長清縣知縣松年捕務廢弛門丁用事淄川縣知縣黄華誣良爲盜險狠居心若不亟爲紏劾何以辨清濁而正人心相應請旨將黄璣卽行革職葉潤含以同知降補嚴福保范一雙均卽行革職松年以縣丞降補黄華卽行革職此外如再有庸劣之員臣當隨時糾叅不敢　事姑息以期仰副皇上澄叙官方至意所遺單縣淄川員缺東省現在應補人員應請扣留外補合併聲明所有甄别庸劣不職各員緣由謹繕摺具奏伏乞皇上聖鑒謹奏奉硃批另有旨欽此○○李秉衡片再朝廷設官分職務在愼選賢能其才品兼優克任艱鉅者自爲上選卽謹樸之士嚴於守已拙於事上所謂日計不足月計有餘亦足多也臣忝膺疆寄不敢拘一格以繩人其有守正行端盡心民事者應卽先爲甄拔以樹之的查有候補道吉燦升奉公勤愼公正不阿於局務地方均有實在聲績爲衆論所推曹州府知府籖賢緝捕盜賊不遺餘力疾惡愛民羣情感戴而倚恃之若子弟之於愛竟然此實政之所以入人深也海陽縣知縣署益都縣知縣陳公亮勤政愛民有爲有守其留心時務器局識見牧令不足盡之歴城縣縣知縣署菏澤縣知縣宋森蔭廉幹有爲政聲素著繁難多盜之區能以寛猛相濟漕水縣知縣署萊陽縣知縣黄葆年政治廉明循聲卓著諭議見地邇非流俗能及泰安縣知縣秦應逵歴任政治勤廉輿情愛戴不干進不阿時具有定見實爲仕宦所難合無仰懇天恩俯准傳旨嘉奬以示鼓勵如該員等始勤終怠臣仍當予以糾叅不敢因薦舉在前遂涉廻護臣爲挽回風氣起見是否有當謹附片具奏伏乞聖鑒訓示謹奏奉硃批另有旨欽此○○山東巡撫臣李秉衡跪奏爲特叅貪鄙不職之副將请旨革職查辦以肅戎行恭摺仰祈聖鑒事竊維海疆戒嚴朝廷不惜帑金飭各省招募營勇原冀練成勁旅用收同仇敵愾之功爲將領者宜如何激發天良與士卒同甘苦以固軍心而伸天討兹查有統領福字中後三營之膠州恊副將馮義德自七月間經調任撫臣福潤派委招募福字三營臣抵任後檄令駐紥文登縣屬之柳溝村以防威海被後路臣近駐烟台聞該營有虚短額數尅扣勇糧等情將該副將撤去統領其所統福字三營遴委記名總兵李楹接帶復派員分别訪查兹查該副將於各營軍衣糧米皆其親屬自行採辦在各營勇糧内任意攤扣其隊伍亦未能精壯足額現當軍情吃緊各路添募勇營若復相率效尤所關實非淺鮮相應请旨將記名提督膠州恊副將馮義德卽行革職仍勒令將應交軍裝糧餉等項由接帶李楹逐一核明接收具報如查有侵蝕虚冒情弊卽當按律懲辦以儆貪黷而肅戎行謹繕摺具奏伏乞皇上聖鑒訓示謹奏奉硃批著照所請該部知道欽此○○李秉衡片再選授武定府知府尚其亨業已領憑到省應卽飭赴新任供職以專責成據藩臬兩司會詳前來除咨部查照外謹附片具陳伏乞聖鑒謹奏奉硃批吏部知道欽此○○蘇州織造奴才滎科跪奏爲接收前任交代庫存银兩稽覈相符恭摺奏聞仰祈聖鑒事竊奴才蒙恩簡放蘇州織造業將接印任事日期恭摺奏報在案兹查前織造慶林移交各項錢糧清册按欵稽覈除光緖十七年以前内務府添派另傳各項活計曁十六年分辦差銀兩均已分别專摺奏銷其十六年分例辦運務散放匠糧動用欵項亦經繕造清册題報在案所有前織造經辦癸已大運甲午赶運以及添派另傳一切緊要活計應需工料銀兩由蘇州藩司江海關道蘇滬兩厘局分籌撥解業已辦解交納其所移交各欵計應存正欵银一萬五千二百三十七兩七錢九分八厘應存指欵银二萬七百一十二兩五錢一分六厘應存辦差銀一千五百五十六兩九錢三分三厘應存匠糧銀一百三十八兩四錢三分五厘應存申餘銀四萬五千一百六十七兩二錢三分二厘逐欵盤查均與册列數目相符並無短絀所有本年大運曁奉傳未辦各欵亟應接續開辦現因工需銀兩各處欠解尚多不敷辦理奴才當卽咨商撫臣轉催迅速籌撥一面設法興工赶緊辦解不敢遲誤理合將接收前任交代庫欵稽覈相符緣由謹恭摺具奏伏乞皇上聖鑒謹奏奉硃批知道了钦此○○李秉衡片再前署博山縣已故知縣吳春濤前署樂陵縣丁憂知縣楊同檙交代案内均有短欠銀兩經前撫臣福潤先後開單具奏光緖十八九等年兩届下半年彚報各州縣已未清結交代聲明另行叅追在案兹查該故員吳春濤家屬該員楊同檙各將所欠之項完繳清楚尚知愧奮應請扣除免議據藩司湯聘珍具詳前來除咨部查照外謹附片陳明伏乞聖鑒謹奏奉硃批户部知道欽此○○頭品頂戴江西巡撫臣德馨跪　奏爲九江新　第一百三十五結洋稅收支數目開列清單恭摺具陳仰祈聖鑒事竊查案准户部咨抄奏内開各海關洋稅收支數目辦理未能畫一以致無從稽核應請飭下通商大臣曁管關督撫將軍監督一體遵照前次奏案卽將徵收洋稅及收支數目按結開列清單奏報一次仍按四結奏銷一次一面造具四柱清册曁支銷經費銀兩清册分送户部曁總理各國事務衙門以憑核銷等因同治十三年七月十九日具奏本日奉旨知道了欽此欽遵歴經查照辦理在案兹據九江關監督誠勳詳稱查九江新關徵收洋稅以英月三個月爲一結前經截至光緖二十年二月二十五日第一百三十四結止業將徵收各數開單詳奉奏咨今自光緖二十年二月二十六日起至五月二十七日止第一百三十五結期满共收各國輪船及招商局輪船並夾板船正半子口各稅共銀三十二萬八千九百九十八兩六錢六分二釐又上結支欵不敷融借此結銀十六萬五千一百四十兩一分二厘實不敷各國輪船稅銀十五萬二千六百六十八兩五錢七分八厘商局輪船稅銀四萬三千六十三兩三錢四分八厘其本結支欵内扣解部庫存儲四成各國輪船稅銀七萬六千九百二十兩一錢三分九釐内除奉文每結提解加放俸餉案内銀六千兩外實撥剩四成稅銀七萬九百二十兩一錢三分九厘又扣解部庫存儲五成二厘商局輪船稅銀六萬八千三百六十一兩八分五厘又應解總理衙門三成罰欵銀一百五十五兩九錢容分别歸入下結提還及委員批解清欵等情具詳請奏前來臣覆覈無異除分咨户部總理各國事務衙門外理合恭摺具奏並繕清　敬呈御覽伏乞皇上聖鑒謹奏奉硃批該衙門知道　併發欽此○○奴才慶裕跪　奏爲交缷都統篆務遵旨來京陛見恭報起程日期仰祈聖鑒事光緖二十年十一月初五日承准軍機大臣字寄光緖二十年十一月初三日奉上諭禮部右侍郎志銳著卽回京當差其總管練軍事均著毋庸舉辦至熱河地方應辦事宜著責成崇禮妥爲經理慶裕卽來京陛見將此由四百里各諭令知之欽此遵旨寄信前來跪聆之卜均　欽遵奴才於初七日交缷後卽日起程來京遵旨陛見所有欽奉寄諭緣由　合恭摺具奏伏乞皇上聖鑒謹奏奉硃批知道了欽此 
 
