# 1915 - 305 - 4915354

 

Page 1

 
 
   
 
 

Page 2

 
 
時評 
[解釋難題之時機（默）]  
　　今政府而從日本之勸告乎則固喪失國家之資格而威信亦掃地以盡不從日本之勸告乎則交涉不知至若何地位此際誠可謂之難題然而我以爲無難也蓋此次變更國體之議起於籌安會贊成於各疆吏而帝位何人承受本未明言總統亦未表示承受之意思使他日代行立法院總核票數正式勸進之時總統能如外人所料毅然力辭帝位則此難題自然消解而所謂威信與國交亦兩無妨礙是誠一解釋困難之時機也然而今日之時局又豈尋常淺識者所能揣測哉 
[命令]  
　十一月五日大總策令　劉錫鈞給予三等文虎此令又令　胡詒穀張孝樞徐維震張鴻儀李祖虞李杭文梁密均給予四等嘉禾章此令 
　　又令　李文𥿈兪汝昌均給予四等文虎章此令� 
　　又令　任命周紹昌朱深姚震邵章蔣邦彥陸鴻儀湯昌煦李杭 
文梁尹爲司法官懲戒委員會委員此令 
　　又令　周益讓授爲陸軍步兵上校此令 
　　又令　交通部呈請將參事權量雷光宇司長袁齡王景春蔣尊褘沈琪秘書劉洪碞陳慶龢徐槓祥陳瀏均晉叙三等僉事鬫鐸張心徵王念祖郭世鑅汪廷襄關柏斌技正陳同壽華南圭署技正曾鯤化均叙四等應照准此令 
十一月六日大總統策令　殷鴻壽給予二等文虎章此令 
　　又令　唐寳潮授爲陸軍少將此令 
　　又令　盧廷俊授爲上大夫此令 
　　又令　王達授爲中大夫加上大夫銜周銘盤授爲中大夫此令 
　　又令　張繼隆授爲中大夫夏則揚謝廷綬李瀚均授爲少大夫 
此令 
　　又令　兼代國務卿呈遵核公府收支處承宣司各員資格請分别叙官等語計述堯蘇琳孫希安張泉均授爲上士戴宸授爲中 
士此令 
　　又令　正白旗漢軍都統成章呈因病懇請辭職成章准免本職 
此令 
　　十一月六日大總統申令　據大理院院長董康肅政史蔡寳善等會同籌備國民代表大會事務局呈稱查明新疆籌擬國民代表選舉辦法與法定程序不合遵令立飭更正仍行知查照局電所開依法遵辦各節分别辦理以杜紛歧而昭鄭重等語新疆選舉國民代表事宜旣據該院長等查明有不合法者四端自應立飭更正以符法定程序京外地方如再有選舉違法事件仍著該院長等按照所呈各節會同認眞稽查毌稍瞻徇此令 
[專電]  
　　北京電　總統面諭財政部速撥𠞰巴匪軍費五十萬元冬防� 
吃緊嚴電各省預籌保護外人方法 
　　北京電　近據探報有由東省竄來大股鬍匪散處於烏伊兩盟境内十百成羣由東往西分投𡩋夏等處行蹤飄忽擾害商民並據歸綏商會曁蒙探報告北路通蒙道上突由外蒙竄來土匪多名出沒於開淩河附近該地距綏約千有餘里遇有商人來往時被擄掠等語 
　　北京電　陳籙到庫至今未曾謁見活佛大有拒絶之意並聞活佛求俄保護仍欲宣告獨立因之徐榮兩使暫緩前往 
　　北京電　多倫鎭守使蕭良臣已與巴匪接仗匪衆三千餘蕭使獲一勝仗 
　　北京電　財政部擬將黔省榷運局裁撤立一督銷局劃歸四川管轄 
　　北京電　許巡按因該省財政事有不日來京説 
　　北京電黎副總統衛兵每人給予十個月恩餉一律遣散其官長則發交荆襄鎭守使黎天才位置　　北京電　現北京各機關巳預備勸進及賀登極表並用黃緞繕寫 
　　北京電　太和保和等殿現日夜加工趕修限有日以前完竣 
　　熱河電　前突有由大庫倫逃來蒙匪百餘名竄入内蒙奈曼旗當經梅倫塞沙春阿敏卜令該旗巡防營長全保等協同巡警至好木克地方將該匪圍住匪首内有敖若希呼係本旗人率二十四人乞降獻其鎗馬當准各取妥保交其親族領回其餘抗拒不肯繳械彼此開仗適駐防開魯北路巡防展管帶慶齊劉哨官清泰帶隊來援由東北路口截擊匪勢不支本旗兵勇北追四十里格斃匪二十六名其餘匪首洛布倉等及男女大小五十九名乞降交鎗誓不反覆共獲槍四十六桿馬五十五匹旗二桿現姜都統己准投降並派員咨送原籍交地方官嚴加管 
束其有無家可歸願充力役者聽　　蘭州電　新疆自夏糧價大漲每麵百斤需銀十兩以外民情異常困苦幸今年雨水尙匀調秋稔可望糧價亦漸見平減然每麵百斤其價銀仍須八九兩阿爾泰於前月因兵丁索取欠餉頗有風潮現已平定惟駐阿俄兵仍尙未退俄人遷移窮民赴阿爾泰墾荒實行殖民政策不能阻止與俄領交涉亦未見效邊事甚爲棘手 
[譯電]  
　　北京電　日本代使小幡前以中國答覆勸告之文意義不明請中政府再行明白答覆已由中國外交總長陸徵祥覆稱今贊成恢復帝制者已有十五省之多按照代行立法院通過之選舉法帝制運動出於眞正之民意且依據法律行事故政府未便干涉之政府萬難於數日之内改變全局惟目下正在設法解决此項難題而證明其以誠意對待日本及其他進勸告之各國末謂大局情形已詳見前文茲不能續有所陳（六日） 
　　北京電　聞中政府接中國駐美公使來電謂美國輿情主張維持中國現局故袁總統不日或將请參政院討論能否展緩國體亦未可知（六日） 
戰電 
[其一（英人路透電）]  
　　倫敦電　公報局稱吉青納實無辭職之事外間所傳吉氏覲見英皇親遞辭職表及吉氏赴近東戰地乃辭職之先兆諸説皆屬不確其實吉氏往近東乃盡其陸軍大臣之責並無辭職之意也（六日） 
　　倫敦電　官中雖否認吉青納貴族已離陸軍部然各報皆料吉確已離部以便另在他處占一與陸軍大臣相等之重要位置某某數界隱稱吉將監督近東戰務但無一人言及吉之他去乃因内閣意見不洽者（六日） 
　　倫敦電　公報局宣稱吉表纳貴族應内閣同僚之請已離英倫暫赴東方戰地（六日） 
　　倫敦電　地球報星期五日載吉青納辭職之消息昨日復有此種新聞昨晚警察至地球報館取去印機及字模（六日） 
　　亞姆斯特丹電　蘇菲亞來電謂布軍一師巳入里虚（六日） 
　　雅典電　塞使署聲稱布軍之衝入塞維亞舊境取道庫泊魯魯及泊里勃而往馬其頓者今在伊士伏爾大戰數日已被擊敗法步隊與英騎隊由克里伏拉馳來助戰故獲此勝　塞軍已奪伊士伏爾與格拉特斯柯布軍兵力頓弱刻向庫泊魯魯方面退走布軍已委棄伐爾達河之左岸（五日） 
　　雅典電　希皇命斯柯洛第斯組織新内閣前内閣各大臣均將留任斯格洛第斯以首相兼外交大臣（六日） 
　　雅典電　希皇將諭薩米斯重組内閣解决國會閣員仍留職惟宗敎與司法兩大臣將有更動（六日） 
　　雅典電　希皇似決意維持柴米斯内閣而解散國會柴氏雖願留任而不允解散國會希皇因嘉其副官瑪克將軍之品行已任爲陸軍大臣維尼齊洛斯之黨與爲之大震以其黨魁之威望將因此受一打擊惟彼等對於未來選舉之結果仍抱希望（五日） 
　　倫敦電　雅典發出之電報以希員檢查之故致有遲滯且先後顚倒故雅典政界風潮究屬若何不能明晰惟據最近來電觀之似薩米斯氏仍不允組織内閣（六日） 
　　倫敦電　雅典來電謂維尼齊洛斯宣稱英國之允割讓居比路島無論戰事勝敗均照約實行其他讓與權則須協約國戰勝始實行除居此路島外希臘且可得白魯薩州之一部分及布國之塞拉斯布國則將縮至巴爾幹戰爭前之原界協約國願得之報酬僅希臘艦隊之小部分耳（五日） 
　　亞姆斯特丹電　西境德國某觀戰訪員詳叙壕壘戰爭之情形謂九月間法軍總攻擊後兩軍仇恨愈深壕戰更爲殘惡從前亞貢林地戰事之兇猛爲各處冠無異世界初開闢時人與惡獸戰爭故全陣地皆知（亞貢式）之名詞今則西境各戰地皆然不獨亞貢一處往往徒手交戰或扭毆或足踼或以手扼其吭或以口咬其肉廢鎗炮而用刀劍鋤鍬兩壕之間碩鼠遍地食死人之肉肥壯異常幾如小犬從前德法兵士遠遠看見時彼此常有謔言今亦不然遇則互擊且出醜罵之詞（六日） 
　　倫敦電　費蘭巨元帥五日戰報謂昨日有空中戰事五次内有一次英軍曾擊落德飛機一架自本月一日起戰地時降大雨兩軍地道戰事甚爲活動（六日） 
　　羅馬電　公報稱昨日意軍步隊與砲隊頗爲活動以鞏固所得之地敵軍屢攻悉被驅退各處天氣皆不佳高原皆有大雪低地有霪雨（五日） 
　　彼得格勒電　今日公報仍紀里加茄柯白斯台特特文斯克斯蒂爾河及斯特里巴河諸地戰地劇烈之情形敵軍皆爲俄軍擊退被俘者數百人且失戰品甚夥（五日） 
　　巴黎電　今晚公報謂亞土瓦炮戰繼續和進行魯斯周圍尤烈香巴業瑪細巨北面之戰事仍在進行劇烈不減於前敵軍猛轟之後以大隊進攻占據一九九由法軍第一道戰壕一小叚但其他諸處已爲法軍所阻或爲法軍擊敗布軍時以砲隊猛轟本月三日曾進攻法軍所守之克里伏拉克橋端砲台完全失敗法軍是日獲拉白洛伏西面及東面二村且攻擊邊界山嶺（五日） 
　　巴黎電　今晚公報謂亞土瓦愛恩河北面香巴業有活動之砲戰太胡爾與一九九山間之全陣線兩軍用重砲轟擊泊萊特叢林兩軍居壕以炸彈互擊甚烈（六日） 
　　彼得洛勒電　今日公報謂俄軍在斯特里巴河襲擊俘敵兵八千五百人及軍官多員獲機關槍甚多其數未定（六日） 
　　巴黎電　今日下午公報謂德軍進攻古爾蒂勒法軍陣地完全敗退法軍炸地雷一枚重損亞貢與末斯河間德軍陣地之一部分（六日）　　倫敦電　陸軍部宣稱英國運送船拉瑪桑號（三四七七噸）於九月十九日在愛琴海爲敵潛艇發砲擊沉船中有印兵約三百五十人遇救者七十五人船員遇救者二十八人船中之救生艦爲砲彈擊毁多隻遇救者駕艇至安特西士拉島登岸希民待遇頗善（五日） 
　　倫敦電　徵兵會發表通告謂國人報名應徵之後仍可回家繼續營業政府予以腕甲准其自由操練俟召集時政府在兩星期前預先通告俾可從容佈署營業上之事務未有室家者儘先召集次及巳婚之人（六日） 
　　彼得格勒電　前柯夫洛守將格里哥里夫將軍因防守砲台疏虞之故經軍法裁判所判罰苦役十五年且剝奪一切權利（五日） 
　　倫敦電英皇病狀刻有起色頗可滿意夜眠較𡩋� 
但尙須若干時日始可離室此後不復發病狀報告（六日） 
[其二（德人德文報專電）]  
　　柏林電（由塞維爾轉）十一月六日德軍大本營公報云法軍於瑪細巨北面攻入德軍新戰壕一道之東段者已爲德軍以炸彈逐出（西境戰况）俄軍圖破杜拉堡附近德軍陣線未果（東境戰况）林辛干將軍之軍復在布特加東北奪獲俄軍陣地將俄軍逐至斯特里巴河東岸之原陣地是役俘俄軍官五十員兵六百人（東南境戰况）德軍占據伐爾伐蘭俘塞兵三千人德軍在克里維維爾與附近布軍會合　德軍占據克拉爾伊伏追敵至鎭東　德軍進抵斯土拉克越過蘇班伊伐克加部分於摩拉伐流域追敵至哇白萊格細基里加之外布將波茄第愛夫之軍在庫柯伏及索巴班茄附近擊敗塞軍俘敵五百餘人獲砲六尊　布軍力戰三日後已攻陷里虚俘敵三百五十人獲砲兩尊（巴爾幹戰况）（六日） 
　　柏林電　圍攻塞軍之舉正在進行昨日柯凡士將軍之西翼與在維斯格勒東面越過邊界之奥軍相會此舉志在截斷塞軍退往孟國之路聞孟軍現於西北兩面受攻而海濱附近之特里平伊亦岌岌可危（五日） 
　　柏林電布京來電謂布兵一師團已入里虚（六日） 
[東方通信社電（日本人組織）]  
　　東京電　中國對於日本質問之回答關於延期與否仍不明瞭同時雖由陸公使加以口述有可延期之語意然此延期云者帶冠儀式之延期亦可以言其辭令可云巧妙想現帝制運動仍力繼續進行似待國體决定投票終了之後稍待時日决行云（七日） 
　　東京電　此間俄國大使館發表打消駐北京 
﻿ 
 
 

Page 3

 
 
俄國公使館員滿足中國回答等之北京來報並謂俄國自受日本之通告應出協同的外交均以日本之見解爲標準須出堅固之協同動作等語（七日） 
　　東京電　英俄法美等國駐日大使明晨啓行前往西京參列大典（七日） 
　　北京電　中國政府派蔣雁行赴寗蔣尊　赴湘視其復命如何再採適當之策云（七日） 
　　東京電　東京山下汽船會社所有汽船在大連有船籍之靖國丸（五千一百十八噸）於本月三日在芝蒲拉魯達魯東方百三十海里海面爲德國潛航艇擊沉惟船員均無恙巳由馬拉卡美利拉烏上陸該船現由某外國人租用往來於蒲拉魯達魯與薩拉呢卡之間（七日） 
　　東京電　皇太子於本日午前十時出發至靜岡一宿明日再向京都（七日） 
　　東京電　日皇車駕本日午前九時五十分由名古屋啟蹕午後一時五十九分抵京都驛即經先着之文武官奉迎入離宫駐蹕拜觀鹵簿之人民奉迎鳳輦佇立至十六時間以上（七日） 
要聞一 
[戰爭聲中商船之損失]  
　　華德日報曰世界各國商船每年皆有損失然斷無去年之鉅此開戰伊始人所料定者蓋往年惟有天災而去歲則兼有兵禍也茲讀商船註册報之統計表果如所豫料據稱去歲世界各國所失商船約有七百餘艘之多而現在尙未查明報告註册或查杳明雖已破壞而報稱尙望可修繕者皆不在數近該報所統計去歲經風雨互撞或中魚雷或中砲彈而沈者計有汽船四百三十七艘共載重七十七萬三千九百三十四噸帆船二百三十艘淨重十五萬二千二百噸六百六十七艘中棄於海者有汽船二艘帆船三十五艘犯法充公有帆船十三艘被火焚毁者有汽船十六艘帆船四艘彼此相撞而沈者有汽船四十一艘帆船十六艘渡海失蹤者有汽船三十四艘帆船二十二艘擱淺者有汽船一百五十四艘帆船一百零四艘被戰艦或水雷擊毁者有汽船一百五十四艘載重三十六萬一百萬一噸帆船八艘載重一萬二千一百六十七噸此外尙有汽船三艘帆船一艘究困何故而失敗始終未見報告 
　　以上各汽船計鋼造者二百九十六艘鐵造者一百零八艘木質而鑲鐵板者三十八艘帆船之中鋼造者三十四艘鐵造者二十九艘木質而鐵骨架者一百六十七艘 
此外尙有非因天氣或犯法充公等故而損失者計汽船五十四艘載重九萬六千七百二十八噸帆船四十五艘載重三萬二千二百五十噸統計前後共失商船七百六十六艘載重一百零五萬五千一百十二噸嗚呼去年所經戰禍不過四五閲月之久且尙無潛艇作戰而所失商船已有如許之多今歲旣經大戰一載又有潛艇爲禍則商船之損失必更多矣然受害者非僅交戰國即中立國亦多與有分如瑞典者一小國也而失汽船二十三艘帆船十二艘一年之間失其所有百分之三分餘微論所載貨物爲値甚鉅即就船價計之亦屬不貲矣 
[戰事拾零]  
　　英首相之談話　華德日報云昨日路透電載有甚長之電報係叙述英首相在下議院演説英國陸海軍各種情事觀其所言尙有據實之處彼謂英之海外各殖民地現在大有不安之象如某某地何爲難均一一述及足見彼猶在顧惜體面之列所以伊言由伊個人擔負完全責任國會議員均贊成之惟其言詞之間巳承認於塞事已無法可使然終未言及有何妙法以解塞之倒懸也至於普通服兵義務一事亦未宣明究竟實行與否蓋普通服兵義務爲英人所不喜如使實行此舉恐於財政上大有關係也伊雖自承英之財政已有支絀之虞然猶謂尙比德國財政情景爲隹不知德募三次國内公債成效昭著逈非英比於此可見英首相　言之不類也今伊復自明認英國人口貨物較之出口貨物相差甚巨金錢流入外國日多且須周濟諸協約國之眉急大受厥累云云凡此皆昔日英人不肯承認者今則一一明認之蓋其失敗之眞情已有欲諱之而不能諱者矣 
　　荷蘭在德訂購大兵艦　華德日報云柏林電謂現在荷政府特託克虜伯船廠訂造二萬七千噸大兵艦一艘此事非但於該廠有關即於德政府有關者亦有三層一荷爲德之鄰國距戰場甚近深知德廠所造機件之精其向德廠造此巨大戰艦者必係定知將來德操勝劵也否則即向英國訂購矣尙有一節英於荷之貿易屢經干涉荷已受虧匪淺而英之殖民地頗多荷故無法反對現旣得此機會故用鉅欵託德廠造此巨艦也二英國常謂爲海上之士於德之海軍極端毁謗乃荷政府現託德廠製造巨艦足見荷之信頼德國之深矣三荷地與比國毗連故德兵在比如何情形荷必詳知倘德軍在比舉動實如路透電所言則荷必憤怒今荷以友誼態度向德廠定購巨艦必已詳細查明路透電所言皆不實也 
　　布德奥新約内容日日新聞云布國各報宣布布德奥新約内容如下 
　　德奥之義務（一）德奥應以三十萬人由北面及西攻擊塞國（二）羅馬尼亞如召集軍隊拒布德奥應即以三十萬人攻羅（三）德土艦隊應防守黑海布國海濱德國應派員統帶布土德聨合艦隊（四）戰事結局後布國得占領塞維亞之馬其頓及摩拉維亞河境（五）德奥應於外交上協助布國解决杜布爾琪亞問題（六）貝爾格勒陷落後德奥應以重砲若干尊助布防守海岸線及以大批軍械子彈助布 
　　布國之義務（一）布國應以十萬人會同德奥軍政塞（二）布國應以全國鐵路供德奥用之 
[英俄法日之同時一箭東京通信社社員飄萍　十月三十日發]  
　　日本之對我勸告（前數日各報皆曰警告茲以事實改曰勸告）巳詳前號通信茲於昨晚聞日本新外相石井氏在春秋會晚餐會席上有對我帝制問題態度之演説略曰余此次歸國途中經過新嘉坡香港上海等處曾細心探察其多數人民對於帝制問題之輿論竟反對者多而贊成甚少且老成人亦皆反對之無論何國不得干涉他國之内政此爲國際法上之所明認然苟甲國之内政直接間接有影響於乙國之利害時則乙國不能默視今次中國之帝制問題據駐華使館之報告及他方面之各種報告雖有樂觀之點而擾亂不免之情形報告亦屬不少如南部揚子江方面尤爲顯著苟因是而起内亂是必與我國（日本）商人以莫大損失袁世凱旣爲四年大總統能維持國内秩序於平和目前不至有内亂之説固屬可信然因處置帝制問題其情形與平時有異欲保必無亂事究屬疑問當今歐洲遭亘古未有之大變苟中國又生擾亂則無論爲中國謀爲日本謀皆吾人所不忍坐視者故日本政府已鑑於時局披瀝吾人之所信爲友誼的勸告勸其延期解决帝制問題以二十八日令駐華代理公使通告於中國政府而英俄兩國亦同以此意勸告北京政府矣云云日本之態度如上之所述據外交界消息則英國與日本一致行動又以英日一致名義與俄法政府密商請一律爲對於中國政府之勸告皆言帝制問題必須延期解决聞英俄亦皆於二十八日致勸告書於中國政府法國則約於二十九日交付勸告書如是英俄法日皆取　致行動日本報紙每吹此事爲日本主動但反對黨曾洩漏英國所慫恿之言吾人　信其爲英之主動蓋英或恐日本之又求大欲故爲是一致之勸誘一方日本加入倫敦宣言以後列國講和之際决定不用單獨行動（日本外務省已公表）此事皆有相關聨之處且日本　一致講和則我國愈有列席之必要愈有保持共和國體原狀之必要此時宜速以國民全體之力划除帝制謬説若因外力之壓迫延期便延期進行便進行尙有國家之資格乎願全國官吏國民之速醒也 
編輯餘談 
[遊美隨紀（第三信）（五）（遠生）十一月二十七神戶途次]  
　　吾曹及西洋人多就食飯車而日人則多就站買乾糧（辨當）食之本箱一合飯菜皆備所秏二角連茶一壶數分而已隣座兩西洋人相與考究甲謂此之爲値二角有餘有飯有魚有肉有鹹菜且有茶隹於每食一元之洋餐遠矣乙謂若令吾西洋人買之則又須加倍也斯言足見西洋人對於東洋人之民意長途良倦未能與諸君作長談僅此爲止餘俟另柬 
﻿ 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[最近政潮中之京中各界觀]  
　　解散集會國體問題初發起時本聲稱爲學理研究故特准自由集會茲聞政府之意擬俟國民代表解决國體之後即將此項集會一律解散至憲法問題自有將來民意機關爲之主持私人團體槪不得從事干預 
　　編輯文電　此次國體變更原爲我國歷史中之創聞據某方消息總統以自發起國體變更以來各方面之文電及書牘已厚積盈尺似不可不編輯成帙詳述此事之始末藉以表明局中之意旨茲聞已飭令爲編輯之著手並已指派夏沈楊張四内史分别擔任以專責成 
　　將鑄印璽　國體問題解决後所有中華民國之印璽或將連帶更改昨據政界人云行將重新雕鑄計有五種　一大皇帝之寳二中華帝國之璽（將來國號即由民國脱化而去祇將民字易爲帝字而已）　三陸海軍大元帥之璽四榮典之璽五封策之理 
　　開啓石室　總統府於今春所築成之石室内藏金匣一個匣内有總統親筆所書名字三個均預備爲總統之候補者現在民國命運已在其存其沒難必時日之際故石室内之候補大總統亦在取消之列據詳知内幕人士云俟新皇帝舉出後石室即行破除 
　　政府防範　國體問題發生以來海外黨人紛紛内渡意圖反對政局茲聞政府探悉孫文現派蕭漢劉武等爲運動員使運動軍隊又派潘康時王守愚等赴南方各省組織炸彈敢死隊任李更生周德厚爲正副總司令官以圖擾亂等情當即密電各省軍民各大吏嚴密防範設法搜捕矣 
　　黨人慨言　京報載進步黨某要人言云吾人當前年參衆兩院存立之頃合併三黨而組成進步黨以與國民黨惡戰苦鬥於議會之几席故終至選舉袁項城使任正式總統揆位焉憶斯時吾人曾目國民黨爲共和急進派理想派而自稱吾黨爲共和漸進派實際派夫國民黨所主張者若按理論上言之實無可以批難之點吾人雖爲該黨之反對勁敵然而理想上實與國民黨别無何等差異不過自信統治革命甫寗以後之國家將來苟欲期純粹共和之精神須仰頼如袁公其人之有勢力者始克有濟故遂至與該黨理想判然分途乃正在近今比較樂觀之間突然變更國體問題平空發出言人歷來不認變更國體爲必要故不能不持反對之態度奈縱懷有極端反對思想而迥顧吾黨近狀僅餘進步黨之空名而已别無何等勢力之可言吾入撫今追往轉不得不嘆賞曩時國民黨浮氣青年者流反賢於吾輩也追維疇昔對於國民黨之質問而代表總統前赴議會苦受井井條理詰問之叚祺瑞君現已飄然下台矣爲國民黨之政敵百戰不屈之進步黨亦如日落西山奄奄欲斃然則眷懷國家之前途其有幸福耶其否耶言念及此惟默焉神傷耳云云 
　　外報言論　英文京報之漢文部載秋水君論日本勸告中國事文略云中國變更國體之是非得失爲一問題今日可變更國體與否爲一問題日本有權干預吾國内政與否又爲一問題前兩題所謂成事不説吾人不欲再爲詳論若夫第三問題吾人則不能不期期所對日本之舉動者也使日本而果有心維持東亞和平敦篤兩國睦誼又使日本而果確見恢復帝政與東亞和平各國利益及吾國治安實有重大關係何以初時表示贊成今則突加干預無他其表示贊成也所以逢我也其突加干預也所以脅我也無論逢我脅我皆爲日本對我外交上之一種手段可知且又何以不先不後適於帝政問題機輪旋轉速度巳滿萬事皆備止欠東風行將解决之際突然堤出勸告非恃令吾人不明日本之眞意何在且欲不疑日本非挾有何等野心亦不可得已日本報界紛紛評論此事謂我如不納彼之勸告即有傷日本之面目而毁日本之威信玩其詞意非達其勸告之目的不止姑無論變更國體問題爲我内政所謂吹皺一池春水干卿底事若如日報論調彼之橫來干預不旣傷我面目而毁我威信耶今者我國已答覆日本矣彼後此之態度未知若何彼之有無何等野心吾人將於彼後此之行動卜之云云 
[中央藏約討論之近情]  
　　據外交界傳出消息中英關於修改西藏協約一事雙方在倫敦已開會議討論數次其最主要者即改訂光緖三十二年之原約及附帶條件將來結果究至若何程度尙未可料但聞現在彼此討論者尙有數事茲述於左 
中國提出之意見現在及將來之各商埠治理權應歸中國管理並於邊界得派委員按照協約所訂隨時布置施行如有意見難合不能斷定之事應由駐藏辦事長官及印度政府核辦如辦事官與印度政府不能核辦時可移至兩國政府核辦此條聞已得英之同意　一九零五年原約第五條西藏大員遵北京政府訓令深願改良西藏法律俾與各西國律例改同一例英國允願無論何時英國在中國棄其治外法權並俟查悉西藏律例情形及其審斷辦法及一切相關事宜皆臻妥善英國亦即棄其治外法權一條英國現以中國司法尙未十分改良而藏地尤甚擬援十年修改約章之 
例取消此條中國公使對於此事深願維持不廢並擔保五年以後西藏司法决定可逐漸改良　西藏除亞東江孜加托克三處已定條約開闢爲英國租界外餘均屬内地英國現擬要求我國開放拉薩蓋拉薩爲西藏省會商務雲集之地交通便利商業最盛故英人最注重於此我國代表對於此事未敢决定業已請示矣 
[烏泰投誠到京]  
　　烏泰投誠一節自經政府諭令來京後烏泰初意頗遲疑不肯即來其舊時部曲亦有尼其行者 
嗣經政府去電告以某輔國公所犯與彼相同一經束身歸罪總統即不事深求並予開復世爵烏泰事同一律毌須觀望不前等語烏泰之意遂决聞其來京之前曾先至庫倫將所部二千人安插妥當即行起程已於前月二十九日到京即赴蒙藏院投到自言當中華民國成立之初渠本有意内嚮後因至庫倫時活佛竭力挽留畀以官職遂入迷途此次投誠蒙大總統矜全私衷實爲感激故特來京陳謝云云聞蒙藏院已爲據情陳請矣 
[日本實業家行蹤]  
　　日本實業家籐山氏於一日入覲總統偕同入覲者有日本製糖社員秋山氏伊吹氏大倉喜七郎氏天津三井物產大村氏等及高尾書記官等總統在居仁堂接見籐山氏所談不外經濟上中日兩國互相親善之意旨談次總統曾言將努力養成實業人材以期與日本共謀實業之發展應對之後繼以酧酢總統敬酒三巡並以自已之寫眞相贈之籐山氏覲見後即收拾行裝於二日午前十一時乘京漢車赴漢口其時車站送行者多中日兩方面重要之官紳 
[湖北之防亂譚]  
　　鄂省近日防亂嚴密黨人之來鄂運動者屢被緝 
獲然猶有乘機謀亂希圖一逞者日前選舉國民代表時即有黨人圖謀危害之風説聞經軍署調查緝獲私藏炸彈之曾耀廷等數人解送軍法處研訊據供曾實爲首謀已於三日先將曾鎗斃餘犯尙須審訊方能定罪並聞會爲歷在襄河一帶隨從張國荃等搗亂久經通緝之犯故迅處死刑此外同時被逮諸人則尙不免有疑義也 
　　京山縣爲劉英劉鐵之鄉里附從甚多年來破獲懲辦屢有所聞茲該縣知事又偵悉有著名之匪多人受黨人僞職約期舉事並在四鄉逼勒紳耆捐餉當派警備隊緝拿已被聞風逃遁僅獲曾福林曾國林二人起出鎗彈僞證及名册等件刻已訊實電奉將軍巡按批令就地正法惟名册所載黨羽衆多除脅從免究外所有任有重要僞職之王天鐸（一名章振又名林嵩）董作斌馮海濤徐英鄧文杰陳正華黃國友等三十二人刻已電請軍巡二署通飭緝拿 
[鄂省乘時而興之運動會]  
　　段巡按前因新帝登極在即届時擬舉行慶賀以東西各國每遇慶典各學校生徒咸爲種種游戲運動特飭省立各學校籌辦運動會惟公文中只言運動一項關係體育至爲重要並未言及慶典而運動之期亦未頒定蓋留待届時發表也茲復因敎育部咨以歐美各國學校敎育於體操正科外皆力行課外運動故其國民體格魁偉吾國應即特籌課外運動之法由各校長體察情形明定運動章程多備器械將來運動會時本部須嚴考其成績所有各省學校籌辦限期於二月以内報部云云現段巡按已指定省垣閲馬廠爲各學校公衆練習運動場所按日由各校輪流派生前往練習　需器械即在各校節存經費内動支一面擇定城外南湖爲全省學校聨合大運動場舉行之期約在陽曆歲首至各外縣學校亦一律籌辦將來聚集數萬學生聨合運動必有可觀者矣 
　　國立武昌方等師範學校平日於體育敎課最良上年開第一次運動會陸軍第二預備中學選手與爭亦未能勝茲因部飭籌辦運動該校首先得信即自單獨舉行秋運動會以該校操場爲會場日昨開會内部外表組織均頗完備各界來賓到者數千人軍巡二署亦派張濟安參謀熊世平科長携有訓詞代表前往參觀敎育總長亦寄有訓詞前來校外之人踞高觀山以俯瞰者亦有數千聞運動種類共三十四門分八十節其最占優勝者爲袁洪杰倪椿劉勛霍黃河大四生奬品頭名係金牌一面其最微者亦値五角會場紀錄部遂刋臨時新聞三次學生運動後敎員亦列一隊運動各員多年近耳順 
有中途躓仆者然皆奮力爭勝卒達决勝點而止聞各敎職占勝者首推敎務長陳景章 
　　鄂省第一師範學校亦以尙武爲主旨者也茲見國立師範之大運動意欲仿效惟該校苦無餘資舉賽未免相形見絀故變通辦法舉行秋季旅行以南湖爲目的地已新製愛國布軍服定六日舉行藉便演習競走 
[鄂省烟患之未巳]  
　　鄂省烟禁早報肅清惟漢口輪軌交通華洋雜處販運吸售查禁不易一般奸民恃有護符公然賣吸故黑籍之徒尙甘之如飴且不僅流毒於漢口一隅其由漢口潛運輸入各地者每月必有値數十萬金之烟土故業此秘密交易者不下一二千人大半多窟穴於租界所有烟土之來源一由上海轉載來鄂之印藥一由京漢火車運來之陜土本年陜省與汴毗連爲白狼擾亂各地又收烟漿甚豐價値且較上年爲廉每兩在漢不過售銀四元而印土則漲至每兩十二元餘故土販咸奔競於陜土火車運來動輒數千兩以至數萬兩瞬即銷盡前鄂省軍巡二署以本省大受陜土倒灌之害文電商請查禁無效特責成交涉署及京漢火車貨捐局嚴加查緝並遴派專員於水陸要隘攔截搜查近因私連者太多查獲巳有多起惟均係數十百兩之小土販至盈千累萬兩之大土販則必有大力者爲之護符軍警雖查見亦不敢問也頃聞軍署調查處李克武等在信確車站貨車内查獲京梨十餘簍每簍内所藏梨子皆挖去肉核將烟土灌入毫無破相不知該探如何偵悉其隱取梨剖視竟查獲大批私土約有六百餘兩當即扣請南段路局追究運梨之客商按律罰辦昨已詳報巡按使派員將該梨提解到省發交財政廳保存候再提緝私運人犯歸案懲辦 
[湘代表之討論會]  
　　解决國體後之餘聞　湘省國民代表胡棣華等七十五人投票决定圖體已誌前報茲聞湯沈二公因該代表等一時尙不能遠離故特規定各代表均月給公費以資辦公昨已令飭庶務處查照將本月公費先行送給矣至各縣來省選舉國民代表之選舉人現俱寓招待所内當道以選舉事早經完竣選舉人無在省久覊之必要故特令各招待所定於十一月五日一律撤消所有各縣選舉人即於期前解散此次辦理國民代表選舉經費經兩監督詳切審定自開辦起至完竣止所需欵項已於昨日電由中央核准咨由湯沈二公於十一月份中央政費協欵之内照數截留應用作爲特别開支 
　　解决國體外之兩事　昨日（三十一號）國民代表大會全體會員假敎育總會提議兩事（一）官鑛請歸省有（二）處分鐵路米鹽公股用途午後四時開會至晚七時散會官礦一事議决由代表公懇軍民兩府轉呈中央將官鑛暫歸湖南省有以爲收回紙幣整理金融之用並委托汪詒書葉德輝舒禮鑑黃右昌符定一五君爲全省民意代表向政府請求鐵路米鹽公股一事議决此欵全數組織勸業銀行不得移作他用並投票舉定朱恩紱君爲總理陳文瑋君爲協理汪詒書葉德輝胡棣華符定一戴展誠舒禮鑑黃右昌吳　陳建中兀人爲董事魏光　周聲洋沈克剛黃忠績施文垚曹濬湘席業劉棣芬八人爲監事投票畢乃散會 
[安徽代表决定國體紀]  
　　安徽國民代表大會已於日昨三號在將軍府開會投票選舉計各縣選舉人到者四百零九人當選者六十人桐城陳澹然得十四票爲最多數其餘均八九票七八票不等旋經倪將軍李巡按監視開匭按名揭示今日五號仍在將軍府開會决定國體各代表亦一律贊成君憲三呼中華帝國萬歲是日將軍府左右均有軍隊守衛嚴緊異常投票開票事畢由各代表簽名發推戴電維時李巡按即擬電致總統慶祝茲將電文錄下　大總統鈞鑒皖省公民解决國體全體一致贊成君憲並懇請首出聖神速定大計兆珍等伏念天視民視天聽民聽審民情之所嚮識天命之有歸惟我大總統宏旋乾轉坤之願定久安長治之規四百萬生靈五千年祖國實利頼之安徽巡按李兆珍率同全省僚屬頂祝　并聞警察廳奉將軍巡按使示諭今日（五日）爲本省公民决定國體之期所有各界均應慶祝三日以表歡騰自本月五日起至七日止併函知商會曉諭各商民舖戶一律懸掛燈彩藉申慶祝至各機關均一律張燈結彩門首均紥松花輝煌奪目頗稱熱閙 
[紀廣東之國體投票]  
　　本月一日爲國民代表投票决定國體之期軍署特於三十一日預行佈置一切形式略似國慶時之點綴并向惠愛街玉醪春酒樓定備洋餐三百餘份以爲事畢茶會之用是日並在署内搭一大棚高約十餘層以俟投票後共同拍照留爲紀念兩大吏除通告各當選代表於是晨九點到署依法投票外並柬請各廳長道尹鎭守使處長局長所長高等學校校長縣知事司令旅長團長統鎭師部旅部參謀長軍署參謀長參謀副官長副官及各課長等　會參觀以昭隆　並聞開票後即將情形電京一面另由各代表公舉代表若干人北上無須全體赴京茲將當選代表九十四名候補一十九名錄下（當選人）李翰芬梁薯聨蔡乃煌駱鴻翔陳樹榮何廷傑陳汝霖王仁煦劉統禧王鴻廳祝嘉祥彭鑫辛耀文張應兆彭杰墀吳　高文耀王肇甲羅史王紹英伍文光魏琦李業隆李鴻泰韓瑞祥曾憲祖李居時丘耀銓張德明王懋修廖之鶚劉慶康紀澤民王壽張錫嘏廖偉英黎應昌周裕簡黃澤邦王欽寅練炳　陳廷泰黎鳳翔王子善李錫瀛葉舜琴潘崇衍江孔殷張繩祖陳念典阳濟坤梁松榮黎榮耀梁鴻勳周易梁聨芳袁乃安陳鵬秋林恭羅迺勤林榮基梁志文王鴻鑑顏啓漢吳啓文謝清綮馮鏡芳丘懋榮陳鴻銓林超南詹樹聲王清河莫壽彭吳洪煊龍光鍾羣馮相釗毛澄宇陳美椿鄭文治李滋瀛吳燮梅敖景澐張頌銘梁佩唐劉子垣吳仲鼎王克猷梁濟川楊孫詒林耿光龍振籌李國華馮顯榮（候補人）屈湘屏陳履初鄧伯鸞梁文藴黃嵩齡張蔚臻張錦芳鄭錦清王琪符夢松林汝麟温良彝黎廷桂李丹麟葉鼎基馮相華邵德李英銓敖昌忠 
[粤東嚴防黨人之近訊]  
　　車站迭獲黨人　龍將軍因黨人希圖在粤起事已飭水陸軍警戒嚴并派探往港偵緝昨二十八號午廣九鐵路第十二次慢車由港回省駐港偵探偵得有暗殺黨四人携帶手鎗炸彈擬行暗殺手段某偵探跟蹤查拿車抵華叚地方立將黨人三名捕獲有一年約六十餘歲之黨人遍搜車上不見蹤有謂此人經巳化裝遁去後檢查行李得有新式手鎗二枝大如鷄卵之炸彈三顆聞此彈係屬毒烟炸彈極爲利害即日已押解將軍行署核辦聞此次所獲多屬惠州人云月之二十八號下午有甲乙等五人由港搭廣九鐵路直通快車返省均穿西裝其行李帶有𠲵袋等物入夜車抵石� 
龍此五人正欲下車被隨車某偵探督飭兵警將其捕獲謂此輩均屬黨人匆忙中被其逃脱一名獲後即以草繩反縛其手連同行李星夜解往將軍行署審辦四人姓名現尙未悉但其形狀極類面洋華僑 
　　檢查夜輪夜車　王警廳長昨據探報以港澳黨人内渡多從夜輪夜車上省爲藉掩耳目之計特飭偵探長羅國材落港會同英探侯亨於輪船火車上省之際嚴爲偵察遇有形跡可疑或負帶笨重者即行密電到廳派隊先事檢查然後登岸以策萬全 
　　軍士誤會自轟　陸軍第一師副官長曠元武昨星夜馳往佛山查拿黨人機關帶有駐紥城内舊方言學堂之陸軍數十名至佛即將黨人機關圍困奈黨人聞風先遁其護兵某甲由瓦面先入即將大門開放以便軍隊入内搜查詎料軍人誤會黨人轟擊將該護兵當場轟斃後乃捕獲嫌疑人犯六名翌晨搭車返省現曠副官對於傷斃之護兵從優賞恤 
　　挾嫌引拿學生　老城舊倉巷登雲里利漢旅館（卽鳳翔書院）昨被偵探拿去嫌疑黨人一事茲查 
 
 
 

Page 7

 
 
得被拿者係名甘廷標别字竹銘在公立法政學校肄業多年其被拿原因係因甘之同鄉李某新充駁脚偵探屢向甘某借欵甘某不知利害將其拒絶李乃因此挾嫌引拿解案後審訊多次并無憑據現由各同學禀請該校長區大原爲之申雪想不日即可水落石出矣 
　　學究也設機關軍署偵探黃康昨偵悉番禺楊村老學究高香圃藉設　授徒爲名暗設機關窩藏黨人圖謀乘機起事報經軍署飭由楊營長督隊前赴該村書塾搜出炸彈數枚及鎗枝火藥子彈甚多并在箱内搜獲鐵血團襟章數十六將證據連同學究高香圃一併解送軍署收訊 
[蜀中學務紀聞]  
　　國立四川高等師範校長一職自劉昌庭去世後虚懸巳久由巡按使照會譚灼安暫行兼任現聞所聘之周鳳翔已允出而擔任巡按使照會云查四川高等學校校長一職亟須得人接任夙稔台端學識并茂望譽交隆爲此照請擔任該校校長一職薪脩由該校庶務照章致送即希訂期前往該校接收一切查照定章辦理周君接到照會後擬於明日（十月二十六日）到校任事 
國立四川專門法校校長自顏雍耆接辦以來力持嚴格主義不使學子曠功如某科敎習缺課己即上講台補之學子如有不合規則即當訓飭並隨時語以聖賢修德進業之道且令買感應篇引經箋註者細觀之（此爲學生所譏笑）並聞該校授國文者有駱公驌宋芸子兩人 
　　新任潼川聨合縣立中學校校長傅春吾熱心公益頗爲社會所歡迎其譔書堂外刋木楹聨一付云（大好河山無恙冀資九邑秀多難家國扶危須蔚起羣材）有好事者竟改其文曰（大好頭門無恙偏遭九邑笑多事校長有心要惹萬人羞）此亦可謂太謔矣 
　　寗遠聨合中學校前校長柳如昆因事取消省公署委傅光遜暫行代理柳未移交而庶務馬明英竊欵而逃校中各敎員薪水均未送清有欠至二三百元者問柳校長柳以已經交卸爲詞問傅校長傅云前校長并未移交不負責任不惟一切欵資無着而圖書儀器亦失落甚多傅已將情形禀呈地方長官矣 
　　嘉定聨合中學校校長歐茀三自管學以來頗爲認眞近因開支手續發生種種困難問題乃於月前特在巡按公署呈請辭職刻已委任張鴻侖到校接事該校學生於十月十五號在校内舉辦歡送會並請歐君撮影以誌紀念 
　　成都聨合中學校長葉璧如之子同其妻 
姪前次往南城小學上課失踪茲聞棉竹縣羅姓專信來省云二子皆在其家羅姓即葉校長之妻族也因其妻姪回家其子不告同去行至中途臨歧迷路幸遇善良路人詢知情形遂代雇小車送至羅宅也 
通信 
[蘇州]  
　　縣運動會紀事　吳縣各小學定於五六兩日在蘇垣陸軍第五團操場舉行聨合運動會其籌備情形迭誌前報昨日爲開會之期軍警兩界仍照省校運動辦法派員蒞場照料各市鄉如木凟橫涇東橋金野滸關東西山等學校來蘇與會者頗多學生均由敎員督率赴運動場依次運動男女賓赴會參觀者約有數千人會場秩序由經辦人預先設來賓招待部派有職員四出招待並糾察一切故秩序頗爲整齊殷道尹孫知事均置有奬品第二師備有奬章中華書局置有旗幟書籍等物預備奬贈最優勝之學校昨日官廳蒞會者有蘇常道尹殷獻臣吳縣知事孫少川陸軍第二師長朱琛甫參謀長彭丙乙禁衛軍團長劉夢九第三旅張旅長第四旅蘇旅長各團長道公署參謀劉玉書憲兵營長王萃華蘇關監督楊士晟水陸兩警廳長水警第三專署長均往參 
觀會場内由苦兒院設有負販團擔任販賣水菓點心香烟等品是日早晨先由殷道尹孫知事蒞會行開會禮次由朱師長致祝詞全體學生環唱愛國歌致敬禮答謝該會運動節目共一百三十二節首由閶區第一校登場演徒手體操（中國式）次由滸關木凟兩校合操游戲操繼以遂初學校之柔術大同女學校遊技菱田雙桐女學校螺旋行進第五高小之柔術及子午棍二郎拳角直初等第一校之少林拳講習所生跳遠及四百四十碼賽跑第一二三四五六高小學校百碼賽跑並二百四十碼賽跑陸墓第四校持球競爭八十碼第三高等小學校啞鈴（美式）耕蔭學校遊技建築砲台第二高小敎練及演習軍用電話第三高小捕虜遊戲等術其餘容俟續誌 
　　被竊牛皮之交涉　盤門外日租界二馬路昌榮社屠牛場前日失去牛皮五張嗣由社主郁木林偵悉係被屠牛夥伴偷竊售賣於齊門牛皮坊内報由日領事池永林一函致日本捕房派探前往該年皮坊查悉牛皮五張確於前早出洋六十二元購買現已由日領函請東區署長着該圖地保交出原贓矣 
[松江]  
　　孤貧兒院定期開菊花會　松江孤貧兒院自開辦以來素無的欵全恃慈善家佽助以資挹注邇來捐欵日微經濟時形竭蹶待哺嗷嗷勢難爲繼茲聞該院另籌救濟方法將孤兒自植之佳種菊花一千五百餘盆在本院開菊花大會藉售劵之資以充經費並商允博古家將珍藏金石書畫陳列會所以爲點綴又請中西女士曁音樂家蒞會奏樂加以改良灘簧文武戲法晚間施放燄火演活動影戲以助雅興并聞該院請名家書撰楹聨爲特捐贈品定陰曆十月初六日起至初八日止每日下午一時開幕十一時閉幕劵資每張售洋四角届時各界人士旣行慈善之舉又極視聽之娛想無不樂於往觀矣 
[鎭江]  
　　商會總理預備赴會　全國商會聨合會定於本月二十日在上海北河南路天后宫總事務所開臨時大會討論修正商會法及一切事宜由該總事務所通告鎭江商會聞商會吳總理已預備届時赴滬蒞會公同研究矣 
　　齊巡按使嚴申米禁　米不弛禁出洋價値終有限制今秋江北一帶收成豐稔齊巡按使恐有奸商祇顧獲利放盤收買米榖偷運出洋致令將來有乏食之慮故特嚴行查禁昨日通飭鎭江瓜洲荷花池各關局曁水警等遇有米船過境均應詳細盤查來去蹤跡始可放行否則扣留聽候查辦云 
　　縣農會勸種土靛　鎭郡西南鄉農民向有種靛青爲業者近因洋靛暢銷此項種植漸次減色日前縣公署奉到省飭推廣土靛挽救國貨特行知縣農會廣爲勸導該會奉文後已備函並抄種植方法通知市鄉農會實力提倡嗣後丹徒土靛或有起色也 
[杭州]  
　　浙皖路　之測繪　鐵路局測量浙皖線淳安建德一叚經過情形業誌各報茲悉該隊洋員又將桐　至富陽一叚線里測竣其經過地點爲下航埠尹村柴埠　圖鎭窄溪東梓關場口壶源江俞家埠等處路線屈曲頗不平直且須渡江過嶺建築頗費工程惟一人杭縣境之周家浦卽可與滬杭甬路錢塘江橋聯接工欵較省業已由白洋溪進測至餘杭縣屬閑林倉前各鎭矣 
　　商家債務訴訟之研究　民事訴訟以債務爲多面債務以商家爲甚近來各省商家往往因債務涉訟遷延受累加以各省地方風土人情又各不同關於商家債務之糾葛如何了結辦法日前政府曾有明令飭下研究農商部昨特通飭各省茲聞浙總商會已爲此事函致各業領袖略云查債務訴訟於商家關係爲重大所有結案辦法茲奉特令通飭各商會研究誠難得之機會務望執事對於債務訴訟應如何結案辦法詳細研究條陳意見預先具書送俾便定期特開大會公同酌議是所盼切云 
[湖北]  
　　蔣將軍蒞鄂　中央將軍府蔣尊　將軍南下檢閲湖北軍隊之説早有所聞茲悉昨日下午兩點半鐘蔣將軍已乘京漢快車蒞漢漢口鎭守使及警察廳長均親至車站歡迎并聞王將軍亦派有代表迎迓云 
　　地方安靖之報告　王子春將軍前因時入隆冬防務吃緊特拍專電分令各區衛戍軍隊長官一體戒嚴并指示冬防方略茲連日據襄鄖黎鎭使荆州石師長襄河朱司令安陸胡團長沙洋趙團長宜昌張團長黃州吳團長老河口顏團長及京漢南叚駐紥之騎兵團近畿二旅各軍長先後電覆大旨略同僉　屬地秋收豐稔民皆樂業茲届冬防嚴密宵小絶蹤地方防務願負完全責任謹以奉覆用慰厪念云云 
[廣東]  
　　張巡按在粤持服　張巡按使分咨上將軍兼代巡按使云爲咨會事案照本使昨以父喪籲懇交卸歸營喪塟業經奉令准假兩月回籍營塟在案茲復承准政事堂馬電傳奉大總統令據龍濟光先後電　粤事重要非該使坐鎭其間不能了此艱鉅籲懇挽留該使暫緩回津在粤持服等語該將軍一再電請詞意迫切務望該使以國爲重勉節哀思顧全大局現雖兼代有人該使熟悉情形尙頼審機晝策力保治安應即暫緩回津在粤持服移孝作忠想該使必能仰體時艱紓予南顧之憂也等因奉此自應暫緩回津在粤持服一俟卜塟有期再行呈請賞假除電呈外相應恭錄迭次電令曁電稿咨會貴上將軍兼代巡按使查照云云 
　　試演飛機之展期　粤省當道據偵探報告謂有黨人派遣黨徒回粤實行暗殺常道以防範早已週密其計斷不得逞然有備可以無患故特飭知水陸軍警一律戒嚴至所聘飛機師譚根回粤本定三十號三十一號兩日在大沙頭試演飛機現當道以届時參觀必衆恐黨人藉端滋擾有碍治安故由龍將軍於二十八日飭令本署顧問官李實曁省城警察廳長轉知譚飛機師展期下星期試演業經譚飛機師允肯矣 
雜評一 
[外交之輪機（默）]  
　　國體問題至今日外報所謂帝制輪機最後一轉時也於此帝制輪機最後一轉之時而突生日本之警告此警告爲日本對華外交之新發展故又可謂爲外交輪機最初一轉之時受此輪機之震動而不安者非我國民耶然則輪機之轉循環無息時而我民亦永無寗日矣噫嘻 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[地方物品展覽會審查給奬]  
　　上海縣知事奉法蘇巡按公署通飭云案查蘇省第一次地方物品展覽會各縣徵集物品及各出品人自行陳送物品經審查會審查員汪國樑貝祖善杜福堃开芳吕潤章陶鎔朱炯劉文炳審查完竣由審查長高繼宗覆核詳經本監督覆加考查分别等第照章給奬計列一等奬南通大生紗廠等四十名應給予金色奬章二等奬無錫大通肥皂公司等一百四十八名應給予銀質奬章三等奬吳縣正茂肥皂廠等五百二十名應給予銅質奬章均附給奬狀四等奬銅山咸利元造燭廠等三百六十六名各給予奬狀以昭榮譽所有奬章按照章程第三十二條本應由得奬人自備價値向指定商店購取現爲提倡工　起見改由本公署製給勿庸由出品人自備以示鼓勵除分别飭知並登報公布外仰該縣知事查照單開無論本縣外縣列入一二等奬各名及本縣取列三四等奬各名榜示署前以資觀　並由商會傳知得一二三等奬各出品人自備郵票一角五分開明住址逕寄本公署實業科以便將奬章照寄藉省手續其有願自行到科請領者毌庸另寄郵費併仰遵照辦理 
附錄一等奬名册於後二三四等不及備載 
　　綿紗大生纱廠南通 
十六支二十支綿紗利用公司江陰 
緯光紗啓明染廠上海 
洋絲各衣料各立軸恒元春周渭卿吳縣 
漳絨各種古景斗方對聨厚大號宋藎臣江寗 
各種漆器梁福盛江都 
各式鐘及機件美華利上海 
火漆胡振豐火漆製造所上海 
牙粉雪花羔花露水杏仁露等化學工業社上海汞片筋骨片咖啡明片喉痧片五洲藥房上海人丹及其成分等中法藥房上海金鷄霜餅止咳餅殺蟲片中法藥片丹徒各種丸散雷允上吳縣陶噐利用公司宜興大小製襪機商昌製襪廠上海各種竹工橱　櫈及試造敎育品等物第一工場江寗各色愛國布花紋布及大號柳條箱提包臥坐椅等第七工場銅山各色素綢第三工場丹徒各色錦緞平布及合金杯碟茶壶铅質杯箸碟洋毛毯等第二工場吳縣綿呢絲光愛國布及柳條箱等第四工場淮　等積等面體資生廠南通扁洋燭蕊三友實業社上海雨前貢針等茶葉升泰劉趾仁溧水僊茗茶劉人和江都枸　茶汪裕泰上海貢針銀針陳泰和江寗龍井吳世美吳縣棉種標本等件南通　會南通機器麵粉海豐公司東海麵粉九豐公司無錫麵粉茂新公司無錫麵粉復新公司南通豆餅豆油大源公司丹徒棉核餅油廣生油廠南通各種烟捲雪茄成大興丹徒藥品及海味品信和號司智生鹽城油盡上海圖畫專門學校上海各種銅紙板模型及風琴等四十種商務印書館印有模上海各種銅鉛紙型等板中華書局上海精制鹽吕四鹽業公司南通 
[再誌救國儲金之信用]  
　　上海方面之救國儲金自經事務所發表進行與收回兩種辦法之後（辦法已見前報）本月五號開始發還之日中國銀行即發出三萬元左右息金助費則有一百四十餘元六號因係星期六銀行僅發至午刻爲止爲　巳有一萬餘元息金助費亦有一百二十餘元今日（八號）星期一凡五六兩號持單而往未經領到老必仍爭先往領而其餘到期之存戶前往領取者或亦不少則今日之擁擠當必尤甚至息金助費一節早經事務所登報布告悉聽儲金人之自願與否乃日來尙有人投函事務所另有主張其維持公益團體之熱忱雖亦足以　人但聞事務所諸幹事則咸以此次之發還儲金本爲尊重信義起見豈可於區區事務所經費反有出爾反爾之言况果有熱心公益者自必自願捐助無庸勉强設於此時而再有更變則前之巳將息金領去者祇可聽其便宜後來者即不免吃虧甚非持平之道故對於此種投函均不爲稍動是尤足見諸幹事之以信用爲重矣 
[帮匪解送鎭署]  
　　黨人張振華（即梁天標又名毛天）本係著名帮匪曾於去年冬間與現禁西牢之張春山等在新閘成都路五百三十九號屋内謀斃匪首許老么（即許炳富）業經公共公廨將在南京緝獲之同黨黃桐生（即黃才喜）提滬帶同張春山質訊明確判張春山仍照原斷還押黃才喜押候核示張振華押候備文詳解鎭守使署懲辦在案茲悉張帶回捕房後即由原審官王襄讞飭承抄錄全案卷宗已於前日發交捕房着令即日起解 
[商團赴淞操演]  
　　前日星期六有萬國商團會會員四百餘人由滬出發赴吳淞操演虞會長及各團隊長均督率前往各團員精神活潑步伐整齊見者無不稱許 
[浦東防兵借地射擊]  
　　上海鎭守使鄭汝成君昨致淞滬警廳長函云據駐防浦東林營長治愈禀稱借製造局西炮台爲該營士兵練習射擊場並規定每月上中下三旬每逢六日爲第九第十第十一十三連輪流練習之期届期上午由東溝塘工局小輪運赴製造局西碼頭登岸下午仍由該局小輪運回東溝業經本將軍核准誠恐沿途軍警有所誤會致遭盤詰除分别函行外合亟函　該廳長即便轉飭所屬一體知照 
[探捕照料賽馬場]  
　　今日爲旅滬西商秋季　馬之第一日如遇天晴觀賽之人想必不少聞英美總巡麥高雲君　巳諭飭新閘老閘兩捕房捕頭届時多派中西探捕分往賽馬場内外妥爲照料以免肇事云 
[消弭華法電車用人之嫌隙]  
　　法租界電車查票人與南市華商電車司機人及賣票人衝突嗣設以致受傷二人已紀前報茲聞此事業經法總領事與法公董局華董吳懷疚得悉以華法兩公司營業均甚發達雙方感情亦頗融洽此次無端衝突皆由下級員司妄懷妬忌所致聞已傳集當時在場之查票人司機人並見證人二百五十一號華捕等詰問理由以便設法取締並已函致華公司總理陸伯鴻聲明前情互相約束矣 
[約期集議塡河工程]  
　　代理上海工巡捐局長莫子經君查得該局經辦地方各項工程及沿浦推放岸線建築馬路設立輪埠等事均未告竣亟須進行所有關橋港即肇嘉浜塡平築路一節尤宜會同地方紳商以及各業主聨絡妥商等取的款以便乘此浚浦控泥工程尙未告竣早日動工以省周折聞巳定期邀集各業主並各商業領袖地方紳董等到局會議即便進行云 
[印花税督查員定期演説]  
　　上海縣知事沈賓昌君昨致南商會函云印花税奉財政部派員督查茲以督查員業已蒞滬寓租界孟淵旅社六十五號定於星期二日即十一月九號開會演説因即須赴各處督查是日貴商會與北商會即併在一處開會祈通知商界及各業董事如期齊集並先期見復轉達爲荷所有督查員發交勸諭印花税白　四百張以二百張即日印發散貼城鎭鄉各處傳人民週知並函送北商會外現函送一百張並希轉發各商又督查規則一紙亦送請察閲案關部飭務望妥速辦理 
[勸用國貨會開會紀事]  
　　本月六日爲勸用國貨會報告常會是日到會者數十人由袁履登主席報告（一）尙賢堂李佳白處本會已有覆函（三）鍾衡臧以校務忙碌不能脱身准下星期六到會次由　善長報告北京展覽會情形大意謂此次國貨如冠華之草帽愛華之女帽皆爲北人所歡迎至於布疋之類南方遠不如北緣北地布廠皆極完備經營亦匀細密故所出之物較南方爲優漆器以福建爲最山西陜西次之奉化之竹器刻工極妙裝潢亦極精美惟北方地氣較燥竹器木器到彼後强半破裂致受耗費故吾人對於各地方之貿易旣須研究其心理尤當講求其地理一有不愼失敗立至爲吾儕所最宜留意云云後由方君演説勸用國貨方法約一小時已鐘鳴六下振鈴散會 
[海關嚴查軍火]  
　　江海關施監督轉奉統率辦事處電飭愼防黨人於外洋私運軍火來華聞施君業巳諭飭華洋扞巡凡進口船隻務須嚴密搜查毌任朦混云 
[押店妨碍典業]  
　　益昌當經理某甲前日致函南商會並附呈節略大旨謂押店一業比典業增多數倍其爲侵佔營業各典已大受影響前經同業典商董事會議簡章如有遷移等事須與同行典業距離一百家方得開設此次亨泰押店由紫霞路移至吳家弄口與典業定章不無違碍請爲維持營業進行轉知該押店主務遵典章辦理等語聞該會總協理巳轉請押店業領袖速行取締矣 
[執行程序之錯誤]  
　　前日下午一時上海地方審判廳曹推事官開庭審理郁靄生訴張惠卿經界糾葛一案先據原告郁靄生訴稱家住浦東張家樓地方有貼隣張姓即被告欲將共有路佔爲己有昔日己向初級地方審判廳起訴奉判各不竪立界石在案不意日前地方廳承發吏前來將張姓界石竪於商人之竹笆脚下顯係違反原判决之意旨執行程序錯誤等語被告張惠卿因事往湖南故由伊妻張章氏到案供稱所竪之界石係承發吏所立婦人雖曾知悉並不主張求察原告所延之秦律師亦略爲陳述數語問官遂諭辯論終結聽候送達判詞 
[偵查藉端圖詐之虚實]  
　　婦人康陳氏前日至地方檢察廳禀控吳顏氏潛將屍棺抛在田内希圖索昨爲此來案請求押遷等情林檢察長以該氏所禀各節尙係一面之詞諭候偵查明白再行核辦 
[偵探破獲拐案]  
　　救濟婦孺會偵探胡連實曾於五號偕同水巡捕房偵探何阿春等在浦東碼頭開往興化等處之甬興輪船上查獲拐匪王大林一名及被拐男孩五口又在該輪船旁三百三十六號陳蘭生杉板船内查獲拐婦王馬氏及被拐男孩三口連同船戶陳蘭生一併拘解水巡捕房由梅捕頭向各孩盤詰據王小四子稱年十五歲南京人父母雙亡牛寳子稱年十一歲掦州人父故母存張和小稱年十三歲常州人父名阿狗完來發稱年十二歲鎭江西門外人父名昌金母故多年家有兄長又阿四稱年十三歲上海浦東人以上五孩係王大林所拐梅捕頭即飭探目將一干人解送地方廳當經檢察官提案預審之下判將拐匪王大林拐婦王馬氏並船戶陳蘭生收押候辦各小孩送救濟會留養候召家屬認領 
[脱離夫婦關係]  
　　張良華控妻毛氏携物潛逃請求離婚一案前日上午由公共公廨中西讞員聶卓兩君研訊原告延律師上堂聲稱原告於前年憑媒娶毛鴻友之女爲妻初尙相安嗣與原告意見不合近竟携帶衣飾濳逃請求飭追被捲衣飾及聘禮共洋八百餘元並請　離訊之張毛氏偕其父毛鴻友母毛陳氏投稱當嫁於原告時曾有値洋五百餘元之粧匲今原告請求離異被告亦表同意並延律師到堂代辯中西官判准離異至原告請追衣飾聘禮一層着兩造自行理處 
[限期交出女子]  
　　楊德高至　公堂控稱前因原籍歲荒將女兒携來上海押於王娘娘花烟間内爲娼今年滿期來申向領詎女兒已不見面求請訊究王娘娘供婦人所開之花烟間已經閉歇楊女曾轉包於薛姓今年二月問楊女忽然逃走現已將薛扭控英界捕房求察聶讞員判被告交保限七天交楊女到案訊核 
[英領事謁見道尹]  
　　駐滬英總領事法磊斯君昨晨至道尹公署謁見道尹周金箴君先由交際科長陳震東君出爲招待移時延見茗談良久而别 
[説書場行停頓]  
　　公共租界漢口路（即三馬路）華捕池浴堂樓上之喜春台書場生涯不惡茲爲某事由老閘捕房捕頭派探往查見該書場聽書人衆出入樓梯祇有一層且甚狹小設有火警殊多危險故由捕房諭令暫停營業聽候核示 
[一場瞎鬧]  
　　昨日上午有瞽目八九人爲爭奪解星宿生意起釁在西門内某茶肆吃講茶始則瞎鬧繼則互扭遂致檯櫈碰翻瞽徒倒地迨旁人上前勸解若輩又不認爲誰一味肆蠻故旁人亦有波及者後有巡警到來始將若輩驅散 
[新閘河内之命案]  
　　停泊新閘河内之駁船戶唐福順昨至四區警署報告謂其弟唐福林於本月五號被鄰船夥梁小隆毆打成傷於六號晚間因傷殞命並邀見證人高三到案聲訴死者被毆情形姜警正飭傳十殞命並邀見證人高三到案聲訴死者被毆情形姜警正飭傳十圖地保着往地方檢察廳報告蒞驗再行核辦 
[此土巳不乾淨]  
　　楊小哥住居鐵路北襲家宅凈土庵地方前日有張老恒凌麟子二人在伊門前空地上大便楊上前阻止詎張凌非惟不聽反以石塊擊傷楊之頭額經五區二分所崗警查見一併拘解司法科經段科員預訊屬實判移地方檢察廳核辦 
[乞人倒斃]  
　　前日有年約五十餘歲之男丐一名因病倒斃於閘北海昌公所附近由四區巡警查見歸禀姜警正立飭二十七保十一圖地保查明並無屍屬報堂收殮 
[病犯醫治無效]  
　　無錫人李阿三前犯某案經公共公廨判押西牢近因患病在海能路工部醫院醫治無效於前日身死查無家屬飭地保報堂棺殮厝壇候認 
[兜賣花會票]  
　　昨有甬人裘阿木在漢璧禮路一帶向人兜賣花會票當被哈爾濱捕房包探查見拘入捕房押候解廨訊辦 
[强金耳環]  
　　金周氏前日至法公堂控稱早晨出外至菜場買菜回家途中被劉桂裕從背後趕來將婦人所戴之金挖耳强搶而逸婦人即尾追喊捕幸由巡捕追獲今解案下求請重究訊之劉供認不諱並稱後來不敢由犯求宥中西官判押二個月原贓給氏領去 
[債務人署若罔聞]  
　　四明銀行在公共公廨呈控已故某業董事沈梅伯抵產不理等情因被告家屬延不投案備質當經中西官諭令原告登報三月知照被告家屬投質在案茲巳逾期該家屬仍不投質以故前日由原告延代表律師投廨請示聶襄讞商之英領卓君以原告巳遵論登報業已逾期被告家屬不到係屬自誤判將所抵產業歸原告執業 
[追繳軍衣價洋]  
　　源生昶號控干四海王養生不理軍衣價洋六千一百元前日上午經公共公廨中西官傳訊原告延律師上堂譯訴前情請追訊之干四海延律師到堂代辯而王養生則由其妻王趙氏到堂代質判干與趙氏分别交保諭　原告于七天内詳細具禀候再訊核 
[保人完全負責]  
　　胡玉峯控葉斗丞欠洋八千元曾由公共公廨訊判被告交保候訊詎被告保出後串同保人金善鏞棄店逃逸嗣經捕房將保人金善鏞提案中西官以金欺騙公堂判先押捕房一月示儆在案前日期滿由捕將金解廨請究經中西官訊供一過以金旣爲保人應負完全責任判金管押責令繳洋再核 
[暫緩缺席判決]  
　　張茂林控潘植臣欠洋一千五百元因被告延不投質由公共公廨中兩官諭令原告登報知照被告投質在案前日由廨傳訊原告延律師上堂譯訴前情聲請缺席判决旋據被告之妻潘胡氏投稱丈夫因事往北京是以到案代質中西官諭限胡氏於一月内知照伊夫到堂否則即照原告控數缺席判决 
[掉換烟土之嫌疑]  
　　朱賽貴至法公堂控稱本年七月間曾向廣玉樓烟膏店購得値洋七百餘元之烟土八包寄存友人孫秀峯家有王阿昌可證詎孫潛將僞土六包掉入交於某輪船水手頭目帶往温州行至菜市街被捕查見拘案堂上以其携帶僞土奉諭充公但孫將眞土呑沒掉以僞土致有此事須請訊究孫供是日朱携來封固小包一只祇説暫時寄存候有某輪水手頭目來取可即交彼帶去後該水手頭目到來當即將原包交伊取去見證王阿昌供寄存時實有八包後由孫囑我至某輪船招呼水手頭目往取去是實聶讞員以見證與原告一面之詞難以憑信判孫王各交七百十四元人銀兩保出外並諭原告於下禮拜堂期邀水手頭目到案再行訊核 
[不堪寓目]  
　　小東門捕房前日將陳阿興解到法公堂禀稱陳在馬路手持淫畫向人兜售有違捕房定章解請訊究陳供實因失業巳久無法可想做此低㣲生意求宥中西官判押七天示儆淫畫銷毁 
[事主扭獲竊賊]  
　　竊賊沈興芝前晚到恒通路紫祥里内吳中連家圖竊被吳當場捉住扭交四區二分所崗警帶入該所經譚警佐略加詰問解送司法科咋由叚科員判移地方檢察廳究辦 
[竊犯判處拘役]  
　　浦東陸家渡信昌泰木行失竊銅元案内之竊犯張子清陸阿三等兩犯前日由地方廳堵推事官會同原審檢察官開庭宣判處張子清拘役二十天陸阿三拘役十天以儆 
[積竊逮捕]  
　　積竊楊龍生專在浦東一帶各洋棧行竊犯案纍纍飭緝未獲前日該竊賊又潛入祥生船廠内竊取舊鉛數磅而逸事後爲水巡捕房偵探何阿春將楊拘獲吊到原贓解入捕房由梅捕頭略詰一過轉送地方廳經檢察官提詰之下判令收押候究原贓存案候失主具領 
[西報譯員作古]  
　　昨報紀某西字報館所麗之西洋人急病身死送至驗屍所候驗一節茲悉死者實係粤產現充文滙報館繙譯昨由西醫驗明後即經家屬前往收殮 
[氣候報告（上海徐家滙天文臺天氣測候報告）]  
　　巳過者之報告　十一月六日颶風必巳經過廣州灣附近向東京灣北面進發吕宋東南發現新旋風似向西北偏西進發揚子江流域全境皆降雨　七日上海雨不正天氣甚潮　有東北 
偏東之涼風晴雨計大降　七日下午四時前三十四小時内上海氣候温度至高六五五至低五八一去年同日至高六到低四六四 
　　未來者之推測　七日下午四時三十分預測海濱一帶尙有烟雨南海及菲律濱羣島南面風浪頗大 
雜評二 
[江蘇實業界之希望（訥）]  
　　地方物品展覽會得頭等奬者以綿紗絲絨綢布及麵粉豆餅豆油等類爲多是誠我蘇實業界之好現象也蓋振興實業須以切於實用而其目光又能注射於抵制大宗外貨爲主工巧之技藝徒足供人玩賞者比較可稍緩圖今江蘇出品人能注意於此且已獲有成效詎非可喜之事乎吾願實業家執定此宗旨益加勉勵而不以此自滿則將來必能爲江蘇發一異彩庶可與言對外競爭也 
來件 
[余之敎育觀（林味書稿）]  
　　鵬萬不以文字與國人相見久矣戢影滬濱靜觀世變悠悠歲月感想無窮二年以來未嘗有隻字片言稍致芻蕘之獻誠以今日我國患在多議論而少成功徒尙空談不求實踐文章雖好而事業無聞也雖然余今有不能已於言者矣 
　　昔年論事每涉政談自愧少當邇來致力於敎育一途得稍稍研究因就累年經驗之所得有爲時賢所未或注意者稍爲列論以作爲與國人商榷之資料心所謂危不容緘默非敢自謂正確也作者未發言而先設一問曰今日我國之敎育進步乎抑退步乎吾恐無論何人均不能作一槪括之答復勢必爲抽象的論斷曰若者有進步若者無進步觀察人各不同批評亦自有異主張軍國民敎育者觀夫今日各校之提倡體育也曰敎育有進步矣主張實用敎育者觀夫今之畢業者之或能從事工商致力於生產事業曰敎育有進步矣以此言進步斯誠進步矣國窮而厚裕民生民弱而鍜鍊體魄敎育之務固無有急於此者此項主義寗再有商榷之餘地乎雖然余謂敎育之眞精神而所以能趨人民於正軌者固别有在又不僅擊乎此也此余之敎育觀之所由作也我國學制十年以來變更凡幾而其要不外乎倣傚日本當遊學極盛時代扶桑三島以路近費省我國青年負笈者踵接於道學盛歸國感彼邦之化靡然從風遂爲我國學制胚胎之胎之始其美學生師國者日衆稱彼邦之富傷祖國之竊於是有改良敎育參酌美制之多次建議醖釀累年遂產出今日之二大主義所謂實用的敎育與軍國民的敎育也此二大主義者其由來也旣如上説則决非由審度國情酌量民習而後定者可知矣其能適合於我國今之情勢而更無較優於此者與夫我國社會之富力能施行此種主義與否余俱不論余惟問此種主義收效之後必如何而後眞有益於國家也此則不得不作一迂闊之談而一問道德問題矣夫敎育三義夫人知之矣然而吾觀於今之敎育制中其關於德育者僅有一二讀經修身之虚空條件而眞所以修養民德之法曾有一二之規定乎余見夫各校中有僅有修身之名者矣有掇襲一二舊道德之名詞而爲修身之講義者矣謂此即足以爲德育之素養又誰欺哉夫民德者何國脈之所繫也民德高尙雖弱必强民德墮落雖存必亡試一觀世界各國興亡之跡而後知立國之道固不僅恃乎民智與民力也叔世民訛狙詐颷起强者以力陵人黠者以智欺世外張墨公兼受之名内懷掦朱爲我之志竊權攘利保位沽名昻首伸眉誘惑夏衆黔首擣昧聰明不開以此曹而爲社會中堅而謂其可以福民利國固夫人而知其不然矣作者未嘗立名不知修德然默覘今日社會之内容而覺其人格完全者反爲一二在野之民而道德卑下者又强半而爲已受敎育之輩有敎如此不亦重可悲乎 
 
 
 

Page 11

 
 
民德之要旣如此矣我國民之道德又如彼矣挽救之法尙可以一日已乎余敢大聲於衆者欲立學必先立德德不立則人民體智二言之素養適足以爲害其影響於國家者常與敎育原理相反此稍有學者所能知又毌俟予贅言也然則挽救之法果何如乎請更於下叚論之 
我國先賢所言之道德曰孝悌忠信曰禮義廉恥西哲所言之道德余不必名其字但譯其義而欲於此數字外更覓他字以代之苦不可得斯可見道德之義世界所同已有者不能滅未有者無可加也不知者或詆我國之道德爲腐舊或斥西人之道德爲新奇是皆未嘗一研道德之眞義者也爲今之計急宜將道德上切近能行簡要易守之旨而又爲今日社會所最缺乏者列舉數大端定爲敎育宗旨更　通人宿學將凡爲國民不可少之德性採擇中外格言編爲修身課本由國家審定頒行各省無論何種學校是凡爲中國之民立者必習此以爲進德之階若昔日之　四子書然督飭宜力視察宜嚴俾學者心中知爲學之本在乎修德不僅在習技能藝術已也宗旨旣定則無論國中情勢若何變異敎育行政更易何人國苟一日不亡則此旨一日不變凡身任敎育之人必實力奉行以身作則不僅在私德之修講而於羣巳之界公私之義尤必多爲講解一切事實凡足以誘起學生之公德心者必多方以善導之更嚴定懲勸之規以促進之如是的敎育愈普而國民之道德愈優然後所習之智能體魄乃能有所依據而用之於正不此之務而惟稱他人之富他人之强傚其形式規程而不求其精神之所在今日一調查也明日一考察也後日一開會也紛紛擾擾庸有濟乎 
　　以上所述僅就敎育宗旨爲範圍作一部分的商榷至於今之辦學者之用人管理諸法作者亦頗多欲言小病方興艱於執筆容再爲二次之貢獻可耳 
 
 
 

Page 12

 
 
   
 
 

Page 13

 
 
　　　 
 
 

Page 14

 
 
自由談 
游戲文章 
[民主君主之相形談] [  覺迷]  
　　元首 
民主國之元首爲總統君主國之元首爲皇帝民主國之元首選舉君主國之元首世襲民主國之元首稱公僕君主國之元首稱天子民主國元首之生日稱生辰君主國元首之生日稱萬籌 
　　官吏 
民主國之官吏由大總統任命君主國之官吏由大皇帝欽命民主國官吏之父母仍爲平民君主國官吏之父母得請誥封民主國之官吏坐摩托卡君主國之官吏坐藍呢轎 
　　人民 
民主國之人民稱公民君主國之人民稱小的民主國之人民有種種權利君主國之人民有種種義務民主國之人民有許多自由君主國之人民有許多束縛 
　　禮節 
民主國之禮節用鞠躬君主國之禮節用跪拜 
詩選 
[唐明皇紀楊太眞傳讀竟戲綴以詩（續前）] [  東園]  
　　枉把珍珠慰寂寥樓東虚度可憐　梅花開落華林苑不共楊花驛路飄 
　　夜半無人月上遲梨花庭院酒醒時偷聲減字休猜忌紫玉寗王笛一枝 
　　每遇春寒借酒消西涼新貢是葡萄尙衣昨放催刀尺明日深宫賜錦袍 
　　宸遊幾見廣寒宫佳節千秋八月中張相新編金鑑錄楊妃塵垢霎時空 
　　李後楊前獄總寃莫談天寳與開元綠衣使者只鸚鵡仗爾能言到覆盆 
　　一片荒烟蔓草青蕭蕭瑟瑟曲江亭不知走馬長安客誰更看花玉　停 
　　獨頭村莫問弘農金紫銀青竟受封禍水入宫終滅火癡人説夢　豬龍 
　　殢人莫道玉環肥倚杖逡巡慟貴妃綺歲纔過三十八可堪由鬼　羅衣 
　　驄馬依然耀紫　斷喉官店是陳倉可憐一點猩紅血香濺城東郭北楊 
　　剣閣雄關蜀北門鳥啼花落怨黃昏淋鈴苦雨凄凉夜一曲悲歌　斷魂 
　　胸前剩有錦紗囊落日荒墳照睡棠枯盡波斯龍腦樹染衣猶帶十年香 
詞選 
[天香柬京邸同人] [  易實甫]  
　　萍海鷗盟花天蝶約算來一例辜負萬里題詩五陵師客赢得頭顱如許青衫濕過已倦聽琵琶秋浦迢遞熊湘歸夢飄零鳳城　旅　應憐晨易午且相邀俊遊　侣埋盡英雄輸與亂紅塵土爲問　裘在否直典到荷衣意良苦枉把黃金鑄成愁語 
[惜分飛]  
　　門外落紅深一尺夢逐玉　難覓今夜東風急粉郎懸涙花前立　愁到眉山遮寸碧吹裂璇宫舊笛酒醒歌塵寂斷魂猶繞旗亭壁 
筆記 
[醉靈瑣話] [  小蝶]  
　　斐羽仙張説妻也説征匈奴歲寒斐爲製征衣絮中夾以詩曰深閨乍冷開香匣玉筋微微濕紅頰一陣香風殺柳條濃烟半夜成黃葉重重白練如霜雪獨下寒階轉凄切祇知抱杵搗秋砧不覺西樓已無月時聞寒雁聲呼喚紗窗只有燈相伴幾展齊紈又　裁離腸定逐金刀斷細想儀形執刀尺回刀剪破澄江色愁捻銀針信手縫惆悵無能試寛窄時時舉袖匀殘涙紅箋謾有千行字書中不盡心中事一半殷　托邊使哀而不怨洵是至情之文 
　　宋人詞每好拆字如秦少游贈陶心兒詞一鈎殘月帶三星即隱一心字也句亦流麗可誦若黃山谷贈妓詞你共人女邊着子爭知我門裏添心亦隠好悶二字俗矣 
　　王樹藩先生少愚高郵人工爲詞著有竹簾詞一卷纎麗逸秀兼而有之解連環咏游絲云天心難悟看虚空裊裊却來何處似箇人千里風塵正水遠山長尋春無路解惜韶華着意把東君留住更痴情堪笑細綰香車不敎人云　年時搗殘夜杵把征衣製就費盡針縷恨倚風别樣飄颺全不管香閨懷人心苦莫更登樓怕觸目倍添愁緖最難辨暮寒簾外絲絲細雨醉太平秋夜云疎螢影流涼蟲語幽一簾明月如鈎有覊人感秋　西風正悠繁霜更稠醉眠夢到楊州聽琵琶别舟齊天樂咏蟬云日長人靜疏簾捲凄凄數聲林畔夢醒高槐魂消弱柳譜出悲秋悽惋琴亂零亂似永夜寒螿遙天斷雁鬢影參差説來憔悴有誰管　記聞齊女曾變盼故宫何處山遠天遠冷抱枯枝墜驚秋葉幾處斜陽庭院餘音宛轉漸晏色催昏倍添哀怨空訴悲涼問何人聽慣 
　　孔叢子載宰予對楚昭王夫子妻不服綵妾不衣帛車器不雕馬不食粟然則夫子固有妾矣 
小説 
[家庭小説嫣紅刦] [  常覺小蠂合譯天虚我生潤文]  
　　第七十一章 
　　特雅憤然曰渠家乃有敎育耶彼家饘粥且不給更有何暇學作紳士安西來曰紳士者紈絝耳人但賴有品行學問耳品行佳學問深雖不欲名之爲紳士亦不可得若日事游萬一無事事則但有取憎之道紳士云乎哉君家凡三子好禮倍登亦三子君但取而比較之優劣且立顯固不必我多言也特雅語塞乃曰吾與汝論雪笠兒事耳何必及威廉雪笠兒者其心中實久已欲爲君承繼之人并代理痕之職今君乃以授之威廉當衆宣布謂威廉實爲廠中之副主任此實不公之事安西來曰不公耶以吾思之吾於雪笠兒實已容忍過甚以例言早宜斥退所以不然者實以其人猶在少年一旦揭其過惡將來名譽必且掃地此有虧陰　之事吾亦不爲故隱忍至今甚望其或有自知之明奮然改過今渠旣不知悛且岸然辭吾而去則吾又何必强留之致令其辱沒紳士之身分也特雅至此心中亦不禁徵怵曰渠乃有絶大之過失耶安西來移其椅接近特雅低聲曰君亦知竊十四鎊支票之人固爲誰耶安西來語時聲浪至低而特雅聞之直無異晴空霹靂倉卒乃不能遽答但以手支其頣閉目而爲深想安西來正容曰實告君竊支票者雪笠兒也當時吾實即欲面斥而除其名旣念吾苟斥彼證盡之上必須具述原由則雪笠兒一生不將由此而已不得已乃仍留之但不令其預銀錢出入之事極姆斯米庚乃薦意司得以代吾初以爲雪笠兒當有所悟顧乃至今仍復如此偷閒好酒一不知悛今渠旣願自去則亦吾之幸也密斯脱特雅今君當知吾之待雪笠兒實未嘗不公而寛恕且有過也以如此之人而欲爲吾廠之經理并爲梅麗之婿吾目縱盲亦不出此吾語已是君其行矣特雅曰汝獨不能少加曲宥仍招之入廠耶安西來搖其首曰即招之渠亦未必來蓋渠初實存莫大希望今其希望已失安肯再來君休矣特雅知已無可挽回乃頽然起立自語曰吾其命已夫生子乃皆足爲吾累安西來曰密斯脱特雅此實由於家政之不嚴耳吾願君以後勉之 
[奇情小説秘密汽車] [  東埜譯]  
　　第十一章（續） 
　　火車一到巴黎勃立南就託站長發出幾個電報其中三個都是發給滕達的一個送到他寓所一個送滕肯汽車公司一個送古菓樹俱樂部不怕他不接到了另有一個加急長電直送蘇格蘭署警察長警告一切最後一個電報是託賽雪旅館裏預備房間這幾個電報一齊發出勃立南等主僕三人心思就覺寛了許多且説勃立南等乘着火車再從巴黎出發直到加萊易車登舟在杜佛登岸一路並沒有事故發生就依烏麥萊預定的計劃令他 
押着行李乘火車先行自己率領柳仙往見湯麥司男爵這位男爵以前也是政界上一尊鼎鼎有名的人物如今老了兒孫輩都已出場在政治工商界上各占一個重要位置他老人家落得退歸林下嘯傲烟霞享受幾年桑榆晚景他又是極會尋樂的人便在杜佛海濱起了一個别墅又向滕肯公司裏定造了二輛汽車逢着春秋佳日向郊外遊行自在流覧各種天然景物以快老懷或向倫敦去訪幾個知己的朋友談談衷曲盡興而歸勃立南見他年高望重平時極其推尊又因他年紀老了腰脚還是十分頑健和人家談起話來又滔滔滾滾十分有興致每稱他是陸地神仙湯麥司直受不辭所以兩個人甚合得來這一回他在别墅中對着昏黃夜景正苦得索居無俚忽見僕人捧上一個名刺就電燈下一看不覺笑逐顏開他一雙黃色皮靴此時幸虧穿在足上不然幾乎要倒屣出迎了他慌忙走到會客室裏看時只外少年朋友勃立南掖着一位天仙似的美人兒一同蒞止雲裳霧　螓首蛾眉在電燈之下奕奕有神把一雙老眼都看花了寒喧之下老男爵就問僕人貴客的行李安在又命打掃房間鋪設筵席勃立南拉他到壁角落裏把嘴唇附在他耳朶上咇㘉咇㘉講了幾句老男爵滿面笑容化爲烏有登時口呆目瞪起來後來眉頭微蹙睃了柳仙兩眼就喚車夫預備一輛三十匹馬力的滕肯車途中小心　愼送兩位男女貴賓直赴倫敦歸來回話車夫答應一聲退下勃立南和柳仙兩人竭誠致謝湯麥司一番走出旅邸坐上汽車主賓各打一招呼車便槖槖然轉動湯麥司立在門口只見一點紅燈漸遠漸小倐然不見纔吁了一口氣轉身入内也算得是待人以誠的了 
 
 
 

Page 15

 
 
   
 
 

Page 16

 
 
   
 
