# 1915 - 97 - 4915147

 

Page 1

 
 
   
 
 

Page 2

 
 
時評 
[英日之將來] （冷） 
　　自歐洲戰事起而世界之大勢變自中日交涉發生而東方之大勢又變英國者與世界有關係與東方又有關係者也故今後情勢變遷之最甚者莫英若英日二國以國民之利害言常處於相反之地位者其所以同盟者政府間之利用也國民之利害其變遷也難政府間之利用則因時勢之變遷而亦變遷焉且所謂利用者互相利用之謂也今自歐戰之後英政府之有所利用日本者多而日政府之有所利用英國者少此英日之間所以有日離日遠之象也 
[命令]  
　　四月十三日大總統策令署雲南財政廳廳長陳价著開去署缺另候任用此令 
　　又令任命籍忠寅爲雲南財政廳廳長此令　　又令雲南巡按使任可澄呈請將分發雲南縣知事龐良變試暑黎縣知事傳經德試暑江川縣知事李淸華試署文山縣知事李炳堃試暑鄧川縣知事陳先甲試署魯甸縣知事林楩梧試署昆陽縣知事伍作楫試署祿豐縣知事楊樹榮試暑路南縣知事應照准此令　　又令陸軍部呈請將劉炳剛授爲陸軍步兵上校朱賓鴻何安樑鍾紫雲李福保羅錫齡均授爲陸軍步兵中校應照准此令 
[特約路透電]  
　　北京電昨日會議又無進行關於南滿問題之無關重大事件曾經討論此後日使遂提出鐵路要求中代表指明此項要求與英人利益有關聞日使謂中國以利益給予英國而不給予日本日人爲之觖望又謂中國不妨承認此項要求事後當與英國商議調停之法中代表答稱中國不能應允此種辦法日本可先與英國商議調停之法後再向中國討論云（十四日） 
[譯電]  
　　其一（美人陸報專電） 
　　北京電中國顧問馬禮遜博士受聘合同已展長五年按近兩月來日本各報紛紛抨擊博士及英使朱爾典爵士今博士合同展長五年足徴日本謀去博士不能償願北方美國恊會開會議决上書美國國務部詳陳日本要求關係之重大並請設法保衞美國之商業利益北方美人顯均贊助該會之決議日本之揚子江鐵路要求確與英國利益大相抵觸聞數月之前英國裴爾森父子公司會向中政府承造自武昌至某處之鐵路中英政府嘗交換公文商榷此事日本當知此間及英倫各報皆以嚴詞斥責之而仍敢謀奪英國之利益其蔑視英國亦云甚矣日誘引中國先行許之且擔任與英解决此事其志蓋欲於日後以此易他項讓與權且可以此爲歐戰結局後討論之基礎（十三日） 
　　其二（德人文報專電） 
　　北京電中日代表上次會議討論購辦軍械漢冶萍揚子江鐵路問題而尤注重自武昌過南昌九江至汕頭一線此項要求顯礙英國揚子江流域之利益日使日置易現抱遷延之態度大約乃候英日談判之結果（十四日） 
　　北京電新任中國銀行總裁李士偉爲中日實業公司董事之一前嘗留學早稻田學校據華人一方面消息於一月前寓東京時大隈伯爵曾告以中日利益休戚相關兩國宜提携以拒白種云（十四日） 
[戰電]  
　　其一（英人路透電） 
　　巴黎電據今日下午公報宣稱自北海至愛恩河間有砲戰我軍奪獲貝里哇巴克東方之戰壕一道亞貢地雷戰事仍在進行末斯河與摩塞爾之間較爲安靜我軍巳於數地點與敵軍之障礙物接觸今日晚間公報宣稱全陣線殊形沉寂我軍從事修繕前星期所獲各地點之防務我軍飛機以炸彈擲擊維業宇萊斯之陸軍屯舍數處且擊散進行之步兵一大隊（十三日） 
　　巴黎電德國陸軍參謀部雖發表種種謊言而愛巴爾巨已入法軍之手德軍圖衝該地大受損失德皇之軍在凡爾登之東大遭挫衂敵軍全冬力戰圖由亞貢直下截斷凡爾登之後路至今日乃爲法軍擊退香巴業波塞旭爾之敵軍圖奪回所失之地由各師團各聯隊之義勇兵作戰法軍機關槍及砲隊彈如雨下敵軍爲之披靡法飛行家擲一五五米里邁當之炸彈於萊因河墨爾海姆火車站德國貸與布政府之欵四月一日到期之一批無力交付（十四日）　　倫敦電今日發表之費蘭巨爵士公報謂戰局無變動英軍在亞曼蒂愛爾境實行地雷工程頗有效果敵軍圖攻未成（十三日） 
　　倫敦電觀戰者稱陣前仍沈寂惟偶有砲火地雷炸彈飛機之活動無要事可述新福音堂村一役已相隔一月而德軍絶未作報復之攻擊殊屬可異此非由於德軍之喪失其抵抗力蓋因兵士無多不敷調遣故不能雪此失敗之辱德軍陣線後之平民今由德人派令出境已有多人取道瑞士抵法彼等謂當新福音堂村交戰時列里甚爲驚惶各醫院皆移至土爾萊各軍官露宿於列里者亦赴該鎭度夜（十二日） 
　　彼得格勒電我軍在蘇伏爾基境俘敵兵若干人獲機關鎗四枝德軍復以八寸口徑大砲轟擊哇沙維資砲台砲台回炮重創德軍排炮德軍圖派砲艦進攻亦爲俄國炮火所毁波蘭他處有戰濠戰事俄國砲隊轟擊敵軍排砲頗爲得手俄軍獲德軍飛機一架據今晚公報宣稱卡巴西安山巴特菲爾特與斯特里其一方面間之戰事十一十二兩日發展甚烈俄軍激戰之後在翁逹伐河兩岸得有進步獲烏沙克山隘一方面之村莊三所俘敵兵二千七百人獲機關鎗二十枝敵軍兵力甚厚猛攻伏洛蕯特南面柯齊宇夫加高地受挫而退死亡甚衆星期六日布哥維拉敵軍在柴萊斯吉基一方面廣闊之陣線猛攻俄軍維時大雨滂沛天黑如漆俄步軍以鎗擊退之德軍在尼們河西面進攻數次均失利（十三日） 
　　倫敦電軍事專家研究彼得格勒最近宣布之公報謂其意似言德奥已由各方面調集大軍希圖竭力包圍俄軍左翼且圖進逼俄軍之交通線及密布於加里里西亞境使俄軍不敢再在卡巴西安山前進敵軍現已進至東加里西亞之斯特里其惟俄軍如能以相當之法衞其左翼則祇須折轉其右翼德奥軍即不能不急退云（十三日） 
　　巴黎電據公報宣稱戰艦聖路易號（一一○○○噸）轟擊士麥拿加柴附近土耳其重要管壘且有海面飛機助之（十三日） 
　　北京電俄使署交來十四日彼得格勒電文如下三月二十九夜德軍在米興斯北面俘獲偵探軍情之俄國下士官名巴拉秀者押至拉查格德軍大本營拷問俄軍佈置情形有德軍官一員持剪剪其耳邊繼復用剪四次其耳僅餘聽管外之一小部分尙有一軍官持刀削其鼻以指撕之且時時披其頬拷問一小時之久巴拉秀忍痛不答復於四月二日逃回俄軍陣線俄軍總司令嘉其能謹守誓言且　其勇獎以一等聖喬治十字勳章及金若干現入華沙紅十字會醫院醫治已由醫員據實報告且攝其面形聽報館登錄（十四日） 
　　倫敦電格拉斯哥小商船伯里壐天德號星期六日在愛狄斯通外中魚雷沉没（十二日） 
　　倫敦電美國各報謂羅馬敎皇申請媾和之舉尙屬過早（十三日） 
　　華盛頓電美總統評論羅馬敎皇願贊助美國調和戰局之辦法消息謂此種消息常有所聞但未曾接到正式之文件且外間所傳美國已知議和條件之說並無根據（十三日） 
　　倫敦電英國每日電聞華盛頓訪員電稱英國已嚴詞答覆德國抗議美國接濟恊約國軍械之牒文美國稱阻止軍械之輸運乃不正當破壞中立之舉動且與憲法不合（十四日） 
　　鈕濮鈕斯電德巡艦維亷皇太子號之艦長否認曾於去年八月三日離鈕約之前得有軍火且謂艦中軍火乃於離鈕約未久途遇英艦考萊克的拉號取下者該艦長又述及經歷之困難情形艦中將士幾全以米飯度生而其米多有已受海水者以故患脚氣病者甚衆該艦且得有法船之布料即取以自自製戎裝該艦長並稱讚英船謙斯希爾之勇緊追之後始獲之乃將俘虜男婦四百人移入該船復縱之去該艦長與 
 
 
 

Page 3

 
 
　　佛里特里區親王號艦長　面時曾相抱痛哭其狀殊可動人　　愛姆斯特丹電德國致牒於駐德美使因美國不以潛艇俘虜爲體面敵人表示驚愕墳怨之意牒文謂潛艇將弁盡其軍事之責任不愧爲豪傑之士德政府不得巳立即施行報復方法又謂英國稱德海軍與英海軍相反故意不救遇難之艦員此種誣衊之言吾人實厭惡而拒斥之德政府請駐英美使親自調查德潛艇俘虜在英待遇情形又謂英軍官之被俘者刻暫時安置於軍官霸留營中日後德國處置英軍官之方法若何視德俘在英所受之待遇若何而定云（十三日） 
　　紐約電美報仍嚴厲斥責駐英德使紐約太陽報謂外交家從未有此驕慢不遜之舉動華盛頓講壤報謂該德使殆欲美政府迫其回國耳紐約時報謂德國情形非常危迫故德使不復顧念外交之禮貎（十三日） 
　　倫敦電韋菲納號中魚雷時溺斃七人（十四日） 
　　倫敦電　韋菲納號已入昆恩斯敦船塢 
（十三日） 
　　巴黎電今日法首相於開議院時演說謂德國完全不知法國之精神故自取其咎德國始以爲法人乃散漫浮躁之國民今巳見法人成一鐵城咸抱敵愾之勇氣德國已表失其最精銳之師而莫能破之今此鐵城漸向前進痛擊敵軍矣法國願犧牲復犧牲以期逹其目的云（十三日） 
　　倫敦電據公報宣稱自四月十四日起凡三個月六個月或九個月期之國庫劵均將按照市定貼現率發行財政著作家謂此種無限制之國庫劵實爲籌募兵費之重要變通辦法所得之欵定能供政府久遠之用故一時似不致發行新兵債云（十四日） 
　　倫敦電泰晤士報謂政府已派定有力專員並付以全權使其辦理整頓軍械出數問題財政部陸軍部海軍部商部各派代表以財政大臣喬治氏爲領袖今日開第一次會議飲酒問題尙未切實解决（十四日） 
　　倫敦電承售六個月期國庫劵英金一千五百萬鎊者其數巳逹英金四千四百三十一萬六千鎊平均年息爲英金三鎊十四先令四便士出價九十八鎊二先令四便士承售者按定數百分之六十四派與之（十三日） 
　　其二（德人德文報專電） 
　　柏林電德國外交部宣布十三日大本營公報如下倍里哇巴克附近未斯河與摩塞爾間曼塞里附近凡爾登東面瑪歇維爾附近曼塞里東南曼塞里至瑪歇維爾陣線哈特滿韋萊爾柯夫南面法軍之進攻者處處敗退法人謂曾以炸彈一百五十枚擲擊不魯日火車站及鑄鐵廠實則僅有炸彈九枚落於不魯日之東端周圍尙有兩枚落於不魯日附近無所損傷德人曾以炸彈擲擊濮泊林希哈士白洛克加塞爾其地現由英軍占守敵軍復於須維倍斯東北射出毒性煤氣之砲彈泊萊斯特叢林戰事仍在日夜進行德軍逐漸占據該處之山脊東歐戰局未有更變（十三日） 
[東方通信社電] （日本人組織） 
　　東京電北京電云中日交涉昨日之會議曾特别討論閩贛鐵路問題然無進步而漢冶萍問題亦困難滿洲警察權問題聞亦不能解决云（十四日） 
　　東京電中國各地運動排斥日貨現雖未悉鎭靜然主要都市之運動巳賴中國官吏盡力維持東京屢接此報一般國民對於中國官憲之努力深表感謝之意云（十四日） 
　　東京電駐日美國大使今日往訪大隈首相告辭擬於十七日啓行回國美大使歸國之理由謂爲夫人病氣回國靜飬惟一般人之觀測想係因對中國問題回國接洽云（十四日） 
　　東京電日本地方長官會議業於今日開會大隈首相蒞會演說訓諭略謂諒間之期已過今秋爲我天皇舉行卽位大典之期凡我國民對於大禮均當講求適當之處置表其忠誠之至情諸君亦當仰體此意十分盡力至歐洲之戰爭甚願聯合軍之勝利早日克復平和又我日本基帝國之國是爲確保東洋永遠之平和現正交涉之中日間諸案件業已着着進解决之步政府甚望早日解决以增兩國之親善又自歐戰暴發以來外國貿易頗受影響幸我國民之能自給並政府之維持一般商况已有恢復之象他若產業之振興海外商業之發展政府自當極力增其促進之度諸君亦宜十分注意加以監督云云（十四日） 
要聞一 
[外報論日内閣手段之誤]  
　　譯大陸報 
　　日本英文通告報云就此次日本總選舉結果觀之日本一般人民已贊助加藤外相與大隈内閣之外交政策但旁觀時局宅心公允者不能以日本外交爲滿意也日本在中國或可得其所欲日人之投票者有鑒於此故表示其信任然日本雖可得其所欲得之利益而已喪失外人之信任矣外人之不信任日本不必在於日本之所爲而實在於日本行事之手段請以靑島事喩之日本於八月十五日致愛的美敦書於德國稱日本以歸還膠州於中國爲目的故限德國於九月十五日以前將膠州租借地無條件無賠償交與日本當道云云日本在其時原可無須聲明交還膠州置之不言豈不甚善乃愛的美敦書中旣有交還之說而當道又絶不設法以打銷世人所抱日本必還膠州之念愛的美敦書限期滿後紐約獨立報接日本電此電與東京國際電社八月二十五日所傳者同足堅外人信任日本必還膠澳之心電文稱路透社員據最可恃消息堪謂日本無論將來處於何等情形之下必力照英日盟約美日恊約與日本給予中國之質言行事此爲日皇元老院樞密院内閣及各領袖公共贊成之决定政策日本當還膠州當保全中國土寺完全並無論是否以武力奪取靑島當堅守愛的美敦書之言云云此電乃在愛的美敦書限滿後二日所發者其時日政府檢閲電報方異常嚴密然此電竟非表示官場之意見蓋十二月九日加藤外相在國會中會戰爭後膠州之交還爲日本所未思及亦未爲愛的美敦書所言及之言也種種錯誤外交省不能不負責任膠州事爲第一大錯日本如以德人交戰不欲交還膠州則當時何必言及交還乎德人之必出於戰誰不知之知謂德人若果開戰膠州不能交還則當時愛的美敦書中何不明白詳言乎日木旣未明白詳言又何以使足令世人誤信日本必還膠州之消息由日本而傳佈於外乎交還膠澳旣已徒託空言而事後行爲又復不遵正軌徒足損日本之聲望而招外人之疑耳設當時外交省稍稍留意何至有此哉第二大錯爲提出要求事此與靑島事無異同爲外人所指斥其指斥之點在於日本所通告各國之要求者不若在於日本所用提出要求之方法之多也日本辦理此屠過事秘密致啓人疑蓋若日本要求可以昭示大衆與日本關於中國所立條約絶無抵觸則日本固可無庸若是秘密也且北京秘密事件斷不能逃脫以探剌秘密爲事業者之耳目日本外交家當未必不知之雖守極端秘密庸有益乎要求提出後不數日而詳細條件巳暴露於天下歐美各報已於許多星期前登錄各項文件惟日本境内各報僅因檢查之故迄未得發表耳日本允還膠州已生誤會於前密遞要求復啓猜疑於後不可謂非一誤而再誤矣今疑懼日本不信任日本者不限於一國凡與遠東政界有關係者莫不若是鑄此錯者誰乎吾人不能不歸咎於當今内閣之外交手叚 
[戰爭之損失]  
　　華德日本報日敵人方面時常有作僞之談今又有一奇特之比例如法文報所載迄今雙方之損失表藉口法國陸軍總長於一月三十一日所宣布者是也今吾人若詳加批駁之則未免多費筆墨今姑先將其所言之數列表於下然後校正之　　（一）同盟國方面之損失表 
　　國籍死亡之數被俘之數受傷之數總數德國九十七萬五千人二十五萬人一百二十萬人二百四十二萬五千人奥國一百四十萬人三十二萬一千人一百三十萬人三百零二萬一千人共合二百三十七萬五千人五十七萬一千人二百五十萬人五百四十四萬六千人　　（二）恊約國方面之損失表 
　　比國三萬五千人九千人四萬人八萬四千人英國六萬三千人一萬一千人十一萬五千人十八萬九千人法國三十萬四千人十四萬一千人五十七萬五千人一百零二萬人寒爾維亞六萬人二萬七千人五萬五千人十四萬二千人俄國　八十五萬人　二十萬人　一百一十萬人　二百一十五萬人法國陸軍總長如果必須用此種手叚導其輿論誤入迷途以欺其人民則在法國必有悲觀之現象可斷言也該陸軍總長縱不懐善意不能以戰地之捷報從容靜候而法國人民如果欲信其所倚賴之論調則不僅能而且必又須就其地圖證明現今尙戰爭於法境未嘗戰爭於德境也至於德國餓斃之笑談現在法國尙有人論及否諒已成疑問故今又圖以大損失之笑談以愚其民所以然者蓋在法國旣再無損失表之宣布則此次之宣布即無所校正也但此種小手叚亦不堪久用惟德國官場方面宜將所俘虜之法軍與由德軍所掩埋之死者列一淸單宣布於世庶德法人用目詳覽不致久在迷途是爲至要四月一日德國巳見所獲戰事俘虜之公報而昨日德文電方始傳來但吾人仍欲將其數開列於下付以法國總長之報告以資　　戰爭俘虜表 
[德國公報所法國公報所]  
[報告在德國者報告之總數]  
　　法人二十六萬二千三百五十九人十四萬一千人俄人五十萬九千三百五十人二十萬人比人四萬零二百六十七人九千人英人二萬零八百二十七人一萬一千人塞爾維亞二萬七千人共合八十三萬二千八百零三人三十八萬八千人是此相差之數勿庸多加註解惟不知其數之轉移如八十三萬三千人　爲三十八萬八千人是否故意抑或偶然錯誤爲關係重要之端耳新聞日記（四月七日）（遠生） 
亡國人之苦痛國人念之此乃亡國人之自述也 
　　（予曩者未知人道之苦痛予詡詡然以人鳴予今悟矣世間一切至苦至痛之物蓋莫人道若嗟乎予之罪無他予生而爲人之罪也余生而爲人而守公理之罪也造余者之上帝若使予爲非洲之牛馬美洲之鷄狗此各國固歡迎而豢飬之哀哉人乎哀哉人乎） 
讀者讀之當深悲其言之苦痛鳴呼此乃自署赿南亡命梁求仁所著之（予愚懺）中語也全書約三萬餘言皆記生平所受專制國之政治之社會之苦痛及越南亡後種種苛虐及其自身亡命受苦被驅囚於英日官吏之悲慘而伴以兒女子事最近發布者余讀之悲傷因簡約其言記其大要秦人不暇自哀而後人哀之吾曹勿今後人復哀後人也篇首首叙其國階級之厲鎖港守舊之愚家庭敎育科舉八股之毒婚姻不自由之苦大約與予及諸君所曾身受者十髣髴其八九而其言大要日自孩提而成童困於無程度之敎育自童年而壯大困於不道德之政治向者在第一之母懐僅二百八十日而巳不勝其幽閉之苦今爲第二之母懐所幽閉者三十餘年予竊怪夫氤氲化醇之始不兩其翼而禽余不四其足而獸余不枝葉其肢體根蒂其頭顱而草木余生三十年以長余所尊爲父母所奉爲師長所結爲朋友皆不知予爲聾瞽人且有時羣以聰明予蓋彼聾瞽者彼且不自知彼之聾瞽何能知及予聾瞽一種之遺傳習而樂之豈所謂百姓日用而不知者乎予生三十八年有歐洲彊國以兵入越逐其舊君分五大部日北圻日南圻日中圻日高蠻日老撾設彼重官吏以鎭之置全權大臣於東京總握主權其餘各州郡皆以彼國人爲衆官吏分掌其政治法律軍隊財賦之懼彼自稱日保護國 
保護國之政治最嚴密者爲租稅畜物產業皆有稅雞狗貓牛羊馬豚　皆有稅伹一年無過銀二元以上惟人身稅有至五元八元者人身稅分三等初成丁最賤僅一元二元半中年及有妻室則三元有子女之壯夫則五元八元信乎人之貴於畜也 
[非是則下獄作苦工]  
　　予得入生計學學堂保護國之監督學堂者必保護國人對待學人苛刻無道理堂中敎員一二保護國人外多以不道德無學問之越南人充之敎科伹注重法語及粗淺法文以飬成學生之奴隸性質爲絶大學問然修金堂金皆甚貴故貧家子弟輒中輟 
余爲生計所驅乃入保護國工廠吏旣以名牌一領之入場場中勞動人皆予兄弟族姓也烟薰而塵蒸人面成灰黑色監工吏爲保護國人叱咤如虎工人稍不及應則鞭亂下鞭止則記一次過收工时罰没其日工金舉場得全領工銀者僅百一二一日之工金則一角或五六仙耳　　一日大雨洋夫婦分坐兩洋車另以一車載其所愛之狗車覆狗頭碎洋夫婦扼車夫項亂鞭之車夫死於鞭下夫婦洋洋抱病狗而去或勸余入山斬木枝一束可得數十錢兩三束可度日擔柴入市同業者擁擠於市門之外蓋市上之稅政使然也大市設四門小市中市二門監以役人坐掌市稅市吏以余柴值百餘錢責予出稅金三十餘錢予窘甚則以所着單衣所冠草帽爲質俟賣柴得錢取贖之柴價日賤二男又皆及身稅之半予乃改計業鹽保護國有鹽稅初未甚重後乃有人設鹽業公司以保護國人主之受管理於商政司於是鹽稅比前十倍一粒鹽有三重稅在鹽田則有鹽田稅在鹽戶則有鹽戶稅載鹽入市則稱鹽多少而稅市稅有手携一撮鹽而被罰數十元者予以漏鹽人獄罰苦工囚六年產業被封賣而余之產業則牛一頭狗一頭陳書數箧而已（未完） 
雜評一 
[戰事盲談] （二百五）（無名） 
　　戰局仍如昨狀飛機擲炸彈潛艇沉商船爲每日常有之事其稍可注意者所謂羅馬敎皇與美有調停和議之說和議今日尙爲過早此盡人所知者然每閲幾時而一提及所謂和議者雖不近亦不遠矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日會議中之南滿與福]  
[建]  
　　南滿八日會議曾繼續談判日人在南滿自由居往問題我國方面提出兩種意見一日人旣雜居我領域之内脫有民刑訴訟發生當受我國法庭之審判一日人雜居我國應與我國人民一律完納租稅否則此項　求不能承認日使亦提出兩條一謂中國法律來臻妥善司法尙盃能獨立斷不足保護外國人民日人現下實不能寄居中國之野蠻法律之下應俟五年之後視中國法制之進步何如果能與各國法律並駕齊驅則雜居中國之日人自當受中國法庭之審判一謂在此五年之内日人有違法行爲縱不能完全歸日官審理亦應仿照上海辦法於該地設置會審公堂由中日兩方會審云云兩方爭執移時尙未知下文若何是日討論滿　問題時日代表小幡氏申言如中國允他國人民在南滿或東蒙欲借欵建築鐵道並以該二處租稅爲抵押品時須得日本之承諾我外交當局對此頗爲躊躇蓋日本不質以韓國視我當力主取消無如日代表强硬異常並謂上項條件係正約貴國無却下之理由應卽行解决大約星期二仍須討論其實此事係出乎日本通告列强之外者也京津太晤士報北京九號通信云昨日之會議因日人欲於分外討生活致無何等緊要之結果僅僅爲南滿自由居住及購地一顯而盤旋往來反覆推敲至於兩小時之久卽耕種二字日本代表竟欲强中國人當作農業解釋不知日人於此兩字上究將欲做出何等好文章實不可貿貿然斷定此二字之結果將伊於何底也以現在日人之斷斷字義而言不特欲强異爲同抑且於字義上有另闢疆土之槪故說者謂中國人若預於會議之前能請日人先以日本意義所注成之中英字典見示則不特談判時可以省却多少口呑卽日本人亦可自明其要求者究爲何物而更可以使中國人知其意中所欲要求之目的究係何在乃不於嘗時綢繆及此而至今日人目睜睜時欲於大字典上去抱佛脚不亦太晚最近三次會議均將千金一刻之光陰盡抛棄於推敲字句之中而其所得結果則日人之字義注釋仍與平常字典中相背馳而巳關於購地置產一事中國方面本主張凡案件之屬於土地涉訟者均須歸中國法庭以中國法律裁判之而日本方面則不以此說爲可仍欲中國允其有完全領事裁判權而關於土地涉訟各事亦須移交會審法庭辦理中國人非不知利害故對於此說甚不滿意此事雖研究多時然亦未產生一定之結果也　　福建日使對於提出福建條件之旨趣大槪以中國於某國在該處經營之事業毫不顧問將來或有不測之事發生其危及台灣不言自喩且謂海岸綫及島嶼不能割讓或租借於第三國一欵尤爲緊要日使發言時之態度口吻均含有一絲不苟之神氣慬陸總長以獨立國萬無訂立不能自主條件之理由故竭力拒絶外間傳說謂日本人對於福建提出之條件尙有要求租借虎島一部分之事查福建海疆以閩江口爲中樞而虎島尤爲閩江口之門戶尙言之虎島爲福建海疆之保障也故頗願此說不確京津太晤士報九號通信略云此次會議後半餉好戯係關於福建問題即要求條件中第五宗之一欵也日使對於此事意旣堅决詞鋒亦鋭然而其强硬之態度究亦不能使中國人即允予所請而此事仍係於明日（十日）重行談判今日世人不難知日本之要求福建雖使列强各國亦不能立足於將來而主要之目的則在排斥美國也試觀其答復美國之覺書一則日美國商家於三都澳設船塢築港口不遺餘力再則日將來日本如與某國開戰則該地即可藉以爲攻擊台灣之根據地其心目中之所謂某國者換言之即美國無疑也至答復中尙有所言與大隈伯新近之談話同一口吻此亦足以表見日本人於今日尙欲以石灰塞没美國人之兩目使其不能見日人之眞相於萬一讀者若不憚厭煩則可以檢出舊報將從前所載之條件原文與今日所述之日本宣言一一推敲兩兩比較而可以知日本今日之欲以一手掩盡天下耳目以逞其暗中盜竊之手段實無微不至也云云 
[中日交涉預備締約之告]  
[誡]  
　　自中日交涉起後廣東人民頗爲激昂迭經政府來電勸諭不得有過激之舉動近中央又以中日交涉有將次了結之希望恐締約時人民或有反對特先電致粤當道預爲告誡茲據粤報所載中央原電照錄如下現在竸爭世界各國均主聯盟政策考日本强國之原因其始聯盟於英繼則與俄又結聯盟其軍政與經濟上問題多得與國之恊助此次以地理關係與我訂立條約以爲中日提　之根據雖其中不無自私自利之見然亦視日後我國對日感情之何若以爲轉移現在我國不惜容與磋商解决即爲曲全邦交起見本外交之政策翼恊助於將來此後締結條約各省務應力體善隣之意不宜有所否認及各種反對行爲須知國勢積弱必得與國相助之力有事　有後援試觀我國舉辦新政之借欵問題各國無不贊成即此可知如日人此後在華行爲無悖締約之前言各省軍界務當以文明對待云云 
[北京社會心理中之救國]  
[儲金]  
　　旅京張章兩君勸沈仲禮氏在北京發起救國儲金一節巳紀昨報茲聞黄鐘報記者因紀北京創辦醫院事亦有意見與張章　君作同一之王張蓋足見今日北京社會之一般心理矣爲錄其言如次記者默察北京社會心理其所以希望於先生者並不僅在設立醫院一事此外尙有大於十百千萬之重要問題爲中國今日救死回生之第一方法者卽連日海上人士提倡之救國儲金是也今日國家危急已逹極度而欲挽危機惟此爲最後之切實辦法現在北京人士人人腦中皆有此觀念其所以蓄而未發者惟因茲事體大非全國上下具有救死之决心不能收最終之效果又非有聲望素著之人出而爲登高之呼不足動國民之觀感滬上提議籌辦救國儲金沈先生本爲發起人之一分子爲時未幾蓬蓬勃勃大有一日千里之勢可見愛國至誠人有同性一經提倡則火燃泉逹沛乎莫禦矣日前本京某報記者上先生一書已道破此意雖個人私函實足代表全國人民之志願望先生發大願力首出提倡果能有成則誠醫國聖手較之創立醫院其功效之大小固不可同日語也先生其有意乎記者不禁拭目望之 
[紅十字會籌辦北京醫院]  
　　中國紅十字會副會長沈仲禮由滬入都創辦北京醫院本月四日沈君特假王府井大街安合羣保險公司開籌備會一次到者極衆先由沈君報告籌備各種事項旋議定開辦費及常年經費得二萬餘元除巳經紅十字會撥助三千元外餘均爲同人擔任募集當由梁燕蓀張岱杉林宗孟諸君認募數千元意在尅期成立以防災癘聞總統副總統徐國務卿周財政總長亦極贊成　　紅十字會醫院本醫治普通疾病聞此次沈君因各界之請以時際春令疫病正在發生急則治標當先以療治疫症爲要着而研究各種時疫預防法以普告人民又可爲官家防疫病院之補助機關故沈君已囑所聘西醫葉君遄返上海與公立醫院柯師醫生講求專門療治法以備來京濟衆北京治疫醫院除官家籌設外餘尙未有發見故紅十字會醫院傳單一出都下人士頗多贊成聞此次發起贊成人皆爲政界重要分子及北京社會有名人物現沈君擬再遍發傳單廣徴同志共襄善舉務使此次醫院成一偉大之慈善事業並擬另設普通醫院以擴充善舉 
[奉天各界之對日觀]  
　　軍民兩署奉天陸軍二十七師張師長日前通令所部旅團各軍定於四月初在開原會操以頕訓練成續而振尙武精神張將軍以現在中日交涉尙未解决無知愚氓妄事揣測實行會操難保不謡言蜂起人心更因而惶惑應暫停止張師長業一傳令各軍隊知照矣奉省軍政兩署近奉政府電謂值此交涉未定謡言紛起辭黨潛滋又兼蒙匪胡匪滋擾地面防務關係重要所有近日籌備防務之情形軍隊駐紥之地點以及三省如何籌畫聯防事宜迅即電復以憑查核又聞張將軍因交涉尙未解决謡言紛起人心浮動吉黑兩省軍隊未便親往巡閲然三省軍務應行籌晝整頓者甚多故咨請派員來奉以便會議現在朱右將軍已派姜參謀長到奉謁見張將軍請示機宜 
張遽按使因中日交涉外間惹起各種謡言擬乘此出巡各屬以安人心曾經據情電呈政府並一面推　出　旋奉中央電諭以中日交涉雖雙方均甚融洽巡漸進行惟尙未圓滿解决謡言正熾横議環生正賴長官等設法鎭攝以免别生枝節况東三省地居兩大更與他省不同該使正宜與該將軍妥爲籌劉以昭愼重所請出巡一節應暫從緩云云又聞張巡按使通飭各道尹轉令各屬縣以現值交涉吃緊之時亂黨每思乘機謀亂其秘密行動往往以郵遞秘語暗通消息又兼煽動排斥日貨之印刷品亦多由郵寄仰卽分别派員每日赴郵局遵章檢察黏簽加封以銷隱患　　工商兩界中日交涉迄今多日因日本要求過酷以致尙未議决激動公墳演成各省抵制　潮奉天張巡按昨已電呈政府謂奉天工商會接得各省抵制日貨之傳單並留日學生以及各省派人來奉遊說工商會以國際交涉自有政府折衡禦侮人民不能分政府之憂何可再出無意識之舉動抱定守正宗旨不爲所動刻下中日工商仍照常交易請紓屋念云云現接總統電命以奉省工商不受運動頗識大體應特别嘉獎以昭激勸張巡按巳行該兩會遵照矣 
[紀廣東之印花稅] 平生 
　　粤省政費入不敷出其大部分皆爲軍費所消耗近來新募之兵仍紛至沓來日前將軍府擬添設第二師司令部已飭軍需課擬議現聞擬將混成兩旅編爲第二師至滇軍之新招來粤者除編成親軍二十四支隊之外仍復繼續招募大約將來全省陸軍兵額實成二師一旅蓋爲整軍經武起見即難爲預算軍費所限但軍費旣日有增加面餉需究何從支付粤省新增之的欵除一巨大賭餉外餘皆無甚把握惟印花一門爲近日舉行新稅之一現當道頗注意於此從前印花稅法初頒十元以上之單據始貼一分現并貨價十元以下亦貼一分說者謂粤省市　繁密以商店五百萬間計每店月用印花一元每年巳得六千萬有禆於國用頗大放司財政者頗注重於此其印花稅發行已由財政廳通飭各縣許以特别利益凡由縣知事具文領銷印花者每百元僅繳七十餘元已許以三十餘元之利益以期畅銷而懸商民之隱匿不貼近復寄其權於警廳日來各區警察干涉未貼印花之單據沿途載緝以致被捕紛紛月之六號老城第三區署長在惠愛街署前將來往扛運貨物者檢查計是日共搜得未經貼用印花之貨約數十起均照章科罰有衞邊街某餅店因并易貨單一元六毫未貼印花致被罰五元又七日下午有挑夫三人挑柴三擔行經西關洞神坊亦因單據未貼印花爲警察查出帶區究辦觀日來干涉如斯嚴厲故商塵之中頗有一種恐慌景象而政費中當可多一宗抱注矣 
連日各行商以警區干涉商民凡錢銀交易貨單十元以下不貼印花者亦以反抗論每次拘罰百數十元不等不勝其擾特紛紛集議以印花爲收入大宗現在國家財政困難商民固應擔負惟萬國印花法凡十元以下無不免貼今竟定此苛例不啻一文錢以上亦須貼印花一分實爲世界所無此等下策足以散失人心擬即聯請商會公安會合力抗爭以維國脉茲錄布告公函如左 
廣州總商會佈告云印花稅法前經本會電請財政部展緩施行并分别核定在案惟現奉財政應轉來財政部飭開各單據須一律照貼印花十元以下亦須照貼自六月一號起由警區隨時派員挨戶抽查如違照罰等情除行知各分會分所外特再佈告凡我商人務祈遵章照貼免干查罰爲要民國四年四月八日廣州總商會啓 
財政廳復總商會函云逕覆者展誦環章以本處前擬新曆五月二十一日起由警區隨時派員挨戶抽查印花一事爲期過促誠恐地方遼關各店戶人等未及週知請寬展自六月一號即傷曆五月初八日實行所論甚是自縣如擬辦理除函致廣州警察廳分飭各警區查照辦理外相應函覆貴合查照施行 
[粤京官勤求桑梓利弊]  
　　商榷治兵防盜廣東在籍士紳公函其同鄉京官梁敦彥等以粤省頻年兵燹繼以水灾羣盜如毛四民坐困亂謡紛起商業一　求所以保民生而除民害者剝膚之痛情見乎詞撮其大要一宜限制添兵也近聞廣東擬添募新軍十營將軍六營巡按四營在當局爲地方治安起見或亦有所不得已惟增兵　盜無異止沸而揚湯矧客軍之中又分皖滇兩派同駐一城時有衝突擬請密飭各該長官以後勿得再行　兵併將不得力者節次裁汰一宜講求治盜也今之言盜者輒日淸鄉不知淸鄉之實端賴團練夫淸鄉者淸一鄉之賊也孰爲著匪孰爲良民惟本鄉之公正紳耆始能指實若委之外來之兵大隊之勇兵至賊去兵去賊回觀面不識何能捕獲及至盜匪縱横偵探四出而投誠之匪類失業之流氓又復顧身其間挟仇裁贜邀功國賞通衢偶晤輒即拿人郵局僞書亦遭訊究合盜匪與亂黨爲一器驅莠民與良懦爲一途鳥驚魚亂迄無寗宇粤民何辜罹此坎阱擬懇飭下粤省大吏嚴飭各縣知事認眞講求緝捕非有大股土匪不　輕請發兵聯絡紳耆　備淸沓戶口守望相助之法雖無赫赫之功粤民之受賜多矣梁氏等得函後旋與罰鄉京官公同商議昨已據情轉呈並附以意見謂添兵以止盜不如擇地以移民現擬先就内蒙古及東三省各處荒地切實調查一俟擇定地點再行呈請核撥定爲墾殖事業但道遵費多非鄉有巨欵不能舉斷設使任事得人或仿照公司章程或倡爲慈善事業商爲經理官爲補助順人情之趨向就本地以籌捐其桀驁不馴之徒許以軍法部勒之美之金山英之澳洲拓殖之政大利存焉應俟酌定辦法再由敦彥等呈明辦理云云四月初四日奉批令呈悉所陳限制添兵講求治盜各節應由内務陸軍兩部轉行廣東將軍巡按使查照辦理至移民墾荒討晝應准先行立案交内務財政農商三部查照　　請禁白鴿番攤廣東同鄉京官梁敦彥等呈總統文云廣東賭博名目繁多而最害人者爲白鴿票爲番攤白鴿票每條僅需小銅錢四文而由一條以至千條任人投買每日早晚開票兩次輸赢迅速人所爭趨而於婦女尤甚喪節喪命莫不因茲番攤即摇寳一經承餉卽通衢列肆書夜喧呼無大無小均可入局子弟不愼愾至傾家商賈萌貧陡然失樂從此變爲流氓投身　黨無所不有　最慘者肩挑背負終日勤動曾不抵孤注之一擲迨賭敗愼喪計無復之弱者偷竊悍者搶刦凡此皆致亂賊之源故歷久懸爲厲禁近聞賭徒運動復開白鴿票番攤巧立名目賄賂公行以爲一經承商可權餉源不惜飲鴆以止渴不知賭博盛則盜賊益多亂黨更易勾結增兵籌餉得不償失且影響釐稅間接之損失至大應請大總統嚴飭粤省務行禁絶使白鴿番攤永遠不准復開並嚴禁改立名目影射開設庶期少蘇元氣而預壓籠源敦彥等與同鄉京官集議意見相同謹合詞呈請鑒核施行 
[英公使蒞贛勘烟之籌備]  
　　江西戚巡按使因英使朱邇典出京來贛察勘烟苗爲期在邇特由餘于縣屬島港地方折回省城派委多員任本署交涉處布置一切以爲英使駐所並委九江縣知事汪念祖爲招待官陪伴英使赴各縣履勘所遺九江縣篆務由汪知事保薦前淸曾署牽新縣知縣朱懋暫代並加派省會警察廳司法科長盛家良爲英使招待官隨帶警隊沿途保護聞英使未出京以前即函電來贛分託内地會於各屬偏僻之處預爲注意以便將來擇地抽查故戚使異常認眞且鑒於福建閩侯縣之前車故近日又委多員四出查勘嗣得函電報告謂各屬烟苗確已肅淸矣 
[皖省破獲鐵血猛進團詳]  
[誌]  
　　上月二十五夜皖省探訪局在西門外地藏菴及城内黄公祠破獲黨人機關曾見報端兹悉所獲首犯爲鄭良友（浙江人）陳友翹陳錦榮（汪蘇 
人）又間時拿獲嫌疑犯和尙二名一名常存一名慈立及向住黄公祠之方某李某王某等（湖南人）共計十三名當場搜出鐵血猛進團皖支部僞關防一顆僞委狀名册各一束手鎗數枝炸藥數缾子彈數百粒經軍法處審訊後該犯等均已供認不諱并稱係受張孟介委任來皖謀剌重要人物總機關設立上海皖省南北各要地皆設有分機關約期舉事等語又上月三十號西門外雲隆庵左首荒地厝基前遺有拆卸快鎗三桿亦經該局查獲三十一日警察縣探員在招商輪船上又緝獲李汊卿一名（湖北人）聞係此案内之要犯亦解交軍法處併審地方通信 
[南京]  
　　預備撤消認稅之手續財政廳昨日通飭各稅所略謂蘇屬各種認捐名目繁多現奉部令裁撤亟應遵照辦理除崇明認稅另已派員調查外該稅所趕將各種認稅議定撤消日期塡表送核如寳係散收之後稅欵無著亦應詳叙理由經本廳復查屬實再定辦法 
　　處置捲逃知事之覆電齊巡按覆財政部公債局電云川沙 
 
 
 

Page 7

 
 
縣　違公債一案業將該知事記大過一次勒限半信月先行賠繳並　緝　　究辦 
[鎭江]  
　　崇德小學之違足會城南崇德私立小學倡辦有年成效卓著現有學生六十餘人均能孜孜求學茲該校王校長以值此春光明　特於十三號上午八時率領諸生舉行遠足會是日整隊出北門以甘露寺爲目的地至下午五時回校聞秩序步伐均極整齊云　　重訂查禁烟土之辦法丹徒縣章知事前奉巡按使飭令嚴禁私販煙土以期斷絶根株爰特重訂辦法汪面則添設巡船數艘輪船碼頭及火車站均各設檢查所派員率同巡士認眞稽查並密派偵探數人暗中巡緝業已訂定辦法俟呈奉齊巡按使核准卽日實行　　學生界之愛國熱鎭郡某校學生等鑒於日本要求條件尙未完全解决爰發愛國熱城印刷傳單分送各界其標題爲警告國民以勸用國貨爲宗旨明該學生等初擬發起學生愛國會嗣因該校校長訓勉謂愛國惟存乎心何必開會以表形式於是作罷 
[蘇州]  
　　殷道尹親出奔夜蘇常道尹殷獻臣君因近日防務緊要恐軍警校巡怠忽特於晚間親出查察四月十一日晚三更時分查至神仙廳北區第一分署門首見門周警擅離職守逕入署内適署員高冠英臥床休息殷道尹大怒立將高署員訓斥一番並傳該門嵩警士入内命衞兵重責軍棍一百斥革示儆 
　　失竊鉅贜之疑竇金獅巷二十九號門牌汪姓家婦女好哥房内失去珠押髮珠紥心珠花等件值價頗鉅當經家主得悉遂疑僕婦高錢氏所竊遂將高錢氏連同轎夫高和尙等併送警廳交司法科訊究高錢氏等堅供並未偷竊惟有嘉興人錢某時相往來且有時直入内室其中不無可疑請提錢一審卽明等語當經警廳轉送吳縣知事署審究現聞錢巳遠颺一時難以提到故此案迄未判決 
　　東山賽會釀命案近情洞庭東山各鄉向有猛將神十三尊之多各鄉民人等每至正月間鳴鑼賽會遊行各村鎭已成慣例本年正月初九又届出賽之期後山之會行至前山潦里地方有屯灣沙　南村鄉民典　灣張　南村鄉民因　故起衅竟至爭關一聲吆喝雙方各於船中取出　械刀根鐵尺灰包等行互相關毆一時人聲鼎沸雙方互有受傷蓋保人等亦莫可奈何旋經報告水警署派船彈壓始得解散卽將受傷各人送請東山行政委員馮君驗明詳報吳縣知事暑核示次日受傷鄉民中巳有二人因傷身死卽經縣署　檢驗吏到山驗屍飭殮一面飭緝兇手無如此事當時人數衆多紛亂之際何人持何器械何人動手何人並未動手皆不能指實事後紛紛拘人前後共巳拘獲十餘人所拘者是否兇手殊難懸揣該鄉躉事地保人等亦畏兇隱忍不敢主持公理以故此案迄今尙未審定日昨吳縣知事署周承審員又提所獲之龔明德朱德盛朱阿大朱全男等開庭審訊訊畢還押聞已派警前往關查細情再行核奪 
[杭州]  
　　屈使二次出巡程序屈勛使不日出巡杭嚴兩屬其啓行程途聞擬先赴海寗餘杭臨安三縣由昌化新登於潛直逹嚴屬之分水桐　築坐錢江輪船經富陽旋省又聞屈使此次出巡杭嚴兩屬各縣已分定日程依次巡視惟該兩屬所駐警備各隊兵力於保衞地方是否得力亟應先事調查以資籌劃特委前寗防統領常榮淸分往各縣詳細查明具覆常君奉委後卽於八號由省起程分往調查已於昨日（十三）回省禀報一切矣　　紹屬人民愛國日來紹郡人民對於此次交涉頗有一種態度表示槪括言之大要如下一凡舶來貨廣告悉如其舊相約不必損毁一沿途分送愛國傳單者日必四五起一各團體機關勸募救國儲蓄金之書函紛至沓來以上種種亦足見紹屬人民愛國之一斑矣 
[南通]  
　　知事爲烟苗受過前任儲知事曁現任慮知事均因烟苗未淸受記過處分業奉齊巡按使飭知儲南强記大過二次盧鴻鈞記大過一次　　官兵因節費被裁駐通蘇軍第二師三營全部原有官兵三連頃奉省飭以軍餉支絀着於三連中裁去一連以資撙節該連朱連長奉飭後業已按照向來手續實行動裁矣 
[安慶]  
　　裁團辦學之先聲前日韓巡按使通飭各縣以現在淸鄉事務巳畢地方安靖所有城廂及各鄉團防應卽酌量情形次第裁微云云日昨　寗縣知事有條陳辦理小學意見一項刻奉韓使批謂該縣團防均可一律裁撤所有經費飭即移辦小學云云 
[江西]  
　　財政廳整頓船捐贛省船捐由前財政廳長王純擬訂章程派員分赴各屬設局開辦茲已半載所得捐欵核與預算收入短絀甚鉅現經財政廳查有樟樹湖口兩處委員裴世昌梁偉年均不稱職特飭撤差並委楊家駿先往湖口接辦 
[廣東]  
　　　風損失之調查二十二日晚七時許　風大作省城各房舍之策篷窻門多被吹毁海面船艇紛紛逃避間有被風吹没者而以順屬一帶爲尤甚黄　　半浦十餘里内沿河來往輪船被風吹至岸邊擱淺者計一零一六號者八艘在河　涌口覆没者一艘容奇墟頭北潮榜亭古廟是日開演漢豐年班正本爲夏傑尋姝喜演至過嶺時適旋風大作將戲棚吹倒壓斃十餘人傷者不少翌午挖出屍身七具該班之某鬚生亦受重傷其餘各村落之受灾尙難枚舉當狂風大作時容奇河面有一柴船被風捲至半空撙下旋即沉没而是晚夜深則又烏雲散去朗月當空天有不測風雲殆非世人所能逆料歟又佛山鎭亦於六日晚七鐘時候天忽陰　四布密雲不雨轉瞬間狂風怒奔而至旋轉空際屋瓦皆鳴各舗之晒棚大窗多被吹倒墜地行人驚惶爭相走避豆豉巷昇平街一帶夜市紛紛閉舗電燈亦間有熄滅者至半點鐘之久雷雨交至風始稍熄聞正埠海面及石雲山等處沈溺小艇數艘幸移時風靜尙無大損害惟闔鎭商民則不免大吃虚驚矣雜評二 
[粤京官請禁白鴿番攤] （默） 
　　粤中之賭已由粤京官請禁矣而粤京官之賭將何如哉前次粤中以時危勢急需財孔亟有人倡議大開賭禁以其捐爲救國之用故賭捐可名爲救國捐而其賭亦可謂之愛國賭也粤京官之賭其殆亦又愛國雀打愛國撲克歟其愛賭熱即所謂愛國熱歟命令再三申禁得母稍減其熱度歟然而加賭以愛國之徽號亦藝我至尊無上之愛國心矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[救國儲金之熱忱]  
　　第五日之收數昨日（十四）爲中國銀行開收儲金之第五日所收之欵較前數日更鉅至　後四句鐘截止共收三萬五千三百八十六元内有泉漳會館一帮共繳二萬數千之鉅現將以前四日所收之數合併計之巳得洋十一萬四千一百四十七元又九八元規銀五兩似此逐日增加各省各埠又相繼聞風而起則五千萬元之目的不難早日逹到也　　華僑之愛國沙拉巴茄埠華僑進步黨支部前日電致上海進步黨交通處請其向救國儲金團總事又務所索取章程並問滙欵辦法緣該埠已發起救國儲金分事務所認欵者亦極踴躍云　　商學界之提倡滬上各帮恊贊救國儲金其熱心毅力極堪欽佩昨日鐵行同業亦巳由戴君運來發起邀集籌議多數贊同聞巳籌集二萬金即日繳納又振華堂洋布公所第四次報告淸單亦巳發出其同業儲金又有一千一百六十九元至學界之熱心提倡者亦頗不少現復旦公學各班學生均已認定多者十餘元少亦一二元該校學生衆多凑集甚鉅云　　泉漳會館之公函滬南泉漳會館董事　筠尙君昨復内國公債駐滬經理處處長公函云接奉古函囑將所集二萬之欵以一萬購買公債票一萬移繳救國儲金等情查前敝同鄉集議時因見國事危急愛國熱忱逹於極點所以全數移作救國儲金衆情一致未便拂其美意好在諸同鄉洞明大局將來公債票亦必踴躍從事容訂期集議再行告聞　　吳承忠之電稿北京中國銀行諸先生均鑒救國儲金名義救字係愛迫愛極之意寓自警自策之旨國民愛國固有良知無待言矣貴行係受國民暫託收儲似不必過慮吏張轉貽笑柄忠擬俟儲金足額當代國民另籌福利計盡仍符儲金原旨届時再擬各項條陳貢獻採擇此次救國儲金洵爲一線富强之發　基礎萬乞我國上下百凡庶政咸宜力矯虚文期收實效觀舉國踴躍輪將乃元首焦勞感格從茲羣策羣力不難自衞自强敬謹預祝三呼民國萬歳國民萬歳妄陳管見鑒裁幸甚吳承忠叩 
[再誌遠東運動大會之先]  
[聲]  
　　中日菲律賓三國體育家將於本年五月十五日至二十二日在上海新靶子場公園舉行第二次運動大會今方從事籌備其小史曾誌前報茲悉此次開會其節目爲百碼二百二十碼四百四十碼八百八十碼及英里賽跑二百二十碼低欄賽跑一百二十碼商欄賽跑高跳遠跳撑篙跳擲鈸跳擲十六磅　球半英里一英里替換賽跑八英里長跑五種運動四十碼二百二十碼四百四十碼泅泳十英里二十英里脚踏車賽跑網球棒球籃球足球遠東運動會舉行之後繼續舉行一萬國運動大會不限定中日及菲律賓代表凡中西各國體育家均得預賽其節目與前大致相同聞日本此次選定代表有一棒球隊并有著名網球家四人賽跑家多人菲律賓除各種運動均有代表外另派一婦女棒球隊均十四五歳之少女中國體育代表如擅香山華僑之棒球隊香港華人之泅泳家及各處童子斥候隊之演技均屬特色云 
[六誌結束抛盤交易之衝突]  
　　本埠油荳餅米業因期荳六折結價紏葛停止交易詳情迭紀前報茲聞前日自上海縣沈知事親赴南商會與該會總恊理和平解勸後是晚即由業萃秀堂司月通告同業略謂今日下午縣知事駕臨南商會勸令各行即日開市並議决結賬解票切實期限登錄議案總恊理擔任執行望各寳行明晨即陰曆初一日照常開市爲要云云故昨晨各行商已一律開市交易又聞南商會總恊理自與上海縣沈知事會同磋商後卽轉知未經結價各號商務於十五日（即今日）下午四時一體到會以待沈知事親自蒞場按照前次議案迅行結價 
[六誌分發傳單之牽涉]  
　　國民對日同志會會員黄毅方夢超致楊交涉員函略云前月三十一號午後六時日本駐滬副領事西田耕一率同譯自西探親到長安旅店聲言毅等在此發起國民對日同志會特來搜查有無抵制日貨證據以儲提起公訴云云毅等庽居租界自問無他因卽聽其入室搜查至再僅取外間散來傳單若干張以去次日午前八時該領事又到長安旅店重加搜查一無所得該領事又愼然而返四月八號忽奉會審公堂傳單傳毅等到案備訊有毅等主使抵制日貨散發傳單有碍治安等語四月九號午後二時毅等遵卽親赴公堂是日未曾開訊該領事要求華官令毅等各存洋二百九保出候訊當念此案發生以前該領事曾到長安旅店搜查兩次是已自居原告地位今復以原告資格加入會審顯係違背公法毅等當卽申明此項理由請該領事據法　避並遵聶襄讞面諭自願拘留現在開訊尙未定期該領事當於廻避一層應請貴交涉使逕向領事團提出會議事關國體法權所在萬無退讓至毅等私人應受法律上如何制裁自當根據法理延請律師另案辯護聽候公堂裁判可也 
[匿名信函之恐嚇]  
　　盜匪王生紀綽號王小老板曾於三月十九號晚間紏黨至法租界西新橋瑞福里五十二號門牌傳朱氏家搶去現洋金戒後由華探目黄錦榮等將王拘獲經石總巡詰訊抵賴不認等情迭誌前報茲悉傳朱氏忽接郵遞匿名信一封内有王生紀被你控究以致管押捕房候究惟在你家所搶之洋已經各人分用爲川資現在着你投捕房求銷將王生紀開釋否則定當縱火焚你居屋等語朱氏接到後立將原函呈送捕房請爲保護石總巡當卽將王提出詰問此函係汝同黨何人所爲王稱不知石君諭王還押朱氏退去候飭探捕妥爲保護並着嚴緝該匪同黨到案訊辦 
[盜匪兩案俱發之懲治]  
　　浦東東溝附近上海縣境曹家宅趙春濤家於陽曆本年二月十二夜被盜搶刧又浦東楊家宅楊若園家亦於二月十五夜被刧曾由上海縣沈知事飭探緝獲以上二案之盜犯趙孟孟趙阿桂顧阿金楊雲生兪小毛瞿生全等六名解經鎭守使署訊明判將趙孟孟趙阿桂顧阿金三犯處以死刑楊雲生兪小毛瞿生全三犯判處一等有期徒刑業經詳奉馮上將軍核准於前日（十三）午後五時飭將趙孟孟趙阿桂顧阿金三盜綁赴西砲臺槍斃宣布罪狀如下上海鎭守使鄭爲示諭事案據上海縣詳解拿獲搶刧浦東曹家宅趙春濤家曁楊若園家之盜犯趙孟孟等六名解請訊辦前來飭經軍法處研訊據趙孟孟趙阿桂顧阿金等同供於本年二月十二日由趙阿桂邀約趙孟孟顧阿金趙竹林等行搶趙春濤家並綑毆事主得贜分用復於回月十五日由趙孟孟聽得楊雲生說起伊之胞伯楊若園有錢起意商量邀人去搶後由趙孟孟楊雲生分頭糾約趙阿桂顧阿金兪小毛瞿生全曁在逃之陸鑑鑑趙竹林等前往楊若園家行刧兪小毛瞿生全在外望風當將事主綑縳搶得衣飾銀洋俵分提訊楊雲生供認一時糊塗受人愚弄誤聽趙孟孟之言約人往刧伊伯楊若園家得贜事後知海等語又訊據兪小毛瞿生全同供聽糾夥刧楊若園家一次伊等在外望風各等情不諱查該犯趙孟孟趙阿桂顧阿全等一共四人侵入趙春濤家搶刧得贜復又糾夥八人同往楊若園家行刧得贜均有綑毆事主情事係兩次觸犯刑律第三百七十三條之同時俱發罪罪無可恕應照懲治法第三條第五欵一併或以死刑以昭烔戒該犯楊雲生因伊胞伯吝財膽敢聽從趙孟孟敎唆糾衆行刧亦屬見利忘義乖背倫常本應照懲治法第二條處治惟念受愚自知悔過情尙可原應將楊雲生與聽糾夥刧一次之兪小毛瞿生全二犯均照刑律第三百七十三條處以一等有期徒刑刑期十年零六個月並裭奪公權全部十五年一併發遣雲南配置以示懲儆業經詳奉馮上將軍覆准照辦除飭緝逸盜務獲懲辦外應將趙孟孟趙阿桂楊阿金三犯依軍法執行鎗斃爲此示仰軍民人等一體知悉此示 
[演說森林學]  
　　　球中國學生會定今晚八時請留學美國農學士及森林學碩士凌道揚君演說（森林學）備有各種圖樣用影燈映演顯明森林學之作用並有標本模型隨講隨試以其心得之學理而徴諸實驗凌君爲靑年會講演部農林科主任學問優長尤精森林之學此次必有宏議貢獻社會吾國南北各省宜於森林之處甚多實爲天產富源惜其棄之於地若能從事開拓誠爲致富之基礎凡研究實業者不可不加之意焉 
[禮劵須貼印花]  
　　滬海道尹公署通飭所屬十二縣知事文云案奉江蘇巡按使公署飭開准財政部咨開印花稅法第二條所載各種契約簿據應貼印花稅額前經本部呈請推廣凡價值在十元以下者無論屬第一類第二類一律貼用印花一分業奉大總統批准分行遵照在案查第二條列舉各種契約簿據文義甚明商民等依法貼用自易領會惟第一類内舗戶所出各項貨物憑單一種包括甚廣卽如民間酬酢往來應用禮物每向商舖寫用代劵以及其他各種禮物票之類均在貨物憑單範圍以内自應遵照推廣印花稅稅額原案價值十元以下者貼印花一分其十元以上者亦依法貼印花二分深恐各商戶於前條各票易於忽略致干罰辦亟應特予申明遍行曉諭除咨行外咨請查照等因准此除分行外合亟飭仰該道尹即便轉飭遵照等因奉此合就飭仰一體遵照 
[趕辦農商統計之公函]  
　　上海縣沈知事昨致南北兩商會公函云案奉江蘇巡按使公署飭准農商部咨查農林工商各項統計業由前農林工商部編製表式歷經先後分行查報在案改組以來本部總攬農商要政因勢利導尢以統計爲扼要辦法修正各項表票簿式廣續舉辦咨行飭縣遵限辦理倘再如歷届之文電催促潦草敷衍定干未便等因並奉頒發農商統計表式一本及各項調查表票簿到署奉此查農商統計足以覘知全國實業狀况爲整頓　充之備上海爲工商薈萃之區調查報告大部尤爲注重所有三年度關於工商之各項調查自應遵照部定說明會商貴會辦理除委本署科員謝恭泰隨時晤商外合亟將各項調查票簿函送察收分配轉發詳細塡寫尅日送縣以憑彚核詳報事關計政要件部限嚴迫務祈隨時督促弗任漏延是爲盼　計送商會調查票一張紡織工廠調查票二張工廠調查票二十張保險調查票五張公司調查票二十張銀行調查票二張錢業調查票二十張工產調查票二本 
[西砲台試放新砲]  
　　上海製造局茲又造成陸路快砲兩尊昨日午後一時由砲廠委員借同承造之匠目將砲運往西砲台裝配藥彈依法試射聞甚靈巧云 
[介紹入黨之查究]  
　　皖省倪將軍以近來破獲黨案搜出委任等狀多係汪叔齊趙樹德兩人所介紹查汪係合肥人年四十餘歳趙九江人年三十五六歳前年柏文蔚督皖時汪曾充當財政科長趙亦當過秘書長職務昨特飭派偵緝員高趙兩員帶同汪趙二人之照片　文來滬會同駐滬偵緝員楊玉標等投請軍警兩界恊緝歸案訊辦 
[偵緝員升任處長]  
　　陸軍部以現充上海鎭守使署偵緝員之夏鳴臯辦公勤愼以之拔充該署巡緝處處長足堪勝任現巳頒發委任狀飭令到差辦事該機關現借城内犁園公所暫行辦公 
[發現屍身續紀]  
　　閘北又袋角廣舉山莊後面荒地上發現祼體無首男屍及蘇州河内撈起祼體男屍各一具由地保潘阿金投報地方檢察　請驗已略記昨報茲查荒地上之屍於陰曆上月二十八日上午由該管警區查見河内之屍於二十八日下午二時經水巡查見該處地點均在二十七保下十二圖境内前日地方廳派樓檢察官沈檢驗員蒞場驗得無首男屍腰間有刀傷一洞腸已流出背上有刀傷四處胸膛有刀傷一處河内之屍眼角上有刀傷一處右項有刀傷二處均係被害後移屍者又聞蘇州河内是日尙有年約十歲之女屍一口因身無傷痕經救生船撈起後報堂收殮舁往義塜掩埋了事 
[牌門壓傷學徒]  
　　百老匯路鴻泉茶樓底餅攤學徒劉阿福前晚閉門時被牌門倒下壓斷右足當由攤主雇車載送同仁醫院醫治不知能免殘廢否 
[小販觸電致死]  
　　十六舗地甲喬忠昨至地方檢察廳報告有賣油炸槍之徐大昨晚在馬路中觸電受傷不及醫治即行斃命投求相騐等情當經鍾檢察官等前往驗明委係觸電而死並無别故旋據尸親奚雲夫聲請自行棺殮鍾君准之着即具結備查 
[消釋縱火圖賠之嫌疑]  
　　葉桂記等控張涵霖尙張氏等縱火圖賠保險銀兩致遭殃及請求究追損失等情曾經地方審判廳開庭辯論終結聽候查明宣判在案昨日午後由堵推事官會同鍾檢察官開庭宣判略謂查得此案被告張涵霖等家並無保險且瑞和洋行來函亦無承保張家火險情事是以張涵霖無干開釋但火由尙張氏臥房而起則該氏損害他人物罪有應得本當接律薄懲姑念婦女無知從寬判令罰洋五十元完案 
[埋葬棺木之干涉]  
　　楊樹浦鄉民周柏生因將棺木葬於馬路附近田内被二百二十七號西捕查見以其有違工部局定章禀明捕頭昨將周傳至公共公堂請究中西官判周押候禮拜六解訊 
[婦人急病倒斃]  
　　前日有年約三十餘歲身穿藍布衫袴破棉　形似崇明人之某氏婦行經法租界黄浦灘招商局碼頭畔忽然倒地由巡捕到來查看已經氣絶當即報告捕房飭探前往察視實係急病身死查無屍屬除拍照存在捕房招人認領外即報同仁輔元分堂備棺收殮厝塜候領 
[爭奪田地之辯論]  
　　婦人陳李氏控徐松衢　贖田地一案昨日午後由地方審判廳賀推事官關庭辦論陳李氏訴稱本地人家居治下新閘地文丈夫巳故前淸光緖十五年間丈夫向素識之徐松喬所開油酒米舖中賖取貨物是年困無力歸服乃將祖遺良田二畝七分八釐之田軍抵押錢二十八千文迨至次年丈夫因病身故嗣因無力延不取贖近備齊本利向之完贖竟圖呑硬覇爲此控請訊究徐松喬供稱此項田地由該氏之祖於道光三十年間押下至光緖十五年間由該氏之夫立契絶賣曾經完稅遇戶歷年糧串俱全呈案請驗並據兩造律師出庭互辯良久原告亦將光緖二十六年二十九年之糧串呈閲問官詰問徐松喬所有契約田單何在供稱昔遭回祿巳經焚　惟曾在前淸上海縣署請過印諭爲證原告律師又稱光緖二十四年分兩江總督委派許委員來滬淸丈田畝此項田地尙爲原告所有問官訊得原被供詞各執且被告旣稱請過印諭判令一併退去着徐松喬迅將印諭呈驗再行示期續開辯諭 
[英商索償損失類誌]  
　　英商興利洋行控立盛號徐采卿不理定貨虧銀五千餘兩昨晨由公共公廨傳訊原告延律師上堂請追訊之被告供稱原告所控之數諒與貨本併算在内否則必無如許之虧損中西官判徐因另案還押候原告開具細帳呈案再核又英商天祥洋行控瑞源號主王鳳祥不理定貨虧銀巳由公廨將王逮案候原告將貨變賣虧損若干及按月六釐計息歸王擔任在案昨晨帶堂復訊原告延律師上堂請追訊之被告供求寬限料理判被告還押候再訊核 
[訊理結欠貨價案]  
　　美商德高洋行因沈佩林結欠鑽石等價銀一萬三千五百六十六兩零延不理償控經公共公廨傳案於前日午後由兪代襄讞會同美畢副領事升座先由原告西人上堂請追訊之被告認欠屬實並稱放出各賬約有二萬餘金求請寬限收帳料理並延律師到堂代辯中西官判着被言將貨交還原告照市估計虧損若干由原告開單呈案限一月由被告照數償還 
[違背合同案缺席判决]  
　　日商長野洋行因石惠然違背合同不理橡皮價洋及損失洋四千三百四十五元七角三分二釐控經公共公廨傳訊不到由伊予石自鳴投案代質判令交保限兩禮拜趕催伊父來案候質並着賠償原告代表律師到堂費銀五十兩嗣因無保收押在案前日午後由廨會訊被告仍不到案原告日人由代表律師上堂以被告故意不到請求照章缺席判决並請追繳前斷賠償律費銀五十兩訊之被告之子石自鳴據供伊父現在杭州因在杭城保佑坊所開之普源通鞋店賬目未了故不及來申投案候質聶襄讞與日領西田君會商之下判被告一再臨訊不到由伊子石自鳴代質顯係藐視公堂有意抗避應准原告律師請求依據原告所控缺席判决一面候移傳被告到案追繳伊子石自鳴着交人銀並保限七天繳還原告代表律費銀五十兩並候被告到案始准開釋 
[冒牌欺騙之懲儆]  
　　英美工部局衞生處控鄉人王金狗李失賢在虹口出售牛奶未向工部局捐領執照且冒用他人牌號等情業經公共公廨訊判二人押候補提人證再核在案昨晨復由捕房將二人解廨請究先由衞生處西人投訴前情訊之李供牛奶係自已奶牛擠出瓶口火漆係托人代做不知是何牌號旋據王供此項牛奶實係與人代賣兪代襄讞商之英領卓君以李不應冒用牌號欺騙主顧着押西牢半年王仍押候查明於禮拜三再行訊核 
[保人勉力賠償]  
　　舒三連前控鄧玉書代陶實記擔保往來銀五百兩陶因虧欠逃逸請向保人訊追等情判鄧交保限理分文不交昨日舒又請追鄧供此非自欠實被陶實記拖累現已措銀一百兩餘者無力賠償求請即此了結聶讞員判先還銀二百兩交人銀並保限七天交淸尙少三百兩交尋常保每月拔還三十兩完案 
[瘋子投河殞命]  
　　向爲銀匠之沈少卿年約三十餘歳素患神經病時發時愈前日下午在新閘橋東沿浜投河覓死由停泊該處之船戶設法救起旋即氣絶身死經滙四捕房捕頭飭傳十圖地保查傳屍屬嗣有閘北新民路祥源銀樓主投案請求免驗備棺收殮 
[一再拐賣]  
　　高振海之妻金氏去年被徐懐盛拐賣於英租界雉妓院爲娼近又將氏誘出欲帶往　沖灣販賣當爲本夫高振海偵知扭控五區警署移送檢察分庭預訊之下判徐　押聽候補提同黨覆訊究辦 
[和誘罪當然成立]  
　　本邑西鄉江境廟鄉民奚阿根前控姚錫全姦誘伊妾阿彩經審判廳辯論終結聽候判决在案昨日下午由堵鍾推檢兩官開庭宣判略謂姚錫全和誘罪當然成立科五等有期徒刑監禁六個月以儆阿彩仍給奚阿根領同管束 
[三人均不認爲匪]  
　　匪類張阿四與榮炳根楊阿毛深夜在途窺探希圖搶竊經老閘捕房華探陳阿根拘獲解送公共公廨訊供管押候查在案昨晨由廨復訊均不承認爲匪中西官以張係過犯不應潛回租界判押西牢九月期滿仍逐出租界榮楊二人姑念在押多日從寬省釋惟諭以後務須安分 
[學徒竊洋潛逃續誌]  
　　南濤鎭北棚宏茂昌襪店學徒胡春生私取店内大小銀洋八十餘元潛行來滬被匯四捕房包探奚德安查獲拘解公共公廨訊供押候店主到堂再核在案昨晨復訊據該店主温阿寳投案證明該學徒係聽歇夥姚某唆使訊之陶供詞支吾中西官會商之下判胡連贓併交該店主領回雜評三（訥） 
[十元以下貨物之印花稅]  
　　吾嘗謂當國民竭力以助政府時政府更不宜敲剝之而使之耗當國民熱心以衞國家時國家尤不宜騒擾之而使之冷如廣東今日之施行印花法寄其權於警察使之沿途截緝十元以下未貼印花之貨物紛紛拘捕加以苟罰以致商民　恐與論　然是誠剝民擾民之一端也夫印花而施及十元以下之貨單其法已苛况乎縱令警察任意拘罰乎未至抽查時期已如此騒擾則他日實行抽查其情形必有不堪設想者夫廣東亦僅發其端耳他日各省接踵而起商民之呌苦受累寗有盡耶今上海十元以下貨物之印花法亦巳逐漸推行矣願當道愼其手續母失商民之心如廣東也救國儲金一 
　　今日本報第五張仍載救國儲金函稿及國貨調查表閲者注意 
[四月十二日中國銀行收受儲]  
[欵淸單] （續）此爲第三次報告 
[第十六册一號至一百號]  
　　張西棠四元傳懹琛一元陳蓮甫二元秦大奶奶五元秦姨奶奶一元秦二奶奶五元馮劍涙一元楊家　一元六十四歳瞽乞五元陳少亷三元黄育申五元章鴻笙十元王漢玉二十五元張芝齊二十元於悅昌二十元賀楝生四百元趙信裕四十元泰昌木號五百元鄧仁圭五百元樂振葆五百元趙賡祥二百元樂熾堂一百元樂根榮五十元潘寳慶三十元陳寳銘二十五元吳葆淸二十五元洪福保五元麥金生十元陳紹欽一元計楚翹一元陳昌年一元陳連馨一元金蘭畦一元徐石年一元田慶甫十元錢炳康五元周春霖五元劉鐘榤五元周桐康五元余品棠三元何定樑五元程平章十元王峨卿十元方象賢一元蔡慶堂一元鄭錫璋一元李錦帆一元馮仲卿五元馮子村十元馮醒飛十元戎法琴四十元楊焚團四元戎志仁二元戎永虎二元戎紀龍一元莊朝福一元康老三一元孫月三一百元康仲記三十元彭叙玉三十元王秉南二十元郭深恒二十元朱集堂二十元張持南二十元唐國瑞五元程振之五元周維鵬五元陳慶華一元竺再生一元賈思坤一元張瑞伙一元步顯動一元步繼勲一元周仁甫一元陳鉅勳一元張彩廷十元周象記二元翁瑞林五元胡全寳三十元蔡乾揚二元陶仁記三元周雲福二元 
 
 
 

Page 11

 
 
　　范　氏二十元張納堂一元陳友昌五十元趙敦榮一元張志嵩二元張仲翔十元史惠芳五元恊昌烟紙店十元張黄氏二元張錢氏二元金書元一元徐　十元錢菊人十元姜阿來一元張松祥一元李濱鴻二元張潤淸五元楊桂棠十元 
[第十七册一號至一百號]  
　　王金官一元陳灦泉五十元張靑一一百零五元王福珊五元談仁守張如生一元楊承金二元康張林一元張坤全一元曹錫璜一元孫也白一元張錦官一元兪明資二元傳彥長五元朱漢閣五元曾式羣五元謝吟雪五元紀荷卿十元姚仲琳二元劉威珈一元馮漱淸二元雷素芬二元錢靜芝一元梅秋琴二元董杰夫二元趙履貞五元王德拜一元王竸善十元吳瑛五元王銳二元馮蕙二元孫多惠一元顧琳英五元魚寳貞二元顧貴欽一元席興霖一元徐善慶一元胡維善一元李梧岡一元趙國鏞一元胡福寳舒予華一元陸梓蔭二元陸誦棠一元姚永康一元王鴻興五元李炳昌三元吳銘生三元金賞鄰二十元沈柏林五元徐福昌一元吳守餘一元張餘慶一元盧省安一元焦常齡一元席伯虞五十元厲惠生五元何谷榮六元王俊臣二百元金壽舲五元曹久香一百元曹芳賡十元裕昇昌紙號一百元葛滬祥一元朱念腟二元周富卿二元恊盛昌紙號五十元盛閣廷五元孫傳雄三元董釣生三元兪純彥五十元王天池五十元徐東林四十元金厚哉十元王文明五元王景堯五元邢榮山五元沈幼蘭五元蘇子靑五元徐敬輿五元天水士五元姚漢三五元周汝記一元方錦高一元王祖泉五元許蓮　一元汪子綬車夫一元原文山一百元朱潤生十元趙孔言二十元鄭良卿一百元原宜釗五元國蔭棠五元賈月章五元劉東乙五元姜淸佐五元高次九十元王　熙五元宋曉村十元林自中五元葉筱舫十元兪永田二元 
[第十八册一號至一百號]  
　　莊賓鏞三元曹慶生五元周欣園五元姚祖崧二十元姚祖英一元鄭忠發一元方　棠一元張梅泉一元兪培生一元藍文山十元唐美鑲一元王焯五元尹華庭一元姜炳生姜趙氏合一千元唐啓襲一元楊昭訓五元楊熯士五元楊學淸一元楊昭琪一元楊和卿一元楊柳園一元楊守愚一元楊文樓一元楊昭瑞一元黄桐生五元陳志霖五元陶駿唐三元學生邵庚傳一元張春生三元翟彥海客五元吳玉亭五元楊宜生客十元徐士輪一元姜星衡五元余欽祥一元朱企雲一元張愛華十元陳道夫一元薛吟甫十元團遂生一元博昌襄一元黄毓珊一元陳寳棠一元段震聲一元戴恒山二元劉志宏二元翁子良一元胡宗弼二元徐祿康二元張美如二元陳阿才一元葛連桂一元步孝元一元章松茂一元張來生二元時寳仁一元劉金芳一元楊申奎三元蔡元楨一元羅佩鴻一元林叔英五元丁楚範三十五元馮楚伯三元謝聯輝三元黄翼唐一元黄世和十元孔美欽玉元潘淑貞女士十元徐成溥徐成仁二元孫蕙瑛女士二元郁元英一元榮秉鈞一元榮世英一元坤元北貨行五百元裘飬志五百元茅如昇二十元夏庭寳二十元裘聖章十八元裘柏林十六元鄭綠耕十四元劉雅軒十二元徐穆英二元閔可惠八元劉頣潘八元阮晉康七元鄭仲祥五元余榛祥四元丁少山五十元陳斯鈁十元沈少根五元曹萬豐十元石匯臣十元楊秀峯五元楊光樾五元黄雨邨三元鄧毓華三元周斌臣二元鄔善孝二元戚濟川二元陳福謙二元 
[第十九册一號至一百號]  
　　田佛民五元題紅館校書一元聊娯樓校書一元采雲軒校書一元萍寄樓校書一元王彬生三元方天祥二元程俊二元徐鳴山二元凌福春二元沈庭楣二元何增祥五元鍾惟三十元王少梅一元李仗生二元劉永椿二元葉福星二元兪才元十元馬子信十元葉玉華十元沈忠桂一元吕鎭芳一元朱肇基二元費永生一元華裕源一元方炳炎一元沈鎰元一元王恒炎一元黄榮春一元常慶貴一元裘瑞甫一元裘麟坤元宓實極二元英文夜課全體學生五元陸柏林十五元陳家楨十元歐陽叔　六元李兆昌五十元李明林六元經澍葆十元邱毓庭五十元茹成祥二十元潘　人十元茹林昌十元彭久貽十元孫年靑十元葉琴軒十元浦東亞網亞公司碼頭同人四十一元楊伯軒一元黄式章一百元葛仁融十五元王益齊十五元陳　華十五元章集珊十元張蓮蓀八元楊志棣六元楊學賫五元陸嘉雲五元張榮生三元孫星黻二元康克家二元尹貿治二元沈桂生二元戴倬亭二元葉榮貴二元曾慶發二元鄔敎甫二元謝問漁一元周福大一元陳福環十元黄峻東一元朱品德一元馮如松一元張阿伍一元黄小弟一元孤兒院十元楊福林十元高耕山一元金逹三二元吳阿榮五元陳潤之五元吳阿根一元施錦棠二元梁阿林一元柏阿三一元柏阿福一元符夢照二元薛寳榮一元陸錦和十元周頌屏十五元袁廣標一元葉贊淸五元胡信才二元田渭源一元陳東發一元周阿水一元王文德一元張子香二元丁桂福二元熊珠寳二元 
[第二十册一號至九十號]  
　　吳同佑二元沈全枝三元張煥堯四元王書元五元原崇如十元原卓亭十元和聚棧二百元姜永逹二元萬慶林二元兪耕餘堂二十元衞裕昆二十元王澤南二十元宋雙亭三十元葛稚梁一百元戰心滋十元朱履平十元姜雲軒十元劉丁生五元葉成豪二元葉成德二元元記號五百元裕源成五百元同記號二百元元記各友一百元同春元號一百元章讓三五十元楊子范三十元童鑑生二十元項久道十元胡永計二元烏通源一元張世能一元戴楚雲六元盛順林一元翁子明五元凌文儒二元陳貞伯二元孫吉雲五元樊仲芳一元徐炳昇一元管仲夫一元章兆祥一元周士芳一元潘康伯一元馬德宏一元章壽松十元張彥昭四元樊容川二元丁從光二元徐汝霖一元彭熙林一元鄭子培一元羅俊譽一元陳仲卿一元趙子安五元邵采子二元殷韵笙一元陳晉爵一元徐玉書一元景鍚三五元賈廣勤五元王仲銓五元于子衡十元李玉衡十元吳耀唐二元萬益成十元楊思泉十元侯珙五元馬喜泰三元程子恭三元李春熹三元紀季英一元趙同修一元李文耀二元李輔宸五元蕭興元五元范興坤五元李志修一元楊次玉五元王德智五元史友仁二元趙子芳三十元王景韓五元楊瑞三五元鹿丹庭十元高子修十元于濤嘉二元徐長壽一元玉成棧五元　復成義五元 
[第二十一册一號至七十號]  
　　熊邵伯十元吕俊卿十元金秋圃十元傳振之十元張葆蒓十元姜廕球五元蔣震泉五元吳翰欽二元吳杏圃一元鄔鴻基十二元王又鈞二元張又賡二元張文炳五元張紹榮三元趙俊生二元陳炳臣一元張子宏二元王坤泉一元程雪門二元張廷桂一元高品階一元馬欽壽一元瞿子良五元宋慶祥一元包文信十元段錫齡四元謝錦堂四元王桂軒二元趙國樑三元洪季堂一元包之寳一元吳兆元一元馮東海一元董水欽一元汪永康二元陳慶棠二元張川如二元王存康一元羅振譚一元鄔定基十三元趙鐵章十元鄔安基十元錢起謨二元鄔廣基三元錢嘉猷二元鄔立基十二元鄔邦基十三元孤兒院四元宋道生十元殷念椿廿元吳善軒五十元緰華綢莊五十元江福生五元姜經記五元陸糼珊五元洪虞周五元王可題一元兪吉慶二元黄竹樓十元鄔惠孝一元仇榮棠一元梁景綸一元楊作壽一元鄭貴森一元單德榮二元金任香二元黄鶴淵十五元黄柱臣三十元胡睦薌五百元任慶順二元 
[第二十二册一號至六十三號]  
　　蔣重瑗二元蔣淸陰二元張鳴遠十元方國珊十元孫梅峰十元周嚴孫廿五元黄成鵲十元林如松二元楊有記一元葉伊堂一元陳鍾賢三元王宗荃三元林鴻祺一元張堉明廿元徐義昌三十元許金科一元沈覲彝五百元胡益卿八十元徐秉彝一百元沈紹基五元謝仲德六十元鄒聖會二元沈宗良二元吳友庭二元趙勲章五元陳无我十五元陳述曾一元陳懹祖一元沈子良五元錢詩衡五元褚九齡十元章松楨三十元嚴劍芙五元何芳蓮五元章松炎十元嚴爕臣一百元惠錫麟五元　樓端甫五元姜秋波十元楊百齡十元章黨同五元徐光啓五元李良才七元江葵生十元楊晉卿五元徐國勤五元張纘卿五元楊正和三元吳道淵二元周生元二元張祖芬三元顧覺徴五元王春森五元稽誦伯二元潘槐廷二元章臨德二元王槐靑五元葉景齊十元源長洋貨號二百十五元施阿寳一元章順成一元戴行銓十二元蔡其謹十元 
[第二十三册一號至二十七號]  
　　戚筱齊二元戚如桂二元黄熾培十元林大海十元黄盛棠六元王毓川五元凌鈞壽五元鄔鐘曉五元戚翰香五元戚寄舟五元張翰卿五元江芝山五元曹瑞章一元黄乃雄一元廬仰沅一元黄冠三一元黄梅斌一元陳志仁一元夏桂芳一元羅蘭挻一元張正海一元邵安餘一元吳義和一元金順福一元鄭伯卿一元陳祖定一元沅亞根一元 
[第二十四册]  
　　顧寳華五十元陳永裕五元沈梅生五元潘玉綬五元程中舫五元 
[第二十五册一至七號]  
　　張林根二元沈觀雲二元吳志芳五元顧仲平五十元袁禮珍十元鮑山曦十元羅德生一元 
[第三十一册]  
　　趙夏生　元五兩 
四月十二日共收儲金銀圓二萬零零六十四元　元五兩連九十兩日共計巳收儲金銀圓五萬四千五百三十六元元五兩按十三日淸單亦已送來共收二萬四千二百二十五元因限於篇幅未及登出明日補刋又昨報爲排字人多排（第十二册九十六號至一百號）一行校正於此　　來函更正鄙人於十二號交中國銀行儲金計洋五百元在第十二册十九號至一百號内乃貴報登載三百元乞卽更正魯人王恩維謹上來函 
[南商會商董來函]  
　　謹啓者頃閲貴報於四月十三日載本埠油豆餅業罷市風潮商董力主和解一則内有鄙人等以徐謙律師之議論頗爲公允等因按鄙人等親往解勸抛盤未允付欵之八家係盡調和感情以免商業衰敝之責並非偏於一造故徐謙律師出應談論之際鄙人等當即宣示來意聲明鄙人等並非代表一造來前談判不過盡調和之責而已事關信實庸敢按照報紙傳聞失實請求改正通例書明原委乞卽更正爲幸顧馨一張樂君王文典上 
[南市洽記米行來函]  
　　啓者昨閲貴報本埠欄内結束抛盤一則内載仁誠洽記等八家代表律師報告不結理由等情查所載洽記乃係北市元和内附設之洽記公號並非洽記米行不料今晨又接匿名一封想係誤會故特具函祈請更正是幸南市洽記米行謹具 
[元和昌行來函]  
　　昨接匿名函内　此次荳米業罷市風潮乃因八家圖賴團掯不結銀致演此活劇閲報悉寳行亦在其列竊爲不解素稔寳行殷實何致厠圖賴之列而遺惡名於互古云云查敝行向名元和昌行此次報載措不結銀之元和乃北市元和雜糧號商敝行乃被欠之家元和雜糧號乃欠人之家氷炭不投昭然剖别本無申明之必要特恐不知之人混攙黑白指鹿爲馬不得不請大報載入來函門以醒耳目幸甚幸甚元和昌行啓事 
[閘北錢瞿兩君來函]  
　　逕啓者今閲貴報見有閘北錢瞿兩君來函登載云云殊爲詫異查此事並未投函於各報館想係冒名妄登務請登入來函門俾昭核實是荷錢貴三瞿燧賢同啓　　按此函蓋有圖章昨則無之本館以有關報務故昨函亦照登載以昭大公今旣由錢瞿兩君聲明假冒則昨日函中之言當不足信 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[煎海僧] [  訥厂]  
　　煎海僧佚其名江南人的未諸生也僧生當明季覩天下大亂乃棄帖括究心六相三略等書尤精技　勇冠江左能舉八十斤重　刀舞恥如飛潰兵團江陰　其財募壯士五百人隨閲公應元入城守　旣而淸兵　益急問公命僧率五百人突圍出求援及出園僧檢其衆少三十人衆日盡棄之僧日不可此三十人者以其才勇一時未必遽死若棄之不救則眞死矣是三十人者非敵殺之我殺之也其何以服衆乃單騎提刀衡入敵陣引之出如是者三三十人無一遺者城陷閲公死遂削髮爲僧與五百人同居海島中煎監自給鐵煎海僧淸定鼎後懼其作製欲召之出僧與五百人皆自剄死 
[秦良玉]  
　　明崇　十七年張獻忠寇川陷襲州石砫士司秦良玉一婦人也拾身報圖懅旣從　　　其衆日吾兄弟二人皆死於國難吾以一弱弱婦人蒙國思二十所今不幸至此其敢以餘生事逆賊耶悉召所部約日有你贜者殺無赦後分兵守石砫四境賊不敢犯事聞於朝降詔嘉許並賜以詩云　錦征袍手製成桃花馬上請長纓世間不少奇男子誰肯沙場萬里行墳激之情溢於言外此眞申幅而　眉者矣 
游戲文章 
[閨情集詞曲牌名七絶十五首] [  濟航]  
　　銀（河傳）送（鵲橋仙）羣（賀新郎）（相見歡）（燭影 
　紅）（盡夜樂）（西江月）色（鎖　寒） 
（換巢警風）（玉交枝）　（鎖陽臺）（玉瀾遲）（調笑 
令）（歌（金縷曲）（於中好）聽（摧粧詞） 
欲（陽金門）（羣錦標）（醉公子）不（念奴嬌）（東風 
第一枝）能占踏（御街行）（賀聖朝） 
（雙雙燕）不（惜分　）怕是（傷情怨别）時（芳草）（ 
荊州亭）畔路（訴衷情）不（誤佳期） 
（踏莎行）過（古陽關）帶（醉垂鞭）（九轉）間（駐馬 
聽）殘（漁父曲）佇晉（江月晃重山） 
偶向（桃源憶故人）（雄亭燕）語（　堂春）（昭君怨） 
罷（靑衫混）（薄倖）無心（點綘唇） 
（雙瑞蓮）開送（暗香）（鴛鴦拍）水（買陂磄）（閒中 
好）（向湖邊）望（歸國遥）思（十二郎） 
（金梧桐）落（玉京秋）（魚水同歡）（憶舊遊）（子夜 
歌）殘（深院月）一聲（新雁過粧樓） 
（一剪梅）開（消息）傳又看（飛雪滿羣山）（貂裘換酒 
）（淒涼犯）沈（醉扶歸）（解珮環） 
誰（憶多嬌）（虞美人）（醉紅妆）倚（翠樓呤）（瀟湘 
夜雨）（聲聲慢）滴碎（闌千萬里心） 
（懶晝眉）工（西子粧）（五更　）去（剔銀江）（關河 
令）我（探芳信）（摘得新）詩（字字雙） 
（杏花天）氣（　梢靑）（多　）（陽春）幾度經（庭院 
深深）（花自藩）（聲聲令）怕（雨霖鈴） 
（紅情）（綠意）總無聊不（望江　）（望海潮）（人月 
圓）時（如夢令）（風凰台上憶吹　） 
（雙紅豆）種（憶江南）（琴調相思引）夢酣（憶故人） 
（無愁可解）（上林春慢）（怨三三） 
（　儂）不解（傷春怨）爲（惜雙雙）（乳燕飛）却（喜 
團圓）（南浦月）（望江東）照（阮郎歸） 
[軒渠室筆記] [  情虎]  
　　某鄉創設初等小學延薛範學校畢業生某爲敎員就職之日某首呢帽而身西裝目金鏡而口雪茄足革履而手皮包望之儆然新學界中人也鉅行裝甫卸卽證其校長日貴鄉不可爲矣予焉能與奴隷伍請辭校長訝然曰先生何所見而云然願畢英說某日方今政體共和凡滿淸官吏一律罷斥而貴處猶有國勇之名稱是不能忘情於胡虜面寫有奴隷性質者予安能一日居請辭請辭語已色猶昂昂於是校長摔腹曰先生誤矣蓋此問鼎革之初鄉巡警尙未成立故團勇暫仍其舊先生所見所云得母是歟某聞而大慚 
譯叢 
[蠻荒游獵記（英人培自述）（續）] [  木]  
　　後此數日要無特　事可紀予以此次游獵未得一美麗之野猪時以未償予顧爲懐一日破嘰出行十里國見野猪一羣數可十頭中一頭最　予發銷中之該猪遂曹復追擊之又中一頭予復連發三鎗第一猪遂顧然倒地予仍追擊第二頭時約輪赫門尼司二人已落予後抵河畔時僅予獵犬特克與予爲侣予方涉水渡河方距彼岸十碼之處忽覺有物撞及予鎗柄迥身視之一棕色之巨蛇也不禁大駭時予駐足之處蘆葦茸茸竟弗能開銃窘甚躊躇頃之特克方雙目灼灼向蛇躍瞿欲嚙蛇乃注意於特克不復顧及予矣乘間退出數武得爲予擊斃焉此時果無特克助予者予且弗免遭其蹂躪是日下午八時吾人始回予與士人圍火而爲閒叙外問獸獅呌冀聲至喧　　而獅子長嘯一聲萬籟俱寂旣寂之後吾人如處鬼寂陰憶可怖約翰書語予日凡王出聲衆喙頓閉斯語果當蓋獅之爲物誠足當蠻荒之王也八月初旬子獵得一豹負之而行方抵山炭忽見普勒鹿一羣察視之下羣鹿方被一獅追逐于顧而樂之特是獅之行動　甚恒隱没其身不使予見距予四百碼之處始得乘　發銃中之獅卽狂奔予呼約翰赫門尼司至命之窺察僉　獅巳受創甚是日予本欲長途進行至是遂沿其蹝跡追焉暗念予果追至散備西河者亦所不辭直追至晚迄未捕獲吾人遂亦休息（未完） 
筆記 
[項維仁晝記] [  醒榭]  
　　項維仁爲有河一代晝家顧不知名私家　載中　或語及一二然亦弗詳今就予所知者記之如下永嘉項維仁善晝嚇酒性孤僻不樂與人交接人屬以晝輒大怒或且申申言不巳其晝無師法每當大風雨輒飲酒極醉破笠赤脚登屋後同絶頂蹲踞而遺觀其岡　之冥　雲樹之迷互鼓掌狂呌疾走歸據案伸紙布筆直追染濡淋漓烟氣涵滿晝已大快張壁問復取斗酒賞之且飲且注視良久忽大哭立毁棄爐火中他日風雨復然卒不知其何故平生不妄見人温恊守備錢大勇嗜酒與交最善然數年終不敢乞一晝一日大雨走過維仁維仁方據案晝晝已自起入取酒大勇急卷晝懐之維仁出不得晝知爲大勇所匿則笑日君欲得吾晝良苦然未署欵當爲補之大勇不肯日得晝足矣奚事數使出而授予徒欲得敗灰去耶又嘗具美扇索名人書之置維仁案而久不言維仁顧扇美信手作小樹數侏巳見背面書乃大怒日奈何以某書羅我盡塗其盡大勇死維仁益　傺有尙書督軍者閲邊一至温州語及維仁晝觀察使立遣人召之時方大雨維仁破笠赤脚至　察降階相迎與抗禮維仁固商曰某庶人耳辱公厚召故來將奚役觀察以情告陳百金几上維仁直視日某不知畫即畫豈用以媚大府者不謝走出觀察無如何飾他人晝署維仁名以獻維仁晝終不可得 
小說 
家庭小說 
[嫣紅刧] [  常覺小蝶合譯　天虛我生潤文] 　 
第二十章 
　　海兒斯東之朝曦每當射及人家屋頂時街中之人恆滿爭自赴工廠治事直至斜陽匿山背時始散隊出爲其一日工作後之將息工廠之事至多故所治事恆不相同工資亦無定額視其人勤惰爲率自十五先令至二十五先令不等此數亦匪細加以家人之工作所得正可敷其日用并子女敎育之費有所得不止二十五先先者則名日薪俸按月給發不復與平常相儕然惟匠頭有之其他者不能也海兒斯東雖爲勤儉之區然消金之窟亦復正多男子每於公暇輒以一日間辛苦所得耗之酒肆之中而婦女則常日相詈視爲固當彼於酒掃之役恆不親操塵埃入室亦勿糞除男子之歸其家者每不住踵即復他去蓋以家中襤褸之狀實不堪寓目宜乎不如居酒肆佳也當吾書此章開場時遂有一掃興之事相乘而來蓋自海禁開弛法商乘間入後海兒斯東之手套廠遂大半閉歇雖有數家力能支持然元氣已喪亦不能不從節省特是彼警工人一旦所入減少不無拂意乃相謀罷工夫此事者在今之世固已數見不鮮然在當時則實鮮見禮拜六之下午海兒斯東街上人擠乃不堪蓋以連日工作至此始得少息故面上咸有喜色衣服亦修整不復襤褸白布之裙圍其腰際與藍色短衣相襯然除少數返其家外則咸赴酒肆覓醉聲至嘈噪如蚊雷之聚市海兒斯東之酒肆至多其著名者則爲剪工家剪工者蓋爲廠中工人之名稱故酒肆亦即以此名其店禮拜六旣至工人袋中先令之聲鏘然而剪工之座客亦遂滿酒肆本不甚修廣至是乃無插足地喧囂之聲湯空氣作萬重音浪震人耳鼓旣聾然彼輩嗜好亦至減且人人同除皮酒與烟草外更無他好此時遂有一人語日喬治菲雪有新聞乎其時菲雪方吸烟頬深陷幾可藏物身質而面黑聞語則微動其唇其人又日菲雪奈何弗語其時背後又有一人言日菲雪汝二人者奈何又相詈菲雪恨日倍痕惠克司渠詢予有新聞未此禮拜者吾人工資又減去一先令吾懊恨且不暇何來新聞此即新聞耳惠克司曰眞耶菲雪曰安得非眞此而可忍孰不可忍 
[埃及野史之一勃萊特外紀（十四）] [  佩筠女史]  
　　勃萊特旣被縳遂有人引之入一穴室室果不甚修廣霉潮之氣逼人室四壁　花紋無數類作玫瑰之形藻井壷上高不可仰然咸　落不堪惟塗金之柱歸然尙作紅光下以裸體美人承之其地蓋故宫而　者勃萊特悄然四顧熱念乃潮起念今夜史齊克待已不歸焦急將不知奚似蓋勃萊特來時自恃其勇乃屏從侍勿隨今則受其累矣世間誇大之人往往因之致敗及敗而悔莫追勃萊特即其一也於時天已漸墨斜陽入室黯然如墟墓勃萊特亦憊曲一肱就長楊而臥臥乃至酣夢魂亦不來繞及醒則眼前忽大放光明夜　之聲時復度花叢而來幽婉有如仙籟己坐處爲一大理石之堦堦前繁花之繡香氣流轉飛泉一縷自花間噴出爲目光所照爛然如銀殿閣廻廊一一通明無障月光相映景乃大幽晶簾之次有一宫裝美人據瑶楊而坐花香爭集其衣袂以意度之殆已透入其冰肌玉骨矣勃萊特悄然默念意此間苟非天上瑶宫則簾下美人必爲公主雅梨娜兒以人間無此　質也麗人見勃萊特醒則聞亭亭起立柔聲言日王甦乎妾爲意逹理公主雅梨娜兒辱王愛不辭萬險而來吾父意將致君於死然而人非木石嚋無知已之感故予不卹冒萬死出君於險王識之此後妾之愛情永附君身終身不之易矣言次俯首自撫其指環勃萊特至此惜恍乃如入夢不知所語而愛情之燄立張且自整其衣屈一膝謝公主恩德俯而吻其素手公主乃大頳雙　爲羞容所襯嬌　有如桃花初胎勃萊特復吐其誠欵之聲道傾慕意公主乃益頳俯首理其衣帶理旣復棼勃萊特日公主吾人之來實爲公主今幸公主見援則公主無殊剖其誠心相示公主能從予行乎言次握其手弗釋於時月光漸黯堦前景物一切如範銷帳忽有一絶厲之聲浪隨風而至似人怒極發爲長嘯勃萊特大驚起立四視則意逹理王已持劍而至直奔公主劍動公主之頭竟斷熱血濺衣狼藉如桃花之辯勃萊特痛極欲哭而劍已及其身嗤然一聲此身乃如墮冰窖木然不省人事久之忽有一極銳之聲浪震其耳鼓開眸微睨則覺此身仍在斗室之中月色黯然入室　　如烟榻旁乃有一人持燈而立 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
　　中華民國四年西曆一千九百十五年四月十五號星期四舊曆乙卯三月初二日共五張 
[救國儲金二]  
　　上海書業公所函云敝業於救國儲金之舉業經同人繼起恊贊通告勸認復於本月九日在所開特會集議當場到會諸同業已認逹數千金茲將其人名認數開奉乞爲登報嗣後諸同業陸續報認到所當再按次報告貴報發表中華圖書館一百元又同人葉九如一百元管竹雲十二元殷劍花十元吳仲山十元兪幼甫八元殷義聲七元鈕福五三元方慕蓮三元姜品藩二元魏延年一元方九甫一元項坤泉一元沈彩衢一元陸覲坡一元葉慶瑜一元王大錯特捐五元月捐二元章宸蔭一百元　　海寗商務分會致上海緯事務所函云啓者救國儲金各處聞風響應莫謂我中華民國人心巳死茲由敝會邀集各界同人會議以敝會爲救國儲金事務所並當場認儲洋三百七十元除後有認數容再續報外先將現認姓名數目開單送呈謹乞轉登各報該欵一俟收齊即當彚繳中國銀行收儲　　海寗縣商務分會代報各界認儲金數賈益龍二百元朱熙龍五十元龐景祁十五元周季怒恕城立第一二初小校職員各十元共三十元李子曼李希齊吳芷香生源衆友王藹香各十元共五十元諸智泉五元朱字蒼唐萬里陳逹瞿各四元陳通書徐斐臣朱竸雄張學酢各二元　　定海遂暢莊五元林厲銘二元蔣仲明一元周文華一元王蒓舲二元孫浩二元程蕉生一元　　謝楚亭一元李時霖二元陳定生五角陳明全五角以上均定海竺家弄　　何瑞昌二元定海北門　　徐繼滄一元定海學宫前　　李亷德一元定海衢頭　　張來生二元定海桃花莊　　劉孔昭一元定海駝岙　　駐鎭漢帮木業孫發記五十元吳玉堂四十元樂漢臣四十元吳時澍十元劉蘭亭二元王淳廷一元劉升雲二元徐鴻茂一元劉子餘一元樂明萬一元樂明榮一元樂明謙一元　　宿遷甡泰永學生張庭熙金文蔚一元　　浙省旅魯濰縣華德祥號同人二十元　　鎭江新河德懋鴻木號張立言五元陳占魁二元周值夫二元陳復初二元　昌明書局印刷同人沈東五生元沈苑花五元黄壽庚五元馮士林三元虞濟川二元林琴甫一元徐林根一元徐進榮一元沈錫榮一元虞魯生一元范漲發張桂生合一元施美生奚百齡合一元王增發一元孫明餘一元胡元芳一元顧炳生一元吳金蘭一元孫得福一元　　周月記印局同人吳瑞庚三元沈聚生二元蔣文鰲一元　顯淸一元唐蔭魁一元蔡桂生一元顧榮發一元商務印書館發行所同人高鳳池一百元無名氏一百元兪于賢十元鍾景莘五元吕子泉十元鄭峻卿五元陳培初五元顧曉舟五元陳迪民五元鮑咸亭十元葉潤園五元芸心堂二十元王德峰五元郭梅心十元謝資來十元符幹臣五元施敬康二元鄒金坡二元陳炳泉一元張詒甫二元王餘堂二元韋愼之二元陸廷梅一元韋傳卿二元左啓元一元顧挻生二元盧章豹一元楊曉亭一元王亷伯一元謝省三一元程申甫一元王瑞年一元王耕三一元陳　僧一元王寳荃一元吳糼安一元陸詩樵一元張澤民一元何心圖一元林友松一元華晉祺一元吳麟年一元顧振炎一元沈學文一元汪子然一元沈挹靑一元亷亞希一元朱景張一元陳春榮一元夏東曙一元陳炎一元楊德範一元許秉衡一元孫振聲一元張文亷一元駱輔堂一元張庚福一元鄭嗣甫一元鄭寳源一元羅品吉一元章立三一元朱文奎一元楊子琴一元華生泉一元李詠福一元宋紀緖一元許小山一元吳度均二元張漢文五角奚忠信五角譚沂生五角葉志龍五角陳壽昌五角趙亷城二元鮑錦文五角卜梧亭六角顧復生五元符積康五角何通逹五角商務印書館印刷所同人何爕棠一元許新江一元林如錦一元沈鴻光二元丁得章一元朱良槐一元章運發一元毛亞元一元張蘭生一元朱瑞發一元朱貞棠一元楊元傑一元郁錦章一元徐同亷陸桂榮一元朱光華十元周少山一元李少緝二元孫文寳一元吳思濤二元桂樹潘十元張根林二元邱阿桃五元柴子良二元唐炳杰二元林九齡一元顧根壽二元卜永寳一元吳晋昌二元葛阿海一元高寳卿二元孫妙生一元劉昌盧一元施文敏一元華顧興一元張友信三元錢生祥二元李善甫二元桂雲寳二元唐蓮舟二元周景淸一元華林園一元徐桂生一元祝祥林一元徐錫祥二元鄒桂卿一元陸品陞一元陳桂福一元金蓮生一元黄夢林一元毛杏林四元五角陸肖雲四元潘克忠三元顧玉生一元曹岱孫二元王子祥二元徐紹舲一元何松溪一元顧德潤一元陳家二一元胡精純五角榻峻卿二元張燦熊二元殷堅一元汪元之一元王芬順一元周楚湘一元蔡滄月三元周正元一元夏菊如一元蔣琴棠一元朱大綱一元王學彝一元陳眞吾一元胡文祥一元姚蓮觀一元鮑生財一元吳宗源一元周茆臣一元張逹全一元計榮章一元鄭永棠一元張申玉一元朱福生三元曹寳生璋元朱𢘽仁二元蔣金生一元鮑咸水一元唐賢心一元郭吉生一元馮世光一元胡芝三一元王補生一元張開智一元孫吉仁一元王長林一元科學會發行所五十元又同人陸褺臣三元王芝林一元曾旺庭二元陸寳垣一元才記書棧十元黄長源三元振軔書局國債票十元畢東陽月捐一元新中華書社任飬田十元神州圖書局成糼甫一元虞天墜三元吕均培一元鴻寳齊書局劉松山五元時務書館五元華新印局十元又同人沃晉甫二元張明浩二元茅梧初一元徐仁鄰一元陳大章一元虞品岩一元張新發一元周阿三一元徐阿三一元徐善根一元陳大恒一元周兩辰一元章福記書局一百元許錦明一百元闕念橋一百元廣益書局五十元陳鑑堂五十元魏炳榮五十元丁雲亭五十元江東書局五十元茂記書莊五十元會文堂五十元文瑞樓三十元鴻文書局二十元吳幼甫二十元校經山房二十元彩文書局二十元徐子根二十元周月記二十元陳詠和二十元朝記書莊二十元古今圖書館二十元陳立炎二十元通時書局十元華心齊十元振宸書局十元吳省吾十元昌明書局十元汪幼輪十五元劉緖祥十元周　如五元周雲淸十元兪子錫十元蕭子良八元吳錫榮五元印紅馥五元劉堃源三元周澤二元劉瑞龍一元朱錫廷一元沈紹光二元胡伯榮二元沈少衡三元 
[國貨調查]  
　　此棚來稿擁積容俟陸續登出 
　　常熟布廠虞興（東門外下塘）中興（大東門外大里鎭）錦華（大東門外白場）華昌（北水門外吊橋）勤華（北水門外）昭勤（大東門外梅里鎭）永興（北水門外歸家城）業勤（老縣場後街）錦美（東門外顧港）振新（南門外）通裕（城内書院弄）勤德（大東門外梅里鎭） 
　　醒快丸吳德榮君發明取龍頭商標大瓶四角中瓶兩角小瓶一角樣包五分批發照碼五折總發行所英界中旺弄大華藥品公司　　固本子宫丸英界河南路羅威藥房發售商標用雙獅摔球每瓶一元四角批發照碼八折　　花露水英界寳善街化學工業祖創製仙童商標大號每瓶四角二號二角三號一角五分四號一角批發照碼七折　　硃砂印色中華愛國社工藝廠姚汝霖君發明取旭日商標廠設英界六馬路横街祥和里總發行所英界河南路中華書局批發價目一號每打四錢五分八二號五錢一分五三號五錢七分二四號同上五號七錢一分五六號八錢五分五七號一兩五錢八號一兩五錢七分三九號一兩九錢三分十號二兩二錢一分六　　自來火浦東榮昌火柴廠製造商標老戲二人立圖大聽三聽爲一箱每聽二千四百盒小聽六聽爲一箱每聽一千二百盒洋鐵皮聽每箱申元十五兩七錢五分木聽每箱申元十五兩零五分總發行所在英界泗涇路恊興公司　　洋花鏡中天緞義豐和號王介安君發明用七夕圖商標廠在蘇州皮市街總發行設英界二馬路泰和里價亷物美遠勝舶來品 
 
 
 

Page 18

 
 
   
 
