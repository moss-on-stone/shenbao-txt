# 1922 - 94 - 4917647

 

Page 1

 
 
   
 
 

Page 2

 
 
   
 
 

Page 3

 
 
時評 
[周自齊就職冷]  
　　周自齊署閣發表之後第二步須視其能否就職今旣就職矣第三步須視其能否視事必俟能視事若干日後然後始可謂之周署閣之成立 
　　蓋突然而有周署閣之命尚未知本人之是否同意各方之是否疏通迨至就職則本人之同意可知也故曰第二步也迨至視事則各方之疏通與否雖不可知而各方無劇烈之反對可知也故曰第三步也迨至第三步旣定則内閣問題已入於和緩之局時事即有變化又必將轉入他問題矣 
　　若云今日之周閣則正由第二步而進至第三步之際是否能成尚未可料也 
[國内專電]  
　　北京電周自齊昨夜八時零五分到京卽入府見徐徐促就職周有難色張名振隨周同來秘長可以蟬聯（十一日下午三鐘） 
　　北京電周自齊入京伴行者徐世章張名振鄭洪年車誤點原爲七時十五分到直至八時零五分奉軍副官長兪恩桂亦同來現周派人分赴保洛道地苟無反響卽就職（十一日下午三鐘） 
　　北京電周自齊九點第三次入府十點出赴張景惠宅晤張弧請弧自辭弧不允十一點徐命張景惠到院與周晤面十一時周到教部就職一時到院出席閣議聞徐諭周到任後卽免張弧職 
　　北京電今日閣議周主席鍾列席達壽辭蒙院副總裁祺誠繼周英杰調江漢道林樹藩調施鶴道黄永熙調鄂實業廳長均决又巴黎大學在歐美分設中國學院年費三萬鎊財交兩部各提萬五千鎊交部議定到期支付劵展期换票規則指令准（十一日下午八鐘） 
　　北京電保曹電覆徐贊成周閣并勸速就洛吳未覆或謂王芝祥去疏通可無問題故周放膽就職 
　　北京電財部十日函朝鮮銀行留學費借欵本息已列鹽餘公債單内審查畢卽償新債票（十一日下午三鐘） 
　　北京電財部十日函中行教育準備金應先付鹽餘債票六成百二十萬元（十一日下午三鐘） 
　　北京電財部十日函滙豐云法荷蘭銀行留學借欵本息到期先付鹽餘二萬五千以後分三個月鹽餘償清（十一日下午三鐘） 
　　北京電吳佩孚令撤京漢車務處長錢墉以張保榮繼以許鏡清充副處長（十一日下午三鐘） 
　　北京電京漢車扣多商人代表洪濤來京哀懇加貨車（十一日下午八鐘） 
　　北京電張作霖電院京奉路奉天專線普通線迭被割竊請嚴飭沿線各該地方長官軍警一體嚴緝已令奉轄各屬切實遵辦 
　　北京電厦門關督電稱英電船請行駛下年龍王宫英埭頭後溪港四未開闢行輪之處請核奪 
　　北京電孫烈臣電外部濱江各公團催撤技術部請向美使交涉阻止史蒂芬來哈（十一日下午三鐘） 
　　北京電昨謡甚多謂河南有戰事但鄭州今晨尚有路電謂全豫安寗又謡傳王承斌師次涿鹿亦於本晨證明不確（十一日下午三鐘） 
　　北京電部覆張文生鳳陽關巳明令徐鴻賓繼任尊處電保倪道烺俟有機會另設法（十一日下午三鐘） 
　　北京電陳籙電法政府對俄外交改觀歐洲時局變化無常日諾瓦會至有關係吾自應派員參加 
　　北京電日代辦照會外部日本添派輸出品監督官品川正和充修税委員（十一日下午三鐘） 
　　北京電膠濟第一段華警十日到防日軍十二日交代十三日步兵及無線電台人員撤退十四憲兵撤退（十一日上午三鐘） 
　　北京電周自齊突然掌閣梁持異議先就教長再看情形張弧現與董康算賬一俟算結尚欲銷假業巳準備一切（一十日上午八鐘） 
　　北京電奉軍昨開二團至三家店駐紥軍事已開始運動（十一日下午八鐘） 
　　北京電吳俊陞電蒙旗三貝子地方與滿站北俄村地方有俄蒙匪五千餘人聲言五月一日進攻中東路及滿海各城鎭已飭各軍嚴防（十一日下午八鐘） 
　　北京電院部電曹錕魯督力保鄭士琦爲山東軍務帮辦應否添設盼覆（十一日下午八鐘） 
　　北京電陸部罷工金韓兩次長已允先發一個半月薪水各員司允於今日起照常辦公（十一日下午八鐘） 
　　北京電財長王克敏運動甚力 
　　北京電孫烈臣電前月赴奉陽日回省（十一日下午八鐘） 
　　天津電奉軍自青日始每日運送六列車入關約計半月可畢聞暫時集中軍糧城總司令張作相寒日啓程赴京預定駐在南苑此舉名義係奉參陸兩處奉諭特達之電召曹氏昆仲完全諒解天津官廳已預備出示曉諭令人民勿信謡驚擾 
　　天津電聞馬育航將代表廣東赴奉接洽 
　　天津電周自齊代閣完全府意梁葉態度冷靜恐周獨力難支且前途尚多障礙 
　　天津電潘復移出息游别墅爲第二次之失踪（以上十一日下午十鐘） 
　　漢口電蕭本日電府内閣不宜一系獨佔請組超然 
　　漢口電吳電蕭周亦交系未便表示贊否（以上十一日下午一鐘） 
　　漢口電聞衡陽湘軍謝國光旅與匪聯合暴動殺害營排長兩人商民受害頗衆湘趙巳派員往查辦 
　　漢口電川劉前派湯子謨與潘藍商退駐地點潘已撤回酉陽藍因無開拔費仍駐宣恩現孫傳芳向劉交涉劉已電藍四月内退駐奉節並撥開拔費二萬元 
　　漢口電鄂省警備隊編制法巳擬就大縣募警百名中縣八十小縣六十月費約共五萬元 
　　漢口電熊祥生又辭職吳電慰留並令鄭焯幫熊維持（以上十一日下午八鐘） 
　　漢口電熊祥生擬設湖北地方銀行資本五百萬財廳與官錢局合籌財廳資本卽以變賣武勝門外官有地皮之欵撥充已通過草案分呈兩署請示 
　　漢口電財廳提借地方公欵案反響漸大省議員何晃新等向省署提質問限三日答覆 
　　漢口電教職員灰日推雷寳杏等男女代表十人謁蕭劉請撤錢葆青蕭劉答不必予錢以難堪一月後自有相當辦法（以上十一日下午十鐘） 
　　漢口電吳堅欲鄭焯長政務廳因之烟酒局長黄永熙暫可不動 
　　漢口電漢口内河船棧監督吳委使署副官長宋芝田接充灰已交替前監督葉兆崧副孫世昌均因海洋社交涉先期往滬 
　　漢口電洛陽需車應用京漢南叚自眞日起停止運貨其已開貨車行至許州折回（十一日上午十鐘） 
　　成都電陳樹藩司令部將移入川中東鄉縣正與當道接洽 
　　成都電馮玉祥代表吳中將已到省城言馮主和平（以上十日下午十一鐘） 
　　香港電議員彭養光提議暫行新刑律第一百六十四條與約法人 
 
 

Page 4

 
 
民有集會結社自由牴觸咨令各省停止其效力 
　　香港電市廳將出示招商承辦河南自來水分所須全華股立案日起一年竣工提溢利十分一爲市政費餘照省水公司辦理 
　　香港電前桂林統領鄧文輝在港被警探帶警局未放 
　　香港電馬君武曁財廳長呂一夔家眷均由桂遷粤桂亂當未已 
　　香港電加萬元連前三萬元購緝刺鄧鏗兇手 
　　香港電輪渡工求加薪未允連日集議罷工不免（以上十一日下午十鐘） 
特約路透電 
[日諾瓦開會記]  
　　十日日諾瓦電意首相法克台氏今日在喬治宫正式舉行國際經濟大會之開幕禮英法意比日五國代表並肩列席於正案意代表位列中間英代表在左法代表在右比日坐於下邊其他各國之代表則分據四案對正案成直角形俄代表坐於塞羅兩國代表之間其前爲芬蘭席後爲瑞士與西班牙席未開幕前數小時喬治宫前已觀者雲集軍警在各處戒嚴騎兵且拔刀出鞘宫前戒備尤嚴入塲證皆一一子細驗視兩旁兵士排列宫中佈置華麗塲内人極擁擠在開會前兩小時已無虚座新聞記者皆坐於會場後之旁觀席英相喬治之妻女坐於前排預留之客座英代表首先到會俄代表後到似有張皇形色意相致開會詞略謂當以華舆會所抱之誠摯精神謀歐洲之和平各國各有其獨立·自主·與主權必成立其相互之公正調洽而後始可達救濟萬邦之目的凡各討論宜以此爲原則凡各禁阻條例保護政策可爲商業發展之阻力者意國凖備撤除之意相致開會詞後復聲明此次大會完全依據開恩斯之决議英相喬治起稱歐洲宜共同出力以恢復現已凌亂衰敗之工商業第一需要爲眞正和平苟國與國間未有好意世界未成經濟上單一團體則幣制·匯兌·運輸·金融之討論終無實益云協約國代表開預會時議定各國平等法國初不贊成以同等地位待遇俄德英相告以大會非爲發出哀的美敦書而設如俄德接受開恩斯之議案吾人自當進行否則大會召集何益之有日意代表皆與英相同意法代表於討論之後卒接受英相之見解法代表巴爾都稱世界之患在無安寗無穩固惟積極信義可救世界法國不欲據握霸權但篤好和平不願罪惡之邪僻擾亂世界和平又稱大會所須討論之問題至爲複雜故程式無可簡單尚望各國共助改造以謀各方面之成功云 
　　十日日諾瓦電經濟大會開會時英相喬治演說注重各國旣接受同樣條件自應平等集議一層英相略述開恩斯議案（一）各國承認政府縱有變更國債不能註銷（二）不對他國之制度宣戰（三）不侵略他國土地（四）外僑在法庭中享平等之公道英相謂戰爭固已停止仇隙迄未銷除如大會能化除仇隙則眞大有造於歐洲之改造又謂若大會不幸失敗亦未必過抱悲觀 
　　十一日日諾瓦電昨日大會之第一次集議發生法代表巴爾都與俄代表齊吉林間之衝突德代表韋士博士聲明德國凖備合作之　後齊吉林繼稱俄國接受開恩斯之議案願依據交换與平等之基礎談判一切俄國贊成解除武裝但要求防禦外來攻擊之擔保法代表巴爾都抗稱齊吉林不應言及開恩斯會議所已擱置之問題並斥齊吉林解除武裝一語爲與本會毫無關係齊吉林答稱法國前總理白理安曾在華會聲稱法國因俄國故不能解除武裝是以俄國今發此言以祛除法國之反對英相從中排解勸齊吉林勿破壞大會於是第一次集議休會而衝突遂終止 
　　十一日日諾瓦電路透訪員探悉英代表頗滿意於大會之進行蓋以各國一致接受開恩斯議案也預料此會或有成功結果協約國外交家皆謂法代表因齊吉林言論超出開恩斯議程之外故提抗議其時頗虞决裂幸英相於吃緊時起發片言以排解之英相不重視齊吉林之言論故其排解尤易發生效力會塲因此復形歡好 
[德國答復賠償委員文]  
　　十日柏林電德國答覆協約國賠償委員會之文謂自上年十二月起馬克購買力巳視前縮减生活代價有漲無已德國如不能得必要之外幣以付入口之穀價則今夏將難免遭遇饑荒如德國幣價繼續低落則馬克在國外將不復有任何價值今爲全世界利益計宜拯救德國之破産德政府深信唯借用外債可以應付賠償義務及鞏固滙兌德國目下之税巳重不堪負不能再增協約國如欲施行與德國財政主權相背之管理德國人民礙難承認 
[銀行家整下戰債談]  
　　十日倫敦電巴克萊銀行主任古特諾夫氏向倫敦美人商會演說謂整理戰債乃使世界脱離危局必要之舉今應儘速决定各負債國所能付之數於是陸續發行公債劵由國家擔保彼信全世界之人必樂購之 
[英國對於僑外兒女國藉問題]  
　　十日倫敦電旭特氏今日在下院宣稱英人在國外所生兒女之國籍議案業已草定現正徵求各殖民地之同意故一時尚不能提出 
[美海長之反對海軍案]  
　　十日華盛頓電海軍總長抨擊海軍議案其原因乃由衆院海軍委員會修正該議案於費用及人員兩項復加裁减當道視爲與華會所定之海軍力殊不相稱 
[日本歡迎英太子記]  
　　十一日東京電隨從英太子之路透特别訪員由列朗號發出無線電報稱諸艦每小時行十九海里諸均平安星期日有東北風海濤掀揚雲氣低壓當過法巡艦芒加姆號時曾彼此鳴砲致敬 
　　十一日東京電歡迎英太子事務業巳籌備告竣列朗號等諸艦明晨八時可入横濱港由第一艦隊之六艦駛出迎之列朗號下椗時將鳴砲二十一響且有飛艇四具於空中操演於是伏見宫親王等及駐日英使與使署職員將登列朗號致敬英太子定九時半登岸岸上歡迎者將有日本及外國官民數千人於是英太子將受知事市長英總領事英僑協會會長之正式歡迎由英總領事及協會會長宣讀歡迎詞繼由英德領事及知事之女進呈鮮花禮畢英太子卽乘火車入東京 
[柯南道爾之精神論]  
　　十日紐約電英國柯南道爾爵士游美演講精神論巳抵此間爵士語客渠巳由實質蜕化而入於精神事項又曰福爾摩斯偵探案一書在小說中縱饒趣味然今已不復占余生活中之地位 
[各國近事記]  
　　十日巴黎電據摩洛哥消息西班牙軍已占據控制克白丹區之達克特巴里重要陣地 
　　十日巴黎電聞小協約國竭力反對前奥后率其兒女回匈 
　　十日巴黎電巴黎展覽會定五月十日起開會至五月二十日止法國製造家預定地位者已有四千二百人 
　　十日紐約電巴西八釐息外債美金一千三百萬元分二十五年償還發行後已大逾定額 
　　十日倫敦電無線電報員五百人拒絕服務 
　　十日倫敦電亞姆斯特丹電聞報載稱荷蘭石油公司督辦已赴美國加州現信乃往會晤美孚油公司總董磋商兩油公事合作事 
[公電]  
　　張紹曾代電申報館鑒紹曾於三月二十八日致奉天張巡閱使保定曹巡閱使洛陽吳巡閱使儉電其文曰時局杌隉至斯已極縱横終屬徒勞解决務蘄正當然非大有力者和衷共濟統籌全局不足以解糾紛而定國是謹案時局之歸宿一則須由國會自由行使職權一則須由各省共謀根本改造凖此二者或取其一作爲標題或舉其二决諸公議法律事實均得其平一切糾紛不難立解三公爲國家柱石興亡治亂攸關倘得大發宏願拯救危亡毅力主持務行其一則南北各省决無異議如或另有良謨亦請協定提議付諸公决以昭大信民國萬年實利賴之謹竭愚忱佇候明教等語又於四月二日致奉天張巡閱使保定曹巡閱使冬電其文曰儉電計邀尊覽頃接子玉將軍復電囑懇請兩帥主持一切足徵子玉將軍推重兩帥對於時局亦無成見儉電所陳及係解决大局一種歸宿之推測並非弟妄有所主張也亂極思治人同此心而分崩離析莫衷一是惟有懇兩帥嚴防播弄力壯縱横本大道爲公之心體主權在民之旨以公開解决時局爲號召先行召集籌備會俟籌備妥洽再行召集全國正式大會解决一切問題如是則提倡公道出自我公而解决主權操之公共旣無獨斷專行之弊乃收撥亂反正之功或慮南方仍不肯加入會議不知南方愛國不亞北方縱令不從其曲在彼且有美國十三州會議之前例足資參證愛國愛民如我兩帥當不河漢斯言也又有進者此數年中中華人才因不重視互相尊重之原則至互相殘殺巳殆盡矣弟之所以不憚煩言固因尚未忘情於國家而尤望我同生斯世之至友良朋共成發皇中華之偉業其孰是孰非孰强孰弱孰勝孰敗實非所願聞也戇直之言諸希鑒原並乞示教等語特此奉聞張紹曾叩虞 
　　宜興來電上海申報館鑒恢復民二縣會敝會亦甚贊同除另電當道請願回復外請代表輿論盡力鼓吹宜興縣教育會蒸 
國外要聞 
[改用新歳曆之建議]  
　　每年十三個月...每月二十八日四個星期...一年五十二星期...元旦前多一獨立日...每四年閏一日亦爲獨立日 
　　世界新聞社云現時通行世界之太陽曆係千五百八十二年羅馬教皇格來哥雷第十三世所改定沿用已久近二三十年來頗有人以其不便而倡議改制新曆者一九一八年美國明奈蘇他州商人集合團體組織一美國自由曆協會以提倡改革世界歳曆爲宗旨舉出一董事部以約瑟巴納司氏爲部長招集同志專家多人將世界各種曆制彙同研究而改擬一最簡單最凖確之新曆其結果距今約一年前明奈蘇他州籍美國會議員湯麥司達維巧爾氏ＴhomasDavidSchall在衆議院提出一新曆草案本年二月七八兩日華盛頓舉行天文學家實業家及凡注意改用新曆之人士之會議討論此項新曆草案能否施行之問題此項新曆之能否施行今尚不能斷言但改曆之議已脱離討論範圍而入於計畫範圍則彰彰甚明兹將該草案内容撮記其大要如左全年分爲十三個月每月恰爲四星期每星期七日全年共五十二星期每月二十八日一律相同每星期及每月皆以星期一日始以星期日終如下表 
星期一　星期二　星期三　星期四　星期五　星期六　星期日 
　　一　　　二　　　三　　　四　　　五　　　六　　　七 
　　八　　　九　　　十　　十一　　十二　　十三　　十四 
　十五　　十六　　十七　　十八　　十九　　二十　二十一 
二十二　二十三　二十四　二十五　二十六　二十七　二十八 
一年十三個月每月二十八日合成三百六十四日新增之一月擬名曰『佛恩』或『佛納』ＶernorVerna（青春之意）加在二三兩月之間每年三百六十四日之外尚零一日則置於十二月二十八日之後一月一日之前爲獨立之日不在月份與星期之内名曰『新年日』新年日之翌日即一月一日星期一每四年多一日加入六七月之間名曰『閏年日』新年日與閏年日均爲法律上之休假日每七新年日及閏年日應作爲星期日以保七分之一之時間爲神聖的時間新加之一月或擬名爲『自由』尚在未定復活節向以春分時期日與月之行動而定其爲何日自紀元三百二十五年以來沿襲不替然世人頗感其不便久有倡改爲一定日期之說者此次新曆草案中建議以三月十二日爲『耶穌受難日』（ＧoodFriday即復活節前之星期五）如是則例在受難日後兩日之復活節應爲三月十四日又『紀紀節』MemorialDay向爲五月三十日現每月祇有二十八日此節改在五月十三星期六與現行時日相去亦復不遠一年十三月雖不能平分四季但五十二星期四分之仍可爲十三星期一季第一季一月一日星期一起第二季三月八日星期一起第三季六月十五日星期一起第四季九月二十二日星期一起此項新曆祇須擇一元旦日爲星期日或星期一之年即可開始改用無擾亂日期之虞草案中又規定凡契約合同等如在新曆頒行後第一年第一日或第一日以後到期者應依現行曆數其日期於新曆下滿期之日爲到期之日又依現行曆所訂契約如規定按月付欵者應將該欵總額分爲十三份於新曆之下按月付十三分之一其有規定於現行曆某月二十八日之後付欵者亦依現行曆數其日期於新曆下滿期之日爲到期之日一九二○年六月間歐洲曾開一國際商會考慮規定復活節日及改良歳曆問題但未得結果巳故教皇皮尼迪克脱氏曾發起召集天文學家於本年四月間在羅馬開會討論此問題今教皇更迭未知此舉實行否要之改用新曆已成爲一世界問題則無疑義也 
[科學可使男女易性說]  
　　生物學家新學說 
　　世界新聞社云據倫敦消息大哲學家赫胥黎氏（卽著天演論者）之孫猶林赫胥黎氏ＪulianHuxley現充鄂斯福大學生物學教授年少望重近在皇家美術學會講演男女生殖問題大旨謂小兒在未産生以前用科學上簡易方法可使男女易性正如禽鳥昆蟲之可使牝牡變　禽蟲如是一切動物何獨不然人亦動物之一耳安見其不能男女變體哉果爾則世界女浮於男之數可以得一調劑氏又引證諸說以實其言謂克羅博士ＤrＣrew曾發見禽蟲可以牝牡轉變如牝雞曾變爲雄發育充分由斯以談吾人或且能覔得一種物質注射或嵌入成年人之體中并能使成年人之男女性亦爲易位且使其性格全變亦未可知此變體之男女亦能生育子嗣與尋常男女無異再則并可造成一類非男非女之人如俗所稱隂陽人者於男女之外另居一類法律上亦不能不承認之其可能之期當不在遠云云 
國内要聞 
[北京特約通訊（穆）]  
　　政潮牽動外交之内幕 
　　近數日來時局上之大暗潮頗因外人之表示態度遂較前略見靜止公府方面所傳出謂英美各國對於掀動大政潮之事實巳表示如果實現必加干涉但啓外人干預内政之漸邨人亦抱不安天津方面所傳來謂現在總統問題國會問題粤奉間之交涉已有端緒惟最吃重者仍在外交非先得使團之默認不能着手而邨人方面進行巳有成效故目下情狀爲邨人樂觀而交系感其不便雖邨人之所謂不安交系之所謂粤奉間巳有端緒者皆不免飾詞而内訌牽及外交之形勢固顯然之事實也 
　　昨日外間所傳謂外交團將提勸告反對恢復舊國會此固近於府側之宣傳且恢復舊國會爲粤奉間條件之一項外人之勸告未必專在此事着眼然事實之可指者則日前英日兩使見顔時英使曾言直奉間形勢緊迫大有旦夕開釁之勢京津一帶外人之生命財産恐受危險現擬派兩軍艦至秦皇島監視京奉綫之交通且苟至北京秩序有危險時外人將自謀相當之保護此言也於我之主權體面大有難堪而戰爭是否醖釀顔氏又難於置答乃日使忽接一語謂雖報紙宣傳未必盡實而風聲確係可怕云云顔氏遂就報紙未必盡實一語對英使之調艦保護說婉詞拒絕但外人方面消息課果有危及邨人地位之事則英美諸國將以陷於無政府地位之說詞加以制止此即外交上助徐之說邨人所以引爲寬慰者而月前張作霖在奉大讌領事團對於時局問題有所表朱實與此種形勢有針鋒相對之作用天津之作政潮活動者亦對於外交謀所以進行期外人對彼諒解不加干涉焉 
　　原來英美與日本對於我之内政素有一翕一張互相箝制之作用奉張素接近日本交系此次上台亦因新交系之助與日本有所聯絡梁幡談話即事實之最彰彰者而參預其間之安系與日本之關係更無論矣反對方面之吳佩孚則素反對日本而與英美接近二月間瀋洛風潮初動英美兩館即曾派人至洛外間且傳有干涉京奉路運兵之聲此次之干涉說即以上述情形爲遠因而最近之發動則西人某顧問實受邨人之囑向兩國游說因其所掀動之政潮涉及邨人之地位而以將陷於無政府地位一語爲表面文章以日人利用奉交安暗操政權一語打動英美反感故英美對於邨人頗表相助之意暗中醖釀巳若干日至近日而始呈露亦猶直皖戰爭時使團以禁軍隊飛機入城向外交部及曹段兩方警告並以形格勢禁使日使不得不令邊防軍之日人脱離爲邨人之一種運動與英美之對日關係也 
　　當粤奉交涉風傳最盛時有人與小幡間談及之小幡謂孫中山如果有統一能力各督服從外人不至反對日人並可承認惟某國與吳佩孚稍有關連或不免異議然某國外交慣例非始終堅持絕不活動者只看事實如何耳云云所謂某國似指美言之於英未曾涉及然依此種言論及在外交部之口吻則日人對粤奉之聯合以排徐吳固未嘗不表同情矣自英美表示態度以後即繼以小幡歸國以愚所聞小幡歸後除表面上之山東善後問題外對於我國政潮實將密商對付之方針而奉交安各方面亦乘小幡之歸對日有積極之活動外交上之醖釀尚未有巳而兩方皆藉外力則事之不可掩者也 
　　邨人旣得外援故一變從前張皇恐慌之態度而仍守以靜制動之方針專從事繼閣問題以爲對抗周自齊之署閣聞事前未先得同意奉直亦猶是總統職權不敢干預之表示而邨人即毅然出之亦以在外交妥協以後也日前頗傳外交人才内閣之聲謂所注意者爲施顧王三代表今施顧將陸續歸邨人爲聯絡英美計實欲俟其歸時令其組閣而捨却軍閥之倚仗以求庇於外交如果交安兩系之活動無成此種事實必至實現好在關餘鹽餘皆在英人手中北京軍警餉不患無出中樞治安總可無慮也即吳佩孚氏近亦專取守勢坐視奉天之如可恫嚇如何縱横而不發一言亦與外交情形有所默契蓋徐吳固由迭次接洽外交之結果而趨此點而交安兩系及日人之反動亦胥視此矣（四月九日） 
 
 

Page 5

 
 
   
 
 

Page 6

 
 
國内要聞二 
[周閣實現之推測（靜觀）]  
　　周自齊組閣京中傳說不外二種一謂純粹由東海臨時發動因顔惠慶不願代理揆席早向東海一再辭謝日前由津返京東海語之曰駿人你忍心置我於不顧乎顔謂惠慶作官實不解何爲勢力何爲謀略如必欲强我所難則惟將外交一席一併辭脱長去都門不復反顧東海乃默然久之繼曰我們與霆九商量商量再想一種目前救濟方法乃召鮑氏入府告以顔决心辭代理梁又不能即來中樞將陷於無人之悲境鮑曰何不擇一與雨亭相近而又不至爲子玉所疾視之人用以暫代東海問誰最宜鮑不答久之乃曰如貴卿者曾向總統陳明矣如未得允許則又何敢來京東海於此忽然提出周子廙三字鮑亦大贊成於是數語之間遂將此議决定且恐周氏之不願就乃不用代而用署此事議定在八日下午六七時而命令稿遞至印鑄局付印則已及九十時是日適爲國會開幕紀念日都門次日無報紙發行直至今日（九日）清晨紅字之命令單分發各處始知有新總理出現焉一謂此事定議巳多日且係出於調停瀋洛兩方之結果蓋前數日有一種傳說言吳子玉意稍讓步容易轉圜因而調停者又想出一種方法即擇一人與梁氏同黨派者逆料吳佩孚亦必不至再加掊擊且爲張作霖所滿意用以代梁而任總理方法旣定乃提出周自齊此事之决定係由東海鮑貴卿張景惠三人所合議且聞預有密電達瀋陽保定得其覆電後始行發表惟洛陽方面是否不再反對則又不敢說定一說巳由保疏解業得吳氏默許刻聞周自齊已有上台意閣員亦預商定不更動 
[查債會審結三要案發表（北京通信）]  
　　通惠解約　勸業剔除　新疆協餉偵查 
　　本月五日償還内外短債委員會開會報告審查完竣業有四十一案内重要者三卽通惠銀行之借欵勸業銀行之借欵與中國銀行墊付新疆協餉庫劵是也兹分述如次（一）財部次長羅鴻年與通惠銀行某總理於十年十一月二十三日訂定借欵合同債額四十五萬元月息二分預扣三個月利息每千元預付往來滙水各十三元以十三個月爲期由十一年二月起分月攤還由鹽餘項下直接撥付至十二年一月本利還清業經委員會審查聲稱通惠銀行此項借欵實交九千元外有扣還升順公債押欵十萬零六千三百元實與轉債無異又該行雖約定代付新疆軍費二十六萬五千元而一面又私與新疆駐京代表訂明俟由財政部領到鹽餘後陸續撥付嗣後鹽餘未經發放該銀行亦迄未向新疆付欵原合同載有付欵於合同簽訂日卽行交足字樣該行未依約交欵此合同應行解除其巳交部之欵九千元由財政部返還該行升順公司及新疆兩處債務仍由財政部自行清理（二）財政部鈕傳善與勸業銀行張夀鏞於十年十月二十六日訂定借欵合同債額爲一百萬元撥還勸業官股月息一分五釐以鹽餘爲擔保由財政部函知滙理銀行自民國十一年八月起至十二年三月按月撥還共計一百二十一萬一千三百九十五元七角九分按攤還表計算利率爲一分九釐聲稱本借欵據財政部債欵表聲明卽係撥充該銀行官股之用推原附股原意本爲博取盈餘營銀行事業以正則而言能獲若干盈餘可想像得之預以一五之利息投百萬之鉅資人雖至愚亦不能昧於事理若此况草合同一方面之簽約者卽名隸該部之張夀鏞以本部之人員立於債權人之地位更借本行之資本充本行之股本其中情弊尤爲顯然此項借欵旣未列入表内應予剔除由財政部另定結束辦法（三）財政部十年二月五日函准中國銀行十年二月十六日來函墊付新疆協餉庫劵現洋二十七萬九千九百元利率照往來墊欵計算由中國銀行指定四五六七八月初放回鹽餘項下按月攤還部准照辦案經委員會審查據稱財政部檢送是案卷内有新復昌軍衣莊函稱承辦軍衣軍裝價欵由各師旅收得新疆協餉國庫劵三紙計共銀元二十七萬九千九百元久已到期無法流通現值年關需欵緊急請迅照劵發給現欵又庫藏司移送公債司銷劵三張付知前項到期庫劵業經如數發訖今據新疆駐京辦事王學曾代表錢桐等來本會面呈說帖聲稱前項庫券到期展限一年電商本省督軍將第一期九萬元庫券一張出售其餘三張共洋二十七萬九千九百元交蔚豐商業銀行收存嗣向取回一味支吾兹閱公報載有中行墊付新疆協餉一欵名稱數目與前券相同是何緣由應請澈究核辦各等語本員復查前項庫券係財部塡給新疆駐京王學曾取有收據附卷嗣由該員交蔚豐銀行收存因何流人各師旅之手付給新復昌軍衣莊之欵當新復昌函部索現時財政部何以不加查詢遽於年關緊迫之時將二十餘萬鉅欵輕輕發給而財部對於中行又何以不曰該庫劵由某軍衣莊收得催索甚緊而曰新疆需欵孔急况前項第三期庫券展限後應截至十年四月底方始到期何以十年二月初庫藏司移公債司文内指爲到期庫券卽予全數發訖查近年財政枯竭已達極點到期之欵部中尚多方諉延乃於萬欵待發之舊曆年關忽將尚未到期之庫券不惜函商中行提前墊發統核前後各情殊覺種種不符惟中行旣有此項墊付協餉該省辦事代表等則稱券存蔚豐銀行向取支吾並未領得此項券欵今該券忽發現於新復昌軍衣莊究竟前項劵如何由蔚豐轉入各師旅之手新復昌所稱各師旅究係何師何旅經付該軍衣莊庫劵者係該師旅中何等項人此案眞相如何現在正在地方檢查廳偵查中云云 
[交部定期支付劵展期换券法]  
　　支付券不能支付之無聊計 
　　交通部總長葉恭綽呈總統府文云呈爲本部前發行定期支付劵無法清償擬定展期及换券辦法恭呈仰祈鑒核事竊查民國十年四月二十日經財政部商准本部發行第一批定期支付券五百萬元全數爲協助財政部之用又於七月一日發行第二批定期支付券三百萬元爲本部應付内外債本息及墊撥整理公債基金之用均經先後繕具發行規則呈奉指令准如所擬辦理各在案查兩批支付券本息截至本年二月一日止相繼到期者共三百四十餘萬元因部欵支絀延期未付經募各銀行及持券人再四催償本部財力孔艱一時實難籌撥因與經募各銀行往復磋商於無可設法之中訂定展期换券辦法改短期爲長期以便易於籌償化整券爲零券以便易於流通將兩批支付券自二月一日起一律展期三年分月償付均照十足計算不折不扣連同三年中應付之息銀三百四十萬元合計一千一百四十萬元换給五元十元五十元定期無息之鐵路支付券到期憑券取欵不再付息劵欵由京漢津浦京綏三路分擔其餘各節均仍照前兩批支付劵辦法辦理於持券人雖取償稍遲而利益尚無所損於本部亦可少紓財力維持信用所有本部前發定期支付劵展期及换券緣由理合具呈陳明並將换發此項支付券規則錄呈鈞座云云兹將規則錄下（一）交通部爲前發第一第二兩批支付券换本展期换鐵路支付劵（二）此項支付券照十足計算不折不扣（三）此項支付券並無利息（四）第一第二兩批支付劵本金八百萬元按展期三年應給利息三百四十萬元本息共一千一百四十萬元憑前劵换給定期無息之鐵路支付劵一千一百四十萬元到期憑券面全額付欵（五）此項支付劵由京漢津浦京綏三路分擔還欵之責（六）此項支付劵分五十元十元五元三數概不記名不掛失票（七）此項支付券分民國十一年三月一日到期以至民國十四年二月一日到期三十六種第種各載明到期日期（八）此項支付劵由交通部委託北京中國交通銀行爲經理换劵機關（九）此項支付券到期後向券面所載之鐵路局兌取現欵或向换券之銀行代兌（十）此項支付券到期後得作爲現欵向劵面所載之鐵路車站繳納各項客貨運費不折不扣其找還與現金無異（十一）此項支付劵凖備金由路局每月提欵逐日撥交北京中國交通銀行預備支付（十二）此項支付劵得充國有鐵路應繳之保證金 
[查債會呈酌議審查辦法文]  
　　公債...利率...外幣...複利...對賬...合同 
　　日前查債委員會呈大總統文云爲本會審查内外短債酌議大概辦法呈祈鈞鑒事竊本會審查債務中外各方面均極注意不敢不力求審愼現在第一次報告業經議决經與各委員反復討論酌議各條如後（一）鹽餘公債應償債欵本以鹽餘作抵爲限惟財政部所公布之債表不盡專指鹽餘一項有合同内外聲明儘先收入償還者有合同未指鹽餘而公函巳致代收鹽餘銀行業經由鹽餘撥還一部分者有臨時聞政府發行公債商請財政部補函聲明撥入鹽餘者有始終並未聲明者後列二種會中擬概行剔除疊據中交兩行人員聲稱此次所發公債爲救濟市面起見緣近來各銀行林立所貸與政府之欵非股東血本即各户存欵此次以債票償還各債巳屬不免受虧若再有區别萬一不能支持影響所及必致牽動全體金融因此兩行將本以鹽餘作抵者願退讓一千餘萬元俾各行均得分潤等語所述自係實情且查非鹽餘作抵各家合同均巳逾償還之期政府旣未另籌償還方法自應准其加入以免向隅况外債亦未能嚴行區别尤宜一律辦理但財部於該表以外仍有補函送會加入者應酌量情形予以剔除（二）東西各國普通利率不過六七釐其超過一分者已屬僅見政府需欵孔殷暫予重利本非得巳詎料各行昧於國家觀念視爲投機事業巧立回扣手續滙水各項名目層層盤剥與利息一併計算恒在五分以上殊爲駭人聽聞查前清刑律放債取利不得過三分又禁放債用短票折扣違例巧取重利民國以來關於民事案件前項律例呈請繼續有效此次各債如中交金城鹽業等行條件平允者固多而合計在三分以上亦復不少凡利息過重各債應照實交之數悉依月息三分計算予以改正但該項律文係防止高利極端而言並非法定利率本會依據折减乃顧全契約作此折衷之辦法係屬格外從寬此後財政部如再借欵應仍依普通利率不得以本會核定有案作爲定例（三）非外國銀行而用外國貨幣名義訂立合同擅伸折合標凖訂明保價條件種種盤剥不一而足現在金價飛漲虧損尤甚除當時提出證據實係外國貨幣者依合同履行外其餘一概照實交之中幣計算如該行抗不遵行應將該債暫行擱置再本欵及前欵所揭情形應認爲損害國家在銀行一方係營業性質尚可酌量從寬免予置議而財政部訂立合同之人及奔走借欵之人如查有圖利實據候本會結束之日查取職名交法院懲辦（四）債票係二月起息合同内之利息應算至一月爲止但外國銀行各債因鹽餘經由各該行於未發債票以前仍舊扣抵故計算方法至二月爲止外債應得債票其票面重複之利息應由財政部俟發息時扣回（五）核算債項以收欵確實用途的當爲要義其巳還若干并時期爲精確起見亦不可少疊經函詢財政部偶有答復亦語涉模稜本會令各銀行携帶賬據核對或發見一二作爲核算之標凖然究屬片面之證據未敢遽信復密令總檢察廳赴財政部詳細調查而部中人員諉謂前任總次長之事不肯負責咸守緘默惟本會乃暫設機關不能因此有阻進行致生市面之恐惶報告書内用途一欄實不能調查者暫予從缺候閉會時移交審查用途之楊夀枬補行審查其已否償還部分或償還之時期不能證明本會於報告書内定一計算本息之標凖由該部查明辦理（六）已訂合同實未交欵者查明取銷如發見營私舞弊證據隨時移交檢察廳偵查起訴以上各節各委員意見相同理合呈祈鑒核飭交財政部辦理實爲公便謹呈大總統 
[回京之張弧與懇辭之鍾世銘]  
　　自張弧回京董康意興索然九日雖未出京然去志甚堅聞於下野時將再上一呈歷舉財政之積弊云又張弧自到京後均伏處西斜街張景惠宅中未出大門一步聞接收郵局送來各處信件俱經檢察廳派員拆閱封面蓋有檢察廳騐訖戳記觀此知法院對於張氏巳着手偵查並已剥奪其書信自由之權矣又據公府確訊司法部於八日晚呈府請將財長張弧明命免職歸案訊辦原呈列舉三項（一）張氏在幣制局總裁任内准大中銀行發行鈔票其準備金係按照股本計算顯屬違法（二）大中銀行帳上記有張氏未繳股本三萬元分文未付與收受紅股無異（三）鹽餘庫券未經閣議通過卽行發行以上三端均有未合用特呈准將張氏免職以便傳訊等語惟聞徐接收該呈後尚無何等之表示又現在代理部務之鍾世銘日前曾一度過訪張弧表示辭職並於九日赴津聞徐曾派人挽留而鍾仍無回京之意有謂周自齊就職之後將自兼財長以便進行烟酒借欵但此時未能斷定確否 
[新舊議員之活動寫眞]  
　　第一屆國會議員近來頗形活動八日爲國會開幕紀念日議員諸公撫今追昔一思十年前之今日不勝其滄桑之感故邀集在京同選在萬牲園開一游園會藉作紀念是日到者共二百餘人胸前各佩燦爛之紅花爲十年老代表之標幟而衣香鬢影又復雜以議員太太頗足徵國民代表男女平等之表示與將來婦女參政之徵兆會場上之宴會歡叙攝影等等例行手續殊無足紀惟王家襄曾作一度之演說謂不日將有一種宣言書發出宣言之内容大約謂第一在整頓内部固結十年以來之代表團體次則約束同人靜待時機之需要等語據舊議員某君語人六年六月十二號之命令固屬違法即廣東政府召集亦殊不對故中國欲實行統一建築有力政府非重行召集第一屆國會不可且吾人「舊議員」鑒於時勢之趨亦大有借重舊國會之處故吾人應先行團結内部以免人之利用而要最後對於國家之貢獻云云 
　　自新議員實行接收衆議院以後二屆參議院第二班議員亦有特開會議上呈公府請予行使職權除將他一部補選後即當依法開會等節兹聞公府方面接收該呈隨即批交法制局核議據聞該局核議結果巳經呈復大致以去年明令本准以舊法新選從事召集上届參院爲新法産出之舊議員設使拉攏拚凑以成在法律上旣少根據徒予攻擊者以口柄若以去年明令爲根據則惟仍使舊法另選云云但此項呈復到府總統方面如何處理尚無表示惟聞僅批留部參考四字密封送内部然爲此統一局面未成法律問題待决之會此事之如何亦殊堪使人注意也 
　　新新議員自總統眞電催促各省趕辦選舉以來頗事活動除將衆院實行接收暫將秘書廳改組外近復派人南下運動惟現在時局形勢日非將來如何可解决尚爲疑問究竟恢復舊會與召集新會恐此時尚難即定云 
[百忙中編輯書畫錄]  
　　計寳藴樓書畫五百餘件　内務部好整以暇 
　　國聞社北京通信云前清遜位以後大内及奉熱兩處清宫遺留之古物由内務部繼續保管並特築寳藴樓以爲庋藏之用其中所藏字畫多屬名貴之品惟迄未編目如有遺失難於稽查現内務部特派員編製寳藴樓書畫正續錄由次長主其事聞不久可以編竣昨高凌蔚曾遞府一呈報告此事其原呈云竊維道藝兼綜本聖哲垂世之深心書畫同源蔚神州文明之特性吾華爲東亞美術發達最古之國近與世界各國交通愈便接觸愈近往往歷朝法書寳繪遠流歐美近鬻東鄰尺幅寸縑價逾鉅萬民國三年部中創設古物陳列所并特築寳藴樓貯藏奉熱清宫及南董殿移來各件固巳奇珍懷寳鄭重庋藏惟書畫一門或臣工進奉未付裝池或御覽曾經旋歸貼落塵封篋衍櫝韞靈珠殊令嶽嶽國光秘而弗耀良可慨也上年春間經本部次長在所内檢查舊書畫尚有數百通均係精美之件若不亟爲裝裱尋將折損汚涴復經張前總長撥欵補助嗣齊前總長蒞任復摺呈鈞座批由財政部撥欵應用俾得早日觀成凌蔚履任後復囑催趕爲辦理本部原有保存古物之責雖經濟艱窘未敢稍疏仍囑由該次長督飭正副所長曁本部遴派各員逐件審核擇尤裝裱都計五百餘件召工切實估計一切動用力求撙節至所内書畫甚夥若不速爲編輯目錄不足以資考查而垂久遠因將從前裝池各件列爲寳藴樓書畫錄此次裝池各件列爲寳藴樓書畫續錄分别銓次欵璽印箋絹尺寸詳晰登記泐爲專書永昭典守以上副我大總統文治經世之至意回溯前清康乾以來其時海宇清寗物力雍阜優游暇豫取精用宏在庭諸臣又多碩學通才殫心藝術品軼畫院名重藝林董錢遺蹟上接三王旿瑆名筆足稱二妙遂使外臣郎艾受感化於東方良工冷焦得取資於西法凡兹盛軌留遺後人均足爲藝苑之導師供學人之參證今雖時代變遷藝事零落而珍兹寳笈益足沾溉後來拾叢殘於卷帙如登昔賢寳繪之堂懷舊事於石渠媿繼曩哲院畫之錄除俟書畫錄不日編竣另行繕呈外所有本整飭古物陳列編纂寳藴樓書畫目錄大概情形理合繕同近裝書畫清單呈乞鑒核備案云云 
[蒙藏院風潮續聞]  
　　全體員司辨明非盜賣 
　　蒙藏院辭職風潮已詳前報兹將該院全體員司呈國務院文錄下竊本院所管雍和宫係前清雍正潛邸嗣雍正入承大統改邸爲廟而東偏一部分名大和齋自大和齋失愼燼餘物品交雍和宫庫内保存並派有大臣管理去冬因雍和宫庫房失修巳久倘有傾圯必致損壞本院總裁與内務府及管理雍和宫大臣會商擬將物品提出分别檢查除御用物品繳存内庫及與佛事有關之件均交該廟另行保存外其餘物件酌訂變價辦法呈明總統核示遵行嗣經彼此函商意見相同爰於本年一月會同派員著手辦理又因雍和宫地僻人雜恐有疏虞當將所有物品裝箱運送福佑寺以備清查乃物品甫經移運突被提署封禁是以貢總裁憤而辭職全體員司亦因此後辦事更形棘手於是合詞籲懇辭職查此事起因實由章嘉入府陳告以蒙藏院蔑視宗教私賣官物並種種汚衊之詞竟有出人意外者伏思貢總裁自民國元年到院職等相隨辦公巳逾十稔奉公守法共見共聞即以此事而論係與内務府曁管理雍和宫大臣會商辦理會同派員並令知喇嘛印務處且由貢總裁與章嘉呼圖克圖當面接洽亦經贊同印文俱在並有護軍駐守其非私賣可知佛事有關之件仍檢交該廟保存其非蔑視宗教可知乃章嘉接洽於前攻訐於後已屬自相矛盾即使章嘉所言屬實政府亦應詳加考慮以明眞象倘有弊竇蒙藏院爲政府機關貢總裁爲政府官吏自有相當處分即按之訴訟慣例亦必須兩造質證是非辨明始能處理今僅憑章嘉一面之詞遽令軍隊封禁一若捕拿盜賊搜獲贓證也者公理之謂何政體之謂何在章嘉專習經典未諳政治肆意雌黄無足深辯而政府不加深察遽予執行此職等大惑不解心所難甘者也現在貢總裁辭職以去接替有人此事本可存而不論惟職等爲政體計不能緘默無言抑更有進者章嘉呼圖克圖本爲方外之人管束喇嘛清修梵行是其本分待遇雖極崇隆政治非所宜預迭經前袁大總統明令申戒在案乃於本管長官任情汚衊横加詆諆弁髦法令政府信之轉深長官因而去職開喇嘛干政之端啓政教衝突之漸此尤職等心所謂危不敢不告者也附呈原稿鈔件六種披瀝上陳伏乞鈞鑒謹呈參事任承沅尹良司長傅柏銳方燕庚參事上行走李詵秘書王翊堯梁秉鑫僉事馮汝玖吳燕 
 
 

Page 7

 
 
紹李芳春編纂王郁騤 
　　附件如下（一）函内務府逕啓者查雍和宫與大和齋行宫所藏陳設物品甚夥喇嘛及看役人等不知珍惜半多損壞該處屋宇失修日見頽廢又無穩固處所深藏若長此棄置不急設法整理不特損壞日多且遺失堪虞本院現擬派員分别檢查除御用物品繳存内庫並將諷經時必需之件另行提出責成喇嘛等小心保存外其已經損壞及與佛事無甚關係者概行變價庶免廢棄可惜用特函商貴府即希賜核見覆以憑辦理可也（二）内務府覆函敬啓者接准函開（中略）當經呈回醇親王奉諭照准等因除由本府會同檢查外相應函覆貴院查照辦理可也（三）函内務府逕啓者本院前因雍和宫大和齋所藏物品半經損壞擬檢查變價等因函商貴府在案嗣准覆允派員會同檢查辦理本院當派令參事任承沅尹良督同庶務科科長王郁騤妥愼將事相應函請貴府將派定人員函知過院以資接洽是荷（四）内務府覆函敬覆者接准函稱（中略）本府現派該管郎中福啓員外郎英紳會同辦理相應函復貴院查照可也（五）令喇嘛印務處查雍和宫及大和齋行宫所藏陳設物品半多損壞現本院巳與内務府商定會同派員分别檢查擬將御用物品繳存内庫並將諷經時必需之件另行提出責成喇嘛等小心保存其巳經損壞及與佛事無甚關係者概行變價庶免廢棄除俟會同内務府派員擇定日期前往檢查外合亟令行該印務處轉飭遵照可也（六）函護軍管理處逕啓者本院現會同内務府檢查雍和宫舊存物品移在北長街福佑寺内辦理惟物品甚夥非有衞隊駐守不足以昭愼重擬請貴處撥借護軍八名隊長一名派令在福佑寺内常川駐紥以資保衛一俟事竣即行遣還如蒙兪允卽希查照檢派飭令該隊於日内移駐是所至盼 
[世界基督教學生同盟會五紀]  
　　四月七日八日之第五第六日 
　　世界基督教學生同盟會於四月七日晚講演大會題曰「基督教與實業」演者爲丹國學生領袖代表其演詞之概要曰現在實業發達幾達極點不能不令人佩服但益發達則作惡益甚吾人亦不可不知就發見所及者（一）現今之實業家純係金錢主義（二）資本家龔斷把持（三）資本家所得太厚勞働家所得太微（四）設不競爭不進步說以遂奸宄（五）資本家益發達勞働家益艱窘就以上種種惡因推測將來世界上資本家與勞働家二者之間必致釀出不可思議之惡果吾人目擊情形心所謂危能不本耶穌基督慈善博愛之心肩負責任急起設法以弭此巨患於未然耶防患之法爲何卽（一）限制私有財産（二）限制有錢子弟繼承先人遺産（三）改革賣工制度（四）提倡共同作社（五）防止改革資本家之一切不正當行爲又實行以下主張亦爲防消弭資本家勞働家衝突之良法（一）社會主義家應爲勞工與資本家間之調劑人勸告資本家尊重勞工人格留心勞工之生活及社會事業（二）社會主義家應注意於勞工之教育不必專事鼓吹共産主義（三）勞工應有完全自治權（四）勞工應有公司股東權（五）勞工與資本家間應有平等之交際（六）資本家對於勞工應維持其家庭生活及疾病之治療云云演畢以後各代表各區開領袖代表會議關乎私事無可記錄 
　　四月八日晨八時半開會循例歌頌祈禱旣請法國巴黎大學博士演講「基督與文化」演詞極長大意謂宗教與文化關係極重凡人僅有文學美術而無道德非徒無益而又害之吾人務必實心誠意敬奉基督庶幾可免以前弊之害云云演畢繼以祈禱十鐘後分股討論第一股連日爲用武力與不用武力之問題紛爭無已不能解决第二股討論會股長霍德進特來代决其說以爲凡戰爭無論如何均爲萬國基督教學校同盟大會所極端反端蓋傷殘人類之身心靈魂爲基督教絕對所反對的佳兵不祥亟應設法弭止不唯身受其益抑且澤及子孫云其後意大利日本印度荷蘭中國斐律賓高麗丹麥等國男女代表各有發言對於霍若之論贊成反對各執一辭卒以基督眞理戰勝主張廢除武力討論終了主席報告休息逾刻十一時半復開各國學業報告首希臘代表報告云各國均稱希臘文化智識甚好實在此種光彩之譽昔時誠然現巳成爲歷史上之論調希臘刻下所處地位不但學業上須希望各國協助則國際上亦希望各國協助者甚多蓋希臘領土褊小位於三大洲衆强國之間自覺甚爲危險唯有虔奉基督藉賴保護耳次荷蘭代表報告荷蘭學生運動人數雖少但精神甚好新思想雖欠熱心但有所得卽欲實行新者運動雖漸多舊者保守亦甚力大約現在荷蘭有新進保守兩派學生之别尚望各國加以扶佐新思潮必當益見活潑也又次美代表起立報告云美國近年學業進步殊多甚難覼叙對於基督教訓則多以爲奉基督爲生活者不可但每日唱幾聲歌詞即算了事務須實踐躬行方可期望躋於聖域并實心實力協助工業界且有許多學士投身工廠鑛窿嘗試作工之苦驗其究竟者是皆基督化育之功今後吾人當益本基督之意旨心向以行改革新社會之事業而已又次德代表報告德國經過歐戰以後忽然陷入擾攘時代學生對於外界影響極易感動對於他國常尤生痛恨之心凡以前最愉快之學生現自亦然變成嚴肅狀態新事業之進行（一）注重經濟（二）設普通全體學生委員會研究新社會之進行（三）虔奉基督多以爲宜及此時傅道又次爲俄代表報告以爲行共産主義者目無上帝俄國今日之情形是也竟有公然懸掛反對基督之語言不曰毒害即曰應毁教堂殺教民變亂時且確實殺害教民不少至於今日始略平靖莫斯科大學門前懸一額曰耶穌基督光明可見有識者已皈依基督吾人當趁此時機極力傳道雖不免或有因此被捕者但望基督擁護吾人結果必甚佳美也最後爲黑族代表報告該代表面黑如漆自遠視之莫能辨其有無鬚髮據云此次實來自美洲美洲黑人不過三萬左右非洲則無確數在美黑人憐本族毫無教化擬回國宣教但隔閡殊甚不易進行尚望本會指導協助俾得早日化此頑愚云云全堂聞之均深嗟歎旋頌經爲之祈禱而散四日午一時拍照後二時中國全體代表利用此閒暇光隂預約余君日章主席特别開一中國全體代表大會主席致詞畢討論計畫進行事件殊多弗能備述最後北京青年會幹事等提出重要問題數項詳叙如下若要使中國的基督教學生有力量能夠成全他應有的事功應當注意下列的要點（一）應當使學生有充分自動及責任的地位（二）應當組織及發達每一個學校的運動（三）同在一個城市内的各學校的運動應當有一個聯合的組織（四）應當有多學生終身作學生的事業（五）應當研究現在的中國對學生最大的需求是什麽並且去應付他我們請中華基督教男女兩青年會校會組織一個委辦商議現在中國的基督教學生運動要有什麽樣的新精神新計畫方能達到上面所說的目的並請這個委辦計畫應當進行的事宜這個委辦要代表各青年會教會學生立志佈道團等有關係將機關委辦至少須有半數爲學生結果付表决衆贊成散會四時至六時爲清華體育部學生與中外代表比賽棒球網球籃球等技術結果互有勝負并由清華學生約來中國大力士數人蒞塲比演武藝頗具特别能力拔山舉鼎諒亦不過如斯而已即夕八時三刻復開大會請漢口青年會主教演講「基督教與世界改造」畢由主席穆博士報告本夕大會將終了清華特爲開會歡迎各外國代表又另開一會歡迎日本曁我國各省代表散會後請隨清華招待員分别赴會又聲請本夕各代表團會議巳爲末次務望各代表重視并望中外各代表利用此極短而可貴之光隂彼此作最親敬之談話以留紀念日後永爲良友至是夕九時後青年會童子軍特别舉行野外夜操以娛佳賓 
[非宗教大同盟第一次會紀]  
　　蔡孑民之演說稿 
非宗教大同盟自霰電發起後響應巳遍全國九號下午一時起至五時止該同盟又召集同志在北京大學第三院開講演大會到會者中外合計約三千人首由主席蕭君子昇報告開會略謂我們都是不信宗教的人並且是發起非宗教大同盟的人我們反對宗教一本科學精神就是以科學勝宗教所以今天又約到許多同志學者來演講這個道理我們反對宗教無國家種族等界限所以還要請外國同志來演說我們反對宗教是爲的發揮眞理擁護自由我們是酷受眞理與自由的人所以我們反對宗教旣有了最大的决心還要有不斷的努力次因蔡孑民君足疾不能站立演說遂由蕭子昇君代讀蔡孑民君之演說詞云我曾經把複雜的宗教分析過求得他最後的原素不過一種信仰心就是各人對於一種哲學主義的信仰心各人的哲學程度不同信仰當然不一樣一人的哲學思想有進步信仰當然可以改變這全是個人精神上的自由斷不容受外界的干涉我願意稱他爲哲學的信仰不願意呌作宗教的信仰因爲現今各種宗教都是拘泥着陳腐主義用詭誕的儀式奈張的宣傳引起無知識人盲從的信仰來維持傳教人的生活這完全是用外力侵入個人的精神界可算是侵犯人權的我所尤反對的是那些教會的學校同青年會用種種暗示來誘惑未成年的學生去信仰他們的基督教我的意見曾屢次發表過了最近作教育獨立議（有英文譯本送檀香山太平洋教育會議編輯部其華文原稿已載新教育第四卷第三期）很說教育事業不可不超然於各派教會以外的理由並說應規定左列三事（一）大學中不必設神學科但於哲學科中設宗教史比較宗教學等（二）各學校中均不得有宣傳教義的課程不得舉行祈禱式（三）以傳教爲業的人不必參與教育事業我的意思是絕對的不願以宗教參入教育的今年忽然有一個世界基督教學生同盟要在中國的清華學校開會爲什麽這些學生願意帶上一個基督教的頭銜爲什麽清華學校願給一個宗教同盟作會塲眞是大不可解凡事都是相對待的有了引人喝酒的舖子與廣告就可以引出戒酒會有了引人吸烟的公司與廣告就可以引出不吸紙烟會有了宗教同盟的運動一定要引出非宗教同盟的運動這是自然而然的有人疑惑以爲這種非宗教同盟的運動是妨害「信仰自由」的我不以爲然信教是自由不信教也是自由若是非宗教同盟的運動是妨害「信仰自由」他他們宗教同盟的運動倒不妨害「信仰自由」麽我們旣然有這「非宗教」的信仰又遇着有這種「非宗教」運動的必要我們就自由作我們的運動用不着什麽顧忌呵又次由主席一一介紹張耀翔李石曾李守常吳又陵諸君出席演說畢乃散 
[美使舒爾曼抵奉紀]  
　　日人謂與中東路問題有關 
　　駐京美公使舒爾曼於今（七日）晨由日本仁川至安東搭安奉車抵奉下車後即與張使所派之代表兪沐潭及外交署長佟兆元等一一握手爲禮乘摩托車逕至美國領事館略事休憩於十時至使署會晤張使卽赴六國會館各國領事之宴會凡該公使經過之處均令軍警站崗護衛城關内外之各商家均行懸掛國旗藉表歡迎並聞該公使須在奉小作勾留藉便遊覽各處勝蹟一說擬在六國會館宴畢即赴北陵一遊另一消息美公使於七日自安東到奉張使以華美兩國夙稱親睦不可不優爲接待除在西華門迤南搭有歡迎樓外並令城關各商民住户一律懸旗以示歡迎再全城警察亦俱换着新制服按段值崗美公使於午前蒞止先在美國領事署及國際俱樂部等處接見各國駐奉領事午間張使親自出城迎入使署開午餐會該公使去奉後當往西比利亞視察 
　　據日人方面觀察謂美公使此次視察各地之重要目的有二大端一爲視察中國各省實情一爲中東路之共管問題蓋前此華府會議與中國以種種之好機者美國實爲首倡美使此行在視察南北各地實况又華會曾有撤銷領事裁判權駐華軍隊及外國郵局之議故該使於中國之司法警政郵政等現狀亦將特别注意至西比利亞鐵路共管案美國早欲進行只以中國方面不表贊同故迄無若何進步今該使旣擬親赴西比利亞西比利亞鐵路技術部長斯蒂芬氏又適於此際歸來美公使之唔張使與赴西比利亞其於該路共管問題頗有注目之價值也云云 
[魯聞擷要（濟南通信）]  
　　省長問題　議長問題　撤兵問題 
　　田中玉專任督軍時與地方人士之感情尚不十分惡劣蓋專治軍事與從事政治生活者不發生關係交涉自無自而起自兼省長後用人行政各黨不能保其平衡漸漸惹其反感而包辦選舉一事更不滿意於地方人士故王洪一張公制王貢忱皆犧牲意見結成三角同盟奔走號呼一致驅田此固田之自取其咎然使其不兼省長雖至今與山東人相安無事可也韓紫石長魯之令下在魯人倒田運動未能將田之督軍一併去掉自不能十分滿意然慰情聊勝於無况韓之政聲尚不惡自不能不竭力歡迎昨三角（正誼俱樂部民治社誠社）巳派出代表聶香溪丁瑚村李長德三人赴京歡迎今日（九日）已趁車北上矣 
　　田中玉爲地方人士所反對幾將督軍弄掉親自出馬始保全一半然省長一席爲人奪去且河工督辦魯案善後會辦亦將連同去職况省議會之議長至今尚未選出非省長不能監督司法兗州訴訟亦不能操縱地方派將佔多數此皆爲田所不願者然韓爲洛吳所保又不敢公然擋駕乃於六日電韓歡迎以敷衍面子八日又電韓告以山東財政困難是歡迎之中微露拒却之意而政府派之天壇同仁二派議員聞亦將開始反對矣 
　　省議員政府派與地方派相持不下議長至今未能産出現雙方議員大加覺悟昨日各派議員在悦賓樓設筵杯酒聯歡發起一促成議會議員團以十日爲期聯絡到七十二人即選舉議長其辦法係用抽簽誰中簽卽選誰爲議長惟簽商中將預備議長之謝鴻燾杜尚李汝梅（政府派）王貢忱陳鸞書宋徽五（地方派）剔出因其有收買議員之嫌欲打破金錢選舉不得不如此也 
　　魯案善後督辦王正廷自六日來魯後下榻三大馬路之夀萱樓與日人接洽撤兵極爲忙碌護路隊三百人今日（九日）即出發日本先撤濟南至張店博山之日兵自十一日十二鐘卽不負護鐵路責任二十號撤自張店至坊子之日兵三十日撤自坊子至女姑口之日兵又濟南日兵之無線電通信員自明日起即行退去督辦公署即設在車站間日本所騰出之兵房中日撤兵委員根據撤兵細目第七則派定如下中國方面任居建程立徐樹人林澄波日本方面安田大佐八木書記官田北大尉吉村生計 
[膠澳接收之近訊徐東藩最近之談話]  
　　徐君東藩日前爲接收膠澳事件與某君談話大略如下某君先叩以對於我國此次膠濟沿綫接防之觀察如何徐君答稱此次日本撤去膠濟沿綫駐兵與我國選派軍警接防爲實行魯案解决條件之第一步華府魯案會議情形不必論即就最近在京與日當局會議撤兵情形言之中日兩方均以誠意相見前途當可無意外之虞且鄙人自返國後深悉田督軍王督辦極注意接防之事赴京之前聞已有切實計畫除保安警察外凡接防軍隊應行駐紥之處田督軍皆一一親自簽注務期兵力加厚治安可保爲收回膠澳光榮之第一舉實堪告慰而鄭師長施旅長胡參謀長等又皆極力協助臻於完善尤堪慶幸者也又詢以將來條約批准實行未知有困難否徐君謂當無甚困難惟將來對於估價一層恐或有討論之處然前次在華府山東會議席上我國代表對於各種應行估價之物品皆加以詳細質問日本代表屢聲明將來萬不能作虚額之要求總以確實現值爲凖此次在京與日本某當局面談彼首即聲明不必聽各方揣測之辭將來日政府必根據歷年青島預决算内有關係各項及商人原立簿記且證以目下確實價值即除去歷年消耗爲標凖王督辦對於此事亦極端注重早已網羅各專門人材切實調查將來所得數目必當精確若是則兩方相去必不遠互相磋商折衷即不難解决矣又詢以收回膠澳租借地及路礦後應行籌辦之事如何徐君稱此層包括甚廣非一談話所能詳盡惟極希望魯省及全國人民同心協力就德日兩時代所已經營之基礎增高而廣大之使青島爲東亞第一之良港爲收回他處租借地之模範並爲我國外交開一勝利新紀元實所禱祝云云 
　　星報十一日濟南電云今日有護路警察二百二十名自北京抵此已分駐濟南張店間膠路沿線日武員一人隨警察專車同來撤退之日兵已宣告不日回國 
[漢領事團對反對耶教之勸告]  
　　星報八日漢口通訊云反對耶教運動已發軔於中國中部長沙南昌武昌等處陸續有反對耶教及反對外人傳道運動之報告至漢漢口領事團已向各軍民長官提出勸告昨日此間接南昌教會急電稱運動反對耶教之人受上海代表之煽動刻正組織反對耶教同盟以期積極進行南昌街衢間遍發華文傳單所載皆煽動文字貶視美人傳教利益者漢口領事團即急電南昌陳督軍勸其乘萌蘖時速即抑遏以免釀成害及西人傳道或西人利益之暴動長沙之反對耶教運動亦極迅速紐約來華之美宣教師近至長沙演講者已爲環境所迫取消演講學生迭次開會深懼此項運動益復擴大武昌之恐慌亦不下湘贛高師學生爲首方激起官立各校學生之反對耶教之情感漢口領事團已經由交涉署請軍民兩長於武昌有暴動發生時保護佈道西人及華教民 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[鄂省軍政紀要（漢口通信）]  
　　蒲圻駐軍譁變　政界變遷之醖釀 
　　鄂省主客軍隊不下二十萬人積欠軍餉爲數極鉅卽以本年而論巳過三月尚有兩月軍餉未關從前積欠猶不在内中央旣無法接濟鄂庫亦難支持因是軍心摇動宵小乘機上次蘄水兵變即爲欠餉太多軍心不固之結果乃未幾蒲圻縣駐軍又以譁變見告據聞五日夜間駐在蒲邑神山直軍第十三混成旅（旅長董政國）騎兵被匪勾結突然譁變當經官長彈壓有變兵十餘人竄至嘉魚縣屬王家店將該處警察所快槍十餘枝刦掠一空又燒搶周義興等十餘店傷斃周雷氏一人其他受傷者尚有數人至損失確數刻下尚無詳報蕭督據蒲嘉兩邑知事電告當電令第十三旅長董政國嚴爲究辦又令王都慶旅長派軍堵剿潰兵並派軍署調查兩員前往被害地方調查實况以便撫卹鄂省兵多餉絀當道若不設法救濟將來受兵之害者恐不僅蘄水蒲圻兩邑也 
　　鄂省政界自劉承恩位置鞏固後久見沉靜近因吳佩孚對於鄂政界之無大生氣思欲改弦易轍另圖發展乃漸呈變動之象據聞吳之欲從事更張者雖欲藉以振作而位置鄭焯亦爲其主張變動之一因蓋鄭久欲攫得財政廳長一席以展其驥足乃因熊祥生捷足先登無從下手於是乃退而思其次劉承恩窺見此旨遂保鄭任菸酒局長原任菸酒局長黄永熙則改任實業廳長原任實業廳長周英杰則改任江漢道尹又請新設施鶴道調林樹藩爲施鶴道尹劉道仁仍令回荆南道尹原任業已電京分别保薦此外教廳長錢葆青因教育界積極排斥决難久任刻已請准病假由第一科長暫代將來正式繼任有時象晋或覃夀堃說政務廳長鄧振璣亦欲辭職據政界消息繼任者非林樹藩卽鄭焯究竟如何均在醖釀中另據一訊吳因某項作用擬保孫傳芳升任鄂督軍蕭耀南專任鄂省長蕭爲武人未諳民政轉任省長之說必爲無稽且孫傳芳與直系並不十分接近曹使亦未必聽蕭之下臺然鄂政界不安之象固於此可見也（四月八日） 
[湘省新議員之觀察政府黨佔優勝]  
　　湘省新議員現已紛紛産出日來呈報到省者除前報所紀之十二縣外合計又得二十縣兹將其姓名錄下嚴國楨·段峨（以上華容）周元鑄·陳振東（臨武）胡德昌·何紹元（永順）方忠瀚·郭藩（桂東）陳炳南·雷鑄寰（東安）歐陽振聲·鄭致和（寗遠）方安瀾·李耀湘（臨湘）朱侣雲·廖漢瀛·王昌國（醴陵）（按王係女士年四十餘號梅園日本女子師範畢業生曾任北京中央女校校長又湘鄉候補當選人中之吳家英亦係女士爲寳慶鎭守使吳劍學之女姪畢業周南女校曾任淑浦女校教席吾國之有女議員此其嚆矢）謝鍾枬·包道平·劉季涵·楊宗熙（湘鄉）晏孝澤·蘇鵬（新化）趙果·趙聚垣·鄧堅（衡山）米應祺·胡樹瑚（汝城）鴻鈞·彭旭（宜章）李咸亨·李佐（永興）程子樞·袁鴻翥（資興）楊定飛·周樹組（綏寗）劉鎭南·鄧湘南（藍山）王上仁·尤一元（瀘溪）吳倫徽（鳳凰）楊明體（通道）此次湘省選舉在政府一方其收買議員較平民之運動當選者尤爲認眞曾授意高審廳長李漢丞組織一類似政黨之民新社爲收買議員之總機關故各屬當選人揭曉後政府竟佔優勝以記者所知如趙果趙聚垣（趙總之親支）曾毅雷鑄寰（省署科長）陳焕南（總部秘書長）朱應祺（省署交涉股員）蘇鵬（前任常德警察廳長）廖漢瀛（前任湘西知事）陳振東（前任常德知事）劉鎭南（現任宜章承審員）段峨嚴國楨王上仁（舊議會政府派議員）等皆屬政府黨其已確有把握而尚未揭曉者尚有唐嶽五（前任總部副官長）成　石成金等亦爲政府黨人然則未來之正式省長亦不難推測而知之矣 
[郴州之兵匪與選舉商民不安之現象]  
　　字林報三月二十五日郴州通信云數星期來南軍來郴之謡甚囂塵上訛言朋興草木皆兵其實並無大隊人馬前來惟先鋒隊確已抵郴目下地方官正從事籌備芻糧供應軍需此間荒象頗重米及他種糧食價俱奇昻彼輩之來殊令人疾首蹙額地方官及南軍司令固俱出示布告兵士購物悉行給值商民不得故意高抬貨價但南軍即能給值若留郴過久市間所有米糧將被食盡目下存底至枯巳不足供給人民之需而河下來源亦幾斷絕郴州近因選舉省議會議員復生極大風潮投票期原定三日昨日爲始事前郴邑長官在某廟召集公民大會辯論至爲激烈會議時忽有一少年起言商人不應投票於是全場譁然商會會員及其他商人即行退出至商會開會立時决定全城罷市非待該發言人受刑事處分後不復開市因於是日下午四時起至翌日下午各業悉行停輟官吏始欲强迫開市繼復和平勸導俱無效力最後藉軍官兩人出面調停始得和平解决昨日因之未能投票現郴人皆料開始投票時必尚有一番困難也湘省新憲法之價值在於今日其實尚不如書憲法所用紙張之價吳佩孚之兵今在長沙省議會之能否開會乃屬疑問幸而開議所有議案亦必等於無用即孫氏之兵能據長沙結果亦復相同故此時全省公私所用選舉之費不能有絲毫之益也記者據可靠方面所告有候選省議員兩人已各費一萬四千餘元大半皆用於運動宴會及買票等項選舉票買賣城區尚不易易鄉區則儼然有一定章法郴州共有十鄉區鄉區紳董及執務選舉塲内人員皆先開會議商定當選人票價及售票所得之欵之用途初時票價每千張一百五十元陸續升漲今謡傳巳至三百二十元土匪之數日增不巳所行愈益暴横近有一遭害之童送入長老會醫院者其肩背等處刀痕縱横一若試欲醓醢者然湘南七八縣遍地萑苻刼掠日聞民生塗炭小康之家皆徙居城内或不受盜刼之處是以各縣城悉有人滿之患房屋租價極昻 
[蕪湖各商帮駁交行聲明書]  
　　蕪湖交通銀行因蕪埠各商帮商會與税務司提議關税改價問題直指該行爲任意定章浮收中飽該行因事關名譽故將經理收解關税情形詳叙理由通告各商帮曁總商會聲明詳情巳誌前報兹悉各商帮昨又復駁交通銀行聲明書云貴行聲明經理收解關税情形一節對於蕪關六年收税新章當時如何商定辦理如何手續聲叙甚爲詳晰此固吾人所深知無庸貴行贅述者惟對於吾人懷疑之點一字未曾道及在貴行依然眞相未明在吾人依然疑團終結吾人前以關税浮收受害甚巨雖由貴行經理收解而主其事者究屬於税務司是以始終未與貴行直接交涉今旣由貴行聲明况同在一埠經營商業彼此聯合團結和平理論亦大佳事何妨開誠布公先求一公平的判斷吾人深知貴行對於經收關税係遵照六年定章所謂每月由税司核定按月由行陳報總行並由監督呈報部處表面手續並無錯誤惟每月扯合之洋價吾人係查照本埠錢商公會逐日宣佈之市釐通盤合算貴行所根據者係屬何項市釐非吾人之所知卽此一端大相懸殊耳蓋市釐者洋價之根本也此着旣差滿盤皆錯扯合旣屬虚僞核定自無把握斯固貴行之責無可推諉者也貴行旣云不能自由增減何以近數月來牌示之洋價不合於市釐之平均吾人之意貴行與其通告聲明何如擇期與總商會約邀集商董按照六年定章雙方核對洋價曁扯合之算法市釐之詳數則何方面不遵定章自能明瞭不較愈於飾詞强辯乎至於願否經收關税係貴行本身問題與吾人毫無牽涉營業盈虧與經收關税截然兩事斷不能因營業之盈虧遂可决定浮收之有無此皆說不到扯不上之閒談也總之商塲公例正大光明果能據實臚陳自可不生誤會如仍事欺僞眞相不宣則疑團固結莫解指摘終無已時耳惟執事三思之 
[蕪湖快信]  
　　張文生有要電致馬聯甲約其來蚌有重要軍事待商或云係新舊安武軍餉問題 
　　馬聯甲九日晚十二時乘安豐兵輪赴寗俟齊督夀期過後即赴蚌埠 
　　新簡安徽財政廳長阮忠植遲遲不到任之原因聞係現任財廳孔憲芳三次去電擋駕之故 
　　省長通令政費减一成軍費二成學費暫不减 
　　許省長以皖省財政困難達於極點擬暫弛放米禁日内當有通令發表 
　　海軍運送艦定安號由滬裝運兩湖巡閱使軍火計重三百噸於七日下午到蕪次晨上駛 
　　吳佩孚前派員來蕪採辦軍米五萬石巳先後六批由江輪運去三萬石 
　　陸軍二十一師參謀陳金山八日由鄂來蕪公幹 
　　農商部前派陳景庸來皖調查實業金融狀况陳日前由省來蕪業巳事畢赴寗 
　　蕪湖地方檢察廳長何宗瀚之夫人因病逝世巳電請高檢廳請假二十日治喪 
　　蕪湖成衣工人因加薪釀成罷工風潮現由成衣公會會長張國幹出爲調停日工規定大洋一角五分夜工規定大洋一角二分現已和平解决業於九日照常工作 
[杭州快信]  
　　盧督軍昨夜車由滬公畢返署 
　　周自齊由杭入京後組閣令即發表軍民兩長今日聯電致賀聞浙財政廳亦將更動盛傳蔣邦彦行將繼任 
　　上海八團體國是會議訂五月七日在總商會正式開會此間總商會曁銀行公會前均委托兼代現擬各推代表二人預備届時報到出席 
　　省議會臨時會開會期邇各機關日來趕辦十一年度預算極形忙碌惟浙省財政異常支絀各欵概從删减　　各縣縣議會巳紛紛成立惟杭縣尚無確定期 
　　醫藥專校發生風潮後至今尚未開課此案初起聞有人覬覦校長席從中主動迨盛佩葱辭職各教職員亦因是解體反致無法挽回浙教育界爲維持該校計多數主張竭力調停 
　　杭州青年會創立足球會省警廳亦派員加入計教練所帮操毛毅等十人每星期二日四日蒞會練習教員推定任少榕 
　　自鹽觔加價後杭縣餘杭兩屬私鹽充斥大率來自浙東官銷異常减色已由仁和場會同緝私第一營商定堵截辦法 
[南京快信]  
　　齊督昨派交際員葛權赴海安促韓國鈞赴魯任 
　　北京府院曁各省督長代表及通城文武今晨十時均齊集軍署祝夀齊督十時半赴小營舉行植樹十一時返署受賀晚六時在署公宴來賓 
　　皖南馬聯甲昨由蕪來謁齊督今日下午快車赴蚌 
　　六合税所長謝傅安電兩長財廳稱游民吕永明等扣留米船毆打船户行夥税收益形短絀 
　　柴業商董張盛秀等呈兩長稱揚鎭兩帮包攬洲柴妨害其他營業請仍照舊案平均辦理以昭公允 
　　揚由關監督謝宗華呈遵令查復木商兪乾記請勿變更木税一案瀝陳沿革及改轄窒礙情形擬請准如該商所請仍照舊章辦理 
　　直省長曹銳復兩長電云支電敬悉碭山縣派員來津採購紅糧業已分飭查驗放行 
地方通信 
[蘇州]  
　　恢復舊縣議會之不准吳縣公署前次會議籌備自治多數主張恢復舊縣參兩會聯名呈請省署核准召集盡悉昨巳奉到省長指令略謂此次係施行新制之自治並非恢復舊制之自治案經奉令公布旣遵照新自治法施行自不能變更新選舉法事關通案所有各縣議參兩會應於自治施行日期頒布通令後依法另行分别調案選舉所請回復舊縣議會舊縣參事會之處礰難照准仰即查照云云郭知事奉令後昨巳函知各團體知照矣 
　　證券交易所議决解散蘇州證券交易所於去歳舊曆年底開市後營業不甚發達該所理事會特於昨日下午假元妙觀眞人殿邀集各經紀人及所員等集議善後方法共到四千餘權多數主張解散以保血本 
　　市鄉田業會成立吳縣市鄉田業會於前日開成立大會并推選職員嚴紫絢當選爲幹事長陶小沚當選爲評議長同時推定錢梓楚等十五人爲幹事員吳彬甫等三十人爲評議員昨巳分别函知就職定於今日（十一）下午在舊學前本會開全體職員會討論進行事宜 
　　令查潘塲長私産備抵前省立第六工塲塲長潘承曜因虧欠該塲公欵屢催不繳由省委員來蘇守提仍未措繳分文委員返省復命後王省長以交代公欵豈容任意延宕聞已令飭吳縣知事查明該員私産以憑發封備抵 
[無錫]  
　　青暘鎭查獲大批烟土青暘鎭客民童某前日赴滬購得大批烟土運錫由錫僱舟運青詎爲該鎭某甲探息船抵青暘時某甲卽就近報告警察第二分所該所郭代所長據報後卽派巡長曹惠芳帶同巡士上船搜查當塲查出烟土嗎啡等十六大包約值洋六千元之譜當將人證解所核辦並將其原船扣留 
　　大香汛情形隂曆三月十四日爲錫地惠泉山大香汛之期每年是日自晨至夜全城若狂本屆賽會較遜往年低鄉絕無聞見高鄉仍照舊舉行前日（十四日）天甫黎明惠泉山上游人已滿山如蟻鄉間早帮香會已到山進香詎至九時餘忽細雨濛濛繼而雨點愈大至夜未止以致各處香會未能如期舉行早帮至山游客均徧體淋漓頭二班火車到埠之游客悉被雨阻暫在各旅館駐足亦有徘徊各馬路一帶以及各茶館各旅社會客廳中以待天晴今日（十五日）晨起天色放晴各人游興頓豪城市行人往來如織惠泉山一帶更爲擁擠午後外吊橋竟有一老叟被人軋入河中幸未滅頂城鄉未舉行之香會如丁村里張鎭橋高長岸等處盛會均改今日出賽其中以丁村里爲最盛全城若狂各茶館酒肆莫不利市三倍又縣署主任警佐馬蔭棠因恐宵小混跡特於午後帶警一排荷鎗巡查各市區並飭第三分所在惠泉山一帶加派雙崗以維治安云 
[鎭江]  
　　揚中散放急賑揚中縣沿江各洲去秋大水爲災貧户極多現由該縣知事會同各紳董籌募鉅欵派員查明聞新洲老洲極貧户幾達六百餘户之多議定極貧户大口每人散給大洋二元次貧及小口每人散給大洋一元以資救濟 
　　糖市貨多價跌鎭江糖市日來甚爲清淡太古怡和兩公司之四温車糖昨日（九日）開盤已鬆至八兩七錢各雜貨店以車糖存底豐厚大都不願購進加以客帮去路稀少貨積如山無人問津價格有續跌之勢 
　　梅税司回國鎭江關梅税務司請假回國遺缺以本關頭等帮辦墨君暫行兼理梅君業於八日起程乘車至滬放洋回國 
　　擒獲江北巨匪聞江北泗陽陳莊二集一帶土匪嘯聚刻經浦軍進剿當塲格斃巨匪二名生擒巨匪陳三等　名餘匪逃散現馬鎭守使仍飭隊追捕云 
[揚州]  
　　請撥股欵辦振淮南食商同福祥股東金樹滋去臘呈准運署及行政官廳將有股本全數提出以五千千文充本邑貧兒院經費以五千千文充江洲　湖災振現士紳方義等因時值春荒災民呼號於道而金所助之欵尚未經發給特具情呈請運署請飭該股東克踐前言以拯災黎未識能否辦到也 
　　訂期議整倉穀江都地方欵産經理處正董任桂森因奉縣轉振務處頒發整頓倉穀辦法十六條令其察酌地方情形妥議保管具報核轉特訂於十二日邀請士紳假旌忠寺會議以憑核轉 
[南通]  
　　泰縣遏糶之查復通崇海泰總商會如臯縣商會前以泰縣姜堰海安等處私攔遏糶曾電省力爭本日（十日）接奉王省長轉該縣查復代電略謂查縣屬姜堰海安鎭並非産米之區緣裏下河鹽興東等縣之米常從姜海輸轉姜海遂爲米埠自去秋以迄今春鹽興東等縣來源稀少就泰縣城鄉辦糶放粥計算縣境以内之米實屬供不應求經知事呈請財政廳核給免税護照派員前赴安徽蕪湖一帶採辦米稻以辦平糶則縣境稻米不敷概可想見自無兼顧鄰縣之力所有如臯商會通崇海泰總商會旣深悉姜海米從鹽興東懋遷而來應請飭令該商會逕赴鹽興東等縣直接購買當比泰縣間接較有把握云 
[安徽]  
　　吳紳熱心善舉涇縣吳紳怡生打破遺産制度前日特致函育嬰堂堂董堂長略云計自先公分遺本房財産曁政修宦游各省廉俸所餘積銖累寸以至今日所有財産悉預爲區處俾成善舉而示子孫除分遺本房南陵田畝密邇涇縣本籍留助本族義莊其辦法照蕪湖財産之例並先備現欵一萬元購置義莊另由本籍呈請立案外查蕪湖育嬰堂辦理日臻完善政修謬膺董事之末願先助現欵二千元半爲本堂育嬰之用半爲本堂附設普濟院之資至先公分遺本房住宅市屋與先妣在日提爲養贍住宅市屋遺囑政修應分得一半者並自置棗樹園住宅本埠各市屋除典押活業及此後續置産業不計外身後均以一半歸育嬰堂一半歸本房子孫共同管業如子孫欲變賣典押何處之業育嬰堂可先阻止將該業收爲育嬰堂所有如育嬰堂欲變賣典押何處之業我子孫亦可先阻止將該業收爲子孫所有惟均不得牽涉他業無論如何困難總以雙方牽制永遠不能變賣典押爲宗旨各屋所入租金政修身後二十年外育嬰堂與我妻妾子孫永遠各半分受身後二十年内育嬰堂得二成我妻妾子孫得八成修理一切按照各得成數分認住宅自住不計凡經租賃仍照市屋租金同分倘遇不測經房客代造抵租年滿租金仍照二成各半年限分受此政修區處身後財産之概略也惟身後與育嬰堂共管之財産政修本身當然有自由變動之權育嬰堂不能於政修生前有絲毫之干涉合併聲明區區此志舉家贊同義無反汗惟諸君子鑒其愚忱進而教之幸甚感甚此致育嬰堂長堂董吳政修 
　　皖江專科師範之籌備旅滬體育美術同志吳志青丁曉波朱世湘徐承義等十餘人熱心桑梓發起皖江專科師範學校（暫設體育美術兩科）以造就專門人才養成中小學教師業已印刷草章籌備就緒於上星期公推代表黄亞庭等來省呈請立案聞該校雖係旅滬體美兩界發起尚有陶知行胡適洪範五李振亞等十數人之贊助云 
[陜西]  
　　陜南救災同志會呼籲電陜南賑災會漢中道賑災會漢中華洋義賑分會各省陜南同鄉會公鑒陽日本會與西安馮督軍一電文曰西安馮督軍鑒陜南大饑易子而食死亡相繼慘不忍言本會迭接各縣人民來函僉謂此次之災固由前此戰禍及旱澇所致而現住各縣軍隊之横暴實爲促成之主因曩者陳樹藩興立苛捐十餘種民不堪命及吳心田率師來漢其兵士毫無紀律三五成羣時出刦掠爲長官者不恤民艱仍繼續苛派勒捐視前加甚兵燹孑遺經此暴歛直至財盡糧絕焉得不哀鴻遍野餓殍載道此時災情綦重而苛捐刦掠仍未少减人民何辜慘遭蹂躪素仰我公尊崇人道注重軍紀務憐念陜南羣黎施行仁政飭令駐紥該地之軍隊嚴申紀律設軍人工廠收容兵士並豁免一切苛捐以蘇民困舉辦急賑以救饑民籌設工廠以謀善後使陜南人民有更生之望本會謹代災民籲懇伏乞俯納所請飭令施行無任禱盼陜南救災同志會叩陽等語敬祈尊處對於電陳各節表示贊同速向軍民長官呼籲並希聯絡受災各縣人民大舉請願誓必達到約束軍隊停止苛捐實行急賑妥辦善後四種目的而後巳實惠桑梓自屬不淺若空言賑恤則無濟於事也伏冀垂察不勝切盼之至陜南救災同志會叩庚 
雜評一 
[魯湘之省議會（默）]  
　　議會中政府派與地方派之爭雖爲世界常事然政府派而勝議會即爲官吏所有地方派而勝議會卽爲人民所有民有固未必即能福民而官有則必爲禍於民此中得失關係固甚鉅者也 
　　山東省議會前以督軍包辦政府派似大佔優勢今以省局改觀而議會之優勢亦遂轉屬於地方派此則可爲魯人喜湖南省議會初則轟轟烈烈地方人民皆若有一鼓之勇氣而今日結果皆爲金錢所屈伏勝利反歸於政府派此則可爲湘人悲 
　　夫魯人久屈於武力之下地方派即爭而不勝吾人亦不以爲異若湘省則省憲法甫經頒布其政府其人民皆以全國模範自期一再以實行民治表示於世界而此次省議會之選舉即爲實行省憲之基礎亦即爲未來長省之所從出政府與人民宜如何各守界限尊重法律以盡其模範省憲之責任乃觀今日之選舉紛紛擾擾怪象百出非特無異於他省之選舉且又加甚焉致令外人譏我湘憲價值等於一紙之空文豈非可慨之甚哉 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[治江會將在滬開成立會]  
　　蘇省江常太寳靖通知崇海等九縣均在長江下游近各該縣人士以長江水利問題亟應討論爰組織治江會九縣各推代表齊集滬上定於今日（十二日）下午二時起假總商會開成立會除南通代表張孝若等八人巳乘專輪來滬外其餘各縣代表亦已陸續到滬云 
[江蘇縣議會聯合會期]  
　　四月二十一日 
　　自上海縣議會發出恢復舊會意見後各縣陸續響應僉以召集縣議會聯合會共籌進行辦法爲當務之急現聞該會巳定本月二十一日下午一時開會昨該會通函各縣云敬啓者本會應時勢必要繼續集合以期貫澈民國五年之主張俾符法案而順輿情業經函達全省各縣縣議員徵求意見刻下函復到會者巳有丹徒如臯吳江常熟寳應宜興句容崑山奉賢崇明金壇泰興青浦金山太倉松江寳山川沙灌雲等二十餘縣推出代表六十餘人一致主張早日開會請求恢復具見尊重法治詢謀僉同現省議會已定於十五日開臨時會本會宜乘此時期在滬集會以利進行兹訂於本月二十一日下午一時在滬開全省縣議員聯合大會討論辦法並請台駕於先一日（下午一時至五時）蒞臨本事務所報到以備席次至爲盼禱再貴縣如或尚未推定代表請卽於開會前迅行賜示無任歡迎合并附告 
[修改税則委員會之昨訊]  
　　條改税則委員會前定本月十二日開幕嗣因日本方面所派之專門委員二員迄未到滬故不得不展緩開幕昨聞該會延會手續巳專函通知各關係國委員惟聲明開會日期一俟日本委員到滬再行臨時通知并聞該委員會開會時首先將財部所設駐滬調查物價表請爲通過俾將來該調查物價機關得認爲一種有效之機關冀可永久成立至昨報所紀經各國批准需時二月一語實係最遲不得過六月云 
[華人納税大會延期訊]  
　　因調查不及竣事 
　　國聞通信社云華人納税大會本定本月十四日下午二時假青年會舉行兹市民方面以調查尚未竣事届時恐不能選舉特要求延期舉行并聞市民方面深知此會之重要與市民福利之關係故其注意之程度遠甚於昔而對於調查尤爲認眞云 
　　此次納税華人會改選理事南京路特派出調查員多人分向本路各商店居民調查資格昨日業已將沿馬路各商店調查竣事計有選舉資格者一百四十人有被選舉資格者一百二十二人惟因納税會選舉期太促全路里巷之字號居民不及調查預擬之各項表册亦不及印行特致函納税會要求延期選舉以免手續不週而重選政其致納税會公函云逕啓者接准四月八日台函内開貴會因選將届速將調查表塡報等因貴會重視選政至堪欽慰惟是敝路地面廣闊調查費時現僅查到全數之半一應調查總表及選舉被選舉人名單皆不及編印貴會原定四月十四日選舉萬難趕及竊念此次貴會改選理事關係全租界納税華人前途之利害調查不厭其詳手續尤應完備敝會爲重視選政起見擬將選舉延期舉行以免急促而礙選政事關全體市民之利害當蒙同意相應函復卽希台洽示復爲禱云云 
[各銀行贊同贖路貯金續聞]  
　　兩批得三十家 
　　本埠籌贖膠濟鐵路委員會通函各銀行報告贖路貯金之辦法並限期答復截至前日止有東陸銀行等十五家已誌昨報兹該委員會辦事處昨日又接到十五家銀行復函表示贊同願爲分勞此十五家爲中華銀行江南銀行鹽業銀行百滙銀行淮海實業銀行棉業銀行聚興誠銀行惠工銀行浙江絲繭銀行東華銀行富華銀行華豐銀行蘇州銀行江蘇銀行華孚商業銀行浙江地方實業銀行合前計之贊同者已有三十家之多矣 
[邀集各校長會議籌欵贖路]  
　　十八日下午四時在省教育會開會 
　　上海縣勸學所所長李頌唐上海市第一學區學務委員賈叔香同接江蘇省教育會函云逕啓者本會接上海籌贖膠濟鐵路委員會來函請召集各校校長會議磋商籌欵贖路辦法等情此事關係重要兹擬聯合貴所長貴委員曁該委員會聯名邀請上海各校校長於本月十八日下午四時二刻在本會開會共商辦法當荷同意即請示復等因李賈二君極表贊成巳修函照復矣 
[考察商業團抵星埠後之報告]  
　　發展星埠華人商業須工人常往考查 
　　中華全國工商協會入會工廠代表於上月初組織南洋遊歷團考察星加坡暹羅等處商業情形其出發及由西貢所寄之沿途報告均見報端兹又得該團行抵星加坡之報告爲錄於下同人等抵西貢時曾將大略情形報告國人兹於三月十七日抵星埠寓益生棧内容佈置彷彿上海之中等棧房進棧後探詢一切方知是地之生活程度較上海與西貢尤爲加高益生棧房間每天售三元五元不等房間多一人即須另加一元飯食在外宵夜館酒食店吃菜大約較上海加二倍如上海一菜值五角者此處則需一元五角或二元零星售價亦如是天氣熱日中已如上海之五月氣候惟晚上則凉快服裝除土人外大概皆白色以學生裝爲多數以後如有到西貢或新嘉坡游歷者置備衣服祇須白斜紋一種已足雖宴會亦合用全埠僑民閩人最多粤人次之寗波人據說亦有千數吾人未至星埠以前腦海中尚懸一英國地方其風俗習慣或與英國相同之理想抵埠以後豈知滿目皆中國人多數商店均標有中國文字若非預有英國人所管領之觀念則當然曰中國中國店舖所售各貨價均高昻上海售五角者此處必在七角以上問故則曰繳費大惟兩年來巳稍隆落橡皮市值高時各種物價均較此刻爲高房屋人工皆然中華總商會聞同人到埠頗承招待正會長林義順人極開通置橡皮園甚多數次邀請同人參觀其事業並主張覓僑商中之殷實者設專營國貨店使國貨可以漸圖普及賽會事此間僑商與賽者亦極多上海總商會所徵集之出品聞於二十六號可抵埠距開會日僅有四天似稍侷促若論國人欲發展國貨推銷星埠祇須工廠中人能常有到此實地考查之人無有不可發展之理該埠商業權完全操於僑胞之手多數人談及可惜合宜之國貨極少致無以應售况此處居民所需日用品并不十分求精吾國工廠頗有製造普通貨物之能力不過適合該地情形乃一最要事耳此處日本人居留並不多然而日本貨物則滿街皆是此番賽會日人與賽者共四十家合設一處足徵日商之有團結力也云云 
[胡惟德來滬訊]  
　　國聞通信社云駐日公使胡惟德由日返國卽往北京盛傳有長外交之說兹悉胡惟德已於昨日由京啓程不日到滬云 
[查禁中西禁煙聯合會滬分會]  
　　松滬護軍使署以現在發生之中西禁烟聯合會業經查明實欲藉此名義肆其横暴歛錢手段且查該會調查員均費四五百元之代價方能换給調查憑證内容腐敗斷難任其設立昨特令軍法科鄧科長分函淞滬警廳及上海縣警察所轉行各區如遇手持中西禁烟聯合會上海分會調查憑證在何境内施行檢查者該管警區之長警得以按照匪徒騷擾居民論卽行拘拿解辦以免擾害民業一面令由本署稽查處派員前往該分會拘捕沈時復及不肖各調查人等解署訊究以杜貽害地方云 
[俄災賑濟會之孟晋談]  
　　學界加入大游行 
　　俄災賑濟會上海部前日下午二時假青年會會客堂開董幹聯席會陳維新主席報告今日開會專爲游行大會後當如何募捐現在各學校各教會多所接洽均表示贊同其游行一事應請各籌備委員分别報告翁國勛謂游行時間聚集地點出發路由現經商定俟各項手續完備後再行發表黄警頑謂鄙人所接洽之各校如中法通惠學校曁南商科交通大學均允竭誠相助震旦大學之學生會全體贊同哈同花園倉聖大學學生聖約翰大學學生會允爲輔助共有二十餘校將來游行成績當可良好至募捐組織法分隊分區人數如何支配應從長討論吳山發表向商店挨户募捐辦法大旨謂本埠商店約十五萬家每家平均以一元計算爲數必巨鄙意分組分隊每隊十人每一家須五分鐘一百隊一日可募一千家一千隊一日可募一萬家如何組織應請共同討論幹事長曹雪賡謂吳山所提議案極佳請籌定辦法江擎天主張何校即執何旗分隊不分區聽各校認定何路即向何路募捐吳山主張游行募捐已捐者必贈予紀念品曹雪賡謂再致函各學校校長及教職員學生使學界全體自動以便支配組隊出發募捐陳維新謂組織若干隊現尚無確實把握宜再函通知各校請其答復人數若干趙南公謂各校如不答復再派員接洽翁國勛提議捐欵如何保管陳維新提議募捐奬勵方法經各董幹再三討論結果游行大會組隊募捐一事再通函各學校全體請其贊助·辦法奬勵方法應由總務股照章辦理募捐竹筒應由會計股負責遂宣告散會又該會接到會審公廨關炯之來函云前奉惠書以炯承俄國災荒賑濟會董事并交際股幹事之乏猥以讞務鞅掌尚稽答復正深抱歉頃聞復荷賜箋期於本日午後二時共商募捐詳細辦法而今日炯早晚兩庭均有會審案件午後二時尤難分身到會萬分歉仄莫可言宣然對於賑務自當從諸君子後竭盡棉薄以付羣起救濟之盛心不敢因驥負千鈞蟻負一粒稍存却步之思也又該會接洽各學校加入游行大會巳報名者計勤業女子師範學生六十名水菓地貨商業友誼會二十人滬北五區商業聯合會七十二人河南路商業聯合會二十人安徽旅滬公學三十人滬北六路商業聯合會四十人救國十人團市西公學亞東公學勵志宣講團均已加入惟人數尚未確實報告云該部昨日發致各學校校長教職員並學生書原函錄下校長教職員諸先生曁學生諸君公鑒此次倡振俄災實爲光明正大之善舉由舊學說言之人道主義也由新學說言之互助主義也以言愛國振俄足以增進國民外交地位以言雪恥振俄足以减殺强鄰侵畧　風一舉而數善備固已人同此心心同此理所有本會月來籌備經過與各界同胞熱心分任進行一切情實迭誌各報毋須再鰲兹據昨日董幹職員並各學校籌備游行大會議决事項除十五日大舉游行外並定募捐辦法分比户商店募捐比户里衖募捐行動街衢募捐三種約據調查報告本埠店共有十六七萬户本埠里衖居住者復有二十萬家左右除行動街衢募捐不計外即商店與衖居二者每户捐助一二元則三十萬元之前定目的不難立集且足表示全體國民救俄精神惟是振務在收急效過時無補災黎果定何日果定何人方能切實負擔此募捐重任再三討議均以我至純至潔熱烈爲懷之青年學生爲首屈一指約計本埠各校學生年在十五歳以上者共有數萬人果能每人犧牲一日光隂分隊組織每隊十人可成數千隊每隊每日可勸募約得一二百户則三種募捐辦法可由一日並行再或學生分甲乙二班出發甲班專認勸募商店一日乙班專認勸募里衖并街衢一日分爲二日進行亦奸均當以學生界自定出發人數分班與否爲轉移似此辦法雖已粗定能否實行收效終當以學生界全體同胞有無眞正了解每人果否願犧牲一日寳貴光隂以定此緊急振務之成敗是則我校長教職員學生諸君萬當緊急商榷之重要問題也按民國九年新俄勞農政府正式通告我國國民自願放棄前俄帝國所訂一切侵害中國主權之密約並無條件歸還三千數百里之中東鐵路均諄諄然以致意我國全體爲言後我國北京水災俄國復於内政擾攘之中慨然捐助數千石麥粉並棉衣等類且以俄國學生代表各界捐助爲詞彼政府彼學生是何等尊重我國民愛卹我災民今彼不幸遇此流行之絕大天災雖不問人道互助愛羣　恥諸主義即就此禮尚往來之友誼一端論凡我國民皆當慷慨相救毫無疑義者况我學生諸友自五四六三運動以來義聲已著一舉一動實有關於全國風會使此振俄善舉果因我學生界不能犧牲一日光隂爲災黎請命竟至事敗垂成與我各界同胞懈怠之罪當以我學生界同胞懈怠之罪實大也爲此縷陳各節萬懇我校長教職員學生諸君當仁莫議見義勇爲從速商定貴校全體出發切實擔募人數附具一表務請於陽曆十七日以前塡明惠復以便彙定舉行不勝禱切之至專此敬希亮察 
[章太炎講學預報提早半點鐘]  
　　章太炎氏講學第三期定於本月十五號仍在職工教育館惟時間須提早半鐘定於是日午後四鐘起凡聽講者須於三點五十分鐘到塲云 
[七縣慈善教育欵産問題解决]  
　　六縣各推二人組織董事會 
　　六縣慈善教育欵産聯合會爲七縣慈善欵産董事名額一事於昨日邀集六縣教育行政人員在也是園開會集議到會者上海縣爲秦硯畦李頌唐賈叔香曹幹臣金山爲畢治安奉賢朱績辰青浦蔡吉人葉袖東南滙傅佐衡等由秦硯畦主席經各縣代表討論之下僉以省委翁委員條陳辦法未能滿意之點前經電陳省署請予糾正嗣奉省署批示董事名額之支配照核准通行翁委員條陳第七條下段之規定本有變更之餘地本會聯合抗爭時閱數年今本注重公益和衷曲體長官調解之善意卽遵照省行政董事會簡章第七條各縣照推董事二人前往組織董事會並向聯合會呈報省署備案全體贊成至四時許散會 
[縣教育會臨時會紀]  
　　上海縣教育會於前日下午五時開臨時會由賈粟香主席議决各案照錄如下一件報告江蘇義務教育期成會函開俟省議會開會時擬開臨時大會籌商義務教育經費問題請推代表等語已由本會會同勸學所推定李頌唐賈粟香二先生届時出席一件接上海縣市立小學校教職員代表黄君文照等三十一人來函請本會轉呈縣公署令行教育行政人員核議加薪以維生計等語卽函縣核議一件提議請本縣公立學校教職員加入爲本會會員案議决分函勸學所及市鄉學務委員轉邀本縣公立學校教職員一律加入一件提議常年大會日期議决五月二十八日開常年大會一件提議審查會員資格日期議决四月二十三日開會員資格審查會一件提議致函上海慈善團質問遷塜眞相議决照辦一件提議致函護軍使署警察廳縣公署請嚴禁禁烟調查會以免騷擾案議决照辦 
[學生出洋護照亦須繳費]  
　　江蘇特派交涉公署第六號布告云爲布告事案奉外交部頒訂出洋護照新章當即公布在案並以本署發給學生護照向不收費奉定免收照費之人不及學生即每照印花税兩元與財政部頒定印花税法學生出洋貼印花税一元稍有歧異且未明定介紹學生請照辦法酌擬教育廳及江蘇省教育會爲學生請照機關先後呈奉外交部指令學生出洋護照應照新章一律收費印花仍照印花税法貼用教育廳及教育總會係地方合法機關介紹學生請領出洋護照自可照准等因到署奉此除分行外爲此仰學生人等知悉嗣後如須出洋留學當備相片及照費印花税呈由屬隸之教育廳或上海江蘇省教育會發給官文書賚赴本公署查騐核辦其各一體遵照特此布告 
[清心學校童子軍露宿龍華紀]  
　　南市清心實業學校童子軍自成立以來頗具精神兹聞該校童子軍教練員邵布文圖畫教員徐琳於清明日率領隊員多人露宿龍華以資鍜鍊而增見聞是日九時出發携帶帳蓬及應用等件裝載一車令隊員推之由斜橋就龍華路而進十時許抵目的地即安營於郁家墳前四面大樹叢叢風景絕佳正合童子軍露宿之用營旣紥定於是上街購米買鹽者有之採薪吸水濯鍋築灶者有之不一時飯熟菜爛一隊員吹膳餐號各隊員與教練就地而食鄉人多不解童子軍之宗旨與露宿之目的經邵君詳以解釋鄉人聞之贊嘆不巳又有步兵第三十九團駐防該處兵士亦多不解童子軍之宗旨和露宿之目的多以爲奇羣聚而觀邵君詳解釋童子軍之宗旨與露宿之目的兵士嘖嘖稱羡次日邵君探訪該團一營四連連長金愷忱并率領隊員參觀營房及兵士課程該營營房甚爲清潔整齊兵士課程亦優良復由金連長介紹參觀兵工分廠參觀旣畢邵教練及全體隊員道謝而别此次露宿四天於禮拜日回校云 
[少年宣講團旅行宣講隊待發]  
　　本埠少年宣講團每年春季有旅行宣講隊之組織利用春游機會促進平民智識兹悉該團本届赴浙旅行隊共分兩隊第一隊谷劍塵等於四月十三日出發赴寗波紹興上虞等處宣講第二隊李士林甘梅嶺顧九如毛智清江龍超等定十四日出發赴杭州長安硤石等處宣講聞該兩隊於通俗宣講外並須聯絡學界宣講「社會教育之實施·及今後學生之責任」要求學界出而擔任社會教育責任則獲效較大又須參觀各地關係社會教育之事業云 
[國是會議第一期報告]  
　　中華民國八團體國是會議籌備會昨日發出第一次報告云開會情形三月三十日開第一次籌備會討論邱醒旦君起草之宣言經沈信卿君修正後並公推黄任之君亦擬一稿俟下次開會時再公决四月三日開第二次籌備會討論結果主暫時不發表意見以會議宗旨詳於組織大綱刻下距開大會時期尚有一月餘在申代表究係少數未便以事務所名義發表意見故擬就之宣言書主保留四月六日開第三次籌備會討論結果華僑方面相隔太遠恐有不明嘹本會近狀者請韓希崎蔡俊卿二代表隨時去函說明又崔藩君謂天津益世報月之三日揑登本會致北京政府電請查究四月十日開第四次籌備會討論結果未派代表各省應再催促雲貴兩省較遠應用電新直豫晋陜甘粤各省用代電奉吉黑察綏　情形不同須用函詳細解釋俾明本會眞相續到之代表廣州總商會代表陳廉伯君巳抵滬現因距開會期尚遠故請假赴杭不久即來湖南工會代表馬鄰翼君亦己抵滬收入函電安班瀾中華總商會函稱對於國是會議深願追隨稍效微勞奈路遠時迫不及派代表與會以後對於議决事項無不贊同廣東海口總商會電林大魁爲代表泰縣宋士驤函詢縣法團是否直接派代表小吕宋中華總商會函稱贊成國是會議因路遥期近不能派代表到會會中情形望隨時函告蕪湖總商會函稱前推之代表寗森因事忙無暇出席請辭故敝會代表俟另行開會推舉定當後再行函達發出函電一函告曾經出席各代表請分任籌備會職員及交際宣傳等職電復廣州總商會歡迎該會會長陳廉伯君爲代表並告開會日期一函致上海申新時商及時事新報五報館請登組織大綱及開會日期之廣告一函致内外蒙古王公聯合會及西藏同鄉會請照國會議員例在京推舉代表出席國是會議一函告各省區僑埠省法團及各縣縣法團說明因事關重大盼望遠省團體均能加入故决定五月七日開會並促代表務於五月七日以前蒞會一函復泰縣宋士驤縣法團推舉代表照組織大綱第三條規定辦理一函復蕪湖總商會請迅推代表一電雲貴直隸晉陜甘粤新各省請迅推代表與會一函奉吉黑察綏熱六處解釋本會宗旨以免誤會云 
[律師公會否認國是會議經費]  
　　上海律師公會所派出席國是會議代表楊春綠前在該會會議席上聲明上海律師公會願補助國是會議經費洋二百元並允在一星期内交付曾由楊代表致函公會請即照付該公會接楊函後以本公會開支欵項向章滿百元者須由評議會議决後方可撥付故對於此事業由評議部各評議員討論僉云楊會員預先並不來會聲明擅自作主各評議員均不謂然一致否認現聞此事已由公會覆函楊會員查照矣 
 
 

Page 14

 
 
[江蘇公團聯合會之籌備]  
　　聯合通信社云江蘇自治期成會等十八團體發起之江蘇公團聯合會已於前星期二在東亞酒樓開籌備會一次昨日下午二時復在貴州路逢吉里一弄一四五號開第二次籌備會共到代表十六人沈靖强主席討論章程宣言及一切進行事宜兹將昨日通過之宣言書錄後 
　　江蘇公團聯合會宣言兵甲連天江湖滿地茫茫大道痛狐狸之紛馳滾滾怒潮攪魚龍之混雜國其不國國法蕩然人且食人人道滅盡而况處士放議雅說横流眞僞不分大盜居然竊國是非莫辯潢池竟爾稱兵而其藩鎭自尊割據託詞於省憲封　坐大縱横美號曰聯邦豆剖瓜分奚待鷹隣之眈視風翻雲亂忍令鹿逐之競爭我人分屬國民興亡與責同居團體固結宜先雖曰神州鼎沸應知戡亂之有人然而江左陸沉敢謝澄清之非責江蘇挾天塹蟠籠之險具吳山立馬之雄大海森茫太平洋之新潮早灌平原沃若揚子江之流域饒豐賦糧捐税之輸甲於天下穀帛魚鹽之産富於東南而晚近以來幾瀕破産百級債臺省庫馴其如洗四郊多壘客軍袞爾如毛自治而官督紳辦學校則名存實亡置酒新亭滿目有山河之異眷言故里拊心增桑梓之憂急起早圖尚可獲亡羊之效及今不作益將遺顧兎之譏夫救省所以救國自治必先自强若或徒喜减政裁兵之虚語不審歛財借債之暴行是賦狙公之羊也又或空驚自治省憲之新名不詢惡客霸居之非理是　釣者之餌也同人懼焉爰集吾蘇全省各公團組織斯會棘荆遍路惟合策以偕行風雨中流謀同舟之共濟以期貫澈還政蘇人之本旨實現眞正自治之規模謀蘇省公共之幸福爭蘇民全體之人權此則同人之微願也若其鋪張揚厲不求實際之進行爭執喧囂徒存偏私之意見深所懼危懸爲炯戒同人謹矢誓誠力遵正誼持百折不回之志存大公無我之心敢與全蘇各公團一致携手協助進行以圖改革於現在庶幾建設夫將來達江蘇政治清平之日即本會責任已盡之時公理所在趨之惟先利權所存避之若凂鍾阜有英大江無涘息壞在彼視此宣言中華民國十一年四月十四日江蘇公團聯合會 
[全國勞働大會之發起]  
　　時間五月一日起開會五天地點廣州市 
　　聯合通信社云本埠中國勞働組合書記部近因多處勞働團體要求在「五一」節開一全國勞働大會以唤起各地勞働者的覺悟速謀組織團體而保全勞働者安穩地位是以該書記部應各處之要求發起一全國勞働大會准於「五一」節在廣州開始舉行兹將該書記部之通告及辦法照錄如下全國各工人團體均鑒頃接多處工會來函主張「五一」紀念節在適宜地點招集全國勞働大會以誌盛典且可以聯絡全國工界之感情本書記部亦認爲有舉行之必要特擬就宗旨及辦法列後請貴團體先派代表一人持貴團體選派證書如期赴會爲荷（一）開會宗旨（甲）紀念「五一」節（乙）聯絡全國工界感情（丙）討論改良生活問題（丁）各代表提議事件（二）每一工團要派代表一人（三）時間五月一日起開會五天（四）地點廣州市（五）川資由各團自備在廣州膳宿費由書記部供給上海招待處在英界北成都路十九號云 
[日華紗工要求加薪與大班函]  
　　國聞通信社云日華紗廠工人要求加薪遷延巳有多日昨日紡織公會接到大班復信後僉謂大班所復各言尚有誤會之處故特再函懇求務望達到要求目的（二成）大班復函云逕復者接奉本月六日貴會來信備悉貴會代表各職工要求加給工資之意來示一云物價騰貴不獨浦東一隅即上海方面亦豈不然然却未聞同時有要求他處之舉動又云敝廠轉較他廠工人工資爲低應照他廠增加等語二者詞意相殊似難判别乞爲示明至盼日華紗廠浦東工塲長後滕啓云云 
[不允取消烟酒附捐之部批]  
　　山西曲沃縣商會前電請全國商會聯合會駐滬辦事處轉電財政部要求取消烟酒振捐當即據情去電昨該辦事處奉到部批駁覆原文如下電呈已悉查國會通過烟酒税統一辦法四條前據該會呈請施行到部當經本部咨准全國烟酒事務署復稱無案可稽無從核辦等語業於一月十四日批示在案至此次來電所請將加徵災賑附捐取消一節復經本部咨准全國烟酒事務署復稱烟酒税費附加賑捐係經國務會議議决事關通案碍難變更等因仰即知照此批 
[商品陳列所之第二日]  
　　西人參觀之注意 
　　昨日爲商品陳列所開門之第二天參觀者竟達二千餘人之多該所因下午人衆擁擠入口處幾無地容足乃改由總商會大門而進繞道至陳列所是日西人來所參觀者亦甚踴躍參觀時對於陳列各品異常注意其間多有向該所辦事人詢問該所有無發賣處因在外所購之貨往往有同一商號之貨物不及陳列品之優良并謂有多數原料及製造品爲平日所未見其精美與舶來品相埒幾疑非中國所産出口品如府綢等之價目及出品所在地尤特别加以詳詢以備採購均經該所職員分别解答至商務印書館中華書局之贈品仍繼續購送以餉來賓云 
[三月末上海物價指數表]  
　　財政部駐滬調查貨價處三月末上海物價指數云本月總指數爲一一四·三比上月增高百分之二·三比去年本月增高百分之五·九自民國八年九月以來蓋以本月份指數爲最高如糧食類之一三六·三其他食物類之一一九·四繼長增高皆爲前此所未有者疋頭及其原料類之一○八·二亦惟本年一月微爲高昻以比戰前巳漲上五成有奇矣金屬類騰而復跌趨勢甚軟燃料略見生色終不逮九十兩年此時之昻貴建築材料工業用品其他物品三類視去年同時期内低落基鉅而比前年本月猶漲上百分之五·九乃至百分之九·五不等設以戰前卽一九一三年二月初物價爲百分本月總指數已高至一五一·五計比上月漲上百分之一·○比前月漲上百分二·○兹將本月指數表列下 
　　（一）此行係以戰前即一九一三年二月初之物價作爲百分 
　　月　别　十一年　　　　同上（一）　前月末　　　去　年 
類别　　　　　三月末　　　　　　　　　　　　　　　三月末 
糧　　　　食　一三六·三　一五七·九　一三二·○　一○○·六 
其　他　食物　一一九·四　一三八·六　一一一·二　一一五·六 
疋頭及其原料　一○八·二　一五四·五　一○八·○　　九七·○ 
金　　　　屬　一○三·一　一三六·二　一○四·一　一一○·二 
　　燃　　料　　九二·三　一六六·二　　九一·七　一○三·五 
雜　建築材料　一一七·○　一六六·九　一二○·一　一一七·四 
　　工業用品　　九九·七　二一三·九　　九二·五　一三一·五 
貨　其他物品　一○八·五　一三四·六　一○八·八　一一二·九 
　　雜貨平均　一○四·四　一七○·四　一○三·三　一一六·三 
總　平　　均　一一四·三　一五一·五　一一一·七　一○七·九 
[近週中之紗花市况]  
　　紗本星期中紗市稍疲落二十支十六支紗價均略疲自二錢至七錢五不等此現貨紗之市面也期紗因被空頭家壓小故價亦曾回小一兩許後因大阪三品紗市又見漲高故市價亦即平復現紗市亦略形回高綜本週中客帮購去計七千餘包以二十支十六支大包居多小包紗向銷通崇海帮最盛近來該帮亦有銷胃是以市况挺秀低支紗川帮購買以來亦有活動之勢客帮辦貨者計威海衛青島牛莊天津漢口汕頭江西蕪湖野鷄等均有購去據内地消息長江帮連年來水患兵災市面蕭條已久故存紗空竭其需要未見能减也三品紗略有漲落價與上週相差無幾最近來電市價計四月期二百三十四元六十仙五月期二百卅一元四十仙六月期二百二十五元九十仙七月期二百二十一元六十仙八月期二百十九元十仙九月期二百十九元九十仙目下市面稀有生氣下週市價或將略疲成交本紗價二十支採花一百七十二兩寳塔一百七十三兩十六支如意一百五十三兩文明二百四十一兩五錢印紗存底枯竭邇來到貨又少是以市價堅挺交易不多云 
　　花花市因紗價堅挺且外棉來電繼長增高故節節見高現貨陜花由洋商購去價格竟到三十五兩之巨星期一由三井洋行辦去下紗花三百包價三十三兩市價之高可見一斑矣漢口及寗波花亦均有交易價約三十三兩左右惟新棉登塲不遠故花價有略鬆之望外棉最近之價計紐約棉市五月期十七元八角九分七月期十七元四角十月期十七元二角一分十二月期十七元二角一分一月期十七元一角四分現貨十八元零五分云 
[昨日之金融市况]  
　　昨日上午銀幣市價爲七錢二分五釐一二五午後收盤七錢二分四釐八七五與上月相同三月底期洋上午七錢二分六釐五午後七錢二分六釐三七五較上日大一二五四月半期洋午前七錢二分七釐七五下午七錢二分六釐二五大三毫七五 
　　銀拆午前一錢六分午後收盤二錢二分大七分各銀行收欵仍七十萬左右市面銀根平穩因西節封關將近目下關於對外商業皆看過節後再行活動矣 
[友華銀行滙市報告]  
　　昨日友華銀行匯市報告云十日倫敦大條銀價近遠期俱縮二五紐約銀價縮至六角五分七五倫敦紐約間匯價升爲四元四角二分二五今日此間各國滙價僅美金長至七十二元日金縮至六十六元七角五分餘均未動早晨市况頗平英鎊成交價六月份縮至三先令三便士三七五美金成交價六月份縮至七十二元七角五分其後市况回堅下午英鎊售開價自近期至六月份三先令三便士六二五美金售開價四月份七十三元二角五分五六月份七十三元一角二分半昨日倫敦市塲美洲及印度有銀售出倫敦與紐約市况俱堅定 
[昨日公平呌莊之市况]  
　　昨日星期二又值公平洋行拍賣各種疋頭之期共排列二百九十四件計一萬三千三百八十一疋比較上屆少十三件計九百十九疋所拍各貨仍係跌多漲少客帮買進者惟漢口天津汕頭廣帮寗波等去路略多其餘各帮買者不甚踴躍拍定之價詳商情欄 
[蒙梯格爾號今日抵滬]  
　　昌興公司蒙梯格爾號由温古武開來將於今日（十二號）午刻抵虹口公和祥碼頭准明日（十三號）上午離申開往香港 
[近日發見之時症]  
　　猩紅熱症...感冒症...喉痧症 
　　近日猩紅熱症發見頗多加以天氣寒暖不常患感冒性疾病者亦甚衆吾人對於衞生當更加注意也 
　　吳淞鎭一帶入春以來發生喉痧之症小孩患者居多此症傳染甚劇延醫診治愈者頗少上月以來殤者甚多甚有一家夭殤三四小孩者有衞生行政之責者亟宜爲之防止也 
[請免核准律師閱卷之通知費]  
　　上海地方審判廳律師聲請閱卷向例牌示近因該廳另訂新章凡律師由當事人委任聲請閱卷核准後亦須由承發吏送達通知書即由律師繳納通知費洋三角餘各律師咸以此項收費不善紛紛請願律師公會要求會長提付評議具文呈請地方審判廳免收聞該會會長張一鵬業巳允許各會員所請擬於日内親至地方廳面商梅詒穀廳長要求將此項通知書費免收云 
[捕獲北京謀刺案之嫌疑人]  
　　昨據軍界消息謂謀刺北京某要人案内之嫌疑人某甲被駐滬之北京偵探逮捕卽就本埠之長江輪船押解赴寗業已换乘津浦火車解京訊辦云 
[華美交易所訟案之結果]  
　　喬立南徒刑兩月從寬緩刑 
　　巳閉華美物劵交易所主任喬立南會計張伯勤被繳欵於該所之各股東在公共公廨以刑事控告騙取股欵三萬元一案審訊情形迭紀前報昨日下午續審由見證陳思蓮上堂證明該所章程單内列張伯勤張鼎華係屬兩人實非一人並將章程單呈案請察據張伯勤供我尚有一名爲靜歧並非鼎華我在合衆交易所爲經紀人與遠東毫無關係等語質之喬立南供稱該所前曾託美國人謝立克向美領事署註册給付洋五百元嗣未辦妥擬向京設法註册該所共十萬股認股者每股先繳證金一元我買五百股繳過五百元收據今未帶來該所發起人爲十六名内有四名今已爲本案原告所收得之認股證金計有萬元所給概係收據因未開創立會故未换給股單等語原告代表律師起稱被告等廣登告白謂該交易所在美領事署註册欺騙一般人士使其信任購股而所收之股欵並未儲於銀行完全入其私囊似此行爲應請嚴辦被告代表律師亦起辯護以喬立南承認所收股欵已作開辦之費賬簿已經遺失請求從輕發落等語李襄讞得供與英包副領事退入休息室磋商之下升座宣判以喬立南詐欺行爲已經證實應處徒刑二月從寬緩刑着仍交原保著原告於七日内另以民事起訴張伯勤訊無關係應予開釋惟有人在地審廳控告該廳來文聲請協傳訊據張供居租界諭張交保候函復城内審判廳着該原告人投廨起訴 
[禁捕水禽野雉等物之部令]  
　　上海縣知事接江蘇省長公署訓令云案准内務農商部咨開准上海野物保護會函稱水禽野雉等物有益農事極應保護以便繁殖等語到部查是項野物有益農作自應禁捕兹照狩獵法第六條及施行細則第十二條所規定將野雉竹鷄水鳧水鵝四種暫行禁捕其餘農業上有益之鳥類及野物等仍由地方長官選派專門人員隨時查報候部核明再行禁捕應請通飭各地方長官遵照辦理一面卽知照海關嚴密稽查俾免私捕販運出口以便保護而資繁殖相應咨請查照等因准此合行令仰該知事飭屬一體遵照嚴密稽查禁止私捕販運切切此令 
[陶瑗兼充駐蘇特派僑務委員]  
　　上海縣知事接江蘇省長公署訓令云案准僑務局咨開案查本局設置特派委員分駐各省區域重要口岸掌理關於僑商僑工一切事宜業經呈奉大總統令准在案兹派江海關監督陶瑗兼充駐蘇特派委員掌理江蘇省僑務除令委外相應咨請查照並希轉飭所屬一體知照等因准此合行令仰該知事轉知該縣商會一體知照此令 
[南市敷設電車軌之糾轕]  
　　肇浜路市民之紛爭 
　　國聞通信社云上海華商電車公司日前决定在城内肇浜路（由大東門口至老西門口）敷設軌道行駛電車不日動工等情該路商店居户大都表示反對曾於陽曆三月二十六日在火神廟開會討論此事當經全體議决一面請求滬南工巡捐局取消准予電車公司敷設軌道議案一面委託律師楊春綠君爲該路全權代表辦理一切日前由楊君與滬南工巡捐局長姚石蓀君曾訂本月十日下午二時在該捐局會商是日楊到局向姚說明一切當由姚君答復略謂此事全權多屬名譽董事緣此案前由名譽董事議决有議案可查局長不過執行機關如果名譽董事要求執行時則局長亦不能不執行故此案應由肇浜路市民請求名譽董事取消此項議案則電車公司自不能在肇浜路敷設軌道至於個人方面則毫無成見决不願因此事惹起地方惡感並由姚君將上述議案檢示楊君原文如下「民國十年七月二十八日議案一議電公司擬在肇浜路鋪設單軌駛行電車案議决准予照辦」署名者「陸文麓朱志堯姚會綬（馨一代表）顧履桂」穆湘瑶莫錫綸姚文柟均未到聞肇浜路市民得信後現正分頭向七位名譽董事前請願取消此項議案云 
[昨日滬杭路開專車三次]  
　　一次貨車二次龍華香汛之客車 
　　滬杭甬鐵路昨日（十一）開行專車三次計上午七時由新龍華站開出石子空車三十輛至閘口裝運上海工部局之石子由夜班來滬到麥根站卸車約在夜三時左右又龍華香汛昨逢隂曆望日乘客益形擁擠上午十一時由上海南站開出專車一次又下午二時三十分開出專車一次祗以車輛缺乏故以平車代之總計昨日來回上龍間游客約在八千人左右云 
[大中華紗廠正式開幕預誌]  
　　吳淞大中華紡織廠自去歳冬季開紡營業以來已經數月今擇於夏曆三月十八日午後行正式并幕禮届時廠中備有茶點以享來賓今已發柬邀請各界前往參觀屆時必有一番熱鬧也 
[青年普益社施種牛痘]  
　　大東門青年普益社近鑒於滬上天花流行非廣種牛痘不足以殺其勢特將南市一帶分爲五區施種東區設老學前縣立高等小學校内請蔣明卿醫博士擔任南區設滬軍營農壇小學校内請陳一龍醫博士擔任西區設西門外公共體育塲内請徐牧湖醫博士擔任北區設九畝地旦華小學校内請董翼蓀醫博士擔任中區設尚文路第二師範附屬小學校内請周仲衡醫博士擔任自本月十號起至下月十號止一月爲限受種者不費分文可預索免費劵云又上海美術專校因旅行在即特請徐牧湖醫生蒞校種痘以預防天花傳染云 
[粤商募醫院捐之進行]  
　　粤僑商業聯合會昨致醫院工程各募捐員通函云粤商醫院工程現將告竣而欵項不敷尚鉅勸募迫不容緩趁此春和時候亟應聯合同人分途出發兹定夏曆三月十六日起每日下午一時半在會會齊同往勸募届時務希早臨事關善舉幸勿放棄 
[兒童自治會開會記]  
　　閘北青夜國民義校昨日（星期日）上午十時在該校舉行兒童自治演講會學生全體到校先由校長報告次由各隊學生演講末由教職員卞毓英君演講其題爲「禮節與儀容」講時頗爲明瞭至十二時始散會 
[海關郵局西國節期休假]  
　　本月十四十五兩日爲西國節期西人極爲重視各機關例均放假兹將江海關税務司曁郵務管理局長所發布告各一道照錄如下（一）江海新關税務司昨發布告云照得本月十四十五兩日係西國節期本關例於該兩日内封關停辦公事爲此仰華洋各商人一體遵照此布（二）上海郵務管理局局長昨發通告云爲通告事照得本屆西國節期（四月十四日及十五日即本星期五六）本局辦公鐘點概照給假日定例惟包裹曁滙票處於各該日全行停辦此告 
　　尚有要埠新聞等傳入後頁 
雜評二 
[選權與市政（旡用）]  
　　住民參與選舉爲政治上之一種作用且於政治有利之作用也故法律許之明達贊之民淡於選舉依法誘勸之民誤於選舉依法糾正之以參與選舉之民多則政治之進行迅國家之政治然地方之自治亦然彼執政而厭民之參政者專制頭腦不適於二十世紀之潮流文明先進各邦之人士决不爾爾焉 
　　上海之有租界變例也暫局也租界納税華人之選舉理事爲市民參與市政之發端溯當年議决此制卽認「市民有參與市政之必要」參與市政其發動於少數人之易流專斷不如發動於多數人之得以公開也以此租界華人能爲選舉而奔走運動自友邦人士視之確爲吾人政治思想進步之一徵人有政治思想卽應共享參政公權是爲本國人在本國領土以内所應得之權利亦列邦在此租界區域内共有之公權而未便獨擯我地主之華人而不與則此選舉運動今以表政治思想之程度卽後以享平等權利之張本也積極運動譽望隆崇我租界華人之地位益高而租界市政之前途益進協力郅治太平之局庶可幾矣 
 
 

Page 15

 
 
本埠新聞二 
[花邊分會之春季會期隂曆三月二十日]  
　　花邊公會昨發通告云逕啓者本會自去年八月在滬設立以來徒以經濟所限未能有所發展同人等能力薄弱殊深慚愧惟思在滬在鄉有同業數百家對内對外圖謀發展端賴羣策羣力籌資進行同人等雖心有餘而力不足然對此公共機關之前途抱有無窮之希望自當振刷精神力圖進行兹定本月十六號即隂曆三月二十日下午二時在先施公司後面廣西路三百八十七號會所開春季大會報告會務狀况修訂章程改選職員討論徵求會員方法及一切進行事宜務乞撥冗惠臨無任盼禱 
[開直盤灣之縣署布告]  
　　上海縣知事公署昨令浦東二十二保各圖圖董地保等文云案據浦東塘工善後局董朱日宣呈稱盜查上境大將浦内都臺浦之間張家橋以北張勝橋之南有盤灣一處舟楫往來羣感不便察看該灣形勢不獨航行妨碍且有全河水利關係董局曾於民國八年呈請將大將浦以東之摇船灣琶琶灣等處裁由取直先後有案核與情事相同擬將該河灣取直以期潮流暢利舟楫迅便徵諸輿論亦極贊同估計應浚河段長三十四丈面寬七丈須用之地商之各田户或調地或給價各隨其便均已允給理合檢呈原圖具文呈請察核俯准出示布告並分别令飭二十二保圖董及梱業地保到工照料實爲德便等情並附繪圖到署據此除指令並布告外合行令仰該圖董即便遵照前項河工開辦時務當隨時到工　料以重要工而利進行勿稍忽誤切切此令 
[派員勸導業户呈驗税契]  
　　上海縣沈知事因查騐田房税契事近奉財政部嚴令飭辦予限二月完竣事關重要特將全縣各市鄉分爲六區每區視地方繁簡酌派妥員一二人前往勸導各業户速將税契依限呈騐一面訂期本月十七號即舊曆三月二十一日召隻四市十五鄉經董在縣公署開會籌議資騐辦法以便從速進行兹將委定六區勸導員姓名錄下第一區姚欣之陸劍南倪寳榮第二區李堯欽第三區高士純董守安第四區王崇善第五區程麟第六區董治姚明燦 
[黄宗漢之講演預報]  
　　女界聯合會會長黄宗漢女士即黄市强夫人服務社會素著熱忱今晚八時應四川路青年會智育演講會之請赴講「我之社會服務觀」凡欲聆夫人言論者盍往聽諸男女賓一律招待云 
[水警廳内部人員之裁汰]  
　　江蘇水警趙廳長奉令裁減各項經費當將所屬各區隊艦官警機匠伙夫分别淘汰在案而廳署内部人員亦應從事釐訂以期人得實用欵不虚糜着將廳署調查員沈杏三趙國　稽查金文滙何雲龍錄事吳友禎一併裁撤又廳署號房羅貴亦令開革均於昨日分令所屬一體查照矣 
[航頭鎭路燈改收洋碼]  
　　浦東航頭鎭清道路燈前由紳董莊義先等發起開辦近因洋價漸漲收入捐欵不敷開支前日由莊董柬請警佐費芝田及商界徐景星等十餘人在閱報社開會討論經　紳報告經過困難情形每年虧耗約四五十千公决改收洋碼經衆贊成議畢茶點而散 
[洋涇市掩埋棺木]  
　　浦東洋涇市區域内張家浜爛泥渡陸家嘴十八間等處客民聚族而居日益衆多其間因病死亡者類多將棺木浮厝田野每届清明由洋涇市經董開辦掩埋積年旣久各處義塚地上皆擁擠不堪本屆已由劉經董函請警署布告着手開辦矣 
[滬南工巡捐局提早辦公時刻]  
　　滬南工巡捐局姚石蓀局長前經規定該局税務科徵收各項税欵時間春冬兩季上午九時至十二時下午一時至四時夏秋兩季上午八時至十二時下午一時至五時星期日派員司輪值辦公兹届夏季所有一切捐照均已備妥各員司辦公時刻均行提早進行以便民間來局繳税云 
[派員監試馬尾輪棧廠藝徒畢業]  
　　海軍總司令公署昨接福建馬尾海軍輪機廠監督王念鑑呈稱竊照職廠學習藝徒甲班王鵬舉等二十四名習藝以來已屆畢業成績頗佳現擬訂於四月十六日舉行畢業考試以便擇優分班派往各艦艇實地練習藉增航海之經騐而資委用理合懇請派員蒞廠監試以昭鄭重等情蔣總司令據呈後當即電委駐防馬尾之通濟軍艦艦長陳紹寬届時就近前往該廠監試並令將監考情形呈報到署以憑報部備案云 
[米價稍見低落]  
　　本埠米價前昨等日到貨漸旺粳米比最高之價已回小四五角緣清　節各米船皆赴王江涇廟宇燒香故節前到貨缺乏現巳事畢咸裝米來申到源一多進者心思懈怠又近日洋米運來粳米銷路减遜亦一原因也 
[慶元號宣告停業]  
　　民國路慶元號係鎭揚帮所開專營花紗麵粉等貨司賬鄔某在號中頗有權力兹因揚州某號辦去之貨滙欵不至遂至牽連慶元不能支持鄔於前晚携欵逃逸據聞該號共欠莊欵八千餘金而上項貨欵四五千金昨由往來錢莊派夥友將號看守該號經理周玉山昨日乘輪赴南京鄔之原籍追尋踪跡該號已宣告停業矣 
[清道人書畫之嫡傳]  
　　清道人殁後賞鑑家每以不能再得其書畫爲憾不知清道人有胞姪李健字仲乾别號時惕广前清拔萃官内閣中書夙精書畫篆刻克傳清道人衣缽其書自鐘鼎隸分草章六朝分隸晉唐小楷下逮唐宋以來各家均擅其美書則秉承家學山水松石花卉直堪上追宋元篆刻於秦鉥漢印封泥磚陶之屬靡不備究時人多稱清道人曰大李稱李健曰小李可想見其造詣名貴向在南京任教習今年徇友人之請辭聘來滬繼清道人業專以鬻藝自給從此海上翰墨林中又添一書畫篆刻名家矣 
[中日販買手槍暗殺之利器]  
　　滙山捕房華探目楊阿泉協同西探奎爾於昨晨拘解寗波人林新富至公共公廨控林與在逃之一日本人前晚在楊樹浦路私販勃郎林手槍該探並將抄獲之手槍一杆呈案以尚須調查一切請求展期開審中西官得稟准捕房請求諭被告押候查明下禮拜二再訊 
[華洋交易所違背租約之堂諭]  
　　償還祝伊才一萬五千兩 
　　祝伊才前延郭蘭克律師代表投法公堂控華洋證券物品交易所及保人陸冲鵬違背租約等情判下堂諭飭遵昨經中西讞員商明堂諭判曰着被告交還原告租銀三個月計九千兩連同損失等共着被告償還原告銀一萬五千兩 
[興業與豐大之債訴　債票准賣欵暫存]  
　　浙江興業銀行因南京路豐大銀行已經關閉該行所抵公債票取贖無期故具稟公共公廨請求准將抵押品出賣昨晨開審原告代表律師聲稱被告豐大銀行透支原告賬銀四萬五千九百四十五兩故於去年將十八萬餘元之公債票向原告抵押前欠契約内載明如不取贖受抵人可自由變賣若得價不能抵所欠之數仍由豐大補償現該銀行已停止營業應請准原告將債票變賣如其反對儘可贖回被告豐大代表律師辯稱此項抵押情形複雜查原告受抵債票之日而被告銀行賬簿内並無此大宗債票付出故應由理賬員先將賬目查明否則恐此項債票係人託豐大保管若准原告變賣或將又起問題等語兪襄讞商之英包副領事判以浙江興業銀行代表丁榕律師請將豐大銀行透支契約内整理公債七釐債票出賣相抵等語查本案現正派員理賬且有豐大銀行代表律師到案反對准先商同理賬員薛邁羅將該債票變賣或拍賣得價暫存候本案理賬員報告再行核辦 
[民生傘廠破産案速結]  
　　民生傘廠破産一案債權洋商景泰洋行等因該廠所定貨物多未照出若再擱置損失更多該廠破産前經公共公廨判决欠欵由各股東分擔故該洋行等昨巳稟准公堂給諭各將被告所定之貨自行變賣得價備抵如尚受損失若干着債權者開單交由理賬員王松堂算明由該廠各股東分認攤償云 
[萬生魚行破産不准]  
　　五福衖三十一號萬生魚行主鍾鳳林所欠鍾四福之債被延梁棣佺律師控經公共公廨判决後鳳林以無力償還具稟請求破産昨晨開審梁律師代表四福到案反對中西官判鍾鳳林請求破産暫不准行着交四百元舖保出外迅將人欠欠人各欵自行料理鍾四福訴追業己判决八百五十元一欵限於一個内遵判履行鍾鳳林之保人准予退保此諭 
[花邊案交保展訊]  
　　謝藴瑜指控林鴻儒私售花邊一案昨晨由廨復訊據被告代表律師上堂聲稱原告臨訊不到請求將案註銷中西官得稟判林仍交五百元鋪保候展期研訊 
[一筆壞蛋賬美豐洋行與福成蛋廠]  
　　美商美豐洋行在公共公廨呈訴福成蛋廠陳椿記將變壞蛋黄混售請追損失一案被告廷許理律師反訴原告欠銀七千六百餘兩昨日開審兩造律師主張彼此相抵經兪　讞及美丁副領事核准判曰被告承認損失英金一百九十一鎊零九辦士以每兩三先令三辦士四分之三核算計規銀一千一百五十三兩四錢三分應判令照此數償還原告暫緩執行但原告承認尚欠陳椿記銀八千七百七十一兩除去一千一百五十三兩四錢三分凈欠銀七千六百十八兩原告又向被告等訴追損失英金一千零九十三鎊合銀六千五百九十九兩原告要求清算相抵外仍尚欠被告銀一千零十九兩此諭 
[丁顧訟案又訊一次]  
　　顧蘭洲丁潤庠兩人前因欠欵糾葛涉訟法公堂現丁潤庠不服判决延博勒律師代表請求覆訊經中西官核准傳訊後判令再核在案昨又傳訊先由博勒律師稱丁潤庠雖欠顧蘭洲銀洋洋惟立據時當明俟丁潤庠家務訟案了結後再行料理今訟事尚未結案顧竟來案具控不照借約履行又顧蘭洲所控欠租及洋烟欵敝當事人不能承認因房屋當時係允借與丁潤庠住居並未令出租金請求堂上將第一審判决案撤銷等語繼由見證魏夢康等上堂證明一切顧蘭洲亦由郭蘭克律師代辯一切請求照原斷執行聶獻員商之法正領事德君判退去聽候下堂諭飭遵 
[控同族吞産案原告敗訴]  
　　李本魁李本立偕同李汪氏前延律師代表投法公堂控族人李志兀吞没公産一案判下堂諭飭遵昨經中西讞員商明堂諭判曰此案經本公堂研訊明白原告所控各節毫無充足理由着將案註銷堂費十元歸原告負擔 
[漢中路民立路間之火災]  
　　昨晨五時閘北漢中路民立路口平房内居户江北人某甲家忽兆回祿延燒左右鄰房屋共七八間由各段救火會到塲救熄四區二分所倪署員飭傳起火人已早達颺矣 
[下電車跌傷頭腦]  
　　南京路永安公司附近昨日下午一時許有某號電車駛過搭客劉寳雲下車不愼跌傷頭腦不省人事由老閘捕房九百十九號華捕到來抄錄電車號碼另雇車送受傷人往仁濟醫院醫治一面報告捕頭候示 
[汽車又傷兩人]  
　　三千三百四十七號汽車於昨上午九時許駛經安格路撞倒行人陳得福跌傷頭部等處由哈爾濱路捕房三百八十五號華捕前來押令汽車載送陳得福往同仁醫院醫治即持傷狀單帶該汽車未入捕房稟候捕頭核辦又昨日上午九時半無錫人唐全生在南京路行走被某號汽車撞倒碾傷足部由老拘捕房二百人十二號巡捕瞥見前來將汽車嗣碼抄錄另雇車送受傷人投仁濟醫院醫治一面歸報捕頭候示 
[薛家塘發現路斃男屍]  
　　二十三保十九圖地保陳龍生昨投地檢廳報稱靶子塲北首薛家塘地方今晨發現一無名男屍形跡可疑查無家屬報請相騐黄檢察長諭候派員往騐 
[豆腐夥姦拐幼女押西牢三年]  
　　虹口七浦路五百八十九號婦人朱顧氏育有一女名珠鳳雖僅十三齡已有懷春之意與對面荳腐店夥浦東人陸林生相識陸見珠鳳年幼可欺常以言語挑逗珠鳳被惑竟於本月七號私取其母鈔票現洋二十七元與陸私奔至法租界小客棧内同宿兩宵所携資財被陸用盡而珠鳳下體受傷九號晨獨自歸家訴諸其母同投滙司捕房告發捕頭除飭將女送往醫院騐明有傷由西醫出給傷單外並派包探陸連奎劉永茂協同西探將陸押昨解公共公廨將西醫騐單呈案旋由原告母女上堂證明案情以陸奸拐幼女請求嚴懲陸供此事係阿虎所爲與伊無涉等語李襄讞訊畢以此案業經原告指證確鑿陸林生畧誘姦非兩罪俱發應予嚴懲商之美約副領事處以徒刑三年判畢着解往西牢執行 
[閽人不要神經病的老婆]  
　　直隸人楊寳合在曹家渡義品磚瓦廠爲管門人日前憑鎭江人朱幹全說合揚州人王廣山之表妹爲室議定身價洋七十元當付定洋十元嗣楊訪悉王之表妹有神經病前日向朱王索還定洋互扭至四區告發經顔署長質訊之下判解司法科聽候訊核 
[虚設字號販土者聽者土販李天然陳有新該押]  
　　潮州人李天然陳有新因在廣東路六百零七號屋内虚設偉記字號販賣烟土前日被總巡捕房捕頭偵悉派令中西包探協往搜出烟土一箱當將李陳二人連同烟土一併帶入捕房押至昨晨解送公共公廨經關讞員會同美丁副領事研訊屬實以其破壞烟禁判陳押西牢二月李押一月烟土與郭煜盛長豐偉記等賣土圖章一併銷燬 
[三户私賣燈吃]  
　　朱炳全陸正祥杜張氏三户邇因在法租界地方私設烟具容人在内吃食洋烟違背禁令事爲包探偵悉稟明西探同至該處抄出烟具等物帶入捕房諭令交保昨日傳至法公堂請究先由捕頭上堂稟明前情並將烟具呈鑒詰之朱等供認私賣燈吃不諱中西官判朱罰洋四十元陸與張氏各罰洋三十元充公烟具銷燬 
[烟犯罰鍰改科押儆]  
　　陳阿桂陳根生兩人前因私設烟子窠爲包探偵悉拘解法公堂訊實判阿桂罰洋二百元根生罰一百元押追在案詎被告管押至今分文未繳昨又提訊先由捕頭上堂稟明前情詰之被告等供民人等實情貧苦無力措置求　中西官判阿桂押滿二百天根生押滿一百天以儆 
[賭徒二十一]  
　　滙司捕房中西探捕前日密往北山西路七十九號半屋内捉賭當塲獲男女賭犯二十一名連同賭具牌九於昨併解公共公廨請究經中西官質訊得實判爲首糾賭之寗波人石新福罰洋五十元其餘蔡阿寳李阿寳王子良李才興張阿榮王炳生李王氏張徐氏張王氏朱小姐等男女二十名各罰洋三元充公賭具銷燬 
[四男一女之鬭毆案]  
　　住居海勒路三百六十八號門牌之而　人張銀富戴時寳昨日不知因何與戴時興林相才森董氏等口角起衅互相鬭毆當被一千二百三十六號巡街捕查見以其違章因即一併拘入捕房經捕頭略詢一過諭令押候解廨訊辦 
 
 

Page 16

 
 
[李國安供認綁票行兇]  
　　天津人李國安即李七因犯假冒江海關稽查員名義在輪船檢查烟土被水巡捕房拘獲解由上海地方檢察廳懲辦刑期五個月扣至四月七日刑期屆滿而松滬護軍使署迭據津商公呈李曾迭犯綁票行兇各案要求提署訊辦是以派員將李國安迎提到署昨發軍法科研訊李國安供有胞兄李六及同黨余五等刻在滬北某處並據供認擄人勒贖糾黨行兇不諱鄧科長科供後判令還押聽候查緝李六余五等到案一併究辦 
[女工爲銅牌而揪打]  
　　浦東陸家嘴英美烟公司昨有女工徐魏氏邱楊氏等因細故口角互相揪打經警拘解三區警署訊據徐魏氏供稱因做工鍋牌置於桌上被同廠邱楊氏竊去向索不還反被打失耳環一只求究質之楊氏供稱伊之銅牌實被洋人收去各等語曾署長以兩造供詞各執判解警廳司法科訊究 
[爲何來尋衅滋鬧]  
　　南京人司徒唐有在閘北漢中路開老虎灶茶館昨扭住恒通路之泰縣人陸江湖至四區控稱陸無端來店尋衅滋鬧向論被毆等情經顔署長訊實判陸處拘役二十天以儆 
[曹阿大何其膽大携送銀而逃]  
　　老沙遜洋行買辦吳紀宏指控茶房曹阿大將囑送花旗銀行洋一千元携取逃逸等情由捕將曹獲解公共公廨訊供收押在案昨晨復訊據原告投訴現由被告親友凑還洋六百五十元尚少三百五十元允爲陸續拔還請爲從輕發落等語中西官得稟以旣據原告代求姑寬判曹押西牢半年准予緩刑 
[學徒不該刻圖章冒取銀錢]  
　　湖州人平祥寳因僞造成章永綢號圖章向新華銀行冒取洋六百二十四元被該號查悉控由捕房於昨由探將平拘解公共公廨稟明前情並將僞圖章及冒取之洋呈案訊之平供認不諱並據原告代表王葆生投訴被告係號内學徒冒取之洋並未用去請求從寬發放云云中西官核供判平祥寳押西牢半年以示薄懲 
[募女工碰着拆梢黨]  
　　漢口申新紗廠日前派招工人譚阿大來滬招雇女工帶有現洋數百元爲就雇人安家之用譚在閘北四區境内招得女工十三名正欲趁輪往漢被無賴殷廷梁等指爲拐帶訛詐不遂搶去洋四百元譚不服將殷扭入四區控訴前情經杜署長判解司法科聽候核辦 
[王阿龍誣報盜刦]  
　　法租界寳隆路巨籟達路毘連之荷花浜地方居户王阿龍因與隣人有仇突於前晚將臥室中箱籠物件用刀砍壞即赴善鐘路捕房報告僞稱伊家被盜並指出盜匪姓名捕頭得此報告立即督同中西包探至王阿龍家查看一週果見器具損壞遂即將被告等捕獲帶入捕房盤詰口供始悉王阿龍挾嫌誣告除由捕頭當塲將各被告釋放外一面將王阿龍收押候解請公堂訊辦 
[葉壽生搶挖耳受罪]  
　　匪人葉夀生前日因在南京路湖北路等處先後攫取婦人孫錫氏等金挖耳逃逸被控捕房由探將葉拘獲搜出原贓帶入捕房昨解公共公廨經中西官訊實判葉押西牢半年贓交原主領去 
[輪船中之搶飾案]  
　　寗波人楊友榮携同眷屬乘寗紹輪船動身回里詎有匪徒王寳富在船中攫取楊妻頭上金挖耳一支逃上碼頭爲楊獲交巡警抄出原贓押送警區轉送地檢廳訊供判押贓給失主具領候示 
[啞賊偷鋼條]  
　　啞吧某甲昨日潛入楊樹浦路三十七號門牌瑞鎔鐵廠内竊取鋼條數塊逃出被包探徐德森查見連贓拘入捕房禀奉捕頭押候解廨訊究 
[兩賊押三月]  
　　黄錦廷陳月卿前日因在南京路浙江路等處摸竊朱林高周滌凡衣袋内財物被包探姚錫卿榮錦林查獲當將人贓帶入捕房昨解公共公廨經中西官訊明判黄押西牢一月陳押二月贓交失主領回 
[聯益月刋第二期出版]  
　　上海聯益善會特刊之月報第二期業已出版非賣品也内容豐富分贈各界以資觀覽惟函索須附郵票一分且悉該報於第三期起特刊專件一欄凡各　善機關及海内善士對於地方公益事宜有意見或進行方針而投稿者採擇刊登以發揚慈善事業云 
[誌謝]  
　　昨承銀行週報社惠贈第二四三號「銀行週報」財政革新意見號一册又商務印書館惠贈第三四○號「英語週刊」曁第二卷第一號「兒童世界」各一册誌此併謝 
[中華職業教育社通訊]  
　　住址上海西門外方斜路三四八號 
[職工教育館大會堂假座規則]  
　　本社在附設中華職業學校（上海小西門外新馬路南）創立職工教口館一所樓上爲大會堂可容千餘人業已落成特定假座規則如左 
　　一私人或團體有集會等事得假座本館大會堂 
　　一假座手續須在二日前派代表到本館聲明經本館主任人認可繳足費用依式塡具假座證爲憑在繳假座費以前遇必要時本館得謝絕假座 
　　一講演廳中所有陳設物件假座人均得假用不另收費如有損壞或缺少須照價賠償 
　　一假座人欲就講演廳中如何設備須假座人自辦倘欲委託本館代辦除須預繳設備圖樣並在假座證上塡明外應另繳設備費其費臨時酌定欲演影戲每小時加電費肆元 
　　一假座時間以上午八時起至十一時半止下午一時起至五時半止爲一日下午七時起至夜半十一時止爲一夜 
　　一假座費用以一日或一夜起算日夜各二十元但教育團體假用得减半繳費每夜須另加電燈費肆元 
　　一假座人遇有下列各項情事之一者本館得停止其假座所收費用概不發還（一）爲不正當之集合者（二）紊亂秩序者（三）發生危險事情者 
　　一假座人在假座時間内一切事情均由假座人負責 
　　一假座人對於警廳所有手續須由假座人自辦 
　　如有未盡事宜得臨時商訂 
來件 
[上海總商會商品陳列所重新啟鑰之回顧（續）]  
　　本所現今重事布置所有前陳出品如此部移入他部甲橱改置乙橱以及染織服裝或有變色藥科食物或受寖霉靡不加以整理推陳出新於品精者益求其精於工美者益求其美幾費經營期臻完善其有爲出品人所自陳者並經迭函邀請來所改裝陳列在各大工廠商號際此春季出貨之時容乏暇豫而本會則以提倡爲宗旨其不憚作無厭之請者無非欲表彰國産得改舊觀以一方應時尚之所趨以一方謀實業之促進不僅在陳列所之輝煌璀璨也當今之世商業競爭敬希我各大商界振刷精神對内則求貨物之改良對外則謀知識之互换凡種種物産由日新而月異由月異而歳不同商業前途庶有豸乎 
　　客歳游美友人來函言美國費城商品陳列所有中國出品均係前二三十年之舊物彼邦人士不察輒訾議中國工商業窳敗不堪請轉告各華商掉换新品送陳藉得表襮年來之精進免爲外人所輕視云云竊以今昔殊勢外人徒膠成見昧我工商界進步之猛毋惑乎以昔概今也望我國人亟起圖之一雪此恥爲幸前清末年蘇城曾設有陳列所洎乎民國初元即行停閉本埠陸家浜亦嘗設陳列所矣但歷時未幾終亦停頓此殆無具體的辦法以維繫其後也乃者識時明達税駕來游幸勿與公園劇場等量而齊觀而工商各業選送出品尤不可徘徊觀望故步以自封諸君乎抑知國家之富源一繫乎生産生産者所以供消費者之需要顧生産者與消費者未必悉合供求而本所實爲雙方媒介買賣之機關且更爲工商業家特設之大廣告塲也故將來各種出品能多一分陳列即多一分推銷並能多收一分利益風飈雲湧直當與東西各邦競其勝利裕國通商蔑善於此然本所自揣力弱　猶初産之嬰兒深望各界時加愛護而襁褓之而扶掖之而指導之以蘄於强健而成昂藏七尺之壯夫則他日增榮益譽得於亞東商業史上留一新紀元者是皆諸君之所賜也 
　　附告審查尚未幾表之原因本會本奬勵工商振興實業之旨趣對於審查事宜極爲鄭重故所延審查各員或名高博士或業擅專家而本會會長以及各職員均一體迴避概不參與焉顧各部審查員多有任事外埠者犧牲本職固已備著賢勞而往返頻仍不免多費周折計自去冬以迄今春歷時四月大都已將蕆事現在請奬部文曁奬憑式樣雖送京有日而第恐部復不能以旦暮期也 
　　上年第一次展覽會所徵十二部物品承各界熱心選送統計總數在三萬三千四百餘件以上品彙不一名目繁多其間如絲織棉織絲光紗綿等雖同爲染織之品但因各具獨立之特性不可混淆必須專門名家目營四表者分任審查始能勝任而愉快又如物理與化學旣截然不同而模型與標本又判然互異精於物理者不能必知化學專於標本者未必盡諳模型故往往因一二物品不免寬以時日另聘專家分别鑑定以求無負各出品人之期望 
　　且也審查出品必須别其性質明其構造衡其價格察其行銷而欲使於審查之考核則詳細說明書尚焉上屆本會所接收各處出品人送來之說明書及調查表格等對於上項要點多略而不詳俟雖迭函催詢見復者仍屬無幾以故審查之著手不無稍感其困難 
　　又如化學品必須分析試騐方能辨其良窳定其奬等非同他項商品僅就其物品之現狀即可加以定評也本會所綜計前項物品不下三百餘種按類試騐極爲繁賾而審查結果不能不稍事延長 
　　竊念本會值此審查期間或催取說明書或轉送調查表對於審查會中輒有手續未完之處對於出品各界猶有委瑣見凟之時往事思維慊懷曷極計惟有俟部復到日諸項清釐當再報告綦詳以爲各出品人賀而原因所在更深望各出品人有以見諒焉 
來函 
[上海四明公所董事會致同仁輔元堂函]  
　　頃閱報載貴堂坐落法租界西新橋南之義塚地有遷讓之議學商公會表示反對曾經開會集議並致函縣公署阻止云云昨又接敝同鄉長生會來函以義塚爲安埋無主骸骨之所萬不容輕易遷讓况傳聞此次之事係有人覬覦塚地運動官紳密訂條件似此營私害公請爲亟籌對付方法等語前來查貴堂塚地之處分在諸公自有權衡原非敝公所所應越爼惟事關公衆且所辦之慈善事業相同敝公所向以保全義塚爲職旨從前有人侵犯不惜出死力以相抗義憤所激萬衆一心卒能達永久保存之目的諒早在洞鑒之中故此次一聞貴堂義塚有遷讓消息不得不本夙昔之志願爲誠懇之勸告務乞毅力主持保全受公衆委託保管之塚地以安孤魂而全公佃同深幸甚再敝同鄉長生會爲前次爭回塚地之强有力團體人數衆多對於貴堂遷塚一事羣情激昂亟欲知其眞相尚祈貴堂迅將始末情形及所定方針詳細見復鵠候專音以便轉告而慰大衆不勝盼禱之至專此敬請公安 
公布欄 
[江蘇高等審判廳]  
　　批示汪雅琴一往爲不服武進縣違法執行請依行政救濟由呈悉查本案前據該具呈人　劉致遠户投字箴字鬱字之基地田畝係屬　務人劉鳴玉私産訴請强制執行原　認投字箴字基地爲劉姓族人公産未准執行是所爭執係屬執行方法查照民訴執行規則第十條自應依抗告程序辦理所請以行政方法救濟實有未合至謂身患疾病及代理人不　送達情事究未能據爲回復原狀之理由縱使依法聲請亦難核准惟查原縣十年十二月十一日之命令於鬱字田畝是否劉鳴玉私産尚未釋明如果該具呈人查明該鬱字田畝確係劉鳴玉私有應即呈明理由更向原縣聲請執行可也此批 
　　朱兆祥等一件爲有寃莫伸萬難甘服再請援助由查判决確定碍難輕語動摇該民等如有新證據提出儘可向本案第二審衙門提起再審之訴此批 
　　張天授呈爲檢送證明律師免試章格文件請核轉由呈及憑證均悉准予轉呈核辦此批楊蔣氏一件爲續行聲明拒却請求移轉管轄由查該氏聲請拒卸宣興縣審判官一案究竟有無理由前經本廳决定發交江寗地方審判廳調查裁判在案兹據續訴候一併發交該廳核辦可也此批 
　　布告查本廳承　吏考試業已事竣其未及格者應試人報名時所繳各件除報名費已充考試費用概不發還外所有相片文憑等項仰於本月十五日以前携帶收證向本廳收發處領回可也此佈（以上四月十號） 
[上海地方審判廳]  
　　判决主文（民一庭）一件决定喬桂堂與都深源因貨欵糾葛聲明窒碍一案（主文）本件窒礙之聲明照准一件决定李耀庭等與沈觀舜契約紏葛控訴一案（主文）本件控訴狀撤銷本審訟費歸控訴人負擔一件决定沈文魁與王文德借欵涉訟一案（主文）本件訴狀准予註銷訴訟費用歸原告人負擔一件判决單春農與楊金寳借欵紏葛一案（主文）李福江應償還單春農原本銀洋三百元並自民國十一年一月起至本案執行終了日止按月一分四釐計算之利息前項本利李福江如無力償還時應由楊金寳代償單春農李福江其餘之請求駁回訴訟費用各自負擔一件判决劉廷貴與李佳年擔保紏葛控訴一案（主文）原判撤銷被控訴人在第一審之請求駁回本案訟費歸被控訴人負擔（民二庭）一件判决金張氏與陳林泉贖屋紏葛控訴一案（主文）原判關於控訴人備贖價錢二十一千文之部分變更之被控訴人之備贖價應爲銀二十兩控訴人其餘之控訴駁回本審及本判决前之上告審訟費歸兩造平均負擔 
　　批示一件夏包氏等狀爲不服原縣執行由狀悉該民旣對原縣執行表示不服仰即來廳補繳抗告費用聽候調卷核辦此批一件陳禮庭狀請抄錄由准抄此批以上四月十一日 
[上海縣公署]  
　　批示滬帶屠業陳雲楣等呈爲前代素罔利管私違反衆意公議撤銷另舉環求布告由批候函致縣商會查明公晰着知照此批黄子卿等呈爲揑名攻訐並不知　附報請求鑒核由批已批陳雲楣等呈内着知照報紙存滬帮屠業代表唐立成呈爲挾嫌誣噬聲請核辦由批已批陳雲楣等呈内着知照此批二十四保副八圖册書嚴省齋爲呈復開浚汾河一案由批呈册閱悉該圖四百九十三號趙慕高户則田一畝八分一釐八毫因開浚中汾河劃入河道應將糧額核除着於册内載明毋稍舛誤該田除忙銀漕米若干並開單亟查勿延此批册發還二十四保副八圖圖董朱能繩呈爲陳復開凌中汾河街情形由批呈悉已於册書嚴省齋呈内批示矣着知照此批瞿聯元等呈爲違抗限期求提拘押追産抵償由批單閱悉候提張松柏張馨罄傳同二十三保分十九圖册書查訊核辦此批粘單附陳阿林呈爲恐原單發現粘呈糧串續求備案由批據稱二十五保十一圖彼字圩第五十四店錫慶堂黄户則田六分五釐方單遺失應登報聲明將報紙送案備查着知照此批抄件並糧串均附 
[淞滬警察廳]  
　　批示一件鄔振馨等批來呈及粘附江浙魚商保安聯合會擬章均閱悉查該會並未呈准本廳立案據稱陳子常等借端勒索等情果如所呈殊屬非法立會妨害秩序仰候令飭偵緝隊切實調查核辦可也此批一件朱鴻福批來呈巳悉查該民眷閣中途被刦金珠飾物前據警區呈報後業巳通令協緝在案據呈前情候再嚴令督促可也此批一件金石琴批據呈革警王愛禮姦騙恫嚇等情果如所呈殊堪痛恨仰候嚴飭區隊查拿務獲解辦此批一件陸琴山批查爾妻黄氏捲物潛逃殊屬不守婦道仰速自行偵查藏匿所在報警拘辦殊無備案之必要着即知照此批一件方雲卿批據呈巳悉查徐雲芳烏木店失火延燒業經查明爲疏於防範尚無其他情事仰候傳案照章處罰可也此批一件葉景山等批呈悉查劉大福楊玉林張慶雲等三名業巳交保釋放仰即知照此批一件丁志泉批據呈顧達卿誘妻楊氏成姦唆使捲逃等情巳悉但本案關於刑事處分仰速前赴法庭訴請拘辦可也此批一件姜遂批據呈查悉本案係發區查辦據稱本廳派警傳訊　係警區之　仰仍赴該管五區三分駐所候訊可也此批 
 
 

Page 17

 
 
   
 
 

Page 18

 
 
自由談 
閑話 
[龍華雜感（上）] [  空我]  
　　日來風送暖好鳥啼晴蝶舞蜂狂花香草長友人過予謂龍華勝景此其時矣因連袂偕往閱四小時而歸雖然名猶是也而車水馬龍塵囂撲天乃不堪爲踏屐衝泥人語矣吾人遊龍華有最足惕人心目者則乞丐日多是也咄彼軍閥以民爲壑孤妻寡子破室毁家血肉膏中原其流而爲丐者幸耳然彼偎紅倚翠左挹右拍坐華麗摩托而來者此中固不無巨公大將不知見此輩哀黎當作如何感想嗟乎十年烽火十年刀兵其和共和正誼正誼造福於同胞者如是如是 
　　吾遇一丐焉雖丐也而面目仍白晳似非久於丐者他丐之丐也要遊客於道而呼號焉此丐獨不然獨跼蹐陋巷中吾與友過之丐哀曰嗟乎先生吾巳兩日餒矣友詰之曰汝丐胡獨處陋巷中宜汝餒也丐曰吾故非丐也新受交易所之賜者耳吾雖丐吾乃羞見人彼道上煌煌而來者多吾舊相識吾乃不得不避此耳人情薄如紙彼輩果援我者我不須丐旣丐矣寗向他人乞殘羹不願向彼輩就蹴爾也言已喟然吾友恍然曰龍華道上今又多一紀念物矣 
　　有二少年偕手行一西裝而一中服固甚華麗也一老婦尾而丐二少初不語繼惡其擾西裝少年睜目叱之曰咄汝老嫗乃思强索耶嫗曰否少爺外國少爺吾老廢乞一銅元足矣西裝少年獰笑曰然則吾非外國少爺也汝特向外國少爺索之可耳言已挾中裝少年掉頭而去 
游記 
[遊黄山日記（十一）] [  高吹萬]  
　　文殊院寺有屋不過三楹皆以石築成背枕玉屏峰峰石削立如屏緊倚於院當峰璧絕高處大書深刻有天地自明四字及此山尊三字又有奇松怪石四字不知好事者果何由而得鐫其上也門前巨石二東西分立作獅象形大有儼儼當關之勢天都之側有峰稍低名曰耕雲耕雲峰巓横踞一石望之如鼠直向天都作竪耳疾趨狀所謂仙鼠跳天都者是也觀覽一過余即就文殊座上趺坐閉目冥契默思幾不知吾身之仍爲吾有矣成詩一章而下於寺前購得小松一株雖高僅數寸而亦具攫拏天矯之態非人間所有物也又向僧遣人覓放光石數塊携諸行篋中放光石爲黄山特産椎碎入火有聲有光現成五彩可以治天花故又名天花石今日我等向萬峯而上千辛百苦躑躅山中杳無人跡方謂至此亦必不能得一人豈知不然余等甫至巳有踞石迎笑而先在者詢之知即爲夥縣人程姓携有婦人一小女子一婦人係纒足者余等驚訝何爲而至此則云夥人之於此山相距最近本居山地不憚山行故此山游客亦以夥人爲多程君又言彼尚有老母年六十餘曾一再來此亦奇矣哉然程君等至此乃隨有扶持者七八人言行當險處各以疋布纒腰使一人縋之而上若吾等則不過扶笻而止耳少間就寺晚餐麤糲不堪下咽夜宿寺中又不能安臥中宵聽山氣𠽁響疑風雨之驟至則又私憂明日將不可行及開門以望則月色當天萬山正睡但見下方冥冥然不知人世間此時果若何景象也轉側終夕稍闔眼便月落破曉矣 
劇談 
[梅蘭芳汾河灣之唱片評] [  舍予]  
　　自白牡丹輟演北返海上竟無可以觀聽之青衣戲適百代將蘭芳唱片續出二張聊以娛耳該片一爲木蘭從軍一爲奔月及汾河灣四面比較從軍腔調雖見靈巧惜有欠勁之憾奔月限於盤位故覺不甚安詳汾河灣一面爲快三眼西皮四句摇板四句韻味深厚極耐咀嚼硯有餘瀋爰泚筆逐句評之 
　　快三眼（兒的父投軍「軍字吐落極好·尺寸之俏皮·可試拍之」無音信）此一句拖腔稍嫌生硬（全仗兒打雁奉養娘親）此一句圓潤如珠走盤頗爲適聽（將弓袋和魚鑣付兒拿「拿字自頭眼起腔活潑」定不等日落兒要早早「唱至要字便須將板頭收慢而早早兩字乃於緩中疊吐佳矣」回「此回字緊接收慢之後係平抑合胡琴上之凡字音極妙」程）此第三第四兩句聯唱至程字收尾放落旣穩且妥摇板（一見嬌兒出窰門）上四字兩抑兩揚末三字雖無多腔亦有力量（倒教爲娘我「上四字平淡有味我字突然一提有畫龍點睛之妙」掛在心）末三字低轉瀉放一氣呵成恰到好處是蓄有表情者」無奈何且把這「上六字每三字一斷」窰門來「三疊寫出進窰身段」進）此句拖腔亦有關門情景可於音韻間想像得之（等候了（一斷丁山兒「稍轉似寓憐愛之色」打雁「略一平抑帶有悲調以示苦意」回程）此句爲結句程字又屬尾腔將懸盼丁山兒之意盡顯出矣蘭芳嗓音亦以是片最爲適中 
小說 
[社會小說人間地獄（七三）] [  娑婆生]  
　　第十二回疑雨痴雲自尋煩惱弘規大業幾費推敲黎宛亭道有什麽法子可以使得我瘦下去程藕舲道要胖固難要瘦也不易你没瞧見高翠鈺麽一天比一天壯他見一個客人便問一個客人要求瘦的秘方有人和他開頑笑道要瘦很容易你少吃點滋養品就興了我高翠鈺的滋養品是人人猜得著的宛亭你的滋養品是什麽來源我們可弄不清了宛亭笑道我也不是高翠鈺你又何必來尋我開心呢柯蓮孫道我們瘦子很美慕你何胖子覺得體態豐腴走出來架子也足些想不到你們胖子會倒轉來羡慕我們瘦子那眞不解黎宛亭道胖子的苦處你們瘦子那裏知道第一不能多走路多走了便吃力氣急並且走不快藕舲道那怕什麽横豎你出來總是坐車子不過拉你的車夫心裏駡幾句這個死屍太重罷了宛亭道駡不駡由他去惹車夫討厭那還事小還有許多討人厭的地方眞是難以言語形容恨不得臨時割去幾鎊肉可以輕鬆一點恭喜你們諸位將來到發福的時候自然曉得胖子的苦處了引得嘯秋諸人全笑了蓮孫道慨乎言之可謂胖子大發牢騷程藕舲道你們專談胖瘦問題我們正經話又擱下了如今大家旣然會齊我們大可以將銀行的事討論一番黎宛亭道慢點慢點我們先吃飽了晚飯再說此刻肚子有些支持不住了藕舲便吩咐西崽預備了四客大菜卽在房間内吃於是賓主四人一面吃着一面暢談姚嘯秋道第一我要問我們組織這一爿銀行資本預備多少十萬是十萬的辦法二十萬是二十萬的辦法五十萬一百萬是五十萬一百萬的辦法黎宛亭道十萬似乎太少了偌大的呌作銀行十萬怎敷周轉姚嘯秋道我郤是銀行業的一個大外行可是和銀行界的熟人很有幾個我聽他們說說初做的時候資本反不宜過大資本一大經理的人未免仗勢門面必大開支必多並且容易放濫賬資本小些經理的人到是要兢兢業業不敢放手做去步步脚踏實地容易見效所以那爿春江銀行初做的時候資本也只十萬那個程廣夫小心謹愼的做去如今到狠發達程廣夫也漸漸的算銀行界中的一個人物了否則如果不以小做爲然那就要爽性大做二十萬五十萬還不濟事必須有一二百萬十足現金纔有聲勢可是一二百萬談何容易一則資本難籌二則即使籌到了試問這位能運用一二百萬資本的闊經理一時從那裏去尋尋着了你我幾個人能駕馭得住嗎程藕舲接着道所以我子細想過着手之始還是小做柯連孫道我也贊成局面不必太大黎宛享道資本太小了說出去恐怕不好聽於吸收存欵上恐怕有障碍呢 
[餘瀋] [  海吟]  
　　歐人最初用糖視爲一種藥料可以療治喉疾及肺病今彼邦之演說家亦常賴一杯糖水以保護發音器官不識吾國之演說家見及此否不妨嘗試之也 
 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刋者其料料除衛生法制道德經濟四項外增教育科學宗教市政雜錄問答六項其語涉攻訐個大者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其句字（一）投稿不登載者原稿恕不發還 
常評 
[交情] [  覺]  
　　交情二字非壞名詞也但有道義之交有勢利之交同一交情也其所以結合之根本旣不同則其結果必因之大異今人之所謂交情者道義之交爲多乎勢利之交爲多乎吾蹔置弗論若明明關係國家之政權而亦以交情爲前提則巳根本錯誤决非爲道義之交而爲勢利之交無疑也 
　　又况其所宣言者不惟以交情爲前提且聲明不辦一事不動一人夫不動一人猶可曰交情關係也若不辦一事則更出於交情範圍之外試問國家之設此官也何爲乎人民之納租税以養此官也何爲乎即此一語已可贈以飯桶及造糞機器之謚矣 
　　或曰今之握政權者究有何人曾辦一事乎彼口口聲聲以交情爲前提而自認不辦一事者固誠實人也嗚呼 
衞生 
[兒童病中之看護] [  楓江]  
　　家庭事業當以兒童福利爲前提而福利之最大目的則健康是也蓋健康爲無上幸福疾病爲莫大痛苦兒童發育極盛苟養護有法自無慮疾病之發生若不能注意於平時一經發覺然後踵醫生之門求療治之法非特家庭經濟驟增一種特别支出而兒童病中之呻吟其痛苦亦莫可名狀矣兹將兒童疾病時應行注意之點提出如下以供研究 
　　（一）兒童所需之服食起居當注意其清潔與寒暖且時時加以節制 
　　（二）迷信之事一概屏除蓋求籖問卜對於病者害則有餘益則未也 
　　（三）家庭之中平時須購置退熱消食利便消毒止血之藥以備應用 
　　（四）爲父母者須有醫藥常識不宜將兒童生命完全交付醫生 
　　（五）兒童疾病時最易哭泣爲父母者當以温言婉語時時慰藉以减少其痛苦 
　　（六）病者之室藥鑪茶竈空氣易致不潔宜時啓窗户以流通之 
　　（七）兒童於病中未易安睡卽睡亦易驚醒言語動作俱宜輕靜 
　　以上數端不過就臨時言之而平時之衞生尤不可不愼之又愼也（乙種酬） 
道德 
[西方格言（二七四）] [  謝介子選譯]  
　　知足即最善（莎士比亞）（Ｓhakespere） 
　　金之發言往往衆喙俱息（意·德諺） 
　　勸說優於强行（英吉利諺） 
　　堅忍乃可致成功（荷蘭諺） 
　　佳事無太過者（英吉利諺） 
　　懶者至時晏始忙（德意志諺） 
　　極險之後生極樂（英吉利諺） 
　　人生皆有娛樂惟亦有自然之範圍（丹麥諺） 
　　最善作謊語者輒多自詡（英吉利諺） 
　　汝之惰乃若畫中之船（高律基）（Ｃoleridge） 
經濟 
[商業問題之研究（續）] [  吳東初]  
　　零售業賒欠之淘汰法 
　　於商店賒欠一事因生意性質之關係不能完全廢止故雖提倡改良商事者知其中有不得已之苦衷亦莫可如何也然能減少一分賒欠卽免却一分危險此層固爲商界所公認者今於現錢交易的生意姑不具論若於旣做現欵兼做賒欠欵的或專做賒欠的生意而能另擬一種辦法以減少賒欠吾知其必爲商界同人之所樂聞也 
　　按賒欠貨欵强半根於習慣買客歷來享受賒欠之優待一旦拒絕掛欠勢恐行不過去蓋拒絕賒欠並非謂拒絕之言詞不會講亦非謂拒絕之無理由不過生意回絕容易招徠極難如因拒絕賒欠而使多年顧客走向他店來往豈非坐視同行之日興己業之日落乎善做生意者詎肯出此然則如之何而後可曰可用替代的優待方法也 
　　近代心理學家最大供獻之一乃在另用一新的改良的習慣以替代舊的不完美的習慣蓋於舊習慣主張廢止之時不得不另謀一迎合社會心理之新辦法行之使成習慣於是不久新習慣行施而舊習慣漸歸於淘汰卒至於廢止而後已此種方法在西洋行之固久即申地與其他商埠商店亦多相仿傚其法卽以優待顧客之方法替代舊時賒欠之習慣且表面視之掛欠停止完全出於買客之自動而能使買客自動的不掛欠暗中實由經商者利用此項替代法以循循善誘耳 
　　（一）給折扣買客之心理大都在多獲便宜如店家於貨品之售賣掛欠爲一價現付又爲一價現付較掛欠便宜百分之五或百分之十則買客爲貪折扣之便宜起見自相率而都歸於現買矣 
　　（二）售票券店家有時可發售某種紀念劵或優待劵禮券譬如券面十元五角者售現十元買客持此券購物仍照十元五角計算此與給買客以百分之五折扣相同不過换點花樣引人入勝罷了 
　　（三）收存欵滬上大公司如先施永安以及商務印書館等均收客户存欵照銀行規矩給年利四釐第吾國商店僅有收存欵之手續而無如西國商店之附設正式金融儲蓄機關有如銀行一樣並發給存欵與取貨簿摺每日結算未用去之存欵而給與年息四釐也 
　　以上三法並非空談均經商家行之而收效極大者吾國商界誠欲將賒欠一事設法淘汰不可不於上述三種替代法加意研究起而實行之也 
法制 
[人民冒替投票之罪] [  樓明遠]  
　　調查員揑造選民之罪明遠已於本欄言之矣人民冒替投票之罪亦有不能已於言者嘗見投票之時凡揑造及抛棄之選權桀黠者輒令數十人民輪流冒替以冀當選夫桀黠者令人冒替投票彼固有大利在也貪欲性成夫復何言而爲之冒替投票者彼固以爲非親即朋情誼難郤抑知國法昭彰必負罪責查新刑律第一百五十八條第一項之規定無資格而投票者處四等以下有期徒刑拘役或三百圓以下罰金顧情誼而犯國法豈非天下之至愚者耶表而出之聊當警告（乙種酬） 
科學 
[電解對於工業上之功用] [  李月波]  
　　電解原理前巳述之詳矣兹將其對於工業上之功用分述於後 
　　鍊銅 
　　用普通方法由銅礦中鍊出之紫銅其中多含雜質不適用於電氣工業因其電流通過時能發生極高之阻力Ｒesistance消耗電量電氣工業上用以爲導電體者必須極純粹之紫銅此物頗不易製若用電解方法亦可得而製之此電解對於工業上之最大用途也法以硫酸銅Ｃoppersulpbate溶於水中爲電解液Ｅlectrolyte以粗銅爲陽極Ａnode純銅爲隂極Ｃathode通電後則電解液中之硫酸銅遂被分解爲兩部一爲銅伊洪附於隂極一爲硫酸根伊洪趨向陽極則硫酸根伊洪復與電解液中之水化合爲硫酸再與陽極之粗銅化合爲硫酸銅久之則陽極之粗銅盡被消蝕而附於隂極矣質甚純粹其雜質咸沈於器底因此亦可得别種金屬（含於粗銅内者）之副産物鍊銅之法旣如是欲精製其他金屬亦可依上法行之 
電鍍 
　　電鍍術亦依據電解原理以被鍍物體懸於隂極欲鍍之金屬爲陽極再以欲鍍金屬之化合物溶液爲電解液通電後則被鍍物體上遂附有一薄層之金屬其目的有二（一）保護物體免生銹跡（二）增加美觀其不能導電物體如玻璃磁器羽毛花草等物亦可設法電鍍其法先將被鍍物體上塗膠水一薄層粘以石墨Ｇrapbate粉末使成導體而後電鍍印刷用之電氣銅版亦因此理而製成也 
製㲶氣與鹽素酸鈉 ] 
　　以食鹽溶液電解之則食鹽遂分解爲㲶與鈉兩部鈉與電解液中之水起化學作用爲苛性鈉再與溶於水中之一部分㲶氣化合爲鹽素酸鈉此物化學工業上應用頗廣㲶氣又可爲漂白粉之原料（乙種酬） 
雜錄 
[記輪船中二次見土棍騙賭事] [  光華]  
　　（請旅客特别注意） 
　　四月五日校中給春假余與同學三人乘輪返家途經一半忽有土棍四人陸續入内互相作滑稽談裝似不相識者後說及賭甲曰用紙牌（一百三十六張）分花白二種另用一堆花白混雜猜中者勝乙答曰是我袋内適有紙牌一付可來消遣因隔目的地尚遠於是四人全集互有勝負且以銀元眩人旅客固不知其有計也少頃甲小便三人乃勸觀者勿作聲於是多放白片於一堆中曰今可勝矣又請觀者參與言畢甲便畢來後三人大勝又屢請觀者加入觀者固躍躍欲試確知定可操勝券也時有二少年加入一輸十四角一輸三角後土棍知少年錢已罄相率散去至某埠即匆匆逃去閱者於此有疑焉花少白多何以反輸記者以爲此卽土棍誘人處記者亦未知其秘也 
　　七日余獨乘輪返校不意途經一半四土棍又來矣種種形狀一如前次余亦不敢說破卒見老婦與中婦各輸半元欲哭不能情極可憐彼土棍但顧自己不顧别人吾知一處如是其他可知其害不知伊於何底記此以告閱者注意又深望輪船當局諸公設法取締則旅客有幸矣（乙種酬） 
 
 

Page 22

 
 
   
 
