# 1899 - 223 - 4909461

 

Page 1

 
 
[勸募紹屬嵊縣新昌上虞餘姚水災急振] [  本館協振所謹啟]  
　　前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒　銀河下游曹娥江潮水逆流以致梁湖百官後郭等塘同時潰決洪濤洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積已空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷衆以予人駕麥舟以贈友古人高誼猶且振卹貧窮矧值此中澤哀鴻性命在於呼吸詎可不解囊相助以拯阽危乎娭沙不難成塔集腋可以爲裘少固無妨多尤足感惟冀仁漿義粟源源而來庶被災黎民得不致同填溝壑此則籌振者所九頓首以祝者也振欵乞交電報局源通官銀號仁濟善堂及本館協振所均可代爲彚解肅此佈求伏維德鑒 
[中西行樂不同說]  
　　秋雨初晴夜涼如水執筆人薄病未已孤燈相對旅思蕭然有客見之曰人生行樂耳子何是鬱鬱爲哉執筆人瞿然而起曰子將以何事爲樂乎夫樂亦有辨公餘無事吾試與子詳言之古人春誦夏絃秋學禮冬讀書各隨其時以爲淑性陶情之節故禮云藏焉修焉息焉游焉修居其一而藏息游反居其三豈古人天姿卓犖無事好學力行哉蓋其藏也以安其神息也以順其氣游也以暢其情卽在修之一時亦不若今人之佔畢吚唔手不釋卷也是以讀書養氣相提並論而性情學問不致兩歧雖偶涉嬉游亦非若近人之有損無益無他有以節之也嘗謂泰西風俗每多近古卽如歌吹之聲多重濁而少輕清此卽黄鐘大吕之遺響也舞時步武疾徐踊躍先後各合節奏此卽綴兆進退之儀文也其樂章雖不可知想必無淫曼媟褻之處觀其歌舞時之容貌整肅不事輕佻則其意可知矣此外如打彈子則布罽於桌高其四圍琢象牙爲彈列以四枚取木棒觸之以擊一動二爲勝否則負此其事近乎博矣而可以練眼光活筋絡雖戲而尚非無益也至於賽馬賽船以及溜冰抛毬之類亦皆有所取義而足以暗合於中國之古人若華人之行樂則不然有以賭爲樂者紙牌取其靜而終日凝坐筋脈不能舒竹牌取其爽而呌呶忿爭精神不能養呼盧喝雉則手擲目注勞苦殊甚也打攤壓寳則勞心焦思血氣坐耗也是賭固不足爲樂也有以嫖爲樂者窈窕在前兩情相眷似亦娛心悅目之一端而花酒一樹呼朋引類耗費不貲矣意氣相豪此倡彼和連宵逹旦疲倦不堪矣情之所鍾掌珠忽奪則忽忽者若有所失而心不舒矣慾之所熾抱玉常温則戀戀者不肯偶離而精且竭矣至於纒頭所贈一擲千金狎邪之游身敗名裂則嫖亦不足爲樂也或者曰歌臺舞榭戲亦足爲視聽之娛然終日兀坐更深未巳目爲之痠腰爲之直在應酬賓客偶一爲之猶可自解若日夜流連不知所返則亦有神疲力倦而絶無興趣者矣或又曰輕彈低唱書塲可以怡情也然水烟送來點戲貲去雖所費有限而彈指之頃箏琶絶響且臨行一笑又將勾人之魄而使之隨蹤以去從此迷途不返者亦常有之則爲樂之時少而爲害之日長也甚至以飲酒爲樂而時復過量酒病未易醫而沈酗者更無論矣以吸烟爲樂而日久漸染烟癮日深而流落者更多矣凡此種種筆不勝書皆華人所趨之若鶩以爲及時行樂之方而西人皆不顧問焉蓋同一樂事而有益無益之分已不啻什伯倍蓰矣抑又聞之論語言游於藝朱註游者玩物適情之謂亦行樂意也獨惜今人不能取法乎古舍古人所游之事而别求所游則樂在一時而害在畢世轉不若西人行樂之端尚足以上合古意而適情者不至傷身且可以養性也吾子喜爲曠逹語其亦深知此意乎客漸而退遂詮次其語弁之報端 
[本館接奉電音]  
　　昨日午前京師飛電傳來上諭二道懿旨一道敬謹譯登○七月初十奉　　　　　　　 
上諭本日召見之在任候補知府直隸通州知州榮榷著開缺以知府仍留直隸儘先卽補並交軍機處存記欽此同日奉上諭湖北荆宜施道員缺著壬良補授欽此同日欽奉慈禧端佑康頤昭豫莊誠壽恭欽獻崇熙皇太后懿旨孫家鼐奏病仍未痊懇請開缺一摺孫家鼐老成持重辦事精詳現在久病未痊實深厪系著再賞假一月安心調理毋庸開缺並加恩賞給人參四兩俾資調攝欽此 
[譯日報論歸還戰艦事]  
　　日本大坂和字報曰世人喧傳我政府有歸還中國艦戰之事此說頗無根據或係他政治家之意見如斯耳聞之水師人員言鎭遠等艦雖皆已廢舊要知兵艦與商船各别不能以徒糜經費等說度之况我國海軍各艦必俟西歴一千九百零五年始能一律工竣彼時雖有餘艦亦無棄置舊艦之理總之政府並無此意况目下亦無合宜之機會或者將來果爲兩國交誼起見慨然付還則亦未可預料也 
[意有所屬]  
　　天津國聞報云某日英國海軍大臣克顯氏臨下議院宣言曰現在列國海軍之力未見有足以抑制我英者我英海軍自今以後其力仍應與某某二國聨合之海軍相匹敵蓋欲握海上之權不要不如是設備也論者謂所稱二國暗指俄法其或然歟 
[法人浮動]  
　　本月初十日倫敦來電云目下法國人心浮動商賈不敢放膽貿易因之傳電至滬令將絲市暫停 
[西報之言]  
　　字林西報云近得京師訪事人手函稱中國政府已與日本政府訂立密約將中國水陸各軍及一切變易新政之法歸日本代爲經理現在中國政府之意以日本爲確實可倚故格外與之親近自我觀之無論訂約與否均與我英國無于惟俄人稍有關係耳窺日本政府之意第一乘俄人現在與中國尚無戰事欲設法阻止其進步第二乘俄人東三省鐵路未成當暗與爲難俾不得從速報竣第一遼東之地雖爲俄佔然日本仍刻刻留心必欲使其不能隸入俄國版圖抑當時中國政府頗引俄人爲助今則俄人之權已大半被日本所攘奪以故我英人不必與俄爭但能爭勝日本足矣 
[議員游歴]  
　　天津國聞報云西七月二十四號英國下議院議員瓦爾敦氏乘烟卜列斯輪船往横濵約計逗留日本各埠閱一月然後游覽仁川韓京經大連灣旅順口威海衛烟臺牛莊以抵天津復自天津入京事畢赴上海湖長江入蜀折而至香港溯西江視察其附近各地經盤谷星架坡錫蘭卡兒谷他西歸本國 
[日本風災]  
　　本月初十日日本神户來電云本日午後此間忽發大風有輪船名捱祈釐者被風吹至岸邊海 
 
 

Page 2

 
 
濵各碼頭亦悉行損壞 
[覆舟詳述]  
　　天津國聞報云西歴七月二十一日日本大坂商船會社輪船名布引者行至上海洋中突遭覆没此船於是月十三日自神户開行十四日入門司港載煤經長崎向臺灣進發十九晚八點鐘時天色慘變船中人互相警戒二十日昧爽風雨大作濁浪怒號船身簸揚如葉亂舞乃撥轉針路擬向黑田島避之而風雨交加其勢愈猛不得已定計向上海回駛然仍復漂蕩波心轉折不能如意當此之際雨師風伯益逞雄威狂瀾怒濤憑空壓不迨十點鐘許有一端艇忽被擊破須臾潮水侵入機器室右舷汽罐又没入水中於是船中人用喞筒鼓勇排水纔得保全左舷汽罐掉轉船身二十一日天氣愈惡午前十點鐘許左舷汽罐亦没入水中於是船中人皆恐懼失色船主乃號召各執事人分爲三隊頒給食糧令靜聽號笛報急時分乘三端艇務須聨絡不可散離未幾號笛怒響衆遂飛躍上端艇回顧本船已沈没矣三端艇爲第一號第三號第四號其第二號前已被怒濤所碎無所用之旣而三端艇散亂不知所向祇存第四號漂流洋面迨二十三日午後四點鐘許始由英船名米納羅斯者救起旋於二十五日東歸 
[停鑄制錢]  
　　金陵訪事人云機器鼓鑄銀圓制錢局原擬銀錢並鑄嗣因鼓鑄制錢虧耗過重由總辦任葆棠觀察禀請停鑄以期節省度支其時兩江督憲劉峴帥以本省制錢日見缺乏仍飭按卯開爐刻下通盤核算虧折良多擬改由廣東鑄鼓制錢局代鑄運解江寗已札飭局中停鑪免鑄矣 
[局員獲譴]  
　　鎭江訪事人云江南省所鑄龍圓銀色旣佳花紋亦極細緻而各錢商故意抑勒較之市上通行之墨西哥銀每圓必短十文或二十文市廛交易動輙紛爭前爲常鎭通海道長久山觀察所聞曾飭縣示諭錢業董事傳知各錢莊一律通行不准低壓違者重懲自此錢商皆凛遵憲諭凡湖北江南二省所鑄銀圓出入均照洋銀價值乃本月某日駐鎭美領事遣其僕持本省龍圓二十枚往電報局發電至某處局中可事命每圓加貼水銀二十文僕不允將原銀携回白諸領事領事忿甚立卽咨照南洋大臣劉峴帥峴帥轉札觀察傳電報局委員陸君听來轅大加申斥 
[詳述剿匪清形]  
　　香港華字日報云粤中著匪李奀公昭傅贊開區新等聚衆若干盤踞於西樵一帶打單勒贖騷擾良民迨紳士赴省報情形大憲卽委南海縣楊明府曁游擊石　戎分帶楚軍廣毅軍及關都戎所部營勇南海新練之清鄕緝捕勇丁等大隊於十四日乘某輪船馳往剿辦是晚四鼓後明府行抵官山　著某某諸弁各帶隊伍分三路進發潛往吳村鰲頭上田等鄕圍捕不料匪黨已探聽明悉洎大兵馳至卽星夜逃散寂無一人祗得將吳村河畔匪黨所築望樓及棚廠數十椽概行拆毁并搜出英義堂打單圖章一顆僞號衣一襲其號衣用白布縫成大書田心民壯等紅字時已天色大明明府帶領楚車石遊戎帶領廣毅軍駐紥鰲頭鄕書院關都戎所部曁南海清鄕緝捕諸勇則駐紥吳村一帶高懸重賞購緝匪徒翌日明府所部之勇自吳村鰲頭上田等鄕擒獲更練及形跡可疑之人共十七名有赤身者有下衣不穿而束以裹肚者十九日明府親自押解回署升堂提訊有自認與賊爲夥者詰以與區新傅贊開各匪首相識否更練陸阿柏供稱小人並不與之相識惟陸阿顯陸阿建陸阿猶則與匪爲伍小人受其挾制祗得隱忍不言明府以其狡展不招飭用重刑仍無供詞其餘各人訊知皆係店夥及小販薙髮匠之類惟有甲乙二人供詞一味游移訊畢命均覊押所中候再訊核又聞當十四夜圍裹匪黨之時某勇目悞觸槍機轟倒於地彈子過處復傷斃差役一名 
[白下官塲紀事]  
　　金陵訪事人云省垣南門外金陵機器製造局總郭月樓觀察道直籍隸合肥辦理是差歴有年所現經兩江督憲劉峴帥檄令調辦支應報銷局事所遺機器局差卽以會辦松觀察麟庖代遞遺會辦一差則委龔觀察盛際承乏本月初五日三觀察同詣督轅謝委大約不日卽可相率到差矣○江南高等學堂前經欽差查辦江南事件大臣剛子良中堂言於兩江督憲劉峴帥飭卽裁撤並札飭總辦蒯觀察於六月内將堂中學生一律遣散等情已誌本報當未奉裁撤之時學生請假出堂者已居其半其尚有留堂未去者嗣又因歇夏出堂觀察遂於七月初五日親詣督署銷差峴帥諭以堂中所有中西書籍及一　器具一一造册具報觀察遵諭而退○現署上元縣蕭爵寅大令仁喗刻因鹽城張賡三大令調省另有差委經藩憲恩藝棠方伯檄令調署鹽城縣篆所遺上元縣缺以現辦姜泰釐捐之龍研仙大令璋接署已於　之初七日牌示迨初八日接奉上諭恭悉張大令已因民怨沸騰聲名惡劣革職示懲矣 
[蘇省官塲紀事]  
　　姑蘇采訪友人云本月某日荆溪縣知縣薛大令星輝及金山縣知縣劉大令元誠均經上憲調省察看遺缺經江蘇藩憲聶仲芳方伯於初九日牌示以候補知縣汪明府鳥鳳署理荆溪縣篆武明府麟署理金山縣篆○本月某日崑山縣知縣諸大令可寳因清賦事宜辦理不善經上憲撤任遺缺由聶方伯委候補知縣尚明府昌厚酌委署理末到任以前委新陽縣知縣蘇明府品仁暫行兼理已於初九日牌示轅門矣 
[三潭印月]  
　　杭州訪事人云杭省竹竿巷口三山館係徽人某甲所開專售素麫本月初五日臬署白牌散役名阿和者貿然來呼速煮麫迨食畢給錢中多鵝眼司帳者向之調換阿和不允併逞兇擊毁盤盌等物甲夥某乙本强有力者突然而起與之對壘阿和勢不能敵負氣出門途遇同黨阿賢告以故阿賢大怒代爲邀集土棍多人前往報復甲恐釀禍端囑乙暫避乙自恃勇力挺身而出遂被諸棍拽至門外拳足交加小腹受傷睪丸亦被踏破以致登時斃於非命士棍知不得了乘間遁去惟和賢二人經甲扭交地保一面投仁和縣禀報次日陳吉士大令帶同刑書仵作親臨相騐計屍身共有傷痕十餘處其致命之由實因足傷二處當卽填明屍格備棺收殮傳甲及左右鄰鋪略訊數語命將兩兇手押回衙署釘鐐收禁以待嚴懲○浙省蠶桑之利甲於天下去歲大憲在金沙港創設蠶桑學堂挑選生徒三十名入堂肄業并另列備取十名以便遇有缺出補入堂中現又擬於嘉湖各處分設小學堂杭州府林迪臣太守就生徒中拔取高等者五人充作帮理教習又擬添招幼童三十名凡年自十二以上十六以下身家清白者皆准報名投考俾童而習之尤覺事半功倍也○本月初二日爲敷文崇文紫陽三書院官課之期敷文由撫憲劉中丞主試因天時炎熱准諸生携卷出外作文是日生員文題不恥下問至其事上也敬詩題賦得更駕長風萬里船得船字童生文題斐然成章不知所以裁之詩題與牛員同崇文由藩司惲方伯主試生員文題尊賢使能二節童生文題以爲無益而舍之者四句通塲詩題賦得函夏無塵得塵字紫陽由臬憲李爵廉訪主試生員文題可使有勇且知方也童生文題如得其情通塲詩題賦得士先器職得先字亦皆散卷限於次日黎明時繳呈 
[豫章瑣事]  
　　江西訪事人云章江自入夏以來水淺異常官船及小輪船均退泊距省城六十里之樵合地方官商往來中途須用小駁船諸多不便近日得雨之後章江水漲三尺各船始可駛抵省垣外碼頭行旅中人歡聲雷動○某日南昌府江刼吾太守照會華再雲侍御内開貴紳等所設輔善公所專爲勸募紳富拯濟災民洵屬保全桑梓善舉如有樂輸千金以上者自可援案詳請奏准建坊以示奬勵章程五條悉臻妥善除由府立案外合就移復云云想踴躍慨捐者當不少也 
[琵琶絃韻]  
　　九江訪事人函云潯城鄭恒懋鄭鼎懋鄭德懋王椿茂各店雇梅安邦之船由興國州裝紙貨七百餘件行至九江上遊五 
 
 

Page 3

 
 
里許官牌峽遭風舟覆貨均沈没舟子五人同占滅頂幸經義渡紅船上篙師救起得晵更生○上月之杪西門外八里鋪出一命案報知德化縣吳儀牛明府明府遂於本月初一日命駕詣驗因何釀命未悉其詳○署城子鎭巡檢劉石榘少尹之夫人於上月某日逝世少尹深於情者當不僅如奉倩之傷神也 
[瓜州星火]  
　　鎭江訪事友手翰云七濠後街有王姓者娶妻某氏略有姿色王重利輕别恒出外不歸致氏不慣孤眠與近處某甲有染久之喜新厭故復與某乙結露水緣甲偵知不覺怒從心起某晚糾領多人奔至氏處欲得乙而甘心不料是夕乙適因事未赴巫山之約甲滿腔忿火無從發洩遂將氏拽出飽以老拳氏大聲呼救鄰人畏甲兇横不敢出爲解勸直至聲息寂然甲奴揚長而去氏受傷甚重竟於翌日殞命王聞信奔回欲報官請騐甲懼倩人排解願出重資爲棺殮費並以番佛五十尊作爲撫卹之資王乃飲恨而罷吁語云姦近殺治家者可不愼哉○鎭郡小户人家往往隨路傾潑糞穢日積月累穢氣薰蒸觸之最易釀疾近經保甲局新定章程派令各叚民更董事督率更夫日給工資將積穢挑送遠處更夫每名先給行軍散兩瓶爲防身之具是以邇來街道爲之一清 
[螢苑迎涼]  
　　揚州訪事友貽書云揚郡自創設小火輪船以來行駛章程按日輪流開駛生涯鼎盛獲利甚豐上月晦日有某公司小輪船由袁浦帶民船下駛清晨行至高郵西門灣不隄防迎面來一上水小輪船急轉舵讓過而民船已躱避不遑撞損船身滿艙皆水幸時當白晝艙中搭客二十餘人悉數救出惟一水手腿骨受傷血肉模糊不忍逼視嗣經小輪船主舁至岸上覓醫診治一面另雇他船載客下駛至上水小輪船已開往袁浦返棹後恐不免有一番唇舌也○兩淮鄂湘西皖四岸鹽商每將辦運票據給付與人或另行質押往往票主已非而原名仍舊其間不免有弊混之處上憲因特札飭無論有無更名均限二年清查二次嗣局員又經禀奉批准如有應行更名者自出示日起定限二月禀更歴經遵辦在案兹查得鄂湘兩岸自光緒二十三年七月清查後迄今七月又届二年清查之期遂循案出示曉諭局門略謂鄂湘兩岸如有應行更名之商仰　遵照定章自出示日起立限二月卽將認退各結殷商保結包餉切結一併送核轉詳倘逾限不送卽歸入下届清查案内核辦毋得自悞 
[上海官塲紀事]  
　　江蘇督糧道羅少耕儲憲督運事畢由津南下前已由滬赴蘇兹因别有要公須赴金陵禀見劉峴帥因於昨日午刻乘舟抵滬旋卽命駕入城拜會各當道至縣署時王大令飭丁擋駕○前日招商局總辦顧緝庭觀察命駕至縣署拜會五大令大令迎入花廳茗談片刻而别○江南全省提督李壽亭軍門由江陰防次抵申順道赴松江節署昨午命駕入城遍往文武各衙門投剌至縣署時王大令飭丁擋駕○本月初九日爲署理江海　監督蘇松太兵備道曾經郛觀察六旬華誕滬上各官均先於初七日詣轅慶祝昨日觀察命公子乘輿赴各署謝步禮也 
[瓜代風聞]  
　　署上海縣知縣王欣甫大令蒞任以來甫經數月邇日風聞上憲已委監明府前來接署惟本館尚未見明文不敢决其確否也 
[會勘新界]  
　　昨日午後上海縣王欣甫大令南洋大臣委員余司馬禎祥協同英美租界工部局打樣西人命駕至裏虹口楊樹浦一帶勘劃新租界至五點鐘後始分道而回 
[開徵下忙]  
　　昨日爲上海縣王欣甫大令開徵下忙之期清晨大堂上恭設香案躬行祭櫃禮隨頒發紅示曉諭各業户踴躍輸將毋得觀望一面飭差傳齊各圖地保至署聽候諭話 
[移查籍貫]  
　　甬人應桂馨卽應義蘅係石匠應文森之子前因措匿馮庚生託押之英界後馬路德昌里道契控經前讞員鄭瀚生大令集訊以應咆哮公堂禀知道憲發交縣署看管後忽乘隙脫逃兹又投葡國總領事署禀稱生長澳門求准入籍總領事華德師君訪知應迭經涉訟因函致讞員翁笠漁直刺請卽查明卷宗當訊問時應曾否供出生長澳門以便核辦 
[人船何往]  
　　前者王才寳以弟才玉被王大楊二等毆傷倩人舁至上海縣署控請騐究縣主王欣甫大令委帮審委員馬清渠明府騐得王才玉略有傷痕以才寳所供與呈詞不符諭令舁回自行醫治候飭差查明禀覆核奪旣而王才玉之妻施氏投縣禀稱丈夫突被王大楊二二人來家刦去不知所之旋由爛泥渡巡防局員某君將楊二王大及楊子丫頭王子二仔三仔尤桂芳吳小平等七人拘獲解案前晚馬明府提訊之下王施氏供年二十七歲泰州人丈夫王才玉向在治下駕划船上月十三日夜半時楊二王大登船借宿丈夫未允致被毆傷富經舁請察騐現在傷甫平復仍在陸家渡執業不料本月初七日清晨出外至晚人船不見初八日小婦人尋至某茶肆中聞有人言及是日午後丈夫被王大楊二等七人勒令將船划去恐被伊等謀害是以情急投案叩乞伸冤明府謂此係何人所說供聞諸大明仔陸家渡菜圖地保嚴曉峯供稱王施氏先至爛泥渡巡防局控告局員老爺飭小的往傳王大等七人送案至王施氏所控王大等勒令伊夫王才玉掉舟同去至今不回一事小的在浦江中細加查訪並無確據叩求明察楊二供小的係安徽人與子丫頭工作度日上月十三日王才玉弟兄往浦西糾合多人至浦東尋釁經巡防局老爺訪查始各逃逸後才玉出外裝傷矇報併將小的誣控案下至才玉不歸之故現經小的等查悉實被大明仔挾嫌藏匿圖詐銀錢其妻不察反移禍於小的等人王大供小的係鹽城縣人充江北划船管帮之役二仔三仔俱係小的之子餘語與楊二相同尤桂芳吳小平楊丫頭等同供小的等均當小工此事並不與聞明府以兩造均無實供飭將楊二等七人一併交差帶出帮尋王才玉下落一面著施氏邀同大明仔來案質訊核奪 
[巨棍行兇]  
　　巨棍張茂卿卽前已伏法之張桂卿胞弟也邇者號召其兄舊日爪牙自稱八十個黨分佈楊樹　一帶横行無忌平日與同鄕人丁紀生孫阿友積不相能昨忽設計透至老公茂紡紗廠左近幽閉暗室中縶以麻繩將鐵尺肆行毆擊直　奄奄一息身無完膚始各釋手事爲廠中司事人某甲所聞向丁孫詢悉情由立卽倩人送至同仁醫院求治醫生騐得二人傷勢甚重恐不免有性命之憂然則兇棍雖狡其能倖逃法網乎 
[上海巡局紀事]  
　　前晚十六鋪巡防南局委員曾二尹督率勇甲至各處巡查道經王家馬頭查見是處栅門尚未下　因將栅夫某甲提至輿前略詰數語叱令笞責四十板諭以嗣後每晚二鼓時務將栅門鎖閉如違革究不貸○南市小南門外校塲左近有丁得昌者專爲軍營豢馬前日馬夫胡阿大將馬一匹牽至大南門外曠地啃青突有永順祥染坊夥某甲暗取鐵器將馬戳傷由丁禀知參鎭署廖叅戎立卽函致二十三七鋪巡防局請提坊主訊究局員邱友林二尹飭將坊主張瑞春提案研訊供稱夥友無知將馬戳傷願延獸醫療治俟傷痊後禀復核奪二尹准之 
[蟢集門闌]  
　　昨日本館協振所承溧陽洪大善士濚軒捐助山東浙江水災振欵洋銀各二百圓合共四百圓虔祈神佑闔室平安當此洚水横流下民昏墊無衣無食殘喘難延得兹巨欵遥頒正不第如豆區釜鍾私恩小惠嗷嗷鴻雁有不同聲頂祝願大君子門闌集蟢澤及雲礽者哉除填奉收劵外敬書此以表欽遲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江省學轅紀事]  
　　江西訪事人云學憲李伯虞宗師科考南昌時南昌縣人某甲禀稱伊祖素來行善請賞給　額南康縣某乙禀稱伊戚孝行甚嘉請奏明旌奬宗師批以是否屬實應由地方官確查詳辦崇仁縣某内指控某生誑買强搶一案　師批以購買騾馬事隸有司惟控關生員誑買强搶如果屬實有玷膠庠仰撫州府立提確訊實情分别究辦○此次豐城進賢奉新三縣童生院試正塲有某縣認保挨保二廪生當堂求補花押宗師大怒謂點名册例須試前一日畫押呈繳且早經札飭提調示諭何得玩延至此大礙考政成何事體應卽斥革懲辦各廪生聞之環求恩典宗師始准補畫花押惟認保罰於下　歲考時停保一次俟保發學戒飭 
[金陵保甲局銜名單]  
　　金陵訪事人云江寗府劉嘉樹太守自本月朔目接辦保甲之後以省垣地方遼闊每汛所轄地叚縱横十餘里僅有總巡一員巡緝恐難周遍因又札委佐雜多員爲分巡各汛藉以稽查匪類保衛閭閻兹將各分巡委員銜名抄錄於報以供衆覽計總辦保甲兼中汛首府劉嘉樹太守會辦委員吳大令錫官宋司馬振麟提調署員陳大令香祖蕭大令仁睴戴大令光東總巡委員許大令庭森分巡委員何少尉福祥郭少尉道中南總巡委員葉大令保慶分巡委員張少尉星曹少尉登瀛西總巡委員楊大令激雲分巡委員余少尉某殷少尉廷植北總巡委員曹大令鳳祺分巡委員劉少尉榮瑞章少尉俊斌 
[小工慘斃]  
　　甬人鄒某在外虹口某碼頭當小工昨午偶不經心胸際被鐵板壓傷鮮血迸流痛極倒地經舁送同仁醫院求治無奈傷勢甚重行至中途業已殞命因卽舁送回家備棺成殮吁慘矣 
[馬路工程局瑣案]  
　　申湖小輪船失事後船户蔣阿四何阿三宋永奇等在浦中打撈貨物私行藏匿前日經救生局總辦陳明府移送馬路工程局請究會辦委員司徒貽芬司馬提訊之下蔣等同供駕舟爲業上月某日申湖小輪船失事小的等代撈漂没之物已先後交與救生船搭客楊蘭亭亦由小的等設法救起此事有小老虎者盡知底細叩求提案質訊司馬命退去候補提小老虎訊核○江北婦人蔣馮氏有東洋車數輛出賃與人前被車夫許利扣盜賣二輛經氏查悉訴知捕房旋將許拘獲吊出原贓令氏認明領去許則解經司徒司馬判令枷號一月邇者枷期已届差役帶案請核司馬命卽疎枷詰以再敢作此犯法之事否許稱如蒙寛典小的嗣後决不敢再犯矣司馬乃命交保開釋 
[南市捕房紀事]  
　　昨日小孩朱阿昭在新馬路中徘徊啼泣六號巡街華捕見之恐入匪人之手因卽帶至捕房捕頭令留候家屬領回嗣由孩母某氏聞信投捕房認領捕頭令覓人保去○江北划船婦曹小四仔向在浦江操舟度日昨晨被鄰船夥馮和尚强取纜繩以致互相口角馮突取其銀簪而逸曹急追上扭赴捕房聲訴捕頭令一併押候解工程局禀請會辦委員司徒貽芬司馬訊究○昨日午前李錦和將垃圾傾棄於大碼頭馬路旁被三十二號巡街捕所見拘解捕房捕頭詢　之下李稱由總巡老爺派在沿街打掃垃圾捕頭乃令移送總巡局請戴明府發落 
[英界公堂瑣案]  
　　工部局控八圖地保王明楊不泛靜安寺一帶路旁所植之柳以致有　株被人砍折昨晨讞員翁　漁直剌飭差傳到王保工部局洋人投案聲訴情由請飭賠銀十兩王保供靜安寺一帶馬路　遠所植楊柳小的照料難周求恩鑒直剌商之梅繙譯著罰銀十兩○包探朱阿高禀稱昨日老　楊高氏乘劉金法之東洋車至雲南路左近馬夫王阿虎　車不愼突然撞倒以致車壤人傷經小的拘送請究楊高氏拱年七十有一被撞受傷酸痛不止劉金法供車被撞　不能謀生欲加修整須費洋銀兩元求恩核斷王阿虎供小的曾高聲呼喚　置若罔聞以致被撞直刺判罰洋銀十元給氏爲養傷費銅自不小心斥出不理○包探張天林禀稱浙省候補都司全顯冉因事來　借在儀和棧日前失去衣服公文等物曾經報知捕房昨日全之家丁王喜偶至北湖南路見同棧借宿之周炳奎將衣質錢認係主人之物因卽扭交巡捕今特解案請訊全投案請追失贓王喜隨同作証周煩奎供稱小的確曾行竊惟公文係無用之物故寄在友人處容卽取來叩求恩典直刺著押候吊到公文　訊○二百二十一號華捕拘送謝桂遠至案禀稱此人向劉政江購物硬用小錢經小的拘獲送案請究劉投案聲訴前情謝供並未恃强實因劉係此捕之父以致串同誣指直剌遂一併叱退○鴇婦杜沈氏卽開店娘娘前晚在四馬路東公和里與二百八十號巡街華捕爭閙致被拘入捕房昨晨解案請究杜沈氏供此捕指小婦人爲野鷄倡婦故與辯論求鑒直剌判罰洋銀五元嘻鴇之與雖同爲羽族有何低昻而必斷斷與爭其受罰也固宜○王木林前因犯竊懲辦此次又竊取王阿大家布衣兩件報捕後經包探沈阿岳緝獲人贓送案請究王阿大投案領贓王木林供本邑人行竊自知不合惟求恩典直刺判責三百板驅逐出境○英商祥茂洋行主　該管領事署呈控廣誠信烟膏店主陳星煌虧欠往來銀兩由梅繙譯照會翁直刺定於昨日午前會訊旋經陳星煌轉控股東黄華　關爲剛等呑没銀兩直刺准詞飭差提關不到祥茂洋人投案供稱被陳積欠往來銀二萬九千餘兩由股東黄華　將陳星煌股開之廣誠信順源兩烟膏店貲本抵銀二萬餘兩尚欠銀九千兩請爲追究黄華璜倩博易律師到堂供稱陳星煌欠祥茂洋行往來銀兩無從彌補是以將股開之廣誠信順源資本抵押並不呑欠銀兩求鑒陳星煌供職員係陳譚氏之子所欠祥茂銀兩除付過若干外祗欠銀三千餘兩關爲剛係順源及廣誠信總經理人歴年盈餘銀兩職員處有細帳均被關呑没向之　索卽以代還欠觺爲詞求卽追繳細帳檢呈請電直剌以關尚未到案無從賢訊商之梅繙譯於下禮拜三覆訊核奪 
[法界瑣聞]  
　　八仙橋西首有佛店名福蓮菴者其中住持僧某甲名爲和尚　亦和宕和樣一流也近在京師請得藏經全部分盛十七箱由天津附怡和洋行某輪船來滬停泊虹口怡和碼頭昨日亭午時備齊全副執事招摇過市迎回店内敬謹珍　前導有欽賜方丈奉旨頒給奉旨回山等銜牌數對雜以清音鼓吹及全副　鴛迤　經法租界過老八仙橋沿途觀者甚衆若此僧者亦可謂神通廣大矣○前者蔣順興鐵店主將雙龍被流氓吳金福等藉端訛詐事後控諸公廨經讞員朱森庭明府提案訊明判令枷責在案現在尚未期滿前晚十點鐘時其羽黨王阿二又糾聚多人向車夫陳小毛訛詐旋復軋至樂也樓茶館百般恐嚇聲勢洶洶事爲車主某甲所聞喚捕拘拿迨捕至若輩早已一哄而散矣○粤人梁某與金關華均在法興時務報館供排字之役去臘金因事被館主辭歇尚欠梁某會項洋銀數十元梁告知館主函致捕房並具禀公堂請爲　給讞員朱明府准詞出票飭包探持至值年領事署禀請簽字會同英界包探至五馬路金裕盛西國帳簿店將金拘入捕房押侯解送公堂追究 
[美界捕房紀事]  
　　法國人某甲賃得北吳淞路六百四十四號門牌房屋開設西飯店昨日午刻西人某乙入店果腹旋以飲酒過醉將庖丁名阿狗者肆行毆擊并毁磁器甚多由甲投報捕房捕頭倩四十三號西包探會同華包探費阿銀將乙拘獲轉解領事署禀請訊究○昨晨小竊吳阿毛掩入裏虹口某姓家竊取布衣適爲包探劉阿炳查獲吊出原贓帶入捕房捕頭令押候解送公堂廪請讞員翁笠漁直刺訊辦 
 
 

Page 10

 
 
[金陵官報]  
　　七月初三日廣東候補縣唐大琬到湖南來督轅牌示現署奇兵營遊擊武延謙應卽飭回督中營都司本任所有花翎副　銜補用遊擊　看督中營都同周德全堪以委署○初四日揚州保甲局候補道王灃見知縣藍采錦尹佑湯均傳見署督中營都司周德全叩謝升署奇兵營遊擊巡檢曹登　東二叚又余　西三叚均謝委甲分巡卽到差湖口中營都司王興明提中營守備朱雲祥餞州營前　守備潘先　又後哨守備徐金玉均到由京引見回補昨日江南提　李軍門　卽辭○初五日機器局候補道郭謝委調辦支應報銷局壽有營都司何師程贛州營守備江清均奉示騐着均見駐蕪米厘候補道志鈞辭通判覺羅春泰禀知河運保　缺後以產升之　升用知縣郭冏謝廿二年河運出力蒙保加四品銜督轅文巡捕知縣劉思　叩謝甄别壽春鎭郭寳昌見　轅牌示蕭縣劉本槞調省踁　查有試用知縣黄在　堪以署理○初六日金陵營泰將陳麟書禀知巡江查哨知縣邵文炳到由鎭江來准補清江城守都司楊金　叩謝飭知赴任平鏡輪船馬儉餘辭送郭軍門赴清江 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年七月初一日京報全錄]  
　　宫門抄○江督劉等奏辦理淮徐海等屬春振事宜大致就緒摺○寗藩恩奏恭報到任接印日期摺○大臣果奏假期届滿病仍未痊懇恩開缺調理摺○提督蘇奏請頒給法員寳星摺○七月初一日兵部太常寺太撲寺廂白旗值日無引見○鍾成全預備召見○吏部呈進月官卷○召見軍機鍾成全○○頭品頂戴兩江總督臣劉坤一頭品頂戴江蘇巡撫臣德壽跪奏爲淮徐海等屬春賑事宜大致就緒謹將辦理情形恭摺具陳仰祈聖鑒事竊查淮徐海等屬賑務前經臣等分别責成官紳經理並籌議散放賑撫浚築河隄截留資遣三端辦法及奉撥欵項酌量分濟各情形先後專摺奏陳均經欽奉硃批轉行欽遵在案伏查賑飢一事非冬前加意撫綏不能救急非春間多方接濟不能圖存是接辦春賑事宜尤關緊要當上年冬賑放竣之時卽與義紳嚴作霖預籌今春賑欵除該紳處年前領存未動約合錢三十餘萬千外又陸續撥給銀十六萬餘兩爲邳州宿遷睢寗銅山蕭縣海州沐陽七州縣賑撫之資不足則益以官紳富户之捐助積榖公欵之湊濟此外贛榆縣係派義紳宋治基會縣查辦安東縣係由縣會同教諭唐錫晉查辦桃源縣係飭府委員會縣查辦皆申省另行撥欵並由上海購備芋乾後交道員鄧賢輔添放豆餅約共撥銀十萬兩其就地勸募捐欵均不在内又有豐縣碭山等縣由徐州道撥給捐欵項酌辦春撫以上各欵雖止上尚未造銷業經據報一律散放竣事嚴作霖辦理賑務專放錢文以期簡易而免糜費因慮市儈居奇高檯糧價後經徐州道桂嵩慶籌　欵項先後購運米三萬餘石雜糧一萬石又飭各州縣酌提榖欵購糧二萬石分運徐屬各災區辦理平糶淮揚海道謝元福候選道鄧賢輔亦經撥給平糶銀兩運糧分濟又由各該員勸據商富集資領取印照運購米麥雜糧平價出售民食賴以無缺各屬糧價交春後日見平减實由奏免沿途稅釐乃能有此明效至於河隄工程隸徐屬者有運沂六塘不老白塘龍山等河並紅花埠沐河缺口隸淮海兩屬者有沐河薔微小伊丁當一帆成子等河上下數百里間節節淤淺隄堰殘缺卑薄所在皆是徐屬經徐州道派員勘辦淮海兩屬經候補道方碩輔鄧賢輔等督飭委員各分叚落擇要濬築年前開辦在十之六七今春接辦在十之三四均與冬春兩賑相輔崦行現在工程亦次第告竣一俟委員騐收造報卽可核見實用工費數目其稍次之工叚雖屬緊要而工程太大一時不能舉辦惟有留爲後圖捐欵有無多餘再定行止若夫省城浦口等處收養之飢民交春後卽須遣散因鑒於上年春寒雨雪北歸之衆困苦顚連是以本年撤廠展緩半月各於臨遺時給予路票按程計口發給柴米沿途設局騐票散放並委員撥兵彈壓護送至最後一局換給振票到籍後持票領振其籍隸皖豫等省者一體給資均由賑捐局撥欵應付揚州鎭江等處粥廠撤遣飢民一律照辦尅期咨遣清楚途中並無滋擾安歸本籍有收回振票堪稽又淮徐海等屬興鋪自遭連年災歉民間當多贖少商本不繼紛紛閉歇貧民緩急難通勢甚岌岌經淮揚海道徐州道及海州直隸州電禀交馳先後飭由司局各庫廢借徐屬典鋪銀六萬餘兩淮屬黄鋪銀二萬兩海屬黄鋪銀四萬兩均限秋後歸還以維商本而便民生亦屬不無小補至清淮曁南北通衢爲災民上下必由之路麕聚日衆遣之不去留之不能仰蒙懿旨特發内帑銀五萬兩由漕臣另行派員辦理資遣振撫洵足以補缺漏而廣皇仁因欵尚不敷又有省局撥解銀三萬兩藉資接濟將來自應分别造報等情據辦理賑捐局署江寗布政使胡家楨等詳請具奏前來臣等覆查此次賑務頭緒紛繁又值庫儲奇絀之秋籌濟維艱實深棟懼廼荷聖慈普被截漕發帑至再至三德澤如天爲千古所罕覯後以各處捐協籌墊無失其時施當其厄庶臣等將工振留遣各項事宜逐一舉行不致延悞該司道胡家楨等盡心籌畫昕夕勒勞冬春兩振得以次第就緒裨益時局匪鮮洵足仰副慈懷現在二麥垂黅上成尚稱中稔所望再得透雨徧種秋禾歲時屢豐生機乃能漸轉除飭該司道將善後事宜妥爲籌辦並催取捐項清釐出入各欵分别報銷請奬外所有淮徐海等屬接辦春振大致就緒緣由謹合詞恭摺具陳伏乞皇太后皇上聖鑒謹奏奉硃批覽奏已悉仍著督飭地方官將善後應辦事宜妥爲經理以惠窮黎欽此○○江甯布政使奴才恩壽跪奏爲恭報奴才行抵江寍接篆日期叩謝天恩仰祈聖鑒事竊奴才欽承恩命補授江寗布政使當卽在京具摺叩謝天恩先後疊蒙召見四次訓誨周詳莫名欽感陛辭後束裝就道於光緒二十五年五月二十四日行抵江寗省城接奉督撫臣會銜行知飭赴新任二十九日經前署司將印信文卷派員齎送前來謹卽恭設香案望闕叩頭謝恩祇領任事伏念奴才滿洲世僕知識庸愚春榜昰岣夏官備職洊領分巡之要旋叨陳臬之榮愧未報夫涓埃常深虞夫淵谷兹復恭膺簡命晉秩藩條恩遇逾隆悚惶倍切伏查江寗爲博大之邦藩司有旬宣之責安民必无察吏籌餉方足練兵當此財力艱難在在均關緊要奴才自維駑鈍深懼重任難勝惟有恪守訓詞勉　策勵隨時隨事禀丞督撫臣認眞經理杜浮冐侵漁之漸綜名實以裕財源矯因循敷衍之風率僚屬而崇治體用以仰答高厚生成於萬一所有奴才接印日期並感激下忱理合繕摺叩謝天恩伏乞皇太后皇上聖鑒訓示謹奏奉硃批知道了欽此○○奴才果勒敏跪奏爲假期已滿病仍未痊現值捕蟲差務吃緊不敢續假展限擬請開缺回旗調理以重差防恭摺具奏仰祈聖鑒事竊奴才祗以鄙陋庸材廼荷簡命器用蒙恩特重抱愧殊深自抵後任正切圖報不意因病屢次乞假有瀆宸聽思奴才始自今春因受風寒腰骽作痛數月以來時發時止病勢糾纒萬分焦灼是奴才命多薄舛際遇不佳雖　經調治痊愈現今病又復發當經奴才於五月二十九日具奏請假調理一摺於六月初四日奉到硃批著賞假十日欽此欽遵伏讀之下感激莫名隨卽赶緊調理無如時當盛暑服藥無益兼此處苦無良醫現在署　　疼痛不止奔走仍難遠行刻下督捕松蟲尚未報　復於初九日承准軍機大臣字寄奉上諭總以保衛樹株爲重在在要差均關吃緊若以病驅視事竊恐涓埃無補貽悞滋多合無叩懇天恩俯准開缺另行簡放以重職守儻奴才回京醫治可痊卽當泥首宫門求賞差使再圖報効勉盡微衷萬不敢稍躭安逸自外生成所有奴才假滿未痊懇請開缺回旗調理緣由謹恭摺奏聞伏乞皇太后皇上聖鑒訓示謹奏奉硃批另有旨欽此○○太子少保頭品頂戴督邊廣西提督奴才蘇元春跪奏爲法國歴年派駐越邊在事各員請給寳星以篤邦交恭摺仰祈聖鑒事竊奴才自光緒十一年撤兵入關以來籌辦廣西邊防計沿邊一千八百餘里其府州縣屬各關隘近與越民往來者法國均派員駐紥越邊交界地給料理交涉事件年前游氛未靖中外嚴緝法員等均能認眞辦理上年先後設立對汛十二處彼此照會往來皆能恪守約查遇事妥爲商辦各法員仰慕皇仁每於面商交涉事件之時切囑奴才請給寳星佩戴共沐中朝恩膏奴才當告以對汛妥章之後再爲奏請計法員派駐越邊每届三年更替一次　自光緒十一年至今已届五次更替之期現在對汛事件均經籌定章程彼此相安和衷妥辦查近年各省通商口岸辦理中外交涉事件各西員均有奏請賞給寳星之案所有法國派駐越邊各員似應查照成案辦理兹據法員單關在事各員十九名請方寳星前來奴才按照繙譯具列清單分别等次仰懇天恩可否給予寳星以示鼓勵之處出自逾裕鴻施所有請給各法員寳星緣由理合恭摺具陳伏乞皇太后皇上聖鑒冉此摺在京繕發合併陳明　奏奉硃批著照所請該部知道單併發欽此 
 
 

Page 14

 
 
[光緒二十五年七月初二日京報全錄]  
　　宫門抄○諭旨一道錄前○江督劉奏爲浙省請撥軍火片○湘撫俞奏爲收歇官錢號片○又奏　陳湘省碍難起復本色擬請援案探買運交通倉摺○倉塲衙門奏爲廂白旗漢軍包衣領米遲延請旨飭催速領摺○七月初二日刑部都察院大理寺廂紅旗值日無引見○澤公續假五日○彭源洽預備召見召見軍機彭源洽○○劉坤一片再臣接准浙江撫臣劉樹堂來電請撥德國老毛鑒槍數千桿等因臣查浙省需用槍械自應不分畛域協撥濟用當飭金陵軍械所照撥德單　大毛瑟槍三千　子彈一百五十萬　父由浙江委員候補知縣胡湘春領解並飭江南籌防局派撥輸船運送以期迅速除咨部查照外謹附片陳明伏乞聖鑒謹奏奉硃批該部知道欽此○○俞廉三片再湖南省城於光緒二十二年二月間開設阜南宫局錢號遴選在籍江西候補道朱昌琳經理就善後厘金等局現存待用諸項權衡緩急籌銀四萬兩作爲官本騰挪周轉藉以流通銀圓行使官票冀得維持錢法利益商民並提所獲息銀洋貼長沙善化二縣承　科塲經費均經前撫臣陳寳箴先後奏明在案兹據朱昌琳以年力衰邁呈請辭卸錢號事務情　懇　經臣批行司局查議旋據覆稱會紳稽查銀錢數目體察市面情形詳請停止等語臣查阜南開設之初本以流通銀圓行使官票現在銀圓已漸次通行無待推行兩官票不能行使久已停止印造該錢號開設三年獲利甚微僅止號中支用以之津貼科塲經費亦屬不數近來各局欵項倍形竭　更無存留待用之銀接濟官本自應及時停止以免虧折而節糜費當飭將該錢號卽日收歇並將官本銀兩按欵收回新鑄銀圓卽令殷實錢店分領行用長善二縣科塲經費仍照向章辦理所有停止阜南官局錢號緣由兹據布政使錫良會同厘金善後兩局各司道詳請具奏前來除咨部外謹會同湖廣總督臣張之洞附片具陳伏乞聖鑒謹奏奉硃批知道了欽此○○頭品頂戴湖南巡撫臣　　三跪奏爲湖南省漕糧碍難起復本色擬請援案採買運交通倉並請仍將撥解順天備荒經費銀兩留充米價運脚恭摺仰祈聖鑒事竊臣承准軍機大臣字寄光緒二十五年三月初八日奉上諭户部奏遵議八旗兵丁加放中米通盤籌畫一摺八旗兵丁甲米自漕糧改折以來皆以二成放給本色其餘八成折銀同放近年糧缺價昻旗兵困苦日甚必宜設法變通惟現在京倉所儲僅供常年支放所有折漕各省自應起復本色連京以備加放著兩江湖廣江西安徽湖北湖南各督撫通飭有漕各廳州縣自本年冬漕爲始全數改徵本色妥籌運京京師爲根本之地兵糧尤關緊要該督撫當中外通籌力　儲備毋得藉詞推諉致誤要需並先將按年起運數目及如何籌運辦法迅速覆奏欽此臣查漕糧本惟正之供折徵僅權宜之計兹值加放旗兵甲米待用孔殷自當亟圖復規舊制力顧根本斷不容避難就易推諉因循當卽欽遵諭旨督飭藩司糧道悉心籌畫加緊赶辦兹據該司道等體察情形飭詢輿論叅考歴年案牘額徵漕糧實萬　徵解本色之處不得不據實陳明蓋緣湘省地方僻處南服山嶺高峻多於平原有漕之二十三州縣城邑雖係濵臨溪河鄕村大半僅通陸路民間轉運百物胥賴背負肩挑一人之力不過勝米五斗質重行遲又恐風雨阻隔是以納米一石需費運　數斗在　收本色之時花户已有携錢入城買米交兌者自咸豐三年改收折色一人入城卽可完米數石均皆樂其輕便迄今四十餘年早已視爲固常驟令運米輸納雖係還復成規實則事同創始况自軍興以後民力逐年彫敝遠　從前運送盤川無從設措勢必拖欠遲延就令將經徵州縣按限嚴叅亦屬於事無補設使追呼敲扑滋擾紛紜更無以仰副聖朝子惠黎元之至意此微收之難也向來有漕州縣各於水次建立倉厫以受花户糧米乃用小船連至岳州將倉兌入糧　由糧道督率衛弁旗下押運前進停運以後各屬及现州倉厫久成瓦礫太小船隻竹木無　修建排造無論所費不資欵項無出且非尅期所能竣事又各屬運米赴岳其運脚尚取資於里納漕費經前改折奉有但計正四不計貼運之文徵收皆未能如額今欲起解本色必須按數全收愚民不知定例必以爲額外加徵　　叢生諸多未便至於衛所旗丁數十年來亦但知完納津租更不解䟎運爲何事勉强驅策貽誤必多且糧船水手率皆無業游民承平之時業已多行不法律例至明專條嚴辦懲處尚不能戢其兇燄方今江淮兩岸伏莽滋多尤爲可慮此辦運之難也改折以來舉凡正四二耗半折一切正雜銀兩除額支外悉數報部候撥目前支用浩繁銀米並關緊要外省多運一石之米部庫卽少一石米折之銀又須加支一石販運經費兩相比較得失似乎不足相償湖南額漕九萬五千餘石在有漕省分爲數最少而運道最遠需用運費較多溯查同治十三年欽奉上諭酌辦本色經前撫臣王文韶將未能起復舊例情形詳細具奏請仍照常折徵並買米二萬石由招商局輪船運通交倉光緒十年接准部咨又經前撫臣龎際雲援案買三萬石由海運通嗣後節年循例辦運均無遲悞至光緒二十年欽奉上諭湖南每年應辦京漕三萬石嗣後勿庸辦運卽將米價水脚等項合共銀七萬二千三百餘兩按年解交部庫另欵存儲專備順天賑撫提用等因欽此復經欽遵解部在案現在加放旗兵甲米急當籌解本色而徵收運解萬難起復舊章再四思維惟有仰懇天恩俯准免收本色仍辦折徵北京倉需米卽援照光緒十年以後成案買米三萬石由海道運交通倉以供開放仍將原辦採買改撥順天備荒經費一欵留充米價運脚之用庶漕米無大更張解運可期迅速由布政使錫良糧儲道但湘良會詳前來臣確加查核均係實在情形除咨户部及倉塲縳督查照外謹會同湖廣總督臣張之洞恭摺具陳伏乞皇太后皇上聖鑒謹奏奉硃批著照所請該部知道欽此○○臣長萃臣劉恩溥跪奏爲廂白旗漢軍包衣領米遲延請旨飭催速領恭摺仰祈聖鑒事竊查各旗應領恩賞米石現在均已領竣惟儲濟倉應放廂白旗漢軍廂白旗包衣尚未承領廂白旗包衣經該倉三次片傳延不赴領廂白旗漢軍則自五月二十六日副都統蘇嚕岱到倉業將樣看符正在打點下車之際突有該旗兵丁聚集多人抛擲甎瓦將倉外車輛全行打散該旗改定次日承領是日都統副都統均未到倉該旗參領佐領等將三色米樣全行看符後該旗兵丁等復將車輛打散六月初一日該叅領等一早到倉直至日暮並無車輛入倉領米初二日准該旂都統牌稱本旗應領恩賞米石稉秈樣均已看符兵丁等意欲不領秈米本都統因病現在請假未能到倉章京等未敢擅便一俟恭請聖安卽行定期赴倉支領因用印不及先行白片等因前來臣等伏查此次恩賞石前奉懿旨於四月内全行開放嗣於四月十二日開斛後因有衆兵閙倉之事節節躭延至五月杪始據各旗陸續領　惟廂曰旗包衣屢傅未領廂白旗漢軍又因兵丁打散車輛遲延未領致使恩賞久懸殊不足以昭鄭重相應請旨飭下廂白旗漢軍都統設法彈壓作速承領並請飭下廂白旗滿洲都統轉飭包衣參領迅卽赴倉照章承領以期各兵早霑殊惠所有廂白旗漢軍包衣領米遲延請旨飭催緣由理合恭摺具陳伏乞皇太后皇上聖鑒再臣劉恩溥駐通督騐江浙海運漕糧未克呈遞　牌合併陳明謹奏奉上諭一道 
 
