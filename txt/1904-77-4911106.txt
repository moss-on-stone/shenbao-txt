# 1904 - 77 - 4911106

 

Page 1

 
 
[敬募山東急振] [  申報館協振所啓]  
　　去夏山左利津縣南岸漫决被災極重上游费縣平陰范縣東阿等處臨黄民埝衝潰無存隄内各村莊淹斃人口漂沒資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盜卉言念及此可爲寒心所望四方好善君子顧全大局慨解嚢金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[商部奏定商會簡明章程]  
　　第一欵本部以保護商業開通商情爲一定之宗旨惟商民散處各省風尙不同情形互異本部勢難周知其隱鉅細靡遺自應提網挚領以總其成至分條繫目則在各省各埠設立商會以爲衆商之脉絡也第二欵凡各省各埠如前經各行衆商公立有商業公所及商務公會等名目者應卽遵照現定部章一律攺爲商會以歸畫一其未立會所之處亦卽體察商務繁簡酌籌舉辦至於官立之保商各局應由各督撫酌量留撤第三欵凡屬商務繁富之區不讑係會垣係城埠宜設立商務總會而於商務稍次之地設立分會仍就省分隷於商務總會如直隷天津山東之烟臺江蘇之上海湖北之漢口四川之重慶廣東之廣州福建之厦門均作爲應設總會之處其他各省由此類推第四欵商務總會派總理一員恊理一員分會則派總理一員應由就地各會董齊集會議公推熟悉商情衆望素孚者數員禀請本部酌核加劄委用以一年爲任满之期先期三月仍由會董會議或另行公推或留請續任議定後禀呈本部察奪第五欵商會董事應由就地各商家公舉爲定總會約自二十人以至五十人爲率分會約自十人以至三十定爲率就該處商務之繁簡以定多寡之數舉定一月後各無異言者卽由總理將各會董職名禀明本部以備稽查至任满期限及續舉或續任等悉如上條辦理第六欵公舉會董應以才地資望四者爲一定之程度如下所列乃爲合格一才品手創商業卓著成效雖或因事會經控告於事理並無不合者二地位的係行號鉅東或經理人每年貿易往來爲一方巨擘者三資格其於該處地方設肆經商已歴五年以外年屇三旬者四名望其人爲各商推重者第七欵商會總理協理有保商振商之責故凡商人不能伸訴各事該總協理宜體察屬實於該地方衙門代爲秉公伸訴如不得直或權力有所不及應卽禀告本部核辦該總協理設有納賄偏徇顛倒是非等情或爲會董及各商所舉發或經本部覺察立于參處不貸第八欵凡商務成袞之故進出口多寡之理以及有無新出種　製造各商品總會應按年由總理列囊彚報本部以備考核其開繫商業重要事宜則随時禀陳至尤爲緊要者並卽電禀第九欵各會董卽由各商公舉其於商情利弊自必幾悉能詳應於每一星期赴會與總恊理會議一次使各商近情時可接洽遇有設施不致失當若商家有緊要事件則應立赴商會酌議其開繫商務大局者應由總理預發傳單屇期各會董及各商理事人齊集商會公同會議務須開誠布公集思廣益各商如有條陳儘可各抒議論俾擇善以從不得稍持成見第十欵商會之設必須照會議通例章程辦理凡開議時應以總理爲主席該會董事到摥者須有過半之數否則不應開議至議事之法假如一人建議更有一人贊議或復有人起而駛議總之不論人數若干均須令言者畢其詞而後更迭置議從衆議定由書記登册俟下次會議將前所議定登册者當衆宣讀無所不合卽由主席簽守作准一切會議章程應按照本部奏定公司條例詳見第八十六七條又第八十九條至第九十四條又第九十九條至第一百二條辦理毋得違異章程未畢容俟續登 
電傳宫門抄○昨晚九下鐘越三十五分時京師友人專電告知本館一月初四日皇上召見軍機大臣及楊晟是日並無明降上諭 
[俄國軍艦表]  
　　日本大阪某日報登英京倫敦來電云俄國各軍艦之游弋蘇彝士河丙外者自啞司臘皮耶以下若干艘忽於某日遄回有知者謂目下俄人制造諸軍艦將次告成擬重復編爲艦隊於西歴六月啓行東下限九月中駛抵旅順嘻其氣概亦雄矣哉然究竟實際如何則外人頗滋疑寳也試將俄國調回及新制諸艦列表下方計戰艦啞司臘皮耶重一萬二千六百七十四墩速率一下鐘十八海里鐵甲巡艦毒米秃利騰司洛秃重五千八百墩速率一下鐘十七海里巡艦啞洛拉重六千七百三十一墩速率一下鐘二十海里巡艦矮路誇之重三千二百八十五墩速率一下鐘十九海里另逐水雷艦八艘水雷艇十一艘此皆歸自蘇彝士河者尙有排魯氣之苦艦隊屯泊厙倫司他之獨軍港計二等戰艦三艘一爲尼厙拉伊第一壓水力八千四百四十墩造於西歴一千八百八十九年拿鳥矮恩壓水力九千四百七十六墩造於西歴一千八百九十一年希沙伊培利基壓水力八千八百八十墩造於西歴一千八百九十四年其速率皆一下鐘十五海里二等鐵甲巡艦一艘名鳥拉是米路水諾馬乎壓水力五千七百五十四墩速率一下鐘十六海里造於西歴一千八百八十二年一等鐵甲防海艦四艘一爲比他鳥愛利基壓水力九千六百六十五墩造於西歴一千八百七十二年一爲米泥恩壓水力五千九百四十墩造於西歴一千八百七十八年一爲矮列基生逹第二壓水力八千四百四十墩造於西歴一千八百八十七年一爲哈米矮氣亨鳥矮壓水力六千零六十墩造於四歴一千八百八十八年以上速率皆一下鐘十二海里至目下方在製造者計共戰艦三艘刻已將次告竣矣曰矮列基生逹第三壓水力一萬三千五百一十六墩速率一下鐘十七海里曰薄陸其諾　水力一萬三千五百一十六墩速率一下鐘十八海里曰啞列爾壓水力一萬三千五百一十六墩速率一下鐘十八海里間之亞東總督矮立幾息夫謂以上艦中最先告成者爲薄陸其諾當於西歴七月中試水其次啞列爾當於八月中試水果爾則俄國新艦隊不難編制 
 
 

Page 2

 
 
　而成矣然試問諸艦如何東下途中何地可以購煤何地可以寄泊勢必多帶運煤船若干號鼓浪長征以逹彼所注意之旅順口欲求無事詎不難之又難乎 
[俄港戒嚴]  
　　日本大阪某日報云鎮守鳥港一帶之俄軍自聞旅順敗耗昕夕戒嚴尼苦利司苦亦調駐兵士甚多薩哈連島中僅有陸軍一聨隊島民日軍來襲幾於寢饋不安竊意轉瞬春意融和河冰漸泮區區一小港當不能如今日之平安矣 
[俄人兵備]  
　　日本大阪某日報云日來占據齊齊哈爾哈爾賓吉林等處之俄兵不知因何亟亟望遼陽及蓋平進發所遺營壘深望援軍來此駐紥一面將軍隊調集鳥港及鳳皇城安東縣目下鳳皇城安東縣二處約有兵士三萬名 
[俄囚荷戟]  
　　日本大阪某日報登英京倫墩來電云邇者俄人調集放流殺額倫島之罪囚二百三十名編入軍籍使之荷戟從戎或曰此項罪兵刻已啓行東下矣 
[士拒俄人]  
　　英京倫敦來電云近日俄政府復移書土耳其朝廷請準黑海艦隊經由達達内路司海峽土廷告以此事非得列邦允許敝國未能擅專意大利某日報竊竊疑之謂恐日本與土先已心中默契故敢毅然拒之云 
[逆黨披猖]  
　　英京倫敦來電云當日本與俄開戰之後俄國木司科及聖彼得羅堡革命黨中人四處傳書聲明政府諸巨公罪狀以致作亂犯上之輩蜂擁而起羣思與政府爲難刻下政府已厲禁高懸并通飭各地方嚴行捕治矣 
[馬賊横行]  
　　日本大阪某日報云邇者滿洲各地馬賊日見其多類皆切齒强俄大有滅此朝食之意彼中主意專在毁壤鐵路割截電線目下由遼陽達蓋平之大石橋及由哈爾賓達桃頼昭已被若輩拆斷鐵路二處電線亦有數處驀然中斷以致消息不通俄人急飭築路工人併力修繕然欲復舊恐亦難矣按桃賴昭不似地名恐有悞 
[俄虐外人]  
　　日本大阪某日報云某日美國領事米路臘君歸自牛莊途中見有俄國可殺克兵將一腦威人恣行凌虐不禁爲之惻然叩以獲罪之由可殺兵驀地揚鞭欲擊後其人由巡捕拘去米君乃往謁俄國行政官唔洛之息諄請釋歸厥後衆人羣抱不平起而譁譟直至英領事多方調處始能浪靜波平於是論者咸薄俄國官廳之紀網頽敗 
[日本褒功]  
　　日本東京某日報云日前海陸兩軍大臣頒出賞給軍人感壯章程以作三軍之氣註感壯以獎軍中有功者猶我國功牌也計第一條軍人在開戰之地能盡各項分所應爲之事者由軍司令官獨立師團長司令官長獨立司令官以及御營所轄團隊長給與感壯以彰有功計分子目四一前敵奮勇得成出類拔萃之功足爲軍人模範者二擔當分外之事冒死赴前敵使我軍獲勝而回者三戰鬥危急之時奮勇救護上官或生禽敵人奪獲敵軍旗號者四卓著驚人之功績者第二條艦隊水師得奏上項功績者立時授與感壯第三條頒發感壯時當給大衆同觀第四條旣受感壯之軍人其後有汸辱聲名者仍將感壯追繳第五條有權頒給感壯之上官應照様先行製就鏨上本官姓名第六條頒給感壯時陸營須申請陸軍大臣水師須申請海軍大臣奏逹天聽因犯事而追繳者亦然 
[三韓廷議]  
　　日本大坂某日報登高麗漢京來電云某日韓國外部大臣邀集執政諸君籌議目前應行諸要政一爲京義興築鐵路之事二爲比利時總領事求準開采礦金應否給以權利三爲日本軍士所用鈔票之事四爲懲治嗾使奸人用炸藥轟害大臣之吉永洙平壤鎭衛聨隊管帶崔洛周鎭衞大隊管帶李圭完及李在和四人之事五爲賠償日人淺田氏所設店鋪被人損害之事六爲美人所設漢城電氣公司被人損害酌給償金之事七爲日高所訂約章應發登官報之事八爲意大利使臣求准開采礦金應否給以權利九爲法蘭西使臣求准開采礦金應否給以權利十爲龍巖浦開埠通商之事 
[募勇防俄]  
　　日本東京某日報登中國京師來電云邇日忽有俄國騎兵七百五十名砲兵二百名歩兵二大隊工程兵輜重兵不計其數無端馳至張家口外蒙古地方察哈爾都統某公電奏朝廷請準招募新勇五營以爲之備軍輸皆捐自本地商人 
[制軍諧謔]  
　　日本東京某日報登中國京師來電云日前直隷保定府常備軍移駐永平府之時所聘俄教習岳陸尼庫夫偕各洋弁守候　州觀軍士下車規範深贊其法律嚴肅歩伐整齊及歸天津人謁北洋大臣袁慰師盛稱麾下兵士訓練有素用能威生荼火爲國干城且曰如此精練之兵苟有二三千人設防境上更以一部駐守朝陽更何患宼盜披猖外人窺伺哉慰帥掀髯微笑故作　諧曰前者足下謂貴國於數月内有大兵五十萬齊集滿洲日本至少亦有雄師三十萬人向遼東進發以八十萬精鋭大戰於平原曠野之中肉薄血飛當必十分酣暢今何如乎奈何祇此區區一萬内外也余甚少之殊深遺憾岳陸尼庫夫無詞以對顧而言他似此意態軒昻氣吞强敵俄雖暴悍曷嘗在其意計之中哉此事得之督轅幕友放浪生非虚語也 
[制府撫匪]  
　　金陵訪事人云兩江總督兼南洋通商大臣魏午莊制軍目擊大江南北匪徒林立雖各營時有所獲而首要各匪依然事外逍遙目今時事多艱非破格用人不足維持危局不如將此輩一律招撫或赴地方官處呈請投効卽至本轅謁見自當擾禮相待量材錄用絶不究及前愆日前已通飭各府州縣及防營一體週知並責令廣爲羅致蓋將師劉忠誠公擾待徐寳山都戎之法用以收攬英豪也有志奮興者尙其感激馳驅毋貽他日噬臍之悔也哉 
[元和鞫盜]  
　　蘇州訪事人云去年十一月二十九日之夜元和縣境陳墓鎭善昌當鋪被盜縱火行刼報經縣主金苕靑大令勘明飭捕役頭目孔夏二姓至上海胡家宅某妓院緝獲盜犯劉百運卽劉轉運及李老么陳老么錢老三四名解經大令研訊初頗狡展旋由行劫新陽某當鋪盜犯李大驢之婦某氏當堂指認劉始俯首無詞旣而大令迭用大刑訊以黨羽名姓劉稱是案盜夥共八十餘人係高東山方老么及小的三人爲首李老么係小的所雇成衣匠陳老么爲小的執爨均經入夥爲盜惟錢老三並非眞名此人實係小的胞弟甫於獲案刖一日出十二圩　　　　　　　　　　　　　　　　　　 
至上海小的家遭回祿故特前來報信實與此案無干至錢老三另有其人業已得臟遠去矣大令訊以同夥姓名堅不吐露迨本月初一日復提研訊仍報定前供大令飭上天平架良久閉目無語大令諭以是案共有盜夥八十餘僅獲汝等三人斷難定讞汝若執迷不悟本縣祇可將汝弟一併懲治汝其三思劉始供出一十四人并稱中有數人家住上海虹口靶子路大令立飭差　四出跴緝務獲究辦 
[浙省官場紀事]  
杭州訪事人云正月二十二日新任遂昌縣知縣李時泉大令趨詣憲轅禀辭赴任○候補知府莊堅白太守委充衢州府屬釐捐局總辦刻已捧檄到差矣○前平陽縣知縣胡大令克三交卸後由上憲委署餘姚縣篆於正月二十四日禀辭起程○鶴　　司馬禀銷釐局差務後卽由上憲委赴紹興查辦要件○正月二十五日金衢嚴道郭榖齊觀察禀見撫憲聶仲芳中丞茗談良　而别○新任於濳縣 
 
 

Page 3

 
 
知縣徐大令本立已於日前禀辭赴任○署定海鎭總兵吳鎭軍杰於正月某日到省謁見各大憲○候補府薛太守邦　奉上憲委辦省城洋貨捐○菱湖釐局總辦郭大令潤畬於正月某日交卸回省○義橋釐捐局委員吳喜孫大令交卸來省詣轅禀到正月二十九日藩憲翁方伯群請奏補慈谿縣缺○正月二十九日新授宣平縣知縣張大令綱到省謁見各大憲旋奉飭赴任○調任錢塘縣知縣郭雲槎大令於二月初二日接印視事兼署錢塘縣之仁和縣知縣蕭藴齊大令即於是日交卸兼篆以專責成 
[松郡官塲紀事]  
　　松江訪事人云府尊丁次軒太守自經藩憲效述堂方伯撤任另委請補徐州府知府田紹伯太守前來署理本月朔日詣府城隍廟拈香畢接見華婁兩縣及各營員告以此次罣悞究不知因何案若果爲地方事務則僕去以後尙望諸君竭力整頓爲予補過繩愆也○婁縣典史姚少尉蒞任以來逾二十載近日請假回籍展謁松楸府尊丁次軒太守准之所遺鈐務委留松委員祝翼雲二尹暫行代理○本月初一日爲日蝕之期府尊丁次軒太守率同華婁兩縣主陳屈兩大令曁所屬各官在府署大堂竭誠救護武營則由中軍張參戎率同各員弁在提轅行禮 
[禁濟戰國]  
　　自俄日開戰以來蘇松太兵備道袁海觀觀察卽遵照局外中立之例嚴申禁令不准商賈將糧米煤炭運接濟近又接奉兩江總督兼南洋通商大臣魏午莊制軍札文内開奉外務部咨開凡有軍械一切違禁各物均不得運往兩戰國濟用等因刻已遵札出示俾衆周知矣 
[上海官場紀事]  
　　昨日清晨蘇松太兵備道袁海觀觀察提標右營參將周子安參戎各率文武官員詣道前街水仙宫致祭純陽祖師行禮畢卽分道而回○本月初八日爲上丁釋菜之期昨日上海縣學教諭邱贊思廣文照會灑掃局董事率同樂舞生在明倫堂演習禮儀以免臨時疎失○昨爲蘇松太兵備道袁海觀觀察甄别敬業書院之期因有要公委松海防同知黄小霽司馬庖代應試生童共四百餘人生題商鞅廢井田而民怨王莽復井田而民亦怨二者何以皆非論童題徒善不足以爲政徒法不能以自行義○昨日滬寗鐵路總辦潘芸笙觀察命駕詣上海縣署拜會縣主汪瑤庭大令○昨日江蘇候補道陳堯齊觀察因公來滬乘輿至縣署投剌拜會縣主汪大令延入花廳茗談良久而别 
[美界火警]  
　　昨日清晨八點鐘時西華德路天潼路轉角處仁昌機器廠後披屋内不戒於火霎時光燭雲　瞭望臺上西人見之立卽鳴鐘告警救火會善士急驅皮帶車往救約歴一點鐘之久始熄是役也焚燬仁昌樓面二楹三和雜貨店樓面一楹天潼路怡昌衣莊樓面二楹店中衣服亦被燬無遺幸各夥均從樓窗躍出不致葬身火窟中然亦險矣 
[二月初一日上海萬國紅十字會初次集議問答]  
　　二月初一日午後四點半鐘上海萬國紅十字會中西辦事各董初次會議於英按察使署到者英按察使威金生君工部局總董安特生君律師麥尼而君醫生巴倫君李提摩太君沈君和敦施君子英傳密生君因病未到主席威金生曰今日之會應定本會之名衆互議始定曰上海萬國紅十字會威曰會中應舉一書紀官專辦文贖衆公舉工部局學堂教習李志君威曰是會係中外合辦李祇能司筆札不諳華文必熟悉中外情形如李提摩太君及沈君敦和主持其事方可李沈兩君皆首肯威曰欵項出入應舉一收支入以專責成擬請豐裕洋行葛雷君爲之衆曰葛君聲望極佳宜往延訂威曰匯豐銀行於牛莊等處均設分行本會銀錢直託匯豐經理中外董事以爲然否衆曰善威曰洋文捐啓請麥律師重加潤色啓内載明凡西商捐欵歸匯豐代收施君子英倩其弟號　之者操英語曰華商前舉辦事華董人數過少擬增一人公議舉熟悉振務向辦善舉之任君逢辛請問主席以爲何如威曰華商欲添舉任君逢辛爲華董諸君以爲可者請舉左手合座齊舉左手威曰善沈君敦和遂將連日華董所辦各事八條對衆宣言一閲西報知美國檀香山日本　　等處華人捐助俄日卹欵甚鉅現　紅十字會其中所救原係華人居多故擬刊印捐册請奉命出使美國之倫貝子及副監督黄開甲攜往勸募以期籌集鉅欵二駐紥各國欽差及領事亦均寄捐册請爲勸捐三各省督撫由吕欽差領銜電請分别捐助欵項仍由本會各寄捐册四各省各府善堂均由本會商請代收捐項五中國電報局電報能到之處奉電政大臣允准凡係紅十字會辦事公電概不收費俟積有成數卽作爲捐欵六上海招商局輪船能到各口岸奉商部參議楊允准凡係紅十字會辦事人來往均給免票俟積有成數亦作爲捐欵七上海向收善捐之仁濟善堂申報館新聞報館及中外日報館均請代收捐欵本會在絲業會館設立總收發所所有華董辦事勸捐等事卽以絲業會館爲總匯之區入現由華董先行勸到規銀五萬五千兩俟收齊後卽存通商銀行候撥主席威曰中國紳商如此踴躍深可敬佩卽屬書記備雨伸謝輪電兩局相助之情惟云牛莊至滬及各埠分曾往來之電應請一律免費以節捐欵施曰昨寓滬吕尙書盛侍郎接商部尙書振貝子陳顧兩侍郎來電云云同日寓滬紳商接商部丞參諸君來電大旨與振貝子電相髣髴並云俟上海議定辦法電覆後當商請日俄兩公使照辦威曰紅十字會本各國聨盟善舉惟此次戰務在中國地面所救者多係中國子民必照中俄外交辦法爲是中國商部旣有此德意應由本會雨謝吕盛吳三大臣電覆商部並申明本會擬借招商局輪船前赴靑泥窪牛莊附近一帶振救難民電請中國駐使商請俄皇允准以便速辦不盡之言再請李提摩太沈君敦和施君子英面逹吕大臣並道謝忱一面請各國駐滬總領事電請各國政府承認本會並將洋文捐啓錄送備案威顧沈曰是會辦成函電往返需時救人如救火刻不容缓似應先行舉辦一二次沈曰牛莊西友來電牛莊附近一帶情形苦甚輪船無法可往應電請牛莊各英教士先行辦理李提摩太卽袖出牛莊教士來電兩帋主席向衆誦畢知難民婦孺困苦流離居無室病無藥需振欵臥具被褥藥物等件甚急威曰閲此電可憫可否請中西董事慨允匯寄五千兩並請巴倫醫生備辦應用藥物迅速運往衆允照辦西董謂華董曰可否先請撥存匯豐銀行銀二萬兩以便擇要動支華董允明日卽照撥施曰嗣後捐欵是否由華董公同允准方可動支主席曰此自然之理施曰目前東三省辦理此舉自須仰仗西國教士偏勞惟中國善士願往者甚多宜亦派往西董曰前往與西教士合辦更好施曰如不派華人前往同辦恐華人捐欵不能源源踴躍威曰請於牛莊設一分曾亦舉中西董事合辦西董卽由魏伯詩德公舉華董由貴華董諸君公舉現居牛莊之人所有在彼一切辦法由彼處分會　議妥定牛莊華董可將辦理情形隨時函告上海華董報知衆商以昭大信衆曰可威曰天津擬公請怡和總理克森君京師擬請匯豐總理喜勒君爲本會代理人可就地照料本會各事諸君以爲何如衆稱善沈曰目前教士知醫者須在醫院治病不知醫者救人將來救出難民極多應護达至内地執河等處雇車覓店等事似由華人往辦較易巴倫曰以目前情勢讑之華人赴東三省辦事必與洋人偕行方保無虞沈曰然巴曰將來陸續必有願往者可添也議畢遂散 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[厦島客譚]  
　　厦門訪事人云正月某日福建同安縣知縣劉大令接奉學憲秦大宗師排　卽示令各文童於十八日取齊二十日開考○漳州石碼鎭係水陸通衢時有匪徒出没駐石碼通判彭別駕嚴飭快役四處訪拿一面創設哨船數艘梭巡海面○雙碯街福源典肆被盜劫掠旋經水師提督曹軍門懸賞購拿久之尙未破獲因將案營汛員弁摘去項戴子限五日務獲是察正盜逾限無獲照例紀參○俄日開戰以來在厦各西商深恐匪徒乘間起事面禀美國費領事會同各國領事酌議保護之策○正月二十三日　刻寮仔後街某號樓上失火鄰石聞　齊出救援得卽烟消火滅當火熾時對門車仔店主某甲倉皇奔避失足墮地身受重傷恐難免性命之憂也 
[上海縣署瑣案]  
　　嚴愼泉控袁春瑞以僞期票騙取貨物等情前晚縣主汪瑤庭大令升堂質訊嚴供小的在治下開設煤炭店袁來購煤七十墩未幾卽倩其夥邱順咸持付洪發錢莊期票三帋小的將一紙轉付船户陳富泉陳持票往騐並無洪發錢莊軧北河南路木作　名洪發雖與袁有往來不肯承認此票求卽訊追袁供小的向業煤炭並開石灰行邇由邱囑向嚴賈煤若干期票卽邱所付刻下邱已回寗潑矣大令飭交人保出限一月内尋邱交案　追○高寳林扭瞿長寳到縣大令研訊之下高供前年長寳之弟雲卿在蘇州時糾令小的般開輪船局置一小輪船匯源行駛常州無錫等處小的付給資本洋銀三百元並未訂立合同迨後雲卿又浼長寳介紹向小的供去洋銀二百元按月分半計息輪船局中長寳亦有股分去秋雲卿將局收歇盡捲所有而逃小的尋獲長寳向之理讑一味推諉叩求訊斷長寳供小的向在新閘某繅絲棧司閽輪船局係胞弟雲卿獨開計資本銀二千兩小的向不與聞去年六月胞弟來此言及局已閉歇被高控諸蘇州吳縣署縣尊大老爺以高憑空揑誣斥不准理至十月胞弟出外謀事迄今未回至借高洋銀二百元確係小的介紹容俟胞弟回家申料理大令飭交人保出速將雲卿交案如敢抗違卽著代還洋銀二百元局股因無合同應無庸議○巨竊張炳生自去冬至今行竊本城大小居民五六家失贜甚巨前晚又竊取張公館中錫燭臺銅花瓶等物被縣捕拘獲解案大令向之研訊張供小的係川沙廳人年二十有九向業泥水匠去年八月來滬訪友不遇不得已流爲探囊胠箧一流人求恩寬宥大令喝令鞭背五十下釘上脚鐐收自新所 
[馬路工程局紀事]  
　　本邑南市馬路工程局總辦翁子文太守查悉大東門外一帶街道自攺築馬路以來地形略高而　近各店鋪所縣招牌未免太低殊於行人有碍爰飭捕頭知照十六鋪地甲傳諭各鋪一律懸高○日前船户施金桂　馬路工程局控同業沈揚華恣情訛詐不遂所欲奪船行兇等情總辦翁子文太守倩讞委員黄衡堂二尹提沈訊明判令枷號在案昨日帶案復訊沈供小的自知不合尙求恩宥二尹著卽將枷開釋所奪駁船一艘橃充公用○南市馬路工程局總辦翁子文太守查悉浦江中各船林立恐有匪頭混迹其問乘機滋事爰於昨日飭傳船牙到局諭令迅卽分别查明一律造册呈候編立船牌以便識認○日前吳桂冬因事赴南匯倩王小三子將行李送至公義馬頭尹學林所駕航船未幾忽有倪阿聚者釐稱行李已被人取去吳情急偕王投控工程局翁太守飭拘尹倪到案研訊之下以倪詞多含混判　二十板限兩日内交出取物之人 
[英美租界公堂會訊案]  
去年本埠西獄内逸去德國犯人二名由管獄西人告知捕頭轉禀德國總領事領事卽電逹長江等處一體嚴拿嗣由鎮江關某役獲諸某洋貨店連偕逃之馬夫華阿早押解來滬經領事訊明判令加押九個月華則轉送英美等國公共租界公廨前日捕頭投案請示華倩律師愛禮司聲稱西獄逸去兩犯捕頭疑華有串逃情弊查華向在馬立師洋行當馬夫每逢禮拜二禮拜五須在馬房歇宿今兩犯逃逸逸確在禮拜二晚間必無串逃之事今將見証人李三榮袁錦堂傳案請訊李三榮供是晚八點鐘時華在馬房照料一切嗣袁同宿一楊袁供詞與李相同讞員黄耀宿明府商之德總領事署繙譯官麥令豪君將華開釋 
[補錄英美租界公堂案]  
　　前日張仁堂手携洋傘衣物至某處求質包探寳如海見共形跡可欵拘解公堂讞員黄耀宿明府判寳二百板正欲開釋忽有某號華捕投案禀稱此案現經某包探查得尙竊他姓物件請准帶回吊齊明府准之 
[英界捕房紀事]  
　　前晚某西人深入醉鄉行經厦門路不知因何將五百六十八號巡街華捕扭住痛毆捕據情回訴捕頭捕頭署人扶送某醫院醫治一面詳查起釁原由○前晚老垃圾橋南首貽德重褚姓家遺火積薪勢將上熾幸卽汲水救熄事後捕頭查知褚曾保火險銀一千二百兩因派包探劉光震前往查察○棋盤街九和綢莊夥某甲投捕房報稱賬箱内無端失去鈔票洋銀一百數十元捕頭立派包探李星福前往查緝 
[法租界捕房紀事]  
　　昨日十六鋪承泰麻袋店主嚴某與浦東人張某不知因何起釁互扭至捕房捕頭向之詰問張稱嚴藉端訛詐洋銀二百五十元嚴稱並無其事實係被誣捕頭命押候堂期解請訊斷并令張自行投案備質○扛夫某甲與同行某乙口角爭毆致被擊破頭頗血流不止適爲巡街捕所見一併拘送捕房捕頭命將乙押候解送公堂甲請自行醫治捕頭准之 
[美租界捕房紀事]  
　　前日傍晚時西人某甲由英界某處雇乘王裕興所拉東洋車至虹口西華德路不名一錢下車經去王略興口角旋卽投訴捕房捕頭令自赴該管領事署禀倩究辦○前日俄羅斯國人某甲不知因犯何案由四十三五十五號二西探持俄總領事牌票拘入捕房管押○昨晨僑居漢璧路第一百號門牌之甬人錢生寳以前夜被賊竊去衣服若干件投報捕房捕頭允派包探查緝○晨偷兒王阿四不知在何處竊得烟槍一枝行經吳淞路適爲包探顧福其所見連贜帶入捕房捕頭令押候解送公堂禀請讞員黄耀宿司馬訊辦○昨晨竊賊馮和尙掩入耶松船廠馬房内行竊馬夫某甲所置水烟袋等物携之而出適爲包探朱桂生所見拘入捕房捕頭令押候解送公堂禀請懲辦○昨日午前甲乙二西人銜杯痛飲一醉陶然閒行百老匯路斐倫路任意呌嚚經一百十二號印捕四百四十七號華捕拘入捕房捕頭令押至酒醒時釋出○昨日五百六十三號巡捕巡至北蘇州路見有一馬溜韁狂奔因卽奮力扣住牽入捕房捕頭令留失主認領○昨日車夫某甲拉車至西德路將某姓孩撞倒碾傷頭頗血流如注適三百五十四號巡捕所一并帶入捕房捕頭見孩無甚大礙將甲斥釋○昨日北四川路某木器店主鄥榮堂被收賬人陳恊記竊去洋銀五百餘元因之投報捕房捕頭令包探陳洪德留心查緝○昨日僑居斐偷路之周銀大因二百十五號印捕屢至門前調笑恐嚇投報捕房捕頭令靜候查明核奪 
[上海六馬路仁濟善堂開廠施粥收施粥捐十二月初一至三十日清罩]  
　　初一日孫保基善士洋二十元陳定甫錢慶淑各洋十元李蘭記五元隱名氏　洋二元十八角王金仙銅洋一元○初三日詹禮堂洋一百元又施衣洋一百元洪旗德堂洋一元○初五日章聚　銅洋念六元念角如邑隱名銅洋廿四元吳榮泰白米二名○初九日蔣芸根部郎洋五十元趙　臣二元○初十日李王氏洋念元愼餘堂十元邱慶豐銅洋十元○十三日候誦詒趙李氏　紅妹三　各十元千景德一角○十四日十六日　防局憲　 
 
 

Page 10

 
 
爲罰欵移助洋二元汪開第銅洋五角○十六日無名氏遠舊愿洋十元無名氏咳嗽求愈賈餘慶堂潘仁記三户各五元沈姓二元愛蓮居士銅洋卅七元豫罝衣莊銅洋三元八角○十七日施錦榮洋廿元扶風氏十元○十八日怡情軒洋四十元趙馥　洋世元朱葆三廿元王竹銘何瑞棠各十五元無名氏五元無名氏四元陶崇信三元左埠純二元○十九日周萬鎰堂洋卅元厚朴二斤半沈雨春求資毌冥福洋十元九溪氏五元○二十日求雨子免災易養人洋廿元無名十元顧肇濂久病求愈周聚德棠病愈還恐各五元應名氏四元郭裕盛二元敬業堂求資父冥福一元蔡陳元白米一石○廿一日沈李氏求病愈汴廿四元李善繼堂洋十二元許蓮甫無名氏徐世才傅福成四户各十元○廿三日龔錫純爲長子澄林求病愈洋廿元隐名氏銅洋世六元○廿四日積善堂壽萓書屋各卅元王槐蔭堂同福莊同和莊三户各廿元柯文卿五元金全福白米一石○廿五日　名氏朱陳氏各洋五元王欣之求資毌冥福二元儲俊卿洋一元愼德莊銅洋十元○廿六日李雲書洋卅元汪徐氏保產平安徐網記和昌三户各洋廿元無名氏十五元係　煥信和各洋十元梅華館主人永愼和能容氏三户各五元○廿七日天水明德堂主人洋五十元張三小姐銅洋六元四角釁孚銅洋四元六角○廿九日無名氏洋一百元葛　　大令洋廿元無名氏洋一元隱名氏銅洋七十五元○除夕長福祿壽洋一百元鄧陶氏廿元虞鄉山洋十一元銅洋十元徐維善洋十元無名氏銅洋六元以上共收洋一千三百卄九元二角銅洋二百七十四元一角白米　石　朴二斤半 
　 
 
 

Page 11

 
 
   
 
 

Page 12

 
 
欽此 
[河南巡撫陳]  
　　奏審明盜犯窩主按例定擬緣由摺初八日 
河南巡撫　管河工事務臣陳虁龍跪奏爲審明行刼盜犯並窩主狡供不承衆證明白按例定擬恭摺仰祈聖鑒事竊據郾城縣詳稱盜犯干昆荿聽糾行劫事主郭臨莊家得贜並在籍叅將張忠祥知情窩贜一案當經前撫臣松壽批飭發委開封府審辦去後旋據該府以迭提張忠祥質訊供甚狡展堅不吐實禀經前撫臣錫哀奏請革審奉旨著照所請該部知道欽此欽澊轉行辦理兹據開封府知府石庚督同候補知縣王頣安郭宗鎬丁炳文以研訊各供衆證明白該窩主仍無輸服供詞照例擬議由布政使瑞良按察使覺羅鍾培會審解勘前來臣提審張忠祥狡不承認復提于昆荿等逐一研訊緣于昆荿于懐姜汶成趙宗堯劉占沅韓大蕣土誅分隷襄城舞陽郾城等縣均游蕩度日先求爲匪張忠祥籍隷西平縣由武進士考取花翎侍衛選授廣西鬱林營叅將因案降補守備旋經開復原官請咨赴部引見回籍措資逗遛在家與在逃之丁金柱素日交好光緒二十七年三月二十六日于昆荿趙宗堯于懐與已獲監斃之姜汶成劉占沅王誅韓大蕣及在逃之丁菳柱遇道貧難丁菳柱稔知郾城縣事主郭臨莊家饒裕起意行刦各犯允從丁菳柱又邀在逃之趙濚菖韓書奇于景科方榜趙遂趙貴入夥是夜三更于昆荿趙宗垚于懐各執木棍丁菳柱等分持洋槍刀棍徒手不等一共十四人齊抵事主郭臨荘門首留王誅趙宗垚于景科方榜趙貫于昆荿在外把風丁菳柱翻　進院開啓大門放姜汶荿等進内用石塊撞開各屋門入室搜刦贜物分拿逃至西平縣花馬劉莊天明劉菳柱慮人看破卽向張忠祥央懇藏匿張忠祥允從遂令丁菳柱于昆成趙宗垚王誅藏伊城内往宅留姜汶成劉占沅韓大蕣于懐在鄉暫住趙濚菖等各自往外逃避言明隨後分贜嗣郾城縣首事兵役曁西平縣知縣左輔先後在境内並在張忠祥住宅拿獲姜汶成等七名並在張忠祥家起獲原贜張忠祥乘閰逃逸當將現犯贜物夥解郾城縣　詳據報劉占沅姜汶成王誅先後在監病斃禀委驗詳嗣張忠祥來省轉控飭發開封府訊供狡展禀提夥盜韓大蕣趙宗垚于昆荿于懐等匪訊供與縣詳相同韓大蕣旋在府監病故報委騐詳因張忠祥供仍狡展詳經奏叅革審奉旨照准該府道卽督委提集研鞠盜犯趙宗垚等供仍如前張忠祥一味狡賴並無輸服供詞復札委局員會同西平縣訊取要證張渠及該革員雇工胡　供明張忠祥窩匪事敗濳逃切結按擬解由兩司勘轉前來臣親提研　張忠祥狡不承認于昆荿等各供無異自應照例擬結强盜已行但得財者不分首從皆斬又例載盜劫之案把風接贜等犯亦係同惡相濟照爲首一律問擬又通行内開嗣後遇有盜刦之案但有一人執持洋槍在場者不讑曾否傷人不分首從均擬斬立决梟示又例載强盜窩主若非造意又不同行分贜但知情存留二人發新疆給官兵爲奴五人以上加枷號六個月又曾爲職宫若係窩匪俱照平人一例發遣爲奴又審辦案件除本犯事發在逃衆證明白照例卽同獄成外其有實在刁健堅不承招者從罪以上仍具衆證情壯奏請定奪各等語此案于昆荿等聽紏强劫事主郭臨莊家得贜或在外把風或入室搜贜均屬同惡相濟于昆荿趙宗垚子懐王誅姜汶成劉占沅韓大蕣均合依强盜已行但得財者不分首從皆斬律各擬斬立决查同夥執有洋槍仍按照通行加擬梟示劉占沅姜汶成王誅韓大蕣雖已病斃仍應照例　屍已革叅將張忠祥明知于昆荿等係强刼重犯輒敢徇情窩藏受寄贜物雖無造意共謀同劫分贜情事但以在籍職官窩藏强盜殊屬藐法該革員雖始終狡執惟人贜均在該革員家起獲衆証明白卽同獄成自應照平人窩盜例問擬張忠祥合依强盜窩主若非造意又不同行分贜但知情存留二人照發新疆給官兵爲奴例擬發新疆給官兵爲奴五人以上加枷號六個月該革員實在刁健堅不承招仍照例奏請定奪失察王誅爲匪牌甲飭縣傳責于昆荿等在外爲匪原籍牌甲無從覺察應與姜汶成等在監病故訊無凌處之刑禁人等均毋庸議逸盜于菳柱等獲日另結此案日夥十四人獲犯及半未獲首犯仍應照例開叅監斃盜犯管獄官例得免議拿獲鄰境斬梟盜犯三名以上職名係西平縣知縣左輔除供招咨部外所有審擬緣由理合恭摺具奏伏乞皇太后皇上聖鑒勅部議覆施行謹奏奉硃批刑部速議具奏欽此 
[兩江總督魏等]  
　　奏遴員調補沿河要缺知縣摺初九日 
頭品頂戴兩江總督臣魏光壽頭品頂戴江蘇巡撫臣恩壽跪奏爲揀員調補沿河要缺知縣恭摺仰祈聖鑒事竊江蘇銅山縣知縣陶在銘升補邳州遺缺應以光緒二十九年十月初二日奉旨後五日行文按照限减半扣至十一月初二日作爲開缺日期　縣係衝繁難兼三沿河要缺例應在外揀員調補且係徐州府圾附郭首邑南北衝途時有發審案件政務殷繁必須精明幹練之員方足以資治理兹於通省現任簡缺知縣内逐加遴選查有高湻縣知縣李普潤年六十三歲安徽阜陽縣監生咸豐十年報捐府經歴指分河南同治三年四月投效前安徽撫臣喬松年軍營差遣五年二月雉河解圍案内保戴藍翎七年東南軍務肅浦案内保免補本班以知縣仍留原省補用七月加捐同知銜復於直東軍務肅清案内保換花翎八年四月請咨赴部六月引見七月到省光緒六年准補商水縣知縣三月到任嗣以辦振出力保俟補知縣後以直隷州知州在任候補又因糧台轉運出力保隨帶加三級先以商水縣任所距原藉在五百里以内照例迴避七年五月交卸旋經調補唐縣知縣七月到任試署期滿經部議准實授十一年五月調省差委六月交卸十二年以前在商水縣任内拿獲鄰境盜案部議加二級紀錄一次十三年正月恭逢恩詔加一級二月回任十四年經前河南撫臣倪文蔚於甄别案内奏情開缺另補十五年准補温縣知縣十六年正月到任三月恭逢恩詔加一級十七年三月請假交卸因與河南糧道王維翰係兒女姻親迴避開缺攺指江蘇十二月到省十九年准補高湻縣知縣二十年二月到任十月恭逢恩詔加一級二十五年江北河運案内保加一級二十六年河運案内保俟離知縣任歸直隷州班後加四品銜六月恭逢恩詔加一級二十七年八月於昭信股票案内核奘雙月知府在任候選並免離任十月調署　徵縣知縣十二月交卸二十八年三月接署　徵縣事十二月交卸二十九年四月回高湻縣本任覆查該員吏事勤明河工熟悉以之調補 
 
 

Page 13

 
 
銅山縣知縣洵堪勝任與例亦屬相符據藩臬兩司會詳請奏前來臣等往返函商意見相同合無仰懇天恩俯念員缺緊要准以高湻縣知縣李普潤調補銅山縣知縣實於河工地方均有荷益如蒙兪允該員係由現任知縣請調知縣銜缺相當毋庸送部引見至該員高湻縣本任内並無積案未清及欠解錢糧承審案件亦無承緝盜案已起革職叅限應完罰俸銀兩飭令依限完繳另行造册咨銷謹會同漕運總督臣陸元鼎合詞恭摺具陳伏乞皇太后皇上聖鑒訓示再所遺高湻縣知縣員缺江蘇省現有應補人員應請扣留外補合併陳明謹奏奉硃批吏部議奏欽此 
[兩江總督魏等] 奏考試候補人員照章補署取列片初九日 
　　魏光濤等片再部定新章凡由俊秀監生出力各員無論實缺候補均應一體考試等因兹據江寗藩司將候補各員詳送考試前來經臣考試得試用知府凌培試用通判文恕試用知縣游師程郭希慶唐樹榘翁宗彝候補知縣金森均取列二等以上各員應准照　補署事委除咨部查照外謹會同江蘇巡撫臣恩壽附片陳明伏乞聖鑒謹奏奉硃批吏部知道欽此 
[兩江總督魏] 奏修築揚州運河經費繕具淸單摺初九日 
　　頭品頂戴兩江總督臣魏光壽跪奏爲光緒二十六七八等年分修築揚州府屬運河東西兩隄石土等工用過經費繕具淸單恭摺仰祈聖鑒事竊查揚州府屬遇河東西兩隄殘缺坍塌歴經派委道員會同兩淮運司調集員弁逐叚　估擇要修築截至光緒二十五年分止用過經費業經奏銷在案所有光緒二十六年分起至二十七年秋季止江蘇候補道范德培經辦工程内計承安高郵二汛修補西隄臨湖碎石坦坡應銷銀七千四十五兩有奇又實應氾水永安高郵甘江五汛補廂東峯舊護埽應銷銀一萬四千六百八十七兩有奇又該五汛伏汛搶廂防風應銷銀九千三百三十七兩有奇又該五汛修築東隄　外戧應銷銀一萬三千二十六兩有奇以上共請銷銀四萬四千十六兩有奇又二十七年冬季起至二十八年冬季止江蘇候補道丁葆元經辦工程内計實應氾水永安高郵等江五汛補廂東峯舊埽應銷銀九千二十一兩辰奇又該五汛伏汛搶廂防風應銷銀七千六百兩有奇又該五汛修築東隄　外戧應銷銀九千一百四十三兩有奇以上共請銷銀二萬五千七百七十四兩有奇計二十六七八等年經辦工程共請銷銀六萬九千八百七十餘兩有奇兹據該道等分别開列清單造具淸册詳請奏銷前來臣覆覈無異謹繕具淸單恭呈御覽除將淸册咨送部科查照外謹會同漕運督臣陸元鼎江蘇撫臣恩壽恭摺具奏伏乞皇太后皇上聖鑒飭部核銷施行謹奏奉硃批該部知道單併發欽此 
[兩江總督魏] 奏修築高郵三塌聲明動用欵項初九日 
　　魏光濤片再揚州府屬高郵汛舊設之南關壩新壩車暹壩三座專爲洩漲保堤之用經臣元鼎於奏明履勘運河堤工案內聲明查勘車暹壩衝情形較重亟須預爲修整飭由該管道員會同堤工局督飭廳汛逐細丈量估計會同籌辦在案兹據堤工局淮揚海道李維翰等會同確切勘估應修車暹壩各工實需經費銀一萬六千兩業由臣光燾分飭江寗藩司兩淮運司江安糧道金陵支應局各發銀四千兩解工濟用此係另案工程動用欵頂不在堤工歲修經費之内據該道等禀請奏咨立案前來臣等覆核無異除咨部查照外謹合詞附片具奏伏乞聖鑒敕部查照施行謹奏奉硃批覽欽此 
[兩江總督魏] 奏遴員調補陸路叅將員缺摺初九日 
　　頭品頂戴兩江總督臣魏光燾跪奏爲揀員調補陸路叅將員缺恭摺仰祈聖鑒事竊准部咨記名總兵江西廣信營叅將吳繼培借補江寗城守營副將所遺員缺係陸路題調之缺應令揀員調補等因伏查是缺叅將駐紥廣信府城界連閩浙彈壓巡防非精明幹練之員難期得力臣於實任叅將内逐加遴選查有保列一等之南安營叅將奎旺年四十二歲正白旗護軍德駿佐領下人由印務筆帖式薦升本旗印務章京光緒二十五年十一月奉旨江西南安營叅將著奎旺補授欽此呈請離營祇領札得於二十六年五月十六日到營任事該員年力精壯樸勇篤誠歴俸已滿並無違礙事故令無仰懇天恩准將江西廣信營叅將員缺以南安營叅將奎旺調補出自鴻施如蒙兪允該員會於保列一等案內行令送部引見一俟接准部復再行給咨送部引見以符原案除將該員履歴咨移部科外謹會同署理江西巡撫臣夏峕恭摺具陳伏乞皇太后皇上聖鑒訓示再所遺南安營叅將員缺係新章第一輪第一缺輪用儘先人員容臣另行揀員請補合併陳明謹奏奉硃批兵部議奏欽此 
[兩江總督魏] 奏總兵蒙恩簡授請缓陛見緣由片初九日 
　　魏光燾片再現署長江水師湖口鎮總兵楊福田蒙恩簡授是缺亟應籲請陛見惟湖口鎭爲江西湖廣四川各省門户地當衝要該總兵平日巡緝認眞訓練得力現值籌備江防布置一切尤資熟手可否仰懇天恩俯准該總兵楊福田暫緩八入覲俾臣得收臂助之益出自逾格鴻慈謹會同長江水師提督臣程文炳附片陳請伏乞聖鑒訓示謹奏奉硃批著照所請欽此 
[兩江總督魏] 奏守備年老力衰懇請開缺緣由片初九日 
　　魏光燾片再准江南提督李占椿咨據署江陰營遊擊何師程轉據該營中軍守備楊開聚禀補前投軍營隨勦出力歴保花翎叅將銜以遊擊留於兩江儘先補用嗣經借補江南江陰營守備現因年老力衰懇請開缺以原品休致等情轉請具奏前來相應請旨將花翎叅將銜儘先補用遊擊楊開聚開去江陰營守備員缺以原品休致用小體恤謹會同江南提督臣李占椿附片具陳伏乞聖鑒訓示再所遺員缺江省現有合例人員應請扣留容臣叧行揀員請補合併聲明謹奏奉硃批著照所請兵部知道欽此 
 
 

Page 14

 
 
[兩江總督魏] 奏嚴叅不肖官吏請旨革職休致片初十日 
　　魏光燾片再不肖官吏貽誤地方亟應隨時嚴叅兹查現署鹽城縣上元縣知縣戴光緃容丁役不洽輿情署安東縣六合縣知縣吳大照貎似有才操守難信現署江都縣江寗縣知縣盧維　性情浮　辦事不實寳山縣縣氶蔡鏡瑩輕躁喜事江甯縣典史譚本藩庸懦無能安東縣教諭唐錫晉不知檢束不上均實缺人員又候補道楊慕琥行止貪鄙不恤人言候補知府陳琦心地糊塗妄希倖進候補知縣胡葆慶志趣卑鄙妄事營求經臣考查得實亦未便稍事姑容相應請旨一併革職文奉賢縣縣丞徐耀賡精力就衰江陰縣縣丞劉葆懿染有瘋疾靖江縣教諭倪恩榮年已衰邁以上三員應請勒令休致以肅官方理合附片具陳伏乞聖鑒訓示再所遺叅劾各缺應請扣留容臣揀員請補合併陳明謹奏奉硃批叧有旨欽此 
[兩江總督魏] 奏金陵釐捐收解數目清單摺初十日 
　　頭品項戴兩江總督臣魏光燾跪奏爲光緒二十九年上半年金陵釐捐局收解數目循案開具清單恭摺仰祈聖鑒事竊查金陵釐局抽收釐金歴係遵章按半年奏報一次經業開報至光緒二十八年下半年止兹據辦理金陵釐捐局司道詳稱金陵釐局所轄地方祇有江寍揚州二府及通州海門二屬本非商賈會萃之區所恃以收捐者僅過往貨物而大宗維貨每藉洋旗運送經過各卡槪免抽釐其餘則以米捐爲入欵大宗必須年成豐稐商販流通捐收方有把握近來糧食昂貴販運稀少又兼禁米出口以致釐金減色自二十五年間奉飭每歲增籌銀二十萬兩以七十萬兩爲比較定額迭經設法整頓杜絶中飽核計本年上半年共收銀十七萬七千九百餘兩較之奉飭加籌定額固已有增卽比二十八年上半年收銀三十七萬七千餘兩亦尙無絀無如奉橃各要餉逐年加增仍屬不敷周轉惟有嚴督各卡員實力稽徴多收一分卽獲一分之　所有光緒二十九年上半年釐金收解各數及茶土兩項捐釐數目開單詳請具奏前來臣覆核無異謹循照舊章開具簡明清單恭呈御覽其局用照章開支仍邀免造報細數以歸簡易除飭嚴督各局員認眞整頓實力稽徴以裕餉項並將本屇所送清册咨送户部查核双後仍按年開報一次以符定限外謹會同江蘇撫臣恩壽恭摺具陳伏乞皇太后皇上聖鑒敕部查照施行謹奏奉硃批户部知道單併發欽此 
[兩江總督魏] 奏派員赴滬訂購軍械緣由片初十日 
　　魏光燾片再查江南所儲槍械歴次恊濟各省及本省防軍之需庫存業已無幾軍儲關係甚大自不能不酌量購辦以備緩急現經臣派員赴滬在三井洋行訂購日本新製三十年式五響連珠歩槍三千枝無烟藥彈三百萬粒計日可到業已訂立合同於立約之日交紿定銀俟槍彈運到金陵下關點交後全數清欵所需槍彈價值保險等費均由南洋防費項下動發應用除咨部查照外謹附片陳明伏乞聖鑒謹奏奉硃批該部知道欽此 
[兩江總督魏] 奏大員營務廢請旨革職緣由摺初十日 
　　頭品頂戴兩江總督臣魏充燾跪奏爲統兵大員營務廢弛請旨革職以肅戎政恭摺仰祈聖鑒事竊維今日自强之道固貴練兵而練兵非艱求將實難將得人則全軍皆振將不得人則全軍皆　南洋常備左軍計馬歩七營旗駐防清江以其地扼南北之衝藉資控制兼備征調該軍統領雲南提督張春發於本年五月間率旨以二千人援滇師行擩滯臣竊疑之當卽派員馳赴淸江察看留防各營馬歩均多疲弱不能得力臣卽嚴飭各營官加意　頓羸者汰之　者補之以期一律精壯俾成勁旅迨該提督中途旋師過　來見臣諄諄朂以時局艱難亟且講求新操刻期訓綀回防以後復經三令五申函牘交勉該提督置若岡聞因循如故經臣派總理營務處夏時濟前往查悉並調閲各營點騐姓名多與月報册不符操演陣式至不能成行列馬匹操法尤多生疏似此玩視營務毫無成效設有緩急貽誤匪輕當經馳電奏　另派接統在案查該軍自庚子之秋卽駐淸江歴時已久每月額餉均照行營例發給較他軍爲獨厚該提督洊升專閘受恩深重當此時事孔艱宜如何激發天良督率防操勉圖報稱臣　事戎行備嘗艱苦待將士務以恩信不爲嚴刻至提鎭大員類皆身經戰陣積有勲勞而近年以來宿將凋零尤不能不得爲朝廷愛惜人才乃該提督始終玩弛屢經馴勉不知振作若再事姑容何以整飭戎政相應請旨將雲南提督張春發卽行革職以示懲儆除將常備左軍遵旨派員接統另行具奏外所有統兵大員擬請革職緣由理合恭摺據實上陳伏乞皇太后皇上聖鑒訓示謹奏奉硃批另有旨欽此 
[兩江總督魏] 奏防軍不敷分布派員招募情形片初十日 
　　魏光燾片再南洋向有自强軍馬歩十一營旗尙稱勁旅因調歸直隷督臣袁世凱訓練後兵力遂形單薄嗣復攺營爲旗尤覺不敷分布當此防務吃緊自應酌量增募現經臣派委留江補用叅將魏榮斌馳赴湖南按照湘軍營制招募六營共三千人又委江南　師學堂畢業學生干繼美劉澤沛分赴皖省招募勇丁兩營魏榮斌所招六營擬卽名爲江南武威新軍令先就鎮江駐紥王繼美劉澤沛籍隷江皖出身學堂勇丁則由潁壽一帶招募哨弁則由學堂挑選卽名爲江南武威新軍左右翼在省垣駐紥均飭訓練新　一律　熟聽候調遣至江陰吳淞一帶砲台護車各旗均已添募成營期臻周密除將各該營旗餉項飭司局設法籌撥咨部外理合附片陳明伏乞聖鑒謹奏奉硃批該部知道欽此 
[兩江總督魏] 奏道　接統左軍派員代統右軍片初十日 
　　魏光燾片再江南常備左軍統領雲南提督張春發營務廢弛經臣奏請遴員接統於光緒二十九年十二月初九日奉旨著派杜兪統領江南常備左軍等因欽此當卽欽遵行知查江蘇候補道杜兪原統常備右軍駐紥鎮江本年夏間經臣調至金陵創辦練將學堂督攺新張奏明在案欽奉前因已遵旨檄令杜兪前往清江接統常備左軍所遺常備右軍暫委署城守營副將陳照亮代統各專責成謹　片陳明伏乞聖鑒謹奏奉硃批知道了欽此 
 
