# 1899 - 164 - 4909402

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[廣學會譯著新學彚編中國度支考英興記正續中東戰紀本末文學興國策時事新論出售翻刻重]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信是　　　而杜　　天下文　此其左券合括宏旨藉貽通才○新學彚　四卷哀西瀛旅客名篇開東土導師先路理明法備言簡意賅八角○中國度支考二巷祥　　　　舉出納言外深其惋惜使君髮此不凡一角半○英興記二卷英后在位花甲一周政通人和　　　蔚第就英廷　　　　中國支度主　　　有　則樂興華秘　敬告司徒三角半○中　戰紀本末一　半績編七角文學興國策二角三書併售二　　　　　之　　　史　　　　　論等書傳誦士林　勞述　○時事　論六角○上海　學會總局申報館及各書坊出售外埠書坊　敎士　　　亦可　　　　　　　　 
[鈔票銀圓杜弊策]  
　　歹人劉雲山厲雨亭仿造中國通商銀行鈔票暗中行用以僞亂眞英美租界讞員翁笠漁直刺旣判以監禁十年　　盛杏蓀京卿猶恐匪類效尤有壞巿面因　　　　黨移縣重懲懋五昌小錢莊主鄭仁山唐介　私鑄銅質小　　　發直刺科以監禁五年之罪復關提在逃之張　　　雙喜到案伸懲一儆百若輩皆知觸目警心之二事者　已列入報章且更箸爲論説矣執筆人曰欲清其源宜先杜弊僅拘而懲之猶末也杜弊奈何或曰莫妙于廢鈔票而仍用現銀夫鈔票之利固已盡人皆知一旦廢之弊則除矣其如利之盡失何且當中國未設銀行之先巿中早已行用西人鈔票今中國苟將鈔票廢去勢必西具獨攬利　豈計之得者或曰钞票儘可用惟不論行號鋪户凡有持以貿易者宜倣照莊票之例必先持向銀行照對而後收存然莊票必累百盈千故通行對照之法若鈔票則自一圓爲始多亦惟五　十圓至數十圓逐一對之豈非過于煩瑣乎　則有一策焉各國所行鈔票必由銀行執事者簽名其上方作爲　今中國鈔票上所簽之名祗用西文巿井中鳥能盡人通曉欲杜其弊宜一面簽西字一面由總辦用華文盡花押雖予　　　皆一式庶歹人無從作僞而收用者亦一覽而明若恐花押亦可照摹則宜照會各國領事官及工部局　　　　　　各印書局具結存案不准代印僞鈔票違則發封其出售印字機器之家具結亦如例夫而後僞造之弊或可　　　　街三巿之中不患僞票之暗中混用乎至于小銀圓昔年來自香港及日本每歲入口者何止數百萬枚此種　　　　杜塞自張香帥總制兩廣開局鼓鑄各省通行嗣是而湖北而江南面安徽而北洋而吉林而福建以次製造利益無　而香港及日本小洋銀巿中遂日少一日夫匪人旣敢以銅僞鑄勢必巿人疑虑卽眞者亦阻　　行不特鑄　　折　虞且更慮日後自鑄者旣不流通必依然販自外洋而利益仍爲香港及日本所奪愚以爲欲使風清弊絶當責令租界中各房主出具切結不准將屋賃與匪類私鑄銀圓違則不特屋充公且復加之重罰或恐房主皆富商大賈未能　及細微然管屋及收租之人豈有不知房客底藴者但使認眞舉辦斷不虞其陽奉陰違致虑僞銀圓之早經行用于巿中者無術收回終不免爲閭閻之害則西藥肆所售察騐金銀藥水一經試用眞僞了然店中祗費靑　一二百文卽可　以應用亦何憚而不爲耶矧僞鑄小銀圓難于僞製鈔票鈔票推二三寸長之紙印之最易爲功故　厲諸匪徒但以洋銀數十圓購一小機器甫經匝月卽印就百餘張若鼓鑄小銀圓則機器紛繁必向外洋購置而鎔化鍾鑿印花洗白找夫甚大非一二人所能成其印花所用之鋼模細若牛毛决非中國銀工所能鏤兹之鄭唐諸匪所用者不知從何處得來今後但須嚴飭海關各巡丁遇有此種機器到關立時扣住窮究物主處以極刑一面由出使大臣照會各國廠中若無中國政府明文不得代製鑄造銀圓機器若是則匪人無所施其伎倆而私鑄之弊不生矣更何必因作僞者多而欲廢鈔票與小銀圓致鄰于因噎廢食乎質之留心巿道者以爲何如 
[本館接奉電音]  
　　昨日午前京師飛電傳來上諭五道敬謹譯登○五月初十日奉上諭山西太原府知府員缺緊要著該撫於通省知府内揀員調補所遺員缺著惠格補授欽此同日奉上諭本日召見之直隸候補道任之驊著交軍機處存記欽此同日奉上諭翰林院侍讀學士濟澂奏請推廣捐納道府章程一摺著户部議奏欽此同日奉上諭楊儒現在轉補工部左侍郎未到任以前著華金壽署理袁世凱現已補授工部右侍郎兼管錢法堂事務未到任以前著陸潤庠署理欽此同日奉上諭前據德壽奏本章公文接遞遲延請飭查究當經諭令直隸等省嚴飭逐站挨查兹據裕祿奏稱良鄕縣馬夫接遞江蘇本章公文取有回照該省提塘稱係假造各據一詞請交部審辦等語著裕祿卽將全案人証咨送刑部由該部就近傳同江蘇提塘質究確情照例懲辦餘著照所議辦理單併發欽此 
[俄人備戰]  
　　香港循環日報云俄國派出兵士二萬五千名駐紥遼東各處軍裝火藥均已預備倘政府有令可於四十八點鐘内成行中有五千名係馬隊 
[新艦行程]  
　　香港循環日報云中國新製巡洋船名海天者於西歴五月二十三號由英國砵士茂埠展輪東下聞此船行程迅捷克冠羣倫每一點鐘時可行二十四海里有奇載重四千五百墩與海圻若伯仲海圻現在亦已竣工不日卽當駛至亞東矣 
[詳述三都港形勢]  
　　有日本人濵岡光哲者聞中國三都港爲通商口岸因航海往游歸而語東京日日新聞社員曰三都港爲福建福寗府所轄距府城約三十英里在三沙灣内三都島之迤南福州閩江口迤北四十五英里其地長五英里闊約三英里一海島也島上邱陵起伏林木森然島邊有灣計一英里有半三面繚以高山絶少平地　退時灣内泥沙淤積灣口水甚深極大輪船亦易停泊溯自西歴一千八百四十六年卽有英國兵船來此測量水道　一千八百九十六年德人未占膠州灣之前亦曾至此測量及旣開港通商華官所設海關　取税金頗爲公正人皆以之 
[粤撫重農]  
　　廣州訪事人云閳法公司商人糾集資本一百萬元　列章程禀請大憲委員謹理并頌發　記 
 
 

Page 2

 
 
等情撫憲鹿大中丞批示云查闡法摺所議推闡農工商各條用意甚善惟言之匪艱行之維艱似此兼營并舉欵巨事繁非集一百萬元所能辦理卽使該職等現籌之欵確有可憑亦愼重始基未便遽信此一紙空言率行給諭致有流弊凡事最忌鋪張必求實濟旣知農爲諸務之急其學易明其效易見擬先辦農務繼及工商此言尙屬切實何妨小試其端由該職等確切查明粤省何處現有素苦旱潦不收之地堪以設法墾種應卽遵照迅將此項荒地坐落土名繪圖貼説呈閲准札飭地方官勘明如無干碍卽由職等試辦講求灌漑之方栽種糞壤之宜果能獲豐收使葉地變爲膏腴則明效立見信從必衆然後獎其藝能給諭推廣逐漸開辦以收實效卽樟腦蠶桑之類亦可切實試辦總期確有成效不可務廣蹈虚仰布政司飭農工商局轉飭該職等遵照 
[革除積弊]  
　　武昌訪事人云湖北巡撫于次棠中丞以各州縣審理詞訟不肖差役往往藉端需索魚肉善良亟宜釐定章程蠲除積弊連日與藩臬二司一再籌商頒發新章自五月初一日爲始凡詞訟中有應傳集人証者均令塡發諭單由地保紳董代爲傳喚不准簽票派差如遇重大案件必須派差恊拿者亦只准酌派二三人不得任意多派一時奸胥蠧役自知無可漁利紛紛退卯倘各州縣從此奉行弗替小民受惠無窮矣 
[會拿巨盜]  
　　紹興訪事人云邇來台匪游勇麕聚餘姚大蘭山肆行剽掠紹興府熊太守特委劉雲章大令星　而往會同地方官查明禀覆及回郡銷差持有餘姚縣禀牘略謂大蘭山中並無在寗波府屬鄞慈奉各邑山中太守正深疑慮適上　縣汪大令夢𥿈有密禀到府稱近來縣境屢出盜案竭力整頓捕務密派幹役偵探盜蹝知餘姚大蘭山中蟻聚蜂屯備有洋槍者約二三百人上虞縣額設汛兵十餘名衆寡懸殊不敷兠剿應請迅派防勇會捕等情太守以海防吃緊各處防勇均已調赴海疆現無餘勇可派爰札飭上虞餘姚兩縣各自招募精壯勇丁一二十名一面移知寍波府轉飭鄞慈奉各縣會同兠拿不使稍有漏綱 
[刼盜頻聞]  
　　金陵訪事友人云城廂内外保甲如林而盜賊依然横行無忌雖經事主報官請緝而破案者終屬寥寥誡地方之隠憂也本月初三日之夜南門外製造局左近某姓豆腐店被賊排闥而入刼去洋銀二百元某姓夫婦二人年逾六旬辛苦半生積此阿堵物一旦盡爲盜有幾至痛不欲生初四夜祿口鎭張橋附近某姓家又有巨盜多人明火執仗刃傷事主兩人刼去衣飾洋銀爲數甚鉅去後被刼者鳴雜告警同村大半張姓立卽召集莊丁四出兠拿當塲獲住盜匪三名餘均挈贓逃逸旋將所獲之匪捆送入城行至南門外經城守某把戎代解至縣有地方之責者其亦籌除暴安良之策否乎 
[巨竊成擒]  
　　福州訪事友人云閩縣著名賊犯李細妹卽大腹老二次越獄脱逃當成陳二大令先後綰縣篆時懸賞緝拿異常嚴密上月某日差役薛江江遇諸倉前山糾約多人尾隨其後得以拘送縣署領獲賞銀一千三百元陳大令提訊之下李供上月十一日之夜四更時越牆逸出至城外聚錦烟館竊得烟膏六盒小洋銀三百枚及出門時天已破曉由雉堞躍入城内窩留塢尾某烟館越三畫夜始回長樂原籍此次欲至管頭某烟館小住乘隙赴倉前山再肆胠篋探囊手叚詰以烟館是何字號堅不供承乃命從重笞責收入獄中旋復提訊恐其故智復萌終爲地方之患因將脚筋割斷然後收禁 
[流丐行刼]  
　　紹興訪事人云山陰縣西鄕距城七十里有樞里村焉村民二三百户中有陳姓者向稱小康頻年出外貿易惟留老妻　子在家某日有流丐二十餘人口操楚北音入村索米村人醵米一斗五廾與之不足又給錢二百文丐乃怏怏而去瞰陳姓家無男子因申屋面縋入其室搜括衣飾席捲而逃適傭工自外歸瞥見所爲號召鄕人四面圍捕丐併力格鬥旋被鄕人拘獲五名捆送山陰縣署縣主甯琯香大令升堂研訊供稱因貧行乞不敢與盜爲儔大令姑寛不究賞錢二千文諭令迅速出境 
[龍舟釀禍]  
　　金陵訪事友人云端陽佳節划賽龍舟久已相沿成俗本屇上元縣主以星使剛子良中堂駐節省垣深恐民間因此滋事移請江寗縣主會銜出示申禁乃好事者陽奉陰違雖不敢誇多鬥靡依然高揭錦標游行城外紅男緑女乘船往觀者舉國若狂人多於蟻午後划至南門外下碼頭鉦鼓喧大中流容與有一小船滿載男女三十餘人猝然相遇載重舟輕登時傾覆船中人同占滅頂是處適有木筏溺者爭先攀附纜　忽斷一齊翻入波心龍舟諸健兒見已肇禍卽偃旗息鼓而遁他船正思撈救忽見河干某姓家火起烈燄横飛懼受池魚之殃紛紛打槳民避以致載胥及溺者無人援手迨火熄後撈起男女屍骸三十九具其未獲者尙不知幾何聞某姓方煮九子糭聞龍舟過全家出視遺火積薪遂肇斯禍吁慘哉 
[閩中患疫]  
　　福州訪事友有云省垣時疫流行近更日甚一日前辦茶亭茶税并車子釐局委員顔子清少尹之戚串卜安甫叅軍偶榮斯症知少尹素擅歧黄術延之診治投藥無效越六日一家三口同赴泉臺當少尹赴診時感受疫氣尋亦病殁旣而年逾花甲之老母及夫人某氏子女婢僕若于人先後患疫而亡僅遺去年新產之稚子黄口呱呱無人收養渡圭里朱少尉憐而撫之入門未久而少尉之子卽夭殤聞東街林竹境一帶疫氣更盛每有一家連斃數命者吁何造化小兒之不仁若此耶 
[贛省水决]  
　　南昌訪事友人云自四月二十四日風雨大作河水陡漲尺餘二十五日天雖晴霽然章江一帶波濤洶湧復漲尺餘二十六日漲二尺二十七八兩日每日漲尺餘至二十九日共漲至九尺有奇滕王閣下接官廳水與簷齊與前年大水時不相上下推原其故實由吉贑來源太旺所致尙幸袁瑞撫建廣饒各河安然無恙又聞贛州發蛟城河漫溢而吉水縣屬受傷尤甚當水至時縣宰孔顯儒明府急携眷屬登舟避之旋將被災情形禀明大憲觀此則昨報所言明府合家遭難之説似尙非眞此外豐城縣馬王提爲一邑保障近因吉贑較水横流是處適當其衝以致决口一片汪洋幾成澤國殊可憂也至南昌府屬大有富有兩圩良田數萬頃歲收早晚稻約數十萬石此次被水　倒田禾淹没農民大半失所新建縣境魚尾閘亦被水衝水勢逼近城垣幸永和德勝各隄先下閘板然登高四望東西南北已覺水天一色茫無津涯矣下民何辜遭此慘虐安得排閶闔而問之 
[浙省官塲紀事]  
　　杭州采訪友人云前者寍波府屬奉化縣境鄕民阻撓開礦幾釀事端署理縣篆之郭大令文　前往息爭反被鄕民毆辱旋由寍波府莊堅白太守懸牌撤任禀報省垣藩司惲方伯卽札委候補縣龔稼生明府廷玉接署○意人窺伺海防戒嚴浙江巡撫劉景帥因前敵需用槍砲不敷電請各處撥給兹由湖廣總督張香帥委巢大令押解鄂省所製快槍藥彈來浙協濟本月初八日裝運抵省交軍裝局收存 
[鄂省官塲紀事]  
　　武昌訪事人云諸肖鞠刺史可權由江夏縣升署隨州正擬擇期赴任詎料因事被于次棠中丞糾劾聞已奉有　　回籍之旨所遺隨州篆務委現署是缺之陳大令樹屏接署○于中丞清理訟獄曾將積案最多之州縣指名奏叅請先摘去頂戴現已奉有諭旨中丞乃將被叅各員銜名榜示官廳以昭炯戒計前署大冶縣知縣林佐署棗陽縣知縣本任襄陽縣梅冠林本任京山縣知縣武延　隨州知州前署荆州直隸州諸可權鍾祥縣知縣署荆州直隸州徐嘉禾宣恩縣知縣洪錫爵署漢陽縣知縣准補興山縣李觀濤安陸縣知縣王立勛前署隨州知州常豐 
 
 

Page 3

 
 
[廬山瀑布]  
　　九江訪事友人云西門外木橋左近張妹兒花烟館前因妬姦起釁將船户邱洪貴殺斃棄屍正街地保投報德化縣署縣主吳儀生明府臨塲相騐諭令備棺收殮一面將兇手法老二　獲議辦日來天氣炎熱鄰近以屍棺暫厝於此殊爲不便禀請移置辭處邱之　主郭某反以店户圖詐爲詞控諸縣署明府怒略子薄懲然兇手則尙不知如何懲辦也○本月初三日西門外萬安客棧火夫某甲赴同委典鋪贖物典夥孔某故意遲遲致相爭執孔怒持石撃之誤傷某姓學徒之頭扭送縣署控訴縣主吳明府惡孔倔强判令笞責數百板押候學徒傷痕平復始得釋歸 
[點騐護勇]  
　　昨日午後署理蘇松太兵備道兼江海關監督曾經郛觀察傳齊道轅護勇人等按名點騐分别强弱以定去留騐畢卽諭令聽候核示 
[示護月食]  
　　前日署理江海關道曾經郛觀察懸牌署前其文曰爲救護事恭照光緒二十五年五月十六日壬戌望月食之期理應救護爲此示仰道屬各官遵照届期一律救護毋違特示計開江寗府月食十四分三十五杪初虧戌正二刻四分食旣亥初二刻五分食甚亥正一刻四分生光夜子初初刻三分復圓十七日子正 
[懸賞緝盜]  
　　江南製造局繙譯趙靜涵明府寓所被刼後上海縣主王大令飭差拘獲馬信吾尤炳南兩犯歴經研詰馬堅執不　尤則諉卸於在逃之彭子林昨日大令擬定賞格發貼通衢並移請鄰封各營縣一律協緝略謂無論軍民人等如能拿獲全案贓盜者賞洋銀三百元拿獲夥盜每名賞洋銀一百元知風報信因而拿獲者賞洋銀五十元 
[兇犯候解]  
　　去年十一月某日本邑浦東人沈金桂與妻葉氏曰角突將葉氏揢斃地保沈桂華投報上海縣署縣主王大令前往騐明拘沈研訊供認酒醉回家與妻細故紛爭肇此巨禍大令諭令下之於獄一面通詳上憲兹奉批回飭卽解省勘招然後按律定擬大令遂飭　承赶　文牘委典史某少尉提犯騐明箕斗面貌聽候起解 
[羣疑可釋]  
　　前日僞鈔票案破獲後一時用票之人未免心存疑懼兹聞通商銀行董事陳君笙郊朱君葆三等會議以此項僞票刷印無多且犯供曾經用出僅有九張業經收回數紙此後擬一律照常行用不復株求庶免巿人懷疑不决也 
[嚴究行兇]  
　　前者竊犯毛阿大與名三郎者闖至法界招商局金利源碼頭行竊豐順輪船所裝之煤旋由水手楊雙林拘獲數名　　片時然後釋去二人銜之前日楊因事至南巿突被彼黨中人扭住攢毆事爲輪船執事西人所聞投訴南巿捕房捕頭令包探將毛拘獲解　馬路工程局會辦司徒貽芬司馬提訊之下毛供小的太倉州屬崇明縣人向在碼頭工作不敢行兇司馬判令笞責二百板押候補提三郎到案究懲 
[上海縣署紀事]  
　　前者南匯縣汪蘅舫大令派差押解毆斃竊賊王德華之事主陳雨金赴省勘訊旋經臬憲陸春江廉訪發回昨日　經上海解差投文縣署禀請寄禁王大令飭暫收獄内諭令刑房書吏繕備過站公文給原差解回候示○天氣漸熱各署獄犯例當薙髮一次以示矜恤前日上海縣王大令遵例傳薙髮匠進監爲各犯整容命犯留短髮一線盜犯則留短髮一小方○昨日上海縣王欣甫大令接奉松江府濮紫泉太守札開奉欽命查辦事件大臣剛子良中堂飭查各州縣命盜案及詞訟積案保甲團練積榖等事著速開明清册呈府彚核以便轉呈等因刻已遵卽赶辦矣 
[上海縣署瑣案]  
　　前日駐紥周太僕廟之護卡砲船管帶劉君飭受傷勇丁浦雲飛侍文投縣請騐縣主王大令提訊之下浦供小的常州人在護卡砲船哨弁王老爺處當勇近有前當勇丁之胡德勝在船病故小的憐其身後蕭條無人料理約同在船諸友打　棺木上船成殮以便送之回籍不料土人陳春林等見而攔阻以致口角迨次日小的復遇陳等於途突被圍住攢毆胸背皆受重傷因訴知管帶劉大老爺發給公文令投案請騐大令飭　駖得身上並無傷痕浦聲稱被毆後已閲旬餘是以無傷可騐大令諭令退去候查明核辦○滬南某局移送串放白　之楊顯華等男婦四人至縣王大令提訊之下葉瑞蘭供稱小婦人年二十二歲現住南巿王家碼頭洗衣度日婆婆與丈夫已回寗波山北原籍與楊小妹高巧珠鄰居因之相識巧珠欲往平湖爲其姑祝壽小婦人因與楊小妹隨同前往央楊顯華送至船上不知其他楊小妹供丈夫張阿三早已逝世小婦人與高巧珠向在碼頭上駕渡船今年伊姑適週花甲邀小婦人及葉瑞蘭同往祝壽方至船中卽被巡捕拘解案下高巧珠供亦相同楊顯華供年三十有信販賣水菓爲生前日楊小妹等三女雇小的負一衣包至上船驀被巡捕拘入捕房並未解局卽送案下叩求明　大令再三駁詰四人堅執如前遂將楊交保出外三婦申斥一番釋之使去○前晚浦東鄕民周春榮捆送逆媳沈氏到縣禀稱小的之妻徐氏時被逆媳毆撃今因細故復被毆傷爲此送案請辦大令察得徐氏已因傷重口不能言詰之沈氏則支吾其詞堅不承認大令大怒喝令用竹梢　背一千下又掌頰二百下釘鐐收禁候復訊懲辦○周金藍張孝先自願每月繳馬路工程局洋銀四百元承辦清潔所事務前工程局總辦朱森庭明府詳請前江海關道憲蔡和甫觀察批准旣而兪錫麟等率衆阻止控經縣主王大令訊悉情由赴道署禀陳一切觀察諭令集訊口供秉公核辦大令正欲籖差提訊鄕人張長明復糾約多人擁至周處肆行滋閙周受傷後倩張舁至縣署請騐前晚大令提騐之下周供稱當張滋擾時有　婦者　五六十人持械毁物大令因於昨日派差往查禀復核辦 
[英界公廨紀事]  
　　前者同安里某妓失去金珠首飾約值二十餘金雖經報捕迄未查獲兹已由包探查悉此賊得贓後避匿川沙　境因告知捕頭禀請讞員翁笠漁直刺移文協緝○昨日四百四十二號華捕送陳王氏及陳羊子陳狗子等人到廨禀稱氏與流氓南京小六子通姦被叔翁羊子狗子捉獲小六子指爲訛詐現方拘押捕房捕頭令先將男婦三人送請研訊翁直刺著分别押候訊奪○五百八十四號華捕送失路之山東女孩龍小三子至案翁直刺著官媒暫爲留養候懸牌招領 
[美界捕房紀事]  
　　前日江北積竊胡阿原至浦東祥生船廠竊取紫銅携至吳淞路某冷攤求售適爲包探沈阿鶴所見拘入捕房捕頭令押候解送公堂禀請讞員翁直刺訊辦○昨晨偷兒王阿松混入北四川路公濟醫院某西人病　圖竊被西人拘交包探沈阿鶴帶入捕房捕頭令押候解送公堂禀請究辦○昨晨有小竊數人闖至外虹口某碼頭竊取舊鐵街捕拘入捕房捕頭令押候解送公堂禀請訊辦 
[聲明]  
　　前報所紀僞鈔票一案聞之積山書局友人云歐陽夢樵實係代各書局照相者並非局中執事人合卽聲明以免貽誤 
[添醫再誌]  
　　啓者敝堂自前月間添請醫士以來濟濟一堂盡理岐黄之業乃無何而向之所添者至此又虞不給於是博訪周諮舉海丙之國手而延聘之計共得丙科五人趙君定齋李君龍田周君小農曹君絳人鄭君越峰外科一人巢君雲松之數君者諳練老成眞無愧爲之折肱而九折臂者也敝堂虚心下士延訪幾經始得羅而致之雖諸君濟世情殷原不關乎區區之利然苟如精誠所致足以取信於人亦未必惠然其肯來也惟是人數旣多攅資不易伏望各埠諸善長善與人同源源接濟分千林之餘影卽是濃陰節四海之細流便成膏擇不談因果顯見好心豈乏神明暗酬美報諸君子幸勿笑爲迁談而置之度外也乞附報章藉希鈞鑒滬北天后宫前廣益善堂司董嚴信厚葉成忠施則敬唐榮俊等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡查嚴密]  
　　前晚二鼓時本邑南巿二十三七鋪巡防局委員盛雨村二尹督率丁役巡至江蘇海運局門前見車夫張洪寳王阿二所御之車並無燈火立飭提至輿前詰訊叱各掌頰二十下及至三泰馬頭源來冶坊左近見有東洋車二輛無人照管乃命勇丁拉回行至恊記竹行門首丁大江飛奔而至叩乞給還二尹略詰數語飭掌頰二十下將車給領尙有一車暫存局内是晚邱友齡二尹亦督勇出巡見水神閣内有甲乙二丐在暗中摸索提至輿前細詰甲丐供姓陳行大乙丐供姓王名阿二旋又同供小人等因無歸宿之處是以雞棲於此二尹命各笞責四十下令丐頭驅逐出境毋任逗留 
[幾遭火刼]  
　　前晚九點鐘時八仙橋西首某姓糖果店中人偶不經心遺火窓户霎時間轟轟烈烈幾致燎原衆鄰聞聲齊集帮同施救旋卽撲滅然已受驚不淺矣 
[英界晚堂瑣案]  
　　　生周鑑投英界公廨控劉家祥誘拐親戚王秀英賣與鴇母高雙林所開之野雞妓院内爲倡周遺人欲將王秀英領回被高鴇霸阻請提訊究等情前日午後經帮審委員張司馬提訊原告周鑑遣丁唐松投案供稱主人周鑑現在川沙陳宦處教讀前年小主人娶王姓女爲妻卽王秀英之胞妹曾向主人説及胞姊秀英被舅父劉家祥拐帶來申賣良爲倡主人因遣人往高雙林處領回無奈高鴇霸阻不放求恩究辦妓女王秀英供年二十五歲原籍揚州去春被舅父騙領來滬押在高雙林妓院内爲倡得洋銀一百元今由親戚周鑑訪悉將小婦人領回高鴇不放小婦人父母俱亡願隨周姓家丁至周家叩求恩准鴇婦高雙林卽高大供稱江北人去年王秀英由其舅父領來押洋銀一百元自願爲倡上月某日周姓遣人欲領回小婦人已經允許並不阻止叩求明察張司馬以王秀英旣與周姓至戚著周家丁唐松具結領回高雙林著具改過切結○王阿二呈控朱成杜田糾衆勒詐一案由張司馬研究王供崇明人年三十一歲向在某宅拉車曾就朱成處借宿今已搬出不知朱因何與杜田兩人糾同流氓二十餘人向小的藉端勒詐洋銀四元求恩究辦朱成供王阿二在小的處借鋪塲每月租錢三百文兩月不付積欠六百文向王索取一味遊約前日因而口角杜田在塲解勸王反來案誣控求恩查察杜田供稱與朱同居朱王因索租口角小的勸阻被王誣指求鑒司馬謂朱杜兩人不該糾衆訛詐著各責三百板派差帶同查問是否索租禀復再核○去年鄭世銓郭鴻基等控朱義齋騙取烟土避匿不面經前讞員鄭瀚生大令將朱義齋之胞兄仁齋提案訊供屬實判令押交朱義齋到案核辦旋仁齋央人保釋延約至今原告迭次禀傕朱仁齋乘間逃避日前鄭郭將朱義齋尋獲扭案請訊前晚張司馬研訊之下鄭供在協豐土行爲夥去年七月初十日義齋來購大土計銀八百餘兩當付同昌烟紙店支票二百元餘約中秋節付清職員以義齋係烟膏董事且開第一樓烟茶館及某烟帋店與長豐長泰兩土行素有往來是以並不起疑持支票往同昌向徐子新查對無悞義齋復向長豐土行取土計銀四百餘兩長泰向與義齋往來亦被欠銀七百餘兩三號共欠一千九百餘兩未幾同昌倒閉至七月十二日義齋逃避無蹝是以由前任鄭公祖將其兄仁齋提案管押旋經人保釋前日職員等與義齋途遇因卽扭住伊竟糾同流氓數十人將職員毆撃查伊現在仍開第一樓烟館並烟帋店前日央人來説付洋銀二百元以了此案否則分文不付務求照數押繳郭鴻基　在長豐土行爲夥餘供與鄭略同長泰無人到案朱義齋供小的南匯縣人年四十歲欠協豐等三店土銀已於去年兩次付過洋銀三百元今春屢次央人商懇分期拔還無奈鄭等不允監生此外所欠尙多刻下均由烟業公所董事理勸折償家中田產早已變賣一空烟館紙店均經盤去叩求寛限理償司馬著卽押追限一月内理楚所付同昌支票當查對時旣由徐子新承認候提徐訊追○張永澄遣丁朱福控陳千士周金生鍾信德等無端滋擾張司馬命提案研訊朱供主人張永澄係候選鹽大使現在某洋行爲買辦租錢江會館房屋居住本月初七日鍾信德送來一信係由蘇州寄來索取收條主人未給錢江會館閽人陳千士唆使鍾辱駡小的向之喝阻陳乃糾同周金生等人大肆咆哮旋復連日前來尋釁主人不得已命小的將陳周鍾扭案求恩訊辦陳供鍾因未得收條向張索取被朱霸阻致與口角小的勸阻周亦來相勸反被誣控小的實未向張宦滋擾叩求恩宥周鍾所供均與陳同司馬以事甚細微著原差帶陳至張處謝罪餘人斥釋 
[法界捕房紀事]  
　　法界著名惡丐鄭子明死後其羽黨散在各處三五成羣拆梢訛詐迭經公堂讞員朱森庭明府從嚴究辦無如若輩性成頑梗終於怙惡不悛前晚九點鐘時糾集數十人向東新街北首木林等四人饒舌一言不合大肆兇鋒致三人均被刃傷迨巡街捕至始逃至洋涇浜迤南捕將木林等受傷人帶回捕房捕頭令木林投報法界捕房並用德律風咨照捕頭請派包探嚴拿克捕頭允之立派各包探帶領通班探夥四面兠拿及至吉祥街知若輩共有二十餘人聚集上金館飯店果腹正在狼吞虎嚥之時一聲拿捉四面奔逃僅獲十五人帶入捕房經捕頭逐加研詰内有三人誤拘其餘供認持刃拆梢屬實捕頭以尙有别案難免亦若輩所爲至午後三點鐘時又令包探詳細盤詰逐一供認不諱乃一併押候解請朱明府究懲○前日下午有年約十餘齡之女孩沿途啼哭巡街捕知其迷失路途遂帶回捕房請捕頭安插女稱在張春發家爲婢昨日張令有投捕房請領捕頭允之 
[湯餅筵資移振]  
　　頃接丹徒劉鹿苹李子鈞兩善士函述貴同鄕李實庵司馬於四月吉日喜叶弄璋其封翁紹棠部郎年近五旬其祖慈徐太夫人七秩晉一孫曾四世慶集門閭賓等屬在戚末湯餅會日躋堂稱慶太夫人命紹棠備洋銀三百元由崇餘莊交來囑匯解災區爲孫曾結善緣夙仰太夫人守節撫孤克勤克儉每遇善舉無不竭力籌助擴充善念襁褓增輝必成偉器異日孫又生孫五世同堂可以操劵而獲云云正在需資孔亟得而實惠涵濡積厚流光其美報洵未可量焉上海北巿絲業會館籌振公所施則敬謹誌 
[江西官報]  
　　知縣惲學基由上海公幹回劉昌言由萬年公幹回史悠頤委往九江稽查輪船扒手府經汪善培由德化等縣吳清雲由義武等州俱催地丁回許子銓由樂化彈壓人犯回署城守都司李樹森禀任事候補縣黄麟委辦豁免局孫如賓禀謝拔委一次行知王祖彝委往吉安府屬查牙貼汪鴻委辦永靖軍裝局張宗湛解地丁由京回翁寳仁騐收育嬰堂工程新選永豐縣丞吳材翼禀到廬陵固江司姚巽高據報丁憂以富田司許廷恩調署所遺富田司以汪延礽署理盛廷珍往臨川辦保甲州判夏翊宸解第三批地丁進京周應熙缷辦巿汉釐卡回候補府阮貞瑞起服來江王純武禀謝酌委本班一次行知張貧詔由贛縣公幹回陳體堯由上饒等縣催减平回新選寗都州判錢葆靑業已到省應行飭赴新任賀輝玉禀謝准補德安縣行知應衷銷辦積榖差巡檢朱　成由新喩催减平回前廣東開建縣黄祖徽禀見 
[邗江官報]  
　　五月初一日運憲公座掣　金分轉耀忠由孔涵差次來揚詹　尹樹森委六闡提溜差○初二日凌𪙉尹沅銷舊港彈壓張　尹承業委管江船水脚差申𪙉尉汝齡吕四漁汛王鹺尉謙委儀棧騐差○初三日吳鹺尹鴻倫等三十員遵禀投考劉　尹琪委泰壩監籌○初四日朱鹺尹文　委總局監收差 
[上海北巿絲業會館振公所施子英經收山東淮徐皖北賑捐三月十九至三十日第五十七次清單]  
　　十九日樂全堂由顧緝翁來規元一百兩淮安公害堂藥局主人募悟因子　慈　命節省逢七經懴資移助洋一百元山陰常禧坊陳金氏爲女病求保速念由福康莊來五十元淮安公善堂藥局募某翁十二元又某氏六元南京求夫病速好人二元○二十日　縣汪鐘駿善士求病速愈先助洋二百元高郵丁玉軒募耕　堂六十元黄兆馨卄元黄喬氏十元平 
 
 

Page 10

 
 
湖求必應求妻沛國氏諸病速愈早卜夢熊合室人口平安精神爽健諸事如意龍洋十元銅洋廿元兪氏洋五元乍川福泰隆無名氏求平安五元寄寓天津金陵吳門鄧氏求平安津公砝銀四兩合規元四兩一錢二分吳下游豈客洋二元○淮安公善堂藥局主人募韋一悟洋三十四元張慧業韋慈陰各十元張慧悟七元張待清安宜一淑各六元楊圓姑五元牟紳二元○又募陳鳳培洋廿五元張種果十元韋文蔭十二元張慧悟三元○廿一日　溪居士洋卄元○廿二日莫釐隠名氏爲太夫人求壽洋五十元陳端甫之弟爲其婦病求愈廿元顧囊勤爲小兒牙喉症愈二元○廿三日總辦製造局林觀察募洋三百元甬江豐和號良安餘善堂洋五十元龍洋三元小洋四百八十角長興思補主人寄來不書名王勸募洋三十七元銅洋二元又錢勸募洋十五元又陳勸募洋十三元小洋八十角又勸募小洋五百廿角銅大洋十四元銅小洋十七角高郵丁玉軒募遵善堂洋四元又無名氏二元又王手二角丙丞還心願由漢口招商局來龍洋四元又廖則傚堂英洋二元不留名了心願二元無名氏一元裕源棧銅洋一百八十二元銅對開洋二元○蕪湖蔚豐莊謝伯唐募胡李王公記洋六角公記五角容安軒主人三角潘泰記宜宜堂謝無名氏陳幼泉何景山張壽之無名氏潘英士八户各二角共十一户合洋三元○廿四日求是齋由昇昌虎來洋二百元方伯記求病速愈由惠大莊來洋一百元高郵丁玉軒募端正堂六十元閨秀靜儀四十元吳問潮助淮徐留餋子女四元嘉定錢禮耕堂募吳大僧祈病速痊二元湖州王陬生祈母身體康健合家平安銅洋十六元○廿五日嚴門兪氏求目明厥陰頭痛速　身體康健洋五百元洞庭隠名氏爲次子病愈廿元○廿六日榮　堂瓣香居士爲慈衰病摒擋典質移助求保平安由晉源莊來洋一百元永記求子平安由　餘莊來洋一百元庽閩註禮後人小洋二百角蘇緰紗廠安定氏大洋二元○廿七日慚　人前百不能庵日前鄰居失愼得蒙神佑平安洋一百元又内子率兩兒南海進香平安回家大小清　洋二百元高郵丁玉軒募逐順堂廿元又循理子五元又得彩來錢二百五十五文合洋三角吳鳳清洋十元浙寗同福和李榮甫爲父症漸愈完願十元子雲氏求合家平安添丁遂意十元○廿八日浙省王汝霖代海昌無名氏龍洋五十元朱亦樵英洋十元平江二齡女子求痧子平安先助龍洋五元隠名氏銅洋三元方玉昆洋四元洪裕子汪立本堂洪宗賢堂三户各三元黄理純汪錦齋胡春和朱應鐘四户各二元修德堂程縉臣二户各洋一元沈姓铜洋一元○晉和莊來盧門朱氏洋五十元鋤月山房徐致忠堂張錫庚三户各十元常晉康五元公記三元○三十日景鎭求病速愈人洋一百元　溪懋綸華恩培爲兒血症求速愈先助十元滸口裕通行募炳記洋六元又仲記銅洋三元王梅氏龍洋一元○三月供共收規元六百零四兩一錢二分洋三千八百十六元龍洋七十二元日本洋二元在洋一元扯七三九五合規元二千八百七十七兩三錢九分四釐小洋一千七百五十三角鬥七零六合規元一百廿三兩七錢六分二釐以上共收規元三千六百零五錢七分六釐銅洋三百九十二元二角連前共收規元十萬零零六百四十六兩零三分五釐銅洋五百五十三元二角測量機器一付 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年五月初三日京報全錄]  
　　宫門抄○諭旨二道錄前○慶王奏爲奏聞請○旨摺○閩督許奏爲厦門設立保商局摺○齊撫毓奏爲學政到東移交關防片○桂撫黄奏爲更換防營管帶片○閩督許奏爲藩司進京陛見委員署理片○蜀督奎奏爲遴員請補邊疆要缺同知摺○五月初三日工部鴻臚寺鑲黄旗值日無引見○錫侯續假十日○柯逢時預備召見○倉塲奏漕船五日回空○召見軍機柯逢時慶王○○管理廂黄旗滿洲都統事務和碩慶親王臣奕劻等謹奏爲奏聞請旨事竊臣旗於本年四月初七日准户部文稱本旂應領恩賞米石劄在興平倉支領臣等定於本月十二日開放經承旗副都統芬車赴倉支領米石遵照户部奏案仍按九新一陳稉秈各半開放本旗已經照章宣示各佐領下兵丁支領後因有陳米兵丁槪不支領經領米章京等呈請改於十六日赴倉支領該兵丁等仍行百般逞刁任意不領甚至抛甎擲石將驍騎校玉山打傷復敢至臣府第門首聚衆喧嘩乃該領米印務叅領奎英副叅領海順印務章京常山保等辦理不善相應請旨將印務叅領奎英副叅領海順印務章京常山保等照例交部議處至該兵丁等似此逞刁臣等擬派撥神機營小隊前往興平倉彈壓儻該兵丁等仍前不遵約束卽由臣等拿獲懲辦謹將支領米樣合併呈覽爲此謹奏請旨奉旨欽此○○閩浙督兼署福州將軍臣許應騤跪奏爲福建厦門設立保商局保護出洋華商恭摺具陳仰祈聖鑒事竊照閩民流　外洋遄歸故里多被官紳魚肉經臣諄勸籍紳馳函招致並擬仿周官保富之法以示優待當於籌辦農工商務摺内奏明在案伏查閩民出洋皆籍𨽻漳泉以厦門爲孔道復經嚴飭興泉永道汀漳龍道　實查辦去後兹據該道等查明出洋商民不下數十百萬類多居積致富不忘故土乃偶一歸來船夫索擾關卡苛族鄰婦黨復揑欠勒捐肆意取盈籍端訐訟種種擾累不可勝言地方官襲故蹈常不爲切實查辦以致言歸者轉悔噬臍聞風者相率裹足殊失懷保之道現擬於厦門設立保商局遴選紳董辦理函致東西洋會館首董遇有由洋回里電知該局並給文憑黏貼照相交給來局報騐渡載挑運槪由該局照料回鄕隨帶行李不准關卡勒索留難如有仍前詐擾准受害之人禀局立子查辦等情會詳請奏前來臣查外洋流寓華民夙稱殷富平日急於公義凡遇賑捐善舉無不踴躍輸將可見桑梓之鄕時刻依戀祗以種種擾累遂觀望不前亟宜設法保護近來開礦築路諸事往往因鉅本難集中輟者多如該商等回華當有所資藉且寄居外洋日久利弊皆洞悉無遺尤屬事半巧倍臣現飭屬認眞舉辦不時嚴密稽查倘奉行不力卽從重叅辦惟念該商等海隅散處一時未獲周知應請明頒諭旨宣示遐邇庶皇仁所播奔走偕來商務幸甚所有閩省擬設保商局緣由謹恭摺具陳伏乞皇太后皇上聖鑒謹奏奉硃批另有旨欽此○○毓賢片具奴才莅任曾准前撫臣張汝梅將封存山東學政關防等件移交前來當經點騐照例收存現在新任學臣榮慶業已到東自應照案移交前已由奴才將關防等件飭委濟南府教授韓鏡蓉齎送交接清訖理合附片陳明伏乞聖鑒謹奏奉硃批知道了欽此○○黄槐森片再更換防營管帶欽遵諭旨隨時奏報在案兹准督辦邊防提臣蘇元春咨稱管帶南正右營都司楊廷蘭病故遺缺查有帮帶毅新正後營補用副將鍾崇恩樸誠諳練熟悉邊情堪以派委接帶又管帶毅新副左營都司許超元辦事不力應卽撤差查有帮帶毅新副左營都司銜補用守備饒志發熟悉邊情操防勤愼堪以接帮等因咨會前來謹會同兩廣總督臣譚鍾麟附片具陳伏乞聖鑒謹奏奉硃批户部知道欽此○○許應騤片再福建布政使李興鋭進京陛見所遺藩司篆務查有本任鹽法道現署臬司余聨元器識宏深才猷練達堪以署理其臬司篆務查有新授督糧道現署鹽法道胡廷幹留心吏治事理明通堪以署理所遺鹽法道篆務查有現署督糧道楊正儀人極老成辦事隠練堪以調署遞遺督糧道篆務查有候補道何成浩人甚安詳辦事勤愼堪以署理除分檄飭遵並咨部查照外理合附片具陳伏乞聖鑒謹奏奉硃批吏部知道欽此○○頭品頂戴四川總督奴才奎俊跪奏爲揀員請補同知要缺以資治理恭摺仰祈聖鑒事竊照寍遠府屬越　廳同知陳周禮邊俸三年期滿撤回内地升用兹於光緒二十五年正月初九日准吏部咨越嶲廳同知陳周禮准其邊俸三年期滿撤回内地升用所遺越嶲廳同知要缺應令該督照例揀選等因光緒二十四年十二月初七日奉旨應第五日行文按照限减半計算應扣至光緒二十五年正月二十二日作爲開缺日期查例載各省道府同知直隸州知州如係奉旨命往及督撫題明留於該省候補者無論應題應調應選之缺令督撫酌量才具擇其人地相宜者悉准先儘補用又題調要缺以候補人員請補時先儘記名分發人員酌量請補又各項開缺令各省於每月截缺一次自初一日起至三十日止俱作爲本月之缺如有缺項相同簽掣缺之先後按班序補係應歸酌量者仍由該省酌量補用各等因查光緒二十五年正月分僅出越　廳同知一缺係要缺應歸酌量毋庸掣簽業已報缺咨明自應照例揀員請補查該廳地居邊要漢夷雜處彈壓撫綏均關緊要非精明幹練之員不克勝任據布政使王之春按察使文光會詳於通省現任同知内逐加遴選非現居緊要卽人地不宜實無堪調之員其各項勞績候補及各項應升人員亦均與是缺不甚相宜惟查有科甲出身曾任京職記名分發候補班補用同知熊濟文年一十八歲係貴州貴筑縣人由附生中式光緒十五年已丑恩科第五十四名舉人十六年庚寅恩科會試中式第二百六十六名貢士引見奉旨以内閣中書用欽此十九年二月選缺到班是月十二日引見奉旨著准其補授欽此二十年京察二等十月俸滿保薦堪以外用引見奉旨著記名以同知用欽此二十一年正月呈請分發捐指四川歸候補班補用二十八日蒙欽派大臣騐看二月十四日引見奉旨著照例發往欽此是月二十日領照起程光緒二十一年九月十三日到省該員係科甲出身曾任京職記名分發補用同知照例毋庸甄别核計到省在先缺出在後例准序補該藩司到任未及三月例不註考該臬司查看得該貴熊濟又才具優長辦事　練以之請補越嶲廳要缺同知實堪勝任該員向未在川先行流寓寄籍置買田產與本身父子胞兄弟胞叔伯姪開設典鋪及各項經商貿易曁在各衙門襄辦錢糧等事亦無例應廻避之人及捐免廻避情事詳請奏補前來奴才查該員熊濟文明幹有爲堪以請補越嶲廳同知與例相符合無仰懇天恩俯准以記名分發補用同知熊濟文補授越嶲同知實於邊疆有裨如蒙兪允該員係記名分發補用同知請補同知銜缺相當毋庸引見亦毋庸另請實授是否有當謹會同成都將軍臣裕祥合詞恭摺具奏伏乞皇太后皇上聖鑒飭部核覆施行再此案毋庸查叙叅罰應以光緒二十五年正月三十截缺之日起限按照酌改題缺定限章程四川限七十日除小建一日應扣至四月十一日限滿該司等於二月十三日具詳請補係在限内合併陳明謹奏奉硃批吏部知道欽此 
 
