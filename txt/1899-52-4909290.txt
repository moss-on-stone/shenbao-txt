# 1899 - 52 - 4909290

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[鉛板康熙字典出售] [  圖書集成局啓]  
　　康熙字典一書風行海內允宜家置一編以備朝夕稽考惟近日多出石印本字跡太小易損目力閱者　　三局現用大　新鑄鉛安細加排印校　縝密紙墨精良共訂十二本分裝二套定價洋二元八角賜顧者請至申報館帳房及申昌書室購　爲盼 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著　十載信足端風敎而杜窕言天下大　此其左劵合括宏旨藉貽通才○新學彚編四卷裒西瀛旅客名篇開東十　師先路理明法備言簡意賅八角○中國度支考二卷詳稽　　　舉出納言外深其惋惜使君於此不凡一角半○英興記二卷英后在位花甲一周政通人和雲蒸　蔚第就英廷財賦持較中國支　　　　　有德則樂興華秘鑰敬告司徒三角半○中東戰紀本末一圓半續編七角文學興國策二角三書併　二圓均與先譯之　　　　　　　　　論等書傳誦七林　勞述讚○時事新論六角○上海廣學會總局申報舘及各書坊出售外埠書坊及　士售書處亦可向　　　　　　　 
[興農務以弭民亂說]  
　　聞天下士相聚而談曰目今中國之患不在外侮而在內亂夫內亂誠宜防也往歲哥老會匪事起沿　　　　　　　內地諸郡縣殺教士焚教堂擾擾紛紛蔓延無際幾經大吏之籌畫始得漸次敉平迨去　而　中余　　　　　　　揭竿四出掳刼挾華教士以自重官軍機無可如何縻餉老師窮年累月迄今雖得將華教士敘出而匪　　未　　　湖北長揚長樂之間亦有羣不逞之徒跳刀拍張突然而起其勢甚壯隱欲與余匪聨絡一氣以　絆我大兵幸　　　蕩平而地方已蹂躪不少矣若夫安徽渦陽之變劉疙瘩牛世修諸匪首事起倉卒據地戕官合蘇皖豫三省之師　　殲兹醜類嗟乎同是朝廷赤子何竟甘於犯上作亂如此此豈小民之生而桀驚者歟夫亦爲飢寒所　　　　　　謂昨報所論農戰之策爲益不可緩圖矣自晉豫告災歴二十餘載燕齊閩粵滇　以次　　民　　　　　　　　　皇上仁慈截漕發帑以濟又得東南好　士廣爲籌募以救然眉而災區廣則被災之民亦多　　　　　　　　　　務興則天災雖酷可以人力挽回　泰西豈無飢饉之時而下民不致因果腹無資　　爲盜　毋　　　　　　　　華乎誠能如昨報所論就各大毕創設農學　覽會萃老農百十輩以時　　　　　　　　　　　　　　　　　　洩之螟螣則若何而袪除之而又研求泥沙肥瘠之分體騐鐵鉀　矽之所含各異　處宜發何處宜禾何處宜　　　得其性俾良苗皆浡然而興想彼小民倉　自足而又講求樹藝畜牧使林木可製爲農器牛羊之糞可以肥田彼　手胝足者流更何患一飽難謀以致羣起肇亂卽不必效泰西之以機器代人力而生計自綽然有餘况加以機器精良能以一人而兼數人之事哉且中國矌土亦正取之無盡用之不窮也合　　新疆一帶計之未墾之田不下萬餘里西　黔滇諸省亦皆僻在邊鄙地廣人稀卽使內地農民偶遇雨啺失序秋收無望凶歉頻仍而其中年富力强者安見不可負耒出疆墾荒以食卽曰邊地田皆爲石水利未興而墾之數年磽者卽不難變而爲肥瘠者卽不難變而爲沃是不特國中數萬萬黎庶咸得含哺鼓腹共樂雍熙卽南洋及美洲出洋謀食之傭工亦可逐漸招回從事稼穡是非但內地不憂災祲更可使邊土不毛之地一變而爲膏腴彼小民向特因凍餒交加遂致萑苻嘯聚一旦得此謀生之路誰復樂殺人亡命馴至自罹法網不能保性命身家乎是農戰者非徒培商務之本根且可弭禍惠無形而使中國四百兆普天率土之良民永輯其跋扈　　之氣也於是作興農務以弭民亂說以貢諸在位者羣公袞袞倘有意乎急起行之不三五年當有成效之可親也 
[英報論弭兵事]  
　　廣州博聞報云俄外部大臣照會各國政府云敝國曩倡弭兵之舉早經照會在案邇來列國紛爭不已益見是舉之不可緩圖矣敝國之欲互商妥定者不一而足如水中雷艇及以商輪船裝武器新製軍火皆有大害於人命深願理國相約不用英國泰晤士報從而論之曰俄大臣所言迂闊之至恐不可行 
[教案已結]  
　　重慶訪事人云貴州鎭遠府海濵亂民殺斃英國明教士曁教民潘老喬並擊毁教堂一案英國政府派重慶領事烈君前往貴陽與王中丞商辦旋將兇犯許五斤田香亭拿獲正法梟示惟主謀之犯未經緝獲現擬將其業產查封一面懸賞銀五百兩通飭查拿務獲訊辦至保護不力之該管道府縣及辦理不善之團紳營弁或予察議或予革職或予流徒均已奏准在案所賠銀二萬二千兩議於今年分二次交清業經中西各官畫諾矣 
[川亂已平]  
　　重慶訪事人云大足縣余蠻子鬧教一案經藩司王芍棠方伯移駐永川督師合圍余匪震懾先聲將所擄周軍門送還我軍旋用開花砲轟壞龍水鎭木城擊斃匪徒二百餘人余匪膽寒向法國教士華司鐸衷懇遂於去臘十二月中旬命其子送至軍前匪黨則退屯别處唐翠平及蔣燦臣亦向各鄉逃竄方伯命沈大令督率弁勇護送華司鐸返重慶小住眞原堂各國洋人咸往郊迎旣入城沿途燃放爆竹余匪至此計窮力盡向方伯乞撫並聲稱此事有人主使執有信件爲憑方伯卽撥余蠻予及其黨二三百人歸周軍門調遣惟唐蔣二人負固不服嗣經壁山縣拿獲解送永川監禁候示施行至於善後各事尙未辦妥法領事官哈士君赴省商議賠欵傳聞索銀五百萬兩 
[凱軍旋省]  
　　漢口訪事人來函云客臘鄂省大憲調赴利川縣剿辦土匪之凱字全營因匪亂已平遂於本月十二日午刻一律回抵鄂垣矣 
[浙撫過䢴]  
　　揚州采訪友人云新任浙江巡撫劉大中丞樹堂於客臘十八日請訓出都遵陸南下騶從抵清江浦卽於新正十二日傍晚乘官舫過維揚郡城印委各員咸赴碼頭恭迓鹽揚等營勇更鳥槍聲砲以致敬忱十三日清晨中丞登岸乘輿詣各署謝步并至前閩浙總督卞頌臣制軍府第拜會哲嗣柳門觀察迨回舟已三巿六街銀燈璀燦矣至十四日卽起椗向淛中進發 
[記游學生]  
　　廣州中西執云頃得日本東京友人來函詳述中國學生到日後派分各事一湖北金陵派來學生共四十人一學生入成城學校者共三十三人湖北金陵均有一入成城學校者所學何課未詳一入成城學校者卽 
 
 

Page 2

 
 
在校內寄○校在東京牛辻區仲　谷町一成城學校學生由校長監督并酌派教習照料一居日華學堂者共六人均係上海師範學堂所派現僅學語言此外功課隨後再定一日華學堂在小石川區指欠谷町一日華學堂內僅有中國學生十二人教習五人此外有監督一人舍監一人均兼教授舍監係常川住堂者一切雜務均歸其照料一生學生一人歲需費銀三百元按辻　欠均日本字辻義與衢同　音諾義近之欠音開亦語助詞 
[軍火防弊]  
　　廣州博聞報云欲衛地方必興團練欲興團練必需軍火邇在各屬欽遵上諭籌備團防紛紛來省禀請給發護照俾得赴香港購運洋槍大憲以其事屬實情均經批准詎知一法旣立一弊旋生間有以舉辦團練爲名私販軍火者日前新寗縣余姓紳士揭控本處局紳余大廷業由大憲飭縣查辦近日復思患預防特札飭各地方官嗣後如有請照購辦軍火者卽由該縣列摺繳價由善後局由局代爲購買以杜弊端 
[續錄松江團練章程]  
　　團董一以聲望素孚身家殷實者舉爲團董每局或一人或二人至多以三人爲率二各團董務宜和衷共濟不得稍涉私見自相齟齬違者斥退三設局之初應由各團董查照章程分投剴切勸諭以解鄉愚疑阻四募選團勇團丁各團董務卽督同隸局各圖董保認眞照章辦理造具花名清册送查經費第五欵內設有不敷暫時由董墊發云云該圖董須知此非無著之欵萬勿懷疑不發致滋貽誤六合局事宜悉歸團董主裁將來因地制宜該團董如有所見許卽明晰條陳聽候採擇團勇一西門外東局額設長年團勇三十名內舉團長三人每團長一人以團勇九人歸其約束外舉管帶一人二西門外西局額設長年團勇二十名內舉團長二人每團長一人以團勇九人歸其約束外舉管帶一人三南門外局額設長年團勇五名內舉團長一人以團勇四人歸其約束四楓涇局額設長年團勇五名內舉團長一人以團勇四人歸其約束五泗涇局額設長年團勇二十名內舉團長二人每團長一人以團勇九人歸其約束六七寳局額設長年團勇十名內舉團長一人以團勇九人歸其約束七天馬山局額設長年團勇五名內舉團長一人以團勇四人歸其約束八十六圖　額設長年團勇五名內舉團長一人以團勇四人歸其約束九募選團勇需年在十六歲以上四十歲以下軀幹長大膂力奮勇之人孱病矮弱　一槪不得入選十情願投充團勇者需　取的實保人出其保狀同本人切實甘結送查如有事故定惟該保人是問十一無論團勇團　管帶均不准吸食洋烟違者革退十二團勇有酗酒賭博及一切違犯之事團長立卽舉發團長有犯管帶舉發並責成各該局董事一體查如察有狥縱情弊同于懲究團丁一邑境一百八十四圖共擬募團丁一千名計一百零四圖內每圖應募五名八十圖內每圖應募六名適符並數如實在圖分大小懸絶應准通融辦理總以募足一千名爲率二何幾圖派𨽻何局所有各該圖團丁應卽聽候何該局節制毋稍玩違三募選團丁卽查照團勇第九欵第十欵辦理四團丁內如有吸食洋烟及酗酒賭博並一切違犯之事立卽分别情節輕重斥革究辦器械凡子藥旗幟鑼鼓號同號衣等類附民一近來匪徒多用火器非有洋槍斷難抵禦現姑就軍裝局所借到者酌發各局應用俟嗣後有人捐備或經費有餘再行繳價禀請製造局憲按數核發給領二洋槍需責成團勇勒加擦洗毋任朽壞何人遺毁卽令著賠倘查有别項情節立予分别究辦三各局應用銅帽火藥隨時禀請發領責成經董愼密收藏用時仍由經董分發如有敢竊取作弊者定卽按律究辦四各局應備團董大旗四面小旗三四十面不等大旗插局之左右晨用夜收晴用雨收小旗每逢閱操會哨時派定分執事竣繳局收藏均毋稍任廢　致十賠究五各局應備鼓一鑼二號同二六各局應需刀义鞭棍等類除西門外東西局原有不議外餘局均宜一例酌量製備○七團勇團丁每名給發號衣一件有事穿著無事收藏如有敢任意毁棄者賠革不貸八團丁每名發給竹梆一木棍一操練一每月逢三六九日各局團董督令團勇認眞操練仍由管帶團長互相指示以期嫻熟二凡每勇操練時洋槍刀义等類均應一一試演不宜偏廢鑼鼓號筒輪流代司其事三團董宜設立操練簿分别優絀逐次登註按月送縣查收四隨時由縣親閱操練憑逐届操練簿按次按名詳細比較分别優絀賞罰以示勸懲五俟各局團勇操練純熟時聽候擇定空曠處所示期調齊會操六團丁操練俟諸農隙再行舉辦今日仍未登畢定於明日續登 
[議開川礦]  
　　重慶訪事人云四川礦質最佳惜採取未得其法故歴年未覩成效兹聞政府已與英國商議准中英官商合股開辦全川礦務現已有英礦師抵渝以便赴各屬查勘 
[整頓保甲]  
　　廣州訪事友人云去臘某日保甲局總辦出有告示曰爲曉諭事照得現奉院憲面諭清查户口編列保甲最爲安民要政飭卽認眞舉辦務將城廂內外各鋪户住家大小男丁名姓籍貫年歲事業及庵廟待觀內僧道女尼名數逐一稽查明確塡註門牌發給懸貼至庵廟寺觀更須查明產業香資每年得有若干作何支銷一併開列繳查毋得假手胥吏地保致滋擾累及潦草塞責有　重咎等因杳保甲一事迭次欽奉諭旨飭行整頓兹接奉院憲　　面諭更應認眞辦理除分札總帮查各委員遵照外合行出示曉諭爲此示諭各處鋪户住家及庵廟寺觀人等知悉爾等須知編查保　所以清除奸究如遇委員前來稽查各鋪户住家務將大小男丁姓名籍貫年歲事業及同居雇工人等逐一開報倘畸零小户家無男丁者卽將婦女姓氏報明各處庵廟寺觀該住持亦應將僧道女尼名數據實指報統候委員塡註門牌分别發給繳查至該庵廟寺觀產業香資每年得有若干作何支銷該住持亦一併開明不准隱飾倘敢不服查問或開報不實一經委員指禀及則經查出立卽拘案究懲不貸各宜凛遵毋違特示 
[緝獲匪船]  
　　姑蘇采訪友人云新任總捕同知王竹甫司馬士暄訪得去年臘月某夜婁門外元和縣所轄外跨塘有盜刼航船之案因飭捕勇留心跴緝務獲究懲新正初十日捕勇頭目夏長立等巡至青陽地見附近護城河中泊一小船形跡可疑爰卽向之盤詰船中人慌張無措所答非所問遂將賈滎財賈滎貴姜大愛蘇阿二李賢財錢小獅子等六人解至總捕署請訊司馬飭搜艙中有皮衣四件對時表玉器若干件提訊之下六匪同供稱小人等皆販售私鹽並不爲盜司馬研詰再三供詞堅執遂發交元和縣歸案訊辦 
[作多方]  
　　杭州訪事友人云前年浙江大吏振興西學在普慈寺開設求是書院額收肄業生三十名由府尊林太守考取去年紳士以　氣大開人多向學禀請增設外院由諸生自備修膳絃誦其中撫憲廖中丞批准加額三十名仍由林太守甄别錄取諸生皆年在三十以內文理清通堪資造就者惟學問之道必以蒙養爲始基廖中丞有見於此擬在封禁之圓通寺內設立養正書院延請中學教習專授蒙童須年在十五歲以上曾讀四書五經者方可入選先於元宵以前赴求是書院報名以身家清白人品純正者爲合格修膳亦須自備由林太守考錄方准入堂肄業將來學有成效准升入西學堂課以格致算學輿圖測量等事不知峩峩髦士能不負大憲之栽培乎 
[甌東火警]  
　　温州訪事友來函云平陽縣庫房突於新正初四晚失火以致烈燄飛揚一刹那間竟欲冐穿屋頂幸夫役齊集灌救得卽轉危爲安只燬去房屋四楹案卷尙無傷損時届春初各庫書尙未進署辦公庫中闃其無人究不知火之從何而起也 
[南昌火警]  
　　江西訪事友來函云去臘除夕二更後惠民門外某姓失火燒左右鄰四五家是處多係貧民蔀屋茅檐付之一炬幸鄰人皆秉燭守歲未入睡鄉得以卽時撲熄迨水龍聞警馳至則已火滅烟消矣新正初五夜二更後　馬樁張姓家傭婦　烟灰入木皮中頃刻延 
 
 

Page 3

 
 
及　帳幸西面牆垣鞏固兼値雨師稅駕勢若傾盆祝融氏始斂威而退然骨董書畫衣飾之類被燬者已有四五萬金矣 
[瀛海仙蹤]  
　　日本訪事人云長崎埠新設得律風公司其總行在十八銀行之後去歲房屋落成卽於各路分設電杆共計支線四百東歴二月杪先將二百試用尙有二百俟下半年方可通行○長崎自來水廠　於山麓所汲之水均係山泉每届冬令及久旱之時必致枯涸自客臘迄今天氣晴明來源已竭居民甚爲不便幸正月初五六兩日大雨傾盆始獲汲取○東歴二月十五號後九州以北一帶連日大雪紛霏山林川澤間一望無際約積有二尺餘封家十八　復捲地揚威勢莫能抑致門司東京神户大阪佐世保熊本福岡　兒島等處電線俱爲風雨所阻至十八號始得漸次通行○日本郵船會社前於英國定造輪船一艘名曰二見丸船身與春日丸仿佛可容三千八百墩今已至香港約二月二十號可抵長崎矣 
[八閩客譚]  
　　福州采訪友人云省垣剏興團練定期新正初六日開局應招練勇須俟籌有的欵方可開招紳士陳　菴閣學陳玉蒼御史葉恂予山長廖執齋主政孫幼谷太守請君常駐局中籌議一切恒以經　支絀不免愁鎖雙眉也○福州應繳膏厘現經黃主政貽訪保舉商人　治三包辦歲納銀二十萬兩上峯業已批准其章程大略洋藥入口時由洋關按箱抽銀六十兩至土藥則須另行核辦○邇來制錢甚少每以小洋銀一角向錢鋪易錢必攙和私錢五六十文僅得制錢四十文左右且每角須照大銀圓折短十二文小民深以爲苦不識在上者亦有術以維持之否○近日米價甚昻每石較去歲又增錢四五百文小民生計俱窮日惟仰屋興嗟悵禦窮之無術而已 
[漢陽樹色]  
　　漢口訪事友人云鄂中大憲奏准在漢口添設理民同知擇地大智門內與租界相近處建造官衙併將糧捕同知遷駐蔡甸而裁去蔡甸巡檢仁義司則攺爲廳吏目禮智司則攺爲典史○去年茶商聚議整頓之策由粵人某甲某乙出巨資購屋花樓左近分設茶棧數處招攬茶客僑寓其中○日本大坂公司行駛長江之天龍川大井川兩輪船頗嫌狹小擬更換巨艦數艘常川來往至前項輪船則攺駛沙巿宜昌等處○沔陽西鄉向有長隄爲境內諸水之保障去秋被襄水衝刷堤身剥落殆盡目下春水將發大憲因特撥巨欵委員督工興修亦未雨綢繆之計也○漢口爲九省通衢烟館林立不免藏垢納污府尊余堯衢太守因出示一律禁止然恐禁者自禁開者自開徒爲蠹役劣保生財地步也 
[三臺拾翠]  
　　江西訪事友人云前者耶蘇教堂某牧師挈眷乘舟而至匪徒謠言四起謂爲迷拐幼孩以致愚民紛紛滋閙嗣經縣宰訊明衆始渙然　釋邇日南昌縣孟子卿明府新建縣黃杏林明府復會銜出示曉諭大致謂此次訛言繁興在明理者早已决其謬妄然其事如不明白將無以剖晰羣疑止息浮議所幸幼孩數口並非拐失卽經查獲給領其是非始昭然若揭嗣後切勿造言生謗輕啓釁端至民間遇有疑難之事總　　官察訪不得非理相干輕向教士查問致于重辦似此剴切詳明諄諄誥誡當可曉然于教士之心本無他矣○去冬臘月二十一日撫憲松鶴齡中丞命駕至箭道校閱省標三營候補武弁二百四十八名各在馬上試演三槍一毬頗能命中及遠自辰至午始得告竣○去冬十二月二十二日辰刻松中丞詣北營坊小教廠閱視省標三營及親兵營振武後營合操後膛大砲及洋槍擡砲各種技藝陣法變化離奇曲盡其妙中丞大爲欣賞惟一砲尙未取出通條貿然施放致在前之兵傷及手掌頓成殘廢此外有一候補雜職面部焦灼受傷最重恐有性命之憂一則擊破頭顱尙可醫治 
[廬山問俗]  
　　九江訪事友人云去年巿面蕭條各項生涯類多虧折物價因之日昻刻下上熟米漲至每石四千左右次者三千四五百文茹五千三百文菜油每擔九千文規銀每兩一千三百八十文墨西哥銀每元九百三十文惟柴價甚賤雖米如珠者尙不至薪如桂耳○去年德安縣屬亢旱爲虐縣宰吳希五明府催科甚急以致釀成民變幸經大憲調度得宜府尊孫太守親往彈壓得卽安謐旋由戴把戎鴻炯拘獲滋事之袁番興解交代理縣篆之徐叔雨明府收押訊懲刻下尙未定讞也○管解京餉委員彭用侯張雲初丁似青三明府自去臘至潯後聞皖境風鶴頻驚不敢前進在德化縣署小作勾留近悉渦匪已告肅清乃於本月初二日就道 
[上海官塲紀事]  
　　前無錫縣知縣吳子佩明府觀樂現已過班同知仍留本省候補前日因公蒞滬命駕進城遍往各衙門拜謁至道轅蔡觀察接見之下茗談片刻而别○昨日浙西鹽捕營管帶吳福海叅戎家正因公至滬命駕入城赴文武各署拜謁如禮○昨日浙江海運滬局委員蔡明府鏡瑩命駕至縣署投剌王大令飭丁擋駕○明日係開印吉期英界讞員鄭瀚生大令特照會美繙譯官停訊一天並於是日預備盛筵柬請電報局支應委員楊子萱司馬及伊君立勳道署幕友應君紫綬陳君仲舟葉君小溪王君觀農想届時珍錯紛陳主賓歡洽樽爼間必有一番酬應繁文也 
[命案離奇]  
　　寍波人胡啓皋在本邑西門外開設萬生泰熟貨店已歴有年嗣因客居無聊納海門某氏女爲簉室并令女母同居店內旣而又收蘇州人陸阿福爲學徒去歲胡忽患瘋癲囈語喃喃全無倫次遂於十一月某日束裝回原籍醫治留妾母女並學徒看守門户新正某日其妾接到海門來信知父病沉重勢已垂危爰將店務付托其母與學徒於十五日附船回去前晚三鼓後突有匪徒蜂擁入店先將學徒綑縛並用髮辮縶其頸項旋至樓上將妾母緊縛四肢搜括店中所有資財逾時始呼嘯而去迨天明隣右見店門虛掩寂無聲息入內審視則學徒已昏暈不省人事急解去其縛逾時始能出聲及至樓上見老嫗因捆縛過久早已體冷如冰魂　地府矣因卽訴知二十五保十圖地保張連生投縣禀報縣主王大令於四點鐘時升坐花廳提訊學徒陸阿福陸供蘇州人年十九歲店主胡啓皋於去冬因病回寗小原籍其妾於新正十五日回海門惟留妾母與小的在店并託對門開馬車行之寍波人胡福生帮同照料昨日午後有不相識之男婦兩人來店自稱與店主相熟上樓略坐片時而去至黃昏時小的虛掩店門出外挑水及回店卽安睡半夜時聞梯上有聲正欲起身呼喚見一不識面之人吹滅燈火將小的頸項　住以髮辮緊縛咽喉旋從大門逸去迨天明由鄰人解去繩索上樓查看則箱已無著廚内衣服亦失去不少妾母用繩勒死牀上大令訊畢命駕前往騐得某老婦委係生前被勒身死查看門户絲毫無損因無屍屬由地保備棺收殮其店發封派令差保看守立飭　役赶緝兇犯解案並傳隣居胡福生到縣訊奪 
[大令騐屍]  
　　前日本邑南市太平碼頭新馬路裏街倒斃無名男屍一具由十六鋪地甲裘鎭查明報請同仁輔元堂收殮堂中司事以死者額上略有血痕未便擅專遂報知上　縣署請騐時縣主王欣甫大令適有要公遲至昨日尙未臨塲裘甲因復投縣稟催大令遂諭於傍晚時命駕騐視旣抵屍塲升坐公案傳訊裘甲禀稱本月十四夜二鼓後新馬路巡街捕見一乞丐病容可掬行至太平馬頭仆地因舁至裏街小的前往盤問尙有氣絲自言年四十歲至次日天明始倒斃大令飭　作斃視良久唱報死者實係生前患病傷處闊約七八分略有血痂此係觸破所致大令離座親視一周飭吏塡明屍格棺殮後舁厝荒阡候屍屬認領 
[女工慘斃]  
　　楊樹浦某紡紗廠女工王氏浦東人前日午後正在工作之際偶不留神頭觸機器腦漿迸流痛倒於地廠申人立卽舁送同仁女醫院醫治旋以傷勢過重而斃慘哉 
 
 

Page 4

 
 
   
 
 

Page 5

 
 
本公司廠設暹邏採辦官燕歴有年所選擇眞正遐邇馳名盖毛燕去疵不盡服之有碍本醫士精通格致悟其新法始以機器去毛疵繼以化學提精華調以眞味製成糖片不論男女老幼盡人可服無病調體最宜有病能扶正氣邁年服之添精神中年食之補虚損幼孩常吃肥身子且除痘瘄危險症更有肺症痰紅咳不聲揚哮喘氣急大便帶血及病後疲弱久不復元或瘰𤻤蔓廷瘡不收口俱能奏效如神用水化之適口甚便較之摘毛去疵汲水煨爐省力多矣此物性本淸補功能尅血助人淸靈之氣平肝生液之品添精補髓潤肺滋隂化痰順氣養血健脾止咳嗽淸心火以及癆瘵損症諸虚百病服則功能立見每日早晚開水化服六錢苟能頻頻入口其補益身體實覺不可思議獲益甚多幸勿視同輕食庶不負本醫士濟世之婆心焉每大盒四元中盒二元無折無扣如購四匣另用官禮套箱價照盒頭九扣躉批寄售請向申莊面議外埠函購郵資自給 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廓清地面]  
　　天津訪事友人云德商興基公司新建之屋賃作女閭並雇巡役爲之保護以廣招徠前因賊犯供出窩贓經縣宰呂秋樵大令籖差提究而龜黨竟敢出而抗拒大令遂督率頭役及捕盜勇丁親往查拿巡役不知退讓致于大令之怒拘獲四名禀請道府憲責押是夜鶑鶑燕燕恐遭摧折遷徙一空興基公司執事人聞之禀請德領事向關道憲李少東觀察緩頰觀察不忍爲大殺風景之事於是網開三面依然艷幟高長且以是處地非租界從權辦理於城廂內外二十叚保甲之外添設二十一叚保甲分局札委韓大令廷煥主持局務並派捕盜勇二十名晝夜巡緝將公司所雇巡役一律裁撤閱旬餘始稍稍就緒乃闔郡紳耆以爲妓館誘人子弟爲害匪輕擬爲除惡務盡之計具禀白諸縣府及天津道海關道曁北洋大臣環請驅逐以遏淫風迨去臘二十四日榮中堂冬蒐回津駐節水師營務處紳耆復禀請裁奪中堂諭以本閣係客官未便干預地方之事爾等可聽制憲大人核辦郡紳華劉兩封翁再四籲求爲生民造福中堂不得已諭候批示耆紳乃乃謝而退中堂隨往拜會裕壽帥言及此事壽帥雷厲風行立卽札道飭府督縣曁保甲局員將彼處地面從速廓清是日夜半各妓寮龜奴聞信恐被株累連夜遁逃次日搬運脂　粉　者猶絡繹於途崔護重來當不免有人面桃花之感矣 
[賭棍宜懲]  
　　廣州訪事友人云省垣賭館林立時肇事端而尤以帶河基爲最盛偶有違言動輙開放洋槍百般威嚇每致傷及行人視同兒戲是處潘何二姓狼狽爲奸兇暴素著會與鄰近賭館中人紛爭起釁以致槍傷過客由其黨曳至河畔抛擲水中人皆相顧失色莫敢誰何越數日臬憲行經都堂院見某賭館門首懸有敬神燈籠未及收除前導夫役大聲呵斥賭館守門人某甲以其不知利害立肆兇毆并欲開槍轟擊護勇向前擒拿奈甲力大如牛竟不能敵武弁某君見之大怒親自擒獲三人搜出洋槍二桿禀知臬憲臬憲赫然震怒發交西關汛弁管押旋卽解送南海縣訊辦羅千戎以若輩肆無忌憚一至於此卽召集勇丁數十名將各賭館盡行搗毁地方爲之一清嗣聞所獲之三人已由縣宰從寬辦理准將二人交保開釋惟一人罪有應得判令笞責枷號監禁一年 
[虐徒釀命]  
　　廣州訪事友人云城西珠瑁岡張泰隆香店主某甲性甚暴戾時將年近志學之某姓學徒多方凌虐鄰人爲之側目去冬臘月十四日之晚徒又觸區怒髮指眦裂之餘遽爾當頭棒喝傷及顱門腦漿流出立卽殞命區知事不得了俟夜深人靜時潛將褲帶繫諸頸項舁置近處厠中作自縊之狀以冀掩人耳目翌日鄰人如厠見之知區所害咸抱不平將屍舁至其店區見事不妙意圖兎脫被衆人扭回羣議禀請地方官騐究以重人命而儆兇頑旋由區浼族人向衆調處謂區係徒之母舅今罰令將屍棺殮送回瘞理稍示懲儆冀得草草了結衆鄰恐有後累不允所請區無奈又央近鄰永昌香店趙陳二人蓋給圖章交與衆鄰恊力擔保一面經地保報官相騐旣而死者之父亦投縣控告及委員詣騐時傳訊被告已不知所之衆鄰不得已以區由趙陳二人保釋卽一併扭案委員飭帶回縣署押交想殺人者死律有明條國法森嚴斷不能爲若輩寬恕也 
[豢犬須知]  
　　英美法各租界向有捉狗之令厥後工部局董允善士之請載往姑蘇豢養始得保全無數生靈邇因犬數日多籌欵維艱事遂中止捕房中乃重申禁令前日法界捕頭傳諭租界居民鋪户凡所畜之犬須用嘴套以免出外傷人如無嘴套者一律拘去限二十四點鐘內由犬主輸錢贖出過期不贖照章擊斃畜犬者尙其愼之 
[法網同攖]  
　　昨報載英界包探沈生全解送持刃行兇之流氓金福成張春榮王其全等三人至公堂請訊兹悉金混名套扦手張卽著名巨棍小黃牛王混名小麫筋三人均惡迹昭彰一旦忽攖法網遐邇之人同聲稱快公廨讞員鄭瀚生大令因尙有黨羽未獲著仍帶回捕房靜候覆訊 
[南巿捕房紀事]  
　　王阿三張榮根屢在新馬頭聚豐木竊物由行中人拘解捕房轉送工程局朱森庭明府提訊之下王張同供浦東人向作庖丁貧無以生偶爾犯竊明府判令各責四十板具呈攺過切結然後交人保出○陳金發行竊萬裕馬頭久大木行木植經行中人拘交十八號巡街捕送入捕房管押昨日朱明府提訊之下判責四十板○前日東洋車夫王永全在新馬路拉車疾行將路旁某甲之車撞翻由九號巡街捕獲解捕房捕頭管押二點鐘時卽開釋○陳阿順有東洋車一輛租與羅見敖被欠租錢若干所有油衣車墊亦不交還昨日途遇扭入捕房捕頭將羅所拉之車扣留候核○前日盧桂泉串同徐桂生在南馬頭將錢同三之東洋車竊去向人求售昨日被錢查見扭解捕房由捕頭各罰洋銀兩角 
[英界公廨紀事]  
　　妓女王秀林前投英界公廨控其父李老五霸阻從良李自知不合挽人理勸令某狎客出身價洋銀二千六百八十元經王妓具禀銷案鄭瀚生大令准如所請一併開釋○甬婦王錢氏控陳海全串同陸阿翠誘拐伊女巧福前經鄭大令訊供屬實著將陳陸二人分别押交現據陸阿翠禀稱巧福實藏匿陳胡氏處昨日大令又派差役協同包探李星福將陳胡氏提到飭官媒看管候覆訊察奪○周必春不知何許人前日獨行至蘇州河畔躍入河中意圖自盡適爲四百七十一號華捕所見立卽救起送入捕房捕頭略詰情由飭送英界公廨請爲安插大令諭令差役暫爲看管候訊明核奪 
[美界捕房紀事]  
　　前日積竊陶韵高見元和輪船到埠卽混入艙中乘間竊取某搭客所携大土二枚昨爲包探費阿銀查獲拘入捕房俟吊出原贓然後解送公堂禀請讞員鄭瀚生大令訊辦○甬人周祥慶昔年將女阿珠許字同鄉華阿豐爲室昨日忽欲賣入娼寮華知之立將周扭赴捕房聲訴捕頭著自投英界公堂喊控○昨晨偷兒李阿三混入裏虹口某姓家圖竊適爲事主所見拘入捕房捕頭知圖竊未成暫押乞丐牢半天卽開釋 
[粵垣官報]  
　　准署南雄州吏目趙榮森新選和平縣典史周道熙均飭赴新任准補雷瓊道庫大使陳璋逹飭赴新任陽江同知縣丞缺委試用縣丞賈國珍署理准補高廉欽道庫大使張駿業新選鎭平縣典史張昇平均飭赴新任凌小縣敎諭缺詳請以會同縣訓導何景康調補 
[金陵官報]  
　　光緒二十五年正月元旦日文武各官均禀賀知縣王樹鼎謝委北九叚保甲並到差又吳錫官由浦口公幹回奉憲兩次酌委又黃彝　銷高等學堂差○初二日記名御史陳嘉言親拜辭藩臺胡糧道吳巡道吳候補道沈邦憲陶森甲黃承乙嚴嘉杰李鎭邦何煥章龔盛際安徽候補道席匯湘首府劉中恊王游府陳各位均謝步○初三日候補道馬聲煥謝步○初四日藩臺胡糧道吳巡道吳候補道黃汪首府劉兩首縣蕭戴均傳見候補道陶唐郭袁沈任柯羅志松曾許范常那萬凌劉錢德培李維瀚李鎭邦李光瑜武勷馬聲煥馬先松魏嘉齡王立清何煥章何維樸趙詒書趙有倫倪世熙均見又楊慕𤀹禀知軍械所開庫洋火藥局新修中展廠開爐沙漫洲緝私章蔭到城守恊楊署海州直隸州彭治河交卸回周圩港厘捐知縣劉德元到知縣張貴誠廣東知縣陳詩辭知縣鍾爾濂辭回局又賀鏡如交卸義寗州鹽棧回又陳香祖禀知到聚寳門保甲差署常州守備杜大鴻交卸回○初五日織造璔會候補道歐陽朱穆周高史程錢松年楊兆鋆魏秉蔚均見知府　桓吳炳仁黃家瑋辭同知劉卓栻煊齡交卸樊興厘捐回請假赴蘇通判朱廷佐知州汪喬年知縣蔣德修廖倬清翁延年汪如瀚鄧炬黃樹臣薛華榮尹佑湯盧運昌張鎔萬李如松鍾靈江西知縣劉世　縣丞劉思　統領劉光才王世雄營官朱公遠簡以和凌國賢紀步高劉逹義　府陳　口都司葉得貴到均見○初八日提督朱連勝總兵　俊南　復勝　軍水師　官蔣良眷張普沾李永欽周汝和劉光啓趙雲龍金陵砲台官劉　　均見總統新湘等營陳　湘淞北恊劉長春通州直隸州汀樹堂禀謝卓　　如　縣周　琛訓署華亭縣劉　光候選直隸州姚錫光又通判羅治霖由日 
 
 

Page 10

 
 
　　　生回蘇撫護軍營龍正國奇兵右旗鄒理堂新兵前營吳繼培鎭江砲臺官劉世金均到見初九日藩　　巡道吳　傳　知府田　　通州直隸州汪樹堂川沙同知陳家熊到候選通判羅治霖六合縣趙興霙正任如臯縣單儒紳知縣　錫官秦基安慶　　復田湖口中軍遊擊黎受　署青　營守　徐聯墉均到委署常州營遊擊張本生謝委福安輪船黃友勝均見華陽營遊擊裘德成到同知章維鈞知縣翁延年均請假赴蘇叅將劉逹義請假赴鎭江駐鎭美國領事馬敦會又繙譯温秉忠見洋務局候補道黃見機器局候補遣郭候補道松麟禀知今日開工又何維樸辭赴蘇○初十日藩臺胡禀知赴下關看地厘捐局候補道歐陽禀知赴上河開量木牌機器局候補道郭下關掣騐候補道朱候補道曾紀壽萬中立請假赴蘇沙漫洲緝私候補道章蔭禀知赴蘇後回沙漫洲統領浙西鹽捕水陸等營候補道　兪署高郵州章邦直泰興州湯曜禀謝計典蒙恩保列　異知縣陳周愼湖北來十二圩木厘分局楊錫澤南琛兵船徐傳隆泰州都司何復勝均到通判吳清鑑謝委厘捐局文案差知縣左斌銷厘捐局文案差又徐葆華禀知赴江北措資○十一日巡道吳籌防局候補道唐通州直隸州傳見藩臺胡保甲局候補道袁銀圓局候補道任禀知卽日開江勝副中營蘇有　前營陳煦亮右營劉青山後營成文炳均到南堔兵船徐傳隆均見糧道吳赴鎭江川沙同知陳家熊通判朱廷佐赴江北措資上海保甲總巡兼親兵營知縣戴運寅均辭候選通判羅治霖奉委練將學堂提調差叩謝督轅牌示新正月十五日上元令節除十四素服外應於十三五六等日公所辦事穿蟒袍補褂 
[䢴江官報]  
　　新正月初十日南掣金司馬禀辭赴省○十一日北掣繆司馬延恩由淮北到揚○十二日泰州陸刺史赴省過揚署東臺塲章鹺尹禀到查鹺尹振采由十二圩差次來揚 
[招商總局代恊賑公所募來山東賑捐各善士銀數第二次清單]  
　　黃瑞曲助銀四百兩譚幹臣助銀二百兩曾少卿助銀一百兩王梅生助洋五十元安平助洋三十元江永助洋三十元江天助洋三十元江裕助洋三十元新豐助洋三十元海琛助洋二十五元海定助洋十元金利源助洋一百元楊家渡棧助洋三十元厦門招商局募來邱錄章助銀四百兩香港瑞記棧助洋一百元葉壽堂助洋一百元黃震南助洋二十元恂臣助洋十元鎭和泰助洋十元謙記行助洋十元鴻記行助洋十二元陳順發助洋二十元黃開安助洋十元　錦助田洋五元蔡雙喜助洋五元康采南助洋五元吳綸堂助洋五元鄭保臣助洋五元陳天長助洋五元安記棧助洋五元捷昌號助洋五元福和泰助洋五元建昌泰助洋五元萬順　助洋二元磁源隆助洋二元計共銀一千一百兩洋七百十一元 
 
 
 

Page 11

 
 
本行有基地一方計十畝在厦門路大英牢監西首新造橋堍於明年五月廿四卽英七月一號起可以出租如欲租地造屋最宜卽請至二馬路東口寳順洋行面議此佈 
 
 

Page 12

 
 
   
 
