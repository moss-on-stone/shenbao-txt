# 1901 - 257 - 4910279

 

Page 1

 
 
[開售九通股票] [  上海圖書集成局啟]  
　　自本年四月奉皇太后懿旨照博學鴻詞科例開經濟特旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歳科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸旋行因恩九通一書經累朝碩彥通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定襩三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[新印湯蟄仙太史重校熙朝政紀] [  圖書集成局啓]  
　　是書爲閩縣王文勤公所箸又名石渠餘記文勤公爲道咸間名臣所見官書旣夥因將開國以來蓋猷茂績旁稽博考勒在一編誠掌故之淵海而政事之綱領也從前甯鄉黄氏攸縣龍氏皆有刻本惜流傳甚少學者購覓爲難今本局覓得山隂湯蟄仙太史精校本亟用新鑄大號鉛字潔白連史排印成書裝訂四本碼洋六角世有留心掌故政治之學者請速臨上海三馬路申報館申昌書室購取可也此佈 
[讀十月十五日上諭謹書於後]  
　　八月初二日奉上諭各省所有書院於省城均改設大學堂各府及直隸州均改設中學堂各州縣均改設小學堂並多設蒙養學堂其教法以四書五經綱常大義爲主以歴代史鑑及中外政治藝學爲輔著各督撫學政切實通飭認眞興辦旣復慮通省學堂同時並舉財力或有不逮爰於本月十五日特賁綸音著照山東巡撫袁世凱以奏先於省城建立學堂一區再行次第推廣其教規課程則參酌中西而尤諄諄於明倫理循禮法草莽下士恭讀之下仰見 
聖主賢臣興學育才之至意明良一德欽佩莫名竊謂學堂之設其制雖倣東西洋各國然卽古時黨庠術序之遺意徒以中國三代良規日就湮滅而近世之所謂書院者又多偏重時文詩賦以致空疎無用之徒濫竽其際人才日就淪喪國勢因之而衰議者咸謂欲興人才必須廣設學堂俾瑰瑋絶特之流乘時而出斯言誠是也然天下事有一利必有一弊惟去其弊而利乃可興今中國由官建設之學堂雖爲數寥寥尚不能遍於各處然合之富賈巨紳所捐設與夫公學書塾之類雖不名學堂而規制則無異學堂近數年來固已霞蔚雲蒸日見繁盛其章程或華洋並課或偏重洋文學生之穎異者居然能知西學之門徑各國政治風俗可以信口而譚夫如是其殆足爲中國之人才乎而愚則謂以是言人才雖與從前空疎迂謬之學究固迥乎不同而流弊恐因之更甚是何以故蓋因倫理未能明禮法未能循也倫理者君臣父子尊卑長幼固萬世之範圍亦百王之綱紀而今之肄業學堂者動謂天旣賦吾形體卽子吾以自主之權且時引西例子年旣壯則事事可以自由父母無能管束因是凡所作爲非特朋友無從箴規妻子無從勸諫卽高堂嚴命亦早視爲無足重輕甚或意存腹誹鄙爲迂謬至所書時日往往稱孔子降生若干年而不復遵朝廷正朔充其囂張乖謬之所爲勢不至無父無君不止若夫起居動靜尤極乖方目鏡口烟自鳴得意有譏以矜奇弔詭者則謂禮法豈爲吾輩設又其甚者或竟薙去髮辮改作洋裝一若中國之制度文爲皆不足以供其一哂嗟乎朝廷以時事艱難亟思培植人才以爲緩急之助乃守舊者旣一物不知難免迂疏寡效之恥而貎爲維新者又相率蹈此惡習不復顧及本原夫經濟從學問而來功業由忠孝而出此古今之常規實亦中外之通理乃不意今之所謂學生者於西學僅略得皮毛而襲其外觀拾其餘唾卽睥聣一切以爲不世出之材狂妄若此怪誔若此試問以若輩而使之身膺艱鉅焉得不潰敗决裂而僨人家國事乎今者東撫袁慰帥深知其弊故於奏定課程中諄諄以明倫理循禮法爲急務而皇上亦深契其說卽將原奏及單開章程通行各省飭卽遵照舉行所願各省疆臣仰體聖懷於興賢建學之中仍寓杜漸防微之意苟有沾染惡習者立即逐出不准濫厠其間庶幾積弊旣除眞才自出不然吾恐將來各省學堂遍開聚右干狂妄怪誕之徒横議其際非特不爲國家福且恐非常之禍因之而起也袞袞諸公盍亦防之於始而勿使賜之言不幸而中哉 
[硃筆恭錄]  
　　户部奏左右翼監督期滿應否更换一摺九月二十二日奉硃筆著俟一内任滿再行更换欽此户部奏本部學習主事韓樸存等四員學習期滿奏請留部學習七品小京官盧文明學習期滿奏請留部授爲七品小京官一摺九月二十三日奉硃筆依議欽此户部奏本部候補主事奇齡奏補江南司漢主事缺一摺九月二十三日奉硃筆依議欽此户部奏本部河南司主事張銘坤廻避請與廣東司主事建衡對調一片九月二十二日奉硃筆知道了欽此 
[俄督過津]  
　　天津直報云駐京俄國提督某君於本月十一日清晨挈同隨員人等乘頭等火車抵津津上俄國官商咸往車站迎迓至午後一點鐘時開行東下 
[兵船記數]  
　　天津直報云邇來駐泊大沽口内外之各國兵艦運船逐漸開行所留無幾就本月二十一日計之祇存九艘其中英國一艘美國一艘法國二艘俄國二艘日本國二艘義國一艘 
[委員領槍]  
　　漢口訪事人云湘撫俞廙軒中丞經武整軍不遣餘力近見各營所用火槍均係舊式爰委某員赴漢陽槍砲廠備價支領毛瑟槍以資利用兹已連批運赴湘中矣 
[擬擴藥廠]  
　　漢口訪事人云鄂中督撫二憲擬將漢陽無烟火藥廠擴充遴委某員就廠左添購地基頒發官價一俟妥洽即須大興土木添造廠房矣 
[主試錦旋]  
　　廣州訪事友人云本届辛丑科廣東鄉試正副主考裴夏二星使掄才旣畢定於本月初六日乘某輪船至滬分别錦旋蓋已先期商請粤中大憲奏請賞假回籍一行然後入京覆命也 
 
 

Page 2

 
 
[示禁造謡]  
　　廣州訪事友人云邇來佛山地方官接奉督憲陶芷芳制軍札文立卽會銜出示略謂去年九月奉督部堂札開天主堂主教函據佛山魯教士禀稱八月間撕得揭帖有月内將河基鬼樓及各敎堂拆毁凈盡字樣又設立忠義羣英會九月二十九日在酒館團聚謡言戕官等因奉此查各省敎堂迭奉諭旨按照條約妥爲保護前經轉奉大憲恭錄出示曉諭在案鎭内地方由去秋以來尚稱安靜詎九月又於文昌河撕得長紅揑造謡言良由無知愚民不知大義一倡百和經飭派兵役密緝查拿在案兹奉前因合再行出示曉諭如有造謡生事妄造揭帖者卽係不安本分之人一經查出難逃懲究愼勿隨聲附和滋生事端各宜約束子弟自顧身家性命毋貽後悔特示 
[添聘敎習]  
　　漢口訪事人云湘撫俞廙軒中丞飭將各營改習洋操需用教習甚多前在湖北武備學堂聘請畢業生充當教習現尚不敷因函商香帥請就堂同畢業生中挑選數名前往佐理香帥允之 
[電調道員]  
　　漢口訪事人云湖廣總督張香帥近因辦事需才電達日本調朱惠之觀察速回觀察奉調後准于日内先行回卾至黄小岑太守則别有公幹故尚遲遲吾行也 
[警察將興]  
　　漢口訪事人云鄂省大憲仿西國巡捕之制在武漢各處創設警察局派委甲乙丙三員各督率巡丁一百名詳細章程業已核定現方籌措實在欵項大約籌齊卽當開辦矣 
[潯郡試事]  
　　九江訪事友人云江西九江府孫景裴太守於九月二十日考試闔屬文童正塲仍試以四書文二十四日初覆則以四書義命題德安天命之謂性義瑞昌率性之謂道義彭澤修道之謂教義德化敬事而信義湖口節用而愛人義三十日二覆試以策論題爲必有恥則可敎問道則可賢論子產論問唐代府兵之制迨本月初二日示傳前列諸人面試題爲知人安民論明刑弼教論興賢育才論初四日終覆題爲人人親其親長其長而天下平義 
[恤商减費]  
　　揚州訪事人云兩淮引鹽新加釐課運商每引增釐八錢增課三錢塲商每引繳銀一錢五分定期自十月初一日開辦新綱起分别繳收淮南局員某君體恤商艱著於是日爲始减免各費如塲商之砲船捐每引十五文泰屬之貼通河捐每引二十文庫硃局用每引各五文曁運商减繳局用每引錢二十文减繳貢捐每引銀一分並令皖商免繳辦公經費每引銀三分六釐先期出示局門曉諭各商一體遵照見者咸謂似此體恤鹺商無微不至在各商雖增加釐課然就疉次裁减各費綜而計之爲數亦頗可觀並傳聞淮北各局卡經費刻下亦已减免不少矣 
[粤垣盜案]  
　　廣州訪事人云上月二十八日之晚三鼓時河南興隆里彭宅突有盜匪十餘人擁入室中行劫主人彭某隸名細柳營曾在臺灣帶勇頗具瞻略當羣盜入門時出而抵禦被若輩連撃三槍負傷不淺祇得束手而退任其搜掠一空翌日開單禀報地方官請爲追緝未曉可期破獲否也 
[懸賞緝賊]  
　　安慶訪事人云正任四川成都將軍調署吉林將軍裕留守長前因拳亂未克履新寄寓皖城銀元局前月二十八日夜上房被竊翌晨飭丁禀報地方文武各衙旋勘得門窗簷瓦毫無形跡可尋懷寍縣劉大令面飭捕分途跴緝一面禀請臬憲聨廉訪保甲總巡馮觀察會銜出示懸賞購求其文曰爲懸賞購拿事照得東門内銀元局裕行臺内於本年九月二十八夜被竊失去金條二十根每根重十兩上鐫天豐益豐字樣又珊瑚伽楠朝珠各一褂翡翠牌兩塊業經地方文武勘驗嚴飭五城八叚各委員認眞查拿並傳捕保勒緝贓賊務獲究追在案誠恐該贓匪遠颺合亟懸賞購拿爲此仰軍民人等知悉如有確知此案贓匪蹝跡所在許卽赴總局密報一經拿獲訊實定卽當堂賞給銀四百兩懸賞以待决不食言但不得挾嫌誣禀致干咎戾切切須至賞格者 
[夜巡嚴密]  
　　揚州訪事人云揚城保甲總巡章觀察整頓冬防不遺餘力飭客寓設立循環簿夜行必持燈烟館栅欄限二鼓時熄燈下鎭時更微服而出偵察巡員之勤惰某日查有運字營勇在妓寮滋詐立飭員弁前往拘獲甲乙二名委員研訊重責一面移營黜革並會同揚州府鈺太守出示通衢云本道府不辭勞瘁事事躬親原爲保衛閭閻起見乃運署勇丁竟敢藉端訛詐肆意滋擾實堪痛恨除將該勇丁訊明責革外合亟出示諭禁嗣後如有各營勇丁在外滋擾一經訪聞定卽分别移提懲辦並准被擾之家將其捆送來局以憑訊懲 
[甬郡官塲紀事]  
　　寗波訪事友人云本月初旬某日府尊高嶼卿太守發出告示曰照得街巷設立栅欄雇夫看守責成黎明開栅三更閉栅上鎖居民鋪户非遇緊要公務以及延醫接穩等事深夜不准壇開倘栅夫啓閉不時或私自離栅被匪走越以及巷内居民無故令栅夫深夜開栅致生事端一經查出定行分别提究凛遵特示○寗波前營叅將周叅戎懿心現奉上憲調補提中營叅將已於日前接奉札文刻尚未定接篆日期 
[鄂省官塲紀事]  
　　漢口訪事人云簡授浙江衢州鎭總兵方翰卿鎭軍香帥部將也日前因公來鄂趨謁香帥商禀要公聞日内將北上引見矣○蔡甸司巡檢劉少尹席珍被人上控擅收民詞縱容家丁各欵上憲已准詞委員查辦矣○湖北銀元局管理廠務之黄晴初叅戎因事被已故旗員顔穉英司馬之太夫人某氏控諸督署督憲張香帥飭江夏縣陳介庵大令將參戎看管提齊人証委臬憲李小東廉訪秉公訊斷 
[潯郡官塲紀事]  
　　九江訪事友人云江西九江關道明華亭觀察欽奉綸音升授江西臬司日内行將交卸紳商軍民之恭送匾額及德政牌者鼓吹喧闐相屬于道○江西候補道繆芷汀觀察因公赴江寗本月初七日道出潯江假名利棧暫駐襜帷翌日即附招商局江孚輪船東下○邇來九江官塲接南昌電音悉瑞金縣章大令乃正因病請假藩憲以星子縣左大令秉鈞調署所遺星子縣印務以候補縣孫大令嵩年署理○湖口釐金總局憲余鐵生太守近患濕疾因於日前乞假就醫未知上憲能准如所請否也○本月初二日九江府孫景裴太守委德化縣吕恪符明府往瑞昌縣相騐命案旋於初六日公畢回署○辦理九江營務處兼團防事宜孫詞臣觀察之猶子於本月初三日完姻合郡官紳咸往道賀衣冠車騎爛其盈門 
[京師近事]  
　　聞之寓京友人云官塲因皇太后皇上將次抵京飭崇文門内燈市口各帳棚鋪不分晝夜赶製帳棚應用每衙門定製兩架每架約需一百十五金○順天府密雲縣進呈黄牛二十四頭本月初八日赴禮部查騐掛號以備長到節大祀天於圜丘之用○京城内外各街巷自姜軍巡夜以來徧貼示諭每夜十點鐘後遇有行人卽拿送步軍統領衙門研訊卽非賊盜亦以犯夜論居民有事出門咸惴惴于心懼觸金吾禁令○崇文門内大街路西現已劃歸各國使館界内路東原有公所一座今春經西人改建洋樓日來忽又拆去詢之居人云上憲會商各使飭移建公共界中而將地址仍歸中國建造公所 
[通州近事]  
　　有客自北通州函告云直隸提督馬珊園軍門現假通州東街子某當鋪爲行轅○通州東門内刻方建造提署不日可成○上月馬軍門赴南苑巡視所部兵士迨月杪返通○去歳聨軍未至以前通倉儲米數十萬石後多爲聨軍所得而土匪乘勢劫去者亦復不少迨今春倉中已無甚積儲糧價因之昻貴自毅軍到後禁止運糧出境價遂稍平○由北門迤邐至南門長街各鋪户均於去歲付之一炬西門 
 
 

Page 3

 
 
内則于火藥局轟毁時震塌無數今春以後漸有興復者 
[厦郡雜言]  
　　厦門訪事人云此間水仙宫一帶時有流氓滋生事端近經紳董聨名禀請提憲楊西園軍門派員彈壓本月某日軍門遴派哨弁宋君帶勇數名前往駐紥○厦門五方雜處良莠不齊現届冬防各叚栅門不無損壞廳尊張司馬諭令董保赶緊修固并飭地甲雇夫看守每夜十點鐘時一律下鍵無事不准輕啓又勸令各鋪户每夜輪流派出四人自行稽察○上月二十六日海清小輪船開往同安行經石碼與某渡船互相碰撞渡客立足不穩立時墮水者計有七人幸經他船救援得以誕登彼岸 
[邗溝紅葉]  
　　掦州訪事人云淮南批騐所大使某鹺尹因案撤任遺缺經運憲程雨亭都轉遴委韓鹺尹燾庖代已詳奉督鹽憲劉制軍批准牌示轅門札飭遵照矣○今春原任淅江糧儲道鄭芝巖觀察靈柩由杭回籍遵例入城暫寄皮市街萬壽寺兹由公子擇期本月初三日扶往北門外二道山暫厝本郡紳士均執紼而送迨至城外始回○邗上地痞青皮多於他處前者統領武衛楚軍李軍門訪有著名惡棍顧姓膽大妄爲無惡不作乃出示曉諭云訪聞有惡棍顧永慶子潤身父子任意凶横無惡不爲如再不知梭改定卽查拿嚴辦云云意者顧棍見之自當戢羽濳麟不敢再萌故態矣○郡紳徐育才觀察之文孫聘張幼丹觀察之女公子爲室本月初十日爲合卺之期秦晉聨歡門楣喜溢闔郡官紳均衣冠往賀玉井一帶輿馬冠裳頗形熱閙 
[上海官塲紀事]  
　　安徽候補同知王司馬樹藩及江蘇補用同知周盹甫司馬均於昨日至上海縣署拜會縣主汪瑶庭大令大令飭丁擋駕○清道局委員章喆卿明府昨有要公拜會縣主汪大令晤商良久然後握别 
[行旌返滬]  
　　留觀盛典已紀報章兹悉江蘇大憲派往日本觀兵之陶榘林觀察旣觀彼國士官學堂卒業典禮卽附博愛丸回華昨日 
午後已偕杜丁二觀察聶公子劉龍陳三大令及譯員陳念祖司馬行抵滬江適省中派員弁來迎遂渡上民船望姑蘇進發至閩省所委孫君湘省所委羅君亦同船戾止合之隨員繙譯多至數十人可謂盛矣 
[裁撤關員]  
　　本邑南市江海　自奉旨併歸江海新關倩稅務司好博遜君兼理以來雖徵收貨稅悉循向章而關上一切員司已逐漸分别裁减昨日蘇松太兵備道兼江海關監督袁海觀觀察復將駐關委員翁寅丞張希皋兩明府裁去另委候補巡檢馮少尹仁江襄理槯務 
[查明禀覆]  
　　本月初二日午後本邑北市江海新關巡江吏梅羅巡至南市高昌廟左近見有一船裝運垃圾抛棄浦江中因卽上前追拿船户懼棄船而逸梅遂將船中器物運存關上細加查察知此船係工程局所雇爰據情禀請稅務司好博遜君函致蘇松太兵備道兼江海關監督袁海觀觀察請轉飭工程局查明船户送縣訊辦觀察接閱來函卽飭工程局總辦翁子文太守查明禀覆太守遵卽飭差傳諭船牙顧慶榮徐蘭州地甲裘鎭詳加訪查旋據禀稱此船係清道局所雇實由船户混名缺嘴阿二者租自他人本月初八日阿二已病斃太守遂據實申請觀察核奪 
[解犯回申]  
　　前者某小輪船舵工張三山駕駛不愼撞翻陳王氏所駕划船以致溺斃某油行夥兩名報經上海縣主汪瑶庭大令將張訊明禀詳上憲奉批解省勘訊兹經臬憲朱竹石廉訪勘明發回原縣監禁昨日由嘉定上站解到大令接閱來文騐明正身飭卽收禁並給發回文令解役回去銷差 
[十洲新曲]  
　　滬上諸樂部自三雅歇業後京華子弟競尚二黄其有嚼徵含宫偷聲减字能遠嗣玉峯魏氏遺音者我見已罕兹者甬東太守嚴禁中宵演劇梨園子弟遂轉而至滬江醵資就英租界中新設雅仙戯館燭龍隊裏廉捲棗花玉笛一聲流雲頓遏其中妙伶如徐雲標之娉婷嬝娜林如鈴之旖旎温存說者謂置之胥臺妙選中當不讓周鳳林葛筱香陳桂林諸人獨馳芳譽會當俟茶闌酒尾巾車而往一聆法曲仙音也 
[上海巡局紀事]  
　　日前本邑南市鹹瓜街左近恒昌參行被賊竊去毛燕六斤及雜物若士約值洋銀百餘元行主王在卿開列失單投十六鋪巡防北局報請緝拿迄無蹤影遂於前日投報保甲總巡局總巡朱森庭明府立卽飭傳汛捕到案限令赶緊查緝違于比追○昨日南市金家宅左近某姓家庖丁周裕以其子阿金違忤性成不聽教訓扭至二十三七鋪巡防局控請訊懲局員盛雨村二尹以案關逆倫麾之使出令投上海縣署控訴 
[英美租界晚堂案]  
　　顧南甫鄭月濤徐湘波戴介壽等聨名投公廨控陳子坪陳聘珊呑没押櫃洋元等情讞員張柄樞司馬准之前晚飭提陳子坪研訊顧南甫等投案訴稱前由李姓之婿陳聘珊開設李福嘉小輪船局雇船來往河南託職商等在各碼頭兠售船票曾付押櫃洋銀一千元嗣後局未開成竟將押櫃洋銀呑没向索不睬請即究追陳子坪供此局係胞兄陳聘珊所開未幾卽倒閉曾經小的協同李姓理處顧等不允求恩明鑒司馬諭令交人保出限十日内清理或交出陳聘珊訊明核辦 
[英美租界公堂瑣案]  
　　前者高麗人邢道直向泰培紙烟公司騙取紙烟計值洋銀一百元又向烏利文洋行購定各貨正欲往取經某西探查獲拘送公堂請究原告投案歴訴前情讞員張柄樞司馬商之偉繙譯判押捕房半年期滿押解回國○前者英商牛門控盧唐氏以房契方單抵借洋銀延不取贖等情司馬迭次會訊未結昨晨原告倩博易律師之舌人到案聲稱此案被告旣不取贖應將各產歸原告執業被告倩律師侯魯公帶同見証人孫姓訴稱此單抵與鄭姓並未與洋商交易現已售去原告所執憑據均係膺物司馬商之偉君飭候移請會丈局及上海縣查明單據眞僞然後核奪○醫生張春廷糾人聚賭王桂生史倫卿前往賭博一言不合口角扭毆經包探陳根寳拘解請究司馬判罰張洋銀二十元餘人各罰一元○積賊余阿二行竊周雲龍家衣服數件經包探張寳成拘解請究司馬判責一百板○蔣阿大屢犯竊案遞解回籍兹又濳來滬上經某包探拘解請究司馬判押捕房兩年 
[美租界捕房紀事]  
　　昨日午前十點鐘時有李阿六者行至虹口斐倫路突被惡丐鄭子明之羽黨朱阿玉張阿寳索詐洋銀肆行逼迫情急袖出利刃向朱張猛剌致傷腿及肩背等處五百七十六號巡街捕見之一倂拘入捕房捕頭騐得朱張受傷屬實令送同仁醫院療治李押候解送公堂禀請讞員張柄樞司馬訊究○前晚十一點鐘時甬婦張任氏投捕房訴稱僑居新記浜左近第一百四十六號門牌屋内偶至鄰近某老虎灶購開水與灶主某甲口角突將沸水潑手上以致腫爛不堪請爲查辦捕頭令包探石金榮將甲拘獲詰得兩造各有不合揮之使出不子准理○昨日黎明時偷兒張阿狗混入提籃橋左近鄉民某姓家竊衣數件携之而出適爲某號巡街捕所見連贓帶入捕房捕頭令押候轉解公堂禀請懲辦 
[必有餘慶]  
　　頃蒙承德堂孫樂助振欵規元三百六十兩零八錢六分六釐無名氏洋一百三十元信昌珠寳號胡君來張胡氏求病愈洋五十元又葛蕃翁交來劉王太太指助靖江振捐洋一有元餐風宿露時聞嗷雁之聲輓粟飛芻常感龎鴻之賜仁施渥沛厚福將來祇領之餘倂此誌謝[  上海六馬路仁濟善堂籌振公所施則敬等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[保全寺產]  
　　廣州訪事友人云本月初旬某日廣東番禺縣錢大令發出告示一道略謂現據三水縣生員鄧柱清等禀稱白雲山麓有蒲間寺爲羊城八景之一載在誌書創自梁唐迄今千百年迭經　人學士曁前時官紳題咏重修勒碑存據近因遊覽見該寺傾倒内無僧居詢之附近居人僉稱該寺僧愛閒不守清規賭蕩花消娶妻生子遷居沙河佛像均毁將來定將寺之内外地叚變賣不留寸土使八景少去其一且匪徒因該寺無僧看守地本荒僻每在此藏匿窺伺搶奪遊客衣物等語禀請設法建復示禁盜賣及容留匪類等情到縣據此除批揭示并勘明繪圖存案分别照會局紳酌辦外合行出示曉諭爲此示諭諸色軍民人等知悉爾等須知蒲間寺爲八景之一歴代創修縣誌詳載未便任令湮没所有寺中物業山地如有盜買盜賣一經查出或被告發定即拘案併究决不姑寛各宜凛遵毋違特示 
[上海縣署瑣案]  
　　前者陳秋槎挈妾李湘雲至三林塘鎭陶雲峯家彈唱盲詞巡防局員孫二尹知之派差往拘反被陶綑解上海縣署縣主汪瑶庭大令研訊之下將陶收押飭提陳秋槎李湘雲訊辦兹已提到前晚升堂質訊李供小婦人係崇明人隨陳十餘載稍知文字近因貧困不堪藉彈唱盲詞以資餬口前在三林塘三勝樓茶館唱書甫一日卽奉巡防局老爺諭禁後在陶家尚未開唱局差突來索詐陳與小婦人畏而逃避求恩寛宥陶供局差來家將火吹滅不分男婦亂曳出外是以小的呼唤鄰人綑送案下今已知過求恩開釋陳供小的實因貧苦乏食是以作此無恥之事尚求恩典大令判將陳笞臀二百五十板掌頰五十下枷號一月發三林塘六圖及方一圖示衆陶李申斥數語叱之使去○縣主汪瑶庭大令訪聞浦東一帶近有陸銀生湯秀卿二匪糾集棍徒聲稱三十六個黨拆梢訛詐無所不爲及飭差往拘耆民環求究辦並由三林塘巡防局員某君函送陸糾黨入會歛取曾費之收條一紙到縣前日捕役徐文拘獲陸湯解經大令研訊陸供小的並未聚黨結盟此項收條定係仇人揑造意圖陷害務求鑒察湯供小的爲人駕舟從未拆梢生事大令判將陸鞭背四十下湯笞臀二百五十板仍不吐實因分押自新所再訊○柘林營左哨駐防曹家路口前日汛弁某君移文至縣内開二十二保五十圖東溝有營地兩處計四畝餘近被地販姜錫三瞿瑞堂串同地保沈班卿盜賣請提究追大令立提訊問沈供營地兩處聞由某都司賣與某大人小的並未詳知並無盜賣情事求鑒大令曰爾如此含糊顯係有心舞弊飭收押所中聽候查明嚴究 
[南市捕房紀事]  
　　前日王樹生在南市毛家弄德昌小烟館内開燈過癮臨行遺失皮夾一枚疑係烟客薛祥雲所竊且有林文保者願爲見證王遂扭赴捕房聲訴捕頭令押候解送馬路工程局禀請總辦翁子文太守訊究○前日吳海如雇羅間夫羅小寳挑運銅器若干件迨後忽少二件向論恃蠻扭交捕房據情聲訴捕頭令押候解送工程局禀請究追○日前南市董家渡左近大德馬車房圉人朱掌生失去棉被二條疑係比鄰某甲所竊因卽投報捕房請爲查緝捕頭允之○昨日賃居英租界垃圾橋左近之木工周賜福以前日媳婦某氏託稱至南市王家馬頭探親一去不回投報捕房請爲查緝捕頭允之 
[法租界捕房瑣案]  
　　某報關行主周仁章前控司帳人羅文輝侵呑巨欵迭經讞員杜枝員大令訊供稱與行夥金敬章陸寳生通同舞弊大令飭交保人聽候查明核辦昨日蒞捕房發落時命提復訊羅求交保出外赶緊理處大令准之限一禮拜内禀復核奪○韓梅生浼過永發將田五畝向西捕柴某抵借洋銀六百元延宕不贖控奉大令訊供諭令韓梅生立據賣與西捕地保許炳如禀稱小的查得此田係趙姓之產抵押與韓未便出賣大令飭邀趙來案候核昨日許保投案禀稱趙姓不知現在何處小的恐干違諭之咎是以來案禀覆大令命退去將趙訪尋○工部局失去青鉛二十餘條包探查明張仲德收買拘案請訊供稱此鉛買自王德友因即提王到案著存銀一百兩暫行釋出昨日王投案請將銀領回大令以案未了結何得率請領銀斥退不准○偷兒胡阿寳楊青山前經包探解奉大令訊供押候枷責昨日命提到案著枷一個月期滿責釋○偷兒陳友發余東昌均經包探奉大令訊供著各責二百板○枷犯王阿友陳阿六沈阿三孫阿寳張阿二沈阿松曹阿金顧海泉枷期已滿是日大令命帶案開枷各照原斷責釋 
[皖省官報]  
　　十月初八日調署桐城縣陸士奎缷辦管家渡茶釐縣丞徐鴻立均到布經廳董仰舒巡檢何慶雲均知奉賑捐局委監修廣濟圩府經廖紹彭赴皖北措資回從九王洪恩由頴州府差遣回初九日指分安徽試用知府文蔚到滿州鑲紅旗號豹南丁酉舉人户部主事袁緒欽辭委辦三埠管釐卡知縣盧忠麒辭候補知縣榮寛到起服來省王獄崧赴皖北措資回指分安徽分缺先補用巡檢陳廷楝到江蘇人本班儘先補用府經胡逢羲典史田家堃均到湖北人試用縣丞程紹宗到江西人湯啓湖南人尹益三巡檢王穆衡均到江蘇人陳湘國曹蔭棠陳峴壽李榮奎均到湖南人初十日署鳳頴道馮　到委辦蕪湖商務局提調知府許鼎霖到調署桐城縣陸士奎辭准補盱眙縣周榮期謝奉行知准補指分安徽遇缺先補用府經張寳華王家驥分缺先補用典史歸宗元試用巡檢周福成均到江蘇人候補知縣萬琅知籌議公所銀庫到差沈保衡知奉臬司委赴繁昌提案府經廖紹彭知奉賑捐局札委堤工差縣丞陳雲翰知奉委辦花津分卡巡檢張樹椿知由順直賑捐案内過班分缺先補用十一日指分安徽儘先補用縣丞王家源巡檢陳文鈺試用巡檢丁光第劉文敷湯之盤均到江蘇人牛蕙昌到河南人府經李肇周典中黄析爵均到江西人候補從九李鑫典史馬從龍均到起服來省十二日四品銜指分安徽試用知州魏仲青到湖南人代理宿松縣曾光煦到本任歙縣薛邦彥候補縣魏訓均奉委發審局正辦沈訓忠由石牌公幹回十三日代理宿松縣曾光煦辭署銅陵縣熊鈺到牙釐局銀庫通判孔廣洋知到差指分安徽分缺先補用典史楊長青試用府經葉賛業從九葉安瀾巡檢朱勳均到浙江人叚溥縣丞徐繼達均到湖北人王毓麟到江蘇人巡檢石　瑞從九王右樞均到湖南人候補知縣王清　知奉賞發咨文周啓運知奉委發審局正副上行走 
[上海北市絲會館籌賑公所旋子英經收各處賑捐九月廿二至三十日第一百零七次清單]  
　　廿二日浙湖懷清旅人祈平安洋一百元苾蒭不留名人求無病洋五十元平湖錫盛隱名士求病速愈洋三十元銅洋廿元○廿三日清貧子繳心願洋五元○廿四日吳敬慈病安願英洋十八元龍洋二元○廿五日高郵丁玉軒募楊德隆洋十二元又錢桂芳二角太倉胡稽梅一元四角祥怡然堂龍洋一元太倉錢四壽堂小洋廿角銅洋一角○廿六日葉桐軒洋十元○廿七日天長縣無名氏龍洋一百元無名氏求父母康健英洋十元朱一經堂十元○廿九日沈金林求平安洋四元四知軒龍洋四元○三十日拔困子求家宅平安洋四十元姚滌源善士爲令弟續娶奉生嚴命將親友隆儀移助代爲造福三十五元杭州恆豐潤募沈三泰耕記棉衣五元楓涇張稚春爲兒善生完願求平安四元楓涇屠廉卿求室人黄氏病除二元江蘇候補道楊印開第在襄陽續募本立堂陳鴻勳各二十千文王積益四千文劉鍾祥劉應祥陳正矩劉有恆薛天珍黄寳善徐養德堂七户各錢三千文劉天祿堂劉修省堂同信義同信和永興玉李孔琪長盛永長盛同崇盛明大茂長萬順長永昌義隆盛大立盛長劉一士黄正才吳恊五趙志富本瑞章李寳章李華英楊漢清黄大喜薛國有劉協卿劉考祥王建邦王恊邦王吉佑廿九户各二千文陳正名陳大勤義成德永順馨四户各一千五百文賈成興黄興章黄興福徐治道徐漢章徐炳章汪德成李連章戴興芳徐雲章楊士聰胡雁卿左德興陳國保舒有文馮府傳嚴啓興舒貴達楊永華李月川明謙李鳴鳳堂存厚堂劉元豐劉光鎰黄敦六堂長順久徐金　徐恆立何春生何敦仁堂楊靜宜堂楊仁記楊義記聚盛長樊同交賈公義義成新葛聘三葛仁山賈有成徐大順大茂正易忠厚易載長永大生樊洪泰樊有揚冀尚功永聚明倪長發石南芝朱訓禮堂米餘慶堂姚餘善堂趙半部堂李責蓮堂長盛福復盛源義興同聚豐祥中興德同聚永蘇興盛程永豐張永遠一義和張慶豐余景盛義和厚徐大興張豐泰胡恆泰鄧廣興徐有成謝永興三心同七十七户各一千文共一百廿户合樊平寳銀一百八十五兩四錢由漢口招商局兌來洋二百六十三元九角○九月份共收規元二百九十五兩一錢五分七厘洋一千七百三十二元扯七三七五合規元一千二百七十七兩三錢五分龍洋二百零四元扯七三二合規元一百四十九兩三錢二分八厘八洋四十七角扯六九二合規元三兩二錢五分二厘以上共收規元一千七百廿五兩零八分七厘銅洋三十九元一角連前共收規元三十萬零一千九百七十九兩零九分五厘銅洋一千三百六十八元二角貂套一件碎銅二兩五錢砂錢六千二百文仇　卷一册書絹三幅殿板宣紙廿四史一部圖書集成醫部兩箱福報錄四千李字軸三頂畫軸一頂 
 
 

Page 10

 
 
   
 
 

Page 11

 
 
   
 
 

Page 12

 
 
   
 
