# 1911 - 259 - 4913874

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　七月二十八日內閣奉上諭趙爾豐電奏自十五日亂民圍攻督署之後是夜即有大麫舗牛市口民圑數千人傭集城下連日又到有温江郫縣崇慶州灌縣成都華陽雙流新津卭州蒲江大邑十餘州縣民圑每縣數起每起數千人或至萬人所到之處搶掠燒刦無所不爲附近居民紛紛逃徙當經調派陸軍及巡防軍衛隊迎勦乃各該圑恃其勢衆分四路圍城並放鎗礮傷亡兵士迨經囘擊猶敢抵死抗拒及勢難支始行敗退嗣有大股匪圑數千人盤踞距省城五十里之龍泉驛山頂扼守險要密列礮械揚言進攻省城迨官軍 
馳往勦擊匪卽開礮轟打經軍隊於黑夜猛撲山上占據山頂奪獲大礮數十具槍彈刀械無算匪遂下山紛竄而西路犀浦中和塲等虎匪徒 
亦經擊退匪復分股圍攻雙流縣城焚燒關廂街寺官軍與之相持一晝夜城圍始稍 
鬆解竄擾犀浦中和塲並縷竄唐家寺之匪亦先後敗退自十六日至今連戰七日擒斬甚多奪獲刀矛旗幟約二千餘件各路電綫悉被砍斷驛遞文件皆被截阻搜殺現在各處仍復警報頻聞擬俟城守稍固即抽隊迎𠞰先後陣擒被脅愚民均開導寛免等語辦理尙合機宜該匪等先期散有調兵木籤足見謀逆已非一日及至逆謀敗露立時四處響應膽敢圍城抗拒肆行焚掠擾害良发俾閭閻不得安堵又復扼險固守截斷聲援並有砍斷各路電線截阻驛遞文件及搜殺情事實屬有意作亂似此悖逆情形業已衆目昭彰豈容任其糜爛亟宜早圖廓淸現在鄂軍已經行抵川境黔省援軍亦經開拔仍着趙爾豐嚴飭各軍分路𠞰辦迅速擊散毌今匪燄日張仍分别良莠勦撫兼施凡有被脅愚民悉從寛宥徧行曉諭妥籌安撫以免株連而釋疑懼仍將辦下情形隨時電奏至所奏設立籌防局辦理籌餉各事宜一節著度支部知道欽此監國攝政王鈐章奕劻那桐徐世昌署名 
[宮門抄]  
　　七月二十九日召見內閣總協理大臣 
評論（無名） 
[此次川亂之眞相]  
　　前數日間。滬上各報之談川亂者紛紛不一。有謂成都已失守者。有謂城中官吏多不知下落者。有謂將軍總督已被戕者。有謂川督已逃至資州者。有謂官兵與民連日開戰者有。謂所拘諮議局議長等已被殺者。有謂省城爲人民所守者。有謂全省各屬多起兵響應者有謂新舊各軍已同時兵變者。其實所。傅多不可據。一半爲電綫中斷。爲鄰近各地所誤傅。一半不得確信各以已意所搆造。由今反顧據可靠之。信息。大槪如左。 
　十五日之閧署。係確有之事。閧署之故。爲拘留諮議局　長。　而發爭路之人擁諮議長等各。　至督署。乞阻端方带兵入川。川督不允相持勿下。乃拘議長等。人民　議長等被拘乃索釋放因而毁署官兵見毁署仍開槍斃人數十人。人民遂退。城門即閉。四方近屬之人聞省城有亂。又知爲。路事。又知議長等被拘。乃各蠢起謀救城內之人。然城已閉。無可設法。只能附城而喧。城內之官。以爲亂民四起來攻省城也。於是由城俯擊。城外之人愈怒。乃拆電綫。使之內外不通而外間之謠。遂以百出。然城外之人亦非有軍。器備戰鬥者。喧鬧數日。無所得策。乃各散而歸。其時省外之。兵又至。城中官吏始開城而出。於是各處發電。又盛傅。川亂大定矣。嗚呼事只紛鬧本非有亂何言大定哉。 
[專電]  
　　京師得重慶電成都城圍雖解離城數十里仍聚集亂民數萬洶洶欲動 
　　鄂督電告內閣叙州府屬亂勢愈熾各縣蔓延殆遍 
　　川督電致軍諮府川省新軍全不足恃綠防營連日激戰精力已疲邊軍一千分駐城內外不敷防守之用民圑散而復聚仍請迅飭鄰省速派得力軍隊援救 
　　盛尙書宅上月二十四日突有口操川音裝假辮人求見拒之不允經巡警用强力驅去盛恐有意外傅令宅 
 
 
 

Page 4

 
 
內傭垼一律發給腰牌稽查出入 
　　粤督電奏李準傷病未痊省中全恃龍軍防駐未便調離他往 
　　駐京日使以奉天新民府長春等處鬍匪擾亂其勢日烈聞外務部要求派兵助勦那桐力阻一面急電趙督趕派得力軍隊會同駐隊嚴勦以免藉口 
　　外務部以長江一带災重地廣恐有匪民乘機爲亂電飭寗蘇兩省速於各要隘嚴布兵輪巡緝以免外艦干涉滋擾 
　　庫倫大臣三多電奏庫張鐵路開工伊邇俄人時思干涉綫長事雜遙制爲難於軍事關係頗鉅請飭陸軍協助辦理夺旨陸軍部即會同三多妥愼籌辦 
內務府密陳財政由奎繼兩大臣分秋歲出歲入凡係供奉御用特款毌庸列入皇室經費並運動某邸阻止澤公派員淸查以免揭出積弊　（以上北京） 
　　今日（二十九）杭嘉湖鄉民二萬餘人到城報荒分住府縣各廟宇增撫聞報密令各文武分投鎭攝人心尙安　　　　　　（杭州） 
[譯電]  
　　中國官報載趙爾豐電文報告成者近事措詞誇張方過其實然據重慶消息謂亂民並聲言欲加害遞送外國文件之人 
　　資州官場來電圍攻資州之會黨業經擊退資州成者間郵電交通已復舊狀來往旅客不復留難　　　（以上北京） 
　　中國總稅務司赫德已因病逝世（按赫德行年七十有六入中國海關辦事迄今已五十二年） 
　　愛爾蘭鐵路罷工一事各地之受影響者爲大南中地大西大北數路但大北鐵路現漸恢復舊狀其餘各路惟特勃林或他處幹路每日開車數次現鐵路工人聯合會辦事部决議各公司若不停止斥退或懲罰不允裝運罷工行家貨物之人且不將各工人赦過復職擬令愛爾蘭全境工人一律罷工計利司哥一埠於西八月三十號三十一號兩日拘獲一百四十名今有一百零八名受罰英金一基尼至四基尼不等公會之書記判罰苦工兩月 
　　全歐各處社會黨運動似已得勢西班牙全國頒行軍律各處軍民交鬨屢有所聞據巴黎消息法政府已秘密邀請各國合力抗拒此種主義之傅播聞各政府因工界之蠢動大爲不安 
　　巴黎電稱德國已將要求萬國管理摩洛哥　工務合同及反對法國派員入摩洛哥各國部兩事擱起不議今未議結之事尙有廢去領事裁判權及准德國保護摩洛哥個人數事　　　　　　（以上倫敦） 
　　俄匣財政大臣柯柯齊夫現暫攝首相之任將來實授之人大約非內閣中人員今尙未知其名　　　　（柏林） 
　　據俄國官塲稱首相司徒來賓旣死內閣自應重行組織將由財政大臣柯柯齊夫爲之　　　　　　　　（聖彼德堡） 
　　美孚火油公司已切實申明並未煽動墨西哥革命欲借此以得油市特别利益馬革黨首領持洛現駐兵各要地以求獲選總統（鈕約） 
[公電]  
　　各報鑒阜寗災重民危縣不勘報乞代募援全體紳民叩　（南京） 
要聞一 
[川路滴滴血]  
　　川亂起後聲勢日甚直至昨日始聞城圍稍得鬆解之諭然前數日風鶴頻驚種種消息均爲注意川事者所樂聞茲將上月二十二三四日訪函排錄於下 
　　二十二日訪函川督前數日連次電奏大致謂川事竭盡心力欲以和平解散而訖無效近來風潮日益囂動其爲首數人顯露逆謀現在散布自保商榷書並糾合匪徒約期起事謬希獨立其宗旨非復前日保路之可比似此情形非用嚴厲辦法將爲首數人付之法典不足以銷逆謀而扶危局朝廷接到電後深爲震駭然總協理大臣仍不欲以操切從事澤大臣則謂禍亂已至如此若再攸容後禍何堪設想監國動容乃有二十日之上諭當擬旨時徐相謂此事雖不能再予攸容然非得有謀逆之確據仍萬不可輕於殺戮所以上諭中有相機分别勦辦及將倡亂匪徒及時撲滅之語而不云盡法懲治明正典刑者蓋此旨甚有伸縮之餘地也 
　　又一說謂二十日之上諭異常嚴厲其直接主持者固屬盛宣懷其間接原動力實爲鄭孝胥當川潮激烈時上下交　盛氏盛已慄慄自危不知所措因商於鄭氏鄭乃主張强權實 
 
 

Page 5

 
 
行格殺勿論主義謂非此不足以保路且逆料川人之無能爲故初次擬稿措詞尙較此爲嚴嗣不得總協理之同意始量爲改輕云 
　　此次川路事起端督辦即電參趙季鶴辦理不善貽誤大局聞端與趙本係通家此次破除情面嚴詞劾趙實以瑞莘儒曾有此言端恐瑞先發此電將來勢必派往查辦不如自已先占地步必不能以原參之人又去查辦可以避蜀道之艱難初不料仍奉查辦之命也 
　　昨內閣王大臣在政事堂大開會議聞擬請以督辦大臣端方署理四川總督并保趙爾豐爲駐藏大臣其現任駐藏大臣聯豫則調充理藩部副大臣 
　　十九日川路代表劉聲元發遞時有一交片甚爲嚴厲似不專爲劉一人而發文云現在四川亂黨藉爭路爲名煽惑商民罷市罷課所宜傅布自保商榷書意圖自立並有攻撲督署肆行燒殺情事已經電諭趙爾豐分别良莠勦撫兼施乃旅京紳商學界屢次開會聚集多人投遞呈詞是不知該省匪徒搆亂情形曁朝廷綏靖地方深意徒滋擾亂京幾重地亟應保衞治安尤須嚴加防範着學部嚴飭各學堂管理各員認眞約束學生照常上課不准隨意出堂干預外事並着民政部步軍統領衙門嚴行禁止聚衆開會多派兵警加意彈壓如仍有開會演說紛遞呈詞者立即勸阻解散倘或不遵即行分别拿辦并將自稱四川代表劉聲元嚴密查拿押解回籍交地方官嚴加管束各該衙門務當實力奉行毌稍疏忽欽此 
　　二十三日訪函川督十六日所發電二十日始到十九日所發電二十二日始到故都中謂六日不得川電此十九日電未到以前之說也十九日電係通電各督撫亦由資州發其詞尙不十分兇险惟言先已解散後又圍攻深恐川中兵力薄弱不能撲止仍乞各省援助 
　　端午帥自沙市電致京友頗言其入蜀之非計以爲渠係原參之人又督辦路事此去川民必以爲壓制而來因激起其反抗之力川官又以爲將取而代之感情大惡必無良策並言爲朝廷計宜派一與路事無關係之人乃爲得策云云政府見端如此益憂危莫知所出 
　　議起用西林時政府頗籌及應否带兵其始以爲亂象已成爭路與作亂不可分曉非兵無以壓制暴動保護良民且外國紛紛調艦入川我亦宜占先著故各大臣多主張带兵旋以明降諭旨用兵恐滋驚恐故諭旨不言兵俟西林就道然後斟酌行之 
　　前報四川署提法使周善培被戕一節茲聞周原係贊成保路同志會者對於鐵道國有政策深不以爲然其接見川紳時亦頗有激烈之語故此次風潮周頗有力並聞前護督王人文嚴參郵傅大臣盛宣懷之奏稿亦出其手現被瑞莘儒電參又見亂事已起自知不免故於日前竟用手鎗打死一人（亦官塲中有勢力之人）然後自戕並非死於亂民之手 
　　川亂風潮全由趙爾豐一人激成其兄次帥日前諭其內幕銘某代爲修函訓斥乃弟內有頭銜雖未而川省比鄰英法萬一乘亂紛來則吾弟將爲西南邊域之罪人等語此函係與電參稿同日發遞者 
　　駐京英使藉口保護商旅教堂向外部要求增兵駐蜀慶邸堅持不允巳極力拒駁而署外相鄒嘉來獨謂民多兵薄脫有排外匪類乘機刧殺洋人中 
國難任保護不如許之免釀庚子之禍云云異哉斯爲我國之外相 
　　成都之亂電線中阻頗不能得眞相而十五之役有端瑞二帥致程　帥一電所述情節甚明此電係雪帥轉同鄉京官者文云頃接端午帥瑞莘帥詵電開川民傅檄自何澂方初聞斯耗亦疑爲疆臣恫喝之詞近接成都余道大鴻元電稱罷市後除飲食店照常外餘亦密售省外灌崇郫等縣局所均毀兵警多助均同志會巡防稍可用現調來省人民抗稅已决議實行解省之欵有被阻者學生密議回籍辦圑其以語言煽惑者以鐵路學堂爲最正紳意在避禍頗附和該會有地方官數員願以爭路罷官該會最激烈者惟羅綸若顏張等爲其利用等語又接季帥咸電稱保路同志會傅檄徒黨乘機圖進不僅爭路之人爲其牢籠欲抗糧抗捐不完釐稅竟刊有四川自保傅單開載自收租稅自辦民圑定期十六撲攻督署幸十五日十點鐘前後先將首要設法誘擒午間猝有各協會匪徒數千衝破街口馬步各軍擁至督院前門砍傷兵弁多人直衝入頭二門將上大堂環列者均挾有炸具并分撲廓房兵 
隊開槍斃十數人始行敗退又撲攻後門幸又擊退旣又各街鳴鑼聚衆與兵隊互攻亂民到處蜂起 
 
 

Page 6

 
 
如自流并純羌并灶徒省外聚衆數十萬人現亦罷市停工抗納關稅深恐處處響應兵力弱薄務望貴大臣多派得力兵隊迅速起程等語又據成都英人致漢口領事電稱成都罷市新軍難恃總署業擒首要並出示勸諭開市英人多避至重慶宜昌重慶現甚平靖惟綏定叙州嘉定均已罷市等語據此數電亂局　成方已登舟並致電季帥鄂兵隨方前進現成都資州電信業經中阻確實消息探悉益難云 
　　二十四日訪函自蒲羅諸人被逮後政府接川督兩電皆不復蓋不知其所以復也言 
嚴辦則恐滋變言不辦又未知亂情究竟如何惟內閣日昨又接川督電告謂己經拿獲爲首之蒲殿俊羅倫顏楷鄧孝可胡嶸五人俱有官職應如何懲治之處請示祇遵等語觀此則蒲等固未殺也 
　　昨日瑞督電告內閣謂接川督電十六日拿獲多名均係職官并謂連日有剪髮省年向川進發恐係革黨乘機舉事已飭律截留不准前往 
　　盛宣懷以川事决裂時論均集矢於其身欲自請罷斥早佔地步前日舉以告慶邸慶謂此時風潮正烈大臣萬不能輕動以長囂張之氣朝廷當不致有他意盛歸乃稍寛懷故見人時尙爲鎭定 
　　某京卿接重慶來電謂亂民圍攻督署時趙督遣其眷屬從署後便門逃走行至小巷被亂民衝散並無下落或謂已被殺害其說不確惟督署確已被焚全成焦土趙督移住兵備處提法使巡警道兩衙門亦被延及新軍已有數營同時起事隊官中受傷者甚多朱文樵係死於兵士之手並非自殺 
　　李御史熙前日呈遞封奏一件聞係紏參川督趙爾豐措置失宜蓋李御史乃川人故能言之詳盡也 
　　又二十六日鄂省訪函云此間接有消息謂川省陸軍早已傅有入保路會情事趙季師慮共同謀爲亂令將砲槍要緊機件拆下派綠防營兵在軍械庘看守十五夜閧攻督署時趙帥調新軍入衞各軍人均不肯行朱協統泣求乃去詎到署後袖手旁觀不肯聽令迨匪人圍攻省城新軍揚言我輩處於中立旣不助官復不助民趙督知其不可用因令防營守城以禦外匪緣營在街巷彈壓以防內變朱協統見大局如斯危迫且恐將來不免貽誤戎機之罪爰即拔刀在軍前自盡云 
　　四川叙州府屬山林叢密素爲盜賊淵藪此次川省變作該盜匪亦揭竿而起聞已佔據某某兩縣城（或云一係筠連縣）脅從至二三萬人其勢甚爲洶洶此外各屬起事者甚多祇以消息阻隔未能探悉云 
　　又本埠訪函云岑雲帥奉旨入川前以名位不立權限不定故行止未定嗣經雲帥電商政府昨日得復如所請專管軍務並招集兩粤舊部趕練亲軍槪歸節制及趙督專理地方政治端帥主持路事各節自應各專責成無所瞻顧等語故雲帥又有即日起程 
之說大致川亂尙未大定收成命之請政府未必允從也 
小說 
[無名罪人（三十九）（無名）]  
　　石勃道。你那裡知道。這樣的人。定然奪了人家無數的錢。害了人家多少的。命將他定了死罪。决不寃枉的。愛姑道。我還不相信。石勃道你還不相信。他被告的律師黑兒。都相信了。不然他今日的辯。論如何這般吞吞吐吐的。愛姑此時。心中實耐不住。屢次要說。這犯人决計無罪的。你將這無罪的人。定了他罪。豈不是與。你殺了他無異。然怕說出之。後恐石勃疑心反於芳秋。無益因仍勉强忍耐住了。只問石勃道。現在定罪之後。那犯人關禁在那裡的。石勃道。那犯人如果三日內不再上控。便要行刑。因此便在刑塲旁邊的羅甘土牢。裡關禁。石勃還要說那。關在圭牢裡的情形。愛姑道這樣可悲的事不要多說了。石勃恰自以爲說勝了愛姑。甚是得意。愛姑又問道大凡犯人。一次經了死刑的宣告便無可救的方法。麽石勃道大槪。的犯人决無可救的方法。只有今日這案。因爲尙有可疑之處所以三日之內。還許他上控只是這個上控。不准的分居多如此無名無姓的犯人。倘若准了他的。以後的裁判。更要難辦了。愛姑面上登時愀然不樂道。那麽便是明白了這犯人無罪也是無救的了石勃笑道除非一個法子。這裁判所的判語。都是依着法律。如要這法律歸於無效只要在這犯人之外。另行訪探出了嫌疑的犯人。來那犯人承認了他是眞眞的。兇手那以前判定。的罪名。纔可取消。今日判過的犯人纔免。死刑。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
權至重本部鑒於從前吳端伯（間接日本興業銀行銀一百萬兩）覆轍不得不愼重辦理所稱積聚公司設在廣州究竟何部註册股本是否招足包工購料各款有無影射均須詳加察奪尊處照會該公司將草約底稿先請部查俟允准後再行簽字極爲允當應請再轉飭鐵路暫緩簽字迅將草約送部以憑核辦郵傅部皓印 
[自治議員竟有朦征錢糧者]  
　　餘杭縣城區自治議員俞昌洛日前身带征串赴文山下莊向各鄉民聲稱莊書葉錫祺病故伊奉縣諭催收等情當經該莊紳耆陳治平等識破係是上忙銷照跡近重征羣起大譁當將該議員所揑銷照全數扣住共九十八紙計銀五十餘兩並俞昌洛親筆計數各户手摺一扣核對串摺銀兩户數無訛已於日前呈控府署請飭縣提究等情奉英太守批云以自治議員代莊書征收糧銀巳屬非是何况以上忙銷照朦混私收又值此水灾發生之際據稱此項銷照曁手摺等項已經各鄉户扣留等情自應澈究以重自治傑代理餘杭周令遵照立即確切查明據實通禀擬辦勿稍含混以飭民治 
[警官與學堂爲難紀詳]  
　　揚州警官朱霞仙毆辱學生致釀風潮已載前報茲悉二十四日晚巡警第三區區長朱霞仙及黄副巡長在大同戲園挾妓包廂佔去廂房三間後來預定包廂者無地可容以致羣詈該區長不已該區長疑爲江甘高等學生所爲當時濳行出園密派巡士遇江甘高等學生卽行兜拿詎有錢生燕慶者時適由堂返家路經炎帝宮門首忽來巡士多人吹呌捕拿該區長并令從重毆責此生年僅十三且并無詈罵之事當卽回堂哭訴堂長王醒言君經王君面與該區長交涉請其將滋事巡警懲辦和平了結不料朱區長宣言辭差將王君拒絶以是該堂大動公憤於二十五日午後發出傅單沿街分散次日停課一日具禀府轅要求將該區長撤換并邀各堂代表至該堂集議各堂均表同情現已由府尊允許將該區長撤差矣 
[蘇撫消弭民亂之政見]  
　　句容開源公司劃界滋閙一案各鄉鎭房屋教堂等被毀無數計東鄉董事嚴惟汀家樓房一所夏甸韓汝松家樓房一所東昌街重鵬來瓦房一所白兎鎭施衍昌家房屋一所夏甸阜豐公司及放馬岡許兆元等種植公司各一處又天王寺鎭小學堂二所浮麓公司及周岡村胡景洛家及浮麓公司草房二所姚家邊公司草房一所天王寺鎭翟聚奉烟號張巷村張中炘家房屋一所西趙家邊村凌志義家瓦房一所天王寺鎭及唐陵村倪安瀾家瓦房各一所小學堂一所北墅村天主教堂一所又後北墅村王守本家瓦房一所押泥村潘文秀瓦房一所新店村耶穌堂一所小朱莊村夏堯天家草房一所又劍壜鎭董事陳瑞鎔家房屋一所蔡巷村董事察兆祥家房屋一所日前句容縣許文濬大令勘明被毀情形禀 
報撫院當奉批云嚴本文等前次聚衆入城要求將該縣拿獲之朱榮德等保釋並敢拆毀學堂教堂紳商房屋經縣請兵鎭壓尤敢竄出城外沿途將公司董事房屋拆毀見物即搶復勾串帮棍會匪將董事陳瑞鎔房屋搗毀所有財物擄掠空曁將該董事之姪及其工夥二人一併擄去實屬岡知法紀自應嚴拿懲辦以儆效尤而遏亂萌惟劃界事亦須妥籌辦理仰提法司速飭會同委員營弁嚴密訪拿滋事首要各犯並勒交朱榮德等務獲究報一面將爭劃山界之案秉公妥議籌辦以愜輿情並先將勘估緣繪圖造册通詳仍分投彈壓剴切勸導勿再滋生事端爲要 
[武漢聯絡交通又有新計晝]  
　　武昌漢口間建築鐵橋一事雖有在比利時借資實行之說然未决定今又聞華人與日英企業家合資設立一大公司在漢陽武昌漢口間鋪設電綫鐵道聯絡交通其資本及材料由日英兩國企業家供給其漢口武昌中隔江圑中人現爲聯絡三處大計劃擬由武昌漢口間鑿大地道以聯漢陽武昌與美國紐約之哈德遜河地下隧道相同現英人某工程師已從西七月以來着手調查測量業已完竣近由漢携其所調查之案件回國報告企業圑矣 
東三省 
[開濬柳河之先聲]  
柳河頻年爲患非設法開濬不能爲一勞永 
 
 

Page 12

 
 
　　逸之計趙督厪念於此特派英工程師秀思前往查勘聞已於前晚抵新民府會同該府熟悉河工員紳親蒞沿河一带詳細測勘以便將來實行開濬至需款究應若干辦法應由何處入手一俟該工程師查竣後即有頭緒矣 
[劇盜慘傷事主]  
　　昌圖府屬第三區張家窩堡張姓於七月十七日夜間突有賊匪數人闖入其家將家主之足用二齒鈎釘於地上又將張姓兄弟二人赤身用火烤烙室中衣服等件掠奪一空並搶去錢一萬餘吊刻聞張氏兄北因受傷甚重恐有性命之憂該匪徒等雖由三區區官派警緝捕現尙未獲一人 
雲南 
[賢牧令爲民興利]  
　　賓川州張毒彭刺史以雲南自禁煙後生計日絶特於去年　倡種棉未一年而成效大著旋大理府周善伯太守亦捐亷數百金廣購棉子頒發各州縣照賓川種法令民間認眞栽種現查據報種成者爲數甚溥苟各州縣悉能效法周張行見種棉大利普及全滇不難矣滇垣東區區官潘大使於去年見城外櫟樹最多自行購到魯省山蠶種子先於金殿一带試養今年己大見成效而騰越大姚各屬於三年前已經試養大獲厚利現在滇督亦注意此政己遍札各屬試辦列爲 
考成似此滇南山蠶之利不數年又將大見發達矣 
廣東 
[砲輪與商輪互撞]  
　　七月念二日晚中國寳璧砲輪及金山夜輪於在省河相撞先是金山船於二十二下午五點在省城開行至六點時忽與寳璧相撞金山船旁右便中部被寳璧船首所觸損摥船欄一幅並傷鐵板兩三片幸非重傷故金山依然駛行赴港即行修葺翌晚如常開行往省 
直隸 
[津紳與電車惡感]  
　　津紳陳郭魯爲電車軋傷巡警案上警憲禀云竊職等查天津電車電燈公司章程第二十條如該公司違犯所定條欵秉公人議定之後北洋大臣可以將其違犯之處通知公司并不必知會領事即可暫行掌執該公司全盤　器車路或停工或自行接辦均聽其便一俟公司將所犯之事調理妥當之後該公司即可全盤領回按照第二十五條公人所議章程接辦又第二十五條凡公司或公司内之洋人與中國人民有所爭執除刑名案件不在此內須請地方官會同公司所辨之人秉公和平判斷倘彼此有意見不同之處須各派一秉公人妥理如此秉公人仍不能斷則由此二人另舉一人以决之如公司與寺方有所爭執亦須由上秉公人決斷無論公司交涉何事倘該公司有不依合同者地方官無須知會各國領事及各國衙署照約舉行云云職等依據此二條之規定係指違犯電車公司章程而言違犯章程行政官即有停工接辦之權今該電車軋傷警士周俊山因傷致死龔義和純是商家刑名案件即奪其路權執其　器尙不足以蔽其辜今該公司反生種種不法之要求謂警士妨礙軌路不避行車索償損失等情其干犯法紀曲庇兇徒藐視國權蹂躪法律草菅人命横　無理己　顯然若不嚴行取締津郡人民生命何堪設想倘民氣日勝惡　日深一旦決裂將與公司爲難又將何法對待耶 
[劃分司法區域]  
　　直隸高等審判廳出示畧云現在省城商埠各廳均已成立所有管轄區域自應及早試辦以資道守表內所列保定正定順德廣平大名宣化共六府所屬各廳州縣冀州趙州易州定州深州共五直隸州所屬名縣均歸省城高等廳管轄天津河間永平遵化共三府一直隸州所屬各州縣均歸天津商埠高等分廳管轄此後凡有高等總廳及分廳所轄區域應即照此劃分界限如未設審判之道府直隸州覆審案件及各州縣業己判决該民人因不服判斷赴廳上訴之案均照現行法章辦理以重司法而促進行 
江西 
[贛邊匪風稍息]  
　　贛省南安邊境毘連粤屬會匪搶殺之事時有所聞經馮撫電飭防邊統領劉槐森督屬嚴拿紙棚菰廠匪徒均難托足贛境漸見安靜而自粤省派來之巡防隊兩營分駐仁化長江以後搶刦之風亦稍衰息販紙客商現均照常採辦矣 
[醫院附設學校]  
　　贛省陸軍醫院長醫學進士王若儼畢業日本千葉學校回國後設立慈惠醫院大著成效現因官立董學停辦邀集同志組織醫學一所以養成西醫外科人材爲宗旨內分解剖生理物理化學藥物外科花柳科皮膚科耳鼻咽喉科急救法牛痘科英文日文國文體操等科目每月規定學費洋五元以三學期爲畢業現已招攷學生預備上課矣 
安徽 
[自來水請欵補助]  
　　皖垣開辦自來水業於各街道遍埋水管不日即可峻工惟經費浩繁原籌開辦之款尙屬不敷現經電燈廠總辦沈道金鑑將辦理情形詳報朱撫并請飭司補發三千金以濟要需而免竭蹶 
[新簡鄂藩之行旌]  
　　調授鄂藩連方伯於上月念八日交卸皖藩篆後請假兩月往江西上海京師等處游歷一週始於七月念五日由皖携眷赴鄂皖省官塲初無一人送行後聞朱中丞親自出城祖餞司道中始有數人隨轅相送者連方伯之行旌遂爲之一壯云 
浙江 
[改築勸工陳列所之內容]  
　　杭垣第一勸工陳列所上年奉撫院特派王道曾俊監督構造糜費萬餘金而工程窳敗形式尤妨衛生即經諮議局紛紛質問報紙喧傅中座碍於輿論　成勸業道設法改築或竟改爲商品陳列館現聞董季友觀察迭奉部催詳請中座赶速籌備二　移請藩司查提出品協會盈餘擬請追加宣統三年預算略云前奉撫憲札飭將原有第一勸工陳列所樓上重如整頓趕將南洋下會物品陳列其中務與勸工陳列名實相符其樓下附設勸業廠仍租賃商人售買貨等烟即經敝道親蒞該所切實計晝擬將樓上原有摺隔分間五十餘所一律拆去合併爲一大間依柱設置玻璃櫉櫃以備陳列品物樓悉仍其舊另於星後之東北角開闢太平門一座前面樓上下臨街門窗槪用鐵皮包裹各節詳奉撫院核准業已招工核實估計拆缷添設及玻璃櫉二十三架共需工料洋二千二百五十九元三角惟此項工程經費係屬臨時特别發生不在本年預算案之列但該所旣爲全省模範所有南洋下會品物以及應行徴補各件現己次第徴集亟待陳列修改工程勢難停緩自應遵飭　備的欵詳請追加俾便及時進行從速開幕茲查有上年官商分認之出品協會盈餘經費洋一千餘元移請迅即撥解過道以濟要工 
江寗 
[南洋續辦徴兵]  
　　南洋陸軍第九鎭徐固卿統制以九月初爲各標營第四次兵士退伍之期照章應即續辦徴兵以補缺額急宜預爲籌及特定八月朔日爲開始徴兵之期於寗垣設立總局委要塞局沈道尙　兼充該局總辦並於鎭揚等　各設分局日內即當派員到該處開徴 
鎭江 
[委署鎭江法官]  
　　鎭江地方審判廳帮辦推事婁善箎奉提法司左亷訪札委試署本廳推事又鎭江寺方檢察廳帮辦檢察官徐家駒奉委試署本廳檢察官該二員於日昨專丁來蘇禀明到差 
蘇州 
[鐵路與地方官交接問題]  
　　蘇提法使左亷訪接滬甯鐵路總辦鍾觀察移以現在司法獨立究竟鐵路巡官與地方官應行交接事件如何辦理　查章復局飭遵等情左法使當即移復略云蘇省各級審判廳惟甯蘇二府及鎭江地方業經先後開庭其上海一處現正籌辦一切此外各廳州縣尙未開辦所有鐵咱與地方官交接事宜自應仍照向章由各路巡官分别備具函牘移請各州縣辦理如在己設審判廳地方並所辦事宜在審判範圍以內者由各州縣於收受之後轉送檢察廳核辦庶昭晝一而免推諉俟日後各屬地方分廳及初級廳一律設齊再將鐵路交接事件另訂專章以資遵守云云一面並通行甯蘇鎭各府州及各審判檢察等廳一體遵照 
[淸談（東吳）]  
　　人民激於愛國之忱。張拳奮臂。大呼而起。不過以忠勇之氣勝耳。一遇鎗林彈雨。則奄然盡矣。 
　　孔子曰。如得其情則哀矜而勿喜。成都解圍以後。不知趙爾豐之心理。其喜悅何如。噫嘻 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　中國沿海一带有西風南方微風 
　　是日颶風向高麗海峽沿日本海進行天氣不佳 
本埠新聞 
[米價漸平之好消息]  
　　本邑城自治公所董事近以滬地米石已漸流通內地米船亦復源源運滬得以接濟日來米價因之鬆動稽核米市開盤之秈米每石八元五六角次者七元七八角高白破十元零五六角周浦新粳九元七八角似此有跌無漲天色又得暢晴諒不致再有缺米之虞並經滬道劉觀察上海縣田大令嚴查奸商囤積及私販以維民食而平米市是以所設商船會館內之平價局每於一五日會議一次現又議明自八月初一爲始再行减價每石售洋七元六角零糴每升錢九十五文昨特由董函告滬北各分局遵章一律照價發售 
[陸惠生控案又起糾葛]  
　　公共公廨幕友王博謙君控陸惠生指使陳小甲子（即陳阿二）連小姜口（即王阿四）鎗擊圖害一案定於昨日午後二時半會訊届時捕房將一千人証解案工部局刑事檢查員侃克君原告代表沃沛律師陸惠生代表穆安互並愛理司帮辦等兩律師亦同時上堂候示寳讞員與英副領事康斯定君先在　息所磋商半句鐘之久始行升座研訊先由康君操英語佈告兩造律師繼由寳讞員宣諭日本埠大陸西報載有陸惠生供詞語多毀謗公堂深爲詫異陸供未經研訊何人逕先送登西報似非上流社會所爲因此本分府不便再訊候禀請道憲另行委員復訊再向大陸報交涉以便根究穆律師聞諭即起而言曰敝律師亦甚表同情幸當日堂上尙有領事陪審應請貴分府照常會訊毌須介意寶讞員辭以未便候禀道核示遂諭陸等仍带回捕房候究各律師亦唯唯而退 
[城自治議員之認眞]  
　　本邑城自治公所董事以今日起爲開秋季議事會之期昨已由該會議長預告各議員務於届時每日午後五時開開時刻以前提早一刻許先行來所以憑籌議如有事故不能到會參議者須照章預先聲明用告假單請假以符定章 
[滬關道劃抵裕蘇欵項]  
　　滬道准蘇署藩左方伯移開爲移會事奉撫憲程札據貴道禀稱竊照蔡前道移交正元兆康謙餘三莊外欠帳欵內裕蘇局規銀六萬五千餘兩當時未領全數提繳因裕蘇商明立限存摺除陸續提回外尙有規平銀一萬五百十六兩九錢九分旋於攤付三莊欵項由道將經欠各欵及裕蘇存摺發交淸理賬欵董事攤還華洋債户詎各董事迭向裕蘇提取該局延不照付當經職道在省據情面陳聽候鈞裁嗣奉憲諭卽飭藩司撥還迨職道公回一再電請飭追在案茲准應署藩司函稱裕蘇局前經禀定凡有存摺公項均候將各欠收齊一律攤償歸還茲所收無多自應照繳司庫空如懸罄無力先爲籌墊三莊款項急待攤給以免延誤擬裕蘇所存道庫之欵可否由道暫爲代挪一面飭裕蘇局俟收有成數首先呈繳俾免貽誤查裕蘇官局係藩司主管蘇省財政關係一出一入皆司庫公帑今該局旣非倒閉似不應仿照商家倒帳辦理自失官家信用惟前項未繳之規銀一萬五百十六兩九錢九分旣經藩司函商自應由道代挪發交理賬董事攤償債項仍歸藩司照數撥還除滬關查明應解司庫餉項備文移司劃抵淸欵禀祈檄飭蘇藩司照數劃還等情到本撫院據此除禀批外合行札司遵照如數撥還具報等因到司奉此查前裕蘇局坐辦李革守現經商務總會保出淸理自立限狀由本署司錄呈憲鑒在案前欵旣據貴道禀明代挪擬即嚴追李革守赶即勒限淸理以便如數劃抵除呈復並分行外合行備文移會爲此合移貴道請煩查照施行云云當即據情移請商會並理帳處任道查照矣 
[强姦幼女拒捕毆警之駭聞]  
　　西門口城脚根業水菓業陳四富之女金弟年祇八歲被鄰人戴文元騙至伊家誘閉房內强行姦污鮮血淋漓經女痛極狂喊哭聲直達户外四鄰畢集將戴擒獲陳四富聞聲赶至扭交站崗巡士劉曉山一併带入一路四區警局詎戴不服敢將巡士陳翰章兇毆扯破號衣擊壞門窻實屬暴惡擾亂局章事涉姦淫未便懸斷昨午已將原被一併移送一路一區奉德區長諭著押候訊明究辦 
[道台能嚴肅綱紀]  
　　道轅之馬夫馬雲龍茲因牽馬前往小南門內放靑偶不經心致馬溜入倉前某學堂操塲內踐踏草花等物向論逞蠻由學董李紳鍾珏函控道轅請究劉觀察得函後赫然震怒查詰倔强立即發交發審委員承明府提訊據供以後不敢俯首乞恩明府以該馬夫係奉道憲飭辦未便寛恕喝令笞責二百板判具改過切結存查叱退 
[南鄉塘灣自治籌備所復上海縣函]  
　　敬復者昨奉台諭以目前民食艱難公議籌辦平糶事宜并電外埠購米三十萬石運滬接濟仰見仁憲軫念民瘼之至意欽佩莫名查敝區東南兩面地皆濱浦土產以棉花爲大宗自上年歉收本年米價迭增倒篋傾筐無非爲朝夕餬口之資富者旣少儲藏貧者更形窘迫近查鄉鎭米店存米不過一二十石一糶便完鄉民數米而炊大有小可終日之勢茲奉鈞示有酌量情勢籌辦平糶等情照敝鄉情形平糶一層確無可緩惟須大批米至價廉易售民得共沾實惠耳至近處民情尙覺安謐特以風雨兼旬沿浦棉花摧傷不少收成定不豐稔民憂正未有艾耳耑　奉復 
 
 

Page 19

 
 
本埠城廂各董事姚文枬葉佳棠姚天來郭廷鉁致上海縣函 
　　敬肅者滬上米價昻貴奉諭籌辦平糶業將辦理情形陳報在案除東涇鎭之洋涇爛泥渡等處先行開辦外又據該鎭之塘橋及引翔港鄉法華鄉各董先後來局領米載運到鄉即日開辦至米價日來天氣暢晴來源稍旺平售籼米現已减爲八元爲特一併附陳伏希察核 
[官長保護西人之周到]  
　　滬道劉觀察電致兼署藩司左方伯文略謂法副領事顧寶繙譯花芬嫦赴蘇浙內地游歷當以水災鬧荒勸令暫緩不允並云不發照亦往當將護照加印送給仍囑其緩行最妥恐仍須前往乞速分别移行保護請分電所屬一體遵照等因左方伯接電後除電請浙藩飭屬保護外已電札各府州縣一體保護云 
[爲米荒禁止燒鍋]  
　　本縣接松　府戚太守札文云奉署藩憲左札開據上海縣電禀上海存米不足十日之糧幸奉憲台電准撥欵購辦外米三十萬石接濟民情欣慰開源尤須節流乞飛飭各州縣立刻停止燒鍋以杜虚糜而益民食等因據此合亟飛飭札府轉札該縣遵卽出示嚴禁各酒坊停止燒鍋云云 
[愼食會實行衞生主義]  
　　愼食衞生會提倡改良食品主義特於四馬路晝錦里西五層樓租定房屋油漆一新准於本日起先從二層樓上開賣素麫聊慰調飢物品格外精潔烹調參用中西堂倌細崽伺應周到至素席大餐改於初七日開張貿易高樓憑眺足供大雅之觀素食調和定適离人之口並備有各種報紙細巧點心外加紅綠香茗以助逸興有志衞生者盍嘗試之 
[刨墳賊也愛洋貨]  
　　城自治公所西區梅豫棖函致一路一區警局德區長略謂頃據英美工部局衞生處管理西墳事宜洋員華德勝君函稱老北門外城脚外國墳塋內常有竊賊匿跡竊特等情晚間乞飭加派巡警巡緝等因查該處地轄貴局管理特此轉函台端轉知一路五區在老北門外外國墳塋一段加派巡士以期內外兜巡竊犯絶跡免貽外人藉口想執事必不公軫域俯如所請也 
[盜匪歸案訊辦]  
　　盜匪徐金生陳永林顧永生胡瑶生等近在松江府屬司草浜地方糾黨夥刧金海勤彭甫根曹海波等家衣物並鎗斃曹媳曹張氏分贜各散旋經飛划第三營哨弁盧尙忠緝獲徐等同黨羅松金一名解奉婁縣訊知徐等逃匿上海特派武弁蕭仁山等持文來滬投請公共公廨轉飭捕房由包探劉森堂等將徐等四盜緝獲解奉會審公堂訊供押候松府來文再核在案昨日復由捕房將該盜等解廨請究經王襄讞會同美哲副領事訊供一過判仍一併還押候備文連起案之手鎗一支并交來弁带回歸案訊辦 
[定貨虧銀之糾葛]  
　　美商公利洋行控恒通靛號楊鵬雲萬亨永參號王再興永生義號王子善等不理担保協生昌定貨虧銀一案前日午後由廨會訊原告代表莫肅律師上堂譯稱協生昌前向原告定購麫粉逾期不出轉倩原告代銷計虧銀一千一百九十餘兩當由楊等担保蓋戳向理延約應請飭追見証沈松年供稱保單係沈子文所繕六月間由楊等提保蓋戳據原告用人胡竹如供稱與王子康將保單送往三處蓋戳是實訊之楊鵬雲延博易律師辯稱保單楊未蓋戳未便承認詰之王再興王子善供稱保單係王子康送來蓋戳現恊生昌移設烟台候函囑該號淸理等語王襄讞核供會商美哲副領事判楊等三人分别交保限七天淸理違干未便 
鎖聞 
[城內]  
　　都是自家人何必藏匿○季榮和控被胞弟季榮來藏匿胞妹口角互毆扭送一路四區轉送一路一區經德區長升訊季榮和供稱揚州人因胞妹走失向胞弟季榮來追問伊即逞蠻詰之季榮來供稱胞妹不見心亦着急胞兄誣我藏匿爭論互扭誤傷伊額乞恩當騐傷勢尙輕姑寛免予深究飭并出外帮同尋緝胞妹再核 
　　拐匪蟻媒均可殺○拐匪郁炳南由淸江姦誘姘婦趙意子至南京串通蟻媒劉馮氏騙带來滬押入小東門外某花煙舘內爲娼未成案破由局送縣請究等情前晚經縣署帮審承明府提訊趙意子供稱淸江人年二十一歲小女子家中有六十八歲之母自十六歲時因做衣裳被成衣匠郁炳南勾引成姦今年二月被誘同逃到南京下關借住劉馮氏家四月間誘騙來滬宿食客棧衣飾典質化用已盡伊等設計迫將小女子押爲烟妓心　不願乞恩超豁質之郁炳南供稱带領來申意欲覔事未成衣飾當空商之趙意子願入靑樓故　押給某花烟館四年計洋一百五十元未曾成父叩求恩典詰之劉馮氏供前因伊等宿食婦人家中被欠房飯　借洋共有十數元七月十一日郁炳南偕趙意子又至婦人家中向索欠款據稱同到上海去取同抵滬埠宿食客寓探知伊等互商押妓情事勸阻幾次乞赦明府得供判郁炳南劉馮氏牧押再訊趙意子發堂留養候示 
　　窮途可　○痴顚之寳麟在路胡鬧毆人由高昌廟巡防局拘送到縣請訊發落經縣署帮審承明府提訊據供家住漢口來滬尋友不遇川資用罄衣物　賣凈盡枵腹不堪故將生菜吸食羣孩見之驚喊我痴並不毆人乞赦明府憫之賞給洋一元飭令趕即回籍倘敢逗留拘案嚴辦不貸 
　　兇手尙未定罪○周文斗周小郎與解龍根口角起　被周文斗等拿竹靠椅將解龍根毆破頭額血流如注由站崗巡士一并拘送一路警局經德　長訊驗解龍根傷勞頗重當即并移到縣請究前晚經縣署帮審永明府升座花廳提案訊驗解龍根傷破頭額尙無大碍詰之周文斗周小郎供認同毆不諱判解自行醫治周等收押候解傷痊再核 
　　道轅紀事○海軍提督隡軍門鎭冰昨日到道拜會南匯縣知縣賴豐熙禀見分省試用縣丞王季瑛禀安 
[南市]  
　　養媳被虐之可憐○浦東女子徐妹頭年十五歲經其父徐潮威　媒許字浦東三林塘以南吳家宅王姓家爲童養媳被姑時常虐待不堪其苦因於前日私行逃出欲至城內虹橋某剃頭店內招尋乃父未遇致在南市　作弄內迷路徘徊啼哭由查崗巡長查見恐入菲人之手即行带至自治公所警法當值處奉飭留候伊父具領 
　　假行帖受罰○賣菜傭姜炳卿即炳奎前因冒戤十六舗鄭同餘水菓行之部帖在市秤販菜蔬曾經妆之同業查出破綻扭到自治公所警法當值處控究奉飭從寛罰洋開釋近日仍在該處戤帖秤菜又被黄關坤扭控裁判所昨經湯裁判訊明未領自治所　 
 
 

Page 20

 
 
照違章擺攤判罰洋三元充公諭令趕緊領照再違重懲 
　　吳阿五專偷布疋○日前城內水包探葉湘蘭查獲船户吳阿五將竊來布疋寄頓陸阿二之划船上解經裁判所訊究吳供被船夥楊阿二在硤石船上竊來布三十二疋除已取去二十四疋後將餘剩八疋暫寄等語昨由失主朱蘭生投案領贜並據供稱前裝法租界日新增福新康兩家布一百零五件被竊三十餘疋是實裁判員命吳押限繳還原贜如違須賠繳洋三十一元起案之布八疋先給失主具領 
　　船户容留騙子○浦東人木工朱文炳前乘潘阿濤之川沙航船來滬嗣被混迹船上專事賭騙之流氓剃頭阿根等誘賭輸洋三元將銀表一枚暫抵由潘作保前日取贖無着將船伙張阿毛扭控南區移經裁判所訊供推賴判交保着管帮邀同船主來案訊追 
[閘北]  
　　侯松齋被控纍纍○婦人歸許氏具禀巡警總局控侯松齋借洋一百元圖賴不還請追前日經裁判官陳大令提侯到案訊供不認奉判收押困侯另有石善卿顧慶華等控案二起　傅到石顧等一併訊究 
　　失竊難查○趙姓傭婦沈　寳失竊首飾等物疑係同伴楊張氏及其夫楊寳林車夫王阿福倪阿福等串竊扭控四路分局經蕭區長判解總局前日奉陳大令提訊因無實據將案註銷具結開釋 
　　洋商發極○洋商　根遣代表陸春林具稟總局控嚴夢生以田二畝押去洋一千五百元逾期不贖經司法課派差往崑山提嚴到案收押　究 
　　保人難做○董緼瑜投四路分局控新閘橋路口聚興樓茶舘主朱慶華賒木料銀一千八百兩延不歸還請追嗣由朱具禀訴稱此項木料係代管新發夏木山談長榮等向黄賒欠等情經蕭區長飭提一千人到案質訊一過判令分别交保出外理處 
[英租界]  
　　串拐○婦人胡張氏張王氏因串拐沈祥生家六歲女孩阿美被控捕房昨由探將兩氏併解公堂請究原告偕証金彩生投訴前情訊之兩氏供均推諉判押候查明下禮拜四再行訊核 
　　聚賭○賭徒楊天順任發胡三毛張福寳王大狗周祥發丁根發陳桂發丁金發熊萬和張狗才王梅心等二十四人前晚因在虹口蓬路某號屋內聚賭被匯四捕房捕頭偵悉即飭中西包探將各人查獲連同賭具带入捕房昨解公堂訊明奉判到案十五人各罰洋兩元不到九人着將保洋與抄獲洋九元一併充公賭具銷燬 
　　騙金飾○匪徒徐阿福因在雲南路將僞金練騙取汪錢氏金戒金環由探查獲昨解公堂訊供推賴奉判押候查明下禮拜四解究 
　　竊金針○禮和洋行西人控嚴子林竊取 
金針等情昨由捕房將嚴獲解公堂訊實判先枷一禮拜再押西牢十月期滿逐出租界 
　　嚇詐無憑○周長根偕証張炳法控許良興用刀嚇詐洋二十元並在船上竊取衣服等情昨由捕房將許獲解公堂訊供無憑奉判將案註銷 
　　私用保洋○王張氏控張新全私用保洋十元昨奉中西官訊明判張押限七天繳洋如違未便 
　　紏黨戳人○稽春生控被李桂生王新元紏黨戳傷等情昨由捕房將二人拘解公堂 
請究奉判押候補提同黨到案再核 
　　不理抵欵○萬泰莊主厲雨州控卡德路大隆磗灰行主張連堂不理往來及抵欵銀四千餘兩前晚奉德襄讞提訊原告投案求追訊之張供本行經理王桂香係厲保薦現被王私用帳銀一萬餘兩應向保薦人淸理官以張所供無憑欠銀屬實判張交妥保限一月淸理 
　　不還股本○陸鳳州控沈子祥不還股本及存欵銀一千二百元一案前晚堂由廨訊實判沈押繳 
　　不還貨洋○寡婦許吳氏控許榮春吞没貨洋八百元一案前晚堂由廨提訊此事曾由錢林寳等勸令折還洋四百元己還洋一百五十元眷許押繳洋二百五十元准予開釋 
　　不贖抵地○恊興木行徐鴻記控地保周鍾聯抵地不贖一案前晚堂由廨傅到中人胡愼生質訊明白判周等交保限一月淸理 
[美租界]  
　　醉漢滋鬧○其西人前晚乘醉在東有恆路一带横行滋鬧三百五十七號印捕恐釀禍端向阻逞兇後由他捕帮同拘送捕房押候酒醒核辦 
　　鄰也不良○百老匯路四百七十二號王阿生昨報捕房報稱其妻陳氏被鄰人王阿 
多拐逃捕頭允爲查緝 
　　情有可疑○錢順昌昨持錫器多件到西 
華得路某押店押洋巡捕見其情有可欵拘 
禀捕頭候查 
　　中途互毆○陳阿龍昨與張阿二在途互毆由王阿有上前解勸反被陳毆破頭顱由捕併送捕房捕頭命將王送同仁醫院醫治再核 
　　扒竊銀洋○周昌義昨在斐倫路扒竊徐榮堂之銀洋由徐鳴捕角入捕房押候究辦 
　　拐賣九歲女孩○婦人毛楊氏拐得九歲女孩根福價賣與人前日被美捕房包探查獲　解公堂訊供不認奉判押候查明訊究　　租屋違背合同○美商德高洋行控利興號主沈寳昌租屋屋違背合同一案昨奉公堂傅訊兩造均由律師上堂辯駁中西官會商之下判沈交保限两禮拜遷居並着原告改讓租金兩月完案 
[法租界]  
　　少婦私逃○章王氏日前背夫逃申借住某客棧爲包探查知當將同住之章寳生俞子良張阿根等一併送廨訊押查核在案茲經氏夫章即郎父子二人及俞子良父四福等在寗波象山原籍趕來投案禀明聲稱王氏係七月初一逃出寳生初七來滬囑伊我尋並非串拐等語判氏交夫翁領回寳生子良等訊明無干一併開釋 
　　車夫倒霉○甬婦吳倪氏投廨控稱胞妹前日雇坐朱阿大東洋車出外買物行經中途突有某號電車從後趕來朱不即避讓致車撞倒後人即跌出受傷上下衣俱遭損壞當送醫院因懷孕不肯留醫送回甯波原籍醫治現朱由捕房解案務求嚴辦聶讞員提訊屬實判朱罰洋三元允公另償損壞該氏衣洋三元二角如無力遵繳改押捕房五天 
　　蓆店紏葛○蓆店夥趙生昌控陳元吉不還往來借款一案經中西官提訊趙供陳前欠借洋一百元已還過三十元另欠貨洋七十元向索圖賴求究質之陳供前付過九十元被楊金德　去另有蓆八十條付還該店主兩相劃算祇欠洋三十九是實聶司馬以兩造各執判陳义保令原告邀同楊金德問明店主再核 
　　張望胡爲○王德震徐小林二人前晚在新租界呂班路一號洋房內東張西望當爲十五號華捕撞見知非善類一併拘捕送廨請究徐王供詞遊移狡賴不認聶司馬判一併收押候查明再訊 
　　支吾何益○范金榮前日因事黨掉用銅洋爲包探察悉拘捕送廨請究范供詞支吾聶司馬商之白副領事判押捕房七天以儆 
[海上閒談（鈍根）]  
　　吾觀華洋義賑會之收支報告。于是歎中外人士之好善。而尤感辦事諸公之熱心。灾民何幸。得遇諸公。旣捐資財。復勞心力鄭重振欵不事虚糜徧地哀鴻咸沾實惠此非今日公德發達之特徴哉。設使在黑暗時代經理者不得其人。或會長雖以飢溺爲懷。而左右視爲漁利之藪。酒食徴逐月支夫馬費數百金暗中虧蝕以數萬計。則嗷嗷者雖受巨害。亦無如之何耳。吾故爲今之災民。謝辦賑諸公之好義 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海內文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便随時通信惟原稿恕不奉還 
游戲文章 
[百獸公致功狗書（愛）]  
　　功狗仁兄犬人閣下。久仰義聲。夙欽勇膽渴慕之私。與日俱積。乃聞公自搖尾乞憐以來。頗得主人歡心。及今眼錦茵。飱肉食。　則侯門相處。出則駿馬相從。西風出獵。草軟沙平。公身先士卒。戕害同羣。公際遇之隆雖甚可羨。公處心之毒實甚可誅也。公不自念亦我之族類乎安忍。偕鷙鷹以施毒。導獵户以行兇。且我族中馬牛皆爲人用未聞其有殘害同類者。而公獨出其狂噬之形。亂吠之狀。必欲其澌滅同類乃已。噫何公之無良而一至於此也。豈不念兎死狐悲。物傷其類。且公之先人。亦屢爲主人所烹。昔范蠡致文種書曰高烏盡。良弓藏。狡兎死。走狗烹。公何不鑒於前車。稍歛其形跡。設一旦爲主人所斥逐。猶得入我狐羣。歸彼狗黨不至曳尾荒郊。食暑天之臭糞。舐爛屍之腐骨。而致成瘋癩也。哉憶德相俾思麥對李文忠。言其平定粤匪。實殘害同胞。不足爲功。夫人之害其同類尙屬非功。况公乃畜類。而自起風波慘殺無辜刻毒逾於人類者乎。公又有一天。病乃不擇主耳。凡以餘餒啖公者。皆得爲公之主人。故公現時之主人。亦戚戚然憂之。恐公見西洋犬得並坐於主人之車中者。豔羨之下卽心向往之。甘爲西洋人之走狗耳。鄙等恃屬同羣。故敢以直言相告。倘能俯拾俚言。驟易心志。則鄙等之幸。實亦公之幸也。 
[哭叔（笑世）]  
　　他人。有病叔能醫。叔之疾。病無人治。嗟乎痛哉叔此行。魂魄幽幽何所止。 
　　鈍根按昔人有撰文以弔名醫者其文曰。君醫。君名醫。君病。君自醫君死。嗚呼哀哉。詞簡意深。當爲此 
詩之鼻祖。 
[七月三十日（憲民）]  
　　誕日荒唐說地藏。燒香老嫗去來忙。香烟却比前年盛。誰說今秋花稻荒。 
寳塔詩 
[嘲缺辱（無知童子）]  
稀。竅起。吃鼻涕。牙齒看戲俚末笑嬉嬉。别人看子惹氣說起話來非咾非。難爲子三張嘴唇皮。 
賊 
偷。怕狗。三隻手。覅講好邱拿子只管走。别人家弗色頭忙派巡警到處搜。破子案請俚街上遊。 
[鴉片話] [  凝芳]  
唉。難挨。癮來哉。且把燈開拿槍信口吹。吃一筒興致來那管田園盡成灰。一生享用命裡安排。你不吃也不見得發財。 
海外奇談 
[新雙葉飛艇之带率（欽）]  
　　英國著名飛船汽機師末克非君新發明雙葉飛艇一艘。該艇之速率。每小時行九十英里。（约二百七十華里）非惟遠勝全歐之雙葉飛艇。（按歐洲雙葉飛艇每小時至多行六十英里）且據尃門家。言勝過現時最速之單葉飛艇且其組織。較之單葉飛艇更爲單簡。危險較少。單葉飛艇之翼能活動。而該艇之翼不易活動。且平均心爲舵主動。猶脚踏車擺手。之主平均心也。他艇之翼。與艇身成一直角。而該艇之翼。斜下與艇成一六十度之角。翼形較舊艇翼更　所以增加翼力也。且用他法使小輪齒之提力。等於大輪齒之提力空中飛行時間。與現時雙葉飛艇最久之飛行時間相等。且有過之全艇形尖所遇空气拒力較少。故能增加其速率也。然增加速率最要之物。爲新式之發動機。該機純由英國製造。爲雙葉艇上力最大之機。能行四十小時。並無中止。末克非君。以此艇與各尃門家研究有無缺點。無人能得其不依法之一物云。 
慷慨悲歌 
[讀警鐘有感（非因）]  
　　涕泗横流歎不辰。江關風景已殘春。山河歷歷增新刦。人海茫茫繫此身。大陸幾曾張漢幟。中原何日凈胡塵。玉門霜雪潯陽月。兩樣琵琶總愴神。 
　　年來夢影太模糊。遺恨從誰說沼吳。賈淚可能濺國辱。阮狂未暇泣窮途。一天白日蹲山鬼。十丈黄埃戲野狐。獨倚危城聽江水。漢聲 
愁怨滿南都。 
瞎費心思 
[戲名對（雲廬二童子）]  
打城隍。花蝴蠂罵。閻羅玉蜻蜓烏龍院。黑風怕白虎堂。明月珠對銀杯。小上墳拾玉鐲。大劈棺 
 
 

Page 27

 
 
遊地府。嘉興府閙天宮。洛陽縣虹霓關。笑笑笑紫霞宮。騙騙騙取城都。捉曹放曹失待亭。搜孤救孤春秋。配九十九歳日月圖。八百八年 
[新鏡花緣（秋聲）]  
　　上海一般小滑　。嬌身嬝體。裝出許多婦女腔。是宜往女兒國。爲之纏足修飾。當勝林之洋萬倍。國王封之爲妃嬪。爭妍專寵。豈不快 
煞。 
　　每見惡鬚者　。薙之不已。加以箝拔。不特毛血淋漓。痛苦萬分。　且毛孔鑿鑿。更不雅觀是宜往壓火國。一陣烈火。爲之鋤根摧幹。永慶不毛。豈不快煞。 
　　吾國素多迂腐之。儒彼此相遇。便講經論史嘵嘵不休。而考古引典。尤討人厭。是宜往黑齒國。使紅紅亭亭輩。嚴加駁難。大肆誚譏。如多老之汗下如雨。唐公之翹舌如啞。從此改過。怕談文事。豈不快煞。 
　　近來人心不古。見利房義。錙銖必爭。尤以一般商儈爲最甚。是宜往淑士國。　者亷其價而買者反增之。賣者不特不聽其增。且務令再减之。終則得一折中之數而平成焉。豈不快煞。 
軒渠雜錄 
[紀文達公軼事三則（石史）]  
　　紀文達公　性詼諧善謔。甞值　朝。有一老監阻其行。索講諧語。公乃徐言曰。昔時有一老監。言訖默然。衆莫解其意。老監問曰。講下去。究竟底下甚魔樣公曰。這老監底下没有了。衆大笑。老監赧然面赤而去。 
　　公嘗主某科試。揭曉後有門生名鳳梧者。投刺往謁。坐甫定公問曰。大名鳳梧二字。因何取義。門生對曰。家母產門生之夕。得一夢。見梧桐上棲一鳳。因以爲名。并取詩梧桐萋萎鳳　于飛之義。公曰設太夫人。當日夢一雞棲於芭蕉之下。則命名便不雅了。遂大笑 
　　又有一門生往謁。甫行禮畢。公仰天大噱。門生疑已之失於禮貌也。跼踡殊甚。公徐畆之曰。頃之所笑者。乃偶得一妙聯耳。門生請聞其詞。乃曰。今日鬥生頭着地。昨宵師母脚朝天。相與大笑不止。 
[戲攷吳下健兒]  
　　取北原。一名斬鄭文。三國時司馬懿使鄭文至蜀營詐降。假說司馬用人不公。藝出秦朗上。而懿反使朗爲先鋒。因此憤恨來降。言猶未畢而朗來挑戰孔明使文出戰。暗隨其後。只一合斬朗於馬下。孔明乃知其詐。回營時孔明詰以司馬營中。有幾個秦朗。文詞塞。孔明大怒欲斬之。文乃直告。孔明囑其修書。誘　馬刧寨懿得書。係文親筆欲親往。幸子昭精細勸父勿出。使秦朗往探其虚實。查中計魏兵大敗。朗死於亂軍之中。懿若無昭諫阻。必中孔明之計。而不能生還矣劉鴻聲擅此劇。出塲時一段西皮調頗動聽。而尤以司馬懿之懿字唱得更爲出色。悠揚婉轉。能轉至四十餘轉。洵非易易也。 
小說 
[短篇駢文小說風流案（定夷）]  
　　欲爲開釋。先令輸忱。五色彩筆强題箋。幾致江郎才盡。一幅紅羅遙擲彩誰知倩女魂離。憐爾等情慘仳離。似不願鴛鴦中散。豈予旣身爲父母。遂忍教鴻雁分飛。即直吐之供招。思曲全之方法。雖民犯必繩以憲典。例在男當責而女當離。而王道不外乎人情。還使內無怨而外無曠。用開一面之綱。免褫靑衿。更推三宥之恩。特加紅繫。今王生未聘。許作館甥。陳女無家。歸爲內子千里囡緣牽一線。朱絲原繫自老人。兩家風月早雙淸。綠字已早通婼妁。正名伊始。合𢀿在今紅錦裁雲重奠鴈。日麗華堂紫簫吹月並乘鸞。星輝晝閣。從此銀台報彩。應知閭闔天開。玉燭調和。管教琅玕風靜。怨耦轉爲嘉耦黽勉同心。氷人判合良人。庶幾偕老種得宜男草茂。繞砌。祥陰竚視含笑花開。滿庭香馥。因念日邊之紅杏。從今得傍雲栽。而天上之碧。桃嗣後還滋露種。宰官旣原情格外。叔嬸毌遺詬閨中。少女得其士夫。非若薰蕕之異味。上賓齒於嬌客。宛如笙磬之同音。倘以劉阮之誤入天台欲使。參高之長離霄。漢則床。笫之言不踰閾。胡竟訴之公堂。宛邱之蕩詢有情。終無解於陌上。彰吾官法。適增玉女之。羞堕乃家聲誰作金龜之。婿法緣情减。予不汝讉。此讞。　　（完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
