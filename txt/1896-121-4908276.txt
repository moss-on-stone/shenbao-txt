# 1896 - 121 - 4908276

 

Page 1

 
 
[校印王氏濳齋醫書五種○脈學四種] [  圖書集成局代啓]  
　　濳齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久巳　漫翻刻訛悞甚多讀者憾之今韓文閣主人倩本局用新鑄鉛字校印紙張潔白字畫清楚一洗模糊之弊首醫案正續次病源匯參次古今辯論一案一方條分縷析誠醫　津梁也○温熱經緯是書彚輯名人方論互相參考發明仲景諸家奥義實辨别温熱之要書也○飲食譜詳考食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法欠醫案次藥方共五種每部洋一元半○脉學四種一爲李　湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[論自强在德不在力]  
　　傳有之曰佳兵不祥又曰兵猶火也不戢自焚自古雄才大略之主多喜窮兵黜武雖致强盛於一時而不旋踵間終召敗亡或漸衰弱何則國本先撥而元氣内傷故也昔如秦皇漢武務欲以力征經營天下長城之築能郤强胡而及身甫死叛者蠭起漢武志在開邊用兵遠徼江漢煩費民不聊生雖有輪臺之悔爲已晚矣且也匈奴爲患必待和親其害始已唐太宗以馬上得天下一務遠略終見厄於高麗而終唐之世突厥回紇互相侵擾靡有甯時元太祖兵力無敵於天下而其後一入中國漸致委靡不振凡此足見好戰之無益於國家也明矣子輿氏曰善戰者服上刑攻城以戰殺人盈城攻地以戰殺人盈野故殘民以逞非王者之所忍出也蓋仁義爲國其興也浡焉甲兵爲國其亡也忽焉自昔以來殷鑒不遠安得有常强之國哉歐洲風氣剛勁民俗强悍其國一尙武之國也自昔大侵小衆暴寡强凌弱兼弱攻昧取亂侮亡恃其甲兵之雄鯨吞蠶食虎視鷹瞬倂吞割據無時無之數十年間干戈相尋必有一大戰如近時法國之拿破崙尤其傑出者也然羅馬成大一統之勢卒分東西拿破崙兼倂各國幾將繼羅馬之盛烈接跡以興而終爲英帥穵林鄧所擒流之荒島覆敗之速貽譏史册强亦安可恃哉英人善於用兵思深而慮遠幾於戰無不勝攻無不取屬地幾遍於地球與法相輔以起幾如虎而傳之以翼逮乎普法之戰法蹶而普興法乃與英離英勢遂成孤立亦少懦矣然而英持盈保泰外假仁義之名不欲輕啓兵端平昔仗義執言諸國皆畏之奉之執牛耳席其餘威猶足以示信固善於爲國者也美國僻在西洲素講輯睦不尙爭奪固視英爲宗邦英亦聨美爲與國兩國共定新章禁攻戰寢干戈偶有失和則請局外諸國爲之排解誠以兵凶戰危不欲再蹈拿破崙之覆轍也惟俄德法三國好兵之念未降用武之心未戢合縱連衡互存猜忌似非天之所以福歐洲也當百年前歐洲大亂俄人竭力助英普痛殲法兵得以熸法之毒燄而後歐洲太平之局始定歐人以此德之彼時俄主有志採用各國養民善政以蘇民困故俄民之愛戴其君尤至近日俄廷漸忘擇善之心　　自是之見各國善法傳至其國者蓋稀閭閻寖以受困又百年以前歐洲君權太盛民隠無所控告法人首易君主爲民主而後歐洲各國上下之情得以交通此固大有造於西方之民也惟德法仇隙未忘時思報復法旣廣練雄兵德亦專講武備德志在防法於是與奥意連衡法懼三國之議其後也於是與俄合縱同盟以拒德俄法兩强國旣合而德奥意三國憂禍益亟海陸兩軍有增無已耗金無算將來必至兵端猝起此其大蔽也普國當百年前鄰國嘗限其養兵之額毋許逾數普因此發憤别圖新法肇創民兵使一國中無非持戟之士自此普國道氣少兵氣多矣今中國旣與歐洲諸國通商一切所爲未免相形見絀當軸者意欲從而崇尙西學倣傚西法以圖自强竊以爲我國但當師其新法而不必效其練兵但當旺商賈廣製造精礦務築鐵路興舟車建學校明教養專留心於治民之政使民之於上情意相通志氣相孚上之使民猶百體從令於一心旣能合千萬人之心爲一心而後可使制梃以撻堅甲利兵矣不然我卽能習其戰陣用其器械似可與之一角不知彼之法屢變而益精我豈能駕乎其上哉我但恃君德民氣足以勝之而有餘矣一言以蔽之曰自强之道在德不在力 
[諭旨恭錄]  
　　三月十三日奉旨山西大同鎭標左營遊擊著沈兆樑補授欽此○十四日奉上諭巴克坦布奏假期屆滿病尙未痊懇請續假並請派員署理專差一摺巴克坦布著賞假一個月所管上駟院印鑰著懐塔布署理欽此同日奉旨巴克坦布奏假期屆滿病尙未痊懇請續假並請派員署理專差一摺巴克坦布著賞假一個月所管左翼前鋒統領著敬　署理欽此 
[本館接奉電音]  
　　昨日午後京師飛電傳來硃筆一道敬謹譯堂○三月二十日奉硃筆綿文補授詹事府少詹事欽此 
[英電譯登]  
　　二十日倫敦來電云李傅相已行抵俄京森彼得羅堡俄官以禮迎接熱閙非常又云倍西亞國卽俗所　白頭國之君主某日方入廟禮拜突被匪人放槍轟擊經侍從扶入宫中甫至半途卽薨逝 
[照錄總稅務司赫德所議郵政章程]  
　　郵政開創之初訂立章程無須過繁甚細但宜大槪酌訂分晰門類俾外人易於知曉並使在事員役得所遵循俟行之旣熟體察情形再爲因時制宜酌立詳章分歸各類登記奉行所有中國開辦郵政擬訂之章宜分四大類以清眉目通商各口往來寄遞一也通商口岸來往内地寄遞二也通商口岸往來外國寄遞三也開辦郵政總章四也兹將擬訂之章開列於左郵政開辦章程一通商口岸互相往來寄遞一通商口岸往來内地寄遞一通商口岸往來外國寄遞一郵政總章一通商各口岸互相往來寄遞○郵局處所一各新關巳設之寄信局現擬攺爲郵政悞凡設有郵政局之處應謂爲聨約處所其未設有郵政局之處應謂爲不聨約處所二通商各口郵政悞仍歸稅務司等管理照他項關務會同監督商辦三除通商各口設立外局尙有京都總稅務司署中寄信局應攺爲郵政總局管轄各口郵局凡一切事宜轉呈總理衙門核辦四上海通商口岸爲中國寄遞適中之區分赴南北曁入長江並往外海較爲事繁任重應時派員役辦理仍歸稅務司會同監督管轄五上海已設有造册處稅務司一員擬委兼管郵政事宜各口分局均應報由兼管郵政稅務司轉呈總稅務司核辦六現將京都天津牛莊烟臺重慶宜昌沙市漢口九江蕪湖鎭江上海蘇州杭州寗波温州福州厦門汕頭廣州瓊州北海蒙自龍州等處所設之寄信局統作爲郵政局七以上各處現開設之郵政局俟辦有端倪卽在附近處所隨設分局卽如天津之唐沽大沽並鐵路電線沿途各站上海之吳淞寗波之鎭海福州之羅星塔廣州之黃埔沙市之陸谿口九江之武穴湖口蕪湖之安慶大通鎭江之南京等處所有各該處分局應由該稅務司會同監督派人管理八九等欵俟嗣 
 
 

Page 2

 
 
後有同類應載事宜卽添註於此○寄送信件一信件之類分爲封口信及明信片與貿易册並刊印各件共四項二各局收發之件宜分兩項一爲總包一爲零件三此局收到彼局所交之總包有應原包轉送者有應　包就近分投者尙有轉寄之件須復行裝成總包另寄此包外又有本處交局之零件亦須分别辦理各局轉送分投曁復封等事以及何時可收何時須發均須遵照總局所示辦理並在附近示告衆人知曉四各局所發之件有應將零件在本處分投者有應自作總包與收到總包轉寄他處者若寄送通商口岸卽用往來通商口岸之輪船若寄送内地卽用已設之民局代遞各局均須自行就近酌擬辦法仍聽總局之指示遵行並示告衆人知曉五各局所發總包須隨有開錄之清單由接收之局查對單包相符卽將收條字據送交原局六七等欵俟嗣後有同類應載事宜卽添註於此○徵收信資一寄送信件旣分口岸内地外海三項其信資亦當分晰爲三一爲岸資一爲内資一爲外資　二往來外國之信件應取信資若干須照萬國郵政聨約卽信會條例第五第六兩欵所定之外資辦理若外國信件送到本局轉寄不聨約之處其内地運送之資應由收信之人付給若由不聨約之處將信件送到本局轉寄外國其内地運送之資應由交信之人付給所有民局運送之資卽丙資聽民局自行酌訂收取　三通商口岸聨約處所往來信件之信資本有自定之權所擬之資卽岸資列後明信片每張應收洋銀一分封口信每件計重二錢五分五錢一兩以下應收洋銀二分四分八分餘以此類推新聞紙華洋每張應收洋銀一分二分貿易册並刊印各件計重二兩應收洋銀二錢若由不聨約之處將信件送到本局轉寄聨約之處其内地運送之内資應由交信之人付給若至聨約之處後尙欲送赴不聨約之處内地運送之内資應由收信之人付給所有民局運送之内資聽其自行酌訂收取四凡往來外國曁通商各口之信件本郵局掛號與否均聽自便如掛號應另納號資掣取收單其往來外國信件應按聨約條例第五第六第七等欵辦理其往來通商各口信件應按岸資之例辦理若欲收信人之回筆則須於另納號資外加倍付給五凡往來内地不聨約各處之信件其内資多寡應由民局自行酌定一面報明附近郵政局曉諭衆知六郵政局須掣造信票以便黏貼信面作爲寄送外國曁通商各口之信資俟分定岸資外資各信票之式樣冉行宣示衆知七凡有信件交付郵政局寄送必須於信面上黏貼郵政局之信票作爲信資八信票係在各處郵政局並郵政局託售之鋪店等處均可購買九僞造信票應按僞造銀錢票據之罪懲辦十十一等欵俟嗣後有同類應載事宜卽添註於此○匯寄銀鈔一各國郵局於寄送信件外亦代爲匯寄銀鈔以期便利其准匯寄之欵立有定額其匯費亦應有定數中國開辦郵政局亦應照辦以便商民現擬如有人欲將銀鈔自此聨約處所送交波聨約處所其數不得過一百兩以外卽可代爲匯送按照所定匯費掣取匯單寄往此項詳細章程須俟隨後酌訏宣示二三等欵俟嗣後有同類應載事宜卽添註於此此槁未完 
[東海]  
　　日本友人函云去年八月中爲還中國遼東之事有壯士吉江虎松石川縣人堀川正太郎兵庫縣人二人設計埋炸藥於琦玉縣下大宫公園中　加　於伊　陸奥兩大臣旣而堀川翻悔仍自將藥掘出携至東京投地方裁判所檢事　自首因將二人拘禁上月二十一號刑事第一裁判最　野氏開堂斷結判吉江重懲役九年堀川以自首减罪監視一年○上月二十四號東京接韓京電報云朝鮮内閣　臣朴定陽　文大臣尹用求　調新任何人未詳○朝鮮派駐日本公使李　　於上月二十號午後隨帶夫人及屬員十餘人乘汽車到東京○韓京來報云前傳成岐運流往中國公幹又云赴俄借金皆係風聞兹悉成　運實奉命赴俄辦理二事一向俄政府懇借守備王宫之兵一聘請政務顧問官及軍事教官 
[紫陌餳簫]  
　　京師訪事人函云戶部鳩工清理焚餘刻已完竣計需工銀六百兩將來修造之費亦已派定東盛東昇兩家木廠商人同估共計銀二十萬兩有餘按照咸豐年間成案本署堂司各員捐欵賠修不動國帑毫厘限今年八月修齊開工想亦不遠現堂官曁被焚各司司員進署辦事分借未燒各司堂閒房辦公被燬案卷赶辦補齊司員書吏都形勞頓又顔料庫值宿吏某已經投案經刑部嚴詰起火之由該吏一味推諉不知已笞責數次迄無異詞未知研鞫有確供否也○自中日有事工部停止工程將及二載官吏清苦異常自客冬東陵要工估修以後其他零星工程亦漸次舉辦二月杪估定東華門内南箭亭地安門内迤西五龍亭兩處工程已派廠商擇日興工兹又因朝陽門外大通橋監督卸米之號房五十餘間坍塌失修派堂官往估不日亦將鳩工修飾綜核三處共估銀二萬兩有奇○臺基廠正藍漢官廳坐廳官步軍校高某於二月杪值班之期陡在官廳染患時疫神情昏瞀赶緊告假差手下兵丁雇車送回高家距廳僅里許未及門竟暴死車中輿人大懼不敢逕往高家載回官廳央兵丁同往兵丁偕至高門家人大駭兵丁因爲詳述顚末始聽舁高入内而理喪焉○國子監算學爲曉諭事照得本算學前經招考算學生兹定於三月十九日考試爲此示仰爾報考諸生知悉務於十九日黎明各自携帶筆墨齊赴本學聽候點名入塲各宜早到勿得自悞特示 
[北通州紀事]  
　　温榆河積年淤淺經苗韻軒大令奉大憲撥欵雇夫挑挖業已月餘日前河底忽挖出乾隆年間石碑一塊上鐫通州土壩石壩各官銜名並鐫捐廉在東關購買義地一處餘欵發商行息等字事聞於孫直刺飭禮工書吏查檢案卷義地究在何處餘欵發與何商檢卷呈堂聽候核奪○入春後雨雪連綿三月初五日雨一晝夜初七日又復陰雨於是四郊農民爭先東作矣雨後有人耕緑野眞此日春郊圖畫也○巨盜南霸天李花鈴年五十餘技藝嫻熟有膽量在南鄉一帶疉犯搶刦重案黨羽甚夥莫之敢攖某日州署捕役購線將李誘獲孫直　刑訊數堂堅不承認後用好言開導始吐眞情刻巳釘鐐收禁矣○通州團记練勇局現已裁撤惟城鄉盜案疉出張觀察關心民瘼移請倭恊　札飭左右兩營分叚下夜並飭地方官勸諭四街兩關鋪商各留冬防以資護衛○北街新開瑞寳齋鼻烟壺鋪代售珠寳玉器紅貨開市未及三日被賊撬門入室席捲而去計失物值銀四百餘兩雖經報官未識何時破案也○某甲昆仲幼時赤貧如洗全賴其母傭工度日及成人後各竭力謀生販賣組瓷出口以之起家不數年財發巨萬在張家口創立大小字號居然富戶然其母勤儉如故前日一病不起兩子　母氏勞苦孝思益切發引之日不獨葬儀豐厚而一種哀動路人尤堪嘉尙可知母子天性不必詩禮世家始有母也只天之感也矣 
[蜃江桃浪]  
　　温州訪事人函云英兵艦因巡洋之便於三月初七辰刻進甌江小憇兩日初十日展輪東指○永康輪船於初八辰刻駛進甌江口下椗在雙門馬道攬裝客　水脚格外公道以廣招徠計每客赴申二元赴寗一元各商號因貪其水脚之便宜靡不踴躍爭先滿載而去詎招商甌局聞知此事卽貼出小啓云本局普濟十四開行凡有客貨水脚照别船减半收取因恐各商號未能週知特先知照如各商貨貪裝他船將來本局船永不裝運得失便宜悉聽尊便○温郡四明公所崇奉關聖創建於道光初年鳥革翬飛極形壯麗惟年久失修榱題剝創　宇傾頽大有茅屋秋風之慨現經史君春芳與諸同人議修計非數千金不辦想甬帮生意鼎盛當不難集腋而成也○紅茶一業本年因春寒久雨出産遲滯山價甚昻往屆清明之後各茶商紛紛進山刻已節逾榖雨碩腹買尙屬寥寥豈客歲虧折太甚以致疲靡不振歟○巽山東嶽廟於初五辰恭舁忠靖王偶像出巡當日風和晴霽會中人益興高采烈排塲齊整旗幟尤簇簇生新初十晚神駕至上門地方時扮元帥者爲通久棉花棧夥少年佻達坐顯轎上命從人擎高火纜以便左顧右盻同行之七星乘馬因火纜一閃驚躍騰驤驀將七星掀落路坑之内滿身沾木樨香自不待言以禍由元帥貽累卽約會六星與元帥爲難彼此均忘其爲神道設教幸經司事勸解著肇禍人設酒一席相與和息十一日神駕出西郭時人山人海擁擠非常有鄭姓子年方舞勺挨入人叢中欲出不得適有唱曲高臺鄭子卽蹲伏臺下原期人散而出也詎霎時竟將曲　让　人 
 
 

Page 3

 
 
從板上踏過直把鄭子壓斃板下無知之者亦慘矣哉 
[烟雨萬家]  
　　嘉興訪事人函云宗郡守調集嘉防水師砲艇至東門外烟雨樓之南湖中閱視水操各砲艇奉調咸取齊以待連日郡守親往閱視軍容甚盛始則掌號鳴鼓繼乃發令開操各哨官引領各划船演雙龍出水陣四方陣梅花陣進退前後一律整齊燃放鎗砲連環不絶聲若貫珠郡守甚有喜色閱畢各散已傍晚矣○刻下鄉間以及城裏育蠶之家蠶訊已屆惟頭眠所食之葉不多須至二眠後方始晝夜幾番飽飼故近日桑葉價值每擔自九角巳跌至七角二分矣大約立夏日各葉行開秤當有一定正價也○天時前略放晴不意三月初十後忽又陰雨不定時而廉繊時而淅瀝以致街頭屋角路滑泥濘殊形不便而又寒冷不似三春育蠶之家以馬頭娘不耐清冷大率半用火爐遙取煖氣咸謂殊費周折耳○王店鎭西市塘橋堍有開設魚行之李姓家娶某姓女爲媳已有年矣夫婦尙稱和睦惟乃姑喜饒舌時向人言媳有外好不意一日說與近處某船行船行婦乃媳之胞妹也妹聞言轉告姊姑媳以是口角不休呼妹對質姑已悔之莫及後因被吵不堪忿極自盡斃後報信母家母族大興問罪之師其媳究係弱質不知姑由伊忿極自盡該當何罪亦乘人不備自覓短見施救亦不及至是兩家母族均盤踞不散而姑之母族仍難遂欲幸經和事老調處費洋二百元以結局夫愛女憎媳婦人之常獨不思媳乃吾之媳也旣許其升堂而告廟則生死爲吾門中人矣譬如屋楹叔孫氏所謂雖惡是其可去乎者旣不可去則又日視爲眼中釘何爲乎不痴不聾不作阿姑阿翁吾願世之爲人父母者其思之 
[白門冠蓋]  
　　金陵訪事人云皖軍威靖馬步全軍營務處提督尤軍門成章前因援甘啓節西行現以甘省解嚴軍門遂由肅州遄返駕過白門入城逕赴督署投刺晉謁峴帥茗談逾刻辭出○副將韓副戎殿爵去歲挑濬丹徒等處運河案内出力蒙督憲保奏賞加總兵銜現奉飭知副戎由蘇來寍詣轅禀謝○靖江縣馬大令霍恩蒙督憲奏補斯缺奉部覆准大令接飭知後來寍詣署叩謝○峴帥回任以來整頓武備不遺餘力沿江一帶砲臺前香帥曾委沈仲禮太守敦和總辦其事兹峴帥復加札飭以專責成刻下又因新募江防勇丁須教洋操太守馳回省垣禀明開操日期以慰憲厪云○遊兵營和州守備叅將周叅戎虎臣曁知府何太守維樸均於前日奉示察看○督轅牌示府經歴孫元恒賴九瑩試用縣丞應渠徐德浚試用典史楊光祜吕輝嶽主簿朱錫甲世職胡玉書接襲雲騎尉柏治福等係新到省人員准於初八九兩日分别騐看屆期各員齊集官廳伺候傳見○候補道曾觀察紀壽前奉督憲札委會辦金陵善後保甲總局兹因皖岸督銷辦理需人峴帥特委觀察接辦是差聞局在大通之和悅洲規模闊大爲道班中第一優差觀察接札後於前日禀銷善後保甲差並禀辭赴局任事 
[上海官塲紀事]  
　　松江府恩詩農太守交卸後於昨晨乘坐官舫來申繫纜南市大碼頭本縣黃大令以下各官均往舟次迎謁俱蒙接見太守旋卽命駕進城赴各衙門投刺謝步聞太守卽欲附輪往金陵謁見劉峴帥面禀交卸事宜然後轉往蘇州禀辭各犬憲再擬定期北上入覲天顔云○新授貴州藩司邵實夫方伯日前由京南下繞道申江前日命駕進城拜會各當道前晚卽附輪啓節前赴貴州履新云瀕行時本城各員均往碼頭恭送如儀○道轅牌示於今日一體換帶凉帽英讞員屠别駕亦於昨日懸牌頭門飭令書役人等一體遵照矣 
[在刼難逃]  
　　寗波人王雙福鐵工也住居虹口北四川路三益里去冬娶婦婦年少成婚數日卽赶漢陽槍砲局做工邇忽來函迎其婦前往湖北適有比鄰鮑雙海之婦因夫亦在彼貿易因携四齡之男孩偕土婦於十七晚附安和輪船就道安和撞沈二婦一孩同遭是刼家屬往撈巳將二婦之屍撈獲惟孩屍無著想已葬身魚腹矣各電訃其夫前來收殮云 
[煤駁被撞]  
　　前晚有某官輪局之小火輪從蘇州拖帶民船七艘來滬開足氣機乘風破浪比至黃渡左近一小船避讓不及略被撞損舟子欲何理論奈小輪疾如鷹隼無可如何不料該輪將至新閘見橋東横有煤駁船一只呼令速讓駁船上置之不答只得從該船身擦過轟然一聲所駁之煤已震落河中該小船戶立卽赶至局中向之理論爭閙移時經和事老從中理勸略貼修費兩造首肯事始寢息 
[禽獸不如]  
　　紹興人沈某在大馬路開設煤炭店生有一子年將二十不務正業雖迭經訓斥竟如充耳不聞近來生意不佳將店閉歇其子以無錢使用時時向沈强行索取前日沈略加訓斥詎料其子竟敢辱駡不休直至父子交打經人勸散而子尙喃喃不已天下有如此逆子眞爲意所不料沈至此愈思愈忿以生子如此尙何生爲當晚篛人不覺購得紫霞膏一盒和酒吞食冀以一死了此業債未幾毒發呻吟家人上前詢問見唇際烟痕尙在知係吞烟倩入施救得以一嘔而蘇詎料其子尙以父僞吞烟嚇人爲誚鄰人聞之咸抱不平始不敢言噫烏號反哺羊知跪乳如沈子者眞可謂禽獸不如矣 
[滬城瑣事]  
　　縣署頭門内前由裴浩亭明府在任時飭在該處開鑿大并一口以便署近居民汲飲嗣後又經同仁輔元堂周圍遍築籬笆鋪砌石板民稱其德現有江北洗衣男婦日在井旁洗滌衣服將穢水　於井内致清泉變爲汚濁垷聞衆居民訴知善堂轉禀縣尊禁止傾棄穢水並將洗衣人驅逐云○本城打掃垃圾一事前由善堂雇夫辦理現經清道局飭令打掃夫按日畚挑無如積弊甚深魚行橋至虹橋一帶河浜依舊垃圾堆積如山行人甚爲不便且卸在河中有礙官河兹由職員徐某擬赴清道局訴請隨時飭夫挑凈不得任地甲尅扣工食致礙要道想此後再無堆積之弊矣 
[巡局控案]  
　　丐頭趙阿七扭趙　順楊七郎兩人至保甲總巡局控告前晚經鍾明府提訊之下阿七供是丐頭素有禁條向各店鋪發貼領錢代給稍受使費此常例也阿順近又私刊禁條向各鋪索費各店戶因向小的詢問向來禁條祗有一張何得今次連發兩張小的查知是阿順私刊與他理論反被糾同流氓楊七郎毆打逞兇求訊究質之趙阿順供小的亦是丐頭與阿七輪流當差並無私造假條阿七將眞假兩條呈電明府閱視無訛又訊楊七郎供小的並未帮毆適在該處啜茗見兩造爭扭上前解勸被悞扭求恩明察明府得供之下判將阿順笞責二百板枷號半月發局前示衆楊七　雖不承認然觀其形狀似非善良亦笞二百下暫交的保候查明究竟是否流氓再行核辦趙阿七亦是素不安分縣署屢次犯案飭差看管候查明究辦 
[英捕房三則]  
　　有狄七金者不知何許人落魄無聊幾至不可存活與顧江氏有葭莩誼前日因無資餬口又至氏處告貸氏以迭擾不允狄忿甚卽從身畔取出鴉片烟一盒吞食氏見此大驚失色急喚二百五十八號巡街華捕將狄拘入捕房氏亦隨往訴明情節捕頭飭一倂轉送英公廨訊理○周王氏因無子嗣撫某爲螟蛉取名仁金年雖穉而性甚頑氏屢加訓責呼號之聲時達戶外未幾仁金乘間逸出鄰人以氏毆打過甚跡近凌虐因卽據情告知三百四十三號華捕將氏一倂拘入捕房捕頭略詰數語飭令轉送英公廨值日差詢明情節禀知屠别駕旋奉内諭著分别看管候示○女孩徐桂芳前日獨行至虹口忘却歸途在路啜泣爲包探竇如海所見向之根問含糊莫辨惟言今年十歲遂送至英公廨請爲安揷值日差禀知别駕暫交官媒留養候認領 
[法界捕房紀事]  
　　捕頭以租界中客寓林立深恐窩留匪類貽害閭閻因令各棧主問明寓客姓名設立循環簿前晚查得小東門外泰和棧簿上登記不清稍加申斥福興棧投宿者數人簿上並不登記罰繳洋銀一圓○前晚有客投宿小東門外復來客棧將行李安放房内翌日見箱鎖巳脫失去紡綢一匹翡翠約指六枚洋銀十三圓數角向之根究棧主初願照償繼又翻悔以致互相爭論扭入捕房捕頭命押候解請鄭大令訊究○新街口甲乙兩婦不知因何毆扭申婦被乙婦將頭面抓破旋經巡街捕拘入捕房捕頭著將乙婦禁押女班房令甲婦自行醫治 
 
 

Page 4

 
 
[撈屍續誌]  
　　敝堂因安和輪船在吳淞張華浜失事浮屍停積河干亟須妥爲收殮當經酌派司事并携帶棺木衣褲棉胎石灰等項乘輪前往一面函請道憲電致吳淞砲臺班統領水師營及寳山縣會同辦理將各屍身編號拍照然後分别棺殮現擬限期至二十一日止將棺蓋暫不封釘俾便親屬前來認領如逾期不到只能一律蓋棺分寄就近廟宇待領仍候印成照相懸掛通商各碼頭以期遠近周知所有此項經費并求各善長量爲酌助是所至禱刻間已承眞州人無名氏各助洋一百元費純甫無名氏補過氏隠名氏各助洋五十元其餘各善士陸續惠助台銜容開清單續請登報謹此布聞伏祈公鑒○又啓者敝堂前因安和輪船在吳淞張華浜失事搭客淹斃較多當於十九日已刻酌派同事携帶棺木百餘具并衣褲棉胎石灰炭屑等項乘輪前往會同砲臺營班統領及寳山縣沈大令雇夫打撈計共撈獲屍身八十四具除爲屍親戚友等分别認領外計共棺殮男屍三十二具女屍十五具中有男屍六具女屍五具雖經敝堂收殮因屍親已經來認不再拍印小照其餘男屍二十六具女屍十具卽經編號會同吳淞救生局友分别照一小影擬俟印成後懸掛通商各埠以便隨時認領其第二十號屍身在馬甲袋内檢出杏月廿五日由木瀆馬寄已拆信一封上開同源號綢縀莊轉交馬榮蓀收字樣細閱原信係其母由木瀆寄申該屍年約二十以外身穿藍縐紗棉袍天靑寗綢馬甲藍洋布夾褲不知是否卽係馬榮蓀同事等現於二十晚回堂誠恐續有屍身浮出卽留空棺廿具衣褲十副棉胎十條又兩大包石灰四十包炭屑四篰四袋粗紙三捆均點交沈大令查收備用其巳殮各棺如廿一日無人認領卽由沈大令資雇木匠漆匠妥爲封釘分寄就近廟宇候領謹先行布陳伏祈公鑒其虹口對面浦東一帶聞有浮屍十餘具亦經派司事帶棺並拍相友分頭前往收殮現在尙未回申容再請續登[  上海六馬路仁濟善堂施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇垣官塲紀事]  
　　無錫縣縣丞慶三尹多現已捐升同知銜過班以知縣用所遺員缺經藩憲鄧方伯於本月十七日牌示以試用　　何三尹森委署○長洲縣縣丞缺前經上憲札委王二尹家瑞署理兹悉二尹以身抱清恙不克赴任因飭家丁詣藩轅繳札請另委人署理亦　十七日牌示以試用縣丞陳鍾頴委署○荆溪縣典史汪捕廉聿桐兹屆署事年滿遺缺藩憲亦於十七日札委試用典史毛雲錦署理　　　　 
[英廨晚堂案]  
　　某號華捕拘解在途打架之陳其章謝高升至廨屠别駕廷訊陳供小的寗波人向在二馬路某酒肆爲夥昨有謝高　與小的之友人某甲在途因索欠爭角小的不忍坐視從旁解勸後被一倂拘解今求訊釋謝供小的負販餬口上年冬間因失去九齡幼孩查爲蟻媒毛蔡氏誘拐當經小的將蔡氏扭案奉訊飭身自行尋緝並令蔡氏帮同找尋繼有陳浩其自愿代爲找尋索去尋費洋一元日久迄無下　昨日小的在二馬路與浩其遇向之理論非但不服反與小的爲難爭吵時浩其見有巡捕卽逃惟將帮毆之陳其章拘案求究别駕以事起細　大加申斥揮之使出○前日有陸如生奔至英公堂訴稱大老爺飭押捕房之余小寳現因病重小的愿保其出外醫治一俟病痊交案補押别駕飭差帶同陸如生赴捕房查明余患病是否屬實禀候核奪旋據差禀奉查余小寳在捕房安好如常並無疾病别駕以陸不應揑情矇保著暫　差前晚别駕升堂命將陸帶案謂陸曰流氓余小寳迭次違犯禁押捕房爾敢投案揑保顯非安分之徒本應嚴辦姑念一再苦求從寛申斥以後當革面洗心痛攺前非勿得再犯不端如違定當加等重辦不貸陸連連叩首而去 
[美界捕房瑣事]  
　　虹口二十三保十五圖圓通寺兹經該住持僧將山門重復翻造刻已興工恐左近無業流氓藉此索詐或冐名在　募捐故於昨晨投捕房據情陳訴捕頭頷之○寍波人顧宏山在西華德路一號洋房充庖丁因洋東拖欠工錢曾與之爭繼欲辭歇洋東不許　於前日喚四百七十號華捕將顧拘送捕房押候解送英公堂訊核○通州人謝阿九竊取大通輪船搭客衣服絨毯事主報知捕房昨日午後包探石金榮查獲拘入捕房押候送廨訊究○偷兒王金茂丹陽産也昨午溷至外虹口某麫館竊取銅香爐一具經包探倪順泉將人贓一倂拘解捕房押候送廨究辦○江北人曹愷岑昨晨在黃浦路某洋房内竊取櫌氈等物經包探施奎江拘解捕房押候送究○顧桂堂賃屋北四川路第九十號門牌開設花衣店用同鄉某甲爲夥前晚顧他出甲遂捲其所有而逃顧回追尋無著奔告捕房捕頭於昨晨派包探竇如海　申拘禁候送英公堂請辦○百老匯路及太平路轉角處某西酒肆屢次失物昨晨捕頭遣包探施奎江前往查勘在細崽江北人朱金發行李内搜出當票一紙計當本洋四十八元乃金剛鑽戒指也雖非該酒肆之物然報失案内往往有此種金戒因將朱帶至捕房禁押查明核辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年三月十三日京報全錄]  
　　宫門抄○諭旨二道錄前○晉撫胡奏請停止分發二年摺○又奏委署知州片○又奏委署知縣片○又奏盤查藩庫錢　緣由片○豫撫劉奏叅追知縣虧欵片○川督鹿奏叅革武職各員片○又奏分别舉劾片○又奏匯解甘肅新餉摺○直　王奏報到任日期摺○晉撫胡奏更換管帶片○三月十三日工部鴻臚寺正白旗值日無引見○謨貝子王文錦由東陵　京請安○孫家鼐謝賞壽物恩○記名總兵李先義李大霆謝恩○玉恒謝授貴州貴西道　恩○安徽道丁峻謝恩○杭　恊領柏梁謝恩○道府張振棨等謝恩○恩燾請假五日○遷公請假十五日○徐樹銘請假十日○召見軍機玉恒丁峻布　德勒格爾齊莫特哩克津皇上明日辦事後至頤和園皇太后前請安後駐蹕○○頭品頂戴山西巡撫臣胡聘之跪奏爲晉省候補人員衆多擬請暫行停止分發二年以清吏治恭摺仰祈聖鑒事竊維山西地瘠民貧政事較簡非若東南大省可以容納多員從前候補人員尙少差委已難徧及光緒八年前撫臣張之洞先後奏准停止同通佐雜分發二年其時丞倅以下及鹽務各言不過四百餘員已覺異常擁擠今更接踵而至除道府不計外同通直隸州州縣不下二百人佐雜各班不下四五百人河東候補者五　餘人視前請停止分發之時幾至加倍查晉省同通共止八缺直隸州十缺州縣九十一缺佐雜一百七十一缺河東鹽務九缺缺少　多不惟補署無期差使亦人浮於事現在奉文裁减各局薪水卽例差亦均停委以致各員株守省垣日益窮困其賢者能安義命貧　已覺可矜不肖者迫於飢寒奔競鑽營勢將無所不至流品益雜風氣日媮其有關於吏治民生實非淺鮮若不暫請停止以後　　　晉者愈積愈衆更無法可以疏通臣再四思維惟有仰懇天恩俯念晋省地方凋敝仕途壅閼所有勞績捐納兩項同知通判　　　知州各項佐雜並鹽務各官無論指省攺省准其援照光緒八年成案一律停止分發二年以肅官常而清仕路其各項正途　　分發人員以及丁憂起復仍發原省並在晉候補各員保有補缺後升階援例過班毋庸另捐分發者請仍准照常辦理以示區　　　　　司河東道具詳前來理合恭摺具陳伏乞皇上聖鑒謹奏奉硃批吏部議奏欽此○○胡聘之片再解州直隸州知州張　田撤省遺缺查有候補直隸州知州余駿年堪以署理署吉州知州李成章撤省遺缺查有留省學習之新選吉州知州章同堪以飭　本任據藩臬兩司會詳前來除分檄飭遵外理合附片具陳伏乞聖鑒謹奏奉硃批吏部知道欽此○○胡聘之片再臨　縣知縣賀榮驥調省差委遺缺查有太平縣知縣兪恒堪以調署又絳縣知縣胡延調省差委遺缺查有榆社縣知縣蔡光岳堪以署理據藩臬兩司會詳前來除分檄飭遵外理合附片具陳伏乞聖鑒謹奏奉硃批吏部知道欽此○○胡聘之片再督撫到任例應將藩庫一切正雜錢糧盤查奏報歴經遵辦在案兹臣仰蒙恩命調補山西巡撫於光緒二十一年十一月二十日接篆任事後卽檄飭藩司將實在庫儲銀兩按欵造册詳送並將各屬倉庫錢糧分委隔屬之道府直隸州互相盤查嗣據藩司員鳳林將司庫實在正雜等項銀六十五萬一千七百六十七兩零分欵造册詳報前來臣於十二月十八日親赴司庫按欵逐一盤查均係實儲在庫並無虧缺挪移情事除各屬倉榖委員確切盤查是否實儲在倉有無虧短情弊同錢糧庫欵一倂查明俟禀結到日另行分别具題外所有盤查過藩司庳儲錢糧緣由理合附片具奏伏乞聖鑒謹奏奉硃批戶部知道欽此○○劉樹堂片再據布政使額勒精額按察使長祿會詳稱另補知縣董慶恩前在安陽縣任内交代經該管彰德府督同監交依限算明除外結雜欵數目間有未符先與捐欵由外勒追俟飭查明確續叅外現計虧短内結正雜並驛站等銀一萬七千三百七十四兩七錢七分六厘由該管道府揭報到司節經札催委提迄未清完呈請叅追前來臣查該員董慶恩前經臣奏叅開缺另補因其任内經手錢糧未能清楚卽經飭司勒提乃並不赶緊完繳現尙虧短内結正雜等銀至一萬七千餘兩之多實屬異常玩愒相應請旨將前安陽縣另補知縣董慶恩暫行革職勒限兩個月如數完解如仍逾限不完或完不足數再行從嚴叅辦以重庫欵而儆效尤除查取該管各上司職名俟展叅隨案開報外爲此附片具陳伏乞聖鑒訓示再該員虧欠外結雜欵係何欵目銀數如何不符已飭司確查再行核辦合倂聲明謹奏奉硃批著照所請該部知道欽此○○鹿傳霖片再川省幅員遼廓營伍較繁邊地各營有遠至千餘里數百里者稽查難周將備不得其人往往廢弛滋弊自應認眞考核隨時劾治以示儆懲而挽頽風兹查有候補副將江國林委署綏靖營副將藉端苛索兵心怨憤候補副將劉全泰貪詐浮僞膽大妄爲候補遊擊署會鹽營遊擊李信仁嗜好任性擅責平民泰寗營都司賀頤莊居心貪鄙罔利營私候補都司王丙清朦混詐冐狡滑鑽營以上五員均請一倂革職以肅營伍而昭炯戒江國林王丙清兩員俟查有贓私詐冐確據再行另案嚴究理合附片陳明伏乞聖鑒謹奏奉硃批另有旨欽此○○鹿傳霖片再四川吏治疲弊已久臣蒞任以來擇其尤劣之員已兩次紏叅在案竊思馭吏之道必須勸懲兼施庶可漸臻治理兹查有宜賓縣知縣國章勵精圖治歴著政聲前署巴縣輿情愛戴又題補邛州直隸州成都縣知縣鳳全性情勁直辦事勤能治盜安民立志向上合州知州張熙榖老成練達志趣不苟温江縣知縣張鐸篤寳勤愼悃愊無華黔江縣知縣張九章聽斷勤明能耐勞苦以上五員均能不隨俗靡勉爲循良相應仰懇天恩傳旨嘉奬以昭激勸臣仍當隨時察看不敢以舉荐在前稍涉回護又查有打箭鑪同知趙　浮惰因循難勝邊要之任應請開缺另補會理州知州趙咸中酷虐偏執信任胥役應請以州判降選所遺打箭鑪同知會理州知州兩缺川省均有應補人員應請扣留外補合倂聲明所有分别舉劾緣由謹附片具陳伏乞聖鑒謹奏奉硃批另有旨欽此○○頭品頂戴四川總督臣鹿傳霖跪奏爲籌解光緒二十二年甘肅新餉發商匯兌以濟要需恭摺仰祈聖鑒事竊臣前准部咨指撥四川二十二年甘肅新餉九十八萬兩飭於二十一年内解三成二十二年四月解四成統限九月底掃數解清等因當卽轉行去後兹據布政使王毓藻詳稱遵查川省歴年奉撥籌解甘餉曁京協各餉現在極力湊集官運局甲午綱稅羡截釐銀九萬兩二十二年捐輸銀十一萬兩共銀二十萬兩作爲預解光緒二十二年頭批甘肅新餉按照新頒砝碼兌足於二十一年十二月初三十三等日發交西商大成亨等號承領飭令赶緊匯至甘肅藩庫交　掣回批收限於二十二年二月初三十三等日如數兌清所需匯費銀兩仍請查照成案在於厘金項下支銷等情會詳請奏前來臣覆查無異除分咨戶部曁陜甘督臣查照外理合恭摺具陳伏乞皇上聖鑒謹奏奉硃批戶部知道欽此○○直隸布政使司布政使臣王廉跪奏爲莅報微臣到任日期叩謝天恩仰祈聖鑒事竊臣在安徽布政使任内蒙恩調赴直隸布政使交卸後束裝北上於正月十五日行抵天津正擬遵旨入都陛見嗣接直隸督臣王文韶行知以奏奉　電諭旨飭令先行赴任暫緩陛見臣遵卽馳抵保定省城於二月初三日准兼署直隸布政使臣季邦楨派員將直隸布政使司印信文卷移交前來臣當卽恭設香案望闕叩頭謝恩祇領任事伏念臣一介庸材早承寵遇十年詞館外擢分巡陳臬事於三湖忝權疆寄綰藩條於八皖移任邦畿溯敭歴之有年沐恩施之逾格查直隸地居首要藩司職在宣承風俗視吏治爲轉移教養宜呈實效牧令以長官爲表率鑒别貴有眞知以及帑餉之盈虧尤在權衡乎出納如臣　昧懼弗克勝惟有益矢靖共力圖報稱勤求治理期物阜而民康整飭官　俾小亷而大法舉凡興利除弊用人理財隨事隨時禀商督臣認眞經理撫艱難之時事勉竭輇才荷高厚之鴻恩兾酬寸效所有微臣到任日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○胡聘之片再澤州練軍步隊旗現經調赴平陽府所屬吉州一帶辦理河防該旗官候補遊擊王枝發操防不甚得力自應遴員更換以固邊圉查有署河保營叅將平垣營遊擊袁得勝平日訓練認眞堪以委令管帶除檄飭遵照並咨部外理合附片陳明伏乞聖鑒謹奏奉硃批兵部知道欽此 
 
