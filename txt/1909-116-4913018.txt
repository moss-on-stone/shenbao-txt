# 1909 - 116 - 4913018

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　三月十三日召見軍機彭穀孫陳惟彥金鼎 
交旨 
[三月初八日軍機大臣欽奉]  
　　諭旨民政部會奏恭送德宗景皇帝梓宫奉移興禮事宜妥訂章程一摺著依議欽此又奉 
　　諭旨大理院奏籌備立憲事宜一摺同會同度支部妥爲籌商具奏欽此 
論說 
[選舉諮議局議員之標準易水]  
　　人情於其鄉土。利害之關係切。犧牲個人之私計而。而於鄉圭之公益。盡力護持之。此人之所以能羣。而國之所由自立也。人之營營於私計。非必與公益爲仇。彼其目光智力。儘足以及私計。而不足以及公益。於是相忘於事之爲公益與否。而惟私計之是圖。諮議局初選舉之選舉運動。蓋出於此。 
　　爲謀公益而設諮議局。爲盡公益之職務而設諮議局議員。其關係若何重大。身當其任者。宜若何愼重將之。顧猶勝任與否。置之不問。而羣焉思逞者。豈必與公益爲仇哉。不知諮議局之性質與議員之責任故也。議員之責任。不在與長官分庭抗禮。以博取虚榮。而在代表全省人民。爲興利除弊之計畫。苟其目光智力。不足以及全省之利弊因革。雖有議員徒供長官之指揮而已。曷嘗足爲人民之保障也哉。 
　　請言諮議局與人民之關係。及爲之議員者責任又復如何。當可知議員之爲義務。而非權利。議員由人民選出。對於人民有責任。而非僅爲個人之榮幸矣。諮議局之職務。在謀全省内之利弊因革。而省内各地。實吾人財產之所寄托與吾子孫之所聚族而居。是諮議局之職務。一公職務也議員之良否。直接及亽全省之。利害即間接及於個人之禍福。苟不問其才識之能否勝任。而委之戚友。以曲徇人情。或自取之以慕虚譽。置其財產所寄托之地與子孫所聚族之鄉於不顧。人非狂悖。何至於此。吾故曰。人之貿貿然以議員爲徇人之舉或自爲之。而不盡心力爲鄉士謀得人者。皆由於不知諮議局之性質與議員之責任故也。 
　　諮議局之性質與議員之責任如是。於如何人物。最爲適任。吾人所不可不研究也。約舉其標凖。有如下之種種。 
　　一曰富思想。諮議局爲議事機關。非辦事機關。辦事以才具爲急。而議事則思想尤重。蓋思想高。而後能見人之所不及見。籌人之所未及籌。非然者。跼促於大吏權力之下虚與委蛇之不暇。而奚暇爲人民謀幸福。 
　　二曰精判斷。凡事之利害事後易見。事前難知。事後之利害。而一一於事前。列數之不爽是爲判斷之才。判斷之才。非可。倖獲。必涵之以學問。助之以閱歷。而後成不特由局中提出之議案。行否須有眞確之識力以判斷之。即督撫等大吏。對於諮議局。有提出議案之權。而無眞確之識力以權衡其間。則後患何堪設想。 
　　三曰。通法政。諮議局之權限。最大者有二。一議政。一立法。應舉應革之事項。屬於第一種。議决本省稅法及章程規則等事項。屬於第二種。是諮議局應辦之事雖多。而總不離乎法政二端。法政之學不明。縱身列議會。將非爲無識之盲從。即爲無謂之反對。皆足以害事實而阻進步。 
　　四曰熟情弊。通法政而不悉本省之情弊。法政之學。終鮮會通。恐於理論合。而實際轉多窒碍。蓋不悉本省之情弊。猶非爲議員之全材。也惟所謂熟情弊者。非必握有辦事重權之人握有辦事重權之人。即有經驗。亦嫌偏狹。必其於本省之則例。研究有素。於本省之風俗習慣。利弊悉諳。而後興革之事乃可議。 
　　五曰厚信用。議員受全省人民之委任而被選。其職務即在代表全省人民之意思以行。故選出之議員。不可不爲極有信用於社會者。爲社會所信用之議員。發一言即有一言之効力。將來入局議事。無論對於督撫。對於他省聯合關係之事。皆藉此信用極厚者。以折衝其間。 
　　以上五項。皆爲選任議員之標準。而操有選舉權者所不可不察也。他如熱心公益名譽素著之人。皆在不可遺漏之列。有選舉權者於此。苟能袪私心而注重公益。爲得人計。而不曲徇私情。遺笑鄰封。庶幾免歟。 
專電 
[電一（北京）]  
　　吏部奏定宣統三年停選佐貳雜職宣統七年實行州縣官免避本籍 
[電二（北京）]  
　　景皇帝梓宫奉移攝政王及慶親王等送至阜成門 
 
 
 

Page 4

 
 
各國專使送至地安門 
[電三（北京）]  
　　聞有　旨飭赴德考察憲政大臣于式枚迅速回國 
緊要新聞 
[籌備憲政種種]  
　　京外各衙門應行籌備憲政已先後奏報惟各省情形不同組織多未完善且不無粉飾情弊聞某大臣與慶邸議商擬奏請通飭各省行政衙門添設專司憲政處許士庶人民上書言事慶邸甚以爲然 
　　楊蓮帥日前召見除陵差上布置敬謹敷陳外對於憲政上之九年籌備略謂九年籌備事宜旣經朝廷畫分大綱内而部院外而督撫非於事前設種種豫備上之輔助機關必至臨時棘手釀成敷衍之結果例如今年九月諮議局應依時成立非於去年設立諮議局籌辦處將諮議局奏定章程上所未規定者一一先行豫備外創辦此等選舉之事恐非州縣所能明瞭乂非本省所設立之法政學堂中先有多數之練習法政人員亦無從相與辦理此等事件直省現設立之憲政籌辦處旣荷聖明褒奬臣意如籌辦城鎭鄉地方自治研究所必先有自治會之輔助機關調查各省歲出入總數必先有淸理財政局之輔助機關籌辦各級裁判所必先養成有裁判上新知識之人材調查人户總數所委遣之官吏必須明晣户籍法且辦理新政决非舊日官吏所能知曉必須調取一般人士之有新知識者方能輕重得宜云聞其所陳甚爲攝政王嘉許有欲力行新政不得不用新人才等諭 
[最近外交種種]  
　　租界近聞某國以帮助中國禁烟爲詞向外部要索推廣租界擬將粤省新安全縣畫入界内東莞則圈去濱海一帶並將某處鐵路展長接連潮汕路綫此事關係重大不知究竟何似日本現將中國在韓國租界多方限制並訂定管理章程十七條照會外部聞外部尚未照允 
　　鐵路郵傳疗李尚書以中國鐵路無論官辦商辦均按部章辦理然圈購地畆時有愚民倚賴外人保護藉詞重價或引出種種交涉實與路政前途有碍擬定劃一辦法無論何省用地一畆按照本省適中之價發給外人所置產業事同一律聞已商諸各國欽使矣 
　　收捐東淸鐵路公司擬抽收商舖損項經衆抗議已由關道詳禀東督轉咨外部照會俄使磋商辦理昨該公司竟大張曉諭謂凡在界内商家共分十等頭等每年應納捐一千五百俄元二等一千元以次遞减如不認可即不准在界内營業傳聞吾政府已允俄使照辦故有此示諭 
　　江防俄人在吉黑兩省擴充權力近又向外部要求烏里江防務梁尚書以此事關係中國國權萬不能將此項權利允給外人已照會俄使極力拒絶 
　　領事外務部日前與駐京日使提議鄂省日領事辦理交涉分地一事當經該使承認轉飭漢沙兩埠領事遵辦并由外部電咨鄂督通飭其内容係議定嗣後武昌漢陽德安黄州四處交涉歸漢口領事專辦荆州 
襄陽安陸施南鄖陽宜昌荆門七處交涉歸沙市領事專辦 
　　幣制上海西商商會因製造電氣公司報告謂中國銀角銅元市價日賤受累甚鉅並將十二月之損失列表開示日前特開大會研究此項問題現因某行總理因公來京遂舉爲代表順謁各國駐京公使詳陳此種情形請與中國政府交涉 
　　借欵天津市場强半握於外人之手就中以日商爲最夥其次則德法吾國商人與之交易近年來率皆賒欠未有使用現金者遂致所負纍纍外商恐喪失債權遂報告於北京之外交團移與我外務部交涉外部答以須由直隷海關道及商務總會設法救濟旋經直督楊蓮帥與日德法各國領事會商擬發生千四百萬兩之借欵發與各商藉資周轉日昨直隷商務總會派遣代表十一名入京請求於南皮相國代謀救濟方法目下正在籌畫中 
　　華僑駐英李使昨電告外部云英暹兩國刻又新訂條約於華僑大有阻碍請早設法力爭以圖挽救 
[淸理財政談屑]  
　　度支部澤尚書爲淸理財政起見日前特飭司員將各項行政經費分别查核（一）京師各衙門（二）新設各行省（三）内地各省（四）蒙邉各地務須按照四項切實調查不可稍涉敷衍澤尚書與各省監理官等會議監理財政辦法澤尚書謂此次淸理財政宗旨以將各省出入欵目考核明白的確爲主絶非多方搜括及有意吹求民間官塲即不能存疑忌之心且淸理之法注重現時收支欵項預備整頓將來並非追咎已往凡多年之案卷循例之奏報事屬空文毫無實際者均不必搜求致生糾葛反與實事無濟云云聞此辦法即係日前澤公召見時攝政王面囑之訓諭故該尚書諭飭各監理官遵照辦理澤尚書現與紹陳兩侍郎及各省財政監理官會議擬編訂財政分權統制一書自頒布憲法大綱後凡係欽奉上諭及該部具奏議覆各摺以及各項財政章程並該部財政處統屬各司事項及各司應辦各事宜一律彚齊編輯靡遺聞俟脫稿後擬即進呈御覽貴州監理官彭穀孫昨日在部謁見澤尚書澤公商以各省監理財政各事宜觀察謂各省畫一之舉誠難議辦即以東三省而論便不能與各省强同並謂祇東省財政與憲政不相吻合者不堪枚舉聞澤公擬俟各員到京再爲詳議憲政編查館因内廷財用與國家財用 
 
 

Page 5

 
 
淆混不淸頗與立憲國相背昨特咨行度支部與内務府會同查核内廷經費欵項幾何支銷若干係從何項撥出仍照度支部章程分别新案舊案由宗人府詳列表册覆核彚奏政務王大臣在會議政務處會商擬飭各省財政監理官俟將該省財政事務辦有端倪須將該省開設之銀行便中調查所有之存欵貸欵是否與所報之資本相副以免虧耗虚空等弊澤尚書謂監理官僅有淸理各省財政責任而無驗查銀行之權此事俟他日再行妥商議訂各王大臣均以爲然澤尚書昨咨飭各省督撫各在省城速設淸理財政局並將籌畫開辦事宜及委充淸理財政局事務之人員等銜名及開辦一切情形詳細聲復到部以便核奪樞臣昨在軍機處會議以淸理財政將次舉行各省正副監理官缺尤關重要擬定俟各省正副監理說律來京召見後即令度支部將各該官履歷及原保册結一律造册送存軍機處立案近來各衙門紛紛將本部出入欵項均奏交度支部經管其尚未定議者不過一二衙門 
[學部奏報分年籌備事宜北京]  
　　學部奏稱臣部職司敎育大綱分爲一端一曰普通敎育一曰專門敎育爲國家根本之計憲政切要之圖蓋立憲政體期於上下一心必普通敎育實能普及然後國民之知識道德日進國民程度因之日高庶幾地方自治選舉議員各事乃能推行盡利而庶政公諸輿論始無慮别滋弊端此普通敎育所以亟宜籌備者也立憲之效必以富强爲歸富强之政斷非人才不舉中國大利未興百端待理患在專門之學未精專門之才太少若不研究高等之學術即不能得應用之人才而富强之圖終鮮實濟此專門敎育所以亟宜籌備者也謹就臣部應行籌辦之事以及事關大局各省應同時並舉者按年分條先行繕具淸單恭呈御覽至各直省情形不一籌備之事有緩急難易之不同應由臣部電咨各直省飭司妥速籌議限期報部核定再行開單奏明辦理此外容有應行辦理事宜爲臣等一時尚未籌及者仍應隨時具奏請旨遵行自此次分年籌備事宜奏定之後臣部謹當按照年限切實奉行惟是逐年辦理之事日增月益而臣部欵項祇有此 
數事多財絀恐有窮於因應之時擬由臣部隨時奏懇天恩飭下部臣疆臣協力籌惜以濟娶需是否有當應請旨飭下憲政編查館核議施行(淸單錄入第四張) 
[奏准推廣上海巡警北京]  
　　江督端午帥奏云查上海華界創辦巡警始於光緒三十一年其時僅就所裁滬軍親兵營挑選壯丁改充巡士先就城廂内外站街邏察所需經費即以親兵營底餉撥用旋因南北市相距遼遠不能兼顧奏准添募巡警五百名歲需餉銀三萬八千兩照案在關稅項下動支嗣於三十三年因北市與寳山交界處所市塵日闢浦東一帶匪類滋多乂添招巡警二十餘名遴派道員汪瑞闓會同江海關道檢理其事每月添撥關稅銀一萬兩以資應用均經奏咨在案惟該處警局所轄地跨兩縣與各國租界處處毗連近來僑庽人民日有增益雖已加添崗位竭力綢繆無如撥欵有定不能不計費圖功往往有必須改良之處輒以預算不足因而中阻以視租界内之財力雄厚日事擴張者究不免相形見絀况上海爲通商要埠警政乃治權所關若仍因陋就簡即不免予人以訾議之端今欲杜漸防微尤須急起直追力求精進第轄畀寛廣建設紛繁乂非寛籌經費無所措手現經奴才督飭關道局員再四籌商擬就所管地界劃分四路以城内爲第一路浦東爲第二路北市綿長剖其東北爲第三路西南爲第四路每路設分局一分區五共計二十區普設巡警站崗並另設騎巡隊分駐浦東北市兩處晝夜梭巡以補站崗巡警之不逮乂設消防隊以救災扞患設偵探隊以弋匪緝兇添設巡警學堂以儲弁記警長之選又因黄浦江與蘇州河交通之處商船麕集宵小潜藏擬增設水巡警局一所購製舟楫廣募水手劃分河道常川巡緝又慮華洋隔閡易啓紛爭擬仿北洋警章遴用洋員以便交涉此皆揆時度勢萬難减省者也所有額支經費撙節估計如薪餉 
公費工食馬乾等項常年約需規銀二十萬零六七千兩又學堂經費需銀一萬二千兩又擬辦水巡薪餉養船等費約銀一萬兩其活支項下製辦軍裝衣褲靴鞋及緝捕恤索醫藥等費約銀二萬六七千兩統共需銀二十五萬五六千兩前經兩次奏定指撥江海關稅銀十五萬八千兩及親兵營底餉銀一萬二千餘兩共銀十七萬兩出入相抵約尚短銀八萬餘兩除前定撥欵之外每月至少須加撥銀六千兩遇閏照加方敷布置擬請仍在江海關稅收項下照案動撥以濟要需據上海道蔡乃煌總辦巡警司道員汪瑞闓會禀請奏前來查上海巡察自開辦以來現已漸著成效市廛櫛比日見繁盛祗以限於經費未能實力推廣規模旣隘固難饜中外之觀瞻儲備不豐亦奚望經營之周密該道等現擬辦法均屬切要所請加撥之欵亦實無可再减合無仰懇天恩俯念上海警察關係至鉅與他處情形不同准予飭部照撥實於大局有裨除飭取詳細章程咨部查照外謹會同江蘇巡撫臣陳啟泰恭摺具陳伏乞聖鑒訓示三月初八日奉硃批着照所請該部知道 
[京師近事]  
　　政府以錫淸帥推重徐督之設置非開御前會議無以决定從違聞有電召徐督即時來京之說 
 
 

Page 6

 
 
　　宗人府添設丞參去歲已有成議惟該署事事腐敗肅邸曾擬大加整頓事格未行此次竟有賄賂公行之舉動事被某言官參劾攝政王震怒適値該署請簡丞參王以該署著名腐敗難保無濫薦等事故有暫緩簡放之諭 
　　政府因江西贛州地方險要匪黨出入無常時有閙敎及搶掠商民等情擬由外部吏部陸軍部派員調查倘有文武官員辦理不善之處即會商督撫撤去差缺以資整頓 
　　籌備海軍處擬贖回威海衛作第一軍港之用久有是議聞薩軍門到京連日議商海軍事宜稱北方軍港實以威海衛爲最要如能設法贖回乃至良之策海軍處各王大臣擬俟面奏攝政王再行定議 
　　農工商部等署定三月十七日起改爲早晨入署辦公 
　　各國派送梓宫專使昨在京師美使館内集議以中國迭遭大喪需費甚鉅擬將中國所償之賠欵儲銀暫爲停止俟諸公使協商妥定便各電請樞府是否許可再爲會議 
　　日前内務府大臣呈遞封奏懇請變通服制辦法略謂内務府旗籍人丁素少精幹之員尤不多得况内務府原係供奉宫廷專差衙門可否變通成例所有丁艱人員一律改署抑或開缺留差當經攝政王批交政務處會議覆奏 
　　外務部各堂因接侍各專使事務紛繁自初六日迄二十日内除各省電詢緊要外交應即電覆事宜外其餘各項外交部務一律暫停辦理 
　　都察院現因奉移期内所有各衙門摺件皆行緩奏昨通飭各科道御史除關切緊要封奏外其餘條陳彈章等摺亦暫行緩遞 
　　政府近又接到護理滇督沈秉堃來電請飭李仲帥與錫制軍辦理交代政事畢赶速赴任已由樞臣將原電封交仲帥閱看 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[滇督奏報籌辦諮議局情形北京]  
　　護理滇督沈秉堃奏稱謹按逐年籌備事宜淸單内開第一年由督撫籌辦者即諮議局一事滇省諮議局籌辦處於光緒三十四年九月内開辦惟因交通不便奉文較遲當由前督臣電咨憲政編查舘以宣統元年四月初二日爲初選日期五月二十二日爲複選日期仍遵章於九月初一日開諮議局會議曾准電覆在案此變通選舉日期之實在情形也選期旣定遂將關於選舉事宜逐月逐日依限預算列爲辦理選舉日期淸單乂慮選舉章程條文繁密法理精邃乃由籌辦處逐條討論詳爲註釋排印成帙取便研究復以入手辦法在調查選舉人之資格更厘定調查員辦事細則及調查須知二種合註釋之選章分發各屬旋由法政學堂及省會自治研究所遴選畢業士紳派充選舉顧問員令其分赴各郡備複選監督之諮詢並由複選監督派往各屬視查辦理之善否此籌備選舉事宜之實在情形也滇處邊嶠風氣晚開郡縣搢紳頗乏政治上之智識一般人民尤不知選舉權之可貴乃由籌辦處自治局會飭各屬各就城鄉要地設立自治宣講所每屬至少須設六處於宣講自治而外並將諮議局章及註釋之選章逐條講解令各格之紳民輪班聽受此牖啓選舉人民之實在情形也至議員之得人與否一省之利害繫之非富於社會上之經驗洞明法政之原理必不能統籌全省之興革事宜而規畫精詳思慮宏遠也因推廣省會自治研究所繼續開班輪調各郡士紳來省研究復於各府直隷州設自治傳習所輪調廳州縣之紳董各赴府州講習現計省會研究所二班學紳已届畢業各郡傳習所亦陸續開辦並由前署學司葉爾愷將法政學堂遵照部章另開講習科另科合官紳而並敎使全省素有 
資望或學有根柢之紳士率皆入所入堂薰陶講貫一旦選爲議員參與政治或不至茫無把握此預儲議員之辦法也選舉而外應行籌辦之事厥爲建設局所臣前在藩司任内曾與前署學司葉爾愷詳細商酌查有舊日師範學堂地旣適中規模亦尚宏整堪以改爲諮議局擬以講堂改作議事堂略仿日本衆議院及府縣會議事堂形式中設演說臺臺之後爲議長席右爲書記席後爲行政官席議員坐次環列臺之三面議員席後列旁聽者席凡席皆層累而上作階級式後高於前使無壅蔽此堂爲一局主要之地現已飭從速估定尅期建築至議員之宿舍及常駐各員辦公之所均就原有齋舍堂室略加修理即可敷用如斯改建體制旣不甚差經費或可稍省此籌備局所之實在情形也局所而外則爲經費謹按諮議章第五十三條載經費項目凡五一議員旅費二議長副議長及常駐議員公費三書記長以下薪金四雜費五預備費第五十四條戰公費及薪金由督撫酌定其旅費雜費預備費由局會議預算數目呈講督撫核定等語現在諮議局尚未成立而舉行複選舉後議員進省卽需旅費故旅費一項亦應預籌擬除雜費及預備費俟開局後由局預算再爲核定外其旅費公費薪金三項已飭籌辦處公同酌定由善後報銷總局指撥專欵作正開支此籌備經費之實在情形也除以前籌設之自治研究所傳習所宣講所業經前督臣將各項章程咨部查核並本年應行籌備事宜再隨時咨呈憲政編查館核辦外所有籌辦雲南諮議局情形理合恭摺具陳三月初七日奉硃批該衙門知道 
分類新聞政界 
[改設拘留所之辦法寗波]  
　　鄞縣鄒令日前禀稱寗郡開辦巡警所有拘留所小菜塲均應次第興辦惟就地籌欵萬分爲難擬將城中原有之遷善所改爲拘留所常年經費二千餘元一併撥入並附設罪犯習藝所所有房屋不敷之處據壽昌幸僧具禀情願將附近該所空地一方充作公用即經知縣批准一面照會紳董收管並請將該委撤銷以資撙節等情當奉陳太守批示云拘留所爲警政必要之事據禀擬以遷善所改設事屬可行惟查光緒十八年該前縣楊令禀定原章該所覊押人犯分寛嚴二號由縣訊發拘管並有洗心所以處地方不肖游蕩之人年月多寡不等違警罪之拘留期限至長不過三十日大綱旣殊即節目統應更變乃該縣一無籌議遽請撤去委員調銷戳記本難率准惟據該縣面稱意在節省開支亦具苦心應准照辦至習藝所定章先從巡道所駐地方入手所有縣辦常赦得原及奉發安置一切遣軍流徒等犯概須入所工作規模旣大頭緒愈繁應由該縣另籌的欵禀商道憲及本府妥擬草案速遵開辦不准沾染舊習再以學習手藝爲詞徒託空言有名無實餘即如禀辦理 
[愼重禁烟之一班南京]  
　　江督端批兩江禁烟公所詳定各科辦事細則文云所擬各科辦事細則共一百六十餘節均甚周密而於調查禁制之事尤屬精詳至擬換牌照一次减癮一成未及三年即可全凈誠如來詳縱不能如期收效亦不致延過八年猶本部堂去秋全行禁種意也候即連同前次總章一併排印通行俾資遵守仰即會同婦警局各派員弁分區調查趕緊發給牌照毋稍延誤其牌照捐辦法即照財政局章程辦理開所瞬逾一月章程現已詳定該司等應即率同提調督飭科員迅速進行總期持以毅力貫以精心必計日而程功庶刻期而收效在事各員如果辦理得力必照部章奬勵倘有敷衍塞責本部堂亦决不姑寛也各員勉之 
 
 

Page 11

 
 
[職官酌裁改併問題廣東]  
　　粤中大吏以改良官制及酌裁同通佐貳冗缺一事實爲當今要圖亟應迅速逐一擬定以爲改良規制基礎現特札行藩臬司會同逐一詳細妥議計藩學司等所屬各員宜如何分别職守各治各事鹽運司所屬各員裁併酌改宜如何妥定辦法各府廳州縣一切監督管理等事應即明定責成文廟奉祀官員宜將敎職酌改應即妥爲酌議各項行政同知通判及佐貳雜職亟應體察情形分别裁撤改用各項局所宜如何酌量歸併應即妥籌此外各屬守巡各道何者應裁何者應留并即妥爲酌議按照奉頒章程斟酌本省情形妥議詳細呈候核辦 
軍界 
選送測繪學生長沙 
　　陸軍部前次咨行各省選送測繪學生開單調考擬定題目封發各省挑選合格人員必須身體强壯能耐勞苦曾經習過測量數學者由各省按題考試將試卷密封完固出具考語限於五月内送部發交軍諮處閱看等因湘撫岑堯帥准咨即行札飭兵備參謀敎練三處曁陸軍小學堂湯總辦常備軍楊協統認眞挑選開單詳覆以憑示期考試取錄如額依限送部 
[皖南添募防營之計畫安慶]  
　　署皖南鎭朱觀察恩縉到任後熟察該鎭情形轄境廣而營兵少地大兵單控制殊難措手刻擬添募巡防四營惟薪餉難籌或暫招二營以原有南路巡防等營分紥各屬專司緝捕新添各營隊隨時訓練俾得隅警調遣而綠營則留充嚮導之用昨將籌畫各情分禀督撫憲查核辦理 
[兵事研究所之設備貴州]  
　　撫標右營遊擊已由龐劬帥奏請裁撤奉部覆准在案現祁子修參戎擬就右營衙署創設兵事研究所由善後局領銀二百金稍爲修葺入所者月酌給薪水以期改良綠營積習 
[軍馬喂養之改良江西]  
　　贛省陸軍馬隊營馬匹均係委員購自北口閑散之性成爲習慣一經入營則棚廠狹小悶倦不舒以致絡繹倒斃於軍務大有關碍今該營管帶樊君擬將患病之馬帶同馬醫等選擇寛爽靑草之地塔蓋篷宇加意喂養令其閑散自由以資挽回 
學務 
[革除考試優拔規費山東]  
　　山東羅學司禁絶考試優拔規費文云仰應考優拔諸生知悉照得考試優拔應以優行生員錄遂自科舉停止後朝廷加惠士林令各省照向額加倍考取所以體恤寒畯者無微不至乃近聞各學衙門錄送諸生來轅考試竟有需索規費至一二百兩之多實屬貪求無厭罔顧宫箴若不從嚴禁絶恐貧寒之士品優學粹轉不能與於斯選事關掄才大典未便姑容合行諭知此次考貢諸生祇須將應造履歷年籍各册並甘結交該學衙門彚送一切規費已經通飭禁絶其各照毋違特諭 
[選派歐美留學問題江西]  
　　江西敎育總會援案請派官費留學歐美學生具呈贛撫略稱帥節撫浙時謂選派歐美留學生關係浙省遠大無論庫欵如何支絀必當竭力設法謀事之勇宅心之遠頌聲已徧大江南北今者開府贛省匡廬士庶無不人人戴望以愛育浙士者推愛江西即爲目彰經費計亦未見各直省咸占盈餘而贛省獨形不足且浙江學費准由藩司挪欵代墊贛省自可援案仿行况爲全省大局計凡高等學校精深工藝重要交涉萬不能不需用敎育界實業界政法界程度優尚之人員與其當急迫之時傾不貲之費借材異族貽誤無窮曷若蓄艾於先求之自已兹擬移他日臨事聘用洋員無數之厚資爲今日派遣歐美留學平均之常費微論出納多寡其數懸殊而得失利害盡人可決敝總會焦憂蹙額呼籲同聲爲此備文呈請伏乞援案准行 
實業 
[採樟製腦探原辦法浙江]  
　　日前山陰職商姚九芬兪華三等具禀各憲轅擬在江干地方墾荒升課布種草木設立樹藝傳習所環請立案試辦略謂商等向在閩省官腦局經營腦務嗣赴東西洋游歷考察樹藝製造之法於今春回浙奉讀大帥通飭招商試辦樟腦簡章十條飭令組織制腦公司欽佩莫名夫製腦必先驗樟質預决出腦之多寡次須火候得宜非研究有素者莫如其奥若略識皮毛冒昧從事致耗有用之材料喪失公共之資本怱開怱閉尚復成何事體商等誼切桑梓集合周志擬先試辦薄荷等熬油繼設樹藝傳習所採樟製腦有志學習者均可赴所學習不收學費祇繳膳金學成各就本村驗樟試辦自行禀請設灶採熬惟所出腦質須歸傳習所收買不得售與洋商此項傳習所爲開通風氣挽回利權起見事係初創籌欵綦難現擬倣照西法秘製平安油及番水等數種得欵藉資挹注應請照章專利並附呈樹藝傳習所章程十條等情當經農工商礦局批謂該商所禀爲振興實業起見事屬可行惟所禀墾荒樹藝究竟購地若干資本幾許並示明叙傳習所章程亦有未妥仰即另擬呈候復核 
[整頓繭業之一斑常州]  
　　常州蠶繭爲出產大宗近年無知小民往往以夏秋之繭及洋種攙和春繭中商民大受其累經繭商等具禀武陽兩邑尊永爲示禁兩縣現已出示曉諭嗣後如再有攙和情事即將該繭充公以示儆戒而維商業 
[農業試驗場之推廣蘇州]  
　　蘇州農業學堂前於盤門城内老銅元廠對面地方開設農業試驗塲陸續播種稻麥等項惟該處地甚狹小不敷播種現經農工商局總辦熊觀察另擇閶門外滸墅關地方寛廠空地建設農業試驗塲派委候補縣丞諸以壯前往開辦 
雜記 
[拿獲砍斷電線匪首安徽]  
　　皖江一帶梟匪不靖砍斷電線之事時有所聞雖經地方官加意嚴拿迄未緝獲江督端午帥特飭總監劉觀察及長江巡緝基本營米統帶會派該營隊官陳懐喜爲密偵探員於上 
 
 

Page 12

 
 
月杪來皖潜蹤探訪盡得匪黨踪跡面禀余協統會同偵探隊管帶張義忠季玉龍於日昨赴東門外蕭炳卿鐵匠店内搜出電綫三綑長約二十餘丈重約十餘斤旋赴西門外拿獲砍綫匪首解兆祥一名並餘黨四五人立送余協統處轉解巡警道訊究 
[革黨闕玉琪供詞浙江]  
　　浙江拿獲革命黨張偉文闕玉琪等一案業已訊實通詳各憲核辦兹將闕玉琪供詞錄下 
　　闕玉琪供年二十六歲麗水縣碧湖鎭人於光緒二十九年入學父名沾霖歲貢生在碧湖鎭辦振麗學堂繼母周氏弟名毓仁妻胡氏犯生於三十一年考入杭城高等師範學堂三十二年五月間到日本東京寓巢鴨宿田舘西歷九月進宏文學校普通班三十三年三月改庽小石川宿田館入經緯學堂那時處州同鄉設有事務所舉張偉文爲會長犯　爲評議長因記相遇晤談張偉文說起中國專制政治腐敗吾輩靑年黨非用政治革命思想排去專制難望自强犯生說現在中國已講求立憲何必革命他說這樣立憲不過借立憲暗行專制而已力勸犯生入政治革命黨犯生一時糊塗應允並未出立証書也未簽字至政治革命與排滿革命宗旨不同排滿革命是孫汶爲首政治革命是梁啓超爲首三十四年春間犯生回華四五月内到杭州在西湖復遇張偉文曉得他在白雲庵養病談經濟困難須設法騙錢應用的話隨即分散九月二十外張偉文病好到城西第一客棧訪同鄉梅鶴亭其時犯生也住在内彼此見面即在犯生房内閒談又說設法騙錢此間難覔多數並知張偉文將回處州犯生說我有素稔親友魏介亭張兌金家道均好商量騙他當即寫信交張偉文帶去信中說我是革命黨中協理得有圖記到此爲浙江巡行副使可以給人証書信中寫一假名黄人傑並說張偉文是部郎囑伊親交魏介亭他如受騙可勸他出錢相助可以多得但此事要秘密不可將信遺失並致　益武信亦爲借錢及借票三紙均交張偉文帶回年底接他來信說招致悟西和尚犯生並不認得又說大塊頭金華人名呌王錫三勸他捐一黨中知縣均要騙他的錢没有騙到七月間在西湖遇見素識的丁醉生同王光鴻在杏花村因此相識曉得王光鴻在撫署當差犯生藉此與他聨絡以爲招摇騙錢地步後來犯生到撫署看王光鴻見他與王鳳閣同住遂亦相識犯生並未與他們說起借革命黨騙錢的事那徐仰山是龍泉人也在東京認識去年十一月他因在龍泉辦學與張縣主反對來省控告要想毁他十二月二十一日適見龍泉縣被叅牌示他就呌我代寫王委員借錢假信說縣主是他運動去掉的須酬勞委員一百五十元拿去騙龍泉同鄉果然騙到洋六十餘元分給犯生十四元徐仰山並未入黨後來犯生在正誼堂客棧被獲到案犯生實係與張偉文商量惜革命黨騙錢應用並非眞做革命的事這獲案内的地球圖記是在東京洋貨店用小洋兩角買的那誠書紅格白摺是在杭城紙店買的求開恩是實 
[學校運動會日期聯誌松江]  
　　松江府中學堂定於本月十九日仍借城南小校塲開春季運動會淸華女學校定於二十七日就本校開運動會 
[提倡天足之熱誠南京]  
　　江督端午帥批靖江緝私營文案陳思源禀云來禀於婦女纒足之害言之詳切使人人能如該員之用心父以是敎其女夫以是告其妻何患風俗之不能不變耶本部堂痛心痼習積有歲年將植國民强立之基以爲憲政萌芽之助已撰定禁止纒足章程十一條明定賞罰列入考成通飭各廳州縣遵辦務使所屬地方於十年内一律禁絶如試辦有效自當奏請通行仰即知照 
[錫市漕米近况無錫]  
　　錫金米市素稱大埠蘇屬各縣採辦糧米者率以此地爲中心點去年統市各行共承辦漕糧六十萬石今春陸續運解纔及半數聞須儘四月底解淸云 
[淸理財政局添派會辦蘇州]  
　　蘇撫陳中丞以蘇省淸理財政事務殷繁札派賑捐局總辦候補道錢振聲觀察會同辦理以資臂助觀察奉札後已於昨日到差 
[明揑禀情形蘇州]  
　　日前太湖廳東山紳商周順生王桂廷等由郵局遞禀各大憲封面書太湖商務分會字樣控告東山汛弁李外委聚賭擾民種種不法情形當經札飭太湖廳查復現已查明以太湖未設商務分會亦無周順生王桂廷二人顯係揑名誣控自應查明究辦並一面移營辦理等情具復各憲查核 
記事 
[本埠新聞]  
　　巡捕手。包探足。公堂傳讞。員鞠。訪事氣吁吁。主筆忙碌碌。繁瑣哉本埠之新聞。 
　　本埠新聞曷爲繁。以本埠事業忙碌故本埠事業曷爲忙。以本埠人物嘈雜故。 
　　惟嘈雜。故忙碌。惟忙碌。故繁瑣。然而最普通之本埠新聞。有因人物事業而可約計者。 
　　本埠之普通人物 
流氓　　　乞丐 
掮客　　　拐匪 
賭徒　　　惡少 
地販　　　野雞 
馬夫　　　蕩婦 
淫棍　　　蟻媒 
大姐　　　跑街 
竊賊　　　志士 
　　本埠之普通事業 
拆捎　　　影戲 
戳傷　　　扭毆 
擲包　　　放火 
逃妻　　　虐妓 
强姦　　　敲詐 
驗屍　　　騙物 
搶孀　　　拉客 
誘姦　　　串拐 
窩贓　　　倒欠 
掩傷　　　姦拐 
宣卷　　　呌貨 
窩姦　　　聚賭 
放鴒　　　吃醋 
翻戲　　　搶刦 
口角　　　調戲 
爭風　　　開會 
歷史小說（鶴續） 
[章祥蓀無禮取鬧陸小魚將酒壓驚]  
　　章祥蓀聽見複選監督說你來得去不得六字。吃了一驚。身上發了一背冷汗。面上由黄變紅。由紅變白。由白變灰。倒象開了一家顔料店。著實擺了許多顔色。此時祥蓀把心上的一把無名火。升上卅三天。只口内又是一句話兒也說不出。複選監督看了這種樣子。又可憐又可笑。笑的是笑他一種莽莽撞撞痴痴獃獃的形狀。憐的是憐是憐他無知無識攅了他們的圈套。如今使他進退兩難。心上倒有些不忍複選監督乃笑嘻嘻拿了章祥蓀遞上來的禀帖。授給觀審諸人看道諸位你們也去看看。天下乃有這樣不通事理的　書人。不知好歹的留學生。他們寫了長長一大篇。我看了半天。一點也摸不著頭路。到應被告是何人。原告是何人。觀審諸人看了一看。也大家掩口而笑。複選監督又對祥蓀與了一望慢慢地說道。像你這個行爲。本應發學戒飭。姑念你初犯。並且是被人賣弄也　非你的本心。故不來罪你。你要曉得這椿事情也不是報舘裡無端揑造出來的。必定茶坊酒肆街談巷議。他們聽得來的。俗語說得好。蚊子不釘無黄鴨蛋。運動選舉固情常之事。不足希罕。但諮議局何等重大。議員又何等要緊。惟我看你們一縣的初選當選人。複選盈督說到是處。又笑了一笑。不接下去。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉第三次開票]  
　　江蘇寗屬（通州）通州第二次選舉缺額二名現於次多數補選二名錄下程逢恩六百七十九票熊晟五百三十七票又候補當選人一名成諝 
[初選舉訴訟]  
　　錫金紳土黄龍驤等四十餘人因調驗吃食鴉片原告未便監視日前聯名禀陳複選監督原文錄下爲比照鄰郡案情各異應請據案申詳另定察驗辦法以照公允而埀成例事竊治等前呈錫金兩邑當選人有犯諮議局章吸食鴉片情事蒙飭縣傳知赴府聽候查驗等因治等奉傳於三月初八日到郡冀蒙傳見諭知各情治等當因未携行李呈明准於十一日再行來郡聽候飭傅等情治等此次回里遞同原列名各人會商適松府戚太尊辦理選舉拆訟案由登載本月初十日滬上報紙彼案與治等所控者情形全屬不同彼案係汪承寛與何繪書積案互控此次乘選舉訴訟時期欲控奪何之選舉權因借錢朱等三人爲陪客案辭專係控何而略叙　張等治等與所控各人並無陳案牽涉且所控專係吃食鴉片此與彼案不同者一也彼案所控錢朱等三人毫無實據事近挾嫌治等原呈所控吃食鴉片者共有十餘人業由本人陸續自行告退辭選者已過大半所控顯非不實此與彼等不同者二也彼案汪承寛强列徐吳黄三人托爲公禀後來徐吳不肯到案黄雖到而默默無言治等所具公函公呈列名者共四十餘人此次到郡者雖僅十人所不能全到者均爲職業所牽制路程相隔每行輙須一二日若在本縣傳見則列名全體定然一齊可到此與彼案不同者三也總之彼案所控戚太尊逆知别有案情特批飭汪生親自從旁監察以箝制其狡滑誣陷之謀治等所控專爲愼重憲政奉行諮議局章程爲地方小民隱杜烟患起見故自當選名單發表以後集衆人之耳目得調查確實之憑証因列呈吸烟示經戒絶之人備案請核治等與諸人生同閈里多半係親戚故舊平素毫無仇隙所以不避嫌怨而爲之者蓋因今日朝廷疉頒厲禁而諮議局章程列有專條若吃烟者仍列當選人之中彼小民不識大體將目禁令爲具文以後於地方禁烟事宜不免漸生玩視之心况近者籌辦處憲台又續申告辭凡議員當選中若有吃烟之人應由複選監督擔其責任此則治等苟有所知尤不敢隱匿不聞者也治等控案旣與松案情形各異松案有嫌怨故應令其親自監察治等無嫌怨且與所舉發者均係親戚故舊故不便監察松案戚太尊確知誣陷故以親自監察箝制其狡滑之謀治等並無誣陷証據故不願受親自監察之箝制况察驗一事誠如戚太尊批示所云爲難情形種種確實近來又有新發明之代烟品特一芥子之微可抵烟力數錢之用甚有將嗎啡水漬於手巾及辮髮嗅或餂之即可抵癮者治等素不習於監察查驗情形就使親自從旁監察又何能窮其變相乎故如治等此次控案最後以親自監察查難之影響所及人人知畏難自退後來决無再有此種控案矣若無善法以補救之不如竟將諮議局章程吃食鴉片一條删除之爲愈耳今者調驗之權旣係賢長官主之察驗之事應由賢長官任之原訴訟入尤未便侵其權限但使察驗之後實已能戒除淨盡治等於同鄉一面亦甚願多一不吃鴉片之人萬不敢退有後言若臨驗時苟掩賢長官之耳目而居鄉仍萌故習則治等見聞較近尚可續行呈聞俾懲其欺飾賢長官之詐爲此具禀各情環求大公祖大人迅賜據案申詳懇請籌辦處憲台另定察驗辦法以昭公允而垂成例實爲公便上呈 
[瑣聞]  
　　廣西來賓縣司選員王樹槐馬慕羲奉撫憲派駐來賓司選舉事知縣羅廷珍新到任王馬兩紳偕學務公所董事梁作霖等往見羅謂各紳曰廣西人刁我這回奉臬合諭以殺爲主朝廷立憲是立憲我們辦事是辦事各紳遂同時辭職回省羅令恐各紳上控電禀臬台王芝祥誣稱各紳私買軍械王臬勒令省中參議員蔣繼伊偕首縣包坤中捕王樹槐等十八人解回來賓交羅令嚴辦蔣繼伊謂以紳捕紳無此辦法面禀撫台撫台極不謂然委柳州府楊道霖秉公查辦各州縣司選員聞此消息紛紛辭職民間有選舉權之人亦多自願取消公權云 
　　本届錫金兩邑初選舉第一次投票發表後當選人及次多數中一時喧傳頗有犯消極資格者邑人悉心調查約得十餘人因開列姓名具呈初選監督備案請核嗣後當選人中陸續有告退者次多數中亦有聲明不願備選不開入册者最後尚有七人經初選監督申詳複選監督請核辦法當即派委到縣面查告退者又得二人尚餘五人於本月初六日奉府札此案應照松江戚守辦法將被告五人限三日内送府聽候查驗並傳原告一併到府監視原告諸人先於初八日到府當因被告後到原告諸人呈明俟十一日再行到府後原告諸人會商此案與松郡情形各異不願任監視之責因於十一日會同原告諸人赴郡投遞禀件呈明不願監視云按禀件見訴訟欄 
本埠新聞 
[補錄寗紹商輪公司呈請立案文]  
　　寗紹商輪公司呈請上海商務總會禀奉郵傳部農工商部核准立案批詞均載前報兹將原呈補錄如左 
　　具呈上海寗紹商輪股份有限公司總理虞和德協理嚴義彬方舜年呈爲籌集股份創辦商輪以保航業而挽利權懇請轉呈立案事竊和德等隷籍寗波經商海上深知商務之發逮端賴交通之利便而航業盛衰尤覘國勢吾海岸延長江湖紛岐四通八達輸舶是賴上海爲中國商業中心點而尤爲寗波工商根據地誠以寗波地少人衆非奔走謀食萬難自養滬甬航路一夕可達故聯袂携眷紛至杳來僑庽之數幾佔全埠人口之半惟距離近則往返愈數人數多則乘客愈擠航業發達久推此線乃因循已久利源外溢奚止千萬雖有招商局鼎峙其閒究不足杜斯潺巵若不設法組織别樹一幟以挽已失之利權而擴未來之航業則何以仰體朝廷殷殷提倡商業之至意兹經和德等籌集股本洋銀一百萬元謹遵農工商部奏定有限公司律創辦寗波商輪股份有限公司就上海爲總公司寗波爲分公司購船規埠往來上海寗波大致業有端緒俟股本收足即行開辦謹將詳細章程另摺繕呈敬乞郵傳部農工商部鑒核准予批示立案一面分咨兩江督憲江蘇撫憲浙江撫憲飭屬一體保護俟開辦有期再當呈報註册再公司自去年六月間創議招股起截至八月底止實收第一期股份洋銀二十五萬元以每股先繳兩元計之集股已達資本之過半而實收又佔定額四分之一九月十七日開股東正式會公舉和德爲總理義彬舜年爲協理代表全體股東經理倡辦以前一　之事合併聲明 
[義勇隊友被匪鎗斃七誌]  
　　滬道蔡觀察批董事林曾賚等禀云方雲卿被人鎗斃究與陳智椿有無干係應否准予交保候質之處仰公共租界會審官迅予查明辦理一面嚴拿正凶務獲移縣訊辦具報毋稍枉縱又聞本縣李萼仙司馬昨接公共公廨寳讞員函稱義勇隊友方雲卿被人鎗斃刻已多日兇手尚未拿獲煩即移請鄰封各縣一體協拿等情司馬准即照辦一面嚴諭原差上緊拘拿並飭四鄉各圖地保嚴密緝訪務獲解究 
[印人輪姦鄉女七誌]  
　　印人蒲及項生等二人輪姦鄉女劉阿妹迭誌前報兹聞有熱心志士數人劇資延請抯文律師帮同英國國家律師威金生秉公指訴務將該印人盡法懲治以儆淫兇 
[南北警界衝突餘聞]  
　　閘北巡警局巡邏隊官陳翰卿偵探胡 
 
 

Page 19

 
 
熙初與南區探夥巡士大起衝突迭誌前報兹悉南區探夥周敦本王錦詩已經總工程局判定收押改過局一二年不等現尚暫押局中今周抑鬱成病王亦忿不欲生自縊圖盡幸由管所巡士解救禀奉孫裁判准交家屬一併保回候再核奪 
[再誌錢莊倒欠之交涉]  
　　法商戴馬司受抵元源莊主沈上之之弟沈汝賢房屋四處兹因元源倒閉被官一併發封曾經該法商禀由法領轉請滬道飭縣給還已由蔡觀察轉移商會查復核辦茲該法商又以沈汝賢係於西歷一千九百零五年五月四號在津押去銀一萬五千兩契上載明於一千九百零九年五月四號歸還且沈汝賢執有光緒三十年九月間所立分據實與元源毫不士涉何能將此押抵之房一併攤抵今押期將滿倘或沈汝賢無銀歸還好須將房收管爰特禀陳法領請即函告滬道迅將所封之房先行提出不得攤入公欵以免交涉 
[查提小輪舵工之爲難]  
　　大東公司飛驊丸小輪前在靑浦屈渡地方拖船斷纜溺斃人命二十餘口曾由靑浦縣陳令事奉滬道飭廨查提該舵工解回靑浦歸案訊辦兹廨員寳明府以日本領事不允將票簽字以致未能查提昨已禀知滬道請爲核示矣 
[拆除無線電報之周折]  
　　英租界南京路匯中旅館設有無線電報經滬道查悉照請英總領事霍君飭令撤除曾誌前報兹悉霍君以此事未便專主已電禀駐京英使請示核辦一面先與中國電報局監理洋員妥商暫緩催促 
城内 
[任意汚衊]  
　　周阿木控張文彬騙女爲妾昨日由縣提訊周供張文彬於光緒二十九年間央媒說合聘小的之女爲繼妻小的信以爲眞直至婚娶之後始知張有正妻陳氏因不安於室逐回母家小的之女業已生有兩男今文彬與寡弟婦李氏有姦將小的之女百般凌虐　爲究辦其女張周氏供詞略同訊之張文彬同妻陳氏弟婦李氏供稱周氏聽信伊父謊言任意汚衊平日時與小的吵鬧受累不堪請將周氏發堂由小的每月貼償飯食俟妾悔改再行領回李司馬以張周氏與伊父所供均無証據諭飭一併具結張周氏送堂留養其所生之四歲男孩交張文彬領回去年所生之幼子着周氏帶至堂中撫養 
[親戚受累]  
　　鍾承德昨將姐夫金紀培扭至一路警局鍾供姐夫在籍窮苦不能過活曾於數年前由小的函囑來申荐至某號爲夥現在失就屢來硬借求究金紀培供因上海開銷甚大擬欲回籍向妻弟商借盤費並不硬借判鍾給洋十元不准再借一併斥釋 
[道批四則]  
　　鄭召臣禀批此案前奉省憲准咨札行到道已飭廨秉公訊結在案據禀前情仰公共租界會審官迅遵前札辦理具報抄黏並發戚正發禀批蘇繙譯判斷此案係由兩造訂立合同自願延請何能任爾起滅自由所請再予審理仍不准行顧錫生禀批推據如係楊坤山僞揑在廨質訊時該商何不供明顯係飾詞狡辯意圖諉卸仰公共租界會審官迅遵前批辦理具報毋任藉延抄黏并發蘇陸氏禀批蘇阿如係著名流氓本無寛縱之理惟案經瑞升道飭縣訊擬禀辦迄未復到究竟案情如何仰上海縣查明核議復奪黏抄並發 
[官事]  
　　提右營參將楊金濤　澱山湖閱操回滬昨至道署拜謁 
南市 
[尚須招考]  
　　總工程局日前添招之預備　警生三十名兹由警務長逐一考驗僅取十八名現擬重行招考補足缺額其肄習所業已畢業之醫生三名昨已派至南區撥歸巡羅隊當差 
[圖賴原因]  
　　三和米店執事沈乾生前控某輪船水手陳桂標欠找米價洋八十八元 
七角經工程局訊明陳桂標係與該行夥友姚阿桂合做昨特傳姚到局與陳質訊姚不認合做並稱此項米石被津海關查獲充公是以陳桂標斷賴不還判一併移送商務分會理處 
[便宜巡士]  
　　南翔人姚春元同嫂張氏在篾竹街八號門牌内尋見私逃來申之侄女曹姚氏進内向領被五十九號巡士指爲訛詐毆傷面部一案昨由工程局孫裁判提案復訊判姚覓保將侄女領回不予深究 
閘北 
[流氓攫物]  
　　鄺程氏前日行經北四川路被流氓陸維生攔路調笑搶去押髮一支由巡士追獲解送警局判曹壮百板驅逐出境 
[巡士捉賭]  
　　陶阿成楊阿善周阿福等同在楊同生家聚賭由巡士拘獲解送警局判楊同生罰洋四元餘各責手心四百下以儆 
[串拐婦女]  
　　沈王氏倪元熙盛文華王四金等串拐張學祥之媳張施氏來滬希圖價賣前日被張尋見扭入三路一區請爲究辦判沈等四人各責手心二百下飭具改過結交保開釋施氏交張領回管束 
英租界 
[亟宜减租]  
　　邇來市面淸淡南京路福州路一帶熱鬧之處亦時有店舖擱淺關閉老閘捕房捕頭因於昨日諭飭上差各華據調查境内空屋總數以便設法維持 
[保全幼女]  
　　老閘捕房捕頭惠爾生君訪悉羣仙丹鳳等女戲園及福州路一帶書場均容留幼女演唱戲曲與定章不符昨飭中西包探前往調查禀復核辦並令傳諭各番菜館不准容留年未及笄之妓女在館侑酒如違究罰 
[封閉客棧]  
　　西上林街新登豐及蕪湖路恒裕等客棧均因積欠房租昨由公廨封閉 
[復圖拐賣]  
　　浦東婦人姚金寳前被龜奴張根生拐往杭州押入妓院茲該婦逃回上海昨在福州路被張遇見復欲帶往天津該婦不允互相吵鬧適被包控董阿三查　一併拘入捕房候訊究 
[無此交情]  
　　貴州路一號門牌雉妓王月仙騙取狎客李土生値洋七百餘元之　戒不還李即投報捕房飭探往查 
[竊案彚誌]  
　　　南輪船　　羅和尚竊取船主洋人皮袋一只内有鈔票洋三百元並金表等物旋被法界包探查獲解入法捕房詢明情由於昨日送至福州路總巡捕房押候究辦陳小弟前晚在江西路行竊某姓衣物由捕查獲拘入捕房押候究辦過犯鄭阿元李阿慶前晚在江西路瑞昌洋貨棧内竊取貨珠當被中西捕查獲人贓拘解捕 
房押候解廨訊辦北海路十六號門牌張姓家又湖北路二十六號門牌金姓家又寧波路一百七十三號門牌馮姓家均失竊衣飾報捕請緝辛阿寳强搶女孩王三囡金環由廨收押在案兹捕頭查得辛阿寳尚有竊案昨飭包探往查各失主赴廨指控 
美租界 
[書記遷升]  
　　美領事署書記官懐德君近奉美政府諭遷升駐滬副領事已於前日接任視事 
[自取其咎]  
　　斐倫路某印書局因印刷法界客棧雞姦案之畫圖經捕頭查悉禀請公 
廨飭傳訊辦 
[有何用度]  
　　薛丁氏私時翁姑所藏之田單二紙取出圖賣報由捕房飭探購氏拘解公廨押候訊究 
[求死不得]  
　　顧友才昨在靶子路躺臥　車軌道自願覔死由捕拘入捕房押候解訊 
[緝獲賊船]  
　　張阿二昨由浦東竊得某姓家什物多件用一小船載至上海當被包探緝獲將船扣留人贓解入捕房押候究辦 
法租界 
[拐匪病愈]  
　　徐松林前被陳吟香控告姦拐伊妻經公堂押候移送浦東巡警　　辦 
 
 

Page 20

 
 
在案嗣因患病尚未起解茲徐已病愈於前日解廨請示時司馬以原被俱住浦東判照原斷押送浦東巡警核辦 
[仍令覔保]  
　　裘連喜控張春漁拐匿小孩經公堂訊供不認判令交保候核在案迄已日久尚未保出前日解案請訊張供實因無人具保並不拐孩判張還押仍令覔保 
[拔還房租]  
　　祥茂行縫租人許炳奎因與吉祥街各房客爲押租紏葛互相控告經公堂判將全案移送商會查　並諭各户將未付之三個月房金照數交還今各户均已付請而大有恒天申福陳天一三户則付遠期支要許不肯收復請公堂將該三户店主傳案諭令先交現洋一月二十日再繳一月其餘限至月底交淸　造遵斷而退 
[自願捐助]  
　　潮州人王阿大掩入成美烟間待至夜深人靜竊取帳箱内現洋一百餘元正欲逃逸忽被店夥覺察拘送捕房昨解公堂請究判枷號一月押捕房二月贜給原告蔡紀仁具領蔡供自愿提洋三十元捐助善舉聶司馬　令將洋自送善堂繳納 
小說 
[譏彈小說滑稽魂（六十二）]  
　　第十二回項觀察潜逃回直隷蘇中丞奮勇出榆關蘇中丞得了上諭。心上大喜。便日日夜夜的招起兵來。不到兩個月的功夫。已經招足了四十營兵馬。即便拔隊起行。蘇中丞帶着這一枝浩浩蕩蕩的大兵。心上十分高興。一個彤庭。珥筆的書生。變了個虎帳談兵的大將。覺得旌旗萬隊。貔虎千羣。塞上風高。弓刀氣肅。風雲變色。刁斗無聲。却也十分得意不。一日早出了山少關。忽然前隊報馬來報道。前敵總統慶軍門的大隊。紥在前面鳳凰城地方。蘇中丞聽了。便也傳令安營。一面帶着一隊親兵。到慶軍門大營拜會。要問問交戰的情形。剛剛走到大營門口。猛然見兩三個差官模樣的人。赶到自已馬前。一齊跪下道好了好了。親家老爺來了。快請進去救一救　家老爺的性命。蘇中丞聽了。吃了一驚。連忙。仔細看時。認得是匡吉人的家人。原來蘇中丞没有兒子。止有五個女兒。大女兒就是給的匡吉人的兒子。所以他和匡吉人是兒女親家。當下蘇中丞聽了那幾個家人的說話。大驚道。爲什麽事情。你們快說。那幾個家人氣急敗壞的說道。家老爺奉了章中堂的札子蘇中丞連忙截住他道這是我知道的。你只說今天的事情。家人道。宋總統說家老爺棄餉脫逃。要綁出去殺。蘇中丞聽了。不及聽。他以後的話兒。也不及叫人投帖。只把馬連連的加上幾鞭。那馬潑喇喇的放開四蹄。就如雲飛電掣的一 
般。望着營門裡頭便闖。說時遲。那時快。早有幾個營門口的武員。飛一般的搶過來。把蘇中丞的馬口嚼環扣住。用力一帶。那馬直立起來。幾乎把蘇中丞掀在地下。蘇中丞大吃一驚。正要發作。早聽得那幾個武員口内大聲喝道。你是什麽人。這般亂闖。你可曉得這裡是什麽地方。難道不要腦袋的麽。蘇中丞聽了。方才想起這是軍營裡頭。不能亂闖。一時間却又忘記先通自已的名姓。只說我有緊要軍情。和你們統帥商議。快進去通報一聲。一個武官聽了又道。統帥的軍令。不論何人。這個時候。一概不見。正說着。蘇中丞手下的差官赶了上來。對着那武官說道。這是中路全軍總統蘇大人。來拜會慶總統。商議軍情的。煩你們進去禀一聲兒。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部分年籌備事宜淸單]  
　　宣統元年預備立憲第二年頒布簡易識字學塾章程頒布簡易識字課本頒布國民必讀課本頒布視學官章程頒布檢定兩等小事敎員及優待敎員等項章程頒布初等小學各科敎科書頒布中學堂初級師範學堂敎科書審定書目頒布女學服色章程頒布圖書館章程增補學堂管理章程編訂兩等小學堂中學堂敎授細目並行督學局及各省學司派兩等小學堂中學堂敎員同時編訂某項學堂敎員　令編輯某項學堂細目由該局及各該學司選擇善本限年内送部考核以備採擇編定各種學科中外名詞對照表（擇要先編以後按年接續）京師籌辦分科大學京師開辦圖書館（附古物保存會）京師及各省設簡易識字學塾各省優級師範學堂中等實業學堂初級師範學堂各府中學堂未設立者限本年一律設齊（優級師範可先設一兩科初級師範學堂可聯合兩府或二府共設一處實業學堂或工業或農業或商業可隨宜先設其一其邊僻省分不能依限設齊者該省學司應將不能設齊之緣由申達學部)各　州縣及城鎭鄉推廣兩等小學堂行各省學司整頓已設之各項學堂均附整頓辦法行各名督撫飭學司體察該省情形照後開四項預定分年籌備事目按年列表(自宣統元年至宣統八年)附加解說（已設者如何整理船充未設者如何次第籌辦）限年内送部核定四項列后一師範敎育優級四類先設幾類至第幾年設齊初級師範全省擬設幾處至第幾年設齊以及女子師範保姆講習所凡關係師範敎育之類均　辦法次第及成立期限並按年推廣之法列入表内以下三項同此一普通敎育小學中學女學蒙養院半日學堂簡易識字學塾官話講習所以及私塾改良風俗改良宣講所凡關係普通敎育之類一實業敎育各等各項實業學堂實業敎員講習可以及藝徒學堂補習普通之類一專門敎育各項高等學堂專門學堂博物館測候所以及遣派出　學生之類派視學官分查各名學務（二十二省三年徧查一次某年查某省臨時酌定具缺 
奏)各省提學使在任滿三年者由學部照章實行考核或留升或調或實授或撤回請旨遵行編訂全國學堂统計表自本年起每年編一册通行各省以資比較編　學部則例 
　　宣統二年預備立憲第三年頒布高等小學敎科書頒布小學中學敎授細目審定各高等專門學堂所送講義編輯中學堂敎科曹編輯初級師範敎科書編訂官 
話課本編訂初級師範學校敎授細目並行督學局及各省學司派初級師範學堂敎員同時編訂由該局及各　學司選擇善本限年内因部考核以備採擇編輯女子小學敎科書編輯女子師範敎科書改正已發行之各種敎科書（以後年年照行）編輯各種辭典（以後逐年續編）頒布檢定中學敎員及優待敎員等項章程頒布檢定初級師範敎員及優待敎員等項章程實行檢定兩等小學敎員及優待敎員等項章程（以後每年續行)行各省因城鎭鄉已定之界域分畵學區行各省督撫飭學司照學部核准該省所擬分年籌備事目估計逐年所需經費應出自國稅者若干應出自地方稅者若干行各省一律設立存古學堂行各省一律開辦圖書館行各省學司所有省城初級師範學堂及中小學堂兼學官話此項課本未經頒布以前均遵舊章講讀聖諭廣訓直解派視學官分查各省學務派員查看華僑學堂（間年查看一次）訂擬蒙藏各地方興學章程 
　　宣統三年預備立憲第四年京師籌設專門醫學堂京師籌設專門農業學堂頒布中學敎科書頒布初級師範敎科書頒布初級師範敎授細目頒布女子師範敎科書頒布女子小學敎科書頒布檢查學生體格章程頒布官話課本京師設立官話傳習所行各省設立官話傳習所編譯高等專門以上學堂各種科學用書（以後年年接續)修定各學堂畢業奬勵章程實行檢定中學敎員及優待敎員等項章程實行檢定初級師範敎員及優待敎員等項章程擬訂學堂敎員列爲職官章程派視學官分查各省學務（是年查徧第一周） 
　　宣統四年預備立憲第五年京師籌設專門工業學堂京師籌設專門商業學堂行各省督撫　學司淸查全省十五歲以下之幼童人數及已未就學各若干人（以後年年淸查一次年終報部)行各省督撫就地方自治經費内劃分學務經費行各省推廣官話傳習所試行學堂敎員列爲職官章程定　派大學分科畢業生出洋留學章程派　學官分查各省學務 
　　宣統五年預備立憲第六年行各省督撫飭學司確查全省人民識字義者若干人（以後年年淸查一次）行呼省學司所有府直隷州廳初級師範學堂及中小學堂兼學官話派視學官分查各省學務編訂中學堂法制課本豫算明年學部及京外學務經　（以後年年照行） 
　　宣統六年預備立憲第七年派視學官分查各省學務（是年查徧第二周）奏報全國人民能讀字義人數續行編纂學部則例 
　　宣統七年預備立憲第八年頒布强迫敎育章程京師籌設音樂學堂派視學官分查各省學務奏報全國人民能識字義人數 
　　宣統八年預備立憲第九年試行强迫敎育间程行各省學司所有廳州縣中小學堂兼學官話（是年檢定敎員章程内加入考問官話一條初級師範學堂中學堂高等小學堂各項考試均加入官話一科)派視學官分查各省學務（宣統九年查徧第三周以後每三年徧查一次)奏報全國人民能識字義人數派員分查蒙藏回各地方學務 
[草擬浙江淸理財政局暫行章程]  
　　第一條　遵照度支部淸理財政章程第四條以藩司充總辦運司關糧等道及現辦釐餉局之候補道員爲會辦 
　　第二條　本局開辦之始暫用藩司印信俟度支部擬訂辦事章程到日遵照部定文式刋刻關防以資遵守 
　　第三條　本局擔負之責任遵部章第四條所載四項辦法 
　　（一）造送該省光緒三十四年分出入欵項詳細報告册及宣統元年以後各季報告册 
　　（一）造送該小各年預算報告册决算報告册 
　　（一）調查該省財政沿革利弊分别門類編成詳細說明書送部查核 
　　（一）擬訂該省各項收支章程及各項票式簿式送部 
　　第四條　遵照部章規定之責行下手有先後職務亦有繁簡查部中財政處選派司員分科辦理今倣其制酌分三科 
　　（一）調查科遵照部章第四條第八條調查本省財政沿革利弊並光緒三十四年以後丁漕釐鹽洋稅各項出入確數調檢藩運糧關釐餉等各署局新舊檔案以備綜覈之資料 
　　前件委曲繁重非熟悉各衙門財政條件及其利弊所在猝難得其要領擬設科長一員派委候補知府劉頌年辦理 
　　（一）會計科遵照部章分析財政門類劃定新舊界限稽核盈虧草擬詳細說明書報銷淸單册結擬訂章程及各種票式簿式預算决算事宜 
　　前件須熟習欵項精於會計者乃能詳悉鈎稽斟酌屬草擬設科長一員派委候補知府正任定海同知楊志濂辦理 
　　（一）編制科遵照章造送光緒三十四年各項報告册宣统元年以後各季報告册及盈虧細數表報銷單結各種票式簿式排比整齊毋使舛漏 
　　前件須明習統計學理及表册各式者乃能釐訂法程秩然不紊擬設科長一員派委分省補用知府章程熹辦理 
　　以上三科責任雖分實相係屬另委杭州府知府卓孝復提調其間參三科事宜討論研稽俾無漏略（未完） 
 
 

Page 27

 
 
   
 
 

Page 28

 
 
[高德醫生視學專家]  
本行醫生專門考驗眼光包配深淺合格購用之後可治目酸頭暈即各種新式眼鏡架子與脚各色透光鏡片皆本行考製而成邇來新發明之吁力克鏡片較各種更爲精美現已名馳四海試過諸君無不滿口讚揚世之苦無目力者請嘗試之可也兼備頭號太陽眼鏡行設英大馬路三十六號寳德洋行隔壁便是　高德醫生敬啓 
[燕醫生引病出外膏]  
　　　　　　　　　　　跌打損傷喉痛中痰喉核熱骨節及肌痛四肢癱痪骨節痛劇諸腫兼瘤患風濕酒風脚腦筋痛及諸筋痛産婦脚腫骨節腫凍瘡金錢廯胸　請認 
燕醫生引病出外膏　骨骱損傷跌傷扭傷及肌痛潰爛等症用貼燕醫生稀藥膏立見神效其法照包紙方單試貼凡抱以上各症者不到三天便即霍然謂予不信請至○上海博物院路二十二號老晋隆洋行總經理購試可也 
[長利洋行廣告]  
本行爲英日有限銀行及英國逹林頓地方克萊佛倫特造橋工程有限公司之經理並請該公司之工程司葛來扶君襄理一切該工程司等經辦大工程已歷有年所如裴洲維多利亞瀑布之桑皮西大橋鈕開塞爾之英皇愛德華第七大橋埃及開通之尼羅河橋皆由該工程司等督工建造現擬爲客策畫及承造鋼石各橋　鋼屋面　堆棧碼頭　水池防水閘　浮埠頭　船桅　水槽　並各種建築上之大工程凡關江河深水之建築無不擅長如貴客欲興造工程者請移玉小行面談可也此佈 
[克魯森電燈公司廣告]  
本行專製各種新樣電燈電鈴電線電扇大小德律風各色電燈罩並各種機噐電料一切俱全及本行代裝洋房行號辦事房間燈鈴及大小德律風各種機器安設奇巧價値從亷如蒙紳商賜顧者請移玉至江西路六號接洽樣子間設在四馬路念二號是也特此廣告通知本行主人告白 
[召租]  
棋盤街北首平和里對過新造樓房一橦　如欲租者請向對門謀得利分銷處面議可也 
[ＡＮＡＮＶＡＮＡ　ＲＡＮＤ　ＴＯＮＩＯ　ＷＩＮＥ]  
商記　發納 
發納補藥酒病有百虚藥無一補此非曾藥之無補實補之多不適當耳今本藥行採集滋養補益人身各料用格致工夫煉成藥酒名曰發納此藥一出全球歡迎函電交馳均相爭購蓋其功效神速故人皆信服之凡陰損陽虧五勞七傷男子精弱女子血虚營衞不足標本兼病服之無不立見元氣頓復精神漸充年力衰頽痰多氣促尤大獲功效又此酒常服定不感受風邪及一切傳染毒症蓋氣血充足客邪自然難侵其餘如强腦補腎壯筋健骨袪濕化痰功難盡述謂子不信請嘗試之英京寳威大藥行專製　分行上海四川路四十四號中國各埠大藥房均有出售ＢＵＲＲＯＵＯＨＳ　ＷＥＬＬＣＯＭＥ　ＣＯ　Ｓｚｅｏｈｕｅｎ　Ｒｏａｄ　Ｓｈａｎｇｈａｉ 
[新表到滬]  
惠爾楷　惠爾楷表　機器堅固　裝璜精奇　價廉物美今到有新様各種金銀時表人所罕見恐未週知特此佈白上海捷成洋行經理惠爾楷表行謹啓　在江西路十八號洋房 
[衛生名酒]  
馬台爾所製之勃蘭地酒最合衛生各國名醫常囑病人服用亦可證其醫藥上之價値矣今由上海南京路第十七號維納洋行充當東方之專理　賜顧諸君請向商辦可也 
[（遺失息單）]  
茲遺失南記第八千三百六十一號浙江鐵路公司息單一紙業向該公司言明掛失作廢特此廣告 
[招尋王復先]  
安徽和州北門外三里井人氏王立生來申因王復先出外不歸伊父母憂悶成疾王復先見報速急歸家以免父母日夜倚門之望王立生暫住寳善街新悅來棧十六號 
[新造洋式店面召租]  
法公館馬路角子天主堂對門有新大洋房屋面二間如合意請到二馬路本行面議此佈　祥茂洋行白 
[（遺失派司）]  
今由本行遺失英三月十五號顯生輪船進口ＦＨＢＢ３８２９漂洋標派司一紙十件報過三件尙多七件已向關上報明作爲廢紙望各寳號切勿收用　特此佈告公平洋行告白 
 
