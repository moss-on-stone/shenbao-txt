# 1908 - 80 - 4912627

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　二月二十四日奉 
　　上諭張鳴岐奏甄别文武各員據實舉劾摺廣西凌雲縣知縣唐祖澍署太平府知府委用知府張德淵崇善縣知縣龔育麒署奉議州知州補用知縣金寳善百色廳同知彭言孝臨桂縣知縣張祖寅署象州知州准補靈川縣知縣廖廷銓署籐縣知縣准補永福縣知縣陳仲賓均能盡心民事着傳旨嘉奬候補知州倪先熊侵挪學欵屢追不繳着革職仍勒追繳欵補用知府石德芬文學尚優心不在事著勒令休致前上林縣知縣彭家桐識字無多吏治廢弛試用知縣羅錫章貌似有才利心極重試用知州陶家端識見卑庸老而愈猾平南縣知縣吳寳書性情乖張緝捕廢弛署新寗州知州試用知縣金作唐興學禁煙諸多粉飾天河縣知縣楊家珍聽斷糊塗因循不振永福縣知縣試用知縣張廣瀛事多敷衍聲名平常前署桂平縣知縣試用知縣吳寳球才識平庸緝捕不力前辦潯州統稅准補明江同知黄慶譽失察司巡困商舞弊前辦恩隆統稅補用知縣吳祁縱庇司巡人言嘖嘖籐縣知縣口綰道治事疲軟嗜好甚深陽朔縣知縣丁槃慶岑溪縣知縣丁夢松均玩忽學務世涾性成前署東蘭州知州試用知縣易振興苛罰濫刑旣貪且酷南丹土州同諶文翰利心甚重聲名極劣前署向武土州判試用府經歷譚永幹藉名募練私收牛捐武宣縣縣廓鎭巡檢李鴻鈞辦事粗率候補巡檢黎錦潙鑽營取巧試用巡檢陳道濟被控有案試用典史朱維新心術狡詐籐縣訓導劉朝翰卑鄙固陋均着即行革職易振興情節較重並着發往新疆効力贖罪兼帶慶防營試用通判雷文銳缺額冒餉玩忽防務前署宜山縣知縣候補知縣王𢡟修操守難信物議沸騰桂平縣大黄江巡檢劉濬元膽大嗜利試用從九胡敬宗嗜賭牟利試用典史孫光斗行止有虧均著革職永不叙用胡敬宗孫光斗並着交原籍地方官管束容縣知縣陳毓璋子姪用事不洽輿情貴縣知縣李彝坤體弱多病久曠職守永口縣知縣陳品全閱歷太深遇事取巧均着開缺勒令休致署天保縣知縣試用知縣梁駿猷出身營伍不諳吏治前署昭平縣知縣揀發知縣周尚煊也於約束憚於巡緝署龍英土州州同候補知縣李輝台習染已深難期向上均着勒令休致前統綏靖軍廣東水師參將宋尚傑驕蹇可誅勇敢可取着以守備降補餘着照所議辦理該部知道欽此 
論說 
[論地方自治團體之性質及權限（山岳）]  
　　自朝廷屢下地方自治之諭旨。以預備立憲之方法。首在於是。於是人無論其愚與智。位無論其貴與賤。學無論其新與舊莫。不異口同聲曰。速行地方自治。自治成而憲政將以次而成矣。雖然。地方自治之制爲何。我國人知之乎。地方自治之制。從何而發生。我國人知之乎。發生地方自治 
 
 
 

Page 4

 
 
之制。而將來之效果何如。我國人知之乎。不特一般閉塞不開通之多數人民。旣涉於盲從。恐民之謬託於有識見。有經驗。有幾許究研之功者。亦言之而不詳。詳焉而不純。紕繆乖戾者。亦時見焉。嗚呼。其流弊將直接於地方。之制將間接於立憲之前途。我國之憂。正未艾也。不敢自默。爰就關於自治團體之性質。及權限。而列論之。 
　　太古之時。人類始生。由是自家而族。自族而部落。其一切計畫制度。及防禦規則。皆已具有成立國家之基礎。是家與族與部落。爲國家之先導。而地方自治。則國家之後勁也。故國家未完全鞏固之後。不能有地方自治。從知地方自治。必待國家組織完備之後而始生也。不然者。冒有地方自治之虚名。而無地方自治之實效。又勢所必然矣。 
　　何言之。國家行政之機關。要重者有二。即官廳及自治團體二者是也。官廳者何。主權者。直接所設之行政機關。所謂直接機關是。自治團體者何。主權者。認個人之團體爲人格隨其固有之生存發逹。同時逹國家行政之目的之手段而利用之。即所謂間接機闢是。 
　　官廳之行政。世所謂官治是也。非官治之所必要。且亦爲官治之力所不及者。對　官治而自治之說以起。蓋一方面依官治機關。而謀中央集權的統一。一方面依自治團體。而助個人之自由發展。以此歸於中央之監督。而防散漫無所歸宿之弊。於是官治與自治。並重於世。而有表裡相輔之勢。缺其一則國將終。不振冥冥中有相維。相繫之道存也。 
　　質言之。即地方自治者。謀爲國家組織之分子之各人民。使之趨於物質的精神的發逹。而不可不先企圖其實力之充滿。於是認各人民。之自由行動。頒法規而定治者被治者之意思表示之界限。於其一定之範圍内。而互不相侵。以發展各人民之意思。而間接促國家之進步發逹。與國力之充實。故地方自治之制。一方面爲法治國觀念之基本。一方面又爲行政之秩序整然而起也。 
　　世之人競言地方自治矣。亦知地方自治之制爲何乎。亦知地方自治之制。從何而發生乎。亦知發生地方自治之制。將來之效果如何乎。不先明地方自治之性質及權限。則不得而知之也。於茲姑舉地方自治之性質及權限。以列論之可歟。 
專電 
[電一（蘇州）]  
　　梟首余孟亭今日（二十四日）正法 
[電二（北京）]  
　　江浙督撫電奏剿梟得手及生擒匪首余孟亭江北阿四等正法情形 
[電三（北京）]  
　　政府以李家駒已改充考察憲政大臣故派胡維德接任駐日欽使 
[電四（厦門）]  
　　警察局巡士爲誤拘良民啟釁商民憤恨罷市嗣經該局總辦曁地方紳士出爲調停勸令開市 
緊要新聞 
[紀趙州隆平縣土匪閙事原因]  
　　直隸趙州隆平土匪滋擾直督派兵往勦已略記前報茲將起事原因詳紀於下該縣知縣李國楓安徽人係前直督袁制軍處文巡捕出身於吏治不甚通曉問案喜聽書吏之言動用非刑曾經紳民上控該令見前任呂調元辦理新政爲上官所賞拔亦因以辦理新政自詡設立官錢店巡警傳習所製洋鎗洋帽洋號洋鼓等物蓋造洋房修理街道爲費頗巨爰抽酒稅棉花捐花生捐洋布捐本地杜布捐仿行呂宋彩票搜括民財物議早已沸騰近又有學董及警務畢業學生二人請抽每畝地捐五十文作巡警諮議局各種學堂經費適該處今年鹽減之地寸草不生全恃刮土煮鹽爲生活今徒然失此進欵更覺積怒因之一呼百應聚衆至七八千人往隆平城内跪香求免不料縣内跟丁把什匠及本城巡警等舉鞭亂打於是一擁而進將壁牆大堂推倒人聲鼎沸勢不可解并將城内學堂及楊紳住宅圍繞大駡聞刻下勢尚洶湧四鄉平民往趙州求請免捐並到保府求免者甚多刻下李令已往保府上禀矣又聞隆平各行店舖均已罷市該屬土匪遂乘間起事一時頗難收拾云 
[嚴審要案記略北京]  
　　京員陶某顧某等奉密諭拿獲嚴訊一案聞係有人控其交通使館而發當時先派巡警偵探密獲陶顧兩人并捕顧之家眷到案後由部嚴刑審訊問其何以洩漏機密初不供認後用刑甚慘始供出高鍾等數人遂又飭將高鍾等捕住併訊先後共計獲住九人内有譯學館某敎習聞某尚書已飭盡法懲治并飭法部嚴訂漏洩要電章程通飭各部曁各省遵守云 
 
 

Page 5

 
 
[滬寗鐵路徵收釐金之交涉北京]  
　　郵傳部致江督蘇撫電云准外務部轉英使照會據銀公司代表稱滬寧釐局違章徵收較由水路及北方鐵路運載甚爲煩重釐金數目並任意增减各局不同商人不便由鐵路運載與借欵合同第十四欵保路保商之意不符竊恐損碍進欵復查洋貨免單該路釐局不認爲憑應飭停徵以符約章並徑行設法以保鐵路運貨釐局公允相待等語咨請核辦見復前來除分咨外希即與那左丞妥商辦法期於路欵釐金均有裨益免致外人藉口切盻並希電復 
紀辰丸釋放後詳情 
[自治會舉行國恥大紀念會詳情]  
　　十八日粤商自治會開國恥大紀念會侵晨即有多人赴會購白布一幅長丈餘闊五六尺大書國恥大紀念五字又購白布兩條横掛其下以示哀痛佈置未齊人已充塞會塲甚至天階瓦面攀援幾滿抵制抵制之聲不絶於耳無何有哭聲從人叢中起察之則係會員陳惠普及諸行商演說語語沉痛隨有十餘齡小童亦登台泣告略謂今日諸君舉行文明對待之策幸勿如從前抵制美貨故事云云旣而十七埔玉成公司洋貨店張君鏡洲登座佈告願以該店之日貨全數繳呈該會當堂燒燬又有梧州商會商董何君恒齋亦表同情時辦事人已將會塲布置周妥遂摇鈴開會舉陳惠普爲主席隨由宣佈員佈告宗旨方言國弱二字四座已泣不能仰宣佈員乃勸以切勿暴動并主張大集資本講求工藝以爲振興我國之利器衆皆贊成遂又宣佈上海來電及各處來函旣畢有請電京罷斥某軍機者有請電某軍機宗族將其出族者羣促書記擬電稿畢宣讀兩遍衆皆大呼時又有以二辰丸雖釋將來購械賠償各費粤不能承認者又有言須聨名禀請張督免將吳管駕懲處者又有言須由各街各舖自書國恥紀念白布懸在閘門之上以示紀念者宣佈員又對衆言曰諸君旣如此奮厲本會撰有勉詞誓詞請一宣之衆皆鼓掌嗟嘆不絶時已四下鐘陳章甫上演檯告衆曰今日之事當以法普戰時爲榜樣繪畫我國官吏在二展丸鳴砲之狀分貼各處使人人觸目驚心以圖自强語罷涙不能止以手擲帽而下旋又有多人提議開死絶會衆爭簽名至暮未息其時下座有將已帽擲之地下者曰此日貨也衆爭脫視已帽向空抛擲密如雨下無何又有自裂其羽絨長袍者并付該會辦事以火焚化據雜役某言是日計有長衫五帽三十餘頂某牌煙仔手巾等不計其數已而廳事前掛鐘亦爲人扯去猛擲地下衆又大驚各會員急將勿暴動三字再三解說衆始釋然然議堂上之檯布檯墊及一切花串等物已扯毁凈盡會中即檢齊日貨發火焚毁而各人以日貨擲入火中者猶紛紛不絶各會員又再演說文明抵制辦法直至日暮到者仍不减少總計是日到會者十數萬人皆憤激不可名狀而絶無暴動之舉此亦不可謂非國民程度日進矣 
　　附國恥紀念大會勉詞昨十七日我國砲嚮二十一聲隆隆然爲捕獲日本私運軍火二辰丸案謝過也放船也城下之盟春秋恥之今日之辱至矣極矣嗚呼我國民其念之我國民其念之我國民今日以窮恥極辱之身處於躊天局地之下所恃以圖存者惟此不撓之民氣與不死之民心而已天下無民氣萎靡民心玩散之國可以昭雪國恥者亦無民氣蓬勃民心堅一之國不可以湔雪國恥者我人惟求最後之戰勝已矣昔重耳不忘在曹小白不忘在莒法爲德敗法人將其受辱之處譜爲詩歌繪爲圖畫榜於國門傳之里巷卒能人知振奮急起直追不數年而復張國威雄視天下今日之辱其視法爲德敗相去幾何我國民務須聨結團體天下一心振我精神以求此後之昭雪則中國富强可企足待矣我國民其念諸我國民其念諸 
[力爭鳴砲賠禮之先後]  
　　十七日爲釋放二辰丸之期由粤督派委洋務局總辦温宗堯京卿魏瀚二人會同李水提并知照日本領事前往該處將外部飭遵各節照辦當即鳴砲賠禮等情早紀前報茲悉當時日領事意欲中國鳴砲在先然後將軍火起出温道力爭以該船一經鳴砲即當動輪開行於情理多有不協卒定爲起缷軍火與鳴砲致敬同時並行一面鳴砲一面將軍火起出計共快鎗九十六箱碼子四十大箱已裝載到省并由粤督照會日領謂此項軍火該價若干必須原人親到善後局領取方能給發現二辰丸仍泊在蓮花山附近不日即開往香港缷貨 
[農工商部陳列所被燬紀詳北京]  
　　十六日晚七時廊房頭條首善第一茶樓失愼延燒農工商部陳列所一事已略見本報專電茲悉是役燬去所内陳列各商品約共百萬當第一樓火起時京師各水會聞警馳救因該樓高峙天半從第一層樓頂燒起水龍噴力不能及頂以致無效而陳列所值班各委嗣司事又皆出外游玩各陳列商品處均嚴密關鎖所中除一二茶房外闃其無人迨屋頂燒穿值班諸人尚未知悉比聞警馳至則已無從施救立即電禀該部及各堂到所亦惟有聽其焚燒而已最可笑者該所總辦爲陸大總憲寳忠之大公子商部主政陸芝田是晚正在某處宴會於興高采烈時忽聞警報即赶驅車而至見各堂均已蒞止所有房屋商品已成焦土主政乃魂飛天外仍端坐車中有見之者謂其口呆目瞪呆若木雞迨家人扶其下車則已兩腿如癱支持不住各堂官見其形色且怒且笑然亦無可如何所中燬去各物以余氷臣孝廉之夫人繡貨爲最可惜此外各省所解陳之各式骨董玩具及金銀銅錫皮毛骨角綢緞各種製造之品約值價銀百萬第一樓所 
 
 

Page 6

 
 
燬各商家售賣各物亦值百萬之譜左右前後計延燒十餘家而開泰金店亦在其内并聞燒死兩人跌傷四人 
[蘇路股東提議要事松江]  
　　松屬華婁蘇路各股東於二十三日假座商會集議路事由陳菊生謝宰平吳伯庚諸君提議意見書茲將其大略錄下（一）速定北綫新招股銀俟北綫規畫大定後匯繳公司（二）赶緊開車路成載重料車可行搭客亦當無礙應從速裝備蓬車數輛賣票試行旣收利益又慰衆望（三）改良涵洞華婁境内安設水洞高出河身至有一尺以外者小汛不通農田受害咎在工程師請速派幹員督率工程師會同地方紳士逐細察看應行拆改各洞責令工程師尅日改裝此項工料不得再由公司出支累及股東（四）溝通水溝路身横亘阻礙農田水利甚多應請路旁水溝各節攔隔處一律開通以接來源俾水旱有備現在各佃紛紛退田恐滋事端想公司必能設法補救也蘇浙防匪彚聞 
[瑞方伯優賞余梟家屬]  
　　梟魁余孟亭訊供各節詳迭前報茲悉當日余供養育之恩未報中心抱恨云云方伯感其孝思立飭賞給洋銀五十元令其親書家函附交郵局滙寄家鄉余再三叩謝即當堂作函封寄方伯又令其將前後所犯各案詳細供明答稱罪犯身當頭目並舞一人襄理事無鉅細悉皆親裁並非逞刁不供實情不能記憶尚求大人原諒方伯遂飭還禁 
[刦輪要匪就地正法]  
　　日前平湖縣張大令電禀浙撫略謂前據探報平匪馮阿龍被常熟獲案改易姓名希圖缷脫當經電禀蘇藩憲於二月十七日提犯到案訊認糾衆擄掠抗拒官兵截刼商輪强搶得贜各案不諱查該匪着名兇悍去冬平邑盛姓斜橋團局搶案皆其爲首黨羽衆多未便久稽顯戳可否即行就地正法以昭炯戒馮中丞接電即飛電嘉興府楊太守云頃接張令電禀獲非馮阿龍訊認不諱由府速委妥員馳往會審明確果係情眞罪當就地正法一面錄供馳報 
西報譯要 
[中國將設極大煤鐵公司]  
　　字林報北京函云商約大臣盛杏蓀近已奉旨批准在揚子江流域設一極大煤鐵公司其總行當在漢口所有漢陽鐵廠大冶鐵礦萍鄉煤礦均將併合於此現已備齊股本一千萬兩分十萬股每股百兩另外尚須募集資本二千萬兩其招股情形與各處相同不許外人入股即以盛杏蓀爲總理聞發起此公司之本旨欲將中國中部煤鐵各礦自行開採不再假手外人并聞漢陽鐵廠之總辦李觀察現已派爲此新公司之經理不日即將視事至三公司併合之事亦已料理定妥矣 
[津浦鐵路在滬招募債劵]  
　　津浦鐵路五釐息之公債現定在上海先行招募英金三百萬磅於二月二十八日開募至二月廿九日截止每百磅之劵作九十八磅一五算分四期付淸初交五磅次交二十磅三月十五日交三十磅四月初五日交四十三磅一五由匯豐德華兩銀行經理此事 
　　 
 
 

Page 7

 
 
 
　　 
 
 

Page 8

 
 
   
 
 

Page 9

 
 
　　 
　　 
 
 

Page 10

 
 
畫史要摺 
[度支部奏續借洋欵作抵釐金循例撥補摺]  
　　奏爲續借洋欵訂明釐金作抵循案將各該小所短釐金照數撥補恭摺仰祈聖鑒事竊查續借英德商欵前經奏准以七處釐金作抵内蘇州貨釐八十萬松滬貨釐一百二十萬九江貨釐二十萬浙東貨釐一百萬一百萬 
宜昌鹽釐並萬户沱加價一百萬鄂岸鹽釐五十萬皖岸鹽釐三十萬共釐金五百萬均自光緖二十四年閏三月十一日起由稅司代徵抵還洋欵惟前項釐金業已指明抵還洋欵各該省京協各餉以及本處防餉等項向取給於釐金者勢必驟形短絀是以歷年臣部籌欵奏明撥補在案今本年自三月十一日起七處釐金仍由稅司代徵各該省所短釐金五百萬兩自應仍由臣部照案撥補謹將籌撥各欵開列淸單恭呈御覽並請旨飭下各省督撫轉飭按照單開數目分别撥解兌收以淸欵項惟是各省所短釐金旣經臣部指欵撥補在協解省分固當不分畛域勉籌協濟在受協省分尤當力爲其難凡向來應解京餉等項仍照常報解不得藉口出入不敷任意截留致有貽誤所有撥補釐金緣由理合恭摺具陳伏乞皇太后皇上聖鑒謹奏光緖三十四年二月初三日奉旨依議欽此 
　　謹將撥補釐金各欵開列淸單恭呈御覽計開 
　　一蘇州貨釐作抵銀八下萬兩准撥補浙西代徵絲繭捐及本省牙帖捐綿繭捐約銀十二萬三千兩江蘇裁兵節餉銀十萬兩江蘇丁漕折錢平餘銀十萬兩江寗丁漕折錢平餘銀四萬兩新疆裁節餉抵作江蘇應協甘餉銀六萬兩直隸薪餉減平抵作江蘇應協淮餉銀十萬兩貴州裁併局員節省薪費等項抵作江蘇應協貴州協餉銀六千兩蘇州新關百貨稅釐銀五萬兩金陵釐局銀六萬江蘇漕項銀六萬兩江寗解部節省項下撥銀二萬兩安徽減平銀一萬兩安徽契雜稅銀二萬兩又由江蘇裁減各項用費節省銀内提五萬一千兩以上共撥足八十萬两之數一松滬貨釐作抵銀一百二十萬两准撥補江海關　藥稅釐銀十四萬九千两江蘇裁兵節餉銀十七萬一千两河南裁兵節餉及丁漕平餘两項共撥銀十萬两两江淸賦節省两項騰出張春發軍餉銀十萬两江蘇銅圓局借籌防局欵每年應還銀五萬两江蘇米厘銀五萬两两淮鹽斤加價銀二十萬两河南漕折正項加復銀二萬两江蘇茶糖烟酒加捐銀四萬两江蘇當稅銀二萬七百两廣西梧州新關洋稅銀八萬两廣東減平銀四萬两廣東當稅銀二萬两江蘇崇明鎭江各分局厘金銀四萬九千三百两江蘇騰出吉林黑龍江俸餉銀四萬两江蘇淸賦銀二萬两江蘇裁減各項用費内提銀五萬两以上共撥足一百二十萬两之數一九江貨釐作抵銀二十萬两准撥補九江關稅銀四萬四千两江西當稅銀六千两江西裁勇節餉銀六萬两河南應解甘肅新餉項下減撥銀五萬两江西茶糖烟酒稅釐銀四萬两以上共撥足銀二十萬两之數一浙東貨釐作抵銀一百萬两准撥補浙江裁減兵勇節餉銀十萬两廣東裁勇節餉銀十萬两廣西裁兵節餉銀二萬两福建裁兵節餉銀二萬两浙江鹽斤加價銀五萬两两浙鹽課並溢課銀八萬两浙江漕項銀六萬两浙江茶糖烟酒加價銀五萬两浙江新章减平銀八萬两浙江綠營公費節省銀二萬两浙江新增當稅銀二萬两湖北應解甘肅新餉項下減撥銀三萬两四川減撥甘肅新餉項下撥銀三萬两閩海關應解甘肅新餉項下减撥銀一萬两江寗解部節省項下撥銀一萬两杭寗两關洋藥稅釐銀二十萬两甌海關洋稅銀二萬两四川減平銀三萬两福建減平銀三萬两廣西梧州關稅銀二萬两浙江應解武衛中軍騰出餉銀二萬两以上共撥足一百萬两之數一宜昌鹽釐並萬户沱加價作抵銀一百萬两奏明由湖北収欵内抵銀七十五萬两由两江收欵内抵銀二十五萬两此次撥補之欵亦應以七十五萬两歸湖北兌收以二十五萬两歸两江兌收計撥江寗留用節省項下撥銀十九萬兩江蘇裁減長江水師節餉銀四萬两陝西減平銀二萬两以上撥銀二十五萬两均解两江應用又撥湖北裁兵節餉銀十萬两湖北丁漕錢價平餘銀三萬三千两湖北鹽厘銀九萬两湖北常稅銀一萬四千两江漢關洋稅銀十萬两湖北釐金銀六萬两江漢關出口土貨增收項下撥銀二十三萬五千两本省田房稅契土　加稅茶糖烟酒加稅項下截留銀十一萬八千两以上撥銀七十五萬两均解湖北應用統共各項共撥足一百萬两之數一鄂岸鹽厘作抵銀五十萬两准撥補淮鹽加價銀四萬四千两截留協解九江關常稅銀一萬四千两江蘇裁兵節餉銀十六萬二千两江寗解部節省項下撥銀六萬七千五百两留用節省項下撥銀六萬七千两宜昌鹽務新增食岸溢銷加價銀六萬两江蘇米釐銀二萬六千两湖南當稅銀三千四百两河南當稅銀四千一百两揚州關常稅銀三萬两鳳陽關常稅銀一萬二千两四川重慶關稅銀一萬两以上共撥足五十萬两之數一皖岸鹽厘作抵銀三十萬两准撥補安徽裁減兵勇節餉銀五萬九千两安徽契雜稅銀七千两安徽丁漕折錢平餘銀三萬九千两江蘇裁兵節餉銀五萬两安徽淸賦多徵銀二萬两皖南茶釐局銀十萬两江寗節省留用銀二萬五千两以上共撥足三十萬两之數統計七處共撥補銀五百萬两應令各該省關各按單開數目分别解交不得短少遲延亦不准挪移别用至協解省分何日起程受協省分何日收到均隨時奏咨報部以備查核 
 
 

Page 11

 
 
分類新聞政界 
[部咨嚴禁私運銅元湖北]  
　　鄂督近准郵傳部咨開前經奏准奉旨查禁私運大宗銅元入京業已札飭京漢京奉京張三局嚴行查緝並由部頒發嚴禁火車員役客商夾帶私運章程出示曉諭曁加派楊道以德趙道炳文帶同得力暗目來往沿路密查各在案現由鐵路查獲私運銅元已有多起應請轉飭各該地方官加意查拿等因趙次帥當即通飭各屬一體嚴密查拿以杜私運（音） 
[電詢借運閩鹽確數杭州]  
　　杭嘉鹽斤缺乏請借閩鹽未得覆電是以浙撫又於二十日電致閩督云庚電諒逹杭嘉三所請借運閩鹽能借運若干引想已飭鹽道查明切盻電復（交） 
[整頓警務之首先辦法安慶]  
　　皖撫前據留學日本警務卒業生湯澍霖等禀請推廣警務當經馮中丞批飭巡警局議覆茲據該局詳稱擬請先擇附近沿江各州縣試辦就巡警高等學員中派往整頓（友） 
[札委六門釐捐總辦蘇州]  
　　蘇城六門釐捐總辦現經上憲札委知府陸勉齋太守𢡟勳接辦已於二十三日奉札謝委（以） 
[不准添開膏店長沙]  
　　湘省警務總總札行長善兩縣曁各總巡飭即會同查明舊有煙土煙膏各店分段造册仍令出具限至何年停歇切結存查給予憑照以備查考自本年二月初一日起不准再有增開違者即行封禁並將貨物充公加倍重罰（敏） 
交涉 
[電飭會撥敎案賠欵南昌]  
　　贛南敎案議結後所有二月底應付贛案賠欵一萬六千元崇義賠欵七千元經贛南道江觀察電請林方伯於二月十八日電飭贛州官銀分號及稅務局會撥兌欵以符議約（曰） 
[領事干預爐銀之會議奉天]  
　　駐營口各國領事近日會議以營市行用過爐銀輾轉抹兌任意推卯致造成去冬東盛和巨債之惡果波及洋商擬俟此案了結即照請地方官實行廢止（交） 
[江西主敎之升調南昌]  
　　江西吉南贛寗四屬管理敎務法國主敎顧其衡現奉升調所遣主敎事務經法巴使以徐敎士則麟升爲管理敎務業由沈護院札飭洋務局通飭該屬一體接待照約保護（工） 
學務 
[學使考選申送學生南昌]  
　　贛省高等學堂開辦完全科所需肄業各生業經林學使分别考試現又有吉安府曁萍鄉石城兩縣送考劉應詔等二十名以及續來投考各生經學使示期二月二十二日續行考試（用） 
[勸學所經費之募集法蕪湖]  
　蕪湖勸學所因經費不敷禀准抽收肉捐在案現該所又禀請邑尊鄭大令出示曉諭并傳集各屠户至勸學所面議均已認可刻聞該所紳董議於日内率同縣差地保挨次調查錄數註册以便照收（古） 
[敎會開設女學常州]  
　　常郡北直街福音堂向設有英文夜課現敎士潘君倡議設立女子學堂於普通各科之外兼授英文業已擬就章程招生肄習（立） 
[高等小學開課揚州]  
　　江甘兩縣公立高等小學已於二月十八日在府學宮明倫堂開課揚府嵩太守特往演說江甘兩縣令及巡局委員均分班侍立極爲整肅（易） 
軍界 
[咨請减解練兵經費廣東]  
　　粤省應解之練兵經費原就土藥項下撥解惟部定該費共八十五萬而粤省土稅統計僅得四十萬左右故前督周特據情咨請將去年練兵經費暫解四十五萬俟下年庫欵稍裕始行照數解足經部允准在案現大憲以土稅一項抵去年解繳之練兵費尚不敷甚巨且目下欵項支絀若八十五萬全數解繳實屬更難爲力聞已咨請陸軍部所有本年應解經費仍請暫照去年辦理至於無著之欵以後亦請概免解繳（如） 
[桂撫撥兵分駐之計劃廣西]  
　　桂撫張鳴帥以鎭南關地勢最爲險要且隘口又多與越南接近擬續編新軍一恊砲隊兩營撥駐南關俾資鎭攝至南關以内各要隘現由陸統領分别布置扼守擬派陳炳焜梁正麟駐右軍山一帶蕭鴻順駐左輔山等處其餘如淸山石壘劬瀝小尖等處則派林肇斌等營駐守以重邊務而保治安（天） 
[添委陸軍武昌蘇州]  
　　蘇省陸軍混成恊現經督練公所添委曹吉征爲叅軍官劉楚湘爲砲隊左隊官惲如珩爲馬隊官業已分别下札不日到差（間） 
粤省匪亂最近消息廣東 
[越南匪黨内容]  
　　聞越南匪黨之内容已爲官軍探悉孖頭梁爲越中統領黄和順爲東西前敵各路統領其餘各匪首尚多如黄正海陳嚴初皆思乘機竄擾惟至今無隙可乘聞該匪近又建築堡壘以爲久持之計并聞孖頭梁弟梁把南關一役爲官軍槍斃故孖頭梁必須爲其弟報復 
[亂黨起事消息]  
　　潮州鎭道又探得革命黨以欽州防範太嚴軍火甚難運入因决意即在潮屬起事該鎭道現以該處沿海雖有兵輪但恐巡緝稍鬆一經運至即不堪設想自以派員偵察較爲妥善現已密委知縣傅某馳往欽越交界偵探并派巡檢周某赴港澳查探 
[電請購辦海軍儀器湖北]  
　　鄂省陸軍學堂附屬之海軍班學生前已開學但應用之海軍儀器各件尚未購齊現由戰術敎員相羽氏開單知會陸軍統制張鎭軍電致上海某儀器館購辦運鄂聞此項經費約計需銀一萬餘金（音） 
 
 

Page 12

 
 
[緝私營之更動揚州]  
　　徐寳山自招降後委辦淮南緝私保升游擊近爲上台查悉淮鹽缺額係販私所致特調李鎭軍來揚統帶長江及淮南北水陸緝私營勇所有徐之舊部如黄采臣孫輯等人聞已撤差不用矣（易） 
實業 
[咨准人民領照開礦安慶]  
　　皖撫准農工商部咨開准副都統李國杰奏請宣布明詔准各省人民不拘何項礦質無論官山民業聽報地方官給照開採不許佔地不辦如有領照半年尚未開辦者將照註銷另准他人承辦一面招勸商股開築道路並勸設提化公司收躉礦質行棧遇有爭執官爲裁判不必干涉商權等因現馮夢帥已准咨查照矣（美） 
[粤路公司購運炸藥廣東]  
　　粤漢鐵路公司現擬派人赴港購買炸藥五百磅藥線一千綑以備開山闢路之用業由該公司梁總理咨請粤督札飭魚雷局代爲存儲並請繕給憑照飭沿途關卡一體騐放（有） 
[靑城紙廠復開湖洲]  
　　南潯龐紳前創設靑城紙廠因出貨不能合用且機器不靈虧本停辦現由沈紳毓麟等湊集股本請留學日本畢業生沈敦士改換紙簾並將機器修整靈捷開廠再造其原質均用稻草根而出紙頗爲潔淨大約可以獲利也（爲） 
雜記 
[鬍匪攔刦送親車輛駭聞奉天]  
　　奉省伊通州城北火家店地方初九日有某姓送親車三輛行至施家溝屯外陡遇騎馬鬍匪十二名手持快鎗搶刦車中送親婦女簪珥衣物並騾馬十五匹逃逸被刼者即跟蹤追訪賊乃察覺復將所搶之騾馬套於兩大車上由伊通州往瀋住大北關永益公棧希圖售賣被刦者亦跟蹤來省報由探訪局立飭差探往拿而該匪等已赶車出棧探弁追至南關恰遇搶車之匪李回回拘訊供稱車馬現赴鐵嶺是晚必住大窪探訪局當即飭隊前往王家屯將車馬賊匪一併拿獲解局訊辦（生） 
[仙方之不可信服如是揚州]  
　　揚城陋俗迷信神鬼僧尼各廟皆備有籤桶二具一爲問事神籤一爲治病藥籤皆僧尼自爲編就爲詐取貨財之地而於醫理藥性茫然不知病家悞服其籤藥以死者不知凡幾運司趙都轉此等陋習於衛生大有妨碍特令巡局將各廟仙方籤桶一律查禁並令出不再設立切結（易） 
[廩生願考巡警安慶]  
　　安慶府廩生周大璋日前禀請學使擬自備資斧投考京師巡警學堂肄習未識能邀批准否（盛） 
[諭禁迷信陋俗常州]  
　常州王步瀛太守近奉蘇臬憲札略謂蘇屬各府縣每多迷信積習致有無恥之徒假托神道聚衆歛錢並演唱灘簧淫戲大爲風俗人心之累亟應嚴密查禁等因太守已示諭所屬各縣查禁矣（巾） 
[緝獲刦當要犯蘇州]  
　　洞庭西山恒豫當舖於十六夜被盜刼去贜物甚鉅報案後經巡緝右隊官張千總連陞購得眼線沅陳氏在無錫及閶門馬路緝獲朱金標沈寳生郭金寳三名解由淸鄉局訊供不諱併稱是案係余麻子石金玉二人爲首又歐陽統領部下王弁在無錫分水墩緝獲梟匪陳福林一名現在淸鄉局由沅陳氏指認即陳法才與朱沈郭同刦當鋪之犯亦已供認一切釘鐐收禁（問） 
路股報告 
[寗垣集股會經收第一次股欵淸單]  
　　盧照林俞敎習俊董毓龍端大相侯太太劉媽曾憲淦劉經庶吉乃興葉永昌繆緝照吉乃森卓景紹宏漁聶奇寳劉靖夫端溪汪茂蘩侯鈞汪軼美袁仲娰周秀英郝珍蘭婢女李智明許璞李秀英陳信鎔呂靜儀舒桂王淑媛郝英徐蔭桐俞藻張紹鈞侯雙璧章韻香何淑媛盧舜華朱文淑吳淑芳楊韻英王秀先洪沂記楊郁文陳壽昌徐玉書以上均一股黄謹臣沈求慧顧憲班劉淸邦任錦壽姚仰記班亦超夏靜仁李粹安葉春記田用記陳炳記陳柏記陳儀卿趙式如趙雨舟趙味腴趙蘭孫趙信符許惟善以上均二股惠小山郝雲孫以上均三股錢興仁陳回簡以上均四股尹維賢劉慧臣馬蓬山李叔度湯耕齋胡賢照李續祖潘志洽朱森李叔鳳趙崇鼎譚慶藻李麟生崔國棟端木玉仲劉恩張恩雯以上均五股劉光康餘慶堂周亦超朱浩如朱相來毆陽不承柏松林齊耀卿李耀庭金秉元謝浩胡思明戴佑之張炳森以上均十股居易堂方嘉樂社濮慶德堂邱覲宗李哲夫鍵福慶李小田仇來之以上二十股張曾壁張芝榮王光燮仇來之以上均三十股端木李重五十股廣茀亭六十股藥業公會七十股承恩堂戴八十股閱書報社趙仲卿孫子明以上均一百股 
淸談 
[小辮子]  
　　江浙患於梟匪。非一日矣。至是而竹林死。孟亭獲阿四刑。所剩者一夏小辮子耳。若輩之碌碌小醜。本不足數。而時時竄擾奔　。則江浙之間。未得高枕而臥。何也。小辮子尚未揪着也。 
[老而皮]  
　　軍隊防剿梟匪。亦多日矣。有獲勝者。有失敗者。有尚未遇匪者。所最可笑者。老面皮之防營耳。某鎭防營。畏匪如虎。嗣匪爲徵兵所敗。彼乃出而奪人之屍首財産以爲已功。則江浙之間。安有守望之助。何也。老面皮尚未剥去也。 
[諷刺小說新水滸（二十）]  
　　王英這只猢猴在梁山泊裏。祭聖似的魚肉。半生半熟吃慣的。到了上海。隨便什麽館子。其味必與强徒猾賊製熬的。逈乎不同。故吃得王英大海掀波。西江落月。喉嚨裏没有下去。口裏又吃了進去。口裏還没有下去。筷頭上魚肉又箝了起來。正是聨珠箭的相似。王婆見了這種樣子恐怕被堂倌又要笑話。又不好說呌他不吃。乃問道。老王。你今天午餐吃過没有。王英方停了筷頭說道。不瞞乾娘說。午餐是吃過的。不過到了此刻已饑得肚子裏轆轆作響的了。說到這裏。便嘆了口氣道。上海　　方眞不是人住的。王婆道如何。難道你不是人麽。王英紅了臉不響。列位你道是爲何。原來王英到了上海。即在寳善街衛生客棧内住宿。客棧中飯碗本是小的。王英方到。肚中甚饑。一口氣吃了十來碗。茶房看得呆了半日。一霎時已吃得杯盤狼藉。翻山倒海了。茶房收抬出去。正遇着黎老班。笑的合不攏口。半響方說道。恭喜老班。發財老班。黎老班不解其意道。我開棧未及一年。已虧了五七千两銀子。不久就要倒閉下來。有什麽喜。有什麽財呢。茶房道。恭喜你接着一個大大的飯桶。這樣不發財。無日子可發財的了。你且瞧瞧這幾只碗一個飯桶哩。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（五十一）]  
　　美芬一日瞥見伯爵密室之内。有一保險之鐵櫃。鑰之至固。美芬欲伯爵啟視伯爵立摇其手。謂之曰。此不必觀。此中所貯。皆吾財産干涉之大件。美芬知此鐵櫃中大文件。必爲惠爾生之遺囑無疑。自念操之過切。恐招伯爵之疑惑。乃姑聽之不問。距此事之數。日美芬乃佯怒伯爵。不肯相告。欲不允伯爵之結婚。伯爵大窘。乃偕美芬同至邸中之密室。啟此保險之鐵櫃。出惠爾生之遺囑。及一切財産之證劵。以示美芬。美芬大喜。立攫此惠爾生之遺囑。入於手中。細審一過。笑謂伯爵曰。此遺囑吾持去一。閱何如。一語甫出。伯爵已立變其色。立伸其手。欲奪此至要之遺囑。美芬笑握其手曰。君何故似有相疑之意。亦思妾之取此遺囑。有何項之用處耶。所以必欲取之者。特以覘君相愛之熱忱耳。伯爵聞美芬之語。乃至有理。立收其手。不敢奪。 
　　噫。讀得諸公。亦知華特恩此時之愉快何如乎。華特恩旣知子爵夫人即爲前日之美芬。則力攬美芬之頸。接吻之聲浪。逹於室外。美芬又以惠爾生之遺囑。授諸華特恩之手中。華特恩略視一過。即仍置美芬皮包之内。口中大聲謂美芬曰。財産者。身外之物。非我所愛。我所摯愛者。惟一至可寳貴之美芬而已。美芬聞言。乃大感動。引其妙曼之目光。注於華特恩之一身。斯時可愛之童子。忽力撲入美芬之懷中。呼曰。我最愛之母。我最愛之母。 
　　少年之律師華特恩。偕美芬同入伯爵之室。中伯爵驟見華特恩之面。大怒呼曰。汝來何事。美芬不待其言之畢。疾走而前。謂伯爵曰。我惠爾文搿蘭士之女孫。華特恩格雷之婦。而改易名姓之克蘭夫子爵夫人也。伯爵忽聞此語。大驚如失其靈魂之知覺。局局然謂美芬曰。汝汝汝乃即搿蘭士家之後乎。一語未畢。已鬱恣而暈。頺然遂仆。此老年之伯爵。不久病死。而歐克搿蘭士者。亦以應有之産業。傳之美芬搿蘭士。華特恩格雷伯爵。遂爲倫敦之富人。 
　　吾書至此。當與華特恩夫婦别矣。（完） 
本埠新聞要事 
[派員考察日本憲兵規則]  
　　江督端午帥現須考查日本憲兵規則特委南洋憲兵總司令官候補道陶駿保東渡調查一面札行滬道轉致駐滬日本總領事請爲轉電日政府屆時妥爲照料 
[美國艦隊已允來華遊歷]  
　　二十二日字林報載倫敦電云美政府已允許中國之請命太平洋艦隊前往中國海口遊歷 
[通飭整頓營制]  
　　提右營萬參戎昨奉江南提台通札略云刻下時局多艱萑苻不靖水陸營將隊官務洗從前積習將兵丁剔除老弱挑選精壯入伍認眞操練本軍門定期點名閱操如有老弱充數技藝生疎者定將該管員弁撤參至於各營槍械軍火現有若干亦須逐細查明造册呈報以憑查核勿得稍有遺漏隱匿致干嚴譴 
[巡緝匪徒彚紀]  
　　江浙各處梟匪經官軍勦敗後逃匿來滬者甚多滬道梁觀察爰飭縣局一體嚴巡茲城内各局長除飭各段站崗巡士加意巡防外復着巡弁按班率同巡士八名逐段巡邏勿使匪徒混跡生事又英租界捕房以畫錦里熱閙處所錢莊尚有被搶情事特飭華探分往境内搜查並分赴城内南市請局協緝 
[移請估修北河南路]  
　　北市北河南路街道失修由該處興昌公司禀請滬道撥欵修理已誌前報現梁觀察以該處旣設巡警局又被洋商逐漸侵佔自應赶速修理已移請閘北巡警局估勘興修矣 
[絲廠女工聚衆控告]  
　　虹口胡家橋附近勤昌絲廠各女工因該廠不付辛資向索被毆於前日下午聚集一百餘人各持香一炷至英公廨環求提究襄讞員王松丞刺史諭令退去候查明訊理昨晨各女工又投廨禀控經襄讞員王肇之大令慰諭再三並飭毋許集衆滋事衆皆遵諭而退 
[救火聨合會磋議細章]  
　　城廂内外救火聨合會曾於十一日開常會時當衆宣佈細章十條茲復定於二十五日午後七時開會請各會友將細章逐段斟酌改定以便禀縣備案 
[英領不允將犯解津]  
　　北洋駐滬偵探楊順仁因犯拐案由公堂判押西牢四年在案嗣直督以該探在津尚有未料案件電飭滬道轉札公廨照會英領商明將楊暫行解津候事畢發還照斷還押等因茲英副領事巴爾敦君忽又以北洋來電語多含混不允照辦昨已據情照復矣 
[滬道飭拿賭棍]  
　　虹口著名賭棍飯桶毛毛蔡四良麻皮富桂等由英廨先後拿獲送縣懲辦後滬道梁觀察以尚有長脚林林及和尚等九人亦均有設賭糾衆械鬬情事因札飭縣廨緝拿併究 
[圖董誣良爲賊]  
　　閘北巡警總局孫裁判昨日提訊竊犯金阿煥顧松濤金供向在上海做工妻子寄居浦東表兄顧松濤家本月初七晚有當地流氓二十餘人到表兄家内行刦銀洋衣飾而逸次日顧到上海 
 
 

Page 19

 
 
找得小的至總巡局控告經人將爲首人拿獲詎被圖董擅自釋放反被局内控報被小的竊取伊家衣物贜存顧處當往顧處搜查無著即將顧自己之物指爲贜証任意陷害求恩澈底根究質之顧松濤供詞略同判仍還押候查明詳情再行訊核 
[紗廠小工遇險]  
　　叉袋角裕源紗廠管理鋼絲車之湖北小工某甲司機不愼致被圓皮帶捲住頭顱軋入横軸受傷甚重當即舁送仁濟醫院醫治不知能保全性命否 
[小輪違章]  
　　某公司恒裕小輪拖船過多且有偷漏釐捐情弊茲爲閔行水卡委員沈明府查悉日前禀陳關道請爲轉致稅司嚴諭該公司嗣後應照内河行駛小輪章程不得多帶拖船每至關卡遵章停輪候騐切勿闖越以符定章 
𤨏事 
[城内]  
　　姘夫受累○王阿囝扭控李阿和誘佔伊妻前晚由本縣李大令提訊王供年三十九歲娶妻潘氏生有子女两人小的於光緖二十七年分出門至北省貿易去年回家找尋妻子不見直至年終在虹口與潘氏遇見上前扭住即遭李阿和紏同多人將妻刦去今在西門又遇李阿和扭案求究李供寗波人年三十四歲與王素不相識伊妻潘氏自稱寡婦自願嫁於小的已有五年前年偶因口角由友人解勸令小的出洋五十元將男孩歸小的收領女孩由氏領去立據爲憑去年春間男孩已死小的至寧波原籍娶妻該氏又與小的滋擾被詐去洋二十五元亦立憑據一併呈電大令判李収押候飭差查提潘氏到案再斷 
　　船夥竊洋○船户陶正發控船夥錢三和竊去銀洋由本縣李大令提訊陶供由無錫裝米來申銷售計得洋四百六十元開回無錫將洋鎖在錢倉内詎少去一百元向錢查問錢即承認取過一百元已在閔行賭輸洋六十九元餘洋三十一元先交還小的應請究追錢供竊洋屬實求請寛限措交判收押限十天交洋 
　　盜賣田地○趙雨生控趙掌寳盜賣田地前晚由本縣李大令提訊趙雨生供父親在日曾將二十五保十五圖聖字圩田二畝七分抵押於王雨發計錢二十六千六百文父親故後王姓催贖由族叔趙阿福於光緖四年借錢代贖十九年分又加借錢十四千文未立賣據今被阿福之子掌寳將田盜賣於洋人求究趙掌寳供此田由趙阿弟出賣立有契據業已過户承糧趙雨生自幼出嗣於姜姓不應干涉求鑒判趙掌寳交保候查明再核 
　　偵探獲賊○道署偵探昨在小南門内安定典當門首拘獲積竊錢蘇寳王阿仁两名抄出珠環一副當票三張銀洋八元小刀一把當即解至道署發縣訊究 
　　不欲多事○公共公廨昨日移送刨棺賊錢小炳楊毛毛二人到縣事主吳寳寳亦協同地保王昌周投縣禀稱小的出門撑駕度日故妻周氏棺木曾經查看被該賊等圖竊未成現願妥爲擇地安葬小的出門營生無暇候質求請從寛發落免予勘驗大令諭靜候批示 
　　官事○前淸丈灘地局文案候補縣丞蔣國斌新關查驗委員馮元璋選用通判陳嵩屏昨均到道禀見 
[南市]  
　　船隻并帮○總工程局批百官船管帶畢九餘禀云此次辦理淸鄉要政無論何項船隻一體淸查以免匪賴混迹據禀向裝柴炭之盧潭船本與百官船相連即着歸併百官船帮一律編號造册呈候核辦 
　　公所失竊○前晚萃豐馬頭披猪認捐所被賊竊去大小銀洋銅元鈔票共一百餘元當即報知總工程局派探勘緝 
　　復訊拐案○費長福控金小榮拐匿伊妾韓氏並捲去物件昨由工程局陳參軍復訊氏供詞含糊當派探丁檢到被捲物件並傳二房東黄張氏到案黄張氏供前由施某同來租房判限交金施二人復訊韓氏留候質對 
　　預備祭祀○製造局張總辦以本月二十七日爲致祭李文忠公之期特飭各廠委員届時一體饗祀 
　　咬傷手背○張永興錨廠主張文煜在平陽樓與船户陳廷標兄弟等帳爭扭八十四號巡士往勸被咬傷手背拘至工程局經陳參軍訊判出外理勸所有茶店被毁物件着陳賠洋一元 
　　爭奪工頭○陸銀和扭控范三毛圖賴會洋三元並用刀刺傷腿際經工程局陳參軍訊知因爭奪糧米工頭起釁一併申斥交保　　流氓被詐○道署探夥曹阿香向流氓大眼毛毛訛詐口角被該流氓扭至工程局孫明府以均非善類判該流氓交保曹交探長帶回 
[閘北]  
　　拐匪送縣一○郭蘭秀控胡崇德與妻田氏拐匿伊女一案茲胡崇德人婦經其兄在杭州尋獲誘至上海扭入總局昨午由孫大令提訊胡夫婦堅不認拐判一併送縣訊辦　　拐匪送縣二○楊茂明拐匿姘婦何楊氏之女孩昨由巡警總局復訊楊仍不認判送縣訊究 
[英租界]  
　　勒閉烟館○朱阿新在山東路開設新寄園烟間因容留流氓深夜吸烟並聚衆賭博由探張寳榮傳至公廨訊究判將烟間照會吊銷不准再開並押捕房一禮拜 
　　阻礙電車○剃頭匠王裕昌將木塊放於電車軌道内被印捕查獲拘獲公堂請究判押候傳店主趙長壽到案再核 
　　朦認養女○濟良所昨解幼女唐彩子到廨由襄讞王刺史與美白副領事會訊彩子供年十一歲漢口人賣於唐阿四爲女生母現在漢口旋由唐阿四偕妻朱氏投稱彩子係養女並非領來求准領回中西官以唐阿四夫婦尚敢朦混判分别収押彩子暫寄濟良所候下禮拜二再訊 
　　不認行竊○陳榮生竊有金飾至南京路裘天寳銀樓兌換由探朱阿巧查獲傳同裘天寳夥葛裕祥解廨請訊陳不認行竊判押候查明於下禮拜二再訊 
　　串竊金表○洋人派立脫控細崽蔡采利朱林安串竊金表昨晨由公廨復訊判蔡交保朱押限二禮拜交還原表如違究辦 
　　騙取縐紗○金東福劉瑞卿控陳玉堂騙去縐紗八疋昨由公堂提訊金供在湖州帶來縐紗十七疋被陳玉堂两次騙去八疋求追訊之見証人劉瑞卿陳金卿供詞略同中西官判陳玉堂交保給還原告洋二十八元五角再核 
　　姦夫收監○李阿川引誘無錫婦人梁蘇氏之女月仙至法界鼎康客棧姦宿昨晨由公廨復訊屬實判李押西牢半年 
　　細君何往○棋盤街福和祥號主之妾王媛媛捲逃昨日報知捕房飭探查緝 
　　限期遷居○翁阿五控李梧江覇佔房屋不遷一案前晚由公堂提訊判李交保限半月出屋如違提辦 
　　圖賴墊欵○沈吉祥控工頭徐根記串同楊毛毛圖賴墊銀六百餘元前晚由公堂訊判徐押候提集人証再行復訊核斷 
　　人銀並保○趙桂生殷阿寳等控周柏春不還借洋前晚由公堂提訊判周交人銀並保限半月淸理 
　　老人病故○德商克魯森洋人控張少和虧欠貨銀曾將伊父張和卿拘解公堂中西官以和卿年已八十有二且有疾病判送仁濟醫院醫治後因病重轉送南京會館前日病故公廨寳讞員即飭該會館代爲收殮候傳家屬領回埋葬 
　　盜賣基地○吳斐坤控族叔怡峯盜賣基地前晚由公堂提訊因原被供詞各執判押候查明實在再核 
　　公堂瑣案○乞丐王生福至張徐氏家圖竊衣物押捕房一月期滿逐出租界流氓徐桂生在新閘搶取女孩周阿二金圈押西牢半年汪祥生竊金寳和銀表押三禮拜 
 
 

Page 20

 
 
江阿海竊郭阿家衣服押捕房一月李阿蘇竊葉德甫衣服訊供不認押候查明於下禮拜二再訊姚見明控方樹堂私收帳洋由探傳案諭飭過堂嚴核 
　　火警○昨日午後五句鐘浙江路大馬路南首十七十八號門牌任金記東洋車店失愼旋由救火會前往撲滅 
　　捕房紀事○陳阿二竊普源公衣服押候解究顧順昌失竊衣物昨由包探拿獲竊賊王和尚押何解究姚桂號竊杜兆祥衣服由探陳洪德查獲蘇紹東控陳東生竊衣由探王長根將陳緝獲張大龍史金標犯夜押候解訊陳浩金何阿洲竊衣服由探姜長明查獲 
[美租界]  
　　幸未溺斃○談金枝昨在楊子路碼頭渡浦跌入浦中旋由某船户救起送入捕房轉送同仁醫院救治 
　　賠洋了事○施金生施阿連沈陳氏等在百老滙路互毆將乾順糖菓店貨物碰碎由捕拘入捕房判令賠洋两元不准再毆 
　　茶館聚賭○狄思威路二百四十七號門牌某茶館聚賭抽頭昨由捕房查知飭探赴公堂請單傳訊 
　　流氓爭風○江北人小三子陳阿發彭雲卿等五人昨由爭風起釁在海寗路互毆由控一併拘入捕房押候送究 
[法租界]  
　　第七次會訊洋棧縱火案○鈞昌洋棧縱火一案昨由公廨中西官復訊因上期各保險行所呈李宏炳在押所寄於鄭子云信十一封内有火起不實等語故傳送信之周耀庭質訊據供小的與李宏炳同居李管押後李母倩小的同往鄭子云家理論鄭云此係陳建山之事應向陳理論理以又至陳處吵閙陳謂氏曰爾子在押一天有一天薪水不必吵閙氏遂回家翌日鄭子云差人來約小的至天香樓烟間問小的隔日同李母至陳家吵閙情形繼又言將貨上棧之陳協記並無其人實係在押汪秀甫之貨倘堂上傳喚陳協　倩爾冒名代爲上堂倘有管押情事當酧洋一千元若不管押酧洋五百元小的以事關重大拒却而散一日又至鄭家見檯上有李宏炳致鄭信三封因鄭已外出故將信私自藏匿尚有八封係因小的送衣至捕房由李宏炳親託小的帶出又有李解公堂時托小的寄於鄭子云因此俱落在小的手中後在祥園烟間與友人開燈談及此事適保險行中亦有人在對塌開燈致被訪悉故將各信交與保險行是實旋據鄭稱商人並未接過李信即使果有其事亦何至落在周手惟周前曾向商人道及伊願冐充陳協記上堂索酧巨欵商人不允遂被挾嫌求鑒繼由逹貝拏龍仁两律師同稱須請堂上將周管押免伊在外再有播弄是非情事聶司馬頷之判周管押餘人仍分别交保或管押或退去俟禮拜六再訊 
國外新聞 
[韓廷聏問官被刺續聞]  
　　二十三日紐約電云鎗擊美人斯丹文司之舉係由高麗某黨所主使漢城地方近有宣告書散佈聲言聨合日本之韓人七百名將盡置之死地此紙由一名伊林永者簽字其上據舊金山消息斯丹文司之傷勢經醫治後已有起色 
[日本内閣更調]  
　　二十二日東京電云日本麥佐逹（譯音）現授大藏大臣之職森琪男爵（譯音）子爵則爲遞信大臣 
[德國與土爾基]  
　　二十二日倫敦電云德國首相蒲路親王在議院論馬基敦問題謂德國之宗旨欲維持其固有之地位與歐洲之和局若夫危險難行之策足以傷損土皇之主權者必將激起土爾基及回敎徒竭力抵抗之舉動故對於此等政策必不能表同情云 
[德報聨合抵制已罷]  
　　二十二日倫敦電云德國代議士格羅崔已向各報道歉是以各報抵制之舉亦即作罷 
[德外務大臣之演說]  
　　二十二日倫敦電云德國外務大臣萱恩在議院演說時甚稱德國能守愛爾權西拉條約之功又謂德國對於英俄條約無所容其憂慮蓋此條約於經濟上之權利並無所損也以上譯字林報 
[德皇抵意紀聞]  
　　二十四日倫敦電云德王及后已抵意之維尼斯由意王在該埠迎迓二十三日栢林電云意國報章以及人民等於德王駕臨咸甚歡悅雖此次係屬微行而維尼斯市街仍結綵裝飾甚爲華麗 
[紛紛邀請美艦游歷]  
　　二十三日栢林電云美政府除中日法三國之請一律承受外如再有其他邀請美艦隊者將概行謝却云 
[提議摩洛哥預算案]  
　　二十三日栢林電云法國所定關於摩洛哥之附屬預算案計有十六兆佛朗之數現已呈請衆議院核議 
[英首相病勢近訊]  
　　二十四日倫敦電云據最近報告英相彭内孟近狀謂其甚爲衰弱是以不免爲之憂念 
[日俄國際上之一問題]  
　　二十四日倫敦電云俄國議院現方討議升改東京使舘爲大使舘之議案外務大臣埃斯華斯奇極力辯護俄日之協約至升改爲大使舘之舉並不致生他種秘密條約惟日本所得之地位必須承認日本得在俄國海面捕魚一事乃朴資莫斯和約最傷損之點然有此日俄恊約乃得保護俄國之漁塲不致爲私捕者掃滅盡絶云以上譯文匯報 
謝贈 
[謝贈]  
　　晉華煙公司自運土耳其烟葉選製各種金銀頭紙捲香烟質性和平工料精美昨承惠贈兩盒書此誌謝 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
傳奇 
[无生生所著悲劇第一種血涙痕傳奇下卷]  
　　（前腔）俺報仇念切無驚恐。掩羅襟藏起靑鋒。潜潜等等。瞧着窗兒縫。拚得個損了花容。蹙了眉峯。小心窼上下瓶兒閧。漫匆匆。趁今宵。好了却你的長春夢。 
　　（繞行介）奴家在黑影裡。已經等候多時了。（望介）此是院牆。奴家須索跳過去纔好。（作跳過介）（内打更介）（旦大驚伏地介）（作起立挨身入内介）（聽介） 
　　（囀林鶯）我原來生是多情種。淬琅玕劍簇芙蓉。（作手指介）這星飄雲影微風動。聽鼾聲不見行蹤。我舉纖纖輕入房櫳。到而今纔洩彌天痛。（作捲袖介）將繡襦札起。（以手指足介）顧不得裙下雙弓。（輕步向前行介）（凈夢中作囈語介）（旦大驚伏地細聽介）（笑介）原來這厮是說夢話倒驚煞奴家也（舉刀細望介） 
來稿 
[南京蘇路集股總機關部致蘇路函]  
　　蘇路總公司鈞鑒二月初六將總經招所收股數報告貴公司想已察入惟尚未見登報務希登報是荷敝處去年第一次開會計共認股者有一萬五千三百餘股第二次在愚園開會計共認股有一千六百五十股其時因學界事煩未暇將認股姓氏報告公司現因部定特於二月十九日下午二時在總機關部齊集總分經招曁新舊股東開談話會决議將已繳之股全數滙解公司又公舉張君鑑堂顧君花岩張君曾璧三人代表赴滬所有新股姓氏及股銀當另行函告匯解又江寗花牌樓蔣君壽山紹基兩君經敝處力勸已承認二千二百股本日已到會報告徑赴上海躉交共洋九千九百元合并附陳其他各處仍當分途廣勸再同人集議僉以寗垣新舊股數甚多若人人盡赴滬領息亦恐無暇若託人代領亦恐無相信之人最好由公司派一人駐總機關專辦收股發息事或由公司委託一錢莊夥友專辦收股發息事庶勸可以發逹股不益形便利於股事大有影響務希公司查照施行 
[蘇路復函]  
　　接誦二月十九日惠書敬悉所示派人專辦收股發息一事原無不可惟票單存根收藏在滬勢難提携以往似屬未便照行至發息一節自三月初一日爲始隨日隨時俱可照領不必定拘如能湊集託妥人來取尤妙代表張顧諸君一俟駕臨應當招待以敦公誼來函曁報告遵囑照登不悞此復 
商務調查 
[甑南浦商務情菜] [  甑南浦副領事張國威報告]  
　　竊以商務之所最宜注意者不外挽利權爭進步斯二者夫人能知之而未必盡人能行之也即如甑南浦一港毗連吾華之東北直接日本之西南爲大連威海安東與日本輪帆往來必經之地其間商務亦祗中日商人占多數我華商務非無所長享有餘利但未能競進者則以我商錮於積習純任自然於挽利爭進之道不甚講求不如日商之力求新潁察韓人之意趨以逹其營業之目的此近來華商進口之貨品大致一如從前而日人進口之貨品則日變新奇以迎合韓人之意嚮故往者洋貨布疋爲吾華之專利近已稍稍爲日商侵占矣此我華商之亟宜研究以期挽救者也今春夏兩季華商輸入之貨值十一萬八千九百五十六元較之去年不無略减而日人進口貨值已逹至一百六十萬零六升餘元自表面觀之日商似日就繁盛矣而細考今春夏兩季商况日商之滯銷虧折者亦復不少殆緣南浦開港今纔屆十年人烟未甚稠密且有平壤扼其上仁川阻其下大宗商務多爲兩埠遮留加之韓國改立新帝人心浮動時有暴亂之虞此商務不振之一原因也按甑南浦一港其優處在航道與海灣然輪帆權利已盡落日人掌握中我商所恃不過帆船漁艇輸入者以魚鹽鐵質爲大宗其餘洋貨布疋多由仁川運來而今年魚鹽二者日人均思插足且韓政府現已仿台灣關東州等處天日製鹽之法於仁川附近之朱安地面設塲試驗其成績極好每日出鹽雖因天候而有加减總在五百觔之譜即一年可得三四十萬觔之數將來推廣正未可限此於吾華商不無窒礙也况現在平南鐵道未成之時交通不便之際華商之所恃以與日人爭衡者惟此帆船之利便今帆船進口之數四百餘艘雖不少於去年然不力加整頓商務難臻興盛此我華商之亟宜講求以期進步者也至若工作農人雖不與商務大局然以市場不旺之故失業歸國者亦實繁有徒總之工亦因商而起跌則不獨甑南浦爲然也 
 
 
 

Page 27

 
 
   
 
 

Page 28

 
 
   
 
