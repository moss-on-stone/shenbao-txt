# 1916 - 107 - 4915513

 

Page 1

 
 
遊記 
[羗海雜誌] （七）（生入） 
　　十七年噶爾丹將侵靑海懼中國甘肅關外兵斷其後乃遣密使與諸台吉議婚欲使貳中國而歸已二十五年親征噶爾丹獲靑海通噶爾丹使乃宣諭諸部集盟於察罕託羅海（在靑海東岸現爲千布　番族游牧地）告以鄂齊圖汗世仇約其擒噶爾丹時　善巴　　布蓋達頼所遣理靑海蒙古事務者也與諸台吉等集盟壇遣使賀捷三十六年親征凖部還靑海諸台吉約朝行在詔秋後赴京師十二月大閱玉泉山陳軍容以示之時固始汗子孫八台吉皆會其子惟　什巴圖尚　賜爵和碩親　餘授貝勒貝子公爵又預平西藏功於是八家復振　是靑海如爲近藩斯時噶爾丹之兄僧格其次子曰策妄那布坦將圖西藏惡諸台吉内附詭請討靑海前助噶爾丹罪詔斥之三十九年唐古特拉藏汗襲殺第巴而凖部兵侵入靑海 
　　西藏第巴曰桑結者與藏巴汗不相能謂拉藏虐部衆毁黄敎乞師於固始汗剪滅之以其地居班禪與逹賴分主二藏事在崇德十年旣滅藏事多專决吳三桂王雲南歲遣人至藏熬茶三桂反　靑海蒙古兵由松潘入川第　使逹賴上書尼之及大軍圍吳世　於雲南世璠通書西藏割中甸維西二地求援於靑海其書亦爲大軍所獲康熙二十一年第五世達賴卒第巴欲專國事秘不發　凡事傳達賴命行之自是益橫旣袒準噶爾以殘喀爾喀蒙古復唆準噶爾以鬭中國又外搆策妄内閣拉藏汗遂招凖兵寇藏之禍噶爾丹與喀爾喀爲讐朝命達賴遣使和解第巴使人往返陰嗾之二十九年噶爾丹遂入寇漠南大軍敗之於烏蘭布通第巴内慚乃託達賴意合靑海蒙古　厄魯特各台吉上尊號朝廷不受三十三年達賴遣使入貢言已年邁國事决第巴乞錫之封爵乃封第巴　土　　　王（西藏一作土伯特或作體伯特）第巴始終反　持即端是忌策妄盡收　部致噶爾丹無所歸復與　　　託謀拉藏汗不逐欲以兵逐之拉藏汗遂集衆討　巴誅之凡西藏擾攘數十年皆第巴一人所致 
 
 
 

Page 2

 
 
時評 
[最後（冷）]  
　　凡事有眞心與實力者必得最後之勝利否則最後勝利必屬之他人一時一端不能得其勝利之眞相也 
　　所謂眞心實力反乎欺騙與徼倖而言者也欺騙與徼倖一時容有勝利之望然至欺騙徼倖之手叚盡而眞相露眞相露而所謂勝利者悉隨之以去 
嗚呼今日之急功求榮者不知此義往往於偶一得意之際即欣然自喜以爲驕子無事不可爲也殆一旦失勢欺騙徼倖之手段一無可施而後嗒然若喪受最後裁判近矣嗚呼天道致公其明驗在最後 
命令 
　　四月十九日政事堂奉策令劉啓盛給予三等文虎章趙繼雲給予五等文虎章此令　　 
　　又令陶溶給予三等文虎章劉觀淵馮弼仁陶洵均給予五等文虎章此令 
　　又令日本海軍少佐園田繁喜給予四等文虎章此令 
　　又令吳思燦李文敬均給予五等嘉禾章此令 
　　又令王夔授爲陸軍少將此令 
　　又令申士　授爲陸軍步兵上校並加陸軍少將銜吳朝聘加陸軍少將銜張志　絗陸軍步兵上校銜此令 
　　又令陸軍部呈請任命張步印爲陸軍第四師步兵第十六團團附馬貞元爲陸軍第四師步兵第十五團第七營營長應照准此令 
　　又令陸軍部呈請揀派營長員缺應准以田輝曾兼任黑龍江陸軍第一師步兵第三團第二營營長此令 
　　又令内務部呈請任命陳毅爲僉事仍叙原等應照准此令 
　　又令内務部呈秘盡陳毅攺補僉事請予免去本職應照准此令 
　　又令財政部呈山東財政廳廳長曁廳員辦理驗契續徵鉅欵擬請分别核獎以示優異等語山東財政廳長楊壽枬續辦驗契承上年口牧之後仍收一百四十六萬餘元成續卓著　給予五等金質雙鶴章其應支第續金一萬元旣　呈　　該廳長聲明轉辭洵屬達讓可風並着傳令嘉獎其財政廳秘書吳鶚最爲出力着給予一等金質單鶴章科長張學源股長呂本端汪一誠科員李秉鎔王世銘張文灦着各給予五等金質單鶴章以昭激勵餘如所擬辦理此令 
　　又令財政部呈覈獎甘肅省辦理稅務出力人員祈鑒等語甘肅省城徵收局局長唐仰懷增收稅欵在六萬元以上洵屬得力著給予五等金質單鶴章以示鼓勵餘如所擬辦理此令 
　　又令財政部呈覈覆蘇省辦理稅務出力人員擬請給予獎勵等語江蘇上海縣知事沈寳昌徵收稅欵在六萬元以上無錫縣知事丁方　　　知事孫錫祺徵收稅欵均在三萬元以上前武進縣知事王　宜興縣知事鍾興吳汪縣知事周壽　　縣知事趙　鴻崇明　知事劉光　太倉縣知事盛同枝嘉定縣知事張　　　　縣知事　綏之　城縣知事沈俊德徵收稅欸均在一萬元以上辦理　著成效除王垚張　　二員前經獎給五等金質單鶴章毌　　給外其沈寳昌等十員應各給予五等金質單鶴章以昭激勸餘如所擬辦理此令 
　　四月十九日政事堂申令　文官高等懲戒委員曾呈議决内務司　兩部咨請將辦　　察之吉林　江縣知事李廷璐交付懲戒一案　照知事懲戒條例應受降等處分等議李廷璐著照所議即行降等交内務司法兩部查照此令 
專電 
　　北京電據稱畀馮特權已决者三軍隊准自更調要區自由戒 
嚴攺革逕行酌核 
　　北京電王祖同已來京昨午段李在徐宅擬定四午餘字長電呈交内史拍致唐紹儀等九人聞係預擬和議及應頒命令徵求同意 
　　北京電項城面飭梁士詒等將所得家書有關獨立後情事者摘呈 
　　北京電堂電顧維鈞速商美公司借額攺爲三千萬限三日復 
　　北京電聞龍濟光又有洋碼密電來京詳報現處危狀乘機離粤待罪都門 
　　北京電王純前定死刑現王家屬運動特赦 
　　北京電倪嗣冲現又到京議派李鼎新赴閩宣慰 
　　北京電屈映光電請飭局照常通電堂議祇准以巡按使名義爲限 
　　北京電中義訂立公斷專約准外部請給駐義公使畫押全權 
　　南京電馮將軍齊巡按以殷鴻壽性情暴戾怨讟　興撤委調省委水警第二廳長趙會鵬兼署蘇常道尹陸軍第二師長朱熙兼署鎭守使即將發表聞殷在蘇臨行時頗狼狽 
譯電 
　　香港電華人消息謂革命軍已於十八日佔據江門　聞粤省對抗之兩黨現　挽請敎士出爲調和人（二十日）路透電 
東方通信社電（日本人組織） 
　　北京電據某要人言袁氏因見形勢日非曾示其親近者以退位之意實則苦心積慮以冀維持現在之地位近見浙江廣東獨立之内情少有暗流遂欲利用而進妥協揚言本月下旬將在上海開議和局北方以叚馮南方以唐梁爲代表等說以迷觀望各省之去就惟唐紹儀自始即憤慨袁氏之無誠意切言到底無妥協之餘地又目下在廣東三水之梁啓超以非袁氏退位與達護國軍之目的則妥協之說不値一顧有先與陸榮廷共同處置龍濟光問題急定廣東善後策之意又段祺瑞出山之後亦有暗中企畫袁氏之退位與其善後之策馮國璋在　又甚冷然不能明其態度且與北京之有力者及各省將軍等竊相連絡潛養其勢力實况如此則前記講和會議云云惟不通時局眞相之邊遠將軍及外國人或且信有妥協成立之望以欺此等人或有多少效果其於收拾時局不惟無何等之效果却反暴露政府之窮態帮政府有關係者中反對者頗不少云（二十一日） 
　　東京電台北來電閩巡按使許世英於二十日急行赴滬（二十一日）　　東京電袁氏鎭壓南方之策欲使各省獨立即以獨立壓獨立東京於此頗爲注目（二十一日） 
　　東京電北京電云海軍總長劉冠雄乘坐海圻軍艦南下原云前赴福建但視南方形勢如何或赴廣東亦未可知又劉之南下擬帶北軍一旅其一部已乘船向南行矣（二十一日）　　濟南電山東臨邑縣農民暴動其　勢益猛烈携有新式鎗及舊式大砲　中多退伍兵且有與革命黨連絡之形跡是以鎭撫恐甚困難 
　　濟南電靳將軍等計畫山東獨立袁政府對之狼狽非常有密命徐州張動派其軍隊前赴濟南防止獨立於未然之風說頗盛人心爲之搖動因以山東省民全體反對張軍入濟之聲甚高（二十一日） 
　　東京電廣東電云龍濟光與袁氏之關係雖似斷絶然其於解交蔡乃煌等不肯履行等事猶難使人認其誠意故與陸榮廷梁啓超之恊商未能順行形勢遂愈緊迫現廣西軍已有五千開向三水聚集（二十一日） 
　　東京電　據三井物產會社接到電報英國禁止鐵料出口對於日本定購之貨許其輸出又一分以下之鐵板亦同從前自由輸出（二十一日） 
　　東京電川崎造船所與美國各鋼鐵公司訂立合同定購今後二年内所用鐵料已由松方社長電報到日（二十一日） 
　　東京電美國對德國發最後通牒之報到日東京外交界並無何等之刺激因推想德國必有婉轉之回答外交關係仍得繼續也（二十一日） 
戰電 
　　（英人路透電） 
　　巴黎電今晚公報云敵軍在末斯河西面猛轟三○四由及摩爾化末與庫米愛萊聞法軍第一道陣線末斯河東面杜㕩芒及伏村境内有劇烈之砲炎華愛佛頗形安靜今晨敵軍三次攻擊愛已爾巨法軍之陣　均被擊爱最後一次敵曾在廣二百邁當之戰壕線得一立足地即經軍回攻逐出（十九日） 
　　巴黎電今日下午公報云法軍復在凡爾登從事回攻法軍於溥暮時進攻伏村西北德軍之陣地佔據德軍陣線數段及固防之砲壘一座加重創於敵俘敵多人且獲有機關槍等物法軍排砲注　華愛佛敵軍交通戰壕亞貢有地雷戰事利於法軍德軍則在末斯河西面轟　法軍第二道陣線（二十日） 
　　巴黎電精選之俄兵一隊今日行抵馬賽霞飛元帥下令表示歡迎之意（二十日） 
　　羅馬電意　在柯爾狄拉那從事凖備迄今三月掘成一地道經過細夫山下長一千一百碼於十八日　炸該山一大部份敵軍地位大半被毁所所餘壕道悉被佔領敵兵被俘者四百人意軍續進佔據安柯拉山之西峯 
　　倫敦電公報云内閣對於强迫軍役問題已得解决辦法（二十日） 
　　倫敦電財政大臣瑪根那今日在下院稱四月以前國庫劵共售去英金一千六百萬鎊購者共五十萬人 
　　倫敦電首相愛士葵在下院報告内閣意見參差後議員聞之頗爲驚愕相率退入休息室評論此　咸以愛士葵稍寛時日從長討論一策爲宜自由黨議員以爲愛士葵所發之言直是以哀的美敦書致喬治氏且言中含有多數阁員深知國家危險願設法　和之意假令喬治辭職而統一黨閣員連帶引退則愛士葵必出於辭職之一途但國會贊助愛士葵之力仍甚强固因國民黨工黨自由黨似皆反對喬治也（十九日） 
　　倫敦電公報局宣稱内閣今日會議商定關於募兵問題擬致國會之議件該議件擬交國會兩院於星期二日秘密討論（二十日） 
　　倫敦電薩洛尼加來電稱十一日阿特特里洛渡爾士麥拿與君士坦丁三處有慘殺希臘人之舉動土布兩國人在君士坦丁聨合殺人（二十日）　　彼得格勒電公報云歐士魯姆西面之俄軍奪獲固防之山一座敵軍棄屍數百具於戰地自加里西亞開抵之士兵數枝隊曾被殱餘負重創而逃 
　　倫敦電陸軍副大臣丹倫特今日在下院稱一月一日以後齊泊林飛船擊斃引領員四人傷一人（十九日） 
要聞一 
[戰事鱗爪（五）（楚客自沙市發）]  
三日前聞施南府屬之來鳳縣不守時以未能徵實不敵據以爲信乃以今日所聞則不守者並不止來鳳一縣其鄰縣某郡亦已陷落施南危在旦夕官中所傳則諉爲土匪之蜂起然官中往混合土匪與滇軍爲一其實情則不得而知之矣 
　　前由沙市開宜　第十一師兩營聞已悉數入施南防堵昨又以輜重之無人輸運也連來火急電三道促江陵知事代招運輪隊五百人其第一次電則冠以火急兩字第二次則冠以千萬火急第三次則萬萬火急矣今日之火急電本 
已失其火急之價値然西北情勢緊急可知客歲臘中江陵知事亦曾爲北軍招集搬夫一次其時以任用保徵致道井譁然且有敲詐行爲鄉民不敢入城市者十餘日市人爲之謠曰葉爾度（知事名）猛如虎虎毒猶不食人肉安在其爲民父母其實知事處此亦迫於無可如何惟任用非人實不得辭其咎今則桓桓武士又以此騷擾市面之舉見委知事對之大費踟蹰不得已乃出於招募之法應者寥寥軍令又迫如星火繼又擬羅致滿人之失職者仍難足額乃就碼頭若力中抽派如數開往宜昌 
至來鳳之位置於軍事上頗關重要地距貴州之酉陽僅百餘里轉而東則可由長樂以達宜昌或逕趨斜路達江口以舟來沙市果爾則長江上遊盡入滇軍之手而川軍之後路重重斷折且可與湖南聨絡聲氣倘媾和不成荊沙之野勢必變爲戰場矣 
　　今日有某國浪人兩名往鎭守使署詢其軍士共若干名分紥何所所用之鎗械係何種式樣軍士疑其爲偵探也捕之時鎭守使方赴宴於某處不終席而去結局如何尚無從探悉當不至釀成交涉也 
　　此間　鄰於戰地尚安謐如恆商民亦習於戰亂仍貿易如常毫無驚怖之色惟宜昌及長沙居民避亂來者已不少然公家仍間諜四出一若黨人之已集并聞知事有托地方紳耆暗探某某舉動據記者觀之實未聞有何種舉動也 
　　記事甫畢忽聞浙江有宣告獨立之說且由傳信之方面觀之似甚確實瞻望東南蓋不禁桑梓之憂矣 
[武漢十七夜之驚惶]  
　　十八日英文楚報云昨日（十七日）武漢有驚惶之象商家向保險公司求保損失者頗衆據消息靈通者云宣告獨日之期即在旦暮之間聞有北兵一萬四千人將乘車南來而武漢人士皆不願其來此武昌城門平時每夜九時始關閉昨晚七時即閉且有兵士嚴守武昌外人因事至漢者晚間亦不得入城　門者言軍令極嚴各城門一律不許 
 
 
 

Page 3

 
 
人出入於是外人折回漢鎭十時許華界熱鬧　大火忽作租界特别戒備凡馬路後三鐵門槪行鎖閉官場添減北兵巡邏各街 
[左右爲難之南京]  
　　字林報四月十九日南京通訊云南京政海表面上頗覺風平浪靜惟小小波折不能盡免城中居民之畏禍者紛紛出城此即政海中之小波折也若表面之下有何動作則不易言但此中顯有若干暗潮聞外來壓力今已加諸南京以求宣布獨立鎭江有人佔領電局發電至寗報告鎭江獨立希　南京響應伹南京人民幾經變亂餘　猶在不　再尋苦惱第此間確有人所公認之危險分子此分子維何即兵士是已日前蕪湖傳說南京獨立皖軍聞之即要求三萬元爲和平出境之代價旋聞南京未變乃減至萬元迄今蕪湖尚在爭論和平代價之中如所求不遂則其代替物即爲搶刦此手續寗人知之有素且北兵在他處之暴行寗人已有所聞今北兵在南京者爲數不少苟南京一旦獨立則此輩兵士將成一困難問題彼等不戰爭則必需索金錢不得金錢則必掠搶二者必居其一此南京紳商所以有南京中立之請也寗人之所謂中立是否爲脫離禍亂之安途則爲公開之疑問南京之所求者爲和平而非禍亂惟南京處於南北之中間左右爲難官場之不易辦理自無待言矣 
[南京快信]  
　　方咸五米濬初昨回京 
　　軍署早十一時開軍事會議齊使未到馮將軍四時即親赴使署磋議一切 
風傳黨人有最後通告請馮將軍三日内宣言獨立 
　　寗垣謠言日甚商賈異常恐慌有閉門歇業者其蕭條氣象無異癸丑之役 
　　各學校學生均紛紛請假勢將停課 
　　警廳禁阻城内居民搬家 
　　靖江吳江盛澤震澤已獨立常州蘇州俱有不靖之謠 
　　西茅山砲臺已被黨人佔領無錫亦有不靖之謠 
　　揚州有不靖之謠之謠馮將軍昨檄調駐十二圩之緝私統領馬玉仁將司令领部移　 
　　第十九師昨開赴通州 
　　此間木商得南昌快信粤軍已有一大隊攻入 
江西之贛州屬地 
　　建安建威兩艦昨由蕪湖開來聞因大通戰事劇烈恃奉調來寗裝運大批張勳軍隊前往抵禦 
　　倪嗣冲刻已赴京惟所部軍隊已全數出發現留蚌者不满兩營又張勳在徐一時亦不移動 
　　方更生已逃至無錫形容非常狼狽 
[殷鴻壽突然離蘇紀]  
　　浙江獨立後江陰吳江等處相繼獨立無錫亦極吃緊警耗頻傳士民恐慌蘇地防務正頼長官鎭攝之際乃忽有殷鎭守使辭職而去之事地方人民益有惴惴不安之像今日（二十一號）幸有朱師長趙廳長擔負完全責任之告示人心稍安茲探錄詳情如左 
　　殷鎭守使係於四月十九號晚間匆匆出城當時無人知覺至次日午間有軍政執法處之藍號衣兵士押運行李物件十餘擔後有小轎七八乘出胥門乘火車寗外間始知身任三要職（鎭守使道尹全省軍政執法處長）之殷鴻壽已棄蘇州而辭職他去矣 
　　吳江獨立之前一日（十七號）周葆甫知事來蘇見殷君已在晚間當時殷君將周知事大加訓斥以其不應離城周要求派兵般乃立請二師朱師長至商請立時派兵百名隨周回縣鎭攝朱師長允俟明早派往乃至次早（十八日）周知事已不别而行先自回縣二師之兵亦未　迨吳江獨立之信報到殷鎭使遂另派謝葆華（執法處法官）接署吳江縣知事並令帶同警廳保安隊百名騎巡隊一排偵探四名前往吳江接印一面派水警淺水艦及師船前往攻擊而警廳崔怡庭廳長長以保安騎巡各隊一經調去蘇地空虚商請殷使另調他隊同往正在相持之際鎭署適接馮將軍密電飭令派隊堵截要口並無征剿字樣謝之接任縣知事因此停滯其水警二廳派往之淺水兵艦及遊緝水警各隊坸由仉　署長督率暫時紥住吳縣吳江交界之五龍橋夾浦橋及横涇一帶保守要隘殷鎭守使力主征討以吳江地方甚小况係臨時集合之徒不難立時平定遂於十九號發電至寗請示至晚並無復電殷君卽將鎭守使道尹二印面交朱深甫師長趙雲生廳長代爲執掌並囑禁衛軍第四團劉夢九團長同負責任殷君卽於晚間出城趁晚車赴寗面辭此表面之一原因也至二十一號早晨有第二師朱師長會同水警二廳趙雲生廳長發表告示其文如下案奉言武上將軍馮江蘇巡按使齋會電内開現有要公須與殷鎭守使面商已另電飭卽日來寗所有地方事務由該師長廳長暫行擔任等因奉殷鎭守使遵於十九日起程赴寗所有一應事宜現由本師長廳長遵電擔負完全責任惟近日人心不靖謠諑繁興恐有匪徒造謠煽惑合亟出示曉諭軍民人等一體知悉須知地方一切事務旣由本師長廳長擔負責任自應會同各機關和衷共濟力任治安爾等軍民各色人等務宜各安職業無滋疑慮愼勿輕信謠言自取紛擾其各遵照又聞官場傳述南京馮齊二公已派委鄧琦（前淸候補道貴州人）接任蘇常道尹缺不日來蘇任事按據專電觀之此說似不確 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局關鍵之陸陳兩要電]  
廣西都督陸榮廷聨合滇黔粤三省致黎徐叚三氏堅請項城退位及四川將軍陳宦電覆中央無力調停各節已見昨電茲聞前者爲十七日到京由南寗發出其署名者爲陸榮廷唐繼堯蔡鍔劉顯世龍濟光張鳴岐諸人後者於十八日到京爲陳宦致黎徐叚三氏者特爲分述如次十七日政府接到南寗來電一件其文略謂連電敬悉當局痛懷國難希望和平　　大局酸心刺骨榮廷無狀寗忍　然顧所以遲遲未答者緣茲事體大不能自專首義滇黔必須徵求意見茲得滇黔兩省及蔡松坡來電大旨均謂項城違反約法自召兵戎若僅削除帝號復據總統廉恥旣亡威信全失祗愈益國家前途之憂絶無以慰中外圓滿之望曲予調停無術解免榮廷等伏乞諸公依據約法轉陳項城速行宣告退位遵照約法繼任有人一面息兵速集議會掃除秕政救亡之道在此一舉想項城旣無家天下之心必不難犧牲此虚名出生靈於塗炭也回天之力惟當局一言决之無任徬徨悚惕待命之至廣西都督陸榮廷雲南都督唐繼堯護國軍總司令蔡鍔貴州都督劉顯世廣東都督龍濟光前廣東巡按使張鳴岐同叩 
　　十八日陳宦由成都致黎徐叚三君電云竊宦前派劉一淸雷飈赴永寗與蔡鍔磋商和平解决大端辦法以維持現政府爲主節據禀報蔡鍔照議提出條件後滇黔兩省電復於第一條仍承認大總統一節未能滿意桂粤兩省並因電阻迄未據復等情似此意見龐雜和解無期後患何堪設想宦望淺言輕實難獨膺艱鉅再四思維惟有聨合寗浙贛鄂湘魯各省共同擔任再與滇黔等省婉切協商善後乃事關全局應　中央迅賜主持指定適中地點分電各該省軍巡長官派員赴議並詳切指示機宜以便迅速解决時機急迫敬乞裁奪施行陳宦叩 
[黎段馮之今日地位]  
　　日前京中喧傳南京將軍馮華甫有電來京略稱總統不必退位對於革軍在退位以外别有妥協之餘地云云茲據探聞此事全屬好事者所揑造馮華甫並未有此電告也據英文京報云叚祺瑞氏特派前陸軍次長徐樹錚前往南京與馮將軍協商時局並勸馮將軍不必將態度揭穿共商爲當局下台方法茲悉徐氏業於前日返京據云此行尚爲滿意蓋當局旣有下台之意大局當不至糜爛馮自無不願與叚氏協力維持也又天津日報云前陸軍次長徐樹錚奉叚祺瑞之命將退位糾彈二事與瘙國璋密議經於前日急赴南京關於此事據熟悉南方情形者談及恐南方未必能承諾將來保證置約法於不問則時局將更紛亂云 
　　近日李經羲氏頗於各方面有所活動對於當局曾遞有勸退說帖昨又往　黎副總統晤談甚久聞所談頗關重要回憶帝　發生之初黎黄陂曾將前副總統署之辦事員及衛兵等解散現副總統之職已恢復據可靠消息該署衛隊業已由滄州招集來京已於日昨下午五時抵京該兵數約一連許衛兵司令仍係前之司令王祥發據外面觀察黄陂個人自由似　前爲稍活動又據十八日天津報載北京電云南方某某六將軍聨名向元首要求退位元首亦知究不得不退乃召段祺瑞密議其結果大槪决定退位但苦於難得偿證將來能否免受違反約法之糾彈曾與段氏商議繼任之人段氏答云由約法上言之自應以副總統代理又云自南方獨立以來副總統黎君絶口不談時事今因段祺瑞徐世昌力懇不得已允於元首退位勉爲代理總統之任矣 
[倪段入京與倪張地位]  
　　倪嗣冲氏任爲長江巡閱副使後曾擬率兵赴湘湘人聞之因生種種謠言曾經熊希齡電詢政府當局昨已電覆該將軍此次率兵南下暫爲駐防湖北湘中可無多慮云云茲聞該將軍不知因何重要事體須與政府協商刻又帶同秘書王郅隆於十七日 
到京聞昨早（十八日）八時已赴公府謁見密談良久至十二時餘始行出府所談何事關防極嚴無從深悉惟聞袁公與倪氏交談之間現出一種憂慮之狀大約南省必有重大事體發生又奉天將軍叚芝貴氏平日與倪氏同爲中央所最倚任之腹心人物帝制發生後倪段兩氏之出力殆不相上下茲者倪氏入京之後段氏日内亦有信抵京聞均係爲政府密電召來參議某項要政云 
　　益世報云據北京政界一部分傳說張勳倪嗣冲現因地位問題彼此稍有意見倪氏已來京張氏亦將來京請示辦法其原因爲政府原擬派倪率軍駐湘司令征黔事宜又以安徽亦關重要故命張氏前往接代不意此項命令方發表浙省又有變動用兵計畫已成幻想倪氏見此情形頓覺壯志消滅不欲棄地位鞏固之安徽而就有名無實之副巡閱使至張氏一方面則拜命後即派兩營馳赴安慶以爲履新之先聲兩方誤會意見斯生張在安慶之軍隊現有進退兩難之勢政府現正在設法調停不日即可見明文 
[變幻莫測之北京社會]  
　　内閣難產政府欲在此時組織責任内閣敷衍南軍首領按之　　責任内閣之成立在南北問題未解决之前决然無望蓋以責任内閣之難產其原因有數端一因南軍鑒於民國元二年間内閣之失敗不信政府今日有此眞心二因南軍首領此時不便北來如由當局者自行選定組織則名爲責任内閣與現在之政府又有何差别三因現在國本　　國曾未立稍有聲望之人物欲退尚恐不速豈肯此時昧然加入新内閣至於財政之奇窘軍政之旁午亦間接影響於責任内閣之難產者也又英文京報云政府近日亟亟向各方而招致有聲譽之人物來京希圖挽救時局如熊希齡湯化龍張謇汪大燮唐紹儀伍廷芳温宗堯等皆經連電勸駕迄今竟無應者上述諸人半因前於政界立脚不住浩然而去當時某公有言此輩麾之使去固自易易設他日有事欲招之使來則恐難矣不料今其言已驗 
　　財政奇窘京津泰晤士　四月十八日北京通訊云聞政府財政現極支絀宣布獨立之各省當然無欵解京其未表示反對中央之各省亦多扣留應解北京之欵以充軍餉等用尚有數省甚至不能自給而須仰濟於中央聞政府今月之入欵較諸滇省未獨立前不足十成之三而行政費則有增無已京内外之軍餉月需甚巨今若無處籌欵濟急則政府之窘迫愈不堪設想矣 
　　官眷出京中央各要人前者携物引眷搬往天津爲菟裘之計曾經當局查知異常震怒特下手諭指爲不顧大局各要人遂不敢公然出京然考之實際各要人眷屬之出京者已有十之八九並多數係往天津租界如要人某某皆係空身在京每天到部做上幾個鐘頭到月卽可拿他幾百塊洋錢無事仍可騙取金錢有事出奔桃源對於國事之前途一似不關痛癢者聆其一般口吻每對人云做一天和尚撞一天鐘一種不負責任不頋大局之心極不隱諱彼輩移眷赴津現時仍未稍息其眷屬出京之計層出不窮或借調查某項公事爲名便中即將眷屬帶津或借祝壽爲題如十五日孫寶琦在津做壽各官太太借此逃往天津者頗不乏人其物件出京或委託旅館包運或抵換細軟（即金珠之類）隨身帶津此種情形頗爲眞確不啻爲官僚近日之大寫眞也 
[湖北之恐慌愈甚]  
　　鄂省居長江上游粤浙等省獨立警報傳來人心尚不十分恐怖祗漢口商務受其影響困頓不堪捐稅爲之短收財政愈形艱窘當道正苦維持無術詎意揚子江各埠復有不穩消息與鄂壤地銜接之江西又起獨立之謠此說傳播後有人謂有自九江來者亦如是云云故武漢民心大爲震動深恐將見兵禍連日移徙之風復熾襄武將軍王占元雖將昌武將軍李純辯謠之電文宣布然多不信官電爲的確蓋以廣西獨立以來官場不曰桂已取消獨立即曰粤東係屬中立近對於浙江亦云獨立取消實則事皆確實故皆不信江西果屬無事也即將軍巡按對於武漢駐防軍隊旣已將不可靠之鄂軍與不能深信之客軍先後調移則現戍武漢者必極可恃乃聞近日訓誡軍隊意中猶似慮其反復特造作南北關係利害諸說以激勵之此蓋由鄂省現已無鄂軍故不妨以南北界限明示軍人聞王將軍日前曾召集各級軍官詢問宗旨皆一致以擁護中央對但日來長江一帶警信頻來彼北軍處此四面受敵之湖北亦多中心搖搖也十七日省垣又傳有黨人起事之謠將軍復飭各營嚴整凖備至午後六時城中與將軍署陸軍審判處軍法處模範監相毗連之大都司巷某炭舖忽報起火城外十字街某民家亦肇焚如當　皆疑爲黨人起事電話分途探問立刻關閉各城門阻斷各機關交通紛召軍隊荷槍實彈急馳救火警察廳各警署各善堂水龍均如潮　至只顧城内不顧城外霎時即將大都司巷之火撲息而城外之火亦由當地軍警撲滅均未延燒鄰家亦未見有黨人蹤影各官之心始定惟以日來將軍署附近又已兩見火患終疑係黨人所縱特命警廳將失火之户傳案嚴究其如何起火一面由警署派員調查軍巡各署及一切重要機關附近居户偵查有無嫌疑之人據聞探報黨人現每於官署附近之朽破居屋設法收買即使該居民縱火事成復給予報酬云云以近日火警迭見證之偵探所報亦並非無因現王將軍與段巡按商榷以鄂境黨人四伏重隊一經調出防務即形單薄業會銜呈請中央准其添募警備隊十營巡防地方以資保衛至中央抽調十二師軍隊一旅來鄂之信茲聞已有攺變暫不前來留鄂北軍調往江西一說聞亦難見諸事實其鑒於粤浙往事而中止耶抑於此調和期内暫停軍事行動耶俱不知之也 
[蕪湖之大通消息（特别快信）]  
　　蕪湖官廳對於大通變亂之眞相均嚴守秘密茲將耳聞所及者彚錄如左 
　　大通與和悅州僅隔一江商務精華及督銷局中國銀行俱設在和悅州傳說十七晚有黨人四十名首領蔡某先期運動某局某署衛隊成熟定於是晚舉事蔡旋手持炸彈兩枚渡江逕入定武軍之營壘要挾繳械當爲該軍擊斃蔡之徒黨聞信後即開鎗射擊酣戰數小時定武軍僅有二連且以時値深夜不知黨人虚實乃相率乘小輪退却分往安慶蕪湖而去或　退却二十里至靑陽縣境 
　　十九日陞和小輪抵埠聞報有定武軍數十人内有二人足部被彈擊傷小輪後梢並擊穿數洞　 
　　又省垣安武軍得警報後即由江亨兵輪運兵一營聞於十八夜抵通 
　　黨人蔡某等於事成後即向中國銀行撥洋二萬元督銷局撥洋一萬五千元當即懸旗募兵已有七百餘人之衆其旗幟上有安徽都督柏字樣迨省垣軍隊抵通後黨人已先他去矣 
　　又一說謂蔡某運動成熟後擬即宣布獨立該鎭總商會詢其是否已與定武軍說妥蔡已經接洽對商會中人擬渡江詢問及至江面竟無一船擺渡後由新洲頭渡江繞道至定武軍第三十五營謁見張盛林管帶詳告一切張管帶謂我將以實力驅之於是遂兩相摶戰後以彈盡而退 
　　大通商會以蔡等與定武軍將次開釁惶急萬狀適有某魚雷艇過此即懇其停泊江面以衛地方該魚雷艇以未奉海　司令命令爲言向上開駛而去未幾又有某兵艦抵通商會再申前請某兵艦亦以前言却之而開至距離二十里之江面停泊開放空砲示威焉 
　　蕪湖道尹何君松坪因大通事發貼示諭云照得大通和悅州前夜有數百人刧佔鹽警兩局掠奪鎗械現在定武軍吳統領率帶大隊海軍第二艦隊司令饒撥派兵輪多隻會同馳往攻剿自可立即盪平　商民人等各安生業毌庸自相驚擾如有妄造謠言希圖搖惑者立即嚴拿究辦 
　　蕪湖軍政各機關自得大通警訊後即頒行特别戒嚴令加以謠言紛紛人心惶恐長街各商舖一律現欵交易晚間九時即行閉門金融界則更形緊迫 
　　定武軍第六路統領吳吉臣於十九日乘江裕輪由浦口來蕪並帶有定武軍兩哨並駐蕪三十六營抽撥若干集成一營由該軍總稽查吳桂森帶赴大通聨合海軍水陸會攻 
　　蕪湖　商會正副會長湯善福邵侃如及軍警兩界縣知事等於十九日午刻在馬路軍警會議所會議安武定武各軍官皆到所議不詳 
　　大通督銷局長熊賓於十九日到蕪 
[大通事變中之皖垣狀况]  
安慶消息云大通一埠爲水陸交通之處地位頗爲重要本月十八號爲大通榷運局長熊晉閣五十壽辰各處分銷分巡掣驗以及鹽商等均送壽儀禮物前往賀壽正値觥籌交錯之時突有黨人數十先至警局搶刧槍械隨即擁至榷運局一時鎗聲四起衆賓魂飛魄散避席而逃黨人等後又至水釐局及銀行等處聲言宣布獨立定武軍　信即帶隊往攻擊斃十餘人適値安豐兵輪駛到該埠下椗聞鎗聲隆隆亦開砲遙擊於是黨人等知不可敵乃相率散去聞經定武軍捕獲十餘人内中有榷運局之衛隊及巡士數人在焉隨即帶營嚴訊是日該鎭商民頗爲驚皇現漸安定矣 
　　聞黨人到通後先勾結榷運局之衛隊及警局巡士搶佔警局鎗械後始擁至榷運局先佔據軍械房復持炸彈手鎗回該局索餉一萬元該局當事人即向中國銀行取欵一萬元交付黨人隨在該地招集千餘人聲勢益張復至中國銀行釐局借餉維時新到定武軍一營黨人首領亦同時派多人携帶炸彈撲營該軍極力抵禦被獲十餘人該軍旋退紥靑梁山頂黨人則已將警察局作爲司令部聞司令爲葛尹徽州人外交兼軍需長爲余漢臣參謀長爲張品三省中得電後即經李參長派安武軍兩連馳往助攻李巡按已分電張倪兩將軍請飭派兵策應至省城防務自十九號起加緊戒嚴由警廳傳諭各舖户居民夜間至十時禁止行人街市要道　警均派雙班人心不免又加惶恐矣 
　　倪將軍日前業已晉京隨將安武將軍印信送往滁州巡閱使署張上將於接印後即電安徽李巡按使并知財政廳安慶道尹及水陸警察各署謂仍照常辦公總以保護地方安寗爲宗旨凡遇重要事宜可隨時電商日内即派參謀長萬來皖接洽一切云云故近來兩日省城市面已較十五號謠言四起時略爲安謐不謂突然間又得大通警信於是乃又呈一種恐慌之象矣 
　　自前日謠言起後由安武軍李參謀長曁張馬兩統領於皖城各街遍貼佈告略謂滇黔桂粤浙五省雖相繼獨立現已停戰由南京馮上將軍領銜會同各省將軍出爲調停和平解决東南大局不難刻日早定乃頃聞本省城謠言繁興并揑造銀行閉歇之說竟有愚民受欺折價兌換之事此必有奸人從中播弄妄圖擾亂秩序以利其私若不明白佈告嚴行禁止勢恐市虎杯蛇一唱百和誤中奸計抑知長江流域處處安謐絶無事故昨奉倪安武將軍來電亦因和局乘津浦專車赴京商議所有未行開拔各路軍隊暫緩赴湘留防本省是大局旣將和平皖省亦永能安謐該紳商居民等各有身家何苦附和謠言自行擾亂除已派員密訪造謠之人拘拿嚴辦外爲此佈告省城内外軍民人等一體知悉務各照常安業切勿妄聽謠言自尋苦惱云云 
[浙江獨立後之軍人與議會]  
　　浙江獨立後對於各省北京等方面之宣告皆由高級軍官呂公望諸人通電對於省内亦由全體軍人通電宣示態度至於屈映光氏直至攺稱都督後乃有在省内自行表明被人推爲都督及頌布照例禁令之兩電而對於省外仍寂然無聞昨據傳闻屈氏有將發通電表明心迹之說而亦未有正確之事實惟陸續有人投函各報聲明推舉屈氏者之冒名而已茲聞十九日呂公望氏率其所屬軍官傳其永來偉良等又有通告省内各道尹各統帶各知事等電文一道其主旨蓋聲明屈氏已作都督不准再有人妄希非分破壞秩序否則視爲公敵云云然則都督之有賴於軍人蓋不少也 
　　前被解散之浙江省議會議員某君函致同會諸君略云嗟我中原慘遭厄運自議會解散暗無天日數載於茲正人君子方以寄引爲高莫不噤口結舌亦有無由肥遁往往局促權門無以伸其所見茲者滇黔首義兩廣繼之吾浙脫離覊絆復開沿江諸省之先聲足證人心未死公道猶存從此善爲救濟或猶可以不亡吾省議會雖爲政府勒停喁喁者民實企賴之今日義聲所播將以恢復民權現在國會諸公已羣集滬上預備定期開院觥觥吾會事同一律豈敢放棄責任所惜會員散處各地聲氣鮮通應否邀集在省諸同事徵求意見以定行止翹企執事想已成竹在胸竊願聞其梗槪某屏絶世情藉以藏拙者久矣茲復衰麻在躬何敢有所希冀第以前此議員來自民選而未能還諸吾民耿耿此心常愧淸夜今幸 
 
 
 

Page 7

 
 
　　適逢其會似難終於自棄猶恐不爲人諒以爲爭權奪利三舉筆而三已之究以方寸尚存自覺不省於義　敢布其愚忱諸維有以敎我 
[澄警聲中之無錫（二）]  
自江陰兵變無錫大受驚惶軍政兩界終日籌備防務分兵駐紮與澄地毘連之要地商民則收朿銀錢以爲遇有緊急可以逃生之預備澄錫往來小輪自十六十七兩日停止鼓駛近已照常開行澄地人士之携眷避難來錫者紛紛不絶日昨記者探詢澄輪來客述及該處駐兵五營及台兵以近來之蹊徑似已全部變亂方旅長當亂事發生早已易服出亡縣知事亦不知下落前兩日澄軍分水陸兩路進窺無錫其預定計畫陸路則從靑陽長驅而入水路從偃橋石幢進口嗣知錫軍早有戒備中途折至江陰常州交界之焦店地方　佔常郡爲駐常警備軍及省中派往常州之第十二師兵隊馳往抵敵雙方激戰後聞已他去焦店村莊想不免於蹂躪澄地軍隊若黨人不能統馭其事可憂現澄客來此者大都空身携一包裹其他衣物均爲軍士所阻不准帶出當局對於澄地之用兵似在籌畫之中方旅長避至錫地業於日昨赴常尚擬統帶北兵進規澄地蘇軍第四旅蘇旅長昨晚到錫隨設立旅司令部其步隊一營尚未到目下軍隊雲集盡力戒備民心似稍鎭靜乃本日吳江獨立之耗傳至又相驚愕惟距離較遠咸以爲必不至於波及云 
[大足卭崍失陷記（成都通信）]  
　　川省自戰事起後各地散兵棒客集合爲一種黨人起而應響南軍佔據城邑者幾於書不勝書茲聞大足卭崍兩縣又相繼失陷彚紀詳情如左 
　　三月三十號有孫澤霈部下之精銳多人佔據崇大交界之三江口禁絶船隻次日（三十一號）渡河繞界牌等處進逼大邑其餘周星武之部分亦由崇慶開拔進取大邑而吳慶煕則由温江分一營同孫軍前進官軍得此警訊乃由黄總指揮調集各處北軍川軍及警隊齊集崇慶二號進兵往取大邑新津所駐之北軍兩連則由新津進兵因新大連界也卭大交界之高山鎭大安鎭等處已駐有警隊團防以資防堵大邑人民因見兩軍漸逼漸近知必有激烈戰爭沿城居住者紛紛遷避城内亦有遷者但孫軍入城後多阻止不許自由遷出人民甚爲惶恐孫軍對於一般居民大致尚無擾害惟對於富户仍不免有籌餉借欵等事卭崍縣於四月二號晚有棒客多人猛攻縣城卒被攻入卭地自來不靖川南戰事緊急後當地棒客起而爲南軍助聲勢者尤爲活動前數日有一郵差經過棒客從遠望其戴遮陽帽疑其爲官軍間諜遂擊斃之大邑失陷後該縣棒客更形得勢紛紛嘯聚揚言攻取縣城旣而大邑之孫軍又出隊相助該縣知事見勢不佳始飛文告急然已爲時太晚縣城隨即陷落此路棒客爲吳慶煕部下王鐵牛所統帶有黨徒數百人方其攻城之先曾佔據南河塘地方孫知事聞信派警隊出城與之鏖戰至七小時之久孫軍自大邑退出後又與吳合隊於是邛邑遂被佔去孫知事被捕次日午後二時北軍砲隊營兵士兩連警備隊軍隊第七第二兩隊趕至邛地又雅州援兵約數百人新津兵隊亦到相與接戰吳軍據城而守兩不相下旣而孫澤沛吳慶煕派員卓某出而交涉官軍總司令部李參謀當爲報告崇慶請張副指揮指示辦理張君見此即於四日天未明時又率兵隊兩連駐崇之陸軍二團三營李營長亦出發十連兵士同張指揮馳赴邛崍此刻尚無何等動作然同時又傳有蒲江失守之說矣此項土著會黨機變百出此擊彼出佔城不據而又處處攻城官軍之疲於奔命蓋非一日也 
　　陳將軍對此亦甚爲難特於四月五號用成武將軍巡按使會銜名義出有四言通告以爲表面之敷衍其交云取消帝制已奉明文共和仍舊并無變更内地土匪冒稱革軍速即解散予以自新如再抗違　有常刑大兵一到玉石惧焚團警紳民各保安寗造謠附亂厥咎非輕爲此曉諭一體凛遵 
地方通信 
[鎭江]  
　　三誌鎭江之維持現狀鎭江軍警維持地方情形曾兩誌報端前又探錄如下馮將軍前派陸軍步兵兩大隊來鎭駐防茲經要塞司令龔旅長令飭該軍隊抽調兵士百五十名分派各城門守衛原有四城守兵着即各回本營馮將軍前又電調建安砲艦亦已於日昨來鎭駐泊以資鎭守至鎭江商　曾於去臘冬防期内協助軍警巡邏和春後久經停止昨又經軍警各機關會商吳總董即日集合全體團員自昨日起每晚整隊巡街以輔軍警之不逮似此水陸軍警協同保護故人心已比前數日安定矣 
[湖南]  
　　查辦刧鑛殺人之鉅案興利公司易純宣辦理新化縣三尖鋒大乘山銻鑛歷年頗獲厚利後有新化礦務總會幹事文德敷亦在大乘山左圈購礦區因侵易礦界致起糾葛兩方各糾衆械鬭二次死傷多人經前嚴護使檄令該縣知事程華林將礦山封閉聽候查辦嗣經程知事勘明實係文侵易界故令文退讓圈界詎文心不甘服遂有糾衆行刧之事文之辦理大乘山銻礦原有該縣警備隊敎練官楊光宸與遵路鄉保衛團董藍映田二人股本在内因圈侵未成損及股欵故銜易次骨竟由揚帶隊士四十人藍率團丁三十人文領礦工百餘人乘易不備蜂擁至興利公司大肆燒搶易等人少不敵被其殺傷十一人所有錢物礦砂全搶一空山上房屋搗燒罄盡計共損失不下二十萬事後易將受傷之人抬赴縣署核究經程知事驗明傷痕送往醫治一面赴山勘明燒殺刧掠屬實後因程知事久未查辦易即赴縣催禀二次亦未奉批易遂以官警刧殺知事袒庇等情用興利公司總理名義電省呼籲沈使以案情重大已派張振聲前往嚴切查明秉公核辦矣 
[湖北]  
　　光化縣發現蝗蝻湖北發現蝗蝻已略誌前報茲將光化縣知事詳報捕蝗公文略紀如下三月半後天晴日燥縣境之東北鄉逆花堰鮑　温　朱家　牛灣三郎廟等處已有蝗蝻發生據各該團紳具報前來知事隨即觀赴該鄉分段查勘蝗蝻發生處所均在塘堰之内刻下塘堰尚未　水略有靑草所有蝗蝻細微如　　不甚遠知事即價　　民購買柴草鋪於堰口堰底燃火焚燒出土之蝻已無噍類再將該堰土全行挖掘其中間有未出之子種亦復以火焚燬再用石灰逼洒已將各該處發生蝗蝻殄除盡凈云云 
[蘇州]  
　　敎會團體一律編查之通飭吳縣孫知事奉省公署飭開准内務部咨復開准咨據淮陰縣知事電稱縣治編查户口對於外人天主耶穌等敎堂及敎會醫院學堂等項應否一律編查　否歸入分共處所一册等情請察核見復等因到部查外人所設之敎堂敎會醫院學堂等項按性質本屬公共處所且於規則並無除外明文自應按照關於公共處所各規定一律編查相應咨請轉飭　照可也等因准此合行飭仰該知事即便遵照辦理此飭 
[天津]  
　　飭禁官眷遷居朱巡按使據天津警察廰詳稱北京發生謠言影響及於津埠甚有一般在職官員各公館紛紛遷居租界觀聽所及人心益形搖動應請嚴諭各官員勿得輕舉忘動等語昨已通飭各屬員一體遵照矣 
[奉賢]  
　　籌辦平糶之議决案奉賢被災東半縣較重而尤以沿海一帶爲最故前日公議外圖放賑内圖平糶現第一批賑欵已由籌賑所陸續開放内圖饑民以平糶遲不舉行於古曆三月十二日羣向榖董林識默要求是日適爲籌辦平糶開會於同善堂官紳到者甚多茲將其議决案列左一議東半縣被災較重擬先將五鄉開辦尚有西半縣三鄉情形不同可以稍遲至下朋底開辦分爲二節辦理一議總局設同善堂城區附設在内其餘各分局東二鄉設於頭橋東一鄉附之東三鄉設靑村港錢家橋兩處東四鄉設金滙橋泰日橋齊賢橋三處一議東五鄉於三月底開局先平糶二十天分作四期以五日爲一期每斤收回米價錢三十六文一議榖欵向存各興生息現須提取購米除廣源阜康兩興提齊外餘如公濟洽康永義信義鼎豐義和懋興阜成八興所存榖欵應請縣長給諭悉數提出以資轉運一議欵項艱難各分局所有火食辛工等項約定每石開支洋五分之譜總以力求撙節爲是俟　竣核實造報 
[大通]  
　　補紀商會攺選會長大通商務總會於四月四日集合各業會董遵照新章依法投票選舉各業會董復於六日由新選各業董中再行投票互選正副會長旋即選得陳吉卿君爲正會長崔有光君爲副會長并於十日開會歡迎新會長現已蒞會視事 
雜評一 
[餘地（一子）]  
　　天下事不可做到十分所謂留餘地也事至七八分已足推知十分後之結果故凡稍有知識者每至七八分而止一身之名譽幸福可於此一二分餘地中補救之而不至有山窮水盡之悲一國之元氣財力可於此一二分餘地中挽回之而不至有潰敗决裂之禍試觀自古以來極危險之事而能臨時斡旋者即斡旋於此一二分餘地之中也今日議和無望陸陳兩電固已明白言之然則當局留餘地之時機至矣過此以往寗尚有餘地耶 
 
 
 

Page 8

 
 
[上海中英大藥房廣吿]  
本藥房開設申埠已將二十年歷來講求一切逐步進行隨風氣爲轉移致營業之發逹近蒙　各軍醫官長各醫院及内地各敎會醫士深加信用不時訂購大批承辦向無貽誤所有外洋道地藥材馳名藥品以及曾經按照騐方配製各藥又凡醫學化學攝影養生各種物料無不精益求精足供采選而本藥房與各主顧交易尙有確可自信之處如下所開　諸君倘需　辦請即臨四馬路河南路轉角本藥房或寄信前來備有華洋文價目可先取閱貨單任用華洋文鈔寫均可照配本藥房無論躉批零售一槪仰攀總期稍酬　惠顧之盛意而已特此廣吿曷勝歡迎 
[甲乙丙丁戊己]  
招待謙和　價目克已裝潢完美　包紥堅固標誌淸楚　遞寄妥速 
[羣益]  
本公司代客買賣并備鉅資收買鐵路股票　期証劵公債票各實業公司股份各銀行定期存單兼做各種押欵均可交易其價格外克已如蒙賜顧請駕臨英大馬路望平街對面德韾里内永鑫里三百零八號面洽可也外埠函詢當班答覆電話一九三四 
[立止白濁丸]  
每瓶三角雙料半元不效倍還上海二馬路畫錦里北首保太和謹啓 
[精華眼鏡公司週年紀念敬贈五彩仕女紀念月份牌]  
啓者滬上商店林立時有各種紀念出現减價出售無非爲推銷貨物起見其中誠實可靠者固多而欺詐百出者亦復　少或將定價抬高或以僞品　雜種種弊實何堪設想本公司開幕以來瞬經一載自製吒力克新式鏡片及金銀鋼鎳各種鏡架無不力求精進出品之優價格之廉早荷中西各界士女稱許營業賴以日見發逹愧無以報殊非酬答主顧之意兹逢本公司週年紀念之期應自陰曆三月初一起至三月底止以一月爲限凡來配購眼鏡者槪照原定價碼減收二成以示優待過此期限仍以平常定價決不敢自欺欺人轉鑒名譽尙祈惠顧諸君乘此機會速臨賞鑑其誠僞立辨矣　本公司開設英大馬路抛球場西首三層樓洋房内電話一二四二 
[華產精製常備良藥日要丸]  
本公司採取中華國產揀選純粹材料自去夏創製斯丸發行以來荷蒙愛國　同胞志士爭先購服功效卓著品質精良有口皆碑又蒙　各寳號熱心者提倡國貨訂約保銷願代經理紛紛不絕實有應接不暇之勢本公司力求進步益加奮勉精益求精材料剔選首地加工監製貨較外來尤勝非敢自誇諒　諸同胞早經精鑒矣本公司冀期普及　行批價折扣較他爲優外埠如蒙經理推銷者是有特别利益以答熱以國貨之盛意也如願代理者簡章函索即奉 
　價格大包一角小包五分樣包贈送分文不取 
外埠經理處南京坊口大街華安大藥房 
烟台大街成吉祥　長沙王順昌 
天津馬家口同和祥同順長　哈爾濱德聚永 
總發行上海寗波路錢江會館西大華製藥公司謹啓 
[自由鐘]  
帝制取銷本公司之自由鐘香烟適逢出世故凡購自由鐘香烟諸君無不欣欣有喜動感情一喜吸此精美香醇之國貨又喜還我自由葆我共和此物此志誠永永不忘也愛國　諸君欲得佳品欲留紀念試購此（自由鐘） 
念枝自由鐘綠包大洋兩角五十枝自由鐘鐵罐大洋五角内地外埠均有代理 
注意贈品凡購自由鐘香烟四罐或十 
包敬贈精緻時裝美女畫片 
一大張一月爲限 
中國南洋兄弟烟草公司啓 
[懐中常備救急衛生靈丹]  
此係完全國貨亦爲優美香品隨時噙服　益無損小有不適服之卽覺健康酒後飯罷服助消化而暢神思 
舟車旅行更不或少　治效 
中寒中暑　上氣上痰吐瀉交作　脹悶不舒赤白痢疾　風熱咳嗽傷酒傷食　暈船暈車頭腦昏痛　胃脘發疼時行瘟疫　山林瘴癘乾濕霍亂　一切諸痧 
價格　大盒角半　中盒一角　小包五分 
總發行所　上海中英大藥房外雹各大藥房均有發售 
[買賣股票證劵公債兼做押欵]  
復大　四馬路犬路口坐西朝東吉陞棧内電話二上七七 
餘大　在三馬路石路東首羣賢旅館内電話二八四七 
源通　在三馬路大新街孟淵旅社内電話三七九二 
裕通　在四馬路昇平樓對過蘇台旅館内電話三七六五 
[民熙大藥房補腎藥懐中秘寳]  
此寳爲先祖式丹公恭校四庫全書秘密抄留之强種秘方極能有功嗣續兼辟梅毒功在外用無關内部先後天不足者當日見效（婦女仙丹）調經防毒妙難筆述皆每盒一元雙料加倍（長生不老丹）男女可服添精封髓補腎調經每瓶二元半成打八折上海二馬路石路東萬源漆號對門一百十三號民熙大藥房因防隠戤由王靜莊親自接洽信購立奉 
[緯羅織襪機器公司廣吿附設漂粉學校招生經理國產龍虎人丹]  
實業家注意刻歐戰未平外貨缺乏線襪乃人身必需之品舶來斷絕本廠線襪以至應接不暇之勢價增而貨缺襪廠家之利益非淺本公司發行之僧帽牌及地球牌有盖無盖均歸本公司獨家經售價廉而物美早以馳名海内無容再述每日平常工作可織三四打可獲利一元三四角此乃的確試驗非妄言欺人者可比愿我海内同胞快學實業之眞技速購有用之襪機提倡國貨挽回利權愿我同胞注意注意　本公司附設漂粉學校漂粉乃工業上重要之品織染家萬不可缺乏之品此粉產於歐美我國向無製造之術歐洲開戰以來來源斷絕價増數倍本敎習歐美遊歷數載悉以研究製造漂粉法術有志學習請速報名細章不及登載欲知詳細章程可向本公司面索可也　　本公司兼經理中華製藥公司龍虎人丹零躉批發如蒙賜顧格外優待以副雅意本公司分銷處本埠　馬路穗源米號長沙　三樽砲愼記洋貨號鎭江洋關後寗順祥木器號　發行所上海英大馬路望平街德韾里口漢口英租界湖北街新昌里隔壁緯羅襪公司啓 
[敬謝海狗腎補身衍慶丸]  
鄙人家頗小康自結婚已至十載膝下猶虚且内人所患天癸不調或前或後以致臨時腹痛胸脹面黃肌瘦四肢無力及赤白帶下諸虚百損形容憔悴百病叢生屢請名醫診治服藥均無見效據醫士云氣血兩虧續嗣難望鄙人深爲憂患於是去冬九月間敝友吳福淸君談及惟有上海二馬路西鼎新里内京都天寳齋藥房特别研究新法化學秘製參茸海狗腎衍慶丸及婦科降生丹專治男婦各症屢奏神效隨託吳君到申購參茸衍慶丸半料及婦科降生丹一料寄靑各人調服服未及半病竟霍然至今已得弄璋之喜飲水思源實賴貴藥房誠心濟世眞婦科蓋天下第一聖藥余思無德可報特將靈驗實據刋於報章以告同胞乏嗣者母須别求但購是藥何艱伯道之憂矣　靑浦鄒葆靑啓 
[商標ＲＥＬＰＥＫＥＤＡＲＴＫＤＡＭ解百勒商標麦精魚肝油]  
tcartcEtlamhtiwliorevildoc 
解百勒麥精魚肝油補神壯腦生肌長筋常人服之下强身基礎虚弱服之生抗病能力至其療損補　之功常令人驚嘆不已誠全球歡迎之絕妙補品也各埠大藥房均有代售空盒可換贈品其辦法請看左角贈書劵 
將此劵裁下與解百勒空紙盒寄下卽有樣品郵贈如無紙盒寄郵票二十分可得解百勒樣品空函無效（６） 
ocgEMOCLLEWSECUORRUBLAHGNAHSNODNOL 
寳威大藥行中華上海 
[柳江煤鑛鐵路公司廣吿]  
本公司在山海關柳江地方開採煤鑛經美國皇家頭等化騐公司騐定本鑛純係上等無烟白煤給有證書極合海艦輪船化煉鋼鐵家常爐灶之用自建輕便鐵路轉運迅速現分設上海中旺弄凡合銷本鑛之煤者可按月認額定購　駕臨駐滬本公司直接辦理可也此佈　本煤特色一燃焼耐久至少六小時二燃焼時毫無臭味三灰色純白　柳江總公司啓　電話四六九六 
[三井保險　東京水險公司　明治火險公司]  
日本火險公司共同火險公司千代田火險公司東京火險公司橫濱火險公司 
啓者本行經理以上七大公司數十餘年經理妥善賠欵迅速中外紳商深所共知專保各口岸及洋面水險南北市房廠棧火險其價格外公道本行更設經理處在各外埠諸君光顧請駕臨接洽可也 
上海四川路四十九號電話一八一七　 
三井洋行告白 
[眼疾無憂瞽目重明奇方]  
人之有雙目猶天之有日月也眼目有病則近不能察鑒遠不能瞻眺久而不治勢將流爲廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀刺或癢不或忍以及痘後目疾只須將此藥日點三次雖瞽目亦能豁然開朗眞千古不傳之秘寳也每瓶一元　又秘製一靈騐瞽目還明丸功效同上每盒一元每料六盒洋五元若能雙方並用見效更速　上海三馬路大舞台 
對面鍊雲藥房發售 
[京都天寳齋八寳化毒丹珠黃下疳散珍珠琥珀立止五淋白濁丸] 　　 
夫淋濁一症皆因酒濕熱毒而成或花柳場中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫止濁定痛淸火化毒去濕輕者一瓶重者二瓶可能包痊不但病除而且壯身健體培元固精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒橫痃下疳等症陽物腫爛服則立愈永無後患　上海二馬路中西鼎新里石庫門交易 
[婦女養生寳]  
快快調養寳貴身体 
婦女身體　較諸男子　更宜寳貴　苟不强健　生子必弱　人種旣弱　國曷以强　故欲强國　必先强民　民曷以强　首强婦女　顧念我國　俗尙輕女　女子體弱　爲各國冠　若不調養　諸病百出　秘製此丸　調經養血　除鬱祛痼　種種功效　筆難盡述　試服一二　方信靈捷　曰養生寳　名副其實　 
○價目每瓶一元二角每打十二元 
○總發行上海棋盤街五馬路中洋大藥房分售處各埠各藥房 
[廣東種德園秘製戒烟中興草]  
戒烟之人不可不試 
本園製秘之中興草爲天生純粹之戒烟良藥也其藥性平和無毒味甘無苦製煉得宜每服各種戒烟丸藥服後或有口乾舌燥此種中興草服之不燥不寒提神養氣斷癮迅速諸君一試方知言之不謬也本園發行以來荷蒙諸君歡迎今贈送已經截止今爲濟世起見减收八折以惠同胞脫離苦海中國立可興强也 
價目每包洋六分每盒洋六角外埠經理格外從廉如欲取樣付郵票三分立卽寄　總發行所　上海河南路老巡上　　捕房對門種德園謹啓　 
[再造共和的真龍涎香]  
時至今日戒烟藥品指不勝屈然藉此抵瘾則可若欲以之斷瘾則不可蓋以市上所售者無非藉烟膏烟灰諸毒質化合而成又何怪其旋戒旋吃終難斷瘾也本藥房主人有鑒于此特出戒烟秘方精選龍涎香等珍貴藥品配製成丹絕不用烟膏諸毒質攙入其中以誤同胞無論烟瘾輕重一服此丹無不如限戒斷驚爲神品云茲爲推廣起見自發行日起凡購一千包贈送六百五十瓶購一百瓶贈送五十餘以類推良好機會幸勿交臂失之 
價目大中瓶八角四角　小瓶一角郵局原班回件 
上海法大馬路興聖街東首老成濟藥房謹啓 
[光線白光中含有七種原色紫靛綠藍黄橘紅]  
總公司上海英大馬路泥城橋東 
白光由七種原色配合而成因各色光之速率不一故一線之光透過一三角玻璃各色分開如天空之虹術語名曰彩帶内中各色以最上層之紫與最低下之紅二色害目最烈一則速率過捷激刺　綱膜使眼易疲而一則速率雖暖然極能傳熱化學中名曰熱光線以其有傳焼性於眼内目瞳最有妨害今幸科學進步有名震科學界之克羅克司博士於去年創製一種鏡片名曰克羅克司鏡片此類鏡片能將紫紅二色充分消滅同時又不必少光亮且雖久戴亦不能有色差之弊自此種鏡片發明後歐美人士莫不爭先購用凡我國中　愛目光者盍來試之 
本公司謹啓 
電話三千八百九十五號 
中國精益眼鏡公司分公司　天津　北京　漢口　長沙 
 [P奉送奇書 
如將此劵剪下附郵票八分寄南京盧政牌樓李德淸即有精印行樂衛生秘訣奉上 
[聨安號]  
上海江西路五福里雲紗拷綢批發門市另剪取價從廉如蒙賜顧請移玉步 
[老聾竟能復聰]  
市上耳聾丸藥極多○當推二馬路西鼎新里京都天寳齋爲第一○僕已親自試過○方知眞寔效驗購者留神 
大凡有一病必有一藥有一藥必除一病如服不見效者即非對症之藥雖化費千金終難取效僕年近五旬兩耳重聽已七年矣遍訪良醫服盡諸藥毫無影響於是聽天由命不望復聰矣乃去歲偶觀申新兩報見京都天寳齋吿白云萬國九洲耳聾第一聖品除耳聾極妥極靈即由郵局滙洋十元購耳聾藥品兩料按日試服果覺身體漸强兩耳稍聰又續購兩料虔心呑服漸服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹告同病者　南京四牌樓陳子祥謹告 
[尅煙海外奇藥]  
戒煙雪垢丹係南洋爪哇疾毒社之靈藥行銷以來名振海内服之斷癮之人月以千計際此租界二次抽籖已滿上年之後雖租界亦無土可購况土價之大十倍於白銀我同胞何苦將幸苦所得之金錢消毀於　身敗名之場實爲可痛也盖戒烟以擇藥爲最要雪垢丹有百利無一弊之靈丹爰舉其功效特妙之處列下（一）雪垢丹能戒數十年老癮服後精神暢足比吸烟時尤覺淸快毫無戒食萎頓之弊（一）此丹曾呈江蘇全省巡警總局醫官化騐確無一切毒質認爲戒烟最王道最靈妙之藥（一）此丹内含一種補精效力非中外　藥所有凡遺精　　一切因虛因病上瘾者俱能病同驗（一）此丹服五日癮漬漸化不吐不瀉最速者十二天斷癮（一）此丹之奇不論寒熱體質各藥戒之不斷者雪垢丹服後無不如願以償永無反復再癮之虞價目每瓶樣袋大洋一元元三角○○並附安睡藥耑治通宵不寢心煩○燥亂服之神效價洋每袋二角　上海老垃圾橋南首洪德里南洋夏新公司　 
 
 

Page 9

 
 
   
 
 

Page 10

 
 
本埠新聞 
[事機緊急時之特派員]  
　　㈠由滬派往南京松滬護軍使楊君以現値軍　旁午　務殷繁其關於重要秘密之事自非文電所能盡言故於前日特派本署參謀長趙禪前往南京　謁馮上將軍承商寗滬防務保衛地方治安諸問題已於昨晨公　回滬當　謁見楊護軍使禀復一切 
　　㈡由杭派至上海浙江都督屈映光前日特派皖籍軍官兩人（爲楊護軍使同鄉）來滬持有密函面謁楊護軍使楊君當即邀請第十師師長盧護軍副使及上級軍官數人到署密議聞係爲保護兩省邊境治安及劃定彼此巡哨區域等事議　欵留一宵於昨晨回浙 
[蘇滬商會之關切]  
　　上海總商會昨接蘇商會快函以蘇城謠言頗熾岌岌可危設啓兵端地方可　蘇滬關係密切擬徵集妥善意見有以敎　等語聞滬商會以軍事時代頗難置議已先答復一函尚無何等表示云 
[避難人紛至㳫來]  
　　自江陰吳江兩縣宣告獨立後運日由寗蘇 
來滬之火車搭客異常擁擠尤以婦女爲多扶老携糼並帶衣箱等件每次火車到站電車馬車黄包車莫不利市三倍租界各旅館之招待員亦應接不暇云 
[要求通行火車之函稿]  
　　自浙江省宣告獨立後滬杭火車中途梗阻迄已多日浙都督屈映光曾致電松滬護軍使商議照常通車並派代表龔心銘來滬接洽原電已載入前日本報茲將龔代表兩函續錄於下 
　　致上海總商會函徑啓者自浙省發生事端以後　杭路猝然中　浙滬商民因起恐慌經杭州總商會向浙滬兩官廳分别要求開車蒙楊護軍使云已電請中央尚未奉覆查滬杭路關係江浙交通設長此斷絶不特該路營業大受損失且商務因之停滯人民日 
益恐慌擬請滬總商會電懇交通部飭該 
局速與滬浙兩官廳接洽即日開駛以息謠諑而靖人心特　弟來滬代表要請發電務祈貴會即速施行即頌台祺龔心銘啓 
　　致楊護軍使函樹堂將軍麾下　在尊處與參謀長趙君商擬電稿當逕送至滬總商會核　據云須由弟備函送交滬總商會俟禮拜六常會日交會董公議如得大衆同意方可照發鄙意似此辦法恐遷延時日開駛無期用特函達台端如蒙早賜玉成江浙兩省商民受惠爲不淺矣耑肅敬請政安龔心銘謹啓 
[再誌强迫商輪運兵之布置]  
　　昨報紀招商局新銘新裕新康三商輪在津被扣迫令裝兵因無駕駛之人由海軍劉總長電招前充某艦之祝某（實係姓卓）等三員由滬赴津承辦駕駛一節茲聞劉總長所召三員爲前任綮和艦長因案撤任之黄鳴球曁周思賢卓文蔚皆熟諳海線之員各給川資銀四十兩已於本月十八號由滬乘車赴寗換坐津浦火車昨已到津任事云 
[水面務之吃緊]  
　　水警第二廳趙廳長以所轄第一專署設在閔行松浙交界爲其管理區域第二專署設在無錫江陰口岸之内河爲其轄境第三專署設在蘇城崑山及太湖等處均　管轄刻下以上各處之水面防務非常重要昨特通飭沈葆羲師蘭亭仉志鵬三 
專署長各帶師船分投巡查并着將地方情形隨時報告 
　　又聞趙廳長以江陰吳江已相繼獨立所有潛伏太湖之帮梟首領亦已躍躍欲試乘機肆擾特於前日電令現在浦江游巡之振威淺水兵艦管帶周維屏迅速開往太湖至蘇省一帶往來梭巡所有浦江防務另派洪平兵艦吳管帶來滬擔任 
[禁阻防線邊界之交通]  
　　駐滬各軍隊以滬西之斜橋及滬南之滬軍營舊址均已通行電車惟該二處皆係防線之邊界每至深夜自應禁阻交通故特分函華法二電車公司請於每晚八時以後勿載搭客至以上二處以重防務云 
[夜半鎗聲嚇煞人]  
　　城廂内外自發生謠言以來防務非常嚴密每夜必有軍警結隊遊巡以保地方治安惟於夜間三鼓以後每突聞鎗聲一二響俄頃又起居民安睡者必爲驚覺頓起恐慌據聞此種鎗聲實係軍隊放睄時所放彼此接應此或爲防務上應有之事惟居民屢屢受驚頗爲怨恨且藉口於禁放鞭炮謂如此之保衛治安適所以妨害治安云 
[探報黨人起事之凖備]  
　　江蘇宣武上將軍行署駐滬巡緝員偵得太湖梟首馬二胖子現受黨魁陳其美委任擬自滬出發率領梟黨前赴宜興縣交界之太湖一帶滋擾地方以爲牽制之計俾黨人得在他處乘間起事該員除電報宣武上將軍轉飭水警嚴防外昨又分赴本埠軍營各署報告請爲設法截拿 
　　又本埠軍警各署近據探報黨人韓玉橋等奉黨首陳其美韓恢等命至各處招集新軍三營共計一千三百餘名均係前次遣散之遊兵派委劉張宋三人爲營長每天每名發給口糧小洋六角或四角三角不等每日上午十點鐘由財政長向海潛等在某處給發現與前次招集之先鋒隊炸彈隊敢死軍義勇鐵血隊二千數百名分居各處候黨首命令乘機起事等語軍警各署除通飭水陸一體嚴防外特派秘密偵探十名每日上午至茶坊等處秘密偵察該黨舉動午後回署報告每夜又特派暗探二十名軍事調查員十餘名各帶手鎗至華洋交界地方專查來往行人以防夾帶危險物品混入内地發生事端 
[維持杭垣機工之生計]  
杭垣爲我國產綢最富之區自近年來攺良　　營業益形發遂統計是項機工爲數不　數萬人自本月十二號宣布獨立以後人心不定生意衰落各機户因出貨屯積周轉不靈均擬暫時停織遣散工人事爲杭垣總商會董事金溶仲等所知以機户 
停織數萬工人爲生計所迫難保無意外風潮特商令各機户照常開工所出之貨則由旅滬各綢莊商明中國交通　銀行暫做押欵以資維持云 
[徵稅談何容易]  
　　上海稅務公所吳所長前曾迭奉江蘇財政廳飭催將徵收之稅彚解到省以便轉解財政部撥充軍餉吳所長已將四月上旬之稅儘數繳解茲又接到省電以軍需孔亟全賴稅欵以資周轉仍飭趕將未解稅欵從速措齊彚解吳所長以浙省宣告獨立後杭班火車斷絶交通商業停滯徵稅殊難着手業已將困難情形電復財政廳長請爲寛緩矣 
[消釋携帶危險品之嫌疑]  
住居城内也是　附近已故邑紳葛彬甫之子葛仲興自租界雇坐黄包車回家因車夫携帶炸彈遽被誣攀由警拘解淞滬警察廳押候訊明發落等情已誌前報茲悉葛仲興自拘解警廳後即由邑紳穆杼齋出爲具保廳長徐國標君以黄包車所帶炸彈雖據車夫供稱係爲葛某之物惟事無左證且有穆紳肯保應即照准業已將葛省釋　　附錄葛仲興來函申報館主筆先生大鑒鄙人前夜九時由江海北關總會雇坐黄包車回王醫馬弄至門首給付車資入門安寢詎十二時忽有警察三人及該車夫來家詢問鄙人曾否雇坐該車夫之車鄙人答曰曾雇坐并述明路途之起迄曁車資若干警察即偕鄙人赴二區警署惟此時鄙人猶未知究爲何事迨訊問時始知該車夫竟誣指鄙人給以炸彈天明後又至總局訊間該車夫忽攺口供謂　彈實非鄙人所給是時本邑諸紳已函電總局作保其事始明五時即出署夫以素不相識之人而給以炸彈且使認明住處天下恐無如此愚人而横禍飛來幾致寃遭不白苟非平時品行見信於諸紳其禍何堪設想爲特投函貴報請登入來函門俾諸親友知其眞相並使雇車者知所謹愼焉 
[成衣店轟發炸彈續紀]  
　　本月十九號法新租界奥禮和路三號門牌紹興人周榮記所開之成衣店内忽有炸彈爆烈炸損樓板幸未傷人後由石總巡親往履勘在屋内檢出已經炸烈之彈壳入塊及未炸之彈二枚當即設法將彈内炸藥取出帶回捕房又將樓上同居之方登甲王松林王胡氏夫婦三人拘入捕房周已逸去飭探查拿在案昨日周自投捕房候示石君諭將一干人解送法公堂經聶讞員會同法副領事德君升坐特别公堂研訊先由捕房將彈壳及已將炸藥取出之彈兩枚呈案請察周榮記供向在法新租界開設成衣店安分營生從不爲非今年正月間遷至奥禮和路三號屋内因有餘屋將前樓租於高耀安後樓租於王松林民人住在樓下前面開設店舖後面半間租於四川人呂姓不知其名即係私藏炸彈之人呂於二月初十日租定後與伊妻及糼孩二口同來居住惟每天早上七點時夫婦四人必偕同出去將房門銷閉故此不知房中藏有危險物品須至晚上七八點時方始回來每日三餐亦在外間吃食民人曾經向呂詢問原委呂稱出外工作從未見伊在家製造炸彈直至十九號午刻民人正在工作之　呂之房内忽轟然一聲始知炸彈爆烈當時因懼被累故出外暫避親戚家中今思事不干已故自至捕房呂於出事後晚上並未回家現匿何處實不得知云云次據方登甲供前在永安街某客棧執業時與向爲敎習之高耀安認識民人現因賦閒故至高處暫時黨差屈計祗有半月前日高出外上課民人在家看守正在午膳忽聞樓下響聲　厲火星四射當即下樓取水澆潑故房屋未焚民人與呂姓並不相識炸彈之事毫無干涉求察王松林供於本年二月十四日轉租周之後樓居住向以售賣舊貨爲生前日因病臥牀聽見樓下響聲起來觀看見有火光當則帮　方登甲取水救熄是實王胡氏供係王松林之姘婦餘供與王相同中西讞員查知王松林前在英界犯事辦過有案現在法界亦犯有他案故判王夫婦兩人分别管押聽候覆訊核辦周榮記方登甲無干開檡 
[發現危險物品後之防備]  
　　英美總巡麥高雲君以黨人起事之謠現尚未息且日來内地與法租界等處屢有炸彈等危險物品發現殊足令人驚疑除入晚六時後仍通飭各捕房中西探捕携帶槍械分往各要隘及交界處嚴密巡邏外日間亦令該探捕等分班按段梭巡凡形跡可疑之人携有物件無論乘車行去均須搜檢　免將危險物品携入界内妨碍治安城内各警區亦因近來屢有危險物品發現通飭各處崗警於前晚十時以後禁止人力車在城中來往至十二時以後則禁止商民自由出入 
[伍秩庸勸請退位]  
　　伍廷芳先生於辛亥之役締造共和厥功甚偉迨民國成立即退處安閒不聞國事　門謝客專心研究釋道宗敎等書每舉所心得者演說以度衆生自聞籌安會發起以來謀復帝制先生惄焉憂之今聞滇黔等省起義兵連禍結恐� 
蹈危亡不忍坐視淪胥爰於前日致函袁總統請其退位該函都二千餘言中間條列十欵言詞切迫容覔全稿再行披露 
[商輪洋員要求加薪]  
　　大陸報云經營中國海濱貿易各商船之洋員因歐戰發生後運費高漲而員月薪毫未增加故近以中國各口輪船副會館名義致書各輪船公司要求增薪船副及機師增百分之十五船長增百分之二十五發書之後迄未接覆聞至五月一日無覆則各員即擬輟業以對付各輪船公司據會館辦事人聲稱執業來往中國海濱各港輪船之洋員如船長船副機師等入會者占百分之九十七設一旦輟業則船公司主人必無從得人承乏其結果必便來往忙碌之各輪船皆閒泊港内云 
[拘獲假檢察官四誌]  
許衡（即許天興又名倪天畏）在外冒充江蘇高等檢察廳檢察官向崇明人陸翀鵬招搖撞騙爲高等廳訪悉飭由上海地方檢察廳派令警長梅南枝法警韓瑞生丁進等帶同眼線旅泰客棧茶房　海山並證人孟淵旅社茶房王阿福等在公共公界將許拿獲解廨訊供引渡到廳預審明確起訴審判廳請辦在案昨午由堵推事官會同陳檢察官開庭研訊許供嘉興人年二十六歲前在原籍開設糖北貨行於辛亥光復時收歇現開小雜貨店家有田產四百餘畝今年二月十八日有事到滬住在南市十六舖旅泰客棧祗有一天旋赴海門假寓崇家客寓與陸翀鵬會面叙談當給卡片一紙二十一日返申住孟淵旅社二十四日回籍二十八日又到上海仍居孟淵民人冒充法官自知不合請求輕辦並據線役郭海山上堂供在旅泰爲茶房許於二月十七日來棧住宿自稱姓倪名天畏爲高等廳檢察官所以循環簿上登倪天畏三字實則即是許衡陳檢察官即當庭起訴謂許衡在外冒充職官有卡片爲證實犯新刑律第二百二十六條之罪目下雖自知悔悟應否減輕請爲公判云云堵君與陳君會商之下即認爲辯論終結判許還押郭着退去聽候宣判又聞高等檢察長以上海地方檢察廳警長等辦理此事不無㣲勞昨飭該廳林檢察長分别獎勵除承辦此案警長法警等各記大功一次外並賞給警長梅南　洋十元法警韓瑞生十二元法警丁進入元郭海山六元王阿福四元又另一通飭謂許衡冒充本廳檢察官業經在滬就獲訊辦惟欺詐者流所在皆有嗣後如有枉法之徒甘蹈刑章仍應隨時檢舉嚴法以繩以杜招搖西安良善除出示查禁外合飭一體隨時嚴密偵查以重法律云云 
[公廨訊斷私販烟土案]  
　　北京政府烟土驗銷局曁江海關與洋藥公司西員兼任英美工部局董事愛實勒（譯音）以英租界廣東路九江路兩處開設季吾氏烟膏店之潮州人范季吾違背人道將不合衛生禁止進口之波斯土私運來滬與料子煎成烟膏混售漁利並偷漏印花稅捐違犯中國第二百六十六條刑律禀由公共公廨函致捕房麥總巡密飭西探目依克協同洋藥公司書記歇勃等前往該店搜出土渣驗明純係波斯土與料子煎熬成膏不但破壞禁烟條約並違犯工部局定章將范傳至公堂訊問判候訂期再訊在案前日午後由兪代襄讞會同英領卓君开座復訊被告代表禮明律師上堂向范季吾詰據供稱廣東路季吾氏烟膏店由我合股開設所有烟土均由店夥向藍義隆等各土行購買並無發票每日門售烟膏洋二千六七百元可得一分餘利捕房包探購去之土乃係印度產並非波斯土請爲明察次由政府代表穆安素律師向范盤詰一過譯稱被告私販烟土已在信康洋行内承認由愛實勒到堂證明查此案被告犯罪極重假使堂上斷令罰金仍不能禁止私販須請按照刑律治以監禁等語繼據見證劉友亭投稱我於去年十一月十四日進季吾氏烟膏店爲可賬所有烟土均向各土行購來並非私販據海關代表馬斯德律師譯稱中國政府與英國政府商議禁止烟土進口無非希望將烟禁絶故於西曆一九一一年訂定禁烟條約將已經進口之烟土儘數銷售至一九一七所終可以盡絶現在被告之烟膏店銷場甚廣不用上海存土煎熬成膏而用波斯私土與料子煎膏出　照此辦法則上海存土永無售罄之日迨至烟禁届期勢必不能禁絶故此案關係殊爲重要如果堂上斷令罰金仍不足示儆戒况被告之見證均不能將烟土來源證明顯見該店全用波斯次士應請從嚴懲辦中西讞員磋商之下以被告范季吾私販烟土罪已成立本應按照刑律第二百六十六條（按此刑律處三等至五等有期徒刑其刑期至少二月至多五年）懲辦姑念烟膏執照已經工部局决定吊銷從寛判罰銀五千兩充公以儆 
[米價增漲之原因]  
　　本埠南北市米業近因時局不靖銀根奇急生意甚爲淸淡惟米價已漲至八元調查漲價原因則緣有某處商人至無錫常熟等處購辦大宗白粳從内河水道至福山口運往寗波等處販賣漁利滬上來貨不多其價遂遂步增漲 
[怪怪奇奇之幻術]  
　　焦　培爲近今獨一無二之幻術家現已到申中國靑年會特定於四月二十二二十四兩號即星期六星期一兩晚每晚八時請其到會獻技共有二三十種之多其人身作靶一齣可使看客携鎗向之轟擊尤爲罕見罕聞之事 
[撈獲被害屍身]  
　　同仁輔元堂救生局第四號巡船昨晨在十六舖迤北浦面撈獲無名男屍一具年約三十餘歲身穿元色斜紋洋布裌袍内襯白斜紋短衫褲兩脚上鞋襪均已脫落兩手用蔴繩縳於胸前諒係被人謀害抛棄者當即報告上海地方檢察廳午後一時由林廳長委任檢察官及檢驗吏等至南市老白渡碼頭驗得該屍朐　受有拳傷喉腹俱膨脹委係生前被縳抛入浦中致死因無家屬到場即飭地甲報堂棺殮厝壇召認 
[車夫觸電殞命]  
　　鹽城人曾亮羣住居新大橋仁記里内拖車爲業前晚九名鐘時行經共和路源通押店門前適該處電話線中斷墜於電燈線上燈線被灼斷下致曾觸電身死當由四區崗警歸報姚　正飭傳二十七保十一　地保談祥生查傳屍兄曹亮祖到案諭令投報地方檢察廳請驗惟屍屬不願經官相驗昨已赴廳求免自行收殮 
[熱水燙傷小孩]  
　　住居南市葛家灘之浦東人陳晋友有一男兒名毛　年六歲前日在門首閑耍適有隣居某氏婦提熱水經過偶一不愼燙傷該孩頭面等處昨由陳妻顧氏查知實爲江北婦人陸陸氏所燙傷與之理論該氏不認遂致口角扭控一分駐所由宋警佐詰問陸陸氏仍堅持不認飭送警廳司法科訊核 
[茶館聚賭抽頭]  
　　南市老白渡品新茶樓日夜　博抽頭漁利茲爲第一區警署巡長李德源周福寶等查知報告董警正派警同往該茶肆拘獲賭徒丁祥發范阿海沈福生張景龍陳有根沈阿毛王長生姜義瑞婦人周陸氏等九人連同賭具三副解署问明違禁屬實着丁罰洋十元其餘分别酌罰賭具銷燬並飭傳店主究罰 
[使女捲逃案辯論終結]  
　　鄭晋卿家使女馬春梅與女傭陸趙氏串竊家主金飾逃出托氏兄趙金生兌換金釧被警廳偵探拘獲將一干人先後送至地方審撿廳請辦在案昨午由刑庭長趙君會同李檢察官開庭研訊鄭投案供稱家住老北門春梅是我家使女今年十四歲到家已有五年不料今年二月二八日忽然走失檢查家内計被捲去金釧一雙金表三只金戒二只金挖耳一只金香烟嘴一只現洋數十元嗣見傭婦陸趙氏形狀慌張大有可疑當令其走至樓上一面往報巡警詎該氏竟從晒臺跳下逃逸後因該氏之兄趙金生在大東門鳳祥銀樓兌換金鐲得以破案求究馬春梅供家主近欲將我賣往廣東因此情急竊物逃出由趙金生等送我到　熟該氏家内住過二十一天是實陸趙氏供稱因見春梅被虐囑其走出有之並無陵使竊物之事趙供爲染坊生理金戒二只金挖耳一只已兌洋二十八元用剩入元連同金鐲等由警　去求恩寛宥問官以辯論終結判春梅等分别還押聽候判　 
[婦人延不到案]  
　　開　煤礦公司用人蔣寶生捲取公欵銀一萬三千七百五十餘兩逃匿後即經該公司延請律師控由公共公廨迭次傳訊抗匿不到判將被告家產查封備抵嗣有被告同族蔣胡氏以城内房 
 
 
 

Page 11

 
 
屋二十間並非被告所有恃　　師投　聲明後因復訊不到判着蔣胡氏來案聲明不交　　理由再行訊核在案前日午後復由　會　官與吳領康君升座提訊原告代表律師上堂聲稱將胡氏抗不到案實屬藐視公堂請爲移提訊　中西官判候函請上海地方審判　移傳該氏到廨訊奪 
[妓女不認借債]  
　　妓傭朱氏在公共公廨控告妓女　月軒借洋不還前日午後由關讞員會同美領郭君研訊原告投訴前情並將借據呈案請追訊之被告供稱原告所出之數十元係妓院帶擋並非借欵中西官判被告交保著原告邀見證到堂再行質訊 
[請問紹興同鄉會]  
　　墳山路福泰煤炭號主紹興人陸阿六（即戚章洪）被美商勝家公司在公其公廨控告不理擔保韓耀甫所欠欵項業經公廨將陸訊押在案前日午後由王　生　讞會同美副領事郭君提訊原告偕同證人延律師上堂聲明被告不理擔保欵項並不認蓋章等情請爲追究訊之被告仍不　蓋戳中西官判候函致紹興同鄉會查明復到再行核奪 
[英國紗錠之暢銷]  
　　英國愛雪利司廠代表泰來君昨由日本回滬云及日本各紗廠向伊添購細紗錠九萬餘枚聞日本於紡織事業素所研究購辦機錠亦揀選極精此次向該廠添購錠子如許之多亦足徵愛雪利司廠製造機件之美備矣 
[滬海道尹公署批示二則]  
　　陳汝霖等六人禀爲不肖堂弟盜賣祖墳於地保請求嚴辦由據禀已悉爾等以公共祖墳爲不肖堂弟炳榮盜賣於地保吳耀亭復創立洋商界石據此以觀是祖墳爲爾等公共所有權力　證據即應由爾等公共保存何以炳榮偷單時旣未預防盜賣時又未覺而且炳榮不肖又素爲爾等所知又何以爾等於事前事後均無防範此等疏忽是何異開門揖盜而冀其不發篋探囊者未之有也至買主地保吳耀亭旣是身充公役此案應由爾等逕赴上海縣署陳訴所請應毌庸議此批 
　　馬橋鄉捆　孫春堂張奎全禀爲催徵吏冒頂虚名請檄縣查辦由據禀已悉爾等旣經禀明縣署是否屬實仰上海縣知事認眞辦理催徵吏役關係圖稅收入若有冒頂立宜查禁此批副禀發 
[氣候報告]  
　（上海徐家滙天文壹天氣測候報告） 
　　已遇者之報告四月二十日日本及父島間有反旋風爲勢平適變利濱外之小渦漩逼近該島時勢力漸失中國氣壓低下有雷雨烈風揚子口外有烟　二十一日上午五時徐滙復有雷雨氣壓表低而不循恒例並有微雨 
　未來者之推測二十一日下午四時三十分豫測本區有細雨或暴雨或有新雷雨太平洋之颶風將消沒於琉球南面 
雜評二 
[法律觀念]  
　　日内滬上報紙又發生一二滑稽可笑之事如昨日冒稱商會聨合會之僞函與浙江借名推舉都督之通電詭言始出更正隨之作僞之效力僅有一宵不知其何故而必爲此劣陋之舉也 
　　雖然亦幸有報紙耳不然滑稽之戲演於黑暗之中誰得而更正之人民無法律觀念則國將不國况號稱上流社會者亦竟毫無法律觀念至此乎苟不加以社會之　裁以期挽救夫末俗欲國不亡不可得也 
　　或曰此次南部各省對於北京政府之反抗亦可視爲社會制裁之一種無法律觀念者使不能盤踞於社會則國家庶幾有豸乎 
來函 
[商會聨合會總事務所來函]  
　　頃閱各報載有敝總事務所來函及致全國商會通電不勝詫異查敝總事務所函件向有國章爲憑譯發電報必鈐用關防以昭愼重幹事員並未會議辦事處亦未經手續不知此函此電何由而來且其電文内有遂由本會總事務所同人議决攺用電商一語此事何等重大豈事務所同人所可議决　向電報滬局查詢有無拍發此電係由何處送往遍查各科皆無蹤影怪誕離奇莫名其妙現値時局不靖謠諑紛騰之際敝總事務所信用所關　請貴報更正以免誤會全國商會聨合會總事務所啓四月二十一日 
[沈銘淸鄭在常來函]  
　　讀報見浙江屈君通電列有賤名竊銘淸等素安本分從未　問政治想係有人背列合則聲明沈銘淸鄭在常 
[阮心存來函]  
　　謹啓者陽曆四月二十號報載推戴屈都督公函内有賤名不勝詫異查軍民長官出於私人推舉　悖法律常軌心存名不足惜但問中國是否尚有法治之希望用特正式取消乞即采入來函一門以杜惡習而昭大信阮心存啓 
[韓淸泉來函]  
　　敬肅者讀四月二十號申報見推戴屈公鄙人亦在其列可謂滑稽之至淸泉以醫爲業何敢掠此虚榮除備函申報請其更正外合併函請貴報登入來函以示鄙人從不干與時事之意韓淸泉鞠躬 
[許炳堃來函]  
　　敬肅者昨閱報載都督屈公第一次通電據各界擁戴公函鄙人亦與共選堃等久隸帡幪今又幸在保護之下不必擁戴已目在擁戴之中人微言輕名不足重特此取消以後凡有函牘濫厠賤名者槪不負責合併豫告許炳堃鞠躬 
[姚紫若來函]  
　　敬啓者某報載有新舞台因戒嚴邀集股東議决暫遷民鳴社舊址閱之殊深駭異新舞台行止影響全市且於該處新關商場關係尤大决無遷地自擾之理故於十七日起日夜開演以慰人心况警廳示諭一句鐘前儘可自由出入與敝處更無關係遷移一節實係傳聞失實鄙人爲維持市面起見不得不據實聲明務請將此函登入貴報來函門以釋羣疑不勝　　開明公司代表姚紫若謹啓 
[摘錄虹鎭桂恒生等來函]  
上邑二十三保十五　南沙虹河道淤塞不通近由引翔巷區董王　亨本　董吳長生臨年地保全協慶等發起開河即將開挖河坭賣與張阿土塡築宅基得價洋七十元餘泥塡在本鎭猛將堂餘地上按照開河工費已有盈無絀乃猶向本鎭各舖户居民每問派出工費洋一元各商民以縣知事公署未經出示曉諭觀望未付該董保等仍挨户收取聲言如不照付定當送官究辦商民以受害難堪未便緘默除禀　地方行政官署查勘核奪外請求登報以質大衆虹鎭舖户居民桂恒生錢元元大興染坊錢和尚王佛金奚　　桂峴秀桂貴福尹恒昌桂松林等公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[周公聲明書] [  劍秋]  
　　記者足下旦不幸二千年來屢遭厄運一遇新莽再遇王介甫地下屍骨爲之不安然彼等不過誤讀周禮而已初未敢公然以元聖自居也何物楊某竟敢大言不慚以旦當日居東之事爲其文過飾非之地殊不知旦之所以恐懼者以冲人在内元兇未滅心跡無以自明也非因八百諸侯以旦爲罪魁禍首而要求懲治也其人其事絶對不同何得牽强附會此等大膽老面皮之輩旦若秉政必先管蔡而誅决不令其逍遙法外也今因太公召公來函詰問用特聲明以免誤會 
[孟子聲明書] [  前人]  
　　記者足下昨閱貴報見某參政辭職者中有二語牽涉鄙人不勝詫異軻之一生所深惡而痛絶者無如姓楊之人故拙著七篇中一則曰拒楊墨再則曰楊墨之道不熄孔子之道不著甚且比之於洪水猛獸稍讀書者類能知之夫軻在當時於姓楊者尚惡之如此寗有二千年後反攺變宗旨與其子孫表同情之理况軻之去齊也爲諫不行言不聽也非勸其　稱王也亦非因國人皆欲殺也磊磊落落來去光明豈此等無恥之徒所能望其項背除將某參政驅出中國外敬請貴報將此函刋入來函欄内以保名譽無任感盼之至 
塵餘觚剩 
[綠沉沉館筆記錢載揚技擊類] [  燕子]  
　　下沙錢載揚精拳棒工内功并善鋼　爲名師焦某之得意門生焦能以一指生死人錢得其傳秘不告人鄰近見其瘦削頗不重視之錢有俠氣專抱不平當之者莫不懾服其名始震浦近鄉人喜習拳術都奉爲正宗門下極盛每遇賽會文有曲船武有拳船錢持鋼　立船唇出其技如　僚弄丸隱娘舞劍滿身飛繞環聲琅琅然具五花八門之巧神出鬼沒之奇令人不敢逼視及至環龍石橋錢放一义過橋高出雲表滿船水激如箭穿過橋門錢健步前仰面張口接　牙咬　頭不差毫忽時人稱爲神　及病篤呼弟子以石鎚擊體内功不散轉輾床蓆苦難言狀死之夕大呼一聲手擊床沿成數段矣 
宣南劇故 
[耕塵舍劇話（續）] [  瘦碧]  
　　淸乾隆年間有魏三陳銀官其人者蜚聲一時據看花記等書云蜀伶魏三來京師在雙慶部其徒陳漢碧（即銀官）在宣慶部相繼作秦聲以媚人魏三工葡萄架銷金帳二齣廣場說法以色身示人輕薄者推爲野狐敎主云後年六十餘復入京師理舊業髮　　有須矣日携其十餘歲孫赴歌樓衆人屬目謂老成人尚有典型也登場一齣聲價十倍夏月自劇場歸即氣絶旦角昔年俱載網子今則俱梳水頭與婦人無異其梳水頭與踹高　二者聞均創始於魏三魏尚有弟子一人名曰金官今人但知銀官而已金官白晢銀官微有雀麻銀官負盛名常以白眼待人時李載園太守少年下第留京過夏陳獨傾倒每値梨園演劇載園至陳必爲致殽核數下場周旋觀者萬目攢視咸嘖嘖歎羡望如天上人或陳赴他台聞載園至亟脫身至其相契有至深者後與金官同買屋孫公園别宅面居園爲亢氏所有中有瑩地旣歸陳銀復賂亢氏子孫使遷葬大興土木窮極侈魔不三月而禍作門外築爲牆猶未竟也（上皆據看花記等所載）余按魏三名長生四川金堂人（一云非川人而徒居四川者）行三秦腔之花旦也入都年近三旬時京中盛行戈腔諸士人夫厭其囂雜殊乏聲色之選長生因之變爲秦腔辭雖鄙猥然其繁音促節鳴鳴動人兼之演諸淫褻之狀皆人所罕見故名動京師凡王公貴人以至詞垣粉署無不傾擲纒頭數千百一時不得識交魏三者無以爲人其徒陳銀官復　齡韶秀當日有靑出於藍之譽長生旣蓄厚資乃抽身歸里陳遂繼其師業當時百官殷富習俗奢靡故二子得以媚取後爲和珅覺察因荷校銀官於提帥署以辱之爲緩頰者皆貶責有差乃遂陳銀歸川中上所云禍作者即指此後銀官不知所終嘉慶辛酉年長生復入都其所蓄已蕩盡鬚髮蒼蒼猶復登臺演唱人以其名重故多結交之然婆娑一老娘無復當日之姿媚矣壬戍年送春日卒於旅邸貧無以殮受其惠者爲董其喪始得歸柩於里長生雖優伶頗有俠氣庚子南城火災形家言西南有劍氣冲擊長生因建文昌祠以壓勝之納蘭太傳孫成安者初與魏狎後遇事遣戍歸貧無以立長生　恤之亦難能也今之言秦腔者必稱侯俊山不知侯俊山前已有魏三陳銀以秦腔馳名一時惟年代久遠多言之不能詳耳當時繼魏三陳銀而起者尚有王湘雲其人亦秦腔巨子王爲湖北沔陽人氏貌疎秀爲士大夫所賞識有宗人某嘗拆其園中樓閣爲其償逋債湘雲善繪墨蘭頗多風趣余太史集爲之作燕蘭小譜以紀一時風月之盛以湘雲爲魁選後攺業爲賈家富饒結果之佳正不亞於侯俊山以視魏陳逈乎遠矣 
海外摭奇 
[有髯之婦人數] [  蓮]  
　　據德國醫師調查凡婦人每一千口中生髯者有二百人其中百五十人其髯殆如氄毛餘四十人則髯頗觸目就中又有十人爲長髯者大凡患精神病之婦人有髯者必佔多數每千人中約有四百八十二人其中更有五十八人爲長髯者又古代羅馬凡有髯婦人輟稱佳麗 
[美國善泅之女子] [  蓮]  
　　陸吏披温瓦者美國女子也善泅水常在紐約附近之河與人競泅屢勝數年前彼由伯特泅至可立島今居斗粉每日在附近河中練習預備今春由英格蘭泅至法蘭西眞奇技也該女子年僅十八歲而技已若是 
自由譚屑[  鵷雛]  
　　舉賢自代其已之匪賢即賢而不若其所舉者亦可知矣 
　　劉蕺山曰凡人一言過則終日之言皆婉轉以彌此過一行過則終日之行皆婉轉以彌此過直是在文過飾非四字中過日雖有 
堅辯夫誰信之 
小說一 
[賴胷自述日記（一）] [  新]  
予何人予海克忒賴胷法蘭西著名之偵探家也予爲國家効力蓋及二十年其初効力於共和政府備得羅伯斯比國民信任旣復投誠於拿破崙大帝由保安會員一躍而爲帝國之偵探故吾一身實兼共和與帝制兩種之熱血其初尤爲魯意十六任警探兩年之久緝獲罪人無算故吾敢自誇吾人之於偵探事業直可以頂天地而立無復一人更足倫比然而天厭其德賦運獨厄二十年來依然故我其中一若有循環之梯級足以引吾之身重入最初之境而度其貧窶之生涯當吾初至巴黎之時　居杜蒙路爲一警吏及今二十年來而吾之爲警吏也如故且所居者亦仍爲杜蒙路一陋室中回憶前塵影事直等夢寐嗟乎此中通蹇天實爲之然亦未始非吾自作之孽吾復何怨吾今將爲諸君述予舊事矣一日之晨予方獨坐事務所中忽有一襤褸之人遽排闥而進初不作語遂據一華美之椅偃蹇而坐兩肘平置椅背目光灼然注予勿瞬卒然語曰吾名查理士蘇意將有要事奉屬必君能備具大勇大智與夫敏活之手段乃能爲我任事予聞此鶻突之言及其襤褸之狀乃幾欲失聲而笑其人又曰汝欲幾何酬勞可自言之吾必能如爾所慾予至此果失聲笑矣念此窶人即一蘇囊中恐亦未必能貯而乃大言不慚作此偃蹇之態毌亦令人齒冷其人聞予笑似覺則立探手於其垢膩之囊出皮篋一篋而破且垢中貯錢帖一疉凡四百法郎其人彈指言曰此間共法郎二百當贈爾事成後且倍爾酬（未完） 
小說二 
[愛情小說紅蘩蕗别傳] [  天虚我生]  
　　第三十章 
　　夫人曰亞猛日來此猶不畏保安會人乎白浪琪曰否渠亦得有保安會證書矣唯彼近來頗自鬱鬱夫人曰汝亦知其何爲鬱鬱白浪琪欲言復止然夫人已不能自禁突然曰汝當知汝所欽敬之恩人紅蘩蕗者已爲亞猛而入獄矣此語出夫人幾泣下則力自忍其悲白浪琪急曰然則君亦知海龍諸人逼辱紅蘩蕗之事乎夫人點首白浪琪曰君試思亞猛於此豈能無憂吾覩其狀直似神經受刺已深故與予面亦惟悲歎而昨日之夕忽復舍予而去至今不聞足音吾心殊懸懸蓋其面容晦黯災眚正未退也白浪琪言至此聲漸低首亦漸俯蓋其芳心中已悽苦無狀夫人視之意良不忍乃曰吾今有佳消息致君并致亞猛言次出紅蘩蕗所授之函以付白浪琪曰此爲亞猛之友致亞猛者君可留付亞猛吾知亞猛見此信後當不復如前之焦慮矣白浪琪聞語立接其函特又不敢擅自啓視則惟珍重納諸懷中且與夫人相抱爲禮二人心中亦正不復自知是悲是喜雖展輔頰爲笑而涙珠實滿綴於眼角間也 
　　正誤十八號人海摭奇欄意大利亞之古迹害菓虫兩則誤遺譯者囦公二字特正誤 
 
 
 

Page 15

 
 
   
 
 

Page 16

 
 
   
 
