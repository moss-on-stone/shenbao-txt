# 1896 - 90 - 4908245

 

Page 1

 
 
[勸輸湖南振捐啓] [  申報館恊振所拜手]  
　　湘省自甲午秋迄今旱災甚重小民蕩析離居至去秋雨雪交加其苦更難言述長沙寶慶衡十數州縣災民毎茹草咽糠此種情形眞足令銕人洎下本館隨諸君子後籌辦賑務已歴有年斷不敢畏難苟安半途而廢爲此不辭况瘁大聲疾呼惟望宇内仁人同深惻隠各傾囊槖以濟艱難一俟集腋成裘卽當解往散給爲諸君子廣種福田也肅此佈陳伏維德鑒 
[小輪船出售] [  美查有限公司啓]  
　　本公司有小輪船一隻名元寶泊在新閘藥水廠前船身堅固機器靈捷現復重新修葺與新造者無異吃水甚淺内河小港易於行駛且亦迅速欲購者至申報館帳房面議 
[清明誌感]  
　　本月二十二日爲清明佳節中例節前數日相率上冡就墓前標挂紙錢以示椒馨瓜瓞紙灰飛作白蝴蝶血涙染成紅杜鵑正一幅清明上冡圖也其時俗以冬至後銷寒圖上染遍八十一瓣梅再閱二十四日爲寒食次日則清明矣據荆楚歲時記去冬至一百五日當有疾風甚雨謂之寒食禁火三日注謂查時歴合在清明前二日亦有作一百六日者元稹詩初過寒食一百六廬舍無烟宫樹緑是也然此乃連至之日而計之與不連至之日計之耳初無異也嘗觀徐俯詩一百五日寒食雨二十四番花信風以自初春至夏五日一風考之如小寒節三信梅花山茶水仙大寒節三信瑞香蘭花山礬立春三信迎春櫻桃望春雨水三信菜花杏花李花驚蟄三信桃花棠棣薔薇春分三信海棠梨花木香清明三信桐花麥花柳花榖雨三信牡丹荼蘼楝花以上爲二十四番過此則花事已了夏木千章緑肥而紅瘦矣江南人家清明上冡故事以前一日爲介子推禁烟往往多雨遂相沿有新墳不過社之說而社前社後祭遍墦間矣昨有同硯友言告言歸爲掃墓計者送之行據稱籍青浦而橋南翔墳塋多在青浦鄉間相距或二三十里或四五十里不等而又水則乘舟陸則乘車亦非三五日不足以蕆事夫寢藏爲祖宗精爽所式憑雖一坏之土已乾而爲子孫者在家日少旅處日多一年一度一歸來已覺望松楸而隕涕使此行猶云不易則秋霜春露何以慰在天之靈聆其言毛髮悚然蓋予之去桑梓而爲旅人也久矣故鄉墳墓雖有父兄子弟歲時致祭伏臘躬親而試問色不忘乎目聲不絶乎耳嗜欲不忘乎心致愛則誠致慤則著者何在屈指十餘年來幾幾乎欲聞而不得聞欲見而不得見悽愴怵惕交切於衷眞天地一罪人耳此錫類之思所以不啻暮鼓晨鐘之交儆也往歲清明多在三月間上年歲乙未係三月十一日迨五月置閏則今歲當在二月此日向例清明時節千紅萬紫到處已成錦繡世界誦韓翊春城無處不飛花寒食東風御柳斜之句則知曲水流觴平原射雉袂聨拾翠鞵鬥踏青相與徜徉乎花嬌柳　之中固不止寶馬香車碾陌上之麯塵拂帽沿之鞭影稱爲賞心樂事也今者春寒料峭勒住韶光雖當百花生日蝦鬚低護羯鼓頻催而水畔枝頭豔痕岑寂正不知揚州太守何時宴號爭春洛陽筠籃未見使者旁午卽思有小樓一夜聽春雨深巷明朝賣杏花之韻事而不可得惟覺菜花十里點綴荒塍并無五色鳳子出入其間因憶上年二月十八日春雪積四寸許今歲杭州等處雪亦然是連日之沾衣欲濕吹面不寒尙非豔陽天氣可知矣客有詢皖南著姓大半聚族而居而拘泥風水者無如徽州寗國其人大有積習往往惑青烏家言浮厝可數十年而不肯入土有力之家又若以祖父遺骸爲後嗣卜富貴者然一坵之費動輙千金習俗移人賢者不免然乎否乎則應之曰唯不觀其清明之掃墓乎族大則祠亦大届期先宗祠具牲醴延族人之有名望者爲主祭率合族子姓數百人或千餘人自鼻祖至支祖爲止祭畢則及支祠支祠者係追溯其分支之嫡而輪奐其廟貎以妥烝嘗者也其祭與宗祠同而與祭者之多寡則視其蕃衍爲盛衰迨公祭畢各人又私祭其所自出記曰上治祖禰尊尊也下治子孫親親也旁治昆弟合族以食序其昭穆别之以同姓而人道立其卽敝族明禋輯睦之注脚也客何疑况鄉黨尙齒不尙爵曾記幼時隨先君子步田塍間一老者荷鍤而過先君子趨而與之言甚恭立道旁俟其過而後去因詔小子謂此乃某長者也古者君合同姓於内朝以昭穆爲次序父兄雖賤必居上子弟雖貴必處下故昔人謂禮失而求諸野者其在斯乎小子識之至今不敢忘何當日言猶在耳而抱恨終天者已忽忽十有七度清明耶去日苦多來日苦少此生將終其身於昊天罔極也夫悲夫 
[工兵新制]  
　　天津采訪友人云從前定武軍仿照德國軍制馬步十營内有工兵一營以資建造營疉砌墊橋梁修理道路之用去冬併歸袁慰庭觀察接統易其名曰新建陸軍營制雖有更張而操防一仍舊貫前者工兵式如東郭之濫竽兹則循名核實一律另招工匠承當刻已出示曉諭凡木石瓦匠正勇毎名月給銀六兩石匠副頭目月給餉銀七兩木匠副頭目與石匠同其正頭目則月餉八兩所以不及鐵匠者殆人已足額或不容以庸工募補歟按工兵者卽泰西所謂列陣圖兵也 
[又萌叛意]  
　　廣州采訪友人云客秋匪首孫文卽孫逸仙起意謀叛作亂省城幸官兵先事訪拿得以將黨徒解散然孫匪狡謀漏網逃往外洋迭經官憲懸賞購拿迄未弋獲兹聞孫匪一意謀叛依然怙惡不悛日前兩廣總督譚制軍接到香港英官來文内開該匪現在外洋私購軍裝多至十餘萬圓並時至港中勾結匪徒約期同往省城竪旗作亂宜速爲防備免墮奸謀制軍因立卽檄調各路營勇回省駐紥以厚兵力並札飭關廠各委員凡有船隻由外洋進口者須加意查搜似此防範維嚴孫匪雖狡當亦計無所施矣按孫匪平日以醫術餬口前年忽欲違禁在南海等處遍栽鶯粟以禍粤民本館曾痛斥其非兩次箸爲論說兹乃屢謀不軌顯犯王章可見不安本分之人終必有覆敗滅亡之一日也 
[杭州火警續述]  
　　杭州采訪友人云本月初十日酉刻省垣下板兒巷火警前已列諸報端兹悉起火者爲酒業公所是日同行因集議事件在公所中設筵速客比酒闌人散執爨者不加檢點草草收拾出門以致遺火柴堆中延及屋椽霎時上熾及所中司事聞而呼救則火已焚穿屋頂高燭半天幸四面皆有墻垣兼之各署洋龍及上下城義集水龍爭相往救是以立時熄滅僅焚去平屋三間拆坍樓屋兩間 
[漢皋火警]  
　　漢口采訪友人云本月十六夜魚更三轉忽報鎭上四官殿河岸其姓魚行因聚賭僨事吳回氏 
 
 

Page 2

 
 
遂乘機而入霎時間火光四射遐邇通紅少焉遠近水龍聞聲畢集力爲噴射火始漸衰計燬居民鋪戸約三十餘椽 
[杭試續誌]  
　　杭州采訪友人云縣試初覆各題業已錄登本報某日舉行二覆仁和文題坐以待旦詩題賦得志士多苦心得心字錢塘文題如使人之所欲詩題賦得陽春白雪得春字新柳二首七律不限韻杭紹文題及其聞一善言詩題賦得峭寒猶勒數分花得分字閱日案出前列十名附錄於後仁和任允張兆樞陳昌齊王鳳鳴王體章諸承文魏汝諧馬祖培勞篤恕王壽保錢塘吳煊陳大馨吳善寶邵震徐家鈺陳紹周孫象覺董安清楊鴻逵陳棪杭紹程學鑾汪恩灝王學詩孫備基沈燊許家熊董鴻褘徐藻高惟叙吳鴻基嘉松朱佑文夏人傑朱鍾珂陳人俊沈燾陳輔學章漣江鴻業鍾嘉榖鍾嘉秀及十三日終覆仁和縣伍大令點名畢將前十名提入花廳十一至二十名提入二堂餘則俱在大堂命題亦内外各别以杜傳遞之弊三名前均加面試至錢塘杭紹嘉杭則僅前十名提入内署十五日清晨仁和嘉杭發案錢塘因束邑尊下鄉勘案回時已在申刻故出案稍遲計仁和前列陳昌濟任允章兆樞王體章王鳳鳴王壽保勞篤忠魏汝諧諸承文陳士霖錢塘吳煊陳大馨邵震吳善寶孫象貢陳紹周董安濟徐家鈺俞品璋汪承祖杭紹程學鑾汪恩灝沈燊許家熊王學詩孫傳基董鴻禧陳官鼎高惟叙錢選青嘉松朱佑文朱鍾珂夏人傑陳大俊江鴻業陳輔學沈燾陳郊周兆蓉夏鴻逵 
[寍波辨志精舍丙申春季課題]  
　　漢學輈人鄭注輈之揉者形如注星解輪人鄭注等爲萭蔞以運輪上解玉人鄭注必讀如鹿車縪之縪解○宋學五福不言貴而言富論横渠云爲天地立心爲生民立命爲往聖繼絶學爲萬世開太平試衍其義學蔀通辯書後○史學論酈生陸賈優劣駁龜山楊氏議藺相如完璧事記石浦南田開墾○天文兼算學隠桓之際皆建丑論學天元宜從借根方起說三均末均說○輿地魯人三郊三遂攷蕭何封酇封　辨問續漢郡國志湖陸縣注云縣西有費亨城魏武帝所封而費縣注又云曹� 
騰封費是酇縣費亭兩說執是○詞章南北洋賦不限韻懷臺灣五排四十韵 
[寍國試事]  
　　有客從敬亭山畔馳書相告曰安徽學政李筱崖宗師定期本月初九日由姑孰節轅按臨寗國届時由當塗縣代雇滿江紅船若干號艤諸河干所有幕府書差僕隷皆先一夕搬運行李下船至初九日上午宗師排齊全副儀仗由東大街迤邐出城府縣及佐雜廣文皆鵠候於接官廳上宗師降輿入座茗談片刻以猪一羊一祀河神回顧各官略一拱手卽揚舲東上向宛陵進發○安徽通省院試大小共十三棚半向章州縣供應棚費毎棚紋銀一千八百兩再由藩庫支領一千二百兩合成三千兩餽諸文宗以資辦公之用其隨帶書承案號巡捕執事所謂内五行外五行者所需油燭紙張火食夫馬除另加乾折外仍須逐一備辦小心支應偶或咄嗟不及不免呵斥隨之是以辦考者毎届歲科兩試無不提心吊膽惟恐開罪吏人去年宗師案試皖北隨轅吏役竟有因供張不敷與州縣官枘鑿者事聞於省中某大憲以學使銜命衡文不過三載卽須回京述職何必過事吹求邇來虧短交代之州縣官往往有藉口於賠累者不得不詳加查察以杜弊端因一面函商學政一面派委三人隨棚會同辦考之州官縣經理棚費與各項度支凡屬要需皆照章支應一俟試竣卽將所用各欵詳細造册禀報省轅俾得有所考核此次寗國院試業已派委三員前往會同首縣秉公經理此後接試徽州池州各棚亦如之○學轅外五行内有所謂帽子者卽宗師升堂時頭戴紅黑高帽呵殿之隷役也此輩平時皆鮮衣怒馬意氣飛揚隨轅出外惟知需索陋規若一頂高帽子則竟有絶未一加諸首者蓋皆雇有頂替之人隨在庖代也今正開印吉期宗師望闕行拜印禮然後升坐公案兩旁高帽呼威者計八名視之皆非廬山眞面目不禁拍案大怒謂汝輩旣欲承充而又雇人應役實屬有心膽玩乃將值日高帽八名一齊斥革事後八人詣轅下一再求恩賞復差使文宗不允八人膽敢出言頂撞文宗怒益甚飭人一律送縣責懲○去年文宗按臨皖北各棚辦考州縣與過站地方毎有吏役因供張不敷論長較短者本届秉節出轅時所點書承案號與外五行等人皆比歴届减而又减卽書差所帶藏獲亦嚴予限制不准額外多帶一名似此正本清源亦足見文宗之寛以服衆嚴以馭下矣 
[三韓近事]  
　　朝鮮采訪友人云朝鮮各道暴徒蜂起仇視日人日人之被害者已指不可屈目今勢更洶洶到處傳布檄文大略謂國母被殺於日人國父又爲俄國之囚此際若不起而悉除外人國家必至亡滅云云惟一見華人共稱爲上國人頗深敬愛其餘外人不問其爲何國之籍俱視爲戴天不共之仇故京城恐有意外之變云○上月二十八號有日本人七名在尤洛蘭英灣打撈沈没之華軍艦廣乙突被亂民殺死三名且焚燬其所住之屋○仁川警察署長神谷清長欲救護居留平壤之日本人特率巡查十名於上月十七號乘廣濟輪船往平壤二十一號又有巡查五名乘海龍輪船就道○韓政府新編親衛兵二大隊其人俱從工兵隊中選出上月二十號檢查體格其試檢者爲俄國士官及下士官雇用之日本顧問官及補助官亦與焉○汪原道高城亂民蜂起計共數千名其魁爲權亨源鄭春基嚴道宏以報國母之讐爲名大書旗上倡義除奸往往闖入豪富之家掠奪金榖并捕官吏以供驅使○上月十五號朝鮮京城傅聞目下韓廷向俄國借用洋槍三千枝業已約定矣○上月十九號日本東京大本營傳諭至仁川著駐朝鮮各海口之日本兵站監部及司令部一律駛回 
[日東近事]  
　　日本友人來書云日廷密議擴張海軍之事有被他邦人所漏洩者高木代議士心焉憂之具書質問政府政府大駭急下令明查暗訪現在雖探得跡涉嫌疑者數人然恐一有訛誤不便挽回故不敢猝然拿辦云○美國國務卿哥列希耶滿前曾議改美日條約及中日失和復將居留上海之日人保護議和之始更從中竭力斡旋日廷深感其勞於其故也特具麗錦一匹花瓶一對賜哥列希耶滿之夫人交駐美日公使栗野氏加書送至夫人邸第○樺山資紀自臺灣回國未久卽上表辭官日政府尙未裁定據醫師言如再留任恐一過本年之夏必極危險是以樺山决計掛冠繼其任者爲佐久間氏或推薦川村老中將然尙未見官報也○日本衆議院各供議士以旅韓日人多被韓民暴殺財産亦損傷不少而政府並無嚴重辦理之意是以由江藤新作等五人列名具禀政府代理外務大臣文部大臣西園寺侯公望答曰本年二月十一號朝鮮事變以來我帝國臣民爲該國亂民殺害者已命駐韓各地領事及駐京公使用嚴重照會與韓官刻下正在交涉辦理中且政府自聞變之後增派警察官吏赴各地其他種種設法凡關係居韓帝國臣民生命財産者保護未嘗稍怠 
[金堤春曉]  
　　沙市訪事人云節届驚蟄大雪紛紛日方中始止其時雪旋下旋消以致滿街泥滑滑不堪駐足忽一男子狂跳而來口中呌號喃喃不可辨歴五六鋪面卽滑跌街頭仰面朝天兩目瞠視街鄰聞其事麕集或謂此人爲酗酒故至於是因皆望望而去之不敢嚮邇旋有憐其倒臥泥塗中近前扶之而起且詰其故乃自言羅姓黄岡縣人昔年採辦棉花雇船六號載運入川駛至中途陡遭風濤船覆而貨盡付東流復徐徐向袖中摸出竹紙抄本二持以示人云此係黄帮行船規程也遂投袂從舊路而返時衣履已拖泥帶水徜徉不顧惟遇作壁上觀者輒點頭謂之曰予非瘋子爾毋錯認我爲卑田院中人也旣行至藩家巷上首過黄帮字號門前使大踏步而入論者謂此人因覆舟一事所喪不貲抑鬱於心積不能解至成似瘋非瘋之疾抑可哀已○正月二十三日金龍寺某茶室來一江西客啜茗其中面有飢色同坐者怪而問之據云不食已四日矣在荆州城内某首飾店爲夥已歴年所客冬鄉關念切向店主告假回家度歲新正人日前卽由原籍前來行到九江附輪至漢隨遇一舟詢之則沿内河而赴沙市者急乘之而上詎上水毎日行不及一舍延至十九日抵土地口計離沙僅一日水程耳乃爲風伯雨師所阻舟子以日久廚中供給早缺遂醵錢令其向岸上購米以備饔飱不知連問數家迄無應者舟子不得已與客商議加以重價計加至五十八文易米一升仍然未肯出售由是各抱枵腹今日一風明日一雨遷延數日竟不能速離該處頃始下船則飢餓不堪言狀矣今日得此一飽不啻再生人世云 
 
 

Page 3

 
 
○勇丁毛光華原充城内道署護隊前者因事除名近日盤踞沙津闖賭閙娼無所不至刻因保甲局龍提調訪聞之下飭差往拿逃匿無蹤遂懸一賞格有人拘獲送局者賞錢一千文立時嚴辦决不稍寛未知果能擒獲否也 
[東湖春棹]  
　　宜昌訪事人云從來販私者多在湖北近今如安徽與湖北毗連之宿松潛山等處間或有鑄私之人據稱鑄私十文祗須制錢一文此中大有秘訣不肯傳人現在市上青錢絶少毎串黄銅錢不過數十文餘皆紅錢沙錢而已聞去臘底有奸民公然用銀子暗地換錢毎兩銀只換青銅錢一吊零數十文一時風傳竟有下路人由洋船運載青錢于數百串來宜收銀不知所謂一吊零數十文錢換銀一兩者乃係奸民暗中買賣非大市廣衆中有此交易也近日操防營俞千戎查知鑄私下落遂暗派兵丁馳往北鄉一帶緝訪旋訪得該處爲此項生涯者多是婦女用小瓦罐在深山中毁制錢攙和沙土改鑄小錢一面鑄就卽一面倒在山坑之内用土遮蓋旁人不能察及現經該兵丁引線前往拿獲四人到案交地方官禁押訊辦矣○施南府距省較遠向例歲科並試學臺龎大宗師自舊歲上施南考試今年上元後始次第考畢於上月二十九日來宜文旌仍暫寓貢院二月初一日卽起馬前往荆門州約四日可到該處只有兩棚想不半月便可啓節前往襄陽鄖揚二府按臨矣○快利輪船去年至今生意極旺上下貨物總有數千較别船爲盛前日來宜又裝四千數百件聞下水亦有千多件論者謂快利其行也速所以人樂趨之現聞漢貨尙多皆待快利欖裝大約在宜不敢久延矣○宜地米糧之貴爲從來所罕見鋪家所賣白糙米毎石猶須六吊六百餘文若熟米非七吊不可前經東湖縣魏明府辦米三四百石來宜業經起岸尙未平糶昨固陵輪船又運來一千五六百石聞由府縣在下路買來爲平糶計者現在各米皆起在宜昌府署内因府尊之太太仙逝府署正建佛事應俟事畢卽可平糶傳聞糶米之處城内已議定在財神殿及府縣城隍廟内北門外在救生局中章程先收錢發米票再換米籌照籌發米轉折要往來二三處方能領米到手惟未悉毎斗作何價值及毎票限數多少耳 
[廬山樵唱]  
　　九江采訪友人云關道誠觀察會同總兵宋鎭軍率領各官弁於本月初七日卯時祭朝日壇先期牌示自初五日始致齋二日不理刑名○本月初六日起同雲四合雪珠錯落繽紛至初八夜大雪霏霏扯絮搓綿歴一晝夜不止堦前積至三寸許父老咸謂菜麥因之大損小民益將貧不聊生矣○去年秋收歉薄致今春米價昻貴各處官吏均不准糧食出境刻下潯上米價毎石貴至錢四千餘文而銀價却又甚賤毎兩僅換錢一千二百六十文日斯巴尼雅銀圓卽俗所謂本洋者毎圓換錢一千一百五十文墨西哥銀圓卽俗所謂英洋者毎圓換錢八百六十餘文似此米貴銀賤正不第長安大不易居矣噫○新選德安縣鄭月如明府謁見上憲後卽奉檄履新本月初八日行抵潯江謁見道鎭府各官并拜會各同寅寓同春和茶棧小作勾留卽行赴任○本月初六日招商局江永輪船下水行至黄州擱淺至初九日經江裕輪船拖帶而去○九江新關委員許小峯少尹應鋐經藩司檄令署理景德鎭分司少尹部署行裝於本月初八日赴道轅禀辭初十日解維赴任○候補府經歴周作賓叅軍鴻飛向辦大關新關各稅務旋因丁艱交卸現已服闋到省關道誠觀察委辦新關稅務本月初十日接奉札文十二日赴轅禀謝到關任事 
[白下官塲紀事]  
　　金陵采訪友人云洋務總局自黄公度觀察遵憲奉調他往後劉峴帥卽遴委曾觀察丙熙爲總辦蔡觀察鈞爲會辦○二月初八日藩轅牌示泰州知州王端啓病故遺缺查有候補知州陸銑堪以請補○某日正任碭山縣調署泰興縣陳明府守晸詣督轅禀辭赴任○從九陳二尹祖基經鹽巡道胡觀察嘉楨札委查辦六合縣醬缸隨詣督署禀辭涼道 
[迎旨改期]  
　　本城邑廟城隍神蒙御頒匾額一方涓吉本月廿四日排導詣萬壽宫恭迎聖旨已列前報兹經各會首商議以廿二日清明例應迎神賽會執事諸人忙碌異常未遑他顧所有前擬廿四日迎旨一節似太　促現改期於二十七日舉辦矣 
[重築馬路]  
　　本埠南市集水街起至南碼頭一帶沿灘岸邊擬築馬路一條以禦火災而便行旅前經升任浙臬司聶仲芳廉訪在蘇松太道任時創議興築正在動工之際爲中日事起因而中止兹悉關道憲黄幼農觀察兿奉兩江督憲劉峴帥行知飭令重行興辦日前札飭上海縣黄大令候補縣朱明府勘明禀覆核擬已誌前報昨日經委員朱森庭明府會同巡防委員及善堂董事曹寄耘帶同亭耆地甲人等前往履勘標捕紅旗劃定界址候禀復道憲後再行遵辦擇期興工此次係由營勇開築云 
[散勇上船]  
　　資遣散勇兩紀報端前日已將隷温台籍者廿四名押上江天輪船尙有籍兩湖者四十三名連日皆在縣署大堂暖閣等處鋪墊柴薪草席席地坐臥踐蹋不堪昨日江寛輪船開往長江由内署派差役薛貴督同夥役押上該輪船前往漢口矣 
[城隍賽會]  
　　本月廿二日爲清明令節本城邑廟城隍神至期率同冥屬新江司長人司財帛司高昌司前赴厲壇賑濟孤魂循舊例也前晚各會首迎城隍神升坐大殿煖閣舉行發牌點卯領文排衙等事掣籖擬定路由以便循路遊行毋得紊亂出廟朝東過天官牌樓福佑橋朝西過北香花橋舊校塲往南過陳市安橋晝錦牌樓三牌樓穿縣署過老學前彩衣街轉西一直過杜家灣往南過曹家橋新學宫出北弄過提右營署楊家橋出胡家弄守府署薛家橋西王家弄出大南門過吊橋走沙家石橋往西沿城河到壇晚間由壇起馬往南過沙家石橋朝東進要鈎玉弄往北外倉橋朝東鹽公堂過海關花衣街新碼頭進大東門往西折南過　笠橋穿道轅出談家弄往西化龍橋喬家浜往南太卿坊過縣橋� 
縣東往北過益慶橋海防廳署迤西回廟 
[殮埋路倒]  
　　前日傍晚時有一病丐年約二十餘歲形容枯槁蹣跚至本城老北門内延眞觀門前暈倒街旁氣息如絲移時卽登鬼籙無人認領居民訴知地甲報請某善堂給棺收殮瘞埋義塚 
[英界公堂會訊案]  
　　義國領事李君閥控地保韓俊卿透支購地銀兩前日午後由計佃君至英界公堂會訊李君訴稱日前購韓莊氏地一方後轉賣與石坤和現出洋銀二千圓向石買來惟前付韓保之一千餘圓尙未交還請爲追繳韓保禀稱小的經售與李領事之地共有數處其價均未收清照算尙有存在領事處者訊至此原中布昇初投案供稱尙有韓保經手之地一方計六分三厘不知坐落何處實以廢棄田單混售卽李領事透付之銀照算亦不止一千兩屠别駕與計君逐欵清算韓保確須還銀二千二百餘兩著押候照繳 
[法界公堂瑣案]  
　　一號華捕在途巡綽見有馬車經過並無捐照向之盤詰馬夫卽驅馬疾馳而遁以致捕手背被窓上玻璃割傷及報知捕房捕頭倩包探查得此車在英租界浙江里遂協同英包探查見馬車共有三輛皆無英工部局捐照因之拘解公堂罰鍰後移送法廨鄭大令訊供之下著將馬車行主陳阿美押候提到馬夫再核昨日會同祁繙譯官升座包探將五阿尙張和尙二馬夫並陳解案請訊一號華捕投案禀訴前情陳俯首無詞王張同供稱當時小的等實因馬車溜韁以致控勒不住非敢有意抗違大令問爾等若干歲王供稱小的年十八歲張供稱小的年十二歲大令謂爾等年紀雖輕膽量甚大巡捕查問非惟不服反與爲難以致手背受傷實屬目無法紀遂與祁君會商著將王押候枷號半月笞責一百板張管押半月期滿開釋陳罰洋銀三十圓押候繳案後開釋○包探禀稱英包探夥役王阿金不投捕房擅自越界拘人有違租界章程是以拘案請訊大令謂旣當探夥應知租界章程恐有冒充情事遂與祁君會商著押候笞責一百板送交上海縣嚴究○金利源十四號棧房巡丁楊裕祥禀稱有客將原箱鼻烟寄棧被小工林阿金挖開箱板竊取一瓶小的當塲拘獲是以送案請訊林供稱箱已破漏出小的貪小行竊自知不合大令著押候枷號一禮拜發棧房前示衆期滿帶案開釋贓給巡丁領回○陳桂生訴稱小的泊舟金利源碼頭被賊竊取馬褂 
 
 

Page 4

 
 
水烟袋等物當塲拿獲送案請懲包探禀稱此係積年老賊張中才屢次犯案怙惡不悛大令著押候笞責二百板送交上海縣遞回紹興嵊縣原籍○包探禀稱奉諭提烟鴇吳桂貞吳鴇以保人莊仁卿現押捕房欲請先行釋出然後到案兹將原保之耿和尙及仁卿之弟莊仁慶拘案請訊大令著一併押候追到桂貞及馬寶生嚴辦 
[美界捕房瑣事]  
　　昨晨有西人某甲乘坐四輪馬車一輛飛奔至篷路適有粤人某姓家數齡孩童躑躅道旁被馬車撞仆於地被碾略受微傷經二百二十六號巡街捕將童送至捕房轉送同仁醫院療治西人則書其姓氏呈諸捕房俟童傷勢若何再核○賭徒王土生向恃青龍白虎爲生今則賭運不佳遂棄其舊業操三隻手生涯頗能温飽前日之晚掩至新記浜路第五號門牌馮姓屋内竊取棉被衣服諸物事主馮雲卿控知捕房捕頭派包探施奎江將王拘獲押候送究○二百六十三號華捕昨晨巡至北四川路板橋相近其處居民本屬無多忽聞呱呱者在路旁啼哭趨往俯視乃約産二月餘之男孩了遂卽回告捕頭飭傳頭圖地保孫順和送往保安善堂撫養○向者麥捕頭設立捕房規例各華捕於一月内閒暇一日今者虹口黎副捕頭重議章程凡各華捕走差一月須捉罰欵案三十件繕書懸諸門房各華捕見之皆稱不易○北四川路某洋房失去金鑲金鋼鑽戒指及大衣等物昨晨函致捕房請爲查緝捕頭立倩包探施奎江恊同二十三號西探至虹口各質押店查詢並無其物 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　去冬朱錫臣冐充某洋行司帳人向張耀堂誑騙布匹二十五件計洋銀八百圓之譜繼又將所騙布十三件　無　八周景堂　慶榮尤子鈞爲中保抵押與壳件洋人事爲張所聞知以其冐名誑騙訴諸英捕房捕頭倩某包探將朱拘解公堂請訊屠别　訊得　係著名鉅騙判令重笞數百板發回捕房禁押六月兹者張一再禀求提朱及轉押之中保周陳尤等人到案訊明追究别駕允之前日飭差役將周陳尤傳至捕房連朱解案至晚升堂集訊張訴稱小的向操布業上年朱自稱某洋行司帳人向小的購去花包布二十五件付洋銀票一紙及期往收知係僞票向朱追究朱已將布十三仵倩周等爲中保抵押與壳件尖人小的明知受騙卽赴捕房控訴現在小的被累不堪故敢叩乞追究周陳同供稱小的等與朱相識上年朱稱適有急需倩小的轉懇尤作保以布十三件向壳件洋行抵押洋銀三百圓餘不知情尤供稱職員與朱本不相識上年由周等說合至壳件洋行攙保以布十三件抵押洋銀三百圓職員實不知其中另有糾葛今者職員有事至金陵動身在卽願賠繳五十圓求恩摘釋朱供稱今已訊明小的實在該死惟父親妻子均已去世後事無可料理且小的禁押已將四月惟乞大老爺格外施仁别駕以尤願賠繳洋銀五十圓應准如所請並著周陳同具帮同料理切結存查朱仍交差役管押餘人一併斥釋○朱心如控代頭顧裕堂竊取鐵條木板前晚别駕訊供之下朱訴稱小的係本邑人前者曾保顧在下海浦包挑鐵路泥毎方計洋銀四角共挑三十方計十二圓被支透若干前日夜半時竟私雇一小船糾令小工多人將鐵條十餘丈及木板竊去翼晨小的雇人追至浦東天燈口尋見顧及船戸交明地保押送來滬顧供稱小的向操棉花業去冬朱糾合小的至下海浦包挑鐵路泥迄今被欠洋銀一百六十餘圓屢次向索始終延約日前衆工人將小的拉住强索小的無奈將鐵條等物暫行作抵不料朱反誣小的糾衆行竊别駕著一併開釋令於三日内自行料理 
[英界公堂瑣案]  
　　二百零二號巡街華捕鄔金生之兄鄔長根失業無聊時向金生强借錢文不允則多方滋擾前日又往借錢金生不給至晚俟金生出差時黑暗中扭住肆毆金生乃喚令他捕協同將長根拘入捕房昨晨解案金生禀訴前情其母陳氏母舅陳元龍投案訴請將長根重辦長根供稱小的失業後母親不肯收留欲向胞弟略借數文錢胞弟出言辱駡故與忿爭别駕判令笞責二百板發回捕房管押六月○包探趙銀河禀稱昨晚野雞娼院女傭陸阿大彳亍途中裝出淫聲浪態强拉狎客至家事爲小的查知拘請究辦阿大供稱小婦人係蘇州人不敢在途拉客昨夜適有我家小姐之熟客路過故與略談數語别駕判令發交官媒管押一日○小竊王阿三陸阿金在大馬路串竊王金春所携綢洋傘質錢使用報捕後捕頭遣包探趙銀河緝獲人贓送請究辦金春投案領贓阿三及陸供認行竊叩首求恩别駕判令各管押三日贓給還失主○野鷄流娼徐金寶向在棋盤街倚門賣俏近日移雞窠至德人里流氓李子卿向之滋擾徐娼無奈以洋銀十圓給之李尙不滿所欲糾同黨類多人百般恐嚇徐娼遂據情投報捕房捕頭令包深顧阿六將一干人拘解公堂請肁徐娼供稱小婦人向在治下賣娼度日近日移居德人里李來索陋規小婦人不敢與較將衣服質得洋銀十圓付給不料又來尋閙是以報諸捕房今旣獲案求爲訊究李供稱小的與徐娼姘識有年前日有人在其家吵閙是以從中理勸實未得過洋銀李母某氏投案求恩並稱兒子與徐娼姘識至今共用去洋銀數十圓此次實因吃醋起見並未拆梢現願繳還洋銀十圓求免懲辦别駕允之判令枷號一禮拜○包探倪順泉禀稱昨夜賊犯李阿發竊取林保章家東洋車一輛由小的緝獲送究林投案領贓李供稱小的係寗波人向業縫衣現已失業昨日無處住宿是以假寐車中别駕判令發圖捕房押送回籍 
 
 
 

Page 10

 
 
   
 
