# 1903 - 136 - 4910807

 

Page 1

 
 
[九通目錄定期增價啓] [  圖書集成局白]  
　　九通一書卷帙浩繁海内劬學之士每以不便檢閲爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎本局初以嘉惠藝林起見每部售洋銀一元八角曾購本局股票者僅售洋銀一元邇因購者如雲虧折太甚定於五月初十日起每部一律售洋銀二元特此佈聞諸維鑒及 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及秦譞集部都八百三十二種其大恉自開國以迄嘉慶二十四年以　典事例皇朝三通六部則例　案爲主而叅之聖訓諭　及欽定　門　書自嘉慶季年至光緒二十八年以聖訓諭旨則例東華續錄爲主而叅之邸鈔奏　各部通行私家雅記凡爲總目二十二分門百三十二每門各系子目條分縷析開卷　然舊章新政依類此附西政西藝經奏定通行者亦　陳終始備舉　遺方今崇尙實學朝野上下成究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而交類冗每條注明原書出處無敢增易一字讀者　偏見全引端振緒不啻舉八百餘書之菁英彚爲一編書凡五百卷千餘萬言可謂體大　博　興之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設股　一千號每　减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略　外埠各坊均有出售此啓 
[本報紀英民踴躍因而論之]  
　　前日本報紀英國下議院議定籌借國債英金三十五兆磅以爲南洲特國之用内以大半作開拓整頓特國一切公家事業並購買添築鐵路氣水廠灌溉田地及清償特國從前之國債等事國人一聞此議願意報効借債於國家者銀行之路幾乎擁滿執筆人閲之不禁深羡英國民心之固結而英國富强之所由來也夫國用不足取之於民固一定之理取之不足而復與通融亦萬不得已之舉然必平日能取信於民而民始能踴躍如此若驟然强之不能也其所以取信之道非但必豫籌將來備抵而且必有利可圖非擲諸虚牝可比民間亦知此欵之必有利益斷不致擲諸虚牝故絶無徘徊觀望之意此上下之財通國之所以日至於富强也考泰西各國皆以國債爲極要之政凡由議院議准者其國雖爲别人所得仍須照還萬一貸之己民而不足始可酌以微息轉貸鄰封蓋借之他國利皆外溢貸之已民利仍在我故必俟本國借無可借始借之他國耳其借之於已民也或每年給息或按年拔本無愆期無缺少猶之民間往來一以誠信爲主故一遇興大役出大軍猝嗟立辦誠一時濟變之良規也當時薛叔耘星使有言中國與各國衡富强之術百不如西人然有一事足以自豪者則國債獨少於諸國也夫論借　圃之　　以少爲最然不能借本國之債則未免失策就現在而論府庫旣絀民間亦非復曩時之富厚息借亦非易易然以四百兆人民計之貧富男女以多補少以有補無每以一兩計之亦有四百兆兩專抵此次賠欵已所虧無幾矣所恨甲午之後昭信股票之不能一慨取信於人至此次之不能再舉舍此之外安能驟集此一項巨欵以致羅雀掘鼠分年歸償吃虧至數百兆當時原意存姑息不欲爲損民之舉不知每年所出之款仍無一不取之民統計損民者反倍之甲午之事旣失策於前而此次又不剴切勸喻續爲舉行似不免失策於後是不能不爲理財者咎矣然見免顧犬未爲遲亡羊補牢未爲晚所願理財者統籌大局必使上下相通毋使閡隔則籌欵自易矣其統籌大局奈何按西人以銀行爲財政之樞紐民間所有之財無一不存銀行生息一國之貧富旣可按籍而稽而一有息借之舉願意報効者祗須赴銀行簽字所以欵項雖巨不難頃刻而成中國理財之法第一須先設立國家大銀行各省分設先使民間確信銀行之可靠自然民財盡願存入銀行銀行之資本旣足存欵旣多一旦需用巨欵卽不行息借民財之舉而向銀行通用亦猶之息借民財也豈非較各項加捐零星勸諭之爲便耶惟用欵雖便亦須豫籌抵制如爲鐵路所需則必籌鐵路之利開礦所需則必籌開礦之利卽于軍務亦務使内憂之可靖外侮之可禦餉不虚糜兵皆得力卽無利可圖亦不同虚擲叵不思開財之源而僅圖取用之便則江湖雖大挹而不注亦有乾涸之時卽能理財仍足以損民足以損國所謂有治法而無治人無一而見其可者也率筆及此經國者其不以爲河漢否也 
[本館接電電音]  
　　昨日午前京師飛電傳來上諭四道敬謹譯登○四月二十五日内閣抄奉上諭闊普通武奏病仍未痊懇請開缺一摺該大臣屢次因病開缺業經寛予假期兹復續請實屬有心規避闊普通武著飭令休致欽此同日奉上諭張之洞加恩著在西苑門内騎馬欽此同日奉上諭京師入夏以來雨　稀少現在節届小滿農田待澤孔殷允宜虔申祈禱朕於本月二十七日親指覺生殿拈香大高殿著派恭親王溥偉敬謹前往恭代拈香時應宫著派醇親王載澧昭獻廟著派貝勒載瀛宣仁廟著派貝子溥倫凝和廟著派貝子毓　同於是日分詣拈香欽此同日奉上諭丁振鐸等電奏匪徒周雲祥搶劫廠當經調營往剿正在兼程前進忽據報臨安府城被匪竄陷等語該道魏景桐等事前旣疎於防範臨時又未堵禦咎實難辭臨安開廣道魏景桐著卽革職留任統營官魏榮斌管帶連家相馬朝桂麥貴安馬賢均著革職拔去翎枝効力贖罪知府廳縣等員查明嚴叅著飭按察使劉春霖迅卽召募防營認眞堵剿會同該鎭道等迅將府城克復赶緊捕拿首要盡法懲治如仍不知振奮立功卽行奏明從嚴叅辦丁振鐸林紹年均著交部議處務卽督飭各軍認眞防勦迅速懲滅並將路工及洋員人等切實保護毋稍疎虞如再貽誤惟該督撫是問欽此 
[電傳宫門抄]  
　　昨日午前京師友人專電告知本館云四月二十五日皇上召見軍機大臣及張之洞德葑瑞峻 
 
 

Page 2

 
 
護理江西巡撫柯遜菴中丞奏開辦巡警兼設警務學堂摺○奏爲江西開辦巡警兼設警務學堂謹將大概情形恭摺具陳仰祈聖鑒事竊前奉光緒二十八年九月十六日上諭袁世凱奏定警務章程著名省仿照辦理等因欽此當經臣附片奏請將九江道瑞澂調署臬司辦理巡警在案該署司到任後考求法則詳定章程據報於二十九年正月初八日設局開辦臣維警察之設在東西洋各國多以爲立國之根本其規制互有詳略而要以保安行政司法三者爲宗中國保甲營汛久成具文警察一軍誠爲亟務顧必先有其保安之實而後可以能上下之情如果以警察爲官吏之耳目舉一方之人心風俗民間之日用飲食良楛美惡莫不周知一一爲之制防爲之化導患日以去利日以興内政之修詎不由此惟事當創始畫一爲難現已由該署司於城内設一總局别設四分局陸續考取合格學生六百四十二名先設警務學堂派委文武教習令在事人員與考取學生皆入其中分途講肄如有官紳子弟文武生童願與考者一律收羅以開風氣卒業以後分布城廂内外凡緝匪禁奸衛生杳户清道開溝救火防疫之事悉以屬之俟省城辦有端緒卽派員分赴九江贑州漸次推行各府州縣其員弁均由學堂派撥以資熟手計省城所需各局及學堂經費每月約共用銀五千餘兩開辦製造之費尙不在内已飭藩司暫行借撥將來核實造報作正開銷應懇天恩飭部立案至緑營弁兵習氣太重窳敝不堪實與警察之意相背上年裁兵案内曾經前兩江督臣劉坤一撫臣李興鋭奏請將裁存之兵攺爲警察臣察看情形未敢稍爲遷就不得不另行召募以期各實相符除裁兵加餉一案現與督臣往返電商再定切實辦法並將開辦警察章程咨送政務處户部兵部查核外謹會同督臣合詞恭摺具陳伏乞皇太后皇上聖鑒訓示謹奏章程容俟排日續登 
[擬建車站]  
　　美國紐約鐵路技師賴嘉勒伊君刻議於紐約建一最大之火車站成一大都會之觀聞此車站以賓西巴尼鐵路爲終點而聯絡市外鐵路及通紐約市之各大線路豫算每歲過此火車站之旅客約二千萬人故此車站擬搆如一大都會使千萬人得以勾留建築材料悉用鋼鐵周圍留空地如千丈爲競馬之塲客室足容六萬人之多其廣可以想見此外又有大厦如千間爲會議之室其室頂上并設冬季之庭園庭園之上建圓屋頂直聳雲霄高凡四百五十尺視聖保羅寺院尤高五十尺也火車站之下設隧道三層一層爲徒行者及馬車之通路以下二層則作爲電氣鐵路站中建設上等客棧一所中等者二所大劇塲一所劇塲之外並設各種走技競爭塲動物園温室舞蹈室奏樂處美術館圖書館體操塲浴室警察署救火署水道及各種店鋪等又設有高四百五十尺之望遠鏡臺及無線電信局各層皆係以自動機器昇降凡足怡情之具無一不備可謂於世界各火車站稱巨擘矣凡旅客有因積雪或他事阻滯以待火車開駛或旅况蕭條欲資消遣者可入此享賓　如歸之福據該技師云此項建築並不甚難而世人以其工事浩繁輙不遽信其實不然凡著名技師之言必能實行也其建築費預算須二億萬圓四壁及寢具皆用耐火材料爲之又有水道及救火署之設故毫無危險之虞 
[府署被焚]  
　　杭州訪事友人云本月某日嘉興府署廚房遺火致兆焚如延及上房花廳均付一炬幸署中洋龍及諸集水龍竭力施救宅門外大堂二堂均得保全是日惠式堂太守因公出署印信隨帶身旁幸未遺失刻下太守晉省面見護撫憲翁筱山中丞禀商一切擬卽捐廉賠造 
[請免截兵]  
　　廣州訪事人云粤東各營兵士自奉裁撤三成後當事者次第遵行所存業已無幾惟近日各處匪徒猖獗防剿鎭撫深苦不敷而瓊州所駐琼軍五營自經雷瓊道任觀察酌裁後每營實存兵一百七十五名又何堪再加裁汰現經各州縣體察情形禀請免裁以戢匪燄未知能准如所請否 
[欽民乏食]  
　　廣州訪事人云欽州匪徒作亂米價日昻州尊李直刺家焯心焉憂之諭令各富户將所積之米留存若干石以備自食外其餘開倉平糶議定白米每斤售錢三百六十文紅米榖售錢三百四十文不得壟斷居奇並籌欵赴北海安埔各口岸採辦米糧以裕民食 
[高等開學]  
　　金陵訪事友人云江南省創設高等學堂委江安督糧道胡硯蓀觀察總理其事繆小山太史爲總教習陳御山太史爲副教習准寗蘇皖三屬舉　生監入堂肄業自去冬考選一次至本年四月初四日復考試一次擇尤錄取至是月十三日一體送入堂中届時兩江督憲魏午帥命駕親臨督同總辦以下各員行開學禮以昭鄭重 
[茸城學務]  
　　松江訪事友人云郡治華婁兩縣應設小學堂由于紳允文就雲間書院中布置一切禀請府尊許子原太守蒞視于紳等禀請以融齋書院經董陳君宗彞總理學堂事務太守批俟照會總董姚松泉比部核議定奪至肄業生雖已由華亭縣陳仲陶婁縣屈吉士兩大令會銜出示招考而連日報名願試者寥落若晨星聞現擬就婁縣谷陽學堂及陳明經所設育才學堂中遴選姿質聰頴精神强固之甲班生數名開具姓名年貌三代籍貫送府考試以憑選擇而廣裁成 
[浙省學堂瑣記]  
　　杭州訪事人云浙省大學堂生徒散學後初萬於東文昌閣約有八十餘人將前所得奬賞洋銀四百元左右悉數充公並學堂給還膳資洋銀三百餘元另再由各生捐集數百元合計一千餘元作爲經費建設勵志學堂於報國寺内凡入堂肄習者每人月貼修金兩元附膳者每月加三元○蕙蘭散學生徒計五十四人暫假皮市嵊縣試館開設攺進學堂現擬概不收取修金每日僅收膳資洋銀九分如有願往就學者准其覓保報名進堂肄業○崇文義塾現雖攺作學堂仍承義塾之名專收孤寒子弟不取修膳洋銀惟塾中教規則舍舊從新不復如前之固陋矣刻下房屋業已修整大約端節後卽擬開塾也○大學堂自諸生星散後留堂者祗十餘人嗣出總理告知生徒各家稱此次散學諸生内不乏爲人所脅迫並非出於本心現擬分别辦理如係實被脅從者准於四月初十日以前來堂申明仍准照舊在堂肄業或由本人自來或由父兄薦保代言均可如過期不來卽行開除名字聞仍願進堂者計有三十餘人並前次留學生徒共五十人左右所懸各額擬再出示招考至監察收支諸人俱已辭退教習亦多他去尙須另行聘請故開堂之期刻未擇定也○錢塘縣學堂前因監察辦理不善致釀散堂之患後經諸教習極力調停而學中諸生又係年幼者多易於督率故欲散而終不果散僅斥退首事五人而已 
[漢皋茶市]  
　　漢口訪事人云近年以來兩湖茶業耗折殊甚因此浮梁大賈咸有戒心計本年兩湖茶莊較之上年竟少去六十餘家此亦留心商務者所宜知也 
[茶市開盤]  
　　漢口訪事人云邇來祁門頭茶已源源來漢初開盤時每擔價值約須銀六十兩不意數日來忽驟漲至七十五兩至羊　峒聶家市二處之茶亦已運至漢皋羊嶁峒茶每擔價約三十兩聶家市茶則祗二十一兩左右云 
[蘇垣官塲紀事]  
　　姑蘇訪事人云署江陰縣知縣吳大令鏡沆邇經上憲札飭與嘉定知縣章大令鴻森互相調署章大令未到任以前 
 
 

Page 3

 
 
委候補知縣郭大令曾程暫行代理○署平望司巡檢白少尹福元瓜期已滿遺缺經藩憲陸方伯札飭准補是缺之楊少尹哲謀前赴新任○江蘇卽用知縣楊大令錦江近感微疴遽於本月十九日仙逝當經公子輩循例詣各憲轅禀報○荆溪縣張渚司巡檢徐少尹寳源丁憂遺缺經藩憲陸方伯懸牌以輪委到班之試用巡檢吳少尉受康接署○許二尹恩榮於本月某日在某處查獲私運出境當十銅元若干當蒙上憲照查　大宗偷漏例准紀大功一次○候補同知汪司馬鴻年現經臬憲效述堂廉訪札委蘇州府發審局襄讞差司馬奉札後卽於本月二十日到差視事 
[禹穴探奇]  
　　紹興訪事人云正任山陰縣主汪夢紱大令一麟前由安吉調補來紹未及期年隨染清恙淹纒不已故卽乞假卸篆移交與趙佑之大令長保接署後卽赴甬郡就醫刻已痊可來越禀見府尊熊再靑太守與趙大令核算交代各欵銀兩聞須明春方克回任○越郡邇來天花盛行且均危險而時症亦多甚至十室九病其殆天氣不正所感歟○越郡圭産之茶有專銷洋莊者出自平水鎭一帶分　目圓茶鳳眉扁茶等名目近兩年來出産甚佳銷塲殊旺業此者無不獲利現在新茶開盤新增洋莊茶號二十餘家爭遣人赴山購買故市面頗形起色也○餘姚後山濵海係海面積沙而成土中頗多蚌蛤之屬兹有某鄉民掘地栽樹深約五尺許見石板闊幾逾丈深以爲異呼衆鋤起下有巨蟒一頭偏體皆鱗均靑黑色首大如斗衆始駭而奔避蟒仍盤屈不動至傍晚時倐忽不見是亦可異矣 
[恭頌德政]  
　　英美租界會審讞員張柄樞司馬自蒞任以來已歴五載治事明允中外咸欽兹届卸任之時江寗公所各紳董感懷惠澤彌切去思特製就德政牌四方文曰澤被羣商和平公正德及衆庶清廉操潔又匾額一方文曰明察秋毫昨日恭送入署以揚仁風司馬謙遜再三辭而後受 
[上海官塲紀事]  
　　前日爲縣主汪瑶庭大令之夫人設帨良辰同寅中頗有前往祝嘏者昨日大令親往各處一一謝步○新科進士朱貢士壽朋自得捷音卽於昨日分詣道縣各署投刺拜謁袁觀察汪大令均飭丁擋駕 
[親王回京]  
　　蒙古喀喇沁親王自杭州回滬後小住數日兹悉親王傳諭擇於今日附招商局新豐輪船回京文武印委各官均詣碼頭恭送 
[定議剿匪]  
　　會營剿匪已紀昨報兹悉前日上海縣汪瑶庭大令督率差役民壯各持軍械馳往三林塘在巡防保甲局會同滬軍營統帶龍葆珊遊戎商議進剿之策先傳地保到局查問知私梟於先一日曾開槍船到裕伯題橋停泊擄人勒贖翌日卽開往他處龍遊戎又探知南匯境下砂鎭南邦梟匪王勝奎等嘯聚鄉隅擾害良民其惡跡更甚於鄧海靑遂於午後拔隊逕赴周浦鎭駐紥一面致函南匯縣主汪蘅舫大令請督率差勇訂定昨晨分路進剿兩下夾攻俾得一鼓成擒上海縣汪大令則諭飭巡防局員孫二尹隨時防禦事畢往陳家行秦紳家拜會秦月汀封翁商議良久至晚十一下鐘時始命駕返署 
[委勘命犯]  
　　前日太倉州謝柱卿刺史派差押解命犯周阿金一名來申投道轅請勘道憲袁海觀觀察飭發上海縣寄禁昨日午後委馬路工程局總辦翁子文太守代訊太守奉委卽詣道轅飭縣遴派書差提犯到署升坐花廳勘訊周供小的太倉人因失業無依不得已而流爲小竊某日正在竊取某姓家衣物被素不認識之朱阿福所見强欲分贓小的不允朱持刃恐嚇小的奪刃向之猛刺適中要害而斃太守核與詳文供詞相符飭在供上蓋印指模仍飭還禁候備文發回太倉 
[解犯過站]  
　　日前南匯縣汪蘅舫大令派差押解糾衆劫掠遭風商船之瞿阿連徐木金胡木香三犯至省勘訊昨日由申過站縣主汪瑶庭大令接閲來文飭將各犯收禁候備文轉解松江過府堂然後再解蘇垣 
[葡人釀命]  
　　昨日午後一點鐘時美界朱家木橋左近有頑童數輩在彼抛擲磚石毁及第一千二百零二號門牌屋内玻璃窗不意此屋爲葡萄牙人某甲所居遽觸其怒遂持利刃奔出時頑童已各鳥獸散適虹口某木作學徒沈福生躑躅途中甲遂不問情由揮刃亂刺沈年纔十七力不能敵被傷頭顱及腰際等處立時殞命事爲其師張榮生所知協同六百四十八號巡街華捕投報捕房捕頭令五十四號西包探偕華包探顧福其將甲拘獲一面令某號印捕將屍身看守知照二十三保二圖地保轉投上海縣署禀請相騐 
[難民掠物]  
　　日前本邑北新涇一帶忽來客帮難民一百餘名向居民强索錢文任意滋擾報經縣主汪瑶庭大令派捕役數十人前往驅逐各難民一閧而散又至西門外西林寺見寺中僧徒寥寥遂將前後門守住將所有物件劫掠一空僧人畏其兇燄不敢聲張事後查檢所失約計數百金昨日開單報縣請緝汪大令飭捕往查禀覆核辦 
[上海縣署瑣案]  
　　鄉人龔松林張慶榮張阿五張連生聯名控蔣妙發盜賣浦東沙泥灘地一案前晚縣主汪瑶庭大令提案研訊原告龔松林張慶榮張阿五張連生等同供小的等均耕田度日前糾合百餘人出資購賈浦東沙泥灘地又於光緒二十二年湊集洋銀八百餘元交蔣妙發將無單之地赴升科局升科豈知蔣領到升科單後並不交小的等執業屢次向論一味支吾邇聞竟被蔣盜賣與人得價洋銀六萬餘元小的等因上情急投案求究蔣供爲沙泥夫頭是地共有一百餘畝前由王介眉向各商號商通由號商提洋銀八千餘元升科其升科單一紙存於商船會館由司董管理並經立案經黄前縣主給有諭單旋下會館董將諭單交小的帶案呈電大令閲諭單詳載鑿鑿蔣妙發豈能盜　龔等不應妄控喝令與三張各責一百板斥退單給蔣領回仍交會館董收執了案○航船户黄稼泉控彭祥卿之金鴻泰沙船突將航船撞覆漂失各貨前晚縣主汪瑶庭大令提集人證質訊黄供向駕高橋航船去年十一月初六日在吳淞裝載貨客回鄉行至穿心泓忽有金鴻泰沙船由南往北突將小的航船攔腰猛撞以致傾覆搭客四十餘人及所裝菜油燒酒花生等貨盡行墮入浦中幸經漁船將各客援起而貨物已漂失無存船亦受　所失值洋銀一千數百元求追彭慶祥供金鴻泰沙船係小的之産去冬十一月初六日出口與黄之航船略撞並未傾覆且併船甚小斷難裝載如許貨物現經小的將船交予地保求請核斷地保孫雲甫供黄之航船由彭交小的看守船腰撞損屬實大令得供判黄交保飭地保將船拖至十六鋪浦灘候察騐復訊核辦 
[上海巡局紀事]  
　　大南門外舊貨店主陳楨福扭乞丐王阿寳王阿三至二十三七鋪巡防局控被强取衣服棉被任情詐擾局員韓仲甫二尹研訊之下判各責三百板交丐頭帶去鎖宗十天以儆○王受生扭錢阿妹至十六鋪巡防南局控被持刃刺傷腰際經局員賈叅軍研訊之下諭令移送上海縣署請汪瑶庭大令訊斷 
 
 

Page 4

 
 
一妙在靈藥苟不靈貴固無益賤亦不値而此水之靈則久播入口如人烟癮一錢日需烟資一角十日便費一元若以一元購水便可戒除等而上之癮一兩亦祗十元卽使加倍不過廿元以廿日之烟資際畢生之痼疾其爲便宜孰大於是　一妙在穏戒烟藥最多未必全無效驗所難者戒時不吃力戒後不拖累耳惟服此水能免一切疾苦癮斷藥停决無後患一妙在適天下最適意者莫加吃烟卽最不適意者莫如戒烟惟服此水則一邊吃烟卽可一邊戒烟戒而不戒不戒而戒癮斷不覺誠最適意之事也　一妙在便别種戒藥每含毒質常人悮服爲禍甚烈惟此水性極和平三歲小孩皆可試服並無妨碍隨置案頭不勞檢視是之謂便右四妙　一色奇色本黃也而水面則結成白花一層如瑞雪如糖霜色澤鮮明藏久愈妙凡假冐者其色帶黑一陳卽　一香奇龍涎枷楠别種戒藥常用之而服者不覺其香惟此水則不用龍涎諸品别饒馨逸每一開瓶淸沁肺腑使人精神一爽　一味奇甘而微鹹淡而彌旨耐人尋味服後能開胃健用飯量驟進醉後服之兼能醒酒右三奇　一能治癱瘓據嘉定李荇洲醫上言邑富人嘗購此水數瓶戒烟癮旣斷矣而水尙餘半瓶以贈其隣卽有烟癮而兼患癱瘓者也服水之後烟癮若失且能起行然患疾已十餘年服水僅半瓶耳李君嘖嘖言之諒非過譽也　一能治白濁本埠薙髮匠某患白濁已久而有烟癮服水二瓶小便竟通至三瓶而癮斷濁亦全愈矣購藥時親述如此按本藥房神藥奇功告白雖臚列此水能治吃烟人種種疾病然並未道及以上二種是則神藥之奇眞有不可思議者矣右二能　一戌　以前未聞此水戊戌以後維有本藥房出售此水可謂絕後空前一時獨步矣被未得良方面　誇創製者能　顏汗右一絕　括打藥房啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　　大米行夥張吉人扭船户謝阿金至馬路工程局控稱謝裝米受濕向論不理計虧折銀二百三十三兩七錢四分求請斷追等情總辦翁子文太守倩襄　委員黄衡堂二尹研訊謝供小的無力賠償尙求輕减二尹斷令償還洋銀一百元限期措繳具結斥退○王九子何阿三徐三昨將銅料一塊　與小東門内天宫牌樓蔣連生鐵店正在交貨包探黄量海見其形跡可疑拘解至局黄二尹向之研訊王等均供小的等因船主承裝銅料乘隙盜賣求恩寛宥二尹斷令蔣連生交保王等各笞責五十板贜存候船主具領○前日南市某洋貨店劉厚齋雇單鑑生之船承裝煤油三十箱停泊浦濵至晚被管大行竊一箱爲包探黄量海拘獲人贜解局請究黄二尹判責一百板贜物給領○崇明人徐四福扭周郎卿至工程局控被　梢等情經黄二尹研訊徐供擋木排爲業周指小的　　洋銀屢次索詐求恩訊究周供向駕航船徐於光緒十八年向小的借去洋銀十二元還過四元尙欠八元向討反指訛詐將小的兇毆求鑒二尹判周掌頰二十下斷徐給予銀洋二元 
[英美租界公堂瑣案]  
　　包探方長華金立生同解吳春寶到案禀稱吳係常州人將十二歲之堂妹名如意者騙至滬上挽　煤張氏等賣與鴇婦劉蔡氏妓院得身價洋銀二百二十五元經其父吳定安追蹤尋獲報由小的拿獲一千人送請究懲吳春寶供由王三寶起意拐來身價亦被伊收去其半求察劉蔡氏供有保人張氏等説合寶不知係拐來求宥讞員孫建臣大令商之英總領　署繙譯官迪比南君以春寳拐　屬實判責五百板發押西獄一年劉蔡氏買良爲娼從寛暫釋著交保人及王姓到案違干重究○包探方長華張寳成同解袁阿二到案禀稱此人係積賊今又掩入張世生等十六家先後行竊衣物報由小的等分别吊贜傳同失主送請究懲大令判責五百板發押西獄一年○包探倪順泉解梁阿祺到案禀稱伊係賭棍兹又行竊林茂章等七家衣物送請訊辦大令判責五百板發押西獄一年○包探趙銀河解白山到案禀稱白掩入某洋人家行竊紫銅香爐一具送請訊究大令判責二百板枷號兩禮拜○包探徐榮珊解王福全到案禀稱王係潘福保家之已歇車夫日前潘失去鈔票洋元報由小的拘獲送請訊究王供小的並未行竊求察大令判交保飭探查明再核○包探趙銀河解濮堯甲到案禀稱濮竊得某西婦家洋紗一包送請究辦大令判責四百板枷號半月○包探劉阿炳解王金　到案禀稱此人與失主嚴幼來同船來滬行竊嚴之金戒衣物送請訊辦大令判責五百板○包探方長華解吳寳生沈桂生到案禀稱伊二人均過犯遞籍今又潛來滬上送請訊究大令判各責五百板遞解回籍○包探劉森堂解楊映梅劃案禀稱楊　伊堂叔永清家之門行竊衣物送請訊懲映梅俯首求恩永清代求寛免中西官一再商核遂判責三百板枷號一月發押西獄一年逐出租界○包探張天林解陳仁法到案禀稱此人行竊張文卿等十餘家衣物送請究辦大令判責五百板枷號一月發押西獄一年 
[法租界捕房瑣案]  
　　偷兒楊德才在　竊得洋銀五元三角鈔票一紙失主報捕後經包探查獲搜出原贜尙少鈔票一帋解奉新任讞員魏蒓塢大令訊供昨日命提到案著先行枷號二個月期滿責放○偷兒王河寶在某處竊得洋傘衣服等物爲包探緝獲解奉大令訊供著先行枷號半個月期滿責放○長江積竊張品珍王阿六在某輪船行竊搭客衣服數件小皮箱一隻爲包探拘獲吊到原贜解奉大令訊供著各責三百板王判押攺過所二個月張當堂開釋○小工楊阿五張大金行竊太古棧内白米　爲巡丁查獲送案禀請訊辦經大令訊供著各責二百板開釋 
[美租界捕房紀事]  
　　昨日午前甬人姚阿二肩荷菜蔬行經百老匯路被張銀元所駕馬車撞倒適爲五百九十二號巡捕所見將張拘入捕房捕頭詰知姚受傷甚微令張給小銀錢若干枚從寛斥釋○前晚小竊胡阿四潛入下海廟左近鄉民某姓家行竊布衣若干件携之而出某號巡捕見之拘入捕房捕頭令押候解送公堂禀請讞員孫建臣大令訊辦 
[皖省官報]  
　　四月十七日　署六安州陳　瑞辭指分安徽試用縣丞唐桂林江西人布經歴董壽　知龍神祠鹽工差知縣　臨正辭赴淮北　釐局差　巡檢何奉　辭赴太平府差遣　十八日卽用知縣王元　　世信陳三耕候補知縣李延慶孔慶晃均知奉臬台　閲大學堂課卷直隷州　曾佑知丁内　懸縣丞徐鴻立辭委解月餇赴金　高謙由淮北牙釐　差遣回並請咨赴部騐看　十九日委辦中梅河釐卡知縣羅琳到奉行知免補本班以直隷州補用候補道　祥熊到起服來省知府黄　由京引見回二十日委辦西壩鹽釐局提調兼收支直隷州　　琛到知縣趙元熙謝超委註册二十一日本任廣德州王康平正副上行走候補知縣王布欽帮審行走陳采蘭蔣楙瀚　潔張學鑄黄承祿廖昌彞廖子常鐵棼通判　　　均學習均知奉委發審局差二十二日知縣　元熙知奉臬　委赴六安　審陳贊平帮審行走倪　慶學習均知奉委　　局差從九王銘詰到起服來省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
湖北票　張洋六元江南廣東浙江票萬批零售比衆公道自辦金　紹酒天津白玫瑰等酒精製洋廣糕餅蘇燭發客 
[屢獲大彩中外馳名　立中]  
廣東票十元湖北六元二江南五元三浙江五元條頭三角紅票足兌批發克已函購寄上海吉祥衖口 
[四月廿六日銀洋錢行情列左]  
新匯劃收市七錢四分五六二五銀拆四錢五龍洋找頭七錢三分八錢找頭七百八十文市錢一百零九千卡錢一百零八千衣牌八百八十文 
[大淸郵政收信時刻曉諭傳單]  
寄往輪船名某日截止收信時刻 
靑浦朱家閣廿七日小火輪上午九點一刻鐘南潯湖州又上午十一點江南製造局郵差下午五點鐘寗波鎭海餘姚定海百官江天下午三點半吳淞火車又蘇州杭州常熟嘉興紹興又下午四點鐘莫干山又又淞江航船又日本高麗美國德公司又長江各埠南昌府九江臨湘雲溪安慶晚刻九點鐘香港廣東甘肅又温州普濟下午二點半南方各埠印度歐州德公司下午一點半日本高麗美國日本郵船下午四點半掛號信件包裹什物匯票洋銀統於五點鐘五送交郵政局郵票每日上午八點售至下午前點又晚刻八點至九點鐘止 
 
 

Page 14

 
 
[光緒二十九年四月十二日京報全錄]  
　　宫門抄諭旨均錄正張○御史高奏爲道員藐法據實　陳懇請查辦摺○署川督岑奏爲整頓土藥税釐並懲儆罔利營私之檣員片○吉林將軍長奏爲放出方正泡公田因亂未及開墾請再展緩升科緣由片 
巡視北城掌山東道鹽察御史臣高　跪奏爲道員藐法縱兵圍攻朝　重地傷及紳民並平日貪横各欵據實縷陳懇請查辦恭摺仰祈聖鑒事竊臣風聞六月四川瀘州有鹽局兵丁圍攻會府及津捐保甲等局傷及紳民一事其時各處拳匪方盛深慮兵變爲匪貽禍更寛嗣悉此釁開於鹽局總辦道員華國英蓋鹽局向有安定營勇歸總辦統帶駐南城外大教塲瀘州亦有練丁百人爲本州所轄雲騎尉世職李新鈺領之駐龍神祠内保甲局與安定營相去數里不相及也城西小教塲　戲練丁胡珍　妻往看安定勇戯侮之胡珍塋愧忿目詈遂致格鬥李新　聞之當往謁安定營官謝過並綑送胡珍瑩於州請懲以法該州疲懦米卽治也次日安定勇數十麕至龍神祠攻傷練丁數名津捐局紳急請知州彈壓騐傷甫訖突聞吹號之聲與槍砲聲相間須臾安定勇列隊入今官捧令先行知州喝命阻止令官曰華大人大令汝焉敢阻知州回顧李新鈺曰速禁毋鬭鬭卽誅汝李新鈺大聲戒其衆避會府中會府中者奉萬歲牌爲地方官朝賀之所與龍神祠近接練丁知爲禁地避入當得免詎安定勇恃有該道員之令自無法紀膽敢砲攻會府子多中墻　破門入練丁束手被創者甚衆令官分隊攻保甲局壞門破窓擁至津捐局局紳屈光鈞　希濓及司事周某楊某等七八人出護所收津貼捐輸　　皆被創而屈尤重乃鳴金收軍擄李新鈺至鹽局華國英踞座大吼飭將李新鈺正法其下慮禍代求則毒杖幾斃鎖交知州城内驚惶　旦不息聞紳民赴省具控督臣如何辦理迄今兩月未聞確音查該道早年以試用同知到川綽號酒瘋子歴任聽訟每乘大醉毒杖斃人故華瘋子之名大著及爲鹽局總辦也於收支各局凡用兩委員者裁其一人用一人者　行裁去令大小事權統歸掌握益便營私三年前故督臣丁寶楨專祠落成置買祭田該道員乘勢私典民田又託名公濟堂並揑攺堂名私買民業價值至數十萬之多中證則黔人丁象堃席某武生王某余某以致瀘州德隆鋪之張姓靑棢灘之屈姓至欲贖田别售而不得南門鄺輔臣苦其扣平太多不立契則派勇往拿追逐奔逃喧呼過市至於公濟堂乃鹽局設以養孤貧者也歲金千二百則蝕其九而發其三施粲所鹽局設以　疾疫者也歲金八百則蝕其六而發其二今歲大饑猶喑派鹽店爲之圃榖二萬石新溪子合江各買三千石榖價因此驟昂　斷居奇不顧民命故民問恨其刻毒官塲惡其無恥旦夫官運局之設國家所以裕課便民本爲官督商銷非爲官營私業已當創辦官運時該道乘其胞兄在局籌畫私在黔省開鹽號多處每歲獲利鉅萬黔中紳民類能言之後又侵佔黔邊三岸以爲已有仁岸兩號則獨壩據卽永興公永裕公是也永岸七家則佔其四涪岸尤大每歲解總局之銀約三百萬則與天順祥禀號崩充之又夥充金沙江口岸故天順祥所開鹽號五日一小結十日一大結皆送該道親閲雖欲多方隠飾實則欲鹽彌彰聞上年四川督署　有控案督臣命其自行禀復該道一味掩飾而將主謀具控之人情端收禁至今未釋其貪利營私官塲知之士民知之卽該道黔省鄉人亦莫不知之特以巧於彌縫幾若無可指摘旦安定營勇原爲緝私鹽私出没　過　富兩廠該道不將該營派赴兩廠專往巡黔邊各岸所　開店之區是鹽局每年養勇重資專爲該道牟利而設也私心如此何知乎國計何知乎民生臣愚以爲理財之職首貴廉公督辦之員尤資表率該局　委不下百數十員職司出納宜如何潔己奉公帶勇緝私亦當知安良去　今該道圖利營私有同駔儈縱兵攻練不辨是非且會府爲朝賀重地應如何肅穆以昭敬謹乃竟勒兵砲攻藐視王章深堪駭　雖非該道親臨然旣以令導之於前又不能伸其法於後是其治兵無狀縱下横行已可概見此而稍涉姑容何以彰國法何以慰紳民何以肅紀綱何以資表率况該道員素性乖戾離其妻虐其媳毫燕人理卽者痛心此雖門内之行無關政事然治家事如此卽治公事可知臣職司糾　聞聽較　用收據　　陳懇請飭下署臣從嚴查辦以爲　然藍司收於藐法縱兵並貪横不職者戒是否有當伏乞皇太后皇上聖鑒謹奏奉旨欽此 
岑春煊片再川省土藥税釐爲本省之大宗臣到任後查悉川東土税總局試月道李祜短徵甚鉅報解甚遲密委候補知府楊儀成馳往訪查據稱李　　收各局卡税釐銀票借放取息圖久假以獲厚利故其經營期内獲息倍于往年而局事未能整飭以致土税收數比較近三年最旺者約短收銀十五萬兩有奇土釐亦短收銀五萬兩有奇實屬異常短絀又查有瀘州土税分局委員候補知縣恩澤上年六月因縣屬立石站分卡獲滬釐之土販羅裕興到局恩澤並不研究虚實輙將烟土全數變賣入已又不照章禀報迨經羅裕興親赴臣署控告發局派員提同恩澤家丁王　等質訊知羅裕興在瀘販烟前赴富廠發售本已在立石站分卡照章完釐掣禀該卡司巡故將其烟土四十塊塡爲二十四塊因而在途攔截指作偷漏但羅　興塊數雖異斤兩則同况零塊漏釐縱使其事果眞照章只應罰銀二十餘兩乃竟揑稱全數充賞盡行乾没始終並未禀報實屬居心貪鄙臣杏川東税局收票取利事非始自今日然昔之如此者于解　燕礙而李祐則罔念度支之急工爲駔儈之行謀已有餘顧公無暇考其解期常遲半載核其收數短逾二十萬縱因上年天旱歉收銀短絀卽使有辭放利遲解又將何説若不據實叅辦後之筦榷者益形無所顧忌相率于營私病帑而司庫愈不能支至若恩澤則縱任司巡詐誣商販送局之後並無明察仍復肆其吞噬幾若狼狽交征者昏　至此商民何能畏服相應請旨將四川試用道李祐候補知縣恩澤一併革職仍將該　等所放之利所得之贜追繳充公以嚴徵榷而示懲儆理合附片具陳伏乞聖鑒訓示謹奏奉硃批另有旨欽此 
長順等片再查　姓界内之方正泡荒地前於光緒二十四年間放給省城十旗公田生荒一萬一千五百六十五晌放給旗民各户生荒二千七百八十六晌計共放出生荒地一萬四千三百五十一晌照章扣除三成房園井道外實剩七成納租地一萬零零四十五晌七畝自光緒二十四年放出之年　予限五年扣至二十九年升科等因造册報部在案當飭經十旗公田養員督飭協領催各户赶緊開墾無如斯荒地近深山樹木稠密力未易施開墾未半旋遭庚子之亂户多流亡加以盜氛未閘游兵潰勇勾結爲患民尤擾害遠逃者固不敢驟然歸里卽未遠逃户亦因牛馬失散無力耕墾以致生荒未盡開闢而已墾者復就荒蕪本年秋間卽届年限若照　升科起租實屬力有未逮擬請量爲展限俟地畝墾齊再行升科據方正泡公田局委員呈由司户司核明禀請具奏前來奴才等查方正泡地近深山素爲盜賊淵藪庚子之變游勇勾結土匪頻往肆擾雖屢飭各隊　緝而該匪等忽聚忽散總未盡絶根株該委員所稱民多避亂未歸係屬實在情形合無仰懇天恩俯念該荒民未復業地方未齊可否將方正泡公田荒地一萬零零四十五晌七畝由光緒二十九年起再予展限三年再行升科以示體恤而廣皇仁除咨部查核外謹附片具陳伏乞聖鑒訓示謹奏奉硃批著照所　户部知道欽此 
 
