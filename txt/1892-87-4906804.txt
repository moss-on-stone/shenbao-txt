# 1892 - 87 - 4906804

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[廣廣小題文府小題一字文準啓] [  點石齋啓]  
　　小題文府一書風行海内不脛而走蓋搜羅旣富其中傑作亦多閱者猶以題未備重文太多爲　嗣有　集之選則寥寥數藝殊不足觀茲　敏求書屋主人敦請名儒廣搜名稿及各省新出課藝試草窻稿加以釐　聚成鉅帙其有未備難題復請名宿搆藝補足而於正　之小題文府則無一篇之重一藝之復也計文六千餘首經　齋代卽成書名曰廣廣小題文府每部洋二元四角如與正續小題文　合而　之成爲數萬首之鉅函小題中無出其右者如前巳買過正續文府現須再購廣廣小題文府方爲全璧零躉批　請向上海江左書林可也并新出小題一字又準每部五角一字之題聚而成帙者向所罕見　所印不多祈速購爲盼 
[論施粥展限]  
　　各處善堂施粥皆有限期大約極早者以十月開杓遲亦總在十一月北邊地氣早寒或有以九月開杓者南邊則無之至於止杓之期大率總在開春早則正月遲則二月無有再遲者蓋以貧民枵腹本堪憫恤而又加以嚴寒瑟縮於牛衣之中而又終日飢腸轆轆飢寒交迫之餘最足以速其死以故各善士於此加之意焉若正一月間則大地回春寒威漸去單一飢字尙可支侍彼貧民亦可自爲籌畫或小本營生或沿門托鉢可以不至於坐以待斃且善堂中經費亦均有限故不得不屆期止杓也然而今年入春以來雨水過多春寒較甚二月下浣竟比去年臘月尤爲凛冽無食貧民何以堪此嘗見邸抄中往往有言官疏奏請展限發粟煮粥賑濟者倘各善堂亦能仿而行之則貧民之受惠者多矣正在念及於此有麥君業卿過我麥君好善性成儉於自奉而勇於爲善凡有善舉莫不慨然解助自製痧氣丸紅靈丹以救急症每年總以萬計又自製跌打丸較他鋪中所賣者尤爲靈騐余前數年爲馬車所撞作擋馬篇幸用麥君之丸而得速愈但止以施送不以售錢曰恐奪他人之利也其存心也如此實與乃弟卓然可稱二難曾邀集同鄉各善士在虹口創設元濟善堂施粥施衣施醫施樂與一切棺殮之具停槥之區凡有益於窮民之無告者靡不畢舉其堂中董事則仿西人之法公舉數人每年輪值周而復始而以張君雨堂司其事因與張君偕來言及今年天氣春寒更甚於冬故往年施粥之期以二月十五爲止者今春破例展限擬至三月初十而止俟施粥之事旣竣然後當開診施醫今年醫生又復添請雖自知堂中初無恒産全　各處善士捐助正月間所分捐册至今陸續收回者雖尙不多亦皆仗此仁漿義粟得以勉力支持而時令症候近已發動去年冬燥未能深藏今年春寒未能透發恐疾病較他年爲多是以　患預防特添延名醫以資分診是皆不得已之苦心所謂盡其心之所能盡竭其力之所能竭而已余聞之肅然起敬曰君之誠悃乃至此乎此一舉也乃鄙人所見到而未能行到者也去歲嚴冬有以棉衣褲及米票等分送者往往皆以除夕爲限惟仁濟堂之米票以新正二十日爲限余竊歎具用心之厚而思慮之周蓋貧民非一過年關卽可得食者此二十日中之被其澤者當復不少也都下各粥廠多有奏請添賞粟米以濟貧民則以貧民之多例定粟米不敷所用故求益耳而北地早寒又有請先期開廠施粥之舉此展期於前者也有時春冰未泮至二月而寒沍未消則又有請緩止杓者此展期於後者也京師爲首善之區濟濟多士薈萃於其間自必有思深慮遠之儔爲之圖維擘畫由己飢己溺之念而推曁之斯貧民之受惠者多矣夫博施濟衆堯舜猶病王者立政當使天下無貧民豈僅爲天下養貧民至於爲天下養貧民則已爲不得已之下策若有貧民而更無以養之則民間之受害者更不堪設想矣故大小臣工亦仰體皇恩之浩湯而隨時具奏代爲乞恩而各處之創捐分設善堂亦未始非由皇仁而益加推廣凡京師耳目所不到各善士咸設法以濟之勿使京師以外之貧民抱向隅之痛而致憾於天之生人有遠近厚薄之懸殊此其用意之宏遠爲何如者古人有言人之欲善誰不如我觀於各善堂樂輸者衆而益信竊願各善堂當此春寒未解之時皆仿元濟堂之所爲展期半月或二十天俾懸鶉百結者於悽風苦雨之中有果　充飢之望則其所以爲善者眞毫髮無遺憾矣雖然各善堂未嘗不見及於此而無如善堂之中有恒産者少大半皆賴各處善士之解囊義助而助者有多寡之不同卽善緣不能無廣狹之異善堂中之善舉仍由各善士之善心所結而成焉者也是又不得不仰企乎因時施濟大具婆心者 
[天門金榜]  
　　管理太常寺事務禮部尙書臣崑岡等謹奏爲題請欽遣事恭照光緒十八年三月十一日孝康章皇后忌辰應行遣官恭詣裕陵讀又致祭謹案臣寺祀則内開應由陵上守護公等中題派一人就近恭詣主祭准宗人府將守護公等銜名咨送到寺臣等照繕題本進呈恭候欽遣一人俟命下之日再由臣寺知照宗人府轉行遵照謹此題奏請旨二月十七日奉旨遣奉恩輔國公光裕行禮欽此○每逢鄉會試主考入闈日起至出闈日止例應奏派御史八員巡察棘圍以重關防而絶流弊兹逢壬辰科會試先期經禮部開列旗漢御史清單具奏奉硃筆圈出本貴宗室文英聨阪榮山胡俊章張廷燎謝希銓馮金鑑欽此○福箴庭敬子齋崇受之三大金吾定於二月廿三日卯刻在東安門内北池子廂黄旗侍衛教塲考騐步軍營應入本屆軍政之翼尉協尉副尉步軍校門領門千總等馬步騎射以便保　卓異先期由提署分傳八旗滿蒙漢各官及内外各門官員務於是晨各備弓馬前往伺候不得延悞○侍衛處爲知會事二月二十日奉旨朕於明日辦事後由勤政殿擔前乘禮轎出德昌門由西苑門進西華門走右翼門進中右門升中和殿閱視祝版畢出中左門右翼門西華門進西苑門還瀛臺更衣用膳召見大臣卯初二刻伺候欽此○倉塲衙門所屬舊泰倉出有滿監督一缺祥許兩倉帥遴得隨轅委用之倉監督戶部郎中通正郎泰堪以充補除檄飭遵照外復分咨吏戶二部查照○恩露圃相國諭令將廂藍滿印務叅領志明等四員撤去印務差使已綴報端又悉相國諭令副都統銜玉叅領森充補廂藍滿正印務叅領副叅領兼公中佐領惠副叅榮充補廂藍滿副印務叅領並派副叅領啓副叅盛在帮辦印務叅領上行走印務章京德守免來在印務叅領上學習行走除傳諭各 
 
 

Page 2

 
 
固山一體遵照外具摺奏聞以便帶領引見○禮部爲曉諭事本科順天及各省舉人補行覆試人數過多經本部援案奏請酌分省分兩次考試先後奉旨著於二月廿四日廿八日在保和殿覆試欽此爲此開單曉諭各舉人知悉按照本部單開省分日期取具同鄉京官印結赴部納卷屆期五鼓赴中左門聽候點名給卷事關欽試毋得遲延自悞特示計開順天江蘇安徽浙江福建山東山西河南陜西甘肅以上各省舉人均於二月廿四日覆試江西湖南湖北廣東廣西四川雲南貴州以上各省舉人均於廿八日覆試○張家口監督工部員外郎端午樵催使方扣足本任一年應行更換經戶部咨取各衙門人員於二月十九日帶領引見請旨更換本日奉硃筆圈出這張家口監督著花翎四品銜戶部員外郎宗室溥頲去欽此○倉塲坐糧廳滿監督吏部郎中常部郎裕差期巳滿應卽更換二月十九日戶部將各衙門保送人員帶領引見請旨簡員更換奉硃筆圈出這倉塲坐糧廳監督著花翎三品銜戶部郎中如松去欽此○步軍營委右翼德翼尉雲現已升授右翼副翼尉所遺委翼尉一缺經大金吾三堂憲揀得廂藍旂漢軍協尉劉協尉魁元派充除分咨兵部曁廂藍漢都統查照外並分檄八旂滿蒙漢各官廳遵照○新授山東兗州府知府榮太守銓正紅旂滿洲舉人四品銜兵部郎中掌車駕司印京察一等奉旨交軍機處記名以府道用本年正月經巴敦甫榷使克坦布奏充左翼監督委員旋因兗州府知府穆太守特亨額因病出缺經湯護撫專摺請簡上遂以榮太守銓簡畀此缺榮任吉期刻下雖未諏定大約不出三月下旬云○有賭徒孟五者在地　門内三炷杳開設寳局雖以牧猪奴戲騙人財物然交游素廣具大神通屢次被拿終於漏網至二月二十日午後左翼烏翼尉密奉堂憲寄諭潛率弁兵越境往抄局中人正在賭興淋漓以致六十餘人連賭具一倂抄獲鎖赴左翼公所訊錄口供翌日解交提署訊究孟知事不得了竟於是日赴提署自首想此次當盡法以辦不能再任其趾高氣揚矣 
[天津客述]  
　　前出使大臣鄭玉軒京卿任滿回國卽患沈疴愈後不良於行尙未入都陛見去夏航海至津郡僑寓吳楚公所覓藥求醫近始康健如恒遂擇於二月二十八日由北運河赴都趨詣闕廷述職李傅相與京卿有師生之誼預期設筵以餞行旌連日舊屬同僚亦車驟馬馳登門送别○潘文勤公靈輀循北運河至天津親兵前營統帶於二月二十七日派隊赴莆口迎迓地方官預於河北大王廟高搭祭棚以便李傅相及鎭道各員上祭聞月初卽須附某輪船至上海然後回蘇州原籍云○山東巡撫福大中丞入都陛見後刻已請訓陛辭日内須卽出都是以親兵前營統帶於二月二十五六日出隊恭迎○劉直刺竺保原籍無錫去秋以州司馬分發直隸候補隨班聽鼓數月於兹今正奉委管解銀兩往朝陽等處賑濟亂後飢民遂挈健僕一名就道旣抵是處僕驟染風寒之症口外旣乏良醫調治天氣益復奇寒以致變爲喉風甫數日卽不起直刺亦因勞成疾與僕相同客舍淹煎遂赴玉樓之召夫人公子及兩女公子留寄析津噩耗傳來異常淒楚其封翁現爲皖省某郡太守想更不免老涙　瀾矣○新盛洋行法人某甲包攬來水縣鐵橋巨工正月中旬由天津就道二月上浣遄回傳聞勘得此橋當水之衝工作頗形棘手據情禀明李傅相傅相以是處係西陵要道不容以工艱欵鉅棄置不修仍飭此人酌量辦理隨於月初仍赴來水悉心　畫以便興工○鐵路公司現開新路擬由古冶接至濼河任重事繁在在需人襄助於是賦閑之輩無不丐薦禰書　說項口沓來紛至如鳥歸林總辦楊谷山李少卿兩觀察以人情難却不得不並蓄兼收此亦中國習俗使然非是卽多所窒礙者也嗣以位置無從廪糈虚費遂於前月裁去二十餘人會辦西人畢德格則凡事不稍假借遍查各車站票房凡有人地不甚相宜者一律設法變遷以免枘鑿云 
[劣差被責]  
　　天津紫竹林地保張安然被捕署斥革牽控捕廳弓役武二及前開妓寮之隋五姘婦大三曁王春圃妓女小紅等五名口於天津府署差役曹升永除將該五人逮案外無端將金鳳金玉堂等妓女十二人拘獲旋又釋去七人將未釋者與五人一併解訊奉諭分别管押此已詳列前報者也聞原差禀覆時謂金玉妓寮係與大三夥開故逮其妓女聽候發落其實大三與金玉固風馬牛不相及也嗣經府憲鄒太守訪悉前情於二月廿五日早不喚站班卽在三堂單傳大三訊問曾否開設妓寮現與金玉有無合夥情事武二是否架娼原差獲妓幾人賄縱幾人前經上堂擬領妓女之甲乙兩人是否係該妓之夫男有無假冐情弊一一供明尙可從寛發落否則當重責四百板並監禁十年以示儆戒大三供曾開妓寮現已閉歇向與金玉並無轇轕原獲妓女十數人如何釋去數人此中底裏不得而知至武二係放印子錢者上堂自認夫男之甲乙兩人實係假冐所供並無虚揑太守得供卽飭還押於晚堂提隋五武二王春圃覆訊并將原差曹永升逮案太守問曹曰票内拘拿男女計共五人如何票外又逮妓女五人聞不止此尙有數人現在何處曹聞言面如土色正擬辯飾太守震怒不待其吐詞喝令重責棒子三百下卽飭管押復指隋五武二王春圃大三喝曰一班龜鴇廉恥全無不足深責當與日前游街示衆之閻洛李平安同罰置備水缸一百隻給與火會充公備用從寛釋放小紅與金玉妓寮之妓女五人另候判斷於是差役咸不寒而慄而聽者亦無不頌太守之公明云 
[岸銷漸暢]  
　　兩淮塲運各商疲困情形已非一日雖歴蒙上游各憲一再體恤然總非各岸銷市暢旺不可兹聞皖岸銷市頗好據個中人云該岸向係按綱銷售源源接運常年存鹽總有數百票之多現聞售存癸未秋綱南鹽僅餘百票銷售之速誠近年所未有皖岸督銷局委員深恐脫誤昨特備文咨請運憲飭催各商赶運接濟文内大旨謂前准貴司咨稱甲申春綱南鹽二百二十四票已於上年十月十二日開辦迄今尙未據報到岸刻當春令岸銷甚旺存鹽無多深恐脫擋不敷銷售爲此備文咨催請煩飭商赶運到岸以濟銷市等語都轉立卽札飭淮南總局出示諭催當經局員查明甲春南鹽截至二月中已有一百三十二票重運出江尙餘九十二票未經請照遵卽出示嚴催皖岸各商赶卽訂買請照開江運岸云 
[揚州書院課題]  
　　揚州安定梅花兩書院規例綦嚴凡名不列課案者不准濫竽混跡祗准於春季投考俟取錄後方准應課本月初二日爲運憲課期投考者人數較多統計生童約有九百餘名亦可見人文之盛矣兹將題目錄左安定文題子謂衛公子荆三章詩題通籍由來在石渠得恩字投考文題德行至昆弟之言詩題葉葉春衣楊柳風得衣字梅花文題子曰爲命至彼哉彼哉詩題春色先從草際歸得從字投考文題設爲庠序學校至周曰庠詩題名園相倚杏交花得園字 
[鄞縣新進文童案]  
　　兪丙榮舒清芬吳燮元董淵姜潤芳沈守梅董兆麟陸景宣林三壬馮洪源吳兆甲忻運常孫錫年張家樾吳寅熙李馭祿潘惟鏞張百益童曾翰戴鴻黻蔡雲章張子祿華昌年梁秉吉范瀛笙玉茂煥丁緒清王正綸黄翼雲王縉蕃張其璋李華林陳丹書周佑鉞林賡堯撥府忻昌宇王汝成馬運陽李明湘謝遵惠兪忠樞嚴翼清王文震袁炳煒楊習熒應賛清范正文朱友元毛宗鑒 
[院覆寗郡闔屬文童題]  
　　浙江學憲陳六舟大宗師覆試寗郡闔屬文童題目照錄於下鄞文題子路以告孔子曰有命經文免作詩賦得暮春之初得初字五言八韻慈奉鎭象定文題吾未嘗無誨焉經文免作詩賦得端拱聞彝倫得倫字五言八韻 
[宜昌剩語]  
　　前者江通輪船駛至天心洲水淺膠滯灣泊數日始得來宜旣而寳華固陵昌和次第俱到以致馬頭之上往者來者擠擁喧譁說者謂輪船如此之多開埠來所僅見者也○洪太戲班到宜後各商號多令演唱荔枝一曲傾靡萬人本地慶雲班妬之阻不許在城内財神廟開演洪太班中人不服擇吉二月十五日在縣城隍廟登臺　有人出爲調停兩班始各息喙○蜀中各屬多有地保向種烟之戶婪索陋規 
 
 

Page 3

 
 
是以邇來多有將烟苗剗去者川土之價逐漸加昻意者烟患其可稍弭乎然恐攺而吸食洋藥則不免將利讓諸外人耳 
[解犯入城]  
　　二月廿八日有彪形大漢四人年約二三十歲身帶鐐銬差役親兵數十人簇擁而入聚寳門至三方巷江寗縣署時邑尊公出暫憇於大堂階下俄而代理縣篆王秀山刺史回署卽坐花廳鞫問約三四點鐘之久始命收禁關防嚴密供詞無從探悉聞人云係南門外殷鄉盜案卽前報所登搶去縀匹又刃傷事主五人者也或又云係哥老會首由外府解來訊供者兩說未知孰是 
[方伯拜客]  
　　四川藩憲龔仰蘧方伯由津來申在滬北天后宫側星使行轅暫駐襜帷巳見前報前昨兩日方伯乘坐緑呢大轎入城至文武各衙門答拜至縣署時袁大令飭家丁擋駕 
[節會屆期]  
　　明日係清明令節本邑城隍循例率同四司出巡賑濟孤魂上海縣袁大令先期出示禁止會中陰皂隸逍遥傘花十景大鑼班臂香會及沿途吹彈婦女扮犯等名目並諭各會首於辰刻起馬未刻回廟 
[西兵操演]  
　　昨日下午三下鐘時西商團練兵馬隊砲隊鎗隊齊至泥城外賽馬塲操演各陣並有軍樂　班金革迭奏蓋香港將軍將來此閱操是以每值禮拜六必先操演一番亦常例也 
[監司戾止]  
　　江蘇候補道朱觀察福清奉剛子良中丞札諭至上海查辦保甲事宜道經松郡拜會恩詩農太守太守請乘便稽查各縣押犯昨日亭午觀察抵滬印委各員均至憲舟迎迓旋往本邑西鄉查辦保甲查畢回滬卽以老學前敬業書院爲行轅 
[沈舟饒舌]  
　　浦東人某甲素以操舟爲業前晚有事登岸其空船則停泊南市太平碼頭忽有小火輪一艘由北往南行駛甚速甲船避讓不及致被撞損立時沈没小火輪置諸不顧展輪逕去俄而甲事畢回來至所泊處詢悉前情設法將船救起至次日甲查得小火輪係官輪船局中所雇當卽前往理論不知如何了結也 
[研訊船戶]  
　　去冬有棉花客在崇明雇舟裝載棉花二百餘包揚帆開駛離崇明二百餘里洋面忽被暴客一湧上船將貨盡行刦去遂由失主投崇明縣禀報縣尊於臘底往失事處履勘並移知南匯縣請其帮同查緝前日崇明縣尊帶同傳書招房原差人等及失主船戶三人會同南匯縣吳子佩明府乘舟來申赴道轅禀明情形旋由聶觀察札委王雁臣司馬秉公研訊司馬於午後乘輿到縣升坐内花廳提三船戶訊究供詞若何因訊供時甚爲嚴密外人不得入内無從探錄云 
[攺殮屍該]  
　　搭客墮江已詳昨報兹悉死者姓張名皋涵昨日由其妻購備衣棺重行收殮據聞失業多時自嗟命蹇欲尋短見者已數次矣是日乘間覓死並非失足墮江云 
[冐牌被控]  
　　德商元亨洋行主控寍波人陳立銘由日本販到冒充本行狗牌之自來火並將元亨攺爲元享有意隠戤上年七月已控經寍波關道查禁今仍裝源興輪船往寍波德領事據情照會公堂察太守立飭差役往小東門外船中查明所存此項假冐之貨昨日上午十一點鐘時升堂會訊元亨洋行主聲明此次存船之貨共有八十一箱陳供稱此貨由日本寄來小的惟代爲兠攬元亨洋行主稱本行已在日本指控惟此時貨在陳手未便置之不問初時陳稱可退回日本繼稱銀已匯付不能認虧太守謂以元亨而攺　享本分府細查享字意義似乎並非吉利且與元字不相連貫其爲隠戤無疑况寍波關道旣查禁有案豈容故違陳稱小的愿自行將貨起岸存棧再行設法退回日本太守准之諭以另換字號否則不准行銷 
[縣案彚錄]  
　　土棧鄭同盛等土客徐鈞福等在縣控和義豐烟土店主鄭玉如串通吳大六誆騙大土計洋二千餘元一案其時陸春江明府方綰上海縣篆將吳及玉如之姪鄭阿夏逮案訊責收所嗣經袁海觀大令查接管卷提吳訊比交保清理以上各情本報已屢記之矣此案涉訟迄今將近三載各原告復投案催訊前晚大令請帮審委員宋莘樂二尹升堂提訊吳由保人交案二尹著收所押追復提鄭阿夏研詰供　係潮州人向開小烟館叔父玉如現在不知何往聞人簿說　在香港不日來申料理欠欵二尹曰此案懸宕已久總須赶緊料理阿夏供稱求大老爺開恩交保容小的將店中被各戶拖欠之帳次第收回赶緊交案二尹准如所請著人錢並保限一月禀覆○鄭庭江控鄭阿梧欠銀一千餘兩由縣訊供收所已列並報前晚宋二尹舟堂提訊阿梧供稱係潮州人所欠庭江銀兩小的已央友人商懇庭江已允折償了事小的現有禀帖一扣呈案求恩察閱二尹曰一切情形本委早已深知無庸察閱禀詞總之爾將此案赶緊料理乃爲上策阿梧供稱叩求將小的交保願於半月内理明二尹俯如所請著覔的實之人來案具保○龔帮達役縣喊控張阿蘭卽銀匠阿蘭爭租房屋等情前報已紀之矣前日晚堂宋二尹提訊此案龔訴稱係本邑人現在治下小南門外王家碼頭開設飯店藉圖微利房屋係張菊秋之産去冬菊秋將房屋翻造小的將店遷移别處當付菊秋頂首洋十五元約俟房屋工竣後仍回原處開張前日完工小的將生財遷入忽有張阿蘭出頭阻攩聲言此房由伊租定竟與小的爲難打毁雜物小的因此情急來案喊控叩求提究二尹以龔所供恐有不實不子准理著自邀中人調處○機器織布局工匠張福興在局不遵約束聚衆滋事由局將張送縣訊辦袁海觀大令訊明滋事屬實判令枷號發局前示衆嗣因張尙不悔攺每日在局門前大聲辱駡經局中備函到縣大令立飭原差前去將張帶案前日宋二尹升堂問案時提張至案謂曰爾旣因犯事枷號尙不攺過自新反敢在局門前吵鬧實屬蚵惡喝令笞責張伏地苦求二尹不准著重笞三百板仍飭枷號發原處示衆○去年有糞船戶顧桂山等行至華亭縣境内將無錫糧米船撞沈當經糧米經頭投華亭縣控　由華亭縣縣尊將肇事之龔阿貴等拘獲惟顧在逃未獲遂備文移送上海縣請就近提顧之行主沈金福到案訊究袁大令飭差將沈逮案研訊之下著令收所並著各交洋銀五十元俄而龔將已名下應交之洋交清始得開釋惟沈挺押不交前日之晚宋二尹提沈至案問曰爾何以不將洋銀交案答稱小的係本地人顧係小的之夥現在不知避匿何處况顧與龔均欠小的錢百千左右小的目下無錢交案並非逞刁二尹曰龔阿貴旣欠爾錢當未釋之前爾何不供明答稱如蒙將小的交保出外尙可向龔理索二尹令交保限卽日將洋交案如違嚴比○朱庚峯控宋桂生局賭輸洋一案由法公堂解送到縣袁大令訊供之下將宋收所候訊已列前報前日宋二尹升堂研訊朱庚峯未到宋俯首無詞二尹察閱原卷有張順祖一人目下尙未到案遂限宋卽日交洋十四元並交張順祖到案訊斷○前日薄暮時宋二尹升堂問案有錢沈氏投案訴稱係本邑人家住浦左六里橋丈夫在時曾生一子名阿濤在家耕種度日丈夫逝世後遺下平房二間披屋一間餘地一方邇來忽被内姪婿兪少雲將房盜賣與羅阿仁前日突來管業小婦人向之理論兪等一味逞蠻將兒子阿濤拉至爛泥渡巡防局内小婦人不得已來案控告叩求提究二尹著退去聽候飭差往提兪等到案訊究劉文輝投縣喊控信船戶朱阿茂誣指行竊詐索洋銀五十元袁大令准詞飭提去後前日由原差將朱及永義昶信局經事劉玉鑑提解到案晚堂大令請帮審委員宋二尹提訊文輝訴稱係紹興人在治下邑廟東首設班鼓店日前有事赴蘇州順道至南翔收得洋銀五十元卽坐朱阿茂划船啓行不料朱見財起意將小的扭住誣指小的前曾偷竊伊之物件不問情由拳打足踢糾同多人逼令小的至烟館中將身畔所藏洋銀五十元盡行攫去始將小的縱放不得已來案控告求恩　辦玉鑑供稱在永義昶信局爲夥僱用朱船往來蘇申一帶此次洋銀經小的搜出今特呈案朱供稱係紹興人素以駕舟爲事光緒十四年三月間文輝至小的船中以趁舟爲名乘 
 
 

Page 4

 
 
間竊去大土二隻小土一包並洋銀等物查緝無蹤至日前文輝又來趁舟被小的識破立卽扭住伊自願將洋銀爲質二尹問朱曰當時失竊爾曾報案否答稱未報二尹以所供情節支離著交差看管文輝交保玉鑑退去聽候查明核辦 
[英界公堂瑣案]  
　　二百零七號巡捕禀稱昨日小的查得柴阿林拾得對時表並不報知捕房爲此拘送案下柴供稱小的係寍波人　過山西路拾得對時表一枚蔡太守判令管押一日贓存捕房以待失主認領○包探陳阿九禀稱小的查得曹祖林曾在車中竊取夏布兩匹質錢使用今得搜出質票吊贓送案然失主並未報知捕房曹供稱小的係江北人有人坐車遺夏布於路小的見而拾取蔡太守　令管押兩禮　贓存捕房如日久無人認領准發還質鋪○包探陳阿九禀稱昨日小的查得吕德溥手持名片在租界内並　相識之家索擾是以拘請訊究吕供稱識員係貴州貴筑縣人分發湖南試用典史已曾到省當差目今流落此間所帶行李鋪陳都在聨陞客棧因欠房飯錢二千餘文不能往索無奈尋同鄉告帮不敢滋閙有親戚在常州如今願卽附船而往蔡太守飭候查到鋪蓋送上常州航船○華昌順洋貨店夥張藉堂訴稱昨日有吳寅生者竊取櫃上花洋布一匹經小的追獲人贓交捕送案吳供稱小的係嘉興人向爲待詔生涯失業多時以致如此蔡太守判令管押兩禮拜期滿發整容公所安揷贓給失主領去○烟鴇湯金氏訴稱小婦人原籍蘇州現在治下開烟館王阿炳冐稱包探夥强借小洋銀兩角小婦人不允卽指使周金寳攫去銀簪一枝丈夫向追致被毆擊其夫湯錦材所訴與氏略同王供稱小的係上海人周與湯金氏爭執是以解勸周供稱小的係南翔人駕航船來此停泊垃圾橋下船主係周阿榮湯金氏實在治下開花烟館見而招入押游小的不依是以爭閙並不冐充探夥索借小洋銀攫取簪珥副捕頭禀稱查得王曾犯竊王供稱小的前雖犯竊兹已攺過自新蔡太守謂湯金氏所控無憑惟士前已犯竊兹又肇事判令笞責一百板周姑從寛典令阿榮來案具保○包探徐雲香禀稱姚余江持僞銀臂釧圖質曾經小的解訊大老爺著　　指使典質之人現已尋見張大華解送案下姚供稱僞銀臂釧由張倩質現已尋見求將小的開釋張供稱小的係江北人臂釧在途中拾得　姚轉託某質鋪估看不敢僞製如今只乞施恩蔡太守判令管押兩禮拜姚卽開釋贓存候銷毁 
[法界公堂瑣案]  
　　積竊秦小星前經某包探拿獲吊到原贓上月廿七日葛同轉分給各失主具領已紀報端旣而朱六琴訴稱家中失女衣十八襲包探查得典押租界之外禀請同轉備文請上海縣轉飭廿七鋪地甲陶升卽陶恒芳一倂吊齊昨晨送至公廨朱姓傭婦錢馮氏投案具領同轉問陶曰秦是否住爾鋪内房屋是何人之産陶禀稱小的查知秦兄弟三人行輩居次家中尙有市屋三椽　轉飭將秦身畔搜出之租屋契三紙給陶察看謂據上列名之地甲陶恆芳是爾否禀稱租屋時確由小的介紹故列小的之名秦兄大星現在英租界同轉著退去仔細查明禀覆吊到之衣給錢馮氏領去并著補具領狀○張湧泰廣貨店主張金生欠銀逃避經各債尸紛紛控追昨晨包探土榮培又將店中學徒余金林陳子文解案燮昌自來火廠宋渭臣等十餘人各遞禀詞請追欠欵葛同轉訊究之餘宋稱張共定自來火五十九相陸續提出不少目下尙剩十四箱棧單已經給付同轉問余陳曰爾等在店中習業幾何時矣店主逃避時爾等知道否供稱小的等自上月二十八日至今不見店主之面問爾等在店習業幾何時矣余供稱小的已習業二年陳供稱小的於今年正月進店不知店中詳細情由問店中誰人司帳共有店夥若干人供稱帳由店主管理本有店夥四人業均乘
間避匿宋等又稱張雖走避尙有妻女在寳興里務請提追同轉立飭公差恊同原告將張之家屬拘押捕房又諭令宋等於下期將細帳繕成具一公禀宋等唯唯遵諭而退○前者泗源靛靑行計明控李福成欠期票銀一百七十五兩隨經李繳到洋銀三十八元旣而懸宕日久李避匿不見昨日始由計尋見扭送案下　同轉向之訊　李供稱小的於去年買泗源行靛靑當給寳善街源成錢莊十一月二十一日期票一紙計銀一百七十五兩行夥卽持票對過後源成倒閉可與小的無干矣同轉謂爾豈可置身事外著押候比追○包探郁庭湘禀稱干春林竊取脚爐一具經某號巡捕拘獲送案請懲葛同轉詰訊之下于供稱脚爐向某處花烟館娼婦三妹借來意欲質錢湊付房值包探王榮培禀稱小的查得干本以製造銅洋銀爲業脚爐確向同居人家竊得干堅執借自烟娼三妹處同轉著押候查明再核○仁發棧客陳春生訴稱小的于上月十六日借宿棧中本月初一日查得箱中失衣數襲然房中並無别人出入惟上月二十四日已歇茶房吳阿二曾到過疑吳行竊當時卽與棧主說明倩伊追回質票願自備質本贖回今棧主已將茶房尋獲特此送案請追葛同轉向吳詰問吳供稱小的往吳淞覓就不敢竊物陳又稱吳歇業時身畔祗有洋銀兩元當卽贖取衣服目下往來吳淞數次所費不貲想係竊衣典錢以資用度同轉飭傳仁發棧主婦林應氏至案問吳是否爾夥因何歇業供稱小婦人因吳作事不勤是以辭歇當時取去工貲洋銀兩元不知其竊物與否同轉著將吳管押捕房諭令陳查明實在情由冉行核辦○養正學堂教讀師　明鹿帶堂夫曹明瑞至案訴稱堂中屢次失物查無著落本月初一晚又有失竊事情疑係廚夫錢紀茂所爲是以將錢送案葛同轉提錢訊鞫供稱小的於本年正月初十日至堂冨庖丁二月初一晚會約曹往四馬路訪友啜茗所失之物步的不得而知曹訴稱是晚錢約小的出外啜茗行經新橋畔錢稱欲代某學生回堂取飛鹽一包去而復來後亦同返及登樓小的直入臥房錢云窓已洞開定有竊賊此中情節不問可知同轉著將錢押候比究○西人雞其土控葛阿福欠抵貨洋銀一百四十元昨晨葛將洋銀如數繳呈葛同轉著雞其士領去押契塗銷 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三山春景]  
　　福州錢法之壞已非一日自官憲禁用票條行使角番補救已煞費苦心而市面尙有攙和小錢之弊城臺銀價不同錢票有貼水名目小民受虧不少閩縣王吉人侯官李文卿二大令曾將大小錢店擇其尤爲狡猾者懲辦一二家輿論翕然王李二大令尙　日久弊生立碑二座一竪大橋頭一竪　門樓其文曰閩侯兩縣示永禁各店攙和小錢行使票條曁各錢店於票内混盖約支順路錢票及錢缺銀番并支等小戳嗣後城内銀價照憑下杭街長落城臺錢票一律通行不准更有貼水等名目違者均從重究治光緒十八年二月立似此三令五申詳明剴切彼壟斷圖利者當稍知籨戢矣○南臺賭風向稱極盛近日又在南門兠開塲聚賭俗所謂人和　也在各賭徒方以爲地方隠僻非差　耳目之所能周遂敢明目張膽顧忌毫無忽爲保　委員查悉督帶差勇數十名出其不意突往擒之拘獲賭棍四名皆係在官人役賭客均四散奔逃一賭棍扭送至半途卒被兎脫其三人解至局中各責數百板交差帶去想有劉盤龍之癖者自當攺　易轍矣○福省出産以茶爲大宗近數年來茶市日壞一日厘金爲之大减關繫協濟餉需責成原非淺鮮督辦茶稅總局司道於茶市厘徵之始派貟詣局接辦必曉諭　　誠鄭重視之也今年適有閏月　局較往年約遲半月應於三月十五日開徵聞洪山局已委范司馬倬丹陽局委方司馬震坦洋局委李大令夢斗曰琳局委高大令士俊東門局委張大令雯茶亭局委古少尹清華湖前局委柯别篤茂靑北嶺局委沈司馬兆桂鼓山　委鮑少尹宏澤三夾道局委翁司馬天祐南門局委蔡司馬永基井樓門局委吳少尹培基前往接辦想各員當認眞整理以不負委任也○臺倉前　倒巷有賭塲焉開設已有年所好牧猪戲者相率羣聚其中如蟻附羶如蠅逐臭有寍波人某甲之子年甫弱冠某日甲飭令携銀票約數十兩往某處兌換道經賭塲門口不覺見獵心喜以所持銀票作孤注一轉瞬問手中之物已非爲已所有祗得怏怏而返甲詢悉顚末大加詈罵施以鞭撻其子愈恩愈忿遂　服阿芙蓉膏送却殘生中灌救不及後悔難追遂遷怒於賭場繕具呈詞赴縣控告閩縣王吉人大令立卽准詞籖差拘辦未知如何發落也○福州倉王廟向列祀典每遇良辰令節香烟絲　裙屐紛來日前又召大吉祥　二班梨園子弟在廟輪演一時紅男緑女聞風往觀如山如海廟内地位無多遂致十分擁擠時臺上方演水鬥一折枌二旦者淫艶絶倫觀者爲之神傾熱閙塲中益覺波翻潮湧有某甲年甫弱冠擠入人叢中胸塞氣促面如土色旁人見之恐釀人命卽時讓出一隙地或推或挽以出由殿階扶至廟門口又仆於地下衆急挽起甲滿口流涎不省人事此外尙有數人因被擠太甚氣息僅屬面無人色臺上諸伶見此情形恐釀大禍立時停演衆始漸漸退散聞中回家後醫樂罔效竟爾一命嗚呼　亦慘矣○新任興泉永道許星槎觀察履新後卽赴省垣恭送卞制軍行旌　國家籌餉募軍有一兵貴有一兵之用近來營政廢弛營官只知肥已往往虚額有兵實額無兵迨經上憲派員　名祗以舊册呈點爲矇混地步卽使臨時招人頂點箕斗年貌均不相符此軍營之通病言之可勝浩嘆署督希軍憲蒞任以後卽札飭營務處鹽道龍觀察往長門各營查點兵額盖有見於陋習相沿已非一日不得不嚴加查點以期餉不虚縻兵皆實伍也○閩縣前益壽堂藥材店開設有年日　被妙手空空兒竊去琥璃燈等件遂禀請閩縣王大令嚴飭快役四出查拿迄今己獲到眞賊訊明該賊王姓綽號　夥爲此中斵輪老手喝責數百板發拘押所聽候追贓核辦○官府欲整頓圜法必先嚴禁私鑄所以清其源也閩中私鑄多設在尙幹白湖等鄉數年前經張大令翥拘獲贓犯一次從重究辦一時私鑄之徒聞風歛跡都人士至今稱道詎意日久玩生近日復有不法棍徒在白湖等鄉設灶鼓鑄但因市面禁用小錢不能通行故爐廠不及往時之多耳現聞閩縣差役已拘獲鄭池池一名到案鄭供雙眼不明前雖私鑄小錢今巳攺轍同夥尙有鄭午肉等人大令親自下堂舉燭視之則非瞽人也乃大加呵斥押候嚴辦 
 
 

Page 10

 
 
   
 
 

Page 11

 
 
[光緒十八年二月廿六日京報全錄]  
　　宫門抄○諭旨二道錄前○發抄　硃批五道○教職單○粤督李　奏保奬捕盜出力各員摺○川督劉　奏甄别千總無可叅劾摺○閩督卞等　奏揀員請補知州摺○皖道王　奏爲奏　聞摺○二月二十六日兵部太常寺太僕寺廂白旗值日無引　見○徐中堂因伊子謝授　讀學士　恩○李培元假滿請　安○延侯等前往口外賜奠請　訓○壽蔭等前往　東西陵請　訓○徐承煜謝授侍讀學士　恩○孫毓汶請假五日○兵部奏派演放水師砲位　派出明安奕功○侍衛處奏派　保和殿監試　派出頭班瀅貝勒那公恩燾都凌阿愛隆二班漪貝勒文啓全福芬車車林巴布○召見軍機　延侯洪鈞色清額○發抄　卞寳第奏請以沈受謙補永春州直牧奉　硃批吏部議奏欽此○又候補道許星翼署興泉永道奉　硃批吏部知道欽此○又記名總兵戴名山署汀州鎭奉　硃批知道了欽此○又都司陳紹芳開缺以遊擊用奉　硃批兵部議奏欽此○又僞造奬案之劉裕山等另行訊明擬辦奉　硃批該部議奏欽此○光緒十八年二月分教職單　教授奉天昌圖劉世珍遵化甲　正諭直隸束鹿王璧永平山東恩縣袁蔗濟南河南鹿邑高景浚衛輝信陽趙文選開封甘肅靈州張濬濂蘭州浙江餘杭凌昌聲寗波湖北蒲圻王國賓黄州雲南河西孫允端雲南趙州李壬瀾臨安陸凉鄭芳瀾雲南俱舉廣西鬱林張濟恩潯州廪　訓導山東茌平徐覆視曹州山西崞縣郝廷選澤州山東樂安高鏡卜武定俱歲湖北當陽李榮綬襄陽湖南安鄉彭藙長沙四川城口裴良　成都雅安張聨芳密遠廣東樂會陳兆元廣州俱舉樂昌雲逢暐瓊州優　復諭直隸井陘王鴻猷廣平廪浙江太平徐元釗紹興副浙江分水林兆松寗波舉湖南安鄉楊棨衡州廪湖南新寗　　鼎長沙廪廣東長樂謝鳴球高州廪四川德陽李炳靈忠州舉貴州貴筑謝汝錕遵義廪貴州都勻張孝友安順舉　復訓直隸棗强李秉全宣化廪江蘇阜寗范鳳藻松江附江蘇甘泉程祖伊蘇州歲山東靑州賈儀卿東昌廪山東淄川劉常棣登州副河南禹州蕭相銘汝寗舉河南河内裴長生衛輝廪甘肅隆德張思良西寗廪浙江龍游稽恩培湖州廪湖州張世訓寗波舉江西進賢歐陽體吉安舉湖南長沙曾峻寳慶舉貴州平遠聶樹榆貴陽廪　○○頭品頂戴兩廣總督臣李瀚章跪　奏爲謹將緝捕盜匪出力員弁擇尤請奬繕具清單恭摺仰祈　聖鑒事竊照廣州府南海等縣緝捕事宜奏明由水師提督臣督同將弁就近籌辦自光緒十五年十一月起至十六年十二月止共獲盜匪三百餘名經臣奏請將在事員弁官紳擇尤酌保光緒十七年六月十五日欽此　硃批准其擇尤酌保毋許冐濫等因欽此仰見我　皇上除暴安良微勞必錄宣示各營倍增感奮臣查鄂省盜風素熾伏莽極多外結黨援内恃族衆民間受害而不　言縣役力微而不能緝經前提臣方耀創爲清鄉之法分投捕治但匪徒兇狡異常急之則拚死抵拒槍砲傷人緩之則竄身外洋無從蹤跡緝捕之難實較他處爲甚該員弁等竭盡心力一年以來弋獲至數百人大率著名巨匪久爲民患行旅居民同聲稱快盜案因之稀少地方得以敉平其勤苦艱難實有不容没者現據各營將領開報出力員弁禀請　奏奬前來臣逐細考核復加刪减擇其尤爲出力者酌擬奬叙繕具清單恭呈　御覽合無仰懇　天恩俯准給奬以昭激勸其千總以下各弁容臣照章咨部辦理除飭取履歴另行送部外謹會同廣東巡撫臣劉瑞芬繕摺具陳伏乞　皇上聖鑒訓示謹　奏奉　硃批該部議奏單併發欽此　○○頭品頂戴四川總督臣劉秉璋跪　奏爲甄别千總無可叅劾循例恭摺奏祈　聖鑒事竊照定例千總等官年底甄别彚咨報部其甄别不及百之二三者如該省果無衰庸戀缺應行甄别之處該督撫等卽將無可叅劾緣由聲明具　奏等因歴經遵辦在案查四川省各標營額設千總一百十四員每年例應叅劾三員查光緒十七年分各標營千總除現駐台藏未經回省不計外其在營各弁經署提臣錢玉興臣陸續調省考騐實無衰庸戀缺之員自未便拘於定額率行叅劾致有屈抑仍隨時留心查察如有才庸技劣之員卽行分别勒休叅革以肅營伍斷不敢拘泥甄别年限稍有姑容除咨明兵部外所有光緒十七年甄别千總無可叅劾緣由理合箋循例具　奏伏乞皇上聖鑒謹　奏奉　硃批兵部知道欽此　○○頭品頂戴閩浙總督臣卞寳第頭品頂戴福建台灣巡撫臣邵友濂跪　奏爲揀員請補台灣後山新說要缺直隸州知州恭摺仰祈　聖鑒事竊查台灣後山地方原設埤南理番撫民同知奉文裁撤新設台東直隸州知州爲衝繁難題調要缺於光緒十三年十二月二十五日奉　旨坐三十日行文按照限减半計　扣至十四年二月初九接到部文之日爲見缺日期應歸二月分截缺該州民番錯處撫墾不易且非能耐該處烟瘴熟悉情形之員不足以資治理因升調乏員經前撫臣劉銘傳會臣寳第先後請以留閩補用知府吳本杰曁補用知州温培華借補借署均經部議駁飭按照定章另行揀員請補各在案兹臣等復督同台灣司道遵於閩省現任直隸州知州班内揀調非現居要缺卽人地未宜一時堪調乏員復於候補直隸州知州班内逐加遴選查有現代台灣縣知縣候補直隸州知州黄承乙年四十六歲浙江餘杭縣廪貢生遵籌餉例報捐通判指分江蘇試用並捐免保舉續加捐知府銜由京領照於光緒五年九月二十九日到省試用期滿甄别留省補用十年委辦營務處轉運台灣餉械在事出力保奏請歸候補班前先補用十一年正月二十日奉　旨着照所請奬勵該部知道欽此委署松江府川沙廳同知辦理上海洋務出力保俟補缺後以直隸州仍留原省前先補用經部議駁十四年奉調來台嗣奏留台灣差遣委代台灣縣知縣十四年十二月十九日任事旋經奏留福建台灣仍歸原班照例補用士一年四月十七日奉　硃批着照所請吏部知道欽此遵照新章赴部補繳離省銀兩十五年七月二十日給照發領是年十一月初七日奉部行文知照嗣於全台清賦出力案内彚保免補本班以直隸州知州仍留原省補用十七年六月十一日奉　硃批著照所請奬勵等因欽此欽遵在案該員在台年久於海疆風土民情極爲熟悉現代台灣縣篆一切措置得宜實爲海疆不可多得之員惟臣友濂到任未及三月例不出考臣寳第查得該員黄承乙年强才裕以之請補台東直隸州知州洵堪勝任惟調缺請補與例稍有未符第人地實在相需且係海外新設要缺核與變通補署章程亦屬相符合無仰懇　天恩俯念台灣後山新設員缺緊要准以候補直隸州知州黄承乙補授台東直隸州知州俾要缺得人而理實於地方有裨如蒙　兪允再行送部引　見據署台灣布政使唐景崧護理台灣道兼按察使銜唐賛襄會詳前來臣等謹合詞恭摺具奏伏乞　皇上聖鑒　勅部核覆施行謹　奏奉　硃批吏部議奏欽此　○○二品頂戴新授湖南按察使安徽鳳頴六泗道兼管鳳陽關稅務臣王廉跪　奏爲奏　聞事竊照鳳陽關監督每屆一年期滿例領養廉銀六千兩辦公銀六千兩向在徵收關稅正盈銀兩項下開支前因廬鳳道兼管稅務已有道任養廉足敷公用是以將關任養廉辦公等銀解送造辦處充公嗣於乾隆三十年二月間前監督臣卓爾岱具奏交銀摺内奉　硃批嗣後關任養廉内每年賞汝銀一千兩卽後任亦照此辦理欽此欽遵在案光緒二年復關以後收數短絀歴於正稅内提撥養廉辦公銀各一千兩奏明解赴造辦處交納亦在案兹於光緒十七年正月初一日起至十二月底止一年期滿徵不足額並未收有盈餘銀兩惟有仍照各上屆在於關稅正銀項下提出養廉銀一千兩辦公銀一千兩二共銀二千兩解歸造辦處公用又鳳陽大關徵收稅銀每兩向有節省歸公銀七分並裁革傾銷火工飯食等項銀七分歴經遵章奏明解交造辦處充公本屆一年期滿共徵歸公銀一千八百二十七兩七錢三分五厘傾銷銀一千八百二十七兩七錢三分五毫又徵收關稅積存平餘錢餘銀三千一百十三兩九錢六分八厘一毫向爲解部平飯及添補各口經費等用除循例動支銀二千九百七十八兩九錢六分八厘一毫外仍存平餘錢餘銀一百三十五兩又關稅内向有充公一厘爲添補平飯及一切辦公之用撙節支銷計餘銀三十二兩八錢以上六欵共解銀五千八百二十三兩二錢六分一厘除委員解交造辦處兌收外理合繕具清單恭摺陳明伏乞　皇上聖鑒謹　奏奉　硃批該衙門知道單倂發欽此 
 
 

Page 12

 
 
[光緒十八年二月廿七日京報全錄]  
　　宫門抄○諭旨二道錄前○發抄　硃批五道○臺撫邵　奏叅辦各員片○署總兵李　奏恭報接印日期摺○楚督張等　奏繁缺知縣揀員請補摺○河督許　奏請飭將黄沁同知以原品休致片○楚督張等　奏漢陽江工完竣前借庫欵還清摺○陜撫鹿　奏四川學政差滿回京在途病故摺○二月二十七日刑部都察院大理寺鑲紅旗值日侍衛處引　見八名值年旗二名鑲白漢七名○福森布服滿請　安○秀吉請假十日○橚貝子奏請開　差使○值年旗奏派管理新舊營房　派出恩佑○侍衛處奏派　保和殿監試　派出頭班濂貝勒希朗阿載瀛訥欽泰良泰二班大額駙奕功成安崇蘭玉林○掌儀司奏初一日祭　奉先殿載瀛行禮○召見軍機　祁世長辭允升張蔭桓祥麟　皇上明日卯正二刻進内至　建福宫行　畢還海○發抄　馬丕瑤奏創辦蠶桑出力官紳擇尤奏保奉　硃批吏部議奏單倂發欽此○又世職譚明牲攺爲文職應試奉　硃批兵部議奏欽此○又彚襲世職奉　硃批兵部議奏單倂發欽此○德馨奏庫内實存銀數奉　硃批戶部知道欽此○又解籌邊軍餉奉　硃批戶部知道欽此　○○邵友濂片　再查台灣人才冗雜亟應切實整頓臣到任後悉心考察查有撤署嘉義縣本任雲林縣知縣李聨珪貌似有才行爲貪暴前在雲林縣任民情怨恨物議沸騰辦理三角湧撫墾委員候選縣丞劉殿英　係千總劉舍　攺名朦保今職聲名狼藉舞弊營私辦理大嵙崁撫墾委員補用知府貴州候補同知沈啓濚駐防大嵙崁營官已革提督高登玉並皆管理該處一帶番社玩誤事機致開番釁以上各員劣跡較著未便稍事姑容相應請　旨將雲林縣知縣李聨珏候選縣丞劉殿英補用知府貴州候補同知沈啓濚一倂卽行革職劉殿英沈啓濚倂俟經手事件查辦完竣驅逐回籍已革提督高登玉發往軍台効力贖罪以昭儆戒而肅官方臣仍隨時察看如有庸劣不職之員再行據實叅辦是否有當謹附片具陳伏乞　聖鑒訓示謹　奏奉　硃批另有旨欽此　○○記名總兵署直隸大名鎭總兵奴才李大霆跪　奏爲恭報奴才接印任事日期叩謝　天恩仰祈　聖鑒事竊照奴才於光緒十八年正月二十五日在大名馬隊練營接奉直隸督臣李鴻章行知内大名鎭總兵徐道奎在任病故所遺篆務查有記名總兵李大霆堪以委署兼統馬步練軍照到該鎭卽遵照任事等因到奴才奉此於本年二月初二日據中營中軍遊擊鄭龍彪將道光二年六月内　欽頒道字一百四十號直隸大名鎭總兵關防一顆練軍統木質關防十顆　　王命旗牌書籍文卷等項齎交前來隨卽恭設香案望　闕叩謝祗領任事訖伏思大名爲　畿南重鎭與豫東接壤操兵巡緝均關緊要愧無統轄之才莫副專閫之寄惟有矢勤矢愼正已率屬盡心操練兵技實力巡防盜賊以冀仰報　高厚鴻慈於萬一所有奴才到任日期並感激微忱敬謹繕摺具奏叩謝　天恩伏乞　皇上聖鑒謹　奏奉　硃批知道了欽此　○○頭品頂戴湖廣總督臣張之洞頭品頂戴湖北巡撫臣譚繼洵跪　奏爲繁缺知縣揀員請補恭摺仰祈　聖鑒事竊照黄陂縣知縣林元菼病故當經　題報開缺聲明所遺要缺容另揀員請補在案查截缺章程内載病故之缺有本日可計者卽以本日作爲開缺日期又例載知縣應調缺出令於現任人員内揀選調補如果實無合例堪調之員准以奉　旨命往及曾任實缺候補並進士卽用人員酌量補用等語今黄陂縣知縣林元菼係於光緒十七年九月十九日病故歸九月分截缺係衝繁難要缺例應由外揀員調補該縣界連豫省地闊賦繁撫字催科均關緊要非精明練　才望出衆之員難期勝任臣等在於通省實缺知縣内逐加遴選非現居　缺卽人地不宜實無合例堪以調補之員惟查有曾任實缺候補班補用知縣包鵬飛年五十歲江西南豐縣人由　生中式同治丁卯科本省鄉試舉人辛未科會試中式貢士　殿　三甲進士　朝考三等由翰林院帶領引　見奉　旨以知縣卽用簽掣甘肅親老告近攺掣湖北同治十一年到省旋在黔捐局報捐本班儘先補用加捐同知銜准補鍾祥縣要缺知縣光緒三年到任五年正月聞訃丁父憂回籍服滿起復經部覆准例應仍歸甘肅原省補用在京遵鄭工例捐離甘肅原省攺捐湖北歸候補班補用十四年六月初五日到省接准捐離攺捐部文坐光緒十四年八月二十日行文按照限减半計算應扣至是年九月十五日爲到省日期查該員包鵬飛才明識敏奮發有爲且係進士出身曾任繁劇實缺人員以之請補黄陂縣知縣要缺洵堪勝任惟調缺請補與例稍有未符但人地實在相需例得專摺　奏請合無仰懇　天恩俯念　陂縣知縣員缺緊要准以曾任實缺候補班補用知縣包鵬飛補授實於地方吏治均有裨益再該員係候補知縣請補知縣銜缺相當毋庸送部引　見據布政使王之春按察　陳寳箴會詳前來謹合詞恭摺具陳伏乞　皇上聖鑒　勅部核覆施行謹奏奉　硃批吏部議奏欽此　○○許振褘片　再河工修防得失動關民命辦工各員以年壯才明勤愼趨公爲要未有老病侵尋步履維艱而謂可尸位素餐者也臣於前年抵任接見黄沁廳同知朱懋瀾觀其外貌亦似平妥豈知年歲已邁腿弱難步所管黄沁同知恃其向無險要於楷料石　均少整備不料前歲沁河暑漲丈餘堤潰正在頃刻木欒店民寨數千家勢且成魚該員臥病難出不知所爲只多預備車輛自行搬　　居民憤憿圍繞不得逸出全恃署河北道衛桂森拆毁民房街石倡率鄉民乘危保住臣於聞警馳至堤岸已能穏固該員稱病並未謁見臣以總辦堤工各事交與衛桂森而另派知縣劉于澣教諭李肇端分任其事欵歸實用人所共覩不意朱懋瀾尙沿向日惡習飾詞請領鉅款臣當卽批飭撤任正欲查叅有謂其病已見愈前所謬禀多係出於庫儲之手尙有可原是以另委暫署山東捕河通判　日交卸頃聞腿疾依然如故人亦尙在山束養病而黄沁一缺旣有頻歲沁河之險亦當加意整頓似此年力　衰難期振作之員臣亦未敢徇庇姑容致誤要工相應請　旨勅部將黄沁同知朱懋瀾以原品休致所遺之缺容臣照例擇員請補伏候　聖鑒訓示遵行謹　奏奉　硃批朱懋瀾着以原品休致餘依議吏部知道欽此　○○頭品頂戴湖廣總督臣張之洞頭品頂戴湖北巡撫臣譚繼洵跪　奏爲漢陽江工完竣前借庫欵還清恭摺奏祈　聖鑒事　據湖北布政使王之春鹽法道瞿廷韶會同總局司道詳稱前據漢陽府詳郡城東關外至晴川閣一帶漢鎭四官殿米廠等處江岸坍塌亟待興修玉帶河工亦須疏濬飭據該首縣督同紳商履勘估需工料錢十四萬七千餘串由該部等公議就本地鹽商殷戶量力捐輸並與漢鎭百貸曁　木各帮商民商定各願按貸物資本值錢一串者捐輸一文二毫民捐民辦惟工程最緊請借官欵銀四萬兩並辦分年歸還當　據情詳經前督臣裕祿撫臣奎斌奏明借撥鹽道庫存長江水師申平銀四萬兩限三年繳清並聲明工竣　兔造報等因光緒十三年三月初一日具奏奉　硃批着照所請該部知道欽此恭錄咨行　照辦理在案前在此項江工所收捐項　濟工需並隨時攤還借欵現在江工已竣借欵亦陸續繳清而漢鎭集稼嘴南北河岸以及各叚碼頭江流中刷又起要工該紳商情願屏力兼修查漢鎭爲商買輻輳之區江河各岸遇有工作無論坐賈行商不勞勸導卽行集辦皆因保障堤防藉可齊整市廛起見是以向准民捐民辦俾順輿　以後應如何籌備歲修及相機修理疏濬應聽該商紳等自行籌辦所有江工已竣前借長江水師申平銀四萬兩業經如數歸還等情詳請具奏前來臣覆核無異謹合詞恭摺奏明伏乞　皇上聖鑒謹　奏奉　硃批該部知道欽此　○○頭品頂戴陜西巡撫臣鹿傳霖跪　奏爲四川學政差滿回京在途病故恭摺仰祈　聖鑒事竊四川學政翰林院編修朱善祥差滿交卸回京於正月初六日行抵陜西省城臣接見之下見其形體消疲面帶病容詢係沿途感受嚴寒瘴氣所致旋據該學政以病勢日見沉重飲食不進精神疲乏不能前進擬就省城　治呈請代　奏籲懇　天恩賞假二十日調理臣正在繕摺代　奏間兹據長安縣知縣傅汝梅禀報該學政　治無效於本月二十一日酉刻病故等情前來查學政携有家屬同行除飭長安縣會同該家屬將其身後事宜妥爲照料外所有四川學　差滿回京在途病故緣由理合恭摺　奏報伏乞　皇上聖鑒謹　奏奉　硃批知道了欽此 
 
