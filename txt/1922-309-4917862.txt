# 1922 - 309 - 4917862

 

Page 1

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *   
 
 

Page 2

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *時評 
[兵敗於匪（冷）]  
　　中國之兵我誠不知其何所用也旣無衛國之力今并不能平土匪豈眞專爲各將領爭權位已耶 
中央各鐵路者擁兵者所視爲生命者也平時於茲籌餉臨戰以之運兵鐵路之貨車往往爲匪所刦而兵不能制匪之力已漸與兵平分鐵路之利矣然猶曰此爲民財兵可置諸不問也今則且與兵戰且竟敗兵且復截斷兵所佔有之鐵路然則兵之力且又匪之不若矣視爲生命之鐵路且將爲匪所奪矣擁兵者即不畏人言亦將何以自解耶 
[命令]  
　　十一月十一日大總統令派王大貞張廷諤爲全國財政討論委員會委員此令 
又令任命陸錦兼直魯豫巡閱使署參謀長此令 
又令周承志授爲陸軍少將武毓材加陸軍少將銜李鴻銘張中和郝有增周介惠均授爲陸軍步兵上校燕書春授爲陸軍騎兵上校戚續芳授爲陸軍工兵上校此令 
又令署陸軍總長張紹曾呈請授魏普雲汪毅爲陸軍憲兵中校張學齡爲陸軍步兵中校王懷祖爲陸軍砲兵中校許元昌車汝霖車沛霖張茂增徐懷法爲陸軍憲兵少校阮霖爲陸軍二等軍需正毛訪鴻爲陸軍二等軍醫正均照准此令 
又令岑厚晉給四等文虎章此令 
十一月十二日大總統令署陸軍總長張紹曾呈鑲黃旗漢軍都統兼管理値年旗事務載瀛因病懇請辭職載瀛准免本職此令 
又令參謀總長張懷芝呈請任命俞俊傑爲海軍第二艦隊司令處參謀應照准此令 
十一月八日大總統令吕式斌劉式程均晉給二等大綬嘉禾章趙廷珍王曾綬汪彬步翼鵬均晋給二等嘉禾章謝本芝晉給三等嘉禾章盛孚泰晉給四等嘉禾章此令 
又令特授鄭士琦以勳五位此令 
又令張映竹周詒柯凌士鈞李杭文許受衡安永昌陳福民陶思曾邵修文梁宓均晋給二等大綬嘉禾章袁鳳曦賈晉劉豫瑤均給予二等寳光嘉禾章經家齡單豫升張藎臣王樹榮均晉給二等嘉禾章蘇兆祥給予三等寳光嘉禾章陳克正熊元襄趙梯靑王愼賢均晉給三等嘉禾章董玉墀晉給四等嘉禾章此令 
又令李儻黎淵郭承緒均晋給二等大綬嘉禾章任勤晋給二等嘉禾章馮農葉瀾錢承鈞均晋給三等嘉禾章岳誦先徐鍾葳徐鴻松海徐思振均晋給四等嘉禾章此令 
又令崔承熾王用中王都慶阮肇昌劉玉春均給予二等大綬嘉禾章寇英傑黃家楷均晋給二等嘉禾章劉宗儀張厚生彭壽華陸澐楊邦藩吕耀馬毓寳均給予三等嘉禾章應振復給予四等寶光嘉禾章王世傑張福臣彭象乾程希聖衞振標孫建業李猷葛潤琴裴長慶劉鎭湘王桂榮均給予四等嘉禾章此令 
又令陳士凱晋給二等大綬嘉禾章柴雲陞晋給三等嘉禾章此令 
又令王欽宇何詮譝陸祺林樹椿謝英伯楊夢弼梅光遠歐陽成岳秀夫魏肇文汪震東鄭人康禹瀛陳壽如葉蘭彬均給予二等大綬嘉禾章楊詩浙王恩溥黃錫銓王斧陳垣姚守先程鐸王謝家潘學海楊樹璜賴德嘉耿春宴孔慶愷均給予二等嘉禾章歐陽鈞紀騫均給予三等嘉禾章此令又令張永桂晋給二等嘉禾章楊光熊給予三等嘉禾章王禹敷給予四等嘉禾章此令 
又令瞿宣頴羅文莊劉汝霖均給予三等嘉禾章此令 
又令潘承業孫周鶴翔姚履亨黃承瑞均給予三等嘉禾章郭鍾韶晋給四等嘉禾章此令 
十一月七日大總統令署陸軍總長張紹曾呈請任命何葆瑞爲陸軍第九師副官長王兆璜爲步兵第三十四團第三營營長解立昌爲步兵第三十五團第一營營長馬祜昌爲步兵第三十五團第三營營長均照准此令 
又令署陸軍總長張紹曾呈請任命艾吉淸爲陸軍第十五師礮兵第十五團第三營營長應照准此令 
又令署陸軍總長張紹曾呈請授趙經世爲陸軍礮兵中校應照准此令 
又令阮忠植晉給二等大綬寶光嘉禾章馬振憲鄭斅慈房宗嶽葉堯階均給予三等嘉禾章韋德芳畢泰均晉給四等嘉禾章此令 
[國内專電]  
　　北京電薩鎭氷電請裁討逆正副司令專辦撫輯并謂閩事若用武力治絲益棼（十二日下午二鐘） 
　　北京電李厚基由鼓浪嶼拍洋文電請援政府不再理會 
　　北京電保與陸長電商仍維持李厚基司令名義蘇齊亦再請保留李厚基司令故政府不下裁撤令　　北京電三省鹽稅年收八百餘萬協奉四百八十萬洋員某與張談判解京後月協四十萬張要求中央先給功名方交鹽稅 
　　北京電報載福開森赴奉昨據本人聲明否認赴奉爲鹽署洋員　　北京電報載吳馮協議對選舉主曹先爲副座再與黎談判任期 
　　北京電馮軍决分紥南北苑通縣密雲古北口與熱河防務聯絡 
　　北京電吳電財部索協濟五萬謂月協二十萬已允五萬何妨照辦吳餉仍滙保轉前此二十萬卽由曹領之六十萬撥十萬再籌十萬　　北京電朱深十一黎明越牆逃出日兵營朱前數日患病故不注意今日日使通吿外部（十二日下午七鐘） 
　　北京電曹鈞查覆京奉訂購貨車四百輛案牛麻治答覆含混與購料條例不合（十二日下午二鐘）　　 
　　北京電德使照會催還津漢前德租界公益會之一切債票及欵項與利息（十二日下午二鐘） 
　　北京電政府將禁止黃燐製造火柴（十二日下午二鐘） 
　　北京電十月分各地招兵使團調查計九批數七千餘（十二日下午二鐘） 
　　北京電寗委金山奉賢兩知事被拒一事韓含退意（十二日下午二鐘） 
　　北京電豫匪自息縣正陽固始包圍羅山張福來派靳部一團往剿　　北京電内長請取締共產主義起草條例十三條陸長請討伐福建民軍昨居仁堂談話僉主十三閣議再决（十二日下午七鐘） 
　　北京電順直同鄕聯合敎商工農各界决定查賬及反對防止查賬之曹邊的省議會（十二日下午七鐘） 
　　北京電豫匪數在萬餘手持大紅旗書趙王爺替天行道（十二日下午七鐘） 
　　北京電京漢通車在偃城南三十五公里被匪切斷靳部眞（十一）夕小挫鄭州派一團馳援今日票車賣到偃城（十二日下午二鐘） 
　　漢口電聞信陽至明港間路軌被豫匪拆毁一段眞（十一）晨南下車未到北上車至信陽卽折回 
　　漢口電京漢路自偃城至駐馬店間路軌被豫匪拆毁眞（十一）南下第一次快車及第五次常票車均停偃城北上車眞日開明港文（十二）晨未開聞明港·李新店·新安店·黃山坡·確山·及大劉莊·焦莊·遂平西平一帶共有土匪萬餘大肆搶擄確山知事被戕此次匪衆係在項城上蔡被靳師及皖軍痛剿遂回竄擬越過路線東趨泌陽與南陽土匪會合靳雲鶚已親率兩團到西平追剿鄂蕭亦派潘守蒸率兩營由武勝關馳往長台關堵擊 
　　漢口電眞日由漢至明港票車文日均返漢據稱匪勢甚熾靳雲鶚部由李新店新安店向北迫剿張福來部由偃城郭店向南進逼戰鬭甚烈匪衆均集確山漢站文日仍售明港票另訊豫匪多係趙傑寳德全等舊部與匪首老洋人部下會合自稱建國制置軍此次因攻陷阜陽得倪宅精銳槍械甚多仍竄回豫佳（九日）陷息縣繼陷正陽灰（十日）夜匪鋒遂及於京漢路聞張福來擬親至漯河進勦 
　　漢口電孫傳芳帶回二師冬季軍服萬餘套定寒（十四）返宜 
　　漢口電孔庚眞日由滬到漢當乘沅江輪赴湘同行有雷大同劉德裕數人聞孔係代表孫文負有聯絡川湘任務 
　　漢口電蕭因軍餉緊急令軍需課長王連城向漢商借三十萬元月息二分三日内簽字交欵又擬挪用中央所轄各局稅欵以濟急需　　漢口電鄂自治籌備處因政府將以李倬章長鄂眞日開緊急會議决電京拒絕（以下十二日下午六鐘） 
　　漢口電武漢紗廠聯合會眞日（十一）在第一紗廠歡讌商聯會代表幹事到七十餘人 
　　漢口電商聯會眞日電呈農商部駁京會呈部之三點寒日（十四）商聯會選舉會長以望重中外而無官僚惡習及黨派關係之商人爲合格每省先推一人爲籌備選舉委員文日（十二）先開委員會以備籌商　　漢口電商聯會文日續到晋代表李梅軒湘代表吳石松等七人連前共有九十一人（以上十二日下午四鐘） 
　　蘭州電省議會補選正會長屢以搗亂未能產出 
　　蘭州電前實業廳李迺芬奉委爲禁烟總辦 
　　蘭州電各縣警佐聯名控王學伊政府電林錫光查覆（以上十一日下午一鐘） 
　　香港電陳炯明調第二獨立旅一星期内開赴梧州助劉震寰 
　　香港電當局接拔蘭打由倫敦來電準兩星期内先滙第一批貨幣借欵五十萬鎊來粤紙幣價昨漲回五成四五 
　　香港電總部接報吿許部在延平被常德盛部擊敗 
　　香港電市長金章辭職已准仍由吳飛代理 
　　香港電現象報郭唯滅被拘不確　　香港電巿參事會今日開幕 
　　香港電黔袁對上訴終審主西南各省設大理分院昨電粤謂已組此機關（以上十二日下午十鐘） 
　　淸江浦電江北匪首裴二先生·馬二瘋子史大毛子又餘黨二人由馬軍蓋連長逮捕元日（十三）解浦（十二日上午十二鐘） 
特約路透電 
[北京近聞記]  
　　十二日北京電昨日閣議由王寵惠主席聞張紹會建議任陳炯明爲討伐許崇智總司令王不以爲然此事將於下届會議繼續討論某閣員建議政府應訂例限制宣傳新思想者之活動經衆贊成惟尚未有切實之决議 
　　十二日北京電今晨溥儀以迎聘之物抬送岳家儀仗甚盛護衛森嚴淸室諸員均隨行沿途撒黃砂 
[比國之休戰紀念日]  
　　十一日比京電比京今日舉行休戰紀念禮頗嚴肅並於國家獨立坊下埋一無名英雄先由戰地五處取陣亡無名戰士之屍棺五具運至不魯日令一瞽目兵士擇出一具以軍禮送入比京載以砲車裹以國旗官吏軍隊護行於前比皇及協約國代表等隨行於後安葬旣畢守靜一分鐘是時全國車輛皆停行人止步肅然無譁此後比皇演說法意美將帥皆置勳章於裹棺國旗之上英帥費蘭巨則置一花圈 
[法國之休戰紀念日]  
　　十一日巴黎電休戰紀念之重要禮節爲休戰條約簽定地點紀念坊之開幕法總統與總理乘專車至英國海格上將　韋密爾爵士先時而到法閣員及政界軍界要人與各公團代表皆在場法總統米勒蘭於行禮時以軍績勳章贈與韋密士謂韋氏以英國海軍總司令之名義在此簽字於休戰之約云普恩賚演講戰事並臚舉對德宣戰者之國名福煦與海格皆有演說海格所注重者爲英法友誼之價値其言頗受人歡迎 
[英國之休戰紀念日]  
　　十一日倫敦電今日爲第四届休戰紀念日午前十一時全國守靜二分鐘國人皆戴一種紀念花此花各街皆有出售所得之資移充接濟退伍兵士經費蓋從海格上將之請也主要行禮地點在白庭之紀念坊十一時前人已擁滿多挾花圈而來軍隊奏樂而至分陸軍海 
 
 
 

Page 3

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *軍飛行軍排立於白庭之四周英皇服戎裝十時三刻由内務部而來旋置大花圈於紀念碑之上英太子及閣員殖民地代表相繼恭敬花圈脫帽而立迨鐘鳴十一時全體肅然立正寂靜二分鐘此後樂歌大作皇室中人及觀禮者皆和之各團體紛紛置下花圈而散全國各處皆行此紀念禮且有於是時舉行地方之戰爭紀念物開幕禮者 
[美國之休戰紀念日]  
　　十一日華盛頓電美國以簡單禮節紀念休戰哈定總統及國務員等由騎兵護送赴阿林頓墓地置一花圈於無名英雄之墓全國各處守一分鐘寂靜者頗多總統發表一文佈吿全國略謂此日最足表示美國之參與世界大事美國旣與各國有良好之關係自未能逃避有時繁重之義務與責任云 
十一日華盛頓電前總統威爾遜氏今日在此當衆演說此爲其病後之第一次威氏謂美國常主持公道彼覺美人實切欲盡其對於世界持久和平之責任威氏又謂阻止凡爾塞和約批准之參議員團實不足代表美國蓋美國事事求進而彼等則半途退縮彼等之退縮將止於何地此惟上帝能决之云云 
[東方之休戰紀念日]  
　　十二日東京電東京橫濱均舉行休戰紀念禮東京英國大使署曾開宴欵待前從戎人士 
十一日漢口電英總領事戈夫氏今日正午舉行英國陣亡將士紀念碑聞幕禮協約國人民到者頗衆 
[近東時局仍未樂觀]  
　　十二日倫敦電星期杪閣員未離倫敦因近東時局吃緊之故據所得之消息觀之大局現仍未寗 
　　十二日巴黎電總理普恩賚向英國建議明日可舉行洛桑會議正式開幕禮討論議程俾本月二十日開始實際談判而在十三日以後二十日以前之時間中英代表克松與意代表可在巴黎與普恩賚集議共同態度 
　　十一日倫敦電路透社君士坦丁訪電稱土皇偕朝中大臣驅車入益爾狄士回敎堂作禮拜云此間所傳土皇不知下落之謠言因此電而消除 
[土代表之主張]  
　　十二日倫敦電基瑪爾黨代表團已抵倫敦前赴洛桑據謂奉有切實訓令主張以安戈拉國民公約爲和約之基礎並主張希臘賠償小亞細亞所遭之損失拒絕限制土國軍備之議要求土國擔保君士坦丁與瑪摩拉海之安寗 
[俄國籌備軍事]  
　　十一日里加電莫斯科消息俄國刻在高加索籌備軍事行動甚爲忙碌已由高加索調兵赴喬治亞與阿米尼亞 
[德國將改組内閣]  
　　十一日柏林電德總理宣稱彼擬改組内閣以有勢力之商家加入聞亨美航務公司經理克諾氏將任外交總長 
[美國之酒禁]  
　　十一日舊金山電公民會議之結果贊成加州禁酒者占三萬九千六百二十一票之大多數故伏爾斯台特禁酒律現可在加州施行 
[英國之小包毒物]  
　　十一日倫敦電警廳警吿有名人物如有收到可疑之包裹者務須謹愼拆視當局現信有一瘋漢曾以含毒物小包寄與警務長郝胡特爵士爵士今已有復原希望 
[南美之地震]  
　　十一日智利桑　亞哥電昨日此間地震各處自二分鐘至四分鐘不等柯基姆波毁屋五百所死若干人所毁之屋共値五百萬披沙鐵路倉庫亦被震倒火車傾覆地震之後繼以大潮衝去堤岸一部分此次地震頗劇意大利佛洛倫斯觀象臺地震計亦有　示 
十一日桑蒂亞哥電據最近消息柯基姆波拉塞里拉柯比亞波三處之　震及大潮共死二百人傷四百人永淹及岸遠可三百碼 
　　十二日紐約電夏威夷消息星期五晚有大潮幸無死傷寓於海濱之日人當時大爲驚亂 
[日本閱操]  
　　十二日東京電攝政太子今晨臨觀陸軍秋操 
國外要聞 
[德國特約通信（王光祈九月二十二日柏林）]  
　　歐洲各國經濟現狀㈤捷克斯拉夫捷克斯拉夫Ｔschegho-Slowakei舊屬奥匈亦爲戰後新興諸國之一位於中歐與德·奥·匈·羅·波·爲鄰人口一千四百萬面積五萬五千方哩 
最近捷克斯拉夫經濟狀况可以三語括之㈠商業發達㈡金融順利㈢工業停滯請分别叙述如下 
據捷克斯拉夫商業統計去年入口總額爲二百二十四萬萬三千五百萬可侖（捷克幣名）出口總額爲二百七十三萬萬一千二百萬可侖共計出口超過入口之數爲四十八萬萬七千七百萬可侖較之去年出口超過入口之數僅有四十一萬二千五百萬可侖者又進一步矣今年正二三四四個月之貿易總額與去年略相彷彿其數如下 
今年正二三四月去年正二三四月 
入一二四○○○○○公達一五四○○○○○公達 
口　　　　一九七二八八　件　　　　　　九三九八一　件 
出二八七○○○○○公達二八九○○○○○公達口　　一四四八一三八件　　　一一八三七七五件 
　　（公達Ｑumtales係重量名等於一百基羅格蘭姆（ 
在入口中以德國人貨物爲最多約有六七○○○○○公達及一八八六七件其次則爲匈國約有七八七○○○公達其三則爲奥國約有七○四○○○公達其四則爲美國約有六五八○○○公達在出口中亦以輸往德國者爲最多其次則爲奥國茲將出入貨物種類列表如下 
入口貨種類　出口貨種類 
㈠木料　　　㈠木料 
㈡煤炭　　　㈡煤炭 
㈢土煤　　　㈢土煤 
㈣鹽　　　　㈣鑛石 
㈤鑛石　　　㈤鐵貨 
㈥鐵貨　　　㈥消費品 
㈦化學品　　㈦糧食（麥米） 
㈧糧食（麥）㈧紙張 
㈨消費品　　㈨白糖 
㈩機器材料 
照右表觀之出入貨物種類大致相同惟數量輕重則有區别表中所列㈠㈡㈢···符號即表示該物出入數量多少之次第者也以上所論爲該國商業情形今請再述該國之金融狀况 
當戰前該國尚未脫離奥匈之時所用貨幣可侖其價値略與瑞士法郎相等在一九一八年十二月跌至三倍到去年復跌至十六倍之譜現在忽然增漲其價値較之戰前已僅少六倍其順利可以想見矣茲將該國可侖與瑞士法郎價値列表如左 
　　時期　　　　　每一可侖約合瑞士法郎 
戰前　　　　　　　一○○○○（以法郎爲單位） 
一九一八年十二月○三○二五 
一九一九年九月　　○二一六五 
一九一九年十二月○○九二○ 
一九二○年　　　　○○八五○ 
一九二一年　　　　○○六○五 
一九二二年六月　　○一○一○ 
一九二二年七月　　○一二二五 
一九二二年九月　　○一七二五 
國外匯價旣日益增高國内金融亦因而日善現在國内現金數目由一萬萬五千三百萬可侖增至六萬萬九千三百萬可侖國外存欵由四萬萬五千六百萬可侖增至八萬萬零三百萬可侖此外動產及不動產等由九十八萬萬六千一百萬可侖增至一百一十二萬萬一千三百萬可侖反之該國紙幣由一百一十二萬萬八千八百萬可侖減爲九十三萬萬六千九百萬可侖在新興諸國中可謂極有進步具有興國之氣象者也 
惟金融情形雖日趨順利而工業難關却隨之發生記者上文曾述該國係一出口趨過入口之國而出口之中又以輸往德奥者爲最多現在該國可侖旣日益增漲而德奥貨幣則日益跌落因此之故德奥人民遂喪失購買該國貨物之能力以致該國銷場大受其損國内工廠因而倒閉者日有所聞此其情形正與英國荷蘭相同也據該國統計目下失工人數將近五十萬人之多在該國北標蒙Ｎordbohman地方所有玻璃工業幾乎全體破產專以西北標蒙一帶而論便有兩萬男女工人已被工廠開除其尚留工廠之人爲數不過一萬五千每禮拜之中亦只有二三日有工可作至於金屬工業更形困難開除工人尤爲衆多紡織工業亦已停滯其出產程度現已减少百分之五十有七一般工業家處此難關多歸咎於可侖漲價其實該國之失去銷場不專由於可侖漲價一事尚有其他原因蓋該國自獨立以後承繼奥匈昔日工業約有百分之八十而所得昔日銷塲則尚不及百分之二十故雖無可侖漲價一事該國工業難關亦當發生現在可侖漲價不過促成工業難關原因中之一種而已最近該國駐德公使曾在德報上發表論文一篇謂該國經濟難關之發生非由於該國財政自身之罪實爲中歐各國金融紊亂所致若非中歐財政已有根本解决之時則該國經濟難關終無避免之望也 
國内要聞 
[直派對總統問題之内幕]  
　　保定一系人物本來與天津人物混合接近此派對於時局主張以曹爲總統侯補者最適當之人其理由謂欲使時局統一必先使北方一致又非先得北方實力上之能有指揮資格者爲魁首不可因此理由遂擬除去無聊之花銷無謂之句結先以使者徵求各省之同意而定趨嚮萬一衆志僉同内閣一席亦必以外交人才任之如顏惠慶等是首負徵求洛陽同意之責者爲熊炳琦熊與吳佩孚談話结果吳氏對此事根本上表示同意所斟酌者只在程序問題熊回保定久之在直系嫡親關係數省均次第接洽於是乃注意於新締和之奉與别立一幟之浙奉之使者鮑貴卿袁金鎧張九卿等皆是曹張本爲親家說話較易結果奉張似有條件一爲希望洛吳不再攻奉二爲張氏須有一種名義三爲張表示積極助曹當選此三條件内第一是消極的自保故保定擬容納之第二條件聞係欲爲三省邊防督辦此節洛陽極爲反對保意亦躊躇尚在研究中第三則所謂深合孤意也浙盧赤幟高標頗不易接洽此派人乃請王士珍爲之先容而以劉文泉往浙結果據云甚佳此兩大部分旣已略有頭緒其中尤有關係者爲齊變元與馮玉祥其擁護熱忱視洛吳爲尤甚聞齊氏將於日内乘葬親之便北旋天津或至保定其舉動極可注意蓋爲保派奔走寗皖兩省者爲吳秋舫結果聞甚圓滿也若夫馮之歷史則更無勞複述彼此次率全軍抵京又親詣保定作長談其責任自極重大馮爲人較吳聰明亦有膽智彼於昨早九時半到京今早將往南苑團河此實直系之一尊韋駄佛也 
在此形勢之下保洛果有何問題乎是又不然曹之於吳拔之連營任爲副官長自湖南一役以來吳之得代曹爲第三師長　有今日實出曹賜不伹衝鋒陷陣曹實爲吳壯膽氣樹聲援即其間衆謗羣疑曹先爲調護使吳從容籌備者亦爲天下共見故在今日吳若不堅持己見或聽用一派言論能隨羣衆共事者即决無問題據某方面言洛陽之對保定早有從龍之意此次天津一切活動洛方雖未公然參加而其左右親信固已代爲表示同意至吳氏日前致電府派某要人聲明反對者固確有　事惟原文措詞較爲空洞與外間所傳内容遠有出入蓋純屬一種敷衍門面之語未可認爲由衷言論也聞洛陽使署秘書廳已將原電抄寄保定辯明誤會同時並派員代表赴津加入某項運動以明心跡之無贰然論者皆謂時局之大關鍵乃在曹氏生日吳氏來保定與否爲斷而昨日已有云吳擬不來者抑又何也 
[政府有宣布停止借債說]  
　　據某方面消息政府因近年京内外所借之債欵已難計數國會旣已提出質問應即停止續借然後確查内外債總額分别淸理以期財政漸有轉機刻下當軸已决即將停借外債之理由詳爲公布其内大略如下一政府實行淸理財政任何方面不得藉口再借外債二自元年至十一年所借之内外債列表公布並說明用途三凡有不明瞭之處應由國會審查追究經手之人有無舞弊情事四自十一年十二月起停止進行凡不得國會同意之各項借欵一律停止又聞黃陂因國會咨請政府將六年六月十二日以後至十一年八月二十日以前所借外債槪行宣布已飭各該主管部署趕急造報淸册計一何國借欵二債額及利金三作何用途以何物品抵押四合同之内容五成立之年月據某閣員方只可宣布張梁葉潘四人經手之借欵其餘槪不提出以免發生枝節而招外人監督財政云云按政府是否眞欲宣布停止借債刻下固難遽斷或者因國會方面麻煩姑且作此官樣文章以爲應付亦未可料但交通部秘密借欵三千萬纔隔數日耳其他正在秘密進行而尚未成功之借欵恐尚不少乃猶欲以停止借債宣布國中未免自欺欺人也 
[俄代表聲明無履行宣言義務]  
　　華俄通信社云俄國代表團在未接到外部七日節略前曾致牒我國該文係六日送交外部略謂俄國願履行其以往宣言惟希望中國亦履行其宣言中對於中國之希望否則俄國亦無單獨履行該宣言之義務其牒文如左 
十月十九日及十一月三日本代表團曾致牒貴國政府提出保護中東鐵路免其陷於不可收拾料已蒙貴部查照茲復送上節略如下 
查本年九月二日本代表致貴國政府牒文曾表示本代表願根據一九一九年及一九二○年著名俄國政府宣言中之精神與貴國舉行會議解决中俄間互相關聯之各項問題 
事實上貴國政府並未履行該項宣言中關於權利及法律的條件本足使俄國亦取消彼方所允許之讓步但本代表爲敦睦兩國邦交消弭雙方誤會起見對於上項理由願置之不論現特再次表示勞農政府仍以前此之宣言爲基礎對於中吏路問題吏願特别注意惟仍須聲明以免誤會者卽因俄國前此宣言而推想俄國放棄在中國一切利權則屬誤解是也 
根據此政策取得之權利但在中俄間問題解决以前俄國在貴國毫不失其原有之權利且前此宜言决不廢除俄國在貴國合法之利權也 
例如俄國若將其對於中東鐵路之權限甚至讓與中國人民但此並不廢除在該路俄國之利益蓋該路爲西伯利亞大鐵路之支線且聯絡俄國各部領土之故 
此外本代表以爲更有須反復聲明者卽一九一九年及一九二○年之宣言勞農政府承認其至今仍有效力惟畢竟不能永遠有効故除非貴國終止其輕視俄國利益之措置否則俄國或畢竟不免以爲其可不受前此宣言中所允許之讓步所約束也 
[魯案日委員主張不正當權利]  
　　昨日（十日）午前十時魯案中日聯合委員會在外交部開第一部第三十次會議中國王委員長徐陳兩委員出席日本小幡委員長秋山出淵兩委員出席下午一時半散會所議事項如下一中國公產分委員會報吿該分會討議靑島地皮問題經過情形並由中國委員提出地皮問題解决案大綱日本委員就中國提案即請將將來膠澳商埠出租地皮本公正適當之旨辦理不因請願租地者之國籍如何而設區别一節作爲决議案並對於土地所有權租地年限及租地效力以華府條約簽字日爲限各節極力反對結果中國委員除同意决議案外餘俟日本委員提出書面再行討議二中國委員提出膠濟沿線日本陸軍管轄財產評價查定額日本委員允俟與其他查定表併案研究後答覆 
以上爲魯案公署公布之件其中最可注意者爲土地租借日期問題我國方面所主張者爲在華府條約簽字以後所允許者一律無效此欵當本年初中日兩國代表在華會中交涉時本已提及所謂在實行移交以前一切均應保持簽字時之狀况故此次我國委員所主張者最爲合於條約且極公允適當乃日本委員强硬反對主張簽字後所允許者亦當有效其所持理由何若則以公布略而未詳無從批評惟可斷言者則日委員之主張有蔑視華會决定之嫌吾人於此不得不更聯想及於本年三月間靑島日本官吏招賣官有公有土地事件此事經我國抗議後日本政府即訓令秋山民政長制止然已經賣與日人者已不在少數而違令繼續出賣者亦未杜絕結果中使靑島僅有虚名之交還一切物產盡落於日本私人之手當時中外輿論無不責靑島日本當局之鄙劣失墮一國之體面及威信今日本委員在接收交涉中又從而迴護之必致惹起無謂之糾紛接收交涉之拖延勢難倖免條約中規定十二月二日以前應行議了簽字等於具文此亦可謂中日國交上一不幸之事件矣惟日人輿論對其本國委員之主張謂爲正當不能轉於退讓又從而預料交涉之簽字期展至明年三月此則吾人欲請其對於日本之主張究竟正當與否加以反省對於會議延期之責任與我國因此而受之損失加以注意也茲將東報關於會議滯延之紀載譯述如次大阪朝日新聞載靑島五日特電云關於山東問題之解决靑島守備軍某當局談曰關於交還靑島之事日本方面已盡最善之努力至遲迄條約規定期限之十二月二日止須將細目協定簽字其後一個月内即本年中則將一切移交完了軍隊亦擬於明年一月以前撤退現在一切凖備均已妥當預料日本在山東一隅之行政權當即如此消滅但果能照预定進行與否頗有疑問蓋徵諸從前經過之會議形勢則對經完全解决者僅有稅關問題一件而已其餘均未竣事即以三日之北京方面會議而論靑島病院及第二小學校問題旣不易解决是則今後如此種論爭之問題勢必層出不窮苟日本能凡事照中國主張簽字固毫無問題然有正當之主張亦不能轉於退讓此所以議論亦因之而起也情勢旣已如此日本雖欲於條约期限以前將一切辦竣亦恐有所不能預料細目協定之簽字完了期當在明年三月間惟今後究將如何變化或竟能於三月以前解决亦未可知但此事縱至延期解决因非中日間之大問題諒列國亦無干涉之事或料定其將延緩而將移交期限延緩二三月亦無不可至於鐵路乃極易解决之事移交時只要有錢即可前次會議亦曾刺探中國有無贖路凖備中國方而已表示可以辦到之意故未深入詢問故日本委員即以中國能即如約贖路爲目標而進行談判聞四日會議之結果公有財產之半額似將以公債償還果得其半亦屬好事至於鐵路似亦將以國庫債劵償價惟個人所有之鹽塲鑛山等則支付券或公債諒日本不能承認也 
 
 
 

Page 4

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *   
 
 

Page 5

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *自由談 
[座右銘] [  曾國藩]  
　　在自修處求强則可在勝人處求强則不可 
雜說 
[說龍古松] [  陵墨]  
龍之爲物詳於經載於史雜出於百家之書雖野老鄙夫婦　女小子皆知其爲靈物也然不畜於家不走於曠野不見於天下或潛於淵或飛於天欲察其形態僕病未能也聞諸父老曰龍有角吾以爲牛類耳有髯吾以爲羊類耳又有鱗吾知其爲蛇類無疑矣惟潛於深淵飛於天空則吾窮思萬物之中直無一可以比擬之此所以爲靈物歟夫經史百家之書言龍者不一則古時必有見龍之形態者或至今日而已絕種歟父老曰不然龍者隱現無常故稱靈物若人人得察其形能則亦牛類羊類蛇類而已矣尚得爲靈也哉 
小小說 
[南園訪古記] [  烟橋]  
　　南園者吳越王錢鏐之所經營也其後頽廢散爲種種點綴雖一鱗一爪各能得少佳趣今之言南園者僅結草菴前一片地賣菜之傭種瓜之叟以是爲生活之藪而吳人令饌則尚以南園菜蔬爲最饒勝味不言南園竟以菜根傳也九月二十四日驅車詣張子聖瑜所適同南社友蕭子伯逢自海上來且携攝影之具遂共爲南園之遊首至滄浪亭時日人五六騎驢來遊於疥壁鴉塗頗致誹笑此誠國人之陋也滄浪之水雖濁而弦歌之聲日盛蓋近又設職工學校於是分北部數椽屋未礙遊觀亭臨水可以垂釣若在初夏帶水植蓮頗似西子湖頭曲院風荷處　軒堂廊廡皆零落荒蕪窗欞不全蛛絲滿冐不謂人文薈萃之都於此雅有盛名之勝地棄之不甚顧惜少日讀子美之記至今猶能憶『澄川翠幹光影會合於軒户之間尤與風月爲相宜』之語觀彼琅玕蔓草緣附而川壅不流俯弗見影不得其人則頓易其舊豈獨滄浪爲然哉滄浪亭左有五百名賢祠未入逕至可園省立第二圖書館在焉小阜弓池頗得爽塏幽閑之趣吾儕背池坐石成一影而出經郡學以至無梁殿殿以以磚石疊成不假一木非惟無梁抑且無棟其製與今之歐美建築相似爲印度之古制從知西方文明因多自東方來也殿有石佛謂自海上浮來敷以金采已失本來面目殿無窗户蓋以琉瑙之瓦考其歲月實始建於五代所謂南朝四百八十寺者此殆其一也殿側有丈室修髯之僧坐關其間注茗奉客與尋常佛弟子等惟不出門阈此其别耳與他處所見靜守禪關緘户閉隙殊不相類也伯逢對殿攝影隱約於草際見階級基礎痕跡知當日體制　宏僅此魯靈光巋然獨存耳復經郡學折至地禪寺寺與大雲庵相比今則并而有之軼其本源但知有南禪不知有大雲矣時方從事修葺拓地藝木内庭有石榴甚巨結實累累每爲游者所艶羡恒施攀摘而游者多爲左近學子不便却拒故堅扃門户諱言湫隘其實則禪房花木頗足憩息也時已崦嵫暮色倦鳥歸林伯逢亦欲言别聖瑜曰道山亭植園皆南園故地他日正當續爲今游以盡訪古之恉伯逢曰是地爲十年前游釣之所寄食海上甚囂塵上偶爲崔護處處有懷舊之思余笑曰故人相逢話巴山之雨則今日之遊不僅訪南園之古且話吾筆之舊矣盍把臂登酒家樓相共一醉乎伯逢須以夜車行恐愆約不肯去聖瑜以客去亦减兵遂各分袂而歸 
文苑 
[十六夜與苕狂飲酒家醉後率成禹鐘] [  ]  
　　明燈燭琖生奇姿我與趙子醉不辭一斟再斟面漸赤相看與世忘妍媸酒腸芒角各有會任眞出語無遺思嘗聞世亂挺髦俊君才不用吾終疑君言得酒萬事賤人生窮達會有時反覆論辯若不盡取酒引滿頻揚眉余述家難亦深語文章美惡非所知（苕狂所主之游戲世界雜誌第十七期刋爲家庭號余作家難記貽之述余家中昔時之所遭苕狂頗稱賞此文之佳是夕席上又屢爲余言及之然余不敢自信也） 
雕蟲小技本我恥貧賤持此將奚爲君今黃金散亦盡酒面向世人將嗤人將嗤酒滿巵酒酣耳熱相嗟咨酒闌不覺月淸單賬混未成事實之空費图 
在眼皓魄未缺騰淸輝擲杯一笑各歸去市樓燈火明參差 
笑林 
[新笑話] [  思忠]  
　　甲頭秃而乙唇缺二人相友善一日甲訪乙乙　之曰辱承光顧蓬壁生輝矣甲知其嘲己也銜之閱日乙訪甲甲治具留餐餐畢起行甲乃送之門外揖别曰委曲委曲（諧缺）某甲每啓吻輒作不吉語人多惡之一日赴鄰家喜宴或勸其緘默甲唯唯未幾席散甲忽起立曰今日余不發一言日後君家有喪亡事非余故也 
小說 
[社會小說人間地獄（二四七）] [  娑婆生]  
　　第三十四回淺草平沙妖姫拾蟹黃昏花市艶邸描蛾於是秋波拉着蓮孫先走阿毛在後面跟著走不多遠那笑聲格外近了秋波對蓮孫道這笑聲狠像翠冰老九接著又是一陣哈哈大笑蓮孫道一定是他們了這一聲是黎宛亭的聲音說着愈走愈近只見一輛汽車停在大隄車夫倚著車子在那裏吸香烟秋波笑對蓮孫道你瞧人家車子並沒壞車夫還在這裏狠寫意不似我們那車夫額角上急得汗珠如黃豆般大呢蓮蓀道我們去找黎宛亭去一看海邊上立著宛亭和翠冰老九另外還有一個人月光之下瞧不淸楚秋波笑道他們幾個人跑到下面去幹什麽還是尋死路嗎蓮孫笑道那裏會尋死路這些時候宛亭和翠冰老九樂還沒樂得彀那裏捨得死你瞧他們大家低著頭好似在那裡尋找什麽物件似的蓮孫忍不住的喊了一聲宛亭宛亭從月光中也立起來望隄上一看沒問是誰還是翠冰老九的眼快忙喊道阿是三少蓮孫道是的你們在海灘上做甚翠冰老九道三少快來快來下面交關好白相我們在這裏拾寶貝呢說著又喊秋波一同下去秋波問什麽寶貝翠冰老九道你下來看自然曉得秋波道下頭蠻好走快點下來罷秋波本是一個見獵心喜好動不好靜的人登時便拉著蓮孫從隄上走下去阿毛也自跟著隄卜全是大瑰石頭狠不平整蓮孫道慢慢點當心跌秋波走了兩步立脚不穩幾乎跌下笑道眞不好走呢蓮孫道還是我來扶著你走罷秋波依言總算扶著走過了石塊的提面䠀著了沙地又頓時覺得軟鬆鬆的沙地上又有些短短薄草秋波道這沙上好似鋪著地氈走起來狠舒服可是脚底上怎麽覺得潮稀稀的阿毛道這全是草上的露水透進鞋子裏去了秋波道那麽好今天還是第一日着的新鞋子呢吃素人送來一打鞋子這一雙我頂中意那末好送掉了阿毛埋怨道你自己還罷了還拉著我陪你糟蹋鞋子呢說著翠冰老九和宛亭已經迎　上來翠冰老九忙舉手手裏提著一隻蟹向秋波面上一揚說道你看啥物事秋波不覺嚇了一跳向蓮孫身後一閃見是一隻蟹到也笑了起來道你們出來兜風爲什麽還帶著蟹來宛亭道那裏是帶來的是此地海灘上捉來的秋波大喜道海灘上有嗎我也捉幾隻帶轉去養在水缸裏等到九月裏養大了再燒燒吃自家捉的燒出來格外好吃點翠冰老九道不容易捉呢我捉了半日只捉著三隻一隻還被他逃去了我再要捉指指宛亭道他不許我捉說是潮水要來了秋波道海灘上另外還有什麽你剛纔不是說什麽寳貝嗎翠冰老九道騙騙你的寳貝就是這隻蟹蓮孫道老九你也眞會騙人要不是說什麽寶貝我們也不下來了害得我們鞋子䠀濕翠氷老九道海邊上難得來的說著望堤上一瞧道奇怪你們的車子呢怎麽沒見難道你們走了來的嗎秋波笑著點頭道是的我剛剛從大世界和你們見過以後我們三個人便一步一步的走過來的翠冰老九道不要瞎說從大世界到這裏也有念多里路算你脚大你那走得動秋波道誰騙你眞的呀 
[隨便說說] [  瘦鵑]  
　　淸唱與全武行劉冠雄說我回閩是淸唱若政府要全武行敬謝不敏這淸唱和全武行兩個名詞倒說得很有趣我們小百姓本來最歡喜淸唱的那些大軍閥大人先生倘　斯斯文文坐在上面唱幾齣南北和大保國像他們女校書在游戲塲中淸唱一般那一串黃鶑兒嬌囀似的珠喉人人歡迎誰耐煩看你們眞刀眞槍演三本鐵公鷄呢所以老劉說回閩是淸唱不是全武行不但福建人聽得入耳就我們别省的人也一致拍手呌好的不過這位劉藝員也是三四等角色沒有多大能耐生怕一開口就要荒腔走板劉藝員願你努力唱去可不要被座客們喝倒采下不得台啊 
 
 
 

Page 6

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *國内要聞二 
[礦業聯合會接辦魯礦意見]  
　　中華民國礦業聯合會前因魯案公署通電招致該聯合會協商組織投資團體接辦山東淄川坊子金嶺鎭三礦之辦法該會前日因開列意見數條函復魯案公署茲覓得該意見書原文如下敬啓者本年九月十二日接准貴督辦處通電以華會解决山東懸案條約第二十二條淄川坊子金嶺鎭三礦應移歸中國政府特許之公司接辦現在日本方面業經組織投資團體預備與中國投資團體協商辦法囑本會迅速推舉代表到署協商組織投資團體辦法以免坐失權利等因具仰鈞處提倡公開之至意曷勝欽佩當經迭次開會討論伏查該三礦屢經外人侵佔歐戰議和以來經國人之呼籲友邦之協助甫於華會解决由中國收回組織特許公司由中日商人集股承辦各方人士咸來本會徵詢該礦内容意欲投資由本會發起創辦復荷鈞處通電前因對於國家對於社會幾有不容放棄之勢惟念該礦旣爲世界注目之端將爲中日合辦之局集資一層尚非難事但公司組織關係至爲重要稍一不愼動至侵害國家主權影響礦業經濟本會爲謀礦業公共權利之聯合機關對於各項問題不能不爲愼重之研究以祈仰副鈞處殷殷垂詢之雅謹分陳於下一礦權應屬國有援照井陘臨城兩礦之例作爲中國國家股本永占特許公司股分之半額一庫存品移交時估値若干應作爲中國國家股本一機器房屋井下工程及各不動產應歸中國國家所有以有期限收益的租與特許公司使用每年收費若干折舊方法應詳細規定一特許公司期限滿後應由中國國家收回另組公司承辦似不應僅聲明由原公司中國資本家收回以免牽混影射之弊一特許公司股本應責成公開以杜直接或用間接方法借用外資充作華股之弊並應於條例内切實規定中國股本以中國人爲限一特許公司董事名額及中日人員辦事權限應嚴格規定其重要職員均應常川駐礦辦事以免徒擁虚名坐失事權之弊一特許公司優越權如運費捐稅及運輸手續等類不得過於現在已辦各礦所得之優越權者應一體同等待遇以上各要項本會視爲與國際權限國家主權礦業經營均關緊要且特許公司名爲中國特許實係中日合資此事層次取回之始兩國政府交涉是一事收回以後政府對於特許公司之待遇又係一事不可併作一談自失主權想鈞處權衡在握自有良謨本會意見所及除開會公布外謹此詳陳以備採擇施行總之本會對於已辦各礦公共之權利有維護之職責對於該三礦組織進行利協助之步驟日前承貴督辦招讌協商詳切陳述態度致爲明瞭目覩團體認資踴躍尤爲欣慰國事爲國人所共辦决無爭競之思乃近聞有人誤會本會性質妄加譏評意在傾軋以遂其攘奪之計是則本會對於實業前途所引以爲杞憂者也 
[參院談話會又無結果]  
　　昨日（十日）參議院又開談話會討論選舉議長問題仍由黃錫銓主席二時三十分主席宣吿開會董昆瀛主張維持出選會一方面贊成湯漪之主張廢除議長之實而存議長之名張繼登台發言謂兄弟今日到會并非以議員資格到會是因與諸公多年交誼數年均各盡力於國家無交換談話之暇晷特行到會稍稍發表意見願與諸公商榷焉因此當先聲明兄弟發言與今日諸公所討論問題或無甚關係尚祈諸公原諒兄弟發言並非代表某派某人是以個人資格發言蓋鑒於近來中國情形極其危險十年紛亂狀態於今爲烈國會爲民國之主人下至國民上自政府均當聽命於國會兄弟意思第一要保存國會尊嚴方可以下對人民上對政府也可以制定憲法爲百年不拔之基如自己尚在懷疑　步何以敎人聽命敎子孫尊重所定之憲法所以兄弟意思國會本身問題當先行解决必和衷共濟方可以保持國會之尊嚴兄弟並非破壞國會自欲國會永遠保全其身分蓋國會是講法律之府國會是超乎法律之上兄弟並非於失敗之後來說此話以爲今後之中國須要換一種方法來共同撑持以中國大好河山大好土地不能建設一良好健强之國家卽爲大家責任未了希望諸公和衷共濟犧牲小仇怨共勉爲國家盡力兄弟是毫無私心毫無絲毫齷齪意思尚望諸公鑒諒焉丁銘禮發言謂對於議長選舉問題向不願以金錢收買等事作爲攻擊之資料但兄弟决與金錢無絲毫關係蓋因金錢之結合並非一種感情好的證據實爲一種感情洋好的證據倘感情固好則不必金錢而必自行投票無待金錢爲之媒介現在對於此問題以爲有四種方法且汢律上說惟有維持决選如大家贊成一歸於法律之下此一辦法也二如廢除議長之實而存議長之名此爲湯君之主張兄弟則爲懷想之一人因人之要作議長無非一種虚榮心所束縛然即廢除議長之實其有議長之名虚榮心依然存在也三爲本席所提出之委員制如大家有决心去做則修改院法國會組織法極易爲也四如贊成趙君之先選臨時議長之法此四種方法惟在諸公自擇而抱定决心耳金兆倓韓玉辰等主張維持法律上之决選說對於其餘各種方法不加反對惟須俟選出議長後再行依法疋手續提議張樹枬主張下星期三開一談話會於再下星期一開决選會如再不出席即大家之公敵蜚昆瀛又主張下星期一再開談話會請王楊兩君出席表示意思主席謂現在時間已遲今日人數又少討論旣無結果應俟下次再開談話會商量遂宣吿延會 
[旅京閩同鄕反對劉冠雄回閩]  
　　劉冠雄爲福建同鄕所最不齒者此次陰謀回閩已非一日本欲藉海疆巡閱使之頭銜歸閩攫取實權嗣恐鄕人反對乃變而謀一旅京同鄕會代表之名屢遣其羽黨在同鄕會中提議不幸屢遭反對卒不成議迨李逃出厦門之訊傳到後劉知由同鄕會推舉之事萬難成功遂向保洛方面極力運動曹電朝到府令夕下聞已摒擋行裝不日南行但旅京同鄕仍極力反對昨日已有代表到府院陳述不可派劉回閩之理由但府方旣聲明不負責任而院方又完全在保洛支配之下保洛决思不變更則劉之命令决不能收回也 
[贛代表日在請願中]  
　　旅滬贛人四團體代表萬璞謝寅吕靜齋等爲請求政府速促該省省長謝遠涵到任及對待蔡成勳抗命辦法往府院及有關係各部請願於八日晨赴國務院請見因王寵惠尚未來院由羅秘書代見首由代表等詳述該省所感痛苦狀况請求政府根據命令維持威信速促謝省長到任以蘇民困羅秘書當允轉達總理設法該代表遂交呈文辭出赴内務部卽由孫丹林接見首由萬璞痛陳一切並云謝省長由大部提出總長當始終維持孫總長謂代表所陳苦况余所早知惟處茲現狀就是總統總理也均無辦法諸君應向實力方面請求代表復轉赴財部由譚祖任代見代表等乃申述蔡成勳弁髦命令趕走文財廳長大部當設法挽救以全中央體面大部職權譚答云事關本部範圍自當轉達總長力爲設法代表等遂交呈文而出復於九日晨往總統府請願當由黎總統接見復由萬璞請總統行使職權黃陂略謂萬女士不言余亦深知我力量可到自當力爲設法代表辭出後轉赴陸軍部由張紹曾接見復由代表等陳述如前張謂當打電勸吿蔡氏總期不負諸君一番苦衷云云該代表等以不得要領擬於日内再往保定 
[八校敎職員謁羅顧無結果]  
　昨日（十日）上午九時八校代表在美術專門學校臨時會議决定對於經費及關稅問題按照上次會議議决由程時煃等八人與當局交涉於是聯袂赴外交部謁見顧維鈞首由代表陳述來意關於關稅撥充敎育經費問題請　在外交方面援助顧氏當將其經過詳述一遍　大意謂外交部於七月十四日即接到敎育部來文内稱京師敎育經費二十九萬元擬由關稅增收項下撥付明年後可加撥十萬元外部當於七月十七日行文外交團請其援助外交領袖公使當於七月二十日覆文到部略謂中國政府擬由關稅增收項下撥付之欵現已有五起再加敎育經費則共爲六起究竟前五起有效抑後一起有效或六起共同攤派須請中國政府先行酌定再奪云云查增收關稅實不敷分配個人雖極願帮忙使敎育日見發達作育多數新國民出來爲國家盡力然而事實如此無可奈何鄙意須由敎育財政外交三部及稅務處四機關會同接洽妥定後再與總稅司安格聯交涉始有效力蓋全權在安格聯即外交團亦須以安格聯主張爲從違也代表當舉順直水利借欵及法權討論會經費等三項經費由關稅項下撥付之例謂外部如能盡力敎育經費未始不能如此三項經費亦由關稅項下撥付望外部勿推却此事顧答以如數少者或可爲力但敎育經費過多頗難一律辦到代表仍極力要求顧允力爲設法代表等始退出下午三時代表等復往財政部見羅文幹亦無甚結果惟敎育部本月十五日發給經費一個月之事則聞已大致確定支票亦已送到敎育部不過因銀行方面不允提前撥放故無論如何至早須十五日始能發放耳 
[幣制局將召集幣制討論會（屏）]  
　　吾國幣制整理之議倡於前淸光緖二十九年精琦氏所上之圜法條議幣制局之設立自前淸迄今已經三次中更經幣制委員會之數次討論每有成議輒因政治上或行政上之變動而生阻力現幣制局鑒於以往之失又因上次發行以十進之新銀輔幣未得滬上銀行界商界之同意致生阻礙知欲求幣制統一非先謀國内外之協調不可適滬造幣廠將於明春開鑄恐新鑄之幣又遭各界非難擬於月内外召集本局中外顧問及於經濟有特殊學識之名流在京組織幣制討論會其討論之要案一本位單位問題二規定幣制統一計畫三關於改良幣制之一切法規並先於八月二十三日召集本局科長以上重要職員及與幣制有關係之中央各機關代表在幣制局内開會討論大會應提之議案會期每星期開會一次共計開會十次其關係要重之議案意思不一致時並存以備大會决定不取表决形式茲將每次預備會討論詳情誌之如下 
八月二十三日下午在幣制局開第一次預備會由總裁徐佛蘇主席到會人數十八人首由主席宣佈開會宗旨略謂現在幣制亟待整埋而茲事體大關係全國金融至巨非徵國内經濟專家之意見難期適當故本局擬約集各顧問諮議及於經濟有特識之學者討論一切現在先召集有職責之各機關代表及本局人員共同預備應討論之問題俟預備妥貼再行提交大會决定雖推行時期或有早遲然終期有濟王世澄（泉幣處長）發言幣制問題雖經緯萬端然不外治標治本兩項治本即先定本位問題治標卽研究整理現幣方法第一問題卽本位制此項討論已久大要以虚金本位制最宜卽對外用金對内仍用銀也而虚金制不能不先定金銀幣之比價本位與單位二者相聯今定銀幣半元爲金之單位按中經濟狀况算明供需之數尚稱相宜舊有之一元銀幣勢力雖大然因分量太大之故未免不宜是以採用中元且我國中元制略與美制相同是先進國已有前例葉景華（技正）謂王處長所方本位問題十餘年來幾經討論歷時已久不如作爲已定以省時間至單位問題以中元作單位極爲合宜整理之說本席非常贊成然實行頗難一中央無權二造幣廠太多事權難以統一本席以爲治標宜從監督方面著手錢應淸言（鈔劵處長）本位問題可以决定用虚金本位惟單位問題本席以爲用中元與否尚須研究主席謂本位已無問題可討論單位問題周家彥）參事（謂本位採虚金制然有相因而及之問題如金劵之發行凖備金之額數均應有詳細之討論主席謂現已五時四十分一切問題統俟下次會議討論遂宣吿散會 
[關稅研究究會閉會之餘音（尊）]  
關稅研究會已於本月三日閉會所議各事俱編入議事錄現在此項議事錄修改文字亦經竣事不日即付財政部印刷局印刷大槪下月初句卽可出書當閉會時副會長張維鏞尚有閉會詞一篇未曾發表茲經覓得照錄如下本會自上月九號開幕迄今已届月餘其間集議研究之成績實有可以紀述之點而其最難得者則各部處委員與我商民代表均能推誠相見毫無　格此實歷來召集會議之所無足見現在政府確能力除從前積習順從商民公意而各代表亦能平心討論務求事實上之便利此次會議誠足表見政府商民雙方接近之良好趨勢維鏞謹當代表全國商民致謝政府之誠意并希望政府之與商民永遠本此接近之精神共圖舉國上下之福利焉至此次討論議案雖屬繁多然其最重要莫如裁釐之後關於國家收入問題究竟依部提出照約籌辦種種較難相信之舊稅乎（即保留常關舉辦產銷兩稅增加出口稅）抑或　去條约另謀他項較可相信之新稅乎（卽會議提出之所得營業兩稅）此項問題自開會迄今蓋已隨時討論據最林多數之意見實贊成新稅之原則惟今日本會已届閉會此後對斯問題實有繼續討論之價値即吾人應將此次研究所得就新舊兩稅之利病一一剖解以供國人之研究而表示吾人之主張一關於商民利害問題釐金之病商最甚者一爲收稅之苛索一爲驗貨之留難釐金外之舊稅若產銷等稅其名目雖異於釐金苟徵收方法防弊章程不得完善其苛索與留難較之釐金殆有過之無不及者　稅之含有通過性質者無論有如何良法總不免留難需索之弊若槪予廢除而改辦新稅則所徵之地卽工商業所在之地貨物運行遠近毫無留難又徵收舊稅商人就稅局納稅只能聽稅局之苛索倘有爭持貨物在途必生損失惟有忍痛以求通過且押物者多客夥而非商人之本主其利害觀念不同交涉之結果亦異若以新稅代之是稅局就工商而徵稅如有苛索卽能據理爭持且其交涉主體係商人本身一時不能解决即稍延後對於貨物并無絲毫之虧損且主客之形勢互異當地商團亦可爲公正之助援是以商民利害衡之比較上惟有贊成新稅也二關於稅制改良問題吾國稅制不良由來久矣其最大關鍵則在處處受條約之束縛而不能自由訂定關稅因而失其保護工商政策之精神故在今日所亟宜注意之點一脫離協定條約之束縛二實行保護工商業之政策三達到關稅自由之目的查產銷各種舊稅之舉辦無論徵收方法如何完美要不能脫離協定條約之範圍外人以利用條約定案之故逕　避去納稅之義務其所感痛苦者僅爲吾國商人國貨更無與洋　競爭之望如改徵新稅旣可望一律徵收又可藉此脫離不平等之條約爲進而謀自由關稅之基礎以求保護國内工商之實施是以就稅制改良上言之比較上亦惟有贊成新稅也三國家財政革新問題法久弊生舊稅之害非僅及於商民其員司藉此作奸歛財中飽政府府其怨而貪吏沾其利今雖决定裁撤釐金若各地常關仍依然存在甚非根本革新之圖故同人尤希望政府趁此時機從稅制上改良而謀財政之整理收入支出槪行眞正的公開務使氣象一新而立國計民生之大本也上述數端其犖犖大者而新舊稅之利病可得而斷定之故吾人贊成新稅之主張其原由實不外是（若夫國家支出能關他項財源將來裁釐之後無須再辦產銷等稅實爲舉國商民所薰香禱祝）顧或者謂各國條約規定裁釐之後仍存各種舊稅今若槪行廢除另徵新稅似與條約相去太遠將來交涉恐臻困難不若就條約範圍但求其修改減輕或易生效不知修改减 
 
 
 

Page 7

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *輕與從根本上設法同是交涉固無難易之可言與其費力而收效極微曷若藉此時機以全國上下之决心而爲一勞永逸之大計况馬凱條約第三條第八各節所規定似乃我前淸外交當局深恐釐金裁撤後無法爲財政上之抵補要求仍存常關并抽銷塲等稅又光緒二十九年八月我國商約大臣曾以照會通知美國欽差請求允許中國自抽出產稅凡此均非外人所樂干涉觀查原文其意自明蓋當時辦外交者不明稅則原理國家主權竟將内地稅制一槪牽入國際條約之中實爲我國外交上一大汚點今政府旣推誠召集吾商民代表開會研究矣吾人惟有抱定脫離協定條約束縛之主旨藉謀根本之解决倘僅如或者所言殊非政府召集此次會議之初衷而本會討論之成績亦將等於烏有是則吾人所應特别注意者也最近財政部郵務會議及財政討論會均以此項問題關係重大不敢絕對主張遂决對於新舊兩稅同時籌備而吾商民代表亦不敢絕對主張故贊成者亦僅贊成新稅之原則至其辨法則茲事體大須待全國商民之一致主張應俟全國商會聯合會本届大會在京開會時再行討論再行决定吾人認爲對此問题應分爲研究時期宣傳時期决定時期實行時期卽前此爲研究其利弊今後則爲研究所得宣傳於全國以徵求詳細之討論再待大會時之决定期於將來之實行而已因是吾人閉會後之責任卽係如何宣傳此問題之利病使全國商民咸加注意以促成贊助吾人之主張是又不能不希望於本會會員諸同志者也（十一月十日） 
[馮玉祥已到京]  
　　馮玉祥氏自六日卸却豫督職務後即將所部陸續移駐長辛店北通州南北苑各地已開動者爲第二混成旅全部及第十一師之一旅計有一師之衆其餘部隊仍留駐豫境徐圖移送北來馮氏本人於前日（九日）下午十一時由保起程昨日（十日）上午九時車抵西站與馮同行者有蔣參謀長劉基參謀張之江旅長事前當局接馮氏起程來京電吿總統當派陸軍次長金永炎爲代表國務總理亦派代表步軍統領聶憲藩警察總監薛之珩京兆尹劉夢庚及軍政各界要人與豫籍國會議員李載賡等百餘人在站迎迓馮氏抵站後與諸人揚帽爲禮旋由總統代表金次長導入西站食堂稍憩據其與李載賡氏所談謂本人學識實不足以擔當國家大事願解除兵符往美國留學三年藉吸收西方文化挽救中國云云言下甚爲消極馮氏行轅暫設在西四牌樓北禁衛軍司令部内聞俟南苑十一師司令部署吿竣後仍將移駐該處 
又馮所部軍隊陸續開來京畿馮氏軍律嚴明諒無騷擾之虞惟京師總商會以京地驟增數萬軍士小民等不知底細或起恐慌故主張該項軍隊分駐南苑北苑以安人心業於昨日上呈政府請願 
[航空署仍請開辦京滬航線]  
　　京滬航空一事前經航空署擬具全綫開航計劃呈請府院轉行財政部撥欵興辦業經閣議議决緩行茲聞該署近以京滬航線關係我國空中領權且爲各國所重視不宜從緩辦理特於昨日再呈請府院請准維持原案其原文如下查京滬航線關係空中領權最爲重要方今各國爲保障領空主權對於籌備航綫不遺餘力我國創辦航空規模初具雖因國家財政困難未能積極進行但該航綫素爲東西各國所注視此時若不設法通航則轉瞬間外國飛機因航空條約關係勢必紛至沓來乘機將吾國擬辦之航綫自由更設喪失空權莫此爲甚且該航線之創設不獨　爲我國航空事業樹立基礎且爲大總統特交辦理之案似難因噎廢食合再呈請鈞院維持原案並即轉行財部照撥用欵俾資進行而保空權不勝迫切待命之至 
[開灤礦工代表來京請願]  
　　要求罷斥楊以德開灤五大煤礦工人自罷工以來計將達兩旬之久溯其所以牽延不能早日解决之因傳聞實原於楊以德受有外人方面之囑託願用武力强迫工人限兩星期完全上工之故連日楊以德指揮保安隊橫施威壓與日俱厲並於本月四日驅逐工人上工强據五礦總工會會所及洋灰工人俱樂部與鐵路職工總會會場將會内所　文件什物盡行取去工人等不堪其壓迫於前日（九日）派出代表十名來京向政府及議會雙方請願該代表前日下午四時手執白旗上書開灤五大煤礦罷工代表請願團唐山啓新洋灰公司罷工人代表請願團四萬六千工人請命等字樣首至新華門見黎總統次至國務院見王總理均因時太晚僅遞呈文未獲而呈一切再次至參衆兩院及内務部亦以時晚約以次日再見昨日（十日）一早該代表等復行至總統府當答以請代表等轉見國務總理在國務院候了一點多鐘王總理還不見來乃由秘書代爲接見當允將代表所有請求轉達總理再次至内務部等候兩句多鐘才見孫總長代表等除將呈文面呈外并略述此次罷工經過及楊以德縱兵之橫蠻孫答謂工人罷工要求生活改良此乃世界潮流楊以德這種對付是不對的但各位所請目的是在將楊罷免然此非現政府所能辦到各位如果堅持非驅楊不可還請而向直隸省省長處請求云云至向參衆兩院請願一節參議院已由議員江瀕等介紹衆議院已請議員童啓曾等介紹不日當正式提出在國會討論茲錄其呈文如下具请願開灤五大煤礦秦皇島曁啓新洋灰公司四萬六千工人代表董宏猷等爲請願事唐山煤礦及洋灰工人前以不堪礦局及公司虐待爲自身生存起見請求當局改良待遇未蒙見允遂致先後罷工以促彼方之反省此中經過情形京滬各報載之甚詳諒在我大總統洞鑒之中罷工以來於今十有五日矣工人等旣感衣食之困難復受礦局之虐待艱苦萬狀不言可知不意處茲悲慘之厄運中更遭天外飛來之奇禍上月二十六日天津警察廳長楊以德無端嗾使保安隊襲擊工人當場擊斃工人六名輕重傷五十七名追逐失踪者無算本月四日楊復令該隊拘去工人八名非刑拷訊並搶刦五礦總工會洋灰工人俱樂部曁鐵路職工會三工團除所有文件籍據什物蕩然無存外共刦去洋合計六百餘元竊念工人亦國民一份子唐山亦國權所及之處楊爲國家官吏竟弁髦法令草菅人命至於此極此不獨唐山近來空前之劇變亦可謂國内各地未有之怪現象也道路傳聞楊之爲此係爲公司賄賂所使雖事無左證然視其一意孤行甘心犯法不爲無因工人等現處荆天棘地之中實受人生未有之苦痛伏念我大總統胞與爲懷必不忍吾數萬工人葬身谥楊以德一人貪壑之中用敢掬誠請願，迅懇將楊以德即予褫職并治以殺人搶刦之罪則水深火熱之工人將同慶更生感戴靡涯矣此呈大總統請願人開灤五礦總工會曁啓新洋灰公司工人俱樂部代表董宏猷常振常梁鵬萬伍有臨萬安全白天柱劉國才劉明達曹子才鄧楊蕭繡 
[美人鼓勵中國國民之名論（續）]  
　　中國數千年來本有一種無形而極切實之地方自治制度故推行代議政治有順任自然之妙蓋中國之中央權力達至縣治爲止縣治以下人民僅與縣官接近對於隔離遙遠之皇帝若毫無關係但縣官亦僅管理維持秩序收取稅欵及其他行政上職務至地方事宜皆由人民自了之此外中國又向有各種商工業團體之基爾特制度相沿已久凡此皆爲代議政治之有力凖備故中國問題解决之難不若一般人想像之甚皮相之徒每震驚於中國之人口多而識字者少實則不識字不必即爲庸碌無能彼查爾曼之朝廷連皇帝自身皆不識字其人民之愚暗無論矣然查爾曼至今卓立於世界歷史之中其不識字之臣工爲世人尊爲能人者甚多也中國不識字之人雖多然不能以此爲其能力之試驗中國人並厞一墮落之民族不過一退化之國家耳彼等有進步之資格有進步之意志今日正在發揮進步的政治理想第發揮之術尚未工耳中國終能發展一種彼自己的共和主義並無須襲取美國之憲法斷然無疑雖成功遲早爲一問題但非他人之行動所能左右之彼之步趨旣向正當之方向而行縱進步遲緩其友人即可滿足進步之途不必一致亦正不必模仿吾美之形式大約將來在盎格魯撒克遜土地上有一種形式之共和國在拉丁塞爾脫條頓及土耳其人之土地上又有别種形式之共和國而中國之共和則又别樹一幟但如維克都滿道克之預言此等共和國皆將含有華盛頓漢米爾頓傑福森及林肯等理想之胚胎也 
西方所有之許多自由運動無非實行美國革命大父華盛頓富蘭克林亞丹姆斯傑福生辟德福克斯等所擁護之主義此種事實吾人業已習慣今又見此項程序重演於東方彼與華盛頓在約克城作戰之法關西軍人携美利堅理想而歸卒將布朋皇家推倒則留學生敎士及上等商人數十年來携此同一理想同中國及遠東其必能得同一結果可以斷言也今者年年七月四日慶祝獨立宣言不獨美國然英倫亦然由此可預料不久將有一日東方西方共同慶祝美國憲法精神之誕生紀念此並非因其爲美國的精神而然乃因其爲代議政治及人類主權的精神故耳少數人握權之日業已過去今後爲多數人握權時代此多數握權之理想合　正義故必永久而顚撲不破 
近有人向美國大政治家某氏云君以爲就政治而論永久和平之根本需要爲何大政治家答之曰須世界各國皆具有國際思想此誠新時代之關鍵也今人有一通行語曰世界主義其意欲合世界爲一家而將各單獨國家之感情思想悉移注於所謂各國之家而此政治家之意則有異於是彼蓋謂永久和平乃基於各國之人皆能抛却特别利益而思念超過特别利益之廣大事物也古代相傳之部落思想自利觀念認自己之國以外之他國皆爲異族或仇敵乃陷吾人於悲愁之路永不能脫今當完全抛棄之吾人憲法之精神今己傳播於中國東方西方之將結異姓兄弟蓋基於此矣吾美人爲擁護正義而以武力作戰恒得勝利但尤當繼續爲博愛寬大之舉動贊助四海同胞以博勝利則尤爲光榮因此種舉動尤足以代表我美國諸大父草擬憲法時之精神也 
向使我十三州繼續爲部落思想所支配則此新憲法亦不能與吾人以和平今使世界各國繼續爲部落思想所支配則無論有幾多之聰明政治家亦無法想出一種國際團體予世界之安全其實皆爲不可能者須知此爲一種公共心理之問題祇須世界之人與吾美各州之人相同一旦相信彼等之權利將得法律鞏固之保護較大礮之保護爲安全則心理安而爭端自息矣吾人念及美利堅憲法誠足以自豪但若沾沾自足則將抛棄其最後之光榮因彼之光榮不在得爲一國之根本法而在公諸世界各國俾人類盡享自由幸福以自由幸福爲天所賦固人人有享受之權故也 
[浙省宣布自治之爲難]  
　　浙議會曁各法團因軍務善後督辦係由人民推舉省長則由中央任命一省之中竟有兩種政局値茲善後期間行將届滿易長問題又未圓滿解决擬卽於十二月一日實行宣布自治一方面推舉慮督辦繼續善後一方面對於張省長再經推舉手續庶本省軍政長官完全出於民選不受中央之支配以符省自治之實現因浙江軍務自廢督之日起與中央脫離關係僅軍事部公表册不咨報參陸兩部備案實際上不感何等困難如其民政部分亦於宣布自治之日起與中央脫離關係其他姑不論即就司法而言是否變更審級以高等廳爲終審其上控大理院各案於宣布自治後判决是否認爲有效此與人民利害關係至切不可不詳加考慮各法團已覺悟到此故對於宣布自治不敢附和但主張善後期滿再延長六個月一面設立參議會爲承認易長條件惟省議會已將试辦自治大綱付特務審查緣張載揚三日接事後迄未行文省署業已閱旬日矣非假自治之名則無以下台即使通過恐亦少議會之自治大綱非浙江省之自治大綱焉耳 
[杭州快信]  
　　本月分中等以上校長會議昨在體專校舉行議决事件一十二年元旦舉行敎職員聯歡會指定地點天晴西湖公園遇雨省敎育會二嗣後官廳對於各校公文有用委令及該校長等字樣者槪由本會議具函退還當推定代表壽精衞陳柏園王卓夫等六人赴敎廳接洽一面函請國會議會列入憲法 
嘉紳盛沅前創議乍浦開河通海設閘經沈省長飭王技正等測量認可現嘉屬各士紳以浙西水災病在三泖淤塞宜即設法開禁使東北趨泖之水得以疏洩方無水患若照盛議是强東北趨泖之水逆流南行禍患更烈紛起反對 
昨晚七時下板兒巷楊李成課命館失愼延燒房屋一百餘間義民巷章家橋一帶均波及損失甚巨 
 
 
 

Page 8

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *   
 
 

Page 9

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *   
 
 

Page 10

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *國内要聞三 
[川省軍事會議開幕記]  
　　川省軍事善後會議十月二十六號假錦垣少城商品陳列館舉行開幕禮式各將領各代表各職員及機關來賓到者百數十人頗極一時之盛當未開會之前各將領在休息室内對於善後事件略有討論至十二鐘相率至禮堂舉行開會禮行禮秩序首由總司令同各將領各代表各來賓就位向國旗行三鞠躬禮（奏國樂）嗣總司令西向立各將領各代表各來賓東向立相互行一鞠躬禮首由總司令劉成勳致祝詞云秋風煦和秋陽潛驕全軍奏凱五色旗飄空前會集善後名標因投桃李藉報瓊瑤往跡追維不堪回首國事蜩螗民生芻狗民之糜寗國於何有蕙歎芝焚瓜分豆剖蜀尤多難戰伐頻仍外侮疊禦内憂繁興門蹲眈虎屋啄鄰　漏舟同處時持凛淵冰夏末秋會開錦里星使雲軺聯翩蒞止共念民瘼咸期兵弭不卜何疑曰惟有喜狼烟突起悍將興戎擾我川北踞我川東袍澤一心授權藐躬抱仁負義敢抑議衷將士桓桓軍書旁午盛暑耑征力懺醜虜東下樓船西迴　鼓克敵在和止戈息壏亂事旣定歲亦有秋嘉會重開大計共籌衣裳冠冕韜略謀猷吾人責任後樂先憂敬致祝詞諸君勿囅私見蠲除公開平允特創規模務遵標凖天府萬年於茲發軫次各將領致祝詞云巍巍天府雄據上游壯圖恢拓惟武鄕侯參署重開集思廣益會啓塗山盛業踵繼武功旣邁民治不張用善厥後大集冠裳戴匡聚合旌旗飛舞上迓祥和光昭蜀土各將領祝畢劉成勛演說略謂吾川素稱天府自辛亥以後數歷戰爭推倒前淸專制以及洪憲帝業頗有功於國家嗣後因客軍駐吾境内屢啓戰釁然而屢開善後會議亦往往各懷意見致吾川民困財窮此次會議承各將領一致公開誠所謂空前之第一次會議尤望彼此一致履行豈特軍界有無限光榮卽財政等項亦有良好結果然後再促民全國統一則川民幸甚全國幸甚次但懋辛演說略謂吾自來省沿途見百姓自此次戰後顚困流離目擊心傷余對於此次會議略有發表因余口鈍難以盡言僅將大槪略言於後至他詳細情形當送各報披露適間總司令言一致履行於吾川前途關係絕大惟治川仍須有所憑依其憑依則爲省憲吾人有此憲法始有一定範圍本愛國愛民之心而實踐之則吾川自治自不難於促成往昔川中會議其所以無良好結果者皆因各懷意見互以假面孔相待無有絲毫誠意所致今此次各本有益於川之事而行之固無往而不利但防區一事仍宜各自遵守不可侵犯末由尹昌衡演說略謂余思會議二字字義會字上乃一人字係以大人將以下團體蓋住以下團體聚結一處受以上大人指揮惟大人旁不能容留小人致成膾字大家遂均爭肉而食就把團體鬧散了至於議字之義則以有言合於義也義字上從羊羊頭有角而不爭惟喜同羣故因其有此德行是以善美等字均從羊但義與利反如好利忘義則又與主旨大相悖謬矣尹演說畢各將領及各來賓又至議室及招待處宴會而散 
[長沙通信（華）]  
　　選舉司長日期已定省議會已定於下星期一日（即十三日）選舉司長議長林支宇謂近來同人赴宴太忙以後宜拒絕不到議員均拍掌稱善議長乃在各報遍登啓事謂同人近來赴宴時間物質兩不經濟以後相約不到務希鑒諒云云然本日有歐陽谷肅仲祁袁家普等（皆運動司長者）請客議員紛紛赴席議員口腹之慾可謂無法節制矣惟投票未必以請酒爲標凖否則請酒者有數十百人何能有許多之司長位置故運動家花費巨金供議員之一飽於本身之進行不必有利也 
林議長謂女界中不乏人才七司司長至少應選出一女子如辦學校之曾寳蓀女士其人學識優　且無意政治活動如議會選出此種人才可爲選舉好榜樣議員咸稱不錯但議會之趨勢尊重女權之人太少曾女士未加入運動固不待說即運動敎育司甚力之陳俶女士亦無當選希望有少數議員謂七司如皆選出運動甚力之人則不肯運動之眞正人才必將遺漏議員如欲保全選舉之尊嚴非留一二位置舉出未加入運動之人不可此說與林議長之意符合但男界逐鹿尚以粥少僧鑻爲病恐未必容得女子染指也 
省議會之黨派除六十餘人之卷施社外又有八十餘人之憲友社其餘小團體多已無形消滅卷施社擬投袁家普爲財政司長蕭仲祁爲司法司長袁蕭皆譚派政客憲友社擬投吳景鴻爲内務司長唐讞爲財政司長吳唐即現任政務財政兩廳長與趙派接近惟黨派之競爭尚不足恃另有路界之分配湘南湘西湘中三路議員皆有團體每日議場散會後三團體皆密議投票手續各在組織人物之中故議會抽人空氣至今仍混亂異常人謂下星期一選舉必不能如期產出有人主張投票無結果是日即扣除議員出席費（出席一次每人八元）以免議員故意延擱此事祗能說未必辦得通也七日議會開會時某議員主張以十一年十一月十一日爲投票期以便明年發起三「十一」紀念又謂我已看過皇曆十一日大吉大利選舉司長必可順利以議員而作此無謂之語太可笑矣 
最初之競爭司長人如曹典球鍾才宏唐嶽五等多已跳出圈子近日最吿奮勇者係生力軍如新加人之維棻瞿崇文等人内務財政兩席爭者較多次爲實業即冷淸之敎育爭者亦有七八人之多惟軍務最沉寂因該席非接近軍人不能當選故也司法交涉談者亦鮮每一競爭人皆有一部分勢力故票數分而不合選舉之不能順利即以此也逆料實行選舉議會必不少打架互駡之趣劇他日參觀時當一一筆述之（十一月八日） 
[陳炯明通緝六炸彈案犯（續）]  
　　又據九區二分署長曹鷹猷呈稱本月十九日夜七時五十分鐘據値班醫長姚成電稱頃西堤亞洲酒店四樓發生炸彈請加派員警搜查勘騐等情當即派出員警前往查勘去後旋據署員鄭文回署報稱亞洲酒店四樓一百十五號房有女子朱蘭英年廿八歲順德人并携傭婦一人於本日下午四時到此居住并無行李祇攜皮夾一個迨七時後自稱往院觀劇約數分鐘即轟然一聲響澈遐邇鄰近房客幸均出外并無傷人惟板壁震闌玻璃窗門均已破碎至放炸彈處洞穿板壁一大穴并留下皮夾一個女白帆布鞋兩對係藏炸彈者正勘騐間憲兵亦到當即會同搜查各房尚無形跡可疑等情又據第五區二分署長陳龍恩呈稱本月十九日夜八時許突聞東堤方面有炸彈聲甚厲旋據第二派出所電報東濠鐵橋脚堤墈之下有炸彈爆發傷沙艇婦女二口經吿警截緝不見匪踪等語登即派員率警馳往查察隨據回稱頃往東堤鐵橋脚查察知頃響炸彈係关橋脚厠所外堤墈之下沙坦爆發本晚適値水退經落坦細勘該爆發之處已陷落成窪深闊各约尺餘但遍查不見彈壳破片查被傷婦女陳盧氏陳好姑嫂兩口同坐艇頭致均被炸傷詢據被傷蛋婦陳盧氏年十七歲頃與小姑陳好同坐艇頭忽見陸上有燃着之物墮上磡邊沙坦面旋即爆發其火四射至被擦傷頭部幸無妨碍至小姑陳好年祇八歲亦被傷左腿一處所傷尚輕均願自行調理等語隨查詢該處橋脚擺賣馬蹄粉小販李水據稱當時有不知姓名車伕對民說知厠所門前見有一物如罐燃着藥引濃烟噴出民遙望屬實即令民子前往擬將其檢下海中將到時適已有一男子由厠所而出即奮足踢下海坦俄頃燃發惟不知係何人放下民亦不知情等語查該厠所前非通行之地匪徒燃置炸彈必係意圖驚擾等情具覆前來分署長經再傳該小販李水覆訊并前往覆查無異各等情先後具報前來查匪蓋戳至下午三時許陸續交卷至遲不得過五時計考兩門國文及法學通論國文題一各縣承審員得人與否關係訴訟人之利害說二禮義廉恥國之四維論以上兩題任擇其一無須兼作法學通論題一司法官審理案件是否　藉口於律無正條而拒絕裁判試分别民事刑事說明之二試說明習慣法與成文法成立之要件及其區别以上兩題亦以一題爲完卷 
　　法權討論會張會長南下訊江蘇高等審檢兩廳長近得京電法權討論會會長張耀曾氏不日南下考察司法狀况故特訓令第一高等分廳及滬寗吳三地方廳曁兼理司法各縣知事將司法事宜認眞整頓並令於張會長到境時妥爲接待云 
二農十週紀念會記省立第二農業學校於昨日舉行十週紀念會來賓約千餘人上午開紀念會下午開展覽會陳列物品共計八室該校並將日刋分贈來没賓上載開會情形及各室說明頗爲詳細迨餘興完畢已萬家燈火矣 
田業主定期收租蘇城各田棧業主前日在田業會議决每米一石折價六元五角並定於陰曆十月初一日起限收租故近日各鄕　甲咸紛紛來城請領由單赴鄕分發 
二女師附屬小學游藝會省立第二女子師範附屬小學校於十一月十一日開第九次游藝會其順序如參觀校舍報吿學校近况文藝表演一幼稚生表演秋冬的樹葉一二年生表演誠則靈三四年生表演一個勇敢的小孩子五六七年生表演小白雪俱係西洋名著來賓參觀者有二千餘人頗爲稱許又聞該校主事楊君被敎育廳委任視察全省職業敎育不日出發所有校務已組織總務委員會處理云 
[常州]  
　　難民騷擾湖塘橋定西鄕湖塘橋於十一日下午到有宿縣難民三百餘人至附近顧家村大肆騷擾逢人即毆傷十餘人村民惶駭狂奔鳴鑼求援鄰村聞警雖欲往救然莫敢接近該難民後竟鬧至鎭上幸各商店早已聞訊相率閉市並將街東西栅門緊閉未得入街鄕董佐聞之遂以電話報吿縣署姚知事立派法警及巡士多名下鄕彈壓并知照警備隊夁同辦理法警等到鄕即會同該鎭分駐所巡士勸導難民出境難民知勢不敵始紛紛向東而去 
又一監犯瘐斃地方監因連斃數犯曾由高等廳派員來常調查一次詎十一日下午又有民國元年執行無期徒刑之盜犯袁厚載在監病斃袁係無錫人尚有家屬當晚由縣委盧警佐帶同檢驗吏前往相騐後即由其家屬備棺收殮 
[鎭江]  
　　財廳催解稅欵省庫空虚餉需萬急嚴財廳長昨特電飭瓜泗丹徒荷花池各稅所立將九十兩月徵存稅銀一併掃解淸楚以應要需聞各稅所長均奉令遵照矣　　鎭市棉價暴漲舊鎭屬各縣本年所產棉花因受颶風影響收成大爲减色現在天氣漸寒銷路暢旺供不應求市價當然高漲初開盤時每石祗售洋三十二元現已升至三十六元仍有續漲之勢 
[揚州]  
　　焚斃三命之慘聞舊城小虹橋後身居民高步雲家十日晚九時失火經城市水會洋龍聞警集救得即撲滅除焚燬房屋外并有十四歲幼女八齡堂女嬰年逾六十之老嫗均不及救出葬身火窟事後檢點屍骸則已焦頭爛額不忍卒覩誠慘聞也 
　　萬福橋組設官渡江知事爲解除萬福橋　船糾紛起見於該橋組設官渡所有民渡一律取消並委胡立森前往照料以利交通而免危險 
　　金壇勸學所長任事金壇勸學所出缺後經敎廳改委余企南接充於本月六日接事昨函吿江都各縣勸學所查照矣 
　　勸學所經濟會議敎廳通令各縣勸學所令组勸學所經濟公開會以利進行江都勸學胡所長奉令後於九日下午召集敎育界任孟閑葉貽榖張雅璜洪選九俞錫榮等討論良久衆意此會與省敎育會聯合敎育期成會呈奉省令核准各縣組設淸理敎育欵產委員會之宗旨相同公决合併組織一會訂期再開會議即宣吿散會 
[淸江]  
　　淮陰銅元恐慌淸江各錢莊得滬市洋價跌落消息因在錢業公所議定兌價於八日上午十一句鐘由銅元一百八十五枚驟跌至一百七十二枚商民大起恐慌羣携洋入市兌錢一時各莊門口擁擠異常然大都有行無市一二元尚可通融兌換若十元以上卽拒却不兌間有奔赴平市官錢局兌換該局紙幣以資應用至下午三四句鐘計已兌出紙幣三數千千而往兌者仍絡繹不絕該局見勢不妙遂將局門緊閉槪不兌換各錢莊方面亦並不依照公所議價辦理紛紛擾擾市面爲之不寗及至九日市上兌換現錢者猶不一而足而洋價則依然不動人心稍定九日午後仍無變更兌洋之人亦少想不日即可恢復也 
　　運河局委蒞浦每年冬季運河宿汛管内劉老㵎柴土埽壩例須修築一次免致翌年伏秋汛期運漲分洩發生種種危險茲因時近冬令水涸歸槽上游堤工事務所坐辦萬筱庵君已據該汛修守員金某報轉揚州督運局請派員詣勘並就原估册報復加估計等情九日督運局特派局委陳某前來辦理此事十日晨陳已由浦首途前往工所矣 
[湖州]  
　　城東火警紀聞城理七顆樹前中華絲織廠十日晚十時許不知因何起火適日來天氣燥烈延燒甚速當時該廠有二織工因驚醒稍遲扶梯已斷祗得折回三層樓上從窗口跳躍而下究以距地太高受傷甚重生命莫測嗣經各地洋龍到場救熄鄰居幸未殃及聞所受捐失約一萬餘元并聞保有火險云 
　　衣工增資運動成衣業所雇用之上等工夥每人每日規定資銀二角七分其應顧客之召一家工作者連線資在内日給工資三角二分現在工夥方面以生活艱難羣向店主要求每工加價七分而店主方面只允些微貼補不允照加工夥等遂於前日起一致罷工以待解决當經成衣公所邀同主夥雙方磋商解决方法以免久持受損聞兩方意見漸次接近不日當可開工云 
雜評一 
[蘇皖贛巡閱使復活問題（萍）]  
　　巡閱使是否宜設蘇皖贛三省是否應添設巡閱使此爲設官分職之先决問題前之張勛固不能勝任經幾度之磋商而巡閱使一缺始行擱置今者保派又有復活之風說雖不知其人選何屬然還問巡閱使之於蘇皖贛發生何種關係果設此職是否有利於蘇皖贛三省若不問三省之需要而貿貿然爲當今要人謀一位置則微特設此一官無補於蘇皖贛且適以爲三省人民貽之累矣 
記者以爲張勛固不可王士珍亦未見其可也苟舍王士珍而意别有所屬則更期期以爲不可設官分職爲地方計非爲個人計且今之亟當裁撤者固不獨蘇皖贛一巡閱使已也彼皇皇焉以復活爲心者吾不知其用意之所在耳 
 
 
 

Page 11

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *   
 
 

Page 12

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *   
 
 

Page 13

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *本埠新聞 
[三誌大昇輪船失愼之浩刼]  
　　檢出及撈獲之屍體已近百具獲救小孩已有人領去大達公司大昇輪船失愼焚斃搭客百餘名已兩紀本報茲聞燼餘之船底存在楊樹浦對面淺灘浦江水巡隊潘隊長撥出隊士數名在失事處彈壓現該公司連日會同崇海同鄕會在彼督同小工將船中燼除之貨物分别起出又將下艙焚斃之屍身檢出由同仁輔元堂救生局之巡船裝運用小輪船拖帶至南碼頭該局前隙地上攤放以便各該家屬認領如無人認領之屍身即由 
同鄕會代爲收殮聞兩日之問共計撈得屍身六十三大半皆焦頭爛額肢體不全無從拍照祗得編號記明服色以待屬人認領前日傍晚時第三批運來之男女屍三十六具檢點男屍二十六具均在下艙起出據聞其焚燒後情形極慘俱狙伏在該輪下艙艙門口以待開門逃命者門無人啓均遭焚斃形如焦炭且有兩三具屍首男女莫明其女屍十具在水中撈起者六七具大約當時皆臥上艙躍水溺斃者有兩三具亦係焚斃救生局前之臭穢氣四佈各家屬聚集在局之前後左右者有數百人均係待認屍身預備領回棺殮同鄕會特派司事駐在該局將所獲男女各屍身分别編號記錄内分有主無主詳細註明又聞内有在靑龍港開設秦萬泰南北羅貨店之席某携洋一千元伴同學徒店夥親戚共計六人乘該輪來滬購貨突遭是難店夥等三人遇救得生席某與學徒親戚三人均已不知下落大約不死於火即死於水現正由屬人招覓屍身據外間傳述該公司近雇隨輪偵探四名此次起火實遭匪徒縱火爲報復仇恨所致云 
又訪函云此次崇沙班大昇輪船在楊樹浦被焚時浚浦局利濟小輪老大曾救起落水未滿週歲之小孩送局代爲撫養招人認領曾誌前報昨日上午十時許有崇明人施義郎前往該局云該孩即伊之子本人在上海某紗廠爲工頭日前曾致函家内囑伊妻挈子來申不料竟遭殃及今妻之存亡未知惟該孩是否穿方格本機布棉襖及元色綢布領衣外裹深藍花布抱裙該局員司聆其所報之内外主服相符故交施義郎覓保領去俾得團聚骨肉云 
[關於煙禁之兩省令]  
　　愼重解送烟犯公布烟案罰金上海縣知事昨　省長公署兩通令均係關於烟禁者照錄如下 
（其一）查禁烟關係重要各知事奉行禁令宜如所何矜愼辦理方當無忝厥戰乃近日上海嘉定兩縣因警察解送烟犯中途泅水　脱各斃烟犯一命原解之警察亦各溺斃一名實屬辦理不善年來烟禁廢弛各該地方官一味寬縱姑息養奸本省長稍加督責則又任令所屬操切從　試思烟犯並非命盜重案可比苟無誣枉寃抑訛索敲詐諸情斃何至不惜一命以求免脱且禁烟根本辦法嚴會拿土販及封閉烟館爲最要各該地方官不從扼要處認眞辦理徒以搜拿零星私吸之貧民爲搪塞功令之日不惟無裨烟禁抑且重擾吾民爲此訓令各該知事迅即通令所屬以後務須訪求土販烟館之所在　嚴查拿其私吸人犯貧民較多應加體恤遇有獲案解送之時尤須愼揀篤實穩練之警察或下級官長妥爲護解倘再中途圖脱因而致斃定惟該管警察官吏是問該知事亦不得辭其責凛遵毌忽此令 
（其二）查各縣知事曁各警廳辦理烟案所收詞金爲數頗鉅往往任令所屬含混聞報苟非任意濫罰亦即以多報少甚至敲詐需索或挪作局用或飽入私囊以致地方人士對於是項罰金嘖有煩言僉謂烟禁愈嚴各警所收入愈豐似此情形若不嚴加稽核不惟重苦吾民抑且有乖政體爲此通令各該知事仰即遵照迅將各總分所經收罰金即日詳細公布並將存數若干專案呈報以後遇有烟案罰金務須刋用四聯單據分别存報繳驗一面並應按旬榜示以昭核實併將遵令辦理情形曁所擬四聯單式呈候察核切切此令 
[驗收寳山東西海塘搶修工程]  
　　寳山縣境東西海塘搶修工程業已吿竣現奉韓省長令派王委員蒞淞前昨兩日該委員與塘工局委員魏恩山及歲修局長鮑梅溪等僱坐救生局船前赴東西兩塘驗收該處工程今已勘畢云 
[交保新章呈報後之軍使指令]  
　　公共會審公廨關讞員日前將新訂交保章程十五條備文呈報上峯去後茲奉松滬護軍使何豐林法字第七十九號指令略謂查核所擬交保暫行辦法十五條於民事訴訟當事人雙方利益兼籌並顧極爲公允具徵該委員平日對於廨務頗能悉心考察力圖整頓至堪嘉許此項辦法旣經該委員與陪審各領事往返磋商取得同意華洋民事訴訟一律適用洵足以袪流弊而挽主權云云 
[旅滬閩同鄕會昨開幹事會]  
　　絕對反對劉冠雄返閩旅滬福建同鄕會昨日午後三時開幹事會到者二十餘人由會長沈次裳主席陳壽凡報吿各處函電林承基報吿電費賬略郭兆鯤云同鄕黃奕住曾云如同鄕會遇意外需欵時願極力補助此項電費可算是意外開支最好由衆公助衆贊成當塲書捐數百元餘俟繼續勸募沈次裳云福州紅十字會來電要求本會捐貲理當量予捐助衆贊成王屏南云前日各報載北京政府任命劉冠雄爲閩省鎭撫使一節諸公諒所共知吾閩同鄕對劉之感情如何本席固難預知惟劉之事蹟惡劣昭然可考如劉固奉任命帶兵入閩吾閩不免多一層災難且此時吾人圖謀自治未知所鎭者何方所撫者何事請諸公討論對付史家麟云本席以爲劉之入閩 
必肯幹似此海陸各軍必生事端事端一開必多糜爛江一南主張去電反對全體贊成柯筱庭報吿代表往南京謁見杜愼臣開章第一語卽問公對桑梓事何無一些誠意表見杜云我所在地位不能和諸君一體我是服從中央命令是爲海軍全體非爲個人我雖在寗我之祖宗墳墓及親友多在閩中如說我助李禍閩人孰無心寗能出此此次閩事發生以來我已備受保洛兩方嫌疑以爲余不力助李也云云次議其他各事至五時一刻散會茲錄其致北京同鄕會轉劉冠雄電如下北京福建同鄕會轉劉資頴先生鑒閱報知公任閩鎭撫之職不勝駭詫李氏禍閩公實致之鄕人啣矢之心迄今未已公於此不知悔悟乃猶貪戀虚榮乘機思逞 
試問公在國之德望操守較薩鼎老何如公在鄕之情感鄕評較薩鼎老復何如鼎老在閩各方擁戴自能妥籌善後綏輯閩疆公乃妍媸不明效顰自好須知閩人仇公無異仇李公年高多金理宜知止更不必與鄰里鄕黨多種一重惡因也云云 
[李厚基有到滬說]  
　　國聞通信社云據英人方面消息李厚基在閩再敗後已於上星期六（十一）偕高全忠到滬云 
[浦東兩工廠工人罷工之昨訊]  
　　英美烟廠浦東英美烟公司新老兩廠全體上工罷工風潮經三區警署曾署長出塲調停迭誌本報茲悉曾署長復於昨日上午十一時將工人讓步條件往晤大班海搿氏作最後之磋商當以第三條（即增加工資）工人方面退讓二十元以上内加二成二十元至四十元一成四十元至百百半成從本年陽曆十一月一號加起公司方面以前次允許印刷間三角五分之工資加至四角現因調人情面加至四角五分以後新進之工人除小孩外一律照此爲標準包烟女工前允每千枝加二釐五毫現加至三釐如能即日上工猶有優待之處小洋每角貼銅元二枚第四條工人要求減少工作時間爲九小時公司堅不承認第五條公司對於論工計算之工資如做日工不足不得以夜工彌補可以承認餘作罷議第六條公司承認外國節期封　工資照給工人要求加上五月一號（即勞働紀念日）及雙十節二日公司亦否認第七條無故不得停歇工人公司認可惟因事停歇須經工人俱樂部審查亦否認第八條罷工期内不得扣除工資（包工亦在内）及不得　此風潮開除工人公司承認如不延長時日並不願開除一人至不得扣除工資亦否認經曾署長轉圜由公司酌貼洋六千五百元以作全體工人飯資公司默許第九條工人要求俱樂部有代表工人向廠主交涉之權公司承認該部設於廠内會長職員等以本廠人爲限曾署長將公司最後答復情形宣吿各代表知悉如果不允卽辭退調停責任云又一消息云浦東英美烟廠罷工風潮至今已有九日聞昨日第三區曾署　長出任調停亦不能將此風潮解决曾署長亦聲明退出調停茲將其往來函件錄後曾署長致工人代表函逕啓者今晨又與該廠大班海哥磋商至再毫無進步之望該大班聲言以昨讓步爲最後之目的否則惟有停止再議當即由鄙人立向該大班辭去調人之責爲特函達貴代表即由今日起鄙人亦將調人之資格辭卸諸祈原諒爲禱此上諸代表曾永奎啓「工人覆警署函」獻庭署長鈞鑒謹啓者工人等頃奉鈞諭敬悉一是荷蒙署長出任調解曷深感激工人等本願和平解决詎料廠主毫無誠意不肯讓步我等實以生活逼迫情出無奈祗得非達目的不止至於地方秩序一層毌勞署長懸慮我等總緊守文明靜待調和而已專此敬頌公安英美烟廠全體工人啓 
　　日華紗廠日華紗廠工人懇請陸家嘴敎堂神父出任調停一節係屬一小部份工人之意見而工會爲首數人因護軍使欲以軍法懲治已消聲匿跡並無何種舉動至男女各工人年來受工會之陶冶颇能鎭定不鬧事端夷考該工人生計狀况織布間車間銅匠間本帮工人工資較大彼等聚族而居父子夫婦兄弟姊妹皆在各工廠工作平日尚有儲蓄故態度不至窘迫惟客帮工人之工資較小者平日生活旣艱開工無期遂不免憂形於色云 
[倉聖大學風潮之昨訊]  
　　國聞通信社云倉聖明智大學學潮已誌前報茲悉自該校一部分學生出校後該校校長復於次日到校宣布謂已簽名而未出校諸生如願意繼續求學者務必自繕悔過書分别夏楚記過并須向院主院長求恕學生等聞而大憤主張立即收拾行李出校校長聞之即電知捕房派捕到校日夕邏守致多數學生不能出校門一步其已出校之學生近寓英界某旅館衣食俱困（因行李俱在校中）分投向各界乞援擬於今晨繕具請願書全體排隊至省敎育會向袁黃二會長陳述苦狀請予贊助而被校長毆傷之學生朱應瑞已於昨日在華光醫院診騐擬向公共公廨提出诉訟云昨報載該校長見風潮擴大對於「免拆信札」及「設備書報」等條件已經允許云云慈悉此事不確聞該校長對於此等要求在大學部方面已經允准在中小學部絕對不准且已表示對於中小學部有不惜犧牲主張解散之意致中小學生甚爲恐慌又該校舊同學伍立成朱錫昌等對於此次風潮擬以校友資格從事調停聞已致書校長請其允許學生等之要求而另有一般擔任進德會學校敎職之舊同學亦擬在滬召集校友出爲調停云茲將該學生婁鍔金祥蒸楊繼昌林監章朱應瑞等三十二人爲橫被摧殘呈請維持事竊倉校蹂躪學生種種事實早經各報披露有目共覩無庸贅凟學生等傷校務之弊叢知改革之宜速故於十一月七日用集合議發起敬請院士院長校長及管敎各員合力改良校務會深冀革弊從善挽回前失不期此志未達先遭蹂躪爰將經過情形呈明并乞迅予主持竊生等及同學共二百二十人於七日晚發起改良校務會次日（八日）續開成立會並發布宣言申明理由校長姬佛陀聞之隨即到校肆口謾駡并謂學生無自由結會權與發言權否即以破壞治安論生等及同學二百二十人迫於淫威當晚遵命籌商散會擬由個人分陳校弊次日（九日）午後校長隨帶拳師僕役多人到校訊問當經學生中舉正科朱應瑞申明散會理由校長不由分說立用竹棍亂打拳足交下同學等前請寬宥校長不立批其頰繼以拳脚並云打死再說卽赴訴法庭亦莫我何全校同學見校長野蠻不情齊聲阻止校長見公理難犯乃宣言痛打出於痛愛有反抗者立予開除言畢即去學生等竊思改良校務本係良心主張遭此毒打萬難容忍即於十日早晨請予退學乃校長竟日不復深夜忽到校迫令立繳學費等許以追保校長復勒索證據限日繳楚恐口無憑迫立苛誓（以絕子絕孫·天誅地滅·雷打火燒等詞爲誓）生等無法祇得聽其苛求不期立誓之後復命拳師監督管理扣留行李即簡單衣被亦不准帶時夜已三鐘行人絕跡風寒露冷無所依歸祗得含泣相對立待天明始共覓旅館棲身現生等受此摧殘無從伸雪且難免學業荒廢貴會主持敎育必不忍生等廢時流離特泣涕陳請予以維持俾生等不蹈絕境不勝感德之至云云 
[一商罷課風潮昨訊]  
　　國聞通信社云南市省立一商學生罷課情形已迭請各報昨爲星期日各方本約定今日爲解决之期如趙校長能有容納學生改革課程之表示則可於今日（星期一）起照舊上課昨日學生方面因省敎育會旣無答復趙校長亦未有表示乃於午後由各級學生代表會議到會者共有一百七十餘人其要旨卽爲表决今日起是否上課開會後由某代表主席報吿日來各方接洽之經過情形繼起發言者以二三年級人爲最多除一致表决非改革功課暫不上課外並議决由文書股起草呈省敎育會公函一件請其從速秉公調解並致新任指導員李撫辰汪大銘二君公函一件請其卽日離校以免嫌疑其致省敎育會公函云諸先生公鑒敬啓者敝校不幸發生罷課風潮瞬已一週韶光飛去希望難期瞻望前途不知所之羣情徬徨無可言宣前承貴會派委張叔良先生等蒞校勸解情摯意切咸感熱忱惟是學生等更欲爲先生等一陳下情者學生此次迫不得已而罷課初非好事囂張亦無他項作用實因課程關係切身利害旣屢次請求而卒未蒙鑒諒爲自身學業計遂不得不出此下策舉止容或過度存心殊堪憐恤此不得不請先生曲意鑒諒者也此次學生等請求改革功課具體之意已詳意見書公吿各界所列四項是否正當雖未敢自斷然據學生半年來身蒙實境所得之經歷則敢憑良心爲至誠之言曰實無過求夫學生以求學爲目的苟功課足以滿足則愛護之猶恐不暇孰願吹毛求疵以自戕寳貴之光陰乎此理至明雖學生才淺尚能知之今课程表已正式披露請求改革意見書亦已發表合理與否社會已有公論衆口一辭非能假借此實足以證學生等有爲而發非尋常罷課要挾可與並論貴會爲全省人士之敎育研究機關四方賢哲咸集於是對於斯事自能憑公裁斷使學生無抱恨之憂惟恐隱情不明或致誤會此不得不請諸先生愼重研究外兼及平時實施狀况以旁證多數學生之苦衷者也抑又有進者學生等之意旨早已於屢次宣言書中詳述無遺曰請求之主要目的爲改革功課曰改革之具體意見有四如達目的立可恢復原狀否則寗中途失學不甘處此有名無實之學校以取自暴自棄之咎衆志堅决衆目昭彰苟就此而進行則千百問題自不難迎刃而解否則枝節橫生糾葛愈多學生之决心早具解决之方法無窮貴已會於此必早已見及茲學生等敬愼重請求於諸先生之前曰學生除達到要求改革功課之目的外他無所求苟今日解决則今日上課務望顧念下情曲於鑒諒設法轉請趙校長早日賜准則感戴大德寗有窮期謁誠　懇引候訓誨并叩公安江蘇省立第一商校學生同叩」 
[寳山發生鬧獄風潮續聞]  
　　寳山監獄犯人因飯食問題發生風潮曾誌本報昨日江蘇高等檢察廳長派某委員蒞寳午後由該委員命提獄中各犯在法庭審訊聞關於飯食問題外另有數起爲欵項問題云 
[謀剌田中之金益湘判處死刑]  
　　中國通訊社云前在滬謀刺日本田中大將之朝鮮人金益湘氏長崎裁判所宣吿其無期徒刑金不服經第二次裁判結果則處以死刑云 
[昨日抵申之美德博士]  
　　大陸報云艾迪博士將於本月二十四日抵滬同行者爲其夫人及艾迪白利韋博士瓊斯史丹萊博士等三人艾博士擬在滬勾留六日將爲學生及工業家講演近世工業問題第一日先至僱員聯合會演說該會乃代表上海新工業界外國僱員者也此外復有聶雲台等諸華人之讌請並往南洋約翰二校演說數次其詳細秩序尚在編訂中至白利韋史丹萊二博士亦將往公私立及敎會各學校中講演艾博士自二十五年前在耶魯大學畢業以來足跡所及頗廣生平專治國際問題而與學生界有關者尤所注意故歐美亞三洲各大學中常見博士之踪跡云 
中國通訊社云德國相對學博士恩斯坦氏已於昨日抵滬本擬勾留數日奈博士赴日心急故定明日午前十一時仍乘原船向匯山碼頭起程赴講演旅滬日本學士會於昨日晚六時半假日本人俱樂部開會歡迎到者頗衆並有國際聯盟日代表鳩山秀夫博士出席歡迎云 
[撤廢日郵中之年節問題]  
　　中國通信社云據日當局確訊日本在滬之郵政局刻已决定於本年十二月三十一日撤退惟於此日撤退則彼時往來之賀年郵件依法律上國際之問題均不克分送故日郵局方面對於此事頗費考慮聞已去函請求是政府指示辦法一俟訓令到來即行宣佈云 
[浚浦局海工程師將回滬]  
　　浚浦總局德工程師海德生於本年六月間請假回國博採港務成績曾誌前報茲聞該君接海工程師來電准於下月八號回滬云 
[席上珍案之湯節之被拘]  
　　商報館女書記席上珍因該館總理湯節之不付股票銀五千餘元以致氣忿在該報館自殺身死一案迭紀前報茲悉此案發生後各團體大動公憤當查得湯節之家居閘北公益里某號乃投上海地方檢察廳以刑事起訴車檢察長據禀後迭飭法警秘密前往守提前晚該廳法警朱萬沅韓瑞生等探悉湯節之將次歸家乃於夜半二時許會同該處巡警在公益里守候届時湯乘汽車前來遂爲該警等送入警署旋即轉解檢察廳昨晨車檢察長提案預審一過判令暫留候傳原吿來案再核 
[道路會年會中徐季龍之演說]  
　　暢論道路問題···並解釋環滬租界築路之提議全國道路建設協會之舉行年會情形已誌本報茲將該會顧問徐季龍君之演說詞詳載如次 
築路問題已由理想時期進入實行時期全國人士多已諒解今不必贅築路之重要道路協會之宗旨分之有五項而其所負重大之任務則有三（一）開發人民知識（二）擬定全國道路建設計劃（三）對於築路事業之贊助此三種問題協會業已循次實行舉辦亦毋庸多述至鄙意所欲言有二 
（一）鼓勵一般人之熱心道路建設會旣負此重大之任務自非賴羣策羣力不爲功故第一必須鼓勵多人加入本會現聞會員已有一萬一千餘人本届徵求盼望其數可以加倍將來更盼望有數十百萬之會員則本會之進行豈可限量第二亦須鼓勵本會職員毅力持久因偉大事業之成就斷不能欲速必須貫澈十年二十年乃至百年以及永久始終不變則無論何等艱難之事未有不能作成者故對於一般人則望其勿倚賴他人而思拿現成即非本會職員亦當人人盡力至本會職員則望其堅忍不拔歷久如新不畏艱難不辭勞苦此非吾人協力鼓吹羣衆之熱心不可者也 
（二）解釋各主面之誤會建築道路之最大目的是在謀世界之交通與人民之樂利本無國籍人種之分因建築之路乃使本國人外國人無論貧富乘車步行一律可以平等通行於其間并非有所限制亦非有所分别也鄙人向主世界交通之主義無絲毫排外思想現在世界有最和平最進步之思想即曰世界者世界人之世界也由此理想所喚醒者有兩種心一種爲深閉固拒心此即鎖國閉關之所由來一種爲佔據攘奪心此即開疆拓土之所由來前者爲吾國人之通病後者則爲歐美東亞列强所不免若以世界交通之眼光觀之則均屬非是如中國之地大物博非使全國交通利便在中國固徒感貨棄於地外國如不以友好兩利爲心徒　强力喧賓奪主則亦不過開世界戰禍之門而已 
譬如吾人提議建築一環租界馬路乃竟惹起許多外國人之誤會甚至報紙指摘此眞吾人所不解此即英語所謂塞爾非虚Selfish一語之爲患耳須知講世界交通在絕不排外主排外在絕不講世界交通現在吾人若築一連近租界之馬路乃與租界交通豈可謂爲排外况吾人正因租界之馬路尚不敷交通之用始議築租界外之路路成之後正爲歡迎友邦之人與吾人共同行走何言排外耶不過租界外之地屬於中國自應由中國人建築道路倘中國人不築固不能排斥外國人之築路但中國人旣自築外國人似無越爼代庖之必要也若謂中國人自議建築環租界馬路即屬排外性質此則自私自利加人以罪之名詞於理想上公道上實不能有在者也世界交通在如鐵路所有各國間旣可接軌而道路亦可彼此相接譬如兩國交界之地仍然道路交通并非中間須劃出若干里之地使之荒廢梗塞不相交通也是故建築道路完全爲世界的建設事業毫無容絲毫疑惑於其間也此外問題甚多祗以時間太短未能詳說望諸君悉心研究努力建設　可矣 
 
 
 

Page 14

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *[記者聯歡會週年大會誌]  
　　開會詞···音樂···武術···電影上海新聞記者聯歡會昨假西藏路寗波同鄕會演講廳舉行第一週年紀念大會中外報界與各界來賓共百餘人會員陸續到者爲周孝庵·蘇一樂·胡鐵士·陳氷伯·謝介子·王后哲·葛豫夫·潘毅華·朱應鵬·裴國雄·李嵩生·嚴獨鶴·嚴諤聲·張振遠·潘公展·嚴愼予·李衡石· 
張滇叔·林肇宏·陳適生·胡仲持·秋際安·陳壽凡·史九成·張靜廬·俞鴻鈞·裘由辛·潘公弼·王廷魁君等（以到會先後爲序）全體會員齊集攝影後至二時半開會公 
推謝君福生臨時主席張君靜廬臨時紀錄首由主席致開會辭略謂今日開本會第一週年紀念會本會發起於去年十一月九日至十一月十二日開第一次會至今日適爲一週年承同業諸君與各界士女駕臨指敎不勝榮幸本會宗旨爲聯絡感情研究新聞學術進行方法他日或能一一實現敬希各方面之　敎云云次照秩序單舉行音樂（南洋大學）武術（中華武術會）影戲（百代公司）等種種游藝均極有精采全場鼓掌不絕至五時餘職員請來賓及會員至五樓進茶點盡歡而散 
[女權同盟選舉會紀]  
　　女權同盟會於昨日下午二時在民國女子工藝學校開選舉會到者一百五十餘人公推胡彬夏主席首田黃紹蘭報吿次正式通過章程次即推舉職員二十五人計理事部沈儀彬·程婉珍談社英·舒蕙貞·黃宗漢·嚴順貞·邱麗英·趙逸君·崔震華等九人評議部胡彬夏·黃紹蘭·梅雲英·朱昌亞·周雲濮·華豪吾·趙友蘭·胡韞吟·王會悟·盛建權·張傑人·葛養民·黃雲蘭·劉景芳·俞慶棠·莊慶津等十六人五時半始散 
[遠東運動會開會前之預備]  
　　第六次遠東運動會開會在即昨日中國代表王正廷·劉福基·張伯岺·通函各學校云逕啓者第六次遠東運動會已定於明年五月二十一日至二十六日在日本大阪舉行現在籌備期中基督敎靑年會全國協會葛雷先生·將各項運動練習方法不久便爲訂妥通佈凡我敎育界熱心體育諸公及學生中擅有體育專長者務即遵照提倡共策進行傳有之凡事豫則立不豫則廢國事雖亂民氣不可不强將來改造中國胥賴乎此倘臨陳礪矛必致瞠乎其後爲恥莫大難免噬臍努力及時至盼至盼云云 
[衆和社討論銅元問題]  
　　昨午三時烟兌業衆和社公會因邇日銅元價格暴漲暴落特開職員大會討論根本辦法到者四十餘人會長沈子卿主席略謂銅元漲落攸關治安生計非謀根本解决不僅吾業難以經營而勞苦平民日陷困境一旦反動爲禍之烈不堪設想言之寒心請衆共謀解决僉謂此次滬市銅元風潮要皆奸人操縱根本之法莫善於禁絕私鑄私運可分二步進行（一）由本會呈請官廳轉致海關稅局嚴查搜查私運查出後銅元充公人犯重懲以儆效尤（二）私鑄要犯趙登鰲自經縣署獲解軍署爲時已久不能因緝逃犯而長此延懸應請護軍使立即依法重懲懲一儆白可寒匪膽當由主席一一表决全體通過次討論價目單瞿瑞書謂按近日市面洋價變化無定殊難預料俟下届會期再議劃一價格又悉各處報吿價目不一至有買客時起爭端决議派員婉言勸導庶幾價目劃一而免紛爭議畢散會 
[七寳鎭命案之昨訊]  
　　七寳靑浦縣第四警察所巡警於八月初一日凶毆駱永昌軋花廠機匠阮士珍受傷當送上海新普育堂醫治延至十二日斃命嗣經屍子阮福奎屍妻阮王氏等上訴該警及該所長李玉卿等凶毆刑訊致遭傷斃要求開棺騐究由高等廳令飭上海地檢廳委派張檢察官函請寶隆醫院病理家醫生歐本海到廳開棺會騐由歐醫生將死者所斷肋骨一根帶去研究再行核辦均詳前報茲悉此案張檢察官已將開棺檢驗情形面稟車檢察長車氏以此案關係重大該七寳鎭四分所警局長官與巡警未便置身事外乃於前日函致靑浦縣公署連德英知事請查本年陰曆八月初一日該四分所七寳鎭値班崗警之姓氏查明扣留以便本案訊明澈究 
[滬杭路局準備增加客票價目]  
　　滬寗鐵路自十二月一日起增加客票價目一節已誌報端茲聞滬杭鐵路與該局有聯運之關係其情形大槪一致故滬杭路現在調集客貨章程準備一切俟議有具體辦法尚須呈候交部核覆施行增費實行之期尚在來年云 
[公共租界開辦冬防]  
　　時交冬令天將寒冷凡負地方治安之責者均已紛紛籌辦冬防公共租界麥警務長現已通令所屬各捕房捕頭着於尅日起每晚加派中西探捕各就所轄地段嚴密梭巡如遇形跡可疑之人准許隨時盤問檢查俾宵小不敢溷跡以保安寗云 
[水警催發欠餉]  
　　江蘇水上警察全體官警薪餉曾由江蘇水警廳趙廳長呈經省長設法籌借本省駐有水警各縣本年冬漕業經發至本年陽曆七月份止計自七月份以來又因結欠餉銀三個月有餘而本管官長籌墊伙食已屬困迫不堪巡士待用餉銀亦甚孔殷現正辦理冬防之際皆當駕船四出游巡如購買食米等項均須現錢交易無從賒欠長官亦難挪墊必得先請籌發欠餉方能奉令出巡故由全體各水警要求本管隊長業於前日會同呈請區長代爲催發欠餉云 
[上海商業市况彙錄]  
　　金融昨日上午銀幣收盤市價爲七錢二分九釐下午收盤高至七錢三分因銀拆甚大現洋亦緊 
銀拆早市爲三錢六分午市收盤復高一分爲三錢七分比前日漲一錢二分 
　　金市昨係星期日大條銀近期又縮二五遠期則縮四三七五標金開盤三百二十八兩七錢初時人心尚好故金價最高漲至三百二十九兩惟是時由某金號及大連帮賣出期金共約二千數百條以致人心漸漸趨疲標金最小跌至三百二十七兩四錢後爲三百二十七兩七錢收市云 
　　棉紗昨日星期大阪三品紗美棉印棉均無電報各洋行外人紗廠交易所取引所皆休息無市惟客帮現本紗買價十六支似梢呆軟其二十支十支因川帮尚有生意故價格立定日紗亦無上落川帮續有買進二十支十支本紗八九百包計二十支雙喜價一百五十兩又二十支五福牧羊價扯一百四十六兩二十支三星價一百四十七兩二十支如意價一百四十九兩二錢五分二十支人鐘價一百四十八兩五錢十四支塘雙鳳價一百三十一兩十四支人鐘價一百三十二兩五錢十支金雞價一百二十七兩五錢十支如意價一百二十四兩五錢十支特别天官一百二十四兩其餘汕頭威海衛蕪湖野雞等帮共買花色本紗一二百包日紗二三百包公會小包成交三四十包價平平各廠均無開出市面二十支可以立足因川帮尚有生意十六支各帮去路甚稀有看鬆之勢 
　　米市昨日南北兩米市各帮到船均稱湧旺北市約二十餘號南市亦有十七八艘新粳連日市價步軟故各米行米店皆抱觀望心思不敢多存况陰曆月秒將近是以銷路均甚呆滯所有各船做開之價比較上日均稍鬆軟數分元米及秈米平平 
[一週間紗花槪况]  
　　一二月來我國花紗市面之疲弱可稱達於極點紗價跌至一百二十兩實屬駭人聽聞二三週前雖外棉之頻漲仍不能影響於我國疲極之棉市即於前週外棉之漲勢尤盛亦不過維持我素弱棉市之不至再跌也及至上週外棉繼續其劇烈之漲勢益以内地需要漸旺人心轉好而纱花市價乃脫頴而出扶搖直上一言而不可收矣一週中標準紗竟有漲至五兩之巨標準花亦漲起二三兩之多惟至週末美棉驟縮印之阿美達巴德省因工資問題有四十餘廠罷工我東方棉市受其影響曾少回小一二然現貨交易尚旺現價仍屬堅挺茲將一週中紗花成交槪况述之於左 
（一）期紗上週紗市飛漲人心看好價格按日步高因之買者賣者二蒙其利交易所中市場上頓形熱鬧全埠成交達二十二萬三千七百七十五包之鉅較前週增十四萬七千九百七十五包計紗布交易所成交爲十八萬一千七百包取引所成交爲四萬二千○七十五包茲以一週中十一月期爲標準而比較中日之期紗價格於下 
月日　　　中國紗布交易所　日本三品取引所　　　　　　　　東滙 
　　　　　　　兩　　　　　　兩　　　　日元　　　　　　　兩 
十一月六日一三一·九○一四五·六○（二一八·二○）·六六七五十一月七日一三二·八○一四六·九○（二二○·○○）·六六七五十一月八日一三三·九○一四七·三○（二一九·九·○）六七十一月九日一三四·四○一四九·三○（二二二·九○）·六七十一月十日一三六·五○一四九·七○（二二四·二○）·六六七五十二月十一日一三四·八○一五○·六○（二一九·八○）·六八五（二）現纱上週各帮採購漸增價格隨之而高川廣二帮需要最盛其餘若江西北帮牛莊野鷄汕頭等交易亦不少加之漢口濟南蕪湖威海衛靑島烟台等零星交易共有二萬餘包較之前週增有半數二十支五福最高價爲一百四十六兩（十一月十一日）最低價爲一百四十兩（十一月六日）十六支人鐘最高價爲一百三十六兩（十一月十日）最低價爲一百三十一兩（十一月六日）十二支如意最高價爲一百三十兩（十一月十一日）最低價爲一百二十六兩二錢五分（十一月六日）十支金鷄最高價爲一百二十七兩（十一月十日）最低價爲一百二十二兩五錢（十一月六日）茲以大阪現紗一週間價格錄之於下 
月日　　　　藍魚牌　　　紅財神牌　　福島牌　　　三馬牌 
　　　　　　　日元　　　日元　　　　日元　　　　日元 
十一月六日二二八·○二二○·○二○五·○二○四·○十一月七日二二六·○二一八·○二○五·○二○四·○十一月八日二二七·○二一九·○二○五·○二○四·○十一月九日二二九·○二二一·○二○六·○二○五·○十一月十日二三一·○二二四·○二○八·○二○七·○十一月十一日二三○·○二二二·○二○六·○二○六·○（三）期棉上週標準紗成交之旺已如上述而標準花成交之多亦不亞於棉紗買賣二方氣勢之盛可幾倍於前週全埠成交共四十一萬三千八百擔較前週增至二十三萬七千一百擔之鉅計棉業交易所成交三十七萬八千三百擔取引所成交三萬五千五百擔茲以一月期爲標準而比較中美英印之期棉價格於下 
月日　　　　中國棉業　　美國紐約　　　英國利物浦　印度孟加拉 
　　　　　　規元　　　　金洋　　　　　辦士　　　　羅比 
十一月六日二九·九○○·一五一五一四·○八三五六十一月七日三○·七○選舉停市　　一四·二○三五十一月八日三○·七○○·二五八　一四·五○三四八十一月九日三一·四○○·二六三三一四·五三三五六十一月十日三二·二五○·二六　　一四·七三三六六（四）現棉上週棉市外因美棉之飛漲内因紗市轉機價格意超出三十兩之外而標準花價已至三十二兩以上時當九月本紗花旺盛之際是以滬埠到貨頗旺而需要方面亦能適合故價格頗爲緊俏本埠南北二市一週間共收有百萬斤之鉅南市收價約在三十九元北市收價約爲三十八元通花到數有四萬三千餘擔其他本花亦有二萬七千擔之交易陜西花有二千三百擔漢口花一千四百五十擔蔡甸花八百擔太倉火機亦各有四五百擔之交易廠家購進以陳公茂東華二家爲多其餘若内外·萬豐·通益·統益·老公茂·大豐·鴻章·聚康·和大等廠亦俱有購進通花以三十一兩六錢爲最高（十一月十一日）二十八兩九錢爲最低（十一月六日）本花最高價爲三十兩（十一月十一日）最低價爲二十八兩（十一月六日）陜西花最高價爲三十一兩（十一月九日）最低價爲二十八兩五錢（十一月五日）漢口花最高價爲二十九兩二錢五分（十一月十日）最低價爲二十七兩（十一月六日）蔡甸花價約二十八兩二錢五分（十一月九日）太倉花價約三十一兩（十一月十一日）火機花價三十兩（十一月十日）他若美國現棉最高價爲○·二六八金洋最低價爲○·二五一五金洋英國現棉最高價爲一五·五五辦士最低價爲一四·九四辦士云 
[一週間之絲市]  
　　上週中洋莊絲市交易頗稱暢達銷路之旺尤以灰經爲最黃白絲經次之廠絲則一無成交市面尚屬堅挺而鈕約市塲頗有復動之意週末來電擬購進中等牌子一二百擔因吃價祗有一千四百兩左右致未成交里昂市面較前亦有起色因値法滙頓長故買客均持觀望態度大有坐待時機之勢然本埠各廠承抛絲額已超過往年十分之六目下所存乾繭均須繅解期絲故存底枯少繭本重大雖有來帳亦非高價不售交易已難望暢達矣上週白絲經交易較諸前週略見暢盛市况亦屬堅挺銷路惟美莊仍佳梅牌已漲起十兩中等貨亦較前週提高十兩而絲商手中花旗貨類皆所存無多故恐日後市價當再有逼漲之趨勢惟法莊銷路雖形活動但被法滙所阻致交易不暢而售價則較前漲二兩半故市况尚屬堅定也黃絲上週交易雖不若前週之旺售價則亦較前週增漲十兩仍屬印莊銷路惟川魯機械廠經交易仍無里　銷場雖綿州經頗有進胃來價亦較前漲起二十法郎惟因本埠滙率暴漲划合相差銀三十兩以致亦無成交故俟滙票鬆跌絲交當有發動之望也上週灰經交易銷額續旺去路仍以鈕約方面居多絲價又漸激增本埠絲商以新貨不日即可抵申故本月期貨亦有承抛價較市大二十兩而牘正月貨則較前週提漲四十餘兩二三四月期貨亦已漲起三十兩而遠期抛期亦較前更遠已至五六月份售價則與前週二月分貨相等總計成交總額亦不亞於前週而市况則更形丰俏矣預料此後廠絲交易如若美莊市而平靜滬埠銷塲一時恐難暢達倘法滙漸縮里昂方面廠白黃絲經當續有交易灰經則觀於上週中美莊進意甚濃故本週交易當亦不致有寂寞也 
[一週間之茶市]  
　　上週洋莊茶市初因洋商賽馬市而甚靜路莊綠茶尤呈衰落週末因花旗陳貨走銷需要之電紛至杳來平水一項爲近週以來未有之暢達人心又復趨堅故售開之價較前亦稍堅硬路莊貢熙秀眉交易均無前週之暢旺但就實際言之貢熙市面並未回軟秀眉亦仍在穩固之中蓋自近週白頭洋行與英法行家暢辦以來存底已漸形缺乏而來源吿罄供不應求故成交雖屬無多然市價均已逐步提漲至蝦目珠茶本年實受土莊之影響自夏間市面暴落後至今仍一蹶不振茶商因成本甚鉅不無憂心珍眉市面亦無何等發展蓋來路莊茶存底售淸已不復受洋商之注目土莊雖仍源源製出然因色質不佳去路亦未能十分暢達嫠源大帮全週均無交易其中拆賣零沽之茶鳳眉娥眉較前週去路稍爲活潑眉熙眉雨市面仍在沉悶之中土莊紅茶各茶棧多製出但成交亦僅祗一帮售盤二十八兩尚爲堅俏 
[一週間之糖市]  
　　上週糖市車糖頗有疲下但所跌不多且至後期數日間復有回硬惟價仍不動其原因不外乎走銷不甚暢盛之故靑糖潮州貨到滬頗多故開盤頗盛此外吕宋靑開盤亦夥但市平平碗靑前批到一千五百擔統已售罄價爲五兩三錢大盤惟據後船有一萬一千八百擔可到抛盤價錦茂爲五兩四錢轉抛客帮則祗五兩二錢五分市價不跌而抛盤則减因同業競爭所致赤砂荷闌十二號貨開盤六兩四錢日昨廣帮有八百餘袋開出頗爲見俏古巴赤本週四日江安有一千餘包運往安慶據聞係前期抛貨故有此大批整數云 
[一週間之呢絨市]  
　　上週本埠呢絨市况頗暢蓋北路將近封河必需要品不得不提先購辦兼之週末天氣驟寒本街交易亦頓覺生色故雖經秋賽三日洋銀行之休業而買賣並不停滯各貨價格當推長毛駱駝絨爲最俏次則大衣呢亦有進步東貨銷路異常湧盛彩條絨棉法絨棉絨毯等北帮及内地購進數量較前週又覺增多貨盤因三品紗上漲亦頓形堅勁國產祗冲線呢及冲嗶嘰時有活動毛冷則因製法未精一時尚恐不能與舶來品相抗爭茲將上週售開各貨擇其重要者分列如下以資考查喴厘長毛駝絨六件福倫又二件列豐又三件榮泰單面又四件又雙面四件福倫仕色又一件仁記元莊條花海虎二件公義又三件謙順又五件和豐頭號元直貢呢一件榮泰又一件德記１３３６又三件美豐大衣呢上件公義又一件閃色又一件德記又六件福倫又一件瑪達生又三件什牌又五件德記粗莊嗶嘰一件信記橡皮呢一件德記又一件什牌又三件麥邊黑搶二件德記又一件福倫珠呢一件列豐未也勒四件福倫豹此絨一件又法蘭絨五件統計約七十五六件買進者北帮占四分之二長江帮占四分之一廣帮及本街合占四分之一云 
[縣商會常會紀]  
　　上海縣商會昨日開第十九次常會於午後四時舉行各會董列席後首由會長報吿開會宗旨次由副會長姚慕蓮將咯機關最近函件宣吿後言改征爲募之振欵項下未足之欵現奉財政廳迭次催繳並派專員會同俞稅所長守催該專員劉恩鑑來會面謁籌商由會墊解並將繼續送會之振欵一併提早撥解本會對於附加名義在各業認商照額認募數有溢出再有各商家特别捐併入惟各業中尚有數業未經滿額曾由會函知該業商依限將欵送會因已逾限刻又發函催促速予墊送以便凑數滙解而便該專員回省呈復尚希各會董竭力輔助從事催勸云云次討論浙省募振問題良久始行議畢乃散會 
[公共租界西區地價表（四續）]  
地皮　　　第畝　　　　地皮　　　每畝　　　　地皮　　　每畝　　　地皮　　　每畝 
號數　　　價銀　　　　號數　　　價銀　　　　號數　　　價銀　　　號數　　　價銀 
２７３１４＇０００　２７３４　３＇０００　２７３５　３＇５００　２７３６　２＇０００２７４２　２＇０００　２７４３　２＇０００　２７４４　３＇５００　２７４５　３＇５００２７４６　３＇２００　２７４７　３＇５００　２７５０　３＇７００　２７５１　３＇５００２７５２　３＇５００　２７５３　３＇５００　２７５４　３＇５００　２７５５　３＇０００２７５６　４＇０００　２７５７　４＇０００　２７６０　４＇５００　２７８０　３＇２００２７８１　３＇８００　２７８４　４＇２００　２７８５　３＇５００　２７８６　４＇０００２７８７　４＇２００　２７８８　４＇５００　２７８９　３＇５００　２７９２　４＇５００２７９７　３＇５００　２７９８　３＇５００　２７９９　３＇５００　２８０１　５＇０００２８０２　４＇５００　２８０３　４＇５００　２８０４　３＇０００　２８０５　４＇３００２８０６　３＇０００　２８１１　４＇７００　２８１３　５＇０００　２８１４　５＇０００２８１５　３＇０００　２８１６　４＇７００　２８２０　５＇７００　２８３０　５＇０００２８３１　５＇０００　２８３２　４＇２００　２８３３　４＇５００　２８３４　４＇２００２８３５　４＇５００　２８３６　３＇５００　２８３７　４＇２００　２８３８　４＇０００２８３９　４＇７００　２８４０　４＇５００　２８４１　４＇５００　２８４２　４＇５００２８４３　４＇２００　２８４４　４＇７００　２８４６　４＇７００　２８４７　４＇７００２８４８　４＇７００　２８４９　４＇５００　２８５０　５＇０００　２８５１　４＇７００２８６０　５＇０００　２８６１　６＇０００　２８６２　３＇５００　２８６６　３＇５００２８７０　４＇７００　２８７３　３＇７００　２８７４　４＇５００　２８７５　３＇３００２８８１　６＇２００　２８８４　６＇７００　２８８５　４＇５００　２８８７　６＇７００２８９０　６＇５００　２８９１　６＇５００　２８９２　７＇０００　２８９４　４＇０００２８９５　４＇０００　２８９６　２＇７００　２８９７　２＇７００　２８９８　４＇０００２８９９　４＇２００　２９００　４＇０００　２９１０　５＇１００　２９１１　４＇８００２９２３　４＇７００　２９２４　４＇２００　２９２５　４＇５００　２９３５　６＇０００２９３６　６＇０００　２９３９　５＇５００　２９４０　６＇５００　２９４５　８＇０００２９５０　６＇５００　２９６０　５＇５００　２９６１　６＇０００　２９６５　６＇０００２９８４　６＇０００　２９８５　９＇０００　２９９０　１０＇０００　２９９０　１０＇０００３０００　９＇０００　３００５　６＇０００　３００７　８＇５００　３００８　８＇０００３００９　８＇０００　３０１９　４＇５００　３０２０　４＇５００　３０２１　４＇０００３０２３　４＇０００　３０２４　３＇５００　３０２５　３＇５００　３０２６　３＇５００３０２７　３＇５００　３０２８　８＇５００　３０２９　３＇５００　３０３０　８＇０００３０３２　４＇５００　３０３３　４＇５００　３０３４　９＇５００　３０３５　８＇０００３０３８　７＇５００　３０４０　６＇０００　３０４１　６＇０００　３０４３　６＇０００３０４４　５＇５００　３０４５　５＇５００　３０４６　５＇５００　３０４８　６＇５００３０４９　３＇５００　３０６２　４＇５００　３０６３　３＇５００　３０６４　３＇５００３０６５　４＇０００　３０６６　３＇５００　３０６７　３＇５００　３０６８　３＇５００３０６９　３＇５００　３０７０　３＇５００　３０７１　４＇０００　３０７２　５＇０００３０７４　５＇３００　３０７５　４＇５００　３０７６　４＇５００　３０７７　４＇５００３０７８　４＇５００　３０８０　４＇５００　３０８２　５＇５００　３０８３　４＇０００３０８４　４＇７００　３０８５　５＇０００　３０８６　５＇０００　３０８８　６＇０００３０８９　５＇７００　３０９１　５＇０００　３０９２　３＇７００　３１００　５＇０００３１０１　５＇０００　３１０２　５＇０００　３１０４　５＇５００ 
　　尚有本埠新聞等轉入後頁 
雜評二 
[禁烟省令感言（怡）]  
　　吾蘇烟禁廢弛已久自韓省長迭下嚴禁之令各知事始稍稍注意然務其末不務其本細民苦力之染烟癖者苦矣巨大土販黑籍富紳無恙也而各市鄕之禁烟機關且得藉上峯禁令之嚴而大索其苞苴焉 
今省長有見於此故有着各警所公布罰金之通令然旣爲罰金猶屬破案後之納欵也若夫平日之規費臨時之運動納者與受者均不願人知又安從而知其内幕哉故爲烟禁前途計宜時派省委至各縣市鄕秘密調查宜許公正士紳或法定團體據實舉發對於包庇販賣或供人吸食者一經查獲從重懲處庶幾烟毒有肅淸之日乎 
 
 
 

Page 15

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *本埠新聞二 
[復旦大學近事記]  
　　復旦大學之大學部自遷移江灣後負笈該校者日益發達現該大學部學生已達三百餘名原有宿舍不敷居住近又添造洋房一幢約年内可以竣工云又該校靑年會所組織之校役夜校將開課多日所需經費番由同學中熱心捐助現　答謝捐欵諸君熱誠起見定今日（十三）晚七時　演影戲以資娛樂 
[全國職業學校狀况之調查]  
　　本埠中華職業敎育社昨分函本外埠各實業學校云敬啓者本社　謀辦理職業敎良者聯絡研究並互助進行之便利擬調查全國職業學校狀况并冀於年内製成統計夙仰貴校研究進行不遺餘力因敬呈調查表兩紙懇就貴校本年度内部各項情形曁畢業生出路狀况照表塡注惠示并希早日見賜俾速成此舉不勝感盼將來統計編就還當敬贈求敎倘尊處另有各項印刷品如職員錄畢業生名錄本校出品目錄或圖樣表格及各種統計　類亦懇檢惠一份尤爲感禱云云 
[少年宣講團團員臨時會議紀]  
　　本埠少年宣講團於十一月十一日下午二時假小南門内通俗敎充館舉行團員臨時重要會議茲將該團開會秩序及議决要案錄後（一）開會（二）幹事李森報吿開會宗旨（三）公推費席珍主席吳卓崙紀錄（四）議决案件（甲）總幹事辭職案議决一致挽留（乙）鄭鷓鴣提議組織理賬委員會案議决通過公推王溶水·顧震翔·陸文韶·何佛村·鄭緘三·爲理賬委員（丙）顧九如提議建築團所進行案議决仍由籌備處理事部主辦（丁）吳卓崙提議對於十一月十一日在申報聲明辭職諸團員案議决應予否認請彼繼續供職（己）吳卓崙提議修改團章案議决通過推鄭鷓 
鴣·周劍雲費席珍·吳卓崙·王溶水·顧雲翔·汪龍超·爲修改團章起草委員（庚）陳賢賡提議遷移現在辦事處案議决應請總幹事主辦（辛）陳賢木提議酬報總幹事服務本團案議决俟團所落成後應給與相當之酬報六時閉會 
[護軍使令緝暗殺兇犯]  
　　松滬護軍使署據嘉定縣呈稱十月二十二日下午六點十八分時正値上海火車開抵南翔之際有一乘客胡承翼（即雋如）下落火車　坐蔡阿其黃包車赴鎭行至中途即被身穿黑衣之二人以手槍從車後開擊彈從胡之背後而穿及前胸立時斃命車夫蔡阿其亦被傷腰部曾經往騐呈祈飭屬查緝兇匪等情何使以事關暗殺旣兇犯迄尚在逃自匪通令一體訪拿故於昨日通令所屬各軍警嚴行偵緝此案正兇務獲解候嚴重懲辦云云 
[滬南工巡捐局取締設攤]  
　　滬南工巡捐局長莫錫綸現爲整頓路政便利交通起見除已知照工程科路政員按段查勘擇要修築外查得城内外各處街路所設攤頭星羅棋布大都侵佔道路不遵定章甚至在側石下面搭蓋蓬帳殊屬阻礙交通亟應嚴查取締　已傳知該局稽查員前往各處分投查察如有前項侵越道路之攤基應即報吿來局應函致各管警區派警傳諭務須遵章設攤不得妨礙交通 
[旅滬俄人之生活難]  
　　中國通訊社云俄人之來滬避艱者統計已達二百八十餘中英言語均不能講業住北四川路一帶日日徘徊於黃浦灘公園内其狀頗爲可慘云 
[汽車肇禍彙紀]  
　　公共租界五百十號華捕昨日上午十一時半於新閘路上差遭某號汽車撞倒跌傷頭部甚重血流滿面由新閘捕房二百七十四號華捕到來將汽車拘入捕房一面用工部局病車送受傷巡捕往仁濟醫院醫治及抵院已氣絕斃命由院報知捕房派捕將屍送往騐＝屍所候騐又昨日上午滬太長途汽車公司汽車於途次撞傷鄕人王乃光足部由該公司送往仁濟醫院醫治又昨日下午有十歲女孩在哈爾濱路行走遭某號汽車撞倒跌傷頭部由一千四百十九號華捕前來抄錄汽車號碼另雇車送受傷人往同仁醫院醫治 
[蘇寶靑請提殺兄兇手蘇大龍]  
　　鹽城人蘇秀彩由原籍來申遭仇人蘇大龍跟踪來滬用刀砍斃報經上海地檢廳派員騐明聽候召屬緝凶嗣據屍弟蘇寳靑投廳證明請領屍棺並求追緝兇犯在案茲悉蘇寳靑自將屍棺具領後即返鹽城並探明蘇大龍亦避匿該處乃投鹽城縣公署稟訴奉諭飭警將蘇大龍獲案訊押一面由蘇寳靑來滬於前日投檢察廳具稟聲明蘇大龍已經鹽城縣公署拿獲訊押要求備文派警前往迎提歸案訊辦車檢察長據稟後諭令靜候核辦 
[無端强取船米]  
　　泗涇李萬隆米行昨由翁阿美船裝米到申送於新閘裕成泰米舖計裝米一百三十五石卸見一百三十石三斗八升船上尚有白米一石糙米二石五斗無端被自稱該處水巡者指爲私米强行取去現由該船户回泗報吿該行預備查明交涉 
[徐和卿索賠名譽損失]  
　　公共租界會審公堂新訂交保章程十五條内關於請出特别傳單一項限制格外綦嚴良以此項特别傳單一經簽發被吿人立受逮捕倉卒之間不及覓保什九皆遭拘押而請出特别傳單者當請求時大都出以危詞今新章規定請求人須先交保其立意在將來訊明如無請出特别傳單之必要則被吿可向訴追損失現在此　控案已有發生緣長盛通惠順康等莊前曾請出特别傳單將徐和卿逮捕拘禁兩天徐以長盛等無故請求致遭拘押等詞延律師起訴要求判令被吿賠償名譽損失銀一萬兩長盛等奉傳到案後已延聘禮明律師代表以便開審時出庭辯護云 
[魏王氏氣忿投河]  
　　住居東有恒路之揚州婦人魏王氏前日與夫　故口角潛至有恒路橋畔投河圖尋短見當經五百五十一號印捕援起帶入捕房捕頭請悉前情諭令送留公廨候解請公堂發落 
[姚阿華失妻覓死]  
　　崇明人姚阿華近因其妻失踪遍尋無着而其岳父又迭與交涉姚被迫無法遂萌短見前日在滬西康腦脫路家内背人潛服紅燐火柴希圖自盡幸經同居察出尚早靑物米曾入腹當鳴由一千三百三十七號華捕將姚帶入捕房捕頭問明尋死緣由諭候送請公共公廨發落 
[誘良逼娼案之訊判]  
　　楊培卿前在蘇州誘拐奚培良之妻莊氏來申匿居法租界被原吿偵悉扭控法公堂判楊交保詎楊保出後逃逸無踪判着保王靜言尋交到案訊辦已誌前報昨又傳訊保人王靜言由農復律師代辯稱被吿楊培卿現在何處保人實不得知曾經登報緝拿迄無着落請求核斷中西官判以楊培卿誘良逼娼罪已成立着押西牢二年以儆提案執行保人王靜言罰洋一百元充公 
[王秀英投所求援]  
　　前日有十九歲台州女子王秀英投入福州路濟良分所聲明向在法租界當娼因受鴇婦虐待故投所乞援當經該所西女士馬立師氏將該女暫留一面電話報吿老閘捕房派探陸根生往查屬實候將該女送廨發落 
[兩燕子窠主分别罰鍰]  
　　法捕房探目沈德福唐雲卿偵知王裕生同順祥兩家私設燕子窠容人在内吃烟有違禁令於前晚偕同西探至該處抄出烟具昨日傳至法公堂請究詰之王等供認私賣燈吃不諱中西官判王罰洋四十五元同順祥罰洋三十五元充公烟具沒收 
[花會聽筒罰二十五元]  
　　法捕房探目徐阿東任水揚偵悉吳寳康在法租界吳興里内私設花會聽筒誘引婦人入居賭博有違禁令故於前晚稟明西探白爾地前往該處將吳拘獲抄出花會字條銀洋等物帶入捕房昨解法公堂請究先由西探稟明前情詰之吳供認設立花會聽筒不諱中西官判吳罰洋二十五元充公花會字條及洋銀等物一併沒收 
[剪金鎖片分别押儆]  
　　無賴胡子根楊永根兩人日前先後在法租界地方剪陛戴小毛徐少慶兩家小孩頸内之金鎖片現爲包探陸海林偵悉前往將胡楊兩人拘獲吊出原贓帶入捕房昨解法公堂請究先由兩原吿投訴被剪情形詰之楊胡兩人供認剪取金鎖片不諱中西官判楊押西牢六個月胡押三個月期滿一併永遠逐出租界贓給原吿領去 
[搶竊犯復來租界]  
　　陸阿根犯搶竊等案前後已有十餘次迭經公共公廨懲辦逐出租界前日仍復潛回在福建路被包探汪竹生查見拘入老閘捕房押候解究 
[誌謝]  
　　昨承大東書局惠贈第三十七期「星期」一册書此謝謝 
來件 
[橫濱之華僑（續）（畢雲程）]  
　　華僑之籍貫人口及職業橫濱中國街之今昔華僑之敎育及人物日本之　回華工問題橫濱有所謂中國街·外國街·日本街者其意即中國商業·外國商業·或日本商業薈萃之處也在中國街所見則全爲與上海三五年前虹口北四川路相同之景象五色國旗家家高懸其繁密有勝於上海當千餘學生提燈曾經過之時每家皆大放爆竹歡呼熱烈無問老幼男女皆同白叟黃章靑春紅顏皆活躍高呼中華民國萬歲不絕爲　在上海所僅見幾疑自身不在異國而已身履可愛之祖國矣 
於此有一事必須補叙蓋今日之所謂中國街外國街即昔日之中國租界外國租界也甲午『一八九四年』中日之戰以前中國對日本有治外法權所有中國街中國人之在日本者皆由中國政府派員管理日本官吏無權干預其情形適等於現在日本之對於中國而其地位之改變實在甲午中國戰敗以後老成之華僑如現今中華商會會長孔君雲生等皆在甲午以前來日親眼看見日本以上國之禮待中國曾幾何時因清政府不得其人一戰而敗昔爲座上客今幾變爲彼等所征服所隸屬之人感慨今昔旣悲且　遂極力提倡愛國運動此一種痛史孔君親爲余等言之嗚呼國内同胞宜如何發奮自强以重奠中國萬歲之基礎於磐石之安乎 
華僑之敎育現設有與校四所内中學一所小學三所約計有學生一千人内中學學生僅五十人左右因橫濱華僑子弟高等小學畢業後以直接考入東京之中學者佔多數也夫以四千八百人之華僑而有就學兒童一千人估人口總數五分之一其敎育之發達可見且其經費每年需二萬數千元皆由該地華商擔任尤覺可貴現全埠華僑子女已無一人不就學者敎育爲立國之本國内同胞急宜交相勉策悉力以圖之 
華僑之人物就余於一瞬間之所見如孔君雲生之老成愛國可代表僑日華人之老年一派孔君之壻鮑君現服務某銀行深沉機智曾受高等敎育可代表少年一派是日鮑君因東京中國公使館爲國慶紀念特約其帮忙至晚始回橫濱余等聆其言論知其爲華僑靑年中之極有進步思想者鮑君之弟現爲中國國民黨橫濱支部部長余等行色怱怱未及見之 
於此有一附帶問題須略爲叙述即日本之遣回華工問題是也前數年當歐戰正急時日本各種工業一時皆呈如荼如火之盛况日工遂感缺乏工資遂日形昂貴日本之資本家於此工業成金時代利用在日華人之賣靑田石者代之戰後物價暴落工作减少日本工人之失業者甚多工人團體爲生存競爭計對於廉價之華工一致攻擊乃有遣回華工之舉嗚呼呼之來叱之去一國之人不求自國之進步而欲以勞力寄食於異國難矣國内同胞其思之其重思之十一月二十一日自檀香山寄 
來函 
[中法專校學生改組校務運動會來函]  
　　敬啓者昨閱貴報本埠新聞欄所載敝校罷課一則内有林代表宣言「我旣負責到京····」等語當時並無此言應請更正中法國立通惠工商學校學生改組校務運動會宣傳部啓十一日 
公布欄 
[江蘇高等審判廳]  
　　民庭判决王鑄洪與張硯耕因債務涉訟不服第一審判决上訴一案（判决主文）本案上訴駁斥第二審訟費由上訴人負擔馬開廣與徐丁氏因債務涉訟上訴一案（判决主文）原判廢棄本件發回江寗地方審判廳迅予更爲審判　德保與龔洪富因承　及嗣產上訴一案（判决主文）本件上訴駁斥第一審訟費由上訴人負擔胡桂祥與張杏卿因債務涉訟上訴一案（判决主文）本件上訴駁斥第三審訟費由上訴人負擔 
　　刑庭判决蕭七官即蕭盛宗爲輕微傷害上訴一案（判决主文）本案上訴駁斥之潘金培强盗覆判一案（判决主文）初判核准徐　成强盜覆判一案（判决主文）初判核准 
　　批示華雲泉一件請求准許上吿由狀悉查本案前因該民上訴逾期經本廳於本年二月二十四日决定駁回復據該民聲請回復原狀亦經本廳於本年四月二十日决定駁回現在事逾半年所請准許上訴應毋庸議此批朱永貴一件請求飭令交約諭禁逼退由狀悉本案業經本廳於本年五月四日終審判决確定原　自應照判執行所請各節核核與原確定判决不符應毋庸議此批（以上十一月十號） 
　　民庭判决陳　慶與姚老俊因回復損害涉訟一案（判决主文）本案附帶民事訴訟廳發交當熱縣知事公署爲第一審判陸仲卿與周文彩因盜賣廟產涉訟不服第一審判决上訴一案（判决主文）本案應由上海地方審判廳爲第二審法院王竹樵等與杭錫綸因執行異議上訴一案（判决主文）原判除駁回唐仁和執行異議之訴部分外廢棄杭祖良訴王竹樵案内判决確定之債權應先就春仙宴慶樓禮泰怡源祥四處房屋先予執行如有殘餘債額再與　慶成對於王竹樵之債權就聚興樓羣英旅館兩處房屋平等執行唐吉安唐仁和之上訴駁斥本案訟費由杭錫綸與唐吉安唐仁和各半負擔閭天元等與丁植甫等因墳田涉訟上訴一案（判决主文）本件上訴駁斥第三審訟費由上訴人負擔顧稽氏與顧鮑氏因家產涉訟上訴一案（判决主文）本件上訴駁斥第二審訟費由上诉人負擔孫陳氏與孫喜生因嗣產涉訟上訴一案（判决主文）本件上訴駁斥第二審費用由上訴人負擔魏連三爲貨欵涉訟聲請救助一案（判决主文）本件聲請駁斥　　刑庭判决張曹氏爲帮助略誘上訴一案（判决主文）原判關於張曹氏處刑之部分撤銷張曹氏共同帮助略誘陸明珍之所爲處五等有期徒刑二月未决期内羈押日數准以二日折抵徒刑一日其他上訴部分駁斥之沙春華爲强暴脅迫尊親屬上訴一案（判决主文）原判撤銷沙春華無罪　　批示惲丁戊呈爲武進縣與烟犯朋比請澈究由呈件均悉查此案前據該民呈請查究業因控無實據批斥在案核閱此次呈訴各節仍屬空言攻擊毫無確証所請澈究之處仍無庸議報紙發還此批 
　　布吿查承審員考試各廳試人履歷憑証續經本廳審查完竣所有資格不合及未級履歷憑証各廳試人均應照章撤銷報名不得與試合將該員等姓名開列於後仰各知照此布左列各員均係資格不合孫灝係師範速成科畢業袁寳榖係南京中華監獄學校畢業劉倫元係南京法政專門學校畢業該校並未報部有案武高駿係南京法政專門學校畢業該校並未報部有案洪維岳係宜興法政講習所江蘇私立法政講習所及銀行函授學校畢業左列各員未繳履歷憑証趙葆靑倪光鎔錢競龔耀宗潘武徐垚周寳昌馬達王志　吳廷漢楊業駿黃駿吕必鋼朱乃庚　人駿孫　周日　王詢黃鳳　　兆霖喬炳顧一　徐景　徐安何曾貽黃鳳翔朱寳衡吳克鋆賈世榮左列一員未繳憑証　公意中華民國十一年十一日廳長朱獻文（以上十一月十一號） 
　　民庭判决謝叙賓與謝叙興因贖田涉訟上訴一安（判决主文）本件上訴駁斥第三審訟費由上訴人負擔 
　　批示袁董氏呈爲無錫縣延不執行請派員督促由呈悉候再飭縣迅即查案執行毋任抗延所請派員赴縣督促一節應毋庸議此批申天其一件請求解釋判决主文令縣遵辦由狀悉原縣執行處分如果溢出範圍該民　可向江寗地審廳抗吿毋庸越凟此批孫永貞一件爲不服丹徒處理黃江具訴一案聲請抄錄原卷由狀悉查該案原卷已經發還該縣仰即知照此批　　朱毓珍一件轉行甄拔律師委員會函准免考試由本廳前據該具呈人檢具憑証呈請轉送甄拓律師委員會函稱朱毓珍經本會於十月十三日開會决議准免考試等因並將通知書函送到廳合亟批仰該具呈人知照通知書及憑証等件併即來廳具領此批（以上十一月十二日） 
[江蘇高等檢察廳]  
　　批示楊慶雲狀悉該民果有正當理由仍仰逕向原　訴請核辦所請傳訊之處核與訴訟程序不合此批李　卿等狀悉所訴即使屬實亦不發生刑律上略誘問題所請着毋庸議此批成鈞等狀悉候送審核辦此批陸同華狀悉候同級審判廳移卷過廳准予發回原縣執行此批顧老虎狀悉候調卷核辦此批俞崔氏狀悉該氏對於此案有何申辯仍應連向原縣訴請核辦此批汪慰祖狀悉查此案仍應遵照前批辦理毋庸瑣凟此批 
（以上十一月十號） 
　　批示上海律師公會會長張一鵬由呈及願　均悉除備函並函轉同級審判廳外仰即知照此批上海律師公會會長張一鵬呈悉交科備案此批（以上十一月十一號）吳朱氏狀悉本案應否准予撤銷仰逕向原縣訴請核辦此批馬寳善狀悉候送審核辦此批陳　泉狀悉候調卷核辦此批錢傑丞等兩狀均悉仰候調集卷宗呈送總檢察廳核辦此批顏承善狀悉准予令行原縣限期依法判結仰即知照此批馬駿等狀曁抄件均悉仰候令縣迅予依法辦理此批王繼溰等狀悉候調卷團呈總檢察廳核辦此批王雲生汪有福狀悉候送審核辦此批蔡余氏狀悉候調卷查閱核奪此批劉德　等狀悉此案蔡元璧對原縣判决聲明不服業經本廳批候調卷核辦在案該民呈訴各節應候原卷到廳併予查核辦理仰即知照此批（以上十一月十二日） 
[上海地方審判廳]  
　　批示一件陳如堂等狀請停止執行由據訴如果屬實應由瞿　章具狀聲明若僅憑該民等一面之詞本廳未便准予停止執行此批一件劉廷貴狀交案欵由准交餘欵仰遵照庭限交案毋違此批一件姚胡卿狀領案欵租契等由准領此批一件何靜之狀交案款由准交此批一件董仲山狀領案欵由准領此批一件鄔寳有狀領案欵由准領此批一件鮑鐵杉狀領案欵証件由准領此批一件吳愼之狀請察核押據由據狀與本廳派吏查報顯有未符仰即提出該抵押據原本來廳以憑核辦此批一件陳達夫狀請執行由准予派吏執行此批一件楊鼎臣狀請執行由狀悉已另有通知矣仰即知照此批一件王梓　狀請再函滁縣勒傳由狀悉　經函催滁縣迅予協助辦理矣仰即知照此批一件沈　　狀請啓封發還訟費由狀悉除訟費應俟追到給領外餘准如所請辦理此批一件馮桂鄕狀交案欵由准交餘欵請限不准此批一件廳紀發狀領案欵由准領此批一件廳紀發狀委王煥功代領由准予委任此批一件施如山狀委張志山代領由准予委任此批一件施如山狀領案欵由准領此批一件薛培艮請求先行發還汽車由狀悉仰覓同委保認領此批一件律師俞殿華請給　　元記侵占案卷由批本案卷宗已送同級檢察廳核辦所請給閱應毋庸議此批一件管有和狀請究追孫富寳賠償汽燈由本案刑事部分已經判决並據被吿人孫富寳當庭捨棄上訴移送執行在案自無附帶私訴之可言該民所訴追償一節仰逕向本廳民庭獨立起訴可也此批（以上十一月九日）一件黃耀文狀請發還會簿由准予來案具領此批一件李志貫狀交案欵由准交尚有應負擔之訟費洋兩元並着尅日呈交以憑完案此批一件徐茅氏狀請執行由准予派吏執行此批一件金汝咸狀請銷案由准予銷案此批一件羅浩卿狀請執行由狀悉仰候依照和解筆錄派吏執行此批一件林芸秋狀請限保勒交由准予傳保讯追此批一件顧　拙狀請暫緩執行由着連交欵到案毋再藉詞延展此批一件鮑鐵杉狀請派吏迅予執行由准予派吏執行此批一件鮑鐵杉狀請銷案　案租契給領由狀悉租契准予來察具領此批一件吳炳榮狀領案欵由准領此批一件李祥生狀領案欵由准領此批一件王鍾秀狀請銷案由准予銷案此批一件楊蒢蓀等狀交案欵由准交此批一件許桂堂狀請强制執行由查本案前因陳錫祺等妨害公務當經查明函送同級檢察廳偵查核辦在案茲准復稱陳錫祺票拘無着並據狀前情候即依法繼續執行可也此批一件秦　托等狀請銷案由准予和解銷案此批一件李王氏請將存案田單留廳發給由聲請悉該氏存案單契應俟發還原縣轉給所請留廳給領之處未便照准此批一件陶鍗元狀請指示由狀稱各節皆非原案審判範圍所請指示之處應毋庸議此批一件張炳榮爲與黃愛寶訴棄養不願聲請展期一案聲請悉查本審期已過所請應毋庸議此批（以上十一月十日） 
刑庭判决一件判决周永發等侵入船艦共同詐財未遂案（主文）周永發共同詐財未遂之所爲處四等有期徒刑一年褫奪入軍籍之資格終身未决覊押日數以二日抵徒刑一日王得勝共同詐財未遂之所爲處三等有期徒刑一年褫奪入軍籍之資格終身未决覊押日數以二日抵徒刑一日李恩慈共同詐財未遂之所爲處四等有期徒刑一年褫奪入軍籍之資格終身未决覊押日數以二日抵徒刑一日訴訟費用歸周永發等連帶負擔一件判决曹大意圖販賣收藏鴉片烟及吸食鴉片案（主文）曹大意圖販賣收藏鴉片烟之所爲處五等有期徒刑二個月併科罰金五十元吸食鴉片烟之所爲處罰金十元應執行金額五十五元與徒刑二個月併執行之未决覊押日數准以二日抵徒刑一日烟土五兩五錢沒收之訟費歸曹大負擔一件判决沈根福等詐財案（主文）沈根福詐欺取財之所爲處五等有期徒刑五月未决覊押日數以二日抵徒刑一日干子莊協助詐欺取財之所爲處拘役二十日訟費沈根福負擔八分之七干子莊負擔八分之一一件裁决顧大等略誘嫌疑案（主文）顧大顧陳氏均應不予起訴一件裁决張仁忠共同　入竊盜俱　上訴一案（主文）本件上訴駁斥一件議决王玉樓在途夥刧嫌疑案（主文）王玉樓係犯懲治盜匪法第三條第一欵所列刑律第三百七十四條第一欵之　應予起訴一件判决邵逢有强盜案（主文）邵逢有强盜之所爲處四等有期徒刑一年四月　奪入軍籍之資格終身未决覊押日數以二日抵徒刑一日訴訟費用歸邵逢有負擔（以上十一月八日） 
　　批示一　件梅生狀請追償看管費由狀悉仰候追交給領此批一件陳劉氏狀請迅追保人勒交由准予傳追此批一件張紹根狀請執行由准予派吏執行此批一件夏月德狀請撤銷私　部分由已發局改拆工作矣所請應毋庸議此批一件吳秋生狀請執行由候傳案追交此批一件劉春山狀請押交由准予嚴追此批一件陳徐氏狀領案欵並租票由房租及訟費其洋四十二元九解八分已當庭發給領回房票應歸劉與　等具領所請應毋庸議此批一件葉阿梅狀領啓封屋料等件由准領此批一件許楠孫狀交案欵由准交此批一件張進發狀請迅予執行由已票傳訊追矣仰即知照此批一件朱靜庵狀交履勘費由准交此批一件張南華狀交鑑定費由准交此批（以上十一月十一日） 
[上海地方檢察廳]  
　　公吿本日提起公訴案件共三起一鴉片煙案被吿張和尚一傷害案被吿王永生等主傷害案被吿鮑錫福（以上十一月十日） 
批示朱梅郎　即來廳候訊再行核辦此批灄振方狀悉候送審廳核辦此批徐候之狀悉候送審廳核辦此批陳其昌狀悉查該民聲請易科罰金　經審廳駁回不准在案所請再行轉送審廳核辦之處應毋庸議此批（以上十一月十日） 
 
 
 

Page 16

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *常識 
常評 
[副署故事] [  老圃]  
　　宰相副署之制唐宋以來皆有之宋初范質等罷相中書絕曹太祖授趙普爲集賢殿大學士官敕無人署字太祖欲親署普以爲不可後訊之竇儀儀言唐時惟甘露之變宰相被戮中書乃無人署敕今皇弟京尹官爲中書令即宰相也遂命太宗署焉民國以來稱責任内閣視副署特重前次解散國會當各督軍兵諫之時閣員皆星散莫肯副署者步軍統領江朝宗自吿奮勇乃以步軍統領之名義副署於解散令此較之唐時甘羅之變更爲突兀較之宋時皇弟署敕更爲離奇自法統恢復旁觀者竊竊私議或爲江朝宗危而孰知國慶日賞勳江朝宗裦然居首煌煌然見於大總統之明令此可知今日之北京雖以召集國會爲盛事亦未嘗不以解散國會爲勳勞也 
經濟 
[選擇工廠地點之要件] [  伯華]  
　　邇來工業日益發達工廠日益增加惟工廠地點之所在關係將來事業之發展不可不愼爲選擇茲述其要件如左（一）鄰近市場及交通便利之地此爲選擇工廠地點之最要者蓋工廠之出品必銷之於市或運輸各地設工廠離市場過遠或交通不便利則出品必不能暢銷而工廠亦必致失敗矣 
（二）鄰近原料富足之地原料爲開設工廠之不可少者鄰近原料出產之地則價格低廉而運輸便捷製成物品後亦得以較低之價出售工廠自日形發達矣 
（三）鄰近工人衆多之地無論何種工廠均需多數之工人工人衆多之地自不乏有學識經騐之工人工廠開設時可不必以重價而求之他處矣 
（四）地價低廉之地開設工廠必需極大之地基地價昂貴則資本金之消耗必大而不能從事於廠中一切發展故地價必須低廉而後資本金之消耗小發展亦易矣 
（五）便利將來擴充之地工廠之發達無限前途之擴充不可不早爲之備故開設工廠時必擇其地之可以擴充而無阻碍者則將來發達時逐漸推廣不生困難矣 
以上五種均爲選擇工廠地點之要件凡開設一工廠於此五項内固難於完全切合但必具有數項庶幾不致失敗願我國之開設工廠者其共鑒之（乙種酬） 
道德 
[我要問靑年男女] [  嶺秃]  
　　你們因一時衝動而發生戀愛就有訂婚的價値麽你們要脫離家庭果眞有自立的技能麽 
歐美女學生對於烹飪育兒裁縫等功課都能切實注意我國女學生對於這種功課是否注意將來能擔任麽 
解放婦女是否呌婦女坐吃坐著和同伴們說說笑笑不管家政麽 
可敬可愛的靑年爲何專靠著父母的產業而生活你們不都好談新主義什麽自由戀愛呀男女平等呀互助呀到底有實踐的精神麽 
你們不用冷靜的眼光細察新主義新學說一味盲從是否眞正的新靑年 
你們一味好新厭舊是否改造家庭的坦途 
你們求學的時候眞能用功麽學識眞能長進麽 
你們喜歡到游戲場裏玩耍究竟比圖書館看書怎樣你們常把金錢化在裝飾上或游戲上比買有益的書籍怎 
檥書籍可永久保存愚陋的快樂可永久保存麽 
你們不用眞心待人試思人家厭惡你麽 
你們做事能件件無愧於心麽（乙種酬） 
衛生 
[體育常識百則（續）] [  王庚編述]  
（三十一）有所謂摩擦運動者專以乾布摩擦全身此種運動不特使皮膚强壯抵抗力增加而内部諸器官亦能日漸强壯 
（三十二）日光具有消毒作用亦可爲天然之一種運動故時常作業於日光中可使身體日漸康健（但運動或休息於日光之中頭部須保護如夏日宜帶白帽蓋日光直射於頭部能令人頭目暈眩於兒童時代尤爲危險小兒之腦膜炎症大致皆因受日光之直射所致不可不知也） 
（三十三）健康之有因接觸患病之人而傳染病毒者曰直接傳染故患傳染病者（如喉痧虎列拉赤痢腸窒扶斯痘瘡百日咳肺病沙眼之類）吾人切不可與之接觸由汚染病毒之無生物或生物之媒介而傳染者曰間接傳染無生物如患者所用衣服器具之類生物如汚染糞便（含病毒者）之蠅吸食病人病獸血液之蚊虱等吾人皆宜設法以預防之 
）三十四（有所謂帶菌者外貎如常人不發疾病但已有病毒寄生於其身此種人最爲危險因他人無由而預防之也帶菌最多之病如虎列拉腸窒扶斯赤痢之類吾人見某家患此種病則患者以外之諸人往往帶病菌此等人雖毫不發病然其毒力實强宜暫時與之斷絕交通（其本人所以不受傳染者或因身體抵抗力强或因免疫性關係） 
）三十五（美國體育家麥克樂氏曰敎育系統之内非加入體育則敎育之制度就算不完全因無論智育德育社會敎育無有不與體育有密切之關係 
（三十六）體育與智育有密切之關係直接所得到者如各種衛生常識與習慣等均可於運動中養成之間接所得到者因每日操練身體之故腦力亦必隨之健全腦力旣健全則無所謂難事矣 
（三十七）體育與德育亦有密切之關係麥克樂氏曰體育爲人格敎育之實騐此言卽謂體育含有種種德育也如甲乙兩隊比賽足球同隊之人必互相協助始克勝利故互助即道德問題也體育苟無道德則鹵莽武夫膂力過人者均可謂之體育家矣有是理乎 
（三十八）體育與羣育之關係不必詳言運動游戲之際以及一切之團體操練均可養成合羣之習慣 
（三十九）體育與美育亦有連帶之關係試考希臘古代極講求美育亦極注重體育運動跳舞乃與音樂修辭論理各項並重注重體育正是注重美育圖畫雕刻多爲裸體康强匀稱方爲眞美此種美的標凖頗合於體育之主旨 
（四十）達羅維斯曰體育爲直接鍜鍊吾人身體之工具並由此而間接有益於吾人之心意使精神愉快志氣高尚爲陶養道德之最妙方法也我國髊育家郝伯陽氏亦曰體育者依據天然方法直接以發育吾人之身心間接爲增進吾人之智識與道德之科學也兼言之卽造成人的新敎育是也（乙種酬） 
法制 
[公訴私訴之區别] [  紹先]  
　　公訴與私訴雖皆從同一之犯罪而生然其間實有差異今逐一說明於下 
甲原因上之不同公訴權因其犯罪侵害公益而生私訴權則侵害一私人之權利而生 
乙目的上之不同公訴權之目的在行國家之刑罰權私訴權之目的則限於損害賠償及贓物返還 
丙權利主體上之不同公訴權之主體存於國家私訴權之主體爲私人 
丁消滅上之不同公訴權因被吿人之死去而消滅私訴權不然關於親吿罪因吿訴權之抛棄公訴權即消滅私訴權不消滅和解或抛棄爲私訴權消滅之原因而公訴權不消滅（乙種酬） 
科學 
[燈光遠近之研究] [  庭]  
　　澄光之遠近自表面視之似燈之小者光綫之注射自近燈之大者光綫之注射自遠實則光綫之遠近與燈之大小初無關係而光之所以有遠有近者俱因燈之顏色而有異也按之光學原理紅色燈光能及三英里半綠色燈光能及二英里半至三英里月白色燈光二英里至二英里半黃色燈光僅及一英里至一英里半靑色燈光不過半英里至四分之三英里綜上所言燈光之遠固以紅色爲最而綠色次之且紅色燈光較他色有特長綠色燈光之遠雖較紅色僅短半英里然自三英里地點視之其色已不甚眞確惟紅色燈光雖遠不變又易使人注意所以修治道路以及最易發生危險之地點外人恒以紅燈爲警吿而無甚緊要之處則懸綠燈以爲號也（乙種酬） 
雜錄 
[關於通信之心得] [  孫激雲]  
（一）遠地親友宜時常通信以詢問安否并報吿自己之近况 
（二）凡郵政及電報之寄信章程均宜審知恪守 
（三）言爲心聲書信卽以代言故措詞宜簡明謙敬字跡不可太潦草即信箋信封亦不可太粗劣 
（四）書信之上下欵行輩稱呼及其他格式均宜留意不可錯誤上下欵自稱用名稱人用字或號 
（五）致書於長輩及尊客宜恭敬愼重致書於女子亦然（六）與不相識之人通信信面宜寫自己之字及住址信箋下欵署明姓名或夾入明片俾受信人便於答覆 
（七）信面開列受信人之住址姓字務須詳明俾郵夫易於投遞即發信人之姓名住址亦宜寫明俾郵局無從投遞時便於退還 
（八）信面開列受信人所在之地名最宜正確如寄至北京則直寫北京不可寫别名以免誤遞 
（九）寄郵局信須黏足郵稅不可欠缺致受信人加倍受罰寄民局信信資已給未給當於信面寫明 
（十）郵票宜黏貼於信面之左上角 
（十一）黏貼郵票勿用舌䑛以防傳染病菌信封之封口亦然 
（十二）信箋之摺疊及插入信封亦須有法不可顚倒錯亂（十三）信件寫畢將封時須從頭至尾細閱一遍以防錯誤（十四）如致信於素不相識之人探詢一事欲其答覆者宜附寄郵票於信封内但如購物而致書於商店可不必附寄（十五）凡怱促馳吿數語而不及具函或知曾尋常瑣事或向商店購物不必鄭重具函者可用明信片 
（十六）凡致書於長官及尊客等均不用明信片 
（十七）明信片有印花之一面專寫收發信人之姓名住址月日等 
（十八）托友帶信槪不封口而受托者可當面封固之 
（十九）凡尋常瑣事可專送而不必郵寄者得用便條便條之最簡單者可即用名刺附書數語 
（二十）致書於喪家如弔唁等函宜用素封或加貼藍簽而喪家致書於無喪之家不可用素封 
（二十一）他人之信不可私拆 
（二十二）來信之應行答復者宜速復答語須與來信一一相應 
（二十三）郵局寄遞貨物等宜注意於數目分量電碼宜知繙法（乙種酬） 
 
 
 

Page 17

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *本埠新聞三 
[銀行集益會臨時會紀]  
　　沈秉慶君新編書表昨午十一時銀行集益會在福州路一枝香開臨時大會會員到者八十餘人會長秦容甫君主席報吿本會會員道勝銀行沈秉慶君編輯「滙兌指南」及「中英美日滙兌推算表」各一册内容分述各國匯兌共有六十餘種算式十餘種表現已印成當即分贈各會員一份各會員遂公推朱勉哉君代表全體答謝沈君並詢主席可否添印一百本以備各行内珍藏隨時查考主席即允代印一百本印費由各行公認繼復議决各件要事叙 
餐至三句鐘乃盡歡散 
[近來本埠廠布之暢銷]  
　　原因有二···紗線市面稍定·各埠奬券禁止上海布廠不下百數十家歐戰時與舶來品競爭頗獲勝利今春粤·桂·奉·直·川·陜發生戰事客帮不動影響所及廠布頓形滯銷迨至此月紗線市面稍定各埠奬劵禁止一般平民稍有餘資無不上市購辦廠布因之各廠家销場頓旺出貨不敷應銷閘北一帶布廠皆開夜工趕貨更加給夜點心錢每工人銅元五枚以示體卹云 
[怡和洋行之新屋落成禮]  
　　十五日上午十至十二時·下午二至四時舉行北京路怡和洋行在滬開設甚早信用亦孚前因原有房屋不敷辦公故於前年由德羅洋行承接建造全石大屋一座頗爲宏壯現已竣工日昨該行西總經理强生華總經理潘澄波二君分發各界請柬如下 
敬啓者本行新屋落成謹訂於十一月十五日）夏曆九月二十七日）上午十時至十二時下午二時至四時舉行開幕禮敬備茶點恭迓台駕届時尚希賁臨指示一切不勝翹盼之至怡和洋行 
[昨日之菜市]  
　　南京路小菜場之昨日市價較前稍廉蔬菜尤甚其價如左 
薺菜每斤八十文蒿菜每斤六十文鮮龍頭魚每兩三十文鹹香瓜每兩四十文白菜每斤一百二十文菠菜每斤五十文芹菜每把三十文豆芽每斤六十文蝦每斤三角鮮蟹每兩四十文鹹蟹第兩四十文白魚每兩二十文大黃魚每兩三十文小黃魚每兩三十五文靑魚每兩三十五文鹹蛋每只四十文鴨蛋每只三十五文鷄蛋每只三十文河鰻每兩三十文海鰻每兩二十文草頭每斤八十文大豆菜每斤一百二十文雄鷄每斤二角四分雌鷄每斤二角八分鴨每只八角半鴿每只二角甲魚每兩三十文鯽魚每兩四十文牛肉每斤二角四分羊肉每斤洋二角八分猪肉每洋三斤四兩蛤蜊每斤二百八十文蘿蔔每斤四十文冬笋每斤二角四分萵苣笋每把三十文蚶子每斤二百八十文鮮帶魚每兩三十文烏賊魚每兩三十文靑菜每斤六十文鹹帶魚每兩三十文大蒜每斤一百二十文葱每斤一百文二十 
又昨日南市之葷蔬菜市較前日無甚進出而魚中惟墨魚甚稀價較前日略高其價如下 
靑菜每斤四十文鮮帶魚者每兩三十文鹹者每兩二十五文猪肉每洋三斤半芹菜每把三十文黃魚大者每兩二十六文小者每兩四十文薺菜每斤一百文草頭每斤八十文羊肉每斤二角半墨魚每兩三十文牛肉每斤二角元菜每斤五十文鷄蛋每只三十文鴨蛋每只三十文鹹蛋每只三十五文白魚每兩十六文靑魚每斤二角五分菠菜每斤五十文甲魚每兩三十文雄雞每洋四斤雌雞每洋三斤半蘿蔔每斤五十文河鰻每兩三十文海鰻每兩三十文河蝦每斤五百文鹹蝦大者每兩六十文小才每兩三十文鯽魚每兩四十文鴿每只二角鵝每洋五斤冬笋每兩三十文汕頭蚶子每斤二百四十文毛蚶每斤六十文鹹香瓜每兩五十文 
[浙江路之新建築]  
　　牛莊路至寗波路口·工部局電氣處及香粉弄以北浙江路間牛莊路至寗波路口均已起造三層樓房屋承造者爲褚順記嘉祿帽莊行將遷入又工部局電氣處方棚間以北亦均起造三層樓房屋上且建有屋頂花園香粉弄以北舊屋已拆新屋亦將起建或並有较大之建築云 
[婦女節制會開會紀]  
　　撫育工兒院徵募揭曉···第一次婦女節制會創設撫育工兒院前日午後二時開第一次分數揭曉報吿會秩序如下（一）全體唱歌（二）張炳榮祈禱（三）主席陳勇三因事未克到會公推陳維新主席發表意見謂婦女節制會建設撫育工兒院係造福工兒各工廠婦女早晨携帶工兒入廠作工此等工兒終日受機器震動之聲呼吸穢汚之氣日累月積將來長成定不能成我國之好國民因擬創設此院以宏敎養請大家竭力維持以期尅日吿就云云（四）伯特利看護學校彈琴唱詩（五）黃宗漢女士演說謂極希望大家犧牲精神鼓力做去（六）國樂（少年宣講團祝湘石·倪康良·蔡金台（七）隊長張炳榮演說（八）揭曉分數如左 
公益隊石非比醫士得六百三十分第一次最優平等隊伍招英女士得二百二十分次優正誼隊吳翠琳女士得一百六十五分再次優互助隊林槎仙女士得五十四分忍耐隊鄔洵美得三十一分人道隊張炳榮君得十二分尚有十四隊因事未到如自由隊盧信太夫人淸潔隊馬星夫人撫育隊沈卓吾君温柔隊歐琳夫人惠工隊司徒博君養正隊曹亞伯君博愛隊黃警頑君保赤隊育嬰隊同仁隊慈幼隊聖功隊節制隊和平隊約在第二次揭曉時成績定百彰著（九）國歌（十）全體隊長攝影振鈴散會 
[昨日徐滙公學之游藝會]  
　　慶祝院長山宗泰君生辰徐家匯徐匯公學昨日下午三時爲慶祝院長山宗泰君生辰特開游藝大會由該校小學生李福壽韋旦生君等十五人串演法語趣劇所操法語雖决其在事前練熟但流利自然亦屬不易且各種表情亦頗能體貼入微以小學生演之尤足使人讚讚美座中法人甚多而每幕甫終即鼓掌不止且交首笑語亦似稱讚此輩活潑潑地小學生也 
小學生之法語劇演畢後即繼之以英語趣劇演者亦係該校之學生惟年齡似較先演法語劇之學生爲大而表情說白惜尚未盡能相與頡頏焉 
此後又有一法語劇記者以會塲過於擁擠且臺上表演時全塲燈火盡熄惟餘反映之燈光出入閉門亦嚴以致隔斷屋外光線然而來者又續續不絕因覺昏悶不可久留旣至屋外則知會塲之屋爲一長形之披屋又似臨時築成者故無窗牖似難通風也該校首門及聖父堂之屋外皆滿懸中法國旗並綴以小形之各國國旗該校學生謂今日（十三）尚須繼續表示慶賀院長山宗泰君云 
[惠中勉勵會將映電影]  
　　星期六西門斜橋惠中男女學校之勉勵會因籌備明夏兒童義務學校經費故定於本月十八晚七時（卽星期六）映演最新著名活動影片Ｔhe　Stream　oflife共七大本是片曾在海上各大影戲院映演早爲中外人士所稱許今爲該會竭力設法租到故愛觀是片者旣飽眼福亦以行博施之惠也該會現正分售入座劵劵分五角·及三角兩種届時亦有臨時售劵云 
[南洋大學足球隊與西人比賽]  
　　南洋大學與上海跑馬廳西人足球隊前日下午三時在南洋操場比賽足球開始三十分鐘南洋連負二球易地之後南洋球員奮勇猛進亦攻入一球西人隊球員脫爾拿忽與南洋球員李庭三發生衝突秩序爲之大亂當由公正人李思廉宣吿暫停比賽南洋體育會執行委員李松濤立向該隊嚴重交涉公正人照足球規則脫爾拿不與賽乃繼續比賽南洋復負一球結果爲一與三之比云 
[南洋中學體育會消息]  
　　日暉橋南洋中學自上學期發起體育會以來對於運動方面極力提倡器具設備亦極完全本學期執行部部長徐君瑛淸甚能盡職成績頗爲可觀今將本學期各隊隊長姓名列左 
執行部部長徐漢臣隊球隊隊長黃景標足球隊隊長仝壽春田徑隊隊長邱仁廉網球隊隊長黎山甫拳術隊隊長胡建勛籃球隊隊長顧毓澄檯球隊隊長朱補鈞棒球隊隊長周純裕 
又星期六該校足球隊與南火車站大同學院足球隊作友誼之比賽結果爲三與零之比南洋獲勝小考後尚須邀徐家滙南洋大學中學部足球隊作友誼之比賽并將開秋季運動會云 
[愛國東亞兩校之運動會記]  
　　海寗路天保里愛國女學校與西門東亞體育學校昨假西門公共體育場舉行聯合運動會上午七時主席吳和士·龐醒躍二君與評判長郝伯陽君評判員姚繼唐君等以及運動員辦事人員等紛紛入塲來賓亦接踵而來晨八時奏樂開會各運動員唱國歌·校歌全體繞會塲環行一週畢卽依照次序單進行計有六十三節各項成績均斐然可觀茲分誌其情形如左 
　　會場佈置會場之北面左右設有男女來賓特别席各一上懸以萬國小旗百餘面中搭一布棚陳列各界所贈之奬品等塲内周圍遍插三角形方紅色之小旗數百柄來賓之普通席即在此四周之外 
　　會場秩序是日有市北公學·南洋甲種商業·寰球學生會日校等童子軍蒞場分擔維持會場門首及四周之秩序秩序井然 
　　來賓狀况開會以前男女來賓即摩肩接踵而至至下午二時其特别席已有人滿之患而普通席亦無插足之餘地共計達二千餘人左右而後至者未免有向隅之感 
　　表演結果各運動員表演之成績二百二十碼賽跑（東亞選手）第一余尚義時間二十六秒又五分之三第二耿嚴第三包連榮跳高（東亞選手）第一郭敬高度五呎一時第二唐昶第三董治康四百四十碼賽跑（東亞選手）第一耿嚴時間六十二秒又五分之二第二白鳳亭第三唐昶十二磅鉛球决賽（東亞選手）第一耿嚴遠度三十呎第二陳文德第三唐昶百碼賽跑（東亞選手）第一余尚義時間十一秒又五分之四第二王印會第三陳健康跳遠（東亞選手）第一余尚義遠度十九呎第二耿嚴第三錢星南六十碼賽跑（愛國選手）第一丁文愛時間十一秒第二胡俊第三丁景淸東亞選手之標槍成績第一陳文德九十九呎二寸半第二施愛棠第三白鳳亭 
　　會場雜訊各運動員表演之成績除分一二三三等分别給奬外而尤以愛國女學之大戰拳·蝴蝶舞·彩圈舞·種麻舞東亞之歡迎操·鐵槓·及彩圈舞等爲最特色演奏時全場掌聲如雷又有明星影片公司派人到場商懇將所有舞蹈表演情形攝入影片又該場設有臨時救護院凡運動員有偶遭意外蹉跌而受傷者得臨時醫診幸該二校之同學一無是項情事發生至五時餘各項游藝依次表演完畢即由主席糾察員等分給奬品復行奏樂盡歡而散 
（尚有本埠新聞轉入後頁） 
 
 
 

Page 18

 
 
第一萬七千八百六十二號;中華民國十一年 西曆一千九百二十二年十一月十三號
星期一 * *[南方大學之講演大會]  
　　黃昌榖演說「互競與互助」 
南方大學除課程表所定之功課外現有講演會以爲課外之補助十一日下午二時開第一次講演會學生百七十餘人均列席劉樹梅君先介紹黃君謂黃君來此講演「互競與互助」前曾留美多年研究科學特得實驗在廣東時編「科學槪論」一書云云次由黃君演說謂歐洲當數百年前一般人士惟知信敎自有弗蘭西「自然科學」學說出世科學之基礎漸漸穩固弗氏主張以歸納法之觀察實驗萬物後來達爾文創「進化社」 
乃有「生存競爭」之說而歐美殖民政策由此日盛至十九世紀有「互助論」之主張萬物生存於互助用種種動植物證明皆基于弗氏實驗之理也然而無競爭不能有進步無互助則一盤散沙必不能成功自後若不與各大學競爭則不能有進步故對内須互助對外須競爭此歐美各國所以强於我國也云云散會已五時矣 
[婚禮彙誌]  
　　昨有商務印書館成本會計科主任陳君銘勳與張藴和君令　瑞英女士行結婚禮禮堂設於新旅社親友均往道賀執柯者爲李拔可張竹平孫彥才程仰川四君李君並爲證婚人陳君與張女士行婚禮後即乘車偕赴通路興慶里口之新宅云 
昨日下午一時梅頌先君興中國女子體育學校高材生許國寳女士假南市火鐘樓行結婚禮請顧馨一君證婚朱少沂君司儀並有貧兒院之音樂亞東公學女子部之新婚歌唐豪黃滌之等之祝詞云 
[昨晚中華武術會之慶成宴]  
　　昨晚六時中華武術會假東亞酒樓舉行第四届徵求會慶成大會各界到便者如徐季龍馬子貞余芷江陸達權尹邨夫吳山君等百餘人由王一亭李英石吳志靑三君招待首由總隊長李英石君致感謝詞次爲徐季龍君演說「體質精神並進之武術化」又次爲總幹事吳志靑君報吿會務畢復由王芷揚道尹代表余芷江君贈奬十二隊中第一者徐賢昌君由王會長贈自繪中堂及楹聯全堂第二者藍璧如君由該會李總隊長贈龍泉寳劍一口自書楹聯一副第三者吳瀾生君由該會評議長顧馨一君贈銀杯一具又蔣編輯書聯一副十二隊每隊第一者共和阮華茂奮鬥李瘦蒙犧牲徐介夫互助劉祝三博愛許冀公求友王叔賢恒心楊葆觀合羣謝强公經文諸葆志平等李光樞毅力盧紳卿君等由該會各贈會徽表帶一件十二隊中徵得會員最多者陸福基君由畫家梁鼎銘君贈手繪油畫一架五十分以上者各贈感謝證一幀直至十一時始各盡歡而散 
[絲廠友誼研究會消息]  
　　屠夏二人否認爲代表絲廠友誼研究會前於開會時有推舉屠幼琴夏春樵等八人爲代表向江浙皖絲繭總公所沈聯芳接洽一切等情現屠夏二人因事前並未知悉將向該會聲明否認云 
[笑舞台之劇訊]  
　　笑舞台近演二本獨手大盜新劇日昨李君白詩等往觀劇中李天然飾獨手大盜言語舉止尚穩李悲世先飾沈伯岐在獄内狀態表情悽慘及獨手盜救之上山後與許明珠結婚時態度又覺英爽至檢閱張德標所刦掠來之包囊見有乃母所寫之血書於是形色又爲之一變前後凡三易其面目張四維飾沈晋範途遇沈忠老僕纔開口而悲慘聲先作未免太覺要緊譚志遠飾吳國襄見獨手盜所留之字條窘態可掬陳素素所演亦太做作云 
[滬江影戲院今日換映新片]  
　　武昌路滬江影戲院每逢星期一四必換易新片一次上星期四即換映之五六集（毒氣）雖連演四日但買座無日不滿是足證該片之聲價今日爲星期一照例換易新片故繼續上星期所演一二集之（神仙劍）但三四集中之情節又較一二集爲緊凑佈景亦至危險如谷蘭被匪黨捕獲縛於飛機之下在空飄蕩而匪黨又將懸飛機上之繩割斷使谷蘭下墜爲勢甚險而其餘危險聞亦不少云 
[電器工界聯合會遷移會址]  
　　唐家弄電器工界聯合會因會所不敷辦公業已遷至北車站對門克能海路大埔同鄕會弄一九六號云 
[集會表]  
陽曆本月時期　地點　　　　召集者　　　事由 
十三日下午　　海寗路越舞　旅滬寗紹台　第一次年會二時　　　　　台　　　　　工商協進會 
十三日至二　　南火車站南　半淞園　　　菊花會　　　 
十六日 
十三至十九　　學會大禮　　上海貧兒院　菊花會下午二至九　堂 
十三日下午　徐家滙　　　　南洋大學　　演講會十三日起二　南市車站路　　普益習藝所　菊花會十六日止 
十四日晚八　滙中西菜館　　工部局華顧　公宴工部局時　　　　　　　　　　　　問　　　　　董事 
十五日　　　北京路　　　　怡和洋行　　新屋落成禮十五日下午　四川路靑年　　中華佈道會　徵求會員籌六時半　　　會童子部　　　　　　　　　備會 
十五日晚八　四川路靑年　　進德會　　　演講會並演時　　　　　會　　　　　　　　　　　　花柳病影片十六日至十　九江路九號　　英國婦女會　雕藝展覽會八日 
十六日下　　福州路　　　　公共租界工　新屋落成禮四時　　　　　　　　　　　部局 
十七日晚九　哥倫比亞俱　　美國大學俱　歡宴留美同時　　　　　樂部　　　　　樂部　　　　學會會員 
十八日下午　閘北永興路　　市北公學　　興學書畫會　　　　　　　　　　　　　　　　　　　抽籤 
二八日午後　虹口公園後　　籌備遠東運　野外賽跑 
二時　　　　面江灣路　　　動會各學校 
十八日至二　大世界　　　　救濟婦女會　菊花會 
十日　　　　　　　　　　　上海孤兒院 
十八日晚七　西門斜橋橋惠　惠中男女學　映電影　義時　　　　　中學校　　　　校勉勵會　　務學校經費 
十九日上午　香港路四川　　金星人壽保　第八届股東十時　　　　路角　　　　　險總公司　　常會 
二十日　　　南碼頭機廠　　求新廠　　　海靜砲艦之　　　　　　街　　　　　　　　　　　　下水禮 
二十一日　　北四川路　　　微微公司　　開幕禮 
二十一下午　憶定盤路　　　中西女塾　　新校舍落成二時至五時　　　　　　　　　　　　　　禮 
二十二日　　西薦橋路　　　大中國水火　正式開幕禮　　　　　　　　　　　　　保險公司 
二十四日晚　　梵王渡聖約　聖約翰大學　中文辯論會七時　　　　　翰大學　　　校　　 
二十五日下　　九畝地新舞　婦女節制會　游藝會 
午十二時半　　台 
二十五日下　　閘北寳山路　尚公學校　　游藝會 
午三時 
二十六日　　　引溪學校　　引溪學校　　徵求會第三　　　　　　　　　　　　　　　　　　　次揭曉 
二十六日下　　靶子塲　　　萬國商團　　萬國國際賽午一時　　　　　　　　　　　　　　　　槍大會 
[今日之天氣]  
　　晴而温昨日徐家滙天文台午後三時十五分氣象預報云天晴而温中國沿海北部風勢頗弱方向不定南部有時令風雅泊之颶風虹抵菲列濱南部南太平洋復有低氣壓迫寗波島前進本埠温度在午後三時前之二十四小時内最高六八·七最低三八·七 
 
 
