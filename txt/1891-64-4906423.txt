# 1891 - 64 - 4906423

 

Page 1

 
 
[點石齋發售各種精本石印書籍]  
　　硃　雍　上諭御纂五經經策通纂五經文準羅藝　海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八　手札　　魁圖成增　角山　先正事略新印瞿子冶先墨實五蘭竹屏八角巿裱加七角○本齋種類繁多不及備載擇其尤者　報以供　　文人賞鑒價當格外從廉卽希光顧爲盼售處一在三馬路申報舘　　又設分局在二馬路横街三層樓紅墻洋房内此佈 
[再論招募蠶婦]  
　　前以杭州織憲奉皇太后懿旨招募蠶婦一事著爲論說以頌深宫劼毖之美德猶未盡言蠶桑之利也其實則北地苟能敦勸蠶桑其利甚溥夫養蠶莫先於種桑而種桑莫先於得地江浙兩省之所以獨擅蠶桑之利者以其地之宜於種桑也桑性惡濕而喜燥惡寒而喜煖此二者其一犯北地之所忌不知北方地之寒沍或不利於桑若高燥則較之南邊有過之無不及南邊育蠶之家有時或因葉價太貴無力購葉因而棄蠶者或有因貪售桑葉可以得價而將所有之蠶棄之水中埋之土内此等很心毒手雖曰未必盡然而此等事則實有之此何以故以南中地無曠土桑樹不能遍植樹旣不多則葉價有時必至昂貴也其價一昂於是有舍蠶以就葉者矣倘桑樹之種植也繁則靑枝緑葉布滿郊原予取予求莫之或靳又何至價值驟增今若能行之於北地則北邊土厚地沃而曠土最多至今未經墾闢之地不知凡幾不必求諸遠也卽在宫院之中卽有無數隙地可以栽種夫古之種桑也曰五畝之宅樹牆下以桑蓋桑之所種皆在牆陰隙地至春而發榮滋長則牆外頓添嘉蔭不但可以飼蠶而且可以藉爲地方之點綴以視隋時之遍種垂楊於宫院則其用意大不相同矣卽曰宫院重地縱使擇隙地以種桑亦不過足以供宫中採摘以飼蠶外間人安得而恣其取求然京城内外其隙地當不知幾許不必舍稼穡以種桑而已不勝其用矣南邊之種桑者皆在田間嘉湖等處行船經過一望靑葱其桑樹之茂密無比而其所出産之米榖亦較他處爲多豈果地土之膏　逾於他處哉蓋種桑之地固多然究不若種稻榖者之盛此桑葉之所以有時而昂也或者謂北方地雖高而雨水太少地土不若南邊之滋潤恐植以桑秧未必盡活前者高麗有在中國購辦桑秧之舉聞辦去之桑秧不下幾子萬株而至今未聞高麗蠶事如何興旺誠以地處極北寒多温少故於桑不相宜也竊以爲高麗之所以不能興蠶桑之利者非盡關乎地氣也殆亦始勤終怠之故夫北方地氣雖較南方爲寒而桑之生也則在春間蠶之育也亦在春間冬天卽曰嚴寒至萬象回春則亦豈無温煖之日際此數月中春光明媚地氣上騰天氣下降亦未嘗無雨水以資潤澤陽和旣轉黍谷尚且回春　謂北地獨不沾温氣未之有也當春日温煦桑葉茂密乘此課蠶桑以求大利又何慮有所窒碍而難通豳風之詩曰春日遲遲倉庚喈喈采蘩祁祁又曰女執懿筐遵彼微行爰求柔桑取彼斧斨以伐遠揚可知蠶桑之事正在此時若當此春氣和煖萬象回温勾者出萌者逹北方不過或有遲早之不同斷不至於獨不沾生意皇太后之言念及此誠北方之福矣中國自與泰西通商以來出口之貨物以絲茶爲大宗近年以來絲茶兩業疲敝殊甚大有江河日下之勢中國之人正家竭力圖維以求利權之尚可補救而所以補救之法不過曰仿西法用機器夫茶事姑置弗論就絲事而言西人之於蠶桑乃得中國之法不過西人視此事極爲鄭重窮惠極想精益求精中國視之若有瞠乎在後者苟一旦奮發有爲廣咨博訪凡中國可以種桑之地無不種桑中國可以養蠶之處無不養蠶則中國之地究比泰西爲大中國之物究視泰西爲博日增月盛卽日異月新所出旣年多一年則價亦年减一年以泰西自出之絲較之中國絲價不啻倍蓰則中國之　其銷路有不暢旺者哉中國之絲業其生意有不復興者哉今人但以物價之貴爲美而不知多中取利其利爲無窮矣因見皇太后有招募蠶婦之詔不禁有感於懷故不嫌贅筆再論及此若以爲迂闊而不可用則亦聽之而已矣 
[杏苑春光]  
　　神機營委員前赴南苑估修各隊營房工程一節曾經綴錄兹聞此項估算银數淸單禀請管營各堂覈奪旋奉慶邸等批除應需工料錢糧飭由糧餉處照章分期給發外已遴派祥茂興隆天德廣豐恒順廣恩等廠商備料鳩工擇吉作速興修並派營務翼長廣厚田翼尉等十數員分班赴苑監工○醕賢親王園寢係在京西北安河迤北山上金并坑地方建立蚤經工竣然旣爲皇帝本生考則園寢内外自應遵旨酌改修建似此工程非七八個月未能就緒是以醕費親土金棺未克及時奉安山陵據謂經欽天監選擬於光緒十八年四月十二日醕賢親王金棺奉移至山陵永遠奉安等語不日入奏請旨恭候欽定矣○光祿寺珍　署掌印文星芝署正現報丁艱給假百日穿孝所有該署印鑰自應派員暫署刻經該寺各堂憲遴委良醢署滿掌印署正志瑞暫行兼署珍　署掌印昨已由文星芝署正將印錀栘交志祿卿署正接受佩帶矣○管理善撲營事務克慶二邸訂於正月十三日辰時在東安門外帥府園神機營提字威遠隊駐兵廠内閱看善撲營八旗官兵貫跤以憑揀保升階等次並揀保硬弓　　騙駝等技藝官兵升階錢糧已傳令善撲營各官兵等務於是晨前赴該處預備○廂監蒙印務叅領啓賢等以本旗護軍營咨取保送入放護軍叅領等缺人員擬本固山二等輕車都尉那蘇札普保放護軍叅領世管佐領存保保放副護軍叅領禀請一管都統覈奪當經榮仲華都統諭如所擬保送遂卽備文將該二員履歴咨送護軍營矣○侍衛處爲咨行事案查八旗滿蒙漢於去歲年終承襲公侯伯世爵人員例由本處於開印後帶領引見恭候賞給差使相應咨八旗各固山卽將光緒十六年年終承襲公侯伯爵應行引見人員務於三日内聲覆本處以憑辦理勿遲勿漏○有孟某者於護國寺開設仁義堂熟藥鋪出售百補增力丸業擅專家因之手頭寛裕數年前卽與某氏婦有染久卽迎娶爲室以正名分自前年婦别有所歡與孟時占脫輻之爻旋以歸寗其母不回致穢聲四播孟往接之屢次不歸旋經岳母率人將孟兩腿毆傷骨損涉訟秋曹始斷令婦歸孟詎至未匝月仍歸母家並令孟按月給養贍彼此相持數月迄未定議及至客臘二十九日午後婦陡然回家仍向孟索養贍並言若無養贍斷難干休言訖卽司烹飪與孟共食孟託辭不食婦又稱若不按月照付若干定將爾殺死况明晨岳母糾人來詢爾之不付養贍能輕宥乎迨至夜深婦以共此一枕以完數年恩愛邀孟入寢孟卽僞爲欲睡自念先下手爲强頓起殺機卽取菜刀乘婦不備左手揪住其爰右手持刀將 
 
 

Page 2

 
 
婦身首剖分次晨其岳母至所帶之人卽前毆伊之人孟卽以洋槍向擊其人滾地而逃幸未擊中孟卽同妻母立赴本管官廳報案解送提署訊孟係正黄漢人殺妻係在屋中例由刑部騐訊遂將兩造咨送刑部分歸四川司旋派司員往騐屍身項上被刀砍斷僅連一筋塡格備案以便訊辦云 
[東報雜譯]  
　　去春朝鮮元山忽禁止米榖出口寓韓日商積榖甚多因之暗虧頗巨查得韓例向無此禁地方官此舉實屬妄行所有虧本若干似可索令賠補遂聯名禀請日本領事上詳駐京欽使轉逹韓政府代理欽使近藤眞鋤辦理此事極形認眞政府雖將禁令暫寛而償金終未允許及欽使任滿回日面告靑木外務大臣頗爲扼腕謂此事之成否難以預期我國商務大有關係因特派本省試補人員石井菊次郎前往朝鮮查辦已於本月三號乘高千穗丸望元山進發矣○長崎巿惠比須町平民别府眞三郎上縣郡佐須奈村士族吉田他揩新瀉縣刈羽郡岡野町平民村山那嗄三人在朝鮮仁川作爲不法壞亂民風日領事林權助照章辦理于上月二十八號遞解各原籍限六月内不准擅離○上年八月朝鮮京城尹台善外等六名逆謀破露嚴禁獄中至上月杪奉命處以梟首之刑鄒赴沙河里正法○上月二十五號爲故公爵内大臣三條梨堂公葬期前一日日皇遣侍從子爵小路敬直往公邸頒賜勅書並齎幣帛神饌下賜其勅曰振張皇道賛中興之宏猷革除積弊舉維新之偉業致誠秉大鈞謙居負重望勲德俱崇前古希匹今溘焉長逝曷勝悼　乃遣侍從齎賻以吊慰明治二十四年二月二十四日同日皇太后遣皇太后宫亮林直庸皇后遣皇后宫亮三宫義允皇太子遣東宫侍從小路資承各齎粢盛下賜二十五號午前五點鐘後麻布巿兵衛町三條邸門馬順至新橋憲兵巡查分立兩旁更有警護憲兵將校警視警部或騎馬或徒步往來部下指揮一切有頃皇族大臣以下會葬者馬車駢　密如雲集咸入休憇所小坐迨鐘鳴六下靈前鋪排已畢七點鐘時孝子三條美姑曁親族宗族近親家人齊集靈前齋主本居大教正神代權大教正户田權中教正以次而至伶人奏古樂其聲瀏喨滿座肅然齋主大教正進靈前二拜滿座皆答拜家人隨升柩於白木珠輦伶人奏樂報發執紼者皆起送爵夫人治了方抱病倩侍女教人扶之而出洎九點鐘時方發引第一爲公勲章衛護者伯爵姉小路公義等七人以手承柩之兩邊妻木賴黄等七人扶柩藤井千尋等七人舁銘旌古華榮太郎持傘池田忠恕持杖高橋保三郎持沓孝子身穿麻袍上戴黑冠蓋以白麻足穿草鞋用田村直一丹羽豐四郎二人扶之徒步從以家族親族親王各大臣兩皖議員近衛步兵騎兵鎭臺騎兵砲隊兵近衛總指揮大佐伏見親王第一師團總指揮官少將北白川親王各將校俱以黑羅紗纏左腕各兵鎗皆下向以表哀思自邸第起距音羽護國寺旁墓地凡二里許觀者充溢街衢警察署各加意巡邏芝愛宕町麯町兩署巡查全行派出隨路護衛又騎馬憲兵奔走警備郵便電信技術學校生徒建一大白旗行經鹿鳴舘前人極嘈雜遂折由日比谷門出有尋常中學校生一隊從八洲町邊出送小學校一隊亦混入其内又女學校生部省兩側官立各學校生各由教習指點順序而行路過之處無論何地何校無不整隊恭送墓外有方形杉樹圍之鄰於親王御墓其壙用花崗石砌成外附石棺又石造柩臺二底厚五寸盖石一方上刻内大臣三條實美公之柩明治二十四年二月十八日薨塗以紅朱爲編脩巖谷脩書十一點鐘時陸軍樂隊奏軍樂伶人奏道樂堂首號礮連放十一門報棺到人皆肅立於仁王門側皇族大臣文部官各在門外下乘迎棺入門内安置堂中前陳祭禮祭畢各官進休憇所午餐十二點鐘式部官挂葬儀伶人奏樂人皆依次立祭筵前一聲告下窆皇族始行禮下拜禮畢逐漸散歸各日報紀其事謂爲人臣者自古以來葬儀未有如是之盛者可謂生榮死哀已 
[寗城失火]  
　　正月二十八日晚飯後甯城太平巷某絲線作不戒於火紅光高濁霄漢警鑼遠近亂鳴各水龍皆星馳電掣而來竭力噴救得卽撲滅僅焚去小屋五六間 
[定期賽會]  
　　寗波北鄉壓塞堰地方之東嶽宫每歲二月間奉東嶽大帝曁王天君出巡是會係鄞慈鎭三邑鄉人集貲而成卽所謂永昌會是也聞今歲擇於初七日祭旗初八日出殿初九日先巡鄞之江北一帶初十日巡鎭之白沙等處十一日巡慈之樟橋等處屆期士女如雲自必異常熱閙然以有用之金貲作無益之舉動曠時費日勞精疲神是亦不可以己乎竊思北地被災正當靑黄不接之時待哺方殷發棠屢請若能减省會費移助賑資一轉移間便是無量功德敢以此說質諸痌瘝在抱者或不視爲河漢乎 
[寗城辨志精舍辛卯春季課題]  
　　漢學奉璋峨峨解梱矢梱復古文作魁說釋疑韘○宋學正人心論頤之養也先乎近說擬倣湖學置經義治道諸齋議○史學兼掌故李贊皇張江陵優劣論竹書紀年眞僞辨歴代相臣沿革攷○天文兼算學今春歲星在虚危于恒星有干犯否試推之一處北極出地四十度一處北極出地三十度測月食虧復遲早差一小時十分兩處斜距里數若干今有一山於平地立儀測山頂得三十度退後四十丈立儀測前儀必得十四度測山頂得廿五度問山高遠及測所高卑若干丈○輿地水經泩以 
華山爲惇物說莊子齊物論宗膾胥敖攷聞潛說友臨安志赤松子山其名義若何○詞章蘭亭脩褉賦以崇山峻嶺茂林脩竹爲韵擬李義山謝河東公和詩啓擬楊鐵奎嬉春體五首 
[奪薪戕命]  
　　德化縣屬之湯湖口與黄梅縣屬之孔壠鎭犬牙相錯僅隔一衣帶水其地雖歸湖北江西兩省分轄而彼都人士之聚族而民居者田地相接屋宇相連婚姻嫁娶銀錢往來並無此疆爾界之分元宵前二日有湯湖口吳姓八人往黄梅孔壠鎭後湖邊刈採蘆薪該處湖灘柴草係沈姓管業蘆薪已經沈姓刈完鋪在湖灘晾晒惟留某甲一人看守吳姓八人旣到湖濵見無柴可刈心懷忿恨又欺沈姓僅有一人孤弱可欺不由分說將晾曬蘆薪相與捆好荷担而歸沈姓看守者見之上前阻攔吳恃人衆各將扁担猛擊沈卽踣地又傷要害立時斃命屍親聞信邀集多人赶至則吳姓八人早已遠遁矣卽往黄梅縣報案其時梅明府因公晉省乃請孔壠分司郭祥伯少尹於十五日帶同刑仵下鄉相騐少尹將致命傷痕塡明屍格一面諭令屍親毋許喧譁靜候縣尊回署認眞辦理一面備文至德化縣關提凶犯噫鄉愚無知逞一朝之忿草菅人命直至身繫犴獄始悔噬臍嗟何及矣 
潯陽雜紀　○九江新壩某飯店主婦往某鋪買油鹽因剔小錢以致口角突被油店夥毆倒於地婦卽　皮圖詐抵死不休鄰勸解再三始得了息○去冬天極暖和入春以來轉覺寒威峭厲居人多患咳嗽之症醫家忙碌異常○某日江孚輪船抵潯時有某棧接客人由划船扒上輪船失足墜入江中幸經隣船救起○九江總鎭劉鎭軍擇吉正月二十七日派選鋒新勁開化等營官　同兵弁在鎭轅前取齊隨出大西門過洋街至大碼頭繞道後街進大南門至大校塲迎喜神分班行禮畢收隊往各衙門賀喜然後回營是日天氣晴明風和日麗春城士女夾道縱觀眞有三月三日長安水邊之盛○西門外濵江游人絡繹如蟻江湖賣術者無不於此麕聚歛錢有江右人某甲精拳棒善戲法携有垂髫兩女子俱善歌舞且能於索上作旋風舞正月二十六日就龍開河拓地爲塲四角圍以長繩使女子登塲献技一時觀者如堵喝采聲喧有輕薄者故以錢擲女身爭爲喧笑於是一倡百和靑蚨紛紛如雨某少年見獵心喜取錢數十文緊縳其兩端覷之親切正中其左耳耳環墜地女一聲呼痛旁觀者咸抱不平羣起攢毆甲恐釀成事端出爲排解護送少年突圍而出然身上綢馬褂巳撕作紙條兒矣 
[刨棺疉見]  
　　客有自張澤　松郡者談及去歲冬間該鎭附近村落所停棺柩被匪徒刨開者己有三　屍屬以歲暮事繁且以家景蕭 
 
 

Page 3

 
 
條無力控告若輩遂更肆無忌憚於新正某夜將距鎭里許馬港口某姓屍棺刨開除褫去衣服外並將屍身算盤骨剖剜一空皮開肉腐惨不忍覩翌晨某見情形正擬禀官查究亭長恐于罪戾設法彌縫始得寢事竊以開棺見屍大犯法紀正宜從嚴緝捕以儆凶顧似此含糊了事尚復成何事體想良有司聞之必當有以處之也 
[灊水春鱗]  
　　安慶省垣來信云自入新年賭風大熾每過花街柳巷無不聞骰子聲丁丁然牧猪奴於此時盖極洋洋得意矣兹者元宵已過年景將闌地方官恐花骨頭輕薄性成最足坑害人性命因飭逐夜梭巡各處違者重懲督辦保甲總局李篁仙觀察更面諭各圖查段委員凡遇博事情切勿任丁故縱如有私情舞弊委員記過停委巡丁斥革卯名○新正十二日起至二十四日痴龍作劇行雨無時簷溜淨淙徹夜攪人淸夢蕭齋孤客幾於悔種芭蕉而農人以菜麥正在發榮經雨浸淫根荄易爛無不愁眉緊鎖仰屋呼嗟他如小本經營者亦以街頭泥滑難行不能乘鶯啼燕語之辰稍博蠅頭微利不知碧翁翁果何日始令雙丸躍出捲除雲霧十重也 
[出殯誌盛]  
　　前署江蘇督糧道韓觀察之太夫人擇於新正二十七日淸晨發引前導有靈旛亭開路神銜牌全副儀仗誥命亭遺容亭香亭靈輿僧道對馬明角燈提爐翣牌嚴肅整齊如魚之貫如雁之翔孝子孝孫等步行繐帳中哭泣盡哀柩用紅呢官罩龍頭鳳尾舁以三十二人出公舘繞道養育巷迤邐至太平吉利三多等橋寄厝寺中沿途祭奠者甚多執紼者不下數十人士民扶老携幼鵠立道旁觀看咸嘖嘖稱羡不置生榮死哀此之謂歟 
[洋布無牌]  
　　有西人送正月二十六日文匯報至本舘内有買賣新聞一則云今有無牌號之元色洋布運至中國每疋重十四磅查從前曾有以次等洋布僞貼美國上等洋布之牌號以致被控於英公堂此次華人又販無牌號之布在西人從旁窺測早知其已起歹心但上海英公堂及鎭江巡捕房曾經判罰有案可稽或者此事獲利必豐故奸商不惜犯法歟恐將來一經敗露又不免於罰鍰矣 
[春蘭雅集]  
　　徐園春蘭極盛主人又招集各處佳種羅列園中位置攸宜幽芳撲鼻聞定於初四初五初六三日中大間園門聽人遊賞想屆時裙屐翩翩定不乏聯袂偕遊之輩也 
[紅諭照登]  
　　記名簡放總鎭請補淞北營恊鎭署江南提標右營上海叅鎭府加三級紀錄三次劉爲上任事照得本叅鎭荷蒙署總督部堂沈檄行委署江南提標裏河水師營叅將篆務兹於本月初五日午時接印任事合行示諭爲此示仰闔屬水陸員弁以及各項人等知悉屆期一體谒見毋稍錯悮切切特諭 
[娼家竊案]  
　　正月中旬某夜娼婦張小紅家有賊越窗而入竊去金釧等物價值洋銀五面餘元事後開單投報捕房兹由包探何瑞福顧阿六查獲竊犯詰出原贓質在十六鋪迤南地非租界未便往吊因禀請蔡太守給以名片派差恊同帶犯至十六鋪巡防局請局員吊出諒卽須歸公堂訊斷也 
[上海縣署瑣案]  
　　宋玉亭控湧順莊執事人王雨田掯付存銀八百餘兩帮審委員宋莘樂二尹提訊之下判令將王收候訊已見去臘報章矣前日縣差補提湧順股東顧迪仁至案昨午覆訊宋投案訴稱原籍山東現在治下爲米布生理與王素有往來去秋結算共存銀八百餘兩不料湧順忽然倒閉向索無着以致控請嚴追王供稱湧順係寳舁祥等股開業已倒閉實被洪裕京貨店及鍾姓等拖欠所致現在惟求提洪裕等究追以抵宋欵二尹准之着將王還所顧交保候覆訊再核○李田保控三林塘二圖地保李金松糾同賭棍任孝賢在高阿二茶館中聚賭陸邑尊飭提一干人到案由宋二尹研訊圖董任孝巖訴稱堂弟孝賢向不安分此次賄通李保糾衆賭錢實爲地方之害日前喝陞不服反敢逞　如今已聞風逃逸矣李訴稱小的係本邑人在鄉耕種上月十三日路過茶館前孝賢等約令入局小的不允卽被行兇無奈來案喊　高供稱小的開設茶舘初次悮犯惟求恩典地保禀稱小的充當二圖地保並不犯賭孝岩雖爲圖董實係著名賭徒二尹問孝賢現在何處答稱小的不知喝令笞責二百板又問究竟知否答稱小的實在不知又責一百四十板始供稱求寛限五天容小的緝訪交案二尹准之卽着交差帶出指交高阿二交孝岩保去 
[英界公堂瑣案]  
　　包探王阿二禀稱小流氓楊小毛陸金寳顧阿桂皆曾犯竊送請大老爺訊懲今又經小的查得行竊廿二號棧房内曰鉛據稱分二次竊取售與劉王氏共得錢二千文何連福知之分用一千一百文因拘該氏及何詰問均不肯承認憶及該氏前亦曾因收買竊贓到過案下管棧人吳錫昌訴稱棧中失去白鉛已由包探獲賊請賜追贓楊供稱小的係山東人父母均不在滬與陸顧同竊二次初售與劉王氏得錢一千三百文繼又得錢七百文何知此事訛去一千一百文其餘由小的等三人分用陸顧同供稱小的等皆甯波人家有父母劉王氏供稱小婦人原籍無錫丈夫王關林兩舟外出小婦人前因誤收贓物奉訊釋回藉繅絲餬口不再收買竊贓矣此次因楊借錢不遂致被誣扳何供　小的並未向楊等拆梢叩求恩恕蔡太守謂楊疉犯竊案不知攺悔情殊可恨判令責手心二百下發棲流公所管押半年陸顧前次犯竊格外從寛交父母領回管束今又縱令行竊判各責手心二百下押候再傳父母到堂訊供發落何藉端訛詐判令笞臀一百板劉王氏收贓有案暫發官媒收管候傅丈夫到案挈之回籍不許逗遛本舘按此婦旣稱劉王氏則其夫自應姓劉何以該氏供稱王關林竟忘其爲李代桃僵耶抑王劉氏而誤作劉王氏耶○包探沈金隆禀稱小的見侯木寳手持生鐵鍍銅玩器欲向質鋪質錢質鋪不敢收受詰其來源則稱在開設粥店兼小客寓之金氏處傭工金氏囑將破壞火油箱連積穢運出箱内存有此物故思略質數文錢及問該氏則稱家内並無此物今特一併送案請訊侯執定前詞金氏稱小婦人家中從無此種玩物不知伊從何處得來蔡太守再三詰問侯矢口不移遂判令管押一禮拜以示薄懲玩物存在捕房俟失主領認○張祥福張仁才同訴稱小等失馬褂坎肩由包探緝獲人贓請爲給領竊賊褚阿二供稱小的飢寒交迫不得已而犯竊尚求大老爺筆下超生蔡太守判令管押一月贓給二失主分别認領○華捕禀稱昨日小的於巡街時見吳景福與潘阿二爭毆致潘身受微傷因拘吳至捕房今特解案吳供稱小的與潘嬉戲不料竟反臉無情今已知非叩求開釋蔡太守飭交人保出如潘投案卽須到堂備質 
[法界捕房瑣案]  
　　昨晨歇蕃甫同轉莅捕房時小工棧閽人龔老二偕頭目王雁卿投案候訊同轉問上月二十三日帳房内失錢三千究竟是否扛夫唐洪生所竊王答稱是日小的有事返鄉帳房託陶阿六代管及回滬陶等云及被人將櫃撬開竊去錢三千文疑唐行竊謂棧中斷非唐一人如何疑伊行竊答稱是日淸晨八點鐘時陶開櫃取物見錢尚未失及至十二點鐘時上樓見唐下樓　去並無别人况其時衆扛夫均在碼頭作事問爾來申後可曾將衆小工查問答稱衆人皆云疑唐行竊問可查出行竊之跡答稱大衆皆言唐每日作工得錢一百餘文祗能果腹安所得有烟資然去年下半年起每日吸烟不少是以疑伊行竊問唐來時可有荐保人答稱由浦東人蔡阿桂荐來訊至此將唐帶案問爾竊錢藏於何處唐堅報不承問爾如未竊爲何出外七天住在何處供稱二十三日小的因無事而出二十六日由龔來喚至玉露春啜茗龔稱小的並未邀伊啜苟同轉問唐曰失竊情形言之鑿鑿爾究竟將錢作何用法是否付給烟資供稱小的實被烟館主索錢無奈私行開櫃取錢九百又同轉曰私下取錢本當照竊賊例重辦姑念初犯着交王領去向荐保人理索○去臘洪啓明向日新盛洋貨店夥陳桂生强借錢文經陳扭送 
 
 

Page 4

 
 
公堂訊押昨日葛同轉飭包探孫錦榮傳陳到案謂洪已管押多時今將開釋陳稱深　釋出後仍蹈前轍務求交保同轉飭將洪帶案問爾在押多日可曾醒悟否洪稱小的被陳弟株連以致歇業同轉謂諒爾仍未明曰喝令掌頰二十下押交妥當保人○小工陸桂芳因竊烟館主婦趙王氏之首師經趙王氏扭案訊押陸不肯承認葛同轉着交保尋還陸久押捕房無人具保昨日帶至案下間　爲何挺押捕房答稱小的向當小工如今失足於竊賊隊中安有人來具保問該氏首飾究在何處供稱是日該氏在樓上祗一小孩在店中適有烟客到來無人承值小的代爲開櫃取　並未見有首飾事隔數日忽云失物實是寃誣同轉謂原告屢次求追爾尚稱寃杜乎喝令掌頰二十下復加訊問供稱小的自願出外爲之查問同轉謂須交妥保答稱實無保人願具切結同轉准之着當堂具結限七天内查明禀覆○安徽人金榮普病斃老義和客機中棧主沈明山投報捕房代出棺殮昨晨沈偕死者之姪梯雲投案由梯雲禀稱小的願將叔父屍棺帶回原籍葛同轉問爾在何處藏身爾叔病死棧中今始知道乎供稱榮普係遠房叔父去年來申並未到過小的處前日因觀申報始知此事問爾叔尚欠棧中房飯貲如何料理答稱叔父家中尚有兒女侍小的備函寄去令其自備資斧來申取物并淸理房飯資可也問伊兒子有多大年紀答稱共有四子長者已三十七歲同轉着具結而退○李如碑訴稱陸瑞山積欠土洋十一元有奇蒙諭令速央中人理處在案今有陸之親戚高沈卿欲代陸理算不料陸意存圖賴令高不必經手是以來此禀覆葛同轉立飭將陸帶案問爾爲何圖賴欠欵答稱此欵係店夥所欠與小的無干李稱當取貨時均由陸經手同轉一再研訊陸執定前詞遂着掌頰二十下押候提到夥計再行核奪○去年片九司務周逸文串同蘇去卿等誘令鄉愚程姓局賭哄取錢洋經公堂訪拿懲辦笞責荷枷昨日枷期已滿葛同轉命押候交保周泥首階前哀求恩宥並稱小的自願具改過切結嗣後如再犯案聽憑大老爺處死可也同轉曰爾如能改悔亦是美事准其具結釋歸○俞錫榮焦萬春陳瑞等或因犯賭或係行兇經巡捕拘拿送案葛同轉判令先行枷號期滿笞責釋歸昨日枷期已滿命帶至案下各責六百板押候交人保去 
[運葬屍棺]  
　　謹啓者去冬太古洋行上海輪船在大河口失事後敝堂派司事隨帶巿棺衣衾往該處會同揚鎭善士并儀棧救生局員橯屍代殮共橯得男女屍身二百二十四具除富塲認領外尚有百零三具當卽拍印小照分寄長江各埠碼頭懸掛嗣經各處屍親陸續到場認領自去冬至今共有領去三十九具昨接新任六合　裘如齋司馬來函奉督憲面諭到大河口查點屍棺以該處江灘春水泛漲未便久停應照原議運往鎭江擇地編葬囑請派友辦理現派幼琴已附江永輪船前去會同揚鎭善士陳熙春等擇定高燥基地一方商同揚鎭善士陳熙春等同到大河口料理屍棺　回鎭江一面函請六合縣飭差帮同裝船悉數運到鎭江編號安葬竊思　刼者均係商寛兼有仕宦非路斃可比不忍草率從事擬用三和土打成匡子然後入葬每具立石碑刊明號頭復立一大碑書明原委庶幾年深日久屍屬認領易於查考惟連棺安　約需旬日如有屍親見照者此機會速往鎭江認領較爲簡便入土之後雖有號頭石碑究多周折爲此特登報章將敝堂派施幼岑到大河口連栘上海輪船遭刦屍棺於鎭江安葬情形佈告公鑒上海六馬路仁濟善堂董事施善昌謹啓 
[蘇省撫轅抄]  
　　二十五日候補同知朱文熙禀　赴宜荆厘捐屋差王秉忠禀知交制署常州府總捕通判任事回省知縣朱江禀知奉委會辦金山絲張涇運鹽局處河工差卽辭○廿六日常鎭道黄祖絡到蘇船泊胥門碼頭○廿七日新選陽湖絲　　善禀辭赴任委署崑山絲蘇品仁禀知由順直賑捐加同知銜並禀辭赴任○廿八日委署吳江縣典史王道禀銷太倉保甲差並禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　正月二十二夜江都轉由瓜洲接劉峴帥回轅同時前陜甘總督譚文卿制軍鍾　過揚二十三日駡鹺尹南金委西岸聽差二十四日許太守寳書由儀河工來 
[賭風大熾]  
　　松郡自客　迄今有劉盤龍之癖者大張旗鼓動設迷龍陣誘人入彀幾於到處皆然茸城西郊大倉　一帶時有諸惡少設局集賭習以爲常城内則動　夜靜更深在高堂大厦中試一擲千金之技至於西荒地和尚坟電天搖攤更復不計其數池　華境亭林鎭僻處海隅本爲　憲耳目所難及牧猪奴嘯侶呼羣永朝永夕絶無過而問者倡其事者一爲小五寳一爲阿松其隷於婁縣之楓涇與浙省嘉善接壤賭中魁首獲利最豐者爲綽號壞老爺小鬼阿五出卵小和尚三人一唱百和或盧或雉可以惟我所欲爲若新浜　塔匯　柯里界在婁金　邑港汊紛歧便於出没靑龍白虎　縱自如一墮術中敗産傾家伊於何底一旦官符飛至黑索加身上天無路入地無門有不悔之已晚乎　　 
[滬北文昌官淸單]  
　　庚寅年九月份共收一文緣錢十七千六百九十三文共收月捐錢十四千九百文又收總登册來經費間用錢十千文共付支用錢四十一千三百七十文○十月份共收一文綠錢十七千二百六十三文共收月捐錢十四千四百文共付支用錢三十三千另九十一文○十一　份共收一文綠錢十七千另一十四文共收月捐錢十一千八百文又　總登册來經費借用錢七千文共付支用錢三十九千二百六十七文○十二月汾共收一文綠錢十一千一百五十文共收月捐錢四十千另五百文又收分捐册來經費借用錢六千七百文共付　用錢五十八千九百九十七文○又諸大善士樂助建造分損册收數○梁寡過軒助洋一元唐棋光唐培鋆　錦德各助　一元唐榮光唐　卿唐文寶文標方卓橋王廣進唐寳洞康運　劉長生劉變榮各助五角方錦標陳愛德各助洋二角○共收洋九元四角 
[申報舘恊賑所經收順直賑埍第九十四次淸單]  
　　廿六日無名氏十元無名氏求嗣洋二元無力人洋一元江州報履龢求兒成傑金鎖關早開洋一元熊燮臣洋一元熊愚山洋一元吳明信洋一元無名氏洋五角無名氏洋五角無名氏洋一元熊翊之洋一二無名氏洋一元吳明濬洋一元無名氏洋五角無　氏洋五角無名氏洋五角無名氏洋一元長沙閨媛洋四元有心無力人洋一元徐石記洋一元宗易堂洋五角隠名氏洋　角報恩氏　五角從善氏洋五角無名氏洋五角無名氏洋五角財聚氏人洋五角裕勝堂洋五角悅安居周錢二百文連記洋五角○廿七日無名氏洋二元韋華國洋一百元敬修子洋三元隆酉太平氏洋五角清河肇求長進洋五　龔本治求合宅平安洋五角淸河氏求安然洋一元邵　傳求禍壽洋五元又銅洋五元武陵渭求母康健洋五角浙桐淸翔氏求平安洋一元五角淸河厚求母　健長壽洋五角浙桐求宅平安洋一元五角淸和毓求長進洋二元培之氏求合家平安　五角德記求福壽洋五角○廿八日敦厚堂洋一元陳　桐二角○甘九日不書名　費移賑洋二元　城厚記洋十元百讓堂洋三元旌直堂洋一元四知堂洋六元彭陳氏洋五角周日洋三角許氏洋二角無名氏洋五角仁和里銅洋二共收票元七兩二錢七分英洋一百七十三元七角大錢二百文銅洋七元 
[上海虹口白大橋北首元濟善堂施醫給藥第一次淸單]  
　　正月初二日至十二日止經收三亦堂胡洋十肙胥江不　名全年三十愿洋十元八角○安慶覺遲三十五愿庚寅八月至十二月洋五元新十古　陳孟熊二元　沛如麥直臣陳經和莊坤林黄景常趙約臣王靜波陳欣榮張晏如黄叔平十　各二　吳朝輝六角張旭生許悛能　硯農周若山　弁擣配心田六户各五角俞嘯　四角吳菊初二角○今善子三愿全年一元一角○樹德堂連賛臣敦厚　袁無名氏四八各一　心餘力拙人求痘瘄平安陳寶田陳煥　　鑑池彭麗　無名氏求人健七　各五角萊仙氏趙雲卿朱根良　過山人隠名氏無名氏潘春山無名氏　咸太孫　華　言章董裕官　抬壽　啓　惜我　余照光憲濠　華竹溪力不足積厘堂張錦波謝錦堂榮記薛秉和無名氏二十六户合洋三元一角錢二千三百文○陳煌記故吉記陳廉記袁瑞記李　盛堂李俊記六户各三愿全年六元六角文　閣善坊來古歙程三吳裼陳公江禮乾胡公五户合一元隠名氏盧太太陳愼餘堂三户各二角張太　心元氏責　氏　鄧氏　　氏砥柱氏黄王氏黄　氏願記蔡鶴林邱生才無名氏勿憚改過者老農山人黄氏無名氏英記隠名氏十八户各一角許仙余謹銷仲三户合一元　昌質一愿全年錢三百六十文無名氏錢四百文頴川子黎陽氏無名氏三户合一元丁小愷甘良柏孫錦源　四户合一元三角○以上共收洋六十七元錢三千零六十文合併聲明 
[上海虹口白大橋北元濟善堂施醫給藥一文愿第三次淸單]  
　　寗波來安　軒五元怡　　船來漢口鶴芳吳府陳唐階隨安草堂張三户各四元黄敏田十一愿全年洋四元○濮院厘捐　張佩絞十愿全年三元錢六百文黄宏奸張海樵二户各三元皖省余春和募來余體蘭胡務本堂江國　胡煥章無名氏勉力子胡無名氏江維勒軒程以修江振樂謝大發方小春湯秉中求平安人胡耀龍十五　合　四元園花九思居留詒堂沈潤之存心士四户合洋四元仙鎭石林　　瘦　居士　瓦合洋四元丹陽康善記繼善記益善記鼎善記求病愈求早很子求平安求康健八户合洋四元蕪湖嚴惠澤堂朱文淵吳先治胡致祥　晋孚堂李應孫六　合洋三元王維氏退恩氏貽榖氏賭野山房步　軒主能忍士何承氏七户合洋一元二角硤石恆康典潤輝堂孫鄭雲卿留靑堂孫朗亭育德堂陳翁連生葉昭桂成楚臣不寫名弗算數十一户洋二元○揚州仁聲隆蟻粒氏半痴生蕪湖代募人山東長興公號嘉定勤樸堂鎭江　朗亭姜同泰杭州孫　安恊泰號百勉氏莘豐荃棧無名氏武源隠名氏十三户各一元○　修堂光裕堂二户合洋一元二角朱錦堂彭公舘二户各五角屏慕主　天馬峰主楊晋泰三户各三角○郭佑南翔不留名恆興禫月村人三户各一愿全年合洋三角錢七百七十八文龔臨錨　笙滋二户各一愿全年錢七百二十文有心無力勉力子務本堂二户合錢三百文温德來鐸三百四十文○江陰靑暘鹽棧來樹　堂王大善士沙大善十三户合洋一元　善胡景靑源泰敖氏楊藻　莊氏王良哉袁榮官畢麗水揚文澤九户　洋一元恆祥號林姓余姓五柳堂陶四户合洋一元恆餘堂林姓余姓五樹　陶四户合洋六角留餘堂陳四角浙寗永豐洋一元銅洋四元免累人銅洋一元武穴無名氏紋銀武平二錢四分正○以上共收英洋七三元六角大錢二千七百三十八文紋銀武平二錢四分　銅洋五元台併聲明 
 
 
 

Page 10

 
 
[光緒十七年正月二十廿一日京報全錄]  
　　宫門抄○分缺單○護新撫魏奏遵旨查明片○將軍裕等奏查明釐捐偷漏情形設法認眞稽查徵收摺○署江督沈　奏請　　片○譊新撫魏奏留武員補用片○又奏棍嶱札拉叅呼圖克圖由驛馳抵新疆日期片○又奏請飭立案片○署江督沈奏甄别知州片○正月二十日○卓公假滿請安○召見軍機嵩申皇上明日用膳辦事召見後出福華門西安門西直門至　虹堂少座更衣至園寓　賢親王金棺前行禮畢仍由舊路還海○正月二十一日○祥麟服滿請安○德銘續　十日○掌儀可奏二十三日祭奉先殿瀅貝勒行禮○召　軍機○光緒十七年正月分缺單郎中户部廣東司胡廷幹升知州廣西實州劉鳳紀革知縣湖南臨湘承蔭革山東齊東王福增以教職用福建尤溪汪學澄升巡檢廣東淸遠黄河清故曲江張嵩年故奉天廣寗俞鼎　○○　光燾片再臣准禮部咨光緒十六年五月初三日奉上諭伊迎將軍色楞額老成謹愼前在軍營帶兵剿賊著靑戰功歴任副都統駐藏大臣荐升將軍宣力有年克稱厥職兹聞溘逝軫惜殊深着加恩照將軍例賜卹任内一切處分悉子開復應得卹典該衙門察例具奏靈柩回旗時沿途地方官妥爲照料該將軍子孫幾人着魏光燾查明具奏候旨施恩欽此等因到臣當卽欽遵飭查去後兹據署伊塔道英林詳轉署綏定縣知縣鄧川漢申據已故伊犁將軍色楞額之家丁齊德明呈稱家主一子早故並無親　尚有胞姪均在京内將來應以何人承繼俟靈柩回旗後呈請本旗具奏等情詳覆前來臣查色楞額宣力戎行功勲懋著早在　　明洞鑒之中其蒞任伊犁將軍以來於裁撤客勇訓練旗隊辦理交涉整頓錢幣舉凡有益地方事宜靡不盡心籌措力圖報稱不幸齎志以殁一子早故並無親孫靈柩回旗官民感望遺愛同聲哀悼應俟回旗後議定承繼之人呈由本旗具奏請旨聽候恩施所有遲旨查明緣由理合附片具陳伏乞聖鑒謹奏奉硃批該衙門知道欽此○○奴才裕祿綿宣跪　奏爲奉省厘捐偷漏收數日　查明繞越情形擬請於奉天牛莊所屬之三岔河口設立補徵分卡派員認眞稽查徵收以裕餉源恭摺具奏仰祈聖鑒事竊查前准户部咨開令將應徵厘捐糧貨各稅銀錢務照定額實力徵收毋得隠匿偷漏總期多進一分稅課卽可多裕一分餉源等因歴經劄飭各該地方官遵辦在案奴才等伏查奉省厘捐一項係爲抵充額餉收欵大宗其中抽收總以商販外來糧石及本坡産糧爲要至於雜貨收塤不過十分之一二溯自咸豐六年開辦起每年所收厘捐總在一百二三十萬千有奇同治年間亦在一百萬餘千近年以來海禁大開商賈稠密糧貨雲集每年僅收錢七八十萬千較之咸豐同治年間所收之數虧短甚鉅糧貨日增而厘捐日少推原其故委因奉天各河口自開辦河運以來奸狡商民販運外來糧石及本地産糧視城巿設有厘捐以爲畏途遂至取巧並不報明亦不納捐陰赴沿河一帶村屯集鎭與農民私相交兌運赴他處銷售不惟厘捐偷漏卽斗租河稅亦無從徵收約計各沿河一帶村屯每年私運雜糧總在一百餘萬石偷漏厘捐不下十餘萬千粮石如此貨物不問可知雖經各該地方官派差查禁旣無專員經理難保不無私縱情弊况村屯林立河口紛歧稽查更屬難週若不及早整頓量爲變通則積習旣久偷漏愈滋不惟正額有虧實與餉糈大有關碍查奉天牛莊所屬之三岔河口係各流扼要之　來往船隻必經之路該處雖經派委旗員會同部員每於開河起至封河止輪替在彼駐守原爲稽查無票私船其船載粮貨是否私運有無偷漏厘捐向無稽徵之責今擬仿照查船章程於該河口設立補徵分卡一處派委旂員會同部員令其携帶兵書在彼補收偷漏厘捐每於過往船隻載運糧貨過卡認眞查騐如已在各城鎭完過厘捐騐有憑照免其再徵外其村屯集鎭私相交兌未經完過厘捐者均照厘捐定章按每糧一石補收東錢一百文雜貨按其斤重價值孩準糧食一石亦補收東錢一百文核實稽徵不准絲毫侵隠以裕餉源　開銷兵書飯食等項錢文並照向章一律辦理所收稅課仍歸入厘捐欵内存儲如此辦理則彼漏此徵奸商難再取巧而厘捐冀可踴躍餉糈藉以稍充矣如蒙俞允本年各項販運至京糧石已奉旨暫行免捐奴才等擬自明春開河起卽會派妥員前往試辦加果辦有成效諸無窒碍再行報部立案所有奴才等因厘捐短絀擬請設卡稽查補徵以　補苴緣由理合恭摺具奏伏乞皇上聖鑒訓示遵行謹奏奉硃批户部知道欽此　○沈秉成片再並准部定新章副將叅將等官如有復姓更名取具印甘各結奏明辦理等因兹查接管卷内兩江儘先補用叅將借補柘林營都司朱長勝因名犯祖諱擬請更名啓詠備具印甘各結禀請更正前督臣曾國荃未及具奏留交前來臣覆核無異除將印　各結咨部查核外謹附片陳請伏乞聖鑒飭部更正註册施行謹奏奉硃批兵部知道欽此○○魏光燾片再投効新疆及從前征剿出力各武員迭經奏留甘肅新疆補用並聲明俟續查有應行留省之員再行陳奏奉旨允准欽遵在案臣兹查有頭品頂戴記名提督奇臣巴圖魯彭禮堂提督銜記名總兵德楞額巴圖魯黄清發提督銜記名總兵精濟巴圖魯趙有正記名總兵英勇巴　魯項鵠　先推補總兵李良輝總兵銜兩江補用副將慧勇巴圖魯劉淸和總兵銜陜西補用副將劉顯揚儘先推補副將湯輔廷叅將銜儘先補用遊擊謝復勝遊擊銜儘先補用都司孫厚發遊擊銜儘先補用都司辜榮義儘先補用都司譚迪安儘先補用守備陳明山等十三員均在新疆多年防務邊情　爲熟悉合無仰懇在恩俯准將頭品頂戴記名提督奇臣巴圖魯彭禮堂等十三員一併以原官原銜留於　　新疆儘先補用於邊防營伍實有裨益除飭取該員等履歴淸册咨部查照並俟續查有應行留省人員隨時奏請外謹會同陜　總　　楊昌濬附片具陳伏乞聖鑒訓示謹奏奉硃批着照所請兵部知道欽此○○魏光燾片再棍噶札拉叅呼圖克圖經撫臣劉錦棠會奏安揷庫爾喀喇烏蘇八英溝地方請旨飭下理藩院催令速來新疆光緒十五年三月二十四日奉硃批着照所請該衙門知道欽此　　總理各國事務衙門會同理藩院奏該呼圖克圖擬赴甘肅新疆安揷徒衆請由驛前往奉旨依議欽此欽遵在案查該呼圖克　於本年十月十五日馳抵新疆省城除將安揷事宜商妥再行詳晰具奏外所有棍噶札拉叅呼圖克圖由驛馳抵新疆日期理合　片具陳伏乞聖鑒謹奏奉硃批該衙門知道欽此○○魏光　片再官軍克復鳥魯木齊湘軍陣亡將士經撫臣劉錦棠捐修息義祠一所奏明在案臣查逆回變亂南北兩路滿漢官紳兵民婦友死事慘烈者尤屬不少迭經鳥魯木齊都統臣恭鏜撫臣劉錦棠先後設局採訪共計二萬四千八百三十八員名五次奏奉恩准從優議卹具見朝廷褒揚忠義之至意惟春秋祀典尚屬缺如臣上年飭署撫標右營遊擊彭桂馥迪化縣知縣陳希洛於省城東門内擇定基址另建通省忠義祠一所以祀死事滿漢官紳兵民婦女現在祠工完竣需用祭器亦均備具據署布政使饒應祺轉詳請奏前來臣覆查無異相應請旨飭部立案歲時由地方官致祭以垂久遠而昭激勸用費銀兩均係捐集邀免造報歲修經費容俟另行籌辦除咨部外謹附片具奏伏乞聖鑒訓示謹奏奉硃批該部知道欽此○○沈秉成片再查　管卷内據江寍布政使瑞璋詳稱江蘇候補知州陳道濟由監生投効軍營歴保以知州晋於湖北歸候補班前儘先卽補光緒五年赴都因湖北停止分發由部改發山西領照到省期滿甄别經山西撫臣以明白穏練律例熟悉堪以知州留省照例補用嗣因親老多病　假回籍終養十二年二月丁憂十四年六月服滿起復請咨赴部遵鄭工例報捐攺發江蘇十五年四月二十八日到省該員前在山西甄别堪以留省照例補用未經分别繁簡字樣查江蘇省知州一項有繁無簡呈山該司轉詳加考分别繁簡補用經前督臣曾國荃察看得該員年强才敏辦事勤能堪以繁缺知州留省補用未及具奏留交前來臣覆核無異理合會同江蘇巡撫臣剛毅附片陳明伏乞聖鑒謹奏奉硃批吏部知道欽此 
 
 

Page 11

 
 
[光緒十七年正月廿二日京報全錄]  
　　宫門抄○諭旨五道錄前○川督劉奏總兵丁艱開缺請旨簡放摺○又奏委署總兵副將各缺片○護皖撫阿奏毫州威靖防營火樂轟燬籌撫災民情形並叅處營員片○署江督沈等奏揀補水師副將員缺摺○又奏揀補知縣摺○又奏製備棉衣褲數日運往山東散給片○普撫劉奏甄别知縣片○正月二十二日吏部翰林院侍衛處值日侍衛處引見十名○漪貝勒豫公嵩山各假滿請安○芸公續假一個月○克侯續假十日○何桂芳請假二十日○石見軍機許應騤○○頭品頂戴四川總督臣劉秉璋跪奏爲重慶鎭總兵田在田聞訃丁艱恭摺其奏仰聖鑒事竊查重慶鎭總兵田在田於光緒十六年十月十五日具禀伊母病危請員接署等情當經臣檄委記名提督署督標中軍副將吳奇忠前往接署附片奏明在案兹據該總兵田在田續禀十月十九日接伊胞弟玉田家信始悉伊母周氏於八月十三日在山東曹州府鉅野縣屬之田家莊身故該鎭係屬嫡親長子例應丁艱開缺回籍守制等情禀請轉奏前來臣查總兵丁艱例應開缺回籍守制所遺重慶鎭總兵一缺相應請旨簡放以重職守理合恭摺具奏伏乞皇上聖鑒訓示謹奏奉硃批另有旨欽此○○劉秉璋片再據重慶鎭總兵田在田於光緒十六年十月十五日具禀伊母病危請員先生署理等情應准委員前往接署兹查有記名提督現署督標中軍副將吳奇忠果毅有爲堪以署理重慶鎭篆所遺督標中軍副將員缺查有阜和協副將况文榜樸質老練堪以接署除分别飭遵外理合附片具奏伏乞聖鑒謹奏奉硃批知道了欽此○○阿克逹春片再前據統領威靖營記名提督李得勝禀稱該營驻紥毫州北關外距城三里餘有三皇廟一座當同治初年爲博多勒噶台親王僧格林沁收儲軍火之處尚有炸砲火箭零星殘缺各件封存在内該處操防火藥亦卽存此後樓已十有餘年該統領於八月初旬帶隊赴蒙城聽候閱伍僅留弁勇看守接據毫州知州陳晋報稱八月十五日已刻三皇廟後樓火藥陡然轟炸聲響異常該州馳往救護查知該營操防火藥連同治初年舊存炸砲火箭等件同時轟發以致人民房屋均有燬傷計轟斃壓　男婦老幼七十六名口草房瓦屋在鄰近者轟燬一百數十間祠廟會舘房屋亦間有轟震之處該州立時捐資分别撫恤該統領　報赶卽捐資委員解毫鳳頴六泗道王廉亦籌欵委解踵至合之該州陳晋並衆紳商共捐錢八千餘串由該州分别死傷及燬震房屋輕　情形儘數撫恤同時接據該管道州等具報等因當經前撫臣沈秉成委候補道袁秉楨會同鳳頴頴六泗道王廉往查確切情形籌欵加撫禀候核辦兹據該道等禀稱查照威靖營燥防火藥存儲三皇廟後樓共計六百六十餘斤係派儘先都司任效順儘先把總傅懷年經管八月初八日任效順押運軍火前赴蒙城留傅懷年帶同勇丁李炳全看守平時扃鎖愼固惟樓北隔墻文昌殿亦係樓屋三　看守弁勇宿北樓下此次火發之由訪詢附近居民據稱廟中曾作木工木匠及守藥勇丁均在文昌殿内煮飯時天氣旱乾亢燥已極或因炊爨遺火所致惟匠作弁勇當時被火轟斃無可究詰該營槍砲軍械向係另存他所並無遺失至死傷人口以及轟震房屋先經毫州知州陳晋儘捐欵八千餘串撫恤居民已漸次蓋房復業惟念死傷家屬多係貧民轉瞬隆冬嚴寒困苦殊堪憫惻至祠廟會館轟震房屋亦應量予津貼俾　修葺該道等現在設法籌欵督同毫州官紳覆查被災輕重情形分别加撫務期實惠均霑無使灾黎　所並查開經管火藥職名詳請奏叅前來查此案前撫臣沈秉成子聞報委查後因赴皖北閱伍就近　核災情回省未及具奏卽行交卸臣接護撫篆行　該道等查悉前因如所稱勇丁匠役炊爨遺火所致雖無從證實而防範疎忽誠屬均無可辭惟把總傅懷年勇丁孚炳全均已被轟身死應請毋庸置議都司任效順雖因公前赴冡城究有典守之責未便諉卸相應請旨將儘先都司任效順卽行革職以示懲儆　責成該道等將籌欵加撫事宜妥爲辦理並飭該統領將轟燬火藥照數賠補外所有毫州威靖防營火藥轟燬籌撫災民情形並奉處營員緣由謹會同署兩江督臣沈秉成附片具陳伏乞聖鑒訓示謹奏奉硃批着照所請該部知道欽此○○署理兩江總督安徽巡撫臣沈秉成太子少保長江水師提督臣李成謀跪奏爲揀員調補長江水師江陰營副將員缺恭摺仰祈聖鑒事竊查接管卷内長江水師江陰營副將田明山因病呈請開缺業經前督臣恭蔬具題由部核覆照准查是缺副將駐紥江陰該處地屬下游爲入江門户江面遼闊訓練巡防均關緊要非久歴水師熟悉營伍之員難期勝任於長江水師實缺各員内逐加遴選查有現署是缺　將正任荆州營副將鍾明亮年五十六歲湖南長沙縣人於咸豐年間投効軍營轉戰湖北江西江蘇等省疉著戰功荐保以副將留於水師儘先補用歴經借補長江水師提標中營後哨守備升補漢陽營左哨都司及漢陽營中軍遊擊金陵營叅將十五年三月委署江陰營副將是年七月　補荆州營副將經部覆准前督臣曾國荃查得該副將謀勇兼優辦事勤敏熟悉下游江面情形以之調補是缺副將洵堪勝任核擬定稿未及具奏留交前來臣覆查無異合無仰懇天恩俯念員缺緊要准以荆州營副將鍾明亮調補江陰營副將員缺以收人地相宜之效如蒙俞允該員係實缺副將調補副將毋庸送部引見應請勅部頒給調補札付以昭信守除已由前督臣將履歴咨部查核外謹會同湖廣督臣張之洞江蘇巡撫臣剛毅合詞恭摺具奏伏乞皇上聖鑒訓示謹奏奉硃批兵部議奏欽此○○署理兩江總督安徽巡撫臣沈秉成江蘇巡撫臣剛毅跪奏爲揀員請補沿海沿海要缺知縣恭摺仰祈聖鑒事竊查接管内阜寗縣知縣蘇起才於光緒十六年六月初十日病故開缺應歸六月分截缺所遺阜寍縣知縣係沿海沿河繁疲難兼三要缺例應在外揀員調補該縣地處海濵民情强悍撫綏巡防均關緊要必須幹練有爲之員方足以省治理於通省現任知縣内逐加遴選非現居要缺卽人地未宜一時實無堪調之員惟查有候補班前先補用知縣武麟年四十歲正紅旗蒙古監生報捐八品筆帖式簽分禮部學習行走期滿奏留同治十一年五月奏補實缺光緒元年保加隨帶二級復保奏在任以知縣選且加捐同知銜五年復保奏以知縣分發省分歸候補班前　補用遵例捐指江蘇是年五月初十日蒙欽派王大臣騐放覆奏堪以發往奉旨依議欽此十月初五日到省試用期滿甄别奏明堪以煩缺留省補用七年分河運出力保加隨帶一級由藩臬兩司詳經前督臣曾國荃查明該員明白曉暢熟習河工以之請補阜寍縣要缺知縣人地相宜洵堪勝任覈擬定稿未及具奏留交前來臣覆核無異合無仰懇天恩俯念員缺緊要准以候補班前先補用知縣武麟補授阜寍縣要缺知縣實於地方有裨如蒙俞允該員係曾任實缺候補知縣請補知縣銜缺相當毋庸送部引見亦無須查造叅罰再該員係由禮部筆帖式出身毋庸考試合併陳明謹會同漕運督臣松椿合詞恭摺具奏伏乞皇上聖鑒訓示謹奏奉硃批吏部議奏欽此○○沈秉成片再查接管卷内前督臣接山東登萊靑道盛宣懷電禀今冬山東黄河災民凍餓尤甚請酌撥棉衣數萬套宣懷當自行運往使東民數萬赤體得衣而生等語經前督臣查明蘇浙賑捐　家楨直隷候補道沈能虎安徽試用道任錫汾於籌解順直棉衣三十萬件之外另再赶製新花新布棉衣褲共十萬件電飭盛宣懷領運山東廣爲散給以仰副我皇上衣被蒼生之至意未及具奏留交到臣理合附片具陳伏乞聖鑒冉前督臣曾國荃捐廉製備順直棉衣摨一萬件又提蘇浙賑餘銀兩製備三十萬件内棉衣六成棉　四成據賑捐局禀報業巳租用輪船全數解　　併　明謹奏奉硃批該衙　知道欽此○○劉瑞祺片再勞績候補道府州縣等員到省一年期滿例應由各督撫詳加考　嚴行甄别歴經照章辦理在案兹查有候補知縣文炘業已到省試看一年期滿由布政使奎俊會同按察使潘駿文詳請甄别加考具奏前來臣查文炘年壯才明試以律例尚能通曉堪以晋省歸候補班照例補用除履歴淸册咨部外理合附陳伏乞聖鑒謹奏奉硃批吏部知道欽此 
 
 

Page 12

 
 
[光緒十七年正月廿三日京報全錄]  
　　宫門抄○諭旨一道錄前○太常寺崑等奏請旨簡員署理卿缺摺○户部張等奏遵旨請奏　○粤督孚等奏籌解京餉銀兩起桂日期摺○大臣德奏駐防官兵捐修軍械攤扣日深擬請籌欵抵撥　○將軍希奏委解銀兩起桯日期片○正月二十三日户部通　司詹事府廂黄旗值日無引見○睿王熙貝勒各假滿請安○葆初興恩謝賞委散秩大臣恩○莊王請假十日○八額駙明安各續假五日○延秀續假十五日○侍衛處奏　口外賜奠派出慶公伊立布三德○召見軍機敬信徐用儀○○經筵講官禮部尚書管理太常寺事務臣宗室崑岡等謹奏爲請旨簡員署理卿缺恭摺仰祈聖鑒事竊照太常寺蓴司祀典遇有祭祀非特贊讀各官分司其事卽本司堂官亦各有應備之差今新授臣寺滿卿志顔前經奉旨派出孫河粥廠監視放賑之差恭查壇廟大祀皇上親詣行禮肅贊明禋禮節尤爲繁重臣等應備各項要差恐不敷分司其事所有滿卿志顔之缺可否簡員署理以重典禮之處恭候聖裁伏乞皇上聖鑒謹奏奉旨已錄○○經筵講官大學士管理户部事務臣張之萬等謹奏爲遵旨議奏事陜甘總督楊昌濬奏各省籌撥十五年甘肅新餉依限掃數完解請將藩運司道照案分别獎叙一摺光緒十六年十一月十七日奉硃批户部議奏單併發欽此欽遵於十一月十八日抄出到部據原奏内稱准户部咨議定分撥甘肅新餉奏奉諭旨甘肅關内外各軍餉銀關繫緊要經户部分别餉數請飭作限報解着該將軍督撫等嚴飭各該司道按照部撥數目掃數解淸如能依限完　卽由陜甘總督奏請獎敘等因欽此歴經遵辦在案兹查光緒十五年甘肅新餉户部照撥四百八十萬兩各省俱已掃數完解應叙各司道職名經臣分别咨取現准陸續咨送前來臣維各該將軍督撫臣仰體朝廷軫念西陲至意　力籌畫畛域不分實能關顧大局應如何加恩獎敘臣未敢擅擬其各司道等當庫儲支絀之時均能移緩就急依限掃數完解俾關内外防軍足資飽騰地方事宜得以次第籌布實屬著有微勞合無仰懇天恩俯准照案給獎以示鼓勵各等語臣部伏查廿肅新疆軍餉前經奏定章程彚總指撥由甘肅藩庫統收分支各省掃數解淸卽由陜甘總督奏請獎叙歴經辦理在案光緒十五年分仍照案指撥銀四百八十萬兩先後據各省關報部按照指撥欵項一律掃數解淸現據陜甘總督開列各司道職名奏　獎勵臣部查十四年解清甘肅新餉陜甘總督奏請獎敘係由臣部照錄原單請旨辦理今光緒十五年分甘肅新餉掃數解淸各省可否仍照該督所請獎勵抑或飭下吏部核獎之處出自聖裁謹鈔錄該督請獎原單恭呈御覽候旨遵行伏乞皇上聖鑒訓示謹奏奉旨已錄○○頭品頂戴兩廣總督臣李瀚章粤海關監督臣廣英跪奏爲粤海關籌解第四批京餉等欵銀兩委員起程日期恭摺奏報仰祈聖鑒事竊照光緒十六年分京餉户部奏撥粤海關洋稅銀十萬兩新增盈餘銀六萬兩又本年東北邊防經費奏撥粤海關六成洋稅銀十二萬兩又光緒十六年籌邊軍餉奏撥粤海關四成洋稅銀十二萬兩六成洋稅銀二十萬兩此欵應令照案截留歸還洋欵之用又各關應解抵閩京餉改爲加放俸餉案内粤海關四成洋稅每結提銀六千兩又京官津貼改爲另欵加復俸餉每年粤海關應解銀四萬兩又造辦處米艇每年應解銀三萬兩内務府廣儲司公用每年額撥粤海關稅銀三十萬兩例分四季起解以上各欵銀兩均應赶緊籌解以濟要需查粤海關應解各款銀兩向由西商先行借墊勢難起解現銀光緒十年四月間奏准仍行匯兌在案兹光緒十六年分第四批京餉等欵銀兩經向西商志成信恊成乾銀號借銀一十五萬八千八百七十兩先行墊解隨後由稅收歸還以資周轉飭　者廣東布政使王之春遴委候補縣丞聯科等領解光緒十六年分第四批京餉銀二萬五千兩另加平銀三百七十五兩飯銀七百二十五兩又新增盈餘銀一萬五千兩另加平銀二百二十五兩飯銀四百三十五兩又東北邊防經費銀三萬兩又籌邊車餉四成洋稅銀三萬兩又加放俸餉銀六千兩又光緒十四年分另欵加復俸餉銀一萬兩又光緒十六年分造辦處米艇銀三萬兩另加平銀四百五十兩新增歸公加平銀七百五十兩又光緒十六年冬季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩共銀七萬八千六百兩内除還怡和銀號第一期本息連閏共銀六萬八千六百九十兩外實解銀九千九百一十兩統共銀一十五萬八千八百七十兩飭委該員等領齎匯單文批於光緒十六年十月十九日起程附搭海輪進京前赴户部内務府分别交納所有光緒十六年奉撥京餉及東北邊防經費並籌邊軍餉四成洋稅項下銀兩曁例解加放俸餉廣儲司公用造辦處米艇各銀兩均已依限分别解淸其餘未解銀兩容再赶緊籌解以濟要需除分咨查照外臣等謹合詞恭摺具奏再廣東巡撫係臣瀚章兼署毋庸會銜合併陳明伏乞皇上聖鑒謹奏奉硃批該衙門知道欽此○○奴才德福跪奏爲前因駐防官兵捐修軍械攤扣日深擬請籌欵抵撥以紓兵困恭摺具陳仰祈聖鑒事竊查前任都統延煦因熱河官兵軍械多有損失擬請由每年官兵應領俸餉内每銀一兩捐扣一分一年可捐扣一千兩有奇再由圍塲地課項下每年借撥銀二千兩共銀三千兩有奇計敷修補一旗軍械之用滿洲八旗分作八年蒙古兩翼分作二年共計十年修補完竣至所借地課之欵請於修補完竣後仍按官兵俸餉每銀一兩捐扣一分分年扣還等因奏奉諭旨着照所請該部知道欽此欽遵於光緒五年在本處設廠招匠修造至光緒十四年十二月間一律修補整齊經前都統謙禧奏明在案捐修軍械共計十年所借圍塲地課銀二萬兩應由光緒十五年起分作二十年方能掃數歸淸惟是駐防官兵因修理軍械應得俸餉每銀一兩扣一分必須三十年始行捐扣完畢查該兵丁等餉銀僅領八成加以近年水旱頻仍諸物昂貴生計維艱再加月扣抵還捐修軍械之欵實屬異常寒苦奴才目覩情形自應設法補救總期兵丁稍紓困累方足以仰副聖主矜恤旂僕之至意自奴才到任後查核右司庫儲及各卷宗内有本年五月間經恊領穆哈廉等呈明前任都統謙禧有飭熱河道發商生息銀一欵計一萬一千二百兩每月照案以一分生息此銀係八旗官員積年捐欵集有成數以備生息分放各旂　助貧寒等項各善舉共歲得息銀一千三百四十四兩查此項息銀實係不爲必需要欵奴才擬將此項生息銀每年撥還圍課銀一千兩其餘息銀三百四十四兩津貼各項緊要差費間以資助貧寒一俟圍課歸清再將此項生息全行貲助貧寒動用如此辦理於所借圍課無虧兵丁困苦藉可稍紓其光緒士一十六兩年已由官兵扣還銀二千兩有奇尚欠圍課銀一萬八千兩之數合無仰懇天恩俯准自光緒十七年爲始由此項息銀分年撥還所有官兵捐扣一律停止以示體恤如蒙俞允所借圍課一俟將來歸還淸楚再行奏聞查此項銀兩係該旗員等捐集生息之款一切開支應請免其咨部報銷以歸簡易所有駐防官兵捐修軍械攤扣日深兵丁困苦情形擬請籌欵抵撥以淸蒂欠而紓兵困緣由據實恭摺具陳是否有當未敢擅便伏乞皇上聖鑒訓示遵行謹奏奉硃批着照所請户部知道欽此○○希元片再奴才承准軍機大臣字寄光緒十五年十一月初九日奉上諭户部片奏光緒十六年内務府經費擬撥閩海關常稅銀十萬兩洋稅銀五萬兩等因欽此奴才業將奉提常稅銀十萬兩於本年二月初一日徑解北洋大臣李鴻章兌收又將洋稅應解内務府經費銀五萬兩遵限先行籌備銀二萬五千兩於五月初十日徑解内務府兌收均經先後分别奏咨在案尚有未解内務府經費銀二萬五千兩兹謹按數籌畫循案發商匯兌塡具文批給交號商蔚泰厚源豐閏蔚長厚承領定於十一月二十日由省起程前赴内務府投納清欵合將光緒十六年閩海關洋稅解淸内務府經費銀兩緣由謹附片具陳伏乞聖鑒謹奏奉硃批該衙門知道欽此 
 
