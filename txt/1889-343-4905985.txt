# 1889 - 343 - 4905985

 

Page 1

 
 
[新印繪圖封神演義告白] [  申報舘主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己斫脛剖心胎　　書並非影響而　公之妙算哪吒之神奇以及仙佛妖魔神靈鬼魅則又憑空結撰簇簇生新閱之實足以遣旅愁消綺思說者謂古今章回小說本當首屈此畫焉惜乎坊刻模糊苦無善本魯魚亥豕聾謬承訛本舘幾歴居諸再三警校正其悮字務使髮憾無貽然後用新鑄鉛字印成復　盡歸將諸圖一一重繪鬚眉巾幗掩映生姿雕鏤之工亦無倫比今定於禮拜一卽本月十五日出售每部分裝十六本價洋八角請諸君子移玉本埠由報舘申昌書畫室及各外埠申昌或寄售申報處購取可也 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[圖書集成局告白]  
　　啓者本局所印古今圖書集成早已裝釘齊全由預股諸君持票來領尙有未經提取者亦望及時取去以饜先覩爲快之心現在局中尙有若干部留存每部定價銀二百五十兩如有合意者請移王申報館帳房購取可也此布 
[書沈耀峯先生德清本月十四日來信後]  
　　本館自開辦賑捐以來蒙諸大善士解囊捐助積有成數隨卽分解江浙兩省復派沈君耀峯偕同各賑所友人前往襄理賑務而各處被災情形亦屬隨時函知擇其有關緊要者錄以入報以供衆覽昨接本月十四日自德清發來一函亦旣錄八十九日報中所云德邑西南北三鄉地形極低被災亦極重其嗷嗷待哺之情形不待言矣現際冬令多有僅衣單袷者觀此情形不得不給棉衣以爲禦寒之計顧西鄉六路已發給衣票二千餘件南北二處亦已發票二千光景如欲統德邑全境一律發給非萬餘件不可查德邑人　共六萬餘口應賑者什之三則已需一萬餘件什之四則需二萬餘件擇極貧者散給亦非萬件不足以濟詎意滬上去信言及浙賑棉衣捐助極少統共止有一萬件已送至省局若以此數四路分派爲數甚微是以將棉衣小票暫爲扣留一面函請金苕人觀察先發四千件到德以抵發出之票至於尙有未查之户以及他縣應給與否請示施行然此皆就事論事之意非救災救澈之心凡在眞正赤貧之户雖給有米榖聊以充飢而身穿單祫之衣依舊嚴　莫禦恐不斃於飢而斃於寒同一斃耳嗚呼余讀至此不禁涕涙涔涔爲吾浙災民失聲痛哭夫際此隆冬卽在上海尙有諸善堂散給棉衣褲而西北風一緊氷天雪窖中已不乏倒斃之人惟彼被災之地先時義賑未到忍飢以待而今則義賑已到又不能挾纊同温凍死餓死均之死也而延勁跂足以俟者卒無以稍慰其願辦賑者之心歉然籌賑者之心更欿然矣湖屬出蠶絲久以此衣被蒼生每與友人言及湖人多以絲棉爲衣雖在鄉間農户多有絲棉袄褲他處人見之以爲罕物湖邑不以爲奇也故說者或以爲湖地但患嗙飢不患號寒不知此說也據平時言之耳卽如今年春間絲收未嘗不豐迨至秋間突遭蛟洪廬舍田園盡歸衝没其葬於江魚之腹中者則亦已矣或幸而留得性命而四顧茫茫盡成澤國孑然一身何所倚賴雖富有千箱者亦與赤貧無異無論其爲本屬鄉農矣水災而在春夏間尙有後望今在秋間則轉眼卽係嚴冬又何後望之有似此情形直以爲解衣之惠尤當急於推食若以萬衣而徧給全省則所得者幾人哉夫就德清一邑而計擇極貧者給衣已需一萬餘件若全省止有此數則分至德邑能有幾何如此則彼玉樓高聳者又復何所指望耶哀找災民其何以堪昨日恭讀本月十七日電傳諭旨謂本年浙江被水甚重災區之廣幾遍全省前經特撥巨帑藉資賑濟嗣據崧駿奏請於藩運兩庫撥銀十五萬兩作爲冬春辦賑之需復降旨照所請行並諭令該撫將賑務辦法先行馳奏現尙未據奏剄朕軫念民艱無時成釋刻下正在辦理冬賑情形若何着卽迅速覆奏以慰廑系欽此仰見聖意之拳拳顧念災區不勝宵肝之勞而於冬賑尤三致意焉冬賑視春賑爲難春賑但給以食已足稱惠若冬賑則食之外尙需乎衣聖明在上洞悉痌瘝在位者宜何如仰體昊慈竭心辦理崧振帥以已飢已溺爲心一聞災况立卽奏報我浙民之受其福者亦旣銘感五中而當此隆冬當必早爲籌及於禦寒之具惟是義賑諸君所以援手者獨於此一事不能無憾用敢大聲呼籲爲浙省災民請命四方好善君子具有善心者當乘此善機速廣善願其有家藏舊衣無論大小男女厚薄倘能檢以施賑其功德冨亦與新衣等近日滬上好善者殊不乏人雖在深閨弱息方外野人亦皆願以一手一足之烈慨然解助如昨日有朱門馮氏以工洋一元舊衣兩件輸助致足感也特恐惟念及於枵腹之苦而無以爲却寒之方則亦惟有奭然傷之已耳然而一人之力則有所不足衆人之力亦尙可以有餘惟願速賜解推無論多寡俾赤體負暄之輩瑟縮於風雪中者得以回黍谷之春則不勝企子之望者矣 
[本館接奉電間]  
　　昨由京友電傳上諭三道敬謹譯登○十一月二十一日奉上諭御史余聯沅奏近年鄉試槍冐甚多請飭釐剔弊端等語考試爲掄才人典必須整飭塲規方足以杜倖進嗣後順天及各直省鄉試應如何申明舊例嚴定章程之處着禮部妥議具奏欽此同日奉上諭御史余聯沅奏請飭各衙門堂官進署等語部院大臣分理庶政各有專司自應勤愼趨公豈容稍有懈弛若如該御史所奏近來各衙門堂官恪恭盡職者回不乏人而怠惰偷安亦復不少甚至數月一入衙署殊非愼重公事之道可後各該堂官務當常川入署督率司員各勤職守力戒玩愒因循積習以期共襄治理朕實有厚望焉欽此同日奉上諭御史余聯沅奏湖北水災請飭開倉發賑一摺湖北各屬被水或災前陘賞撥可庫銀十萬兩以作賑需兹據該御史奏稱該省各府州縣辨理積榖本備救荒之用現在饑民待賑孔急卽着張之洞奎斌通飭所屬迅　開倉散放務富認眞經理以期實惠及民毋得假手吏胥至滋弊竇欽此 
 
 

Page 2

 
 
[燕巿閒談]  
　　近年以來黄金一兩總須白銀二十三兩左右十月間忽然驟减每兩祗易銀二十一兩之譜至十一月初仍然增漲有知其事者稱十月間有某大員眷屬回京携來金飾甚多因急欲易銀買房置地因此各金店大爲落貶俟封河後商賈多有携金往各省採辦貨物較帶現銀捷便所以行情復驟增也○户部查明漢員本年秋季米折銀共需一萬六千餘兩擬於十一月中旬一律支放旋經承辦司通行大小各街門屆期前赴銀庫承領○邇年各街巷米局頗多皆由天津販至京師人呼爲洋色兒米每一麻袋重一百五十斤價銀三兩四五錢現在江浙水災此米竟寂然不至雖米局尙有存儲奈價値大增目下每一包竟售至五兩以外云○前門外迤東鞭子巷三條胡同甲乙二人昆季也負販洋藥家稱小康甲妻尙在青年每當商販赴津必將家務委乙料理誰料天長日久乙竟學陳平故智潜與其嫂私通初時甲未得知迨矣九月初始經露眼越一兩日後徉作遠行雇車就道潛於是夜四更向盡懷刃越墻而入適有同院人瞥見恐成人命前爲排解甲惡之怒隨將鄰人砍倒並喝令緘口莫言然後暗人室中爇火燭之則妻方與弟共枕一併砍死自携兇器奔赴南城司署首報案情司官慰以好言飭役先爲收禁率領仵役人等至甲家相騐騐明逐一塡具屍格並錄取左右鄰供狀一併詳報城憲候訊城憲以人命重案未便稽延卽將案中人移解刑部研訊 
[東報紀朝鮮事]  
　　朝鮮政府久欲改正服制現在頒發定制曉諭軍民人等凡朝中文職爲相武職爲將所穿公服任用紗羅綾縀文蔭武堂上官以上私服亦得用綢縀文蔭武堂下官宜服赤古里按此係上部無袖之服周身限用本國所産綢絹凡士子進士以下年在五十歲以上服綿綢赤古里六十歲以上得服本國所産綢絹至於吏胥以及下賤之人卽繭綢之屬亦不許服用此令一出日本販去海緝及中國運往綢縀銷咯頓滯未免折本矣○西歴十一月廿五號朝鮮水原府人民忽然擾亂殺害長官此地係太議政金宏集留守當擾亂時叅判金承旨被其毆打急報留守請兵鎭撫留守聞信卽日率兵前往平定與否未得確信風傳事起於地方官署之書記書記係署中有權力者與金叅判之族人相率退隱亂氏卽在衙前煽動以致釀成此禍禾知確否容俟續述○朝鮮政府欲造洋房特雇法國某甲爲之規畫正欲興工前太議政金君上疏請罷無如工程已有大半廢之可惜韓王僅將法工辭歇轉雇日本人和田吉澤等包造計地三百七十五坪洋房二棟價銀五萬圓由政府訂約立據○本月三號韓王率世子行幸東廟翌日還宫是晚幸機器局閱視各種器械王甚欣悅 
[盛會告止]  
　　上月八號法京巴黎發電告知博覽會停止計當日入會人數三十七萬開會後入會購物閱視人數共二千五百萬有餘所發入會劵三千萬枚使用費二千八百萬枚較之一千八百七十八年入會人多一千二百萬人一千八百六十七年入會人多八百萬人此會之盛可見自始至終共入法銀六百五十萬亦云巨矣 
[擬設銀行]  
　　日本政府擬開設興業銀行曾遣加藤濟赴歐洲各國看視銀行章程以資則傚加藤濟回國訪得銀行資本甚巨出納利息甚微股分亦不易募旋依内閣所議將東海道鐵路售賣股分以充銀行資本又農商務省所轄東京木挽町原生館亦令民人價買如此則興業可興矣 
[打撈機器]  
　　前年横海威定威定三輪船在澎湖地方失事所有沈入海中機器前經李君甫臣具禀願往打撈由劉省三宫保先行發給銀五百兩俾作雇工各費先後撈造之件均由澎湖用輪船運至滬尾日前又由海鏡輪船運到洋木八條鐵椗二具由李君禀明機器局憲派員查收 
[工師撤退]  
　　臺灣鐵路工師高道爾今春由駐臺英領事班君會同本局會辦瑪君體孫特向英國聘請來臺當日劉省三宫保派充鐵路頭等工匠到工數月並不認眞辦公於挖洞造橋等事毫無定見宫保恐其貽悮要工札令裁撤薪水於奉札之日截止該工師以聘定之日彼此立有合同且由臺回國所需川資尙巨禀由瑪君體孫懇請轉逹瑪君不得已遂墊出五個月薪水並回國川資銀共二千兩具禀情願賠墊以贖舉薦不當之愆宫保寛厚爲懷謂高道爾到工數月糜費甚巨區區之數在所不計此欵仍批由善後局給發免使瑪君爲人受累惟現在工程緊急以後薦人務須實事求是勿再任其朦混云 
[臺北雜誌]  
　　臺地現造鐵路某處應建鐵橋一所有商户金晉順等以船隻從此來往恐有未便禀請漸漲六分開橋潮退四分合橋並將厘卡遷王橋畔等情由鐵路總辦張瑾卿太守批令橋工委員詳請核奪一面移知稅厘總局查明能否遷卡再行定見○外委莊大坤來臺投効自言能製造外洋火藥火箭劉宫保批由機器局總辦考騐業經張太守將莊某傳至本局飭令照章製造視其能否合用再定藥取○臺北八仔蘭地方僻在一隅極形冷落一夕趙姓家忽被偷兒入室竊去衣物若干比曉始知失竊所奇者趙姓之子年未成丁平日尙稱靈動至是忽堅臥不起一再聲喚沈迷不醒逾半日始能言語詢之毫無病痛家人不解其故或謂係賊點悶香過多所致此說近是○近有人從彰化至臺北府城言該處水土素佳居全臺之上近日天氣忽燥寄居之人率多患病其症心烈如火閱一二日卽至不起醫家爲之束手 
[輪船遇風]  
　　冬月初旬海上又起大風輪舟駛行諸多不便初四日太古洋行之淡水輪船裝載貨物中厦門開行來申駛至泉州洋面卽遇颶風擱於暗礁之上船主卽打倒輪無如船舵已折輪葉已損不能行駛祗得靜待援救輪船出口向例發電知照前途上海太古洋行接到淡水輪船初四來申之電至初八日尙未到申隨囑重慶輪船順道訪尋行至淡水擱淺之處設法拖救奈因風大浪湧拖帶不及里許已將大號鐵練掣斷兩船互碰幾致帶累重慶輪船重慶只得置之而去嗣後太古洋行蘇州輪船經過始將淡水拖帶至厦入塢修理搭客貨物另由别船載至上海云 
[厦門雜紀]  
　　吳春泉觀察因公晉省本擬由陸路回廈藉以訪察地方諸事嗣因有事誠恐中路躭延仍坐得忌利士公司南澳輪船於十五日黎明旋厦云○稅厘局支應委員俟海村叅軍一年期滿省中已委丁二尹接辦嗣因吳觀察到省與藩憲會商以叅軍辦事勤愼廉能請聯此差以資熟手藩憲遂補札仍委侯叅軍在厦接辦支應局事○賭局向於臘月開設至次年二三月收盤去歲吳觀察蒞并嚴禁娼賭飭廳訪拿某茂才到案擬辦由是賭棍爲之歛跡近來日久玩生復萌故態高樓大厦開設四色牌局燈燭輝煌娼妓雜坐每至黄昏彈絲吹竹之聲達於户外行人常駐足而聽誠銷金窩陷人阱也 
[寗波試事續聞]  
　　寗波府胡練溪太守牌示二十日考鄞縣童生二十三日考慈谿奉化童生二十六日考鎭海童生聞二十日考試鄞縣童生正場時鼉更四轉開門傳點大門外先由鄞縣開點每人給一竹籖再由九曲文欄到二門繳籖給卷無籖者不得闖人魚買而進並不擁擠認挨兩保站立二門之旁十分嚴肅想封門後塲規亦必嚴厲也 
[碰船紀略]  
　　前晚十點鐘時大英公司之小輪船名　薩拉夫在吳淞口外與拖貨小輪船名福利者相碰福利立卽沈溺浦底一華人斃焉軋薩拉夫稍有損傷避至淺處禾知以後若何情形俟有續聞再述 
[縣案彚錄]  
　　玉工張阿福王阿福袁燦根王銀桂等喊控羅雨泉陳阿天陸三和等藉端勒索并遭毆擊等情前晚經裴邑尊升堂集訊 
 
 

Page 3

 
 
張稱琢玉一業議定行規三年收一學徒現因胞弟阿壽來申在小的處住宿羅等以小的私收學徒硬拉吃茶評理罰洋四元叩求究辦王稱小的有弟名盤福來做雜工被勒索洋四元并遭毆擊幸由銀桂勸開袁稱小的以張王并非私收學徒不得硬罰銀洋在旁開話羅卽將小的毆擊致受微傷銀桂稱伊等爭毆小的曾爲勸解羅稱袁前在蘇州犯事經府憲飭拿潛來申地做工小的遇見問起前情伊卽逞兇陳稱小的係行頭張王私收學徒由同業中人議罰銀洋打架之　小的並不干涉陸稱小的係小行頭羅袁二人因前隙爭毆叩求明祭邑尊謂業規自應恪遵張王私收學徒受罰銀洋毋庸深究袁羅恃强互毆均有不合各掌頰四十下嗣後務須循照行規安分營生毋得藉端胡閙各具切結完案○孀婦王萬氏喊控向開烟舘之施蘭亭借洋廿元言明三月清還逾期已久分毫不還向之索取竟圖吞没叩求提追裴邑尊升堂訊供之下着地保理處○劉三因與飯店主吵閙經裴邑尊答責鎖示前晚邑尊升堂覆訊劉稱嗣後不敢爲非飯店内尙有布馬褂一件叩求開釋邑　着交妥保釋放○丁秀春控王忠發硬拉棉花一案經裴邑尊訊令交還棉花五十四包尙少三十包管押追償在案前日王之父因病逝世由原差禀明邑尊王回家料理喪事至缺少棉花俟喪事完畢着差保理處丁亦須認虧若干毋得執定三十包以免訟累 
[英界公堂瑣案]  
　　包探江阿三禀稱西人密司司美鐵報失現洋及鈔票計共一百零八元查得係已歇細患王銀泉行竊經小的拘王盤詰祗認竊取九十一元除在身邊搜出外餘存母親及妻子處今己共交出八十四元照西人所報尙少廿四元照王言只用去鈔票一紙現洋二元尙少七元矣令逮具王尤氏送案請訊密司司美鐵申訴前情並稱曾雇王爲細崽旣歇後復來行竊王供認行竊知前王尤氏供稱兒子寄存小婦人處之洋實不知其竊得及包探押來查問卽行交出蔡太守與德國連繙譯官會商判將王發捕房管押三月期滿再笞一百板以儆王尤氏旣不知情從寛開釋起案之洋銀鈔票概交密司司美鐵領去○湖南人周甫順訴稱暫寓抬下高陞棧托接客人劉裕廷至某洋行購取船票一紙當交洋二十元内十八元有信字硬印二元係爛板劉回來言票未購得原洋交還當塲察得内有銅洋八元均無硬印顯見被掉向論支吾是以交捕送案洋銀及銅洋呈閱劉供稱小的係湖北人在棧爲夥不敢掉換銅洋棧主劉濟川供稱不知伊等如何悮掉銅洋蔡太守謂劉欺侮客商情殊可恨判押二月如能歸償銀洋八元則減押一月所呈銀洋給周領去銅洋存候銷毁○西包探密司瓊偕華包探陳裕久禀稱昨至裏虹口一帶查賭賭徒四散奔逃粤人楊傑生手持筆及賭帳各一當塲拿獲送案請辦麥捕頭稱楊傑生前因查究賭案曾央人具保不再犯賭豈知其故智復萌請爲重辦楊供稱小的不敢賭錢尙求恩恕蔡太守憶及去春查究賭規案内楊爲見証具保出外今仍犯賭被獲豈容抵賴遂商諸連繙譯官及麥捕頭退至内花廳酌議旋又升堂判將楊發捕房管押四年期滿送縣監禁再行遞籍筆及賭帳存堂○包探陳阿九禀稱石興齋至孫小徽客寓借宿乘間竊取銅香爐二枚當塲拘獲人贓又在身邊搜出將妻送入蓬萊園弄中花烟館賣娼之筆據今特一併送案孫申訴前情石供認行竊并稱小的之妻在花烟館賣娼據上洋銀三十元尙未到手蔡太守判令管押二十一天贓交孫領去字據發還○包探沈金隆禀稱小的緝獲竊賊張登紀搜出押票吊出天青縀外套及水烟袋詰得在大東門張炳奎家竊來另有綢縐皮衣九件則係租界中陳墨根家之失贓老虎絨毯一條係愼興祥之失贓今特解案請辦陳及愼興祥各遣夥投案請領張俯首求恩蔡太守判發捕房管押三月各贓分别給領外套水烟袋暫存捕房俟張領取○胡永康訴稱被姜玉寶竊取洋廿三元向索不還請爲追究姜供稱小的因欠宋阿金銀洋被逼不過無奈行竊蔡太守飭交捕房帶回俟提宋到案於下禮拜六覆訊核辦○西人密曰之侍者陳桂林控稱洋東失去對時表疑被友人楊子龍竊取因交包探江　三送案由蔡太守訊不承認查得密白係德國人因押候禮拜六會同德國連繙譯訊辦等因已詳前報昨日該包探復將楊送案密白及陳申訴前因楊仍不承認行竊太守問該包探曾否查明証據答稱現在查無贓証容再細查太守飭將楊仍行管押俟該包探詳細查明定於下禮拜六再訊 
[法界公堂瑣案]  
　　武生章學中控潮州人鄭浩大與故父永清合開烟舘結欠洋一百七十五元已收過食米二石洋約五十元尙欠一百二十五元現欲扶柩回家向索不理叩請究追葛同轉謂爾爲何植立不跪章稱武生係有功名人葛同轉謂此係法堂豈容不跪章遵諭跪下同轉詰鄭曰爾與伊父合開烟館諒必交情非淺今伊父已死伊欲扶柩回鄉爾卽不欠伊洋亦當襄助鄭供小的從前與學中之父確有交情現照小的算來約欠洋四十元之譜無奈景况甚艱已許送洋四元爲送柩之費同轉謂爾可請妥人結算應找若干照數付給鄭稱可情人結算同轉謂恐爾請不妥之人則多費周折矣本分府當代爾信致潮州董事秉公理算遂着將鄭押候交保命章回去憑董事理楚沈嘉臣訴稱日前所控吳坤榮結欠房租洋五十元係潮州人鄭浩大保出目今限期已過仍未料理葛同轉謂鄭曰爾已將吳保出爲何不向沈清理鄭稱小的可尋吳至案同轉命鄭交吳少頃吳持洋十八元繳至同轉謂爾欠洋五十元逾期已久今日祗繳十八元實屬混張着押交餘洋再行訊究吳一再求恩寛限二日同轉謂姑再展限兩天如仍延宕定當提案重辦所繳之洋交沈領去○酒肆洋人某甲訴稱王慶榮所開祥泰洋貨店内有錫頭紅酒一瓶確是肆中所失是以送案請辦王將店簿呈案供稱酒于三年前由德生洋貨店盤下共有兩瓶去年已售去一瓶葛同轉商之祁繙譯官謂據簿上寫明此酒確係從前盤下恐該洋人悮認洋人稱此種酒牌係數月前新出同轉謂旣係爾店之酒須冉取一瓶來案比較洋人卽出外少頃取　一瓶呈騐同轉騐明與祥泰之酒確是同一牌號而祥泰之酒錫頭已黑顧係藏之日久以致變色乃謂祁繙譯曰式樣不符不能斷歸洋人該洋人遂退去同轉復謂土曰此酒雖與他酒顔色不同但不應　買私貨今着爾具結領去嗣後察出定當究辦王唯唯而退○有　洋行收租西人長生偕華人王長根投案訴稱邵炳尹積欠房租洋十五元向收無着求卽究追邵供稱租屋永安街開設萬豐麻袋店陸續欠洋十五元約伊明日卽禮拜付還不知何故來案控告曷同轉謂爾約明日還洋爾定可照還否答稱明日四點鐘　有同轉謂限爾五點鐘還清如違提究○前有有恒洋行收租人李進熬控墨和里房客曷春濤欠洋十四元四角曷同轉限期着保理楚迄今數月非但不理復欠四元六角向索無着因於昨日投案求追葛供稱前欠之洋應歸阿虎理楚現在阿虎在蘇州本月二十六日可收取會洋來申料理同轉着將曷押候二十六日繳到欠洋再行核奪○衣莊夥王是生袁秋山訴稱紹興人沈梅軒家在護城河畔第一百六十三號福泰衣庄樓上開設乾記劃衣庄計共欠六家衣價洋一千元左右十月二十六日捲逃避匿日前始訪知在英界佛照樓客棧内有貨寄存葛同轉飭包探捙往查得確是乾記之衣問爾等六家爲何尙有四家不到今可一併邀齊于下期來案王等稱乾記尙有零星雜物在彼同轉謂爾可請樓卜福泰庄中人照料倘不允則自已派人經管土等叩謝而去○前報紀陳友松偕寡婦陳郁氏控邵雲卿欠銀五百兩葛同轉着將邵交保出外限日理楚昨日陳郁氏投案訴稱邵非但至今不來理楚反令其妻至小婦人家滋閙謂丈夫被大老爺管押意圖覓死云云同轉謂邵曰爾亦是生意中人竟敢令妻吵閙有是理乎邵供稱並非吵閙惟向其懇求耳陳郁氏稱小婦人來申數月家中尙有小孩現在時近年關叩求追繳同轉謂邵曰照爾行爲本應究辦今姑寛限五日本利一併結清復謂陳郁氏曰若伊妻再來滋閙爾卽鳴捕送案究辦可也該氏叩謝而去○去年顧陳氏控嚴彰銀於光緒五年借去花太太洋一百元迄今無着昨復投案求追并將其夥劉錦齋扭案葛同轉着將劉暫爲管押候嚴到案再核○小東門外某花烟舘交巡捕送王永發至案稱其賴去花烟錢六百文王供稱小的向在邵伯划子船當水手此次來申上岸買物經同船友人邀去吸烟不料伊等次第走脫將小的抛在 
 
 

Page 4

 
 
花烟館中葛同轉謂姑念無知且原告不到　寛釋出嗣後再有前項情事定冨重辦○小快船主周連福偕夥沈大福訴稱船泊長發棧門前有沈金壽之石灰船將竹篙戳破玻璃二塊向其理說竟被毆傷葛同轉判令沈罰洋一元交周作養傷費周稱沈在捕房聲言出外尙欲尋仇同轉着沈具結交保○某包探禀稱小的在途緝獲積竊劉思臣詰得從英公廨釋出甫經二日備捕頭將劉從前犯案時所印小照呈案同轉詰劉曰爾屢次遞回原籍如何又來究竟又犯竊幾次劉供稱蒙恩遞回安徽原籍後因遇水災故復來此擬往寗波尋父親同轉飭包探送至長江輪船載回原籍○某包探禀稱王三在宜昌輪船碼頭挖竊張福生袋内皮夾一枚内有小洋六角經張扭住王竟將張手指毆傷小的查得王係著名積竊住在虹口尙有黨羽在彼葛同轉着押候於明日至捕房再核 
[彚解蘇賑]  
　　敬啓者敝所於十一月二十日會同文報局彚解江蘇第二批賑欵規銀一千五百兩同請劉蘭階明經錢以湘上舍至蘇放賑查悉蘇省災區水雖已退而居民失業瑣尾流離加以冬寒不堪凍餓爰急其所急蘇浙分辦以救燃眉然仍籌辦維艱不敷分潤尙兾慈祥君子垂憫飢寒不獨災民千萬戴德銘恩而活命功多天地鬼神亦當欽敬降福無窮也所有解欵理合聲明上海四馬路高易籌賑同人陳德薰等謹識 
[好善可風]  
　　本館協振所前承江東隱裔以藝文備覽一部助賑昨蒙徽州何善士出洋八元購得琅函携去旣足供獺祭之需銀餅投來又可拯鴻嗷之困此事自關仁術斯世不乏善人亟登報章藉楊盛美 
[爲善苦心]  
　　昨有浙慈住上海西門外朱門馮氏交到本館泙一元棉馬褂兩件來信云兹前月初我夫談及家事并云今秋江浙兩省水災甚巨遭荒之人受苦異常談知之下心甚抱憂奈女流之輩窮苦之家囊無餘積殊難所賑爲此没　幸氏居榮昌自來火廠相近當托隣婦帶氏至該廠做女工排板子每日僅做錢三十餘文昨日共計工錢一千餘文將錢兌洋一元并有我去舊棉馬褂兩件一併送奉乞諸善長先生便解災處是所拜禱然數雖小不果氏一番心機諒勿笑我切想富商紳士定必傾囊相助節近冬至被災之處被難之人定然飢寒交迫翹盼接濟以待活命惟愿明春風調雨順五榖豐登氏焚香默祝上天保佑各省人安年豐也祈登申報乃　是眞苦心爲善者矣亟錄之以爲世勸 
[錢塘陳寶渠太守八十徵壽節略]  
　　君世居錢塘爲望族贈公覺菴先生以名諸生幕游楚粤著有晚晴書屋詩鈔若干卷君幼秉庭訓東髮讀書留意經世之學年十六贈公倦游歸里以家事委君不得已棄儒服賈往來川楚江漢　權用莢之利又嘗游粤東操奇計贏非其志也尋海岸互巿奉大府令採辦官茶周歴閩嶠豫章之域　聰强遠游滬上見英國第一次商船入口讀江寗首定通商約章十三條一覽而能記之自是遂留心洋務上海販絲茶者雲集蘇松太道宫公慕久初辦互巿規模草創君獻南北設立兩卡之議北設新閘南董家渡人或以王陽明設贛關相譏君曰陽明不云乎我無私利此固時政所亟也宫公韙其言持重木上而兩江總督璧公昌遽　問如何收稅杜倫漏狀乃如君議詳復施行其識時知幾類此時君年逾四十猶未有遇然名聲起公卿閒矣會直省開籌餉捐遂援例得鹽知事分發兩淮奉委協勸皖捐官軍克復懷遠大府以採辦西洋車仗出力保奏賞戴藍翎擢縣丞改分江蘇咸豐之季粤宼益張軍書旁中蘇松太道吳公煦　捷報處以君襄其事又兼辦義捐局義捐者抽厘洋藥約章未定以義捐名舊用潮人董其役宼言㳫至司事星少君承乏三閱月收捐十四萬有奇未幾賊陷蘇州時東南半壁盡淪没僅存上海一彈丸地又以兵力單弱借西兵爲聲援創設會防局主政者爲永康應公寳時而君實佐之賊氛寖偪城三面皆困君日出入嚴闉中凡偵探軍情濟運糧餉無役不從今伯相合肥李公督師駐滬君奉命出諜遇劇賊圜陳數重突圍出復陳賊狀甚悉李公目君曰　再往乎君對曰爲將之道泰山崩於前而色不變李公大奇之美國人華爾號知兵介君効用於我蘇松太道吳公使以西洋規制練我國新卒名常勝軍初出師邏巡僅集一隊隊五十人兵單勢孤從者皆趄郤君獨匹馬相隨會攻太倉遭小挫人益爲君危君意氣自如輯和將卒再戰遂獲大勝人始　常勝軍可恃增兵簡練所向披靡君先後隨從恢復太倉松江嘉定青浦諸城事定策勲推知縣加同知銜换花翎仍辦會防局事同治三年復蘇州論功再叙俟補知縣後以同知用四年上海新設機器鐵廠仿泰西製造船艦槍礮之屬番禺馮公焌光獻議創辦而香山鄭公藻如與君佐其役始設廠於滬北之虹口　偪而囂華洋互處事有不便議舍而遷之君廼受任擇地周歴履勘重趼不以爲勞屢購輒棄卒得滬城之南六里而近地名高昌可廟廣可百畝以爲大廡基宇旣立而器冶始造雖用洋匠桯督率不中度甚至鑪竈　矣直突迸矣費鉅萬而功不成當局者難之幾有中輟意君上書云聞之宋人刻楮三年而成晉人造弓九載而獻况夫鍊火制器器有形火無體以無體范有形匪精胡獲天一火不成至於再於三三三而九九者久也非數也道家有言傳藥不傳火火候之難言也如是是當鍥而弗舍賒月之候益千金之資必有成效可覩馮公篤君說乃改所爲鑪竈直突者增捐締造徐徐有功其後規模大備月異而歲不同人且不知君有權輿之勞也五年以蘇軍分援肅清皖浙閩三省彚保加運同銜[  此稿未完]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[挽回天心求免災刼啓]  
　　嗟乎世風之不古矣機巧變詐愈出愈新富貴則怙侈滅義貧賤則寡廉鮮恥而求其能盡五倫綱常之道實罕覯焉天心震怒水旱疉興天下幾無晏安之時良由戾氣所聚釀爲天災此所以景星慶雲之不復覩也無己有一法焉誠能挽回天心免此災刼事易行而效易收習近而應之遠事雖近迂　理不謬兹將確有可憑者而一陳之道光二十八九年間川省崇尙禮樂習俗　龎有官守者除整飭民意外倩人徧在城鄉各鎭宣講聖諭廣訓六條並兼說陰果報應諸書是以民心感格不作非爲數十餘年並無水旱疫癘之災紅羊曰刃之刼此其明效大騐者湘省諸郡亦能奉行此事該處亦從無災祲之歲浩大之刼此外則各處　司從不講永不帷視若腦後聞之反爲迂闊滔滔者天下皆是有心人惟有付之一哭奉勸各處民上務宜遵崇聖訓兼說果報諸書則蚩蚩小民感各於無形蒼蒼昊天轉移於有象虞夏商周之盛不幾復見於今日哉挽回天心求免災刼莫速於此再湖南聚善壇所刻醒迷纂要一書明曰曉暢簡而易觀不作深沉之語故爲淺近之言俾婦孺庸夫俱可識認觸目警心自可發人深省聞該堂在漢鎭捐貲鐫板每年刷送近來各處漸有其書如有同心好善之士家有其書　爲翻板則流傳更廣化導愈多其與編淫詞駢小說者其相去幾萬萬哉殊深杞憂力爲普告鑒之諒之是所望於天下諸君子無名氏謹咨 
[巨欵助賑]  
　　黄帝軒轅氏訪廣成子於崆峒山無非兾　壽宇使精神固結而不渝此千古養生之術所以獨擅神奇也今有崆峒氏大善士俯憫江浙罹災不堪其苦特助規銀五千兩委解拯濟慷慨救飢聿行仁而汲汲圓通甦困洵訪道以孶孶在凍餒餘生當亦感恩不淺焉而熾昌壽臧可爲大善士並頌已[  上海北巿絲業會館籌賑公所愚弟施善昌謹誌]  
[上海四馬路文報局内恊賑公所經收東浙蘇賑捐十一月上旬清單]  
　　初四五六日莊儆庵觀察經募東京使署各善士世美堂瑶缷菴澄懷堂三户各洋二十元逸靈室洋十元謙益堂洋八元孝又堂洋七一昌湖堂洋六元愼思堂折席費誠德堂三户各洋五元太原氏怡怡堂兩户各洋四元遵義劉洋三元悟蘭舘洋一元無可奈何　無名氏兩户各洋一元本埠小石山房主人爲女病全愈洋三十元又天順堂號來雲南臬署鄧從善堂第　批募雲南府陳崑山太守鎭平銀八兩又募各善十愼平銀十一兩一錢四分上實收申規廿一兩二錢一分八厘蕪湖招商局李炳賢翁募春和號崔善士經手洋二十元杭省嚴州東關分房徐善士募彭小漁洋二元方效蘇徐商氏沈謹甫致中和四户各洋一元周光元楊少符俞良忠周懷仁　户各洋一角初五日本埠蔡穆堂翁洋二角初日本埠廣永誠號來香港華醫院撥助第二批浙賑洋銀三千元實收原申規　二千一百六十兩高易賑所彚解第十一批東賑規元一千兩福州電報局周公翁募交不留名爐坯洋一元小洋二元又交來王廿劬翁臺伏十元又募廣義臺伏四元陶榖禧施尙　魏　林嚴初四户各一元吳韻笙林小問林壽圖馬廷芳四四户各五角以上實英洋十八元小洋二角淮安書盡社同人募宣德堂翁洋十元三美堂洋一元杭州申昌書畫室來徐蓉甫翁樽節飯菜費移賑三元○○三日共收規元三千一百八十一兩二錢六分八厘英洋二百零九元爐坯洋一元小洋十角合併聲明 
[鎭江電局代收浙江賑捐十月十八日到十一月初十日清單]  
　　常鎭道憲黄墊解百元統領南字全軍劉軍門三百元絨領兩江新兵平宇等營易軍門一百元新兵左營五十元新兵右營五十兀新兵前營五元大橋寶源干記十元玉記十元德記十元成記十元存惟堂二十元章樹勲二元章疏川二元章門茅氏六元武除刼餘生十二元黎芝山十元同生厚募廟永成一元周玉田募慈航冥壽十元愼餘堂一元金光甫募陳藹吉堂王快書堂梁恆裕堂梁衡可堂純清堂高游海堂朱九恩堂廖懷德堂祖文德堂周世德堂吳日新堂趙專善　黄怡遠堂盧體一堂鄧承德堂十五户各二元李培萱堂四魏厚德堂四元周海方八元廖味根堂四元朱勤業堂一元楷大　記六元朱愼餘堂一元蕭餘慶堂四元○共收洋一千二百十四元○前存洋一百三十二元連前大英洋一千三百四十六元合曹平一七寶九百十五兩二錢八分○十一月初十日解滬文報局庫平銀一千兩合曹平二七寶一千另二十兩○除收欵外實墊解曹平二七寶一百另四兩七錢二分合併聲明 
[上海四馬路高易公舘内籌賑所陳詠南經收山東江蘇浙江十月十三日第一百三十二次賑欵清單]  
　　十三日無名氏六角孫叔某朱良之周全堂各洋一元孫頤齋費樂安各一角孫根明孫卓雲各五分共洋三元三角蕪湖招商局李炳賢翁募焦松茂洋三十　元福泰洋十六元四角昌記十六元仁豐十五元公聚和十四元益記九元六角同記八元生記二元共洋一百十三元廣義棧交來何萱榮堂志成堂各十元李仁義堂二元茶養素堂羅恭壽堂馮立本堂謝太保堂聶種德堂劉錦豐堂胡儉盛堂各一元共洋二十九元合規元二十兩零一錢六分八厘常熟愼餘莊募朱寶倫言俞氏言松樵各元忍記三角五分錢廿七文共捐洋三元三角五分錢廿七文辰陽叚煉子二酉定靜子永吉哉永恊隆永合興永恆泰各花洋半元共花洋三元洪立大洋四元四角銅洋四元無名氏六户洋六角薛記铜洋一元源福四角力不從心二角元福安記品記庭記各一角共洋一元蘇州標捐總局募册光裕　周懷本堂唐文祥桂奎居士各一元共洋四元鎭江恆義號募李克修恆義各一元吳玉亭錢七百文無名氏謝善堂各四　文會秋衡賴秉清湯永卿陳漢鄧吉修無名氏三户各二百文共捐洋二元錢三千一百文伸洋三元鎭江大有全洋三元蘇州雷宅憶芹主洋一元蘇垣臬署幕次同人不窺園主人助京紋五兩八錢實重三兩八錢伸規元四兩零四分一厘胡塗居士洋八元惜陰軒二元雨花山樵皖山樵客王裁生五臺山民學步者各　一元太保山不厭讀齋各洋半元耶溪魚者助守山叢書票一張無錫鹽公堂募尊德氏蓮記天水氏陸溪氏各一元隱名氏求病全求病愈南陽氏各半元共洋六元張堰了心願洋五元退補齋報巢生培桂居士各一元共八元楓溪無名氏一元吳松天泰昌陳永泉各半元陳梁輔良福肇德各二角共洋一元八角求安氏消灾各五元步雲軒四元力不從心人洪立大各二元心有餘人一元王模山洪體乾方嚴泉各洋半元方留耕氏隱名氏各錢四百文范文進三十五文方岐山洪川朱星庚洪惟休二百又無名氏一百三十五文洪承兩明元徐鏡魁洪儒各一百共捐洋廿一元錢二千四百七十文伸洋二元四角仙鎭亘心室募惠風書屋五元瘓珊居士石林舊隱鑑記容記各二元共洋十三元京口裕泰號募俞吳何錢一千二百文棉力人無名氏各四百文余金汪六百文汪姓二百八十文無名氏力不足無力人各二百文胡邵趙羅程有心無力各一百文共捐錢四千零八十文伸洋四元吳松俎梅書屋四角閩省張申錫善士募拯急同情册共三十六户番銀四兩二錢慈航景渡册共三十二户番銀三二錢濟貧延册共廿八户番銀二兩八錢救災免災册廿六户番銀二兩六錢造福其間册共二十户番銀二角現成攻德册共十二户番銀一兩二錢共捐番銀十六兩合規元十五兩五錢三分四厘○以上總共收規元三十九兩七錢四分三厘英洋二百十二元八角五分花洋三元銅洋五元錢廿七文守山叢書票一張合併聲明 
[上海四馬路高易公舘内籌賑所陳詠南經收山東江蘇浙江十月十四日第一百三十三次賑欵清單]  
　　十四日徐龔氏求保身安十元丹桂茶樓募二十户二元五角心廉氏二元恆豐泰各友二元不留名四角恆大愼半元陳榮生錢二百沈幼山一百六十王祥祥一百四十陸橋關一元揚州聚盛銀號募了願氏一元公記錢一千零八十文解惡願八百文餘記五百九十五文三經堂力不足齋巿記不留名各三百文錫記免災氏無名氏隱名氏各二百又無力氏青選堂震和愛梨申浦免災各一百文共捐洋一元錢五千零七十五文申洋五元九江　寶成二元長順晉寶號交來愼餘堂洋二十元敦睦堂十三元無名氏二户四元無名氏三户三元共捐洋四十元吳志和浦雅言孫松濤俞松岩玉開源各一元錢樹聲半元吕山泉陳孟芳各二角含吳一角共洋六元織雲仙史李隆吉號各半元烏山樵侣銅洋一元杭省慶仲莊善士募無名氏慶記各十元周軒氏二角孫梓庭錢三百吳儀記吳登洪仲和吳敬記各二百無名氏三户城皇山徐王仲翁周靜軒孫茂七膝仙甫胡佳記陳金生姚庭孫裕號泰記孫熙雨趙慶翁趙麥記公義記胡英甫各錢一百福記壽記徐西泉各錢五十吳庭記四十文共捐洋廿元二角錢三千另九十文申洋三元金匱縣署募非非子無名氏耐寒氏各一元勉力氏二户一元若愚子醒初氏補過氏單單不足道人各半元劉河源春寓有心無力各一元松江郎少山募盛星槎二元楊二姑郎經倫各二角常熱徐祥隆募無名氏一元楊州光裕堂松雲書屋各一元○以上總共收英洋一百十元銅洋一元錢五百文 
 
 
 

Page 10

 
 
   
 
