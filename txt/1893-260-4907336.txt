# 1893 - 260 - 4907336

 

Page 1

 
 
[新印王肯堂六科準繩出售] [  圖書集成局啓]  
　　六科準繩一書集醫科之大成係金壇王肯堂先生所輯其中論症則見垣一方療治則臚列諸法無微不燭有美畢臻誠不愧爲軒歧之功臣本局以新鑄鉛字排印行列并然色潔凈盛以錦套每部四十本實洋五元五角卽日出書有　探討枕秘者請移玉甲報館帳房三馬路申昌書室及各書坊外埠則向申昌書室售報處購取爲盼此佈 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○氷慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[釐正文體說]  
　　上古之世鄉舉里選行舉言揚無所謂考試也自選舉之法不行而考試始興漢以對䇿取士董仲舒天人三䇿土探造化之微下洩扶輿之秘中窮人事之變大儒早識冠絶古今爲後賢之所莫能及顧其時對䇿而外兼有茂才異等孝弟力田諸科是其取士猶以實行不徒托之空言沿及唐宋專尚考試於是古風寖邈唐以詩賦取士權奇卓犖之才舍此無以自進莫不俯首降心推敲乎字句之間鼓吹乎宫商之譜以求合有司之繩尺李杜高才不悄俯就範圍終於不遇固不獨江東羅隠金榜無名而已也宋以䇿論取士天下靡然從風眉山父子聨鏸齊騁踔厲風發而文體爲之一變然以長公之雄才遇歐陽公之巨眼而其闈中遇合之作猶不免圓熟流美之習甚矣哉習俗之囿人也元以詞曲取士風雅爲之掃地而人品心術愈不可問蓋在下之趨向無定惟視乎在上者之操縱上之所取在此彼以求名爲事者遂不憚勞精疲神殫思竭慮以求一日之知幸而得遇則激昻青雲揚眉吐氣腰金佩紫乘堅䇿肥以之誇示妻孥炫耀鄉里以爲大丈夫得志當如是也不幸而不得遇則捐琛秋風依然康了如抱葉之寒蟬噤不發聲如投林之病鳥於邑無色此時此際眞覺宇宙雖大恨無片隙可以藏身窮無復之則且白眼看人青氈還我自童年以至白首沈溺其中而不得飛昇者正不下恒河沙數豈非數千年來之一大浩刦哉若欲爲有本之學固不如制藝爲近夫天地之間有奇必有耦文字之旣有散行而又有駢體者此正奇耦相生之一証也散行之文自周秦以迄唐宋或樸茂淵懿或雄奇恣肆固已極人間之大觀駢體之文自六代以迄晚近代有名家或以詰屈離奇勝或以韻高骨峭勝非卷軸多而才力雄者固不能探其奥窔而惟制藝則兼有散行駢體之長蓋其自首至尾起伏照應一氣相生此其體於散行爲近篇之中有比比之中有排陽開陰合具有法度此其體於駢耦爲近况散行之文以發揮義理爲主駢體之文以驅遣典籍見長而制藝則義理典籍缺一不可是駢散二家之所有制藝固無不兼而有之使從事於此者果能泛覽羣籍奄有衆長有時爲買董可也有時爲枚馬亦無不可有時爲韓蘇可也有時爲徐庾亦無不可且制藝之題不外四子書中苟其沈潛理窟薈萃名言可以化朱陸之異同可以融周程之瀝液闡發義藴獨得心源正不難戞戞獨造卓有千古國家文連昌明其以制藝名家者先後相望其中必有卓然不可磨滅之處乃能壽之梨棗津逮後人固非區區焉博一時之知遇而已自淺陋之士不務其本而徒逐其末於是文體遂爲之一變或以勦龍聲調爲工或以掇拾詞華爲事面貌非不彪炳可觀而細按之則羌無實際所謂金玉其外敗絮其中固不值有識者之一覽而矯其弊者或吏貌爲高古以　合主試之意或鈔襲子書僻字險句累牘連篇使閱者詫其異而莫名其妙其初僅一二人倡之後來者視爲終南捷徑可以獵取科名相率習爲怪誕支離之文其弊遂有不可究詰者近經某侍御奏請釐正文體迭奉綸音凡應試之文務以清眞雅正爲宗不得引用説文及子書而各省監臨又於科塲之前數日懸牌曉示使游省門而踏槐　者咸得觸目警心不復爲詭異之文自經此次大張曉諭吾知各士子具有天良當不敢再存僥倖之心明歲恭遇皇太后六旬萬壽斬廷作育人才嘉惠士類特開慶榜使被褐挾册之儒咸得觀光逐隊出其平日之所學以榮顯於當時此固多士之所軒鼚鼓舞而不能自已者而各省之持玉尺以量才刮金箆以校藝者又皆係名流碩望連日電報傳來各省鄉闈題目類多堂皇正大吾意他日蕊榜高懸闈中名作傳潘藝林當必有大快人意者豈非風氣轉移之一大關鍵哉且拭目以俟之 
[本館接奉電音]  
　　昨由京友電傳上諭一道敬謹譯登○八月十二日奉上諭李瀚章奏考紳重遇鹿鳴懇恩與宴一摺三品銜前浙江候補知府朱德澄年逾八秩鄉與重逢洵屬藝林盛事朱德澄著加恩賞給二品銜准其重赴鹿鳴筵宴以惠耆年欽此 
[神京筆記]  
　　户部顔料庫員外郎載副郎之缺經三庫咨取内閣宗人府各部院衙門保送之内閣侍讀覺羅紹昌等十員於光緒十九年七月十九日帶領引見請旨簡員調補本日奉硃筆圈出户部顔料庫員外郎員缺著户部員外郎玉寛調補欽此○管理太常寺事務禮部尚書臣宗室崑岡等謹奏爲循例具題事照得光緒十九年八月十二日秋祭奬忠祠案查臣寺祀則應由散秩大臣中題遣一人讀文主祭准侍衛處將散秩大臣銜名開送前來臣寺照繕題本進呈恭候遣派一員俟命下之日再由臣寺轉行知照謹此題奏請旨於光緒十九年七月十七日奉硃筆遣委散秩大臣一等英誠公連蔭欽此○都察院左副都御史奕鶴樓副憲年之子花翎三品廕生宗室載衍經吏部帶領引見奉旨以七品筆帖式用欽此刻由吏部堂官當堂將載衍簽掣宗人府在七品筆帖式上學習行走除傳知該員外已行文宗人府查照矣○廂監蒙印務叅領啓賢以本旂七甲題署佐領那蘇札普現穿母孝照例給假百日所有百日内該佐領圖記應卽派員暫行看管等情禀知本管都統點派當由恩保庭都統諭飭七甲正叅領善志先行看管容俟派員暫署云○鴻臚寺爲咨報事查同知陳喬年王鴻遠王郅李文濤弓但燨張价藩通判沈紹祺知縣劉人駿劉希亮翟紹恕翁炳南吳兆林魏時璟徐致章趙曾槐吕渭英侯昌錦耿祖培吳祖堯黄象奎李恒丁起鳳林維景孫祖華張孝詒賀良翬鹽大使謝炳麟曾巽之戎内熙韓𩆩等三十員均赴本寺謝恩訖相應知照吏科查照可也○内閣典籍廳爲片交事前准禮部移請撰擬已故察哈爾都統奎斌已故廂紅蒙都統文秀祭又各道等因兹　 
 
 

Page 2

 
 
滿漢祭文業已撰就相應片交貴部派員持片卽日赴廳領取可也○總管内務府大臣爲知照事頃由總管劉德蔭口傳奉旨皇太后於本月二十二日自西苑移蹕頤和園所有應行導引扈從以及跟隨關防侍衛官員人等均於是日寅刻在德昌門外伺候等因奉此相應知照各該衙門凡有應行傳派預備之處查照向章辦理可也○湖北巡撫遴委大挑知縣司徒袞等管解本年奉撥湖北第六批地丁京餉銀四萬兩分裝木鞘依站解京已於廿二日抵部當將餉鞘卸載由原解丁役立赴當月司挂號訖遂卽雇夫分將餉鞘扛入後庫院中堆存鎖繫原解丁役於彼住守以俟銀庫示期騐收儲庫云○户部爲知照事所有本部廣東司主事一缺奏請以服滿起復到部行走之應補主事曹榕擬補於光緒十九年七月十九日帶領引見本日奉旨户部廣東司主事曹榕著准其補授欽此欽遵到部相應知照吏部查照可也 
[報効續聞]  
　　京師八旗文武大小官員報効明歲皇太后六旬萬壽慶典欵項奏奉允准卽自本年秋季俸銀内先行由户部核扣二成五明年春俸再由户部核扣二成五業將奏稿咨文恭錄報端是大小京官無論滿漢文武今秋俸内卽照二成五核扣存庫備撥矣乃近　户部行知八旗以下五旂包衣係爲王公世僕不與此内所有報効慶典欵項應扣二成五免其核扣以示區别凡隸下五旗親郡王貝勒貝子公等門上自三品以迄九品護衛等官仍照舊章卽自本年秋季俸銀起仍按十成支給云 
[電傳甘肅鄉試首塲題]  
　　頭塲不知言無以知人也二題必得其名必得其壽三題非其義也非其道也至一介不以取諸人　詩題賦得羌笛一聲山月明得明字 
[電傳雲南鄉試首塲題]  
　　頭題逹巷黨人曰至吾執御矣次題來百工也柔遠人也三題君子存之詩卷幔山泉入鏡中得泉字 
[電信彚登]  
　　昨接宜昌發來電信云出使英法大臣龔方伯於十一日晚乘江通輪船起節入都○又接天津來電云江西巡撫德曉帥於十二日到津准十四日乘新濟輪船赴滬 
[南闈頭塲閑話]  
　　此次上下江士子到省甚遲兩學憲開考遺才時人數寥寥廿七八九等三日續到補考以及大收擁擠不堪天公不做美連日大雨如注無不帶水拖泥由此受病者實繁有徒初八日頭塲四點鐘封門時因病扶出者五六十人初十日黎明由姚家巷南頭吊出病斃者一人信府河小茶館内通州考生因病不能進塲旋卽身故未題金榜之名遽赴玉樓之召亦可哀矣 
[文宗起節]  
　　上江學憲吳文宗於初九日辭行回太平駐署下江學憲溥文宗初四日考試遺才畢於初五日拜客初六七日制事及司道開筵請宴初八日學憲答席觥籌交錯極一時之盛初九日辭行初十日十一點鐘出水西門登舟回江陰駐署接辦各屬武生監遺才 
[大令進署]  
　　新任江寍縣趙小帆大令於初五日辰時接篆已詳前報兹聞調任江浦縣藍雲峯大令於初九日遷回中正街公館擇於二十日接江浦縣篆趙大令於初十日午刻由評事街廣聚客棧排齊全副儀仗進署 
[藩憲履新]  
　　新任福建藩司黄直臣方伯由滬附搭輪舟因洋面阻風於本月初四日始抵閩口十二點許至馬江督辦船政局務楊芝仙觀察曁附近各砲臺將領上船拜會城中府廳縣皆遠來迎接方伯藹然春風温然氣度時有管帶内河水師砲船江濟之協臺偕其同寅三人與方伯有桑梓之親持刺投謁方伯接見間竟有候補武員沈某插進求見不知儀注叩遞履歴方伯一笑謝之閩口連日大風繼以大水天氣異常寒慄各官在馬江迎接伺候累日因未帶寒衣以致感冐者多有某叅軍垂暮之年忽然泄　頗覺危急方伯是日并不上岸謝步初五日由馬江乘坐官船以機船拖之順潮而來一點鐘到大橋下文武各官及同鄉官陳都戎金旺管協戎鎭武俱紛紛奉上手版方伯俱擋駕免見卽時上船督辦南臺稅厘總局吳芷献觀蔡與方伯聨袂直抵局中小叙片刻方伯隨告辭上輿時地方官已預備夫馬儀從在外伺候遂一路押道呵殿晉城各官已紛紛先行在五里亭叅見車馬紛紜頗形熱閙方伯眷屬至二點鐘始聨輿入城其餘均次第晋署方伯現年五十有九雖鬚髮斑白而精神矍鑠屏翰全閩定有一番新政也 
[幸未爲災]  
　　福州四月間曾有洪水幸漲不甚高隨到隨退故不成災至本月初一日大橋下來源甚急其色濃寅洪水驟至初二日大風雨水勢亦澎湃而來漲及岸上南台隖岸聖君殿潭尾街田疇及低陷之地有二三尺之深及抵天明漸卽退下現天氣晴朗河伯已作朝宗之想無復作虐矣出西關外十餘里許垚沙南嶼等鄉水勢十分浩大據鄉人言是水來自永福踰山越壑始有此大觀俗呼爲南港水尚幸並未爲災耳 
[官局偶紀]  
　　天津鐵路官局任重事繁甚於商局商局係集股而成卽所謂鐵路公司管轄天津至古治一帶鐵路田古治而灤州而關外已成未成各路係由官欵興修是以由古冶而上至天津謂之商路古冶而下至關外謂之官路管理商路者謂之鐵路公司管理官路者謂之鐵路官局宫局係因公司係創官局局面闊綽與公司不同且日前創辦公司由伍秩庸觀察一人主持事不紛更責無旁貸官路總辦不止一人勢位旣均不相統屬而意見遂有參商各有私人互相水火李傳相於今夏特札張漌卿觀察爲官局總辦蓋以觀察曾在臺灣辦理鐵路馬輕就熟用收得人之效而觀察到差亦事事概求節省以副傳相委用之心現擬將前帳清釐於西歴九月初一日西人薪水暫未開發西人遂嘖有繁言且登報牘觀察固任勞任怨不以爲嫌然觀察苦衷殊屬不蒙曲諒也並有妄肆雌黄者謂公欵已竭挹注無從不知五六月間兩次由部領發九十萬金存於匯豐銀行尚未支用豈區區薪水遂至稽延耶泚筆紀之載詠不諒人只之詩矣 
[地保日增]  
　　天津紫竹林係一隅之地從前祗有地保一人嗣以五方雜處事務稍繁又保一人承充以資辦公然保人均係揑名但與捕署胥差商明費用卽可揭示通衢趨公應役而每名費用不過津錢二三十千由是無事則魚肉良懦有事則顚倒是非爲烟酒之資衣食之計無業人等以爲成本旣輕獲利又重現已增至四人四人之外復有散役若干其日用所需無非取給居民區區烟户已被擾不堪詎前月廿五日捕廉又放高升王振廾等三人承充地保連前共計正役七人夥役十餘人正不知地面有何出産足供如許莠民蠶食也僧多粥薄若輩其亦於投充時計及否耶如捕廉稍示限制勿令若輩充斥其間未始非嘉惠地方之德政也 
[會匪正法]  
　　前紀由湖北地方拿獲著名會匪一名熊登旺又名棟樑綽號老五由文武營務處率同承緝委員候補知縣劉子運明府籌曁發審局委員嚴鞫數堂始以狡展翻供繼之法網難逃仍以原供承招以是各憲將該匪供口黏呈禀請撫憲沈仲帥仲帥披閱之下赫然震怒謂似此謀反叛逆罪不容誅卽於月之初四日鐘鳴十二點仲帥發出大令一枝交撫標中軍米海秋叅戎持赴監獄提該匪斬决梟示叅戎奉令帶同兵目飛馳至縣署會同首縣章幹臣明府由犴狴將該匪提出綁縳押至北門外如法斬於巿曹隨將首級裝入木籠懸杆示衆聞尚須傳示上遊各埠查該匪年甫三十餘髮寸許面貌猙狞出禁門口呼冤杜見官不跪綑縳齊備以無頂小轎舁之該匪堅不坐轎必欲步行差役將其掀入轎中以髮辮紐於轎之後杆該匪一路喃喃駡不絶口直至法塲劊子手喝令跪下該匪尚復倔强法塲朝西偏不向西而向北跪下臨刑面不改色眞可謂愍不畏死者矣 
 
 

Page 3

 
 
[京口官塲紀事]  
　　常鎭通海道黄幼農觀察擇於月之初六日下午十一點鐘時排導出西門至六吉園碼頭乘招商局江孚輪赴金陵謁見劉制軍面禀事宜瀕行時寳蓋山新兵前營在蒜山站隊鳴槍示敬屬下各官齊赴躉船恭送手版脚靴頗形忙碌○鎭江木厘分局龍大令璋近奉上憲檄調南闈鄉試簾差所遺木厘一差由督憲劉峴帥札委張貴誠司馬庖代司馬奉檄後卽於初二日入局視事龍大令亦於是日薄暮乘怡和洋行泰和輪船前赴江寍矣○辦理鎭江關洋務局曹明志明府因有要公於本月初三日早乘坐官舫赴姑蘇謁見各大憲約躭遲數日當可言旋○督標新兵前營吳繼培軍門前赴金陵公幹業於初六日下午乘飛熊輪船抵鎭標下各哨官弁兵齊赴碼頭恭迎如儀○　捕分府饒應祥司馬前因感受風寒特詣道署請假三天兹者喜占勿藥精神如常旋於初五日早謁見黄觀察禀安銷假連日審訊案件○本月初三日爲文昌帝君誕辰先期丹徒縣王大令預飭辦差人等將文昌宫掃除潔凈結彩懸燈是日黎明文翰青統制關道憲黄幼農觀察及文武印委各員命駕往祭俎豆韾香冠裳肅穆誠盛典也 
[僧人被刦]  
　　有友自吳江來者談及一事頗駭聽聞爰泚律記之據云吳江城外數里之遙有觀音堂焉暮鼓晨鐘香烟頗盛住持僧某年逾不惑生平少有積蓄是處無賴之徒恒向該僧敲詐不遂則百般滋擾定欲滿其慾壑而後已有孫某者著名流氓也以屢詐不遂懷恨於心乃於上月某日糾合同類十餘輩一擁而進聲稱拿姦七手八脚將該僧所有洋銀三百餘元悉數搜去又將該僧綁縛舁置舟中聲稱駛往太湖置之死地該僧哀告曰貧僧一生所有情愿奉敬好漢等爲壽但求饒此狗命若輩不允所求只顧望太湖進發駛至中途見湖畔泊有漁舟數艘該僧卽狂呼救命漁丹上人聞之立將該船阻住細詢情由無賴等謂之曰此僧罪惡彌天不可數述爾等自顧捕魚無干他事也該僧極口呼冤漁人聞之大爲不忍遂上前將其救起諸無賴見事已敗露當卽躍登彼岸一哄而逃該僧出險後深感漁人救命之恩卽向某紳假得番佛數尊以酬謝之一面具禀投縣署控告邑尊准詞之下立飭幹差四處緝拿務將諸流氓獲案究獲但不知能否緝獲也 
[冐取存洋]  
　　蘇城油車巷某姓婦於初五日持洋五十元至護龍街錢鋪存寄言明逾時如有急需卽當飭人來取鋪夥唯唯有楊姓子者年甫十四甘習下流取乃翁值錢衣物至賭塲輸罄正在無可奈何街頭彳亍忽聞婦言喜出望外俟婦去後約一點鐘許卽至該鋪冐取鋪夥以言語相符深信不疑如數付之逾時婦自他處回鋪夥詢之婦曰我尚未回家安有此事當卽著人尋覓見楊在賭塲内呼么喝六乃拉至婦處初猶抵賴繼經旁人揮拳欲毆始將原洋取還婦以其年幼訓誨一番揮之使去 
[幸未成災]  
　　蘇州府署東首瑞芝閣鋪於本月初六日晚餐旣畢安排就寢學徒某甲手持洋油燈於帳桌上料理一切偶不經心燈遽撥翻登時烈烈轟轟蔓延諸物甲慌極初猶不敢聲張隨手取盆水向火上亂澆不料非徒無益火勢愈覺猛烈不得已大聲呼救幸爲時尚早鄰右皆未就寢聞聲畢集赶卽設法灌救得以轉危爲安僅焚去櫃内諸物餘皆無羞已云幸矣 
[軍門出洋]  
　　江南提督來滬情形兩紀本報兹悉軍門此來係循照向章出洋巡閱定於昨日黎明時换坐保民兵輪出口本埠提右營廖叅戎守備程守戎上海縣黄大令等均恭送如儀 
[虹口瑣誌]  
　　邇來滬北引翔港地方竊案疉出居民不能安枕前日周子清家又被竊賊以毛竹置於墻隅猱卄而上竊去古銅香爐花瓶等物值洋一百餘元至翌晨始覺投報美捕房黎副捕頭已派捕往勘矣○洋行買辦胡某賃居美界北山西路積銖累寸家道小康前晚被妙手空空兒從後門入至上房竊去金師衣服洋銀等物共值洋三百元之多昨日投捕房報失不知卽能緝獲否 
[請勘駁岸]  
　　滬上錢莊一業爲生意之大宗分爲南北兩巿邇來北巿各錢莊集資在鐵馬路地方購地建造錢莊會館業已將次工竣惟須在牆外起築石駮以扶土岸深恐有碍河道經該業董事屠成杰具禀道轅請派員察勘聶觀察准如所請卽派委員會同上海縣黄大令定於昨日午後前往履勘 
[訪拿撞騙]  
　　關道憲聶觀察訪聞近有逝江武舉徐擒虎在英法租界各店鋪冐刻關道憲名片分送硃卷跡近撞騙因特札飭上海縣查拿示禁黄大令奉文後業已飭差查究一面出示曉諭俾各店户不致再受其愚 
[招認屍身]  
　　英界靖遠大街德順小客棧前月有陳姓病斃其中當經三圖地保石茂卿投縣報騐飭殮發壇在案迄今多日無人認領昨由黄大令出示召認略謂如有親族儘可來案具領並將該屍年貌服色附後陳姓年約廿七歲面白無鬚身中上身無衣下穿白洋布褲白布襪白布襪帶元色雙梁鞋袋内有當票五張大錢十一文 
[大水阻路]  
　　鹽販馬天喜因彭大明肇事一案同時提訊遞回湖北黄岡縣原籍業已由縣飭差起解按跕前進及至崑山縣境因前路水勢陡漲水能跋涉因於前晚押解回滬仍投上海縣收所聽候水退再行起解 
[解犯赴]  
　　虹口小工戎清裕與小工王阿二爭奪扛煤將王毆斃報縣騐　屬實並委捕廳陸少尹騐明面貌已紀本報昨日黄大令備文交與原差午前升堂飭提戎至案當堂點騐無悞交差押解起程前赴松郡過堂 
[寛限措銀]  
　　利濟木輪船局股東李楚芳在蘇上控魏勉齋吞銀扣船等情奉蘇撫憲派委來滬會同上海縣會訊各情已紀前報前晚憲委劉司馬蒞縣會同黄大令升堂飭提兩造訊問李楚方供現在已與各股東再四籌商前堂奉諭貼銀一節似乎太鉅可否酌減劉司馬曰爾等兩造各歸分做則日後爭執不知伊於何底本委别無斷法惟有令爾等照去年黄大老爺原斷貼銀與魏勉齋以省周折卽使目前稍爲吃虧日後獲利可操左劵爾等亦不必多瀆李楚芳等仍請减斷可馬與大令再三開導孚等始遵諭繳銀司馬復提魏勉齋至案供創設此局職員起造六船費銀一萬有餘現在虧負各債尚難彌補如蒙斷給銀兩須請加至一萬兩以外方可敷衍且有木輪三艘被李松雲擱壞亦望斷回否則情願分做司馬曰爾固執太甚本委惟有照此判斷爾如不遵聽爾而已司馬遂諭李楚芳等出外措銀於次日繳案李等求寛至十三日措繳司馬頷之卽着分别退去 
[流氓管押]  
　　虹口著名流氓華寳榮糾同羽黨向人尋釁在坭城外聚衆打架並將廣東人陳富貴軋至虹口藉端拆梢經陳投報捕房華則乘間脫逃旋由包探王阿二拘獲華之同黨張百勞張海和陸阿眼等三犯解送公堂蔡太守訊供二次著陳邀同伊父來案於禮拜四冉訊其詳已記前報昨日王包探投案禀稱小的查得張百勞等實在坭城外及虹口等處打架訛詐求請重懲陳偕母某氏投案訴稱前堂奉諭命小的同又投案今因父親年邁步履維艱是以同母到案求恩將張等嚴辦太守問陳母曰爾子素來安分否供稱冋來安分問旣係安分何以爾夫不來供稱丈夫實因年老不能投案太守向張百勞等研詰百勞海和及陸均㐲地苦求太守商之易孟士君判將張百勞張海和陸阿眼分别管押一月期滿各笞二百板一面仍飭王探拘拿華寳榮到案究辦 
[根究誘拐]  
　　著名私販張熊富渾名大刀張三專在各處誘拐婦女來滬以薦引傭工爲名藏於小東門開花烟館之惡鴇董王氏處逼良爲娼或販賣於别家花烟館爾來張又在江北地方誘一女子來滬在董王氏處逼娼事被葛同轉所聞密飭包探孫錦　帶移往　詎張等已 
 
 

Page 4

 
 
將該女藏匿遂將張及氏二人拘押捕房昨晨解至公堂葛同轉將董王氏詰問供詞云吾問女在何處誘來供稱女由開花烟館之黄二携至張處由張送至小婦人處賣娼計身價洋一百元於七月二十日來宿嗣因有病由其母領回張供與氏同通事禀該鴇前日拘押捕房時供明交保出外將女尋交現忽翻供請爲研究同轉一再研詰各執前詞飭將男女一併管　著父黄二及該女來案再核 
[抛屍被獲]  
　　昨晨黎明時有江北人某甲手持蒲包一隻行至英界浦灘止欲抛乘週被巡街西捕瞥見上前拿獲詰問包中何物中言語云吾該捕察看包中係一男孩屍身遂帶至捕房捕頭冋甲研詰甲供稱此係我子因患疾病身死乏錢購地埋葬擬欲　諸浦中捕頭飭傳地保到來騐無傷痕命將該屍携往義塚掩埋 
[限償欠欵]  
　　顧阿新冋在滬南開設點心店前因其兄完婚曾向朱萃生借洋數十元屢索無著朱忿甚前日糾合十餘人將　心店内什物搬取一空顧心不能甘將朱扭至廿三七鋪巡防局探告局員黄衡堂二尹升座集訊以顧所借之洋理應清還判將什物交　所有欠欵着原中顧進坤及保人等於三天内交到洋銀三十元然後將借據交案富堂註銷違干未便兩造皆遵諭顧則交人保去 
[有美必彰]  
　　本館協賑所昨接厚德堂葉來函云春間在鄉鎭小築蝸盧承諸君惠以厚貺本當洗觴酬謝惟忠順直飢氏待振孔殷勸振之法已成弩末是以不揣愚陋將筵資洋二十元助交恊振公所爲諸君造福并伸謝悃尚祈鑒原又接張君熙浩函云本月十三日爲先嚴訪河公八旬冥誕本當延僧禮懴刻因事不及特先籌措英洋十元送請貴館檢收彚解順直災區以資先君與先妣楊太安人冥福又冀二子讀中西書易進氏助洋十元此數君子者或節宴客之資作振飢之舉或省誦經之費爲積德之基或貽式穀之謀漙災區之澤胸襟識見皆能超越庸流誌之爲飢黎謝並爲世俗勸 
[同善共濟]  
　　謹啓者敝堂接奉金陵協振公所經募第十一批振洋二百四十元又奉海陵積善堂交來傳經堂劉大善士樂助洋二百元南巿恆泰號交來浙寍童夏蘭大善士求病速愈樂助洋一百元電報局來劉浩如太守經募洋五十元永祥莊交來永安堂大善士樂助順直振洋五十元又經募四位錢洋併合洋三十一元五角濠上漁隠大善士經募本洋四十元英洋四元錢和豐大善士樂助洋三十元義生　交來經募十二户洋三十元鴻興行交來厦門榮昌號大善士樂助規銀一百十二兩先後祗領具徵仁人義舉菩薩慈悲或集腋以成裘或解囊而救命報施不爽功德惟均敬代災黎望雲叩謝附登報牘敬告同心[  上海六馬路仁濟善堂籌賑公所施善昌謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探黄四福禀稱蘇人沈阿四失去布衣六件錫茶壺一把投報捕房經小的查得沈之失贓在挑舊貨擔之徐阿六處小的將徐拘獲向之盤問據稱向一不識姓名人買來押令指拿無著爲此解案請訊沈黄氏投案訴稱丈夫名沈阿四家中被竊幸由包探查獲今日丈夫有事囑小婦人來案請領贓物徐供稱以賣舊貨爲生此種物件向一形似乞丐者買得太守問其人可能指交供稱難以指交太守曰爾收買贓物本當照例嚴辦姑念苦求從寛開釋○包探禀稱陸阿生年未成丁竟敢犯竊偷套褲玉簪等物避匿施郎山所開客棧中旋經小的查明將陸施解訊陸阿生稱係嘉定人年十四歲父母均故小的因衣食不周初次犯竊施供小的現開客棧陸來借宿初不知其犯竊太守問陸曰爾原籍尚有何人供稱尚有叔父太守商之易君判將陸遞解回里○陳席氏訴稱兒子滿月倩薙髮匠謝濤泉剃頭乘間被竊盆中金挖耳及銀飾等件太守訊供之下謝堅不供認遂著於禮拜四覆訊昨據包探將謝解案請爲發落原告並不投質謝報定前詞太守判令交保○昨日上午蔡太守訊案畢正欲退堂忽有曹小坡者血流被面扭王金裕至案曹訴稱係天津人在治下爲小本生意與王同居一棧今晨王不知何故糾合多人一見小的不由分说遽爾蜂毆以致頭額被傷太守問曰伊等持何物毆爾供稱一時昏暈並未認清太守問王曰爾因何將曹毆擊供稱小的係清江人曹之傷痕實係自已用碗片割破太守得供判將王管押曹飭醫院察看傷勢輕重再行訊辦 
[法界公堂瑣案]  
　　郁包探稟唐慶番混入江天輪船爲野鷄扛夫行竊大錢二千四百文拘獲人贓解案唐供有某客將錢抛棄艙門首爲小工三四人所見正欲瓜分被小的奪下並非行竊同轉騐得錢上有票書明寄王悅來收字樣遂將唐押候掌頰四十下贓存捕房諭包探至該輪船查明失主認領○包探解積竊陳永夫至案稟稱陳係積竊今忽改名慶和在碼頭上東張西户立卽拘獲搜出當票二張解案請訊陳供現已改過自新所當者係短衫二件均係已物同轉判將陳責一百板當票查明再核○孫包探解　捕之孫子吳文明到案同轉着送普育堂交其父留養○又解花烟館逃妓徐朱氏卽金寳到案同轉飭送普育堂擇配○包探郁庭湘禀保寍報騐行出店宋雪生於七月初一日因挑水起釁被老虎灶水夫楊長海擊傷蜱指當送仁濟醫院療治已有月餘今將宋楊傳案請訊宋供向在俄國公館爲出店現派在該公館所開之保寍報騐行爲出店七月初一日因挑水被楊將扁担擊傷手指由捕房送入仁濟醫院至本月初一日始行出院尚未全愈據醫生云冉閱二禮拜可愈因小的囊資用罄不得已而出院求請將楊研究問爾月支薪水若干供月得工洋八元目下雇人庖代楊不認行兇同轉判楊交洋十元給宋爲養傷費楊供祗有洋三元一角作爲罰欵餘求恩免同轉不准著向老虎灶主張甘處交洋宋叩謝而退○湯義法偕西人勇控失匯票一案迭詳前報昨晨湯亦投案候示同轉訊問之下湯稱該匯票由海參嵅地方於三月初三日由俄國信行寄至上海交叙源棧内之東盛德號内不知如何在永興利夥林萬清手問爾何時知票失去答稱於四月十三日來滬說未收到立卽打電知照該信行云可向銀行知照遂至該銀行知照早已匯去求請追究詰之永興利夥嚴芳圃供稱林萬清約在二十左右可以回滬有信呈閱同轉閱竟謂信有何用爾總須交林到案方可料理否則須著爾等賠償嚴稱准於廿一日將林交案同轉准之又謂湯曰爾亦須打電至海參崴該信行查明此票究竟如何失去湯堅請究追同轉怒甚喝令退去○包探禀李茂松於昨晚三點鐘時手持衣包一個在小東門外閒行情有可疑拘案請訊同轉命將包開看係單夏衣服二十三件水烟袋二枝鞋一雙並有上海縣黄大令銜名書信二封同轉研訊之下供稱係德安縣人與黄大令有親誼小的欲往京師道經滬上緣川資不敷流落在外於七月間修書至縣署求見黄大令給我洋二元令我回去後又修書往見適大令拜客未回未能遇見問衣服烟袋何來供稱自已有衣四件餘均友人劉有林之物因欲出門將物件付諸長生庫謂爾將已物付質亦不應於夜半時在途行走爾現住何處供與友人劉有林同住二擺渡新昌隆棧内可請訪查同轉將李申斥一番令其赶緊回去不可久居滬上李遵諭收領原物叩謝而退○郁包探解何源生陳桂寳及雙門手槍一枝到廨據探夥蔣福生禀稱西人某甲携手槍十二枝卸失其一查得二枝被小工拾去一枝被小乞丐阿根所拾將槍寄與擺茶攤之何元生處復携至南巿交與乞丐陳桂寳轉向同類小山東手售洋四角小的查確前往吊贓詎被陳率黨數十人將小的圍住勢欲毆擊聲稱須出洋四角方可取回小的見勢不佳如數付洋令陳同至何元生處訊問詎何竟糾合乞丐欲將我毆擊經巡街西捕至始將何陳解案請究何供在招商局一號棧門首擺茶攤槍係陳寄下當卽取去餘不知情陳供槍由同類阿根交我售賣因託小山東經售得洋四角均已瓜分問小山東阿根何在供均在南巿施粥廠若問丐頭不難拘獲同轉遂將何管押五天陳押交阿根到案再核 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年八月初四日京報接錄]  
　　浙撫松奏防軍善後第八次報銷摺○又奏籌解癸已年兵餉片○又奏報銷防軍收支各欵片○又奏籌解地丁京餉片○又奏籌解鹽厘京餉片○又奏厘金項下籌解邊防經費片○川督劉奏調取文闈簾官片○又奏叅革世職片○漕督松奏保舉糧道片○又奏報葦蕩歲産情形片○○頭品頂戴浙江巡撫奴才崧駿跪奏爲浙江省光緒十六年分支應各營旗薪糧等欵銀兩列爲防軍善後第八次報銷恭摺具奏仰祈聖鑒事竊照浙江省歴年支應軍需用欵自同治三年七月起截至光緒八年年底止節經先後列作九案分别奏咨核銷並遵部行新章光緒九年起應按一年一造不准再列軍需名目業將光緒九十十一十二十三十四十五七年分一切用欵分作防軍第七次報銷均經造册先後奏咨核銷基光緒十六年分第八次報銷用欵銀數經臣於光緒十九年六月間先行開單奏咨備核各在案伏查浙江省近年以來水陸安謐惟浙東寍臺温各郡縣地屬海濵前經欽奉諭旨挑選練軍砲兵擇要駐防並酌派統領大員以資控馭卽復裏各營亦俱練軍備調整頓防禦在在均關緊要而浙西一帶東盡乍浦西連太湖汊港紛歧游勇匪徒出没無定全藉留防水陸諸軍分别巡防彈壓免致滋生事端其所需餉項經費均遵奏定章程核實支發無可减省兹據各局委員將光緒十六年正月起截至是年十二月底止經收經支各欵分門别類册報前來除海防案内收支各項遵照部行剔歸另案開報又修造外海師船等欵照案另行專辦外計本案共收藩庫曁厘捐總局各欵銀一百三十萬八千九百餘兩除恊濟北洋海防經費銀三十二萬兩應剔歸該省自行造報又照案登除防軍第七起報銷案内欠發薪糧製造等銀五十三萬六千二百九十餘兩計本案實收銀四十五萬二千六百三十餘兩共應支楚湘水陸各軍薪糧及巡洋水師弁勇口糧曁統兵各大員津帖公費併各練軍津帖口糧文武員弁鹽菜騎䭾例馬卹賞挅辦製造書役工食等項共銀九十八萬六千四百三十餘兩收支相抵外實欠發各軍薪糧採辦製造項下銀五十三萬三千七百九十餘兩經防軍支應報銷局司道督飭局員逐欵厘剔悉心勾稽均係核實支發悉與例案相符並無絲毫浮濫遵照部行統造全册列爲浙江省第八次防軍善後報銷聲明本案支給留防水陸各軍薪糧等欵均遵照部行新章核發應請准予照銷又所收厘捐等欵皆係銀洋錢三項並收現仍照案一律合銀開報等情詳請奏咨前來奴才覆查無異除將收支各項清册分别咨送户兵工三部查核外謹會同閩浙總督臣譚鍾麟恭摺具陳伏乞皇上聖鑒勅部核銷施行謹奏奉硃批該部議奏欽此○○崧駿片再准部咨奏撥各省癸已年兵餉單開貴州省緑營官兵俸餉撥浙江癸已年應徵地丁銀四萬二十兩陸錢二分四毫五絲六忽咨浙卽將報解前項銀兩起程日期委員職名先行專案報部以憑查核等因當經轉行去後兹據藩司劉樹堂詳稱浙江省地丁撥欵過鉅不敷動支黔餉緊要未便延誤卽由厘捐總局於厘金項下籌解銀一萬兩發交天順洋商號領匯黔省作爲奉撥地丁項下癸已年兵餉所需匯費仍由黔省查照前屆成案照數籌給其餘應解之欵容俟續籌解濟等情詳請奏咨前來奴才覆核無異除分咨查照並取領匯日期咨報外理合附片具陳伏乞聖鑒謹奏奉硃批户部知道欽此○○崧駿片再浙江省防軍善後報銷第七案内隨同附銷光緒十五年分寍波局支應購買外洋軍火以及輪船薪工口糧修製器具篷索等欵銀兩循照向章造册於光緒十八年九月間經奴才附片奏明咨部核銷在案其自光緒十六年正月起截至是年十二日底止接支購買外洋軍火曁福建省調浙元凱超武等各輪船薪工公費等銀仍循向章隨同防軍第八起報銷正案於光緒十九年六月問復經奴才遵照部行新章開單奏咨立案兹據防軍支應報銷局司道詳稱伏查浙江省寍波局支應購買外洋軍火並福建省先以調浙元凱超武等輪船薪工公費煤炭並修理添置蓬帳器具等項經費自光緒十六年正月接支起截至是年十二月底止計銀洋錢三項合共支銀九萬八千一百一十兩八錢九分二厘五毫飭據寍波局查開册報前來確核各欵皆於厘捐項下提撥支放並未動撥藩連關庫正雜錢糧與歴次奏案均屬相符造册詳請附奏前來奴才覆核無異除將收支清册送部查核外謹會同閩浙總督臣譚鍾麟附片具陳伏乞聖鑒謹奏奉硃批該部知道欽此○○崧駿片再承准軍機大臣字寄欽奉上諭户部奏撥光緒十九年京餉限五月前解到一半十二月初間全數解清不准截留改撥藉詞延誤等因欽此並奉鈔單内開撥浙江地丁銀四十萬兩業經先後四批共籌解銀二十萬兩奏咨各在案兹據布政使劉樹堂詳稱動支光緒十九年地丁銀五萬兩派委候補同知方駿管解循案由滬附搭輪船運津解京交納等情具詳請奏前來奴才覆核無異除分咨查照撥護並取起程日期咨報外理合附片具奏伏乞聖鑒謹奏奉硃批户部知道欽此○○崧駿片再户部奏撥光緒十九年京餉案内指撥兩浙鹽課鹽厘銀二十二萬兩行令於開印後分批起解限五月前解到一半十二月初間全數解清等因恭錄諭旨行文到浙卽經轉飭欽遵籌解業已解過户部京餉銀十一萬兩在案兹據署浙江鹽運使事杭嘉湖道王祖光詳稱在於縣塲灶課曁綱票課厘項下籌解户部京餉銀五萬兩委候補運判胡汝翼鹽經歴易德謙管解仍照成案飭令該委員由浙至滬搭坐輪船運至天津由陸赴部妥速䟎解等情詳請奏咨前來除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片陳明伏乞聖鑒謹奏奉硃批户部知道欽此○○崧駿片再准部咨奏撥光緒十九年東北邊防經費一摺光緒十八年十一月二十三日具奏奉上諭光緒十九年東北邊防經費照案指撥浙江釐金銀八萬兩著該撫按照指撥銀數於來年五月前批解一半年内全數解清毋稍遲逾等因欽此並鈔錄原奏咨行到浙當經轉行籌解去後兹據布政使劉樹堂詳稱移准釐捐總局在於厘金項下籌動銀四萬兩解司查有補用知縣試用縣丞盛尚頤堪以委令管解循案由滬附搭輪船運津解京交納等情具詳請奏前來奴才覆核無異除分咨查照撥護並取起程日期咨報外理合附片具奏伏乞聖鑒謹奏奉硃批户部知道欽此○○劉秉璋片再查道光九年禮部議覆御史牛鑑條奏各省鄉試如實缺人員不敷考選内簾准於卽用分發人員中擇其文理優長者一體充當等因歴經遵照在案本年癸已恩科川省文闈鄉試所有堪調内簾實缺人員或因久歴簿書稍涉荒疏或因地方緊要未便更易合計所調實缺各員不敷考選十四房之額隨卽遵照部議在於卽用大挑分發人員中擇其文理優長者與實缺人員一體選充以重校閱理合循例附片具奏伏乞聖鑒謹奏奉硃批知道了欽此○○劉秉璋片再查城守左營歸標雲騎尉世職劉江海張光榮因承襲世職訐訟不休經臣發交讞局委審雖訊明該世職等無假冐情事惟控經三年旋結旋翻平日該世職等聲名鄙劣實屬有玷營伍兹據成都府知府恩壽訊明由藩臬兩司會詳懇請奏革前來合無仰懇天恩飭部將城守左營歸標雲騎尉世職劉江海張光榮一併褫革以肅營伍除咨部查核外理合附片具陳伏乞聖鑒謹奏奉硃批著照所請兵部知道欽此　○○松椿片　再江安督糧道馬恩培才具明敏悃愊無華任事實心不辭勞瘁到任以來督運六次每於閘壩河干風雨烈日之中躬親指示悉恊機宜而釐剔奸弊軍民尤所畏服實爲漕務中不可多得之員除照例會咨倉塲侍郎飭俟本屆漕米交兌完竣给咨赴部聽候帶領引　見外謹附片陳明伏乞聖鑒訓示謹奏奉硃批吏部知道欽此○○松椿片再葦蕩左右二營歲産青柴原定章程每年將長發情形由該管道員詳請具奏如有水旱蟲傷隨時聲明歴經循辦在案兹據淮揚海道謝元福禀稱本年春雨愆期蘆根受旱萌生較遲入夏後雖經得雨補救已屬不及以致所産青葦矮茸稀疏兼之霜霧蟲囓被災尤重且左營前被海潮浸灌至今滷氣未消柴質不能暢茂均難敷額各等情前來奴才覆覈無異除飭俟秋成後儘蕩搜估據實開報不准隠匿外謹附片具陳伏乞聖鑒訓示謹奏奉硃批知道了欽此 
 
