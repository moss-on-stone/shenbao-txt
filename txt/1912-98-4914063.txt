# 1912 - 98 - 4914063

 

Page 1

 
 
評論 
[外債危言]  
　　一國之財政必求收支適合而所以使之適合之道惟在量出爲人非如私人經濟之量人爲出者然故苟有戰事發生或欲圖國力發展則意外之支出必不能免旣有意外之支出即不得不謀收人之增加當此之時或募公債或舉外債以求收支之適合此爲各國所習見無足怪者我國軍興以來軍隊充斥餉糈浩繁又值共和草創百度待理支出之額旣增自當增加收人情也亦勢也然而今日者民力凋弊國信未孚欲募公債正非易易勢必出於借債之一法明知飲鴆止渴後患正多然建設伊始在在需財不舉外債别無良策此所以舉國之人對於政府之大舉外債惟冀抵押條件少受損害初不敢爲極端之反對也 
　　乃今日之借外債叩其抵押則鹽稅也路礦也甚且有欲以全國賦稅作抵押者矣更觀其條件則於抵押品之收人須受其監督於借款之支出亦須受其監督鉗制旣多爲害甚烈然此猶有可解者外債之借人全爲一國之自由苟有不須抵押條件無碍之借欵不妨去此適彼而今則各國銀行聯爲一氣使我國不欲借債則已苟欲借債非受此等鉗制不可乘人之危協以謀我將欲拒之則國内無欵可募將欲認之則借債一次喪權一部尤其甚者則外交團竟欲要求將借欵作爲國際交涉雖聞諸道路不識信否倘果有此議則昔之銀行團僅僅乎代表銀行者今將一變而代表國家而我國財政之前途將全失其自由矣 
　　不特此也各國公使藉口於我國政府之久不成 
立竟有要求監督財政之風說夫財務行政純爲國家獨立之權焉能受他人之監督雖借約之條件於抵押品之收人借款之支出均不免受其監督然其監督權之範圍於收入則尙祗及於抵押品不能及於其他之收入於支出則尙祗及於借欵不能及於其他之支出今則得步進步竟昌言監督財政欲舉全國之収支悉聽命於外人若是則我欲擴張軍備其經費不免爲所限制我欲推廣教育其經費又不免爲所限制即行政經費無一不可爲其增損名爲監督財政實則所監督者豈祗財政凡一切政治皆不免受其監督是豈特財政之問題直中國存亡之問題耳 
　　嗚呼民軍起義以來各國始終嚴守中立舉國人民方且感佩之不暇初不意以借欵之故乘人之危而提出種種之要求藉日信用不足則旣有確當之抵押又有切實之條件何患債務之不履行若謂用途不明起而監督則尤爲不可蓋用途之如何爲一國之内政債權國但能問債務國之能否履行債務初不當問其用途也記者深願此說之不磪而尤願内閣諸公北上以後速組織鞏固之政府使外人無可藉口脫不幸而果有此舉則名存實亡國不國矣財政乎哉 
[大總統命令]  
　　四月十五日 
　　臨時大總統命令任命王正廷爲工商次長此令 
　　任命徐沅爲津海關道此令 
　　任命周維藩署山西太原鎭總兵此令 
[專電]  
　　聞袁總統有電召梁鼎芬來京充任評政院長 
　　總統府擬以金還（號仍珠）任財政部次長 
　　駐俄外交代表陸徵祥經袁總統三次電請已允受任外交總長 
　　總統府得信唐紹怡蔡元培宋教仁三君准十八日可抵北京其餘各部長將隨後陸續而至 
　　英美德法四國公使反對比國借欵一事袁總統已於昨日（十五）備文答覆聞有取消以京張路抵押之議故各公使甚爲滿意 
　　外交界消息法俄兩國已將俄國加人中國借欵一事會商妥協 
　　丹麥國决議在京設立公使館以曾在俄國使館辦事之某伯爵簡任第一 
 
 
 

Page 2

 
 
次公使（以上北京） 
　　寗垣兵變事已大定黄留守電請袁總統獎勵得力將士並謂興德薄能鮮鎭撫無方留守任重决非所勝請卽嚴加處罰另簡賢能以謝國民 
　　黄留守示諭軍人令解散大公黨銷燬證據違者以軍法從事（以上南京） 
　　黎副總統電袁總統擬以馬毓寳代孫少侯督皖惟同盟會多數反對 
　　黎副總統仍有暫赴北京會議要政之說（以上武昌） 
　　常州軍政分府總司令趙樂羣今日不知去向士紳徧覔不得 
　　常郡城北一带日有刧案殷實舖户呈請派兵四十名專在城北巡查卽於今日（十六日）實行 
（以上常州) 
[公電]  
　　黎副總統電　袁大總統新舉各部總長唐總理黄留守各都督各埠報館公鑒國家興亡視乎政治政治隆替視乎官方概自滿胡猾夏宵小充廷以媕婀爲忠誠以模稜爲明哲遷流所極賢者亦無可如何然資格繩於前清議持於後猶不敢昌言運動顯事鑽營自新政繁興後生輩出高車駟馬焜燿塞途白璧黄金聯翩塡巷魏閹門下兒孫爲獻媚之名賈相堂前妻妾爲買歡之介朱温四鎭荀彧三公朝被布衣暮紆金紫宗旨口口廉恥汩喪惟利是騖焉知其他狂潮所傾大陸爲没言念及此可爲寒心前南中諸公反對建都北京之議亦以腥風之煽狡窟難除欲造新邦滌瑕蕩穢嗣奉大總統命令更兢兢以官邪爲念勵精圖治薄海同欽當此民國初基我當道諸公正宜明目達聰與民更始我民國士夫亦應清操自勵勁節庭阿樹後學之楷模作中流之砥柱徵諸歷朝開國之規罔不於甄别賢才轉移風俗覘其見端若 
假名器爲報酬以官階爲調劑各私其黨各昵其親始基旣傾大木斯拔將必至天心震怒衆怨沸騰後患之來何堪設想元洪對於政府有服從之義務對於國民有規勸之責任蒿目危時憂心如擣懲前毖後不忍不告凡百執事尚祈納之元洪叩寒 
　　第四軍長姚雨平電　袁大總統唐總理黎副總統各都督各軍司令各報館鑒本日奉到陸軍部頒發陸軍第四軍關防一顆定於十五號啟用特聞第四軍長姚雨平叩寒 
　　袁大總統電　淮徐海紳士邵君長鎔諸君鑒文電悉江北災狀日夕在念萬分焦灼寢饋難安現國務員尙在南方大宗借欵期有成議俟政府成立借欵就緒卽可籌撥大總統元 
　　貴陽紳商學界電　袁大總統黎副總統孫中山先生國務總長參議院各都督各報館均鑒此間迭接旅口寗黔人來電知前都督楊藎誠與前派臨時代表平剛等串同私借外債以黔省礦產作抵查黔自反正以來經張楚口黄哥匪蹂躙後公私困竭暫謀善後事宜又復在在需欵捄時借債尙無不合但楊庸劣不職當其在黔信任張黄哥匪荼毒黔人漠不措念上年十月去黔後更置黔人塗炭於不問且出巡援鄂所部擾民尤甚於匪黔人痛疾業經公决取銷楊都督名義并經電達嗣有楊將仍率隊回黔消息即迭接鎭銅各屬人民電禀籲請代電湘卾阻其勿來是楊與黔省之關係已絶自不能私借外債擅用全省礦產作抵此其顢預荒謬貽禍黔人萬無可忍謹此電聞且以一省名義借外債非一二人可爲之事楊已非都督亦非能借外債之人全省礦產尤非抵借之物楊借債事無論已否有成黔人决不承認至此後楊一切行爲自係私人之事與黔無涉平剛充代表數月於黔事毫無裨益舉凡關係大局之事亦始終無一字報告黔人已屬負黔溺職乃更私相串合希圖分肥其罪實無可逭所有代表名義公議即行取銷合併聲明黔紳學商界代表戴戡周口郭重光劉顯世朱勛華之鴻何麟書黄袷貞馬汝驤等同叩佳 
　　袁大總統電　黄海軍總司令庚電悉執事從事海軍學識淵邃中外咸欽民國初基建威銷萌非整頓海軍不可務希顧念大局即日就職勉爲國民服務勿再固辭是所深盼大總統蒸 
　　海軍總司令黄鍾瑛電　北京大總統唐總理各部總次長武昌黎總統廣東孫中山先生南京黄留守各省都督各軍司令鈞鑒鍾瑛昨奉大總統蒸電感悚萬分材輕任重深懼弗勝日昨海軍全部由寗遷滬經劉總長催促鍾瑛接受總司令之職伏思鍾瑛若再稽延艦隊事宜乏人督率海部不克早日人都貽悮大局實非淺鮮再四籌維不得已面商劉總長允以暫行代理爰於本日視事以紓厪注一俟政府完全成立仍乞即簡賢能接代不勝悚惶禱懇之至再海軍總司令設在上海高昌廟原有海軍司令處業已取銷謹聞黄鍾瑛叩銑 
　　成都尹張兩都督電　袁大總統黎副總統黄留守各都督唐總理新舉各部長各報館公鑒讀黎副總統佳電披肝瀝膽聲涙俱下沈痛澈骨凡有血性靡不驚心竊以炎黄子姓淪爲臺隸垂三百年全賴苦心毅力慘淡經營捐軀躑顱噓已死之灰豎獨立之幟振臂一呼聲響四應旬月之間旌旗變色開曠古之奇局爲歷史之光榮不能不五體投地崇拜我發難諸公及一般改革志士也今者南北統一共和碻定乃因意見參差趦趄不進致使各部長官虚懸無蹤政府組織形式未備遑言精神外患交乘内訌日起滅國亡種即在目前有破壞之能力無建設之實功虧爲山之一簣淪全國於九淵諸公豈肯出此諸公亦何忍出此務希垂念大局捐棄一切查照黎副總統前後通電即日束裝北上協力同心共圖進行支撑危局俾無傾覆俟國基鞏固繼賅多材然後高蹈遐舉逍遙林下一聽諸公之所爲否則乘間投隙危機立至神州陸沈誰職其咎安危存亡在此俄頃唯諸公圖之川都督昌衡副都督培爵叩删 
　　中國同盟會本部電　各報館各省同盟會支部鑒本部爲聯絡會員便於恊商會務起見已設會館於南京城内中正街李相府名日中國同盟會會館凡本會會員往來南京持有支部紹介書者均得人館寄宿特此佈聞中國同盟會本部叩銑 
　　大同民黨公濟總會等電　北京袁大總統鑒蘇都督莊任事以來變亂迭出至於無日無之此次兵變亂已旬日莊猶不思收拾坐待糜爛罪實攸歸回思金陵未下蘇州光復雞犬不驚實感程雪樓都督張植平參謀之德於不已敢請速令二公回任維持則江蘇幸甚民國幸甚大同民黨公濟總會章水天共和促進會沙淦社會黨王文典等同叩 
　　杭州蔣都督電　上海陳都督鑒聞孫大總統由鄂返滬擬駕臨浙省足爲湖山生色不勝欣企敬請擇示確期先日電示以備歡迎蔣尊簋 
　　黑龍江宋都督電　袁大總統各都督各軍司令各國務員各報館公鑒我國陷於無政府已逾兩月内憂外患纍起環生大局顛危岌岌不保正賴各國務員尅期任職急策進行庶全國同胞可免覆亡慘禍黎副總統佳電於國勢危急及國務員不敢就職之禍反覆痛陳聲涙俱下國務諸君熱心愛國簿海同欽當此存亡絶續之交萬不肯觀望遲延以新造民國付諸豆剖瓜分俾四萬萬人永無超生之日務希以國家爲重一切皆輕勉任鉅艱用副全國之望倘再稽延則亡國之禍近在眉睫不得不公懇大總統先行派員署理以圖成立而救沈淪黑龍江都督宋小濂率統制徐鼐霖慶恩許芝田瑞禄巴英額雙全幫統英順懐塔喜韓殿臣慶順達青阿曁各營將弁兵士等仝叩 
　　奉天政軍兩界電　大總統軍界統一會黎副總統都督司令官各政團報館鑒國務員爲組織政府要鍵政府一日不成立政權一日不統一國基一日不穩固外患内訌所易起也東三省强鄰逼處外人輒以無政府目我交涉危險萬分所受擊剌最烈故知之較切設使我國再有變動瓜分必矣黎副總統呼號於前軍界統一會敦促於後我國務員類皆明達諒不膠執若再遲後必致因少數人意見貽誤國家惟有照軍界統一會所擬五日以外卽請由大總統派員署理尅日成立臨時政府以維大局趙爾巽陳昭常宋小　率陸防各統領將校同上 
[譯電]  
　　班西爾凡利亞省豫選繼任大總統羅斯佛君確已戰敗塔孚脫君所得之票逾共和會代表六分之五塔在他省亦佔有優勢（班西爾凡利亞） 
　　羅斯佛君昨夜在曼恩省泊脫倫某會演臺正將發言演說其運動選舉總統之關鍵忽演臺之一部分𥒐然坍塌羅君踣於臺下與會者四千人駭而大呼羅君含笑起立宣言日此臺之塌由於心智之重力蓋此非吾人之演臺而國民之公僕終必立於此種演臺之上否則美國平民政治亦將墮落云云於是會中之人皆高呼稱快喝釆數分鐘始止（鈕約） 
　　德國陸軍豫算案已呈人國會擬添練步軍十七大隊馬軍六隊野戰砲兵四十一隊工程輸運車兵六大隊機器砲兵一百零六中隊（栢林） 
　　有汽船兩艘俱接白星汽船鐵唐里克號之無綫電音謂該船與冰山互撞現將沉没船中女子已人救生艇（栢林） 
要聞一 
[新政府不遷南苑之原因]  
　　昨報專電記新政府决計不遷南苑一節兹據京友訪函詳述取銷此議之原因不止一端分誌如下 
　　（其一）國務員遲遲不來其原因係带兵問題未能解决經袁總統及各界電阻僅能减少其數目來時將暫駐南苑以便保護惟袁總統以國務員旣駐南苑與迎賓館相距甚遠每日籌商政務恐有不便擬俟國務員來京同時移居南苑行宮惟京師甫就穩靖總統一日移居南苑恐地方再生變故以是輿論頗多反對昨日國民協進會已爲此事質問袁總統此則人民反對之一因也 
　　（其二）新政府遷駐南苑本爲暫時之計大致以一月爲期俟諸事略有頭緒清廷遷宮旣定卽行遷回北京並非常駐惟外交團對於此事誤以爲新政府久駐南苑頗有争議聞大總統昨已派人與其聲明并非久駐等語而各國公使仍不能釋然此則外人反對之一因也 
　　（其三）袁總統旣定遷駐南苑之議即派阮忠樞赴南苑勘查情形（南苑在永定門外計有湍河行宮及新舊宮共三處）阮於初八日上午十時出京當晚七時即行反京初九日禀復袁 
總統略謂湍河行宮内圍尙覺整齊係前清同治年間重修故外狀稍嫌陳舊略加修理尙可敷用而外圍則殘破不堪斷非一時所可修整且工程甚大需欵亦鉅其所謂新宮者外觀尙可惟宮内牗壁於庚子年拳亂時多爲洋兵拆去一切陳設物件亦搗毀無遺舊宮殿宇則更破壤不堪應用查以上三處只有湍河行宮尙可將就敷衍至三宮之地點新宮在南苑内之回程門左近舊宮在小紅門内而行宮則在湍河適中查回程門距京較近又似較行宮爲便但修理工程亦較大恐籌欵不易云云因是袁總統甚爲躊躇此則工徎艱鉅之一因也 
[新政府各部地址表]  
　　新政府成立其各部辦公地點已由總統府擬定大致如下 
　　（一）總統府在南苑行宮（現擬改在陸軍部舊署） 
　　（二）内閣在石大人胡同即迎賓館 
　　（三）參謀部在煤渣胡同即前貴胄法政學堂 
　　（四）陸軍部在鐵獅子胡同即舊署（現擬改在鹽政院） 
　　（五）海軍部在石駙馬大街卽舊署 
　　（六）外交部在東堂子胡同即舊署 
　　（七）内務部在民政部街即民政部舊署 
　　（八）教育部在鐵匠胡同卽學部舊署 
　　（九）理財部在户部街即度支部舊署 
　　（十）司法部在刑部街卽法部舊署 
　　（十一）農林部在西直門外農事試騐場 
　　（十二）工商部在粉子胡同即農工商部舊署 
　　（十三）交通部在西長安街即郵傳部舊署 
[美議院通過致賀中華國民之議案]  
　　大陸報十五日鈕約電云美國上下兩議院已將致賀中華國民成立共和之聯合議案通過 
　　大陸館原按云上述之議案係由鈕約塞爾碩君呈人下議院塞君嘗於陽曆二月二十九日發簡短之演說表明贊助之意其 
議案原文如下 
　　中國現已確言將統治之權授與國民並承認政府之權係由國民所公與其内訌之局乃得因此 
告終 
　　世界各國凡有力圖採用代表政體之制度者美國國民向來樂表同情故今當决議由美國政府致賀中華國民能擔負自治之權力義務責任並宣明極望其採行共和政體及維持該政體俾中華國民之權利及自由幸福得以健全而國家之進步亦得永久 
　　塞爾碩君贊成該議案時曾謂書記員日頃間所讀致賀中華國民擔負自治義務責任之聯合議案文義已明無庸愛國之美人再加辯釋夫中華國民旣擔負自治之權力義務責任美國理應賀之且該議案按諸習慣爲外交之體制决不致與東方現局有碍或與聯盟國所訂條約抵觸國會加以採納實與成例相符夫中國建設共和爲世界之大事爲人類歷史上重大 
之舉其成績可以巨册紀載而其國民之平和而愛國尤可令人驚服觀其文明之進步足證代表政體主義之日益發達余深信中華國民實有自治之能力國會採納此項議案必能受吾國愛自由之國民所嘉許故余極望此舉成立之後不久即繼以正式承認中華民國之舉并祝 
中華民國萬歲 
[中山先生主張南都之言論]  
　　孫中山先生十一日受漢口各團體之歡迎其演說社會革命談已記前報兹悉是日湖南旅漢軍學商各界及廣東同鄉漢口總商會等亦皆開會歡迎直至夜間十時孫先生始返聯黥座艦十二日早八時往都督府辭行與黎公談論統一政策甚久旋因武昌同盟會支部假省城湖南會 
館開歡迎會隨偕黎公同乘馬車而往政軍學紳各界列席者不下二千餘人是日孫先生演說云諸君今日此會實爲湖北支部成立以來未有之盛事鄙人且感且愧但本會初取三民主義今日民族民權兩主義已經達到惟民生主義尙在萌芽將來惟望諸會員及四萬萬同胞同心協力急起直追以期達到目的然當今重大問題民生固屬最難解决而於存亡利害最有關係者尤在首都現在北京于歷史地理經濟諸問題上大有爲永遠都城之價值惟都城旣有外兵駐戌大沽天津我國永不能建立砲台附京一带外人之炮台環立是我政府日處他人兵力之下欲其不亡豈可得乎欲求一鞏固安穩之地非在南方不可但南方亦有南京武昌二說兩相比較本無軒輊然就現狀觀察其十分安全者厥推武昌我會員應引起輿論極力經營庶可以固立國之本而臻富强之域等語次由協理黎副總統演說大意以民國成立皆孫先生半生鼓吹之力尤願先生遍游各省演說以啟發國人之知識演畢由劉道仁代宣黎公祝詞胡漢民汪精衛景耀月三君亦相繼演說多勸勉同盟會員之語最後由馬伯援君演說同盟會應提倡教育普及使人人知識發達皆得享其權利時已四句餘鐘孫先生急欲返滬往粤乃宣布散會先 
 
 
 

Page 3

 
 
生旋偕隨員與男女公子等於五句餘鐘出文昌門登聯黥兵輪下駛黎副總統復率政軍學紳商各界及社會團體出城歡送如儀 
[郵部减收新聞電費章程]  
　　新政府以新聞事業有益社會特准减收電費四分之一以示優待兹將郵部新定章程八條探錄如下 
　　一各報館須經地方長官或民政長核准後再由郵傳部核定給予减收電費執照 
　　二各報館所發只限定新聞一項其不關新聞之電仍照商電核收 
　　三此種新聞電報祗准日報館派出之有權訪事人發寄其新聞務須於兩日内刋登於該報館報章倘或不登卽須由電局向該報館補收全費 
　　四發遞此種新聞電報須遵照定章並萬國電報通例 
　　五此種新聞電報除用華文英文明碼外餘概不准收遞 
　　六省會大都如果該報館聘有訪事兩人准給執照兩紙不得再事請益 
　　七各報館所發新聞電報其費須照章先行交局存儲按月結算一次 
　　八各報館如有違背局章及地方官法律等事郵傳部即將所給執照取銷 
[京華短柬]  
　　聞日前袁大總統接到南方密電謂宗社黨留京之運動家共有七十餘人該項人有京之住處行動電中言之甚詳並謂該黨之北京首領係前清某貝勒總統得電後恐此事傳播人民黨之耳致起風潮殊於北京秩序有碍已密令某貝勒從速出京並解散在京之該黨人免生意外枝節　 
　　袁大總統前以陜西都督張鳳翽查抄民財拘禁人口特發電查詢刻已日久尙無回電昨又面諭陜西派來軍界代表楊源𢡟飭令再電張� 
鳳翽迅將所抄民財發還並將拘禁人口釋放勿再延誤 
　　自各國務總長發表後北京各舊部即紛紛赶辦交替除内務陸軍兩部由趙段兩總長自行交代自行接收外其他各部均於八號呈報總统府已將應行交代事宜辦理完畢專俟各總長到京後交替等情當奉大總統批覆司法交通兩部即由徐次長施總長卽行接收無須與各部一同延候云 
　　黄留守與譚都督周震鱗君爲東南兵隊計長久特建移兵實邊之策聞前日黄留守電致袁總統保舉黄鉞君爲新疆都督即爲實行此項計畫緣黄之先人昔曾撫新黄君生長新疆熟悉彼處情形新疆所有軍隊大半係其先人舊部且懐抱拓殖政策有年黄留守知之最深故以之推薦袁大總統以此事重要已有覆電允爲籌畫開辦經費百萬元惟於黄　都新一節未曾覆答 
　　前清慶王奕劻平日所得貪贜枉法之錢不可以數計現已席捲所有隨同其親家孫寳琦潜赴天津預備建屋於青島惟京邸所餘器具尙值五十餘萬元乃自奕劻行後其内監馬九菴即串通管事人趙闊廷郝平等將其器具彼此均分席捲而去連日用大車拉運絡繹於途亦無人攔阻真可謂貨悖而人亦悖而出也 
要件 
[蘇城錢業公會籲請都督仍駐蘇州呈商會文]  
　　爲呈請事竊敝會於光復後因都督有移駐南京之議人心惶惑市面震驚曾呈明貴會轉請都督仍駐蘇州坐鎭在案現在南北統一又有都督移駐南京之省議案敝會聞之不　駭極欲絶伏查都督一動則蘇民全體皆動其利害所在請　縷陳之今以軍政言於起義之日軍人爲健兒於成功之時軍人又爲驕子　門外之焚掠雖僅禍及一隅然而鎭郡被其震摇杭垣受其影響幸而都督遄回頒發嚴令歸伍者勒交子藥逃亡者捕置死刑縱未弭患於機先洵足慴服於事後有都督而暫離尙演如斯慘劇使都督而遠去谁保不復生　無計撤防業蹈不戢自焚之戒有　統馭更虞或觸卽發之危其利害之顯著者一以伏莽言太湖流域跨有數州從前梟匪光蛋視爲尾閭今更散勇游兵趨爲淵藪或匃結痞棍數百爲一羣或嘯聚飢寒數千爲一黨所以近而四鄕遠而各邑擄人勒贖之時聞連村夥刦之迭見端賴都督指揮於上師徒奔命於下雖未絶其根株尙可剪其枝葉倘都督别建鎭攝無人警信一傳訛言四起民政長則處節不司鎭守府則馬鞭莫及勢必三吴錦繡化爲荆榛屬縣裝嚴頓成灰燼其利害之顯著者二以秩序言蘇城於前清時代由巡撫而司而道而府而縣重重節制而秩序安然於民國時代由都督而各司而州長亦重重節制而秩序安然一旦降省而爲州去都督而留州長地方之觀聽旣淆居民之恐慌必甚敝會爲商人所集請假商店爲喻今如牌號維新營業仍舊其基址之大招徠之廣如故積儲之原員役之衆如故而主人翁之代表因有整理之責改革之權卽將經理人司賬人一概易置僅餘一下級店夥兼攝其任必致執役人等愿者皆議黠者偷盜不至敗壤決裂不止一店且然何况一省蓋蘇地外有客藉游民内有流氓土著大而會羣幫匪小而鼠竊狗盜乃欲假州長之權行都督之令不亦難乎其難共利害之顯著者三以流亡言蘇州之繁盛以户口居留之多而繁盛降至今日高官奉檄未吏趨班之人去而居留一空挾資坐賈輦貨行商之人去而居　一空席豐富户履厚大家之人去而居留一空所冀都督仍存招携有術雖此日之凋零或他時之　溢倘竟奪我都督是使名城無主保障伊誰十二時間毎虞禍至數百里外徒乞聲爰未去者從而生心欲歸者望而裏足卽兹數月已臻氣象之蕭條不待十年無復繁之華夢想其利害之顯著者四以財政言江南賦稅甲於天下而蘇州賦稅甲於江南雖日後或有議減之條而目前仍屬偏枯之勢我蘇人旣有特别之擔負卽應有特别之保護倘賦稅未得其平而都督先在其撤是有擔負之義務而無保護之利　共和何在幸福何在况都督果去財政司必與俱去徵於蘇而輸於蘇蘇能灌溉於寗徵於蘇而輸於寧蘇且仰紷於寗行見蘇地之財源愈抽而愈涸蘇人之教養日退而日消其利害之顯著者五以全局言南京爲江蘇要區尤爲古今重鎭當以全國之南京視南京不當以江蘇之南京視南京所以政府一移留守特建對於北洋足以鞏民國之初基對於各省足以維東南之半壁倘有留守而更待都督何視留守之　有都督而重置留守亦　都督之肘與其左留守而右都督致蹈督撫同城之覆轍何如此都督而彼留守得收政權分治之全功其利害之顯著者六　（未完） 
[清談] 　（東吴） 
　　各省兵變之原因幾於言人人殊約而舉之可分二類一爲民間推測之詞一爲官塲門面之語 
　　民間之言日欠餉不發也日紀律廢弛也日軍官尙豪侈兵士多困苦也大抵皆就平日耳目之所接觸演繹而成故衆口雖略有異同持論尚不離實際　 
　　官塲之言則日匪徒勾串也日宗社黨煽惑也日兵士小有衝突土匪乘機刧掠也其意似謂良將之部下當不致有此等非法之事故其立論多從他方面推究而不於本問題著筆 
　　夫一事也因觀察之不同遂論斷之各異孰當孰不當非記者所知已 
小說 
[俄王之偵探] 　　（五十一）（無名） 
密烏蘭爾道你如何知道他是昨夜的事呢余道我也不過猜度之辭今朝發見屍首大概總是昨夜做的余雖如此對答心中却深自引咎何以不檢點反露出了間隙來被他這詰問密烏蘭爾道最奇怪的那被殺的人如何來這樹林中余道大概爲人誘騙約他到此因而殺他的密烏蘭爾道我父親每日傍晚却是到那樹林裏打白鴿的只有昨日却不曾去得正是有幸不然定要被人疑心到我父親身上了余似漠然不甚留意的樣子答道真是如此倘若被人疑心殺人那是人生最不幸的事又乘機問道你父親昨日在那裏密烏蘭爾笑道你昨天晚上到我家裏時和他談話的他不是在我家裏麽余道正是正是我來的以前呢密烏蘭爾道昨天一日我常和他在一處起初我替他在書房内打字後來又一同出門散步到了榜晚五點鐘時我們又同到那食堂裏去自後你便來了余聽密烏蘭爾這番說話心中甚是猜疑現在並没有人疑心其父來脫考脫與此事有關他却爲何無端苦苦替他分辯余却仍如漫不留意的樣子問道據你看來這事究竟如何情形密烏蘭答道出事之後你曾到過那犯事的地方麽余道我没有到過你去過没有密烏蘭爾道我去過了我自看見守林人拾了小刀前來報信之後我便徑往那裏看的我還尋出一件警察偵探他們不曾尋得的一件怪事 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇人歡迎程都督]  
　　蘇都督莊思緘君前日又復辭職經省議會及各界公電仍請程雪樓都督來蘇任事業經袁大總統正式任命日昨已接程公復電允許即日蒞任各界聞之無不同聲歡忻莊公亦急盻程公速來已由各司發電歡迎矣電稿附上海卡德路程都督鈞鑒公復督蘇羣情忻慰思公急盻公臨已另行電達謹合詞歡迎速駕都督府各司鹽印 
[盛氏已失財產所有權]  
　　盛宣懐具呈蘇都督府擬請將蘇省各典股份助充江皖工賑其餘財產請援内務部保護財產通令一併發還開摺請示奉莊都督指令云呈摺均悉查前據五屬人民代表公函以盛宣懐禍國殃民罪大惡極爲全國人民所共憤請將財產查明没收歸公以爲剥民肥已者戒呈乞迅飭查封等情當經程前都督分飭查封在案時適蘇省甫經光復各地典舖所以未即實行没收者緣小民當贖問題故此稍缓結束計距民國成立之期尙逾兩月法令不追旣往未便援内務部保護人民財產令爲口實義莊係盛氏公產事關贍族善舉情本不同至各典股分業經歸公則私人所有權已經消滅即撥助工賑盛氏亦已無權支配所請應毋庸議仰卽知照此令 
　　又盛宣懹具呈請取消拍賣久大典當各貨一併發還奉莊都督指令云呈悉久大當貨拍賣之先業經示諭限期免利放贖嗣又展限一月定待陽曆三月始行出示况贖賣問題應隨所有權爲轉移已於另呈内明晰指令矣仰即知照此令 
[苦兒院定期開幕]  
　　蘇州閶門外赤十字社苦兒院組織成立現定四月廿一號卽舊曆三月初五日行開院式已遍發請柬邀請各界人士届時前往觀禮兹將開會秩序照錄於下一搖鈴開幕二軍樂三發起人表旨趣四院長表創辦情况五監院表教育宗旨六各團體致頌詞七院長答詞八來賓演說九院生奏開院歌十軍樂十一歡呼散會十二茶點 
[南京亂事餘聞]  
　　北門橋各商店被搶時見變兵軍帽有北區衞戍四字均朝後戴當擒獲二人現由紳董許午樓及商人百餘均赴留守府呈控要求重辦聞衛戌兵士已有兩排至今未歸 
　　十二日桂軍與寗軍誤會致有互相轟擊之事據聞當時桂軍聞警向鼓樓以北彈壓該軍係經戰陣者因不知變兵虚實用散開進行法詎寗軍由實業學堂迎來誤認爲亂兵開槍連擊之桂軍卽伏於鼓樓下各民房中寗軍追至桂軍用機關槍還擊寗軍隊官已知差　不亟向前辯自反率先逝去兵士遂分竄北極閣及鐵路旁而北極問上之軍又疑爲亂兵發砲轟擊與桂軍前後反擊寗軍遂死數人報傳亂兵中有土色衣之寗軍卽因此誤時寗軍有一人逃至十廟口居民徐姓家破　而人伏地哀求給與　衣詎將所有軍衣　之屋後草中並訴兩軍誤擊情如此 
　　勸業台公議　堆讀軍服甚多當有少數贖軍在内一軍人入内搜查在堆中檢出紅　神袍一件然則前此之毀神像者又不盡粤軍也 
　　贛軍初變時黄留守適赴滬未返各軍因未奉命令不敢出發至四點半鐘留守府李總參謀書城始便宜行事發令飭各軍　勦叛兵正用大小車運貨赴公園經桂軍在公園門口擊散截下各物並由廣軍機關槍隊追至丁家橋始平 
　　十五日午前黄留守命令贛軍全數抜隊回贛遣散洪承點師長要求給恩餉兩月在寜發一月至贛發一月已於是日二時登輪上駛 
　　神策門外土匪聞當晚贛軍肇變卽擬在城外擄搶幸次日卽平且見砲臺防衛廠嚴遂已此係城外居民所述 
　　駐寗各領事署自十二日起黄留守均分派重兵保護統計勸粟路至儀鳳門被搶五六十家鐘鼓樓北門橋怙衣廊等計二百三十餘家現由紳董許午樓抄單送留守府 
[温台匪勢之猖獗]  
　　温台各屬縣匪氛遍地糾黨焚刧之案幾已屢見不鮮近因禁烟問題莠民愈躍躍欲試十四日都督府突接樂清縣知事張寅電禀謂本日子刻准大荆營飛報區官曹文昇因公下鄉被晹鄉粤匪擒去傷斃團勇各一除連夜會營援勦外先電聞等語正擬查辦間復於十五日下午據該知事續電謂頃據大荆自治會急報區官曹文昇已遭土匪慘死團勇被槍斃者三名重傷一名祈速令梅統带率重兵痛勦云云蔣都督以土匪滋擾槍斃團勇慘殺官吏實屬愍不畏� 
法該處地界温台非飭營恊拿盡法懲治不足以寒匪膽而靖地方立飭提法司嚴電温台兩防統領火速带兵會剿母任滋蔓云 
[褚司長力争主權]  
　　浙省禁烟交涉雖經宣告印土照常營業專禁華土及種吸各端而英領事仍斥爲狡獪責備盡致並揚言將自設支店以省無謂之筆舌近更聯合日商强權要索准其販運印土來浙煮買分銷外交總長以辦理棘手暫允試辦日前電咨浙都督轉發民政司聞褚司長以此種手續損失主權本日又發電力争兹將原文錄下 
　　上海温交涉使鑒奉都督發下口電敬悉印土大宗貿易本未禁止惟另賣須受本省規則之限制至煮賣一節查中英條約並未准許浙省燈吸今已禁絶如查獲私賣皆當按刑律處治希轉飭商人知照浙江民政司褚輔成印 
[浙洋海盜之披猖]  
　　日前定海漁户戴抱來等禀報該邑縣知事文云伊等置有漁船多艘在烏沙門地方網捕適潮汎已過停泊該港口候潮於二月（舊曆）初五夜七點時突來盜船兩隻盜匪四十餘人蜂擁過船當由寜帮漁夥忻阿甫向前撲殺盜匪一人該盜衆奮力抵禦旋將忻阿甫槍斃刀傷戴三連隨棄尸海中其鎭帮漁户王孝裕等三人亦被槍受傷甚重並擄去定幫漁民共計六人由盜目王雲龍宣布須備足洋元二千六百金方許贖回等情禀請迅派師船跴緝經由丁知事咨請水師王統領諭飭各師船恊力追捕救拔人船希將該盜首王雲龍等務獲究辦未識能否弋獲也 
　　日昨定海瀝港王德溥船在三山浦洋面捕漁突來盜船數艘蜂擁過船見無值錢物件可搶遂將船夥八人并船擒勒而去迨同帮漁户告知四處找尋並無着落現由王德溥呈縣移請水師嚴緝噫漁汎即届海盜横行有水師之責者自當力圖整頓而弭其患也可 
[定海縣不認丁知事]  
　　定海縣知事丁中立自任事以來久已怨聲載道現該縣士民又因疊被控告延不委查乃於四月十日開會公佈罪狀誓不承認丁爲知事一面電禀都督要求迅即撤換兹將其罪狀書錄左 
　　定海自光復後丁中立卽串合同黨竭力運動爲民政長自到任 
以來非特地方公益悍然勿顧且專事勾串書吏魚肉鄕民厥後未經省委未奉公舉居然以民事長知事自任仍用尃制手段違法殃民倒行逆施一切秕政罄竹難盡如司法一項民間詞訟延不質訊甚至重大命案贓供確實者又延不懲辦以致盜賊横行鄕間搶案日有數起如六横長塗册子諸島白晝搶刦盧舍擄掠婦女而鄕民報案又　多留難司法前途何堪設想財政一項串合　書乾没公欵數逾鉅萬之多衙署用欵冒開冒銷並不榜示昭信其居心更不可問又如學務警務及自治等項任其腐敗並不力求進行而用人一項尤爲荒謬絶倫財政課長私委李旭照查李旭照係著名淫棍貪財謀斃楊俞氏前清時有案可稽近又開場聚　無所不爲以闔邑財政付於該棍之手財政前途豈不可慮種種劣跡實爲共和時代所不容闔邑父老所共憤謹布罪狀誓不承認伊爲知事 
[鄂省内務教育兩司之得人]  
　　樊雲門任内務司　副總統前日延聘樊君增祥任湖北内務司長函電敦促約有十數次樊君僅允任顧問而辭司長副總統以内務一職掌理全省民政兼管警務非富於政治經騐不能勝任環顧鄂中無出樊上者故請袁大總統下命令委任以示倚重聞前日袁大總統已有覆電略謂樊君宏才卓識海内同欽值此政體初定端賴英賢共担義務誼關桑梓可以坐鎭職極清華尤資峻望務希代致敦勸之沈執事維繫情殷想已纁玉載道云云副總統因加派顧問官陳某前往上海催請樊君義難再却允不日旋鄂矣故刻下代理司長周汝冀已預備交代並令司中職員準備歡迎 
　　姚晉圻任教育司　新委教育司長姚晋圻迭經副總統勸駕未肯出山近復派都督府顧問石山儼君賣書恭迓有公以一身高臥深藏其奈無數青年失學何等語石君爲姚高足當代述黎公誠意姚君始允稅駕來省迨抵埠黎公特派馬車迎至府中隆以師禮並面授關防聞姚初意原欲面辭今見黎公折節如此又以樊雲門且允出任萬難再却已於十二日偕副司長趙儼箴到差視事所有前委之教育維持員許君學源即行銷差(教育司自蘇成章查光佛二人引退趙副長以姚正長不到亦不就職司中無主故黎公委許君維持一切虚左以待） 
[漢鎭德國華捕傷人紀]  
　　漢陽鄉人王大鴻因其妹在漢口紙煙公司做工四月一日偕同梁姓至該廠尋妹談話適德國巡捕高玉亭至不問理由拳足交加致王大鴻因傷躺地當經多人抬送捕房拒而不納乃抬至王之戚家曾姓處延醫診治醫士騐其傷重不肯下藥遂於四日斃命夏口知事聞報偕同檢事局員二人親往檢騐實係因傷致斃遂禀承都督特派外交司長夏君維崧與徐知事會同德國副領事（領事以疾辭）將死者抬在巡捕房内剖檢中國所請醫生爲葉醫士德國所請醫生爲法國醫士先解下部臀囊外係擦傷半月形内有大塊瘀血復剖解腰部腰肋全體破壞該巡捕初只認揮拳至始無辭當經徐知事與德領事商明將高玉亭带押夏口拘留所已過一堂聞已承認拳傷但争執揮拳時實係因汽車衝過囑伊等退避本爲善意不料遂斃云當經徐知事詰問爾時汽車模樣及乘車者爲中國人或外國人該巡捕啞然無言徐知事又謂即係善意必用扯拉斷無揮拳之理揮拳實係代表惡意也該巡捕亦不能答現聞該巡捕房因念死者甚苦將予慈善金三十圓以助屍親殮費云 
　　粤都督不准林激真駐汕嘉應八屬商人黄興漢等前此具禀粤都督請留林激真駐汕業經批斥不准兹特照錄如下呈悉林激真抗命至潮釀生禍端經由本代督派吴督辦祥達前往查辦該商等竟來禀留殊屬可駭所請應不准行此批 
[札催速築吉長路]  
　　長春吉長鐵路局總辦孫多鈺昨奉郵傳部札謂該路開工二年糜欵甚巨迄今仍未告竣似此玩忽路政殊違定章現限於本年九月十五將由長至吉各叚工程一律築成倘如期不竣惟該總辦是問故孫總辦自接札後已飭工匠赶築矣 
[奉天政界剪髮史]  
　　東三省都督趙次珊君以現在共和告成國事大定袁大總統曁各部首領均早將髮辮剪除况前次又奉大總統剪髮之令故日前讌會各統領及司道大員時都督極力提倡剪髪各統領亦均贊成惟云俟回營商同軍佐各員再行定期實行剪除云 
　　巡防統領張作霖以共和早已成立兵丁猶拖此髮辮殊屬無謂遂於四月十日招集各營兵丁諄諄面諭該統領首先剪去以爲提倡當時馮統領金帮統以及各營管均一律剪去各兵丁見長官已剪遂互相剪除以壯觀瞻想數日内防軍可煥然一新矣 
[青州兵變損失調查錄]  
　　青州於三月二十一日（卽舊曆二月初四日）夜二鼓時在該州城東泊子莊所駐之巡防隊及登鎭分駐之常備軍約有百餘人結隊放槍由城東至東門門兵受愚開門延人未幾槍聲彈雨布滿城中東門以裏火光冲天磚瓦之聲崩碎沸騰賊兵持鎗械往來巡邏已而故衣市街火光又起賊兵持槍械東搶西掠居民等手無寸鐵只得奔竄暫避婦女驚惶號哭有避城上者有匿廟中者又有婦女一羣走至南門正想出城躱避適與賊遇哀求始免是夜府隊捕住賊兵三人燒死一人又捉獲居民六人此六人者併無真實犯贓犯次日又在火車棧捉獲搶犯兵丁四人均穿馬褂大袍各背大包又由臨邑捉獲七人即時梟首示衆今將被刦之家開列於後東關錢行晉升泰裕源永聚源永泰永德堂謙益貨莊永和泰謙詳永意興民家徐奉義以上十一家均被搶錢舖同順泰貨莊天成公以上二家均被被火城内錢行金興利志成祥西恒泰長豐當店貨莊永順泰福慶西裕興齋仁術堂鳳集樓新智書局郵政局客民俞公館以上十二家均搶錢莊公聚和匯豐長貨莊恒德堂義泰昌義泰西廣仁丁聚盛恒寳樓萬和永文慶堂怡豊號同人太聚和公裕源染房以上十四家均被火　　 
[山東周都督小史]  
　　周自齊號子異生長廣東祖若父均魯籍而宦於粤者幼肄業於同文館英語科楊子通任美使時爲使館之繙譯生以資遞升至隨員領事三等參贊及秘美等館代辦前清光緒三十三年回國人外務部在丞叅上行走宣統元年載洵蕯鎭冰出洋考察海軍周爲頭等參贊旋補外部右丞事竣回國得保副都統記名仍在外部供職並兼海軍度支民政三部諮議官是時政府以美國所還賠欵開辦清華學堂爲派遣留美之預備以周與美之還欵亦與有力遂派爲堂長南北和議時署度支部周爲山東都督副大臣共和宣布周遂代理北京度支部首領張廣建開缺後袁總統任命爲山東都督 
[汴晉煤户同盟罷工]  
　　太行山界向分汴晉兩省管轄山内民人皆以煤業爲生從前煤窰工資一晝夜五百文三月二十五號山西煤業以粮食日昂所得不足糊口紛紛罷工要求增加當時晉省各煤宿窰雖亦停工三日� 
仍卽開挖四月一號山西煤業乃聯合汴省煤户同爲要求以期達其目的各處煤窰遂一律停　聞各窰主已經會議大約非增加工資不能和平解决也 
[馬安良自比防風氏]  
　　甘肅提督馬安良上大總統電云中華民國新政府業經成立大總統於三月十五日受職五大族無窮幸福新民國政體鞏固四萬萬人民皆惟大總統是賴遣代表祝賀奈秦隴電音不通聞聽過遲是以愆期皇悚之至甘省軍統馬安良叩　 
[巴塘反正補紀]  
　　先是巴塘新軍顧統領接到川南交涉員楊君會安函開現在四川軍政府派師已與邊軍解和邊務各界諸先生應當一律辦理敬請各界諸公公舉代表一人來省面會吴錫卿兄以定邊務大周爲感如果派員來省務带原函以免沿途阻擋云云顧統領自接函後即於去年陰曆十二月十六日邀集巴塘各界同人在公所宣布聽者無不悚惶感悼惟因地處邊徼出產毫無歷年以來軍火器械糧餉以及軍政學各界開支各欵皆仰四川接濟今來源已塞惟有卽日先豎漢旗爲巴塘發起之紀念隨投票公舉新軍統領顧占文爲關外總代表主持關外一切事務次舉議員八人襄贊治安另舉代表二員赴川與軍政府交涉惟因邊地孤懸省外旣不能自立又未奉川省明文名稱無定往來文牘仍用新軍統領關防以昭信守兹將其姓名錄左 
　　關外總代表一員顧占文巴塘全體同票議員八人李亨卿啓奎鍾永清朱德芬劉欽萱崔志遠魏仲餘姜孟侯赴省代表二人李　周章 
[取締厦輪渡岷之嚴厲]  
　　岷里臘地廣人稀商務繁盛又爲中國最近之島嶼自厦啓船約七十二點鐘之久可以到岷惟取締渡岷諸客於一切衛生極爲注意而騐目尤爲嚴厲凡輪開往該埠必由在廈醫生躬親到輪檢騐身體並設浴船一隻舶於輪船之側搭客除一等客位外無讑男女均應到浴船洗濯身體又設蒸床兩具將各客携带衣服集合蒸床炊過一時久取出給還其蒸氣熱度約二百四十度浴室外置醫生坐位監視各客有無洗灈清潔女客另有幽密浴室不致混雜該浴船裝設機關水筒各器均極精緻其取締搭客保護衛生可謂無微不周矣四月十一日太生輪由厦門開往小呂宋省有厦客附搭是船歸述　見如此 
 
 
 

Page 7

 
 
本埠新聞 
[補錄通商交涉使呈袁總統電] 　爲姚榮澤案 
　　北京袁大總統鈞鑒准前司法總長伍廷芳君言山陽縣民政長姚榮澤被控慘殺周實丹阮式一案三月二十三三十三十一號法庭公審被告律師所憑團體與論依法律應歸無效原告律師憑證擬定爰書承審官丁榕發問六條陪審員依事實推求答復丁榕宣布擬抵死刑自三月三十一日起三星期内執行特假五分鐘准姚犯發言該犯以此案係受紳團逼迫非出已意哀求輕減陪審員等體察本案發生在光復未定秩序擾亂之際與平静之時不同該犯罪有應得情尚可原當經共表同情各無異言並由承審官認可得由陪審員禀請大總統恩施輕减并當堂提出如奉恩減該犯應繳罰欵五千兩以四千爲周阮兩家撫恤一千充公迨次日陪審員七人内旋有三人反對即未便以陪審員全體名義具呈其餘四人向廷芳處討論此案力主輕滅詢之承審官陳貽範丁榕亦均同意惟廷芳現已交卸司法職 
務不能再發印電應由通商交涉使代達等語謹以奉陳伏祈鑒察爲禱温宗堯佳 
　　附錄伍廷芳君自述與某君之問答某君造訪伍廷芳君日本日（十六日）太平洋報短評有（伍廷芳破壤法律）一則如該報所言君承認否伍爲之一笑徐發言日此所謂好人難做也余爲主持遵守法律之人詎有破壞法律之理前此對於姚榮澤一案與滬軍都督往返辯論蓋以其時身任司法行政必須設法組織正當法庭開正式之裁判迨經審問之後其權全　於法庭余卽未嘗干涉此中界限甚爲明瞭何來此破壤法律之說耶又問日君曾電達袁大總統代求赦罪否伍日無之但數日前承審員丁榕偕同陪審員某君來見謂陪審員等體察本案發生在光復未定秩序擾亂之際與平静之時不同該犯罪有應得而情尙可原當經共表同情各無異言並由承審官認可得由陪審員禀請大總統恩施輕減並當堂提出如奉恩減該犯應繳罰欵五千兩以四千爲周阮兩家撫恤一千充公迨次日陪審員七人内有三人反對卽未便以陪審員全體名義具呈云云旋復向余討論擬請由余電達袁大總統求赦余當卽答以現已交卸司法職務不能再發印電如諸君旣有所主張卽將實在情形請由通商交涉使據情轉達亦無不合云云承審員及陪審員等遂退後卽將實在情形請由通商交涉使轉達此係實在情形也查大總統有權赦人之罪無權加人之罪此爲法律之原則我中華民國大總統有權赦罪又載在約法至謂此案情有可原應求思減其言實出於承審員及陪審員之口余實未嘗以一已之意略加軒輊據承審員及陪審員之言爲之代達於大總統應赦與否其權又悉操諸大總統之手又何得指爲破壤法律若承審員及陪審員明明謂其情有可原代求赦罪而必從中作梗不爲代達此則真破壤法律者耳此余　該承審員及陪審員之本意也至該短評又謂今國爲民國今時爲民國初創之時非若清政府法臣所可夤夜奔走囑託運動者云云言外似余受人囑託運動不知何所見而云然此又爲余所不解者也某君退遂爲詮次其問答之詞如此 
[研訊曾振卿之結束]  
曾振　　拘陳仲　一案十六日午後二點五十分鐘承審員許繼祥君芳座宣布堂斷先田都督府特派軍官率領衛隊二十名到所荷槍彈壓嗣羲公訴律師林行　報告　告曾振卿遲到一點餘鐘有藐視法庭之意請堂上嚴加申斥織由被告律師沃沛辯稱因被告之妻突患時痧在家料理是以遲悮求堂上恕罪許君颌之　將歷次原被　師訴辯各　由並各証人指供被告拘押陳　等之証據罪狀明白宣布一面將被告曾振卿交由外務科員王志南君押解都督府聽候發落退堂時已四點半鐘矣兹將罪狀及堂判照錄如左 
　　罪案　此案閘北混成第一旅第一營營長曾振卿由都　府外務科同劾按照所開罪狀一日私罪拘禁此係公法行爲害及私人之私益二日濫用職權此係犯罪行爲害及國家之公安本案訴訟上關於攻緊防禦兩方均有律師對待得有同等便利之待遇庭訊四次本月十二日下午起訴辯護已將各項証據董集完備各作最終之辯論訂期本日宣布堂諭兹將告劾一方而所呈証據條分於左 
　　（甲）拘禁陳仲瑀之証據本月三日下午約五點鐘被告營内兵弁在閘北華界帮同陳清泉等擁護陳仲瑀馬車直至游擊隊營門將陳拘人營内見閘北警局區員王步　巡士于懹寅供詞并被告四月八號報告　軍都督呈文（乙）拘禁郭仲明波生之証據本月三日下午約五點鐘郭仲明因拒捕追蹤互有衝突波生手揚木棍救護陳仲瑀當時均被拘營内郭仲明波生二人口供相符足以爲證（丙）私擅拘禁陳仲瑀之告劾據被告稱三日晚六點鐘回營見偵探十餘人掛有鐵血軍徽章故准照護詰其民國軍隊並無鐵血軍名目何能相信更有何人有權委任偵探被告不能明白回答乃稱因與偵探朱福漢相識所以陳仲瑀至營内彼時只聞有藍柏各軍統公文而此項公文當時又未經陳清泉交閱並未奉有所屬上官命令此公訴指爲私擅拘禁之真據（丁）私擅拘禁郭仲明波生告劾被告劾被告供稱因有各軍統公文内稱前清浙江鹽運使陳仲瑀虧空鉅欵是以照准拘禁旣專認該公文爲軍務上應盡之義務然公文内並無飭拘郭仲明波生之諭被告竟行監禁卽有應拘緣因亦應轉交巡警核辦此公訴又指爲私擅拘禁之真　（戊）被告私擅濫用職權之告劾被告供是夜約九點餘鐘陳旅長來營當卽請示郭仲明供十點鐘後被告面允釋回携带物件隨陳赴寜迨出營被阻踵問被告據答偵探不允是被告聽命於偵探并不受令於旅長釋放波生係遲至十一點鐘其釋放波生而押仲明被告全無上官命令此公訴指爲濫用職權之真據（已）私謀解陳拘禁他處之告劾據被告稱陳旅長已在三日深夜面諭禀明滬軍都督候示飭遵乃被告於四日九點鐘時未奉命令卽託閘北馬隊隊長李福田商借小輪解陳至都督府内而據外務科員王志南稱陳仲瑀未經解出以前並無人報告都督府内且被告曾稱當時拘禁因職係營長只可禀報旅長不能與都督直接則何以九點鐘時忽有擬將陳逕解都督府之理由據水巡區區長尹得勝稱船備便時被告同陳來區固有開往蘇州之說是以不允據被告稱當時係騙偵探赴蘇實擬開船逕往都督府惟據郭仲明供内稱次日九點鐘被告稱曾奉上官命令我與陳須南京令我與陳仲瑀面說並有胖子來言上官命令　急囑我回家携带銀錢物件由鐵路到蘇陳由小輪往彼此在蘇州相遇郭仲明所言屬實是被告借船原係往蘇州其開往都督府之言乃係欺騙水巡區之方法且郭明供内并有被告兵隊不准郭隨往水巡區之言果係開往都督府則又何必拒却指爲私謀運解拘禁他處之真據（庚）未奉命令實行解禁陳仲瑀之告劾被告同陳仲瑀由水巡區回營時約十點鐘見郭明供内陳被解約正午此一點鐘間果有急不及待情事儘可從容馳報旅長或電話都督府被告并未照辦聽憑解去指爲濫行職權之真據兹將辯　一方面所呈証據條分於左（子）被告並未指揮監禁之事實據波生稱馬車到時被告與該營副官譚清源均在其處執行拘　惟　郭明供被押在厨房時有兵間郭口操湘語知係同鄕彼此接談知被告并不在營遲至九點鐘方與被告接見波生於人衆紛紜之間不能辨識面目似係實情且譚清源供當時拘禁三人立飭曾詳云馳報被告曾祥云口供亦稱果有其事則執行拘禁一人並非被告指揮之真據（丑）被告到營卽飭馳報旅長之事實據游擊隊官譚清源供當時陳至營内卽曾祥云馳報被告曾祥云供内亦認有其事被告呈報滬都督文内亦稱營長比卽飛報旅長是無私擅拘禁之真據（寅）被告阻止偵探半夜赴寗之事實　被告稱偵探等迫不及待擬乘夜車赴蘇郭明供當夜曾有允准釋回以便携带物件隨陳赴蘇之議可以互証實因旅長諭飭候命故竭力阻止是敬守上官命令並無擅專行事之真據（卯）報告擬解陳　都督府之事實據被告供四日九鐘擬借小輪解陳至府揆諸衆證　李福田供亦謂被告商借小輪實係言明開往都督府尹得　亦供李福田先來借船確係此議爲被告迫不及候令擬解所屬上官核辦之真據（辰）公誠肆憑偵探將陳解去之緣山據被告供偵探催迫萬分未見上官命下只得召集副官臨時會議公决聽憑解去與譚清源供詞互証相符事經公決並非被告一人孤行已　此爲被告並無私罪之真據已）奉命追捕解滬之事實據被告供當時奉所屬上官命令親往　省堵拿本月七日獲到解滬交差見被告呈報都督文内被告並無誤會之真據 
　　堂判　訊得元年四月三日曾振卿在游擊隊營内拘禁陳玉麟郭仲明波生屬實甲乙兩項確已証明兩項所指事實旣無被告同謀逮捕之証據干犯越職之罪是否出於被告所知應審被告本人之智愚地位之尊卑意各之善惡處境之難易被告供不識字其學識低淺可知驟聞獲到漢奸奉有各軍統及浙都督公事以爲軍務上有此種臨時執行之義　况拒而不納亦屬事處兩難審按各証人口供當時拘陳到營被告並不在場回營調查之後卽行馳報旅長尙無犯有私擅之罪意况閘北巡官王步雲等又未曾以偵探違章向被告直接商阻其無木處上官核准輙行拘禁揆情度理只有失察之咎今責以律例範圍未免有傷苛刻丁項應分爲二事先就監禁印人波生論之據波生供四月三日下午一時郭仲明報告卽携木棍追蹤意圖救主到營時見陳仲瑀下車卽上前攔阻自認手揚木棍威嚇逮捕之人營兵 
爲避當時之危難執行捕拘乃係正當之行爲執行防衛之義務爲公律不治罪不爲擅當時捕禁波生尙無不合特自六點半鐘起至十一點鐘止五點半鐘之間旣不派兵衛送至租界釋放又不知會巡警實干疎忽之咎按律犯有不正當之拘禁所引第一次刑　草案第三百二十八條又三百二十九條并不貼合原狀所指私擅監禁郭仲明之告劾據郭仲明自供在新閘路時與偵探争門屢失衣破則其赶往閘北必係逞忿尋仇當時有無犯有 
抗拒之强制致被捕禁尙無証據惟果犯有此罪應卽交由巡警核辦乃旣未交巡警禁至次日方行釋放郭仲明并供被告先允三日夜半釋回後因偵探不允查刑律第一次草案第三百二十八條第三項　明知爲他人所逮捕監禁者此例爲自已應行監督之任者被他人制縛旣經發見乃不爲釋放亦屬私擅逮捕監 
禁此案被告身爲營長負有監督之任明知錯悮應釋不釋實觸本律明條碍難議恕已項指被告爲事前帮助之人明違所屬上官之命被告辨係不得已之行爲雖言難盡信惟巡警馬隊隊長李福田供并無被告借船赴蘇之議碍於証據不足未可憑推測而遽斷爲罪庚項所指罪跡被告供内有偵探許賞之說似犯有刑律凟職之罪未經明確証實未便臆斷旣在本案罪狀範圍之外着母庸議今就被告辯護折衷斷之子項屬實然事爲被告轄下兵弁所爲被告自供六點鐘回營調查一切其仍將三人拘禁則已自負責任丑項因已証實然監禁三人辯護之衆証内并無供及奉有旅長允准對於丙丁戊三項被告旣無辯論卽無可恕之理寅項祇據被告一面之詞未經衆証弱而無效卯項被告應得嫌疑之利益辰項碍難深信因被告四月八號呈報　軍都督文内并未叙及外務科王志南到營詰問被告亦未聲明已項係被告應盡之職務與此案犯罪無得因之宥恕減輕本所長詳按衆証洞察行爲知曾振卿對於犯罪事實之全部實因智識昏庸致爲陳清泉等之器械而証諸郭仲明波生供詞謂被拘初係自因在押並無虐待則是當時被告心術實非出於强暴故意不幸觸犯法律殊切哀矜第以智識昏庸不知律例作爲無罪則法律又無實施之日再四思維情雖可憫律無可寬旣犯私擅監禁之罪應照第一次刑律草案第三百二十八條處三等以下有期徒刑再按第十三條第一項減本刑二等處五等内有期徒刑監禁六個月聽憑擇易罰金按第四十三條得以一日折算一圓此判 
[通飭重頒戒嚴令]  
　　陸軍第十師長吴紹璘及滬防全軍李統領福字全營劉司令長等昨奉滬軍都督緊急命令自蘇寗肇事滬地謠傳迄難平静日來訪得確有亂黨多人到處煽惑着派傳令科科長姚　傅知我滬軍各長官密爲防範重行頒布戒嚴令母使變生意外以期緩緝地方維持大局永保我滬車完全之　譽切切弗忍 
[定海旅滬同鄉之公憤]  
　　本月十號定海士民集會當場有人詰問丁中立串結前清蠧胥侵呑公欵等情致觸丁怒電禀省吏欲將議員逮捕昨日該邑旅滬同鄕特開會議推沈椿年君領首公電各長官查辦電文如下杭州都督各司長省議會鈞鑒丁中立劣迹多端鄕里不齒前清光緒三十三年激成民變丁爲禍首近復怙惡不悛兇横益甚串胥乾没公欵甚鉅城鄕士民十號開議當場質問丁中立惱羞成怒兼挾許性立等紏舉之嫌妄電鈞座誣爲閧閙欲加逮捕各區公憤勢將解散查會場辯難何處蔑有遽加逮捕根據何法况十七區議員在場目擊許性立等如果無理取閙豈無公論至會議微收錢　本無華自治職不准與議之限制謂爲擅人會場尤爲荒謬定邑光復地方秩序全杖自治團維持一旦解散民情惶惑激成暴動　職其咎除公函各自治會勸勿解散外圖請立將丁中立撤退查辦并飭新任迅速蒞任以平公憤面保治安廹切待命定海旅滬同　沈　年等三十七人叩 
[宋漢章聞已保釋]  
　　宋漢章被達後　　陸軍第十師　隊營妥爲看管迭誌前報兹悉滬軍陳都督已於前晚（十五號）九時將宋提回聞已取保開釋 
[海軍人員注意]  
　　海軍部現議遷人北京而海軍處仍設上海故由海軍參事處昨日示諭云頃奉總次長令所有本部各項職員除經理局及秘書處隨同總次長北上外其餘各項人員統限本月二十五日以前至北京舊海軍部取齊切勿延誤 
[委派海軍艦隊總司令]  
　　黄君鍾瑛琥奉海軍部劉總長命令接辦海軍艦隊總司令事務黄君已於十六號接任 
[添派偵探長]  
　　滬軍營管　楊錦堂以近日搶竊案件時有發生地方殊不安靖擬添偵探長一員以資查緝兹查有差官陳鎭海辦事精細熟悉捕務故於昨日委充滬軍偵探長所有薪水由楊管带捐廉津貼 
[閘北防務之嚴密]  
　　邇來蘇寗等處相繼兵變滬上亦謠言蠭起幸　滬軍都督曁英法補房極力鎭定得以安靖而閘北一隅五方雜處良　不齊宵 
小尤易潛跡蔣警務長有鑒於此除飭馬隊隊長李華田君及各區區員加派長警嚴密梭巡外每晚　親率警探遍處巡還以免 
匪徒托足 
[軍人遽開手槍續紀]  
　　昨報紀某軍人在滬寗火車站購買鎭江車票因向補水脚開槍擊壤寫字檯一節兹悉該軍人已由鎭江車站報請是處警探戲獲間俟訊明後仍須解回上海請都督府發落 
[法商團練成立]  
　　法捕房自蘇省兵變後防務加嚴迭紀前報兹悉法商組織之團練軍現亦編　載就日在大自鳴鐘聚集操演以資補助 
[拾獲盜贜之疑竇]  
　　楊友財祝錫奎前日由蘇來滬因带有衣飾現洋被　四捕房包探楊掌生查見以其形跡可疑拘入捕房經捕頭詢係逃兵諭飭一併押至昨晨解送公共公堂請究訊據楊祝二人供稱此項衣飾係於追捕盜匪時在路上拾獲並非搶來關讞員諭日爾等旣稱盜贓自應繳存營長處其中顯有不寔遂商之美海副領事判楊祝各押西牢八月衣飾暫存捕房候核　 
[暗殺案正兇就獲]  
　　長江積竊陳阿四（卽陳錫山）曾在八共界貴路開槍擊傷探夥唐阿二逃逸經卜總巡通飭各捕房一體嚴緝在案前日由包探楊掌生將陳緝獲昨解公共公堂請究先據楊探禀稱查得陳尙有用斧砍傷徐春山一案現徐在醫院醫治應請澈究訊之陳供詞推賴堂上以案關暗　未　含　判陳押候唐徐兩原告傷愈再行解訊 
[孫中山之社會主義]  
　　孫中山先生刻已由鄂返滬行將往粤昨日午後兩時至四時由南北商會董事假滬南新舞台邀請茶叙由財政總長農工商務總長民政總長民政長市政長副市長及南北商團各團友各團體到會懽謁旋請孫先生演說社會主議聞者頗爲感動 
[滬南復出盜案]  
　　滬南十二國陳家宅周永康雜貨糧食店於前夜兩點餘鐘突來盜匪多人持械撞門進内適店主周樹英病臥伊妻某氏被盜用棉絮緊塞其口並將各人捆縛持刀恐嚇旋進内室翻箱倒篋刦去大洋二百八十元小洋七十角錢八千文銅元十二千及皮衣綢衣等約值數百元該盜等得　向　逸去該處爲商昌廟分區所轄與南區接壞迨由南區崗巡　信在捕盜已遠去後報區員率同警備隊追捕亦已不及 
[南市華洋裁判所瑣案]  
　　徐家匯源記花行主項玉卿僱船搬家來申在楊樹浦相近被盜刦去皮箱十餘只報由水巡於昨晨將船户張海林等解案請究由承審官徐紫峰君略詰當時被刦情形判張海林交保後日到案質訊一面諭飭通班探捕趕速破獲 
龔漢諱　　　　心田三人由福建搭嘉興輪船於本月初八日到申被泰安棧接客夥李昌林划船夥楊丁元串同流氓五六人在黄浦中心出刀恐嚇搶去洋二十六元由龔等向泰安棧賬房理論不採報由四馬路老捕房轉報水巡將李昌林楊丁元解送南市華洋裁判所請辦當由徐紫峰君提訊龔等供明當時被搶情形楊丁元李昌林互相推諉不認同黨經承審官徐君再三駁詰始　首無詞判楊丁元監禁罪犯習藝所二年李昌林監禁罪犯習　所六個月 
[組織常熟同鄉會]  
　　常熟旅滬同鄕於昨日午後二時假北亦路耕餘里楊宅開第一次談話會到者三十餘人首由主席李君　苞宣布宗旨次由龐　　邵稚英鮑吉庵等相繼演說大旨謂同鄕會之設一以通情誼一以萃勢力情誼通勢力萃斯教育慈善實業等事可以共國進行卽倡趨外界之欺凌争竸亦易於對付未由　時書記王君仲學聲明同鄕會之成凡屬鄕人除營業不正當及犯極不名譽事外不論工商紳學各界皆可人會皆属平等一洗堦級之陋習演畢乃提議進行諸問題直至四時半始散聞此次議定者爲謂查報名兩事推定調查員城外狄巽公等城内鮑斗南君俟調查竣功名間造成再開大會 
[實業聯合會歡迎會員]  
　　中華實業聯合會定於四月十七日（卽陰曆三月初一日）上午十一鐘在張園安　第開會歡迎該會會員孫中山先生兼舉正副長是日中山先生回粤該會同人擬卽假此話别云 
[青年會聯合演劇預誌]  
　　　劇同志會（卽日本留學界春柳社之舊部）與中華演劇團（原　改良戲曲社）定於四月十九二十星期五六兩晚假座四　路青年會合演新舊各劇所得劇資悉充地方公益之用同志會發起最早於新舊各劇均有經驗演劇團發軔於去歲冬間由 
　照舊劇人手迄今數月成績亦佳此次聯合演劇必有可觀有　研究戲曲者届時聯袂偕往一擴眼界也可 
瑣聞 
[内]  
　　有何苛刻○都督府執法科長批一等兵丁占春呈云　悉擅離　守自應罰餉除名營規具在何得謂之苛刻該兵士所請之處碍難照准 
　　民政長批示○催徵吏程德實禀批據禀老白渡地方有趙得勝私開燈吸經　店主王全登報警戒不理致周咸全亦在張家浜碼頭效尤私挑如果屬實大干禁令候卽據情知會警務課長派　前往查明拘辦封閉一面通令各處警巡隨地調查嚴行禁阻弗任私售有碍禁烟之進步二十二保五十二圖册書金志垣禀批禀悉劃分單地首先驗明單與地確將單内註明因何劃分緣由然後分立户名承糧辦賦此乃不易之理此案莊祥祥指丈莊姜氏在日所捐東溝便民所基五分雖已丈明繪圖豎立界 
石註册過户完糧而原單並未檢出批註事過人殊易滋枝節仍不足以垂久遠而杜葛籐候再照會塘工局董催該地主檢單批註以昭核實 
　　審判廳批示○張福山等呈批此案盜賣坆產一節業經前上海縣判令被告繳銀元九百元了案判决多年未便任意翻異致判决無磪定之日該請求應作爲執行之訴候飭該被告等照斷繳案給領以符原判而免斜葛至祠產一節原未判結應作爲另案辦理仰仍照原定辦法邀集族人公同核算明晰具稟核奪可也歐壽鈞呈批查抵產不贖推受作絶自應估計該屋及隨屋基地時值價銀未便僅以月收租金按息計算此案前據姚天來等訴催已批函請水木公所鑑定數目據訴前情准予改請商務分會派員鑑定再行核辦 
[南市]  
　　是否報復○滬軍統領處衛隊劉　包前晚在關橋南塊見有揚州人楊三率領外甥孫朝富婦人張李氏張趙氏宋王氏等當卽拘送市政廳裁判所控稱楊素爲蟻媒且與吴淞某姓被盜刦奪一案亦有關係請爲究辦當在宋王氏身畔搜出金鐲銀表等 
件陳裁判詰其來歷氏供同妹張趙氏趁輪赴閔行旋卽改趁航船與其餘數人均不相識張李氏稱夫在閔行水師營當兵身等前往謀事是以同往楊三供前在英租界福州路開剃髮店去年火災後失業與劉相識因劉前在公堂犯事被逮央求作保未允挾恨報復今被毆辱求察問官因劉未曾投案命一併拘候侯劉到來質明再行發落 
　　跳出火坑○煙妓許彩林年十五歲今正被其舅父在鎭江誘領來滬押人小東門外某花烟館今被　母凌虐私行逃出昨投南市布政廳裁判所求請超豁經陳裁判詰悉前情命留候母屬具領 
[閘北]  
　　拐匿女孩○住居閘北德生里之江北婦人林王氏因誘拐公益里孫渭洞之女阿三及麥根路王蔣氏之養媳彭招弟藏匿家内希圖販賣昨被馬隊隊長李華田偵悉密飭長警將王氏與兩女一併拘送裁判所押候訊明核辦 
　　禀准銷案○徐伯祥前控萬升槽坊主沈錫林不還酒洋七十四元業由沈央人向徐調處明白故昨由原告投所禀求銷案所長准之 
[英租界]  
　　並非拐賣　某包探訪聞桯崇仁袁福田王福友將江北人沈雲昌之妹沈姑娘沈丫頭及王世明之妹趙戴氏（卽趙王氏）拐賣與王殿英曾先海匿收虹口長發小客棧内希圖带往奉天轉賣當卽一併查獲解送公堂押候查究在案昨晨由廨訊明程等並非拐賣遂　王氏與沈姓兩女均交其兄具結領回其餘人証一併省釋 
　　巡捕收押○前有某甲乘坐電車至貴州路芝罘路轉角跌　業經中西讞員驗明棺殮厝壇召認惟相驗時老閘捕房二百二 
十四號華捕王阿三所禀情形不符已奉斥革拘留在案昨由捕房將電車開車人王家榮賣票人孫阿大並見証王永和顧揚氏傅至公堂証明當時該客跌斃情形堂上以開車賣票人並無不合着一併開釋惟華捕王阿三在驗屍所所禀各節均不實在殊違警章判押三月以儆 
　　牵涉多人○流氓沈瑞祺楊麒麟張文泉馬連生等在虹口兆豐路串搶金養才現洋金戒被探一併拘解公堂押候查辦在案昨由捕房將牵涉之陳阿康　長生王士林等一併拘解公廨質訊一過堂上以陳阿康係是虹口賭徒着押兩禮拜王士林開釋餘人押候查明於下禮拜二訊明核辦 
　　以原就被○周春生在上海審判廳控告住居租界内之沈某不理造屋找價銀一千八百兩　由該廳侈請公廨轉飭捕房於昨日將沈傅案判交人銀並保援照以原就被之例候函致審判廳飭令原告到廨候質 
　　定貨紏葛○英商恆豐洋行控盛大店主盛健榮不理定貨虧銀等情昨由捕房將盛傅至公堂判交人銀並保聽候訂期會訊　　秘密賣烟○施福生王阿六張長生王阿福李阿虎顧少生等十三人在蕪湖路月桂里二十七號屋内私設烟榻售賣洋烟由探查獲一併拘解公堂收押在案昨經中　讞員訊得　等　　安分之徒着施押西牢九月王阿六押半年張與王阿竊各押　月餘人各押三月期滿一併逐出租界 
　　追獲搶匪○匪徒虞長發在山西路　　吴暢氏金押髮被　追獲昨解公堂訊供不諱判押西牢九月 
　　婦人入押○吴淞路居人陳根文控常熟婦人王徐氏沈王氏誘令伊家十四歲婢女叔清捲物私逃等情由探將兩氏與婢　獲昨解公堂訊明判婢交陳領回兩氏各押女所半年 
　　小孩待認○男孩李小三子在虹口崑山路徘徊啼哭由捕查見詢係迷途當卽带人捕房昨送公堂請示據供年十二歲南京人餘語不清判暫留本廨候認如七天内無人投領着案带再核 
　　私用電汽○電燈公司控浙江路壽康里八百零三號居人朱寳賣私用電汽等情昨由捕房將朱傳至公廨訊明判罰洋一百元充公如能將裝設電線之人交出准予酌核 
　　水能尅火○自來火公司火夫周金秀前晚夜半起身小便跌入井内溺斃昨經管理西人察悉將　撈起舁人虹口婓倫路驗尸所報請公廨王襄讞會同美强副領事蒞所驗明由尸兄周根根棺殮 
　　妓女病斃○妓女王富寳因產後多食生冷之物致染疾病送請醫院醫治無效於昨日斃命由捕查悉恐有被摀虐斃情事將尸車送驗尸所報請公堂王襄讞與美領　君驗明因病身死　無别故諭飭摀婦朱月卿棺殮 
　　尙須覆審○新閘路順利押店主鄭桂卿（卽鄭幹卿）控經　許緝煕串同妻弟曹勝華捲取衣飾鉅欵逃　一案業經公堂先後提獲分别管押交保在案前日午後田廨復訊原告延中國律師丁榕君到堂請究被告亦延穆安素律師到堂辯護聶襄讞與英翰副領事研訊良久因尙有案証不及質訊判許還押曹交縣保候下禮拜二再訊 
　　分期還債○華瑞福控高鶴雲不付茶葉價洋三百元前晚由廨復訊原告投稱前奉諭令限繳高仍抗延不遵求追質之高呈繳洋一百元餘求寬限判將繳案洋一百元先給原告具領餘欠准交原保展限兩個月分期措繳 
　　拍賣抵債○周鍾映前以道契向徐鴻記抵借銀兩嗣因逾期不贖本利不付由徐控奉公廨於前晚傅訊原告求追被抵銀一千五百兩及利銀七百七十四兩質之周供前已將地推歸原告管業嗣因地價日跌故復具控求察判周交原保着將所抵契地拍賣歸償並着向原告將利銀妥商料理 
[美租界]  
　　電車傷人○蔡陳氏昨至楊樹浦路被某號電車撞跌受傷由捕車送捕房因氏自願歸家醫治請勿查究捕頭准之 
　　情願賠償○前晚有洋人某甲在鴨綠路陳阿林妓院内住宿昨晨檢點袋内失去票洋五元遂將陳扭至捕房控告陳願如數賠償了事 
　　索債互毆○張阿金林阿三昨因索討債欵在途互毆　控擔房捕頭一併申斥着赴公廨具控 
[法租界]  
　　善堂這租○沈兆富康正元李寳林等虧欠仁濟善堂房金國五月不等由該堂収租人控奉公堂傳訊判均交保限七天還洋 
　　賣票舞弊○電車公司售票人邱鳳祥近將舊票私自售錢被查票人查知訴知公司經理西人送廨請究邱供認不諱惟求恩宥聶讞員商之李副　領事判押捕房三禮拜以示薄懲 
　　人財兩失○魏鮑氏通同伊兄魏子喬私嫁於陳立本一案昨經公堂復訊原告邀到見証朱良友潘楊氏到案候訊朱稱魏在東洋寄來之紅棗及　子是由我送至魏鮑氏處楊氏供住在九畝地鮑氏由東洋回申後確與婦人同居迨伊夫魏賣芝復往東洋後氏卽搬去魏賣芝稱妻子向做機器鞋片女工陳立本是　記鞋店放女工之夥計妻子被陳勾引成姦借屋在永興里由友人通知報捕拘案是實訊之陳供稱曾出洋三十元在揚州聚來鮑子喬供祇用洋四元聶讞員以陳不應娶有夫之女判罰洋十元子喬押捕房十四天鮑氏給本夫領回 
來函 
[中國青年會來函]  
頃悉孫中山先生定於十七日（星期三）午後三時駕蒞本會參觀會所凡爲本會會員欲瞻先生丰采者届時請带會員證書到會歡迎因爲時甚促不及遍告伏祈賜登貴報來函門内告我同志實爲感幸 
[金壇公民陳任來函]  
　　近閱各報來函欄内載有金壇鄕民來函一則内中各節均屬撞詞荒謬已極且該函末後均未署名顯係挾私妄祇務請速爲　明免滄觀聽是非黑白終有水落石出之一日願閱者留意焉再鎭車到壇頗資鎭攝紀律嚴明居民安堵合並附登以息謠啄 
 
 

Page 8

 
 
自由談 
游戲文章 
[妓院議供祖師記] [  愛]  
　　妓院見百業皆有祖師如木匠之魯班縫工之軒轅因亦欲立一祖師於是妓館董事遍發傳單號召同類假某名園爲議事廳有云宜祀管夷吾者蓋女閭三百夷吾首倡此局實爲花界有功之臣及今飲水思源舍管夷吾外實無其選妓董日夷吾雖首倡女閭然其意並不在加惠我輩不過以我輩爲香餌欲富强齊國耳此等假公濟私之人何祀之有繼復有人云宜祀鄭元和蓋鄭一人花叢樂而忘返至流落卑田院中猶不忘李雅仙似此沉湎不醒妓院必能獲利若奉彼作租師則狎客追步其後塵將來世上金錢俱收集於妓院中我輩將易綠　衣爲金錢壳居然成爲世上之大富翁矣是不可以不祀也妓董日此君後來改過自新敗子回頭金不換最不利於我輩尙宜愼選適當之人未復有人云吾得之矣衆問爲誰其人云即樂不思蜀之劉後主也蓋後主能見妓女而忘失國之悲若奉之爲祖師必能令狎客永無醒悟之日且視青樓爲重家室爲輕也此議一出衆皆贊成且云後主身爲帝王亦較他人爲冠冕借重其爲祖師必能爲龜巢生色云 
[吃會章徎] 　[  立三]  
　　滬上某界有吃會名目爲戲擬簡章數則如左 
　　一本會以講究飮食專事餔餟爲宗旨故名吃會 
　　二每月開會二次由會中人輪流擔任 
　　三凡同人富於酒食思想者均得人會任意大嚼 
共享利益 
　　四公舉酒囊飯袋爲正副會長俾監督一切猜拳 
飲酒事宜 
　　五届時有托故不到者罰黄酒百杯白飯十碗 
　　六倘會友因醉後糊塗回家被悍妻謾駡致起衝突本會得派員隨往彈壓解散 
　　七酒食容量俱占優勝者由會長給金牌一塊懸掛胸前以示鼓勵 
海外奇談 
[木皮製碗] [  頌斌]  
　　法國巴黎有德人名愛勒斯德者别出新法以木皮製碗碟各物其爲用與瓷質者無區别且永無破損之患據愛勒斯德君謂以木廠所棄之木皮略加斧削便浸石乳汁内約一畫夜取出乃製成盆盌大小各式人銅範内以汽機壓之曝烈日中令乾而后再以堅白之紙匀糊兩重仍人石汁内漬之大小如所製器置銅範壓之如前法復以藥水浸透曬乾用膏粘於所削木器内吻合無稍間於是器成費省而用倍適遐邇争購之 
心直口快 
　　軍人觸目皆是政府經濟奇絀雖將前清官吏私囊盡數搜出不足以充軍資奈何 
　　即能遣散兵丁而不先籌出路必致將來流民遍各省餓莩滿國中奈何 
主權日縮外權膨脹凡華人犯罪脫逃者均借租界爲護符奈何（無知公民） 
 
[官癖]  
　　北京某於去年捐一道銜藍頂花翎靴套等物購置甫竟忽值革命軍起義遂成廢物某大憤以爲費了許多銀錢還没有出過一次風頭懊傷之餘問計於妾妾日出外不可用家中着之何妨某君以爲然每於夜深入静時翎頂輝煌躑躅房内對妾語滿口撇官腔意甚得也 
　　余友日此官癖也因又舉一事亦堪發噱蓋前清督撫禮制甚崇屬吏參見者必用手版其材官卽將僚屬手版疊執如扇人内通報幾於每日如此有督撫某一旦被議投閒　散家居無聊官興猶豪追思往昔忽異想天開命其僕從每晨必以手版人更須引吭面呼日某某禀見僕人如命某怡然自得遂習以爲常焉 
滑稽叢談[  龍]  
　　賣馬人有一老馬求售問客日先生欲此馬否此馬壯健頗適用客日此馬之健吾早知之若非壯健久已死去安能至今日之老邁如此耶 
　　有少婦甲乙二人同心之契也某日適遇諸途甲日今早十點鐘得接爾信謂爾夫不仁凌虐不堪爾將尋短見我信大驚特來訪爾勸爾不用輕生夫壻不良便往教堂清修切勿自尋短見乙日爾諫遲矣甲愕然日莫非已食毒藥乎日非也我今早十一點半鐘已與伊和好如初爾何諫我太遲也 
戲攷[  健兒]  
　　鎭壇州一名九龍山　 
　　宋徽欽時蔡京張邦昌弄權誤國羣雄不得志流爲草寇楊再興英雄蓋世佔據九龍山及金兵人寇擄二帝北去康王南渡命岳飛掛帥以拒兀术飛前在武場中曾識楊再興又知爲功臣令公後裔至是力勸同扶宋室以資臂助楊甚自負約飛親自較技如飛佔優勝則甘拜門下否則人各有志不可相强也飛允之届期岳飛之子雲見父不能勝楊即揮銀鎚助戰楊責飛約束不嚴號令不行有愧元戎大笑而回飛惱羞成怒回營欲斬雲以謝楊衆將苦求乃責以軍棍令牛皐負雲至九龍山請楊發落楊頗感動即令負回以釋前憾飛夜夢令公授以回馬鎗卽出陣較技擊楊落馬楊乃投誠後行軍大雪中雪滿小商河楊急於立功誤陷河中爲金兵射死蓋世英雄祇如　花一現悲夫前見貴俊卿蓋俊卿合演是劇貴去岳責子一段做工卓爾不羣蓋亦英俊風流去楊甚稱 
小說 
[苦情小說霜天鶴唳（五）] [  瘦蝶]  
　　應林旣去素琴日以鍼黹作香閨之清課間邀王嫗話舊藉遣愁懹好容易捱過三十日之光陰而歸帆不至因念應林其或以别事覊身歟抑其老親適沾清恙未便絶裾歟不然則休文體弱不耐勞塵其將忽抱采薪歟審是想藥爐烟裏聽澈秋聲其煩惱當較妾更甚也幻想千端兎起鶻落雖復晨占鵲喜夕卜燈花應林竟杳如黄鶴噫異哉蕙帳緘愁蘭釭照影塞鴻唳月不傳瀛海之書江豚拜風偏阻瞿塘之棹况關河迢遞縱蘇若蘭織就廻文更何處覔青　以寄與相思兩字深印腦筋心上眉頭沉憂難諱无怪乎簾卷西風人比黄花更瘦也 
　　一日王嫗含笑自外人持一函示素琴日姑娘母戚戚陸郎有書來矣請速披閱俾少解清愁 
　　素琴亟取視封面果係陸之手筆剖而出之目光甫及忽然心驚手顫憤氣塡膺涙珠錯落如斷綫之明珠衣袂爲之盡濕 
　　嗚呼果何物歟而令素琴傷心若是蓋函中空旡所有惟黯然一朱箋之庚帖耳嗟夫妾何薄命郎真負心應林應林其以此爲棄置素琴之鐵據耶余聞定芬言不覺停杯擲筆憤然而起日陸生之肉其足食乎始亂之而終棄之其設心何狡哉余倘爲黄衫客誓必撲殺此獠以儆一般薄倖雖然素琴今將安適 
　　定芬日素琴以悉苦之餘已旡計自爲寬解深悔誤墮陷阱雖投身於太平洋中終莫滌白圭之玷柔腸寸斷憤不欲生幸其母及王嫗多方勸慰始稍稍抑其悲痛然紅褪梨渦日夕以涙珠洗面矣近聞其已歸倪氏爲商人婦倪年將强仕貎雖寢而性尙誠慤將來或不致再誦白頭之吟也 
　　余概然太息日以素琴之色藝固宜貯之金屋乃因一念之差竟爲陸生所誤情天莫補啣恨終身磨折備嘗赤繩另綰彼蒼降厄於紅顏豈自有成例耶恨不得排九閶而詢之 
　　定芬晒日君母徒事泛論稿成否乎盍以示予余亟以稿擲定芬前日卿試評之余醉欲眠矣明日當再携手於清泉白石間也 
 
 
