# 1918 - 223 - 4916346

 

Page 1

 
 
   
 
 

Page 2

 
 
時評 
[南北兩宣言（冷）]  
　　南方有對外宣言之舉北方亦有出兵宣言之舉南北兩宣言双遙遙相對也 
　　唯是南方之對外宣言實係對内而非對外北方之出兵宣言實爲防邊而非出兵蓋一則所告於友邦者皆内政一則所發之軍隊皆仍在國境内也 
　　雖然所謂宣言者不過欲使天下之人盡知我意云爾假使南方之宣方而有效可以望各國知我内爭之原因北方之宣言而有效可以使國人知加入協約國之微意也此則兩宣言之本心也 
命令 
　　八月十六日大總統令陸軍總長段芝貴呈請將陸軍第二十八師步兵第一百十一團團長鄭奎武免去本職鄭奎武准免本職此令 
　　又令任命崇山爲陸軍第二十八師步兵第一百十一團團長此令 
　　又令陸軍總長段芝貴呈陸軍第二十八師砲兵第二十八團第三營營長雷長春因病懇請辭職應照准此令 
　　又令陸軍總長段芝貴呈請調任關玉魁爲陸軍第二十八師砲兵第二十八團第三營營長應照准此令 
　　又令陸軍總長段芝貴呈請任命柯沅爲陸軍第二十八師步兵第五十六旅少校副官應照准此令 
　　又令陸軍總長段芝貴呈陸軍第十六師步兵第六十四團團附孫象震請予免職應照准此令 
　　又令陸軍總長段芝貴呈請任命于慶陞爲陸軍第十六師步兵第六十四團團附李致良爲步兵第六十二團第三營營長均照准此令 
　　又令陸軍總長段芝貴呈請將陸軍第九師步兵第三十三團第二營營長李建奎免去本職應照准此令 
　　又令陸軍總長段芝貴呈請任命蘇炳文爲陸軍第九師步兵第三十三團第二營營長應照准此令 
　　又令陸軍總長段芝貴呈請任命尹載成爲陸軍第十八師步兵第七十一團第一營營長應照准此令 
　　又令陸軍總長段芝貴呈請任命單長柏爲陸軍第二十八師步兵第一百十一團第一營營長應照准此令 
　　又令陸軍總長段芝貴呈綏遠陸軍混成旅第二混成團團附安寶珍因病請免本　應照准此令 
　　又令陸軍總長段芝貴呈請任命阦錫陞爲綏遠陸軍混成旅第二混成團團附應照准此令 
　　又令陸軍總長段芝貴呈林西鎭守使署副官長于學忠另有調用請予免職應照准此令 
　　又令陸軍總長段芝貴呈請任命鄭鳳鳴爲林西鎭守使署副官長應照准此令 
　　又令福開森晉給二等嘉禾章此令 
　　又令司法總長朱深呈直隸第一監獄前被水災服役出力人犯擬請宣告分别減刑等語本大總統依照約法第四十條將趙恩貴等十一名減刑期二分之一王延明等三十四名減刑期三分之一孫文明等三名均減處一等有期徒刑十五年以昭激勵此令 
專電 
　　北京電閣議决定速出兵滿洲里將發表文書宣言我國出兵保邊之意（十八日上午十一鐘） 
　　北京電日館員言日大隊尙在哈埠今日向滿洲里出發（十八日上午十一鐘） 
　　北京電黑參謀長電告滿洲里日兵行動迅速請亦派兵趕往　　（十七日下午一鐘） 
　　北京電確聞前月下旬日加藤外相致函我陸軍當局詢問中日軍事協定將來必要時可實行否政府答至必要時自應實行本月八日該國又提議謂今已至必要時期我政府力言滿站安謐今未可認爲實行機會而日軍隊十三已自行出發協約國正在調查眞相（十八日上午十一鐘） 
　　北京電黑鮑督昨到京即謁段談次頗咎中央輕視國防餉械動多延誤坐令外兵入境江事陷於不可收拾此來除報告軍情外擬請另簡賢員接替（十七日下午一鐘） 
　　北京電頃晤鮑督秘書言鮑早欲來京因哈爾濱事中止此次與俄新舊黨約定不許侵華境新定期限爲五星期故乘機來京所商者爲防務外交幣制實業財政等項尙有他項秘密不便見之於文電者住京至多十餘日速則一星期外傳鮑憤將辭職皆無稽之談（十七日下午四鐘） 
　　北京電今日國務會議非常重要關於滿崴兩埠實况段有詳細報告對出兵案及軍隊開拔經費有極愼密之討論並召鮑督列席參預議决軍隊即行出發（十七日下午一鐘） 
　　北京電日欲取東淸鐵路保護權中國拒絕美國反對（十八日上午十一鐘） 
　　北京電捷克軍一部自崴埠經哈埠往海拉爾各國軍隊已前進至雙城子日不欲各國兵向滿洲里但願西伯利與各國共同出兵云（十八日上午十一鐘） 
　　北京電靳雲鵬由津返京銷假視事（十七日下午一鐘） 
　　北京電徐樹錚新練之三旅由陸部商准張督接收作國防補充隊所有奉天借撥軍械均歸中央認還（十七日下午一鐘） 
　　北京電張懷芝電因籌辦剿匪災振事行期展緩候曹南下（十七日下午一鐘） 
　　北京電津會中張曹曾面責倪因不别行聲言將不幹（十六日下午七鐘） 
　　北京電段對何恩溥言仍謂除攻粤外無解决時局辦法（十六日下午七鐘） 
　　北京電閩督電告閩省危急（十七日下午一鐘） 
　　北京電交部接閩汀州電局報告言粤軍已進城漳州附近正在激戰（十六日下午七鐘） 
外電 
　　香港電伍廷芳對外宣言書業已發表其文甚長陳述南北戰爭之原因使中華民國之與國友邦共知所爭之點庶世界輿論得以判其曲直略謂戰爭之眞因爲黷武主義當對德宣戰之問題交國會討論時一般國民羣抱疑念早料以叚祺瑞爲領袖之北方軍人黨藉對德宣戰之名行固其權勢之實利用宣戰後協約國所予以財政軍事與精神上之助力不以之積極參戰而以之逞其私謀宣言書中詳叙暴民摀亂國會段祺瑞辭職張勳竊權黎元洪解散國會伍廷芳辭外交職張勳復辟馮國璋繼位等事並謂自國會遭非法解散後擁護憲法者無日不請求恢復國會乃北京舉行兒戲之選舉以私人爲議員擁護憲法者知口爭理喻之無能爲力乃不得已而訴諸武力若今日頒發恢復國會之命令則明日即無戰爭各友邦咸望中國早復安寗擁護憲政者深明此意惟須使叚祺瑞等知武力之不可致安然後始有和平之望各友邦宜承認依據憲法之政府果爾則内爭可期早了而各國和平之希望亦可見諸事實是以擁護憲法者請求各國贊助其正義承認軍政府云云（十七日） 
　　東京電東京仍由警察嚴密防衛自十四日起大街中燈光盡熄寂無行人惟示威者來往於間耳夜間尤有悽慘景氣暴民成羣行於暗路而警察緊隨其後警察告示尙屬有效防衞綦嚴三日不輟此爲東京所未前有之事（十六日） 
　　北京電天津海關搜獲木箱許多箱皆封鎖上貼洋文封條内藏炸彈炸藥（十六日） 
　　北京電英國愛里額特爵士已彼派爲使俄之專使不日將由北京前往海參崴而日本亦派前充倫敦使署與北京使署書記現爲華盛頓使署參贊之松平氏爲日本之外交代表隨日軍前往西比利亞聞日本大谷司令將指揮海參崴之協約國陸軍而協約國之海軍則仍由美國艦隊司令賴特氏指揮將來海軍關係當更重大（十六日） 
　　北京電黑龍江督軍鮑貴卿已抵北京與政府商酌邊防機 
 
 
 

Page 3

 
 
宜中國第一批軍隊定於十八日出京赴海參崴此後逐日有兵出發（十六日） 
　　香港電南華郵報稱由惠州至東江口由石龍至東莞皆有大水而以石龍與石灘間之災情爲尤重該處稻存無望糧食缺乏村莊房屋之爲水冲毁者佔百分之五十至八十災民無家可歸者五千人無衣食者五十萬人美國紅十字會目前暫施賑濟（十七日） 
　　華盛頓電財政部宣布銀價第翁士（英兩）至高以美金一元零一分半爲限此爲實在之定率嗣後僅軍民政必要之需而出價未逾至高之率者可由合衆預備金都給發執照出口近三月内政府曾鎔銀幣百兆枚輸運出口泰半乃運至日本供造幣之用（十六日） 
　　紐約電現定十一月十一日關募美金洋一百三十三兆五十萬元以充戰地服役之靑年會及美國圖書會之用（十六日） 
　　以上路透電 
　　北京電據國務院方面消息今日國務會議討議滿洲里出兵問題鮑貴卿亦出席陳述意見云必要三師團至少二師團之兵力而段總理之意見欲黑龍江吉林兩省聯合出一師由奉天第二十九師與南苑第九師編成　師以備遣派至於軍費則以鹽稅凖備金充用云但鮑貴卿謂黑龍江不能出多數之兵又張作霖亦現似持猶豫態度故結局該會議未至决議而散（十七日） 
　　北京電政府對於海參崴及滿洲里有槪括出一宣言書之說（十七日） 
　　北京電今日外交部電訓駐日章公使令其通告日本政府此次中國海參崴派遣隊願受日本大谷大將之節制（十七日） 
　　北京電前昨兩日奉天軍總指揮官孫烈臣及長江三督軍又有主和電致政府之說（十七日） 
　　北京電據總統府方面消息馮總統已斷念下期總統擬辭職後决在北京居住現正在選定住宅（十七日） 
　　北京電今日參議院開談話會决定於二十二日施行議長之選舉（十七日） 
　　廣東電本日（十七日）現有國會議員人數計衆議院三百四十名參議院一百四十九名（十七日） 
　　廣東電李烈鈞昨日歸自漳州本日（十七日）與岑春煊林葆懌伍廷芳等會集開軍政府會議所討論者爲主席問題及推選參議六名備任爲各部次長（十七日） 
　　廣東電昨日此問有暴風雨河水氾濫交通斷絕（十七日）　　廣東電參衆兩院議員聯合會本定昨日開會旋因議員人數不足延期（十七日） 
　　東京電關於北滿派兵問題據從政府方面所傳出之消息云當此派兵出動之時所以不開外交調查會者因議會委員全部實已領領此中情形固不待言蓋於派兵之前曾以相當之形式求該會委員之了解故在今日可不必過慮將因此而釀成内外之物議之事也（十七日） 
　　東京電十六日各府縣内務部長會議開會時氷野内務大臣之訓示中有云據政府調查非但糧食無缺乏之虞且因今已支出經費關於糧食之分佈更籌劃適切之方法故糧食供求之關係現已大爲寛裕價目之跌必不遠矣云云（十七日） 
　　東京電據内務省所發表從十四日起至十六日晚間止各地閙米風潮之狀况則大阪岡山和歌山靜岡各地最爲激烈但旋即漸次平靜東京尙稱安靜云云（十七日） 
　　東京電憲政會爲米價飛和漲題於今日特開聯合大會其决議案曰我黨一面糾彈政府之責任而迫令處决一面當促同胞自省希望各地之騷擾迅速鎭靜云（十七日） 
　　東京電美總統威爾遜爲日本紅十字會所派慰問使德川慶久氏等往訪美國於本月七日特電日皇嗚謝日皇得電後於九日發表友誼之答電（十七日） 
　　東京電近畿關西新聞通信記者大會决議於十七日彈劾寺内内閣（十八日） 
　　東京電賴東京記者團春秋會之運動水野内務大臣已將禁止登載閙米風潮記事之禁令取消（十八日） 
　　東京電目下閙米風潮已延及靜岡山梨岐阜福島　島各縣範圍愈大然騷擾情形尙未逹於過激東京及大阪勢已稍覺減退橫濱昨晚有羣衆集議之事介幸獲無事甲府之若尾家已成焦土吳市之騷擾異常激烈死傷者有二十四名之多 
　　（十八日） 
　　以上東方通信社電 
　　東京電米騷動事大都市雖稍沈靜然復繼延及地方小都市甲府市之若尾商店及該地之取引所被其燒燬住居岡半及靜岡岩浦之田中光顯氏爲羣衆所包圍乃捐出金一千元又仙臺之取引所亦被毁壞（十八日） 
　　東京電憲政會院外團委員昨日訪淸浦子爵論現内閣之秕政子爵全表與委員同意言曰今日之時勢已異往時若以現狀之政治到底不能得臣民之歸服且處如今日重大之時局應組織舉國一致之内閣使輿論之歸服實爲第一要件又云一二日中將并訪山縣公開陳意見對於刻下之時局良有十分之理解故委員亦自滿足辭去（十八日） 
　　以上共同通信社電 
戰電 
　　倫敦電戰局仍甚佳好拉細尼村今尙未破惟法軍已佔有南面山脊之高地扼守山脊全部分現方向下而攻自八月八日至今德軍損失之遠過協約軍爲前此大戰所未有死者尤衆協約軍之死傷者其數大約不若俘虜之多據現象觀之敵軍甚欲於目下所抵之陣線左右抗拒協約軍惟南面之軍因拉細尼山脊已爲法軍所佔大約被逼退至瓦斯河支流狄凡特河之後敵軍如留守目下之陣線有種種不便但殊利於協約軍敵軍在里斯河境廣九英里之陣線退走其至深處有二英里之遙敵軍顯欲自行委棄該凸隅之全部分敵軍已開始在亞爾貝爾北面塞爾勒凸隅退走殆擬退至安克河之後其遠可三英里此種行種益足徵明敵軍已不復具於北方取攻勢之志德人以兵三十五師置於瓦斯河與安克河之間内有魯泊里區親王部下之兵十一師其中共有後備兵十五師該親王現僅扼守自海濱至亞爾貝爾陣線波姆將軍則指揮亞爾貝爾與蘇瓦松間之各軍（十五日） 
　　華盛頓電裴興將軍十五日報稱前敵無事可報（十六日） 
　　華盛頓電巴黎各報謂德國自一九一四年八月開戰至本年七月止死傷者共有六百萬人（十六日） 
　　巴黎電公報云昨夜十一時二十五分有飛機襲擊警號敵飛機猛受轟擊在巴黎區内擲下炸彈數枚死傷若干人且稍釀損失上午十二時三十六分發肅淸信號（十六日） 
　　華盛頓電國務部宣面以美金洋二萬萬元貸與法國前後貸與法國之欵共有二千零六十五兆元（十六日） 
　　倫敦電德人之將攻擊末滿鐵路日見顯明聞過激黨之兵二千人已向哇里加湖進發德軍則正在凖備進佔芬蘭鐵路之盡端且準備攻擊貝慶加以得一潛艇根據地亞昌格爾境過激黨後衛現於協約軍之前退走沿路虐等居民且圖焚橋以阻協約軍前進惟協約軍已進至距亞昌格爾南百英里之哇皮塞斯加雅且有兵一枝在哇里加灣登陸以期欄截由亞昌格爾退走之過激黨乃由德軍官指揮似無可疑協約軍另派兵一枝在北第維亞冋柯特拉斯進發其地距亞昌格爾東南二百六十英里俄國大局仍甚混沌即里寗氏與特羅斯基氏是否逃亡亦無從探悉捷克斯拉夫軍近情亦無確切消息外間謠傳過激黨已移兵至伏爾加陣線大敗捷克斯拉夫軍此種惡消息今亦無法徵實之亞力克齊夫將軍與第里舍將軍今均有與捷克斯拉夫軍携手之機亞力克齊夫將軍部下哥薩克兵甚衆皆能用命者波斯與裏海境目下顯有重要之發展惟尙未便討論所可知者貝格達之英軍已進至裏海南濱以汽船運兵至巴庫現助亞米尼亞人防守該地以拒土軍巴庫守軍乃合亞米尼亞兵及俄兵等而成歸俄將杜庫乞夫氏指揮與土軍對抗雙方均無足値注意之砲隊（十五日） 
　　紐約電旅美俄國工人之反對過激黨主義者宣布在此組織俄國和平公會據稱託爾斯泰伯爵等均贊助此舉 
　　（十六日） 
要聞一 
[北京特别通信（一九四）（飄萍）]  
　　主戰派完全分裂 
　　安福部大不太平 
　　當此交次天津會議開幕之日愚對於本報通信所報告者有兩大要點（一）爲副座問題之斷難决定（一）爲曹銀南下之不成事實（通信一八九與一九○）以此二者相關連之結果主戰派乃完全分裂造成一人一派之奇觀在曹錕之意苟可以必得副座亦何妨南下一行然一觀張懷芝之態度曹應覺悟於縱令南下亦不足以得副座蓋張旣忌曹即不欲曹氏建立無上之功業奉軍之不爲曹用已屬顯然而所倚爲建立功業者僅有一吳佩孚吳又因欲保持其資格與名譽决再为爲冒失之一戰曹苟對於此點一加考慮其不肯南下自屬當然最近曹且間接聲明不願當選副座不日南下說爲不足信無待言矣而張懷芝之遄歸魯省以謀恢復其地位亦云苦矣至於張作霖之率奉軍以逗留於天津則其目的有二消極的欲乘此削除小徐將成未成之羽翼積極的乃在監視副座問題等之如何發展而定今後活動之方針兩日前小徐被張看管之說道路喧傳報章紛載以愚所知半由反對者之張大其詞事實上尙不如是甚然小徐借奉軍以爲一已扶植勢力之謀旣爲張所窺破奪回奉軍勒索鉅費曹錕對於此點亦望張與之爲難以懲其副座虚餌之惡奉軍遂自是不復爲小徐利器乃事實也此外尙有一倪嗣冲其來津也乃由小徐之告急當曹張密議不令小徐與聞之日倪一至津即侃侃陳詞語多袒護徐氏曹張乃責備倪氏謂小徐要想收拾我們不料老大哥乃亦與聞其事那是我們也要不客氣了倪經此一創遂不歡而散逕歸蚌埠昨日且有倪氏對人大發牢騷預備不幹之說（倪氏方面所聞）雖不足信爲眞確而倪因與小徐聯絡之嫌疑爲曹張所深惡固事實之不可掩者由是觀之是稱主戰之中堅人物各以權利勢力之爭互相牽制互相消除使北方對於西南之所謂統一政策者不啻痴人說夢料今後再無發展可言而最近所得南部戰事消息湖南之未靖如故福建尤岌岌可危（汀漳等處皆全爲粤軍攻入）反見西南軍隊之向北方而擴張其勢力焉段内閣處於此種形勢之下殆不得不覔解散之機所謂一俟總統問題解决即行引退者正如朝露之待日出而已 
　　上所言者爲武力方面之現象至由武力與金錢所産生之政派其行動又何如乎所謂最多數之案福俱樂部以愚察之則無可發揮其多數之能力蓋表面多數而内部個個分離决不足以敵少數而團結者可斷言也自議員到京以來該部即分設若干所以招待之其招待員則有所謂八大幹事似分店之有經理此種團體本純由金錢購買而來如散沙然渥之以水尙可以暫聚一旦乾燥則隨風揚播不一其方兩三日内副議長之爭同室操戈勢如仇敵王印川雖爲多數而劉恩格乃借助於督軍物必先腐而後蟲生張作霖乃樂得利用之以加入奉軍勢力於國會第三派覩此情形又另提三人以爲運動之標幟（同派中之第三派）蓋區區副議長其攘臂爭奪已屬如此而彼不願屈服於某某一二人指揮之下謀自合同氣以别樹一幟者則又比比皆是安福俱樂部今旣易名爲太平此果太平之景象乎吾知不出十日他項問題立興未艾五花八鬥之奇觀必且記不勝記北方統一之業蓋亦從可知矣 
[東京通信（心危）]  
　　日本司令部之出發 
　　米價暴騰風潮之激烈 
　　日本也兵地方師團早經出發司令部發表後（司令官火將大谷喜久藏參謀長中將由比光衛司令部隨員中將武内徹參謀少將中島正武少將稻垣三郎步兵大佐大彌三光砲兵中佐扳部十寸穗步兵中佐加納重之步兵少佐長谷部照俉步兵少佐阿本大作騎兵少佐蓮沼蕃步兵大尉藤岡萬藏騎兵大尉土屋義幹副官大佐天野邦太郎少佐中山隆作大尉廣良一大尉德永乾堂中尉佐伯寅秀）已於昨晚由東京出發車站送出征者如潮湧波騰萬歲之聲雷動此次出兵據日美交涉各派七千而日本兵數彼陸軍部絕對秘密惟下動員令前後三次師團之移動者計有兩處據聞出動者約有二師惟配置方法如何不得其詳於崴埠方面爲共同動作當然不能騾增惟於他處則不知如何耳滿洲里海拉爾方面我國軍隊介於謝米諾夫軍與過激派軍之間爲侵入國境問題東報所傳殊不利於我日本義勇隊在滿洲里助謝軍而遭死傷者三十餘人謝軍參謀長諾阿羅夫云然也諾氏現在東京約留二星期乞援於日本當局者也日本民間亦有助之之意如飛行家尾崎行輝行將投入該軍而其他軍器之援助更可不言而喻我國當以國防爲前提崴埠出兵爲共同動作而北滿增兵爲國防急務截然兩種問題是宜注意者蓋國防問題爲國家純粹的自主之動作也 
　　日本米糧問題由來已久今春四月間因米價漸騰曾有奸商屯積居奇曾爲政府所懲戒有米價閣令發出一方由政府輸入外米（安南米暹羅米）以調濟之一般均不喜外米而米價仍昂貴目下白米一升漲至五十錢（五角）左右故細民窮乏者均難支持生活先是富山縣某鄉要求米價低滅幾至暴動惟活動者以婦人女子爲多故一經平糶風潮漸息而風聲所播各處閙米風潮相繼而起連日名古屋大阪京都神户等都市因平糶不敷大事暴動知事衙署富豪米商等均被襲擊京都警察已無彈壓能力至兵隊出動大阪亦有三千餘人之團體四出攻擊米店更有沿途演說奔走指揮各市秩序大亂爲日本近數十年未有之舉動實彼社會問題中之重要者也東京目下尙爲平穩而街談巷議米貴之聲不絕於耳警察署已全部出動警戒以備萬一其情形已可想見彼政府方面農相有應負之責故與東京府竭力磋商設法平糶計東京市内設立廉賣所現已有三處至有底將擴充至五十餘所此事目下影響幾及日本全國各政黨亦均出而干與政友會對於政府已發警告促其從速救濟憲政會决議將彈劾現任農相使其引責辭退國民黨則歸罪於紙幣之膨漲（八億元）請政府從速限定最高米價不得再事騰貴而政府方面以爲現在日本全國所有之米共一千六百七十餘萬石更有三百萬石之外米及十二萬石之朝鮮米故一時尙易救濟惟因運輸因難之故都市易起恐慌而一方商諸鐵道院從速起運各鄉之米而仍以外米鮮米救濟目前此次米價風潮以後反對政府派又增一彈劾之資料矣是以社會問題而變爲政治問題也 
[滿洲里日軍問題]  
　　日本出兵滿洲里自十五日船津辰一部至國務院西田耕一至外交部正式通告後說者謂已漸入於中日共同防敵之時機矣茲將各方面之消息參以所聞事實彙誌於下（一）我政府方面對於滿洲里防務抱定一維持國境治安宗旨故於過激派未入我境時並不欲擴張範圍今因日兵已抵滿站請易防地當軸爲中日澈底的親善起見自應與日本以便利乃命滿站張總司令和平待遇至昨日已告一段落微聞我軍已另易防地劃界共守然對於軍需補充事項協定中略爲規定日本當軸已略言及矣（二）外交團方面對於日本出兵赴威之宣告一則曰援助捷克軍再則曰與協商國一致行動以爲日本固迎合世界之潮流順從國人之輿論也滿洲里出兵日本雖謂根據於協約國之主張而外交團方面尙以未及預知爲憾聞某某三國要人十五六兩日具體協商之經過結果亦擬參加將各該國軍隊加入於滿洲里方面想日人以共同對敵爲標榜當不致見拒云云（三）日本方面雖現時所派軍隊以滿洲守備軍爲限實際上希望再擴大其出兵範圍現因該國食糧風潮其國人之視線集於麵包問題彼政府欲令轉其目的以對外故斷然出兵北滿别一消息日本出兵北滿事件據政府方面所自白謂事前並未與我商酌取得同意熱閒日本却曾向美國聲明出兵理由共有三端（一）已先得中國政府同意（二）滿洲里駐兵過單俄黨德俘勢甚猖獗恐危及後方有誤協約國共同行動（三）派出兵數不過一小部分云云 
　　本月五日鮑督歌電云江省軍事及外交均甚緊急日本方面業先發動以激黨侵佔滿站爲由派兵赴滿駐防先後開來兵隊及便服軍人將達一師此爲最早之消息十三日外人方面有日兵五千名進駐滿站之報告十四日張煥相復有日軍佔邊界橋樑之報告蓋當出兵滿站宣言未發表前日兵之先發隊及便服兵隊已各有相當之行動矣自宣言發表後郭宗熙咸電及黑龍江代督删電均謂日軍自寒日起運兵赴滿站日夜接運約一星期方能運完已由公司備車並飭沿途駐軍妥爲接洽特聞等語同時私家方面接長春十五日發電謂日軍自昨日起開始運輸兵數約一師團係由朝鮮方面調去云 
　　此次日軍開赴北滿係以哈爾濱爲中心將在哈埠設立總兵站已着手準備並臨時在哈建一收容傷兵之大病院可容數千人之衆至其司令部則據参陸部派駐哈爾濱專員昨日來電報告謂擬設在滿洲里後方之呼倫貝爾因無適當民房即以中國營房爲司令部辦公處 
　　日本此次出兵滿洲里對於上次與聯合國共同出兵宣言絕不一致因之外交團頗爲注意並聞美使館方面昨有極長密電致華盛頓政府内容亦與日本出兵事有關 
　　謝米諾夫軍隊敗後擬招募華兵以厚勢力政以應募者多屬莠民於將來地方治安深有妨碍特電滿站司令張煥相相機勸阻茲聞張司令對於此事已有復電到京略謂謝軍招募華民一事　謝面稱協商國現旣出兵實無募兵之必要前議已作罷論等語謹此電覆 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[對外軍事紀要]  
　　假道南滿之經過我國派赴海參崴會同協約各國援應乞克政府之軍隊因須通過南滿鐵路特向日本當局婉商星期二（即十三日）始接日本正式答覆允中國軍隊乘用南滿鐵路惟以水災甫平貨客輻輳爲由僅允先運官兵一百八十人並不得在南滿路附近三十里内屯駐嗣經外交部一再磋商十五日又有二次答覆始允全部運載並不限制數目外部已據以通知參謀陸軍兩部飭速開拔聞十五日閣議之結果已决定本月十九日出發赴海參崴矣 
　　出兵經費與鹽稅關於我國出兵經費問題有謂政府業已籌得某方面鉅欵者有謂業已决定挪用鹽欵者其實當局業於此事雖屢次計議實未確定辦法十四日曾以正式文書知照與善後借欵有關係各公使内係提議由鹽稅準備金項下撥動一千萬元充作參戰經費之用將來仍由鹽稅收入項下陸續撥還以符借欵約文請各公使顧念共同參戰關係即行承諾云云惟據深知外交界情形者謂此事當局雖用正式文書知照尙恐一時不易辦到也 
　　友軍之行動菲律濱羣島美軍約二千已由小呂宋出發其先鋒隊一艘業於十二日抵長崎十三日朝出港大致在兩三日内即可抵海參崴在海參崴上陸之日本軍隊業於十二日舉行上陸式其步兵一部分即向尼哥里斯古進軍預定十四日抵該地又黑龍江代督寒電續報捷克軍於元寒兩日分六列車開過昻昻溪逕赴博克圖站駐守當即電飭沿站駐軍妥爲照料 
　　吉省調防十五夜吉林孟督軍來電云第四混成旅抽編之一混成團已開赴琿春等處第五混成旅所編之一混成團即開駐哈爾濱此外各軍所駐防地均關緊要殊難抽調前經參陸部核 
准吉省增加國防軍隊一旅中央如何抽派之處請速電示 
　　滿洲里之日軍駐滿洲里總司令張煥相十五日電稱俄國新舊兩黨均未侵擾及於我國境地國防兵力尙足維持現狀日本方面連日由南滿路開來之軍三大隊據其聲明以一大隊駐守日領事署其餘二隊則不知究欲支配於何處現雖派員隨時偵察極力維持和平仍應請政府所在注意時示機宜以便遵守 
　　恰克圖俄黨消息庫倫辦事大員陳毅十三日來電謂頃據恰司令部電稱俄兩黨在庫西林村開戰舊黨不支仍向該村西方面退却當即飛飭駐恰各軍隊嚴加防範十五日又來電稱據恰克圖專員電稱於眞日親赴伊畢其克會同俄國領事詳細查勘附近各處並無激黨蹤跡該處住民十餘户均經查明編册矣 
[關於政局之各面觀]  
　　段總理將宣布方針十五日段總理與各國務員對於時局宗旨云予願大總統副總統早日選舉事竣即定憲法無論内外形勢有無更變均應如是進行各總長極爲贊成不是卽照此備出一種意見書咨請新國會討論又一報告謂段總理以國内多亂中央行政目的迄未達到完全統一現距更易總統之時不遠全國不難收統一之效故須預擬一種大政方針提出新國會又提出六種要案交國務會議解决（一）三權分立辦法（二）維持中央地方行政要點（三）整理全國財政（四）另訂對俄方針（五）統一軍權（六）籌備施行地方自治 
　　徐東海最近之態度徐東海爲避政潮之激盪起見特於日前往北戴河避署惟對於各要人之在該地者仍照常接見聞與陸徵祥張國淦諸氏均常會面前日王克敏赴北戴河亦見過兩次聞東海與陸張王諸氏所談對於收拾時局仍抱和平之勢念故十四五兩日天津方面復有和議之活動其活動之中心點即在北戴河又一消息云近日因外交更形緊急因之對内言和之聲浪極高所有向日與中央主張稍有不同之各要人均紛紛聚集天津日前王芝祥上將與熊希齡督辦曾在津與一般要人會譚一度似頗得徐東海之贊許故會譚極爲順利大約日内將有一種對於時局主和之電文發表以爲一致對外之提倡惟王揖唐十四晚之赴津或謂因總統選舉問題與在津之某要人有所接洽也 
　　張作霖與徐樹錚之交涉徐樹錚因淸算奉軍軍餉問題外間盛傳其被張奉督派人看管據聞所謂軍餉問題者係因奉軍師長孫烈臣而起徐自段總理三次上臺迄今日止以奉軍名義共領得餉項五百十五萬元實際奉軍所得之數祇有一百八十餘萬元其餘三百餘萬元徐云已充安福俱樂部包辦選舉之費因不便報銷故悉數納於奉軍餉項之内嗣有某方面人以徐之報銷底册交孫烈臣孫以之傳示各軍官遂至激起此次淸算風潮至看管一節之謠傳亦非無因聞張徐算賬之時張曾有此賬不算淸楚汝不能自由走去之言其勢汹汹頗有不與干伏狀態致外間有看管之說又聞徐曾於前夜回京同行者有張某及奉軍軍官數人謁段總理及曹汝霖後仍同赴天津又一消息云前日曾毓雋之赴津表面上爲迎鮑督軍實際上尙携有總理親函向張督疏通囑張在各軍官前爲徐說項大約此淸算風潮嗣後自有變通辦法以資結束又一消息云張督與徐樹錚衝突其最初原因則基於兵權問題致兩面頓生惡感張督本擬將入關奉軍及在關内所招之新奉軍一律調回嗣由某要人親函解釋張督始允交還兩旅但附以歸參戰處指揮專供對外作戰之條件有人謂張督并指定靳雲鵬爲司令且以該兩旅旣歸中央直接管轄則以前以奉軍名義所領該兩旅之軍餉應一一算還奉軍云云 
　　奉軍自設兵站張督軍以南下各路奉軍所需軍火爲數至夥特派副官郝玉明前駐漢口專辦前敵奉軍之軍火接運事宜又聞奉軍在軍糧城設立兵站所購辦之軍需堆積頗多特派衛隊營周晉卿帶兵在該處守衞 
　　奉督來京之傳說中央迭催張奉督來迄未肯行聞張因新募之第六旅刻已收回而月餉無着曾迭次電請中央擔任并聲明此項軍隊編練成軍後仍任援助前敵之用中央因有種種要件與張督面商故十五日由段總長電覆張督請其來京面商六旅餉械問題張督似已有允意但行期仍未定奪 
　　鮑黑督入京黑龍江鮑督軍於十四夜由天津發電話於段總理謂貴卿擬於十五夜車入都段總理遂派靳翼靑上將於十五晨赴津先與接洽並迎其來京或謂鮑電聲稱准於删日午車抵京故十五日午津車到京時高級軍官至東車站歡迎者頗不乏人詎料鮑督在津臨時有事又將行期展緩至府院方面消息謂十五日晚車不到京則十六日午車必可入都 
[外交彙聞]  
　　日本商請接濟糧食日本因米價暴漲大阪西京神户長崎名古屋各處均有暴動風潮迄今尙未平息暴動範圍愈形擴大日本政府取應急手段趕運台灣朝鮮兩處産米廉價平售同時並向吾國政府婉商欲以華米運赴日本内地請准弛禁出口聞當局已允諾轉商江蘇等産米省分酌核辦理矣 
　　修改陸路關稅問題上海修改關稅委員會將稅則修正後關稅徵收當可按値百抽五約文辦但依約文所定又不僅沿江沿海各關應按此辦理即陸路邊界各關亦俱一律照辦與中俄連壤西比利亞之陸路各關及中日連壤之朝鮮中法連壤之安南中英連壤之緬甸各地全當依約辦理惟以陸路商務不如海上發逹而且轉輸困難當局爲持公平起見曾擬陸路各關徵稅爲給予三分減一之利益以昭公难僅俄使對於此節尙持反對態度謂陸路商約在一千九百零七年定有專條現當仍舊等語聞我國當局已向日英法三國商請推誠帮助將來先用正式手續承應其事以塞俄人反對之口實云 
　　林鑛借款合同之修改吉黑林鑛借欵問題吉林代表要求取消政府只允修改内容以減少危險財政當局因此曾提出辦法其大致如下（一）草合同未訂明合同有效期問現新加第十條本惜欵本利償淸時本合同卽行作廢（二）部致銀行函中有且謀發行金券所需金凖備之充實一語擬完全删去（三）銀行函中尊重吉黑兩省金鑛森林旣得之權利以政府核准爲限擬改爲已得中央政府或地方官廳之核准等語（四）中華滙業銀行來函有計畫新事業而需要巨額之資金時希望商借日欵或組織中日合辦公司等語擬加入依中國當事人之希望一語 
　　中東鐵路並未轉押之聲明政府接哈爾濱郭省長電云長春至哈爾濱問之中東路俄人以五千萬元押與日人期限八十八年一節據拉代辦聲明此事違犯約章絕非事實等語謹聞 
[新國會彙聞]  
　　兩院議長之選舉兩院議長選舉日期有一部分議員主張衆議院議長二十日副議長二十一日參議院議長二十一日副議長則同日或隔一日此種主張至十七日談話會中即可决定是日之談話會其緊要者爲商量議長問題安福派因張作霖力保劉恩格爲副議長而王印川又力爭此席與劉與王皆極困難乃先擬投票如多數爲劉恩格則與劉如多數與王印川則設法向張督疏通故十六日須先開談話會别一消息則云劉恩格之副議長熱度未減而王印川則有願意犧牲之意惟議員之多數尙不能一致王揖唐已允代爲疏通未知結果如何至參議院副議長聞亦有人極力组織 
　　新議員之新收入參衆兩院議員向有旅費膳宿費兩荋旅費一項依法在兩院經費項下支給秘書廳未成立成前應歸兩院臨時事務處辦理其膳宿費一項前經國會事務局列入臨時預算現在國會業經開幕議員絡繹到京聞内務部已商明財政部日内即可照發並聞旅費亦將由財政部續行籌撥 
　　實報實銷之議員代價此次新議員所由來各費鉅金而黨派中之對於議員其待遇之法不一有完全貼費者有津貼以一部分者於是大起不平紛紛要求補償例如湖北議員十八人中有五名僅津貼一部之費該五人乃要求王揖唐必須補足其措詞謂如以我五個人爲不足用也當初正可屏棄如以爲尙可用也何以待遇不均聞王已允以實報實銷照賬支領矣 
　　電禁各省派員旁聽政府徇安福系之請議定日内即發通電一道分致各省區軍民長官嚴禁地方官吏對於中央國會各種提案非法干預且囑其除省議會咨請議院要案依法進行外餘均不得逾越範圍尤不應派員來京在兩院列席旁聽（聞有四五省有此項電請）以免涉及摧殘立法之嫌疑 
　　回部參議員之不應選第六部參議院議員回部早已選出哈迪爾茲聞給君不願應選具呈辭却院中刻已傳候補人司迪克遞補矣 
[國務院拘捕差役]  
　　國務於十四日下午忽發生拘捕差役之事當由院衛隊長白家駿率隊兵捕去馬差十二名茶役四名其拘捕原因傳說不一或謂該差役等似有私通南軍嫌疑段總理曾於日前接有函件指名告發因諭令方秘書長嚴行查辦或謂因洩漏徐副司令請欵實數之故聞該差役等十六名現尙拘留於國務院衛隊長處 
[國際通信之刋布期]  
　　外交部之國際通信社專爲報告出兵狀况而設業已開始辦公近日連接赴歐觀戰團團長唐質夫中將來電報告歐戰情形聞參謀部已與唐中將約定嗣後歐洲戰况每日一報俾可得悉眞相關於戰事所攝影片每星期郵寄一次又唐中將來電謂國際通信社巴爾幹總社正在籌備不久即可成立京社稿件請先發刋刻聞該社所得之稿件下星期四五可望也現 
[奉天省城戒嚴之情况]  
　　張代督以日前淸宫哭來暴徒滋事仍恐該黨羽翼再乘隙發現遂通令所屬軍警及暫編混成第七旅每夜仍舊戒嚴不可稍忽至於鎗械子彈均置身旁以免遇事措手不及又恐該黨刷印邪書郵寄各處無知人民受其煽惑除令郵局代爲偵查外并通令各縣知事及軍警嚴加留意偵查如遇此種書類即行扣留一面又以省城最重要之機關爲軍營恐不肖軍人受彼鼓惑勾結肇事故令各軍營長官凡所屬官兵每於收發信件時必須檢查來賓槪不准入營談叙並令不時暗查兵士蹤跡警務處王連坡處長以時届靑紗障起胡匪蜂起恐其乘省軍防範空虚之際潛伏省城又兼日前發現暴徒恐餘黨隱伏省城故通飭所屬各警署逐一淸查户口以杜隱患省城自警備司令處設立後地面上各有專責現憲兵擬定全營開赴湘南因之擔負地面治安者無人是以張代督令行警察廳凡憲兵擔負之地點槪由各該管警察代爲擔負當暴徒進城之際四人均坐人力車至西華鬥外下車警察廳長爲搜查暴徒根源計傳令各分署飭令各分所警察於該管界内人力車夫之住址務須詳細究詢曾否拉過暴徒若有拉過者必知其由何地而來搜出根源即賞該車夫洋四十元云云又聞日昨由當局發出一種戒嚴命令係專指軍民兩署辦公人差役及衛隊而言其略如下（甲）兩署差弁夫役遇有意外之事不得私着便服來往觀聽以防混雜（乙）衛隊士卒及辦公人員等遇事不得擅離守地以免顧此失彼（丙）衛隊遇事不得妄自嗚鎗如有必要時須一彈收效萬勿任意施放致啓商民驚惶之色尤易誤會自擾云云自此出後外間謠言百出人心惶恐殊甚現已諭令警廳禁止並查拿造謠之人矣 
[奉天之防邊消息]  
　　中央出兵海參崴業已整備齊全一俟南滿路運輪交涉妥協即將出發十二日午後有北京第九師步兵三十三團一營營長李瑛華偕同將校六人兵士十人傭役八人由京奉車至奉當晚乘南滿車北上其任務即爲中央派赴崴埠軍隊之設備先往料理其大隊二三日内亦將東來 
　　吳興權師長此次回奉與張代軍長磋商謂蒙邊一帶胡匪蜂起剿撫俱窮處此國防緊迫之際邊疆尤屬重要故擬在内外蒙古交界地點增築砲台七處以重邊防現正在計畫中 
　　陸軍中將馮麟閣在北鎭滯留月餘經中央一再電促其回京馮氏始行起程茲因國防日形吃緊出兵勢不可緩除擬委鮑貴卿爲國防總司令外副司令一席經奉督張雨亭黑督鮑貴卿聯電政府保薦馮氏擔任聞馮氏已有允意如果中央許可殆不難成爲事實矣 
[吉黑兩省爭欵近聞]  
　　在津埠興奉張督接洽之吉林赴京代表馮竹士君於前日晚車由津歸省昨（十三）日午刻即到聯合會報告在津狀况謂在津頗蒙張督之厚遇當陳說利害懇求鼎力協助時當經張督慨允以唇齒關係决不袖手雖不必逹圓滿結果亦不致令受鉅大之損失總之力爲挽救期臻完美云云該會中人以奉張督允代力爭殊可欽感昨特電致張督云天津奉天張督軍鑒頃據代表回吉報告鈞意力主贖回合同關懷桑梓銘感無極敝省督軍亦深欽佩江督到津是否同意仍懇大力維持始終一致爲盼吉林省議議等叩 
　　各團體前委託吉林新國會議員王汝徵趙驥孫恩溥王沐身等到京聯絡國會各省議員否認林鑛借欵昨聯合會接王君等來信謂林礦借欵攸關吉黑命脈誓死力爭具有同情同人等不才謬應代議旣受大會委托自應設法力爭期達完全目的到京以來各方接洽遵照大會議决辦法積極進行惟以才力綿薄資望未著同人等初集京師聯絡殊費時間帶來公函已分送矣同人等對於此案再三籌畫欲逹第一步目的除吉黑兩省備欵贖回别無善後之策以前如何進行赴津如何情形代表諸公自能面達勿贅奉省張督對此亦抱唇齒之感現定本月十二聯絡三省同人開會提議此案無論如何非達目的不止大會對此如何討論務望隨時賜敎以匡不逮云云 
　　江省各團體於鮑督軍入京時特面謁陳說林鑛借欵之利害及將來民生之困苦懇請督軍向元首及總理陳說一切協助力爭以期圓滿結果聞鮑督軍以此事關係存亡利害已慨允代表面令各團體呈送聯呈以便到京轉達 
　　赴北京協爭林鑛借欵代表梁德聲范永毓及江省赴京參議院議員王蔭雨聯合本省赴京參衆兩院議員向政府力爭聞各議員允爲協助進行决不忍袖手旁觀由翟議員文選帶同代表謁見農商外交兩總長已允爲提出國務會議十一日梁范兩代表來函報告一切函中并謂政府已有退讓意傳諭在財政部會議退讓辦法惟恐前途有變請由省力陳利害當可生效云云 
　　江省省議會公舉之代表函稱取消條約尙難辦到於七日商敎兩會及省議會又聯名拍電中央力懇取消原約以爲各代表之後盾現江省人民對於林鑛借欵事甚爲激昻前開會兩次共謀一切進行地方紳民到會無多未能表决近紳民吳景方發起在北戲園子開公民大會已於九日分送傳單届期必形踴躍也 
[和戰消息之鄂聞（赤水）]  
　　宜昌之戰與湘南之和 
　　宜昌戰事愈迫愈緊而北軍之消息則＝愈傳愈惡巴宜一隅似有岌岌不可終日之勢昨今兩日鄂軍署所得之宜昌方面消息施南敵軍現之增援至十營之多節節前進除王旅都慶抵禦外又調中路朱廷燦一部問道也風吹啞抵箐口以援石鬥之軍使南軍不得過黃鵲嶺則巴宜側面可無危險又一方面消息則謂王文華已佔三斗坪吳光新司令部退出宜昌五十里之行營以待援軍而往援之第十八師第六十九團中途留滯未進宜昌危殆已極而漢口和文報則謂雲貴軍之大隊以黎天才爲前導於本月六日反攻巴東共前營突破涪石萬流駝向下流進逼有巴東已歸南軍佔領之說惟該處防禦力比之施南方面殊爲嚴密失陷之說殊不足信云云以上傳說頗不一致然前說爲北軍右路不利中說則巴東秭歸均入南軍之手後說則左路之堅固已破巴東秭歸是否有危尙未得詳惟目下宜沙之民又紛紛乘日商輪來漢避亂咸云前敵不利宜昌方在被圍中聞此間已將駐蒲圻剿匪之第三十六旅全部開往宜昌矣 
　　湘省爲戰局之中心今則主和空氣已遍滿三湘七澤問大有衝破戰雲洗淨血腥之槪自張敬堯加入主和團中後前敵不但無戰且信使往還各抛手中毛瑟白刃而握之其親切已倍於曩日矣吳佩孚前與趙壽所訂劃界停戰之期限業於上月届滿復於月底與南軍代表间治羣胡兆鵬等賡續前約就衡山司令部議訂雙方相距二十里爲界不相侵越凡吳氏所守之耒陽祁陽等處亦僅爲武裝之戒備而已衛山一帶天氣極熱吳氏恒出司令部往遊衡山如最高之祝融峯奇險之水簾洞及各處名勝無處不有此君之足跡常就嶽廟或祝聖寺等處下榻羽扇揮暑蠟展登山古儒府風度不過是也近吳氏又招南軍代表來衡會議和局以抒湘民之困并聞吳氏擬以個人名義招前敵將領於衡山會議收束軍事方法果爾則湘南可望無事顧吳氏此舉實起點於茶陵安仁及衡陽道各屬商會人民代表之籲請現茶安邵陽兩側雖有戰火然不甚大也 
[桃源地方之今昔觀（詹詹）]  
　　桃源縣位於湖南常德西南九十里春夏水泛可通小輪地方素稱富庶出産以穀米魚布茶油茶葉爲大宗俗尙儉僕民比雍熙卽陶潛作記之桃花源宋漁父之故里也昔余於三春桃花盛放時曾履斯土憑弔勝蹟果然芳草鮮美落英繽紛數十步無雜樹歷觀幾徧皆符漁人之言雖古人借題發揮後世附便點綴不外以傷心人發傷心語足徵贏秦以後吾人再無世外桃源爲避難所也一昨該縣來人述最近受南北兩軍待遇之情形泚筆記之以告中外不在戰區之人民其言曰當馮旅未至之先南軍周（則范）田（應詔）兩司令所部無節制之師大都大庸慈利沅陵等縣之游民質言之即土匪也此種軍隊紀律全無又熟悉本地情形勿待人云已知誰富誰貧該司令等之軍餉旣無一定挹注不得不仰給於紳富之家始尙勸募繼而苦勒最後則由種種苛求進而爲擄贖稱有資蓄者莫不剝吸一空甚有乞諸其隣而與之者從前所謂富户今已早成貧民而貧民與無業之民皆一變而爲土匪故四鄉搶刦之耗日凡數起厥後馮旅到境軍紀差强四鄉土匪亦稍歛跡桃旣爲北軍攻略湘西之集中地丁茲南軍初去地方已苦不堪市面銀根益形緊迫由常德滙漢口之銀每千兩滙水已由八千數百兩漲至一萬八千數百兩馮旅長不諳商情恐商會對於北軍有所歧視故意將滙水提高因此嚴禁南票出境並令商會速平滙水馮旅只知常德爲湘西財賦之區而不知今昔不同之困苦若無大宗現貨（卽現銀）萬難平抑滙水際此商業凋敝已極之時何能爲此無米之炊旋聞馮氏語某紳曰本旅長爲湘西軍事而來不知其他倘商民對於本軍有買賣不公抑勒情事惟有執法以繩一般腦經活敏者謂馮氏此言實於官話之中含庽憤怒之意此語一播商界中之有力者避徙一空商業遂大告停滯雖格於馮氏之命滙水仍爲八千數百兩斯不過一空價格儼然爲法定的其實並無人肯賤價出售於是常德商務更成停滯之象矣桃源知事尙未委人由地方紳耆公組一維持會以會長代行知事職權來人又云桃源數月以來居民除已遷徙者外在城居者從未一宵閉門安宿云 
[川省議會經費與開會問題]  
　　川省議會停歇久矣議員等以改選在即僉請開一常會以便結束先於三十號午後開一茶話會到會議員八十餘人提議事件如下（一）本會經費問題衆贊成照財政廳來文在本縣征收局收領惟所稱六月以前歲費槪支紙幣一層頗有持異議者（二）請開常會問題衆以本會在省議員已過法定人數總司令部來文所言困難實非困難當然覆文聲明茲錄總司令部致省議會公函如下敬覆者案准貴會函開本會於七月六日開茶話會據議員等動議議員任期一案略謂省議員任期本屬法定無研究之心要然本會因中斷與恢復時間久暫不無區别究應以何日爲期滿自不能不早日依據法律以求正當之解决經衆討論僉謂查省議會暫行法第三條議員任期以三年爲限又第四條任期以議員當選之日起算本會議員於民國二年二月當選至民國三年三月三日准前署民政長咨開牽前大總統令各省議會一律暫停據省議會暫行法第二十二條載每年開常年會一次此次自議員當選日至暫停日僅開常年會一次當然以一年計算至民國五年九月十二日准前兼署省長咨開奉大總統令各省省議會應於十月一日由各省行政長官依法召集本會自應遵照但前此暫停已滿一年除中斷期間不計外規復後應補足二年方與任期相合查民國五年十月一日起至民國七年九月三 
 
 
 

Page 7

 
 
十日止始滿二年與暫行以前之一年合計適足法定三年任期本會前曾函請召集開第三期常年會以符定章旋准覆函擬稍俟軍事肅淸再爲杳酌定期辦理則是本會任期將滿而會期未滿殊與暫行法常年會每年一次之規定未合茲旣依法確定本年九日末日爲本會議員法定期滿之日以時間計算尙有七十餘日依法開第三期常年會旣可共謀結束並與法定任期不背討論終結一致贊同相應函達煩爲查照賜覆爲盼此致等由准此查貴會議員任期旣經議定以本年九月末日爲滿現時計算只有七十餘日請開第三期常會一層文告往來尙需時日似仍不無障礙准函前由相應函覆貴會查照此致四川省議會 
　　四川財政廳呈總司令部文云爲呈請核示省議會擬由各縣征收局撥交議員歲費事案准省議會函稱查議會爲立法機關與行政司法三權鼎立而各縣議員舍已耘人赴會代表所定歲費僅敷旅用本不甚厚各該議員勤務如此若並此旅用而缺如於情於理皆無辭以解查本會應領議員歲費自去年七月以後前欠未淸後債又起日累月積總計已達十餘萬元本會迭次函催或以省數應府或竟空函見覆長此以往在本會暫時枵腹其事尤小而貴廳收解欵微必欲交付現欵以淸前欠亦殊力有不逮是以本會前開茶話會擬請貴廳將所欠各議員歲費分别各塡通知書一份發各該議員在於本籍征收局支取各該征收局即以通知書呈明抵解似此化整爲散以緩急濟在議員曁有止渴之望即貴廳亦無台築之虞本會平心研討期與貴廳和衷共濟事能兩全而不兩傷且捐手續而免週轉計無善於此者經本會公同議决自應函請貴廳查照辦理並望迅速見覆以便本會查明各該員應領數目開單函送照塡通知書分别發給至盼至荷等由准此查省議會六年度應領經費計自軍興以來財政支絀積欠甚多前雖由廳商明陸續預付復因收入稅欵寥寥杯水車薪不敷匀撥以致積月累日舊欠未償新債益增現准函請由廳與各議員分塡支付通知書持向本籍征收局就近撥欵固係尊重立法並爲本廳減輕債累起見惟省議會向來請領經費應用機關名義從無由各該議員直接向廳分頭辦法函請分撥之處是否可行事關變更領欵手續本廳未便擅專理合具文呈請大部俯賜查核指令祗遵謹呈 
[張懷芝回魯後之會議]  
　　張懷芝於日前由津回魯後昨在軍署召集各上級軍官並警察財政各廳長開軍政會議聞其内容係關於本省財政及勦匪事宜關於財政者决定嗣後各項政費須極力撙節凡有應辦之新政暫緩辦理以濟軍費之不足關於剿匪者以現在大股桿匪多已受撫所餘零星小股不難尅期肅淸决定此後須注重淸鄉以靖盜源此外密議中央選舉及南北大局一切問題甚爲嚴密歷三小時方散又聞本省軍政各費異常支絀曾經張護督一再電懇中央協助巨欵並派員赴京陳述困難情形請求迅速撥發聞中央最近之財政會議以各省紛紛電請撥欵特擇最要者先行撥發所有魯省軍費已擬准撥發三十萬元以濟急需此事亦已於會議中報告矣 
[唐繼堯對於調停時局之通電]  
　　南京當道接唐繼堯通電云去歲政變之爆發以解散國會爲作俑則今茲時局之收拾繫鈴解鈴仍必以國會爲解决之關鍵蓋國會爲民國之正統國會不存總統無選舉之機關憲法無成立之希望正統一絕在北方自居於革命在南方即當視之叛逆革命與叛逆又萬不能中道而立故欲民國正統之不墜南北統一之可期皆不能不經過再復國會之一級此級不登萬難莫解近世國會問題之主張亦多矣要皆枝葉橫生毫無正辦最近某某等忽有一新法處此主張新國會選舉總統舊國會公布憲法俟總統憲法俱産出兩個國會同時解散再依法另行選舉成立國會此種辦法窮謂有一根本錯誤之點即不識國會二字作何解釋也蓋國會云者即全國中央之議院也全國祗能有一中央則全國亦祇有一國會猶之天無二日民無二王也今若承認一國之内有兩國會並峙必先决定爲兩個國家或如甸奥雙立國之有兩個中央政府始可是此種國家已無統一之可言如主南北分國則兩國會儘可並存更不妨各舉總統各布憲法正不必使新舊兩國會分業若仍希望統一則中央政府斷無有兩國會之發現有之必此爲眞者而他即爲僞新舊尤無同時存在之理今某等主以新國會選舉總統試問選舉總統之法規是否依據舊國會制定之大總統選舉法如不否定則舊國會日期未滿並未銷滅何以剝奪選舉總統之權而令新國會爲之代庖且此新國會果何所依據而在舊國會未消滅前異軍特起爲之分庭而抗禮焉思之未免可笑然則某等之調停處處矛盾何以自通（下略）唐繼堯冬印 
[皖省近事]  
　　皖省軍署昨奉馮總統文電大致謂攝代之期届滿冀今國會開幕議員各本良心上之主張公舉德望兼備足以復統一而進和平以副約法精神之所在則國本以固隱患以消至國之存亡匹夫有責國璋雖在野苟有可以達統一之目的而盡國民一份義務不敢辭也云云 
　　省城四分署崗警昨與米商衝突致釀米業全體罷市風潮現經商會居中調停將該肇事之崗警開革以了其事 
　　皖省經濟困難已至極點前黃省長特令辦金庫證券以爲目前救濟之計業已規定章程十一條自七月一日實行軍隊則以十分之一搭放其餘各機關按二成搭入由各長官自行酌量分配安慶蚌埠往來電報均由蕪湖南京等處轉遞茲爲便利起見特呈請交部核准安設專線直接傳遞以便交通 
　　省議會覆選已訂九月一日舉行一般運動家均挾鉅資來省收票現票價每張約二百元聞總監督已電令各覆選監督如初選當選人有售栗嫌疑即扣留證書按法懲辦以維選政 
[南京快信]  
　　日本米荒風潮甚烈中央電軍民兩長商由蘇省採辦若干輸運出口接濟以敦睦誼 
　　李督接吳佩孚王正雅馮玉祥電略云軍心厭戰雙方均願息兵我公高以和平爲救國唯一之目的默察時機和議必將成熟所謂雙方均無可以再戰之餘地對内對外皆不可不亟謀轉圜之策云云 
　　軍民兩署奉國務院電令禁地方官向　會提出議案 
　　湘張敬堯電李督云湘東奉軍奉信調京一旅寒日由湘赴鄂京漢路被水阻擬由隴海路轉車赴津已電徐州張使如奉軍過境派員招待 
　　京漢鐵路阻水集於鄭州之奉軍將轉津浦車由浦轉輪運鄂 
　　駐紥臨城奉軍一旅有不日南下經過浦口轉輪運赴閩省助戰消息 
　　長江巡閱副使王廷楨改哿日入京 
　　軍署參謀長何恩溥已出京今日午車可抵寗 
　　聞蚌埠連日破獲黨人機開兩處牽涉新安武軍某營營長被獲之朱某已鎗斃 
　　新省議員陶鍾箎屠宜厚徐堃錫張小宋等被控案聞均已在外調解由原告向法庭自請將案撤銷 
　　各區新當選之省議員來省者有四十餘人聞某君擬日内邀請在省各議員在金陵春會宴聯絡感情 
　　各縣商會紛電南京總商會請聯電中央反對金幣借欵 
　　各界爲鴉片指銷蘇省事昨又在地方公會開會討論拒絕辦法到者甚多 
　　財廳委孫念祖赴寳山太倉南滙崑山等縣岑郊麟赴宜興江陰丹陽溧陽金壇等縣催徽 
　　印花稅處長李湛田昨赴滬公幹 
　　新委常熟縣知事葉祖修禀辭卽赴新任 
　　昨日此間雷風暴雨勢甚猛烈聞下關江中民船翻沉兩艘溺斃六人 
地方通信 
[蘇州]  
　　分局長赴寗未返第三區烟酒公賣分局長吳魯詹日前因全國煙酒公賣局長丁乃揚尙在南京鐵湯池庽所特晉省竭見且省局長彭希民由京函告吳君定十七晨赴寗晤商故吳暫留昨聞已有來函告知分局司事周俊如并令趕將經手文件妥爲整理現在去留雖難猜測然當未雨綢繆周接函後即督率各司事漏夜淸理矣 
　　汪委員赴鄉調查吳縣選舉所主任汪鴻藻係本省候補知事與吳秀三知事頗稱莫逆選舉所遵章裁撤後汪賦閑無事吳知事即委以調查各鄉牙行登錄憑證之責兼查四鄉螟蟲汪奉委後即下鄉奉行而各鎭警所或設筵柬請或餽遺食物均被固辭不受 
　　肉業之衝突城内臯橋西首本有老陸稿薦肉舖向章須離開十家以外始准新設以重營業詎有肉業中人以陸稿薦售買汁肉違章滅價經公所開會勸誠不從於是該同業即新設杜五房於陸稿薦之右嗣經陸稿薦訴諸警廳轉移縣署奉批營業自由於是兩方愈閙愈劇昨日下午爭論之際陸稿薦竟被各鄰居及旁觀之好事者搗毁一空現已各請律師具狀起訴吾謂營業雖可自由然有公所定章似宜依璩習慣法辦理云 
[無錫]  
　　破獲製造僞幣機關邇來市上時常發現僞質銀幣各商家羣疑當地設有僞造機關楊知事亦飭屬注意偵緝昨由縣署水陸偵緝員汪金發偵知馬路上太平卷内居户王陳氏家有人租屋在内僞造銅質國幣立率探士多人前往搜查拘獲唐少山丁松林二人起出已製成之僞質大洋十一圓小洋九十二角均係江南廣東二省式樣大小與眞者無異質係紅銅外罩銀水又檢出石膏粉模樣七八枚石膏粉一聽乾電二聽銀水一罐及各種私製器具二十餘件經汪隊員將所獲人證一併解送縣署訊辦 
　　當選省議員被控吸烟本届省議會當選議員周承基字肇甫無錫周新鎭人自覆選當選後邑人以其夙嗜鴉片非難之聲甚盛昨有公民王克循吳侍梅等於法定期間内向江蘇高等檢察廳提起訴訟請求判决當選無效並有公民某甲向縣公署提起刑事訴訟不識如何結果也 
[南通]  
　　劇場開幕有期本縣西公園劇場前因夏季停演茲聞該園經理已至滬聘請共和舞台之小京班各色藝員來通擇定舊曆七月十五日開幕從此馬路場中更有一番熱閙矣 
　　醫院主任易人本縣張紳私建醫院主任沈君雲扉因事更換業經院函聘浙省杭籍之唐結臣君來通委爲該院主任又該院賬席李恒甫亦因事辭職經唐君另委王某接充矣 
　　函報苛稅病商唐閘復興麵廠具函總商會略稱敝廠現在鹽城購買小麥一千九十石該縣稅所長周恩緒違法病商苛征稅銀請電財廳轉飭退還苛征銀元云云商會接函後即據情電禀財廳昨得復電以鹽縣稅所長違法苛征已電令該知事查復 
[鎭江]  
　　船夥圖財謀害小閘口左近泊有王九划船係由江北販猪來鎭求售計得價洋七十餘元昨日傍晚王携洋回船詎船夥某甲見財起意竟於夜間乘王睡熟之際持刀將王連戳十數下船中僅王與甲二人王雖受重傷尙能言語大呼救命經鄰船某姓等聞聲往視見甲正在搜刮財物上前獲住交保看管翌晨由丹徒縣承審員蒞場勘騐屬實當將甲帶署訊辦一面將王舁送醫院敷治但遍體受傷恐有性命之虞 
　　大風雨中之損失十六號午後四時鎭江一帶狂風怒吼繼以大雨各船隻在中流不及避泊者咸遭危險三江口沙頭小河等處更爲險惡小河中有周八之雜貨船裝糖油各貨二百餘石又三江口某姓麥船裝小麥百餘石成姓米船裝米六十石均遭失事惟人口幸均無恙 
　　知事下鄉捕蝗東鄉諫壁大港一帶數日來迭有蝗蜅由江北各洲飛來停落田間嚙食稻莖二千餘畝丹徒縣倪知事連日親赴各鄉督率衛隊曁各鄉農民合力澲滅冀免蔓延 
[南京]  
　　津浦路嚴查私運米糧出省駐寗英領事翟比南以蘇省禁米一再抗議要求弛禁經齊省長駁復並呈明外交部内務部稅務處與駐京英使交涉在案惟以鐵路運出之米旣不准由該國商輪裝運自應嚴防偷運以免外人有所藉口故又咨行交通部嚴令津浦路局查明護照方准放行如無護照槪行扣留昨該路局長徐世章奉到交部令云案准江蘇省長咨開迭准駐寗英領事來函以近來津浦鐵路每日運出之米至少在三百噸或五百噸以上海關猶以本省適嚴米禁未准各英輪公司載運並詢明由鐵路運出之米地方官所指爲軍米漕米者無須預有軍用護照之必要即謂出口者僅係皖米而論按約亦有無論何項米穀載運出口之文應視該禁業已廢弛等語當以蘇省禁米出口歷有年所凡由津浦路運出之米必係軍米持有護照方能放行英領認爲該禁業已廢弛本省長萬難承認所請飭海關准予英輪各公司運米出口一節未便照行節經令行江寗交涉員據約駁復並咨明外交部在案嗣由駐京英使向外交部提議經外交部咨行到蘇查蘇省歷年收成歉薄民鮮蓋藏以本省産米供本省民食尙虞不給何能廢弛米禁致妨民食是以數載以來嚴禁運米出口迭經通行並咨逹貴部有案今英領旣以津浦路局運米出口爲詞除再飭屬查禁外相應咨請貴部查照轉行津浦路局隨時詳查如無軍米護照槪不准裝運出省以免藉口並祈見復爲荷等因准此合亟令仰該局長即便查照認眞辦理 
　　無錫縣視學問題之廳批敎育部近頒定章勸學所長縣視學等員均由縣開保數人呈由敎育廳擇優委任無錫縣知事楊夢齡以該縣視學員孫恩贊平日成績優良不允開具履歷送廳聽候擇委其所上公牘中有責備敎育廳故事更張曁地方學務人員俱隸自治範圍不能隨長官爲變更等語符廳長據呈後由科中擬一長批逐條駁回原批如下察閱來呈徒逞意氣殊　理由本廳長不能不爲該知事剴切開導之查此次規定縣視學任用手續以各縣視學能勤厥職者固不乏人而資格不合成績不良者亦所在多有不得不量加甄别且縣視學旣由本廳委任則其人能勝任與否本廳亦當公同負責自不能不有遴選之餘地當經援照勸學所所長任用之先例呈奉敎育部核准在案然對於縣視學得力各縣非特無心撤換並且加意維持而不能不加以通令者則以此事旣遵照部令辦理六十縣自當一律不能以視學得力之縣而遂加以異視亦不能五十九縣暫加開二人而無錫能獨外也乃該知事不能見諒遽謂適啓紛擾不知該知事何所見而云然該縣加開二人之履歷尙未具呈本廳以何人爲視學尙未委任該知事何由有先見之明而知本廳必不委孫恩贊耶如此私心臆測殊屬謬妄來呈又曰本廳必欲故事更張以見振作可引縣視學規程第二條之規定自認爲有直接任用之權夫用人行政本廳忝膺斯職固應行使職權然非至萬不得已仍不欲直接任用此次令該知事加開二人正所以委曲求全不欲遽行直接任用之權也則該知事之所稱豈不與本廳之用心適相剌謬邱來呈又稱縣視學勸學所長勸學員等俱以地方之欸辦地方之事隸於自治範圍以内未可遽隨長官爲變更此語尤爲誔妄無論官治自治本相維繫即使該自治程度達於極點亦斷不能離官治而獨立若曰該縣自治基礙旣堅長官未能變更旣不能變更即不能干預是該縣已可脫離一切行政官吏範圍以外而不必有所秉承矣至稱如有變更地方情殷挽留發生事故該知事不能任咎閱之更加詫異不料一縣視學而其勢力之浩大如是地方長官尙迭有變更未聞有發生事故者乃以一縣視學之變更至於發生事故此種論調苟非愚民要挾之詞即等痴人夢中之藝不謂該知事歷膺繁劇而尙急不擇言如是甚爲該知事惜之最後又以敎育部指令尙屬可行謂尙有盡美而未盡善之詞遂以此爲不盡可行該知事服官有年寗不知尙之一字爲長官批牘普通語氣耶總之本廳長遵循部令爲六十縣規盡不能因一縣而獨異設使政令不能行於一縣他縣相率效尤馴至法令等於弁髦長官視同贅物尾大不掉破壞政治統一推原禍首誰實尸之斷非該知事所宜出此仰仍遵照部令迅速加開二人以便遴委至於該縣原任視學孫恩贊之成績優良與否本廳早在考核中毌庸鰓鰓過慮此令 
[淸江浦]  
　　團部移駐阜寗淮揚第一混成旅第二團團長馬玉懷之團本部本設泗陽現因與第三團换防將團部移駐阜寗該團長已於日前通飭部下一律部署俟完全後即行開拔 
　　謠言中之戒備淮揚王耀齋道尹現以地方不靖謠言　起且時有匿名函件到署報告殊屬擾亂治安昨特出示嚴禁並通飭各縣一體知照淸江近日戒嚴夜間軍警梭巡尤密蓋因謠言孔多之故 
[徐州]  
　　銅山敎育會之歡迎會銅山縣敎育會日前開會歡迎新議員黃次山趙口成張仁普三君由楊會長主席展讀頌辭黃趙二君略表政見張未發言勸學所楊所長對於三君勉勵之詞最多 
[蚌埠]  
　　軍署拘究粤人日昨有兩人自南京來籍隸廣東以鬻字爲生涯當爲倪督軍所聞疑該兩人爲西南黨人派來偵探即飭警察局長徐人驥派警將該兩人拿獲遍身搜查並無凶器携帶檢查衣箱等件亦無證據現經警察局將該兩人暫行拘管聽候查明辦理 
[安慶]  
　　催查舊式鎗砲皖省各縣自前淸洪楊亂後所有舊式銅鐵鎗砲均廢棄無用曾經韓前巡按使飭令各縣查報在案頃黃省長以依限查復者僅有十餘縣其餘各縣至今尙未據報亟應令催查復以期結束昨特飭令各縣限十日内將境内向有舊式銅鐵鎗砲切實查明共有若干分别種類較準重量記明銅鐵質若干存置地點逐一記明詳復 
　　獎勵救火會皖垣商會各路商團前次製辦洋龍組織求火會曾經黃省長曁馬鎭守使頒給獎章奬牌以資激勵現該會又公舉安武軍軍需處長陳旨章爲該會會長陳日前赴蚌將各路商團組織救火會情形面禀倪督倪大爲嘉許亦發給銀質奬章十七座以示奬勵 
[漢口]  
　　京漢路又被水阻京漢鐵路臨郢許州間之大石橋地方日前被水冲斷修理方將告竣詎於十三號天未破曉時又被部斷日前大石橋被冲原僅鐵橋崩潰不過六七丈刻下水勢汹湧異常除將未修竣之鐵橋冲潰外並多冲一里淹没三里鐵路管埋局昨特通告客商客票僅售至大石橋爲止京漢交通逾暫晣絕由漢開至　城八點鐘短票早車因交通窐礙客商稀少於十三號亦已停駛刻下僅十一點半至大石橋有一次客車云 
[杭州]  
　　軍民兩長之會電軍民兩長對於收買存土製藥行銷一事業已會銜電呈中央大致謂淅省禁烟成效最著此次鴉片製藥分省指銷浙江當然不在其内第報紙喧傳紳商惶惑紛紛呈請始終禁絕以竟全功輿論所關未便壅於上聞云云並聞軍民兩署指令省敎育會之呈文内亦云上案未接中央文電頃已會銜電部免予指銷以維煙禁仰即知照又聞杭總商會訂於十八日下午召集全體開臨時大會會議一切進行辦法聞先擬電請大總統國務院内務部維持浙江煙禁並分電旅京浙紳曁兩院浙省議員就近上達民意懇請免銷浙境 
[寗波]  
　　拒絕銷土之公電鄞縣縣城鄉自治辦公處致杭州楊督軍齊省長電云我浙煙毒早經肅淸報載指銷存土流入浙省有杭甬分設機關之說如果見諸事實何殊殺我甬民望預杜隱謀力除禍本掬涙陳詞伏維矜鑒 
　　久旱已准禁屠鎭海自舊曆五月中旬下雨後迄今兩月不雨城内外河道均已乾涸各鄉晚稻亦將枯槁鄉民紛紛赴縣公署要求禁屠洪知事以衆情難拂已於初七日出示曉諭城内外肉舖一律停止營業間有一二抗令不遵者如滙豐泰豐萬成數家聞均由各派出所巡士拘所處罰 
　　新出仿造洋傘鄞縣商民史翔熊平日研究實業頗有心得數年前發明機織軟蓆呈准農商部註册得有專利護書現在寗波開辦傳習所以資推廣由實業廳轉呈省長核准令飭各縣保送藝徒來所傳習茲聞史君近又新製一種翔熊傘其式樣與舶來品無異唯完全用本國原料製成成本低廉且頗輕巧耐用其製造法如下傘骨毛竹削成三角形用沸桐油淋過曬乾使勁而有力其堅軟性足抵鐵製搭連處用熟銅皮包之打以細眼塗以透光黑漆傘撑盤上下均用牛角製成或硬木亦可其式與洋傘同接連傘骨處形如車軸穿以銅絲傘柄用堅竹或各種樹藤及有堅韌性之木料把手處儘可彫刻傘面用本機細斜紋布或盛紡及杭州生紡隨其出品高下而定之出口分上中普通三等上等面子用杭生紡柄用韌木把手處可精細彫刻中等面用盛紡柄用藤或木把手處亦可彫刻普通者面用本機細斜紋布柄甲堅竹或藤均可 
來函 
[銅山縣警察所來函]  
　　逕啓者頃准商會函開據裕衡號經理聲稱昨閱八月十號申報徐州快信載有在敝號查獲烟案語有未實緣敝號業經倒閉店東丁某久不在徐是日因夥友楊啓周酬應賓朋排設烟具適爲警察淸查户口撞見拿獲是實與店東丁某絕無關係深恐傳聞之誤有關名譽囑代函請登報更正以彰公道等情到所准此查日前敝所淸查户口在察院街已經倒閉之裕衡號内查獲煙犯楊啓周並烟具等件業經解送縣署按法懲罰案内並無丁某其人茲據函請代爲更正用特肅函證明即希貴館察核列入來函欄内以歸核實不勝盼切之至 
雜評一 
[北戴河（默）]  
　　北戴河者處渤海之濱踞幽秀之勝林樹参天波聲撼地每當夕陽西下中外人士或相率浴於海或登絕頂則西望昌黎弔孤竹之遺墟東眺秦皇攬不凍之良港故北戴河爲向來避暑之佳地亦即爲欲避政潮者之歸隱所也然而今日之北戴河則已一變而當政潮之衝官僚政客麕集河上所謂京津方面和議之活動以北戴河爲中心者可見政潮中穢濁熱烈之空氣已瀰漫於連峯山畔而調停之呼聲直欲掩松濤海波而過不復如從前之淸凉世界矣嗚呼北戴河亦寡色矣哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日本乞糴譯聞]  
　　上海日日新聞云十五日午林公使派船津書記官赴國務院訪段祺瑞謂日本政府欲平國内之米價擬購運華米奉命來商云云已諒此意電令蘇省核辦江蘇省長齊耀琳於十五日電致國務院及外交部云數年以來本省農作減收加以各省軍米咸來挅辦以補國内之需要尙虞不足而英國公使有運米出口之交涉近聞日本公使又有同樣之要求影響於各方面者不少希速示交涉之進行云 
　　某實業家論華米運日之不可其言曰日本近日米價一升張至五角實爲開關以來未有之奇昻此動機遂啓各地之大擾至於軍隊出動此固社會之大問題也於是欲平米價而有購運華米之說此不得不大反對者在中國之糧食問題大水大旱無歲不有各地官民疲於奔命乃就荒歉講種種豫防之法以米而論此省運至彼省與運出他國皆所嚴禁此中國官民多年研究結果也前此有華米運充英法聯軍食品之說米價即漲輿論譁然反對曰是將餓死華人也倘日本强迫北京政府開入米禁輿論必起反對究難達到目的且中國生活低於日本而貧富之懸隔甚於日本貧民階級尤佔大多數若此時運出華米奪彼等唯一之食糧而使之騰貴其結果比諸日本必現出更慘之狀態變良民爲土匪引起中國之内辭而於日本對華商務亦大受其損矣要之今所謂華米價賤者惟比諸日本則以爲賤耳在華人固决不知其價之賤也 
[烟酒聯合會常會紀事]  
　　中國烟酒聯合會昨開星期常會首由主席陳良玉報告甘肅總商會淮安縣烟業德源等所來公函對於烟酒稅抵押一事均主張始終堅持而寳應淮陰淮安漣水泗陽各縣烟酒商代表蘇蔭庭等十餘人所來公函以江蘇補征公賣新章窒碍難行囑代轉呈財政廳公賣局請爲取銷公决補征新章前經本會致電緩行在案應卽據情轉呈要求取銷以恤商艱次報告接京師代表等來函報告新議會召集情形公决新議會旣已成立則前議會通過之改良烟酒稅則一案理應預備呈請議會催詢政府即予頒行次提議本年大會舉行手續至五時餘始散 
[浙省旅滬公民合力拒土]  
　　浙江嘉興旅滬公民王昌綸王昌詔海寗旅滬公民潘祖臣等昨日聯合旅滬七屬公民致浙省軍民兩長快郵代電云浙江楊督軍齊省長鈞鑒讀兩公復浙江旅滬學會虞洽卿諸同鄉電允許會銜電部請免存土指銷浙省在滬同鄉莫名愛戴惟公民等有不能已於言者此次政府收買存土美其名曰製藥分銷騰笑萬邦鼎沸全國（中略）吾浙爲烟禁肅淸之地昔年温台等處官廳厲行查禁有犯必懲鎗斃者有之繫獄而瘐斃者有之設此次分銷竟成事實十年烟禁功敗垂成數萬寃魂向誰索命近又風聞有手續齊備勢在必行將急切派員疏通指銷之四省長官勿使反對之說確否雖不可知恐非無因爲敢合詞電請伏望鈞座仗義執言嚴詞拒絕則天下後世惟我兩公實圖賴之旅滬嘉興海寗等七屬公民王昌綸王昌詔潘祖臣等一百二十三人公叩巧 
[會議油紗兩廠抵欵之報告]  
　　上海總商會曁縣商會上松滬盧護軍使函云肅啓者朱子堯君以同昌油紗兩廠抵銀三十萬一事業將中交兩行允許各節函逹鈞聽復於本月十六日午後四時邀集華商各銀行及錢業在敝總商會會議經到到者公决現有中交兩行允定一半尙有一半計元十五萬兩旣以同昌油紗兩廠作抵完全商業辦法延哈華托訂立契約與求新廠劃分兩起今假定以銀行錢莊各半待到實用時間彼此均可從長會議先由兩商會函復軍使聲明情由等語查照會議情形三十萬抵欵大約不致懸虚合亟肅函奉逹即請察核爲荷 
[添派魚雷舴艇赴閩扼守]  
　　海軍總司令藍建樞迭接福建督軍李厚基來電以陸軍進攻潮油在即擬今駐厦軍艦駛往汕頭掩護助攻並多調魚雷艇防守口要等因當經藍總司令查得湖　張字等艇業於日前赴閩而列字等艇尙在修葺現未竣事故特電令駐防寗垣之辰字宿字兩魚雷艇由某軍艦卽日護送往閩會同駐厦各艇防護口要昨日辰字等艇已由長江下駛折入淞口暫時停泊由伙夫等登岸添辦食品及煤斤等項事畢後立即起椗往閩 
[散兵紛紛來滬]  
　　前昨兩日太古招商由閩粤來滬各輪船均附有遣散之兵士登岸後咸至南會館馬家廠高昌廟一帶分投暫住詢係江蘇調赴贛閩交界處前敵隸屬張宗昌師長部下者近因戰敗逃入閩省不能成軍該省資遣回來軍械軍服皆已繳銷若輩足穿草鞋衣服檻褸其形狀頗爲狼狽現已到滬者共有六七百人云 
[探報招兵機關之可疑]  
　　松滬盧護軍使昨據探報謂閘北寳山路商務印書館對百家慶里第一弄底有招兵機關所據聞係奉浙童師長命令招募此一星期内已出發百餘人並未給餉臨行時每名始給兩元據應招人云月餉八元開差十六元惟據某湖南人云係奉李督命招赴閩但該機關門上並未貼有招兵字樣頗有可疑是否係閩省派員招募抑係黨人冒名私招無從探悉爲特具報等情慮使據報後除飭淞滬警廳就近復查外並即電詢閩督請即查復俾明眞相 
[南滙肉業罷市續紀]  
　　浦東南滙縣境各肉莊因反對加稅同盟罷市已誌前報茲悉此次加捐原因緣認商史樹椿初向縣署認包捐欵六千五百元各鄉鎭由警局派人代收此次認包之數增至八千二百元史遂禀准縣署實行整頓猪羊等均須按隻徵稅由史派人督收於是各肉莊羣起反對自罷市之後該業中之小刀帮（卽殺猪司務）三五成羣找史尋釁並欲與商董商董楊某爲難縣警佐翁養源恐釀禍端飭派長警往來彈壓並傳諭該業中人靜候解决不得滋生事端現罷市地點漸次蔓延其在上南交界附近之張江栅北蔡周浦御界橋龍王廟等各鄉鎭均已一律停止營業未識如何解决也 
[盜犯解往常熟]  
　　盜匪朱阿三（即莊根蘭綽號小黑炭）因與同類姚小炳等在常熟縣南門外大譚蕩地方持械夥刦范希堯范懋照等家値洋一千四百元之金珠衣飾現洋分贓逃至滬上匿居租界經該處警局偵知禀由常熟縣知事備文派探來滬會同滙司捕房中西探將朱緝獲解至公共公堂訊明判交來探帶去各情已誌昨報茲悉承審員俞襄讞業已飭承備文交由來探於昨日請由該管捕房派捕將朱護送至滬寗火車站乘坐火車押解常熟縣公署師案訊辦矣 
[南通警官來滬緝盜]  
　　陰曆五月間南通縣劉橋市張家園馮金庚家被盜搶刦經失主報由該縣勘明飭緝在案近該區區員陳超萬（名劍寒）據眼線報告此項盜匪現匿滬上是以來滬偵緝在南市陸家洪三角街某老虎灶内見有夥盜莊喬一名當即密報一區一分駐所請爲夁拿卽經王署員撥派楊巡官帶同警察司傳科前往將莊獲住解所詰問據莊供稱年三十八歲南通縣人向在北市某老虎灶爲夥現方失業來此謀事對於南通縣馮姓盜刧之事毫不知悉王署員飭解警廳司法科留候該縣備文移提歸案訊究 
[中日實業公司之宴會]  
　　前晚（十七號）中日實業公司董事周金箴行長李馥蓀日本經理右近末穗假座日本俱樂部宴請日本旅滬官商總領事有吉明君武官大佐松井中佐白木曁黑葛原伊吹山等各重要日商華商如南北商會正副會長朱葆三沈聯芳顧馨一會董虞洽　王一亭朱五樓等及華商銀行各經理約有百餘人席間由　　箴演說謂今日承諸君冒暑光顧不勝榮幸敝公司新聘日本經理右近君向在本埠臺灣銀行辦事旋任九汪臺行經理與我華商感情極好此次來滬本擬由鄙人陪同走謁因知諸君各有重要事務不遑應接特具粗節以表尊酒言歡之意云云即由李馥蓀譯爲日語重說一遍次爲右近演說大致謂鄙人識見淺陋蒙諸君不棄惠然肯來以後尙望隨時贊助再次由朱葆三君請沈聯芳君致謝詞並謂今日承敝會前會長周金箴會員李馥蓀招飲非常高興適聞右近君演說頗欲與我華商聯絡感情我華商固所深願但聯絡感情爲一種普通这詞必加誠意二字則彼以誠求此以誠應自然水乳交融敬獻一觥祝右近君身體康健末由有吉明君演說畢時已鐘嗚十下即用電光攝影賓主盡歡而散 
[日商又買一紡織廠]  
　　新閘又袋角某某紡織廠開辦以來已歷二十餘年所出十上支某牌棉紗行銷四川厦鬥福建等處向稱發達近因花紗市價屢有變遷且自歐戰迄今燃料騰貴該廠頗受影響已於本年三月間暫停營業茲由九江路與業洋行大班井上市助介紹將全廠機器并基地廠屋售於日商内外紗廠計規銀八十二萬兩雙方業已簽字十五號先付定銀十五萬除限兩星期内付淸管業並聞日商買得此廠之後尙須添換機器加增機錠大加整頓關幕之期約在重陽左右云 
[美國兩商輪來滬預誌]  
　　花旗輪船公司駛往香港之阿奎圖號本定上星期由港返滬適値港地颶風大作以致稍緩啓行現該公司已接來電預計本星期二可以到申該公司大班因承運中外各商赴美之貨爲數甚夥而該輪於星期二晨抵埠後擬於即晚開駛往美故先將所裝貨品分别支配計湖絲一千五百餘包金礦砂一千餘噸其餘雜糧及零星貨物亦頗不少又該公司之哥倫比亞號亦有來電業已由美運貨來滬准星期三抵埠聞該輪到滬後亦將裝運中國麵粉三萬包赴小呂宋交卸故該公司對於二輪來往之報裝手續異常忙碌云 
　　大陸報云太平洋輪船公司輪船哥倫比亞號載貨一千七百囑來滬起卸將於星期三日午前到滬翌日午後即將鼓輪往小呂宋計該船裝往斐列濱之貨爲一千二百嚬内有上海麵粉一千嚬云 
[寗商會反對金劵之響應]  
　　抵制金幣借欵聯合會由發起人虞兆芳等在滬組織分會業已宣告成立並佈告全國各團體協力進行等情已誌前報茲悉上海分分昨接南京總商會來函略謂頃聞貴會成立良深欽佩本省商民亦以金劵條例推廣朝鮮銀行紙幣實無異制商人死命除聯合全省紳商各團體會電政府請求取消外貴會見聞較廣如何進行希即函示云云 
[國貨維持會評議常會記]  
　　中華國貨維持會前晚續開評議常會首由議長汪星一君報告議題依次討論如下（一）中華勸用國貨社代表李載民周夢岐到會聯絡由李君演說略謂新由法美回國見祖國政治時起波浪不能作爲姑從社會方面力謀進行因與同志組織勸用國貨社以寛裕民生爲前提各國多懼現鑫輸出而中國則漠不注意况國人多喜用外貨而少用國貨誠爲最恥辱之事亦爲弱國之最大原因現擬編輯各國出品比較表可否請貴會輔助即行云公决俟脫稿後再行商議（二）元山領事報告出口之絲光布有短碼情弊致阳消路請告各織廠注意由公衆討論僉云此事關係重大萬不可有短少尺碼曁將另碎斷頭凑成整疋至秩國外貿易之信用急應剴切勸告各織廠各商號注意並將領事之調查報告照錄分送藉資警惕（三）三寶隴商會介紹中華學校校長石君由公决俟石校長到滬時派員招待並導往各工廠參觀以盡東道之誼 
[沛然下雨]  
　　本邑附近各鄉農田因亢旱不雨已歷一月有餘且値酷暑燥熱異常田中　水　乾備極勞苦故望雨之殷匪可方喻茲於十六晚起油然作雲醖釀至十七日午後方始有雨惟不久卽止田間灌漑仍未充足而昨日（十八）午後則大雨滂沱雷電交作至夜方息想各鄉農民得此甘霖當必額首相慶惟據少數人傳述謂昨日風雨並至之時其問夾有細雹一小陣恐與農田有碍等語而詢之多數人則皆未有所見也 
[漏貼印花處罰辦法之改訂]  
　　印花稅法罰金執行規則向歸各地方警察區署辦理近由財政部改訂辦法通行各省嗣後凡有商民漏貼印花等事經巡官長警糾發者即由該巡官長警先取此項悵簿單據開具案由呈由京師警廳在各省區設有警察局之地方呈由各該廳局在其他方呈由各縣警察廳聽候各處長决定處罰如應罰者即將罰金數目塡給單證交由原警察勒令照繳毌須先行逮問如有抗罰情事再行傳訊察辦其定期檢查及人民告發應處罰金各案亦即照此辦理凡所屬區署汾廳等均不得自行决定昨齊省長收到此項部咨已通令本埠警務機關轉飭所屬一體遵照辦理 
[葡領出外游歷]  
　　大陸報云駐滬葡萄牙總領事於十八日離滬赴北京等處游歷其返滬日期未能確定云 
[部員密查學務]  
　　敎育部因各處學校暑假將滿開課在即特派僉事南下先往寗垣分投考察旋即秘密來滬調查滬上各學校辦理狀况聞某君抵申後暫駐振華旅館往訪者均拒不接見云 
[部頒講習會研究會辦法]  
　　省立第二師範學校接到敎育廳轉來敎育部頒發之師範學校開辦講習會研究會辦法數條照錄如下下（甲）講習會師範學校非止負養成小學敎員之責任且當以畢業生爲實驗的研究以謀學術之擴充近來敎育思潮一日千里當地敎師於新知識之輸入甚屬困難欲謀改良師範學校不得不負其責此講習會急應開辦也其方法如左（一）講習會於年假暑假時間開之（二）會員以本學區各縣敎育充之（三）講師以師範敎員或其他專鬥學術者充之（四）講習科目臨時酌定（五）會場在師範學校其他適宜之地（六）會員回至本籍得以講習所得邀集他敎員演述之（七）每届會畢應將講習科目時間會員人數報告行政長官（乙）研究會東西各國無論何種學校每於校内設研究會併以研究結果印刷公布一面爲敎育上參考一面供識者之批評現今小學校察考書籍無多故師範學校必就此點十分注意其方法如左（一）研究會以全校職員組織之定期開會討論校長爲會長敎務主任爲副會長（二）研究事項由校長指定之（三）研究方法校長指定後由會員分任（四）研究結果按期發刋出售以誘起閱者之研究心 
[公布敎育行政會議議案]  
　　上海縣知事接江蘇敎育廳訓令五則均係公布第三届敎育行政會議議案茲爲併錄於下（一）敎育宜以人格爲中心案業經呈請省長核示茲奉指令内開呈悉該案應准由該廳長錄案通行並發登江蘇敎育公報以供研究仰即知照此令等因奉此除分行外合亟錄案公布附吳江縣敎育主任請議原案及議决案（請議案）現在吾國敎育程度不啻在歐西四世紀以前由希臘雅典敎育轉而入於羅馬敎育時代雅典以敎育爲貴族文飾之具羅馬則以極粗淺之知識施之於市民吾國前淸以學校爲士子進身之階與雅典何異近則漸漸倡導職業敎育與羅馬何異夫吾國今日受世界物質上之文明所壓迫提倡職業敎育以爲補偏救弊之法誰不謂然惟是無論何種主義之敎育不可不於人格上立之基就敎育之主目的而言要以精神上之文明傳播爲體而以物質上之文明傳播爲用吾國今日敎育者之頭腦非常混沌守舊者拘於成法固不足以應時勢之要求新進者心驚於外苟有新學說新主義發生往往不暇詳細研究拾其唾餘以爲標榜一主義未見貫澈而忽有他主義之發生則又去此京彼徒事紛更無裨事综竊以人格爲人類進化之本有之則能自覺自發所謂誠者自成是也無之則將流於禽獸當今國基未固人心不正貪詐之風漫長漫熾恢復人格爲不容緩此後視學視察似宜於此點加之意焉又宜於休假期内請當民哲學家講演最新之人格學說以爲開導是否有當伏希公决（議决案）請敎育廳長錄案通行並發登敎育公報公供研究（二）請咨省議會修正縣市鄉學校聯合便規程案業經呈請省長核示茲奉指令内開呈悉查縣市鄉學校聯合會規程第二條第三條應候下届省議會開會時咨交修正復核令知此令等因奉此除分行外合亟錄案公布附崑山縣敎育主任縣視學請議原案及議决案（請議案）竊查縣市鄉學校聯合會規程（見江蘇敎育行政月報第五期）係元年五月十五日民政長公布省議會議决案至爲詳備惟第二條規定會員由聯合之縣或市鄉之議事會選舉按之現時狀况已不適用自治未恢復以前凡二縣以上或二市鄉以上遇須聯合設立學校時選舉會員當有一定之機關應如何修正之處請付公議（議决案）規程第二條選舉會員方法現在縣市鄉議會停輟本條已不適用應請敎育廳長轉呈省長提交省議會修正（三）組織國語講習會案業經呈請省長核示茲奉指令内開呈悉該案應准令行各縣知事酌量辦理等因奉此除分行外合亟錄案公布附寶山縣敎育會縣視學請議原案及議决案（請議案）去臘接省敎育會來函於統一國語之關係言之深切著明囑令通知各學校厲行國語敎授並印發辦法及實施方法到會當卽備函轉知查照辦理嗣經鍾麟視察所至其能參用國語敎授者十中難得二三偶或有之不過他們你們之類撥厥原因蓋以敎師未曾學問卽欲轉土語爲國語緣木求魚　不可得如比較有價値之研究較有價値之辦法一紙空文究恐難生效力鄙意暑假伊邇應請令行各縣知事會同縣敎育會利用暑假時期組織國語講習會召集各校校長敎員到會聽講自經講習後責令實行當無藉口其經費於縣敎育費預備金項下酌支是否可行敬候公决（議决案）請敎育廳長通令各縣酌量辦理修改詞句如下令行各縣知事下去會同二字加轉令勸學所或委托八字（四）提倡各縣設立公共敎育用品館案業經呈請省長核示茲奉指令内開呈悉該案應准令行各縣知事量財力盈絀及有無設置必要察酌辦理此令等因奉此除分行外合亟錄案公布附江浦縣視學請議原案及議决案（請議案）各科敎學之用品爲各校必要之設備各校多因經費不裕非略而不備即全付缺如以致敎學時生種種之困難卒之所敎之科毫無效果之可言如各縣或分區或合多數距離不甚遠之學校設立一公共敎學用品館以備各校敎學時之借用誠費最少而功最倍之舉（議决案）請敎育廳長令行各縣察酌辦理（五）組織敎育行政人員國外參觀案業經呈請省長核示茲奉指令内開呈悉該案應准令行各縣察酌辦理此令等因奉此除分行外合亟錄案公布附泗陽縣縣視學請議原案及議决案（請議案）欲圖敎育改進首賴参觀此爲敎育家所公認蘇省各縣近年以來多組織敎育參觀團赴各處參觀惟限於内地獲益無多而國外潮流方日新月異其進步之速大有一日千里之勢必洞悉其内容始能取長舍短轉益多師但憑紙上空談即據爲改良 
 
 
 

Page 11

 
 
典要恐差之毫釐謬以千里其影響於敎育前途有非尋常所可比擬者矣茲擬請由省組織敎育行政人員參觀團凡各縣主要敎育行政人員每三年舉行國外參觀一次目的地點及所需旅費由省臨時規定返國後各將參觀心得次第設施所費無多而收效頗鉅是否有當請公决（議决案）請敎育廳長通令各縣自量財力規定補助旅費列入預算以利進行 
[陜軍公推總副司令之通電]  
　　旅滬陜西同鄉接本省軍界通電云上海省議會聯合會廣州參衆兩院軍政府諸總裁莫督軍畢節滇黔川陜鄂靖國聯軍唐總司令貴陽滇黔川陜靖國聯軍劉副司令桂林譚督軍成都熊督軍雲南劉代督軍唐衛戍總司令四川靖國援陜軍石丁顔呂各總司令援陜滇軍姚總司令王副司令顧趙黃各軍長重慶黃軍長湖南譚程趙林陸田周各總司令韶州李總司令李督辦汕頭陳總司令方總指揮湖北靖國軍柏黎王石各總司令曁旅滬陜西同鄉諸公各報館均鑒天禍中國法律失效段口跋扈兵戈靡已景翼等痛生命之失所期戰禍之速結爰從諸君子後共張撻伐數月以來夙夜兢兢罔或自逸徒以事權分歧未奏膚功邇者于右任張伯英兩先生先後返自京滬比大老之來歸幸秦軍之有主景翼等歡迎之餘彌殷推戴咨於大衆詢謀僉同遂公推兩先生爲全軍總副司令所有舊總司令名義一律取銷靜候改編服從命令兩先生初猶撝謙惟以大義相懇始經承認業於八月八日就職任事壁壘二新萬衆鼓舞從此號令統一勝算克操調度得人收功庶易謹段顚末肅電以聞陜西靖國軍司令胡景翼曹世英郭堅　占魁樊锺秀高峻曁全體軍官等同叩佳印 
[寗波同鄉會募捐消息]  
　　寗波旅滬同鄉會建築新會所募款二十萬元昨議决設立商業學校日内捐欵更形踴躍續收各户捐欵如后許明德君募到忻義生君長源猪行各一百五十元陳珊泉君一百元許君自助五十元吳鎭康君十五元王榮卿許積棠合興三君各十元王瑞隆劉華庭昇源行吳濟永陳筱生忻顯康忻禮佑許周卿忻世章忻久香忻蓮卿諸君各五元余慶芳君三元王春賡忻元馨二君各二元共捐洋五百五十七元馮芝汀君募到裕春號協豐號朱金泉各二十元永昌號十五元中國第一毛絨廠三友公司鎭昌公司楊慶和福記仁康莊各十元何哲甫沙志齡魏拜雲謝敦和張筱土李蕉琴張卿牧胡桐生各五元陳人寳鄭宇高曹繼鋆各四元楊執忠三元李賢方周汝楣各二元汪翰章李東明王俊烺朱祖法邵槐堂李久香周雨亭嚴長生施葵洲謝德賢顧增祥戚佩香王振三李梅村周安庭賀和才各一元共捐洋二百元周茂蘭君募到各户洋二百元又自捐洋五百元合洋七百元朱哲甫君募到裕源號元記號各一百元同記號五十元洽記號三十元徐維衡二十元童夢槐君募到童松靑五十元楊養生童安吉各二十元董昌年十元合捐洋一百元桂開和募到老太古公司寗洲輪船朱阿稅及衆友洋二十三元八角八分汪舜山君募到嚴松濤君二十元項東方君五元棄佐岡干均潮二君各二元郭志雲一元又自捐洋三十元共捐洋六十元其餘再行續報 
[民生女學暑假班攝影]  
　　法租界霞飛路仁和里民生女學校自胡女士創辦以來已將七載今年暑假復由該校英文主敎任矜蘋君提議添設補習班當時中西女塾及務本女學學生來校報名者頗多昨日該校校長敎員及補習班全體學生在校内開茶話會並欇影以留紀念云 
[米業之慈善事業]  
　　南北市米業仁穀公所董事司月等以同業中對於慈善事業無不樂爲前此已有扶濟會之設立惟殯房施材等事尙付闕如現擬在徐家滙地方購地三畝有零建造殯舍特於昨日邀集同業一百十三家集議認欵下午三時開會由董事張樂君將創設殯房及購地辦法詳細報告該處地價每畝約三千元連同建屋等費爲數不少應請同業各家盡力認定俾得成此義舉云云到會者允俟歸行商議認定數目於下次開會時再行報告遂即散會 
[修理駁岸碼頭]  
　　浦東洋涇鎭橋堍駁岸碼頭爲該鎭商舖貨船停卸貨物之所邇因年久失修日就損壞經洋涇市經董飭匠修理俾免危險昨已興工矣 
[小輪撞碎酒]  
　　駁船户范雲龍前日載運高粱酒經過蘇州河被戴生昌小輪船撞碎一　高粱酒盡行流溢計値洋三十元當由水巡隊將該輪駕船人張阿松拘解司法科請訊 
[流落異鄉之短見]  
　　揚州人俞萬順年十九歲於本年五月間來滬找尋其兄無着窮途落魄貧不聊生前日午後突至二馬路外灘投浦圖盡當由一千四百三十一號華捕查見設法援起帶入總巡捕房經捕頭詰悉前情禀奉公共公廨中西官諭候函送淮揚公所遣回原籍 
[再誌誘匿養媳之追究]  
　　通州婦人袁陳氏在閘北四區警署控無錫人高阿胖誘拐伊養媳來珠經余署長傳高到案限三天交到來珠已紀前報前日高至原告處報告伊媳係由成衣匠王子卿拐逃現匿寳山鄉間天七圖地方當經袁陳氏投報警區派巡警呂沐之李竟武帶同地保夥董阿福等前往將王拘獲詎該處鄉民因本圖地保未經在場不明此案眞相羣起不平將王奪去原告巡警地保均被毆打旋由當圖地保朱順卿到來始將一千人帶往廣福鎭寳山縣第七區警所經該所署員略訊一過諭令呂警等先行回署原被人等併解寳山縣署訊辦 
[騙取妓女寶戒]  
　　住居馬立師馬德里之陸某前晚至漢口路民慶里妓女翠樓處狎遊用滑稽手段向該妓騙取値洋數十元之金鑲寳石戒一枚遁去旋由該妓投報老閘捕房請爲查緝捕頭准之 
[攫取女孩金耳環]  
　　求新廠機匠錢錦榮住居南碼頭有志里其幼女瑞香於前日上午因事外出行經竹行碼頭同益里口突被匪徒從後趕上攫取金耳環一對携誠奔逃當由第九第十兩守望崗警竭力追捕直至小南鬥外聖賢橋附近始獲住王阿榮一名搜出原贓解回一區一分駐所經王署員間明飭即申解警廳司法科訊究 
[雉妓强曳行人]  
　　新閘白克路雉妓掦州人高小弟前晚在西藏路强曳行人入院狎遊被探查見以其違章將高妓拘入捕房由捕頭諭令存洋五元保出聽候公堂傳訊 
[捕頭查抄烟窟]  
　　法新租界善鐘路捕房捕頭偵悉朱子南家私設煙榻留人吸烟並秘密挑售烟膏當於前晚帶同包探任水掦前往朱家抄出烟具烟膏甚夥一併帶入捕房着朱存洋保出聽候傳訊昨日飭探將朱傳至法公堂先由捕頭上堂禀明前情詰之朱子南供認挑售烟膏並私賣燈吃不諱中西官判朱罰洋五十元充公烟具等物盡行銷毁 
[搭客私帶烟工]  
　　粤人高林搭新寗輪船來滬夾帶烟土一斤四兩被海關托巡洋員抄獲將高拘入水巡捕房飭送檢察廳辦明煙土存關候燬 
[茶館聚賭抽頭]  
　　新閘成都路三百二十八號鬥牌某茶館主楊連生容留茶客聚賭抽頭被捕查見即將賭具帶入捕房禀明捕頭候請公共公廨出單傳究 
[花會賭徒之供詞]  
　　一區二分所警署在小東鬥外浴堂弄拿獲開設花會之傅豐榮沈阿林等申送警廳發科訊供收押候究已紀前報前日下午警廳司法科劉科長飭提傅沈研訊據傅豐榮供稱此項花會實爲郭相廷等所組織郭相廷前在外間冒充警廳偵探在天官牌樓設立花會經警局拘送案下訊判遊街示衆並收押兩月至本月初二日開釋出外復萌故態邀衆弟兄於初六日在浴堂弄開設花會機關至初八日晚被警來拘致將民等拘送到案現郭已逃逸求鑒質之沈阿林供詞相同問官判傅罰洋二十元沈收押一個月一面飭派探警嚴緝在逃各人到案究懲 
[盜賣墳地案餘聞]  
　　高祥生控周連元周炳生叔姪盜賣大東鬥外高巷頭附近墳地數分將所葬祖先前淸提右營水師武弁高梅卿棺木掘出抛棄經地方檢察廳起訴同級審判廳公開辯論後判周連元周炳生各處五等有期徒刑四個月業經送監執行近周等暗地遣人將高家棺木遷回原處一面央人向原告商懇故由高祥生具禀檢廳請求和解林檢察長以案已判决且刑事案原告不能起滅自由無和解之理當即批斥不准前日周連元之妻姚氏又投廳具詞請求易科罰金林廳長以業已送監執行亦即批斥不准 
[止付期票之扭控]  
　　海鬥人楊裕興以販花衣爲業陰曆六月初旬將義和號六月二十一日一百元期票一紙付與掮客胡筱廉胡到期向義和收欵詎已被楊通函止付嗣與楊在途相遇向之詰問楊祗允付洋三十元其餘緩期再付胡不允因即扭控第一區警察署由趙署長問明前情旋在楊身畔搜獲烟泡兩枚當飭送警廳司法科訊究 
[奥人擔保欠欵之失信]  
　　徐毓卿延代表律師至公共公廨控稱禮泰洋行奥國人皮以羅（譯音）曾將値銀三千六百八十七兩之上海紗廠股份二十五股爲恒愼洋貨號擔保欠欵銀二千兩今已逾期置之不理請爲追繳等情上星期六由五十四號西捕梟將皮以羅傳至公堂經關讞員會同英卓副領事略詰數語判令退去候再訊核 
[養狗未捐執照]  
　　雲南路五百四十二號鬥牌蘇人郭介福　養一犬未向工部局捐領執照被捕查見以其違章回禀捕頭候睛公共公廨出單傳案訊核 
[被訴人傳案交保]  
　　鄭德盛號主鄭仰三在公共公廨控裕康行主李渠生不理欠欵銀一萬七千零六十四兩五錢六分又徐文榮陸少蘭同控陶可琴不付支票及欠欵洋一千二百七十八元二角又唐慶馥控唐菊樊唐蕴卿不還唐廣豐絲行招牌損失银一千兩又瑞大鐵行控沈根記違背合同請追損失各案上星期六由探將各被告傳至公堂請示中西官諭令分别交保候訊 
[謊報失表之敗露]  
　　江北人錢雲起住居閘北胡家木橋華租交界處其家後鬥爲五區三分所轄境錢時至華界勾引婦女被該處居民唐小秃子面責致起衝突前日錢絆同其弟國裕向唐尋釁互毆之下錢謊稱失去時表一枚並令其姘婦王氏鄰婦孫王氏作證經三分所崗警瞥見錢雲起將時表藏於姘婦身畔當場搜出因將錢等一併拘所昨解司法科訊辦 
[過犯探囊取物]  
　　過犯南京人陳金山前日在福州路摸竊行人汪墨君身畔皮夾内有銀洋若干元被汪察破喚捕將陳拘入捕房押候解送公共公廨訊究 
[狎客竊取妓女衣服]  
　　揚州人瞿雨林前日至法租界小東鬥外花烟間妓女秦小紅處出資狎宿瞿於天甫黎明時潛將櫃厨挖開竊取夏衣四件正欲携贓逃逸爲妓覺察出外喚捕將人贓並獲帶入捕房昨解法公堂請究據該妓投訴前情詰之瞿供認行竊不諱中西官判瞿押西牢二月贓給原告領去 
[乘隙行竊之處治]  
　　林子華昨至法公堂控稱前有素不相識之潘季蘭至商人處閒談乘隙竊去烟鎗一支銀洋數元後經商人報告捕房經包探楊振富將潘拘獲吊出贓洋惟烟鎗已被售去請爲追究詰之潘供稱所竊烟鎗現已售洋化用求宥中西官判潘押七天贓洋給予原告領去 
[竊取牛乳之質證]  
　　洋人馬而昨至法公堂控被用人張漢臣耿見書竊去牛奶若干瓶售於印人王太新察悉後向之詰問一味圖賴故此扭案請追並由印人王太新投稱張漢臣前將牛奶售於商人每瓶出價銅元十枚持來時以衣服包裹是實詰之張漢臣供認私將牛奶售於印人耿見書供雖曾知情並不串同求察中西官判張押西牢兩月耿押十四天以儆 
[包探查獲竊賊]  
　　積竊蔣菊仙前晚竊得塘山路二十一號門牌某日本人家之綢被毯子等物行經西華德路被華探目蔣榮生包探陳金楊查見將人贓帶入捕房捕頭諭着押候解廨請究 
[更夫查獲小竊]  
　　蘇州人李福生陳王四竊取浦東董家渡怡和碼頭棧房之白鐵軌被更夫查獲喚捕送入水巡捕房轉解地檢廳訊辦 
[道尹公署批示照錄]  
　　崇明縣民人顧鳳喬等具呈滬海道署控宋鈞培等藉詞經費侵呑民業經管欵目延不榜示續求催縣查辦等情昨經王道尹批示云呈粘均悉查此案前據該民等來道呈訴當經明白批示在案如果該民等對於所有權之損失具有回復理由儘可逕赴司法機關起訴惟所稱宋鈞培未將歷年收支欵目榜示如果屬實殊屬非是候令崇明縣知事查照轉飭宋鈞培等迅將歷年經管出入欵目明白揭曉以供衆覽而昭核實此批粘存 
[淞滬警察廳批示兩則]  
　　姜王氏批呈悉查船户羅阿松因侵佔花衣被拘　案前次預審時確有船係租賃之供詞該氏將船出租與人當然與此案無涉所請發還駁船之處事屬可行惟羅阿松正在訊追之時仰候案結後再行傳知覔保給領可也此批 
　　周丁氏批呈悉查前次扣留箱物由于益齋有帮助爾夫周廷相遷移藏匿之原因茲據所呈事實諸多錯誤顯見飾詞朦領未便照准此批 
雜評二 
[日本實業家之乞糴論（訥）]  
　　我國自連年荒歉以來民食本不充足雖在禁止出境期中小民猶時時以騰貴爲慮故一聞弛禁之消息在米商居爲奇貨價必暴漲在貧民痛感切膚勢必反抗推其結果當局如以强力迫之成則受米貴之影響國内必因恐慌而引起騷動之亂不成則與國未受其益而徒招國民不快之感皆非計也 
　　日本某實業家之反對乞糴論洵乎其深知中國情形之言哉誰謂中日兩國之當局而不悟及此 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[多難所以興邦] [  蔡選靑]  
　　日前省令有知恥乃能近勇多難所以興邦等句通令各道縣各學校演爲白話鼓吹靑年爲激勵士氣之計爰體憲意成制藝一篇以見興邦貴乎多難實至理亦名言也 
　　難不多而邦不興民國所以貴多事也夫興邦有道首宜拯民於患難之中茲獨曰多難興邦豈非未聞之創解歟嘗讀書曰民爲邦本本固邦寗三代時立國之道之如此降及後世無論爲專制共和政體欲邦之寗必先固邦之本固邦之本始可以冀邦之興邦興則可漸底於　矣從未有於萬方多事之秋險象環生之際内訌外患紛至沓來而謂可措國基於磐石之安振國勢若金湯之固者有之則如省令所稱多難所以興邦是」今夫人生長是邦孰不望興起而日進文明哉然非所論於民國」橫覽中原以内之人民其困苦顚連果若何景象也湘鄂鏖兵未已身家多付於烽烟川滇續戰方長老弱半塡於溝壑極奔走呼號之慘狀小民何以爲生皮之不存毛將安傅則邦之危不待言也」綜觀七載以來之禍亂其水深火熱有誰克挽回也捐稅煩若雖敲骨吸髓而未足災祲迭見欲安居樂業而無從念土崩瓦解之非遙國脈於焉將絕破巢之下安有完卵則邦之亡可立待也」若是則國難方深民難日偪邦安得有興之望哉然而立論不奇不足建救時良策出言不謬不足爲新學名家蓋邦之不興實由於難之不多多難興邦其必有所以然之解矣」吾於是爲國人望焉盤根錯節之交利器始因而特顯設羣願蟄居終老將大厦竟無一木之支多難云者蓋謂先破壞而後方堪建設耳治功原有定不妨反其道而行之戕萬人之性命藉成一將功名糜千萬之金錢半飽私人囊槖大丈夫爲國宣勞不克留芳亦應遺臭彼夫輟耕鴻鵠當道豺狼均可視爲興邦之良彦飛揚跋扈新政客别有專長詎不望其奮袂而起耶然而識者對於我國之情形早决其一言喪邦矣」吾於是爲國民幸焉豆剖瓜分之兆國基已危莫能支適賴有命世諸賢挾國家而爲孤注之擲興邦云者果否求實踐而不徒託空言耳世變嘆方殷應即順其勢而導之抵押品多多益善使神州無尺土之遺留大借欵源源而來令衆庶擔分償之義務在今日爲民請命置之死地而後能生當茲匪勢猖獗官廳敲詐要足視爲興邦之明徵倒行逆施億萬姓或沾膏澤今何幸竟躬逢其盛耶然而識者觀於我國之現想早料其病莫能興矣」嗟乎患難迭經憶年來艱苦備嘗豈不願享大同之福」振興無策倘此後太平可致竊亦願爲粉飾之談」其奈難愈多而邦愈不興何（三） 
家庭常識 
　　 
[去癬] [  惕厂]  
用茄子橫斷之藥硃砂每於洗面後擦之不可拭去奏效甚速 
　　 
[算術捷訣] [  稻場山農]  
求圓周法量得圓徑若干尺以圓周定率三一四一五九二六五乘之即得求圓面積法以圓半徑與圓半周相乘即得求圓柱皮積法以圓周與圓柱高相乘即得求圓錐體積法以圓面積與錐高相乘折半即得求圓柱體積法以圓面積與柱高相乘即得或遇圓柱兩端面積不等須各求圓面積相和折半仍以高乘之即得 
　　 
[治流注及瘰握] [  吳江縣官醫張幼琴]  
内服良方用大石榴數枚陰乾須陳之數年後將每個石榴内入蜓蚰二三條用福眞酒即（甜酒）一二觔將石榴煑透俟酒汁浸乾石榴内然後將石榴放瓦上焙枯存性放地上冷透研天貯好聽用每服一錢温開水下每日一服數日即愈每料可救數人至爲神效惟未曾生育之婦不宜多服爲要 
集益錄 
[再答一一四問種藕說（四）] [  章震福]  
　　磨粉之藕過老則渣多過嫩　水多皆不相宜 
　　西湖藕粉最爲著名實則西湖藕粉不多凡産藕之地皆能做成藕粉亦以西湖名之取其名之美也 
　　西湖之藕嫩而不甘湖藕較甘其嫩者不滅西湖 
　　種藕必連兩年前已言之倘此池須明年連種則挖藕之時宜留存一方作爲第二年藕種之用 
　　藕種雖可向人買得然當挖藕之時宜先自己計算須隨挖隨種旣不斷種又省工夫倘連藕種盡行挖起則必至於甚不合算矣吾湖以藕爲業故連蓬雖有出賣却不甚多收蓮子者更屬少見（完） 
短篇小說 
[言情短篇賊媒（九）] [  瘦鵑]  
　　當下他便領我到霍爾朋街把那女伶的住宅指點我瞧我瞧了後花園又腦洋臺覺得這事很容易做不妨試他一試一到晚上九點半鐘光景我就爬過了後園短牆人不知鬼不覺的上了洋臺推開一扇玻璃長窗溜將進去恰瞧見靠壁有一張小寫字檯鎖眼中正插着鑰匙我就把他開了向四下裏一瞧並不見甚麽値錢的東西只在一隻抽斗中找到個戒指兒使揣在懐中正要去瞧旁的東西猛可裏聽得門外似乎有脚步之聲我險些嚇碎了膽疾忙退出長窗爬下洋臺没命的逃出後園直穿過了霍爾朋街方始安心瑪麗面色早已泛做雪白顫聲問道這這戒指如今在那裏傑姆從床架上取了一條外褲伸手在褲袋中摸索了半晌便掬出一個寳石小戒指來授給瑪麗兩口兒面面相覷了一會一個是慚愧一個是悲痛都迸住了開口不得省儓傑姆纔又開口說道我偷了這戒指後本想上當舖子去化錢只是第一回做賊心中究竟害怕生怕這賊贓一露眼便被警察們拿下因此遲疑了好幾天没有打定主意今天日中我聽得克萊司敎士講解一番正道斗的醒悟回來想我好好兒一個少年該當努力向上怎的如此墮落竟去做這妙手空空兒的勾當回來時越想越難堪心中好似千刀亂戳的一般很覺痛苦睡在床上也兀是不能入夢轉側了好久便哭將起來但這幾行熱涙也那能洗我良心上的污點此刻我已打這主意預備把這戒指還給原主瑪麗緊緊扯住他丈夫臂兒嘶聲呼道傑姆你别去你别去傑姆正色道爲甚麽不去今天我聽了那皮萊司敎士的話我的心已回過來了從此須要改過向善還我的本來面目以後脚踏實地從新做去瑪麗你可能助我麽瑪麗萬分快樂很興頭的說道親愛的你能改過那是再好没有的事你不見前途正長都張着錦繡呢但這戒指兒你也不必親自去交還原主萬一捉將官裏去可不是頑依我主見不如悄悄地送到皮萊司敎士那裏不用得甚麽信簽甚麽名字他老人家接到手裏心中明白自有法兒發付他呢一天早上安東奈皮萊司正坐在安樂椅中低頭想着舊事不知道怎麽那心兒好似遊絲一般時時裊到愛麗絲乞荷德身上想好好一個天人怎的醉心浮華生生墮落了正嘆喟着猛見下人取進一疊信來放在桌子上皮萊司隨手翻看斗見内中有一個小小裹兒上邊並不寫明姓名住址也没有甚麽郵票印片只用一個大信封摺了好幾摺裏頭似乎有一件挺硬的東西封口用火漆封住安東奈翻覆瞧了好久暗想這裹兒旣送上我鬥來一定是給我的何妨瞧他一瞧到底是甚麽東西於是剝開了火漆展開那信封來只輕輕一搖却見一個寶石戒指掉在桌上安東奈一瞧心兒已别别别跳個不住可是這戒指兒分明是自已的東西記得五年前和愛麗絲訣絕時曾喚他保存着說將來倘再要我時便把這戒指兒送來當時說這話本是痴心忘想和夢　一樣料知鴛鴦分飛斷没有成行之日如今谊舊時信物旣已送到我手中如此愛麗絲乞荷德當眞記起我來麽瞧那信封中却又空空的並没甚麽信分明是一片深情都在不言之中五年以來他原時時留意着愛麗絲也知道他住的所在半點鐘後安東奈京換了簇新衣帽在鏡中上下打量了好一會興興頭頭的趕到愛麗絲住宅（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[中國輕女之習（見癸酉年六月二十二日報）] 　　 
　　禁止賣女一事仁至義盡第恐英人行之而華人仍不能從之蓋華人男少女多故常男貴而女賤吾嘗曠觀中國東南各省江浙閩廣川黔諸省喜鬻女者也故其生女也常育江西湖廣三省不肯鬻女者也故其生女也多溺安徽界在二者之間故鬻者有之溺者亦有之今欲使中國東南各省一俗同風勢必不能即以鬻女之省論之其意見各殊鬻於朱户者有之鬻於靑樓者亦有之大抵鬻於朱户者其値恒低鬻於靑樓者其値恒昻倘其父母貪財往往不計良賤故其女若少有姿色輾轉售賣不入於靑樓而不止吾昔至閩最駭其人之議論矣彼云爲父母者不鬻女可也倘不幸而至於鬻女寗入靑樓予請究其說彼曰此固易見者也靑樓買女其費用必多彼必多方摒擋百計營謀始能買此一女其愛惜也必至買得之後大加粉飾厚具供給敎以吹彈歌唱之能恣其錦衣肉食之用如遇富貴之　可以自積私財爲將來贖身用倘能得一知心有情之人便可跳出火坑超登覺岸即不然不作商婦仍爲鴇母亦可衣食充足居處安適無朿無拘了此百年豈不甚善至鬻於朱户彼視一女之値能値幾許不過牛身拔一毛耳其得之也易其視之也必輕倘使作妾必遭大婦之妒丈夫若少回護則宅亂家翻丈夫若加摧殘必至珠埋玉碎若爲婢更不必說小則日加呵叱大則日肆鞭撻甚則剝衣受凍罰食忍饑殘毁容顔傷折肢體捐棄性命者時時有之嗚呼閩人之說如此誠可歎息矣 
筆記 
[敎師會議（見甲戍年七月初六日報）] 　　 
　　六月二十四日耶穌敎内之各敎師大會於燕台蓋以會議敎事也大抵謂欲廣宣正敎宜先授華人以書面福音書已刋布流傳似應更出一書藉資習誦於是衆論紛陳或以爲宜多繙格致書者因與我之所學所敎兩相維繫也或以爲格致書似尙可緩宜先由敎學一鬥足以化人者爲准謂華人稟性堅執旣不信有一宰主并不信死後之榮悴故惟先解其疑使捨迷途而登道岸則我之敎化庶可大興矣又有一敎師曰華人研究理學不克貫通苟先敎以如何思索之法然後敎旨可明也如泰西格致各學其理太深華人猝然見之必不能心領神會欲其服膺而弗失也雖矣或有謂若授以格致史記各書應多參入敎意否則恐彼有所懷疑耳又有問著書之式者則謂僅宜繙刋或各士自著一書或又謂不如先將已著之書先行繕寫者又有以爲每敎士應各行著書且謂華書類皆虚而不實不適於用故除格致書外應著講明義理等書者卒未决定辦法而散此會實爲推廣敎務之動機云 
風土雜記 
[臺灣之番社（見甲戍年四月十二日報）] 　　 
　　番社亦人耳熟番則與内地民人無别也惟居處飲食衣飾器用婚嫁喪葬則有異而番社中亦復各不相同臺灣縣有番社三一曰大傑顚社二曰新港社三曰卓猴社番俗作室名囤先以竹木結成椽桷編竹爲牆蓋以茅草爲兩大扇中竪大樑備酒肉邀請番衆舉上兩扇合爲屋狀如覆舟寛二丈餘長數丈前後鬥户流通夫妻子女同一室鬥旁上下丹艧釆色燦然舍内地淨無塵前廊竹木鋪設如橋俯欄頗亦有致鑿木板爲階梯木極堅韌或以相思木爲之又有一種木文理　結如檀梨狀從内山採出番人亦莫名爲何木高可五六尺入室者拾級而入所食之飯凡二種一占米煑食一筬桶貯糯米置釜上蒸熟以手團食日三餐出則裹於腰間酒凡二種一春　米使碎嚼米爲麯置地上隔日發氣遂拌和藏甕中數日發變其味某酸曰姑待婚娶築舍捕鹿出此酒沃以水羣坐地上用木瓢或椰碗吸飲之酒酣歌舞夜深乃散一將糯米蒸熟拌麵入篾籃置甕口津液下滴藏久色味香美遇貴客始出以奉之必先嘗而後進凡捕魚於水淸處見魚發發用三义鏢射之或手網取之小魚熟食大魚則醃食不剖魚腹就魚口納鹽甕中俟年餘生食之捕鹿名曰同出草或鏢或箭帶犬追尋獲鹿即剝割羣聚而飤臓腑醃藏甕中名曰膏蚌鮭餘肉交通事貿易納餉其衣飾黑白不等俱短至臍名籠仔用布二幅縫其半於背左右及腋而止餘尺許埀肩及臂無袖披其襟衣長至足者名幔暑則圍二幅半鳥布寒則披𧜞近亦有倣漢人衣褲者 
四十年後之新世界 
[美兩前總統之氣度] 　　 
美國羅斯福與塔孚特二前總統素稱莫逆同屬共和黨距今六年前選舉總統時因於芝加哥大會爭諭政見不能相洽於是羅乃脫黨獨樹一幟二人遂自此絕交元首一席卒爲今總統威爾遜所得此爲一九一二年事也本年五月二十六日晚八時塔孚特自聖路易抵芝加哥之黑石旅館甫入鬥書記告以羅斯福君方餐館中塔乃稱謝邁步由應接室歷階至餐廳鬥次立而環顧以覔羅之所在見羅坐右側小案前卽疾行就之時羅方注意食事聞步聲近偶舉目見來者非他即數年前之至友也不免驚訝但强自制抑急去胸前布巾就塔握手塔以左手撫羅肩羅亦報之如塔態二人熱切握手且彼此拊背者約一分鐘之久於是一坐盡盡同聲歡呼羅塔爲之愕然繼乃相顧而笑同向衆人鞠躬爲禮羅又以對案虚坐讓塔乃均就坐傾談歡若平生六年之積嫌遂氷釋於指顧間羅且食且談且嘗擊案傾首前向其嚴肅之貎時現笑容塔狀若大悅頷首不已繼亦口講指盡羅頷首頗摯一若甚表同意者維時一坐目光咸注於二人之身幾忘進食二人談約半小時乃起坐而别但對於所討論之事均緘嘿不言有請攝影以爲紀念者羅不允曰余之影片多矣汝輩儘可擇用不必拘於痕跡也且告衆曰此次歡會實出人意表之大懀快事塔君知余在此特來視余因得歡叙半小時余得復見塔君不勝欣幸塔君似甚多趣也卽晚九時羅啓程西游塔居室中怡然自得笑語人曰八月之前米吉爾市長之宴霞飛將軍也余本可見羅時以須急登火車遂不果行今得與會樂何如之羅於大病後體尙健好云有問以頃間談話之要點者塔笑答曰所談亦尋常事無可以語君者塔於次夜赴耶魯大學摒擋職務蓋擬告假一年任戰時工事局主任俾得專心於國務也 
　　譯者曰信矣君子之過如日月之食也羅塔　政見不洽憤而絕交一旦悔悟不假調人自相和好磊磊落落誠大丈夫之行　或以反覆爲羅塔病嗚呼論人抑何苛耶夫道不同不相爲謀固不妨以公而犧牲私交也若乃意見旣異而猶勉强共事貎合神離暗相傾軋嫌隙旣深遂成寇　則是賤丈夫之行非羅塔所屑爲者也 
 
 
 

Page 18

 
 
   
 
