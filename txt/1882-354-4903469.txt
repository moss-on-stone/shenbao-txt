# 1882 - 354 - 4903469

 

Page 1

 
 
[石印三國演義全圖出售]  
　　三國演義一書久已膾炙人口惟坊間通行本字跡模糊紙張粗劣　像祗有四十業閱者病之本齋現出鉅資購得善本復請工書者照謄校　　過然後用石印照相法印出故是書格外清晰一無訛字爲圖凡二百有四十分列於每回之首其原圖四十仍列卷端工致絕倫不特爲閱者消閒兼可爲書家取法每部訂爲八本用錦套裝成爾函定價洋二元四角於十一月初八日發兌上海在三馬路大禮拜堂南首申報館間壁申昌書畫室出售各外埠發賣處悉照　例此布 
[書中國朝鮮通商章程後]  
　　日昨本報登錄中國與朝鮮通商往來條欸八條由中朝李中堂督同周馬二道與朝鮮官趙憲夏金宏集魚允中會同議定知照兩國商民永遠遵守蓋僅爲商民往來交涉事件如產業詞訟等事各由本國官員訊理以及水陸程途舟事出入一切規例不能使商民無所遵守是以議此八條以期兩國之人共沾利益也若云兩國議立和約則非中朝字小之體統而亦非中堂督同會議之本意矣夫今日天下之大勢合九萬里之大而相與往來所重在通商則彼此均成敵國一切事體悉屬平移較之從前中外往來與中國分崩之勢迥乎不侔盖分國而王者彼疆此界時有侵伐之事苟強弱衆寡之行或有相懸則覬覦之志因之而起而中分之局忽成大小之形石晉之稱契丹也以父及繼世而祖孫矣南宋之事金也以叔國書居然自稱侄矣至於外邦如匈奴之於漢回紇之於唐當其入寇勢甚猖狂洎乎和親又極恭順史冊所載於其往來之禮往往揚中國而抑外邦此非當日之實據緣性情不通縱跡未　邊臣幸其成功遂於奏報之文鋪張揚厲尊崇本朝不覺其語之偽飾耳要之古之中外以爭地爲事故防範不可不　而以強弱衆寡爲大小之分若敵體相交則斷無維持百年之局中國數州之地而諸侯干百國不過西周二百餘年相安無事一入春秋便　征伐井吞之事下逮六國則其勢更岌岌不可終日氣運未變雖竭人事而無權風會口新證以古者而不合今日之局蓋宇宙之一大變局而古今之絕好機會也試思泰西諸國大者拓地數千里小者直數百里而不及然日耳曼之公候與瑞士之不立國主推鄉官理事者其與英法德俄諸大國通商往來並未有悉索敝賦並事兩國日以危亡爲慮可見歐洲邦交其風最古小大相維雖數千年而可以不壞緣其用意專在貿易而不在爭地也拿坡倫并吞諸隣而人心不服維也納一會所侵得之地盡反故主而不久身被俘辱而今歐洲引以爲戒目前各國並致太平富強相等保泰持盈之道加意講求　德法釋兵已數十年不用金革而俄羅斯雄跨亞歐常有席　囊括之思先後構兵士耳其雖經鄰國勸息而俄人並末忘情於南下以故英法等國皆以爲不義是今日之大勢不論國之大小皆以敵體往來爲尚故西人初至中國中國鑒於前代中外之禍而不暇深考西人之本意輕於用兵以致多事直至今日而始悟西人之意厚與往來而西人亦果無求於敵體往來之外以朝鮮之卑弱而英法美大國允以平移之禮相待此其意可知也然則九萬里之遙四洲之上宜無非敵體之國矣雖然平移之禮固邦交之常而大一統之規模歷古今而不變中國奄有亞洲之半東臨大海而朝鮮寔爲外衛盖其地自北而南吉林邊界相通直出南面如人身之左股彎抱胸前其爲藩屬亦因乎地勢之自然耳明興附明　本朝興則附　本朝五百年來恭順勿失往來商民原可大通貿易以致其利無如朝鮮倚中國爲安危自視狹小不事遠圖又以官多出錄賤別齊民國人不敢私富故商務一端無由恢拓中國之人如多至朝鮮或恐開其風氣且珍異賽貴之物國人亦無力購之　朝廷特嚴越界之禁行必領照歲必會巡者正爲此耳今旣與各國往來則勢非昔比如中國之相近者出入自必倍衆滿洲遼東山左直隸四省之民一舟之程尤爲使捷將來朝鮮之富當自中國人爲之權與而安得不使兩國商民有永遠遵守之規模哉觀於八條中並未有兩國官員如何交接期會往來如何體制之文可知與和約不同也然則敵體往來者固今日邦交之常而世守藩封者乃中國一尊之體正不得因天下無非敵國而稍貶其字小之意者也且中國之於朝鮮亦猶英之於印度各國之於南洋阿洲以及海灣諸島也印度以佛回二教俗尚荒污南洋阿洲海灣諸島以地方草昧人情狉獉均屬不能自立故歐洲大國越海而撫有之而并經管其境內之事胡鮮自古開國箕子之後代興文物規模粲然故世附中國而自主其境內之事此文地方治與不治之分然而其爲藩屬則一也旣藩屬矣何和約之有哉 
[江省解犯]  
　　○江西饒州府泒委員劉慶槐解犯人六名到省撫憲牌示准於十月二十日午堂親審云又會匪首級已委會德玆解往吳城鎮鄱陽縣兩處褐竿示衆云 
[弄巧成拙]  
　　○旌德人戴某者卜居維揚有年矣始開古董店繼開細衣店頗可過活戴猶以爲未足乃出貲本借貸於人籍權子母之利其法每月收利三分三个月一轉轉票時預扣三個月利名爲八一扣再加平色碎銀等種種剝削綜計借某銀十兩者實則祇得銀八兩三個月後卽須還十兩如不還必須補出一兩九錢之銀重換久據名爲一轉某因此居積致富猶恨錢不多則賈不着也因與一紀網某深相結納遂借銀八千兩每月出一分二厘之息某紀網云此款並非己銀乃主人某巨公之宦囊也倘主人索銀須朝索而夕償之戴曰諾戴自得此巨項則指揮如意不作轅下駒故態矣適有某縣令選得某縣將到任矣苦無資斧因向戴借銀二千四百兩約戴隨往任所取回不意某縣令行至中途得疾而卒身後一無長物萬不能償戴只得痛哭而返至家則戴之長子又因嫖賭耗銀一千餘兩懼責遠遁戴憤極而病數月始愈十月二十六日四鼓後鄰家失慎一時不及撲救延及戴某家頃刻灰燼所有各姓欠據皆爲祝融民收去各欠戶聞債券已焚無不欣然色喜某紀綱聞之卽遣人索銀戴無以應之憂病交集終日偃臥而已噫戴某以刻薄起家不及八年而一敗塗地豈飴願所及料哉世之爲戴某者多矣其以此爲龜鑑也哉 
[出柩傷人]  
　　○揚州風俗每於冬日出殯世家舊族必選兩期如第一期遇雨雪卽用第二期倘第二期仍遇雨雪則改卜盖不忍使棺木面冒雨雪亦事死如生之意焉雖此死但就世家舊族而言也若世俗則不然前次大雪時有李姓殯其媳柩冒雪出城行至西山二道坂地勢險峻且雪中路滑執紼者皆謂此時萬不能行不如暫停於此遮以盧 
 
 

Page 2

 
 
蓆俟天明雪小然後過坂未晚也李不聽急欲過坂以應吉時衆不敢違甫至坂脊忽大震一聲繩索皆斷柩遂滾墮坂下抬棺者雖眼快手靈然一人左腿壓斷一人左足壓碎一人右腿壓折立時昏絕柩則墮于泥中天明用數十人挽之始起傷者三人幸皆救甦議每人結養傷銀一百兩而受傷者尚未首肯也 
[真化爲假]  
　　○王某者風雅士也嘗游竹西愛其名勝遂卜居焉工詩詞尤善丹青人皆以博雅稱之王亦因此自負常往來紳富家紳富家每購古人書畫必招王辨其置贗王自詡眼力侃侃而談旁若無人因此骨董鬼無不切齒乃未幾而禍作矣先是有蘇州人二杭州人一售書畫於某富商家某商卽招王來相與品評則見書畫中最竇貴者一爲管仲姬的筆黃庭經一大卷有歷代名人題跋一爲劉石菴相國摹爭坐位全卷一爲唐子畏桃花祝枝山文徵明合題手卷議價二干四百元尚未定妥所懸者不過三頁元光景彼此爭執王曰休矣明日再議物存我處可也次日視之則皆成贗本矣王錯愕莫解其故於是蘇州人及伉州人大肆咆哮必欲索還原物雖善價亦不售矣某商微笑王乃大遭窘迫百口莫辨聞此事已涉訟矣或謂物之得失皆有定數物固佳矣而得物之人不足以副之則暫得而終必失矣且物之隹者往往變化不測安知不如顧虎頭所云妙畫通神耶然而骨董鬼烏乎知之 
[坍屋紀聞]  
　　○月之初九日傍晚吳閶湯家巷有某成衣舖甫欲晚炊驟聞屋梁震撼有聲繼漸欹斜家人知勢不佳急　　而逸有甫出戶而屋旋坍者有未及奔避已壓入磚土中者夥伴某姓見事急開後戶躍身入河泅水而免計屋兩進同時坍塌竉下火轟烈而出機將破椽殘木盡付一炬隣衆急汲水澆灌一面將厭住之人扒出幸各受傷而無性命憂然器物已均毀廢耗喪實亦不少矣 
[嚴禁假冒管兵示]  
　　○湖北宜昌府東湖縣知縣龍爲出示曉諭事准宜鎮中管游擊　移據查街兵目李常復稟稱本月初五日午刻查至東嶽廟內見人擁擠喧嘈詢問係有人請算命子寫兌票三張每張要載數二串文算命子恐于其咎推辭不允該惡恃橫痛駡自稱係操防兵丁滋鬧不堪被傍人理論解勸已走事後聞知想操防嚴禁兵丁不敢擅出此人必是假冒四尋未獲殊料該惡於燃燈時又在南關外巷內見周姓婦人以手拍背戲侮該婦人係由戚家而回高聲喊叫恐其是操防兵丁且見其人下穿黃色套褲當被哨弁王把總帶兵拿獲詢問係興山人姓袁在東嶽廟倩寫錢票亦卽其人業已送管拘押在案查此人痞惡已極並胆敢假冒操防兵丁倘不拿獲皂白亦難分辨等情移請將拿獲假冒兵丁之嚴承柱訊明懲辦等因准此當將該犯訊明責懲　解回籍誠恐尚有游蕩在外冒充兵丁滋事釀禍合行出示曉諭爲此示仰闔邑軍民人等知悉嗣後爾等游手好閑之徒務各尋謀正業勿得冒充管兵在外閑游滋事自示之後倘再假冒擾害居民一經訪聞或被告發定卽拿案從嚴懲辦决不姑寬其各凜遵毋違特示 
[宜昌瑣誌]  
　　○宜郡城垣間有倒塌處前因連日陰雨東門內雙堰塘一帶城牆驟倒一二丈幸離民房較遠尚無大害又聞城內外民房因而倒塌者亦頗不少故東湖縣出示禁屠求睛云○近有逃荒男女數十人相率至官向人乞貸詢其來則言係下路沔南－帶被水災民無計　冬故不得已而爲此也小住數日已扶老携幼向峨嵋山進發矣○川船之道經宜昌者往往自雇川人駕駛謂之橈鬼子待貨船囘川雇橈鬼子拉縴始得回故鄉若無貨船回川則橈鬼子失業無依每多流爲乞丐或作小竊且此種人多有烟霞痼癖在宜昌府大北門外演武廳爲若　棲身之所前月初風爾連宵因飢寒而死者約有二十餘人大可慘也○乞丐者流沿門托鉢醜態百出不以爲羞近有丐婦自四川來年約三十馀歲足踏木蹻長二四尺更有一男丐背負小孩手執茶盤兩兩偕行儼有唱隨之樂丐婦舉手嗚鑼唱梳妝台曲是亦乞丐之別開生面者○北門內有某質舖係本地人所開本係四人合夥近聞三人早將本利抽出惟杜姓者不知生意之艱難遂獨任其事不料暗中被典夥將資本侵蝕殆盡數年前杜曾借本地財神會錢三千弔後因修財神殿經費不足會中人向杜索欠杜直諸度外遂控於縣縣尊諭遠年欠項準還一本一利既得利錢三千六百弔只還本錢三千弔除將兩造往來帳務抵銷外仍須還會錢二千一百弔杜某遵斷而退及出外則仍置之不論不議會中人卽稟催縣官將杜責掌二百近聞此事已了結矣○宜地產魚祇有鰱鯉鳊等類而鳊魚亦不多出惟漁船滾鈎上所得恒多大者照宜地二十兩秤每魚或重數斤至十馀斤不等價賤時每斤亦需六七十文價貴時則需一百餘文前月某漁船得黃魚一頭重百六十餘斤臠割而分售之魚行中人咸爲漁翁賀以爲如此巨魚不易得也○宜昌下第秀才有惡作劇者談一近事頗堪噴飯據云東門內有余姓者以盤剝起家雖稍有積蓄而人皆鄙薄之余之子今科赴省試詡詡自得謂釆苹如拾芥耳迨將放榜時囑請甚殷適有好事者知其情思以計揶揄之聞余之契友某在漢鎮因偽作某友信專足至宜謂余子已中矣特來報喜猶恐不信復取所買題名錄于六十一名後添刻一名合成六十二名然鄂省鄉額止有六十一名並無六十二名而余某則茫乎莫辨也得信喜極卽發報錢八千文送信之人又謂提堂報子隨後卽到余益喜卽留送信人款以酒飯而去余某頃刻之間衆念畢集自思某日拜房師需費若干某日宴親朋需費若干計畫己定祇候提堂報至便可大張旗鼓矣不料想望已久音信杳然另購題名錄視之則止有六十一名並無六十二名始悟被人所騙嗒焉若喪妄念頓消余宅旁有土地祠因余開設一店名余三元漸將土地祠之產鯨吞而蠶食之人亦無敢言者有比隣某紳曾爲四川某縣會乞養歸家素聞余之盛名因懸一聯於土地祠云余三元不留餘地我二老只好憑天亦可謂謔而虛矣○聞前次有客雇船裝貨夜間被賊竊去銀數兩欲船主賠償遂暗與宜昌府經廳之門丁關哉誣船主與賊通同作弊經應惑之拘船主到案板責百餘監禁押追船主之婦送飯入監又將該婦上堂比追並逼該婦交出賊來笞以八百荊條腹背皆無完膚而經知署與府署僅隔一牆故船婦號呼之聲遂聞于府署適船夥于府尊出衙時攔　喊冤府尊大怒卽坐大堂提船主及該婦上堂旋傳經廳對質并將經廳之門丁發縣重笞五百又飾鎖拿經廳合署丁役到案懲責一時打鴨驚鴛經廳署中幾爲之空府尊立將船主及婦人開釋判該客罰欸充公云 
[管口消息]  
　　○管口大街漁市口源昌號係棧房生意也上月初五日有本地煙土三十　並不捐稅充作燒酒裝船出口因該號夥與執事人不睦卽將烟土輕重罈數及罈面封號戳記逐細開單并將情由寫明彌封完固乘夜擲于戶關稅局之內院中該局總辦某君夜赴更衣拾得而展觀之卽會意次日自帶親丁五六人密伺於碼頭見源昌酒罎齊在碼頭卽上前攔騐源昌夥失色知事敗矣而稅局司騐人未知其情乃上前請總辦示總辦曰某號某號何戳何記多少斤兩者非酒也乃土也司騐人聞言竊怪總辦何得如此明晰總辦告以故司驗人卽欲開騐源昌號兌勢不佳早浼人到總辦前假以他事附耳數語卽飭將酒塌盡行抬回局中再候細騐該號如　雇人抬至局中越三日後不知如何仍將原物下船出口矣○上月十三日上午蓋州捕廳來管查訪各棧囤數緣各糧棧囤儲粮石有囤　也鄉約人等至各娼寮中揚言曰今日捕廳來特查娼寮耳盖借此以恐喝之也盖平除公曾於憂間查拿娼寮將麻袋裝妓當堂變賣每斤大錢三十二文今娼寮信而惴惴者盖恐再蹈前轍也因化而　徙一空矣○昌國府東北邊法庫門卽邊境也法庫鬥旱道燒鍋甚多燒鍋者燒大磚之鍋也俞姓燒鍋歴百馀年並開雑貨鋪當鋪 
 
 

Page 3

 
 
極大生意院場　圍數十里房廊千間有一空院場中堆積爛鐵一大堆約數十萬斤堆積數十年一日爲執事者所見谓堆愈久則鐵愈壤不如賣之亦値數百金然祇計於心而未出諸口也面奉省素奉胡黃二仙人皆敬之無敢慢者當晚有黃仙示夢曰爾之生意爲法庫門第一賣有數百金亦不見爲多吾家於此日四五十年子孫甚多遷居不易勸爾勿動以安吾家吾當默祐爾執事性鯁直以黃本邪物不足信也次日早起卽命上下人等齋心動手正在搬運間忽報他室火起眾間齊往樸救此處未熄他處又起東奔西走頭頭是火忙亂無措執事者始知禍由自惹急焚香望空禱曰子知罪矣惟求仙恕　庫藏不致盡燬我當爲仙另築五十椽語未畢聞空中語日爾殺我愛子使我五內痛裂爾今知愛爾物耶執事閒言更懼以首觸地禱益處逾時火滅計共燒十三處而庫藏無損執事卽建屋五十間正中一間日夕焚香餘屋俱封禁不許閑人亂入以踐其禱告之言云聞診處之稱黃胡二仙者有胡三太爺黃四相公等名目盖習俗然也 
[小竊宜懲]  
　　○昨晨翁太守　捕房據王某訴稱從嘉興來滬因別有公幹道出申江船泊紫來街口河內昨晚兩點半鐘時有人進艙搶去皮馬褂水烟袋等當卽驚醒喊捉獲到一人嗚捕送案尚幸衣物未失等語船夥真姓詞亦租仝翁太守詰被獲之人據供姓沈名阿二因昨日爲時已晚且興該船主爲同鄉故思卽在該船借宿一宵而進艙之時見有水煙袋隨取以吸煙太守問然則何以搶馬褂答稱并不搶馬褂見伊盖在被上故掀起看耳我本在該處所泊之吳德坤航船此船乃素來認識者太守着包探帶沈阿二至吳德坤船查明是否舊夥再行核辦 
[會閱馬箭]  
　　○昨日爲上海縣考試武童之期應試者計有四十六名齊集南門外大教場中是日天氣陰霾十點鐘時雪花飛舞傍午卽止十一點鐘時符廣文先至繼而黎邑尊亦至排列全副執事進營門到演武廳下轎升砲曰聲未幾而提標右管陳叅戎亦乘馬而至亦升砲三聲各官皆就公座各童卽報名先考馬箭則見驊騮載道弓矢揚威或全中三箭或祇中兩箭其全不中者僅有一二人又有在馬上跌下者一人有某生上馬勒道第一箭業已中靶止待發第二支而馬忽橫跑弓不得灣乃稟官再試三箭皆中馬箭畢後邑尊暨叅戎退堂少憇復飭各童試射皮球畢始散當時觀者頗眾聞步箭硬弓石等技擬於今日在縣署考試云 
[郵筒錯怏]  
　　○法捕房據永和信局稱十一月初一日法租界打狗橋　錦記磚　行送到信一封面上開列有洋一百元着送西塘鎮交航船轉送洪家灘地方呂恒豐窰貨行收其洋固封於是日交來時曾將繩密紫掣去收條今呂恒豐於初五日收到拆開稱內中均係鉛餅　小與洋元仿佛惟其質甚薄查其包封帋並無錦記押腳圖章厥後呂恒豐夥到申查詢而錦記則稱以收絛爲憑自已親爲包封並無錯怏翁太守略爲詰訊着傳集各人再由公堂詰訊云 
[車夫受傷]  
　　○前日下午英租界四馬路中廣太酒店門首有東洋車正欲轉灣適有某甲行過爲車夫所碰某甲卽揮以老拳致傷車夫之頭某甲如飛而去車夫臥地不起鮮血直淋當爲華捕所見卽送仁濟醫院驗治矣 
[野有餓莩]  
　　○邇來天氣驟冷英租界坭城外每見飢寒之丐　斃於路均由地保報堂棺殮雖向例每逢隆冬之時南北兩市辟靜處設粥廠草屋以便窮丐寢食然而乞丐之中亦有強弱之分強者爭先攫取幸免啼號弱者餘歴雖沽仍填溝壑亦可憫已 
[訪案訊結]  
　　○前報會訊訪案一節曾載俞某之案訂萬於十四日午後二點鐘到道轅覆訊兹聞英界會審委員陳太守飭差送俞至道轅美國哲副領事亦往聴審邵觀察訊得俞其供詞與練太守錄群之供詞無異隨飭俞具無漏報損稅悄事結候再申詳督憲并諭嗣後當循規蹈矩安分營生不得違犯各情免于咎戾云 
[負薪失足]  
　　○虹口鐵馬路西首向有修本地船之船塢但船隻進塢之水路係鄉人往來要道是以該塢內用木板駕作橋梁便人行走修船進塢之時仍可拆去昨早有柴船之江北某甲挑柴行過板橋不料板未放平某甲未及周顧以致絆倒跌傷足骨當經江北帮中人送往同仁醫舘調治矣 
[嗜賭亡身]  
　　○英租界大馬路久樂園戲館相近地方有蘇人某甲年三十二歲向在工部局做掀水車之小工有母在本埠帮傭而甲性好賭每得工資盡赴裹虹口各賭台浪擲月初因負欠賭債被逼情急竟於冬至前一日吞烟自盡迨同居者知覺急請陳君竹坪往救已不及矣由是觀之亦可見賭之害人不淺矣 
[姓名更正]  
　　○昨報布號虧欠一則其間姓名尚有怏處盖吞洋烟自盡者係司帳人倪立泉函追倪之家屬来滬者係執事人某甲也合再更正 
[蕭聲]  
　　○一片簫聲出畫樓無端別緒不勝秋蛟潛幽壑驚離夢鳳去空臺感舊遊醉臥月明詞客意乞餘音咽楚人愁日憐甘四橋今夕誰唱誰吹恨轉悠○笛聲　穿雲裂石遏晴空短笛橫吹曲未終梅落江城添別思柳垂羌戌怨春風酒酣舟上停漁浦人倚樓中聴月宮漫道開山愁不斷一聲何處送征鴻○柝聲　燈殘微影上窓紗柝與宵聲響更賒萬里邊風魂入夢三更深巷客歸家夜闌有恨悲秋晚門外無人聴月斜太息何梁增別感蒼茫曙色到天涯○砧聲　滿增秋色漏初殘入夜砧聲夢未闌針線待縫慈母密衣裳猶比僕夫單遠村萬戶霜逾重古戍寒更月自寒刀尺頻催眠不得幾家書寄到征鞍 
　　儀徵養滋氏方頤壽未定草 
[燈影]  
　　○獨對寒燈病不支半埀簾幔影參差無端自顧應憐瘦兩地相思祇共知閉戶暗彈離別淚寫書低詠斷腸詞秋閨寂寞何人問伴我深宵花落遅○鴈影　旅鴈橫空陣影悠征人翹首不勝愁淮南木落三秋晚江上雲寒一點留日暮吹茄悲絕塞天長馳檄瞥荒洲關山夜月家何在萬里鄉思動戍樓○花影　小院庭空別思縈花枝約略影凄清暗留階砌疑新畫移上闌干不辨名人去欲憐魂共醉秋深多恨日無情美人病起誰消受可奈西風落葉輕○月影　一天明月一天秋夜色凄涼影倍幽掬水不期仍在手舉杯應憶欲當頭緩移花蔭遮重檻暗捲珠簾漾半鈞無限離情寄何處對君吟斷五更籌 
　　儀徵養滋氏方頤壽未定草 
 
 

Page 4

 
 
[蘇省無抄]  
　　○十一月十三日東河大桃知縣吉元由河南解官犯來蘇　梅崇誥稟知奉　藩憲委赴江　兩縣查驗尊經閣工程　○十四日常熟縣稟到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書姚貞女事]  
　　○貞女姓姚氏山陽人少孤隨母姚嫗轉徙至金陵以傭力爲生而在余家日最久性極忠謹女年十八許字江甯徐氏婚有日矣婿忽因家事忿而逸去三年不反徐母恐誤女願退聘禮聽女改適姚嫗將許之女不可請仍以三年爲期迨後婿竟終不歸徐母復申前說姚嫗遽欲允之女泣曰母之所以爲此者　弱息終累大人耳今請　徐氏以全女　母　許我嫗亦泣而諾之然徐母以女幼懼不能終其事持前說甚堅女聞面壁哭兩日目盡腫既而曰母幸許我而　見信於姑是命也夫是命也夫遽以剪自刺賴遇救得不死嫗遣媒奔告婿家徐母聞之亦哭曰負吾　矣乃急行聘迎歸廟見如禮事姑克盡婦道　黨稱賢今年夏間姚嫗病幾殆女　侍疾衣不解帶者三月一燈破屋母女相依其境有人不能堪者女抑搔撫摩先意承志嫗　肯服　而　竟以瘳人皆以爲孝心所感嗟乎風俗日偷而夫婦之道苦今女生長蓬門非有熏陶之德婉娩之教而能免自振勵如此可不謂腎乎今徐氏重女之爲人將謀立後是女爲徐之忠臣而爲姚之孝子鳴呼賢矣語日蓬生麻中不扶自直其殆女之謂歟余知其事甚詳因援筆記之以告世之採風者 
　　武城後裔稿 
[喉科異功散]  
　　○專治咽喉腫塞喉痧乳蛾一切危險之症斑毛去翅足糯米炒黃去米四錢乳香六分血竭六分沒　六分元參六分麝香三分水片三分全蝎六分右樂共爲細末磁頩收藏勿令泄氣用膏藥一張挑樂如黃豆大放膏藥上貼項聞左痛貼左右痛貼右左右並痛貼兩處侯二三時貼處起泡將針挑破有黃水流比其腫自消方可服藥凡咽喉之症最爲危險一經脹滿呼吸立閉雖有靈丹不能下咽爲害之速莫過於此外治之法百試百驗活人巳名願仁者廣爲刊佈預爲修合至鄉居及舟車道路更宜隨身佩帶以免臨時倉猝真莫大之功也此藥萬不可悞入口中施送時務須詳細言明切勿疎忽悞事非輕至要 
　　有心人抄錄 
[洽瘋狗咬驗方]  
　　○木鱉子一個明雄黃一錢錦紋大黃三錢黑丑　錢白丑一錢右樂共爲細末用紫銅雍正錢一文如無即紫銅乾隆錢亦可煎湯調服服後即睡宜汗毒從大便下重者再進一二劑俟血筋瀉凈即愈傷處用苦杏仁搗爛口涎調塗忌生冷牛馬犬肉房事等爲要瘋狗咬爲害最烈卽咬人衣以亦能中毒無論皮肉之破與不破也近見里中有數人被咬者　皮肉略傷越發日即愈初不經意及至百日先後一旦疾作狂呌亂跳死狀甚慘凡遇是　務宜急治切勿因循貽悞慎之傎之　昔桐城某氏賣是藥楹效而方秘甚後有人轉輾得傳此方試之亦無不應驗爰刊印流布願同志者成傳方或送藥俾全生命是鄙人之所厚望焉 
　　同治甲戌仲冬梅里壽萱室主人并識 
[腸紅玅方]  
　　○余患腸紅一載未痊諸方罔效今得友人携来家傳秘方一服而愈是誠不啻仙方也余思患此受累匪輕故願與人同痊　登貴報以博衆知附方於右　地榆炭一雨槐未一两臭椿樹根四兩鳥梅乾一雨檳榔一兩蕉山枳一兩苦生子二爾用陳酒煎服 
 
 
