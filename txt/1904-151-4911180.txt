# 1904 - 151 - 4911180

 

Page 1

 
 
[延請杭州訪事人] [  申報館主人謹啓]  
　　本館杭州訪事友人業經辭歇如有文壇磒彦幕府通材熟悉官塲一切情形及近時各種緊要事務願就斯席者請先　寄新聞　則一俟選定卽當專函奉訂不合式者恕不作覆此佈 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以　者紛至故增價五十兩每部計九八規銀二百五十兩惟所存僅數十部賜　者請速移玉帳房購取遲恐悉數售罄不能應命矣再是書閣有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實價洋六十元此佈 
[論俄日旅順海參威之關係]  
　　搏於陸者恃要塞鏖於水者爭海權讀歐西近二百年之戰史其成敗得失之故未有能外是者也英之盛法之强北美之崛起意大利之勃興功用顯著不可殫述而近今俄日一戰尤以海權爲全局勝負之關係夫俄强大之國也據建瓴高屋之勢爲混一宇内之謀擴張軍備惟日孜孜自黑海一盟遏其西漸乃折而爲自西徂東之計西畢利之鐵路橫貫於满洲由吉林經寗　塔逹海參威爲之幹復由吉林南下經奉天逹旅大爲分枝水陸交通首尾互應斯可以雄視東方矣美人勒芬邇曰海參威屯泊軍艦利便鞏固苟由满洲鐵路或黑龍江及石勒克河合師東向則可以寒日人之膽而褫其魄非過論也乃今日之戰俄惟注其全力以經營旅順而置海參威於不顧日亦奮其軍力以猛擊旅順而不以海參威爲要地豈兩國之謀臣勇將各有深意於其間故爲是聲東擊西之舉歟抑其謀之不臧歟非也用兵之道必審其天時察其地理而後有首擊尾應之妙無顧此失彼之虞海參威當北緯綫四十二度有零凡五閲月氷凍極堅船舶難行而旅順則爲天然不冰之海口俄與其據守是地不能出隻輪以游弋沿海何如據守旅順猶得併全力以窺東南日與其攻取是地進有山嶺泥淖之阻退無航行自由之便何如攻取旅順使東省成破竹之勢黃海得以獨握其權則其故在天時者一也海參威雖正對日之北海道祗以偏近西北視東南有鞭長莫及之慮而旅順則居海道之要衝俄與其堅守是地南下則有對馬之阻礙何如堅守旅順屼然爲遼東这重鎭日與其奪　斯地而俄人仍得以兵艦進擾冲繩臺澎何如奪據旅順而俄人更無一艦可以衝波跋浪則其故在地理者又一也由是論之大時之所　地　之　宜固爲談兵之首要而究　歸朿罔非與海權之得失有極要之關係者也蓋旅順屬於俄則日本之海權不能全握而海參威可以控制後路旅順歸於日則俄人之軍艦困守一隅而海參威不足爲其根本重地此其理之彰彰固識時務之俊傑所深知者也而尤有進者則行軍必視某地爲中權俄日之戰爲朝鮮及满洲也數十年來各出心思才力經營璧畫勢不相下兩電偶觸轟然併發而旅順一港適居衝要陸行便於交通奉省海行便於控衛朝鮮故俄之守之者意欲固其東三省之地而間出一師以向黃海則朝鮮之威權亦不至旁落日之必欲攻之復渡鴨綠江而節節進逼者以爲踞奉天之腹則節次埽蕩而東省還我乾淨之土盬旅順之腦則一鼓盡殲而朝鮮永無七鬯之驚各有其所注意卽各有其所偏重孫子曰知戰之地知戰之日則可以千里而戰不得以旅順海參威攻守之異而遂疑俄日之失　者也烏虖東省乃我朝根本之地强才取之尤强者復從而攫之私鄉鄰之鬥被髮纓冠至甘蹈白刃而不顧雖在至愚我知其必不然也非痛切於剝膚禍延於燃睫日人亦肯心孤注之擲興仗義之師耶因論旅順海參威而并及之有志之士� 
其同此感喟也夫 
[諭旨恭錄]  
　　四月初日七奉旨國子監監丞著倪學寛補授直隸順德府同知著多齡補授四川營山縣� 
知縣著周賡禧補授湖南興甯縣知縣著王章祺補授廣東信宜縣知縣著黃炳文補授江西萬年縣知縣著余嘉珍補授截取舉人姚明倫著以知縣用魏實甫著以知縣用李光著以教職用俸满教諭傳佐清著以知縣用刑部筆帖式著蘇克東阿補授兵部筆帖式著祥勝補授工部筆帖式著鐵齡補授刑部筆帖式著魁善補授兵部筆帖式著麟由補授刑部筆帖式著緒和補授廕生恩特和圖著以文職用奕壽著以文員用托普著以文職用翰林院侍讀著延清補授陜西道監察御史著張世培補授截取掌雲南道監察御史陳恒慶户部郎中劉錫疇俱照例用保送直隸州知州刑部主事劉繩武著交部記名以直𨽻州知州用擬補吏部筆帖式崇秀著准其補授保舉雲南候補同知阮振千江蘇補用知州傳承霖山西候補知州葛尙德俱照例用實授北河大名府管河同知王樹蕃著准其實授升補山西和林格爾撫民通判晁鴻年著准其升補服满前四川儀隴縣知縣攺選江西雩都縣知縣夏樹立著不必坐補原缺京察官昌陵禮部員外郎瑞純著照舊供職卓異廣東督糧道周開銘著准其卓異加一級仍註册回任候升卓異俸满直𨽻長蘆薊永分司運判謝廷恩著回任准其卓異加一級仍註册候升開缺廣東高州府知府王嘉禾著以簡缺知府用開復前陜西試用知縣哲臣著准其開復原官仍發原省照例用欽此同日奉旨南營花兒巿汛守備員缺著王耀明補授欽此 
[電傳宮門抄]  
　　昨日午後三點鐘越十五分時京師友人專電告知本館云四月十八日皇上召見軍機大臣及恩燾周開銘是日並無明降上諭 
[俄報軍情]  
　　華歴四月十八日英京倫敦來電云俄督苦洛拔托金奏報俄廷稱華歴四月十六日我俄騎兵在旅順之北二百四十里瓦房店地方遇日本步兵八隊騎兵八隊砲兵若干帶有機器砲四尊遂先擊其左翼騎兵死傷殆盡繼又擊其步兵日兵以機器砲應之甚爲猛烈俄軍乃退日兵思從旁橫擊俄軍發砲還擊互相酣戰日步兵之 
 
 

Page 2

 
 
死者甚多是役也俄兵傷二十名斃馬二十五匹至陣亡若干人刻下尙未查悉　 
[俄人論戰]  
　　華歴四月十八日英京倫敦來電云俄京聖彼得羅堡人議論日本黑木大將之攻取遼陽實係聲東擊西之計意欲牽制苦洛拔托金不睱兼顧其他俾日本得於大孤山等處登岸以圖旅順也 
[記俄日大田嶺之戰]  
　　日本大坂某日報云東歴五月二十二日俄人得有日軍退出鳳凰城之信調集兵士一萬五千名由海城遼陽向分水嶺進發行至大田嶺險要之處被日軍三萬名追而擊之狼狽情形筆難罄述計俄兵之死傷者約四千名向日軍乞降者約逾一千名日軍並無損害之處 
[記日軍攻占南關嶺]  
　　日本東京某日報云東歴五月二十八日大本營得金州告捷電音内開二十七日午前十下鐘越二刻時陸軍少將中村氏督率步砲工各兵一隊進占南關嶺是夕駐宿南山附近諸村落凖備一切時俄人已退至青泥窪西北方三十里堡火車站翌日午前十下鐘許將車站縱火焚毁隨復退至旅順地方 
[追述金州戰事]  
　　日本東京某日報云此間大本營得金州來電内開東歴五月十六日我軍與俄人戰於金州之北十三里臺地方敵人携有快砲八尊步兵之數未詳游擊師第五第十四第十六三聯隊各一枝戰畢之後遺有將校士卒屍骸約共三十具訊之俘獲之人供稱敵之戰歿者約三百餘人陸軍之駐金州者有步兵第四師圑中一大隊及步兵第七師圑全隊防營統帶爲司帖息路夫氏刻尙駐守金州總統矮列幾息夫則已於月初馳赴奉天省會有日本海軍將校一員士卒三十名被俄所俘刻尙囚諸旅順當鏖戰時我日衞生隊收養敵陣上負傷武弁一員士卒五名 
[追述安州戰事] 　　　 
　　日本大阪某日報登高麗平壤來電云東歴五月十日天明六下鐘時有俄兵三百名左右來自東北方攻擊安州先占據距東北門約六百米脱之高原隨分兵士爲兩翼彈丸如雨戰至三下鐘時日本守備隊管帶古莊氏調集行營戰士及騎兵民人約共一百名駐守城内東北隅要道是役也凡傷者病者與夫酒保商人夫役各出其力轉運藥彈軍糧助之戰守旣而餘丁　谷氏　保　田氏以次陣亡步卒陣内信一受傷之後送入醫院甫經醫士將瘡紥裹卽飛躍而出重復衝入陣中其他身受輕傷者亦仍　干戈以從事悲壯激烈之狀幾非言語所可形容洎清晨九下鐘時敵之右軍從樹林陰翳中開槍轟擊歴三十分許突衝至東門日軍高　　　發槍始得漸漸擊退　時工兵片山氏殞命沙塲糧臺委員白石氏之圉人佐藤芳雄彈丸擊中腹左旋從腹有出懷中所藏帳籍爲之洞穿　用木棉掩護傷　入夜仍奮勇搏戰細川潤次郎之長子近衛步失伍長細川巿之助方患心疾偃臥病房一聞槍聲推枕而起急易戎服列入行　幾同營　弁兵　守東南門附近要隘午後一下鐘許肅川街巿時聞槍聲若貫珠蓋以駐平壤之日兵奉命來此援應途與俄兵遇因之格鬥不休也迨乎擊退敵兵始分出一枝由安州仁義門入另派一枝追擊敵人遂將敵右軍所據高原奪得鐘鳴二下駐守城内之兵士見援兵至喜出望外勇氣倍增憲兵軍曹本鄉辨吉雀抃之餘揮兵出小門外正在高呼帝國萬歲不虞悞中敵彈以致負傷厥後敵人見此城未易力攻漸次却退槍聲乃由此寂靜惟左軍尙轟擊不止亦有敵彈時從正面飛來至晚七下鐘時始全息是日嘉山派出援師沿清川江以逹元武門向晚魚貫而入我軍徹夜警備嚴密異常詰朝諜者出城偵探見敵人遺下戰馬五匹及藥彈刀劍之類途中有陣亡屍骸二十九具近衛軍偵察隊則探悉有敵兵之足部受傷者伏匿元武　 
門左近小廟内隨繳呈槍械匍匐乞降另近衞兵町永氏偵探至距价川二百里之處道逢甲乙二俄兵相違祗三十米脱陡發手槍猛擊町永氏舍死迎上揪住一人之胸挾之而返其人奮力抗拒不得已奪取所佩之劍向頭上砍傷二處始不敢倔强詰之自言年方二十有四其一人則已伺隙奔逃矣旣而訊鞫所獲敵人僉稱來襲安州之可殺克騎兵約六百名西歴四月二十二號調自楚山後被目兵所追冋江界附近落荒而遁五月六號向戍守江界之高麗鎭衞隊劫得藥彈糧食等物然後侵入龜城定遠將斃於清川价川之將校屍骸迫令高麗人夫畀之而去 
[派艦東來]  
　　香港循環日報登俄國海軍部官報云俄廷現已派出戰艦隊共一百二十五艘由水師提督四員督帶取道北冰洋繞由地中海以逹亞洲計期西歴九月可𢋵集東洋屇時當有一塲　戰以决雌雄也 
[奏參學務]  
　　香港循環日報云日前某御史奏參某學堂肄業生出堂滋事等情略稱每日課畢卽著操衣沿街騷擾並有詐索錢文等事其中青年子弟前髮齊額大不雅觀該堂監督所司何事若不嚴行禁止何以端學衞而正心云云業經奉旨交學務盧查辦矣 
[提犯轇轕]  
　　香港循環日報登澳門葡友來函云犯官裴景福本押脱逃一案曾由署理葡臬司沛亞士提訊華官浼巴芝高及干士丹素爹施路華二律師轉延棉地士爹施路華大律師主控裴亦倩某律師禀諸葡臬司求准取保出外臬司以案情重大不准所請日前兩廣總督岑雲帥電咨澳官請將裴解回歸案辦理旋有袍船四艘水雷船二艘於本禮拜一午前到澳至禮拜三尙未開行澳官心焉疑之立卽移咨香港政府一面由電詳禀葡京厥後澳官接葡外部大臣電文著卽轉咨雲帥謂須由澳官照例乃奪旋於本月初十日在議政局會議會到者若干人推澳督爲主席臬司及律政司均在座所議如何外人不得而知然文武各官因此頗爲忙碌惟砲船名刁者則仍甚爲鎭靜云 
[募勇緝匪]  
　　漢口訪事人云前者鄂中大憲飭就漢上招募精壯勇丁四營歸籌餉貨捐局員楊直刺管帶尅期訓練成軍旣而撫憲端午帥以濔來各處匪徒蠢蠢欲動札飭另添緝捕勇兩營亦以直刺督之常川駐紥漢上 
[吳下官場紀事]  
　　蘇州訪事人云江寗將弁學堂總辦　觀察及農工實業格致學堂總辦　觀察均於四月十四日因公至蘇謁見撫憲恩藝棠中丞旋於十六日辭返○松滬釐捐局督辦現經撫憲恩藝棠中丞札委省中善後局會議　觀察兆璜承乏觀察奉委卽於四月十六日詣各憲轅辭行定期十八日到申視事 
[丁簾花影]  
　　金陵訪事人云邇者省垣名處火災迭見一爲菓子行大街談湧茂銅錫坊本月某夜突被爲祝氏融所乘房屋十數椂貨物萬餘金盡數付之一炬越數日貢院街利涉橋畔一枝春番菜館又以庖丁不愼突肇焚如畫棟雕　悉成灰燼西鄰寶華照相館爲花某所開亦被池魚殃及家業蕩然夫婦幾以身殉迨十二日薄暮黑廟大街鴻昌廣貨號亦以失火告幸卽取水澆滅未至成災○自正月迄今四鄉盜案迭出其中江寗縣境各鄉鎭盜劫傷人之案尤書不勝書縣主袁蘭生大令疉次比捕勒緝未獲一人上月二十九日二更時花神廟魏得榮家又被盜行刦經圑勇追獲盜犯陳德玉王兆和等四名越數日續獲積賊朱金玉等二名並夥劫領巷鎭劉姓家及沙洲玗馮姓家殺斃李姓之犯張正有計中發等數名大令訊供不諱因卽下之獄中 
 
 

Page 3

 
 
[邗溝潮汐]  
　　揚州訪事人云上憲所派認捐委員吳太守查得揚屬各埠所銷夏布大都來自江西每至夏初估客將貨運赴鎭江轉運各處應納釐金皆由船户包攬繞越偷漏爲數甚多因卽禀奉金陵總局憲批准在京口設立分局專司給發運單之事諭令各商來局認定捐數隨時給單聽其販運沿途經過釐卡將單呈騐立卽加戳放行已於月之初六日開辦矣○儀董學堂前以缺額甚多經監督某君禀准兩淮運憲恩都轉札行揚屬各州縣一體保送聽候考試入堂肄業兹者江甘儀寶泰東等邑已陸續送到王寳樞等七十六名及商籍二名惟泰興高郵尙無一名送到都轉以事關大局未便久延爰定於本月十五日蒞堂扃試以定去留○山東登萊青道何秋輦觀察瀛眷向居邗上近遣家人迎赴任所已於本月初八日登程矣 
[金焦風月]  
　　鎮江訪事人云常鎭通海道兼鎭江關監督郭月樓觀察以邇來俄日搆兵深恐羣不逞之徒乘間竊發爰通飭所屬各地方官及各營汛務將境内各國教堂一體嚴加保護毋稍疎虞○有客自寳應翦江來鎭述及彼處各鄉村時有梟會諸匪　聚其間橫行無忌被刼之案多至數十起居民夜不安枕有地方之責者不知有何善法以弭隱患也○前者署丹徒縣知縣洪鷺汀大令接奉上憲札文飭卽舉辦團練以靖土匪隨捐集鉅欵議定章程就地招募土勇五百名分駐各鄉鎭听宵巡察蓋卽古者守望相助之遺意也○長江水師瓜洲鎮總兵高盡臣鎭軍以俄日開戰南洋防務戒嚴因於本月十二日乘師船赴三江營孟河等處簡閲水師鎭標各營操演 
[上海官塲紀事] 　　　 
　　昨日蘇寍鐵路總辦潘芸笙觀察南上海巿馬路工程局總辦翁子文太守前出口局委員李明軒明府先後命駕詣縣署投刺拜會縣主汪瑤庭大令以禮欵之○上海縣主汪大令前奉税賦局憲札飭設立官契紙局因卽諭令各董妥籌辦理之法昨日同仁輔元堂總董郭誦茗太守及莫子經劉景輿陸松候顧丹泉諸君同詣縣署謁見大令面商一切事宜 
[大令騐屍]  
　　沈阿順者小東門外花烟館鴇妓沈文卿之弟也與三十六個黨流氓積不相能前晚十一點鐘時雇坐東洋車路經老北門外護城河上浜被衆流氓突出利刃戳傷右肩及左臂二處血流如注昏不知人洎巡街捕聞聲到來兇手業已遠颺乃將沈雇車送入捕房捕頭見傷勢甚重命送仁濟醫館療治未及出門氣絲已絶遂將屍身舁送新開河畔息影公所遣某探偕十二鋪地甲金文帶同文卿投報上海縣署昨日下午二點鐘時縣主汪瑤庭大令傳齊刑仵胥役呼殿臨塲文卿泣稱胞弟被兇惡棍徒小揚州小鋼义等人戳斃求恩伸雪大令飭仵役將屍相騐旋報稱腕骨已折委係因傷斃命大令命刑胥塡明屍格諭令文卿備棺收殮靜候緝兇嚴辦 
[花下懷仁] 　　 
　　日前有流妓洪月仙者障袖倚門招邀狎客適爲某包探所見拘解英美等國租界公堂讞員黃耀宿司馬略詰情形飭交濟良所收押半年以儆旣而月仙浼人瀝訴緣由略稱兒夫病莫能興全賴賣笑之資延其殘喘一旦覊留所内固勝𨇾蹀街頭所苦兒夫果腹無� 
資行將餓斃苟得曲全蟻命自當永戴鴻慈司馬惻然憫之因於昨日升堂判事時飭役赴所提回賞給洋銀十元押上某輪船送至寗波原籍昔蔣勵堂相國詠妓詩曰人言此是鴛鴦侶我當哀鴻一例看如司馬者軫恤流離恩周義至我知荏弱小妮子旣離火阱又荷仁施當必結草銜環頂祝公候萬代矣 
[失火釀命]  
　　前晚虹口公共租界外引翔港鎮源昌燭店不戒於火幸經鄰右諸人取水救熄然已焚去房屋五間矣當火熾時店夥萬某不及逃出致被灼斃於殘磚斷木之間旴慘哉 
[上海縣署瑣案]  
　　本埠大豐元益及閩省大生等錢莊主控滬南恒甡木行欠銀等情曾由縣主汪瑤庭大令將行發封前晚升堂研訊大豐等莊夥投案訴稱被欠銀一萬五千兩大生等莊夥投案訴稱被欠銀三萬一千兩恒甡行股東何錦豐李榮生同供行中一切倩楊子英管理有股東金子樑者在閩購辦木植其與大生莊往來自便私圖不涉恒甡之事所欠之欵亦與恒甡無干應由金自行理處楊供行中曾倩大豐等莊匯銀至閩交金辦貨金供此項欠欵實係行中虧本所致有帳可查尙求寛限料理大令著交主簿看管候追○鄉民馮杏生控顧金發盜賣地基等情大令研訊之下杏生供小的有祖遺地三分當父親在日曾抵與族人馮福書得錢十四千今被顧私收錢六十千作爲絶賣叩求究追顧供小的之父實姓馮與杏生爲昆季行此明係親父之產親父故後小的之母轉嫁顧某是以小的攺從顧姓昔年親父將地出抵今由小的加價絶賣本與杏生無干福書供此地確係杏生及顧公產顧旣加價絶賣小的卽欲興工造屋陳根甫供伊等賣地時由小的繕立契據因田單在杏生處故於據上註明大令判令杏生及顧湊出原本向福書將地贖回仍歸公產不准私賣○興昌煤油棧柴主紹先投閘北巡防局控執事人張載如虧空莊欵等情局員某君移送到縣大令研訊之下柴供去年七月開設興昌煤油棧計資本銀一千兩又與愼和莊貨銀一千三百兩至年終張佯稱出外籌欵一去不回今春相見詰以前情置之不理爲此扭控到局蒙移案下叩求訊追陳德山供曾薦張至棧中經理事務至伊等帳目如何實不知悉張供小的並無舞弊情事一切進出均有清帳可稽陳在棧中爲傭役何嘗薦保當小的到棧時實廣貨公所司事許三寳余蓮生所薦小的向在蘇州盤門外柴所開茂昌煤油肥皂棧執業去夏柴因分設興昌棧倩小的到申襄理因恐資本銀一千兩不敷周轉囑小的同往伊叔處商借由伊叔薦保得與愼和莊往來不料開張之後柴屢向棧中掉借票銀並取去煤油計銀九百八十餘兩以致資本告竭小的處執有清帳及親筆信函爲憑伊叔處亦曾寄去細帳不難核對似此資本竭蹶全賴莊欵支持贸易安能得手計半年之内約耗去洋銀六百餘元又買賣空盤虧折銀三百兩目下所存生財約值四百餘元屢次催柴由蘇匯欵來申以資接濟柴許俟伊叔機器辦成卽可移銀彌補不料臘月十二日柴來稱蘇店尙難過去著小的設法措借小的見年關將届莊欵催迫甚緊不得已將棧中帳箱鑰匙及洋銀四十元並他人寄存之洋銀五十四元交與陳德山隨往杭州向友人稱貨無如命途多舛仍無就緒旋卽患病偃臥古寺中至今春回蘇被柴扭來先在棧中算帳曾經方德卿勸湊洋銀一百五十元了事業已照付仍被扭局移案此事實係乏本虧耗所致並非捲逃尙求明察大令謂爾旣爲經理人乏本支持應早辭退何得私行逃避著收押待質所聽候吊齊帳目清單核明覆訊 
[富貴壽考]  
　　昨承吳君祥霖頒到洋銀六十元并佐以瑤函大致謂去冬十一月間得產麟兒蒙諸親友惠賜隆儀理應設筵欵待籍答盛情旋念敝堂善舉經費浩繁爰將湯餅筵資洋移助藥捐爲諸親友代綿福澤卽爲佳公子預結善緣洵一舉而兩得也夫欵賓宴客不必斥爲浮文修德行仁似乎較有實際從來富貴壽考天林獨厚於善人實善人之有以迓天庥也世有聞風興起者乎不禁致予望之矣乞附報章藉希均鑒滬北天后宮前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　四月初六日兵部太僕寺廂白旗值日吏部引見四十員工部一員提督衙門一員廂黃蒙二員兩翼二十員内務府十五員甘肅總兵張宗本到京請安胡景桂預備召見侍衛處奏派保和殿監試派出頭班恭王熙貝勒溥偉都凌阿文光二班濤貝勒訥欽泰瑞啓唐貝子榮華召見軍機大臣及胡景桂張宗本提督衙門奏右營參將趙春霖遊擊王金鈺督率守備趙源等拿獲結夥持械之盜犯張三卽張雨兒潘三陳六兒等五名又拿獲鎔化大錢攺造私錢之王壽春等七名又拿獲偷竊黃琉璃瓦之賊犯杜三兒等二名均請交刑部○初七日刑部都察院大理寺廂紅旗値日無引見朱侯振格各假满請安召見軍機大臣及祥祺○初八日工部鴻臚寺正藍旗値日無引見貴州考官李哲明山西考官周樹模到京請安洵貝勒謝賞壽物恩文煦恭送壽物覆命陳璧等磨勘試卷覆命立侯綿文因伊姪以文職用謝恩廣東道周開銘謝恩山東道丁逹意謝開復原官恩亨公請假十日陳恒慶劉錫疇預備召見補用知府王嘉禾謝恩召見軍機大臣及李哲明周樹模○初九日内務府國子監廂藍旗値日無引見葛寳華假满請安意公續假十日陳恒慶預備召見掌儀司奏十五日祭奉先殿濤貝勒行禮内務府奏派　髻山廣仁宮拈香派出棍貝子熙貝勒派出閲卷恩順清鋭召見軍機大臣及陳恒慶陳璧遞封奏一件 
[南寗逆案]  
　　香港循環日報登廣西南寗訪事友來函云南寗西門外三界坊合記豆腐店主婦某氏生有一子年已十七貌　而體甚羸已完娶矣其媳嫌夫醜陋常有異心姑與夫無可如何聽之而已近來媳與鹽行街某棧夥李某私識上月某日　施毒藥謀斃其姑其夫與親屬以爲風痰所致不知其有别情也數日後親屬婦魂附某女巫之身言被其媳所毒媳聞之面如土色盡吐真情言藥由李某所買浼同居之陳氏媼帶回伊之與李成姦亦媼所撮合親屬乃綑送宣化縣署縣主茹大令訊供屬實飭卽監禁獄中隨將媼及李某一併拘案俟質訊的確卽順申詳大憲明正典刑矣 
[嚴禁私錢]  
　　蘇州訪事人云近來蘇垣巿上私錢充斥民間不便良多藩憲效述堂方伯因特出示嚴禁併諭令蘇州府知府許子原太守長洲縣知縣蘇靜菴大令元和縣知縣金苕青大令吳縣知縣李紫璈大令會銜示禁限期本月二十日不准行用如各錢莊兑出之錢仍有沙殼鵝眼一經查出卽當封閉提懲似此雷厲風行奸儈鑄匪當可濳鱗戢羽矣 
[總巡勤政]  
　　前晚本邑城廂内外保甲總巡朱森庭明府督率勇丁差役嚴密巡查比至十六鋪境内向各烟館小客棧查點人數諭令不許容留來歴不明之人亦杜漸防微之意也 
[太守恤刑]  
　　本邑南巿馬路工程局總辦翁子文太守以邇來天氣炎蒸例有熱審减刑之舉遂查照成案定於四月下旬起至七月杪止凡遇行杖一律八折亦矜恤庶獄之遺風也 
[上海保甲巡防局紀事]  
　　前日南巿西弄人馮錦堂因比鄰王小二挈其子媳到家滋閙擊毁器物並將寡媳陸氏毆傷遂投報二十三七鋪巡防局局員李伯屏二尹飭傳一干人研訊王懼央人向馮緩頰願備香燭負荆馮允之隨赴局禀求銷案○成衣匠鄧文泰前曾聘定某姓女爲室寄居南馬頭正待擇日迎娶突被某營勇丁指爲拐帶向之訛許不遂所欲勒寫筆據事後控諸二十三七鋪巡防局局員姚谷蓀二尹命十二圖地保顧桂榮查明實在情由禀候傳集一干人訊核○前晚二十三七鋪巡防局員李姚兩二尹各率巡勇地甲四出偵巡十六鋪各局員亦各分巡本境蓋以近日匪棍橫行大爲民患故也 
[英美等國租界公廨晚堂案]  
　　曹雨田控江子餘吞沒銀欵等情讞員黃耀宿司馬准詞簽差恊同包探將江傳到前晚升堂研訊曹稱光緒二十三年江以存貨作洋銀三千元囑經設文賢閣箋扇店每月提付官利二十四元立摺收取詎料三年之内江陸續提去二千餘元以致資本日絀不得已從他處借得一千元以資周轉迨光緒二十九年七月江竟將文賢閣私售與陳姓得價而逃所有店本四千元及各欠欵分文未了求卽究追江供稱此店除存貨作價三千元外尙有生財七百元帳欵百餘元有五年紅帳可憑後因曹將店務置之不理且其中查有弊端是以將店收歇曾經鄭克明等理勸未妥司馬著交人保出候傳鄭到案訊供 
[英美等國租界公堂瑣案]  
　　包探劉光震解何順金至案禀稱此人將孫胡氏之子孫順金誘至鄉間綑綁勒贖報由小的拘獲解請訊懲孫稱小的年十二歲家住新閘路福鑫里本月初四日午後自學塾歸家向母親索錢購物行至弄口適與何遇因伊曾欠母親洋銀向之索取被何誘至某烟館旋領往鄉間縶於樹上言順以洋銀取贖至初七日始經他人送回家内母親酬以洋銀十二元孫胡氏供何前曾拜丈夫爲師學習薙髮後卽將伊薦出嗣以伊婦患病借去洋銀若干至今未歸今丈夫已故小婦人祗此一子被伊誘匿圖詐叩乞嚴懲何供小的在豐裕洋行爲薙髮匠兼管茶房並無誘拐之事楊德林供小的與孫胡氏係中表行當氏失子後曾函囑小的爲之尋覓今旣知被何誘匿合請重懲襄讞委員王松丞刺史商之美總領事署繙譯官白保羅君飭將何押候查明實在情形於下禮拜二覆訊核奪○四百六十五四百七十五二號華捕解送沿途拉人之流妓王四寶及妓傭湯王氏卽阿寳至案刺史研訊之下四寶供小婦人籍𨽻甯波某邑今年二月被人騙至上海押入某妓院取去洋銀一伊二十元刺史飭交官媒押候傳其家屬具領湯王氏即阿寳責手心四十下○一百三十二號華捕拘送駕車不愼之馬夫黃雲昌至案刺史判罰洋銀十五元○六十七號華捕拘送俞松發張秀濤二馬夫至案禀稱伊等駕車出外車中各坐八人有違定章求卽訊究刺史判各罰洋銀三元○偷兒張阿榮在菜巿中竊取郭阿明衣袋内小洋銀十角零錢若干報由包探竇如海緝獲解案請懲刺史判責一百板枷號三日○耶松船廠執事洋人訴稱小工周坤和温六芝串竊紫銅若干磅報由包探陳三林拘獲今已送案求卽究追刺史判各責二百板　給洋人領去○倪慶元王三元曹杏生三人在河南路互毆被巡街捕拘入捕房捕頭詰知其曲在曹著押候解案請究後曹以洋銀十元爲質得暫釋歸昨日倪王各投案候質刺史以事屬細微叱令退去曹所質洋銀罰充公欵○王閔氏呈控韓松琴奪屋霸租等情司馬准詞簽差協同包探劉光震將韓提案押候過堂研訊○金陵拐騙案内蟻鴇王奶奶昨由包探王阿巧拘送至案刺史著押候晚堂訊辦○閘北捕頭見陳金有在途兠攬行人附坐小趁船因卽帶入捕房昨日解案請訊刺史判責一百板枷號三日　 
[法租界捕房瑣案]  
　　竊賊王阿榮陳子登行竊衣物售與舊貨攤主許阿四經失主報捕查獲吊到原贓解奉讞員陳楚生大令訊供著罰許洋銀十元王陳各枷號十天期满責釋○流氓陳金榮狙伏在老北門外攫取某甲手中　翎扇經巡街捕拿獲解奉大令訊供著重責二百板○竊犯陸阿生行竊衣服數件旋經包探拘解奉大令訊供著重責三百板 
 
 

Page 10

 
 
[美租界捕房紀事]  
　　前晚粤人陳阿喜在南潯路將同鄉王阿琴扭住兇毆一百八十五號巡捕喝阻不依因之拘入捕房捕頭令押候解送公堂禀請讞員黃耀宿司馬訊辦○昨晨外虹口狄思威路某弄内倒斃一無名男子衣衫藍縷狀若乞兒某號巡捕見之回報捕房捕頭令地保轉報某善堂備棺收殮○昨日五百八十號巡捕巡至武昌路遇一溜韁之馬因卽奮力扣住牽回捕房後經豢馬之人前來認領捕頭以尙未肇事僅罰洋銀一元 
[潘赤文先生交來杭州恊德善堂四月上旬經募紅十字會捐欵第四次清單]  
　　恊濟廠朱愼餘堂各助洋五十元遂安商鋪助洋四十元王永景助洋三十元無名民助洋廿六元内次洋一元恆裕廠公裕廠開化縣徐元綬吳潤詒堂遂安縣黃光祿第沈各助洋二十元屯溪厘局皖南茶税總局刁詠笙裕源莊日昇昌信蓮氏崇仁袁澤　陳偉銀城舒芙軒黃幼耕不列名墨韻堂沈湖州萃豐土棧各助洋十元李三多堂徐菊記各助洋八元啓秀堂何惜哉此翁供雲孫各助洋六元李芝生諱盧氏廣豐成裕泰行天水氏李濳圍鼎興典萬康莊恆有典陽泰典春生典同益典善祥典宏　典新盛典各助洋四元又無名氏次洋四元益盛號晉源號志成泰義和源記願我氏錢石泉同茂永愧蔭堂王懐德堂陸寳樹堂謝雙鳳堂薛萬隆徐裕源行葉祥源鹿胎居士陳維熊愼康莊乾吉祥崇儉堂志仁堂脩省主人　讀山人石　山莊武德棧信和行九思小舍　源蜂　泰吟芳館具益　許閒小築萬森蔭餘書屋源記文興復沈　源沈協順畬經堂方有順慶昌　昌乾福泰珊多同順昌鍾則先俞吉祥同恊順悦昌莊大新莊瑞益莊祥泰堂欣聚居吳興小善會仁壽會錢塘徐聿祥乾吉祥愼康莊元龍居士清溪男兒高憲曾浙西男兒石元　無名氏各助洋二元顧瑞鋆常山釐局各助洋三元章星棲劉伯周吳雲谷無名氏各助洋一元五角　和棧王福清因蓮氏通義典恭和協源昌咸濟典同泰乾同利興同春和鈕德大張萬春程鯉庭同義興裕大行袁氏同茂興行金榮李福六十行周楊德昌行羅大年行徐殿華行周九如王三槐楊源昌徐恆川行周硯香丁火泉記莊開泰號大成號宏裕號生源莊施萬興長泰陸建　裕豐豫大仁和行徐餘慶堂信紀莊恊茂鼎記　餘莊九思小舍茂德堂墨莊居士茂德堂德源莊信源莊安豫莊藥壽　　助洋一元源順昌小洋十五角張恊源裕昌聚大魏永壽愈盛記寶昌信益大升包恆泰元豐　中孚林同春增李樹春祥興何叙隆仁號章同仁各助小洋十角同春堂春生義和坤合豐胡來泰萃和貞王震泰各助小洋五角無名氏次角三十九枚以上共洋七百三十元次洋五元小龍洋二百角次角三十九枚正[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
理外所有覆試事竣並試卷解部緣由理合恭摺具奏伏乞皇太后皇上聖鑒謹奏奉硃批知道了欽此 
[山西巡撫張奏爲查明河東鹽務庸劣不職各員據實奏劾摺二十八日]  
　　山西巡撫臣張曾敭跪奏爲查明河東鹽務庸劣不職各員據實叅劾恭摺仰祈聖鑒事竊惟求治必先察吏近年吏道益雜而鹽務爲尤甚蓋鹽務公事較簡差委亦多而駔奸無賴之徒皆以納資入官爲登壟罔利之計風氣敗壞職此之由臣杳河東候補鹽務雜職經歴大使巡檢等官至有一百餘員之多若不嚴加甄别何以整飭鹺綱當經札飭現任河東道吳匡破除情面認真甄别去後兹據該道逐一察看禀揭前來臣復加查核試用鹽巡檢朱朝鏡詐僞百出行同無賴鹽巡檢吳機志趣不正藉事招摇鹽巡檢李景綬事理不明舉動任性鹽巡檢李振綱有虧大本不守官箴鹽巡檢姜裕祥輕躁喜事聲名甚劣鹽巡檢章壽昌性情偏執操守難信鹽巡檢張檙惰窳性成不堪造就鹽巡檢寶珊昏庸卑鄙難就範圍以上八員應請卽行革職又試用鹽巡檢秦豫安性情粗疏昧理好事鹽巡檢章焱氣質輕浮不明事理鹽巡檢陳令譽俗陋無文不諳鹽務鹽巡檢魯鈞識闇才庸近於昏憤鹽巡檢顧履元器局褊淺不知檢束以上五員擬請由臣咨遣回籍以肅官常而重鹺務以後如查有不職之員仍當隨時叅處以期仰副朝廷澄叙官方之至意所有查明鹽務不職各員據實叅劾緣由理合恭摺具陳伏乞皇太后皇上聖鑒訓示施行謹奏奉硃批另有旨欽此 
[山西巡撫張奏爲請旨將山西試用府經歴王鴻藻即行革職發往軍臺効力以儆效尤片二十八日]  
　　張曾敭片再查釐捐爲籌欵大宗値此上下交困之際必順各卡委員奉公守法乃能裕餉恤商臣前訪聞皋落鎭釐卡委員試用府經歴王鴻藻浮收苛罰商民怨咨委員密查劣跡種種當飭籌餉局司道立將該員撤差提省發交太原府審辦兹據審明議擬前來臣詳加查核該員雖于訪查各節狡執不承而核對該卡呈繳票根證以巡丁供詞實係違章勒收侵匿公欵確鑿有據似此貪劣　玩之員若不從嚴懲治不足以儆效尤相應請旨將山西試用府經歴王鴻藻即行革職發往軍台効力贖罪以儆效尤謹附片具陳伏乞聖鑒訓示謹奏奉硃批另有旨欽此 
[漕運總督陸奏爲武昌等衞縣又德化瑞昌二縣歴年帶徴緩徵銀兩數目片二十八日]  
　　陸元鼎片再據湖北糧道譚啓宇詳稱該省光緒二十八年分幫津隨奏案内光緒十五年帶徴十四年分緩徴銀兩武昌等衛縣共緩銀一萬七百六十八兩四錢七分四釐又蘄州衛坐屯江西代徴租課德化瑞昌二縣共緩徴銀四百二十二兩六錢八分一釐又十六年帶徴十五年分武昌等衛縣共緩徴銀一萬三千五百三十一兩七錢二分一釐德化縣緩徴銀六百十八兩五錢又十七年帶徴十六年分武昌等衞縣共緩徴銀一萬三千三百七十三兩七錢八分二釐德化縣緩徴銀四百四十三兩八錢四分六釐七毫又十八年帶徴十七年分武昌等衞縣共緩徴銀一萬一千四百三十七兩九錢八分二釐德化縣緩徴銀四百五十兩二分六釐七毫又十九年帶徴十八年分武昌等衛縣共緩徴銀一萬二千七百十九兩一分四釐德化縣緩徴銀四百四十八兩八錢九分一釐七毫又二十年帶徴十九年分武昌等衛縣共緩徴銀一萬二千五百二十四兩五錢五分五釐德化縣緩徴銀四百三十八兩九錢九分四釐七毫又二十一年帶徴二十年分武昌等衛縣共緩徴銀一萬二千三百九十七兩五錢四分一釐德化縣緩徴銀四百四十三兩二錢一分九釐又二十二年帶徴二十一年分武昌等衛縣共緩徴銀一萬三千二百七十九兩三分七釐德化縣緩徴銀四百五十兩二錢二分六釐七毫又二十三年帶徴二十二年分武昌等衛縣共緩徴銀一萬三千六百三十九兩五分八釐德化縣緩徴銀四百五十兩二錢二分六釐七毫又二十四年帶徴二十三年分武昌等衛縣共緩徴銀一萬三千八百八兩五錢四釐德化縣緩徴銀四百四十三兩一錢六分九釐又二十六年帶徴二十五年分武昌等衞縣共緩徴銀一萬二千九百五十二兩六分一釐德化縣緩徴銀四百八十一兩五錢二分六釐又二十七年帶徴二十六年分武昌等衛縣共緩徴銀一萬三千一百九兩九錢二争四釐德化縣緩徴銀四百七十五兩八錢四分六釐七毫又二十八年帶徴二十七年分武昌等衞縣共緩徴銀一萬一千六百九十九兩三錢一分七釐德化縣緩徴銀四百四十三兩一錢六分九釐應俟按限催徴完報並分晰造具緩徴各册詳送前來臣覆核無異除將帶徴各册咨部查核外理合附片具奏伏乞聖鑒飭部核覆施行謹奏奉硃批覽欽此 
[漕運總督陸奏爲湖北省光緒二十八年分各衞縣帮津租課資役銀兩摺二十八日]  
　　頭品頂戴漕運總督臣陸元鼎跪奏爲湖北省光緒二十八年分各衛縣幫津租課資役銀兩恭摺具陳仰祈聖鑒事竊照湖北省武昌等衛縣幫津租課資役銀兩向係按年題銷歴經循辦在案兹據湖北糧道譚啓宇詳稱光緒二十八年分津銀兩舊管項下報存銀一百四十四兩八釐新收各衞縣折合庫平銀一萬六千六百三十六兩九分四釐又收二十六年二十七年續完銀一千三百二十一兩四錢五分五釐管收二項共銀一萬八千九十七兩七錢五分七釐開除支解歸還洋欵等項銀一萬二百十二兩五錢實在存庫銀七千八百八十五兩四錢五分七釐又租課銀兩舊管項下報存銀七千三百四十兩九錢八分二釐新收折合庫平銀四百五十四兩四錢九分四釐又收二十七年續完銀六十八兩六錢管收共銀七千八百六十四兩七分六釐開除無項實存在庫又資役銀兩舊管項下報存銀一千三十一兩一分二釐七毫新收銀二千兩管收共九七四五平九八色銀二千三十一兩一分二釐七毫開除支解邊防經費銀一千四十六兩一錢六分七釐折合庫平銀一千兩實在存庫銀一千九百八十四兩八錢四分五釐七毫均於册内分晰聲叙開明四柱總散支存銀經徴已未完職名造册詳送前來臣覆核無異除將各册咨部查核外理合恭摺具陳伏乞皇太后皇上聖鑒飭部核覆施行再此案奏銷未完一分以上各員應照案另行奏報合併陳明謹奏奉硃批户部知道片併發欽此 
[山西巡撫張奏爲所有營員操務懈怠據實糾參緣由片二十八日]  
 
 

Page 13

 
 
　　張曾敭片再常備軍爲精選備戰之師砲隊尤行軍勁旅必須得人教練始能漸底精强臣抵任後迭次申誡各將弁等務求有濟實用不得徒飾外觀前購鄂廠三升七快砲運解到晉當經札飭赶練拆卸駄運打靶等事經臣親往校閲該砲隊弁勇于柝卸駄載均極生疏全軍督操兼左翼分統楊德滋徒逞口辯而于奉飭操練事宜漫不經心以致諸多廢弛右翼砲隊管帶于福左翼砲隊管帶車震尅减喂養馬多疲瘦現値整頓營務之際未便稍事姑容相應請旨將常備軍督標兼左翼分統都司銜補用守備楊德滋砲隊管帶直𨽻補用遊擊于福千總用拔補把總車震卽行革職以示懲儆右翼分統補用守備胡名旭于所部砲隊未能認真督率亦難辭咎惟曾經戰陣人亦樸實應請摘去頂戴暫行留差以觀後效所有營員操務懈怠據實糾叅緣由理合附片具陳伏乞聖鑒訓示謹奏奉硃批另有旨欽此 
[山東巡撫周奏爲鄆城縣屯民任青和造謠惑衆煽亂人心訊明後卽行正法傳首示衆以昭炯戒片二十八日]  
　　周馥片再臬司尙其亨於濟甯屯民滋事一案辦結後就近赴嘉祥鉅野鄆城　帶察看地方情形並未催辦屯價詎鄆城縣屯民任青和造謠惑衆煽亂人心該府縣正在訪拿迨該臬司於三月初四日行抵鄆城任青和暗紏二千餘人藏匿城外自率屯長十餘人進見當經該臬司將屯田繳價一案原委及歴次加恩體恤之語剴切開導各屯長悔悟心服無詞惟任青和妄言屯價係爲賠教而起並向其餘屯長嚇稱倘有認繳田價者將來全家性命被殺莫悔更有閙教洩忿之言肆口咆哮該臬司以其兇狡異常必有異謀遂將任青和押解回省禀經臣發委濟南府審辦該臬司離鄆城後屯民二千餘人持械圍城尙疑任青和被押逼官釋放且有開放槍砲薄城而上者失足跌斃之人適曹州鎮總兵龍殿揚曹州府知府丁鏜在鄆督同該縣楊耀林諭以任青和業經解省屯衆始漸散歸不敢復聚兗沂道張蓮芬聞信卽帶隊至境傳見各屯詳加諭誡俱各畏法感恩並稱各屯民因畏任青和兇橫均係被脅勉從並非甘心滋事出具永不滋事甘結屯價槪允照濟寗州一律辦理張蓮芬駐鄆每日派員四出訪察地方平靖無事民情安堵此三月初五日鄆城屯民聚衆滋事旋卽解散之實在情形也兹據代理濟南府知府黃麗中等提犯任青和卽任青合又名任建杰據供年四十八歲原有屯田五十餘畝陸續典出現剩十畝平日橫行鄉里人皆側目光緒二十六年間曾入大刀會卽義和圑本年二月伊因聞濟寗屯案了結心懷不甘起意藉抗繳屯價爲由逼脅本境二十四屯歛錢二百四十千文入手又令按畝出丁出槍不出者必誅戮之歸伊一人調度徧送傳單招聚二千餘人挾制官長希圖倡亂等語開具供摺由臬司審明轉請核辦前來臣親提任青和研訊據供前情不諱查驗傳單語多狂悖查該犯任青和卽任青合又名任建杰係拳匪餘孽妄稱屯價係爲賠教輒收歛錢聚衆希圖倡亂實屬不法已極臣當於訊明後飭將該犯卽行正法傳首犯事地方懸杆示衆以昭炯戒其餘被脅勉從之人從寛均免查究如再有犯從嚴懲辦並經出示曉諭妥爲安撫在案現在各該處一律安靖謠言頓息仍責成該鎭道府縣認真巡緝以期盜賊歛迹良善安業理合附片具陳伏乞聖鑒訓示謹奏奉硃批知道了欽此 
[兩江總督魏奏爲江西省各鎭協標營棚馬銀數例應按年題報片二十九日]  
　　魏光燾片再江西省各鎮協標營棚馬銀數例應按年題報兹據江西布政使周浩詳稱光緒二十七年分棚扣買馬動支寶存各數内共扣過棚銀四千四十五兩八錢七分二釐各營共倒限满馬二百三十四匹遵照部定價値並續奉部行將分釐尾數一併裁整每匹價値銀十六兩八錢共應領馬價銀三千九百三十一兩二錢内除减平銀二百三十五兩八錢七分二釐存儲報解實給銀三千六百九十五兩三錢二分八釐買補新收馬匹又動未用棚扣銀四兩六錢三分三釐解送兵部以爲光緒二十七年分棚馬奏銷飯食之用實存未用棚扣銀一百十兩三分九釐又各營倒斃馬匹皮張變價銀一百十七兩均造入光緒三十年春撥册内分别撥用造册詳請核辦等情前來臣復核無異除將清册分送部科查核外理合附片具陳伏乞聖鑒敕部核覆施行謹奏奉硃批該部知道欽此 
[直𨽻提督馬奏爲畿轉邊防重要擬懇恩准將總兵沈大鰲孫多慶留辦防務並暫緩入覲摺二十九日]  
　　太子少保直隸提督奴才馬玉崑跪奏爲畿轉邊防重要擬懇天恩准將總兵沈大鰲孫多慶留辦防務並暫緩入覲恭摺仰祈聖鑒事竊奴才恭閲邸鈔山東兗州鎭總兵沈大鰲浙江海門鎮總兵孫多慶於光緒三十年三月初八初九等日先後蒙恩簡放現據該鎭等呈請叩謝天恩由奴才據情代奏本應籲請陛見惟查沈大鰲現充邊防營務處管帶練軍駐防古北口該鎮於邊徼形勢地方民情均極熟悉且能實心任事威信著聞彈壓巡防一時倚以爲重孫多慶統領武衛左軍右路步隊五營分駐關内關外訓練士卒愼固封守與有責成該鎮爲毅軍宿將久歴戎行樸誠可靠値此東事方殷畿轉邊防最爲重要奴才統率偏師駐守古北口至朝陽一帶正頼二三得力部曲同心恊力嚴密防範仰慰宸厪如該總兵沈大鰲孫多慶實爲將領中不可多得之員可否籲懇天恩俯念畿防至重准將山東兗州鎭總兵沈大鰲浙江海門鎮總兵孫多慶暫緩入覲仍留辦防務出自逾格慈施是否有當謹繕摺具陳伏乞皇太后皇上聖鑒訓示謹奏奉硃批著照所請欽此 
[兩江總督魏奏爲懇恩俯准二品頂戴升用遊擊補用守備漕標中營左哨干總葛鳳齡補授提標右營陸防守備摺]  
　　頭品頂戴兩江總督臣魏光燾跪奏爲揀員請補陸路守備員缺恭摺仰祈聖鑒事竊准部咨提標右營陸防守備陳聯瑩叅革遺缺係陸路題補新章第一輪第二缺輪用卓異無人過班用第四缺揀發班人員行令揀員請補等因查是缺守備駐紥上海該處爲通商口岸華洋雜處彈壓巡防在在均關緊要非精明幹練熟悉情形之員難期勝任臣於通省實缺候補中逐加遴選查有二品頂戴升用遊擊補用守備漕標中營左哨千總葛鳳齡年五十六歲江蘇山陽縣人由行伍投營洊保守備銜儘先千總遞拔漕中左等營千把各缺光緒元年江蘇省海運出力案内經前督臣沈葆楨奏保二月初三日奉上諭守備銜漕標儘先干總葛鳳齡候補缺後以守備用欽此旋准部咨以奉旨之日起歸入江南省守備班内序補嗣於十一年分江北河運出力案内俟補缺後 
 
 

Page 14

 
 
以都司用又於二十六年分江北河運出力案内保俟補缺後以遊擊用先於二十三年蘇省海運出力案内保加二品頂戴各在案該員營伍嫻熟辦事勤明以之請補是缺守備洵堪勝任與例亦屬相符合無仰懇天恩俯准以二品頂戴升用遊擊補用守備漕標中營左哨干總葛鳳齡補授提標右營陸防守備員缺實於營伍地方均有裨益如蒙俞允俟部覆到日卽行給咨送部引見以符定制除飭取該員履歴咨部查核外謹會同江南提督臣李占椿恭摺具奏伏乞皇太后皇上聖鑒訓示謹奏奉批硃兵部議奏欽此 
 
