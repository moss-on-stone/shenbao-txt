# 1914 - 346 - 4914829

 

Page 1

 
 
   
 
 

Page 2

 
 
偵探隊（冷） 
　　政府命取消各省之駐滬偵探而江督乃發起組織六省之偵探隊此其爲偵探之反動歟 
　　夫偵探於今日之中國方在興高彩烈之時雖或係揑造或係追溯然或亦稍有關係者政府之命取消各省駐滬偵探者本非欲廢偵探而不用也蓋見破案纍纍而不能如願者多以爲各省之偵探不能熱悉上海之情形又以各省故不能統一而節制故欲取消各省而專任上海也觀於政府取消各省偵探之命而可知矣江督知其然也故組織偵探隊之議遂得間而起 
　　夫以退步言散漫無紀之偵探得以統一之法組織之似亦未嘗無益特以組織之後所謂偵探隊者以機體之已具非若前之附屬於人其興更高而其彩更烈復不知斷送幾許人之生命財産矣其與取消駐滬偵探之本意何乃太相刺謬乎嗚呼我以爲不如已也 
命令 
　　五月二十一日大總統命令茲制定熱河都統府歸綏將軍府審判處暫行條例公布之此令 
　　又令李長齡給予五等文虎章此令 
　　又令據甘肅都督張廣建電陳匪竄隴城馬管經護軍使趙倜迭次痛擊餘匪潰竄秦州統領馬國仁率隊迎剿匪敗退走馬國仁乘勝窮追三十餘里突中流彈陣亡各等情該統帶一聞匪警奮勇迎剿已經獲勝猝遭不測爲國捐軀深堪憫惻馬國仁著照陸軍中將例從優給卹幷給予治喪費一萬元交該家屬具領用卹忠藎其潰匪流竄擾害地方著張廣建趙倜等督飭軍隊迅行撲滅以保治安此令 
　　又令據赤峰鎭守使陳光遠呈請將赤峰鎭守使裁撤等語赤峰鎭守使准卽裁撤陳光遠著仍會辦熱河防勦事宜此令 
　　又令任命榮道一爲陸軍第十師步兵第二十旅旅長此令 
　　又令陸軍總長段祺瑞呈請任命張慕韓爲陸軍第十師步兵第二十旅第三十九團團長朱聲廣爲陸軍第十師步兵第二十旅第四十團團長此令 
　　又令據廣西民政長張鳴岐呈稱桂林梧州龍州地 
方警察廳業已裁撤請將梧州警察廳長唐銳龔州警察廳長蔣乃勤桂林警察廳務　謝啓文勤務督察長馬展猷梧州警察廳秘書林　康龍州警察　秘書周祖蔭一幷免去本官另僕任用等語應照准此令 
　　又令據司法部呈稱山西沁源縣民王瑞景扎斃王瑞翼一案覆判處以死刑查該犯所犯係報復父叔死仇在法律爲罪人在道德則爲孝子且係挺身自首按照條文本有自首得减之例可否特予宣告减刑等語本大總統依約法第二十八條之規定准將王瑞景滅爲一等有期徒刑十二年卽由該部遵照辦理此令 
專電 
[北京電]  
　　徐語客云大亂之後重在休息時論有謂余出後尚無表見者實則往者紛紛表示方針而一事不能辦所以必須余出者或卽在此無所表示之一點余此時惟有贊襄總統擇其可行者行否者止事後有實效者爲善否者爲惡今則實難一一具體表示但余意頗欲整理事務分配俾總統得有餘力商量政務余近對財政極樂觀計前十六省豫算似中央政費不致無着 
[北京電]  
　　比來財政案多出自張壽齡及吳廷燮手 
[北京電]  
　　帕王被楊增新控告吞欵現經中央屢電解送證據楊並無覆音一面核帕王報銷尚無吞欵字樣陸軍部擬宣告無罪 
[北京電]  
　　陸軍部前發現之得賄人張星槎現擬追出賄洋一千元從寬了事 
[西安電]  
　　聞白匪已竄至川境白水河現河水漲大匪以木筏渡之陜川各軍留滯漢中不發故匪如入無人之境陸建章約日 
内可抵西安 
[綏遠城電]  
　　晉西鎭守使孔庚原歸山西都督節制現因孔使所辦屯墾事宜與綏遠城將軍權限不分改歸潘將軍節制 
[迪化電]  
　　新督與各軍官議商裁兵各軍官反對甚力事不易行楊擬乘此辭職 
[淸江電]  
　　盛傳悍匪仲八勾通黨人起事人心大爲恐慌蔣使特下戒嚴令 
[南京電]  
　　中央現派張一鵬來寗調查財政事 
[南京電]  
　　部派淸查江蘇沙田劉次源昨抵甯聞有另設辦事處說 
[南京電]  
　　蘇省改編警備隊事聞都督省長磋商擬另設局專辦有先從淮徐海入手不日實行之說 
[南京電]  
　　寗湘鐵路之工程師現在益仁巷一帶測勘地勢 
[杭州電]  
　　講武堂養日行畢業禮朱督蒞操塲訓辭畢業共一百三十二人 
[杭州電]  
　　雲和縣鄉民抗糧已解散由知事呈報督府民政署特約路透電 
[北京電]  
　　西藏條約確已在印度由署押者塡寫第一字惟中國代表尚不肯塡寫故事尚未决恐續有變動 
[北京電]  
　　日使署水野參贊現患腹膜炎現狀極危 
[北京電]  
　　水野參贊已病卒其夫人及子女皆不在京外交界深爲惋惜君於星期三日雖稍覺不爽然身健如常星期四日忽臥床不起卽邀醫診治謂瘤裂侵及腹膜乃奏刀圭卒無效騐奄奄一息延至今晚六時始行氣絶 
[北京電]  
　　莫理遜博士告假回國定六月十日啓程且將赴加拿大一游 
[北京電]  
　　全國運動大會多爲北方學生所勝惟勝者皆粤人網球足球皆廣東學生獲雋 
[北京電]  
　　運動會第一淸華學校得四十分第二通州學校得三十七分第三北京大學得二十九分 
[蕪湖電]  
　　昨夜有人投炸彈於飽司令之署内其炸聲震動全城惟僅傷及一人行兇者不知爲兵士抑爲土匪且不知是否本城之人蕪湖人民頗爲驚惶 
[成都電]  
　　胡督已命入秦之川軍赴隴助剿白狼 
[香港電]  
　　商會發出通告謂該會原議募捐賠償泰安輪船船員所受之損失撥欵撫卹因公喪生者之妻兒及嘉奬竭力保護生命財産之各船員惟因政府已以相當之賠償給予餘生之員及撥欵周濟窘困之家屬故董事會改議贈物與船長韋塞萊爾君及其他各船員以嘉其勞現已募捐赶辦 
[東京電]  
　　日美公斷條約業已調印 
[東京電]  
　　日本皇太后梓宫定明晨奉安全國休假三日東京及桃山所行之禮與前年明治帝梓宫奉安時大至相同儀仗於下午八時由靑山宫出發九時後抵兩英里外之某車站旋於星期一晨上午二時乘火車出發約下午五時後可抵桃山一路均燃電燈民間每家日懸喪號夜懸喪燈儀仗亦與前皇奉安時相埒惟從者較寡由閑院宫親王乘牛車護送梓宫其餘各親王大臣兵隊則尾隨其後 
譯電 
[北京電]  
　　約法會議已將通過之參政院組織法呈大總統批准公布 
[北京電]  
　　政事堂公所深咎駐英公使劉玉麟不善辦事致八釐公債劵因而跌價袁總統已將此事交平政院核奪大約不日將調該使回國解釋理由 
[北京電]  
　　袁總統命各省民政長如見縣知事中有不能勝任之員可選考取之新知事代之 
[北京電]  
　　外交總長孫　琦已將關於修改稅則之意見呈報大總統主廢釐金及他項鈔關稅並擬將烟酒稅增至值百徵十二分五外國政府對於修改稅則問題尚未答覆者擬請於六月三十日前一律答覆 
[北京電]  
　　此間對於日本之感情近數日内大有變動蓋出於澁澤男爵之勢力也調查漢冶萍公司事務之委員會已允由日本貸欵與該公司惟須日人於不關重要之條件略爲更改卽可就緒此蓋由澁澤男爵與會長湯化龍會談之效力現料中政府或將以揚子江他項讓與權許予日本 
[北京電]  
　　中央政府將撤回駐滬之偵探蘇督馮國璋建議在滬召集會議由蘇浙皖贛湘鄂六省各派文武委員兩人到會籌商維持揚子江流域治安之長久辦法且將由六省組織警備隊專任此責以便　彼此扶助互通聲氣另在九江設立偵探總局而於漢口重慶上海等處設立分局 
[北京電]  
　　駐京日使山座君定本月二十七日回國與政府會商政務 
[北京電]  
　　現有人在京以資本洋五十萬元設立中國釀酒廠歸德人管理廠址已擇定頤和園附近 
[華盛頓電]  
　　墨西哥立憲黨已派代表赴里亞加拉提出卡蘭薩將軍之意見書 
[倫敦電]  
　　海軍大臣邱吉爾君在平民議院宣稱政府現購英波油公司股份英金二百二十萬磅以便爲海軍部獲一油料來源 
[柏林電]  
　　柏林某報載稱英皇游法之際俄國大使伊斯伏爾斯基君曾以英俄海軍協約進呈柏林政界並未知有此事 
公電 
[鄂省報告印藥禁止入鄂電]  
　　都督民政長均鑒鄂省烟苗肅淸前經電達並電部交涉各在案頃准外部電開英使照允本年六月一日起禁止印藥入鄂省等因知關厪注特此電聞湖北都督叚芝貴民政長吕調元馬印 
要聞一 
[參政院組織法之初二讀情形]  
[初讀之報告]  
　　參政院組織法自提出於約法會議交付審查後該審查會亦大致表示贊成惟參事官則僉以爲無加入之理由亦無用之之必要故連開審查會數次其結果多數主張應與删去而將參政官數目加多已將報告書提出於大會討論昨日（十九）該會議大會已經審查報告後付二讀討論茲將其大概情形錄左昨日下午一時四十分約法會議開會出席議員四十餘人議長孫紹侯君主席報告文件後卽照議事日程開議本日議案卽爲參政院組織法審查報告初讀首由審查委員長報告審查結果略去此案自上星期一交到本審查會審查當時大家大致贊成惟有不甚明瞭恰當之處不能不稍與修正以示一律卽如原案第二條第三項原案行政司法官署權限爭議事項本審查會以爲原文不甚明瞭易致混淆請改爲行政官署與司法官署之權限爭議事項庶可以不致悞會亦易解釋原案第七條關於參政官資格之規定其第五項有富於工商經騐而納稅多額者一項之規定本審查會以爲以納稅多額爲議員之資格者各國有之然未有以此爲諮詢機關中職官之資格者以此項定爲資格殊乏先例故本審查會僉主張删去原案第九條出席議員數其員字實參政官之錯誤本審查會仍改爲參政官原案第十條規定參政官之額數及參事之額數本審查會對於參事一層頗費研究蓋如原案所定參事之職權實爲不當若謂爲書記則公然可以提筆起草若謂爲政府特派員則又可列席討論謂爲參政官則不徒名目不同且亦不能加表决之列旣非書記又非特派員又非參政官則此種規定殊欠斟酌且澂之各國亦無此辦法本審查會僉主張將此項參事删去而將參政官數目加多原案四十人至六十人現改爲五十人至七十人其關於參事職權之規定均與删去以歸一律其餘一二文字之修正均無大關係亦不必附以理由說明審查報告之結果如此仍請大會公决云云報告後各員對於大體均無甚討論遂由議長宣告付二讀遂宣告　會時只兩點五分云 
[二讀之通過]  
　　昨午每約法會議以全場一致將參政院組織法通過二讀會若今日能繼續開會卽三讀完畢諮送政府公布施行茲探得組織法之内容爲揭載左方蓋此爲通過二讀會後之法案除待字句整理外必不至生何種變動也 
　　參政院組織法之内容其重要點分爲四項（一）人數五十人至七十其理由因人材多寡時有不同故但規定最多額與最少額便於臨時伸縮蓋仿照英王得隨意任命議員之辦法此特稍與以限制耳（二）資格如下之四種（子）有勳勞於國家者（丑）有政治專門知識者（寅）有政治經騐者（卯） 
有實業上之研究或專門知識者備以上四種資格之一者均得爲參政由大總統簡任之（三）議長副議長議長由大總統特任副議長由大總統於參政官中簡任（四）職權如下之五種（子）應大總統之諮詢審議重要政務（丑）約法上載明須經參政院同意者（寅）行政官署與司法官署之權限爭議卯約法及屬於約法之重要法律之解釋（辰關於設置官署振興實業及其他大總統交議事項 
[附參政院組織法案審查報告書]  
　　參政院組織法案經本審查會迭次開會討論現已審查完結其文字上修正無關宏恉者不附理由外凡經審查會修正之處均逐條詳附理由擬具修正案敬候大會公决 
　　第一條參政院應大總統之諮詢審議重 
 
 

Page 3

 
 
要政務其職權依本法之規定 
　　第二條大總統交參政院議决之案一依約法所定須經參政府同意事項二約法及附屬於約法各法律疑義之解釋事項三行政官署與司法官署之權限爭議事項 
　　第三條大總統得諮詢參政院徵集意見之案一關於締結條約事項二關於設置行政官署事項三關於整理財政事項四關於改良教育事項五關於振興實業事項六大總統特交事項 
　　第四條參政院建議於大總統之案如前欵第三條第一欵至第五欵建議之提案須有參政十人以上之連署 
　　第五條參政院設院長一人由大總統特任副院長一人由大總統於參政中簡任 
　　第六條院長總理全院事務會議時以院長爲議長副院長輔佐院長之職務院長有事故時以副院長代理 
　　第七條參政院設參政七十人由大總統簡任其資格一有勳勞於國家者二有法律政治之專門學識者三有政治經驗者四碩學通儒有經世著述者五富於工商實業之學識經歷者　　第八條參政院會議日期由院長定之 
　　第九條第二條第一欵依約法所定須經參政院同意事項以參政三分二以上之出席出席參政三分二以上之議决行之 
　　第二條第二欵第三欵及第三條第四條所定交議或諮詢及建議事項以參政過半數之出席出席員過半數之議决行之可否同數時取决於議長 
　　第十條參政院會議時大總統得派員出席說明交議或諮詢之主旨 
　　第十一條大總統交議第二條第一欵所定須經參政院之同意事項由議長於會議時指任審查員十人審查之 
　　第十二條第二條第二欵第三欵及第三條第四條所定之交議或諮詢及建議事項經參政過半數之同意認爲須付審查或起草者由議長指任審查員或起草員 
　　第十三條參政院議事規則由參政院定之 
　　第十四條參政院置秘書廳由大總統以官制定之 
　　第十五條本法自公布日施行 
[政治討論會與地方官制之關係]  
[討論會之性質]  
　　總統制施行設立政事堂裁撤秘書廳新政府之組織雖似搆成一個之系統而機要局之設置仍爲總統之秘書廳於是機要局與政事堂之權限問題頗費研究及最近總統府忽又有政治討論會發生外間又紛傳政事堂於每星期六開會議一次且傳出各種之議案究之政治討論會與政事堂有無牴牾卽政治討論會爲暫設機關抑爲永久機關係包括於政事堂之内抑獨立於政事堂之外誠不免發生疑問茲據報告乃知政治討論會爲臨時湊合之機關雖不能說明其在政事堂内外而要以直接隷屬於總統爲無疑義蓋此討論之發生係因一種之特别事項發生備大總統一時之諮詢者也所謂特别事項者卽外官制一案是也自約法公布後總統制定官制官規之權一無制限於是先之擬交政治會議者至是無交議之必要而此重大之外官案直呈總統一時府中素號有經驗者流偶爾聚合對於官制稍有批評總統亦以事關重大不便專斷施行因謂此案再經討論一回亦甚有益遂卽指定曾任外官素有政治經驗者若干人而有今日政治討論會之設故就現在論政治討論會係因討論外官制案偶爾發生並非一種之常設機關云 
[外官制之提交]  
　　外官制之内容本報前已揭載其大概卽所謂三級制省置巡按使道置觀察使縣置知事軍官取二級制爲護軍使鎭守使巡按使之地位權限與前淸時督撫相似此案經法制局草成原擬交政治會議草案已刷印分配與各議員嗣因熊内閣主張巡按使爲臨時設置並無實權蓋卽准備廢省之張本也其說與法制局派不相容議員中亦顯分兩派因而未便交議於是總統將原案交李議長修改經李之修改較法制局原案巡按使之權益加擴張其内容係三級制度曰巡按使權比今日之民政長爲大而與前淸之巡撫略等惟關於軍政之兼管微有限制耳曰觀察使有主張改爲道尹者其權與昔之分巡道同曰縣知事權比昔日之知縣爲大品級亦增高聞此案已交到政治討論會開會討論兩次會員中仍有修正案提出大約公布之期在一星期後以此之故外間相傳有某巨公戲謂李仲軒云公志久在外用今擴張巡按使之權限其有意爲將來自己討方便乎蓋卽指此事而言 
[請辦懋遷公司之呈批]  
　　十六日財政部周總長呈總統擬設物産証劵懋遷公司請先派王環芳開辦文云爲呈請事竊查東西各國凡遇通商大埠無不設有懋遷公司以疏　公私財之賄而評定貨物之價值按其性質雖與我國牙商相近然其勢力雄厚旣足保障實業更可活動金融故近來各國政府對於此種交換營業無不極力推廣考共區分種類略分爲二一曰物産懋遷公司所以使大宗物品供求適當而不致有價值高下之懸殊一曰證劵懋遷公司所以使有價証劵推行盡利而不致有銷售停頓之虞立意至爲深遠年來我國各處市面洋貨暢行而内地物産銷路反多窒礙餘若公司出售之股票國家發行之債票亦大都僧信用未著踴躍難期揆厥原因要皆以無此種交換機關爲之廣開銷路所致因是日言振興實業卒無大效顧非由政府首先倣辦此種營業則商務難期振興誠以各種商品本有限量供過於求則價賤求過於供則價昂有懋遷公司以通其銷路廣爲招徠則商民旣免賠折而物價亦可持平其利一又我國路鑛各政亟待擴充然每以資本困難或問徑無人或半途廢止今若有交易所以代爲發行社債則凡一切路鑛股本不難立爲招致其利二又國家公債本爲一種流通市面之有價證劵故在各國各大市場之懋遷公司每日必將公債之價值告於公衆而甲賣乙買極其自由流通旣少困難金融自然敏活其利三今際此財政困阨時代苟能先將此項懋遷公司倣行開辦則所裨於經濟財政者當非淺鮮本部擬卽派員在上海組織此項懋遷公司以提倡物産及証劵交換之營業俾爲各商模範又查會辦廣東財政事宜王璟芳研究實業素有心得前曾聯絡同志擬辦此項物産證劵交易所並經呈請農商部曁本部核准在案惟查此項公司關係實業前途至爲重要若非資本雄厚並由政府提倡必不足以示信用擬卽先派王璟芳開辦此項物産證券懋遷公司並由本部切實監督其資本暫以一百萬元爲限由政府撥付官股五十萬元其餘五十萬元卽責成該員招集商股以資應用如蒙批准卽由本部另擬該項公司詳細章程並招股辦法以便進行所有本部擬設物産証劵懋遷公司並擬派員開辦緣由理合繕呈具陳伏乞大總統鑒核訓示施行謹呈批准照所請派王璟芳籌辦卽由該員妥擬章程呈核並交農商部查照此批 
雜評一（無名） 
[不表示之表示]  
　　徐國務卿自許謂必須出山者謂卽在此不表示之一點余謂其言眞微妙也何則人以表示爲表示而徐獨以不表示爲表示蓋表示之表示有窮期而不表示之表示無窮期也以表示爲表示者至不能青示而其技窮以不表示爲表示者愈不表示而其技愈神也雖然我尚各徐之多此一言也以言爲言不若更以不言爲言使徐國務卿而幷無此言則其微妙豈不更微妙蓋有此言已有此言之表示故也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[熊前總理與日使之烟草談話（遠生）]  
　　熊總理任内日本人及日本報喧傳中國政府將與英美烟公司訂立一約每年山該公司納一總稅於中國政府嗣後卽通行無阻洶洶討議似確有其事者（此節已見本報專電）且東京某報至謂熊氏因此得賄百萬元熊氏特發電詰問足見此事内幕風潮之烈以余所聞吾政府中頗有人主張仿照列國　行奢侈稅加重之例特將烟草稅加重以此漸擬與重要之烟草公司相商似有其事至於各日報所載則絶對的傳訛也然日政府至以此特行訓令山座公使質問政府有無其事本日某報特將熊前總理與山座公使談話始末發表斯蓋外交上一極好資料也因轉錄於下 
　　烟葉專賣一事係内政之關係本無與於國際之交涉外國人因營業上之影響或有漫爲揣測者熊秉三在總理任内曾議烟專賣辦法日本各報多登載吾國與英美烟公司訂立合同等語至今此等風傳尚未盡息記者特往謁熊前總理詳詢茲事顚末熊氏云關於此事日本山座公使曾於四月二十三日特來詢問余詳爲解釋茲述熊氏與山座問答之詞如下山座云今日趨晤貴前總理卽因報載中國政府委託英美公司專賣烟草一事昨見貴國當道不得要領特以此件爲貴前總理所發　故來見訪本公使據報所載貴國政府似已與英美公司以特别權利業經訂立合同未悉確否答云國家專賣烟草案本係鄙人發起鄙人在七八年前張百熙尚書管戸部時以上海老晋隆販賣紙烟逐漸發達曾經上書張大臣請速籌專賣抵制至丁未年澤公爲度支部又上書請辦專賣均未能見實行嗣於去年財政部任内派員調查外國紙烟銷售日廣尤以英美烟草公司爲最乃由部呈請大總統於部内設立烟草專賣籌備處意在博採各國成規預籌將來辦法已奉總統批准籌備云者關於烟草　賣或加稅尚須詳加研究未定取法何國卽是實行亦只能由國家自辦安有委託外國公司之理山座云前接敝國政府訓條以探聞貴國政府業與英美公司簽字並有委託公司經理代收印花稅之說敝端府以與舊日條約有碍故今本公使特向當道詢問答云昨日敝國外交部有公函見詢當卽復函告以此案關係重大若與外國公司訂約必須經由國務會議决呈請總統批准斷無單獨由財政部訂立合同之事山座云各報載之甚詳或亦有因歟答云自鄙人呈請籌備專賣烟草之議起各國商人均有來請求鄙人者英美烟草公司尤爲恐慌派人來說事誠有之卽如貴閶岩谷岡田兩君亦曾來見鄙人以烟草事求與中國政府合辦一報或因此而有謠傳亦未可知山座云貴國擬辦專賣及加稅究係如何意見答云敝國前議專賣烟草本已將各國辦　略加研究如貴國及法奥義等由國家專賣土西　　國則由商人包辦英德等國則重抽進口稅俄美等國於製成發售時粘貼印花稅中國因關稅協定條約限制旣未便加稅進口惟有於專賣及印花稅二者揮而行之山座云專賣有碍條約印花稅亦不能於已收關稅後冉令納稅均與條約有碍答云專賣由國家自主並無碍於條約蓋仿日本成法專由政府設局收買本國土産轉賣華洋各商旣非不與外人交易亦非專售一國公司甚或如貴國辦法國内發售定價從重運之出口稅反從輕又何有礙條約之有中國前與法國定約係專指中外商人壟斷而言亦非國家專賣也至印花稅法尤爲無礙中國現在各省釐金尚未裁撤凡各國進口貨物已完關稅及子口稅後速售於華商之手各省地方官多於華商抽收落地捐革命後浙江都督卽於紙烟一項加徵是項釐金此種辦法中國已成慣例印花稅若行亦是此意華洋各商紙烟有願遵貼印花稅者除關稅仍行照繳外卽准免去釐金落地捐一稅之後聽其所之均不再納釐捐其不願者聽各省自向各華商紙烟抽收釐金落地捐鄙人思想此種辦法無論何國商人當無不願投納印花稅也似與條約斷無有礙山座云英美公司及洋商不願遵照專賣納印花稅者中國政府將何處之答云中國政府對於紙烟只有三種辦法一專賣本國土産烟葉二印花稅三自設工場製造烟草以與洋商開戰從來托辣斯公司之所最畏者一政府以國家之力與彼對抗人民以愛國心不吸外商所裝之貨托辣斯公司雖屬强横然究係商人股分資本年集合若國家與之競爭鐵價槍售彼終不免於虧累如台灣美國設立製糖厰後爲日本政府辦一工廠與之對抗美商受累終以該廠讓並於政府可爲前鑒也且中國前因抵制美貨相戒不買品海牌紙烟至今該牌無有起色日本全國人民無論在本國及外國均喜食日本之紙烟亦其先例苟使外商不服從者中國政府只好以最後之一著待之山座云此種辦法固甚爲難然亦大可研究之問題也但中國專賣烟草與日本製造原料大有關係不能置之不論答云上言中國政府專賣草並非不 
賣與各洋商實與日本製造無碍且日本紙烟在中國銷售者除奉天外其餘各省並不見多今市面上所見中外人民之吸食者無非英美公司之牌號惟日本人或吸本國所産耳是則中國辦理專賣或印花稅英美公司最受打擊日本銷貨不多有何大碍鄙人調查英美公司銷場一日千里實可驚異其營業之推廣交易之敏活各國商人斷不能與之爭勝中國倘不設法勢必如洪水之害而後第二鴉片之禍將復見於中國也且世界各國重課奢侈稅幾成不易之公理中國以財政困難而注重烟草之大宗收入外國實無可以抗議也山座云余奉敝國政府訓條特向貴國探詢今據貴前總理面告尚未與英美公司訂立合同本公使自當以此轉報政府也 
[第二屆知事試騐之全榜]  
　　第二屆知事試騐自四月二十八日開始試騐每場錄取人員業經分别布告現在試騐終場委員會依據知事試騐條例第十一條規定按照試驗成績平均分數揭示全榜共計取例甲等四十九員乙等二百九十五員丙等一百二十八員茲爲詳列於下 
[甲等]  
　　孟琇棠福建閩侯吕祖植安徽旋金劉承約江蘇靖江陳　浙江嘉興吳廷模直隸河間章之俊湖南長沙　陳元棟　貴　州　朱　霞江南新縣周昌壽浙江廣寗　周翌淸河南尊城　廖秀僑河南酋城馮照韓廣東順德　張嘉樹江蘇吳江　劉壽琪湖北大冶張應名廣東板縣　夏　樹浙江寗波　林毓壯四川南紅吳豐年安徽涇縣　彭贊璜貴州德順　朱立成貴州開縣王乃錄山東淄川　楊若聞江西萍鄉　左樹萱湖北應山陳長鏃湖南瀏楊　杜之庭浙江紹興　沈德濚浙江會稽田澤勳湖北漢陽　趙黻鴻鴻漢軍旗籍馬照越浙江石門傅廷春湖北沔陽　馬憲章江蘇泰縣　劉國楨湖北黄陂馮釐颺浙江諸稽　朱介曾江蘇江隂　郭賡韶直隷高陽李鍾嶽安徽桐城　王　臣安徽潛山　韓賓忠安徽望江王宗海福建武平　馬兆琳湖北陽新　張　鴻湖北漢陽張慶蓋湖北黄陂　羅黻國湖南城步　曾吉光湖雲寗鄉唐嗣祿廣西平樂　吳德烺安徽　縣　關應鍾湖北來夙馬成興浙江紹興　趙華漢浙江吳興　以上均八十分以上者 
[乙等]  
　　吳錫珍直隷淶水　張彭年直隷宛平李秉　直隷河間　劉鍾球江蘇寳應　沈頤淸福建閩侯鄭春魁河南温縣　程佩賢福建閩侯　吳應炳江蘇興化李五田直隷唐山　王澤溥安徽潛山　　梓材湖北鄂城周　壬廣東潮陽　馬象乾陜西咸寗　嬰啓銓浙江紹興周壽一湖南長沙　陳海瀛福建閩侯　陳贊唐福建閩侯張賡麟山西垣曲　鄭彤雙直隷天津　杜子楙浙江紹興王覲彤山西雩縣　陶　祖湖北黄崗　鄧書山直隷定縣張增堯四川内江　高汝淸奉天復縣　兪聲谹福建閩侯李維第直隷深縣　高聲馨直隷天津　韓光祐山東章邱喬聯元山西安邑　薛翹如奉天義縣　張稱山河南　池丁　炯浙江蕭山　朱　芾江西鉛山　柳秉彝江西萍鄉熊子芙湖北松滋　左質泰湖北雲夢　張培愷湖北董安孟昭涵湖南　縣　潘　晋湖南醴陵　王鳳至四川萬縣周　海廣東順德　劉傳祁廣西桂林　兪廷藩浙江紹興張鴻恩湖北　西　董如璋湖北松滋　石山倜湖北黄梅吳榮炳湖南龍山　張茯年湖南寗鄉　秦昌濟廣西桂林賀民範湖南邵陽　董秉淸江蘇武進　廖儒宗直隷宛平杜鴻賓直隷三河　熊紹龐河南桐栢　卓祖蔭福建閩侯賀方斌湖南鄂城　嚴昭常湖南江陵　榮國鈞湖北漢川程功偉陜西紫陽　李德鈞直隷固安　趙祖望江蘇丹徒沈　銓浙江紹興　劉　超江西南豐　陳修齡福建長樂陳毓康福建閩侯　方　衡浙江紹興　王　杰直隷鹽山楊培祖浙江杭縣　楊墀蔚直隷撫甯　葉樹維直隷鷄澤張曰睿直隷鹽山　史　維直隷大興　韓仁祖江蘇吳縣張鍾武江蘇江寗　汪本源安徽望江　　亮疇安徽懷寗劉振煥山東章邱　陳　淑山西靈右　王　淦河南西華花廷黻甘肅武都　陳與檉福建閩侯　邵詒穀浙江杭縣涂貢琳江西安義　程蔭穀江西南昌　吳定川江西萍鄉郭維祺江西永新　王　藻湖北黄安　張業勳湖北漢陽林應昌湖南善化　徐正鼎四川彭縣　林熙疇廣東曲江朱　杰廣東番禺　陳鴻澤廣東番禺　陳培琛廣東五華黄澤沛貴州荔陽　文　楷福州旗藉　毓　滄福州旗籍田鳳翥湖南桃源　胡恩溥浙江平湖　蔡泉淸雲南彌渡王嘉曾江蘇溧陽　王秉璋陜西長安　吳　巽貴州貴筑錢福森直隷宣化　趙鉦鋐江蘇東臺　兪廷颺江蘇金山程幹鵬安徽績溪　姚日新安徽貴池　葛春元安徽潛山孫樹人安徽舒城　徐先甲安徽宿松　李澤宸山東利津李連炳山東長淸　陳錫紱山東費縣　張其濬浙江紹興朱承佑浙江長興　陳錫康浙江東陽　林　澤浙江温嶺莊澤定浙江嘉興　王邦彦浙江杭縣　徐文鳳江西樂平鄧　鈞江西南昌　深　書江西湖口　黄維藩湖南寗鄉曾希任湖南寗鄉　鎭　三湖南新寗　張克家湖南辰谿鍾毓元廣東五華　趙黻淸漢軍旗籍　宋承家江蘇崇明陳善謨山西猗氏　李世英湖南湘隂　丁繩武山西咸寗馮鎭坤湖北黄崗　羅良經湖北漢陽　寗賡韶直隷密雲任鍾澍山西汾陽　楊炳勳陜西華隂　蒙兆柳廣西平陽魏　堃江西寗都　萬成春江西南昌　黎之彦四川　中汪壽　江蘇宜興　栗學昌廣西臨桂　瞿　祐浙江　山鄭耀烈湖北孝感　許守廉湖南長江　熊道琛湖北漢川朱之照直隷玉田　黄克修貴州淸　　蘇裕孚河南信陽孫纘緒山東掖縣　李寳樹湖北應城　王　瑲浙江黄巖杜　芳山東東平　趙宗瀚雲南劍川　陳與椿福建閩侯龍良　四川榮縣　丁文瑜江蘇江都　張鐘璜雲南昆明周振先江蘇丹徒　毛丕恩隷直南宫　費道源湖北鐘祥董　愷浙江紹興　江蔭孫浙江杭縣　許紹銘奉天義縣劉　興雲南永昌　潘毓岱江蘇溧陽　陳壽芝山西寗鄉蔣中覺江蘇吳縣　趙雲椿奉天遼陽　姚貴岱雲南晋寗魏希古陜西咸寗　夏曰璬江蘇嘉定　凌　　安徽定遠王　淦浙江嘉禾　朱景　浙江平湖　陳　懷浙江瑞安毛慶口江西豐城　虞明武浙江德淸　陳玉龍雲南大理陳述明直隷撫寗　劉玉田直隷完縣　王之籙山東堂邑褚德芬浙江餘杭　陳　曜直隷遵化　口泰峯直隷獻縣齊涵玉直隷　　　孟淸溪直隷深縣　孔廉騘直隷 
修之翰奉天康平　李　中奉天瀋陽　高鴻飛奉天長春施景華　　　　　秦肇煌江蘇無錫　朱邦杰江蘇淮安程　鑒江蘇江寗　賀同慶江蘇丹陽　朱錫琛（未完） 
[江吉兩省之悲觀]  
[濛江匪警近報]  
　　吉林濛江時有匪警聞孟護軍使昨又接孫知事福畇急報匪首劉大個子糾同羽黨五十餘名肆意擄掠正在由縣檄調全境額預各警恊力堵剿之際詎又從奉天柳河等縣竄來稱匪八十餘名匪首天樂等剽悍異常與劉匪勾合共數約一百三十四名軍火快利聲勢浩大聲稱欲奪縣城知事親率各警佈置防範無如彼此人數大相懸殊絶非其敵而零星小股乃竟於日前潛入城内搶刧商號二家此刻大敵當前全城沸湧知事雖欲力與一拚然亦終非其敵一人之命不足惜恐全城糜爛盡受荼毒懇請飛調重兵馳縣援救以解倒懸云云孟軍使以事關重要特飛電駐紥距該縣最近之軍隊往援又聞國稅徵收局所管第一分局於十二晚八鐘時竟被匪徒闖入搶去稅欵二百餘元衣物二十餘件約值錢五百餘吊經縣署派游巡隊兵四出追緝刻尚未曾回報日内匪勢愈見猖獗城中人心惶恐萬狀均盼軍隊早日赴濛痛剿云 
[嫩江兵變風聞]  
　　黑龍江函云風聞駐紮嫩江巡防第二路步二營前左兩哨因三個月未發兵餉兵心頗不安靜而該營李哨官進省領餉又逾期未歸遂於本月八號晚七鐘全體譁變勒捐商民得欵甚鉅惟縣署及各局所尚無恙該軍勒捐畢卽開赴二克山去當經姚知事明德電省告急朱護軍使派二路統領英巨華氏帶馬隊二營過山炮二尊前往追緝聞市面損失頗巨幸去後官府極力維持情形尚稱安謐確否俟續探報告 
[粤路選舉結果之要電]  
　　粤路總協理董事舉定後卽電呈交通部云北京交通部總次長鈞鑒昨日粤路選舉結果被選人名經當衆宣布計總協理前列二十名所得權數如下梁慶桂四千八百九十七權黄嵩齡三千八三十八權毆賡祥三千七百一十四權李敬寛二千七百三十權詹天佑一千九百一十八權黄景棠五百權龍建章四百六十六權王頌淸二百八十八權陳逵南一百二十六權岑弼西一百零八權葉舜琴六十三權梁愼始五十六權鄭陶齋五十五權黄傑臣四十權梁萼聯三十權謝銘三二十權劉俊廷十一權岑伯著十權劉池九權羅雨三八權董事二十名所得權數如下張少棠一千八百八十六權黄有海一千四百七十權羅崇齡一千三百三十三權劉俊廷一千三百三十權王頌淸一千三百零八權梁萼聯一千二百零六權徐葆之一千零七十四權樂鴻慶一千零五權潘慈和一千權區鏡泉九百四十七權林永英九百十二權李道生八百五十二權朱崇善八百五十一權黎壽祺六百七十一權顔啓漢四百九十一權黄世珍四百五十六權鄺甘泉四百三十權廬世英三百十權麥仲符二百七十八權吳均作二百二十一權除交公司電請核定外理合電告查以上權數滬股均不在内因庚戌選舉滬股係被選後取消今日開會股東亦援案公議取消滬股係舉龍建章陳朝宗鄭　齋等查龍鄭已另有人舉被選在前二十名之列再是日股東到會及來賓共千餘人秩序整肅謹聞洪年銑 
[粤東一報近訊]  
[覺魂報可望轉機]  
　　省城覺魂報被封而後其編輯歐陽壽石等四人被拘省中喧傳有二人業已鎗斃茲查歐陽等仍押在陸軍監獄其所以誤傳槍斃之故亦有原因當覺魂報被封之日龍都督聞該報登載亂黨檄文大爲震怒卽飭警廳派警前往封報拿人而仍恐警廳辦未得力乃更加派濟軍及拿得四人卽解督署警廳鄧瑶光亦往見龍督龍將所拿之四人名下各批以字首二人則批曰打靶打靶餘二人則批曰監禁監禁鄧以爲過苛勸龍略寬龍曰如此還不抵打靶耶鄧曰彼已載明亂黨之檄文矣龍曰然耶　取紙閱之復曰頭一段檄文則有聲明亂黨之文惟下一段何以無鄧曰此文乃連貫而下者適龍覲光又來鄧暗請其勸龍龍覲光亦略說數語龍曰爾等偏要替彼辯護我卽立牽彼出槍斃之爾信否二人不敢再說鄧遂辭出時猶說請都督寬辦不宜過激云云龍諾之後以此事電中央請示辦法因此之故外間紛傳業已鎗斃有由來也 
　　覺魂報確爲中西教會人士合股創辦西人股東那威林逹保羅二君擔任請駐廣州美領事官向當道提起交涉聞美領官曾以電話質問當道兩次當道則答覆以從寛辦理云云惟警廳鄧瑤光嘗對教會中人云此事彼當極力設法以求轉圜亦經奔走數次皆求此事之寛辦又謂現今當道盛怒之下須俟諸異日乘間進言較爲有力又聞龍氏兄弟對於被拿數人雖屬含恨已深第爲維繫人心計亦决不枉法從事云云果爾被捕之數人或不致有鎗决之危險乎 
[嶺華大公兩報被逮原因]  
　　粤警廳至報界函云奉廣東都督府第八十七號訓令内開現閱五月十四日嶺華日報登載新聞有拿獲行劫之壯士一則内稱月之十三號晚八時老城惠愛街淸風橋黄黎巷口福亨押突有外江壯士十餘人皆口操外江語者賺門面入希圖刦掠店伴驚覺吹雞告警該叚警察聞耗登卽返區禀報該區旋派出大隊警察前來圍捕當場在押内擒獲匪徒二名一因拒捕經已跌跛查該二匪均由二區警長何坤李全二人恊同拿獲二匪拿獲後旋有身穿軍衣者叩問解往何處而濟軍總查部聞耗旋亦派隊到場當卽恊同警察將匪縛解而去二匪之中有身矮小者猶沿途作毆人態狀至兇悍當時坊人有聞鎗響聲迨後二區分署亦派員前來查勘但此事迫於時間所有詳情容再查明續報等語並有大公報是日所載情節相同本都督查該兩報紙所載各節核與事實逈然不符有省城警察第二區署署長董聲甫呈文可按據其呈文報稱本月十三夜七時許據警察李全由電話報告現聞淸風橋福亨押店喊刧當卽督令區員率同長警撥派大隊由舊撫院前馳往前經派出一隊中黄黎巷　街又通電分署派警觀蓮街分路兜　佈置周密且極迅速去後據區　凌際昌回區報稱是晚係因本區分署長警在流水幷第四十九號查烟有烟犯二三人逃上瓦而膽敢將瓦礫亂擲長警閃避忙急致觸鎗機轟然一警而該犯心益忙亂竟越過福亨押之闈牆跳落巷内以圖走脫詎該押伴以爲有匪行劫登卽鳴雞告警適斯時本區先派出之警長何坤帶同警察多名出外巡察甫行至黄黎巷口忽聞喊劫該長警首先到該押入門後卽先將兩匪擒獲而區員亦率警馳至濟軍第三十營連長黄金福亦帶隊到場協助現將拿獲之匪兩名帶區訊究詢據一張澤年廿八歲南海人一稱劉六年廿六歲三水人均在廣府前喜雲樓紙張店司理因本晚偕在流水井四十九號鄧氏試館定鞋緣該館主向設烟局聚衆吸烟適爲警察查悉入屋搜捕該館主鄧聰先逃上瓦面氏亦跟尾走避旋見警察追至心更忙急卽越過隔鄰福亨押店圍場跳落巷内該押疑爲行劫鳴雞呌喊未久卽有警察馳至一倂拿獲現手足均已跌傷實非圖劫請求寛釋等語正核辦間旋有喜雲樓店東鄧卓然到區面稱現獲之兩匪一名張澤一名劉六均在小店多年素無烟癖本晚因往流水井鄧氏試館定鞋適有警察查烟彼輩情急之際　躍下福亨押店巷内致被拿獲實非意圖行刧小店可具保結惟該兩人均已跌至重傷不能行動可否准予保出醫理俟醫愈後再行送案究辦等情據此隨復派員在該店查訪覆稱無異查該兩人係犯烟案屬實並　有意行劫隨飭該店東鄧卓然保領回店醫愈候傳送案究辦外合將福亨押誤會搶劫情形呈報察核等情據此是此案情節實因巡警查烟而起旣非刧掠之案所獲之犯又全與兵勇無涉乃該嶺華日報竟敢平空揑造輙稱突有外江壯士十餘人皆口操外江語者賺門而入希圖刧掠等語實屬有意誣衊軍士淆惑聽聞查黄黎巷在省垣之内維時祗有七打餘鐘往來人衆耳目昭彰乃該報館並不查探虛實輒以捕風捉影之詞將有關軍紀重件肆意誣揑登載敗壞軍人名譽淆亂社會聽聞不但違悖報律且於軍律大有妨碍該報於省垣之事然且肆意誣揑則對於外鄉外縣可知於關係軍人之事竟可任意揑造則對於軍民百姓更可知似此信口雌黄居心詭詐若非受人囑託便係有爲而爲亟應跟究明確分别懲辦以示懲警合行令飭爲此令仰該廳長卽便遵照立將嶺華日報及大公日報勒令卽日停版並傳該兩報館編輯人到廳究明此段新聞係憑何人錄載因何與　實全然不符是否受人主動抑係任意揑造務卽究明確情詳晰呈復核辦並將此令文抄送報界公會分傳各報更正爲要此令等因奉此除分别處分並飭令警察第八區署執行外用特函逹貴公會轉致其他各報如有登載此段新聞者律更正以免失實爲盼此致報界公會諸先生鑒廳長鄧瑤光五月十六號 
[浙路國有之抽象觀]  
[存欵章程之作廢]  
　　交通部梁總長以浙江鐵路甬嘉一線本與江蘇鐵路滬嘉線同包括在滬杭甬路線以内上年六月蘇路收歸國有浙路股東亦於本年三月股東大會多數議决定歸國有公舉代表來部恊商現已訂定合約十三條於四月十一日雙方簽字一俟接收事竣滬杭甬借欵合同卽可實行其光緒三十四年三月十五日郵傳部所訂存欵章程十四條悉 
 
 

Page 7

 
 
行作廢除呈報大總統外並函知浙略公司查照矣 
[徵求路事之啓文]  
　　浙江鐵道史編輯尚未脫稿浙路痛史編輯社又發起於紹興股東其徵求路奉啓云嗟乎浙江鐵路者一完全商辦之鐵路也回意當年鉅欵之秋奔走號呼踴　輸將滬杭於是通軌營業頗稱發逹今所欠者惟杭招路工耳不謂功已等於垂成變乃起於倉卒國有之命陡然而來股東之心嗒然若死於是風潮　起笑史頻傳在表面爭勞金與酬費在内容　朋比而逞奸假收歸國有之權爲攫獲私　之利喪心病狂唾駡不辭疇昔詈汪大爕以賣路之賊若而人者何嘗非賣路之儔也今者大錯已成挽回無術本社對此　覺軫懷行將搜羅此次浙路收歸國有之隱情編一都浙路痛使　戒於國　其宗旨罪反對國有蓋欲燃犀懸鏡照出營私奪利者魅魑心腸耳凡我浙人倘有深悉個中情形不吝珠玉以相告當必有厚酬焉 
地方通信 
[滿州]  
[海參崴時疫報告]  
　　海參崴函云東海濱省巡撫近因滿俄接境處發現時疫甚形猛烈特交崴埠議事會討議防範辦法現已伏定將崴埠居留中日韓人遷移城外不准接近俄人免致傳染又中東鐵路公司近據各站報告云接近烏蘇里路線自上星期至今染時疫者不下百餘人死者過半類皆遍身靑色口吐白沬據俄醫考騐此項時疫爲近年所未經見者哈爾濱俄界内近日對於時疫防範亦極注意昨特令警察傳諭各戸凡屋内院内限三日内洒掃潔凈並取締各項食物如由崴埠運來者均不准售賣日前淸理街道之工頭因淸理不力經鐵路公司判罰監禁一星期以示儆懲 
[美領自戕尾聲]  
　　駐哈美領事吳恩氏因病自戕各節已詳本報茲探悉該領事係華盛頓人其父任外交大臣現年二十七歲前任日本某埠領事轉任來哈熟諳英法德俄日五國語言文字精明强幹辦事和平此次所染之病係由相識之俄婦所得屢經調治無效遂於日前自戕又聞臨戕時係坐在床沿死後僅存脖腔尚手持獵鎗穩坐如故美副領事畢舍夫於本月十三日午後三鐘　署内開追悼會各國官員前往與會者甚多 
[北京]  
[北京天壇運動會續聞]  
　　天壇運動大會於十八日開始其會場及運動各校已詳昨報茲更卽十八九兩日運動情形彚誌如下十八日之運動次序上午九時起（一）百碼賽跑（初選）（二）跳遠（初選）（三）百碼賽跑（複選）（四）擲鐵球（初選）（五） 
二百二十碼賽跑（初選）（六）跳高（初選）（七）四百四十碼賽跑（初選）（八）八百八十碼賽跑（末次競爭）下午二時起（二）二百二十碼（複選）（二）跳遠（末次競爭）（四）擲鐵餅（初選）（四）跳高（末次競爭）（五）擲鐵餅（末次競爭）（六）一英里結力賽跑（末次競爭）（七）一英里賽跑此外則有成組運動如網球擊球藍球抵球足球皆以次演賽十九日之運動次序上午九時起（一）一百二十碼阻攔賽跑（二）五英里賽跑（三）二百二十碼賽跑（四）一百二十碼賽跑（五）四百四十碼賽跑（六）二百二十碼阻攔賽跑（七）撑竿跳高（八）半英里結力賽跑下午二時起（一）百碼賽跑（二）擲鐵餅（三）二百二十碼阻攔賽跑（四）撑竿跳高（五）半英里結力賽跑（六）單足躍步跳遠（七）一英里賽跑其外則有成組運動與第一日略同奬品（甲）優勝團奬品（一）銀杯一具（二）銀杯一具（）乙運動員奬品（一）銀杯及小銀匣（二）銀杯及小銀匣（三）珐藍鼎（四）其他各項奬品（丙）成組運動奬品（一）網球繡旗一方（二）足球繡旗一方（三）藍球繡旗一方（四）繫球繡旗一方（五）抵球繡旗一方定於二十三日晚八時假外交部迎賓館行贈奬禮已由該會函請黎宋卿夫人孫慕韓夫人顧維鈞夫人顧維毓鋙女士到會代致奬品云競進會之職員名譽正會長三人爲黎元洪段祺瑞劉冠雄會長章遹駿副會長周詒春　記過鍾粹侯克倫會計汪怡安評議長周詒其他評判長及各項評判員均有定員不具錄 
[鎭江購緝盜棺匪徒]  
　　已故軍統徐寳山之墓被掘後刻已由劉知事除呈報飭役加警限期嚴緝外並出賞格有能將該案要犯拿獲者定給賞金二百元若能知該匪等蹤跡來縣報告因而拿獲者亦酌量給賞云 
[越界查賭被拘]  
　　丹徒警務總所稽查員陳祖烈等於廿一夜十二時訪聞租界某躉船有聚賭消息未經報明工部局會拿逕登該船查緝突被租界巡捕知悉謂陳等違章扭至工部局拘留該局由電話問警務總所得實刻已由水陸總巡吳小亭君向工部局道歉帶回送張警長懲戒矣 
[鎭守使過鎭]  
　　通海鎭守使管雲程日前至寗與都督省長籌商鎭署經費一切事宜畢後乘商輪回通於日昨道出京口文武各官咸照例歡迎 
[安慶拿獲黨人吳文喜詳紀]  
　　皖南當塗縣北鄉離城四十里之慈湖鎭爲皖蘇交界之所週圍山林叢密豐梟帮匪景易混跡縣知事宋蓉塘屢經出示嚴拿幷論該地方紳商創辦警務分所晝夜梭巡詎昨日忽有吳文喜委派當地棍徒梅老三在該鎭招集帮匪約期起事宋君訪悉後卽督同衞隊連夜往拿迨獲案後又在吳文喜身畔搜出僞關防一顆其文曰（中華民國討袁軍江蘇第一軍總司令之關防）徽章一包布票數千張俱有用胭脂印成字號僞佈告一紙僞委任狀一紙訊問時吳直供不諱宋君飭令暫收囹圄一面呈報都督一面飭派幹隊訪拿餘黨以遏亂萌有人見僞示文理不淸别字甚多亦可異云 
雜評二（默） 
[諮詢機關]  
　　前之政治會議諮詢機關也今之政治討論會亦諮詢機關也前之諮詢機關爲短期今之諮詢機關亦云短期兩諮詢機關並立固逆料其必不然然必取消前機關而設今機關者又何爲乎或曰前之諮詢機關未取消今之諮詢機關甫成立而後之諮詢機關又將接踵出矣新提議之政事堂政務會議一候補之諮詢機關也新通過之參政院一部分亦諮詢機關也諮詢機關之忽滅忽起何其忙歟 
[懋遷公司]  
　　懋遷公司誠爲保障實業流通金融之一種方便法然其事易滋獘且合於我國商情否抑應由國家設立否尤宜研究焉我國商界之團體素渙交通不便利而土地又廣漠能有此隨地徧設之大力量乎卽能徧設矣而我國人素乏商業上之道德祗知自私自利苟一旦而有權操縱者則無不極輩其操縱之手段名爲平物價而適以利居奇名爲疏滯銷而適以便壟斷亦難保其必無者也且國家之信用素薄而市價之慣例向由各業應商界趨勢而定今欲由國家公司評定果有何術以强其必從耶而百物之供求適當又豈一公司之力所能調劑耶此皆不能不預爲之慮也 
[粤省報律]  
　　嶺華大公兩報之登載外江壯士行刧粤當道謂爲破壞軍人名譽有背報律夫果破壞軍人名譽與否姑勿論第旣以報律爲言則且與之言報律違報律者嶺華大公兩報也而令其他各報更正此何報律也所謂其他各報者而亦登載此項新聞乎則何以僅令更正而不勒封拿人同罪異罰此又何種之報律歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[塡築洋涇浜之特别會議]  
　　法租界工部局前因洋涇浜日就淤塞有礙居民衞生曾向公共租界工部局提議將該河塡没埋置隂溝築成廣衢以便交通所需經費由兩局分認公共租界工部局以事關重大不便擅外專故已定期六月四日召集納捐西人特别會議公决此事矣 
[整頓稅務之部電]  
　　昨聞海關監督施理卿君接財政部稅務處通電略謂民國成立以來財政異常困難常關旣歸中央直接管轄自應力加整頓各該監督體念國事艱難財政竭蹶仰就所屬情形或淸釐物價或實行稅則期無加稅之名而收增欵之實蓋得涓滴之助猶勝於無爲此電逹卽希切實條陳以憑核辦 
[海軍賽槳預紀]  
　　上海鄭鎭守使前日接駐滬美國提督軍艦長來函謂中外海軍現因多事之時亟應實力整頓所有中外各兵艦上之舢板划船亦應考試水手盪槳以分優劣現擬定於下星期日（卽本月三十一號）上午考試本埠浦江所泊中外兵艦上之舢板盪槳届期由本艦之舢板先行馳赴南黄浦等候俾與貴國海軍各艦比賽槳划之遲速請致貴國海軍總司令部預備比賽等因業由鄭鎭守使函由海軍李總司令飭駐泊南黄浦之各兵艦長迅將各該艦之舢板划船以雞蛋靑拌入白漆從速粉刷船底預備届期比賽 
[撤回駐滬偵探後之規畫]  
　　日前徐國務卿通電江浙等省撤銷駐滬偵探等情曾誌前報茲聞上海鎭守使鄭君接到參陸兩部號電規畫此事其大致如下一自六月一號起蘇浙皖鄂等省所有駐滬偵探一律撤回一此項偵探撤回後凡關於上海方面偵察事宜統由上海鎭守使派員辦理一各省撤回之偵探具有高等探學者得由鎭守使擇尤錄用一上海地方遼闊如有不敷分派之處得以酌量添設一駐滬北洋偵探亦應分别裁撤倂歸上海鎭守使統轄以免紛歧一編制名稱一律均改爲上海鎭守使署偵緝員 
[江北偵探報告之黨人計畫]  
　　上海鄭鎭守使茲接馮都督令開准江北護軍使蔣電稱竊雁行前派密探赴滬混入亂黨機關冀偵確實消息曾經具報在案茲據該密探報稱因悉逆黨前在租界馬立師路十八號門牌内會議探等亦得與會所議係韓恢須赴日本向孫黄二逆要求欵項順便擬請何海鳴回國韓恢曾於四月十號啓行赴日去後總機關部事爲餘子厚劉世雨施守之三人代理並另設機關四處滬甯蘇爲劉傳銑主任揚州鎭江爲楊播吾劉子堂主任淸河爲王伯衡主任海州爲樊炎高洪山主任馬立師路十八號門牌爲滬機關部僅　江蘇部分其餘外省歸韓恢另行佈置據各方面報告成績上海蘇州已經成熟南京因王憲章被捕公　安徽部分柳德心接辦已有頭緒又江北方面現有仲匪龐匪裏下河一帶爲紅匪響應共黨羽約五六十人均在上海聽王伯衡指揮刻已紛紛回籍以圖破壞江北方面現密探頗能與王伯衡相　擬窺其出穴卽當下手或可就擒等因據此雁行除飭各軍隊加緊防範嚴密查拏各逆黨冀弭禍亂外理合將所得情形禀聞等因准此除分行外合行密令仰卽嚴密查緝云云現聞鄭鎭守使除分令各軍愼加防範外並已函請租界楊觀察使轉請捕房派探迅赴馬立師路密查有無黨人機關偵獲解究 
[偵探保釋黨人]  
　　滬南警察分廳日前在露香園路緝獲黨人洪濤（卽洪萬通）押候核辦等情曾誌前報茲悉洪濤獲案後當有政府駐滬偵探員蔣某至上海鎭守使署面謁鄭使請將洪濤保釋帮伊辦事將功贖罪當經鄭使核准已令由滬南分廳長崔怡庭於前日下午將江濤提出交與蔣探保去矣 
[又有嚴深開就獲]  
　　政府駐滬偵探員米占元部下探弁米順前日在老北門内緝獲嚴深開一名以其私賣軍火接濟黨人故卽解交滬南警察分廳寄押看守所候報明米探員備文移提 
[查獲大帮黨人後之近聞]  
[盜黨之未獲]  
　　法捕房在福開森路等處緝獲大帮匪徒七十六名訊據該匪吳芝卿等供有趙斌匿跡英界頗與此案有關派探前往查獲押候訊辦等情曾誌前報茲經詳細調查趙斌實未緝獲現尚四處偵緝法捕房本定昨日解請公堂預審現因趙斌未經獲案故未解廨擬俟獲到趙斌再行一倂解訊昨日華界官廳有派探到廨聽審者嗣知改期遂相率　歸 
[引渡之爲難]  
　　再此案查獲之吳芝卿等七十五名已經鄭鎭守使迭向法捕房函請引渡歸案訊辦法總巡以此案證據僅一路由單該犯等究係是何用意尚未明瞭未便率准引渡故尚未解交鎭署 
[張堯卿離滬]  
　　住居法新租界白而部路四十九號門牌之張堯卿於十七號晚上被金金標用手鎗暗殺幸張不在家内被張之護衞人朱華炳擒獲解入捕房後由探目黄錦榮沈德福等陸續拘獲許安邦等十一人管押候究着朱華炳傳諭張堯卿自行到案質訊等情迭誌前報現張已投到捕房經藍總巡詰訊後以張堯卿及護衞人朱華炳等四人若再任其居住界内深恐仍有前項案件發生故判着卽出境不准逗留以免有碍治安聞張於昨日乘坐某郵船起行前往外洋矣 
[訊結梅福里盜案]  
　　劇盜余三龍因於本月九號夜糾黨持械夥刦法租界大自鳴鐘斜對面福康祥烟土號現洋二百餘元圖逃幷沿途開鎗擊斃法租界東元海味行出店李士興公共租界松江路聚興木作主胡阿都之子胡阿泉並擊傷探夥永全業經法公堂將余並同黨郁新中周正一等提案　實判余解送鎭守使署鎗斃郁押西牢三年周逐出法租界尚有同黨各人分别判决嗣經英美總巡麥高雲君查得公共租界派克路梅福里南潯　戸邱辛農家被刧值洋四千餘元之衣飾一案亦係余等所爲飭新閘捕房派探至法公堂將余郁周三盜提回解經公共公廨訊供押候原告到堂質護在案昨晨由廨復訊原告未到由陳質三代表投訴前情請究並據原告家丁徐升投訴隂曆四月初一夜七時該盜等敲後門入内余盜首先登樓執住主人之手出手鎗恐嚇逼令交出金銀財寳致被刧去巨贓余盜已由主人在捕房認明至郁周兩盜當日是否在場不能指實訊之余三龍供稱行劫邱姓係四人同去我與郁新中並在逃一人均執手鎗事後郁分得贓洋一百元周得五十元是實據郁新中供稱與余同鄉我於四月初來滬寓居西新橋小客棧内而余與一婦人亦寓該棧内嗣該婦人被其家人尋獲領回余疑我通知因此挾嫌誣攀並據周正一供稱在閘北拉黄包車度日與余在江北原籍相識曾欠余錢二十三千來滬後在西新橋遇見向我追索欠錢無着與我爭毆因之懷恨誣指乞鑒繼據中西包探禀稱郁盜曾在法租界夥刧押店已經法公堂訊明等語王襄讞得供商之德領裴君判郁周兩盜送回法公堂訊辦余三龍已將搶刧邱姓一案供明着仍送法公堂轉解鎭宗使署倂案懲治 
[蘇省出品展覽會之預備（七）]  
　　江蘇籌備巴拿馬賽會出品恊會定於六月一日在圖書公司開展覽會一切籌備情形已迭誌前報茲將該會昨日發生各事探錄如左 
[會場佈置之一斑]  
　　該會會場卽大廳三層樓洋房之上安設半月圓形大匾額文曰（中華民國）（江蘇省）（巴拿賽會出品展覽會）其大門外竪立長約丈餘濶約八尺之木牌上書（中華民國）（江蘇）（出品展覽會）（六月一日開幕）（出品）江蘇六十縣之出品約計十萬餘件（特色）搜羅宏富陳設優良（會場）上海小南門外陸家浜圖書公司内（期間）六月一日至三十日（劵價每劵售銅元五枚（時間））上午九時至下午五時 
[陳列架之商借]  
　　會場應用橱架因各縣出品繁多事務所所製橱架尚不敷用現向蘇州商品陳列所借玻橱十座常州商會二十座均已先後運到裝置矣 
[出品物之續到]  
　　各縣出品運到者除南匯灌雲豐縣吳縣外昨又有武進崇明兩縣運到出品均已運入會場堆棧存儲預備卽日解裝云 
[看護生之添招]  
　　出品協會前定招致看護生五十名以備看護會場之用茲因皖黑等省附列展覽不敷分布故再續招十人惟各縣均以出品關係紛紛保送内有高等實業學識者頗不之人云 
[廣西省之附列]  
　　廣西出品願附列江蘇展覽已由北京事務局函致該嘗知照其出品由廣西民政長派委湯丙南君運送來滬 
[觀覽劵之印發]  
　　該會爲灌輸知識振興實業而設故季總幹事對於觀覽劵定價極廉僅取銅元五枚以便任人游觀此項游劵現已飭工印備十萬紙内提一萬張分送出品各縣其餘九萬張備開會時供人購用 
[南黄浦查騐來往船隻]  
　　滬地近因謠言復興故軍警兩界防範頗嚴情形已迭誌前報兹悉滬南警察分廳水巡隊潘隊長奉崔分廳長命令以南黄浦爲通浙要道往來帆檣如織難保無黨人假冒貨船夾帶軍械危險品物亟應嚴加稽查爰特派水警偵探陳華等二十名預備小輪舢板各一艘由潘隊長躬自督帶每日午後在南市浦江中巡查來往船隻一律騐看放行 
[因烟膏而查獲軍服]  
閘北警廳徐廳長因近來各處謠言不靖令飭各區署巡羅隊於晚間嚴密巡查前晚有住居太陽廟附近之陳芝林自外歸家巡警見其形色慌張上前盤詰當在身畔搜出烟膏五盒並隨陳至住所查檢又搜出夏季軍衣一套據云係同居沈雪竹之物因將陳沈二人倂解警廳司法科陳供其父素有烟癮此項烟膏係合戒烟丸所用沈供前年初次光復時有光復軍隊駐紮該處取消時遣下此套軍服云云代理司法科嚴君察得軍衣似係新製成者恐有别情判候調查再行核辦 
[小船内查獲軍械]  
　　匪徒劉阿金與在逃同黨數人駕一小舟停泊於楊樹浦路西效積里碼頭圖劫該處船戸被捕房查悉派探將劉拿獲並在船内抄出後膛鎗及單刀等物一倂帶入捕房昨解公共公堂請究先由中西包探禀明前情訊之劉供駕舟度日由南滙駛舟來滬載糞在白蓮涇江面遇見在逃數人囑令攏岸彼等硬令載運鎗械乞鑒孫襄讞商之德海副領事判劉還押鎗械暫存捕房候補提人證再訊 
[法租界巨籟逹路又有刦案]  
　　昨夜（卽二十三號）九時法租界巨籟達路蔭餘里口公大押店忽有匪徒前往藉質物爲由入内搶刧突出手鎗嚇禁聲張搶去大洋五十餘元小洋八十餘角臨行並開放手鎗飛奔逃逸捕房聞警立派全班中西探捕四面追緝能否弋獲詳情明日續誌 
[盜犯解送檢察廳]  
　　行刧張惠洲家盜犯陸金林黄木生二犯昨由地方警察事務所景警務長備文派警押送地方檢察廳訊辦汪廳長諭令分别收押廳候預審 
[請保身帶鎗子之閩人]  
　　閩人吳阿章因身帶鎗子六排被閘北二區警署在滬寗車站查獲解經警廳司法科預訊還押已記前報前日有吳之同鄉黄炳奎黄鏡如等繕具公禀蓋有萬昌等七家桂圓店圖章投廳請保當經代理司法科嚴善徵君傳案訊問據黄炳奎供吳阿章在嘉定方泰鎭永順糖食店内爲學徒因吳賦性愚戇且言語不通故該店主不甚合意業已辭退此次來滬擬搭輪船回籍所帶鎗子係去夏亂時由吳在田内拾得一向私藏在身店主同事均未知情今欲帶回原籍致被崗巡查獲云云嚴君諭黄等退去聽候調查明白請徐廳長示遵核辦 
[飭令魚雷學生回校肄業]  
　　駐滬海軍李總司令以前由南京魚雷學堂調滬之魚雷學生六十名原爲備撥新魚雷艇充任官弁水手之用茲因定購德國船廠所造之新魚雷艇尚未造竣致難派職惟恐該學生等在滬賦閒日久荒廢所習功課爰特命令各該學生仍回學堂肄業一俟新艦抵滬再行調委故於前日飭令楚有炮艦將學生六十名一倂送赴南京肄業矣 
[警士定期換穿夏季制服]  
　　滬南警察分㕔長崔君前飭本㕔庶務員趕製夏季警服以便分發各區署巡官長警等換穿曾紀前報茲已製成（仍舊黄色羽布）將肩章等配就已給發各署承領定於六月一號起實行更換夏服 
[國民道德之曙光]  
　　漢口路跑馬廳慕爾堂自開佈道大會以來頗極一時之盛每夜到堂聽講者常五六百人經諸名牧痛切陳說世俗之罪惡民德之缺之聽者多戚然動容良心激發起立認罪不能自已甚有跪伏台前泣不可仰以自陳其痛悔者是可見世界無不可爲善之人一般信徒多歸功於上帝之慈力信不虛也現聞記名信仰基督教者已有二百餘人之多云 
[擄人勒贖案之結果]  
　　通州人兪趙羣因串同嚴王朱寳陳小榮兪德水曹德卿曹兪氏等將其已拆姘婦胡素珍之弟胡金開拔回南通州索洋二百元勒贖經素珍之父胡六偕證胡瞿氏何阿三報請捕房將兪德水陳小榮曹德卿曹兪氏一倂拘解公共公堂訊供分别押候移提兪趙羣等到堂質究在案昨由捕房將兪趙羣嚴王朱寳及被　之胡金開一倂移提到廨經中西官研訊屬實判兪趙羣押西牢三月趙兪氏無千開釋餘人各押一月分别示儆胡金開交其父領回 
[得賄私縱馮子雲案之研訊]  
閱行人馮子雲前在上海地方檢察應具保賭棍出外延不交案經該廳將馮提案發所收押詎有法警金　山得賄將馮私縱另以丁六九冐名代押經汪廳長訪悉將金斥革並將丁提到分别收押並牽涉金夥王鑒泉婦人華陸氏等一干人曾經該廳一倂提案預審明確起訴審判廳各情屢記前報前日傍晚時審判廳端木棻推事官會同李檢察官公開刑庭辯論先據馮子雲供稱此次民人在案下具保各賭徒出外之後伊等避匿無蹤致奉檢廳將民人提案押交民人因顔面攸關且一經收押勢必保出之各賭徒無人在外緝訪故與金　山等商議雇人代押被等聲言需洋五百元尚未議决由伊等往喚丁六九到來頂替民人得以回鄉一切之事當時曾言明天再談於是分散云云審判官得供曰此案已由檢察廳先後派員偵查明白爾若將實在情形供訴堂上可照刑律二百二十四條辦理設或供詞狡展惟有按律嚴懲馮堅執如前又據丁六九供本邑人向爲小本生理是日小民在縣東街小茶肆中吃茶由王鑒泉來喚我前去當時不知爲何事直至第一看守所門口由金寳山送我入所始知代馮子雲頂替受押每天許我洋五角餘事不知等語訊之華陸氏供住縣東街已有數十年其時小婦人在門口吃水烟見王鑒泉來渙丁六九前去我只知呌他去送字條餘不知情金寳山供稱向在檢廳充當法警此次檢廳發出傳票往傳馮子雲乃派法警王　林前去及至馮子雲到廳奉諭發所收押亦派王寳林送去與我無涉並無賄縱之事王鑒泉供年四十六歲上海人前清時曾在捕班房金寳山處爲夥現爲手藝生理與馮子雲素來相識此次馮因事獲案奉諭收押馮欲思屋人頂替由法警王寳林往喚丁六九到來商議不干小民之事求察官命傳司法巡長梅南枝上堂問曰法警王寳林何在梅稱自此案發生之時已由汪檢察長調查明白諭將王警開除現在不知何往審判官復將各犯一再駁詰會判令金寳山等各犯分别還押第一看守所馮子雲還押第二看守所聽候再開辯論核辦 
[扯毁告示之拘究]  
　　洋絞鏈同業行頭吳慶松串通舒如隆等以建立公所並加價爲名向同業中勒索洋元是以各同業聯名投上海縣公署禀請澈究昨日午後經洪知事明晰批示發貼揭示場詎吳慶松等膽敢唆使混名賣魚阿六者突往將示扯毁當爲崗巡目覩將阿六拘送第一區第二分署訊供判押候送知事署歸案訊辦 
[招領跌斃屍體]  
　　滬南警察一區一分署倪署員牌示云爲招認事照得本分署巡警徐樹森於本月十九號下午一點半鐘在董家渡口見有一由北往南之某甲行經該處因天雨路滑失足仆地以致跌破頭額血流如注登時昏迷不醒不能言語當經車送上海醫院醫治罔效延至今日午後因傷身死察得該已故某甲上穿藍竹布短衫下穿布褲年在三十左右形似鄉人除呈報並飭地保投檢察廳請騐外爲此出示招認如有親屬失此人者速來本分署認領可也仰各週知 
[又有在途倒斃者]  
　　靑村港人吳天生前日因事來申當在董家渡電車上下車行未數步忽然倒地由警查見扶送第一區一分署送上海醫院醫治無效而死經二十三舖地甲錢德投地方檢察廳具報請騐昨日午後汪廳長正擬派員往騐間卽據屍叔吳順香投廳請求免騐願備棺自殮汪君准之着具結送案備查 
[女孩失足跌斃]  
　　南匯張江栅人倪鳳祥向在城内魚行橋開設豆腐店有女名大妹年在髫齡頗爲鍾愛前晚在後樓不知如何失足墜地跌傷腦部當卽送往醫院醫治已不及救治延數小時斃命事後該管警區恐有别情往查委係自行跌斃卽由該家屬自行收殮 
[歌舞台債案未了]  
　　楊价人前租開歌舞台戲園虧欠房屋生財等租洋及各夥押櫃洋銀四千餘元被歌舞台主陳輅淸等具控法公堂請追押交後楊稱商人亦遣代表在審判廳具控各股東不還虧本銀兩俟追出作抵迄今分文不交昨日原告由福履理律師投稱楊所控之各被告在廳署已交洋五千餘元均被楊之兒子領去楊有意不交仍請嚴追楊供聞兒子祗領二千元並無領有五千餘元之事判還押限交如違科罪 
[抵欵及欠欵糾葛]  
　　安康錢莊主龐桂南投法公堂控稱前有曲景溪將烟膏六千匣及另外烟膏九百兩抵銀四千二百五十兩逾期不贖又前欠往來銀九千兩亦置不理共銀一萬三千二百五十兩均求訊追曲供欠銀抵借有之求請寛限淸理聶讞員判人銀兩保九千兩出外限十四天交銀 
[拔還借洋]  
　　周谷山顧秋堂前投法公堂同控沈茂堂借洋不還求追曾經法公堂押追未交奉判周等自行查明有無家産禀覆候核昨日周禀稱沈家道甚殷有意挺押惟有無家産難以查悉仍求訊追沈供顧之欠欵托人情商立據拔還顧已允從周之欠洋亦照顧之辦法因周不允故未了結判姑念押久從寬釋出拔還如違准原告再行具控 
[枝枝節節之欠欵]  
　　馬福祺王雲寳同投法公堂互控一案昨又覆訊馬之代表薄石律師稱前堂王所控抵押道契之利息須馬承認一半一節此道契係王向四明銀行抵借洋二千元與馬無涉可向銀行訊問四明銀行副總理稱此道契實王雲寳一人所抵官判利息歸王交出又經王所延之達商律師稱上年馬與王合開夜花園收歇後馬應找還王洋一百七十元蒲律師稱照帳核算馬應找王洋銀惟王之眷屬在花園中購買食物等馬墊洋三百五十元除去找洋外王須找遠馬洋一百八十元官察閱帳目屬實判王還馬洋一百八十元蒲律師又稱馬向王轉包清潔頭目每月包洋二千五百元按月付淸馬又劃出某地叚亦轉包與人於正月一號起至二十號之包洋被王擅自收取照算王應找馬洋六百二十七元惟馬前者因向王轉包淸潔頭目時馬將自已住宅劃出一幢讓王居住不收租洋詎王佔住三間馬另外居住反客爲主立有合同以住三年爲期請堂上着王另行租屋居住租價若干照三年核算由馬代出請斷聶讞員商之法副領事德君判王所借馬之金飾衣物一倂交還淸潔帳目着王還馬洋六百二十七元限王七天内出屋另行居住照合同辦理着馬貼王三年租洋尚有合同糾葛一節再行訊斷 
[古玩店不服判决]  
　　文古齋古玩店夥仇益壽因代消犯劉氏莊錢氏等家被盜匪張三吕林王大六子等刦案内之金珠各贓當經與各盜匪一倂拘案由公共公堂訊明除各盜分别押辦外仇亦判押西牢三月在案嗣因仇以代客掮售事屬尋常所消各物並未知是盜贓以故祗照習慣扣得佣金洋五元不能與有意消贓者相提並論故延律師禀由公堂於前日午後復訊先由仇之代表律師陳述不　判决之理由聲請復訊捕房牛門律師以及收贓之老慶雲銀樓及金元記之代表律師亦各上堂互辯良久孫襄讞核供商之英卓副領事判仇益壽不服前判聲請復訊姑准候訂期訊核並知照將老慶雲金元記所收金珠兩飾發還移歸城内訊辦或償還原本候會商核辦 
[錢莊作爲理帳人]  
　　邵運記控陶漢齋不理伊已故嗣父陶鳳山（卽陶善鐘）結欠存欵洋五千元一案迭經訊得陶鳳山遺産均交與有債權主匯康錢莊執管淸理公攤故判原告所控存欵一律攤還在案前晚由廨復訊因據匯康錢莊延律師上堂聲請將前斷解釋並經兩造律師互辯多時王襄讞與觀審之美博副領事判被告仍交原保匯康錢莊聲請解釋前斷着該莊作爲已故陶鳳山之理賬人將所執管陶鳳山之遺産假定一數原告名下應攤若干於下禮拜三報告公堂候核 
[尋獲通姦偕逃之男婦]  
　　前日有常州人兪福昌扭妻樊氏及妻子姘夫王成喜投閘北一區警署控稱其妻與王通姦偕逃來滬匿居永順里今被尋獲請究由解署長判解警廳司法科訊明屬實移送地方檢察廳核辦 
[凌虐婢女]  
　　寓居北京路八百六十號門牌之湖北婦人陸王氏因將十五歲婢女東香凌虐受傷被捕房查悉於昨派探將氏與女一倂拘解公堂訊供推諉奉判王氏存洋五十元交保東香暫留濟良所候查明再訊 
[搜出原贓]  
　　住居閘北藥水廠之江北婦人王劉氏日前被同居徐李氏竊去衣物寄藏其戚蔡淸家内前日被王劉氏前往搜出原贓控經一區警署當將徐李氏蔡淸解送警廳司法科訊明屬實判贓給原告領回蔡淸交保開釋徐李氏還押候移地方檢察廳請究 
[提訊竊賊]  
　　竊賊汪阿才陸阿標張阿德錢金住等因串竊公共租界居民錢 
 
 

Page 11

 
 
祥發等各戸　洋一千餘元之衣物逃　城内經警區查獲　　檢察廳訊押在案茲經捕房得悉請廨備文於昨將汪等四人一倂提回訊供屬　判送回檢察廳押滿後再送本廨各押西牢一年期滿均逐出租界弔案贓交失主具領 
[分别押辦竊賊]  
　　張桂生葉桂林因串竊新閘成都路五百七十四號張桂記家值洋一百元之衣物復至法租界行竊經法包探將兩人獲解法公堂訊　分别押辦因二人又犯成都路之竊案故解送公共公堂訊供收押在案昨由中西官復訊屬實判葉桂林押西牢九月期滿仍送法公堂轉送上海縣知事遞回寗波原籍張桂生着送回法公堂訊辦 
[破獲川沙之竊案]  
　　浙江平湖縣人張小弟在川沙東門外竊取蔡德順雜貨店内值洋一千二百餘元之現洋衣物與姘歸兪李氏匿居泥城外路三十三號屋内被新閘捕房包探張天林查悉將張與氏一倂拘解公共公堂訊供押查在案昨經中西官覆訊據蔡德順店主蔡國瑞上堂訴明請將贓洋給領判兪李氏押三禮拜張小弟押候函致川沙縣知事備文來滬提回歸案訊辦贓物准予先行給領 
[西崽二次犯竊]  
　　泥城外西摩路十五號洋房日本領事署西崽顧寳壽前曾行竊值洋一百餘元之物件查獲後姑寛未經解究在每月工資内將洋扣抵詎今復又竊取值洋六十五元之銅器橡皮輪等件報由捕房拘押前日午後關讞員與日領西田君訊明判押兩個月示儆 
[出店被疑竊酒]  
　　狄思威路某號洋棧内失去西酒一箱昨疑爲出店胡阿桂所竊報經捕房派探將胡逮案由捕頭詢問之下諭令收押候查明核辦 
[洋犬咬傷孩足]  
　　前日下午有某西孩行經靶子路被某洋人所養之犬咬傷足骨在途啼哭旋由西　到來將孩帶入捕房捕頭飭送工部局西醫院療治候再查核 
雜評三（訥） 
[洋涇浜與城河浜]  
　　從前之城河浜穢氣薰蒸居民引爲大苦迨塡築而後或則享淸潔繁盛之樂或則以隂溝修砌未善而受水無可洩之害或則以工程廢於半途而積穢一如往日人民之受益與否非其幸不幸而責任全在經理工程之人苟善處之未有不獲大益者也今租界之洋涇浜亦已提議塡築矣以洋涇浜與城河浜較洋涇浜固不若城河浜之汚穢而猶倡議塡塞則西人之視衞生不獨重耶城河浜塡築未善與其工程未竣者得不急起直追以惠居民而免外人笑耶 
來件 
[蘇省出品展覽會會場物品看護規則]  
　　第一條本規則爲規定看護會場内物品而設 
　　第二條本會設看護人五十員每日分爲兩班輪流看護甲班自上午九時至下午十二時半乙班自下午十二時半至五時　　第三條看護人受主管職員之指揮於所管區域内看守及整理陳列之出品 
　　第四條本會開會時間每日午前九時起至午後五時止看護人在此時間内不得無故擅離但在夜間主管職員有認爲應行看護之繼續時得使看護人繼續看護 
　　第五條看護期間以本會會場内物品開如陳列之日爲始以包覽无竣之日爲止在此期間以内看讙人非得主管職員之許可不得無故離職 
　　第六條凡看護人非得有代理看護者不得請假伹代理　護者如遇有第十二條之事項其責任仍以被代理者負之並須先得主管職員之認可 
　　第七條看護人對於物品須以最善保護之法保護之如有座埃及標籖　斜須卽拂拭整齊若遇有橱架震動及物品危墜之慮時當卽報告主管職員安置之 
　　第八條每日開館時須檢點橱箱鎖鑰一次並將鑰匙交明主管職員 
　　第九條看護人在開始陳列之前須認明出入路線觀覽人如有詢問或迷誤時須爲誠意之答告不得有侮慢行爲 
　　第十條對於會場内觀覽人之涕唾吸烟看護人得禁止之 
　　第十一條看護人察知觀覽人有酒醉風狂者得告知警察禁止之 
第十二條看護地叚由主管幹事酌量繁簡畫定以專責成如 
物品有損壞遺失等事該看護人應負賠償之責 
　　第十三條觀覽人如不諳規則觸動出品須婉言阻止如有不聽者卽告知主管職員處理之 
　　第十四條觀覽人中如見有行爲舉止可疑者卽密告接近之看護人以次傳告全體注意 
　　第十五條會場内警察兼有看護之責看護人當妥爲聯絡以期周密 
　　第十六條觀覽人如有時擁擠致有損毁物品之虞看護人得告知警察設法防止 
　　第十七條凡物品之裝品並檯架玻璃經界路線之繩索或竹木等物以及一切用具房屋之裝飾均屬看護範圍以内之事　　第十八條凡動物之看護須爲適宜之飼養防制並宜加意於淸潔事宜 
　　第十九條凡植物之看護須爲適宜之灌溉勿使有萎落之虞在果品尤宜注意霉爛 
　　第二十條物品之設置如偶有日光射入及風雨侵及之時看護人當報告主管職員爲臨時之防護 
　　第二十一條本規則有未盡事宜得隨時修改之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四川南江縣知事申辯書見十五日申報] [  劍秋]  
　　竊維南江一縣素爲産烟之地知事任以後曾　種種方法剷除淨盡蒙大總統傳令嘉　榮幸何似乃不謂交卸以後返指爲報告不實扣留查辦不勝駭懼伏查鄉民種烟本年一次大率冬季下種至明年夏季收漿當知事呈報之時正鄉民收割已畢之後連根拔去一望無遺此非剷淨之明證乎及至去年冬季鄉民再行下種事所不免然因此而謂知事之不盡力則未免寃抑夫烟種細如芥子撒人田内人誰能見卽使勾萌畢達知事又不辨菽麥　知此鬱鬱葱葱者之卽爲阿芙蓉乎而况知事於　任之際沿途察看實已赤地千里野無靑草足見現在所有者皆新知事到任後所發生與舊知事無涉也抑更有進者知事在任日以刮地皮爲事該縣紳商學界曾以地壳已盡地底將穿等詞禀請免刮載在擋案彰彰可攷譬之乞丐剥狗狗皮已去狗毛寗有獨存之理卽此一節足證當時烟　實已無可附麗並非知事之朦報矣况大總統明燭萬里無遠弗届苟有些微烟種早已一覽而知斷不若知事之耳聾目瞶也謹繕訴伏望昭雪（四） 
[答客難禁烟] [  西方朔]  
　　客有三揖而進者曰今者烟限迫矣烟禁嚴矣面烟尚發逹者何也余曰方今政在復古禁烟非古也宜乎烟之不服也客曰敢問古烟余曰子未　　乎請與子論古而三代以下弗道焉大禹敷土是爲布種烟苗之始作貢有雲土表成績也有功者錫之土國擴充也越至於周乃大發明文王則怙冒西土周公則大相東土迨及召伯更奉命以保南土又有所謂廣土者則衆民欲之君子亦欲之土之種類旣多故周禮特設地官以辨土宜客曰古之烟土敬聞命矣敢問爲首吸食者誰也余曰舜也舜目重瞳能視遠而不能察邇故使益掌火郁郁紛紛遂鬱而爲復旦之卿雲客曰今之禁烟爲拯吾國貧弱計也吾子服膺古訓母乃不識時務乎余曰不然欲拯貧弱則禁烟尤非策也大學不云乎有土此有財足見土膏捐爲國家大宗進欵今患貧而禁烟猶患　而禁食事不師古其焉能濟客曰然則烟其不可禁乎禁則大戾於古乎余曰古之人追悼介推亦嘗訂禁烟之約惟泰西各國不與聞今禁鴉片亦曰禁烟則須與列强約不必泥於古也客三揖而退（四） 
[提議增加總統年壽案] [  拙公]  
　　總統任其初定三年繼定五年嗣又展至十年並有請定爲終身者誠以我總統能操縱軍人聯絡與國爲我中國一日不可少之人也然竊以爲終身之期仍復有限我總統已將花甲卽使上壽如舜亦不過再得五十餘年彼時我中華民國失此維持現狀之人豈不仍有傾覆之患因思現在旣已定爲共和名號言論可以自由信教可以自由婚姻可以自由想來年壽亦必可以自由似應由約法會議提議令中國四萬萬人按人勒捐年壽一日以與總統則我總統可以萬萬年不死想約法會議諸議員皆總統心簡之國民代表此議必能通遇也（五） 
[夏日宴陶然亭序] [  蔚雲]  
　　翰苑者怪物之淵藪團拜者前淸之結習而存亡續絶關係如何都人召集仿行良有趣也况初夏娛我以風景小啓貺我以文章（啓爲前淸某太史手筆四六工整盎然八股氣象）會陶然之舊亭玩官場之把戲君酸畢至皆大喜歐頌揚賦詩獨推長樂酒興未已高談聖淸留小辮以表忠搖老頭而得意雖無絲竹頗能暢懷伊誰不來贈以邱話無數（四） 
[截止丢那馬賽品廣告] [  纒夾二先生]  
　　本會承各處同志紛紛運到土産品千奇百怪自由談不及備載茲因本會正會長與副會長相駡遂至全體解散所有會場陳列物品已放他娘一把火燒得精光如有希圖索還者則是自己討駡莫怪老子無禮 
[新食譜] [  徐天恨]  
　　癩蝦蟆吃剌毛呌化子吃狗肉鄉下人吃橄欖啞子吃黄連新女壻吃糖燒鷄蛋（浦東俗夥計歇生意吃鷄頭經手先生吃油水知事老爺吃脂膏敗兵吃槍彈洋奴吃外國火腿流氓吃白食呌化子吃香烟頭扒灰老吃耳光缺嘴吃鼻涕養媳婦吃熱豆腐大小姐吃打胎藥大太太吃醋投稿不登吃白果（讀作苦白費辛苦也）（四） 
尊聞閣詞選 
[在日本游日光一首] [  顧琪]  
　　瀛洲饒勝景來作日光游夾道看松立當門聽水流車聲穿曲徑山色入高樓疑是神仙境雲回滿眼收 
[駐寗代理日領事市川君招飲索詩] [  淸齋]  
　　友誼邦交證夙緣使才自古重張騫十年風流驚桑海三月櫻花憶稻田（曩游美義奥比各國最先至日本）於我原爲脣齒國似君不愧股肱賢聯歡　紵忘賓主斗酒神淸是謫仙（君飲量豪甚） 
[十六字令春夜二闋] [  東園]  
　　看月到天心夜欲闌疏簾外花影滿闌干顚得句狂呼李謫仙驚黄鶴飛入碧雲天 
[蒼梧謠春感二闋]  
　　愁纔减還添那得休埀垂老白了少年頭醫却怪鍼砭俗耳遲攜樽酒何處聽黄　 
[江城梅花引夏日田家]  
　　綠隂深處故人家紫薇色白蓮花直到門前流水趁溪斜村女暗窺生客笑靑石磴黑沙爐喚煑茶煑茶煑茶手自叉饌鹹瓜飯胡麻來也來也來酬酒新釀流霞醉後繞田閒小步垂柳外曲塘邊式怒蛙 
自由談話 
　　自由談我之埽愁帚也 
　　自由談我之解頤品也 
　　自由談我之良師也 
　　自由談我之益友也 
　　孔子曰曰學如不及猶恐失之 
　　流光如水一去不來轉瞬老大後悔無及大器晚成徒爲旁觀者慰藉之談耳願我靑年學子猛力着鞭學隨年進是諸君個人之幸福亦社會公衆之幸福也勉之勉之 
　　梭格拉底曰人人以損己利羣爲最要之事而後其羣合而不離證之中國乃大不然可嘆 
　　得連士曰當以他人之過鏡自己之過願自愛者以之爲修身之則也 
　　德留曰讀書愈多愈覺已之無識故自詡有學問者讀書必少 
[  白生]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者南通程文瑞徐駟卿　曹濟霖　王銘先　高鏡堂戴自然　方耀西　劉越坡　湯善楷夫婦　天津王文仲　永嘉陳子卿　丹陽吕天根　凌關舟女士　平川王倉敏 
小說 
[哀情小說滿園花（十一）] [  天虛我生]  
　　光隂逝水倐忽兩易裘葛吾與漱花年俱十五彼此讀書較多乃稍稍知有男女婚姻事而琴書兩婢亦且十七八矣彼兩人漸漸已遠予蓋予平日嘗嬲我爲迷藏之戲一日者書兒匿於湖山洞中爲我捉得彼乃奪裾而奔我疾追之彼卽穿花拂柳而逝衣鬢悉亂大受太夫人之呵斥而於是遂遠避予然避雖避我而其眼波眉韵時復殷殷垂注於予較之不避尤親近也一日又相值於花徑中適有蝴蝶一雙翩翩而舞予以扇撲之顧乃弗得飛近書兒書兒亟以羅巾拂之一蝶將墮復又翩然而起一蝶直撲其靨書兒奪予扇趨而追之卒不可得嬌喘且弗續乃就飛來椅小憩自以羅巾拭其香汗臉脂紅潤有如新沐且以眼波流媚出小語以嗔予咎予弗爲之助時予心中不如如何輒不自禁竟以吾指摘其嬌頰書兒凝眸作嗔亦以纖指還摘予頰予乃噭然呼痛不虞適爲香兒所見則各懷慚而散明日漱花告我則謂香兒已愬之太夫人矣予乃慙悔交集力辯其誣而漱花則以纖指自撓其頰謂予實戀書兒爲可羞也予乃窘甚幾無可以自明已而曰吾姊豈不知我心耶惟我心中舍吾父母外僅有一人嵌之心中其他則無毫釐之影漱花曰誠然　二人者卽書兒是予曰書兒乎咄吾姊故作此語吾亦何必與辨然使必不信者吾當剖心以示吾姊試觀其中所嵌之一人果爲誰哉漱花曰誰哉予應之曰汝耳漱花立頳其頰默然無一語久之復以指彈予之頰曰汝乃善於巧言令色吾今而知汝之爲人矣予大駭亟曰吾掬肺腑以示吾姊吾姊必弗信則吾惟矢之漱花笑曰矢之矢之吾誠願聞然汝果矢者必跽而矢予時迫於情憤諸弗自卹則即當窻跽而矢曰吾心中苟┊┊吾言未竟而漱花已狂笑呼書兒曰趣來觀瘋人書兒果應聲至吾大慚拂衣而遁然此惡作劇又復爲太夫人所知以爲漱花與書兒放浪太甚且由白公傳語吾父謂我年齡已長弗便與女公子共讀竟下逐客之令而吾卽於是日抱書以歸生趣索然（二） 
[家庭小說浮生恨（十二）] [  浮生]  
　　閱者諸君亦憶及前書赫赫之爛屎議員拐騙博士者乎卽余兄是也兄素慧及長耽女色而尤豪於賭誊一土娼號眼鏡者在吾鄉視之不啻上海之時髦先生也一日兄招余往入其室陳設亦頗雅麗俄而眼鏡出身材僅中人秋波剪水媚態横生見余目耽耽注視兄曰龍寳（妓名因渠家開眼鏡店故以爲號）此余弟也乃嫣然笑向余道寒暄頗殷勤復回身啓食物橱出查樣瓜子各一碟相欵俯其首向兄使拔髮際金簪作筌予身入花叢係破題兒第一遭驟覩厥狀忽覺滿身麻木不能自主横身坐椅上手若較足若僵五官俱失其用而心頭尤如萬千小鹿突突亂撞兄與余語瞠然不　答斯時龍寳　就兄坐膝上以帕掩口吃吃笑須臾一小婢提竹籃入出燒賣兩碟置桌上龍寳復啓橱出牙箸呼余與兄對食始恍然如黄梁初覺忸怩不能作一語食間突來三客内有二人爲余所素識者蓋兄欲作雀戲招之來也食已兄與客入局余乃辭出途中追憶兄與龍寳親暱狀歆慕甚頗思步武後塵一領樂趣余至是蓋深涉迷途大有願作鴛鴦不美仙之意矣 
　　余鄉風俗之壞至今思之可爲浩歎士娼之多幾如過江名士城内庵觀數處多密室諸女冠　袂淡裝酬應游客如勾欄城外游艇雖不能比瓜山畫舫珠江花船然值輕烟拂渚山雨欲來之際一葉扁舟中流容與對解語花斟合歡酒相與絮絮情話迨酒闌燈炧送客留髠羅襦旣解芒澤微聞因亦别饒風味也時余涉足花叢之念躍躍欲試而向未問津不知何處是綠場門戸惟城外游艇羅列河干燕瘦環肥不難自擇乃乘淸明假余叔赴鄉掃墓去一人出東門雇小舟操舟者僅一女郎年方破瓜固鼎鼎大名之佩金也沽酒市脯放掉遍游諸名勝而女郎亦極解事至中途停橈入艙嫣然對余曰風景好究不若此間樂儂固知醉翁之意不在酒也言已就艙下出烟具取火燃燈伏身燒阿芙蓉餉余余此時如游太虛幻境一縷痴魂不知顚倒幾許薄暮始登岸歸女郎復丁寗續約欲别依依自謂畢生奇遇誰復能出我右哉 
　　徵求游戲文章自由談徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿概不奉還不受酬者請於稿末注明小說　收 
 
 

Page 15

 
 
   
 
 

Page 16

 
 
   
 
