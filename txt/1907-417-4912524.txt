# 1907 - 417 - 4912524

 

Page 1

 
 
   
 
 

Page 2

 
 
上諭 
[十一月初三日奉]  
　　上諭楊士驤奏查明災歉州縣請蠲緩糧租一摺本年順直地方入夏以後節次大雨山水下注以致濱臨各河窪地禾稼均多被水並因天時不齊各屬有被雹被虫被旱之處若將應徴錢糧照常徴收民力實有未逮加恩著照所請所有通州等十八州縣成灾五六分村莊應徵本年錢粮著蠲免十分之一成災七分邨莊應徴本年錢糧著蠲免十分之二各項旗租著蠲免十分之一成災八分邨莊應徵本年錢糧著蠲免十分之四各項旗租著蠲免十分之二成災九分村莊應征本年錢糧着蠲免十分之六各項旂租著蠲免十分之四應征屯米榖豆草朿灶課學租旗產錢糧河淤海防經費儲備餉需廣恩庫租通津兩帮屯租一併分别蠲緩帶征其陸軍馬館鑾儀衛租永濟庫租代征租及出借倉榖子種口糧牛具等項着一體緩征並分别减免差徭又保定十八州縣歉收四分村莊應征本年糧租屯米榖豆草朿灶課學租旗產錢糧河淤海防經費除備軍節廣恩庫租陸軍部馬館租鑾儀衛租通津兩帮屯租永濟庫租餉代徴租並出借倉榖子種口糧牛具等項著緩至光緒三十四年麥後啟徵並减免差徭以紓民力餘著照所議辦理該署督即刊刻謄黄徧行曉諭務使實惠均霑母任吏胥舞弊用副朝廷軫念民艱至意該部知道欽此同日奉 
　　上諭楊士驤奏查明開州等三州縣災歉情形請分别蠲緩粮賦一摺直隷開州東明長垣三州縣濱臨黄河邨莊本年被水秋禾歉收若將應徴粮賦照常徴收民力實有未逮加恩著照所請所有開州等三州縣成災五六分邨莊應徴本年錢糧著蠲免十分之一成災七分邨莊應徵本年錢糧著蠲免十分之四其成災五六七分村莊蠲賸錢粮著緩至光緒三十四年秋後起分作二年帶征成災八分村莊蠲賸錢粮著緩至光緒三十四年秋後起分作二年帶征至被災村莊未完節年錢粮曁出借倉榖等項均著緩至光緒三十四年秋後啟征仍减免差徭以紆民力餘着照所議辦理該署督即刊刻謄黄徧行曉諭務使實惠均霑母任吏胥舞弊用副朝廷軫念民艱至意該部知道欽此 
宫門抄 
　　十一月初三日召見軍機善英陳瀏廕昌 
代論 
[論京師士大夫意見對於蘇杭甬事尚有第二種根本之錯誤（續）（孟森稿）]  
　　七月初四日。英使來署面稱。貴署回文。電准本國政府回電。聲稱中國已知英國有帮助之意。任令俄國攔阻。是爲有意失和復以比國承修蘆漢鐵路利益甚大。堅請援利益均沾之例。准英商修築鐵路。所開各路。貴署如能照允。是即兩國眞心和好之據。 
　　此段爲要索五路之先聲。人本事矣。曰面稱。乃所謂口頭辯論。無形式之可言。今即以擋案所載爲自我代作形式論。文内曰俄曰比。英所詆爲有意失和。所請爲利益均沾。所指爲眞心和好之據者。皆以俄比之故。試問英與我之交誼。將可以與江浙人民。爭利益均沾否。不以利益不均之故。試問有失和不失和之關係否。下文更暢言之。 
　　七月初五日准英使國開。英政府請准英商承辦鐵路五條。一由天津至鎭江。二由河南山西兩省至長江。三由九龍至廣州四由浦江至信陽。五由蘇州至杭州。或展至寗波府。 
　　此段爲英使函請五路之本事。自此函言之。謂不與上文相蒙。則竇函非條約。天下已徧喻之。外部不應未喻。謂與上相蒙。此正外部所必欲召集代表指示擋案者也。不妄將正告之曰。英使而以不相蒙立言。總署擅允於前。尚有私法上之轇葛。若以相蒙立言。直明告英使。蘇民非俄比。浙民亦非俄比。中國嗣後永爲此路之主。足慰與國望我圖强之厚意。英使若曰我英國亦可爲中國之子民。亦當與中國子民均其權利。則吾直以國籍畀之先令作歸化之順民。然後使有司。徐問其曲直可也。 
　　七月初八日。准盛大臣函稱。英商怡和遞函三件。一辦浦江至信陽鐵路。一請由滬寗推展蘇杭支路。此路已與榖士中丞會商。准歸總公司與該英商議訂章程辦理。一請造廣州至九龍支路。照錄怡和原函。函請核奪　　此段全然爲民法上請負申　之事。卽吾所謂投標承攬。與國際全然無涉。諒外部必不以此段爲難。 
　　當經總理衙門於七月二十一日。以中英兩國多年輯睦。中國向無輕視 
 
 
 

Page 3

 
 
英國之。意近雖彼此微有悮會。業經言歸於好。貴大臣函開准予英商承修鐵路五條。查九龍至廣州。浦江至信陽。蘇州至杭州三路。業由鐵路總公司盛大臣與英商議辦。本衙門仍咨行盛大臣與英商妥議。均照中國南北鐵路章程。公平商辦。訂立章程請旨遵行至天津至鎭江。貴大臣已允另議。河南山西至長江。應俟福公司開辦礦工後。再與妥議等語。照會英使並咨行盛大臣。與怡和洋行議辦。 
　　此段爲外部十分爲難之鐵案。京師士大夫萬分錯誤之迷城。夫商人請負之事。總署即昏瞶。豈有自我雇彼爲傭。必極口陳明兢兢恐懼之理。本文言多年輯睦。言向無輕視。言微有悮會。言言歸於好。明指俄比等支節而言當時止有俄比牽涉路事中國原無自辦之人民故矢口云爾。今蘇浙旣自辦矣。草合同之無效。天下皆知之。外部獨以擋案爲難。　難者此大夫不同之案。士大夫皆以擋案爲難。所難者亦此馬牛不及之風擾擾數月。原來止一迷夢。豈不可憐。以下入草合同事。國人皆有定論矣。予欲無言。竊怪糞土之言。天下竟有不辨臭味。如我外部其人者也。 
專電 
[電一（北京）]  
　　御史江春霖春蘇杭甬路事失敗朱寳奎實係罪魁奉旨留中 
[電二（北京）]  
　　孫中堂力辭資政院差使慈宫温諭慰留 
[電三（北京）]  
　　東督徐世昌覆奏黑撫程德全叅案查無實據 
[電四（杭州）]  
　　平湖梟匪於二十七後連刦市鎭脋從日衆嘉防不敵續請省兵速勦 
路欵要聞 
[英使轉圜之傳聞]  
　　傳聞駐京英使對於借欵問題畧有轉圜之意曾照會外務部聲言英國政府已决議此項信欵及借欵之數目萬不能改惟建造權及其他一切用人行事權英人决不干預英人所欲享受者不過分釐之利息云云按此說恐未必確姑誌之以觀其後 
[蘇浙路公司致盛宫保電]  
　　漢陽鐵廠盛宫保鍳聞被命入都無論是否爲蘇杭甬關繫上顧奏案下採輿論斷無置身事外之理兩公司遵部電舉代表聲明爲遵旨商辦之代表非商量借欵之代表王相以鄉望被推因病已以摺代陳筱帥陸春帥先後陛見痛陳利害聖聽漸回誦聲騰溢况公以蘇人爲原廢草約者繫鈴解鈴宜莫如公此行儻不虚從前集詬至此大白爲江浙計爲外部計亦爲全局計日月之更正在今日兩公司添舉許鼎霖王同愈孫廷翰楊廷陳諸君准初六日泝鄂北上蘇浙路公司江 
[旅皖浙人開會認股]  
　　旅皖蘇人因蘇杭甬路事業已設立蘇路認股會開會數次浙江同鄉受其激刺亦于日前通告同鄉官幕商學各界于上月廿八日在浙江會館開同鄉會各認路股沈子培提學先認四百股以爲之倡是日到會者百餘人共計簽認股數得五千餘股亦擬設立浙路認股會以便陸續集股云 
[崇明商界簽認鉅股]  
　　上月二十六日崇邑商界吳竹笙君等開拒欵會於橋鎭寗紹公所到者極多先由張介臣君報告宗旨次會員及來賓演說次提議辦法羣情甚爲踴躍即由郭士良黄繡齋黄潤身三君代表内外沙花布業合認一萬股其餘京貨南貨米紗衣藥酒土及銀樓肉莊染坊等業亦均各推代表分認巨股計當塲簽認一萬八千股典業菸業尚有在内至外沙一部議歸施少巖君邀集各商擔認末由龔醉經邀請代表至商會籌議組織機關之辦法即閉會 
[宜荆拒欵會集股情形]  
　　上月二十八日城鄉紳學界於勸學所開會到者凡數百人當由師範傳習所教員王子彬君演說路事關係次由史獻甫生政演說各地招股辦法當場認股約一萬餘元惟商界中到會者甚少聞商會擬另日開會云 
[族學存欵認購路股]  
　　山陰後梅村小學堂係陸姓族學現擬提撥祠内存洋二千元認購路股將所得利息充作該校常年經費業已由陸貽銳等具禀提學司立案矣 
[奉賢蕭塘鎭同人致本館函]  
　　申報館轉蘇路公司鑒路事告急國民宜各任義務敝鎭同人集得二百四十股祈入册股銀隨後 
 
 

Page 4

 
 
繳上不悞 
[奉賢泰日橋鎭商學界致蘇路公司函]  
　　敝鎭商市寥落而此次集股抵制外欵具有同情兹由劉渭卿君集得商界二百股開泰學堂已報一百股外又集一百股又陳友竹君集得農界二十股今推朱昻若君爲代表祈入册股銀容收齊彚繳 
[蘇路公司復松江股東會諸君函]  
　　前奉惠函以招股人大都將紅股分送可否於紅股外另提招股人辦公費一釐或半釐仿浙路章程辦理等語昨公司董事會議定經招新股交到公司已滿萬元者由公司貼還銀五十元作爲辦公費每加一萬元遞加五十元合先奉聞至招股辦法應　專派妥員容酌量情形再行辦理專复即頌台安 
[旅滬皖女學生發起保路會]  
　　寓滬桐城姚女士幽蘭歙縣胡女士曉秋因得銅官山及浦信易蘇杭甬借欵之信發起安徽女界路礦保存會業已開會集議刊布公啟布告安慶蕪湖桐城徽州各女學校共結團體協力抵拒並由二女士倡捐金錢以資郵電之費云 
緊要新聞 
[澤公建議添派考政大臣北京]  
　　前日内閣會議時澤公倡議預備立憲其要在於考察應於現派三大臣外添派考察憲政大臣每國一員常年駐紥外國俟實行立憲後再行體察情形陸續撤回其較小之國即由公使兼理以節經費考察大臣并不必多帶又隨倘遇事體較忙之時可由公使署内帮同辦理所有考察情形限半年彚報一次聞贊成是說者頗多 
[會議諮議局權限紀聞北京]  
　　政府以設立諮議局一節實爲憲政之先聲前已電致各省統限至明年三月底一律開辦昨又會議權限多條聞有投票共舉地方官之權併以後凡自督撫以至州縣有被叅劾者統歸該局查辦云云（申） 
[两宫愼重簡放督撫北京]  
　　據政界中人云前日兩宫面諭軍機大臣嗣後各省督撫出缺即宜先將應簡之大員原籍及歷任服官省分查明政績事實再行開單請簡以期人地相宜（子） 
[外部電飭贛臬赴滬之原因北京]  
　　上海閙公堂案由袁京兆以個人名義賠償英國銀五萬兩了結業已定議詎某國又向外部要求賠銀七萬餘兩（畧紀前報）外部以此事不涉公家且拒絶在先萬難承認惟升任滬道瑞廉訪爲此案原經手議結之員爰特電飭赴滬與英領交涉云（譬） 
[外部通電各領事月報華僑商務北京]  
　　日昨外務部奉到農工商部咨文内開前據秘利烏嘉里約領事黎熹月報該處華僑商業情形并列表塡送進出口各貨數目價值均能瞭如指掌現擬仿照該領事辦法咨請貴部電咨駐紥各國領事一律接月報告華僑商業情形以備查考云云現外務部業經照准分電各領事遵照矣 
[二十二日政務處會議事件北京]  
　　二十二日爲内閣政務處會議之期當將辜鴻銘袁緒欽蕭鶴祥等各條陳及鑾儀衞請加經費各摺共十八件一一議定畫稿准于廿三日覆奏具餘各要件均俟下期集議是日會議約歷三小時惟慶邸與袁尚書那中堂歸時稍遲約逾一小時云（未） 
[訂定部院畫一章程委試差缺辦法北京]  
　　會議政務處提調吳王兩閣學前奉會議大臣面交擬訂各部院畫一章程 
及通省委試差缺普通辦法等件日昨已由該處吳提調郁生將兩項章程草稿編訂共三十餘條當日送呈軍機處查閲一俟斟酌核定卽當奏請實行云（酉） 
[度支部限制京外提撥部欵北京]  
　　度支部澤公近與政府會議本部財政支絀皆因京外各衙門各督撫紛紛奏請提撥以致本部雖有掌握財政之名其實幾同虚設嗣後無論京外各衙門各督撫均須自行籌欵一概不准奏請提撥部庫如有緊要用欵統由本部自行核議提撥云（戌） 
　　叔子曰此說果行人民負擔將益重皇室經費將益充 
[傳取軍機章京切實考語北京]  
　　上月二十五日軍機處片交内閣並轉傳各部院衙門將此次考取軍機章京各員出具切實考語開明年歲籍貫出身其各員内有原任大員子弟一併聲明限三日内覆送漢軍機處查核 
　計黏單一件　許寳蘅　雷延壽　蕭端潔　楊渭　黄彥鴻　吕式　斌　江保傳　秦樹忠　彭士華　張玉麟　王大亨　賀寅清　王　廷鑑　吳以成　林繩式　尚秉和　郭相綸　沈秉乾　范之杰　　朱邦偉　楊賡元　胡樹桐　劉璡　陳元棟　胡傳樳　蕭丙炎　　胡德驤　胡大勛　殷良弼　林耀增　蔡傳奎　水祖培　李海恩　賀贊元　王炳宸　黄　隆　賀錫麟　劉粹　張仁壽　孫鼎元　　龔翼星　殷濟　張名振　彭書年　顧準曾　謝掄元　舒　斯笏 
 
 

Page 5

 
 
　張鼎彝　沈元弼　區家偉（按前列數名略見前報） 
[蘇撫電請派隊勦匪松江]  
　　蘇浙交界之點河橋地方於上月廿七日突來多數梟匪與官軍開仗已誌前報兹悉當時梟匪被官軍鎗斃四名受傷七名我軍亦陣亡三名受傷二名餘匪大都向金山縣界逃竄江南提台劉軍門已據金山營游擊禀報情形並同時接奉蘇撫二電亟請派兵協勦電文錄下（第一電）浙撫馮中丞電浙軍在點河橋與匪接仗互有傷亡匪竄金山請卽派隊西剿等因敝處已札飭杜道徐副將速即派撥師船馳往金山一帶堵擊祈飭貴部協力剿捕爲禱（第二電）頃又接馮中丞電據平湖縣電禀廿七卯刻匪竄金平交界之店夏橋拒捕相持四小時互有傷亡民團集匪退入金山衛三多橋未受大創勢必復來並聞有另股續至請蘇派營截剿等因敬再奉聞祈察照並傳知松江府轉飭所屬一體防範爲要（齊） 
　　按第二電云金山衛匪擾等情已誌昨報專電 
[江督奏参龍璋辦理船會情形南京]  
　　江督端制軍奏參前泰興縣知縣龍璋辦理商船公會勒令船户購買船票弊端百出實屬荒謬已極惟該令前在泰興任内於辦理學務頗能奮勉尚堪造就相應請旨飭部將該員捐　道員之案撤銷以示懲儆等語廿五日奉旨著照所請該部知道（捷） 
[謝書]  
　　商務印書館贈民法原論一册黑板圖畫教科書一册盜窟奇緣紅星佚史塚中人小說各一册又承集成圖書公司贈新女豪小說一册合書數言以鳴謝忱 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[出使德國考察憲政大臣于式枚奏考察憲政謹擬辦法宗旨摺]  
　　奏爲赴德考察憲政謹擬辦法宗旨恭摺仰祈聖鑒事伏維朝廷銳意維新勤求治理於五大臣考察政治回國之後復派臣等分赴英德日三國考察憲法詔書昭示中外聳觀臣以迂生忝膺專使才輕任重深懼弗勝奉命以來日與憲政館諸臣詳細討論擬定門類鈔閲京外條奏博訪中西論說及新譯各國書籍各處報章分别部居以資考證憲法之用各國不同日本多用德國之制與中國政體最爲相近誠如袁世凱原奏所謂柯則不遠詢度攸資者也然日本變法之初德先主告日臣青木即謂其國之法有與日本不能强同者而日人所撰憲法畧論謂取法歐美舍短用長　於適用尤在取日本風俗習慣以爲基礎等語是知必以三國所有者爲根據而采取他國所有以輔益之在求其實而不徒震其名中國奮章本來立憲皇朝制度尤極修明周官言憲法言憲令言憲禁言邦憲傳稱監於光王成憲仲尼損益四代之制以垂萬世之憲憲法爲中國之名古矣殷人作誓漢代約法尤與歐美所云立憲者相似唐宋迄明規模具在其能貽數百年之基業成數十年之太平者無不以順民情申清議爲致治之本原皇朝道監百王治隆三代科條律令備極精詳行政皆守部章風聞亦許言事刑賞予奪曾不自私朝廷雖有特旨之允行所司能舉定例以更正若有大政事大興革内則集廷臣之議外或待疆吏之章且有下及儒官詢於庠士所以勤求民隱博采公論者與立憲之制無不相符神聖相承士民相習上有教戒而無約誓下有遵守而無要求不言專制而權不下移不言自由而情能上逹至於日久官吏失職但有奉行之不善而不能謂法之不良又以近年海國開通本爲事例之所無更不能謂法之不備自可因時損益並非變法更張惟風氣之開闢日新則人心之趨向各異當光緒初年故侍郎臣郭嵩濤嘗言西法人所駭怪知爲中國所固有則無可驚疑今則不然告以堯舜禹湯文武周孔之道漢唐宋明賢君哲相之治則皆以爲不足法或竟不知有其人近日南中刊布立憲頌詞至有四千年史掃空之語惟告以英德法美之制度拿破崙華盛顿所創造廬梭邊沁孟德斯鳩之論說而日本之所模仿伊藤青木諸人訪求而後得者則心悅誠服以爲當行前後二十餘年風氣之殊如此（未完） 
分類新聞政界 
[提法使擬仿學使辦法北京]  
　　憲政編查館咨行法部請　提法使以下各項屬員早紀前報現該部戴尚書已飭令各丞叅集議惟司法 
 
 

Page 11

 
 
獨立爲中國未有之創舉此項章程最難訂定該尚書已諭令仿照學部提學使章程分科設股辦理並擬省城設審判廳府縣分設中下裁判所全擬仿日本制度辦理（白） 
[咨查各省臬司之優劣北京]  
　　修訂法律大臣沈家本奏稱修訂新法律漸有端倪各省提法使擬即以各省臬司缺簡放惟提法使之缺非素精法律之員不足勝任倘用之不得其人於新法律上甚有關係必須切實核查然後簡用等情聞政府已咨行各督撫將各臬司確實核查迅速具覆核辦（石） 
[禀設會議公所章程江西]  
　　義寗州知州華桐擬設會議公所選取議員除學界事官另設學務公所外關于地方一切政治辦俟該會議定然後施行現已議定章程禀請撫憲兹將其章程錄左第一條旨趣及所在去上下之隔閡圖内治之修明發起之初借設延安寺内俟籌有欵項另建會所第二條議長與議員議長一人印官任之議員若千人兹無定額任期幾何亦不限制（甲）凡本地紳士無論在城居鄉祇須名望素著可爲代表者本公所認爲議員由議長照會註册遇有事件得有發表意見求所參議之權（乙）異籍客商亦如之然商界中人向以某帮某行爲分别凡有關于某帮某行之事即由該會員代表參議（丙）凡州境局所營地以及上憲委員如與地方有關繫事件由議長邀其本管員至所會議（丁）議員如有不孚衆望及侵犯後開之權限規則者由議長撤退第三條會議之權限關於地方政治研究其利弊辨論其得失與夫實行之方法是本公所範圍内事也其非範圍之地者苟干預之卽滋流弊是權限一端不能不嚴爲規定也（甲）詞訟請托及種種營私利已諸事所宜嚴禁各議員務須自愛（乙）各議員互相討論見解不無異同應一秉至公不得懷挾私見致敗公益（丙）議員僅有辨論之權實行與否應聽議長决擇不能過問（四） 
[撫轅委員相率辭差杭州]  
　　浙撫馮中丞未到任以前曾電致信撫謂在轅當差人員均須留辦迨接印以後不知如何各委員均禀請銷差馮撫大爲不悅現已將各項差使另委接辦矣（比） 
交涉 
[倫貝子定日入覲日皇]  
　　初二日東京電云中國答禮大使倫貝子已定於初五日入覲日皇市政廳定於其翌日設讌欵待初七日南滿鐵路總理將請倫貝子觀劇譯字林報 
[義寗設立教堂之交涉江西]  
　　江西義寗州知州華桐禀贛撫文云竊卑職抵任當查陳集生是否假冐未准吳城同知查復以城守營艾千總定斌與之同鄉請其會同劉巡官壽萱前往令先將堂撤去聽候查辦陳集生祇允暫停禮拜門首懸掛直牌不允撤下云俟教士巴蘭福親來辦理十月十四日巴教士到州來謁稱陳集生係其派來設堂傳教期在必行卑職告以陳集生係屬華民且未先行知會有背案章該教士謂案禀不足爲憑堅欲設立强詞挾制卑職因其負氣而來未便與之深較仍應從容辨論以期漸就範圍似此情形若准設堂地方從兹多事伏乞察核照會領事照章辦理實爲公便（工） 
[辨明英人並不劃界之示諭廣東]  
　　惠州府陳太守歸善縣周大令日前出示曉諭略謂案照英國窩搭維治兵輪前來縣屬石牛海範和岡以北測量水道一事先由本府本縣查悉禀奉督憲電復照案准其測量等因當經出示諭紳遵照在案近因民間未知宗旨頗生疑慮以致謠言四起正在確查籌辦問兹于十月十九日奉督憲電開英國窩搭維治兵輪由石牛海測量沿海至北一帶水道沿途暫樹旂幟表誌前月宥電經飭由府縣出示曉諭現聞惠屬紳民誤認測量旂幟爲豎旂畫界人心驚疑惠州學會李綬青等竟電外部謂具强佔查内港通商之後行輪測量水道以便行輪不止一次經岑周各前部堂迭准有案所插之旂不過爲測量時置標準并非國旗隨卽陸續拔去與界務無涉應由該守等迅速出示詳晰曉諭并傳各紳切實諭知母庸疑慮愼勿誤會訛傳以致人心浮動滋生事端是爲至要等因奉此示諭該處學軍紳商各界及鄉民人等須知自内港通商以後測量水道以便行輪歷奉前各督憲迭准有案到處所插之旗不過爲測量時暫置標準隨插隨拔與界務國旗迥不相同本府縣忝爲民長守土是爲專責倘屬内地方有放外人覬觎劃界之事固無俟該紳民出頭本府縣早與之力爭以盡職守而固吾圉惟查此次測量不過爲便於行輪起見實非界務可比迭奉督憲電飭援案照准是以遵照辦理兹旣民心惶惑現已電禀督憲轉致英領事速飭該兵輪赶緊退出以慰輿情爾等務宜各安生業母庸誤會疑慮倘有狡悍之徒藉作間題誘惑鄉愚發難暴動則是妄肇邊釁法所必懲本府縣定即嚴拿到案從重究辦决不寛貸該各鄉中不乏讀書明理之士務將此示所叙情形向不識字鄉民詳加剖說以免無識鄉愚受人鼓惑妄滋事端是爲至要（天） 
軍界 
[飭議賞罰營員新章江西]  
　　贛省内河水師巡警軍向分左右兩營統領各營哨船隻分汎管轄頗形腐敗現經左軍文統領擬定勸懲章程嗣後各營員哨弁遇有異常勞績者專案保奬有違犯軍紀者立即撤辦外其尋常記功一次賞薪水十分之一大功則十分之二紀過一次罰亦如之功過准抵按委彚辦并將賞罰員弁銜名事由銀數榜示營門通行知照並造册詳報俾各知儆愓等情禀奉撫憲批據禀各營員遇有記功記過分别加賞核扣薪水之處是否可行仰營務處核議詳覆（四） 
[支應局借撥放賑餘欵安慶]  
　　安省支應局以局庫空虚發放十一月分餉項不敷甚鉅擬借賑撫項下餘銀八萬兩暫爲撥用以濟急需業已詳奉皖撫批准照辦矣（孔） 
[團勇傷斃准請撫卹鎭江]  
　　丹徒縣王緯臣大令近奉蘇撫札開各屬創辦團練往往於緝拿匪盜時輙遭拒捕受傷身死向無請卹定章殊爲可憫特通飭各縣嗣後凡有團勇因捕受傷斃命者准由該家屬赴臬轅呈明原委照章請領撫卹云（御） 
 
 

Page 12

 
 
學務 
[補考鄖施二府視學員武昌]  
　　鄂省開辦視學講習所由黄提學札飭各屬選送員生來所講習已誌本報兹因鄖陽施南二府離省較遠申送各生遲至上月二十六日始到業已在學務公所考驗合格一體送入講習矣（音） 
[提學使批准撤退校長蕪湖]  
　　蕪湖兩等小學堂校長周弼忠嗜好未除經高等學堂學生禀請提學使即行撤退當奉批飭蕪湖縣會同學界另行公舉接充現該縣鄭大令已照會各學堂知照（川） 
[師範學堂風潮已平武昌]  
　　鄂省支郡庚壬師範學堂停課各節已記前報兹聞該堂監督廖正華太守將爲首之童箎序開除後昨又將學生李兆文朱文藻王式度三人斥退並不准在省逗留一面勘令各生照常上課否則一律開除故各學生莫敢反對者（音） 
[禀請查辦把持學費安慶]  
　　皖省舒城縣南鄉向設一初等小學堂一切經費全恃菴產田租接濟現有張某把持佃户不准繳租當經該縣飭差拿辦張乃畏罪遠颺現將阻撓情形具禀省台核辦矣（上） 
實業 
[鐵路工程迅速松江]  
　　滬嘉鐵路工程前因小赤壁鄉民抗阻採石畧致延滯近日所需石料均已陸續開採辰山亦已動工鄉民帖服並無違言故工程迅速現已由莘庄築過江家橋且越新橋而南聞今冬由滬至松定可通車也（此） 
[禀請設立商業會議所漢口]  
　　漢上商界向僅分爲八大帮近又有三十六帮之稱日前公議於商會之外復設一行商業會議所以期與商會聨絡每帮公舉三四人爲值年商董業已具禀鄂督請予批示矣 
（音） 
[擬設商業通情會鎭江]  
　　句容縣各商現擬在城内設一商業通情會以資聨絡聞俟議定章程卽須開辦云（工） 
[保補鐵路學生缺額南昌]  
　　江西鐵路總局前次選派學生十三各咨赴東洋鐵道學堂肄業現因多數尚未學習專門故留東學生楊景洛等具禀保補缺額現奉林學使批飭如果屬寔仰即查明詳細禀復以憑核奪云（曰） 
雜記 
[鄉民反對收漕湖州]  
　　湖州府屬七縣將次收漕前日烏程歸安兩縣在府署會議擬開八厫鄉民聞之因上年祇開四厫大爲反對現蘇張兩大令已會禀上台請派兵八棚届時到湖彈壓（比） 
[學界反對縣令輕縱拐案福建]  
　　建安縣武生某甲與茶行主某乙同居甲有二女長十八九歲次十二三歲恒與乙妾交接甲妻恆禁阻之某日長女竟被乙遣夥送至他處藏匿迨甲尋覓即以拐帶重情赴縣控訴詎王夢齡大令不知何故并不傳乙到案僅將乙夥笞責數十板了事學界聞之咸鳴不平于是開會演說一時到者頗衆僉謂拐案例有明條理應按律重辦遂各簽名預備分投上控王令知事不了復提乙研訊戒飭示懲然學界中人猶憤不能平也（主） 
[禀陳嵊匪擾亂情形杭州]  
　　紹興府會同山會兩縣禀詳浙撫畧謂卑屬嵊縣自夏間土匪裘文高滋事戕斃哨弁雖拿獲數匪正法而裘文高在逃未獲時思蠢動卑府抵任後時有謠傳密派偵探以匪徒隱見不定未得確蹤不敢張皇上瀆嗣得寗紹台道電訽新嵊不靖情形又飭探去後適接嵊縣秦令禀稱十月爲嵊邑出會之期恐匪徒乘機竊發與地方紳耆竭力禁止幸會期已過尚無大事而謠諑紛紛遷徙者衆人心愈覺不靖正飭委員往探乃突於十八日午間接秦令禀報十六日早有東陽縣九龍黨匪二百餘人由東陽之左溪地方經南山小徑竄至嵊縣城西蔡山灣聞台人最多並有後膛鎗百十枝與各路偵探符合當商由提憲派駐卑縣防營之劉管帶率隊督同長樂鎭鴨舍坂團練駐紥離城三十里之甘霖鎭相機捕拿自與城紳督同防勇警察差役在城防守以重根本並函告新昌縣曁駐紥新昌防營撥兵相助俟有確信隨時禀報等情當經卑府電禀請速撥省防兵隊來紹相機辦理乃十八夜復接該縣汛弁函稱劉管帶兵至白竹村該匪等竟敢開仗對敵爲劉管帶擊敗退入裘氏宗祠負嵎困鬥劉管帶圍住攻擊戰一二時之久偪碼將罄怱來西鄉各村團數百人劉管帶喜其來助不料團勇反戈相向祠内之匪乘勢湧出合一夾攻歷二三點鐘兵勇零星敗回劉管帶陣亡又據城紳得商家之信大畧相同即由紳商學界公同面請電乞各憲火速多派兵勇來紹勦辦復接秦令來信情形如一據稱嵊邑危在旦夕恐有燎原之勢又因郡城相離甚近紹城兵力極單難資捍禦人心惶急萬分今將近日情形除電禀外悤肅禀報仰祈大人俯念事切燃眉速撥大隊兵勇星馳來紹不勝翹企 
[押繳虧空正欵蘇州]  
　　前署金匱縣調署宜興縣汪鳴鳳病故後經後任核算交代計前後共虧空正欵派二萬有餘一時家况蕭條無可彌補當經署藩朱竹石方伯催令汪大令之子設法措繳乃其子一味廷宕方伯乃將汪令之子及其帳席錢席幕友二人一併押發長洲縣捕廳看管勒令赶緊措繳此事雖經人出爲調停欲令後任宜興縣賴寳臣大令設法攤賠然而爲數過鉅一時終難彌縫云（禾） 
[册報不實詳院記過漢口]  
　　夏口廳何石箂司馬將九月份詞訟日記具詳江漢關道察核桑鐵珊觀察閲詳後以所呈各册除洋務一項延擱已久之陳案不計外近日疊准各領事照會札催之案現查出者已有六十餘起兹據該廳册報僅十餘起猶稱據實造報殊屬玩忽已極業已批示申斥一面詳院記過一次原册發還限三個月内另造呈核（音） 
[保護法商開演影戱漢口]  
　　漢關近接駐漢法領事杜理芳君照會云有本國商人現擬在後堤地方租屋開演影戱誠恐流痞藉端生事請派員弁妥爲保護桑觀察准此已札夏口廳警察局派勇保護矣（止） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（五十二）]  
　　弗倫到了這個時候。也曉得自己錯了只得憑他去笑了一塲。方才罷了。過了幾天。却却的薩克森陞授了北京公使衙門的書記官。弗倫聽了大喜。想着在上海住了大半年。也没有什麽趣味。不如還是到北京去游歷一回。料想支那的建都地方。總比上海好些。想着。便和薩克森說了薩克森一口應允。隔了幾天。弗倫便辭了斐德力。同着薩克森上路。上了北洋輪船。到了天津。又坐著火車。到了北京。薩克森雇了兩輛騾車。自己坐了一輛。弗倫坐了一輛。直往東交民巷使館進發。誰知這位弗倫先生。從没有坐過騾車。那裡曉得坐騾車的方法。坐在車上走了不多幾步。便拍的一聲。把腦袋撞在車沿上去。撞得眼内金星亂迸。左邊額上起了老大的一個肐　。弗倫撞了這一下。覺得頭上疼痛非常。連忙把腦袋往右邊一撥。右邊早又撞了一下。兩邊撞起兩個狠大的肐　來。弗倫到了這個時候。跳又跳不下。又不好意思喊呌。用手摸摸頭上時。又實在痛得利害。只得咬定牙齒。忍着不說。偏偏走了一會。又是擠起車來。薩克森的車。己經往前走了。單單把弗倫的車。擠在後面動也不得動。弗倫十分焦燥。便撲的跳下車來。他只道北京的街道。同倫敦一樣的所以冐冐失失的跳了下來。不料這幾天。己下了幾大的雨。泥濘非常弗倫跳下車來。雙脚剛剛着地。便咕的一聲。直陷下去。竟一直陷到膝蓋上來。弗倫到了這個時候。恰也慌了。口内連連的呌着車夫快來。車夫見了。也連忙跳下車來。帮著他拔了半天。用了許多氣力。方才把一個拖泥帶水的弗倫先生。仍舊送上車去。好容易等了半天。方才慢慢的通了。弗倫到了使館。尋著了薩克森。薩克森見了他這般模樣。也嚇了一跳。弗倫把方才的事。對他說了。免不得大家又笑一場。自此弗倫就住在使館裡頭。有一天。弗倫偶然到左近去閒逛。猛然見一個十七八歲的女子。立在一家門首。生得輕雲作鬢。膩玉爲腮。遠岫輸眉。秋波瞧眼。那神情態度。就如春花着雨一般。此那歐美的美女。更覺娥媚幾分。弗倫自到中國以來。從没有見過這樣的一個國色。一時間竟看得呆了。目不轉晴上上下下的看他。那女子被他看得不耐煩。口中都嚷着說道。這個洋鬼子。實在的可惡。（音五）說著。便要轉身進去。偏偏的弗倫聽了他可惡兩個字兒。又聽到隔壁去了。心上想道。這個支那女子。他口中明明的說着克姆。是呌咱進去的意思。咱不要管他。且闖進去再說。想著。便大踏步闖進門去。冒冒失失的一把。握着那女子的手道。你會英國話麽。 
國外新聞 
[德政府之穩固]  
　　初二日倫敦電云自德國首相蒲魯氏與多數之各黨首領議商以後該黨等隨即于議院演說表示其允助首相之意見以是德政界得復平息 
[高麗亂耗]  
　　初二日東京電云高麗漢城于日之夜半又起亂事毁去警察分局一所殺死日人一名傷日婦一名 
[美艦啟程]  
　　初二日紐約電云美國戰艦康内克脫號於今日啟碇前往與太平洋艦隊會合美海軍大將杜威氏演說宣稱美國海軍常行戒備以待不虞卽可盡其責任云 
[駐意日使將調任美國]  
　　初二日紐約電云日本派駐羅馬公使如果調來美國以繼青木華盛頓人必懽迎之 
[美國銀行拆息無下落之勢]  
　　初二日倫敦電云美國市上需要現金尚未足數銀錢利息又行加增故銀行拆息仍無下落之勢云 
[南斐亂事風聞]  
　　初二日掄敦電云南斐蘇魯蘭地所有報告亂事之新聞均須經官府檢察極形嚴密故軍隊之動作將不能報告矣以騾子運物甚爲不便故已用牛以代　 
[俄員投効於美]  
　　初二日倫敦電云聖彼得堡來電稱是處美國使館接得俄員所遞請願書甚多大率自願投効于菲立濱及太平洋中其他各處爲義勇兵云 
[糖業大王逝世]  
　　初二日倫敦電云美國糖業大王海扶美園現己逝世按海扶君生於一千八百四十七年迨年至二十二始入海扶美園糖業公司爲業繼即爲公司經理一千八百九十一年組織美國製糖大公司海扶君即自爲其總理美國糖業利益咸歸其握今其所有資本共美金七千五百萬元云 
[銀行虧倒又見]  
　　初二倫敦電云美國甘塞斯城來電稱國家商務銀行現已停止營業其負債之數共有美金二千四百萬元之譜自此信流傳以後財政大臣高德魯卽出令命各國家銀行報明其實情並所收入欵數 
[日報論青木子爵回國原因]  
　　初二日東京電云日本各報大概皆稱青木子爵所以回國之故因欲維持日美和平之邦交起見蓋青木子爵前曾目杼意見告知美政府謂日將預聞美俄北令協約又謂政府可以立約禁止日民人美而以代舊金山一部分之禁令云云然日政府並不承認以上二事故美總統羅斯佛於國會開議時其所處之地位較之青木子爵當更惡劣日政府故於美國國會開議之前召回青木子爵 
 
 

Page 19

 
 
[日本豫算案已定]  
　　初二日東京電云日本一千九百零八年之豫算案昨日開財政會議今日由内閣開特别大會後業已定議其内容爲於某數欵内增加稅項以充國庫海陸兩軍及其他諸部所應舉之新政暫行展緩蓋于全行加稅及停辦各種新政二者斟酌適中之道此次會議首相桂太男實有大功以上譯字林報 
[英艦互撞]  
　　初三日倫敦電云英國頭等戰艦喬治（載重一萬四千九百墩）昨晚在樸斯毛乎斯地方駛出時與裝甲巡洋艦山隆號（載重一萬四千六百墩）相撞喬治號竟爲洞穿現已入塢脩理山隆號上部砲臺亦受巨傷 
[蘇魯蘭亂事已靖]  
　　初三日倫敦電云據特彭地方官場報告蘇魯蘭業已　靖惟軍事戒嚴仍不稍懈 
[英國新造之快艦]  
　　初三日倫敦電云英國新造之滅魚雷艇韃靻號業已試駛每點鐘行三十九海里有餘 
[俄國官塲辯駁謠傳]  
　　初二日栢林電云前俄報斯羅華載俄國人民願入美國兵隊効力及願在海參威地方讓一泊船之所與美之艦隊此說俄國官塲並不承認以上譯文匯報 
本埠新聞 
[江督蘇撫派員調查地方自治事務]  
　　江督端午帥近以地方自治一事亟應派員前往蘇松常太各地方調查民情土俗利弊情形以便次第設施業已會同蘇撫札委丁憂在籍廣西太平思順道莊藴寛前赴各屬將地方自治事務詳細調查隨時與各該地方官紳悉心研究一面札行滬道飭屬遵照（企） 
[二十二省學生會之組織]  
　　滬上學堂林立各省留學之人日衆兹由胡耀華君邀集學界同人發起二十二省留滬學生會馬湘伯林夢琴于右任朱少屏王搏沙陳佩忍吳書箴汪閣臣王更生諸君均經簽名同任發起兹已刊布傳單畧云上海一埠實爲我國文明中心點故各省人士歷關河負簦笈來學於是土者雲集飆起頗有蒸蒸日上之勢惟風習不齊學派殊别不有總機關以爲之匯何以融給國團交換知識乎不佞等有鑒於此爰發起二十二省學生總會現已刊布簡章簽名册由各校分布俟於本月彚齊倘人會員教已逹五百以上即訂期開一特别大會提議一切事宜學界諸君其有表同情者乎則不佞等所馨香禱祝者也通信處安徽雜誌社（渠） 
[詳報裁判官勞績之批詞]  
　　滬道前將工程局正副裁判官勞績詳請蘇撫分飭註册委署兹奉批示云來牘閲悉應准將孫令調鼎陳照磨仁琅各予儘先酌委署事一次以示鼓勵希候札飭寗蘇兩藩司一體註册飭知仍候督部堂批示此復（琴） 
[公讌滬道]  
　　蘇浙鐵路公司總協理王丹揆廉訪張季直殿撰湯蟄仙京卿許久香觀察等于今日午刻假跑馬廳商學公會設席恭請滬道梁孟亭觀察等飲宴又廣東紳商亦于今晚七下鐘設席公餘公司請梁觀察赴宴而觀察則定於初五晚七下鐘在洋務局設筵答請王丹揆廉訪湯蟄仙龐萊臣二京卿　孝餘朱幼鴻梁玉堂三觀察赴宴 
[倒欠莊欵案近聞]  
　　總工程局日前函解倒欠晉和承泰等莊銀兩之協豐盛洋紗號執事田振濤及牽涉之謝笠齋等到縣請究管押在案兹季大令諭將謝先行交保田仍押送公共公廨訊辦（蒞） 
[縣批五則]  
　　陳國良等禀批據稱該處調換塘基一事陳國良及傳逹生故父傳之彩均未干預姑准暫予摘除仍候傳到賈順和等訊明再奪○曹文魁禀批曹士良如果侵佔公路董保具在豈能置之不理應著邀同理讓母以一面之詞率行涉訟○陶何氏禀批此項欠欵旣有據可憑葛錦山豈能圖賴不償著邀同中保自理倘葛錦山始終不還再行檢同原據呈候察追可也○顧黄代禀批此項田畝果被氏夫叔顧如九掯單串賣何以向理恃蠻究竟有無别情糾葛姑候提訊察奪分產據附○徐潘氏禀批此案前據費文珠等以陳氏老合同載明城内家祠係四房住居獨用張家塘兩舍係二房住居獨用此係公產不得分撥云云各管各業已數十年今祠堂田單禀乞仍令四房照舊收執等情當以此項祠堂房屋旣有四房照據給管自可循舊辦理卽經批准在案着即知照（車） 
[浦東盜案]  
　　浦東張家樓地方張孝禮家前晚有暴客二十餘人將大門撞開蜂擁入内搶去衣飾不少昨失主卽開具失單報請巡警局緝拿追究（衣） 
[驗無傷痕]  
　　城内館驛弄許蔚元烟杆作歇夥劉天源即廷源斃命糾葛已兩誌本報昨午經本縣李大令蒞驗據仵作喝報死者實係無傷大令以伊母劉蕭氏堅稱有傷詳加審驗委係並無傷痕遂向屍母屍妻再三開導著　氏等具結收殮（蒞） 
[勘估興修敵樓工價]  
　　新任滬道梁觀察日前閲城見各處敵樓均已朽壞曾面諭上海縣李大令趕緊估價興修兹大令已移會總工程局正裁判官孫明府逐叚勘估矣（夏） 
[追回私逃英捕]  
　　虹口一百廿四號英捕無故逃遁由捕頭禀明領事出票飭探往鎭江提回昨已解請英領事署訊究（西） 
[烟客痰迷身死]  
　　　英租界廣西路寳和里李張氏所開之烟間昨有王阿五入内開燈未幾斃命經氏報捕由仁濟醫院醫生驗明並非服毒乃係痰迷氣閉身死母庸報騐當卽由氏通知屍嫂王朱氏屍子王鶴夫將屍抬回　黄渡家中備棺收殮（衣） 
[官事]  
　　巡警總辦汪瑞闓南滙縣王念祖候補守備劉光川縣丞濮子澄從九汪銘銓候補縣丞張雨田候補通判何紹先等昨均到道拜會禀見北卡委員德和一年期滿現奉留辦昨日因公赴蘇到道請假貨捐局會辦陳文藻禀銷病假正紅旗驍騎校致先禀辭遄回京口 
訟案 
[公共公廨會訊案]  
　　英商格羅夫控木作頭蘇洽記造屋不照合同並妄自加價一案昨由寳明府與英巴副領事復訊原告費律師稱此 
 
 

Page 20

 
 
案於西歴七月六號經公堂查明造屋章程單子均非僞造惟帳目不符應請派人查察被告供議單造價訂立合同惟添造加價單實僞造求察中西官以供詞各執判交的保各派公正人查明帳目再行　斷○德商克魯森控雲章泰號定貨不出一案昨由王襄讞與德師副領事復訊原告供該行式拉夫楊碩麟經手各貨均不出清請爲究追楊供均有帳可查實無情弊判限十四天内將棧費銀兩先行繳案所有定貨俟市價相宜再行定奪（業） 
[上海縣案]  
　　陳福春誘姦陸王氏一案昨奉李襄讞復審陸王氏供與大郎同住美租界天寳里十月初四日約婦人同至十六舗茶館有大郎私妍之陳福春先已在内旋被哄誘到法大馬路小客棧借宿陳與大郎同睡婦人獨臥及至睡熟被陳姦汚明晨向大郎借洋一角先自歸家後反控告婦人將大郎誘匿由浦東總巡局送案是實　之陳及大郎不認妍識誘姦明府喝陳鞭背一百十笞責一百板復喝將大郎鞭責始認祗到茶館與陳吃茶而散明府知其狡赖判陳還押大郎交官媒看管候再嚴究王氏交本夫陸金桂具結領回○凌銀海混名臭鹹魚隨同糞夫閙事訪拿訊押出示招告在案兹據殷惠卿禀控攫洋當即提訊殷供四月間在陸姓家收得挑泥修坟工洋十六元回至斜橋被凌紏黨四人將洋攫去質之凌供妹夫林全福竊小的田單經小的控告後胞妹具呈申訴殷作抱告彼此挾　是以誣控攫洋求察明府以殷假公濟私遂即叱退凌於閙事一案判責二百板押改過所兩月○陸邦逹扭控揚雲亭圖賴貨欵亦奉提訊陸供在永祥泰米行經手前年被楊積欠貨銀二百兩不還控經工程局追繳洋三十元交保出外尚欠一百七十餘兩向索圖賴求追楊供駕船爲業船已賣去無力歸還判收押限五天繳銀○洋涇鎭某學堂失竊案内之竊賊楊阿根押挺不交昨復提訊供分得之贓均已典押餘由同黨林生取去判責二百板還押比追（車） 
[總工程局紀事]  
　　木作頭孫福壽承造某姓房屋二十二幢將工程轉包與孫瑞堂兹因結帳口角被瑞堂控追孫明府因两造各執一詞着赴魯班殿理處○薙髮匠宋百勤人贅徐春氏家前晚朱扭成衣匠陳月卿至南區控陳深夜潛入徐春氏臥室昨日解案陳叅軍訊明宋陳各有不合斥退○周福貴在吳家衖竊取行人章少波銀表當被扭案周供贓已被同黨接去判由探帶出指提同黨追贓訊究○黄蓉郎在會館衖某店求售龍骨一包由探查見拘案判戒責二百下押候查究○季金奎竊碼頭上麻袋三只楊益咸竊小東門外鮮魚一尾判李戒責五十下楊戒責一百下均逐出（夏） 
[巡警局記事]  
　　總局楊生拐蕭立章之幼孩劉彩文沈三串拐任禹陽之幼孩均寄張友才處昨日訊明判將張重笞責二百板押候重辦○長源油行控義興盛號主黄金千掯付期票銀兩判黄交保出外清理 
　　浦東第一路華通棧洋人控姜拍喜竊金戒押候查究○陳長根竊鷄十餘頭由偵探將人贓獲人判押候究 
　　城内一路二區張有成竊王阿二家衣物押候訊究○林阿才楊阿大在小東門口角打架判一併逐出（衣） 
[公共公廨早堂案]  
　　羅起梅在何寳林店内爲夥日前該店失竊洋銀七百三十元報捕往查嗣由包探查悉係羅偷竊弔到原洋除用去一百三十元及交朱司帳處一百九十元外解案請追羅供認不諱讞員寳明府商之德師副領事判押西牢十五個月○英華火腿店主曹炳介保險火愼一案昨捕房將曹解案曹延某律師投　保險銀一千两控案後祗賠五百兩今判罰六百兩實係無力求减曹供求恩典判改罰銀二百两充公曹押滿两個月○姚紫祥因與德人盧新曁劉天祥等向陳和利誑騙銀洋一案昨將姚解究判押候下禮拜六再訊○朱升記私囑小車夫羅了頭等偷裝陳慶記石子由中西官判追洋三百二十元違押西牢一年在案嗣朱兄代繳洋一百五十元由陳慶記收洋求請銷案昨由捕房飭捕在西牢内將朱升記提解請究判改押滿四個月開釋○工人陳根全因洋東矢竊鈔票五十元報捕解究有張阿桂見証陳根全上樓是實判押限一禮拜交洋如違擬罪○沈少堂竊衣服布鞋判押五月○毛寳卿王祥福等串騙貨銀逃逸由捕將毛拿獲解究判押候禮拜二再訊○陳福生竊洋人大衣等物判押限七天交贓○蔡舜臣王鏡清等串逃董敬齋之妾張氏逃逸昨解復訊明府以王未獲案判蔡張分别違押限一月由蔡弟交到王姓再斷○劉彩林爲　母凌虐不愿賣娼由捕解訊判交官媒候訊（業） 
[法租界公堂案]  
　　湯在記前欠同協茂款項由陸少仙担保前日同協茂號主李本藻將陸扭案陸供款已由湯交還現湯因　被押縣署求鑒聶司馬判交保出外候移　查復再訊○顧壽伯冐稱公廨募友向薙髮匠誑騙銀洋反揑詞控追借款一案前日由被告　林二姓同中人尤姓等赴案同供欵係認謝酬勞實非借項判俟下期再訊○潘桂生等三人違章擺設賭攤判從寛各枷三天賭　銷毁○錢阿景竊　韓阿二竊衣服各枷一月再押改過局四月○鄉民徐三和扭沈小弟施阿四　阿保到案稱屢被偷竊猪隻求究施沈　猪賣與顧阿保顧供實不知情求察判顧罰洋五元施沈各枷一月滿期責放（舟） 
[美租界捕房事]  
　　前晚有酒醉美兵闖入百老匯路福安雜貨店將司帳人阿龍打傷眼角押候解送該管領事訊辦○西兵二人在兆　路雇舟將舟子劉順記擊傷眼鼻由捕一併帶入適該兵弁尋蹤而至當給蔡養傷洋將兵領去自辦○吳淞路嘉興押店昨有女子夏月珍向購衣服被店夥某甲竟潛換銅洋因之口角扭入捕頭飭將衣交女子領去銅洋充公（西） 
通信 
[浙人田眉生驗資意見書]  
（上畧）明明遵旨商辦之鐵路官有保護之責而無干與之分旣有借欵之舉因有驗資之說驗資即所以杜絶借欵亦一法也惟驗資莫若各　認定數目如寗波七百萬紹興五百萬之類由各屬代表領袖紳商數人出面具名具結與公司認定數目按年繳足斷不有誤之切結或浙江十一府代表統認三千萬之切結由公司逹部此即騐資之實際足以取信於中外者也 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
