# 1896 - 233 - 4908347

 

Page 1

 
 
[恭印諭旨告成]  
　　本年春季諭旨本舒己敬謹印成每本收回工料碼洋六分大哉王言如綸如綍寰海内外允宜家置　編請臨本舘購取可也 
[校印王氏濳齋醫書五種○脈學四種] [  圖書集成局代啓]  
　　濳齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久巳漶漫翻刻訛悮甚多讀者憾之今緯文閣主人倩本局用新鑄鉛字校印紙張潔白字畫清楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彚輯名人方論互相參考發明仲景諸家奥義實辨别温熱之要書也○飲食譜詳考食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[閱本報紀馬路開工喜而書此]  
　　平治道路自古不廢載之禮經垂爲善政然古時之所謂平治者卽美之曰蕩蕩曰便便曰正直想亦不過彌補缺陷修築齊整而己斷不能如今日之講求者也今自通商以後西人以築路爲要圖且所築之路不惜經費不殫經營務使其平且堅堅且久皆以碎石碾沙砌成厚至數寸至一二尺不等并有用四門町和沙而成堅滑如石或有用柏油和沙而成車馬所經寂無聲息修築道路之善巳無以復加矣而西人尤以馬路爲未足又推廣而爲鐵軌火車自行瞬息白里現在泰西各國鐵路之多密如羅　而馬路則到處修築車馬往來無不平之道誠善政也西人來華爲自便之圖凡通商之處租界之中首先修築馬路租界以上海爲最大而馬路亦以上海爲最多且最講究并有及於租界之外者如靜安寺梵王渡數十里一律康莊車馬不絶卽住在租界之人亦皆不惜小費小車東洋車往來如織滬上巿面之盛半皆由馬路之便也當時上海巿面皆聚於城中及南巿自設租界之後城中南巿巿面日小巿面小則物皆不備凡城中之購物者皆須至租界以致租界店鋪愈多居民愈衆建造房屋者日新月異而租價之大亦日增月盛租價旣大則造屋者愈多造屋旣多則地價更貴一畝之地有貴至數萬者降至數千不等亦爲從來未有之事現在靜安寺梵王渡之田畞雖非租界自有馬路之後西人皆於此購買地畞以備建造各廠以致向祗十千二十千一畞者今己售至一百二百三四百不等矣逐漸推廣恐未有艾城中爲城所隔街道旣窄車馬本不能往來姑勿具論城外自十六鋪以南巿面不及北巿且愈南愈見清淡不通馬路故也馬路不通則南巿房價不及北巿三四分之一而人皆樂於舍賤而就貴者非以不便故哉然人雖貪便而不顧房價之貴樂居於北里而其心則未嘗不皆以房價之太貴爲憂且受擁擠之苦往往三幢之房有住二三家四五家者一幢之房亦住二三家者此猶爲中等之家若食力者流房屋則更小搭住則更多嘈雜擁擠之苦則更甚而每年每家所費亦須數十元滬上開消之大當以房錢爲首屈一指矣而四方之人猶源源而來者以上海所謀之事多也且所謀之事以租界之中爲多所以一有所事不能不移家旣欲移家不能不賃屋且有不能不賃租界之屋以致租界之房價有增無减南巿遠不過數里而相懸奚啻天壤所以居人咸望沿浦馬路開通雖往來不無較遠而東洋車小車之費究爲有限風雨可無虞焉朝夕免奔走焉安見賃居北巿之人不卽移居南巿乎不特賃居之家房價可以節省而南巿有産之家可以稍增利益居者旣多巿面亦可漸增不亦一舉而三善備哉惟中國辦事往往苦於經費之難籌人心之不一以致擬創一事或說而不果或有初鮮終卽南巿馬路去歲己有開築之意居民望眼欲穿惟恐其說而不果也乃閱前日本報紀馬路開工一則於是知此事之必成矣據云蘇松太道黄幼農觀蔡面諭上海縣黄大令委員朱明府督標奇兵右營管帶周遊戎撫標滬軍營帮帶劉遊戎等定期六月初三日開工興築滬南沿浦一帶馬路大令等奉諭卽與督憲委員許太守連日在縣署互相商議並議設工程局於南馬頭以便商辦一切觀此則滬南馬路必成無疑如能從速將不數月可以馳騁康莊惟西人築路不惜工料所以能堅久若製造局所築之路不及租界之闊不及租界之堅當時本僅爲運砲之計卽現在車馬往來亦不甚多工程可以從省若滬南沿浦一帶似須照租界沿浦一律惟督工選料是在董其事者非局外人所能擬議也喜而書此以弁報首 
[本館接奉電音]  
　　昨日午前京電傳來上諭一道敬謹譯登○本月初二日奉上諭前據陳寳箴奏查辦劣幕任麟一案近接直隷布政使王廉印電據實上陳當經降旨將王廉交部議處兹據王文韶奏藩司王廉以前次印電並非請託告懇代奏剖明心跡鈔錄原始呈覽一摺王廉以不干己之事輒發印電卽非請託己有應得之咎閱電内籍其家産千萬不可等語非請託而何乃不聽候部議嘵嘵置辯殊屬冐昧土廉著卽行革職王文韶率行據情代奏亦屬不合著交部察議欽此 
[調勇赴徐]  
　　揚州采訪友人云上月二十八日清晨有船二十餘艘滿載營勇由長江入瓜州口駛抵揚河並不停留亦無旗號二十九日黎明時節續到若干船仍　尾而過迨晌午有一小火輪船帶長龍船二艘旗上大書劉字見者咸互相猜測嗣聞劉姓爲某營統帶所過勇士計共四營奉劉峴帥令馳往徐州辦理匪徒滋擾教堂之事者按此事本館己屢次譯登西字報並聞日前已有兵士行過清江矣 
[尅日移軍]  
　　金陵采訪友人云前者省城自强軍教習格老司君被護軍營鄧管帶麾下勇丁毆辱幾釀事端兩江總督劉峴帥擬移赴吳淞口安營俾免事多掣肘商諸司道皆以爲然某日忽接淞防统領班福齋軍門公文略稱本營現己遷屯他所如練軍來此相距有六七里之遥但本處所有營房恐自强軍不甚合用等情峴帥爰遴委沈仲禮觀察敦和馳赴吳淞估工興造又檄飭洋操總辦錢勤齋觀察傳知諸德員并諭令營哨弁勇一體遵照俟營房落成尅期整隊前往至省垣己於春初度地清凉山附近蓋造練軍公所若干椽刻經諭令停工恐不免半途而廢矣 
[巴山話雨]  
　　重慶訪事人薛濤箋云巴縣下游木洞驛有大溪一條上通南川等縣前月大雨時行盈疇沃野一時衆流爭匯溪路爲之擁滯以至沿溪數百里人家盡遭浸刷墳墓田廬大半損失經團甲報縣請勘國大令子達得信後輕車减從前往查勘一周其時水己退凈都未成災諺云易漲易退山溪水信然○今歲雨暘時若稻苗頗豐魚夢之占己可豫决惟現值青黄不接之際米價騰貴每斗值錢一千一百餘文邑宰關心民瘼特與邑紳連日熟商議將官倉積榖運出平糶以平米價每升取錢七十餘文一俟秋成之後卽買新榖塡補誠無損於上有益於下之善政也○英商立德洋行前運洋棉紗多件用子口單指銷内地船至巴縣魚洞溪地方是夜被水賊扯去棉紗一大件計值銀千餘 
 
 

Page 2

 
 
兩次日縣差尋得蹤迹乘船追捕詎該賊四人竟敢舍命拒捕當斫倒縣差二名下水幸經人救起嗣復添差圍拿始獲三名到縣訊明拒捕情形裝籠示衆受傷之差送入寛仁醫院調治聞指日可愈云 
[榕下清談]  
　　福州采訪友人云馬江某營失去號衣數件旋緝獲賊徒某甲禀送保甲局請懲局員提訊之下甲供出窩主林乙郭内局員卽籖差拘林郭責押蓋以所竊者軍裝要件非比等閒也林郭之妻知其夫罪無可逃憂懼交迫竟於某日私取阿芙蓉膏吞服旋卽玉殞香消局員聞而憫之遂將林郭釋歸收殮甲則解赴省垣○錢二尹松齡見邇來疫氣瀰漫鄉人朝不保暮因捐貲購辦藥餌散給鄉黎殆亦好行其德者也○南臺每有鄉民赴省垣挑取糞穢滿載而歸爲壅田之用俗呼爲糞船帮結隊成羣彼來此去其中頑梗者往往藉衆爲非積習相仍己非朝夕上月某日糞船帮中人某甲至某米店支取鄉票錢文遽起爭鋒糾黨毁物各鄰店深虞株累相率閉門事爲海防同知温杏樓及保甲局員舒衡甫二司馬所聞親出彈壓各店始貿易如常○某日撫標左右二營兵士聞有裁撤之信相率赴督轅懇請施恩邊潤帥恶其聚衆譁囂大爲震怒立將撫中協陳協戎正撫右恊博恊戎明摘去頂戴以爲不能約束兵士者戒兵士聞信復赴軍轅籲告城守協朱恊戎祺祥恐若輩滋生事故馳往開導并諭以將軍己允爲施恩兵士始相與解散○米價甚昂貧民幾難謀一飽上憲開倉平糶以惠飢黎日内董其事者將六廠併爲兩廠以節經費米價則每斗减作制錢二百八十文較巿中每石售至五千五六百文者相懸天壤飢黎得此當不愁轆轆腸鳴矣 
[玉人簫韻]  
　　揚州采訪友人云兩淮鹽引近數年來雖較從前稍有起色然究未能十分暢旺推原其故皆由私鹽充斥以致有佔官鹽兩淮運司江都轉以鹽賦爲國課攸關若不及時設法清釐必致銷路日滯然清釐之法首在扼要緝私查得裹河界溝爲私梟出沒之處向雖設有巡卡而巡勇寥寥無幾又無巡船相輔而行爰將許太守前帶之砲艇若干號及旱隊若干人檄飭鹽捕營趙都戎管帶全行移駐界溝常川巡緝都戎捧撤之下己親往相度地勢以便屯紥勇丁矣○邗上賭風甚熾其中名目不一曰詩寳曰擲蛋皆賭之小焉者也若大賭則䆳室深房夜以繼日千金一擲略無吝容紈袴少年往往因此而傾家蕩産甘泉桂大令深悉其弊因特出示查禁略云照得賭博爲害最烈故遇獲犯輕則枷杖重則徒流房屋棚帳槪行入官例議何等森嚴自應共知儆畏乃訪聞本城有等游手棍徒無所事事終日非抺牌擲骰卽猜寳摇攤少年子弟一經悮入小則失業大則蕩産種種爲害莫可枚舉若不及時嚴禁何以除積習而挽澆風除由本縣親出查拿外合亟出示曉諭爲此示仰各賭徒知悉自示之後務各滌慮洗心另圖正業若再不知悛攺一經拿獲定行照例嚴辦其賭攤擺設何人門口地主卽照窩家懲辦彼好爲牧猪奴戲者聞之其亦稍知儆懼乎 
[白下官塲紀事]  
　　金陵采訪友人云江南提臺譚青崖宫保碧理因有要公於上月某日馳抵金陵就下關官碼頭登岸逕赴督轅拜會劉峴帥峴帥傳諭啓中門接入在花廳茗話逾時始興辭而出閱兩日卽詣轅親拜辭行隨用小火輪船帶坐船下駛○候補道劉康侯觀察麒祥前曾總辦江南機器局兹者兩江總督劉峴帥仍札委入局辦事觀察奉札之下卽由滬至江寗親赴督轅叩謝○江蘇候補道曾觀察丙熙前隨劉峴帥東征事定南回仍在省垣聽鼓某日峴帥札委辦理淮北督銷兼榷正陽關稅項觀察因卽詣轅叩謝 
[嘉興瑣語]  
　　嘉興采訪友人云某日有甲乙丙三人相約登東門樓櫓憑眺舒懷中自以爲能猱升樓頂摸取野領擬携歸以供朵颐旣得卽裹以短衫擲之使下不料一脫手頽然而墜傷重昏沈乙丙知己肇禍端飛奔兎脫甲以肝腸迸裂未移時卽一命嗚呼有知者謂其人係就近薙髮店夥年祗一十有九乃報知店主爲之備棺收殮暫厝以待屍親○郡城北門外鈕家橋財神廟每年必演戲娱神神貌頗猙獰意殆謂人必兇惡如斯始得起家立業創此者蓋藉以諷世而巿儈乃紛紛然信而奉之邇者炎暑偪人菊部星散會中人貪其值之賤也冋各店募欵演戲數天五月三十日清晨戲臺甫搭成而申己收取戲資逃避會中擬令伶人演天官賜福後不再登塲有張某者夙愛聽歌隨卽如數出資令仍開演北門内倉橋之畔於春間新建玄壇小廟日前亦經某乙向各處集資演劇 
[杭諺]  
　　據訪事人拉雜報云儺以逐疫古禮也上月十七日皮巿迎仙館奉神出巡己誌前報昨有自鄉鎭來杭者云杭府所屬之臨平鎭及山墩瓶窑等處均於十八九日舉行斯會一切燈彩不减城巿之華美并有擡閣一架分列三層第一層以紙絹紥成人物狀貌如生其手動目盼皆有活機恍惚自然而然故仰而觀者幾莫辨其眞假第二三層用童男扮演故事衣服裝束各按其所扮之戲文隨意裝點景象煥然一新他若龍燈綵船高蹺地戲馬戲俱覺奇異可觀城中之會殆不及焉○諺云酒能肇禍一有不愼後悔無及浙東紹興爲釀酒之鄉酒名滿宇内與杭州僅一江之隔酒價旣亷味亦醇美故沈洄於此者較多而因此致禍者亦復不少上月十六日爲黄道吉辰普安街徐某素好杯中物是夜二更時由上城親戚家飲酒而回手持火把行至石牌樓忽然倒地我醉欲眠竟不知火把著於衣上昏昏睡去不能展動幸爲巡更人所見將其衣裳褫下並高聲喊呌得人帮助將徐扶起而左臂己焦灼受傷甚重經旁人代用鹽滷爲之敷治始得漸甦詢其住處舁之而歸未知能否無恙也又寍人王某寓居萬安橋向作泥水匠前日在酒肆狂飲大醉而歸時己黄昏行至半途傾仆於地頭觸石上血流如注不自知覺附近隣人見其情狀急通知其家一面用香灰敷治血雖己止而遍身疼痛臥床不起迄今多日尙未全愈云○上月某日杭垣王衙前某泥作家有一女孩年方七歲身穿藍布衫褲在門前游戲忽失所在急遣人持銅盆四處找尋隨呼隨敲終莫得其消息次日午飯時候有一老婦送之還家女父母不勝歡喜出錢二百以作酬勞據老婦云住居武林門外二塲霸地方昨日進城探親傍晚回家見此孩在路上啼哭携之回家恐城門將閉留住一宵詢其住址彼亦不甚清楚兹因鄰居某婦其母家住居登雲橋地方似與相熟令我送之前來至其何以至彼則不能悉也及詢此孩則云是日在外遊耍忽來一人云與我同去看會我見其面貌生疏不肯同往彼手出糖果與我食之彼遂抱持而去行至半途忽來二人與彼相駡繼則動手便打彼遂將我放下在地三人卽扭結而去我認不得回來幸遇老奶奶帶我回去住下我啼哭一夜不肯在彼今始送來其誘之看會者定係拐匪至路遇之二人其爲同黨交攻歟抑或該匪别有犯案之處爲緝捕者所獲歟非箇中人固不得而知之矣惟此女己入拐匪之手而得此救星亦不幸中之大幸也○杭地作坊内之工作粗人每屆夏令輙喜入河澡浴相與賭狠以爲非此不武間有從三閭大夫游者亦相視若無足怪寍人某甲向在太平橋某泥水匠家爲夥日前與乙丙於河畔澡身適值梅雨之後河水暴漲河岸泥滑一失足卽溜入河心甲不善鳬水至是立足不定愈趨愈下遽古滅頂乙丙在旁猶賈其餘勇急爲拯救迨拖至岸上如法救治己無及矣旋經作頭通知其族人之在杭者買棺盛殮送回原籍云 
[鳳皇山色]  
　　松江訪事人題壁云風俗日偷人心愈壞松郡地濱海疆習染旣深時有光蛋流氓結黨成羣四出騷擾常爲地方官之累陳府尊在滬日久蒞任以來深知地方利病無過游間惡黨擾害殊深遂一意以除暴安良爲念近訪得著名惡棍十餘人按名飭拿務獲究辦如野雞阿金管煥明王保森王和尙范金生勤榮阿祥等業己指名拘捉若輩自知罪不容寛大半己效黄鵠之高翔不容蹤迹矣○高壽林者提標中營之守兵也年逾大衍筋力尙强口糧不足自贍因設菜蔬灘於府署之前藉資餬口生涯不惡婦某氏初本姘識後倩某甲爲媒出英蚨三十餘翼作爲身價弄假成眞非復露水姻緣可比詎婦尤物也恃其丰姿妖冶嘗有零落殘香對野人之恨花朝月夕厭故喜新縫工趙小弟者浦南　謝莊人賃居其家纔數閱月情挑意逗雖不敢雙宿雙飛然早己放浪於形骸之外高己偵知其誓海盟山而無可如何一日忿極將婦毆詈以 
 
 

Page 3

 
 
洩其忿最毒婦人心婦銜之旣受此挫折終思報之先是與西門外某氏婦異姓姊妹情密如同胞且携其小姑爲童養媳於是喚婦使來爲之畫策婦謂惟誣姦方可箝彼之口乃以意告其姑姑允爲矢口不移三人往返商定如計而行而高不知也某日婦來高家方入門卽大聲疾呼先以泣繼以駡四隣聞聲畢集婦乃對衆聲高誘姦養媳之罪高瞠目不知所以應乃連連批其頰裝點恍如眞有其事者一般一時鬨傳楊守戎聞知飭兵傳高面訊詎高口拙至此供詞不善當堂被責六百軍棍翌辰葛邑尊聞其事之寃提高與一干人研訊婦與小姑俱堅供誘姦屬實笞之數千暫發待質所再候核辦先是到案之時葛邑尊略詰數語卽露疑竇因飭官媒檢騐據報依然處女並未成姦昵府猶恐官媒得賄疑信參半欲并責之嗣悉該婦實係淫蕩故佯作此瞹昧圈套以兾與高離異俾遂其琵琶别抱之計未知明鏡之下容此魑魅否耳 
[創開酒館]  
　　武林訪事人酌紅螺寄語云杭地繁華甲天下而省城之中却無飾園林爲旗亭可召雛　典觴政者非風氣未開實亦牟利者無復具雅人深致耳以故杭人請客輙在家庭設席如或嘉賓式燕異地客來則雇畫舫一舸容與於西子湖中且可卜畫而卜夜蓋城廂内外之酒館皆俗不可耐不足以流連盡興故也現在開埠通商己有蒸蒸日上氣象巿廛行旅往來亦日形繁盛留賓者愈怪無宴會雅座肆筵設席諸多不便刻有寍人某甲己在大并巷地方賃得廣厦一所重加修整曲廊廻房水木明瑟點綴本極幽雅甲更爲鈎心鬥角俾坐其間者人人有此間樂之想菜蔬悉仿京式兼售番菜牌號曰聚豐園蓋踵申江四馬路之聚豐園而名之也因是一切規畫亦仿申江式樣各座各分間數旁設烟榻器具精工之江無比或專席或小酌俱從客便准於六月初三日開張將來生意之盛定可爲此公首屈一指也長袖善舞信然 
[按辦製局]  
　　江南製造局總辦劉康侯觀察於初三日午刻接鈐視事 
[馬路開工]  
　　滬南開築馬路己詳前報昨日午前十一點鐘道憲黄觀察偕同上海縣黄大令及委員朱明府等至集水碼頭先行祭土禮後由駐滬各營兵一路開工興築從此履道坦坦行人貞吉可拭目俟之 
[慶賀懸燈]  
　　今日爲禮拜二卽西七月十四號爲法國懸燈慶賀之期遊人蜂屯蟻聚捕房恐滋事端特派各包探帶同探夥分投彈壓並諭各馬車及東洋車於是晚七點鐘以後公館馬路天主堂街及吉祥街一帶禁止馬車東洋車來往蓋恐在人叢中行駛碰撞也 
[滬南瑣談]  
　　沈岐昌顧海忠將蒲包若干只往售與法界某洋商昨日顧沈在法界協成祥烟館内分拆餘利以致齟齬顧往外糾合多人欲與沈爲難後爲捕房得知立將二人解入經捕頭查悉二人均住十六鋪因爲生意起釁遂一併移送十六鋪北局憑究旋有生記同吉泰到局愿保其出外邀人理直祝二尹准之並著具結呈案備查○昨日留憇閣茶客葉金林張阿才李德昌不知何故打架該茶館主赴局禀報李蘭史二尹立提三人到局據葉金林供稱被張阿才無端尋釁扯破衣服張阿才供今春在平望鎭被葉毆打受傷今係報仇並無别故李德昌供與葉爲友因見打架向前解勸二尹判著張阿才賠葉六百文免責各交保具結了事○潮惠會館前痧斃男屍一名有人知死者名唤陶成堂年二十四歲浦東横沔人向在大橋青雲里長興成衣店學業今因回家發痧路斃當由十六鋪地甲專人關照該屍親屬前來收殮 
[上海縣署瑣案]  
　　鄉婦林干氏控媳婦張氏串同姪壻孔華華盜賣祖遺漲灘十二畝前經黄大令請帮審委員曹荃生明府訊供林干氏訴稱此事曾於光緒九年涉訟有案可稽明府令退候查閱舊卷冉行訊斷前晚蔣壽林剌史提訊林干氏供稱小婦人年六十有一夫故多年媳婦張氏素多違忤竟與孔串同將小婦人逐出小婦人在外傭工己五年矣前年伊等先將宅基質與某木行得洋銀一千五百圓後又將漲灘十二畝售與某洋商得銀一萬一千兩皆由十一圖地保陳惠亭介紹求大老爺公斷林張氏供稱小婦人年四十有五丈夫於前年逝世遺下子女三人婆婆己於二十年前出外不歸後由小婦人凂親友苦勸回來宅基産業當婆婆出外時己盡行變賣至漲灘並未賣去詰孔供稱小的於八歲時至林家後贅以爲婿攺姓林宅基抵得洋銀一千五百圓係干氏子在時與小的商明然後行事所抵得洋銀作爲公用漲難惟去年二月間賣去一畝得洋銀二百圓陳禀稱小的向充地保己蒙斥革林家漲灘並未賣去剌史謂孔曰爾旣贅入林家何以干氏被逐出外許久不回爾之心術尙堪問乎遂喝令笞責二百板限十日内先繳洋銀一百圓給干氏具領漲灘是否賣去候查明再核諭畢令交人保出○前者法界公堂讞員鄭大令移送李阿四張金寳誘拐幼孩一案至縣前晚蔣剌史提訊之下李供稱小的係太倉屬某縣人張供稱小的係無錫縣人年六十有三誘拐幼孩不敢隱諱惟前在法界公堂己蒙鄭大老爺責過如今叩乞施恩剌史判令發交攺過所永遠覊禁○前者二十五保二圖地保陸朝江報請訊騐胡金泉因與甘金科等互扭跳河溺斃一案黄大令騐明將甘及孫阿祥裘唐文宋子軒陳梅卿一干人帶回前晚蔣剌史升堂提訊屍母胡朱氏挈姨甥葉少山投案訴稱小婦人係太倉州屬嘉定縣人年五十有四某晚甘等來喚兒子金泉小婦人回伊不在家伊等狙伏錫金公所橋邊迨兒子歸來一見便毆兒子寡不敵衆負痛跳河以致殞命務求大老爺伸寃葉所訴相同孫供稱胡朱氏轉租小的之屋與小的同居金泉確被甘等路遇兇毆落河身死甘供稱小的係金陵人年二十有八向爲織機匠前因另案覊押英界公廨金泉冐充差役至小的家向妻子陸氏騙去洋銀五圓七角及小的釋出查知其事約同裘宋陳等公差與伊當面對質金泉自覺無顔見人躍入河内小的等不敢扭毆裘宋陳三公差同禀稱金泉實係自己跳河並非小的等人威逼所致剌史曰當時騐明屍身有指爪傷可知爾等實子揪扭遂判將甘從重笞責二百板發收攺過所裘宋陳孫各笞責一百板著具攺過切結旋又向胡朱氏再三開導胡朱氏唯唯遵諭而退 
[咨覆贖妓]  
　　龜子陳阿金與阿鳳姘識在一枝春弄内開設花烟館去年由蟻媒經手買得烟妓一名係奉賢人楊妙秀之妻出價洋一百八十元由本夫收去本年四月間蟻媒陸少卿等贖出轉賣與張阿林爲妻楊投奉賢縣衙門揑控張　林誘拐其妻等情金大令准詞提張到案供出前情大令卽備文飭差持赴洋涇浜會審公廨請派差查明復核屠興之别駕接閱來文知事在法界飭差恊同來役投法公廨請鄭大令飭探查明以憑咨復業經查明此　實係張阿林冋該花烟館贖出當卽據情咨復矣 
[法捕房三則]  
　　法捕房西捕雇用之大餐司暇時至新街某烟館一榻横陳藉舒筋力惟無烟癮只吸五分該店主以其每次故意遲延拒而不納口角相爭互扭之下大餐司略受微傷控訴捕房捕頭飭深將店主拘獲父人保出大餐司送仁濟醫館候傷痊再核○法大馬路某錢莊己歇學徒某甲向高第里賣魚婦手内騙取大錢十千許換洋十一元該氏將錢付給雇車裝去逾時兌洋並不送來卽往該錢莊問詢始知學徒早己歇出深悔遭騙連日留心偵緝前晚遇之於途扭送捕房昨晨經捕頭詢悉情由飭傳莊主至捕房將徒具保出外限日歸還延干追究○偷兒某乙行至新街見某姓家蠟炬高燒並無人跡挨身而入將燭吹滅竊取蠟臺茶壺等物售與某舊貨店復往竊其衣服爲失主當塲捉獲送入捕房捕頭飭探吊到原竊押候解堂究辦 
[美界捕房瑣事]  
　　前晚七點鐘某西人至西華德路第一千六百另六號門牌和記馬車行雇四輪馬車一輛御者周東狗將鞍配齊西人端坐車中尙未行動適有人由車傍經過因食紙烟劃自來火致馬受驚跳躍向西飛奔至愛懷西式饅首店相近撞覆小車一輛坐車瞽者毛姓趺撲受傷時周亦翻倒於地馬復拖車奔逸旋經二西人爲之扣獲喚走街捕送至捕房捕頭飭將周毛二人送同仁醫院敷治該馬車卽經坐車西人保釋○巨竊陶雨高專在長江輪船上圖竊從未破獲前晚携元絲錠至英界某銀店兌洋九元一角尙未出戶經包探范進才拘入捕房洋元存案押候查明然後解送公堂訊究○蓬路翁發興烟間某日失去烟鎗一枝報捕請緝前晚經包探倪順泉查係胡阿七所爲拘入捕房昨 
 
 

Page 4

 
 
晨將贓吊去押候解送公堂訊辦○本邑人徐阿林莊連生昨午至漢壁禮路某飯店午膳因爭小帳起釁爲店夥四五人兇毆復喚四百四十六號華捕拘送捕房押候解送英廨究辦○前晚日人乘東洋車至北河南路車資不敷互相用武旋經三百十二號華捕一併拿解捕房捕頭略詰情由一併斥釋○顧福順袁張氏昨午在北河南路互扭經五百另一號華捕拿送捕房捕頭詢悉爲暗昧事不子深詰立飭送英公堂訊究 
[惠藥鳴謝]  
　　昨承虹口元濟善堂惠送痧氣九紅靈丹臥龍丹各五十瓶天中茶五十包解疫散六十瓶際此陰晴不定凉暖無常居人時病必多及時施送眞莫大陰功書此鳴謝并誌盛德 
[同歸於善]  
　　啓者今春三月室人梁夫人去世輓聨祭幛餽者紛如粤俗凡受祭禮必答磁金乃目擊時艱心傷民瘼爰命子傑臣助洋五十元將此喪禮報施之費以作本堂醫藥之資聊爲亡靈隱修冥福且與諸公廣積陰功又附各善長樂輸樂捐恒心人助洋四十元李姣姑李王氏各五元陳山源兩元又痧藥二百瓶汪氏太太鉅亨莊各兩元晋大彚康福和仁大恒和壽昌餘源承裕怡盛久大厚餘震豐源豐永康源利寳順大源謙吉正泰怡豐愼餘各寳莊各助一元又鄭福蘭堂樂助痧樂小九五百瓶當此經費支絀之時得是欵以接濟時疫流行之候有此藥以分施則敝堂幸甚貧民幸甚亟登報章用謝悃怳[  滬北鐵馬路廣益堂董事唐廷桂謹啓]  
[正誼明道]  
　　昨接唐傑臣善士函稱先慈梁太夫人逝世蒙諸親友厚貺奠儀照粤例應轉送磁器藉伸謝悃第念窮民無告病喝堪憐爰節磁器資洋一百元移助施醫樂之需且爲親友造福等因同人望風祗領嚮日傾怳恩誼兼隆人事與天時並濟報施不爽蒙聲偕世業俱長仰舉措之咸宜感生成而晉頌又嚴筱舫翁交來横濱美國水師提督兵船内陸錦榮善士求妻病愈助洋十元麥潤齋善士助藥五十帖計洋五元珍珠散一百瓶同志社助珍珠散二百瓶普仁堂寳號助痧氣九紅靈丹各一百瓶張隱名經募四十七戶合助痧氣九四百三十二瓶紅靈丹一百二十瓶行軍散七十二瓶潤德堂寳號助臥龍丹三百瓶天中茶三百服杭州萬承志堂馮聽五善士經募棣華堂主人助濟生散五百服救疫丹二百錠紅靈丹二百瓶疉何鴻施同深驩忭除分擊收條外請誌報章奉揚盛德[  上海虹口元濟善堂同人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　一百八十八號華捕解馬夫李阿福至案禀稱昨日此人駕車至垃圾大橋左側漫不經心撞倒小車一輛　　周蕭氏之足骨并撞傷周賢卿腰際及手指小車夫龔寳言亦傷足背適爲小的所見拘送請懲至周蕭氏現己送至某醫院醫治醫生言須歴雨月方可告痊周訴稱周蕭氏係小的之妻昨被李所駕馬車碾斷足骨縱使醫愈己作廢人况醫院中需付飯錢小的亦被撞傷叩求大老爺察　　　稱小的係江北某邑人昨日　車至某處被李所駕馬車撞翻坐車之人均己傷損小的亦受微傷李供稱小的在黄佐卿家當馬夫昨日祭車垃圾橋畔實被小車悮撞致馬驚躍肇此禍端屠别駕據情商諸薩副領事官然後判罰李洋銀五圓給周蕭氏爲養傷之費周聞斷再三籲懇别駕遂判令加罰十圓○包探黄四福禀稱賊犯陳阿二等在各浴堂竊取客人之物前曾送請大老爺懲辦後遞解回籍近又來滬昨日竊取信裕脫下之紡綢衫一件及景星浴堂内某客銀表一枚華園浴堂内某客紅寳石約指一枚兹經小的查獲吊出原贓解案請訊信裕投案請領失贓陳供稱小的係蘇州某邑人行竊該死叩乞施恩别駕判令笞責二百板管押二月期滿後遞解回籍紡綢長衫先給信裕領去餘贓存在捕房待領○包探趙銀河禀稱潘三及金少卿兩賭棍前曾犯案經大老爺懲辦釋出未幾又在外騙人局賭兹由小的同獲在身畔搜出僞金一條及與人結義之金蘭帖一扣解請大老爺重懲供稱小的係安徽某縣人金供稱小的係揚州某縣人又復供稱自蒙懲辦卽己力攺前非叩乞恩施格外别駕判各笞責一百板發交捕房管押二月期滿分别遞解回籍○包探孔阿才禀稱前日某戲園帮閒人徐妙發拾得看客薛培仁所失期票一紙計銀洋十圓向之查詢堅不肯承兹由小的查出拘請訊懲共投案禀訴前情徐供稱當薛來問時小的未知失票事後在路上拾取意欲交還苦不知薛住處别駕判令管押二日○包探沈金隆禀稱昨日小的行至麥家圈突被野雞倡李楊氏拉住强令入内尋歡是以拘拿送案李楊氏供稱小婦人係揚州某邑人雖以賣娼爲業不敢將包探强拉别駕著交官媒管押三日○包探沈金隆禀稱前晚北海輪船進口時失去漆桶火油一桶報捕後捕頭倩小的查係小工唐阿寳所竊急往拘拿唐己逃逸船主怪看船之陳金來于喜苗王寳亭守護不愼向之追賠故特送請大老爺判斷北海船主某洋人投案申訴陳于王同供稱小的等在船上當看役自知疎忽咎無可辭惟各有工資洋銀七圓五角未取别駕著各賠洋銀五圓所餘洋銀至捕房領取○一百十二號華捕解王友才陳阿三陳聚興華聚金四人至案禀稱伊等均在工廠做工昨日偕事後脫逃之阿土新寳二人至同事金正才家閒坐金以家有婦女不許入門以致互相爭閙旋卽蜂擁攢毆王突出和刃將金戳傷急送至某醫院求治醫生察得傷勢頗重兹小的拘獲之人解請訊究金弟四洪投案訴稱胞兄傷勢非輕求大老爺將兇徒究辦王供認行兇二陳及華同供稱小的惟隨同附和而巳不敢行兇别駕著一併送請上海縣辦理○黎副捕頭遺包探解木匠顧蘭舟至案禀稱此人在楊樹浦某處工作悮傷工部局所種之樹以故拘送請懲顧供稱小的本邑人實是粗心所致惟乞原情别駕判罰洋銀二圓○昨報載華亭縣差役在租界中拘人事經某號華捕拘入捕房一事昨晨由四百八十五號華捕將華亭縣差役潘德順及夥役葉茂犯人楊中鏗解案禀稱伊等越界拘人有違租界章程故由小的送請訊究潘禀稱小的在華亭縣署當役楊母趙氏在本官大老爺案下控其違忤小的奉本官大老爺堂簽來此緝拿深恐其知風遠颺無奈卽行動手今小的禀知本官大老爺當卽有公事來此矣葉所供相同楊供稱母親確曾在華亭縣控小的如今惟乞鑒原别駕着一併押候華亭縣來文再核 
[邗江官報]  
　　五月二十四日龍分轉澤鈞由京回銷解餉差○二十五日舒鹺尹士傑胡鹺尉承惠均起復回淮○二十六日毛分轉昌駿回泰屬水勢差○二十七日分發經歴沈鹺尹源深知事胡鹺尉祊亮均禀到 
[接錄收解聲明]  
　　新嘉坡總領事張弼士翁印振勲經募陳錦豐潘豐泰萬盛　許成炳謙盛號興盛號事興號豐興號集豐號陳綸興萬豐喜恊興棧廣惠泰王慷慨鄭永昌曾文桷成裕號林連華李文元林守仁福茂源梁榮光寶長發甘石蟹成茂號天祥號林　怕同春號凃金榜楊伯霸張書香黄怡徙伍遠來隆瑞棧瑞源棧資萬號陳天忠林子明許益湯蘇益恭吳義胞江觀鳳蘇松賤福盛號陳清源振榮昌成美號林信成邱寳永温家權福和號黎清合錦順昌各捐銀四元永盛號林舉盛錦泰利金順福萬興樓寳綸萬安堂盛隆號茗棧萬成喜西彩和聨美號吳明仰美號胡清泉温烺亭品芳樓周南祐羅榮和昌號利發號新合發陳芸來聨漳號胡德義廣祥利朱富蘭黄超森林錦上徐寳好王德貴劉福星保壽堂德源號張天培賴英恭鍾應榮陳榮昌張期班各捐銀三元鄭耀講林合和各捐銀三盾鈺和昌陳財合生美利致昌號萬泰號均昌隆同裕號隆泰號發昌號合發號源益號榮添號慶隆號隆成號新美源李初升振福興亁成號金順利張康龍天元喜廣裕源萬泰喜興裕喜復德棧劉瑚廣萬源信生新合興盛發棧遂南合和源興福順昌源泰號陳萬順存盛樓月香樓拿香樓萬和堂盛合號曾桂芳朱載昌張藴珊邱　章邱振興廣義居廣南生廣盛隆廣麗生萬成號廣興號安發棧全亭裕寳隆號新源利德美號保太和晋益號楊記號源怡美源豐美承再豐美隆興號合發號再啓和源恊美美和棧　興號葉正草許亞意陳崇祿莊金伴源和號戴布王仕君李英官新榮興蘇羌李連合李亞蓬福和號許長許金鐘王惠合葉元冩王登國王登鏞邱金王啓爲伍仕祿成昌號許宗賢怡泰號金美號謙益號蔡薪黎温三貢葉建麟陳一名李萬榮邱山海黄盈科楊水霮振源號陳待聘蔡大丕潘長齡吳良順金聨盛麥元進陳就德周　林元益贊有堂能盛號東盛號吳長壽洗培生王文桂陳禮昌林豐源范命三吳榮官梁瑞昌恊昌隆李清元梁福連謝奕饒黄瑞麟胡泰昌鍾發義楊紅翻張山木蘇富禮張文邦梁和合陳蓮桂楊捷芳廖九增松生堂邱桂琪廖户合陳炳文鄭逢珠鄱敷奏邱啓俊　福吉鄭式樓鄭振生隆盛號許順勉許順天鄭位育森泰宗福昌泰福隆號福如號泰記號蔡長茂忠信神照記號泗記號大興號德生堂祺生號益豐號金吉興怡和棧源源號和記號蚊記號兩合號凌華記同昌號建源號廣和昌東增榮發利號梁錦德萬成號富壽春李日新林錦成謝增昌萬利號周昌合林合利水裕利林順裕温家莫楊聚珍萬順號賴莫恭態廣泰張藍氏郭瑞盛熊嘉順江龍盛萬順源林和利潮陛號周章成裕興　盧恆茂姚萬興葉文秀廣源順范福里廖滔合賴國先宗德清張天樞賴國光吳炳瑯賴國章劉信昌林廣祥各捐銀二元關都流和字捐银一元八角鐘同興茂合號各捐銀二盾二仿泉豐號廣泰來黎義興王榮春興泉益李清官黄熾昌李德和煥昌號新德發萬和號翁文邱三王龍泉泰興號集發號元盛號鍾西山陳甲水高石巷吳文生邱益美豐裕號蕭長命恊和號各捐銀二盾五仿合隆號廣茂號鄭泉黄策李廣恆林永孚三和號陳英傑林添四陳森林戴中海邱水黄蜜華賴英陳萬樹梁廣安陳梅丹劉眞陳在祿莊文文阮高山侯榮照林文喜林財實林福來陳光文陳金提吳堆玉劉富文楊學朋王春蒲謝北源鍾和成瑞盛號各捐　二角新三興曾芝興陳良合吳烈合陳泰合曾捷鋒曾振和袁漳順合順號許瑞成張喜成源松號成合興榮合興君利號正和號正合號陳謙隆陳臣利陳義成陳成源林德祥福利號捷利號再東興天德堂環發號德源號源發號寳源號恊發號福泰號合成號鋪美號水泉成振成號瑞成號德發號成源號陳福興廣華號楊亞福南興號宏昌號茂成號義昌號振發號藍子倫葉子昭吳有芋珍昌號兩成發錦源號張餘藻　鎭坤金喕诚長　興進順興海利豐新玉號萬陰興盛　恊合興復元堂振成號楊振隆金祥利源發號新和發自利號同昌號裕昌號林樹傑張球玉同裕興攤碼謝忠其隆發號　發號匯勝樓廣南昌瑞記號張浩龍梁幹臣楊琬玉楊銓祥勇興復生堂堂昌隆廣益隆廣和號萬生堂合和號萬福祥集德號同堂堂昇記號均和號洪合號洪昌棧廣成發廣源昌和盛號梁忏盛雜順興豐盛號應蘭號朱樹珊洪泰號濟安堂李德記泰昌號利生號聚和棧廣永生怡昌號源昌號廣祥號源再恊美勝記號合源號建興號福東棧羅登元廣信號和生堂合成棧萬恊興萬和美廣三豐廣合盛潮豐號詒興隆頴豐號和合號萬成號翁文尙蔡榮木王瑞鵬萬成號李梁成林光田林心　廣和源張信隆黄謙隆梁德發張萬順梁祥茂黎義興東裕號恆茂號李平能陳清安李謙寳黎寛忠余敬清簡再添張得坤邱淵簡降崧黄清標沈豹廖轉陳福榮林接祿陳登長沈漢水劉登馨黄春亨黄春興陳璧元劉緝　贓劉　沾陳財壽林克興袁發育廖鉗梁炳元黄品三何儼仁邱文錦尙理葉錫書范丁郎林經揚邱雙喜簡鼎底李冉肅得壽潘淇海沈吧　饒文錦李均郎梁福全沈元溪李元堂余　光周讓新鄧務陳勤儉沈元龍陳慶鳳周如香曾長泰蔣登官周倫簡會貞侯富祥李承安梁和盛黄胡沈貴侯和秀温文許順清徐清溪吳炳拱吳義胇林清香丁益善庻源號無名氏黄福興捷利號林崇合恆安堂張福盛福泰號鄧廖氏曾庭貴廖仁和嘉源興　亮合振泰號兩合義記鄭官應黄承鎭葉和生陳應權謝桂興永和豐劉恩官　定氏恆茂昌德興隆盧福盛楊廣隆曾三和鄧保郎潮盛號和盛號德盛號陳蘭潤永萬號榮盛號劉欽長潮順號永隆號賴成泰賴春順賴盈豐賴萬豐賴佐臣賴源豐賴廣豐賴英滿賴戴氏賴恭儒鄧秀義賴應松陳富華謝朝武王文德陳敬進許清河劉紹旺蔡順和盛合興劉福星林守業各捐銀一元布禮官洪借官各捐銀一盾五仿[  此稿仍未完]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
