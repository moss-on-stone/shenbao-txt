# 1922 - 297 - 4917850

 

Page 1

 
 
第一萬七千八百五十號;中華民國十一年 西曆一千九百二十二年十一月一號
星期三 * *   
 
 

Page 2

 
 
第一萬七千八百五十號;中華民國十一年 西曆一千九百二十二年十一月一號
星期三 * *   
 
 

Page 3

 
 
第一萬七千八百五十號;中華民國十一年 西曆一千九百二十二年十一月一號
星期三 * *時評 
[三方說好（冷）]  
　　近來政界之變動其先必云各方之說好其後即遭某方某方之反對此其例蓋非一次矣此交馮之去豫又云曹吳馮三方說好然而據路透電所傳又謂曹已反對請中止其事云云是否確實雖不可知而證諸先例亦未始無因也 
　　大抵國事之措置不衷諸理與法而以情誼私商者斷不能通行而無阻蓋理與法有一定而情誼則隨時而變遷也况今之所謂相商並非情誼互以勢力與利害以爲操縱之具一旦勢力與利害改變則其互約之言有不立即翻覆者乎故說好者果然說好反對者依然反對也 
　　夫如是故無端擾亂而國家愈以不寗不逞之徒亦借端而易起 
[命令]  
　　十月三十日大總統令晋授張廣建以勳三位此令 
　　又令唐古色晋封郡王色丹巴勒珠爾晉封貝子此令 
　　又令任命袁家驥爲將軍府將軍此令 
　　又令署陸軍總長張紹曾呈冀南鎭守使周符麟另有任用請免本職周符麟准免本職此令 
　　又令任命孫岳爲冀南鎭守使此令 
　　又令署敎育總長湯爾和呈署安徽敎育廳廳長楊乃康呈請辭職楊乃康准免本職此令 
　　又令任命江韋署安徽敎育廳廳長此令 
　　又令任命張志遠爲陸軍第二十四師步兵第九十三團團長此令 
　　又令署陸軍總長張紹曾呈請任命常憲章爲陸軍第二十四師步兵第九十三團團附陳汝明爲步兵第九十五團團附張占鰲爲步兵第九十六團團附李殿榮爲砲兵第二十四團中校團附張俊德爲少校團附曹士翰爲步兵第九十三團第二營營長熊克裕爲步兵第九十五團第一營營長李彦彤爲第二營營長郭應榮爲步兵第四十七旅少校副官田種玉爲步兵第四十八旅少校副官均照准此令 
　　又令署財政總長兼鹽務署督辦羅文幹呈兩淮揚子總棧棧長盛昌華請予免職另候任用應照准此令 
　　又令署財政總長兼鹽務署督辦羅文幹呈請任命余重耀爲兩淮揚子總棧棧長應照准此令 
　　又令安格聯給予一等大綬寳光嘉禾章張競仁給予二等大綬嘉禾章金煥章朱祖宏鄭壯何孝涓均給予二等嘉禾章徐行恭董溥銘吳榮鬯洪鎔美謝霖胡祖同澤禮魏爾特葛枚士王榮均給予三等嘉禾章陳之碩古祿編均給予四等嘉禾章此令 
　　十月十九日林總統令署内務總長孫丹林呈准綏遠都統馬福祥咨請將蕯拉齊縣知事劉宗昆托克托縣知事何心澄試署淸水河縣知事郭希賢免去本職均照准此令 
　　又令署陸軍總長張紹曾呈請任命陳鴻勳爲赤林鎭守使署副官長應照准此令 
　　又令署陸軍總長張紹曾呈請任命焦仰澄爲陸軍第一師步兵第三團第三營營長應照准此令 
　　又令署陸軍總長張紹曾呈准新疆省長兼署督軍楊增新咨請以哈得爾補授庫車營游擊應照准此令 
　　又令署陸軍總長張紹曾呈請任命彭淸震爲鞏縣兵工廠會辦應照准此令 
　　又令署財政總長兼鹽務署督辦羅文幹呈官硝總廠廠長錢崇塏現充議員懇請辭職應照准此令 
　　又令署財政總長兼鹽務署督辦羅文幹呈請任命于化龍爲官硝總廠廠長應照准此令 
　　又令暫行代理部務司法次長石志泉呈秘媾慮鑄懇請辭職應照准此令 
　　又令師景雲晋給一等大綬嘉禾章梅馨晋給二等大綬寳光嘉禾章此令 
　　又令孫润宇晋給一等大綬嘉禾章辛漢林炳華均給予二等寳光嘉禾章譚瑞霖陳蓉光鄂博噶台仇玉珽王立廷均給予二等大綬嘉禾章高登鯉夏寅官溫雄飛譚文駿吳榮萃張琴均給予二等嘉禾章羅潤業徐兆瑋瞿啓甲李垚年陳紹元葉成玉鍾麟祥黃樹榮李安陸龍鶴齡詹永褀唐樹基謝翊元邵長鎔陳太龍朱甲昌黃寳銘均給予三等嘉禾章此令 
　　又令王遇甲晋給一等文虎章此令 
　　又令姚煜屠文溥顔世淸倪道烺均晋給二等大綬寳光嘉禾章陶思澄晋給二等大綬嘉禾章此令 
　　又令沈家彝鍾賡言均給予二等寳光嘉禾章陳彦彬晋給二等嘉禾章黃尊三給予三等嘉禾章呂樹松汪兆鸞丁紹伋均給予四等嘉禾章此令 
　　又令郭緒棟曾憲章潘毓桂均給予二等寳光嘉禾章此令 
　　又令劉保鴻晋給二等大綬嘉禾章此令 
　　又令張文通給予二等文虎章此令 
　　又令吳元澤給予二等文虎章此令 
　　又令胡銳給予二等文虎章此令 
　　又令李兆年給予三等嘉禾章此令 
　　又令孟良佐給予三等嘉禾章何伯瑪給予四等嘉禾章此令 
[國内專電]  
　　北京電今日（三）（十）（一）閣議决（一）任馮玉祥陸軍檢閱使駐京畿（二）廢河南督軍（三）任張福來河南軍務督辦 
　　北京電豫匪熾馮令靳胡各部剿本人部則保衛省城附近因與張靳胡三師欠感情昨馮電請乞假月赴滬意在催發移防京畿令馮爲勝奉首功在豫失敗遠因在槍斃寳德全致寳部全變爲匪近因側重敎理不講事實故十七縣爲匪所佔馮去汴後吳實蒙鳥盡弓藏之名何以服衆（三十一日下午四鐘）　　北京電豫匪又陷上蔡泌陽院令吳馮飭部會剿（三十一日下午四鐘） 
　　北京電頃晤胡景翼言馮督調京練兵半年或三月再取地盤係曹吳馮三方說好故余今夕回鄭州（三十日下午七鐘） 
　　北京電報載陜西劉鎭華吳新田閻治堂三軍大生意見豫公民團電請留馮（三十一日下午四鐘） 
　　北京電内閣仍搖而不動凡國會催提一次王卽入府請提他人一次府仍主提王王仍謝組正式閣府答國會容選相堂人物再提 
　　北京電院令李厚基由滬赴厦督師以厦門一路責李以長門責蕯杜錫珪總指揮一節緩辦劉冠雄將以私人名義回閩洛對王永泉取消置制府一節昨覆院謂王能先行表示取消討伐中止可商 
　　北京電援閩軍常部二十八到邵武離延平尙遠鄂軍寇胡兩部尙未開㧞（三十一日下午四鐘） 
　　北京電今日魯案繼續開第一部第二十一次會議（一）中日委員决每日繼續開會以謀迅速進行（二）公産分會報告日本保留財産問題由日本本互讓意擬提出新案中委允俟考慮下次再議并决星三下午三時續開會（三十日下午七鐘） 
　　北京電今日參院選會又搗亂而散（三十日下午七鐘） 
　　北京電連日曹錕爲各方索餉電甚多因各方直接必領不到均求曹催今曹又代劉鎭華陳遐齡索欠（三十一日下午四鐘） 
　　北京電赴日觀操張國仁四員東日行領費一萬四（三十一日下午四鐘） 
　　北京電昨夕顔赴晋遊五台 
　　北京電施使覆外部美外部允將華肉入口展限半年一節轉商農部得覆再電（三十一日下午四鐘） 
　　北京電辛博森前有說帖謂來年四月美國繼續召集太平洋會解决軍備制限等未結問題外部電詢施使施訪美東方局長據答並無此議咸謂辛氏理想 
　　漢口電蕭定陷（三）（十）晨赴蒲圻查防因事世（三）（十）（一）晨六時始行隨行有勞炯光副官長及參謀副官承啓十餘人又衛隊兩排憲兵八人計花車一頭等車一三等車三定下午十一時返省蕭另派大批委員分赴各區閱軍 
　　漢口電蕭鑒於豫匪襲路擬任潘守蒸爲京漢路南段陳嘉謨爲粤漢路武岳護路司令潘陷日派員領去大批械彈赴武勝關 
　　漢口電楊森陷日由洛返漢仍住中和銀行定東（一）（日）返宜楊此行急遽似啣有各方重大使命與熊克武之死不無關係又熊代表冉仲箎陷亦怱怱過漢返川 
　　漢口電蔣作賓孔庚陷日由滬到漢寓日界擬卽赴湘 
　　漢口電吳電蕭豫匪猖獗豫軍不敷分配擬調二十五師補充團駐保陽（以上三十一日下午八鐘） 
　　天津電精武旅行團三十餘人陷日（三）（十）下午一時半抵津旅津公學校長·粤會館董事·音樂會長·及粤同鄕多人·學生二百餘人赴招商碼頭歡迎在招商局客廳共叙由該團代表陳錢生代衆致謝次由音樂會長麥次尹申述景仰之意希望津會從速成立次由學生代表致敬旋列隊先導該團下榻廣東會館六時由旅津會員唐瓊相黃漢佳馮伯康在海關公會開會歡迎（三十一日上午一鐘） 
　　香港電陳席儒訓令各校長制止學生反對大借欵 
　　香港電當道擬以六十營援閩翁式亮所部全數定東日（一）（日）出發赴汕頭鍾景棠部亦將出發 
　　香港電陳席儒徑日（二）（十）（五）布告巿政借欵内容債額二百萬鎊用途整頓電車自來水電話期二十五年交回政府自辦實收八七五債權人聯華公司將交巿參事會表决末謂有受孫黨運動圖破壤愼勿輕信等語 
　　香港電第七路副司令黃業興將班師返省當道令陳德春派隊赴高雷塡防（以上三十一日下午六鐘） 
　香港電張開儒仍在梧州衹其旅長樊石珊抵粤樊今日偕盧燾來港 
　　香港電魏邦平定東（一）（日）乘春洋丸赴滬（以上三十一日午九鐘） 
南洋大學無綫電 
[德財政之集議]  
　　柏林電德國財政專家今日集議總理主席財政部長亦在座共同討論財政問題以便提交國際財政專家委員會 
[海參崴之政局]  
　　東京電海參崴現爲瀕海省之都城以革命委員會管轄之會長爲蘇里金氏總司令爲俄伏里維氏行政長爲柯勒尼夫氏鐵路事務爲賴基諾夫氏據蘇里金稱海參崴政府志在光復國家願尊重私人産業 
　　海參崴電白黨在紅黨入城之前已將貴重物品携取一空並貶價賣之紅黨並無騷擾舉動聞紅黨在斯巴斯克作戰損失頗巨 
[菲島之試行獨立議案]  
　　馬尼刺電衆議員狄安琴在衆院提出議案請美人立即退出菲島准菲人試行獨立六年如美國不允現議會各議員全體辭職民主黨提出議案兩起一請立即獨立一請議會决定獨立日期美委員葛白爾森氏亦贊同試行獨立之議謂此爲可證明菲人才幹之唯一方法 
[意政黨之對外主張]  
　　羅馬電法西斯蒂黨魁墨索里尼氏訪達倫齊哇氏於嘉達湖討論組織新内閣事聞雙方已有一種協定法西斯蒂黨方面有精兵約百萬人隨時可入羅馬意報多種如米蘭郵報羅馬日報及共産黨報紙等皆被勒令停版據報紙預料帝制派對外政策必有取銷意國與南斯拉夫國所定放棄達爾瑪興海岸土地之條約否决華會限制軍備之公約及要求德國加給賠欵等事北省維尼希亞現已下動員令防南斯拉夫襲擊羅馬公共生活現如常狀 
[各國近事記]  
　　柏林電亨堡法庭判定船長格拉杜氏監禁九月因六月問在亨堡港内蔑視職務以致巴西輪船河伏爾號傾覆溺死船員二十六人及德國工人十三人 
　　君士坦丁電希軍最後一批已退出塞拉斯 
　　濟南電日本於星期一日停止靑島民政星期三日開始撤兵出租借地 
　　柏林電三十日匯率對英一八七○三對美四一七七對荷一六三六馬克 
 
 
 

Page 4

 
 
第一萬七千八百五十號;中華民國十一年 西曆一千九百二十二年十一月一號
星期三 * *   
 
 

Page 5

 
 
第一萬七千八百五十號;中華民國十一年 西曆一千九百二十二年十一月一號
星期三 * *   
 
 

Page 6

 
 
第一萬七千八百五十號;中華民國十一年 西曆一千九百二十二年十一月一號
星期三 * *特約路透電 
[北主政局記]  
　　三十日北京電據非官場消息曹錕電致府院謂豫省對於馮玉祥之調任頗不滿意應請將調任之舉作罷 
　　三十日北京電收還威海衛委員會之秘書金氏等回京報告談判進行情形 
　　三十日北京電十月二十八日政治討論會開幕王寵惠曾正式與會該會會員多係民八議員 
　　三十一日北京電法部定十二月一日收回靑島司法行政已派監獄專家吳立本（譯音）調查監獄與法署情形而作必要之籌備 
　　三十一日北京電那彦圖稱不久即將起程就東蒙宣撫使之職 
　　三十一日北京電前上海交涉員楊晟與羅昌已被派充中國紅十字會之代表前往暹羅與會 
　　三十一日北京電今晚命令廢河南督軍任馮玉祥爲檢閱使任張福來爲河南軍事督辦 
[意國新内閣之組織]  
　　三十日羅馬電墨索里尼氏已組織新閣内有法西斯蒂黨五員國民黨七員民治黨及民黨各一員墨氏以首相兼内務外交二職墨氏語客謂新政府之對外政策將堅决而不務新異且將以友誠對意協約圖爲根據 
[意政黨之榮枯]  
　　三十日羅馬電墨索里尼氏昨晚乘專車由米蘭出發送行者甚衆皆歡呼意皇意大利萬歲墨氏在西維太維支亞小駐勸告歡迎諸人安毋躁旋於愛國歌聲中前進羅馬停車點附近侵晨即有羣衆聚集墨氏於十時五十分抵站大受歡迎即入宮覲意皇出宮後向竚立歡呼之羣衆大呼曰「國民乎數小時内君等將無内閣而有政府意大利萬歲意皇萬歲法西斯蒂萬歲」於是萬歲之呼聲四面狂起墨氏離宮後意皇忽出臨廊下向羣衆表示謝忱旣退復爲歡呼之聲所迫出慰羣衆 
　　三十日羅馬電亞齊哇報探悉共産黨各員已接通告該黨將停止運動各黨均解除黨務現信衆院共産黨議員均將辭職 
　　三十日羅馬電法西斯蒂黨之前鋒千人將於明日奏凱入城今日黎明已有小隊黨人或步行或北各種車輛抵鎭其中以少年居多且雜有婦女若輩所至輒受人民熱切之歡迎 
　　三十日尼斯電法西斯蒂黨拘獲聖里摩·臂格拉·亞拉西哇之共産黨領袖勒令飲重量之啤麻子油而釋之 
[近東和會前之各國]  
　　三十日君士坦丁電聞安戈拉政府已允以洛桑爲和會開會地點 
　　三十日巴黎電倫敦泰晤士報載稱哈林頓將軍電賀希臘尼達將軍實行撤退東塞拉斯希軍安然畢事 
　　三十日巴黎電美大使答覆邀美參與洛桑會議之請書略述美國之意見如下妥事保護慈善宗敎敎育機關實施商業完全自由保護少數民族制定海峽自由確認開放門戶政策 
　　三十日巴黎電美政府决議派觀察員至近東會議民主黨詆爲消極性質共和黨則加贊成豫料駐瑞士美使或白里斯士爾海軍大將將膺此任 
[研究聲浪之試驗]  
　　二十九日亞姆斯特丹電爲研究聲浪傳佈及聲浪與上空氣象之關係起見昨在渥爾德白洛克掘一深三米達之洞置阿摩尼姆過綠藍五千基洛格拉姆於其中而以電線燃之是時天朗氣淸風力不勁燃後火烟直冲甚高聲如霹靂歷數分鐘洞之四周一百五十米達境内無草木存留洞現深九米達據路透社巴黎訪電巴黎昨有數千人集於其處擬聞渥爾丹白洛克之爆裂聲但卒無所聞卽最精微之受聲器亦未受影響 
　　三十日倫敦電據今日紀錄胡爾威志地方之熱電顯微音器感受渥爾丹白洛克之爆裂聲聲浪於爆裂二十五分鐘後始傳到 
[萬國保工會之代表權]  
　　三十日日内瓦電萬國保工會今日辯論歐洲以外各國在保工會管理機關之代表權印度代表卓希氏稱歐洲以外之各國應得多逾四分之一代表權今所擬之變通法將永遠限定其代表權故不能同意云又一印度代表巴蘇氏反對指派六國參與管理機關之議引對德和約之條文以證春反對之理由並發博人喝采之雄辯說明印度應有代表加入管理機關之權利 
[美銀行員之騙案]  
　　三十日紐約電甫從中國來此之亨利韋白羅氏係被誘由上海回美因在華不能引渡故也紐約友華銀行董事函告以如返美國可得更高位置韋白羅乃返美其弟勞白韋白羅服役於紐約之中國國民銀行者亦被逮案中第三人名艾里歐特卽曾在倫敦收欵者現尙在逃聞亨利韋白羅在由美赴滬以前獲有擔保信託公司所用之密電底碼故能發電囑將友華銀行之欵滙交艾里歐特而艾里歐特復將其所收得之欵若干電匯至滬據擔保信託公司稱已追回英金二萬二千鎊 
[巴黎大學統計]  
　　三十日巴黎電巴黎大學發表統計一九二一年該校共有學生三萬一千一百八十五人内男一萬七千九百九十三人女三千一百九十二人一九二二年共有學生二萬一千六百十二人内男一萬八千零六十六人女三千五百四十六人分科中以學法律者最多計九千六百七十人内有女子五百九十二人次爲醫科四千三百三十九人内有女子七百三十八人次爲美術三千三百八十一人内有女子一千四百五十人次爲科學三千一百七十九人内有女子五百三十二人 
[各國近事記]  
　　三十日紐約電稅關官吏宣稱新稅則實施後入口貨未見減少惟物價已大漲 
　　三十日巴黎電駐美法大使巨塞蘭氏已回華盛頓 
　　三十日巴黎電塞王亞力山大已批准南斯拉夫㨗克斯拉夫聯盟條約於十月二十九日發生效力 
　　三十日巴黎電國際聯盟代表已將奥國所擬改革財政計畫審查蕆事 
　　三十日巴黎電公共工程部長特羅克氏今日舉行由保至太比斯之電氣鐵路開車禮此路用速度每時逾八十基洛米達之機車 
　　三十日惠靈呑電聞紐絲綸之選舉定十二月三日舉行首相梅謝氏發出關於選舉之通告力言與英國及其他有關係殖民地協定辦法以海軍保護太平洋之必要並主張對於外僑入境之嚴峻政策 
　　三十日華盛頓電當局已傳諭將三月間在距岸六哩外扣留之英帆船格萊斯號釋放因未能證明該船確有與海岸私運之舉動 
　　三十日漢城電火車站滿集海參崴逃來之俄難民狀甚狼狽 
　　三十日東京電駐英日大使林權助男爵駐㨗克斯拉夫日使長岡氏將代表日政府參與近東會議 
　　三十日東京電駐横濱意總領事加斯柯氏陞任駐東京意代使 
[公電]  
　　旅京皖人來電申報新聞報並轉各埠皖同鄕鑒頃致安慶一電文曰安慶許省長鑒改選令渙然頒布盤根錯節利器卒見刷垢渙新功在選史失效選人再事鼓煽　依律治罪敝會等誓執正誼翼贊進行即推代表石德純朱淸華盧治安余之風張武回省特先電祝選 
政萬歲旅京皖事改進會皖事革新會皖人同志會同叩等語特聞並請諸公一致援助以伸正義無任企禱旅京皖事改進等會叩卅 
　　旅京皖人代電上海申報轉各埠同鄕鑒選案經司法確定無可移易政府前會期諮詢案在國會亦已無效本會巧電係繼續成案貫徹澄選初旨報載漾電委係揑告容即查究先此聲明旅京安徽同鄕會江朝宗等感 
國外要聞 
[德國特約通信（王光祈九月十二日柏林）]  
　　歐洲各國經濟現將（一）荷蘭 
　　記者去年冬季在『戰後全歐各國金融』通信中曾謂戰後歐洲各國金融皆遠不如戰前其中較能雜持現狀者當推中立各國其實中立各國之金融雖略較德奥法比爲優而内部經濟之動搖不安則與其他參戰各國相等今請一述荷蘭經濟之現狀 
　　當戰爭中德國軍隊占領比利時Ａｎｔｗｅｒｐ地方之時該地比人紛紛逃往荷蘭避難於是荷蘭璄内忽增大批難民發生糧食恐慌問題其時歐戰正酣航路封鎖潛艇肆虐中立國船舶往來極爲危險糧食輸入甚感不易荷蘭當局乃設法派遣大批商船赴美採購然商船到美後又爲美國當局所扣用一去不復再回荷蘭當局遂不得不將其僅足自用之糧食分授比國難民糧食恐慌之禍因而擴大同時又以戰爭關係德國肥料不能如戰前之多多輸入荷蘭（德國特産加里Ｋａｌｉ爲增養田土最好之肥料當時德國增植本國農産自顧不暇故不能多多供給荷蘭）荷蘭農産益以不振糧食來源更形缺乏故當時荷蘭雖未參加戰爭而所受之痛苦則與參戰各國無殊也 
　　戰後運輸恢復糧食之恐慌始除而同時經濟上又發生各種損失及難關第一荷蘭人民在戰前存有俄德奥匈及巴爾幹各國之有價證劵甚多戰後幾乎一文不値其中尤以俄國證劵損失爲最據荷蘭當局報告荷蘭在俄所投之資本約値十萬萬古兒敦（荷蘭幣各）換言之約合荷蘭全國所有資本總額十分之一自俄國蘇維埃政府成立以來此種資本不啻付之東流其所受之損失當爲何如在戰爭中荷蘭誠然賺錢不少據吾人推測約有二十五萬萬六千萬古兒敦之譜惟此種享有「戰爭利得」之人僅居人民少數而身受證劵損失之人則占人民多數質言之荷蘭一部分人民因戰爭而大賺其錢而大部分人民則因戰爭而大受其損也第二荷蘭戰後金融誠然較其他歐洲參戰各國爲佳然吾國古語有云「禍兮福所倚福兮禍所伏」荷蘭近年所發生之絶大損失即從此「良好金融」而來譬如荷蘭戰前匯價每一百克兒敦約合德幤一百六十八馬克而現在則合六萬馬克其匯價之高與英國幣價相彷彿英國旣因滙價太高之故失去德奥等國銷塲因而工廠倒閉工人失業發生經濟難關久爲世所深悉今荷蘭幣價之高與英彷彿又何能獨逃此例據熟習荷蘭經濟情形者言現在荷蘭經濟現狀已成「能買不能賣」之症何以言之荷蘭幣價旣高以少數金錢便能在德奥等國購得多數貨物然同時國内出産却因幣價太高之故成本過大不能廉價售賣「只喫不洩」安得不病據一九二○年出入貿易表所載荷蘭輸入只及戰前百 
分之三十六而輸出則更爲減少僅及戰前百分之一十六吾人從此便可以證明其喫多洩少之情形矣第三在戰爭中荷蘭商船以中立國資格往來海上曾大獲其利一船商船公司以爲戰後各參戰國必更將缺乏船舶從事運輸荷蘭商船公司更可於此時抬高運費乘機賺錢因此之故該公司等遂將所賺之錢拼命添製新船以應戰後需要殊不知戰後協約國及德國製造船舶極爲迅速運費數目迭次下降大出荷蘭意料之外營業收入與當時新製船舶所投之資不能相應因而大受損失現在不得不向外國出賣第四戰後荷蘭勞動階級得勢社會主義共産主義之聲亦復喧噪一時現在荷蘭對外貿易旣以成本太高之故已成「能買不能賣」之象一船資本家以爲非設法减少工資减輕成本勢難維持然資本家此種减資主張大爲一般工人所反對其理由以爲現在物價日漲工人所得工資僅足餬口何能再减惟據荷蘭當局調查則物價近來增漲程度遠不如工資增漲程度之高其比例如下 
　　　　　　　　　　增漲程度 
　　物價　　　　　　一○○分 
　　運輸工資　　　　三一二分 
　　五金工資　　　　三○九分 
　　煤氣廠工資　　　二九八分 
　　電氣廠工資　　　二九六分 
　　木工工資　　　　二七三分 
　　泥工工資　　　　二五八分 
　　石印工資　　　　一九四分 
　　印書業工資　　　一八八分 
照上表觀之工人增資程度遠勝於物價增漲程度則資本家要求減資亦不爲無因惟工人宣言寗肯罷工失業而不願減實資故今日荷蘭勞資兩種階級猶在激烈奮鬭中也 
　　由此觀之荷蘭在戰中旣受糧食恐慌在戰後又有上述各種損失及難關故荷蘭經濟現狀未能遽樂觀是近荷蘭右黨在國會中漸得勢力推其原因由於一般人民多以爲右黨一旦執政或可實行儉約主義以救荷蘭經濟難關因而信任右黨加以選舉此又爲荷蘭經濟恐慌中之一種新形勢也 
國内要聞 
[王内閣暫告平穩可維持至年底]  
　　連日各方盛傳王寵惠有辭職之表示據昨日消息則王閣已由動搖而趨於穩靜其原因由實力派現正注意解决豫督問題對於中樞雅不欲有所更易洛吳前電反對武人組閣乃其消極的維持現閣之見端張英華劉夢庚等對於現閣財政雖欲一染其指而總揆一席保方究不易提出相當人物即以現下政局之難於應付而論野心者流亦不敢輕於一試故王閣之改組其關鍵亦僅爲羅文幹之去留問題秋節前王閣之財政計畫點綴中央之軍政兩費有四個月之八釐公債作凖備基金現狀亦不至遽呈恐慌之象昨晤保洛回京之某要人叩以王閣有無動搖消息答云可以維持至於年終此語雖簡戰亦可證王内閣不致遽然動搖也聞王氏本人昨日星期餘暇特赴西山游覽補行登高其熊度安閒又可想見矣 
[易督聲中之豫警京漢爲匪所阻]  
　　馮玉祥去留問題正在研究之際而河南突有萑苻不靖之警言者遂以訛傳訛爲種種揣測茲經調查確係匪患據部得京漢局密電報告二十七日夜半西平遂平葛店駐馬店一帶有大帮土匪滋擾約距鐵道十餘里肆行搶掠聞係趙傑餘孽數約三千左右以致火車一時不能通行聞靳云鶚已率十四師之一部開赴剿辦不久或可撲滅靳氏並有沁電（二十七）抵京報告政府原文略云據職部陳旅長報稱職部駐防漯馬地方原有三營除派兩營隨同馬志敏部赴各屬剿匪外僅有一營留防該鎭二十七日怱有馬步土匪數千人乘我軍留防兵力單薄分路向漯馬猛攻經駐軍竭力嚴防抵禦將匪擊退旅長當即率隊進剿等语語師長據報即於本日督率所部親往項西兩縣一帶竭力剿辦不難一鼓撲滅謹先電聞云云似此則外聞所傳火併之說不攻自破矣 
　　至馮氏調任問題則難立卽解决此事爲直系内部問題非他人所能干預據昨日（二十九）所傳有兩說一謂 
 
 
 

Page 7

 
 
第一萬七千八百五十號;中華民國十一年 西曆一千九百二十二年十一月一號
星期三 * *馮氏離豫爲即定之事實並無中變俟餉項及開拔費有著　即可成行後任自爲張福來而省長則有以趙玉珂充任之說然其他方面　謂政府對於張福來督理河南軍務之命令本已擬就即行發表後因觀察各方形勢恐惹起其他影響於是特電洛陽示意馮氏暫不更動調升張福來爲熱察綏巡閱使即日開拔所部離豫旋得吳氏復電對於政府此旨亦已默認故張福來熱察綏巡閱使之命令即日可發表然一髮之動牽及全體王懷慶如何下台聞政府亦頗有斟酌之處現經協商决定以陸軍檢閱使名義拉置王氏又决定調張錫元爲河南省長其察哈爾都統一席即以帮辦軍　譚慶林充任熱河都統一席王懷慶旣不能再任張福來亦未能兼亦擬及軍務帮辦米振標升任但張鳳台僅博得調京另任四字此兩說昨夕各有傳播特熟於政情者言似以前說爲近也 
[旅京閩人要求取消討伐令]  
　　旅京福建各縣同鄕會昨日（二十九）下午二時在車子營福建新館開會到者三百餘人公推張其崇主席陳肖瀾記錄首由翁鳴鍠宣布開會宗旨次林長民報告前日國會閩籍議員招待同鄕情形略謂到會者一致主張閩人治閩而對於劉冠雄赴閩因其有率帶客軍入閩之嫌疑則亦甚反對惟劉氏現已表明態度謂并無其事此則同人所應感謝者也次吳粹張琴李景銘李景鉌陳蓉光梁啓錞相繼發言對於政府下討伐令事及挽救閩局方法經長時問討論議决具體辦法四項㈠請海軍總長李鼎新以私人資格出席本會說明副署討伐令之理由並要求提閣議收回成命當推舉黃樹榮林長民吳粹陳蓉光四人代表向李總長接洽㈡電告海軍中閩人不可受他人支配要自動的挽救閩局並請宣明態度堂推吳粹起草電文㈢希望劉冠雄以私人資格回閩挽救閩事當公推林肇民張琴代表赴津謁見劉氏徴求劉氏同意承認下列條件回閩（甲）不違背本會宗旨不帶客軍人閩（乙）不受中央及實力派之私命（丙）帮助蕯鼎銘上將達閩人治閩之目的㈣議定下星期三下午再行開會最後討論修改本會章和全體否决迄五時散會 
[旅京贛人請嚴懲蔡成勳]  
　　江西財政廳長文羣赴省就職抵潯被阻電京請示乃財政部覆電蔡成勳措詞非常軟弱國務院則始終無所表示贛人對之莫不憤慨日昨旅京同鄕會開會議决四條一再呈國務院請嚴懲蔡氏二組織請願團分向府院請願三函催謝省長卽日南下赴任與蔡奮鬭四致函兩院同鄕請速提出查辦案以爲抵制聞贛同鄕態茺異常堅决對於上述辦法正在進行之中不達目的决不中止茲將該會上國務院呈文錄之於下呈爲蔡成勳屏逐中央命官目無政府再懇嚴電制止并予撤懲以維法紀事竊蔡成勳抗拒財政廳長文羣赴任並勒令出境種種不法情形曾經敝會推舉代表面陳并具文分呈府院部請求懲處各在案頃聞財政部已致電蔡氏名爲疏解揆其内容不過官樣文章而鈞院則始終無所表示羣情皇惑莫明眞相查蔡成勳在贛責在整軍稍二民政卽爲不法今竟憑籍國軍恣其暴戾對於中央命官非特抗拒擅敢屏逐律以國法詎容寬宥鈞座鈞衡國政對於不法軍閥不加懲處將何以保持威信統率羣僚且文廳長受命政府回省就職雖蒙奇垢未敢擅離在文廳長可謂尊重中央而鈞座不籌辦法不予維持僅令財部勸告蔡氏以爲敷衍塞責之地長武人專横之風失海内人民之望此同人等所百思不得其解者也同人等顧念鄕邦五中焦灼不得不一再凟請解此倒懸務懇俯鑒下情嚴電蔡成勳制耳暴行并請立予　斥依法懲辦以維法紀而安贛人無任屏營待命之至 
[旅京吉學界力爭天圖交涉（尊庸）]  
　　吉林旅京法政專門學生同鄕會二十八日下午二時在法專學校開會研究對於天圖鐵路挽救辦法由學生同鄕會會長閻春主席先報告天圖代表來京及該路交涉之經過各人皆有演說措詞皆甚憤激一致决定誓死力爭并决定辦法七項㈠派代表向政接洽㈡聯合奉天黑龍江兩省在京同鄕共策進行㈢與輿論界接洽㈣通電全國請其一致援助㈤責成吉林省議會表明確實態度㈥聯合吉林國會議員及旅京吉林紳商一致力爭㈦勸告吉省學界及各法團一致速起援助以上各條自即日起積極進行並擬聯合留京全體吉林學生·及吉林各界人士爲大規模之請願非達到將天圖錢路合同打消之目的不止五時散會 
[日使否認供給張作霖軍械]  
　　日本供給張作霖軍械證據確鑿即日人報紙亦言之不諱乃日政府始終否認其事據外交方面消息小幡日使於上星期三外交部照例接見各國公使時曾赴外部對軍械問題之我國抗議以口頭答復略關於海參崴保管軍械一事日本内閣業於本月十六日正式聲明在案日本派遣軍絶無供給張作霖軍械之事亦無斡旅供給軍械之舉中國政府之抗議殊無理由茲先口頭答復日後當以公文正式奉答希望中國政府即予諒解等語小幡氏語畢復言天圖鐵路問題中國政府尙有未能了解之處希望今後交涉移在北京協議蓋我國政府曾於二十四日正式提出通牒否認張作霖與日本　十二日在奉天簽字之合同也聞我政府以日本此種答復類於裝聾作啞决計提出三次抗議非日本有相當答復决不中止 
[紀農商部昆蟲展覽會（靜觀）]  
　　中央農事試驗塲在北京西直門外創自前淸農工商部蓋用以試驗農事且具有公園之性質者民國以後農部對於試驗農事一項特别擴充而游觀之美則稍稍較替歷經改革其内容亦頗稱完善今年十月二十九日特開昆蟲展覽大會發出入覽券萬餘張會期爲一星期旨在任都人士之觀覽用增農業上與科學上之知識除昆蟲展覽外樹藝蠶絲園藝土壤試驗四部分亦有展覽成績之　示昆蟲展覽室設於正面大應門外以小黑殼蟲製成昆蟲展覽會五字作横匾室内陳列有標本有圖畫有表有器具有實物試驗標本分乾製酒精製顯微鏡用三種或列於箱或貼於牆或置於几均一一附以說明圖畫有分析昆蟲各部分者有特别放大者燦爛盈於四壁表有昆蟲採集種類表七年二千餘件八年四千餘件九年三千餘件昆蟲飼養表共計一千餘件昆蟲製作表七年十一件八年十三件九年十二件特種昆蟲調查表各地方詢問防除害蟲姓名表器具有誘蟲燈採集箱製作器此其大較也此外四部分㈠樹藝成績在薈芳軒室外陳列新式農具七件有深耕器手耕器播棉種器玉米脫粒器篩棉與玉米脫粒兩器並當場試驗有農夫兩人正在工作迤南有玉米棰堆作寳塔一座農具試騐處有横布書「利用機械節省時間」八字室外四周迥廊下徧陳五榖棉等成績有麥及麥稈豆及豆稈米及稻稈有稻豆製成之小亭一座額以「有秋」兩字有選種法之表示有檢榖器之表示均陳列器具說明用法入門有榖製之牛附以銘詞東室内所陳爲食用農産門上有「有利在農」四字係稻製列入横匾中西室内所陳爲特用農産爲棉麻烟草茶絲羊毛藥材木材等門外有横匾列棉花製之「乃服衣裳」四字門内有羊毛製之横匾列「可以縫裳」四字㈡蠶絲成績羅列一室室前爲桑園門外有繭製一聯曰「快覩育蠶傳燕趙敢將樂歲卜桑麻」室内亦繭製數聯曰「脫頴成錦繡墊伏即文章」曰「河山如繡宇宙大觀」正中有嫘祖像頭面以絲製身服綢衣手特絲三束東西亦有絲製頭面之兩人在東者表示育蠶狀况在西者表示繅絲狀况器具全此外有冷藏器檢尺檢衡各省蠶絲標本病蠶放大模型室之西有臨時絲　物售品所内有生徒正從事於織造㈢園藝成績陳列於花圃西之兩室一室所陳爲實物有瓜果菜蘿葡之屬纍纍盈案一室所陳爲標本㈣土讓試騐成績在土壤試騐室門外有繭製一聯左曰「辨土宜」右曰「識土性」室内所列者有分析表有已分析之土壤裝以小瓶纍纍滿案有試驗報告書有肥料試驗成績表有種種試騐器具除以上四部分臨時有售書處一所發售種種印刷品皆該塲所出版也有新製成之兕處紋馬三種標本特陳列於　風堂西之小亭内奕奕有神與生物無異今日爲該會開會之第一日各學校學生有結隊往游者有自由赴會者人數頗衆黎黃陂亦於上午十時十分乘汽車至總理及各部總長咸集十一時在接待室大樓舉行開會式由塲長陶昌善報告略謂本場前後開會已歷八次此次特注重昆蟲之展覽所以特别注重之故因害蟲爲災直與水旱無異是以近來各國學者無一不注重研究害蟲防除方法害蟲有特性在甲地不甚烈者轉可烈於乙地是以英人最近對我國要求榖物出口須特設檢查機關以資檢查本場初開展覽會時農民來觀者尙不甚多近則爲數甚衆其間來問防除害蟲方法者尤不少可見近來農民對於害蟲已十分注意此次開會又蒙大總統來塲指示以後農民更當有所觀感又言此次開會傳播知識方法不僅專注重於農民並注重於小學生在北京城内外小學四十餘學生不下萬人現已排定日期邀集各校學生按日來會參觀以期傳播昆蟲知識於一般小學界本塲並已派有技術員多人分别說明云云黃陂演說述前在民國五年來場時尙未見有昆蟲標本此次來會居然成績甚好我實在甚抱樂觀外交總長顧維鈞演說略述中國是以農立國的國家也是世界立國最久的國家昆蟲爲害旣是甚於洪水猛獸　所以不能不加意研究學術最新收效亦甚大農商總長高凌　演說略述農部試騐塲所以注重昆蟲試騐之意開會旣畢遂同赴暢觀樓餐會而王顧諸人則因補行登高之會已先赴西山去矣 
[北京各團體促成憲法通電]  
　　限定三月内完成憲法 
　　前日（二十七）下午一時國民生計協進會發起召集各團體聯席會議到會代表四十餘人公推梁家義爲臨時主席繼續討論前次關於促成憲法通電一案經各團體代表發表意見後議决將原擬電稿再行審查當即公推柴春霖劉冕執祖北軒梁家義項驤羅正緯莊仲皐等略加修正即日發出其原文如下建國不基厥惟憲法吾國制憲十稔於茲變亂相尋一再中輟約法無解散國會之明文當局悍然行之而不顧舉世無恢復國會之通例吾國習焉安之而不疑竟使神聖尊嚴之國會解散恢復一視軍人政客官僚之利用爲衡若輩雖各因其地位而運用不同然欲以此而達其壟斷權利之目的則一坐是國紀凌夷民生凋敝暴力消長往復靡當往事追維心胆俱裂今幸國會重開制憲之機絶而復續在此次國會之復活本以完成憲法爲唯一之責任在吾民之希望亦以完成憲法爲唯一之要求乃自第三期常會開會以來不祥之兆迭見不已民六民八合法非法之爭尙未得正確之解决而參議院議長選舉之穢史又復自相暴露欲蓋彌彰國會尊嚴掃地以盡夫舉國對於憲法完成之希望旣如此而國會自身之紛亂又如彼現距法定會期僅餘三月迭次流會互相爭持憲法完成之期殆將絶望政網不舉國本飄搖禍患之來胡有紀極茲爲促成憲法鞏固國基起見應先解除憲法之障碍而起人民信仰憲法之誠心民六民八法律之爭在國會之本身關係綦重如果本身尙未確定法律上之根基將何以言制憲吾人本無所好惡於其間但求國會制憲分子之資格在法律上無絲毫疑義則將來憲法告　卽無絲毫罅漏可以受人之攻擊否則制憲者自身資格旣有非法之嫌則憲法即能制定亦難强國人以服從不幸而引起憲法戰爭此其罪戾又將誰負此民六民八問題應速從根本上解决者一也參議院議長一職即憲法會議之議長吾民希冀憲之早日完成不得不促成參議院議長問題尅日解决以負憲法會議之責任但憲法爲國家根本大法憲法會議尤爲國中最大之職責其議長一席德望學識當求弁冕羣倫宜如何愼選賢能以資表率乃自改選問題發生以來穢德彰聞道路側目賄買情形外而報紙傳單言之鑿鑿内而議員質問見諸提案甚至訴之法庭互相詬詈不但國會全體蒙喪失人格之羞亦將貽中華憲法史上莫渝之恥此議員品格問題應從根本上解决者二也至解决正當與否國人本之良心自有公平之判斷固不能由一手掩盡天下之耳目蔑視人民之公意吾民爲國家計爲國會計爲議員計皆望保持相當之人格挽回正氣扶植民氣不忍再見十年艱苦之餘生仍蹈從前之覆轍蓋國病民勞不堪再擾按諸共和國家主權在民之原則凡爲國民者睹此情形寗能坐視况國會本爲吾民代表之機關吾民之公意即代表之凖繩吾民之尊重國會即尊重吾民之主權擁護吾民之代表機關卽伸張吾民之公意此後對於國會違反吾民公意之種種問題决不能一任軍人政客官僚之操縱致陷吾民於萬刼不復之地故吾民所有正義之主張尤不能不作鄭重之表示舉凡足以爲憲法之梗及利用國會以爲權利之武器者在我國民皆當予以嚴重之監督此爲自救救國之計義不可辭且憲法完成之期預限不得過三個月以外時促勢迫未可緩圖除將上述理由警告國會望我國人共張公道救焚拯溺正在此時謹布區區即乞察鑒 
[財部所提常關改徴産銷稅案（續）]  
　　㈠各常關管轄區域應另行規定（說明）此後全國常關即專爲分管全國産銷兩稅之官廳應詳晰規定某某若干縣爲某常關管稅區域以明界址而專責成㈠土貨由産地至銷塲未經第一常關徴收産稅者應由徴收銷稅之最後常關併徴産稅（說明）産地遼闊其運出之貨物容有未經完納産稅者在徴收銷稅機關於是驗收稅時應先令呈驗出産稅單如該貨自産地至銷塲未經就地徴納産稅又未經過第一常關者卽應核計産銷兩額一併徴抽以免疏漏㈠銷塲距常關較遠者得由該地商會代徴銷稅並得照前條補徴産稅其稅欵報解於該管常關仍由常關監督派員監查之（說明）銷塲散漫爲常關稽徴所不及者即由商會代徴較爲簡便其該區劃某常關管轄者即報解於某常關並由該關監督派員監查似此則統系分明無虞疏越㈠凡行銷通商口岸之土貨應由該口常關徴收銷稅（說明）英約第八欵第三節第二項内載土貨若運至通商口岸租界以外之處銷售卽應納第八節所載之銷塲稅似乎租界以内銷售之土貨可以不徴銷稅但證之第八節第一項内稱凡民船運至通商口岸之土貨將在本地銷售者無論貨主是何國之人袛應報明常關以便徴抽銷塲稅等語是凡運至通商口岸之土貨將在本地銷中國人抑係外國人只要在該口地方銷售遂不必辨其爲租界以外租界以内均應報由該口常關徴納銷稅雖英約本節第二項有此銷塲稅不得在租界内徴收一語然按其意義衹限制我不得在租界以内行使徴稅職權并非規定在租界以内銷售者不得徴抽銷稅也此節强會員運開所提議案内申叙綦詳故特訂專條擬將指銷通商口岸之土貨不問其在租界内外銷售槪由該口常關徴抽銷稅㈠産稅定率値百抽二·五（說明）英約第八欵第三節第二項載明土貨自産處起運到内地第一常關應照海關稅則徴收第七節所載之出口加稅按第七節内聲明土貨販運出洋或由通商此口轉運通商彼口除出口正稅外可加抽出口正稅之一半等語其稅率應爲二·五故擬定産稅爲値百抽二·五㈠銷稅定率分爲三級競爭品需要品値百抽二·五資用口値百抽五奢侈品値百抽七·五（說明）實行免釐加稅時綜計普通貨稅進口洋貨不得逾値百抽十二·五出口土貨不得逾値百抽七·五茲擬將不出洋之土貨銷稅定爲値百抽五連同出産稅共爲値百抽七·五以與出口正加兩稅相等競爭品（如絲茶之類）及需要品（如糧食之類）則减其二·五奢侈品則增其二·五以示區别緣此項銷塲稅數之多寡在英約已載明可任中國自定視貨物種類斟酌即視該貨若係民生日用所必需者則可减抽若非民生日用所必需及僅止富貴家所用貴重之品則可加抽等語故本條按此規定分爲三級㈠此省内地之土貨運至彼省内地銷售如中途經過通商口岸報由輪船轉口在海關完過出口稅項者於該貨落地時應由徴收銷稅機關核其所完稅項已滿該貨應納産銷兩稅總額卽免徴銷塲稅不足則照額補徴（說明）例如江蘇内地之土貨運由江海關裝輪出口輸至天津進口再轉直隸内地銷售在事實上須報江海關出口正稅加稅而其貨物則完全爲内地産銷性質按上項出口正加兩稅共計値百抽七·五如係資用品正適合産銷兩稅之額如係競爭品或需要品則比産銷兩額且有過之自應驗明證據免收銷稅惟奢侈品在内地産銷兩稅共爲値百抽十今僅報海關七·五稅應再補徴其銷稅三分之一俾與未經海關者一律庶昭平允其競爭需要之品經報海關稅後雖免徴銷塲稅仍比不經報海關之同樣貨物多出一宗二·五加稅將來應提出最要物品數宗比照絲觔出口稅例事計出産稅與出口稅共以百分抽五爲度則徧行國中無論全在内地或報經海關轉口皆無畸重畸輕之嫌矣㈠舊有常關專收船稅以及隨貨併徴之船料船鈔應暫照舊徴收（說明）英約第八欵第三節内載有凡民船民艇及車輛除應抽公道輕捐定爲每年若干按時徴收外不再另有抽捐惟現在所抽船鈔船料不在此列等語查常關向無船捐名目約文所謂船鈔船料者即今日各關循舊徴收之船稅船鈔船料等欵名雖不同其實則爲民船船戶應納之正稅故擬暫行照舊以免更定紛擾㈠通商口岸之五十里内外常關徴稅手續應歸一律其五十里内外名稱即行廢止（說明）查沿江海通商地方舊設常關本與稅司職權無涉辛丑以後始將海關五十里内之常關劃交總稅務司稽徴原爲庚子賠欵擔負過鉅當時海關稅每年不過二千餘萬兩恐有不敷故添此常稅以資撥補近年情事不同洋稅收入歲有增加每年除還洋債賠欵外尙有贏餘撥交政府已無劃收常稅之必要將來實行免釐加稅後各常關徴收手續亟應歸於一律按之英美商約衹須每省長官在海關人員中選定一人或數人商明總稅司由該省派爲常關監察員夫約文僅云監察則非其管理非其經徴可知此層擬請於召集特别會議時提出該會將稅司兼管五十里内常關之職權解除一槪由各關監督直接管理其每省選用海關人員派令監察常關以每省或每總關選派一人爲限只就海關甄選不限定爲華員洋員仍報由財政部加給委任以資綜核而便整理茲爲劃一稅關行政起見故暫擬條文如上㈠全國所徴産銷稅欵均應解交金庫由中央統籌分配撥發各省（說明）裁撤釐金時應先由中央核明各省近年釐金收數除經徴費外每年省庫實在收入若干卽以産銷稅欵分撥抵補約計不敷之數必仍甚鉅當於海關加稅項下指撥補足此項撥抵辦法非由中央彙核辦理不足以統籌全局俾資挹注㈠徴收給單手續及經徴費另定之（說明）所有徴收細則曁刋行單照騐免准抵各辦法并一切防弊章程頗極繁複又各關經徴費及商會代徴經費亦須考量審訂均擬於詳細規則内分别規定本草案所擬大綱衹期於條約不相違背未及細舉施行手續合併聲明 
[留法敎育經費已有著]  
　　關於法國庚子賠欵之退還撥充中法銀行基金及提出一部分爲敎育之用政府方面已與法公使接洽妥協聞内容對於退還之庚子賠欵决以十分之三作爲中法間之敎育經費十分之七作爲京師敎育經費其中法閒之敎育經費聞將由維持勤工學生爲入手之辦法外交部日前已接到駐法陳公使來電報告現得法國政府之同意卽於里昻大學收容勤工生八十名巴黎大學收容勤工生六十名每名每月給學費四百佛郎每月並由該欵中撥付法幣二萬佛郎與華法敎育會爲該會辦事之用及供接濟勤工生食宿各費之用議定於一千九百二十三年一月實行現已開始選拔學生惟目前勤工學生經費支絀仍請由中央速卽設法接濟外部得電之後以中央財政奇絀無欵可籌嗣由顧外長商准總稅務司於津海滬海江漢長沙瓊海福粤海七關船鈔外部餘欵項下提撥十九萬元計粤海關十萬元津海滬海江漢三關各二萬元長沙瓊海福海三關各一萬元統限於十月三十以前全部解到由外部兌收轉滙駐法陳公使收領暫充維持經費及淸還法國政府墊欵云 
[王家駒承認學生要求]  
　　法專革新之動機 
　　法專學生組織之校務改良同志會昨由該會前次大會舉出之十二代表將該會認爲改良校務之三大議决案（一）由學生代表及敎職員代表共同組織校務會議進行校内一切興革事宜（二）校内財政公開（三）籌建大學向該校長王家駒正式提出請求採納施行王氏謂籌建大學業已呈請敎育部一俟批准即着手進行校内財政公開亦極端贊成現正商議公開方法擬每月將收入支出公布一次如公布後同學主面仍有疑義者則於會計處再審查詳細賬目惟組織校務會議一層殊有阻滯各代表好問校長有何阻滯王氏謂（一）恐學生無暇參與校務（二）學生代表人數太多（三）恐於學生學業前途轉生他種障碍如遇考試時敎員主張從嚴而學生方面則主張從寬或竟主張不考此則轉生流弊有此三因故不甚贊成學生代表謂（一）如校務會議組成並非每日開會學生萬不致無暇參與（二）謂學生每班代表一人則多過於敎職員代表但敎職員代表亦可增加（三）如認爲與學生學業有碍之事可逐條列舉定爲學校有絶對之權學生不必參與其餘則完全保留使學生有練習之機會凡校長認爲有疑義而易滋流弊者皆可救正務請完全採納王氏謂如可補救流弊我亦贊同何者應當列舉諸君可以共同討論且宜具一說帖以便提交校内評議部討議代表又謂恐評議部否决王謂如果否决當再設法進行現已定於二十九日開評議會各代表要求如評議部開會時各代表當出席詳加說明王氏亦即承認至於要求增加圖書館增加體育器械及音樂會增加樂器等亦均一一採納 
[院部查辦員抵贛]  
　　江西敎育廳長問題前經閣議决定由國務院敎育部派員前往查辦現院派查辦員夏淸貽部派查辦員張渲（號綬靑山東光縣人敎育部編審員）已於二十六日由潯乘車來於下午五時抵埠同下榻於西大街中華旅館此時即有身着大長衫者數人徘徊於該旅館門首今日（二十七）學生聯合會職敎員聯合會等圑體均派代表前往晉謁兩查辦員當答以暫爲休息定明日再見惟聞學生會已先遞一請願書交兩查辦員察閱 
[杭州快信]  
　　訴訟印紙自改歸郵局售買後一般訴訟人咸感不便經高等審檢兩廳電陳法部仍收回司法官廳售買昨已奉令照准定明日（一號）實行 
　　本年浙災奇重各法團均集欵助振省議會方面寗屬議員張天錫昨首先慨捐一千金交壬戍水災會收納繼起者頗不乏人 
　　盧督辦發起浙江祈禱大會一日下午一時由法務處召集本會會員及佛學研究會會員詣海潮寺開會 
　　本日（三十一爲日本天長節盧督辦沈省長王交涉員等均赴日領事署道賀 
　　沈省長定三日交卸杭總商會昨會决議公送聯額以誌去思因雕漆不及先用松柏製成兩浙蒙庥區額一方定一日上午由會長率同各會董送省署懸掛 
 
 

Page 8

 
 
第一萬七千八百五十號;中華民國十一年 西曆一千九百二十二年十一月一號
星期三 * *   
 
 

Page 9

 
 
第一萬七千八百五十號;中華民國十一年 西曆一千九百二十二年十一月一號
星期三 * *   
 
 

Page 10

 
 
第一萬七千八百五十號;中華民國十一年 西曆一千九百二十二年十一月一號
星期三 * *國内要聞二 
[英人論中英與西藏間現狀]  
　　字林報十月五日打箭罏通信云中國西藏英國於一九一三年開會於西姆拉决定維持現狀所謂維持現狀者一切事皆如現大之狀况是也則試問西藏之現狀果何如者英國於一九○四年侵入西藏使藏人付賠欵英金十六萬六千六百六十鎊中國於一九一○年侵入西藏佔領喀姆區域（自打箭罏至察木多須行三十日）一九○四年西藏允許非得英國認可不割土地與他國一九○七年俄國與英計約以後關於西藏之談判槪須經由中國政府一九一二年中國駐藏軍隊宣布全部取道印度離去西藏中國自十世紀以來對於西藏向以宗主國自居一九一三年英中藏三方面無法得其他解决之策遂决定維持現狀 
　　今試問中國目下對於維持現狀及西藏之關係如何當一九一一年中國革命勃發推翻帝制自是其對西藏之宗主權要求遂告終止自一九一一年至今中國在藏之勢力威信限於駐在拉蕯之一親華黨派一九一二年中國最後駐藏大臣聯豫由印度離藏駐藏華軍隨之同去中國之宗主權亦隨之而去由原有事狀爲之一變一九一一年以後中國在西藏之勢力似有神秘意味駐藏長官之侍從行列經過藏地時爲狀至爲炫赫嘗見温宗堯帶牲口三千頭迤邐而過此亞洲草原宜乎藏人抱有一種中國偉大之感想中國在藏勢力從前及現在均較印度或英國爲大其故純因其爲中國的勢力而已又有一原因　則爲西藏東部人烟稠密與人口衆多之中國四川省接壤接觸之機會旣多感情自爾較密且中國人確爲一種善於移殖之人民在大吉嶺製鞋者有之在加爾喀答修靴者有之西藏各在莫不有彼等之足跡 
若他國之人則否試問吾人曾見有印度人在甘肅之西寗洮州或四川之松潘打箭罏或巴塘者乎中國軍官潘統領（譯音）至今爲達賴喇嘛留於拉蕯何也蓋中國勢力將無時不在西藏處於優越地位其故純由其爲一種東方勢力商業勢力與和平勢力耳西藏喇嘛喜飲茶中國則以茶葉供給之 
　　决定中國之對藏政策者北京以外爲打箭罏打箭罏之權或更過於北京北京距離遙遠控制不及陳遐齡（川邊鎭守使）與其湖南兵士遂就當地决定中國之政策如是可以節省時間且陳氏熟悉藏情亦非其他華人可及由斯以談中國對於維持現狀之關係果何如其北京贊助陳遐齡耶仰成都贊助陳遐齡耶抑或陳氏與其部下湘軍不得贊助而獨斷獨行耶抑任何人皆有對藏政策耶印度俄羅斯中國西藏其皆以維持現狀之說爲便而相視無言耶一言以蔽之俄國已完全不在問題之内中國地位與前相同印度則從未嘗加入之所謂維持現狀之景良界說即英國侵入西藏達賴喇嘛逃至北京中國侵入西藏達賴喇嘛逃至加爾格答倘俄國侵入彼將逃至何處則唯有付諸揣測而已 
[成都通信（忠頫）]  
　　吳佩孚略川之計畫但懋辛窺鄂之企圖 
　　四川旣爲洛鄂所包圍又復内變頻仍民窮財盡而其各軍所恃爲戰鬭原動力之子彈器械等旣乏原料出産更且購補無方故經一次之戰爭其實力必有一次之損失可决言也吳佩孚灼知此點現對川已實行其第一步之大封鎖計畫而四川向外之出口厥惟長江故吳氏對於由長江輪船運川之貨物凡可疑似能作軍需品之用者悉舉而禁止輸轉或直接扣留之如水面滑艇之事即其一也川中各軍旣不能得接濟於東方而滇黔亦愛莫能助再歷若干之時日封鎖之效必大觀厥成而其實行第二步進取計畫之時期至矣頃由漢口探得洛陽方面消息吳氏之入川計畫實早有成竹在胸只以川中行軍之苦彼於民國四五年入川時曾與馮玉祥飽經其滋味知非事前爲切實之大豫備莫由奏功故現正從事於川中各要道地圖之徴集并密遣人向各路切實偵查而其進兵之方略則東路以宜昌爲基礎以蕭耀南爲此路策應之中心暗移重兵於施南一帶極力從事於山戰兵之練養一旦動員令下卽可避夔巫之險以直搗忠萬涪渝而佔有川東西北路以甘肅之陸洪濤進取陰平以掣成都之左側背中路爲主兵以吳新田爲先遣以重兵集駐漢中亦從事山戰兵之練養進取期至即由劍閣以趨成都三路部隊同時動作而吳氏自居洛陽集重兵直出中路以策應之現并極事於交通線（鐵路及汽車路）之延長以供用兵時運輸之需及於漢口附近密擇飛機停泊塲所以爲飛機向成都平原攻取之豫備唯吳氏以本身旣未分明（如直接關於此計畫行動之孫傳芳劉鎭華吳新田陸洪濤等實皆各有懹抱儼具同床異夢之勢）而身外之紛擾又復至極（如津保豫奉閩皖各方面暗鬭之交侵）不唯卽時進兵收川之事爲不可能且須經極大之經營及奮鬭以解决本身及身外之問題後方能爲略川第二步之實進且現在川軍各部雖時起暗潮而其實力仍未至弩末尙有急則相救之勢故目前只能以封鎖之策對川並給楊　等以少數之彈械使之向川侵擾及挑誘劉成勳等附北使之再起内爭而己則披甲持戈環壁以相窺伺一旦川人互相殘殺内病已深至毫無抵抗之力則第二步計畫固不難一舉成功也 
　　但懋辛者熊克武之影身也熊去歲以川湘鄂聯防之策誘王占元得其協助械彈若干王同時并協助湘趙之餉彈若干餉械旣得而川湘援鄂自治之軍旋起其究竟全爲熊氏欲發展勢力於長江流域以建立第三政府企圖之表見繼洛吳乘機而動因踞有便利之交通優越之地位遂㨗足先去王而奄有鄂省川湘兩軍各不奏功而退熊氏因感内部之不一致遂以無功而還也於是乃藉此戰敗之口實以倒劉湘而再事内部之侵略矣（歷年來之川亂無處不與熊有關而由熊發動者尤居多數其處心積慮欲以手腕及武力剪滅羣雄統一川政而從事於外部之發展）今劉湘雖倒而第一軍在川之勢力仍未見發展故熊但一面運用種種手段以從事内部之發展一面因吳佩孚包圍形勢之壓迫而又引起其圖鄂之野心所以雖由但氏建議廢除軍長制減編軍隊而其所部仍虎踞川東極力整頓且將原屬之三師一混成旅及其他各部隊編爲四路游擊軍專事對鄂而自爲司令此變相之軍長旣仍獨自存在而勢復見團結地位又居要衝其軍額亦可任意伸縮對内對外均能爲進取退守之圖唯以鑒於歷年各方面圖鄂之無功而由川出鄂先政宜昌之非計（民國七年葉荃盧占魁等及去歲川軍之出鄂均猛攻宜昌直至城下以唾手可得之地終因給養困難交通不便而根本敗退）并以川兵不諳水性見宜昌以下汪洋大水咸生畏心聞已特定具體計畫關於戰略上者决先以十分凖備之後由陸路以輕兵經興同遠安等同縣一鼓而出荆州以返取宜昌再以他部略取鄂北鄂西之兩翼以防抄襲宜昌旣得轉運自舒然後結合大力長趨以東而武漢必大見動搖矣關於政略上者决以穩建之步驟代替往者造次致敗之行爲且以目的重大知非一部分人之勢力所能貫澈故必先將各方面勢力切實聯成一氣然後乘時發難方能直抵於成功而此各方面 
勢力因利害之所關及有無窮之慾望又不能不共同扶助之如直接之川軍各部知附北之終不足以自存鄰接之湘滇黔各省及間接之西南各方面知吳佩孚得志於川而直影響於西南大局之非福現雖有與吳虚相聯絡實皆於本身各有所圖而至最適當之時機必羣起而直接參與戰爭或間接切實援助此爲但氏著意聯絡之點而現正在秘密進行中也特成敗利鈍尙未可逆料耳 
[長沙通信　華]  
　　司長競選中之所聞 
　　數日前旅長以上軍官歡宴省議員請愼選司長昨日怱由全體團長出名請酒省議員初爲團長未得列入高級軍官之團體亦忿然補請一次也然其内容尙不如此蓋師旅長之請客係槪括的僅言要選出好的司長而已團長則係片面的其目的係薦唐獻爲財政司長請省議會容納其意見唐即今任財政廳長與軍界最相得者也軍人推薦軍務司長尙有可說若推薦財政司長未免有干政之嫌矣唐爲人尙無大過惟造幣廠一案省議會提出彈劾一次不知省議員飽餐一頓以後能舉出彈劾之人爲財政司長否但有人謂軍人代唐疏通愛唐者轉以害唐因省議員受此反激非唐之利也 
財政司長之逐鹿人尙有唐承緒唐乃第二旅長唐生智之父所謂老太爺者是也其人曾任知事而政聲先是實業司長以鍾才宏之呼聲爲最高鍾有幹才畏忌者衆反對派遂擁出唐老太爺與之爭衡蓋司長由省議會推選二人由省長擇一任命若鍾與他人當選趙必任鍾無疑老太爺親自出馬趙礙着兒子情面必舍鍾而取唐也惟唐本人表示謂實業味同嚼蠟不足展其長才諸君愛我可在財政方面進行然財政方面反對鍾氏者心目中已另有人此所謂搬着石頭壓了自己的脚者也唐以資望論何能競爭司長今竟貿然加入其子未必願意不過老子官興正濃兒子不好阻興耳然恃老太爺爲資望殊未其可也 
　　軍務司長如由現級軍人當選必先解除其本職而後可此司長選舉法所規定也有媚第一師長宋鶴庚者則言第一屆司長可加一但書「但第一屆不在此例」其理由則謂第一屆軍務司長如非實力派兼任則裁改兵編不能行其實所謂實力派甚多以甲實力派而裁乙實力派能乎不能此理由殆無一顧之價値也乃日前居然有議員在議會提義加一但書幸經呵斥始上宋氏未嘗欲得軍務司長且對人表示决不存此野心而媚之者不惜百計取巧官場習氣如此眞可發一長嘆 
　　湘省路界觀念甚深如省議會正議長一人副議長二人礦改局總理一人協理二人例由中西南三路分配七位候補省長趙恒惕李漢丞爲南路譚延闓彭允彝爲中路熊希齡田應詔爲西路餘一人由中路之宋鶴庚充任此亦受路界之支配也此次選舉司長將亦有路界存乎其間除每路各得二人外餘一人聽憑選擇近日各要人奔逐甚忙多以路界爲先鋒查湘省憲法旣未規定路界之分配而一般人之頭腦顯然不能破除此種無謂之界限湘人頭腦之窄狹可以想見矣 
　　運動司長者至少請酒三次一次招待省議員表示意見二次歡宴報界塞其攻擊之口三次聯絡各方面使爲已助尤以省議員爲最難請蓋議員共有一百六十餘人食指太繁也故此項酒席費當在千元以上而秘密條件暗付票價尙不知幾千幾萬幸而如願以償尙須通過省長一關否則燦然作色之光洋付之流水矣不知爭司長者何以甘作孤注之一擲連日酒店門庭若巿好酒鮮肉已令議員腸爲之腐而野有菜色之民良可嘆矣（十月二十七日） 
　　另一通訊云湘議會旣將七司司長選舉法通過即於二十六日將李㑺所提出之『定期選舉七司司長及兩廳長一院長案』提交大會討論彭熙治首謂此案衹須在協議會一爲商定無提專案之價値李儁大怒方待發作幸謝寳林謂此爲最有價値之提案李㑺始出席說明謂此爲法律問題現在人民受困苦於舊政已極非即日促成新政府不可且外間謠言吳佩孚干涉湖南自治尤非亟亟選舉不足以釋羣疑包道平主張俟組織選舉各法通過卽實行選舉不必預定日期謝寶林以爲不預定日期新政府將終無成立之望石鎭湘陳一淸主張十一月一日即行選舉陳振東主張開完常會即行選舉劉家正則主張先將法案一體議完再行選舉胡矅謂現在應訂之法律共計及七十餘種即如法院所用尙係四級三審制而省憲所定者則爲三級三審制若不先將法律案成立遽行選舉亦屬寸步難行吳鴻騫贊成之周蔭棠蒲煥俎等主張先定選期後議法案辯論良久始由主席以『贊成新政府急需法通過後再定期選舉』付表决多數通過 
[開灤工潮仍在相持中]  
　　開灤五礦罷工風潮迄未解决聞礦務局方面自十六日接得礦工全體所提條件後曾於二十日出有通告一紙其文略謂「查近來常有一班人物以政治關係及個人宗旨起見煽動汝輩工人罷工此輩人對於汝等并無何種帮助不過利用汝等以達若輩個人之目的而已汝輩若聽其言煽爲種種無理行動以冀有所利益須知汝輩永無利益之望汝工人須諗汝輩之保護人實爲開灤礦務局汝有所需汝有危難惟開灤局能庇護之而從未使汝有失望者譬如最近奉直之戰汝工人一無受傷亦無一受有損失此皆開灤礦務局庇護汝等之力且當時礦上之煤因不能脫售高如山積而本局仍使汝輩照常工作蓋使汝輩有所謀生故也常因食料不足本局自津運穀來礦汝輩當能憶之本局於平時又復爲汝工人等設立學校又復創設貧苦院凡茲種種利益不復殫述汝輩如發生種各暴動肆爲無理之要索本局萬難照准如具有實在困雖本局極願援助本局深曉目下食物昻貴他物亦因之繼長增高故本局對於汝工人工資亦正擬增加若干自本月起凡工資在三十元或三十元以下者無論爲本局工人或承攬人所傭之工人俱照加一成譬如每月工資爲二十元者另加二元每月二十五元者加二元五角汝輩自當自問良心仔細思量願追隨於暴動份子之後耶抑願安心工作爲優良之工人耶如願追隨其後請汝輩捫心自問警察對於爾輩騷動必將嚴行干涉汝輩至不可挽回地步幸毋自悔倘汝等信賴本局安心工作則本局允予汝等以保護無論何人不得損害汝輩而工資之增加尙在其外也」 
　　聞工界方面昨又由唐山製造廠職工會發出宣言瀝述該礦工困苦情形冀喚起各方同情之援助茲節錄其文如下開灤礦局五礦同盟罷工六天了我們職工會和全廠工人們看見了他們可憐的情形心酸淚落用全體力量來帮助了他們然而萬無食的苦工們拿來這些衹當二三天之粟衆位呀他們並不是拿罷工當兒戲的他們的地位是世界上沒有他們卑賤的礦工了工作時的工資還不夠衣食他們賣氣力的猪仔他們的性命比馬還賤燒死埋死死而無尸百元葬費死了五六百人的恤金還比不上礦師一人的有薪他們資本家猶以爲他們沒有馬已牛這樣馴良請來了楊以德的保安警察來强迫他們工作在街上擅放槍彈阻止交通打傷了打死了幾十人在警察以爲打死了礦工如同攆了一粿臭蟲一樣可恤呀可恤呀同階級的工團們能否給他們些援助使他們增進些人格得些衣食來攪餓和飢呀唐山製造廠職工會啓十月二十八日 
　　至於該礦最近罷工情形據新由唐山來京之某君所談謂礦井内部現尙有極少數（每井五六人）車水工人被兵士强迫作工終日不准出井口一步礦内拉煤車騾馬因罷工無人照管死亡枕藉爲狀甚慘罷工人數實達三萬七千情形最危急者爲千餘之包工工人蓋彼輩純係包工營生計日而食毫無積蓋在礦局方面之推測以爲工人决不能支持五日之久故熊度極爲鎭靜工人方面則以屯儲之煤轉瞬告罄如再堅持數日京津鐵路工廠將大受影響而煤礦本身亦將蒙極大損失於是四出勸捐决爲最後之奮鬭結果當地鐵路職工會慨捐千八百元山海關團體亦助巨欵上海各工團·廣州海員會·漢口工團聯合會·鄭州鐵路總工會萍鄕礦工工會均於日前來電贊助不日巨欵畢集恐將更有一種新發展目下風潮實不易平也 
　　東方通訊社三十一日七津電云唐山開灤礦務局之同盟罷工礦工方面之態度强硬同地之囗囗（二字電文不明）新三合土工人（按似係唐山洋灰公司）四千五百人亦呼應之而由二十八日始罷工矣吳佩孚因之致電罷工團謂余已電告國會將保工條令加入憲法故憲法成立則一切待遇當可改善請萬事忍耐云云此電已揭示罷工事務所之門口矣 
[九江近訊]  
　　新簡江西財政廳長文羣到潯後寓居租界大元旅館卽被官廳拒阻晋省越日蔡成勛嚴電鎭道勒令文氏出境乃文仍滯留九江一面電請中央核示一面電蔡詰問鎭道苦在租界亦莫可如何嗣託陳彦通疏通而文仍堅執如故代理道尹高增樞無法只得邀陳彦通先後晋省請示辦法返潯後仍由陳氏苦口勸文文始允離潯昨日鎭道宴文於招商局文卒未到現已定今日（二十八）乘公和輪赴漢 
　　九江警察廳爲拒阻謝（遠涵）文羣入贛特加派吳炳劉子容楊振鐸等爲高等偵察員外署巡官李光漢丁織雲歐冠球廳内分隊長吉祥雲等爲偵緝員並責成該員等嚴密偵查毋負委派深意 
　　兩湖巡閱使署前委于諮議到贛購買早米三萬石此米尙未交淸現又有直魯豫巡閱使署委派柴筱臣蘇翔藍携帶現欵及護照來贛採辦軍米二萬石業於昨日過潯晋省 
　　九江自兵變以後盜風日熾搶刦之事時有所聞如蓮花洞馬廻嶺仁貴鄕各處均經發現盜案日前駐潯城二十里傍江之張家洲地方突有口操北音者數十人結隊持槍沿家搶刧一空並擊斃居民數人傷七八人現雖狀請地檢廳查究而後患仍未有艾也 
　　全國商務聯合會在漢口開會九江商會特派李良卿廖洪箕代表參與草擬議案四件㈠調查國貨以資比較案㈡組織商團訂入商法案㈢裁兵裕餉以遏亂萌案㈣賠償無着懇上協爭案按此案係指本埠兵變而言刻已由李廖兩代表携往漢口提交大會公决 
　　八二兵變殉難排長楊學誠前經兵禍善後處開會追悼並代募恤金洋六百餘元現已由楊家屬來潯領取其靈柩於二十八號由小東門廟内起運經過八角巿出西門至招商局搭江新輪赴寗轉車回籍一時軍政紳商送者頗夥 
[易長令發表後之浙局（二）]  
　　自政易長命令傳達到浙新舊兩方均已凖備交替張省長旣定十一月三日履新（昨報載六日交替係誤傳）沈省長昨亦通告各科處自十一月一日起本署例行公事槪行停辦以資結束所有緊要公文隨到送並擬於二日赴申派馮政務廳長代辦移交至省議會方面三十日晚間八時續開緊急會議通過致各法團函稿次議致張載揚函稿因不足人數而散該會議長沈鈞業副議長杜棣華祝紹箕於三十一日上午與省敎育會李副會長省農會方副會律師公會阮會長銀行公會金董事長杭總商會金會長等分頭接洽各該會定下午各開評議會解决并有周起予分函各法團請共商調和方法以免浙中多事 
　　三十日下午有某君往該張載揚氏詢以長浙意見張氏云余任省長仍兼第二師長外間以爲省長與督辦係屬平行師長對於督辦有上下級之分亦有謂余任省長殊鮮政治經騐未免爲人傀儡然余爲浙人在本省任軍職二十餘年多係調任乙缺始將甲缺開去其中並無間斷歷任地方艱鉅從不爲個人名利計如科醉心名利早已爲都督民政長矣豈尙俟之今日哉此可告無罪於父老也余非不知在平地不可以出風頭必須有登高之一日始可大出風頭然而位置愈高則其危險愈甚其時欲還我自由恐亦不可得矣余豈肯爲一時之處榮而受終身之禍害此次明令頒來原擬辭去惟念省長一席事前並未接洽且余家境淸貧僅恃薪水度日旣非金錢運動而來亦不想括地皮我行我素爲桑梓盡義務有何不可故擬於十一月三日接印視事浙省地方旣爲祖宗廬墓所在如其在職一日必視力之所及盡一日之責任毁譽在所不計云云觀此亦可覘張之態度矣 
　　三十一日下午省議會復開緊急會議通過兩函如下㈠致張載揚函云自奉直戰後北方軍閥挾指派之内閣利用過去之總統欲以武力統一全國吾浙人未肯屈服故本年六月間各界均贊成盧永祥廢督之舉冀有以維持吾浙之現狀治安預備全國之眞正統一今者盧氏惑於少數野心家之游說北政府遂乘機攫浙以公爲傀儡且不恤自毁其軍民分治之主張在公數年來維持浙局之令名轉因此而毁壞以吾浙局安危攸關之省長問題竟不使民意所付托之各機關預聞其詳在政府不足責公本浙人浙之利害與公本身有密切關係當此民治潮流澎湃時代公若悍然受命非特爲浙江前途危並爲公危本會本「反對軍閥秉政」之旨用進忠告明達如公當能有以自决也㈡致沈金鑑函云督詹省長鑒執事服官桑梓未聞有所建白省庫空匱年復一年破産已在目前内容無從究詰應請迅將歷年國地出入及振欵等項向本會條舉詳報無遺豈特執事職責所在亦同屬浙人公誼應爾也「附致各法團函」逕啓者浙局安詳於今數載此次張暄初師長特被非合法政府任命爲浙江省長内由張紹曾之力主外由何豐林之電薦於軍務善後六個月期内以大軍閥併呑小軍閥利用部曲刧我政權開浙局擾亂之漸發軍民混治之端本會代表全浙人民特標「反對軍閥秉政」之旨公推正副議長趨前聆敎凡我浙人當表同意倘得一致進行藉示我浙江三千萬人民不甘淪沒尤所公盼（按此函係分致省敎育農商三會及銀行律師兩公會） 
[南京快信]  
　　江蘇縣議會聯合會因省議會已將恢復縣自治案列入議程昨推代表梁鴻卓方家珍來省向省議會請願今日大會不知能足法定人數開議否 
　　省議員張長華提出縣行政人員何以又兼欵産經理處總董質問書昨已由會咨請省署於三日内答復 
　　昨日津浦車運來械彈千餘箱海軍總司令部即派員騐收已裝兵艦運閩應用 
　　旅寗閩人昨開同鄕會黃若柏主席對閩事公决如下㈠電中央阻止客軍援閩㈡電徐樹錚反對在閩設建國軍制置府㈢反對李厚基總司令並電蕯省長將李拘禁勒令破産㈣公推代表晉謁海軍杜總司令請其對閩事發表意見 
　　司法部昨咨省置轉令各縣知事嗣後審理刑事不但最重主刑係三等以上或罰金係五百元以上卽刑事判處五等徒刑或拘役罰金判處百元以上者亦須呈送復判 
　　内部修正文官卹金條例昨咨省署查照内容凡文官在職滿十年以上因下列情事之一退職者得受終身卹金㈠年滿六十歲以上自請免官者㈡因身體衰弱或殘廢不勝職務者㈢依文官保障法第六條第三欵休職期滿者 
　　東海旅寗同鄕會因知事陳世恩勾串權紳鼓動風潮罷巿罷課又復措印不交昨公函省議會請伸正義　　財部派薛光鉞來蘇調查所得稅及騐契事宜昨抵寗　　新委上海造幣廠長羅鴻年（雁峯丹徒人）昨抵寗謁兩長卽辭赴滬 
　　新委海門縣知事王紹曾昨禀辭赴海門定十一月一日接篆 
　　寗地方廳學習推事葛之覃昨奉蘇高等廳委赴丹徒淸理積案 
地方通信 
[松江]  
　　因訟自戕之慘劇松巿商民傳變卿陳訴西三區巡官孫煥文誣伊子傳祺安取用甕城上拆下城磚指爲積竊鞭責籘條等情業經移轉滬廳偵查預審尙未提起公訴詎傳夑卿又於三十日下午報告縣署謂伊子因被誣受責案預審回家忽於前晚失蹤直至今晨始至急水匯發見屍身云云業由縣署委員檢驗茲聞此事詳情如下當傳褀安失蹤之日（即古曆本月初八）尙至其親戚唐姓等家謂伊受誣被責名譽掃地故自夏迄今尋一餬口之所而不能得曾向滬檢廳伸寃亦未達目的家境又極困難雖生無味等語經親戚慰藉出門時已黃昏時分渠遂回至自己屋後以所穿夾馬褂夾袍子脫下由牆上抛入灶間天井中即出該處衣莊隔壁弄堂而去至是否即在是處河埠躍入河中尙難預測其老母聞天井中抛入衣服聲音馳往檢視知爲伊子衣服因平時習聞前項怨語故知不妙卽央人赴東門衣莊内追回伊父四出找尋並於附近河内雇人打撈數日間竟無影響乃是晨仍在附近之急水滙發見屍身大約褀安於投河之後即被急水漩渦捲入河底所致惟傳夑卿夫婦年逾五旬衹此一子且褀安人甚謹飭故屍母一聞伊子屍身發現即痛不欲生已三次昏暈聞者莫不酸鼻至屍體浮起水面時係屬俯伏足上鞋襪俱全渾身皮肉因被水灌浸已發靑腫察其形狀與投河自盡相似究竟傷痕有無且待檢騐結果云 
　　捐欵興學之獎譽楓涇四五六七九各圖因無學校經戴景儒徐汝龍兩羣捐建校舍及經常費用開辦大規模之私立國民校業經縣署批示獎譽並委縣視學查復立案至廳建通學橋樑亦已令行楓巿委員勘復核辦矣　　楓涇發生刦案楓涇二十六圖泗莊浜彭家村地方寡 
 
 
 

Page 11

 
 
第一萬七千八百五十號;中華民國十一年 西曆一千九百二十二年十一月一號
星期三 * *婦彭陸氏家前晚被匪六七人手持洋槍木棍用石擳門入内以洋燭燙傷該氏商部等處逼說藏洋之所致被刦去鈔票三百餘元棉被五條衣服金銀首飾不計數當卽報告縣警兩署委派尹警佐前往勘驗一面並通令水陸警跴緝 
[蘇州]  
　　縣署催完忙銀十一年份上忙銀兩業於十月十五日啓徴惟因完納者不多郭知事因又刋印布告催徴茲錄如下爲布告事照得應徴民國十一年上忙銀兩正附稅奉飭每兩折收洋一元八角又帶收省附稅洋二角五分又每洋一元隨收徴收費洋三分五釐並本年呈准每銀一兩帶收地方補助費洋一角七分茲已於十月十五日（即陰曆八月二十五日）設櫃啓徴除散發由單催完外合行布告各糧戶知悉凡有應完舊長元吳三境本年上忙銀兩無論管自業務於開徴日起儘兩個月持同由單逕赴本署完納淸楚掣串安業倘逾兩月之限即遵省長公布加收二十分之一再限兩個月如仍不完加收十分之一愼勿觀望自誤云 
　　商會反業郵電加價電北京大總統國務院交通財政農商部鈞鑒郵電奉令加費阻礙商業交通際此客郵撤銷尤失國民信仰迭據各業商民環請籲免迫電呈祈賜准收回成命無任感禱蘇州總商會叩 
　　口商慶祝天長節三十一日爲日本國之天長節盤門外日本領事署特結綵縣燈旅蘇日商均赴日領事館舉行慶祝典禮蘇地各當道各團體亦均親至領事署道賀以表親善領事籘村俊房於是日上午十一時在署設筵接待來賓一時車馬盈門頗形熱鬧 
　　六縣警務成績警務處前委視察員戴遐漣考察吳縣武進常熟無錫崑山吳江等六縣警務狀况現悉戴委員已逐縣考察竣事昨由吳江來蘇乘車返省復命據聞六縣警務成績以常熟爲最優其次則爲無錫武進崑山吳江而吳縣爲最次想郭知事必有以整頓之也 
　　招商承購廢巡船水警趙雲生廳長近據第四區區長呈報第十二隊巡船十一艘業已報請作廢此項廢船留區無用擬請招商承購改作商船趙廳長據呈後昨已指令照章辦理矣 
　　高小增收學費縣立各高等小學校近以經費支絀經地方預算大會議决增收學費呈由省署核准令行勸學所飭遵茲各該校校長議决本學期起每人每年增加學費三元昨已通告各家屬遵章繳納矣 
[常州]  
　　省電嚴究私米武邑扣留之皖米財政廳電復倍罰放行省議員奚九如等以其辦法太輕又電請省長嚴辦昨日奚君等由縣轉到省署覆電云茲接省議員奚九如等電稱本縣雪堰橋查獲大帮私米業奉派委會同查訊該米是否違禁自應公開證明惟米數超過稅單行單一倍有餘非稅所串同舞弊卽係奸商沿途加載應請迅電委員會同縣知事曁地方各法團秉公澈查以免含糊了事而杜奸商效尤等語查此次米船旣經委員扦量米數約共四千九百餘石當將經過大　關稅所報稅塡給捐票何以只載三千一百五十五石其餘一千七百餘石何故任其朦運不爲查究若非稅所得賄短報卽屬奸商沿途加載毫無疑義且浙商購運皖米經過蘇省均須持照爲憑曾經電商浙江省長核准辦理通令各查騐機關一律遵照在案該米船旣未領有護照該大勝關稅所何得遽予收稅放行甚至貨票不符漏報米一千七百餘石之鉅卽此等稅票亦恐商人輾轉買售一票數用應再吊騐該局票根號數日期逐細比對以明眞相而杜影射當此米禁森嚴之際發現此等重大違例偷運米石情節尤鉅自應從重懲辦以儆其餘斷非循案補罰所能了事再稅票定章應由經過第一稅所驗換此次大勝關報稅米船經由沿途各稅所何竟不加騐阻直至武進縣百凟口始據地方紳民查控送縣扣留曾理是各稅所局長均不得辭其咎本省長整頓稅收保持米禁初不料各該稅所局員司漠然無動一至此極實堪痛恨除電飭明晰聲復並令財政廳派員澈查具復核辦外仰卽轉致知照云云 
[揚州]  
　　東郭鄕組設農會東郭鄕民王通如等頃召集農民組設農會選舉結果以蔡雨泉孫可亭爲正副會長繕具履歷呈請縣署立案並請頒發圖記以資信守 
　　展期歸還糶欵十二圩今歲夏曆五月間米價昻貴曾經揚子棧長集議在扛力内借撥二萬元開辦平糶由是月二十二日迄八月二十二日止共售米四千七百餘石借欵由場運各商分擔籌繳十月歸還目下已還一萬二千八百餘元下欠七千一百餘元一時籌撥爲難經商約期來年陰曆四月歸償呈經運署轉函放欵機關查照矣 
　　請設運河浮橋瓜揚馬路工程已竣行駛長途汽車在即其起點在揚城鈔關外河南因運河中梗非設公渡即造浮橋以資接濟惟當潮汛泛漲河寬十五六丈急流堪虞似公渡尤不若浮橋穩妥現邑人葉本華等特集金三千元修造橋船四隻上設欄杆扶手旣便陸路行旅亦利船隻往還擬具簡章呈縣立案並請給示保護云 
[南通]  
　　警務視察員抵通警務處所派視察委員袁伯先業於二十八日午抵通當卽訪謁警界人員習晨偕同縣警所蔣警佐及商埠警局高科長容堂等齊乘汽車赴琅山區視察由徐巡官率屬操練頗爲認眞是日袁委員並便道游覽五山名勝返寓時已暮色蒼茫矣 
　　敎育會之兩議代用師範曁女師範附屬小學聯合會二十九日上午九時就縣敎育會開設計敎學研究會籌備會議由易劍樓主席議决徴求會員研究進行事宜又該會於下午二時舉行幹事員會議决三案列席者計二十餘人 
[湖州]  
　　警察所整理路政吳興城廂街道本不寬闊加以任意侵佔因是愈形逼窄縣警察所爲整理路政起見除將沿街擺設之魚蝦蔬菜各攤擔令由崗警隨時驅逐外昨又見有巡長帶同警察多人在南街一帶督飭各店將妨害公共道路之櫃欄及種種障碍物一一拆讓並率領淸道夫役隨處掃除以淸道路 
　　獲解安孝匪黨竄擾安吉孝豐等縣之諸嵊土匪前由駐孝軍隊擒獲匪黨十一人特於昨日押解至嘉湖鎭守使署當由軍法課審訊一過隨又奉令發交行將成立之吳興司法分庭即經詳細鞫訊聞皆直認不諱一併送監收禁在案並聞省中電令一轉即須執行槍斃 
[嘉興]  
　　丁銀實行加罰十一年份嘉興上忙丁銀早届徴收期滿經汪知事一再呈請展緩加罰以示體恤現展緩之期又滿縣署已佈告各業戶於十一月一日起每兩連同帶徴銀數照正稅一元五角計算加收二十分之一罰金洋七分五釐隨串附徴以重省令 
雜評一 
[浙議會拒易省長（庸）]  
　　浙議會此次對省長問題之表示就其所致各法團公函觀之一爲不承認北京政府非法命令一爲反對軍閥利用部曲以攫奪政權此種表示出於主張省憲與奉天等省處同一地位之浙議會固爲當然之熊度特由前之說則凡北京政府之命令皆在否認之列何以敎育廳長之更易不聞異詞由後之說則議會中固有昌言對張個人無問題者又有主張即以選舉之形式戴張爲民選省長者則所謂反對軍閥柄政者又安在也 
　　論者謂浙議會之反對易長出於迎屈留沈兩派合作之結果（外傳浙議會議長等與屈關係極深又一部分人則與沈密切）沁日一電之僵遂不得不繼續否認以暫保其面目此說是否切中内幕吾不敢知不過浙議會而果非迎屈留沈則决不因屈無可迎沈不能留而中止其奮鬭果爲抵抗軍閥則决不以抵抗無效而爲滑稽的掩耳盜鈴之承認此則可斷言耳 
 
 
 

Page 12

 
 
第一萬七千八百五十號;中華民國十一年 西曆一千九百二十二年十一月一號
星期三 * *   
 
 

Page 13

 
 
第一萬七千八百五十號;中華民國十一年 西曆一千九百二十二年十一月一號
星期三 * *本埠新聞 
[留英學生之冶金學術談]  
　　將先調查國内金屬事業 
　　四川羅冕（冠英）君新由歐洲回國昨與本館記者晤談羅君留學英國十載爲理科學士及冶金工程師留滬數日後卽携吳稚暉君介紹函·北上晤蔡子民君等對於國内金屬事業將着手調查其所述冶金工程學之重要等詞如左 
　　吾人初到歐美各國觀其屋宇壯麗橋樑新奇而發一番愛慕之感及見空中之飛機路上之鐵道水上之船艦海陸軍之巨砲更生一種驚奇之心乃曰歐美之文明富强眞到極點地步若吾國亦有如此景象豈不稱强於世界此種感想似乎浮泛確實上之觀察吾人應考其文明富强之根源彼之屋宇·橋樑鋼鐵建成也飛機·鐵道·船艦巨砲亦鋼鐵造成也然則歐美之文明富强鋼鐵爲其根源耳考鋼鐵事業英國發達最早德法次之美國又次之自英國之度勒Ｄｕｄｌｅｙ鐵廠建設英之工業得又發達德國之克若卜Ｋｒｕｐｐ鐵廠法國之克魯鄒Ｃｒｅｕｓｏｔ鐵廠美國之卡立蓋Ｃａｒｎｅｇｉｅ鐵廠皆盛稱於世界雖屬後進而德法美各國得握世界近世工業之牛耳全賴此也 
　　雖然鋼鐵之爲用至大且廣而非冶金學研究精深何能得其應用適宜措置不謬耶夫冶金學之定義係研究由某種金鑛依科學的道理化煉成某種金屬并造成物器供給人類應用假如不知鋼鐵之性質橋樑鐵道不能造蓋載物過重橋樑易傷輪軌抵觸易生毁折故必由冶金學研究精密然後鋼鐵方能應用自如免除損害冶金學不特專於鋼鐵就上之定義對於他金屬亦然他種金屬雖無鋼鐵之廣用而對於人類甚有關係衣食住三事人生之要件無針不能縫衣無鍋不能造食無刀不能建房此就簡單生活而言若現在之文明社會時樣衣服必用縫衣機器鮮美食品必需鐵爐銅鍋宏大房屋必用鋼鐵建築至男女日用之飾品無金屬不足以壯美觀各種彫師工匠無金屬利器不能成佳美物品金屬與人類之關係其繁如是但金屬必由冶金學研究方能應用然則冶金工程爲各種工業之基礎豈不然乎 
　　故現在宜極力提倡應用金屬物品以發展吾國之工業冕自幼好工業而以爲冶金學是工業之先導故初在四川高等工業習冶金學後由本校津貼游學仍研究冶金於英國之伯明罕大學畢業後入各種金屬工廠及鋼鐵廠歷五載歐戰中得機會外人擢用甚優藉以探悉英國工業進步之底細現返國擬由調查吾國之金屬事業入手先得一詳細報告然後再結合同業組織一切惟冕之能力薄弱如蒙同志匡助實有莫大之幸也 
[省敎育會再請取消加郵費電]  
　　江蘇省敎育會昨日電致院部反對郵費加價原電云北京國務院交通部敎育部鈞鑒馬電計邀鑒察增加郵費中外人士·一致反對應請迅電各局取消實行以除文化進行障礙而保國際信用江蘇省敎育會卅一 
[書業團體再爭增加郵費電]  
　　本埠書業團體昨爲爭郵費加價又致北京電云北京大總統國務院交通部農商部敎育部鈞鑒閱報知大總統覆敎育會聯合會電書籍寄費仍照向章施行一節已交部院核辦昨奉敎育部批示謂已咨交通部核辦又接京同業電稱向府院部請願蒙允特别設法具見維持敎育提倡讀書之至意惟爲期極迫應請立飭郵局對於書籍增加郵費暫緩施行不勝迫切待命之至上海書業商會書業公所叩 
　　又上海書業商會電云北京大總統國務院交通部農商部敎育部鈞鑒今日報載郵務總局呈部書籍郵費虧累其鉅書業反對加價請堅持云云書籍爲敎育之毋阻書籍之流通即阻人民之讀書書業代客郵寄費非己出何用反對所以然者爲書籍流通計　客卿何愛於中國敎育尤非彼所過問彼爲郵局營業計固善其如全國敎育何况書籍阻滯讀書人少寫信之人能獨多乎郵局如爲永久發達計亦當提倡書籍之流通伏乞鈞座主持立飭郵局將書籍郵費增加辦法取消至新疆蒙古購書一元郵費須一元二角以上尤屬駭人聽聞此兩處銷書極少與書業關係尤微爲國家計不得不請求爲蒙疆開一線光明之路臨電迫切鵠候電覆上海書業商會卅一 
[施行義務敎育辦法之提議]  
　　省議員丁作則近提出施行義務敎育辦法案於省議會原文甚長其大意以省議會前此議决施行義務敎育計畫因經濟窘迫·國民漠視·黨派分歧·官吏玩視故雖經省令督促各地方未能實行茲擬促進義務敎育辦法七條計（甲）就地籌欵（主張移辦私塾之欵並敎育辦法收之雜捐及原有公産舉辦）（乙）委派坐辦（主張省縣巿鄕各出若干人合組實施義務敎育委員會每縣省委一人坐、辦分縣爲若干區次第進行義務敎育成功後省委始冋省）（丙）演講（丁）獎懲（戊）强迫就學（己）改良敎材（庚）愼選敎師云云 
[三團體請將閘北水電師商辦]  
　　上海粤僑商業聯合會·上海閘北五路商界聯合會·胡家木橋商界聯合會等近上書省議會請議將閘北水電廠准歸商辦原文云爲請願事竊水電之於商界關係最爲密切上海租界場入晚電燈齊明貿易稱便水力足敷供給消防無虞故能萬商雲集惟恐後至若吾閘北者相形之下如隔天壤電力有限晚巿固難期與盛之望燈光黯淡宵小尤易啓覬覦之心年來盜竊戶案一月數見商民無法預防損失不資而商賈幅輳之區飲料需用最繁日間無水可得羣相取給於深夜寢饋難安經營力减又况猝遇火警乏水可救商民相倚爲命之血本悉付一炬生計頓遭斷絶保險公司鑒此情形咸有戒心不敢輕於擔保商民愈覺進退受迫其已設肆經營者日淪苦海悲痛不已其有志於振興閘北商務者亦相戒裹足誰肯以寳貴資本置於危地此閘北巿場年來雖有興盛之趨勢終不能充分發展皆由於水電事業不良之故也敝會等爲商界所組織對於發展閘北巿塲期與租界嫓美無不効其心力切念商困慨然以挽救自任故與地方各公團發起商辦水電公司其同投資切實整頓庶商民得以樂業巿場日形發達惟原有水電廠屬於省有營業須經貴會議决方得變更今當開會之際爲此具詞請願仰祈貴會以地方疾苦爲念商巿發達爲重早日提案公决准歸商辦閘北地方幸甚商民幸甚謹呈 
[英報中之德人在華活動消息]  
　　世界新聞社云倫敦發行之中國㨗電週刋近載有德人在遠東活動之新聞一則内有施丁萊實業團取得浙江省内煤田開採權之說頗堪注意茲照譯如後 
　　戰前上海德橋共有四千餘人德國商行八十五家戰中敵　僑民盡被遣送出境德人無一留滬者迫來紛紛回滬重復活　計已設有商行二十家共用德人七百餘名 
　　施丁萊實業團近與一中國商行訂約取得浙江（原文爲Ｃｈａｏ－Ｋｉａｎｇ）省煤田之大部份管理權將在上海設立工廠該中國商行則爲施丁萊一切出品之駐滬銷售代理人 
　　又有一德國代表團近被派往遠東共和國之赤塔首都目的在投資開採金鑛及森林遠東共和國之主要富源爲皮毛現在此項出品之供給已罄德人在彼售貨缺乏主要交換之品故以取得讓予權爲目的云 
[爪哇航業之新消息]  
爪哇太平洋輪船公司係經營舊金山至中日南洋一路之航業上海方面由荷商好時洋行經理之亦入太平洋水脚公會内其東航綫係由爪哇香港經日本至美西航綫則自舊金山來滬再往南洋有時亦從北美波特蘭開還若上月之朋杜湖沙號·亞立甘號等輪是也現該公司對於太平洋航業因進出口貨均缺不若爪哇上海間之營業故將取消南洋中日太平洋之航輪俟明年爪哇新糖上巿時再行規復云 
　　大阪公司於南洋爪哇至暹邏之曼谷一路原派有兩輪行駛近以西貢出口米甚夥而爪哇至中日各處之運輸營業殊較他路爲優刻下兩船往來實覺不敷需求遂於該國大阪之某船廠定造新輪兩艘趕於年内必須完工現得大阪廠内消息兩新輪於十二日定可出廠現已取定名稱一曰日烈丸一曰曼尼杜丸均爲二千五百噸以上之新機輪决定明年一月内添航 
[航業要訊]  
　　提督公司之麥笛遜總輪於昨日進口運來美國小麥七千六百八十五包麥粉一萬二千三百二十八包花衣洋巿三百十五件雀牌原料三百六十二件留聲機器一百零八箱蘋菒八百九十四箱牛油八百桶五金八百六十二件牛奶二千箱肥皂三千箱　香烟一千三百五十一箱餘爲雜貨 
　　怡和之亞倫城丸赴歐洲上海又有大宗茶葉七千箱運赴英德各國 
　　昌興公司之坎拿大皇后號從温哥武來申現得電訊於三號之上午進口來客共有一百七十名又轉往香港客一百二十五名翌日午後由申赴香港係直接開往之第一次其艙位價比較兼行小呂宋之亞細亞皇后俄羅斯皇后二船頭等可廉四十元　　法國郵船公司之奥忙佩克號本日八時開往日本橫濱出口花衣有三千餘包須二十五日開還上海赴法　　營口現需用船舶军貨此間太古公司已加派廣西·杭州山西等輪開往裝貨至汕頭矣 
　　大英公司經理之英印鴨家船原行駛上海至印度喀爾喀特航路共有六船往來本年七月以後中印間之航業忽而淸淡即中國之貨物運印者亦日少一日該公司遂臨時將上海班休航即使稍有貨客亦改從港轉接停航以來迄已數月刻下中印之航務營業已漸見起色上海方面之載往印度出口貨較前數月爲多故大英公司電告該公司後十月二十八日英印公司業經派出托立拉號一船由印開滬據昨來電謂本月二十五日進口休航數月之中印輪今又復行矣 
[濬浦局覆交涉公署函]  
　　江蘇特派交涉公署　濬浦總局來函云接奉本月十四日大函内附交部訓令及萬國航業第十三次大會與會議事日程一紙囑本局供給所辦之工程及計劃關於議事日程中所開各欵者茲奉局長命請貴交涉員將下列諸端轉呈交通部鑒核爲幸查所寄議事日程係爲商酌專門技術問題其中數件本局甚少機會在黃浦得以調查至於第二段一二兩欵今寄上報告二本想交通部在籌備時得以輔助與會之委員也至本局所有之成績交通部在籌備報告中如欲囑爲輔助本局亦願以供獻也奉上報告如下㈠浚浦局一九二一年上海港口技術委員會報告書此係陳述所議之建築以備將來船身之需要㈡上海港口大全此書内載上海貨物裝卸之利便統計表以上大槪即希轉呈爲荷云 
[沈金鑑預備交卸之滬訊]  
　　沈金鑑任浙省長以來已二年七月在任虧空四萬元刻因移交在即令其家屬來滬如數籌足昨已滙浙以備交代而淸公欵現定本月三日交卸卸事後卽來滬休養並已囑令家屬每月備洋一千元自用云 
[張載揚長浙之反響]  
　　中國通訊社云張載揚長浙已見明令惟旅滬浙人仍極力反對刻有快郵代電致盧督辦責問其文如下杭州盧督辦鑒我公對浙素以眞誠相待浙人對於我公信任亦彌篤乃邇日喧傳張載揚長浙由我公密保不勝駭異張氏何人我公素所深知其堪以臨民之上乎是則我色之用心可知矣我公旣蔑視浙人浙人信任我公之心亦因之而澌滅張氏長浙實爲我浙公敵所必反對者我公成之亦爲吾浙公敵當在反對之例於我公甚無所謂益焉公意若何希宣佈大衆以明眞相浙江旅滬自治促進會具 
[王永泉復閩同鄕會電]  
　　日前旅滬福建同鄕會致電王永泉昨接王永泉覆電云上海三山會館轉旅滬福建同鄕會諸君鑒奉電奬掖無仟悲感此次兵興爲民驅暴不旬日而奠安閩局適時若無震鑠名義不足以資號召故有制置府之設現逆首已遁秩序如初卽與貴邦人士竭誠磋商首倡軍民公治一俟省長産出該制置府當無設在閩省之必要想爲各方所諒解尤冀諸君關懐桑梓力阻外軍徐圖善後來日方長諸維鼎助是幸王永泉卅 
[閩省參謀長赴鄂過滬]  
　　閩省許黃二司令委派赴鄂疎通之參謀長唐俊良於前日來滬當即晉謁孫中山面陳閩省現時辦理情形是晚由孫中山設筵接風陪座者爲居覺生汪精衛郭秦祺馬君武等唐參謀長曁副官倪智禮已於昨日由滬乘坐火車赴寗再行搭輪前往湖北接洽事畢仍須返滬旋閩 
[義公使今晨北上]  
　　新任義國公使翟將偕同隨員二名定於今晨（一號）九時三十分乘滬寗花車北上江蘇特派交涉員許秋颿已預備率同陳科長·楊必書到站歡送一面電呈南京軍民兩長·曁温交涉員查照并知照津浦路局備掛花車云 
[葡公使來滬]  
　　駐華領袖葡公使符禮德偕同夫人前晚由京抵滬聞葡使已定明日拜謁何護軍使并聞符公使此行公幹係因滬會審公堂制度問題與外交團有所接洽云 
[金銀業罷工之調停接近消息]  
　　今日下午四時假寗波同鄕會開磋議解决辦法 
　　金銀業罷工二十六日始有愈接愈近之解决消息大同行對於工人自前日（二十九）不供膳宿後一般工人遂紛紛另行租賃房屋幸秩序尙靜無甚暴動新同行方面之工人迫於生計而工作者亦或有之自慶華銀樓肇事後工人雖有糾察人向各銀樓調查有無工作未免掛一漏萬茲悉調人李徴五方椒伯二君與各銀樓磋商後决定於今日下午四時在寗波同鄕會開會邀集大同行新同行各店主及工人代表會議解决方法茲將李方二君致各方函錄下「（上略）逕啓者茲爲銀工糾葛事定舊曆九月十三日午後四時商議除函姜步七先生已蒙允治外相應函請台端務希准時蒞會爲荷專泐順頌公安寗波旅滬同鄕會李徴五方椒伯謹啓十月 
三十一日」各銀樓接函後皆已預備出席討論而工人方面則定於昨晚開會亦當推定代表若干人與會磋議以便解决後早日上工云 
[斛司要求斛力改洋碼之昨訊]  
　　南北巿米行斛司要求斛力改洋碼一事迭紀本報前晚（舊曆九月十一日）七時上海米行以會召集各米行開會討論僉謂我業行家以代客買賣爲營業所有行佣向由售貨主所出斛力及公所仁濟堂捐欵等亦由貨主所出此係仁穀公所之規章現在斛司要求行家每石斛資改爲大洋一分於本月望日起實行逼迫行家初十日答復故前日仁穀公所邀集南北各帮米客開會到者不多且到會各客以通知貨主後方可實行須待五日回答刻下已有一星期之多經售米客尙無答復照此米客有意推諉作何辦法經衆公决現云函各帮經售公會詰問限於十四日内答復一面飭傳康世春等到會當由會長朱子香謂爾等斛司要求改爲洋碼必有辦法不得罷工如果十五日停斛自受損失云云議至晚間十二時散會聞定十四日仁穀公所出面召集全體米行米客米廠公會及斛司各代表等開聯集大會表决辦法云 
　　嘉榖堂同業各米店聞斛司要求行家將斛力改爲洋碼甚爲堅决雖增加斛力與米店毫無關係但此斛資由賣貨者擔任恐不遂停斛米店關礙最大故米業商會會長黃潤康等向行家問維持辦法如果罷斛實行滬地各米店每日門巿所銷八千餘石之米其中零戶數百文者佔去大半不但營業受損且關係全巿民食請速籌議辦法俾我業安心營業云 
[進德會致護軍使公函]  
　　請禁止酒排旅館容留婦女 
　　聯合通信社云上海進德會自成立以來對於工部局廢娼政策極端贊助昨又爲酒排旅館容留婦女事致函何護軍使請其重申禁令原文如下茂如軍使麾下敬啓者查上年北四川路虬江路一帶曾有無恥西人在彼開設酒排間容留婦女暗營淫業致酗酒滋事爭風打架時有所聞嗣奉鈞便查實立令吊銷執照嚴行禁閉在案仰見鈞使嫉恶如仇維持治安之至意凡屬中外居民無不同聲歌頌功德於無旣矣敝會查公共租界工部局章程取締一節對於租界華人所設旅館妓院不准容留十五歲以下幼女入室彈唱並不得招留婦女在内兜銷烟酒等品及擾害安寗情事違則除吊銷執照外且停止其營業二年禁令極爲嚴厲惟惜此項取締不及於西人未免不公敝會因特致函工部局請願對於西人所設旅館一例施行矣至於華界雖早蒙鈞使嚴禁於前敝會爲社會風化地方治安起見誠恐無恥西人罔知利害串同不法華人陽奉陰違依然嘗試不第擾害治安且易起交涉殊與鈞使除惡務盡之令不獨視爲具文抑且擾害閭閻爲敢不揣冒昩肅亟上達務祈重申前令以絶後患而維風化實紉公誼不勝待命之至專上祗頌勛安上海進德會謹啓 
[婦女節制會徴求開幕紀]  
　　聯合通信社云中華基督敎婦女節制會昨日下午二時在霞飛路　務所開第一次徴募大會男女來賓約有三百餘人由陳勇三君主席全體唱詩畢主席報告開會理由略謂今日開會有二種意義（一）中國之弱點因社會人民有五大毒即酒·賭·嫖·穿烟本會要節制此五項以達間接救國之目的（二）上海公益事業固甚發達而猶缺乏工兒會本會欲組織此項機關消靡貧兒之疾病及危險故欲開會捐募云云嗣由石美玉女士致歡迎詞詞畢演說略謂我們女界集偉大之國體節制一切之惡習從齊家而至治國本會前途發達即國家之幸福云云嗣伯特利醫院女士唱歌來賓徐季龍君演說其意謂節制恶習慣即愛國之一種愛國以尊重人格爲主而得享受人權者必有完全之人格今諸君言節制人格必高尙能達尊重人權實行愛國之目的云云詞畢舉行開幕式全體向國旗行三鞠躬禮陳維新君讀開幕詞略云値此世風奢靡不亟提倡節制履行儉約前途險虞將無底止此我婦女節制協會之成立於時勢上有亟待産生之必要證諸三年來之各種建設成績備受各界歡迎此徴求大會之開幕乃益著我節制會之良果已胚而後此之如何貫澈我會之主張俾遂提倡之初衷斯爲同人之幸云云並謂婦女節制會極有價値（一）能改良社會（二）組織工兒會謀貧民之幸福（三）迎合新潮流（四）會員有遠大之眼光高尙之思想云攝影而散時已五時餘矣 
　　並聞該會徴求時間自今日起至十二月二日止（外埠不拘時期）目的募欵六千元徴集會友三千人平均每隊當徴會員一百五十人合會費一百五十分捐欵一百五十分兩共三百元會長石美玉總隊長陳勇三總參謀陳維新共分二十隊男女各十隊以正副隊長三人·隊員五人參謀二人·組織之各隊名如下和平隊周明衡夫人忍耐隊鄔間美女士正誼隊吳翠琳女士養正隊曹亞伯互助隊林槎平等隊伍哲英自由隊盧信太夫人育嬰隊蕭元恩惠工隊司徒傳聖工隊陳蒓馥同仁隊鄧芝良撫育隊沈卓吾保赤隊林振彬博愛隊黃警頑淸潔隊馬祖星温柔隊歐彬夫人人道隊張炳榮公益隊石吐非慈幼隊范定九 
 
 
 

Page 14

 
 
第一萬七千八百五十號;中華民國十一年 西曆一千九百二十二年十一月一號
星期三 * *[贊同國是會議憲草之函覆]  
　　本埠中華民國八團體國是會議自草定甲乙兩國憲草案後分向全國各公團徴採意見茲悉辦事處業已接到江蘇通崇海秦總商會湖北省各學校敎職員聯合會及洮南律師公會等先後函覆大致均贊成甲種草案主用大總統國務院制並附關於内容意見多條云 
[富華撤消滬行之儲金移轉]  
　　國聞社云北京路富華銀行總行在常州現該行因營業關係將滬行撤消惟其代本埠贖路會所收取之贖路儲金因該會决案規定祇在上海本埠故該行業將儲金本息一百四十元二角五分及儲金人住址開具送交贖路會以便轉移現贖路會方面已與上海銀行商定移入該行存儲由該行另立新摺儲金人得持舊摺調取新摺刻該行已將此項新摺繕就送往儲金人可即往北河南路天后宮該會辦事處内調取新摺云 
[板箱作工人罷工之昨訊]  
　　滬城板箱業工人前因要求加增工資不遂一律罷工並至桑園街陳姓板箱作硬以傢伙發生冲突由警將雙方拘送警廳訊辦已紀本報旋由警廳發交司法科員訊供一過按照違禁辦法判將肇衅者收押候示但該業大行（即各板箱作主）以小行做手停工迄今閱時已久損失不資乃於前晚七時許邀齊各作主假肇浜路一層樓茶肆中往邀小行方面之各代表到場開會討論商議良久仍無圓滿結果而散昨經大行舉出代表投淞滬警察廳具稟請求維持不知此事如何結局也 
[女界組織研究法政團體]  
　　本埠女權同盟及女子參政會相繼成立後一般女子漸有向社會活動之要求茲悉彼等以此種運動至少須具有普通法律知識故現在除沈儀彬女士發起一法政講習所招生百名請徐謙主講外尙有數人現擬組織法政研究會敦請法政學者作公開講演云 
[中西婦女團體明日開歡送會]  
　　明日（星期四）午後五時中西婦女團體將在圓明園路十八號爲香港女靑年會幹事單德馨女士開一歡送會參預此會者爲女靑年會·上海婦女會·英國婦女會·美國婦女會·等之社會服務股員數十人屆時將有梅華銓夫人·英國婦女會前任會長·與單女士等之演說單女士定於十一月四日乘船赴英倫到後即入倫敦大學經濟科專習關於工廠中惠工事業之一切學科在英時並將參觀各種工廠以便將來在中國從事於勞工事業倫敦大學經濟科對於中國女靑年會勞動部之事業極表同情故特以免費學額贈與女靑年會單女士即爲應領該學額之人 
[女靑年會募捐員末次報告]  
　　昨日（星期二）午後四時女靑年會在崑山路會所舉行募捐末次報告大會到者有中西隊員二十餘人由黃馬二女士報告各隊捐得之總數如左九江隊五百六十九元江天隊一千四百十四元七角九分四川隊五百零三元大通隊一千零四十元一角武昌隊五百九十二元七角二分安慶隊七百三十五元南京隊一千一百二十九元北京隊一千五百七十三元七角六分寗紹隊六百八十一元八角四分金蓮隊一千九百二十一元五角七分天鵝隊九百零九元荷花隊一千零三十元鵪鶉隊一千八百三十一元四角一分燕子隊八百四十三元七角七分共計一萬五千四百三十八元金蓮隊得玖名現離總數尙少五百六十二元聞有數處已允而未有交欵者云 
[駐閩海軍在滬購糧]  
　　本埠海軍第一艦隊司令處日前接南京海軍總司令行署來電以准福建援閩艦隊司令兼警備司令楊敬修來電内稱閩省糧食缺乏飭即由滬採辦麺粉一千包白米五百擔趕速運閩以資接濟茲聞第一艦隊司令處已派員購就於前日由軍需課課員陳某乘輪押運往閩以應軍需 
[友華銀行滙巿報告]  
　　昨日友華銀行滙巿報告云三十日倫敦大條銀價近遠期各縮零六二五紐約銀價漲至六角七分二五倫敦紐問滙價縮爲四元四角五分三七五今日此間掛牌匯價僅美金縮爲七十三元二角五分佛郎長至一千零五十五枚餘均弗動開盤時巿况穩定後漸見堅上午英鎊成交價十一十二月份三先令三便士八七五美金成交價七十四元二角五分嗣以照此滙價售者甚多巿况看堅直至午後投機家復行售出始稍稍回復其時英鎊售價三先令四便士零六二五美金售價七十四元五角英鎊購價三先令四便士一二五美金購價七十四元六角二分半午後日金稍有成交其價十一十二月份六十四兩七錢五分至收盤時日金售價照此佛郎售價一千零七十枚購價長五枚銀行定價英鎊滙票三先令四便士八七五美金匯票七十六元佛郎滙票一千一百枚昨日倫敦成交甚㣲巿况穩定紐約亦同 
[上海商業巿况彙錄]  
　　金融 
　　昨日銀幣午前巿價爲七錢二分七釐午巿收盤爲七錢二分六釐八毫七五比上日小去一毫二五 
　　銀拆早巿見漲爲一錢九分午巿收盤一錢六分較前日在起二分滙豐銀行政欵四十萬麥加利有利道勝正金等銀行收欵亦有數十萬兩 
　　江南小洋早午巿六錢二分一釐七五廣東小洋早巿六錢分九釐七五午巿又回至六錢一分九釐五與上日同 
　　銅元大漲因有人收携裝出口運往香港故每元百兩易二百四十千文比上日竟縮小三千五百文衣牌一千七百四十五文小去二十五文角坯跌一文貼水未更動 
　　昨日銀洋大條袛有出口未有進口中國銀行去杭州大條一百四十七條交通銀行去八十二條又去無錫洋三萬元又去漢口洋六萬元又去通州洋三萬元本街去南通洋十萬元各銀行進出倉尙多麥加利銀行進倉銀三十萬兩滙豐銀行進倉洋十萬元東方銀行出倉銀四萬兩各錢莊少存銀五萬兩少存洋二十萬元交通銀行出倉洋十三萬元三菱銀行出倉銀五萬兩 
　　昨晚止中外各銀和共存現銀四千一百七十四萬兩現洋三千九百五十七萬元大條一千七百五十九條 
　　公債票 
　　昨（三十一日）公債巿况尙稱和平各商進出交易頗不冷淡故價格大都趨高金融公債現貨千元票開盤五十二元七角旋因買戶增多逐盤趨高收盤竟漲至五十四元半較上週末好起二元三角十一月期交易亦旺價因現貨提高故亦隨而漲高收盤價五十四元六角五分較（二十八日）巿價漲起二元一角五分整六現貨受主亦多收盤價四十一元八角計提漲一元七角十一月期同增八角五分收盤價爲四十二元一角半十二月期下午收盤時略有買戶價計三十九元二角五分整理七釐收盤價四十元零三角與上週末巿價相同償還短債八釐債劵初甚疲弱後因受主暢達致價見提高收盤價二十九元二角五分較上週末好起一元零五分七年長期高三角收盤價三十五元八角綜觀昨日各票巿况大都以交易湧旺是以價格挺秀云 
　　國内滙兌 
　　昨（三十一日）京津各無電報濟南行巿計濟平好三兩七錢五分爲一千零四十五兩銀元高六元計一千零九元靑島膠足提高一兩四錢三分爲一千零七十三兩銀元增三元爲一千零三元漢口洋例遜去一兩計一千零二十六兩銀元則遞漲四元五角爲一千零八元九江南昌銀元各增二元半計一千零七元蕪湖銀元高一元爲一千零五元安慶銀元同漲一元爲一千零五元半其餘爲烟台烟估仍爲一千零三十八兩銀元爲一千元宜昌宜平爲一千零三十二兩銀元爲一千零十八元蚌埠徐州温州銀元各爲一千零五元南京蘇州鎭江揚州無錫常州常熟等銀元各爲一千零一元五角宜興銀元爲一千零二元南通一千零二元半淸江海門銀元各爲一千零四元杭州寗波嘉興湖州紹興餘姚等銀元各爲一千零三元奉天銀元仍爲一千零十元哈爾濱銀元爲一千零十二元慶九七平銀爲九百九十兩成都九七平銀爲一千兩萬縣九七平銀爲九百九十五兩銀元則均與申洋相同云 
　　外幣 
　　昨（三十一日）各種現貨外幣巿况大致平平華洋各商仍無大宗需要錢業同行進出亦係零星故價格各無重要變更僅美票退半分買價爲一元八角四分港票縮去一釐買一元零二分二釐日票仍買八角九分三釐荷票買六角九分德票買一元七角坡票買九角四分半法票計一角三分七釐均無變動羅卜一千元新票買價仍爲二兩三錢二百五十元票買九錢五百元老票買六兩五錢五元至二十五元票亦買六兩半但均無相當受主故價格無所更動云 
　　金巿與滙價 
　　昨日星期二條銀近遠期均縮零六二五標金開盤三百十八兩一錢人心仍疲賣者甚多故即回小至三百十七兩七錢先令揭曉美滙小二五法滙大十法郎港滙大二五新滙大二五德滙大一百馬克餘均勿動是時金價爲三百十七兩九錢先令等巿面頗平十二月份先令銀行賣出三先令三辦士八一二五買進三先令三辦士九三七五美滙賣出七十四元買進七十四元二五東滙賣出六錢五分二五買進六錢五分後因有某金號抛出期金甚多以補多頭所以金價最小跌至三百十七兩五錢先令等交易亦頗淸淡標金成交甚爲寂寞以致標金至十一時許即行收盤價爲三百十七兩七錢烚赤仍無巿面午後標金開盤爲三百十七兩四錢人心較午前爲軟故即小至三百十七兩一錢先令揭曉均勿動是時金價爲三百十六兩六錢先令等巿面稍硬十二月份先令銀行賣出三先令三辦士九三七五買進三先令四辦士零六二五美滙賣出七十四元三七五買進七十四元六二五東滙賣出六錢五分買進六錢四分七五其時金價爲三百十六兩二錢嗣後先令等巿面又硬十二月份先令銀行賣出三先令四辦士買三先令四辦士一二五美滙賣出七十四元半買進七十四元七五東滙賣出六錢四分八七五買進六錢四分六二五以致金價最小跌至三百十六兩後至三百十六兩四錢七盤較上日又跌去銀一兩八錢 
　　先令等交易袛有安達銀行結進十二月份先令五千鎊價三先令四辦士零六二五道勝銀行亦結進二萬鎊期同又結進現大連票十五萬元價六錢五分一二花旗銀行結進現標金二百十條價三百十八兩五錢至三百十七兩五錢云 
　　紗花 
昨日星期二大阪三品紗因日本天長節故無電報美棉電報現期勿動遠期好三個鎊　印度孟買電朋搿而奸九羅比奥佛辣好十二羅比白洛去好十三羅比交易所標準比較上日好起五六錢巿上客帮買價本鈔十六支好起二錢五分至五錢二十支無甚升降日紗亦好二錢五分至五錢川帮買進二十支十支本紗七百五十包期一個月出淸計二十支三羊價一百四十五兩二十支五福牧羊扯價一百三十八兩二十去地圖價一百四十一兩十支金鷄價一百二十二兩五錢其餘如天津江西蕪湖靑島牛莊野鷄等帮共買零星花色本紗四百餘包日紗四五百包公會小包巿價相仿成交無幾同昌紗廠開出二十支電車五六十包價一百三十九兩現出大包華豐開出二十支砲台一百大包價一百四十六兩至一百四十七兩扣佣期本月份出淸大中華開出二十支中華地圖數十包價一百四十一兩扣佣其餘各廠無開出巿面平平 
　　昨日棉業交易所通州花十一月份標準價二十九兩四錢五分前後巿均平平現通花南巿碼頭到貨甚旺有一萬餘包湯淺洋行買進西十一十二月送東洋廠通州花五百包價二十九兩二錢五分福茂洋行買現貨棧交家鄕花二百件價二十八兩和大買現貨棧交有鄕花七十五件價二十八兩現花午後小去二三錢云 
　　呌莊 
　　昨係星期二輪値公平洋行拍賣之期計排列羽綢斜羽綢元絨元絨泰西緞花羽綢細布巿布原巿紅漂巿等三百八十件計一萬六各五百八十疋比較上屆多十二件計七百二十疋巿價平定烟臺靑島濟南天津北帮長江各帮雖各有拍進然究以巿面銀根又緊時局尙在惝恍迷離之中以是商業皆躊躇不進云 
[漢口路珠寳號被刦三誌]  
　　福建路商界聯合會日前爲源昌成珠寳號盜刦事曾分請捕房及商總會轉請工部局嚴緝逸盜究辦在案昨該會又致納稅華人會華顧問公函一件請其設法向工部局建議防止及嚴緝逃匪聞華顧問接函後决擬召集會議磋商根本辦法預備向工部局建議云 
[請重懲積惡盜匪之呈文]  
　　浦東洋涇巿圖董張桐九等聯名呈淞滬警察廳上海縣公署文云爲重治積惡盜匪以安閭閻而寒匪膽事竊維洋涇巿民情風俗向以純厚見稱鮮有强橫不法之徒素號易治惟自淸季以來沿浦一帶洋商之廠棧逐漸林立因是有外省之客民及扛挑之苦工　集其間日見增多若輩爲數旣多良莠不齊平日强折樹枝盜竊農産動輒聚衆民間己覺大受其累詎自去年冬季以來夥刦之案　見迭出甚至一夜而有數起者鄕民畏事雖身受重傷財物遭刦亦只飲恨呑聲鮮有投案伸訴因是匪膽愈大而暴徒愈多鎭中雖有三區警察二分署趙署員不懈職守日夜梭巡只緣警少地廣實有鞭長莫及之勢董等本守望相助之義實行自衛之計以捕警力之不逮於十月二十五日有大帮盜匪分隊南行至該圖姜家宅地方被該處鄕民窺破形跡四面兜拿警察聞信繼至遂擒住五人所逸六人亦被南邑圑民擒住遂將所拘之五人帶至署中因又究出盜窩兩處一在三井一在十八間地方即係客民　集之處又在窩中竟被拒捕因又獲得盜匪六人搜出贓物甚多現已錄　將所獲之盜犯及一切贓物解送鈞廳訊辦惟察其供詞騐其贓物均屬積案兇犯似此積惡匪徒幸早在此時破獲若再漏網瞬届冬防爲害尤烈如不按照軍法重懲則匪膽由何而寒閭閻更能安枕董等爲地方治安計爲特據實縷陳仰祈總長俯賜核准將該盜匪研訊明確押解松滬護軍使署按照懲治盜匪條例盡法懲治發交犯事地方明正典刑以敵餘黨而快人心地方幸甚謹呈 
[紗廠工頭戳斃人命之審訊]  
　　楊樹浦路怡和紗廠工頭高福康持刀將該廠工人王順昌戳傷身死經公共公廨騐明尸體飭屬棺殮聽候訊究等情已誌本報昨晨由李襲　會同美經副領事升座提審首據楊樹浦捕房包探吳長愷西探搿勃脫上堂稟明被告已在捕房供認持刀傷人不諱錄有供單呈察繼據一咸坤訴稱死者係我子本月二十五號子在該廠工作爲王戳斃等語又據女子王蘭娥訴稱順昌係我之兄前兩星期我在該廠搖紗間作工遭高毆辱嗣我歸家訴於我兄往廠與高交涉迨至二十五號我兄在廠中休息間内突遭高持刀戳傷胸部兩處當送醫院中途因傷身死云云並由證人王有昌毛三妹王陳氏等到案證明當時被告行兇情形質之高承認毆打王蘭娥不諱並供王順昌因我毆其妹故將我軋至第一樓館索詐我因無資遂持刀將其戳傷云云經李襄讞與美經副領事得供判高還押候會商判斷於下禮拜二宣布 
[護軍使籌辦游民工廠]  
　　松滬何護軍使以上海一隅地廣人稠游民之年未成丁及流落無依之人或因失業而漸成窘迫或素無恒業一旦失足竟致飢寒交迫流而爲匪類者多至數千人此輩失於敎育流離困苦殊堪憫惻爰與滬上地方各紳士曁各團體商榷設立游民工藝廠收羅一般失業無依之人敎以專門工藝字習畢業後造就人才亦屬化莠爲良之最善方法惟因公欵支絀一時難以成立當以此事關係地方治安不得不急切進行業已迭向慈善圑董事徐乾麟等再四籌議先行籌集基本金以便着手進行 
[寳山警士私刑窮賊之懲儆]  
　　寳山縣知事兼縣警察所所長馮成於上月二十九日夜間傳集在縣各警查問緣有在所拘留之竊賊宿遷人某甲被某警私行吊打有人函達馮君故馮知事責問各警并令該竊指認何警所爲當塲指出巡長方某曾施濫刑週番倪某亦有關係馮君當將該週番立予斥革巡長拘役五十天俟期滿斥革云 
[寳山設立警察敎練所]  
　　寳山縣知事兼縣警察所所長馮成昨日傳集全縣警察各所長到縣開會會議設立警察敎練所辦法派敎練員一人俾各所警士分班至所習練定陽曆十一月一日開辦 
[道路建設協會消息]  
　　陸部贊成兵工築路各界紛紛購道路圖唐繼堯允任董事道路建設協會前以所繪製汽車道路圖呈内務部備案并請通咨參陸兩部勵行兵工築路已由内部核准備案昨該會又接到内務部轉達軍部咨文允爲通咨各省區勵行兵工築路辦法函云「逕啓者前據呈繪具建設中華全國汽車道路草圖懇請核正備案通咨提倡並請咨商參陸兩部通令國軍就近實地查勘測繪仿照晉浙兩省軍工築路辦法銳意力行等情當經本部抄錄原呈及原送草圖通咨並經批示在案茲准陸軍部咨稱該會所呈建設全國汽車道路計畫本部甚表贊同惟北京爲都之地向四方直達之路尤不可少如北京經熱河洮南至齊齊哈爾等處宜急築汽車道路以爲鐵路之輔助尙望該會格外注意至通令國軍勵行軍工築路辦法應俟咨商各該省區軍政長官就近體察情形核復後再行核辦相應咨請轉知該會等因相應函達查照此致中華全國道路建設協會」 
　　道路會之建設中華全國汽車道路草圖出版後各界人士購者頗多京兆尹公署前已函訂三十份發往各縣參考築路之用江蘇韓省長亦函請百份通飭各知事一律提倡昨内務部又轉到直隷省長通咨補寄一百五十份以爲分發之用 
　　本埠道路建設協會前致雲南唐繼堯兄弟公函敦促其擔任協會名譽職及組織雲南分會茲已接到覆函云逕覆者頃准大函曁證書·職名·事由·各單展誦一週具見貴會利國福民之宏願熱忱擘畫周詳曷勝欽佩並　繼堯爲貴會名譽董事舍弟繼虞爲雲南分會籌備主任以繼堯兄弟識薄能鮮本不克當此重任但同屬國民分子滇又爲桑梓之邦義務所在不敢固辭惟有勉遵台命敬領證書以盡匹夫之責（下略）云云 
[旅京浙同鄕滙到災欵]  
　　浙屬水災籌賑協會因曾派旅滬同鄕會會董鄔志豪等赴京向旅京同鄕勸募災欵昨日該會接到旅京同鄕王儒堂等函及滙來振欵二千元并謂現正分途續募俟有成數即當再行續匯云云該會收到後即滙解黃涵之道尹轉發各災區振濟矣 
[滬團體歡送楊小川赴暹]  
　　萬國紅十字會於本年十一月間開聯合大會於暹邏我國政府代表楊小川先於日前入京謁見黃陂現已返滬定於十一月十一日以前由　啓程赴暹聞紅十字會總辦處定於本星期日（十一月五日）午後二時開歡送會本埠潮汕會館廣肇公所亦不日開會歡送云 
[救主堂祖先紀念大禮拜記]  
　　昨日（星期二）下午七時半爲虹口狄思威路聖公會敎主舉行第二次祖先紀念大禮拜該堂朱葆元元牧師提倡祖先紀念禮拜者蓋以非宗敎家有祭祀祖先之舉但其主動爲設筵備酒焚化紙錠均係無益之事實屬糜費金錢而基督敎之舉行祖先禮拜因憶 
泰西傳來之敎已達數百載尙少追遠之表示今中華敎會自立華人自應提倡祖先紀念之禮拜使敎友及敎友之家中均須表示敬悼祖先之意先期通告各敎友將祖先遺像註明姓名送堂懸於堂中各種陳設異常精美並請聖彼得堂鍾可記牧師說敎且非基督敎者亦可入堂觀禮故到者甚夥茲將秩序記錄於下（一）禮樂進行（二）訴禱開會（三）金鼎焚香（四）召我登天朗誦祖先名號（五）天使蓋印（六）大讚尼吉行起立跪拜（七）報告㣲收捐項悉充聖節經費（八）禮樂長篇奏以身殉道之詞（九）會衆讚美（十）令節佳話禮樂昌燃燭（十一）禮樂長篇奏殺身成仁之詞（十二）執燭游行時電燈熄滅例如唐皇遊地府之景燭光閃閃（十三）奉獻捐項（十四）聖壇降福（十五）禮畢散會時已鐘鳴九下矣 
[聖彼得堂之追思禮拜]  
　　本埠愛文義路聖彼堂爲中華自立之敎會現已逐漸改良已成爲中國化之基督敎會刻聞該堂又訂於十一月一號（即今日）援曾子愼終追遠之意舉行追思禮拜藉以追念祖先及敎友中已故親友特請狄思威路救主堂朱葆元牧師演講并請救主堂唱詩班合奏聖樂刻在佈置禮堂及一切應行事宜云 
[愛儷園舉行冠禮]  
　　昨日爲愛儷園羅氏友启友仁昆季加冠之期下午一時延章一山陳戒菴兩君爲大賓按照古禮分别三加冠服爲友启字子發友仁字子敏書繕訓詞字說以郵紀念來賓觀禮者有何護軍使王道尹許交涉員諸人并各省各界代表聞羅氏昆季定於夏正十六日舉行婚禮云 
　　尙有本埠新聞等轉入後頁 
雜評二 
[婦女節制會感言（豫）]  
　　心爲萬物之主宰惟宅心純正學識兼到之士足以制其慾念而不爲外界之事物所引誘不爲外界引誘卽自完全其人格多一人格完全之人即社會上多一優秀之份子積人而成社會故人人之人格完全則社會無有不隨之而完善積社會而成國故一國中之社會而皆完善則國亦無有不隨之而完善人人人格而完全固若是其重要也 
　　久居滬濱之人無不知滬俗奢靡嫖賭烟酒以及裝飾之屬浪費金錢消磨志氣甚無謂也犯之者寗不知其爲惡習耶然而洊爲風氣牢不可破亦可異矣能節制惡習正所以完全人格斯舉良不容緩矣 
[重懲盜匪與設游民工廠（怡）]  
　　原盜匪之所由來在於人無恒業蓋人無恒業則冒險以求生活甘蹈刑章而不悔是故欲淸盜原須自使人各有業始 
　　滬上之游民衆矣各省之潰兵災民失業之苦工小販流離困苦窮無所歸除弱者轉死溝壑外鮮有不流爲匪類者故搶刦之案幾於無日無之雖槍斃盜犯時有所聞然仍不能禁苦輩冒險求生之舉動此無他刑以威之不如德以懷之也 
　　今浦東公民有請重懲盜匪之舉而護軍使有籌設游民工廠之事吾謂務其末不如務其本也 
 
 
 

Page 15

 
 
第一萬七千八百五十號;中華民國十一年 西曆一千九百二十二年十一月一號
星期三 * *本埠新聞二 
[戚秀甫今晚演講養蜂新法]  
　　徐家滙虹橋路養蜂場主戚秀甫君爲吾國養蜂家之先進其養蜂之成績早爲各界所贊許近在嘉　一帶調查養蜂後復以新舊法融合精益求精本埠靑年會智育科爲提倡實業起見因訂今晚八時敦請戚君演講「養蜂新法」屆時並將美國最新式坡璃集箱内蓄有純粹金黃色意大利蜂種隨帶到會供人研究并允講畢後若在座諸君如有疑問可提出共同討論各界男女均可入座云 
[縣商會催繳改征爲募之振欵]  
　　上海縣商會昨致各業商代表函云逕啓者附稅振欵改徴爲募案查本會所收各認商一成二成附稅及各業團體或個人捐助除已彙解五萬元外核與原案數額相去尙遠自五月迄今迭奉稅務公所轉行振務處財政廳嚴令交催急同星火現更由省長專委來滬催收詢知各商有繳足額或竟觀望不前者發生仍令稅所帶徴之議如果實行不特商會議案盡遭推翻且於商會及各業之信用亦有妨碍再四籌躇不如勸令各商顧念災黎兼全大局迅予勸繳尅日送會以便彙解而資結束至級台誼 
[靖江旅滬同鄕會選舉會董紀]  
　　昨日爲靖江旅滬同鄕會選舉會董開票之期到會者百餘人計孫琹堂·張麗生·褚愼齋·沙兆昌·陳蓮芳·朱明夫·劉靖基·袁恒之·劉祿德袁永康·盛錦章·汪長泉·李慕泉·湯聘臣·湯景平·黃福生方漁逸·薛蓮塘·盛聘如·盛亦勤等二十人當選爲會董次多數徐錦程等爲候選會董並定於本月五日假紗業公司上午由當選會董選舉會長下午開成立會云 
[滬北六路商聯會選舉會紀]  
　　昨日下午七時滬北六路商聯會開第四届複選會主席成夑春報告複選手續畢公推陸文銘戚雲岳·僞檢票員任文賓·方秉衡·爲唱票員用記名投票結果成爕春當選爲正會長杜椿蓀徐鴻嘉·爲副會長顧少岩·朱麗笙·顧九如·陸文韶等·爲評議員陸文韶·朱鼎明·爲會計員詹鏡山·史愼之·邵鴻章·黃雲生·爲交際員杜椿蓀·戚雲岳爲文牘員汪體女·張德安·勞勤康·爲調查員唐禮耕·任文賓陳湘濤·爲庶務員選舉畢各職員討論未入會商店須即日徴求并計期選舉正副評議長散會已十一句鐘矣 
[仁濟醫院加掛號費]  
　　仁濟醫院因近時百物昻貴特於今日起門診增加掛號費十文外科另加二十文普通病房每天增加五分昨已發出布告矣 
[英國名藥到滬]  
　　本埠江西路九號何嘉向英國藥行現經售英國利物浦著名愛生公司Ａｒｙｔｏｎ　Ｓｎｕｎｄｅｒｓ　ｘ　Ｃｏ各種藥品如克慕生藥膏·氣製喉症片」愛生麥精魚肝油等均得有英國醫士保證目下本埠各藥房均代經售聞該藥行因爲推廣營業起見各藥品售價均極低廉惟購者須認明其牌號俾不致誤云 
[粹華製藥廠股東會紀]  
　　本埠粹華製藥廠有限公司昨在南京路親仁里口該公司樓上開股東會到塲股東共二千二百五十一權超過法定權數午後二時振鈐開會公推石運乾爲議長宣布開會宗旨並由董事兼經理王祖德報告營業經過情形畢由議長發言討論擴充業務辦法僉以增加資力爲緊要之圖俾謀營業之發展而應各方面之需求議决委託董事會籌劃進行並選任第二任監察人二人瞿鶴鳴得一千七百二十權王榮卿得一千三百九十七權均被選連任次多數任欽泉沐九香候選六時散會堂場有股東資貢大要求設立松江分發行所聞該廠擬俟計畫就緖即爲着手進行云 
[日皇誕辰之慶祝]  
　　日昨爲日皇壽辰本埠政商界循例往日總領事署致賀中國方面有交涉員許沅上海道尹王賡廷上海縣知事沈寳昌松滬何護軍使代表某君總商會會長宋漢章及楊小堂陳世光等西人方面有本地各國領事署人員及工部局人員此外尙有中西商界及日僑共約五六百人由代理日總領事田中·及副領事招待·答謝而散 
[永安隆洋貨號聲請破産]  
　　公共租界漢口路十三號門牌永安隆洋貨號昨晨延律師投公共公廨聲請破産該號係王國衡等八人股開資本紙一萬元近已拖欠洋商貨欵數萬金各股東皆推諉不理昨晨請求時祗有王國衡到案餘均不到債權方面有高露玲等律師代表主張先行派員嚴查該號近兩年之賑目並傳各股東到案責令擔任債務當由兪　讞商之英包副領事判准給諭薛邁羅爲本案淸理員着登報將永安隆所有賬簿收管人欠欠人各欵淸理收賬後應虧數目照合夥營業辦法按股分攤 
[假冒商標押三月]  
　　英美烟公司查得寗波人賈君武在愛爾近路一百九十八號門牌屋内設立綸昌捲烟公司以劣貨假冒大英牌香烟在巿混售報由虹口捕房派探戴步祥協同西探目洋林十馳往抄出冒牌香烟二百包連同賈帶入捕房押至　　解由公共公廨中西官訊據原告代表律師述明案情請究質之賈供此項香烟係施紹　所製託我經售等語中西官以賈假冒商標已非一次判押西牢三月示儆冒牌香烟銷燬 
[俄人假造提貨單之察破]  
　　俄國人勒哈百夫因私造假提貨單向江海關冒廳汽車機器零件兩箱旋被海關辦事西員察悉於昨晨報請總巡捕房派令五號西探往將該俄人拘解公共公廨經關讞員會同美奥副領事向之詰問一過判該俄人存洋二百元作保聽候展期研訊 
[華昌煉鑛公司被控案之傳訊]  
　　美商懷德延海德禮律師在公共公廨狀訴華昌煉鑛公司東能希齡楊度譚延　譚澤團袁思亮梁煥均及已故之周扶九等不理將湖南地方路軌車輛抵押銀五萬兩及代塾各欵一案昨日下午二時半由陸襄讞會同美經副領事升座傳訊被告延台維司許理馬斯德丁榕等律師代表出席首由海德禮律師聲明原告未曾回滬本案請爲展期再訊華昌公司及譚延　等之律師反對謂華昌係註册公司股東不負責任且營業在點不在上海公堂是否有權管轄應先解决並將該公司向農商部註册之底稿呈堂海德禮律師接閱該底稿畢即稱底稿華文有（經理處設上海）字樣何以英文則不將此數字譯出被告費森律師遂稱　此係農商部譯文海德禮氏謂此種文件殊難發生效力華昌之律師又謂有見證可以到案證明該公司不在滬地遂由見證梁成煥王明忠李樹芳等相繼到堂作證大致謂華昌楝鑛公司上海之經理處從前係設於寗波路九號門首懸有招牌至一千九百十九年十一月三十日因房屋租期届滿始行消滅云云原告代表律師向各證人駁詰一過因時已暮中西官諭候續訊 
[汽車碾斃男孩之訊判]  
　　某經租賬房蘇姓之汽車夫前日午後一時許駕駛一千一百四十七號汽車在河南路橋南塊將一幼孩撞倒碾傷孩係該處某罐頭店主之子年方五齡名胡利順其父於今年二月身死母董氏祗有此子因董氏命十四歲學徒鄭聚林偕孩往外購買水　孩之叔胡寳昌之幼女亦與同出鄭左手携女而右手携孩行至途中適該汽車由北往南同時無軌電車由南向北鄭等見而心慌遂携男女兩孩奔過馬路而男孩即遭汽車後輪撞倒碾傷旋經九百八十號巡捕到來將傷孩送院醫治詎受傷過重當晚斃命胡家兩房祗此一子其母及叔莫不痛心昨午已由公共公廨李　讞會同美經副領事蒞臨虹口斐倫路騐尸所騐明尸體塡就尸格升座公位將一干人證傳案逐一質訊之下汽車夫殊無過失遂宣判曰騐得已死幼孩係被汽車撞傷身死訊據各供係死者從無軌電車後跑過馬路誤撞汽車後輪致軋傷身死除飭屬具結領尸棺殮外着車主撫卹洋一百元此諭 
[汽車撞傷少女與老婦]  
　　昨日上午下時半十八歲女子李桂英行經公平紗廠門前被五千零九十一號汽車撞傷頭部等處由該汽車送往同仁醫院醫治又有六十五歲老婦席氏昨日上午十一時半行經北四川路遭三百十八號汽車撞倒跌破頭顱血流被面由四百四十號印捕前來押令汽車載送受傷老婦往同仁醫院醫治旋即帶該汽車夫人捕房稟候捕頭發落 
[兩汽車夫違章科罰]  
　　汽車夫張阿三日前駕車至法新租界地方司機不愼將某甲所乘之自由車撞倒又沈耀生駕馳某號汽車至法租界誤走路線將老嫗某氏撞傷先後由捕查見以張等違章抄錄號碼回稟捕頭於昨日傳至法公堂請究詰之張等供認違章求宥中西官判張罰洋十五元沈罰洋十元充公以儆 
[輪船上破獲拐帶婦人案]  
　　寗波定海人於阿寳向在滬北木廠爲燒飯此次引誘二十六歲婦人邱向氏　帶所生三歲之子根生於昨日同乘新北京輪船往甬當爲救濟會偵探陳少廷到輪調查見其形跡可疑向之盤詰彼此言語不符嗣據該氏聲稱丈夫邱永富家住大統路吉慶里二弄第二家係在木廠爲小工頭此次實受於之愚該探乃一併拘送地檢廳請辦一面知照該氏之夫亦投廳候示午後經　檢察官訊供之下判於阿實邱向氏分别收押候究根生當廳交邱永富領回撫養候示 
[尋獲被人誘賣之妻妹]  
　　客民安玉連家居閘北四區二分署後面其妻妹劉嚴氏於今年三月十二日由江北原籍來滬住在安處至是月十八日劉嚴氏忽然失踪到今已有半載茲有人向安報告謂劉嚴氏被賣在實成紗廠附近　姓家中安即按址往尋果將劉嚴氏尋獲扭入警署詰悉爲婦人徐吳氏並陳長根誘出串賣飭警署將徐吳氏與陳一併獲案於昨連同原告併送地檢廳由檢察官訊供之下判令分别收押原告退去聽候核辦 
[大批箱茶陸續運滬出口]  
　　滬杭甬鎭路茂順泰轉運公司承運浙屬上江等處所産箱茶來滬運銷外洋經於六月間起運至十有底止共計運到箱茶十二萬七千餘箱均在上海南站卸車陸續由華運公司車送滬北蘇州河元記洋樓存儲然後報關出口並聞此項箱茶閘口方面尙有二千箱左右約在十一月中當可運竣矣 
[松江車站扣留之婦人]  
　　滬杭甬鐵路昨日（三十一）由滬開杭之慢車駛至松江站巡士李葆三見有一婦人上車形甚慌張似屬有人拐逃當將該婦扣留解送上海鐵路警務處由楊巡官略訊據該氏供姓翟楊氏年二十七歲宜興人餘供支吾當經楊巡官備文送至淞滬警察第二總區收訊並聞站警正在盤間該婦時忽有男子一人由站逃出不及追獲云 
[戲言害人自盡]  
　　浦中洋涇鎭高顧隆荳腐店挑水人淮陰人小余毛者素尙安分近日因捕獲大帮盜匪中有喬克玉一名爲伊表戚從前亦曾在該荳腐店挑水辭歇已久此次喬以爲盜被捕有好事者向小余毛戲言謂爾與喬盜親戚將來補緝餘輩亦要拘究等因致該人小余毛連日心神不寗畏懼恐慌遂萌短見於昨晨用菜刀自刎身死該店主高阿堂報告三區二分署經趙署員前往視察一過諭令地保莊鴻奎投地方檢察廳報請相騐 
[陸家嘴浦中發現二十年前之沉船]  
　　浦東陸家嘴外灘浦中近日發現沈沒輪船一艘船身露出泥外長約二尺許業經海關河泊司查得該沉輪係招商局之安定輪船於二十年前撞於大英兵艦失事沉沒者因陷入泥内無從撈起現因淤泥被潮水衝散以致發現間打撈工程頗非易等海關擬用炸藥轟毁以免阻碍航道云 
[麻袋店失愼]  
　　滬南萬裕碼頭裡街某蔴袋店前晚九時許不戒於火勢將燎原當由各區救火會聞警將救火器具馳往施救得即熄滅僅焚燬樓面兩間餘未殃及昨日已由該管一區一分駐所派警飭傳店主到來問明起火原因着令照章繳呈罰金云 
[席氏遺産糾葛之昨訊]  
　　席立功故後其遺産已成兩重糾葛因立功之父正甫遺産尙未解决故立功之遺産亦不能解决皆爲公共公廨所派之理賬員代管現立功之子席菉生欲繼續其父之滙豐銀行買辦職業延律師請求公廨諭令理賬員將立功遺産内之道契房屋交出俾充作買辦之擔保品而立功之弟席德輝席友于等則因立功遺産不盡屬立功個人所有反對其姪此項請求而執行席立功遺囑方面之人則對於此項請求表示同情昨晨由廨集訊各造到代表律師八人迨請求人之律師述畢請求理由時已過午其他各律師遂不及發言中西官諭改期提訊排訊 
[顧文奎領回逃妻]  
　　崇明人顧文奎之妻丁氏日前背夫捲逃匿居同鄕蔡兆良家現爲原告偵悉往領詎蔡勒索銀洋經顧報告法捕房飭探吳錦堂前往將蔡及顧妻丁氏一併帶人捕房昨解法公堂請究先由原告投稱妻子失踪後現始偵悉匿居蔡兆良家前往帶领詎蔡强索一百四十元否則不放領回是以報捕拘案請求訊究顧丁氏供實因丈夫虐待故此出外等語質之蔡兆良供原告之妻居住民人家已有月餘原告到來帶領令其償還飯資有之不敢勒索餘供支吾中西官判蔡罰洋十元充公丁氏交其夫領回管束 
[私藏烟士罰鍰]  
　　潮州人徐吉根在法租界卜鄰里内私藏烟土秘寗售賣事爲法捕房探目沈德福唐雲卿偵悉稟明西探同至該處抄出烟土二十四磅帶入捕房諭令交保昨日傳至法公堂請究先由西探稟明前情詰之徐供此土係製藥所用不敢私賣中西官判罰洋二百元充公烟土沒收 
[介紹新刋]  
　　識字掛圖 
　　湯濟滄君對於本國文字研究有年所創尋源學塾著有佳續現新輯『識字掛圖』一套内共十幅其所甄錄共約文字一千三百五十有八六書中指事象形曾意三類除與形聲有關係者外幾於搜錄無遺其所定指事象形會意形聲之界限暫以許愼「說文解字」一書爲標準因說文字之書更無有備於此書者此項『 
識字掛圖』於初學甚爲便利不可謂非有功於國學也每套售價大洋四角批發另議出版處上海外日暉橋織呢廠街尋源學塾 
 
 
 

Page 16

 
 
第一萬七千八百五十號;中華民國十一年 西曆一千九百二十二年十一月一號
星期三 * *[誌謝]  
　　昨承銀行週報社惠贈第二七二號「銀行週報」一册又上海總商會惠贈第二卷第十號「上海總商會月報」一册又商務印書館惠贈第十九期第十七號「東方雜誌」曁第八卷第十一號「婦女雜誌」各一册又新重慶路之警民書局贈周桐莊君編撰「小說精華」曁王天恨君編　之偵探小說「無形盜」「蒙面女郎」各二部誌此併謝 
來函 
[郵電加價駁議]  
　　交通部對於郵電寄費妄肆增加中外人士譁然駭怪反對文電絡繹不絶郵電事業雖含有營業性質然其要旨在謀人民之便利灌輸文化不得專事牟利譬如鐵路通都大邑·商貨繁多者固應建設即邊僻之地無利可言亦不可不謀交通之便利蓋國家經營事業注重人民利益義應如是也由是觀之可知郵電事業亦應以便民爲主不應問利之有無·即爲免虧累計但求收支適合足敷應用可耳不應額外求利况今之郵電事業均非無利利且甚豐更安有加價之理由乎 
　　就郵政言近數年中皆有盈餘更查民國十年郵政報告普通郵件較民國九年增三千八百九十一萬六千二百九十件掛號郵件較九年增一百八十七萬一千六百六十件快遞郵件增四十三萬八千三百四十件保險信函增　萬三千一百三十三件總計增加四千一百二十二萬九千四百二十三件此增加之四千餘萬件皆寄往外埠者均照普通每件三分計增收者已在一百二十萬元以外而掛號快遞保險等件尙不止三分也又木城郵遞之件亦增三百六十九萬四千五百六十件以一分計亦增收三萬餘元又十年份郵局收寄之包裏較九年增三十五萬三千四百四十件又開發加内滙票增九百五十一萬五千三百元寄費滙費隨包裏滙票之多寡爲比例其增收之費亦必甚多歷年郵政已有盈餘十年份收費免增盈餘之豐自無待言更就郵政言中國電報近年頗發達據八年度交部統計表已盈一百餘萬元兩年以來添設新局漸多且各地受戰事影響巿塵多變商家報告巿價或辦貨止貨多用電報商電收入較前倍增每歲盈餘早已超過百萬郵電兩方盈餘皆有增無減乃忽加價豈非竭澤而漁者乎 
　　更以外國之例證之各國電費在國内地方互相傳遞者重費皆較中國爲廉即如日本國内互遞電報和文假名十五字以内收費二十錢（兩角）歐文五語以内二十五錢（兩角半）較之中國每字須一角二分者尙不到二分之一若與新增之價一角五分比較直爲三分之一相差豈不甚鉅又各國對於新聞電皆極優待各大商埠且有設無線電臺將所得消息公布者他人之啓迪民智輔助新聞事業如彼而我國乃務求阻塞遏抑心理不同抑何至若是之甚乎 
　　以中國郵電之取價論已較他國昂貴而種種不便則爲他國所無約法第六條第五項『人民有書信秘密之自由』然而各地郵局電局多駐有檢查員書信則公然拆閱電信則任在意删除且因此檢查之故往往耽延時日貽誤非細至於新聞信電受害尤甚此雖非郵局電直接之過然郵局電局對於人民能無抱歉今尙欲加價豈毫無已愧心乎又如電局對於官電商電妄分等級不以到局之先後爲次第遇有官電商電即不免壓擱往往商家 
接到電報有較郵寄爲遲者即出資三倍之急電亦竟有隔日始到者查商電多簡官電則長篇累牘少者數百字多者數千字若先發商電復發官電耽延時間甚少反之商電爲官電所阻則需時甚久且官電多泛論無當之言無時間關係商電則關係營業斷難遲延電局乃不權衡輕重豈能辭其咎至於新聞電報電局直視爲不足道遞送遲延鈔寫訛誤不可究詰在彼以爲新聞電費少因而輕視殊不知優待新聞電乃萬國通例所謂優待者即納費少而所享之利益與他人相等是也今以優待之故遂有藐視之心所謂優待者何在譬如學校之中有優待學生而免收學費者然其敎育待遇則無殊異若謂免費之生即不妨敷衍授課不求精詳有是理乎 
　　交部之加價以爲一信一電所增不多人民必不注意然吾人試一核算則終歲所出必較則騾增豈能默爾而息今加價之期已迫吾民同受增加負擔之累不可不共起而力爭也 
中華職業敎育社通訊 
　　社址上海西門外方斜路三四八號 
　　敎育與職業雜誌第三十七八期出版通告 
　　本社輯行敎育與職業雜志本年自署期停刋以來現第三十七八兩期已同時出版凡同社諸君其已繳去今兩年社費者均寄贈一分倘未收到函示當即補奉（有多人地址不詳無從寄遞亦有地址變更者所寄雜志已經郵局退回均請開示通訊處）第三十七期專紀濟南職業敎育會議情形第三十八期爲農村職業敎育號每册售銀二角郵費本埠半分外埠一分倘荷同志采購請與本社接洽可也 
公布欄 
[江蘇高等審判廳]  
　　民庭判决高念　等與高念德爲田土紏葛上訴一案（判决主文）本件上訴駁斥第三審訟費由上訴人負擔馮仲金與馮效煊因田牵涉訟不服第二審判决上訴一案（判决主文）本案上訴駁斥第三審訟費由上海人負擔錢文卿與沈福卿因利息涉訟不服第二審判决上訴案（判决主文）本案上訴駁斥第三審訟費由上訴人負擔（以上十月二十八號）丁國璋與王志元因租屋紏葛上訴一案（判决主文）本件上訴駁斥第三審訟費由上訴人負擔季步林等與季保全因房屋及基地涉訟上訴一案（判决主文）原判廢棄本案發交吳縣地方審判廳更爲審判（以上十月二十九號） 
[江蘇高等檢察廳]  
　　批示李如楷呈悉已將証書等費滙呈司法部核收請領矣仰即知照此批黃玉甫狀悉前已明白批示矣毋庸多凟此批湯夢熊提出上訴此由呈遞一狀業經本廳查閱函送同級審判廳核辦仰即知照此示（以上十月二十八號）王關生狀悉查此案係由審廳正式判决並非聲謂再議之件所請申送總檢察廳之處無此辦法仍難照准此批賈大生狀悉據訴各節究係若何實情仰候令行江陰縣知事迅予秉公法辦此批阮福奎狀悉此案前據靑浦縣知事呈送卷宗到廳業總本廳查核令交上海地方檢察廳就近依法檢驗在案仰候復到再行核奪此批蔡茂芝狀悉姑候再行送審核辦此批王繼澄等狀悉案已迭次明予批駁毋庸多凟此批胡懷由狀悉該民對於原判如有不服應即向原縣法定期間内聲明上訴所請核與法定程序不合未便照准此批（以上十月二十九號） 
[江蘇高等審判檢察廳]  
　　布告本年十月二十九日奉司法部勘電開司法印紙交郵代售一案於馬口提出國務會議通過暫行緩辦仍由各廳處縣直接　售在案　呈明大總統並咨交通部轉令郵局截止發售並將所餘印紙就地點交各該司注　門外合亟電令該廳處於奉令後即日設立法印紙　售處一所其審檢兩廳即由該兩廳共同組織所有貼用辦法仍照新章辦理在司法印紙未領到以前按照應貼數目先給收據交各該納費人收執一俟印紙到後即行照數補貼但在郵局未移交前當事人仍由郵局購貼印紙者亦應一律收受仰轉令所　並布告人民一體遵照等因奉此本兩廳定於十一月一日實行發售除電令所屬各　遵辦外合行布告人民一體知嗣後貼用司法印紙毋庸再向郵局購貼應即逕向　兩廳發售處購貼毋違特此布告中華民國十二年十月日廳長朱讞文廳察　訏受衡（以上十月三十一日） 
[上海地方審判檢察廳]  
　　布告爲布告事一月三十一日奉江蘇商等審判檢察廳陷電開奉司法部勘電司法印紙交郵代售暫行緩辦仍由各廳處縣直接發售所有貼用辦法仍照新章辦理在司法印紙未領到以前按照應貼數目先給收據交各該納費人收執一俟印紙到後即行照數補貼飭於十王月一日實行等因奉此茲本兩廳遵於十一月一日先由收發處　售塡給收據關於審判費及聲請聲明費執行費鈔錄送達費及罰鍰暫歸審廳辦理民刑書狀掛號費罰金刑事請求鈔錄費暫歸檢廳辦理合行布告訴訟人等一體遵照特此布告中華民國十一年十月三十一日廳長梅詒榖檢察長車顯承 
　　布告爲布告事本兩廳辦公時間遵照部章自十一月一日至翌年一月二十八日止每日以上午十時半至十二時半下午一時半至五時爲率合行布告訴訟人等知悉所有投遞狀稱等事務須遵照上開時間勿得自誤特此布告中華民國十一年十月日廳長梅詒榖檢察長車顯承 
[上海地方審判廳]  
　　批示一件李頌夫狀請傳案更正給領由查卷内並無該民呈案之合同前經當庭諭行着檢出收証並呈明交案日期又稱不能記憶何能以何然領有合同兩紙即妄指一紙爲該民呈交之件所請飭轉更正碍難照准此批一件徐炳筌狀請執行由准予傳追此批一件孫明福狀保孫金海由准保此批一件陸佩生狀爲執告印封已被人撕去由已庭諭矣此批一件蔡根根狀請飭吏拘案給領由候再票傳核辦此批一件梅增福狀請暫緩執行由着即自行遷轉交欵免干未便切切此批一件張沈氏狀請迅賜查封由查此案正在派吏執行所請暫從緩議此批一件虞志瑞狀請給領由准予繳証來案具領此批一件載信純狀領案款由准領此批一件張丙炎狀請銷案由准予銷案請領各件着即繳証來案具領此批一件洪恆書等狀請給領証物由准予繳証來案具領此批一件馮春記狀委馮步靑代理由准予委任此批一件胡幼菴狀交查封費由准交此批一件施明山狀請傳主債務人執行由查閱原卷該聲請人並未向主債務人訴追所請未便照准此批一件凌鳳山狀請迅賜啓封由已傳到施明山限令五日内另覔儲藏室呈請本廳啓封矣着限知照此批一件劉李氏狀請再予寬限遵交由查本案已一再寬限何能再緩所請不准此批一件蕭步高等狀交案欵由准交此批一件劉毛弟狀請給領由案已票傳仰該民届時遵傳到案可也此批一件儈光鑑狀請給領單據等件由狀悉候傳案給领此批一件徐前氏狀請銷案並予給領費洋由准予銷案前繳費洋二十元除扣去被告特别代理人應支公費洋二元外餘洋准予繳証具領此批一件徐楊氏狀請迅予嚴厲執行由查本案已疊予飭吏傳拘無着究竟該債務人是否未經出外仰候再予飭吏會同該民前往指拘另案呈騐糧串契據准予發還並着來廳具領可也此批一件楊幼坡狀請依法執行由候飭吏執行此批一件宋炳榮等狀爲檢呈証據請求移縣查騐由狀悉原單已函請上海縣公署查驗所呈田單三紙半旣非本案直接証據自無送騐必要所請併行移送之處碍難照准此批（以上十月二十六日） 
　　布告爲布告召買事照得施明山訴莫結田擔保斜葛一案業經本廳將莫結田所有隆孟木廠内之動物實施查封並選派鑑定入鑑價在案茲特定於十一月三日在閘北東寳興路地方當衆拍曁凡居民人等欲買是項物件者仰即携帶現洋遵期前往該處承買人有二人以上時則以價額最高者爲適法承買人當塲繳足價洋承買物件立予具領仰居民人等一體知悉特此布告計開㈠目的物動産（另有淸單）㈡目的物所在地閘北東寳興路㈢最低價額洋四十元以上㈣領看人債權人施明山住北福建路一百五十號承發吏孫益嘉民國十一年十月日廳長梅詒榖 
　　布告爲公示召買事案查本縣受理徐惠症與沈季璜賠償綫租一案業經判决確定沈季璜抗不履行又經本廳函託浙江德淸縣將沈季璜寄存在該縣屬新巿鎭徐惠平開設之仁記電燈公司内　子烟囱打水機石版退而兵發電機共五件實施查封鑑價　千元召買各在案茲因承買無人由徐惠平聲請减價再行召買前來經本廳核減原價十分之二定最低價額爲二千四百元除仍函託德淸縣依法辦理外合行布告商民人等一體知番倘有願買前項動産者可逕投德淸縣聲請領看並繳價標買一經拍定即可移轉警業切勿觀望白誤特此布告中華民國十一年十月日廳長梅詒榖 
　　公示送達（全文在本廳揭示塲公布）（民庭）一件判决朱鼎臣　　鳳生房程紏葛案件（主文）何鳳生應給付信業公司洋二十八元交由朱鼎臣收受訟費歸何鳳生負擔本判收宣示假執行右仰被告人何鳳生知照中華民國十一年十月二十七日 
　　民庭判决一件裁决吳葑漁與奚嘉　債務上訴聲請展期一案（主文）一件聲請駁斥聲請費用歸聲請人負擔一件决胃鵬程等訴柴阿志等貨欵紏葛一案（主文）胃鵬和崔春華崔蓉團負擔一件判决王金氏阿志之請求均駁斥訟費由胃鵬程崔春華崔蓉圃負擔一件判决王金氏與羅浩卿房租涉訟上訴一案（主文）本件上訴駁斥一件判决李松山與願趙氏因經界紏葛上訴一案（主文）原判廢棄被上訴人在第一審之請求駁斥本案訟費由被上訴人負擔一件判王松山與葉趙氏等賠償損失涉訟一案（主文）葉趙氏應賠　王松山洋二十元王松山其餘之請求駁斥本案訴訟費用歸王松山葉趙氏各半負擔本判决宣示假執行一件判决趙　生與宋英　　會欵紏葛一案（主文）宋英道應償還趙寳生會欵洋一百元訟費歸宋英道　　一件判决江和茂與沈德季回欠欵紏葛一案（（主文）被告人應償還原告人貨欵及造價洋二百六十二元七角七分原告人假執行之請求駁斥訟費由被告人負擔一件判决周阿大訴楊張林借欵紏葛一案（主文）楊張林楊張華應還周阿大本洋一百元共利息自去年陰曆正月初三日起照每月二分付至償淸之日正介不得超過原本周阿大對於楊龍生之請求駁斥　費歸楊張林楊張華負擔（以上十月十八日） 
[上海地方檢察廳]  
　　公告本日提起公訴案件共二十三起㈠侵入竊盜案被告戴五㈠侵入竊盜案被告陳意堂㈠侵入竊盜案被告曹振海㈠鴉片烟案被告吳炳　等㈠强盜案被告願喬生㈠傷害案被告王汝藩㈠傷害案被告朱貴寳㈠傷害致死案被告李朝才㈠强盜案被告崔桂香等㈠侵占案被告孫長林㈠鴉片烟案被告吳金海等㈠鴉片烟案被告陳高氏㈠鴉片烟案初告馬促伯㈠鴉片烟案被告楊先祈㈠和誘　被告秦永生㈠鴉片烟案被告王阿立㈠竊盜案被告單海和㈠竊盜案被告龔大等㈠竊盜案被告蔡金奎㈠竊盜案被告張阿三㈠鴉片烟案被告視章松㈠侵占漂流物及故買贓物案被告蔡文由等㈠詐欺取財案被告宋鳳鳴等（以上十月二十八日） 
　　批示孫王氏狀悉候傳案訊明核奪此批徐德才狀悉本案聲請易科業經同級審判廳於十月十九日裁决駁斥在案毋庸多凟此批顧關林狀悉案已起訴候送同級審判廳核辦此批曹榮華狀悉該民如果有傷仰即來廳報驗此批陸金林狀悉被告旣逃逸無踪本應無從核辦茲復訴請姑准嚴緝此批何金順狀悉何陳氏犯重婚罪業已判决執行有　該民何得具領所請應毋庸議此批楊俊生狀悉附件均悉本案雖經同繳審判廳判决駁斥然刑事之認定事實不受民事所拘束不得援爲根據所請應毋庸議此批付件發還願廟根狀悉案已起訴仰即知照此批　永泉狀　爾姊與陳張氏是否婆媳自係本案先决問題仰仍遵照前批可也此批吳林氏狀悉仰覔妥保來廳聽候核辦可也此批宋王氏狀悉案情重大所請交保之處未便照准此批（以上十月二十八日） 
　　公告本日不起公案件共一起㈠輕微傷害一案原告顧澤峯被告邱隆炳又本日提起公訴案件共二起㈠吸食鴉片烟案被告人吳王氏㈠竊盜案被告人小毛弟等（以上十月三十日） 
　　公告本日提起公訴案件共四起㈠管利略誘一案被告人沈觀氏等㈠傷害案被告葛世玉㈠鴉片烟案被告周朱氏等㈠竊盜案被告王阿三等 
（以上十月三十日） 
　　批示路子山狀悉查爾女被人和誘前據供明不願告訴業經處分終結在案姚某如再有誘拐行爲屆時再行訴請核辦至有無聚睹事實並無憑據所請傳究之處未便照准此批孟錫珍狀悉候偵查核辦此批王道才狀悉案已起訴並經送達在案仰即知照此批陸芝亭者爾子少亭親自到案訊明再行核辦此批沈阿惠狀及附件均失查刑事訴訟條例第三百七十八條之規定提起上訴應向原審法院爲之本廳未便直接受理此批王錦盛案經起訴靜候判决此批薛周氏狀悉據訴情節於法不合所請應毋庸議此批（以上十月三十日）王家宣狀悉案已判决執行仰即知照此批　　楊大正狀悉案已起訴候送同級審判廳核辦此批陳春山等狀悉廳候偵查此批顧錢氏狀悉案已飭傳仰邀証人王四遵限來廳以憑核奪此批　　小毛方狀悉案已起訴仰候判决所請交保之處未便照准此批嚴阿春等狀悉案已起訴仰候判决所請交保之處未便照准此批徐維狀悉仰即邀同爾妻曁李鶴文李杏枝李恆愷姜曹氏來廳候訊此批龔占鰲等狀悉仰覓妥保來廳聽候核辦此批朱凱士已訊諭矣此批楊江發案已詳訊爾與張氏所供種種不符爾並有略誘嫌疑毋得朦凟此批錢金奎着爾子金昭親自到來聽候執行此批王金子仰照前批多凟無益此批（以上十月三十一日） 
[上海縣公署]  
　　批示瞿聯元等呈爲公訴無期叩求咨催以恤商　由批　保張松伯等業經斥革至該民等呈控之案前已咨送法庭應由法庭提訊未便咨催此批　　張生棠呈爲願充籍間夫頭請求核准由批呈悉候查明該處情形有無設置地頭之必要再行核辦此批邵尹氏呈爲養膳不供子媳兒毆請求傳究由批據呈如果屬實該氏之次子以康次媳沈氏均屬不合惟本公署不兼司法姑着持批投請　保押令邵以康沈氏交出養膳並向該氏服　痛改前非俾爲母子如初倘其怙恶不悛即日赴法庭呈請拘究可也仰即知照此批駱貴生呈爲抄呈升科單據請迅催丈勘由批呈及抄單均悉候抄發委員知照此批邱崗呈爲朦請給示請核准停給由批呈悉滬南旅館聯合會前據呈繳改選職員修改章程經同業全體議决粘附報紙通告呈請備案給示因予批示照准在案來呈牽涉該會公欵爭執旣已具訴法庭毋庸來縣多凟所請不准此批 
[淞滬警察廳]  
　　批示談李氏批據呈已悉查爾夫談阿雪於案發後因病身死則公訴當然消滅准予飭區派警查明屬實即將蔡祥生核釋可也徐孫氏批來呈悉據訴各節如果實在殊屬倫常乖戾仰候飭區查明具復核奪林德高　據呈各節無此辦法未便率准備案仰即知照徐寳記徐輔記兩呈批准予撤銷免議 
 
 
 

Page 17

 
 
第一萬七千八百五十號;中華民國十一年 西曆一千九百二十二年十一月一號
星期三 * *   
 
 

Page 18

 
 
第一萬七千八百五十號;中華民國十一年 西曆一千九百二十二年十一月一號
星期三 * *自由談 
[座右銘] [  呂坤]  
爭利起於人各有欲爭言起於人各有見 
雜談 
[說傀儡] [  舒景觀]  
　　嘗觀提線戲竊有所感焉 
　　所謂提線戲者傀儡戲也幕中人提之上下使之動作傀儡本無戲之可能幕中人利用其爲傀儡而已 
　　雖然傀儡無知奚足怪獨彼袞袞執政諸公事事仰武人鼻息唯命自聽者初承擁護以登台繼遭排擠而下野前仆後繼身爲傀儡而不悟是可哀也（却酬） 
閑話 
[國際聯合會第三屆開幕記（六）] [  鷦寄客]  
　　第四種特色爲『頭巾與帽』西俗入室均須脫帽但印度代表藹野Ｓｉｒ　Ｐ·Ｓ·　Ｓｕｖａｓｗａｍｙ　ｗｉｙｅｒ律師金邊白長巾之纏頭與波斯代表大詩家利槎公爵Ｌｅ　ｐｒｉｎｃｅ　ＭｉｒｚａＲｕｚａ　Ｋｈａｎ　ａｕｆａˉｄｅˉＤｏｗｌｅｈ之黑羔皮圓高帽獨能以其國性巍然翹異於人婦人入塲不必脫帽因代表席女帽之多亦足以見女權之日就發達如暹羅秘書高逸琵琶女士Ｍｉｌｅ　Ｌｕｂａｄｈ　Ｋｏｓｈａ即暹羅代表駐義公使之女公子風氣漸開學識自廣我中國代表方面前届大會有顧少川公使夫人黃惠蘭氏蒞臨大會之接待室本年聯袂至者有唐心畬黃子誠兩代表之夫人及女公子駐比公使王石蓀之夫人駐英代使朱兆莘之夫人懸想他日東亞諸國之夫人女士必更有起任帮代表或秘書者誠足爲女界之福音也 
　　大會塲重要人物不勝枚舉先就委員會六股長言其生平事業亦足有叙述之價値第一股長義大利代表薛露葭公法學大家羅馬城名敎授也第二股長波蘭代表許師國Ｗｉｔｏｌｄ　Ｃｈｏｄｚｋｏ博士乃以良醫兼良相曾任華賒首都衛生學大會會長成績甚富第三股長古巴代表多領倍納Ｃｏｓｍｅｄｅ　ｌａ　Ｔｏｒｒｉｅｎｔｅｙ　Ｐｅｒａｚａ爲海牙公斷法庭力主裁減軍備之一人第四股長丹麥代表查爾Ｈｅｒｌｕｆ　Ｚａｈｌｅ爲法律家兼財政家第五股長坎拿大代表斐爾庭Ｗｉｌｌｉａｍ　Ｓｔｅｃｅｎｓ　Ｆｉｅｄｉｎｇ現長財政原係報館總理第六股長荷蘭代表勞同男爵ｌｅ　Ｊｏｎｋｈｅｅｒ　Ｌｏｕｄｏｎ運動和平輿望甚著大會選舉分爲數次計選得者六股長六副股長六副議長一正議長共計凡十九人開會第一日尙由荷蘭代表勞同推出各國全權委任狀審查員六人亦經全體贊成中國唐總代表在復即六人中之一人也 
歌謠 
[小扇子再出風頭歌] [  楓隱]  
　　中華民國有把小扇子本是采芝仙翁座下大弟子翻江倒海號專家乘風縱火擅長技一扇南北動干戈二扇直皖戰爭起自從遁入啤酒瓶（謂太陽啤酒瓶也）引魂幡底游魂寄不知何時逃出天羅地網來又到閩江把那戰雲來扇起許仙官王道士都與小扇供驅使一齊殺到福州城趕走了根深蒂固鐵拐李鐵拐李綽號臉厚雞葫蘆裹弗裝仙家藥反裝了許多黃黃白白金子和銀子把那全省民脂民膏都吸盡吃得腦滿腸肥漲了一身黃油走起路來上氣弗能接下氣受了小扇一陣鬼頭風身體臃腫一蹺一拐恐怕逃弗及（讀如忌）狗極跳梁急智生就演了一齣割鬚棄袍舊把戲咳中華民國扇子多屈指數來實在數弗及（讀如忌）王烟客畫扇弗能保護包公頭康聖人葵扇不過演了一齣復辟戲若論扇子當中頂兒尖兒第一那摩温總要算那小扇子屢蹶復屢振再接又再厲一部建國眞詮宛比扇面上的名家書上下落欵要把孫段二老名字署人家都說秋風一起紈扇捐這把小扇子的風頭偏偏出在秋風裏孔明羽扇不足奇王珉團扇不能比惟有羅刹洞中鐵扇公主芭蕉扇庶可齊驅並駕稱做難兄與難弟咳小扇子小扇子你眞可算中華民國大驕子袛恐將來把那神州赤縣扇成一座火燄山扇兮扇兮爾亦將變片片蝴蝶飛 
小說 
[社會小說人間地獄（二三七）] [  娑婆生]  
　　第三十二回濁酒三升矯娃宣肺腑羅衫半截雅客步平康稚凰等人聽了他的話莫名其妙赴忙的依着他的話低下頭來瞧只見棲梧穿的那件月白熟羅長衫後面下半截已是不知去向長頭只剩了三分之二再一細瞧那不見的半截明明是被人剪去的華稚凰道你大槪是貪圖小便宜坐的西門電車遇著剪綹的以致受此損失趙棲梧笑道這並不是外來的剪綹是河東獅牌剪刀剪的這一句話說得嘯秋稚凰等人全笑不可仰嘯秋道想不到嫂夫人刀尺聲中自出心裁的替你做了這一件改良長衫棲梧坐下來道你别再挖苦我了蓮孫道剪了這一半截羅衫是什麽原故你們大家笑了我還有些不慬棲梧道你眞是笨伯了索性我自家招認了罷說著喝了一口茶道内人聞得同鄕親友說起我與𤫩芸結了不解之緣因此飛將軍從天而降前來實行監督他查也查不出什麽道理和我無可如何却絶對的禁止我出門只許有通信的自由不許有出入的自由蓮孫你想我豈是關得住的人我一方面不抵抗閫令一方面我覷著空子依舊溜之乎也行動自由夫人見我不遵命令氣急了將我的長衫一槪收起無論如何短衣總走不出來這一來可眞辦苦了我耐著心腸在家住了一個多月沒出來然而我却有自得之趣這一個月裏詩做得狠多停一會背幾首給你們聽聽酒也喝得不少喝得脚上濕氣大作華稚凰道這一來到便宜你詩酒風流了趙棲梧道作成了詩酒兩字罷了風流兩個字眞一些兒沒有蓮孫道你說了半天只說了一個月以前的事今天這半截長衫的原因並沒交代棲梧笑道别忙待我慢慢告訴你前一天家鄕有一個長輩親戚來看我我下樓接見萬萬不能短衣相迎商量至再總算取出這件長衫給我也是我不好得著這個機會便穿了這件長衫以送客爲由跑了出來等得回去大受責罰夫人一怒便用杭州張小泉的快剪將這長衫剪去了半截隨手向榻上一摜道瞧你能穿不能穿一宿無話老實不客氣我今天就披了這件不完全的長衫出來了究竟還有四分之三像長衫迎面瞧時或坐了下來粗心的人一時還瞧不出並且後面下半截沒有遇著走下電車樓梯却非常便利所以我反覺其便狠感激夫人替我玉手親裁呢碧嫣聽到這裏也忍不住的掩著嘴格格的笑個不住姚嘯秋笑道懼内如君也可以算得脫了火氣柯蓮孫道懼内這件事狠俗像棲梧這樣懼内帶着幾分名士氣便覺懼得俗不傷雅大家說起來總覺其事可傳其人風趣千載下猶令人想望丰采華稚凰道這件事好在棲梧是穿著來逛堂子見得出棲梧的價値倘若他穿了去上衙門或則去干謁什麽權要那便索然意盡正說到這裏一陣鈴響程藕舲忽然來了柯蓮孫道咦今天你不是在薇琴那裏請客爲什麽擅離職守程藕舲道我正因爲請客的事親身趕到這裡來蓮孫忙問什麽事藕舲道第一先問你爲什麽還不到我那裡去蓮孫道這裏坐一坐就來蓮孫道第二呢程藕舲還未回答一頭暼見碧嫣忽的驚詫起來喊了一聲啊唷正是 
　　男兒落拓成名士詞客牢騷走狹斜 
不知程藕舲見了碧嫣爲何驚詫且聽下回分解 
[隨便說說] [  瘦鵑]  
　　綁票河南的匪猖獗極了本來綁票綁綁富翁和富家子弟現在卻在彰德城内把營長綁去了這樣鬧下去時我看匪勢越鬧越大免不得要蔓延到各省匪的眼光恰又注在剿他們的一般人身上如此各省的督軍倒有些危險一個不小心就被匪綁了去勒贖幾百萬幾千萬政府旣沒有這麽許多錢去贖督軍們的家族怕也出不出這麽一大筆錢那票可就要撕了要是各省都是如此豈不是倒實行了廢督的大政策麽亞們 
 
 
 

Page 19

 
 
第一萬七千八百五十號;中華民國十一年 西曆一千九百二十二年十一月一號
星期三 * *   
 
 

Page 20

 
 
第一萬七千八百五十號;中華民國十一年 西曆一千九百二十二年十一月一號
星期三 * *常識 
常評 
[吳語考（四）] [  老圃]  
　　唐人輕吳語李涪刋誤譏陸法言切韵爲吳音且謂吳氏之言如病瘖風而噤每啓其口則語淚喎呐可謂醜底矣然當時商定切韵諸人固皆北籍豈肯盡用吳音而吳音本中原舊音亦豈能盡屏吳音李涪之祖若宗亦未嘗無語淚喎呐之時特數典而忘之耳近世楊愼喜引李涪語淚喎呐之語以譏吳人豈知唐時中原語經宋南渡以後又傳於南方變爲語淚喎呐而當時唐人所謂語淚喎呐者亦經變遷而漸失其舊矣試徴之慧琳一切經音義當知唐人所謂吳音者不必爲今之吳音而唐人所謂中原音者亦不必爲今之中原音一切經音義謂貓莫包反江外吳音以爲苗字今不取然今日吳音皆讀莫包反不讀爲苗也一切經音義謂打德冷反秦音德耿反江外吳音爲頂今不取然今日吳音言打實近德冷德耿二反未聞讀打爲頂也而北人讀打又不作德冷德耿二反而作都瓦反是北音傳入江南而北人又造新音也一切經音義謂螫式亦反關西行此音又呼各反山東行此音然今日吳人亦讀螫爲式亦反此本於經典釋反亦可知陸德明兼采各方之音非讀入聲者皆吳音也一切經音義謂額雅格反幽州人呼額爲鄂今江外吳音呼額爲訝並邊方訛也然今日吳人讀額尙與雅格反近不讀爲訝也一切經音羲謂虹胡公反江東音絳然今日北音皆讀絳吳人讀昫略如郭璞之雩但吾鄕有虹橋土語相傳讀絳是亦可知唐時江東讀絳慧琳之言亦非誣也 
道德 
[可敬的靑年] [  李𡌴淸]  
　　王君丹平余之同學友也天資穎悟好讀書在校試輒冠羣曹待人接物和藹可親以故師友咸愛之年十四與余同畢業於縣立高小學校乃相偕負笈海上滬地素稱繁盛之區洋場十里到處奢華他學生處此鮮有不爲物誘至月費數元之資作遨遊之用固習以爲常無足怪者顧王君則自來滬求學後從未涉足藝場梨園一步也其節儉如是然苟有必須之應酬則亦未嘗少省若校中振濟會之徴捐則尤慷憶解囊不少吝惜嘗謂人曰吾人使用金錢當先撫心自問有補於事否有益於人否無補於事而惠不及人雖一文不當妄費也苟以吾之費而有所補益則金錢本貴流通視錢如命豈非吾輩所恥哉其明識也又如是今歲春三月王君返里迎娶余心竊憂之恐其戀家室而荒學業蓋兒女之柔情足以消英雄之壯氣裙帶之束縳殊可畏也詎知不一星期卽來校孜孜兀兀不減前時遇有假日亦未嘗言旅余由是益敬其爲人乃觀今之靑年學生每以新婚燕爾蜷伏家園度其甜蜜之歲月棄其寶貴之光陰遠大前程付諸流水可不惜哉如王君者能有幾人耶王君眞可敬之靑年也因有感而書此（乙種酬） 
[西方格言（三四一）] [  謝介子選譯]  
　　學爲工且學忍耐（郎泛蘿）（Ｌｏｎｇｆｅｌｌｏｗ） 
　　已過之苦痛轉成可喜之經驗（英吉利諺） 
　　習惡每不用求師（丹麥諺） 
　　毋視表面而判斷（英吉利諺） 
　　盲者自盲光自光（德意志諺） 
　　需要生羣動（英吉利諺） 
　　太急與良好不能並立（德意志諺） 
　　犯罪往往自罰（英吉利諺） 
　　酒如果佳不需沽者喚售（意·德·西·葡·荷諺） 
　　能恬適者可長生（茁律顚）（Ｄｒｙｄｅｎ） 
衛生 
[健全胃腸法] [  王亦民]  
　　我國人患胃病者多矣此實最可憐之病因胃病乃短壽之一大原因古語云『民以食爲天』無論何物苟不藉胃之消化力以吸收其營養雖日御膏粱無異枵腹可知食與界二者之功用必互助而益彰蓋胃腸有病者身體無由攝取養分身體旣無由攝取養分則無抵抗外界之力各種疾病必相繼而來外人謂萬病起於胃此言却有至理如何能使胃腸健全述其方法如左 
　　一食後勿用腦力 
　　一食物宜細嚼 
　　一食飯勿用湯呑下 
　　一每餐相隔至少須六小時 
　　一勿使胃腸過於疲勞（不食雜物） 
　　一早起後飲溫開水一杯以淸潔胃腸 
　　一勿食腐敗之物 
　　一勿暴食暴飲 
　　一難消化之物宜少食 
　　一宜多食新鮮之蔬菜 
　　一不慣食之物不食爲是 
　　一無胃腸病者不可廢止朝食（無胃者消化力强 
　　若僅進二餐不能供給全身之營養） 
　　一食後勿爲激烈之運動 
　　一有胃病者萬勿妄用藥房上現成之胃藥 
　　一大便每日依時一次 
　　一睡眠前行腹部運動（乙種酬） 
經濟 
[儲欵購路之一法] [  章蔭庭]  
　　膠濟鐵路爲日人所佔華府會議時經吾國代表之力爭日人方允吾國以三千萬限五年贖回此大槪人人能知之毋待贅言矣現惟籌欵贖路爲第一要務雖有少數愛國之士作種種籌欵贖路之運動本欄亦時有籌欵贖路之辦法登載而實行者卒不多覯故收效亦鮮今有一法予已先自實行之矣用敢告國人以資提倡焉 
　　予家僅小康今年秋初爲予妹出閣而予之父母議定以五百金爲予妹置辦妝奩予即乘間進言曰當此籌欵贖路急不容緩之時曷若於妹之妝奩項中提出幾成投作贖路之基金比較置不急需之衣物似爲合算也予之父母頗韙予說事聞於妹予妹更極願意此舉於是實行提四成（按四成爲二百元）投入銀行作將來贖路之基金而予妹即可爲將來贖回膠濟鐵路時之一股份人也予思賠送妝奩其數自百元以迄十數萬元不等此舉能推廣行之收交蓋亦可觀予願國人遇有子女婚嫁事（此處指男子婚娶亦在内）應起而實行之或減省婚娶之費用或提取妝奩費之若干成投作將來贖路之基金旣可爲子女植將來極穩固之利益復博得愛國之美名一舉二得又何樂而不爲哉（乙種酬） 
[商業問題之研究（續）] [  吳東初]  
　　零購學（一一四）廣告與陳列上之協助（十五）内部陳列　　吾前於店窗陳列討論極多大槪情形諒已爲吾人所熟知茲特再進一步研究商店内部之陳列也窗橱陳列不啻講究外觀使買客路過不得不停足稍視至其停視之久暫與夫停視之有無結果全在店窗之陳列如何以及店之門面觀瞻如何耳 
　　外部陳列足以使人注意則人將進内詢購貨物矣假使内部暗昧不明或貨色堆疊不齊其中空氣毫無表示歡迎買客之氣象則所謂做生意之方法只知其一不知其二其於營業上手續仍未經辦齊豈非爲山九仞功虧一簣乎 
　　故商店不論對於店内外部都當特别注意陳列一事旣爲使人注意與啓發其欲買之心則内部佈置萬不容緩吾曾見某店店窗陳列固極佳内部陳列亦復不惡時近冬季椅凳均換絨面火爐裝置齊備盆景梅花分置櫃上各部貨色整理淸潔滿店空氣含有無窮安舒狀態再加店員招待殷勤買客不入其門則已苟入其門多少總購買若干越數日吾又往該店購物店中佈置已現新春氣象以其陳列新頴佈置周到詢其管事曰「貴店陳列是否每季更換」答曰「誠然」噫若該店之營業發達洵非無故而得臻此矣 
　　滬埠商業爲全國冠商店注意於陳列者雖不止此一家但查普通商店之與該店成一反比例者比比皆是此實不能不使吾生無窮之感嘆所望於今後商店對於店内外之陳列均能注意俾吾國商界中之優秀分子日漸加多則將來對外競爭非特有少數店家能與人媲美即以團體言之亦能與人爭勝利也 
雜錄 
[世界所用日法之不同] [  星實]  
　　一日太陽兩次經過同一子午線所歷之時間也然一日之起迄與其區分之法有種種之不同茲列如下 
　　一曰政治日法即通常所用之日法也中國向以一日分爲子丑寅卯辰已午未申酉戌亥十二時西人則分爲二十四時雖未知起自何代然其用法大率沿埃及之舊以夜半爲日之起點自夜半至日中十二時爲上午自日中至夜半十二時爲下午故英文中上午時間以拉西字Ａ·Ｍ·（Ａｎｔｅｍｅｒｉｄｉｅｍ之略）二字别之上午時間以拉丁略字Ｐ·Ｍ·（Ｐｏｓｔ　ｍｅｒｉｄｉｅｍ之略）二字别之以其爲一船人事上通用之日法故曰政治日法 
　　二曰天文日法即天文家所專用之日法也其法以日中爲一日之始至翌日日中而滿足一日周日二十四小時不分上下午但自一九二○年起天文家以天文曆與普通所用時刻不能一致不免混淆視聽故亦改用夜半爲一日之起點矣 
　　三曰交通日法卽取天文周日二十四時之法用之於交通事業者也蓋每日分上下午十二小時易致混淆不淸而於交通機關時刻表尤恐觀者不加注意易於錯誤故定一日自夜半起仍分二十四時而下午第一時則改稱第十三時下午第二時改稱第十四時遞推至第二十四時而止令人一望而知非常明白吾國各鐵路各電局亦大率改用此制將來如應用於普通社會當覺其較前爲便利也（乙種酬） 
 
 
