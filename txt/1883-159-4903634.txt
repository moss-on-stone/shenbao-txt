# 1883 - 159 - 4903634

 

Page 1

 
 
[前後漢書出售] [  點石齋主人啓]  
　　本齋石印書籍近來愈加精妙不持之畵淸楚而且墨色停勻足令閱者當心娛目以故每成一書爭相購買前印史記縮成四本點董淸爽朗若列眉　已不脛而走兹復將前後漢書縮照印出前漢書訂爲六本後漢書訂爲四本皆用堅木夾板裝訂精雜絕倫與史記大小一律以便將來念四史陸續印成無少參差　已工竣定於十五日出售每部南套收向工本洋四元五角正售處仍照　例諸君幸卽賜顧可也 
[本館告白]  
　　本舘前擾將光緒八年分頒發之諭旨按日彚齊敬謹恭錄刋行以便多官紳隨時循讀現已工竣每部釘成一大本其版口與本報内之附張　　　本收回紙料印工洋一角五分準於四月十二日出書本埠申昌書畵室曁各外埠之貴申報人均可向之債購也 
[四書味根錄出] [  點石齋主人啓]  
　　石印縮本書籍創自本齋近復精益求精每一書出購者爭先恐後四書味根錄一書向無善本本齋特倩名手抄寫校誰遵照相石印法原書十六冊總成兩本易繁就簡旣便舟車而字劃淸楚又復逐句加擱難龍鐘短硯一目　如較諸行稠李密注目熟視而難分行句者有霄壞之別現已印訂成書統售於華商荷記准於四月十三日出書每部實價洋一元五角仍由上海申龍舘間壁申昌書畵室發售外埠在發賣申報處並申地各書坊後馬路乾記衖蔣同泰綢莊分銷 
[論戰具]  
　　朝延近稿安南持派李傳　經營粵滇三省軍政初聞有徑赴南邊之證繼由天津郵述傳相仍須回北洋大臣之任乃觀憲旌所指則知起節之後卽赴金陵小住再行回滬滬上已備有行轅官場博說謂傳相在滬當有月餘句留大抵在金陵　因此次統車經畧三省海口各事本皆南洋於轄是以須與左侯相商酌然後來滬整辦軍務也盖上海爲南北洋適中之地調募勇丁　儲粮餉以及某省當派兵會助某省當協濟軍需聲息易通不難隨時措置故擇而居之且安南之事關關中外大局倘法人必欲大逞厥志棄好尋仇中國意在保泰持盈可巳則巳未必樂與之戰則或者通商各或亦以中法失和有礙貿易之事甚不以法人爲直從中調停庶使兵戈不舉釁隙可　傅相在滬則各國官商可以　近商辦也然走日中國行事旣已如此持論者或謂兩國終出於和抑又謂中法必出於戰此不過就法人之意言之蓋不召回寶公使則前失總理衙門所議雲南邊界一節法廷似亦首肯但使法無違言則中朝必不搆法人之釁此和之機也乃連日西報所傳法廷聚議情形則竟似法人皆有一往直前之槪務欲踏平安南侵奪滇境而後已且自視富强輕量中國大有齊恒陳請召　驕示屈完之意然則法旣欲戰中國亦不能强之使和其必迫於不得已而與之決二戰矣故或和或戰事未可知也第和則不必有備而戰則必須有備幸其終和不能不防具或戰而目前中國所以爲戰之具者論者固難指其實也兵法知彼知已傳相統兵垂二十年豈肯輕舉妄動者竊謂量敵而後進慮勝而後會今日之勢量敵不難慮勝則難卽傅相於此亦覺未有把握也或曰中國自同治以來所購之船砲多矣目前分布各海口不下數十艘當其向外洋購造也西人見之皆謂其精利無比與西國兵船戰艦不相上下船上之砲亦均新式合用再以西國水師之法教練兵丁是今日沿海武備事事不出西國下以之言戰何患不克卽曰法人若與中國爲難勢必盡起精銳而來顧彼以是船我亦以是船彼以是礮我亦以是礮雖未必勝然亦安見其數敗也戰則戰耳何多慮　噫斯言也何　不足以壯中人之膽張中國之威顧吾所謂未有把握者其意蓋別有在也夫器雖精兵雖練就平侍言之則然也器精而能用其器兵練而能用其兵則臨時而始見也有事之與無事局陣大異卽强弱衆寡之勢分相懸殊中國購買船礮選擇學生　教以西洋水師之法原非僅飾平時之觀實欲以濟臨時之用而其時其　猶若有未及者則以有兵而無統兵之人也今一旦啓釁强鄰各海口所停泊之船回必調遣聽用平時管帶兵船之人固由學堂教習以成而管帶之上則更無精熟之統領也管帶一船止知一船之事然且賴洋人爲之教師爲之船主不敢以一船之關繫輕付諸夕不更事之人今至於戰其謂以一人策一船而可以臨敵卽自勦平粵捻以來宿將多材頗援未老勢不能不召用之然試内昔之勦粵稔與今之敵外洋其事同耶異耶統囊日水陸之衆以攻克内地城池若而人者足以見功固也海道未嘗親歴輪船未嘗親駕機器之運動砲位之方向未嘗親臨其事而以之爲統領欲其建功於海上不亦難乎且也每船之中自管帶以至兵丁教總旣久自謂精熟而臨以不知海上水師之統領必有輕易之心假令出戰之時而號令不行其禍尚堪設想哉夫中國自有輪船以來未嘗與他國一戰船之所泊不過此數大口不但海外程途　南北萬里口岸紛歧情形未悉苛有知兵之統領巳遜他國一籌而况并無其人哉前年英將戈登條論中國諸事嘗謂購製船砲不必一意求其上等倘無善用船砲之人一旦有事恐不待交綏而船砲適鳥敵人所用斯言也豈輕我中國哉亦深知我中國之病而欲醫之也吾于今日亦竊竊焉以爲憂矣 
[電音錄要]  
　　○本月十七日倫敦發來電報登諸字林西字報言法國泒駐日本之公使葛君理古現經法廷調爲駐華公使矣 
[法員自戕]  
　　○外國新聞紙言法國從前派駐中國上海之領事官賈君近忽目戕聞賈君家甚殷實不知何故而遽萌短見也 
[電音彚錄]  
　　○頃接金陵傳來電報云李傳相准於二十一日由寗起節潘琴軒中丞則於二十日由寗起節均先後來滬又　到傳局電音云鳥鎭客民沙鬧業經當道　兵彈壓諒馬無事矣 
[伺候憲旌]  
　　○前日查吳軍門帶領吳淞殉臺各兵丁來滬旗槍耀眼戈載森然軍門駐於萬安樓客棧兵丁等卽在棧外支搭營逢以便休止而法總領事大爲疑慮一面遣　譯官詰問道憲兵來何事一面飭工部局泒巡捕等　械　隊公廨前亦令四人守衛　繙壽官何　道憲之語云該兵之來係伺候李傅相並無他事領事官之心始安隨卽將守衛之四人撤退惟令巡　　萬安樓左近不時巡察云 
[接差忙碌]  
　　○李傅相將次蒞　已列前報聞黎邑尊連日辦差極爲公忙而江蘇海運總局及製造局兩處亦 
 
 

Page 2

 
 
皆陳設一　以待相節之臨并聞彭宮保亦將來滬馬快之探聽行程　絡繹不絕已 
[准禀近事]  
　　○本月十二日午刻日本比　軍艦由朝鮮仁川港開至長崎添載糧食煤炭等物卽行駛赴馬關再回朝鮮聞軍艦之抵長崎也搭有朝鮮政府所聘之牛塲氏并帶朝鮮幼童十七名赴日就學暫住橫松星　將換船前往東京云○前月十五日朝鮮王城敦化門内火藥庫有工人六七名正在製造火藥偶爾吸烟竟致火星飛入藥内烈焰驟飛約燒斃者三十五人受傷者五十人骸骨無存者二十人市并因之騷動云○朝鮮仁川港開埠通商是以日本工匠望風而往實繁有徒並有携帶家眷者朝鮮人金亮漢前赴日本橫須賀船廠學習造船事宜入廠以後奮勉非常今己卒業高士聞而嘉之召之回國授爲繕工監督聞金君此次取道相武地方　覽　名勝及各製造廠順道回國有志者事竟成勿謂朝鮮　人也○日本東京營造皇宮業由監督繪圖呈覽日皇以所繪之圖過於華麗甚不愜意卽召監督而戒諭之其殆以此爲檢德歟○日本前派元老參事兩院各巡察使分赴各地方巡視定以半年爲期今擬改爲　閱月至明年簡放之期尚無成議總當臨時酌定云○本月初十日日本人政官衙門設立官報局章　七條通飭内外衙署一體遵照云○前次日報兵庫縣以經費難籌擬廢神戶學校茲聞該縣已出示曉諭限於本月十五日將該處學校一律罷廢講學之地鞠爲茂草有心人頗以爲慨○日本之錦水輪船于初十日午刻駛至伊豫今治山鳥邊忽觸於暗礁頃刻沈乏幸有漁船將搭客救護得縻更生　則不幸中之大幸也○長崎縣治之東松浦郡呼子港爲往來船隻寄椗之所帆　輻輳案牘紛繁現擬添設唐津警察分署以資治理○長崎近日多雨賈客不前前面因此蕭索又聞中津地方於本月初六日三點鐘時雪點輕霏與梅子黃時雨相間而作據老農云天公若再不放晴　麥秋必致減色矣 
[竊賊大胆]  
　　○本月十三夜蘇垣葑門棋桿　彭宦宅内有竊賊穴墻而進邐迤潜人上房任意搜尋在鏡箱及抽屜中竊去金珠一切貴重之物共値三千金光景此外架上衣服槪未遺失一件若物小而貴重者無一掛漏如旱烟管七之翡翠嘴亦被取去宅内上下人等毫無知覺直至十四晨刻如得查悉立報元和縣陽邑尊卽前來踏勘謂以家　形跡立簽差分投緝捕并懸賞格尚未獲到人贓也按該宅人口極衆屋亦深　除芍亭中丞眷屬在鄂外餘皆安居里第而該竊竟敢放胆肆竊或係熟賊所爲亦不可定也 
[漕務近聞]  
　　○通州來信言今屆倉憲騐米格外　眞蓋因米多攙和糠士之故也○河下糧艘積壓甚多現已赶緊提騐使剝船踴躍回空以資轉運庶免稽延云○浙省今屆仿照蘇省章程添置鐵條鐵鎖嚴釘剝船以防舞弊米尚稱乾潔可見　令嚴則　自少　○通州向有私開漕房專代剝船戶出售　米今年剝船盜米不易漕房遂不開設米價因之大漲云○招商局總辦張叔和觀蔡乘豐順輪船於十二日到津督交江浙兩省漕米十五日赴通謁見倉憲不日卽當返津也 
[竊分幻術]  
　　○閩省漳州府屬之龍溪地方有周姓耆在釐局充當司事離郡城約百餘里家居鎭署之側日前因事回　旋赴鄕問訪親戚正在叙話商適細雨溟濛濕雲靉靆未能卽策歸鞭而家中僅有老母少妻初七夜三更有賊撬門而入傾筐倒　周之母與妻皆於夢中驚醒見几上一燈　熒共披衣起坐則竊兒之如何探索知何搬運無不歴歴在目急欲呼人救護而口不能言　待膛目直視至五更賊去而周之母妻亦俱甦而不悶匪喚隣人追捕而賊巳遠颺惟有拍手頓足無可如何而已或曰此所謂燒悶香也 
[殺江]  
　　○　城鑿橋頭有某姓者年老無子僅生一女年已十七於前年憑媒許字無錫人某甲將招以入贅曾收過聘洋三十元將擇吉成婚甲初　鑒橋廟内之保中分局委員處爲長隨近來改業　水菓　營生不敷食用某有海意近聞甲欲擇吉成婚某則復索七十元奈甲囊槖空空不克應命不得已赴無踢告貸迨日前回寍　數不足基又故意難之中遂懷恨早存殺機至十二日夜半某從睡夢中驚聞樓上喊救聲迨披衣而起甲已下樓奪門而逃知必　變急切上樓燭之則見女側臥樓板之上喉已割斷鮮血淋漓旁有兇器始知被甲戕害某卽奔府喊控宗太守　知鄞邑尊晉省一面卽飭差役緝　一面札委奉化縣檢騐延至十五日早晨傳得北門外江面浮起甲屍始司其殺却之後投江自盡也是日下午奏邑尊先　女屍後騐甲尸飭某備棺收殮案遂詳銷 
[屢汪屢生]  
　　○沙市何姓婦年九　矣於庚辰歲死死三日已入殮子孫宿於靈所夜半聞柩中蹴踏聲啓　視之則開口張目搖其足作欲出狀家人抱起進以湯遂進歴言死後某某聚哭某某梳髪某某穿衣裏足無不　中了了但口不能言身不匪動耳自後每三數月必死死或逾日　甦家人亦見慣不爲意上月二十四日忽戒其家人曰子近日情狀覺非從前之比此次死恐不能再生矣汝等宜留意婦果於是日死死己三日家人撫其胸未極冷尚不敢殮冀其復甦或謂婦之屢死非眞死　老年氣閉有似乎死耳柩中有聲時使其家人稍不經意或聞之而詫爲不祥則婦欲終其天年也難矣愼案者不可以不知 
[孤孩得所]  
　　○某甲係淸江人祖父皆登乙榜甲亦讀書種子家業蕭條訓蒙餬口旋以　窘愈甚幾乎甑底生塵乃籌措路費挈其老妻及六歲幼子南下將訪其僑寓蘇垣之親串以依附馬抵蘇後暫假北寺前小客棧安繞其妻若子詎連日訪尋迄無下落繼知某已他往欲跟蹝而去則盤川無出逗遛幾一月房飯資負欠纍纍憂急交并中　　遂相繼而交隣居某婦念其窮途慘死爲之先後貸貲買棺以殮所遺幼子黃口孤鳴益無歸宿重聞於毓元善局急令司事前去探訪擬抱孩來局代爲撫養以俟年長歸宗乃客棧主謂伊子已螟蛉於我堅不肯放越日　往訪該處鄰人僉謂此子眉日俊秀客棧主妄欲傖之遠方日後殆不可問須急　善局撫養以延某甲　綫　陰德事也乃歸告局董董知不可以善言勸直函請長邑尊金明府飭差押提發堂收養明府固好行其德者卽飭差提到挈孩入内署問詢良久仍令原差送歸該局囑善爲撫養并給洋四元　助　孩衣履之費而是孩方慶得所矣甲而有知能無啣結於地下 
[命案再述]  
　　○前報蘇省墓道尸案曾一再登兹悉是案前後轇轎情形殊滋疑竇用再錄之據述已死童養媳家有翁姑翁卽蔣海亭其長子已娶媳生有子女案發　前隣人但覺養媳多日未見忽喧傳齋門外　無名女尸蔣妻及媳均前往觀看隣人以蔣妻素日虐等養媳兼因無端失去　疑必係該氏致死拋棄至其丟入水并及雇舟移屍各節究赤無人眼見且有謂其以沸湯澆灌頭面欲其速腐以淆辨認更屬懸揣之詞惟長邑尊詣騐之次日卽有多人往蔣家觀看而蔣夫婦屹不爲勸毫無驚惶旋以來觀者日衆蔣擬遷居唯亭鎭以避擾攘蔣媳不願偕往迨逼迫交加媳憤謂我若同行蟻命亦將不保事聞於媳之親串卽率機匠數十人將蔣新居前後毀打墻壁坍塌室無完物蔣　將某甲扭送北路保　局請照地棍　釁繫辦局中以供詞牽涉命案卽備文送　元和縣署楊邑尊亦不追究他事斥以藉端滋鬧將甲　責示衆完案長　金明府間提案業已破獲副向元署索人于是將海亭夫婦及長次兩子均分別質訊堅不供認　有蔣之弟某乙挺身到案謂養媳現在上海打狗橋親戚家邑尊立命具結協差赴滬提省該女到案後官令分別認獘居然逐一　訛又傳　蔣之四隣到堂指認亦似曾相　間官疑信參半不能定案至苦主則至今未曾到當外間傳聞不一又謂未　案之前已經賄和出洋四百元云云地保亦得賄狗庇故連　堂訊地保　遭血比且 
 
 

Page 3

 
 
俟結案時情節若何再當詳錄以破疑團也 
[訊案解頤]  
　　○天津南風雖競而鷄姦之案則絕無而僅有前有草廠菴一案近有西于庄子一案可謂遙遥相對矣據原　李姓挈其子上堂訴稱年　十三被告趙姓與李同村盖以賣魚爲生涯而　鰥魚之岑寂一日市散而歸箕踞門前無所事事是時李子適經門外趙呼曰止止近給茶壺一具茶　　　靑蚨一枚囑其至茶肆泡茶比挈瓶回則畫靜人稀趙遽掩門手持短刀一柄禁勿聲張問官聽供　此又詳詢情狀以免寃抑先問脫袴係誰落手次問睡在炕上抑站在地中布袴曾否破裂童供袴係被趙拉脫已有裂痕但此等案情問官必究已未成奸定以罪之輕重不得已而再三詳間　童始報顏歴歴供出問官於是憤火中燒喝責被告百板兩旁差役無不髪指盡力箠盡而趙姓不慴伏受責人謂其前尚倨而後何恭前何伸而後何屈現已鎖押想當按律懲辦矣 
[袁江官報]  
　　○准署堰盱廳蔡偉卿司馬　初八日接篆○錢家集厘局委員以車邏厘局委員候補同知魏大綜互調○新任山陽郝邑尊不日卽可到涌聞於十五日接篆○兩淮運可孫都轉署常鎭道黃觀察均於前月底至浦拜祝漕憲壽誕兼有公務茲已於本月初旬先後南旋矣 
[宜昌信息]  
　　○前有北鄕愚民以吃大戶爲名肆其刼搶經地方官認眞嚴辦此風始皇近將鬧事人用站籠示衆云○東湖縣於月之初三日縣試與考文童約九百餘人云○游僧五人由荊沙到宜在城内外化緣其在一僧斷其右手背負佛牌而前焚七寶香燃九蓮燈又一僧手托漆盤内盛所斷之手衆圍繞斷手僧手嗚鐃鈸口念　陀早夜募化無如市面淸淡大檀越不易逢也 
[緝私不易]  
　　○淮北風氣剛勁其民剽急貧利平日三五相聚推理爲好日往視爲　事稱知法度者則以賑賣私鹽爲活其黨以回教爲最多百十成羣器械畢備兵吏莫敢誰何故皖卓緝私較爲難辦前日有某委員下鄕巡緝與私販相遇人數甚衆兵役相　失色幸委員怒馬獨出衆不得已勉强相從後私販知係官長施放空槍數擊事遺鹽少許而去左右之人無不爲委員代危以爲過於冒險然自此之後私販頗爲歛跡亦可是若輩尚知畏法特視在上者之何如耳又聞蘇屬震澤一帶每有焦湖船興販私鹽沿途呌賣遇有細故輒以白刃尋仇官吏因其人衆亦皆務爲姑息得過且過左侯相關心民瘼防患未然特咨商蘇浙兩撫憲札委黃觀察帶砲艇專辦兩省緝私此誠當今之急務蓋近來大江南北齋教各匪隨處伏莽萬一　若輩勾連則　禍更烈矣 
[福州瑣聞]  
　　○閩省大氣自三月望前　寒多煖少十六日後卽日煖一日儘有捐單夾衣而易以細葛者方之滬上其炎凉迥不同矣○种植鶯粟近年來幾遍地皆是而尤以同安爲最甚當春暮夏初時阡陌花開無非此種聞收取成膏後每兩不過二三百文故閩省下游之轎夫挑夫及各署之兵差皆取食此膏以爲救命之物毀遇年成　歉則内無積榖彼民也將何以賴之○向例文職各官俱由藩垣主委其司科之經管雖各有專司然每値某缺出委恩歸基經管辦理應委之員須先向該經管安頓方可無意外事若酌委則或由上游吹噓或　藩垣賞識每値缺出可科只將酌　有名之官冊送核應委何人必由藩垣主裁或于名下蓋歡或註以字樣卽發房飭其送稿故司科無從勒索僅照例送紙筆資數元尚無大碍惟武職則歸制署各科主委其技勇超羣聲名素著爲制軍所賞載者尚可由内主裁否則自游都以下各缺　須由外安頓倘安頓未妥則簽駁紛紛制軍不便遽香其主稿之科有所謂東幾班西幾班每班中又有某經管數十人皆衣鮮乘肥睥睨一切因經管每出一缺謀之者皆出數百金以期必得然仍須親平日之交情淺深高下其手近聞有補一把總缺而筆資竟費至五百三十餘金者吁積習之難挽也如是夫又聞各汎地委署人員例限一年期滿卽須瓜代計汛缺之美否收趕禮之多寡係歸提督衙門主政每年規禮多者六百元少者三百元不等倘提督己收過規禮不久卸事及新提督蒞任又須再送規禮方准署下故汎弁多苦之近年某軍門蒞任後自定新章凡委汛缺時先繳規禮二半尚餘　　俟下半年再繳如軍門係上半年卸任則所餘一半陋規歸新軍門收受舊任不得再取以免汛弁事繳之苦放閩省陸路各汎弁皆沾恩誌頌焉　上幹地方爲閩縣管轄其鄕素出强盜擾掠閶閻近年上憲恐盜案疉出難於彌縫不如事前嚴於防閑以期安靖遂於去歲設上幹保甲局遴委老成候補州縣往辦局　以專責成已委前署永春招潘司馬住局督辦惟地方遼闊百姓刁悍恐一員尚不足以彈壓也○泉郡有成衣店某記店主姓張性謹厚茹長齋每員起盥洗畢卽禮佛謹經寒暑無閒迨拜畢乃督工人等携刀尺針線以從事年来生意颇盛张之持齋拜佛益　若値朔望則必五更起身　常日多数倍功夫不意梁上君子屢伺其隙意於前月望天未明時窺張俯仇之際遽人臥房搜其衣包開其衣廚肩負手携　也不特張未察及卽其妻亦尚有黑酣初不知有踰房踰闥者比至東方大白衆夥羣興各就坐位鐘氈拈線料量各件之緩急囑其妻檢出衣包各從其事始皆嗒然喪氣面所如灰共相嗟訝或言賊由此來或言賊由彼去各執一說卒無計以跟賊蹤而獲賊贓也噫佛固慈悲何於張而獨不默佑耶○閩省候補道員前歲計有十餘人自去春有告養者有回家者有丁艱者有作古者已開除六七人今春三月初則糧道葉觀察十艱矣候補道謝觀察作古矣刻下又開除兩人三今中盛袞氣運　自不同卽道班一途觀之而各途之盛衰亦可概　矣○下游各郡凡僧道皆有家室而各廟觀寺院之爲總紳主持者例須延請僧道住寺如歲入租榖多者則所延衛道必先訪明有無家室方能衆議公延否則雖有道骨仙風能致散花伏虎者亦鄙夷不屑焉故人樂于爲僧道不但男女之欲無禁可以作奸犯科而稍有人緣者亦可謀廟院之長住以爲子　計也 
[擅損船尾]  
　　○聞下海浦地方停泊小火船一艘前日有碼頭船裝載蘆蓆揚帆而來舵工因風水順利頗爲得意乃閉目憩息不料將小火輪船之尾僅損當被扣住並將錨索艙板取去昨聞經人解勸令碼頭　認償修理費事遂寢 
[姻緣誤]  
　　○虹口王家宅地方有名坤珅者開設小飯店生一女年十七矣該店前用某甲爲夥人頗誠實坤坤以爲賢許以女字之而未受聘禮　近因某甲往別店爲夥而生計窮迫坤坤遂者悔意謂寒賤家兒尚不能自餬其口豈可以掌上明珠輕於一擲耶適有引翔港某乙聞其事遣媒往議坤坤嫌其年長未之允焉未幾又有某丙遣　上人說合鳳諾旣盡鴛盟遂訂議於今日委禽二十四日現迎不意爲某甲所聞謂坤坤之女前已字我矣今忽背盟情何以甘遂作先發制人之計前日在江灣相近之薛家塘糾合村鄰數十人各帶器械突至坤坤家刼女以去坤坤惶遽追出號　衆云有能奪女回者願謝洋數十元重賞下必有勇夫適裏虹口有廣東人老意搭篷開賭各賭棍聞人聲如沸疑爲捉賭出外亂竄旋聞有重酬糾衆　追一時雲合響應行人皆裏足不前嗣知坤坤之女仍被某甲刦去噫始許之而後悔之坤坤之相攸豈足爲法卒至奇兵突出愛女被刼　始恨甲之惡作劇也嗟何及乎 
[英界公堂瑣案]  
　　○英租界中巷西首新開之慶豐黃夥楊松年稱昨夜八點鐘時有多人聚在門口各持磚石擲碎玻璃窓伊等言找當舖之屋頂有人其實屋上並無一人想若輩因强當不遂挾嫌而來由據拘獲三人送案請辦楊裕發袁阿大同供道經該處見有多人聚集喧曄 
 
 

Page 4

 
 
聲言屋上有人拋磚我等駐足觀看適　巡捕拘案沈坤之俯首無詞巡捕禀訴前因并稱曾在當舖門口拘獲楊袁二人沈則在附近之作塲屋上拘下者且沈係瘋人陳太守謂據楊稱若輩因强當不遂挾嫌所致該當新開或者若輩因未得便宜以致抱怨事非無因姑判楊袁各押七天沈則减押三天○陸吉記稱李阿大租我東洋車係　桂高爲保人詎李將車撞攘拋棄在外現在車已尋見約須修理洋四元李則不知所向特將保人鄭桂高交捕送請追賠鄭供與李保租陸之東洋車是實然修理祗須洋二元陳太守判鄭賠繳洋四元給償陸之修理費○　順稱先竊單夾棉衣二十餘件報由捕房緝獲竊犯朱阿金搜出押票二紙祇吊到馬褂馬甲二件今蒙送案求請究追該竊犯朱阿金供竊姚衣服放在田中荒塜之傍及往取祗存二件想被人取去無可尋交陳太守判朱管押三个月起案之贓交姚領去 
[知其說者之於天下也其如元諸斯乎] [  癸未會元寗本瑜]  
　　禘通於天下其旨可微會矣夫知禘之說者必以天下爲量也曰如示諸斯子豈眞不知禘哉且聖王御宇有默連之精心卽有潛孚之盛治而其理難以名言罄者其機可以片言喻蓋達眞誠於寢廟靈承之意上格神明斯敷盛烈於寰區孝享之忱下通黎庶古今來一人展敬四海觀型甚推曁無弗周也而其義藴愈覺難於窺澗矣吾敢輕言夫禘哉吾蓋穆然於聖帝明王之肇興而以禘崇一朝之顯號吾更睪然於孝子神孫之繼起而以禘合萬國之歡心夫禘固自有其說在也祀典至有虞而始詳而合漠通幽上溯軒轅之世想其時五品　遜共矢專親萬邦以和胥徵鸞順寅淸彰盛德固已於類帝禋宗而外畢塌精誠祭法至我周而大備而報功崇德上追軍嶨之遙想其時來雝一歌兆占昌後武成一告績紀永淸將享載皇靈固已統文謨武然之宏　歸運量今夫禘固有天下之事也誰歟實知之者是惟聰明天亶自足舉一主之制作而洞見本原　生解以千萬言者神聖祗賅以一二事至精吏而　誠達之覺報本返始王心　愛敬彌深亦惟仁孝性成自足合萬類之心思　默窺幽隠朝廷所行爲與禮者慕野卽奉爲彝常奏格也而感格因之覺通德類情至治之馨香若揭自有知其說者而其義不已通於天下乎而其效不已見於天下乎其如示諸斯乎明德之留貽遠矣得姓彥氏之初早喻天下以本本水源之義而明堂隆肆祀猶得以竭誠致孝上追列祖之音容七廟觀德之徵將於此而窺其隠也典必舉以五年而孝思不匱禮必隆乎九獻而精意常周天下雖遙有不胥深愛載乎推斯義也薦馨襄鉅典殊方願奉冠裳錫頭擴深仁薄海咸知齒讓其氣象固隱隠可思耳祗承默矢而懷畏交輸其斯爲隆平之左券也乎明禋之昭告　矣肅廟雝宮之始早動天下以愛存慤著之懷而太室切追崇猶得以受命降康下樹白王之矩矱萬年有道之頌將於此而著其休也緬羊腓之遺澤遠　生民陳燕及之隆儀載賡文母天下　大有不共荷生成乎推斯言也荒裔仰聲靈邊豆備江茅鄗桼遐陬殷鼓舞樂章兼東昧南任其規模固明明可覩耳九廟升香而萬方戴德其斯爲郅化之先聲也乎 
[斷撫轅門抄]  
　　○四月十二日周兆蓉禀知丁母憂　蔣星瑞服滿回省禀到　○十三日典史方奎元禀知藩飭咨補錢塘典史叩謝 
[江蘇撫轅抄]  
　　○四月十六日府經歴周國桐禀知奉委蘇城絲捐十五日到差　朱甲榮謝委署震澤縣平望司巡檢事　○十七日葉洵禀知奉調委接辦婁齊葑厘卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百念五號]  
[光緒九年四月初十日京報全錄]  
　　宮門抄○上諭一道錄前○發抄　旨七道○府尹周　奏擬請　飭下一併歸併議辦摺○江督左　奏爲皖岸减引增費緣由片○江學政陳　奏爲考試各屬情形摺○粵督曾　奏爲查明覆奏片○四月初十日刑部都察院大理寺鑲紅旗値日無引　見○惠王假滿請　安○奎公謝守護　西陵　恩○裕陵總管和貴謝　恩○内閣奏派騐放之王大臣　泒出怡王畢道遠文中堂徐用儀○關防衙門奏十八日　大光明殿拜表惇王行禮○寶中堂廣壽懷塔布各請假十日○恩明續假二十日○召見軍機　○發抄　陳士杰奏遵查前撫臣任道鎔等被叅各欵皆無確據奉　旨潘駿文着交部議處楊倬雲徐福臻均着交部察議餘依議欽此○又程朝珠補撫標右營守備奉　旨兵部議奏欽此○又奉派查閱營伍請俟八九月再行出省奉　旨着照所請該部知道欽此○劉錦棠奏未裁各營仍支行餉奉　旨着照所請該部知道欽此○又在營病故員弁同知直隸州蕭傳薪等請卹奉　旨着照所請該部知道單併發欽此○又儘先副將徐丕先借補巴里坤守備奉　旨兵部議奏欽此○又千總周甫春陣亡補行請卹奉　旨着照所請兵部知道欽此　○○稽察左翼覺羅學署戶部右侍卽順天府府尹臣周家楣跪　奏爲左右翼宗室覺羅官學擬請　飭下會議整頓八旗官學之大臣一併歸併議辦以資作養而免向隅恭摺敬陳管見仰祈　聖鑒事竊臣奉　帝稽察左翼覺羅官學責在稽察課程實事求是現在八旗滿蒙官學以及　景山幼官學均經各臣工陳奏先後欽奉　上諭派大學士寶鋆等妥議整頓而左右翼宗　覺羅各官學生分屬　天潢支派誼應加厚前經大理寺少卿英煦援案陳請仰蒙　飭下宗人府議覆業經奏明援照　咸安宮現行章程每月初一二十五日大謀由稽察大臣出題小課由教習出題各節以期學歸寔効不使日久懈生應遵照屆時出題悉心評閱凡力可整頓之處必當隨時求進惟學舍之興修及教習學生之餼廪似應與各學一律辦理方不致獨令向隅查八旗官學生雖亦按章折扣係照養育兵錢糧章程例領銀一兩五錢尚可得十分之六宗室覺羅官學生係照公費章程每兩改折九成制錢一串所得祇十分之一且八旗久由國子監經理已有逐漸加籌獎勵宗室覺羅則日久未籌他策卽在未議整頓之時其甘苦已有不同况目下整頓各學旣籌借欵修建學舍並謀撥欵以持久遠均已鳩工派員同時舉辦各學或歸國子監或歸内務府或歸各旗都統並係各有專管而仍由　欽派之大學士尚書等謀議一律振興宗室覺羅歸宗人府專管旣經同時整頓自應統由　欽派之大學士尚書等一併集議歸併整興虞書堯典以親九族九族旣睦平章百姓孔疏以百姓爲百官之民族今之八旂等學所肄各生氏族卽書之所謂百姓百姓旣有向學之基則九族尤有應先之分似此舉之關係教育者非輕而關係親親者更重况此八旗等學籌撥欵項集議經理之際合無仰懇　飭下大學士寶鋆等將左右翼宗室覺羅各官學學舍如何興建學規如何厘定教習學生如何議定資給等節歸併現議答學一律集議興辦於我　國家親親之道育才之方均有裨益不揣冒昧謹就管見所及恭摺具陳伏乞　皇太后　皇上聖鑒訓示謹奏請　旨奉　旨已錄　○○左宗棠片　再皖省引票先經臣奏明增復四萬二千八百五十八引每引收票費銀十六兩接准部咨如果加引不嫌過驟票價無慮偏枯自可照議辦理旋又續准部咨議覆御史李暎片奏令新商伊厚堃等援照四千兩定章補足票費各等因當經分飭運司孫翼謀前署運司現署淮揚海道徐文達安議去後兹據該司道等會詳皖岸票價向係由商因時値高下呈繳並無一定數目若令援照四千兩補足無論新商力難承運卽舊商亦有本電利薄之嫌詳加體察擬就已繳之三十五萬七千一百六十兩按數除零給發一百四十八票准其循環轉運每引仿照鄂湘收票費銀二十兩庶與部文繳足全費與楚岸一律方准領運行銷等語脗合詳請覆奏前來臣查增引一事本以察酌岸銷商情爲主前次請復四萬二千餘引一因銷路尚屬暢旺一因新商聞風踴躍是以將奮額全數規復自去歲夏間皖省蛟水爲災銷路較滯商情因之觀望與春間加引時情形不同自應將所增引數量予酌减斯新引獲轉輪之益舊引無占碍之虞此次該運司等請給循環一百四十八票計祗給運一萬七千七百六十引照原奏不及一半之數而票費前定每引十六兩今仿照鄂湘收繳每引計增四兩核與部議尚屬相符質諸衆商均無異說除批令挨次起運外所有皖岸减引增費緣由理合附片具陳伏乞　聖鑒飭部查核謹奏軍機大臣奉　旨戶部知道欽此　○○陳寶琛片　再臣自視學江西省中官僚皆爲言生童抗粮包厘唆訟鬧考諸弊之甚卽是邦二三賢士大夫亦深以士習文風之不古若爲憂臣旣當官責無旁貸自冬徂春連考瑞州臨江袁州三府近甫按試九江証諸聞見始知頹弛窳壞之故蓋有由來若不破除錮見規復舊章徒將三年兩試誥誡勸懲是亦苟且塞責於士習文風無補也夫教官者士之師也其地近其任久教諭訓導名義宜思乃衰庸猥瑣之員旣不足以爲士率其他亦多夙盛臣近過南康聞該院長亦終年不到院課試都成具文是有書院與無書院同有院長與無院長同教官如彼書院如此諸生除歲考鄕試可以數年不拈一題不作一藝並章句帖拔亦束高閣而猶望其砥學礪行也不亦難乎其教術之疏也而取進之方則又甚濫定例童試進不足額任缺無濫此在國家全盛時人文輩興猶愼而嚴之若此其時學額不過大縣十名小縣數名而已近　有永廣之額有暫廣之額視原額且增倍而未聞各省缺額及半者豈兵燹之後人文反勝昔耶亦濫竿充數者多耳工師之求木也不得輪囷則收及拱把　而萌蘖始生卽須助長矣於是人人懷倖進之心競速化之術父以詔子師以授弟彼蓋見夫所操如此卽可中程則亦何必遷其途進而求上哉夫一衿亦關名器具得之也易則視之也輕而人之視之也亦必不重臣在京師習聞此數省中有十人入試而進八九者嘗擬疏言其弊請　飭部議可否按照人數多寡定取進之額如會試貢士及順天分皿中額之例及來江西則情形又異每試一縣文理明順之卷不能滿額而應試者動至二三千人此其人非盡兾幸求售者一則怵于習俗冷籍之言一則籍分鄕族考費之利冷籍者雖身家淸白但三代無人與考其子孫出而應試則羣祗爲冷籍如攻冒籍者然此固律例所本無然稍　身家者雖子弟絕不能文亦必令槖筆入塲占留籍貫考費者原由宗祠里社捐儲公產飮助寒儒而游手無業之徒亦託名讀書覬沾餘利有此二弊故童試人數有加無已府縣試又不遵照定章分別已取未取一槪錄送學政見人數之衆多不欲以嚴苛開謗雖明知佳卷不足亦勉强爲之充額該生隨俗俯仰不克振奮月課季考定章具在罕肯奉行往往司鐸累年且不識諸生於覿面開報生員優行略無切實考語而於劣行之士子平日漫不稽查必俟因案傳訊始行詳報卸免處分以故諸生視教官如贅疣有師生之名而無其實有志者末由造就而不肖者益樂於爲奸士風之頹實肇於此書院者所以教育士類輔學校所不及也江西各府縣尚有無書院者有費絀未延院長者其巳經籌捐修復者則又有本地紳士輸流掌教專校科目不論品學規條紊亂士論沸騰白鹿洞爲通省名區生徒等不知事同僥倖方自詡其技之得售而無獲有攻苦之日上科闈卷至雷同千餘本之多皆此類也夫聚什伯輕浮弇陋之子于庠序之中而又無以陶冶而成就之欲上進而不能欲改業而不可勢不恃其護符以把持公事武斷鄕曲不止而論者乃爲人必氧習使然此臣所夙夜疚心而亟欲挽救者也祇以受事方始情僞未熟誠信未孚固不敢以沿襲陷廢弛之愆亦不欲以操切失嘉矜之意故所試三郡但于袁州之分宜縣遵例缺額一名其臨江之淸江縣停進暫廣之額六名峽工縣停進暫廣之額五名留俟科試憑文酌補聊示激勵至教官書院府縣試諸弊亦發檄再三或申明舊章或勒除積弊期於士習文風稍有裨益倘此後仍沿舊習不能共體　朝廷掄才育士之心臣惟有隨時咨商撫臣嚴叅一二以儆效尤所有微臣考試情形謹附片具陳伏乞　聖鑒謹奏軍機大臣奉　旨知道了欽此　○○曾國荃片　再廣東四會營守備缺輪用儘先人員先經臣曾同署廣東陸路提督臣蔡金章選以儘先守備潘汝芹奏請補授玆准兵部議覆潘汝芹儘先名次在後其在前之黃保等五十二員雖據按名聲叙惟尚有名次在前之梁昌於此缺何項不宜未據聲叙碍難核准行令查明覆奏到日再行核辦等因於光緒八年十二月初九日奏奉　旨依議欽此等因咨行前來伏查四會營守備係於光緒八年八月初二日接准部文聞缺儘先守備梁昌巳先於八年五月初一日在營病故當時未據該營呈報致部中無案可稽除將該員病故日期咨明兵部查照外合無仰懇　天恩俯准仍以潘汝芹補授四會營守備俾免營缺久懸如蒙　俞允俟部覆到日給咨送部引　見以符定制臣謹會同署廣東陸路提督臣蔡金章合詞附片覆奏伏乞　聖鑒勅部核覆施行謹　奏軍機大臣奉　旨兵部議奏欽此 
 
