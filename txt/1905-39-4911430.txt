# 1905 - 39 - 4911430

 

Page 1

 
 
   
 
 

Page 2

 
 
　 
　　論日本對於東三省之現情 
　　我國民起我國民速起急急推其枕放其愛子側其聰聰之耳以聽日人經營我東三省之議論急急棄其箸吐其哺啜張其炯炯之目以觀日人措置我東三省之舉動 
　　我國民其聽者日本東京某法學士對我國留學生講植民政策曰我得東三省取支那根據地我得東三省取支那根據地其說爲一人之私言與否不可知然其意若將以代表全國者我國民其聞之否東京萬華報東歴元旦報紙詳圖東三省出礦之地詳紀採礦之法其後則日日登錄調查滿洲之各實業及其他各出產物近日各報又有倡其與地我許多交涉之論我國民其聞之否 
我國民其見者中歴正月初六之東京電謂日本水師副提督在旅順設立之海軍衙門己於初三日開辦其應辦事初八之東京電謂日政府决意令新設之大連民政廰處置罷戰後各政現先查攷其官制我國民其見之否 
　　嗚呼日本圖我東三省之遠機㐲矣日本圖我東三省之導線見矣斯事也我不敢言我不忍言然而不得不言者則以圖我之目的日本法學士已對我學生而昌言之日本各報已對其全國而布告之日政府已遠思熟慮而將下手之我一人亦何必諱而不言亦何必懼而不言 
有一人焉竊人之物踞其室而居之此其人何如也又有一人焉惡　　竊踞者之不義奪其物取其室以還其人焉此其人何如也奪其物而自用取其室而自處不以還其人焉此其人又何如也我知盜人之物與室者則人必譁然目爲盜賊而羣怒之奪取盜者之物與室而還之於其人者則人必翕然稱爲義士而羣相欽敬之奪取盜者之物與室而不以還其人者則人將相率而非笑之私議之彼被盜者亦且怨恨於其後俄之奪取我東三省猶　踞者之盜賊也日本起而紾其臂扼其項已將奪取其所盜者而入於其手彼爲盜賊者亦將哀哀焉赧赧焉出其所盜者而奉之焉斯時斯時人方目羣曯耳共傾翹首以俟日人之處置東三省被盜者尤日日盼望而禱祝之曰日人必仗義者必仗義者夫日人之能爲義士與否雖未可知然窺其意若將以所奪盜者之物贊歎焉愛慕焉而不忍釋手又以其所奪盜者之室入而審視焉熟籌焉將度其何地可以設凡榻何地可以置鎖鑰則其人之居心爲何如當世稱之者又將以其人爲何如嗚呼日人處置我東三省之手叚其發現之端倪己若此我人民我政府勿可再有他希望也勿可再有他妄想也 
我東三省之民宜出全力鼓熱心速速興辦地方目治制度以圖抵制速速興辦地方自治制度以圖抵制勿可徒事空言者註去歲會見奉天創辦地方自治制度章程條理甚爲完密惟未知其内容如何 
　　我政府速速起而贊成之速速起而補助之勿可徒行總督制度之虚名勿可徒行分設巡撫之虚名註中國定於二月初一日决計施行總督制度於東三省奉天府及盛京省歸總督直轄吉林黑龍江各置巡撫一人 
　　僕遊東京淺草公園見有泥塑淸國婦人一俄國兵一日本人一俄國兵紾淸國婦人之手若將肆行無禮日本人在其後有拔刀以砍俄兵之勢婦人作憂懼色俄兵作强悍色而日人則詡詡然有仗義之色嗚呼日人之色若此未知日人之心究與俄人如何究與俄人如何斯言也僕不敢以問人 
[俄俟戰勝後議和]  
　　正月初九日英京倫敦來電云美都華盛頓來電美總統羅思華爾現欲設法調停日俄戰事使兩國重敦舊好而駐美俄使已受政府訓條謂須俟柯魯拔托金將軍在滿洲大勝一次稍復俄國名譽乃可言和目下俄國萬不能准他國干預也譯太晤士報 
[俄貴族皆願停戰]  
　　正月初八日日本大阪來電云俄舊都木司科之貴族大半皆願卽行停戰反對此意見者惟有供給陸軍及海軍軍務之數人總之全國内皆主力停戰因民人不能實信政務攺革之得力故也譯字林西報 
[日民不願議和]  
　　正月初八日日本東京來電云近有謡傳謂日俄不久將行議和然日民皆靜聽盛京附近决裂之戰而不願聞議和之謡言譯文匯西報 
[日使不願言和]  
　　正月初九日英京倫敦來電云有人以近日報中所刊議和謡言向駐英日使林東伯爵詢問林君謂日本萬不能遽與俄議和目下祇可聽俄國所陳之條欵而已譯文匯西報 
[戰船附入波羅的艦隊]  
　　正月初九日日三大阪來電云俄京聖彼得堡傳來消息　俄國所購南美洲捱眞丁國之戰船及巡洋艦七艘已在馬達加斯峽附入俄國波羅的海艦隊矣譯字林西報 
[俄艦隊起程]  
　　正月初十日英京倫敦來電云俄波羅的海艦隊之第三隊已奉命卽行起程譯文匯西報 
[俄將不能决判要務]  
　　正月初九日英京倫敦來電云俄京聖彼得堡傳來消息謂柯魯拔託金將軍現患腦病戰地所有要務難於决斷因此俄政府已派大公爵尼朗司前往查詢 
 
 
 

Page 3

 
 
此事矣譯　奏晤士報 
[俄將行程]  
　　正月初九日英京倫敦來電云俄司徒瑟爾將軍現擬　黑海岸小埠潛行登陸譯太晤士報 
[日將擬阻隔俄軍]  
　　正月初八日英京倫敦來電云據聞日本卡綿麻勒將軍現擬統領輕裝之新軍及野戰砲多尊將海參威北之俄軍與海參威設法隔斷譯林西報 
[俄軍力難進擊]  
　　正月初九日英京倫敦來電云近得歐洲確實消息謂俄將柯魯拔托金所統兵僅有三十萬人苟非同願并命沙塲萬不能先行擊進譯太晤士報 
[沙河戰務十一]  
　　正月初八日日本東京來電云據官塲宣告日人於初六日晨占據長子川註譯音南之高原卽係俄步兵帶戰死士所退去之地是役日軍傷十人初七日俄人砲攻日本中央軍之前面各地並由沙河堡及他處迭次砲攻連日日人理俄兵之死者二千人並獲快鎗二千桿初九日日本東京來電云據官場宣告日内俄人有小戰數次均被日人所擊退日本之右翼左翼及中央軍前面各地於初八晚至初九晨俄軍屢用砲攻擊·在萬家營子及李大人屯方面之俄人現築濠溝自衛譯字林西報 
[沙河戰務十二本館東京專電]  
　　昨晚十一點鐘接日本東京來電内開大本營得滿洲軍報告華歴正月初八日敵砲兵由三阻子註譯音桑蘭子萬寳山沙河堡附近砲擊我陣地在萬家園子沈旦堡方面之敵則方增築工事又於孟達堡西南方面新築二十四門之短牆俄國公報稱黑溝臺之戰第二第三第六狙擊聨隊及第二旅圑長均受傷近日咸廠方面我一部隊包圑敵騎兵約三十名敵大敗受傷者十一名死者三名併獲馬三騎牛十一頭羊四十頭 
[俄國亂事十]  
　　正月初九日英京倫敦來電云現在俄京聖彼德堡人民又有憂慮因華爾騷罷工之事復起風潮也初九日日本大阪來電云今日本埠接倫敦來電謂聖彼得堡罷工之事前雖漸平現己復起潑海洛夫地方有工人一千二百名罷工俄政府已諭國内各廠主凡有附和革命之各工人全行辭歇蓋俄政府以爲如此辦理或可冀聖彼德堡及各處之亂事平定也大學堂學生反對聖彼德堡全權官脫勒抛夫將軍之舉動現各武備學堂學生亦入其黨勞仔地方之工人有炸藥甚多故情形較前益形危險譯字林西報 
[俄國亂事十一]  
　　正月初八日接德京柏林來電云俄京聖彼得堡及各省罷工之事之起民間大爲憂慮因初十係禮拜日各工人皆須放假恐不免起而肇事也譯德文報 
[俄國亂事十二]  
　　正月初十日英京倫敦來電云昨日卽禮拜日俄京聖彼得堡城内甚爲安靜罷工之人爲兵隊所鎭壓不致蠢動至波蘭境内之情形仍危險如前譯文匯四報 
[俄艦隊離德屬地洋面]  
　　正月初十日英京倫敦來電云俄巡艦五艘泊於東非洲德屬地洋面奉德政府命其離開現已遵命他駛矣譯文匯西報 
[日向英國定造戰艦]  
　　正月初八日英京倫敦來電云英國每日電報駐日本東京之訪事人報稱日本已向英國定造頭等戰艦四艘及船上所需之砲計價英金五十萬磅譯字林西報 
[日美和約已定]  
　　初八日英京倫敦來電云日美兩國所議之約倘以後有齟齬事請正公人出而調停此約已在美京華盛頓畫押矣譯字林西報 
[日欲再續日英聨盟]  
　　正月初九日日本東京電云英日聨盟之事迄今已届一年日本國民報提及此事時於英國各報爲此事所發之議論深爲動心蓋因聨盟之舉能再賡續則日本之得力並有益於各國難以枚舉外部小村男爵因於今日設席以記念此事首坐者爲駐日英使譯字林西報 
[英京爭購中國債劵]  
　　正月初八日英京倫敦來電云英京倫敦所售中國國債票共英金一百萬磅英民向英京匯豐銀行購票者甚多警察局深恐滋事特派人出爲彈壓此次股票本擬於初十日停售現因購者過多故已於今日停止譯字林西報 
[川漢鐵路招股重慶]  
　　川督錫制軍蒞任伊如卽奏請將川漢鐵路歸川省自辦近年川省在籍紳士流庽巨商及外洋劉學生或献條陳或著論說亦舞不以此爲言制軍特奏請設立公司委派督辦并以欲挽利權必須自辦欲自辦必須集股因刷股票若干張每股五十兩無論官股商股槪以交銀之下月初一起利週年四釐行息其各州縣公司内設立分售股票處凡有願入股者各就近兌交代收隨時掣取股票息摺將來卽由分局按期付息此八則參酌湖南辦法按計谷石攤派仍隨時發給收條歸數換給股票一體計息其由公欵提撥作股者亦均給發股票作爲官本每年收集股數動用欵項均於年終榜示刊列報章俾衆共見至鐵路所經之處自成都至漢口共約四千餘里約分八大叚將平險均匀計算共約需銀六千萬兩只湏湊十分之二三便擬先行開工現已派委精通測量久歴外洋之員前往履勘地勢擬先修宜昌至夔州兩叚路成卽先開車再修夔州至重慶瑞叚 
[籌商贖回粤漢路權漢口]  
　　日前粤漢鐵路工程師比人倍次蒞鄂面謁張宮保磋磨其事宮保拒之繼而挽某西員關說宮保又拒之倍次計無可售遂返滬上嗣又一再函商宮保始終不納刻下黃小魯觀察糾合仝志急籌巨欵一面電致粤湘衆紳分投集欵收囘粤漢路權之事或不致徒托空言矣 
[電飭黔撫赴任漢口]  
　　調任貴州巡撫柯遜庵中丞由廣西卸篆請假數月回鄂修墓日前接到廷寄飭速赴任中丞 
 
 

Page 4

 
 
遂定於正月中旬啓　 
[更定萍鄉礦路大槩辦法接初九日稿]  
　　丙嚴稽核註本堂設有稽核處今再重申前章并補前所未備者　　一查原購礦山基地歸併各商井廠價値及起造局廠房屋置備全礦機爐器具並安配工料等費又直井及各平巷做井開路從前已經用過與將來開通紫家坑大槽尚而之數加以歴年認付華洋各項息銀並禮和借欵馬克吃虧約其成本銀若干萬兩約以二十年扣還每年出煤墩數日後自可增旺照目下日出五百餘墩尚在設法增多情形計之每年暫以礦出生煤二十五萬墩計算每墩合攤成本若干卽以此數作爲底本此後計算出窿生煤成本之數應將此項底本加入併計 
　　二機礦各井此後須將日出生煤及所用挖煤架樹板板皮篙茅草等項價値數目逐一開列報單交機礦處復核送局該處卽按井分編月表以日爲經各項爲緯查照報單分層塡寫至月尾則於表後統結各項加入底本並加攤窿工經費及該窿華洋監工薪水合共銀若干照全月所出生煤平均計算結見母墩出窿成本之數連窿工月報册一併送局轉發總稽核處查核 
　　三洗煤機每日經收毛煤若干洗得凈煤若干並華友洋匠薪水機匠小工工食鍋鑪燒煤等數均須逐一開列報單交由煤務處覆核送局轉發總稽核處其洗機之檯下分出塊煤應交煤務處秤收備發不准各鍋鑪匠擅自揀用 
　　四洋爐煉焦須先查估起造爐座一切工料價値與經用年歲酌加歴年修理費共銀若干約可煉焦炭若干萬墩按墩分計卽爲焦炭底本之數核算洋爐焦炭成本應將此項底本加入併計　 
　　五各洋焦爐向以號數計煉焦以次數計註以生煤入爐至焦炭出爐爲一次每日幾鐘某號爐裝生煤若干幾鐘某號爐出凈焦若干焦虧若干進出爐上車工價各若干出炭機之工匠工食及鍋爐燒煤各若干應逐一開列報單交煤務處覆核送局煤務處卽編立洋爐煉焦表以爐爲經次數爲緯按照是日鐘點分塡生煤凈焦焦虧出入之數其不能入表者於表後分列總數至月尾統結各項加入底本及洋焦爐華友洋匠薪水共銀若干照所得凈焦平均計算結見每焦一墩出爐成本及每煤末一墩大耗成色之數送局轉發總稽核處查核至機礦土爐煉焦亦均應照此辦理其每爐煤焦出入時刻尤須切實報明可就出爐早遲考校火耗成色多少之故設法攺良未完 
[粤民贖路股票公司章程草案]  
　　第一章總則第一欵目的本公司專爲向美贖回粤漢鐵路全股其旣成者如由廣東省城至三水現在之鐵路其未成者如由廣東省城至漢口已經查勘之鐵路及現存之地圖鐵木料一切贖得後卽歸本公司辦理該路第二欵體式本公司乃私法人體純係民間自辦政府但有保護而無干涉與普通之商業公司無異自當以股東注持公司事務第三欵創始本公司乃政府所提倡於創辦之始命定本省之有名譽信用才能之紳商暫主理設立之事俟設立旣成則全歸股東辦理現所命之紳商如左第四欵組織本公司有司事人若干名總理若干名職員若干名評議員若干名總理集股分銀十萬以上者副理集股分銀五萬以上者職員由司事人選任評議員集股分銀千員以上者第五欵總會此會以有股銀五千元以上之股東組織每年總會一次以考察該年内之本息存進開銷各項數目及各事要如非總會之期間　有切要事務要會議公决者均可隨時傳集會議第六欵報告每年於總會議後當刻徴信錄一本分送各股東告以數目及所辦各事第七欵定點本公司熱心愛國卽欲我公司之同人皆熱心愛國現在湘粤鄂三省路權係我南疆全境人民命脈所繫議廢合同一事幸得政府主持於上我同人等籌集贖路股本務當同心合力維持南紀有進無退衆志成城事在必行毋庸觀望 
　　第二章資本第八欵股分本公司集資本銀一千萬元分五百萬股招集每股銀二大元第九欵招集之方法資本分十次招集每次招五十萬股每兩個月招集一次開會一次如下次辦理熟手可每月集一次更爲神速到時仍由股由先期佈告俾衆咸知第十欵股票之代理指定内外信用厚重之銀　行銀莊以代理發售本公司之股票收存本公司股票之本銀擬付各銀行銀莊開列如左一擬貯某某號第十一欵股東之資格本公司志在以中國人辦中國鐵路志在全招華股如實非中國人均不能爲公司之股東若有誤買者本公司决不承認並不給還原價 
　　第三章利益第十二欵股票之常利股本應支老本息每年週息四釐算卽每銀一元每年得息肆仙此老本息訂以一年分給一次第十三欵股票之特利此股票每條二元每月招集五十萬分得本銀一百萬元每次募集股票收齊時提出二十二萬零五百元爲特利以懸賞應募者以爲激勵俾得歡忻鼓舞該銀分配如左一等特利五分每分二萬員二等特利五分每分三千員三等特利五分每分一千員四等特利五分第分五百員五等特利一百分每分四千員六等特利一千分每分十四員七等特利一萬分每分四大員開齊以特利一萬一千一百二十分之後再將此等得利之票再合齊用機器攪出一條加賞銀四萬員以爲踴躍應募者勸 
[粤學行文廣州]  
　　近日粤東學使朱古眉文宗行文至潮州府催飭各縣務于正月中旬舉行縣試二月中舉行府試約計春末夏初文旌卽可蒞潮矣 
 
 

Page 5

 
 
[贛學蒞潯九江]  
　　江西學憲黃册菴宗師定於去歲臘月按試潯郡小除田府縣官至姑塘迎迓因風雪　加察師即在樵舍度歲正月初五日府縣復往姑塘迎接大約日内文旌可以抵潯矣 
[盜案迭見六安]  
　　皖北各屬向以六安州爲安樂土自州尊陳直刺蒞任懈於巡緝以致盜賊横行去歲臘月中流波䃥程恒興石婆店馮復盛禾家埠某姓家均有盜刧巨案州尊並不緝賊追贓其州城外西蓮花劫案并殺死一僧邇經人破獲係州署捕快魏興邦主謀以捕盜之人而亦作盜異哉 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官事]  
　　去歲臘月某日藩司牌示云潮州府知府惠昌病故遺缺委廉州府知府李崇洸調署所遣廉州府知府缺委候補知府高覲昌署理新安縣典史俞輔元計典劾參遺缺委補用典史姚鴻署理准補龍川縣教諭何景廉飭赴新任 
[蘇撫將臨]  
　　昨日上海縣汪瑶庭大令探悉新任江蘇巡撫陸春江中丞由湘起程定於本月十五日可抵滬上已預備恭迎矣 
[飭查拐匪]  
　　前者田滬拐往汕頭之男女孩曾於去臘底及新正初五日由海定恊和等輪船先後載回經上海縣汪大令訊明出示召領昨日道轅續接電信謂日内圖南輪船囘申船上亦有拐匪並被拐之男女孩道憲袁觀察因飭水巡捕房捕頭加意嚴查 
[飭拘賭棍]  
　　有徐鳳祥者僑居居二馬路西首安康里内前日投英美等國會審公廨控被著名賭棍陳芸谷黃梅漢等四人誘往尚仁里某妓院用倒脫靴術騙去洋五千餘元請爲提究讞員黃司馬准詞出票飭差至英界捕房恊同包探拘拿務獲究辦 
[美界盜案]  
　　前日夜半一句鐘時有盜匪數十人各持大門手槍及單刀擁至美租界鄧鐵路澄衷蒙學堂後鄉民章張氏家用石撞開大門入内肆行劫掠事後檢查所失約値數百金並有田單一紙亦被刧去翌晨開明失單投報捕房捕頭卽派中西包探前往勘明情形再行查拏懲辦 
[英界火警]  
　　前日夜半三點五分鐵時英租界東尚仁里小桃源洪蘭芬妓院内不戒於火逾時熄滅共被焚去房屋四樓四底兩廂房同居者計洪寳寳洪媛媛雲屏閣謝鈺英凌寳玉等六家有老嫗大姐各一口同葬火窟嫗屍尚懸樓頭大姐則屍身尚水翻出聞各家均保有火險是以捕頭已派包探前往查辦矣 
[請究失竊]  
　　前日某署幕反毛某命輿至親戚家賀年比辭出見轎内衣包己失去無蹤計有洋灰鼠外套及干尖馬褂兩件查問無人承認因將轎役李阿木丁錫卿張坤炎片送保甲總巡局請朱森庭明府訊究昨經明府提訊李等同供衣包係家丁朱福經管須向朱查究明府准將李等交蘿間頭某甲具保候傳朱福到局併訊 
[巡勇疎枷]  
　　警察巡勇謝榮順朱漢章二人前因赴小東門内某賭攤索詐控經縣主汪大令訊明判令笞責枷號七日昨己期滿由原差解案請示大令著卽疎枷從寛開釋 
[上海官事]  
　　丹徒縣洪大令爾振昨日因公來滬投道縣各署投刺拜謁○江蘇海運局會辦沈沂伯太守昨日詣縣署拜會注大令晤商糧米事宜○黃浦司巡檢計懐淸江蘇候補巡檢陳桐岡兩二尹均於昨日詣縣署叩賀汪大令年禧○昨日江蘇海運局總辦吳子佩太守候補道陳蓮舫觀察滬軍營管帶龍葆山游戎提右營周子安參戎先後至道轅拜會○昨日城汛周鑒之千戎至道轅請假五日旋卽乘舟赴松叩賀提憲楊軍門年禧○昨日救生局委員陳松屏别駕至道轅禀知由淞滬釐捐總局委解餉銀赴蘇○本邑警察局委員馬午橋叅軍現經道憲袁海觀觀察查有不洽衆情之事爰下札攺爲帮巡○江南提督楊鏡岩軍門日前乘官舫田松郡節轅來滬在南市董家渡下椗昨日遍赴各當道處拜謁 
[滬南瑣誌]  
　　浦東都台浦河道自去年歲暮停工浦東保甲總巡謝岳松明府本定期正月初十日續浚嗣因雨雪不能開工須至天晴再行從事畚臿矣○去冬某洋人雇人在西南鄉老鴉洪塡築浜口爲上海靑浦兩縣主訪悉禀明道憲袁海觀觀察諭令暫行禁阻候照會該管領事核示兹經觀察照會租界領袖總領事克納貝君會商禁止矣○馬路工程局總辦翁子文太守查得去年聚豐煤油棧有心縱○圖賠保險銀兩當將棧主傳案訊明判罰銀二百兩一面申禀道憲袁海觀觀察嗣後境内各棧均不准堆積煤油過多以免肇禍詎日前萊豐馬頭恊和豐洋棧又肇火災因復查案出示曉諭周知○南市十六鋪巡防中局各巡勇把持告退經局員陳良玉二尹禀明道憲袁海觀觀察札委警察總巡朱森庭明府赴局查辦將勇丁革退多名所缺之額五名現已招人允補矣○去年本邑大南門外吊橋經道憲袁觀察札委馬路工程局總辦翁子文太守估工興修日内卽須擇吉工作矣 
[會審公廨紀事]  
　　昨日天未黎明時五百二十九號華捕送瘋婦趙謝氏至英美等國會審公廨請爲巡插値日差禀知黃司馬飭送棲流所留養○六百九十三號華捕見病民蔣太和偃臥街頭爲之雇車載送公廨請爲安插司馬亦飭送棲流所留養 
[英租界捕房]  
　　日前孟金輪船由旅順來滬載有俄兵一千四百餘名水巡捕頭以向章禁止華 
 
 

Page 10

 
 
人上船售酒適見楊綸忠持酒六瓶在船求售因卽拘入水巡捕房押候解赴公堂請黃司馬核辦○前日東尚仁失火時寳善街新鼎陞棧寓客陳有裕見勢不佳卽將衣箱一口携之而出不意適爲巡捕所見拘入捕房昨日由陳邀同保人將箱領去○偷兒沈五和曾至英界三號九號十一號三洋人家行竊物件經法界巡捕拘獲法界捕頭詰知犯事處係在英界派探移送英界捕房捕頭著押候吊齊贜物解送公堂請究 
[法租界捕房]  
　　前晚新租界慈葆里有流氓三人身懐利刃至某甲家攫去銀表一枚大洋銀五元當場拿獲送入捕房捕頭命押候解送公堂請問官究懲○松滬内河航船向泊於日暉港前日抵埠時拿獲竊賊一名送入羅家灣捕房捕頭命解入大自鳴鐘捕房押候堂期解訊○去年臘月杪新租界烏江路湘興押店被匪徒刧去大洋一百六十餘元小洋二百餘角當塲拘獲盜黨一名解入捕房捕頭向之研訊供出羽黨某甲昨經包探將甲父拘至捕房押交其子到案訊究 
[美租界捕房]  
　　前日傍晚時巡街捕在西華德路見有年約四五齡之女孩一名迷失歸途徬徨路左當卽帶入捕房後經孩父王祖勤領去○前晚甬人胡庭仙馮瑞卿因錢債起釁在西華德路互毆某號印捕喝阻不依一併拘入捕房捕頭令押候解送公堂禀請黃司馬訊辦○昨晨巡街捕在西華德路小菜場後面見有某乞兒凍斃路隅卽報知捕房捕頭令傳是圖地保前往棺殮後舁赴義塚掩埋○前晚九句鐘時捕頭派令中西探捕多名至武昌路其號房屋拘獲聚賭抽頭之廣東賭棍十餘名帶入捕房押候解送公堂禀請懲辦○昨日有某西人因酒醉後在斐倫路一帶向途人行兇爲西捕所見拘入捕房押候解堂訊究 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
臣查前據署鎭寗州知州隠廷福會同署永寗州知州黃鳳祥騐報王俊臣糾竊並中途奪犯殺斃差役三命燬屍滅跡一案當經批飭嚴緝各犯去後嗣據該兩縣先後拿獲首從各犯王俟臣王亮才王玉山易老二羅老冬到案並首犯王俊臣因移解在途患病身死會禀批准批省發交貴陽府審辦兹據署貴陽府知府胡汝霖督同局員提犯研訊明確按　議擬解由按察使全懋績覆審解勘前來臣提犯親訊無異緣王亮才卽王光濚王玉山易老二羅老冬曁已獲在途病故之王俊臣分隸安平貴築永寗鎭寗等州縣王亮才係王俊臣之子與王玉山同姓不宗早年遷至永寗州屬居住易老二羅老冬係王俊臣佃户均先未爲匪光緒二十九年七月十五日已獲之王玉山易老二羅老冬與在逃之康樹堂等均在王俊臣家飲酒王俊臣言及伊雇工王苗被鎭寗州居住之梁玉成刁唆去傭工心中懐忿起意令衆人前往偷竊出氣衆各允從王俊臣卽令其子王亮才帶同羅老冬易老二康樹堂四人前往王亮才身帶寳劍康樹堂分執撬刀三更時起身行至中途易老二畏懼不去濳至包榖林内等候王亮才等齊至梁玉成門首康樹堂用刀撬開大門一同進内竊得耕牛一隻走出王亮才寳劍不知如何失落亦不知何人遺火燒燬梁玉成草房羅老冬將牛牽回交給王俊臣收存約俟賣錢分用次日羅老冬自回家事主梁玉成赴鎭甯州報案差緝十八日王俊臣之妻王文氏生日康樹堂王玉山易老二熊打匠羅老發趙錫九王應祥王臘狗等都往拜生晌午時分見差圑多人鎖著羅老冬在王俊臣門前經過羅老冬喊救王俊臣上前攔阻與差口角被一差用刀砍傷右膁肕一差又用棒毆傷額顱王俊臣聲喊捉人王亮才王玉山等各執馬刀赶出王玉山殺傷一差脅下倒地王亮才亦用刀連砍當卽殞命圑丁張有發攏護王亮才執刀劃傷其手背跑走康樹堂上前將羅老冬連鎖練奪回各差圑分路跑逃王俊臣喝令赶提王玉山康樹堂執刀往追各捉一差轉回王俊臣聲言旣殺一差不如一併殺死以除後患王亮才王玉山等一齊動手將二差殺死當時人多手雜何人殺死何差均看不淸楚王俊臣又令將三差屍身抬放土内一處唯集用柴草放火焚燬至夜間王俊臣見屍尚未燒化復令衆人用繩棒分捆三屍抬至龍潭丢藥卽赴永寗縣揑報搶案令王亮才等各自出外躱避報經署寗州劉廷福移會署永寗州黃鳳祥同往勘驗先後起獲被殺差役屍骨三具會同驗明詳報批飭緝究據永寗州將首犯王俊臣拿獲移解行至鎭寗州屬安莊坡地方陡患痧症身死經鎭寗州驗報並經該縣先後拿獲從犯王亮才王玉山易老二羅老冬到案會禀批准提省審辦經貴陽府督同局員照卷研訊明確將各犯審擬依限解司覆審解勘臣親提覆鞫據供前情不諱究詰不移案無遁飾查例載官司差人捕獲罪人有聚衆中途打奪毆差致死爲首者不論曾否下手擬斬立决爲從下手致命傷重致死者絞决隨同拒捕未經毆人成傷之犯攺發極邊足四千里充軍各等語此案王俊臣因挾梁玉成刁唆雇工之嫌起意糾竊遺火燒燬事主草房報經差圑拿獲夥犯羅老冬行至中途復敢起意督衆打奪殺斃差役李珍等三命燬屍棄潭實屬兇惡已極死者雖係三人並非一家自應按例問擬王俊臣除糾竊燬屍各輕罪不議外應如該司所擬合依官司差人捕獲罪人有聚衆中途打奪毆差致死爲首者不論會否下手擬斬立决爲從下手致命傷重致死者絞决隨同拒捕未經毆人成傷之犯攺發極邊足四千里充軍各等語此案王俊臣因挾梁玉成刁唆雇工之嫌起意糾竊遺火燒燬事主草房報經差圑拿獲夥犯羅老冬行至中途復敢起意督衆打奪殺斃差役李珍等三命燬屍棄潭實屬兇惡已極死者雖係三人並非一家自應按例問擬王俊臣除糾竊燬屍各輕罪不議外應如該司所擬合依官司差人捕獲罪人有聚衆中途打奪毆差致死爲首者不論曾否下手擬斬立决例擬斬立决業經中途病故應毋庸議王亮才王玉山聽從聚衆中途打奪下手殺死差役亦應按例問擬王亮才王玉山除竊牛遺火燒房及燬屍各輕罪不議外亦如所擬均合依官司差人捕獲罪人有聚衆中途打奪爲從下手致命傷重致死者絞决例擬絞立决先行刺字羅老冬聽從行竊牛隻遺火燒房迨被差圑拿獲行至中途喊救雖無拒捕情事惟目擊各犯打奪毆差致死與隨同拒捕無異易老二雖未動手但旣在塲助勢亦應按例問擬均應如所擬合依隨同拒捕未經毆人成傷之犯攺發極邊足四千里充軍例均擬攺發極邊足四千里充軍該犯等事犯到官在恭逢光緒三十年正月十五日恩詔以前王亮才王玉山二犯罪至絞决應不准其援免羅老冬易老二二犯在場助勢爲從擬軍情節較重應不准援免均分别照例刺字解配折責安置圑丁張有發傷已醫痊應毋庸議贓牛　估追賠給領無千省釋各屍棺已據飭埋兇刀供棄免追寳劍案結銷燬逸犯康樹堂等飭緝獲日另結是否允恊除全案供招咨送部科外所有審勘中途奪犯殺斃差役三命燬屍滅跡按例定擬缘由謹遵章恭摺具陳伏乞皇太后皇上聖鑒敕部核覆謹奏奉硃批刑部議奏欽此 
[盛京將軍增奏爲遵將榷徴光緒二十七八兩年稅釐出力各員核减謹繕淸單懇恩仍照原保給奬以示鼓勵摺]  
奴才增祺跪奏爲遵將榷徴光緒二十七八兩年稅釐出力各員核减謹繕淸單懇恩仍照原保給奬以示鼓勵恭摺仰祈聖鑒竊於光緒三十年十月初七日准吏部咨開奉天榷收稅釐請奬各員查光緒二十三年請奬二十二員二十五年請奬四十五員均係尋常今該將軍保奏二十七八兩年文職至六十員之多核與歴届成案不符應令覆加删减擇其尤爲出力者另行酌保到部再行照章核辦等因於九月初八日具奏奉旨依議欽此欽遵知照前來足見部臣仰體朝廷愼重名器之至意自應遵照辦理惟查光緒二十三二十五兩年奉天徴稅出力人員係按年請奬其中如候補知府王頤勳等均隨摺請照異常勞績給奬不在單　之列此次合二十七八兩年榷徴出力人員於擇尤之中分别異常尋常勞績保案請奬總計二十三二十五兩年請奬人員數在六十七員而隨摺請奬者尚不在内此次兩年併案請奬者只六十員蓋合之則見其多分之則見其少是在併案與不併案耳况自庚子經亂以後時異勢殊辦理稍欠審詳卽於利權有礙此近年之榷務其難有百倍於前者然猶設法招徠隨時防範外而顧全睦誼内而撫輯商民數年來干戈擾攘中雖以教案賠欵之鉅兵餉各費之繁尚賴此榷徴稅釐籌集鉅欵得以藉資挹注設非各該員等奉公潔己共濟時艱固未易臻此也查光緒二十三年户部奏整頓釐金摺内聲明各省釐金較之二十一二十二兩年大省加增之四十萬以上中省加增二三十萬以上小省加增一二十萬以上者准將廉幹之員從優給奬計奉省二十七年分稅釐 
 
 

Page 16

 
 
共徴銀八十九萬三千餘兩當經奴才奏明將候補道德麟等照異常勞績請奬聲明其餘出力各員查明彚請奬叙奉旨允准在案其二十八年分共徴銀一百二十五萬九千餘兩較二十七年又多徴三十餘萬兩收數旣多自不能不從優請奬用以昭激勸現在旣經部議奏令删减再四酌核現已於無可删减之中核减七員餘仍分别異常尋常開列淸單恭呈御覽合無仰懇天恩俯准將奴才此次單開經徴尤爲出力各員仍照原保給奬以示鼓勵出自逾格鴻慈謹此恭摺覆奏伏乞皇太后皇上聖鑒訓示謹奏奉硃批著該部議奏單併發欽此謹將請奬奉天榷徴光緒二十七八兩年稅釐在事尤爲出力之文職各員遵照部議删減分别異常尋常開列淸單恭呈御覽計開花翎吉林補用道路槐卿擬請賞加二品銜花翎錦州府知府廷楝花翎准補昌圖府知府查富璣以上二員均擬請以道員在任儘先補用留奉遇缺儘先卽補知府田薌榖指分直隸儘先補用知府王廼斌以上二員均擬請俟補缺後以道員在任儘先補用花翎留奉補用同知直隸州韓承烈留奉補用同知直隸州宋乃杕以上二員均擬請免補同知直隸州以知府仍留原省儘先補用補同知後補用知府花翎在任儘先卽補同知試署岫巖州知州馮樹錄擬請賞加四品銜花翎留奉試同同知陶鹤章擬請俟補缺後以知府在任候補知縣用吉林烏拉站筆帖式吉陞阿擬請免補知縣在任以同知直隸州選用藍翎留奉補用知縣鄒維麟留奉補用知縣李科元以上二員均擬請俟補缺後以同知在任儘先卽補花翎提舉銜候選通判路啓新候選知縣王圻鎭以上二員均擬請免選本班以同知直隸州不論雙單月遇缺卽選留奉試用知縣金錫三擬請免補本班以知州仍留原省遇缺儘先卽補分省試用通判陳錫昌候選通判韓承佑以上二員均擬請俟得缺後以同知直隸州儘先補用花翎五品頂戴知州用候選州同工部外郎玉麟擬請俟歸知州班後賞加四品銜分省試用州同紀應瀾擬請免補本班以知州仍分省儘先補用候補筆帖式允升擬請免補本班以通判不論雙單月遇缺卽選知縣用候選府經歴杜爃擬請俟離府經歴任歸知縣班後加同知銜候補筆帖式宗室善寳擬請俟得缺後以主事在任候補知縣用留奉補用縣丞唐家蹕留奉試用府經歴徐鼐霖以上二員均擬請免補本班以知縣仍留原省儘先補用候選府經歴宜綸彝諴以上二員均擬請免選本班以知縣不論雙單月遇缺卽選分省試用府經歴李如棠分省補用縣丞馮俊傑以上二員均擬請免補本班以知縣仍分省儘先補用候補筆帖式富春擬請俟補缺後以知縣不論雙單月遇缺卽選分省試用府經歴祁壽昌黃徴候選府經歴德恩支壽銘分省試用縣丞榕綸白抛灝候選縣丞周啓英以上七員均擬請俟得缺後以知縣在任遇缺儘先卽補府經歴職銜王振麟劉藝林張鵬翥曹紀治以上四員均擬請以府經歴不論雙單月遇缺儘先即選縣丞職銜張子瀛徐灃年田象乾夏職忠趙靖孫善泰瞿文銳以上十七員均擬請以縣丞不論雙單月遇缺儘先選用盛京刑部外郎連文擬請以州同不論雙單月遇缺儘先選用監生崇祿附生毓珽以上二員均擬請以筆帖式儘先補用候選從九品李景芳從九職銜路坦以上二員均擬請以巡檢不論雙單月遇缺儘先卽選奉硃批覽欽此 
[山西巡撫張奏爲知府因病出缺請旨迅賜簡放摺十九日]  
　　山西巡撫臣張曾敭跪奏爲知府因病出缺請旨迅賜簡放恭摺仰祈聖鑒事竊照平陽府知府崇祥係黃旗滿洲印成佐領下人於光緒二十五年十一月到任二十九年十月撤省卸事兹據報於三十年十一月初三日在省寓因病出缺由布政使吳廷斌查明詳請具奏前來臣覆查無異所遺平陽府知府員缺係衝煩難請旨要缺相應請旨迅賜簡放以重職守理合恭摺具奏伏乞皇太后皇上聖鑒訓示謹奏奉硃批另有旨欽此 
[山西巡撫張奏爲揀員請補要缺知縣摺二十日]  
　　山西巡撫臣張曾敭跪奏爲揀員請補要缺知縣以資治理恭摺仰祈聖鑒事竊照大同縣知縣李九烈於光緒三十年九月二十八日因病出缺業經奏報並咨部查照在案所遺係衝繁難兼三題要缺例應在外揀選查定例知縣應題缺出應以例准請補之候補班並進士卽用人員酌補等語該縣係附郭首邑政務殷繁必須幹練之員方足以資治理臣督同藩臬兩司逐加揀選查有進士儘先卽用知縣李剛已現年三十三歲係道隸南宮縣人由附生中式光緒癸巳恩科順天鄉試舉人甲午恩科會試中式貢士戊戌科補應殿試三甲進士朝考二等引見奉旨著以知縣卽用欽此籤分山西領照起程光緒二十四年十月二十二日到省二十六年五月初四日聞訃丁父憂回籍守制服滿措資到京就近在部呈請起復領照回晉於光緒二十九年閏五月二十八日復行到省因前管解京餉無誤照例給予本班儘先補用該員學術博通性情篤實以之請補大同縣知縣堪以勝任與例相符據布政使吳廷斌按察使豐伸泰會詳請奏前來合無仰懇天恩俯念員缺緊要准以進士儘先卽用知縣李剛已補授大同縣知縣庶於治理有裨如蒙俞允該員銜缺相當無庸送部引見亦無叅罰案件所有揀員請補要缺知縣緣由理合恭摺具陳伏乞皇太后皇上聖鑒訓示謹奏奉硃批吏部議奏欽此 
[山西巡撫張奏爲懇恩俯准飭部更正底銜仍照原保給奬片二十日]  
　　張曾敭片再前准吏部咨湖北勸辦晉賑捐輸保奬案内單開分省試用縣丞李鴻栻請俟補缺後以知縣用查據户部覆稱該員係由監生在湖北勸捐助餉第五次案内報捐府經歴不論雙單月試用經部核准今由分省試用縣丞請俟補缺後以知縣用核與原保淸單及履歴册坐銜均不相符應令聲覆到日再行核辦等因當經轉飭遵照去後兹據賑捐局司道詳稱現經咨准湖北籌賑局查明該員李鴻栻原捐官職實係府經歴並非縣丞請查案更正等情詳請覆奏前來臣覆查無異合無仰懇天恩俯准飭部更正底銜仍照原保給奬出自鴻施謹附片具陳伏乞聖鑒謹奏奉硃批該部知道欽此 
[山西巡撫張奏爲請旨將山西候補知府崇源試用知縣張庚林一併革職永不不叙用片二十日]  
 
