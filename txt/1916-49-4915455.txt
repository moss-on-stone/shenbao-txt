# 1916 - 49 - 4915455

 

Page 1

 
 
   
 
 

Page 2

 
 
時評 
[新發展（默）]  
　　今日革命事業之活動有二法一爲陽動一爲陰動如黔滇軍旣侵略湘邊而今之湘黨人又突然襲擊軍民兩署聲勢洶洶此所謂陽動也貴州獨立之前曾請中央勿令客軍入境今廣西陸將軍亦請勿令客軍入境以隱示拒絶此所謂陰動也以現勢測之此二者互相表裏而今日正在發展中也 
[專電]  
　　北京電春藕齋昨日密議㈠征滇方畧㈡討論某使密陳某項重要問題㈢對於承認籌解軍欵各省如何給獎 
　　北京電陸部昨飭軍械局發子彈四百箱過山砲八尊派朱述曾由京漢路解川 
　　北京電昨嚴令湯薌銘恢復湘邊各地 
　　北京電英法俄公使昨又訪日使聞所議或與西南鹽稅有關 
　　北京電英使昨訪財部商議要事 
　　北京電朱桂莘曹潤田江宇澄吳鏡潭 
 
 
 

Page 3

 
 
　　哿日齊集周子沂私寓議良久詳情未悉 
　　北京電北京華富殖業銀行係姚鍚光姜廷榮張廷魁明澈馬吉符等所組織去秋禀准立案臘底呈繳驗欵百五十萬元註册近日姜明二人被軍事執法處逮捕張馬逃走 
　　北京電京報登載王府井大街淸華盛棹椅舖昨晚失慎延及印鑄局南院 
　　北京電政府召龍建章由滬來京内部飭沿途派警保護近與馮將軍密電甚多 
　　北京電薩上將巳到漢責令速籌工廠防務及轉輸辦法 
　　北京電京畿防務加嚴㈠擬將十一十二兩師及模範團悉行改編專任防務㈡再由直魯汴募一萬二千人即日編制成伍㈢抽選警察精壯者六百名組織警備隊 
　　北京電擬派軍政專員赴各省充軍事參議官 
　　北京電公府昨早會議關防甚嚴聞結果由曹汝霖擬具公文咨行英法俄意日各使館 
　　北京電政府接陸榮廷電據商會力請各路客軍勿入桂境 
　　北京電居仁堂已按淸制鋪設堂簾亦用黄緞繡龍 
　　北京電特予湘川桂粤將軍以財政上及處分黨人獎賞有功三種變通特權 
　　北京電李盛鐸梁敦彥孫寳琦合進黔滇戰事期内防列强軍事行動說帖指定長江警備地點蘇三皖八贛鄂各五處 
　　北京電張作霖有任爲征滇第一軍長說 
　　北京電參政院擬本有底閉會　　北京電淸肅王聞於皓日由旅順赴日 
[特約路透電]  
　　成都電除揚子江南部外大局無甚變動曹錕已抵重慶瀘州自流井犍爲三處尙爲官軍所有瀘州南面聞有戰事滇軍自佔領叙州府後約死傷各二百七十人左右成都境内刻無亂事（二十一日） 
[譯電]  
　　北京電漙倫代表國民會議呈請袁總統速登帝位據華字報載稱中政府擬向某外國財政家商訂借欵洋一千萬元以全國烟酒專賣爲抵押品（二十三日） 
[戰電]  
　　其一（英人路透電） 
　　巴黎電今晚公報謂德軍猛轟奇凡希西北法軍戰壕法軍回擊甚力敵軍發砲猛轟里盎法軍廣七基洛邁當之陣線且施放煤氣繼圖由戰壕衝出但爲法軍砲火所阻亞貢法軍擊毁敵軍瞭望臺數所空中戰事甚爲活動法軍擊落敵飛機三架一在亞爾克區一在愛比拉爾附近一在布萊附近法飛機七架與德飛機四架戰於維業萊境逼令二架降地餘二架皆逃去德機攻擊菲斯美等處法機一架迎敵之擊落其一且追逐其餘逼令飛落本軍陣線法機十七架以重炸彈七十六枚擲擊哈巴斯漢飛船停置所及貨局法機二十八架以炸彈擲擊巴崽須擊塞爾子彈廠諸機安然飛回法軍在白拉班勒洛瓦擊落齊泊林飛船一艘該飛船因中引火砲彈故遭焚毁（二十一日） 
　　巴黎電今日下午公報謂亞土瓦德軍於垂暮時强襲奇凡希叢林攻入廣八百碼已經全毁之法軍第一道戰壕線且於數處進抵第二道戰壕線後由法軍回攻逐出僅餘數部分仍在敵手是役敵軍共用兵七大隊曾爲法軍砲隊及機關槍隊加以重創（二十二日） 
　　彼得格勒電今日公報謂高加索前敵戰事大爲活動土軍已被逐過比宇克第爾河任軍仍在追擊歐士魯姆敗兵復俘敵數百人哥塞克兵百名擊敗土國步砲兵一縱隊獲野戰砲三尊戰品甚夥俄馬隊在克尼斯境鼓勇衝鋒敗大隊士兵殺死甚衆且俘獲多人黑海有土國帆船十三艘被沉（二十一日） 
　　皮得格勒電土軍在歐士魯姆共損失四萬人（二十二日） 
　　倫敦電意國無線電稱俄軍已佔據凡恩湖全境土軍退出比特里斯而俄軍已行近特里比崇特（二十一日） 
　　彼得格勒電高加索海濱俄軍右翼十六日佔據維斯索河一帶土軍陣地後於二十四小時進行二十英里將土軍逐過特里比蘭特方面之比宇克第爾河聞敵軍現預備離棄特里比崇特俄軍仍在追擊歐士魯姆南面之土敗軍俄軍馬隊在克尼斯境重創敵兵數聨隊俄軍佔據末虚後敵軍南退之路已斷陸軍當道估計土軍於歐士魯姆一役所受之損失不下三萬五千八（二十二日） 
　　倫敦電海格將軍公報宣稱英飛機二十六架攻擊桐邑之敵軍子彈庫加以重損諸機均安然飛回英砲隊猛轟胡魯區及伊泊爾至柯米萊運河北面之敵軍戰壕英軍以重砲轟擊拉丹桀敵軍砲位曾聞發巨大之炸聲敵軍飛機攻擊英軍陣線各處未獲軍事效果死平民數人（二十一日） 
　　巴勒杜克電德國齊泊林飛船　七七號在距地六千尺之高處中法軍引火砲彈全船起火徐徐降下火光衝天着地之時船中炸彈一齊轟發法兵馳往觀之但見餘燼中有裸體之屍三十具第二飛船見此景象立即折回（二十二日）　　倫敦電公報云德飛機攻擊華爾麥一役僅死傷十六歳之童子各一轟毁商舗門面多處前傳損失之數略有訛誤（二十一日） 
　　倫敦電公報云英飛機一架於巡察蘇彝士河東面敵軍外防線之形勢時飛下六百尺以一百磅重之炸彈轟毁哈蕯瑪地方敵人發電廠（二十一日） 
　　雅典電法國蕯萊爾將軍已抵此間入覲希皇（二十一日） 
　　倫敦電麥金龍將軍已任徴兵監督此舉與竇比爵士之地位毫無妨碍因竇氏仍爲徴兵總監督也（二十一日）　　倫敦電愛爾梅將軍之援軍刻正進行無阻敵飛機又以炸彈轟擊克特但地方未受損傷（二十一日） 
　　羅馬電今日奥飛機攻擊第森柴諾蕯洛與特萊索三處損傷情形尙不重大死四人傷十二人皆平民（二十一日）　　倫敦電康里宫號卸去貨物七百　後即駛出險地刻在基林狄尼港中表面上未有損傷 
（二十一日） 
　　倫敦電藍思唐貴族今日在貴族議院宣稱政府擬以封鎖海面事宜責成一閣員辦理（二十二日） 
　　倫敦電御醫謂英皇病巳愈可以巡閣刻在訓練中之兵士（二十二日） 
　　倫敦電下議院議定英金四百二十兆磅之議案應付票决（二十一日） 
　　彼得格勒電今日國會開幕俄皇入議院時歡聲大作議員咸唱國歌少頃俄君臣舉行禮拜以謝蒼天默佑俄軍佔領歐士魯姆俄皇去後議長宣讀開會訓詞議員向協約國外交代表歡呼樞密院長演說勉勵議員注重公共利害勿逞私見致隳國家所恃之國民愛國心外相薩索洛夫演說政治上之大局其詞頗長始言日本之加入戰局大旨謂日本有價值之助力爲俄日邦交特色之一日本署定不單獨媾和之條約足徴吾人必獲勝利之决心此次大公之使日又爲兩國彼此同情之明證且使邦交格外堅固俄日關係互相團結以保障兩國互有之利益而免公共之危害兩國皆承認日耳曼在中國之勢力危及遠東和平外相繼言中國時局謂俄政府保守不干預他國内政之主義前俄國會同英法意日忠告中國並不侵犯中國之主權德人擬在中國領土内得一根據地以行反對協約國之謀但中政府不贊助之云云海軍大臣演說亦言及日本贊助之事業此後陸軍大臣略述軍事現狀晚間俄皇至樞密院各大臣將國會中所宣佈之言一一奏知（二十三日） 
　　其二（德人德文報專電） 
　　柏林電德軍大本營宣布公報如下 
　　二十一日英軍在伊泊爾北面以炸彈進攻運河旁德軍陣地受挫而退魯斯南面佔據德軍地雷轟陷處之敵軍爲德軍逐走敵軍在蘭斯至亞拉大路進攻未得利 
　　德飛機隊攻擊敵軍陣線後之營所獲有佳果（西境戰况）俄軍在杜拉堡前進攻失敗俄兵分隊進攻受挫（東境戰况） 
　　二十二日天氣巳晴陣前多處之砲隊漸形活動德軍於拉巴塞運河與亞拉間猛轟之後奪獲法軍陣地八百邁當俘軍官九員兵三百十九人松末河與瓦斯河間愛恩河陣線又香巴業數處戰事更形劇烈法軍在太胡爾西北以炸彈進攻未得利末斯河兩面高地巳開始砲戰中有數處戰鬭力極大昨夜砲聲未止兩軍飛機不時交戰敵軍陣線後空中戰事尤多德飛船一艘夜在里凡尼附近爲敵軍擊落（西境戰况） 
　　維也納電奥軍大本營宣布公報如下　　二十一日斯特里巴河柯士洛夫東南之俄軍前鋒陣地爲奥軍奪佔兩方面飛行家甚爲活動（奥俄戰事）阿爾巴尼亞兵一隊由奥軍官指揮已進抵加伐茄西面之亞特里亞（巴爾 
幹戰况） 
　　二十二日伊森沙河陣線有活動之砲戰泊拉伐附近尤烈奥飛機一隊攻擊龍拉第之廠所二機從事偵察進至米拉洛始折回尙有飛機一隊攻擊加爾達湖旁某處之飛船停置所及埠頭兩隊所擲炸彈多中目的諸飛機雖受猛烈之炮火但均安然飛回（奥意戰况） 
　　君士坦丁電士軍大本營二十二日公報云土軍毁歐士魯姆東十五基洛邁當之陣地及不能携走之舊砲五十尊後乃退至歐士魯姆西面之陣地俄人所稱獲砲千尊俘士兵八萬人之說均屬不確歐士魯姆附近除上述陣地之戰事外餘處均未見戰歐士魯姆城安然無恙歐士魯姆砲台並無軍事價值 
　　柏林電德國海軍部宣稱本月二十日正午時德國海軍飛機攻擊英國海濱以炸彈擲於各廠所鐵路船塢煤氣廠洛維斯土夫之總車站及船塢曾中彈數次煤氣廠亦因中彈之故發洩煤氣且有油船兩艘被擊敵軍雖發砲猛轟及以飛機追擊諸機均安然飛回（二十一日） 
[東方通信社電（日本人組織）]  
　　北京電目下集於瀘州之北軍計有曹錕之一師熊祥生之一旅李炳之之一團其數約達二萬人 
　　張敬堯所率之軍一旅駐在合江其餘分駐江津重慶涪州綦江等處 
　　李長泰部下第八師之一旅仍在宜昌（二十三日） 
　　北京電據長沙來電云二十一日午後三時有革命黨員以爆裂彈襲擊將軍署及巡按使署旋爲守兵擊退至五時餘始鎭定一時騷擾非常現市内之秩序已回復矣（二十三日） 
　　東京電山東南滿兩鐵道連絡輸送業經協定凖三月一日實施並及大連·靑島·上海間之航路由南滿鐵道山東鐵道之貨車開始輸送其陣絡驛在南滿鐵道線者爲大連臭水·遼陽·奉天·鐵嶺·開原·公主嶺·長春·旅順·營口·安東·上海在山東鐵道線者爲濟南·張店·周村·靑州·羅縣·坊子·高密·膠州博山·龍川等各驛（二十三日） 
　　東京電因淺間山之爆發東京附近昨夕地震（二十三日） 
　　東京電參加靑島戰役之獨立第十八師團司令官以下七千七百五十一名論功行賞業已發表計神尾中將以功一級賜金鵄動章旭日大綬章·山梨堀内·山田（良水）三少將功二級賜金鵄章旭日重光章·渡邊·凈法寺·山田（陸槌 
三少將功三級賜金鵄動章·磯村砲兵大佐功三級賜金鵄章（二十三日） 
　　東京電今日議會對泰平組合提出質問其活氣不讓於昨日（二十三日） 
　　東京電美國琛克司博士乘春洋丸昨夕至日該博十係由斐律賓前往中國其使命據稱不過視察惟一般人均甚注意又克拉克博士亦乘該船渡來均大受歡迎（二十三日） 
　　東京電比國駐在中國公使卡赫阿氏已抵東京候下次便船前赴北京（二十三日） 
要聞一 
[湘黨人襲擊軍民兩署之消息]  
　　文滙報云今日上海接長沙私人來電據稱二十一日革黨多人身懷炸彈攻擊將軍府與巡按使署警長亦附和革黨但將軍之衞隊未變故革黨未能得手諸首領不得巳乃迅速退至城外 
編輯餘談 
[新說林（三）（飄萍）]  
　　軍事倥惚之德意志平時之事業依舊進行實堪驚歎道路港灣益益改善拉依蒲之歐洲第一停車場今已告成漢堡亞美利加汽船公司之大建築亦已工竣柏林地下隧道之工事與戰爭前同一進步已可見其一斑 
　　德意志戰時之利用俘虜亦與他國有不同之點他國對俘虜大抵皆監禁於俘虜收容所德意志則使用之如小麥馬鈴署之耕作等皆委於俘虜之手又德意志婦人之戰時勞慟頗爲勤苦柏林地下隧道之開鑿工事即有多數婦人從事其間 
　　德意志科學之發達至戰時而其用益著廢物利用其途頗廣製造軍需品以外日常生活亦極注意柏林某高校敎授曾研究食物必要之成分以約二百貢之印刷物由官印送以期食物之節省其餘如醫學一科近亦研究益力戰後之進步可以預想 
 
 

Page 4

 
 
   
 
 

Page 5

 
 
ＴＥＰＵＳ，Ｗatcbes 
 
 

Page 6

 
 
要聞二 
[西南戰局之現勢]  
　　湘鄂軍事之籌防湘省湯將軍沈巡按使等十八九兩日先後報陳湘西革　江麻陽永州黔陽　　　黔軍佔據各節已紀前報茲聞中央昨巳飭軍務處覆電該將軍等迅會馬繼增李長泰兩師長加撥防軍並另檄湖北第二十師范國璋率師轉赴該省會同攻擊限日恢復湘邊巳失各縣不得延誤惟已入湘邊之黔軍勢力早已散布多縣又沿途收納苗民散勇等分途進取馬繼增師長之軍隊因道途阻礙進行困難尙未與之相接而原有之軍隊旣多被解散擬辦之各鄉團練又因經費困難槍機缺乏暫從緩議以故湘中軍務當局對此甚費躊躇日昨寶應駐防軍隊且有傷害長官遙應滇黔軍隊之傳說湘垣爲之愈形吃緊其在滇黔軍隊一方面若由常德澧州直進窺荆州則尤爲可慮蓋荆州爲漢口至宜昌之要隘而宜昌又爲川鄂出入之門户倘一搖動長江上下游俱將大受影響也聞政府鑒此已特令駐開封之第九師信陽之第十一師各抽調三成開赴荆州駐防矣 
　　川邊大戰之引綫軍務處近耗征滇總司令虎威將軍曹錕於此數日來曾連有密電到京政府亦迭覆密電聞其内容除報告最近川邊各處小戰情形外並因北軍大隊近已逼進叙州瀘州及綦江等附近各要處即將與滇軍相接在一星期内外即當有最激烈之大戰經過此次戰事後川邊大局如何當可漸見分曉緣北軍溯流而上者節節進行曹將軍已行抵重慶所有瀘州自流井叙州一帶軍事有張敬堯熊祥生周駿及曹氏部下軍隊故形勢尙不吃緊惟綦江一路滇軍勢甚鋒銳官軍曾連遭挫敗此後川邊大戰之引綫必將由綦江開始而重慶附近當即爲爲大戰之場所也 
　　收復失地之策畫瀘叙間軍事近雖不時有小戰告捷之官電而兩兩相持已不下二三星期之久收復叙州之消息終寂無所聞此固由於地勢險阻行軍維艱而政府軍務當局亦自以爲征討方略不盡妥善爰於十九號特與陸軍總長王士珍侍衛長廕昌及海軍總長劉冠雄等在軍事處會議變更收復叙州之方略討論約二小時始决定種種辦法當由統率處密電曹錕將軍指示一切同日該處處長張士鈺　奉諭以軍事要件計畫首貴統一感情聲勢尤貴聯貫若互相枘鑿必致貽誤大局應即通電在征各軍員第一對於戰事策略須恪遵中央密示方針切實照辦不得擅行變更第二各軍務當互相援助不得稍存意見致誤事機蓋當局近以滇軍入川及失陷之各要隘均因此而生是以有此嚴重誥誡也 
　　奬勵前敵之軍人自滇事發生後陳二庵將軍對於當地軍防頗能不爲滇省勢力所左右近又將其眷屬由湖北移居北京以表示其始終應於政府之意旨昨陸國務卿於議政之餘特將陳氏以上種種情形代爲陳明請特别奬賞以示勸勵聞當局之意亦甚以爲然擬進封陳將軍爲公爵不日即以明令發表又聞前財政次長張弧自奉入川効力之命久未成行近日外間又傳其將實行入川爲陳將軍之臂助者茲悉張氏日前業已成行矣至於在川之一般前敵軍士政府對之尤爲注意除加餉勉勵各種方法外近日又擬用特别懸賞之辦法以鼓勵軍心即能收復一城邑或一關隘者賞金若干奪取一陣地者賞金若干俘獲敵軍首要一人及殲滅敵軍一部隊者賞金若干已飭員一一草擬一俟核定後分别電達前敵各軍一體知照 
　　五國質問之對付政府對於日本爲中國目下西南戰局上之行動已露未露之種種情形深爲注重十九日於開外交會議後曾有秘密手諭一件交於陸國務卿查照核辦内容甚密略聞該件係參照駐日陸公使拍來電告日本政府對於中國戰事所議軍事上行動節略情形及日前曹次長會晤日置益公使所談戰局涉及日本情形之用意所在特擬相當對付辦法並有嚴重之委託又據外交界消息日本公使咋曾代表英法俄日意五國公使向陸國務卿口頭質詢川湘邊境被滇黔軍佔領各地是否如外間所傳又政府果能於六個月預期平亂長江一帶能否保全不致被擾致損各國商務云云均經陸氏詳爲答覆前日外交曹次長又赴日本使館則爲報告近日官軍在川之戰勝官報以自爲證明之一端也 
[征滇軍費之財政影響]  
　　各省節約財政說中央政府以本年財政雖經預算規定而征滇事起每月軍費約需五百萬元之巨倘或戰局延長乏欵接濟大局阽危益難挽救茲聞政府對於目前用欵除特别設法籌措外擬將通電各省監督財政大員及財政廳長迅於支出項下力從節約藉裕餉源其計劃約分四類一該省本年政費應極力撙節開支無論如何比照預算案不得超過二本年各項支出之預算不得爲臨時追加遇有不得巳之事故時即在他項欵目下斟酌挪用以期維持三各項支出節餘項下應另案存儲詳報財部聽候撥用非經中央准許不得動支四凡中央直接收入之欵非呈准中央無論具何理由不得有截留及挪墊等情事以上所述不過爲滇事一部之救濟今川湘兩省旣已爲軍事範圍之所發展則中央財政上之影響當必又多一重牽涉矣 
　　議減官吏俸未准自入年以來各機關人員大致均已進等進級及加俸於是皆大歡喜而財政支出上遂覺倍增現時軍事吃緊用欵孔亟財政　長周緝之君以維持財政頭緒甚多減俸亦其一端擬先與各要人商槯如得要領再行發表意見初以阻之者衆未能議决繼聞財政當局以各機關人員薪俸每月約八百萬元若一律減發三成或搭放國庫證劵每月可撙出二百三四十萬元以之挪充征滇軍費不無小補近又力請實行擬定期在政事堂會議爲最後之解决惟聞政事堂咋已奉交諭略以軍餉所需爲數甚鉅斷非減政一項所能濟事且該案决定之後僅能行及中央各署而軍事機關尙未能一律照辦政治精神將不免受其影響所議各節應暫行緩辦云云 
　　停給委員會津貼十九日政事堂　咨照財政部飭由該部從速將京内外所設之各項委員會有若干處查明　覆以備核辦其原因以戰事方熾應需軍費必須源源接濟各委員會責任上無甚關係者應即取消有關政務進行者雖仍舊設立而僅支給會中經費所有委員長及委員一律免給津貼以免軍費有拮据之慮各委員會經此一番調查將來恐不無悲觀云 
[八釐軍需公債抽籤紀]  
　　昨日（二十）政府爲開籤抽還八釐軍需公債一事以中央公園爲會場是日中央公園開放一日故遊人甚衆其抽籤場則設於社稷壇正殿先期由當局在殿門外高搭彩棚園中懸燈　萬並有軍樂隊在場奏樂由審計院派出四人財政部四人中國銀行四人監視抽籤財政部總次長亦先後到會下午一時即搖鈴開會首由財政部公債司司長報告一切次由中國銀行總裁致開會辭即有審計官錢懋勤等將籤匭揭開由各員執行抽籤各省將軍護軍使巡按使所派到場參觀者如京兆王沛河南顧趾祥江蘇梁玉書江西鈕傳謙湖北范棲浙江汪瑩山西徐一淸廣東闞鐸廣西唐鐘元福建李厚恩許兆桂奉天張鵬上海總商會宋渭潤等其中籤債票號數當由財政員一一報告並榜於壁間抽畢奏樂散會巳三鐘矣籤數與號數分配之底賬仍爲第一次所用者惟將第一次抽中各籤除開由其餘各籤中抽之計抽出二十三籤都一百一十五萬元（即每籤五萬元）茲錄是日抽中各籤如下第二十三號第二十四號第一百一十五號第一百零七號第八十一號第四十四號第二十六號第八十四號第五十九號第一百零九號第一百一十二號第三十四號第一百一十三號第三十一號第七十三號第二十七號第五十九號第四十八號第四十一號第四號第八十八號第七十五號第三號 
[鹽稅與海關之南軍觀]  
　　十九日英文京津太晤士報云得政界可靠消息稱雲南鹽稅仍照常收納黨人並未干涉聞蔡鍔等初請該省鹽務當局加收額外鹽稅納與黨人雲南鹽　不允　人亦不强迫對於鹽稅之收納與匯寄並不干預免與列强衝突現聞滇人自行加徵額外鹽稅並組織特别機關徵收與尋常鹽稅無涉 
　　日前京中某報載有蒙自騰越思茅三處海關巳因南軍威迫故各關洋員等一齊離開任地分往各本國領事館内以仰其保護等語刻據北京稅務當局聲言尙未接到如某報所云之駭信並深信南方各海關洋員等照常辦事絶無蒙受南軍危迫諸事云云可知南軍方面尊重　關並不致有絲毫干涉之舉動矣 
[滇警聲中之浙江財政] （靜眼通信） 
　　浙省素以擁護中央著　故中央之責備亦較他省爲嚴自二年至四年度按年解中央五百萬地方官吏已苦搜括之難曾有縣知事告余言縣公署内應收之欵至十三種之多全副精神均萃於茲尙有何力辦他事乎 
　　五年度中央於原解欵外有驟加一千二百萬之命令浙官吏再三磋商允加認九十餘萬旋以滇事發生中央需欵綦急每月加增臨時解欵二十五萬全年須增三百萬也悉索敝賦以供中央浙吏之効忠於政府勝於他省遠矣 
　　財政之收入去年冬季因帝制問題發生大受影響各縣錢糧徵收極難一般鄉農希望登極豁免相率觀望不能如前次之踴躍各縣知事爲考成起見多親詣各鄉設法勸導而言者諄諄聽者藐藐亦無如之何也 
　　統捐局之徵收亦大不如前自鄭鎭守使被刺及肇和兵艦案發生一般商家均以禍至無日爲憂貨物之轉運因之日少致捐務亦爲減色各局長旣恐比較之不足又懼囊槖之難盈相對唏　均抱悲觀 
　　金融機關對茲時局亦至難措手新年開市聞滇軍入湘消息遽現不穩之象杭城現申向不常有新正用途缺乏平年且須減水今則開市即有現申九分甬匯去四十三元蓋寗波現申每百至四元以上也就此一節觀之足知人人心中皆懷不安欲得現銀以爲避亂之計也初載首基市况如斯來日方長何以抗此大難乎 
　　商家聚語輒以三加作口頭禪三加者兩月以來新產出之名詞即指兵加餉官加爵商加捐也浙中之捐稅除印花稅因告發條例實行人人痛苦外尤在烟酒之兩稅鄉農沾體塗足辛勤種得烟草因重稅之故而行商裹足遂致積貨滯銷聽其霉爛半載勤勞付諸泡影致令洋烟輸入日見增高蓋中國官吏對此奬外貨而抑本貨之辦法不啻已成一種政策小百姓固亦無從伸訴耳至酒則受害尤劇蓋浙省酒捐幾倍於蘇省同處一國之中托政府之帡幪而苦樂乃不相均嘉湖一帶酒業因之停頓就紹興一地而言酒業中停止三分之二其工人之失業者約計及二萬人哀我小民將何以圖存乎吾恐流民日增仍爲地方之隱患也 
　　各項解欵從前可用錢莊劃條今則必須現欵矣蓋官中付出之欵旣須運至省外則現金需用日增官立銀行因之改變方針但官廳仍以無欵爲難去年底因大典籌備處索欵殊急下月之欵提前解京以庫無積儲向銀行借貸十餘萬金極費唇舌因之實業方面各種生利　業不能積極進行再閱數月不知達至如何地步亦足慮也 
[廣東最近之要訊]  
　　張巡按使假滿回任後於使署附近各街道設立望台派兵　守又在署内高築砲樓二座密開砲眼安置機關槍附近民居望而生畏近又下令凡附近使署各街之民房商店一律遷徙但商店每有頂受等費損失甚大曾投訴總商會及自治研究社各大紳請代達下情酌　彌補張使祇允給回遷費數元至今尙未磋商就緒將來不知若何結果也 
　　石湖之役駐守觀音山之砲兵團長田春發駐守軍署之步兵營長吳仲明同時陣亡經龍將軍電詳中央昨奉部覆田團長准照中將陣亡例吳營長准照少將陣亡例從優給卹并賞銀治喪恩給世襲職爵夫田吳二人固已給卹矣而石湖無辜被焚之民房數千流離失所之數萬人雖經張使請各紳商議安撫然至今尙無頭緒此小民之所以苦也 
　　粤省現有軍隊除調赴征滇外又因各屬頻頻請兵巳分派前往防守現時確係不敷調遣從前防守黄埔船塢之陸軍一排亦已抽調而去所以此次石湖之役祇得派駐防觀音山及駐防軍署之軍隊前往茲據軍署傳出確息謂龍將軍决議再招新兵十營不日即可實行但粤省軍費已極浩繁今又議增兵則此後之負擔更重矣 
　　龍將軍以黨人每用金錢運動各軍隊故前月陸軍旅長陳宏萼之部下連長巫某有挾逼宣佈獨立之事恐其中各軍隊受有黨人運動擬派員分往各營將各軍隊認眞檢查以免變生意外大約不日即可發表 
　　已革貴州巡按使龍建章初三日搭南寗輸船到省携有女眷三人情形極狼狽到省後並未往見龍張各大吏初擬即回順德縣大良原籍旋聞張使接有中央密電飭轉龍建章刻日回京表面上雖云回京候訊實則欲詳詢滇黔現狀實情張使當即代爲轉致故龍已起程赴滬矣 
[張樹元赴濰續聞]  
　　山東第五師張樹元師長此次移駐濰縣并添調軍隊各節迭詳前報茲聞張師長日前啓節時原非逕赴濰縣係由津浦路棗莊下車至沂州府小住一二日即取道莒日諸高沿海各縣前進藎以近來沿海各地頗有謠言民情恐不穩靜故實地視察其防務之現狀藉資整頓預計行程須十餘日方能至濰刻間當可到防矣 
[奉天知事界之近况]  
　　奉天各縣知事能久於其任者約十之二三如　嶺陳藝安東程廷恒昌圖程道元懷德尹　松新民廖彭海城廷瑞營口朱佩蘭等民均悅服故能爲歷任長官所倚重其餘各縣經前巡按使張貞老陸續撤調殆盡但其所遴委之知事中如遼中之陳紫瀾氏以呑賑貽害人民聞西安之黄懋祺氏以受賄查有確據聞海龍之李中洪氏以昏庸不職聞此外被紳商禀報劣跡人民呈控貪黷者不一而足此固爲張氏所不及料者叚將軍接任接使後迄已數閱月所更調查不過四五縣而已茲者綏中縣知　劉文馥氏屢被人民來省禀訴謂其以曲作直遼陽縣知事金朝樞氏亦有不顧民隱玩視要公之事實發生經省公署一再派員調查業已據實詳覆現聞段使擬將該知事等即行撤換此外尙有不甚稱職之蓋平等數縣亦擬繼續調換已諭政務廳長選擇相當人材開單呈候委派故奉省知事界當有一番風雲也 
[福建之最近兩越獄案（福州通信伊公）]  
　　㈠地方廳之看守所省垣地方審判廳恒以未决犯或待訊者安置於拘留所其案情較重之未决犯或已經判决五等徒刑數閱月之犯則拘留所於看守所内拘留所建築簡單時或有越所思遁者至看守所則規模幾如監獄又有看守生警兵等日夜荷槍梭巡即探視日期月亦祇朔望兩次且檢查取締極嚴其防範之週所謂插翅難飛越獄之事不獨向所未有亦夢想所不到何期事有出人意外者殆所謂禍患常生於輕忽歟看守所外面之防衛旣嚴内亦取締甚緊凡被拘管者輒去其繩索鐵器及一切堅硬之物具犯人依號分配行動坐臥悉在於所鋪距地二尺許之木枰上比者逃犯即偷伏於木枰下不知何來鐵杵即用之穿鑿牆壁旦旦而伐非止一日一遇稽查嚴密或定時點名則仍如常狀故看守等始不之覺某夜鑿處已成空洞適値看守等鬧酒不備遂於十一時相繼逃脫而牆外適爲民家廚房乃卸却枷具隨竊銅爐數事而遁至是監内别號呌喊民家亦同時報警始驚醒看守諸人迨查點時方知某號逃犯計已决之命案强盜及未决之竊犯烟案共四人當即報由廳中派警追捕已杳如黄鶴翌日即由所中開具犯人籍貫姓名面貎服飾懸賞購緝略謂獲已决犯者賞洋百元未决犯半之刻除看守長撤職外看守生及民家均以嫌疑被押候訊未知如何了結也　　㈠武平縣之監獄武平地居上流民無常識不肖者恒以竊盜搶刧獲罪比者由蘇某狀訴危某竊盜案内之逃犯危月金曾奉判處以僞證罪四等有期徒刑二年又王某呈報擄刦案内之逃犯羅大頭古係擬辦之犯及已未决之各犯劉彬昌王源福等六名均拘押於縣内監獄不料於脫逃之夜風雨大作監所西首外牆即被摧淋坍塌一角維時更夫旣以風雨狂驟天氣嚴寒與獄丁等一併熟睡而監犯即乘間扭斷鐐銬挖開監内土壁鑽出壁外悉由坍 
 
 
 

Page 7

 
 
牆缺處一溜烟遁去比　更　驚覺喊同獄丁查看　禀追捕縣知事聞警漏夜派警協同丁役四城搜捕巳無影響又以解欵在即警兵多分派隨同督徵委員前往各鄉催徵所餘無多故亦無從追捕後由警兵拿獲危羅二犯給賞金三十元即召集訊問看守所獄丁更夫均諉不知唯　疎忽而逃犯則供係由監犯徐太河等三人起意將土壁挖開鑽出各從坍牆處扒出逃逸獄丁人等委没知情及得賄放縱情事云云旣將看守獄丁更夫等分别斥革知事許　壽亦由上峰責令捐俸百元修理監獄而偌大之越獄案於是　輕輕消滅矣 
[南京快信]  
　　北京財政部指定九項專欵責令財廳須按月解京（一）印花稅（二）烟酒稅（三）驗契稅（四）烟酒牌照稅（五）契稅（六）屠宰稅（七）牙稅（八）當稅（九）所得稅（此稅六月一日實行） 
　　湖口雷電敎練所總辦宋恩鴻昨來寗聞係奉陸軍部令來此公幹 
　　農商部現定推行權度制所有舊有權度器具加蓋　字火印者准其五年内使用加蓋弌字火印者准其本年八月三十一日以前使用逾期一律作廢昨已由部正式公布矣 
　　上海縣沈知事昨詳齊使稱已將冬漕及各項稅銀十萬元分批解交銀行滙解財廳矣 
　　張巡閱使以近日京中密使往來甚多特撥武衛軍一連專在浦口商埠局輪渡碼頭照料一切 
　　鎭江商埠警察改組巳咨經内部核准齊使特刋發關防一顆飭交金陵兪道尹轉發備用 
　　財政部飭官產處淸江舊漕督署准改建袁端愍公祠曾處長巳轉飭淮安縣周知事遵照 
　　鹽務署電兩淮方運使准運商朱灝輪運餘鹽四十萬擔赴十二圩待售飭就淮北產數酌量配銷淮南四岸 
地方通信 
[蘇州]  
　　撤任無錫知事被控撤任無錫縣知事丁方榖尙未交代經無錫公民錢先芬等在省財政廳控訴丁知事積欠公款數千金昨日胡財政廳長批示云據禀已悉此案已據張委員查明　摺具復察核所閣征收費用途僅自三年八月起至四年七月爲止自七月以後截止交卸止收支細數未據開報究竟任内收支統計實餘征費若干應飭丁知事趕緊具月報淸册限十日内詳送候核一面將支餘經費造册悉數解交以重公欵而淸交代除飭遵並候委監督會同淸算外仰即知照此　 
　　東支家巷火警續誌蘇垣東支家巷底　十九號午後一時火警一事曾誌昨報茲悉是役係淸微道院對門王姓家失愼該屋輿高等審判廳内會計科僅一牆之隔　由高等廳發電話通　警廳消防隊駕龍到場施救其餘各處龍社亦紛紛趕到當時道養水龍兩座及三山會館水龍均逕進高等廳　登屋灌澆始行將火撲滅僅焚去王姓樓房三幢餘未殃及事後　等　蔡廳長以道養三山等龍社　廳救護頗爲得力各督龍員亦奮勇可嘉特先備金花紅綢贈送該二龍以昭光榮其出力之水夫人等再俟另行犒賞一面并電告北京司法部總次長南京巡按使云本日午後一時廳左緊鄰王姓失愼焚屋三幢應内招集龍社救護未致延及是屋適接會計科卷宗帳籍雖經搬動均無失誤謹用告慰蘇高審廳長蔡元康效叩 
[松江]  
　　訊究楓涇命案之兇犯兇犯汪國華於前歲冬間在楓涇鎭外甥許作霖家因謀財將許連斫十餘刀致斃並鎗斃許妻楊氏流彈傷及許女並欲將許之庶母許陸氏致死因槍機不靈順手將槍桿向陸氏猛擊驅使與許女登樓閉置一室然後恣意搜括啓後户逸去詳情曾紀本報汪在逃日久官場及許各懸賞格均未購獲昨經縣探吳根壽偕蘇垣退職巡士殷鑫根由蘇尾汪至滬報捕拿獲本日傍晚提解到縣由劉承審員升訊汪供認不諱問官詢以許汪至戚因何下此毒手則稱前介紹律師爲許奪獲公產千畝而勝訴酬金許揩不繳給某晨反與兩北方人喁喁耳語似因我曾隷軍隊有借以箝制之意不得已商之友人沈瑞淸借得手槍先發制人當場掠獲小金元寳一枚現洋二十元曁金銀飾物珍珠等惟泰半爲沈取去問沈曾否帮兇則稱許房屋頗巨人口殊少故沈早經潛伏襄助沈亦嘉興人曾入兵籍現居該縣平橋左近云云並歷供逃出時避宿之各地時老嫗許陸氏因需質證亦到庭訊供並推繳許姓所懸賞欵二百元問官諭即退去一面飭汪蓋印指模發獄收禁當夜即備交飭警於明晨赴禾捕沈 
[鎭江]  
　　公所改建女學前淸　甲總局基址在西城外薛家巷内光復後先設議會後改農會去年又改爲公益事務所其東首之兩進兩廂空院一方向爲京江報館租賃　章縣知事飭令公益事務所讓出前面三進並知照京江報館另遷他處將該屋翻造洋式房屋建設高等女子小學其空地一方鋪墊平整作爲操場限期於陰曆正月内完工二月中即可開學 
[揚州]  
　　處决謀害親夫之婦人住居江都縣屬宜陵鎭附近農民謝某之婦謝朱氏與人通姦將本夫用笆斗勒斃一案前經縣知事訊實詳奉高等廳批回以姦夫未曾同謀判處無期徒刑該婦身已懷妊俟分娩後按律處以絞罪在案昨（二十一）日午刻已將該婦在二郎廟地方處决矣 
　　露天學校開課揚城自去歲舉辦露天學校劃分區域計共先後成立者八處嗣因寒假期内暫行停課茲舊曆新年已過公私各學校均已開校該露天敎育亦應舉行爰於上星期六日在馬神廟前已開始授課矣 
[南京]  
　　撥巨欵趕築江岸下關通商埠江岸自客臘興工以來現甫將護堤木椿訂竣然已用去五萬餘金昨經督察工程委員崔蔭芳上禀齊巡按　續撥巨款以便購買蘇石運寗建築駁岸齊使准之頃已續撥五萬元令其加工趕造矣 
　　政治研究所考題江蘇政治研究所示期考試已誌前報茲將第一　考試題列下（法律題）甲有　曾　聘於乙過門童養不得　姑甲令女飾詞歸寗另聘於丙成婚後丙始知情經乙查知起訴應如何處斷試　判詞（警政題）　察與保甲優劣得失論（財政題）　　審計法有取　監督制有取事後監督制有兩制並用試比較論之（敎育題）擬責成家長各令子弟就學示以上四題爲主要科（外交題）試言交戰國對於中立國之義務（實業題江北地質之厚不亞江南而收穫難難 
豊曠土徧野其故何在治之之法惟何試詳言之（水利河工題）地方水利各有相互之關係宜如何通力合作議（荒政題）救荒芻議以上四題爲普通科聞是日考試關防極嚴不日卽可揭曉 
[杭州]  
　　劉王廟香會中之巡邏嘉興王江涇鎭比聯之連四蕩地方有劉王廟者一般船帮中人最爲崇信每届陰曆正月二十日爲該廟開印之期各帮船户紛紛咸集多至千有餘艘人聲嘈雜良莠不齊每至匪類乘機混跡其中以現在時局多故此項香會尤易滋生事端昨特加派警察嚴密巡邏以維秩序 
　　茶業盈虧紀杭地上年茶葉銷場頗旺故獲利甚爲豐富茲將獲利之茶葉舖分别探誌如下翁隆盛做二十萬元生意計盈利洋九千元方正大做八萬元生意計盈利洋三千元汪瑞芬做七萬元生意計盈利洋二千元吳裕大做十萬元生意計盈利洋四千元據茶業中人云本年如能動洋莊則茶葉尙須漲價四分之一云 
[安徽]  
　　請復大蕪鎭守使蕪湖商會昨日致電倪將軍略謂查大蕪鎭守使一缺前因財政支絀明令取消仰見國家因時節財之意惟蕪湖地當要衝以陸路言爲皖南北之咽喉以長江言爲上下游之要塞且皖南地方遼濶界連蘇浙若設一專員坐鎭其間聲威所播則匪徒目不敢生心伏讀公報一月二十七日申令蘇當與陜北鎭守使因防務重要經馮陸兩將軍電請復設均予照准今蕪湖防務甚於蘇陜應請轉陳復設大蕪鎭守使以資鎭懾而杜亂萌不勝待命之至 
　　李巡按赴蚌返省前次李巡按因倪將軍壽辰赴蚌並會商一切要政現已　竣於昨日（二十）下午仍乘安豐兵輪返省並聞財政廳長及高等廳長均附輪回皖 
[江西]  
　　九江米捐移至湖口贛省抽收米捐爲鐵路保息之抵押曾經財政羅廳長詳由巡按使電准財政部在九江設局開辦茲又有人獻議以本省米船出口下駛蘇皖上溯楚湘均以湖口爲總滙此項米捐若不從總滙之區扼要徵收恐難免繞越偷漏之弊羅廳長頗以爲然當即擬具章程詳請巡使將九江捐局移駐湖口又以米商販運米榖在潯裝輪不獨可免風波之險即一切費用亦可減輕並請在九江設立分局以便徵查昨已奉批准如所擬辦理現已轉飭九江米捐局長張樹森即日遷至湖口徵收矣雜評一 
[徵求意見（默）]  
　　戰國時齊伐宋宋使子咸索救於荆荆王大悅許救甚勸而子臧憂之曰荆王悅甚必堅我以弊齊也子臧歸而荆果不至蓋子臧早已窺破荆王之用心矣 
　　前此徵求各省意見而雲南唐任之極力贊成蔡鍔之欣然簽字猶之荆王之大悅與力勸也所以堅中央之必行也奈何袞袞諸公竟無一子臧其人者耶 
　　然而今日又以徵集各省意見聞矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[出洋游學之好機會]  
　　北京淸華學校係以美　退還賠欵設立每年派送學生若干名赴美留學民國三年曾由校長周詒春伴送學生約一百名出洋道出上海時備受滬上各團體之歡迎去年出洋約五十名由副校長趙月潭伴送赴美今年又派學生約七十名均於陽曆八月初旬齊集上海八月二十八號由　啟行赴　艙位已定中國郵船公司之支那船其時爲該船第一次由滬赴美之航期此次派遣學生除該校高等科畢業生外有女學生十名定期七月三號在本埠女靑年會招考投考者須年在十八歲二十五歲之間天足體健未訂婚能直接入美國女子大學又有專科畢業生十名同時在上海中國靑年會及北京該校招考投考者須在國内外法醫礦農或土木工程科畢業能直接進美國大學高等科 
　　淸華學校高等科本年亦招考插班生八十名茲　其章程如下一本校此次招考高等科各级插班生八十名考試入校均須遵照本校現行章程及將來擴充辦法辦理一俟在校循序畢業之後擇其成績最優者資送美國大學肄業一年齡自十六歲至十八　者可報考一二年級十八歲至二十歲者可報考三四年級如年在十八歲以下程度高優者亦可插入三四年級一考試各種學科另紙開列報考學生應先細　　度自量學力確能應考本校某級保無躐等之弊者應照左列辦法預備齊全至遲於四月三十日以前同時寄到北京淸華學校招考處以便核定與考之相當級次如塡註不詳盡或經查有不確實之處報考作爲無效如於四月三十日以後寄到者招考處得酌量地之遠以定有效與否（一）　將履歷格式詳細塡註附一最近所照四寸全身像片（二）須於報考證書上將已經切實研習之各種高級學科書目等依照學科項下詳細塡註并須有現在肄業學校長簽名蓋章爲證（三）必須經由歐美著名醫士或曾在歐美著名醫科大學畢業之醫生將另紙附去之體質證明書用英文詳細塡註寄回本校查核（如有學生考取後田本校醫生覆驗不符或考取入校之前染有危險病症及有傷行檢等事者雖經考取亦不得入校）（四）報考學生應將現在肄業學校最近章程附寄一册如有現在肄業學校新刻之同學錄或全校學生姓名錄載有報考生之姓名年歲班次等類之印刷品亦可附寄一册一考試時期約在七月初旬一考試地點分設北京上海兩處（由報考生任擇一處惟必須在成績　書上註明）一凡報考各生經由本處核准後隨將確定日期及京滬兩處考試地址等詳細函告各該生一與考各生應於攷之前繳考費洋三元（考時膳資在内）取錄　否該費槪不退還一學生考取入校除他項雜費外每 
　　 
[關於菸酒公賣之部批]  
　　上年十一月間各省商會聯合會臨時會議提出菸酒公賣議案閉會後由聯合會總事務所彙集各種意見禀請農商部採擇施行茲　農商部批開前據全國商會聯合會總事務所禀送菸酒公賣暫行簡章駁議意見書等五種乞採擇施行等情經本部咨行全國菸酒事務署核辦去後茲准復　查　商會等所陳駁議意見書五種均經本署詳細核閱駁議各條其主旨不外取消舊稅名目制訂劃一稅則實行公賣其餘均係關於徵收手續之爭論或於立法意旨尙未明暸均無關緊要查菸酒兩項本屬奢侈之品各國稅率之重多有超過於原價以上者我國幅員之廣人口之衆而菸酒兩稅之收入每年僅數百萬稅率之輕尙有不及十與一之比例與一般必需品之負擔比較實屬有背租稅公平之原則是以政府特設公賣辦法務期實行官督商銷稽查產銷之確數以謀整理舊有稅捐本擬一律歸併由產地一次徵收而各地方商民又紛紛藉　成本過重貨物不能銷行勢不能不暫時分别徵收使其負擔匀　於產運各地以便商情歸併稅捐統一稅率本屬本署計畫範圍以内之事項特爲維持商情起見進行不能不有次第耳至關於徵收手續本署自應嚴飭各省公賣局督飭所屬無稍苛擾法規如確有不適商情之處亦當隨時變通辦理咨請轉飭遵照等因現總事務所已錄批通告各省事務所總商會轉函各分會一體知照 
[財部搜括不正當之收入]  
　　本埠行政征收各機關昨奉巡按使飭開准財政部快郵代電開案查各省地方及各征收機關未經報明之陋規及一切習慣上不正當之收入爲數甚鉅較之國家正供款項尤多曾經本部迭次咨行轉飭地方未可任令私相收受無如言之諄諄習慣相沿未易革除當此滇事發生軍用各費驟加支出爲此咨行貴使飭行所屬激發天良遵照單開調查上項收入如能化私爲公亦可稍資挹注其有未報之欵無論數目多寡一律據實報明其必須留存地方辦公者不妨陳明情形亦可准予開支倘再有以多報少或隱飾不報者一經查出惟有照章悉予懲處等因准此合行抄單轉飭一體遵照 
[四川貨價之飛騰]  
　　自滇軍入川後本埠所銷之川省出品其價無不飛漲白蠟一項舊曆正月十七日報告已自四十餘兩漲至一百零五兩乃不及三天竟漲至一百四十兩顏料中之倍子姜黄亦爲蜀省特產前因歐洲開戰德國顏料來源斷絶染玄黄兩色者多以棓子姜黄代之其價値本已增漲今因來源阻滯滬地存貨之價因之大漲倍子新正紅盤售銀十三兩現售三十六兩姜黄前售三兩五錢現售十三兩大有一日千里之勢此不過舉其一二其他各貨亦槪可知矣 
[靑黄不接之茶市]  
　　本埠茶行九家上年存貨僅有紅茶二千箱綠茶尤少自入新歲以來已閱兼旬各地來貨寥寥無幾市價因此增漲現計高檔寗山紅茶售銀三十四元中貨二十六元通山紅茶售銀二十二元次十八元温州紅茶售銀十七元次價不一各檔綠茶售價均漲二元至來貨缺少實因各處茶葉正値靑黄不接之故須至舊曆四月間春茶上市始能充足而近來洋莊銷路亦均停滯一因外洋公司輪船水脚增漲二因先令價格抬高大約亦須至四月間方能望其活動 
[可貴輪船觸礁]  
　　滬南十六舖内錦章輪船公司之商輪可貴號向走浙省舟山穿山石浦等處舊曆正月十七日傍晚時該商輪裝載貨物及大小男女搭客一百數十人自滬出口開往舟山等埠翌日駛至石浦附近口外鯉魚山脚下誤觸暗礁船底損壞海水灌入船身半没海中男女搭客聞有被淹殞命者十餘人其餘經人援救幸均無恙滬公司接得該埠分司來電報告即派人前往失事處查勘以便籌辦善後聞該輪保險係錦章自保此次修費約需十萬元之譜云 
[包探破獲盜案之神速]  
　　粤婦謝李氏唐陳氏同居美租界北江西路二百二十七號屋内於前日午後一時半突來口操粤音之盜匪多人一擁登樓各出手鎗利刃嚇禁聲張先至唐陳氏房内刦去値洋一百元之金飾繼入謝李氏臥室翻箱倒篋刦取値洋九百元之金珠飾物並鈔票洋二千元呼嘯而去即經事主報告附近崗亭内華捕立用電話報請美捕房派令八十四號西探目利扶司與粤探江標率同探夥多人前往兜拿未獲當向事主詢明該盜等面貎服式旋至蓬路五百二十號門牌查獲跡涉嫌疑之粤人盧品才一名正欲將盧拘至捕房適有盧之同黨王啟倫敲後門入内即將王拘住在其身畔搜出鈔票洋一百六十元及値洋數百元之金珠飾物遂一同帶出又在　行路吳淞轉角拿獲盜黨蔡阿坤一名一併拘入捕房收押復至愛而近路七百零六號門牌至啟倫家内搜查在王牀下抄獲尖刀三把鐵鑿一把鎗珠三十二粒即傳事主至捕房認明王啟倫確曾在場並認出原贓金飾數件昨由捕房將盧等連同抄獲原贓及尖刀鎗珠等解送公共公廨請究即據西探利扶司上堂禀明前情並稱查得王等曾於西曆一九一二年犯有搶案得贓甚巨此案内尙有同黨多人在逃當將抄獲各件及在逃各人名單呈案並請展期開審會審員王肇之君商之英領康君判被告一併還押候提同黨到案訂期研訊 
[破獲大帮强盜之窟穴]  
　　法捕房探目黄錦榮沈德福包探韓邦達李祥卿楊振富梁大　等於前晚十一時偵知有大帮盜匪匿跡法新租界愛多亞路一百五十五號門牌樓上當即不動聲色前往拘拿各匪竟開鎗让捕該探目等奮不顧身上前奪獲手槍兩支拘住十人並抄出槍珠數十粒解入捕房石總巡諭令管押聽候盤問口供再行核辦 
[盜匪無可抵賴]  
　　匪徒趙國華於上年十二月間糾同李學明徐如松等持械搶刦法租界寳裕里野鷄妓院主婦葉胡氏家金飾洋銀並用石灰包擲傷女傭眼目被探拘獲解經法公堂訊判解往内地懲辦在案現捕房接得護軍使署來函謂該犯已經司法科提案詰訊翻供不認請傳事主到案質訊　語石總巡接函後立飭包探韓邦達傳到事主葉胡氏偕往軍署質證趙等乃 
供認不諱判候照律懲辦 
[警廳提回盜犯]  
　　盜匪毛海寶綽號小山東）曾於上年十一月間在浦東其昌棧附近某姓家夥刦未成被警察聞警趕往兜捕軀散又於十二月間在新閘洪北華界夥刦鄉民某姓家衣飾等物經淞滬警察廳飭緝未獲前日該廳偵緝隊據眼線報告該盜毛海寶避匿美租界海寗路地方當派隊士楊寳亭等帶同線人前往跴緝適値該盜在某茶館内啜茗　嗚同站崗巡捕將毛拘獲寄押該管捕房徐廳長得報後昨已飭派隊士至美捕房將毛提回發交司法科收管聽候訊明核辦 
[探報黨人鬍匪之麕集]  
　　淞滬警察廳長徐君近據探報謂自滇事發生各處黨人麕集上海巳達八千餘人分住旅館客棧亦有賃屋聚居者其日用房飯等費每月共須六萬數千元均由黨魁孫文在外捐募匯來接濟擬乘間起事響應滇軍等語徐廳長除飭偵緝隊嚴密偵察外業已通飭所屬各區署實力巡防毌稍疎懈故日來城廂防務又覺加嚴 
　　又聞北京統率辦事處　據偵探報告謂有鬍匪二千名已由大連灣趁搭輪船前赴上海内有數百人擬派往内地各處窺探一切意圖響應滇軍起事等情亦已電飭駐滬軍警各署嚴密防範矣 
[寰球中國學生會舉行宴會]  
　　寰球中國學生會自成立至今已十有一年該會每於舊曆新年舉行大宴會茲定於二十四日即今晚七時假座一品香開會邀請新舊同人及來賓讌預定秩序如下（一）音樂（工部局音樂團）（二）主席報告（李登輝君）（三）演說（范源廉君）（四）徵求會報告（朱少屏君）（五）發給奬品（唐露園君）（六）演說（黄任之君）（七）四人合唱（高恩養廖照超郝伯陽林君等）（八）演說（來會理君）（九）幻術（李松泉君）（十）音樂（工部局音樂團） 
[勸用國貨會開會]  
　　勸用國貨會爲新嘉坡養正學校國貨展覧會事於本月廿二號邀集各出品家開臨時報告會到者數十人首由陳良玉宣布新嘉坡展覧會賴宋　林君辦理完備將來再給奬憑以副諸君雅望次由楊公亮到會報告展覧會情形大意以南洋地方天氣炎熱故凡禦寒之物多不適用此問徵集貨品大都合於銷路然欲推廣國貨最好組織一推銷國貨機關以便推行盡利云云末後由陳良玉報告各貨售去價目畢即將貨價當場分派然後散會 
[徵書處呈繳書籍]  
　　本邑徵書處主任李味靑徵得滇南雜誌等八種足資現時參考及其他書籍十六種於昨日交由上海縣沈知事封呈巡按使轉寄北京史館採用 
[湖南省城被擾之官電]  
　　松滬護軍使署昨接長沙通電一則錄其原文如下北京統率辦事處政事堂除雲貴二份各省將軍巡按使徐州巡閱使承德歸化張家口都統上海福州寗夏護軍使康定川邊鎭守使均鑒本月二十日晚有匪徒在省城僻靜各處種火意　搶刧本日）二十一）午後復有匪徒在省城擲放炸彈均立經軍警分途拿　十饖人已將首要人犯五名　明正法商民安謐如常恐遠道傳聞失實特此　聞藉抒念湯薌銘沈金鑑叩箇印 
[駁船撞壞汽船之賠償]  
　　駁船户王金友日前裝運石子在浦江中行駛偶一不愼將法商停泊之小汽船撞損向論不理昨由捕房傳至法公堂請追償修理費銀四十兩五供民人每月所入祗有十二元家中數口靠此度日實在無力賠償求宥中西官判令每月賠銀一兩繳至四十兩了事 
[船户爭鬭]  
　　船户李六才咋在浦灘裝貨被同業王阿生之駁船碰壞船隻李即糾衆向王理論互相般打由水巡隊巡警到來即將兩造拘送地方檢察廳請爲訊辦 
[航船夜行遇盜]  
　　兪家橋航船於舊曆本月十九夜載客七八人及各號托裝貨物由滬開行駛過白蓮涇港迤南忽來匪船一艘上有盜匪六人各執手鎗利刃一躍上船將搭客銀洋衣服等物悉數攫去約値數百金當　航船夥某甲向之攔阻被匪以刀背擊傷頭面等處聞次日即由該船主開單投報官廳請爲查緝 
[流氓擾累船户]  
　　南市薛陸家浜所泊之崇明船近來屢被流氓冒名船埠頭夥役强索陋規茲由該船户等公舉代表楊某具禀淞滬警察廳請爲查究經徐廳長查得埠頭規費等名目早經革除今據該代表稟訴前情自應查辦故已飭知第一區一分駐所宋警佐調查實情禀復候究 
[私販烟土]  
　　王惠生高英二人在滬私購烟土五十六兩擬往蘇州販賣當爲巡警人贓並獲解送警廳司法科昨送地方檢察廳訊罰 
[烟膏店違章受罰]  
　　福建路七百四十四號門牌烟膏店主沈金春因深夜挑膏被捕查見昨將沈傳至共公堂訊明違章屬實判罰洋十元充公 
[賭博壞人品行]  
　　萬國儲蓄公司大班至法公堂控稱本公司用竺榮卿爲收賬人已歷三年有餘向無弊端今於本月十六號私取公司空白收條擅自簽字向利喴等洋行私收洋銀察知後竺自認私收洋二百二十二元故交捕送案請究竺供因賭博輸負無奈私取公司中收條收洋是實旋由竺榮卿之父投稱兒子私收洋銀願即如數料理求恩免辦中西官以私取收條案關刑事判禁押兩月准予納金贖罪 
[閘北賭風未息]  
　　住居孔家木橋之王永生前晚糾集多人在家賭博被四區第二駐在所巡長劉長年查悉帶同巡警前往拿獲賭徒張寶田陳林和陳根生孔九生顏木根陸阿小張和尙伊劉留連同頭家王永生一併解送區署押候核辦又潭子灣陳鴻生所開之老虎灶前晚糾衆賭博亦由四區第二駐在所巡長查悉帶同巡警拿獲賭徒顏金章周美雲金鴻泉施枌寳顏金和姚炳姚阿掌邵六升姚阿丙連司同頭家陳鴻生解區候辦 
[澈查聚賭抽頭]  
　　東有恒路某號空星内於某日晚問聚賭抽頭經哈爾濱捕房查悉當場捕獲賭徒二十八人解送公共公廨訊辦在案昨日副捕頭麥君特飭華探王阿巧前往查明該空屋之房主及開財之人復候核奪 
[因財衝突]  
　　孫小海王桂　等前晚在孔萬金所開之老虎灶樓上賭博忽起衝突孫被王毆傷頭部由四區崗警到來將孫王二人拘解警署押候訊辦 
[下流社會之惡習]  
　　南市第一區警署董警正查得所轄境内各處街巷時有游手好閑之徒在途戲嬉見有年輕婦女經過每將金錢紙砲抛擲身旁使之警恐以資歡笑或則勾結兒童滾錢喧鬧此種惡習均應禁阻除會同所屬各分駐所警佐一體查禁外昨又傳諭出勤各崗警察嗣後須注意查察如有前項情事務即上前阻止違抗不遵者許即拘解署所從嚴究罰 
[俄國女伶來滬]  
　　俄國女伶白蘭來華游歷於前日行抵上海寓禮查西　館聞女伶擇定下星期六起在博物院路外國戲園演劇三天演畢擬往日本云 
[私收電燈費]  
　　電燈公司控式拉夫馮竹州私收福州路一百三十號門牌蘇台旅館内電燈費銀四十五兩昨由捕房將馮拘解公共公廨請究先由原告西人上堂訴明請究繼由見證馬某投案證明此欵由金姓付於馮手訊之馮竹州供認不諱中西官判馮押西牢一年示儆 
[拐匪串通輪船茶房]  
　　去年歲杪某輪船由申開往閩省之時經救濟會偵探虞占順余杏鑅等上船查獲福建拐匪陳錦文並拐婦陳李氏及被拐男孩阿狗阿妹二名年均八歲又七歲女孩阿波等一併拘送地方檢察廳經檢察官提案預審陳等供多狡展判令分别收押候查男女三孩發交該會留養在案茲由法警查明報告阿狗等三孩皆浙省蘭溪人實被陳等誘拐而來在滬臨行時串通該船茶房胡鳳喜將三孩藏匿艙中以掩大衆耳目林檢察長即飭將胡鳳喜提案提同在押之陳錦文等委派檢察官預審明確起訴審判廳昨日午後由端木棻推事官與檢察官特開刑庭預審該會亦將三孩送案證明各節問官判將三孩仍送該會留養陳錦文陳李氏胡鳳喜等還押候示 
[串唆捲逃之辯論]  
　　兪步丹在公共公廨呈控邢子　邢王氏金王氏串唆伊妾李梅蘭捲物潛逃等情昨由捕房將被告各人傳案請究原告延律師上堂代表譯訴案情訊之被告等亦廷律師到堂辯護兪代襄讞商之英領卓君判候禮拜五再訊 
[收買義女之罰金]  
　　南通人王阿桂控隣人顧友琴誘拐十四歲胞妹王阿美來滬串同蟻媒朱雲之瑞王氏賣於粤婦張陳氏業經公共公廨研訊屬實以事出内地判將全案人證轉解南通縣知事署歸案訊辦嗣因張陳氏不服判决特延律師馬司德禀准公堂免將張陳氏解送南通改易罰金並飭候再訊核在案昨晨復由捕房將一千人證解案請示中西民會商之下判張陳氏除身價不追外再罰洋一百元充公其餘人證函送上海縣知事署轉解南通歸案訊辦 
[逆子管押候查]  
　　沈瑞生在公共公廨控告伊子沈桂庭違忤行兇等情咋由捕房將沈子拘解公共公廨請究中西官諭着管押候查明核辦 
[男女串竊金飾]  
　　胡阿土胡姚氏陳一梅因串竊北河南路二百十八號門牌婦人蘇王氏家値洋二百八十元之金飾由探將胡等三人先後緝獲昨解公共公廨請究中西官判令分别管务候美領堂期解訊 
[竊取鉛皮]  
　　張阿炳竊取黄浦灘二十七號門牌西人麥　濤　　之鉛皮由探查獲昨解公共公廨經中西官訊明判押西牢半年 
[巡警拘獲竊賊]  
　　竊賊葛仲友在西門外顧李氏家竊得銅錫器皿又楊鳳興在滬寗火車站附近某姓家竊得紅木椅子正擬携贓脫逃由警分别查獲解送警廳連同原贓移送地方檢察廳訊究一面命各失主自行投廳候示 
[摸竊日婦票洋]  
　　無賴李北海李德甫昨晨同在虹口小菜場内摸竊甲乙兩日本婦人袋内現洋鈔票當被鳴捕拘獲旋解公共公廨由會審員王肇之君會同英領康君略詰一過判均解候照會日領訂期會審 
[小孩攫取皮夾]  
　　昨有年約十餘歲之小孩在吳淞路某里攫取某日婦之皮夾一隻當由六十二號三道印捕帮同追獲解入捕房收押候辦 
[寡婦與菜販交涉]  
　　住居大統路長興里第二家之寡婦陸朱氏前晚遣人至四區警署報稱有爲菜販之周阿土屢次來家　戲今晚膽敢持刀前來欲圖强姦姜警正聞報立飭汪巡官帶同長警前往將周及該氏一併逮案檢查阿土身畔並　兇器訊據供稱向與該氏姘旘並非强姦質之該氏不認有姘識情事判周暫押聽候查辦 
 
 
 

Page 11

 
 
[王母返駕]  
　　松滬護軍使署軍法處處長王吉檀之母徐氏年逾七旬迎養滬寓茲於陽曆一月某日病故昨日下午二時舉殯由西門外京江公所發引經中華路民國路迤　至小東門招商局金利源碼頭乘江永輪船盤柩回里本埠警界各級官員假南市泉漳會館路祭並執紼送至碼頭而散 
[商輪不能爭利]  
　　上海縣知事公署昨出示諭云案據浦東塘工善後局詳稱竊於二月二日奉飭開案奉滬海道尹公署第一二三號飭聞案奉江蘇巡按使公署第二八二號飭開案准交通部咨開據滬海道尹詳稱據上海縣知事詳案據浦東塘工善後局董謝源深朱日宣詳稱塘工保衛水患浦東係屬内地西溝同隸塘工範圍業經本部核准照東溝成案歸局輪專駛是塘工岸線以内沿塘江面及東西溝口外他項小輪經過停頓拖駁渡儎當在禁止之列再繪　貼說按照塘工沿灘岸線沿塘江面簽明住址上至美孚油池下至上寳界浜爲止計長二千餘丈均係塘工範圍請仍援東溝成案禁止商輪沿塘岸線築埠儎渡江面經過停頓拖駁請轉詳咨部立案等情理合檢同原送圜册一份咨請察核等因查浦東之東西二溝同隸塘工範圍迭經本部咨由貴巡按使飭令禁止商輪開駛在案准咨前因係爲維持公益起見尙屬可行自應准予立案除飭知江海關監督轉諭各商輪知悉外相應咨行查照轉飭遵照可也等因准此合特飭仰該道尹行縣轉知該塘工善後局知照此飭等因奉此查此案前據該知事詳業經據轉並詳奉巡按使批示轉飭知照各在案茲奉前因合亟飭仰該知事遵即轉行該局知照此飭等因奉此合行飭仰該局董即便知照等因奉此查東溝前有德商中華汽輪及華商源源新江源同興東溝各小輪相繼而來先後交涉禁阻民國元年十一月二十三日墨稅務司三百五十九號復縣函開已轉諭源源溪溪業户到關面諭東溝一港非小輪公共往來之地設有不遵擅自行駛地方官長即可立予扣留等語西溝奉准歸局輪專駛又有通和河靖甘肅各輪遞易行駛迭經詳請部示由　飭扣吊照各在案奉飭前因是沿塘岸線上至美孚油池下至上寳界浜爲止均係塘工範圍禁止他項小輪築埠　渡經過停頓拖駁巳蒙大部核准立案並奉飭行江海關監督轉諭各商輪知悉仰見維持公益之至意第念滬埠華洋商輸甚夥本口往來貿易先須報關驗機行駛航線起訖碼頭丈尺容最塡明列表即年蒲驗船轉口換照情事均由稅務司核發船牌浦東塘工範圍公輪行駛附搭取資純係公益性質禁止他項小輪貿易案經奉部核准事關華洋商輪誠恐未盡週知爲此具文詳請鑒核仰乞轉詳江海關監督迅函稅務司出示曉諭俾華洋商輪一體知悉免妨公益並請分詳滬海道尹曁交涉員出示并乞查案先行曉諭飭行第六警區查照如有故意抗違查照關章罰辦以示儆戒等情據此查浦東沿塘岸線上至美孚没池下至上寳界浜爲止均係塘工範圍禁止他項小輪築埠儎渡經過停頓拖駁業經詳奉大部核准前據詳稱事關華洋商輪誠恐未盡週知請爲轉詳給示等情自屬可行除詳特派江蘇交涉員滬海道尹江海關監督并行縣警察第六分所查照外爲此出示曉諭仰各遵照毌違 
[工巡捐局批示兩則]  
　　民人劉庭安禀請承包征收蘇州河什捐由批據禀已悉所請征收蘇州河什捐經本局飭查迹近苛細不無流弊碍難照准仰即遵照此批保結發還 
　　萃源押店商人鄭鎰之禀請暫行搬遷由批據禀已悉該押舖因翻造房屋暫行遷至中華路萬和醬園後面營業地點是否相宜仰候派員查勘一面由該商人邀同同業來局出具保結並將翻造竣工時間及遷回日期陳明候核 
[稅務公所批示]  
　　紹酒業代表溤世恩等禀批查認稅期内完稅之紹酒其出運期間前據該業具禀到所當經批令以二月十五日爲止已屬格外從寬迄今限期已逾何得藉口積酒數鉅遽請收回成命殊屬不合所請着不准行此批 
[航商注意]  
　　中國各口巡工司通告航商略謂廣東瓊州海南島　口灣之東岸往西北約一里半在砲台西北邊編有Ａ字地方設有白色鐙杆一架（即名砲台鐙桿）上置六等透鏡乍　乍滅白光鐙每三秒時明三滅二十七鐙火距水面潮漲時高有四丈三尺晴時照見二十九里各處船隻務宜留心詳記以免疎虞云云 
[氣候報告（上海除家滙天文臺天氣測候報告）]  
　　已過者之報告二月二十二日低度行往東京及父島間另有一中心在揚子上游隨前者而行上海雨海濱一帶涼風于無定向二十三日上海多雲風向西吹氣壓仍降温度尙和二十二日下午四時前二十四小時内上海氣候温度至高四七·八至低四一·八去年同日至高六五·二至低四八 
　　未來者之推測二十三日下午四時三十分預測北部及揚子江流域各有低度兩中心點周圍有旋風 
雜評二 
[搜括（訥）]  
　　今日之戰事即以軍費一事言巳人人受影響矣議募債議增捐稅全國商民受影響也議節縮政費議停止政務進行是地方事業受影響也議減官吏薪俸議搜括不正當之收入是各省官吏受影響也然而獻籌餉政策者今尙紛紛未已然而言戰事消息者今尙愈進而愈烈嗚呼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[春日攷私塾敎員序仿春夜宴桃李園序體] [  語溪蠖屈]  
　　夫考試　前淸之惡習敎書者文人之末路而靑氈困守所入甚微世人頭腦冬烘良有以　况東家嫌我以課少學生恨我以功多謀幾許之東脩作一家之衣食近時科學全本荒唐昔日文章還能塞責試驗之後惶急萬分競運動以求情冀夤緣而入彀早知今日悔不當初一落深山勒令即時停閉 
遺聞軼事 
[如是我聞室隨筆] [  覺迷]  
　　椰子數珠 
　　椰子產嶺南工取其　以爲數珠物易得而價廉體又輕便冬不冰手夏不畏汗漬於　用　宜色純黑若稍涉筋膜　雜以微黄每一百八顆中求其純黑光　無瑕疵者殆難得一二顆吾邑趙謙士先生少時嘗就　董鋪取數十百串擇其美者集爲一串以士數年之功始純粹以精不啻千狐之腋也先生官户部時大事士行珅　正烜赫光生爲其屬每與同僚謁見必目先生數珠或手　挲之歎美不置有欲得之色先生輙佯爲不知者而退或　先生曰彼視金玉如糠粃面　愛君數殊此微物耳若以獻之美遷可得也先生笑而不答歸　局　之不復御他日從容語其家人曰吾之集此數珠未嘗不自笑其甚勞而無謂也故吾有玩物友朋愛之必以贈蓋歸於所好物得其所初不必終據爲巳有也　以貽權要則微物亦不可然吾聞物異於衆足以招尤吾終身不復用　以視今日官僚之善逢迎者爲何如 
筆記 
[歲尾年頭杭州遊記（三）] [  東埜]  
五點五十七分過王店站六點十分抵硤石站路停夾石鎭甚殷富有　燈廠及　襪廠　家東山西山對峙其間作亦於甲寅往遊之　山之麓有雙　醫院西山較高峻山腰有嶽廟結構崇宏華麗山頂有慈光塔凡七級今茲重經舊地昏黄夜色中尙可仰望而辨識之也六點二十五分過斜橋站六點四十分至長安站稍停即開長安爲浙省巨鎭鎭中有悅來紗廠浙江第一模範　絲傳習所亦在其間今以經費支絀而停工矣六點五十二分過許村站七點零一分過臨平站臨平有山極高火車即傍山麓而行因天色沉黑望之糢糊不甚可辨七點十六分過莧橋站陸軍第二十三團營房在焉七點二十二分過艮山門車站火車緊靠城牆灣入淸泰門至杭州車站則見燈火萬家與上海福州路之夜景彷彿時七點二十八分也余携皮包下車入車站晤友人楊養齋君託其介紹至城站旅館是館屋凡三層仿西式其第四層爲屋頂花園有電梯上下館中共有房間一百二十處餘如大餐室客廳閱報室酒排　等等應有盡有實爲杭州第一大旅館楊養齋君爲余言第二層陳設最佳余即寓第二層房中電燈通明銅牀淸潔陳設木器均極雅緻是夜十點鐘余舊僕菊林自南星橋接得電話前來問訊余令歇旅館中明日隨余游西湖至十一點楊君告辭而去余亦就寢 
劇談 
[老十三旦] [  魂郎]  
　　老十三旦姓侯名俊山秦腔花衫中之老前輩也花田錯新安驛笆蕉扇遺翠花等媚態横生令人心醉兼演武小生戲如伐子都八大鎚黄鶴樓等亦非後起所能望其項背而飾鳳儀亭之吕温侯其身叚之靈敏尤非時下令人所能摹仿一二操歌舞生涯者垂數十年　之頗有積蓄無意戲途遂　子孫輩改優而值投身宦海大有官場亦戲場之槪今已年届六旬皤皤白首難化紅粧慨後起如賈璧雲輩頗有居上之勢遂自今歲退爲房老不復與慘綠少年爭勝於棗花廉角矣英雄老去孺子成名老十三旦遂以老歸隱當年紅氍毹上所演之艷情名劇遂如廣陵散不復在人間矣 
小說 
[俠情小說紅蘩蕗别傳] [  天虚我生]  
　　第十三章 
　　是夜亞猛獨臥榻上心緒潮湧不能成寐紅蘩蕗之命令旣不可違背而白浪琪之愛情又不能遽割此二事交戰於一寸心田中乃如十萬犁鋤起落不定直無寗貼之地注視窻竇則仍漆黑如故殊難破曉桌上孤燈如豆尤覺黯淡無光亞猛至此乃不能復睡腦筋漲痛沈沈欲死而五中益形煗噪乃歘然起坐則覺眼簾前盡起碧暈不復能見一物蓋亞猛病矣然亞猛殊不自知其病但覺心坎之中有紅蘩蕗與白浪琪二人倐忽呈其喜怒之容也已而忽得一念則即草草冠沐携其化裝衣服卷成一裹逕啓門而出於時天色尙深黑細雨迷濛泥濘滑足顧亞猛之步頗健直向抛球場而行其初心中本有二念第一必須服從領袖之方第二則其請人不可不與一别及至此時則第二念已戰勝矣故亦不復計及安危而步履轉覺輕健然讀者當知抛球場一帶從前貴族盛時固多閥閱崇垣峻第守望頗嚴與光榮場相接處尙有鐵栅一重藉爲間隔以光榮場多平民之居故隔别之也逮至民國遂廢此栅而抛球場諸大家則已十室九空反爲一般刦賊寄跡之所平時過此尙多危險亞猛乃以踽踽一身昏夜至此設有一人截其路者殆矣然亞猛殊不一念及此但念臨睡時與黑司丁約乃在黎明後七時會於新法門畔此時尙不過五句鐘其中實有兩句鐘之空閒乘此兩句鐘間正不妨與白浪琪略叙别情然後化裝而往以踐黑司丁之約正未爲遲 
　　勘誤二十二日第二十二行第八字鳴誤動合更正 
[剳記小說女俠（續）] [  率]  
　　一師一弟雖草草征人勞勞行役而芒鞋竹笠踏遍天涯舉凡泰山天台鴈宕峨嵋諸名勝無不躬歷其境忻至此每悠然神往頗有出世想問以語僧僧曰子尙未也時至自當語子耳一日宿於兗州某鎭旅舍見有彩輿一乘鼓樂喧闤簇擁而過肆主人忽歎曰傷哉孫家小娘子今日竟改嫁矣肆夥皆欷歔不已僧因詢曰主人言何爲可許老衲一聞否主人曰此事甚長老和尙如苦長夜岑寂俟收肆後當與老和尙一言特恐吾佛慈悲老和尙亦將一掬同情之涙也晚餐旣竟肆主人見寓客漸次就睡扃其雙扉敦囑肆夥加意愼守已乃手旱烟袋一蹩至老僧室中且行且笑曰說鼓詞者來矣僧與忻邀之入坐肆主人吸其淡巴菰噓氣若雲霧絪緼滿室始徐徐言曰鎭有孫秀才者博學多才人又和靄村之人有情其作書信者秀才操筆立就頃刻可數十函未嘗一推　以是人咸驚愛之設帳於社公廟内家有子弟者威願送往受業硯田生活收穫甚豐較之設肆而持籌計贏虧者其勞逸不啻倍　也娘子華氏又係天　化人鎭中婦女有道容顏之美麗者必盛稱孫娘子而自歎弗如惟娘子雖艷如桃李立當户幾欲被風吹倒而操作彌殷一切井臼刀匕鮮不躬親其勞暇或從事紡續夜以繼日鎭人每於漏三下過其門猶聞機軸聲軋軋與吚唔聲相和則孫娘子正伴其夫夜讀也一雙兩好融融怡怡實享人間無上之幸福鎭有尹某虎面冠者平時交通胥役魚肉善良無惡不作積造孽錢無算去歲喪其偶中饋尙虚　膠待續知其底藴者又誰肯以嬌好女郎嫁此　夫故蹉跎至今耳春日社廟因報賽演　酬神孫娘子爲其鄰右邀往觀演適遇尹某在無端邂逅而人亡家被種種惡因皆朕兆於此一日洵所謂五百年前風流　寃也事過境遷瞬又匝月孫秀才正在廟内授　忽有州署公差三四人如虎如狼持官符而至琅璫鐵索遽將秀才捉將宫裹去鎭人不解其故爭相走告僉謂秀才安分讀書素無違法行爲且絶坏欠皇家一毫正供究因何罪而遂遭逮捕議論紛起靡不毫爲奇事付童四散亦即哭訴其父母不一時而已傳徧村中所不知乾惟彼　中少婦有與秀才交誼厚者即奔告其家孫娘子聞此惡耗痛器不休料得一點芳心定寸寸碎矣旣而由老成者提議謂宜速備資斧倩人即往州衙打點果爲何理始克有所着手孫娘子亦以爲然衆因推鄒胡二叟同往二叟　事久其子又皆秀才之高足欣然　諾孫娘子初欲隨往經衆勸阻乃止二叟遂行（未完） 
 
 
 

Page 15

 
 
   
 
 

Page 16

 
 
   
 
