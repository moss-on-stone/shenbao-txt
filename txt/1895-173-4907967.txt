# 1895 - 173 - 4907967

 

Page 1

 
 
[新印醫學心悟售] [  圖書集成同代啓]  
醫學心悟一書爲天都程鍾齡先生所著先生精於醫理上閘仲聖心源旁及諸家雜說是書所論證治病情條分　析後坿外科十法誠醫學　　梁文瑞樓主人覔得原本倩本局用新鉛字排印成書每部洋四角○雷公藥性賦藥性解兩種爲業　者必讀之書刻己印成每部洋二角請　豕州察院塲上海棋盤街文瑞樓購　 
[新印賦學正鵠重印各書出售] [  圖書集成局代啓]  
賦學正鵠集釋係平江李次靑先生所選分類十種淡妝濃抺各擅勝長誠爲初學之秘笈文瑞樓主人倩本局用鉛字排印眉批註釋悉依原本校警裝訂格外精良計每部四本價洋四角○曾惠敏公全集每部洋八角○彭剛直公奏疏每部洋七角○詳註八家四六文鈔每部洋一元二角請問蘇州閶門綠蔭堂上海棋盤街文瑞樓兩書坊購取 
[論臺灣自主之事]  
中倭戰禍旣亟朝命張樵野侍郎邵小村中丞往日本議和拒而不納乃遣李傅相爲全權大臣以繼之中外之人莫不引領而望曰庶幾乎賠餉割地二事之重輕熟思而審處之也乃未幾而果有割棄臺灣全省之約中外臣民莫不切齒憤恨歸咎於和議之非是其時唐中丞亦電奏九重懇請收回　成命朝廷以顧全和局不但不允其請且命唐中丞内渡以免交割時或有掣肘之事以爲如此辦法兩個月之内能將臺灣一切之事料理清楚以後則爲中朝之棄地無論何事可不相聞問矣乃未幾而又有臺灣民主之變集我糧餉整我戎行衆志成城推尊統帥布告各國遥戴聖清薄海内外之人聞之莫不歡欣鼓舞冀其事之有成蓋以臺民臣服中朝已二百餘年教養兼施喁喁向化近日攺爲行省立通商局設製造廠局面較前闊大防務亦復認眞倭人入宼以來並未以一矢相加遺全臺固安然無恙也祗以求和之故彼强而我弱彼旣要我臺灣我卽不能不送在朝廷視之割棄臺地並不足惜而在臺民當之不啻嬰兒之失慈母宜其椎心飲血誓與倭人决一死戰有不共戴天之仇也壯哉臺民氣矜之隆可以軼陽樊而高倉葛矣此等忠義之邦亦何可多得哉乃未幾而又有臺北兵變總統出奔之事噫嘻是果何爲者耶夫唐中丞旣奉内渡之　旨正可就此卸責無論臺事如何皆可置之不聞不議之列卽使臺民强留亦可曉以大義此係奉旨之事不能挽回臺民旣欲自主儘可另擇賢能以爲主不當抗朝命而留予一人也如不能相諒予惟有一死以謝君父耳吾知臺民中不少明理之人必有原諒中丞之意而送之出境者此正理也卽或不能亦當内度諸已外度諸世臺地兵力究屬若何倭人悉銳來犯究可相持與否布告各國果能認其爲自主之國否將來結局如何倘不能支持能守臺亡與亡臺存與存之義否熟思而審處之計議已定然後從民之請接受總統之職置死生存亡於度外凡事一秉至公事果能成亦可爲識時務之俊傑倘或不成卽以死繼之亦不失爲義烈之士此行權也而尙不失爲中策顧奈何旣接總統之任倭宼尙未深入遽因臺北兵變卽行微服而出倉皇内渡哉此何事也而可以游戲爲之耶畫虎不成之咎百口莫解矣顧說者謂唐中丞之爲總統猶夫華盛頓之爲伯理璽天德也其所以一成而一敗者蓋由於怯弱不能鎭定耳倘能從容而鎭撫之則兵可不變民可不亂倭宼雖强必能固守今之臺灣猶昔之米利堅也安見古今人不相及耶余竊以爲不然考聯邦之立國也土地雖廣大而言語教化國政皆屬一致且其民之來源多出於英而其兵卽英人也有此相同者以爲聯邦之綱領故其聯絡益堅今臺灣之民漳泉二府之人居多且有從廣南等處遷往者其中土人亦復不少是民心之不一已可知也而其防守之兵勇則有淮有廣又有土勇及他省之勇夾雜其間是兵心之不一又可知也英民之至米利堅也創道途建屋宇竭貲財費人力百計經營備嘗艱苦始得民殷物阜貿易日興祗以英王屢行虐政苦求不應民不能堪英王遣兵征討强加稅欵民衆不從遂於乾隆三十九年合十三邦之紳董齊集首邑會議奏達英王懇請班師又致書英之大臣乞其原情據理一視同仁又曉諭英國人民求其同敦親睦毋以兵旅相加奏請再三英王怒不允添兵侵擾於是修備砲械繕造兵輪明年四月與英人戰於勒克新敦而敗之英兵殺傷過半六月公舉華盛頓爲帥又與英人戰而敗之嗣是以後彼此相敵遂於四十一年七月間立自主之國因再集於首邑公舉十三邦之紳董出自主之示布告各國永遠不奉英國之法令計與英敵約有七年之久彼此死傷之民殆不可以數計四十七年英王自度難勝因遣使議和立約約成之次年華盛頓退休林下兵亦解甲爲民由是觀之米利堅之立國也以漸平時之政教已浹洽於民心華盛頓之爲伯理璽天德也先立戰功多年而後卽位民無貳志故其事克底於成今臺地事起倉猝民志未定兵心不一唐中丞原爲文臣遽於旬日之間接受總統之職而於兵家知彼知已之道固未嘗曉然於胸中也貿貿然爲之此其所以不成也雖然天生英雄並不擇地今劉淵亭鎭軍尙固守臺南日與倭人接仗則臺地之能立自主之國未可知也南望赤嵌曷禁憮然 
[上諭恭錄]  
　　五月二十六日奉旨廕生裕昆著以文職用都林著以侍衛用崇俊著以侍衛用英銳著以侍衛用國廕著以文職用延春著以侍衛用宜格著以旗員用吏科給事中員缺著端良補授翰林院侍讀員缺照例將熙元轉補所遺侍講員缺著嵩恩補授欽天監左監副員缺照例將連華轉補所遺右監副員缺著景泰補授擬補内閣中書周子懿吳烔李湘俱准其補授陜西布政司廣濟庫大使馬惟浚著照例用實授員外郎察哈爾游牧主事桂豐著授爲游牧員外郎擬補兩浙批騐所大使胡坊著照例用吏部筆帖式瑞清著准其補授卓異俸滿陜西潼關廳同知王諏著回任准其卓異加一級仍註册候升解餉官山西試用知縣高錡著以應升之缺升用年滿山西巡撫衙門筆帖式慶和著發往原省照例用獲盜官前四川灌縣知縣龍錫恩著准其加一級欽此同日奉上諭巡視南城御史秀林等奏遵保會同拿獲强刦盜犯請將出力之司坊紳董各員分别奬勵及請將拿獲白梅仔等一案出力官紳一併照擬给奬各摺片著吏部議奏單片併發欽此同日奉上諭巡視南城御史秃林等奏拿獲迭次結夥搶刦鋪戶攔刦過客鄰境各盜犯請交部訊辦一摺所有拿獲之葛鳳起卽葛大王贊卽王雜李秃仔卽李磬龔儍憘李楨卽李合趙馬劉芳燐等七名著交刑部嚴行審訊按律懲辦其未獲之葛胖陸長順殷白慶吴大雨王二庚韓鎖子等犯仍飭嚴拿務獲究辦至原拿此案之文武官紳員弁著俟刑部定案時聲明請旨餘著照所議辦理欽此 
[本館接奉電音]  
　　昨日午　京師飛電傳來上諭三道敬謹譯登○閏五月初二日奉　上諭奉天府尹善聯奏假期屆滿病尙未痊籲懇開缺一摺善聯著准其開缺欽此同日奉　上諭太僕寺少卿岑春煊奏假滿病仍未 
 
 

Page 2

 
 
痊懇請開缺一摺岑春煊著准其開缺欽此同日奉上諭太僕寺卿林維源奏病難速痊懇請開缺一摺林維源著准其開缺欽此 
[京語]  
　　京師訪事人云董軍門福祥駐紥河西端午節後撤回馬步隊各四營由京師穿城而西星夜遄行以避炎暑詰其歸去之故則云甘肅土匪蠢動故往勦除也○西四牌　粉子胡同人王甲爲故官木匠王海之子家雖豪富只有單丁及甲死遺下四女四月二十四日舉襄一切儀仗華美異常行至中途忽有　殯車騾驚而逸碾斃一六七歲之小孩僕夫亦死於車下孩之父母百計要挾王姓允爲厚葬且給以房屋田産及資財數千金僕夫家中人亦懷利心王家復浼人說合厚給銀錢而後已有某侍郎者素與王甲善是日乘輿送殯歸至西華門騾亦驚走一幼女抱嬰兒在道奔避不及死於轅下侍郎薄給葬資而罷○本年永定門外南頂廟仍嚴禁賭賽車馬之會並不准在河下支搭凉棚以茶飯求售故自五月初一日開門後遊客寥寥無幾間有於此散步者不過作坊學徒之類藉柳陰小憇以遣光陰而已緬想當年金張王謝左携艶妓右挈妙伶拂柳穿花鶯嘲燕謔覺桑田滄海變幻靡常殊不勝盛衰之感矣○梁家元炭廠有井一口鄰人多往汲者四月二十五日有一婦人來此取水值掌櫃者醉後與人口角怒氣塡膺見而阻之婦不依斷斷與辯掌櫃者怒愈甚遽效山膏之骂人婦怒而歸約集村嫗六七人來廠滋閙掌櫃者順手掣菜刀以砍致婦受傷倒地昏不知人廠與北地勇局毗連局勇聞譁噪聲齊出查看鎖掌櫃者并其夥去嗣聞婦傷漸愈而掌櫃者尙在囹圄中去○四月二十六日清晨有兩男子雇車一輛行經琉璃廠自東而西將一婦倒縛車中一男子跨坐轅上一男子步行車後事爲廠甸土地祠所駐五城練勇總局勇見之上前喝阻轅上人見之趨小車夫驅車疾馳小車夫鞭騾甚苦騾不肯行轅上人怒踼小車夫使下自行執轡絶塵而奔婦在車中疾呼小車夫亦且追且喊勇遂奮力將車攔住不令前行揪轅上人及車後步行者入局復扶婦下車見車上置一衣包内有衾枕及婦女褻穢之物移時局員升座訊究轅上人供稱小的姓張京東人婦爲小的之妻前年傭於通州某姓家旋被某甲誘入京師作倚門賣笑生涯今者尋蹤而至向婦索錢婦不與故怒而縛之以歸刻局員已將案上詳未知如何發落也 
[珠江藻夏]  
　　惠潮嘉道曾藎臣觀察已罣彈章降級調用遞遺員缺大憲札委候補道鍾鏡人觀察懿蓉署理按觀察廣西人由甲榜起家需次多年資深望重此次榮膺豸節正可大展鴻猷矣○撫憲馬中丞蒞任以來興利除弊政治一新兹以過涉憂勤遂致積勞成病連日延醫診視尙未見效屬員非有要公概不接見以資靜攝○五月二十日府憲親赴貢院考試新會縣文童頭塲有某童寫作俱佳素爲同輩所見重詎料入塲後忽染急症昏不知人塲内醫藥俱無無可救治待開門時始扶之而出未及抵寓卽溘然長逝聞者惜之○前任海關監督德榷使在任仙遊其公子等擇於上月廿二日奉柩起程回旗安葬是日在南關天字馬頭下船文武各官均往拜送素車白馬絡繹於途生榮死哀榷使眞可當之無愧矣○城廂内外大小賭博刻已一律禁絶無敢私行開設者各街鋪民深慮賭匪無以謀生衣食俱窮難免迫而爲盜聞擬每街各添募勇丁若干名常川駐守以資保衛○第十鋪天廣福租賃衣服店局面輝煌人皆以爲資本充厚而不知其債臺百級層累益高竟於日前閉歇鋪内夥伴皆逃逸一空各債主聞之紛來索欠喧嚷終日無可奈何惟有徒呼荷荷而已聞共倒去各項揭借貨物約計萬金之多○某甲年約三十餘向在清平約内各賭館充當僕役藉資餬口近因賭館禁絶謀食無方愁急之餘頓尋短見於更深人靜時在高橋脚厠内懸梁自盡翌日早起人始知覺則已身冷如冰魂歸地府矣坊衆訪知其孑然一身並無親屬遂報請善堂施棺收殮○城内某公館被匪人入内行竊失去皮箱一隻内皆貴重之物並有奬札一件四處訪查杳無蹤跡當卽呈報地方官存案候緝未知果能緝獲否也○督憲譚文卿宮保精神尙健而目力已遜時交午後兩目卽無所見凡屬員禀陳要公須在午前午後概不見客署中公事皆委廣州府周太守代閱太守才幹優長上游倚重觀此可見一斑矣 
[東嘉試事]  
　　永嘉縣沈子谷明府舉行縣試前報已綴其略兹於五月十五日初覆題目錄下文題無爲其所不爲經題不矜細行二句詩題賦得安危須仗出羣才得才字十七日出圖十八日二覆題可使有勇至可使足民賦題鑑空衡平賦以人之一身湛然虚靈爲韻詩題賦得五字拔英才得才字廿一晚出案廿二日三覆題君子易事而難說也一節詩題賦得蛟龍得雲雨得字未詳廿四晚出圖應招覆者不滿百人拔列前茅俱屬有志礪學之士衣鉢傳家以故士論翕然大約廿六日四覆廿七日卽可發貼全案文塲事竣示期於廿五日外塲取齊廿八日校閱馬箭○縣考頭塲有霞坊葉姓文童考籃被人竊去屢赴捕衙滋閙索賠洋五十元捕廉嚴飭快役查緝杳無影響葉乃糾同甲乙丙丁四人擁至捕署擅入内廳偃臥榻上捕廉大發雷霆禀訴道府並諭令快班赶緊查緝毋許暗地賠償致啓後來之漸風塵末吏不愧循良 
[五茸問俗]  
　　松江訪事人云西門外野貓弄某甲秉性浮囂少不更事頻年以來家資中落有庶祖母某民與其所生女某姑析居於西郊擺渡口擁田百畝怡然自得甲心豓之而所求勿遂也異想天開出人意外潛約岳父家所用男傭阿桂等數人踰垣而入蔣氏捆縛兾圖搬取箱籠等物忽爲隣佑所聞帮同喊救遽將阿桂擒獲解交婁署經張邑尊更番研訊叱令鞭背笞臀已各以千餘下計并供出同黨三名飭差籖提以俟質對聞甲早效黃鶴之高飛能否弋獲刻尙未可知也○茸城覿仙街戴姓土妓家植有姊妹花二三株鶯鶯燕燕嬝嬝婷婷送舊迎新彷彿山陰道上有應接不暇之勢空空妙手兒羡其夜度資饒裕穴隙相窺迭爲嘗試而計不得逞上月某夜更闌人靜復有梁上客始則翩然而入經越垣墉繼竟悄然而行洞開門戶鴇婦戴氏雖從睡眼朦朧中目覩若輩三四人翻箱倒篋而迷離恍惚一若口噤不能言者及檢點所失聞有數十元雖經開單報縣恐贓賊遽難弋獲也○松郡北門内艾家橋有蓮臺者靳姓産也幼時卽過繼與曹某爲子曹本府署糧書兼工刀筆積貲頗饒夏屋連雲良田在望自曹作古後其子卽嗜好叢生時而弄聲學舌妄厠清客之班時而逐舞徵歌混入優伶之列而於婦女造孽尤甚數年前曾賞識滬妓俞氏一見傾心白頭永訂未幾卽載回閭里恨不得金屋以贮之妓挾有纒頭資不下二三千金室中陳設幾不數七尺珊瑚不意男子恩情最薄每多厭故喜新曾未數月復與某傭婦有私爲妓所知道破機關蓮臺大怒不覺雙眉倒豎責令妓長跪床頭并以冷水灌其頂時當寒沍益復弱不勝衣自是而鬱鬱於懷病魔深入計自到家以迄去世不及期年而一縷香魂早入閻羅殿裏妓女俞金氏怨痛雖深而莫可奈何至上月中俞金氏以孑然一身苦難度日特自滬上來松懇措英蚨十餘翼蓮臺非惟一毛不拔復以白眼相看百般辱侮俞金氏愈思愈惱不得已禀求華亭縣訊追粧奩資二千餘金葛明府以情詞痛楚准予理處旋以理處不明集原被訊斷蓮臺供稱無欵可籌明府照斷令出一千元繼减七百蓮臺尙不允明府怒叱令押入公所再候核奪 
[秀州志]  
　　嘉興訪事人云鄧太守經大憲委赴嘉興會訊前槍斃汛官李君之兇犯唐老鬍子以成信讞某日會同宗太守在府轅推鞫劉邑尊派撥兵役將唐護解到案連鞫三次唐仍照原供略不諱飾稱實係小的開槍擊斃當堂畫押畢發回監禁鄧太守卽於是日乘舟回省銷差○秀水縣學趙廣文於四月二十日因病出缺五月二十六日設靈開吊在郡文武官紳以及門生故舊衣冠　　祭門牆之外輿馬紛紜○秀水縣署皂快各役於五月二十五日恭祝三相神誕集貲召鴻慶堂名班登臺演戲拈香叩拜致慤致誠○久晴無雨河水漸枯各鄉河蒔之秧　克發榮滋長直至五月二十七日之晚始得大雨傾盆至翼日而龍隰鳩塍已無不新緑如烟鮮妍可愛矣 
[海運津通局委員名單]  
　　浙省舉辦漕蓮前由諸憲鄭芝岩觀察派委韓黃劉三大令先赴津通料理開局并委陳太守雲俶爲總辦兹 
 
 

Page 3

 
 
將續委津通局銜名列後候補府吳太守京培同知葆司馬謙候補縣朱大令同張大令兆楨大挑縣吳大令炳修布理問姚叅軍天佑并解津通經費銀兩府經海叅軍齡張叅軍兆鏞縣丞邢二尹延慶并管解鐵斛曾二尹壽汪二尹昌熙侯二尹資森府照磨龍叅軍斌林叅軍華主薄盧少尹金章巡檢袁少尹鎭嵩張少尹汝瀚從九莊少尹維勤典史吳少尉安保日内均禀辭起程 
[漢口茶信]  
　　昨接漢口來信云兩湖寗州所出頭茶業已售罄所遺數萬箱尙未落盤過磅者不因打折矮價卽係茶商扮價以冀機會得遇善價而沽然亦不過十中之一二耳刻下子茶到漢兩湖共十餘字寗州一二十字寗州子茶得盤二十五兩划合成本尙不致於虧耗兩湖所産如羊婁洞聶家巿雲溪北港各埠之茶扯合山價十五兩零西商還盤十二三兩每擔約虧價二三兩由此觀之子茶虧折業已定規如望轉機收桑榆之益誠難矣歴來採辦子茶總難望好得彩獲利不啻如中呂宋票惟憑鴻運或可轉移蓋山中産戶聞頭茶得利子茶斷不輕售西商採辦子茶難出高價以故獲利者鮮但願各茶商深謀遠慮囑司莊之人固本持源成本不貴自不致於大吃虧耳 
[忌用火攻]  
　　漢口一隅店戶鱗比有建風火墻垣者亦有夾雜木板門面者良由房東貧富不一欲攺造堅固不能不藉孔方兄之力近來失事每至數十家之多蓋無壁立萬仞者以間隔之也時屆夏令非揮蚊蛃則不能安枕揮之不盡以火攻之由是肇禍比比皆是五月十八日漢口郭家巷正街同茂源土店櫃夥因被蚊擾執油撚燒之延著蚊帳一時火光熊熊照出街心店衆風馳大内登樓撲熄幸保無事祇焚去蚊帳及牀上之物然已受虚驚不小矣鄰近各茶樓上有盧仝陸羽之癖者正在領略七碗兩腋生風之際一聞火警相率下樓不顧茶帳之會否相將俱去茶肆主人辛勤一日皆被此事折盡貲本惟呼荷荷而已寄語居家此後當生擒活捉愼勿效周郎之火攻也 
[江水漸退]  
　　漢友信云今春武漢大雪雨積氷凍言者謂有大水迄今赤帝司權川湘下注正洪流甚漲之時江水已漲七尺有奇逼近江干各店鋪之後樓勢將浸灌詎料日内漸次暗消共退二三尺詢諸榜人謂係楚南蜀西久旱未雨山水不發以故江未平落本月中當有大水過漢蓋蜀中峨嵋融雪所灌也錄之以証作水月令者 
[靈輀過滬]  
　　原任粤海關監督德槯使去冬殁於任所前日下午四點鐘時其靈柩由招商局廣利輪船載至上海隨行官眷暫住英租界泰安棧旋由公子等人將靈柩扶之登岸暫寄金利源棧房擇日附輪船至天津回旗安厝 
[著手成春]  
　　本邑人顧關福居於城内因腮患奇疾久之不愈在城内外遍求良醫施治無如似石投水絶無蹤影日前雇人舁至同仁醫院求醫經西醫騐得此病難以敷治祗可將用刀截去方能見效約於前日下午邀同院内諸華醫臨塲奏刀先用悶藥故不致十分痛楚迨割畢始蘇毫無痛苦之狀惟恐所患雖除納食未能如常稱便矣 
[水手墮水]  
　　王某者住居老閘橋北首彭王廟地主在德商某輪船充當水手輪船停泊美界公和祥碼頭昨晨王欲支搭跳板忽立足不穩從跳板上憑空墮下致將右足跌折同夥急舁至同仁醫院求治雖無性命之虞然亦不免殘廢矣 
[魂逐東流]  
　　江灣人某甲向以扛挑餬口前日在美界新碼頭工作至午後五點鐘在碼頭失足跌入浦江當經杉板船撈救杳無所見經人報知家屬竭力打撈仍無下落想已隨伍大夫去矣 
[車夫可疑]  
　　昨日午後三點鐘有某小車載紥百串靑蚨十三千文經五十六號印捕在美界漢璧禮路查拿拘送捕房捕頭訊其由何處推來車夫供吳淞路米店囑載往某處捕頭立飭包探竇如海往該店詢問據言並其事捕頭命押候查明核辦 
[蕩婦遞籍]  
　　謝如川因妻李氏不守婦道控於英公廨曾經宋通剌判令領歸不料謝領回後又被該氏逃逸在虹口張高明家不知因何與王阿明口角互毆當由三百三十九號巡捕將一千人解送至案謝如川聞之亦卽投案候質據供蒙大老爺判斷後小的於上月廿五日領回不料於廿六晚又復逃逸找尋未獲今旣由捕因事拘送來案求請訊究謝李氏供本地人父姓李名鶴皋在大東門開設廣大南貨店如川曾用空小婦人之父洋銀三百餘元旋卽立據退婚憑據均在父親處可否求提父親來案訊問退婚後因依賴無人故眞張高明姘識張高明供以製造擡槍爲業因李氏貧困無聊曾代出洋三十元旋卽同居姘識通剌又問何故與王阿明互毆答因王阿明索錢闖入内房之故王阿明供向張索錢因張向設作塲並無家室故上樓向索錢文不料謝李氏竟將小的扭住毆打幸由華捕拘至案下求爲判斷通剌以索錢互毆各有不合惟李氏係謝如川之妻不應一再逃逸著從重鞭責籐條一百下交謝如川領回管束張高明不應與有夫之婦姘識亦著笞臀一百下王阿明斥釋謝如川又禀領回恐又逃逸可否求恩解回餘姚通剌准之 
[縣案彚錄]  
　　嚴金福顧祈氏投上海縣呈控莊桂堂吞産一案黃大令准詞飭差提齊人証解訊前晚夏明府升坐花廳訊斷嚴供本邑浦東人素以耕種度日顧祈氏之夫顧永山是小的胞姊丈胞姊去世續娶祈氏當時先父以顧永山爲子兼婿是以産業皆由顧永山經理顧住上海鄉間産業又託伊婿莊桂堂卽小的之外甥代爲照管永山去年故世莊頓萌不良私將田契方單藏匿不交此産前憑居間丁少卿議定小的與顧永山各半公分今被外甥莊桂堂藏匿開明清單呈請究追顧祈氏供母家在本城小東門父母尙在夫家在浦東洋涇鎭丈夫顧永山前妻嚴氏生女嫁與莊桂堂小婦人親生三子丈夫移居上海八仙橋鄉間産業由莊代爲經管丈夫作古莊圖吞没一味游約不交莊桂堂供詞支吾丁少卿供嚴家之産當因顧永山爲嚴姓子婿後有嚴金福小的是顧之過名弟兄是以從中勸議各半公分目下均無異言惟請著莊將房田各業契據交出卽無事矣傳訊該處地保供亦相同莊桂堂仍嘵嘵置辯稱無甚産業顧祈氏常住八仙橋並不來鄉檢點歸收明府曰顧祈氏年輕丈夫旣故理應遷回鄉間度日不應寄居人仙橋祈氏答稱丈夫故後常住本城母家莊桂堂誣指吞産求大老爺明鑒明府判以莊桂堂本應收利姑交産看管諭差恊同地保並勸証各人前往將莊桂堂所匿之件概行提取禀復核斷○法公堂移送王順生一名函開據伊親母控伊違忤持刀行兇請收攺過所前晚夏明府提訊王供本地人年廿七歲向爲銅匠不敢違忤前因爭閙被巡捕拿押捕房由法公堂解送案下小的刻困患病務求開恩以後不敢開罪母親明府察其病重屬實謂曰持刀違忤亟宜收入改過所永遠覊囚姑念患病暫收自新所撥官醫調治俟病痊再發收改過所○金彩章周莫氏挈帶幼女周二寳於去年三月十三日由常熟來滬旋將二寳賣於妓院形蹤詭秘經縣捕緝獲解縣請訊前經黃大令訊供將金彩章收所周莫氏交官媒補提周二寳到案復訊嗣因金彩章在所患病發普育善堂醫治兹據該捕補提周二寳禀解請訊前晚經夏明府訊斷先由該捕禀稱金彩章在堂醫治尚未痊愈是以未帶到案明府卽提周莫氏母女兩人訊問莫氏供年三十一歲常熟縣人丈夫去春病故度日維艱再醮後夫金彩章因族中叔伯嘖有煩言不能安居致使母女三人來申住居六馬路資斧漸漸告罄餬口甚艱不得已由六馬路木器店内某先生經手將女兒二寳賣於清和坊金二姐妓院内得受身價洋一百元以五十元歸自已零用五十元存在四馬路胡家宅西園烟間帳桌先生張某處小婦人解案後無人去索至今未還求恩追給刻下女兒旣已到案求大老爺斷給小婦人領回央夫弟來案具保仍回常熟原籍明府曰爾將女兒出賣爲妓母女恩義已絶况身價不還焉能斷領周二寳供莫氏是母親年十二歲去年三月十三日隨母親來滬四月廿四日賣到金二姐處爲清妓金處尙有一妓呼爲金香林連小女子共兩人現願隨母親回家不願爲妓明府曰爾母已將爾出賣爲妓心太忍可謂恩義盡絶矣如果准領不久必定再賣勢將奈何判周二寳發交普育善堂留養一面補提張某到案質訊周莫氏仍交官媒看管 
 
 

Page 4

 
 
[英廨晚堂瑣案]  
　　李王氏控姜秋堂張桂氏王張氏放鴿騙錢宋通刺庭訊之餘李玉氏訴稱小婦人在某洋人家傭工餬口生有一子年方一十五齡四月間王張氏等人挈姜女來家勸小婦人撫爲童媳言定身價洋銀六十二圓詹吉二十二日過門立有筆據洋銀當卽交楚至上月二十九日之夜忽然失去偵尋無跡疑係王張氏等串逃問之不承是以一併扭案請究姜供稱小的係曹河涇人在治下爲小負販家貧不能度日不得已將十二歲之女孩倩王張氏等爲之介紹賣與李王氏家爲童媳得身價洋銀六十二圓曾書婚帖爲據小的從未前往探望好歹皆不得知前日李王氏忽稱失去無蹤疑小的等設計領回致被扭送案下王張氏張桂氏同供稱小婦人等皆此間土著姜貧無聊賴願將女孩賣與李王氏爲童媳倩小婦人等爲媒至逃逸之事小婦人等實不知情通刺著王張氏及姜等覓人保出帮同李王氏訪尋○浦東洋涇　幼孩陳金桂迷失路途由捕解送公廨通刺升堂訊究陳供稱小的父母早亡家中祗有兄嫂兄名阿狗在鄉種田此次小的來申擬訪尋素諭之顧司務聞顧在小東門外野荸薺茶食店做工所苦不識路程無從尋見突被巡捕送案叩乞釋歸通剌著押候其兄領回管束 
[英界公堂瑣案]  
　　王信培姚仁卿皆無業流氓也前日手持黃紙緣簿託稱修建浦東欽賜仰殿向香粉弄人王省三募捐省三向之根究來由王姚言語支吾頗露驚惶之色省三遂將緣簿扣住遣人投報捕房捕頭遣包探顧阿六將王姚拘押昨晨解案請訊宋通剌見緣簿上有上海縣告示一通向之研詰省三訴稱職員係本地人向充欽賜仰殿董事伊等瞻敢持緣簿來家巧語花言冐收捐欵故報捕送案請卽究懲王姚同供稱小的等頻年失業餬口無貲不得已而假託勸捐以求果腹通剌判令各枷號五日期滿驅逐出境○流氓某甲口不能言專以詐擾良民爲事虹口一帶人皆側自羣以啞子呼之昨日不知何故又向張阿榮肆行勒索指天畫地聲勢洶洶事爲包探竇如海所知拘入捕房轉解至案禀稱小的查得此人屢次犯案請卽嚴懲張訴稱小的係寍波人在治下小本營生此人突向拆梢求恩懲辦通剌以啞子無供可取卽判令發交竇探帶回捕房管押二月期滿遞解回籍○小工陳阿成舁物至某處沿途邪許聲喧被四百六十一號華捕拘解公堂請罰通剌判罰洋銀五角○二百五十六號華捕解王阿二至案禀稱此人在北河南路天后宮設攤聚賭適爲小的所見拘請訊懲王供稱小的小本營生不敢聚賭求老爺體天地好生之德免予施刑通剌判令枷號一禮拜○馬夫岳仁林蜷臥馬車之内鼻息齁齁然三百二十一號華捕見之惡其有違工部局章程拘送捕房轉解公堂請罰岳供稱小的偶然假寐尙乞原情通剌判罰洋銀二圓○某西人時時毆擊車夫事爲麥捕頭所知禀知哲美森君於昨日傳案訊問哲君以該西人不應動輙毆人判罰洋銀二圓五角 
　　 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂鎖安]  
　　寗波孀婦王陳氏家貧無以度日經其姑倩人帶至上海傭工旋被王阿毛串同蟻媒陳鳳年陳五周王氏轉輾誘入　　花烟館内　　後又調至小康門外戲館街龜奴周敬堂所開花烟館所得帶擋洋銀被若輩瓜分豆剖旣而王等又向周龜索取洋銀一時互相爭執由巡街補將王及龜鴇等四人拘入捕房昨鄭大令會同祁繙譯官升坐包探將一千人解案王陳氏遞禀伸訴前情大令問所得洋銀如何分法王陳氏訴稱小婦人被調至周龜處得洋銀二十四圓小婦人以十圓寄回交邁姑收領又因患病用去醫藥資三圓其餘均被王等分用大令問王曰伊姑托爾帶出爲傭何以爾竟誘良爲賤三供稱伊在寗波曾私識閒漢三人伊姑恐其爭風故托小的薦入花烟館賣娼以遂其欲王陳氏稱初時騙小婦人至滬傭工或藉浣衣餬口不料其先已設就牢籠包探禀稱王陳氏所寄洋銀伊姑並未收到諒亦被王乾没兹將姑來信呈閱大令謂爾等專慣誘良爲娼實屬目無法紀周龜供稱此娼共有押帳洋銀七十圓内二十四圓存在小的處日前王欲取去是以與此娼忿爭鳳年卽陳氏供稱小婦人與陳王各分用洋銀三圓王供稱小的每月付王陳氏之姑銀洋一圓大令謂伊姑來信云並未收到王稱此信係王陳氏之寄父僞繕並非其姑親筆大令着將各人所用洋錢先行繳案王陳押候各笞一百板陳鳳年掌頰五十下周王氏掌頰一百下周龜交人保出將憑據呈案王陳氏　候其姑來案具領○陳漢中偕朱阿二訴稱小的等由南巿竹行弄雇周揚扣之車裝衣二包至十六鋪界橋楊言並無車照　換雇别車正在講價時周忽乾没衣包一個大令謂爾當時何弗將周拉住陳稱立卽找尋始得扭獲周供稱小的與伊等講明車力錢十六文及將衣包交代後伊等卽將車力付給小的車上並無衣包大令飭將周押候交人保出帮同尋緝衣包○張雪卿携小孩徐雙全全案　稱扒手李阿桂攫取小孩臂釧經徐目見赶卽追上已將臂釧暗遞同黨今特送李至案　　李一味抵賴堅不肯承大令著押候笞責一白　并諭令張於下期投案候示○楊金和雇車裝煤被巡街捕拘入捕房大令迭次研訊並傳問店主又飭包探查明禀覆等情業已詳登前報矣昨日徐仁甫劉連寳同投案下包探禀稱奉諭查得徐店内存煤二十餘擔大令謂徐曰巡捕以此煤來歴不明定係竊得爾家旣存煤如許顯見其有弊端遂與祁繙譯官會商之下着將楊枷號一月期滿開釋徐劉押候繳到所罰洋銀二十圓○包探禀稱竊賊董德全唐德榮在北京輪船　　　蓋衣何當塲拿獲失主急於他往已將贓取去兹將二竊解案請懲　唐歴認行竊如數家珍大令着押候各笞責一百板○包探禀稱積　賈瑞生在英租界中屢次犯案此次又在本租界竊取對時表一枚據稱質票已被接客人取去此表曾由城内某署報失求卽研追賈清辯滔滔略不諱飾并稱票由某棧接客之胖子取去其人現在已往蕪湖大令著押候帶出吊贓再行核辦○瞿阿東屢次犯案昨經包探拘入捕房轉解到案大令以其父士良不肯來案具保著送請上海縣黃大令收入攺過所○小東門外益和大成祥瑞成瑞泰華章泰康泰來等共二十七鋪連名具禀控泰興祥洋廣貨店張忠卿欠銀一千二百六十餘兩於上月二十五日潛逃現已投報捕房請派巡捕看守所有帳簿一册巳拆開另釘黏有紅簽其中四達瑞洋貨店往來銀五百兩尙少一百六十　兩恐有不實求卽鑒核又有泰興祥向潤康莊支銀票十張均收不到請附卷備查大令閱視之下諭令先登申報告白三天聲請速來清理　　四日再投捕房請派包探眼同檢點各貨照章拍賣公攤 
[上海北巿絲業會館籌賑公所施少欽經收順直賑捐營口等處醫藥經費三月十四至三十日第四千二百廿三至三十九次清單]  
　　十四日金陵源茂陳偉人募同興　浴　　　沛川三戶各洋二元義新和李榮翁源茂和記四戶各一元○運漕龔蔭甫洪瀾亭劉長庚李梓靑四戶各一元○十五日嘉善堂洋廿元無名氏由公若兄來十二元又八元潤記十元金陵謝光鼎曹平銀九兩五錢無名氏洋四元揚州葉瑜卿爲兒元超求消災延壽三元無名氏四元紹城厚孚莊無名氏一元○高郵武廟賑所丁玉軒募嚴張氏遵夫百傳遺命還　山西賑移助洋五元宣氏經懺錢移助五元沈學廣錢五百文張萬國丁雨亭朱萬興三戶各四百文張林萬三百文黃瑞犧姜廷詮謝其珍張文龍吳廣年潘承恩丁泮遊沈冠秋張戴氏張　記丁慶義嵆福元謝捷三欣古堂黃鳳年十五戶各二百文欣恆隆黃玉奎戴漢文李永昌包殿元丁德泰鄭保元義昇昌嵇德堂春生和沈祝二陳如貴劉松富吳保康徐福元閔本時丁廣隆鄭芳禮丁慶壽張長松張春榮張文美黃長榮王秀雲吳義興朱善昌沈元龍黃彭興陸長榮三十一戶各一百文共五十三戶合洋十八元○十六日川沙廳署陳桓士洋三十元許澤經一元奚富英求病愈五角姚杏記銅洋一元○十七日禾郡曹維錦祈保馬太太及曹大娘病全愈洋十五元靑浦隱名氏病愈完願十元全城堂章保出門人平安十元南塘張龍求内子病愈身健二元○十八日南京補過子銅洋二元○十九日三河厘局隱名氏爲内子分娩在卽求安洋　十元川沙無名氏未消災延壽十元又二元太倉顧保清求病愈一元○武穴恆記鹽倉胡聯琥募唐立幹唐金玉胡惜陰山房胡補過山房四戶各錢一千文蕭乾亨胡承志堂朱善生三戶各四百文無名氏存心堂各二百文陳祥軒黃賢元楊生胡玉陳連喜高瑞林馮先富羅亨鳳喻海守九戶各一百文共十八戶合洋六元○二十日胡延英求病速愈洋五元龔升記求室人身體平安二元○廿一日黃梅縣署無名氏由招商局來洋六元○廿二日九江知非氏募天水氏完願洋十六元又四元又姑塘陳晋葉羅兩勇因事罰出移助銀三兩錢九千文蘇州雪蔭書屋求　咳嗆病愈洋十元方素善一元○廿三日湻安縣署陶晉甫洋十元○廿四日白下敦厚堂李爲孫善寳於本月廿五日晬盤之期將麺酒貧移助惟祈長命百歲洋三十元思善居士求平安由陳先生來洋二元對開洋一元章鏡仁日本洋三元爛板洋二元○廿五日無錫王源隆王衡茗洋十元狼山中營遊署李蔭嘉二元如臯孫堯欽爲媳姜氏求病速愈一元○廿六日愼記洋廿元恆昌通年誤看銅洋十五元慶記通年誤看銅洋十元王賡熙求闔家平安並了願洋十元雪苑補龕居士十元漢鎭高大昌五元安慶道署王聘侯因内子分娩平安並另完願四元硤石柏通慮祈佑合家平安二元○廿七日祖母求長孫病愈洋四元常熟不留名人二元○廿八日新泰厚交來補過堂洋七元太和號乾大號興泰厚三戶各三元祥盛李恆順長各一元○何姓銅洋一元餘李氏小洋五角梁洗氏何子五角○廿九日松江王安雅洋四元王硯記一元○三十日靑村港不書名洋二元清江務滋堂汪光遠堂陳各一元白蒲汪葆光一元 
[上海北巿絲業會舘籌賑公所施少欽經收順直賑捐營口等處醫藥經費四月初一至十五日第四千二百四十至五十四次清單]  
　　初一日武陵隱名氏洋三十元崑　葉樹德求保妻病速愈十元葉榭蔣叔伊爲子病愈完愿十元蔣姓爲妻病愈完愿三元○初二日楚水謙豫豐募保厚洋五元四角又四元平安堂三元光裕堂慈安士各二元問心堂不留名各一元無名士九角不留名五角又二角共十戶合洋廿元不書名銅洋一元○初三日湯鑑清由宏大莊來規元一百兩長洲吳勤楨爲胞兄喉症求速愈洋三十元○初四日張雪善士募中記規元二百兩資記規元二百兩生記規元一百零七兩八錢五分七厘不書名規元一百兩○濟陽氏完願洋十元金陵無名氏爲内子恙愈完顧六元無名氏求産母平安五元蘭王氏求佑母子平安四元蕭敏羣求佑肯用心讀書二元仁初陳鳳書求病痊由凌子與先生交來四元○初五日存心堂洋五十元無名氏一元張氏保圓兒五角○初六日邦江無名氏康手爲母病愈願助由惠泰莊來洋一百元孫少園求人口平安由寳和莊來洋五十元陳姓二元通州窮途子一身一家無災病一元台灣隱名氏花洋十二元○初七日長安署涕淚子洋四十元招商局沈公茂爲妻方氏産後病求速愈洋廿元○初八日川沙司獄署王楊氏完願並示乳速退洋二元谿上漁隱完願日本洋二元上虞鹽公堂募一元蘇城女普濟堂銅洋十元○初九日羅浮山人鄭大善士洋一百元程存心民五元郁氏求子平安還願二元○初十日滸浦羅錦甫洋十元朱孔標一元○十一日元源莊來江寗朱玉田善士募無力博施人漕　二七銀五十兩規元五十三兩五錢九分願學堂宋洋三十元郎川氏七元○鎭江胡雨林求速平倭患洋二元胡陳氏求子舊病速痊趙力不從心求病速痊一元○十二日高郵倪玉山寄來眞因師募張德慧洋一弟子求佛慈悲父母生西一元三寳弟子誦經資五戒弟子誦經資倪兆鴻源　金啓葊倪談氏六戶各錢二百文皈衣三寳弟子張壽昌談倪氏沈子雲桂秋曾如松吳子卿王廷基八戶各錢一百文共十六戶合洋四元○楊鴻鈞洋一元○十三日無名氏求合家平安小洋二百角又求合船平安小洋二百角○十四日張堰高桂洋六元松江天元齋不留名楊求内症速痊五元潘文玉酬願一元○十五日無名氏洋二元吳小筠　子病愈二元○源吉莊來楚水謙豫豐募不留名洋二元劉尙忠石祥和尙不留名璧成和尙四戶各洋一元邵不留名單雨三各錢三千文不留名二千文成我掘石麟和尙一千文周　　四百文杜兆廣三百文無名氏不留名各錢二百文顔在元顔在珍顔在賓周鳳毛周鳳翥周鳳祥周栅無名氏周鳳池無名氏十戶各錢一百文共廿四戶合洋　八元一角 
[上海北巿絲業會舘籌賑公所施少欽經收順直賑捐營口等處醫藥經費四月十六至廿九日第四千二百五十五至六十八次清單]  
　　十六日仁和存悔老人客臏鄰右火災甚險叨神佑平安由德生莊來十元睢寗土捐局干尙年代徐朱氏誦經資移助懺過六元○十七日漱瓊館主祈病速愈由天順泰號來洋三百元○十八湖　問經堂由惠泰莊來洋十元又募李洽堂李卓哉各二元問津主人求病速愈並求一路平安四元○十九日　澤糧廳署程胡氏求保夫病全愈洋十元池州匯通典會稽道墟章吳寳餘堂一洋二元古歙吳成書鄭世美堂項麟祥三戶各一元○二十日張楚記求病速痊洋十元安定瑞四元○廿一日楊舍鎭泰記抽肥助瘦由無錫厚仁莊寄來洋三十元許善士規銀十兩汪國桂求合家平安二元隱名氏一元○廿二日梅溪居士由羅靑耜兄交來洋二百元又葉保之洋廿元蕭惠農求天保佑身體結壯百病不生洋五十元蔡叔頤洋十五元○廿三日程德慶堂求病愈洋十九元花洋一元○廿四日嘉興曹鼎芳求金奎官保病愈洋六元無名氏求身子妥健咳嗽除根五元無錫正大寳行五元鄭錦記求身體健旺四元　溪無名氏四元嚴沈敬徵祈福平安二元負涙二元平安氏一元○廿五日嘉善李于魯求三瘧速愈洋十元沈維堉十元在王敦信指助十元○廿六日平望達順坊洋五十元惜蔭居士洋五十元蘇州無名氏爲祖母十週十元邦江方仁記四元○廿七日蔣稚香募隱名氏規元二百十六兩九錢五分九厘黃隱名洋二元○餘大莊李墨君先生來德華銀行洋布同業經募德華銀行帳房洋一百元大豐洋布號五十元許春榮爲五女歷子瘡求速愈三十六元恆與號德豐號信義堂萃昌順號四戶各三十元禮和洋行帳房屏號時和號宏義號怡豐號恆豐瑞號公愼號通裕號姜同泰號增泰號同豐源號義記洋行帳房公平洋行帳房敦泰號陳春暉堂元芳洋行帳房泰隆洋行帳房彭城高陽氏　八戶各廿元源甡號張麟魁各十五元陳崇德堂遂初居愼餘莊源通銀號升大莊虞文記厚康莊永康莊正大莊宏大莊餘大莊棣華書屋李永豐莊晉和莊延康莊鴻順莊徵餘　恊昇莊鎰大莊泰亨源三慶和恆源永老泰記號同新號咪吔洋行帳房魯麟洋行帳房繼志堂徐光興號陳星記號朱少記日新號大春號益記號大昌號瑞林祥號謙祥益號　生祥號瑞蚨祥號三十八戶各十元德潤堂徐六元慶祥號四達號恆豐信號鼎裕號怡盛號鄭齡九慶餘號鴻大號慶豐號源盛號利生號慶和永號綠杉野屋邵震昌棧施紫茗黃松齡天寳樓泰源莊震豐莊宏久爐勤泰爐彚康莊壽康莊衍大莊寳和莊福康莊厚餘乾大莊源吉莊鳳祥樓景福樓物華　東來升號萬和祥號同豐永號大豐永號存仁堂錢喜雨亭記三十八户各五元芝蘭交契金華玉堂恆慶公棧怡安居凌乾發源號無名氏六戶各四元錦豐號恊豐號正昌順號仁和號同昌號元生號義源號大昌順號義泰號同源順號信大號穠蔭草堂十二戶各二元共一百廿二戶合規銀一千兩○廿八日隱名氏完前願洋五百元隱名氏代求病愈洋一百元江陰泰生衣莊求乳巖塊卽消人十元胡錫書十元金陵硯香書屋主人求子沈福疇眼疾卽愈二元温州施娉珍一元蘇州印成子銅洋一元○廿十日浙省爲承志堂馮聽五太乙救疫丹五百錠又募寄寄　太乙救疫丹二千錠純陽正氣丸一千包又四明考農祈母病速痊洋廿元珠谿寄居人十元歙縣洪本訓二月初十前後忽得一症腹内痰塞不思飲食求速愈十元掦州葉微卿合宅上下并小大姐六人六元羅店隱名氏五元銅洋二元崇明無名氏洋一元三角靑暘鹽棧不　名一元梁洗氏保子五角 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年五月二十五日]  
宮門　　選單○浙撫謬奏　管　管海防情形請立案摺○又　奏更換防營管帶片○署浙藩最奏　接篆日期摺○東撫李奏保舉賢　片○　撫張奏調署府廳知縣各員摺○浙撫廖奏查覆海連　力各員分别攺奬摺○亏撫馬奏保奬所屬賢吏摺○五月二十五日兵部太常寺太僕守正曰旗值日吏部引見四十四名大理寺二名光祿寺一名欽天監二名正紅蒙一名鑲曰滿十名正藍漢四名鑲藍滿六名○山西臬司劉瓶　京　安○詳普續假五日○吏部奏派騐　月官派出麟中堂長萃李文田李端棻徐郙楊順壽昌良培桂年吳光奎張仲炘秀林曹榕王鵬運楊晨曹志清○兵部奏派查齋派出阿克丹官祥舒存王書福珠禮恩普色楞額玉璋○又奏派演放水師砲位派出瀅貝勒色楞額○召見軍機敬信劉　○光緒二十一年五月分選單小京官中書科中書楊樹統山東附貢　部司務陳炳華順天廪京經奉天于鏡璇直附貢知府廣東雷州郅馨正白監直州知州四川茂州長清廂紅生員通判雲南麗江劉金榜安徽人甘蕭甘州曾道貫湖南人河南歸德呂慶坰山東監知縣四川安縣田耀焜湖北監江西分宜馮全琮浙江舉廣東徐聞葉叔亮安徽監山東長山劉文煃貴州舉雲南恩安石渠四川甲山西寍都鄭世璜浙江舉廣東惠來武玉昆河南監海康吳朝昌安徽附貢樂會張樹滋甘肅甲永安姚庭輝浙江附貢○○頭品頂戴浙江巡撫臣廖壽豐跪奏爲浙江省籌辦海防續行練募兵勇添派砲兵加委分統遵章先請立案恭摺仰祈聖鑒事竊照浙江省辦理海防陸續增營募勇經臣節次奏咨立案嗣因防務日緊乍浦澉浦一帶兵力尙單復派遊擊劉繼泉縣丞張善友招募護軍前後二營前營歸劉繼泉管帶駐防澉浦張善友管帶後管派防乍浦均歸道員丁彦統領節制乍浦南灣新建砲臺安設一百八十磅子後膛大砲一尊月給抽察等費由乍浦恊標内派撥管帶一員頭目二名砲兵十八名另募教習二名伙勇二名並派守備馬方來招募護臺砲勇一哨卽歸管帶紹興府屬之餘姚瀝海口地處濵海現飭於紹興協標内挑選練兵一旗派員帶領駐紥该處候補知府馮相華統領威勇五營駐防鎭海督率操防事務繁重因派記名總兵馮兆金爲　統仍兼帶威勇前營辦理鎭海北岸各軍營務處候補知縣黎錦紱添設親兵四十名以爲平時巡查臨敵督戰之用樂清恊練軍一營内有兩哨駐紥大荆防捕土匪未能抽調現派該練軍駐守温州海口黃華關地方因令添募壯勇兩哨併入練軍合成一營前署温處道蔣國楨招募巡勇六十名不敷調遣由現署温處道宗源瀚添募四十名合成一百名管帶楚軍寅字前營副將賀吉祥派令分統寅字新左新右二旗前派候補叅將叚生福統帶楚軍左右二營辦公需資按月給予統費銀五十兩據防軍支應局司道遵照新章詳請奏咨立案前來臣復核無異除咨部外理合恭摺具陳伏乞皇上聖鑒敕部查照施行再鎭海口所租哨探漁船三隻因遇潮未能開駛現已裁撤合併陳明謹奏奉硃批該部知道欽此○○廖壽豐片　再案准兵部咨行光緒十五年十月二十八日欽奉上諭各營如有更換管帶員弁或移紥他處著隨時奏明等因欽此欽遵行文到浙歴經遵辦在案兹查浙西一帶水陸通衢鹽梟土匪出没靡常必須文武聯絡方期防浦得力因派嘉興府知府宗培兼辦嘉防水陸各軍營務處調署湖州府知府郭式昌兼辦湖防水陸各軍營務處又鎭海營務處通判陳廷杰調省攺委候補知縣畢詒策接辦又管帶處標練軍副後營處標左營游擊吳承德飭回本任所遺營務改委候補遊擊張廷彪接帶又副將鮑友章兼帶之錢江防海師船現委補用總兵鮑葵芳管帶以專責成又管帶楚連水師後營同知廖雄瀚調閩差遣所遺營務改委候補縣丞張紹齡　　其　水陸營旂並無更調據防軍支應局司道詳請奏咨前來臣復查無異除咨部外理合附片具陳伏乞聖鑒勅部查照施行謹奏奉硃批兵部知道欽此○○二品頂戴署理浙江布政使臣聶緝槼跪奏爲恭報微臣接署藩篆日期叩謝天恩仰祈聖鑒事竊臣在浙江臬司任内奉撫臣廖壽豐札行接准部咨本年三月二十四日奉上諭趙舒翹著補授江蘇巡撫欽此二十五日上諭胡聘之著調補浙江布政使等因欽此查新任藩司胡聘之到任需時所有浙江藩司印務奏委臣署理等因遵卽交卸臬司篆務於本年四月二十日准升任藩司趙舒翹將浙江布政使印信文卷委員齎送前來當卽恭設香案望闕叩頭祗領任事伏念臣三湘凡質兩浙備員臬事甫陳愧未諳夫尺法藩條晉攝彌增惕夫寸衷查浙江係繁要之區藩司有旬宣之責吏治本民生所繫宜愼簡僚庫儲爲國計攸關端資節用自維譾陋隕越堪虞惟有倍竭愚忱謹守成法遇事禀商撫臣認眞經理不敢以暫時權篆稍涉因循以期仰答高厚鴻慈於萬一所有微臣接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此　○○李秉衡片再查有前臺灣布政使于蔭霖清勤直諒爲守兼優其任事一本血誠絶無粉飾瞻徇之習上年奉旨發交依克唐阿軍營差遣是其才堪任使已在聖明洞鑒之中臣與該員誼屬葭莩兼同里閏深信其德性堅定剛正不阿而忠君愛國之忱未嘗以窮達異致儻荷恩施錄用必能有裨時務不至碌碌無所短長臣知之旣眞敢援内舉不避之義冐昧上陳伏乞聖鑒謹附片具奏奉硃批于蔭霖著交吏部帶領引見欽此○○頭品頂戴廣西巡撫臣張聯桂跪奏爲調署府廳知縣各員按屆列單恭摺上陳仰祈聖鑒事竊准部咨咸豐十一年十一月二十三日奉上諭各省知縣無論奏調委署代理著每屆三個月彚奏一次由吏部嚴加裁核如有違例更調等弊卽將該督撫藩司分别奏叅欽此查光緒二十年十二月以前委署代理府廳知縣各員經臣列單恭摺奏報在案兹據藩司黃槐森詳稱自光緒二十年十二月初一日起至二十一年二月底止調署委署府廳知縣各員列單詳請具奏等情前來臣覆核無異理合照繕清單敬呈御覽伏乞皇上聖鑒敕部查核謹奏奉硃批吏部知道單併發欽此○○頭品頂戴浙江巡撫臣廖壽豐跪奏爲查明浙江省海運出力保奬案内經部行查各員分别聲覆改奬恭摺覆陳仰祈 
聖鑒事竊准部議覆浙江省光緒十七年起運十六年冬漕海運出力船商牙夥請奬遵旨覆奏一摺於光緒二十年六月十九日具奏奉旨依議欽此鈔錄原奏清單咨行到浙當經轉行去後兹據督糧道鄭嵩齡飭據各該員先後將奉查緣由詳細禀覆核明開單詳請奏咨並聲明原保案内當有奉查之王霆煦許桂詵等二員俟聲覆到日另行詳辦等情前來臣復查無異除咨吏部查核外理合繕單恭摺陳明伏乞皇上聖鑒敕部核覆施行謹奏奉硃批吏部議奏單併發欽此○○頭品頂戴廣東巡撫臣馬丕瑶跪　奏爲列保所屬賢吏懇恩嘉奬以示鼓勵恭摺仰祈聖鑒事竊以爲治莫先於察吏而察吏首重乎愛民凡廉明慈惠存心愛民者無論職大職小用寛用嚴均不愧循良之選此外中材之士大抵因風氣爲轉移全在大吏樹之風聲振興鼓舞使皆奮於功名之路而勃發其忠愛之忱此亦整頓吏治之一道也臣忝領粤疆仰蒙聖訓飭以吏治民生夙夜兢兢切思報稱到任三月以來每日傳見僚屬博採輿論或於禀牘中考其設施或於接談時覘其志趣叅稽互証其中治行卓越者尙不乏人查道府中如兩廣鹽運使英啓廉明忠愛弊革風清委署按察使肇陽羅道吳仲翔律已廉正穩練精詳候補道夏獻銘勤愼練達公正無私肇慶府知府文康操履謹嚴辦事穩當卸署高州府知府吳尙恭才大心細爲守兼優補用知府欽州直州知州李受彤體用兼備卓著循聲牧令中如調署陽江直隸廳同知劉忱調署饒平縣事河源縣知縣劉孚京普寗縣知縣崔增瑞歸善縣知縣鄒之麟調補東莞縣知縣劉秉奎卸署陸豐縣知縣李鍾玨卸署南海縣知縣楊蔭廷仁化縣知縣慮蔚猷署合浦縣知縣柴廷淦皆屬賢能懋著輿頌翕然以上統計十五名雖才具互有長短而大法小廉愛民勤政實爲通省實缺候補中傑然特出之員擬懇天恩傳旨嘉奬俾其益加勤奮勉作循良亦共知廉吏之可爲風氣藉以轉移吏治修而民生有賴矣如此保舉各員中或有始勤終怠臣仍當隨時察核糾叅不敢以保舉在先稍涉回護仰副朝廷澄叙官方至意是否有當恭摺具陳伏乞皇上聖鑒謹奏奉硃批另有旨欽此 
 
 

Page 14

 
 
[光緒二十一年五月二十六日京報全錄]  
宮門抄○諭旨四道錄前○教載單○理藩院尙書啓等奏旗婦冐請詰封投遞假造印文請交刑部訊辦摺○步軍统領榮等奏拿獲兇犯請　　刑部審辦摺○兼署雲督崧奏官紳捐賑第二次請奬摺○江撫德奏潘司病請開缺委員先行接署摺○五月二十六日刑部都察院大理寺正紅旗值日無引見○八額駙等由南苑回京請安○會章榮惠各請假十日○召見軍機　李端棻長麟○光緒二十一年五月分教職單教授雲南楚雄竇儒珍曲靖舉正諭順天薊州張銘河間歲河南祥符易子鎔光州福建南安邱炳萱福州江西金谿唐夢庚南昌高安譚振鵬南康湖北安陸呂璜武昌廣西臨　羅邦焯平樂雲南寍州鄭德彬　江俱舉　訓導安徽銅陵張銜華安慶黟縣朱步雲廬州河南濟源孟樹楷許州延津李德元開封浙江奉化黃福楙杭州分水黃以周寍波湖南瀏陽胡鎭北衡州俱舉山西崞縣郭垣晉汾州挨湖南桑植陳壽南長沙副復諭直邯鄲路景儀冀州廣東河源麥夢元廣州四川富順叚其儀潼川俱廪直淶水孫福昌河間歲江蘇豐縣朱頡雲常州舉河南西華張嵐峯許州歲陜西興平高承訓榆林拔甘肅西寍韋冕鞏昌副湖北穀城安瀾武昌副復訓直延慶單鴻圖深州廪山西洪洞岳亮采太原舉河南永城胡贊采光州廪太康張仰文歸德會滑縣謝泰階河南增湖北天門王家鳳漢陽優○○經筵講官理藩院尙書都統臣啓秀等謹奏爲旗歸冐請誥封投遞假造印文請旨交刑部嚴訊究辦恭摺奏祈聖鑒事　查有烏桂氏自稱係卓索圖盟喀拉沁已故札薩克鎭國公烏凌阿之繼妻前因烏凌阿之繼子索特那木旺濟　襲職病故該氏以指繼在臣院控爭有案於上年八月間經臣院奏請交熱河都統會同該盟長查辦繪具全譜　結嗣　烏桂氏兩次續控均經臣院咨行熱河都統歸案辦理各在案忽於本年四月十九日接准兵部來文内稱准佐領成林呈稱卓索圖喀拉沁東旗原任札薩克鎭國公烏凌　恭逢覃恩彚封之典請领誥册一本等因呈遞到部查札薩克鎭國公烏淩阿之繼妻烏桂氏等於光緒二十年八月十六日恭逢恩詔請領請誥命二軸業經發給咨院轉飭遵行等因前來當以　　含混傳詢　文之　旋有烏桂氏之母桂關氏到案供稱因伊女烏桂氏由該旗請領兵部誥封公文一件於四月十九日飭令車夫劉二投遞等語經臣院咨查兵部所咨來文及印信究屬眞僞並將原文一並咨送查核旋准兵部覆稱並未收過該佐領呈詞亦未辦過此案此文非本部所行核對所鈐印信與本部迥不相符等因咨覆臣院核其印文顯係假造無疑復經詢據桂關氏供稱係正藍旗蒙古　甲喇成林佐領下人因我女烏桂氏請封係由本旗領催取具圖片文我託唐大轉　兵部武選司將有才科孔鑑堂辦理誥封原文係由孔鑑堂辦妥交與唐大轉交我手我女兒烏桂氏於四月十九日令車夫劉二將原文投遞等語查各旗蒙古王公福晉夫人等請領誥封應由各該盟長查明照例呈報臣院由院咨行禮部核准轉咨内閣辦給向無由京旗代請之例且查光緒十一年臣院奏請將索特那木旺濟勒承繼襲職案内已據烏凌阿之生母孀婦裕祥曁該旗恊理台吉等聲明烏桂氏係烏凌阿之第九妾名勝福並非繼妻今該氏竟敢揑稱故公烏凌阿繼室由京旗朦混冐領誥封且特用假造印文均屬大干例禁亟應嚴訊究辦除由臣院將桂關氏片送正藍旂蒙古收管聽候訊辦外相應奏明請旨飭下刑部提傳桂關氏嚴行按律訊辦並由臣院咨行正藍旗蒙古都統卽將桂關氏解交刑部候訊其烏桂氏亦應由刑部飭令桂關氏交出歸案辦理所有臣等擬請究辦緣由是否有當伏乞　聖鑒訓示遵行謹奏奉旨已錄○○奴才榮祿等謹奏爲拿獲毆斃人命棄屍逃走兇犯請旨交刑部審辦恭摺仰祈聖鑒事查前據北營都司李萬倉禀　德勝門外西城根地方於本年三月二十五日有無名男子帶傷身死隨卽移會城坊騐明屍身係由城上抛下等情奴才等當卽飭派旗營員弁一體嚴密訪拿去後兹據右翼翼尉德雲督率恊尉興濂等同弁兵在新街口等處將毆斃人命棄屍逃走兇犯馬秀兒卽賡音布文元並供出之馬四卽連瑞文治先後拿獲解送前來當將屍親連奎傳案奴才等督飭司員詳加審訊據馬　兒卽賡音布供係正黃旗漢軍志和佐領下敖爾布文元供係正黃旗滿洲清海佐領下鳥槍護軍均供認因向連姓訛借錢文未遂於本年三月二十四日平西時伊等將連姓誑出帶至德勝門中心台馬道東邊爬墻上城至四道垛口地方將連姓踼倒由他身上剝下灰布小　襖藍布　　各一件隨用城　將他頭顱砸傷數十處當卽身死復用連姓身穿灰布緊身將他頭顱包裏將屍身擲在城外伊等仍由原處小城將袷襖小褂當錢分用現經官人拿獲馬四卽連瑞供係止黃旂漢軍志和佐領下馬　本年四月　伊子馬秀兒向伊告知他同文姓在城上將連姓毆傷身死屍身擲在城外欲往薊州藏匿現經官人查拿連伊解案文治供係正黃　滿洲清海佐領下護軍伊族兄文元並馬秀兒因在城上將連姓毆傷身死曾向伊借錢未允現經官人將伊拿獲連奎供係正黃旗　洲宗室壽庚佐領下親軍本年三月二十四日伊胞兄連陞在德勝門城上不知因何被人用甎塊砸傷身死抛屍城外曾經營坊騐　現經官人將伊傳案各等供查馬秀兒文元均係旂人輒因訛借未遂瞻敢商同將連姓誘至城上兇毆斃　復行棄　　走實屬　　已極馬四治知情容隱其中有無别情亟應一併嚴切究辦除將屍親連奎取保聽候刑部傳質外相應請旨將馬秀兒卽賡音布文元馬四卽連瑞文治等四名交刑部審明辦理至原拿此案之員弁等均能悉心跴訪將此等毆斃人命案犯跟踪弋獲楫捕尙屬迅速可否俟刑部定案時聲明請旨准由奴才等擇優量予鼓勵之處出自皇上逾格恩施爲此謹奏奉旨已錄○○雲南巡撫兼署雲貴總督奴才崧蕃跪奏爲雲南官紳捐助賑欵第二次請奬恭摺仰祈聖鑒專竊據雲南布政使史念祖會同善後局司道詳稱雲南附省及東昭各屬前於光緒十八年被水成災所有捐賑各官紳曾經督臣王文韶等奏請援照順直賑捐章程給子奬勵並准移奬子弟以昭激勸奉硃批王文韶等均著戶部照章核奬欽此前據捐員錢宗淑等九十三名請奬到司當卽造册詳請奏咨在案兹續據各捐員遵章呈請移奬子姪翎枝職銜並貢監生等項前來查史濟温等十八名前次共捐銀五千四百三十兩四錢隨補繳部飯銀一百六十七兩八錢二分照費銀　兩八錢核其所捐銀數均與順直賑捐章程及例案相符自應照章請奬以昭激勸理合造具該員生等年貫三代清册列爲第二次詳請核明奏咨其尙未請奬各員現又分别飭催一俟續報到司卽位復續辦理又所收部飯照費銀兩容俟彚齊另解等情前來奴才覆核年　除清册分送戶部國子監查覈外理合恭摺具陳伏乞皇上聖鑒　敕部核覆施行再雲南巡撫係奴才本任毋庸會銜合併聲明謹奏奉硃批戶部議奏欽此○○頭品頂戴江西巡撫　　馨跪奏爲藩司病難速痊瀝情籲請開缺調理並委員先行接署瀋篆恭摺仰祈　聖鑒事竊臣接據藩司方汝翼禀稱該司由部屬充當總理名國肇務衙門章京洊歴今職在任六年一切分事靡不矢勤矢愼不敢稍躭安逸惟江省地處卑濕寒暖不均體氣不甚相宜致患兩酸痛之疾上年奉旨進亦祝嘏十二月回任一路感受風寒兩腿更加軟弱精神漸覺衰頽而步履更屬維艱籌撥各餉罕吏安民在在均關緊要未敢以病軀戀棧致滋貽誤請奏懇開缺回籍調理等情前來臣查該藩司老成持重辦事實心前臣與其同在部屬深知其敦品勵行今在任多年民情吏治無不周知理財用人悉臻妥善若不能靜心調攝致念愈切而病愈深正在具摺奏懇聖因賞假調理國復據該藩司禀稱連日醫藥罔效病勢愈篤兼患脾泄飲食皆廢精神非常委頓當兹時局維艱正欲刀圖報効但以抱病之軀膺兹艱鉅之任貽誤堪虞獲咎匪輕仍請開缺等情臣查該藩司情詞懇切所稱均屬實在情形若强令力疾從公於吏治籌餉兩無裨益合無仰懇天恩准其開缺回籍調理所遺藩司員缺請旨迅賜簡放以重職守至藩司印務現查有鹽　道裕昆曾署藩篆該道老成練達爲守兼優堪以先行委令署理除檄飭遵照外謹會同署兩江總督臣張之洞恭摺具奏伏乞皇上聖鑒訓示謹奏奉硃批另有旨欽此 
 
