# 1888 - 315 - 4905599

 

Page 1

 
 
[順天江南浙江江西廣東福建闈墨出售] [  申報館主人啓]  
　　毎當大比之年闈墨一出海内皆以先　爲快盖以風氣所在有志者皆須簡練揣摩也特是原本旣不易得而坊問　刻又貨魯魚亥豕訛誤　多本舘特用新鑄鉛字印成逐加　點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊　毎本售洋七分正本埠歸申報舘帳房及申昌書畫室發售各外埠則概歸申昌經理此佈 
[催取圖書集成告白] [  圖書集成局主人啓]  
　　本局開印古今　書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并祈當而　　　勿言誤其尙有未繳二次銀兩者數十戸請卽付繳勿遲其三批之書亦將次可以裝訂齊全特此佈啓 
[發兌九種─彚解○五車樓五訂四書啓] [  點石齋主人謹白]  
　　本齋九種彚解一書論語集解魏何晏撰梁皇侃疏義爬抉靡遺援證極博四書改錯國朝毛奇齡作引据該洽駮辦精嚴論語正義劉實柟撰實　求是義藴畢宣孟子正義集循著探原趙註折衷諸家大學古本說中庸章叚餘論李光地作樸實說理確有心得論語孟子札記朱亦棟著梳櫛詳明語能斷制凡兹皆精搜秘藏郤爲一集批郤導窽殫見洽聞使閱者如登大雅堂鼎彞古色如人五都市珠貝奇光取之無盡用之不窮洵塲屋之元燈操觚之金丹也部十六册外加紅木夾板二副價洋人元外蔡方炳五車樓五訂四書亦足輿前書參互攷證毎部一元八角同時出售在南北申昌汲垃圾鴻頭本局帳房並漢口京都廣東各分局皆可購取 
[治臺策要]  
　　芙蓉初放籬菊將殘平生景仰清介不肯辜負淵明知已爰命奚奴買酒數升購無腸公子半筐暖之熟之擇菊花茂盛處引杯獨酌爲賞菊之舉又以樂天地自然之樂把酒持螯甚自得也忽有友人過余齋頭爲余談論臺灣番民滋闡事且以所以謀安緝者詢余嗟乎余顧能言天下事哉念余生也晚閱世尙淺不能周知天下之情事與夫山川形勢利弊得失之所在又限之以方隅足不出里門之外身常處斗室之中入於耳者無非家人生産之謀接於目者無非市井遊嬉之徒無奇書秘軼以擴充其見聞無名山大川以激發其志氣無畸人賢士以從之遊得以正其是而去其非　欲言之安得而言諸然葑菲末識君子不遺蠡測管窺或有所得則又不敢默爾而息焉蓋嘗觀夫天地間如馬若牛能　　觸皆人所不能制不能敵之物而加以覊絡隨以鞭策而牛馬遂若終爲人制者垂首聽人意旨而不敢相抗此其故　哉虎豹犀象之在山也驚風怒號人人震懾然獵者設陷阱伏機巧而得之伺其喜怒時其飲食雖虎豹犀象之猛亦終貼耳摇尾以乞人憐壹似甚馴良者此其故何哉神龍或潛或飛能大能小其變化不測然得而畜之若犬羊然此又何說哉蓋天下相爭之勢往往起於不相習不相習則爭相習則不爭此自然之理也顧以　不相習者而　之相習　　非鹵莽圖功急切求效者之所能爲耳上古之民穴君而野處　　　無異無有母而不知有父知有愛而不知有　　則呿呿起則吁吁飢則求食飽則棄餘茹毛飲血而衣皮革有聖人者作爲之　干支爲之分盡　爲之　人　　書契爲之造甲歴定四時爲之嘗百草製醫藥爲之制嫁娶爲之作器用貨幣教之構本爲　　之鑽本　火　之佃　　　教之耕教之蠶教之爲日中之市變獉狉之風化渾噩之俗歷千數百年之久經三代以還有堯舜禹湯文武之爲君有臯夔稷契周召伊吕之爲臣有孔子之删定贊修然後典章制喥粲然大備而民始知有君臣父子兄弟夫婦朋友之倫長幼之經仁義禮智忠信之德孝弟之道其有梗化不率教之頑民明示以刑而背法罔上者皆無所逃罪於天地之　自開闢以迄於今世更代變神器遞嬗傳授更易數十帝王政有或治或亂世有或盛或　時有升降道有隆汸而其大經大法卒莫之能易也向使鴻濛之世無數聖人者出而爲之規畫經理以導其先而任民之言生自死於其開則中　今日必猶是穴居野處之故俗耳又安從而知尊君親上而爲聲名文物之邦也哉夫知是則亦何怪乎臺灣之番民乎臺灣一郡孤懸海外去福州數千里人絶路殊自盤古氏以來無有至其地者明季荷　　入　之其　　成功又遜　蘭而據之傳至成功次孫鄭克摤我聖祖仁皇帝遺師入剿克　衆乎歸誠而全臺　　　　　嘗考臺灣糖米之貨利天下帆檣所至南盡粤閩兩浙東過江南山東北抵天津以極灣陽旬月之間可達也地方編亘二千餘里沃　甲子南服然自康熙二十二年入籍之後三十五年則有吳球之亂　十年有劉却之亂六十年有朱一貴之亂雍正九年　福生亂於岡山乾隆三十五年黄教亂於大穆五十一年林爽文莊大田相繼亂北路先陷南路應之六十年陳光愛　周全相繼亂南路甫平北路旋失汪降之亂也在嘉慶五年許北之亂也在十　年中　　以蔡牽之　　吳惟　　　山矣胡杜侯之亂則陳錫宗據曾文矣道光四年又有許尙楊良斌之亂凡歸化百數十年而亂者十數起　　十二　鳳山獨居其八議者以鳳山兵燹之多由於近郡之故遂於道光五年集資築鳳山石城自是之後地益加闢人益加衆改爲行者規模益加宏遠在朝廷防患未然弭禍未萌一切斟酌而施行之者深謀遠慮洵　不遣　力而今者埤　彰化又見各矣夫俗尙强悍浮而好動固其土性使然然弄兵潢池往不旋踵而覆敗隨之差夫辜民之　讐猶　　之蛾死者在前而投者不已其亦可憐甚矣然則如之何而可也曰宣教化明賞罰行保甲闢土地廣　路治臺之道不外是五者而已矣[  此稿本完]  
[諭旨恭錄]  
　　十月初三日奉上諭廷楨奏因病懇請開去差使一摺廷楨着　其間去萎數族大臣　　　此同日奉旨這所叅疎防監犯越獄之管獄官山東茌平縣典史閻恩方着卽革職拿問交張　提剛刑禁人等嚴　有無鬆刑賄縱情弊按例究辦有獄官茌平縣知縣倉爾爽據奏實是先期公出准其免議仍勒艱緝拿逃犯曲二務獲嚴究俟限滿有無弋獲再行核辦餘着照所議辦理該部知道欽此○初四日軍機大臣面奉諭旨本月初九初十日俱着推班欽此同日奉硃筆這辰字圍着晉祺監射廖壽恆較射宿字圍着奕絪　射崇禮較射列字圍着奕謨監射高萬鵬較射張字圍着紹祺監射何桂芳較射餘休議欽此同日奉硃筆武塲監試同字圍着端良去宿字圍着成斌去列字圍着燕起烈去張字圍着吳光奎去欽此○初五日奉旨湖北德安府知府員峽着汪元慶補授山西武鄉縣知縣員缺着李壽芝補授河南輝縣知縣員　着　如錫　授雲南祿　縣知縣員缺着許　身補授江　南　縣知縣 
 
 

Page 2

 
 
員缺着鄭世璜補授雲南廣西直隸州州判員缺着趙咸韺補授王國均着以知縣用起居注筆帖式員缺着巴圖絳　補授通政饒司筆帖式員缺着崇勳補授兵部筆帖式員缺着王澤桐補授工部筆帖式員缺着蔭齡補授江南道監察御史員缺着唐椿森補授王瑞明孫德成俱照例　用吉林分巡道員缺着瑞霖補授侯甲瀛着准其升補林之蘅着准其補授曾熙鈞着照例發往喬有年着准其卓異加一級仍註册候升林嵩堯着准其卓異加一級仍註册回任候升怡康着准其補授欽此 
[本館接奉電音]  
　　昨接在京友人發來電音有本月十三日諭旨五道敬謹譯登○十月十三日奉硃筆武塲正考官着徐桐去副考官着徐樹銘去餘依議欽此同日奉硃筆着文杰蔭喬監試欽此同日奉硃筆這塲内壓副都統着安興阿去餘依議欽此同日奉 
旨這收掌試卷着郭熊之張鴻謨去欽此同日奉旨這外簾官着劉家模胡鍾駒劉果汪文銜去欽此 
[帝京珥筆]  
　　吏部示傳浙江補用知府曾熙鈞俸滿西兵馬司副指揮王瑞明史目孫德成等三員於十月初四日帶領引見相應傳令該員等於十月初二日午刻衣冠赴部演習口背履歴於初三日晚在内城左近歇宿於初四日五鼓前赴左翼門外本部朝房報到伺候帶領引見是日穿紅青掛備帶補掛並佩帶荷包手巾再傳該員等是否原任現任一二品大員子孫抑或現任一二品大員兄弟刻卽赴部報明註册勿悞○廂藍旂護軍統領謙堂憲光定於九月初二日已刻在地安門内五龍亭正黄旂侍衛教塲揀選本管所出副護車參領一缺藍翎長一缺已由該管印房備文傳知各項人員是日備帶弓馬前赴該教塲預備揀選○聞德國駐京巴欽差請假出京擬於封河前乘輪南下約計半載後卽可回華據聞巴欽差出都後凡使署中公事委參贊克君辦理云○前紀鑾儀衛奏派揀選整儀尉一缺兹經具奏欽深克勸郡王晉祺禮部左侍郎敬信欽此奉旨後克邸等於散值時卽由内廷往南箭亭揀選計滿蒙漢軍現出整儀尉九缺而各項保送入揀者統計七百餘人克邸等按馬步中靶之數　公擬定正陪當以人數過多遂分兩日揀選其擬定正陪名姓容俟續聞再錄○　　衛以指立皇后出宫日應預備車轎諭令該管章京等卽將皇后妃嬪乘坐車轎敬謹預備於指立前一日舁入大内陳列於順貞門外伺候備用○正黄旂滿洲都統衙門行知八旂各營稱准閱兵大臣交諭本年仰山窪八旗合操奏准於十月十五日舉行所有各旂營帶操之都統副都統前鋒護軍統領是日自行入隊帶演官兵合操勿庸前赴將臺謁見閱兵大臣相應行知各旗營查照可也○京北昌平州北長壽山有故明陵　所謂十三陵也近因年久失修經工部奏派大臣查勘估修以昭愼重奉旨派出工部右侍郎清安欽此嗣由清吉甫少司空隨帶司員二人並算房書吏數名於本月初四日前往昌平勘估各工我朝保護歴代陵寢倍極愼重明陵尤爲加意度量之宏洵是卓絶千古 
[捐廉濬河]  
　　寗波所屬貴勝堰河道淤淺有碍慈鎭兩邑水利雖經慈谿河工局紳董周國士等屢擬興工開濬苦於經費無出不得已禀請寍關道發落所有批示照錄於下貴勝堰河道淤淺有碍慈鎭兩邑水利本道早有所聞果能迅速開濬非特鎭邑蒙其庥卽慈邑亦大獲其益本道交卸在邇特捐廉俸一百元發交慈谿縣轉交河工局備用以爲該邑殷紳之倡且誌本道殷殷不忘之意並候分行該府縣一體轉催當此農隙之時赶緊開辦勿再延宕可也 
[主講得人]  
　　揚州安定書院掌教方子箴廉訪逝世已紀前報兹由兩江總督曾爵帥聘請寶應朱太史百遂爲該書院掌教太史應允於初八日來揚按太史係癸酉科舉人春闈聨捷入詞林後乞假家居嚴正端方久爲士林所景仰今兹來揚横經角藝者無不願爭先執暬矣 
[遼東野史]  
　　營口田庄臺兩處由海防廳章幼樵司馬散出捐簿五百本廣籌賑欵以濟然眉旋卽收回三十六本約共得銀五千數百兩更由資善堂提撥三千兩劉統領捐二百兩統計已有萬金遂禀明道憲分兩次支放毎次大口給秫米二升半小口半之○上海義賑核定大口毎人東錢四千小口二千本月初五日止約放一半大約於望前放完○湄雲兵輪擬在營口過冬刻由工頭楊松林包開船塢計工價銀四百五十兩○立冬前連發大霧一白無垠至初四晚驟轉西北風林木怒號徹夜不息初五晨起仍晴日當空惟寒　　人重裘不煖各處小　無不水澤腹堅行人大可往來無患蹈空淹没不意初八上午忽轉南風天時和煖說者謂不至三九恐不能封河矣○某日之晚有沙船夥數人房負廣　一包稅局巡丁見之疑其偷漏重稅尾之而行船夥故意疾馳直入西市某烟館巡丁自後拉住船夥奮拳毆之巡丁亦拔刃相向幸經烟館中人爲之排解始免釀成人命 
[礦述聞]  
　　貴州青溪創設礦務局一切情形曾登前報近有友人自貴州九月十六日來函　及該處礦事據云刻下機器船十到四五其參差不齊者實有其故因漢口常德陸續過駁挨次開行常德以上　高水淺挽行費力且船過湖地地界彼處鄉民無知誤以爲外洋之物必有洋人在内與之理輪不服甚至用武霸阻現經地方官彈壓開導　局督辦又行文沿江各州縣飭爲照料一切以後諒可無事俟到齊後卽可安記雖機器大而且多功程浩大猶可尅期竣事惟煉鐵必以煤炭爲先其用極大若必取之於他處毎年非五萬餘金不可不獨費用之大轉運之艱終屬不便去藏覓得數處均在上游煤質極好尙嫌費巨今春又在藍家關覔得大堂煤其煤窑石底石藍厚五尺至八尺不等所　焦炭白亮質堅均有水道可以船運至局較前運費計省一半　中關　自去春遺員出洋爲開辦之始至今未及兩年機器已到　地且求煤得煤事事順利加以中丞見仲心精力果讖傳於先誠感於後若實有天助創斯巨業本年冬間或有製成鐵斤運滬銷售蓋青溪鐵礦本有把擬從前土人業已辦有成效不過因無機器不合銷售尙聞毎年售出之鐵除去開銷製廠運客均有盈餘此番一經官辦更用外洋機器又得精明礦務之督辦員友他日出鐵之旺可操左券不禁爲該局額手慶之 
[傳言姑誌]  
　　京中官塲紛紛傳說鄭州决口黄水南趨興工築堵尙未合龍近經德美兩國欽嗟向總署陳說欲代中朝堵修鄭工决口一切悉用洋法築堵仍以機器疏濬河身所有應　欵項悉由該兩國捐備情殷報効無用由中朝動費絲毫庫帑並保固十載備限内冲决漫溢仍歸該兩國修辦至此次興辦大工仍由河帥總其成分委地方文武官員督理催趲西人則指畫機宜司管機器俟工竣後所有中朝擬修天津至京及抵山海關鐵路准令該兩國自設公司修築添設火車所得利益歸其沾受以償報効修河之需仍議訂年限期滿卽歸中朝自理另自北京至西山所設鐵路火車亦歸其經理以便運煤其舉辦鐵路雖由洋人經辦仍由華官督理等語未知總署各堂憲如何籌度此說得諸傳聞姑錄之以觀其後 
[雙鳬藩止]  
　　新任秀水縣周邑尊雲章於初十日抵禾暫住宏文館定於十二日接印任事 
[潯陽小誌]  
　　曾叅軍仰顔卸辦小池口厘卡已登前報兹悉叅軍奉九江關道憲札委稽查九南廣饒各屬保甲想能不負委任也○安徽人吳某向在武穴生理個中人推爲巨擘近因先業在九江謀事下榻旅邸淹留數月負角纍纍棧主下逐客令而吳適患病遂　巴斗船回家甫上船卽已奄然坐化船戸大驚擬報地保以後不知如何了結 
[香頭被殺]  
　　池州府青陽縣屬之九華山相傳地藏王於此成佛迄今環山數十里殿宇林立晨鐘夕梵聲相應笞毎歲香火之盛甲於天下春秋佳日朝山進香者如魚貫如峰屯或數十人數百人爲一起一起之中推一人爲領袖謂之香頭月前有某處香客一起共百餘人結隊 
 
 

Page 3

 
 
入山香頭二人爲之引導身畔帶有銀洋中途露出破綻被青陽縣管解囚犯差役看破遂商同囚犯伺於險　處載其去路搶奪銀洋物件香　與之抗拒致被白刃所傷棄屍於路俄而香客齊至見香頭屍該暴　　肉横糊知爲若輩所害一齊向前追赶將蓋後及囚犯一儕擒　當日觴送青陽縣經華榮萱明府升坐二堂訊供衆香客恐明府意存　袒在外喧閙竟將大堂踏破旋經明府將原贓追出錄供後歸將各犯釘鐐收禁諭各香客靜候通詳上憲核辦衆始散去蕪湖友人函述如此其鮮尙容續錄 
[有利獲利]  
　　昨日有利銀行以本年上半年清帳送交七館計至六月三十號止除去一切開消蓮上年下半年滾下共餘英金五萬八千九百四十九磅三先令二辨士現在該銀行　事核定提出英金一萬八千七百五十磅付與各股友計周年官利五厘尙餘四萬令一百九十九磅三先令二辨士滾入今年下半年帳内觀此知該銀行之生意年盛一年不特與股諸君互相慶幸卽本館亦樂得而記之已 
[閱吊志略]  
　　江蘇粮儲道成月坪儲憲奉太夫人靈櫬來滬擇於昨日開吊道憲以下文武各員次第親往叩奠 
[刑人於市]  
　　昨日滬上喧傳有決囚事本館細訪其犯案之由緣光緒十二年七月某日黄渡　某烟舘主潮州人姚阿七携帶番餅四十元附陳大元之糞船來滬購買烟土盖以糞船過卡例不查艙藉此可免捐厘也陳見財起意駛至新　西潭子港　同船夥醉姚以酒用藤斗覆其身而壓斃之盡取其洋而將屍身抛棄江心越數日陳回至該烟館向其夥陸姓誑取錢十餘千僞　姚所帶之洋因他事　去十餘元不　購土特令伊到店補取云云陸以其言近理不之疑也事隔多日不見姚回來滬找尋詢諸相知親串中僉云並未到滬　　不定　而詩　　多方推託忽見艙内有姚所穿廣鞋一雙執鞋窮詰陳言語支吾陸卽告知地保偕赴上海縣以謀財害命具報縣尊提陳并船夥訊實擬以斬監候之罪船夥旋在監病斃今春將陳解省秋審發回監禁至本月十一日縣署接奉臬憲釘封文飭將該犯明正典刑適在皇太后萬　期内是以暫緩行刑昨日花衣期已過清晨裴邑尊片請城守　李千戎帶領馬隊到署十下鐘時邑尊升坐大堂飭差到監　　禍出禁卒餉　　飯　卽如法網綁由東角門擁進邑尊取斬條親筆　硃差役領取挿在該犯背上由西角門擁出風馳電掣直赴小南門外校摥邑尊隨戴大紅風兠被大紅一口總排齊全副儀仗偕李千戎呵殿隨其後旣升坐演武廳材官報稽時已午正遂飭升數行刑斬訖卽由輔元堂備　盛殮舁赴義塚　埋邑尊及千戎遂鳴騶回署 
[英界公堂瑣案]  
　　包探陳阿九禀稱謝朱氏有事出外將門扁鎖惟窻尙虚掩隣人吳阿春見有隙阿乘由窗入内竊取藍　紗皮緊身袄銀壓髮管銀耳環嵌珠銀挖耳簪燒料耳監銀荷花辦簪旣而該氏回家查見報明捕房拘吳起贓計所失銀荷花辦簪尙無下落該氏稱有事至姊妹家門雖鎖好未閉窓櫺託吳家老婦照料所失銀荷花辦簪吳姊允爲賠償吳認竊求恩該包探禀稱吳前曾行竊其姊衣飾　案訊　　太守判吳管押一月贓交該氏領去所少者着自向吳姊理償○鴻昌木行執事人李子九訴稱昨日金阿彩竊木十二株裝車他往出店人胡阿桂昆之報捕拘案胡供與同金供小的在本作做工作主命載木他往在木行附近誤取數株並非行竊捕頭稱金雖係木作工人然妄取木行之木賢屬不合蔡太守判罰洋四元發充善舉木交李領去○朱春榮訴稱有兩小兒在門前玩耍被曹阿狗曹阿德騙去銀釧兩副報捕拘二曹　贓送案其妻王氏挈年約五六歲之兩孩子上堂所供與朱相同阿狗供小的賣甘蔗餬口孩子自願將手釧掉換甘蔗並非騙取惟乞施恩阿德供小的亦爲小生意度日阿狗將銀釧托質餘不知情蔡太守以二曹年不過十六七歲格外施恩判阿狗責二百下阿德責一百下銀釧交朱領去○包探江阿三禀稱昨見包德手持銀表一枚形跡可疑　誥來源支吾莫定爲此拘拿送案余元茂供包探查問包之銀表實無來源可對因囑小的投案爲証包供表係買質票贖取計質本洋四元賣禀人容緩尋交蔡太守飭包交人取保着交賣票人訊呢表暫存捕房○一百九十二號華捕邢根泉禀稱小的昨日落差後至烟館找尋相識之裁繼突被吳阿炳辱駡與之理論吳將洋烟袋擊傷小的頭顱因拘吳至捕房送案請訊洋烟袋當經擊斷呈案請騐裁縫供小的親見吳擊邢吳供小的年已老邁左目失明偶在烟館吸烟邢偕裁縫酒醉糊塗閱入烟館與别人吵閙又有人說邢因飲夜壺水以致如是邢欲與此人尋釁小的出爲解勸邢卽向小的當胸拳擊小不隨手持洋烟袋一揮悞傷頭顱烟館主陳　山訴稱邢先擊吳吳持搶還擊傷邢麥捕頭稱邢旣充巡捕不應擅入烟館閒遊容細查實在情形以便核辦蔡太守飭吳交人保出着邢投醫院騐明傷勢俟捕頭查覆再行訊斷洋烟袋存堂 
[法界公堂瑣案]  
　　捕房昨解寍波人史夢仙請訊據原告王祥泉訴稱在愼康錢莊爲夥史係同鄉近在滋生錢莊爲經手與伊往來被欠銀兩今伊莊倒閉竟置不理况史在十八歲時由我帶挈至滬習學生意一切由我照顧始得成就不料其忘恩貢義竟至於此所有史夢仙與我一切信札今特檢呈王司馬詰之史夢人認欠屬實惟數目有帳摺爲憑王司馬詰史夢仙以前作何事答稱斂土生意詰其是何招牌答稱並無摺牌不遇向洋行買來轉賣僅得薄利而已王司馬着將史夢仙交保俟將摺簿等件閱後再爲核辦○西馬路泰山堂粟材店主石春江投案拆稱昨有人持方到店購藥核計錢三千零八十五文因藥方上有泡製之物如法泡製後其人稱未帶錢文有質票二張暫留作抵容卽措錢來　答以押票何可作抵無錢何不早說藥倘未製不妨退下今泡製此等之藥决無對症者來買去伊一味恃强適巡捕至因之送訊王司馬詰之陳忠信據稱爲家中窮苦一時未帶錢文將票暫抵今伊要錢我可再當衣服王司馬着兩造出外料理○有小竊二人一名張才康一名徐阿勝前由包探獲送捕房經王司馬訊供據供所竊水烟袋外國鈔票洋六元現洋二元小洋七角除水烟袋外餘物均爲上海縣捕夥月華所攫並日王司馬傳到捕班衛德訊問之下着將衛德交保令交出該夥月華再斷○顧藹堂欠高朱氏一案昨日王司馬提案問可能了事顧稱小的極力只能繳洋廿元之譜王司馬以其狡獪着於明日帶比○小竊陸和尙在小東門外竊取沿河鐵攔杆二條爲探夥所獲昨解公堂司馬判押候核斷○松江輪船獲送竊賊湯裕太供稱安徽池州府人前往松江船尋友悞被茶房拉來叩請明察王司馬諭俟傳該輪茶房到案再辦○捕房解小竊郁全仔供江北人水烟袋不是我所竊王司馬以人賊並獲豈容狡賴命俟明日訊責水烟袋交失主領去○捕獲竊銅吊賊胡金標據供住六馬路合興客棧銅吊是店主使我當錢使用悞被拘拿王司馬令俟合興店主到案核奪旋有洞庭山人席上珍投案請領并稱銅吊係小的備來令其去泡開水不料爲伊所悞叩請給領王司馬命將銅吊領去胡於明日掌頰二十下○有張四囡竊得棉花一袋爲捕拘拿司馬判俟失主領贓時再行責懲 
[診病奇俊]  
　　此書爲丹波茝庭先生所類次而其再傳高足松井操子靜漢所譯而王君惕齋爲之梓行問世者也其書二卷專言診腹之法此法中國所無而日本獨得其傳診法先胸次胃經次任脉次脾經天樞次臍下次諸空所腹四隅骨際可以知病之所在而藥之并可以號　之所在而臨之大都與中國推摩小兒腹疾之法相似惟推而至於老少男婦皆可治則其用廣矣昨承王君以一册見示繙閱一過不勝心析爰書數語於其後 
[上海陳家木橋電報總局豫皖振處接德清俞曲圑太史擬作本得各省闈題刊集成篇售資助賑來書]  
　　　珊仁兄大人閣下月來惟台候萬安定如所頌弟今年偶擬各省闈題得文七篇詩四首　輩案觀傳鈔不给遂災梨棗深愧冷痴因思借游戲筆墨小助着舉乃裝釘成一 
 
 

Page 4

 
 
小册毎册賣洋一角今售出一千册得洋一百元謹寄貴局助賑在鄙人杯水之薄潤本不足言而同人集腋之雅意則不可没矣手此儆請　安惟鑒不宣[  愚弟俞樾頓首]  
[新貴助賑]  
　　初十日接嘉興縣學王筤圃廣文函云今歲秋　小兒維涵倖領鄉荐荷蒙貴友戚族厚祝　　理廳開樽　答惟念河决鄭州沈笑未澹近　保定水患新罹而鎭江揚州等處復亢畢異常民不聊生不褍愚昧謹將筵費百元移助賑捐由餘大莊應寄請爲分解云云捧　之餘欽佩無已請列報端以資觀感[  上海北市絲業會館籌轉公所愚弟少欽旋書昌謹誌]  
　　光緒戊子鄉試余於順天江南浙江福建河南湖北大省闈題皆有擬作文七篇詩四首合爲一册毎册賣洋錢十分之一集有成數寄上 
[海順局助直隸河南之賑賦此記之]  
　　去歲寫楹聨一掃五十幅賣得百洋錢聊以振　獨去年秋冬問事黄河决鄭州海内盡輪栗我亦効區區杯水不自恧今歲大比年多士賦鳴鹿山中一陳人豈復名塲逐見　心怨喜弄丸手猶熟偶成文七篇如　　　大東坡擬對策直言暢所欲我則游戲耳文心鬭塲屋遂令好事者人人思寓目傅寫疲鈔胥災禍到梨木老夫忽出奇笑謂此可鬵鬵此一千本或比楹聨速千而取百焉值比楹聨薄滬上諸君子勇義過賁有集貲累巨萬災黎徧蒙福以此小助之或可供　粥億萬飢民中一二得果腹太倉粟一粒滄海水一掬勿笑此戔戔勿厭再三瀆賣字又賣文算我硯田沃[  曲園居士]  
附啓者曲園太史自去年河决中州後創書楹聨由敝所託戯鴻堂箋鋪售資充賑具見一片婆心憫念災黎之至意兹又擬作各省闈題文鬵資百元惠交敝所充賑其苦心孤詣一再籌思尤爲敝所同人所欽服敬登報章以誌大德海内能文工書諸大方家必有聞風而興起者 
[憶舊]  
　　小榻描花譜斜閃賣酒帘只緣多鄭重未慣强矜嚴憨態天眞露嬌姿病色兼得閒分姊繡嗜笑惹娘縑春事蠶登箔秋　馬　　　干尋草門箕帚掃花𢫈揀謎檠前射偷詩壁上黏覔蛛爬綵網賺燕覷珠簾茉莉編毬巧葡萄嚼汁甜弄妝聞鵲喜掬水引魚潛索紙藏盤　　釵算鏡奩笙寒愁指澀鞋褪妬頭尖房冷知情怯階空覺步纎汗融胸袜膩香重手爐炎頓惜芳年長平教綺恨添銷魂呼負負彈涙意懨懨 
太痴悔存稿 
　　 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑紀要]  
　　天下事耳聞爲虚目覩則實近有營口友人南旋述及災區親見情形其間老幼殘疾婦女輩尤覺窮無所告聞之不禁涙掛雙珠正在散賑需欵　急之時幸蒙兩廣電局沈小園先生來第三次九八銀一千兩由文報局王心翁交到○濟寗電局余端伯先生募湘平銀一百五十兩申規元一百五十八兩三錢五分由電報總局土君交來拜領之下爲災黎心竊喜曰是眞救命王菩薩也想五方多樂着君子賑欵源源而來起十數萬生靈咸登袵席功德實莫大焉○兹將沈小園先生十三日所發來電錄左電局賑所鑒十月初一日起十止共收賑銀三百九十九兩二錢八分廣局亟登之以表善舉并申謝悃[  奉省協賑公所同人謹啓十月十四日]  
[和餐懷逸史秋夜不寐有感原韵]  
　　蒓鱸鄉思擾清眠風雨關山萬里天莫唱懊憹歌一曲恐驚明月落窗前詠到南陔見孝端五年秋色客中看逸史游學五年去來無定惟到八月歸期毎誤溠余風木徒增感對此茫茫媿索餐[  種榆山人稿於黔礦局]  
[游古山亭亭在青溪縣礦務局東首]  
　　古寺通樵徑方池適放生空亭乾鵲噪背嶺晚霞明木落羣山現秋高萬韻清數聲猨嘯處新月一鈎横[  悅彭氏稿]  
[與諸子游青溪後山]  
　　命駕出門去聊以散余步時與二三子同登最高處暮靄青沉沉烟霏迷嶺路飛鳥没斜陽落葉知秋暮不嫌足力疲拾級相攀附行行路已遥笑指河邊樹茅屋兩三家深林得佳趣白雲出巖岫奔泉若瀑布清氣撲胸襟深媿嬰機務賞心不能忘歸來寫竹素[  種榆山人悅彭氏稿於青溪客次]  
[九月初三日黔撫潘大中丞霨偶抱清恙其介弟鏡如觀察邀同晉省診視賦此留别同局諸君子]  
　　司程三月在輕丹才到青溪半月留正是秋光好大氣吟鞭又指向黔州作客他鄉仗友生芝蘭臭味最關情雖然暫别難爲别無限離懷付酒觥種榆山人悅彭胡仁壽拜稿於黔礦總局 
[和浦出客店雲游女史題原均]  
　　秋雨秋風兩不分我來村店未斜曛天公大是憐人意放出晴光洗宿雲筆底簪花細不分長途因甚到微曛絶憐詠絮才華女作客他鄉寫暮雲○焦溪渡江一片平沙豁遠眸焦溪亭畔渡輕丹停車笑指秋光早且作行窩半日留○重九日道中口占毎逢佳節過重陽把酒持螯快舉觴今日登高萬里外故園空憶菊花黄種榆山人悅彭氏稿於龍里縣嚴珠泂途次　 
[上海三馬路與昌恊賑公所經收河南皖北賑捐七月初八九十日第一千零九十至九十七次清單]  
　　蔚泰厚寶號宋子晋先生交來喬華峰善士經手各盡其心册五本由京勸募京平銀一百七拾八兩合湘平銀一百七十四兩四錢四分又周大人漢手捐册印簿一本由湘勸募湘平銀拾兩錢念减千二項合湘合湘平銀廿四兩四錢四分又蔭景陶經手各盡其心册一本易姓募錢二千合湘平銀一兩二錢六分以上三戸共合湘平銀二百兩另另一錢四分申規銀二百一兩三錢四分○青浦馮邦昌十元雲間子葵記爲次媳生産平安四元嘉定錢錫鸞六元鎭江向煥庭六元雙林湖間氏求病速愈五元通州雙桂軒三元洞庭朱子卿爲孫順林病愈酬愿五元廣東楊宴初三元山東隠名氏五元隠名氏速愈完願四元常州求稱心四元洞庭席銅洋一元蘇州昌記棧來恆春久絲行求各友速愈十元程紹求病速愈五元餘姚魏小延求合家平安二元寗波無名氏四元又無名氏一元杭省源大泰記號來風烟永息氏消災多吉氏合五元李省梅募救苦丹一百服常州無名氏二元杭省張令貽求元第一元蘇州震記寄來程章育保兒步平安一元解囊歌册寗波吳仲謙寄來浙西臣隠叟四元庚戌生銅洋一元又册濮院谷裕興寶號來吳靜安劉榮昌朱兆祥谷朱氏谷吳氏五戸各錢二百周筱峰一百五十王省三金鐵庵姚松喬三戸各一百以上共一元錢四百文 
[上海三馬路陳與昌恊賑公所收解賑捐戊子正月至八月第三十四至四十一次清單]  
　　丁亥十二三月底止第三十三次清單上結存規銀九千七百兩零零三錢零三厘又銅洋一千三百廿四元八角銅銀九兩八錢八分今自正月初一日至三十日止共收規銀五伯零五兩又收英洋四千七伯三十二元虚對五個小洋一百九十七角半錢一伯十八千零廿五文四項合規銀三千五伯三十八兩零八分四厘又收花洋六十四元羊見規元四十五兩七錢三分四以上本月共收規銀四千零八十八兩八錢一分八厘又收銅洋二百七十一元八角半銅鐲一只本月十七日解河南第七批規銀三千兩○二月初一日至廿九日止共收規銀五伯八十八兩八錢三分又收英洋五千二百元虚對廿個小洋三百廿角錢四十四千四百八十文四項合規銀三千八伯五十兩零九錢二分五厘花洋一百三十元羊見規銀九十三兩六錢以上本月共計收規銀四千五百三十三兩三錢五分五厘又收銅洋六百六十六元三角低銀二錢本月十七日解河南第八批規銀五千兩又廿九日角河南第九批規銀五千兩又付太乙救疫丹洋一百元合規銀七十二兩八錢七分五厘○三月初一日至三十日止共收規銀九百兩另一錢八分英洋五千一百六十元虚對十一個小洋二百五十六角六分錢七十七千三百九十九文四項合規銀三千八百七十一兩八錢一分一厘花洋二百七十元烊見規銀一百九十一兩二錢六分又收上存十一月至三月底止銅洋二千二百廿元另三角半銅銀銅飾銅鐲等重十二兩六錢九分羊見規銀六百五十一兩九錢一分八厘當退還全銅洋四百五十八元以上本月共收規銀五千六百十五兩一錢六分九厘又收銅洋四百十五元四角本月二十日解河南第十批規銀五千兩○四月初一日至三十日止共收規銀一千二百另九兩八錢九分九厘又收英洋四千三百五十七元足對洋一個虚對洋七個小洋二百三十角另五分錢四十六千六百八十五文四項合規銀二千二百五十三兩五錢七分一厘花洋一百另九元烊見規銀七十七兩五錢二分七厘以上本月共收規銀四千五百四十兩另九錢九分七厘銅洋二百十七元五解半低銀十兩零一錢九分本月廿八日解河南第十一批規銀五千兩五月初一日廿九日止共收規銀一千一伯九十九兩一錢五分七厘又收英洋三千五百零一元虚對九個小洋二百四十一角三分錢念八千三百四十文四頃合規銀二千六百零五兩六錢五分六厘又收花洋八十五元烊見規錢五十八兩九錢六分以上本月共收規銀三千八百六十三兩七錢七分三厘銅洋五百十三元二角低銀二錢四分本月撥德國水灾賑捐洋二百元又付太乙救疫丹洋五十元合規銀一百八十三兩一錢八分八厘○六月初一日至三十止共收規銀二千五百零三兩六錢七分收英洋三千三百零七元虚對二個小洋一百七十八角四分錢十二十九百六十九文四項合規銀二千四百三十八兩四錢二分花洋六十九元碎洋銀三錢烊見規銀四十九兩五錢九分八厘以上本月共收規銀四千九十一兩六錢八分八厘低銀八分銅洋二百零四元三角本月廿八解河南第十二批規銀一萬兩七月初一至廿九止共收規銀一千八百三十九兩三錢三分三厘收英洋二千六百廿三元虚對二個小洋一百零九角五分錢八千二百九十二文四項合規銀二千六百七十三兩七錢四分一厘收花洋一百零三元烊見規銀七十三兩五錢九分四厘以上本月共收規銀四千五百八十六兩六錢六分八厘銅洋三百四十六元四角本月十三解直隸第一批規銀一千兩二十解營口第一批英洋二千元合規銀一千四百六十八兩○八月初一至廿九止共收規銀二百六十九兩九錢四分二厘又收英洋四千五百八十三元虚對八個小洋三百十六角錢念二千零三十三文四項合規銀二千三百八十九兩零七分五厘又收花洋一百念四元内估出銅洋陸元烊見規銀八十二兩四錢六分七厘以上本月共收規銀三千七百四十一兩四錢八分四厘銅洋三百四十九元本月初七解營口第二批洋二千元合規銀一千四百六十一兩又十六日解河南第十三批規銀六千兩又廿九日解直隸第二批規銀三千一百九十二兩○連前自乙酉年六月初三日起至本年八月底爲止統共收進規銀十七萬八千七百六十六兩一錢六分六厘○自乙酉年六月初三日起至本年八月底爲止共解出規銀十七萬九千四百八十兩零九錢七分四厘外結墊規銀七百拾四兩八錢零八厘又凈存銅洋二千零八十八元四角五分低銀十兩零四錢二分其餘物件已按日登報兹不贅 
[光緒十三年虹口同仁醫院承蒙年捐謹登台銜於左]  
　　蘇松太道龔捐洋一百元上海縣裴捐洋四十元招商總局捐洋五十元楊經德捐洋五十元合記罧茶舘捐洋廿元小齋居士捐洋十元怡和帳房捐洋十元老順記捐洋十元順泰木行捐洋十元恊隆帳房捐洋十元公和帳房捐洋十元順泰棧捐洋十元林相軒捐洋十元陳貽善堂捐洋六元廣祥合捐洋五元陸志懷捐洋五元元芳帳房捐洋五元韋步瑩捐洋五元千復泰捐洋五元新順記捐洋五元南順記捐洋五元義昌號捐洋五元張寶生捐洋五元潘菊軒捐洋五元陳麗明捐洋五元黄芹軒捐洋五元發　鐵廠捐洋五元新太古帳房捐洋五元廣泰記捐洋五元法蘭西銀行帳房捐洋五元陳敦厚堂捐洋五元徐士杰朱世燨合捐洋五元泰隆帳房捐洋二元朱錦軒捐洋二元張信泉捐洋二元公和帳房捐洋二元泰茂帳房捐洋二元可熾鐵棧捐洋二法祖堂孔捐洋二元老太古帳房捐洋二元寶順帳房捐洋二元祥茂帳房捐洋二元德興帳房捐洋二元張友三捐洋二元黄省三捐洋二元棣華書屋捐洋二元法公司捐洋二元元昌號捐洋四元匯豐銀行捐洋四元王松堂捐洋四元郁智懷捐洋四元鄭茂光捐洋四元紹芬堂汪捐洋四元上海電報局捐洋四元豐裕帳房捐洋三元新沙遜帳房捐洋三元裕昌帳房捐洋二元華順棧帳房捐洋三元湧記捐洋三元陳長福捐洋三元禮和帳房捐洋三元恊記行捐洋三元黄景村捐洋二元老沙遜帳房捐洋二元朱少谷捐洋二元履泰帳房捐洋二元信和帳房捐洋二元呵化威帳房捐洋二元丁寶生捐洋二元豐泰木行捐洋二元王春庭捐洋二元祥泰帳房捐洋二元播威帳房捐洋二元公平帳房捐洋二元公平棧房捐洋二元呵加刺帳房捐洋二元老公茂帳房捐洋二元天福帳房捐洋二元魯麟帳房捐洋二元俞阿成助洋一元王順祚助洋一元黄松齡助洋一元吳瓊輝助洋一元興隆帳房助洋一元筆喇帳房助洋一元虞彦清助洋一元正廣和帳房助洋一元利記帳房助洋一元八巴利帳房助洋一元麥邊帳房助洋一元馬立師帳房助洋一元廣昌帳房助洋一元有利帳房助洋一元祥記帳房助洋一元○韋文圃先生經捐列左○錦章號捐洋二元韋文圃捐洋十元鄭桂峰捐洋一元餘大莊捐洋二元美最時帳房毎洋二元安孚莊捐洋二元廣豐帳房捐洋二元壽康莊捐洋二元黄藩芝捐洋二元和生莊捐洋二元豐泰莊捐洋二元廣百宋齋捐洋四元楷記號捐洋四元立大莊捐洋二元晋和莊捐洋二元延康莊捐洋二元共捐英洋六百十一元正○用刀針治愈者列左 
眼科症八人骨壞症拾人膝脚骨症八人壓壞手足而截去者五人割瘤症十五人諸症用刀針治愈者六十六人通共一百十四人○住院療治各症列左寒熱症三十三人筋症八人内症八十三人眼症三十人心痛症三人喉肺各症二十七人腹痛症七十七人小便症四十四人膝症十五人鼓腫症三人外皮症六十二人割瘤症十三人跌打損傷症一百十二人難産病一人通共中國男人四百三十六人中國女人五十六人外國男人十七人外國女人二人通共五百十一人○來院看治者中國男人一萬二千六百五十五人中國女人九千六百七拾八人外國男人一百四十四人外國女人一百十五人通共二萬二千五百九十人○兩共二萬三千一百零一人小孩之來院種牛痘者約有數百人尙不在其内○再吳虹玉顔如松兩先生在嘉定南翔江灣大場三汀溝等處遇有患症而治愈者共有一千五百三十四人小孩種痘者約數百人不在其内○謹將官紳商富捐欵合銀總數列左上海道憲龔捐銀七十二兩四錢江海關捐銀十八兩二錢五分上海縣斐捐銀二十八兩九錢二分會審公堂蔡助公堂罰欵銀一百三十四兩零一分紳商住院養病者捐銀二百四十七兩一錢八分上年餘欵存銀四十一兩一錢一分收匯豐銀行存項利銀十四兩六錢七分英工部局捐銀四百兩法工部局捐銀一百兩日本三菱公司捐銀五十兩英商慶賀后餘疑助銀一百六十四兩零九分保險行捐銀二兩三錢八分中國紳商統共捐洋合銀三百八十一兩另二分西國紳商統共捐銀八百廿三兩三錢四分中外兩共總計銀二千四百七十七兩三錢七分○院中各項經費總數列左排印中外清單三十九兩三分三厘信險費廿一兩五錢院中薪水及病人飯食等一千另六十三兩三錢四分添辦新刀器具六十兩藥材絨布等六百五十六兩零八分修房用費二百廿七兩九分三圍買新衣被褥九十二兩零八分添置日用傢生一百二十一兩零八分七厘司事預支薪水十四兩六分二厘除什餘存銀一百八十兩零六分二厘通共付出銀二千四百七拾七兩三錢七分正以上收支各項總數業經院董顔詠經卜濟兩先生詳加閱看核對簽字○啓者本醫院自設以來二十餘年自出清單之後仍照舊勸捐惟望諸大善士慨樂助以成善舉如有樂善好施者將銀信封固送至本醫院文醫生處或送高易公舘李恊臣先生及旗昌帳房楊經德先生處均可 
 
 

Page 10

 
 
[上海四馬路高易公舘内籌振所陳詠南經收河南皖北奉直九月十六至二拾日第七十攻次振欵清單]  
　　十六日不留名洋二元○廣東愛育善堂第廿一批洋三千元伸規元二千一百六十兩○湖居士爲郎完姻承諸友賀儀移振同袍積福人洋四元釋過氏一元吳文記朱藻記漱石山房居安思危子周幹記董秉記各洋半元共捐洋八元○紹興府署國燿爲母身體强健洋四元崇明大成春記募求病愈洋五完陳竹樵諸子馥各一元無名氏錢四百文戎蓮方潘正義各錢三百文大成號二百四十文范餘金解竹君吳發興童文政馮保康施金盛羅保身陳茂六薛明郎葉乾友張元昌翁紀裕吳天昌吳桂林吳四寶張忠許高義賈金鳳陳如三夏順吳大昌楊忠宰童傳良無名氏二戸各二百文共捐洋七元錢六千二百四十文伸洋六元○普源公寶號交來香港安泰公同何崑山翁募平陽全城氏忠病卽愈身體平安隠名氏求合家平安各助規元十兩共捐銀二十兩○同　彩洋二元○○十七日漢口茶業公所寄來常德泰記紋十兩節飲氏洋二元無名氏一元共捐紋十兩伸規元十兩零五錢六分一厘洋三元○蕪湖孟公舘松雲氏二元○海鹽署中衆友洋四元鎭江厚生參號募桂香書屋洋一元○山左梁佑廷求母高壽趙氏求合家平安各三元共洋六元○楊集祥堂洋八元銅洋一元○藜里鎭司署修庵居士募淑内主人洋一元○十八日寶應涇上讀禮氏募祥和置主人洋十元涇川讚禮氏爲亡弟資冥福洋六元又求母病愈洋一元又兒女節省點心資二元受益氏洋六元周承衡四元羅堦平三元無名氏張虎記各一元共捐洋三十四元泰州承福堂壽芝室各一元共洋二元○鎭江良解蛟川隠吏令小兒節省點心移振洋二元○太倉汪崇本薦萱洋十元汪倚月福幼一元○○二十日　儀記吕子記李東記李東記各五百文葛鏡記四百文禹鶴記二百文共捐錢二千一百文○桐溪有心無力求父病速愈并求産後平安洋二元○蘇州徽歙守素子節省僧道費洋八元○○以上統共收規元二千一百九十兩零五錢六分一厘英洋一百十三元銅洋一元錢二千一百文 
[上海虹口寶順四里元濟善堂經收施給藥九月份一文愿第三批清單]  
　　元芳帳房鄭慶德堂何止敬三戸念愿合洋一元七角錢十五文九章號阜昌號二戸廿愿各錢六百利泰號十五愿錢四百五十永義源戚益齋怡珍號廣昌隆四戸十愿各錢三百廣和記致寶長洗亮光利亨莊豐泰莊陸秋記六戸七願各錢二百十讓德堂韋玉亭二戸五愿各錢一百五十胡善麟四願錢一百二十張炳坤田純泰二戸二願各錢六十○以上共收洋一元七角大錢四千六百六十文 
 
 
 

Page 11

 
 
   
 
 

Page 12

 
 
[光緒十四年十月初三日京報全錄]  
　　宫門抄○諭旨三道錄前○發抄硃批三道○將軍豐奏爲副都統年力漸衰頓患骽疾據情代懇開缺回旗調理摺○又奏爲長孫送部引見仰懇暫緩夾片○江督曾等奏爲粮道丁母憂開缺罯委接署摺○蘇撫崧奏請勅加封號摺○黔撫潘奏爲審明殺死非一家三命重犯按例定擬摺○陜督譚奏爲借補都司片○又奏爲甄别道員夾片○十月初三日兵部太常寺太僕寺正白旗值日無引見○徐桐等覆勘試卷覆命○清安前往明陵查工請訓○連慶假滿請安○德慶請假十日○廷侯奏請開缺○宗人府奏派正補進王六班派出橚貝子鄭王○又奏派充近支族長派出帛公○掌儀司奏初六日祭奉先殿惇士行禮○召見軍機徐桐烏拉喜崇阿澤公李端棻○發抄李鴻章奏直省收過豫皖賑捐應奬銀數奉硃批戸部知道欽此○文上年天津海防收支各欵報銷奉硃批該部知道欽此○裕祿奏遵查江陵縣萬城等堤土費並潛江縣吳家改口情形分别妥瓣奉硃批着照所請該部知道欽此○○奴才豐紳跪奏爲副都統年力漸衰頓患骽疾據情代懇天恩俯准開缺回旗調理恭摺具陳仰祈聖鑒事竊准本城副都統姚田呈稱光緒七年蒙恩調補江寗副都統員缺迄今八年之久兢惕從公毫無報稱乃自入秋以後頓患骽疾兩月有餘步履維艱伏念姚田現年七十一歲精力漸就衰憊而駐防責任綦重何敢殘軀戀棧致負生成惟有呈請代奏叩懇聖恩俯准開缺回旗調理不勝悚惶待命之至等因前來奴才伏查副都統姚田年逾七旬精力漸衰自本年入秋後頓患骽疾兩膝酸痛無力行動需人扶持病勢日見增劇確係實在情形合無仰懇天恩俯准開缺回旗調理之處出自逾格鴻慈所有副都統年力漸衰頓患骽疾據情代懇開缺緣由理合恭摺具奏伏乞皇太后皇上聖鑒訓示謹奏奉硃批另有旨欽此○○豐紳片再奴才前在黑龍江將軍任内於光緒元年荷蒙覃恩賞給奴才長孫祥順一品廕生領有兵部廕照存查伏思奴才長孫祥順現年二十五歲理應送部帶領引見求賞差使藉効犬馬之力惟祥順自幼隨時讀書迄今滿漢文理尙未通達猶宜及時學習兼之奴才年近七旬署中公事紛繁家務難於兼顧亦賴祥順帮理合無仰懇天恩俯准祥順暫緩一二年再送引見之處恩典出自逾格鴻慈謹附片具陳伏乞聖鑒訓示謹奏奉硃批着照所請兵部知道欽此○○太子少保兩江總督臣曾國荃江蘇巡撫臣崧駿跪奏爲糧道丁憂開缺請旨簡放並揀員暫行署理恭摺仰祈聖鑒衙竊據蘇松糧道成桂遣丁呈報該員親母郭氏迎養任所於本年九月初九日在署病故該員係屬親子例應丁憂等情具報前來臣等查該員現丁母憂應照例開缺扶柩回旗守制惟糧道係屬要缺現值開辦新漕一切事宜未便乏員經理臣等往返電商查有候補道韓慶雲曾署斯缺尙稱熟悉堪以派委暫行署理除檄飭遵照並照例具題開缺外所遺蘇松糧道一缺請旨迅賜簡放以重職守謹恭摺由嶧具奏伏乞 
皇太后皇上聖鑒謹奏奉硃批另有旨欽此○○江蘇巡撫奴才崧駿跪奏爲鎭江府曁丹徒縣城隍靈應昭著請旨勅加封號恭摺仰祈聖鑒事竊照蘇瀋司所屬之鎭江府城内向祀該府曁附郭之丹徒縣城隍神保障京江素昭靈應光緒二三年間飛蝗過境士民叩禱於神蝗卽遠徙未傷禾稼六年冬亢晴日久高阜山田二麥難以播種經該地方官虔誠祈禱卽連沛雨雪春花攸賴此後旱潦偏災有求必應據該府縣紳士公請奏懇勅加封號以答神庥由鎭江府知府福通署丹徒縣知縣王祖慶詳經蘇州藩司黄彭年轉詳請奏前來奴才伏查廟祀正神實能禦災捍患有功德於民者例請得旨勅加封號今該府縣城隍神保稼驅蝗羣黎悉歌功頌德祥霙甘雨應時卽轉歉爲豐合無仰懇天恩俯准勅加鎭江府曁丹徒縣城隍神各封號以酬靈貺而順輿情除咨禮部查照外謹會同兩江督臣曾國荃恭摺具奏伏乞皇太后聖鑒訓示謹奏奉硃批禮部議奏欽此○○貴州巡撫臣潘霨跪奏爲審明殺死非一家三命重犯按例定擬恭摺具奏仰祈聖鑒事竊據畢節縣知縣李應善詳報縣民楊小狗挾嫌殺死葉蕭氏陸青民謝麻仔非一家三命一案經臣批飭審解嗣據該縣審擬成招解由大定府知府程榮壽審轉解司因犯供游移發局審辦據貴陽府知府趙爾巽會督局員審明議擬解經署按察使黄元善審轉解勘前來臣提犯親審緣楊小狗籍隷畢節縣與已死陸青民謝麻仔葉蕭氏隣寨居住向均認識光緒十四年三月二十二日楊小狗出外閒遊見陸青民謝麻仔彭六指在南門外僻靜處所彈錢賭博陸青民卽邀楊小狗入夥楊小狗應允同賭彭六指並無輸贏楊小狗輸去現錢四百文尙欠陸青民謝麻仔錢七百文約緩付給陸青民謝麻仔不依逼脫楊小狗馬褂漢衣腰帶作抵各散楊小狗路過葉蕭氏門口憶及葉蕭氏早年借欠伊母錢六千文並無借字屢索未償順便催討葉蕭氏央緩楊小狗斥其騙賴葉蕭氏掌批其頰楊小狗回歸氣忿莫遏起意將葉蕭氏殺死挨晚時分暗帶砍柴尖刀行至葉蕭氏門首見葉蕭氏與其女葉小妹在堂屋縫衣楊小狗走進用刀戳傷葉蕭氏心坎倒地當卽殞命葉小妹畏懼躱避楊小狗慮及葉蕭氏被殺身死總須抵償並挾陸青民謝麻仔逼脫衣服之嫌復起意一併殺害洩忿卽踵至陸青民家見大門未閉素知陸青民住於堂屋後房潛行走進適陸青民一人在床睡熟卽用刀戳傷陸青民左乳陸青民聲喊楊小狗跑逃陸青民之兄陸連壽聞聲趨視追赶不及查看陸青民旋卽殞命楊小狗復跑至謝麻仔家門首聲喊謝麻仔出外說話謝麻仔開門走出楊小狗乘其不防用刀戳傷謝麻仔左肩甲謝麻仔聲喊抓住楊小狗髮辮楊小狗復用刀連戳傷謝麻仔胸膛右乳鬆手倒地謝麻仔之母謝陳氏聞聲持燈出視見楊小狗跑逃查看謝麻仔業已受傷殞命卽經該縣訪聞差拿緝獲賭犯彭六指並據楊小狗帶刀赴案投首傳同各屍親騐訊通詳批飭審解該犯楊小狗在監患病騐報醫痊提犯審擬成招由大定府知府程榮壽審轉解司因狠供游移發局審辦兹據責陽府知府趙爾巽會督局員審明議擬解經署按察使黄元善覆審招解到臣提犯親訊據供前情不諱詰無知情同謀在塲加功之人及另有起衅别故矢口不移案無遁飾查例載殺三人而非一家者擬斬立决奏請定奪母庸斷給財産又賭博不分軍民枷號應個月杖一百各等語此案楊小狗因向葉蕭氏索欠被毆並挾陸青民謝麻仔彈錢賭博脫衣作抵之嫌獨自起意將葉蕭氏陸青民謝麻仔殺死係三人而非一家雖據自首無因可免自應照例問擬楊小狗除與陸青民等賭博輕罪不議外應如該司等所擬合依殺三人而非一家例擬斬立决奏請定奪毋庸斷給財産照例先行刺字陸青民起意賭博謝麻仔彭六指在塲同賭俱應按例問擬陸青民謝麻仔彭六指亦應如所擬均合依賭博不分軍民枷號兩個月杖一百例各擬枷號兩個月杖一百陸青民謝麻仔俱已被殺身死應毋庸議彭六指年未及歲照例收贖甲長卯萬洪失於覺察傳案責革陸青民謝麻仔嬴得錢文並脫抵衣物及葉蕭氏所欠楊小狗之錢六千文均經身死照例勿徵無干經縣省釋各屍棺亦據分别飭埋兇刀發回存庫除全案供招咨部查照外所有審明定擬緣由是否允協謹恭摺具奏伏乞皇太后皇上聖鑒勅部核覆施行謹奏奉硃批刑部速議具奏欽此○○譚鍾麟片再臣准兵部咨陞補陜安鎭屬孝義營都司王忠美係屬陞補覈與限制不符行令另揀請補等因咨行前來兹查有補缺後補用叅將留陜儘先補用遊擊蔣占元才具幹練營務講求在陜十餘年於地方情形極爲熟悉堪以借補合無仰懇天恩俯准以蔣占元借補陜安鎭屬孝義營都司以期得力如蒙俞允俟接准部覆卽行給咨送部引見以符定制除該員履歴清册咨送兵部外謹會同陜西固原提臣雷正綰合詞附片具陳伏乞聖鑒訓示謹奏奉硃批兵部議奏欽此○○譚鍾麟片再前奉部咨道府同通州縣無論何項勞績保奏歸入候補班人員以到省之日起子限一年詳加察看出具切實考語分别繁簡補用等因歴經遵辦在案兹查花翎留目候補班前補用道陳嘉績試看一年期滿由藩臬兩司出具考語詳請甄别具奏前臣查陳嘉績才優守潔吏治講求堪以本班繁缺留省補用除將履歴清册咨送吏部外謹附片具陳伏乞聖鑒謹奏奉硃批吏部知道欽此 
 
 

Page 13

 
 
[光緒十四年十月初四日京報全錄]  
　　宫門抄○諭旨三道錄前○河督吳奏爲查勘河工情形及集料興工摺○鄂撫奎奏爲知府有疾出缺委員調署等片○又奏爲撥解第八批京餉銀兩委員管解赴京片○又奏爲知州赴部引見委署夾片○河督吳奏爲沁黄兩河水勢情形一律保守平穏摺○川督劉奏檄飭總兵剿撫狎夷片○十月初四日刑部都察院大理寺正紅旗值日吏部引見三十一名廂紅滿四名鑲藍滿四名灃火器營四名廂白漢一名○紹祺等謝革職留任恩○吕鍾三謝授陜西陜安道恩○山西正副考官徐會灃吳同甲到京請安○衍聖公那公英侯阿克東阿各假滿請安○成端續假十日○吏部呈進冬季搢紳○召見軍機麟公吕鍾三徐會吳同甲○○署河東河道總督臣吳大澂跪奏爲查勘口門河勢工叚情形及集料興工各事宜據實詳細陳明恭摺仰祈聖鑒事竊臣因在途中感受暑濕風寒到省後陡患痢疾是以初八日接印後在省休息兩日服藥調治卽於初十日到工十一十二兩日親赴東西兩壩查勘工程並於引河頭上下測量水勢與掌壩文武各員詳加辨論博訪周諮有不可不辦之要工亟須預籌布置敬爲我皇太后皇上陳之臣查東壩四十六占實量得二百一十五丈西壩六十一占實量得三百五丈口門約計三十五六丈自中泓至東壩根水深九丈西壩上首水深七丈有餘下首水深六丈查騐兩壩工程均尙結實惟西壩五十六五十七兩占冲缺正壩尙未塡補整齊日内正在加鑲加築所挂埽叚亦可抵當邊掃不致再有走失臣與紹諴潘駿文素未謀面亦無書翰往來公是公非自有定　臣旣奉諭詳查自應一秉至公不敢意爲軒輊但核其工程做法西壩不如東壩之切實卽捆廂船失事之時亦由西壩赶工急切未能穏愼進占之所致論兩壩施工之難易東壩逆流進占其勢較難西壩順流進占其勢稍易故當時兩壩興工有東三西七之議以通工一百十四五占計之東壩現進四十六占已得十分之四西壩現進六十一占不及十分之六且東壩於正壩之外加築上邊壩下邊壩三路並進較爲穏固西壩於開辦之先築挑水壩後就挑水壩改作正壩一道並無邊壩直至二十占後始行添做下邊壩一道移步換形胸無成竹此掌壩大員主見不定之故盖紹諴曾辦滎澤大工自謂熟諳河務不免有易視工程之見豈知工叚太長專恃一壩進占力量未免單薄及至事機艱阻始圖補救之方已覺進占不能如法是紹諴之勇往有餘穏愼不足在工人員所共見共聞臣平心而論東壩功過足以相抵西壩則功不抵過此後工程應於西壩添築挑水壩最爲緊要雖霜降以後水力漸微然以南北兩岸大溜三四股全注口門非有挑水壩不足以障其流而緩其力李鴻藻等會奏摺内擬築鴈翅壩亦卽此意臣查挑壩與引河相爲維　挑壩不築不能逼溜歸入引河引河不能吸溜使復故道此一定不易之理前山東按察使潘駿文力持此議正與臣意見相同合龍之有無把握視挑壩引河之得力不得力河工有可省之費有必不可省之費所貴權其輕重而不敢遷就以貽誤也至從前河北鎭總兵崔廷桂承辦引河寛深丈尺經前署河臣李鶴年撫臣倪文蔚派員勘估係分九十六叚挑挖工竣前督辦臣李鴻藻親臨閱看尙無偷减草率情獘惟向章引河不宜早挑亦不宜早放總在向龍前三兩日開放引河則一面合龍一面放水大溜所趨建瓴而下引河有吸川之勢不致泛濫無歸此次引河自行撞開本非意料所及始則分流下注大溜似覺稍鬆究不能掣正溜以達引河河水不旺其停淤易積經一次長水卽多一次積淤日久則愈積愈墊拖泥帶水人力旣無所施分溜之功甚微而墊淤之受病甚深此引河不得勢由於合龍之無期非挑挖淺率之咎臣旣深明其故不能不據實陳明如果承辦之員糜費誤工臣亦當查明奏劾無所用其廻護也臣到工之日卽據潘駿文禀請攔壩堵流挑深引河言之確鑿在世俗之見以爲引河分溜豈有堵塞之理臣旣親自履勘引河頭所分之水　由東壩脚廻溜餘波自南而北復自北而東紓廻曲折祇此一綫分流灌入引河至多不過十分之一其灘面浮水平流不過尺許實不足以資宣洩現在引河頭深處自一丈至五六尺不等兩旁所積淺灘時隠時見若不設法深挑轉瞬霜清水落其涸可立而待欲大溜之歸復改道非深挑引河頭不可雖與前督辦臣李鴻藻前河臣李鶴年等會奏情形稍有不符而河勢變遷不一自當隨時相機辦理未便拘執成說致悞要工應如何擇日興築估挑之處臣飭鄭工總局司道會議禀覆卽行赶辦臣與該司等核計時日攔壩以後須二十餘日方可乾涸估挑引河頭須兩月方可竟功而霜清以後東西壩同時進占兼築挑水壩約計兩月内可望合龍現將派員設廠收　各事宜竭力催辦以便興工後赶築赶堵總期早日竣事仰慰宸漢臣不敢操切以圖功亦不敢因循以曠日所有查勘現在河勢工叚情形及應築挑壩應挖引河各事宜詳細奏明是否有當伏乞皇上聖鑒再撫臣倪文蔚現在監臨入闈是以未及會銜合併陳明謹奏奉硃批另有旨欽此○○奎斌片再德安府知府賡音布因病出缺除另行恭疏題報外所潰該府篆務亟應委員往署惟德安府屬地方毘連豫省民情强悍現當鄭工決口尙未修竣時有災民至境必得幹練之員方足以資鎭撫查有宜昌府知府存厚才明守正表率有方且久仕鄂中情形熟悉堪以調署遞遺宜昌府知府篆務查有補用知府沈保祥老成幹練辦事認眞堪以署理據藩臬兩司會詳前來除檄飭遵照外謹會同督臣裕祿附片具陳伏乞聖鑒謹奏奉硃批吏部知道欽此○○奎斌片再查光緒十四年京餉湖北省奉撥地丁銀四十四萬兩業經先後籌撥銀三十二萬兩分七批委解赴京交收附片奏報在案兹據湖北布政使蒯德標詳稱復於地丁項下籌撥第八批銀三萬兩查有大挑本班儘先補用知縣王如松試用同知楊秀觀堪以委解等情請奏咨前來除繕咨轉給該委員等妥速起解並飭將應解銀兩續籌委解外所有籌撥本年第八批地丁京餉銀兩委員管解赴京交收緣由理合會同督臣裕祿附片具陳伏乞聖鑒謹奏奉硃批戸部知道欽此○○奎斌片再署興國州事本任漢陽縣知縣薛祁請咨赴部引見所遺該印務應卽委員往署以重職守查有本任江夏縣知縣羅緗明白練達辦事安詳堪以署理據布政使蒯德標按察使覺羅成允會詳前來除檄飭遵照外謹會同督臣裕祿附片具陳伏乞聖鑒謹奏奉硃批吏部知道欽此○○署河東河道總督臣吳大澂跪奏爲節逾秋分沁黄兩河水勢情形以及兩壩新工一律保守平穏恭摺仰祈聖鑒事竊查秋汎以後陜州萬錦灘黄河據報於七月初十日陡長　二尺二十一日接長三尺八月初十日續長二尺武陟龍王廟沁河據報於七月二十二日陡長水一尺八寸共計一月之間沁黄兩河水勢報漲至八尺八寸大溜匯歸而下口門迤上北岸之黄沁廳攔黄埝倌工埽壩偿免間多刷蟄沁河汎埽工亦有形蟄叚落均經該道廳督率營汎隨時分别廂抛高整南岸上南廳屬滎澤十堡正當邙山根脚黄河坐灣塌成南圈之勢側注東行以致大溜圈臥趨刷不移該堡順堤埽工屢廂屢塌籌防大堤工存料物無幾其勢不能不赶籌廂護現已由臣酌派委員前往該工帮同該管河廳設廠買料以資廂修迤下將軍廟胡家屯鄭上汛五堡等處工程亦皆着武業飭道廳隨時相機修守不准略有疎忽至鄭工口門水勢祇緣收束搜淘跌塘過深探量最深之處仍舊有九丈餘尺之水兩壩埽占節經竭力盤廂悉皆高仰整齊並在廻溜吃緊落加抛碍石擋護西壩第五十六七占冲缺處所難已補齊察看兩壩新工現已一律保守平穏兹於八月十七日已交秋分往後當不致再有盛漲修防較易爲力除將接辦大工一切應行布置事宜會商撫臣督同兩壩司道赶籌辦理外所有節逾秋分沁黄兩河水勢以及新工保守平穏緣由理合專摺其奏伏乞皇太后皇上聖鑒奏奉硃批知道了欽此○○劉秉璋片再提督銜已革記名總兵萬重暄一員前臣在浙撫　内因海防吃緊奏請將該員留浙派往乍浦統帶營○本年川省馬邊狎夷出擾勢甚猖獗臣素知該員萬重暄熟諳軍務因卽函招到川當已檄飭統領先鋒長勝等營馳赴馬邊一帶駐札相機剿撫以期夷務及早告竣謹附片陳明伏乞聖鑒謹奏奉硃批兵部知道欽此 
 
 

Page 14

 
 
[光緒十四年十月初五日京報全錄]  
　　宫門抄○諭旨三道錄前○發抄硃批五道○楚督裕言奏爲審明誣指良民爲盗控縣杖斃二命案犯按例定擬摺○杭州織造英奏爲接印　事日期摺○織造廷奏爲卸事日期交代情由摺○又奏爲經辦綵綢等項一切銀兩陳明夾片○十月初五日推班○鄭王橚貝子謝正補進王六班恩○召見軍機○發抄禮親王世鐸等奏請以太僕寺卿馮光勛充補軍機章京奉硃批知道了欽此○劉錦棠奏葉城令黄　飭赴本任奉硃批吏部知道欽此○又鎭西廳被旱被鼠情形奉硃批知道了欽此○英廉奏派員補種樹株仍由永濟庫動支銀兩奉硃批着照所請該部知道欽此○沈秉成奏同知魏玠改奬奉硃批吏部議奏欽此 
○○頭品頂戴湖廣總督臣裕祿頭品頂戴湖北巡撫臣奎斌跪奏爲審明誣指平人爲盜控縣拷訊致斃二命案犯按例定摺恭　仰祈聖鑒事竊前據湖北荆宜施道廣敏荆州府知府舒惠禀據江陵縣民婦張李氏呈控公安縣圑總趙琳邦等誣指伊夫張祖茂同子張明發爲盜送縣刑責斃命一飭據公安縣知縣係汝言事覆張祖茂等係因行刦縣民佘運善布店經事主獲送到案提訊杖責致斃核與張李氏控詞懸殊訪　　情殊多疑竇張祖茂等是否此案正盜抑係事主妄拿誣控　以遽定禀經臣等批司將該縣孫汝言撤任飭提人証來省發委武昌府審辦並將該縣孫汝言奏叅革審欽奉硃批孫汝言　先行革職歸案審出餘　議該部知道欽此欽遵行司飭委武昌府知府李有棻候補知府黄仁黼集証確訊去後兹據該府等審議擬由湖北布政使蒯德標按察使覺羅成允覆審詳解前來臣等親提研鞫縵佘運善籍隸松滋縣向在公安縣仁和垸地方開貿布　生理與張祖茂張明發叚賜中戴光貴楊天象魏盛瓊均素不認識張祖茂係江陵縣人同子張明發販柴營生雇叚賜中戴光貴楊大象等帮夥光緒十三年五月間張祖茂在江陵縣地方買就没長遠樹園楊樹與其子張明發同夥叚賜中戴光貴楊天象劈成柴薪三百餘担雇四川重慶府人胡金萬船篗製赴公安爲尋價高地方挑賣胡金萬因赴郝穴算帳令水手張洪順王盛明將船駕往適有胡金萬同鄉魏盛瓊亦願前往公安搭載同行六月初二日　佘運善所開布店被盜撞門入室搜刦布疋衣物柰運善同　龔氏曁鋪夥胡先知驚覺起捕各被拒傷盜匪携　逃走佘運善喊同　隣趙琳邦龔鈞運郭全仁等追捕無獲各散天明後佘運善一人尋至東大垸河岸拾搜白布一疋藍而四疋青布一條認係被刼原贓適張祖茂等柴船在東大垸之曾埠頭地方灣泊相距拾贓之處不遠佘運善　見船有六人心疑爲盜卽赶回找向圑隣趙琳邦楊培榮徐先榮曁仁和垸保正羅納　東大垸保正劉步高等稱已尋見　船搜獲贓布　同往捕趙琳邦等當同佘運善赶至曾埠頭地方將張祖茂等扭住追問盜情張祖茂等各述販柴搭船情由不　爭吵佘運善斥其狡賴央同趙琳邦等將張視茂張明發叚賜中戴光　楊天象魏盛瓊六人扭至縣城佘運善卽於初六日獨自出名呈報被刼並揑以贓由張祖茂等船内搜獲誣指張祖茂等爲盜送縣請究該縣孫汝言會營詣勘被盜倩形騐明佘運壽等傷痕並據佘運善呈騐搜獲原贓布疋給領次日孫汝言回署提訊張祖茂等均不認行劫情事隨將叚賜中戴光貴楊天象杖責拷問叚賜中等畏刑妄認聽從張祖茂張明發邀約行刼臨時未經同行復提張祖茂張明發先後行杖拷訊仍堅不承招詎張祖茂張明發各因杖傷身死張祖茂之妻張李氏旋赴該管道府呈控該縣孫汝言適亦通凛經臣等將孫　言撤任奏叅革審一面行提人証到省委員訊悉前情反覆研詰張祖茂等六人確係良民素未爲匪實由佘運善疑盜誣指揑情控告該縣孫汝言不知誣告情由行杖拷問不期張祖茂張明發各因杖傷身死並據差役王復太　相炳僉稱孫汝言淤審問張祖茂等時先後諭飭行杖該役等均於各人臀骽受刑處依法責打委無非法毆打情事究詰不移案無遁飾據該府李有棻等議擬詳司轉解到臣臣等現　覆鞫各供無　查例載誣告人因而致死被誣告之人委係平人及因拷禁身死者擬絞監候或將案外之人拖累拷禁致死一二人者亦擬絞監候等語此案佘運善因被刼追賊無獲於河岸拾得贜布適見張祖茂等柴船在彼停泊輙疑爲匪追問不服揑稱在船搜獲贓布指名誣控扭送到官致張祖茂張明發各被拷訊斃命查該犯布店雖被盜屬實而扭送之張祖茂等訊明皆係良民該犯指控六人致斃兩命雖由於到官拷訊而拷訊之由實因該犯誣告所致罪坐所由自應按例問擬佘運善合依誣告委係平人因拷禁身死或將案外之人拷禁致死二人者擬絞監候例擬絞監候秋後處决已革公安縣知縣孫汝言於佘運善扭送張祖茂等到案雖不知誣告情由依法拷訊因而致斃惟於誣良爲盜重案不能虚衷研鞫輒事刑求以致張祖茂張明發父子二人均因杖傷身死實非尋常草率可比案關一家二命情節較重未便僅予革職擬請從重發往軍台効力贖罪圑隣趙琳邦　培榮徐先榮保正羅炳春劉步高帮同佘運善將張祖茂等獲送縣城訊由佘運善控告尋獲盜船搜有贓布所致且均未出名同告尙無不合應與訊無爲匪之叚賜中戴光貴楊天象魏盛瓊及依法行杖之縣役王復太雷相炳均無庸議無于省釋屍棺飭縣給屬領埋佘運善布店被刼之案仍飭勒緝正盜究追另結並照例按限補叅除全案供招送部外謹合詞恭摺具陳伏乞皇太后皇上聖鑒勅部核覆施行謹奏奉　硃批刑部議奏欽此○○杭州織奴才英瑞跪奏爲恭報接印任事日期叩謝天恩仰祈 
聖鑒　竊奴才恭逢恩命簡放杭州織造於六月二十二日跪請聖訓仰蒙召見訓誨周詳感激微忱淪肌浹髓陛辭後當卽束裝起桂於八月初七日行抵杭州省城准前任織造廷琦將杭州織造關防一顆及南北新關監督關防二顆並文卷册檔等件委員齎送前來奴才當卽恭設香案望闕叩頭祗領任事訖伏念奴才内府世僕知識庸愚前蒙簡任淮安關督愧無報稱兹復仰家寵命尤切　惶伏查織造衙門奉泒内務府戸部本年運務曁添泒縀綢甘蕭俸縀並有工部傳派制帛駕衣各項在在均關緊要山奴才咨商撫臣撥欵赶辦總當力求撙節謹愼從公以期勉竭愚忱庶幾仰答高厚鴻慈於萬一除將　儲各欵銀兩俟盤騐清楚另行奏報外所有奴才接印任事日期並感激下忱理合恭摺具奏則謝天恩伏乞皇太后皇上聖鑒冉南北新關現係停徵合併陳明謹奏奉硃批知道了欽此○○杭州織造奴才廷琦跪奏爲恭報奴才卸事日期並交代緣由恭摺仰祈聖鑒事竊奴才恭閱邸抄光緒十四年六月初二日奉旨杭州織造着英瑞去欽此兹新任織造英现行抵杭州省城奴才謹將杭州織造關防一顆南北新關監督關防二顆並文卷册檔等件於八月初七日委員移交新任織造英瑞接收任事奴才卽於是日卸事所有任内恭辦活計動支銀兩現已造報至本年七月分止在案核計現存正項銀一萬八千九百一兩八錢三分六釐七毫一絲五忽潘庫另撥項下存銀一千一百二十六兩二錢四分二釐又前織造辦解粤海關分派縀綢報銷另存銀九兩三錢三分八釐三毫均經分别造册移交新任織造英瑞接收奴才一俟交代清楚卽行起程回京供職所有卸事日期並交代緣由理合恭摺具奏伏乞皇太后皇上聖鑒再查南北新關現尙停徵庫無存欵合併陳明謹奏奉硃批知道了欽此○○廷琦片再查奴才衙門辦公申餘項下經前任織造德生文治動辦誥勅制帛綵綢等項及墊辦長盧分派紗疋先後借支工料銀兩解還外核計浙江潘庫欠解銀一萬六百五十餘兩長蘆鹽政欠解銀三千七百五兩二錢五厘舒麟於光緒二年七月間辦解内務府派辦縀綾紡絲等項及工部派辦羅縀等件料工銀一萬四千五百七十一兩四錢七分八釐三毫廣英於光緒七年辦解内務府派辦閃縀字縀西番字縀陀羅經被等件料工銀二千四百七十兩六錢五分七釐八毫連明於光緒九年辦解内務府派辦四川政派縀綢曁另派黄　工部駕衣等項料工銀二萬二千兩由外傅項下先行歸還銀一萬八千六百七十五兩二錢八分二錢八分一毫二絲八忽外尙欠銀三千三百二十四兩七錢一分九釐八毫七絲二忽均因藩庫解欵未到暫由申餘項下借墊給發查　歴前織造於移交時奏咨有案仍俟各欵解到再行歸還除分别咨呈外理合附片具陳伏乞聖鑒訓示謹奏奉硃批該衙門 
 
