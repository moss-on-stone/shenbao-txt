# 1911 - 25 - 4913640

 

Page 1

 
 
   
 
 

Page 2

 
 
上諭 
　　監國攝政王鈐章十二月二十三日内閣奉 
上諭恩壽奏考覈屬員分别舉劾一摺陜西西安府知府瑞清興安府知府胡薇元本任延安府知府調署漢中府知府愛星阿商州知州胡啟虞調補臨潼縣知縣劉賡年署華州知州本任咸寗縣知縣王世英興平縣知縣張瑞璣升補華州知州楊調元署延長縣知縣試用知縣洪寅署蒲城縣知縣本任長武縣知縣曾士剛旣據該撫臚陳政績均着傳旨嘉奬岐山縣知縣吳命新居心巧滑語多飾詞署乾州知州大荔縣知縣陳潤燦御下不嚴差役用事均着開缺留省查看署山陽縣知縣試用知縣傳麗文操守難信怨讟繁滋開缺查看前洵陽縣知縣盧秉鈞知識庸闇難與更新大荔縣丞李松壽擅受民詞試用府經歷舒承動行爲殘忍賈策三縱丁需索署江口主簿施錫壽縱役釀命試用直隸州判吳永錫違例苛罰分缺先用典史毛節塤收厘弊混候補縣丞郭釗任意苛罰均着即行革職武功縣訓導郭暉烟瘾未除着革職永不叙用餘着照所議辦理該部知道欽此軍機大臣署名奕劻假毓朗假那桐徐世昌 
宫門抄十二月二十三日召見軍機肅王烏珍林紹年盛宣懷吳郁生奎芳李經方 
交旨 
　　十二月十五日經内閣奏 
派大臣騐放畢菜分發山東補用知州趙翼宸吳鶴章山西補用知州王維爕李純祐河南補用知州李湘謝寰清廣東補用知州陳徴祥貴州補用知州趙浵雲南補用知州馬光瀛奉天補用知縣趙恩彬劉堃趙世緗吉林補用知縣張贊臣直隸補用知縣陳樂信朱頤安徽補用知縣靳宗伾山東補用知縣高慶森馬鳴騫陸鳴鶴周維則潘敏山西補用知縣崔瑜李樹皋鄧書山河南補用知縣孟繼琪楊彝倫甘肅補用知縣王懋政浙江補用知縣孟鐸夏清寰陳毓康池漢功福建補用知縣朱有年江西補用知縣全榮袞湖北補用知縣胡毓藩廣東補用知縣劉學炳廣東儘先補用知縣陳培源林建倫鄭慶澄廣東試用知縣周楠均堪以照例發往保送直隸州知州陸軍部主事訥謨賀度支部主事齊令辰均堪以交部記名以直隸州知州用截取内閣中書朱翰章張振湘趙英劉煥書李海恩李鍾璘保舉直隸補用知縣章時懋雲南補用知縣歐陽誼奏留甘肅補用知縣如慶均堪以照例用卓異安徽徽州府同知張廷鑾直隸萬全縣知縣陳鈺均堪以准其卓異加一級仍註册回任候升開復已革江西新昌縣知縣馬肇修堪以准其開復原官銜翎仍留原省補用前同知升銜廣西補用知縣董系和堪以准其開復原官照例用奏留吏部學習主事余良述王鍾榕均堪以准其留部十六日覆奏奉旨依議欽此 
論說 
[錄日本鐵道院官制繫辭（轉錄）]  
吾國官營鐵道之弊舊矣。國之人旣不能持不辦鐵路之說。又不能使鐵路不隸於郵部。而鐵路局之專恣耗糜。尤足以重吾民之怨謗。於是悲憤所鍾。盡在鐵路局。而鐵路局裁矣。議者動謂郵部旣有路政司。規畫全國路務。不宜復有鐵路局。以紛事權而重糜費。其實規畫監督是一事。執行是一事。路政司祗能盡其規畫監督之任。斯已盡職。若執行之事。固不能盡以委之路政司也。是故鐵路局之弊。弊在其人之不能守法。弊在其法之不能悉中於事理。弊在人驅其人可也。弊在法改其法可也。因其人與法之不善。遂并其執行。鐵路事務之職而去之。竊不能無疑其太過矣。日本遞信省中。亦有作業局之設。其所掌者。鐵道之監督私設鐵道之免許。及鐵道補助金耳執行建築事務之所。則始名曰鐵道作業局。繼名曰帝國鐵道廳。皆屬於遞信大臣。至明治四十一年。又易其名曰鐵道院。改屬於内閣總理大臣。謹撮其大要。有整理鐵道官署之意者。庶有所考焉。 
鐵道院隸屬於内閣總理大臣。管理關於鐵道及軌道之事項。南滿洲鐵道株式會社事務。亦歸所統轄焉。中設總裁官房總務部。建設部運輸部計理部。及鐵道調查所而以下。列十一種職員支配之曰總裁爲親任官。承内閣總理之監督。總理院務。指揮監督所屬官吏奏任官之黜陟。具狀以聞於内閣總判理任官以下之黜陟。得專行焉。曰副總裁爲勅任官。有 
 
 
 

Page 3

 
 
輔佐總裁之責。總裁以事不能履職則代理之。曰技監爲勅任官。掌理關於技術之事務。曰理事爲勅任官。或奏任官。承上官之命掌理部局之事務。曰參事。曰主事。曰主事補。爲奏任官。分屬於總裁官房或局所各部。承上官之指捙。掌各部局所之事務。曰秘書爲奏任官。承總裁之命。掌機密之事務。曰技師承上官之指揮。掌理技術。曰書記爲判任官。承上官之指揮。從事庶務。曰技手承上官之指揮從事技術。此其分部設官之大要也。鐵道院又以分掌事務之故。於各地設管理局五。曰東部鐵道管理局。曰西部鐵道管理局。曰中部鐵道管理局。曰九州鐵道管理局。曰北海道鐵道管理局。又以僅設管理局。尚不足以處理鐵道院之事務。於是分置事務所於各地。凡屬於東部鐵道管理局者十六。屬於西部鐵道管理局者十一。屬於中部鐵道管理局者十三。屬於九州鐵道管理局者八。屬於北海道鐵道管理局者十二。管理局下。得以地方之便宜。安設工塲。凡屬於東部鐵道管理局者三。屬於西部鐵道管理局者九。屬於中部鐵道管理局者四。屬於九州鐵道管理避者三。屬於北海道鐵道管理局者三。合全院總裁官房總務部建設部。運輸部計理部鐵道調查所管理局。事務所工塲所需之職員。其定額如下列。 
總裁　　親任　　　　一人 
副總裁　勅任　　　　一人 
技監　　勅任　　　　一人 
u理事　　勅任或奏任　九人 
參事　　奏任　　　　六十人 
主事　　奏任　　　　六十六人 
主事補　奏任　　　　四十人 
秘書　　奏任　　　　一人 
技師　　奏任内十三人得爲勅任　三百三十二人 
書記　　判任　　　　五千二百八十一人 
技手　　判任　　　　二千七百九十五人 
上述之外。鐵道院總裁。得以事務之必要。設顧問官應總裁之諮詢陳述其意見。不設專員。非常設官故也。其各部部長。各部管理局局長鐵道調查所長。以副總裁技監理事技師充之。嗚呼規模宏遠矣。我國鐵路局雖裁。而官辦鐵道。旣不能停止不辦斯管理鐵路事務。勢不能不另設專衙。苟組織得當。而以鐵道置之特别會計之列。則隸之郵傳部大臣。與隸之内閣總理大臣。利害所繫。相差甚僅援日制而善用之。是在我執政。是在我監督政府之資政院矣。 
要件 
[憲政館修正逐年籌備事宜清單說明書]  
頒布内閣官制設立内閣。謹按本條爲原單所無。自係賅括於厘定京師官制條内惟責任内閣。爲統一行政機關。實憲政之要義。内閣不立。則各部行政。彼此紛歧整頓之方無從下手。本年十月初三日欽奉諭旨。確定開設議院年限。而以先行厘訂官制。預即組織内閣。爲籌備之要端。挈領提綱。洵屬至當不易之辦法。自應欽遵聖訓。按照各國内閣通例。將此項官制。從速釐定。預即組織。以資統攝。而策進行。兹謹列入籌備清單於本年趕緊釐定。於明年首先頒布設立。用示朝廷整綱飭紀。惟斷乃成之至意。庶根本旣固。氣象一新。一切行政。乃可得而整理矣。 
頒布弼德院官制設立弼德院。謹按弼德院。即各國所謂樞密院。爲皇上顧問要政之府。與内閉同爲將來憲法上之重要機關。應與内閣同時設立。相爲維繫。原單列入第九年新定内外官制一律實行之後。與現定辦法不合。兹謹擬提前辦理。以重大權而廣輔弼。 
頒布新刑律。謹按本條承原單之舊。現在刑律草案。業經憲政編查館覆核具奏。請旨交資政院協贊。應遵照定限。於本年内請旨頒布。並提前於宣統四年實行。 
續辦地方自治。續辦各級審判廳。謹按自治與官制相輔而行。司法獨立。尤與立憲政體有直接之關係。現在城鎭鄕府廳州縣地方自治章程。及法院編制法。均經先後欽定。公布施行。各省亦經按照定章。次第建設。自應賡續舉辦。力求進步。惟事體繁賾。非旦夕所能觀成。必須分地分期。逐漸推曁。原單於地方自治。限以第七年。於鄕鎭各級審判廳。限以第八年一律成立。就目前財力而論。自屬緩急適宜之計畫。茲謹於第年籌備事宜之内。並各附列以上兩條。但將城治各級審判廳成立提前一年。俾與宣布憲法年期相應。應責成該管衙門。妥定次。序努力進行。以副司法獨立之實。 
續籌八旗生計。謹按原單第一年請旨設立變通旗制處。籌辦八旗生計。融化滿漢事宜。第八年變通旗制。一律辦定。化除畛域。是第七年以前。皆爲籌辦八旗生計年限。又恭查光緒三十四年十一月間。欽奉上諭。宣示設立變通旗制處本旨。重在籌辦敎養。使人人自强自立。是變通旗制。必以籌辦八旗生計爲要務。必生計籌有端緒。而旗制乃可變通。惟生計須陸續辦理。猝難收效。擬於每年籌備事宜之内。附列此條。以期進行。 
頒布施行内外官制。謹按官制爲組織行政之主體。行政有中央地方之别。故官制亦有内外之分。集權分權。不可不與國情相適合。故必先立一定之標準。採用適宜之主義。分别規定。一氣呵成。然後統系分明。脉絡貫注。用能收廓清積弊。明定責成之效。原單以京師官制與直省官制分爲兩截。而釐訂頒布。試辦實行。又相距甚遠。恐新舊遞嬗之交。敷衍阻撓。 
 
 

Page 4

 
 
流弊百出。茲謹併爲一條。同時並舉。擬請於宣統三年。一律頒布施行。庶與諭旨迅速釐定提前試辦之意相符。 
頒布施行各項官規。謹按官規與官制相爲表裡。官制爲實體法。官規爲輔佐法。官制不定。則官規無所附麗。而官規不與官制同時並改。則官制亦難實行。原單所列文官考試章程。任用章程。官俸章程。皆官規以内之事。惟施行期限在釐定官制之先。次序實未允洽。本年業經憲政編查館奏明酌改。務與官制同時施行。自屬正辦。又單列舉三項。亦嫌絓漏。此外如服務紀律。懲戒章程。分限章程等項。均爲官規内重要之件。自應一併釐定。以臻完密。兹謹改爲各項官規。並擬與新定内外官制。同年頒布施行。照幾體用兼資。可無窒礙難行之患。（未完） 
專電 
[電一（北京）]  
御史溫肅奏參資政院開會百日毫無建樹請傳旨申斥 
[電二（北京）]  
東三省紳民昨又電呈樞府謂錫督去留關係東省存亡務懇始終堅留以維大局 
[電三（北京）]  
錫良陳昭常續電樞府鼠疫仍未稍减現死者己逾二千如疫再熾當一律停止交通 
[電四（北京）]  
廷寄東督本年貢品槪行停解按此電可與要聞欄參觀 
[電五（北京）]  
公使團己將東交民巷隔絕交通以防鼠疫傳染 
[電六（北京）]  
外務部電致張使蔭棠向美政府申謝匯助皖振巨欵 
[電七（北京）]  
某御史奏參江藩司樊增祥劣迹多欵措詞甚嚴 
[電八（北京）]  
豫撫寳棻電奏鹽政改良辦法奉旨着督辦鹽政大臣查核具奏 
[電九（北京）]  
農工商部奏預籌次年農工商實業辦法奉硃批憲政館知道 
[公電（長沙）]  
申報館鑒湘路洙昭一叚先於十二月初八從洙州開車現復於十九日起從長沙開車逐日行駛甚爲稳速一俟布置齊全即行布告遠近定期買票舉行開事正式湘路公司敬 
緊要新聞一 
[川鄂兩督亦不認預算案北京]  
　　直督不認資政院核减預算案己紀昨報兹悉川督趙爾巽亦已有電來京分致憲政館度支部極力反對措詞更爲强硬文云聞資政院不問事實任意武斷於預算案入欵則虚加收數支欵則銳意削减若不先行辯白將來欵不敷用庶政從何舉辦憲政從何籌備督撫責任所在萬難承認即朝廷嚴譴以䋲易人而理則不敷依然不敷無米之炊巧婦束手其歸根仍不得不向部中取給與其事後再圖補救大局已不堪設想曷若將擬增擬裁擬减各欵内外恊商以期折衷至當鈞處秉國之衡總攬全局大部主持財政務祈鼎力維持俾免憲政不能實行之嘆 
日前樞府又接鄂督來電大致謂前遵部諭核减經費實屬爲難已飭藩司於無可設法之中銳意削减而於將來各項行政尚無十分把握近聞資政院有裁减州縣公費之信然州縣有公費而無經費候補人員幾視州縣爲畏途若再從削减實非朝廷厚祿養廉之意務乞鈞力主持以維大局 
[預算有照議决案上奏之望北京]  
　　資政院此次議决之豫算案樞府王大臣本有酌量更改之意現經憲政館某京堂竭力陳說略謂預算一事關係全國人担負各國議院對於預算極形愼重凡議院表决之案政府不能任意更改如其中有萬不能不增减者只有臨時暫定俟第二次議會提出要求議會承認之辦法吾國資政院成立伊始雖不能與各國議會同一性質然以全國表决之案一旦輕易變更不特恐失全國士民之心且恐貽外人以笑柄措辭極爲懇切聞樞府大爲感動有决意將該院表决原案上奏之消息 
[增將軍力陳香洲免稅之利北京]  
　　前護粤督增將軍祺曾有密奏一件聞係議覆陳侍御慶桂條陳香洲免稅事宜語氣間頗爲贊成略云香州商埠咫尺澳門此盛彼衰無煩借箸原摺謂經理咸宜成聚成都可收澳門外溢之利歸爲我有若將該埠貨稅暫時寛免以示招徠自是實在情形且亦一定之理至慮股欵不足助以官力息借民欵悉歸商辦官爲保護一節此亦計慮周詳查開埠爲商戰根原無稅 
 
 

Page 5

 
 
實保商良策該埠一經免稅勢必羣情鼓舞火然泉逹且官任保護不難籌辦即以本埠地價而論足資挹注而有餘無煩再謀補助業據創辦職商伍于政王銑禀陳聲明决非茫無把握現澳界視往年情事雖稍有變遷第釜底抽薪爲外交之後盾因勢利導挽利權之先聲總期相機設策庶月異而歲不同興商殖民乃一舉而數善備矣維粤省紳商於免稅政策延頸企踵渴望施行今在京諸臣又復言此足見庶人卿士詢謀僉同恐後爭先民氣可用免稅之議非僅界務之發端新埠之開奚啻國防之一助伏希聖明照准以興商務而挽國權粤省幸甚 
[東督請示貢品運京辦法北京]  
　　外郵兩部近爲防疫起見阻止京奉火車運送貨物入關聞東督錫清帥以恐誤貢品前日電致樞府請示辦法大致謂外郵兩部現因奉省鼠疫傳染愼加防檢所有火車運送貨物一槪停止入關惟奉省現有應解内府代進貢品亦在阻止之列事關貢用應否本届暫時一律停止或敕郵部轉飭驗明後即速運送未便擅專請示辦法 
[文官考試章程之例外北京]  
　　文官考試章程聞原 
稿中有最優等得差優等入法政學堂中等回籍等語因之候補人員得此消息大爲恐慌惟其中尚有一例外其條文云凡各部人員爲本部長官認爲中高等文官之資格及各省官吏爲各省督撫認爲有高等文官之資格者皆可免考有此一條或者胸無積墨之人可以稍紓憂慮矣乎 
[外部派員赴粤接待德儲北京]  
　　外務部咨行粤督内開案照德儲遊歷東來約於明年三月間到京業已奏奉諭旨在西苑十洲塵靜居住旋准駐京德雷使開送到華行程並隨從人員名單前來計駐節廣州約二日上海約三日山東約五日在青島乘火車經濟南而天津北京駐京約十日大槪由粤循海南行上溯長江或先繞道山東或竟遵陸北上現在雖未大定惟所歷省分黨無更改所有接待事宜自應預先籌備在京各部院己專派有接待員每星期會議二次刊有京外預定各表並各項注意條件日内即當奏明辦理兹特派外務部員外郎施紹常海軍部軍學司司長曹汝英軍儲司司長徐振鵬民政部内城總廳僉事馮祥光前赴各省預爲商訂辦法該員等即日起程相應咨會貴督俟該員到時面商一切希即飭令所屬並從速派出接待人員與之接洽按照預定各表妥爲辦理務期整齊嚴肅以壯觀覽而輯邦交爲要 
[京津防阻鼠疫南下續紀北京]  
　　聞外務部接黑撫周中丞電告俄人在北滿一帶防疫違約請向俄使交涉並要求賠償等語外部據情迭向俄使交涉該使語多含混未能議定現外部己電復黑撫謂俄人以滿洲里瘟疫發現以來若非滿站俄員防範嚴密則華人更不知死亡幾許所需經費計有數十萬盧布應由中國分攤請酌核辦理云云 
津函云英法德各領事議决從十八日起各該租界不准華人出入嗣各銀行以有碍商巿出而抗阻故是日並未實行十八日下午四鐘又在英國工部局續議此事督憲陳制軍亦到塲極力勸阻此事自任竭力設法防制疫氣傳染故英法德各領事所主張禁止華人出入租界一節因此仍未能决議 
河東俄界惠工客棧内有東省苦工某甲日前染疫身死該界工部局除將該棧查封外并於昨早率同醫士挨戸查驗發給防疫藥水 
天津衛生局對於東省疫症一事刻已竭力防範并擬定查騐火車章程十五條照錄如下一由奉天至山海關僅開頭等上行客車其二三兩等客車一律停止一在山海關車站附近設臨時病院其中設養病房令病人居之另設留騐所令與病人同車者居之飯食官給一如在關内火車查有病人及與病人同坐一輛車内者均送入山海關臨時病院其在關外火車查出者由京奉局派專車仍送回奉天病院一凡瀋陽乘頭等車以山海關者無論中西客人雖無病亦須留住山海關五日所有居處費用均由官備如此五日之内客人中有患疫症者或疑似患疫症者均收入山海關臨時病院一山海關病院未建立之先查有病人或疑似疫病之人無論在關内外統送回奉天病院一山海關所設臨時病院請督憲照歷届防疫成案派兵彈壓一由東三省入關之小工車一律停止一患疫人坐過之火車應由醫官消毒後再行交還鐵路局一由關外運進各色貨物均由醫官查驗後始准運缷一由關外運來之各種皮貨皮張毛髮破爛紙布鮮果菜蔬棺木以及沾有泥沙之花草並沙泥雜土等類禁止入關一沿途火車分叚查察以溝帮子至山海關爲一叚由關至塘沽爲一叚由塘沽至北京爲一叚一沿途查車凡須鐵路巡警之處均得盡力協助一凡關係防疫電報由鐵路局代發槪不收費一所有查車醫官巡捕人等一律免收車費一請督憲並請咨東督憲派兵嚴守入關各官道不准客貨入關 
[西報譯要]  
北省疫勢未已字林報載二十三日北京電云北京並未續見疫症惟聞京外曾有數起各公使多數贊成實行禁絕使館界内交通中國官塲譏誚此舉爲不合事理之恐慌同日長春電云長春南林營内發見疫症一起長春官塲宣稱前後死於疫者已有五十人現有華軍由奉天 
 
 

Page 6

 
 
　　開往長春圍守其地同日倫敦電云每日郵報北京通信員電稱公使團因疫症蔓延已禁阻使館界交通文滙報載二十三日東京電云據大連電稱東督錫良已飭除疫委員信任日本官塲辦理防疫諸事不得表示偏見中日官塲現正合力籌辦各事並議隔絕奉天以南之交通以杜疫氣蔓延同日北京電云北京西南境今日又發見疫症四起現爲衞生起見將全境分爲四區設立除疫局四所使館界明日或後日將完全禁絕交通不許閒人入内城内外人須有便館執照始准入此天津至德州之鐵路一帶疫氣漸熾殊爲可危 
漢口暴動續誌字林報載二十三日漢口電云大局現尚安靖惟各店仍未開巿故道上稍有滋擾之事然無庸再賴軍器鎭壓云文匯報載二十四日漢口電云今日大局仍無變動惟仍望助力之至團練隊及水手兵均執槍巡防所死之人力車夫將於本日檢驗故密爲戒備以防不測 
[京師近事]  
　　日人欲於關東建築都督府一節外部接此照會後尚未答覆有外交界人得奉天函謂初六日日人在小西邊門外公園之側畫定區域置備材料不問我政府之允許與否卽日開工建築新都督府云 
　　前日有某侍御奏劾直隸貨捐局總辦鹿潯理玩法舞弊措詞甚嚴當日廷寄直督陳夔龍查辦聞已將鹿撤差聽候查辦所遺貨捐局總辦之差委工程局總辦陳瑜接充 
　　郵傳部盛杏蓀尚書自接任以來辦理部務甚爲愼重因各省郵政分設之處積弊太深甚至有私加信資等情民間受害匪淺於推行郵政上甚有關礙已咨請各督撫通飭各郵政處認眞查辦矣 
籌辦振務大臣盛宫保奏派法部僉事劉鍾琳並札調陸軍部檢察官楊壽楣赴江皖查振業於本月二十一日由京起程 
　　京漢鐵路自開通以來商民稱便故來往車客時見增加車價亦不甚昻且將該路前聘用之外國工程師辭退後諸事力加撙節聞郵部現據該路報告核算餘利較上年進入之利增加十分之二比較光緒三十四年竟餘出三百餘萬元之譜目下中國鐵路當以該路獲利爲最云 
政府電調廣州將軍增祺及四川總督趙爾巽來京已誌本報頃聞增祺有電到京定於二十日起程正月初五日到京惟四川距京太遠恐趙爾巽暫難到京政府擬擇其一以東三省總督之任而錫督則准内用度支部前以我國幣制本位未定各省製造銀元自爲風氣未能一律通行業經通咨各省凡屬中國銀元一律通用不得增减價值詎各省迄未遵行日前又特電各省督撫通飭各屬嗣後關稅釐卡地丁錢漕等項一律准用銀幣勿得以巿情行價任意低昻 
度支部各堂意見從明年爲始將以大清銀行確定爲國家銀行其中資本分爲兩部其政府方面之資本則增加之其商人所投之資本則以之另設一儲蓄銀行截然爲二不相混同 
封開印爲從前舊衙門之例日昨樞府與各部會商民政部軍諮處陸軍部海軍部均不封印並聞外部關係交涉郵傳部爲交通機關亦有不封印之議 
此次法律學堂考試乙班畢業學生聞所有及格者均尚照章請奬實官自此以後該堂畢業學生即不得援甲乙所爲例 
時評 
　　其一 
前次考試法官。不過運動免考耳。而今考試文官。竟有特許免考者矣。旣定章程。復設例外何政府之不憚煩也。 
我不知京外大吏。果具有何種眼光。而可以知屬員之合於高等資格。且不知一般屬員。更具有何種才學。而可以使卜峯信其確有高等之資格。竊恐此章一行。將來具有高等資格之人。其多於身受考試之人。必不止十倍之數也。 
何也。我國官塲。考學問則不足。考運動則有餘也。 
其二 
每遇一事發生。必有無數公電公啟發現。或稱某界全體。或稱某業同人。甚者或且羅列他人之名氏。而不及數日。則必又有聲明假冒之廣告。繼之而起。此數見不鮮之事也。 
今者又有典質業演說剪髮之事矣。夫剪髮。誠不爲非。但朝廷旣無强迫之令。人人各有自由之權。一不可也。無關緊要之事。旣可揑列他人之名氏。則關係較大者。安保不復肆其故技。二不可也。此次旣因揑列名氏。致失外間之信用。將來同業眞有同意之事。其信用轉不易恢復。三不可也。 
我不知揑列他人名氏之人。果有何種利益。何種用心。眞百思不得其解者也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
臨要新聞二 
[前任奉省督撫提用外銷細數奉天]  
　　前東督徐相國奉撫唐尚書提用外銷已奉旨准其銷結兹探得其清單如下 
奉天度支司三十四年外銷項下（一）呈解督撫憲截至本年正月十八日止各項外銷利息等項巿平銀十二萬九千零九十五兩二錢四分五釐三毫又東錢十一萬四千七百二十六吊七百九十五文又小銀元一萬二千五百圓零零三角七分（一）呈解督撫憲截至本年臘月二十日止外銷各欵巿平銀二萬四千四百零四兩四錢四分四釐五毫又東錢五萬三千五百六十二吊一百七十文又小銀元一萬三千三百八十圓零六角八分八釐（一）提出備解督撫憲旗地三園稅契戸管工本四成公費巿平銀七百六十二兩四錢（一）奉前欽帥徐面諭由本部堂存司外銷欵下撥給錢參贊能訓赴京川資巿平銀五千兩（一）奉督撫憲批發帶京皮貨等件共用巿平銀七百三十四兩（一）奉督撫憲論送給段總鎭芝貴川資巿平銀六千兩（一）支督撫憲帶京皮貨等件巿平銀七百三十四兩 
陸軍糧餉局三十四年截曠項下（一）奉批發津貼唐少帥出使經費銀五千兩（一）奉批匯京貢禮炭敬各項經費銀四萬二千兩（一）奉諭發給光緒三十三年部銷潤費並三十四年一年潤費銀一萬一千三百五十七兩三錢四分八釐 
陸軍糧餉局宣統元年截曠項下（一）奉批提賞會議交涉人員銀二萬兩（一）代購洋馬三十二匹價銀三千九百零二兩七錢四分二釐（一）撥武中軍國棟赴京送馬川資等銀九百零二兩九錢三分 
東三省鹽務局三十四年平餘項下（一）支匯唐撫台赴德外交應酬費省平銀二萬兩 
東三省支應處三十二三四年官銀號紅利項下（一）支撥錢參贊能訓編輯政書經費省平銀二萬兩銀三十三萬四千八百九十三兩一錢九釐七毫東錢十六萬八千二百八十八吊九百六十五文小銀元二萬五千八百八十一圓五分八釐 
[滿洲鼠疫記]  
哈爾濱一帶鼠疫蔓延屢紀本報現聞疫氣更盛駸駸乎有侵入關内之勢東督錫清帥已飛飭第六鎭派兵數營着於哈爾濱南方扼要駐紥以堵截北人之南下並於奉天山海關兩處創設臨時病院凡由溝帮子檢有染疫者送入奉天病院由山海關塘沽等處檢有染疫者送入山海關病院火車上另備空車一輛以便裝載染疫之人其入病院也先令更換衣服而後爲之消毒俟五六日後疫氣净盡經醫生給予平安證書方得來往自由惟目下醫生缺乏不敷分布當道深爲焦灼而疫勢遂亦不能驟遏計哈埠自西正月十一號迄今俄界染疫者共二百五十九人内俄人僅六名華界染疫者一千一百三十人刻下華界勢成孤立不准交通奉天消息云該處患疫者有二十人刻下醫官與華員協力經營各種防疫之事所有南下各火車全行停止往來西伯利亞之郵件及過客亦皆絕跡 
奉天警局於防疫一事極其注重已飭居民檢拿老鼠並飭各區收買無論生者死者每鼠一頭給銅幣六枚 
吉林通信云自外部特派之法醫美尼司染疫身死又有一醫學生亦染疫而亡致各醫生異常恐慌幾欲全體辭職經吉撫等再三挽勸並許增加薪資萬一染疫身死則多給恩卹凡醫官身死恩給萬金各醫生則給五千金於是各醫生始肯照常辦事惟以疫癘之盛死亡之多區區三五醫生實不敷用故已急電南方各埠調取中外醫家赶往援救聞恊和醫學堂中各敎員俟年假考畢亦願至該處帮同辦理 
[楊君謀追悼會紀事蘇州]  
　　蘇州函云念二日下午蘇 
皖同人爲楊志士君謀借塔兒巷寳積寺開追悼大會來賓男女共約五百餘人未開會時有年近古稀之皖紳三人秦服入塲向遺像匍匐行拜跪禮二時開會首由楊久君述開會詞次衆賓行鞠躬禮次龐芹生君述君謀事略自束髮受學至醫學畢業詞情悱惻幾乎咽不成聲即由費璞　君續述其生平志願以及醫病手術調護病人之誠摯聞者無不動容次章伯英君演說略曰某與志士初未相識本年蘇城各學校開聯合運動會志士願任義務并助藥劑爲紅十字會醫員其熱心公益已足欽仰近因演劇而死人謂爲皖北振捐而死某以爲所演戲齣并有社會敎育寓乎其間忠孝微意警世動人尤爲志士之深意次由方雅南君演說歸本皖振情詞感悼終由君尊人粹卿先生答稱今蒙諸君爲小兒開會並訪得致死之由實無他故將謂鄙人之悲悼似可稍殺而鄙人則反因而加甚惟其别無他故是全爲公益起見若不短折尚可望爲社會稍盡責任則鄙人之悲悼不僅爲家庭之關繫已也且今日諸君之來皆哀憐吾子之慘死與鄙人暮年喪子曁小媳青年失偶無一非可慘之境不知此外尚有陳耀德囹圄拘係之苦更有不在目前而其慘有百倍於此者皖北三百萬飢民是也鄙意惟能多救災黎幾命庶幾亡兒之心可以稍慰而鄙人之悲悼乃亦可以稍殺耳此後進行之方法仍惟仰仗於諸君子憐憫而玉成之也說畢就地向來賓三頓首衆皆起立時汪君頡荀楊君子逹口稱代表皖省災黎向粹卿先生亦三頓首道歉會事至此畢又由本會發起諸君與楊君家屬退入别定商籌賑進行方法散會已逾五時分類新聞 
 
 

Page 11

 
 
政界 
[撫委調查自治之行蹤常州]  
　　蘇省會議廳議員楊翼之君由程撫委派到常調查自治因城議事會與董事會屢有爭議特約同議長總董議員等就爭持各案詳細查詢切勸消弭意見共謀進行並以議員亦應利衷共濟等詞諄諄相朂查畢後即查籌備縣自治成績越夕啓行返蘇 
[閩諮議局對於非刑之質問福州]  
　　閩諮議局以福州府提訊承源店東擅用非刑一案羅列四疑義質問松制台云一國家忌辰例無審案動刑之舉查十一月十三係聖祖仁皇帝忌辰首府署提訊此案未知有無特别新例本議員不甚熟諳原亦不欲干預但事關朝制不容默爾應請制台答覆者一一承源店東堂訊日兩手反縛背後面仰天足跪石竟將套褲褫下不知此於刑律列在何條應請制台答覆者二一錢巿通例無生息方爲官欵有生息均屬私債查各州縣存欵多在五六月之間平日皆按月支息登簿有據迨至該店停支此曰錢糧彼曰錢糧紛紛辦就文批着伊兌完司庫似此官欵生息並無違碍本議員昧於則例難以判别是非應請制台查明答覆者三一承源東夥發縣之日被勒衙費五百餘元迨提府刑訊收禁後復花千餘金以該店已貼候支被封倒閉何堪勒索巨費究竟將來結算折支之日是否仍將此欵追還備支各欵應請制台答覆者四松督准文後業已飭司遴委知府張兆奎按欵查明覆辦矣 
[浙省扣留米船之錯誤杭州]  
　　浙省自蘇撫出示禁米出口後迭求通融未見允許日前亦出示禁米出口嘉善釐局寳委員即會同營勇到處捉拿米船適有江蘇蘆墟鎭張元吉米行之米船三艘馳赴上海行過江浙交界之俞匯寶委員視爲奇貨拖回扣留通禀請功現經商會牒請袁大令訊明確係江蘇來往米船且有捐票爲據與浙無涉聞已據實詳請釋放矣 
[莠民聚衆抗租之電告杭州]  
　　石門紳士沈毓楨等電杭垣撫藩兩院文云石門莠民張有祥等廣發傳單聚衆抗租漕無著縣提訊幾暴動請速電飭委拿首要維租務重漕課紳耆沈毓楨等三十六人公叩 
[酒捐大局不日當可决定廣東]  
　　粤省陳藩司陳勸業道於十七日親到總商會籌議酒捐禁賭事宜康濟永安兩公司商人齊到經司道限期十九日上午十二點前開具殷實保店并以繳出預餉現銀憑單多者准辦日昨廣府嚴守奉司道命十二點鐘蒞總商會康濟商人開出保結店二間按餉現銀二十一萬元業經於二月前先繳有案永安商人開出保結店三間按餉銀單一十六萬六千六百六十兩給諭開辦即繳嚴守即將兩公司保結帶回上覆司道核奪矣 
[張督整理關務之著手廣東]  
　　粤省關務處向由藩司總辦現張督以現正整頓關稅之際似應改由督院督辦以資整理現擬將關務處遷入城内衞邊街自治籌辦處所其自治籌辦處則遷入緝捕局西偏另向德宣街添闢一門以清界限昨已派員查勘一切并擬年内改造停妥明正即一律實行矣 
外交 
[德儲游浙預備接待情形杭州]  
　　德皇太子游歷來浙擬即建築拱埠西湖馬路以壯觀瞻其經過各處接待情形現准郵傳部咨明浙撫略謂明春德儲來華本部按照接待總長濤貝勒廕大臣核定章程就本部應辦接待事宜預先籌備現部轄官辦各鐵路凡德儲將來行程所經均巳分飭籌備又查德儲接待所單開德儲由水路先抵杭州乘汽車由浙江遄回上海等因所經滬杭鐵路自應一體早爲預備除給發車站迎送圖分交該兩公司將上海杭州車站及附近平面圖繪送過部所有將來行車費用及預備陳設應由江蘇浙江鐵路公司就近與滬寗總辦鍾道文耀先行妥商以期一律應需欵項俟妥商後開具詳細清單由本部酌定仍交該公司辦理其欵項槪由本部撥還分别照會蘇浙兩公司查照辦理見復並咨請兩江總督江蘇巡撫轉飭蘇路公司外相應咨請查照飭浙路公司迅照辦理等因業奉增中丞照會浙路公司迅速預先籌備矣 
[承認葡萄牙新政府之部咨廣西]  
　　外務部前准駐法劉大臣電稱各國均己備文承認葡國新政府大致謂奉政府訓條准與貴政府照常辦理交涉以聯邦交我國應否照辦等語常經電令照辦所有交涉事件仍照常接續辦理日前咨行來桂大吏承准後已分行司道查照矣 
[派員調查港澳監獄制度廣東]  
　　法部日前咨行粤督以典獄司案呈查改良監獄爲憲政之大端欲定改良之方針必資觀摩於各國惟中國人民習慣程度容有不同非審愼考察深恐施行無效查香港澳門各租界監獄制度適用於華民者不少亟宜詳細調查以資考鏡查有典獄司員外郎陳芝昌堪以派赴調查並可就近查察廣東各處新舊監獄除札提法司遵照外相應咨明貴督於該員到日照會各該租界以便與該員接洽等因粤督准文後已分别照會港澳兩督矣 
事界 
[湖防統領彈壓合溪風潮杭州]  
　　長興合溪六都界前因阻撓調查戸口紏衆毁學各情以及禍首王承祖獄府發縣訊辦疊詳本報茲就不聞一般愚民得悉王承祖獲案復起風潮鳴鑼動衆謡言四起警耗頻聞加之一般温台客民乘機附和到處煽惑雞犬不寗湖防周統領接得該鎭士紳急告增帥據情電飭彈壓防範自十六日馳往迄今未回探悉帶隊進山安綏勦捕湖府夏太守已派委續往矣 
[統帶整頓防務之計畫杭州]  
　　統帶蘇浙淺水兵輪兼管仁勇巡艦張副將連勝日前具禀浙撫以蘇浙兩省河港紛歧帮匪私梟出沒無定艦隊分巡僅能往來大河巨港路狹橋低非艦隊所能行駛屢遇可疑之船喝令停繞該船竟趨避支河小港及至停輪派兵往查前船已不知去向現擬酌量變通樽節煤斤裁减探兵餉項添用快漿槍船四隻以便隨處梭巡整頓捕務等情大爲增中丞所閱賞當即批云據禀該統帶擬將樽節煤斤裁减探兵餉項添用快漿槍船四隻併爲一哨以濟兵輪之不及事屬可行具見該統帶任事實心殊堪嘉尚 
[綠營水師毌庸調查造報廣東]  
　　陸軍調查局王道以現在辦理陸軍財政事宜擬分旗綠防新四項爲編輯入手辦法當查明粤省綠營自乙已裁存六十營上年奉准大部咨行准將水師等營劃歸海軍處管轄今旣奉文調查陸軍財政則水師等二十二營似在毌庸調查之列又兼水陸儋崖兩營是否劃分調查抑係籠統開列等情呈請督轅電部核示昨准部電覆以綠營水師己劃歸海軍處者均毌庸調查送報儋崖兩 
 
 

Page 12

 
 
營亦照辦理 
學務 
[縣官考校學務之忙碌常州]  
　　武陽高等小學由兩邑令會考畢業及北郊滌氛等校學藝會兩令蒞校訓勉等情已誌前報日前粹化爭存女學高等畢業連日由金伊兩邑令會同勸學所考騐東郊小學舉行畢業並開游藝亦由官紳到校演說半月以來幾無日不爲學務忙碌云 
[蒼梧籌設單級敎授傳習所廣西]  
　　蒼梧金大令月前電禀桂林護撫文云縣屬分區籌設蒙師研究所現已漸次成立惟僅備簡易校師資欲各區多設完全之校就現時財力情形非單級敎授不可查學司學務議案單級先由潯梧倡辦第一府合辦每縣佔額不多以蒼梧十一區供求不足相劑數月以來署縣與區總董悉心規畫擬明年設單級敎授傳習所取學生六十名預算需八百餘元由勸學所明年經費核實撙節得七百餘元不敷由署縣籌補如蒙允准年内籌辦明正即開學再此項敎員缺乏請派單級練習生封鑄球下縣擔任月脩三十元是否有當請示飭遵署蒼梧知縣金開祥禀佳印護院得電後當電覆云佳電悉單級敎授傳習所應准照辦封生能否照派候行司飭遵護院蒸印 
實業 
[無錫創辦電話公司常州]  
　　無錫紳士楊壽楣等集資二萬元在本邑創辦電話公司業經郵傳部批准已向農工商部註册聞於春正即行開辦云 
[商會開會選舉職員常州]  
　　武陽商會二十一日開會發給勸業會奬憑奬牌並工業奬進會文憑報告平糶情形事畢商會選舉開票惲紳莘雲以年老告辭當由被選之議董公推錢紳琳叔爲總理于紳定一爲坐辦王紳子鈞爲會計庶務時已鐘鳴九句矣 
[咨請保護赴部註册各商店廣東]  
　　粤督准農工商部咨開本部奏定公司註册章程内載凡商人經營貿易無論何項公司一經註册即可享一體保護之利益等語兹查有廣東興華養蜜有限公司永昌成車絲有限公司遵章到部呈請註册業經本部核准註册給照在案相應咨行貴督飭屬妥爲保護等因堅帥奉文後當卽札飭所屬一體遵照 
雜記 
[公舉莊董尚須查覆耶松江]  
　　松江東門外華陽莊董半年以來乏人接手每遇地方公事縣吏持空白照會無從投遞而一般喜事之徒輒乘間武斷近因年關伊邇該處士商爲保持公安起見公推褚上舍某爲莊董即由代表某生等公呈華亭縣請給照會業經趙令批飭鹽鐵吕蕩地藏三莊董查覆該處士商咸謂同一照會何濫于前而吝於後且本地多數之公民不憑而獨憑局外少數之三董眞不可思議云 
[畢業生抑何刁抗至此乎廣西]  
　　桂林巡警敎練所畢業生陽朔人蘇某前被福棠街石萬和館以該生先後共欠酒食銀四十餘毫呈訴臨桂初級　判廳當經判决飭令賠償所有訟費應照章歸敗訴人全額負担由承發吏前往追繳詎該生異常刁蠻并欲奉廳吏以老拳該吏無法祗得帶廳審訊隨發交看守所及至所門口又出不遜之言大駡不巳所官見其刁横太甚照所章加以鎖鍊入獨居舍刻已歸刑事案件由初檢廳起訴矣 
[鄕民竟有父子聚麀者廣西]  
　　鬱林旺齊街某甲及其子某乙平日行爲久爲鄕里所不齒日前乙竟乘侄外出於夜後潛入姪婦之室圖姦婦大呼有賊家人紛集乙乃羞匿牀下隨被綑綁次日經投族中耆紳惟甲年最老即云此子該誅乙妻前固被甲污者因罵之曰大家都是一流何厚已而薄子耶甲大漸而退衆亦匿笑不置遂罰出族三年始行了事云 
[不意粤紳今亦禁米出口矣廣東]  
　　粤省十善堂禀請張督文云粤向缺米頻年災異更少蓋藏近旬日間米價飛騰比之平糶時尤爲昻貴來春正月蕪湖禁運亦一原因而各處奸商私運粤米出洋米巿恐慌實由於此查奸販私運俱由鄕運出省佛轉往香山石岐及由東莞增城逕運出口爲最多次則由省河及江門河口各岸附寄輪船運出近益肆行無忌伏乞憲恩迅賜出示嚴禁並札行水陸嚴緝充公究辦以維民食 
[不圖增帥乃得此于粤民也廣東]  
　　增將軍奉旨召見定期二十日九點鐘駕寳璧兵輪啟節北上紳商各界以增將軍奏請禁賭福我粤人日昨九善堂曁七十二行商人集議於廣州總商會决議聯同各界在天字馬頭送行現己趕架棚廠云 
[清談]  
歲晚暮忙 
冬日一歲之餘。藏焉息焉。詩所以詠優悠卒歲也。而歲晚暮閒之說。亦爲文言所通用。某甲偶言及此。或駁之曰。惡是何言。子不見紛紛擾擾。人奔走於路途。爲過。年計者。足不停跋乎。由是觀之。則又何歲晚。暮間之可說也。甲曰。然則奈何或曰是當名之爲歲晚暮忙。 
[年近歲早]  
或爲是語。甲更欲有言。或止之曰。子尚欲有言乎。方今年近歲晚。吾與子當非得閒者。何暇在此作笑譚乎。盍歸休。母混乃公爲。甲曰。吾欲無言。然子爲此說。吾又不得不言。子自以爲通人。字字皆有着落。今年近歲晚一言。吾則甚覺晚字落不着矣。夫今年與來歲相近。與晚歲相近。抑與早歲相近耶。如子云云。則亦當有年近歲早爲是也。或曰。此說未的。年歲二字。安可指定。年爲今年。歲爲來歲。年與歲均指爲今年今歲。獨不可乎。然則吾所言之年近歲晚。謂今年與今之歲晚相近。亦未始不可也。甲曰。吾不與子他論。子試言今已年晚乎。抑未年晚乎。或曰年晚矣甲曰。是則歲晚指定來歲言無疑矣。今已年晚。復謂與歲晚相近。豈通論。耶 
[雜俎]  
　　新勸業道之活歷史 
新簡某省勸業道胡某。係陜西榆林府之村學。究向以蒙館湖。口烟瘾極。大中八股舉人。適某方伯官陜西渭南令。有妻妹老大未適人。寄居姊所。由某方伯爲之主婚。遂嫁作胡婦。得此奥援荐八前西安將軍榮文忠公府敎讀文忠八政府胡遂得進士。點翰林。儼然成名矣。入詞林後。謟事趙舒翹。無所不至。戊戌年。宋伯魯李岳瑞之革職皆胡所陷。庚子年胡崇拜拳尤力。其宅中設壇以大師兄自命。因官未顯逹。外人不知之。其實趙所主張。皆胡所主張也。壬寅春以榮文忠之力。督學湖北。到任後。除需索供張外。一無所知。全由幕友主持。考某府經古塲。幕友擬題有五大洲字。樣胡詢五大洲是否。見諸金剛。經一時傳爲笑柄。蓋胡。每早必誦觀音經七遍。除經咒。外無學。問也凡考。試時笑柄百出。書不勝書。每考一栅。州縣所辦之極壞木器宫燈。盌盞。無不載之省城。以賤價出。售幾學署成一荒貨店。後因署右起火。呼巡警爲之搬運木器。巡警弗肯。胡大怒。升坐大堂　巡警於堂柱。以刀斫之。幾至激變。張文襄端力巳具摺欲劾　經梁。鼎芬調。停始了。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
[開平礦務有限公司廣告]  
本公司前在仁記路設立打灶分銷處蒙各行號舖户試用利便營業日臻發逹現在本公司欲更求推廣銷塲起見將一切打灶送煤自西十二月一號起均歸虹口有恆路十九號利昌煤號經理此後各行號舖户需用末煤及建造修理煤灶等事請逕向該經理處利昌煤號接洽可也不必再由本公司寫字房轉接至該經理處遵照本公司打灶章程辦理與本公司自辦時並無兩樣各行號舖户已逕由本公司改造煤灶者不得向别處買煤該經理處在虹口有恆路十九號利昌煤號電話一千三百九十二號 
[景綸廠改用銀碼廣告]  
本廠錦地衫及各種汗衫久蒙各界歡迎向章槪售洋碼年來銷流南洋各島南北各省每因風俗各異洋價不同殊不便於　貴客故於辛亥年元旦起一例改作上海規銀以歸劃一再近來棉花紗線綢布物料陡漲棉紗漲至二分餘前定之價不敷成本甚巨自新正起各貨略加數厘非敢圖利實爲保本起見各界諸君定蒙鑒諒 
[招租廣告]  
茲有小東門外十六舖鐵房子一所該屋如作棧房於堆存各貨旣穩且妥或開店舖亦屬咸宜凡欲租者請至盧家灣本公司帳房面議可也　法商電車公司具 
[奏辦湖北籤捐大副票頭彩六一萬元正月三十二十日開彩]  
額設四萬張定價大票七元副票一元此佈湖北籤捐總局白 
[匯票遺失]  
啓者敝號由周家口托郵政局寄申之信路途遇匪搶去信包敝信内統有周口益源祥向豐泰糖行黄澤菴兄臘月十八日收規元一千零九十二兩匯票一張又福新泰向鼎新糖行李小山兄明年正月底收規元二千二百十二兩票一張又明年二月廿五日收規元二千二百三十兩票一張又李全興向李小山兄明年二月底收規元三千三百四十五兩票一張又恆祥號向李小山兄明年正月廿五日收規元一千一百零六兩票一張共計匯票五張全爲遺失除在周口禀官存案並在各莊家掛過失票外今特登報聲明嗣後毋論中外人等拾得一槪作爲廢紙望　各寳莊號切勿收用　上海協成乾號告白 
[源利莊聲明]  
啓者小莊自被陳逸卿詎累疊受虧損以致擱淺迭蒙錢業董事調查人欠欠人各欵除過倒帳又將押産股票照時價約值核計受虧之數應由各股東認虧照墊所有席正記席立記名下四股照帳約虧按股墊出席縉記名下三股經錢業董事一　調停由伊親友子姪並錢業董事帮凑按三股墊齊席氏七股名分已盡惟陳陸兩東未曾續墊尚須催歸欠欵今照帳核算收付欵項大約七成抵補須俟陸續收下匀攤將來意外變端未能逆料至於收集帳欵並押欵股産隨時變價以及寄存匯豐期票股票産契等件均歸公存公付無論洋商票欵華商存欵公議照中西一律公攤决無偏袒以昭公允訂自即日起中外各欵先派付二成務請各存户隨帶禀摺至小莊收取餘俟續收續派所有隨時收下各欵均歸公存錢業董事永豐錢莊特此聲明 
[奏辦安徽全省鐵路勸股票五十六　五十二會正附票]  
新正月念四日在蕪湖總公司當衆開標特此廣告 
[奏辦湖北籤捐票五大彩電報]  
本月廿三日開第一百零九會　頭彩三萬八千五百八十號　二彩二萬九千八百九十四號又三萬三千七百六十二號　三彩二萬五千一百廿八號又三萬八千四百二十五號　四彩二萬五千一百六十九號又一萬零二百八十八號又二萬四千五百十三號　五彩二萬八千六百八十三號又二萬二千七百九十五號又二萬六千八百零四號 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[浙撫增韞奏中等工業學堂開辦情形摺]  
奏爲省城設立中等工業學堂撥欵開辦情形恭摺仰祈聖鑒事竊據署提學使郭則澐詳稱實業學堂疊奉部劄催辦浙省生絲綢緞素稱輸出大宗棉蔴産額亦屬豐富互巿以來出口之貨日益劣敗蓋因無學術以精研又無新頴之變化以致相形見絀銷路日衰若不急圖改良恐工商經濟將困敗而莫可救藥署司有鑒於此思從整頓實業敎育入手已非旦夕明知帑藏奇絀挹注無方然敎育不施實業無由發逹即社會生計永無充裕之時開源之策較勝節流生産有資略拯消費謹與議長議紳公同籌議於省城設中等工業學堂一所先開機械染織兩科現今中學畢業生人數尚少創設高等學校則招生爲難且高等畢業生非大工廠不能羅致即能組織大工廠亦少數人之利益不能溥及中等工業招取高等小學畢業生人數較多易於招集畢業之後已具擔任小工廠之能力逐漸擴充可由小工廠而成大工廠小工廠資本不多易於溥及染織一科用以改良絲綢棉布而各種工業皆不能離乎機械此中等工業學堂急宜籌設之本指也查工校屋舍首宜寛敞又必設引擎鍋鑪等項以利機器之用城内舊有報國寺銅元局基址前爲勸業道詳請撥辦商品陳利所因地僻改移他處該局引擎鍋鑪尚可修理應用且測繪學堂不久併入陸軍小學工塲校舍兼而有之餘地甚多他年雖擴至十數科升改學堂爲高等亦屬綽有裕餘開辦之始添築講堂修繕工廠及整理機械等約需銀五千兩購染織科用機械約銀五千兩添機械科機器約銀二千兩購理化器具約銀千兩購書籍圖畫約銀千兩添日用器具約銀千兩共計開辦費銀一萬五千兩其常年經費每班學生五十人之敎習束修及實習損耗每年銀三千兩兩科年共銀六千兩三年級辦齊共需銀一萬八千兩辦事人等薪工雜用每年約銀四千兩共計銀二萬二千兩迭經核實籌計委屬無可再節此中等工業學堂先行籌設兩科之大槪也署司接任伊始詳察省城敎育雖已粗具規模而急宜擴充者莫如工業學堂用敢徴集衆議縷晰上陳抑署司更有請者工業學堂畢業生其造詣用備工廠中技師技手之選而直接操作者則織工也織工不良雖配合至精難收成效擬俟工業學堂成立後即於該學堂内籌設附屬工藝廠一所敎育貧民子弟造就織工庶梁棟榱題各適其用請飭藩司如數籌撥追加宣統三年預算並先予奏請立案俾得尅期開辦等情前來臣覆查無異除飭藩司籌撥辦理外理合恭摺具奏伏乞皇上聖鑒訓示謹奏宣統二年十二月十二日奉硃批該部知道欽此 
[又奏創辦高等醫學堂摺]  
奏爲創辦省城高等醫學堂擬訂科目章程先請立案恭摺仰祈聖鑒事竊據署提學使郭則澐詳稱醫學一途義藴精深非有實地之練習不足以詡專家非有新法之會通不足以衞生命吾國醫書若黄帝内經神農本草詞意古奥難以卒讀迨漢張仲景出發揮要旨著傷寒金匱二篇其於氣化之原陰陽之理洞明透闢卓爲醫宗李唐而後千金外台等作互有發明降至宋元若東垣河間子和丹溪諸家雖純雜叅半而論其造詣亦均有獨造之處誠以醫也者極其功用能彌造物之缺陷進斯世於和平而非可苟焉爲之者也乃自醫學日晦一知半解之徒略涉方書即懸壺問世稍試刀圭輒關生命此文明進步之憂矣查日本當幕府時代世之習醫者皆宗漢法維新而後一變宗旨療治之法遂舍漢而學西醫院學堂星羅棋布大抵中醫之長在理論西醫之長在實騐自亞力山大人得割騐之法後發明新理層出不窮爲証脈以表聽肺以筒皆事事徴實不陷空虚之弊吾國今日即醫學昌明尚宜取彼之長補我之短况醫道不振至於此極乎是欲圖社會之幸福謀民生之健康必以設醫學堂爲要政上年前提學使支恒榮即議創辦省城高等醫學堂又由前署提學使袁嘉榖於本年編制豫算案内核定開辦費銀五萬元詳准在案當於學務公所常會期内會同議長議紳悉心籌議仿照德國醫學制度並參以東西各國成法訂定科目章程開摺呈請奏咨立案前來臣覆查無異除飭藩司將開辦費撥解備用並將章程分咨查照外理合恭摺具陳伏乞皇上聖鑒訓示謹奏宣統二年十二月十二日奉硃批該部知道欽此本埠新聞 
[警道札發限制巡官告退章程]  
　　江蘇巡警道汪觀察昨札一路分避德正巡官云照得滬南向章凡本學堂畢業學生派區當差以兩年爲服務期滿兹查民政部編定限制卒業巡官長警告退斥革章程限制期限均經分别詳定現值改章伊始自應遵照部章以歸一致合行抄章札發札到該正巡官即便轉飭各副巡官迅即抄錄宣佈諭飭各官長警等一體凛遵毌違（章程如下）第一條卒業之巡官長警如無故揑詞呈請告退及因事斥革者分别爲如左之懲罰（一）巡官繳學費銀三十五兩（二）巡長繳學費銀二十五兩（三）巡警繳學費銀十五兩第二條如上條所規定除即時勒令呈繳銀兩外仍追繳文憑第三條應補繳學費之巡官長警如未繳清銀兩不准離差其無力呈繳者按照銀數酌量罰工第四條卒業之巡官長警當差在三年以上者應隨文聲明酌核辦理惟巡警以卒業任差之日起算巡官巡長以拔升之日起算 
第五條呈請告退之卒業巡官長警如未奉批准擅自離差者加重處罰第六條暫行開差之卒業巡官長警以三個月爲限限滿卽行開除 
第七條卒業之巡官長警如因違章外出不歸被革後累傳不到者以十日爲限逾限加重處罰第八條以上第六第七兩條所規定招募備補之巡官長警亦通用之 
[游巡官整頓渡船]  
　　浦東總巡游巡官昨出示諭云照得渡船向章收資五文大船載客以二十人爲度小船以十五人爲度一遇風險潮急大船减載十五人小船减載十人原以重人命而防危害又令各船編列號碼以便稽查歷經各前委示辦在案乃近來各船戸抗不遵示任意婪索勒加渡資一經控發輒行逃避每遇風險潮急從不减載並且所載之數溢於所定之數號碼脫落亦不修復希圖詭溷貪利忘害漫無天良 
 
 

Page 19

 
 
若不重加整頓殊非保衛治安資民利涉之道合再嚴申禁令以後渡資一項如有照定章五文願意多給者姑准照收其有自行勒索凌辱搭客遇風險潮急不顧人生命攬載多裝又復一人獨摇敢於弄險以迄號碼剥蝕不加修復使人無可辯認者一經本局查出或被人控告除將該管夫頭斥革外並將該船夫重責枷號船則充公以示懲儆勿再視爲具文 
[西探叅觀華獄]  
　　老閘捕房十號西探昨偕華探米順到縣禀請參觀新建男女内外兩監獄當奉田大令允准派令收發委員何二尹導往察視一週而返 
[陳智春不准保釋]  
　　方雲卿案内之嫌欵犯陳智春迭由屍屬上控札縣將陳訊押在案近陳忽央人禀縣保釋田大令以陳雖非正兇實與此案極有關係迭經屍屬控告有案未便遽釋昨己批斥不准 
[金案拖累已釋一個矣]  
　　榮記報關行主金琴孫暗殺一案迭誌前報昨由美捕房九號西探與華探目石金榮將查獲與金案似有關係之湖北人蔡文炳解請公共公堂復訊據供因案在押西牢時有一紹興人押犯深知全案情節並據該探等禀稱已至西牢内遍詢各犯均稱未談及此事德襄讞會同美郭副領事向蔡一再盤詰仍如前供中西官以蔡所供毫無証據判即開釋 
[糧道回杭]  
　　浙江糧道曲觀察江晏日前來滬駐節浙江海運局内兹聞曲觀察業將各屬運米驗看完畢己於今日午前十時啓程返省矣 
[循列禁賭之文告]  
　　浦東總巡游巡官昨日發出禁賭六言告示云照得歲聿云暮轉瞬即是新年一般無賴之徒又必相率賭錢或則闘牌擲骰或則壓寳摇攤種種皆干例禁抑且有害治安如謂新正無事儘可清閑幾天何必自取罪戻有犯斷難姑寛一經查拿究辦後悔已無及焉用特諄諄誥誡勿謂言之不先 
[城内]  
濫吹警笛○前晚十二點鐘時城内倒川弄有陳植薇者在弄内狂吹警笛經站崗巡士聞警赶視詢稱被匪搶失洋二百元該匪現已逃去故吹警笛該巡士即將陳帶至西四區禀明楊副巡官當卽升訊據陳供年十八歲在弄内被人搶去洋二百元並戳傷腿際巡官詰以洋自何來陳供内鈔票洋一百元係新劇塲邱速生所付尚有鈔票現洋各五十元係陳海如所付巡官又問旣已戳傷腿上須有傷痕命脫衣檢看皮肉並無傷損巡官大怒命將陳收押候核旋又派人往新劇塲查得邱連生並未付洋陳海如亦無其人當經回禀巡官判將陳植薇移送一路分局究辦 
掉騙金飾○昨日下午三時有擲包匪徒何家生串同身穿羔皮馬褂之某甲同至大東門内裘天寳銀樓謊稱購兌金飾乘間换去金押變大小二支金戒一只計值洋一百十二元四角當經該店察破立將何交與站崗巡士扭至一路分局經德正巡官飭令看管候訊明着交同黨訊追 
原告作梗○本縣自新所押犯潘其祥杜阿毛兩犯屢次投禀求保未准現奉上峯札飭從寛保釋田大令奉文後正欲提案省釋旋據原告投禀如果將潘等釋出勢必受累無窮求請作主大令遂着潘杜二人還押再行核辦 
節釋押犯○本縣田大令現以年關在即押所人犯自應酌予從寛訊理特於昨晚命將情節較輕之錢債案四起分别提訊略詰數語均判從寛交保以示體恤 
道批四則○范翔禀批仰上海縣遵照前批錄供核議覆奪毋遲金儒純禀批仰會審官寳令即遵前批辦理具報毋任玩延切切仁和申莊經理吳紫廷禀批仰會審官迅速彚案嚴行追繳原禀帳單一併抄發 
汪毛氏禀批張老二一犯迭經批廨妥商領事解縣訊辦據稱已解江都仰上海縣迅即移提到案分别質訊究擬具報毋違 
[南巿]  
醫院停診○滬南上海醫院中醫吳觀濤於昨日起暫行停診度歲惟西法醫士仍照常註診聞明年正月十二日爲中醫開診期確係縱火○西門外仁慶里蘇州人戴子卿保險起火一節經紀昨報兹悉戴子卿及戴寡嫂金氏由西區移解至工程局後昨經陳裁判提訊戴不認縱火經裁判官再三駁詰始供認實因失業無聊出此下策尚求恩典金氏供與戴相同陳裁判以此風斷不可長判戴戒責三百下發押改過局五年金氏責一百下發押善堂一年油婁等物存候銷燬 
債案兩起○巳閉元餘米行執事沈熙臣控曹翔卿前將南邑田産四百畝推抵莊欵銀三千兩日久不理被催甚急求請追還經陳裁判訊供推諉判交保出外赶緊理處 
又滬北已閉協大莊執事連師堃控住居南巿在法界開設順興牛肉莊之陳嘉猷虧欠銀三千餘兩延不理處請追亦經陳裁判審訊判陳嘉猷著交的保限年内先繳銀三百兩餘限明年正月至四月止月繳銀五百五十兩 
短交子花○公益轉運公司配船人倪耕堂控駁船戸謝阿土謝阿美兄弟承裝禮相洋子花三百包詎竟短交三百六十餘斤向論不睬現該洋行追賠洋四百餘元求請嚴追經渴裁判審訊兩謝俱供認賠惟求恩斷判阿美留候理處阿土交保料理 
[閘北]  
焚斃免驗○閘北梅園鄕民周士南家失火其媳侯氏破焚斃命一節已誌昨報前日下午已將氏之屍體在火場内扒出西路分局黄正巡官諭　十一圖地保報縣請驗旋由屍屬縣求請免驗大令准之 
可憐焦士○新閘樞北東浜烏鎭路江北人某姓家草屋内前晚六時半因晚炊遺火突兆回祿迨消防隊聞警往救已付之一炬惟剩焦土矣 
忽又狡賴○四路四區巡邏巡士前晚在鐵路西首查獲王篤根朱阿二楊福金狗等四人並皮棉衣服銅鑪等物一併拘局當由副巡宫訊問據金狗供認由南翔竊來昨移分局經黄正巡官訊供狡賴判分别遠押候查再核 
反面無情○寡婦周史氏先與木匠吳學勤姘識嗣由其戚周貴及陳兆祥爲媒令吳出洋六十餘元娶氏爲妻詎該氏前日忽投四路二區控吳逼醮昨由龔副巡官將一千人移送分局經黄正巡官質訊一過判吳具結不准再與該氏往來所耗之洋着吳自向周陳二人索還了案 
[英租界]  
拐匪訊實○拐匪張小和子與同黨王老頭子串拐陳謝氏之五歲女孩小喜子由探將張獲解公堂訊押在案昨日復由捕房將張解廨訊實判押西牢三年仍飭差探緝提在逃之王老頭子到案訊辦 
安插女孩○女孩周巧雲梅順寳均因不辨路徑由捕送留公廨昨由官媒將兩女送請公堂盤詰周女供稱年十四歲江北人住居閘北華界梅順寳供年十一歲無錫人父巴去世隨毌來滬於中途失散奉判周女送閘北四路一區　局就近傳其父母認領梅順寳着送機流所留候懸牌招領 
逃妻領回○婦人楊徐氏因背夫私逃經探查獲昨日將氏解奉公堂訊明判氏父其夫領回管束 
紛追欠欵○源吉莊控傳樵舟不理往來銀九百餘兩又九章綢莊控李毓華不理貨欵兩案昨日由探將李傳案奉判過堂候訊以傅未到諭飭再傳 
 
 

Page 20

 
 
竊車到案○楊桂生馬阿二與啞子串竊華洋各商脚踏車銷贓於陳阿初陳莫境處日昨由探李星福赴杭州將各人一併移提來滬昨解公堂請究各原告均投案求追奉判楊等均還押捕房侯禮拜四再訊 
尚須還押○姚金玉控許金江即張金江與楊姓老婦串拐學徒周阿西已由探將張與楊婦一併查獲昨解公堂復訊奉判仍還押候究 
串騙西衣○泰興西衣店夥王某控朱阿有串黨向該店選購西衣囑送至三馬路一號洋房内取洋詎　即將衣交與同黨逃逸等情昨日由探將朱獲解公堂訊實判押西牢一年如能將同黨及衣交出准予隨時酌减押期 
私售燈吃○山東路二十九號門牌藍木林與同居顧浩正王寳卿及蕪湖路月桂里二十三號小客棧主婦劉吳氏均私設烟揭售烟違章昨由包探將藍等三人並氏弟吳福寳併傳到廨訊明奉判吳罰洋十五元藍等各罰洋二十元一併充公烟具銷燬並着將兩處房屋發封 
已從輕减○四馬路叙商樓番菜館主凌榮祥即林永祥又名小林因騙喬徽純之母喬徐氏運動官場費銀五百兩由廨訊實判押西牢一年期滿逐出租界在案兹林延佑尼千帮辦費信惇律師以原告所控不實函請西官飭知捕房於前日午後將林解請公堂復訊費律師力辯林係破誣聲請從寛寳讞員商之英康副領事判林改押九月仍着帶回西牢禁錮限理墊欵○唐寳和控啓昌印字館經理邱春來担保文逹羅洋行已歇買辦戴登吉墊欵洋五百餘元不理一案前日晚堂奉德襄讞提訊唐投案求追訊之邱供因數目不符故求理清奉判邱交保限十天邀戴自向原告清理 
騙貨還銀○仁記路五號洋人控孫廣泰張勤齋吳明德用假票騙取電線器具一案前日午後由廨復訊屬實奉判孫張一併押繳銀二百兩吳從寛開釋 
私質衣箱○唐成章控寡媳唐俞氏串同其母俞王氏私質衣箱前日午後由廨復訊據俞王氏供稱實因伊女患病延醫無資故暫付質官以氏不應擅取私　判押女所三天唐俞氏交其翁領回完案 
控追債項○王司徒控費盛茂費盛來弟兄不還借洋二百零三元一案前日晚堂由廨提訊官以費盛茂未到判費盛來押候其兄到案再核 
吞用水脚英商太古洋行控吳渭川吞用水脚銀兩前日午後由廨復訊原告延律師哈華托上堂聲請追究並據見証魏炳卿陳旭齋上堂証明吳舞弊各節訊之吳延穆安素律師上堂辯護寳讞員核供會商英康副領事判吳押候驗明簿據提單再行會訊核奪 
不理欠欵○德商福來德洋行控章明甫張雲卿等不理欠銀二千五百兩一案前日午後由廨會訊原告投求究追訊之張供求寛限料理孫襄讞會商德師副領事以章等未到判張交二千五百兩人銀並保章之保人婦增榮着押候交章到案再核 
[美租界]  
焚斃兩命○前晚北四川路北阿才食爾司路八號西人家廚房樓上忽然起火焚燬樓面一間有侍者廚司各一人焚斃在内該西人昨報捕房飭傳地保查明核奪 
欠租發封○華記路九十五號岳顧氏因欠房租五個月被房東高易洋行控經公廨昨飭差探前往發封 
拆姘口角○陳桂卿昨與姘婦張氏在途拆姘口角扭毆衣服均被撕破由捕併送捕房捕頭以事涉曖昧斥不准理 
拐失女孩○王張氏住天潼路一百五十四號昨報捕房云前日被匪拐失十一歲女孩一口名小美雲請爲查緝捕頭准之 
偷竊大衣○李平山昨竊崑山路十六號洋人家大衣等物當被事主拘獲送交捕房押候核辦 
[法租界]  
查辦失火○鄭家木橋豐記桂圓店失愼一事已誌前報昨經捕房將該店主夥拘解公廨審問惟店夥顧鳴臯供明實係店主放火質之餘人拘不承認聶司馬以顧等供詞各執判一併還　候再查辦 
攔路剥衣○陸子雲昨投公廨控稱前日在途被沈福生持刀紏黨攔住剥去衣服求究聶司馬得供判押候補提同當到案再究拖欠房租○高慶臣因欠房租七月計洋廿九元四角經收租人許開琪向索無着禀由公堂提案判交保限三天料理 
控究拐孩○朱文奎控袁陳氏姘夫姚阿大拐匿小孩一案昨由捕房將姚緝獲解訊朱偕見証揚毛氏投　請究姚堅不承認判押候查明核辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院審查南漕改折案報告書]  
議長公鑒本股於十一月日開特任股員會審查南漕改折一案當經討論原議及參考近來關於漕務之卷宗知江浙兩省之受害已甚實有不能不改折之勢謹爲詳晰言之一辦漕之州縣賠累難支也查江浙兩省漕運自光緒二十七年後江蘇准運漕六十萬石浙江准運漕四十萬石責成辦漕各州縣每年分起上兌於是每一州縣所辦之漕少者一二萬石少則數千石著爲常額顧徴解之數有定而民間本折兼完聽其自便邇來米價騰貴業戸完折居多於是州縣勢必以完折之錢買米代解折價每年一定而米價漲落不時是以州縣地位而行負販職務兼含有賭博性質者也蓋折價高於米價則可以坐獲盈餘折價低於米價則不免大受賠累顧賭博之負十九而州縣之賠累亦嘗十九蓋近數年來米價有長無落而定折時勢又不能預爲浮價以防虧墊故賠累之害常居多數是以辦糧州縣相率視爲畏途掛牌者延不到任到任者力求缷事雖大吏深鑒其苦哀而國家無術以善後長此紛擾成何政體此應改折者一也一辦漕州縣之各地方受害孔多也州縣爲親民之官籌辦憲政百事待理而顧責任以辦漕坐令必居賠累之地則勢必終日皇皇方寸已亂雖欲治理民事其道無由故江浙近日吏治之壞無過於是憲政進行坐是頓阻而尤其甚者州縣以賠累之故侵漁公欵濫收雜稅失之於公家而取償於人民奸僞百出往往而然賠害地方將何底止此應改折者又一也一國家之正供虧損甚鉅也夫爲州縣而使之致富誠屬非法抑爲州縣而必令毁家亦太不情矧漕運賠累之數動輒數萬金中戸以下雖毁家不足以償負勢無如何則必移借地丁暫爲彌補而此移借之欵始終無着挖肉醫瘡仍在公家故江浙州縣欠解之數邇年以來幾於無地無人不見之於札牘雖革職查抄時有所聞而宦囊一空何從追交設無漕運之累斷不至此此應改折者又一也論其事實之害業已彰彰如是而至於稅則之原理世界文明則不宜復徴物品情勢之變遷則東南地畝多半改種桑棉而尤以漕運責之江浙不覈甚矣雖然持改折困難之稅者猶必有二說於此一則官旅俸餉之問題也一則京師倉儲之問題也是誠不可不慮今特擬辦法數條以善其後（未完） 
小說 
[軍情小說湘纍怨（七三）]  
到了那裡只見那班兵士。還都齊齊整整的站在那裡。趙管帶一聲令下。叫那班軍士放起火來。那班軍士聽了。面面相看。不知是什麽意思。却又不敢違抝。只得大家尋了些引火的東西。堆積在前後兩個門口。點着了火。一霎時那火勢就轟轟烈烈的延燒起來。剛這幾天的西風甚緊。吹得那火勢拉拉雜雜的。東西穿撲。上下飛騰。一片的。火光。烘霞絢錦。照得。半天裡都是紅影影的。那班左近的居民。見趙管帶放火燒房。心上雖然都有些忿忿但是。湖南那邊的百姓。風俗雖是强悍。却一個個都有。怕官的性質。大家都不敢多問。憑署那火燒一個盡情盡興。一時間早把這幾進房屋燒掉了一大半。連後面的一進堆放什物的矮屋。都燒著了。趙管帶騎著馬。四面梭巡。到後面一帶短墻的地方。忽然見有一個人。冒烟突。火的。從裡面亂撞出來。一直撞到趙管帶馬前趙管帶喝一。聲快些拿下。早擁過一班如狼似虎。的軍士。把那撞出來的人。緊緊的揪。住直把他。帶到趙管帶馬前跪下。那人跪　在地上。只是叩頭。趙管帶問他呌什麽名字。起先藏匿在什麽地方。爲什麽方才這樣的搜尋。都搜不出來。那人起先還不肯說。只是隨口支吾支吾得趙管帶性發起來。叫兵士扯下去打。那人聽得要打。料想抵賴不過。只得實說自己的名字。叫朱玉山。這所房屋裡面。有一個地穴。以前是躱在地穴裡面的。如今被熱氣薰來。地穴裡。面熱得存身不住。只得舍命撞出來。趙管帶聽了。便問他地穴裡面窩藏的是些什麽東西。那人直說是軍器旗幟。姓楊的得了風聲。知道要拿他。 
便先自逃到江西萍鄕縣去。這個地方却呌他在此看守。趙管帶細細的問了一回立刻指揮軍士。撲滅餘火。帶著方牙撞出來的人。呌他帶路。一直走進地穴。仔仔細細的搜查一番。查出許多軍器。却只是刀鎗劍戟。沒有一枝洋槍。一粒鎗彈。又有許多黑布短衣。前後都釘着月光布上面寫着革命軍的三個字。更有無數的大旗。旗上都寫着總統湖廣江西等處革命全軍李的幾個字兒。又有許多革命前軍革命左軍革命中軍的旗號。又有許多崔字的旗號。趙管帶細細的搜看一會。把地穴裡頭的東西。一古腦兒都帶了出來。連這個。朱玉山。都帶到王大老爺衙門裡面把一切情形都和王大老爺說了。 
國外新聞 
[塔孚脫巴拉瑪河之中立談]  
　　二十三日倫敦電云據鈕約電稱塔孚脫總統在紐約配恩雪爾凡利亞會演說論及所議萬國結約使巴拉瑪運河作爲中立之地一事塔君問曰吾人縻費金洋五百兆圓爲使國防稍得安稳其可退讓運河軍用價值之半而令謀遜吾人之國享其利乎同日紐約電云塔孚脫總統在此演說謂美與英國於一千九百年所訂之約今將修改以便妥定美國築造巴拉瑪連河砲台之權總統曰吾人實爲運河中立之擔保人然無砲台以保之何能逹中立之目的乎各國縱結中立之約與吾美人無益而有危築造砲台之經費共需金洋十二兆圓僅值連河價值百分之二其保險之費可謂廉矣 
 
 

Page 27

 
 
[士國外務部大臣宣言]  
　　二十三日倫敦電云據君士坦丁電稱内閣總理大臣在國會宣言答告議員質問俄德兩君會於巴斯丹姆問題據稱英土邦交極形輯睦故可斷言土耳其在波斯灣之利益不致受損又謂駐土德國大使近有明文解釋土耳其對於德俄新約之恐慌數日之前復發追加之文以安土人之心該使不認英德謀結巴格台特鐵路條約一事據稱德國將與土國爲之云 
[駐華日使回抵東京]  
　　廿三日東京電云德國駐日大臣末姆男爵及日本駐華公使伊集院男爵均於今晨行抵東京（以上譯字林報） 
[　　二十四日倫敦電云據君士坦丁電稱近接化台逹消息亂黨統兵員雅雅之軍共有六萬之衆化台逹與薩那（愛爾伊門首府）之交通己斷薩那之戍軍現嚴守其地以候援軍之抵 
[法國外務大臣之謹愼]  
　　二十三日柏林電云法國外務部大臣闢匈君以公文咨告駐紥各外國之大使戒令不得發端討論荷蘭築造砲台問題 
[俄國陸軍大臣將游遠東]  
　　二十三日柏林電云俄國陸軍部大臣不日將出游遠東考察一切（以上譯文匯報） 
來函 
謹啓者今年宜荆折漕櫃價每元照巿抑七十文現漕米每石該完七元左右（宜應收漕四萬餘石荆應收漕三萬餘）合計抑勒折漕贏餘洋數三萬餘元敝邑屢次水災民窮財盡何堪經此朘削刻各地暴動均由此等掊克釀成深恐接踵於後請即登入來函以儆將來則敝邑幸甚即頌撰安朱輪具 
振務 
[皖振要電彚錄]  
查振大臣馮夢帥來電製造局張觀察宿撥三萬靈二萬已交劉柳速爲查放皖南災需兼顧性如現在何處請轉囑帶欵前往籌撫勿延巳電南京叚少翁照撥矣煦寒 
劉蘭階太守來電叚少滄觀察轉張　翁鑒删電敬悉宿靈兩處夢帥共撥五萬渦蒙各二萬委李令道謙立渦張倅錦文辦蒙由芬總理臨淮無銅元換後有欵以在寗換鈔解臨方妥芬號雲轉晋 
張弢樓觀察致馮夢帥電徐州探呈馮欽憲鈞鑒接劉紳芬電宿州幼孩亡慘不忍覩現有周紳捐资倡設留養所義振撥助洋三千男女兼收分養爲日甚長集資有限乞籌協助云云查設留養所免賣男鬻女之慘洵爲善舉擬乞鈞籌可否酌撥若干專助斯舉尤感慈祥珩禀號 
又致皖撫朱經帥電安慶撫憲鈞鑒災區糧貴前懇飭振撫局及地方招商辦理平糶已蒙復電允准惟皖北災區糧價翔貴運道艱阻商販稀少擬援滬寗歷年平糶辦法請印發免厘稅空白護照札發排遞災區各屬每屬五十張每照以百石爲限飭遴選妥實紳商給照就近販運米麥雜糧平價出糶以廣招徠而濟民食目前拯災非此不能救急務懇憲恩飭屬速辦無任叩懇士珩禀 
華洋義振會會上北京盛宫保電北京盛宫保鈞鑒巧電諒鑒華洋義振會皖振幸惲道毓齡尹丞允諧壽借洋十萬元江振由段道書雲壽借銀四萬三千四百兩始得開放急振災區糧價奇昻春振非散糧不可求宫保設法借墊即當從事購糧俾敎士會紳放手爲之報告旣多洋欵必鉅借欵即先行拔還内午成效早邀洞鑒伏候電示開森敦和叩馬 
又致渦陽蕭大令電鳳陽振撫局轉渦陽蕭大令鑒庚電計逹尹　翁電裕皖匯上洋三萬元諒已匯到如費格生未到渦乞逕交天主敎士聶思聰具領會同牛紳散放急振乞電復福沈馬 
又致蒙城于大令電鳳陽振撫局轉蒙城于大令鑒庚電計逹尹夔翁匯上洋五萬元諒已匯到乞速撥父懷遠敎士羅炳生曁駐蒙天主敎士到司鐸具領曾同蔶紳散放急振乞電復福沈馬 
北京盛宫保來電沈仲禮福開森諸君皖振得十萬徐振得四萬三甚感馮大臣來電災區盻糧甚急弟已籌墊百萬尚須籌欵赴奉購糧開春趕連勢難再墊貴會能發電多捐麵粉更感奉省鼠疫流行將入關宣碼 
又頴上縣來電華洋義賑會鑒敝處水灾連年十餘萬戸饑民垂斃望救情迫官欵甚微難以活命乞惠賜巨欵以保餘生署頴上縣孫世楷同紳學界叩印 
 
 
 
] 

Page 28

 
 
[好立克麥精牛乳]  
最補飲料無上食品　經理處上海仁記路二號文達羅洋行 
本公司所製之麥精牛乳久已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
[内外痔瘡連根脫落]  
必須認明○京都天寳齋○始創珍珠人參蘆八寳消痔散此散獨重珍珠熊膽人參蘆專治一切惡痔搽之立刻止痛消患平復無形不效還洋 
凡患痔瘡之症雖由風濕燥熱四氣受傷所致實由肝脾腎三經虚損而成日久則生管成漏破孔穿腸膿血淋漓痛癢難忍本齋不惜工本修合家藏秘方以真正珍珠熊膽人參蘆爲主佐以舒肝健脾補腎行氣固本培元等妙品爲丸專治一切内外痔瘡服之立刻止痛消管生肌四圍連根脫落平復如常大便毫無艱苦最奇者愈後非但永不再發且喜身體强健飯量加增屢試屢驗凡醫藥不能見效但服此丸藥到病除眞化痔之仙丹也如症輕者二三盒重者一料絶根每盒二元每料六盒洋十元加外搽珍珠熊膽八寳化痔散每瓶二元▲如散丸並用效驗愈速雖十年念年之惡痔可一敷立刻止痛切勿輕視▲遠埠函購郵政妥速信力自給舖分上海二馬路西鼎新里京都天寳齋啓 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
