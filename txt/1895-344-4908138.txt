# 1895 - 344 - 4908138

 

Page 1

 
 
[新印各書藉發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國濱義碼洋一元五角○駁案彙編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫秦碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彙碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中論症無微不燭有美畢臻本局前出之書蒙識者爭購幾同帋貴洛陽今仍以新鑄鉛字續印行列井然紙色潔凈盛以錦套每部四十本仍售實洋五元五角卽日出書有欲探索枕秘者請移玉至三馬路申報舘帳房及申昌書室各書坊外埠則向申昌書室售報處購取爲　 
[論惜字之義]  
　　天地間之物無一而不當惜者也人非五榖不生故人人皆知惜焉其他如空氣水火於人生亦大有關係不能頃刻離一日缺也則亦應惜者也一草一木昆蟲微物似與吾無甚相關然彼亦受天地之氣以生同在覆載之中而吾乃蹂躪而折損之是爲不仁故亦在當惜之列總之天地間不生之物固無從而惜之卽現有之物而論其有益於人生有濟於世用者惜之必無疑義其無益於人無濟於世而實無害於人無損於世者亦當稍加惜焉方不失爲仁愛今世之人於五榖則多知愛惜雖婦人女子亦知不可抛棄以遭天譴而於五榖之外又有一惜焉其惜維何則曰字而已矣夫文字之用廣大莫名非數語所能盡舉凡聖人治天下之規模非文字不能考而知國家之政令教化非文字不能行於遠古今忠孝懿行非文字不能傳於世庶民愚惰昏蒙非文字不能開其智已往之事非文字不能載而不失一法之善一技之美非文字不能流布於世夫人賴五榖以生活實賴文字以利用人無五榖固不能生人無文字亦不能成世界世界旣不成其生遂微微則將絶矣世之惜字者其亦有知於此乎吾獨怪其所惜者小而不大又怪其所惜者狹而不廣也蓋惜有惜之道焉得其道而惜之則其惜也大而廣矣何以言之昔崑山顧亭林先生嘗言文之不可絶於天地之間者將以明道也紀政事也察民隱也樂道人之善也又曰必古人之所未必就後世之所不可無而後可著於書近世桐城方東樹先生所著書林揚觶亦嘗反覆論之纎悉靡遺雖然顧方兩先生所言之旨主於論文而不主於惜字余深有取焉者實因深得惜字之義也今世人乃反是意中並無論說也乃勉强敷衍連篇累牘多半陳言直等於無情之啼笑無病之呻吟令人閱之生厭悶之心或用私意著書立說逞其胸臆妄詆前賢揚已之名暴人之短而自矜爲名言高論或以管見螢燭之明井蛙之隅之智動輙評論事物不知是非之顚倒舛謬遺誤後生實匪淺鮮或其人本無卓卓可傳之事蹟又無倜儻不羣之才能及其殁也必作碑傳誌銘尊其人爲賢豪陳其事爲功績若在耆老之年必作壽序以諛之將有遠行必作贈言以送之一亭一沼必作記以讚美之或風雲月露祗毫吮墨而無關於性情涵養或剽摭前人之論說掩爲已作而行同於盜竊凡此之類皆文人之積習學士之風流實違孔子辭達而已之旨轉瞬之間等於煙雲之過眼而湮没無存其不惜字者大矣更有甚焉者造作閒書小說淫辭俚言遍布於里巷流行於閨閫少年子弟往往沈溺其中而流連忘返年輕婦女往往浸潤其中而失節喪名是直以古聖人制造之文字將以有益於人世者後人乃藉之以濟其害人之術其不惜字之罪更有大於此者乎其褻瀆字之罪又更有大於此者乎是故惜字之義富從不作無益於世道人心之文字更不作有害於人之閒書小說始奉顧先生之言爲圭臬方先生之言爲警惕作一文必求有益於人記一事必期核實不謬則其惜字也是爲眞惜其惜也必大而廣其惜字之功德必大而無量若於路隅廢棄之字紙見之必拾墻角張貼之招紙見而必揭日積月累則焚化而棄諸江河其意則甚美其事亦甚善似屬吾儕應爲非畢必不可見如未見棄如糞土而毫不加惜然而其心甚勞其惜甚小不免濟人於溱洧之智也余願天下人廣惜字之量知惜字之源余更願天下人推其惜字之心而惜其同類見人貧苦而無以自存者則賑濟之見人蹈患難而幾將不免者則拯救之寒者衣之飢者食之視吾力之所能爲者而無不爲則因惜字一端而推廣其仁心不亦善之大者乎 
[津電譯登]  
　　天津來電云北洋刻有連陞華順通州鎭東四輪船因被冰凌膠滯不能出口倘日内天時寒沍則須在此過冬矣 
[鳩江大火續述]  
　　本月十三日蕪湖電報局對面成衣店失愼延燒樓房十有餘幛火勢猖獗實爲近年來所未有前已略誌報端矣兹悉火實起於成衣店間壁之鷄鴨店因其六齡幼子素太嬌憨獨自在樓戲括洋火頑耍適樓面堆有柴薪登時濃烟烈燄破屋穿窓電局飭人往詢店主猶推爲間壁失愼以致一發莫可收拾俄卽延燒東鄰西舍及間鄰孫姓銅匠店該店兼售火油木炭樓面上下堆積幾千餘簍一經燃著火勢益猛不可當又値東北風如萬馬嘶鳴風助火勢火借風威不片刻已騰燒電報局間壁之襪子店缸窰店朱姓雜貨行並轉灣之某烟館蓋已燒至轉北之進寳街矣由是順風撲去又將對面之姚仁和木行轉角之鼎興隆海貨店又對面朝北之草屋數間轟轟烈烈如田單之火牛亂奔是時保衛營洋龍與驛前鋪土業公所河南永安局長街昇平百家兩鋪各民龍均爭先馳至各當一面汲水狂噴無如高樓櫛比對街合焚且多木炭洋油引火之物萬道飛泉長空倒注藐若杯水車薪因而下風之招商局保甲局米業公所及美國聖公會教堂俱岌岌可危中間民房店鋪尤聞不容髮更有已燃而復獲救者則莫如江夏里各巨宅蓋後進坐街與起火之鷄鴨店銅匠等店僅隔一墻火油木炭緊對轟燒是以樓窓門戶俱被燃著幸賴保衛營饒翼卿守戎親督勇丁將洋龍皮帶揷入井内執掌龍頭極力噴薄其時電報局臨街之樓窓百葉窓俱已燒墮西面之火更向壁窓猛竄饒守戎急從火道中躍上江夏里後之平房將銅匠店等後簷墻搖倒數丈卽帶洋龍從火道内汲水向電局遙噴雖衣袂燎燃亦不少退約歴兩點餘鐘各屋漸漸落架電局　得保全其西南北三路得精健營中哨兵丁挑水接濟與各民龍奮力堵禦亦得從　截止使祝融不得再越雷池一步時已鐘鳴六下璧月東昇月光與火光相照　 
 
 

Page 2

 
 
正可省却燈籠計自三點一刻起火至此救火龍夫與彈壓火塲之縣局文武各官俱力盡筋疲遂各就保甲總局憇息民龍則次第鳴凱而歸第銅匠店之炭堆固猶烈火高轟兼之風力狂煽火星飛舞保衛營洋龍因徇衆民之請獨自呼水困灌斯時井水汲乾水夫亦所剩無幾江夏里各居民乃高呼謂有擔水接濟者每擔給現錢三十文於是水源退而復湧夜間縣宰李大令巡查過此見餘火正颺乃飭驛前鋪洋龍重至與保衛營洋龍倂力澆灌直至天明始已是役也計焚電局對面之樓房九幢電局西首樓房六幢又進寳街二面樓房六幢合計爲屋幾有三四十間所喪貨物器皿尤不可數計電局與附近居民雖幸而保全失去物件亦復不少次日電局委員王直刺目覩被災者之慘酷復念本局之幸存乃慨解囊金每戶贈給英洋六元或四元俾暫蘇涸撤更以洋蚨廿元親至保衛營道謝犒賞救火之兵丁江夏里内許嚴二姓亦以洋蚨十尊奬賚該營勇丁此外保甲總巡鈕君殿三及附近各居亦多有以酒肉餽謝該營俱力辭再三謂救火乃敝營分内之事曷敢過勞重賜遂收其酒肉而璧返其資是誠武員中矯矯者矣當是夜炭堆火熾時曾有一火星被風吹落招商局之後樓哂臺封家十八姨暗中次噓竟將樓板燒穿甚巨幸人知覺急從江邊取水澆救得卽應手而滅否則星星之火能燒萬里不將被古人道着耶 
[潤州風雨]  
　　天久不雨菜畦麥隴咸有憔悴之色抱甕灌園之叟携鋤荷鍤之儔無不蹙額咨嗟鎭城地方官正擬設擅虔求雨澤乃二十日天氣融和宛似靑陽司令食力者披薄棉襖已足禦寒詎晚間斗室忽寒重裘不煖更魚四躍屋瓦窗紙震撼有聲知係北風颷舉推窗窺月暗淡無光萬疉黃雲作赭黑色飛馳不定俄而風力愈勁振鐸鳴條山呼谷應恍惚千軍萬馬旗鼓相當至詰旦塵土迷漫益難張眼江中浪湧如山浮家泛宅者流慄慄危懼傍岸而行有某划船傍泊蒜山口斯時風勢愈狂波浪愈大竞被激沈船中人盡行落水救生船急救起二人尙有一人已葬諸魚腹矣慘哉二十二日同雲密布峭寒刺骨雨師稅駕興高采烈痴龍嗩沬急若跳珠街衢低江處浮嘔聚散累萬盈千入夜又見點點滴滴檐瀑飛鳴至次日下午仍是頽雲密　小樓夜聽好似杏花時節想從此四野田疇旣沾旣足南東其畝咸相與雀忭驩騰矣 
[蕪米叢談]  
　　蕪湖米市開禁迄將月餘粤商購米運粤初不甚踴躍每日　貨　共三五千石運米輪船往來亦極稀疎以致各路到蕪消售之米囤滯河下大半委曲售去連呼折閱至本月二十左右米市始驟然起色唱籌過斛昕夕暄譁輪船亦星馳霧集進退如梭大約初因粤東消市疲滯近始興旺也蕪地米價因之亦日漸加漲計廬江麻秈近計一兩九或二兩孔鎭麻秈一兩九錢五六至二兩零三河占一兩七錢四五寗國府亦同此彷彿雍家鎭一兩四五錢香安一兩六七錢運漕一兩五錢八九方村一兩八錢零南陵一兩六錢至一兩七錢太平府一兩四錢五六至一兩五錢零此皆日内各路在蕪所消確價蓋蕪市交易皆按出處定價然果能選相加工做成上熟拈槳售時亦可不以地限之也所嫌目下價雖略漲而所售皆歸銀盤與内地行市祗用本洋大爲吃虧蓋近來本洋牌釐大漲每元　八錢八分自奇廿一日早市擡至八錢九分米販賣銀後勢必仍兌本洋携至内地故此次糴賤糶貴者幾無一人能獲蠅頭惟糯米近日閩粤及漢口市價甚好故粤帮收買外鄂商亦多裝運上駛聞蕪價約二兩或二兩一二錢裝去尙能得利也再糙米近日消塲亦大蓋閩粤各商運去自就機器春熟其利與販買熟米較有劃算是以糙米亦列於行市之中上等糙米約一兩六錢次則一兩五至一兩四錢又黄豆出口亦多目下市價一兩八錢起至二兩挂零亦握昇者獲利之一端也 
[白門官塲紀事]  
　　金陵訪事人云統領老湘營新授甘肅鞏泰階道李觀察光久代鐵字後營漢陽中軍遊擊章遊戎文彬均因關外防務解嚴整隊南旋前日抵寗赴督謁見香帥慰勞有加觀察等遜謝不敏逾刻興辭而出○江安督糧道馬植三觀察恩培前日禀知香帥因公赴蘇禀辭後遂排導出城由下關官碼頭改乘官舫鼓輪下駛○江蘇候補知縣洪明府恩培朱明府文炳曁葛二尹炳庚均奉督憲札委赴滬公幹刻已竣事由上海附官輪遄返寗省詣督轅禀到銷差○候補同知余司馬聨瀛奉憲札委湖北川鹽厘局司馬接札後隨詣督署叩謝禀辭○卸代督標仁字營盧管帶國泰義營張管帶學瑯智營劉管帶元成俱由天津遣散營勇取道回寍前晚入城赴督轅禀到○候補直隷州魏直刺恒奉藩憲札委附解西省前借協餉直刺於二十日詣轅禀辭就道○調補壽春鎭郭軍門寳昌前赴安慶駐節有日今因公回寍擬在省中小作勾留並在督轅請假兩天○總辦湖北鐵政鎗砲局藩觀察學租前奉香帥札委總辦江南製造局到差以來督造精勤上游奬許刻下因製造局改歸督辦軍務處辦理觀察另有差委因將該局公務交代淸楚詣轅銷差○銅山縣陶仲彝明府在銘因公來省刻以事竣禀辭遄返本行署贛榆縣典史姚二尹元吉因公他往途中聞訃得悉其封翁因病仙逝二尹接訃之下慟不自勝爰專丁赴省禀知丁父憂○統領果勝長勝軍忠信等營安徽皖南鎭李軍門占椿由皖來寍駕抵旱西門外官碼頭離舟登岸赴督署謁見香帥在花廳内叙坐面商要公茶能逾刻興辭而出僑寓城北仕宦行臺在省勾留數日昨晨始詣署禀辭返舟解維上駛遄皖南○臺灣潰亂以來劉軍舊部曁住臺防勇紛紛來滬半係籍隷湖南滬上官輪載運不及督憲另委江順輪船船主曹汝芳赴滬將散勇運送至岳州現已由岳回省趨詣督轅禀到銷差 
[蛻旌東下]  
　　昨接漢口訪事人函云前任湖南巡撫吳淸卿中丞交卸撫篆後卽順流而下本月十九日晨刻吉抵鄂江闔城文武恭迓如儀中丞立時排導進城專詣督轅拜會護督憲譚敬甫中丞並詣各司道處投刺黄昏時候呵殿遄回假黃鶴舘驛暫駐卽摩刻聞蜺旌已抵金陵矣 
[閩中試事]  
　　福州采訪友人云閩縣方大令侯官縣戚大令會同出示定期本月十三日開考文童先一日二大令親詣貢院三鼓時開門點名各童魚貫而入不下五千人至黎明始扃門命題閩縣已冠首題苟志於仁矣未冠不使不仁者通塲次題此謂唯仁人詩題賦得長松想風新雨細得松字侯官已冠首題然後知松未冠立衣敝縕袍章通塲次題古之賢士何獨不然詩題賦得繞郭烟嵐新雨後得嵐字十五晚發案二縣均取二千三百人左右閩縣案元孫毓驥侯官案元林師望旋示期十七日舉行初覆 
[增築江灘]  
　　蕪湖訪事人云米市開禁之後江口市房陡然三倍其値且有出重價而尙無屋可賃者是以日來有某洋行先出重資倩教堂就洋關北首江灘挑土塡築屋夜起造棧房不論其價只求其速此例一開聞沿江灘地業主均將克日雇工挑土塡築使馬頭外可增出甚地數十弓建造棧房賃與堆米獲利定操左劵按江灘卽江濵淺渚秋冬潮落始有其地塡築起造固屬有益商人然倘能再墊出數十丈並用挖泥機器將淺堵略爲盪决輪船抵埠卽可靠攏上岸與蕪地商務更將擴充十倍業主其有意乎 
[蕪湖雪景]  
　　今年未冬先雪旣雪復和煦如春郊外野桃花無端大放雲蒸霞蔚宛若劉阮之到天臺至本月旣望始寒雲慘淡密雨如絲廿一日寒威驟偪獸炭不温黃昏後推窓四望但見六出花飛纊紛飄舞不啻梨花萬片是夜重簾不捲雀尾香燒猶如露宿郵亭次日晨興雪雖早止寒沍愈冽滴水立刻成氷連閱三日奇冷異常街頭無袴公高聳鶴肩咸如蟲之號寒廿四日始晴光普放彼無衣無褐者又可借天公黄棉襖得過且過矣 
[觀風散卷]  
　　新任寍波府程稻村太守示期廿五日觀風前已錄報兹悉太守知縣考尙未竣事故不扃試給題散　限卽日繳卷今將題目照錄於下生員文題迨天之未陰雨徹彼桑土綢繆牖戶詩題安危須仗出羣才得才字五言八韵童生文題尙綱惡其文之著也故君子之道闇然詩題諸君何以答昇平得平字五言六韵 
 
 

Page 3

 
 
[華筵公祝]  
　　松海防劉司馬本年六旬壽誕昨日係嶽隆之辰本埠印委各員假滬北錢江會館肆筵設席公請司馬降臨主賓歡洽水陸畢陳頗極一時之盛 
[電示行期]  
　　昨報署蘇臬臺本任江寗鹽巡道胡芸臺觀察約昨晚可抵滬兹聞觀察來電定於初二日來申是以天后宮側行轅一切辦差人等均收拾以俟 
[祭酒來滬]  
　　前國子監祭酒陸鳳石殿撰現下内艱在籍守制昨日由蘇來申假寓滬北寳和里祝宅旋命駕進城拜會各當道經至縣署黄大令迎入花廳茗談良久而出 
[明府拜客]  
　　新任金山縣俞少甫明府昨日涖滬假寓聨元棧命駕赴各衙門拜謁至縣署時黃大令飭丁擋駕 
[在朔頒行]  
　　江蘇布政司理問廳查會同上海縣黄出示曉諭謂時憲書係欽天監所造蓋用鈐記進呈御覽後頒發各省民間行用現値光緒二十二年時憲新書業經出售在邑廟設立時憲書局誠恐各書坊私行翻刻爲此諭禁如敢不遵定提案從嚴究辦 
[嚴查保甲]  
　　現屆冬令本城遵循舊例辦理保甲甚屬認眞各巡防委員奉道憲札飭率同地甲挨戶查貼門牌以待憲委抽查似此辦理匪徒當無從溷跡矣 
[委查善堂]  
　　本城普育善堂緣董事朱吟香故後虧空欵項至今無人接司其事堂中甚形支絀　道憲黄幼農觀察面諭保甲總巡曹荃生明府赴堂點名查察情形禀復核奪曹明府奉諭於前日帶得書役人等赴堂由董事王君介眉曹君寄耘延入晤談片時明府卽命將堂簿逐一按名點騐計養病所留養所殘廢所養老所男女老幼共計五百餘人點畢明府與王曹兩董一揖而散當將點騐情形禀復黃觀察核示 
[會設巡船]  
　　兹屆冬令匪船出没浦江最易竊發害民本境黄浦江一帶港紛歧界連數邑更宜嚴密防範本縣黄大令特備文移知南匯靑浦嘉定等縣各捐設巡船一艘撥派壯捕營兵每於三八之期在浦江各口岸要隘接壤河道會哨一次並宜日夜梭巡大免匪徒肇事 
[分迭散勇]  
　　前報厦門來申散勇一百六十餘名投縣請遣回籍一則兹經黄大令給發船票分二起動身一半於前晚乘江裕輪船派差押送上船尙有一半擬於今日遣送也 
[准移恊緝]  
　　本縣接准崑山縣陳明府來文内開本境廿一圖文童姚甫卿家於九月十六夜被匪類手執軍械撞門入内搶刦洋銀衣飾携贓逃逸當據事主投縣報案會營履勘屬實飭捕嚴緝盜匪無獲誠恐匿跡海上移請恊緝等情黄大令立卽飭捕赶緊查拿矣 
[元和受驚]  
　　駛行長江之元和輪船前次出吳淞口至白毛沙買辦帳房内忽然失愼爲時烈焰四射幸卽救息然已受驚不淺矣 
[絞犯伏法]  
　　十九年份寳山縣管轄之彭奄廟地方曾有路刦一案竟將事主焚斃復抛棄河干刦得銀洋三枚後經縣主飭差破獲當將兇徒三名通詳上憲飭將一名立卽處决一名充三千里軍尙有徐阿榮一名覊禁内監在案本月十二日寳山縣沈明府接奉部文飭將該犯徐阿榮處以絞罪明府奉文後立卽升坐大堂飭差將徐犯提出綁赴北門外法塲如法絞訖照例晾屍三日始准棺殮恐其氣未絶而甦也 
[縣案一則]  
　　今年四月間民人何大有偕妻沈氏投縣喊稱被族姪錦山顯亭毆傷請驗當經黄大令騐傷後簽差提究旋經族長何秀秀具禀稱族姪何大有諸多不是姪孫何錦山素來安分禀請免提黄大令批示非提訊不明仍飭差役拘提何大有於秋間稱寡媳與錦山有私捉獲剪去髮辮解送英公廨移縣歸案訊辦前晚帮審委員曹明府提訊地保陸容堂族長何秀秀錦山之母何金氏同稱實因何大有自幼過繼别房向住城内張家弄後來搬至虹口頭圖欲思與姪顯亭錦山兩人奪分家産先是裝傷朦控後來誣指姦情爲挾制地步總之欲分家産起見禀求明察房長何善寳供此事是錦山情有不合不應毆辱尊長務請訊辦明府謂爾等供詞情節兩不相符難以憑信惟旣是分家起見著帶分家據來案再候復訊 
[英晚堂案]  
　　粤人劉阿明控妾李氏不守婦道私與同鄕王再根犯姦及雙雙提獲反使逞强求准離異屠别駕庭訊之下劉供家在粤東向在治下虹口某雜貨店爲夥歴有二十餘載素來安分緣小的年近知命髮妻素未生育曾於本年六月間憑媒娶許姓之婢女李氏爲妾以冀續嗣不料李氏輕賤過門後時常出外作不端事人言嘖嘖身已早有所聞惟因無証據日前小的由外歸家見雙扉緊閉當卽破門直入臥房瞥見李氏與王雙雙在床小的不由忿火中燒卽將淫婦姦夫一倂捉獲交捕送案今身不願收領求准離異李氏供年二十二歲自幼由父母價賣與本埠招商局中棧司帳之許老爺宅内爲婢今年六月由主人嫁與劉阿明爲妾餘供支吾質之王供廣東人向充開濟兵輪水手前者劉妾李氏曾向小的借過洋十元日前小的偶向該氏索欠詎劉突如其來誣小的犯姦至被愬捕拘送今求開恩别駕問李氏曰爾與王究竟犯姦幾次從實供認本分府當格外與爾成全該氏先尙遊移别駕大怒著掌嘴二百下始認小婦人共犯姦三次惟與王實祗一次今求格外賜仁别駕以王供詞狡猾著重笞三百板具改過切結呈查劉著具情願離異切結斥釋李氏交官媒看管候再核奪○寗人梁錦山扭控陳光耀一案前晚由屠别駕升堂訊問梁供寗波人前與陳光耀卽鏡淸及徐恭祥等四股在温州寗波及本埠二馬路等處開設祥源信局所有本埠銀洋出入歸陳經理詎陳心懷不良於八月二十七日竟將托寄洋信及匯票私自拆用旋卽逃逸不得已將局關閉其陳私拆之客信洋銀經同業董事將公項存欵料理明白現在小的名下吃虧除資本洋銀七十五元無著外已另有付過賠欵洋三十六元與論逞蠻爲此扭求究追質之陳供一味狡賴梁又稱前者寗波股東徐恭祥在案下控陳私拆温州某字號托寄銀信一封内有匯禀兩紙計洋一百四十元此禀在陳身畔搜出可見其有意蘇吞今求嚴究别駕得供判將陳重責一百五十板著具以後該局如有未料之事惟其是問之切結呈查梁亦飭具遵結斥釋○浦東人童裕昌同婿王紀生控蟻媒倪李氏方吳氏將伊女童氏藏匿等情别駕亦於前晚訊究王供小的年三十歲浦東人現在治下抬轎度日妻子童氏今年二十有九已生一子日在某湖絲廠作工日有同廠工作之方吳氏將妻子誘至開設臺基之倪李氏家藏匿不放今求訊究童供與伊婿相同李氏丈夫向開鞋店現在患病臥牀不能行走小婦人日在絲棧作工餬口曾與童氏認識日前方吳氏與童氏同來閒玩未及片刻旋卽他去小婦人並無藏匿情事吳氏供與童氏同棧作工雖曾間至倪李氏家閒玩一次旋卽分散其實並無串匿情事求鑒别駕以童裕昌等所控不准人証一倂斥釋完案 
[英早堂案]  
　　徐榮生竊取洋人德利達家銅鐘另物數件適爲一百五十五號巡街華捕所見當卽拘入捕房昨晨解案德利達投案領贓質之徐榮生供認行竊惟求恩宥别駕商之薩副領事判將徐榮生笞責一百板贓給失主○周來法先後竊取錢永和家小呢一疋周雲龍家皮馬甲一件經包探沈金龍緝獲人贓送案請究錢永和周雲龍二人投案領贓質之周來法供寗波人向爲衣莊生理失業後患病日久飢寒交迫無奈犯竊可否求恩别駕判令笞責一百板贓物分别給領○包探趙銀河禀稱乞兒周仁和竊取陳錦記作塲磚頭二百塊由小的緝獲人贓送究别駕以周行竊屬實判笞二十板○野鷄妓女陳李氏携同傭婦張顧氏在途拉客經一百四十九號華捕拘解到案請判陳李氏供蘇州人不敢拉客求省釋張顧氏供詞支吾一味求恩别駕判將陳李氏管押兩天張顧氏掌頰五十下○包探范進才拘解剪給賊王錦山到案禀稱此人前因屢次用剪刀剪人袋中銀錢經前宋大老爺判令遞解今又潛來手中仍舊持有小剪刀故拘送請判王錦山供鎭江人因原籍並無事業 
 
 

Page 4

 
 
無奈復來求恩别駕判令笞責一百板仍遞回籍○包探倪順泉禀稱朱祥林闖入張阿林家私取新鞋兩雙當經張瞥見扭入捕房爲此解送請訊張阿林投案申訴質之朱祥林供實是悞取叩求恩别駕以事屬細微姑念生意中人從寛斥釋○周阿福竊取朱杏卿家布被一條經二百六十二號華捕拘獲人贓送究别駕詰問之下以周行竊屬實判令遞解回蘇州○前有工部局管理牛肉西人鉛門以張記牛奶棚主以病牛售賣與人等情至公堂控告曾經傳張到案訊問已登前報昨晨張偕同牛醫到案申稱小的之牛均是此醫每日到棚騐視如有病牛卽牽至他處醫治前次售出之牛亦曾騐過無病故售出其實鉛門亦開牛棚故要壞人聲名堂上照例究問鉛門小的庶可安心貿易否則受累不堪别駕商之薩副領事謂張曰爾棚中如實無病牛鉛門斷不能誣指何必多瀆著卽具結了案 
[美界捕房瑣事]  
　　蘇州人陳阿林昨晨天將破曉由某處竊得銅錫器具衣服等諸物負至靶子路經二百二十八號華捕查獲拘押捕房捕頭派包探倪順泉查知此賊犯案纍纍竊贓不可勝記因飭押候吊贓送辦○粤人唐某冒稱廣瑞安往天潼路永順皮蛋作内拐騙彩蛋一百五十簍寄存百老匯路廣南興爲作主察悉前晚報諸捕房捕頭飭張范竇三包探往查唐已避匿當將窩贓之廣南興吳阿耀唐鳳婁二夥拿送捕房原贓起出二十六簍存儲捕房捕頭諭唐交人保出尋唐某到案送辦○木工宋錫咸雇屋武昌開設木匠店曩者領某姓女郎爲螟蛉自二週歲至今已十四歲矣春間招糍飯阿三入贅爲婿豈女嫌阿三粗笨殊不適意竟至時常詬詈宋亦無如之何日前女忽逃遁宋謂事由阿三所致因令阿三追尋至前日下午阿三尋至城内在女之生父家將女尋獲誘至虹口扭送捕房捕頭詢知始末因遣包探石金榮傳宋到案領回管束 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法捕房事]  
　　昨禮拜五鄭大令蒞八仙　捕房會　謝　捕頭發落各案命提江　輪船竊　張行仁搭連袋内鑰匙之顧阿炳照原　　責二百板挑夫金阿夯鍾阿六何國如三犯各責五十板從寛釋出顧押候交保○偷兒胡雲山飢寒交迫初次犯竊著笞責一百板從寛釋放○値係三竊取一枝春蕙芳閣寳心園各茶館水烟袋當塲拿獲人贓解經鄭大令訊供昨命提到案照原斷笞責一百板還押追贓○山東馬　方　以姘　方許氏分用魏王氏竊贓洋廿四元經大令　供押繳在案昨日方將洋如數交案求請釋放大令命提方許氏到案再三申斥從寛釋出○萬安樓客棧茶房王雪泉等控縫工而錦昌　衣逃遁經鄭大令飭提二房東顧小仰同居之邱開泰等到案訊供押追昨日包探在顧　抄出當票九十一張呈電禀稱失主唐兆文　督　　諭已往南京旋據家丁袁永滿茶房王雲泉投案遞　王聲稱當票在顧處抄出係邱開　陸阿新及許姓一同在塲袁禀稱家主已往南京求請銅案大令以禀式不合將禀擲還飭另繕禀赴公堂呈遞土雲泉遞禀代求顧小仰交保大令亦飭擲還明日赴公堂候示○法大馬路永興里正和祥棧前日下午四點鐘被扒竊掩入客房失去金　　嵌寳對時表三只値銀六百八十兩幷鈔票洋廿元狐皮馬甲一件開單呈報捕房請爲查緝 
 
 
 

Page 10

 
 
   
 
