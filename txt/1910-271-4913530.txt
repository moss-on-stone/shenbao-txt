# 1910 - 271 - 4913530

 

Page 1

 
 
   
 
 

Page 2

 
 
上諭 
　　監國攝政王鈐章九月初四日内閣奉 
上諭靑州副都統英瑞奏因病懇請開缺一摺英瑞著准其開缺欽此旨靑州副都統著秀昌補授欽此軍機大臣署名奕劻毓朗那桐徐世昌交旨 
　　八月二十六日軍機大臣欽奉 
諭旨都察院奏遵議處分一摺吏部堂官應得降一級留任公罪吏部丞參各官應得罰俸一年公罪各處分均著准其抵銷李殿林查係入闈並未畵行著准其免議餘依議欽此 
論說 
[日本政友會滿韓調查會書後（選）]  
日本最大之政黨政友會。自日俄新恊約成立日韓合併以來。設立一滿韓調查會。其所欲調查之事項。關於政治上者。一爲朝鮮總督府官制之事。二爲在滿洲關東都督府官制之事。三爲韓國合併後憲法上施行之事。其他則爲關於滿韓經濟交通之事件。夫今之朝鮮。已入日本之囊中而滿洲之南部。日本亦已振衣躡屩將負之而趨矣。然則其朝野上下。波汲萃全力以經營之也。亦何足怪顧我觀於此不禁深有所感者。則以政黨之裨益於國家。無論對内對外皆有莫大之效果。日本之經營滿韓。旣將以政黨助其政府一臂之力矣。而回顧我國之政黨則何如。兩相對較不惟相形見絀。抑以知我國所以内政不修外侮日逼者。則國中之無政黨實亦爲一原因也。 
夫政友會設立斯會之本旨第一以日政府所設之朝鮮總督關東都督。現皆任命武官。以軍人而當政治之任。恐非其所長故調查之後。擬要求日政府更改官制。俾以後可改任文官也。然則政友會之意殆以遣武官於滿韓恐等駐兵以戌其地。終有主客之形不若派政治家於滿韓。俾一切政治上之經營易。以發展可使滿韓之同化。是則擬易武官而任文言即不啻示易保守主義而持進取主義矣。觀於此而嘆日本之政黨。能以政治上之經營。補其政府軍事上之經營所不逮。而今之中國。不惟無此等之政黨。以謀建設政治事業於城外也且並政黨之。名而無之。以視政友會。其感慨當何如。 
其第二則將謀日本之憲法。可施行於朝鮮。俾其純然化爲日本之一領土。而在朝鮮旣絶反側之虞。則日本卽可併力外競。再謀侵略他地。然試問自朝鮮而外。其可先飽日本之欲者果屬何地則滿洲其首當其衝矣蓋朝鮮苟未純化於日本。而尙有可爲梗之處則日本因力有所分。其在滿洲各種事業之進行。必不能迅速然則政友會之謀其憲法可推行於朝鮮正諸葛所謂思維北征宜先入南欲使朝鮮一方面。全然與日本融化。無復死灰復燃之憂而後可萃全力以經營滿洲。俾相繼以入其笠邇者日本在野之名士。多昌言日韓種族本出一源今茲之合併。非吞滅其國。乃一本之親復言歸於好政友會之謀其憲法可施行旗朝鮮亦無非本於斯義顧彼豈眞欲與亡國之民說親戚之情話者母亦欲使三韓之地食之而能下咽然後可再染指於他地也觀於此而嘆日本之政府。固猛烈如乳虎能以力墟人之國家而日本之政黨尤柔　如狐狸能以術引人之歸化試問今之中國又有此等之政黨以濟國家武力所不及否乎。則吾民對於政友會其感慨又當何如。 
嗚乎。觀於政友會調查滿韓之計畫則知政黨之能補助政府。蓋章章矣。今我中國。固不敢望有如政友會之政黨以謀建殊勳於絶域也第使人 
 
 
 

Page 3

 
 
能攻而我能守彼有政黨起而組織滿韓調查會以經營滿韓我亦有政黨起而組織滿洲調查會以謀保衛滿洲則其裨益於國家固已不少矣而今顧何有也其在下者不解政黨爲何物者比比皆是也其在上者視政黨如蛇蝎稍有萌芽輒思摧折而撲滅之又數年來所數見不鮮者也舉國之人皆不欲政黨之發生而政黨遂永不發生矣而欲修内政而禦外侮舍政府之外遂無復再任其責者矣嗟乎國人之政治思想政治能力。銷沉至此吾不知其視於日本政友會之舉動亦嘗有動於中否也 
譯論 
[論葡萄牙革命風潮（譯字林報）]  
葡萄牙王室。遭遇慘禍抑何痛且速耶。前王茄洛斯父子。同時被弑不及三年。今王曼洛爾。沖齡登位鑒父兄之被害。諸事出以仁慈。故登祚之始輿情翕然。咸謂反對王室之謀可望消滅。乃今日警電疊傳。謂葡國革黨起事。反抗王室。宫室被轟。國王爲虜。查葡政府前曾檄調軍艦。泊於泰格斯。以防革黨起事今據電音海陸軍已與革黨聯。合則轟擊王宫之砲必發於前日防禦革黨之軍。艦矣。然使此次亂事。彼暗殺前王之黨人。亦與其謀則今王必不至受革黨苛暴之處置。可以豫斷。蓋其原因有二。一革黨成事甚速。未與抵抗。一今王年齡尙幼。可以寛恕也。 
若謂革黨起事。專與幼主爲難。此誠臆測之說以記者推思必爲共和黨鑒於朝中秉政者。不能實行改革諸政故深信非推翻政府掃除積弊。不克救國安。民雖新王接祚未久稍得民歡然葡萄牙之政局己大不能令人滿意矣時不滿三載内閣之變動已逹五次。拂蘭柯大臣專權之利雖廢。而於葡國積弊之朝局。仍不能稍有裨益所謂政治家者。共分兩黨一爲保守黨。一爲進步黨。黨人之目的唯利是圖玩法營私腐敗日甚。葡國財政部名克賴狄托泊利狄哇爾者。（其性質類國家銀行以押欵取利爲其唯一之營業）得國家特别優待之權利。督其事者。例爲任期將滿之相臣自一八九七年以來。喀司脫洛。經營是部。權勢無匹。部中百弊叢生。今始發覺。夫葡人處於腐敗政治之下隱忍已久。今者財政弊端。忽然暴露。人民夙昔之積忿遂因之而悉發毁宫囚王。之舉未始非此事有以。激成之也。 
克賴狄托泊利狄哇爾之弊端。發覺之際。適爲葡國國民審知國事關係之日。而案中牽涉之人。咸爲聲勢赫赫之流。裁判所處置此輩。率多袒護於是國人咸爲失望。此類腐敗之政治實爲革命主義發育之養料。近今舉行選舉雖經政府嚴加監督。然共和黨率得滿意之結果里斯本一處。該黨候補員之被選者。竟有十人之多。君黨之選票大减。於是舊日之朝局。重遭推覆。而葡君遂爲衆。矢之的。矣自一九零八年二月以後。葡萄牙之政局。王室不能獨任其責。而年幼可憫之新君更無庸復問矣。設革黨今竟成事。共和憲政。得實行於葡國則世界可覩該國新政之行。毫不爲血垢所污。惟革黨之能力。及黨内之組織國外之人。鮮有所知。其優劣當視其行事而斷。今彼黨之事業必非弑君所能即了即其處置君王之手叚。可以審斷若輩政治之材幹矣至葡萄牙半島之和平。夙爲歐洲注意各國之中。殆有出邀諸邦。或獨行以葡國海外之屬地爲幼主生命之質者乎。 
專電 
[電一（北京）]  
度支部奏滬道蔡乃煌屢以周轉不敷請部撥濟本月應付西九月賠欵百九十萬均未預備電請飛飭大淸銀行撥借二百萬並以洋欵存放莊號萬難遽提譯其電意以巿面恐慌爲恫喝以還期迫促爲要挾似此狡詐居心不顧大局應請旨革職再洋欵存莊難保無弊限兩月繳淸至此次賠欵並電飭該道向大淸銀行妥辦不至誤期 
按滬道革職之旨下上海巿面因恐提存欵頗爲震動商會總董周金箴君連夜赴寗謁江督妥商善後故近日巿面得以安定今接度部原奏因附記於此又此電與緊要新聞欄參看 
[電二（北京）]  
今日資政院議决桂護撫侵奪諮議局權限屬實由議長具奏請旨裁處 
[電三（北京）]  
御史趙煕奏陳救時要政四端井參某邸植黨營私廣收賄賂奉旨留中 
[電四（北京）]  
借債築路事各省覆電多反對現由樞臣通咨京内外大員徴取說帖 
[電五（北京）]  
資政院議員提議請速設責任内閣 
[電六（南京）]  
江督張安帥昨日蒞南洋勸業會塲跑馬廳閱放輕氣球 
[電七東京]  
東京各新聞紙評論駐華美使報告美國政府謂中國將有排外舉動云云此等風說全屬無根之事 
[電八（東京）]  
 
 

Page 4

 
 
日公爵德川家逹於西十三日到俄京 
緊要新聞一 
[監國資助蒙古實業公司北京]  
　　自日俄恊約後蒙 
務岌岌可危欲圖自存非由實業入手不可前者曾由那王發起創辦實業公司先於上月初三日奏陳擬辦情形請飭各衙門遇事維持現由科爾沁親王阿穆爾靈圭奏報成立略云公司之營業在蒙本屬創舉而實則盈虚消長關係人民土地之安危蒙古亘古洪荒地利未闢各項物産未有調查創辦之初尤當審愼精詳庶幾成效可收無致半途竭蹶刻由發起人那彦圖貢桑諾爾布搭旺布里甲拉蘇珠克圖爾帕勒搭博迪蘇擔認招集股本庫平銀一百萬兩除自認若干外其餘刋印股票另行招集定於九月初十日爲開辦之期亦即於是日爲收股之期所有欵項交大淸銀行交通銀行經收代存再由公司派公正士紳分赴各蒙旗分别查勘合項農工商業通籌妥計斟酌情形次第舉辦以仰副朝廷眷念蒙疆振興實業之至意摺上監國大爲奬許己許資助若干作爲開辦經費并諭各蒙王公極力提倡以期速底於成 
[贛撫奏請速定國家稅地方稅北京]  
　　贛撫馮汝 
騤議復趙炳麟奏請確定行政經費曁王乃徴奏請變通籌備原案兩摺略云方今民生凋敝已逹極點而籌備事項經緯萬端無一不需乎財即無一不取諸民以贛省言之自本年至宣統八年籌備完竣統計民政費需銀九百零二萬餘兩敎育費需銀九百八十萬餘兩司法費需銀一千一百十二萬餘兩軍政費需銀一千三百四十六萬餘兩實業費需銀八十一萬餘兩其屬於自治範圍動用地方經費者尙難預計而需欵之鉅已如是民力幾何奚以堪此查贛省試辦宣統三年預算所有應行籌備各欵概未併計而出入不敷已二百七十萬兩究其所以虧絀之由一因入欵减少如丁漕统稅耗於錢價歲虧銀一百餘萬兩土稅格於烟禁歲短銀七十萬兩一因出欵增加如近年奉派陵工經費五萬兩海軍處軍諮處經費三十三萬餘兩此外業已籌備各項新政費用亦不下數十萬兩是即籌備一切不再擴充尙難勉副收克適合之義而况九年期限相迫而來旣不能無米以爲炊復不敢因噎而廢食此臣所爲焦思苦慮夙夜徬徨而不知所措者也至該御史原奏請將某年某事指定的欵誠爲核實辦法然按之贛省窘迫情形移緩濟急尙慮應付有時而窮實未能一一指欵惟有如該藩司原奏從就欵辦事之策爲入手整頓之計臣忝任疆圻自當督率司道朝夕申儆有一分之財卽辦一分之事然以臣之愚竊謂財政爲辦事之本根而稅法尤爲理財之首務若不先將國家稅地方稅章程釐訂頒布則一切籌備窒碍良多查原案定本年釐訂地方稅章程宣统三年頒布是年再訂定國家稅章程宣統四年頒布查地方稅不外兩種一曰附加稅二曰獨立稅皆與國家稅有密切之關係似應同時釐訂始能相劑得宜擬請飭下憲政編查館度支部稅務處本年將國家稅地方稅章程一律釐訂交資政院决議提前頒布早日實行庶要政有所取資而臨事不致竭蹶矣 
[度支部與滬道往來要電北京]  
　　滬道蔡觀察因滬巿岌岌賠欵期届向度支部請欵致遭奏參革職等情已載前報茲探得滬道與度支部往來原電亦可見此事之眞相矣亟錄如下 
[滬道上度支部電]  
　　度支部堂憲鈞鑒前月因洋欵竭蹶奉飭大淸銀行撥借五十萬仍以不敷接濟共借至一百餘萬該行已陸續索還並照繳息欵茲查洋欵項下雖實存約二百餘萬均係放存各莊號適値四九月底各銀行結帳收銀之期銀根緊迫萬難遽行提取牽動巿面而本月二十七日應付西九月賠欵約一百九十萬斷不敷解務懇迅予撥借二百萬俾救危急仍由職道衙門認息陸續收欵歸償倘此次無銀應付外人必有枝節貽誤不堪設想職道苟可設法另籌何敢上瀆鈞聽實以勢窮力竭不得不求援助想大部顧全大局决不認稍有膜視也臨禀禱切無任悚惶乃煌巧印 
[度支部覆電]  
　　江海關道鑒巧電悉洋欵關係緊要豈容貽誤此次電稱實存二百餘萬並非無欵備抵乃以放存莊號難以遽行提取爲言殊出情理之外該道經理洋欵多年不應疏忽至此應赶速設法提取應用倘稍有不敷應由該道自向銀行商借如期還欵爲要倘有貽误惟該道是問度支部號印 
[度支部再致滬道電]  
　　江海關道鑒昨電諒到賠欵還期斷難貽誤該道究竟能否設法足數如果周轉不靈關係匪輕已一面飭銀行寛爲預備該道可即與商訂歸還後速電後度支部個印 
[滬道再上度支部電]  
　　度支部堂憲鈞鑒奉號電惶悚之至洋欵存莊取息解商部用職道具有責成自前年晋益升匯號等虧閉以來加意謹愼非實在殷實莊號不成旣放亦不難立提本不敢上煩憲慮祗以本年七月間正元等三家倒欠華洋票欵六百餘萬巿面岌岌雖經職道會同商會設法維持擔任息借洋欵三百五十萬先還銀行拆票一百數十萬以免各銀行同時追收放出鉅萬之拆票牽累大局擬具辦法禀蒙督憲分别奏咨厥後風潮再起有數家行將岌岌職道擔借維持亦於七月冬電陳明在案現巿上現銀寥寥若不審察情形遽行提現勢必泉源立涸大局敗壞商務關稅在在可危凡此皆屬因公縱近權宜非敢疏忽前請在大　銀行撥借係爲商家留餘銀卽爲關稅留餘地茲蒙訓示當自向 
 
 

Page 5

 
 
銀行商借俟續收解欵或酌量緩急提欵歸還仍求憲台電知銀行勿過催促俾得免誤機宜不勝叩禱之至乃煌馬印 
[陸緒聲運動之無效北京]  
　　前京奉鐵路總辦陸緒聲被胡侍御參劾後朝旨效某督查覆該督碍於某相國情面不免袒護僅將參欵最輕之納妓一層據實覆奏自交部議處之命下該道惶恐萬狀託捷足者挾巨資進京運動各當道以納妓一節處分出入不難比例從輕詎該道命途多蹇方在運動寛免之時正黄祖詒王憲章擬結具奏之日舵影杯弓吏部事事防人指摘自顧不暇豈敢代人斡旋初聞援照職宫納妓例擬革後經某大老再三緩頰以降調入奏業經奉旨依議惟以表面而論降級調用似較革職爲優實則革職仍可開復原官如遇降調無論　種保案總須挨級過班萬無越級保舉之理日昨有友訪該道於某戚家見其形容慘淡意興索然云 
[浙諮議局宣告停議情形杭州]  
　　浙省諮議局選舉告竣初三日續開正式會議足日有最要二案一爲請交預算案經增中丞委梁參議答稱不交預算案不獨浙省爲然且照財政局章程各省試辦預算有交財政局編定之文撫院不能將初次編稿即送諮議局因預算案必先送度支部審定方可交議現尙未奉明文業已電部當由審查員谷鍾秀朗誦致度支部電一爲路事代奏案由第百一席請發臨時動議謂浙路風潮萬分急迫諮議局代表輿論業已三次請開臨時會未准今日正式會應視爲緊要事件請議長變更議事日程提前議决全體轟應贊成此議成立遂飭守衛隊將會塲門關閉並飭書記長將呈請代奏文稿分呈中座司道曁審查委員一面飭書記朗誦誦畢中座謂頃閱呈文字字血誠本部院亦極贊成惟現在辦事依據法律路事重要稍一不愼卽生抵觸擬即發交會議廳靜候批答百零一席言呈文應交會議與否諮議局無庸表决惟議員意見力請撫院據情代奏耳全體又轟應贊成並有拍掌者第百十一席起言諮議局呈請代奏係諮議局自負責任無論交議與否要求照原稿奏聞中座見衆情汹汹允即回署交議妥籌辦法第五九席王世裕君言諮議局爲法定機關議員到會固應遵守法律惟郵部旣任意破壞變更議員無所適從人民更無從遵守擬請一面要求代奏一面暫行停議以待朝命全體轟應賛成百零一席起言此議旣經全體認可似應立刻發生效力請議長振鈴散會中座起阻謂議員之言未能明晰應請重述而議長已振鈴停議中座復起阻謂尙有意見發表議長答業已振鈴宣告退會不便再延衆議員亦紛紛退出遂散會 
[東省編成宣統三年預算奉天]  
　　東三省試辦宣统三年預算册表業己編造完竣其大致辦理情形一曰改革如錦新興鳳兩道各府廳州縣並各屬警務旣各稅捐局是也查奉省各衙門慣例凡個人自用之費與官廳公用之費向不劃分殊多朦混現將各衙門應領正雜各欵曁所得規費切實調查统盤籌畫按事務之繁簡分等給費庶官私之界限旣淸欵目自無淆混各屬警務爲出欵之一大宗向來辦法不齊弊竇因之疊出現均參照警務規則釐訂名目核减開支並將服裝緝捕各項酌爲擬定浮費悉予汰除至各稅捐局從前經費純係包辦主義而經資不足則又酌給津貼辦理尤不畫一現亦將經費規費一律歸公分等給費以昭核實按照規定預算三年支欵數目比較舊額計兩道五十四府廳州縣並各屬警務各稅捐局共减庫平銀七十五萬二千一百二十四兩九錢五分六釐此改革之情形也一曰核减如省城各署局曁附属各堂塲處所並軍政各署局是也查省城各司道廉費業經奏定其各署局員司薪津火食亦核實删减一切雜費如律墨紙張油燭柴炭之類悉予酌定限制其關於軍政學務者亦參酌陸軍部學部定章辦理除解欵協欵不計外按照規定預算三年支欵數目比較舊額計省城各署局曁附屬各堂塲處所並軍政各局處共减庫平銀四十三萬六千二百四十七兩一錢二分一釐此核減之情形也一曰比較盈虧查奉省財政出入不敷而應辦之事日益增加不能不就各項用途切實裁减以期收支適合統計全省預算宣統三年收支兩欵除將地方自治範圍内之各欵剔除另辦外計歲入庫平銀一千六百一十八萬三千三百一十一兩五錢九分一釐歲出庫平銀一千六百一十二萬一千九百二十七兩八錢五分二釐比較各署局原報預算三年收欵共增庫平銀八十四萬一百七十六兩九錢三分六釐支欵共减庫平銀五十八萬八千五百七兩六錢六分六釐惟此次規定預算宣統三年支出之欵國家行政經費計歲出庫平銀一千二百二十萬八百二十四兩八錢九分七釐地方行政經費計歲出庫平銀三百九十二萬一千一百二兩九錢五分五釐按是年收入數目相較計盈庘平銀六萬一千三百八十三兩七錢三分九釐查歲入門有地方官吏自籌新政經收之欵約餘庫平銀六十六萬六千二百七十四兩五錢六分七釐仍應酌歸地方辦理新政之用以表面觀之尙虧庫平銀六十萬四千八百九十兩八錢二分八釐第歲出臨時門列有預備金庫平銀六十萬兩係屬國家行政經費若除此欵以相抵則歲出僅虧庫平銀四千八百九十兩八錢二分八釐此又比較盈虧之情形也現已由錫淸帥將以上辦理各情專摺具奏矣 
西報譯要 
[外部對於拿賭案之含糊]  
　　字林報載北京通信云北京拿賭一案牽 
 
 

Page 6

 
 
洋之洋人因未經中政府起控故該案已可註銷據華字報載稱華人對於此事頗爲失望並載美國官塲處置所拘美人辦法惟其言似不確實諸犯係於是期一日下午拘獲中政府大約不欲承認北京之外國領事裁判權故延至星期四日下午遂將該犯等送往天津星期五晨間該犯等在英領事公堂開審因並無證據呈案故判留押一星期英領事卽於期内請華官卽派証人赴津與審旋得覆音謂中政府不便派証人赴津惟希英官重懲各犯等語復經英官詳爲指明此事非有証人到堂英官實無權力定罪云云雖經三次申請外務部派証與審以了此案而外務部均以同詞答稱華人深望重懲被告云云至查抄所拘各犯之産業一事現尙待調查否則此案似將了結云 
[葡萄牙革命風潮續誌]  
　　字林報載初三日倫敦電云外間所傳前數小時内里斯本革命消息業已確實王宫已落共和黨之手里斯本革命黨暴發之時洪内之軍艦曾開砲轟擊王宫海陸軍已與革黨聯合每日郵報載稱葡王曼洛爾已爲俘囚革黨已將宫内旗幟落下懸掛共和黨綠藍色之旗里斯本與倫敦電報之交通業已中阻文匯報載初四日倫敦電云昨據駐葡英國公使維里曷斯君電稱星期一日夜間忽起大亂戌軍之一部分自號共和黨昨日自晨至夜戰鬥未絶旋於夜間宣布共和政體民人異常歡迎途信現已組織臨時政府聞葡君現在買夫那其后及親王等昨日均在卡斯開司駐里斯本路透訪員電稱在杜姆配特洛巿屯集之軍隊素稱忠於政府者於昨晨八點鐘時附於革黨國君曼洛爾之蹤迹現秘無所知政府曾力勸其離開宫廷西班牙京城梅特里特傳來之消息咸與此相反據最近消息葡君决意棄位已偕其母登英國軍艦前赴英倫葡國王旗聞均平安初三日栢靈電云葡萄牙有革命之亂陸軍之大多數聯同砲軍之全隊並海軍各艦皆助共和黨與政府相抗目下正在巷戰 
京師近事 
各省禁烟情形經度支部派員密查奏報後各督撫之失察及奏報錯誤者均經奉旨交部議處但關於禁烟事宜吏部與民政部前曾訂有專律凡奏報禁烟凈盡實未凈盡者係按照藏匿私人例革職此次吏部對於此案頗費躊躇因恐牽涉太多不免左右爲難大約將來必請旨辦理以求一委曲求全之法云 
日前樞臣交諭管理内務府大臣謂釐訂皇室經費現議提前辦理一切組織應以調查爲入手其前飭各衙門詳報凡關於皇室日需各項事宜未便任其遲延飭即詳報以憑核辦日昨業由内務府通電各省及京師各部院衙門限於九月内查照咨覆 
近聞廕尙書會商政府以各國陸軍之强首推德國而徴兵之制亦創自德國今中國正當整軍經武之際欲仿行强制徴兵制度宜聘用德國武官數人作爲顧問以備整頓一切軍備未知確否 
桂撫張堅白中丞此次到京述職頗爲各當道信重有擬畀以某省總督之說昨據桂撫隨員某君云張中丞一時不能出京因各樞臣尙有要事須與該撫熟商云 
盛宫保來京確係專辦幣制郵部反成兼差澤公以盛閱歷甚深且于幣制一項首先發起具有經騐以故頗倚重之聞盛蒞事之初即對澤公聲言幣制事宜關係重大國之盛衰隆替以之非草草所能定奪者若經辦妥則公爲萬世功臣宣懷亦與有榮否則貽毒無窮無可收拾個人私罪猶其小者而大局亦復不可收拾矣故此次審訂幣制異常愼重 
黄祖詒案内之李春泉王祿昌兩犯奉旨分别流徒在案然數日以來尙未施行訪聞應得徒罪之王祿昌現已具呈報孤請准留養應得流罪之李春泉昨亦託李某至順天府監獄關說想日内卽將移解府監矣 
時評 
　　其一 
財政者行政之根本也今當財政奇。絀憲政籌備之際。資政院議員。自不得不提議及此。乃全國預算案。樞臣竟有不願交出者。是欲謀關係全國之政策。而特開資政院。而於關係全國之根本政策。乃不欲其提議也不亦與設立資政院之宗旨。大相剌謬乎。 
今民選議員已通告各省諮議局欲内外一致爲强硬之要求倘使堅不交出。大拂衆志將至羣焉缺席何議院基礎之有 
　　其二 
津浦鐵路。續借外債。仍照原合同。以釐稅作抵。自係工鉅欵絀。故藉此以維持路政耳。 
惟吾聞北叚自李德順去後。仍不免有虚糜欵項之弊。往者洋欵未續借。欵項萬分支絀而糜費之風曾不以窘迫而稍已。今者洋欵旣續借支絀之狀必且少舒倘無顧惜外債之心。則糜費不將益甚乎。 
雖然。稱貸於人而猶不竭力撙節實事求是揆之情理。其將云 
何。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[津浦路債籌議抵欵情形天津]  
　　津浦鐵路續借洋欵四百八十萬磅巳載前報茲悉此項借欵仍指各省釐金作抵探得津浦督辦大臣致度支部函云前以津浦鐵路工欵將罄應按照原訂合同續借洋欵當經函逹貴部並奉復書應循案辦理等因當與英德公司訂明商議據兩公司稱原定合同第十五欵所有續借洋欵利息並條欵應按原合同辦理查原定合同第九欵係指直隸山東江蘇一省釐稅每年作保銀三百八十萬兩續借事同一律應按相當之數指欵作保等語查該公司所索作保銀欵係虚指擔保並非提存備抵可比惟此次續借若按照原借作保之數折合每年約銀三百六十萬兩當經再四商減據稱所有作保之數係按應還本利最多之年計算如不足數旣與原合同前後相歧斷難遵辦且使買票者因而疑阻必至票儥跌落實與鐵路大有損害等語所稱各節亦是實情經與磋商所有原借欵作保每年銀三百八十萬兩係按最多之數其在未經還本以前及按年還本以後皆無須此全數計每年餘欵甚多可移作續借欵二次抵押此外不足之數再另行指欵作保方屬核實反復討論該公司勉可允准惟須按照原定合同字義兼求售票暢旺起見請在合同内仍寫每年三百六十萬兩之敬以廣招徠並聲稱此係虚指抵押公司並不過問至按年餘欵若干可由公司另立一表附函聲明聽憑中國作爲别項押抵之用似與所擬辦法不致相悖等語旋據開呈每年餘欵表一件再四復核所有餘欵旣已聲明可作他項抵押之用應將實在作保銀兩數目另列一表以資考核現在綜計續借欵三十年應還本息銀七千七百七十六萬兩除原借作保餘欵計銀二千九百七十萬兩悉數移作續借欵作爲二次作保外其不足之數總計共銀四千七百七十七萬六千兩分年擔保計極少之年每年銀十二萬兩極多之年每年銀三百六十萬兩平均扯合按照原合同每年三百八十萬辦法計續借欵實在每年銀一百五十九萬二千五百三十三兩較原合同似有進步惟原定直隸山東江蘇三省釐稅係因原勘路綫經過地方面設現在取道安徽應將安徽省併列三省之内以昭平允茲將續借欵分年新增抵押銀數列表附呈擬請仍按直隸山東江蘇釐金局江寗淮安關及安徽省釐稅由貴部分别指定應攤數目電致各省一律遵照辦理迅即賜復以便與該公司等商定現在工欵己罄比兩月來均係騰挪移借勢難久延務希從速核復不勝企盼一俟各事商定當擬合同草厎送請貴部及外務部鑒核以憑具奏等情聞度支部業將函表分致各該省商定虚抵欵目矣 
[美實業團游鄂詳紀漢口]  
　　美國實業團由寗來鄂因中途在大冶勘查礦山及水泥廠於二十七晚八句鐘後始乘江新輪抵漢先是招商局奉郵部電指派江新輪迎送美團至漢故船内上下各官艙已全行改爲大餐間並添裝洗浴室兩間又船之前後滿加電燈極爲壯觀是晚抵漢後在美孚碼頭椗泊因時已昏夜官商各團體祗派代表數人往迎由美國領事及美商導引美團登岸入居麥波春旅館二十八日辰漢口總商會備馬車數十輛候於旅館之前馬夫均係新製綢衣袖上綴以徽章卽中美交歡國旗也並於英界五碼頭江岸備小火輪一艘舖陳亦極華美是時美團往玻羅館早茶後即分乘馬車小輪由商會特派員伴同往下遊孫家磯地方揚子機器廠閱視一週十一點鐘時復　火輪往漢陽考查鐵廠美賓男女共四十人外有寗滬潯各埠所派伴送員約十餘人均由鐵廠總理李一琴部郎竭誠招待先至應接廳茶會休息數十分鐘導引至鎔鐵翻砂鍊鋼造軌各廠逐細考究美團極贊此廠在中國頗爲不易卽歐美亦不可多見當由李總理留請午膳至下午三鐘時乘輪返漢便道往觀旣濟水電公司水廠卽在水廠茶會接見中國官商時漢關勸業二道漢陽府夏口廳江夏縣諮議局正副議長各商帮著名領袖均在座總共下不二百餘人是夕九點鐘由美國領事及駐漢美商邀請美團及中國官商在玻樓館茶會十一句鐘後席散二十九日上午十一點鐘美團分乘楚材楚安等官輪渡江至平湖門外乙棧鄂督特派陸軍二營警兵一隊軍樂一隊齊列江岸迎迓即在乙棧留讌下午兩點鐘乘輪回漢回旅館休息初一日上午復乘輪渡江看紡紗織布兩局十點鐘赴兩湖優級師範學堂湖北學界特開歡迎會高澤畲學使率同各堂監督管敎員招待極爲盡禮並在兩湖學堂内辦一陳列所所有各級學堂優美成績無不備具美團極爲贊賞十一點半鐘至文華書院茶會此院係鄂省美國敎會所組織現有學生四百餘人分級敎授是日悉列隊操演各式體操並唱中美兩國國歌一點鐘時看缫絲製蔴兩局聞在蔴局售貨處見該局製成之西式花緞花紗光彩奪目而價値又極低亷因此女賓中購者不少三點鐘渡江回漢六點鐘由總商會請至華商跑馬廳開歡迎會並請晚餐放各種新式烟火茲准初二日上午九句鐘乘馬車至大智門乘郵傳部特派專車北上 
[江蘇諮議局審查員名單南京]  
　　江蘇諮議局第二届常會業於初一日開幕是日江督親致頌詞禮式甚盛茲將委任各股審查員名單錄下（財政）王嘉賓顧詠葵凌文淵周樹年張延壽王立廷張蔭穀沙元炳邵長鎔金祖澤陶惟抵姚文柟黄炎培金詠榴于定一俞復儲南强陳義林可培（法津）吳榮萃陶保晋朱莘生沈臧壽潘承鍔費廷璜張家鎭黄端履秦瑞玠錢淦夏曰琦（資格）凌鴻壽張伯英謝荷鈞朱家駒屠寛于楚書陳慶年（諸議）張鶴第葉蔚張鴻鼎孫寳 
 
 

Page 11

 
 
書劉永昌謝源深蔣士松錢以振馬良王承毅洪錫範蘇雲章崇樸又各屬公推本局第一届常年經費審查員王嘉賓江寗顧詠葵揚州張延壽淮安葉蔚徐州于振聲通州施雲鷺海州劉永昌蘇州謝葆鈞松江胡麗榮常州馬良鎭江嚴師孟太倉 
分類新聞政界 
[蘇撫奏保審判人員蘇州]  
　　蘇省候補知縣楊元勳大令到省年久歷充各署局所文案精熟例案又係法政學堂最優等畢業人員昨奉蘇撫程中丞奏保請以地方審判廳推事或檢察廳長存記補用已飭知楊大令矣不識能邀大部核准否 
[電飭各屬勸募災振安徽]  
皖撫朱中丞昨電廬州徽州池州甯國太平各府廣六和滁各州文云皖北鳳穎泗各屬夏秋迭被水災半成巨浸人畜漂沒家室流離匪徒乘機煽惑隱患可虞蒙恩發帑並電乞各省協助義紳勸募籌放急振公家財力萬分支絀冬春兩振爲日方長若不協力統籌萬一被災地方别滋事變同居一省雖豐收豈能安享爲目前計惟有以豐濟歉患難相卹勸令官紳商富量力捐助宏茲善願共保安寗希即就近刋印捐册迅飭所屬未被災州縣竭力勸募俟有成數由該守牧彚解藩司核收分撥災區有報効萬金以上者准援鄂省成案電奏請奬其勸捐最多最力之官紳一併給予外奬務令同舟共濟拯此哀鴻是所切盼仍將辦理情形電復院印 
[淸鄕局規定緝匪辦法長沙]  
　　湘省淸鄕局總辦吳文甫觀察以本省自三月亂後各處神拳敎匪每思濳入内地煽惑人心亟應嚴行查察以期淨絶雖曾通飭各地方官及水陸營警細加訪察仍恐耳目難周特就省城各衙門局所門首釘一投函桶俾知匪徒蹤跡者可以密投函件其所揭之匪類姓氏年貌籍貫地址均須詳晰逐一開明以便隨時派人捕獲以靖地方 
[札飭委員查勘旱災長沙]  
　　湘省自本年六月以來郴州寳慶等處皆先後禀報旱災已紀前報茲聞靖州所屬之綏寗縣復有禀報來省以該縣塘壩旣少今年雨澤亦稀以致四鄕禾苗不免有枯槁之患大憲據報後以事關民食理宜確實調查爰於日昨札委周參軍開魯前往履勘矣 
交涉 
[籌議提前匯解英德償欵長沙]  
　　湘省司道會議以認還英德一欵遵照攤派并加撥宣統二年八月限期應解銀四萬三千七百五十兩擬提前一月在於加抽茶糖百貨二成釐金司庫裁兵節餉新案减平項下動支滙解江漢關道轉行交納刻已議决詳请兩院核准發交湖南駐漢官錢局滙兌處匯解前往矣 
[英兵輪定期撤回赴漢長沙]  
　　湘省自三月亂後各國皆派有兵輪來湘以資保護現在地方已經安謐各兵輪均已先後開赴他處其英國之金沙兵輪亦於昨二十三日上午九鐘開往漢口矣 
[英山案妥速議結之動機安徽]  
　　皖撫頃接外部來咨據駐京英使照會屢以皖屬英山等處敎堂交涉案件拖延過久未能議結殊屬因循搪塞有碍邦交現該英使願將未結敎案和平辦理以免拖延應請查照前咨妥速議結母得因循敷衍含糊了事致滋紏葛並將辦法情形覆部查核皖撫准文後當即札行洋務局遵照辦理 
軍界 
[梟匪又有搶刦軍裝之警告蘇州]  
　　蘇省飛划水師第二營中哨官凌宗漢隊長沈增榮朱國元等率帶飛划數號出巡於八月二十九日至吳江縣屬北　鎭時已將晚即行駐鎭過夜不意二更後突有梟匪數十人各持洋鎗至船搶取軍裝該哨弁等即督勇抵禦無如來勢兇湧無可如何當被搶去後膛洋鎗十二桿鎗傷勇丁二名旋經禀報管帶何嘉祿守戎飛報各憲一面多派弁勇四出追捕矣 
[鎭紳反對標營駐鎭紀聞鎭江]  
　　南洋陸軍向駐江陰三十六標日前定議調鎭闔郡紳商學界皆極惶惑緣三十六標兵士半係舊軍極爲蠻野鎭江乃華洋交雜尤易滋生事端且現在商業疲敝米糧來源有限頓添數千人食米於本郡巿面不無稍受影響乃於前日由紳士張曹二君等領銜電禀陸軍部設法挽回云 
[南洋陸軍定地秋操鎭江]  
　　新軍章程每年例須秋操一次前日南洋陸軍第九鎭徐固卿統制特親至鎭江之西高資鎭一帶察勘地點適合實地操習之用乃擇定該處爲全鎭會操之所俟佈置齊全即行擇期操練矣 
[海軍畢業生之新希望武昌]  
　　陸軍特别小學附屬海班學生畢業已久無事位置前經該生等禀請撥入南洋海軍學校疑業海軍處因該生等未習英語不能直接聽講駁復不允茲該生等又一再要求終日曉曉不休該堂監督劉香逵觀察迫不得已乃擬安置之策如下一將該生等附屬講武堂補習英文兩年以備將來升入南洋海軍專校二除第一名王仁謙派充測繪學堂算學敎員外所有最優優等畢業生廿四名均擬派往楚安楚裕江淸楚材等兵輪任管駕之職其餘則派充沿江水師荆襄水師各營峭弁俾得暫獲棲止業已具詳瑞督張提核示矣 
[敎練處計畫來年敎育方針湖北]  
　　湖北督練公所敎練處總辦劉邦驥刻咨會第八鎭統制二十一混成協統略謂敝處所定本年敎育計畫敎育方針業經禀准通行各標營實施在案現敎練已將一年究竟有無窒碍難行及應行改良進步之處請由標營隊出具意見書彚送到處以便早日修改爲宣统二年敎育計畫敎育方針之預備刻下第一第二兩期已經檢閱請先將此兩期内之經過及窒碍並應行改良之處先行通知到處以資研究 
學務 
[善化創設敎育分會長沙]  
　　善化邑紳湯穉庵觀察等以國家當預備立憲時代必先從地方自治著手欲求地方自治之進步非先求普及敎育不爲功爰邀集同志就省垣化龍池善化勸學所内創設敎育分會一所遵照學部奏定章程酌議會規分别具禀立案并函知總會注册 
 
 

Page 12

 
 
一面聯絡本邑熱心敎育者按照簡章入會作爲會員一俟員額稍多再行擇期至勸學所開會選舉職員以便討論一切云 
[南昌府中學旅行紀盛江西]  
　　上月二十六日南昌府中學堂舉行第二次旅行大會是日天氣晴朗八句鐘由該堂監督梅部郎台源戎裝督隊體操敎員鄭鳴澍君司令率領乙丙丁戊文實六班學生等三百餘人前往進賢門外工藝廠靑雲浦一帶游歷九句鐘抵工藝廠由該廠各員司引入各塲參觀并備茶點十句鐘起行越丁家山蔡家坊等處十一句鐘抵靑雲浦復由寺内老道迎接入内導引各處參觀午後由該堂自備飯食就該寺午餐餐畢乃排隊進城綜計來復路程約三十里各學生步法整齊毫無倦容見者咸嘖嘖稱贊該堂不置 
實業 
[通泰垣商力爭借買鄰鹽之結果州]  
　　日前通太全體垣商以塲棧存鹽尙多足敷接濟禀懇緩議借買鄰鹽以免積壓等情奉會辦大臣張制軍批云淮南各塲存鹽截至本年六月底止約有十一二萬引加以在途存棧及各項應銷之鹽綜計共有三十餘萬引之譜所禀果確目前自無缺乏之虞本大臣豈願不恤商人徒爲借貸之舉惟産鹽須視天時兼之運道艱難一時竟不能濟其將若何此本大臣所以不能不先爲籌計也來禀也稱各項存鹽數目是否屬實截至本年六月底止各岸局存數若干銷數若干仰淮運司揚子棧轉飭通泰兩分司將塲鹽確切查明並咨明各岸督銷局察酌岸銷查數移復彚核詳辦是爲至要 
[拒欵代表遲遲晋京之原因長沙]  
　　湘省士紳自聞四國代表來京催簽正約以致全體震動曾於七月中旬在席少保祠開會籌議對付方法舉定拒欵代表粟君勘時周君廣詢曹君惠石君秉均等八人本擬即行晋京竭力爭拒嗣因須邀同前任兩江總督魏牛莊制軍同往曾派人專赴制軍珂里知照適制軍赴鄕修墓刻難晋省是以遲遲現復經粟君等專丁往促大約於九月初旬即當由省首途 
雜記 
[自治侵奪官治之怪象湖北]  
　　鄂屬建始縣自治公所議事董事兩會已於前月成立議長劉德標本一劣紳運動當選現在每日到公所收受詞訟明侵官權凡原被告就理者均須納訟費錢一千一百文縣令章慶柏迷信佛敎素性淸淨無爲刻又禀求交卸愈不問事新委之孚令保尙在省垣未經到任故自治公所遂若專爲治民刑事設矣其公所房屋係就某行轅改建東西轅門上懸横匾云（撫綏一邑）（表率八鄕）邑人咸謂該縣新添一知縣並聞劉虧空學務公欵一千餘金振欵四百串人畏其勢無敢過問者 
[劣僧擅租官地之處分蘇州]  
　　閶門商舖大順等十二家公禀以閶門南洞子門城上有劣僧志定私蓋草屋取名甘露寺窩藏帮匪敲詐殃民並引誘婦女在寺食宿懇請提究等情經巡警道汪觀察飭將該僧志定提案交司法科訊據供稱丹徒縣人向在上津橋廟内後因聞開鐵路故向城守租城十茅屋居住並無引誘婦女等情汪觀察以該僧所供顯係狡飾自應即予遞籍管束惟城垣重地城守營竟敢擅將官地租與劣僧視　私産恐其餘各城亦難免無前項情事特詳請撫憲分行城守營及營務處督同府縣將六門城垣各地逐一淸理概不准各營私自出租以固保障一面飭縣將該劣僧遞回原籍嚴加管束並飭將該僧所住茅屋即行拆毁 
[蘇撫回轅過鎭鎭江]  
　　江蘇巡撫程雪樓中丞日前赴寗面見張制軍籌商要公茲已事畢即於初三日上午十一時乘滬寗專車道出鎭江維時駐鎭各標營兵士咸在車站排列隊伍擎鎗致敬旣而文武印委各官命駕莅站竭誠歡迎中丞傳見後即命開車回蘇 
[武員遞籍監禁武昌]  
　　漢陽協營候補游擊陳龍武昌城守營千總吳占元因在督中協衙門鬥毆大閙公堂經中協尙其奎以該員等素不安分禀奉瑞制軍發交江夏縣收審一面出示招告咨部革職現在江夏縣李振卿大令調查得陳龍招摇詐贜確有實據至吳占元雖無被控之案而素行形同流氓且與陳龍互毆有損官箴昨特具詳督院核准飭將陳龍遞回公安縣原籍監禁十二年吳占元籍隸江夏即禁模範監獄三年以昭炯戒而肅營伍 
巵言 
[政界之冷眼觀]  
甲乙丙三人。聚談政局。曰昔日之政權。繫於四方。今日之政權。繫於中央。因相與欷歔太息不置。 
甲之言曰。昔日之政權繫於疆臣。故往往以一督撫而號召天下之督撫雖不免侈然自大而開目無朝廷之漸然如當日湘鄕督兩江湘陰督陜甘聲施爛然卒賴其力以靖宼氛中興之大本厥由於此迨後若合肥若新寗若南皮猶得漑其餘潤以治畿輔以綏南洋以奠江漢此數十年來之明效大驗也故雖庚子巨變東南之半壁且足以挽回西北之危局而中央矯旨不至毒痡於四海者說者謂得力於疆臣爲多今則時異而事殊矣部臣以集權中央爲名財政集於中央軍政集於中央用人行政之權亦無一不集於中央。今後之疆臣可一切以不事事爲高而以其位爲寄。然則設有緩急將如何。曰惟有不任其責焉耳。 
乙之言曰。前明之流宼到一州則一州破到一縣則一縣破。非以十羊九牧而疆臣無專責之故也乎。且不觀夫唐宋之已事也。唐之制外重而内輕故雖疆梁如吐蕃獷悍如回紇。而無害於唐祚之興亡宋之制外輕而内重。故始厄於遼繼敗　金而終亡於蒙古。大抵。外侮之　陵則尤以外重爲宜。今者部臣何汲汲焉。集權於中央爲 
丙聞之。默默不語旣而憤然曰二子之言洵可謂深探治本者矣。雖然彼一時此一時也在今。之印　纍而。綬若若焉者夫亦徙目。見其眉睫耳果何足語於此果何足語於此。 
雜著 
[優語錄（八）]  
一日。優人又常設三輩爲儒道釋各稱頌其敎。儒者曰吾之所　仁義禮智信曰五常遂演暢其旨。皆采引經書。不雜媟語。次至道士。曰吾之所　。金木水火土曰五行亦說大意末至僧。僧抵掌曰二子腐生常談。不足聽吾之所學。生老病死苦曰五化。藏經淵奥非汝等所得聞。當以現世佛菩薩法理之妙爲汝陳之。盍以次問我曰敢問生。曰内自大學辟雍。外至下州偏縣。乃秀才讀書者。盡爲三舍生。華屋美饌。月書季考。三歲大比。脫白掛綠。上可以爲卿相。國家之於生也如此。曰敢問老。曰老而孤獨貧困必淪溝壑。今所在立孤老院。養之終身。國家之於老也如此敢問病。曰不幸而有疾。家貧不能拯療。於是有安濟坊。使之存處。差醫付藥。責以十全之效。其於病也如此。曰敢問死曰死。者人所不免。唯貧民無所。歸則擇孔隙地爲漏澤園。無以歛。則與之棺。使得葬埋。春秋享禍。恩及泉壤其於死也如此。曰敢問苦其人瞑目不　陽若惻悚然促之。再三乃蹙　　。四只是　姓一般受無量　。徽宗爲惻然　思弗以爲非（洪　夷堅志） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[御史陳善同奏學術關係治本請亟予維持摺]  
奏爲學術關係治本擬請亟予維持以淸流弊而資風示恭摺仰祈聖鑒事臣維天下有彌綸乎無形之表而深關乎治本者學術是也政治之敝患在一時但一整頓之而立有起色學術之壞患嘗中於百數十年之世道人心非得其人不能爲之旋轉也歐洲各國最重學術其儒者如孟德斯鳩伯倫知理斯登巴特們斯賓塞爾等並皆以匹夫而號儒宗每一學說出足以左右全國回易視聽國家之政策或且資之而定所嚮日本與中國隣夙奉程朱及王陽明之學近日彼中學者並謂其國之所以强得力於陽明知行合一之說爲多足見政敎同源無分中外我國三代以前堯舜禹湯文武伊周以聖人而位君相故其道易行周衰孔子兼備師儒以德行六藝敎人顔曾所傳以道兼藝游夏之徒以藝兼道術皆醇而無少疵謬孔子旣沒異學雜興孟子闢之放之天下翕然知有所宗漢宋諸儒承其流闡揚而光大之各以布衣轉移一世之風氣功在當時澤流後奕由則治不由則亂已往之蹟可得而考也戰國之際綱常淪斁古人訓民型俗之具蕩然無存暴秦繼之險詖之風益復横决諸子百家各張異說以張墨爲最盛孟子至比之洪水猛獸謂其充塞仁義率天下至於無父無君天下擾擾者數百年迄西漢而粗定武帝表章六經光武明章尊崇節義登用經明行修之士士風爲之一變及其旣衰儒生力持淸議權强之臣爲之寢謀觀變者猶二十年師儒之效亦略可睹矣魏武帝喜用權詐一時士人趨勢求利不復以毁方敗常爲恥正始年間王何之流號爲名士藐周孔尙老莊棄禮法崇放逹視君國之顚危若路人然馴至兩晋競相祖述劉石代起百年爲戎以迄於唐唐之亡也夷爲五季學校廢弛士大夫忠義之氣牿亡殆盡君臣父子纂弑相仍舉世靦顔苟生朝唐暮晋安其祿而立其朝充然無復恧恥之色天理民彝幾乎息矣宋興崇儒學奬節義士氣稍稍振厲王安石假經術以欺當世十鑽者流乘機競進黨禍大起而宋室以南蓋安石之學非必果不可行要其奬進羣小破壞士習實亦足以亡宋而有餘然而臨安一隅相持猶百餘年效死之夫不懈於外殉節之臣不絶於内不可謂非程朱諸儒扶世翼敎之功也明承元敝召用耆碩興起敎化士氣嶄然直與一代相終始培養厚矣大禮之議張璁緣飾經文以取相位代異黨同務酬恩怨國本論起朝堂水火在廷之臣習爲委靡相率奔走拜跪於權奸奄寺之門東林諸君子抱殘守缺氣節相高當世乃摧抑之不遺餘力彼此務爲報復以快其私其關於國計民生之大者遠者概置不問卒使黨錮之禍歷福唐魯桂之世而不解迨善類盡而明社屋矣則皆曲學阿世者階之厲也蓋學術之繫於人國盛衰存亡如此我朝昌明正學列聖飭勉士子惟以植紀明倫尊經崇實爲急務並特頒聖諭廣訓覺牗斯民於正人心厚風俗尤諄切致意以故名儒輩出如楊名時湯斌陸隴其李光地等皆能出其所學以上襄郅治學術之隆實駕漢宋而上之後雖稍替然咸豐年間倭仁曾國藩羅澤南等同時以名儒簡充將相内外協力翦除大難亦足騐眞學之必有實用矣近年學部奏定敎育宗旨以忠君尊孔尙忠尙武尙實爲握要德宗諭令學堂師長生徒止本淸源辨明義利聖謨廣遠洞見本原誠以義利者舜跖之分途志乎義者未有不仁愛民物善其身以及天下者也志乎利者未有不後遺君親賊其身以及天下者也術之所擇祗爭一念今者儒風彫効十氣虚憍情遷於見異識瞢於多歧以利相誘以名爲巿詖行邪說誣世惑民是非淆於訾讆之口得失變於趨避之心輿論爲之失平大義因而澌滅但有利之可圖即喪節辱身棄禮蔑親有所不顧等衣冠於駔儈擯詩書如土芥詖名敎之防而剗廉恥之根長虚無縱横各家非聖之風而伏兩晋五季以來未見之禍鑒往知來良非細故臣謂宜由學部將敎育宗旨再行嚴切申明崇尙實學力杜歧趨派無論漢宋要求濟時說無論中西要期無弊抑止競奔之習廣培有用之才如有淡泊寗靜踐履篤實之十朝廷並隨時特加甄拔置之尊顯以風示天下其或有夸毗無行及持論淫詖者即立予擯斥不齒於庠序搢紳之列庶於振衰銷逆正經興民之道不無裨益臣爲維持治本起見是否有當伏乞皇上聖鑒謹奏 
本埠新聞 
[新任滬道致上海商會電（爲發表維持商局意見）]  
本埠總商會日昨接新任滬道劉襄蓀觀察來電云上海商務總會周金箴兄邵琴濤兄鑒忝調滬關諸求指敎鄙人素以維持商業爲心乞先轉致商界諸君各守鎭靜共扶大局至爲盻禱翼江 
[李春來果遞回原籍耶]  
　　姦騙黄朱氏之淫伶李春來昨晨九時仍由總巡捕房西探押送到廨請爲發落即經駐廨五十八號西捕帶人寫字間内候示一般得信來觀者較前日更形擁擠逾時美副領事海君蒞廨即與寳讞員升訊各捕房瑣案畢退入憇息所磋商旋奉傳諭仍將該淫伶帶回觀者僉謂中西官尙未商明辦法或謂此案如不照原斷辦理恐再動粤帮公憤云云惟聞此事己由寳讞員與美領會商妥洽定於今晚由廨派差協探將該淫伶押登輪船遞回天津原籍以故不解公堂發落云 
[皖撫致上海皖振公所電（爲募皖北災振）]  
本埠安徽義振公所日昨接皖撫朱中丞來電云頃因皖災有電丁价侯兄轉致并代懇籌辦急振想已轉逹切懇垂念皖北災重家寳不德愧對流亡惟有切懇諸公或廣爲勸募或代籌急振謹爲災黎九頓首以請寳東 
[札飭徴集衛生物品]  
　　江蘇巡警道汪觀察昨札上海縣云照得中東西列邦現設萬國衛生博覽會所有應行帶往陳列物品亟宜先事籌備業奉民政部片奏於京師設立衛生陳列所將各省關於衛生物品分類陳列以備赴會之用並爲將來研究之資惟物品繁多彚集不易咨經各省督撫飭令民政司或巡警道查明各該查物産富饒凡關於衛生 
 
 

Page 19

 
 
事項者製造及天産品何境蔑有一切却暑禦寒壯身療病噐具衣服食物藥料縷指難終亟應先事籌備或由地方官給價購置或照會商會勸諭徴集未雨綢繆俟奉部飭定期解京即可隨時起運爲京師衛生陳列所之資料免誤限期除分行外合行札飭札到該縣立卽遵照指飭辦理先將該境所有製造天産各項衛生物品造具淸册呈送本道查核稍母違延 
[女學生有何面目回家]  
　　女學生吳惠媛被匪徒奚阿根由京口姦拐來滬押入雉妓院爲娼由探拘獲訊供詳情已誌前報昨由捕房將奚同黨盜匪周金林瞿海林秦小子趙小弟鴇婦凌王氏婦人王瞿氏等一併解廨復訊吳女投供被奚姦拐來滬並被押娼各節旋由女之表兄戴炳森投稱吳女父已去世家有母弟求請領回管束訊之奚等供均狡賴寳讞員會商美海副領事判吳女交其表兄具結領回嚴行管束凌王氏押女所三月王瞿氏押兩月周瞿秦趙四人併送上海縣以奚曾與已解昭文縣盜匪張海昌夥刼鉅贜並姦拐良女押娼着先押西牢一年期滿再行解送昭文縣訊辦 
[盜棺謀命兇犯解縣訊究]  
　　江北人陳大官子曾於去年七月間糾同陳文炳胡丁友等借名赴嘉興做工爲由騙乘同鄕人陳文榮船隻迨至嘉邑東門外三官堂附近荒僻處時已黑夜即令停泊囑陳文榮同往盜棺陳畏罪不從當被各人用刀砍倒疑已氣絶遂將其船及妻霸吞逃避乞未緝獲茲陳文榮與其姪陳德榮在滬工作前日在虹口嘉興路適遇陳大官子卽鳴捕拘入哈爾濱捕房昨震　探王阿巧解廨請究經德襄讞會同美郭副領事訊悉前情以案關盜棺謀命並佔妻覇船情節較重非刑訊不肯吐實判一併備文解送上海縣審訊當卽由差押解至縣奉田大令諭飭交差候訊 
[自治公所催繳公債票欵]  
　　城廂自治公所各董前經開會籌議舉辦公債票曾由各議董到會分别扭任認定數目已紀前報茲由總董催令各該議董迅將前次認定銀兩趕緊措繳以憑入册而備公需並於繳銀時另行給票執憑 
[城廂救火會將開落成大會]  
　　上海城廂内外救火聯合會定期初七日下午二時假總工程局後廳開領袖會提議該會會所鐘樓落成事宜昨已遍發傳　通告各救火社畧謂本會仿照租界建設鐘樓及會所業已工竣現定九月内開落成大會是日擬請官紳商學界及西國紳商並江蘇全省各廳州縣各救火會蒞會查入會各社共有三十餘社自應各攝小影一張陳設會中以備外埠來賓叅觀現在落成日期迫切即希貴社全體小影速請攝成送會陳設萬勿稽延 
城内 
[扭獲奸拐]  
　　邑廟花園内發昌照相館夥謝惠臣今春因犯賭博毆打巡士曾經前游正巡官責辦有案近復誘拐陳箍桶橋北首織機作内女子丁心蘭至　界小客棧内姦宿一月有餘日昨雙雙回城當由丁之姑丈陳松泉瞥見上前盤問詎謝意圖脫逃幸張遠芳帮同拘住交由巡士解至一路巡　分局請究德正巡官諭飭押候澈究 
[續催欠欵]  
　　鮑祖德前控顧順興圖賴欠洋五十元曾經德正巡官審判限顧三期還淸顧祇還洋十五元餘則延宕日昨鮑又投一路巡局控追經德正巡官提顧到案復訊顧供實因無力叩求寛限措繳明府判顧限本月初十再繳洋十元至十月底如數交淸原保店旣已閉歇准予再覔店保具結存案 
[控追房租]  
　　薛茂榮昨投一路巡局控應海大積欠房租經德正巡官訊究蔣供　海大前央中保賈秀山向小的租借房屋現下積欠洋八元屢次催討不付求請押遷應海大供欠　是實惟求寛限明府判應海大限半月遷移所欠租金分期拔還兩造均遵斷而退 
[一路巡局批詞]  
　　商民范回春禀批現據楊耀廷以爾奉諭理勸迄未央人一再禀局批候傳追至如意樓茶館樓下餘屋若何租借並於此案無涉何勞置義據房主前禀爾本列名保租原議租金等項惟爾是問爾非能置身事外茲據禀求摘釋豈於前此果未寓目耶不准此皉武生鄭正銓禀批據禀盧坤山陳順籌各欠貨洋不還求追等情是否屬實候飭專案集訊察奪毋違商民唐良　禀批准如禀備案仍候上海縣批示可也報紙並附 
[報請驗尸]  
　　二十七保十回地保陸徴　昨投縣署報稱有不知姓名之小馬夫在路被馬跌傷當即斃命其尸身已車送驗屍所求請蒞驗大令准之 
[不還欠銀]  
　　張坤坤昨扭張慶林到縣喊探虧欠銀兩屢討不還奉田大令諭飭交差候訊 
[縣批三則]  
　　朱佩珍禀批貴紳等創辦廣益善堂推行各項善舉置賣房屋以補助經費不足殊見　劃　到開單呈案係爲久遠起見希候如禀立案淸單附朱阿林禀批此案前堂　據朱祥榮供稱伊父朱紀芳已故且無作中抵押情事方單現被徐俊卿藏匿不還今邇稱方單在洋商處求飭朱紀芳一同向取是欲起死者而硬作中証耶實屬荒謬絶倫案經明晰堂諭限交田單並於朱蘭芳具呈批飭吊單　訊着速將田單檢呈投候　訊察斷如再飾抵專提押繳張林生禀批此案該民人與蔣阿發等合做扛挑夫頭由爾將田單向朱姓抵洋墊付脚力如果華棧應付脚價由蔣阿發執持合同前往收取延不歸欵致朱姓赴總工程局控訊限追斧鑿相尋蔣阿發蘇玉山均應到案質訊惟詞出一面虚　無從懸擬候移請總工程局查復察奪 
[官事]  
　　太倉直隸州知州姚炳熊昨日到道禀見並禀知由崇明公幹來申卽辭回　道轅法文譯員陳大喦昨亦飭丁到道禀請續展病假一月江蘇候補知縣楊蔚光改過局委員縣丞馬鍾玽昨均到縣拜會　巿 
[孀婦可憐]  
　　常熟婦人徐張氏夫故無依又被其姑凌虐私逃來滬前晚在南巿潮惠會館前徘徊哭泣由巡士帶至工程局訊供年二十歲夫故二年家貧難度被姑虐待不堪其苦來滬求乞湯裁判得供惻然判留候資遣回籍 
[移查案情]  
　　鄕人吳桂榮在工程局控族人吳海華勾串吳對庭吳阿妹來家霸佔庭心恃强築笆向阻不服業已由局批示移送龍舉巡防局訊理在案茲由該局員派丁投局將吳桂榮所控各節調查明晣再行飭傳一干人証訊究 
[預備闢門]  
　　添闢祐門卽新東門已由公益研究會各董函致自治公所查照辦理刻由所董查得該處城外有平房四間有碍工程爰飭十舖地甲知照房客遷去一面傳諭租地主迅將所蓋平房一律拆除以便興工 
[騙非一次]  
　　　爲排字之無錫人張阿庚在裕大衣莊騙取衣服事發被拘至工程局訊實懲押已紀昨報茲悉昨有英租界石路福昌衣莊移投局報稱本月初一被騙去綢夾袄羅夾袴卽被脫逃經局中飭令將張帶出質認屬實判仍還押准予併案究追 
閘北 
[冲坍駁岸]  
　　橷閘橋北沿河迤西由警總局飭科勘估招工包造木駁塡築馬路等 
 
 

Page 20

 
 
情均誌本報茲悉此項駁岸均極簡軍有已經工竣之處忽於前日被潮冲陷數尺照此情形恐難持久也 
[撞船不究]  
　　王阿銀之草紙船停泊在白蘭干地方　某垃圾船撞壞船頭詎王之夥許阿元高阿二等即破口辱駡適水巡隊巡船經過僅將許高二人拘送四路一區押候訊辦 
[訊辦女工]  
　　閘北叙綸絲廠管理人俞渭卿投四路分局控剝繭女工張林寳做工草率向其指敎非惟不服反行扭毆請究當經黄巡官飭提張女到案押候訊辦 
[收殮路斃]  
　　蘇州人朱子和向業裁縫近因落魄無依貧病交迫昨晨倒斃於閘北川虹路口禎祥里内由衛巡報告四路一區黄正巡官立飭地保查明收殮 
美租界 
[何苦賣子]  
　　張阿金江北人因貧將其子小花子托　媒唐恆傑張炳二領出售賣被探沈阿炳查見疑係拐賣拘禀捕頭傳到張阿二詢明情節飭將小孩領回不准變賣以杜紏葛 
[應悔玩車]  
　　糞船夥劉寳生錢富林昨在塘山路將沈子壽之東洋車玩弄翻人浜内中沈鳴捕拘送捕房捕頭命賠修費一元五角斥釋了案 
[西妓拉客]  
　　陸正元昨晨報告捕房云前晚行經有恆路二千零二十四號猶太妓院門前被其妓拖住不放在衣袋内搜去洋二元請爲查辦捕頭准之 
[女孩走失]  
　　東有恆路一千五百三十五號馬周氏家前日走失四歲女孩一口名彩寳手有歧指昨報捕房捕頭允爲訪查 
[疑及婦]  
　　有恆路三十二號某西人疑傭婦李張氏行議物件送入捕房請查核辦英租界 
[匪徒押獄]  
　　匪人李懷玉王羅金因紏黨在楊樹浦　路用石撞入曹雲卿家内刦取衣物各贜並用刀砍傷曹之頭額三處携贜逃逸經曹報請捕房派探陳銀松將李王兩匪拿獲昨解公堂訊供不諱奉判各押西牢一年半並飭陳探偵緝在逃各匪解究 
[抛屍訊實]  
　　華記路小客棧主陳德龍與張寳興將病斃棧客棄尸於路匿不報捕昨由探將陳張兩人解廨訊實判各押三禮拜以儆 
[不還簿]  
　　梧州路小客棧主王阿祥因與棧客張小毛不還庽客西人之帳簿等物昨日由探將王張二人解案訊明奉判各押兩禮拜以儆 
[串竊洋紗]  
　　老公茂洋棧工頭王再靑因與小丁陸龍虎瞿炳壽胡大郎華阿四串竊洋紗被洋東報請捕房昨由探將各人併解公堂訊明判王押三月陸瞿各押兩月華押三天分别示儆 
[串竊衣物]  
　　陳文貴控王阿三黄阿星徐阿寳串竊衣物昨由探將三人一併獲解公堂訊實判各押西牢半年期滿逐出租界 
[限理帳銀]  
　　日本郵船會社控用人李雅亭私用帳銀一千七百餘兩由廨訊判李押繼在案昨奉公堂復訊判李交一千七百十四兩人銀並保限一月淸理 
[馬夫作賊]  
　　胡周氏控馬夫鄭三根搶取金押髮昨奉公堂復訊官以鄭尙有私竊坐客竺三金表翎管等物實屬不法判押兩月以　 
[押訊保人]  
　　美商益同人控叚盟史抵單不贖案内之保人徐子卿由廨傳案訊押昨解公堂復訊判押候莊盟史到案開釋 
[不理欠欵]  
　　馮炳奎控余賢渭不理欠銀前日晚堂由廨訊判余交原保再限半月淸理違干未便 
[限贖坟地]  
　　吳煕敏控同族吳煕芹串同地保顧丫頭秦又堂盜賣新坟並私押老坟一案前日晚堂由廨訊判顧等三人交保限一月先將新坟贖回老坟准爲設法料理 
[交保淸理]  
　　應雨薌控陸秉忠不理貨欵一案前經由廨移送商會斷陸還銀四百兩因陸不允前晚由廨復訊被告祇認欠銀三百二十兩官判交人銀並保限半月理楚 
[訊出店]  
　　英商老公茂洋行控瞿林海竊取洋紗案内之出店馬世卿昨由包探李星福拘解公堂請究奉判押候禮拜五訊核 
[産後再領]  
　　常熟婦人孫沈氏因私逃來滬由廨訊留棲流所在案昨由氏夫孫福章投案求領官以該氏行將分娩諭孫於下月初四來案具領 
[不理貨欵]  
　　升昌等號控姜承法不理貨欵昨由差探赴蘇將姜移提到　請追奉判過堂　訊 
[串拐婦人]  
　　王三弟王阿法因串拐奉賢婦人朱龔氏來滬由探將兩人獲案訊押昨奉公堂復訊判均交保限兩禮拜將氏交案訊核 
[着邀見証]  
　　協泰花棧主曹爕卿控薛三樵不理貨欵前日晚堂奉德襄讞提訊原告投稱所有花衣由夥陳進才托薛代銷薛托鮑維泉經售向索貨價不付求追訊之薛供因貨　水當時即已退還原手奉判薛交妥保着邀中証到案再訊 
法租界 
[小孩迷路]  
　　前日有年約四五歲形似江北艒艒船上之男孩一口身穿破舊棉袄無　在途啼哭由巡街捕瞥見送入捕房解廨訊核當奉廨員諭送善堂留養候家屬認領 
[失火罰]  
　　法馬路德源祥洋廣貨店失愼焚斃人口一案即經公堂飭傳店主周梅泉夥友陳伯英沈嘉生婢女范毛頭等審訊諭飭交　　再查明訊斷曾紀前報茲經捕房查明並無别情實係遺火所致故將周等六名復送公堂請示該斷聶司馬以此案焚斃人命周之疏忽實難辭咎判照公堂成例罰銀二千四百兩以爲不愼者儆所有各夥保險從寛免罰完案 
[拐匪監禁]  
　　拐匪王德卿李子雲陳福生通同郎姚氏劉陳氏拐販小孩數口趁輪出口爲探拘廨奉判小孩發堂各匪收押候將藍耀吉在蘇州關提到案訊實定斷茲已將藍關提到滬訊係歷年著名拐匪故於前日一併帶案商諸西官判藍監禁西牢三年陳李王三人各押二年兩氏各押年半以儆 
[出外淸理]  
　　盈昃公司洋人控吳正卿悔議定租影戲機器一事經公堂訊判償還一月租洋一千二百元押覔人銀並保在　現已逾限未據保出昨又復迅吳供業已名譽被損且又在押頗難籌措務求寛釋設法料理司馬謂原告巳允　融辦理今從寛覔保出外即向原告情商理明違干押追 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[温都統宗堯咨送英國藍皮書譯稿（續）]  
一千九百零四年十月三號即光緒三十年八月二十四日印度部大臣致印度總督電文 
榮可朋奉行中央政府之訓令以議藏約統言之能得中央政府之嘉許但論賠欵一事則其所得之效果直與中央政府之訓令相背按照中央政府對於此事之訓令賠欵之多寡應視藏人於三年之内其力量能繳多寡爲準至於退佔春丕之事應於賠欵繳淸之日及商埠開設三年之久著有成效之日行之但榮可朋因從藏人之條議將賠欵展長期限攤繳是其對於最要之一事有違背中央政府之訓令矣中央政府向來政策係在於不干預西藏之内政此次辦理藏人因背約而生出之亂局所獲之效果須與向來政策之意相符自去年十一月六號以來本部屢將此意報告尊處中央政府將於賠欵之問題計畫其事最爲透徹本部曾於九月十六號電懇尊處將賠欵由七百五十萬元减至二百五十萬元俟繳至五十萬元我軍即當退出春丕榮可朋果能恪遵中央政府之訓令則此節儘可辦到但現因榮可朋已離拉薩以致失此時機殊爲可惜惟中央政府不能因此而變易其方針故其對於無論何項條議有令英軍佔据春丕之時期出於七月二十六號去電所指之期限之外者一概拒而不纳將來換約之時務將此改正以符中央政府之决議至若藏人萬一日後不肯按照攤期繳欵或出别項事端致與條約有礙届時自應另行籌畫對待之策但事情一日未到如此之地位則代表員因不遵訓令所製造成之局面中央政府即不能輒予採納也 
一千九百零四年十月二十三號即光緒三十年九月十五日印度總督致印度部大臣電文 
敝處據駐紥江孜之商務委員報告該處之西藏商務委員對於開埠之事極表厚誼並稱願由西藏政府出費代我在於由江孜至帕克里之通道上建設郵舍云云惟我國業經按照光緒十九年條約第二欵在沿途建築站舍可作郵舍及商旅宴舍之用勿需再由藏人代設但藏人與我如此切實交好足證榮可朋立約之大效目前藏人之對於我凡事均極心滿意足 
一千九百零四年十一月七號即光緒三十年十月初一日印度部致印度總督電文 
十月六號尊函及十月二十一號尊電均悉减輕賠欵一事尊處擬於換約時向藏人聲明所擬定之聲明格式經本部核准惟須叙明英兵駐紥春丕須俟商埠切實開設三年而後退出庶能使藏人遵守商埠章程至於藏人允許立約允許駐紥江孜之英國商務委員往來拉薩一節業經中央政府批駁鄙意以爲應由尊處告知藏人略謂我雖不以此事載入約章爲急務然甚感藏人允願立約之美意云云中央政府對於擬立之約視爲可有可無之事且視爲與其始終之宗旨不符 
一千九百零四年十一月十一號即光緒三十年十月初五日印度總督致印度部大臣電文 
十一月七號鈞電謹悉我已換約一如中央政府之命辦理並如鈞部所議致函於拉薩之官吏以敦睦誼矣 
一千九百零四年十一月十一號即光緒三十年十月初五日英外務部大臣致駐紥北京英使電文 
爲西藏附約事希告知中國政府謂我國中央政府現己决議派印度總督在印京與中國開議附約之事 
印度總督所簽押之减欵聲明書作爲英藏條約之附件（一千九百零四年十一月十一號即光緒三十年十月初五日在印京簽押） 
光緒三十年七月二十八日卽西歷一千九百零四年九月七號英國所派之代表員榮可朋與西藏之代表噶爾丹寺長羅生戞爾曾曁噶布倫並色拉别蚌噶爾丹三大寺之呼圖克圖及西藏民敎諸首領所立之英藏條約現經印度總督批准互換並惠允飭將該約第六欵西藏應賠補英國入藏兵費由原定之七百五十萬盧比減爲二百五十萬盧比又復聲明該約所定之賠欵初繳三年三期之後英國所派佔守春丕之兵可以撤退惟該約第二欵所立商埠西藏須按照第七欵開妥三年並須按照約内各節一一認眞遵辦（印度總督唵土爾簽押） 
上列之聲明書係於一千九百零四年十一月十一號由印度總督當堂簽押（印度交涉司費禮夏簽押） 
印度交涉司致西藏代理商上噶勒丹池巴公文（光緒三十年十月初九日） 
英藏兩國代表員於一千九百零四年九月七號會同訂定之英藏條約業由印度總督批准互換印度政府現飭本交涉司將此事告知貴代理商上本交涉司現寄送聲明書一件並配送藏字譯文一件係經印度總督當堂簽押作爲英藏條約之附件所言如下一千九百零四年九月七號英國所派之代表員榮可朋與西藏之代表噶爾丹寺長羅生戞爾曾曁加布倫並色拉别蚌噶爾丹三大寺之呼圖克圖及西藏民敎諸首領所立之英藏條約現經印度總督批准互換並惠允飭將該約第六欵西藏應賠補英國入藏兵費由原定之七百五十萬盧比减爲二百五十萬盧比又復聲明該約所定之賠欵初繳三年三期之後英國所派佔守春丕之兵可以撤退惟該約第二欵所立商埠西藏須按照第七欵開妥三年並須按照約内各節一一認眞遵辦等語印度政府之所以如此優待西藏而將西藏應賠之欵減爲二百五十萬及其所以如此通融將春丕讓還西藏者因見自從英藏條約簽押以來藏人之對於英國其舉動均屬平和及合宜故也印度政府之施此厚惠於西藏係爲盻望藏人知感英國之慷慨又爲印度與西藏爲鄰兩國之利益無分彼此甚願兩國永遠和好故也查前者進藏議約之大臣榮可朋君亦具此心諒貴代理商上尙能記憶也現該大臣因見西藏之人嘉感其對待之慈和又見西藏之人實心遵守其所定之約章心甚悅服也本交涉司尙有一言奉告查本年九月間英國之議約大臣曾與西藏之代表員簽押聲明書一件訂明駐紥江孜之英國商務委員若因事前往拉薩西藏政府准其前往等語現印度總督雖深感西藏政府此番美意但以爲其事不必列入約章 
 
 

Page 27

 
 
也 
以上各件載於英國藍皮書第二千三百七十號英國對於西藏之政策即寓於此於我國極有關係故擇譯之 
小說 
[奇情小說鸚鵡禪（四十二）]  
　　赫登性宕蕩。時亦與退職之官名丁奇者。縱談天主之事。了奇謂天主好生。菩提之心。殊不願芸芸衆物。有一者不得其所。今特以余輩故。殺肥烹鮮備水陸之羞食者固美。而死者甚苦想其宛轉於刀俎之間凄號於鼎釜之初設上帝臨之不震怒乎且余嘗見豪奢者矣家之有誕日也。雖三尺。孩童。亦必爲之張樂設宴。歌妓扇舞粲若星華。侍女衫招。妍爭月旦。又或者開一面之網。歛千金之壽。夫人之生也其母必懷妊十月臨蓐之際死生俄頃。闔家驚惶迨呱呱墮地雖其喜可知而産母之鮑受災難。已不堪矣。然則念其降生之日果宜以爲慶耶。抑以爲戚耶言已。又賡續謂曰雖然。如今。日之主人半生節儉。三徑婆娑亦巾帼而鬚眉者也。赫登曰嘻丁奇君乎。今朝有酒今朝。醉冥漠。何知且食蛤蜊耳。 
於時羣英在席高論間發斐德蘭與琴宜尤襟期落落。瓊姿目賞超然有脫。略塵俗之容辣特而及台遂時時遥矚之且暗歎曰。斐德蘭固好男子自遇琴宜爲彼引壞矣。蓋辣特而姊妹。自少至長。撫斐德蘭以至成人。其溺愛殊甚故斐德蘭有過必歸咎於他人而不知斐德蘭習於非義。至此已漸成自然其受病之始非一途也。 
食已侍者進咖啡雪茄。諸客閒步室中縱覽書畫。各加品識。雷肥爾之二孩偕赫登之諸女兒。時先往草塲。游戲爲樂鬪草拈花跳蕩不已俄。頃有綵蝶一。盤旋飛舞互爭撲之赫登氏子撲不勝奪於某兒手。皆哭矣。保姆捉之入室母安慰之不已丁奇取筵間賸鷄腿與之食乃勿哭。於是羣兒環繞咸昂首企踵視席間之餚皆耽耽思攫而嚼之語聲嘈雜手箸交下斐德蘭見之。滋不能耐悄携。琴宜之手而出怒問曰是尙成爲筵宴耶。君乃能安然坐視乎。琴宜曰以君在彼。故亦爾爾妾納悶久矣。言時。琴宜又觸動心事。趦趄不前。若將有重要之語。急欲向斐德蘭一吐。回顧左右。與席諸君。亦稍稍星散。無一處可爲談心之地。斐德蘭乃曰此間多俗士。或來擾吾事。園中櫻桃樹下。濃蔭障日短籬迎風可於其中作暢叙也。言已遂行 
國外新聞 
[英國軍官出獄養病]  
　　初三日倫敦電云英國陸軍中尉蘇杜因患神經虚弱之症已准開釋兩月調養病體 
[波斯政界近事]  
　　初三日倫敦電云據德黑蘭電稱現某要津聲言賴塞萊爾末爾克已允任波斯攝政波斯政府近照會英俄兩公使謂廢王現煽惑十柯滿族民叛亂請卽以此事通告貴政府云 
[德國布業罷已止]  
　　初三日倫敦電云德國洛西慈罷工之工人已遵廠主之約重行開工廠主停工之舉業已作罷 
[宇拉圭京城大火]  
　　初三日倫敦電云南美宇拉圭京城芒替維毒電稱新築之大船塢及海關房屋全遭火燬屋内儲有歡洲商貨共値英金八萬磅綜計損失約逹英金二十五萬磅火熾之時港内各輪船皆駛出口外 
[俄皇賞賜大臣寳星]  
　　初二日柏靈電云俄皇於伊斯華克交卸外務部大臣之任時賜以白鷹寳星一座嘉其勞績並與璽書一通内述與英國及日本所訂條約告成情形 
[日人偵探地理破捕]  
　　地球報哇特薩訪事電稱俄國貝加爾鐵路某村車站近拘獲日人三名迹類偵探已送官研訊此間聞之大爲震動該日人三名現拘押伊爾克斯克軍務處先是警察見其形跡可疑乃搜其身際旋於袋内抄出公文知彼等均爲日本兵營工程師並抄出偵探之證據多件如由蒙古而下沿路之橋梁陰溝並彼等所過之處均經繪有細圖旣而伊爾克斯克總督接東京及海參威日領事急電謂所拘之日人内有二人爲日本著名游歷家與陸軍毫不相關該總督現因軍務處尙未將該案審明故並未致電答覆（以上譯字林報） 
來函 
湘路洙昭一叚去年七月十一日報明開丁現在安枕鋪軌架橋設站　電各工程次第布置所購外洋火車三十餘輛先後均到已於八月二十四日未刻先行試演新車由洙洲逹白石港行駛穩速一俟車輛安配齊全便礄支架完好另期先開洙昭接開長洙以完一百十餘里功叚現井已分投測購洙郴長岳各線以稱遠近有心人殷殷盼望之盛心湖南粤漢鐵路公司謹啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
