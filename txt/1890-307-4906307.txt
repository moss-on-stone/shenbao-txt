# 1890 - 307 - 4906307

 

Page 1

 
 
[二十四史第一次出書告白] [  圖書集成局啓]  
　　本局所印二十四史墨必選擇上品可保年久决不變色紙則一肆用雪白連史略不參差本可旱日告成祗以精益求精不免帶廷時日　已排　二十餘史第一次　出晉書宋書南齊書梁書陳書魏書北齊嘗周書隋書南史北史舊唐書元史等十三史共書一百六十二本與股者如找足　銀三址元卽可持要前來提取并付第二三次書票各一紙其第二次至本年九月終可出史記前漢書後漢書三國志新唐書新五代史　五代　遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務請速來購取否　全書告㛖後當另定價洋也其書分盛木箱三口大小一式製極工雅惟取書時每口須另加洋六角此布 
[賑物求售] [  申報館協振所啓]  
　　本舘開辦賑捐以來　海内諸同仁捐助各種貴物隨時變價彙解災區茲又承助下文刻圖意一方歴代服制考原三十都每部二角五分銅　　兩隻花翎藍翎各一支隸有五十部每部六角石印小耕石齋晝譜廿部疫痧草六十本每本洋八分倭刻和漢三才繒　一部感　錄要廿本每　一角豹皮一張白象牙笏一方玳琩邊墨晶眼鏡一付碧玉三聯扣帶一付眞磠砂二粒宫式白玉鐲一付白玉墜兩個鍍金點翠時辰表六隻裴翠帽正二對法帖兩册前朝近時名人　畫中堂對聨扇面另物繁多不及細載現當順直山左水災汪洋數千里飢民朝不保暮待哺嗷嗷諸君子有情殷匡救者速臨本舘選購庶幾裘成集腋實惠早沾乎 
[兵期無論]  
　　千古用兵以仁義爲本仁義者大地之大經也聖王之大法也經不行則變通而爲權所以古聖於此具大不忍之心而行不得巳之事蓋亦一時之權宜焉耳穰苴曰正不獲意則權權出於戰不出於中人是故殺人安人殺之可也攻國愛民攻之可也以戰止戰雖戰可也孫子懼傷民命而作謀攻故欲攻人之國先全人之國雖至一軍一旅一卒一伍莫不以全爲上破爲次故曰百戰百勝非善之善者也不戰而屈人之兵善之善者也又曰上兵伐謀其次伐交其次伐兵其下攻城攻城之法爲不得已而况專事殺伐競尙攻取之術乎崦况槍礮林立殘殺轟裂之慘乎嗚呼是豈仁者之用心哉然當今歐洲各國國日富日强格致日精技藝日巧而我之外患日深其戰陣之間無非以槍礮爲主是故具愈精則法愈巧法愈巧則術愈難矣欲弭　槍礮之患則又非用槍礮而善擊避之術不可夫善用槍礮者貴於擊敵有準避彈有地欲擊敵先避已欲避已先求地顧地利曷可少哉孫子曰善戰者立於不敗之地而不失敵之敗也孔明曰地勢者兵之輔助也故知戰地而不勝者有之不知戰地而勝者不之有也近日歐美兩洲各入邦皆孳孳講水避彈之法莫不以掘築土壘爲先務同治初年美國南北失和大興兵戈其間亦多用土壘　二十年布法二國大戰布國時藉地勢土壘以取勝中國自古行陣之形立營之地頗爲詳究而於掘築一道甚略其事蓋以禦刀矛弓失者也初非有槍礮之猛烈也故陣有形營寨有形未嘗言及壘之形也太白陰經黄帝按旗車騎形勢配五行及天地風三象而作人陣之形又以天地風雲爲四正龍虎鳥蛇爲四奇諸葛孔明推演兵法法黄帝之法而作八陣圖故章懷太子漢書注曰古有八陣諸葛亮法之然古亦有陣形築壘者如八陣偃月等陣是也李靖曰天地者本乎旗號風雲者本乎幡名龍處鳥蛇者本乎隊伍古人秘之設此人名耳他若紛紛紜紜鬥亂而不可亂渾渾沌沌形圓而不可敗此孫子言陣形陣法也圓而方之坐而起之行而止之左而右之前而後之分而合之結而解之此吳起言陣形陣法也行惟疏戰惟密定行列正縱横立進俯坐進跪此穰苴言陣形陣法也然魏略戴司馬懿過亮行營處按行營壘皆中繩墨歎曰天下奇才也惜　法不傳所傳者祗魚腹江瞿塘人陣圖耳以細石疉成前有六十四壘爲人陣後環二十四壘爲卻月陣此宜於平坦曠野實古兵器之營陣而不利於槍礮攻擊者也他如宋許洞之握奇偃月等營明戚繼光之布城木城軟壁諸器皆以遮格刀矛之用極堅者亦祗禦鳥銃之鉛彈用以立營樹寨亦不甚講求形勢其所作土壘亦不過方圓而已皆非取法於格致算學者也西國凡一藝一學莫不從格致算學而出故能精益求精有條不紊也數十年來歐西精於兵學之士未有不先從事於格致算學而后言兵其所用之格致算學雖不必甚深而其相需之處則又甚廣卽如近今營壘之形皆依幾何之理故必變方圓而爲凹凸諸形則救應得勎矣嘉慶時法王拏破嵛常藉土壘以取勝於人及拏破崙敗猶深悔未能多築土壘以取勝於人咸豐九年澳與意搆兵而澳不用土壘卒至內緉同治五年法王拏破嵛第三下令議築壘新法蓋有營壘敵旣不能驟窺以來攻我郤能蔽體以伺擊有格致士考察自營壘漸精軍士死傷者日少一日然則築壘一道實今日兵家之急務講求武備者盍亟思變計哉味道居士曰夫兵已凶戰已危至兵器而用槍礮用槍礮而築營壘甚至於掘隧掘隧而遇敵遇敵而相擊則凶之又凶危之又危者也所以兵者聖人不得已而用之蓋亦辟以止辟刑期無刑之至意豈可以好大喜功爲務乎况視人命如草芥鑿山絶流毁房屋焚樹　踐五榖損土胍勞民力傷民命耗民財嗚呼此豈天下之福哉老子曰師之所處荊棘生焉大軍之後必有凶年嗚呼此豈天下之福哉 
[楓陛恩濃]  
　　吏部示傳所有擬補内閣中書何維樸毛瀚豐周興謨黄文樹王繩王仁東等六員本部於九月十六日帶領引見相應傳令該六員於十五日晚在内城左近歇宿是日丑初穿紅靑褂備帶補褂靑褂並佩帶荷包手巾齊赴西苑門外六項公所吏部公所報到聽候點名帶領引見再該六員務於十四日午刻進部預備演習口奏履歴如是日不到定將引見扣除毋得違悞○新署吏部右侍郎文少宗伯興涓吉於九月十五日午刻抵任新署工部左侍郎祥仁趾中書侍郎麟詹定九月十五日未刻履新已由吏工二部司務廳黏貼紅諭示仰闔署官員吏役人等至期一體謁見勿違○湖南巡撫委員由藩庫領解地丁漕折厘課等欵京餉銀十八萬兩分裝一百八十鞘於十六日申正以驢䭾運抵部赶卽雇夫扛入大堂後堆存由原解兵役在彼看守同時又有津海關委員領解天津關稅厘等欵銀六萬數千兩亦用木鞘裝成由大輛載部雇夫將銀鞘扛入部内堆存看守當由該委員將文批齎部投訖現已訂期於十六日開庫兌收矣○十四日晨鄭邸躬往師宅祝嘏甫出府未及一射之遙後隨跟馬蘇拉張某所騎之馬俄卽眼詫驚奔張用力勒抑詎料轡斷韁折張卽墜落爬起尾追被馬踼倒右腿膝骨致被踼碎除由各護衛將馬捉住外卽令 
 
 

Page 2

 
 
人將張舁回延醫調治未卜能否痊可又是日午後西單牌樓西長安街某宅拜客將回車甫停輪主人方下而馬突眼詫向東驚馳至長安牌樓東車輪觸石而翻車沿折損致車夫被砸幸多人將車抬起然車夫已不能轉動盖右腿傷折矣○有送喪之棺二口前以八人抬舁後亦八人抬舁除槓木外前無鼓吹僅敲響尺一人執紼送至安定門城値班官兵見此奇異上前阻擋詢由何處所抬據稱由筆家胡同詢　何無一人送殯扛夫槪不知悉棺上現有陰陽生所批殃書二紙可証門官更覺詫異立令先將棺槓放置並將扛夫看管遺令一人往本槓房問明再爲核奪欵後如何辦理尙未得悉○中營李季良叅戎於上月偶抱淸恙因在大金吾三堂憲前禀請賞假兩月俾得靜心調攝容俟假滿卽行當差三堂憲俯如所請所有應辦事務委中營金子良游戎暫爲代理○北營王山寛叅戎因病請假所遺事務委北營王常蔭遊戎代理王叅戎之子蘭墀都戎因父病增劇在協憲前具禀呈請賞假俾得回家侍奉稍遂烏哺之私業蒙協憲允准所有中營都司應辦事務由協憲派委汛弁代理○京師近來竊案日多雖經官署拿獲懲辦無如玩法之徒仍不稍爲歛迹止陽門外排子胡同某宅爲梁上君子所覬覦已非一次祗以防範嚴密無從下手遂致懷恨于心暗將引火藥物置放窓檽少頃火焰横飛照耀如晝主人驚見赶急開門喚集家人用水撲滅時賊已遠颺矣又宣武門外頭廟兒地方有空閒大房一所近爲某宦　購經營修葺丹靑土木煥然一新然後擇吉遷喬一應家具連日肩扛車載不可勝計外有皮箱三十餘隻封鎖堅固沉重無比沿途爲匪人所見知有積蓄垂涎不已連夜前往欲試空空手叚幸宅内僕役衆多防守嚴密並施放洋槍虚聲恐赫若輩聞而逃逸因此一無所失然而防賊之難不若作賊之易風雪寒宵豈能徹夜無眠與飛簷走壁者互爭勝負欲靖匪蹤不得不嚴捕務嗚呼伊誰之責哉○派往朝鮮賜祭之續崇兩星使業已就道署理户部滿左堂景涓吉九月十四日履新署理户部滿右堂巴涓吉九月十七日履新均由司務廳於前二日黏貼紅諭傳知闔署司員吏役至期一體謁見 
[鹿門霜信]  
　　督辦淡水鹽誅總館兼郵政磺腦等局務舒復初太守體元現在因事乞假所遺鹽館上游遴委現辦新竹總館之王星南大令炳壽接辦遞遣新竹總館另委方曉初司馬震接辦郵政局檄委現辦基隆海關之章子孝大令洗金接辦遞遺基隆海關委前郵政局會辦吳潄泉大令接辦磺腦局檄委現辦臺南支應局朱調元太守接辦兼充通商提調遞遺臺南支應局另委吳子樵司馬接辦各員奉檄後均卽趨轅謝委諏吉赴差供職連日在郡遍拜富途冠蓋往來絡繹不銫舒太守擬俟交代辦楚後卽行乘輪内渡榮旋浙江珂里○軍棧所委員張子英都戎中秋節後請假一月赴福建公幹業於日前乘輪回臺銷假照常供差○陳石齋司馬長慶冋爲銘字全軍營務處兼管帶基隆挖泥船近又奉委兼辦配運局事以一人而兼三要差足見才幹優長上游引重聞者咸爲司馬榮之至前辦是局之謝柱卿大令謙交卸後因病晉郡就醫襜帷暫駐藩署街寅賓館客棧○藩署前茂興裁縫店陳某年逾不惑坐擁厚資膝下僅一四歳兒愛惜逾恒不啻掌中珠懷中玉也一日嬉戲門前悞被匪人誘去偵騎四出蹤跡渺然陳痛子情深屢欲自尋短見均幸家人知覺解救得生拐匪横行閭閻受害安得誠心保赤者爲之嚴密查拿耶○走失小兒女之事屢有所聞從未有蘭閨淑女已届瓜年而聨袂掎裳去如黄鶴者兹聞新竹縣城内魏安泉家於前月杪失去二女孩一名芙蓉年十五歲身穿白羅衫褲一名香花年十三歲穿淺色衫褲同於是日薄暮出門不知去向其家四出尋覓毫無影響又淡水大稻埕廖姓孀婦家於本月初四日下午子婦名吉娘者年十六歲穿靑衫花褲出外探姊妹行不回亦訪無下落現據兩家倩人赴郡遍出招帖略謂如有四方仁人君子收留伴送回家或知風報信因獲璧合珠聨者定當從重酬謝云云見者多詫爲罕覯抑其中另有别情歟○稻江吳某娶一新婦緑窓人靜魚水和諧甫經三日新婦方入廚洗手試作羹湯詎料狂呌一聲手執菜刀欲自剖具腹幸小姑驚覺呼集家人羣來阻止免攖其鋒此後婦卽如醉如痴或啼或笑每至夜靜更闌嘻笑聲啼哭聲猶達户外人謂該婦係得瘋疾恐非藥餌所能救治也○西學堂漢文副教習兼學海登瀛兩書院監院黄厚甫廣文懋和奉憲檄辦撫轅行營官醫局事遺差以邱平孫孝廉炳萱接辦○軍械所支應委員張勛白少尹請假一月回籍省親業於月之十七日附搭飛捷官輪内渡矣○西學堂創自丁亥暮春學生向駐考棚惟每逢科歲兩試必須遷讓轉瞬將舉行縣試大府因就小南門内軍械所北首拓地數弓起建洋樓以便諸生肄業臺北府雷頴生太守派本地紳士洪斗南茂才承辦其事茂才現已督同工匠涓吉興工斧鑿之聲遠聞里許大約年内可竣事也○臺北自月初至今天氣漸凉雖大科崁五指山蘇澳一帶貼近内山地方疫病未除而城廂内外染疫殞命者傳聞較少重九日薫風南來秋陽燥烈宛然長夏天氣晌午有鄉人肩茶一拒行至大稻埕某茶棧門者忽然棄担仆地面色由赤變灰漸漸不省人事迨隣右急覓薑湯藥餌往救則已牙關緊閉魂返泉臺日旣暮始有眷屬尋蹤而至一見死者卽號咷痛哭欲以身殉有某善士聞之惻然慨捐洋蚨數元勸令抬回殮葬該眷屬乃收淚叩謝而去人生如朝露不其然乎 
[章門雜綴]  
　　江省生意惟鹽桌一業蒸蒸日上餘業多不堪指數洗馬池大街有同德錢鋪塘堘上大街有同什錢鋪爲某大紳所開張近已一律倒閉聞虧空約至巨萬向年倒閉每在臘月今未至臘月便有此事市面之衰已可槪見有心時事者所由扼腕而歎也○前任江臬任廉訪道鎔嚴禁賭博准輸者自首免其過問並多方訪拿遇有控發之案重辦數起以警效尤維時賭風爲之一息自廉訪升任後禁者自禁賭者自賭或小賭停而大賭熾蓋不准輸者自首則無人敢控不訪拿重辦遇案重懲則無人畏法也近日各憲洞悉情弊禁賭甚嚴方佑民方伯飭縣密拿著名賭棍某甲縣中奉飭後立派多役嚴密查拿甲向充書吏早巳聞風遠颺僅拿其家屬押交然此案經方伯指拿甲雖神通廣大終不能倖逃法網也又樹簰巨商某被某乙誘去局賭已非一次輸銀不少日前復被誘入迷龍陣中輸　行金疑其中有弊竇留心窺察當將乙之假寳查獲送縣請究當嚴申賭禁之時自必懲一警白爲民除害也○行刑必於霜降後盖秋秉肅殺之氣刑有止辟之義王者乘時布令固應爾也江省近斬一犯係萍鄉之賊傷事主者又斬一犯係宜黄之謀死親夫者又斬一犯係吉安之子殺父死者其新昌之姪殺叔死上高之姪挖叔眼亦已解犯到省惟尙未明正典刑耳 
[義聲洋溢]  
　　九江係南北七省通衢行旅絡繹大东天塹雖有民渡船擺江往往貪多攬載訛索舟資中流失事行人無不視爲畏途幸光緒十三年經茶土兩帮善士公議在茶土兩宗下抽取經費創設潯陽義渡局造大渡船四艘以兩船循環渡人兩船停泊江干守候救生迄今辦理三年司董等悉心督率每日對渡行人約以千百計且遇大風迭次救生得法城廂遠近均沾實惠口碑載道迭經地方紳商題贈匾額楹聨已紀前報兹於本月十九日又有小池楊泗兩賽紳耆醵貲公送匾額一方文曰利涉大川楹聨一副文曰隔岸帆歸問幾輩學士文人來訪這湓浦秋風庚樓皓月一航渡去看許多黄童白叟共沐此吳頭利濟楚尾恩波又九江江防府盛司馬題贈江樓楹聨一副文曰普渡賴慈航聽湓浦秋濤送來江上才人同登彼岸羣生欣利濟看潯陽夜月愧對當年司馬遺愛常留是日義渡局張燈結彩鼓樂喧闐冠蓋如雲主賓酬酢極形熱閙想該局經地方官紳士庶如此奬勵當必益加奮勉以仰副諸君子成全義舉之至意敢 
[靈櫬過揚]  
　　原任河南巡撫倪豹臣中丞在任仙遊等情早登本報兹其哲嗣户部郎中名世熙携同眷屬由豫扶櫬南旋回籍安葬於廿一日靈輀過揚城内自都轉以次均詣舟次叩奠素車白馬絡繹河干公子隨卽乘輿登岸依次謝步據聞無甚逗留卽溯江上駛云 
 
 

Page 3

 
 
[拘獲賭徒]  
　　揚城灣子街某寺廟貎莊嚴房廊幽䆳每日午後時有遊手之徒在内聚　有劉盤龍之癖者如水赴壑不速自來擾攘喧譁毫無顧忌該廟住持畏其兇横莫可如何間或勸阻必遭呵斥甚至如六才所云將法聰頭作磬敲故惟有退避三舍任所欲爲不意爲保甲總巡湯大令訪聞密飭巡勇數人突於前日擁進訪寺閉門搜拿訪賭徒尙未入局其人數已有十二三名隨經勇等一併拘回大令升堂研訊得悉與賭者僅四人餘皆係遊玩至此内一童年尙未冠供稱赴塾讀書偶爾經此玩耍均經大令申斥釋放其四人則暫爲覊禁想須嚴懲也 
[寍波决囚]  
　　本月二十二日晨甯波南門外法塲决囚一名聞卽今夏謀害奉化大埠頭航船之帮兇高培銀也監斬者爲城守營某遊戎鄞縣徐邑尊飭將首級發犯事地方示衆 
[姑蘇火警]  
　　本月二十一日薄暮時蘇州桃花塢寳成橋某姓家失愼致兆焚如頓時觸處皆燃無從擈救幸附近各水龍奮勇澆灌祝融氏始斂畏而返不致波及隣人 
[總辦得人]  
　　浙江海運總辦刻已派出計滬局候補知府張礽杰津局候補知府萬福康通局兼津局局辦候補知府常安潘祖頤 
[屠祈雨]  
　　昨日上海縣陸邑尊出示禁屠三日自今日起在沉香閣設壇祈雨乃昨日晡時已渥沛甘霖至諴感神邑尊之謂矣 
[滋閙受笞]  
　　積竊楊金生由捕拿獲解縣訊供收所前晚該犯紏合同所收押之顧樹山張嘉祥等犯盡情滋擾由管所家丁據情禀報陸邑尊飭提至案判讼楊顧各笞一百板張姑念苦求從寛免責 
[押令交人]  
　　昨報列人之無良一則昨晨葛蕃甫同轉莅公廨時據原告秦錫坤扶同老母秦馬氏並姊丈劉丕嶼等投案秦禀稱小的向在臺灣福建覓蠅頭之利離家已有三載思家念切於日前回來始知髮妻秦任氏與向當局差之周士林有私將我親生十三齡之女孩阿三賣與長仙堂中致受惡鴇白般凌虐慘苦難言嗣我女得悉小的回家私下逃出潛避於姊丈劉丕嶼家昨經小的同母前往將女尋見復將周士林扭押捕房爲此來案請究同轉問阿三曰爾爲何被周變賣須將細情從直供來女供今年六月十三日周將我賣與長仙堂小本家金佩蘭之母處得身價洋一百零五元嗣嫌我不善奉迎狎客多方虐待及金佩蘭之母患病身故妓院旋將我轉賣與四馬路妓女林佩玉家得價洋一百五十元逼令我作種種承迎謟媚之熊稍拂其意日以鞭撻從事較在長仙堂時尤苦久欲脫離火坑未得其隙近日探知父親業經返滬乘不隄防時濳逃出外至母舅家纔得骨肉相見務請將經賣之周士林澈底根究同轉問周士林曰阿三之言爾可聽見周供聽見尙容小的伸訴同轉謂須將實情供來不得含混周供秦錫坤之妻任氏與小的姘識共有七年之久今年夏間欲將女孩阿三過繼與劉惠芳家由潘阿二作媒立有過繼文書得英洋四十元以後賣娼情節不與小的相干問秦任氏現在何處供稱須問寄母便知底細問誰人是爾寄母供秦母馬氏卽係小的寄母馬氏禀稱與周士林素不相識如何呼我寄母一味妄言求請嚴究旋有某公館之傭婦周朱氏持主人名片投案聲稱此女前經嚴愛林嚴錦芳等作中賣與家主嗣忽逃匿查無蹤影昨聞被捕房拘押爲此來案具領將契呈閱同轉謂此案曲折甚多一時未便核辦着將阿三交其母舅劉丕嶼暫行領去周士林管押着交秦任民到案再行擬辦秦錫坤等退去 
[上海縣署瑣案]  
　　和義豐土行主鄭玉如倒欠同業鄭同成等十一户共銀七千餘兩經各户投英公堂呈控朱明府將經欠人吳大六送縣前日之晚陸邑尊升堂提訊鄭同成徐均福陳義和允泰順餘等户及某錢莊胡寳生土客劉成俊馬合興李成安熊晋興劉廣順均投案求追並稱與和義豐往來大半由某烟館主　大六擔保現查得該行主倒閉復卽不知去向行中存貨生財値銀八百餘兩求卽查封吳供稱原籍潮州開設小烟館度日此事與小的無干亦不知鄭之下落邑尊惡其狡展着重笞二百板吳堅執前詞飭跪大練良久仍無實供遂判令收入自新所至昨晨升堂覆訊吳仍不供認喝跪大練移時依然堅執遂令還押候訊○前報記劉秋江控蔡子卿滋詐等情前晚陸邑尊提訊之下劉供稱有奚姓者將屋售與湯姓計銀三千兩由小的作中蔡因此事奔走數次曾給酬勞洋五十餘元現在伊復藉端索詐爲此扭案請懲蔡供稱此事由小的與劉介紹中費例應對分實無索詐之事邑尊問蔡曰契上爾可列名答稱契上無名謂爾旣無名實係訛詐遂喝令笞責蔡一再苦求邑尊謂姑從寛宥着具結速回寳山原籍劉叩謝而退○昨午法公堂移送顧祥泰帽店主顧西園所控之陸麗春及流氓王標至縣請分别遞解回籍陸邑尊飭暫收自新所 
[英界公堂瑣案]  
　　耶松船廠某西人訴稱廠中屢被小工行竊銅皮銅管兹已查獲交捕送懲王阿坤供稱小的係寳山縣人在廠工作行竊該死尙乞施恩朱明府判令笞責四十板枷號七天發虹口捕房示衆贓給失主領去○王阿金訴稱小的在更上一層樓當茶博士被王思思竊去銅壺一具追獲人贓交捕送案某號巡捕禀稱小的查得王係積竊臀上歴歴有板花王供稱小的係安徽人前因犯案臀已笞爛如今惟乞施恩朱明府謂爾臀旣爛且笞爾頰遂判令掌責嘴巴一百下贓給失主領去○包探張松樵禀稱前日包探王阿二緝獲偷牛賊邱杏春解奉大老爺訊供懲辦現經小的百知失　陸裕卿邀令到案請領王成祖禀稱小的充當浦東高橋鎭地保陸係圖中人被邱竊牛已由包探破案是以籲求給領陸申訴前情朱明府諭令覔保領牛○邵君君訴稱家中被賊竊去銅杓一具追獲人贓送案竊賊陸阿生供稱小的係甯波人初次犯竊求賜恩寛朱明府判令笞責四十板贓給失主領去○包探黄四福禀稱小的查獲積竊張桂榮細加盤問知在某戲園竊得銅壺等件因卽吊出原贓知照失主承認今特送案請懲兪金坤訴稱小的在某戲園爲夥所失之物已由包探查獲爲此投案請領張供稱小的係鎭江人行竊該死尙求大老爺筆下超生朱明府判令笞責一百板發捕房管押二月贓給失主領去○一百五十四號華捕禀稱小的見某馬車行中人王仁桂在湖北路裝配馬車有違租　定章拘入捕房管押王存洋兩元爲質捕頭遂釋令暫回豈知竟一去不來是以將洋呈鑒朱明府謂王旣不投案將洋撥充某西醫院經費可也 
[法界公堂瑣案]  
　　通事稱崇明人黄益淸日前往法界延壽𤲅對門老虎灶向王定榮索取會欵英洋六元餘王一時無力交付致相口角黄將小洋刀刺傷王之咽喉頃刻倒地黄畏罪情急自呑阿芙蓉膏希圖畢命當經巡捕瞥見將黄王兩人送住醫院施救　之傷處稍愈當不致性命之憂黄益淸烟毒亦已吐盡先行解案請究同轉問黄曰索錢無着常有之事何致竟以性命相拚供稱小的一貧如洗視錢如命一時短見出此下策不敢持刀行兇包探土榮培禀察得王定榮之手上亦有刀傷同轉着將黄益凊押候交保待土定榮傷愈再行質訊○騙貨請究一案曾詳本報昨據怡亨綢庄夥王金怡偕經手賣貨之王紹章並已閉昶記白蠟行出店吳阿隆投案候質同轉問曰昨日令爾同往找尋昶記主朱棣卿追問來由爾等曾否尋見據王金怡禀昨晨同吳阿隆進城至朱棣卿家詢問據云朱已出外小的等卽在朱家坐候及至晚間朱竟不歸只得仍將吳阿隆帶案求請追究吳阿隆供小的曾將情由告訴主婦不知主人何故逃避不見同轉謂王等曰此事須尋到陳周三人方可追還原物王稱店中乏人照料未能專心尋緝吳阿隆叩求恩斷請將昶记號之生財飭差看管同轉着將吳押候交保將昶記號之生財先行檢點明白派　看管○包探王榮培禀玉器作工匠薛天榮前晚與其同伴五六人在街上横　直撞硬欲雇坐别人包車車夫不允薛等上前毆打吵閙 
 
 

Page 4

 
 
不休另有車夫從旁相勸亦被拳擊衆人咸抱不平將薛扭送捕房今請究辦薛供行路不愼誤踏車檔以致口角不敢行兇同轉曰爾等玉器帮中人横行不法廛市皆知姑念初次到案着押候笞責二十下以示薄懲 
[免災行善]  
　　漢口流通巷源大海味號致書本館協振所略謂上月廿六日鄰居失愼延燒七家其時火逼貼鄰萬分危急當在神前稽首許願得以轉禍爲福復承各寳號各同鄉惠顧未及接待良用歉然今將鷹洋四十元郵助直隷振捐以爲諸大君子造福云云乍離火厄卽思拯民於水火之中此其忠厚慈祥有非他人所能及者當此秋高氣爽各處火患頻仍苟能推已及人廣行善事則祥和感召更何患回祿披猖哉書此以表謝忱并爲樂善諸君勸 
[靈藥濟人]  
　　亢晴已久喉症良多治之稍遲卽形棘手兹由某大善士製成喉風靈樂寄存本城晋育善堂患此者從速乞取可也 
[上海文報局東賑收解處會同各公所起解第二十五批賑欵啓] 　 
　　謹啓者敝處自解出第廿四批東賑後疉接災區謝君佩孜韓君仲萬等來電言災深欵絀速望續濟等因兹有吳門孫嶼芝廣文邀同查户熟手汪益齋　筱𤲅孫南軒陳星江孫英甫顧黼臣吳養疇袁文彬諸君� 
前赴山東辦賑各公所湊解第廿五批規元六千兩並符藥棉衣等均交嶼翁趁豐順輪船帶往烟臺東海關查收轉撥災區散放計此批内絲業公所規元三千兩新棉女一千件正氣丸二千五百服仁濟堂治病符一萬道高易公所規銀一千兩申報公所規銀一千兩普濟回生丹八百服文報公所規銀一千兩棉衣六白件棉被絮五十條並承招商總局捐免客位水脚合併聲明但東省災深地廣其困苦情形爲尤甚伏望海内仁人君子慈悲憫念不厭解囊俾敝處得以源源解濟無任禱叩 
[樂善不倦]  
　　書云吉人爲善惟日不足可知善之無刻或他焉廿一日高全椈善士由蘇州馬大籙巷蔣善士寄來　四十九兩二錢洋四十元廿二日又續助求病速痊洋一百元廿四日又續助求痰飲胎動平安洋一百四十元委解直隸山東濟世孔殷孜孜不倦自能蔚爲家瑞召厥天和也[  上海北市絲業會館籌賑公所施善昌謹]  
[慷慨救災]  
　　籌賑而至今日或以某某不兾人知者莫非欲陰行其德也今有無名氏善士傭恤時艱助洋五百元委解直東散放數乃符乎名世慷慨傾資惠自逮乎窮閭歡忻上頌救災恐後其識見洵屬超卓彼蓄財弗捨者不可同年而語矣上海北市絲業會館籌賑公所施善昌謹誌 
[常年施醫]  
　　敬啓者敝堂施醫給藥向自三月開辦九月停止今夏疫癘流行踵門求治者實繁有徒一切經費均賴遠近諸善士陸續捐輸藉以敷衍現雖號數略减於從前而貧病仍屬難免且堂中贍養老民殘廢孤貧等衆時有疾病目擊情形不忍坐視爰議改爲常年施醫照常一體給藥俾資救燎惟是心長力規殊虞支絀尙希樂善君子量爲槪助俾奏膚功幸甚嚋甚[  廣益堂司事謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十六年九月十八日京報全錄]  
　　宫門抄○發抄硃批五道○府尹潘等奏請賞給米石摺○湘撫張奏報出省查閱營伍起程日期摺○又奏在籍大員病故代進遺疏摺○陜撫鹿奏審明定擬摺○九月十八日禮部宗人府欽天監正紅旗値日無引見○桂公延侯各假滿請安○尙昌懋因伊子以内用謝恩○道府董毓琦曾彥銓等各謝恩○福建補用道吳本杰謝恩○安徽補用道許景壽謝恩○浙江補用知府吳京培謝恩○安興阿請假五日○召見軍機崑岡董毓琦曾彥銓○發抄卞寳第奏請以候補令徐錫祉補閩縣令奉硃批吏部議奏欽此○又閩省被水被風籌辦賑撫情形奉硃批着照所請該部知道欽此○又出洋學生柯鴻年等攺奬奉硃批吏部議奏欽此○又丁憂前龍巖牧葆成虧欵勒限追繳奉硃批道照所請該部知道欽此○又候補守備黄慶榮補撫標守備奉硃批兵部議奏欽此○○臣潘祖蔭臣陳彝跪奏爲城内新建廣仁堂收養童幼婦女照案籲懇　恩賞米石以濟窮黎恭摺仰祈聖鑒事竊臣衙門前於光緒七年據紳士翰林院編修袁善朱百遂刑部郎中馮光勛兵部員外郎李邦楨等呈請仿照天津廣仁堂辦法在廣安門内爛麵衚衕購屋建立廣仁堂一所收養無依童幼分設義學延師課讀其資蠶愚者另教工藝以備日久資生其衣履等事由堂供給又京師舊有敬節會於婦女靑年守節查明按月給費其翁姑子女亦各照加分數由堂量撥經大學士直隷總督李鴻章籌貼屋價並前兼管府尹臣童華前府尹臣游百川援案籲懇天恩每年賞給小米三百石以濟貧困而垂久遠仰蒙 
兪允照撥又於光緒八年推廣辦理於順天各屬分設義塾及工藝紡織等所以直隷總督原撥甯河四厘善捐專作亦師廣仁堂中支用尙恐不繼復請增撥船捐以資各屬分設義塾等因奉旨依議欽此凡兹窮黎莫不仰沐天恩同資教養續經奏明由臣等及直隷總督隨時稽查除由經辦各紳照料稽察外並酌派臣衙門經歴于文光同稽出納以期周密今屇計自上年奏請恩賞米石已周一年擬請照案仰懇天恩賞給小米三百石以濟堂中接口授食之需俟奉旨後卽照成案咨部具領所有京師廣仁堂請發米石緣由理合恭摺具陳伏乞皇上聖鑒訓示遵行謹奏奉旨已錄○○頭品頂戴湖南巡撫臣張煦跪奏爲恭報微臣出省查閱西路營伍起程日期仰祈聖鑒事竊臣前奏湖南省外未閱各營請旨另行派員查閱光緒十六年四月二十五日奉到硃批着派張煦查閱欽此時値各屬水勢漲盛益陽武陵辰谿一帶驛路被淹當經奏明緩至八月初間出省校閱在案現在伏秋汎漲已過水勢日見消退近省各屬緊要隄工均防護平穩省中一應事件亦經妥爲部署兹定期於八月初十日輕騎减從帶印出省馳赴省西常德辰州沅州鎭筸一帶將各標鎭協營官兵依次認眞校閱並順道查看苗疆邊備及各地方情形所有各營官兵容俟查閱竣事再行詳細奏報至省署緊要公事曁防營禀牘仍隨時遞送行次核辦此外一切日行公事及尋常題咨案件仍照例委藩司代印代行例應勘審者卽由該司代爲提勘其中有應行陳奏之件仍封送行次由臣察核具奏合將出省查閱西路營伍起程日期恭摺具陳伏乞皇上聖鑒謹奏奉硃批知道了欽此○○頭品頂戴湖南巡撫臣張煦跪奏爲在籍大員病故代進遺疏恭摺仰祈聖鑒事竊前任陜甘總督楊岳斌於光緒十三年丁母憂上年六月服闋後因劐病未痊呈由前升任撫臣王文韶代奏在籍調理旋於八月回乾州廳原籍就醫並修理祖墓兹於本年六月二十七日在乾州廳病故據該家屬遣丁於七月二十七日到省呈報並將楊岳斌口授遺摺呈請代奏前來臣查楊岳斌自咸豐初年軍興旁午之時卽與原任兵部尙書彭玉麟統率師船直下武漢肅淸江面數千里所向無前嗣克復安慶省城及沿江城隘並掃蕩九洑洲等處賊壘斷賊接濟金陵長困亦合遂以竟功咸豐十一年蒙恩賞給世襲雲騎尉同治三年補授陜甘總督並賞加太子少保銜世襲一等輕車都尉盖其生平謀略素裕故能懋著勳庸渥承寵　乃以精力消磨竟至一病不起該故督臣有子三人嫡長子正儀二品頂戴花翎福建候補道交軍機處存記次懋儀江蘇候補道三溍儀善化縣學附生孫七人長鎭榮候選縣丞次道瀼道漋道潛鈺榮道源道濓均幼穉讀書謹將該故督臣病帮日期恭摺奏報並代呈遺摺伏乞皇上聖鑒謹奏奉硃批另有旨欽此○○頭品頂戴陜西巡撫臣鹿傳霖跪奏爲審明賊犯紏竊臨時行强及餘犯事後知情分贓分别定擬恭摺仰祈聖鑒事竊查陜省盜案臨時行强重犯前撫臣張煦奏請改題爲奏以期迅速奉旨允准欽遵咨行照辦在案兹查前據三原縣知縣劉靑藜具報客民瞿秀林染房夤夜被賊入室行竊臨時行强拒捕威嚇事主搜刼布疋錢物逃逸經該縣會營勘騐緝獲夥盜楊升竊賊楊述雲武導乙三犯到案起贓給主認領訊供估贓通詳批飭審緝究辦劉靑藜調任卸事接署知縣涂傳德比捕勒緝逃犯無獲提犯覆訊議擬解由西安府知储文啓審明詳經臬司唐樹楠勘轉前來緣楊升楊述雲武導乙分隷河南鄧州内鄉等州縣无後來陜傭趁度日均先未爲匪光緒十五年十一月初七日下午楊升等與在逃之楊相秦大漢會遇閑談各道貧難楊相稔知瞿秀林染房積有布疋錢物起意紏竊得贓分用俱各允從約定是晚同至屈家坡草窰内會齊二更時分起走至首夥五人俱各徒手三更後偕抵瞿秀林門首楊相窺探門縫甚寛用手抬開門扇楊相令楊述雲武導乙在外接贓自與楊升秦大漢三人進事主房内燈尙未息楊相等見桌上堆放布疋向前竊取誤撞桌椅聲響瞿秀林驚起喊捕楊述雲武導乙聞喊畏懼先逃楊相見事主人勢孤單喝令楊升秦大漢一同行强楊升搶拾事主房内綾布木棍赶　炕邊毆傷瞿秀林右肩甲右背膞撳按嚇禁聲張楊相秦大漢搜取錢布衣物喊同楊升逃逸赶上楊述雲武導乙告知行强情由携贓同至僻處查點俵分各散次早瞿秀林開單投約報經該縣劉靑藜會營勘騐緝拿楊升楊述雲武導乙到案起獲原贓衣布交事主認領訊供通詳批飭審緝劉靑藜調署靖邊縣卸事接署該縣涂傳德勒緝逸犯無獲據報楊述雲患病醫治痊愈查騐事主傷早平復提犯覆訊議擬詳由西安府審明解經臬司勘轉到臣隨親提研訊據供前情不諱嚴詰楊升實係聽紏行竊臨時行强拒傷事主楊述雲武導乙均只聽從行竊聞喊畏懼先逃不知强情事後分受贓物此外再無窩夥竊刼别案供贓確鑿案無遁飾查律載共謀爲竊臨時行强以臨時主意及共爲强盜者不分首從論又强盜已行但得財者不分首從者斬又例載知强盜後而分所盜之贓數在七百兩以下者照共謀爲盜臨時畏懼不行事後分贓例减一等杖一百徒三年各等語此案楊升聽從逃犯楊相紏約行竊隨同入室臨時行强拒毆事主快秀林受傷搜刦錢物自應按律問擬楊廾合依共謀爲竊臨時行强以臨時主意及共爲强盜者不分首從論强盜已行但得財者不分首從者斬律擬斬立决先行刺字楊述雲武導乙聽紏行竊在外接贓因聞事主喊捕均在外畏懼先逃均應照竊盜爲從論惟事後旣知强情仍復分受贓物自應按律從重問擬楊述雲武導乙均合依知强盜後而分所盜之贓數在百兩以下者照共謀爲强盜臨時畏懼不行事後分贓减一等例各擬杖一百徒三年該犯楊述雲武導乙事犯在光緒十六年三月二十二日恭逢恩詔以前原犯情罪例得准减應减爲杖一百照例刺字遞籍折責發落交保嚴加管束楊升等在外爲匪原籍牌甲無從覺察請免置議楊述雲有兄楊儒不能禁約其弟爲匪例應擬笞事在赦前免基傳案責懲獲贓給主認領未獲各贓照例追賠逸犯楊相等飭緝獲日另結無干省釋除供招咨部並將疏防職名另行查叅外所有審明賊犯紏竊臨時行强及餘犯事後知情分贓分别定擬緣由理合恭摺具陳伏乞皇上聖鑒勅部核覆施行謹奏奉硃批刑部速議具奏欽此 
 
