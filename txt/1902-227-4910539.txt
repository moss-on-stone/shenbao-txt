# 1902 - 227 - 4910539

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經堤綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本悞覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[論俄營蒙地事]  
　　日前本報紀俄營蒙地事係轉錄日本某日報略謂有客歸自黑龍江述及俄人近派警備武員要結蒙古王公設計安設鐵道并在哈爾濱開設學堂四所由化洛痕薄以達張家口刻方測量山路以便鳩工開鑿行駛火車云云執夆人閱之不禁喟然曰狡矣哉俄也夫枝葉繁則本根茂門戶堅則堂奥固藩部盛則國勢强此中外之恒情亦古今之通理中國龍興漠北定鼎中原除各行省外有若朝鮮琉球越南緬甸暹羅棋布星羅皆爲中朝之屏蔽故能聲威赫奬震懾八荒邇年以來外人借通商爲名漸肆其蠶食鯨吞之志琉球則淪於日越南則附於法暹羅爲法所垂涎緬甸爲英所割據朝鮮名爲自主亦已在日俄兩國掌握之中中國至此蓋幾枝葉盡芟門戶盡撤所存者惟蒙古各部猶遵中朝正朔貢獻無虚藩衞邊陲最爲扼要嘗攷蒙古之地共分三區曰内蒙古凡六盟一十四部四十九旗曰外蒙古凡四盟四部八十六旗曰額魯特蒙古凡六盟十五部六十三旗每旗皆有札薩克以王貝勒貝子公台吉爲之其地東接黑龍江吉林西界甘肅新疆南鄰盛京直隸山西陜西甘肅北屆俄之西卑利亞面積約一百三十二萬方里人口一百九十九萬地勢北境則有阿爾泰山脈南境則有崑崙山脉蜿蜒連屬而興安嶺接於其間北有色楞格河南有吉蘭泰湖其中沙漠浩瀚多不毛之地物産則有馬騾牛羊槖駝及大小麥子製造則有氆氇及各色氈絨其貿易都會曰庫倫在色楞格河支流土拉河之畔又有買賣城在蒙古北境據色楞格河之東岸與俄西卑里亞之恰克圖接界爲漢蒙俄通市之要口此蒙古全境之大略情形也至其各部政令則皆掌之於理藩院六清吏司國家重視藩封可謂至固且密誠以蒙古之外卽係强俄非有以屏蔽其間則肩背旣寒腹心必因而致疾此在識時俊傑固無不知之所可畏者俄人所建西卑利亞鐵路工程竣後由俄京聖彼得羅堡乘火車至中國爲時甫及二旬商賈往來固屬便益然其糜貲之巨迥非尋常試問其處心積慮而爲之者是豈無所圖哉蓋其覬覦蒙古全境者固不自今日始矣今者果派警備武員要結蒙古王公設計分設鐵道并設學堂以教育之夫以風氣未開愚無所知之蒙古驟遇貪得無厭陰鷙猛悍之俄人略施狡謀未有不爲其所動者他日蒙古全境必在俄人囊括之中恐欲如越南存祀緬甸存貢之情形亦不可得言念及此可爲寒心嗟乎蒙古之背本忘親甘爲他人役屬愚昧無能固亦不足惜矣然枝葉去則本根易萎門戶撤則堂奥亦虚自古及今固未有藩部盡亡强鄰逼處而可以巍然獨存者謀國諸公其亦計及此而亟思所以自處哉率筆書此爲蒙古慮而亦不僅爲蒙古慮矣 
[諭旨恭錄]  
　　七月初四日奉旨内閣典籍著蘇元龍補授鑾儀衛經歴著危士藩補授吏部司務著徐福基補授河南汝寗府糧捕通判著趙師鼐補授廣西潯州府督捕通判著陳景沆補授福建長汀縣知縣著汪張斆補授湖北麻城縣知縣著原恩瀛補授山西稷山縣知縣著楊鴻逵補授四种鹽源縣知縣著崇禧補授江蘇溧陽縣知縣著盧葆楨補授江蘇荆溪縣知縣著閻家祥補授山西榆次縣知縣著戚勳補授中書科筆帖式著寳輅補授大理寺筆帖式著延賡補授都察院筆帖式著李殿璋補授陜西道監察御史著葉題雁補授二品廕生錡麟著以文職用截取山東道御史關榕祚内閣中書秦錫田包發鵷俱照例用察哈爾游牧司員著玉泰補授直隸古北口理事同知著增全補授直隸通州理事通判著孝順補授保舉四川候補直隸州知州楊兆龍直隸沿河候補知縣何厚庠直隸候補知縣臧垣臣吳友賢吉林候補知縣謝鏳俱照例用服滿前四川奉節縣知縣胡永榮著不必坐補原缺吏部考功司郎中著劉華補授所遺員外郎著李春溥補授擬補吏部筆帖式忠鐸著准其補授實授盛京刑部蒙古主事恩齡著准其實授欽此○軍機大臣面奉譓旨本日引見之四川梁山縣危諭梅樹南著以知縣卽選欽此 
[本館接奉電音]  
　　昨日午後京師飛電傳來上諭三道敬謹譯登○七月十六日内閣抄奉上諭江蘇江寗府知府員缺緊要著該督撫於通省知府内揀員調補所遺員缺著弼良補授欽此同日奉上諭祥普奏右翼關稅一年期滿正額無虧盈餘未能足額遵照奏案儘征儘解各摺片此次右翼關稅此較近年收數尙有增多所有未能足額盈餘銀兩著加恩免其賠繳實存銀一千九十一兩零著交廣儲司欽此同日奉上諭張人駿奏已故藩司遺愛在民懇恩宣付史館立傳一摺已故福建布政使潘駿文早從軍旅屢立戰功歴辦河工頗著勞勩由道府洊升藩臬所至皆有政聲在東最久遺愛尤多據該省紳士臚陳功績籲懇恩施潘駿文著加恩宣付國史館立傳並准其於山東省捐建專祠以彰循績而順輿情欽此 
[俄人之論]  
　　英京倫敦來信云俄國那利廉也報著有論說大旨謂俄人之在高麗者其權勢近已銳减爲俄政府計應設法阻止日本使勿急起直前并宜在漢陽及濟物浦兩處開設銀行以與高人交易至各口岸則務須增設俄領事並擴充我俄水師權勢以　之威今者英日兩國已相約聨盟恐將在高麗迤南合設水師公署更大不利於我俄也 
[意皇赴德]  
　　香港循環日報云意大利國皇定於西歴本月之杪警蹕赴德京栢林爲省方問俗之舉大約駐 
 
 

Page 2

 
 
駕五日卽須折回拿破里京城也 
[私運軍裝]  
　　香港循環日報譯登砵崙埠商務報云中國每有聚族鬥毆之事所用軍火多購自香港用小拖船運入内河每槍一枝可售洋銀四圓其貴者竟售至二十圓誠不可不豫爲之防以杜後患也 
[祁州匪耗]  
　　聞之保定友人云本月某日省中大憲接祁州地方官弁禀牘略稱六月三十日突有土匪多名各執兇械圍繞城垣聲言向官借糧卑縣敝營急調集勇丁上城嚴守匪見力薄城堅諒難攻擊忽然散去嘯聚陶渠白沙莊一帶等情刻已由督憲袁慰庭宫保諭令淮軍元字前營步隊開往設防矣 
[直督袁宫保奏逆匪肅清請保出务人員摺片]  
　　太子少保北洋大臣直隸總督臣袁世凱跪奏爲剿辦南境等處逆匪一律肅清遵旨將在事出力人員開單懇恩奬叙恭摺仰祈聖鑒事竊臣前將剿辦廣宗鉅鹿一帶逆匪並拿獲首逆景廷賓盡法懲辦各情形先後具奏在案光緒二十八年四月十九日奉硃批著即將善後事宜妥爲辦理此次出力各員准其擇尤請奬毋許冐濫等因欽此查廣宗逆首景廷賓聚衆倡亂狂悖異常先肇端於鉅鹿嗣踞廣宗之件只村爲老巢傳送柬帖布散符咒煽誘鄉愚以致亡命兇徒蠅附蟻聚裹脅至二萬人之多分遣死黨四出横行戕兵弁焚教堂殺教士教民凶燄日熾南宫新河威縣任縣隆平柏鄉等邑紛紛告警山東河南邊境亦相率戒嚴方是時若攻剿失策必浪戰而多所殺傷若撲滅稍遲必蔓延而不可收拾諸軍定疾趨擣穴之計直進薄件只村而附近村莊四面環列皆其醜類懸軍深入近於冐險然不如是則節節進攻曠日持久不惟多殺脅從亦恐多損士卒此不浪戰之得策也件只村深溝高壘固守不出以老我師諸軍蹈瑕猛攻猱升肉薄一鼓克之么麽窟穴卽日蕩平因而南宫之竄孽威縣之餘黨亦膽落而就殲遠近之聨莊積年之會匪咸聞風而解散此撲滅迅速之免於蔓延也景廷賓乘間兔脫旋卽弋獲明正典刑殊足快人心而絶後患至於被脅各村咸令繳械自新槪予寛免其被擾平民及被害教民均從優分别撫卹戕殺教士一案亦經議結廣宗鉅鹿威縣南宫等縣迭經印委各員率同紳耆携帶告示分投各鄉剴切開導各該處村民均知悔懼出具切結永不滋事現在匪徒凈盡民氣大和堪以上命宸厪臣查此次諸軍四次接仗尙能悉合機宜而士卒用命轉戰於炎天列日之中所向克捷洵屬勞勩卓著謹遵諭旨將在事出力人員詳細查核分别擬奬不使稍有冐濫開具清單恭呈御覽合無仰懇天恩准如所請奬叙庶足以勵將士敵愾之忱而收異時干城之效除千把以下各武職由臣查明擬奬咨部外所有開單請奬緣由謹繕摺具陳伏乞皇太后皇上聖鑒訓示謹奏奉硃批著照所請該部知道單片併發欽此○再留直補用道叚祺瑞此次派令統帶武衞右軍前往廣宗勦辦逆匪該道建議夤夜深入直搗巢穴不得旁攻村落多殺裹脅愚民卒能將件只村一鼓蕩平餘匪瓦解謀定而動識略堪嘉又分省補用道倪嗣冲臣加派爲營務處與叚祺瑞會同布置值威縣匪類蠭起聲稱爲景逆復仇勢頗兇悍叚祺瑞與倪嗣冲移軍往禦連日三捷迨匪徒潰散戒士卒不許追擊尤不許一卒一騎入村搜捕保全甚多匪畏民懐又件只村剿平後景逆漏網逃匿倪嗣冲潛密跴緝卒令兇渠就縛得伸顯戮盡絶根株而弭隠踀懵亦甚偉合無仰懇天恩將二品銜留直補用道叚祺瑞賞戴花翎並加勇號三品銜分省補用道倪嗣冲賞加二品銜仍以道員留於直隸補用並可否加恩均交軍機處記名簡放之處出自逾格鴻施臣因將材難得宜加鼓勵起見是否有當謹附片具陳伏乞聖鑒訓示謹奏奉硃批覽欽此 
[山東洋務局核議地方官接待外人禮節詳文]  
　　山東洋務局爲詳請事案查東省交涉事繁日甚一日各國人等往來於内地者亦無日無之目前所最關緊要而爲交際之禮淺近易曉者約有三端均屬地方官應辦之事若不詳細分别恐爲牧令者一經誤會非特貽笑外人抑且有損國體本局旣有專責自當悉心核議切實聲明其所以鄭重外交者卽所以顧全内政也謹爲我憲臺縷析陳之一曰保護如各國平常遊歴傳教及勘辦路礦常來常往人等或由外務部各省咨行或由各國領事等官函送護照請各關道蓋印轉行者其到境時各該地方官務須遵照約章妥爲保護凡遇各國洋人往來過境以及尖宿處所附近鄉民人等不得施以無禮或相聚圍觀或信口指談驚奇怪異滋生事端更不可欺凌擾害倘偶有齟龉之事專責莊長首事出爲排解必使大事化爲小事小事化爲無事地方官苟能平時化導居民委曲誥誡剴切勸懲自不致有章外之虞至派差跟隨沿途接送猶其後焉者也一曰照料凡有外國官員奉有彼國差派晉省商辦事件曁有官爵有名望以及奉差遊歴繪嘿及赴各屬商辦要公者其過境時各該地方官奉到憲臺札飭或本局轉飭或電由上站府縣函會務須預備潔凈尖宿處以禮相接惟不必供應飲饌一切物件該洋員等若因人地生疏路徑不熟或託賃房屋或託雇車馬或託買需用零物一經該洋人函告面商地方官卽當妥爲代辦所有一切價值費用均開帳由該洋員等照數發給要知此係格外交好以敦睦誼蓋地方官於此項人員本無供應之理各國人員亦無用中國地方官爲之發給價值至於饋食送物是謂應酬各視其交情之所在以盡地主之禮而此等應酬亦當有節毋得過濫亦不可迂拘此文未畢明日續登 
[免給夫馬]  
　　香港循環日報云各國西人之入内地遊歴傳教者地方官雖有保護之責並無支給供應明文本月某日兩廣督憲陶芷芳制軍接外務部咨文略謂四月某日准陜西巡撫函稱近日西人經過州縣責索供支彼省所給護照内已塡明沿途需用車馬人夫州縣祇得勉强應付惟遊歴傳教之徒往來絡繹此端一開勢必供應日增州縣實不堪命請由部照會駐京各使飭遊歴傳教人等自備車馬資斧勿再絲毫需索並通行各省凡塡給外人護照責成地方官照約保護不得格外見好塡給夫馬等項以省繁費而符約章云云業已通飭所屬州縣地方官一體遵照矣 
[豫備運兵]  
　　新任廣西巡撫王芍棠中丞帶有皖勇二營駛赴桂林省會履新前已誌諸報牘兹閱香港循環日報云中丞以粤西土匪猖獗非厚集兵力不足以資剿辦而衛閭閻因委馮遊戎範先赴粤東雇備河頭船三十餘號以備載送勇丁並向大憲借用兵輪船十艘拖帶大憲以事關軍務唯唯遵從刻已飭統領各兵船之吕叅戎悉心派撥知 
[請勇捕梟]  
　　杭州訪事友人云浙之湖州府屬德甭縣境有大茅村焉距塘棲二十餘里巢湖梟船麕集於此大開賭塲旗鼓高張毫無顧忌縣主過玉書大令聞之密禀省憲請派營勇前往拘拿本月某日撫憲任筱沅中丞飭内河水師統領吳副戎世泰帶隊赴德會同大令嚴密搜捕務絶根株 
[信船被盜]  
　　本月十四日滬上全盛等信局將受寄銀物打疉成包裝赴杭省次日之晚寄泊松江十六日清晨行至楓涇一保二圖突 
 
 

Page 3

 
 
有盜匪蜂擁而上將全盛及正和林仁記永泰豐正源協興福潤正大八家甲乙兩划船所載恣行劫掠舟人與之抗拒身受微傷隨卽投報婁縣署請縣主屈吉士大令勘明飭緝 
[蘇省官塲紀事]  
　　蘇州訪事友人云前者松江府屬奉賢縣王大令寀政躬不豫飭丁詣憲轅請假調理上游允之遺缺經藩憲陸春江方伯委試用通判許通刺之珏代理洎本月某日大令因病出缺方伯遂牌示以候補知縣傅大令鑫酌委署理○本月十一日江蘇撫憲恩藝棠大中丞柬邀藩司陸春江方伯臬司效述堂廉訪詣轅互商要務良久始散聞之官塲中人謂中丞欲入都述職擬請方伯護理撫篆而以廉訪暫綰藩條然傳聞之詞確否尙不敢必也 
[金臺秋眺]  
　　聞之京師友人云皇太后將次駐蹕頤和園由鑾儀衞豫派雲麾使冠軍使四十員校尉六十名於本月初三日前往園中預備承值御前差使○順天府府尹陳玉蒼大京兆遵旨在下斛街創設工藝局延江南某學堂畢業生陳詠裳爲化學教習六月二十九日出示招考如有有志學習年在二十歲以内粗識文字者著速赴局報名愼勿觀望自悞○蘆溝橋永定河下游楊家務一帶地勢低窪易遭水患每值伏秋盛漲輒至衝壞田禾日前大雨滂沱山泉暴發河水洶湧幾如高屋建瓴各村農思患預防約集多人鑿池築岸諒秋汛在邇或可免河伯爲災矣 
[津海雲帆]  
　　天津直報云本月某日天津縣章大令親督工人支搭綵棚備迎醇邸及直督袁慰帥○近來制錢支絀國家亟思設法整頓以利商民本月某日江南大吏委魏君押解當十銅圓五十箱至塘沽每箱計一萬枚隨由火車運入京師投戶部交納○天津鎭標各屬汛兵所服軍衣向循舊制刻奉鎭憲諭令河東以及四門等汛兵丁一律攺服佛靑褲元靑羽毛號褂鑲以紅綾足穿布靴頭戴靑邊小草帽日來已一律遵行矣 
[鶴市采新]  
　　蘇州訪事友人云邇來善人橋左近梟匪麕集大開賭塲有名湘洲者混號打鳥阿全專在賭塲中放債有貸用洋銀一元者每日須出利錢一百文鄉人某甲曾向假五枚不數日已利過於本本月某日阿全索之急甲無以應致被擊毁家中器物鄰人某乙見而不平集衆攢毆阿全大受傷夷而遁翌日糾集梟黨數十各持器械前往復仇至則甲已走避不知所之阿全見乙卽開槍轟擊連中二彈而倒當經鄉人鳴金集衆將阿全獲解吳縣署縣主田春庭大令立卽帶同刑仵下鄉相騐見乙已一息尙存飭舁至天賜莊求西醫救治迨回署飭提阿全訊鞫喝笞若干板釘鐐收禁獄中視乙傷勢若何再行核辦○日前某營甲乙二勇丁行至齊門外瞥見一民船入水甚深疑係裝運私錢喝令攏岸舟子不應二勇怒拔槍擊斃某船婦途人見而忿甚併力拘拿二勇情急復向衆開槍有某丙者應彈倒斃衆人禽解二勇至長洲縣署縣主蘇靜菴大令立飭釘鐐收禁俟禀詳上憲核定罪名 
[收捐除弊示 
[]  
　　上海縣抄奉督辦蘇省房捐總局頭品頂戴蘇州布政司陸二品頂戴江蘇按察司效二品頂戴遇缺題奏道朱爲出示曉諭事照得本局遵奉部飭舉辦房捐定章通行各照原租之銀洋錢核收不准有補平補水補串名目復恐收捐人等有高擡抑勒之弊嚴切申誡無非於收捐之中仍寓體恤之意第蘇省各府廳州縣市廛交易向用洋圓近來制錢日少往往藉洋銀周轉考諸釐捐定章祗有錢欵而繳捐者准用洋圓各聽商民之便昨據太湖廳禀稱廳屬房租均係錢欵地方錢少請按市價收解洋圓卽經批准以順衆情此外各屬房租大抵錢欵居多嗣後凡有銀圓折繳捐錢龍圓洋圓應照市價分别核收不得因捐係錢欵勒繳制錢亦不得以折繳銀圓故抑洋銀之價其零找准繳角銀不得以十角抵作一圓暗虧正項至捐數之以銀計者惟長元吳上海丹徒五縣如願繳洋圓亦按市價核收以示一律本司道等悉心體察自正月開辦以來各屬輸捐尙稱踴躍惟恐日久弊生或有抑勒之處及批解則高擡作價又易角銀充數各地方官稽察未周致爲民累殊失秉公辦事初心除通飭各屬一體遵照督飭經收人等公平將事其餘仍照定章辦理外合亟出　曉諭爲此示仰各該捐戶人等一體知悉爾等須知此次舉辦房捐實出萬不得已之舉應繳捐項凡係錢欵者准由各該鋪戶按照時價折繳洋圓其零找亦准繳角銀惟不得以十角抵作洋銀一圓致虧捐項各該紳商士庶人等務各遵照定章按照書定捐數踴躍輸將毋得遷延違誤倘經收人役有意挑剔以及藉端需索抑勒情事准其指名禀控由各該地方官查明提案從嚴懲辦决不寛貸其各凛遵毋違切切特示 
[會辦赴蘇]  
　　前日江蘇海運滬局總辦林質侯太守乘某小輪船赴蘇垣謁見大憲至昨日午後海運會辦兼滬軍親兵營管帶沈賡虞太守亦赴蘇公幹 
[滬南火政]  
　　本邑城廂内外分設自來水居民飲和食德受惠良多惟局中所定章程與租界迥異有取水者雖涓滴必輸貲救火之人亦不能任意挹注識者憾之前者迭經輔元堂董事商之公司經理人迄無成議近日馬路工程局總辦翁子文太守擬仿照英法美三租界救火會定章添置吸水皮帶所需之水隨地取諸自來水龍頭大約已與公司中人訂明一切矣 
[嚴懲種火]  
　　昨日包探方長華解陳阿明至英美租界公堂禀稱此人係三萬昌茶樓及南廣有恒烟館股東曾倩保宏公司保火險銀一千兩昨晚七點鐘後烟館樓上忽然起火鄰人見而呼救六百一號巡捕聞聲而至帮同救熄事後小的奉捕頭遣往查得所存鴉片烟均用紅糖攙和衣箱三口空無一物烟槍亦俱惡劣不堪顯與所保銀數不合及至樓上聞有火油氣甚濃旋在天花板内查出火油所浸棕薦其爲放火無疑務請究懲以爲之儆保宏洋人聲請重懲陳供小的係廣東人昨晚火起時曾用棕薦撲救讞員張柄樞司馬與英總領事署迪繙譯官復騐棕薦果有火油顯係縱火謂此處人烟稠密且毗連丹桂戯園倘或成災害人不淺遂判責五百板枷號三月期滿發押捕房五年然後遞解回籍 
[美租界捕房紀事]  
　　昨日午前甬婦某氏行經西華德路中虹橋左近突一載貨車迎面而來不及避讓致被撞倒碾去年指二枚某號華捕見之將車夫某甲等人一併拘入捕房捕頭見氏受傷屬實令送同仁醫院求治甲等押候解送公堂禀請讞員張柄樞司馬訊辦○昨晨賭徒沈阿泉在北蘇州路設攤誘賭適爲某號巡街捕所見連賭具帶入捕房捕頭令押候解送公堂禀請懲辦 
[來函譯登]  
　　昨日接高易狀師來函内開本月十五日論内言及時務清議諸逆報按時務報係規矩之報香帥及王文韶爲之輔助以後皇上亦降旨由國家出貲補助云云并附送華文一紙其言曰本館十五日報首學生善後策内誤稱時務報爲逆報實因一時不及細檢致有此失本館同人均極知時務報爲最公正之報乃竟因失檢致相誣衊甚爲不合合亟登報更正請時務報主人格外原諒爲禱緣卽照登於此諸君幸察閱焉一[  本館附志]  
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　目前太古洋行執　　　　東陸家渡左近起造洋棧鄉人擅將竹笆擲毁報經縣差拘獲張阿海孫蓮生到案前晚縣主汪瑤庭大令升坐公堂飭傳地保李良卿訊詰禀稱小的充當二十上保二十三圖地保前者民人張阿海孫蓮生孫金林孫叙華糾衆毁去碼頭上石駁已由小的賠修旣經大老爺飭拘張阿海孫蓮生訊責甫經釋出復糾人設去竹笆叩求究辦大令謂張曰爾前次肇事姑念初犯從寛責釋何得復往滋擾張供小的雖往閒觀並未動手况有印度兵把守安敢滋生事端大令曰爾糾衆前往幸印兵不與較量否則釀成巨禍矣張供此事實動衆怒而起因是處向係義渡碼頭今被攺造洋棧致絶各渡船戶生涯　非小的一人肇事大令怒命重責五百板鎖繫石　發馬頭示衆孫供稱小的並未前往刻方患痧叩求恩典大令飭收押所中著地保速往查明附和之人開具名單禀復提究○昔年有吳春林者與寡媳沈氏投縣互控時黄愛棠觀察方綰縣篆訊供之下斷令春林給沈氏養瞻銀三百兩每月另給洋銀十元各具遵斷切結在案迄今事閱數載沈氏又於投縣署控其翁不給分文大令升堂研訊氏供小婦人年四十歲丈夫故已八年控蒙前憲黄斷結著翁酌給養贍銀迄今未經收得今翁將房屋售出聽族姪吳子卿并姘婦趙氏唆弄依然不給分文且趙氏係妓院傭人詭計多端故小婦人避居母屬叩求恩斷以了餘生大令曰今由爾族衆公禀謂爾將女兒價賣與人實有其事否供小婦人貧苦不堪萬難度日不得己將女兒售得洋銀二百元大令曰然則爾自知有罪乎氏俯首求恩春林供小的年五十七歲媳婦不守婦道是以不願給銀今因前開錢莊時所欠各債逼迫不堪不得已而將屋出售另在山家　賃屋而居媳婦如能安守在家自當好爲撫養大令曰爾媳雖住母家尙無不端之事極應接回以全倫理翁媳均唯唯遵諭大令著且退去候傳齊旅　妥議核奪 
[上海巡局紀事]  
　　日前南市陸家浜三角街源源押鋪被火雖卽經人救熄而比鄰之携物奔避者所失良多當晚十二圖汛捕唐坤查獲衣服一包送至二十三七鋪巡防局迄今尙無人領回昨日局員姚谷蓀二尹榜示局門諭令失主往認○前者南薰里殷子春家被賊竊去衣服報經二十三七鋪巡防局員盛雨村二尹派捕拘獲賊犯袁德良訊明責釋嗣以此案正犯尚未弋獲因於前日飭傳汛捕到案喝責二百板勒限三日赶緊將贓賊獲案訊懲 
[英美租界公堂瑣案]  
　　水巡捕解朱毛囡李桂生到案禀稱伊等串竊某船塢中所屯煤七墩囑駁船戶周阿大姜裕祥陸續駁運報由小的拘解請究朱供煤由王老四囑裝小的不知其爲竊來叩求恩宥周姜泥首求恩讞員張枘樞司馬商之英總領事署迪繙譯判將朱李各　五百板枷一月期滿押捕房三月周姜各責三百板枷號一月駁船充公○陳怡泰被人竊去生鐵控經司馬訊明飭傳收贓之怡大號主張文沛等人復訊陳延律師高易投案請追張浼律師佑尼干帶同號夥王如林到案聲稱張及經買之陸佩芝未到特遣夥投質司馬與西官會商以張不能置身事外著暫退　聽候分别函請上海縣及南市馬路工程局移提到案定於禮拜五復訊○包探倪順泉沈阿岳解車夫陳阿福徐金奎到案禀稱伊等二人串竊袁靜生家金珠首飾約值洋銀七千五百餘元報由小的追至崇明將人贓獲到尙少金戒指五枚寳石戒指五枚珠挖耳簪一枝約直洋銀三百元有某甲者與之串同務請訊究袁遣抱投案領贓陳供小的係崇明人行竊後當晚至鐵路左近某弄内竊得衣箱一口收藏金飾後與徐至川沙暫住一日然後回家司馬飭將陳徐發回捕房候移請川沙廳協提某甲到案再訊 
[法租界公堂瑣案]  
　　五月某日致和錢莊執事人陳林祥遣出店人陳慶林收得帳欵洋銀五百三十二元雇車至鄭家木橋迤南怱怱下車而去將洋銀遺失車中車夫顔小央見之帶回寓中告知寓主吕正祥吕分給一百元慫令逃回原籍其餘除分給同寓各車夫每人四元外悉數據爲已有事後慶林嘿服毒自盡林祥急送仁濟醫館施救得慶更生一面遣夥投報英法美各租界捕房上月某日法界包探購得眼線將吕拘獲解經讞員杜枝園大令訊究吕供認分用洋銀九十元大令因著將顔及分贓各車夫交案昨日林祥投案求追大令命提吕復訊吕供小的所得洋銀　經用罄顔已逃回江北無從尋覓求恩寛限找交大令著笞責二百板還押捕房速將洋銀如數繳案延于嚴比○偷兒張阿三迭因犯案驅逐出境前日又至租界中行竊經包探　獲解請大令訊供著重責三百板遞回丹徒縣原籍○偷兇崔廷桂王阿安均由包探解奉大令訊供著各枷號一禮拜期滿各責二百板然後釋歸○偷兒王阿桂李桂主朱大河殷阿　均由包探解奉大令訊供著將王李各責三百板朱殷各責二百板然後開釋 
[金陵官報]  
月七月初二日調授直隸藩臺吳見候補道慶錫庚由京引見回知州保謙奉委兼辦西路保甲總巡差卸署海州州同葉漢霄到禀知卸辦回並禀知　知縣班初三日通州花布釐捐知府江雲龍到叩謝留辦安徽大學堂提廚知府惲毓麟辭從九崔鳳書到解圖表來初四日新授江西臬臺陳慶滋到由京來新授揚州府　祐身叩謝奏調缺　知正任南捕通判屠作倫奉委通商塲清丈局發審差知縣游師程奉委通商塲清丈會辦差初五日候補道鄧矩同知蔡國器到奉示寫履歴指分江蘇試用知府果濂到由京引見到省知縣錢沛深由京引見回又宋益敬禀知丁親母艱初七日釐捐局兼木釐局候補道穆支應局候補道郭均叩謝保奬存記同知黄　南到由京起服回廣東分發江蘇試用縣章鼎由京引見到省巡檢簡紹猷禀知到省城守把總查文有謝委安徽學院武巡捕卽辭南捕通判屠禀知到保甲巡查　通　　清丈局發審差　初八日美國總理博攬會大臣巴禮德叅贊夏地領事馬敦均會洋務局候補道汪繙譯温秉忠均見總　兩江營務處補　陶見同知吳廷貴辭赴揚遊擊張畢光叩謝委轅下先鋒官知縣安炳耀銷通商塲清丈局發審差又　菊齡到由京引見回通判丁大櫞禀知府經歴孫元恆丁父憂巡檢尤宜先奉示　憲代見騐看初九日藩　李糧道周洋務局候補道汪候補道唐郁華均見又王鑑孫辭赴蘇知縣劉壽嵩請假赴江北措資初十日釐捐局兼木厘局候補道穆銀圓局候補道志橚　局候補道吳商務局候補道劉派辦處候補道王候補道沈邦憲均奉委文闈恊同點名差帶南洋常備右軍前營陳煦亮叩謝保奬知府陳琦奉委代辦江寗府提調又果濂知縣章希浦郭希度均奉示寫履用知縣施　　到由蘇見撫憲並甄别新章考試回又唐樹旣由京引見駐省又芳鎭大　知雙甸厘捐從九花乃文丁父憂十一日總理兩江營務處候補道陶候補道何維樸羅長　均奉委文闈協同點名差蕪湖米厘候補道劉錫庚到候補道胡銘業辭赴又楊覲圭由京引見咽新授揚州府許祐身叩謝調松江府飭知辭赴蘇試用知縣廖德楙由京引見到省又陳亮恭楊尙楷均到由接來 
 
 
 

Page 10

 
 
　　天源祥鞋店 
　　　本號開設上洋老北門外法大馬路寳興里口坐北朝南門面專辦西式旗圓紅皮京圓貨眞價實不惜工本零躉批發照碼九扣擇於本月十八日開市貴客賜顧請認本號招牌不悮　店主啓 
　　匯票被搶聲明 
　　六月廿六申交胡萬昌信局寄重慶信一封内函協同信八月半和記抬頭川票拾一張計沙平銀一萬一千兩七月初二該局夫行至沙市下監利縣屬之鴨鵲廟被匪搶去當經禀報該處縣官及重慶等處存案恐未週知特此聲明此票不拘何人拾得作爲廢紙此佈　吉慶長啓 
　　鳴謝良醫 
　　余患風疾素年小女癥　危險異常諸醫束手蒙友人指請葉少峰先生或砭或藥甫半月病若豁然眞如盧扁再生先生寓華榮昌燭店兼冶喉症痧氣疑難等症抱薪者幸勿交臂失之　　王慶棠啓 
　　蓍草占易 
　　信天翁者蜀人也懷才不偶市隱海上屢以蓍草占易頗有靈騐僕與友輩試之輒效因勸其取法君平借以自遣並可日談忠孝爲覺世計每占一元寓寳善街天寳棧内有欲决疑者請往卜之愚弟芝雲贈白 
　　源源來票行 
　　經售江南彩票全張五元半分條六角購取全張附送歡民樂一册函購上海南市集水街中分設老北門萬有來 
　　保火險告白英　公司經理永平保險公司１８０３ＩＭＰＥＲＬＡＬ 
　　啓者本公司今託美查有限公司經理上海分行事務於一千八百零三年在英國倫敦開設迄今已歷九十餘年計貲本銀八百餘萬兩中國客商賜顧者請至申報館帳房面商可也其保險之費照大市一律特此佈聞　英國倫敦永平公司上洋經理人美查有限公司仝啓 
 
 

Page 11

 
 
   
 
 

Page 12

 
 
[光緒二十八年七月初四日京報全錄]  
　　宫門抄諭旨均錄前○安徽巡撫聶奏爲知府縣丞狼狽爲奸請旨一併斥革摺○都統奎等奏爲先行履勘察哈爾左翼四旗墾務摺○山東巡撫張奏爲懇恩釐定武備學堂取士進階各項章程片○江西巡撫李　奏爲調任知府報捐離任歸道班補用片○又奏爲遴員調署道篆片 
　　頭品頂戴安徽巡撫臣聶緝槼跪奏爲知府禀揭虚誣聲名亦劣縣丞勘工不實有意阿附請旨一併斥革以肅官方恭摺仰祈聖鑒事竊據本任安慶府知府署廬州府知府方連畛禀揭署合肥縣知縣營文琦侵吞工振銀兩並摺開遇事掣肘情形請從嚴參辦以懲貪墨等情當經批飭藩臬兩司遴委明幹之員馳往確查勞文琦辦理圩工已否竣事是否完固領銀若干給銀若干有無侵吞情弊秉公核議詳請撤叅去後兹據安徽布政使湯壽銘按察使聨魁會詳稱遵經札委候補同知崇安馳抵合肥縣不動聲色按欵嚴加密訪又復親詣鄉間由中派河牛角新河一帶轉至東大馬頭等每至一圩驗視工程查閱小諭傳集圩董詢問領欵知其底藴謹农欵繕具清摺呈乞登核計摺開一原禀内稱該縣圩隄工料含糊領錢僅四千有零旋復揑稱工餘潛行補發一節查該縣所發各圩工欵係陸續給領當該府委查之際其時工程未經報竣尙非揑情彌補該縣原領銀九千四十五兩該委員蹤核各圩領狀並採買木樁等銀數均相符所修各圩　口亦已竣工　律完固其餘摺開各節該委員逐一查覆盡屬子虚伏思此案勞文琦承修圩工領銀九千餘兩僅發錢四千餘串一事爲最要如果勞文琦侵吞工賑銀兩至數千兩之多計贓科罪獲咎甚重今旣查明領欵與發欵銀數相符是勞文琦已無吞賑之情方連軫應坐誣禀之罪且查方連軫前在案慶府任内卽有冐銷洲租挪移善堂書院經費並致函屬縣及曾在發審局當差各員張羅入都赴引資費各事以致省城官紳嘖有煩言此前撫臣王之春面商該司等於方連軫赴引言旋不令仍回本任而委署廬州府之所由來也詎料到廬後怙惡不悛貪心愈熾始因需索合肥縣供應不遂遇案挑剔率意　票繼又揑造藩司公文通飭所屬各州縣非奉該府批准不得私自進省以示權力而便私圖飭據合肥縣呈繳所奉原文在案其誣禀署合肥縣知縣勞文琦侵吞工振銀兩禀内聲稱係派令合肥縣丞余肇度查騐明確請從嚴叅辦以懲貪墨等語人言余肇度經該府委辦發審係由納賄而來遂至遇案勾串納賄此等事跡難查實據而迹其信眤顚倒至於此極是人言亦未必無因該司等有察吏之責似此謬妄貪汙肆無忌憚之員未便再事姑容詳請將該道員用安慶府知府署廬州府知府方連軫合肥縣縣丞余肇度一併奏叅革職以端表率而儆官邪等情前來臣覆加查核詳叙冐銷洲租等事係在臣未到任以前詢之在省官紳異口同聲並非不確其揑造藩司印文通飭各屬已據藩司飭取原文呈送查核實屬荒謬不經前摺所開遇事掣肘情形非吹毛求疵卽妄行疑慮本屬無甚關繫内惟魏朝海佔孀欺幼一案現已提省審訊方連軫謂原禀情節虚　委員崇安採訪輿論俱稱勞文琦辦理此案尙屬平允雖應讯人證未齊不便遽言愛戴而案情曲直已屬共見共聞其禀揭勞文琦侵吞工振之正案旣設虚誣臣復詳細訪察以其平日之聲名證以近來之辦事該司等據實詳叅實屬咎有應得縣丞余肇度勘工不實顯係有意阿附亦未便稍從寛貸相應請旨將道員用本任安慶府知府署廬州府知府方連軫合肥縣縣丞余肇度一併革職以肅官方除咨部杳照外謹會同兩江總督臣劉坤一合詞恭摺附驛具陳伏乞皇太后皇上聖鑒訓示謹奏奉硃批另有旨欽此 
　　察哈爾都統奴才奎順督辦墾務兵部左侍郎奴才貽榖察哈爾副都統奴才魁福跪奏爲察哈爾左翼四旗墾務以先履勘情形再籌辦法恭摺仰祈聖鑒事竊奴才奎順魁福恭於光緒二十八年五月二十日奏請察哈爾左翼四旗牧地會同一律開辦以廣地利等情奉硃諭著會商貽榖妥籌辦理欽此奴才貽榖在張篆口正與奴才奎順籌義右翼墾務復奉會籌左翼蒙墾之命自應欽遵一律開辦查該四旗牧地前經直隸督臣准戶部咨令比照右翼成案續辦押荒升科督飭口北道就近會同局廳各員照章辦理歴有歲時然此係四旗内之王公馬廠隨報隨開與此次四旗牧地一律開墾情形大不相同旣擬推廣利源必須逐加勘辦奴才貽榖本擬躬赴左翼各旗地叚週行察看以前在歸化時曾咨行綏遠將軍轉調伊克昭烏蘭察布兩盟盟長等於六月内前來綏城面商西墾事宜奴才貽榖應卽馳回綏城與之妥商一切奴才奎順時值五年軍政之期謹擬七月初間出行考騐各處公同商酌擬由奴才魁福卽帶委員書役前赴各旗界詳細查勘已墾未墾及可留可開地畝情形以期切實核辦一面就近張家口設局先揀委旗官數員妥議開辦除俟奴才魁福履勘回日應否卽照現擬右翼辦法一律辦理或有隨時稍加變通之處另行奏明外所有察哈爾左翼四旗墾務擬先履勘情形緣由理合恭摺具陳伏乞皇太后皇上聖鑒訓示再奴才貽榖於拜摺後由張家口起程折回歸化合併陳明謹奏奉硃批知道了欽此 
　　張人駿片再此次永遠停止武科各直省一律籌建武備學堂爲蓄艾臥薪之計事關全局較之從前北洋江南武備陸師等學堂僅就一　辦理者迥乎不同旣經攺定新章加意培養將來學校林立成就必多似宜妥訂考選出身章程俾得及時自効蓋旣認眞督課嚴抉擇於入學之初尤當優予出身廣登進於畢業之後可否飭下政務處會同兵部叅考定制並就今日所宜詳細核議呈候　定明示以取士之法與登進之階使天下曉然朝廷爵祿馭世具有權衡各省一體遵行並無歧異庶觀感者爭自濯磨而將才亦日新月盛矣愚昧之見是否有當謹附片具奏伏乞聖鑒訓示謹奏奉硃批政務處會同兵部議奏欽此 
李興銳片再吉安府知府許道培前於光緒二十年因永寗會匪撲城案内在事出力保以道員在任補用嗣因報効昭信股票銀兩議請准離知府任以道員歸候補班補用經臣附片具奏於光緒二十七年十二月初七日奉硃批著照所請該部知道欽此欽遵轉行遵照旋准吏部咨查捐案亦經臣行據藩司查明聲覆並將實收奬册咨送戶部查核在案兹於本年五月十六日准吏部咨開新授安徽徽州府知府胡祖謙祖籍安徽例應廻避奏准由兩江總督兼轄之江西各府開單奏請簡調奉硃筆圈出江西吉安府知府許道培欽此並准封發文憑一道咨令轉給赴任等因到臣伏查該員許道培報捐離任歸道員班補用業已奏奉諭旨允准在案自應欽遵開去知府底缺未便再令馳赴調任所遺安徽徽州府知府員缺應請旨另行簡放以重職守除將文憑送部察銷外理合附片陳明伏乞聖鑒訓示謹奏奉硃批另有旨欽此 
　　李興銳片再吉南贑寗道管轄三府一州地方遼闊距省窵遠近來民教不和往往滋生事端且與東粤接壤時有盜匪出没彈壓巡防全賴治理得人查有鹽法兼巡瑞袁臨道唐椿森篤實明練堪以調往署理其所遺之鹽巡道卽以正任吉南贑寗道賀元彬調署如此一轉移間可期各得其宜至賀元彬未到任以前委現署糧道篆務試用道丁乃揚暫行兼理俾唐椿森得以交替早赴調任除分檄飭遵外謹會同兩江總督臣劉坤一附片陳明伏乞聖鑒謹奏奉硃批吏部知道欽此 
 
