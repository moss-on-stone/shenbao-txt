# 1915 - 160 - 4915210

 

Page 1

 
 
   
 
 

Page 2

 
 
時評 
[平民生計（冷）]  
　　中國今日之所以貧者何在乎貨棄於地方藏於身二語盡之矣然使中國所以貨棄於地力藏於身者何故乎則政治與社會二者相互之咎也 
　　夫欲使貨不棄于地力不藏於身其一必使其貨其力有可以不棄不藏之道而後貨力自乘時而出然此貨力不棄不藏之道乃在出貨而其貨有利出力而其力有利也今以中國今日之政治言之朝令暮改法繁弊叢出貨出力者非但無利害或隨之此貨力之所以棄藏而國家之所以貧也是則所謂政治之咎也 
　　其二必使其貨其力有不能棄不能藏之道而後貨力亦必乘時而出夫此不能棄不能藏之道乃在棄其貨而藏其力者有害以相隨然後不得棄而不得藏也今以中國今日之社會言之保守者視爲克家之子游惰者稱爲安閑之人奔走巧詐之人悉以分利爲上業此又貨力之所以棄藏而國家之所以貧也是則所謂社會之咎也 
　　故我以爲今日爲中國平民生計計去妨害生計之政治爲第一義而移强迫教育之法爲强迫生計爲第二義 
[命令]  
　　六月十四日大總統申令凡一國盛衰得失之故審觀其生計之舒蹙而可知故堯之咨舜曰四海困窮天祿永終孔子適衛旣庶之後繼以富教管子牧民亦曰衣食足則知榮辱蓋政在養民古今之通義也叔季之世竭天下之力以奉一人士謁苞苴厚自封殖而於民生疾苦郡國利病如秦人視越人之肥瘠漠然無動於中民怨沸騰不可收拾兵革之禍起而乘之洎一姓代興户口銳減輕徭薄賦即可休養民生周時什一而助至漢文帝三十而税一蓋閉關時代得此巳足也海通以來與東西列强並峙一切國交防務市價物情無一不爲世界潮流所鼓盪彼歐美各國賦税之重視吾國什百倍蓰如烟酒等税至值百抽百者其税法至纎至悉百種千名而民踴躍樂輸因不如此不足以自存耳吾國民風樸厚惟國家之觀念太薄家族之思想過深不知今昔之殊形不以納税爲應盡之義務官吏又泄泄沓沓罔知開源不肖者且視爲營私舞弊之利藪以致帑藏不給貨幣外流蚩蚩之氓生計日絀强者惟埋剽竊弱者憔悴憂傷瓦解土崩釀爲巨福民國成立承喪亂之餘救死扶傷日不暇給公私耗竭豪暴横行使我無罪之良民宛轉於水火之中思之心痛加以乖氣致戾水旱兇荒雖迭次議賑議蠲飭部寬籌生計近如濮陽大工運河水利粤省西江之疏浚皖北淮泗之工賑江蘇四川之堤工皆設法集欵舉行棉業林場亦次第規畫但於國家養民之大計終未有根本救濟辦法忝爲民上能無歉然夫國之於民利害同之譬如組設公司由股東公舉經理資本不足資在股東職務不修責在經理以吾國天産之富地利之廣人工之廉苟能消息盈虚善爲分配寗有憂貧之理所恨地方官不恤民隱但知食税衣租而於前人農桑水利之書曁東西各國教育政策經濟原理一不寓目致貨棄於地力藏於身在家則敗家在國則病國長此不變無論國勢日就貧弱即爲積善降福計此等心術其何以培隂隲長子孫乎着在政事堂設立籌辦全國生計委員會愼選賢材曁各署人員共同組織並分赴各省實地調查議所以發達實業使平民生計與平民教育同時并進者俟彙集報告卽當分别銳厲施行無論財政如何困難而民事毫不可緩總期通國無無用之物亦無無用之人樂事勸功同登上理予日望之此令 
　　六月十四日大總統申令前據廣西京官等禀稱軍民分治廣西巡按使仍宜駐紥桂林以資控制等情當經批飭由政事堂封寄該省巡按使張鳴岐議覆在案兹據覆稱廣西省會設在桂林歷元明清三朝無異民國初建同盟會烈燄方張乃有建省南寗之議陸榮廷前在廣西都督任内因彼黨多數紛呶不得巳電請中央核准將都督府移設南寗仍聲明其餘機關俟正式省議會成立再行議决現就實際上考察廣西省會實仍宜建設桂林持建省南寗之說者本以利交通固國防爲最大理由其實邕江行輪極多險阻交通之利遠不如桂至鞏固國防移堂奥於門户之地非計之得又南寗水土惡劣商民裹足物産缺乏生活增高且距粤省邊境不足百里尤失居中控馭之宜與陸榮廷會議擬請仍建省桂林定爲巡按使駐紥地點財政廳隨同設置以俾治理南寗爲將軍所在之地巡按使仍每年到寗一次俾資接洽所有修葺遷移各費桂林紳商自願籌集並不動用公欵等語廣西地處邊陲自宋迄清一千餘年均以桂林建設省會現據該巡按使詳察情形南寗地方實無省會資格自未便徇紛爭之黨見拂望治之羣情應即准如所請將廣西省會仍行建設桂林定爲巡按使駐紥地點財政廳隨同設置其將軍仍駐南寗以重防務著即永著爲令並交内務部迅卽更正區域餘如所請辦理交財政部查照並交政事堂飭法制局查照此令 
[專電]  
　　北京電漢口事件除向日謝罪外並給卹償八千五百元 
　　北京電政府因中日俄蒙交涉均了將派陳籙赴澳與葡會商劃界並將開特别會議西藏問題 
　　北京電政府議於内蒙設辦事長官一於庫倫設總監於烏里雅蘇台科布多各設辦事長官 
　　北京電蔡乃煌辭職已慰留 
　　北京電沈佩貞因不滿神州報之記載於昨十三日率蔣三小姐劉四奶奶等往南横街汪彭張寓尋汪不獲誤毁同居郭同之什物並有毆傷情事郭告警廳傳沈現有多人調停諒可和息 
　　北京電大總統日昨又閱看近衛各騎士操法該騎馬匹俱係歐産甚爲精壯各騎士服裝亦非常整飭觀者均贊賞 
　　北京電山東靳將軍雲鵬已有特别要公須面禀大總統者因於昨晚來京現寓段芝泉總長宅内今日靳將軍謁見總統尚須勾留數日其山東軍務職務暫由參謀長王學彦代拆代行 
[譯電]  
　　北京電中政府決議派行政長駐内蒙辦事長駐外蒙庫倫另派二員分駐烏里雅蘇台及科布多大約錫良移任庫倫辦事長張紹曾將任内蒙行政長 
（十六日） 
戰電 
[其一（英人路透電）]  
　　羅馬電公報稱奥軍擬火焚芒伐爾康森林但意軍以來復鎗逐退之意軍刻仍轟擊瑪爾波基吐總砲台漢塞爾砲台之低下一部份已被擊毁敵軍在泊拉伐損失甚衆此方面奥軍乃從塞國邊界調來者（十五日） 
　　羅馬電近來戰事已證明意軍之特異品質及其必勝之決心將士垂死猶揮國旗鼓勵兵士殺敵勿退此種勇决之氣概實由種族觀念而發生山間交戰極爲困難重砲須運過險惡難行之高峰及巖石嵯峨之深㵎意國騎隊及自行車隊往往衝入敵軍不避危險有奥兵七千名置砲於騾背分三隊沿山路而行擬襲擊尼洛山後之意軍意國亞爾伯山偵知其來潛伏不動迨奥兵旣近始從巖石叢林戰壕衝出以鎗刺猛擊之而意砲又痛擊奥兵之後敵軍始猶抵抗繼則被迫而奔兵士牲口鎗砲墜落於峭壁者爲數頗衆（十四日） 
　　彼得格勒電據官中宣稱六月十三日敵大軍屢圖在里亞資柯夫附近渡過文杜河均經擊退僅有一分隊渡過下游但已爲俄軍止其進路夏夫里附近爭奪陣地之大戰仍在進行各有勝負敵軍以重砲轟擊夏夫里鎭加里西亞今復開始惡戰六月十二十三兩日大隊敵兵渡過魯巴資夫加河占據杜其拉村敵軍屢次猛攻里斯特河左岸橋端均未得手俄軍曾奮勇回擊且在茄格斬殺及擊潰敵兵數中隊又俘敵四百人（十四日） 
　　哈爾濱電彼得格勒電社宣稱俄人設法浮起爲水雷擊沉之土國巡艦米底號受創甚重須數月始能修竣六月八日之夜俄國魚雷艇兩艘遇土艦白萊洛號於波斯博魯斯附近乃相砲擊俄人見土艦中數彈其前部且發巨大之炸聲惟因黑暗不能知其損傷眞狀據薩洛尼加電稱聯軍仍在加里波里半島從事總攻擊聯軍已將所俘土兵三千三百名運抵 
 
 
 

Page 3

 
 
末特洛斯據近俘之敵兵聲稱土軍中多不遵號令者已有軍官五十員兵二千名被捕解送君士坦丁獄中亞德里亞海濱之土軍築造防禦工程甚爲忙碌亞拉多里亞之希民已被移入内地聯軍激戰之後占據控制美杜斯之高地二處惟美杜斯一地尚未奪獲因亞德里亞海濱拉加拉砲台及移動之排砲轟擊甚猛故也聯軍　隊不能得排砲之所在兩方面損失甚巨美杜斯一役聯軍前鋒進抵距加里波里鎭四小時路程内印兵一聯隊在哇太柯雅之地俘土兵七百名德軍官二員聯軍左翼現圖圍攻防守加里西亞鎭北面之土軍續電稱聯軍以槍刺奪獲克里西亞附近之高原兩處法軍刻在亞洲方面前進已俘敵兵五百人布國電社力辯德軍官一千八百人穿赴布境而往土國之說爲不確（十六日） 
　　倫敦電公報局發表達達納爾戰報謂前敵戰情巳變爲壕塹戰爭自本月四日英軍獲勝以後土軍重視英軍之攻勢十一日夜間英軍兩聯隊奪獲土軍陣前戰壕若干道殺死土軍工兵多人土軍雖以炸彈攻擊然英軍仍據守所獲之壕十三日土軍囘擊被海軍砲火及機關槍所殲滅英軍佔優勢但地勢險惡進兵難以迅速土軍攻勢顯見薄弱（十五日） 
　　倫敦電英相愛士葵在平民議院言及達達納爾戰事謂聯軍定可獲勝國民黨領袖狄龍謂國民黨願誠懇贊助新政府繼續作戰以獲勝利之結果云（十五日） 
　　倫敦電公報局宣稱斐洲尼加里亞總督報稱德屬喀麥隆比魯河之加魯亞鎭已於六月十一日無條件投降英法聯軍（十五日） 
　　亞姆斯特丹電柏林宣稱敵國飛機五架在加爾魯布擲落炸彈死傷數人損毁多處（十五日） 
　　倫敦電聞今日有漁船三艘及汽船化浦芒特號又法國帆船一艘爲德潛艇擊沉（十四日） 
　　巴黎電公報宣稱德軍在康勒維愛勒回攻完全敗退德軍以遠射距之砲轟擊公班業無所損傷（十五日） 
　　巴黎電德人擬得美國各軍械彈藥廠財政上之管理權美政府中人得伯利恒鋼鐵廠總理施華伯之報告乃聲稱若德人果有此壟斷之行爲則政府將依據反對脱辣斯法令而阻撓之於是德人之謀遂爲施華伯所破壞今施華伯願盡伯利恆全廠機器之能力爲法國效力其致赫伯特大尉書曰法國爲偉大優美之國吾美人愛之敬之當思所以助之之道法與美皆共和國也際此時艱當並肩共立鄙人懷抱此念故敢　以伯利恒鋼鐵廠之最好能力以供貴國指揮不久足下定能以貴國所應得之榮耀勝利回告鄙人也云云 
（十四日） 
　　倫敦電首相愛士葵在平民議院宣稱自四月至六月十二日英國日用兵費英金二百六十六萬鎊而此後海陸軍費用尚須稍增吾國對於同志國所負之財政義務尚須加重則每日兵費至少須英金三百萬鎊愛士葵請全國熟籌大局協力助之且謂政府今巳重行組織惟嚮者自由黨之同僚多所匡助彼實永爲銘感一旦分手誠彼從政以來最忤意之事也今日之時局爲亘古所未有當合全國之力以應付之故彼將籌思如何而可盡責之最良方法國家之政策今仍未變即不惜犧牲不勝不休是也夫吾英之組織國民政府足徵英國上下一心不分黨派擬盡其心力及物質之力從事於戰此匪特可以示帝國且可以示天下也（衆歡呼）意國加入戰局之價值不能視之過重吾人擔負之重大及彼對於最終結果之信念彼常確鑿述告大衆彼殊不以攙和驚亂之意見爲然吾人最要之責任乃在得英民人人之助力愛士葵曰余願吾人目的已達世界復有和平之時吾國史家於此最可榮幸之日在帝國史册中大書曰英國之家庭工廠未有不參與此度公共之戰爭分獲公共之勝利者（十五日） 
　　倫敦電首相愛士葵在平民議院宣布海軍將士死傷人數如下 
　　　死者　　　　傷者　　　失蹤者 
軍官　五四九　　　一八一　　七四 
兵士　七六八九　　二二六二　二七八五 
　　愛士葵請續撥國用英金二百五十兆鎊據謂此爲開戰後第五次所請之費一九一四年至一五年豫算年度内巳請費三次和平時之用度巳於戰前規定故今所籌者乃供意外之需其數共英金三百六十二兆鎊超出實在費用五兆鎊（十五日） 
　　雅典電希臘前相維氏黨在選舉中處處勝利惟在馬其頓失敗（十五日） 
　　雅典電希臘選舉前首相維氏黨獲勝佔一百九十三席政府黨一百席他黨二十三席（十五日） 
　　倫敦電比皇比后率同儲君游閱前敵印度馬兵營壘極受歡迎（十四日） 
　　倫敦電利物浦某棉花貨棧失愼延燒十二小時之久損失不資（十四日） 
[其二（德人德文報專電）]  
　　柏林電美國之牒文旣非哀的美敦書亦無嚴厲之語正如英報所豫料此間政界及各報殊爲欣慰且牒文中留有和平討論而得了解使雙方皆爲滿意之餘地威爾遜總統願居間調停之言尤爲各報所喜悦謂美國如能勸喻英國恪守倫敦協定書消除潛艇戰爭之根原則可事事妥善柏林股票貿易社前數日因英國各報所載關於美使交涉之消息頗爲不安及美國之牒文宣布後各項股票皆爲漲價佛蘭克費特日報建議美國前旣允許英國派員監督輪船上貨今當允許德國派員照此辦理如船中實未載有違禁品則由德員報告德政府予以相當之保護免爲潛艇攻擊德國洛維博士著文以英國官中之統計册證明英國商業所受潛艇戰爭直接及間接之影響倫敦晨報承認一星期内沉失商船四十五艘實爲德國潛艇卓越之成績意政府禁止其亞沙各物出口至瑞士瑞士大爲張皇意國所俘奥兵均運往薩地尼亞島俘虜營該地氣候惡劣且有瘴癘熱病（十五日） 
[東方通信社電（日本人組織）]  
　　東京電東京市場金融狀態目下雖值决算之期並需要資金之際而金融仍甚緩慢故各銀行議擬將存欵之利息核減五釐 
（十六日） 
　　東京電日本對中國之輸出貿易自本年一月起至五月上半期貿易之額較之前年此際減少二千五百萬元（十六日） 
　　濟南電前山東實業司長潘復氏擬於濟南設立一大紡績公司現正奔走募集資本聞其資本定額爲二百萬元云（十六日） 
　　濟南電津浦鐵道之濟南濟寗（譯音）兩站此次開辦釐税曾經兩地商務總會呈請停止未蒙政府允准是以一般商民頗鳴不平（十六日） 
要聞一 
[英員承認潛艇戰爭之正當]  
　　大陸報載五月十日紐約消息云英國海軍部於開戰之前曾討論潛艇戰爭之能否實行而據海軍專家宣稱此項戰爭必有效驗紐約頃接孟鳩斯特指導報一份内謂歐戰發作之前數日英國海軍大將斯考特因西登海姆貴族曾發潛艇不能用以攻擊商船之言論特著文駁之於下 
　　余意西登海姆貴族所主之說旣屬危險且極易導人入迷蓋英國人民聽其言論將以爲英國戰時糧食之來源可保安然無虞也試讀下說則其謬點自明吾英設與一島國交戰而該國之糧食全恃海外供給者則斷其糧源實爲必要之舉故於宣戰之日卽當照會敵國謂吾英今警告駛回國内之商船勿近該島因吾英巳以水雷及潛艇封鎖全島故也同時且以此事照會中立國而戒商船勿近該島近之者有爲水雷或潛艇轟沉之虞余意此項宣言完全合理若宣布之後而猶有英船或中立國之船不加遵守希圖越過封鎖區域者則不得視爲從事於和平事業苟被擊沉則不能加以詬詞稱爲野蠻或稱爲海盜西登海姆貴族如尋繹美國内國戰爭時輪船冒險越封鎖區域衝入查爾斯登之故事則知任封鎖責之巡艦轟擊所追逐之輪船於良心上實毫無疑惑即船已擱淺而加以炮擊仍無妨也夫水雷潛艇爲較有把握之妨碍物而商人之心多畏怯設欲截斷敵國之糧源則沉其接濟之船一二艦已足達此目的也 
[潛艇戰爭之重要]  
　　大陸報載五月二日泰晤士報海軍專家之言曰雅典英使署近懸賞格凡有人能知風報信以致敵國潛艇因以被獲或被毁者得賞金五百鎊可見愛德里亞海敵潛艇活動之消息實非盡出無因聞德國不獨以潛艇供給奥人且派潛艇穿越支伯拉德灣而入地中海四月二十七日法國巡艦利翁格姆比台號爲奥人以魚雷轟毁奥國海軍人員殆巳得實行之經驗而受德人之薰陶知潛擊之戰術爲最有利益矣擊沉法巡艦之奥艇Ｕ字五號當係來自奥口岸卡太洛而潛伏於哇特蘭吐灣（在地中海與愛德里亞海中間）奥艦隊有巡艦快艦數艘如洛伐拉號等每小時能行二十七海里雖其力量不能與英法巡艦抗衡然若任其自由出入於哇特蘭吐灣則旣可擾亂海上之平安且可接濟其潛艇故聯軍宜在該灣一帶設立斥候艦隊以防奥艦之越出Ｕ字五號爲奥國最大之潛艇僅有排水量二百八十噸速率每時十二海里能行一千哩與英國Ｃ字式潛艇相同去年十二月奥人在波拉港口捕去法潛艇喀里號是艇較Ｕ字五號大一百噸奥人因其巡艦順泰號曾爲法艦擊毁故改法艇之名爲順泰以誌復仇奥國固有之潛艇不過如是今得德國之供給乃有更强大而且迅速之潛艇聞德國從鐵路運出之艇分四段裝運其大可知德國如果派艇穿越支伯拉德灣則所遣出者必爲其排水量最重行駛力最大之艇凡此潛艇皆可從愛德里亞海出發以攻在達達納爾之英法軍艦但若未有接濟之根據地則不能有所作爲所可慮者愛琴海諸島可爲敵艦之根據地耳深望該處漁船等爲雅典英使賞格所動而留心偵察或可破敵艇之巢穴再奥國快艦洛伐拉號等之所在較諸潛艇尤難偵知故欲捕獲之殊非易事此亦可慮者也吾人確知德潛艇斷不能直抵達達納爾必須在中途獲有接濟或至愛德里亞海續裝煤油而後可聯軍苟在哇特蘭杜灣佈置有力之斥候隊則敵艇自不敢以愛德里亞海爲其接濟之地矣魯西台里亞號是否爲魚雷一枚所擊沉世人對此問題頗有疑念按情勢而論絕大商船似非一雷所能擊沉但二月間美國科學報曾得可恃消息謂德國發明特别魚雷專備潛艇之用每枚載有烈性炸藥四百二十磅輪船被擊中者其船中種種機器咸將毁壞失其效用云云此說果確則魯西台里亞號被擊中後不旋踵卽行沉失之原因可得而知之矣德國海軍中人謂魯西台里亞號被魚雷擊中後船上彈藥爆裂以致旋即沉失是說也孰能信之是以今日戰爭中之難題其重要者殆無過於研究抵制潛艇及其魚雷之方法也 
[布加利亞人之戰局談]  
　　華德日報曰脱蘭斯高加索一帶俄土之戰事沈沈無音者由來已久今哈爾濱俄又時報載有俄國輿論報所錄布加利亞國報之俄土戰訊一篇據稱高加索山之雪刻巳消化土耳其軍隊開往其地者絡繹不絕於途據土耳其陸軍總長恩威巴沙聲稱土耳其於今年春季業巳練有大軍一百二十萬人其中有八十萬人派赴高加索進攻俄國此隊遠征軍於土耳其甚關重要蓋土軍一侵佔巴古則俄即喪失石腦油之來源而鐵路須停止交通緣火車頭因煤炭短絀之故幾惟有石腦油是需也但石腦酒與煤油之損失亦爲勢所難免故俄人急欲未受土耳其禍之前先求得卡巴西安山隘而俄軍到處失敗以致其百萬大軍卒獲盡數覆没於卡巴西安山隘冰雪中之結果英法兩國苟在他方得一勝利亦可爲其聲援或一壯其士氣而英人在達達納爾旣巳失勢法人之攻勢亦咸無結果於是可見三協約國縱令死鬭亦難得勢矣爾今三協約國自知難以取勝遂不憚煩强拖横拉中立各國加入戰局無奈舉世盡知俄國大熊今已失其爪牙蓋彼先斷折其齒於馬蘇倫湖之灘地嗣在卡巴西安之山隘今則無異菜園中汚衣垢面之人也布加利亞國人所求者塞爾維亞之傾滅與希腦之被逼退至台莫飛倫而已若據吾布人觀之則此時機雖尚未到但亦不遠即俄國野蠻外交家之詭計亦將無用蓋戰局之勝利終必歸於德奥也 
雜評一 
[生計說（無名）]  
　　中國人民生計之貧者讀書士子成之也讀書士子其身分高不肯執卑賤之職業故游蕩者多求爲官者多一國之中而游蕩謀官之人十居八九則政治安得清明社會安得勤勉哉故欲謀生計第一在去自來讀書士子之習慣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新約公布後之日人觀察]  
　　公布新條約之經過中日新條約日本於批准以前循例諮詢樞密院該院即選定特别委員會討論之諸樞密顧問官以條約雖無可反對而於其權限内亦發生種種疑問詳舉其不周備之點促當局注意兹特舉其所發生之　　如左條約中如滿蒙土地裁判權其關於撤廢治外法權之一部分姑置勿論然據新條約文以共同裁判之形式依照支那之法律習慣行裁判然若有不服此裁判須上訴時將如何乎又此上訴時仍訴之支那法庭乎或二審三審亦與第一審同樣設共同裁判乎不然則關於土地事不許上訴乎樞密院雖發生以上種種之疑問然仍與以可決焉迨經日皇批准後其公布之期初擬八日後改定爲九日今特譯錄其九日公布之文如左經樞密院之諮詢後特批准大正四年五月二十五日在中國北京關於山東南滿洲東部内蒙古中日兩全權委員已簽字署名之條約於本月公布之 
　　中日新條約日本政府旣公表後同時其外務省又發表左之交涉文書凡八種（一）加藤外相所與日置公使之訓令（二）中國政府提出之對案（三）日本政府之修正案（四）中國政府最後之修正案（五）日本政府之最後通牒（六）最後通牒提出之際日置公使所交付陸外交總長之說明書（七）中國政府對於日本最後通牒之回答（八）大正四年五月二十五日闔印之條約交换文書（參考）中國政府公文書譯文 
　　東亞研究會之組織九日大阪每日新聞云日本政黨同志會之議員等此次糾合同志多人組織一會命名爲東亞研究會擬設備各種機關隨時調查我國一切情形蒐集各種資料冀以貢獻日本經營大陸之政策此會已經成立其規則如下一本會命名爲東亞研究會以考查滿蒙各大陸及中華本部所有事情而裨益日本國力之發展爲唯一之目的一本會以同志代議士及朝野同志之人士組織之一本會隨時開茶話會討論一切進行事宜並遣派會員前赴中國各地方考查一切一本會所有調查研究之資料及每次茶話會之記事按期印刋頒給會員一本會選設幹事三人處理會務而其幹事由會員互選之其任期爲一年一本會之經費以會員捐欵支付之 
[國民生計與引用新人之兩問題]  
　　近日政府中人擬議最力之事有二卽國民生計與引用新人問題是也蓋自交涉解决吾國上下之心理莫不以練兵理財四字爲急但理財而不爲民籌生計則竭澤而漁爲國民所難堪故國民生計問題之說遂應時而發生其倡是議者雖起於黄遠庸王開甲諸人而政府中人則固早有是意至於引用新人問題則自交涉結局刷新内政之議起而引用新人之說屢聞於政界要人之口故近時政府將引新人贊襄政務以及派新學人物在丞參行走之風說屢見於各報之記載將來政府引用新人實際究如何用法雖尚未可得知然其爲政府屬意之一事則巳毫無疑義據聞政府之於生計問題業巳决定先派委員分赴各省實地調查然後分别緩急從事舉辦其於引用新人一事則徐相國日昨特邀集新界某某諸君住宅飮宴暢談一切卽此可見有意延攬之一斑以此而觀則政府之於生計新人二事不惟有此擬議抑且行將實現矣又昨有政界外之某君談及引用新人一節略謂政府此舉自是表示調劑新舊之一種作用然若僅僅止此則非特無濟於刷新内政抑並不算是引用新人何則行走者空名也旅進旅退觀於舊有行走人員而可知矣今其辦法雖未確定然據吾人所預測第一所謂丞參行走必分丞上行走及參議上行走兩種而名目必不渾同因今之丞參非前清之丞參分位相差太遠若渾稱丞參云云爲丞者必有所不慊也第二所謂新人各界都有此次入彀亦自有五光十色之人才然原領顧問諮議之人可决必居多數或竟除此以外更無一人此其故亦可以意會而不可以言傳也特是羅致許多有用之才置之旅進旅退之地俾碌碌無以自見是於人才爲不經濟又舊有顧問諮議尚有人主張可裁今復紛設此等類似顧問諮議之行走人員俾以作條議爲日課而實際即無行走名目者亦未嘗不許上書言事徒耗廪祿是於政費爲不經濟二者交譏想賢明之當局斷無見不及此或者當局另有辦法旣用之後使之治事各適其用不僅如外間所傳以簡單行走二字了之也云云 
[外蒙問題之善後]  
　　勝福取消獨立恰克圖會議竣事所有外蒙問題已屬解决而曩日盲從庫倫宣告獨立之呼倫貝爾當然取消獨立仍一律服從中央關於該地獨立取消各事曩由政府電令黑龍江朱將軍就近商同勝福辦理頃聞該地取消獨立之手續業經議妥由朱將軍詳報政府其大要如下（一）勝福現在之地位暫不更動（二）呼倫招募之軍隊交由政府接管（三）呼倫行政上之組織由政府自由改訂（四）呼倫獨立後所負之債務由政府負擔 
　　蒙民教育討議政府爲開發蒙民智識起見對於蒙民教育極其注意曾飭由教育部會同蒙藏院妥議進行辦法兹聞部院刻正在協議中探其所議之要點有三（一）蒙民各爲部落聚族而居其學區應如何劃分爲宜（二）蒙民限於智識程度及習慣内地教授法自難適用其教科應如何分配（三）蒙民教育因限於特殊教科故教員之任用頗爲困難應如何從事於教員之養成 
[沈佩貞請赴南洋勸儲金]  
　　沈佩貞女士日前上總統條陳一件自言欲赴南洋羣島勸認儲金文内有四大綱要（一）因政府辦理中日交涉南洋華僑於此中眞義難免偏聽訛傳之弊故擬將總統辦理交涉爲難情形詳爲陳述之（一）赴南洋以勸募内國公債爲專責而於儲金一事係附帶義務（一）勸告華僑速籌資本興辦祖國之種種實業其餘一項因守秘密故不得其詳聞係挽某局長代爲呈遞某局長代爲呈遞某局長固長者一時情面難却遂以上達公府總統閱後未加可否即將原件交内務總長核辦日前京報所載内務部稿卷摘由大書沈佩貞願掉三寸舌勸募救國儲金十四字者即此案也朱桂辛奉到此件頗覺爲難如批駁則與女士之顔面不甚好看如批准必將給以鉅資以壯行色似此惠而不費本極易事惟恐外人責以浪費民脂民膏結好於女界耳故至今尚未批出昨聞沈又向某小姐運動以期必成未識能生效力否 
[張炳華宣告無罪之原委]  
　　前護甘肅民政長張炳華失察屬員縱容索賄各案現據京師地方審判檢察兩廳訊明所交各欵均屬不確張炳華應宣告無罪總統旣於前日（十一）下令張炳華旣據訊明無罪應准免其置議溯此案之發生在民國三年三月三十一日先是張炳華在護甘肅民政長任内彈劾朔方觀察使陳必淮人地不宜呈准免官嗣經接任甘肅民政長張廣建（現任甘肅將軍兼巡按使）查復陳必淮在甘居官循良之頌異口同聲朔方民情愛戴請仍留朔方觀察使本任免予更動等語是一則對於陳必淮謂其人地不宜呈請免官一則對於陳必淮謂其民情愛戴免予更動以一人而有兩種說法其中顯有意見當時結果張廣建得勝訴陳必淮仍爲朔方觀察使張炳華誣陷陳必淮人地不宜之罪案遂起總統據以交文官高等懲戒委員會議處矣此案旣交懲戒委員會後不數月即宣篝判决其主文宣布係張炳華應受褫職處分因原參案内有縱容索賄聽受運動字樣涉及刑事範圍請交法庭處斷是時之張炳華遂成一刑事犯京師地方審判檢察兩廳接受此案後調集全案卷册詳細研究連次開庭推訊張炳華曾延請律師爲之辯護所有縱容索賄聽受運動各罪案多無實據不能成立至人地不宜及侵蝕兵餉兩事雖原呈與事實不相符合旣核與刑律第一百八十二條誣告罪之要件不合當然未　及刑事範圍故將張炳華宣告無罪此地方廳判决之情形也惟陳必淮在任是否人地相宜或民情愛戴一節尚須查明現聞總統爲愼重吏治起見擬派委員前往查訪云 
[沙市各界之救國熱（楚客）]  
　　沙市爲漢口上游巨埠而救國儲金之實行乃獨後於各埠其中原委無關重要特略之迨五月二十二日始由商界組織機關附設商會之内當場擔任經費者得八百元以商會會長彭君雨邨總其成業董程涂二君副之二十八日乃假涇太會館開成立大會各界均有到者共千餘人儲金得一萬餘元自是以後各帮逐日分途演說自行開會有集數百元者有數千元者紳學界又爲之繼最可敬者十八埠碼頭（即挑抬苦力）亦自行在南岳廟開會集金並赴商會請派人到會演說此十日間總計約可二萬餘元而月薪儲金之議且在籌議中乃事方蓬勃而日本領事之干涉忽至 
　　三府街（本非租界）有日人所設之三和洋行者忽有人揭譏刺圖畫專刺購用日貨者於其門首適有童子過其前以其可玩攀而視之乃日人竟指爲揭示圖畫之人喝其徒扭童入内痛毆之幸旁觀者婉言解釋又以警士之干涉乃得和平釋放而毆童子者則固我同胞中之一而供奔走於該行内之中華民國人也其次日日本領事卽藉此致公函於團長縣知事商會各機關從事干涉其致商會者略謂該會首倡抵制日貨救國儲金之議萬一發生交涉當由該會擔負完全責任勿謂言之不早云云因之儲金乃爲之頓挫矣然沙市人民經此番挫折之後囂競之風忽一變而歸於沈靜六月四日遂有花界救國儲金義務會發現會由四日迄於六日假荆舞台爲會所每午後五時至夜十一時與會者皆到場奏曲以售劵爲儲金點戲之所入亦然總計三日售劵之資約千餘元點戲之資稱是可二千餘元城内外各學界又將於十三日集於甲種商業學校謀所以儲金者 
　　當花界舉行義務會時警士之勤獨至花界出入時警士必衣警裝爲之迎送警長邢某則乘三關頭包車爲之督記者初頗訝其任事之勤縱詢之他人始恍然悟其所以 
　　其與救國儲金相繼而興者則提倡國貨也現各疋頭店洋雜貨帮均巳同心贊成絕不再進某國貨物惟有一種欲不進不能且年輸數百萬金購者又率爲鄉農則制我死命之某國洋紗也吾之主張則非爲抵制某國貨計 
　　蓋沙市之急宜創設紗廠與夫紗廠之利記者早以其說介紹於讀者之前矣事閱一載雖有聞吾說而興者然迄未有成局以産棉之地售生貨與人竟至欲屏其熟貨而不得此非國人之咎歟紗非精巧奇異之物苟器械利資本足而以實心任事者濟之斷無有不可製造者苟設一廠於此不獨可以供本地之需求且可以供四川全省之用有心實業者苟一計及由沙運滬之出口生貨及由滬運沙之進口熟貨之關税水脚則知沙市紗廠之利逈非他廠所可比倫海上實業大家倘有興起者乎記者深願救國諸君稍分救國熱忱注意及此則國與民受其裨益者更不可以道　計矣 
[魯省設立感化院之先聲]  
　　山東巡按使公署昨以感化院之設立實爲減少犯罪之一種方法特飭知高等檢察廳長詳細籌畫並令各縣知事擬具條陳以備採擇兹將原文錄下照得求治之道莫先於化民化民之方歸資夫勸感慨自改革以來地方凋敝民不聊生浮浪游民倍於曩昔盜匪之來率由於此此等游民辦之則無罪可擬釋之則每滋擾害查各國處置此項浮浪游民之法每多設立感化院授以工藝化以道德俾其學成出所生計有資化莠爲良懲勸並行計無有善於此者本巡按使曾鑒及此到任之初卽欲飭屬籌辦以期教養兼施祗以地方要政諸端待舉急則治標無暇兼顧今者盜匪巳漸迸除清鄉亦經完竣應更爲防微杜漸之謀以合乎正本清源之道也各屬官吏同有求治化民之責此項感化院之設立事屬創舉計畫宜詳各縣當此籌辦之初房屋宜如何建設經費宜如何籌措其他一切管理方法宜如何擬訂如何施行應由高等檢察廳轉飭各縣各就地方情形規畫盡善擬具條陳詳由該廳彙核該高等檢察廳有統籌全局之責仰即詳加採擇並擬具劃一辦法詳候察奪以期統一而利推行 
[雲南淫雨成災紀]  
　　省城雲南省城附郭田畝在昔本賴栽種罌粟爲生自禁種後數年來均改種雜糧其利益雖不如洋烟之大然亦不無小補今年小春先本雨水調匀氣候和暖可望豐收正在稱幸之際不意自陽曆五月十號起卽連日隂晦大雨連綿數日未晴以致田畝被淹而已成熟及穫下待曬之豆麥等均爲發芽成廢現下麥價驟漲農民均大失望 
　　臨安雲南臨安縣良田甚多今年小春原可豐收不料五月中旬連日大雨河堤冲決悉數被淹該縣昨致省電文云巡署財政廳鑒連日大雨傾盆河堤冲潰城東西南田畝被淹一片汪洋除查悉災情另請委員會辦外急應修堤以防復潰紳民請由積穀項下發欵千五百元動工興修應否照准候示景茀叩 
　　休納雲南休納縣卽昔之新興州距省不遠地方熱閙惟人民生計全恃耕織不意五月初旬起即連日大雨久未晴霽所有成熟之豆麥悉被雨水淹壞小春收穫巳無可望 
　　呈貢雲南之呈貢縣距省只四十里良田徧野素爲産米區域今年小春原望豐收詎於成熟之際突然連日傾盆大雨致農人不能工作所有田中未收及巳收之麥子蠶豆等均爲變壞不能出售 
[蘇水警署長捕盜肇事詳情]  
　　駐防木凟鎭水警第二專署第二分署長張敬芝家住蘇州城時乘小船往來故每月駐鎭不過十餘天舊曆四月二十七日張分署長乘鎗船至鎭行至木凟鎭東市梢時巳半夜忽聞鄉民捕盜之聲蓋係興福蕩地方高雲土家被盜搶刦失去白絲數百兩及銀洋飾物等項各鄉民正在追趕盜匪時也張分署長即親率巡士登岸捕拿各盜匪等刦得贓物正在逃走之時忽與水警隊相遇即棄贓於地脱身奔逃張分署長即令各警等携取各贓擬即回船適各鄉民等趕到見有多人誤爲即係盜匪大喊捕盜張分署長向衆聲辯稱我是水警來拿强盜眞盜匪實巳去遠等語而鄉民等以旣屬水警應將各贓物交還事主張分署長云贓物須解送縣知事署再行給領於是鄉民大譁羣呼若輩即是盜匪勿令逃走張分署長無奈命警開放朝天鎗示威以冀嚇散鄉民而鄉民見彼開鎗遂益認爲眞匪立即鳴鑼齊集衆人四面兜捕竟將張分署長及二巡士捕獲其餘各巡士等即行逃回船中鄉民將三人用繩綑綁抬送至木凟警察局區長吳運熙訊明情形當將三人釋縛當衆宣布聽候解送縣知事署審辦各鄉民等始行散去次日吳區區長卽將此案詳送吳縣知事署辦理張分署長亦巳禀請水警廳長核示聞趙廳長巳派督察長宣保莊前往調查確情復候核奪矣 
[四屇保免知事之核准人員（五續）]  
　　河南巡按使田文烈保一百一十六員李盛謨王光第史延夀彭葆田張瑞祥田錦堂龐毓同鍾汝廉丁景炎奎印周宗澤紀　温紹樑曹慕時許其寅何毓琪顧若愚李寳咸張翊辰楊炤陳鴻年朱作相李汝勳王者樑言同　湯緯張張浩源甘士達甘澤俊岳尚賢王恩紱徐仁錄陳揚董啓綏張維彬孫尚仁陶璿吳家珍葉季銓祝鴻元吳閏辰王殿華李桂芬黄家齊趙學濟王松夀馬安仁張士元田沛蔣紹芬傅麗春丁雲鵬趙毓忠齊志煐朱珊原邦用張樹琴劉國仁張文濬七襄杜樹勳宋爕衡黄文濬陳友瑛彭嵩齡趙惠濬王世鍈胡之楨舒志觀王廣益許寳綬李寳綱張煦尚承瀾　承弼王洪達陳炳年梁克綏楊濟范振緖張濂馮巽劉大升查正綏石亮張彭夀龔鏐徐際元張三銓嚴緒鈞孔昭慈裘章鎬陳培蘭車霎李本龢劉正誼汪敬薩起巖林祖式朱士沅陸昶彬劉祖檉姜麟書姚詩馨金繹熙陳延得何嘉郯錢潮王方瀛唐鳳瑞劉斌李漢光曾綬麟許子雲何雲蔚沈家新 
　　江蘇巡按使齊耀琳保一百二十二員竇以莊解茂椿王清濤嚴保榮王元章謝寳華趙師鼐張龍光趙興霙馬佳續吳祖恩迎喜郭玉裁朱祖懋張可權葉祖修陳思葛龍三陶文焕李嶽蘅陳文蔚英斌朱孚保廖炳樞高凌雯金志鵬包希藺鄭維鈞廖學榮吳泉唐邱沅祝萬年江錫齡關文濤劉宗彝黄雋惲福鈞莊復恩陳世恩洪鼎棻陳昌琛張蘭思譚緝先劉蔭榕慶仁王鉁周域邠邵繼鋆王子洞陳公錦季明善柳保和關頤李常林黻楨步其誥姚崇義楊葆初陳　黎鑫劉祖錫楊元溥朱寳璇楊念棨韓兆鴻洪鐘陶士英吳立莊丁德威趙占元劉鍾璘史悠祿周靖方陶瑗許錫同沈德基陶　高廷瓚段德金梁同恩劉元任姚浚馮兆昌楊光斌吳曾源趙湯郝炳章薛振東陶羲敬王邦鼒王賓瑩程學懌李修梅方荃劉錫彤馬祖光孫蓉沈應　姜鴻焌祝爕臣夏鳳翔潤霖張光照鮑秉忠李彦鍾李毓東陳協恭馬殿鋆戴寳煇陳毓瑞吳承謙賴豐熙陶恩培陳曾栻鄭禮融陳慶　吳毓芳曾國霖濮良略楊鴻業汪文綬方常善（未完） 
地方通信 
 
 
 

Page 7

 
 
[蘇州]  
　　調查警長劣跡駐防常熟水警第三專署第三分署長王楚雄被一等巡官陳德順指控劣跡多端經趙廳長特委督察長宣保章會同專署長仉志　調查宣仉二君卽行赴常按照原禀各節逐一調查查得該分署長私提巡士充當上差私扣存餉取受陋規擅釋匪犯各節均確實有據並經該分署一等巡官朱文龍陳德順王樹奎各將逐月發餉原單呈出仉宣二君查核與該分署長原報表册確係不符且查核各區所補巡士湘人居多查畢即行返蘇現已將調查情形據實禀復聽候廳長核示 
　　僞票敗露餘聞僞造支票　洋案迭誌報端兹悉汪志英之父汪潤之糾合袁再成程彤甫兩人之父向錢業同行再三商懇各執事始允通融辦理日昨由錢業公會具禀警廳懇求將在押各犯保釋而孫警廳長以該案發生巳被道尹查悉所請保釋之處碍難照准遂批候在逃之陸榮齋到案後質訊明確再行核辦該家屬聞此批語祗得懊喪而歸 
　　軍警近事彙誌水警第二廳長趙雲生因捕匪划船不敷分配現飭令行政科長會同會計庶務各科速至蘇州船廠定造廣艇八艘大號艙舨九艘鎗划二十四艘限令三個月竣工支配各區應用陸軍第二師長朱申甫因今秋第二師全軍將與秋操深恐臨事倉　特派第四旅旅長蘇謙親自出發考察所屬各軍隊憲兵第三營長王萃華近日督率兵士在城内千廢基操演步伐整齊日見進步 
[松江]  
　　所丁因婪索被斥看守所新派之丁役孫長明自命書記遇案婪索頗惹物議即如判罰待贖之王陳兩賭徒入所祗一小時孫竟每人索餽十二元又沈某係本署　差因案押所一夜亦索八元方來閱書坊主因患神經病致遺星火鄰人懼有後禍控縣訊押孫向索賄私將刑具　其兩手越兩日夜之久得錢始解事爲李知事所聞立飭提孫質訊隨判令斥革驅逐 
　　以笞刑爲懲戒徐佩秋以僞造單契經前縣長科罪繫獄獄中人犯見其面目荒傖視同魚肉於入獄使費外以爲端陽節近令再出洋五元以謀公衆一醉其龍頭（龍頭即牢頭老犯也）聞而不平因之與各犯交鬨吕典　官遂將徐及王阿大等十一名開單送署請懲經王承審　一綱訊判各笞責一百板以儆其後 
　　領哨被拒原因松江等處鹽運警長徐梅峰與兩浙鹽捕統領劉錫侯爲武兩榜同年兼訂蘭譜前徐任嘉防統領時劉曾隸其部下充營官今劉爲統領以清涇鹽捕左營事委徐徐接篆後即以改編師船分段　緝爲整頓入手分詳統領運使詎統領駁斥而運使巳加給奬語轉部核准因之大違劉統領之意遇事製肘徐欲辭職而商家不允徐委楊某等兩領哨甫經接事劉以非鹽警出身斥之而另委皖人趙某等來詎厫商接見之下知趙等素業商販於鹽務茫然不知因之大爲厫商所輕拒不接洽現趙巳回嘉興正恐兩方意見愈深也 
[鎭江]  
　　知事親自督捕蝗蝻丹徒縣章知事以各鄉跳蝻漸熾雖飭委各員督率撲滅迄未淨盡故於日前親赴高資及四業洲躬自督率撲滅聞於十六號仍須再赴高資會同省委切實撲打約數日方能回署云 
　　土商從此明目張膽日前鎭江警務總所稽查員在車站查見大宗烟土以有特别印花應卽照章放行詎該土商電禀蔡特派員發電來鎭詢問情由王警長隨即據情詳請章縣知事轉詳巡按使函達蔡特派員在案兹聞蔡特派員因此事發生後特函致齊巡按使略謂接准來函以鎭江警局拿有標記之土業已如數給還查洋藥貼有標記自應照章放行惟影射夾私在所難免自非嚴密查檢不足以資辨别而杜私銷等因展誦之餘深佩藎籌擬請通飭各屬以後遇有黏貼標記之土應隨時放行設有夾帶藏私卽宜當時分别將貼有標記之土載明發還本人取具予領再行按其夾帶私貨照章科以應得之非庶免涇渭不分有所藉口卽祈查照等情齊使准函後當卽通飭各道尹及水陸警廳各縣知事一體遵照矣 
[安徽]  
　　划户反對躉船交涉之解决蕪埠各划户反對小輪公司建設碼頭躉船聚衆毆傷戴生昌經理沙筱泉一案業經官廳拿獲兇犯蕭福全等五名拘押訊辦並擔認此後切實保護而該公司自肇事後卽將各小輪停班并由駐寗日領事來蕪交涉責備地方官保護不力且有涉及排日之語經特派交涉員極力解釋之此事各划户全爲生計圖係且反對小輪公司中尚有華商源豐　昌兩家與排日毫無關係等語現日領巳允飭公司照常安設躉船小輪卽日開班行駛并允不再提議停班損失矣 
　　派員檢查郵件時問之規定皖省前奉中央電令檢查郵件當經巡按使會同將軍電請交通部飭知安慶郵務管理局遵照辦理日昨巳由軍民兩署會委軍法課課員王驥内務科科員濮賢泌　日趨赴郵局禀辦檢查事宜其檢查時間經郵務長函商政務廳酌定每日上午七點至九點下午二點至四點 
[廣西]  
　　國恥自勵實踐會梧州中學校學生現設國恥自勵實踐會其簡章中第五條最要特節錄於下本會會員必遵守所議之規約規約如次（甲）每日課餘各員默誦民國四年五月七日日本最後通牒一遍（乙）用品須購國貨且以儉樸爲主（丙）各員每年儲金二元（願多者聽）逐月　收由本校庶務代儲彙存國家銀行（丁）戒除一切嗜好（戊）每日功課須完全了解有疑難處宜與同學研究或直接求教師解釋或自錄於質疑部請教師解釋（己）每週加兵式操二時並改舊習之徒手操爲兵式操 
雜評二 
[生計與人才（默）]  
　　從前之理財政策伹知搜括民財而民力之堪勝與否不問也從前之用人政策伹知網羅舊人而才識之相當與否不論也今者政府中有籌國民生計與引用新人才之兩主張不可謂非執政者思想之進步矣然而注重民生之議不自今日始當周總長蒞任時不嘗有與民休息之宣言乎卒以財政危急故而不能實踐其言注重新人才之議亦不自今日姑前此不嘗考試留學生乎然卒多置諸學習閑散之地而未見重用可見實行斯二者之難也 
　　吾嘗謂政府奮發有爲之表示不在空言政策之多而要在毅然决然實行一二事以爲之倡則功效自非淺細今之籌生計與用新人兩事能實行與否卽足以卜政府之有爲與無能爲也國人其侯之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬贛商抗拒苛捐續紀]  
　　旋滬江西商帮爲湖口新設九九商捐任意苛徵華洋歧視特開會議商量抵制方法巳紀昨報兹悉該帮全體業巳訴請南昌商會代求撤消原函照錄如下接省莊函稱新設之九九商捐巳於六月一號在湖口設局實行徵收所定捐率未能視各貨值之本位爲標凖司徵者稍一不遂硬將商貨扣留並聞有裝外國商輪者即不敢過問湖口一局用人至數十名之多任意苛勒羣情憤憤等情各莊所述大略相同查此項商捐爲維持今日之紙幣起見紙幣之濫發當日爲維持地方公用商等爲地方之公民自應盡力維持無反對之必要第民國銀行當日發此紙幣豈無的欵可抵果有虧耗何銀行主任各人尚有分紅利之說耶姑不論此即民國銀行爲地方公用所虧地方公産甚多儘可變售抵償乃計不出此獨　於無辜之商人亦太苛矣我江西商民自兩次禍亂餘生元氣至今未復驗契税印花税公債票種種新税接踵而至擔負已不爲輕乃忽又設此苛虐之九九捐事前旣未得多數商民之同意事後又無規定之妥章故商等萬難承認公議停止運貨一面由公會電懇貴會轉達戚巡按使濮財政廳長述及此項苛捐非國家正税所規定死不承認請即日取消以全商命想巳早邀台覽諸君爲全省商民之代表商等受此束縛諒亦不忍坐視也爲此陳述意見函懇鼎力設法維持傳不法之捐早日取消則紉感爲無盡也 
[關於中日交涉之文告]  
　　上海縣沈知事昨奉馮上將軍齊巡按使頒發會銜示諭數道當即飭吏分貼通衢其文如下照得中日交涉自提議以迄解决歷時四閱月之久會議至二十五次之多我國外察大勢内審國情輕重利害勉爲趨避始有今日結束其間經過困難及政府維持之苦衷宜爲國人所共諒乃於内容不加詳察竟至謡諑繁興動以失領土喪主權咎我國外交之失敗甚則指爲危亡之病源在熱心愛國者鑒於淪亡之禍發爲憤激之談言雖未當心則可原乃亂徒藉端煽惑轉思利用此等時機以售其顚覆國家之計本上　軍巡按使誠恐無識附和釀爲亂階輕則累及身家重且貽害全國不得不將實在情形剴切示諭綜觀此次交涉雖潮流所趨較從前約文不無退讓然或事實已成於十餘年以前或兩害取輕幾經審量於國勢强弱之際而於領土固未嘗稍有放棄試一詳按當可瞭然且愛國端賴圖强救亡要貴自立若騖虚聲不蓄實力徒以意氣用事而不思發憤爲雄狂熱囂張轉於於發難是愛國適以害國救亡轉至招亡非惟志士仁人所不取而亦全國人民所不容恭讀五月二十六日大總統申令舉甲午庚子兩役引爲全國之鑒殷殷以懲前毖後上下交儆勗我國人遵奉之下同深警惕凡我國人正宜求其在我勉爲萬衆一心冀有轉弱爲强之一日詎可徒逞血氣孤注輕擲自蹈危亡之慘禍除飭各道縣將交涉前後情形詳加比較向商民各界切實宣佈以釋羣疑外用特明白諭示倘再有意圖擾亂藉口交涉煽　生事者定即一體嚴拿懲辦决不寬貸各該商民人等萬勿受其愚惑切切特示 
[干涉言論憤激之報紙]  
　　法捕房以五七報救亡報愛國晚報言論激烈禀請法公堂給發傳單於昨日將五七報經理方建權救亡報經理曾孟明愛國晚報經理顧孟平傳至公堂並由捕房將三種報紙呈案經中西讞員察閱一過以五七報之言論最爲激烈救　報愛國晚報次之訊據曾孟明答稱此篇激烈文字係外人投稿並非館中人手筆方建權顧孟平同稱此乃出於義憤言論未免激烈後當改爲和平中西讞員會商之下着曾孟明顧孟平各罰洋五十元曾稱經濟困難難以遵繳判無力交洋各押十四天方建權罰洋一百元無洋改押一月五七報館封閉並諭曾顧兩人以後不准再有激烈言論如違亦須發封 
[偵探越界拘人之辯論]  
　　嚴漢卿至法公堂訴稱商人前入國民黨在軍隊當差銷差後已脱離黨籍改營商業日前商人行經法租界西段城河浜輔元堂附近被鎭守使署偵探林子勛帶領六七人强將商人拔入華界解送鎭署指商人爲國民大會發起人後因訣無實據開釋回家前日林又至寳昌路希圖越界拘人商人當即鳴捕拘案求請訊究林供偵探與嚴同在城内九畝地第一樓茶肆啜茗互相口角被巡士一併拘入局中轉送鎭署並非由偵探將伊拔入華界求察中西官判押候查明再核 
[衛生處預防疫患]  
　　法工部局衛生處以天氣漸熱租界各里中房屋每有一幢之内同居二三户者人數衆多難免汚穢故特派人至各居民家調查如有牆壁損壞者即代爲修理並用辟疫藥水（即臭藥水）在房屋中澆灑又以新闢租界内小浜隂溝蚊蠅發生之處最易釀成疫癘故亦派遣工人將辟疫藥水澆入水中以殺蚊蠅而弭疫患云 
[婦人爲子辯誣]  
　　九江人邱小林（卽邱秀林）曾於本年正月十一號及五月九號先後糾黨在崑山縣屬茜墩地方攔刦老公茂内河小輪上現洋衣物約共洋三千元又在金山縣屬呂港鎭搶刦警局槍械子彈並永泰典當三萬餘元之銀洋衣飾拒捕傷斃巡警逃避來申經水警第二廳備文飭探帶同眼線來滬請由老閘捕房飭派中西包探同至湖北路迎春坊弄口二百零九號門牌總會内拘獲一再解送公共公堂訊供管押在案前日午後又由捕房解廨經會審官王肇之君與英領康君升座復訊先由水警廳代表穆安素律師向眼綫王阿毛偵探顧世泉先後詰據證明被告糾黨犯案及報告捕房協同緝獲各情並請照章引渡質之被告邱小林堅不承認並經伊母邱徐氏上堂供稱兒子實被誣陷且於被捕後有蹺脚金林在長樂茶樓囑我出洋二百元代爲設法免罪云云復經代表律師辯護良久中西官因時巳晏判被告還押候再復訊 
[偵緝隊捕盜之線索]  
　　淞滬警察廳偵緝隊日前協同捕房包探在英租界新閘龍鳳茶樓緝獲盜匪孫三梁春桂王四等三名就近寄押捕房候解公共公堂訊明引在案兹悉此案破獲原因係於本月十二日據眼線報稱舊曆四月十八夜松江縣屬鄉間某姓家被盜搶刦開放手槍擊斃盜夥陳德勝一案查係趙四孫三梁春桂（卽梁二）爲首糾黨趙三王四等共十八人搶刼該盜等又於三月十六夜紏夥二十餘人在蘇州河搶刦公茂公司順利小輪銀洋衣物約值洋一千餘元請爲捕拿等語偵緝隊隊士李鴻强宋鳳鳴張福王四福王祺五等當卽帶同眼線前赴英界協同該處包探顧寳生在龍鳳茶樓將孫三梁春桂王四等三名拘獲解交英大馬路新巡捕房寄押於本禮拜一日解請公共公廨預審李隊士等卽帶同線人投案證明前情經中西官預審一過判交原探帶回歸案訊辦 
　　又隊士李鴻强王祺五等在滬寗車站拘獲盜匪劉春如（即劉老）費小老漢許四謝文玉張得慶等七名帶回廳署飭發司法科押候訊明解辦在案兹悉該盜劉春如費小老漢許四等係在常州無錫等處迭犯搶案通緝未獲此次擬赴宜興縣屬川埠地方某姓家肆刦糾集同夥三十餘人分班附搭滬甯火車前往常州會集再赴宜興定期行刦因聞頭批出發同夥九人在常州車站被偵探窺破擒獲劉春如等遂不敢前往正在閘北車站附近徘徊瞻顧問被線人偵悉飛報到隊遂得一併就獲現經司法科迭次提案研鞫已有端倪不日即可詳解鎭守使署訊辦矣 
[救國儲金紀要]  
　　昨日之收數昨日（十六號星期三）爲中國銀行收受儲金之第五十九日計收銀洋一千二百六十元又爲交通銀行收受儲金之第三十三日計收銀洋五百十四元兩共收洋一千七百七十四元連前共計已收銀洋六十六萬四千五百九十七元銀三千三百零四兩八錢零八釐 
　　各埠之收數寗波中國銀行六月五日止共收儲金現銀元額一千一百四十九元一角八分過銀元額一萬二千九百八十六元五角八分紹興中國銀行自開收至五月三十一號共收儲金三千一百元零二角七分汕頭中國銀行自開收至五月三十一號共收七兌直平票二萬二千二百二十四元七角（該票值申規元六錢八分八七五）又爛板龍洋八元小洋合大洋四十一元按照汕報所載已認未交者居五分之三現正由儲金分所催繳吉林中國銀行自開放至五月三十一號共收大洋四百九十元小洋合大洋二千五百二十九元二角三分南昌中國銀行自開放至五月三十一號共收三千六百五十九元四角九分蘇州中國銀行五月三十一號止共收一萬六千八百六十元零五角二分又規元十六兩五錢北京中國銀行五月十一號至三十一號共收洋十萬零五千六百六十元零三角又各項金額一千四百九十二元邢臺中國分銀行自開收至五月三十一號共收洋四十元 
　　筵資之撥儲端節筵資移作儲金各商家大都贊成兹將昨日儲金　　得之報告錄下裕興莊同人五元同春新同人十元豐昌當六元仁豐當十四元並晒皮貨點心錢六元中華書局營業　行所三十元大豐洋布號二十元參業思義堂四元科發賬房十元大通祥號十四元 
　　端節之停收今日爲端午夏節中國交通兩銀行循例停止辦公一天故先於昨日知照儲金團是日停收儲金 
　　蘇州之開會前日蘇州分所開幹事會儲金總所演講部嚴忱熱特赴會陳述儲金宗旨是日到會者聞基踴躍有吳帙書君擔任儲金三千兩羅雲程君五千兩政界學界尤見熱心綜計當日認儲之數共三萬餘元舉定吳似村爲正幹事汪綱之倪詠裳蘇稼秋宋友裴蔡柏候爲副幹事照章推定辦事各員並有萃成祥黄駕雄擔任義務印刷報告文件等類以省經費云 
　　儲金之存記儲金團昨接數函存記儲金計錦泰祥洋貨號　氣平二十元南京路同春祥號介紹買客凌善元洋五元雅歌集同人洋一百元丁太長市立小學張仁甫代表幼稚學生共儲洋三元徐霞村介紹洋一百四十四元濬浦總局同人陽曆五月份共儲洋一百十四元 
[滬江大學暑假運動]  
　　滬江大學生於本月十九號舉行暑假禮請人演說並聞運動大會其所定秩序如下九時棒球（童子軍與預科之非童子軍）十時運動十二時三十分膽一時三十分隊球（正科三四年級級正科二年級）二時童子軍演操三時行暑假禮四時網球比賽棍球比賽茶點五時三十分給奬品 
[巡按使指示徵書要旨]  
　　上海縣公署前奉江蘇巡按使通飭派員管理徵書事宜經沈知事悉心採訪並就縣公署暫設徵書機關假定名稱爲上海縣徵書處當將辦理情形呈報齊巡按使鑒核備案昨日奉到批示云呈及嘗志均悉查前次通飭各縣派員管理徵書事務意在責有攸歸事期易舉但令指定專員並無設立徵書分處及調查名目之規定據稱因力謀進行時與市鄉銀董縣絡采訪權設此項機關派員協助假定名稱尚無不可惟此次徵書原冀簿收精擇凡屬掌故自應儘力蒐求送備采錄其藝文一類列入邑乘中者往往以多爲貴不盡可傳之作亦應細加鑒别專錄名家至於著作範圍以本縣人爲斷惟名賢僑庽富有篇章孤本流傳偶存異地自應不拘界限一律蒐羅仰卽遵照 
[南翔商會籌備改組之手續]  
　　上海總商會昨接南翔商務分會來函略謂敝會前奉江蘇巡按使飭卽籌備改組會務奉經遵照所有調查會　事宜業巳告竣計調查得會員總歡一千三名除城市商會片覆否認改組外兹將調查各市集之合格會員造具姓名清册函達貴總會卽祈查照轉報省公署鑑核備案 
[兵士保衛商旅]  
　　步兵第七旅旅長臧致平君以今日爲端陽令節商家收賬之期南市各街道携帶銀洋往來者必多值此搶刼頻聞之際亟應妥爲防衛故於昨夜爲始至十八號爲止此三天内飭由十四團各營每連派兵一棚計士兵十四名各佩鎗彈分往南市城内各街道晝夜游巡以資保護 
[楊師長犒賞兵士]  
　　現駐吳淞砲台　獅子林寳山沿海塘一帶之陸軍第十師十九旅步兵第三十七八兩團所　者計有六營業已奉令改隸陸軍第四師所有一切事件均歸楊善德師長主持兹届舊曆端節亦應循例犒賞昨已由楊師長籌洋二百八十八元發交旅長王如見轉發各該團營分給矣 
[樓屋失修之奇禍]  
　　小販寳山人王根華每日午後必至新閘橋北順風樓吃茶前日下午該茶館之樓面因失於修理忽然坍下王被壓傷斃命當經四區姜署長傳到房主何蓮濤及屍屬王愛露訊問一過即飭十圖地保赴地方檢察廳報請相驗再行核辦 
　　又一訪函云閘北大統路順風樓茶肆房屋年久失修昨晨該茶肆擱閂樓板忽然坍下將樓下之茶客王根華壓斃嗣經該樓主曹如梁雇人將王尸扒出協同該處地保至地方檢察廳報請相驗林廳長即委宗檢察官沈檢驗員等蒞場驗得王根華委係被壓身死當由尸子投案自願備棺收殮宗君着即赴廳具結存案備考 
[警廳取締茶肆]  
　　淞滬警察廳長徐輔洲君因近來迭據各區署報稱境内茶肆之生意清淡者往往向工巡捐局納捐領照開演影戲及灘簧等類其房屋破舊者因此擠坍時常肇禍查向章各茶肆開演影戲等類須請警署勘明房屋之是否寬敞及樓板之是否堅固方准開演今則多未遵辦殊欠周到故已飭屬嚴行取締並函請工巡捐局查照定章凡有納捐領照者須令先至警署報請勘查然後給照云 
[來者不拒]  
　　工巡捐局批談蘭舟禀云禀悉所請開設茶樓試演影戲應予照准仰卽遵章來局繳費領照可也 
[清潔所之把持]  
　　崑山農民張正山前日駕舟來申停泊西門外陸家浜旋向周光餘購買肥料裝船後將欲開行被中西區清潔所莊泉生向之調查銅牌收費無着將櫓取去張即報告第二區警署經該署長立派長警傳到莊泉生詰問莊稱櫓由住在斜橋地方之張某取去與清潔所無涉飭郎將櫓交還詎出外後仍被留難張乃具禀縣公署請爲飭追俾免在滬覊留致荒農事云 
[查禁野鷄巡丁之婪索]  
　　上海税務公所錢所長查得前清釐局素多野雞巡丁在外勒索每逢節期又有規費名目自民國成立以後一切浮費早巳革除而此種野鷄巡丁依然托名隱戤曾經財政廳通飭禁阻並隨時拿辦在案今值舊曆端陽恐仍有前項痞徒冒名滋擾爰又嚴申禁令派人密查兹飭知各分所一體查禁 
[袪除挖泥工程之障礙物]  
　　南市工巡捐局出示曉諭云照得大碼頭至董家渡止沿浦岸線現由本總局與浚浦局商定一律推放建築碼頭以便交通而興市面業經禀承鎭守使道尹指示議定辦法訂立合同在案兹准浚浦局函稱該處挖泥工程約於七月中旬興工舉辦按照合同第六條所載應請尊處飭令將沿浦木排艒艒船等一切障礙之物先期遷去以便届時開辦限期緊迫手續紛繁急須尅日動工所有大碼頭以南至董家渡沿浦一帶停泊竹木及江北艒艒船等均應趕緊遷移以便開工挖泥除咨請淞滬警察廳查照轉飭水陸巡　傳諭一律遷移外合行出示曉諭爲此示仰各該木行商及船户人等一體遵照須知本總局推放沿浦岸線建築碼頭係爲便利　　振興市面起見務須將沿浦停泊之竹木船只尅日設法遷移愼勿觀望遷延致誤要工毋違切切特示 
[海關發售派司]  
　　江海關税務司安文君以本關新章凡華洋各商輪裝運土貨洋貨進口繳納關税之後由關給予派司一紙（卽納税之收據）設或該貨在滬不能銷售重復運往他處口岸可於進口時將本關所給之派司呈請該關查驗免納進口半税業已飭知滬地各報關行照　在案惟印刷派司紙張向歸各報關行自行購備現在旣巳改章應由本關印刷定價售賣以歸一律兹巳訂定洋貨派司每千張收回印刷紙張工料費洋五元土貨派司每千張收洋三元自六月十五號起一律改用昨已通告南北市各報關行遵辦矣 
[斥革串吞忙漕之櫃書]  
　　縣公署二十三保櫃書周樹春串通催徵吏范錦生並夥張海泉等吞用忙遭一千餘元爲沈知事查悉飭將該吏等先行收押候究一面派科員查得該櫃書確有共同侵蝕情事乃於昨日諭將周樹春斥革候再追究 
[行使鉛質小銀圓之懲儆]  
　　無賴兪亭山在北海路二十七號屋内私設烟館容留匪類並與在逃閩人某甲將私鑄之鉛質小錢元囑令李阿福王阿六持至滬寗車站附近二百六十六號門牌烟紙店内混兌褫店夥金洪鈞察出鳴捕將李王兩人拘入捕房昨日復由包探將兪亭山查獲併解公共公廨經王襄讞會同英領卓君逐一研訊明白判兪押西牢半年李王兩人各押年半抄獲之僞質小銀元二十九枚一併銷燬 
[碰船案和平了結]  
　　駁船户潘裕生馬松濤張錫桂曾於上月間泊舟浦東華通碼頭裝載貨物適太古公司之廬州輪船抵埠不及駛開以致碰撞時有船夥一人跌入浦江溺斃旋經水巡捕房查得張等停泊之處有碍水道致肇斯禍故將該船户等傳至公共公廨訊查時因該輪巳開往外埠經中西官諭各交保候該輪抵埠再行質訊在案兹悉該輪巳於前日抵申經兩造自行商明和平了事故由水巡捕房於昨晨將潘等三船户傳案禀明前情關讞員商之英領康君以兩造旣愿和解應准將案註銷遂判潘等三人一併開釋 
[請求復訊之無效]  
　　婦人王季氏（即前在精勤坊爲妓之高田玉）賃居泥城外長浜路附近新闢之淡水路四百九十三號門牌因將買女王年寳百般凌虐甚至用刀砍傷女之頭部經旁人代抱不平報告新閘捕房派探將氏及女一併解送公共公堂訊明判氏押女所半年女發濟良所留養在案嗣該氏延請羅禮士律師具禀公堂聲請復訊並援新刑律五等有期徒刑罰金贖罪之條請求酌核故由原審官兪代襄讞與美領畢君於前日午後升坐公堂即據該氏代表　禮士律師譯述請求訊復之理由並願援律罰金贖罪捕房代表牛門律師以案經證明確被凌虐故亦投案抗議中西官會商之下判所謂復訊着不准行至請改科罰金一節着再補具禀詞呈候核奪 
[䑛犢之愛]  
　　龔長發因被盜案牽涉拘解鎭守使署訊辦在案兹由伊父龔榮華於前日具禀鎭署請求保釋昨經鄭鎭守使查得龔長發現已訊據供認夥衆搶刼王阿榮楊德夫兩船得贓不諱自應按律懲辦所請保釋之處應不准行昨已批示申斥矣 
[受傷人不及救治]  
　　大南門外新普育堂門前荒田内前晚有一形似鄉人之某甲身受刀傷多處倒臥於地當經該堂中人出外查見被害人巳延延埀斃口不能言旋即舁至堂内設法救治無如乃　安　　　　效延至昨晨斃命該堂董因查無尸屬故卽備函報告地方廳林廳長立委檢察官等前往相驗候再查辦 
[教員酒醉跌傷]  
　　北四川路崇業里五弄第四家所設之業勤學校教員甘璞山前晚因酒醉倒地頭部等處受傷甚重當由該校送往同仁醫院請爲調治不知能無碍否 
[豆腐漿燙傷手足]  
　　浦東陸家嘴地方豆腐店夥徐榮江於昨日做工時被漿燙傷手足等處當即舁至同仁醫院請求醫治 
[忿極圖盡]  
　　崇明人施香郎前日夜半在虹口徘徊被捕查見以其形跡可疑拘入捕房押候訊究詎施在押所解帶自縊圖盡幸經八十八號西捕查見解救昨送公共公廨詰問據供因案被法捕房拘留三禮拜前日期滿釋出至虹口找尋親友欲借川資回籍卽被巡捕拘押忿極圖盡是實中西官判施開釋了事 
[並無行兇憑證]  
　　印度人某甲控被虹口武昌路二百三十八號門牌某店夥友周月芹前日在西華德路紏合同黨用石擲傷頭部等情昨由捕房將周拘解公共公堂經中西官訊供無憑判周開釋 
[施醫給藥之籌備]  
　　滬城也是園後面夏家方場同願留心惜字曾向辦收拾字紙及收埋孩屍施賒棺木等事所有經費均由同志擔任現該會以時交夏令擬再送診給藥昨已由幹事朱君函致該會經董穆杼齋郁屏翰陳海天諸君訂期籌議矣 
[粤婦誘拐小孩]  
　　廣東婦人陳李氏前日誘拐浦東洋涇鎭附近男孩林海附乘愛仁輪船擬赴廈門等處販賣事爲救濟會會員與水巡捕房偵探查悉前往該輪將氏與孩一併拘入捕房禀舉捕頭於昨午轉送地方檢察廳訊辦 
 
 
 

Page 11

 
 
[無賴姦騙婦女]  
　　清江婦人陳温氏於上月二十四日來滬尋弟在鐵路旁遇見無賴陳阿四將氏誘往小客棧内姦宿並被騙去洋十元銀圈一副前日由氏投報五區二分駐所將阿四逮捕移送檢察分庭預訊之下判解地方檢察廳按律究辦 
[駐寗德領返寗]  
　　駐寗德領事夀爾慈君日前因公來滬現巳公畢於前夜乘寗滬火車返寗 
[無故入人家宅]  
　　昨有某甲無端闖入西華得路某姓家當被扭交華探宋掌桂帶入捕房押候飭查核辦 
[證人交保候訊]  
　　英籍粤人徐景明與黄少泉爲華僑合衆保險公司股份糾葛涉訟經公共公廨迭次會訊均誌前報昨由捕房將案證洪淡人傳案請示中西官諭令交保候訊 
[不理擔保欵項]  
　　瑞和土行宋慶生控榮昌祥號主萬炳森不理擔保王葵卿之貨洋又談小妹控元祥公司主婦陶氏盛氏不理擔保洋五百元昨由捕房將該被告等傳至公共公廨請示中西官諭令分别交保候訊 
[茶房偷竊票洋]  
　　無錫人榮阿渭向在江西路怡順昌報關行爲茶房因私開鐵箱竊取現洋鈔票五百五十九元逃匿曾經該行報捕請緝在案昨由捕房將榮查獲解送公共公堂請究先由原告王瑞石投訴前情請爲追繳訊之榮阿渭供認不諱並稱巳由母舅陸蘭生還過洋三百元事已了結中西官判榮押候補傳陸蘭生到案再核 
[竊賊判處徒刑]  
　　張阿明竊取公益里空屋内玻璃十餘塊由四區一分駐所崗警拘住移送檢察分庭預訊屬實前日提起公訴經審判分庭孫推事判决處張徒刑七十天又顧福寳竊取共和路某里空屋内鉛皮水落被管門人甘仁三查見鳴警拘送檢察分庭預訊屬實亦於前日提起公訴經孫推事判决處顧徒刑八十天以儆 
[探囊取物]  
　　湖北人彭四狗前日在河南路摸竊王炳來袋内銀元當被扭住鳴捕帶入捕房昨解公共公堂訊知彭係過犯判押西牢半年期滿帶堂再核 
[過犯又犯竊案]  
　　楊根生前日在怡和碼頭麗生輪船上竊取油繩被探查獲昨解公共公堂訊知楊係過犯判押西牢年半期滿出租界 
[閘北之烟禁]  
　　閘北檢察分庭前日向審判分庭起訴烟土案兩起經孫推事分别判决李德開帶土十二兩烟泡二錢罰洋一百二十元宋德 
　　帶土一兩六錢烟泡一枚罰洋一百五十元 
　　寳前日五區探警又在滬寗車站查獲私帶烟膏九兩之王阿大移送檢察分庭預訊屬實押候起訴公判 
雜評三 
[舊令節（訥）]  
　　前此每逢令節軍警必格外嚴防問其故則曰恐黨人乘間起事也今黨人巳潛迹而令節之嚴防依然問其故則曰恐盜匪擾害行旅也滬上各長官之能盡力保衛商民至爲可感然而盜匪之擾害不在令節而在平時平時搶刦之案幾於無日不有商民無日不在恐慌之中亦大可憐矣苟軍警於平時保衛之盡力一如其保衛令節使盜匪無間可乘商民得以日日高枕無憂則各軍警之造福不更鉅耶不然令節一過而閭閻又憂盜匪所得實惠能有幾歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[今歳端節之賀節品] [  茸]  
　　時至端節習俗有慶賀令節之舉商工休業吃大魚大肉之節酒學生放假看舞台劇場之節戲家庭中角忝串串幾若張獻忠所堆金蓮之山門壁上蒲艾蓬蓬絕似戇鍾　手杖靳鬼之　種種式樣花頭百出亦一歳中有趣之日也兹者端節巳　正可隨俗浮沉作一番有趣之舉惟是良辰如故河山巳非處隂曆五月五日而不覺憶及陽曆五月七日痛心疾首何趣可言恨不向黄浦潮裏與屈大夫同游更何有心想以賞此端節傷心人之懷抱大概如是然而良辰不再好景難常端節一歳一度耳不可處負而不慶特是余所謂之慶有與曩昔異者則住在寓國　於節品之中以驚國人之茫茫庶全無心肝之譏可以荀免而於國家之前途容有裨濟亦未可知因將今歳端節之賀節品列下以備閱者採擇焉 
　　（一）改閙龍舟爲海軍大操往者有龍舟競渡之戲庽競爭於游戲之中亦頗有理惟危險滋多而無實益不如廢之而改海軍大操爲當蓋令節會操觀者必衆亦可使人民知我軍容之壯艦隊之雄以興起其愛國心與尚武心而海軍兵士亦可因此操演技藝益純熟戰衛益精明兩兩得益固不僅爲令節生色亦爲國家裝埋虎也 
　　（二）嘗苦膽嘗膽嘗膽紙上空談嘴邊空話耳豈眞有人持膽以嘗哉余以爲旣有此言必當實行其事平日無　時以嘗膽逢此端節不可不嘗嘗時恐膽不敷則合數家購一膽煑之成湯各呷一口應節應意亦可惟旣呷苦水不可背人在壁角内吐出蓋須思吃得苦中苦方爲人上人 
　　（三）雄黄塗額小兒女於端節内必以雄黄醮酒塗於額上或作太極圖或畫王字謂爲辟邪驅毒之用余以爲今歳可改此式樣每人額上各書一恥字或五月七日四字以爲誌恥之用似覺稍有用意 
　　（四）黄魚之别義端節必食大黄魚而今歳尤不可不食然食時不可涎埀沬噴深讚魚味之佳須思黄魚二字大有意味蓋黄者黄帝子孫之意而魚者被人吞食者也故我人苟不振作則他日黄帝之子孫將被人魚之肉之無異我人今日之吞食黄魚是以食黄魚而玩此黄魚二字之意義亦足大可警惕 
　　（五）新樣角黍角黍之創弔屈原也而今歳之角黍非弔屈大夫而弔我國家矣蓋國勢危弱强鄰欺迫可弔一大好土地任人取而有之可弔二近者又有二十一條之損失可弔三因此諸弔而今歳之角黍樣式須有異於前以誌區别如原式三角或圓柱形者改作東凹西凸七歪八牽形所以誌國家之殘破也（　） 
　　昨日游戲文章第五行第十三字兒誤鬼附正於此 
栩園詩選 
[月夜步河岸憶江謙] [  金滄江]  
　　東林素月高林影渡河水中有如玉人　書深竹裏直欲因風呼扣舷同咏史忽復迷遠近冥蒙白烟起 
筆記 
[湯臨川折獄] [  小媟]  
　　辛亥之歳予客平昌衙舍中精舍三楹頗有清趣拓　適函草場老梅數樹正妍紅着花香味每從簾縫中沁入隱約可　相傳其地即湯臨川建問言亭故址亭圯故築屋補之顔曰臨川小築誌不忘也予因念臨川爲一代文家而遭際獨澀僅以縣令終其身然而人民疾病唯邑縣之官爲親平昌之民得此以爲父母亦未始非其福也予居平昌雖祇三月而得知臨川之政績獨多小窗無　搜剔舊姑聞舉其一端以示今之爲政者 
　　平昌爲處州屬縣而獨接近衢州與龍游僅一山之隔耳明例縣治診域之分至嚴惟持刃追械得以通融辦理隣邑母得藏匿蓋當時寇徑者多故特定爲此例耳有靈山農者莊田比頃以　豐得重資乃放之以取利子其隣曰陸肇明布商也以綢緞獲利較多改業焉顧　資未滿不足貨綢緞乃商於農人假二千　以田産方單爲質言明翌歳獲利當賫本利以贖旣而果獲腴利首先貯金以償農人先納千八百　而仍存劵農家約明日以殘資來换蓋所隔信宿又恃在通家亦不更書契籍及明日陸復賫二百　來求付劵遽農竟不認謂金錢重事安有付欵而不書契者且借劵之上言明明歳賫本利來贖今纔八月耳天下有不思自存其欵以取于息乃提前以償宿欵者乎陸忿甚寃訴於縣亦以無信可微終不得直罪且反坐陸大懼行賄始得免遠聞臨川政聲乃星夜奔往伏縣前號哭謂小人家産僅此區區此地更不得直直無由自滌矣臨川亦以縣小政俾不能越權受訴却之陸叩首崩角不肯去哀懇曰小人破産縱不足恤但名譽亦將由是而喪此後將何以爲人臨川意動乃詢之曰汝語無妄乎陸又叩首曰小人焉敢妄惟老父台明察之臨川曰若是則予當爲汝勘之汝可暫住衙齋中待領汝單陸退臨川乃召捕盜之役前令曰昨捕來四盜辭運靈山農家某汝儕可往逮之母令遁但勿驚其家小役往果逮農人至臨川厲聲曰老兒幸耕織自活胡爲寇徑獨勿懼斧鉞加而頸耶則號泣曰稼穡之夫未嘗刀劍賊寇之事實非素聞唯在上者憐而察之言次崩角至流血堦石振振作響臨川乃慰之曰誠知爾寃但羣盜皆同聲供汝實爲窩贓汝果無獘者則吾當移諜龍游一抄汝家什物苟不得贓則汝寃明矣農時尚未知爲陸所告則立應曰諾曰盜之所得必多金銀錦繡汝今試先告我汝家究有什物幾許將來查勘之時設有溢出此數目外者則卽認爲贓證殺無赦農聞語坦然不疑且大感激植身跪僂指以數曰牛若干羊若干布若干爲其妻若媳所織者莊契若干均他人以之約債者田産之契一亦其鄰以之約債者錢千八百　其隣以之還債者農語未畢臨川巳拍案叱曰縱不爲寇奈何爲無賴乾没人家金錢令左右召陸出曰汝果嘗得彼千八百　否農知不可隱但伏地乞數死而巳臨川乃令陸償農資以换單懲且農焉 
　　外史氏曰　者趙江隂亦嘗以此法治其東西隣矣今臨川亦爲此豈偶同歟抑有心師之歟然而卓異之政每每出自荒僻不爲世人所聞良可嘅感而蔣心餘作臨川夢傳奇亦不收此事抑又何歟豈以其事無所考證耶然而平昌之人固言之鑿鑿也 
小說 
家庭小說 
[嫣紅刧] [  常覺小蝶合譯　天虛我生潤文]  
　　第三十五章（續） 
　　茉莉芬忽笑曰噲楷洛格人謂汝積蓄甚夥果歟楷洛格乃正色曰固也茉莉芬曰然則異矣夫汝所入未必多於吾人即汝衣飾亦與吾人相等清潔且過之而汝乃有積蓄此誠令予不解矣楷洛格汝誠以何法而積蓄之歟楷洛格曰吾氣　吾未嘗浪費而已試卽以一草帽吾冠此巳三年未嘗一易而汝則一季之中且兩易其冠此中所費果幾何耶再者吾每日自朝至暮光隂亦未嘗浪費也故予一星期中所得工資實較汝儕爲倍茉莉芬曰楷洛格汝試告我汝前星期中所得工資果幾何哉楷洛格乃屈指算曰此次甚少不過十先令九辨士耳茉莉芬曰十先令九辨士耶若予則不過六先令兩辨士耳楷洛格曰然則此六先令兩辨士者又用罄歟茉莉芬曰償勃克斯債矣所餘兩辨士則以購一紅絲之帶用以綴之冠上者色甚艷也楷洛格汝欲見之歟楷洛格曰汝奈何買紅絲之帶汝結婚時不宜用白色者耶茉莉芬曰楷洛格汝誠畜哉汝豈謂我結婚之時　用此舊草帽歎楷洛格吾謝汝願汝弗再如牧師之宜道絮絮不休則斯幸矣楷洛格知不可勸遂歎息自去著者曰蜂蜜村中之不可勸者又豈僅一茉莉芬哉安得楷洛格化身爲十萬八千衆一一而勸之使或有所悟歟然而茉莉芬克洛斯則竟與勃替太結婚矣 
奇情小說 
[秘密汽車] [  東埜譯]  
　　第二章（續） 
　　茉莉兒聽到這裏舉起一隻不曾挽住的左手伸出兩個　如春筍的指頭將額角上埀下來的一堆金髮向後掠了幾掠搶着說道子爵你怎麽滔滔滾滾進了無數的諛辭不許我說一句話兒實告訴你罷我來的時候醉翁之意不在酒不過隨意看看消磨永盡那知工廠中竟有這許多東西奇形怪狀使得我耳目一新比博物開有趣倒出我預料之外呢子爵笑道那麽密司此來並不爲看工廠的了我想工廠有什麽好看倘工廠果然是好看的國家軍械廠大公司造船廠還有幾家聲名赫奕的磨托車製造廠密司何不賁臨玉趾偏偏不辭遠道到我們這個規模狹隘的小公司裏來呢茉莉兒聽得面上又是一紅想要分辨却恐說話越加分辨眞意越發顯露出來便亂以他語道子爵你們廠裏也有駛行極速的汽車同他人比賽贏過的嗎子爵也舉起一隻不曾鈎住的手向旁邊一部紅色車子一指道只他便是　看他四個輪掣不啻非洲獅子的四隻巨腿跑起來像騰雲駕霧一般曾在歐洲大陸之上比賽過幾次没有一輛車子不被他追過最後一次從意大利回來獲勝自然獲勝只因意大利山谷間道路犖确不平車身震動得利害所以内部傷損了機件機輪現在方修理得妥當譬如勇士受創養息身體磨礪以須哩我們替他起過一個綽號呌做莽將軍取寗爲鷄口母爲牛後甯爲玉碎母爲瓦全之意（此一叚文字實爲最後兩回伏線並非隨手湊來讀者注意）茉莉兒道莽將軍嗎這名字娬媚之極虧你們如何想得出來此時有一個工匠蹲在地板上裝修車輪面上紅一塊黑一塊的汚染着煤灰油漆不少活像紐西蘭島上文身漆面的土番茉莉兒望見慨然說道你們兩位興辦這一件實業原是狠辛苦的我看汽車種類甚多子爵和滕連先生能一一舉其名麽子爵道不是我誇口汽車種類雖不能全識却所餘無幾了茉莉兒笑道我也如此想法你們兩位的學問巳經登峯造極無待外求了答問者佛　心巳於去年登完至錯姻緣去年因將原稿遺失頃巳函請天虚我生　寄不日當可續登 
救國儲金 
[五月二十九日中國銀行收欵清單此爲第四十四次報告]  
[第三百八十八册二十七號至三十九號]  
　　徐敬甫十五元周熙臺一元姜岸人一元沈詠春一元陸晉賢一元姜揆勛五元黄敬輿一元李曾廉一元陸傳典一元趙宗藩一元程照林一元杜隆章一元萬順豐顔料號一千元 
[第三百八十九册八十一號至一百號]  
　　湯脩　女士十四元王廷賢一元蔡培德一元周尚文一元阮尚丞一元唐子谷一元杜文亦一元杜文漢一元惠士鈞一元朱元潛一元朱左垚一元沈幼樵一元菱湖萬泰興十元程炳文四元周子成一元程孟茹一元菱湖萬泰興衆友節省酒席費二十元程季英三元項蓉卿一元菱湖興業商團三十元 
[第三百九十册六十三號至八十八號]  
　　天順全號五元王文濤二元毛觀浩五十元宋星五十元書業同人二元書業同人一元陸遐齡二元張勗誠一元金士雄一元徐乾麟一元徐乾麟一元徐乾麟一元張震辰二元張景儀一元吳致祥一元侯頌廉一元楊繩武一元杜藴玉一元朱世紳一元朱世縉一元吳光夀一元吳龍文一元童葭卿月薪二元汪文韶又二元美華春水烟袋號二十元鄭文龍二元 
[第三百九十一册四十五號至六十二號]  
　　鄭凱臣二元徐乾麟一元徐乾麟一元陸樹聲一元龔鑫一元郁士銘一元何詰一元顧義康一元松江白龍潭第二高等小學校朱士麟等三十八人十元劉羣記三元金女士二元沈韻笙三元胡曉棠一元王奎伯一元陳石甫一元邵芝圃邱覲堂一元嚴　清姚金林一元萬泰興衆學生五元 
[第三百九十二册三十二號至四十四號]  
　　麥翥雲五元朱昇一元楊正青一元高菊林一元袁慧夀二元張尚志三元朱孔昭一元張同文一元范金魁一元徐龍生一元吳光爕一元夏昌弼一元嘉定商業學校全體學生十六元 
　　五月二十九日共收儲金銀圓一千三百十元連前四十四日共收儲金銀圓五十五萬六千九百六十五元銀二千四百四十六兩九錢九分中國銀行謹啓 
五月三十一日中國銀行收款清單此爲第四十五次報告 
[第三百八十八册第四十號至七十號]  
　　張應巢五元縐業會館一千四百元悦昇莊二百元瑞隆縐莊二百元萃昶祥縐莊二百元學生潘祥林一元飯司楊三六一元車夫萬有根一元出店金寳亭一元張雨村十元鄭讓一元黄善績二元源康洽十元劉　武一元沈定甫一元源康洽各友十元胡篤平一元洪茂源十元唐康臣一元三晉四元洪茂源各友十元鄭興元一元史淦泉劉于良一元東吳第四兩等學校二十一元鮑塵一元沈倍二元何茂康一元王宗祥徐全友一元謝啓羣一元海味業新茂和一百元宓允誠一元 
[第三百九十册第八十九號至一百號]  
　　余順記五元吳沅霞一元青年會第六次七十五元蔡　春一元老咸章潘勳輔五百元王念忠十二元恒泰祥縐莊十元恒和祥縐莊十元陳硯池五元徐子舫五元普同文一元鼎康莊四百元 
 
 
 

Page 15

 
 
   
 
 

Page 16

 
 
   
 
