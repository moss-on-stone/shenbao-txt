# 1890 - 150 - 4906151

 

Page 1

 
 
[賑物求售] [  申報館恊振所啓]  
　　本舘開辦賑捐以來蒙海内諸同仁捐助各種貴物早已製成彩票售完矣茲又承陸續助下七俠五義世部每部一元二角隸有五十部每部六角吴都法乘一部石印小耕石齋董譜廿部東洋漆水錦匣一具内裝感應編未及編入彩物之中是以另行求售諸君子有情殷匡救者請臨本舘麗購庶幾裘成集腋飢民得早慶來蘇乎 
[重印紅樓夢補出售] [  申報館啓]  
　　紅樓夢補四十八回係歸鋤子所撰盖有感於佳人薄命好事多乖因以補天鍊石之才抒鏤月裁雲之手可謂痴於情者而其中搆思布局設色　詞亦超出續紅樓夢等書本舘前曾排印早已管罄茲特重付剞劂以廣流傳每部八本價洋四角售處仍照曩例 
[船案訊結書後]  
　　泰西各國濵海者多經商貿易者往往恃舟楫之利遠涉重泽不避險阻初時祗有帆船自汽學講究日精於是海舶往來不恃帆而恃汽輪機鼓動凌厲無前并不煩守風候潮其爲用也大矣西國創行輪船不過數十年海禁旣開各國商輪聯檣互騁通商口岸載貨搭客任意往來中國當道始創收回利權之議設局招商多置輪船與西人之經商者爭長鬥捷年復一年水脚愈賤裝貿搭客亦愈多往時華人望洋而歎今則履險如夷瀛海之遥不啻　户可見風氣所開有不期然而然者也然天下利之所在往往不能無弊輪船之與火輪車利益之大盡人皆知意外之災亦復防不勝仿西國輪船失事人口覆溺者每年統計其數不少然尙不如火輪車失事之更多盖輪船失事全船之人總不至同遭覆溺火輪車失事則頃刻之間天驚石破肉濺血飛人力無從施救此所以爲禍更烈也西國視商務獨重故視船務亦重所用船主必先學習精熟由國家考騐確有真實本領然後給以憑據准其充當蓋船爲衆人之安危所繫而船主又爲船之安危所繫船主得人則所用大副以下無不得人自能收駕輕就熟之效至於量水測沙遇霧避礁懸燈吹號等事皆有定章俾行船者有所遵守萬一不幸而遇意外之事則國家必提船主以下各人詳　研鞫務得確情以資後人之鑒戒如查出行船時或有違昔定章之處則船主人等不得辭其咎輕則暫吊憑據重則將憑據註銷永不准復充船主若大副以下亦酌量情節科以應得之罪誠以行船之人爲全船性命所關繫不得不鄭重辦理也至訊供時必與别船主虚衷商榷者良以行船之事非熟悉船務者不能洞見底裏抉摘疵謬故也昔年英國嘗造一極大輪船落　下水邀請賓客到船觀看不料鍋爐炸裂大聲陡發血肉紛飛事起倉卒不及逃避罹難者數十人在後英國家派員查騐令機器廠製造諸人潛心考究期於有利無弊而後已卽此一事可見西國講求船務不遺餘力説者謂輪船遠涉重洋船身雖極堅固機輪雖甚靈捷人手雖極嫻熟而終不能無意外之事此實天數使然非人事之未盡也然遭風飄蕩觸礁擱損遇霧碰撞船身雖受損傷而在船諸人尙可從容逃命延頸待救獨至船上失火則變生於咫尺禍烈於瞬息多有不及逃命者較諸别項遭難更慘更烈輪船防火之法平日無不考究裝貨之艙不准閒人攔人不准吸烟船上又預備水龍水桶藥水等物凡貨物之容易引火者必裝在機器房較遠之艙凡若此者無非先事預防然火之起自機器房者多起自貨艙者少此次寳清輪船之火起自貨艙勢甚猛迅以致無從撲滅全船灰燼船上搭客或斃於火或溺於水爲數不少殊屬慘不忍聞往年輪船亦有失火之事未有如此次利害者英按察司一聞此事卽欲查究船上諸人而寳清東主亦禀請查究連日經英兵船兵官英副領事英公司輪船主在英按察司衙門訊取大副以下諸人口供於昨日定讞堂斷謂船主大副等於失火後竭力施救並無不合惟略嫌船上杉板太少平日又未操練救火之法此二事不無可議蓋多備杉板則可多救搭客性命平日操練救火之法則臨事不致忙亂火自易於撲滅此皆人事之宜盡者也前車之覆後車之鑒凡以駕船爲事者可不於此加之意哉抑更有慮者外人傳説船上失火時恐搭客人等聞警忙亂反礙救火輙將艙門關閉及至事急忘却開門致使下層搭客如釜底之魚燻灼以死僅存焦骨不辨形狀傷心慘目無過於此未知果有此事否姑存此説所望有則改之無則加勉亦保全人命之一端也 
[鳳池延夏]  
　　吏部爲移咨事文選司案呈據正紅旗滿洲佐領圖片報本佐領覺羅慶昌前在陜甘總督衙門筆帖式任内因六年俸滿給咨赴部引見適丁父憂現已服滿請補行引見等因片報到部本部於四月初三日帶領引見本日奉硃筆慶昌著發往原省照例用欽此相應移咨正紅旗滿洲者統查照○總理滿洲火器營事務博多勒噶台親土爲咨送事准廂藍滿都統咨取本營保送入放公中佐領人員前來查有副鳥槍護軍叅領文秀係廂藍旗滿洲人應行備文保送入放本旗公中佐領相應開具履歴咨送貴都統查照辦理○户部爲片傳事所有廂黄正黄兩旗應領四月季兵丁甲米折色銀兩本部庫於本月初十日已刻開放相應片傳貴固山派員於是日赴庫支領又片傳各旗營等處應領四月分官兵馬乾等銀本庫於本月十二日辰刻開放爲此片傳貴處派員於是日赴庫支領○左翼步營官兵於初五日自步軍統領衙門領出廷寄交拿倉棍朱二一犯裝入車内民兵圍護解送刑部經當月司訊明飭交南所收禁禀堂仍分廣西司歸案訊辦○管理廂黄滿都統慶邸定於初九日前赴禄米倉支領廂黄滿應領四月季弁兵甲米已由該旗備文知照該倉監督人等屆期開倉以備本固山支領○新授湖南提督鄭心泉軍門紹忠現由粤省交卸署陸路提篆遵旨入都陛見於初二晚進京在賢良寺暫駐襜帷繕具皇太后皇上安摺各一分差標下官齎交奏事官呈遞軍門於次晨丑刻趨詣西苑門先謁軍機御前王大臣並將緑頭牌交樞垣遞呈少頃由内傳令於第二起入見上詢以粤省要務軍門撤要奏對散值後回寺少憩午後驅車赴各當道處禀安○兵部爲行查事恭照本年三月二十二日恩詔内開丙外滿漢文武各官俱加一級等因應行查八旗滿蒙漢固山兩翼前鋒營八旗護軍營内外滿洲火器營健鋭營圓明園八旗官兵處緑步營卽將此次恩詔應得加級之官員務於十日内造册咨部以憑辦理幸勿遲延貴漏○廂藍旗護軍統領恩爲咨覆事本旗現有護軍叅領二缺護軍校二缺均未揀選有人相應咨覆承辦廂白旗護軍統領查照○日前有某甲率領多人各持棍棒前赴阜成門内順城街尋找某乙突入其室 
 
 

Page 2

 
 
將乙揪出肆意攢毆乙妻恐乙喪命將身扒在乙身上以覆庇之棍棒依然交下幸有效魯仲連者爲之排解衆始歇手聞甲乙二人實因狎妓吃醋起見云○户部銀庫開庫兌收福建委員管解本年頭起交部京餉銀三萬五千餘兩當堂過平騐收存庫並繕發回批給原解委員收領以憑回閩銷差○四月初六日爲英國君主設帨吉辰駐京各國使署高扯綵旗以伸慶祝譯署堂司各憲皆具名片差并往投英欽使署道賀英欽使叅贊繙譯亦具紅柬答謝 
[朝鮮近事]  
　　有丐者在市中揪一商人且詈且毆衆爲排解且詢其故丐云僕昔爲店主用彼爲夥有事返里貨物錢鈔悉付彼掌管及歸彼已竊資遁去僕是以流落至今已五六年矣現旣覿面定不相饒其後不知如何了結○金某遣其子索債遠方去數日金夜夢其子浴血歸云爲債尸毆斃悸汗而寤中懷疑懼遂自往尋至半途遇其子已完璧歸趙矣大喜方知中宵噩夢大半無憑○李某偕友數人遊於郊野及歸口作譄語家人以爲醉也火日復然竟成顛疾○漢城周圍皆山而至高者惟南山其間松檜森森足壯重巒之色鮮人於春日携朋載酒脩楔於此登山一肇則漢水瀠泗圍繞城郭頗有畫意鮮人以爲名勝當不讓山陰之蘭亭云○李某家素豐某家有盜七八人明火執仗入其室索取財物李不敢抵拒任其搶掠呼嘯一聲四散而去○有東巡差毆打商人衆商禀官查究將該差革役遞解歸里○法人往全羅道傳教迄無信者鮮人相戒不與通交易只得狼狽而回○國王用美人往黄海道開礦居民無知竟將美人毆傷聞國王尙須查問爲首肇事者○漢城自鑄錢以來百貨昻貴皆錢質輕薄之弊國王傳旨令停止鑄錢有大臣奏稱錢鑪尙存銅斤若干一旦停止無所消售懇恩限期以待銅盡未知准如所請否○甲與乙博乙輪錢若干次日甲往乙家索取乙託言外出甲俟於門外自晨至午怒駡不休忆憤不可遏出與相毆俄卽扭往漢城府伸辯○甲與乙素不相得因負債過多不能自活乃先服毒後往乙家告貸意圖滋詐也詎乙見其來意不善急以錢若干付之甲無可挑剔携錢至家而死此可爲害人不着翻害自已○有舊家子家資蕩盡行乞於巿其父有愛妾改嫁某紳是日適乘肩輿而出遇諸途憐其貧窘乃脫臂釧付之雖琵琶别抱尙有念舊之情也○小東門内某甲家遺火柴中延燒隣里十餘家是真城門失火殃及池魚也 
[禮明樂備]  
　　本年春季丁祭署廣東巡撫游子岱中丞躬自恪恭將軍禮成徘徊兩楹之下見樂器廢缺惄焉傷之現委幹員會同南番兩縣及廣文先生在學設立採辦樂器公所凡簫管笙鏞羽籥鐘鼓之屬均按諸典籍採辦齊全並挑選聰頴子弟在舞象舞勺之年者每日至公所學習以備監期奏樂音律和諧免至濫竽充數沿爲具文又札行各屬府縣一律照辦以正元音而光祀典將見禮樂昌明聖教爲之一振中丞之功豈不偉哉 
[湓清絃聲]  
　　新任湖北臬憲鄧廉訪挈同瀛眷乘坐某兵輪於初六日已刻抵潯九江鎮道府縣各官均出城迎迓舟次晤談後廉訪隨卽乘輿入城往各衙門答拜旋復展輪上駛○初五日小池口楊泗塾余某家因日長無事四人團坐抺牌忽然屋倒墻坍四人被壓俱受重傷其三則奄奄一息命如殘縷其一頭破眼晴突出現在請醫調治未識可保無恙否是真无妄之災也○東門外仁貴鄉某姓有女年約十七八貌雖平平而態度風流一笑百媚日向城内某茶棧揀茶棧中司事向不老成與女調笑無忌女復楊花水性雖盈盈碧玉已不慣居處無郎於是荳蔲梢頭春風暗度藍田可茁十月期臨某日到棧甫欲作工已覺腹痛當卽回家旋行至平嶺蓮鈎蹉跌痛極難行而呱呱者已墮於地矣一時萬目同觀雜以譏評訕笑旋有婦赶來灌以紅糖水益母膏女飲畢顔色如常竟從容抱孩而去噫香心脈脉私開結子之花鐵面錚錚不作羞人之態如此女者可爲曾經百鍊千錘無復三從四德矣 
[鷺江宦轍]  
　　泉州馬巷通判沈别駕學海丁憂禀報到厦經興泉永道吴觀察檄委署同安縣王銘卿明府兼署通判事務○水師提督彭紀南軍門向例於春二三月出洋巡閲前因軍政屆期未能遽行出洋兹於三月廿六早坐伏波官輪出洋巡閲各海口大海波濤不辭勞瘁可謂勤於王事矣 
[命案傳疑]  
　　厦門港仔口華章銀飾鋪夥林兠於初一夜十點餘鐘回家行至萬壽宫畔將到家矣不知何故爲仇家所刺倒地身死行人見屍告知地保報官請騐初二日午後由厦防廳臨騐時始據屍親到案呌寃緣兠係鄉間人來厦生理爲某氏婦贅壻每日早出晚歸初一夜未曾歸家其妻以爲店中有事初不之疑迨聞巷外有人被殺始驚懼如店中因林兠木經到店卽遣人到家詢問方疑有變兠之岳母卽往屍塲觀看人多不能擠入後經兠之妻遣一婢挨入細看始知死者果是林兠據仵作報稱死者身受王傷頭面兩刀項喉一刀身腰兩刀手執油紙撚一條係由店燃點照路回家者厦防廳傳屍妻訊問爾夫平日與何人爲仇據稱氏夫爲人忠厚不嫖不賭從未與人滋事惟與氏之姐夫某乙曾口角一次並無深仇不致謀害况姐夫亦是生理期文之人氏與姊同住母家姊亦招人爲贅婿姐夫現在長裕錢店爲夥廳憲飭令填格殮屍俟飭緝兇手到案再行訊辦 
[義局落成]  
　　九江茶土商董自光緒十三年公議於茶土兩宗項下抽捐經費創設義渡救生船四艘以來行旅均沾實惠迭次遇險救生義聲遠播口碑載道曾在九華門建造局屋三楹無如狹隘規横辦公不便上年八月問又在西關外大關間壁購基一所鳩匠估工起造義渡局其中大樓房四幢翬飛鳥革丹堊輝煌現已竣工擇於本月初十日喬遷新局潯城内外官幕紳商之詣局慶賀落成者冠裳濟濟車馬盈門頗極一時之盛所懸楹聯擇其佳者録左李大緒云道岸誕登頗江上清風一航穏渡神州環拱噉天邊紅日九派朝宗李明堉云利濟羣生喜九派瀾安白水湖光環郭繞同登彼岸看萬重翠擁黄梅山色過江來 
[府試紀事]  
　　松郡恩詩農太守於十六日考試華亭婁縣文童題目録左　華已冠首題　康誥曰克明德至帝典曰　未冠題　克明德　婁已冠首題　太甲曰顧諟天之明命至湯之盤銘曰　未冠題　克明峻德　通塲次題孟子曰由堯　詩題賦得點竄堯典舜典字得碑字　府尊查得邇來文塲傳遞之風大盛雖嚴密防閑總難掃除惡習此次命題後限四刻蓋戳一講申刻蓋戳全萹真草一律齊全令該學教官躬親其事違者概不用戳似此力杜弊竇不惡而嚴法至良意至美也童子軍不乏真才孰不爭自濯磨以仰副衡文者之一片苦心哉聞是日有某禀生臨點不到奉府尊牌示發學戒飭 
[除莠可風]  
　　寳山一邑逼近海口匪類殊多爲患彌甚前令治以寛慈以故藐法者衆現攝邑篆者爲汀南陳雲村明府本在吴淞口釐局承乏有年深悉此等爲害之人不可枚舉因於履任後陸續列名緝拿務將惡棍一網打盡地方賴以安靜居民無所患苦實爲近今難得之事並有著名台基混號陳統領者亦卽首先嚴行驅逐其次一一查明隨時懲辦不遺餘力此後風俗似可少振所謂猛以濟寛乃圖治之要訣明府得之矣 
[本埠官塲紀要]  
　　劉芝田星使前有持節回華之信兹上海縣署接得電音知星使準二十日乘公司船抵滬裴邑尊卽飭辦差家丁在滬北天后宫行轅預備並在碼頭伺候○湘撫邵小村中丞之太夫人在京仙逝卽經中丞聞訃奔喪去後現將扶柩南旋已由津乘輪來滬裴邑 
 
 

Page 3

 
 
尊飭差在金利源碼頭祗候 
[船主出殯]  
　　寳清輪船主屍身已經撈獲英國正按察司率同醫生等騐明已列昨報兹悉該屍於昨日下午四點半鐘時棺殮舁至八仙橋西南之紅洋房西國墳山埋葬送喪之西友約十餘人云 
[西捕科罪]  
　　日前有新巡捕房西捕名許四者被妓女控告謂其入室圖奸不遂復拖妓至别處强奸等情當經英按察司提該捕訊問西捕一面延担文狀師爲之申辨昨日又訊此案按察司查問各口供并聽狀師辨論之詞衡情定罪以該捕犯奸雖無實據然究有開罪於人之處判以監禁六個禮拜并罰作苦工云 
[行同兒戯]  
　　美商勒門控陳梅生用僞票銀二百兩由蔡太守差傳義大庄夥究問各情已列前報昨又覆訊勒門稱由項某同陳幹生言及有陳梅生願做我行買辦言明墊銀千兩曾至英公館立有合同由陳梅卿籥字先付義大莊票銀二百兩向收無着尋陳避面然立合同等已出費洋十五元零豈容視爲兒戲義大莊夥蔣蘭州稱陳梅生年祗十八歲去年在宏順錢莊習業因於冬間同陳幹生及幹生之兄弼生乘坐馬車往靜安寺遊玩以致停歇後不知如何糾合做買辦然陳梅生年幼無知亦無銀兩可墊聞合同底稿係陳弼生所寫刻見陳弼生在案聴審太守問陳梅生曰義大庄票是爾付與西人乎答並未付票惟據陳幹主言荐到西人處爲買辦因無銀兩不去太守又問合同上名字是爾簽否答稱是我簽又問旣無銀兩可墊何敢簽字梅生語塞不答太守傳陳弼生上堂問合同底稿是爾寫否答代弟幹生寫又問爾弟何在答在家中又問爾何方人向作何事答稱粤人我與弟均在西學堂讀書父親現在閒居又問陳梅生何方人答原籍紹興太守問勒門究竟莊票何人交爾答有項某轉手遂喚項到堂項稱陳梅生交票與陳幹生轉交與我我交與勒門命去照票始知是僞太守廉得其情以陳梅生年幼如何可爲買辦殊屬荒唐總因陳幹生陳弼生糾合起見可知均非善類理合分别遞籍又問項爾觀陳幹生等來源陳梅生之買辦豈能墊銀答據言陳梅生是錢莊小主人陳幹生之父係全亨洋廣貨鋪股東因此深信不疑太守間陳弼生爾父是全亨股東否答詞支吾蔣蘭州又稱陳梅生非錢莊小主人太守商之易副領事飭將陳梅生暫押俟補提陳幹生再訊 
[懸賞撈屍]  
　　寳清輪船失事之後尙有未獲尸首前聞有以小輪船經費太鉅擬欲停止之説兹聞該船東主仍擬每日雇小輪船並駁船三艘前往打撈其小輪日需銀二百四十兩如有撈獲一屍另有賞錢卽有他船打撈漂浮屍身亦照例給賞想重賞之下遭難諸屍首定能悉數撈獲亦足以稍慰九原也昨晨有擺渡船户梁文金載來尸身一具又有行風船沈德勝載來一具瑞生洋行請保安堂每船户給洋五元尸身仍載到原處召認當有寗人張全南認明兒子張心善之尸當卽衣冠成殮領棺而去一尸面腐身穿白洋布短衫鷄腸帶三脚辫線者尚無人認由堂棺殮待認并聞英會審員蔡二源太守商囑董事瞿開桐凡有船隻並不承雇而自行撈屍載來者每屍一具給洋十元所有梁沈二船户各找給洋五元以示鼓勵又保安堂訪得寳清船焚繞後附近各善堂撈得屍身無人承認者卽行掩埋因擬請各善堂將屍身面貌衣服詳細告知保安堂以便再行招認 
[馬車傷人]  
　　昨日下午四點鐘時有馬車從英租界四馬路葉樹德藥鋪門前向北撞倒一女孩幸該處附近皆是馬房衆人帮同將馬拉轉女孩已被碾傷若再遲延恐車輪碾過肚腹卽有性命之憂當由巡捕將馬夫拘至捕房女孩送醫院醫治同時有馬車在白大橋南堍撞壞東洋車一輛馬車飛馳向北由印捕命東洋車夫舁壞車至捕房印捕追赶馬車想須拘押解訊也 
[縣案彚紀]  
　　廿八保五圖人張云溪於前日投縣具報伊女遭其翁夏子山縱子勒斃等因裴邑尊立飭值日差提夏並該圖地保顧榮堂到案晚堂質訊據張云溪供耕種爲業女兒現年念歲於光緒十三年許與夏子山之子了頭爲室嫁後相安無異昨日夏忽使人前來謂我女於前晚身死小的得信急往察看見女頸項有繩痕二條諒係夏父子同謀勒斃當向地保申愬該保置之不理無奈投案叩請伸寃夏供務農爲活光緒十三年娶張女爲媳今春生有一孫惟平日常與姑勃谿本月十五日夜半不知何故自縊身死當時無人覺察次晨始行知悉赶救不及急向親家知照不知如何來案控告地保供兩造之事均不知情邑尊着分别補詞候核○賴某因案覊禁内監前日晚堂經邑尊提訊賴供在監患病現願安分營生叩求恩典交保開鐐邑尊不准諭以在監靜守不准吵閙着差將賴改禁外監○開鷄鴨行之婦人沈周氏控行夥吴文通謀爭生意奉訊將吴收所在案前日晚堂邑尊覆訊吴供現已悔悟店基情願永遠讓還所欠錢洋由同行秦大成店主調理叩求交保邑尊以吴旣願理處准其覔人來保 
[英界公堂瑣案]  
　　包探王阿二逵阿祥稱陳瑞奎投捕房報稱乘輪來滬小箱内有銀洋一百六十元矢去一百二十元其時祗一西人及陳之同伴吴國滿同房西人已經解案　無行竊事察看情形委係所報不實陳供由吴合往池州辦煤在後虧本乘輪來滬偶然大便回房時見小箱已扭開少洋一百二十元小箱呈騐吴供由陳邀往池州買煤虧本伊又嫖空今被誣指行竊心實難甘蔡太守以疑竊無憑應不准理吴交保小箱發還○西醫稱有馬二匹寄與陳紀生喂養因伊蹧蹋致馬患瘡陳供馬本患瘡蔡太守以兩造各執飭將馬交西馬醫騐明候斷已列前報昨據西馬醫寫字據呈堂載明不着喂養致被有毒瘡之馬沾染太守諭陳曰現已騐明爾應先償醫費銀五兩再行償還馬價陳稱伊馬原價銀四十兩已用四年不應照賠我前被欠工料洋二十六元及此馬不能用另租一馬代用每日租洋半元統共應給我洋三十二元零現在醫費如何又要我認西醫又稱馬原價四十兩若非患毒尙可加價故須照賠至租馬價因被蹧壞好馬不應認還前欠工料洋二十六元是有太守飭陳紀生扣除二十六元餘應償還病馬交陳領去○包探沈金隆稱柴金標到九大洋廣貨鋪買表二只並未給價取表奔逃追獲人贓送案九大鋪夥顧星官申訴前因柴金標俯首求恩蔡太守判柴管押三月贓交顧領 
[法界公堂瑣案]  
　　鄉人薛阿定日前在城河浜之五豐衣莊買衣口角經葛同轉訊明情由着將衣庄夥朱潤山送至醫院醫傷其詳均登前報昨晨包探郁庭湘禀據醫生騐得朱潤山並無傷處解案請訊旋據薛阿定偕友孫新才投案伸訴前情同轉詰朱曰爾前次來案頭上紥有手帕行走不便似有重傷究竟傷在何處朱之同事王朱生禀稱是日見薛等要將朱拉往茶餘評理小的上前解勸悮被拘案復稱朱因被薛等扭住髮辫一時頭暈並非受傷同轉曰城河浜一帶冷店動輒恃衆逞凶鄉人買物往往受欺若不嚴究必致肆無忌憚商之祁繙譯官判朱潤山王朱生各荷巨枷七天發城河浜一帶示衆薛阿定孫新才雖屬鄉愚惟不應與伊打架判各押捕房七天○烟鴇莫吴氏投案稱有潮州客繆升基欲令小婦人嫁伊然小婦人自有丈夫伊竟糾纒不休爲此來案求請公斷同轉詰繆曰爾向操何業與婦有何轕轇答該婦與小的本有四年交情前據伊言並無丈夫欲跟小的曾至小的所開烟間内躭擱言願將伊所開之花烟間閉歇二月間伊回蘇州復來滬上聲稱有夫同來致與我口角同轉謂爾等所爲之事敢在公堂上胡言亂語商之祁君判各押待責八十下以儆○通事稱徐桂生失落水烟袋一支被張阿狗孤嘉榮王金林等拾得因分派不匀在途口角復被失主尋獲送押捕房解案請究同轉詰徐曰爾本爲何業如何失落烟袋答小的向在城中晉元提 
 
 

Page 4

 
 
庄爲夥前晚在公泰質店取得水烟袋一枝雇坐東洋車至小東門下車給車錢後水烟袋墮落在地行數步想着回身欲尋烟袋已不見在後晉元店主行經是處見有三人因分贓不匀在途口角店主查看烟袋寫有店號知係已物當將三人拘送捕房解案請訊同轉問陶等常在小東門外是否以剪綹爲事答小的不敢行竊同轉謂爾等本非善類判陶笞責八十板張與王各責四十板○英公廨差役持蔡太守名片投法公廨禀前有竊賊張大發李雨兆因管押期滿解回湖北該竊有箱籠等物留在法大馬路名利客棧内昨日經小的帶犯至該棧取物據云須由公堂派差來取因該犯卽欲起解不能延待爲此來案禀明同轉飭包探李雲發往傳名利棧經手人來案少頃卽偕該棧夥莫姓到案同轉問張大發李雨兆至爾處躭擱幾天答該客由長江附輪於三月廿二日到棧居住一宵次日出外不歸據云因竊物被人送押英公廨伊來時稱姓魯並不姓張同轉問爲何不給還箱物答衣箱共廿七件報過捕房須捕房中人知照方可給付同轉卽商之祁繙譯官着該棧夥將箱物暫送捕房待張等具領同轉當給回片令來差回去禀覆○捐局蔡委員飭家丁持片至公廨禀稱公館中傭婦劉陸氏之女招男已許字與李長牛爲室正月間李將該女由蘇領至上海賣與小東門高巧珠所開花烟館内爲娼係高博元高二等串賣同轉卽飭包探將烟鴇高巧珠該女招男傳案詰巧珠曰高二是爾親人否答係小婦人之丈夫現今出外尙未歸家問招男同何人來申答由丈夫與高博元等三人同來爲游玩起見問初來時至誰家花烟間内答先在蘭芳里花烟間内賣娼間曾寫筆據否後來如何調至爾家答在蘭芳里時不曾寫紙後經蟻媒調至小東門曾取帶擋洋七十元其洋由夫取去高塘元亦用洋十元同轉傳問招男之母劉陸氏曰爾爲何將女任伊領來領去答我女本招李長生爲贅婿因見伊不習上所以出外帮傭同轉着將高巧珠管押令將筆據交案再行交保招男交該家丁領去下期帶案核訊 
[爲子求安]  
　　近接上元黎照書屋劉君來函云爲子嗣求保平安愿捐英洋二十元　賑屬本館恊賑所代解災區原知涓滴無補第駝負千鈞蟻拖一粒亦各盡其力之所能耳善念所感人願天從定卜堦前蘭玉欣欣向榮本所拜領之餘敬任災民九叩首以祝 
[神聽和平]  
　　乍寒乍暖之辰亦雅亦風之奏黄蕉丹荔式展明禋曰袷青衫爭傳韻事敝堂於十四日恭祝吕祖聖誕承挹清集同人惠然肯來笙歌迭奏高吟低唱各擅勝塲豪竹哀絲頻添逸興賞心樂事何快如之復於曲終奏雅之餘慨助英蚨三十元俾作施醫給藥經費雅人深致逹士胸襟祗領之下謹此鳴謝伏乞公鑒[  上海六馬路仁濟善堂董事施善昌謹誌]  
[上海六馬路仁濟善堂接到嚴佑翁由崑山圩工局來信照登]  
　　少欽善長大人閣下日前怱怱赴崑未克叩别歉甚昨至敦善堂未克叩别歉甚昨至敦善堂晤堂友徐公道及前次阿寄各種靈符頗著效騐求者紛紛乞便中再寄治百病者多又種符數百道至崑山敦善堂交徐增伯先生收爲禱崑新圩工通扯七成未盡之工之擋錢未發提出存典六厘生息俟今冬明春完工之後收騐冉發於農務不致有妨工程又可堅固一二日内經赴蘇辦報銷知念附陳專此佈逹敬　台安愚小弟嚴作霖頓首四月十二日泐 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江雜録]  
　　新　授河南布政使廖榖似方伯於三月二十三日過浦卽赴豫省○新　授江西按察使福餘菴廉訪於三十日行抵浦上易車赴都○淮揚海道憲出轅赴海屬審訊案件兹已明晰上詳俟奏明辦理道憲已於本月初四日到浦○清河特邑尊於初九日赴鄉察看蝗蝻聞今年尙無大害○調署鹽城縣祥大令麟如於初六日抵浦謁見上游旋赴新任 
 
 
 

Page 10

 
 
   
 
