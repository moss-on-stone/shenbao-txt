# 1882 - 218 - 4903334

 

Page 1

 
 
[招繕寫書籍文人啓[  點石齋主人啓] ]  
　　本齋現印各種書籍有應抄寫者有應繕修者諸君子丹鉛素擅不吝惠教希卽惠然肯來潤筆當從豐致送此佈 
[聘請鴻儒] [  申報舘啓]  
　　本舘現欲請一司筆墨友人於作論作新聞外兼校對書籍如有願俯就者祈先繕時論二篇并將眞姓名及住處　明封固交至本帳房彚由舘主人酌奪果是首屈一指當再修函敦請面議一切望勿託人說項并勿先移玉趾惠臨是所盼禱 
[電燈可以廣行說]  
　　電燈之製在上海爲創見之事卽在西國亦於近年始大備其法蓋電氣之用西國早著爲行軍之利噐譬如水雷一項於槍礮各器之外别著雷轟電掣之功亦可謂神且速以矣守口者得此眞不數高城深池之保障也惟水中而用火器以禦敵苟僅恃火藥則入水必濡是以西人精於格致者特悉心試造以爲阻止敵船之用然則電氣雖似火類之物而實則非火可知也前日本館友人親往電燈公司騐視其機器之轉動與燈之光亮測得其燈光着手不𤍠者是矣試思電線之通信其線安置海中雖線本中空電氣從此貫入原不着水但安置海中之線亦有時被人偷竊與損斷者而水從斷處實注並無火被水熄之事此電氣之本異於火也但電氣雖不畏水而實能引火故水雷之中實以棉花火藥一經電氣迸注卽能炸裂以轟敵船也惟其本非火類故着手不𤍠不能用以取火惟其能引火故氣從線中流注而其端有孔卽能大發光亮以製爲燈而推其引火之故不過電氣之生原自機輸轉動而來機動旣久則其氣自盛引之以達於線管之内管之容氣又極偪仄而機動不已愈動愈盛其中之氣漸漸猛烈設以有火之物接於線端則物中之火與氣相激遂致轟炸總之製爲水雷等用有硝硫各物以引之而電氣卽是出火之物若以爲燈無硝硫等物以遇之而電氣止具放光之妙故夫電氣者火類而本非火者也製燈之法後於製水雷然其功亦較省於水雷如現在上海之燈以所用之機器擬之不過已成之數處俟新製之略大機器告成可再添製四十燈而公司股分如此飛漲本資充足不難使上海一縣之地皆享此燈之利故已定購一百匹馬力之大機器待其到申則上海全埠家家可以有此燈矣蓋此燈與自來火之作法大相懸殊自來火須從總厰燒煤之處起排鐵管節節布置然後火氣通於管内而隨地皆可裝燈街道之下掘深二二尺刨如槽道剷平其兩旁始可安放鐵管管多而工費非數十萬金不能徧上海洋塲而設之若電燈不必掘地安管止須立桿通線燈於何處置線卽於何處止且不必合洋場之上皆先設桿置線以備居人之用但隨所置燈之處而施之增减移攺其用極活假如此處須點燈幾盞卽接線此處倘不欲用便可移此處之線桿以應他處之需不較自來火爲便易簡當耶况上海洋塲本有傳信之電桿電線浦灘大路所在皆是電燈之線并可附於傳信之桿其功不更省乎竊謂此燈不特上海可行卽别處亦可用之機器之小者水鑊鑪箱輪齒皮條一切器用藏之不過二二林櫃已足展之亦止半間屋所製之燈十處八處點在路隅可當自來火一二十架假如大街閙巿店屋民房鱗次櫛比擇　 
其適中之地置此機器一副則通巿皆同白晝資本所出亦以招股之法集之而合巿月收若干燈資分别門面大小以定差等或亦隨房租之低昂如洋場工部局四季捐之例其有另製燈於店堂㕔屋者視機器之力可製則製另出燈資當亦不甚昻貴果能試辦行法巿中樂用卽擴充資本換購稍大機器多置小機器數具均無不可且尤有一利焉近來巿面通行火油燈櫃檯帳臬必有幾盞店舖門面堆積各物無有隙地而引火之物在所必有火油之害至于成災本報書不勝書若能攺用電氣燈則觸手不𤍠着物不然閙巿之中并火災亦得免大半豈非利益之最著者耶至於衙門之中自内及外深夜辦公需用燈火不知幾十百盞購一小機器裝製小燈各處分用每一星之火勝於油燈蠟燭數十點之光綜計一年之費雖本足抵機器之價而相去亦不甚遠而况不止一年之用耶高坐堂皇者曷不一試用之以爲民間倡也 
[日本消息]  
　　長崎新聞紙云花房公使由高麗帶領員弁囘國自念虎口餘生備嘗艱險幸得逃脱實出與難諸君之力因着隨來之官吏同住照相館合印一小照各存一張俾無忘此日之事也又云花房公使於十七日接得日廷電報着卽赴馬關會同日本兵船仍往高麗查辦是以公使於當晚帶領原來人等下船前往馬關去矣惟隨員中有三名因受傷甚重不能相隨留在長崎醫治云又風聞高麗此次作亂其黨首先暗發檄文於八道主使亂民與日人爲難故當未亂之時日人在街巿行走卽有高民尾呼呌駡任意嘲毁日人不堪其憤大約因此起釁亦未可知但聞高人亦被日人殺死二十餘名云又云日廷聞高麗亂民之變深恐日人之在高國者安危未卜故泒天成日進金剛三兵船由横濵馳往馬關會齊花房公使取道赴主麗查問三兵船聞共載兵八百五十名帶兵者爲外務卿井上及陸軍少將高島已於二十四日行抵馬關癸六月二十二日馬關發電報至長崎云有日本磐城兵船由高麗駛回報稱從前高麗所請日本陸軍教習堀本氏及陸軍學生三名并公使館巡捕三名皆被亂黨所殺黨首大隱君率黨圍逼王宮高王后及國王世子世子妃均被所弑朝臣李蔡應金甫元閔謙鎬閔台鎬允悠烈等十一人亦同罹此難現在大隱君盤踞朝堂執掌政事居然篡奪主位云按大隱君係高王叔父當高王踐祚時尚在冲齡國政悉大隱君攝理也現聞日廷議征高麗之計已决着熊本大坂各鎭台管兵聚齊以備不日調遣聞東京現已發兵一千五百名由横濵載往高麗矣又東京所發電信至崎日不停息往覆約有數十次皆係日廷查偵高麗機宜也 
[東瀛項記]  
　　日本報云日本派駐美國之公使現在瓜期已满日廷另派出外務大臣寺島宗則以代斯按任寺島學問淹通素有勳望爲國人所仰慕此次奉命出使莫不交口稱頌其使節大約下月起程又日京大藏省將歴年損壞不堪合用之紙幣司八十九萬餘張合金一百八十餘萬元已盡數註銷焚燬云又千葉縣轄之海洋内所產珊瑚甚佳往往有漁入抛柄撈獲現聞商務局欲專其利特着人前往查悉出產甚饒故只准招商五名承辦此事云又現有 
 
 

Page 2

 
 
英國巡海兵船一隊約七八艘在俄國一帶停泊不日將啓行來日本高麗中國各海洋週歴一遍然後往星加坡取道回國云横濵友人來信云該處新建之中國領事公廨業已竣工領事於十七日遷入新署華商均親衣冠往賀晚間租界内各華人店鋪亦燃燈志喜又該處創設之華人病院亦於是日開辦屋宇寛大向係西人避暑之處今攺作病院頗堪合用四面均有樹木緑蔭成林中有齊整洋房數間極其高爽内供藥王神像聞數日前駐日黎欽使亦來該院虔誠拈香并騐看工程其洋房内外兩旁葢設病院二十四間每間可容三人院内除司事外延内外名醫五位有一姓江者係隨同黎欽使出洋之醫官因院董禀請欽使泒在其内聞創此善舉皆係該處華商辦理一切章程均屬妥善從此華人在東海可無呻吟之苦矣 
[盜犯抵津]  
　　天津盜犯韓五李三兩名在申經巡捕獲住各情列報該犯於十六傍晚由海晏輪船押解到津一拘於囚車一惟釘鐐銙囚車笨重時方雨後六人舁之猶覺力不能勝釘鐐者鐵鎖琅璫竭蹶於泥淖中意尚閒甚間發大言謂是區區者安足以錮我耶乃不欲遠颺恐重累同行差弁耳否則鳴飛冥冥早已無跡可尋矣聞韓氏以盜世其家其伯仲兄已案發被誅現在韓四韓五一經審實恐又不保首領以殁何戾氣之鍾於一門耶前報謂韓四已經伏法係傳聞失實蓋緣人證未齊故尚稽顯戮也 
[天津多賊]  
　　天津德興義錢鋪被劫盜賊明目張胆索贓於信遠洋行槪列前報嗣東門外某巨室亦有盜數人立屋簷上聲稱借取盤纒幸備有防護之人勢均力敵賊不敢逞一無所得而去近日紫竹林租界内外復竊賊繁興而界外尤甚失竊之事無夜無之居人幾至臥不安蓆且賊皆携有利器兩肘後又各縛有尖刀以便拒捕一夜郭庄有踰墻入室者被事主抱持以爲賊人斯得詎賊一舉手而抱者已血殷襟袖卽被掙脫遠颺幸傷非要害尚稱無碍隨大聲呼喊鄉人聞而齊出窮追賊蹤有見其飛行絶壁至小店而倐隱者翌日會議疑小店爲竊賊淵藪聨禀海關委員請驅小店以清賊源委員因係地方官公事未肯越俎代庖居人現擬聨控邑尊矣 
[杭垣火災]  
　　二十日初更後望江門直街上板兒巷口失火是處店屋鱗接巿面極爲𤍠閙火勢猛疾東穿西撲一時四面拐角延燒殆盡兩頭巷内亦共焚去十餘家其東首直至演教寺前保大典屋爲止西首至某姓米店屋墻爲止計自十一點鐘起燒至兩點半鐘始熄聞起火者係東拐角之豆腐店内而該店堅不承認謂係隔壁之醃臘店遺火所致究不知誰是也幸人口均無傷害惟豆腐店之驢子一頭已變作田單之火牛矣 
[茶舘騐尸]  
　　杭垣炭橋之青雲樓茶館内於六月初七日有服毒斃命一案經錢塘趙邑侯驗後案尚未結不意事隔十日上城鼓樓外十五奎巷口仙麓春茶舘又有服毒斃命一事報官請騐抑何不相謀而適相合耶查仙麓春向號文元樓開張已十餘年屋宇軒敞位置精雅自攺名後重爲改作丹青土木煥然一新樓中添設雅座精益求精店主某甲年三十許謀生有術不辭勞力而勞心而居室相安偏有一妻而一妾可謂極擁抱之歡占閨房之樂矣不意主人心猶未足以家禽常味不若野雉之鮮新因於斜街狹巷之中結識一婦恩情甚篤過於伉儷往來棲止遂借以爲外宅焉無如茶室之生意雖佳於店用家用之外又復加以外宅耗費入不敷出虧折已多該婦方傾心以事知其憂急曾爲經手挪借多金代爲敷衍豈意日久情疎近忽與婦大相反目幾有不及黄泉之誓婦仇恨日深日作催租之索店主理屈詞窮無詞可答爰以一死爲辭原以恫喝之而令其胆怯也不料婦轉逼迫加甚竟有坐以待斃之勢於是弄假成眞竟於十六夜私買煙膏吞服而婦猶疑其僞也故置之不理比及天明烟毒已發其妻妾得知趕緊延醫救治未及服藥而斃爰將該婦交保管押報官請騐遂在十五奎巷内搭盖尸廠趙邑尊於午餐後帶同刑書仵作人等至塲親驗不意檢騐未半而天忽雷電交加大雨如注霎時街衢積水盈寸尸場中執事人等皆如河中撈起一般邑尊亦復满體淋漓不堪言狀僕從人等忙扶邑尊入茶館内暫避卽命將該尸移置茶館内重爲檢騐騐得確係服毒自斃别無他傷當傳屍親面訊其妻妾皆以威逼服毒求恩伸寃爲詞及傳該婦訊問則不知作何對答旁觀者皆聽不子細邑尊問後卽飭差將三婦人一齊帶回署中嚴訊屍着當塲收殮按炭橋騐屍爲六月初七日午後而此則在十七日午後炭橋之死者係吞煙自斃而此亦吞烟自斃且其事同出於茶舘中而犯事地方又同出於錢塘治下眞可謂無獨有耦矣 
[電隱復燃]  
　　本埠電燈於昨晚照常點燃之外至九點鐘忽皆息隱停一刻而再放光明盖緣本埠諸人皆不知電燈如何點法互相猜疑莫名其妙競向立德先生詢問故特爲此狡獪以見電燈點燃不須人力又恐西報雖有告白而華人不能周知又復致信本館嘱爲列報今晚亦仍昨晚之舊九點鐘齊隱稍停復明欲騐電燈之奇妙者盍屇時一往觀之 
[馬戯畢演]  
　　前晚本埠馬戯係歸車利尼戯主主持故戯棚設各國旗號五色相絢煥然一新中西觀者十分擁擠無論官房客位坐無隙地其所演之戯亦復異常出色多係目未經見者内有小白馬二登臺呈技擱一板於杌上兩頭皆空而該馬徐行而上一俯一仰板爲之軒輊俄而兩馬對立板之兩端互爲俯仰觀者莫不拍手呌絶此外新戯甚多不能筆罄按車利尼馬戯在本埠開演已及兩月本埠城廂内外諸人有逐日往觀者有往觀多次者亦有未曾目睹者兹該戯班於今日開演兩次之後卽行停止不再開演從此一别不知何時復來欲擴眼界者盡乘此一日中急往寓目庶勿令人笑其眼福之淺薄也 
[縣署近聞]  
　　新任上海縣范明府接印任事迭經列報兹悉明府於昨晨往各廟拈香定於今日閱城放告明日各書差點卯七月初一日考錄代書初四日進署莫明府已於昨日由申乘舟赴蘇再往金陵謁見各憲其官眷亦於初四日遷赴大東門外公舘云 
[寄犯復斃]  
　　前報列南匯縣解道過堂盜犯八名因供詞未確暫寄上海縣獄該盜犯李阿根李振元先後病斃經本縣禀請隣封相騐在案今該犯中有林阿德者亦緣病於二十六日酉刻斃於獄中請委驗矣足見囹圄之内易於染疾也 
[邑尊驗屍]  
　　航船被刼一則昨午十一點鐘經新任上海縣范邑尊帶仝刑仵書役輕騎减從親臨相騐據二十八保六圖地保徐邦定率船夥陸桂海禀稱往來松滬之内河航船一艘船主名王省齋此次因該船需修故另借船一隻交楊阿小管駕權作航船來往在船夥伴五人於二十六晚開船時有狀似游勇者三人前來趁船行至土山灣地甚荒僻岸上有人喝令停船船中之所謂游勇者卽各出利刃相剌楊阿小與另夥丁正夫見勢不佳跳避岸上行兇人亦登岸追赶刃傷丁正夫後身脊背及右手腕等處楊阿小竟被戳斃求賜伸冤等語范邑尊卽飭將丁　 
正夫騐得所戳之傷尚不致命及檢驗屍身臀後刀傷甚深腎筋被剌致命的係前逃後戳騐畢詢得屍親尚未赶到然旣經騐明不必久擱由地　 
保等預備善堂棺木卽收殮標記發壇受傷人送仁濟醫館醫治當相騐時正值日中四鄉來觀者約有一千餘人塲上頗形擁擠也 
[浜内浮屍　]  
　　昨晨七點鐘光景浦潮方落本埠西門外五里許之肇家浜内一浮屍隨潮而入上身穿藍布短衫下身在於水内不甚清楚至年歲面貌因屍身下覆亦不能辨沿路鄉人不敢撈住祗得任其順流往東而去不知救生局曾否撈獲也 
 
 

Page 3

 
 
[形狀可疑]  
　　昨日午後本埠外虹橋堍街上有五十餘人往下海浦疾行而去狀似荒民而中無婦稚人各挑一担或籮或竹箱不類行李一路並言語飛奔而去居人見之莫不生疑慮有他患也 
[摹印造票]  
　　本埠英領事署訪得合發來呂宋號兼售呂門票其票上之印係屬摹刻殊屬胆大妄爲顺將該票照會陳太守請爲提究太守接到照會卽飭差拘到粤人詹懷恕於昨午前會同英司副領事庭訊據詹禀稱向爲土行生理現在租住棋盤街地方曾將房屋轉租與錢順甫開設合發來呂宋票號其兼賣之呂門票知自寳善街公順里森盛祥拆來陳太守商之司副領事將詹懷恕管押卽飭差捕前往拘拿錢順甫及搜查有無印據再行究辦森盛祥鋪中亦一律檢搜旋由差捕獲到錢順甫並搜得呂門票及帳薄並無印據往查森盛祥門己鎖閉無人想必知風逃遁矣 
[英界公堂瑣案]  
　　和記洋行東投英領事署訴稱馬夫李靜山駕馬車至方園茶舘門口突被天豐洗衣公司張小玉之馬車撞壞修理約需銀百兩由英領事照會陳太守傳問張王二人於昨晨會訊和記洋東及馬夫李靜山將碰車情形繪圖呈驗請着賠修張小玉王金水同供李靜山不善拉韁將車撞於路傍樹木以致損壞雖告洋東故相誣指碰壞之樹尚在可以查核况李曾挽人來說乞我認償銀三十五兩我因並未碰撞不允而和記之小馬夫供稱因他馬驚跳碰及我輪我與李均被掀跌陳太守商之司副領事謂兩詞各執碍難定斷着土邀同李姓央出之人投案於下禮拜一覆訊核斷○婦人吴氏至公堂稱在太平洋行住宅花園爲傭因鄉人陳小雅及其妻陳劉氏以田間黄瓜被竊向我辱駡與之分剖反遭伊毆打致傷因訴捕拘案請究陳夫妻同供因駡賊竊瓜吴氏接口致與爭執只求施恩陳太守騐得吴氏略受皮傷隨判押陳小雅一月陳妻劉氏斥釋 
[蘇州鎭江電報局桃花塢同人催捐啓]  
　　啓者敝同人因周裁五袁敬孫楊殿臣葉梨軒梁資卿潘二江諸君從天津上海赴皖助賑擬請分賑英山富於二十五日解交銀五千兩前後共解出銀二萬兩寔墊九千餘金皆係暫借盛公杏孫預備設立蘇州戒煙公所及江浙善堂之欵應須籌還苟且嚴君佑之現賑濳山以滬揚蘇二萬五千金之欵當災民六萬之衆如何能濟急冝續籌起解擬于六月底七月初不顧墊欵再籌大批起解以應急需務祈仁人助欵速於七月初五以前交到至禱至禱自來水災不同旱災當此嗷嗷待哺刻不容延之際多解一分捐欵卽多救一分性命若再遲一月半月恐死生呼吸挽救己遲江浙多好善士必能熟籌於緩急之間或先墊後募或隨捐隨交共襄義舉快結福緣竊不禁爲災區子遺陌卯九頼以請命[  六月念六日謝家福張世祁等拜啓]  
[抽增股分銀助賑啓]  
　　成忠尊兄大人有道之鑒公私紛然久疎箋敬至念至念敬啓者敝處迭接嚴佑之助教來函詳述安徽濳山太湖等十餘州縣蛟思頻仍淹斃人畜無數室廬禾椓湯然無存懇爲趕籌賑欵詞旨哀痛不忍卒讀南省目歴年籌辦齊豫晉直賑務以來至再至三羅掘殆遍又值各行業連年清澹獲利　鮮不得已蘇揚滬三處各先措墊五千金俾嚴佑翁星速成行以爲先路之導而災區旣廣且重一杯之永何濟卑薪竊思現在滬上股分風氣大開每一新公司起千百人購爭之以得股爲辛同人彚商擬舉慟各公　於派股時每票勸捐一二金在輸捐者爲數細微輕而易舉樍而成鉅頗亦可觀除已成之局票散任外者已難按圖索驥將成未成之局如造紙公可保險公句電線公司貴池　務公句圾　公句及尊處二源公可　訂二百餘萬每股捐銀一二兩卽可得三四萬之欵可救數萬人之命禪臣曹子翁高易李秋翁均極以此舉爲是同人請目隗始已邀心肯因思執事見義男爲仁聲素者今此有例可援之功德望無惜齒牙餘　轉勸護股諸　得劉公一紙書賢於十　從事安省災民　沈溺而登袵席全賴大君子之一動念間矣傳　救災恤隣道也行道有福謹爲執事誦之肅泐公函上塵清聽翹首延俟不盡日一敬請德安祗候壞示不旣[  同人公啓]  
[照錄李維之先生告災書]  
　　浙蘇滬諸善長大人閣下頃接敝友陶壽兄由洲中來信述及洲圩災况慘不盡言當十七八九等日北風大作雨勢交加紛紛破圩居民無可避徙潮來不測皆登高岸之上露宿風餐因此斃命者不知凡幾刻下約有廿里一片汪洋雖據湯鎭出川者因連饅自等　種給散無如盃水車薪不過僅救燃眉之急七月初三日大汛所有未破之圩尚未卜能否保固斯亦在在可虞且已破之圩集水不知何日可退則鄉民之湯析離居不知何日甫可解此倒懸之勢轉瞬秋冬遞屇賑給固不可無而來春之補築圩堤所費尤爲難措現聞口岸對江一帶亦破圩廿餘里淹没居民無數實堪憐憫是眼前之功德伏愿仁人君子推飢溺之懷施相周之德則朱衣萬代等語今特錄奉台電擬請代登甲報以廣其聞則功德無重　請台安并希善照不宣[  李培楨頓首百拜]  
[館穀賑]  
　　桃塢主人抄到常州空空子函云向聞公名私心嚮往恨不得一執鞭爲幸比皖省蛟洪爲患聞公仍出力籌捐足微悲願宏深弟兩　空空聿　舌耨　歲所獲　不足資家計何暇濟人第念隣省至慘不能無動于中爰向東君假　今冬來歲館穀洋三十元敬謹寄全一家　飽且作緩圖瀬谷醫　敬舟救溺自隣亦湛自笑所望樂善君子曲體苦衷踴躍賑捐等語又雅三書屋主人函云皖灾　重叨賑乏力現下卽省新資洋一元迭請代解皖賑明知杯水車薪澹海一粟但願四方仁人共發菩心裘成集腋等語又祝宣壽旫館穀兩兀是眞能飢溺猶已有　爰爲登報俾資觀感云 
[蘇州鎭江電報局桃花塢同人經收院賑六月下旬清單]  
　　敝處因廿一至廿五日捐疑已有三日餘尸故先將蘇字册五日收欵先行登報○蘇字而蘇局經收本省　欵夢圓人五員　　香舘四元窮途灑涙人一元不求知齋二元李衡叔一元十四齡童子一元從善居士五十元垥　軒齋三元守　菴王三元綠野早堂二圓東没　屋十元枕經書屋二元延壽老人二員統香至八二元動　書屋五元容膝居河明修愛連堂周陳門　氏邵門柱　賊梅書屋春風相氣齋補過居潘建　可琴居句曲勉刀氏十一户各一元沈兩華二元逸石氏五員二百二十七號無名氏二十員仁和鄭照十員二百廿九號一千文海陽索位居十員金　記二員輔德來朱發手五十員不留名顧四員許恂記一員常　八六員心成信蔚豈厚已興隆存義公恊同慶蔚盛長蔚泰　日昇昌恊成乾新泰厚復　號十一户各二員二百四十一號無名氏八員慶豐昌一員徐若梁十五員謙吉昇四員　陽八聊奴　　一位八員元相武陵氏十元朱錦奎三百元北　鎭茶捐十元蔬食居十元常熟源記二十元明健二元存心氐十元二百六十號二元有心無力人五元方嘯雲六元太　　　生一元　内　一元　　信二元庾耕讀一元　雪軒一員李聽彝堂一元陸馥卿一元周省二五角馬春出陸靜山一元五角陳亦高五角吴孫氏五角元泰莊同合　吴大茂　　興汪源　　四户各一員馬合茂五角潘公茂二員　通行一員徐順泰五角義源五角衡安莊二角五分汪有興四角濟昌五角曾恆義潘裕順潘雪山李信茂義四户各一員四合阡一員八角五分金　餘二員陳鹿生　世　堂合興　聽　堂因盛元德裕堂　茂泰七户各一員鄭隆茂二元恆裕祥五日四十文沈公順五角隆義興五角同　泰四百五十文方翔泰二元　源盛一元昌順祥五角朱正　金　順万湘帆陳一桂書屋土　泰　森盛莊不留名湯姓暗香　思艱　易萬竹樓　　生堂槎隱居十二户各一元金源興四元衆餘　二員五角動切書屋五角　　　五角挾雪居六員茂諼至八員　花至四員隱　氏十人五員姚劉兩　二員土謙吉堂二十員　　硯堂脩竹山房　榮堂靜記恆心居五户各封　一員　　遠堂四開四員汝　氏冝　　　經書　　化至　記　　至八户各四　一員陳保堬張品二徐水春馬梅卿陸仰淤浣微吟舘敬　堂月錦齋問竹居浣花生實戒莊聲遠堂余宜振堂壽上堂二日五十七號不留名供彝居劉之亭蘭言居十八户各四開一員[  此稿未完]  
[浙省撫抄]  
　　六月二十三日翰林院饒子潼拜曾辭行赴都台州同知鄧禀見叩辭赴在補用府祝慶年禀知潘臬二司安台郡公幹禀辭補用縣肅茂芬禀知丁母憂縣丞陳嗚球禀知臬委上一段分巡　場保甲差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書畫助賑]  
　　席君春漁四川人工詩兼精六法向於催科撫字之餘手書漢隸對聨五千副藏諸篋笥盖冀異日傳爲墨寳也近客滬上知各處均患水災籌賑孔急爰擬減價出售以作賑欵每副用連宣紙徽墨取錢四百文躉售零售俱可又發願寫紈扇摺扇各五千柄悉以助賑草書取錢二百文隸書取錢三百文均由寳善街春蘭軒經手願满不寫又曲阜曾君蘭亭亦以薄宦無力願畵山水人物花卉等照舊日潤單减折取貲助賑亦由寳善街春蘭軒經手百日爲限願满仍照潤單[  悼仙樓主啓]  
[書畫助賑]  
　　夢仙盦主工書尢擅行草霞溪樵子精於楷𨽻前在聚星團香二社中曾以書助賑今因皖省水災同人復慫恿減潤助賑爰爲擬定潤格如左○堂扁一羊齋額減半中堂四尺二角五尺三角六尺五角八尺八角楹聨同上屏條每幅減半琴屏每幅一角琴對扇册同楷𨽻均加倍○又徐母江專書小篆琴對紈摺扇每件一角○蓬華峯樵子專寫墨蘭紈摺扇二百件每件洋五分以上均於卽日起至八月底止由邑廟豫園十二機扇號代收約五日取件所得潤資均交電報局充賑[  醉癡生縷馨仙史蓬山舊侶同啓]  
[催報基地示]  
　　長洲元和吴縣爲再行出示曉諗事案奉憲飭查造城内外民房被燬未建基地按圖分别登丈册報核辦等因遵經示諭並會議章程頒發册式報單照會圖董諭飭經保按段查丈開辦在案兹准總董程紳會同各圖董議復查辦情形以現在清理基地有主無主殊難分晣祇能查量周圍丈尺共有幾處繪圖造册先行禀復再請出示諭催赶緊呈報有主者一槪竪立界石以清界限一面將聨單印契呈驗圖董查照單契幾進幾間天井披廂幾個以及坐落四址按照章程詳錄底册隨卽塡給報單仍由本人一併持赴縣櫃查騐加戳當時發還業經造屋者毋庸騐戳其未經報領聨單者無論已未造屋卽赴圖董處詳細開報四址立界會同勘核繪圖入册聽候通縣丈清限一月内仍取結赴縣呈請查核補照給執至城外均是大片荒基查辦尢難卽使一律統丈竊恐業主因循不報應請俟造屋後分别立粮庶免觀望其業經立糧者仍按户完結並乞酌定限期逾期一律作爲無主充公以儆遲延呈乞會核示諭前來查核所議甚爲周匝除批示外合再示諭爲此示仰各圖董經保及地主人等知悉爾等所業基地如果已經請領聨單印照卽行齎赴該圖董處報明錄册給單赴縣呈騐加戳給執業經造屋者毋庸騐戳如尚未領聨照契已遺失無論已未造屋亦卽繪圖註明四址丈尺圖董處詳細報明聽候勘核復丈入册統俟全境丈竣後限於一月内仍照向章取隣族圖董各結呈縣補照給執倘再逾限不報一律作爲無主之地入官充公此係奉憲特飭定章查辦斷不能稍事通融各該業等毋得因循觀望自貽後悔各宜凛遵毋違切切 
[題干松堂司馬小照]  
　　翩翩才子玉樓仙得共聨吟有夙緣乘興那教拚一醉賞花畫閣月重圓三年風雨共蕉窻竊識才華世不雙憑此一箋傳照處必須釀得酒盈缸芳顔着處耐人思世外香飄第一枝無限深情何所託春風得意有人知九十韶光候已賒遊人徧歴乘香車試看幾輩風流子笑指人間次第花[  抬紅生求是草]  
[拙作敬呈松堂司馬乞爲斧政爲感]  
　　自識荆州面頻牽子美思交因同志合情倍異鄉知愧我貧無學逢君富有詩儀容標璞玉氣味信蘭芝談笑雙罈足華洋兩地宜何時摶萬里並到鳳凰池[  鄉小弟汪心存求正草]  
[題王松堂司馬及其哲嗣小影]  
　　太原有子多才能珊珊仙骨何崚嶒行年弱冠來滬上切磋磨琢多良朋姜有好善如好學扶危　困時踴躍如斯仁厚有足多冬施衣米夏施樂堦前玉樹已成林河東三鳳非凡禽聞君三一爲君壽他年繼起多纓簪小弟陸鍾鵬未定草 
[懷王松堂司馬]  
　　相逢曾記醉華筵彈指光陰已八年老我湖山成懶癖輸君文字結良緣圖書四壁推清秘觴詠三餘羡輞川最是錦心兼繡口詩筒贈答富瑶篇几淨牕明愛臥游勝他飲谷與棲邱敲棋志不分鴻鵠看劍光應射斗牛盛世只求能盡樂奇才何必定封侯海天笑憐同調花裏重尋百尺樓[  弟張兆熊待定草]  
 
 
 

Page 10

 
 
   
 
 

Page 11

 
 
[光緒八年六月十九日京報全錄]  
　　宮門抄○諭旨兩道錄前○侍郎夏奏爲援案請建專祠摺○尚書麟奏爲請旨摺○學政崑奏爲恭報科試完竣摺○黔撫林奏特叅知縣革職審辦片○大臣額奏期满知府請再留任摺浙撫陳奏請暫緩知府引見片○兼署湖督彭奏長江提臣巡閱到省起程日期片○六月十九日吏部翰林院正紅旗值日無引見○怡王文秀各假满請安○江寍協領存良謝恩○瑞公續假十五日○召見軍機存良○○刑部右侍郎臣夏家鎬等跪奏爲盡臣遺愛在民歴久不忘謹援案籲恩于建專祠恭摺奏祈聖鑒事竊維褒德顯功國家酬庸之典馨香報祀黎民感戴之忱惟措施允洽乎羣情斯愛慕不忘於久遠臣等伏見原任江蘇撫臣林則徐由詞臣荷宣宗成皇帝特達之知簡任封圻撫蘇最久其忠謀惠政溥被全吴原不獨江寍一郡感其遺澤　自道光十一年督辦賑務監臨文闈兼值督臣陶澍來京述職賞假旋湘先後護理督篆駐蒞省垣爲時甚久遺愛尤多謹據實臚陳仰祈聖鑒溯查道光十一年南省大水該撫臣適任江寍布政使凡倡捐煮賑資送留養施衣勸糶養佃賞牛等事皆由江寍先行試辦及升任巡撫方推廣於蘇松各屬十三年又值大水該撫臣以上元江寍句容江浦六合等縣濵江切近被祲尤深先爲奏乞聖恩發帑賑濟復選任賢員知府趙炳言知縣龔善思徐麟趾等悉心拯救民困始獲稍蘇其監臨文闈經道光壬辰甲午乙未三科博　羣策細心綜理事必躬親數十年積弊搜剔一空凡所施行至今爲法其緝拿匪徒往往私行訪的後以一密函交員弁指蹤破獲摘發如神萬衆欣感悅而兼畏當其謳思歡洽不獨感激該撫咸頌宣宗成皇帝聖明知遇簡畀賢能錫福黎庶伏思國家寵待藎臣　優極渥凡功德在民者身後准於服官地方聽民捐建專祠春秋報祀不獨追醻旣往亦以鼓勵方來該撫臣亦曾經巡撫陜西輿情愛戴後撫臣張祥河據情入告請於西安同州鳳翔等處建立專祠仰荷文宗顯皇帝恩准在案江蘇事同一律江寍被德尤深迄今四十餘年民懷其澤歴久不忘臣等俱籍隷江寍誼均桑梓輿𢗑所企不敢壅於上聞該撫臣亦無子孫現任三品以上顯宦可否准於江寍地方建立專祠之處出自聖主天恩臣等無任悚息待命之至伏祈皇太后皇上聖鑒謹奏奉旨已錄○○奴才宗室麟書等謹奏爲請旨事據山東曹縣孀婦張榮氏以本莊棍徒張汝堂等挾嫌將伊夫張景峯札傷殞命等詞遣抱謝興呈訴前來奴才等督飭司員詳加訊問據謝興供我係山東曹州府曹縣人年三十一歲雇給縣屬張家莊居住張榮氏家慵王我主母因惡棍張汝堂等將我主人張景峯札傷登時殞命各情寫就呈詞一紙遣我來京赴案抱告的至呈内細情我不知悉只求杳閱原呈究辦就是恩典等語查張榮氏原呈内稱控因本莊棍徒張汝堂向伊夫張景峯借糧未遂率衆持刀堵門詈辱伊夫出向理論卽被衆毆張汝堂隨乘隙用刀將張景峰札傷立時殞命隣人張貴祥等聞知立將張汝堂張鳳圖捆獲送官伊令夫弟張景嵩報縣騐明傳集訊究詎被張汝堂賄串房書張孚等攺詞朦蔽脫身歸家以致張汝堂父子復至伊家尋衅伊歴控本府司院均批回本縣抱告胡顯郎竟被差役孫殿甲詐索私押至今莫釋伊情急遣抱來京呈訴等惰如果屬實亟應究辦以戒兇頑而懲蠧役謹抄錄原呈恭呈御覽伏候訓示遵行再遵照奏定章程取具抱告謝興結稱控經巡撫並未親提合併聲明爲此謹奏請旨奉旨已錄○○福建學政奴才宗室崑岡跪奏爲恭報通省科試一律完竣仰祈聖鑒事竊奴才於去冬謹將考畢通省文武歲試情形恭摺奏明在案奉旨知道了欽此嗣於去歲十一月初八日出省科試首考興化府次及永春州泉州府漳州府龍岩州汀州府邵武府建寍府延平府九郡試竣於本年三月初四日旋省卽行接辦福州府科試現已一律考齊生童均各守法閩省向來積弊經奴才歲考厘剔尚知歛跡此次按臨各郡仍復嚴飭提調官以責成廪保爲防弊要著點名時遇年貌不符者遵例扣除究辦認挨各保分别褫衿槍替之習不敢復萌兹逢壬午正科鄉試生員等志切觀光尚無作奸犯科之事奴才校閱文藝一以清眞雅正爲宗其對策空疏華而不實者在所必黜童生應試人數較歲試爲倍多不乏清通可造之士亦皆錄取如額發落之日奴才諄諄誡飭諸生敦品讀建勿于外事並飭各學教官認眞訓迪整頓月課以期仰副聖主培養人才之至意其錄遺各項事宜統俟各府彚送前來再行定期開考自應遵照舊章辦理至十一郡科試卷册向例於鄉試揭曉後由驛解部所有奴才科試通省一律完竣緣由理合恭摺具奏再奴才所歴郡邑無不雨啺時若稻禾暢茂可卜豐收民情亦甚安謐堪以仰慰宸厪合併附陳伏乞皇太后皇上聖鑒謹奏軍機大臣奉旨知首了欽此○○林肇元片再貴州玥谿縣知縣賈芳因衙署被竊當卽會營泒撥兵役前往追捕將拒捕賊匪格殺二人自應照例勿論惟有已獲之吴满一犯據該縣禀報訊係起意勾引賊黨同行偷竊得贓理應按律擬辦乃該縣操切從事率將吴满非法致斃實屬任意妄爲有違定制據該管府道禀揭由藩臬兩司會詳請奏前來相應請旨將青谿縣知縣賈芳卽行革職以便審辦除飭司將該縣撤省提問外謹會同雲貴總督臣劉長佑合詞附片具陳伏乞聖鑒訓示再青谿縣係部選簡缺黔省現有勞績應補人員應請扣留外補合併聲明謹奏軍機大臣奉旨着照所請該部知道欽此○○奴才額勒和布跪奏爲知府留任期满懇請再行留任一年以　熟手恭摺具奏仰祈聖鑒事竊照𤍠河承德府一缺向例三年俸满撤回揀選内地旗員對調如無可調請旨簡放將撤回之員送部引 
見候旨簡用歴經遵辦在案兹據𤍠河道貴成詳報承德府知府裕長於光緒七年六月十六日初任俸满之日起連閏扣至光緒八年五月十六日留任一年期满詳請核辦前來查該府裕長現年四十三歲係正白旗满洲存山佐領下人由禮部筆帖式充補軍機章京同治四年補授堂主事補授儀制司員外郎七年考送御史引見奉旨記名以御史用是年直隸捻逆蕩平奉旨賞加道銜八年掌儀制司印鑰九年京察一等引見記名以道府用是年三月題升郎中九月十五日奉旨天津府遺缺知府著裕長補授欽此十年四月十二日奉旨補授大名府知府辦理海運案内出力奉旨賞加鹽運使銜因捐輸甘餉奬叙花翎十三年大計保薦卓異光緒二年黄河防汛案内保奏以道員在任儘先升用四年黄河防汛出力保奏俟升道員後賞加二品頂戴旋經奏調承德府知府因奉部催調取卓異並大名府任内俸满引見於四年二月領咨赴部經欽派大臣驗放覆奏奉旨着赴新任准其卓異加一級註册候升欽此前因邊俸期满經前都統崇綺以該員精明幹練爲守兼優奏請留任一年奉旨着照所請吏部知道欽此欽遵在案計自留任之日起扣至八年五月十六日又復一年期满奴才伏查𤍠河承德府知府一缺統轄一㕔一州五縣地方遼闊政務殷煩該員裕長才識練達勤政愛民自莅任以來於地方之利弊民生之休戚以及聽斷緝捕各事宜均能實力講求著有成効民情極爲愛戴洵爲知府中不可多得之員兹届留任一年期满例應查明内地有無堪調之員分别辦理惟值圍塲新章甫定未盡事宜亟須次第舉辦該員熟悉情形頗資臂助而各屬交代現又續有十七起之多亦須赶緊清結以重庫欵前經奴才奏請設局調算並委該員會同認眞督算起數旣多勾稽匪易一時均未便遽易生手致滋貽悮再四思維惟有仰懇天恩俯念邊缺緊要人地相宜准將承德府知府裕長再行留任一年以資熟手實於地方大有裨益如蒙俞允俟留任期满再行照例辦理理合恭摺具奏伏乞皇太后 
皇上聖鑒訓示謹奏軍機大臣奉旨着照所請吏部知道欽此○○陳士杰片再寗波府知府宗源瀚兩次保洊卓異七年俸满准部調取引 
見自應遵照辦理惟查寗波爲浙江緊要海口前年籌辦海防升任撫臣譚鍾麟飭委該府隨同寗紹台道瑞璋在寗郡設立海防局支應軍需並造辦火藥軍器後因防軍漸减節省經費卽行撤局歸併該府會辦之寗郡厘捐局接管現在各事均須清厘未便遽易生手據布政使德馨轉據寗紹台道瑞璋查明該府經手事件約計半年内未能竣事詳請照例奏明展限等情前來臣覆查無異合無仰懇天恩俯准將寗波府知府宗源瀚一員暫緩赴部一俟各事就緒卽行照例辦理謹附片具陳代乞聖鑒訓示謹奏軍機大臣奉旨着照所請吏部知道欽此○○彭祖賢片再長江水師定章提督以半年駐下江半年駐上江周歴巡閱察看弁兵勤惰兹長江提臣李成謀於本年四月初七日由皖到卾察看水師營伍卽於初十日帅卾起程上駛前赴岳州駐札所有到卾會商及起程日期謹會同長江水師提督臣李成謀謹附片具奏伏乞聖鑒謹奏軍機大臣奉旨知道了欽了欽此 
 
 

Page 12

 
 
   
 
