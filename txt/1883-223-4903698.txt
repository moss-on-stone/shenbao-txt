# 1883 - 223 - 4903698

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[小題文蔽初集出售告白] [  點石齋主人啓]  
　　本齋石印書籍海宇知名具在珍賞家洞鑒有某客者浙西人肆志丹鉛騰聲簧序時文中妙手也家有窗社課院試草小題文稿數萬首待梓已久去歲來滬以小題攻家無精刻商印於本齋本齋允之歸而復加選擇其完善題經見文字悉從割愛剛法今春事竣得文萬六千首搭截居大半次及偏全枯窘無格不收幾於無題不備得分四集每集四千頁属本齋先將初集縮印工竣再行續印二三四集至其選閱精嚴宏富實爲徒來未有盖與外間近出縮本貌爲小題　則大半連章全簡題文攙雜其中者有上下牀之別本齋鑒其安功嘉其苦志凡一切抄寫刷印益加精細較諸多寶船一書殆有過之無不及焉今擬將初集告成後出後發售操觚家固宜家置一編以備觀摩也有擬全數盡行售去者更可亷其價値以廣銷路合意者或至本齋轉邀某客　諸亦無不可 
[書朱邑尊軼事後]  
　　朱邑尊之宰上海也越今十年餘矣其時本館報章未經創始故三事之顚末無從𥡳考而老於上海者猶能一一詳言之邑尊自去滬後居省中者有年繼因年老倦游告歸鄕里其任別縣之循聲惠蹟亦無繼上海而起者而上海歴任邑尊自後所遇中外交涉事件惟葉君顧之之時有法國人欲在四明會館地界建築馬路因而啓衅寍人糾衆而起與法人尋仇互有傷亡當時勢成洶洶彈壓纂難竭數日之經營而事始大定然禍生倉猝變異尋常臨時操縱之宜與事後均平之道卽上海道憲猶未能獨擅其權案經中國通商大臣咨請總署商諸法國公使報於外務大臣再三辨論而後决此固非邑尊之責任所能持平以處之者也厥後幾十年來中外之情愈爲浹洽各國商民相安無事未有如朱邑尊所辦三事之難者是以葉君以來若莫君在任最久不過本缺之繁著其腎勞之績而已其他則更未聞焉就朱君三事論之其最難者莫如木匠命案死由鎗擊事起口角其致死也實出有心律嚴造意法貴誅心故命案有過失殺誤殺之分而因口角而遽爾開鎗其非過失誤殺可比假在華人與華人則殺人抵命夫復何言而此案凶手又爲西人西國之律殺人亦議抵償惟無大辟之刑至繯首而已極惟按照和約事由華官與西官會訊而定罪之後將凶犯行刑則各由該管官辦理倘西官欲庇船廠洋人藉口行刑而背地釋放或以爲須解歸本國辦理則凶手之死不死非華官之所能監視一或不愼必受其紿乃朱君之丰裁峻厲能使西官卽將該洋人處絞且請朱君騐視氣絕而後已可見西人處事並非故背情理但使華官據理力爭無事不可得其平其爲西人所恫喝紿弄者皆華官氣餒不能認眞授之以間耳至於酒店洋人放鎗誤中出店則非有意致死與木匠命案不同若包探徐某一案則更爲華人與華人而捕房出面庇護其情節逈然懸異然朱君處之一如前案之認眞蓋明知與外邦人交接雖些微處亦必以詞嚴義正當之苟稍示孱弱則此後地方之權漸至陵替而交涉之事不能持平也昔董宣爲洛陽令因主家蒼頭殺人匿不能得伺其驂乘叱下車格殺之帝因主訴召宣謝主宣手據地不肯俯呼之爲彊項令故縣令之不避權貴不畏強禦者皆有彊項之稱若朱邑尊之於三案且非尋常權貫彊禦之可比其爲强項何如哉今之縣令以一己之考成而逢上司之好惡者皆不能爲董宣其於上司始此則其於中外交涉又安能爲朱君十年之中人事變遷殊不可知然亦勿謂後之人遽不如前也近日本埠因曹錫榮一案街談港議頗覺紛紜始則巡捕入城之勢𦦨繼而領事公堂之喧呶或者謂道憲儘可以和約事理相爭不必遽允其會審或又謂縣尊在公堂時聽夏領事之所爲而不發一言及並坐會審於曹錫榮供詞又未嘗辨駁一語似覺失之太懦設令朱邑尊於此其嚴氣極性當不减罰辦三案之時以曹錫榮一案較之曩年三事不過如徐某與石匠之情節耳犯案者旣非西人本不待西人之庇護朱君索人於捕房何等有專有色今邑尊並坐於公堂何等無聲無臭殊令人槪想朱君不置然　觀於前日會審之時邑尊侃侃而道謂今日會審後能令本縣帶曹回署則可若不能帶曹今日亦可勿審領事等乃與辨論再三卒至勿審而數斯時觀者乃羣知邑尊之胸有成見其曩日之情形非怯也非餒也乃因道憲先於邑尊未回署之時允西官以會審深以　道憲之汗爲慮故不得不如此也然則邑尊之處此案也其果別有權銜使西官終將曹錫榮解還縣署仍如華人與華人訟之常例歟若是則足以媲美前賢於邑尊又何所苛求也 
 
 

Page 2

 
 
[海防近信]  
　　○香港西字報言法國之新兵已有一千四百抵越並兵官一百員尚有三艘續至此時尚未駛到現到之兵則皆陸續分進海防商定等處約三四日可以盡到河內議設法進攻黑旂兵其法兵所食之牛羊等物則皆需他處購辦本地雖有是物而越民畏官法不敢傳與法兵也又云西人前往東京貿易開店者近來頗不乏人海防現開新馬路二條每日計用男女二三百人拚力趕造云 
[高麗信息]  
　　○高麗傳來信息言高廷近發公使前赴美國坐美國瑪瑙葢司兵船先至日本然後再換船赴美其隨員中有華官一員卽前此中國之美國欽差陳荔秋副憲之叅贊官吳君現已於二十日行抵日境矣又云高麗簡務現已開辦計本月上半月所收進出口之稅銀約有二千兩光景云 
[隨棗匪信]  
　　○漢皋近日傳言棗陽縣有匪黨數百人藏匿於鄕村古廟中聚散靡常經該處鄕人入域報縣會同隣近之都閘府帶兵往捕未獲人人或已聞風遠遁耶又聞隨州亦有閉城搜匪之信然皆得諸傳聞並無確信也 
[漢江水汛]  
　　○漢皋來信云自上月二十四日起屢降大雨數日之間江水驟漲至四十尺有奇六月初一以後雷雨時作又因川水下注江水復漲至四十四尺半近日水勢稍止然沿江一帶低田已成澤國矣刻下寒暑表仍在八十四五度云 
[鄂省官報]  
　　○湖南沅州府豫章於上月十三日辭行回湘十五日藩憲牌示黃梅縣丞缺以試用府經歴陶敦良署理德安府賡音布十八日回任候補從九覺羅瑛樸奉漢陽府委查內河外江各碼頭船隻新選安襄鄖荊道盛印植型十九日到省禀見同日牌示隨州缺委特用直𨽻州嚴鷟昌署理新選潛江縣典史榮津源到省禀見江夏縣陸邑尊二十四日赴兩院謝准補沔陽州二十五日牌示按察司司獄缺飭准補之管質赴任二十六日牌示石首縣典史缺以儘先前補用典史姜啓宇署理 
[禁售軍械示]  
　　○欽加三品銜卽選道調署湖北武昌府事本任施南府正堂王爲出示嚴禁事照得本府現奉督撫憲面諭前月杪省城破獲奸匪搜出刀械等件若非該匪等私向該舖戶零星購置從何而來事屬已往姑免深究惟値此奸匪未靖亟應嚴行查禁等因查違禁軍器私造私藏均十例禁除飭縣查傳該舖戶赴府具結外合亟出示嚴禁爲此示仰省城內外鐵舖荒貨舖廣貨舖腰刀寶劍舖戶一體知悉爾等鐵舖只准鎗舖農器廚刀及民間常用釘　什物不准製造刀鎗器械如有營中需用雇製爾等應携帶家俱赴該營中打造不准在於私家製辦廣貨舖不准帶售洋火藥洋鎗及一切違碍之物所有專售腰刀寶劍舖戶刻日將店收歇另謀生理不准私開私賣其已鑄就之件盡數赴軍火局呈繳聽候酌給價値不准隱瞞倘敢違示不遵私有鑄　售賣一經查出定照私造私藏例拿案從重究辦决不姑寬合宜凛遵毋遠特示 
[死有定所]  
　　○杭垣自六月初七日至十三日酷暑異常而此數日中溺斃之事疉見層出其最足異者則莫如弟昆同漲之事爰記之以見死生之有定所也某姓兄弟甲乙兩人本台籍而均以賣炊餅爲業現居上城之太廟巷口門設餅爐兼賣饆饠餺飥等食物摘粉搓酥各逞餅師之技門常如市頗足自給本月初十日下城東園內之機神廟中有戯爲著名之大雅班所演兄弟興復不淺思往一觀時適有其族弟某丙亦來助興人遂聨袂而往自太廟巷至東園路有七八里之遙是日炎𤍠逼人兼以看戯之人眞有噓氣成雲揮汗作雨之勢三人𤍠極難耐遂從人叢中捧出尋一樹林以爲暍人之蔭乃信步行至潮鳴寺前見有一蕩碧水盈盈臨流可羡甲顧而樂之遂解衣入水且回手招乙內兩人於是乙亦隨史而下乃泳游未久乙忽見甲一蹶不起乙急以手强曳而乙之兩足亦若有人抱住者丙見甲乙皆不能起急下水相救不意足方入水而冷已撤肌且似有人來相拖曳者不禁狂呼救命時岸上觀者羣衆齊聲納喊且有力强胆壯者十餘人將丙奪出深淵負登彼岸而回視甲乙兩人則已占滅頂之凶而無從援手矣逾時兩屍浮出口鼻耳目泥皆滿塞而弟兄尚挽手不釋云 
[出示防疫]  
　　○汕頭疫症流行本埠前有汕頭船來不令進口飭醫生先往騐視等情已列前報兹悉本埠各領事官已與道憲商定出示曉諭示中　略言汕頭來船當照向章停泊口外俟醫生察看有無病人以定進口日期之遲速均須照章辦理也 
[整頓巡捕]  
　　○本埠英工部局整頓巡捕一佈其管理巡捕事務之董事三人一係義記洋行之何君理代一係泰和洋行之加君勒潑一係中和洋行之衛君思篤刻已查明整頓各法撰成一書先與衆人過曰然後定期招集輸捐諸君公同酌議該三人查得目前巡捕頗有不便之處須雙便舊制另立新章計現在西人一總巡三分巡二副巡并三道頭十一人巡捕十六人共計三十三人每年需開支銀二萬七千六百六十兩華人則包探九名三道頭十九名巡捕一百八十二人文案二人共計二百十二人每年需開支銀二萬零五百七十三兩九錢六分兩共計中西人二百四十五人每年需銀四萬八千二百三十三兩九錢六分此外又有須送巡捕之銀約有一萬餘兩現在巡捕並有帶管收捐一切諸事者捕房應爲之事皆須分巡照管頗覺有所不便之處故須改之且華人多而西人少尤属不宜以一人并日而作照料益爲難周現在各處探查擬定新章擬將收捐之事　延一人管理庶不與捕務有妨捕房亦嫌太少現存之三局尚有不敷當再添設二局庶幾照顧得到也至平總巡在滬已二十年例當更調其瓜期在明年西歴六月底而舊例將滿期之先可以告遊九月本可卽日起行今局董因新捕到來恐不能熟悉尚須平君爲之提調俟新捕旣經熟諳諸事然後方准告遊總巡允之其現擬新章則擬用西人七十四名連總巡等均在其內約需用洋五萬一千五百元又用印度巡捕六十五人需用洋一萬二千二百四十九元再華人一百十人需洋一萬三千一百元中西包探七人需用洋六千三百六十元用此新法大約每年須多用銀一萬五千兩目下巡捕於持械試鎗諸事多不習學今西捕友印捕將來皆可習成勁旅而華捕則僅予以刀矛等項而已至監犯之所亦屬不敷諸多不便擬與英公舘監牢歸併倘不能併則當另造房屋以資擴充巡捕亦不敷捕頭分派擬向英國招三道頭十人巡捕二十人來時卽可應用其副巡之職已有四人寫信前來情願充當按所擬章程頗多妥善現在巡捕不便之處甚多固當力加整頓也 
[正論侃侃]  
　　○昨日法公堂經捕房解到錢如生一名據巡捕頭禀稱前日有兩法國人一係前充西捕名阿三一現爲西捕而落差者途經西馬路覺有人擲磚四面探望不見蹤跡行未數武又有磚擲來瞥見係錢所爲上前拘住而錢手中尚有一小磚是以拘押請究翁太守質之錢如生供在雙鳳樓茶館爲華髪匠前日有人招往蘇州航船挑痧回至鹿鶴春茶館門首與素識之友相値卽在門口閒談不知何事爲捕所執併被用　條毆打受傷請騐太守詰其磚從何來答稱係船邊拾得將作磨針用者太守謂于繙譯曰錢之持磚肇衅自應究辦惟該捕不應動輙毆打凌辱華人若該捕當時身穿號衣有巡街之職其情尚有可原兹稱該捕係落差者並無打人之權須請貴繙譯提究于繙譯以先有錢之擲磚而後有捕之毆打該捕宜若無罪太守又曰譬如有人持刀欲將他人殺害後反爲他人所殺未知要抵命否于繙譯答以此案不能提究翁太守自現在洋人毆打華人訴諸案下貴繙譯可置諸不管未知將來有華人毆打洋人貴繙譯能不管乎總之設立公堂華洋二官斷案總須公道方昭平允如今日此案未免偏袒于繙譯謂本繙譯總照和約而行此案如欲提究著錢如生補禀請正領事核辦可也太守隨令錢如生補同呈堂再行商辦 
 
 

Page 3

 
 
[案犯移縣]  
　　○前報烟妓轇轕一案有營勇五人在內經翁太守函詢該營官未接回文昨日捕頭將一干人復解公堂烟妓曹陳氏之夫瑛世恩階母投案翁太守略詰數語令將原被十二人一併移縣辦理 
[揑寫筆據]  
　　○有顧某者欲納妾四月間經湯春林王月垣說合老閘徐沈氏之女言定身價洋二百元顧於本月十六日邀同湯等在法界福馨樓茶館先交洋一百元其餘之洋約期人洋兩交當時顧恐付去之洋無憑啁伊等書立筆據次日湯王携允吉帖併婚書一帋向載共計英洋四百元收過二百元于某日交楚顧詰以洋數不符湯王答稱總以言明之數爲准並無錯悞也詎交洋後徐沈氏卽携女遷往他處顧聞之大駭卽問湯王二人則稱說定四百元雖筆據載明付過二百元實則汝祗付百元其百元係我二人墊出者總之再須洋三百元云云顧因事旣中變隨將前情訴於法公堂昨日經翁太守提訊原告禀詞大畧同前質之湯春林供嘉定人在滬教讀子湯乾吉已入庠序王月垣供在滬北鐵馬路設舘顧姓之事確有之但初時言明洋二百元後因女家索取首飾六件故又加洋一百元筆據所載之四百元實爲寫據者多寫一百元太守問洋交何人答稱交徐沈氏太守謂徐沈氏旣以女許顧爲妾且已立婚書何得遷往他處答稱遷至瀏河姊氏家暫住卽據顧某禀稱事尚未成卽已變卦故不願娶妾請追身價可耳太守着湯王速將顧所付之洋百元交案湯王稱洋已交徐沈氏當去追還請寬以時日太守着限三日交案如有妥保方可保出 
[粵妓吞煙]  
　　○前夜十二點鐘時虹口廣東街有粵妓沈阿秀年二十七矣不知何故私服洋烟昨早七點半鐘鐘妓館始將阿秀舁至同仁醫院醫生騐得毒勢已深不及施救遂令舁回妓舘立時斃命云 
[搶火案彚錄]  
　　○平捕頭至英公堂稱寶善街失火時搶火者不少今由各捕送案三十一號華捕解鄭阿福持衣十九件二百零七號捕解林德桂持衣三件吳紀生持單被二條鄭春生持京靯三雙張裕生稱被載阿二周阿四攫去襪三十餘雙由包探康阿順拘獲人贓送案李阿福控失箱一只被阿生攫去由捕阻獲人贓送案洪生桂控失零物舊衣由捕獲住王阿六鄭雲川起到原贓梁阿要控因隣坊失火搬運衣物途　蔣梅　意圖攫取適逢巡捕拘案搶火人皆供各物係在路拾得者惟蔣梅亭供稍異陳太守乃察贓之多寡科罪之輕重判鄭阿福責八十板林德桂責四十板吳紀生押七天鄭春生枷一月鄭阿二周阿四各責六十板鄭阿生管押一月王阿六鄭雲川各責五十板蔣梅亭枷號一月失主之到案者着分別認領未有失主之贓着存捕房俟失主認領 
[英界公堂瑣案]  
　　○金寶稱充巡捕前夜落差時由妻招我歸家途遇唐阿芳向我妻調笑是以與論忽後面有二人扭我髪辮我妻大呼有一百四十二號　捕見我夫婦二人被毆且被扯碎衣扇遂拘三人至捕房一百四十三號華捕供亦相同伶人談雅芳禀稱現住清河里前夜十點餘鐘在門前納凉因聞人言華捕金寶與婦同坐東洋車被銅匠學徒唐阿芳嘲笑以致金寶怒毆傍人皆以華捕爲非詎金寶因此錯怪欲與我尋釁又有一百四十三號華捕不問情由欲拖我去經泰昌號學生陸瑞亭解勸捕乃連陸及唐與我一併帶至捕房巡捕頭見我脅背均受棒傷遂子開釋唐陸管押後經人保出然起釁者金寶逞凶者一百四十三號華捕也金寶又稱並未與伊尋釁且唐之父亦自知其子不應在路擾事曾向我　願賠扯碎之衣扇且免解案唐之父某上堂供與同一百四十三號華捕供未毆打伊等唐陸均俯首無詞平總巡禀談到捕房曾言被扭落頭髪甚多然　其　髪未經拉落可見談言不實談又稱現請傷科醫治　方呈電陳太守商之平總巡飭侯禮拜二覆訊○包探徐少亭稱前日有寍人沈茂康同杭州人孫保生至虹口地方之益豐銀匠店購買銀鐲店夥吳慶林將首飾匣開令揀取沈卽攫取銀鐲十二雙轉遞與孫出外飛奔由吳追赶經捕帮同將沈孫及贓一併獲住帶回捕房當捕頭問得沈孫暫住仁和客棧派我到該棧檢查搜得鐵條五段每叚用紙包好似將假交銀洋者又有假金鐲一對押票數紙吊閱知係銀表自鳴鐘銀鐲廣式嵌寶鐲等件當有周正來蔡明章應有載等前來認贓又有高金美報失銀鐲銀練等件共重四兩零贓尚無着應有載尚少鐘表又問沈據言高姓之贓賣與賈聚興銀匠店主賈祥元計得價洋六元錢八百文鐘表賣與瑞生祥洋貨鋪夥認阿寶得價洋三元八角又往向賈處起出之贓祗重九錢零餘已鎔化鄭處之鐘表吊齊一併送案失主亦均投案吳慶林供訴前因周正來供失廣式鐲二對贓已起案蔡明章供失表三只現起二只應有載供失鐘表贓已起到高金美供失去銀飾雖已起案而缺物尚多陳阿寶供收買沈之鐘表實不知係竊贓包探來問當卽交出賈祥元供收買沈之首飾共重四兩餘每兩給價錢一千六百文及昨日吊贓大半已經鎔化剩者已經交出沈供慈溪縣人向在正太信局爲夥現因失業庽居仁和棧同棧有湖南人李鳳標竊得許多銀飾鐘表令　變賣是實孫供杭州人向爲南貨店生理因失業庽居方來棧於本月初遇前曾相識之沈茂康囑我同住仁和棧前日又令我同至虹口致與沈同犯此案實緣落魄所致陳太守以沈茂康疉犯五案判責二百板管押六月孫責百板枷號一月收贓之賈祥元未將原贓儘數交出着罰洋三元貼補高金美起案之贓交高領去鄭阿寶贓旣交齊從寬開釋其餘之贓令失主分別認領鐵條等物存毁○李松堂禀稱開裕豐襪舖因東鄰前夜失愼故將襪顧車運出及火息後仍行搬歸而間壁錦和襪舖之載物重塞我門口我令讓開以致爭執竟將我載之襪五百雙冒認爲伊家之襪硬行搬去向論又被毆傷爲此訴捕十錦福禀稱開設錦和襪舖因隣坊失愼搬運襪貨哥在同業之天泰昌當有裕豐舖之貨搬寄在馬義昌及火息彼此均將襪搬歸時車均停在門口詎我車之襪被裕豐冒認當與理論李松堂又來邀我至渭園茶館紏同流氓以我冒認伊襪中捕拘案又有張樹棠禀稱在洪園茶館司帳昨向錦和舖買被斯時突有裕豐舖主等糾衆將我誤毆失物受傷請爲究辦陳太守謖爾等各執一詞惟陳竹坪曾向本分府言與裕豐料理爾等不必擾訟 
[甫里許壬瓠姻長楊醒逋世叔先後函詢近况詩以答之三疊波雲詞客韵錄呈諸親友政和]  
　　○年來槖筆慣遨游事業猶如蜃市樓催我夕陽　　眼撩人客夢鴈當頭琴書小閣挑孤悶風雨空山鎖古憂且喜耐勞兼任怨縱移情不逐時流　雙魚錦樣函相間十幅蠻箋句激揚有志尚期恢舊閥無求爲底遽離鄕已生華髪搔將短未死雄心撫更長遠道多君頻慰藉覆承樾廕快清凉 
　　平江藜牀舊主初稿 
[浙省撫轅抄]  
　　○六月十八日同知項軾禀知　委　清瑞安各縣催地丁差叩辭　補十五日前署柯橋廵檢梅振宗交卸回省　十九日總兵劉高發禀銷湘軍巡鹽水師差　正任台州府成自廣回省禀見　郭懷珠叩辭回松江督收鹽局　通判柳均煦銷復催衢属地丁差　運判陶雲龍銷善平海查將缸差　○二十日補玉環同知胡禀知請飭赴任禀見叩謝　典史陳溶禀知藩司委催蕭山縣欠解沙地公租差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[天佑善人]  
　　○實事求是人來稿云貴報載滬北失火一則有云復新園隔壁之益爲堂大烟間同遭一炬蓋苐見其墻門一串被焚也兹查得該處左右皆遵梵如惟益壽堂一家獨存所焚去者祗復園盆湯等公同出入之牆門而已該堂門窗安然無恙店中物　不失絲毫聞該店主雖開烟館凡見艱於食煙者力勸其戒當將戒烟丸送之並聞該店主爲人正直深感天思欲將煙間盤去以圖正業存心如此宜其邀天佑也 
[古吳汪嶺梅閣讀諱廷柟題章茂材覺夫殉節詩]  
　　○鐵騎突出刀鎗鳴　用句　妖氛已塞姑蘇城城頭將弁盡逃散搞節乃有章先生先生𨽻吳爲士一游庠食餼蜚英聲相如家貧四壁立賣文爲活憑舌耕平居廉隅慣砥礪性與介石同堅貞惟時粵匪勢孔迫蘇垣震動風鶴驚先生家有食井在自誓死所心與盟梭巡晝夜守巷栅大廈一木難支撑無何城陷若瓦解悲憤塡臆何能平身率一妻兩子女躍入井內全家并那知人多并太隘仲子欲死死未成爲賊掖起脅降順大駡不絕聲錚錚斷脰削耳卒慘死象下隨侍先生行乃知致命與遂志臨危夙誓無變更吁嗟乎當年守土是誰責慷慨帋上工談兵一聞賊至善趨避又復冒濫成功名先生區區一文十頭銜曾未邀　縷捐軀報國乃如此名節爲重身家輕一門六口死最烈事平得荷　朝廷旌馨香俎豆永不替婦孺膽拜出至誠丹心碧血耿千古留照志乘光常明干將舊里偶經過忱惚風雨英靈迎忠義之氣不磨滅千秋井水同其清鳴呼千秋井水同其清○琴龢山房詩鈔○迎春　載道車旗太守行一行彩仗向前迎好花欲拜紅富路新草相隨緑進城擁篲到門瞻綵燕擕柑出郭欵金鶯是誰倒屣東風南楊柳青青導幾程○尋春　春從何處駕遄臨勞我游車陌上尋每恐芳蹤迷柳外頻煩緩信索花陰偎紅儘有探幽興拾翠相關訪舊心畢　東皇無定在闌千拍徧費沈吟○賞春　大塊文章點綴新眼中美景與良振蘼無徑裏尋芳客桃李園中設宴人娛目並邀花一簇快心時勸酒三巡緣楊城郭聽　還向東風岸角巾○留春　留春春有幾時留九上韶光巳到頭紅兩滿庭情戀戀緑陰遮道思悠悠鷓𩾯莫便離歌唱蝴蝶休教好夢　差幸曉鐘聲末到殷勤秉燭夜深游○花旛　一竿插處亦玲瓏錦繡迷離滿眼中繋並金鈴催曉日懸同翠帳盪輕風名園十畝遊遨樂香國三春護惜工不怕封姨來肆虐居然覆被遍深叢○風旆　搖曳凌空一旆每當風疑是酒人家靈　鼓盪懸殘日人氣盤旋映落霞揚柳青旗迷有色桃花紅錦襯無瑕幾番芳信憑占騐巧奪天工信足誇○簾旌　近水樓臺一桁簾雙旌盪處月纎纎蝶衣曬處湘紋動燕翦拋時繡影黏弱絮低飄金箔底游絲輕颺玉鈎尖捲來一任心　蕩鳥語花香覺更添○酒旗　牧童遙指到柴門布幅青青露一痕挈榼將沽桑落酒飄帘先認杏花村墟間斜揭春風墮屋角低懸曉日昏我欲高蹤希畢卓醉眠直到上朝暾○秫酒　種得盈田秫相新幾回釀就甕頭春醉鄕逃去徵無稅嘉澤歸來澈有巾米汁誰呼蓮社佛布　自送菊籬人先生獨得酒中趣荷鐘翻　劉伯倫○菜羹　稱罷英雄莫閉門留賓正好佐盤飱不堪野老成飢色大好寒儒　斷根作事工夫何處積讀書滋味此中存笑他饌玉炊金者輸　田家老瓦盆○麥飯　一孟曾是餉英雄可與蕪亭豆粥同幸遇漁翁至江上大呼竄土出蘆中佐來苜蓿齋餐日沿到棠梨野祭風粗櫔百年吾自慣盎漿簞食不須豐○藜牀　安置男兒七尺身藜牀雖破稱清貧坐宜魏晋之間士臥到羲皇以上人紙帳梅花寒有夢湘簾竹簞淨無塵幼安遼海歸來日皂帽風流世共珍　吳縣汪家燨明黼氏稿 
[詠西瓜燈]  
　　○采得青門緑玉房　成句　團欒樣好費評章但除酷𤍠愁昏夜更借清光照草堂味外風情宜雅俗箇中消息有炎凉一丸低掛湘簾側影是玲瓏韵自芳　腴潤渾疑翠琢成共誇雕鏤鬥心兵書空卍字痕猶緑照向紗櫥冷有情剖腹劇憐紅玉脆分稜更覺碧雲清鄕園不少閒風趣又惹詩人說邵平　破出花漿心齒寒好留空殼與人看緑珠顏色光堪鑑碧玉年華秀可餐繡閣納凉情脈脈詩窓消夏夜漫漫芳心一點憐樵悴吹到秋風興便殘　恍疑凉月淡雲籠也有陰陽旣濟功冷極性情心未冷空留皮相腹還空莫言草莽無奇物但有光華便不同寄語金蓮供詔客不如相對聽秋虫 
　　詞甫趙淇甫稿 
 
 

Page 12

 
 
[京報第四百八十九號]  
[光緒九年六月十六日京報全錄]  
　　宮門抄○發抄　旨三道○浙撫劉　奏叅庸劣不職各員摺○監督鳳　奏爲奏　聞摺○東撫陳　奏請　旌獎片○大臣恩　奏審明定擬摺○川督丁　奏請獎勵夾片○又　奏依期銷假片○晉撫張　奏委署知府片○六月十六日刑部都察院大理寺侍衛處値日無引　見○懷塔布假滿請　安○裕德謝授侍滿學士　恩○河南巡撫鹿傳霖到京請　安○詹事府代奏龍湛霖謝左中允　恩○廖　　謝𥡳查中書科　恩○侍衛處奏派　保和殿監試之王大臣　泒出頭班肅王德福希期阿希凌阿恩全二班漪貝勒托倫布賡　布英麟保良○召見軍機　鹿傳霖○發抄　倪又蔚奏鎭安守潘宗壽等署柳州守等缺奉　旨知道了欽比○又審明監桂縣刁民梁田生　籍端滋閙糧局匪徒乘機搶奪案定擬並將舉人廖紹華開復局員易宗泰等給還頂戴奉　旨該部議奏欽此○又請將不堪造就之補用遊擊陶勝崇革職奉　旨着照所請兵部知道欽此　○○頭品頂戴浙江巡撫臣劉秉璋跪　奏爲查明庸劣不職各員請　旨分別片辦以堪地方而肅官常恭摺仰祈　聖鑒事竊維軍興以來仕途擁擠腎愚不尋浙省承凋敝之後民情浮動治理較難有牧民之責者未可稍存遷就卽候補各員亦當汰其圜耳俾知儆戒而飭官方臣到任以來留心訪查遇事考核並與藩司德馨亙相引証查有署歸安縣知縣李昱習氣太深兼有嗜好署樂清縣知縣魏明不知檢束聲名平常桐鄕縣知縣周銳小有才能性近取巧太平縣知縣賀允璠才欠明敏不洽輿情慈谿縣知縣裕昌才具平庸龍游縣知縣陳瑜性情迂拘東陽縣知縣胡日言吏才甚短縉雲縣知縣常吉兆辦事竭蹶候補同知余寶森侯補通同王鈉超尤鉷候補知縣黃森南嗜好太深難期振作以上各員均未便姑容相應請　旨將署歸安縣知縣李昱樂清縣知縣魏明候補同知余寶森候補通判汪鈉超尤鉷候補知縣黃森南一併革職桐鄕縣知縣周銳太平縣知縣賀允璠開缺留省遇有無字簡缺照例補用慈谿縣知縣裕昌龍游縣知縣陳瑜東陽縣知縣胡日宣縉雲縣知縣常吉兆該四員俱係科甲出身年力老衰尚堪司鐸均請以教職歸部按班銓選所遺桐鄕太平慈谿龍游東陽縉雲各員缺浙省現有應補人員請扣留外補謹將叅劾庸劣各員緣由會同閩浙總督臣何璟恭摺具奏伏乞　皇太后　皇上聖鑒謹奏奉　旨已錄　○○殺虎口監督戶部員外郎奴才鳳山跪　奏爲差滿回京御洌齎交盈餘銀兩並奴才任內正額徵足盈餘未能足額巷摺奏　聞仰祈　聖鑒事竊奴才於光緒八年四月二十六日蒙　恩派特殺虎口稅務自是年五月十三日接任起至七月二十一日止計兩个月零九日共徵收過稅銀八千四百九十九兩二錢四分連前任監督宗室豐烈移交自七年閏七月二十二日起至八年五月十二日止計九個月零二十一日共徵收過稅銀三萬四千八百九十兩七錢一分除解交戶工兩部正額及開除各欵外實存盈餘銀一萬五千五百三十五兩八錢七分六厘業經於本年三月內恭疏具題並造册報部在案今自光緒八年七月十二日起至九年五月十二日止共徵收過稅銀二萬六千二百三十四兩四錢九分除支銷訖實存銀二萬二千六百九十三兩五錢四分計短徵盈餘銀八千六百五十八兩二錢二分查殺虎口所徵之稅全賴進口牲畜羢毛皮張出口烟茶布疋雜貨爲人宗去歲夏間歸化山後一帶亢旱牲畜不蓄進口無多是以烟茶等貨出口銷售者亦少盈餘短徵實因歸化山後亢旱所致近日情形實與張家口大致相同伏查張家口歴年短徵均蒙　恩准减或賠繳在案此次奴才短徵盈餘銀兩可否仰懇　天恩交部核議援照張家口成案辦理實出　逾格鴻慈至任內所徵實存銀二萬二千六百九十三兩五錢四分業已移交接任監督刑部郎中裕彬收管仍俟扣滿一年再將應銷應解各欵詳晰具題現將連前任合徵實存盈餘銀一萬五千五百三十五兩八錢七分六厘並本年節省三季捐貼解費銀三百八十四兩二項共銀一萬五千九百一十九兩八錢七分六厘奴才謹賷到京應交何處恭候　命下遵行再前准工部札開大青山有無徵收木稅應由該監督任滿時隨摺陳明今查奴才任內並無徵收大青山木稅銀兩合併聲明所有奴才賫交盈餘銀兩並本任九個月二十一日正額徵足盈餘未能足額緣由據實陳明伏乞　皇太后　皇上聖鑒謹奏請　旨奏　旨已錄　○○陳士杰片　再東省籌辦賑務各官紳情殷周恤共捐鉅欵以助帑項之不足用能寬爲賑濟災黎藉免失所查濟東泰武臨道王作孚遵其已故父母四品封職王昌緒四品命婦陳氏遺訓捐廉銀一千兩又蓬萊縣紳士四川提督宋慶遵其故父一品封職宋兆鐸遺訓捐銀一千兩掖縣紳士戶部員外郎杜恩榮章其祖母張氏之命捐銀一千兩均交濟南府歸入捐欵項下分撥各屬散放據該府李嘉樂禀請照例建坊前來臣維王作孚等仰體親心捐資濟衆洵屬急公好善核其銀數與建坊之例相符仰懇　天恩俯准王作孚之故父母王昌緒王陳氏宋慶之故父宋兆鐸杜恩榮之祖母杜張氏均於本籍照例建坊給與樂善好施字樣以示旌獎出自　逾恪鴻慈謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○奴才恩福跪　奏爲審明當差幼丁磕傷　園內石臥碑比律定擬恭摺奏祈　聖鑒事竊查接管卷內前准𤍠河總管瑞芳等咨開具奏當差幼丁王立泉磕傷　園內石臥碑並聲明將犯解送承德府看押請　旨飭交𤍠河都統訊明辦理等因一摺於光緒八年十月初三日奉　旨着照所請該衙門知道欽此欽遵抄錄原摺咨經前任都統額勒和布遵照飭府審辦旋據承德府知府裕長提犯研訊緣王立泉係內務府廂黃旂漢軍巴克坦布佐領下人年十八歲向充食地幼丁在𤍠河　園庭當差光緒八年八月二十七日王立泉奉官派割荊條園裏樹株路經西峪邊界　碧峯廟迤西在路旁石臥碑前憩息因鐮刀把鬆不便使用年幼糊塗用刀頭向碑上磕頓數下以致碑字邊旁楞角稍有磕傷當被値班目兵看見報經本管官禀經總管派員查騐得石臥碑一座上刻有　御製峙歌前後兩面所刻之字均係陰文兩面字畫邊旁愣角間有微損其字體並無損傷實係年幼糊塗並非有心毁損等語經承德府知府裕長審明義擬因例無專條比律擬以伏徒枷責發落詳經前任都統額勒和布咨請部示於光緒九年四月十三日奉部覆准照議擬徒令卽奏明辦理前任都統額勒和布未及提訊旋卽卸事兹據該府裕長覆訊照擬由𤍠河道責成解勘前來奴才復親提研鞫據供前情不諱究詰不移案無遁飾查律載棄毁乘輿服物者杖一百徒三年又律斷罪無正條援引他律比附定擬各等語此案幼丁王立泉奉官派割荊條因鐮刀把鬆誤在路旁　御制詩歌臥碑磕頓致蔣字邊旁楞角磕傷訊非有心毁損遍查律例並無有何科罪明文自應比律問擬王立泉應請比照充毁乘輿服物看杖一百徒三年照例折枷四十日滿日移族鞭責發落至𤍠河總管瑞芳等失察處分業經該總管等奏明分別察議議處應毋庸議所有奴才審明定擬緣由除供招咨部並咨內務府查照外理合恭摺具奏是否有當伏乞　皇太后　皇上聖鑒　勅部核覆施行謹奏軍機大臣奉　旨刑部議奏欽此　○○丁寶楨片　再據寄庽四川命婦唐雷氏呈稱該氏接到山東親友來信上年黃河决口爲害甚大現在濟南武定各處百姓饑斃十室九空聞之傷參職婦家鄕雲南尚存有薄產兹該省死亡流離饑饉望自願將所存產業變足銀二千兩寄交山東以爲賑濟之用等情前來臣查該命婦唐雷氏聞山東水災甚大百姓蕩析死亡相繼情切急公踴躍樂捐銀至二千兩用助災賑其深明大義利濟爲懷實爲婦女中所不可多得查定例士民捐資至一千兩以上者應准建坊兹唐雷氏捐賑至二千兩之多實爲好義急公未便沒其至誠應懇　天恩准予坊以示獎勵謹附片具奏伏乞　聖鑒訓示謹　奏車機大臣奉　旨着照所請該部知道欽此　○○丁寶楨片　再臣前因待疾舉發拿勒肝脾病勢甚劇仰荷　天恩實假兩月調理感激莫名當卽上緊延醫調治日服峻補之劑幸獲就痊惟臣年逾六旬此次病體雖愈而氣血毫已大虧精力一時難復第以川省地大事煩民心浮動又夙多盜匪怒不畏法兼以各邊夷族環繞每多出巢滋事一切防捕各務亟應隨時如意整理臣不敢以久病斷愈　派請　　依期于五月初四日請假仍當隨時自爲調醫俾後力漸次復舊庶期圖報于萬一也謹　片具奏伏乞　聖鑒謹　奏軍機大臣奉　旨知道了欽此　○○張之洞片　再汾州府知府林拱樞因近患潮濕右腕拘　艱於步履幾成憊麻禀請開缺回籍調理臣以該府林拱樞自到任以來誠厚亷勤逈非俗吏堪資表率爲山西知府中不可多得之員批飭給假醫治並委員前往騐　病狀設法慰留任據禀稱葉餌未能見功病軀日就頽應急須回南就醫仍請派員接署情詞堅切並據委查騐屬寔自應　其開缺所請後務查有候補知府張　　重給核堪以署理據藩𣳻兩司會詳前來除檄飭遵照另行恭請題報間缺外所遺汾州府知府一缺管轄八属政務殷繁所屬汝陽平　　義等經連年皆被水患已　切膚之灾現在委勘汾水文峪磁窯等河水勢　須設法施治以邀民田且當籌辦善後均减差儘尤爲該府專責員缺極爲緊要相應請　旨迅賜　簡放以簡職守理合附片具陳伏乞　聖鑒謹　奏軍機大臣奉　旨知道了欽此 
 
