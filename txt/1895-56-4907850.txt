# 1895 - 56 - 4907850

 

Page 1

 
 
[敬募營口烟臺軍] [  申報館謹啓]  
　　倭人肇釁犯我巖疆殺戳頻仍慘無天日卽幸未喪身鋒鏑而血飛肉薄折骨傷筋疾痛呼號不堪入耳西人之好善者爰就營口烟臺兩處創爲紅十字會醫院凡我華軍之傷而未死者一律收養療治藥餌飮食務極周詳特所費不貲深恐後難爲繼是以本館特襄同慕維廉教士代爲勸募以應急需惟望海内仁人源源接濟一俟集有成數卽交匯豐銀行分别匯往以濟燃眉至於日本兵士之傷者院中概不敷療肅此布達卽頌福綏 
[石印繪圖增像筆生花告成] [  三馬路申昌書畫室啓]  
　　筆生花彈詞爲淮陰女史所著于描龍刺鳳之餘成咏絮吟鹽之作駢詞儷句情文相坐久已閨　名馳洛陽紙貴今特倩名手增圖入畫付諸石印字蹟端妍紙色潔白分訂八本外加錦套釐定碼洋一元六角躉購格外從亷賜顧者請臨三馬路申昌書畫室曁各書坊售報人處均有發售 
[論倭人注意不在臺灣而在北洋]  
　　日前本報載有消息謂倭人將由廣島撥調第四隊兵載往臺灣於是關心時事者咸竊竊然爲臺灣慮吾獨以爲不然曩年倭人因琉球遭風難民被戕於生番藉端啓釁索償赔欵而去其所眈眈虎視者固未嘗不在臺灣然彼一時此一時時勢旣異則彼之所以處心積慮圖不利於我者亦因之而異此時倭人苟欲逞其大欲不在臺灣而在北洋蓋臺灣孤懸海外得其地雖足以廣土壤闢商埠然以目前事勢論之尚非大局關繫之所在况地處絶險則人自爲戰未易進犯加以澎湖旣設重兵又得勇悍善戰素著威名之劉軍門布置其間倭人早已望風瞻落何敢正眼相　故臺防雖應加嚴而倭人之所注意者則别有在也假使倭人果注意臺灣則當去冬北洋冰凍時何不以兵船銜尾而南爲先發制人之計何以直至此時始計及於侵臺且倭人之用計也詭詐百端瞬息千變如其意果欲侵臺豈肯公然出之於口使他人聞之得以早爲之備歷觀倭人自開仗以來每爲聲東擊西之計如實欲攻此處必先揚言欲攻彼處使此處分兵往援彼乃得以乘虚襲我徵諸往事歷歷可證此次揚言欲犯臺灣安知非曩時之故智乎且昔之所以覬觎臺灣者爾時羽毛未滿僅欲小試其端故斤斤於寸鱗片爪以爲嘗試一時之計今則生聚教訓十載有餘龎然自大欲爲東方最强之國不惜出其全力以與我相搏僅得臺灣不過海外一隅之地於我之大局無傷彼雖狼突鴟張東馳西驟然竭通國之兵力餉力皆不能及我相持旣久其勢必不能支餉竭於内兵變於外瓦解土崩直可翹足而待故我之利在緩戰彼之利在急戰欲急戰則必攻我所必爭之地乃可遂其要挾之計肆其脅制之謀夫所謂必爭之地者非北洋而何當朝鮮被踞倭人渡鴨绿江而北其意卽專注北洋北洋以旅順威海衛爲天然鎖鑰形勢之所必爭旅順爲船澳軍械所在旣得旅順則海軍之根本已失倭人乃先注意於旅順欲攻旅順必先據金州然後藩籬撤而堂奥可窺又恐驟攻金州我軍嚴密設防難以得手乃先攻九連鳳凰等城以分我兵力迨我兵旣分彼則疾趨金州出不意而取之金州失而旅順之門户闢矣雖謂旅順之失由於失金州可也及其犯威海也竊謂水陸防軍鑒於旅順之覆轍必當嚴防後路使倭人不得再逞其計孰意後路防軍依然單薄致使倭人得由榮城灣登岸榮城旣失而威海遂腹背受敵夫旣有旅順之失於前則威海守將自應燭其詭計而早爲之備卒至開關延敵坐使雄臺巨艦拱手而付諸他人此則不善料敵之故也旅順威海爲北洋門户旣爲倭人所得則其窺伺北洋之意斷不肯廢於半途一旦進犯必將張虚聲以怵我設疑兵以誘我或從旁道抄入或從後路掩襲此種詭謀狡計皆係倭人之所長自交戰以來亦旣屢試不一試矣我欲爲防彼之計必於彼所注意者防之卽附近陸地可以載兵登岸者或未設砲臺或尚鮮營壘亦須派兵填紥務使無隙可乘然後别出奇計或誘之使中伏或横截之使首尾不相顧或用雕剿之法乘其不備而殲之有此一番懲創方足大震軍威北洋防務旣固然後速調大軍乘戰勝之威風馳電掣長驅而前規復旅順威海倭人雖屢佔我地然國中精銳早已盡數調出爭戰以來死傷過半梟將如大島義昌勳戚如有棲川僞親王皆已授首兵氣爲之不揚雖尚揚言於外今日向議院籌餉若干明日攻某處添兵若干而實則已有外强中乾之勢中國若再與之相持旣復旅順威海然後鼓行而前將沿邊一帶倭人禽獮而草薙之然後渡鴨緑江而南以吊民伐罪之心作興滅繼絶之舉朝鮮君臣素蒙覆幬之恩自識順逆之義東學黨不乏奇才當有簞食壶漿以迎王師者當是時也不特倭人進退失據自悔當日啓釁之非卽作壁上觀者亦莫不嘖嘖於中國之先屈後伸此中固大有人在不言守而守堅不言防而防固倭人雖有狡計至此亦何所施哉 
[三韓來信]  
　　高麗來信云倭人在高麗創設學校以倭文倭語教幼童并出示遍貼通衢誘人入塾不料創設多日入塾者並無一人倭人自覺赧顔因又出示招徠謂如有送子弟入塾者每人給以薪水銀七圓倘願往日本讀書則月給銀蚨三十翼嘻其殆欲高人之學爲倭話耶亦知高人固不肯下喬入谷也○前者倭人犯威海時其酋大浦氏中砲而死旋於正月初八日將屍骸載至高麗仁川瘞諸兵丁墳上○目下東學黨益猖獗此起彼落令人防不勝防聞黨中人以邪教誘人凡入黨者必先暗中習其黨規方不與同黨人柄鑿 
[倭報譯登]  
　　倭報云目下旅順大連灣等處時症流行患者不移時卽死醫生謂交戰之後屍骸載路無可瘞埋穢氣薰蒸以致釀爲疫癘因之由以上二處往倭邦之輪舶必先下碇口外俟醫生逐加察騐始許駛進口門云○旅順及大連灣等處戰死軍士暴骨荒郊野狗成羣肆行嚙食倭人乃日以獵狗爲事擊斃者已不知若干矣 
[營口近聞]  
　　昨日得本館常寓牛莊訪事人來書云去年臘月二十六日巿中銀價逐漸加昂今正初六日開盤並無上落糧價大米每斗值錢十吊高梁五吊小米八吊白菜每百斤值錢二十五吊柴極貴貧民每將椽柱鋸斷入巿求售每百斤可易錢三四吊馬草可易錢六吊其他食用諸物無不較舊時加三四倍恐吳清帥大軍到時驟添二萬餘人食用或致不繼也○營口海防同知經上憲委范高也司馬署理按司馬印樹升浙江仁和人係新留奉天補用者至原署斯缺之王司馬朶元捐升道員開缺矣 
[嚴訊鎗匪]  
　　前報述机州候潮門外拿獲手持洋鎗匪徒三人送錢塘縣究辦其時束邑尊因患外症改由仁和伍邑尊嚴訊邑尊卽屏退閒人隔别訊鞫至三點鐘之久其詳細口供未能盡悉惟據傳聞此三人者係台州盜匪餘　因追捕甚急潛逃來杭是日以資用乏絶欲乘夜行刦某木行中途爲巡勇所獲邑尊得供後卽將三犯釘鐐　禁一 
 
 

Page 2

 
 
面詳請撫憲核辦想當以軍法從事也 
[演習禮樂]  
　　浙省設立丁祭局已二十餘年選擇三學生員充當禮樂執事習練旣精臨時自無虞隕越今當春祭期近局董深恐有未盡純熟者是以發出紅單知照各生定於正月廿八日在明倫堂演習禮樂如有技藝生疏以及無故不到者卽行更補他人並於二月初一日在大成殿復演恭請府憲陳太尊親臨觀看以昭慎重 
[廣文接印]  
　　署杭州府教授廣文鳳苞於正月廿六日來省禀到因丁祭在卽是以赶速到任已於廿八日卯刻接印矣 
[灊水春鱗]  
　　安慶訪事人來函云每屆新正各會館例有團拜之舉演劇設宴藉聯桑梓之情兹福少帥以邇來海氛不靖皇上宵旰勤勞凡屬臣民正在嘗瞻臥薪之際因諭令各會館概行停止團拜官民演劇者亦一律禁之總期節浮費而裕度支庶强敵不致憑陵疆圉云○有一巨盜曾在金陵犯案潛匿皖江某客寓中日前金陵某署聞知派差官兩員來皖訪察一日寓主向之盤詰盜知事已敗露聲言欲往桐城旋於正月二十二日收拾行李而去及差官到寓不見盜之蹤跡追問寓主寓主告以故差官已默會其意知必附輪船逸去隨往躉船稽查盜瞻裂心驚一躍而去差官無從追捕惟有連喚奈何而已○某軍門汴梁人服官山左已閱數年客歲倭人渝盟擾我邊境大吏飭統領山左某軍弁勇尅日往威海設防客臘倭奴犯威海時軍門所帶勇丁臨陣畏縮脫巾譁噪潰散一空軍門自知罪戾難逃輕身附輪船至皖上正月二十五日投刺謁某大帥求保餘生大帥垂詢軍情詰知逃遁情形卽拿交懷甯縣嚴訊黄漢池明府向大帥哀求網開三面大帥允之飭卽遞回原籍交地方官嚴加管束已於二十八日押解登程矣傳聞如此未知確否 
[穗石述新]  
　　廣州省城内早亨坊向來賭館如林自南海縣楊明府蒞任以來嚴行驅禁霜威雷厲久已弊絶風清矣去臘封印後各賭徒敢於嘗試竟在街内擺設地攤羅列各種賭具誘騙愚氓迨經明府查悉復申禁令嚴行拘拿故自今歲以來依舊賭風肅靖高車駟馬而過者皆得掉臂游行無復從前之賭局紛排路途壅塞矣○賭術中有所謂十二位者以牙牌十二張開其一令人猜買中雋者以一陪十邇者城巿各處設局行騙者棋布星羅不肖兵差往往藉收陋規以分河潤若吝而不與則輙啓鬭爭打架傷人已如司空見慣矣肇慶東門内空曠之處近有人設十二位賭局以騙愚蒙某日午刻有無賴數人冒作衙差各執洋鎗勒收規費賭匪畏其兇暴乘間脫逃無賴等卽將席上錢銀如取如携相將而去○省垣近日盜竊披猖往往走壁飛簷攔途剪徑肆無忌憚爲患閭閻乃更有於白晝青大毁壞獸環傾箱倒篋者盜風之熾其眞聞所未聞乎城内撫院前連新街有趙姓老婦居焉家口無多家貲頗裕上月初十日携婢僕至戚串家賀年將大門下鑰而去詎料竊匪乘機而至窺户　如卽毁其扉入内搜括及婦回見魚鑰已開知有狗偷來顧查點失去皮箱一口内有屋契二紙衣裳甚多當卽報知地甲緝匪追贓惟璧已入於秦廷不知珠能還於合浦否耶○城西某甲姑諱其姓名向在外洋營謀生計年將花甲積有餘貲島倦知還滿載而返置買屋宇居然小康去歲復爲其子娶某氏女爲媳女于歸後善病工愁因遷居香港延醫調治初猶以爲庭闈遽别女子善懷或因憶念高堂不免私情鬱結也近因歳首飭令歸寍附坐輪船言旋珠海自是日偕婢僕乘看戯爲名潛往私喬别尋歡會蓋女璇閨待字角枕興悲絮詠風前香偷花下曾與其表兄某乙良緣私結正傷鸞鳳之難成好事多磨復慨燕勞之分别是以歸裝甫駐卽春信暗傳久别重逢前緣共訂旣藉梨園以相會遂往花窟以尋歡至是愁久積而遽消亦病不藥而自愈矣前數晚復雇畫舫重往戲塲艶曲聽來正演求凰一闋芳心逗起難忘彩鳳雙飛女卽乘興邀乙回船佩復解夫漢皋夢重尋夫巫峽不料隔舫適有無賴某丙甲之故交也與女住在近鄰早已春風識面見乙居然入幕定知夜雨瞞人乃從窓外潛窥盡得其中虚實兼有私窩鴇母慣爲野合蜂媒遂卽過船搴簾直入則見鴛鴦並宿鷗鷺雙棲不覺忿火填胸酸風撲鼻一聲高呌四壁齊來三面相看一言不發卽將乙拿獲竟同黄脚之雞復向女查詢兼訊緑毛之鼈於是和盤托出澈底澄清乙旣叩頭勢同搗蒜女亦下跪乞且憐香嗣得旁人代爲排解罰乙銀圓五十聊爲陪醜之貲勒女金釧一雙權作遮羞之費當塲交割乙乃登岸而逃立刻解維女亦開船而去由此觀之則衾影之中卽耳目之地屬垣有耳欲蓋彌彰流水無情腥聞難掩世之不安於室者盍以此爲鑒乎 
[巧奪天工]  
　　西人有以橡皮氣毬起水中沈溺之船者近復有人將此法略加變通非特可以起船且可起巨石於水底法以帆布爲毬尺寸對徑實以橡皮上下護以銅板中有一鐵管管上皆孔下接白鉛器一具内藏炭氣安放水中卽可鼓氣入毬然後將毬繫於船身兩旁鐵上則自能將船浮起有一石重一萬八千磅沈於水中者三丈以此法起而出之可見西人之製造眞能巧奪天工也見叻報 
[臺撫電札]  
　　正月初旬臺南旗後砲臺被火已登大略情形兹録得唐大中丞飭臺灣鎭總兵萬道生鎭軍電札云旗臺失慎電悉火藥失事新章甚嚴况隣近砲臺設防之際何可稍有疎虞黄藻文身亡無庸議萬國標僅予記過不足示儆且傷斃至十餘人毁兵房八間應奏參其平日亦不洽輿論著先撤去統帶仍勒令赔修捐恤俟具牘到日再行核辦所遺鎭海前軍右營已調安平由道生鎭軍委辦得力管帶毋庸再派統帶按訪事人曾報稱火後有屍身可計者多至六七十人乃公牘中僅稱傷斃十餘人意者官樣文章固不同私家記載乎至究竟因何致火公牘中旣不提及訪事人亦未報知也 
[修治道塗]  
　　由宜昌關上首至領事署一帶道路崎嶇不平自英領事宮雷君招工修砌一律平坦又在街中挖通溝路以便春水得以宣洩往來行人莫不稱便現擬修後路一叚填以細石商諸東湖縣出示曉諭俾衆周知縣示録後東湖縣正堂魏爲出示曉諭事案准英國領事府雷函開查由月亮巷至本署門前業經本領事修造溝路將大道填平又因入城公路由立德洋樓至天主堂界每逢春雨泥濘行走不便意欲由該洋樓至天主堂鋪墊一帶石路以便行走並非侵佔地土亦屬美意特此佈聞以便興修等因准此查南門外由立德洋樓起至天主堂止一帶公路從未修治道途高低不平每逢陰雨泥濘行走實多不便今旣由英領事代爲興修實屬地方善舉與該處居民及過往行旅均有利益接准前因本縣當卽親詣查勘所有應修公路於民間田園廬墓均無妨碍干涉自應照准除函覆外合亟出示曉諭爲此示仰該處附近居户商民人等一體知悉此次公路修治平坦之後爾等當各隨時愛護期垂久遠切勿任意污穢損壞致干查究切切特示 
[履新紀盛]  
　　瓜洲鎭謝福田鎭軍近奉長江水師提督彭楚漢軍門檄飭調署湖北漢陽鎭總兵遞遺之缺以高鎭軍光効署理高鎭軍奉檄後於日前由漢起程乘舟東下上月廿六日下午駛抵瓜洲舟泊官碼頭水師各營官率領勇丁齊集江干鳴鎗恭迎鎭軍命駕登岸端坐緑呢大轎詣大元巷接官廳暫駐襜帷擇於廿八日午時接印屆期由謝鎭軍將印信及王命旗牌案卷文牘飭遊擊戴游戎及吳哨官送至行臺高鎭軍朝服朝冠步出暖閣行三跪九叩禮望闕謝恩禮成升坐大堂啓用關防水師各營官弁咸整肅衣冠以次叩賀鎭軍旋卽退入花廳逐一接見廿九日乘坐紅船過江赴各衙門謝步至謝鎭軍交卸後文武各官在鎭署設筵祖餞盡歡而散廿九日謝鎭軍親赴各署投刺辭行定於三十日啓節屆時各哨官排設香案酌酒餞行鎭軍排齊全副儀仗由長興街至江口登舟溯江上駛向漢口進發副都統保統制關道憲吕觀察府尊彦太守以下文武各官均赴江干恭送如儀 
[漢皋火警]  
　　漢口訪事人云新正二十七日之夜九點鐘時漢口利濟巷後堤中閳口某宅火油被火以致成災或云爆竹店硝磺失慎所致一時警鑼亂擊各水龍飛駛而來行至中途知已由近處水龍澆熄事後清查共焚去四五家均係板片所支之屋 
 
 

Page 3

 
 
[松試五志]  
　　松江訪事人云恩詩農太守於上月二十六日考試南匯青浦兩縣童正塲至二十八日夜半時發案計南匯招覆一百六十名青浦招覆二百名今將前列諸君名姓照録左方南匯張鵬飛邱際盛張景芳陸樹坤馬應樞嚴惟式周冕張國仁黄元吉施桂林傅恭然丁蔭松邱際時張文瀚蔡人迪胡汝翼龔金藻程租光李颺王樹屏青浦徐鵬齡徐經詮何澤書倪光爕王鏡清吳康新丁文泮陳作松仲晋瑛邵庭芳葉理才吳廷璜盧錫昌吳有成戴保　戴保仁陶起文黄占魁徐樹德張秉樞○本月初一日初覆上海南匯青浦三縣文童通塲四書文題歌楚狂章經文題詩言志歌詠言聲依詠律和聲詩題賦得武城絃歌得聞字五言六韵是晚放頭牌時發華奉婁金初覆案其列前茅者華亭閔檝周治平宋樹基顧壽萱張鳴鳳王嘉猷祝君堯顧增耀顧保圻宋良佐朱林孫則康祝君舜張鳴時蔣昌宗莊骥陸本曹顧鍾岱盛維馨吳繼祖奉賢吳宗俊錢寳璜錢鴻遵楊承震曹恩黍莊祖喜侯璋達章甫端范金鑑莊仁尊錢鴻逵胡德薰范其智曹欽鎬阮尚敬范金鑑錢士杰奚萃光陳海涵莊仁秉婁縣王始達蔡儉恂林宗潤陳醉經馬寳瑩沈殿颺潘熙澂許毓鵬潘炳瑞顧肇祥沈保章胡常恩王鵬馬世求周廷　汪紹倫嚴瑞彭查昇沈培荃杜式衡金山蔡德繩錢銘江姜光華朱廷冠王平衡姚大紳朱紫貴何振聲吳治恭潘葆清陳葆琪金銘勳陳鼎彝金玉沈兆霖彭益清黄發祥顧驈戚效剛計招覆人數華婁各二百名奉金各六十名示期初六日二覆當四縣文童初覆時命題後童天王聲勢大震喧傳婁金兩案元林某錢某均有傳遞情事恩太守聞之立飭家丁將林錢傳入扁閉一室以别眞僞及案出一抑置第三一抑置第二未知玉尺持衡者果别具隻眼否耶 
[爼豆馨香]  
　　昨日黎明本城各當道次第詣水仙宮吕祖殿拈香行禮恪恭將事禮畢分道回署○昨日本縣黄大令飭差備辦祭牛一頭以供今日致祭文廟之用 
[鄉村火警]  
　　虹口迤北北沙巷錢姓昆季三人同居一宅前晚鐘鳴十下忽兆焚如家人好夢驚回披衣逃出而十餘椽房屋頃刻間已一捲而空矣 
[一蹶不振]  
　　江北人史小向在某碼頭上當小工昨晨十點鐘時溷入美租界公和祥碼頭所泊某公司輪船艙内乘無人知覺竊取廢鐵數十斤越窓而遁一失足跌入艙底經人見而救起已一命嗚乎矣船上某醫生見之急出藥水灌救終不能起死回生乃告知屍屬將屍舁至公義局求小工頭目細紅小集貲收殮 
[細故輕身]  
　　昨日某甲赴上海縣署前聲稱親戚在滬北抛球塲朱鼎盛茶食店爲學徒前日奉店主命囑至學塾中領小店主回家中途向酒釀擔抽籖以博輸贏店主候之良久未見回來乃一路尋去見之未免大加呵斥學徒忿無所洩至晚潛吞阿芙蓉膏迨店中知覺有異急爲施救已不及矣正在倩代書繕寫禀詞卽經魯仲連其人竭力勸解令其出城商量毋庸經官動府甲卽隨之而去又據廿五保三圖地保曹福卿投縣報稱圖民陳榮生被叔父陳茂榮訓斥後自盡身死報請詣騐等詞黄大令著預備屍塲伺候騐訊此與某甲所報者不知是一是二誌之以俟續述 
[備文解犯]  
　　昨報紀南匯縣已革生員唐崇高起解發配甘肅由上海縣過站寄禁黄大令以過站軍犯未便覊延時日因飭承書赶備過站移文並移請城汛撥派兵丁護解以期迅速該書分起赶辦約於今日卽可起程轉解嘉定縣下站交替 
[所犯脫逃]  
　　本城改過所覊收人犯僅有十名關道憲劉康侯觀察特派縣丞吕二尹主簿林少尹輪流稽查且有更夫看役昕夕防守不料前晚有覊收之虹口賭棍朱木木張海和及郁扣郎被毆身死案内之帮兇流氓姜福秀共計三人扭毁鎖鑰相率越墻逃逸看役更夫竟不知覺後禀知稽查委員林珍虞少尹以看役更夫太覺疎忽先將各役笞責五百板限令立卽拿獲如延重究 
[行兇判押]  
　　太古洋行寫字西人安特遜投英領事署控稱前日至吳淞被鄉人顧文桂毆打請爲照會英公廨將顧傳案會訊當經薩副領事照會前來宋通刺准詞將顧傳案定於昨日午後二點半鐘會訊先據安特遜供稱前日因公與同事比而四至吳淞欲上進口之某輪船因船未到故在沿岸獵鳥約行一里路程見一草庵旁有多人持泥塊亂擲以致傷及三處吾等在路甚循規矩並無恐嚇鄉人之事比而四供是日與安特遜至吳淞草菴地方當有一小孩用泥塊擲狗安特遜略打一下顧文桂卽持長竹竿赶來欲擊我等約有十五六人之多我則從中勸解而已顧文桂供吳淞人姪名道生年紀尚幼前日見有洋人安特遜呼一小狗姪兒畏懼持泥遥擲不料悮中洋人以致被毆受傷渾身是血曾由寳山縣馬大老爺騐過當日洋人等尚在比而四則確在中間解勸並不毆人安特遜又供商人可以指出伊等確欲擲我之據盖狗甚低小並不高大豈能悮中肩上且商人僅打該孩頭上數下鼻中亦不至有血况大衣亦被撕破務請將顧懲辦通刺令賠還大衣價洋二十一元顧文桂供小的係貧苦人實在無力賠償叩求大老爺恩典宋通刺與薩副領事再三互商以顧文桂同姪道生肇事情眞姑念鄉愚無知著從寛判將顧文桂管押一個月以儆 
[控案註銷]  
　　邢麗記報關行主邢志勳控義昶永裝船字號主吳竹賢藉端索詐銀兩一案宋通刺庭訊之餘令吳交保自向原告妥爲理處此去年夏間事也兹據邢志勳以此案奉訊迄今歷半載之久吳竟逍遥法外置此事於不問一再禀求著保嚴追通刺批飭原差莘盛著保將吳交案於前晚升堂復訊邢供監生本邑人向在法大馬路開設邢麗記代客報關行上年二月有關客某甲託生代雇義昶永裝船字號所租之越丸裝載白糖洋貨等件運至牛莊議定氷脚銀九百數十兩嗣因吳勒加水脚洋二百元允加裝洋棉紗二百件並允代爲補稅斯時船將起椗一時忙亂令出店人等多裝洋紗二十五件漏未補稅當時實係出店人等錯誤而非有意漏稅及船抵牛莊經營口關將洋紗二十五件扣住當時吳來行向生說合謂伊行所雇經理船務之西洋人阿沙與營口關執事某洋人交好此事阿沙定可解圍惟須費銀四百三十餘兩定可將所扣洋紗取回迨事辦妥後另須酬謝阿沙銀五十兩並言明如果辦理不成分文不取卽將費銀如數交還生信以爲眞卽措得匯豐票銀四百三十四兩二錢三面交與吳竹賢轉交洋人阿沙當經該洋人掣有洋文字據一紙交生收執迨至四月間因吳不將前項洋紗交來經生屢次向催吳初尚延約繼而一味支吾生知事不妥旋卽函懇牛莊旗昌洋行買辦查詢前項洋紗究竟如何能否從輕料理旋接復函謂查無洋人阿沙託人料理之事現在此項洋棉紗已托旗昌洋人至關上說情補足稅銀五十餘兩可將貨提還生卽措匯豐銀至牛莊托該買辦至關上補足稅銀五十餘兩始得將貨提回上海所托吳竹賢與洋人阿沙之事旣不將貨提回並無費用而乃妄出字據其爲朋串索詐無疑今案懸八閱月之久吳雖曾央友向生理處情願折償了結生因吃虧太甚尚未應允今奉覆訊務求究追吳供甯波人所有邢之洋紗因漏稅被營口關扣住當時邢一再商懇小的轉托洋人阿沙代爲介紹今事已辦妥邢忽悔議以致涉訟今蒙提訊特邀阿沙投案質証通刺命阿沙至案前訊問該洋人操粤東口音供稱商人在義昶永經理船務上年邢志勳裝載洋貨白糖等至牛莊因内有漏稅洋紗二十五件被營關扣住邢曾托商人轉托友人料理及邢貨提回忽然悔議今奉質訊尚求明鑒通刺以邢志勳所呈洋文收條係洋人阿沙立名應著邢赴西洋領事署呈控所有吳竹賢一案應卽註銷兩造呈出各據一併擲還人証當堂開釋 
[續訊冒官撞騙]  
　　去冬有趙炳生控冒宮撞騙之劉琪串同任榮卿誑騙皮袍一件劉卽逃逸將任扭訴英公堂宋通刺庭訊之餘判 
 
 

Page 4

 
 
任交保候訊一面專差至江甯縣關提劉琪到案嗣經江甯縣尊派差將劉押解來滬歸案訊辦通刺著原差小心收管並飭捕房包探吊到原贓皮袍等情屢誌本報前晚通刺升座研詰任供職員籍隷浙江上年冬間因謀事至蘇十一月初四日偶至城内元太烟館吸烟與劉琪卽許殿臣晤談當時職員不知劉係拐匪劉卽出視僞札一道聲稱伊卽日赴滬接辦貨捐局事務倩職爲司帳卽向職暫借洋三百元同來滬上寄寓天寳棧旋騙同棧客趙炳生狐皮綢袍一件今奉質訊惟求嚴究劉現穿皮袍褂等均係職員之物並乞究追劉琪卽許殿臣供稱向居江甯城内並無拐騙衣洋情事其僞札一道實係榮卿所造小的實不知情通刺查得此案劉琪冒官撞騙情罪重大本委未便判斷着還押任亦有不合着仍交原保候示至皮袍一案候着原差傳趙炳生來案訊明給領後備就文牘將劉琪送縣嚴辦 
[同心行善]  
　　昨得寳順局交來溧陽無名氏手書云貴館某日報章首列勸助行營醫院經費說苦口婆心有裨時事兹特捐助鷹銀一百圓寄交貴館以便彚解何處尚祈賜給收條又有自稱江左公車客者由蘇州通裕信局惠手畢云頃讀貴館日報知關外諸軍行間効力蹈鋒　其無悔當砲火而不驚誠能視死如歸用敢裹瘡血戰傷殘旣衆拯救宜殷於是西國善士有營口醫館之設輯貲備藥意㺯法良僕關心戰事蒿目時艱竊慕定遠投筆之風未遂終軍請纓之志執干戈以衛社稷壯志堪欽聞鼓鼙而思將臣同仇共賦兹寄上鷹銀二圓藉襄義舉略展微忱卽祈掣給收條爲禱又泗涇北村居士捐營口兵士戰傷醫費洋銀十圓又星洲氏擲來銀紙一張計洋銀五圓助營口西施醫局經費又練練無力子助營口醫費一圓又湯姓助北洋醫傷費一圓又無名氏助五圓若諸君子者或慨施巨鏹或量力捐資且惠我琅函諄諄勸勉同心行善積德良深矣敬綴蕪詞藉當藻頌 
[造無量福]  
　　昨奉到義源成記洋布號袁仁山翁交來洋四十元以諸友慶賀開張理應設筵答謝念北洋醫院經費支絀節省移助爲親友造福又蘇州祖師廟開同大和尚以香火之資助刀圭之用交來洋五元仙鎭隱名氏助來洋二十元先後抵領莫名叩謝因念時事多艱正軍需賑務交迫之秋受傷兵士待醫尤亟西人好行其德畛域不分更得創業之仁人方外之頭陀以節省盡輸將之意仰見食毛踐土大有急公好義之人源源而來馨香祝之已[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[强奸幼婢]  
　　包探張　五禀稱蔡松和投報捕房稱被粤婢李雲連竊取衣被等經小的往查知伊等尚有曖昧之事故將李送至醫院騐看　　　璧當田醫院出立西文憑據一紙呈電通刺著帶李雲連訊問供稱年十四歲在虹口粤人處爲婢曾被蔡松和强奸數次通刺謂何不呼喚答因四顧無人唤亦不應不得已而從之通刺以强奸幼女殊堪深惡著將男女一併送縣辦理醫院所出騐看憑據俟繙成華文後隨卷送請　尊核辦 
[英界公堂瑣案]  
　　章寳太向爲洋貨生意近因失業無聊竟於前晚欲投蘇州河自盡當經巡街捕瞥見拘入捕房於作晨解案章供杭州人　業洋貨目下失就親生父母俱在原籍嗣母住居後馬路欲投不納宇宙雖寛竟少容身之地輾轉尋思了無生趣故欲自尋短見耳宋通刺以章寳太年紀尚輕竟以窮迫而欲投河畢命殊可憫惻着暫發棲流公所留養聽候核奪○陸瑞華用竹梯爬入顧榮記家竊取布衫銅銚等件經三百零七號華捕拘獲送案請究顧榮記申訴前情請領贓物陸瑞華供龍華人向在顧處爲夥近已歇出行竊是實惟求恩典通刺判將陸瑞華送交五圖地保管束○包探沈金隆禀稱江根林姚福生兩人俱係遞籍人犯今叉來滬拘案請懲通刺略問緣由判將江姚押候分别遞回原籍○華捕禀稱東洋車夫陳大撞破馬寳生所駕轎式馬車上玻璃一塊拘案請判方投案申訴前情陳大稱因抵頭赶路無心悮撞務求恩典方稱玻璃值洋十三元通刺察核情節判令陳大賠洋二元略貼修理之費○包探江阿三禀稱王意秀竊取黄阿啓家錫燭臺一副拘案請究黄阿啓投案請領贓物王意秀俯首無詞惟求恩典通刺判將行竊之王意秀管押七日贓交失主具領○包探竇如海禀稱小工潘天裕趙道成俱在公和祥碼頭工頭張海芬處爲長工昨因遲到略遭呵斥伊等卽懷恨糾人將張毆傷爲此解案請究張海芬稱因伊等吃飯遲至三點鐘到工所以令伊停工半天因我共管長工約有百人如一含糊卽不能約束不料　趙二人心懷忿恨糾令多人將我毆傷當至醫院醫治據言外傷約十四日可愈通刺判將潘天裕趙道成交捕房管押十四日候緝拿餘黨再核○竇包探又解竊取刀叉之小孩徐阿德請究通刺　得徐阿德行竊有贓判當堂戒責二百下贓還失主 
[美界捕房紀事]  
　　漢璧禮路第一百三十號門牌恒泰成衣店主人某甲昨晨投捕房報稱比鄰銅作主朱元者無故喃喃詬詈請卽飭查捕頭問朱向爾尋仇可有見証旣云至爾家詬詈何弗喊捕拘拿甲俯首沉吟者再捕麾令退出○昨日下午一點鐘時顧順興沙船自吳淞口駛入浦江其疾如飛以致撞壞閔行路口碼頭上自來火燈二百十四號及二百三十號二華捕見之一躍入艙將執事人某甲拘解捕房聽候捕頭如何核奪○本邑人盧桂貞農夫也家於虹口迤東下海浦提籃橋畔離屋半里許祖墓上厝有新棺巡街捕見而回報捕頭盧不服張探歸而　捕頭轉述昨晨捕頭禀知英讞員宋通刺給予傳單限初五日九點鐘時仍遣張探將盧傳案○新記浜路停有小棺木三具經巡街捕回禀捕頭捕頭傳二圖地保奚坤寳至令雇人舁至義塚掩埋○大寳寳及小妹二女郎向在老閘橋北首唐家弄左近華綸繅絲棧工作雖蓬門弱質脂粉不施而娬媚天然實足壓倒大家閨秀前晚六下二刻工畢而歸衆流氓緊緊尾隨入以浪語以致互相口角馴復扭毆二女失去銀臂釧及簪　因卽投捕房控訴捕頭謂爾等可認明衆流氓面貌嗣後如得遇見可喚巡街捕拘入捕房 
[法界捕房紀事]  
　　昨日禮拜四克捕頭遣包探待名片咨照中西各官豐停讞案○西門内人吳炳華之女許字萬順小店主陳春山爲室成婚有日事忽中變由春山之父邀兩造及氷上人至某茶肆評理吳戚潘某與春山之弟九如口角致將九如擊破頭顱扭入捕房互相聲訴此前日事也昨日吳自知不合憑陳再定婚期陳亦不欲多事仍同媒妁人等投捕房告以事已理明無庸涉訟捕頭曰諾○木工陳高向住蘇州護龍街同業某甲生有子女各一女小字阿鳳曾寄名陳膝下邇者甲因病謝世陳陡昧天良將　鳳領回倩蟻媒陳三姐賣入某花烟館由陳出立賣據得身價洋一百四十圓前日阿鳳之兄偕某署差役投捕房訴稱妹子早經許字近被匪徒誘之來滬賣入花烟館爲倡請卽拘究克捕頭遣包探傳花烟館龜子及阿鳳向之研問龜子稱此女由陳立據出賣捕頭令阿鳳央保出外邀陳投捕房核奪○違章製造已記報章昨晨捕頭將呈騐之製造局執照給還遣包探傳諭作主以後不准堆横火藥 
[邦江官報]  
　　正月二十六日龔鹺尹齊讞委解金陵餉銀李鹺尹棨委赴總局聽差吳鹺尹賜眞辦赴界溝一帶巡哨吳鹺尹宏沛辦赴草捻閘惲鹺尹帥善辦赴泗源溝二十七分發經歷阮鹺尹熊焜禀到二十八日　鹺尹麟辦赴廟灣鎭楊鹺尹廷榮辦赴大團閘洪鹺尹溶辦赴界溝卡許鹺尹德生辦赴泰壩監籌黄鹺尹海長辦瓜洲新河口差 
[上海六馬路仁濟善堂籌賑公所施少欽收山東順直賑捐正月初一至廿七日清單]  
　　四明種德陸大善士洋三十五元隱名氏爲三媳産後病求速愈許承宗保産平安存德主人資母冥福求内外　安雲間清河氏太原女氏五户各洋二十元朱懷卿泰州洪永裕交來陳大光二户各洋十二元席子揚求父脘痛速痊錢單氏求夫病速愈金玉氏次子病求愈潘汪氏汪二吕榮子湘不書名正大林記九户各洋十元　豆山房主人洋九元曹覺先保子孫等平安王震爲妻病求愈王汪氏求身健無名氏求病愈　善居士五户各五元葛伯誠交　　　氏朱隱名各洋四元無錫電報局交來有友求弟平安人西可氏夏姓陸瀛菉善士隱名氏羅隱名楊子莊胡李卿鄭秋永十户各二元西冷濟陽氏無名氏各洋一元銀洋一元李朝良僧廣繼裘先生王隱名徐汪氏無名氏無名氏無名無氏無名氏九户各洋一元恆孚桶内另碎各户錢申洋八角幼童王乃章三角幼童王乃炯二角江永輪船何成記銅洋五元施子記銅洋三元無名氏銅洋二元以上共收洋三百二十三元三角銅洋十二元 
[上海北巿絲業會舘賑公所施少欽經收順直賑捐十二月二十至三十日第四千一百四十五至五十五次清單]  
　　二十日揚劉慶熙奉恙命節省年資移助洋四元無名氏四元銅洋一元求安居士因謀事已成完願洋四元○寶和莊來楚水謙豫豐募報恩義堂洋十元孫黄氏不留名各三元易朝忠二元錢七千六百文劉旭高王壳明劉尚忠三户各洋一元姚公佐錢三十千文劉　昇三千文解慕周二千文徐鎔經劉慎忠任幹卿任姚氏朱子雅五户各一千文同善堂八百文翁墨卿三百文共十七户合洋六十九元○廿一日湖郡元豐瑞記袁肇銘爲近隣失慎家諸友救援幸獲平安將筵資移助代諸君造福洋五十許文勳二元安慶無名氏銅洋五元○廿二日隱名氏洋四元嘉郡放生室主人求卻病延臺二元嚴少湖二元○廿三日漢口信和裕洋貨號每年裝貨每件例提一分移助規元廿七兩勤業堂柯洋十元○嘉定徐頌詒寡怡養居士購戒士文六十本洋三元黄勤樸業堂章敬記均廿本各一元葛養記十本五角式訓堂四本二角共五户合洋五元七角○廿四日莫釐鄭葉氏求壽洋廿元隱名氏十元揚州王氏還心願四元通氏石港無名氏求母康建合家平安四元又求三琴吐血立止永遠不發四元隱名氏求病速愈二元高郵丁玉軒寡買繼宗祈母目疾全愈二元又修慝子一元　姓一元福康銅洋三○廿五日恆興初十夜後鄰失慎幸獲平安完願洋十元無錫張子濬爲子　安完願　　松江邱胡氏一元○廿六日篤行子助棉衣祈保合家大小平安洋六十元日河小築求平安二元無名氏銅洋四元永豐　銅洋一元○廿七日蔣門張氏爲女兒鄒門蔣氏求病速愈洋廿五元鄒希曾爲室人蔣氏求寒熱速　洋廿五元蘇州金彝保佑内子生産大小平安無病無災一元日本　扳洋四元恭泰銅洋廿元厚吉銅洋八元浙甯無名氏銅洋二元○廿八日蘇州老人和遂記無名氏求病愈洋廿元陳鳳山邵水友銅洋一元○廿九日梁洗氏保子小洋五角○三十日無名氏求傷風速愈洋二元 
[讐杲長留]  
　　本堂一文　册子於廿七日　荷各善　惠來銀洋以助善舉計東陽　悟子洋一元一角五分永利一元　　如　玉珊聞　美留　堂吉姓山東氏程　　各一元隱名氏黄不留　次洋一元劉鴻仔五角順記二元韶記一元君記公記　角主卻野　　各　子佩孔　生　　生王成　　　室各四角王福四角劉葉氏　角洪姓四角劉葉氏六角洪姓四角王姓劉藍氏王少庭張魏各二角聞幸已瑣瑣居各二角　賢上房揭二少莊少爺山左程氏吳少爺　少爺　雲山　東生氏各錢二百文張心齋　四百文聞浣花二角伊川子三百九十文歡喜無　三百六十文又一百文熙名漠記錢一百文　臣氏九十文劉曉　二元吳劉氏五角洪二房三角均見　士同心相助共扶善舉積善卽以積德徬帮長承可爲預知也謹此登報並代　氏叩謝也 
[元功丕著]  
　　啓者廣肇公　前因北地水災各紳董心滋憫惻募勸帮中善士救援哀黎存活甚衆自去歲止賑後尚有餘欵今新正將該餘欵公議分送各善堂　行善舉本堂叨荷分惠規元八十兩零九錢二分以經如數接到足見大君子惻隱之心曰南曰北畛域無殊均爲一體同懷深屬感激之至又是日蒙茅慎餘堂　士來洋四元六角茅　記二元　名氏二元張春浦一元志遠堂一元悔道人三元錢五百四十文茅桂國洋五角六分芽玉麟五角茅德麟四角姚定甫五角高淺恆三角瑞記三角王吉卿二角五分　茗二角沈敦和堂一角有心無力子一角求全氏一角朱集卿康記吉記福記坤記各一角陳允記五分永慶堂琴生女史各錢一千八百文京北子錢一千零八十文延陵子　　氏福善居各錢三百六十文盧氏郭氏無名氏李氏各錢二百文梁玉蘭錢一百六十文梁瑞麟張起各錢一百文阮子英曲百歲王祥李保如各錢三百六十文不再害人銅　　元俱見善念頻頻爭先恐後同扶善舉邀福除災可立而俟也以回收照爰上報章謹代貧民謝德也[  上海虹口元濟善堂董事唐廷桂等謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
