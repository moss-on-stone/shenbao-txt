# 1914 - 330 - 4914813

 

Page 1

 
 
   
 
 

Page 2

 
 
時評 
[滿人與黨人（冷）]  
　　開復黨人與起用滿人所謂新政府今日最新之政策也黨人固有人才而滿人亦不無可用此策原不可爲非雖然其微有不同者開復與起用耳 
　　開復唯不究其旣往之罪起用則更策以將來之功故開復之關係小而起用之關係大今據西電所傳滿人之起用者爲奕劻那桐等輩而起用之後復將任之要職嗚呼此其關係於中國之前途者豈淺鮮耶 
　　奕劻那桐輩謂其才而起用之耶則淸季之陳迹可以睹也謂其欲聯滿族之人心而起用之耶則如蔭昌熙彥輩固亦仍列民國之仕版矣非盡迸棄也卽曰不足豈無貪鄙之名較此數人稍遜者耶而必沾沾於此數人也 
　　嗚呼是說而果行者人民之力雖無能其亦太反人民之心矣 
命令 
五月五日大總统命令茲制定大總統府政事堂機要局官制公布之此令 
又令茲制定禁種罌粟條例公布之此令 
又令　茲制定大總統府政事堂司務所官制公布之此令 
又令　戴繊給予二等嘉禾章此令 
又令　李紹臣給予二等嘉禾章此令 
又令　何宗蓮給予二等嘉禾章此令 
又令　牛維霖給予五等文虎章此令 
又令　李生春趙連陞均給予六等文虎章此令 
又令　任命貢桑諾爾布爲蒙藏事務院正總裁熈彥爲副總裁此令 
又令　任命張國淦榮勳爲内務部次長此令 
又令　國務院秘書廳官制業經廢止所有該廳秘書僉事主事各員應均休職聽候酌用此令 
又令　任命齊耀琳會辦吉林軍務此令 
又令　據陸軍總長段祺瑞呈稱廣東兵工廠督辦劉承恩因病辭職應照准此令 
又令　據陸軍總長叚祺瑞呈請以李鍾岳充廣東兵工廠督辦應照准此令 
又令　劉顯世授爲陸軍中將此令 
又令　張懐斌加陸軍中將銜此令 
又令　内務總長朱啓鈐呈據署湖北民政長吕調元呈請任命章寳穀吳江澄王文匠爲秘書應照准此令 
又令　内務總長朱啓鈐呈據署浙江民政長屈映光呈稱秘書秦毓琦因事辭職科長朱景熙另有委任均請免去本官等語秦毓琦朱景琦熙均准免本官此令 
又令　内務總長朱啓鈐呈據署浙江民政長屈映光呈請任命劉焜爲秘書應照准此令 
又令　内務總長朱啓鈐呈據順天府府尹沈金鑑呈請任命陳懋咸朱運昌爲秘書應照准此令 
又令　内務總長朱啓鈐呈據安徽兼署民政長倪嗣冲呈請任命黄家傑蔣景福李德星爲秘書應照准此令 
又令　内務總長朱啓鈐呈據安徽兼署民政長倪嗣冲呈請任命成維靖爲蕪湖警察廳廳長應照准此令 
又令　内務總長朱啓鈐呈請將保薦免試院查及格之奉天現任知事趙恭寅任命爲潘陽縣知事朱蓮溪爲鳳城縣知事陳藝爲鐵嶺縣知事熊委爲安東縣知事趙孚爲輯安縣知事郭進修爲營口縣知事王懋官爲綏中縣知事朱佩蘭爲錦縣知事霍型武爲遼陽縣知事錢恩溥爲遼源縣知事湯文煥爲東豐縣知事應照准此令 
又令　署財政總長周自齊呈請將辦理騐契出力人員分别給奬等情安徽宣城縣知事　乙然增收報解欵項在六萬元以上泗縣知事李銘楚南陵縣知事余誼密卸任鳳台縣知事張漱芳壽縣知事安瀾無爲縣知事關建虜巢縣知事王樹恩增收報解欵項均在三萬元以上應均給予五等金質單鶴章並着照章支給勞績金以資激勸此令 
又令　陸軍總長段祺瑞呈稱廣東都督府副官長徐儒珍呈請辭職徐儒珍准免本官此令 
又令　陸軍總長段祺瑞呈請任命傳炳卿爲廣東都督府副官長應照准此令 
又令　内務總長朱啓鈐呈據河南民政長田文烈呈稱河南敎育司長李時燦呈請辭職李時燦准免木官此令 
又令　陸軍總長段祺瑞呈核覆正紅旗滿洲都統擬以斌壽承襲世管佐領請准其承襲等語應照准此令 
又令　陸軍總長段祺瑞呈核覆甘肅都督擬以汪明山補甘肅平羅營參將康學義補甘肅廣武營遊轚韓應魁補甘肅循化營守備雷心坦補甘肅平羅營守備請予准補等語應照准此令 
又令　陸軍總長段祺瑞呈核覆管理火器營事務江朝宗擬以文斌補外火器營掌關防營總恭訥春喜山補正烏鎗護軍參領俊榮榮康補副烏鎗護軍參領連魁樂善補委鳥鎗護軍參領來存吉春補空花翎請予准補等語應照准此令 
專電 
[北京電]  
　　袁批徐就任呈謂時艱事棘正賴老成碩望綜正全局用鞏邦基所冀宏抒偉謨克臻郅治 
[北京電]  
　　近日某國人盛傳中美海軍同盟說報載英要求桂至粤鐵道似不確日本又有要求廣東鐵道說 
[北京電]  
　　今日各報載上海通信英使甚贊成懇免庚子賠欵會並已著手運動余詢之外國記者並無所聞 
[北京電]  
　　葉德輝已到京並呈蒙令省釋感謝保全批悉 
[北京電]  
　　總統府軍事會議處與議者祗有段祺瑞陳宦唐在禮三人廕昌常常不到袁總統有時列席然亦甚少 
[北京電]  
　　黎副總統近日諸事不問雖領參謀總長亦不到署如各處來例行公文則均交參謀部代辦故府中雖設有辦公處日間並無要事 
[北京電]  
　　交通部近日所與俄人訂修齊齊哈爾至洮南鐵道及與法人訂修北口至雲南鐵道以有關國防生死問題大受參謀之質問大總統亦飭其修改 
[北京電]  
　　中央派蔡鍔爲廣東裁兵監督早已擬定現因欵無着蔡尚未出京 
[天津電]  
　　朱都督已委黄炳榮爲緝匪專員 
[西安電]  
　　聞趙倜已追至甘境安定縣現該處有大股匪三萬餘人進偪省城 
[哈爾濱電]  
　　此次兵變中央特派李士鋭中將前往宣布大總統威德現李已事畢不日返京 
[雲南電]  
　　臨安竄匪尚在各處滋擾謝汝翼率同參謀長已於江日出發入京途中爲人刺斃 
[迪化電]  
　　纏頭鐵木耳之弟夏可爾在吐魯番一帶煽惑纏民反抗楊督殺死稽查員預備大舉幸發覺尚早派隊圍攻擒獲夏逆並餘匪多人現槍斃 
[杭州電]  
　　今日（七日）商界預備歡迎日本實業家澁澤男爵督府民政署各派員招待 
[杭州電]  
　　浙路酬金風潮據個中消息現經雙方調停可望和平了結 
[杭州電]  
　　杭關監督張允言於魚日起程回任 
特約路透電 
[北京電]  
　　各省要員日内將有命令重加任命以示新約法實行後更始之意孫寳琦請於每部設次長二人現信所增之次長必有滿人數員正如前淸每部設左右丞參例爲一漢一滿也奕劻溥倫那桐不日似可得有要職 
[北京電]  
　　鹽商紛紛抵京志在反對就場徵稅之議據抵京之鹽商聲稱彼等因有引票得享專利權數代之久且因以建成中國最大最富之團體一旦取銷權利盡失故斷不甘受金錢之補償而允取消云 
[北京電]  
　　安斯柯夫君已由英國商部任爲調查中國商情委員 
[成都電]  
　　川軍赴秦者已抵秦邊 
[成都電]  
　　江安縣知事捕匪時爲匪所擊失來福鎗二十枝幸得逃出 
[廣州電]  
　　基督敎徒所開之國華報（譯音）因登載亂地訪函内有海陽黨人告示其辦事人皆爲當道所拘 
[東京電]  
　　軍法會議已於今日開審海軍納賄案中之澤崎大佐由名和少將主審極爲秘密 
譯電 
[北京電]  
　　陸建章上將已率第七師陸軍行抵潼關今日將拔隊入秦張鈁馬復祿（譯音）二將與其他川秦各軍司令均已已出發合剿白匪 
[北京電]  
　　政府從皖鄂二督之請不肯賠償老河口英美兩國公司所受之損失因該地非通商口岸之故敎會所索賠款已經承認惟於瑣細之處稍加更改 
[北京電]  
　　袁總統命内務部從速預備祭天事宜俾得於冬至節赴天壇行第一次祭典 
[倫敦電]  
　　穆萊爾君今日在平民議院提議請政府速與有海權各國恊商規定除載運戰品或違背封港律之船隻外其餘海中私產概禁捕擄外務大臣葛雷君謂政府從未得有大陸國微意可以證明吾人如於該問題有所提議則可收减輕彼等軍備之效德國更不必論矣世界各大國對於彼此之誠意漸見信重今日與戰機及軍備費似有重大影響者惟此而已 
[華盛頓電]  
　　哥倫皮亞輪船並未載客船員約六七十人 
[紐約電]  
　　克拉特公司法蘭柯利亞輪船發出無線電謂曾撈起一艇内載英國哥倫皮亞輪船餘生者十三人該船由　特韋浦開往鈕約於星期日失愼尚有一艇載大副二副等十七人仍浮海中餘生者處艇四十小時之久皆筋疲力盡數小時後始能發言該船起火後連發炸聲無線電機被毁兩艇下水後爲煙隔開據滿哈丹輪船發來無線電謂哥倫皮亞輪船之第二艇已爲救起内載船長等十四人尚有第三艇載十九人不知下落現正由該船尋覔 
[柏林電]  
　　俄國國會昨日會議宣讀預算案時急進黨多所阻撓旋乃大起擾攘由衛隊兵士將社會黨議員押出會場内有十六人罰停出席兩星期秩序恢復後乃由首相戈里米金君起迎議員入席繼由財政大臣巴克君提出財政程序謂擬改良匯兌組織銀行以應農業要需並整頓路政水利此舉當借債行之云 
公電 
[滇省通告謝汝翼被刺情形]  
　　都督民政長並轉護軍使鎭守使均鑒卸雲南迤西鎭守使陸軍中將謝汝翼入都展覲與使署參謀長姜梅齡於本月江日晨七鐘乘滇越鐵路頭等車起行午後在途爲搭坐三等 
車人闖入頭等車内用手鎗將謝使連擊數鎗均中要害登時殞命由姜梅齡會同洋員當將兇犯拿獲解省訊名何榮昌本省人武備學堂學生曾充步兵一團三營九連連長去歲因案爲謝使撤差挾嫌蓄謀行刺供認不諱除再嚴密研訊務得確情擬辦外恐傳聞失實先此電達愼都督唐繼堯民政長李鴻祥叩支印 
要聞一 
[政事堂組織令公布]  
　政事堂之組織業於昨日（三號）以敎令公布茲錄條文於左第一條大總統爲統一行政於大總統府設政事堂第二條政事堂以左列各局所組織之法制局銓叙局主計局機要局印鑄局司務所第三條各局所之官制另定之第四條政事堂依約法設國務卿一人贊襄大總统政務第五條國務卿承大總統之命監督政事堂事務大總統發布之命令國務卿副署之第六條政事堂設左右丞贊助 
 
 
 

Page 3

 
 
國務卿與聞政事第七條政事堂設職員如左局長五員參議八員所長一員第八條各局長管理本局事務監督所屬職員第九條政事堂參議審議法令第十條所長管理庶務第十一條各局所應設參事僉事等員職掌以各局所官制定之第十二條本令白公布日施行 
[政事堂開幕後政局人物志]  
　　徐東海任事之初步徐東海之同務卿業已正式發表並三號實行入閣任事國務卿辦事機關之名目已規定爲政事堂卽暫借大總统府懐仁堂爲 
辦事處惟是政事堂爲政務集中之點國務卿商承總統意旨籌運全局以此爲樞紐關係非常重要自以設於總统府内爲宜而亦有關係較輕之政務或事務不必一一禀承總统得由國務卿逕行置交者擬仍於政事堂外另 
設一機關以爲總彚之樞名稱尚未確定其地址則已定爲舊國務院秘書廳國務卿上午在總統府政事堂辦事下午則至舊國務院將著爲常例云 
　　孫慕韓交代之預備代理國務總理孫寳琦已奉大總統令仍回外交總長本任日來督率院内人員辦理經手政務一如往時並下嚴諭預備交代案件對於所辦事宜務須認眞不准稍存懈怠之心孫君則於每日上午九時到院至夜演始去在院辦事時間較往時已增多一倍 
各總長未辭職之原因此次内閣改組各部總長皆未更動祗將兼署之敎育交通兩部總長更易湯梁兩君聞事先由孫代理提議連帶辭職之舉總長中有不謂然者以東海已與總統議定各總長皆行蟬聯且發表時期頗促可以勿庸作此無聊舉動故無連帶辭職之事而得與國務卿同日發表也 
　　湯濟武長敎育之由來敎育總長一席本已擬定嚴範蓀李柳溪兩君均極力謝辭東海復請王湘綺兼任湘綺以精力就衰難兼敎育重任面謝當保湖北湯濟武君學問淵深洞悉時獘委任敎育必有所貢獻云云東海深以爲然嗣蔡子庚總長又極力求去故特薦湯君任敎育總長 
　　梁崧生長交通之裏面梁崧生此次被邀來京本擬位以外交總長嗣因孫慕韓奉令回任梁君預擬之位置已屬無望但被邀時旣允予以總長之席故不得不有一總長席以與之以爲外交是其專長交通亦所熟習適朱桂莘情願專任内務騰出交通總長之空缺特請梁擔任之或云此係暫局將來再有調動亦未可知 
[政法機關中會議之過去與未來]  
　　總统府會議已决之問題日前總統府會議據聞確係討論上海漢口各國租界推廣問題與油礦及漢冶萍借欵等項問題聞是日會議所議决者如下（一）各國租界推廣問題各國要求推廣租界事宜須俟調查租界區劃確定以後再行答覆擬先電飭鄂蘇民政長等迅將漢口上海等處租界區劃之地界切實調查（二）油礦問題政府前與美孚公司所簽字之合同原係暫行合同須從速簽字至於其正式合同現擬飭籌辦油礦之熊希齡與美孚公司交涉其事（三）漢冶萍借欵問題議俟飭農商財政交通三部總長詳細會商之後再爲定奪即該項借欵條件須將其不完全之處詳加改訂政府卽行承認云 
　　約法會議今後之法案約法會議將約法修定後卽休會一星期聞期滿後開會即討論附屬約法之重要法案計其要者（一）立法院及參政院之組織法（一）國民會議召集法（一）修改選舉大總統法（一）改定法院編制法（一）關於增加租稅之條例（一）考試文官法官各法律凡關於附屬約法之法案未擬訂者概行訂定已成爲條例頒布者卽改制爲法律此外其他法案除緊急者暫以條例公布外餘悉待參政院成立後代行立法院職權　定云 
[編制警備隊之研究]  
　　編制警備隊爲目前維持地面治安所不可緩且於將來軍區之劃分上亦有密接關係朱内務總長爲速圖此編制進行定於明日（五日）特集部員籌議辦法聞已揭出應研究 
之要點如左 
　　主眼警備隊之編制因分配各縣之結果勢不能悉遵用陸軍營制此際宜籌畫一特别編制法其主眼於整齊劃一之中而寓分合援應之妙此不可不研究者一 
　　經費將各省非正式軍隊改編警備隊因尚須種種添置及一切設備必須巨額之經費此項若悉由中央負擔不唯籌措不易且難望迅速成立此不可不研究者一 
　　關聯警備隊之編成雖非純粹軍隊然亦帶軍隊之性質如軍官之調用及奬懲法及籌餉籌械事關陸軍參謀兩部職官應用如何商洽之程式此不可不研究者一 
　　配分編制警備隊旣决定由各省非正式軍隊淘汰而改編然各省警備隊之員額有定而非正式軍隊之多寡不等應如何淘汰及分配此不可不研究者一 
[我國嗜烟程度之借鑑]  
　　煙草一端我國向未切實調查無由悉其利害之輕重而據外人報告多謂我國人之嗜烟無異於東西各國人民故徵之各國人民嗜烟之程度即間接以知我國人民嗜烟之程度各國人民嗜烟之程度如下希臘人年一七九俄人年九○日人年一一一　德人年一七○瑞西人年二○○　瑞典人年一二○　美人年二七○　英人年一七○　丹麥人年三○　比人年二六○　法人年九○土耳其人年一九九　意人年八○　奥人年一五○　和蘭人年三二○　澳洲人年一二七　那威人年八五（以上計算均以法郎爲軍單位）據上所述則各國人民嗜烟之程度可知我國人嗜烟以單位最低之意人爲標凖并以我國嗜烟人以佔全數十分之一計算則我國嗜烟者實四千萬人計以每人每年烟費八十法郎總數實達三十二萬萬法郎合華銀約在十六萬萬元左右其數之鉅令人可驚况我國人嗜烟程度有加無已待之數年後烟費當更有大於此者試再據外人報告列舉最近六年來外烟輸入之額數以資比較而凖推測表列後（以兩爲單位） 
　　年次　紙捲烟草　葉烟草 
一九○八　四七九三○二五　四九三一一九一九○九　五五○一七四八　四四一九九一一九一○　六九○二二四六　四九一八八七一九一一　八三二五一四○　五八四一九八一九一二　一○九七八三七七　七○一二三九一九一三　一三四七二一○九　七九六三四七 
[俄人蒙鐵新議案]  
　　外蒙自落俄人手俄人欲以農商爲佔領之先鋒隊 
故在庫倫設立商務支部復在庫倫買賣城等處實行移民凡有關於農商之事卽傾其全國之精神赴之然欲振興農商必自便利交通始故對於築路一事尤急急也兹據哈埠某俄報載本月二十七號聖彼得堡通信云俄交通大臣魯賀羅夫所擬之蒙古鐵路議案係由威爾賀烏金斯克至恰克圖已經議會交委員會通過該會議長當對衆聲稱多數心理均擬修築一路能令恰克圖特洛次兩地商務發達之地以與西比利亞鐵路總站相連者也今議員等所以擇定由威爾賀烏金斯克以達恰克圖者以此路經過人民繁聚之境且多係俄人久居之地横貫赤開西洛開兩河之膏腴地也此路一成不特於經過之貨物有甚大關係而將來路旁之農業必可指日發達至梅索瓦至恰克圖之路則不然此路多經過無人之境卽或有人亦均係蒙古遊牧之民向不慣於農業故若取此路將來必受虧損云云聞建路費已定准二千三百七十四萬魯布較原案減少三百二十五萬魯布矣 
雜評一（無名） 
[老成與老敗]  
　袁總统批呈有正賴老成之語嗚呼老成固有可賴者也若推此義而謂奕劻那桐輩亦當起用是大誤也奕劻那桐輩老而已矣老敗而已矣成於何有哉 
[出力與出財]  
　　人民出財而人員出力騐契乃有勞績可言然出財之人民無奬之可給而也力之人員且有勞績金之可支是出力者又復入財矣人民何苦人員何樂也或曰人民納契稅分耳然則人員收契稅寧獨分外耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[二屇知事甄錄試之第二日已揭曉]  
　　　事試騐第二屆甄錄試直隷等省錄取人員已載前報兹湖北湖南等省亦於昨日（三日）宣布并定五月四日舉行第一試六日舉行第二試錄其名次如下 
　　湖北　韓國斌　周運恭　王　藻　程如棟　左樹喧李永忠　左質泰　劉壽祺　謝葆元　陳漢芬　田澤勳詹光斗　舒兆翰　賀方武　汪翺　　萬德龢　熊　驤馬兆琳　張國楷　潘康國　劉爕臣　杜本倫　李樹聲陳國鈞　李梓材　龔茂峻　張培愷　吳廷獻　吳鳳遷嚴昭瑨　萬德熙　孫居塏　周峻聲　傅作楫　張元希余　曜　曾魯逹　周崇堉　彭榮甲　熊子英　張業勳王龍光　劉克家　吕學傳　周　祺　鄧葆華　李承鈞石振聲　周家衡　陳沛霖　石山儔　鍾毓英　董如璋榮國鈞　李兆文　陳建勳　馬瑞蘭　唐鼎銘　吳熾章劉樹彬　童燕謀　龔梓材　楊華甫　唐之定　許建烈石振鈞　張慶萍　尹朝楨　周鳳曦　周揚芬　張星漢朱懐宣　田　煜　亢化光　張　鴻　徐兆驥　張永楫吕聯乙　劉人傑　王文錦　共計八十名 
　　湖南　羅什　李先疇　瞿運鈞　胡壬傑　吳榮炳王祿　曹夢弼　黄維藩　李杜　孟昭涵　曹英羅黻國　袁祖憲　姚瑞鯤　李芋衡　何中瑩　易隆興黄厚植　崔廷彥　楊大瀠　譚壬癸　賀瑞南　喻烈朱式瑶　薛耿標　鄧士元　李煦東　劉世邦　林應昌雷震潛　尹驤　羅遠耀　晏忠精　彭志澤　陳長鏃張之基　曾吉光　曾希任　王大魯　李萃藩　龍文甲陳守謀　陳振緯　姚承綸　江鎭三　曹之駿　曾鵠袁常毅　戴蠶文　誀齊峯　謝佐勛　李逢辰　晏蜚聲 
任澤蘭　劉日暉　曾榮楚　龔行健　徐國瀚　劉孟涵倪榮黻　左冕　崔毓崧　張克家　謝夢齡　劉孟涵王恢雄　曾得廉　周樾　楊蔭寰　周樹猷　王施海黄元吉　張文範　甘振海　蔣輝祖　王昌濬　何嶽靈鄒金湛　朱光楫　楊履直　左景亮　郭幹臣　周　澍鍾治先　王政賢　玉楚甲　黄彝尊　莫鎭藩　劉廷瑞何安行　王丕森　張伏年　彭敦毅　吳國棟　陳楚材劉勣敷　黎景湘　吕鏞　李　茀　顔曹興　夏　璜張超宗　寗振南　袁壽南　陳上堯　唐錫壽　　石希傑唐傳經　蔡繡　劉雲翥　李炳觀　鄒杰　李光國張光煦　章駿　彭維　李恢先　田鳳昌　鄒典謨彭　瑞　謝焱　田錦雲　　文鼎　蔡嵩壽　黄應元張承啓　曹秉璋　彭鼎元　方宗倬　張祖佑　曾鴻翼蕭文嶽　袁業藩　曾制金　左幹卿　劉嶽英　王繼鵬賀林榮　陸亨甲　朱錄寅　符伯寅　傳介珪　陣澤涵鄭曰敬　羅　銑　燕丕基　楊佩瑋　田運寅　簡沛霖吕炳鑄　卿子鈞　伍丙南　楊庭曜　姚幣　鄧昌巽張湛玉　邱才英　胡光煦　張國威　潘晋　唐時中羅文熾　共計一百十二名 
　　江西　吳定川　陳元愼　劉拱辰　徐柱石　鄧鈞李瓊若　熊際可　徐文鳳　何紹休　伍致中　劉廷傑楊貽孫　李元熙　楊宗鈺　魯應揆　胡獻璵　湯之光梁鑫　祝錦桂　鄔侃　張德灜　湯泗　徐傳薪熊立賢　羅綢領　柳秉彝　張秉亮　陳書　涂貴琳羅綱　湯光文　何文鍇　蕭屏　李慶賓　郭騰驤郭維祺　黄秉恒　李樹芬　徐安石　王敬培　周文炬郭孝慈　曹汝驥　劉湜　鍾秀　夏士藩　張世芳馮煥圭　何昌榮　張步瀛　王子香　楊榮蔭　朱錡芾袁玉麟　盧由瀾　徐兆麟　廖　彬　程蔭穀　葉韻萊易孫振　萬成勃　共計六十一名 
　　安徽　王臣　王澤溥　孫樹人　程幹鵬　沈恩燎汪國傑　詹亮疇　張大年　李樹人　徐光甲　馬維騄蔡　　　李鍾嶽　黄梓堂　鄭祖慶　馬鍾齡　吳祥麟謝海鰲　宋紹祁　凌鼎　汪本源　吳紹玠　孫光沛吳贊颺　檀家邰　王景仁　姚日新　姜鑑　葛春元包有魚　何樹德　趙恩　　石秉鐸　吕祖植　何炳華韓寳忠　查介杰　葉鋭天　王席珍　王在公　施沛霖汪槃　林之龍　吳文璟　王光銘　童希吕　洪國鐸陳其灼　佘鴻書　共計四十九名 
　　江蘇　莊鼎元　吳仲偉　戴姜福　唐皆　程起鵬楊壽祺　戴震　兪廷颺　劉鍾球　馬逹　竇宗周顧思慶　張鍾武　龔六英　尹安世　張純熙　朱錫琛李伯衡　余宜官　孫大鵬　鄒鴻材　朱邦傑　張慶樹賀同慶　楊瑜統　陶鍾箎　黄　鎭　孔慶璋　王怡沙煦　許景光　余蔭先　周士森　王寳謙　陸綏華管毓定　施景華　　李錫庚　陳同壽　　楊元綸　洪錫礽鍾善道　唐元斌　張榮珉　錢銑槃　許廷和　李祖怡楊金儒　劉可均　許蔭椿　趙鈺鋐　程謙　李芳韓仁祀　錢昌頤　金輅南　金樹芳　王康祖　周仁撰程　鑑　周志恭　姚熙　哈禮堂　劉承均　　姜煥昌姚振瀾　周璟　秦肇煌　華毓糜　丁炳淵　　共計七　十名 
　　浙江　黄之炎　沈啓熙　褚德言　湯聘之　杜芝庭周顯謨　驗品衡　吳錫葆　樓繩武　來裕昌　夏起鵬許殿掄　沈祖麟　沈德瀠　顧詠黻　劉鵬振　吕兆璜張其濬　林澤　周鳳岐　章偉　余霖　陳黼周棠　陳時夏　張麟　裘粲　陸景澄　沈師麟汪懋森　郭豐農　趙棨　莊澤定　董祖羲　丁炯樓岑　董良史　王邦彥　樓之成　　朱景雲　倪瑞芝吳志英　詹樹森　朱昌琦　陸壽康　李文輝　陳慶保項華黼　林惠今　王書閣　徐景驥　樓守廉　濮蓉慶葉封唐　方詠貞　趙　鶴　周文郁　陳　森　沈鴻祺楊寅恭　沈思進　李紹蓮　程文愷　秦邦榮　歐贊廷朱承侑　吳林蔚　韓詠淇　張錫康　鄒正楷　卓德徽葉景春　何炎　謝簣初　邵詒穀　錢漢章　方豫吕振亞　王壽椿　華國　劉昇煦　江臣夔　鄔友能邵懋勳　韋希芬　斯　城　周世棠　盧兆奎　余錫藩謝晉　陳泰階　陳壽基　王嗣旦　兪典徽　章高鵬共計九十四名 
　　福建　盧璞　孟琇堂　蕭濬　高蒸　卓袓蔭 
黄璲　林振先　蔡振洛　章友文　林心龢　林心彝王慶湘　金景賢　蕭誠　陳世澤　　林時中　李經文林式綏　陳其浚　王宗海　陳培源　鄭禮桐　陳佩賢陳與檉　葛新銘　鄢湯　陳復良　陳憲弼　沈頤淸黄照書　林斯高　柯肇嶽　薛家鳳　林維沂　賴家祥肅蘭卿　梁廷翰　陳鎬　陳頌煌　石恩綸　江漢先共計四十一名 
　　廣東　區溢樵　蕭正言　湯藻輝　周海　鍾守銘潘贊銓　梁鴻灝　李士楨　張達泉　張應銘　吳桂森林熙疇　許勣先　容宗瑋　周壬　黄德華　陳瑞蘭陳培琛　嚴署斯　鄔慶時　王麟徵　王颺亭　陳鴻福陳炳麟　余信芳　何金海　馮紹韓　區家睿　梁琮鄧紹榮　唐壽仁　鄺維翰　黄際遇　張爾琯　盧維澤陳國治　鍾毓元　李茂章　洗英　陳樹森　楊保森葉綱　蘇家樹　譚思凖　楊孫詒　吳定綸　馮世熙鍾耀琨　梁宗榘　葉占奎　林慶墀　羅萍　周士 
朱杰　張炳瑚　朱國琮　袁保淸　侯節　梁啓康陳以湘　方宗翥　林承鈞　共計六十二名 
　　廣西　謝宸慈　唐嗣祿　秦昌濟　李振先　鍾世朝易寳書　顔沅　余敏　　胡貽欽　吕仲仁　蒙佩英劉信祁　覃懋材　范希淹　鄧以敬　熊贊虞　陳瀛廖鼎新　徐培　李芳園　羅炳文　共計二十二名 
　　四川　羅兆鳳　李增湘　張鑄　張國綱　黄怡藩羅文錦　汪毓祥　馮慶榆　葉祖修　王鳳玉　牟正亨夏鴻鈞　林如瓊　胡朗淸　蔣鴻纛　吳翰雲　楊鴻迪周鴻荃　李永鎭　羅蓉錦　何家修　沈爕和　楊淸亮徐正鼎　周曰庠　徐雅嵐　張仁壽　鄔瑞芝　劉光勳吳汝驤　王孚中　李鑑　　黄炎學　唐官錫　易鼎勳蕭澤浦　黄開運　雷鎭中　陳汝藩　楊　恕　邵從光劉羲年　縬繼善　鄧瑞桓　胡肇基　陳錫疆　楊希震張雲濤　王國楨　郭鴻模　侯學顔　向名煒　嚴大經吕樹松　謝宗俊　龔炳　劉定國　郭選芳　殷城顯許覲光　廖政　陳馨德　鄒吉人　龔伯炯　共計六十四名 
　　陜西　王曾　　張銘　王家賓　陳志珙　共計四 
名 
　　甘肅　馬文煒　張完樸　花廷黻　共計三名 
　　雲南　夏鼎新　李士藝　徐文瀾　朱炳册　王孝思寇從仁　寇從羲　趙國政　共計八名 
　　貴州　陳元棟　蕭元傑　楊國芬　萬致選　蔡樹乙陳文彬　許嘉珍　黄文憲　茹秦連　吳天澈　楊緒昌周逹　盧龔韶　殷有冶　黄洋沛　尹承元 
　　旗籍　侯士奇　錫　璋　繼椿　趙黻鴻　文楷鐵存　蔭佑　王瑣璠　慶斌　仲鳳　董棫李其慶　李存穀　文　　賴豐煦　存忠　趙黻淸震厚　石貴城　文煥　毓滄 
　　特送補考　莫紳 
[核定概算與宣三預算之比較]  
　　總數（一）較定概算現定直隷江蘇安徽江西湖北湖南四川山東山西浙江福建吉林奉天河南陜西廣東十六省軍費政費共一萬萬零七百六十八萬六千二百八十九元（一）宣三預算直隷等十六 
省宣三預算歲入田賦等欵（除鹽關土藥及成平并官業收入等欵另案核辦外）共銀一萬萬二千四百一十九萬二千一百四十二兩二錢按六四合洋一萬萬九千四百零五萬零二百二十二元（一）相較餘數除現定軍政兩費開支外應餘八千六百三十六萬三千九百三十三元其雲南貴州廣西甘肅新疆黑龍江尚未核核定 
　　直隷（一）核定概算軍費四百五十四萬五千二百一十八元政費三百四十九萬零七百 
三十四元共八百零三萬五千九百五十二元（一）宣三預算歲入田賦等欵（除鹽關土藥及成平併官業收入等欵另案核辦外）共銀七百五十四萬一千零三十四兩按六四合洋一千一百七十八萬二千八百六十五元六角（一）相較餘數除軍政兩費開支八百零三萬五千九百五十二元外應餘三百七十四萬六千九百十三元六角 
　　江蘇（一）核定概算軍費四百六十九萬七千六百元政費四百六十一萬四千元共九百三十一萬一千六百元（一）宣三預算歲入田賦等欵（除鹽關土藥及成平併官業收入等欵另案核辦外）共銀一千三百九十萬零五千零一十九兩二錢按六四合洋二千一百七十三萬六千五九十二元五角（一）相較餘數除軍政兩費開支九百三十一萬一千六百元外應餘一千二百四十一萬四千九百九十二元五角 
　　安徽（一）核定概算軍費三百三十四萬 
五千五百六十六元政費一百九十四萬四千三百八十九元共五百二十八萬九千九百五十五元（一）宣三預算歲入田賦等欵除鹽關土藥及成平併官業收入等欵另案核辦外）共銀四百一十五萬六千九百零一兩一錢按六四合洋六百四十九萬五千一百五十七元八角（一）相較餘數除軍政兩費開支五百二十八萬九千九百五十五元外應餘一百二十萬零五千二百零二元八角 
　　江西（一）核定概算軍費三百一十萬零七千三百四十四元政費二百三十一萬一千三百七十四元共五百四十一萬八千七百十八元（一）宣三預算歲入田賦等欵（除鹽關土藥及成平併官業收入等欵另案核辦外）共銀八百三十四萬九千六百九十八兩按六四合洋九百九十二萬一千四百零三元（一）相較餘數除軍政兩費開支五百四十一萬八千七百十八元外應餘四百五十萬零二千六百八十五元 
　　湖北（一）核定概算軍費四百二十四萬一千八百九十四元政費三百四十二萬一千五百七十六元共七百六十六萬三千四百七十元（一）宣三預算歲入田賦等欵（除鹽關土藥及成平併官業收入等欵月案核辦外）共銀七进九十一萬四千八百五十二兩四錢按六四合洋一千二百三十六萬六千九百五十六元八角（一）相較餘數除軍政兩費開支七百六十六萬三千四百七十元外應餘四百七十萬零三千四百八十六元八角（未完） 
[北京最近風行之游園會]  
　　總統府之招宴自新政府成立後總統以新簡閣員諸君皆一時之選特於昨日（三日）邀集國務卿曁各部總長開茶話會除農商總長張謇因未返京未列席外餘皆列席觥籌交錯頗極一時之盛茶話旣畢在三海共賞牡丹花或云其時因牡丹盛開有一株含苞闕放至一百七十餘朶琳琅蔚秀濃艶非常姑紀所聞以助興興又聞總統因節屆恢台綠陰芳草景物鮮妍並於今日（四日）招集海内名流在府中開游園會其時間訂爲下午四鐘至七鐘凡府中名區均任來賓縱覽至於預定遊觀之地凡有數處如某處之珍禽奇鳥充牣其中某處之牡丹千萬株含苞競放或則赤欄橋畔臨鏡觀魚春水一池隨波游泳或則散步尋芳奇石怪松羅列滿徑或則尋幽草於澗邊藤蘿引蔓蒼翠宜人或則景仰古人遺像歷代帝王世系陳設於中以此政局値茲良會個中人不知作何感想也 
　　萬牲園之游興約法會議自增修約法案議决通過後曾五月一號發出通告休息一星期茲聞總統以該會議成立以來果能於限期内將增修約法要案籌議完備呈復公布足徵該會盡心厥職不憚勤勞現値該會通告休息之時定於明日（五號）在府設宴邀請該會全體議員歡樂又聞休會以後各議員於此一星期内擇一天郎氣淸之日全體邀往萬牲園開一園游會徜徉於花木扶疏水石淸幽地方以寄勝概其事最爲淸曠較諸曲江宴春蘭亭修褉其韻致未識且復如何 
[蒙滿與民國關係之一斑]  
　　淸史著作之徵求　敎育部日昨通令各省民政長略稱民國新造而滿淸遺民不無文獻之足徵現値淸史館編纂伊邇各省如有關於淸史著作私存者務須認眞搜求予以著作權利以昭信史等語 
　　起用滿員之由來總統與徐東海擬起用滿族人才一節已略見報端兹聞此舉之用意内容頗具深奥之理由謂自淸廷退政後滿族權貴率多避居外埠受外人之保護非但有傷國體且顯有異視之譏遂擬以官位召之來俾資喚起外蒙内向之觀感云云故當慶王在京時總統已有邀其共濟時艱之說而慶王乃以衰老遜謝其議始罷現聞將起用榮勳云 
　　内蒙開拓之補助内蒙札賚特旗鎭國公三喇嘛彝會議籌集資金二百萬元設一蒙古殖邊銀行爲奬勵移民以開拓内蒙之金融機關曾派人分赴奉天長春哈爾濱勸誘各紳商入股目下所募之股已達一百五十萬元餘額之一百五十萬元以勸募不易前派代表某來京與財政部商請入官股一百五十萬元俾金融機關可以迅速成立經周總長提交國務會議結果决議以該銀行籌設爲開拓内蒙不可少之計畫該喇嘛旣熱心發起此舉政府自不能不量予補助所請入官股一百五十萬自可照准等情周財政總長今日（四日）已將允准之情形復該代表查照云 
[江省防軍仍舊改編]  
　　袁總統以此次黑龍江防軍開鎗要挾若准朱軍使辭職此風一長各省軍人紛紛效尤將來何堪設想疉次電令許旅長速爲維持刻聞防兵四營風潮已息軍政兩界曁市面均照常辦事安靜如常中央昨又電令防軍仍改編陸軍惟毋庸朱軍使過問責成許旅長蘭洲全權辦理所有軍官着許由前防軍軍官内挑選並令取銷朱新委各員以謝軍人朱軍使許旅長前密荐軍官亦已奉到大總統任命許芝田爲江省陸軍師長巴凌雲英巨華爲江省陸軍旅長袁慶恩李慶祿吳士傑任國棟爲江省陸軍團長并令尅日改編惟聞此次巡防第一路兵變統領袁慶恩辦理不善難辭其咎故中央又電令袁慶恩暫行褫職留營當差帶罪圖功並責成如再暴動惟該統領是問云云其第一路帮統張玉烏與兵士素有宿怨此次暴舉一半由張一人激成現在防軍已編陸軍經許師長將張玉烏降爲敎練官以維軍紀此次防軍兵變皆由各營管帶哨官因换新人不保祿位唆激而成及中央不准兵士要挾嚴加申斥各軍官又被朱軍使好言勸慰聞均不認有叛心謂暴勲之舉軍官未敢預聞所有電呈中央各事均歸罪于兵故兵士皆爲寒心朱軍使亦以防軍第一路開鎗要挾幾釀大變惟該路兵氣膨脹裁撤不易擬風潮一息卽將該路遣散或將各兵分隷各團免再暴動刻下陸軍成師已有端倪許師長蘭洲以前省議會房間闊大堪作陸軍帥司令部已與朱民政長商准　内務司開具房間　具淸單函送許師長派人查收不日卽改爲師司令部云 
[鄂省防範黨人近聞]  
　　省垣又破機關鄂省近日迭獲黨人誅戳而　餘黨猶謀蠢動本月一號軍警在通湘門附近　破一機關拿獲六人皆退伍軍官且有一人現在猶充軍職又武漢總稽查在漢口略佳賓館拿獲三人均經軍法處嚴訊始悉該黨擬於四月　八日（陰曆）暴動以四月八三字併爲一買字作口號故一號以來軍警尤形戒嚴各機關均加派軍隊守衛保護城門薄暮卽閉城外之紡織絲蔴四局廠因之俱停夜工城内之造幣廠防備更周工人皆給牌照出入並令加覓舗保蓋因黨人擬毁造幣廠使紙幣信用損失以困官民也 
　　軍隊出防原因黄岡縣地處濱江亦軍事上重要地點近日謡言四起人心惶惶雖有駐防軍隊兵力甚單段都督刻徇該縣知事之請特派駐鄂省平湖門外之鄂軍第一師六團一營開往駐防或謂段督因聞鄂軍中多有爲黨人煽惑者查究甚難解散不可故特紛紛遣調出外分紥互相牽掣以防隱患未知確否 
　　水警廳嚴防湖北水警總監何錫蕃以現値戒嚴期内地方防務最爲吃緊恐有不法之徒在杭船划船秘密私運軍火圖謀不軌刻特飭令所屬一二兩分廳加派水警多名凡係船隻近岸必令下艙搜查如有箱篋均須開視若獲不法禁物及其人形迹可疑即送官署究辦 
　　某都督被疑前任東三省某處都督某君爲鄂軍界之泰斗亦民黨中之領袖近由美洲游歷回國至京謁見總統畢返鄂省墓段都督及軍界著名人員均設筵歡迎詎竟有人報告謂彼與亂黨有關擬舉其爲都督云云故當道極注意其行動日夜派有暗探偵查某已似有所覺昨已携眷往申擬航海至南洋漫遊從此不問國事云 
[贛省反對征錢改洋公函]  
　　贛省紳民代表吳鈁等函云旅京同鄉諸公鈞鑒四月二十四號接讀來電以征錢改洋力謀挽回一致主張公呈力阻鈁等當卽開會討論决議先行派代表往詢理由及是否卽在實行王廳長比示文電兩件據云中央雖已准行然地方情形恐多妨碍必得大宗借欵將以前九五官票收回通行銅元紙幣方可宣布實行其所計畫亦係奉中央命令非貿然也又云江西用洋之縣甚多其用錢者不過十餘縣是受損者尚居少數代表等比答以江西之用洋處係與鄰省同化如吉贛毘粤廣饒鄰皖浙交易利用究屬客觀其餘各屬仍多以錢爲本位若此策實行是不特待收回舊有之九五錢票且必待江西市情如粤蘇等省全成用洋本位而後可刻下中央幣制未定田賦未便獨使向以錢折銀之江西變歷來便民之善政使多數不用洋之地輾轉剝削微行不便於民設臨時缺洋求過於供爲患尤大其餘各情尚擬公呈請廳長代爲逹部云云蒙王廳長均如所請現正擬呈待上王廳長在贛旣久必能洞悉民情善爲國謀豈獨忍爲害民政策惟事機迫切此端旣發萬不能不未雨綢繆諸公熱心桑梓接近中央協同維持尤易爲力應如何相繼辦理務希就近主持隨時電告 
[浙路風潮内容]  
　　本報特約員貝葉　　六十萬兩之作祟浙路開會釀成風潮并股東電呈交通部部電取消股股各議案等情迭誌本報茲又得情節　　者亟錄如下 
 
 
 

Page 7

 
 
（一）風潮之由來此次浙路與部訂立合約部認本息之外加給六十萬兩此係格外優待旣　加給自係股東所應得即云辦事職員酌給酬勞亦止能於中間量提若干成此商業通例也乃浙路職員以爲此六十萬兩約中並無規定辦法股東本利無虧多餘應歸職員竭力要求理事爲之全數支配理事旣無此特權職員卽因此含怒於是集合職員會秘密組織預備於股東東場以威力劫制股東股會通過當然發生效力此事前布置之大略也 
（二）風潮之勃發初三日開會到者極盛幾無隙地中間有數百人爲職員黨懐臂　袖努目待發開會後循例由立約代表報告情形未及數語台下之人羣相譁噪於是有詰問者有叫喚者有戟手詈駡有蹬足助威者一片聲浪瓦屋爲震午前如此午後亦然開會一天毫無結果質言之職員黨欲以此示威使理事代表不敢有所主持則支配部欵之權可以惟所欲爲矣 
　　會場滋閙時多數股東皆受其劫制莫敢誰何第一日閉會後乃相與秘密集議對待方法於是以一千一百十九户二百九十餘萬元之股東名義致電交通 
部言職員脅迫會場無論如何不能承認并聲明第二日誓不到會尤恐不能取信將所集一千一百十九户之入會證劵悉數呈送浙江民政長以示第二日開會不願入會之鐵證此事於初五日卽奉交通部復電其電文已載前報不贅總之浙路風潮即起於六十萬兩之加給假使本無此欵則各方面之覬覦及種種暗潮無由發生現聞各職員雖奉部電不肯于休恐風潮之來尚繼續未已也 
[浙路風潮之電文]  
　　交通部之歌電五月六日北京交通部致浙路公司電云浙路公司支電計達頃據該路股東沈潮等一千一百十九户公電稱浙路股東會公司職員以股東名義到場滋閙否認合約聲勢洶洶理事代表相率走避股東無言可發似此横肆脅迫潮等自明日起誓不到會所議事件誓不承認路爲大部所收所有股東及應得一切權利惟大部是賴情迫勢急請迅賜維持等語閱電不勝詫異此次會議旣爲全體股東大會自應由股東全體自由發抒意見討論一切何得以少數職員假借名義脅迫滋閙至今秩序棼擾一般眞正股東絶無發言之餘地如此挾私逞爭破壞公益旣股東所公憤卽爲法紀所不容除該項項議業經電令卽日取消無效並一面准備執行合約外本部爲保護股東利益責任所在斷難任一二不肖員司妄肆蹂躪致誤進行爲此再行通告各股東職員等須知此刻上下財政均極困難浙路合約業已於雙方情勢統籌兼顧斷難再有變更倘有借端滋梧之徒亦無法原情寛貸幸無附和謬見自墮漩渦實深企盼仰各遵照交通部歌印 
　　虞洽卿調停電昨日（六號）浙路代表虞洽卿君致浙路公司理事會電路云來電悉因事不能來杭公諸公駕滬熟商弟極願調停部電干涉浙人恐不甘心請妥籌辦法爲　洽 
　　田世澤求救電浙路監事陸叔同君亦爲公司大股東　次會場之哭路及湯門前之長跽已見諸報鑑茲悉陸君於閉會後前日（五號）即乘車往滬昨有一來電頗關緊要特錄如下浙路轉孫福階先生見電望立卽來滬救陸叔同一命急盼田世澤魚 
地方通信 
[北京]  
　　北京女子師範附屬小學運動紀女子師範學校於昨日（三日）開小學運動會其會場設於該學校操場東西建棚爲女賓席南面樓下檻内男賓席在焉樓上則特别席也北面爲講臺後結彩門更幕以布職員及師範講習科學生之爲助敎者憇於其下門上以紙剪花朶堆額曰運動動外有聯二其一曰運甓習勤光陰可惜動心忍性筋骨先勞以五色絨棉堆之其一則剪紙飾以松葉屑成竹葉形極秀逸之致運動場沿彩門作圜形約三丈許高縣五色國旗國旗下插該小學校校旗其設備極其樸雅聞皆該校講習科學生之所經營布置一時許開會先由會長報告此次開會之旨趣及該會之組織其組織有招待部運動部監護部事務部各部職員以敎職員及正科講習科學生充之報告畢請開始運動其運動共有三十餘種如小學生之啞鈴體操極整齊而有精神次如建築圖畫縫級寫字烹袵各種競爭皆盡巧捷之致中有師範本科生之勸學一段尤見師範與小學聯絡之特色是日男女來賓達一千五百餘人北京日本小學校長彥阪恩次郎等數人亦與焉會場中幾無隙地殆小學校未有之盛紀 
[江西]  
　　贛都督府補領公欵江西李都督現以府内各項預算經費自二年七月起至三年一月止除已支用外照額尚應找領英洋二十九萬七千七百餘元開單函請行政公署照數撥給現由戚民政長飭司復核除前次向民國銀行挪借英洋二十八萬元外實應找領英洋一萬七千七百餘元由司填給城字第二百號支付命令一紙交由都督府軍需課向省庫具領矣 
　　省長籌備改司爲科江西戚民政長因爲財政異常困乏業將行政公署人員裁去大半以符收支適合之議嗣又密商李督裁撤警備隊三營遣散回皖辦理得法以故地方相安無事現在戚氏奉電實任省長篆務一般屬僚均於二號紛紛馳賀頗形熱閙聞戚氏談話正在籌備改司爲科預爲節費之計近日從事殊形忙迫云 
[蘇州]  
　　東吳學校運動會蘇垣天賜莊東吳大學校以現届春假之後例須開運動大會已擇定本月九號舉行現正遍發入場劵邀請官紳商學各界往觀矣 
　　知事注意鄉小學新任吳縣楊知事懋卿係銅山籍前曾在徐州歷任校長敎員各職於敎育素有經騐者也日昨各市鄉學務委員張繼祖宋鉤勳陸基等多人由鄉查學回省謁見楊知事垂詢各市鄉地方風俗敎育狀况及設置小學沿革情形頗爲詳細當時談論約有數小時之久云 
　　不准律師聲請延期之布告吳縣地方審判廳布告云照得訴訟通例審判日期由審判衙門指定後不得以當事人之意思任意變更致時期不能確定有碍訴訟進行現在本廳受理民刑各案凡當事人所委任之律師往往以自已個人私意率行聲請延期以致訴訟濡滯當事人大受損寗殊非保障人權之道爲此通告凡受委任之律師除確有故礙不能到庭得委任復代理外不得再行聲請延期以免濡滯而促進行將此布告 
[松江]  
　　慘無人道之虐妾扵郡北鄉泗涇鎭日新槽坊主李少　薄有家資娶靑邑查姓女爲婦素有悍名初會生子至弱冠而死李乃於前年購得一妾係江湖醫生丁廣林之女入門後被查氏凌虐萬狀敲扑之聲時達鄰右妾不堪其苦遂於上月竊洋五百元隨一篾作匠逃逸該篾作匠本有妻室惟其兄向爲某茶館夥現尚無妻故該匠思携歸爲其兄婦遂偕逃至南鄉某鎭詎爲李所偵悉飭人將妾及茶館夥一併追回匠脫逃未獲李追妾回後先將茶館夥痛加吊打然後由少船解送郡城警務所收押欲治以拐逃之罪而查氏俟夫到松後又將妾用燒紅洋烟答刺入妾孔并將雄貓納入妾褲束褲而揪貓使痛抓妾之下體並將妾兩手反縛使之求死不得刻聞該妾已身無完　厥狀幾同人　眞可謂慘無人道矣 
　　兵梟互闕紀聞水警不澹緝私之責沛南一帶由浙運司另組鹽捕一營委湖南人唐某爲管帶唐在葉榭招募時已因不給小口糧幾致鬧閙嗣以所招者皆楚籍汰勇不諳水道爲鹽梟所狎視昨在靑村港左近與梟相遇開鎗互戰兩方各傷多人不分勝負而退 
　　知事諭催驗契驗契展限又已届滿松江縣知事周君接奉國稅廳儉電謂騐契展限已滿茲定五月一日起至月底止呈驗各户凡應繳一元一角者而收二角二分應繳一角者加收二分除呈部外合先電知云云周君遂嚴諭各圖地保酌定賞罰令各挨户催騐此次限滿查有匿不投驗之單契定須加重懲罰一函出示曉諭俾衆週知 
雜評二（默） 
　　引起外蒙内向之法敎育部通令搜集滿淸遺民文獻與政府起用滿員此二事表面上似同爲優待滿人而實則用意不同搜集滿淸文獻爲修史應有之手續至起用滿員之故則欲以免歧視之譏又欲以此起外蒙内向之心吾謂用滿員而引起滿人之内向或者有之用滿員而卽能引起蒙人之内向則恐未必今日者華軍且歧視蒙軍而聚殲之矣不能直接以引起蒙人之感懚而謂能間接以引起之乎 
　　禁種罌粟之一難點近來各省正查勘烟苗而江蘇境内頗聞有復種者是可異已夫各省姻毒所以難淸之故一由土匪勾結反抗也一由軍入謀利保護也一由官吏查禁不力或且代爲包庇也然而眞原因則不盡在此蓋當此民窮財盡之際種種農利不興而土價又如此其高米價又如此其賤小民何知知求活耳當道宜注意此點决非僅此禁種罌粟條例所能收效也 
　　黑龍江防軍暴動案政府不因防軍之譁變而即不改編陸軍是也不因軍界之要挾而卽　去朱軍使亦是也中央之威信固宜如是也主持改編者不因防軍之譁變而即不嚴汰舊兵是也不因軍界之要挾而卽不查撤軍官亦是也軍政之紀律固宜如是也然此種被裁之兵與被斥之官果能保其不勾煽爲患否軍官諉罪於兵兵又諉罪軍官竣保不積忿生事否如此辦理軍人能說服否而皆不暇計及則江省之兵禍豐遂自此已耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗探來滬調查黨人機關]  
　　江蘇都督府軍事處日前據軍探解送在鎭江車站查獲之黨人熊某一名並身畔搜出要信一函到處當經提案研訊據供湖南人係由黨人李某差遣自滬來鎭至某營管帶吳某處投信等語並據供出李某機關部設在上海法租界寳昌路尚德里某號屋内軍事處恐所供不實特派軍探來滬偵查究竟尚德里有無黨人機關刻聞該探已調查明晰於日昨上午搭滬寗火車回寗禀復矣至其調查之結果如何軍事秘密未經探悉故誌之以觀其後 
[注意浦東之起運軍火]  
　　江蘇陸軍第二師步兵第八團第三營廖營長現接上海鄭鎭守使及第二師朱師長會銜訓令開亂黨向海潛蜷伏上海法租界暗設機關運動軍隊希圖謀爲不軌曾經轉請駐滬法總領事轉飭捕房派探協緝以期引渡嚴辦在案茲查該營管轄之浦東地方甚爲荒闊又且東臨海灘訪聞近有黨人購得軍火擬從沿海灘一帶荒僻地方起岸私運内地接濟梟匪勾結爲患情事自應責令該營嚴加查緝如查出時膽敢拒捕者准其卽行就地格殺以遏亂萌等因昨經廖營長轉飭所屬嚴密偵查矣 
[鎗斃王杰黄松林]  
前由某營長查也之謀叛兵士王杰（卽王際雲）一名又續查出之黄松林（即黄玉山）一名均獲解鎭守使署軍法科訊辦業經訊實聽從謀亂不諱判處死刑已由鄭鎭守使核准故於昨日午後一點時押往西砲台鎗斃茲將宣布罪狀錄下上海鎭守鄭爲宣布事案據緝獲甘心從逆之叛兵王杰卽王際雲一名及王松林僞委狀押解來署復又拿獲黄松林卽黄玉山一名一併發交本署軍法科訊得王杰黄松林二犯供認聽從逃兵程玉山勾引亂黨向海潛通謀擾亂受有僞職並擔任運動軍隊各等情不諱當以該叛兵等均隷屬江蘇陸軍第二師曾經函商馮蘇都督核辦兹准函復以該叛兵王杰黄松林二名竟敢投入亂黨得受僞職圖謀不軌實屬膽大玩法亟應盡法懲治以昭烔戒請卽就滬按照軍法執行鎗斃等因准此除執行外合行出示布告仰軍民人等一體知悉此布　 
[省釋彭少山]  
　　住居滬南陸家浜三吉里之湖南人彭少山（實名彭少卿）因在三角街福泉茶樓狂談被鎭守使署偵探 
拘送軍法處押候訊核等情曾誌前報茲經軍法處提彭 
研訊據供並無不法情事身畔搜獲之奬憑亦非附亂而來嗣經軍法處恐其家中藏有危險及秘密品物當派偵探前往三吉里居宅搜查亦無違禁之件惟抄出舊軍衣一綑當又提彭詰訊軍衣何來據稱曾在浙軍六十一團陳其蔚處當兵此項軍衣乃當時替換所遺云云軍法處察核供詞尚無謀亂實據遂飭具安分切結於昨日下午一時交保省釋矣 
[五誌商店搜出軍械之嫌疑]  
大東門外義大牛皮草貨店内被警察南廳派探前往搜出手槍子彈等連同該店執事葉瑞亭申送鎭守使署質訊後經牛皮草貨同業程奎亮等聯名投該廳禀請將葉具保昨奉崔廳長批示云查此案當以事關軍火應屬軍事範圍業經呈解鎭守使署在案該商等仰卽自赴鎭守使署呈請保釋可也又上海鄭鎭守使以義大牛皮草貨店搜出軍火一案據店夥葉瑞庭供乃被王樹谷圖賴騙銀串通意國洋 
人抛入手槍意圖誣陷則王樹谷實爲此案要證應即傳案質訊昨特公函上海地方檢察廳請爲迅速傳王樹谷到案候訊 
[警士與電車賣票人之衝突]  
　　警察敎練所由圖書公司遷至南碼頭滬軍營舊址後照常敎練前晚有甲乙兩警士由北市回南從洪生碼頭附乘某號電車始則不給車資與賣票人爭論良久始各給銅元兩枚及至薛家浜口仍未下車賣票者又向索加車資每人銅元兩枚僅由甲摸出二枚以爲二人車資均在其内因而又起紛爭及至滬軍營前仍不肯加給反將三十一號賣票人批頰而下經該賣票人立鳴崗警到來詎該崗警不加干涉致被該所警士多人將該賣票人拖進敎練所内意圖逞蠻嗣經該所長聞知信該警一面之言將賣票人暫留未幾各電車共有十餘輛麕集所前賣票者會集多人向之理論要求將三十一號賣票人放出以致大起衝突後經電車公司内總管車務之朱少圻君得悉即赴該年面見所長薛某將起釁情由訴明然後允將該賣票人放出並將甲乙兩警士星夜送請滬南警察分廳長核辦各電車始允通行 
[物產會前之防護]  
　　步兵第七旅長臧和齋君以滬杭火車站北首之習藝所舊址現在開設物產會會場之内儲貴重物品甚夥當展覽時觀者必衆深恐匪類乘機混聚且該處與製造局近在咫尺故於昨日特令王參軍派兵一班佩械負鎗前赴該會場一帶馬路晝夜巡邏以資防護 
[鄭重龍華一帶之防務]  
　　駐防龍華鎭之北洋陸軍第四師第六團團長龔銘卿因龍華一帶接近滬杭車站而徐家匯又爲敎堂設立之區現在謡風雖戢而防範不得不周特與淞滬警察三區第四分署署員余炳文商定每逢三五八日夜間各派軍警在龍華法華徐家滙一帶地方分投巡查以保治安 
[驅逐難民離滬]  
　　湖北廣濟縣難民劉春廷劉永復劉啓才等男女一百七十八名於五號七點時由浦東渡浦來滬投宿製造局附近之湖北會館當由該會館董事汪慕韓君投第七旅報告應否准其住宿請爲核示臧旅長以該會館適在本局防禦線以内恐有匪人混在其内原難准予住宿惟該難民等人數衆多爲時已晚姑准暫宿一宵限令六號午刻卽行出境詎至前日午後仍未起行故由臧旅長卽飭參軍王殿魁派撥兵士四名前赴該會館驅逐難民迅速離滬以防擾事繼聞該難民等自被該會館逐出後卽遷到白雲觀逗遛該處第二區警署恐人多肇事立派巡長帶同婦警將該難民押送閘北太陽廟暫駐一面飛報上海縣公署經洪知事飭科員率同地方巡警及催征吏等馳往該廟分别點名每名賞給銅元五枚諭令爲首者限於卽日將該難民押帶出境不准再行逗遛境内該難民等始向西北而去 
[調查拘獲盗匪情形]  
　　盗犯虞阿安張金山王阿五兪可龍許來發小金甫吳小山洪阿根王啓仁陸杏生等十人前因持鎗搶劫法新租界敏體尼蔭路新有慶里十三號門牌史瑞雲家巨贓經法探目黄錦榮沈德福率同包探韓邦達等先將小四子（卽張金山）人贓並獲供認一切然後將各盗陸續拘獲經法公堂詳細左鞫擬定該盗等罪案解送鎭守使署請懲經鄭鎭守使飭發執法科嚴訊其虞阿安等均照原供惟小四子（即張金山）與王阿五兩盗希圖翻供抵賴於是延擱月餘尚未鎗斃法總巡藍維藹君昨日飭傳原告史瑞雲到案本欲派探催詢適鄭鎭守使亦飭偵探到來調查當時拘獲情形經捕房告以小四子人贓首先捕獲王阿五持鎗恐嚇事主均經供明實情毫無寃抑請速照罪執行據該偵探云查覆之後即在日内執行矣 
[通緝搶刦信局銀洋之盗匪]  
　　昨日閘北警察分廳徐廳長通令各區署文云案准上海地方檢察廳公函内開案據商民周增林狀稱竊民向開全盛信局於舊曆三月初八日僱夥邱慶豐偕同寳順正大兩信局將客寄銀洋物件自申送往南翔行至小沙渡被匪七八人持鐵棍將邱慶豐及寳順夥葉謙茂打傷頭部腰背刧去全盛局洋五百元寳順局之洋亦已被刧經該夥負痛喊赶該匪等膽怯抛棄幸未失去正大之件亦幸無恙臨逃時遺下雨傘兩把刻有甘如松吳生發二人名字請求移文各警局一體通緝等情（中略）爲此令仰該署長嚴飭探警認眞偵緝並轉飭所屬各分署一體協緝 
[查獲國民輪船上之大帮拐匪]  
　　第一區警署偵探查得大逹碼頭國民輪船上有男女大帮拐匪拐帶男女孩十餘名將次起程立報張署長派出長警協同偵探前往截拿當卽拘獲拐匪閩人王阿彩並所帶之十五歲男孩郁阿三八歲男孩阿生又陳光濟帶有十歲男子陳寳章又吳世奎帶有十歲男子陳淸珠又傅英妙所帶九歲男子趙阿金又林阿明所帶六歲男子阿肖又紹興婦人王陸氏所帶七歲紹興男子王金三鎭江婦人陳孫氏帶有鎭江人六歲男孩陳升奎閩婦姜汪氏帶有六歲男子姜小寗鎭江婦人徐戴氏帶有六歲男孩徐大菜子十六歲女子戴三姑娘等連同行李等件一併解署略問一過着送滬南警察分廳核辦 
[閘北水巡隊之不察虚實]  
　　住居閘北銅匠沈春林之妻蔣氏係靑浦人妻母蔣囗氏及妻弟阿桃妻妹阿二均與沈同居去冬蔣囗氏病故沈欲將妻妹阿二變賣由妻弟阿桃函告叔父蔣靜山及堂兄蔣竹卿蔣秀琴等駕舟來滬盤柩並領可桃阿二兄妹回籍詎沈以所謀不遂投閘北水巡隊誣控蔣靜山等拐帶伊之妻弟妻妹該隊員不察虚實將船柩扣留並將蔣竹卿蔣秀琴一併拘押拷打已逾十餘日旣不釋放亦不移送司法官廳訊究昨由蔣靜山投淞滬水陸警察薩督辦處禀請伸寃矣 
[招領女孩之牌示]  
　　昨日閘北警廳出有牌示云案據第一區二分署呈稱本月初四夜十二時巡警張敬之帶迷路女孩徐春貴一口到署詢據供係隨母來滬因度日無方抛棄此處等語送請核奪前來當經發科訊據該女孩供年九歲徐州人向住蘇州車站家有母兄陰曆四月初十日上午被人拐帶坐四等火車來滬抛棄此處等語除將該女送閘北慈善團留養外合亟牌示招領仰該女家屬前來認領可也 
[地方審廳長緩期接任]  
　　新任上海地方審判廳長袁鍾祥君本定昨日接任現因在蘇與高等審檢兩廳長商議要公未竣不克依期來滬擬俟蘇坦事畢再來蒞事大約當在一二日後矣 
[暫由副檢察官代理]  
　　閘北初級檢察廳戴檢察官汝佳呈請辭職一節已紀前報前日聞地方廳汪廳長委張君寳康前來接辦茲悉張君雖曾到廳並未接任而戴已動身回籍廳内一應公務現由副檢察官姚士灜代理 
[德繙譯道出滬江]  
　　駐京德使館繙譯官海墨林君服務滿年請假回國前晚道經滬上暫庽客利西旅館聞於星期六乘坐該國郵船遄返本國 
[通俗宣講社宣講預紀]  
　　通俗宣講社定於五月十日（即舊曆四月十六日）午後二時在南市大南門外迎春高昌廟内即南區通俗宣　所開第四十七期宣講會敦請王立才君宣講諸葛亮軼事兪元爵君宣講用印花稅以富國源葛雲韶君宣講儉德之要旨汪穉生君宣講預防鼠疫方法屆時並有各種印品分贈聞往聽者毋須用入座劵云 
[上海經濟學會之改組]  
　　上海經濟學會分會刻因北京總會改組亦遵章改定職員名稱員數茲探聞内分幹事評議兩部幹事部職員劉次源錢永銘黄景范　曹元度　鍾玉田　王文典　評議部職員孫泰圻　顧履桂　謝宣　孫德全　王宰善　以前各種名稱概行取消 
[法租界控追房租之新章]  
　　法租界華洋各商置有房產者屢被頑户拖欠房租雖經收租人具禀公堂請追然仍不能了淸卽或淸還而控告手續已不勝其繁茲經中西官議定新章如有欠租須房主自投捕房控告卽飭包探傳追交保限八天付淸堂費歸房主照付如果逾限不繳准其傳案解堂訊追則堂費由房客　繳此項新章收租欠租者均須注意也 
[關於九畝地大火之公函]  
　　上海南商總協理昨日接縣知事洪伯言君公函云敬啓者案奉江蘇民政長韓訓令内開實業司案呈據上海南商會呈稱九畝地開明公司市屋劇場陡遭火燬懇請協助進行等情前來除批示並分行觀察使外合亟令仰該縣知事詳實調查籌商辦理呈復核奪此令等因並奉上海觀察使楊轉奉省令同前由各奉此查此案據開明公司新舞台代表夏月珊呈請貴會轉商各界力予扶助一面函請滬南警廳查究起火緣由在案奉令前因合行函請貴會詳實調查應如何籌商之處希卽函復以憑核轉爲荷 
[保護鎗械之通令]  
　　滬南警察分廳長崔鳳舞君訓令各區署文云照得保存鎗械早經一再通飭在案近查三區二分署鎗枝無故損壞九枝之多隨意請修第三區警察署又呈請更換十支檢查繳來鎗枝皆係缺件斷簧修整之時費欵費工實所不易再查長警用鎗之際除上操巡邏守望外别無用鎗之必要而鎗之體質係鋼本造成最堅之物何能輕易損壞顯係該管官不加察視任人搬弄有以致之該管巡官如此玩忽實屬不成事體着各記過一次以爲漫不加察者戒除分行外爲此訓令該署遵照不得再有損壞致干未便切切此令 
[熱心人揷訟之没趣]  
　　朱妙生在地方審判廳控朱秋溪不理債務一案昨由董推事官開庭辯論先據朱妙生投案訴稱前由婦人陸王氏將朱秋溪抵與該氏處之契據向商人抵借去洋三百元言明利息每月洋五元自光復之後利息屢索無着不得已來案起訴請求將本利追償陸王氏供稱於前淸光緒三十一年間由朱秋溪將自已名下在治下二十五保七圖之房產契據抵借去洋四百五十元言明每月利息六元八角嗣後氏因急用將朱之契據轉向朱妙生抵借洋三百元每月劃去利息洋五元氏應收利洋一元八角近年來朱松溪不將利息交來而朱妙生向氏一再催贖故亦請求從速照追俾免拖累質之朱秋溪供稱實因連年失就無力交付利息請求堂上免利還本且商人已央朱小舟向朱妙生陸王氏等介紹懇商推情云云訊至此突有一人闖入民庭言曰我已在外調停董君詰問爾是何人答稱我卽朱小舟董君曰案内無爾之名亦未傳爾爾膽敢擅入法庭實屬違犯庭規遂大加申斥命收劵法警將朱小舟逐出庭外并諭謂此案今爲辯論終結聽候送逹判詞遂卽退庭 
[預審得賄私縱案内之法警夥]  
　　上海地方檢察廳已革法警金寳山前因得賄私縱馮子雲一案奉諭將金等收押候補提案中牽涉之警夥鑑泉到案候究在案茲悉鑑泉已被獲到廳前日經李檢察官預審據鑑泉供另有法警王寳林當時亦得賄洋等語問官查得王寳林前於此案牽涉已由汪廳長開除乃判將鑑泉收押候禀明汪廳長核示辦理 
[周翰臣吞款逃滬之被獲]  
　　松江人孫友康曾在松江檢察廳涉訟將洋一千零四十元托同鄉人周翰臣代爲繳案詎周將洋吞没逃滬匿居廣東路二百四十五號門牌某旅館内經孫追蹤來滬尋獲報請老閘捕房於昨由探將周拘解公共公堂請究原告偕證吳金官孫惠才投訴前情請究訊之被告供詞支吾關讞員得供商之美領卓君以事出内地判周押候解送觀察使署轉解松江檢察廳歸案訊理 
[虚設字號之騙子]  
　　通州人王文錦在南市十六舗某旅館内虚設字號將假支票向英租界五福弄六十五號門牌某洋貨號之夏同瑞騙到値洋二千一百七十元本布八百元十疋又向同弄一百零侂號門牌盧定官騙取値洋一千零八十八元之本布四百四十疋携至城内某當舗質洋化用被夏等察悉報請捕房將王查獲並在王身畔抄出質劵多張於昨解送公共公廨請究原告投訴前情訊之王供詞含糊判押候移吊原贜並傳見證到案質訊 
[查土吞没物件]  
　　閘北警察分廳偵探孫振聲前晚偕探夥王普泉查雨生朱鴻賓等在滬北公共租界三馬路遇見常熟人陳三王樑二人在某土行購得大土百餘元遂尾隨至十六舖華界卽行干涉將二人阻止在陳身畔搜得證物一包約十餘兩即解送第一區警察署據陳供稱被該探等私行搜括吞没金戒銀表各一枚請追旋由某探夥交出銀表一枚惟不認吞没金戒託稱由陳自失經張署長詰明情形飭將陳王二人及證物等移送滬南營察分廳請究并將該探等名姓抄錄然後諭各回廳候請廳長核示辦理 
[攫取銀項圈]  
　　匪人張小呆子夏阿毛在虹口老朱家宅等處攫取江北小孩池三和等銀項圈被途人徐陸氏見而鳴捕將二人追獲搜出原贜昨解公共公堂經中西官訊供不諱判張押一月夏押候查明另案再核贜交原告領回 
[皮鞋匠之行兇]  
　　七浦路某皮鞋店工匠徐阿大劉阿二前晚因賭博起衅互相兇毆作以皮鞋刀戳傷劉之右腿等處由捕查見一併拘入捕房劉送同仁醫院療治徐收押候解公堂核辦 
[後母之毒手]  
　　寓居墳山路之甬人張長林縱令後妻王氏將前妻所生之女孩張才香百般凌虐竟至身無完膚被捕房查悉將張夫婦與女一併拘解公共公堂分别留押昨經中西官訊供屬實以後母凌虐前妻所生子女最爲風俗之惡習判張王氏罰洋五十元充公無洋改押女所三月張長林身爲家長縱令後妻虐待前妻之女殊爲不合本應併究姑念無知從寛斥釋張女送濟良所留養候核 
[虐媳尚無傷痕]  
　　甬婦邵李氏之十四歲胞妹李冬香因父母雙亡由其兄許與靜安寺路四百四十號住户任楊氏之子任根寳爲妻業已童養過門近因時遭凌虐女於前日逃出自投新閘捕房求援捕頭准卽飭探查明於昨傳同女姊邵李氏將任楊氏拘解公共公堂請究經王襄讞會同美領畢君研訊之下以女並無傷痕姑寛判楊氏罰洋兩元充公李冬香准交其姊領回俟撫養成人再准任根寳婚娶 
[水菓店未捐執照]  
　　秦炳興近在虹口菜市街一百五十六號屋内開設水菓店因未向工部局捐取執照被工部局資捐西人查悉請廨出單於昨將秦傳案訊明判罰洋三元充公該店不准再設違干未便 
[揚州婦貧病堪憐]  
　　揚州婦人童何氏因貧挈孩來滬希圖帮傭苦無相識之人求薦無門近又患病以致貧病交攻遽萌短見竟於前日投浦圖盡由捕查見救送捕房轉送公共公廨暫留昨由官媒將氏解案請示經中西官訊明前情以其貧病堪憐判送醫院醫治候愈再核 
[蓬路之火警]  
　　前晚十二時半虹口蓬路新武昌路轉角第二千另七十四號張順興點心店樓上忽然起火由救火會西人驅皮帶車到場救熄 
焚燬樓面一間該店比鄰福錩祥洋貨店保有火險銀五千兩雖未殃及已遭水漬損失頗巨昨由捕房派捕看守並將張順興店主某甲帶入捕房押候查明起火情形再行核辦 
[公共公堂瑣案]  
　　無賴陳阿二糾合賭徒在新閘派克路餘慶里某姓家聚賭抽頭被捕房查悉於昨將陳傳至公堂訊供不認中西官以其聚賭違章屬實判罰洋二元充公無洋改押兩天賭具銷燬 
　　方阿財前日在三馬路摸竊行人鈔票洋二十一元被探查獲並查知方曾於正月十七號在滬杭火車上摸竊坐客値洋一百元之金表金練等物昨將方解送公堂訊供一過判方押候查明失主再行訊辦 
　　山東路招商旅館主文閃暉控帳房周樹生私用帳洋七十九元等情由廨訊判被告交保料理在案茲周已將洋還淸故昨日原告投案聲明前情請爲將案註銷中西官准判被告開釋 
　　張晋福控陳玉堂藉端拆梢洋三元不遂被陳鎖閉空房等情昨由捕心將陳拘解公堂訊明以陳實有不合着罰洋五元充公無洋改押五天示儆 
　　日商吉隆洋行控寗波路五福弄口來餘號内之周啓勳北京路某號内之姚明生定貨虧銀二萬零三百八十餘兩等情昨由捕房將被告兩人傳案請示周延律師上堂代表判分别交保候照會日領訂期會審 
　　英商勝業公司控雲南路同德里五百二十九號租户胡陸氏欠租七十元私遷等情昨由捕房將氏傳案訊據供稱並非私遷因前月失愼所以搬場判退去候下禮拜二訊核 
　　過犯李阿慶因竊某西人家電燈泡又王阿二張芝文串竊白克路張禹臣等衣物又張川生在南京路電車上摸竊陸成傑袋内洋元均經包探查獲　將各人一併解經中西官分别訊明判李押西牢半年王阿二張芝文各押三月期滿均逐出租界張川生押兩月示儆 
雜評三（訥） 
[浙路風潮之感想]  
　　浙路有此六十萬之優待金而蘇路無之蘇路固未免少色浙路有此六十萬之優待金而卽作崇而卽閙此爭金之大風潮又受交通部兩番訓責以優待始而卒以訓責終浙路之少色更甚然則蘇路亦幸而不爲中央優待歟或曰蘇路職員安必其與浙路職員同者則記者亟謝之曰吾失言矣 
[補錄三號命令]  
　　五月三日大總統命令司法總長章宗祥呈請任命唐鍾英陳長簇陳道章鄷更雷光曙祁福籛署湖北高等審判廳推事應照准此令 
又令　司法總長章宗祥呈請將籍隷本省例應廻避之署山東高等審判廳推事孫白福趙秉琛吳繼高一律開去署缺另候調用等語應照准此令 
又令　司法總長章宗祥呈請任命盧文鉅林綱鐸署山東高等審判廳推事應照准此令 
又令　司法總長章宗祥呈請將籍隷本省例應廻避之署河南高等審判廳推事陳策廖允僑周善顯張守靖戴光圃雷啓南一律開去署缺另候調用等語應照准此令 
又令　司法總長章宗祥呈請任命張鼎勳唐藻芬葉衍華署河南高等審判廳推事應照准此令 
又令　司法總長章宗祥呈請將籍隷本省例應廻避之署福建高等審判廳推事高震郭秀山楊拱梁同愷劉含章一律開去署缺另候調用等語應照准此令 
又令　司法總長章宗祥呈請任命祝諫劉壽蓮署福建高等審判廳推事應照准此令 
又令　司法總長章宗祥呈請將現署湖南高等審判廳推事鈕文煥現署廣西南寗地方審判廳長唐毅均調署福建高等審判廳推事應照准此令 
又令　司法總長章宗祥呈請任命鄭濟洶章朝瑞凌福頤祝　桂署湖南高等審判廳推事應照准此令 
又令　司法總長章宗祥呈請任命潘焱熊陳國鑣署廣西高等審判廳推事應照准此令 
又令　司法總長章宗祥呈請任命陳紹祖爲廣東高等檢察廳書記官長應照准此令 
又令　司法總長章宗祥呈請任命林鍾蕃熊贊虚周安和陸培鑫署雲南高等審判廳推事應照准此令 
又令　司法總長章宗祥呈請將現署湖南高等審判廳推事胡 
 
 
 

Page 11

 
 
曜現署湖南高等檢察廳檢察官朱得森現署廣西高等審判廳推事石泉王煥現署廣西龍州地方檢察廳檢察長李六均　署廣東高等檢察廳檢察官應照准此令 
　　又令　陸軍總長段祺瑞呈請將楊振烈授爲陸軍步兵上校張玉堂授爲陸軍步兵少校李魁元授爲陸軍騎兵少校應照准此令 
又令　陸軍總長叚祺瑞呈請授祁彥儒爲陸軍步兵少校應照准此令 
又令　陸軍總長叚祺瑞呈請將陸軍步兵上尉戴廣助改補陸軍砲兵上尉並加陸軍炮兵少校銜張萬有授爲陸軍步兵少尉應照准此令 
又令　陸軍總長段祺瑞呈核復管理火器營事發擬以三音保常貴色欽秦春華玉慶增福阿洪可文喜升補護軍校應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[土地奶奶私致父母書] [  北山]  
　　父母親大人膝下哭别以來倐已一月此一月間女兒以精神上之苦痛竟至面無人色呆若木雞惟自恨遇鬼不淑不敢怨父母之擇壻非人也當土地訂婚之始在父母豈不喜出望外以爲我輩寒賤之家何幸得此紅袍紗帽之貴壻門楣昌大從兹不重生 
男香火烟缘未識幾生修到蓋不獨女兒之幸福實足爲父母之光榮也卽在女兒亦私心竊喜謂此土地老爺面如傅粉唇若塗硃五綹鬚長宛似美髯關帝一方血食何殊南面稱王相貌堂堂威風凛凛得此嬌客殊足傲人且此土地老爺衣服冠履無不古道可風决非輕浮薄倖之流可知也鎭日靜坐無事不出廟門决非如商人之重利輕别離可知也前妻失之於賭博孤衾獨枕之苦亦旣備嘗之矣語云吃一次虧學一次乖今而後必能懲羹吹　格外謹愼則對於我自必如魚得水恩愛非常可知也因此種種女實心滿意足歡天喜地矣而孰意地下事難以逆料竟有如女兒今日之苦者乎蓋此土地乃一　頇糊塗之賭鬼也佫卺之夕賓客滿堂土地出種種賭具如牙骰骨牌紙牌等類應有盡有以供衆賭客之消遣女兒到門時伹聞喝雉呼盧興高彩烈一個土地堂竟成賭世界矣洎乎結婚之時女兒在結婚場靜候行禮而新郎久不至女兒心訝之忽聞皂隷言新郎推牌九以草壳元寳一千揣板今所存無幾矣不久當來也語未畢新郎果來行禮當晚女兒得飽嘗土氣息泥滋味方以爲快詎未及天明新郎遽疾趨而出復作牧豬奴戲矣自是夜以繼日日以繼夜三日方止雖忙裏偷閒不廢敦倫之舉伹賭運不好竟無獲勝之時是役也輸去金帛無算女兒以新來晚到未敢加以責備且値喜事之時主人翁雖不好賭亦當助賓客之興其情亦屬可原而孰意土地賭癖之深甚於烟鬼之癮是後或在廟或出外無晝無夜未嘗不以賭博爲事且屢戰屢北雖金銀錠帛日進紛紛竟不足供其揮霍半月以後女兒耐無可耐乃婉言規勸冀其自知悔悟無如言者諄諄聽者藐藐十餘日來女兒舌敝唇焦終不能開其茅塞諺云木偶尚拜得靈不謂此土地老爺竟全無靈性也頃聞皂隷輩竊竊私議謂老爺連日大負新奶奶之粧奩已輸與某老爺明日將來搬運恐不出三日新奶奶又將爲舊奶奶之續矣老爺一部烏龜運太覺亨通新奶奶却又得嘗異味云云女兒聞之心如刀割父平以得貴壻之故傾家蕩產備此一副極濶之粧奩竟被此全無心肝之土地作孤注之一擲女兒縱泥塑木雕能無痛惜乎况女兒之身轉瞬間不知又將誰屬雖人盡夫也古有明訓然琵琶别抱土地奶奶之身分不幾下儕土妓乎倘未來之夫壻尚係　夫如羅漢彌陀金剛韋陀之輩則尚不失爲正室設仍輸與金陵王廟之土地或亦如金陵王之旣有正室者則女兒且降而爲小星矣奇恥大辱莫此乃甚且女兒一月以來天癸不至食量减少胸胃問又時作泥土氣殆已胚胎小賭鬼矣此小賭鬼未經出世遽作油瓶爲之母者豈不大難爲情哉伹亦無法可想只有如豢督寳之兩淚如麻而已我黄氏未嫁之姊妹尚多均宜擇申報自由談所登儉德會中人嫁之萬勿再貪富貴而以賭鬼爲東床雖有城隍老爺之作伐亦所不顧則幸甚矣臨禀涕泣不知所云女兒某某謹禀（三） 
[戲擬畢吏部醒後致酒家書與北京信古傳習所課題略異] [  濟航]  
　　逕啓者卓賦性疏狂罔知檢束益以劉伶舊癖醉輒顚蹶異常昨聞佳釀初成狂興忽發遂至甕邊縱飮數百斛之素志頓償德飽興酣銘感保似乃未蒙貴傭見諒遂待以狗盗之行爲比以酩酊無知未遑辨白解酲而後殊覺有汚狂名如謂卓爲盗飮耶則旣已就逮卽應送之有司以警將來乃旣縛之而又縱之解鈴繫鈴意果保在此卓所大惑不解者也如謂夜間未遑辨識而故爲縛之耶則秉燭以照面目即可見其本眞又何俟東万旣白耶且黑夜盗竊律有專條王子犯法與民同罪卓旣盗飮法豈能寛乃竟漫然釋之是已認卓爲無罪也無罪而受執是重誣卓也卓雖賦性疏狂而名譽素稱淸白若不函請剖辨非惟有玷官箴且畢某盗飮之臭名將永留於醉史是卓未得爲酒中仙轉成爲梁上君子也卓雖狂妄殊不願爲飮者留此汚名其如何登報辨正之處敢請亟爲圖之（三） 
[戲擬新董事告示] [  一帆]  
特任黑關鄉董事刁爲 
出示曉諭事某月某日奉 
縣知事何令開照得自治之機關雖已停止自治之事業仍須繼續進行特任刁貪利爲黑闇鄉董事辦理該鄉一切自治事宜此令等因奉此本董事卽於某月某日在本府視事合行出示曉諭仰闔鄉白螞蟻露天保正流氓拆梢敲竹槓吃白食等一體知悉本董事有無上威權血食一方爾等所營一切事業均在自治範圍之内須由本董事親自辦理自示之後爾等如再以身嘗試攘奪本董事利權定干嚴辦勿謂言之不預也切切特示（三） 
海外奇談 
[一勺微涔（續）] [  警衆]  
　　俄國陸軍中佐克特密哲曾赴蒙古探險其所率之探險隊則自帝國地理學協會組織而成此隊凡十四人經恰克圖入烏爾戞其後沿地旅行也（一）佛敎遺跡之發見克特密哲中佐一隊在亞木特高原發掘數百年前哈喇可城之遺址亞細亞地理之研究家因其發見而得最有益之資料此哈喇可城原爲一市去今五百年前依然存在後爲滿洲人所滅今考其發掘之遺跡可察其當時文化之程度且發掘之遺物多爲完全器具其經過時代纔若數十年者（二）珍奇之佛像佛畫經文探險隊所發見關於佛敎珍奇遺物中有金屬製之佛像西藏語支那語滿洲語之佛敎古典及其他抄錄經文各佛像乃繪於綿布絹布以及各種布者珍奇美術不讓歐洲想皆爲印度或西藏所製者（三）達賴喇嘛之會見克特寗哲中佐以西曆千九零六年受俄國政府之命曾一度赴烏爾戞會見達賴喇嘛今克特密哲中佐入蒙古時恰値達賴喇嘛從北京歸來由克特密哲中佐再於蒙古與其僧侣迎接達賴喇嘛歸國作客十二日頗受達賴喇嘛之優遇（四）逹賴喇嘛之心醉歐風此次克特密哲中佐所晤見之達賴喇嘛視數年前會於烏爾戞時言語舉動判若兩人聞逹賴喇嘛在北京會見歐洲各國之代表聆歐洲之文明狀况故感歐洲事情大有趣味遂欲使西藏靑年數名游學歐洲大學又欲研究俄國之醫學鑛物等學而派遣留學生數人至聖彼得堡及莫斯科焉（五）探險之資料克特密哲中佐所得蒙古西藏地理學上或關於佛敎文化及其他種種資料擇其最重要而有趣味者送至俄都帝國地學協協及帝國大學矣 
自由談話會 
[鈍頭藉居鄞邑行商武林於前月間返甬今始旋杭回憶閨中一席話頗堪嚼味爰筆之以與諸君作瑣瑣談] [  鈍頭]  
　　汽輪抵埠謁父母後卽入閨閣寒暄畢細君問予曰君之衣履何忽易以布樸乃爾君之祖父母之父之母之戚屬固安然無恙也何縞素爲豈君之至友中有或缺乎君固向以友爲命者其因此以縞素衣裳耶予曰否 
　　予知閱者諸君讀至此胸中亦必驟起疑團而亟欲聞予答細君之言矣 
　　予年甫弱冠耳昨年之予無日不以羅綾裹予身且尤酷愛舶來綢品因其顔色奇瓌而閱目也麗予身作斑爛狀光予髮成蝴蝶形固自命爲翩翩者也少年時代愛嗜裝飾此亦人情所常然今之予固依然少年也而斷不敢以少年二字妄出諸口爲長者所譏笑今予以今年之少年回思予昨年之少年覺今年少年之心中深以昨年少年之麗裝艶飾爲無謂矣同一少年也何昔之奢華而今之布樸耶是蓋爲儉德會故予之細君固未知予入儉德 
會也發此疑問固其所宜予乃將入會事告細君且勉以儉可養廉之辭加以人貧世富之語惟儉可留爾我將來餘地爲子孫久遠之計理直氣壯義正詞嚴予之細君固亦素愛裝飾者也竟予一席話亦點頭悔悟從此均以儉爲主少用舶來品而代之以本國貨蓋以吾中國貨之堅固而耐久也細君且言洋貨之爲物吾女界酷愛者尤衆予今後當廣勸諸姊妹相約尚儉以繼我夫子之志云予聞此言大喜肅然言曰言之非艱行之維艱願吾二人牢守不忘毋受他人虎頭蛇尾之誚實爲幸甚細君唯唯狀至歡洽予情不自禁前挽其頸而吻之當時情景則非鈍頭之毛錐所能形容其萬一也 
　　儉德會規則　一不狎邪　二不賭博　三不必以酒食結交四不必華服　五不輕寒素 
　　入會者　儀徵張慕九　常熟龐運帆　邗東周紹堂　周斅肅周啓南　周次雅　蘇州張義溥夫婦　吕才之夫婦　江都孫竹棠　丹徒張瑞生　方筱書　莊愼卿 
小說 
[火燄珠（八）] [  常覺譯]  
　　我們正打得十分熱閙便把蘿荑忘了誰知他在那洞口的石堆上檢了一塊大石雙手捧着隱在暗處伺隙而擊哼哼列位可不要小覷了他我這老命可全虧他那個伺隙而擊呢當下我正和一個吕宋人揪住厮打那日本矮子生來刁狡便溜到我的後面想打冷拳不料他手中明晃晃的刀纔舉起來他頭顱上早已中了蘿荑的石塊猝然的倒了下去我見了喝采一聲勇氣百倍雙拳緊便他把那吕宋人打倒在地上那剩下的克林人更不是邱哲克的對手早被他一脚踢下斜坡把那頸項折做兩節一場惡戰就此結束下來我三人大獲全勝同奏凱歌往後只須把那受傷的獨眼賊再加上一刀結果了他那可就算得是匪黨絶跡四境肅淸了豈知我們廻身去尋他的時候已不見他的蹤跡這第二次可又被他逃脫了去那獨眼賊狠見機窺得情景不妙早悄悄的爬入那矮樹叢中躱避去了那道旁一帶的血跡便是個鐵證當下邱哲克得意非常指手畫脚的道我給他那肩窩上只這麽一札他便不濟事了我便也讚他道好一個這麽一札我眼見他已是猪子似的血流不止了說着便護着蘿荑回至洞中不要給那獨眼賊背地打了一鎗那纔老大不値得呢 
　　列位當初大敵在前性命呼　之際我那愛珠之心便也冷到冰點以下到得此時前敵已盡　如磐石那狂熱就回復過來那火燄珠的光鋩直繞住我的心脈再也揮撒不去咳世上的珠子就是我剛逹爾性命我戀的是珠子愛的是珠子我之外便是珠子珠子之外可没第二個我當時眼見那兇徒遺在地上的血跡曲曲折年的入叢林而去恨不得立刻追獲把他那珠子弄了過來捧在手中賞玩那珠光的閃爍那纔快心呢當下對邱哲克道我要進巴魯登去把那火焰珠取來他道你不要發呆任他去罷他們必是駕舟而來你我安逸着待到天明把那小舟尋了來早早離去這個骯髒所在豈不大妙我執意不從道只是我要這珠子不把他弄到手我是不去的他便拿手指着洞中的蘿荑含笑說道我的珠子已在那邊等我你要息麽樣儘請自便就是了說着便邁步向着他那滿心疼愛的意中人行去咳可恨當時我没個蘿荑般的意中人不然我爲愛情的磁力所吸或者竟不去追尋那惡魔無形之中便省下了我一番無謂的驚恐哼愛情愛情可眞是天下第一件大力量大作用有東西 
　　且說我那時胸中只横梗着這火燄珠三字把那小友所說的話是好是壞已不暇去細辨廻過身子循着地上的血跡行去兀自嘰咕道你去瞧你的意中人我也去找我的好寳貝我和你各走各的道兒便了咳列位我那時只顧前行那裏知道一步步的都蹈入那危險之境呢 
[家庭小說慧珠小史（三）] [  華璧女士]  
　　慧珠自與少英相識之後時相過訪心心相印而此情愈種愈深遂互訂終身約慧珠平日固極羡自由結婚者而其父性頑錮故此次雖與少英相訂而其父尚未知也迨假期已滿暑氣全消慧珠又入校矣一日史歸小鈴忽告之曰小姐知有意外事乎慧珠曰何事吾固未知之小鈴曰今有人來爲小姐執柯耳慧珠曰汝何以知之小鈴曰午後過夫人窗外聞及（慧珠）二字即伏窗外竊聽惟聞主人言謂慧珠年尚稚可暫緩一二年夫人則冷笑曰一二年乎恐呱呱已在抱矣主人訝曰是何言必有故速詳以告我夫人低聲曰吾聞小姐已與一李姓少年訂白頭約矣主人曰倘明日其人來時我當與之面商言至此其聲細不可辨慧珠曰汝知求婚者爲誰氏乎小鈴曰卽夫人之第二姪也慧珠曰主人已允其請否小鈴曰主人爲夫人所迫已許其請不日且文定矣以婢子意小姐與劉公子結婚將何以對李公子慧珠曰今日張女士約我去去卽來汝可暫離此室倘夫人問者可告以已寢勿多言也小鈴曰諾慧珠即潛至亞俠家直入其室見亞俠方於燈下作西慧珠曰姊尚未唾耶亞俠訝曰妹深夜至此豈家中有意外事乎慧珠曰然即以小鈴之語告之亞俠曰此事果確否慧珠曰我信其必確小鈴必不誑我也我今至此乞姊爲我籌一良策亞俠曰妹有戚屬居滬江乎慧珠曰惟舅氏在此耳亞俠曰幸甚幸甚妹豈忘伯母臨終所付乳媪之遺囑乎慧珠曰微姊言我幾忘之我將歸商陳嫗使之伴我同往明日乞姊爲我邀李君於張園我將以此事告之我行期當不出五日惟未卜與姊再見於何時也亞俠曰我明歲欲留學東京妹彼時脫能同行者則相聚有日矣惟此事妹宜秘之即小鈴亦不可使之知慧珠曰夜已遲我去矣遂别亞俠歸 
 
 
 

Page 15

 
 
   
 
 

Page 16

 
 
   
 
