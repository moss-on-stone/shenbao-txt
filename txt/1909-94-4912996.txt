# 1909 - 94 - 4912996

 

Page 1

 
 
   
 
 

Page 2

 
 
[今日本報目錄]  
　　第一張上諭宮門抄交旨諭説專電衆要新聞 
 
 
 

Page 3

 
 
上諭 
[監國攝政王鈐章閏二月二十日内閣奉]  
　　上諭禮部奏恭鑄祺皇貴太妃鍍金銀寶請發銀兩並造模呈閲各一摺首一字均繕寫錯誤實屬疏忽禮部堂司各官均著交部 
議處欽此 
　　上諭增韞奏查明浙江各屬田禾被災請將應徴地漕等項分别蠲緩一摺上年浙江杭州等屬田禾自夏徂秋被水旱風蠱受傷復遭山洪暴漲致成災歉及歷年沙淤石積尙未墾復各田地塘若將應徴地漕照常徴收民力實有未逮加恩着照所請所有仁和等一十二州縣成災十分各田地仁和等二十五州縣及嘉湖衞之嘉所歉收各田地與富陽等十三縣及衢所沙淤石積各田地塘應徴光緒三十四年分地丁等項正耗錢糧漕白等項米石曁存租銀兩分别蠲免緩徴其被災各縣蠲免銀米各災所已輸在官者准流抵次年新賦至秋收减色之臨安等廳縣及杭嚴嘉湖台州衢州各衞所與被災歉各州縣所未完各年舊欠曁原緩帶徴地漕屯餉各銀米均着遞緩一年徴收以紓民力該撫即按照單開各廳州縣衞所田地塘頃畝分數廉蠲應緩銀錢米石各細數刊刻謄黃徧行曉諭務使實惠均霑毋任吏胥舞弊用副朝廷軫念民艱至意餘着照所議辦理該部知道單二件併發欽此軍機大臣署名奕劻世續張之洞假鹿傳霖那桐假 
[宮門抄]  
　　閏二月二十日召見軍機肅王澤公鐵良 
薩鎭冰朗貝勒熙彥錫鈞 
交旨 
　　閏二月十四日軍機大臣欽奉 
　　諭旨度支部奏印花票製成請頒發各省試辦一摺又片奏議復前安徽　撫馮煦奏印花税驟難舉辦御史石鏡潢奏印花税恐多窒礙各摺或原奏似爲過慮或尙未悉印花辦法請毋庸置議等語均著依議欽此又欽奉 
諭旨御史江春霖奏直隸唐山路礦學堂革退學生太多請飭查辦一片著學部會同郵傳部查明具奏欽此 
　　十五日軍機大臣欽奏 
　　諭旨學部奏請定游學畢業生廷試日期一摺著於四月初十日考試欽此又奉 
　　旨唐紹怡電奏悉德皇贈給該大臣等寳星星均著准其收受欽此 
十六日軍機大臣欽奉 
　　諭旨派往西陵梁格莊暫安殿各項値班王大臣侍衛等著照單開每班賞給津貼數目由度支部按班發給欽此恭辦襄禮王大臣五十兩御前大臣五十兩王公五十兩御前侍衛五十兩乾清門侍衛各三十兩散秩大臣三十兩副都統三十兩大門章京侍衛各二十兩 
同日奉 
　　諭旨此次驗看州縣事實列入最優等前山東臨邑縣知縣試用道陳恩畬著以道員仍留原省儘先補用欽此又欽奉 
　　諭旨陸軍部奉欽奉恩詔查辦軍台廢員開單請旨一摺除柳大年桂陞李增誨劉榮瑂葉茂青呂國銘余鼎銘朱光點譚炳榮存誠吉祥等均毋庸查辦外福源羅人鑄均著加恩釋回易　礄潘效蘇周開曙張圍焱均著加恩　回仍呈繳台費陳尙新魏文均著加恩减免二年李滋森曹本煌有秦劉　坤瑜洵譚湧發均著加恩減免一年届期即行釋回以示朕法外施恩至意餘依議欽此 
論説 
[論浙省吏治之黑闇（續）]  
　　一曰巡官調戲案内反坐之酈廷亮。夫徐士炎之赴酈廷亮家。有目皆知徐士炎之與酈妻戲謔情形。觀酈禀所載。稍有人心者莫不爲之髮指眥裂。誰無妻室。誰無婦女。而肯以穢褻醜行橫加其至愛者之身以圖誣衊乎。况巡官與巡記。固有名分之差。而謂其敢持卵敵石。不顧一已之名譽。以玷辱上官乎。且杭垣巡官。不止徐士炎一人。該巡記不指他人而獨指一。徐士炎也何居。乃當酈告總局之時。提調李令。僅僅以申斥一語搪塞酈巡記。而一面即派人向酈調處。一面即調徐爲江干巡官。若酈徐二人。含有夙寃。而特爲之排難解紛者。然迨浙江公報。偵實發表。章巡官忽來電話。促往更正。而誘之以和平了結。怵之以撤去差使。要之以總局遞禀。李巡官親往酈家。肆行恫嚇。榮巡官更復爲之保証。改塡電話簿以滅其跡。而酈巡記竟以誣控上官。撤差發押聞矣。吾不知總局諸人何愛於徐巡官。而顧爲之道。地如此。提調不問也。巡官相助也。總辦心知其寃而不爲之平反也。警界中人因祿位思想。不得不扶。同隱飾也。蓋其心祇因一念之悞。恐或詰問。喪失全體名譽。主事者亦難辭辦理不善之咎。遂不憚竭力張羅。以爲掩飾彌縫之地。不知物理學之公例。壓力愈厚者。彈力愈大。果也酈妻痛不欲生。而板兒巷鄰居異常公憤。聯我喺証。公叩澈究。撫帥派員密查矣。紹興同鄉開會籲請昭雪矣。天下公是非。往往有出於局外者。此其事之令人不可思議者三也。 
　　善乎寗都魏氏之言曰。是非好惡毁譽賞罰。四端者。相因而成。定之於口爲是非。誌之於心爲好惡。騰之於衆爲毁譽。施之於事爲賞罰。是非好惡毁譽不平。則風俗亂於下。賞罰不平。則政令亂於上。古今賞罰。未有一成而不變者。平天下者平其賞罰而已矣。蓋賞罰不平。則是非好惡毁譽亦將被其所刦制。而碔砆之石其光璘然。繪畫之彩。其色粲然。自漢孝武表章六經。師儒雖盛。而大義未明。故新莽簒祚。頌德獻符者徧於天下。自曹孟德崇獎𧿧弛之士。權詐迭起。姦逆萌生。至正始之際。而名士風流。盛於𨿅下。棄經典。尙老莊。蔑禮教。崇放逹。風俗爲之一變。天下之治亂奚自乎。自乎一二人心之所嚮而已。在增撫當日。不過震駕黨案之名目。恐被漏網。或貽巨患。將唐才常徐錫麟之事。慘演於兩浙。風聲鶴唳。草木皆兵。遂不惜借詭譎之端。以濟權宜之術。曰名譽無損。曰報館揑造。推其心亦未嘗不自悟其當日之失計。特以巡官爲我所任用之人。設於此俯徇輿論張大其事。將異日者人皆在所憚而不肯爲我盡力。兩浙十一府之人民。羣以我之不善用人爲口實。遂不惜舉是非好惡毁譽之公論而悉昧之。殊不知增撫者操一省中賞罰之柄者也。上之所好。下必從之。猶水之流 
 
 

Page 4

 
 
猶風之行速於置郵而傳命者曾幾何時。師範學堂風波之未定。秋管帶以非刑誣良著矣。卓太守遂不憚排斥衆論。以獨伸其裁判之見。徐士炎惟调戲民婦聞。矣巡警總局且不憚違背衆論。以肆行其欺蔽之方。哀哀浙人。瀕罹無辜。雖欲不歸咎於增撫。不可得也。 
　　抑又聞之。大吏者以馭下爲天職者也。部臣馭下嚴。則一部治。疆臣馭下嚴。則一方治。善馭之則丰采懔然而人莫。之敢犯身雖臥治坐鎭。而其職亦舉。不善馭之。則雖旰。衡厲色。日夕憂勤或因一事之短而類及其餘。或因一時之疏而搆成其釁。方自詡其公。忠體國。夙夜靖共。不知已入下吏之彀中而莫之或覺。况屬吏以窺伺意旨。爲心局員以奉令承教爲事。如管帶。如巡官。皆體大吏之心以爲心者。誠增撫亟亟焉以民命爲重。則彼粗闇之武夫。不學之警弁自有所憚而不敢爲非。而承審之太守。裁判之巡局。亦將惴惴乎謹其心之所嚮。不敢顯背乎是非。好惡毁譽之公。以肆行其賞罰之私。果爾兩浙之吏治。在增撫一轉念間耳。當此預備立憲時代。庶政公諸輿論。固已屢見於明詔矣。竊願增撫俯鑒於輿論。勿稍寛假。俾張雲飛酈廷亮事之有以劑其平焉可耳。 
專電 
[電一]  
　　攝政王批閲奏摺其速五鐘進内至三鐘時所收各摺均即批下日常有長批 
[電二]  
　　憲政館各科員禀懇慶邸請照軍機處例改爲實缺自定升轉京察 
[電三（北京）]  
　　直督楊定二十六日來京 
[電四（北京）]  
　　吏部議定各省道府無論何項缺出均一選一補 
緊要新聞 
[議覆饒御史請改移獎辦法北京]  
　　御史饒芝祥奏實官移獎弊混滋深一片刻由度支部吏部會同覆奏云查原奏内稱查移獎之例原因捐生輸納鉅貲事同一律或本身已有官職或欵項尙有贏餘不忍令其向隅始准移獎子姪於體恤捐生之内仍寓愼重名器之思無如躁進之徒多金之子不恤謂他人父輕去父母之邦只須姓名相同便可營謀遂意以三代之履歷有異則揑爲出繼承祧以籍貫之省分不符則冒爲祖居流寓繩以例章則無不合窮其底藴則莫可稽應請旨飭下度支部會同吏部明定章程示以限制務將此項移獎限一年内汛即投部註册分發若再遷延觀望限满槪作虚銜即將捐案撤销以免弊混等語度支部查各省從前開辦實官捐輸造册請獎經臣部核駁之案向准該捐生本身改獎或移獎子弟又查官員出繼例准　祧其寄居入籍者亦例准聲明祖籍至捐案核駁以後各捐生有未能即時呈請改獎移獎者向准捐免逾限並於光緒三十年奏定變通章程自核駁日起逾限五年令交三成捐免逾限銀兩准其一律改獎移獎歷經辦理在案該御史所請自係爲澄清仕途起見惟定限一年爲期過促深恐遠省捐生聞信較遲來京趕辦不及未免多所向隅不能不量予體恤擬請自此次奉旨之日起所有從前未經核准實官捐案除各捐生本身改獎或補交銀兩照原請給獎無關弊竇者仍照舊辦理毋庸叧定年限外其呈請移獎子弟者應以二年爲限限满一槪不准移獎如在二年限内呈請移獎而距本案覈駁之日已逾五年仍令照章捐免逾限至二年限内各捐生呈請移獎亦應嚴加限制槪以原捐省分册報各該捐生本省籍貫爲斷籍貫旣同三代之中又必有一代相同者方予核准其三代内有一代相同而籍貫不同雖據聲明祖籍一律不准移獎以杜弊混 
[電諭王京卿仍充監理官南京]  
　　王丹揆京卿電辭浙江正監理官已紀前報茲江督端午帥接軍機處覆電云奉旨端方等電奏悉清理財政關係重要正監理官係差非缺王清穆仍着來京預備召見所請收回成命終制之處着毋庸議欽此樞十九日 
[奏報江甯諮議局籌辦處辦理情形北京]  
　　江督蘇撫會奏云臣等於上年十月間將江甯諮議局遵照館章改爲籌辦處業經咨報憲政編查館在案茲條列大槪辦法爲我皇上縷晣陳之一規定期限查館頒章程定正月十五日舉行初選三月十五日舉行複選當此創辦伊始無成例可循民間知識不齊未能家喻户曉非比户講演勸導則調查資格斷難詳確加以轉行文書研究疑義動費時日若必拘執初選複遷限期恐多疏舛竊計召集會員定限九月爲日較紓尙可量爲變通略加寛展但求無誤會期不妨從容將事由籌辦處會同商確擬定以閏二月十一日爲初選期四月初五日爲複選期又慮奉行者始則任意因循繼則潦草塞責爰舉初選定期以前應行籌備各事件均爲之酌定日數通飭照辦並於交通不便之地以函電佐其不逮總期順序進行尅期集事此籌備之在期限者一也一統一規制按定章選舉調查及投票細則應由初選複選監督核定查寗屬府廳州縣三十有餘其間守令雖不乏通知時事之才然調查選舉事屬創行未必盡能了澈且審釋名義斟酌寛嚴政見未必相同即辦法斷難齊一若不示之標準惟致一省之内各爲風氣辦法紛歧爰於開辦之初遴選嫻習法政明白事理之官紳派爲司選科員飭令會集一處將定章公司研究商定畫一辦法 
 
 

Page 5

 
 
即令分赴各屬會合本地官紳如法籌辦所有各項立事規則均由省局擬定頒發期於通省一致無牴牾觸背之處此籌備之在規制者一也一確定名册查籌辦選舉以審定資格爲最難若徒以調查責之牧令而本地紳耆不爲助理則所查斷難詳確臣等於開辦之初即撰具剴切示諭刊發各屬徧爲張貼惟宣布朝廷之德意並由籌辦處以權利之不宜放棄資格之必須審查演爲白話淺解交由出發科員隨處頒發廣爲勸導務使窮鄉僻壤咸曉然於選舉一事爲人民榮幸之途鼓舞歡欣熱心輔助將人名草簿清册依限造送此籌備之在名册者一也一籌議建築查諮議局爲議院初基本應次第建設現爲一勞永逸之計略事擴充縱不能立底完全亦必須隱合規制庶備將來議院成立時因以爲用無勞改作亟宜酌仿外邦之制度參合本地之情形臣端方前赴歐美參觀議院大率規模閎壯未能一蹴而幾惟日本地近文明民情亦不甚相遠業據籌辦處呈請選派工科學生前赴該國就東京議院與各府議會將其形模規制費用逐細調查繪具圖說以憑參酌仿造並就江寗省城北隅購備空曠之地以爲會場其址一俟該員回國即當參以臣端方考查所見斟酌豐儉刻期營搆此籌備之在建築者一也以上各節均係數月以來體察情形斟酌變通切實籌備現在選舉名册業經遵限確定所有初選複選當可如期舉行臣等仍督飭在事各員嚴定功過不任稍涉延玩致誤成立其開辦常年額支活支曁司選員出發旅費以及購地建築各項經費均飭由財政局陸續籌撥其各屬調查費用准於地方公欵内撙節動支事關憲政懇恩准予作正開銷 
　　又片奏云查憲政編查館原奏九年籌備事宜清單第一年内各項事件惟諮議局一項爲各省督撫專責所有遵設籌辦處情形現經詳晰奏陳其第二年應行籌備如籌備城鎭鄉自治設立研究所調要各省人户總數曁各歲出入總數以爫創設簡易識字學塾辦理廳州縣巡警各事宜或先經試辦或正在奉行應俟籌備粗具端倪於第二届限内分晰奏報 
[調查户口准由元甯試辦南京]  
　　江南自治局詳擬調查户口辦法開摺請示奉江督端午帥批云調查户口爲籌備憲政之樞紐現在部章業經頒發未可稍涉延緩所請由官提倡於該局設立總調查處户口併查先從元寗試辦等情自可照准所呈簡章尙屬周妥即增設員司預算經費亦均核實應准由財政局照數撥用惟調查方法應從分劃區域入手必須有詳確輿圖方可據以從事茲發去測繪學堂新繪江寗府總圖一張上元縣圖二十張江寗縣圖五張俾資考鏡仰即查照辦理並移財政局知照 
[京師近事]  
　　資政院倫總裁日前交諭該院知會各堂定於本月十六日在公所會同憲政編查館核定各省督撫先後奏報遵設諮議局籌辦處需欵及選舉投票各辦法並會商建築院署曁開院專章諸要政 
　　憲政編查館以現在籌辦諮議局事屬創行亟宜另定應守範圍以資遵守當即詳細酌定凡應公同商議上奏請旨事件及關於全省利害興革事宜與夫指實彈劾行政大臣之責權預算决算之協贊並一切詳細規則現已逐一擬定列單咨行各省矣 
　　攝政王日前與張孫兩相國及榮尙書提議現在各處大小學堂自倡辦以來已歷數年總未見有效驗而東西洋各國人才莫不皆出學堂造就而出其理由果不得教育之法抑或中外教育法果不同耶攝政王言復向張榮兩大臣云現在學務關係至重務當研究以便速行改良當經三大臣籌議即飭學部各司員及提學使將所有教育得失之處各抒所見呈遞堂官以便採擇 
　　外部前致東督函云俄國現派巴理清君爲專使入京恭送景皇帝梓宮不日即當過奉届時須格外優待徐欽帥當卽派黃觀察仕福前往迎迓并先電飭哈爾濱道探訊來奉確期并令呼蘭副都統宋都護幫同招待一面電致京奉路局預備專車護送入都 
　　京師各衙舉辦已酉京察由吏部統爲核辦陸尙書昨與各堂商議所有京師各衙門舉辦京察各官員應咨請都察院京畿道一并考查刻已將京察大册分别咨送都察院京畿道按册詳細查核矣 
　　度支部前上請派財政監理官免開底缺摺後當蒙召見攝政王先詢以各該員派令到省後應如何會同各督撫商辦並囑以財政不清憲法不能成立又諭廓清外債爲當務之急該部尙侍奉對約五十分鐘並聞是日入對三尙侍係分起埀詢各有奏陳所奏專項惟印花税事最爲詳細澤尙書召見時曾蒙攝政王賞座澤尙書奏對有先清州縣平餘贏絀爲入手等語 
　　昨日直督楊十驤有摺奏報創設諮議選舉各局事宜内有節省經費以免虚糜等語攝政王覽奏大爲贊賞復加硃筆圈點甚多與前次所奏清理徭役摺同一歎美云 
　　民政部因各分廳業經裁撤實缺知事内有資俸已深當差得力者現届京察大典未便令其向隅擬將歷俸合例之員保列一等已於日前奏奉諭旨允准當即咨照吏部辦理 
 
 

Page 6

 
 
   
 
 

Page 7

 
 
   
 
 

Page 8

 
 
魯意師摩洋行　始創自同治十三年即　英一千八百七十四年 
准於念五日十點鐘在本行拍賣外國一應女衣服帽鞋領巾衫褲一切軟貨不計禮拜日禮拜一並禮拜三觀看此佈魯意師摩洋行啓 
[禮拜五拍賣　貴重地産房屋]  
魯意師摩洋行始創自同治十三年即　英一千八百七十四年 
准於念六日下午四點半在本行拍賣地皮一方坐落卡德路並新閘路計十七畝二分九釐五毫在英註册署道契第號一千一百念七號三千八百零三號九百五十四號八百六十二號九伯五十五號地皮第號三百零三號三千零念九號並有中國門面市房十七間在卡德路又住宅房七十三間在卡德路弄内又住宅房五十間在新閘路弄内其一切細情可問小行便知此佈　魯意師摩洋行啓 
[尋人]  
今有十七歲男子名顧金壽身短無　駝背　嘴身穿元布衿袍元布馬褂於十六日出外至今未歸如有仁人君子看見送到升吉里十五號門牌内顧宅謝洋十元 
[王子雍鑒　限贖表戒]  
丙　年有王子雍購買本號木器日久不歸嗣後在船撞見向之索欠無以應付自願將金戒一枚銀表一只解下備抵迄今又届兩年今特登報佈告限彼一個月内繳清帳項購回表戒如逾限不來清理惟有將物估售以抵欠項不敷之欵仍向王子雍索取見報速來理楚爲要同順泰嫁粧店啓 
[日本郵船會社]  
啓者本公司出山口丸輪船準於本月念四日即禮拜三天明時開往長崎神户横濱等埠小包收到禮拜二午刻客票賣到禮拜二五句鐘止　倘蒙各寳號如欲裝貨搭輪者務祈　早臨爲幸 
　　郵船株式會社啓 
美國紐約總電氣公司經理世界上最大名廠所造各種電具如下　電燈噐具礦機轆轢大小電燈及電氣風扇等件　中國經理處上海四號圓明園路愼昌洋行 
[新表到滬]  
惠爾楷表機噐堅固裝璜精奇價廉物美惠爾楷今到有新樣各種金銀時表人所罕見恐未週知特此佈白 
上海　捷成洋行經理惠爾楷表行謹啓在江西路十八號洋房 
[清快丸]  
請快用這種藥罷噫是什麽靈藥呢這就是那頂有名的藥清快丸　若是遇着目眩昏倒惡心嘔吐赤白痢疾肚腹疼痛船車暈眩烟毒不清等類吃這個就能治而不錯閣下現在也是肚痛的了不得麽請快試嘗試嘗那麽依你說試試還有一層我問兄台這清快丸是那一家賣還是什麽價錢噫老舖是在日本大阪高橋盛大堂在中國的總經理處在上海英界四馬路一品香對面日信大藥房價錢大桐匣一元二角小桐盒六角大包美術罐三角中包一角二分小包六分領敎領敎多謝多謝 
[大隆藥房精製淋濁聖藥]  
三日永遠斷根立止五淋白濁 
此丸得自獨秘其靈效之神速可以推倒天下之白濁藥無論五淋紅白二濁痛而且腫一經服下立刻止痛清濁消腫利便眞有藥到病除之妙雖尿管被濁糊閉已成血砂等淋依法服之無不小便暢通濁去清來治愈者不下數千人咸推淋濁中最爲奇驗之藥且性味和平與市上純用尅伐諸品者不同故愈後氣體反强保不再發足見斯藥之妙哉無窮每瓶一元小瓶五角雙料加倍取效更速 
　　上海四馬路望平街口大隆藥房啓 
[聲明遺失]  
今遺失立發洋行支慶豐莊支票一帋二十日期五十兩望各寳行號切勿收用已向　根止解作廢特白　顧具 
[不能退股]  
德倫公司股東曾沛容今因創辦人陳立卿數目糊塗而陳立卿自　將名下股份銀六千兩退出不要惟是數目未清斷不能退出德倫公司股東曾沛容告白 
[程巨公鑒]  
令尊大人現在何處有信通否弟爲經手之欵催逼孔急萬難過去望施再造之恩籌　若干使弟稍可交代迫切盻燽賜示逕寄該處爲荷　綱燮上言 
[京都天寳齋]  
八寳化毒丹珠黄下疳散 
珍珠琥珀立止五淋白濁丸 
夫淋濁一症因酒濕熱毒而成或花柳步傷傳染以致小便刺痛溺管閉塞點滴不止中履艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶能可包痊不但病除而且壯身體健培元固精治淋濁之妙藥也每盒洋一元八寳化毒丸每瓶二元珠黄下疳散每瓶七角專治男婦楊梅結毒横痃下疳等症陰戶腫爛服則立愈永無後患上洋二馬路中西鼎新里石庫門交易 
[真三日全愈珠珀白濁丸廣東彭壽堂始創最靈驗]  
此丸乃本堂獨秘奇方合天下各白濁藥廠無如此功效神速無論新久五淋紅白二濁痛而且腫及醫藥罔效之症一服此丸小便立刻通暢去腫消脹止濁通淋定痛極至三日濁可全愈眞有萬試萬靈又速又妥之妙眞仙丹也每瓶雙料二元單料一元小瓶减半如下疳陽頭潰爛上下一切瘡毒痛不可忍另搽珠黄下疳散即愈每瓶一元雙料二元　鋪分上海棋盤街廣東彭壽堂内懸上海縣告示爲記切勿悞購 
 
 

Page 9

 
 
   
 
 

Page 10

 
 
接緊要新聞 
[江督皖撫奏報皖省兵變一律肅清（三續）]  
　　當叛兵起事時六十二標第二營工程隊一隊均駐紮城内工程隊正目范傳甲二營管帶薛哲均係同謀范傳甲一犯於二十七日夜間偵得縱火内應情節立卽拿獲訊明正法薛哲一犯彼時一聞火警即密遣死黨分赴東北兩門借救火爲名希冀乘勢斬關迎納外匪及抵城闉見巡防隊排立擎鎗知戒備已嚴憚不敢發臣家寳察其舉動有異因用善言獎勸以示覊縻一面挑派得力巡防隊偕同該營屯駐暗中牽制此將叛兵擊退立即調撥該營赴集賢關一帶分紥以孤其勢密傳余大鴻面授機宜將薛哲拿獲到案督同臬司營務處嚴密研訊據供二十六日下午在楊家試舘會議簽押該逆與熊成基田激揚易桂安范傳甲等首創逆謀頒發命令熊成基擔任放火燒營搶刦火藥庫裹脅標兵該逆則以開城内應自任志在刦庫據城公舉總統手書供詞一紙語多狂悖臣家寳詰以旣係同謀何爲蟄伏不動據供城中守備完密已無隙可乘同黨范傳甲又經被獲伏辜響應愈難並稱此次城外叛兵潰竄亦因内應無成心離氣阻等語當於十一月十一日錄供正法並經電奏在案該營已先遴委錢濟勝接帶查明各目兵是否知情分别嚴懲責革續於六安州地方緝獲砲隊排長易桂安鳳陽地方緝獲砲隊司書生田激揚均經訊明供認同謀不諱先後批飭就地正法疉據擒獲叛兵各供稱田激揚一犯即當時指揮騎兵者也易桂安一犯即當時指揮步兵者也續又在鳳陽緝獲排長王佐巢縣緝獲排長陳元鑑江北軍在清江緝獲隊官王品超又挑入講武堂之張勁夫或供指有名或形迹可疑現尙提同人證嚴行研究俟取具確供分别懲辦其餘被逼裹脅者槪予保釋此先後緝獲各要犯訊明分别懲辦之實在情形也此項損失搶械爲數頗鉅幸節次奪獲收繳共計一千三百餘杆業於上年十二月間將詳細數目電咨陸軍部立案此外搶枝各叛兵因改裝遺逃恐沿途被人查拿不敢公然執持其抛棄溪河潜埋田埂等處者亦復不少是以搜查倍難刻已責成地方官會同各紳董隨時向各兵原籍按照底册查追收繳以重軍實至造意首犯除薛哲范傳甲田激揚易桂安業經正法外熊成基一犯現尙在逃節經加懸重賞電咨鄰近各省分一體購拿並派出機械偵探分投冥搜務期必獲以除遺孽刻下大局敉平前奏蒙恩准暫行添招巡防隊三營業經招募成軍委降補同通黃鳳岐督帶擇要塡紥逐日上緊訓練以期操防精熟又安省三面瀕江實爲舟楫之國非有兵艦當川停泊往來梭巡不足以神策應而壯軍威當飭司局籌欵在上海購定淺水兵輪一艘名曰安豐添配砲位子彈札委都司陳應濂管帶駕駛演習藉以儆備非常所有各省援軍勢難久駐臣等往返電商陸續將江寗湖北江北各軍先後分期調回各重防務至皖省混成恊此次除砲馬兩營全數叛潰外此外六十一標全標六十二標之第三營又輜重隊一隊均有裹脅衝散者其陸續歸伍各目兵經臣家寶親赴該營以忠愛大義切實演説並飭該統領管帶將習氣浮囂不守規則者嚴加陶汰復將奏准由直𨽻調撥續備二百名編入營伍以變積習一面遵照陸軍部咨行新章分投選募土著錄取入伍加緊訓練前已派員赴各屬開招應俟成軍時再行奏報至此次疏防各員除砲營管帶陳昌鏞業已被戕身故叧奏請卹外其馬營管帶李玉椿亦係當時被擊身受重傷應請免予置議惟教練處總辦顧忠深濫保匪人情節較重業經電奏革去銜翎發司看管又兵備處總辦陳蔚參謀處兼講武堂總辦鄭祖年六十一標標統蔣與權六十二標標統樊衞棠均不免失於覺察應一併撤差示懲協統余大鴻甫於九月接差正議實力整頓而遽出此變實非該員統馭之疏且此次守城禦賊出力最多二十七日督隊出勦右顴受傷猶復勇往直前力挫兇鋒其戡亂之功尤不可沒查皖省現僅一混成協自應遵照陸軍部章程裁撤教練參謀兩總辦併歸兵備處兼辦切實整頓又陸軍小學堂前被叛兵乘勢搶毁現已叧遷地方重購器具招生開學原設之講　堂因流品混雜於年假時分遺回籍尙須叧行組織以上各節均歸叧案奏明辦理此搜繳鎗械增練水陸新軍辦理皖軍善後實在情形也（未完） 
[德國宣布粤漢路債之意見]  
　　文匯報載十九日倫敦電云承攬粤漢鐵路債欵之德國公司現在栢靈刊發通告書内稱該債欵不能與英法兩公司協議妥洽之故因該兩公司不允德公司分占同等利益所致且謂借欵合同並未與草約各欵相異二十日倫敦電云柏靈電稱德政府已頒布分文謂粤漢鐵路債欵一事德政府並未預聞設英政府有所責難應向中政府交涉 
分類新聞政界 
[審案遲延之批斥南京]  
　　江西贛州府雩都縣張令道坦近將押犯宋事望在管病故情形禀請江督查核當奉端午帥批示據禀已悉查 
 
 

Page 11

 
 
該犯宋事望係宋事賢纠衆拒捕案内交出这犯曾據該前縣黃令金鑾會同委員曾令毓焜禀報獲犯聲明提訊宋事望宋事喬兩犯供不承認再三研詰極口呼寃復細加訪查該犯等不過隨聲附和並未持械逞凶等語此光緒三十三年十一月初十日事也如該縣前後各令果能認真緝獲首要各犯一經提同質訊則該犯宋事望等果否實係正犯抑係確有寃抑不難研訊立明縱或首犯遠颺一時實難弋獲亦應將現犯明查暗訪務得真情應辦者辦應釋者釋所謂誠求保赤雖不中不遠也何至日久淹禁致犯瘦斃足見該令等平日安坐衙齋諸事不理緝捕旣視若具文民命尤視同草芥言之實堪痛恨宋事望本係極口呼寃之犯橫遭痺斃處分尤重非照章記過所能蔽辜除逕行該縣外仰西臬司會同西藩司將前縣黃令及現署該縣張令從嚴懲處毋稍姑寛雖然宋事望死者長已矣而生者尙有宋事喬一名亟應勒限文到半月内將宋事喬審定供詞禀候核奪至同案已獲之宋花鴨公宋垂鼻仔及命案内被告宋思忠三我嚨據黃令禀稱察看宋花鴨公宋垂鼻仔兩犯均係窮兇極惡確係行兇之犯亟應迅速訊明分别詳辦毋任漏綱　誅此外在押各犯無論已未通報統限文到三個月内一律清釐分别詳報倘再玩延即由司詳請撤參不貸仍一面飭令趕緊會營比差勒限嚴拿此案首要各犯務獲究報均毋違延 
[舞弊營私之末路南京]  
　　江督端午帥日前以革員潘學祖查抄備抵免再置議片奏略云潘學祖前辦江南銅元局經手欵目舞弊營私經奴才於光緒三十二年十二月奏參先行革職查明侵蝕數目飭令照數賠繳奉旨照准正飭查辦間旋於光緒三十三年正月經考查幣政大臣陳璧惟該革員經辦廠務浮冒鉅欵奏准併案查辦遵經飭委江寗藩司鹽巡道曁候補道員會同確查一面將該革員發府看管曁省城寓所寄頓財產嚴密查抄並咨移安徽巡撫將該革員原籍財產一體查抄備抵各在案嗣據該司道等查明詳覆奴才復核凡稍涉疑似未能確實之處均經往復駁查再三推究茲據查明該革員前辦銅元局自光緒三十年十月十四日接辦起至三十二年四月十五日缷差止除事出有因及欵非經手逐條聲叙外所有物料價値浮報多用之項共合庫平銀九萬二千三十七兩二錢四分九厘二毫内廠用薪工等項節省庫平銀四千三百七十三兩七錢六分八釐一毫亲廠試爐用煤計合庫平銀二千七百三十兩二錢二分應請准其抵除實尙浮支庫平銀八萬四千九百三十三兩二錢六分二釐一毫自應責令該革員照數追賠惟該革員悉數查抄實係家產盡絶此外别無寄頓資財應飭將查抄各產儘數變價備抵以重公項該革員潘學祖於委辦局務支報欵項未能核實實屬咎無可辭業經革職查抄分别備抵應請免再置議奉硃批該部知道 
[巡官調戲民婦四誌浙江]  
　　警察正巡官徐士炎誘姦民婦已三誌本報現聞紹屬同鄉羣抱公憤由陶紳七彪潘紳赤文諸君發起刊發傳單邀集八縣旅杭紳商學界開會集議對付方法一面公舉妥實鄉人調查兩方面確實情形聯名禀請各憲澈究以彰公道 
交涉 
[勘界維持總會之議案廣東]  
　　粤省勘界維持總會十四日在司後街楊家祠會議公推蘇伯賡桂南屏兩紳爲臨時主席一宣佈徴集澳門勘界條議廣告一議定收捐欵日期一議擇定總會所一宣佈　山總局來函茲將原函節錄如下勘界維持會列位先生大鑒查光緒十三年我國欲在澳門設關征收洋藥税釐葡人要求利益立有草約其二欵内聲明未經定界以前一切事宜俱依現時情形彼此不得有增减改變之事其三欵内聲明未經清國允准葡人不得將澳門讓與他國是十三年以前佔踞各案尙待磋商十三年以後理應各守草約詎葡人於旣立草約後仍續佔各地是顯背十三年所定之約證據昭然無可狡辯諸君子聯合團體據約力爭敝局敝所等謹派代表人黃桂丹何鼎元林郁華鄧鼐繆慶榘劉鴻鋆黃鼎赴會俾參末議 
軍界 
[龍提防禦越黨之政策廣西]  
　　近聞越黨因欽軍堵禦太嚴故屢擬潜攻思境惟致近日黨人多聚綠柳那顙等處而圖乘間伺隙業經龍提探悉前情並查悉黨人近每暗入宣橫永平等處現特加派黎杜兩管帶分赴三官司一帶扼要堵搜現復電請欽軍派隊協剿以期内外合力悉數殄除 
[武林軍不能株守一隅之批示浙江]  
　　日前海寗餘杭等州縣紳董紛紛禀留武林軍均未批准現又有臨安縣職員胡仁壽等亦向府署禀留經卓太守批云查武林軍餉項係由各縣籌集本屬游巡之師不能株守一隅轉碍全局此次派赴餘臨一帶捕匪事畢即應撤回該職等亟應就地籌欵推廣巡警以保治安仰臨安縣遵照迅會紳董切實妥辦毋稍延誤學務 
[粹存女學之近狀常州]  
　　常州舊有粹化爭存兩女學校今年因經費不足創議合併由勸學所年任經費二千八百餘元改名粹存女子師範學堂孰知粹化舊辦事人頗存歧視之見二月初開校時舊粹化舍監任孟潔女士當衆宣言爭存不能存立今爲粹化所併且有爭存舊學生名譽不好合則留不合則去之言致爭存舊生寃抑退學勸學所以各退學生無故失學大背普及教育之旨因函商粹存辦事人請其招納退學各生照舊同班上課任孟潔得函大怒謂勸學所意存偏袒益不願收退學各生其夫劉樸現又自居總理以素患咯血症即率眷移居校中藥爐病榻便器痰盂羅列满室視爲養病退閒之所留校各生亦嘖有煩言餘如庶務員各科教員强半皆劉氏族人外人有粹存學校係劉氏私產之説殆非無因 
[粤督奏陳學務統計表廣東]  
　　粤督張人駿奏學堂統計表計光緒三十三年分兩學期内續辦兩省公共之優級師範選科學堂一所並附設體操專修科一所闔省公共女子師範並附屬兩等小學堂共一所屬地方之實業學堂九所農業學堂一所中學堂五所小學堂五所女 
 
 

Page 12

 
 
子學堂五所實共增設學堂七百四十七所新收優級師範選科曁體操專修科生三百三十二人女子師範曁兩等生二百一十三人實業生八百五十二人農業生六十人中學生五百八十人小學生二萬七千八百六十四人蒙養院生二百九十二人半日學堂生二百一十人女子學生一百七十九人實共增收學生三萬零五百八十二人其師範學堂經已畢業停辦者四十七所减去生徒二千八百一十五人連同前辦學堂之數合計統共學堂一千五百五十九所受教生徒七萬七千八百八十五人此外尙人中小學堂及半日女子等學堂約有數百所未經核准立案者俱不在其内 
實業 
[部准開辦涇縣柴礦安慶]  
　　礦商佘長鈞籌集股本開辦涇縣雷家澇柴煤小礦前經擬具公司章程禀詳撫憲在案茲准農工商部咨覆該商籌集華股遵章禀請開辦柴礦核與定章尙不相背應准發給礦照希即轉給祇領以憑開採 
[部准開辦商務分會安慶]  
　　農工商部日昨咨覆皖撫以宿州周純秀遵章設立商務公會查閲所擬章程尙稱妥洽惟章程第十一欵内開整頓錢鈔各節務須妥愼經理免拂商情公舉周召棠爲總理核與定章尙無不合均應照准附發圖記式樣以及札文各一件希即轉給祗領開辦以昭憑信又以桐城縣紳商公舉總理方健祖擬具規章禀請設立商務分會核與部章尙不相背自應照准發來圖記式樣並委札各一件咨請轉給祇領以憑開辦等情朱經帥准咨後即行分别行知遵辦 
雜記 
[吹鳴警笛幾至肇事安慶]  
　　皖省小南門外有著名鹽梟混號老虎頭竹節蛇等私鳴警笛以致城内外巡警互相吹應居民驚起各營兵執仗閧擁而出咸訊何處失愼茫然莫知當經紳董王肖石等蹝聲尋覔見河沿邊木棚下有流氓數人相聚詢以何故夜深鳴叫驚人該梟等反將王紳毆打旋經巡士拘送巡警公所究辦裁判科員僅遣該梟等持鞭炮給王紳等服禮了事 
[巡警毆斃農民浙江]  
　　平湖鄉民王三桂家頗温飽日前隨同村衆十六人赴天竺山進香事畢入城購物不知如何與同伴失散三桂係初次到杭不識途徑徬徨街頭無從覓宿不料夜半在火藥局弄爲巡警查見疑係竊賊方欲追拿三桂見巡士負鎗持燈勢將捉已駭極狂奔巡士即鳴警笛號召鄰崗五六人追至保佑坊就獲警棍鎗桿聚而攅毆及至奄奄一息始拖送上城一局巡官榮森見人已受傷並不訊問立刻移送總局破曉時轉送錢塘縣經伊令驗得遍體鱗傷勢已垂危略詢口供知係平湖鄉民來省進香者途時因傷斃命其同伴招尋三桂無著將謂已經回家及到家問詢始知未歸乃由家屬追蹤到省查悉情形號哭終日榮巡官聞此消息密函錢塘縣請以病故具結一面嚴飭該里地保勸令移柩回鄉其事始寢 
清談 
[青浦縣初選瑣談四則（續）重因區]  
　　前報紀青浦縣重固區内觀型堂鎭朱某强迫選舉人投不列名之張筠一事。茲悉此中尙有别情。爰記其真相如左。。 
　　
張筠係該鎭董事。尙孚人望。初次開票。張爲次多數中之得票最多者。初七日重選。該區知照各鄉。不知因何遲誤。迨鎭人得信而重選之期已過。均不及往投。故張僅得四票。不列第二次之次多數内。及第二镒重選。派留學生某赴鄉監察。於是朱某等欲藉此爲難約同選舉人二十餘人來。所投票。見所開次多數單内。無張筠名。乃佯謂監察員曰。張筠何不列次多數内監。察員不知其故。因答曰。張筠第一次重選。祗得四票。故不在其内。朱曰。第一次何日重選。鎭人不知。萬不能作算。今日我等定舉張筠。乃大聲謂同。來之選舉人曰。速寫張筠。速寫張筠。監察員乃曰。投票爲各人自由今爾若此。是强迫人之選舉也。照章於爾有不便。朱某等不聽。譁爭益力。鄉人愈聚愈多。監察員恐其騷擾。乃不與較。任其寫張筠而散。翌日開票。議決將該票作廢。并申請複選監督判　。 
　　按記者前加按語。係未悉内情。今據所述如是。則監督應如何判斷亦一疑問也。 
小説 
[初選舉之醜歷史]  
　　一名哭松江開大會黃鵬子吹牛發傳單夏豹君爲蜮在下所説夏豹君的人物。列公肚子裡必然明白了。這日他的老婆。聴見三最公説不要説起。便問卜去道。你的事情。他人面前可以不説。我的面前雖道還有不好説的事情麽。妄謂與你做了兩三年夫妻。這些兒與心。還沒有摸出來麽。三最公被他老婆一問。便著急道。不是我沒有真心與你。你不要纒差。因爲現在將要選舉議員的時候。這個議員權柄狠大的。倘要做著了議員。不但名聲好聽。就是地方上的事情。説到此事情二字。把手握成一拳。向着老婆面前一伸。答一答頭道。盡在我手掌之中。不論什麽事情。我要怎樣做就怎樣做。那一個敢道個不字。其妻笑道。你真是獃了。你現在不做議員。我時時聽見你説。縣大老爺要與你會帖。府大老爺要請你吃酒。你説的話府大老爺沒有不聽。縣大老捧爺了就。走你的權柄還不算大麽。松江的官。府大老爺最大。你要做議員。就去與府大老爺説了一聲。有這麽難處。三最公道。你有所不知。這個事情。不事府大老爺做主的。是衆人做主的。若是府大老爺做主呢。或者還有法子。其妻問道。衆人如何做主。三最公道。這個事情。到了那日。有選舉權的人。到投票　。投一張票子。上面寫了一個名字。你心裡想舉那一個。就書那一個名字。其妻一聽。就頓住了口。不做聲。呆呆的向三最公望著。三最公道。你爲何呆呆地朝我望着。其妻道只爲你平日爲人太兇太惡。往日你依了府大老爺縣大老爺的威勢。恐嚇鄉民。到了今日。官力用不著的時候也就難了。三最公道。不妨不妨。鄉民雖不肯舉我。城廂内外幾位紳董。有什麽婚喪喜事。我必定衣冠到的。或者看這個上頭。還有些情面。但是不與他們說了一聲。他們也必不肯舉我的。自已面談又不好意思。寫信與他。又恐被他揑做把柄。想了半天。道有了有了。就走到書棹。邊研濃了墨。題起筆寫道。 
　　本縣初選舉期將届。諸公務請選舉。夏君爲信以慰衆望統希照鑒不宣知名不具。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行第三次初選舉投票]  
江蘇蘇屬（松江上海） 
　　蘇省籌辦處近又致代理上海縣李司馬函云前閲報載貴縣初選當選人缺額二十二名重行投票實到一千二百九十人當以缺額名數與實到投票人平均折半方與館章第五十六條所定者不背照此算法以二十九票爲當選除合格之楊維邦等十九名外尙缺三名應再選一次以期足額前曾函致未據具復現届複選期迫乞照章從速舉行等語李司馬業已禀復謂此次重行投票實到人數係一千三百四十九人報載尙屬差誤以得數折半計算應以三十票爲當選核計尙缺當選人五名應在次多數内加倍開列定於本月念八日在明倫堂舉行第三次投票開票俟選定足額後即行申報云云一面函致本署發審李元甫明府及王縣丞孫主簿趙典史等請於二十八日同至明倫堂督率監視上午八時起投票即日下午三時三十分開票茲將次多數姓名列下穆湘瑤二十九票吳韾二十九票王納善二十七票楊辰二十七票錢允利二十四票周樹藩二十四票朱佩珍二十三票顧鴻　二十二票范熙瑞二十二票周晋镳二十一票又劉汝曾貝仁元二十一票同數遵章以抽簽定之 
[舉行第二次初選舉開票]  
　　江蘇蘇屬（鎭江丹陽） 
丹陽第一次續選當選人十名錄下董繼昌林懿均王承輝吳　元姜定保王承毅姜式揚朱淵賀紹章楊景婁第二次續選當選人三名林兆　沈龍章洪銘鼎候補當選人三名束秉勳杭偉眭國襄 
[官長設立]  
　　江西贛撫據新昌縣章令禀稱調查員趙文偉臨期託故辭職有礙全局應請不准再行干預並停考優一次以示薄懲昨奉贛撫批示云本部院去年實行諮議局籌辦事宜深喜官紳合力急起直追成續尙優未嘗落後不料乃有新昌縣禀生趙文偉旣經選定爲第七區調查員飾詞辭職非但自甘放棄亦且意存破壤深堪痛恨恭讀上諭朝廷軫念民依將使國民與聞政事以示大公等因欽此凡我臣庶無不感激鼓舞勉爲國民該生曾經食餼豈於此二字尙不能解釋耶本應准如該縣章令所禀扣除考優並不准干預選舉事宜以爲放棄國民義務權利者戒姑念其以母病爲詞當不敢揑造自蹈不孝大罪著奪去初複選舉權及被選舉權一次俟後察看再於下届回復仍准其報名考優勿誤進取惟第七區現已叧派劉生梅先前往應飭令遵章照辦倘該區太平鄉調查員到境有阻撓紛擾情事定惟趙文偉是問不能再邀寛典其餘各屬如有效尤定將公權盡行剝奪本部院對於我江右士民愛如子弟不能不互用勸懲紳商學界各團體當知此意仰諮議局籌辦處傳諭該令知之並用真筆板寫印多張加函分寄各屬事務所閲看俾衆周知仍移提學司查照 
江西諮議局籌辦處批武寗縣何大令嶽禀云調查員執照不數應用該縣照式撫寫蓋印發給以免補領周折應即照准投票手續擬仿科舉彌封之法於紙與簿編列暗碼抑或叧加符號以便辦别而杜弊端一節具見辦事邃密惟理想無止境法制有窮時東西各國辦理選舉曾於記名無記名投票法迭次更用相形以求適當蓋有年矣欲無辦别則棼亂之害生欲有辨别則誘脅之害起棼亂不過失人誘脅即至禍人兩害取其輕定章所以用無記名法著於無記名之中仍藏有記名之術與用記名似仍無甚大異且科舉彌封之法在防閲卷者作弊其時暫時遇即揭選舉無記名之法在防投票者生弊其時久時遇仍秘性質旣殊辦理即判所擬應毋庸議經費一節早經本處會同藩司衙門呈請按大中小縣分别酌給上月初五電府轉行十五另札飭知何至日久尙未到縣是否驛站遲誤抑或别有延擱仰即尅日查明具覆以憑照案詳請核辦 
　　安徽 
皖撫批廣德州造送選舉人名册禀云查該州所禀一切辦法尙屬條理周密惟册内塡註間有遺漏及尙待斟酌者特爲指出以便更正如黃紳勷等官階雖在七品以上惟尙未補　自當從其出身資格而出身項下未註入學補廪年分生員劉雨沛程漸逵其入學年分亦未塡寫楊百川向日華辦理公益其任事幾年有無成効賴慶基名下第云辦理團練有年語涉含混艾配林方潤堂熊磻飛三名僅註現充改良私塾教員亦未載年限及有無他項出身孔繁𦇢係儘先補用守備非五品以上實官其� 
從前曾否充當統領營官亦未叙明以上數端尙嫌漏略應再會同員紳迅爲資明補正另行造送以憑咨詳是爲至要 
[初選舉訴]  
　　江蘇寗屬（淮安安東） 
安東增生徐立權等禀稱劣衿以詐術獲選懇請飭縣撤换奉江督批云據禀劣董張浩然控案纍纍朦舉事務所長以致調查資格諸多冒濫等情如果所控非虚實足爲調查選舉之污點查選舉訴訟照章應於複選監督處呈控若紛紛來轅遞呈本部堂將不勝其瀆仰叩錄批赴該管知府衙門遞禀可也此批 
又　　（江寗縣） 
十五日爲寗邑初選開票之期管理員等均於七時齊集貢院衡鑒堂初選監督趙大令亦於辰刻親臨不意勸學所總董章孝廉廣祺於未開票前私行開　彼時即有顧君王君等向初選監督詰問趙大令婉勸至再允其作爲無效後因獨得多數故仍列名惟顧某等執意不認並以行票多數者半爲勸學所人員曾向監督云似此可毋庸選舉等語今日已集議聯名控告聞已擬稿准於明日投遞 
 
 

Page 19

 
 
　　江蘇蘇屬（松江婁縣） 
婁縣附生葛益庚等赴府禀控舉人杜炎年歲未合選舉資格並檢呈硃卷奉複選監督戚升淮太守批云杜炎硃卷閲悉惟從前科舉時代增减年齡幾成爲習慣硃卷尤多粉飾不足爲據然不足爲憲政之累查諮議局章程第三條年满二十五歲以上者有選舉諮局議員之權第五條年满三十歲以上得被選舉爲諮議局議員杜炎年齡無論爲二十九爲三十均之祗能視爲二十五歲以上之人不能視爲三十歲以上之人界限自明奚庸多辯現據杜炎禀復亦自稱照章僅有選舉議員之權將來複選時無被選資格有斷然者來禀有杜炎應否被選之語殆疑初選當選人即被選爲議員歟該生等菵屬悞會近奉籌辦處憲頒發複選投票辦事細則第八條申明選舉票内所書選舉人不以複選人名册所載者爲限等因夫載入複選人名册非初選當選人乎書票旣不以名册爲限然則議員可及於名册以外初選當選人不過選舉議員之人複選投票是謂有選舉諮議局議員之權年满二十五歲以上者足以當之矣按之章程證之細則解釋似應如是但事屬創辦研究不厭求詳仍候禀請籌辦處憲明白批示以昭愼重可也 
專件 
[蘇省諮議局籌辦處致各屬初選監督函]  
　　逕啟者現届複選日期不遠所有各項手續業經本處札飭各複選監督照章辦理在案惟被選舉權定章極爲簡要亦已由處查照定章及參酌憲政編查館覆各省電文擬定投票須知三條印刷多張茲特寄請照收務即分給各初選當選人俾複選投票時有所依據是要 
[複選投票須知]  
　　複選被選舉資格凡年满三十歲合於諮議局章程第五條而不爲第六七八條所限制者即爲合格茲將複選應注意之處列舉之 
　　第一不以初選當選人爲限凡初選未當選而有複選之被選資格者皆可舉之 
　　第二不以初選區爲限凡同府州之各廳縣有被選舉資格者皆可舉之 
　　第三不惟初選選舉人名册爲限凡同一複選區具有得選爲議員之資格者則雖初選時未入名册亦可舉之 
來函 
[複選監督爲書辦索費之奇聞]  
　　常州府長智伯太守昨照會八邑紳士於閏月十五日會議複選事宜是日六邑紳士先後冒雨而至往謁太守太守不見傳命信武陽選舉調查事務所待至午後事務所致函往問究竟在何處會議太守亦不答六邑紳士皆恚將各散矣而太守於日晡時忽至六邑紳士避而不之見太守問事務所某紳曰向例府考各縣有津貼書辦紙筆費十二元今届複選舉特邀八邑紳士集議使之照例津貼今旣已散歸祇可别定期日再開會議云云夫爲書辦區區津貼而號召六邑紳士遠道跋涉又不以時見使之恚而各散説者此諸驪山烽火云 
本埠新聞 
[關於鐵路釐務之電文]  
　　外務部致江督蘇撫電滬寗釐金事英使請由尊處轉飭旱卡張貼示諭列明所减之數目及聲明旱卡釐金比水卡爲輕彼即允照此試辦等語請酌奪電復 
　　江督復電佳電敬悉已飭三釐局各出示曉諭列明貨物所减數目及聲明旱卡釐金比水卡較輕使往來商贾一體周知並轉飭各旱止照辦矣 
[浙撫爲租界食鹽事咨江督文]  
　其一據奏辦上海食鹽事務所朱道佩珍等申稱租界所銷鹽斤或在瀏河浦東收私或自定海岱山產鹽處所捆運旣屬官辦發給護照所有船隻經過關卡例應報驗放行必須自定商旗以杜影射假冒等弊現在擬定旗式呈請分别札發兩浙運司瀏洒掣騐局蘇松太道淞滬釐捐 
局吳淞緝捕營嗣後遇有此項旗式船隻並護照即係上海食鹽事務所鹽船一律照騐放行如無此項旗式及護照即非食鹽事務所之船應由各關卡及緝私委員分别照章辦理以免留難而防假冒等情到本鹽部院據此除將旗式分别札發外相應咨明貴部堂請煩查照飭遵施行 
　其二據奏辦上海租界浙鹽事務所朱道佩珍等呈稱竊照職等開辦上海租界浙鹽事務所業將設立巡船派定巡官巡勇請領鎗彈各情叧文呈報察核現在雇定船隻每船懸立奏辦上海官鹽字樣旗一面龍旗一面本所前呈式樣之旗幟一面至巡勇號衣上綻上海官鹽巡勇字樣又浦東派用旱巡六十名每名各發腰牌一面上寫上海官鹽巡勇字樣並編列號數俾易稽查而資約束理合呈報立案等情到本鹽部院據此除分别咨行外相應咨明貴部堂請煩查照施行 
[查悉元源莊主之私產]  
　　元源莊主沈上之趙松坪虧欠公私各欵被控押追屢紀前報茲蘇撫陳伯帥查行沈趙二人現有欵項存於上海恒大泰昌等典並悉周浦地方尙有趙松坪所畸田房等產値價甚鉅爰特札飭滬道查明備抵 
[革黨牽累多人]  
　　革命黨機關部首領容傑由巡警總局解往南京已記前報前日總辦汪觀察復飭四路二區蕭副巡官特派長警人等至閘北南林里第六弄第六家拘獲呂煊一名及許某李某董某等三名謂均與容傑有關係者昨已解入總局押候研訊 
[法界商店請减房租]  
　　法界各店舗前因生意蕭條房租昻貴曾由廣隆盛呂義泰等七十七户公禀商會移文滬道轉請法總領事傳諭各房東酌量減租在案茲老沙遜洋行與陳與昌等各房主已一律减收九折惟新沙遜及譚同昌等尙未减租各店鋪因又禀懇商會移請滬道 
 
 

Page 20

 
 
照會法領飭令新沙遜等各房主迅速减讓 
[局員思患預防]  
　　高昌廟巡防局員李葆初二尹以西門外斜橋至龍華一帶馬路灣曲進出不便現届龍華香巿遊人𤍽閙恐有洋人乘� 
坐汽車疾馳碰撞因特禀商滬道請爲轉致租界領袖傳諭各洋商暫勿前往以免肇事 
城内 
[縣令宴客]  
　　新任縣令李司馬定於二十二日午刻邀請紳董李平書葉棣華顧丹泉姚子讓蔡山泉朱福田等在署飲宴 
[定期開會]  
　　城廂内外救火聯合會定於二十四日下午七時在蓬萊路開會提議要事昨已通知會員届時蒞會 
[官事]  
　　新委綢捐局補用知縣張運萬昨日到道禀知於二十一日接差辦理清丈灘地局委員縣丞譚定瀛禀請病假五天四川試用知縣黎昌俊謝委代辦會丈局差並禀知即日入局辦事 
南巿 
[定期宣講]  
　　小南門外利濟中學去年附設宣講社旋遇國喪暫停演講茲定於二十一晚起照常宣講 
[考取巡長]  
　　總工程局警務長考取第二三級長巡業已揭曉計錄取東南西三區兩級巡長余炳文等十六名三級巡長王桂生等五十四名 
[船户見機]  
　　住居新北門内之寡婦朱蔡氏近因貧苦無依挽伊弟蔡新大及王吳氏等説合將四歲幼女金鳳許與王福慶爲童養媳議定禮洋三十元嗣由王吳氏將該女領至高岸頭船户章金海家寄住章恐被累即將該女送至總工程局經孫裁判傳同該氏訊悉情由判將該女移送城内一路二區巡警分局以便就近傳至伊母訊明核斷 
[分别責罰]  
　　川沙人陳才欣在同福公客棧聚賭麻雀被流氓黃新寳等攫去銀洋一案昨由工程局陳裁判傳棧夥陳夢蘭並提程大隆花行夥陳小弟及范彬文等到案隨帶在押之黃新寳沈金林質訊屬實判陳夢蘭罰洋二十元充公黃沈二人各戒寳二百下押候查明核辦范彬文陳小弟陳才欣一併交保周錫林罰洋兩元覔保開釋 
閘北 
[控追貨價]  
　　潘仲英控曹九洲欠麫粉洋三十元昨經巡局提訊判曹先繳十元餘着按月拔還交保開釋 
[吃烟被疑]  
　　田俊山私賣洋烟由四路芬 
局移送總局昨日提訊田供小的自吃洋烟故烟具祇有一副請察判具結交保開釋 
英租界 
[誣良爲竊]  
　　新閘捕房六百十四號華捕誣指甬人張配福爲竊賊昨解公廨請究張供在薈萃樓茶館爲出店因事至新閘地方找尋友人六百十四號華捕强指小的行竊任意兇毆面上均有傷痕請察該華捕供張掩入洋人家内圖竊向之盤詰反被行兇伊臉上傷痕伊在本署暫留所鐵欄上撞傷判張還押候查明再訊 
[犯案纍纍]  
　　甬人祝阿計誘拐劉李氏之小孩劉金生並騙葛雙壽等米洋又竊顧仲云等衣物由探將祝與孩一併查獲訊供屬實判衣交各原告認領孩交其母領回祝先行枷示兩禮拜再押西牢一年 
[串放白鴿]  
　　汪文金控施同生衛興齋吳江氏孫陳氏等串放白鴿昨經公廨會訊汪供出洋一百六十元憑施等爲媒價娶常州婦人王氏爲妻今被伊等串逃求究訊之施等四人均不承認判分别還押候查明再訊 
[誘拐小孩]  
　　陳阿增誘拐顧阿毛之小孩由探查獲昨解公堂訊供不諱判陳押西牢年半孩交顧領回 
[患拐養媳]  
　　鄉婦王薛氏偕見証胡三控陸坤圍張勝泉串拐養媳一案昨經公堂訊供不認判押候查明再訊 
[拉客罰洋]  
　　雉妓王巧仙陳鳳仙李大寳王二寳與鴇婦周王氏陳王氏在途拉客昨晨由探一併傳至公廨判周陳兩鴇客罰洋十元餘妓各罰洋五元充公 
[搶匪取禁]  
　　紹興流氓史錦文强搶朱清大洋八十元被捕追獲已紀昨報昨由捕房解廨訊供不諱判史押西牢一年期满逐出洋交朱領回又過犯陳阿二搶取蔡陳氏衣包昨亦訊實判陳押西牢一年期满仍逐出租界 
[累及保人]  
　　英商信記洋行控徐鴻賓定貨不出案内保人秦稻記昨晨由探傳至公廨判押候訂期會訊 
[抵單不贖]  
　　德商柯柏控何長生即胡祥蓀抵單不贖昨晨由探將要証沈志云傳至公廨訊知沈已代爲理明判沈開釋胡仍還押候訂期會訊 
[定貨不出]  
　　德商興隆洋行控臧幼仙孫棣山欽玉階等定貨不出昨午由廨會訊欽等延逹商律師上堂聲稱孫棣山指欽係萃華股東而合同草議上並未簽字惟孫向欽借欵有信呈電孫亦延律師到堂代辯判各被告仍交原保候會商再核 
美租界 
[電車傷人]  
　　前日傍晚三十五號電車馳至西華得路撞傷婦人姚周氏由捕車送捕房轉送同仁醫院醫治 
[草房失愼]  
　　楊樹浦怡和紗廠對面某姓油花棧草屋内前晚十二句鐘忽然失火燬屋三間 
[日人兇狠]  
　　華人某甲前日被住居蓬路之某日人毆打踢傷下部由捕將該日人拘解日領事署判罰養傷洋五元拘留一禮拜 
[ 
　　某俄人昨在西華得路毆打車夫並擊碎行路人所携之磁瓶由捕拘入捕房賠償了事 
[武員來滬]  
　　德國武員駱世門昨由北京乘輪來滬暫庽客利旅館 
法租界 
[贖還墳地]  
　　鄉人陸再廷父子二人擅將劃賣於高瑞生之墳地數分再行盜賣一案茲再廷已將骨殖遷回地亦贖出昨同原告投廨請將伊子少卿開釋聶司馬准之判即交保候閲禀批示 
[車夫被累]  
　　掮客陳敦柯和竊大豐莊押下之洋酒約値銀二千餘兩報捕往拘業已逃避當將包車夫顧德坤送廨收押著交往案昨原告又至公廨請追顧供陳有妻妾分居英法兩界現匿何處寔難懸揣惟前將洋酒寄頓之某棧司事小的知其底藴可請傳訊判顧還押候傳該司事訊核 
[期票紏葛]  
　　公共公堂移送李祥順銀樓夥曹阿世至廨請訊曹供前有主顧購飾付下義生祥號期票銀七十兩持往照對該店允届期照付詎翌日忽然登報謂此票遺失作廢因即投控捕房捕頭諭令照付該店不允公共公堂以義生祥號開在法界故移送憲案判俟英　來文再行訊核 
來函 
[穆安素律師來函]  
　　美亨洋行所控胡献南顧文朝積欠貨款一案於光緒三十四年三月間已由本律師代胡献� 
南據琛上控因原告美商倫治避不投案胡献南在滬久待無從質訊理直今閲貴報登載江督咨皖撫協拿胡献南一則殊屬詫異查胡献南於三十年與顧文朝同爲該行買辦各代該行墊借欵銀六千餘兩至三十一年四月間已與該行東倫治結算帳目不問行事所墊之銀經倫治挽博文律師爲中出立借券分三年還清詎未到期該行倫治已逃匿不面分文未繳是該行欠胡献南之款確有憑證至該行所控樍欠貨款五千餘兩乃顧文朝與陸姓二人經手往來與該行立有合同由顧陸二人簽字與胡献南毫不干涉何得迭次誣控牽涉胡姓捐人名譽此案本律師旣經代理不得不爲聲明此白 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[陜撫恩壽奏查明已革蒲城令李體仁被控摺]  
　　奏爲查明陜西浦城縣李革令毁學被控各節學司並未徇庇據實覆陳恭摺仰祈聖鑒事光緒三十四年十二月二十二日承准軍機大臣字寄光緒三十四年十二月初十日奉上諭都察院代奏陜西京官呈控蒲城縣知縣李體仁毁學仇路濫刑斃命學司徇庇釀成重案一摺著恩壽按照所控各節秉公確查認真究辦據實具奏毋稍廻護原呈著鈔給閲看欽此欽遵寄信前來奴才祇聆之餘莫名欽悚茲查蒲城縣李令體仁已因本案經奴才奏参革職在案遵即密委布政使許涵度按照原呈所控各節逐一確查去後茲據查明詳覆前來復由奴才調齊卷宗悉心考核証以訪查情形究明病傷確據均已得實毫無枉飾謹將此案先後詳細情形敬爲我皇上縷晰陳之一原呈蒲城設立高等小學堂及教育人會延訂本縣舉人常自新潼關舉人陳同熙爲教習常自新又兼充教育分會會長與劣紳原烈不合遂不爲李體仁所喜一節杳常自新以教育分會會長兼充高等小學堂教習係由李革令體仁聘定原烈充該縣勸學所會計員亦由李革令委充兩人同辦學界之事平日並無齟齬嗣因常自新干涉教育以外之事遂爲李令所不容若謂其由與原烈不合所致自係忖度之詞惟原烈興李革令蹤迹較密致啟人疑實所難免一原呈該縣轎夫在巡警局開賭九月初九日教育分會司事追尋廚夫同賭遂將賭具並同賭諸人送縣李體仁以爲常自新主使陰圖報復原烈爲該縣心腹因嗾蘇民章等誣控常陳兩教習李體仁即加批斥教員辭退學生禀辯李體仁牌示各學生散學回家隨即封閉學堂叧行招考學生移居關帝廟李體仁揑詞禀請學司嚴拿懲辦一節查上年九月初九日教育分會司事雷電率人前往巡警局聲言該會廚夫魏福與巡兵同賭即將巡兵何問章等四人並青瓷碗一隻銅錢三百文送縣並無廚夫别無賭具亦未言及轎夫同賭之事李革令提案訊究巡兵等堅不認賭且稱與魏姓並不相識隨卽移文該會責以不明權限並詢此次捉賭主使者何人同往者何人查明送縣以憑傳究而靖囂張其對會長則有會中人衆不齊防範難周之語是李革令初亦未指斥常自新即爲主使之人也 
乃該會覆文内稱本會對於巡警局以學堂視之巡勇以學生待之權限未越絲毫並無所謂囂張無煩傳究等語李革令以教育會干涉範圍以外之事顯違定章遂抄該會穆文禀請照章解散然係專指教育分會而言並未涉及學堂也至學生退學則由教習常自新因蘇民章冉澍用之攻訐自行辭職先是高等小學堂管理員因事他去該堂條議自治規則本屬違章李革令漫然應之蘇民章冉澍川等乘間保荐管理未遂其請乃因李革令與教育會意見不治之時揑寫米绅姓氏禀訐學堂詞稱教員學生均不自愛歷數違規情形李革令批以據禀如實教習學生均欠文明等語發交學堂閲看常自新見之謂係顯與爲難遂與陳同熙一併函辭李革令允之是攻訐學堂由於蘇冉二人尙與原烈無涉嗾使事屬噯昧無從根追迨常自新辭退學生聯名禀留辨誣之中語多頂撞李革令批斥有教習辭退非學生所應干預如未愜意只有各自散學等語於十四日牌示而學生已於十三日全體出堂是出堂在牌示以前學生出堂後該堂司事慮校具遣失禀由李革令將堂門暫封是封學堂在學生出堂之後其上禀學司但稱學生藉端罷學請停課一月别延教習叧招新班並無禀請拿辦之語原呈所指各節係出有因一原呈九月二十二日李革令率其官親邊夢蘭及衙役跟丁百餘人到教育會搜拿常自新拘鎖到署復帶丁役入關帝廟圍捕學生原烈爲之先驅李體仁盡將學生三十六人鎖拿至署嚴刑拷打每笞一百或數十即叧换一人逼令誣認學生退學爲教習之罪一節查九月二十日該縣民人曹明森前往關帝廟唤伊戚學生何紀仁叩門不應禀縣設法放出李革令正於學生全體退學皆由常自新这辭退疑其主使遂因曹明森之請於二十二日前往教育分分親扯常自新在該會閲報之李九標一併交差帶案並未拘鎖時率丁役三十餘人並無邊夢蘭其人及丁差百餘人之多其往關帝廟時原烈先至與學生報信意在解散並非爲之先驅李革令到後詢問誰爲雷宗誠學生慮拿爲首之人以不知答李革令飭差認指衆學生與差混閙且有執神棍抗拒者李革令遂令一齊帶案而在廟附設之鐵路招股處勸股員常瀛亦在其内李革令回署後升坐大堂將常自新常瀛李九標並學生三十餘人分别掌嘴責手或二三百至五六百不等惟學生馮斌經李革令認爲執棍之人故獨笞之一千責人過多非一人所能獨任哪换勢所必然原呈謂每笞一百或數十即叧换一人殆由於此學生到堂後有聽從常自新主使全體罷學之供自係刑求而得此原呈爲逼令誣認之所由來也一原呈自初昏至三更血肉橫飛觀者無不墮涙而常自新被笞尤重笞後分押黑廳子南園子與盜賊同處並勒减飲食禁人看視必欲置之死地而後已一節查李革令是日堂訊爲時最久常自新等均受刑責皮破血出手心受責後失於調理手指屈伸不能自如事誠有之謂爲被笞獨重不爲無因責後分押班廳或待質所飲食仍准傳遞並無勒減情事亦未置之死地惟班廳中人數甚雜常自新被押其中原呈謂與盜賊同處辦理失當咎實難辭一原呈陳同熙脱逃至省報告教育總會禀求查辦撫臣恩壽聞之大怒即飭代理知縣周楠赴蒲速將在押諸人放出皆已面無人形一節查陳同熙尙未至省報告之前布學兩司風聞其事卽禀請奴才將李革令先行撤任並由學司限行飛札責問令將在押諸人速即開釋一面委員王猷前往查辦並派拔貢知縣周楠前往摘印代理周楠到　後即將在押之常自新常瀛李九標曁學生六人交親族領回其餘被押學生亦經李革令先期開釋常自新等被押十餘日加以受創未愈形容枯槁原呈謂面無人形均係屬實（未完） 
調查 
[日本全國巿民之負擔額表]  
巿名一人之巿税（平均匀算）巿名一人之巿税（平均匀算） 
 
 

Page 27

 
 
　　　　　圓解分釐　　　　　　　　　　　圓角分釐 
東　京　　二三二四　　　　　　四日巿　　一五二○ 
大　坂　　二七九四　　　　　　名古屋　　三八二九 
橫　濱　　三三三三　　　　　　靜　岡　　一八四九 
神　户　　三八○四　　　　　　天　津　　一四五八 
長　崎　　一八四八　　　　　　長　野　　二九五七 
新　瀉　　二二五三　　　　　　仙　台　　一四一九　　 
前　橋　　一五二三　　　　　　熱　島　　一八九八 
水　户　　一二五四　　　　　　青　森　　二四九○ 
奈　良　　二二五二　　　　　　京　都　　三四四○ 
堺　　　　二○○五　　　　　　四　府　　一六二六 
橫須賀　　三一九七　　　　　　岐　府　　一一七○ 
姬　路　　一二四九　　　　　　松　本　　二○九二 
佐世保　　二○七六　　　　　　若　松　　二○三○ 
長　岡　　二二三○　　　　　　盛　岡　　二四一九 
高　崎　　二二七四　　　　　　弘　前　　二○五六 
宇都宮　　二一五二　　　　　　山　形　　一九五五　　 
津　　　　一○五四　　　　　　秋　田　　二四○七 
山　田　　一四三一　　　　　　金　澤　　一六六三 
豐　橋　　二五三九　　　　　　高　岡　　一六六三　　 
廣　島　　二八八七　　　　　　松　江　　一三八四 
吳　　　　一八二二　　　　　　米　澤　　一九八五 
和歌山　　一七九六　　　　　　福　井　　一七四七 
高　松　　一八八七　　　　　　富　山　　一五○四 
松　山　　一五九七　　　　　　鳥　取　　一○九九 
福　岡　　二○四六　　　　　　岡　山　　一四九九 
門　司　　四五五八　　　　　　尾　道　　一○三七 
佐　賀　　一一二四　　　　　　下　關　　二○八三 
鹿兒島　　一七○三　　　　　　德　嵨　　一六四七 
首　里　　　五一一　　　　　　丸　　　　一二四七 
函　館　　一四七二　　　　　　高　知　　一○六○ 
小　倉　　一八六五　　　　　　久留米　　二一○四　 
熊　本　　一三五一　　　　　　札　幌　　二一三九 
那　覇　　一七三九　　　　　　小　樽　　三○九二 
按此據日本内務省最新調查公布者日本巿民負擔巿税以門司爲最高每人當派四圓五角五分八釐以首里爲最低每人當派五角一分一釐然巿税之負擔增即巿政之程度進亦即巿民之商務盛吾國中之巿税除通商口岸外幾可謂爲無税此所以巿政不修商務不興也改良之道首在遍設巿役所公舉賢巿長如學校衞生道路等事分处預備次第舉辦十年之後何患不能頡頏歐美超軼日本哉 
國外新聞 
[近東大變局百三十三誌]  
　　十八日柏靈電云奥大利亞與門的里格洛之交涉現已議結奥國將請一千八百七十八年柏靈條約簽押各國更改該約第二十九欵土京君土坦丁某著名報之總主筆近經人暗殺聞係土爾其青年黨所運動外間傳稱大丹納爾海峽問題將更開議俄政府力辨其誣 
[俄外務大臣之去留]  
　　十八日柏靈電云俄國懷愛脱伯爵現擬謀獲外務部大臣之任十九日析林電云俄國外務部大臣伊斯華兒已經俄皇賞假四星期將於本月二十五日卸事 
[美法禁止委總統登岸]  
　　十八日柏靈電云前任委納瑞拉總統茄斯屈洛在西印度島瑪的里克登岸美法兩政府現已决議阻止該總統有軍事上之運動十九日栢靈電云匣斯屈洛現犯疾病瑪的里克官員已下令逐其出境巴拉瑪及哥倫皮亞之官員均禁其登岸 
[荷后臨蓐之預備]  
　　十九日倫敦電云荷蘭女主臨蓐在即全國國民頗爲奮興現已大爲預備慶賀各事並捐集英金五萬磅獻女主女主已撥其半爲辦理慈善各舉經費 
[美國麥商獲利]  
　　十九日倫敦電云近因世界出麥不敷供用故麥價大漲茲據美國芝茄哥電稱有麥商名裴登者於前星期内獲利三十萬磅之巨坎拿大麥商近在倫敦宣稱坎拿大將運麥出口以濟他處之缺乏目下聞坎拿大存麥四十兆籮云 
[巴拉瑪運河工程近聞]  
　　二十日倫敦電云西三月内巴拉瑪運河開浚之容積共四十兆立方碼現未浚之容積尙有一百零四兆立方碼近據總稽查員估計該河工程於三年内可以告竣小説 
[誤彈小説滑稽魂（四十一）]  
　　第八回假殷勤小竊騙烟鎗真俏皮堂倌欺幕府包松濤見平空的來了一個人。把堂倌拉了開去。又説了他幾句。心中狠是感激。暗想原來上海地方。也有好人的。又見他走過來和他講話。又肯替他燒烟。心上更加喜歡。點了一點頭道。狠好狠好。只是對不起得狠。那人連説不敢不敢。便在他對面躺了下來。舉起鋼簽來燒烟。包松濤細細的看他時。只見亿五短身材。獐頭鼠目。一面的烟色。青深深的。好像是個鴉片大讔的一般。身上穿著一件竹布長衫。班班點點的染著許多烟跡。看罷。心上暗想原來上個窮人。他肯和我燒烟。無非想我幾個錢罷了。但是看他的樣兒。旣然窮到這步田地。怎麽這個堂倌。又狠肯聽他的話呢。想來是他們自已的人。包松濤一面想着。那人已經燒好了一口烟送過來。包松濤一連吃了幾口。吃到第六口上。那口烟一連塞了兩次。只見那人對他講道。這枝烟鎗不知怎樣的不狠靈通。想是斗子裡頭的灰满了。我和你去挖一挖罷。説着只見他拿起那枝全銀的烟鎗來慢慢的往樓下便走。包松濤便躺在榻上等他。等了一回不見回來。包松濤暗想怎麽去挖灰去了這許多時候。又等了一回。連影見也不見一個。包松濤莫明其妙。還只認或者他挖好了灰。忘記拿來。只得坐起來。大聲叫那堂倌。那 
 
 

Page 28

 
 
堂倌聽他連叫了七八聲。方才慢慢的走來。走到包松濤面前。便道咦怎麽烟鎗不見了。包松濤接著道。怎麽烟鎗去挖灰。挖了多時。還不拿來。難道忘了麽。剛剛的那個人。往那裡去了。那堂倌聽了。睜著眼睛道。烟鎗是在你榻上的。怎麽會不見。那一個和你挖過什麽灰。大約是你的同伴。順手牽羊的牽了去了。告訴你説。失了我們的烟鎗。是要賠的。包松濤聽了。急得直立起來。道那一個拿你的烟鎗。那一個是我的同伴。剛剛不是明明的拿下去挖灰的。怎麽會不見呢。我一個人來的。那裡有什麽同伴。堂倌道。剛才和你燒烟的那一個。難道不是你的同伴麽。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
