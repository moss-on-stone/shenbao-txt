# 1903 - 116 - 4910787

 

Page 1

 
 
[九通全書告成并附送校勘記啓] [  圖書集成局白]  
　　本局用大號鉛字鑄印九通全書其皇朝三通續三通正通志正通典早經印就發交各股友現正通考亦已告竣諸君在滬購票者請卽日至申報館繳票取書其各省經售處速將短繳之欵悉數匯申以便核數將書裝出此項書籍運至六月杪爲止逾期則須持票逕行來滬領書至局刻訛誤脫落之處正三通已據元明示校正付刊皇朝二通續三通則敦請名宿赴杭垣就文瀾閣本重校繼又至蘇垣借程氏家藏精抄本核對計成校勘記百餘頁叧訂兩册隨書附送敝局所以不惜重貲延聘通儒碩彥經時歴日再三讐校者原因此書爲掌故淵藪稍有不愼必致貽誤藝林彼外間所行石印九通僅據浙本因陋就簡全未詳校者其得失優劣有識者必能鑒及也區區苦心諸維諒察 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下感究心經世之務官書卷姓繁重購寘匪易私集事　龐雜抉摘尤難是編總裒諸書采輯精要而芟煩冗每條注明� 
原書出處無敢增易一字讀　執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百　本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[愼重幕僚說]  
　　官之必需乎幕友亦勢所然也自督撫以迄州縣凡兵刑錢榖事極紛繁苟非佐理有一豈能免夫叢胜故一署之中多者十餘人少亦三五人匡正贊襄責任頗爲煩重而士之懷奇抱智者功名或嗟不遇亦可藉此以自見其才考之古昔自州郡以上皆得徵辟從事參軍記室之屬史稱唐郭汾陽能精選幕府當時將相多出其　幕僚一職視之可謂重矣本朝雍正元年上諭各省督撫事繁勢必延請幕賓今之幕賓卽古之參謀記室凡節度觀察等使皆徵辟幕僚功績果著卽拜表薦引彼愛惜功名自不敢任意苟且嗣後督撫所延幕賓須　歴練老成深信不疑之人將姓名具奏如効力有年果稱厥職咨部議叙尋部議勤愼無過者照職銜卽　無職銜者　給　衛特疏薦舉者優叙徇私議處聖天子留意人才無微不至故能使吏治之隆蒸蒸日上此例停後各省大吏雖仍延請幕賓然姓名旣未達九重彼束修自好之流或能感知遇之隆藉盡其匡救維持之誼否則憑藉權勢威福自專弊竇之乘勢所難免至督撫以次若兩司若道府若州縣蓮花幕下尤絶少瑰瑋奇異之才誠以人視幕職旣輕彼卓越名流未必肯爲人壓線所旅進旅退者大率皆中下之駟藉以博取修金甚或吏胥互爲黨援僕役亦與結納官而精練明察馭之有方猶不到遽生弊竇若稍𩕟頇從事授若輩以威權鮮有不因之身敗名裂者良由姓氏旣未經上達得利則歸之於已僨事則歸之� 
於官相率效尤事同一律頽壞至此吏事安望澄淸耶今者兼署湖廣總督端午橋中丞通飭各屬凡道府州縣延請幕客皆須以姓氏籍貫報明撫轅聽候逐一考試試之果優始得充當是職若文理旣劣品行又乖立予嚴斥竊謂此法一行彼懷才能負幹濟者可以自拔於流俗而不至有與噲爲伍之羞若闒茸無能之徒雖轉展托人幸謀一席而一經與試清濁立分豈再能濫竽充數卽或一時徼倖不致斥逐而姓名籍貫已爲大憲所知他時劣迹旣彰不難按圖而索亦何至如近日廣西劣幕朱某之作奸犯科致爲人所參劾故愚謂今日而不欲吏治澄清則已如欲吏治澄淸則各省督撫宜仿學政閱文幕　之例於蒞任伊始將所延幕友具摺奏明果使才具優長可資臂助不妨引國初成案從優議叙以勵賢能否則立予驅除不宜稍存姑息若司道以迄州縣則仿午帥之法先令將姓氏報明一一考核務使揚淸激濁不令有無恥卑鄙乾濫厠其間夫如是則稂莠旣去嘉禾自生鴟梟不鳴鸞鳳自適官箴不致有玷政事可望淸明國初吏治之隆或不難再見於今日矣彼有整齊治道之責者尙其採此芻言而勿爲若輩所累哉 
[本館接奉電音]  
　　　日午後京師飛電傳來上諭二道敬謹譯登○四月初五日内閣抄奉上諭崑岡奏假期又滿病仍未痊懇請開缺一摺崑岡著再賞假兩個月安心調理毋庸開缺欽此同日奉上諭禮親王世鐸奏揀補三旗侍衛等缺開單請旨一摺著派御前大臣閱看馬步箭俟閱看完竣再行帶領引見欽此 
[電諭恭註]  
　　本月初二日報登三月二十九日上諭廣西右江道員缺著嚴震補授等因欽此兹接京師續電實係左江道之悞合亟恭註於此 
[電傳宫門抄]  
　　昨日午後京師友人專電告知要館云四月初五日皇上召見軍機大臣及孫紹陽張檢敦銘馮煦徐嘉禾 
[奉天述事]  
　　日本大阪某日報云有客歸自奉天述及俄兵之占據奉省者刻已一律撤退祇留三百名自稱此後永久駐守其間爲事務官護衛附近某處駐有俄兵五百名西歴四月十六七八三日叧有一千五百名用船載赴旅順口十八日有野戰砲八尊運經大石橋北上傳聞目下俄兵方羣集鳳皇城未知確否某日駐營口對河之俄弁木路苦達君告牛莊日領事瀨川君曰刻奉廷旨限於俄歴五月十五日將分駐滿洲各處之兵悉數遣回本國特未知其言之眞僞何如耳 
[牛莊述事]  
　　日本東京某日報云日來俄人之實力撤兵者惟奉天府一處而已牛莊雖有舉動然一切地方政治且仍付之民政廳更遑論撤兵之事乎頃某公司得彼處來電略謂俄人日在琿春口岸購取兵船所用之煤且籌 
 
 

Page 2

 
 
備軍糧務期充足中韓電綫亦仍在俄人掌握之中合以上諸事觀之其心如何頗難窺測要之俄人憚於列國干涉故尙不敢將條約公然廢去惟聲言所以不踐撤兵之約者因牛莊一帶邇來時疫披猖必使將來華官研究衛生旣詳且盡地方守衛亦不亞於俄人治理之時始得交還一切云 
[鐵嶺述事]  
　　日本大阪某日報云俄人昔在奉天鐵嶺縣設有參謀部刻已撤回然尙留兵士若干名屯駐城内至城外亦留存數百名用以保衛火車鐵路又聞金州所駐俄兵雖已如約撤　退然尙擬劃定租界移駐其間 
[俄索償銀]  
　　日本大坂某日報云頃得中國京師來電悉拳匪亂後俄人將所毁關内外鐵路逐一興修并分駐陸軍以資保護刻忽向中國政府索償銀三百萬圓并擅將牛莊關所征貨稅約一百三十萬圓交中俄銀行存𫏎攷牛莊稅則與各海關大略相同當中朝與列國議和時卽以關稅備抵償欵今者俄人竟欲私爲已有恐列國不能默爾不言也 
[條約歧聞]  
　　俄人以八事相要請中國先與訂盟然後撤退滿洲兵士此已譯列報章矣昨閱日本大阪某日報云俄人所要者實只七條且與前報多所歧異其中最要者爲東三省華羣兵歸俄人訓練一事所謂俄人者統文武各員言之此外東三省郵政等項悉由俄國派人監督各項公欵悉收入俄人所設銀行滿洲土地不得割讓與人某日外務部集議之時領袖慶親王宣言以上諸條胥與撤兵無涉故必俄國所駐之兵通行撤退始可另議從違答覆之言甚爲堅厲旣而英日兩使相約謁見慶王意見若何外人尙未盡悉也 
[互議撤兵]  
　　日本大阪某日報登中國京師來電云日立俄人白諸政府謂撤兵之後所有東三省權利當與未撤時相同蒙古各地情形今後亦不得變動西歴四月二十二日外務部領袖慶親王偕聨京卿芳往見俄使告以此事實難應允俄使謂若是則當電請本國訓令或允或否兩言决之可也今明當有確音奉覆觀其詞氣頗甚堅强旣而政府又電咨駐俄星使吳公令向俄政府詢以撤兵之事究思實力施行與否俄外部大臣答曰今姑不必計議及此但得貴邦執政者俯如所請則我國自當將兵一律撤回也 
[俄募華兵]  
　　日本大阪某日報云俄人擬在滿洲召募華兵三十營核定統帶每員月支盧卜一百枚哨弁每員四十枚什長每名二十枚兵丁每名十五枚刻下方與華官互相籌議也 
[日盤來華]  
　　日本大阪某日報云近日日本海軍省派令萩津洲浪速高千穗三軍艦鼓浪來華并指定萩津洲駐泊申江浪速駐泊南洋高千穗駐泊北洋以資守衛至前者駐泊牛莊之大島艦刻已駛回本國海軍省令千代田艦前往代之 
[德謀修路]  
　　英京倫敦來電云德人籌集英金五十萬磅在柏林創設亞西亞鐵路公司意欲承修中國國家鐵路一切財政歸亞細亞銀行及各銀行公同主持 
[英阻抽捐]  
　　寓粤西人來信云廣州大吏近欲徵收烟膏捐駐粤英領事聞之由電申詳駐京使臣請向外務部阻止蓋恐有妨販運烟土之利權也 
[世子回華]  
　　天津直報云肅親王世子由英國游歴回華在滬小作勾留卽乘招商局新裕輪船北上三月二十七日行抵大沽旋乘火車入京並未在津小駐 
[續登兵部咨奏嚴定保奬章程]  
　　一東三省拿獲馬賊舊章謂攻圍城𪧲焚刧鄉村或抗拒官兵或獲巨盜五名一名以上或兩案三案每案五名心上俱酌賞翎枝酌與升階升銜軍功破格奬叙等語似屬籠統無别請定爲大股馬賊有攻踞城池情事調兵剿滅者准照軍營異常如僅止刼掠鄉村官兵殺獲數十人至百人其尤爲出力者照尋常從優其次爲出力者仍照尋常給奬如每案三名五名零星緝獲者准照京城獲盜章程隨案計名奬叙不得籠統以數十案彚保數百人其有疎防參罰者仍以獲盜計案抵銷不得有賞無罰如但請奬不報防疎請旨嚴詰一向來出洋隨員滿三年者准越級請奬竊以越級非軍營戰功不准今請已滿三年者准照異常其隨同慶弔聘問不及一年者均照尋常給奬以示區别一各處河工常年合龍皆請照永定河新定章程奏奬咨奬合計不得過五十員均照尋常一無論何項保奬必於事前將　弁姓名咨部立案不得於開保時隨案咨部以杜假冐一除軍營戰功外其各項異常如有保至三四十員者不得槪照異常請奬毫無分别如無分别由臣部駁令更正一各省邊防保奬員數漫無限制應令各該省將軍督撫於保奬時聲明防營若干向章五百人爲一營每營只准保五員悉照尋常一各省苗蠻土匪竊發如有大股攻踞城池調兵剿滅者准照軍營異常如僅劫掠鄉村官兵救獲數十人以至百人尤爲出力者准照尋常給奬如所保員數多於殺獲之數臣部將其次出力者删去一凡保奬爲例章所無臣部體察情形應駁回者即行駁回不應駁　分别勞績酌給奬叙 
[鄂督啓行]  
　　漢口采訪友人云正任湖廣總督張香濤宫保於上月二十八日由武昌乘楚材兵船抵漢各國領事壛設筵款之翌晨由　家廟乘火車赴汴本月初一日午刻馳抵信陽州維時狂風怒號大雨驟至泥塗滑滑不便遄行因在行臺寄宿一宵破曉卽展軨就道武昌漢陽兩府江夏漢陽兩縣及夏口廳諸員均送入汴中至初二　始返 
[湘撫受篆]  
　　漢口采訪友人云簡授湖南巡撫趙大中丞於上月十七日榮履新任傳聞中丞以整頓營制學務爲要圖官塲中人不免大有更動也 
[湘撫過鄂]  
　　漢口采訪友人云卸任湖南巡撫兪廙軒中丞於四月之朔鼓輪抵漢旋翦江赴鄂小住襜帷大約日内卽須榮旋東浙梓鄉矣 
[江督將臨]  
　　鎭江訪事人云新任兩江總督兼南洋通商大臣魏午莊制軍定於四月初十左右蒞鎭江查勘砲臺兼閱各防營操演丹徒縣洪鷺汀大令聞得信已飭辦差丁役預備供張矣 
[廣西軍報]  
　　廣州世説編云三月十五夜線人報知南寗府和府李太守言鷄罩山與下良村兩處各竄顀逆匪百數十名遂飛飭前營管帶黄君秀綢於五更時督率六成隊往圍下良村旋復親督中營管帶廖君文光率同哨勇及先鋒分路進剿鷄罩山黎明到山察看懸巖峭壁下臨深溝山徑崎嶇僅堪容足逆匪占踞山腰石洞各勇遂乘其未備攀藤援磴銜枚上山羣匪大驚舍命抵拒勇對之轟擊槍彈如雨斃匪甚多匪勢不支紛紛潰亂勇復奮力追殺約斃五十餘名生擒滕龍翔黄仁餘等十五名復將餘匪悉數殲擒無一漏網並奪得洋槍十餘枝搜獲號衣 
 
 

Page 3

 
 
食物無數勇隊中陣亡郭五喜程世華梁勝德三名重傷王慶明馮得勝周玉成三名黄君於天未明時馳抵下良村四面圍困匪開棚拒敵弁勇四面轟擊共斃五十三名生擒周良喜等三十四名餘匪竄散後山復經追斬九名奪獲槍械二十餘件馬三匹勇隊中重傷黄得貴陳正文二名輕傷何宣有曾大福黄天此方得功四名炸裂無烟槍一枝按周良善係匪首營中曾以洋銀三百元購拿旋閱羊城日報云上月下旬某日統帶綏遠軍之潘觀察培楷電禀督轅略謂三月初五至十一日綏遠軍中前左右四營在宣化縣屬東江兩岸連日苦戰斃匪四百餘名生擒一百五十餘名各營弁勇陣亡鄧成漢等十九名重傷郭盛明等三十二名十五日前中兩營進剿鷄罩山斃匪五十餘名生擒十五名營勇陣亡郭五喜等三名重傷王慶明等五名輕傷何宣有等四名請飭局照給賞恤蓋兩報所登同此一事特詳略互有不同耳 
[二尹丁艱]  
　　上海縣縣丞劉耀庭二尹籍隸陜西昨日接到訃音驚悉太夫人在籍病故因卽飭丁赴道縣各署禀報丁艱以便回籍守制 
[會議濬河]  
　　滬南二十三七鋪董事查得薛家浜年久淤塞舟楫不便往來因禀請蘇松太兵備道袁海觀觀察移營撥出勇丁擇吉興工疏浚復於前日與本城同仁輔元堂董事議訂章程 
[法員拜會]  
　　昨日午後三下鐘時法總領事署繙譯官費亨祿君因有要公命駕至上海縣署拜會縣主汪瑤庭大令大令延入花廳互談良久始握手而别 
[懸金購盜]  
　　金山縣民人阮姓家於三月初旬被盜劫去金銀首飾約値數千金報經縣主蔣大令履勘盜蹤飭捕緝查迄今未獲昨日移文上海縣署附以賞格一紙請派差捕恊拿縣主汪瑤庭大令卽將賞格發貼通衢俾軍民諸色人等知悉格中略謂如能將此案盜犯全獲者賞洋銀四百元僅獲首犯賞二百元全獲夥犯賞二百元知風報信因而拿獲者賞五十元 
[禁約流氓]  
　　昨日保甲總巡朱森庭明府出有六言韻示云照得滬上流氓實屬有害地方口唱山歌淫詞勾户搭背成行頭留劉海短髮裝扮奇詭異常此等行爲形狀决非安分善良獲從嚴懲辦愼毋以身試嘗合行出示諭禁其各凛遵勿忘 
[禁約差探]  
　　邇來本邑南市馬路工程局總辦翁子文太守查悉每有棍徒自稱局中公役在外包攬詞訟需殊爲閭閻之害昨因飭吏繕就告示張貼通衢其文曰爲出示諭禁事照得本局民間涉訟諸務無論喊控傳禀准駁悉由官主堂訊則有讞員若係不願終訟理處求銷亦應各呈甘結送候存查方能銷案差探不過勾當公事仍須禀　核辦向不容任便自專私行了結近聞有等不法之徒竟在外冒充本局差探私和公事需索多端嘖有煩言實屬膽玩除嚴密訪拿外合亟出示諭禁爲此示仰諸色人等知悉無論假冐及本局差探若藉端敲詐准卽赴局禀明切勿甘受其愚自貽伊戚而慣施詭計亦當痛攺前非早知自歛一經發覺决不姑寛其各凛遵毋違特不 
[再續議設學堂]  
　　李君繼云尙賢堂欲與格致書院並行而院中紳董至今未肯商酌於是作爲罷論叧由堂中紳董立意息行建造惟俟中外捐欵匯齊後方可鳩工然不能經營上海一區而遽忘燕京數載之功也即如旅京時所著之書今已風行海内旅京時所交之及今多執政各省非記念於京都不能收效於海上以及各方雖遲遲建堂而予仍有當盡之職也敢以三事陳之一曰授課客歲曾設經濟特課以餉學人今春假格致書院開堂授課修金生僅十有六名今則多至三十六名其籍貫分隷九省兼用英文官話教授二曰講學每禮拜四晚在書院講論列國政治來聽者外省人士居多故用官話其講義按期請登申報傳行通國室雖陋小僅容百餘人而每届其期頗形擁擠若能建造大廳購製儀器畫圖等物則聽者更當濟濟矣三曰著書除將堂課及講義彚集成書外又代學校會著歐洲憲注史記各一部此三者當亦諸君所共諒而亦鄙人所自信也溯余自癸未航海東來常以聨合中外交誼爲第一要務故尙賢堂之宗旨無非開民智廣人才聨交誼蓋交誼聨則猜忌除猜忌除則中外安果能建造大厦一如會館之輪焉奐焉則中人以上者彼此交締互相親近中外之賢者尙之不肖者去之誠不愧尙賢之名也再者尙賢堂係中外合辦不分爾我不分國教惟求有益於中國或曰尙賢堂與教有何干涉吾對曰倫敦之博物院巴黎之大書院紐約之苦珀書院其與教如何則尙賢堂亦如何堂中惟特設良法使民教相安故與教稍有關係而論其大旨則與教無涉蓋非教會所立也堂中行事立志本於道而合乎理執事人等信從何教聽之但願皇天假我數年盡我心力以維持此舉則鄙人幸甚諸君幸甚天下幸甚抑吾猶有言者堂中已入之捐資皆發商生息毫無挪支歴年所辦之事今已陳明或是或非尙乞明鑒 
[出殯預志]  
　　出使比國大臣楊誠之星使之封翁及其從父某明經先後壽終滬寓兹擇於本月十一日請某顯貴題主十二日舉殯回籍安葬 
[花下輕生]  
　　有王寛甫者在華勝船局執業邇以虧空帳欵無可彌縫竟於前晚呑服生烟步入英界蕪湖路鴇兒袁許氏所聞花烟館内烟妓汪陳氏見其神色有異詢悉情形恐被株連亦服阿芙蓉膏以珣袁鴇懼立即雇車送至仁濟醫館求治未幾王卽斃命汪妓則一吐而愈昨日袁鴇協同地保投報捕房捕頭著赴上海縣署報請相騐聞王尙有胞弟在後馬路某錢莊爲夥 
[江南製造局紀事]  
　　本邑江南機器製造局總辦趙渭卿觀察查悉局中所購各貨向由掮客至庫房求售深恐流弊滋爰酌攺章程凡有貨物槪向管廠委員將價議明開具帳單呈候核奪業已傳諭各員遵照辦理矣○前日總辦趙觀察飭知砲隊管帶馮遊戎將麾下勇丁造具花名清册以便逐一點騐汰弱留强 
[英美租界公堂瑣案]  
　　包探徐榮珊解胡炳榮胡阿元章阿元至案禀稱伊等三人不知因何與張小五口角互毆致張失去銀對時表銀練等物隨由巡街捕拘入捕房捕頭命小的解案請究讞員張柄樞司馬判將炳榮笞責四百板枷號半個月阿元及章各笞責三百板○包探顧阿六解沈阿生周阿弟到案禀稱小的查知沈前曾犯案拘押近甫釋出卽串同周阿弟潛入某姓家竊得機器紗一包經小的拘獲送案司馬判將沈責四百板押捕房一月然後逐出租界周責三百板○陳阿榮竊取范兪氏家銀首飾數件被包探倪順泉拘獲解案司馬判笞責五百板押禁捕房二月期滿之後遞解回籍○王胡氏在李友新家傭工未及數日卽竊取銀水烟袋一枝逃上某輪船報由包探顧福其拘獲送案司馬判責手心三百下遞解鎮江原籍○包探趙銀河解王阿雲到案禀稱此人前曾犯竊三次一再遞解今又濳來上海竊取某姓家衣服數件由小的拘獲送請究懲司馬判笞責三百板押禁捕房二月期滿之後遞解回籍贜存候某姓具領○包探米順解陳阿寳到案禀稱鞋作主劉春報稱伊持刀嚇詐洋銀捕頭因令小的拘獲送案兇刀呈騐司馬飭押候交妥人保出 
 
 

Page 4

 
 
   
 
 

Page 5

 
 
   
 
 

Page 6

 
 
[京都天寳齊毒門聖藥]  
　　花柳立夏經騐良方愈人甚廣 
　　京都天寳齋藥局○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
　　此丸乃本齋獨得異人傳授良方重用眞正犀黄珠粉血珀極品上藥泡製久練成丹專治男女楊梅結毒横痃下疳小便皮破臚爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髮秃紅班起點皆緣毒藏筋絡且必染妻絶子其害非淺餘毒未凈其患不休此實醫者未得方述患者豈望安全今本齋不惜重資修合濟世染者卽將此丸服下立刻止痛消腫去毒凡極重極危之症服藥一料立可全愈價雖略貴而效足値當能掃盡骨内一切毒氣且能生育無害屢試屢騐必發必中輕者五天全愈重者七天絶根如用倒提丸輕粉升藥雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黄下疳散每瓶洋七角如男女下疳腫爛或陽物臭爛成筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○鋪分上海二馬路中市西鼎新里口石庫門内便是 
[立止遺精第一妙方]  
　　廣東陳恒德堂包愈遺精愈後永無再遺之患若有半句虚言神明共鑒 
凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虚損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢騐百發百中無論遠年初起有夢無夢服之立刻見功重者二大盒除根輕者一大盒全愈永無後患眞水火旣濟之妙方常服大補氣血延年却病煖腎種子　此種妙方四海之内乃本堂獨得秘傳之妙方淸心安神止遺除根之良藥每大盒二元小盒一元○假冐甚多購者認明○函購信資　　○鋪分上海英大馬路萬康醬園對門德仁里内石庫門廣東陳恆德堂謹白 
[原衣𤼵客平價自售]  
　　本莊印出原衣粗細皮衣及綢緞棉夾等衣甚多今設櫃自售每兩一元劃一不二貨價不合包退回換　賜顧者請至四馬路西源來當門首石庫門内提揀可也　　源昌提莊啓 
[經理東京水險公司明治火險公司三井洋行告白]  
　　啓者本行在申經理水火二險已有數十餘年其章程均照英國一律保費格外公道倘遇不測賠欵迅速承蒙各行號光顧踴躍然恐尙有不到之處現再聘定華友凌伯祥經理其事楊壽山帮理梁曉琴亦在另設分行在英界三洋涇橋北首五馬路第七號歸張雲記莊坤記經理以便　貴紳商就近賜顧或請駕臨四馬路第八號本行帳房面議可也 
[花旗銀行]  
　　本銀行創於一千九百零二年資本共花旗金洋一千萬元現已收足六百萬元其餘四百萬元即日收齊總行設在美京紐約分行設在英京倫敦以及上海香港新金山新加坡呂宋橫檳等埠專理各該埠銀行應辦一切交易其餘各埠分行俟陸續設齊再行登報聲明以廣招徠如荷存欵其息存十二個月者長年五厘存六個月者長年四厘存三個月者長年三厘每日結算者長年二厘特此佈白 
[上洋畫錦里始創成康杭線號]  
　　眞不二價　童叟無欺擇於三月十一日開張 
　　本號向在杭城有年今設上洋畫錦里專辦浙湖細絲監工督造門市京莊各色衣扣枯淸編線珠瑣馳名加染深紫大紅帽緯太古琴炫淸水綜線本機滿漢朝帶加市片帶各式網帶淸水緞帶京式三須純經辮線龍鳳帳須各式回須中西欄杆杭金貢帶一應俱全花式繁多不及細載定價格外克已以廣招徠凡蒙　紳商惠顧認明本號圖章爲記庶不致悞 
[惠大洋行招堆客貨]  
　　本棧房在蘇州河新閘浜南西堍新造新式三層樓棧房一所上有平檯晒塲下層有木羅甎地板堆貨永不沾潮濕沿河本碼頭一應俱全上下各貨物件極其靈便誠爲洋棧中之最合宜者其棧租保險格外相宜　貴客商有貨存棧祈請至圓明園路本賬房面議可也　　惠大洋行告白 
[上海四馬路永濟公司創製天下苐一戒煙既濟丹]  
　　大凡吸烟的人命門之火漸衰相火因而漸旺腎水漸漸不足虚陽從此上升以致釀成勞怯之症本公司主人痛恨鴉片的爲害博訪戒烟靈方幾十年中不知得了許多方法無非多是代烟的算不得戒烟斷癮的妙法直到去年果然天從人願得了一個空前絕後的秘方名曰旣濟丹其中並無烟灰土皮白藥粉之類藥品王道共有二十餘味外加眞正吉林人參眞是賽過仙丹一般服後精神頃刻充足四肢頓然有力一切的奇效神功一時也說不盡多載在仿單上面每癮一錢服丹五粒三日减去半粒一月自然斷癮每袋五粒收回藥本十五文外埠批發如寄大洋十元代製丹一千一百袋如不合消包退還洋窮苦的到本局面戒不取分文奉勸各省吸烟諸君萬萬不可錯過一服此丹便不想再吸鴉片了已經試過數十年老癮之人實在萬分妥當但願個個信服人人强壯那便好了　上海四馬路經理永濟公司崔宗武驥雲氏白 
[戴生昌蘇常鎮開班]  
　　去　臘　河　水　淺　涸　停　止　邇　來水　已　漲　滿　擇　於　三　月　廿　四日　照　常　開　班　特　此　佈　聞 
[招商局内河輪船蘇常鎮班四月初三日起单日開行]  
[廣濟公司江南義賑票四月廿一日開彩]  
　　本公司江南義賑票係奉　南洋商督憲奏奉　硃批首先創辦溯自呂宋票後本公司實爲第一歴届開彩衆目環觀僉稱公正每次大彩係在何處及所得諸君均昭昭在人耳目是以誠實素著中外咸欽較之呂宋尤爲馳名更非他票所及今復善益從善將每票酌分二十則以應諸公惠顧之雅意本公司内地各埠並無設立分司第四十九會票已於三月廿四日十一點鐘在本公司如法開彩所得彩號數經印有對號單分派以便核對如有得彩之票祈携到本公司收售　也第五十會票已印出二萬全張定期四月廿一日開彩本公司發出之票如有中式紅票憑票收兌此佈 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　揚州人陶子鄉承辦靑浦縣漕米虧欠銀兩由縣宰移文上海縣署請汪瑤庭大令拘獲訊追大令略訊情由諭令取保出外料理在案前日陶具禀聲稱卲子厚等曾積欠銀兩請卽嚴追以便歸還此欵大令提卲研訊邵供小的開義記豆麥行去年陶裝到菜子二百擔托小的行内執事人王彩亭賣去其價已如數付還並無餘欠大令飭交人保出聽候傳陶質對○周星堂控吳勝林闕有桃誘令伊女賣娼等情大令訊究之下周供小的係江北某邑人與吳同鄉去年吳央小的薦至張姓烟館爲夥不料伊將張之義女誘出與闕串同押入龜奴王靜亭所開花烟館内今者張向小的追究是以扭吳至案求懲闕供小的在籍時吳忽偕一老婦挈幼女到來稱貧難度日意欲出售與人小的因爲之說合將女賣與王龜計身價洋銀一百元吳送給小的二十八元與胞兄闕有根俵分今周向小的理論始知吳女實係誘來特湊洋銀二十元付吳取贖豈知吳將洋銀用去女未贖回尙求明鑒吳供今年正月小的與闕湊得洋銀六十元擬令周亦湊數十元周始終不允是以未克將女贖回叩求恩宥大令判將闕笞責二百板著周措洋銀三十元吳闕合措七十元爲張贖女吳闕同供小的等皆無力籌措大令著分别收押候辦○趙吉生控周昭福霸占房屋等情大令提周質訊趙妻陳氏投案訴稱丈夫有祖遺房屋一所向周押洋銀三百元去冬由夫兄趙吉雲經售與鄭林芳得洋銀五百八十元悉數被伊呑没致周處押欵無著鄭供小的買趙姓房屋由張王氏說合價已付淸今將買契呈電張王氏供詞與鄭相同周供趙將屋押與小的計洋銀三百元去年曾面許找絶後忽患瘋癲此屋遂被伊兄吉雲賣與鄭姓押欵三百元分文未付反投案下誣控大令飭各退去候補提吉雲訊核 
[法租界公堂瑣案]  
　　前日小東門外被火時人和小客棧主婦徐孫氏恐遭殃及將衣飾携之而出突被流氓潘六乘機攫去報經包探查獲吊到首飾匣檢點之下失金戒指一枚漢玉二件昨日解案請訊徐孫氏投案聲訴前情潘供小的操薙髮業前日鄰家失火時在地上拾得此匣其中首飾早已散失不知所之讞員孫建臣大令著押候比追○保雲祥將田賣與工部局掯勒田單控經大令研訊二圖地保康子雲禀訴前情何供小的素不識字致悞交他號田單求恩寛限日期以便查明換正大令著押候將單檢呈○鞋底作夥湯信南向同事錢芳桂錢仁芝索欠以致擊破頭顱喧嚷之間被捕拘押昨日解案請訊二錢同供小的等已向湯說明願給養傷費尙乞恩施大令諭令給湯洋銀四元然後交作主許季和保出○朱江氏訴稱前日小婦人由寗波附江天輪船來滬雇小車裝運行李被流氓朱三仔攫去衣服及首飾匣當塲追獲送案請懲大令判枷號一月責一千板贜給氏具領○蕪湖女子吳扣子年甫十三悞隨匪徒來滬旋被抛棄徘徊馬路之中由巡街捕解案請訊吳供家住蕪湖楊富橋父親向開烟館大令著發交某善堂留養○女孩王阿四迷失歸途由巡街捕解案大令正在訊供有王劉氏者投案聲稱此女與小婦人爲戚串行家住英界新興里求恩給領大令著送至新興里交其父母收管○烟妓陳桂仙前被虔婆金珠誘匿控經大令訊供發交某善堂留養昨日妓兄陳松麒由江北某邑前來投案請領大令准之飭具領狀存查○積竊王阿四王阿二行竊某姓家衣服棉被等物被包探查獲在身畔搜出刺刀上柄解案請懲大令判各責五百板○積竊劉金福近次犯案經包探解奉大令訊明驅逐出境前日又至租界中圖竊被包探拘獲解案大令判責五百板 
[美租界捕房紀事]  
　　昨日午前東洋車夫張阿和曳車至有恒路適遇工部局灑水馬車不及退讓致被撞壞車輪張心不能甘奔投捕房聲訴捕頭允派某包探往查明確以便追賠○昨日午後甲乙丙三人在某烟館門前互毆旋復扭赴捕房聲訴捕頭申斥一番揮之使出○前晚偷兒張阿三潛至下海浦某姓家竊取衣物携之而出適爲某號巡街華捕所見連贓帶入捕房捕頭令押候解送公堂禀請讞員張柄樞司馬訊究 
 
 
 

Page 10

 
 
   
 
 

Page 11

 
 
[光緒二十九年三月二十二日京報全錄]  
　　宫門抄諭旨均錄正張○政務處奏遵引議覆湖北省練兵事宜摺 
政務處奏爲遵旨議奏事光緒二十八年十一月初九日准軍機處抄交湖廣總督張之洞湖北巡撫端方會奏籌辦湖北練兵事宜酌議常備續備軍營制餉章並豫籌將來量力增减辦法以期經久可行一摺奉硃批政務處議奏欽此據原摺内　湖北原練有洋　各營共計員弁兵夫九千五百餘員名月支餉銀五萬七千二百五十餘兩除護軍左旗步隊四營現擬調赴江南外又有護軍鐵路營四營防護楚豫境内路工應仍擇要分紥專門換防將來應另籌專餉不入此數内計算武昌省城實存步隊二十營馬隊砲隊工程隊各一營共員弁　夫七十六十餘員名兹擬編作常備軍左右兩翼統共員弁兵夫七千三十二員名共月需餉銀三萬六百二十一兩六錢卽以原練之護軍武建武愷武防軍各旗營分撥改練惟以步隊改練馬砲工輜各營須添配馬匹及加增勇糧馬乾每月須增銀一千餘兩以調赴江南護軍步隊一旗教練隊一營騰出餉項七千九百五十餘兩計之則所省甚鉅照此所擬步隊兩翼實係萬不可少之數若以後餉力但能勉支卽照此營制亦成中小規模若財力大裕則每翼步隊應再添設一旗之厚兵力或再須擴充則照此一翼配合之制儘可量力添練增設常備中軍前鋒軍策應軍均可隨宜酌辦各等語查該督臣張之洞自到湖廣任後以緑營制兵疲惰萬難攺練舊日勇營錮習已深緩急難恃卽愼選將領叧募精壯聘募洋員分司訓練經營六七年始練有洋操護軍各營武建武愷武防各軍現在編配攺爲常備軍左右兩翼所有營制餉章均照北洋新建陸車酌减自係就該省情形酌覈辦理應准如所請其調赴江南護軍步隊一旗教練隊一營復經該督調回湖北將來如何編配訓練之處應由該督撫酌覈奏明辦理至所稱武漢形勢重要華洋具瞻實爲天下重鎮必有精兵一兩萬人始足鎭攝濟用等語查現所擬步隊兩翼已係萬不可少之數以後雖餉源支絀仍應責成勉力籌備儻財力充裕卽應照所擬各節逐漸加練以成大支勁旅原奏又稱各防營分駐各屬要地專爲巡緝盜匪彈壓地方保護教堂查緝私鹽等用照舊屯紥訓練卽作爲湖北續備兵俟常備洋操各軍有年滿退伍者卽發至以上各營充補此項續備兵湖北原設營務處章程尙略現當整頓新軍之際自應查照北洋常備軍制分設叅謀督操執法各營務處各分責任若糧餉　械軍醫等局鄂省財力甚艱總辦以下各員或量才兼攝或酌省歸併稍事變通各等語查該督撫所擬以各防營分布各屬要地旣資防守亦兼訓練將來常備軍退伍之兵卽發歸此項各營定名爲續備軍雖與東西洋各國續備兵章程稍有不同然係因地制宜節省餉糈安置舊兵期歸實用自應准如所請惟不得因分防致廢操練仍應逐漸派用學堂出身員弁爲統帶營哨等官分班分期切實訓練雖不能如常備軍之精整亦須定立規制操法與常備軍不相背戾且旣以常備退伍之兵歸入續備則常備之兵應照該督撫所陳將來擬辦第一條　募本省有身家之人入伍充兵方可持久所有分設營務處曁各項局所係就該省情形酌核辦理自應如所議行至所稱開辦警察必須另籌辦法前經奉旨飭催各省興辦應令該督撫妥籌辦理原奏内稱湖北練兵要義十二條一入營之兵必須一半識字鄂省洋操各營多少率算識字者約可得半至營官哨官絶無不識字者各等語查前經迭奉諭旨飭催各省速辦武備學堂將來各營將弁應均由學堂遴選錄用自無不通學問之將無不通文理不能明算不能畫圖之弁俟各省徧立蒙小學堂之後將來選募兵丁必擇識字合格者方准入伍則全營自無不識字之兵庶教練較易兵學或可逐漸精進一人人皆習體操查各省文學堂現均習各式體操各營兵丁自應照原奏所稱一律練習一各營人人操砲一馬隊不設馬夫查以上兩項皆於練兵具有深意均應照准一營房力求整潔合法宜於衛生湖北洋操營房皆擇高明爽塏之地操塲廣平房屋整潔見日通風多受空氣營哨官之屋與兵丁同全營將弁會集所則有寛大廳堂每一旗全營有大講堂每一營皆設小講堂看槍砲臺壘工程式樣有屋閱報有屋沐浴有屋養病有屋各兵器械有定所衣被有定數眠食有定時千人一律各等語查各國兵房皆有定式無不極力經營現各省創練新軍多未講求創造兵房之制嗣後各省皆應查照湖北營房規制覈實辦理以求整潔合法一器械資裝隨身具備湖北各軍軍裝衣袴靴帶及雨衣背囊水瓶糧袋等仵均官爲置備一一齊全兵丁每有行動各件皆須背帶所需乾糧藥彈日日隨身帶足該管營哨騐明缺者有罰各等語查各國軍隊兵丁隨身應帶之件無不齊備前經迭奉諭旨變通軍制操習新式槍砲並由臣等遵旨咨行各省所有舊日兵器藤牌長矛土槍等類一槪停止現旣用新式槍砲則舊日不用之軍械各名目均應停止造報新式槍砲各項佩帶零件鞍韉皮件以及兵　隨身所需之背包糧袋洋毯雨衣靴帶等件官弁佩刀各省均須核實分晣造册報銷著爲常例一待兵以禮湖北洋操兵丁非違軍令犯重案革伍該營本管官不許輕行責打不許作賤役遇有迎送上官等禮節不許全營遠出站隊尤不准聲放排槍以亂軍律各等語查外國人民無不自幼卽入學堂學習禮法軍禮又極嚴整凡入伍充兵者鮮不恪守軍規自愛自重中國軍禮未能行於士卒招募之兵幼而無學長始入伍率多鄉愚獷悍之夫使不嚴立軍法官長有隨時管束之權必致有驕悍偷惰浮囂之氣且一　之瑕因公之咎革之則可惜容之則不能非該管官長時時董勸兼施萬難懾其心而馴入於禮法之途且官弁有過亦應分别責罰但不准如從前之鹵莽官長苛虐兵丁如兵丁違令犯事有情節較重者應送執法處核辦所請兵丁非　伍不許責打一條應叧行酌核辦理應俟各省遍設蒙小學堂人盡人學挑選之兵能知禮法所有軍規自當再行酌定至不許作賤役各節應均如所議行一統帶營哨官皆親身教操不准用教習查各營派用教習皆因從前將弁於現在各項操法戰術未曾親身練習現經奉旨飭各省建立武備學堂並於北洋湖北附近各省選派員弁頭目分赴北洋湖北學習操練俟練成後發回原省管帶新兵以後各營不患無不通操練之官長各省督撫均應逐漸仿照辦理一將領營官哨官不許穿長衣從前大學士曾國藩尙書彭玉麟水師定制船上官弁皆不許穿長衣所以習勞示武用意甚精近年武員冠服華美圓熟趨蹌實爲全球萬國之所無鄂省定章各勇營之統帶以下以至哨官等皆只許服用軍裝貂尾頂帽長袖馬褂戰裙之類至下操入隊時並戰裙亦去之除將領兼有實缺者遇有典禮時准穿外褂長袍自實缺總兵起武職槪不許乘轎各　語查軍中長衣飾於用械操戰必期便捷現在各省軍隊皆用槍砲將弁皆入伍習操萬難穿著長衣各軍攺練新操均應照此辦理惟官長衣式以及分别品级營隊必須有一定規制各省一律不得互相參差各國最重武官儀制往往見中國武員衣飾不同時相詰問現當變通軍制之時應請旨飭下張之洞袁世凱酌定將領官弁衣式兵丁衣帽式樣繪圖呈進欽定一律頒行恭查會典從前屢奉諭旨申儆武職不許乘轎綦爲嚴切將軍提鎭如宣力已久年逾七十方准奏聞請旨現當整頓軍伍之際尤當力求振厲武職爲營隊表率自應一槪不許乘轎一閱操之時各官皆不許坐看查係各國通例蓋取與士卒同甘苦之意自應仿照辦理總期屏除浮文講求寔際一以後新募兵暗庽試行征兵之法募勇之弊一在良莠無從察考一在藝成後濳往他軍一在征戰潰逃無從查拏一在年齒已長不能遺散更換兵氣非新不可募　非有來路不可換兵非有去路不可外國征兵之法全國皆入兵籍視爲應當之差應憲之職凡係國民必有數年當兵之年限雖王侯貴家子弟亦然　此摺未完 
 
 

Page 12

 
 
[光緒二十九年三月二十三日京報全錄]  
　　宫門抄諭旨均錄正張○接錄前摺○政務處奏爲遵旨議覆酌擬分年裁汰緑營兵丁員弁摺 
接錄前摺其善有四一本非下等游民自愛自重人亦愛之重之二籍貫身家清楚三一軍皆同鄉里可以相識相救四潰逃不法者可以查拿最有三代漢唐古意籌思累年復訪詢外國武員擬爲一法以後如常備兵退伍更換者卽專募本省人補之日本征兵之制皆係有身家之人不收游民賤類今擬略仿其法專擇士農工商之家安分子弟素不爲非及一切過犯者取具紳董族鄰切寔保結地方官印結申送年歲自十八歲至二十四歲爲止身材膂力行步遲速頒有定式三年兵期滿後卽退爲續備兵願回籍執業者聽惟一省假如有常備軍八千人此項本省按籍征募之兵前數年試辦大約通計不宜過全軍三分之二其三分之一將來是否仍叅用客兵抑或全行漸攺土兵應俟數年後各省臨時體察情形有無流弊再行酌辦各等語查招募勇營易聚雖散不獨其爲匪可慮且豢養訓練數年去印無從查考殊難收征兵之效現各省攺練新軍果能詳定册籍皆選練本省之民則客民游勇自無從羼入常備續備更番退換用餉少而練兵多不致有烏合星散之弊現直隷試行辦理已具成規該督撫所擬以後常備軍退伍更換者卽專募本省人補之應准如所請行惟三年兵期滿後有願回籍執業者尙須詳定章程以示限制而備稽考至誠辦數年將求是否仍叅用客兵抑全行漸改土兵應准其隨時察奪情形奏明辦理一鼓勵更番退伍之兵當兵三年期滿除有過犯及操練不進功者隨時革退其練成退伍之時應令督操營務處會同本營統領親加考校分爲頭二三等分别給予憑照操練不熟者不列等不給照其憑照内並將其人之品行技能一一載入列入頭等者遇有哨官哨長弁缺儘先酌量拔補或派差委列入二等者咨明各省調充弁目調用不盡者退爲本省續備兵列入三等者退爲續備兵不願當兵者聽回鄉里凡退伍之弁目隊長兵丁頭等弁目隊長奬給武舉彚案奏明頭等正兵及二等弁兵隊長及正兵奬給武生三等兵酌奬給功牌頂戴發照退伍之日頭等弁兵由督撫賞給匾額奬以花紅羊酒凡領有憑照之兵槪免雜項差徭非犯實在案情地方官不得無故差拘折辱遇有切已訟事准其遣抱犯事非先詳革頂戴不得刑訊領有憑照者工商各業自然爭相延請謀生之路甚多則人以當兵爲榮自然士族世家殷寔民户願求充伍各等語查退伍兵丁亟須妥爲安置不使散漫無歸以備異日征調其所擬年滿考校及分别給予憑照犒賞羊酒各節均應准其試辦惟前經奉旨永遠停止武科且優等之兵旣可拔補哨官哨長各缺自應察其才能酌保把總外委額外等武職又有給予功牌頂戴之例自無庸再沿用武舉武生等名目如仍以此項名目多人散處鄉間舊習未除恐難免仍有武斷把持之弊且旣停止武科並無進士登進之階而徒有武舉武生各項虚名旣與體制不合亦殊不足爲榮所請獎給武舉武生應毋庸議竊維該督撫　擬分設常備續備等軍營制餉章曁湖北練兵事宜各條大抵本中國已有之軍制採東西各國現行之成法叅酌變通旣可創始於日前復可進於日後經營擘畫具見苦心應責成該督撫查照此次更定各節切寔籌辦隨時修改現在土槍刀矛等械一槪不用所習無不洋操　兵制旣定所有操法戰術旣經奏明奉旨欽遵辦理卽爲我國家軍政應有之法度旣不可再有土操名目亦不得再待别爲洋操以示有一定軌則以備各省常備續備各軍永爲遵守力求精進查各省遵旨改訂兵制均已統名爲常備續備等軍以分營編隊各省仍復不一雖係各就地方目前財力兵隊叅酌籌辦仍應認眞整頓不得僅攺營名敷衍塞責以昭核實至統籌全局營制餉章應如何貫通畫一之處仍應請旨飭催張之洞袁世凱妥速核議以仰副聖朝整軍經武實事求是之至意所有遵旨議覆緣由理合繕摺具陳伏乞皇太后皇上聖鑒訓示謹奏 
政務處奏爲遵旨議奏事光緒二十八年十一月初九日准軍機處鈔交湖廣總督張之洞奏酌擬分年裁汰緑營兵丁員弁卽將節餉發募練巡警軍經費一摺奉硃批政務處議奏欽此據原摺内稱緑營制兵積習積弊已入膏肓無論原營未練之兵窮苦羸弱無可整頓卽挑練之兵亦狃於積習非但戰守斷不足恃卽巡警亦萬不可用祗有分年盡數裁撤之一法上年曾經會同前兩江督臣劉坤天奏明在案此項裁節之餉應卽留於本省專供募練巡警軍之餉湖南鎭筸綏靖兩鎭乃改土歸流居民半係兵籍亦皆健樸可用應請毋庸裁汰但將緑營改爲勇營一切規制章程統照勇營辦理作爲續備軍其鎮將及各弁擇其能帶勇營者爲之湖南湖北兩省額兵除節年裁汰外現存原營未練之馬戰守各兵分十年裁盡其中經挑練之練軍年力較爲壯健分二十年裁盡應裁之餉銀餉米及練軍所加餉銀每年卽由藩可糧道善後局或按十成之一或按二十成之一照數扣出不發按年奏報各等語查緑營制兵疉奉諭旨裁汰又屢奉旨飭各省辦理巡警該督所請除湖南鎭筸綏靖兩鎭外所有湖南湖北兩省額兵分年盡數裁汰卽以裁節之餉留爲本省募練巡警之用應均照准惟警察爲專門學問治國養民行敎化理財用皆可於此推行應責成該督撫等迅設學堂擇明習警察學之員認眞辦理選募識字明理之弁勇切實教練務收實效湖南鎮筸綏靖兩鎭應照該督所擬裁去緑營名目悉攺勇營規制卽作爲續備軍惟亦應多選該兩鎭弁目派入該省武備學堂肄習以冀逐漸整頓稍通兵學兩省緑營未挑練已挑練馬戰守各兵應由光緒二十九年起照該督所擬分年盡數裁撤裁節之餉　年扣存奏報惟逐年裁撤兵數漸少官無所繫並請飭下該督於裁遺數年後查看情形卽可分别先後按年加裁期於速騰餉項速練巡警以濟實用至被裁之兵應照該督所擬給予恩餉一年以　體恤原奏又稱各標營實缺將弁則視每年所裁兵數層遞裁缺已撥入練軍營者不歸本營計算所裁之將弁各缺不補不選留爲本省常備軍統帶營官哨官等補授之缺但須酌攺營名提鎭裁缺之時於本省常備軍各統將中擇其訓練有效調度有方者由該省預保堪勝提鎭數員請旨存記以備臨時簡放各等語查緑營兵丁旣已分年裁汰各標將弁無所事事應照該督所擬由各標恊營查明每一把總所管不足三十人者卽裁把總每一千總所管不足五十人者卽裁千總每一守備都司所管不足一百人者卽裁守備都司每一遊擊叅將所管不足二百人者卽裁遊擊叅將每一副將所管不足五百人者卽裁副將每一總兵所管不足一千人者卽裁總兵至全省兵額若裁至三千人以内者卽裁提督所裁各缺卽留爲本省常備軍將弁分班叙補减兵裁缺逐漸改歸實用官不患冗而餉不虚縻實於軍政大有裨益目應均請照准惟前次臣等議覆山西福建真隷釐定營制餉章各摺内聲明改定各項武職官缺事關重大各省必須一律迭經請旨飭下袁世凱張之洞會同核議以昭愼重仍應請旨飭催該督等通盤籌畫迅速核議奏明請旨定奪至被裁大小武職分别給予恩俸升銜或叧派差使及資遣各節應由該督撫各就地方情形酌核試辦不必著爲常例現在講求兵學其有文理通順心地明晣者正爲營中有用之員所稱降等改補文職之處應請毋庸置議所有遵旨議覆緣由謹繕摺具陳伏乞皇太后皇上聖鑒訓示謹奏 
 
