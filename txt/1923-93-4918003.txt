# 1923 - 93 - 4918003

 

Page 1

 
 
第一萬八千零三號;中華民國十二年 西曆一千九百二十三年四月十一號
星期三 * *   
 
 

Page 2

 
 
第一萬八千零三號;中華民國十二年 西曆一千九百二十三年四月十一號
星期三 * *   
 
 

Page 3

 
 
第一萬八千零三號;中華民國十二年 西曆一千九百二十三年四月十一號
星期三 * *時評 
[奉直備戰] [  冷]  
　　方中日交涉緊要之時而外交旣無人任職政府又將傾倒奉直二方且又急急備戰矣是豈國家幸事耶 
　　奉直之備戰政府固諱莫如深然以中外人之探索漸漸暴露今旣盡人皆知矣奉直苟戰於北方固受糜爛然以待時而動者之多其他各地亦未必不受其害此言内爭之禍也况此次内爭因時機關係之故其禍且將及於外交蓋政府徬徨於戰事而無暇從事力爭國人陷溺於兵燹而不能專心對外豈非奉直戰事之遺禍乎是故奉直而再有戰事其害甚可慮也今日而奉直將有戰事其罪更不可逭也然而奉直今竟又以備戰聞矣 
命令 
　　四月九日大總統令署外交總長黃郛呈請辭職黃郛准免本職此令 
　　又令特任顧維鈞署外交總長此令 
　　又令朱熙楊春普陳調元均晋給一等大綬寳光嘉禾章孫蔭晋給二等大綬嘉禾章于樹深晋給二等嘉禾章趙炳僖楊念棨均晋給三等嘉禾章濮祁口樹堃趙傳祺均晋給四等嘉禾章王樹榛給予五等寳光嘉禾章此令 
　　又令劉新桂王鑾聲均給予二等大綬寳光嘉禾章此令 
　　又令李尊給予四等嘉禾章此令 
國内專電 
　　北京電院雖更正洛未備戰但綏中朝陽奉軍集中（十日上午十二鐘） 
　　北京電那威公使米賽李君由日經奉來京述在奉聞有軍事會議似有調兵内蒙形勢（十日上午十二鐘） 
　　北京電奉訊·義械未全運奉有一部到葫島義商請護照運回實有運奉意現大部分尙監視中原羅高已商妥義商由政府出二十萬鎊收歸政府并將奉已付十萬鎊併入價欵合同轉户羅高倒奉卽付第二批十萬鎊義械遂爲奉有吳甚憤謂械歸中央則可保持和平今一部入奉仍請監視餘械 
　　（十日上午十二鐘） 
　　北京電奉張作戰計劃以四平街設總兵站洮南設總司令部並擬先攻𤍠河（十日上午十二鐘） 
　　北京電奉向某國訂購軍械七十九萬零二百元捷民洋行經手 
　　（十日上午十二鐘） 
　　北京電參部製圖局趕印𤍠察綏東三省地圖四千份限一星期完工 
　　（十日上午十二鐘） 
　　北京電洛吳參長李濟臣與曹錕參長陸錦同謁張閣商餉彈問題 
　　（十日下午八鐘） 
　　北京電保定副官長周夢賢軍需長李彦清携餉赴保（十日下午八鐘） 
　　北京電九日黎兩次派員勸顧張派呂均勸顧張并設宴邀顧商外交事顧已活動（十日上午十二鐘） 
　　北京電九日十政團代表二次見黎請免張黎託辭他往未見 
　　（十日上午十二鐘） 
　　北京電昨倒閣派見黎促免張扶閣派見黎請留閣黎當面勸倒閣派審度大勢黎對扶閣派謂外交内政甚急動不如靜説者謂倒閣扶閣不成問題甲乙勢力角逐時卽張閣末日（十日上午十二鐘） 
　　北京鐘保曹又電催劉恩源一星期内先撥軍費五十萬劉無法籌措向張紹曾力辭財總聞張擬以黃郛接充（十日上午十二鐘） 
　　北京電衆院受傷之張昇雲經吳姜兩醫診斷無性命虞地檢廳派檢察官竇榮壽書記官楊毅騐傷係拳震腦膜致昏倒甦醒後復查心臟脈無變化王傑看押秘長室經保釋地檢受理張昇雲女兒之控狀今日再派檢察偵查學界對衆院傷者派人往慰問謂曩時學生依法請願被毆成傷今議員自罹兇刼不勝惋惜（十日上午十二鐘） 
　　北京電税務處函財部如能將欠繳鹽餘完全撥清可籌出使經費否則無欵可指（十日下午八鐘） 
　　北京電川訊楊森被但軍截擊精鋭盡失王汝勤已令胡念先進援 
　　（十日上午十二鐘） 
　　北京電九日喜峯口東有俄蒙鬍匪一隊圖窺分水嶺鐵門口旋卽逃走（十日上午十二鐘） 
　　北京電吳佩孚擬日内赴保馮玉祥昨回京某往訪時局馮態度極鄭重未便發表（十日上午十二鐘） 
　　北京電王景春電院日亞通信社在哈置長途電話收發電信碍我主權經轉行分司路局停止其營 
 
 
 

Page 4

 
 
第一萬八千零三號;中華民國十二年 西曆一千九百二十三年四月十一號
星期三 * *業（十日上午十二鐘） 
　　北京電部令廣九路速繳三萬二千鎊爲該路英債利息（十日上午十二鐘） 
　　北京電部覆蕭耀南漢粤川路因經費支絀無恢復督會辦名目及進行新工事（十日上午十二鐘） 
　　北京電吳新田電陳樹藩部四五千人在新寗截擊我軍已擊退竄往大竹（十日上午十二鐘） 
　　北京電保曹派參謀長陸錦來京接洽陸參兩部（十日上午十二鐘） 
　北京電前夜平治俱樂部被抄拘賭犯五十四名有議員中將官吏 
　　（十日上午十二鐘） 
　　北京電十日王家襄赴保 
　　（十日上午十二鐘） 
　　天津電近來商民抵制日貨頗堅决惟老頭票與棉紗行情漸漲恐係有人操縱（九日下午十鐘） 
　　天津電省議會第三届臨時會訂十一日開議（九日下午十鐘） 
　　天津電運美中國肉食品美政府已通令弛禁（九日下午十鐘） 
　　香港電許部行抵大埔潮州交界之高碑與駐防之尹驥部激戰甚久尹部不敵聞被繳械約一團 
　　（十日下午六鐘） 
　　香港電前有外國游客乘廣九車至石龍見檢查軍士衣衫襤樓抵港卽電英領轉省署飭以後檢查軍士服式須整齊該軍旅長韋冠英嚴豐昨電孫措詞憤懣請給餉解散（十日下午六鐘） 
　　香港電孫令追贈顧品珍趙又新陸軍上將（十日下午六鐘） 
　　香港電鍾景棠電陳炯明催回惠主持（十日下午六鐘） 
　　香港電瓊人舉黃耀武等代表謁孫詰其是否准日人西沙島實業公司恢復孫承此事並謂西沙不過枝葉瓊人何不從根本將瓊改省然後自撤銷該公司黄謂何必俟改省請顧瓊民意孫謂昔四萬萬人均謂清朝深仁厚澤余獨反對可知民意未盡得當（十日下午六鐘） 
　　香港電廖仲愷來省數日未就財廳長職卽赴港鄧代長澤如復辭職孫因此派員來港促廖返省就職（十日下午九鐘） 
　　香港電日來孫接各界及民黨反對變賣公産函電極多昨飭鄧澤如查究惟鄧須先將將已所經手各件撤消方澈查（十日下午九鐘） 
　　徐州電十日九時各界在城東開國民外交大會計三萬餘人午全體游行（十日下午三鐘） 
特約路透電 
[南北政局觀]  
　　九日北京電顧維鈞外交長命令未先得顧同意故尙無就任日期如經國會通過或將受任 
　　十日北京電京津盛傳奉直將開戰聞直軍一旅已開往　州另有一旅日内將開往山海關政界則否認雙方將决裂之説且謂直軍行動並非備戰北方兵工廠日夜製造軍火各工廠製造軍需品亦甚忙碌謂乃供吳佩孚入川之軍所用 
　　十日北京電昨日國會會議贊成投不信任政府案者頗我苟無衝突此案或將通過故政府之地位頗形摇動 
　　十日北京電許崇智之兵兩師聞已入粤擊退某小隊今擬向廣州前進 
　　十日天津電陶器皮革紙商昨日在商會開會决議停購日貨主席宣稱兌擙舖　商藥商鞋帽商亦入抵制運動 
[朱邇典之中國禁烟論]  
　　十日倫敦電朱邇典爵士函致泰晤士報論中國烟禁謂人有謂中國自一九○七年至一九一七年作烟禁運動目的專在停止外土之輸入者渠不以此説爲然渠確知華人禁烟運動志在完全停止國内之種烟不僅欲停止外土之輸入已也不過禁令與鴉片管理法在中國現狀之下皆不能實施有效耳種烟之復活軍人實負其責故唯一有效力之補救法厥爲裁兵中國全部經濟生活大受兵害華人商會已發起裁兵之運動并請外邦友人合作以期逹其目的英美與論頗爲中國所重視今英國之注意中國裁兵運動當無異於以有力之興奮劑給與發起此種運動之商界代表也云云 
[魯爾之糾紛未已]  
　　九日柏林電本月三日愛森報界開大會時法人所拘之德人報界職員齊志林氏業已釋放但被逐出境特萊夫斯之鐵路管理局長電告德總統路工一百零六人之家屬已被色種兵逐出故里此後數日内尙有六百家將被逐出德總統接電後已撥一千萬馬克接濟各家屬 
[米美爾德人受困]  
　　九日倫敦電倫敦接米美爾電稱該處發生亂事德人二萬名星期六日聚集街市示威反對苛税爲軍隊驅散是夜槍聲時作死傷若干人立陶宛德人聯合會已被封閉會長就逮商店均閉門巴黎協約國委員會現正考慮米美爾法制詳則其原則近由大使會議議决 
[俄國改變政府制]  
　　九日倫敦電里加消息現因列寗不能理政故莫斯科已决議完全變改政府制度將以四十人之特别議會代國民委員會操最高權力莫斯科大局不穏現以嚴厲計畫維持秩序 
[英帝國會議]  
　　九日倫敦電財政大臣包爾温氏今日在下院稱帝國會議及帝國經濟會議將於十月十日開幕預料各殖民地及印度皆有代表出席於帝國經濟會議惟紐絲綸之首相恐未能來故帝國會議將無紐絲綸之代表其他各殖民地首相皆可望蒞會届時必討論國防問題云 
[英議院中之特别警察案]  
　　十日倫敦電今日下議院辯論特别警察案查戰時招募特别警察之法令其有效時期已於去年底届滿如無特别規定則特别警察隊即將全數裁撤内務部大臣乃提出繼續維持特别警察之議案謂一旦有事苟無特别警察則勢必調出軍隊而調兵鎭壓固非國人所願有也工黨議員反對此案頗力因恐利用特别警察以破壞罷工行動之故曾充警察之工黨議員反覆辯論特别警察之無效力内務大臣稱此案爲預防亂事而提出並非對勞動界而施下院卒以二百十八票對一百二十二票通過此案二讀會 
[蘇格蘭與德漁船]  
　　九日倫敦電蘇格蘭阿白典之漁人雖頗窮迫然不允於禁止德人漁船卸魚起岸以前出海捕魚同時德人漁船仍陸續抵埠上星期杪共到德人漁船十六艘内有六艘因英國漁人威嚇旋即駛出但有三艘已於今日將其所捕得之魚運至岸上 
[禁奴會之近聞]  
　　十日倫敦電禁奴會秘書哈里斯氏述及昨日泰晤士報所載逹萊少佐之函謂亞比西尼亞等處奴𨽻問題已從國際聯盟議會之請列入九月間議事日程前雖有數國討論廢奴問題但從未有五十二國聚同討論者故各政府之以各項消息報告國際聯盟行政會殊關重要云 
　　九日倫敦電泰晤士報載逹萊少佐投函述販奴事謂斐洲南亞比西尼亞某區廣三百方哩内之人民幾爲販奴者所空自米尼里克王死後各處長官均將區内黑人拘售因以殞命或被强迫爲奴者當有百萬人自亞比西尼亞之吉倫至蘇丹之土波薩人烟寂寥此已過英界一百二十哩各處長官今因無從得欵以貢賦税其目光復注於南面之英境外交代表雖會同抗議但其結果僅於市場張貼禁止販奴及擄人爲奴之示文衆皆引爲笑談國際聯盟若不從速辦理此事則該族將無噍類云云 
[英美法之工潮]  
　　九日倫敦電全國路工聯合會總書記湯姆斯氏今日在倫敦路工大會演説不以極端派爲然謂勞動之弱點在工團之過多與團結力之不足鐵路廠工之爭端計參預者有二十八團其中有數團竟不允接受資本家所主張提交公斷之議勞動界須知罷工爲最後一着而非最初一着渠主張廠工爭端應交工資會審查 
　　九日倫敦電營造工人之爭端討論終日尙無切實結果工人亦聲明願將從前工資合同交法律家解釋蘇格蘭僱主遵守前議决計貼出减發工資加增工時之通告 
　　十日美國闢資堡電瓊司勞林公司（美國最大鋼公司之一）允加工資百分之十一職工之得益者共有一萬六千人此外增加工資者尙有多家 
　　十日哈佛爾電法蘭西號輪船之火夫已上工該船於今日起椗 
[各國近事記]  
　　九日柏林電白俄勞農及外高加索勞農民國代表克里斯汀斯基氏今日向德總統呈遞國書 
　　九日印度西姆拉電英軍官兩員星期日晚間步行於距蘭地柯太爾四哩處爲人槍斃兇手逃逸 
　　九日君士坦丁電國會今日討論與美國發展公司所訂建造亞拉土里亞鐵路船港並開採鐵路兩面二十基羅遇當内礦産之合同議員之大多數贊成此計畫但曾展期投票 
　　九日里加電莫斯科消息當地人民因當道仇視敎堂發生騷亂爲紅軍鎭壓安靜紅軍兵士中彈死者三名 
　　九日倫敦電波拉勞氏今日於下院開會時出席此爲其病後第一次當赴演説時各黨均歡呼但其喉仍病吐音幾不可聞 
　　九日紐約電拉愛特式Ｅ字第四號飛機引擎在華盛頓試騐共動作五百七十三小時未嘗停頓其久長實破紀錄 
公電 
　　林建章通電各報館鑒國家之有海軍所以衛國保民原非供一二人政爭之武器頻年以來我海軍袍澤屢爲一二强權所利用喋血爭鋒毫無主義旣無益於國家復府怨於人民長此不已誠恐爲人詬病無以自容每一念及輙用寒心茲幸我海軍同人應時勢之潮流順羣衆之意志本聯省自治主旨以閩人治閩爲聯洽之先河藉解糾紛之時局旣可洗從前伈俔依人之積習又以樹和平統一之先聲庶幾不背國家設置海軍之本意承聞之下欣忭莫名復承公推建章主持一切自維德薄能鮮愧不敢當惟是救國義舉曷敢自耽暇逸我海軍同人諈諉及於鄙人敢不勉執鞭弭以從諸君子之後擬暫任其難維持秩序一俟大局稍定即當退讓賢路尙冀我袍澤同心戮力共策進行願以和平統一實現爲息壤區區此心希諒察焉林建章佳印 
　　周兆瑞通電各報館鑒許艦長諸君庚電備悉聯省自治旣博本國多數之同情且踵北美合衆之盛軌湘粤提倡閩浙贊同川滇黔奉吉黑均以此爲和平統一之宣言我海軍同人斷無違反民意之理閩爲自治省分横被武力摧殘我同人凡屬閩籍者固宜同心抵拒即非閩籍者亦宜協助剗除所有宣言各節可謂先得我心本此旨以進行則和平統一翹首俟之周兆瑞叩佳印 
　　廣州程潛等通電各報館公鑒桂軍沈總司令滇軍楊總司令有電楊總司令宥電曁滇軍全體官兵感電均奉悉自大元帥宣言和平統一倡導工兵政策以來國内軍閥雖明知不利於己然以民意所趨亦不敢公然反抗國人方冀其漸有覺悟以爲距國事解决之機庶幾不遠不謂曹吳擁兵固位禍國殃民之行囂張益甚而黎張輩更貪戀祿位甘卵翼於軍閥勢力之下並發號施令之權亦拱手授之武人雖至違反全國心理消滅自己人格亦所不惜放縱卑劣一至於此尙何政治之可言此實我國人之奇恥抑即促成吾人對於北庭絕望之最强証據也此次督粤僞令尤爲滑稽所幸沈總司令不受亂命態度鮮明楊總司令及滇軍諸將士力持正義掊擊無餘使彼輩知利誘之有時而窮是非之終不可滅國家前途之光明端視夫此方今軍閥專横國難未已我西南自護國護法以來幾經艱困未竟全功實爲遺憾自今以往凡我袍澤務本大元帥和平統一之旨以與國人進謀福利之道潛等從事革命幾二十年於此出死入生豈畏强禦徒以國人厭棄兵禍故不欲延長戰爭以重人民之困倘彼曹吳等不諒此志徒傳暴力以相侵凌則潛等不得已爲主義而戰固所願也謹布區區伏惟亮察程潛劉震寰朱培德盧師請劉玉山梁鴻楷周之貞李濟深鄭潤琦呂春榮同叩艷印 
　　任桂森等代電上海各報轉江蘇各縣省會同人公鑒蘇省去歲議敎風潮外間輿論沸騰羣議本會同人削减敎育經費增加議員薪水以致各界函電交馳大加責備清夜捫心殊深愧　本届臨時會開會在即桂森等本良心之主張擬提出議案取消日給制維持敎育預算應請同人一致贊助以圖晚蓋而免責言蘇省幸甚本會幸甚江蘇省議員任桂森周徵蕚齊 
　　徐州國民外交會來電各報館轉全國國民公鑒旅大期滿理應收回二十一酷條誓不承認敝會業於蒸日開會全體表决對日經濟絕交希一致力爭徐州國民外交後援會叩 
　　張福來張鳳奎通電各報館均鑒英人占據片馬撤我南服藩籬近更於附近地方設廳置官蠶食鯨吞安有饜足此而可忍何以圖存伏乞大總統主持於上飭部據理抗議國人一致力爭保本有之領土杜未來之覬覦成敗將於是裴卜之迫切陳詞統希鑒察張福來張鳳臺叩虞印 
國内要聞 
[北京通信别有作用之内債停止付本計畫] [  蘋]  
　　近以財政部發生一種整理内外債新計畫擬將内債基金停止抽籤還本一年騰出二千四百萬元以一千四百萬元整理外債除能博得外國銀行團之同情承認此計畫外又可以進行某項大借欵以一千萬元補充行政經費政府多出此一筆鉅欵則財政方面可以活動又説擬撥一部分付九六債息使九六債價格提高則收買九六公債之各要人乘時賣出一轉瞬間又可以大獲其利旬日以來幾鬧得滿城風雨而各商會及銀行界反對之聲浪亦同時並起函電交馳紛紛不一因而此項計畫似已趨於沉寂中微聞財政當軸所以敢冒不韙訂出此項計畫不惜與總税務司安格聯及銀行商會挑釁者其内幕中實另有重大原因在也 
　　醖釀已久之最高問題迄至今日依然一種若隠若現之狀態津保兩方甚爲焦急緣從前某將軍某總長某前總理對進行最高問題承認報効之欵項表面上雖説得好聽某願認五十萬某願認百萬某某願認二百萬果能如數繳到則錢能通神最高問題或已解决今日之曹錕或已受國會議員之選舉各實力方面之擁戴高坐在新華宮裡亦説不定無如某某等心存觀望大都口惠而實不至在津保方面究不能作爲債權者因此國會方面屬於保系之某政團某俱樂部某某號等不但各議員每月二百元之津貼業已停止即各俱樂部之公費亦開支不出對手方之黎口頭雖甚消極暗中實積極抵制所以前雖有議員張善與提出總統問題意見書又突有中華聯省統一會發出長篇通電攻擊黃陂不遺餘力卒因實力不充和之者寡遂不啻曇花一現現任財政之總次長非皆産生於保系勢力之下者乎最高問題中之財政問題責無旁貸此即停止内債付本一年之計畫所由出也 
　　據云此項計畫實出自新任財次張競仁之手筆張前充財部公債司科長司長有年對公債情形當然十分熟悉近又由張岱杉介紹於津派某要人之門對最高問題内幕中之種種困難又得十分瞭亮因此大告奮勇貢獻此策果使進行無阻將來張競仁之祿位高升享受不盡可斷言者恰好財劉與楊次又正在束手無策苦對保方知遇之恩無法以報得此嘉謀豈非至寳遂極力排擠蘇錫第引張氏爲同調從此呵成一氣可以措置裕如張氏之得任財次實即在此但張氏亦深知現在財政責任不易擔負雖屬新任財次然口口聲聲祇允帮忙半月蓋恐此項計畫如不能實行縱商得一二筆小借欵亦無濟於事彼時旣不能討好於保方而又惹出各方面之反感自身地位斷乎不能久恃也 
　　頃聞有九六公債團昨日曾赴財政部交涉要求九六公債須與他項内債一律按期付息而財政部已諉其咎於安格聯謂安格聯因整理各債基金擔保無着竟將九六公債基金挪作他項整理之用因而使國内銀行之五千六百萬元血本無望實深可惜云云觀此則財政部尙在利用九六公債團極力抗爭俾財部之整理公債新計畫得以及時成立也 
　　又一消息參議員范樵又擬提出解釋總統任期案全文約五千餘言現已脱稿不日將提交衆院並謂保定前日特召王寵惠顧維鈞赴保表面上雖係商量外交問題暗中實厲有許多釋嫌修好之意盡在不言之中蓋歷來財政總長皆不及數月弄得焦頭爛額而去此次劉楊出長財政旣肯犠牲一切完全爲保定之前驅又恐他方面心懷前怨乘隙以攻則於最高問題未免又受其停滯是以保方亦善用其懷柔政策俾京津兩方之措施得以一帆風順外傳財劉將辭職楊次又請假要皆不過裝腔做勢非眞相也（四月八日） 
 
 
 

Page 5

 
 
第一萬八千零三號;中華民國十二年 西曆一千九百二十三年四月十一號
星期三 * *   
 
 

Page 6

 
 
第一萬八千零三號;中華民國十二年 西曆一千九百二十三年四月十一號
星期三 * *[各政團對顧長外交之態度反對者尙居多數但派暑命令已下] 　　 
　　顧維鈞以國會形勢不佳所以一再聲明不願承乏外長然政府因外交緊急之故業於昨日（八日）下派暑令日内即當提出國會徵求同意究竟國會中各政團對顧之態度如何其能順利通過與否頗爲一般所注意茲從國會中調查各大政團之意見將贊成與反對兩派分述於下（甲）反對派（一）全民社該派與保方接近前因反對羅案之故曾由錢崇塏等提案查辦王羅顧所以對顧决持反對態度按該派眞意在擁其首領温世霖上臺（一）新民社該派之張伯烈駱繼漢等因羅案之故對顧與全民社抱同一態度（一）民治社該派前此對查辦羅案雖表示反對但與顧亦無好感（一）壬戍俱樂部該派亦接近保派前曾由余紹琴等提議查辦羅案故對顧態度與全民社同（一）護法派該派因彭葉等旣提議不信任張閣案自無同意顧氏之理（乙）贊成派（一）政學會該派號稱政府黨故政府無論提出何人皆表贊同所以對顧實無問題（一）研究會該系與外交系素有聯絡如提顧當予贊同他如各中立小團體如憲友會·南廬·匡廬·是廬·漠廬·宣南寄廬等素持中立態度如顧氏能有利於外交當予以贊同否則亦必予以反對以上中立各政團實有疏通之餘地如能疏通得法當可同意 
　　此外則民憲同志會之態度如何實爲一極堪注意之事按民憲同志會者領吳景濓本係攻倒王閣之主要人物其不贊同顧之長外殆無疑義惟該派以擁護張閣之故所以有相當的不反對之意但該派之眞意則在於擁王（王廷）爲外長由以上各派觀之反對者較居多數顧氏欲求通過尙須疏通况參院方面張我華等大多數目的在於擁王（正廷）故顧氏在國會欲求二分一之同意頗感困難現政府方面除托王家襄吳景濓及議員鄧某劉某王某等分頭與以上各政團疏解外又力行催促顧氏即日就職俾外交方面有人負責但顧氏不就派署外長之態度目前似尙未改變 
[特别關税會議將先開預備會]  
　　特别關税會議問題刻已在進行之中據聞正在徵求有關係各國之同意並將新關税條約草案分給各國核閲特别關税會議大約將於今年秋間在北京舉行惟在正式會議之前擬先於倫敦召集簽訂華府九國條約之八國（中國除外）開一預備會其詳情如何目前尙未得悉惟聞該會議之手續均按歐洲向來會議之舊例辦理其預備會不過供各國交換意見以便趨於一致倫敦會議之日期當以法國批准九國條約之遲早而定預料當在本年六月間現請假回英之安格聯與丁恩氏將來會議進行均必乘便就之商酌一切云 
[直奉軍隊之移動兩軍防禦線相距僅六英里] 　　 
　　近來部中因直奉兩方軍隊移動風説甚盛故人心頗形恐慌而昨日（八日）在北京發行之日文新支那日報又載張作霖業將其軍隊分爲兩翼一路擬由𤍠河之朝陽前進一路擬由綏中之喜峯口南上現時駐屯北鎭及綏中一帶之奉軍爲李景林部下軍隊至直軍在該方面駐防亦有一師之數奉直雙方防禦線相距僅六英里警戒異常嚴重直軍塹壕延長二十英里其主要軍隊爲彭壽莘一師云云聞昨晚又有駐屯近畿第十一師及第十三師全部開往喜峯口之説 
[直派對奉之動作和戰並進]  
　　大陸報九日奉天電云鮑貴卿奉中央政府命携帶切實議和條件來奉接洽其條件有四㈠交還京奉路車輛㈡報解中央税欵㈢罷免楊宇霆㈣張學良往海外游學倘張氏允從此項條件者則中央可復其官職勳位勳章據稱奉張刻正在考慮之中並提出對等條件直省當道須於正式開議前撤退山海關及喜峯口駐兵以示誠意又八日北京電云自曹錕分電參陸兩部限三星期内趕製𤍠河奉天軍用地圖各二萬份送往保定後京中謡言　起張紹曾雖有在職一日即一日不令直奉開戰之宣言但消息靈通之官塲中人多料最近山海關方面之增兵備戰足爲今夏雙方或將重開戰釁之徵聞張作霖曾要求撤回喜峯口直兵而吳佩孚則正陸續調兵前往駐紮吳告鮑貴卿謂張氏倘能遣其子往海外游學則渠將撤回喜峯口駐兵云 
[英商三妙爾公司催還借欵] [  智]  
　　建築漢口商塲籌備時曾向英商三妙爾公司借欵二十一萬三千兩應付利息拖欠甚久該公司致函農財兩部催索欠欵茲錄其原函如下 
　　逕啓者前因建築漢口商場曾由敝公司借給貴國政府公法銀二十一萬三千兩年利以八釐起算惟自去歲起該項利息不能如期照付似不得不專函貴部請爲設法查該項借欵於數年前即已交付貴政府所有應付利息迄民國九年底止均係按期交付嗣後交納利息時有愆期所有逾期之日數亦應照付利息例如民國九年七月一號應付到期利息八千五百二十兩惟延至是年十月六號始行交納則應加算九十八天之額外利息又如民國九年十二月三十一號應付到期利息八千五百二十兩亦延至民國十年四月二十六日始行交付則應加算一百一十六天之額外利息彼時當將賬單送至貴部曁漢口商場事務所查照惟未接復函嗣後所有到期利息均係延期多日始行交付而所延日期較前尤爲加多民國十年終湯薌銘被任爲漢口商塲督辦敝公司當與之交涉數次並謂湯督辦鄙人此次返華係欲與貴政府接洽將建築商場計劃就草合同再定一切實有條理之辦法并曾就歐戰後潮流改變情形擬具合宜之計劃復稱此次返華雖不專爲索債而來但倫敦銀行團欲將此項借欵償清始可磋商再借欵項而民國十年六月三十號到期之利息於是年十月二十一日始由鄙人收到實已延期一百一十二日厥後鄙人屢次函電湯督辦并親往財政部討索民國十年十二月三十一日曁十一年二月三十日到期之利息迄於今日已有三期利息未曾交付茲特將本年一月一日之賬單附陳台閲去歲一月二日曾接到湯督辦來函稱已接財政部電現已籌欵交付到期利息惟延期之額外利息爲數甚微自應置諸不議至於現時到期利息業已致電財政部請其由中國銀行交付所有延期之額外利息應請免除等語但延期之額外利息數旣甚微自易付給且此係貴政府延緩付息所致如欲免除則鄙公司即將自行墊出如歷次到期利息尙能按期交付則鄙人或可將前項之延期額外利息蠲除嗣於民國十一年四月二十四日又接到漢口商塲督辦來函稱到期利息探悉尙未交付已再函催財政部即日由中國銀行付給俟部中照付中國銀行後當再函知等語此爲鄙人最終所收之信惟該欵迄未收納而現在又另有兩期利息延期不付數月來親往財政部催索亦不得有效果現在貴政府之新内閣業由兩院通過擬請貴部咨行財政部將歷次到期之欵如期付訖中國對於各項大債欵不能清償其事實已暴露於外惟有請貴部曁財政部協同每六月籌措銀八千餘兩以清償此項中央政府債欵俾得保全信用再此函連同賬單并已另繕致財政部即希查照此致附賬單民國十年七月應付銀一萬八千二十九兩三錢四分又十二月三十一日應付上項欠欵六個月利息銀七百二十一兩一錢七分又十二月三十一日應付半年到期利息銀八千五百二十兩總共十二月一月一日應付銀二萬七千二百七十兩 
[棉業處組織棉種改良會] [  勗公]  
　　整理全國棉業處以棉作育種爲當今促進棉質最要之方術亦爲維持優良棉種唯一之途故關於改良棉種事宜進行不遺餘力自客歲全國棉塲聯合會開會議定設立棉種改良會後該處即着手組織會所暫附設處内并擬具説明書略謂本處成立以來於培養棉業人才調查棉業事項推廣植棉提倡紡織諸大端努力進行頗得各方面之稱譽此後似宜更進一層作改良之計畫蓋本處歷年之散布美棉種子於各農户與普設植棉代辦塲於各省區是只可認爲推廣之政策未可視爲改良也本處之發給美棉種子已經三載各省區均大獲效益即以直隸一省論之民國七年棉花産量爲一百萬擔民國八年棉花産量爲四百七十萬擔民國九年棉花産量爲三百三十萬擔民國十年棉花産量爲六百萬擔其在民國九年棉花産量之減少乃天災有以摧殘之並非推廣之不力但仍較民國七年之生産爲多可爲推廣效果之明證也推廣旣著效果則改良亦屬應有之事務改良之道何由則棉作育種尙矣本處應社會之需要與時勢之所趨爲改良棉作育種進行起見特組織棉種改良會俾有研究之機關庶可收集思廣益之效等語至該會組織方法及會議事項則亦訂有章程茲并錄其概要如下㈠棉種改良會設正副會長各一人由會長聘任專門技師十人指定委員若干人組織之研究棉種改良及推廣等事宜㈠各育種塲之技術員事務員助理員均爲本會委員每年十月終由會長召集大會一次各塲之技術員或事務員須有一人列席各報告各塲一年中之經過以定來年應執行之方術至各塲人員之進退預算之增減均由大會决定之除大會外每月應開例會一次各塲員無須列席俱各場每月對於塲務進行與棉作生育經過及其附近代辦塲之措施如何必有一次文字的報告㈠撥付各育種塲各代辦塲之欵項稽核各育種塲之報消與通信交涉一切事宜由會長指派委員分任之㈠各育種塲進行之計畫及試騐與研究諸事宜均由會長聘任棉作技師四人分别擔任各棉作技師對於各育種場各代辦場負有指導監督之責㈠病蟲害之防除由病蟲害技師一人擔任之農具之改良由研究農具技師一人擔任之關於輪栽作物及土壞肥料等問題由作物專家及土壞專家肥料專家擔任研究此外并須有經濟家化學家各一人以備諮詢㈠各育種塲之事務由各該塲技術員事務員助理員負責進行各代辦塲由所在育種塲之技術員指導進行㈠棉作技師四人按月派一人至各育種塲及代辦塲視察之至育種塲多數成立時得派二人至二人以上往各場視察㈠各育種場每月之報告由會長指定委員編輯之本會按年發行兩次報告一爲各塲試騐成績報告一爲本會研究所得報告如有特别事務得發特刋㈠各育種場棉花收穫時應由本會派員巡視其收穫之棉産須由本會爲之販賣以期收回本年之本利而爲來年經營費及推廣代辦之補助費㈠各育種場有病蟲害發生時除每月例派棉作技師巡視外并須派病蟲技師前往視察㈠每年例應由本會聯合各育種場及代辦場組織棉作成績聯合展覽會一次㈠本會有代各代辦場及各農户軋花及淨棉介紹出售之任務并有扣留其棉子之特權㈠各育種場各代辦場及各農家所用之棉子槪由本會發給之 
[鴉片公賣抵押借欵之條陳] [  樵夫]  
　　鴉片流毒人民受害久爲中外人士所痛恨現在統計全國之吸鴉片者不下數百萬人耗費金額總在數十億元如歸公家專賣實在一筆大進欵當此政府窮極無聊畢竟有人想到此筆財源條陳財政當道謂舉行鴉片公賣政策國家立可獲得鉅欵日前已有某國人願以鴉片公賣作抵押品担任借欵數千萬元此誠政府與投資者之一絕好投機事業也記者聞此駭人聽聞之事業特覓得某君條陳照錄如下條陳云竊維非常時必待非常事必待之非常人今中國内憂外患日益加劇當此非常之時必須驚魄動人之非常事而後始可救其委靡不振之氣然此偉大創舉之非常事又豈平常人所能施展必也待之識見深遠志氣剛果之非常人而後始可成其光輝之事業焉觀夫中國歷來財政方策率皆彌縫一時後先所爲未有出類拔萃者際茲國債無源行政無費之秋苟非有大刀闊斧之果斷萬全無缺之長策安能度此難關哉今之言財政者皆曰增加關税視爲重要財源詎知關税增加結果政府固可解一時然眉之急然因物價　貴貿易亦以衰退徒使四億民衆生活艱難反受其苦耳又豈得策之善者某以爲當此中國財政紊亂之際宜以治標治本之法處之有若人之重傷然先施臨時之方以減其痛次服根本之藥以復其本所謂物有本末事有終始正此之謂以某之見宜以鴉片專賣局之設置而爲財政治標之策因其可以成立數億之借欵之財源以救目前之急也溯自中國受鴉片禍患以來國民體力爲之衰弱者誠難以數計即以現今言之尙有一千五百萬人至若可以列出之者莫如物質之金錢迄民國十年爲止外人自鴉片所吸去之金額已逹五十億元近雖萬國努力禁烟無如辦理不善反有猖獗之勢是故税務司安格聯有鑑於斯首倡鴉片專買局之議妥定辦法絕減其害蓋禁止而消極的反易啓反動之勢不如專賣而爲積極的可收漸減之效此乃寓禁止於公賣之法吸烟之人旣以逐漸減絕而數億借欵亦能即時成就法至善也查中國每年由外洋秘運鴉片進口之數約在一億元以上至關於秘密買賣吸煙等項金額亦有三億元今設專賣之制以之抵押借欵立可籌得鉅金而追效十一年公債辦法以之作爲數年經費分配則不至有時告缺乏之虞猶復如此政費固定之際從長計議再謀永久財政之策則又不至枵腹從公無暇顧及大局之慮但此政策必須實行左之事項方能稱爲完備㈠吸烟者須就專賣局官醫檢視定其吃烟數量記其姓名給與牌照無此照者絕對禁止違者重罰或處以嚴刑對於吸烟者之賣價則以高額税金或昂價售之㈡關於專賣制度取締之人以外人充之而以最嚴格之法處置之㈢限制粟栽培每畝課以重税凡於限制以外栽培者處罰之㈣凡經内外船舶入口而非公法的鴉片須嚴加處分毫不假借并於上海漢口天津青島大連各港及火車車站遣派特務監督取締偷運夫此政策若果實行則在中國全體言之可以四億元供諸正途生産其利一也寓禁止於公賣逐漸絕滅烟禍其利二也以上述四億元作爲抵押得借鉅欵整理財政其利三也鴉片禁絕之後人民身體强健生産能速增大其利四也設使中國採用此制竊某等不敏亟願承受此項借欵並可立墊一千萬元俾閣下成此美休之偉業也至若財政治本之策則爲斷行農業政策竭力開發改善而爲世界物質供國是也農爲人類生活之具國家獨立之資誠欲圖謀國利民福不可不於此注意焉歐洲大戰以前各國槪率注重工商及至戰爭勃發始感食糧之苦痛大講農業政策力謀其改善而德國所以能與數强國爲敵對峙至四年而豐者實前佛里多里喜大王澈底之農業政策之所使然嗚呼農業之利亦大矣哉夷考中國三千年以前即以農工商稱曰三寳而曰農盛其國則榖足工盛其國則器足商盛其國則貨足三寳具備則民治國安矣善哉是言也中國地大物博人所艷美此際力謀開發農地增收適當農産以供給世界即以榖類言之年額可得三億元他如棉花菸草牧畜礦務皆不期年亦可得收數億元夫物産旣豐税收即旺則財政由是安固國債亦以整理此誠財政根本之大計雖西海聖人復出勿能異其詞也要言之設置鴉片專賣局以立財政之治標策施行農業政策以立財政之治本策爲今之計整理中國財政舍此莫由顧此非常時行此非常事則非待之非常人不能成其大功伏望閣下斷然决之毅然行之永垂美休於世則不獨中國之幸亦某之幸不勝祝禱之至謹佈區區尙冀荃察是荷云云此篇文章對於財政計劃誠動人聽聞如果照此實行於中國前途如何記者殊不敢言請國人判斷之可也 
[美使催結無線電交涉]  
　　中美無綫電台合同一案自日本公使聲明無論如何必維持三井洋行三十年之優先權後美國方面大爲憤慨本月二日下午駐京美公使舒爾曼氏曾因此逕赴國務院訪張紹曾見面後即對於日本方面之主張表示極不滿之意謂日本主張三井洋行有三十年無線電專利權是明明違反列國對華門户開放機會均等主義毫無理由可言望中國政府勿容納其抗議即日承認費德理公司開始無線電台建築工程並承認技術上之變更中國政府如仍躊躇不决不特於中國無益於中美邦交亦有損將來美國或難再援助中國云云其所謂技術上之變更者蓋因費德理公司以資本上之關係不易獨力修築已與拉的阿公司（RadiaCorporation）訂立合同技術上須受拉的阿公司之指揮故不得不變更當日合同之一部分張紹曾氏當時頗難應付惟含糊答覆至今尙未有確定辦法 
[私印印花案已含糊了結]  
　　最近發生之印花問題至昨日止（八日）殆已沉寂無聲其無着落之三十餘萬印花票據聞印花當局日前曾托警廳方面爲之檢查下落以某報館某銀行存儲最多但有人詢之警廳中人則又云並無其事其是否所傳失實抑或出於官官相衛之意不肯舉以告人則非局外人所能悉也至檢廳對於此案只傳李景銘到廳問話一次而於薛胡方面並無何等表示就表面推測之似未着手偵查或竟認爲局（印刷局）處（印花處）權限爭議問題不在司法範圍之内日前外間紛傳某當局親向劉恩源擔保謂但使行政方面自能了結則司法方面我可力保無虞此説似有幾分可信至李景銘近日態度至爲沉寂且自檢廳出後即有「吾責已盡」之言而劉恩源所派之查辦員雖對於所謂三十餘萬者尙在查究之中然劉之此舉本係自圖了結之一種過渡手段則其效果如何亦不難想見故此案恐已等於曇花一現矣惟國會方面則居然大食其賜二月份歲費數日前尙渺無消息王家襄吳景濓連日因此趨謁財劉均被擋駕不見後經總統着楊壽枬趕速籌撥雖認有數額而日期還是悠悠自此案發生後王吳並不費口舌奔走之勞自有人到門與之接洽現參院十萬衆院二十萬之欵業已到手不日即可發放而財劉前昨兩日又大宴議員殷勤備至楊壽枬且已面告王吳謂現時籌欵已有把握此兩三月間不特歲費可如期發給即前此所欠之欵亦不難一律清還故日來各政團中無不歡聲雷動所謂查辦彈劾等等大約均已置諸九霄雲外矣財部應付議員旣已探驪得珠則從此儘可將其錦囊妙計一一施行絕不至有所顧慮也 
[兩院議員舉行國會紀念]  
　　昨日（八日）爲國會開幕紀念日十時許兩院議員齊集天壇計到者約有三百餘人由王家襄吳景濓偕同各議員舉行植樹以資紀念預先由農商部派農林司人員在天壇照料一切並由兩院秘書廳人員在齊宮等處預備茶點招待比及十一時許植樹禮畢各盡歡而散惟觀者以憲典未成頗於議員有微辭 
　　昨日各機關循例休息一日但適值星期故前日國務院特通知京中各機關應於今日星期一補假一天惟參衆兩院因今日開會故不放假 
[財政會議處討論熊希齡條陳（續）]  
　　（乙）内國公債基金旣可支付不必希望鹽餘則鹽餘仍可撥充行政經費之用齡意京師目前所最緊用者四項一外交費·二敎育費·三軍警費·四馮軍費此四項果有可靠之欵則國際無憂治安足保矣重要政費一有着落人心自定其餘政費另行從容設法籌付可也今將調查每月鹽餘收支數目表列如下收入項下按照十一年收數年可撥鹽餘四千二百萬元支出項下（一）一四庫劵銀七十萬元（二）正金九六公債扣撥七十萬元（三）上海造幣廠庫劵銀七萬元（四）中行庫劵銀十萬元（五）兌換劵銀二十萬元（六）海軍餉銀五十萬元（七）道勝銀行銀九萬元（八）匯理銀行銀一萬四千五百元（九）審計院銀四萬元（十）明華銀行二萬五千元（十一）銀行公會警廳借欵銀六萬五千元每月共計二百四十八萬四千五百元每年共計二千九百六十一萬四千元按照上項每年收入四千二百萬元計算收支兩抵外尙餘銀一千二百三十八萬六千元今以此所餘一千二百三十八萬六千元之數照所擬四項要政支配列下（一）國務會議於鹽餘項下議决新撥軍警餉每月銀二十萬元（二）國務會議於關餘項下議决新撥外交使費每月銀二十萬元（三）國務會議於關餘項下議决新撥敎育費每月銀二十七萬元（四）國務會議於關餘項下議决新撥馮軍費每月銀三十萬元合計四項要政每月欵九十七萬元每年共需撥鹽餘銀一千一百六十四萬元照上列餘欵一千二百三十八萬六千元計算收支兩抵外尙餘銀七十四萬元政府果能照此確定使鹽務總稽核擔任按月支付則京師治安秩序必可無虞内國銀團與安總税務司亦必肯予力助而後政府可專心另籌欵項以支付他項政費不致日處紛擾警惶之境齡爲此預計辦法亦非謂他項政費之可緩也特以使費無著則國體攸關交涉若有貽誤國家 
 
 
 

Page 7

 
 
第一萬八千零三號;中華民國十二年 西曆一千九百二十三年四月十一號
星期三 * *受損無窮敎育費無著則校長敎員日日索薪未能安心敎授學潮將無已時京師軍警及馮軍之餉無著則人心惶惶朝不保夕肘腋時有隠患根本不免動摇此四項旣有確實可靠之欵足以鞏固基礎而内國公債又有擔保金融稍鬆則於他項政費隨時設法當亦不致束手否則緩急輕重無所分别粥少僧多人人均不得飽終無以弭此禍患矣至於另籌他欵支持其餘政費辦法目前山窮水盡羅掘皆窮實無可以擔保借欵之品惟查有四年公債年底本息還清照整理公債定案此項應歸入整理案内辦理今爲維持根本計似可商之内國銀團及安總税務司發行公債以十三年所餘之四年公債關餘欵二三百萬元爲擔保品則亦可以支持本年一切政費但先决問題須有以下條件方能進行（一）宜將以前關餘所擔保之公債基金確照財政討論委員會議案批准方得内國銀行團之信用債票乃能行銷（二）宜使安總税務司所擔保者確能履行責任此案方得該税務司之同意（三）須速行設立内外債研究機關使各國使團不致再生枝節（四）外交敎育及近畿軍警各餉必照上項確定辦法方足得中外之同情以上問題果能先决則新公債或可以逹目的也希齡年來從事救濟事業謝絕政治無政黨之興味不營産業無購債之私圖家住津門無危險之顧慮只以都城爲百餘萬人民身家性命所託當此民窮財盡萬一發生不測則以後賑濟籌措萬分爲難不如弭患未然尙可保此完善也以此原因爲最後之忠告乞賜毅斷無任懸懸 
[車輛借欵交涉之焦點滬杭甬路購車合同] 　　 
　　國聞通信社北京通信云車輛借欵現在交涉焦點所在㈠即交通部屢次不能履行合同飭四路按期撥欵交付銀行團㈡即滬杭甬路局不承認訂購之車以致車輛雖將來華而欵無有出關於前一點現已由銀行團與路局直接訂約有圓滿解决可望後之一點則尙無辦法此次合同旣由交部代其直轄滬杭甬路訂定則該路不能付欵時是否交部即無代爲付欵之責仍爲一問題也茲覓得當時購車合同披露於次以供研究『經募車債銀行團購車合同第五項』經募車債銀行團·代表交通部直轄滬杭甬鐵路管理局爲甲方與上海協隆洋行·代表比國愛納登彼愛中央製造廠爲乙方於中華民國十年即西歷一千九百二十一年七月二十一日訂立合同定購四十公噸全鋼棚車四十輛茲將所定條欵分别開列如左計開㈠車輛數目及價目乙方願照本合同所附之圖説及鐵路所給之技術條件供給甲方四十公噸全鋼棚車四十輛每輛價值訂定比幣三萬二千二百六十佛郎正在吳淞碼頭上交貨所有運費保險及裝卸費等項一併在内關税除外㈡查騐所有一切工作及材料均須由鐵路所派之騐料工程司柏雷檢騐即由該工程司給予檢騐滿意憑照如無此項憑照鐵路概不收納該工程司無論何時均可入製造廠騐工料不拘製造至何地步可以任便騐看凡與附帶圖説及條件不符之材料均可由其剔退此項車輛運至吳淞時即由鐵路派員查騐接收所有大小配件必須完全無缺倘以後查有短少損壞配件等項由承辦行如數補足修妥㈢起運及交貨日期上開全批棚車應於民國十一年四月三十日前在歐洲口岸起運並應於民國十一年六月三十日前在吳淞碼頭交貨不得延誤如以不測意外事故及罷工水患非乙方所能爲力致有延誤時應由乙方將此次延誤確切證據送與甲方並應盡力設法將貨按時運到應交地點每批車輛一經裝船開離歐洲口岸時即須將船名及所載貨車數目並該船抵逹吳淞約期預先知照甲方及鐵路局㈣担保乙方於簽訂合同之時應將北京華比銀行所具担保履行此合同之實欵保單兩種每種正副二份送交甲方作爲担保第一種保單所開實欵應合車輛全數價目百分之二十五其担保時期自合同訂定之日起至此項車輛全數交清爲止第二種保單所開實欵應合車輛全數價目百分之五其担保時期自合同訂定之日起至此項車輛由鐵路運用後二年爲止㈤罰欵乙方如不能將上開全批貨車於民國十年四月三十日前由歐洲口岸起運每貨車一輛每愆期一天應罰北京通用銀元三元正自民國十一年五月一日起至全批貨車由歐洲口岸運出之日爲止該欵得在應付之價欵内扣除或由担保之北京華比銀行於担保實欵内賠償然遇本合同第三節内所云意外之事（兵水火災）確非承辦行所能爲力者不在此例惟須將確切憑證送交騐明㈥付欵日期上列車輛全數價欵比幣一百二十九萬零六百四十佛郎正由甲方按照下開期限交比京華比總行入乙方帳第一期全價四分之一計比幣三十二萬二千六百六十佛郎正於簽訂合同後十五日交付第二期全價四分之一計比幣三十二萬二千六百六十佛郎正於鐵路接到檢騐工程司電告四十輛貨車全數製成待運後十日内交付但第二期所付欵項應仍由北京華比銀行用實欵保單担保之第三期全價四分之一計比弊三十二萬二千六百六十佛郎正於四十輛貨車在吳淞交清後十日内交付第四期全價四分之一計比幣三十一萬二千六百六十佛郎正於第三期付欵三個月後交付㈦車輛担保乙方應自上開車輛由鐵路運用之日起担保兩年凡機件在此期間因工料不合法而損壞時均應由乙方担任裝換或由担保之北京華比銀行於擔保實欵内賠償㈧合同簽字此項合同備具英文四份華文四份由經募車債銀行團與上海協隆洋行雙方簽字後送由交通部核准發交滬杭甬鐵路局局長會簽方爲訂定以英文及華文各一份分存銀行團·協隆洋行·滬杭甬鐵路局餘英文一份華文一份應送交通部備案倘有疑義應以英文爲主㈨接洽機關乙方於簽訂合同後所有關於欵項事件應向銀行團接洽辦理至關於車輛製造及其他技術事件應逕向滬杭甬鐵路局接洽辦理㈩附則如因合同有疑竇或爭論之處應由甲乙兩方各舉一公正人公斷解决之倘仍有不服之處另由雙方公正人再舉一人判斷之嗣後雙方不得再有異議中華民國十年七月二十一日訂 
[威海衛接收交涉之新發展（三續）]  
　　第九節中西委員會爲行使職務所需用房屋地畝應由地方行政機關籌備第三條在前條所定允許外人居住及營工商業區域以内英國人民應享各項權利及優異待遇與在中國其他通商口岸所享受者一律第四條爲保持現在良善政治及顧慮英國人民在愛德華碼頭之旣得權起見中國政府准聘用英國警官二員任期五年兩方同意可以續訂遇有事故在限期内得辭退之但在該限期内應另擇英國警官二員繼續聘用以替代之第五條所有英國政府按照一九一九年第六號威海衛荒地章程發給華人地主威海衛法定格式之各項地契買賣典押字據以及執照按照内載條件中國政府應認爲與中國紅契同一有效若遇該地契與中國法令完全抵觸時可以修改或加給新契但此項修改或加給新契須得業主同意第六條所有英國政府發給外人法定格式之地契中國政府應認爲有效如果中國地方行政長官認爲必要時並早期換給通行永租憑照其餘件一切按照外人永租華地向來辦法不收任何手續費第七條餘附件Ｂ不計外英國旣曾將官産地畝無償還贈與中國則中國政府亦應格外通融辦理其他姑不具論即如英國所願保留中國之各項官地中國不應强迫收用而此項地畝之無契約者亦不應向英國政府追索呈騐只另給新契可耳關於大碼頭廢地一段前名操塲現爲野球塲中國應允許保留且永久爲野球塲之用惟其北面角在界石以外之地如中國願意時可與野球塲劃分爲二但仍須保留爲萬國網球會之用英國擬保留使用地畝及房屋清單㈠正華務司辦公處爲領事住房之用㈡下級軍官宿舍爲領事辦公之用㈢羣房Ａ爲　　會之用即現在游藝會所在㈣平民醫院兩處㈤西人墳塋㈥副華務司在海濱住房 
[津團體致日本國民書]  
　　近日天津學商各界一致主張對日經濟絕交並實行抵制日貨頃天津各團體代表會又致書日本國民原文如下大日本帝國國民公鑒敬啓者貴我兩國同種同文唇齒相依親則兩利仇則兩害此則爲地理與歷史關係使然實莫能或外關係如斯故兩國有識之國民無不顧念交誼力求親善凡足以擾亂東亞和平及障礙兩國親善者必須力爲剷除此爲兩國國民應負之責任與義務諒必得貴大國國民之同情現敝國政府根據中俄協約及中日會訂東三省條約旅順大連兩口岸結至本年三月二十六日已届期滿依約當然收回中華民國四年（即大正四年）由貴國單獨提出之二十一條未經敝國國會批准係屬根本無效均經敝國政府備文照會貴國政府知照並請會商旅大接收辦法此爲當然手續按諸國際法并無不合不意竟未蒙貴政府容納予以駁回致使敝國政府與人民一致引爲遺憾認與兩國親善上有極大障礙不得不亟求消弭者焉查中俄協約與中日會訂東三省條約本爲國際上有效條約今旣期滿依約收還本屬毫無疑義乃貴國政府竟藉口於根本無效之二十一條不予交還若果二十一條爲雙方合意提出經過締約必要手續爲國際上有效條約其内容無論如何嚴重敝國國民爲尊重公法與國家信用計亦不敢有異致受不名譽之評判無奈該約並未經敝國最高機關批准與國民承認早經大白於天下一證諸袁世凱被迫之宣言再證諸凡爾塞條約拒絕簽字三證諸太平洋會議敝國代表堅持是敝國全體對於該約始終未予承認不僅爲貴我兩國國民所盡知亦爲世界各國所深悉敝國國民對於該約始終不予承認者實具有各種正義及理由特分言如下一因尊重國際法不能承認按旣稱爲國際條約其締結之始必具有兩種原因一爲雙方合意之提出經過結約必要之方式一爲戰勝國對於戰敗國强迫之行爲按中華民國四年貴國對歐戰爲交戰國敝國爲中立國中日兩方爲完滿友誼國敝國旣非戰敗國對貴國無受强迫結約之義務貴國對敝國亦無强迫結約之權利乃該二十一條竟由貴國一方面單獨提出以哀的美敦書强迫敝國承認不容加以考慮國際法實無此先例此不能承認之理由一也一爲尊重國家根本大法不能承認按一國之根本大法全體國民均有擁護與遵守之義務凡已經承認國體之友誼國亦須互相尊重締結條約必須最高機關批准爲國際法要義至其批准手續各依其本國憲法如貴國與英國大皇帝締結條約不要若何限制智利與墨西哥一切條約非經國會同意不得批准美國大總統締結條約必須經上院出席議員三分二以上之同意法國大總統締結特種條約必須得議會之同意其餘如意大利比利時德意志荷蘭等國關於條約之批准各有限制寛嚴不同各從其本國憲法敝國约法第三十五條大總統締結條約必須經國會同意是未經國會同意大總統則無權締結條約無權行爲自始無效今敝國國會對於此項條約未予批准當然根本廢棄國民至誠擁護憲法之行爲必爲文明國國民所贊許此不能承認之理由二也一爲防止强迫結約不能承認按旣爲一獨立之國家對於條約之締結願否各有自由萬不能受他國之强迫而締結之民國四年貴國片面提出之二十一條以哀的美敦書脅迫敝國承認倘此種惡例一開其他各國認爲有此先例而任意提出不堪忍受之條約强迫承認是敝國在世界上不能獨立而爲國矣爲維護主權與國際人格計不能承認之理由三也一爲人民生存計不能承認查貴國片面提出之二十一條若果成爲國際有效條約按條履行敝國滿洲里東三省一帶人民直無生存之可能現在世界文明日進戰勝國對於戰敗國凡有害人民生計發展者爲道德名譽與人道計尙不能用强迫手段而爲過分之行爲而敝國與貴國爲友誼國而竟提出此嚴酷條件强迫承認致使我國民無生存餘地爲人類生存計不能承認之理由四也一爲兩國邦交計不能承認按中日兩國唇齒相依開始旣已言之自貴國片面提出之二十一條强迫我國承認凡我國民莫不心存一某年月日曾受貴國强迫結約不容考量之欺辱時刻在念雖數歲兒童亦知該二十一條由强迫而來爲國家奇恥大辱不能承認此種景象印入腦中倘不剷除終必有爆發之一日至其爆發至如何程度雖不敢臆斷其必爲妨害兩國邦交致爲兩國之不利益所敢斷言况當此文明進步時代侵略主義已不合潮流因一國行其侵略政策必爲他方所疾視德意志即可引爲前車爲顧全兩國邦交計不能承認之理由五也一爲兩國眞實親善計不能承認按兩國地理歷史上旣有種種關係必須逹到眞實親善地步始足以爲兩方之利當爲有識者所公認今有此片面提出之廿一條致留此不良印跡深入腦中所謂親善者不過口頭之言終爲眞實親善之障碍物故爲兩國親善計不能不將此片面條約根本剷除以逹眞實親善之目的且貴國在世界上爲文明國之一敝國因同種關係亦深與有榮倘因貴國强迫敝國之行爲其他各國認爲有違公法與人道致受不名譽之損害亦非敝國國民所願聞故爲眞實親善計不能承認之理由六也敝國國民亦深知此片面提出之强迫結約當非貴國國民全體公意爲軍閥之政策希望貴國國民糾正貴政府之謬誤容納敝國政府通牒之善意或自動的將未經敝國最高機關批准之二十一條及其附件依國際慣例聲明根本廢棄旅大租約已滿依約交還從此將兩國間不良之印象根本剷除以謀眞實親善而逹雙方利益之發展得東亞永久和平諒爲貴國國民所見許也特此敬告幸垂鑒焉大中華民國天津團體代表會謹啓 
[東省特别法院職員大更動]  
　　東省特别法院法官因爭羅案辭職一節自陳克正抵哈接任後各法官等僉持前議請求辭退現司法部已發表更動計高審廳民庭長林祖繩辭職以涂堯調署刑庭長王家標辭職以陳海超調署地審廳長石福籛辭職以祝諫調署地審廳民庭長周詒銑辭職以葛鵬雲調署地審廳推事劉震辭職以趙林魚調署地方檢察所主任檢察官高熙辭職以李葆先調署高審廳書記官長瞿鉞辭職以孔懋熙調署刻下各舊職員均已準備定當靜候交代惟新任各員中除陳海超昨日（四日）即行到任涂堯約明日可來外其餘尙未有到任確期又該院檢察所部份用人之權原屬之高等廳檢察主任此次高檢所主任檢察官朱樹聲本與陳克正交好前此李家鏊命令發表之後朱曾將實情告陳陳亦復函表示不來然以雙方交好之故此次陳之來任朱頗受嫌疑加以昨日部電發表獨無朱名衆人疑之益甚朱頗不自安昨已逕電政府請假矣 
[山東省之敎育職業敎育大發逹省敎育會如同虚設] [  潮聲] 　　 
　　山東地濱大海旣富魚鹽之利復饒煤鐵之産膠東一區氣候地土又復適宜交通亦極利便果能盡力計畫其富饒當在江浙之上所惜登曹一帶遍地土匪其他各區亦極閉塞説者謂天賦山東之物産不可謂薄特少賦以聰明智慧耳近年以來東省主持敎育行政人員深知埋藏之非計又受外交之激刺竭力謀敎育之發展省敎育費預算已增至一百五十餘萬比前多三分之一主要目的在擴張職業敎育以利用天然之利現在該省職業學校計工農商專門學校三所甲種農工商校共五所乙種農工商校共九十二校其他職工學校及各種職業傳習所共二十一所除農工商以外如棉業礦業水産蠶業等校幾應有盡有可謂全國職業敎育最發逹之省矣惟數量之發逹固足爲各省冠質量之究竟如何還屬疑問究其原因則一年以來六易敎育廳長辦理交代迎新送舊之不遑更何睱用整理功夫然在此一年中猶能保持現狀力謀發展一般佐理敎育廳人員之功不可没也 
　　以愚所知各省敎育廳之行政大都承上啓下傳逹公文而已敎育計畫半出於一般敎育中心人物其機關爲省敎育會故省敎育會在法律地位上雖爲研究機關實則不啻爲敎育的立法機關而山東則不然前會長許氏已六年不改選爲敎育界所大不滿意且兼任省署第三科長公牘勞形無暇兼顧會務且以期滿關係法律上尙生問題即有發揮亦不生甚麽影響近日許氏已出宰外縣對於會務更掉頭不顧而新選會長又爲另一派所反對經部令撤銷現正此攻彼擊恐正式會長之産出尙需時日故會務竟無人負責也 
　　此次上海中華職業敎育社爲第二届全國職業學校出品展覽會事特委託楊衛玉氏來東浹洽曾於上月二十八日邀集各職業校長開談話會交換意見各校長尙能本其自動的精神預備届時出品并推代表數人赴會東省職業敎育旣如此發逹將來出品自必不少從此努力研究改進數年以後不難爲文明富饒之區也 
[長沙通信議會彈劾省長案否决] [  幹] 　　 
　　湘議會彈劾省長案詳情迭誌報端昨五日下午該會開議此案先由議長清查在塲人數有一百三十四人已足四分三首由提案人徐漢彪發言趙省長對於黔軍過境假名徒手不加制止又不先取得本會同意竟准通過實違憲法八十九條本席認爲實屬謀叛故去年提出此案當時適届閉會期經大會公决保留一面請政府制止乃事後公然仍許通過不特此也其平日對於本會毫無誠意如郵電加價事本會曾請不承認北交部命令乃必俟北政府命令到後始行取消又如電賀張紹曾而藉口私人交際希望同人保全省憲各秉天良通過此案周天爵云彈劾省長案不能兒戲出之查憲法三十九條第七項是要犯謀叛賄賂等罪現在省長是否有取消自治的意思許黔軍通過是否得有賄賂如僅謂違憲法八十九條尙未到彈劾程度况又係徒手乎徐漢彪云黔軍明明帶有機關槍與鴉片何能稱係徒手劉沅葆云憲法三十九條第七欵明明須謀叛賄賂與重大犯罪方能彈劾省長現在趙省長並未推翻自治何能指爲謀叛賄賂要有證據重大犯罪尤要律有明文此案則毫無根據如云黔軍過境是違憲法八十九條亦祇能不信任負責之省務員不能彈劾虚位之省長徐議員提出此案對自治太𤍠心實堪欽佩然對於憲法却是誤解根本不能成立徐漢彪又欲發言衆止之徐堅執要説衆許之徐謂袁祖銘明係北派槍枝明係吳佩孚發給趙省長允其通過何能謂非謀叛劉議員謂我𤍠心自治可佩我謂劉議員對於省長太𤍠心實堪欽佩彭國鈞等請付表决主席云贊成本案成立者請起立乃起立者僅四人案遂否决徐漢彪見此情形遂手捧憲法涙如湧泉大哭曰憲法亡了揮涕而出衆閧然大笑彭國鈞彭熙治均謂不應該笑太不成體統了主席遂宣告更議他案 
[粤軍政界近况] [  平]  
　　近日粤局略趨和緩然仍陷於混沌擾攘之境就最近政象觀察似未可樂觀也茲彙誌於左㈠關於軍政者現駐粤各軍名爲服從大元師指揮之下然命令紛歧不相統一軍額多寡無從調查近大本營軍政部擬限各軍一月内收束將兵數名册造報否則認爲無兵然此亦徒托空言詎易辦到至於兵工計畫更不成問題因軍權不能收回各軍尙紛紛招兵即令有此鉅欵從何裁起且現時桂軍則扼守西北兩江滇軍則沿廣三路以至省會歸其勢力範圍陳策周之貞等則集中江門李烈鈞則據守潮汕姚雨平則佔領惠州劉振寰則虎視石龍虎門一帶各有分割地盤之意而各軍之爭防地者亦時有所聞此軍政之可悲觀者也㈡關於民政者自政變後省長有若守府本無民政之可言惟省長問題近又有發生之説因徐固卿長粤本爲資本團所推戴且能融洽各派資格又最老故中山特倚重之詎徐自履任後用人行政多爲各方面所牽制已有不幹之意近日資本派以籌欵維艱無以應付亦將知難而退廖仲凱昨已返粤擬再出掌財政資本派旣處於失敗地位則固卿之省長亦必不穏聞許崇智曾電致中山速邀胡瀷民返粤主持民政或將成爲事實亦未可料因胡爲中山參贊帷幄之人亦不能久離左右也但胡復長粤則政局必爲之一變且胡爲純粹民黨與桂派斷難融洽能否得各方之同意亦未可知此亦不無可慮者也㈢關於財政者近日庫空如洗金庫劵亦不能推行司財政者不免有仰屋之歎昨大本營開財政會議以各軍截留税欵省庫收入短絀異常擬將各征收機關收復以謀財權之統一討論結果亦無辦法現所恃以挹注者一爲借欵聞已與港商妥商將有六百萬之成議一爲變賣公産近財市兩廳將農林試騐場變賣又擬開投大佛寺頗惹起各方之反對未知能實行否一爲華僑捐欵此事歸鄧澤如擔任聞募捐有限總之近日財政實處於萬難之境楊西巖遂不安其位廖仲凱將取而代之云 
[南京快信]  
　　府院密電某要人緩和武力統一進行 
　　海軍杜總司令昨日下午二時過軍署會晤齊督商截留鹽税撥發海軍欠餉問題談至五時返署 
　　兩淮運使丁乃揚因海軍截留鹽税問題昨來謁軍民兩長曁杜總司令商和平辦法以免引起外人口實 
　　省議會臨時會公布召集日期後各屬議員已紛紛來省分頭接洽 
　　昨（九日）晚三時起雷風暴雨迄至今（十日）午仍未稍止民屋電桿倒塌無算估衣廊及倉巷有兩車夫觸電而死 
　　兩長昨接政府來電擬於中央設立國道院各省設立國道局特徵意見 
　　外交界消息意大利親王沙發雅定本月中旬由漢到蘇考察該國在華傳敎狀况温交涉員已預備招待 
　　全省典業代表已到二百餘人今日上午八時在公共講演廳開聯合會 
　　實業廳接全國農業討論會公函請代徵求綏遠察哈爾兩區關於地理物産交通及農民習慣等書籍筆記以資參考 
　　日本駐滬海軍武官津田海軍中佐謁齊督後昨日晚車已返滬 
　　高郵商會長王鴻藻以高郵縣政費短絀不敷辦公呈請省署提升等級加列預算韓省長令財政廳酌核辦理 
　　參議員李茂之衆議員鍾才宏均於昨日由京來寗先後普謁齊督　乘晚車赴滬 
　　齊督韓省長昨同赴工業學校參觀由該校舍監吉斌俊招待 
　　省署派赴蕪湖調查米案委員王坦昨已公畢返寗報告 
　　青年會近組通俗演講團昨已將簡章宣言露佈並預備圖表幻燈電影等項爲演講之補助 
　　警務處昨日公餞出席萬國警務會議代表固磬王昨晚赴滬候船 
　　韓省長昨委黃黻代理省署沙田股主任又委王元歐赴寳山太倉監修新式塘工 
　　海軍總司令公署參謀長許鳳藻昨已接事 
　　平安輪管帶唐紹先昨謁兩長禀知遵令將該輪由下關移駐漢西門外石城橋下 
　　安徽第五中學學生數十人昨日來寗旅行並參觀各學校 
　　蘇州關監督劉鍾　來寗謁兩長面陳要公委署六合縣知事楊蔭清交卸鎭江木釐局後已辭赴新任 
 
 

Page 8

 
 
第一萬八千零三號;中華民國十二年 西曆一千九百二十三年四月十一號
星期三 * *商務 
[金融]  
●國外滙兌四月十日 
 
上海滙至倫敦（以上海規錢一兩計算） 
 
銀行電滙　三先令一辦士五　銀行即期　三先令一辦士六二五 
銀行四月期　三先令一辦士七五　銀行買進四個月期滙票　三先令三辦士五 
帶根電滙四月定期　三先令三辦士七五　又個月票滙三先令四辦士大條銀近期　三十二辦士一八七五 
大條銀遠期　三十二辦士　 
上海滙至法國（以上海規銀百兩計算） 
 
銀行電　一千○八十五佛郎銀行四個月買進一千一百三十五佛郎 
上海滙至紐約（以上海規銀百兩計算） 
 
銀行電滙　美金七十二元七五銀行買進四個月期滙期　美金七十六元七五 
上海滙至香港　以香港四元合上海規銀銀行電滙　七十四兩 
上海滙至印度（以上海規銀百兩許算） 
銀行電滙　二百三十二羅比五 
 
上海滙至爪哇（以上海規銀　兩計算） 
 
銀行電滙　一百八十八盾 
 
上海滙至新加坡（以新洋百兩計算） 
 
銀行電滙　上海規銀七十五兩二五 
 
上海滙至德國（以上海規元一兩計算） 
 
銀行電滙　一萬二千馬克 
 
上海滙至俄國（以上海規元百兩計算） 
 
銀行電滙　三十三萬五千羅卜 
 
上海滙至東京以日金　元合上海規銀 
 
銀行電滙　六十六兩七五 
 
●外幣現市 
 
昨日下午四點鐘前市價列下 
 
英金票每元　買　八元八角五又買八元九角花旗票每元買一元八角五分又賣一元八角六分嗬囒票每元買七角○一又賣七角二分　盧卜五百元老票每萬枚買五錢又賣五兩五錢盧卜五元十元廿五元票買七兩五錢又賣八兩五錢盧卜一千元新票每萬枚買三兩二錢五分又賣三兩七錢五分盧卜二四五十元新票每萬枚買一兩四錢 
又賣一兩六錢馬克每元買一毫九又賣二毫一　香港票每元買一元○一分二 
又賣一元○一分五法郎每元買一角二分三 
又賣一角二分六新加坡票每元買一元○一分 
又賣一元○二分東京老頭票每元買九角○二厘又賣九角○五 
●津漢滙兌 
 
四月十日中國銀行報吿漢口即期每洋例　兩合申規元一百零三兩三錢七五天津即期行化每百兩合申規元一百零六兩一二錢五 
 
●金市 
 
昨日星期二、大條銀近期縮一二五、遠期縮一八七五、五月份標金開盤、價爲三百十八兩六錢、先令弗動、美滙小二角半、人心頗堅、致高至三百十九兩九錢、後賣者甚衆、又回跌至三百十八兩五錢、於收盤時以東滙甚緊、故高至三百二十兩○四錢收盤、午後標金開盤、價三百二十兩○四錢、未開先令無甚上浇、及先令開岀、市面較上午稍軟、故高至三百二十一兩三錢後以大連帮賣期金、致又跌至三百十九兩八錢、後爲三百二十兩○七錢收盤、茲將各價列下、 
大條銀近期三十二辦士０六二五又遠期三十一辦士八二五五月標金開盤三百十八兩六錢又高至　三百十九兩六錢又先令揭曉三百十九兩又高至三百十九兩九錢又最小至三百十八兩五錢又高至三百二十兩○三又小至三百十九兩九錢又收盤三百二十兩○四 
以上係午前市價 
五月標金開盤三百二十兩○四又小至三百二十兩○二又先令揭曉三百二十兩○八又最高至三百二十一兩三又最小至三百十九兩八錢又回高至三百二十兩○五又收盤三百二十兩○七以上係午後市價 
●銀洋市 
 
昨日幣市價、比較前日收盤小去二五、銀拆亦小七分、三月底期洋大三七五、江南小洋小一厘五、廣東小洋小二五、銅元大一千文、衣牌大六文、角坯大一文、貼水勿動茲將市價列下、 
早市 
銀幣　七錢二分一厘銀拆　一錢二分江南小洋　六錢二分一厘五江南小洋　六錢二分六厘二五銅元二百四十六千五百文衣牌一千七百七十七文角坯　一百五十二文貼水　二十六文　三月底期洋　七錢二分五八七五又收盤七錢二分八七五 
 
午市 
 
銀幣　七錢二分一厘銀拆七分　江南小洋六錢二分一厘五廣東小洋六錢一分六厘二五 
銅元二百四十六千五百文　衣牌　一千七百七十七文 
角坯　一百五十二文　貼水　二十六文 
三月底期洋　七錢二分六六二五　又收盤七錢二分六六二五 
 
●蘇杭金錢市　四月十日 
蘇州 
 
赤金　四十七元五角　足紋　一元六角五分 
龍洋　六錢九分六厘六二五　規元　九百六十六兩二五 
英毫　二錢五分　站毛　二錢五分 
小萍　五錢九分七釐五　銅元　二百五十六千五百文銀拆　一錢 
杭州　四月九日 
 
葉金四十六元　赤金　四十五元五角 
紋銀　一元六角五分　洋厘　六角三分六厘 
規元　一千三百八十五元三七五　甬滙去　一元七角二分五 
紹滙去　一元蘇滙升一角二分滬滙升二分　日拆升　五厘 
小洋　八十五元八角六二五　銅元　一千七百八十九文 
 
●無錫金錢市　四月十日 
 
　烚足赤　四十七元　十足赤金　四十五元 
補水進　六錢九分八厘　又山　六錢九分五厘 
規元進　七錢二分一六二五　又岀七錢一分九六二五 
洋坯進　一千八百○七文　又岀一千七百九十七文 
小洋進　八五九折　又岀　八六三折 
銀元換角　一千一百五十九角　角坯　一百五十五文 
[交易所市况]  
 
●上海證劵物品交易所 
 
▲前市定期行情　元角分 
 
八厘公債　四月二盤　二六·八○　又收盤　二六·六○ 
金融公債四月二盤六二·六○又收盤六二·七○又五月期收盤六二·七○十年六厘公債四月二盤四六·五○又收盤四六·四○十年七厘公債四月收盤四五·○○南洋烟公司四月收盤二一·六○華商證劵股四月收盤一六·七○本所設四月期三盤一○·八○又收盤一一·五○又五月期三盤一一·四○又收盤一二·一○ 
顺手十六支棉紗（雲鶴標準）又四月期二盤一四六·○○又五月期開盤一四六·六○又收盤一四六·七○又六月期開盤一四六·五○又二盤一四六·七○又三盤一四六·五○又收盤一四六·九○又七月期開盤一四六·四○又二盤一四六·六○又收盤一四六·八○又八月期二盤一四五·八○又九月期開盤一四五·八○又三盤一四五·七○ 
▲後市定期行情　元角分 
八釐公債四月二盤二六·四○又收盤二六·三○又五月期開盤二六·七○又二盤二六·八○又收盤二六·七○十年六厘公債四月開盤四六·三○又二盤四六·五○又五月期二盤四六·八○十年七釐公債四月開盤四九·三○又收盤四九·二○又五月期收盤四九·五○南洋烟草股四月開盤二一·五○又二盤二一·四○又收盤二一·七○ 
又五月期開盤二一·九○又二盤二一·七○又收盤二二·○○華商優先股五月收盤二二·二○華商普通股五月收盤二一·四○中國棺業銀行股元角分又四月期開盤一八·六○又收盤一八·○○華商證劵股四月開盤一六·六○又收盤一六·七○又五月期收盤一七·一○本所股五月期二盤一一·九○ 
顺手十六支棉紗（雲鶴標準） 
又四月期開盤一四六·一○又收盤一四六·一○又五月期二盤一四六·七○又三盤一四六·四○又收盤一四六·六○又六月期開盤一四六·八○又二盤一四六·六○又三盤一四六·四○又收盤一四六·八○又七月期三盤一四六·○○又收盤一四六·八○又八月期開盤一四六·七○又收盤一四六·七○又九月期開盤一四五·八○又收盤一四六·○○ 
●華商証劵交易所　▲第一市現貨開盤元角分 
 
七年長期百元票四○·六○○金融大票千元票六二·四○○六二·三○○整理六厘四六·六○○四六·五○○整理七厘四九·八○○償還短八厘债劵二六·八○○二六·七○○ 
▲期貨開盤 
金融公債四月份六二·三五○六二·五五○又五月期六二·三五○六二·二○○整理六厘四月份四六·七五○六二·八○○又五月份四七·一○○四六·九○○ 
▲現貨收盤 
五年小票四六·三○○七年長期四一·二○○金融大票百元票六二·二○○六二·一五○整理六厘四六·五○○整理七厘五○·一○○五○·○四○償還短八厘債劵二六·六○○二六·七○○ 
▲期貨收盤金融公債四月份六二·四○○六二·五五○整理六厘四月份四六·七五○四六·六五○五月份四六·七○○四六·七五○ 
▲第二市現貨開盤金融大票千元票六二·一五○整理六厘四六·四五○四六·二五○整理七盤五○·○○○償還短八厘債劵二六·六○○ 
▲期貨開盤金融公債四月份六二·二○○ 
六二·○○○又五月期六二·二○○六一·九○○整理六厘四月份四六·四五○又五月份四六·六五○四六·七○○ 
▲現貨收盤三年小票百元票九一·○○○五年小票四六·三○○五年大票四七·二○○七年長期四○·八○○金融大票千元票六一·九○○整　理六厘四六·二○○四六·二五○整理七厘四九·九○○ 
償還八釐公債二六·三○○二六·四○○ 
▲期貨收盤 
金融公債四月份六二·一○○六二·二五○又五月份六二·○○○整理六厘四月份四六·四五○又五月份四六·六○○四六·五○○●華商紗布交易所　前市定期行情 
 
顺手十六支紗（人鐘標凖）兩錢分 
 
又四月期開盤一四六·二○又三盤一四六·二○又收盤一四六·一○又五月期開盤一四六·七○又二盤一四六·六○又三盤一四六·六○又收盤一四六·三○又六期開盤一四七·○○又二盤一四六·八○又三盤一四六·八○又收盤一四六·五○又七月期開盤一四六·七○又二盤一四六·九○又三盤一四六·五○又收盤一四六·七○又八月期開盤一四六·○○又二盤一四六·五○又三盤一四六·○○又收盤一四六·三○又九月期開盤一四五·五○又二盤一四五·七○又三盤一四五·一○又收盤一四五·五○ 
本所股五月期開盤二五·一○後市定期行情顺手十六支紗（人鐘標準）兩錢分 
又四月期開盤一四六·○○又二盤一四六·二○又三盤一四六·○○又收盤一四六·一○又五月期開盤一四六·七○又二盤一四六·六○又三盤一四六·五○又收盤一四六·七○又六月期開盤一四六·八○又二盤一四六·八○又三盤一四六·八○又收盤一四六·九○又七月期開盤一四七·○○又二盤一四六·六○又三盤一四六·九○又收盤一四七·○○又八月期一四七·○○又八月期開盤一四六·七○又二盤一四六·一○又三盤一四六·五○又收盤一四六·八○又九月期一四五·七○又二盤一四五·五○又三盤一四五·八○又收盤一四六·○○本所股五月期開盤二五·○○ 
●華商棉業交易所▲前市定期交易兩錢分通州棉花四月期開盤三八·七○又五月期三七·六○又六月期三六·六○三六·五○又八月期三四·七○三四·六○又九月期三二·八○三二·八五通州棉花五月二盤三七·六○三七·八○又六月期三六·七○又八月期三五·○○三四·九○又九月期三二·九五三二·九○通州棉花五月三盤三七·九○三八·○○三七·九○又六月期三七·○○通州棉花五月收盤三七·九○三七·九五又六月期三七·○五又八月期三五·○○又九月期三三·○○▲後市定期交易兩錢分通州棉花六月開盤三六·九○通州棉花五月二盤三七·八五又六月期三六·九○通州棉花四月三盤三九·○○又五月期三七·九○通州棉花五月收盤三七·八○又六月期三六·九○三六·八五又八月期三四·八五 
●雜糧油荳餅交易所兩錢分 
平格大連豐三月下開三·八七○又收盤三·八七○又四月下期開盤三·九○○又收盤三·八九●本廠荳油二月收盤二·六五九○又三月期開盤二·五○○又收盤二·四五○大連高梁子二月下開二·○一○至二·○二○又收盤二·○二○至二·○一○又三月下期開盤二·○一○至二·○二○又收盤二·○一○又四月下開盤二·○二○又收盤二·○一○標凖邊餅二月下開盤一·三四二五至一·三四五又收盤一·三四五又三月期開盤一·三七二五又收盤一·三七○又四月下期開盤一·四一○又收盤一·四○七五至一·四一○又五月上期收盤一·四一七五又五月下期開盤一·四二二五至一·四二○又收盤一·四二○至一·四二二五本公司股現貨開盤八·四○○以上係午前市價平格大連荳二月下開三·八四○又三盤三·八三○又收盤三·八三○又三月下期二盤三·八六○至三·八七○又收盤三·八六○又四月下二盤三·八七○又三盤三·八七○至三·八八○本廠荳油二月二盤二·六五○又四月期三盤二·二五○大連高梁子二月下開二·○一○又二三盤二·○一○又收盤二·○一○又三月下期開盤二·○一○又二盤二·○一○至二·○○○又三盤二·○一○又收盤二·○○○又四月下期開盤二·○一○又二三盤二·○一○禁凖邊餅二月下開盤一·三四二五又二盤一·三四○又三月下期三盤一·三七二五又收盤一·三七五又四月下期開盤一·四一○至一·四○七五又二盤一·四一○至一·四○七五又三盤一·四一○又五月下期開盤一·四二○又二盤一·四二○至一·四二二五又三盤一·四二○至一·四二二五又收盤一·四二二五 
●麵粉交易所兩錢分厘 
二月份標凖開盤二·○八○○又二盤二·○六○○又收盤二·○五七五三月份標凖開盤二·一○○○又二盤二·○九○○又收盤二·○九○○四月上標準開盤一·九五二五四月下標凖開盤一·九○五○四月上標凖二盤一·九五七五四月下標凖二盤一·九○○○四月上標凖收盤一·九四七五四月下標凖收盤一·八九五○二月份股票開盤八·九○○○至九·一○○○以上前市成交易三十五萬六千包股票一百股二月份標凖開盤二·○五五○又二盤二·○五二五又三四盤二·○五七五又五盤二·○六五○又收盤二·○六七五三月份標準開盤二·○八五○又三盤二·○九二五又四盤二·○九七五又五盤二·一○○○又收盤二·一○○○四月上標凖開盤一·九五○○四月下標凖開盤一·八九七五四月下標凖二盤一·九○○○四月上標凖三盤一·九五二五四月下標凖三盤一·九○二五四月上標凖四盤一·九五七五四月下準四盤一·八○七五四月上標凖五盤一·九六○○四月下標準五盤一·九○七五四月上標凖收盤一·九六五○四月下標凖收盤一·九一○○以上後市成交粉十七萬包 
●外國股票兩錢分 
公和祥買二○六·○○西門浦買一·六五康沙買二·八五可太罷路買一·三五自來火買四一·○○英楂華買六·四○蘭格志本股成交九·二五自來火成交四一·○○自來火成交一六一·二五東方紗廠買七·七五瑞鎔新股買七·七五瑞鎔老股買五·二○瑞鎔老股賣七·七五上海紗廠買一○七·○○怡和紗廠買一四·七五英法地產成交九六·五○又買一一二·○○耶松船廠成交一○○·○○又買一○一·○○加冷買七·二五派堂買五·五○愛耶太買二一·○○業廣買一一二·○○又成交一一○·○○會德豐賣三九·○○會德豐老股買七五·○○會德豐新股買四八·五○又成交七七·○○亞而買買七·三五英古達除買三·三五古拉客林買一一·七五電車買一三七·五○瑞鎔船廠成交七·二五橡皮買三·六五橡皮賣三·八五德力風賣七三·○○東方紗廠賣八·○○老公茂賣二三·○○志摩買一·一二五又成交一·一五可的牛奶棚買一四·○○蘭格志成交二八·○○敲老佛買一四·五○上海馬來買二·五○標除買○·七五愛姆赫司買○·三五可的　成交一四·○○怡和紗廠賣一五·○○茄華成交一四·五○保太賣三五·法郎勃脫阿拿買一·○三慶把達買六·○○素孖打買一○○·○○又成交一○五·○○太拿馬拉買○·八○開平買一七·○○又成交一八·○○上海墾植成交一四·○○少孟忌時成交三·三○蘭格志買二七·七五電車賣一三七·五○又成交一三一○○東方紗廠買七·五○德力風買七二·五○又成交七二·五○立柏買○·八七五又成交○·八七五均傍買一·四○杜米仁買二·七五怕而買太買二·六○開派洋買九·二五色麥買○·八七五勃結買二·七五陳時買二·○○浜架倫買一·一○開大買一·一○公和祥成交二○六·○○又賣二○六·○○自來水買一七○·○○生架都利買九·二五又賣九·七五西記賣一·三○斯拿王買一·二五上海伯亨買一·○五西門浦成交一·七五英楂華成交六·六○耶松船廠買一○一·○○英古達除成交三·四○上海伯亨買一·○五上海馬來買二·五○上海墾植買一三·五○慶把達克買六·○○派堂買五·五○西門浦賣一·七五地傍賣一·四○太平買○·七五上海克來○·七○又成交○·八○生架多利賣九·七五敲老佛成交一四·五○康抄成交二·九○橡皮成交三·八五元角分浜加冷一·一五發興成交一○○·○○滙豐賣一○三五·○○滙豐成交一○四○·○○滙豐買一○三五·○○禮查公司買四○·○○又成交四○·○○泰興買一一○·○○又成交一○○·○○彙司成交一三·○○又賣一三·○○揚子買二四·七五保寧買二四·七五○又成交二二○·○○保寧賣二四○·○○福利公司買六·七五揚子成交二四·七五又買二四·七五彙司買一三·○○福利公司成交六·八○科發賣五○·○○又成交五○·○○ 
[食品]  
●滬南米市 
昨日南市到船稍旺、計到南港帮戴海泉·吳生祥·陳妙發·莊雪云·戴阿大·陸召慶·常帮戈根福·何掌明·金松茂·顧大福·圦㘮帮兪坤·吳仁榮·邢掌生等十八九艘、銷路午前稍有、午後被天降雨、以致未有成交、市面仍堅、今將各價列下、　元角分 
廠機南帮白粳一一·四五又北帮白粳一一·五○又早稻一一·六○又客秈一○·○○又湖南秈一○·七五河下常帮白粳一一·一○又白元一一·九○又蘇同白粳一○·七五又圦㘮白粳一○·七○又周莊白粳一○·五○又黎里白粳一○·五○又平望白粳一○·五○又薄稻一○·三○又角里薄稻一○·三○又航船薄稻一○·五○又練塘薄稻一○·七○又南港早稻一一·○○●閘北米市 
昨日天時陰雨、河下米斛開有限、本街米舖銷路亦不踴躍、惟行家進秈米白粳等七百石、市面因天降兩、致人　心看高、售開各貨價到者祇有常帮王仁仁·錢二觀·謝福寳·錫帮朱茂初·吳蘭芳·葉友泉·周廷芳·顧永寳·鄧生根等十餘號而已、茲將斛開各價列下、 
▲船名貨名元角分謝福寳白粳一一·七○朱阿才白粳一一·七○羅子豐白粳一一·六○石金生白粳一一·五○錢二觀白粳一一·五五嚴桂芳白粳一一·四五陳阿桂白粳一一·四○朱茂良白粳一一·四○陳根寳白粳一一·三○王仁仁白粳一一·二○費恆豐白粳一一·二○葉友泉白粳一一·二○朱茂初白粳一一·三○鄧生根白粳一一·二○顧永寳白粳一一·二○楊金川白粳一一·○五周廷芳白元一二·五○吳蘭芳白元一二·二○▲廠家户名貨名元角名仁記史德興包尖九·二○●油豆餅市 
昨日上午采菽堂交易不旺、計售開牛荳油四百件、來倉生油一百五十件、大連荳油四十件、牛籽油三十件、大有　廠荳油九十件、大連邊餅二百片、本廠餅二千五百片、市情夾倉生油價小二錢、連岐荳油亦小二錢、廠荳油小一錢、今將市價列下、兩錢分厘 
牛荳油輪貨一一·九五○夾倉生油現貨一一·七○○大連荳油現貨一一·七○○牛籽油現貨一三·○○○廠荳油現貨一一·七○○大連邊餅現貨一·三三七本廠餅現貨一·三六○本廠餅現貨一·三七○本廠餅現貨一·三五○以上南市采菽堂上午售開之價 
●米麥雜糧市 
昨日雜糧公會上、交易尚旺、計廣帮辦去大連小米三百包、大連元荳五車、山東生仁三車、粉坊家去明光菉荳三百包、油廠家去正陽關黃荳二車、江北帮去大連紅糧八車、内地帮去在肯春苞米三百包、開元苞米四車、浙帮去奉天苞米五百包、安東苞米三百包、本街去烟台生仁六百包、靖江米四百包、漢口白蔴一百五十包、小絞洋米五百包、西貨洋米五百包、敏黨洋米五百包、各貨市面形仍堅、挺惟苞米小去一錢左右、茲將各價列下、兩錢分 
大連元荳三·八八○大連小米三·七五○大連紅糧二·○二○正陽關黃荳三·七四○懷遠黃荳三·六九○明光菉荳三·三五○長春苞米二·一三○安東苞米二·一八○奉天苞米二·二八○開元苞米二·二四○山東生仁七·三○○烟台生仁七·一○○漢口白蔴七·七三○小絞洋米四·四五○四貨洋米四·四○○敏黨洋米四·五五○元角分靖江洋米九·三○○以上北市雜糧公會售開之價 
●糖市 
今日各糖尚無甚發展、各銷依舊沉滯、惟划盤要　手本月份貨頗有、後以要手漸有、故價得以較好、茲録如下、　兩錢分 
太古四温五一一·四五大里三温五九·五○又三七五九·五五 
又四温九·七○又四温五一○·○○橫濱三温五九·五○又四温九·六五橫濱四温二五九·八○橫濱四温二五九·八○又四温半一○·○五神户三温五九·五○又四温九·七○神户四温半一○·○○高台白九·八○利字台白九·八○足三尖一二·○○足肩一一·六五上白粉一一·三五上湖赤九·○○至八·七五上雅赤八·八○至八·六○十二號荷赤九·三○十號渣華赤八·九五省渣赤九·○五省庇赤九·一五高庇赤九·三五二號小呂青八·八○三號小呂青八·七○片青七·五○碗青八·四○漳刁青八·一○廣冰二號一二·五一▲同行現期劃盤兩錢分厘二月份開盤九·八五○又二盤九·八七五又收盤九·九○○三月份開盤九·九五○又二盤一○·○○○又收盤一○·○五○四月份開盤一○·三○○又二盤一○·三二五又收盤一○·三五○五月份開盤一○·四○○又二盤一○·四二五又收盤一○·四五○ 
以上依大里Ｎ爲標凖大里八號開盤九·八○○至九·六二五橫濱八號九·八五○又四號九·八五○又四號一○·三○○以上現貨之價 
●蘇州米麥豆市四月十日 
高糙粳九元二角次至八元三角破杜秈八元八角次至八元三角五分糙元九元六角五分船貨糙元八元七角糙香粳九元六角次至九元三角高白元十一元五角次至十一元二角高白秈十元次至九元八角高上白十元○三角次至九元八角高白冬十元○六角次至九元七角橫白米十元次至九元七角杜黃荳八元五角眞關青荳六元扁青荳四元八角高小麥七元四角次至七元二角 
●蘇州麵粉市 
緑　球牌二元九角五分藍　球牌二元八角七分緑旭日牌二元九角五分藍旭日牌二元九角緑兵船牌二元九角五分紅兵船牌二元八角七分緑山鹿牌二元九角五分緑汽車牌二元九角五分紅汽車牌二元八角七分花旗粉牌二元九角小袋麩皮二元 
●無錫米市元角分 
高糙粳八·八○至八·二○高糙元九·七○至九·三○糙大子尖八·二○至八·○○糙客秈七·五○至七·○○機白粳九·六○至九·三○機白元一○·八○至一○·五○機大子尖九·二○至九·○○機客尖八·六○至八·○○現白尖八·三○至七·二○粳稻四·六五至四·五五元稻五·六○至五·四○客尖稻四·二○至三·八五 
●無錫雜糧市元角分 
頴州黃荳六·五五至六·五○懷遠黃荳六·三五至六·二○　州菉荳五·六○至五·四○明光菉荳五·七○至五·五○高菜菉荳八·二○至七·五○杜小麥六·七○至六·六○客小麥六·六○至六·五○大麥四·二○至三·七○白茶蔴一一·○○至一○·○○油蔴九·五○至八·五○苞米四·二○至三·七○ 
●無錫粉麩市元角分 
緑兵船三·○○○紅兵船二·九○○大袋麩皮三·九○○緑山鹿三·○○○紅山鹿二·九○○大袋麩皮三·九○○緑英球二·九七○藍英球二·九○○小袋麩皮一·九○四 
[棉絲]  
●棉紗市 
昨日三品紗電、麩上日好起一元數角、美棉現期勿動、遠期漲四個磅音、印棉朋辦而好七個羅比、白洛去好六個羅比、標準紗及市上客帮現貨本紗日紗等均無上落、川帮買二十支十支本紗一千包左右、其外各帮共買本紗四五百包、日紗三四包、公會上無交易、市面　定、茲將售開各紗價列下、 
兩錢分二十支五福現大包一五五·○○二十支牧羊現大包一五五·○○二十支三星現大包一五五·○○二十支大中華大包一六三·二五二十支寳鼎現大包一六三·五○二十支寳塔現大包一六五·○○二十支雙喜現大包一六四·○○十支金　現大包一三五·○○十支大中華現大包一三二·五○十支雙喜現大包一三四·五○十支寳塔現大包一三四·五○以上川帮買價 
十六支如意現大包一四七·二五十六支人鐘現大包一四九·○○十六支文明現大包一四○·七五十六支雙象現大包一四九·○○十二支如意現大包一四三·二五十二支孔雀現大包一四三·五○十二支四季現大包一四四·○○十支公茂麒麟大包一二一·二五十支荷花現大包一三五·○○以上各帮本紗買價 
二十支水月現大包一五八·○○十六支寳光現大包一五○·五○十六支藍鳳現大包一四七·五○十六支水月現大包一五○·二五十六支新丹鳳現大包一四四·二五至一四四·五○十六支雙虎現大包一四三·五○十六支日光現大包一五○·○○十六支豐年現大包一四九·○○以上各帮日紗買價 
▲　據華商聯合會報吿 
昨日星期二、美棉現貨不動、印度勿洛去大六個羅比、三品紗近期跌一元三四角、但違期則小八九角、二十支現貨紅財神大一元、標準因人心關係、故近期跌去一兩、遠期興昨日相仿、客帮由川帮辦去二十支紗一千七八百包、行情漲起兩許、又北帮·汕頭·廣東＃烟台·野雞等帮、交易有五六百包、大中華紗廠開岀二十支大中華二百包、價一百六十五兩凈盤現岀云、 
▲中國紗兩錢分　二十支寳塔現大包一六五·○○ 
二十支雙喜現大包一六五·○○二十支寳鼎現大包一六三·二五二十支大中華現大一六四·五○十六支人鐘現大包一四八·七五十六支如意現大包一四七·○○十六雙象現大包一四七·五○十支寳塔現大包一三四·五○十支雙喜現大包一三四·五○十支大中華現大包一三二·五○十支孔雀現大包一三三·五○十支帆船現大包一三三·五○十六支地球現大包一五○·○○十支金鷄現大包一三五·○○▲英廠紗 
二十支五福現大包一五五·○○二十支牧羊現大包一五五·○○十六支文明現大包一四一·五○ 
●無錫紗市 
錫市因天陰雨、交易稍清、雖微有進岀、價無大升降、市面平穏之勢、茲錄各價列下、 
（四月十日市）元角分十六支織女二一七·○○十四支織女二一二·○○十六支月娥二一九·○○十四支月娥二一五·○○十六支雙魚二一七·○○十四支雙魚二一三·○○十六支人鐘二一一·○○十四支人鐘二○六·○○十六支如意二○九·○○十四支如意二○五·○○十六支球鶴二一四·○○十四支球鶴二○九·○○十六支仙女二一二·○○十四支仙女二○七·○○十四支昇平二○九·○○十二南昇平二○五·○○ 
●絲市 
昨日星期二、新廠絲續有成交、價仍堅定、白經略有去路、價無漲落、黃絲經則無市面、惟青島白廠經復有交易、價甚堅挺、灰經交易雖清、然價仍如舊、今將各絲市價列表詳下、 
買進行名　牌名　絲名　擔數　扯價兩 
美信水仙花二號十三至二十二廠絲十擔一四○○ 
美信紅雙鹿二號十三至二十二廠絲二十的一四○五三升半人頂頭號十一十三廠絲二十擔一六○○三井半人　頂頭號十三至二十二廠絲八十擔一五七○駿源駝鳥頂頭號七里千經十擔一○八五信孚金泰山頂頭號十三至十五山東白廠經二十擔一六二○怡和採蓮頭二號（五六月份）八繭灰經十擔八五○怡和魁星頭二號（五六月份）八繭灰經十擔八五○愼餘金銀鐘頭二號（六七月份）八繭灰經十擔八四五 
[疋頭]  
●呢絨市 
昨日星期二、市場交易、尚不寂寞、惟各帮買進者、零多躉少、橡皮呢貨仍缺乏、市價尚有看高之勢、如他各貨、均甚平平、茲將公會大盤分列於後、 
▲莊嗶嘰兩錢分瑞盛頭號粗三·八六○德記頭號粗三·一八○泰和頭號細三·三五○喴厘頭號細三·三二五好華頭號細三·三○○福倫頭號細三·二五○泰和普通細二·七七五喴厘普通細二·七六○好華普通細二·七二五德記普通細二·七一五列豐普通細二·七○○福倫普通細二·七○○公義普通細二·六四○謙顺普通細二·六三○華記普通細二·七○○▲色嗶嘰兩錢分 
怡和素色三·八四五公平素色三·七五○美最時三·一六○泰和利三·○一五華記二·九六○德記素色二·八六○福倫素色二·三五○列豐條子三·七三○美發條子三·五七○福倫條子三·四四○華嘉條子三·三七○美最時三·二五○泰和利二·六七○華豐人字三·三○○怡和人字三·二五○信記人字三·一二五康福人字·三·一五○豐泰人字二·九二五咪吔人字二·九一五恆利二·九○○景泰人字二·九○○列豐人字二·八二○▲橡皮呢兩錢分 
福倫絲條每碼三·一二五德記絲條三·一○○信記絲條三·○七五列豐絲條三·○二○兆豐普通二·四六五公平紗面二·三六○ 
▲毛綫呢兩錢分 
豐泰四·二二五德記四·二三五怡和四·四八五榮泰四·五一○榮泰四·三○○ 
●公平叫莊 
昨日星期二、輪値英商公平洋行 
拍賣各種花色疋頭之期、共排列二百七十五件、計一萬二千九百疋、較之上届多拍三件、計四百三十二疋、各客帮採辦者尚佳、市面仍屬堅定、今將拍定各愼列下、 
▲羽綢每疋兩錢分象童一一·○七五天賜黃金九·二五○捷報頭彩九·一二五西裝美人九·九七五經緯圖一一·一○○電氣燈一○·七五○雙小人點炮一三·○七五百子高陛一一·八二五十子高陛一○·一七五二仙散果九·六二五祝　圖一二·二○○萬紫千紅一一·一七五餘寳圖一○·七二五貴妃乘馬八·八五○飛球奪營八·九○○來鳳橋九·六○○三友圖一○·○七五漢宮春曉八·三二五四子高陛九·三○○皇家圖九·○五○巧發財九·七五○紅玉得勝八·一七五火樹銀花九·三七五雙蝶仙八·五五○龍鳳圖八·一○○小花園八·三○○母子全歸八·六二五富貴樓八·四○○三美圖九·二二五上龍華六·七五○代軍圖七·八○○孔雀六·○七五五童子五·九○○九金魚七·○七五▲斜羽綢每疋兩錢分 
虎瀑圖九·二二五利市三倍九·四○○連城壁九·一五○▲泰西緩每碼兩錢分浴蠶○·六八五同心利○·五一七五千里駒○·五一二五狐牛陣○·五０七五習字圖○·五四○電氣燈○·五三○德配圖○·五六二五放花砲○·四一二五海上名妓○·四０六五顺風大發○·四０二五鬭百草○·五六二五哭后進宮○·三二二五中帼英雄○·三二二五追秋香○·三○○六子高　○·三一五▲白洋紗兩錢分甘露寺一五·三五○九德一二·六二五▲花羽綢每疋兩錢分六子高陛七·三○○呂純陽七·一○○虎瀑圖一四·一○○▲細布每疋兩錢分十二磅八人搶三久九·四八○十二磅三人搶Ｔ七·七○○十二磅人搶三寳八·八三○十二磅人旗三Ｓ七·四七○十二磅人斧七·三三○十二磅人搶三　七·二五○十五磅虎瀑九·七三○十四磅虎瀑九·○四○十三磅虎瀑八·三五○十二磅虎瀑七·九○○十一磅虎瀑七·四○○十二磅玉美蓉八·一○○十一磅雨花泉七·五三○▲市布每疋兩錢分十五磅十二劉海一一·五○○十四磅八劉海一○·七六○十三磅六劉海九·七○○十二磅四劉海八·七○○十一磅雙劉海八·一八○十磅牛十子高陞七·四○○十磅二五豐年圖七·二六○十磅猪頭七·　一○十磅彩石機六·六九○十磅納花六·二六○十磅蝶仙六·○三○九磅十二彩虎七·○八○十二磅八人搶ＦＦＦ六·三九○十磅巧發財六·六○○十磅草兎六·六一○十磅竉鶴六·五三○十磅　馬頭六·二六○▲原布每疋兩錢分八磅半人搶佳五·八一三八磅四吉祥如意五·七四○八磅四戰長沙五·六七○八磅四進利來六·一○○▲紅洋標每疋兩錢分六磅人虎六·五○○▲漂布每疋兩錢分荷花池一○·六○○山頂拜泉一○·三六○伯爵一○·○○○老人搶九·九五○六劉海八·七六○雙得利一○·○五○名利圖八·八九○受天百禄八·四九○金九福九·三六○烟霞烟九·四四○母子全歸八·九五○狐牛陣九·○六○童鶴三和一一·五五○彩石磯一○·一○○豐年九·二九○呂純陽九·八○○代軍圖八·三三○楊家將八·五七○連城瑩七·七二○甘露八·八○○十子高陞九·一一○龍井寺八·六二○龍取水八·五五○長壽宮九·一九○一品香八·一二○手匙九·一一○九財童九·一六○成親圖九·二六○永慶昇平三正八·七三○永慶昇平三廣八·四一○永慶昇平三隆八·五○○北地胭脂八·六九○雙牡丹八·三七○鬭百草九·○六○虎瀑圖八·四三○放鴿會八·二○○着圍棋八·四三○ 
[雜物]  
五金市 
兩錢分四八張英平白鐵一一·七五○四八張美平白鐵一四·○○○三六尺英平白鐵一一·七五○半分英鐵板五·七五○七厘半英鐵板五·二五○薄原來英字板剪口鐵三·七五○小青皮鐵三·二五○九十磅馬口鐵八·七五○一百磅馬口鐵九·○○○鎳格爾五六·五○○紫銅皮四二·○○○黃銅皮三四·○○○紫銅絲四○·○○○黃銅絲三一·○○○紫銅塊三四·○○○黃銅塊一六·○○○元條五·○○○扁鐵五·二五○光方鐵條五·○○○粗白鉛繩絲六·○○○粗舊管子鐵三·○○○元方扁鐵　絲四·○○○一寸至七寸元釘六·七五○方釘六·二五○青鉛一一·八○○　砂一三五·○○○嗬囒錫九○·○○○小硔八○·○○○足鈎光四四·○○○▲又一訪函兩錢分二厘半船鋼皮每擔七·二五半分船鋼板五·七五七厘半船鋼板五·二五一分船鋼板四·七○一分半船鋼板四·六○二分船鋼板四·六○六分三角鐵五·五○一寸三角鐵四·七○一寸五分三鐵五·○○二寸三角鐵五·二五二寸半三角鐵五·二五三寸三角鐵四·九○新洋元鐵五·○○新洋方鐵五·三○新洋板鐵五·○○二厘半白鐵板一二·五○半分白鐵板一一·○○七厘半白鐵板一○·二五一分白鐵板一○·五○二十六號大馬口鐵三○·○○紫銅條四四·○○黃銅條三五·○○哈牌上白漆每會二二·七五哈牌二白鐵一八·五○哈牌紅丹粉一七·五○哈牌漆油九·五○鳥牌漆油四·二五新牌松簡油八·○○大桶柏油九·五○小桶柏油四·七五 
以上係交棧單躉批行盤 
[燃料]  
煤油市 
美孚老牌每箱四元四角老虎牌每箱四元三角老鷹牌雙聽四元美孚鷹牌散油三元五角魚牌每箱四元四角僧帽牌雙聽四元亞細亞十字牌新聽三元七角九分美孚平安油七元美孚汽油九元紅星牌每箱四元四角幸福每箱四元二角大和雙獅五元一角大和日月四元九角德明老船牌每箱五元德明自沙牌每箱四元八角●煤市 
昨日星期二、各煤店家售與製造廠用煤頗开踴躍、是以門莊賣岀尚有可觀、惟批拆零售稍見减色云、茲將　開大盤各價録后、▲製造廠用煤大同提塊每噸廿四元五角杵鳥提塊二十五元楠木提塊二十四元高松提无廿四元新手提塊二十四元三角楠木篩塊十九元中岳篩塊廿元福剛篩塊十九元三角高松篩塊二十元木屋漱篩塊十七元三角新手篩塊二十元○五角高尾篩塊十七元七角二號香珠篩塊十七元三角松浦篩塊十八元福井篩塊十七元▲批拆另售紅時特别小塊煤二十七元五角紅崎白煤二十六元五角山西提塊二十三元五角山西篩塊二十二元五角柳江白煤十九元頭號烟篩塊二十四元五角二號烟篩塊二十元三號烟篩塊十七元三角大同烟塊二十二元頭號水汀煤十五元五角二號水汀煤　十四元三號水汀煤十二元五角紅煤屑十六元烟煤屑十二元五角開平屑十三元白煤屑十四元五角以上皆由門市車岀之價惟費力須另加　 
[外電]  
紐約棉花市（四月十日） 
五月期二九·八○七月期二九·○四十月期二五·六八十二月期二五·一四一月期二四·九○米特林現貨三○·○○五月期最高價三○·○四五月期最低價二九·六○ 
●利物浦棉花市五月期十五辦士六五七月期十五辦士三八現貨十六辦士○六●孟買棉花市五月期平加而四三三羅比四、五月白洛去五二九羅比 
 
 
 

Page 9

 
 
第一萬八千零三號;中華民國十二年 西曆一千九百二十三年四月十一號
星期三 * *   
 
 

Page 10

 
 
第一萬八千零三號;中華民國十二年 西曆一千九百二十三年四月十一號
星期三 * *國内要聞三 
[粤省重要會議]  
　　孫中山財政會議廣東爲南部最富庶省分前清時代輒以盈餘協濟各省惟自龍莫柄政以後已爲之羅掘一空日形窘窮矣及陳炯明自漳州返粤原擬從事整理裁兵减政以圖補救而中間援桂北伐諸役復有桂林回師之舉粤之財政遂露捉襟見肘之勢無何討賊軍興陳氏遂以餉絀失敗惟自經此次政變軍隊之多幾倍於前而各屬之税餉又悉被截留致省庫毫無收入幾於不名一錢財政當局仰屋興嗟一籌莫展僅藉借債以度日非不知借債不可以長恃特非此又無以濟目前之急因此連日派員到港向各殷富磋商小借欵各港商現已來省與孫中山晤會結果甚佳孫中山頃又召集各要人到元帥府開財政會議討論籌欵辦法楊西嚴鄧澤如孫科等均列席首由鄧澤如報告略謂自就任財政部後即經致電美洲及南洋各埠民黨支部請設法勸諭華僑就地籌欵協助中央餉項無論籌得多少均須分次電匯以濟急需連日陸續收到各埠匯來之捐欵已十下十餘起但每起能超過十萬元以上者尙不多見其數目經飭科員造册呈報日間當可將清册送核矣惟近聞有人擬請程某出長財政消息余（鄧自稱）甚不贊成若政府（指省署）不察遽行發表則省中銀業界必致頓起恐慌政府將連帶受其影響余與程君非有惡感特爲顧全大局起見不得不出而反對耳末又謂金庫劵自發行以來迄今仍無起色似此情形非電滬促廖仲凱返粤設法整頓不可云云次由楊西嚴起言謂自接任財政廳以來省庫之收入除省内所轄各機關及香山順德南海番禺各縣略有解繳外其餘各屬俱爲軍隊截留雖三令五申仍不照向章將税收繳庫而各方之追餉又急如星火幾至無法應付大元帥嚴令各軍司令立將征收機關交回地方長官勿任令盤據則省庫當不至窮窘若是倘仍違令非嚴辦一二實無以警其餘至各軍之餉需前請由帥府直接發給以免濫索此節亦應請大元帥核准云次伍學晃起言謂自政變以後官鹽異常滯銷税收亦因而短絀迭據各鹽商呈報均謂各地私鹽充斥各軍隊視包運私鹽爲利藪以致官鹽遂受其影響應請大元帥設法制止令行各軍長官以後不准私運鹽斤以裕税收云云討論多時結果中山仍令鄧澤如將籌欵困難情形再電各埠國民黨支部長着令婉勸各華僑踴躍捐輸及飭秘書擬稿令行各軍官不得截留税餉與包運私鹽遂宣佈散會 
　　沈鴻英軍事會議沈鴻英自石井兵工廠移駐新街後即設行營辦事處於該處車站對面之新民墟與車站距離僅五六十丈附近駐有鍾明階所部軍隊約七八營異常戒備凡火車抵此必須經過檢查始准通過晚上則自石井以至新街均派有步哨巡查此外江村則駐有呂定祥部約一團鄧右文部約三營高塘則駐有何品三部約三營佈置甚爲嚴密沈亦曾親往巡視一遍逕抵韶關對於所部各軍官頗致嘉奬前日經由韶關返駐新街行營即召集所部將領會議數次惟内容俱關於軍事秘密僅探息一二錄下沈氏近據探報陸榮廷聲勢現已日漸浩大且欲聯絡滇湘黔各省以圖鞏固地盤其志不在小可知因以梧州賀縣廣寗懷集等處關係該軍後方亟應派撥大兵駐防以免牽動特提出討論沈氏當時曾對各將領説本軍所轄防地如梧州及北江肇慶等處均極重要尤以梧州一路爲最非駐重兵不足以資防守萬不能蹈莫氏督粤時不顧歸路之覆轍但離去北江則於北方之接濟又極感不便且恐受洛方之責備應從長計議究竟如何應付方爲妥善云李易標乃起言謂固守後路誠屬重要惟盡數調離北江部隊固不可即市區如白雲山等處亦未可輕棄人方積極廹我移防以讓滇軍我意以拒絕爲宜沈氏答謂北實小事暫示退讓可耳現洛方正積極圖川川一得手閩粤當無問題矣又謂刻下外間紛傳奉軍已準備入關實則此時言之未免過早據余所知去年奉軍之失敗實上了某黨及安福系之大當當時曾約定各方同時並舉以牽制直軍詎知奉軍已下動員令各方竟寂然毫無動靜以致奉軍一敗塗地張事後頗爲憤激原擬與各方交涉嗣因恐失感情事始終止此次若欲奉軍首先開釁當非張之所願必浙閩川及粤一致向直軍宣戰彼始入關現在川省戰事隻方勝負猶未决廣東一方面以目下情勢而論足以牽制之而有餘亦斷不能出師况現滇朱及周之楨陳策梁鴻楷鄭潤琦呂春榮等部人數無幾且多由陳軍舊部改編吾輩仍應先籌對付桂陸否則滋蔓難圖矣各將領遂無言結果㈠决定駐白雲山之部隊暫緩遷移若某氏再加催逼則以該山係屬郊外非與商民雜處與市區情形不同可暫緩移動答之㈡總司令部决設在肇慶㈢增設一行營辦事處於韶關其餘因未探悉故缺之 
　　瓊崖人拒債會議瓊島抵借日債消息傳到瓊州該處敎育會商會省立第六師範瓊州中學及各界於三月二十六日在五公祠開會人心頗爲激昂卒議决辦法四條㈠府城各校學生及商工各界聯合遊行宣揚拒債之民意（二）派代表謁見鄧本殷請予以援助㈢發電警告演説其旗幟上並書有「死力保瓊」「抵制劣貨」等字樣隨即派代表謁見鄧本殷鄧氏答謂保全瓊州乃本地方人士應有之責彼當然不加干涉云云聞海口總商會亦於三十日開會及通電全國反對而全瓊十三屬之各縣學生聯合會亦有所表示 
[廣東財廳長將更調]  
　　廖仲凱將繼楊西巖爲粤財廳長日來呼聲甚高聞其原因實由於楊西巖久爲民黨所不滿攻擊之不遺餘力蓋以楊對於月前所訂之借欵「原定五百萬元粤局恢復後即交三百萬餘則俟中山回粤後清交」除已交三百萬元外所欠二百萬元迄今並未依約履行楊氏因是自知斷難繼續幹去凖備下塲惟以從前墊過之欵不能不於任内設法塡還以免血本無歸故亟亟於變賣公産及開投釐廠以冀清理連日收入因此大有增加但楊氏旣立意塡還墊欵對於支出遂不免酌予限制每日將餘欵平均約二三萬元附存西堤某銀行「楊爲該行股東」以爲塡還墊欵之用於是更予反對者以口實且紛往索討前日大本營軍需處長周貫虹亦親至財廳向之討欵適楊用膳乃派某秘書接見周以楊不出面大怒詢楊何往豈避匿即可以了事耶某秘書以實情答之謂正在用膳故派某代表周厲聲斥之曰雖開飯就不能放下片時麽必要楊氏出見楊迫得親出招待周詢以欵項究竟如何楊以無欵對周謂無欵做甚麽財政廳不會讓與别人幹麽楊卒無以應周不得要領乃去此一事也又省立中上七校敎職員幹事會亦以財廳由入略多亦派代表往謁楊謂日前各校請求清發積欠貴廳雖曾答應每星期籌撥五千元但一月統計僅得二萬元似此何時方能清理現在貴廳旣有較多之收入請加撥若干云楊謂敎育經費經省署批准以九拱兩關收入撥充已有著落敎育費當然不能再來問我即日前已答應每星期籌撥五千元之數亦不能來此領取云該代表等聆此不負責任之言咸極憤激此又一事也又秘密變賣農林試騐塲亦爲楊氏凖備歸本之一種計畫聞其合約係當孫中山借財廳讌會各界之前一日楊已要求中山簽字至承受者表面雖爲廣東銀行實則亦係楊倩其出名購買以比對欠數故實際上政府收得此次産價爲數有限黨人對此事尤不滿意於楊竭力攻擊謂該場面積共有二萬餘井照時值計每井最低亦值八十元統計共值百六七十萬元今楊氏將其出售所得不及八十萬故聲言須與楊氏算賬此又一事也楊氏經此四方八面之攻擊已體無完膚據其親近人員云渠確無戀棧之意一俟清理債務後即實行辭職云 
[贛省清賦仍在進行中結果已得百餘萬比期展長三個月]  
　　贛省於去歲實行清理民六以後之積欠爲數約千餘萬分爲三年清理完竣第一年清五成第二年清三成第三年清二成設清賦局分委各員至縣輔助進行乃各縣因種種困難遂致未能如期清理即如南昌新建兩縣爲全省之冠調查收數均未及總五成十分之二而各縣報解踴躍者亦甚不多覯乃由清賦局擬具辦法切實整頓賡續進行惟臨川東鄕資溪南城梨川安福鄱陽新淦等縣呈明被災較重及困難情形請予展限從寛核比又金谿樂安貴溪武寗峽江進賢永豐等縣亦呈請展限惟各縣報徵積欠正欵共收八十萬元有奇連加價附税則在百萬元以上故當道對此以爲按之成數所短雖多而各縣知事及委員均能竭力依收始得有此巨欵若再稍假時期必可益增收入故通令各縣一律從寛准予展限三個月責成各印委趕緊繼續積極進行容俟展限届滿再行核比至已辦足全額五成以上之楨峯及已徵四成五以上之銅鼓兩縣本届准免再催以昭激勸其南城梨川資溪臨川南豐廣昌等縣現因援閩軍隊過境徵收困難又泰和萬安兩縣上年被災較重均准從緩進行展至下届併案催辦至免辦及緩辦各縣委員均將其調回其尙有兼辦數縣者即令其催辦未收足縣分以專責成云 
[皖垣烈士墓重修落成舉行致祭典禮] 　　 
　　國聞通信社安慶通信云省垣西城外烈士墓本爲革命時先後死難九烈士叢葬之地曩本繚有圍牆并建有樓屋一幢癸丑而後因失於修葺遂漸就荒圯去歲有民黨份子陳紫楓等倡議重修經營數月工始告竣訂於植樹節日舉行落成紀念大會并致祭諸先烈先期孫中山派代表張秋白日本東京國民黨本部派代表郝兆先聯翩來皖省垣各界亦先期致送聯對匾額等物届期（六日）甫及清晨各界前往觀禮者即絡繹於途八九句鐘時樓上樓下及圍牆内外聚集之人以數千計各校學生亦均排隊鼓號前往致祭概從側門入内隨到隨祭祭畢從正門而出在門前數武外之小山上略事休息即又陸續赴山塲舉行植樹典禮約十鐘時該紀念會即舉行開會式當推壽州民黨耆宿張樹侯爲主席宣布宗旨其時各校學生前往者仍絡繹不絕鼓號之聲洋洋盈耳張君演説畢由張秋白演説孫中山三民主義五權政策後復由郝兆先爲簡單之演説旣畢隨攝一影遂舉行祭奠當日官廳到者爲敎育廳長實業廳長等又安慶道尹李大防則爲呂調元所派之代表祭時由張秋白主祭李等則爲陪祭行禮旣畢又攝一影遂摇鈴散會此處旣散一行人衆齊赴植樹之山塲地距烈士墓不及里許名烟把山俗呼二里半蓋距城爲二里半程也山塲植樹情形悉按歷年成規無可紀載是日學生界散佈各種傳單頗多有關於收回旅大及廢止二十一條件者（中有數校更製有白布大旗上書萬衆一心收回旅大廢止二十一條等字樣）有爲六二學潮案痛斥倪道　馬聯甲者又有因最近炸斃工人案痛駡呂調元者約計不下六七種此外更有號外一紙則專對呂調元而發呂氏幸而兩處均未親到不然則又大覺難堪矣蓋呂在前兩日即聞有謡傳謂學生將與爲難是以不敢到場事前某方代表曾親至省署請呂親臨烈士墓致祭呂不允且曰學生要與我爲難工人家屬也要與我爲難我如出外君能爲我保險否其懦怯之情概可想見當植樹節日呂氏不但不敢出外深居猶有戒心彼恐學生於植樹之餘鼓其餘勇結隊至省署示威則殊不易招架乃於省署門首大增警衛頭門爲守衛隊十六名左右分班荷槍鵠立二門則有馬隊衛隊多名把守三堂之内則特調警察保安隊多名嚴密守衛並囑傳逹處如有學生來可命推代表入内勿令多人擁入其戒備之森嚴可謂至極而孰知學生界並無赴省署示威之意植樹事畢後即各整隊起行或即返校或赴菱湖公園致祭姜高琦周肇基兩人之墓然後返校不但未入省署即經過省署門前者亦甚少呂氏皇皇終日亦可謂庸人自擾矣 
[浙議會大會紀（九）]  
　　浙江省議會十日下午二時開第九次大會由沈議長主席宣讀議事日程共列八案首議造紙工塲追加十一年度建築費預算案丁仁先質問委員該塲用費情形鄭永祚主張愼重省欵先行派員調查林茂修陳惠民蔣王麟亦主張本案打消王承祖丁仁主張本案付審查毛雲鵠云本案即付審查恐亦無法審查朱章寳云本案原預算數第一目應付審查但第二目至第七目不在付審查之列葉向陽提出討論終局動議有十人以上贊成當由議長付表决在席九十三人起立者二十人少數本案遂打消次議製造水産品模範工廠追加十一年度風災修復費案委員説明旨趣無討論付財政股審查次議查辦省立女子師範學校校長葉謙案提案人顧紹鈞未出席憑書面討論丁仁主張付審查朱章寳云葉謙辦女子師範新文化固不必談即就舊學而言本席内子係女師畢業竟不能縫紉洗衣烹飪其他槪可知矣又於訓練管理方面亦有種種不合該校長非速撤換不可蔣玉麟陶毅楊毓琦陳惠民亦力主查辦該校長王承祖認爲該校長凟職並不違法本案不能成立王侃鄔榮鉞柴常春以本案無充分理由不能成立戴敦勳云該校撤退張呂二生謂其性情偏激同學不允以致釀成風潮要知學生性情偏激須由學校陶冶何以遽令撤退致無改革之機况學生罷課後敎職員相率輟敎要挾官廳尤爲不合王潤云行政官吏違法凟職本會有查辦權校長是否行政官吏亦應研究時顧紹鈞已到會復登台述明提案理由丁仁云該校學生雙方均有請願本案不妨付審查惟原案所述理由僅尅扣薪金較重其餘實無查辦必要毛雲鵠主張先行考查惟棄謙辦理女師確有不滿人意處且女校用男校長亦有未當表决結果贊成付審查者四十一人反對付審查者四十七人遂打消接議籌設浙江蠶務局案葉蔚報告審查結果未及討論人數不足法定遂振鈴散會 
[蘇省敎實聯合會分組開會]  
　　蘇敎實聯合會四月九日上午各項委員會仍分組開會中午東南大學農工商三科一農一工兩校第一工場第一林塲敎育公有林六團體假座復成橋地方公會公請軍民兩長及與會名流午餐東大農科並先就復成河試演新式水車及舊式水車戽水速率之比較請軍民兩長臨觀試演結果新式車速率約較舊式者加倍齊督曁韓省長均甚贊許並益信科學之必當研究餐席上公有林總理盧紹劉東大校長郭鴻聲北京農專校長章行嚴均有演説章之所言最可引起一般人注意之點有二（甲）欲整理中國一切事業須先從整理農村入手（乙）行嚴爲湘人深知湘人局量褊淺不能充分利用他省人材今蘇敎實聯會不但不抱省界陋見且能延攬歐美專門學者多人氣量之宏足爲全國矜式將來成就之大可以預卜餐後該會各項委員會委員仍回貢院分組開會袁觀瀾榮德生亦均由滬趕到與會各委員會將各分組議决各案趕作結束預備明日（十日）送交該會第二届大會公决至夜半始散 
[杭州快信]  
　　一師慘斃案杭地檢廳業經準備提付預審聞内容分實施犯造意犯兩部日來屠檢察官尙秘密偵查並禁入漏洩 
　　前四川軍務督辦吳壁華發起道場勝會追薦此次一師被害學生已托西湖彌陀院僧智慧承辦自夏曆二月二十八日起至三月初四日止諷經七天昨函被害學生家屬知照 
　　嵊匪竄擾東陽消息日惡寗台鎭守使抵杭率兵前往東陽原籍迎護其母張氏明日偕同返署 
　　國務院統計處僉事屈　昨因公來浙與盧張有所接洽　 
　　富陽華洋義振會日前改選職員計正副會長恭多馬莊倫儀幹事阮性同會計宓連查振股裘畏三工振股許重平放振股金孝泉衛生股朱襄廷等 
　　女師校風潮張敎廳飭戴應觀沈光烈查辦後現已具復該校腐敗實於沿革上不甚周到亟應改良至校長不聘敎員一節非事實 
　　此間盛傳前浙軍團長陳肇英日前在漳州爲所部圍攻焚斃惟未得官電徵實 
　　省垣電料同業組設公會由總商會將該公會簡章清册等件送請官廳備案現准駁復以察閲簡章多有未妥請轉飭按照部頒修正工商同業公會規則並參照該業情形妥議改訂再核 
地方通信 
[松江]  
　　市鄕委員會常會松江縣二十四市鄕自治委員聯合會十日上午開春季常會出席者十八人松江市自治委員朱紫綬主席議决案如下㈠縣地方欵産經理處總董耿葆煃提出辭職案議决除呈請縣署慰留外再由市鄕委員會具函敦勸並聲明關於提欵等事市鄕方面共負責任俾其早日復職㈠補助城廂幹路酌撥縣費案議决城廂幹路修治經費酌撥縣經費補助洵屬必要應請經理處呈由縣署於十二年度編製地方預算時在縣經費項下量爲列入酌定規程妥爲辦理 
[蘇州]  
　　市　反對保航局吳縣蘇州市董事蔣炳章等以于殖呈請省長核准在吳縣常熟二區試辦保航局一案業於九日在公益事務所召集市鄕各董事開緊急會議有主張公舉代表赴省面謁省長痛陳利害者有主張擬具意見書請省議會質問者嗣經多數决議先致電省長將案駁斥一面分函常熟縣市鄕董事開會協同抗拒茲將電函分列於下㈠致省長電南京省長鑒比聞前省議員于殖假借保航爲名呈請設局聚歛先從吳常二縣試辦風聲所播民心惶急當此航業凋敝萬難再經朘削如果實行必致挺而走險董爲地方治安起見用特電懇鈞座立予駁斥以免騷擾吳縣市鄕董事蔣炳章等四十六人叩佳㈡致常熟市鄕董事會函逕啓者近聞前省議員于殖呈請省公署設立保航局先從吳常二縣試辦核其性質完全聚歛政策敝會於今日特開緊急會議一致反對公决電請省長立予駁斥貴縣事同一律應請一致力爭以免騷擾而保航業相應抄錄電稿函逹即希察照辦理實紉公誼此致常熟縣市鄕董事公會計抄電一件 
[無錫]  
　　酒　客觸電斃命十日上午九時餘天忽雷雨傾盆北門外吊橋下芋頭沿河義和燒酒行酒　客錢某在櫃中賬檯旁與賬房倪某正在談話之際忽一霹靂由西首牆上折至倪之右手臂轉落腿部倪受驚行出櫃外返身見錢已觸電仆地扶之已氣絕當即由糟船載鄕一時觀者人山人海並擊毀電燈一盞云 
　　警兵啜茗滋事駐錫省警備隊兵士七八人九日夜間十時左右在馬路上青雲閣啜茗與已革警探王樹寳起釁水警隊伙夫陳長生在旁上前相勸被衆警備隊兵士打成重傷當被該管警士拘獲兩名解所十日將該兩兵士轉解縣署核辦云 
[常州]  
　　市敎育會職員會武邑市敎育會爲組織新學制討論會九日下午五時在市公所開職員會議决事項如下㈠議决討論會名稱定爲武進市實行新學制討論會㈡討論會至新學制實行後三個月取消㈢修正會章逐修通過㈣組織參觀團分甲乙兩組甲組赴滬乙組赴寗出發時間甲組定四月二十二日乙組定四月二十九日各校參觀人數儘四月十五日開送本會參觀經費由會中酌助議畢散會 
　　停給師範生旅費武邑勸學所爲停給省立各師範學生旅費致函各校校長略謂奉縣署訓令案照本邑旅外中等以上各校學生於暑假畢業前請求撥給縣欵補助雖縣敎育費以辦理初等敎育爲原則本無補助中等以上學生之規定本知事察酌情形以師範生畢業後直接爲地方學校服務與大學專門中等學校學生不同每於無可設法之中特别酌給茲查十一年度預算以水旱風災歲收荒歉敎育費項下不敷甚鉅原有事業維持爲難尙待設法籌補斷無餘力再任額外之支出此項補助費本年祇能一槪停止發給合行令仰該所長轉致各該生一體知照等因令行函逹貴校希即轉致敝縣在貴校肄業各生一體知照爲盼 
[南通]  
　　學生議爭漲灘通邑各校東台學生近以東台拼茶市海濱新漲沙灘五千畝已由蔡美琛呈請墾務局擬繳價領充栟茶初級中學基金近有揚州鍾源記及東台余炳忠竟欲爭作私産實爲敎育事業之障礙昨經開會議决一致力爭並呈請敎財二部曁蘇敎育廳淮南墾務局將此項沙灘完全判歸敎育日内即有宣言發表云 
[鎭江]  
　　米市看鬆之原因日來到上江米船多艘計載秈米二千餘石各米店略有購進市價看鬆已跌去三角至五角不等計售開九元三角且有大宗洋米將次到埠預料春夏之交當無過分之變動也 
[揚州]  
　　修橋加收中資捐修理東鄕萬福橋估費八萬餘元除由運河工程局就畝捐撥充及鹽商捐助外尚缺三萬餘元曾經省議員任馨山朱嘉楨等建議於本縣契税項下加收中資捐一分並另設捐册勸募請由廳署轉呈省廳察核昨縣署已奉財廳訓令照准飭縣佈告實行加收云 
　　加徵治運畝捐省長訓令淮寳高鹽阜泰東興江九縣知事文云案准江蘇運河工程局咨以淮安等九縣官紳在揚會議加徵畝捐一案當日會議情形及各件議案先後到局當經咨復在案今已届十二年上忙開徵之時咨請令飭九縣知事即從本年上忙起於原徵治運二分畝捐外再行加徵每畝二分專爲九縣水利之用並照原議將徵存此欵保存國庫銀行或殷實典商轉解本局由局另欵存儲聽候動撥等因令仰各該縣遵照辦理 
[清江]  
　　屠宰税定期投標淮陰屠宰税曾於民國十一年由商人周慶之包認現期限已滿呈請縣署另招他商標認朱知事除據呈特定於本月十六日在縣署大堂設匭投標呈請財廳派員監視外並發出布告云案據淮陰屠宰税認商周慶之以本年三月末日認税期滿請另行招商標認等情茲由本知事酌定全年最底税額爲二千五百二十四元於陽曆四月十六日即陰曆三月初一日在本署大堂設匭投標除呈請派員監視外合行抄章布告仰　邑商民一體知悉爾等如有情願承辦此項屠税者即照貼章辦理毌得觀望自誤 
[南京]  
　　蘇商聯會呈請財政公開江蘇全省商會聯合會因蘇省商民擔負過重用途不明提出要求財政公開案當經公决昨呈省長文云竊查吾蘇軍政各費綜計每年支出不下一千七百餘萬元取之商民者爲數不可謂不鉅前以彌補災歉已發行國債七百萬矣乃聞國省庫之空虚各項經費之竭蹶困難情形未嘗或減斯眞啓商民莫大之猜疑貽將來無窮之危險本月五日經大會詳加討論僉以國庫省庫同取之吾蘇商民擔負亦無分軒輊雖國庫有國會之監督省欵有省議會之議决何以財政之紊亂如故庫欵之支絀如故而令商民祇盡義務眞相莫明所以全國商聯會有與銀行團監督公債之組織本省各商會有否認貨税附加之决心譬諸同處漏舟之中而不使知漏舟之要害羣策以防之協力以濟之初無怪舟中人之束手坐視而日即於危險也用是擬訂財政公開方法請求鈞署嗣後每年編製預算草案於未咨中央及省議會議决前先行咨交本聯合會事務所詳加研究收支之是否適當並准隨時建議施行當塲表决全體通過理合抄同議决案呈請鈞座鑒核備案實爲公便 
[嘉興]  
　　縣會定期開議縣議會於四月一日召集常會以時值清明議員尙未報到現臨時主席沈文華通告於九日開談話會决議開會日期是日共到議員十七人决定十八日開會議事並以爭長問題須於未開會前接洽完妥故現正分頭接洽云 
　　米價回鬆今春米價曾漲至十一元五角現客米擁到價遂鬆動最近米市每石已跌至十元四五角零售每斗亦跌去二十文較最昂時已相差八九角矣 
[香港]  
　　食水缺乏之可慮工務局員某昨語士蔑西報訪員略謂本港及九龍各蓄水池因久旱之故蓄水甚少居民宜不俟當局實行限制用水辦法即當竭力撙節以免有水荒之患致吾人衛生上大受其害九龍蓄水池現約蓄水一百一十五兆加倫照目下每日約用水二兆加倫計之則食水供給不敷二個月之久故九龍於今日起每日限放水九小時深望此種限制辦法與居民之恊力節省或可每日減少耗水半兆加倫否則須施行較嚴厲之方法以謀補救香港各蓄水池現約蓄水五百七十一兆加倫以目下用水率計之約敷三月半之用茲擬於本月中旬再施限制辦法現祇限制華人區域此後限制辦法且將及於西人區域云 
來函 
[十二圩衡帮衡興堂來函]  
　　敬啓者三月二十五日報載十二圩勞動風潮謂敝帮董事劉君瓏溪倡議革除拿皮舊規查此事之起乃全帮船主公意不允秤手索費以致算動工人將是日受製之船主倪尙林用火燒傷及拳相擊傷多處當經浦委陳式如若立飭軍隊當塲拿獲兇犯陳玉林一名比解法庭嚴辦敝帮董劉君瓏溪向寓揚州事後始電請來圩劉君存心慈善遇事和平應請更正爲荷十二圩衡興堂啓四月七日 
 
 
 

Page 11

 
 
第一萬八千零三號;中華民國十二年 西曆一千九百二十三年四月十一號
星期三 * *   
 
 

Page 12

 
 
第一萬八千零三號;中華民國十二年 西曆一千九百二十三年四月十一號
星期三 * *   
 
 

Page 13

 
 
第一萬八千零三號;中華民國十二年 西曆一千九百二十三年四月十一號
星期三 * *本埠新聞 
[海軍宣布拒孫後消息四艦又發宣言林建章昨已就職]  
　　海軍海籌永續建康列字等各艦長並江南造船所曁滬署輪機軍械電務軍醫各課長等前日（八日）發表拒孫傳芳及推林建章爲海軍領袖之通電已誌昨報公電欄昨日該四艦又發表宣言徵集　餘各艦來滬一致進行其宣言原文如下敬啓者竊以武人干政本爲禍國厲階我海軍將士素明此恉是以謹守服從十年以來疊遭政變均惟長官之令是從在北如二年寗滬之役九年鄂湘之役鄂川之役轉戰喋血究爲何事我將士不知也在南則忽而孫陸相爭忽而孫岑相爭忽而孫陳相爭乃至海軍内部忽有省界之爭但得長官命令無不一味盲從政策不知利害不顧陸軍各爭地盤就地尙可籌餉而海軍則皇皇無主枵腹楷從一若宜爲陸軍之附屬品絕對應聽指揮也者我同人試默數前塵能勿唖然失笑乎客歲閩中有驅李之役海軍將士半隸閩籍於是㢠舟五虎思盡力於梓桑而所謂政府者又聽命於直系健將蔑視海軍旣使孫傳芳提重兵直壓閩境復要挾政府下令以孫爲督理肆侵略之手段攫閩省爲地盤以快其武力統一之迷夢所謂和平統一皆屬欺人之談我同人豈能再受其欺而不謀正當之防衛建廷等疾首痛心忍無可忍用是本聯省自治之主旨以閩人治閩爲自治之先河以與浙粤各省相聯絡諸公或情同袍澤或誼切梓桑凡非閩籍者亦各有其鄕邦自可本互助之精神以圖結合其屬閩籍者欲各保基廬墓更宜援纓冠之大義以禦憑陵爲國爲家責無旁貸建廷等已於四月八日率艦移駐高昌廟吳淞一帶即以此間爲集合地點并公舉林少將建章爲領袖主持一切凡我同人希即率艦前來到滬之後除月餉按期發給外并補欠餉三個月藉以維持飢軍至閩中王臧兩司令及自治各軍旣有驅李之前勳又抱聯治之主旨我同人自應推誠相與悉泯猜嫌戳力同心以驅孫爲職志竟自治之全功時不再來幸勿坐失不勝迫切待命之至海籌艦長許建廷永績艦長蔣斌建康艦長嚴壽華列字艇長彭瀛率全體官佐士兵同謹啓 
　　昨又據海軍方面宣稱此舉純爲敬恭桑梓起見已公派代表某君於昨日由滬赴寗謁見總司令杜錫珪要求一致行動以免閩省兵禍至經衆公推爲臨時領袖之林建章昨日亦已宣布就職第一艦隊司令周兆瑞亦來電贊成 
　　松滬何護軍使以海軍此舉爲堅持聯省自治主義原與他事毫無關係惟恐無知人民見此通電後發生悞會驚愕或有匪類藉此乘機擾亂故於昨日傳集所屬各軍隊長官到署面諭嚴加防範以安地方 
[浙盧調兵赴衢消息]  
　　浙江盧督辦近以衢州地方緊要擬將所部各軍隊内抽編一混成旅開往現聞駐紥嘉興等處之各軍隊奉令後日來正在預備軍用各物聽候開拔又聞駐在吳淞之十九旅與二十旅亦令待機出發云 
[滬銀行會續提議案於聯合會四代表已於昨晚赴漢] 　　 
　　銀行公會會長盛竹書君偕會董倪遠甫林康侯吳藴齋三君已於昨晚啓行赴漢爲全國銀行公會聯合會議出席代表並續提議案兩件其文如下 
　　㈠「總税務司安格聯君經管整理公債基金責任重大應公同保障其職責以免貽誤案」查整理内債基金依照民國十年大總統命令由總税務司安格聯君負經管之責受事以來頗能維持克盡厥職極爲全國商民所信任今安格聯君請假返國雖爲期不久即將來華對於整理公債基金自當始終其事以副衆望惟安格聯君以客卿受政府委託負此責任倘政府中途變更原案收回經管基金之委託劃歸他項機關辦理安格聯君無可異詞竊恐付託非人公債基金或不能維持則債票信用必從而動摇影響金融大局小民生計所關匪繩宜如何豫籌保障基職責之策亟應從長商酌以資應付茲特具案提交大會敬候卓裁 
　　㈡「關税餘欵撥抵整理内債基金駐外各使經費無着事關外交商務應請共同討論設法維持案」查整理内債基金歲需二千四百萬元原案規定由鹽餘項下歲撥一千四百萬元·烟酒收入項下歲撥一千萬元爲度如不敷另由交通餘利項下歲撥六百萬元以備應付嗣因烟酒署應撥基金迄未交付交通餘利及鹽餘項下亦先後停撥按照上年變通辦法所有整理内債基金悉仰賴關餘以資挹注目前政府旣無切實計畫總税務司安格聯君以職權所在亦正式致函財政部聲明援照上年成案所定優先權次序所有關餘均隨時儘數撥入整理内債基金項下以維信用惟查關餘一項政府原意提撥一部分充駐外各使經費倘儘數撥充整理内債基金值此國家財政拮据之際駐外各使經費將無着落竊以整理内債基金關係國家信用小民生計自應力予維持惟公使駐外關係國際往還通商進出亦不得不兼籌并顧今方提議二五附加税施行辦法正賴外交折衝以資實現倘駐外各使經費無着匪特有傷國體騰笑友邦且恐交涉因此停頓舉凡關税等項重要問題將無以解决貽害内國商民實非淺鮮即金融界亦蒙其禍宜如何統籌全局設法維持駐外各使經費庶免顧此失彼之處亟須從長討論茲特具案提交大會敬候卓裁 
[銀行界堅留造幣廠羅廠長]  
　　上海造幣廠籌備已久金融界亟盼早觀厥成近聞廠長易人恐碍進行異常恐慌前晚羅廠長抵滬僉議一致挽留銀行公會全體會員已於昨日中午在公會設宴爲之洗塵云 
　　又該廠借欵銀團致北京財政部幣制局電云北京財政部幣制局鈞鑒祇奉支電有滬幣廠長已派朱有濟充任此係中央特權借欵有中央負責等語一若以敝團前電爲越俎惶駭無極竊查敝團成立之始即有公函上陳部局其第五項有廠長簡派必須確能勝任者事前並須先得銀行團之同意旣派之後不可時有更動以免妨礙廠務之進行等語曾奉鈞復採納在案良以幣廠事業關係金融大局旣貴得人尤貴久於其事否則廠長隨長官爲轉移幣廠前途胡堪設想敝團前電所陳即本此恉未蒙亮察不勝惶惑茲特再申前情務乞查照原案俯鑒下忱收回成命仍留原任以重廠務而昭大信無任公感上海造幣廠借欵銀團蒸 
[總商會委員會今日開會并討論駐外使館經費問題] 　　 
　　本埠總商會因駐外各使館經費政府久延不付有關國家顔面擬今日（星期三）開裁兵制憲·理財·委員會時提出銀行公會代募公債以資接濟之議原案昨已分發通知單照錄如下逕啓者茲定四月十一日即星期三中午十二時三十分舉行討論裁兵制憲理財委員會議常會届時務請台端撥冗惠臨共商進行不勝企盼 
[航業要聞紀安格聯昨已離滬返英美遊歷團今晚赴日]  
　　安格聯氏昨已乘昌興之坎拿大皇后輪歸國同船而往者又有北京總税務處之高級税務司卡爾氏F·A·Carl又有東清鐵路之董事寳爾卡夫ＭＲPouskare　又有上海壳件洋行之大班克勒氏克勒君來吾國已六十年從未歸國一次今年已八旬功成身退故離滬歸國也此外又有光裕油公司大班海勒息天祥洋行之總董事卡里爾氏等等均爲資本家亦同輪歸國也 
　　美國世界遊歷團所乘之薩瑪里亞輪准今晚十二時赴日本在滬各團員除通濟隆職員登岸外三百七十一名在今日午晚仍須乘渡輪至吳淞換登原船此行抵日後將留一星期然後横渡太平洋至檀島及舊金山而還紐約也 
　　江海關河泊司梅立氏CapH·D·Myhre現因服務期滿業於本星期一起解職梅立氏因任事年久此後有養老年金之給發現梅立氏退職後聲言將在事時經歷之事著成一書報告世人云 
　　法郵社得巴黎總行電告一九一六年爲德潛艇毀没之二萬噸中法班郵船亞島斯號一艘今已復建噸位擴充至二萬四千噸目下船身已將造好儘年内可以落成船名仍爲亞島斯但加第二ＡＴＨＯＳＩＩ字樣至遲於一九二四年一月内開至滬上且同時更造一輪亦爲二萬四千噸者名曰沓且乃號Dartagnan大約明歲一月中亦可以到滬此二巨輪來申時即爲法公司遠東航業之大擴充時也 
　　今次東洋公司之春洋丸出口赴美本埠有金條多箱價值上海銀二十四萬七千兩運至舊金山又昨日大英公司之喀什格輪進口亦運來大條五百餘根並金洋鈿五箱值銀十二萬兩云 
　　日輪馬尼拉丸進口裝來花旗麥粉共十四萬四千六百三十二包又白蜡三千二百五十五件尙有亞立純乃·亞刺伯·等輪亦共運來花旗麪粉三十三萬二千六百三十六包香烟二千箱白蜡五千件鹹魚七千二百件 
　　提督貨輪射夫號赴紐約此間運出花生二千包生鷄皮七十二包廢花九十七件樟腦一百六十八件餘爲雜貨云又該公司之約斐遜輪准十三日到滬聞又有大宗花旗麪粉之載來上海也 
[美艦隊行將抵滬]  
　　大陸報云美國亞洲艦隊第四十五隊之驅逐艦九艘由黑鷹號統率將於明日（十一日）抵滬約駐泊兩星期後即行駛往烟臺避暑該艦隊總司令安德森提督不日亦將乘座旗艦湖倫號率第四十三隊都艦來滬稍事停泊再行赴烟此外該艦隊之潛航艇·魚雷艇等稍後亦將陸續前來至烟臺會聚本埠海軍青年會刻方籌備種種招待事宜如宴會·跳舞·游覽·擊球等以娛嘉賓 
[法宣傳艦昨日離滬]  
　　法國政府特派宣傳艦提督祈禮氏及同來之三艦長并理藩部長等來菙游歷并伸謝參戰之功順道考察實業備受軍政商各界歡迎詳情迭誌前報昨上午七時許祈禮提督率同巡艦米賽雷號虚谷號由黃浦江起椗駛出淞口放洋本埠法國官商均在浦灘歡送云 
[法提督參觀中法通惠學校]  
　　本埠中法工商專校爲中外人士所屬目歷來法國名人到滬時必往參觀去歲霞飛將軍來滬雖爲時甚暫亦曾到該校勾留數小時此次法國宣傳艦蒞滬祈禮提督亦於前日午後偕同隨行之實業專家數員到校參觀祈禮提督盛稱該校組織完善規模宏大並於參觀敎室時向該校學生演説表示滿意其演説辭云余今日重來滬地得參觀貴校之盛况私心異常欣慰願於此機會中祝諸君學業進步將來造成有用之工程師對於中法兩國社會謀至大之幸福云云由該校法校長致詞答謝後導同往之各實業專家參觀工廠·及模型陳列所·圖書館·等處均極贊許臨去並謂回國後當予該校以相當以贊助至外界謂法人有不願繼續辦理該校之意實屬訛傳云 
[大來洋行致總商會函爲新寳華輪致謝事] 　　 
　　本埠平安輪船公司前因大來洋行救護新寳華輪失愼頗爲感激特備銀盾兩座及銀幣四百元託由總商會轉送該洋行致謝已誌昨報該洋行昨特函復總商會原文如下逕復者接奉大函以敝公司之大來輪對於平安輪公司之新寳華輪所効微勞特由貴會轉到該公司惠函並銀盾兩座一致大來船主一致敝公司盛情高誼不勝感謝當湯姆斯船主　救搭客之際本諸良心並非望報而華商答謝之意如是之速尤深欽紉該盾照收其致湯姆斯船主者視便帶交收受又承賜現洋四百元囑分給各職員但此欵未便收領因大來輪之船主船長以及各職員現正預備按照海上救援通例要求見償其數目之判定當注意該職員水手應需之酬金此次辱承厚貺特此鳴謝並希轉逹平安公司代爲伸謝此致上海總商會大來公司啓 
[議覆防範輪船火災辦法省令]  
　　滬海道尹江海關監督前奉省令會議防範輪船火災辦法當即會銜擬摺呈覆茲奉省長指令云會呈及清摺均悉應候轉咨交通部查核辦理仰即知照此令摺存 
　　附呈摺（呈文）爲遵令會議防範輪船火災辦法呈請鑒核事民國十一年十二月三十日奉鈞署第一○三○六號訓令據旅滬公民張守謙等禀稱大昇輪船不戒於火旅客罹害甚衆慘不忍覩老大及船員置若罔聞棄船而逃上海長江外海以及内河大小輪船數以千計船身貨物資本甚鉅未聞設備有救火器械且未派有專責其事之人以預防火患者擬求轉令各公司此後往來輪船須有消防隊隨行並多備救火器械以期有備無患等情該公民等所陳各節用意甚是恐難辦到究應如何切實防範以期安全之處應由該監督會同滬海道尹籌議具報核奪等因道尹賡廷亦奉令同前因仰見鈞座嘉惠行旅防患未然之至意同深欽仰遵由監督煜函商本關税務司籌酌善妥設防辦法以便會同議辦去後茲接税務司賴發洛復稱此項消防事件現經理船廳　有較妥之條規呈送前來鄙意預防輪船火患係關於全國船隻消防之事倘能定有辦法必須全國一律通行方爲正辦該項章程似應由中央政府核定通令遵守頒行之後如果責令海關兼管則海關人員必須增多方足分派辦理至本口現爲保護華船平安起見已屬儘力而爲若再加事務恐現有之人員實亦無睱兼顧也檢同條規送請察酌辦理前來監督等覆核所擬條規尙屬周妥應否請鈞署咨明交通部核定通令頒行之處理合照錄清摺會同呈復仰祈鈞署鑒察核辦謹呈江蘇省長韓計呈清摺一滬海道尹王賡廷江海關監督姚煜（清摺）江海關理船廳擬訂華商輪船防範火災條規（一）凡船隻上艙下艙並裝貨各艙地點一槪不准有吸烟煑飯情事並不准燃點無罩之燈火（二）凡易於着火貨物如火油·桐油·棉花·等貨均須與易於燃燒貨物分開裝載此項易於着火之貨應置放船面用粗厚油蓬布遮蓋以免烟囱灰燼飛落或自來火頭誤擲於上如果船面實在不能置放必須裝入船艙者艙内亦須安設鋼製不畏火之隔板俾與他艙隔斷（三）各船内以裝設電燈爲最妥俾可免去油燈蠟燭等項倘能設法裝設所裝之燈綫應用錫管按照合宜式樣將綫安置於内燈泡外並應加用粗厚玻璃罩（四）船内如果無法裝設電燈祇能燃點油燈者所備之燈具必須選用上等物品盛油壷並須堅固金屬製成者燈頭燈芯尤宜常常檢視整理周妥以備應用（五）燃點油燈蠟燭之船隻船内除封閉各艙外其餘各處每夜必須另派一人專司巡查火燭等事俾昭周妥（六）船内機器間並其他各處用過之擦抹機器舊棉紗必須隨時留心揀出抛入水内萬不可置於燈火靠近之處（七）各船必須備置救火器具如下甲機力吸水器具器具之大小以船之大小爲標凖吸力之大小以能用二寸或二寸半對徑水管噴出之水並能周徧全船各處爲標凖乙人力吸水器具器具及吸力之大小與甲項相同丙每船須備置二寸或二寸半對徑之水管二副管之長短以從機力並人力吸水具安置之處起能通至全船各處止爲標凖水管接頭處並須安有合式之單管並雙管螺絲接頭丁凡船内水手人住處並統艙客艙以及船上各處必須備置滅火具俾出險時立即應用（此項滅火具最好者係EoamiteEircform）戊各船必須預備太平水桶盛滿清水置於船内便利之處以備隨時應用此項水桶大船備置十二　小船六雙（八）船内各艙以及扃閉不開各處所有風門及風筒均須備置蓬布套·蓬布蓋以備内裹發火時立即套蓋俾免火出（九）船内備置之救火各具以及所有配件（如水管等）必須勤加察看整理妥當勿使稍有損壞俾需用時立可應用（十）船内備置之救火各具必須將用法告知水手人等每星期須有一次操練救護等法並吊放救命舢板等事俾期純熟而備不虞（十一）船上備置之救命舢板及木排小浮筒救命圈等件必須認眞查騐妥當隨時立可應用俾遇火患無法施救時搭客及船員水手人等得藉以離開木船 
[國民對日外交大會委員會紀]  
　　前晚（星期一）八時國民對日外交大會各委員在救國聯合會開第七次會議徐謙主席報告及討論如下㈠前第六次委員會時本議擬於本日邀集各學校各團體開大會嗣經各團體來函要求展期俾便開會推派代表出席故改訂十二（星期四）晚七時開大會㈡本會經費前已議定由各委員量力擔助現上次某君等所捐之欵業經印發宣言及購買郵票信紙信封等用所剩無幾仍希望各委員量力捐助㈢擴充會務所發出學校各團體公函計百餘件現已得多數覆函認派代表准時出席㈣國民對日外交大會組織大綱由潘君震亞起草預於本星期四大會提付討論㈤救國聯合會提出對日經濟絕交具體計畫全體通過㈥由本會各委員分赴各處接洽勸其務於星期四大會出席共策進行㈦由本會去函各商埠各省區之各公共機關請其發起分會㈧調查本月七號某報登載美商怡昌洋行緊要聲明謂青川魚實係美國温哥佛及坎拿大等處所産之廣告是否屬實議畢十時三十分散會 
[各團體對日運動之昨訊]  
　　昨日各團體對日運動消息彙紀於下 
　　商總聯會上海各路商界總聯合會（江西路六十號）連日又疊接各省區·各公團·關於國民外交及實行經濟絕交快郵來電等多件昨又接天津團體代表會快郵云『敬啓者民國四年日本脅迫我國承認之二十一條曾經我國屢次抗爭不予承認本年國會開會已將二十一條及其附件中一切換文均經否决未予承認我政府遵照國會議决備文照會日本政府謂該條約未經批准當然根本廢棄等語乃日本竟未予容納將照會駁回且對於租期已滿之旅大亦抗不交還似此强暴侮辱我國民實忍無可忍敝會曾因此於三月二十六日召集市民大會到者約有二十萬人羣情激昂當塲公决一致抵制日貨以示我國民挽回國權國土之决心除敝處逐日開會實力進行外特此函懇貴會對於敝省駐滬辦貨各商家嚴加監督如有定購日貨者祈即就近警告並望函示敝會以期各商家對於抵制日貨之公約能以實行而免破壞特此奉懇並頒台祺天津團體代表會謹啓四月五日 
　　山東路商聯會山東路商界聯合會於昨晚八時職員常會到者三十餘人由會長錢龍章主席討論各事議决如下㈠審查日貨辦法案（甲）由本會製定審查格式請各商店自由塡報本會以資自動良心發現（乙）請各商號表明對日經濟絕交態度（丙）提倡本路所出之國貨一併將物陳列會中㈡報告來函（甲）交通路大豐公司來函謂該公司所出國貨原料甚多誓立宣言决不增加貨價願減輕成本出售以表提倡國貨眞義 
　　工商會本埠工商友誼會昨致各業旅滬商帮協會函云逕啓者對日外交危急非常經濟絕交爲我商人之良心愛國貴會對於此舉想亦深表同情也然自各界提倡此舉以來凡屬中國商民公團均紛紛表示志願以期實行補救第稔貴會對國是外交亦向具𤍠心可否速行邀集各帮客商聯席會議以便自行抵制不受外間非議此不但我國前途有望而商界同胞亦實利賴之敝意如此未悉高見如何敬希明敎無任屏營之至（下略） 
 
 
 

Page 14

 
 
第一萬八千零三號;中華民國十二年 西曆一千九百二十三年四月十一號
星期三 * *[市民大會執行委員會消息]  
　　前晚六時上海對日外交市民大會執行委員會宣傳股會議議决各案如下㈠宣傳股分編輯·演講·兩科幹事得兼職定本月十三日午後六時開會分别擔任㈡編輯科進行計劃由招偉民·王仲年·起草演講科進行計劃由虞仲成起草云 
[同文中國學生離校宣言]  
　　本埠徐家匯東亞同文書院係日人所創辦其中肄業之中國學生對於此次取消二十一條及收回旅大事在校内有所愛國舉動詎該校長將學生代表邢震春·向鑑榮·郭寳樹·寗金榮·等四人開除一般學生大爲憤慨一律告退計有四十餘人現正向各團體呼援昨發出離校宣言書錄後同人等爲力爭旅大事已發通電及宣言業經載諸報端逎該院長謬認爲不正當行爲竟將代表四人斥退同人等爲中華高尙國民誓不受此無理制裁决離該校以貫澈初衷望我同胞有以援助所有經過情形當再披陳上海東亞同文書院中華學生自治會印 
[宮川一貫演講二十一條交涉主張和解] 　　 
　　新由日本來滬之日名人宮川一貫昨晚在日人俱樂部演講中日二十一條約交涉及勸告該國旅滬僑商等氏此次專爲中國反對二十一條約之事而來志在調解一切使兩國不趨極端免國民間損傷和氣故其主張極主調和并規勸日僑當華商經濟絕交後勿操之過激末復言彼當盡力與中國總商會及對日運動激烈各團體及個人聯絡誠意商酌最佳能使國家主義之政見勿牽涉國民個人之利害云云 
[許秋颿昨宴王寵惠]  
　　江蘇特派交涉使許秋颿昨日（十日）正午在靜安寺路交涉公署設宴歡迎前國務總理王寵惠氏并邀請何護軍使及政商各界陪席 
[王楊南下使命之所聞]  
　　國聞通信社云王寵惠·楊天驥·兩氏奉北方政府使命南下勸孫中山離粤到滬之後前昨二日已與中山代表胡漢民·徐謙·孫洪伊·等兩度晤談無甚結果據聞王楊此行原出黎元洪之意以對粤命令實與中山無涉特託王寵惠於赴歐之便往粤一謁中山代逹被迫下令之苦衷并囑楊天驥隨同前往詎事爲張紹曾所聞乃力求王楊兩人兼充國務院代表敦勸中山離粤北上或仍返滬商榷統一問題至兵工督辦·元老院長·國道院總裁·元帥府元帥等職任憑中山之意無不可以相奉但亦知此等買賣式之頭銜不敢對中山見諸筆墨故託呈中山之函件均槪括之辭并未提及任何位置云 
[絲業代表昨日返烟台]  
　　關山東黃灰絲業赴美代表孫候甫·郭大中·二君於昨日（十日）午後二時同乘太古公司通州輪船遄返烟台本埠恒興公·益豐長·黃灰絲號各同業到埠歡送者甚多經關山東絲業公會拍電烟台絲業公會查照接待矣 
[提議制訂省憲之蘇社公函]  
　　蘇社事務所爲提議發起制訂省憲大會致省議會及各公團函云敬啓者本社社員李萬里君提議發起製訂省憲大會一案經本届常會議决由理事會徵集本省各法團多數意見再議進行云云茲查民國十年省議會曾經議决江蘇制憲規程規定制憲手續㈠由省議會選舉起草委員起草㈡由省議會·省敎育會·省農會·全省商會聯合會·律師公會·選舉審查員審查㈢由全省公民大會或各縣團體表决乃迄今未見實行現在各省需要自治甚急而建設自治基礎即在省憲究應查照貴會（省議會）制憲規程由貴會（函催省議會）從速選舉起草委員起草抑由本省各公團自動發起制憲會議敬希酌議見復爲盼 
[美國女法律家參觀公廨訊案]  
　　美國勞來斯女士法學精深曾爲律師十年旋擢爲按察使之職在美專理婦女訟案凡美國各地法庭審理婦女之案勞氏均得往參預考察實爲女界之保障新近來滬昨晨十時許驅車赴公共公廨參觀適關廨長與美戴副領事在第一刑庭審一少婦以不堪受其夫虐待·投入濟良所之案當由檢察官惠勒導勞氏至庭另設座位於領事之側請其就坐觀審歷一句半鐘該案訊畢始與關廨長戴領事握手興辭而别勞女士年約四十餘衣冠與平常西婦無甚差别並携一錢袋云 
[美國限制白俄難民入境]  
　　駐滬美總領事昨奉該國政府訓令以近日白俄難民分至美國各處避難者頗衆嗣後應加限制凡不具特許給發之入境證書者一概不准入境此項入境證書由總領事管理限制極嚴此後白俄難民非有特種情形極難入美國國境云 
[萬國警務會議華代表已出發王固磐] 　　 
　　萬國警務會議係由美國發起在紐約開會中國政府特派江蘇會省警務處視察長王固磐爲代表赴美參預會議茲聞王君已於前日下午五時乘坎拿大郵船出發送行者有李啓藩君等云 
[粤團體請昭雪黃春華電]  
　　旅滬粤人團體昨爲昭雪黃春華致廣東電云廣東孫大元帥·徐省長·桂軍沈總司令·高等檢察廳·廣州地檢廳·均鑒黃春華被劉崑麟無辜槍殺迄今日久寃抑未伸請速昭雪以維正義旅滬大埔同鄕會·廣肇公所·粤僑商業聯合會·潮州會館·嘉應五屬同鄕會·叩蒸 
[國貨維持會代贛茶商請免税]  
　　中華國貨維持會昨致北京財政部農商部江西省長財實兩廳長快郵代電云頃據上海寗茶振植公司總理陳兆纛函稱江西修水縣白鵬鷴坑素爲荒蕪之區人跡罕有滿目蔓草自敝公司於民國六年間籌集資本在該處購山植茶辦機雇工製造茗荈以來漸見聚盛邇已藉敝公司之工資由荒而村而莊人烟遂稠矣惟公司方面本擬製焙成茶後得暢銷於歐美外以推廣國外貿易内以振濟内地貧苦細民不謂開辦以來初則開荒闢土艱辛備嘗所集之十萬基金即已耗折過半繼以納稅過重成本較大運銷更見虧本近且以銷路滯呆竟難維持矣溯民國八年初曾將困苦情形瀝呈上海總商會轉呈部省迭經農部實業專使·江西實業廳·派員視察頒匾奬勵且承農商部前田總長於八年五月間咨行財政部核允於應納贛省釐税酌予減免以示維護令行江西財政廳體察情形核議具復在案不謂時逾三載財部雖有令行而贛省財政廳於三載之餘猶未核議實行祇聞空谷之音不與實惠之占際此茶業不振愈逹極點之時苟非減輕成本烏足以言維持貴會維護國貨素具丹悃務乞准予據情轉電北京財農兩部曁江西省長財實兩廳請即查照部令體察商艱實行豁免贛省内地一切税釐將來幸有餘力自應兼顧國庫當再量力繳納等語並抄附八年五月十七日第五九七號農商部批示全文一紙到會按華茶邇來以銷路滯疲致營業不振虧折時聞而確以該公司爲尤鉅揆厥原由均以釐税過重爲最大原因苟非政府予以完全豁免税釐該公司固不能維持即白　坑藉該公司工資而生活之貧苦細民亦將坐斃爲貧民生命計爲茶商營業計亟應懇請訊即核定實行豁免釐捐以輕成本俾得稍資補救奮勉經營將來營業復振則産額加增國税仍可照收届時利商利國莫善於斯臨電不禁爲萬千茶業工商曁岌岌垂墮之著名實業馨香　切之至除分電外謹呈上海中華國貨維持會叩齊 
[三月份之日本對華貿易輸出超過一千二百餘萬] 　　 
　　昨據日本大藏省報告三月份日本對華貿易輸出總額二千六百七十一萬一千元輸入則爲一千四百二十三萬四千元輸出超過一千二百四十七萬七千元總計自本年度一月份以來輸出總額實計六千四百七十三萬超過一千八百八十三萬六千元云云 
[奬勵實業條例之總商會主張]  
　　本埠總商會爲農商部改訂棉茶業糖業奬勵條例條陳意見昨已電部原電云農商部鈞鑒報載農林司提出議案將植棉製糖牧羊奬勵條例改爲棉業·茶業·糖業·奬勵條例其原條例第二條第一第二第三類規定每畝給奬勵金或補助金者改爲分别給予奬章奬牌等語查原案修改理由無非以給予奬金云云頻年以來因辦理困難迄未實行故擬改實利奬勵爲名譽奬勵自亦具有變通盡利之苦衷惟農民觀念與一般士夫不同歆以實利或易於感發興起導以虚榮必致百無一應且吾國農業組織擁有數畝十數畝之小農居多現行條例核給奬金至少須在二十畝以上限制尙屬適中今改爲一百畝以上始得給予奬牌是即虚榮之奬勵而亦不易企及深恐一經修改原文精意盡歸消失總之名譽奬勵宜於大規模之農墾公司而不宜於一般小地主之農户吾國植棉等各項事業旣以普及改良爲宗者則奬勵方法即當就一般農民心理設想至部欵支絀給奬爲難亦係現時實情是以本會三月二十八日曾有代電請將原條例第四條内添列兩項改爲此項奬勵得由各省自行辦理蓋奬金由各省令籌則條例實施較易且山西一省已有先例即爲救濟此項困難起見原電諒已奉鈞部發交修訂法規委員會審議至修正案内將指導勸導者均分别核給奬牌奬章以及添入製茶一項似較現行條例爲週密附陳所見以備採擇上海總商商叩蒸 
[縣議會聯合會定期開會函]  
　　江蘇縣議會聯合會昨爲恢復自治一事定期開會分致全省縣議員函云敬啓者恢復自治問題繼續請願倐已經年力竭聲嘶收效微薄江蘇省議會於去年十一月九日又議决恢復逕咨省長執行本年二月三日衆議院咨催政府公布乃省長旣不負責於前閣議又復延宕於後遏抑民意莫甚於斯茲訂於本月十八日（即陰曆三月初三日）下午一時假上海大南門内也是園開全省縣議員緊急會議誼切同舟關係甚鉅届時務請台駕於先一日蒞滬赴小花園事務所報到俾便歡迎幸弗遲誤萬一本人無暇千乞推定完全代表與會以利進行無任盼禱江蘇縣議會聯合會謹啓 
[省令繪送黃浦灘地地圖]  
　　江海關税務司賴發洛前因擬具節略所主保護黃浦江中國主權並添派華官爲浚浦局局員等情呈請外交·財政·等部並江蘇省長·核奪去後昨聞江蘇特派交涉公署奉到省長指令開查此項地契濫塡執業誠屬流弊滋多第契紙究歸何處塡發在未經解决以前自未便再有濫發情事至各項灘地爲數究有若干其起訖地點及四址界限又何者爲舊存之灘地何者爲新塡之漲灘必先繪有詳圖分别註明始可以杜私相授受所有民間執業者並由公家一律收買似此明白規定方足以免覬覦而杜糾紛惟此項詳圖測繪非易税務司與浚浦局聞有測定之圖記載甚詳仰即商明照給一份送閲以憑核辦税務司等𤍠心爲國當必力爲我助至添派局員各節現經分呈仍候外交部核示錄報此令云 
[漁商另備護洋輪]  
　　旅滬浙江漁商公會日前議决自備護商輪船茲悉該輪業已辦妥係農商部與水産學校合購之海晏輪每月煤費俸給共一千六百元以二個月爲限預計每漁船祗納四個月即足開支較之前由浙江漁業公司繳納者得減輕二十元之譜云 
[商總聯會請爭引渡歸化韓人]  
　　江西路各路商界總聯合會昨因歸化韓人韓鎭敎管轄權問題致函許交涉使云許交涉使公鑒敬啓者韓鎭敎本爲韓人僑居滬上甚久後即呈報上海縣懇請准予歸化中華民國國籍業由上海縣知事轉呈省長咨請内務部查照并由内務部發給准許取得中華民國國籍執照在案現韓政敎以僞幣案涉訟會審公廨日領堅欲引渡受日領裁判查韓君旣已取得中華民國國籍自應受中國法律保護即罪有應得亦應按中國法律科罪何得由日領引渡此事關係中國主權至巨尙希貴交涉使據理力爭以保主權幸甚幸甚 
[滿庭坊開槍拒捕匪徒之定罪]  
　　姚福和張德生前在靖遠街七十一號福興園小茶館内圖謀搶刦爲特别探目鍾星南包探白忠祺偵悉往捕姚等開槍探亦以槍返擊彈傷其足始行擒獲並查得若輩於去年三月間糾黨搶刦卡德路五百七十號陳炳林家銀洋解經公共公廨迭次研訊終結聽候宣判各情備詳前報昨晨爲本案宣判之期該探等將姚張兩名解至第一刑庭經關讞員詳核證供以該兩盜糾黨持械搶刦拒捕意圖傷人均已證實應予重懲判决各監禁西牢五年期滿逐出租界姚福和情罪較重期滿應帶堂再核陪審之美戴副領事對於姚則科以刑期十年云 
[友華銀行滙市報告]  
　　昨日友華銀行滙市報告云九日倫敦大條銀價近期縮一二五遠期一八七五紐約銀價跌至六角六分二五倫敦紐約間匯價爲四元六角五分八七五今日此間滙價掛牌僅美金縮至七十二元七角五分佛郎縮爲一○八五枚餘均照昨日弗動開盤時市况有穏定之勢旣乃轉平英鎊最長成交價四月份三先令二便士一八七五五月份三先令二便士一二五六月份三先令二便士○六二五美金最長成交價近遠期均七十四元一角二分半嗣購價多照此至收盤時英鎊售價已不能超過四月份三先令二便士○六二五五月份三先令一便士九三七五六月份三先令一便士八七五美金最高售價近遠期均七十三元八角七分半日金四月份售價六十五兩七錢五分購價六十五兩六錢二分半五月份售價六十五兩八錢七分半購價六十五兩七錢五分銀行滙票定價英鎊三先令二便士六二五美金七十五元七角五分佛郎一一二五枚昨日倫敦銀市印度稍有購進收盤時市况穏定紐約市况頗平售價多照掛牌 
[上海商業市况彙錄]  
　　金融 
　　昨日銀幣早午市價均爲七錢二分一釐比較上日收盤小去二毫半三月底期洋早市價七錢二分五厘八毫七五午市收盤七錢二分六釐六二五大起三毫七忽五中國銀行由杭州裝來洋十二萬元又由南京來十萬元 
　　銀折上午市價一錢二分下午市價七分比較前日小去七分中國銀行裝去南京大條六十條 
　　昨晚止銀行查倉庫存現銀二千四百二十七萬兩現洋三千七百零七萬元大條六百十八條 
　　公債票 
　　昨日公債行市初漲後疲市面人心較形虚弱金融公債現貨開盤價爲六十二元四角較前日漲五分其後賣出極多收盤時價格小至六十一元九角較前日竟跌四角半期貨上午市面亦頗平穏開盤四月份六十二元三角半較前日小五分惟旋即有某公司買進二萬價爲六十二元四角半此後雖售出者依然抬價奈人心疲弱均無買意至下午現貨已疲價乃小至六十二元二角半收盤總計較前日跌一角半五月期收盤六十二元四角半較前日小三角半按前日現貨尙好而四月份期貨獨疲故昨市四月份價稍形穏定也整六亦同此情形現貨開盤四十六元六角較漲一角上午市况平平下午小至四十六元二角收盤四月期開盤亦漲疲至四十六元四角五收盤較小三角五月期由開盤四十七元一角跌至六十六元五角半較跌四角半五月期貨日來漲落頗平昨市同見跌落説者謂公債不穏之現象云償八更步步見疲收盤行市已小至二十六元四角較跌六角此項公債一時無好起之望餘票亦均不振惟七年長期及整七頗穏價計整七四十九元九角收盤七年長期四十元零八角收盤觀於兩日來公債之疲未始非安格聯回國之影響也 
　　國内滙兌 
　　昨内滙市况價格略漲京津匯兌乘前日跌落之勢至昨市已呈回好之狀計銀兩及銀元匯價各漲一兩一元北京公砝每千兩合申元一千零五十四兩五錢天津行化一千零六十二兩五錢北京銀元一千零零八元天津銀元一千零零七元惟漢匯有續疲之勢昨市洋匯不動仍與申洋相等銀滙洋例則已跌去二錢五計價一千零三十三兩各匯中市况之疲當以漢滙爲最濟青洋滙交易暢旺昨市濟南銀元一千零零五元青島銀元一千零零五元均較前日好起一元銀匯則無所變動價計濟南六十一千零零三十三兩七錢五青島膠足一千零六十七兩此外各匯除徐州銀元跌去一元計價一千零零四元外餘大都毫無變動計價宜昌宜平一千零三十六兩銀元一千零十五元九江蚌埠銀元各一千零零四元蘇州銀元一千零零一元清江銀元一千零零五元南京鎭江揚州無錫常州宜興常熟各一千零零一元半南通銀元一千零零二元杭州寗波銀元一千零零三元温州銀元一千零零五元嘉興銀元一千零零二元湖州紹興餘姚銀元各一千零零三元繭谿銀元一千零零四元半海門銀元一千零零四元奉天銀元一千零十二元哈爾濱銀元一千零十四元重慶九七平銀九百九十兩銀元九百九十五元成都九七平銀一千零零二兩半銀元一千零零二元半較前日紅市均無變動云 
　　外幣 
　　昨外幣紅市老頭票英金票花族票等其市况上落本係於金市昨日金市堅定價格又漲故此三項外幣現貨市况錢業做開亦極爲堅定價格大都較上月爲好計老頭票買價八角九分七釐與前日市相同英金票八元八角半較前日好起三分花旗票一一元八角五分較漲一分交易暢旺餘票中老頭票依然呆滯市面上無所交易法郎馬克荷蘭票均無變動計法郎買價一角二分五馬克二元嗬蘭票七角零五釐其他新加坡跌五釐價五元零零五釐香港票漲一分價爲一元零一分三交易均屬平平云 
　　金市與滙價 
　　昨係星期二大條銀近期縮一二五遠期縮一八七五標金五月份毛盤價爲三百十八兩六錢較前午收盤好起六錢未開先令高至三百十九兩六錢先令揭曉弗動法匯小二十法郎美匯小二角半香匯大二錢半餘無更動標金爲三百十九兩英美日等匯市面比較前午稍軟六月份先令銀行結出價三先令二辦士至三先令二辦士零六二五買進爲三先令二辦士一二五至三先令二辦士一八七五又六月份美匯賣價七十四元至七十四元一角二分半買進七十四元二角半至七十四元三角七分半又六月份東滙賣價六錢五分六二五買進六錢五分三七五故標金價最小至三百十八兩五錢嗣因東匯甚緊而先令美滙等亦軟六月份先令賣價三先令二辦士買進三先令二辦士一二五又六月份美匯賣價七十三元八角七分半買進七十四元一角二分半又六月份東匯賣價六錢五分八一二五買進六錢五分六二五所以標金最高漲到三百二十兩零四錢收盤午後標金價三百二十兩零四錢小至三百二十兩零二錢先令揭曉勿動金價爲三百二十兩零八錢先令等市面較上午爲軟銀行賣出六月份先令價三先令一辦士八七五至三先令一辦士八一二五買進三先令二辦士至三先令一辦士九三七五又六月份美滙賣價七十三元八角七分半至七十三元七角半買進七十四元一角二分半至七十四元又六月日滙賣價六錢五分八七五至六錢六分買進六錢五分六二五至六錢五分七五所照標金最高至三百二十一兩三錢後因大連帮抛期金先令仍回至三先令一辦士八七五可結故標金跌至三百十九兩八錢後爲三百二十兩零七錢收盤 
　　絲市 
　　昨日洋莊絲市走銷續暢新貨廠絲美莊需要仍旺價尙堅定美信洋行昨又購進水仙花牌二號絲十担價扯一千四百兩又紅雙鹿牌二號二十担價扯一千四百○五兩三井買半人牌十一至十三條份二十担價扯一千六百兩又進特别條份八十担價一千五百七十兩輯里干經昨日稍有成交駿源買成駝鳥牌十担價扯一千○八十五兩較前尙無漲落黃絲經交易昨又停滯惟山東白廠經銷路甚暢計由信孚購進金泰山牌十三至十五條份二十担價仍一千六百二十兩八繭灰經昨由怡和添購採蓮牌魁星牌各十担訂五六月份解貨價仍扯八百五十兩愼餘亦進金銀鐘牌六七月份貨十担價扯八百四十五兩云 
　　呌莊 
　　昨日星期二輪值英商公平洋行不限價拍賣之期計排列元羽綢色羽綢素羽綢斜地羽綢細布市布原布泰西緞花羽綢白洋紗紅標漂布等共計二百七十五件總共一萬二千九百疋比較上期多拍三件計四百三十二疋各客帮曁本街店舖之往拍者尙不寂寞所拍各價稍有增減市情平穏 
　　尙有本埠新聞等轉入後頁 
 
 
 

Page 15

 
 
第一萬八千零三號;中華民國十二年 西曆一千九百二十三年四月十一號
星期三 * *本埠新聞二 
[滬商組織武埠地産實業公司資本金一百五十萬元] 　　 
　　武昌爲川漢·粤漢·兩路之交點將來鐵路全線告成沿江一帶必爲各路貨物之集中地現下僅成京漢及武長一段商貨運輪已極頻繁故英日商人紛於該埠沿江一帶建築碼頭以便轉運茲聞滬商周湘齡·張澹如·盛竹書·方椒伯·等深恐利權旁落特集合股本一百五十萬元組織武埠地産實業公司擬於武昌城北堤外沿江之地興辦碼頭堆棧及電氣航運事業日來進行頗爲順利其籌備處設於本埠漢口路四百十號收股期限六月二十日截止云 
[永安紡織公司二届股東會紀]  
　　上海永安紡織公司於本月九日下午二時假座大東旅社三樓舉行第二届股東年會是日出席股東共二萬餘權首由主席郭樂報告略云本公司自陸續收齊股本後當即造具股東名册及一切章程呈報農商部註册今春業奉批核准同時亦將股票及息摺編寫完竣現正開換又本公司於去年在楊樹浦購得産業地基數段共計一百餘畝備作建築工廠及房屋之用現在第一工廠經於去秋落成紡紗機三萬餘錠亦已裝妥開機此本公司去年設備經過情形也至於織布事業亦於今春開始進行織布廠現已招工承築工程約在秋間告竣此廠可容織布機約一千部經於去年先由泰和洋行在英國定下織布機五百部不日可以運到俟布廠落成布機裝妥即可正式開幕此本公司今年預定之規劃也次由總經理郭順報告略云本公司自倡辦以來直至去秋設備方竣因之去年營業爲日無多加以時局影響生意冷淡本難獲利所幸去年營業部買進賣出能合時機故去年决算尙有贏餘差堪告慰耳次由董事馬祖星宣佈壬戌年結賬略謂計除去各項開銷及撇去開辦費外尙有溢利六十八萬餘元云復由主席郭樂宣布派辛酉年股息略云查本公司章程於未經正式開幕以前股息係照八釐算計辛酉年應派出股息十二萬餘元壬戍年應派出股息四十一萬餘元統計辛壬兩年股息應共派五十三萬餘元比對去年溢利儘敷一起分派但近因紗市不佳故本公司現將紡成之紗只賣出少數餘欲待價而沽是以現存花紗爲數不少本公司資本雖收足六百萬元然以在前置業及建築并購置機器曁積存貨底用去鉅資刻又急於建築布廠及支付布機價銀在在需欵故董事會議均贊成今年先派辛年股息暫將壬年股息從緩分派俟將來紗市有起色時另酌均派想爲各股東所樂與贊助者也至辛酉年份股息應由何日起派當再定期登報通知届時請各股東憑摺具領衆無異議隨由主席提議公舉監票人及檢票人當經在塲各股東公推定馮熾南·何廣生·爲監票員但植之·張蔭章·爲檢票員選舉開票結果董事以郭泉·郭樂·馬祖星·郭瑞祥·楊輝庭·郭詠韶·郭標·林海籌·胡耀庭·郭幹勳·郭獻文·歐陽民慶·杜澤文·陳柱臣·李彦祥·等十五人多數當選監察以劉生初·李炯堂·等二人多數當選後各進茶點而散 
[設立僑法華工協會之令查]  
　　醫生房筱舫等前日具呈護軍使署擬在西門外敦仁里十九號房屋創設僑法華工協會事務所擬章要求准予設立等情何使以所呈各節是否正當有無弊竇自應詳查昨特飭令淞滬警廳調查明確復候核奪矣 
[寳山故紳錢淦家被刧]  
　　寳山故紳錢淦住宅向在眞茹鎭該地距鎭三里距大塲約六里前晚（八日夜）十二時許有盜匪七八十人持械往刦以鐵絲綑紮家人禁止聲張惟對於錢母則促其遠避當塲搶刦錢母錢妻及錢菉園妻臥室三間損失約數百元嗣經附近鄕民得悉鳴　圍捕羣盜隨即呼嘯而去 
[蛋廠公會請照實價徵税]  
　　中國蛋廠公會前因海關徵收乾蛋及乾蛋黃税率一事一再呈請部處核示飭遵在案茲悉該公會日前又函請上海總商會代呈農商部請即轉咨税務處通令海關此後徵收乾蛋及乾蛋黃税率務照實價徵税以維實業等情宋方二會長昨已代呈農商部請爲核咨矣 
[縣商會重編同人錄之預備]  
　　上海縣商會各業代表年齡籍貫住址及商業牌號等向例載明該會同人錄以資查考而備改選時據以定被選舉資格對於以上之調查頗爲鄭重今届該會新加入商號代表爲數尤多是以將同人錄重行編訂其調查手續現正開始連日預備一切將於日内通告各會董會員並各業代表以便派員調查後實行編訂云 
[全國武術大會開幕前之瑣訊]  
　　全國武術運動大會開幕在即各省武術家曁武術團體均已定期來滬茲悉天津進德　術會武術家武希臣前經來函加入昨已飭其生徒王毅夫先行蒞滬由武衛運動大會職員二十餘人到碼頭歡迎並於昨晨在公共體育場開歡迎會由會長馬子貞主席首致歡迎詞並説明大會緣起及經過情行至十二時餘始散又悉武術家許禹生·孫祿堂·申楚漢·張鳳岩·王福田·等現已定期蒞滬參與大會許精太極拳供職敎育部創設體育研究社提倡國技最力孫爲形意拳專家聲譽卓著且兩君於武術均有著述申爲八卦門嫡派在北京組織鎭英體育社素負盛譽張君精率角術名重燕趙間王君爲長拳門專家　任講武堂武術敎授其生徒累萬又山東武衛傳習所總主任馬　然率該所選手六十餘名搭車來滬參加馬君精四步長拳並偕余斐堂·高鳳嶺·李義民·諸君同車蒞滬此外各省武術名家·武術團體·日内即陸續到滬該會現准備招待歡迎以及開會種種佈置備極忙碌前日特在公共體育場繼續召集本埠各武術團體代表會議到者三十餘人由會長馬子貞君主席首由主席宣佈開會宗旨略謂本會自發起以來極承各團體踴躍加入贊助開幕在即諸多要務急待磋商此次本會舉行在我國實屬空前創舉國粹體育將於此次大會植立基礎不獨顯場國光抑且於體育前途關係至鉅開幕時中外觀瞻關於開會儀式會塲秩序自應特别注意務請到會諸君轉逹各運動員加以注意爲盼云云並縷述我國各門各派武術對於國家所建之功勛對於社會所盡之義務並决定開會儀式散佈運動員應守之規則云 
[紹興同鄕會今日開會]  
　　紹興旅滬同鄕會定於今日（十一）下午四時在民國路事務所開春季議事會討論各種事宜及籌備春季會員大會事務關於春振問題亦有所討論昨已通函各議員知照矣 
[徽寗同鄕會委員會紀]  
　　徽寗同鄕會宣告成立後曾推定執行委員三十人暫時執行一切事務昨日召集第一次委員會出席委員十八人由鄭介誠主席首述委員會之所以設立實因本會旣宣告成立籌備員會案告終了而正式職員又未舉出故設此臨時機關以爲過渡之法此後委員會之要務在辦理徵求會員大會及從速選舉正式職員二事云云次由李振亞等提議增請吳新九爲會員全體通過復由曹志功代表籌備會報告一切後由吳鼎九入席提議委員會須分科辦事以專責成結果全體贊成當推定徐季龍·鄭介誠·曹志功·爲總務胡樸安·呂篙漁·許士騏·李振亞·爲文書汪維英·程鐵橋·黃憐生·吳鼎九·爲庶務路文彬畢立信·爲會計汪醒齋等十二人爲交際余榖民等六人爲調查推畢由汪醒齋提議對於未出席各委員即日由文書科備函登請衆無異議曹志功提議遷移會所案結果俟庶務科覓得相當屋宇後即行遷移現時暫在原有籌備處辦理一切議畢散會 
[江灣救火會定期開年會]  
　　江灣救火會各職員前經改選沈寳賢爲會長吳孟覃嚴慈蓀爲副會長嚴穗秋倪苑香刁浩春孟柏棠張允階王繼庭王雨孫汪味腴陸潤蓀金幹甫爲議董周鶴齡徐秋生丁柏祺爲保安長業已呈報縣署備案茲該會定於本日十五日（即舊歷二月三十日）上午九時開常年大會報告會務討論進行聞前議添辦新式救火機車需銀六千餘金擬由紳商分别籌募云 
[亞東旅社今日開幕]  
　　五馬路西平望街口亞東旅社爲甬商王某等所組設見滬上各旅社房間等佈置於衛生空氣鮮能美善故特加意講求經數月之裝璜始克竣工現擇於今日開幕前昨已有巨紳借用廳堂喜事聞訂定房間者亦接踵而至云 
[徐國樑令補長警缺額]  
　　淞滬警察廳長徐國樑近查所屬各區署所長警每有告假回里或因事斥退者任其缺額現在防務緊要之際萬不能因循玩誤亟應分别嚴行整理是以通令各區署所隊警正佐隊長等迅將告假久不回來供職之長警隊士查明開除詳報來廳以便由廳另行撥派添補足額以重警政而保治安 
[朱南泉父子𤍠心興學倡捐建築校舍]  
　　滬南慈善會義務學校自去年開辦以來成績卓著茲聞該校校董朱南泉父子及陳君灝泉等鑒於南市一帶無力入學者衆多故先倡捐建築校舍以廣造就云 
[重車輾損馬路之責賠]  
　　上海地方審檢廳門前所築東西馬路新近告竣路口由廳出示警告重車暫免行駛不料昨午有李阿福所駕二百四十號裝貨汽車滿裝黃沙卅籮計重六噸從該馬路由東往西以致馬路被損當爲門衛法警查見將李拘送到廳由檢察官訊供一過判李交保責令將路修竣如違干咎 
[汽車輾傷足骨案註銷]  
　　鮑玉興於日前行經法新租界八仙橋地方被唐林福所駕之汽車撞倒輾傷脚骨後由二百三十號華捕到來將鮑車送醫院醫治昨日痊愈故由捕房將兩造傳至法公堂請究先由二百三十號華捕稱是日目見被告之車由北朝南原告由南往北欲圖穿過馬路以致不及避讓撞倒實係原告自不經心所致是實詰之唐林福供詞與華捕相同聶讞員商之法副領事葛君判以原告自不小心將案註銷 
[挾仇擊傷頭部]  
　　鹽城人黃振甫在曹家渡日華紗廠做工前晚放工歸家被同廠之王嘉祥·沈子德·挾仇報復以鐵棍擊傷頭部遍體流血不止黃妻劉氏聞知趕來王沈二人已早逸去鳴知崗警將王妻夏氏拘入四區四分所李署員訊問之下諭黃送仁濟醫館療治王夏氏轉解司法科昨由段科員訊明判移地檢廳核辦 
[昨日汽車撞傷行人案三起]  
　　昨日上午九時許某號汽車駛經楊樹浦橋撞倒行人潘生和頭部受傷經楊樹浦捕房　百零八號華捕到來押令汽車載送同仁醫院醫治旋即帶該汽車夫入捕房請究又有寗波人朱逹忠於昨日上午十時許在四川路行走被汽車撞傷腿膝經老巡捕房八百四十五號華捕到來抄錄汽車號碼另雇車送朱往仁濟醫院醫治一面呈報捕頭候示又北京路昨日下午一時許有汽車駛過撞倒浦東人沈進雲腿足受傷由老巡捕房一千三百二十四號華捕瞥見當即前來抄錄汽車號碼另雇車送沈往仁濟醫院醫治即持傷狀單歸稟捕碼核辦 
[殺嫂犯病斃獄中]  
　　浦東奉賢東一鄕鄕民周星梅將寡媳暗地殺斃埋屍猪欄事發被逮監禁各情曾誌前報茲悉此案迄未判决而周星梅忽於日前病斃獄中即經歐知事騐明委係因病身死飭屬收殮一塲巨案至此告一結束云 
[搭客因病猝斃相騐收殮]  
　　行駛浦東新塲上海間之協昌輪船駛經航頭鎭有搭客猝斃後由南匯縣知事委派警佐王永梅帶同檢騐吏等蒞塲相騐得該屍年約三十左右身穿布棉袍足着布鞋秃頭形似窮途落魄委係因急痧身死查無屍屬諭飭地保備棺收殮發封厝壇認領 
[貧病圖盡資遣回籍]  
　　直𨽻人賈佩明於日前來申找尋親戚未遇川資告罄不能回籍遂萌厭世之念書就絕命書一封吞服硝鏹水圖盡當爲捕房查悉飭探將賈帶入捕房送至醫院醫愈昨日傳至法公堂請爲發落先由捕頭上堂稟明前情並將消鏹水呈鑒詰之賈佩明供實因貧病無聊欲回原籍苦無川資故出此下策求察聶讞員惻然憫之遂商之法副領事葛君判准予給資遣回原籍 
[養媳自盡謊報病故之判罰]  
　　住居法新租界地方嚴狗郎之養媳施連方於日前不知因何吞服赤燐身死詎嚴謊報病故旋爲捕房查悉將尸車送騐尸所經中西官騐明屬實於昨日將嚴傳至法公堂請究先由捕頭上堂稟明被告謊報情形詰之嚴供民人實因不知章程求宥中西官判以被告謊報病斃着罰洋五元充公以儆 
[服毒將斃得慶更生]  
　　昨報所紀海門人史金逹服嗎啡短見一節茲悉史至醫院後毒發氣絕時經西醫鄭安之極力設法救治復得轉危爲安現居於病房已可無恙云 
[姚龔氏偕母指控夫家虐待]  
　　前報紀姚三新（即姚子谷）與其母姚陳氏凌虐伊妻龔氏受傷由母族邀姚理論雙方爭執間姚亂鳴警笛由警拘送一區二分署警署訊罰一則茲悉此案雙方理勸不妥昨午姚之妻母龔談氏携同伊女姚龔氏等同投上海地方檢察廳具狀聲稱家居淘沙塲一百六十五號我女姚龔氏年二十四歲昔於十九歲冬間憑媒嫁與姚三新爲室成婚之後姚忽失業以致妻難供養所以女回母家以針線女紅苦度所得工資姚時來取用迨至去年姚有生意遂將我女接去賃屋於其昌棧地方去秋我女産有一孩不久夭亡是以姚携妻仍回城中虹橋南首老宅居住無如伊姑姚陳氏性本凶悍稍不遂意將我女凌虐且我　姚三新及伊妹姚妹妹帮助其母將我女毆打因此受傷向論恃蠻不得已而偕女來案請求騐究郭　廳長據稟後諭飭法警將該氏母女帶案聽候騐傷辦理 
[救濟會查獲拐婦]  
　　拐婦陳吳氏近在内地拐得十九歲常州婦人張施氏來申於前晚乘輪動身擬往他埠同賣當爲救濟會偵探王緯文登輪查獲昨送地檢廳午後奉檢察官訊供之下判張施氏發送該會留養候查其家屬來案認領陳吳氏着收押候究 
　　以下均屬廣告欄 
 
 
 

Page 16

 
 
第一萬八千零三號;中華民國十二年 西曆一千九百二十三年四月十一號
星期三 * *[乳傭竊飾押九月]  
　　蔡生南昨投法公堂控稱商人日前雇用薛胡氏爲乳傭詎該氏乘商人出外時潛入房内竊取金練一根藏在套袴内商人初疑親戚所竊並不深究不料被告又將商人之小孩悶斃當即向其責問言語支吾故此報告捕房飭探到來在胡氏身畔抄出金練是以扭案請求訊究詰之胡氏供認行竊金練至於小孩實係因病身死求宥聶讞員商之法副領事葛君判胡氏押女所九個月以儆贓給原告領去 
[强搶銀元之拘究]  
　　住居閘北永興路之木匠邵德潤前日傍晚代同伴徐泉根至新閘橋贖當行經大統路被流氓包春寳及在逃之某甲拖入安祥里内將手中所持之鈔票五元現洋一元盡行搶去邵高聲喊救附近崗警聞聲趕來甲已逸去包逃入肉店内躱避由該警追獲解入四區經劉署長研訊之下狡賴不認奉判解科昨經段科員判移地檢廳核辦 
[搶金挖耳各押兩月]  
　　無賴沈阿慶·陸阿新·兩人於日前至法新租界格洛克路强將婦人袁李氏頭上所戴之金挖耳一支搶取而逸適有包探何土根·王如松·王榮桂·等巡緝到來查見上前將沈陸兩人追獲抄出原贓帶入捕房昨解法公堂請究先由原告投訴被搶情形詰之沈等供認搶取不諱中西官判沈陸兩人各押西牢二個月以儆贓給原告領去 
[攔刦烟土各押一月]  
　　邵瑞昌張連生前日在漢口路將何杏生攔住搜刦其身畔之鴉片烟土被包探汪竹生查見將兩造一併拘入捕房昨解公共公廨請究經中西官訊得何之烟土係購來自食並非販賣從寛斥釋邵張兩人不應攔刦判各押西牢一月烟土没收 
[少婦沈周氏暫留濟良所]  
　　蘇州少婦沈周氏私行來滬傭於虹口靶子路某西人家前日其夫沈官全訪悉追來迫令歸家該氏不願自投濟良所昨由所董送至公共公廨沈官全延律師到案請求給領並聲明有人擔保嗣後不再虐待據該氏供因時遭叔公與丈夫毒打誓不同回等語中西官以兩造係正式結婚如必欲離異亦須備具正當合法手續不能以言詞遽予離婚因判沈周氏暫留濟良所並面諭兩造如欲離婚應各具民事訴狀再行核奪 
[兩扒手分别押儆]  
　　王阿生糾同高桂三在山東路摸竊許殿臣之儲洋皮夾爲包探婁寳生查獲人贓帶入捕房昨解公共公廨中西官訊明判王押西牢六個月期滿逐出租界高押四月贓交原主領回 
[售牛奶作僞之科罰]  
　　塘山路福興牛奶棚主潘世仁將牛奶括去奶油出售被衛生處西員查悉通知捕房稟請公共公廨出單昨晨將潘傳案中西官訊悉潘出售牛奶種種作僞屢經罰辦尙不悛改判罰洋三十元充公示儆 
[持刃傷妻押三年]  
　　東楊樹浦路一百號門牌大餅攤主天津人張文志於本月二日持刀戳傷其妻孫氏頭部下體經人報告該管捕房派探吳長愷將氏送院醫治張拘解公共公廨押候訊究在案昨晨提審該氏上堂証明被其夫持刀傷害情形並稱不知其故等語質之張供因其妻與雇夥通姦將銀錢倒貼姦夫致使我餅店無資營業竟至閉歇故我憤無可洩持刀行兇等語經李襄讞核供商之美副領事以張傷害罪已成立判押西牢三年示儆 
[經理捲逃在申拿獲]  
　　湖州安吉縣界曉墅地方有怡和竹號爲包宗林·劉國祥等五人合股所開每股出洋三百元合成資本一千五百元即以劉國祥爲經理去年七月中劉不别而行一去無蹤各股東偵查號中股本被其侵吞殆盡當在安吉縣公署涉訟因劉延不到案所以案懸未結此次包宗林等因事來滬得悉劉避匿滬城梨園公所附近三德里中昨晨包等投報二區一分署王署員立派長警押令原告同往指提旋將劉獲解到署當因訊得案關刑事諭令備文并送地檢廳訊究 
[媳婦失踨之糾葛]  
　　爛泥渡小烟紙店主王三有一媳婦黃氏今年二十歲前日下午忽失所在王三同妻王王氏各處找尋無着旋據家中十歲養媳王連英聲稱目覩嫂嫂黃氏被魏長順魏張氏夫婦領去王三向魏根究魏不服糾衆行凶與王爲難由警將雙方拘送三區警署昨送地檢廳奉檢察官騐訊之下因供詞各執判魏等押候查明再核 
[流氓暗藏兇器押候偵查]  
　　昨日天將黎明四時許有一羣流氓暗藏鐵器木棍齊赴百老滙路黃浦碼頭徘徊觀望似有所待經六百二十四號華捕查見以其形跡可疑與包探周筱棣將若輩拘入捕房抄出兇器由捕頭詰悉爲首者名戴步祥餘名施洪春·孫忠林·劉二·孔老·等若輩因偵悉有大批烟土進口故往圖刦旋即解送公共公廨由中西官略訊一過判押候查明下禮拜二再訊 
[開釋命案嫌疑人]  
　　董鴻章於本月一號在楊樹浦韜朋路被人毆傷致死業經公共公廨騐明屍體飭屬棺殮所獲嫌疑人胡懷成押候訊究在案昨經中西官升座提審死者之兄董鴻于投案請求爲弟昭雪又據女子周阿銀上堂聲稱被告胡懷成係我未婚夫是日死者與人毆打我之未婚夫並不在塲等語而胡亦堅不承認行兇問官核供以胡對於本案證據不足判令開釋 
[熒昌火柴公司被控案近訊]  
　　熒昌火柴公司被瑞典商瑞中洋行在公共公廨控告假冒商標請求禁止並追損失一案昨由關讞員會同瑞典副領事集訊先由原告代表律師聲稱原告出品鳳凰·地球·兩牌火柴除在本國註册外並依照一千九百零二年中美商約已在海關註册被告製售之雙斧牌火柴其盒面顔色與鳳凰牌一式近年來貴公堂受理冒牌影戲之案甚多如寳威洋行控告南洋藥房假冒雪花粉商標一案亦係貴會審官訊理所下判詞對於該雪花粉裝潢顔色研究非常詳細足資本案參考敝律師已先期知照檢察處將該案卷檢出而最近公堂判决花旗烟公司控三北烟草公司冒牌一案亦係注重盒面之顔色云云該律師遂令原告洋行經理西人上堂證明所有兩種出品均已執有海關發給之註册執照在中國銷路極廣盒之四週係黃色爲他種火柴盒所無二月間在市見被告之雙斧牌其盒之四週亦係黃色而以紅色爲心盒之兩端亦用紅色與原告鳳凰牌之盒一式因報告捕房派探同往浦東被告廠内抄出數十箱此項冒牌火柴發現後原告大受損失云云並由原告洋行夥許福來等相繼上堂證明因市面發現冒牌火柴往烟紙店購買情形被告代表律師即向以上證人略一盤詰並將原告律師之辯論答辯一過即詰據被告公司總理邵爾康供稱共有牌子十餘種均已向農商部註册等語原告律師又詰邵答稱雙斧牌去年始向北京註册行銷國内祇有一年從前盒係白色去年方始更改至於盒面之顔色與佈置均與鳳凰牌相同實係偶然巧合云云原告律師曰被告之盒上與原告盒上相同之點計有十一處之多豈皆偶然巧合耶時已届退庭期間官判改期續訊 
[公共公廨訊民事案併紀]  
　　昨日公共公廨訊理之民事訟案併誌如次（一）錢貴三延羅傑律師訴葛子樓賠償名譽損失案結果被告交一千兩保候訊（二）施寳郎延甘維露律師訴胡阿大胡劉氏霸佔店業案結果諭令被告本案未結以前舖内生財不准移動並傳被告等到案候訊（三）實耕公司訴萬康號等霸屋不遷結果限被告等於陰曆五月底遷移免去房租五個月（四）朱吳氏訴朱民官租地不還案原被代表朱斯芾台維斯兩律師同意請求改期再訊結果照准（五）席鹿笙與席友于等遺産糾葛案結果改期續訊 
[誌謝]  
　　昨承商務印書館惠贈第九卷第四號「英文雜誌」及十四卷第三號「小説月報」各一册謝謝 
公布欄 
[江蘇高等審判廳]  
　　民庭判决程沈氏與程慶文因房産涉訟不服第一審判决更審一案（判决主文）本件上訴駁斥本審及前第三審訟費由上訴人負擔 
　　刑庭判决賈和尙等因詐欺取財上訴一案（判决主文）原判關於賈和尙趙學王成生罪刑之部分撤銷賈和尙共同三人以上詐欺取財未遂之所爲處五等有期徒刑六月褫奪公權全部終身趙學共同三人以上詐欺取財未遂之所爲處五等有期徒刑六月褫奪公權全部終身王成生共同三人以上詐欺取財未遂之所爲處五等有期徒刑六月褫奪公權全部終身賈和尙趙學王成生未决期内羈押日數均准以二日折抵刑徒一日訴訟費用歸賈和尙趙學王成生連帶負擔（以上四月十號） 
[江蘇高等檢察廳]  
　　批示徐建勳狀悉此案卷宗早經發還原審衙門所稱　匙兩把　逕向原審衙門請求可也此批汪品三狀悉查此案前經該氏僅向同級審判　請求追還贓物業由審廳將此案移轉管轄法院之民事庭審理在案至請求再審一節亦經令行南通縣依法辦理仰即逕向原縣訴請可也此批陸福射等狀悉候調卷核辦此批韓同森狀悉候令江都縣知事依法辦理此批劉吉氏狀悉查爾夫劉榮先患病沉　已據第三監獄呈報到廳並由本廳核准停止執行一月仰即遵照此批盛朱氏狀悉俠同級審判廳送卷到廳再行核奪此批 
　　牌示案查前據江陰縣法政畢業生郭瑞臻陳名臣等呈送憑證請轉律師甄拔會審　等情呈經轉送在案於本年四月五日准甄拔律師委員會第七一二號函開經本會於二月十日開會决議准免考試茲將原呈憑証二件連同通知書二紙請查照給領等因又通知書内載自接受通知翌日起二十日以内應繳納証書印花等費每名二十二元到會承領免試合格証書等語合行牌示仰即來廳領取發還憑証並遵章繳費承領免試證書毌自延誤此示中華民國十二年四月日高等檢察廳檢察長周治柯（以上四月十號） 
[上海地方審判廳]  
　　批示一件周振南請求附帶私訴由狀悉候將呂志春等緝獲到案再予併案訊追可也此批一件侯人偉陳明伊父外出聲請延期異論由狀悉准予延期審理此批一件龔錦山聲請延期審理由狀悉准予展期七日此批一件王慶林等聲請送違判詞由狀悉裁决除應送逹檢察官及被告外查無送逹告訴人明文如果查閲判罰儘可來廳聲請抄錄仰即知照此批以上四月十日 
　　民庭主文一件李松山與李德生因債務上訴判决一案（主文）本件上訴駁斥第二審訟費由上訴人負擔一件顧德清與顧聖榮爲田土涉訟上訴一案（主文）本件上訴駁斥第二審訟費由上訴人顧德清負擔一件浦楊寳與馬寳寳飾物糾葛聲請更正裁决一案（主文）原裁决更正浦楊寳訴訟救助之聲請候送高等審判廳核辦一件晋德錢莊與汪源復春因債務涉訟判决一案（主文）被告人經理之汪源復春茶葉號應償還原告人經理之晋德錢莊九八規元一千七百七十五兩三錢六分五厘及自民國十一年陰曆十二月二十六日起至清償日止按月一分一厘之利息但利息不得超過原本訴訟費用被告人經理之汪源復春茶葉號負擔一件袁久宏與張雲標等因租屋涉訟判决一案（主文）張雲標應償還餘大昌租洋四十二元張邵氏應償還租沣三十五元秦阿福應償還租洋三十七元五角張阿土應償還租洋三十四元八角均交案紟袁久宏具領張雲標張邵氏秦阿福張阿土王慶桂向餘大昌租貨之房屋應即遷讓本案訟費除王　桂負擔洋九角久餘由張雲標張邵氏秦阿福張阿土平均負擔本判决關於遷讓之部分應予假執行以上四月十日 
　　刑庭主文一件梅玉泉等竊盜一案（判决主文）梅玉泉共同侵入沈裁縫家竊盜之所爲處五等有期徒刑六月共同侵入李榮泉家竊盜之所爲處五等有期徒刑六月應執行有期徒刑八月并褫奪入軍籍之資格終身未决羈押日數准以二日抵徒刑一日汪利成共同侵入沈裁縫家竊盜之所爲處五等有期徒刑六月共同侵入李榮泉家竊盜之所爲處五等有期徒刑六月應執行有期徒刑八月并遞奪入軍籍之資格終身未决羈押日數准以二日抵徒刑一日一件劉從世縱匿被保釋人一案（判决主文）劉從世縱匿被保釋人之所爲處拘役十日未决羈押日數准以二日折抵拘役一日一件顧小順子侵入竊盜一案（判决主文）顧小順子共同侵入竊盜之所爲處四等有期徒刑一年二個月褫奪爲官員及入軍籍之資格終身未决期内羈押日數准以二日折抵徒刑一日一件王志康過失傷害一案（判决主文）王志康過失輕微傷害梁子長之所爲處罰金十元未决羈押日數准以二日拆抵罰金一元其餘罰金如無力繳納時並准以一元易科監禁一日一件盧瑋林等共同許欺取財一案（判决主文）盧瑋林共同詐欺取財之所爲處四等有期徒刑一年二月褫奪公權全部終身未决羈押日數准以二日抵徒刑一日朱梧桐共同詐欺取財之所爲處四等有期徒刑一年二月褫奪公權全部終身未决羈押日數准以二日抵徒刑一日一件張道生等共同竊盜一案（判决主文）張道生即張松柏共同竊盜之所爲處四等有期徒刑二年褫奪公權全部三年未决羈押日數准以二日折抵徒刑一日張馨馨共同竊盜之所爲處四等有期徒刑一年四月褫奪公權全部二年未决羈押日數准以二日抵徒刑一日一件檢察官爲仇阿王節聲請易科一案（裁决主文）本件聲請照准一件吳若泉鴉片烟一案（判决主文）吳若泉吸食鴉片烟之所爲處罰金三十元未决羈押日數准以二日折抵罰金一元烟膏一盒計重一兩零五分没收以上四月十日 
 
 
 

Page 17

 
 
第一萬八千零三號;中華民國十二年 西曆一千九百二十三年四月十一號
星期三 * *本埠新聞三 
[新到照相鏡廉價出售]  
　　棋盤街商務印書館發售各種照相鏡品質優良種類齊備頗爲各界所樂購茲復有大批新貨運到特從本月三日起大廉價一月以酬惠顧者之盛意大好春光正是攝影最宜之時節故日來游人置備照相鏡者爭趨該館選購云 
[南方公司運到新貨]  
　　南京路七十八·七十九號南方公司新近由外洋運到各色條子色丁綢二十餘種售價有二角五分·二角八分·三角二分·三角八分·四角·不等有印度綢二種每尺售價七角五分絲綢十餘種售價有四角五分·六角五分·不等復有絲綢象皮雨衣分中西式兩種售價有二十元·及二十二元又元色象皮雨衣亦分中西兩種售價有十七元半·十八元半其各色布疋售價亦廉云 
[裕豐仁新到搭府綢]  
　　裕豐仁號開設南京路四五○號自翻造門面以後營業較前爲盛而呢帽·與嗶嘰·花呢諸類銷數頗大茲又到新貨搭府綢·象皮布·十餘種顔色多閃色售價每碼由五元半·至十二元半不等做成長衫雨衣中式每件由十七元半·至二十二元半不等漆皮雨衣西式每件售價十九元半·至二十四元不等近來銷路甚旺云 
[英國美術用品運到大宗]  
　　上海美術用品社爲專售美術用品之商店現聞該社又自英國運到大宗上等油畫顔色·油畫布·各彩畫顔色·水彩畫紙·等無不完備定價亦廉云 
[永昇公司開幕期近]  
　　南京路石路口四五五號前萬昌當之原址近爲永昇公司租得開設一洋雜貨鋪由鮑君德卿爲經理該號專售各種洋雜貨連日正在鳩工布置一切約在夏曆三月初旬即能正式開幕云 
[南洋鐘表公司春季廉價]  
　　南洋鐘表公司開設南京路山西路北首由何君天生爲經理營業尙稱興盛近爲優待主顧起見特舉行春季廉價削本售賤據稱各色鐘表價目由三元半起至數十元不等此外眼鏡·千里鏡·等售價亦廉云 
[瑞士名藥到滬]  
　　瑞士好司門藥廠所製藥品甚多皆極靈效近又有一種Elchina（譯名安喜）補藥水運來滬上據醫士謂安喜藥水係金鷄納·及秘魯樹皮所配合凡患神經衰弱或消化力不强者飲之最爲有效常人服之亦能增强體力保護全身各種機能爲益身之補品本埠經理者爲愛多亞路四號瑞商福家洋行云 
[哈士蟆荔枝乾辦到新貨]  
　　南京路易安居近爲供應社會上之需求起見該號主親往粤中採辦最上等之大宗哈士蟆·與荔枝乾來滬此項貨品爲滬上名貨之最佳者因競爭營業故售價較他家格外從廉又附設之容膝餐社從即日起新添兩元西餐一種内用上等魚翅及選烹七品菜供客此種特别西餐尙屬初創云 
[天利洋行春宴盛况]  
　　昨晚天利洋行在大東酒樓宴客到者有王寵惠·伍梯雲·等一百五十餘人由該行買辦譚海秋君·及程祥之·李鎭錩諸君招待並備各種應用物品憑號贈彩頭彩爲　製茶具全套惟康顔料行袁莘農君所得二彩爲香烟用品全套鴻發祥顔料行陳惠生君所得三彩爲飲酒玻璃杯全套萬順永朱重慶君所得末彩爲自來鉛筆一支宴至十時賓主始盡歡而散再該行於陰曆本月二十七日晚假座東亞酒樓舉行第二次宴會云 
[女子工業社宴會預誌十四日晚六時] 　　 
　　法租界辣斐德路福康里女子工業社定於本月十五日即陰曆二月三十日舉行開幕禮其開會秩序·及一切詳情已誌八日本報茲悉該社將於十四日晚六時設筵宴請各界地址仍在該社云 
[齊督軍贊助慈善醫院捐洋五百元] 　　 
　　法租界唐家灣上海慈善醫院前經敦請齊夑元諸君爲該院董事茲接齊督軍復函贊助並特捐洋五百元以資提倡茲錄其原函如下敬復者頃展惠函敬聆一一謬承推許感愧殊深諸君子利濟爲懷宏施拯救善緣廣結至所心儀茲略竭棉薄敬捐五百元藉資贊助即祈查收爲荷聞該院已復函道謝矣 
[江浙籃球聯合會本届比賽期十三日下午起在蘇州舉行]  
　　江浙籃球聯合會係由蘇州東吳大學附屬中學所發起往年曾在該校比賽加入者有上海·蘇州·寗波·杭州·等處十中學之籃球隊本年比賽時期已定於十三日下午起本埠學校如澄衷·青年會·民立·浦東·等中學之籃球隊已定於今日動身赴蘇比賽矣 
[青年會聖經學校開課]  
　　四川路青年會聖經學校准今晚七時開學計分十餘班中西敎習十餘位大都時下名流凡有志研究道德·及工餘自修者均可前往報名不取學費每星期三晚授課一小時云 
[各影戲院三月之回顧（五）]  
　　本埠各影戲院中規模莊嚴設備較美者當推上述之卡爾登·上海大戲院·愛普廬·維多利亞·夏令配克等五家其餘如申江·滬江·恩派亞·法國大戲院·新愛倫·萬國·虹口·卡德路·閘北等影戲院皆屬次等故所映之影片十九爲本埠各大影戲院所映過者惟雲南路六馬路轉角新開之申江大戲院規模設備亦不亞各大影戲院惜内部佈置尙欠完備而平時所映之影片又不能引動一般人之心理以是往觀之人數反不及滬江·新愛倫等戲院爲多該院上月所映之影片爲數可十餘種五本短片如「畫工艷史」「少女拒盜」「騙妻」「復仇奇遇」等長片如「魯濱孫飄流記」「鑽石緣」「殺妻奇緣」三片内中最佳若長片當推「魯濱孫飄流記」短片當推「少女拒盜」「騙妻」二片此外滑稽片可觀者亦頗多但始終不能吸引觀客有時每晚僅售得二十餘元日戲則共收入三四元者亦有之至月杪忽有國語專修學校假座該院開二週紀念會於是往觀者漸見增加經理徐君又積極整頓取消每日日戲之定例又減低價目對於廣告及選擇影片之手續亦不遺餘力加意審愼故近日往該院觀戲者日見繁多是亦上月一月中本埠影戲院中之佳聞也 
　　武昌路乍浦路轉角之滬江影戲院爲本埠小影院中之佼佼者經理盧君嘗留學美國學習影戲事業有年故對於影戲廣告頗能運用上月該院賣座最盛者當推開映羅克泡洛等之滑稽片時每星期換演一次之長片有「綠林豪俠」「夜馬賊」二片往觀者在第一日換片時較盛至開映中國影片公司所製之影片時（即「新南京」「飯桶」「中國新聞」等片）以適值天雨故賣座不甚可觀海寗路新愛倫影戲院與三洋涇橋法國大戲院係由一經理主持故所用之影片類皆相同如上月所映之中國影片「紅粉骷髏」「海誓」二片二院皆先後映演至偵探長片法國大戲院有「半夜人」「黑衣盜」（三年前在大世界影戲塲映過）「蒙面人」「化妝偵探」等片短片如商務書館出版之「清虚夢」「呆徒捉賊」等又有羅克泡洛等之滑稽片新愛倫長片有「刦畫圖」（即上海大戲院映過之畫中秘史）「奪遺産」（即上海大戲院映過之遺産毒）「科學大盜」等片賣座皆屬不惡其餘影戲院如西門共和影戲院閘北影戲院卡德路影戲院虹口影戲院萬國影戲院皆在映演中國影片時往觀者較平時爲多云 
此爲美國愛鳳影片公司AywonFilmCorporation新近所製之TheDrugMonster影片中飾一華人之演員此片共有五本美國人士頗爲歡迎云 
[明星公司將攝新片劇名「孤兒征鴻記」] 　　 
　　明星影片公司所出各片頗受社會上之歡迎聞近將攝『孤兒征鴻記』一劇現因該公司導演員張君在京未回須俟回滬後方能開始攝演云 
　　（尙有本埠新聞轉入後頁） 
 
 
 

Page 18

 
 
第一萬八千零三號;中華民國十二年 西曆一千九百二十三年四月十一號
星期三 * *[全國武術會臨時特刊之預備]  
　　全國武術運動大會開會在即茲聞有贊成武術者組織一武化運動俱樂部專以文字宣傳新武化爲主義因此次運動會爲我國之創舉亦中外所具瞻關係至重故擬在會場中編輯臨時特刋日出一紙售於觀者現正預備一切云 
[美專西洋畫科之競進會]  
　　本埠西門上海美術專門學校西洋畫科爲謀各級學生藝術之精進曾於去春設立競進會由西洋畫科全體同學組織而成已歷六次每次收集各級學生室内野外實習成績六百餘點分别懸置各室任人入覽以收觀摩促進之益含有學校展覽會性質誠屬良舉茲聞該會曾於春假前在該校第一院舉行第七次用大會堂應接室爲第一二陳列室佈置三年甲乙級二年甲乙級水彩·油繪風景·木炭人體等作計四百餘點一年甲乙級均用原敎室陳列鉛畫·水彩·靜物·及風景等作計三百餘點每日下午一時至五時歡迎來賓參觀並聞該科學生於春假時紛紛往龍華一帶調鉛殺粉描寫天然當此春光明媚柳綠桃紅身入其間不啻如入桃花源裡意興之濃殊可知也或有短期旅行寫生於蘇杭者日内亦皆返校所作各畫咸備第八次競進會陳列云 
[少年宣講團春宴誌盛]  
　　本埠少年宣講團於前晚（九日）假座一品香旅社舉行本届春季叙餐會並宴請各界到者有邵仲輝·梁紹文·馮樹華·沈仲華·蘇一樂·楊韻譜·及該團贊助徐乾麟·熊育衡·徐鴻章團員·等諸君音由該團理事長汪龍超報告宴叙所以聯歡並請各界指示爲社會服務方針以及該團建築團所及通俗演講塲工程進行情形次馮樹華君演説對進行上多有指示至十時方盡歡而散 
[友聲旅行團開委員會]  
　　日前友聲旅行團開第二次細則委員會討論通問股細則茲將其已擬定者錄後㈠身歷其境實地考察者旅行是也尺素往返啓我閉塞者通問是也此股之設即本斯義作旅行上之導針收智識交換之實益增進團員事業上之助力貫通國内外團員聲氣爲主旨㈡本股設書記一人股員四人㈢團員如有所詢須詳細書明問題本股當視力之所逮隨時答復㈣若所詢問題本股不能直接答復或須調查時當代設法轉詢本團團員或其他機關㈤所詢所答之問題以能公開者爲限其有需守秘密者本股亦有代守秘密之義務但須先審察其有無正當理由爲决定詢問者方面亦須代本股負保守秘密之責㈥所詢問題須先經本股審定有無答復價值如認爲無答復價值時由本股復書申明不答復之理由㈦本股對於通問事件槪盡義務惟須附粘有郵花及詳細地址之信封一個否則恕不作復㈧關於通問之函件須經逹本團通問股書記勿用個人名義並於信封之上角須書明「通問」字樣 
[朱葆元將得博士學位聖約翰大學所贈] 　　 
　　聖約翰大學近以狄思威路救主堂牧師朱葆元辦理敎務學務已有二十年故該校特贈朱君道學博士學位其贈送儀式將於暑假時舉行云 
[昨日之菜市北市蝦價漲至八角]  
　　昨日南北市小菜塲葷蔬菜均廉惟北市蝦價已由六角·漲至八角鷄價亦稍見貴各價如下 
　　北市　　南市　　北市　　南市 
蝦每斤八角　　八百文　　小黃魚每兩十五文　　十文大黃魚每兩三十文　　二十文　　青魚每洋三斤　　三斤鮮帶魚每兩二十文　　十八文　　　帶魚每兩三十文　　十六文班魚每兩三十文　　　十　文　　銅盆魚每兩三十文　　十五文白魚每兩二十文　　　十六文甲魚每兩三十文　　　　　四十文鯧魚每兩五十文　　　二十五文　　墨魚每兩四十文　　五十文鮮龍頭魚每兩四十文　　　　　　麪條魚每兩二十文　　十三文海　每兩　　　　　　二十文　　沙魚每兩二十文　　　十二文鯽魚每兩四十文　　　二十文　　蜊肉每兩四十文　　　二十文蚶子每斤二百四十文　百六十文　毛蚶每斤　　　　　　五十文搶蟹每兩三十文　　　四十文　　　蟹每兩四十文　　　四十文蛤蜊每斤六十文　　　一百文　　　蛤每兩四十文　　　三十文猪肉每洋三斤半　　　三斤半　　牛肉每斤三角　　　　二角羊肉每斤三角六分　　三角　　　雌鷄每斤三角六分　　三角六分白菜每斤一百文　　　三十文　　鴨蛋每只三十五文　　三十五文雄雞每斤三角八分　　三角四分　鷄蛋每只三十文　　　三十文鴨每只一元　　　　　九角　　　鴿每只三角　　　　　二角半菠菜每斤五十文　　　四十文　　青菜每斤四十文　　　四十文天津菜每斤一百文　　八十文　　塌棵菜每斤一百六十文　　八十文薺菜每斤八十文　　　六十文　　膠菜每斤　　　　　　八十文大荳菜每斤百二十文　八十文　　黃韮芽每斤六十文　　一百文大蒜每斤八十文　　　八十文　　黃荳芽每斤四十文　　八十文草頭每斤八十文　　　四十文　　葱每斤一百文　　　　七十文　香瓜每兩四十文　　三十文　　枸杞頭每斤百二十文　百六十文油菜每斤四十文　　　三十文　　菜莧每斤四十文　　　四十文胡葱每斤八十文　　　八十文　　天菜每斤　　　　　　四十文藕　每斤八十文　　　八十文　　萬苣笋每把三十文　　三十文春笋每斤一角二分　　百六十文　冬笋每斤一百文　　　百六十文毛笋每斤百四十文　　百三十文　馬　頭每斤六十文　　六十文 
[集會表]  
　　本月陽歷時期　　地點　　召集者　　事由 
十一日　　　棋盤街南首　　衛豐呢絨洋貨號　　開幕禮十一日　　　平望街　　　　亞東大旅社　　　　開幕禮十一日　　　四馬路大新街口　　華德鐘表眼鏡公司　　開幕禮十一日　　　四川路商聯會　　　四川路商聯會　　　　討論會十一日至十五日下午　　　山路　　女青年會　　演講會十一日下午五時　　博物院路五號　　道德幸福會　　演講會十一日晚八時　　　四川路　　　　　青年會　　　　演講會十二日　　　南京路山東路口鴻康電料公司樓上　　約翰大學俱樂部　　選舉揭曉十二日晚七時　　愛多亞路修德里口一二九八號　　對日外交會　　討論會十三日　　　江灣　　　　復旦大學　　　伍朝　君之演説十三日下午二時　　北京路顧家弄　　　伍　泰和鹽　公司　　股東會十三日晚六時　　　南京路東亞酒樓　　中國工程學會上海分部　　常會十三日晚七時半　　新閘路一七零六號　　友聲旅行團　　委員會十四日　　　　　天后宮　　總商會　　常會十四日　　　　精武體育會操塲　　遠東運動會女子選手籌備處　　比賽隊球十四日　　　西門方斜路　　青年書畫會　　成立會十四至十六日　　西門體育塲　　全國武術大會籌備處　　表演國技十四日下午二時　　江灣路　　華人野外賽跑會　　第五次野外賽跑十四日下午三時　　法租界永安街　　龍章造紙公司　　股東會十四日晚六時　　　法租界辣　德德路福康里　　女子工業社　　宴會十五日　　　　　小南門救火聯合會　　華商棉業交易所　　股東會十五日下午二時　　法租界辣裴德路菜市路口　　女子工業社　　開幕禮十五日下午二時　　雜糧交易所　　雜糧交易所　　股東會十六日　　　塘山路五號　　澄衷中學校　　銅像開幕禮十六日　　　新卡爾登　　　美人各團體　　爲美領克銀漢君舉行紀念之會十六日下午四時　　虹橋路附近　　南洋大學　　直野賽跑十七日　　　　　南京路石路口　　永昇呢絨洋貨公司　　開幕禮十八日　　　　靜安寺路卅六號　　馬車汽車業會　　年會十九日下午　　南京路市政廳　　　租界納税人會　　年會十九日下午二時　　東新橋洋貨公會　　振華油漆公司　　股東會廿日　　　　　　新閘商聯會事務所　　新閘九路商聯會　　選舉會廿日下午二時　　香洪路六號　　　益中機器公司　　股東會廿日晚六時　　　四馬路倚虹樓　　美記華珍公司　　宴會廿二日　　　　　四馬路一家春　　中英大藥房　　　股東會廿二日　　　　　法租界八仙橋　　婦女節制會　　　友誼會廿二日下午一時　西門省敎育會　　律師公會　　　　春季定期總會廿二日下午二時　小南門救火聯合會樓上　　恒大紗廠　　股東會廿二日下午二時　大曹家渡白利南路四百號　中華工業股份有限公司　　股東會廿二日下午二時　三馬路畫錦里振華堂洋布公所　　振泰紡織公司　　股東會廿三日　　　　　南京路盆湯弄致違里　　甡泰逹記族館　　開幕禮廿三日　　　　　西門省敎育會　　　律師公會　　　常會廿六日　　　　　滬北市敎育籌備處　　滬北敎育籌備處　　審查會廿六日　　　　　新卡爾登飯店俄災救濟會　　跳舞會廿七日至廿九日　西門體育塲　　　縣立各小學校　　縣區聯合運動會廿七日　　　　　滬北市敎育籌備處　　滬北市敎育籌備處　　籌備會廿九日下午一時　東新橋街恒豐里洋貨商業公會　　熒昌火柴公司　　股東會廿九日下午二時　愛而近路紗業公所　　漢冶萍公司　　股東會廿九日下午二時　三馬路畫錦里振華堂洋布公所　　逹豐染機公司　　股東會卅日下午一時　　西藏路寗波同鄕會　　中華國民製糖公司　　股東會五月二日　　　　西門體育場　　浦東中學　　運動會 
[今日天氣晴雨不定]  
　　徐家匯天文台昨日下午四時三十分氣象預報云雲重而暖有雷雨低壓區已展至中國中部恐將發生一新低壓此間與琉球間有旋風自揚子江口以南沿海有迷霧之地本埠温度在下午三時前之二十四小時内最高六五·三最低五五·六去年同日最高五三·四最低四八·九 
 
 
 

Page 19

 
 
第一萬八千零三號;中華民國十二年 西曆一千九百二十三年四月十一號
星期三 * *自由談 
[一知半解] [  鄭繼瀚]  
　　紅海之有色·實因水中含有一種細微之紅色植物所致·每一立方吋之水中·有二千五百萬株云· 
三言兩語[  鵑]  
　　爲了彈劾内閣案國會中又鬧得一團糟竟把議員張四維打傷了據説受傷很重怕有性命之憂我説這全是張四維的名字太好之故試想在這四維不張之世他爲甚麽胆大忘爲竟自稱張四維雖說掛了虚名兒做了議員萬萬不能實行然而那些只知拜壽納賄的人見了這三字自然礙眼於是把張四維打倒了我看張四維這回要是僥倖不死還是趕快改名呌做張無恥張不德那就保管他以後無災無晦不致捱苦了 
[雪竇山游記（七）] [  儉游]  
　　是日以六小時行四十里獲覩瀑布六處大喜過望就所見六瀑論之千丈龍潭徐烏三瀑最勝東江西坎次之西嶴最下千丈龍潭徐烏皆由峭壁直下西嶴西坎由高處斜下東江一瀑則介平直斜之間自上而下崖凡數折平流爲澗直瀉爲瀑千丈以位置勝其前軒敞絕無障蔽宜遠望亦宜遠望亦可近看曉峯本欲導至瀑前近看因爲時太促不果有當手屈一指龍潭徐烏祇可近看不能遠望是其所短然龍潭下潭　岩四圍人立潭心如坐井觀天實以形勢勝徐烏之瀑烟霧四散浪花如雪奇幻莫測實以變化勝東江一瀑量不巨而數多源不長而流遠澗瀑潭壁參差錯落别有妙處未可與他瀑同日語也西坎一瀑亦尙可觀西嶴一瀑最庸碌不足道然以移諸蘇杭諸山亦可轟動遊人矣 
　　午餐畢已下午三時餘因欲趕遊慈谿餘姚遂拼擋一切辭曉峯下山當給膳宿費洋十五元又茶房賞金兩元行李由挑夫肩之余等即隨挑夫步行而下自寺至麓計程五里自麓至溪口計程十里抵溪口時已五時有半向王永興號購千層餅數包即登竹筏往蕭王廟筏以粗竹十根並紮而成翹其首平其尾以篙撑之可載重五人專行於近山之淺灘中土人稱之爲簰往來有定時余等因欲趕路故專僱其一僱價洋一元四角自溪口至蕭王廟爲程二十里一路皆淺灘砂礫清布灘底水深不及尺淺處僅一二寸蓋非簰不能行也山水流經砂礫間一遇阻礙即噴湧沸騰上逹水面釀成似泡非泡似浪非浪之一種波動其聲汩汩可聽行至一地適當兩水彙流之處簰經其間頓起波浪水濺高尺許履襪盡濕舟抵廟前已黃昏八時由舟子代覓飯店居之晚餐後就寢已鐘鳴十下矣 
[誓墓記（下）] [  禹鐘]  
　　子名幹徵年少好武卓犖有父風是時已自陸軍學校卒業爲軍中副官每念父死宵夜自勵期他日必爲名將而軍務倥傯　身戎幕已數年不展其父塋會旅順大連租期已滿而二十一條之密約國人方謀廢止旅順租地亦併而力爭政府雖屢牒於彼邦顧卒未得其要領國人大聲疾呼誓以堅持幹徵忽憶旅順者實死父成仁之大紀念不速其返何以慰先靈遂上書於某將軍請力主其成不爾者則十萬横磨正宜投效於今日矣秦豈無人趣爲之備顧今日綰兵之將領其處心積慮初不在國社之安危雍雍宴處髀肉已肥又焉計禦侮者蓋彼等坐鎭疆圻爲力足以憚小民而駟馬高車久已倦見戰壘之飛塵矣以是幹徵上書竟不見報閲數日書再上亦　然無消息蓋所見鑿枘雖萬言不能動也是歲清明幹徵悵然歸來祭掃塋兆其老母仍以素巾置劍秋塜上幹徵一見泣拜誓於墓門曰旅大今歲已期滿宜返其地然强弱不能抗而諸將又酣嬉無樹示爲勢大難兒不肖致身弗顯不能承父之志以慰泉壞此二十餘年中我父英靈不昧必息息以重見承平爲念顧天禍中原年年家祭欲告無詞兒從此不復問世事矣言至此旋風忽振吹墓上素巾遠去松楸蕭蕭如聞鬼嘆日色受風頓形凄黯而墓上年年所發之紅花亦吹落殆盡殆鬼雄感嘆時艱而激憤也 
[笑談] [  碧梧]  
　　烟與嫖　　 
　　甲好吸鴉片烟乙却好嫖一日乙向甲道鴉片烟有甚滋味不過是苦罷了甲冷冷的道我想你花錢去嫖連這苦味還没有呢乙道苦味雖無但不像你吸得面黃肌瘦不像人形甲仍冷冷的道但你嫖的結果還不祇此你的臉上再要疎疎落落畫上幾朶梅花呢 
 
[虎尾春冰（民國前途）] [  伯旦]  
社會小説 
[人間地獄（三八）] [  娑婆生]  
　　第四十五回蕩魄銷魂苦留梅點工愁善病别具芳心 
　　憶笑道啥格説着要伸手去扯蒿洲的聽筒皮條彭蒿洲不慌不忙的將皮聽筒高舉過頂憶笑比彭蒿洲矮有一尺那裡搶得着正在這時候扶梯口一陣鈴響姚嘯秋柯蓮孫二人到了程藕舲替他二人向章伯祥介紹了蓮孫與彭嵩洲本有些認識不必介紹宛亭又介紹了嵩洲與嘯秋柯姚二人覺得彭嵩洲人豪爽非凡大家覺得一見如故章伯祥忙邀各人入座章伯祥道今天客少大家多呌幾個局𤍠閙𤍠閙衆人還未答應彭蒿洲道這件事恐怕有些辦不到伯祥問怎樣蒿洲道各人最得意最有關係的局不過一個兩個你要多呌必致濫竽充數有何趣味况且當着最有關係的局更不能再多呌别人倘使最有關係的因此發生問題豈不多費唇舌這簡直是主人呌客人爲難我看還是多寡自由罷章伯祥道不在乎此不妨多呌幾個彭蒿洲道實在没法子敬遵台命也只能呌二排局庶幾有個躱閃那未我先呌隔壁的雲渠於是章伯祥將局票先寫好了挨次　下來蓮孫呌秋波嘯秋呌碧嫣宛亭呌翠冰藕舲呌薇琴伯祥呌了妙香須臾各局紛紛的來了章伯祥見這一排的局俱是反舌無聲不會唱的却各人互相喁喁絮語彷彿各人商量什麽機密大事似的心中暗暗好笑這大槪是一班有關係的人了這一排去了菜剛剛吃了一半章伯祥要發起呌二排局姚嘯秋道不必罷主人還是賣飯吃罷彭蒿洲道時候還不過遲何妨右傳之二章柯蓮孫也推説館中有事意欲先走章伯祥偕主人的却不答應於是又呌第二排局這一排姚嘯秋呌的菊香柯蓮孫呌的月箏程藕舲呌的張素霎彭蒿洲呌的情鳳黎宛亭推説實在呌不出生局張伯祥道那末我來薦一個會唱的蔡情雲吧宛亭道蔡老五是我另外一個朋友呌的我不呌張伯祥道上海灘上不拘堂子裏格言呌做一個先生不做一個客人一個客人不做一個先生不比得北方那般拘泥你呌呌有何不可宛亭道並非我拘泥因爲我那朋友常常同檯面萬一我也呌呌蔡老五常常見面要轉豈不多費手續伯祥道話到是不錯然而聽説老五不久要嫁給賽老板了以後堂子裏要聽他這種道地貨的唱工却不大有了姚嘯秋道蔡老五與賽天雕關係已久正式的下嫁恐怕不能成爲事實吧彭蒿洲道這到不見得確有其事恐怕爲期不遠因爲什麽呢有一個戲子名呌海棠花近來常常到我診所裏來打六百○六現在已打了四針因他和我狠熟他和我説請我快一點打完要出門到天津去唱戲賽天雕賽老板也是一夥去的我是深曉得賽天雕與蔡老五的關係我便説賽老板有老五的關係恐怕不能去吧海棠花道不那人從良就是嫁的賽老板因此我曉得蔡賽的姻緣一定不遠了柯蓮孫道你從這醫道上狠可以得些特别消息到煞是有趣彭蒿洲道我開業出診以後得著奇奇怪怪的新聞却也不少因此生出許多花頭弄得大不有趣的事也眞不少呢柯蓮孫忙問道你這話裏一定别有文章可能告訴我們一些嗎彭蒿洲道一言難盡改日再　 
屑談 
[桃林之牛] [  穹漢]  
　　龍華道上彌望夭桃灼灼其花髣髴面如凝脂之彼美笑靨睇人如此景光宜乎靖　先生涉遐想於世外桃源而高尙之劉子驥以未能親往爲憾也 
　　乃不謂别有一般傖父初未解愛花爲何意到輒任情攀折其殺風景也亦幾與焚琴煑鶴無異 
　　或有告余曰周武克商歸馬華山放牛桃林以彼蠢然之牛而厠於桃林安保其不與之仇也然則所謂彼傖者雖妄逐遊春之隊殆亦一變相之牛歟 
 
 
 

Page 20

 
 
第一萬八千零三號;中華民國十二年 西曆一千九百二十三年四月十一號
星期三 * *常識 
常談 
[國務院與瘋人院] [  箴]  
　　南轅而北轍郤行而求前人盡知其不可而今日國務員之種種行爲則若南轅者必須北轍求前者必須郤行於是時論或以瘋人院比國務院可笑亦可哀也 
　　旣以增加國庫負擔營私舞弊爲罪案推翻前任之財政當局矣而金法郎案所增加國庫之負擔則又過之私印印花税票案其營私舞弊則尤爲顯著 
　　旣以和平統一相標榜全體引咎辭職矣而無條件之全體自行復職仍屈服於武力派之主張發出障礙和平之命令而赬顔戀棧 
　　旣欲以發行新公債苟延殘喘矣而又急急破壤𢿫理内債案之信用使舉國之人無或再敢承受其公債以自速其斃 
　　凡此種種顚倒錯亂之舉動不瘋决不至此而今之國務員一一貢獻其醜態於國人之前方自以爲得計 
　　國務院歟瘋人院歟吾不得而知也夫信曰瘋人則人亦以爲瘋人已耳不足怪也而無如其爲國務員也 
衛生 
[個人衛生二十則] [  庚]  
　　（一）每日大笑或唱歌一次 
　　（二）早晨飲温開水一杯以清潔胃陽而通大便 
　　（三）大便每日一次且有定時 
　　（四）成人之睡眠時間以八小時爲最適度過多過少均有害於精神 
　　（五）每日刷牙至少須二次（早晨起後及睡眠前） 
　　（六）衣服須寛大而覺輕鬆 
　　（七）襯衣須用白色 
　　（八）行户外運動時不宜多著衣服 
　　（九）潮濕衣服萬不可著以其易起傷風且易遇不測之雷擊 
　　（十）衣服宜常曬於日光中以行消毒作用 
　　（十一）被褥過重能使身體衰弱不可不愼 
　　（十二）飲食宜有節制暴飲暴食爲患胃腸病之根源 
　　（十三）食物時宜多利用牙齒則食物入胃自易消化矣 
　　（十四）飽食後不可驟飲多量水分以冲淡胃液而妨消化 
　　（十五）食前食後均不可行激烈之運動 
　　（十六）無論何種食物須擇自己所喜食者 
　　（十七）室内終年不見日光萬可不以作居室 
　　（十八）室内灑掃宜多利用水 
　　（十九）宜保持室内空氣之清潔 
　　（二十）寢室内宜十分簡單不宜求裝飾之美麗而給小動物（如鼠等）隠居之機會（乙種酬） 
道德 
[貞女王鳳俊] [  安徽當塗靜仁職校冷天鶴]  
　　去年九月間余因事至杭下午六時由嵊城下船順水順風舟行頗速於習日晨船將至蒿壩忽有同船客人大呌失去銀百元且稱有圖書印非全船勒查不可船中有一老人厲色對某客人曰汝行姦淫卑鄙汝心險惡狡猾吾（老人自稱）乘此機會矯正汝行警戒汝心説畢即向某客毘連艙位一女子枕下拿出百元船中人皆縮頸吐舌莫名其妙該女子大驚失色言語激烈舉身向江便躍欲投江自盡幸旁人勸住未果該老人亦急止之曰請釋怒此事由吾作證非汝所爲昨夜之事吾皆洞悉始末徐徐乃言曰客人見此女眉目清秀姿色可人醜態百出三次以錢幣引誘不遂志願乘女小解時即設此計以雪憤恨吾年逾花甲家事繁雜夜不安眠故知此事耳設無吾老人涇渭難分寃沉海底矣老人即持百元仍還客人戒之以箴言某甲乃大慚此女子亦深感老人船中人亦佩服老人精密過人羡慕不已吾叩老人姓張問及女曰吾姓王名鳳俊紹興人家境清貧織襪度日怱怱數語引起吾無窮之感想 
　　際此世風日下道德淪亡得此光明磊落之女子於貧寒之家奇矣彼操皮肉生涯者對王女士能無愧死（乙種酬） 
經濟 
[商業失敗統計] [  吳東初]  
　　西一九一三年至一九一四年美國有一著名商業證信機關名BroadstreetCompany對於該一年内全國商店失敗者調查之餘而於其失敗原因詳列一統計表頗有供國人研究之價值先假定所失敗原因爲百分之百然後可推知各種失敗原因究佔百分之幾迨成數旣知則批發商對於零售商營業情形不難預測其勝敗亦即可據以决定可否予以賒欠矣 
　　商業失敗原因 
　　㈠資本缺乏者百分之三十 
　　㈡能力缺乏者百分之二十八 
　　㈢經騐缺乏者百分之五 
　　㈣濫於放賬者百分之二 
　　㈤投機疏忽糜費百分之五 
　　㈥特别情形者百分之十五 
　　㈦競爭關係者百分之五 
　　㈧道德心缺乏者百分之十 
　　若以十爲本位則每十家有四家因缺乏能力（按㈡至㈤都可包括在經商能力範圍内）三家缺乏資本一家缺乏道德其餘二家因特别情形如水災火災兵災等與競爭關係而致失敗從此可知經商之能力首爲不可忽視者然則同行之共來往豈可不視其能力如何而决其可否許予賒欠乎放欵人對於各方之報告及調查誠不可不於客店之能力而詳加研究但亦不可過信能力以致失於偏僻之見也 
科學 
[化學常識] [  天夢]  
　　（二十九）硫鏹水之附述 
　　上回講到　質已經説明鹽鏹水的重要現在説到硫磺那重要的硫化合物不能不附述一下來表明那硫鏹水的功效 
　　硫鏹水西文叫做（Sulphricacid）符號是（H2SO4）就是　硫氱三質化合成功的爲三酸之一比較鹽鏹水還要利害些 
　　製造的方法有兩種（一）接觸法（鉛室法） 
　　（第一法）硫在空氣裡面燃燒變成二氱硫（ＳＯ２）性能殺蟲消毒上回已經説過此外還能褪色有漂白的作用如把二氱硫通過鬆細白金（鬆細白金係用石棉先浸在氱化鉑液内再取出置磁盆内加高𤍠度使之燒紅即得）再加氱或用空氣即可因空氣中含有氱分那時二氱硫和了氱氣受了鬆細白金的接觸便成三氱硫（ＳＯ３）凝爲絲白狀的固體於是再把三氱硫溶於水内再吸收水内氢氱兩氣即得硫鏹水他的方程式寫在下面 
　　㈠ＳＯ２＋Ｏ‖ＳＯ３ 
　　二氱硫　　氱　三氱硫 
　　㈡ＳＯ３＋Ｈ２Ｏ‖Ｈ２ＳＯ４ 
　　三氱硫　　水　　硫鏹 
　　（第二法）用二氱硫水蒸氣氱氣（用空氣即可因空氣中含有氱）及二氱　四樣東西混合放在鉛室内（鉛與硫鏹不起作用）使他們在室内變化起來但是發生的時候尙有種種繁雜的化合物如 
　　㈠２ＳＯ２＋Ｈ２Ｏ＋Ｏ＋２ＮＯ２‖ 
　　二氱硫　　水汽　　氱　　二氱　　　變成 
　　２ＳＯ２（ＯＨ）（ＮＯ２） 
　　繁雜的化合物 
　　到第二步變化那繁雜的化合物在鉛室内又遇着一部分的水汽方纔自行分解成那硫鏹水爲 
　　２ＳＯ２（ＯＨ）（ＮＯ２）＋Ｈ２Ｏ 
　　繁雜的化合物　　水汽　　變成 
　　２Ｈ２ＳＯ４＋ＮＯ２＋ＮＯ 
　　‖ 
　　硫鏹水　　餘下的二氱氧及氧氱 
　　可見硫鏹水外那二氱　仍不變化不過助别的物質變化化學上又呌做觸媒法 
　　以上兩法接觸法比較鉛室法旣是新又是好 
　　硫鏹水的特性列舉如下 
　　㈠能將藍色試騐紙變成赤色這就是酸性反應的現象 
　　㈡與水的親愛力極强動植物不能碰着他碰着了便把水分取去立變焦黑皮膚自然受傷 
　　㈢有除濕的特性 
　　㈣加水在硫酸裏面不能太快快了要受爆發的危險 
　　㈤能溶解多數的金屬物 
　　㈥供製造鹽鏹水及硝鏹水的必要品（乙種酬） 
雜錄 
[養鷄經騐談] [  丁少寅]  
　　養鷄一事雖爲農家附業但飼養得法究屬一種可獲利之實業鄙人創立鷄場以來已八年於茲所得養雞經騐實已不尠特略述數項如左聊供我國養鷄家之研究耳 
　　㈠雞塲雞場（Henruns）爲雞日間行動之所故布置設備極關重要其地點極宜乾燥不可與溝渠逼近宜南向使飽受日光塲中清潔最宜注意每日雞糞當勤加掃除不時加以消毒否則不獨雞易生虱且足以釀出種種傳染雞瘟我鄕農人其養雞場地位濕𤍠加以不講清潔往往有二三小時損失全羣者有延至四五日始先後倒斃者是皆雞場之不良也 
　　㈡雞室雞室（Henhouses）爲雞夜宿之所其地位亦宜乾燥其最要之設備即通氣器也蓋雞室中之温度應使適當若室中𤍠度過暖則雞於夜間因𤍠而出汗清晨驟入冷空氣中必易感冒若日間太暖夜間過寒亦足生寒疾故室中當設一通氣器（Ventilator）以調節温度室中每日除飽受日光外并宜灑以消毒藥粉及用樟腦丸以布裹之懸於室中以防雞瘟之發生也 
　　㈢鷄食鷄之食物當有定量且須有一定之次序但過多之弊較過少爲尤大故給食時宜注意檢查檢查之簡便法惟有視鷄食後如行動迅速則所給之食尙適合如食後行動迂緩或棲息於地而現懶惰之態則所給之食必已過量以後即當減少所食之物除榖類外亦當時給新鮮之野草及蟲類之食物若至冬季當略給以玉葱等食料防止疾病西人養鷄至冬季每給以胡椒其實胡椒富剌激性有害鷄之發育切不可用 
　　㈣鷄種養鷄以産卵爲主欲多産卵必先擇種但擇種之法我國素無研究言之殊難今就鄙人所得之經騐言之凡善産卵之鷄其行動必敏捷而活潑眼大而身健其毛以麻色爲最優黑次之白最次 
　　以上四項俱係余經騐所得行之有效者述之此外飼養之法尙多已經學者指示余亦不贅云（乙種酬） 
 
 
