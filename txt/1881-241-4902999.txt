# 1881 - 241 - 4902999

 

Page 1

 
 
[書寶閣學嚴查門禁後]  
　　宮禁之地本屬森嚴無論土公大臣誰敢無故出入然今日之門禁若有稍　於前者何也古者皋門應門之制　後世爲疎門禁亦不及後世之嚴而　官執士大夫皆足爲禦侮之臣近世則司門者率用武臣武臣人多蔑視之雖有守門之職而不得行其禁禦之權此其故一也王公大臣位専權重其出入任意誰能禁之即在太監亦屬宮中親信之人稽查出入殊屬不易豈二三武員所敢過問者此其故二也不知門禁不嚴諸弊叢作竟有不堪設想之處寶閣學宗室重臣心　憂之慨然應　詔陳言而首及於此其意固深且遠矣觀其摺內所引諸例可知國家審定法制何嘗不嚴且密特以及因循玩愒視舊制爲具文雖不敢棄若弁髦亦不過徒存方策故遂至於肆無忌憚若此此履霜堅　之漸所不可不早爲計慮者也閣學言門禁之不嚴其故有二一由俸餉不足前鋒護軍官兵困苦已極費用不敷値班遂不免侵吞缺額請於每日値班官兵酌加公費庶幾費用既足可資整頓一由於事權不一前鋒護軍統領十人每日輪値內務府復有護軍統領衛軍權分無所統屬互相推諉安能實力整頓且官僅武階二品未甚　崇禁門出入外而王公內而太監多所瞻顧詎敢嚴查請　特簡親信之公忠土大臣總可門禁其前鋒護軍統領等均歸庶幾事權專一責任攸歸此二說者閣學盖亦於無可措辭之處而强爲之說焉耳其實則一言以蔽之曰不　舊例故也盖閣學所引舊例門禁何嘗不嚴如以爲先時制度不宜於今何以爲之統轄而亦未聞流弊之生雖曰時勢有今昔之　然其所以　　仍以有違乎昔故至窒碍於今也夫舊例章章具在豈獨學一人熟讀之而他人皆未之前聞　惡具害已而去其籍今人所不敢爲第事事拘守舊例則苦於太拘於是雖有舊例而視如無　因循怠忽尋至廢　今但申明定例嚴飭遵守門禁即立見森嚴倘有瞻徇玩忽者嚴定　不加俸餉不煩更　而已風清弊絕舊例之中如有不合時宜者稍加變通此亦閣學不得已之苦　當　言外得之而嘗謂本朝制度集古今之大成其斟酌損益莫不盡善前朝或數傳而後即有大反前人者本朝則有所不能即如太監一節自三代以來開國之君無不知其當防而或再傳或三四傳變本加厲寵用太監以至於亡者不以而足本朝則自開創以迄於今仍無異制閣學所言似太監之出入爲守門所不敢稽察也者而卒未聞有太監出入宮門本在應　稽查之例與王公大臣一律乃守門者視太監爲親臣與王公之爲重臣者並加　視於是心有所懼而遂自忘其職守此仍可鬥者世故太熟耳古　奉命守城雖在　官不失職守有雖天子夜半呼城而堅不奉詔者鐵中錚錚庸中佼佼固自不可多得其實則茍能　持定例雖王公之重太監之親當亦無可奈何且明理者不但不以爲怪而反以爲公忠正直並將刮目以視之矣故曰但能　人恪遵舊例則門禁之嚴難立見其效彼交俸餉一事權猶其餘事也已 
[恭錄　旨] ○閏七月初五日奉　旨棍楚兄林沁熙拉布托倫布均着補授十五　射大臣欽此同日奉上　江蘇揚州府知府遠缺着　守正補授欽此 
[憲體違知] ○江蘇護撫譚中丞到任以來事無鉅細必躬必親未免積勞過甚加以感冒暑熱雖致憲體違和迄今已閱旬日尙未痊愈現聞延請孟河馬君培芝爲之治想和緩前來定占勿藥有喜也 
[得贓失命] ○蘇人有仕於浙而爲縣令者前數年間境有某氏嫗所生一女年已及笄嫗爲女擇婿將與某甲論婚以甲爲邑中茂才家世想當議不果甲因此銜怨雖　衊甥與女中表通奸以戀奸破婚　詞控告令之刑友當經駁斥甲更夤緣納賄邀令批准飭差提甥既恨含冤受汚又懼官司受累遂自縊死死之後令恐　或上　設法周內以甥與通奸情實致使其母氣忿自盡女論法當抵甥亦不得無罪商之刑友刑友不允遂辭館去署中有　記某生者與令同鄉代爲捉刀案遂定女以法死甥以錮禁而死維時甲亦暴亡今年令以與情不洽乞病回蘇書記某生偕之回藉六月問生病驟劇臨死時疾呼曰誣奸斃命事發矣吾未受賄不應越俎代庖悔之晚矣遂死未幾令亦病疽發於項潰爛不堪而神志瞀亂口中囈語皆　此案淵源言之鑿鑿氣絕時忽復作聲曰某先生至矣予當偕行某先生者即書記某生也言訖而斃此事係蘇友來述言之確鑿云 
[留意人才] ○新任閩撫岑中丞接篆後懸牌訂期接見屬員已列前報茲聞自上月初七日起分班挨進至二十二日始行見畢佐雜等班容後再見日前面論同通州縣各員云爾等如有抱負不拘何人准呈節略以見所長然必須自行繕呈方足以見眞詣倘有情人替代以假亂真者查出定當懲究也按近年仕途擠擁人品混淆茍非查識嚴明何以　人才而副委任岑宮保留心考察不於旅進旅退之際有文之中求品詣將見幹員挺出傑士同升不致沈理於風塵奔走間矣 
[編丐入伍] ○前閱西字報稱閩撫岑宮保論飭首縣將地方上乞丐挑選充兵云云會譯錄在報而未得其詳茲悉中丞接印後飭縣於十日內傳喚花子四百名美名日給飯食錢四十文如有洋烟癮者另給藥丸戒癮每百名以一花子頭管領先使在城上支更巡夜及分派各街道掃除秆穢糞倘於三個月內奮勉從公其壯健者即選爲勇丁老弱　仍　巡查只用如有越分爲非不知振作自新郎揀其最　頑者梟首示眾云按花子以丏食資生原屬窮民無告之流今宮保特爲矜恤給以口　以供役使足見痌瘝在抱不忍地方上有疾病飢餓之民亦不使天地間有遊手好閒之輩仁者爲政其意量迥出尋常不禁令人低首下風矣 
 
 

Page 2

 
 
[疏通廪缺] ○杭城爲東南名郡省要會要區學校人文甲於他府學額有廪生四十名除　憂病故　優拔兩貢中式出缺外每年例當歲貢一名盖前者去而後者可補也乃近數年來凡先補諸君延不出學以致歲貢之缺愈積愈多竟有一十餘名後進頗爲側目本屆科考畢後有某巨紳謁見張宗師面情形力求嚴札催提以清積壓該學奉到憲札後急爲　覆統計杭府學中例當出缺者共有廪生一十四名其中民藉商藉各居其半現奉憲札催提未敢延玩一時開去廪缺十四名是以今歲府學諸生凡得附名一等者皆可榮食天祿云 
[誤認桃源] ○杭垣上城某巷地甚僻靜巷內某姓本係舊族某家有二女待字從不輕出閨帷近日薄暮偶　至門前觀玩盖於　妝新浴之餘藉以納涼遣與非敢越雷池一步也時適有良少年聯袂談笑過之瞥見玉人閒立綽約臨風不禁暗加評隲兩女習處深閨安知外事好不介意廼一人去而復來見女仍立門首因疑此中爲桃源仙境不可當面錯過遂一時大膽闖入二女驚避門後兩人遽曰快爲引路我輩非靳擲纏頭者二女羞漲於面大呼僕婢適有兩僕從內出見之大怒上前將兩人辮髪扭住連批其頰隣衆聞聲奔集咸像兩人指臉唾駡僕　將彼捆定擬待主人歸來送官究辦旋有二三　老力爲緩頰令二人當門泥首請罪即予釋放兩人抱頭鼠竄而去 
[虐婢類誌] ○江右近年大有頻書食用既平人口自貴購婢者即粗材陋質每一歲亦曰需錢十緡若十三四歲以上復不在此例但令身體略爲端整動輒數百金觀此則蓄婢者似以宜出於富貴之家矣乃竟不如撫建一路人即家無　石儲蓄婢亦不嚴其多然既出如許貲又懸望其長成轉鬻以爲發財　步宜若愛惜備至詎其間婦女之暴戾者仍比比皆是並不看銅錢分上稍自歛抑如昨友人所述二　亦其證也聞有某姓婦夫以小本經營僅給饘粥原無購婢之訾乃婦自將所有衣飾概行變賣得錢數十千文復向親友多方商酌共集一會湊合百千尅日令夫至省購得一婢抵家後旋聞鞭　之聲及經旬而炮烙施刑婢體漸無完膚矣一日飯後呼茶婢來稍遲婦竟勃怒自取茶壺沸湯斟之如醍醐灌頂該婢登時滿身起泡越宿遂斃鄰里街畏婦悍莫敢爲難而婦更毫無悔意稿葬之而已又有某氏婦者每　婢必令裸體跪受酷刑適婦偶延縫工於家一新來之婢爲婦所橽楚毒不堪竟起而走近縫案連聲呼曰司務救我婦以其遠令益怒發上指執梃逐之該縫工中一老者見婦逐婢將及佯爲作意狀顧謂該婢曰誰個來救你誰呌你前世會打鴉頭語畢仍手縫紉不　婦聞言如當頭一棒立時停足不前低首默無一語隨轉身如房令他婢持與小衣穿上竟截然不再出一惡聲云噫該縫工眞可謂善於用諷者孔子曰諫有五吾從其諷縫工有焉然究該婦雖狠毒尙有一綫天良故能急自猛省若如前婦者以數年之擘畫甫遂初衷一旦竟視如敝屣則其乖張之性情恐遇此提撕亦有雖警覺也嗟夫是二婢者則又實命不同也已 
[造屋肇禍] ○南昌棉花市之雜貨鋪某甲因店屋年久失修木料朽腐乃向木匠某乙議價攺建乙估供料供須二百四十千文少則不能承攬甲以太貴尙未言定旋又邀匠某丙勘估丙已諗知乙所開價心在成就此項生意故廉其值遂以一百八十千文包建即於上月念九日與工乙聞之率數人來與丙爲難經甲請衆駁論僉以乙實理虧丙可照議辦事如乙再至滋事鬧當令受罰乙時恪於衆議未敢逞強悻悻而去甲見其氣未平服恐難免別生枝節因在南邑進呈敘明原委存案不意乙即探聞誤爲甲巳控已於官怒不可忍欲與爭競有懼一出即被扭交邑差計惟用夫人出頭被彼必計竊法盡庶可以得志乙妻亦自恃獷悍又兼有孕度即前往放潑誰敢對敵故挺然不疑既至大肆咆哮語言極爲難受甲不覺勃然興發無暇瞻顧竟起一腳踢之適中該婦小腹登即昏倒胎隨隳下時乙本藏在就近探聽消息至是遂一面着人往告妻黨一面倩人寫呈自往南邑投遞盖此際婦雖未氣絕而甲固自視儼然苦主所以毫無所畏公然上堂勢將擊鼓以聞爲差所阻喧嚷　官已得知立取其呈展閱傳入訊問乙出言似若有所挾制者官怒以昨日有人將此事存案今觀汝情形誠爲無賴之尤藉端訛索喝責小板一百飭暫管押而乙之妻黨報乙妻被踢隳胎母子同斃請官相騐之呈至矣官始將乙釋放隨帶刑忤臨騐詎乙出告委黨以人手　傷控案反加原告惡刑實出情理之外今仍請其騐尸安知不又偏袒兇手騐亦何益其妻黨皆以爲良是相與忿然不平俄而官至遂一鬨而前人多口雜指摘交加轎竟擠破官令坊保查問仍不稍郤　言無須汝騐我已控府控司旋且控諸撫院當自有官來爲伸冤官聞乃喝差拿人即被獲往數名勢始稍戢方得前至尸處仵作報胎隳因踢傷屬實即將甲及滋事被獲之犯一倂帶署審訊至如何辦法則尙未悉云 
[皖垣祈雨] ○安慶自入秋後酷熱無雨不獨田疇乾涸即居民亦多疫癘懷寍尹明府已禀請府尊於本月初二日起初四日止在龍神祠城隍廟兩處設壇誠求城廂內外均禁屠宰云 
[織造回旗] ○蘇州織造立豫甫尙衣近因丁　奉　命回旗穿百日孝滿後仍毀本任故日前已到申江在雅宜閣即日搭豊順輪晉船京云 
[本埠官報] ○江蘇督　道王觀察業已由津滬其騶從仍駐於招商局金利源碼頭煤鐵局內聞即日便啓節回轅也又本縣莫邑尊於昨日因公赴蘇乘坐民船而去聞返署甚速也 
[偕飲被騙] ○本邑南鄉閔行鎮人某甲來申購買物件同船遇一人自稱名董彩堂寍波慈谿人爲法馬路萬隆醬園之股東一路閑　談頗相契洽到埠後一同携物登岸入邑廟花園啜茗復至法馬路新恒茂而董嫌下酒物不適口矚甲買火腿甲遂往外尋買詎董隨後亦出詭告堂官謂往酒館呌菜當報法捕房請緝捕捕頭謂俟查有端倪即爲　理云 
[原告被責] ○思女發　一案經法公堂訊理數次因被告執供而公堂祗有敲樸之刑恐其清有隱飾碍難根究故爲移縣辦理會輕縣署幫審委員王別駕審訊各情均登前報前日莫大令親自提問原告王錦元禀訴如前大令問其素業據稱　作長隨前在某老爺處値 
花廢近因無事開烟館度日不利又盤頂與陳三大令謂開烟館人不好者多即詰見證人車夫顧六　顧亦如前陳訴邑尊　人雇汝車推到何處自應得錢即行何以留延所供糊　實屬難靠又謂原告王錦元殊爲不合飭責二十板更問陳八陳三均稱王錦元失女故是眞情但我等並未行拐倘日後查得我等有分請照例加三倍科罪今願具結邑尊准予具結論王錦元自往查訪得有下落再行投訴云 
[請催出貨] ○元亨洋行主投該管之德國領事公館控順記行定買其一品　四千箱延不出貨請爲照會華官辦理陳太守既准照會即於前日午後會同德國副領事福察法傳人庭訊元亨洋東申訴前情求催出貨順記行夥供稱定買一品　後因出貨見與原樣不符是以停出陳太守商之福　領事論順記行檢呈原樣令元亨行亦呈貨樣以憑查核訂於今日午後覆訊云 
 
 

Page 3

 
 
[願賠金環] ○初十日報列控失金環一案兹悉已由陳太守覆訊原告洪陶氏申訊前情幷稱或者何阿才拋擲手巾包時致環遺失何仍執如前太守再四研詰何稱情願賠償太守隨限何三日將金環價交案核辦云 
[辛巳閏月四日風雨一窗客影益孤不覺有感勉成俚語二律工拙不計卽乞霧裏看花客斧政] ○連年奔走誤風塵不覺蹉跎四十春荏苒過時嗟我老勳猷奇處愧輸入眼前凉熱難醫俗腹內詩畫可饋貧何惜千金來買笑暫憑花月度浮生　春去夏來又人勾　幾番擘　還詩債一往豪情寄酒籌毛遂有錐終脫颕仲宣無賦不登樓獨依風雨窓前望刀劍琴書尚未收[  楚北弟潤田周河淸稿]  
[無題] ○漫從芳國事冥樓鏡檻芙蓉已報秋黛閣宵閒占玉蟢銀灣波冷阻紅虬迢迢長夜迢迢夢黯黯疏燈黯黯愁猶記踏春南陌過花光如綺掩瓊樓[  申左畹香留夢室主人初艸]  
[辛巳閏七夕紅豆僊館主人賦詩屬和奉枯二絕靑衫白髮誰憐萍梗之無依天上人間等是匏瓜之獨處吚哦數四不自知泪之涔涔下也] ○回首權期一瞥過相思渺渺訴徵波可憐兒女嬌憨甚笑指天孫又渡河　水珮雲裳摠寂寥人間天上兩魂消傷心幾度穿針夜　向間庭盼鵲橋[  笛夢室主人初稿]  
[閏七夕] ○依然瓜果設中庭扇撲流鶯手不停猶記前宵佳節屇喜看穉子拜雙星　屋角蛛絲結網纔秋光凉逗畫屏隈是　重乞人間巧前度天孫去又來[  紅豆僊館畹蘭氏稿]  
[光緒七年七月三十日京報全錄]  
　　官門抄○發抄　旨五道○上諭一道錄　○大學士左　奏請　飭令各省題報現年兵馬册摺○直督李　奏已故府尹政績請　旨宣付吏館摺○護黔撫林　奏核准各營欠餉　懇　恩施增廣舉額摺○七月三十日理藩院　儀　光祿寺聽廳黃　値日無引　見○恩麟嵩申各請假數日○召見軍機　○發抄　李文敏奏庸劣不職之副將黃達武等分別革休奉　旨　照所請該部知道欽此○又補用令宋暄期滿甄別奉　旨吏部知道欽此○又南昌城守恊副將巴彥布　南贛鎭總兵奉　旨知道了欽此○又瑞州守黃延金等委署贛瑞等守奉　旨知道了欽此○又試用令陳席珍期滿甄別奉　旨吏部知道欽此　○○太子太保大學士軍機大臣營理兵部事務二等恪靖侯臣左宗棠跪　奏爲請　旨飭令各省督撫題報現年兵馬册並帶補積年未報各案以免稽延而重考考核事竊查各省兵馬數目例於每年十月具題造册報部臣部於年終　　題所以備考察而杜浮冒定例綦嚴各省報部之册必須現年淸報臣部按册而稽方昭核實且近年以來兵制時育變通或減成就餉或易　爲兵或抽調訓練具中缺額募捐存營出師各數目尤以現年册籍爲憑　前因各省題報遲延經臣部奏明請　旨同治元年十一月奉　上諭各省兵額例於年終題報到部現據該部奏稱除湖北四川兩省依限題到外其餘各省均未依限造報實屬疲玩已極嗣後各省督撫務須痛餘積習按限造報倘再存意遲逾卽由該部奏叅將該督撫及各營　從嚴議處以儆玩泄等因欽此嗣於同治九年復經臣部奏請奉　旨嚴催迭　恭錄　諭旨通行在案現將各省題報之件逐細檢查除浙江依限題報外漕標安徽湖北四川等處均報至光緒五年分廣東報至同治九年分江蘇報至同治十一年分甚至延不造報者如江西湖南福建廣西貴州雲南直隸山西山東河南陝西甘肅等省均欠報二十餘年之久若令按照欠報年分以次遞補則到部之册所報並非本年而本年之册到部不知何日殊非愼重考核之道相應請　旨飭卜各省督撫自光緒七年起將本屇兵馬數目按年造册於每年十月具　題報部毋逾例限如再遲延卽由臣部　奏叅將該督撫及各營員從嚴議處以儆玩泄至歴年未報各案查明另繕淸單恭呈　御覽並請　飭令分年帶補以淸積牘所有臣等奏催　題報兵馬數目緣由是否有當伏乞　聖鑒訓示題行謹奏奉　旨已錄○○大學士直隸總督一等伯臣李鴻章跪　奏爲已故順天府尹歴官政續懋　賢勞請　旨宣付吏館以勵　良恭摺具陳仰祈　聖鑒事竊維求治以察吏爲先課吏以得民爲本　　輔爲首善之區徭重政煩甲於天下非周知利病不能勤恤民依非入歴艱難不能諳通治術查有已故順天府尹李朝儀貴州貴筑縣人由道光乙巳科進士簽分直隸知縣累膺遷摧先後官畿甸者三十七年潔已勤民始終一致臣請將其歷任政績爲　聖朝縷晰陳之李朝儀初任平谷饒陽三河等縣升大興縣知縣著兩路廳升東路廳內知署順德廣平二府　大名府知府其在饒陽巡緝四鄉盜風　戢在三河建置書院又教　興在南路廳創　民團在東路廳督捕蝻孽凡親民應爲之時無不悉　體察實見施行其在通州値咸豐庚申之役土匪蠭起李朝儀自天津防所星夜馳歸聯紳董除奸宄修城守通州賴以不擾有　賞加道銜之　命其在順德以民兵五百禦捻匪萬人於沙河境上相持一晝夜援軍至而賊遁防堵撫輯保全實多有　賞戴花翎之　命並經前科爾沁親王僧格林沁督臣劉長佑奏報在案同治七年十月前督臣國藩下車伊始振新吏治洊舉賢員以李朝儀居首謂其明練耿介表率有方辦理地方事宜不懈弛亦不苛刻十民稱之欽奉　諭旨該員才具政績均有可觀實爲直隸出色人員深堪嘉獎飭令益加策勵勉爲　良等因欽此旋蒙　特　永定　道永定素稱難治遇澇輙潰李朝儀在任十年籌備料協 
 
 

Page 4

 
 
[搶護險] 請修金門閘及灰壩分洩汎漲每遇狂瀾驟至董役於潔宵風雨之中員弁兵夫無不爭勸愼核官帑裁減陋規將道署公同詳定章程至今遵守臣與李朝儀共事最久見其積勞求退必以公義私　相朂李朝儀力圖報稱亦遂不忍言歸光緒三年三月奏署直隸按察使五年補授山東鹽連使上年晉秩京尹方將隨時整厘盡心規畫用副　朝廷倚畀之隆不意年力未衰遽以憂勞病故身後蕭然賴京外同官　助惟其久任一方知民疾苦當時服其教令後世傳具設施李朝儀廉明正直爲僚屬士民所共知核具一生治行不離直　兩　而公諭所在久而益彰既邀　褒勉於　溫綸宜荷昭埀於史策合無仰懇　天恩俯准將已故順天府府尹李朝儀歴官政績　宣付國史館立傳以示楷模而資觀感出自　聖主鴻　爲此恭摺具陳是否有當伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○頭品頂戴護理貴州巡撫布政　臣林肇元跪　奏爲黔省軍需報銷核准各營欠欵　懇　恩施增廣舉額以示鼓勵仰祈　聖鑒事竊查黔省自咸豐四年其至同治十二年閏六月止軍需收支各欵經前撫臣黎培敬開單奏請　敕部存案核銷奉　旨兪允接准部覆並將各營欠欵按照前湖南巡撫惲世臨廣西提督馮子材奏定獎敘廣額章程陳明分別辦理部臣因欠發銀數未符飭令查明再行核辦嗣經前撫臣岑毓英查明咨覆奉部核准並令將各營欠欵請給獎敘一節移黔轉飭遵辦等因咨行遵照在案臣查黔軍欠欵除制兵欠發口糧已於報銷案內聲明毋庸查辦外其有各營積欠勇丁鹽粮等項計開單存案內結出欠發銀八百六萬一百四十兩零開單核銷案內結出欠發銀六百八十三萬五千七十九兩零共一千四百八十九萬一千二百二十二兩有奇內原籍滿洲前任貴西道奇克愼等管帶各營欠發銀十三萬二百三十三兩零原籍順天前署興義府知府胡霖澍等管帶各營欠發銀三十一萬一千四百九十九兩零原籍直隸前署貴東道並署貴州巡撫韓超等管帶各營欠發銀三十三萬四千五百四十七兩零原籍江蘇前署貴西道鄧爾巽等管帶各營欠發銀四十五萬九千五百六十四兩零原籍安徽前署都勻府知府王彥等管帶各營欠發銀十三萬五千二百六十四兩零原籍浙江前任石阡府知府黃培杰等管帶各營欠發銀二十五萬五千三百四十一兩零原籍湖北記名道樊希隸等管帶各營欠發銀三十四萬八百八十八兩零原籍湖南兼署貴州巡撫貴州提督田興恕管帶各營欠發銀六百十七萬七千三百兩零原籍山東前任貴東道陳枚等管帶各營欠發銀二十九萬五千二十兩零原籍四川前署貴東道並任貴州巡撫曾璧光等管帶各營欠發銀六十九萬九千四百二十兩零原籍廣東前署思恩府知府莫超宗等管帶各營欠銀二十五萬三千九十九兩零原籍廣西前署大定府知府陳濤等管帶各營欠發銀二十五萬五千六百五十八兩零原籍雲南前任黎平府知府馬澍淸管帶各營欠發銀四十三萬九千一百三十九兩零原籍貴州留辦軍務翰林院編修現任四川總督丁寶楨前署貴州提督趙德昌趙德光等管帶各營欠發銀四百三十三萬五千九百五十二兩零均奉部覆核准應行支發之欵當兹餉項支絀庫儲空虛發給寔銀固難籌畫似此營分眾多人數紛雜淸查獎敘亦費　章今據各營員弁練勇頗將欠發銀兩全行報效請加各本省文武舉額具徵有勇知方深明大義核與廣西提督馮子材奏准報效積欠軍餉請加各省中額之案相符查咸豐三年各省捐輸軍餉部臣奏准一省捐銀至十萬兩者加廣鄉試一次文武中額一名捐銀至三十萬兩者加廣鄉試永遠文武中額各一名又於同治十三年部臣以各省加廣中額已屬不少嗣後捐輸各案只准請加一此文武鄉試中額　不准請加永遠中額其加廣一次中額改爲一省捐銀至三十萬兩者准廣一次文武鄉試中額一名奏准通行各　案竊思黔省欠發各營鹽糧之欵係自咸豐四年起至同治十二年閏六月止在十三年奏定新章以前應請仍照舊章加廣永遠中額及一次中額除江西福建河南山西甘肅五省各營欠發銀數未及十萬兩不敢開列仰邀　恩施外所有滿洲順天二處暨直隸江蘇安徽浙江湖北湖南山東四川廣東廣西雲南貴州十二省請照舊章以十萬兩加廣鄉試一次文武中額一名以三十萬兩加廣鄉試永遠文武中額一名銀數較多之省按數遞加等情由報銷局司道造具清册會詳請奏前來合無仰懇天恩附准敕部查明各省中有無加廣足額仍照咸豐三年奏定章程各按銀數分別加廣鄉試文武一次及永遠中額以示鼓勵出自　　格鴻慈除册咨部查照外謹會同雲貴總督臣劉長佑合詞恭摺具　奏伏乞　皇太后　皇上聖鑒訓示再前撫臣黎培敬原奏此欵以三成抵捐七成廣額現在捐務已停應請歸倂廣額辦理合附陳明謹　奏軍機大臣奉　旨該部議奏片倂發欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
