# 1889 - 28 - 4905670

 

Page 1

 
 
[順天江南浙江江西廣東福建闌墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須　　　　也特是原本旣不易　　坊間翻刻又皆魯魚　豕說　　　本舘特用新鑄鉛字印成逐加　點印釘工雅讐校精詳冠以監臨以下諸員姓名　里及題名全錄軟之麻沙本實有天壤之殊焉每本　　　分正本埠歸申報舘帳房及申昌書畫室發售各外埠則概歸申昌經理此佈　 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作面特搆者不下萬首新　美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能　載本埠外埠俱有分鋪士商就近購取可也此佈 
[照錄秦君度周再上河院禀]  
　　敬禀者竊卑職前呈治河圖說奉到鈞批仰荷奬以留心庶務賜將圖說留存備覽捧誦之下感佩莫名伏維大人公　體　國實政衞民指見績返東流膚功克奏行邀　恩隆　北闕　殊寵頻頒翹首軨轅傾心鼓舞卑職愚昧之見知河流回東今冬必就惟慮來年盛漲東渠仍莫能容曲突徙薪不得不籌於先事前禀所言自十一年冬月奉　上諭　　羣言後曾於其年十二月朔將河患雖在山左而治水探源宜在汴省未出太行之榮口石門情形禀呈前浙江撫院劉鑒核當蒙逐節親批言詞懇切惟以事非經管未肯入奏逾年卽有鄭工之决一誤而費逾千萬　國計民生所傷實多昨復詳加圖說繕呈鈞鑒兹讀禀批献此策者頗不乏人無如事多窒礙大概能說而不能行卑職未獲窺他人禀未知所獻之策是否卽卑職所言榮口石門並思卑職禀中窒碍之故實不敢蹈空言無補之咎竊願再爲我大人縷析陳之伏維卑職治河之策一洗河工夙習上遵　聖諭設法分流之旨下本山東撫院張開銅瓦廂南河故道分溜三成之奏統核全河形勢水性高低總扼其要以爲河溜不分則河患不止而分口不堅則亦不能使大河就我範圍再四思維惟有上移分口於太行山間考此石門渠開自晚周迄元歴二千年無奪溜之患無潰隄之險依山砌石爲門分流多寡較他口確有把握較復南河故道用力寡而工堅較寛山左窄渠葉地少而勢易因地制宜似無窒礙不可行之處惟分流在七廳以上功成則歲修可减此在老於河工之僚吏或有未便而大人决無是心也稽禹河之出太行有漯水分其溜勢有孟瀦被其盛漲有大陸容其狂瀾有九河消其尾流所以歴千六百餘年齊塞八河宿胥漸决今之下壅上潰亦類是也自砥柱至牡礪嘴河行平陸千餘里山斷土鬆無瀦停蓄兼以齊東渠隘海口沙淤減壩不暢欲望夏秋盛漲而無變卓識之士咸知其勢必不能也方今板沙莫能去窄渠莫能寛惟修復榮口石門而分其溜則决或可免如更能於鄆城趙王河南通雷夏澤北接梁山泊並連蜀山微山馬踏馬廠諸湖疉用滚水壩效被孟瀦法以瀉盛漲則漫亦可無虞矣長江水大於河而無患者旁有大小數十湖爲之宣洩也苕水雖小於河而頻年爲患杭湖兩郡毁閘淹田卑職本此意以治之奉委承修西函首閘遂請挑環三十三里之南上湖環三十里之南下湖以納漲水盤十字堤出滚壩以蓄溜勢而流始安患始息所謂大以成大小以成小殆皆有明效可徵萬望大人統籌全局献策旣多正可博採羣言折衷壹是如今者鄭工合龍下流　容盛漲豫直東三省能不漫决則卑職所陳可無論矣如他策更善能防河無患則卑職之策可高閣矣若下流隘塞上無把握或僅大人所轄七廳鞏固可恃而直東未可料也還請大人復取卑職前呈圖說詳加考核如與衆論不侔有可採者卽乞遴選實心任事之員南勘滎口石門是否與水經禹貢相合故道現積浮沙果易於挑海門鐵板否北勘小丹河就近可以分沁處果在木灤店北否順查下流形勢臨清板閘以北及三元閣若築重閘蓄積衞水可南灌運河迎漕北上與圖說相符否咨商直豫東督撫院綜核利害確切奏　聞定奪能早日决策新正施工自不致於事至弗及也一誤已甚豈可再誤卑職爲救災恤民起見竭四十年奔走測量討論之心力成此血涙之圖如以言有未詳可調面詰倘蒙委任則坐言起行縱肝腦塗地所不辭也務祈確察批行以慰　大廷任賢蒼生人望百叩再肅恭請助安伏維電奪卑職度周謹禀 
[都門餞臘]  
　　由津至通興築鐵路已由委員會同沿途地方官勘丈標識並招集商股所需木植約在一百五十萬之數巳向日本購備此項木植必須冬令砍伐者方適用定於明春起運交滬局至十月解齊海部前曾奏請恩翰臣觀察暫緩赴任留辦此事并派數員襄助若是則津通鐵路可冀築成諒他處亦當踵而行之矣○秋皋紹大鴻臚溘然長逝靈柩於初八晨發引舁以六十四人上蓋杏紅眞金寸蟒罩前列引魂旛一架舁以三十二人次爲黄鷹細犬駱駝𩥮馬列對排行再次爲廂黄大門纛兩杆前後拉幌後列官銜紅牌數十對次則八寳槍門傘大刀扇棍龍尾黑紅帽金瓜鉞斧掌塑朝天鐙金執事綑綁手劊子手令旗令箭廂黄旗槍八杆龍旗御仗黄牌數對上書　賞銀治喪等字曲柄黄傘提爐　聖旨亭萬名傘龍鳳扇樣車樣轎馬各有座傘一柄在前持行兩旁跨腰刀負箭桶背撤袋紙做童男童女日照傘亮轎鼓吹手三十三名分作三起人夫悉穿緑駕衣摃前童子二十餘人手托冠帶朝珠沿路舉哀後扈執事旗纛悉具執紼之人甚夥大鴻臚生前所管之處次第設棚路祭由宅第迤邐而出西直門暫假廣通禪院停柩明春方入佳城安葬云○朝陽門外東嶽廟前牌樓三座因年久失修傾圮倒壞實爲不堪經官勘估依照舊式興修油漆彩畫一新　欽派修工大臣派委三成恒順等廠商人分做刻已鳩工集料矣○廂藍旗漢軍吉副都統定於本月初七日　刻在本固山衙門挑補五個甲喇領催馬甲敖爾布養育兵等缺已由該旗備文照請稽察旗務御史屆時赴署會同挑補○東安門内大街光祿寺口某洋藥鋪夥友二人以天氣嚴寒臨睡將火爐添滿煤塊及睡熟竟被煤氣　薰昏暈氣絶左隣堆子看街兵出外敲挷隨覺煤氣觸鼻尋知由洋樂鋪出赶往叩門久之不應破扉而入則氣味尤厲燃燈以照二人已無呼吸氣矣看街兵將其負置街頭並覓鹹水捎牙以灌直至金雞三唱始甦看街兵隨遣人找其鋪主迨來二人已明白能言矣○初九日午刻廣儲司内銀庫放給侍衞月費銀一千兩内廷各門各處值班官兵一個月口分銀六 
 
 

Page 2

 
 
百六十兩后邸值班口分銀二百數十兩中正殿二百兩○恩露圃相國於初九日前往舊泰倉支領所管廂藍旗滿洲兵丁應領十二月甲米當經該旗備文知照舊太倉監督至期開倉以備本旗支領○神機營協巡官兵處富翼長等在内禀諸慶底取内廷協巡官兵每日入值禁城無分寒暑自昏達旦送籌傳遞往來無間無敢偷懶尚屬勤營現屆年終可否循例奬賞如蒙諭准由本營公欵項下仍照去歲成案動撥銀二千兩按名分給以示奬勵當奉鈞諭照案賞給○禮部爲咨行事恭照十二月二十五日孝莊文皇后忌辰是日係在歲暮祭大廟前期齋戒期内應請皇上御常服挂朝珠應行執事之王公百官均穿常服挂朝珠其不執事之王公百官均穿常服不挂朝珠等因奉硃筆知道了欽此欽遵到部相行咨行各衙門一體遵照○皇上至中正殿閱送巴答所有在彼唪經之桃兒帽德木奇喇嘛等衆悉子賞賚有差計所賞有密臘珠三盤大縀十二疋小縀二十四疋銀三百數十兩旨下後卽由喇嘛印務處咨行内務府分行各庫開放○恭備大婚典禮所有禁廷各門各殿例應懸挂彩綢已經承辦商人照式紥結呈明禮儀處訂期騐收以憑找領工價銀此彩例於前期一月懸挂期後一月撤去自大清門以抵乾清門應由工部派員帶匠懸挂乾清門以内由内務府派員帶匠懸挂刻已於恭備大婚典禮各員中派出十數員以便於封篆後帶匠入内逐處搭架挂彩於二十七日全行挂齊 
[設筵祖餞]  
　　蘇撫憲崧振青大中丞奉旨調補浙江巡撫指　卽當交卸赴浙履新故省中司道及府縣等官假座八旗奉直會舘爲中丞祖餞并雇名班演劇以伸敬意衣冠畢集鼓吹盈庭直至酉刻始散誠盛宴也 
[官塲紀聞]  
　　蘇撫崧振帥調補浙撫奉命以藩憲黄子壽方伯接護撫篆閱崧中丞於正月初二日交卸黄方伯卽於是日接篆所遺藩篆擬委田熾庭廉訪署理至臬篆則傳說不一或謂委候補道錢君研觀察署理然尚未見明文也 
[信班被刼]  
　　甬江全盛局信班某甲於本月十四日十二點鐘時偕靝順福順信班乙丙兩人由甬江行至横山天已昏黄離慈溪縣城尚十餘里甲稍落後瞥見有六人同坐凉亭中然亦不以爲意也行未數武驀有三人奔至先巇所挑包封洋銀物件搶刦而逃旋又有三人復奪其扁担毆擊交加甲大聲疾呼居民聞而出外匪尸從山嶺遁去走不知所之甲受傷倒地不能動彈洎乙丙到來詢悉情形將包封等物寄放慈城東門外葛連橋急雇武夫二十名同來掩捕然已鴻飛冥冥不知去向矣遂用門板舁受傷人連夜赴慈溪縣喊控徐邑尊立飭幹役八名分路跴緝未知能弋獲否至所失聞共值洋銀二百餘元云 
[金陵宫塲錄要]  
　　城外撫卹局委員同知徐炳倬現丁父憂劉道憲因委崇石甫大令前往接辦城外於撫卹一事非常認眞步步脚踏實地總以實惠及民爲主上年有人謂該局餘米至三百石之多後經總局細加詗察方知並無其事故本屆當局者愼之又愼徐司馬於開局時先將升合留意第一日忽餘米若干乃改用一篇次日又少米若干因躬自將筩較量用木片墊在筩底較准厚薄量來恰在不卽不離之數始用此爲畵一之式故城外難民將近十萬無一人指　操槩者之孰厚孰薄上好是物下必甚焉劉道憲旣躬自督飭奔走者益涓滴奉公昨聞徐公之去也道路屬目者咸謂徐使君活我奈何捨我而歸如此可見劉道憲能補上天好生之缺陷自能邀上天陟降之鑒觀語曰爲德無不報行將獲福於無涯矣○佐雜一末秩耳上之旣不足以表揚於王庭下之又不足以專赡其家屬此將何以責其吏治耶現在金陵較大之員如同通州縣塥知中小班之終年無一差使者實由於各長官之俯就侵佔因聨名禀請藩憲從上疏通以復資格舊制大致謂差行之先後必視到省之先後爲準後者不得越俎而謀先者可自彈冠以待就使補缺署缺亦各以官册爲次序不容躐等無事先容並求藩憲核准轉詳督撫部院以爲定則聞此禀先由湖北候補者呈遞許方伯深加奬許允俟衆議僉同時自必詳定章程開呈督撫憲批示施行云云果爾則煬灶可不畏奥援可不倚請謁可不事賄賂可不行豈止無足重輕之粗官荷其庥而蒙其福哉然而非言之難行之惟難○城内撫卹局在文昌宫開局後因查量米夫役有盜米情事初以投鼠有忌器之嫌尚未深加督斥旋竟越無忌憚似乎有挾而求不得已遂逐其太甚者數人詎此人反造言生事并懐利刃謂天下健者豈惟董公我將以鐵試之因此道路紛傳謂撫卹局餘米如山者皆海蜃嘘氣所成之空中樓閣耳天下事虛打實不過總辦禹觀察聞人言親自臨局搜檢並調取振簿查看乃笑語僚屬曰曾記曹爽專政時有二狗崖柴不可當一狗憑黠作狙囊之謡正是我局中逐出者之注脚始信曹叅並非殺人而薏以明珠諸公今日可白矣于是崔司馬翁大令始敢據實縷禀禹觀察以釋此謗之百無因云○南門外有巡查小卡實督捕營之分哨也先是劉總辦在水西門外嚴禁賭博等事青皮無賴遂爭以南門爲鄰國之壑打架拆梢不一而足該處上接通濟門馬頭鄉脚縱横六七十里最爲魚米腴美之區鄉民之以糧食入市者艑舸相接往往被無中生有之陷害加以長干里一帶市面視水西門倍之又倍宵小尤易于藏奸當初有恃官爲護身符者是以上愈禁而下愈甚總辦乃委何遊戎德輝率健丁數十人前往稽查彈壓不一月社鼠城狐爲之一空遊戎又力修火政入冬以來旋起旋滅之火不可僂指數衆紳董嘉其勤公置洋龍一架安設卡内以爲遊戎保衞地方之助疉次又公送萬民傘五柄遊戎均謙遜不遑並稱一切規模皆禀承劉總辦之訓飭所以布置周密幸於公事得無貽誤等語遊戎可謂鐵中錚錚者矣刻下紳董又以南鄉各鎭市賭風甚熾勞民傷財爲害匪淺因公禀劉總辦請并飭遊戎周歴鄉鎭一體嚴拿聞已批准矣或曰此種賭棍根深帝固大有鳶飛于天魚躍于淵本領故敢于明目張胆爲阱于國中今縱欲搗其巢毁其穴其如狐埋狐搰無成功何則答曰子休慮水滴石穿繩鋸木斷是在入虎穴控虎子者○金陵同文館向例開印日開館封印日散館現在生徒皆各於十九日賦歸去來辭教習金君菊人龔君佩卿亦各束裝回滬其有鄉井窵遠不能歸去者劉道憲特加惠令其卽在館内度歲漸與骨肉遠轉爲童僕親想爆竹聲中殆亦有黯然於孤燭異鄉者乎 
[譯東報紀泰西事]  
　　夫離獨利希皇太后於西歴去冬十一月十八日偕諸皇女赴英國作汗漫遊是日烏衣魯海魯滿皇帝親送母后赴停車塲臨别時母后數回抱之行接吻禮情甚篤摯夜半皇太后及諸皇女與英國皇太子乘船由夫利雌新開港前進翌日十九號到烏衣枯托利耶港登岸後英皇及皮托利司皇女出見相對頗爲欣悅當卽同坐英皇汽車赴烏英旅魯宫 
[皖水寒鱗]  
　　皖垣某太守邇日飭家丁在街頭徧送善書諄勸士農工商各盡其職云云諺云積善之家必有餘慶敬敢爲太守誦之○前長江安慶水師協兼統澄清營柳馥堂鎭軍禀報丁憂并請開缺回籍守制撫憲以鎭軍久歴江防熟諳營務遂仍以澄清營札委統領鎭軍奉札後旋卽趨轅謝委并請假回籍穿孝百日俟假滿卽行回防供職撫憲準如所請另委本營營主甘葆吾叅戎暫行瓜代鎭軍遂於月之初八日束裝南下矣○上月三十日某大令之家丁被匪攫去紋銀一百二十兩至今尚未破獲陳雲溪明府大張賞格略謂據地保王桂亭禀報候補縣吳家丁卜山於本年十一月三十日行至江西會館門首被匪搶去漕平銀一百二十兩一案迄今贓匪未獲除會管加差幹役密拿外復懸賞購緝如能拿獲正匪眞贓賞銀五十兩知風報信因而拿獲者賞銀二十兩决不食言○上月二十五日夜四更時城内焦家巷某香鋪因煮夜膳遺火薪中登　上炎勢不可遏幸同居之洋鐵鋪夥奮力撲滅不致成災亦大幸也○有等輕狂子弟不守遺業將祖傳田産出售與人繼復向買主索添盡情滋　陳明府訪聞此等惡習深爲痛恨遂遍張曉示禁止訛索加添諭令各業主如遇此項事故許卽禀縣究懲 
[彝陵瑣誌]  
　　前報言江通輪船在沙市上首之石套子地方擱淺日前彝陵輪船抵宜據云今年江水較往年爲涸而江中沙線又以石 
 
 

Page 3

 
 
首縣界之頂心洲爲最江通船自石套子出淺後駛至該洲又不能行因該處水深五尺有餘江通吃水約八尺上下非將船上貨物起出大半船身不能浮起已在該處灣泊數日大約將貨搬起後方能下駛年内恐不能再行來宜矣現當歲暮而上下客貨甚多雖有彝陵固陵兩船分載尚屬不敷因此客家不無躊躇云○前有入川之某觀察雇得民船送眷入川不料冬季水枯行至黄陵廟上首因浪急風狂船家略不小心船身一側觀察之如夫人遂墜水中幸經人援起延醫調理始得無恙○近來天氣甚寒雨雪交作貧民與乞兒凍餒難堪幸得城内培元堂及大户王姓等煮雙弓米肩　至河邊崖洞分給乞兒之不能出乞者又城内某富户辦米三百石發與貧人每人領票一張每張給米三升又令人携棉衣褲多件在暗中發給亦好行其德者也又城外太古洋棧内衆客共捐米數石亦寫票分發每張只二升○現在河下米雖有數船但無上好熟米不過中等而巳各物俱昂貴　價每斤漲至八十文小民生計大不易也 
[潞河寒汛]  
　　通州建修鐵路疉登前報數日前城内謡言四起大略謂鐵路不便於民近見煌煌憲示粘貼鼓樓人心始定客有自張家灣來者述及有洋人二名帶同州署差役地保由張家灣西門外　過在大辛庄履勘地畝竪立電桿遇有房屋攻墓多方繞避總期平允而　輿情○十一月二十三日爲許仲韜觀察夫人壽辰闔屬官員紛紛往賀輿馬喧闐極形熱閙○近有一種匪徒在三更時分用火紙及香紥成一束向各鋪户或擲諸牌匾上或放在風窓裏意圖火起乘間搶劫均被更夫望見登時撲滅現在四街鋪商已赴州署具禀請示嚴拿究辦○數日前天喜胡同李宅因燒柴鍋烟燄竄入鼠穴引着柱木人從夢中驚醒赶卽鳴鑼减救立時熄滅左右隣紛紛搬移物件已受虛驚不淺矣○冬至後天氣和煦河水不凍向陰處雖結薄氷人行其上時虞隕越上月三十日晚凍雲四合雪珠錯落浙瀝有聲初一二日半陰半晴初三四日朔風怒號聲雄似虎行人絶跡滴水成氷彼披狐裘燃獸炭猶不免瑟縮之形然則無衣無褐者將何以卒歲耶○十二月初一日倉憲傳集百家經紀當堂掣籖派張高二人充當正役初四日開庫放布價銀一萬六千兩發給正役前赶馬庄採買袋布○北關外恆和錢店開設有年近因生意虧累票欠愈多上月二十八日晚不知何故持票取錢者峰擁而至櫃内青蚨不能源源接濟人聲漕雜　如鼎沸鋪主無奈自赴州署請封現已歲鋪主某甲責押勒　比追矣○時屆歲暮貧民生計維艱趙刺史奉尹憲札飭轉諭通屬各當　減去利息子母輕則取贖自易亦濟貧要務也○張家灣奎都戎整頓營務賞罰嚴明冬令督飭兵弁巡防尢爲不遺餘力闔鎭紳商同深愛戴特製萬名傘一柄旗牌四對衣冠濟楚送至署丶都戎再三謙遜然後收受○順天府東路廳聞以前任南路廳陳小亭靜軒調補然尚未見明文也○某甲沙塢人游手好閒不務正業前日因倫某乙柴堆被乙瞥見將甲追至氷穴中復由氷穴提出毒打一番兩腿鱗傷見骨令人目不忍覩現已送官甲固不良乙未免居心太忍矣○賭博之事巧立名目層出不窮近有一種匪徒用紙條寫詩一句句内藏起一字配以相類四字分爲五門名曰字標又名詩寳又名五度誘人猜壓因此肇事者時有所見臬憲札飭州尊出示嚴禁並將昌黎縣吳有來等以詩條誘人猜賭均照花會例擬以軍徒案情繕寫示後以昭炯戒○前據趙侍御增榮片奏確查各省在籍候選佐雜教職等官如有病故者隨時申報等語已奉旨飭部咨行各省遵辦矣○某客前日黎明由西栅欄店動身甫行半里被匪徒二人刼去紋銀七十兩又某客行至城東南寨子府被匪徒刼去銀表二隻銀一百餘兩此二案雖經報官贓賊尚　弋獲也 
[光緒十四年秋季辨志文會各學名次]  
　　漢學超等十名吳廷採陳慶年鄭丙翰李永康張繼周潘彭齡許克勤鄭鈺秦在鎔王亨兆序特等二名胡友芸吳本○宋學超等十名楊宗福吳廷採王亨兆王亨彦鄭鍾祥沈重光葉晉綬嚴斯豐周保璋戴鴻鈞特等五名吳周吳本沈春元胡友芸楊宗源○算學超等八名沈春元曹辛沈德賢曹壬朱麟書張禾芬樓超程之驥特等六名丁國珍陳纔中王仁　王思得程利川林之章輿地超等六名朱逢甲王亨彦許克勤王亨兆徐廷採華昌熙特等六名張綬青戴羲秦在鎔沈春元謝報生胡友芸○詞章超等十名潘鴻鄒宸笙張景翰竺麀祥萬人傑屠承恩姜熊占姚文禧楊宗福應瑞廷特等十名姜家幹張頤梁受祜周保璋吳序周勵學英邱在華鄭傳維施元棣周康權 
[無疾而終]  
　　姑蘇人某甲玉工也年近五旬身軀肥胖前夜九點鐘時在四馬路東首某烟館與同業某乙吸烟談笑風生略無倦色臨别約以昨午再叙屆時乙先至候甲不到遣人往邀家人言已於昨晚痰厥而逝矣諺云天有不測風雲人有旦夕禍福觀於甲而益信 
[委勘毁物]  
　　浦東人吳三榮控武舉凌立齋一案前已迭紀報端前日裴邑尊委帮審委員陳君以屏帶同差役下鄉察勘情形飭奚將祖先棺木妥爲安葬奚稱尚被毁壞物件叩乞究懲陳君諭俟本委覆明裴大老爺再行核辦 
[祥紀火災]  
　　前晚法界火警已登大略情形兹又查悉火起處在雙鳳　後朝東門面趙鈴記北隔壁第一幢屋内是屋由某姓竹器店租作棧房而將樓上轉租與人前樓半楹爲某妓傭所居或謂係某酒肆主之簉室後則爲賣魚阿高住處阿高不知其姓與私婦姦生一子年甫四齡婦卽去世祗留此孩另雇傭婦撫養當晚孩携洋油燈下樓將油潑翻濺及竹器致兆焚如被火燒斷樓梯妓傭見勢不佳從樓窓躍出以致趺傷足踝經人扶掖而逃傭婦見火已逼身將孩棄之不顧奔至門外手臂亦卽跌傷孩年幼無知竟爾葬身火窟昨晨將屍身扒出投報捕房捕頭着包探李雲發往報善堂備棺收殮火起時捕頭飭包探帶同夥役人等查拿搶火之人當卽拘到某甲後詰得與某婦爲親串行婦託將箱子搶出甲心懐不良掮至英界某烟館烟館中人知其來歴不明揮之使出旋被流氓將箱攫去後婦投捕房控告捕頭着包探吊到原贓人則押候解案又有某婦住居火場附近當大衆搬物之時有某乙貿然上樓代搬物件婦以素不相識正在懐疑適有戚串踵至謂某乙曰爾來搬運物件甚好當從樓窓搬出其人卽將各物擲下及擲完能被樓下人扭送捕房行至中途另有一人佯爲解勸因之一併管押 
[上海縣署瑣案]  
　　今春宋杜氏控陸雪村主使寡媳陸氏覇吞房産乾没什物等情裴邑尊集訊之下當將陸氏發堂擇配房産物件斷歸杜氏案已了矣惟陸覊押迄今迭經母妻籲求開釋邑尊尚未允許現屆歲暮乃飭交保釋出○拐犯徐隆海經裴邑尊訊責枷號游行期滿管押前晚邑尊升堂訊案時徐一再叩求交保俾得回家度歲邑尊不准着令還押候示 
[英界公堂瑣案]  
　　孫宦遣家人夏福禀稱家主向倪鴻書定購石印書籍倪竟圖賴叩請提追蔡太守飭差提倪到案命交人具保候原告質訊核斷○周楊氏訴稱尹寅階圖賴存銀叩求提究蔡太守飭差提尹到案暫行管押俟該氏投質訊供核辦○張阿榮謝阿順張朱氏互扭至捕房張言妻朱氏與謝有私謝言我與該氏本來姘識後被張佔捕頭以其各執一詞飭捕併送會審公廨蔡太守飭將人証分别管押候訊供察斷 
[來信照登]  
　　橤珠書院十月十一日分膏火花紅及孝廉奬道課奬定於十二月廿七日午前候諸君來舍一併面交不誤范董謹啓 
[上海陳家木橋電總局内豫皖揚鎭協振處十二月十六至廿四日事略]  
　　湖南衡陽縣樊琅圃明府接得由滬寄去之奉天揚鎭災圖捐册等明府憫念災黎爰與衡陽紳士程商霖先生竭力籌募適當學院按試來衡因與各學廣文商之勸募各新生隨緣書捐遂由安仁衡山鄠縣來陽衡陽清泉衡州七學連程君又募街市桶捐計第六批總共合見英洋一百八十元今由蔚盛長票號交到○　春電局江少谷翁來第二批募海參　捐助琿平銀一百七十兩又募依都護捐湘平銀六十九兩五錢二分又募各站等捐湘平銀五十兩另六錢四分三厘共合規元三 
 
 

Page 4

 
 
百另五兩另四分九厘由收支所交到○蘇電局第廿七批募洋八十九元○烟臺電局周少翁募洋四十元○蘇城陸鳳石殿撰書聨助賑洋六元六角又四明董君菊如書聨助賑洋二元八角○蘇城潘駿翁爲令郎湯餅移賑洋十元○錢塘河間氏洋十元○金陵祝善隆募江右蔣善士洋四元○仙女鎭胡又亭募集善堂同仁捐洋四元○蘇城得見齋募廿六批吳許氏洋兩元○大圑鎭盛賡伯募第十批頌虎氏洋四元○常昭凝善堂募第六十六批四户洋十四元均到先此報謝 
[鉅欵解賑]  
　　武帝曰爲善不求人知是爲陰德爲善惟日不足是爲積德有財勢者積德易易而不爲是自暴也易而樂爲是錦上添花也恭繹聖言誠足生發世人向善之心然能篤實踐履歴久不懈者如粤東愛育善堂執事諸君實堪揚頌焉查愛育堂創設數十年章程盡善辦事認眞裨益地方不淺以故大吏敬服紳民交歡凡遇隣境災荒輙籌欵協濟上年晉豫燕齊水旱偏災歴蒙補救自鄭州决口又復極力籌　源源解濟計委敝所收解者第廿二批止共合英洋六萬三千元兹於本月廿四日又奉到由招商局富順輪船帶來第廿三批英洋三千元七二伸合規元二千一百陸十兩匯票一紙際兹年關零捐益竭轉瞬春無需解之處甚多正在焦慮忽荷仁施不但敝同人銘感弗置卽放賑諸君聞之亦當色喜亟列報章爲災民慶並誌感佩之忱[  上海四馬路高易公館内籌賑公所詠南陳德薰等謹誌臘月廿五日]  
[粥捐疉來]  
　　謹啓者頃又奉到蕪湖敬畏齋大善士來函並彤源莊匯來規銀四十兩云係節省氏求合宅清吉水陸平安助於敝堂施粥以濟貧黎仰瞻仁者之存心節用而愛人且不分畛域視同仁旬日之間慈雲曡沛恩膏頻濡尤爲可欽可佩竊思作善降祥將來福報無窮豈　清吉平安而已哉謹登報聞用佈仁鑒上海六馬路仁濟善堂董事施善昌等謹誌 
[里言奉贈省齋兄青睞卽希敲正]  
　　丰致王恭濯柳誇清風門第溯瑯琊晴波打漿迎桃葉夜月飛觴醉菊花未了綺情青刷鬢喜傳佳句碧籠紗故山秋好不歸去星火瓜洲極望賒[  雙紅豆館芷卿弟顧麟稿]  
[偶成小詩一律呈省齋法斧政]  
　　廬山舊隱最風流君自號廬山舊隱雅度翩翩孰與儔嗤我情緣深似水羡君丰韻淡於秋吟詩直上滕王閣樽酒狂登太白樓尹善吟飲海屋添籌同祝嘏君時年而立在滬諸名流俱有詩賀識韓何啻勝封侯捧花餣主人陸樹椿伴莊氏未定草 
[冬夜遣懐二律錄請高昌寒食生太痴生夢畹生粲政]  
　　對劍狂歌思渺漫幾回搔首獨憑闌光陰荏苒消磨易世路岐嶇閱歴難客久自憐吟骨瘦天寒翻覺酒腸寛誰知旅館懐人夜多少離愁繞筆端○有懐意琴麗生晚霞綺禪倚紅香尉諸君我亦生涯仗硯田頻年浪跡滬江邊壯懐豈肯隨人熱傲骨何曾受俗憐詩酒最難忘結習色空聊且學叅蟬　園料想梅初放悵隔層波夢未圓[  惜紅生初稿]  
[有懐羅麗生大令詩以代柬遥呈郢政]  
　　東風驪唱一聲催握手旗亭醉倒醅申浦輪飛春閙杏丁沽棹返雨肥梅衡陽雁信憑誰遞建業鸞棲費我猜　後江南逢驛使盼貽雙鯉滬城隈[  惜紅生稿於申江侍梅閣]  
[客裏光陰何其迅速閒中吟飲未爲蹉跎乘酒興之餘寫詩情之得預爲己丑歲諸公之知我者恭賀新禧并博諸大吟壇指正]  
　　客　餞臘詁迎春轉瞬風光又一新宦海衣冠無我相廬山面目有誰眞不將故事應新歲權以新詩賀故人生本忘機疏禮法梅花香裏醉芳辰海上忘機客張兆熊求定稿 
[劉丈眉亭以得子詩索和敬步元均藉以奉賀卽請指正]  
　　熊羆夢叶添丁兆羡得雙珠照耀明繼武而今多俊物知英奚必試啼聲殷勤薄賀慚投依約行文莫倒繩異日顯親揚姓氏定教到處震鴻名[  愛蓮仙侣聘三甫稿]  
[頻年厄運多艱所如不合前月杪項間忽起痰核自謂力不及治日以益甚不勝悒嘉平十三日友人告以古春徐老先生存心濟世不較看金聞著平生春者頗不乏人盍往求之晚卽踵局就診國手針治立方服藥六七日間其核漸小感銘肺腑没齒不忘謹呈俚句二 
[章不計工拙錄請方家賞政]  
　　半生壯志漸銷磨貧病相連感若何漫道寒儒慳遇合蒙公國手起沉疴元機奥妙閟鴻濛誰是先生識箇中海上春光回腕底道旁爭迓陸宣公] [  石竹館主愚晚曹運昌拜稿]  
[病後客居無事率成四律聊以自述苦况不計工拙錄請夢畹生曁諸大吟壇指疵]  
　　屈指離家祗一旬誰知獨客病纒身乍寒乍熱時無定如醉如眠氣不伸每苦披衣頻引痛只緣買樂又加　起居全賴扶持刀惟有相隨僕最親病中服伺止一小僕頗匪仰體却是難得○痛癢顚連三月過客中最怕病來磨身同瘦菊扶無力心比垂連革　多悔不知醫頻問藥夢能見佛卽消魔每有急難得夢一上人卽卿平安此次之病亦因得夢遂卽輸减我今看破虛名利珍重眠餐靜養疴○樓居自古號神仙只奈蕭條萬慮牽隔院笙歌天待曉當窗風月夜愁眠英雄未遇空彈鋏志土雖窮恥執鞭滿目瘡痍民困甚我因同病目相憐○病已消除意氣雄心香一瓣謝蒼穹推情幸賴交逾格擇處難防道不同前在棧大病時被同寓哄騙二次以至益形拮据事到多磨須善譬境逢極否或能通萬緣聚散歸前定都在浮雲轉瞬中西湖退補生未定草 
[冬夜卽事]  
　　西風瑟瑟雨蕭蕭閉户吟詩破寂寥獨擁孤衾寒透骨朦朧好睡達通宵[  聘三稿於光霽齋]  
[浙省撫轅抄]  
　　十二月十三日吳念椿交卸湖州府經騐固省禀到見蔣清翊由汴解餉回省禀到欽差○十四日候補同知蕭芳澤禀知藩司委青田厘局差○十五日胡晋甡禀辭赴處州厘局差前縉雲典史吳錫壽交卸回省禀到候補府經歴譚廷輝禀知藩司委署富陽縣丞叩謝○十六日運副王瑞年禀銷紹興鹽局專辦差回省禀到叩見 
[蘇省撫轅抄]  
　　十七日候補通判程鈞禀銷會估小河閘工差○十八日請補吳江縣同里司巡檢劉金鐸辭赴任候補通判文綸禀知奉委解金磚赴都巡來沈枚禀銷下游厘局差遣差○二十日正任睢寗縣侯紹瀛由金陵來禀奉委赴如臯泰興靖江等縣勘估港工候補縣劉葆宸禀知奉委洋務局差○二十一日候補府楊靖解京餉赴都回候道庫大使陳以屏禀知奉蘇松太道憲札委幫審上海縣案件卽辭赴滬六品銜分缺先補用縣丞胡隆　服闋禀到上海縣典史許占梅禀知交卸回省巡檢　聿桐卸署吳江縣汾湖司巡檢事回 
[上海陳家木橋電總局豫皖揚鎭協賑處十二月中旬收解清單]  
　　黔冊貴陽電局續募第五批貴平銀一百十九兩申合規元一百廿七兩另六分五厘細户另登報端○徐冊邳州官湖鎭汪榮章先生募和順公李體孔王建業恆茂公繼義堂五户各一千文恆興行三義坊胡永和誠興厚四户各五百文恊豐行三百文今計實收原平銀四兩三錢六分○　冊江西省六眼井筆唐居士以書院膏火移賑原平銀一兩另八分○常冊金匱可園楊夙根先生募十二批錢吟香錢蔭棠錢永嘉錢惇裕蔡世德張　和顧錦芳七户各一元尤昭五角皖頴人五百文黄燦亭二百文合計實收洋八元○救災圖單冊漢口雲集恆號募浙江無名氏皖北隱痛子二户各二千文三省堂曾嶺南祝慶氏鄂省無名氏三户各一千文嶺南流民余玉書二户各五百文蘭陵堂四百文嶺南業氏二百文鄂垣寳亷堂洋二元以上實收洋十元金陵昭忠祠春字前營來張采臣善士助四元○寗冊金陵善陸莊友交來江右蔣善士四元○通冊姜偃德厚莊募債臺客求妻産平安一元同泰錢店程瑞芝二户各五角○太冊太倉繆衡甫來不列源陸彤士募無名氏一元　經北　求　疾速愈隱名氏二元○蘇冊蘇城百花巷程交來求安居代募洋十二元張張鵬交來儀無三十初度蒙諸親友賜禮福賑十五元又自巳節省讌　資移賑洋十五元以答謝親友陸情又　出遏淫敦孝篇資移賑洋二元陸鳳石殿撰書助賑洋六元六角又四明董事菊如書助賑洋二元八角以上兩欵由戲鴻堂交到准城電局史福州電局周金陵電局張　兩君四户共交來平湖沈君逋梅以屏扇潤資移賑洋八元○申冊無名氏爲僞物遺失賠償不受移賑二元時孟氏求臂痛速愈洋一元○本旬共收規銀一百廿七兩另六分五厘英　九十元元四角合計規元六十九兩七錢三分七厘原平五兩四錢四分申合規元五兩七錢一分四厘三項共計規元二百另二兩五錢一分六厘○連前共收規元五十三萬一千八 
 
 

Page 5

 
 
百另四兩五錢六分八厘○連前共解解皖賑十九批止計規元五十一萬四千六百廿八兩七錢五分○連前又解揚鎭賑第二批止計規元一萬二千另五十二兩○本旬撥解奉天賑規元二千兩共撥解粤東順直山東奉天江陰等賑計規元八千五百廿三兩七錢五分○以上凈墊解規元三千四百另三兩九錢三分二厘合併聲明 
[上海北市絲業會舘籌賑公所施少欽經收河南皖北直隷揚鎭江陰賑捐十二月十七至廿日第一千九百六十八至七十一次清單]  
　　海昌張宗勳求父病速愈規元十六兩三錢　分五厘楊鏡人求母病愈由朱少梅兄交來洋廿元又楊兆萍祖母病愈廿元蕪湖汪在田節儉助賑由程汝年兄交來廿元六合縣幕江小齋求母壽由袁松翁交來廿元又宋　卿五元蘇城許紫庭同室陳氏求逢凶化吉十元滸浦裕通十元曹雲溪三元金吟香求媳懐孕平安　元閔九思求病痊一元陳友梅周少蓮各五角嘉郡實順當浙桐清　氏病愈平安完願五元太倉亨記婁東恆農子爲祖　陸太守人百齡冥誕懺資移助五元又爲子求學業日增節省點心資一元鎭江秀實堂四元復記一元隱名氏由萬茂森來三元南匯林屋人病俞完愿二元○元生莊來啓記五角德記四角裕記一角共三户合洋一元以上十七日○漂陽寳昌典李福城沈桂輪經募惜字會資先墊移助洋五十元錢一百廿文製造局廣方言舘年終請各位老夫人酒席費移賑洋十二元松江張錫恭十二元無錫顧又珊募朱李氏祈夙疾新疾速痊十元無錫陳曉山十元張鍪張鑾求父病速愈由　履平兄　十元黎里老德茂歸安陳樹德求消過免灾十元會稽王翰香同室葉氏求消愆增福十元錢塘頤壽堂汪十元錢唐張了塵八元西河氏平安愿由廣昌隆來五蘇桂山求父病愈五元孫嵩高求病速愈四元坑省楊亷伯翁募仁和鄭家緎病愈酬願四元潘敦厚堂病鬆完願二元珠街閣同和典汪蘭生卒儀移賑二元杭省吳道隆求夜中安眠二元力不足子一元亷氏求病愈一元嘉興愧子悟虛子仿六郎三户各一元常昭鹽公堂銅洋四元以上十八日○福建守彘誦芬兩十善士同衆大善士續捐募第四次共一百廿九户由恊同慶號來洋三百廿七元永泰源茶棧賑捐餘欵由俞小坡兄來九拾八元五角眞金水羊覺下見易子五拾元無名氏由春華祥來拾元福蔭居六元二角新安氏凌愿學生覔業遂利五元孫朗齋募盛澤王松甫五元常熟濟誠典積省元宵席費五元懐安堂四元浙慈周寳林求病速愈四元新湖山保合家平安一元○平湖魯義昌高山亭李作之求子各乙洋隱名氏求壽六角陳漢璋求榮四角魯雲卿魯榮隆各五角共六户合洋四元硤石蔚藍天心柴錢四伯江夏季子三伯五十勉齋二伯八十文不書人洋兩角共四人合洋一元二角以上十九日○盛川黄復慈祈壽洋十元黄王氏求子三十元黄方求資冥福十元小補氏由三晋源來十元又江西超然物外人廿元又三一書房市隱山人廿元常熟隱名氏完愿十二元又膏火一元西塘江益新募漱芬氏完愿十元又求平安蔣琢成各一元又盛餘來乙角如臯悅來丙號六合沈寳書堂十元内銅洋一元刋上祝親平安翁募湖村農翁因　失愼平安還愿五元又餘厚堂主求子功名如心五元崇禮堂遇火平安五元嘉興胡恩同求疾愈並求子病愈速好四元安省韓良臣募廣德堂了愿四元王奎元求父病愈二元刋江徐子咸十二月份捐二元劉河王述夫二元不厭煩翁一元楊宏均求免災乙洋雙林沈士恂疾愈一元浙省黄撫卿代人寫資一元漢口升昌典不曹人乙洋乍浦朱延康募蔡　記仁記各一元又不書名黄氏錢五百十五文臨平陳指葵胡曉初銅洋二元升豐泰交渝城公泰洋行經募規銀五十兩錢二千文德生義恆裕公各十元義茂和五元葉記楷記升字三户各二元啓記天字王悅來三人各一元揚州朱吉昌募朱丙華愚民節省食堂世雲漢節食堂洋萬福資善堂九如八人各錢一千洋萬福乙千乙百胡漢記八伯朱明記四百陳鳳池自知氏各三百程長爲不面各二伯嚴如連局百無民氏三户各五伯又六户各三伯又二伯又一伯文居安思危六百四十八共廿八户合十五元以上二十日 
[上海北市絲業會舘籌賑公所施少欽經收河南皖北直隷揚鎭江陰賑捐十二月廿一至廿四日第一千九百七十二至七十五次清單]  
　　福建永定縣謝大令合寅友紳商丁胥共捐洋一百廿四元一角二分四厘笑泉氏保平安二元杭省吳保泰善士病全續助完願一百元山陰單紅村單元芳求病速愈由浙紹和記寄來三十元慈谿袁肇銘求椿萱並茂由湖州寄來十元姜偃羅塘鶴署皖北有心人十十一十二三個月捐六元孫恆源趙同泰均船捐各七元蘇寓詒榖堂楊陳氏求身安病愈四元王愼記求病愈三元積善堂吳三元沈少泉還願二元沈厚德堂求母病速愈三元銘清二元無名氏二元以上廿一日○召溪秀叟善士求身體健旺癬疾速愈由錢葆卿見來洋一百元黔省西平陳寓由天順祥來愉平足銀廿兩合規元廿一兩另四分無名氏由愼餘莊來廿元杭垣曹楚書募姚學仁潤姑均求病速愈由源豐潤來廿元郭位卿由寳順莊來六元安遂軒由源豐潤來五元方行素居願保平安五元太倉錢益菴求病速全合家安吉五元吟梅仙舘徐五元銅洋五元吳縣周竹巢求遇事順利洋四元黎里老德茂陳門李氏祈佑次子樹德免災四元無名氏董由晋甡莊來四元施新泉三元楊餘齋三元日本洋一元丁新記洋一元隱名氏爲子隆卿求無病一元鐘氏許保家主平安還願一元寗郡趙得子隱名使者各五角以上廿二日○本埠立盛號慈谿胡永潤大善士求病速愈洋五百元崑山許建中募王許氏三十元張常氏延年益壽十五元潘姓還願十元蘇州宗培之翁募無名氏十元平湖柳子愚募無力有心人求佑孫病速愈十元慈谿樂善居求妻生産平安子强健十元夾石恆受參號徐廣珍求病速愈十元海昌不力子一元陳藹卿八元無名氏求保母延年五元松江趙思九堂募芸輝室姚五元松江華婁公堂彭城女士五元朱二妲三元盛悅卿募耕道書齋預節來年西席朱枚卿夫子開舘筵資移助四元基隆口閩海關郭蔭生翁募陳遠紹求病愈由招商局煤料處姚産翁來四元求保人口平安人三元山右雲州隱名氏祝求室人己丑利産平安二元馬姓求病愈二元清江李達三由南匯寄來一元朱經高平如募前岡孫氏銅洋二元○嘉定豫順潘仲儒錢五百文又募盧菊臣三百文潘伯申二百三十周采洋一元共四户合洋二元以上廿三日○隱名善士心願由成茂笋乾行來洋二百元福建侯官程橋年善　求病卽全由江大成來五十元新安亦政堂李十五元太平存心氏五十元上海機器製造總局炮隊合營員弁勇夫人等三十元張延記廿元項萬煜萬瑩爲父花甲壽辰奉命將筵資移助由無錫知仁莊寄來廿元吳傑人募韋僕周求妻肝氣速愈規元十兩無名氏求外症速愈由秦少甫來洋十元蘇州趙心銓冬季捐求保母長壽由協康莊來六元紹芬堂江求女痧症平安五元金邑姚汝恭爲妻沈氏求病速愈先助由朱涇寄來四元昌石二元五角蘇州孫雨生募桶捐鄭文魁求脚患速全無名氏各二元又裁雲書屋銅洋二元淮安無名氏求月疾全愈曹平銀一兩二錢二分山西有心無力人洋一元蘇州金鼎月捐合家平安一元裕記銅洋二元○恊同慶號　榕垣能補天宜子孫主人募吳興郡康藩氏爲明　取月六日壽誕移放生願求增福延壽規元七十兩練水己酉生以歴年節省餘資求消災延壽七十兩又募耕遠堂虞台番二元十德堂林承源錢莊宏豐錢莊三户各一元敬　堂池高鳳岐各錢票一千合洋六元四角○清江又次齋主人募丁問梅司馬爲室張室産後平安洋四元又次齋爲姑母求延年益壽錢五百文不留名二百文太原氏洋一元馮雲樵募山陽　氏三槐堂太乙堂三户各錢五百文隨遇菴主人四知堂各二百文袁江王氏三百文無名氏三户各一百共十三户合洋八元○沈容安洋二元凌秀春募薙髮業錢一千九百文無名氏二百共三户合洋四元以上廿四日 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
