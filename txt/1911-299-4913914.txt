# 1911 - 299 - 4913914

 

Page 1

 
 
   
 
 

Page 2

 
 
上諭 
[九月初九日内閣奉]  
　　上諭朕纘承大統於今三載兢兢業業期與土庶同登上理而用人無方施治寡術政府多用親貴則顯戾憲章路事朦於僉壬則動怫輿論促行新治而官紳或藉爲網利之圖更改舊制而權豪或祇爲自便之計民財之取已多而未辦一利民之事司法之詔屢下而實無一守法之人馴致怨積於下而朕不知禍迫於前而朕不覺川亂首發鄂亂繼之今則陜湘警報迭聞廣贛變端文見區夏腾沸人心動摇九神靈不安歆饗無限蒸庶途炭可虞此皆朕一人之咎也茲特布告天下誓與我國軍民維新更始實行憲政凡法制之損益利病之興革皆博采輿論定其從違以前舊制舊法有不合於憲法者悉皆除罷化除满漢屢奉先朝論旨務即實行鄂湘亂事雖涉軍隊實由瑞澂等乖於撫馭激變葉軍與無端搆亂者不同朕惟自咎用瑞澂之不宜軍民何罪果能翻然歸正決不追咎旣往朕以眇眇之躬立於臣民之上禍變至此幾使列聖之偉烈貽謀顚墜於地悼心失圖悔其何及尙頼國民扶持軍人翼戴期納我億兆生靈之幸福而鞏我萬世一糸之皇基使憲政成立因亂而圖存轉危而爲安端恃全國軍民之忠誠朕實嘉頼於無窮此時財政外交因難已極我君民同心一德猶懽顚危倘我人民不顧大局輕聽匪徒煽惑致釀滔天之禍我中國前途更復何堪設想朕深憂極慮夙夜旁皇惟望天下臣民共騟此意將此通諭知之欽此 
　　上諭資政院奏内閣應實負責任國務大臣不任懿親一摺懿親報政與立憲各國成例不符我朝定制不令親貴干預朝政袓訓著有明交實深合立憲國家精義同治以國難未紓始設議政王以資夾輔相沿至今本年設立内閣仍令王公等充國務大　原屬一時權宜之計朝廷本無所容心茲據該院奏稱皇族内閣與立憲政體不能相容請取銷内閣暫行章程實行内閣完全制度不以親貴充當國務大臣等語所陳係爲尊皇室而固國基起見朕心實深嘉納一俟事機稍定簡賢得人即令組織完全内閣不再以親貴充當國務大臣並將内閣辦画暫行章程撤銷以符憲政而立國本欽此 
　　上諭資政院奏體頒布明詔將憲法交院恊贊一摺我朝列聖相承深仁厚澤垂三百年我孝欽顯皇后德宗景皇帝俯念時艱深維治本迭降　明詔確定爲君主立憲政體並頒布　備立憲事宜清單按年進行朕　冲齡入承大統亦維兢兢業業用迪前光上年十月該院奏請速開國會當經改降諭旨定於宣統五年召集議院並特派溥倫等迅速纂擾憲法候朕欽定茲據該院奏稱憲法爲君民共守之信條宜於規定之始詔進臣民商榷又稱協贊在纂擬之後欽定之前於先朝聖訓欽定之義毫無所妨各等語着溥倫等敬遵欽定憲法大綱迅將憲法條文擬齊交資政院詳愼審議候朕欽定頒布用示朝廷開誠布公與民更始之至意欽此 
　　上諭資政院奏請速開黨禁以示寛大而固人心一摺黨禁之禍自古垂爲炯戒不獨戕賊人才仰且消沮士氣况時事日有變遷政治隨時遞嬗往往所持政見在昔日爲罪言而在今日則爲譡諭者雖或逋逃海外放言肆諭不無微瑕究因熱心政治以致逾越範圍其情不無可原茲特明白宣示特沛恩緰與民更始所有戊戍以後因犯政治革命嫌疑懼罪逃匿以及此次亂事被脅自拔來歸者悉皆赦其旣往俾齒齊民嗣後大清帝國臣民苟不越法律範圍均享國家保護之權利非據法律不得擅以嫌疑逮捕至此次被赦人等尤當深自祓濯抒發忠愛同觀憲政之成以示朝廷咸與維新之至意欽此 
　　上諭前聞長沙有變電報不通朕心實深厪系兹據朱家寳轉遞余誠格電　本月初一日湖南陸軍砲營叛變政入小吳門陸軍標營同叛攻入北門城内巡防隊亦叛戕統領黄忠浩直攻撫署匪黨遂踞省城煘格暫避入水師營不意水師亦懸白旗遂湘帆小輪候調省外各隊力圖克復懇請簡員統隊來湘勦辦並自請嚴懲等語長沙爲省城重地余誠格雖係甫經到任所調將領未到添募未齊實屬措置乖方以致倉卒生變罪無可辭湖南巡撫余誠格着即革職戴罪圖功併著暫管湖南巡撫印信責成該革撫迅調省外兵隊即將省城尅期克復毋稍延玩倘不併力自効定將該革撫從重治罪並將黄忠浩被戕情形查明電奏飭此 
　　上諭世續假期已滿病猶未痊懇請開缺一摺資政院總裁大學士世續著准其開缺欽此 
　　上諭李家駒著充資政院總裁達壽着充資政院副總裁欽此 
　　上諭署民政大臣桂春着回倉塲侍郎本任昨已有旨著趙秉鈞即日來京預備召見趙秉均着署理民政大臣欽此奉 
　　旨廕昌電奏官軍在　口在方連日與匪相接時有斬獲初六日向前進攻行抵洋油廠西方遇匪約千數百人官軍恊力猛攻薩鎭冰所統兵艦並在附近援助逐節進占匪仍力行抗拒嗣因我砲力劇烈匪遂向大智門紛紛潰散官軍乘勝迫擊至跑馬就廠匪憑據營壘極難摧陷初七日早官軍用山砲側攻互擊匪勢不支相繼潰退官軍追發掃燙直至漢口街市用力過勞稍事休養即進奪漢陽迅圖翦滅等語此次進攻漢口斃匪千數百人奪艦山炮三十六尊軍械多件當匪砲猛擊之時艱險異常該將士等奮不顧身爭先用命實屬忠勇可嘉該大臣督率有方尤堪嘉尙仍着該大臣督飭將士一鼓作氣收復武漢俟袁世凱到後再行回京供職欽此監國攝政王鈐章奕薑那桐徐世昌署名 
　　初九日　召見内閣總恊理大臣洵貝勒陸中堂陳寳琛伊克坦裕芳尹慶舉 
　　初十日召見内閣總恊理大臣趙秉鈞李家駒達壽 
評論 
[收拾人心（無名）]  
　　政府聞武漢事起。於是急起用袁世凱。以縻北軍之人心。又聞太原西安事起。灤州德州保定兵有變。於是急下罪已之詔。悉尤資政院與五統制之請。改組袁世凱内閣。許民參酌憲法。以散各處響應之人心。其收拾人心之法。不可謂非應有盡有矣。然而天下人之心。仍不爲所更動者。蓋以其言雖覺可聽。而其行實與之相背而馳也。 
　　夫此次亂事之所由起。非以兩次大借外債。不經人民允許之故乎。今方自謂深悔。而秘密而借外儀之事。且有數起。甚者且以東南三省圭地抵押此其事。非與所言相反乎。又如此次川鄂亂事之所由起。非以屢次慘殺無辜濫用兵權。殘民以逞乎。今亦目謂悔悟。今則漢口之官軍。其殺戮人民之慘。有非人所忍聞者。革命軍之被慘擊。無論矣。而無與戰事之居民。亦多火其居。彈其人。擄掠其財物。且又波及局外中立國之人。以及爲慈善事業之紅十字會中人。其殘殺更有甚於以前者。此其事。非又與言相反乎。 
　　夫今日之有此收拾人心之舉動也。非朝廷眞自醒悟。而自願出之也。迫於時勢之不得不然。而勉强出之也夫今日時勢危迫。不得不自屈伏之時而。其所行已與所言相反。矧在他日哉。矧在他日哉。 
 
 

Page 3

 
 
[專電]  
　　灤州保定德州濟南皆有兵變警耗（天津） 
　　南昌失守甚確十一日丑刻兵變撫署皇殿八旗會館均被焚燬馮撫越牆逃避土匪焚搶甚烈　　南昌十一日丑刻失守電局被據惟官民未傷市面尚安（以上南昌） 
　　按此電係另一訪員所發 
　　初十日革軍以巨炮轟擊官軍已將所失各車站仍行奪回 
　　初十日之戰官軍大敗由漢口退守灄口袁世凱電京告急 
　　北軍在漢口華界大肆焚殺延燒租界甚熾革軍見其殘忍且憤其有意破壞租界因在龜山連放巨砲擊死官軍一千四五百人北軍大憒漢口全部仍爲革軍收復 
　　初八日一戰革軍擊沉官軍兵艦兩艘 
　　漢口最著名之某國銀行聞已被焚 
　　聞漢口領事團與各國觀戰員提議如果北軍再有野蠻焚殺及擊斃外國觀戰員之舉動决令離漢一百里外方許戰鬥 
　　北軍左營某標統帶蕭姓最稱善戰初八日大智門之役被砲炸死其標兵亦傷亡幾盡 
　　長沙派精軍三千人於初九日抵漢是日即撥二千人助戰奮擊北軍最力乃獲勝仗（以上漢口） 
　　革軍佔據山西太原府後即分兵進據石家莊正太鐵路總車站（正定） 
　　今日（十一）監國親臨資政院與各識員員議定亂辦法議决和戰條欵二十九條 
　　按右電甚奇特大致議和之說非無因也 
　　聞孫汶有書寄黎都督囑其千萬不可議和 
　　孫汶不日啟程至漢帶有大兵艦三艘其駕駛者皆爲留英海軍學生（以上廣州） 
　　聞有旨簡袁世凱爲内閣總理大臣以魏光燾爲湖廣總督 
　　初五日八旗學堂學生及旗制處人員聯合禁衞軍密商漢人排滿勢甚洶洶與其坐以待斃不如先將京中漢人屠盡然後自殺聞會議時全體異常激烈民尙桂春亦頗贊成翌日漢大員聞信恐釀奇變極力運動某貝勒某中堂遏制并將桂春調出民部其禍始寢 
　　閣電張紹曾該軍要求立憲各節均己奉旨允准着即拔隊赴鄂合力進攻以扶危同局并飭吳祿貞前往該軍慰問 
　　袁世凱電奏今日（初十）全軍抵漢兵勢甚盛定十二日合攻武漢并先示諭黨人如抱政治革命主義者允代奏聞必可邀准一面剴切解散脅從武漢當易克復 
　　袁世凱奏報行軍計畫除規復武漢外兼顧上游完善省分 
　　政府現惟倚重項城謂此人出山必有一番轟烈之舉動各親貴及滿大員因此稍爲鎭定 
　　皇太后召見監國泣數行下謂大局己危財政支絀擬盡撥考欽太后宫儲充作國用以一半撥助軍餉一半接濟京師市面 
　　政府得太原警電大震己電直藩督軍嚴防并電豫撫速選勁旅分布黄河南北會籌防禦如果情形緊急速毁鐡路以遏革軍北上 
　　陸軍部爲南下軍特設軍需總局聞開發行餉川資及購辦糧秣已達三百萬外 
　　内閣通電各督撫准其隨時調遣水陸各軍藉資防守 
　　按自軍諮府設立後各省督撫非請示軍諮大臣不能調遣水陸各軍今因軍事緊迫故有此命然而晚矣 
　　監國傳諭王公以下量力助餉以紓國難 
　　唐紹怡電奏仍以病辭奉旨迅速來京力濟艱鉅毋得固辭 
　　京僚眷屬十遷八九市面蕭瑟幾絶行人 
　　京師盛傳官軍克復漢陽（以上北京） 
 
 

Page 4

 
 
　　十一日午前上海電報局接江西省城南昌府失守之電其文如下南昌於十一日二句半鐘失守電局被佔 
　　十一日午後上海電局接漢口袁世凱無線電命前漢口電局洋員郎格貝君速往漢口修接漢滬電線郎君方於星其日自漢抵滬現擬今夜鄱陽船上駛 
　　漢口電稱兩軍現仍接戰革軍奮力者擊官軍前進之路革軍雖失大砲數尊仍在租界與華界分界處爭持不下據紅十字會醫生云革軍約死千人傷三千人官軍死傷六百人 
　　太原革軍向南進發己抵揚城離黃河橋約一百二十基羅米達吳祿貞統帶第六鎭混成恊從保定出發往攻革軍（初十日北京電） 
　　聞日本國會擬派委員前赴中國調查國内情形昨日各政黨代表議决該委員所需之費用由議院經常費内撥出杉田氏將爲政友會議員代表赴華調查中國内務據確實消息共派委員六人（初十日東京電） 
　　日本海軍省宣言現有日本兵船七艘駐泊漢口由川島提督節制宜昌　沙各有兵船一艘聞南京大局頗危上海杭州鎭江廣州均有驚耗如有事變尙擬加派兵船前往以厚兵力（初十日東京電） 
　　據廣州電稱各衙門昨日己將龍旗收落該省雖不承認革命而隱然有獨立之概旣而各衙門忽復懸龍旗旗照常辦事中國砲艇己在預備戰事有外國兵船九艘泊於港内法國水兵增登岸保護租界（十一日倫敦電） 
　　資政院總裁李家駒覲見攝政王時謂各議員因朝廷己准近來請求之事深爲感慰攝政王面允此諭必當誠意實行且謂此次上諭並非紙上空文 
　　據中國消息德州及保定之軍隊業己起事表同情於灤州之軍隊 
　　太原府日來並無消息恐革軍已阻止外人離埠 
　　據傳太原府革軍已將城内滿人全行拘禁聲言如不允人民之要求則將殺之 
　　北京局已命折斷正太鐵路惟正定府官員因革黨恫嚇不敢出此聞革軍已在正定府上車擬將京漢之交通阻斷如戰事不停則蔭昌陸軍已絶歸路異常危險 
　　太原府大局極爲危急城中一部分已爲火燬滿人遭殺者二千名漢人聞信恐滿人必在京内殺戮漢人以圖報復異常恐慌今咸成羣出逃 
　　内閣總理旦夕將告退袁世凱必爲内閣總理大臣現赴信陽州目下不卽抵京大約由徐民昌代任 
　　保定府之兵不肯登車赴南繼而宣讀上諭乃有一部分開往太原將與革軍交戰 
　　天津外國兵昨晨在租界周圍繞行一周以示兵威　　天津稅務司接該處革黨支會來函謂不久將取京津釐金一項大礙中外商業擬將裁去（以上初十日北京電） 
　　京師日來一夕數驚傳聞有滿洲親貴數人聲言欲縱禁衛 
 
 

Page 5

 
 
軍以害民人民人聞此消息咸紛紛離京各處人心惶惶城内之兵常加調動民心益亂宫廷出狩一事中國各大員謂不致出此惟外交家則疑必有此舉目下極爲注意或謂宫廷必圖離京革黨已早料及豫備於半途阻之灤州軍隊之變隱使黨得以完管理北上之鐵路宫廷不敢由此路而行此外有由張家口出逃乘駝事過蒙古至庫倫再由此處取道西比利亞以至俄國之路惟把守臨谷關（譯音）之軍隊亦與革黨同志云 
　　目下時局自滿人入關以來從未有此危急如滿人仍得保其皇祚則實權全將被奪朝廷徒擁虚位而由漢人握政府大權灤州兵士之舉動資政院之要求太原各處之響應實迫政府出此屈伏之策 
　　資政院議員袁黨頗多此次資政院之鼓吹國會辦法現已宣佈聞出於袁之深謀袁將不赴漢口而直入京師以膺内閣總理之席趙秉鈞現簡爲民政部大臣極關緊要因趙亦袁黨也 
　　朝廷之退讓能革軍滿意與否爲目前一大問題北省當無異議惟南省將有滿洲政府完全廢去之要求聞袁世凱己與革軍通書磋議辦法以免戰爭之禍（以上譯西電） 
宫電 
[蘇撫接各處電]  
　　江督電南京安靖謠言不足信庚 
　　鎭江道電鎭埠安靖恐外間誤聽謠言特聞庚 
　　桂撫電籌防孔亟境内尙安佳 
　　閩皖豫甯津奉各督撫佳日來電地方均安 
[滬道接清江電]  
　　清江巡警局聶道電浦安屏眞 
要聞一 
[漢戰報（九）]  
　　漢口初六初七兩日戰情已紀昨日本報兹有友人於初八下午自漢口啓行抵滬者口述連日戰情頗詳記者親住訪之節錄如左 
　　漢口自二十七日以後連日未有戰事蔭大臣乘間詣京泣求另簡督師大臣由慶總理親詣彰德强起袁宫保赴漢視師袁遂於初五蒞新以武勝關爲行營是日三點鐘前隊抵漢五鐘向革軍搦戰未分勝負 
　　初六日晨官軍調集山東兵三千餘人在劉家廟與革軍大戰革軍由降人羅某統率砲隊爲先鋒其次步兵又其次騎兵分左右翼抄護（羅本砲隊官於初四日率部下百餘人投降革軍黎都統深信不疑仍以砲隊官畀之）詎羅中懷叵測未戰前即宣言砲彈由余一人管領各營需用時前來給領以昭鄭重當酣戰間羅忽轉身向革軍轟擊前隊死傷數百人尋知中計紛紛却退其時港中有兵艦二艘竪白旗駛過戰線繞劉家廟而上出革軍不意突放兩砲革軍死一千餘人後陣稍却官軍乘勢追逐直衝至大智門革軍退回劉祥花園時適某國兵輪在二砲艦之旁覩狀憤其狡詐立開二砲向二艦轟擊革軍青山砲台望見後亦開兩砲向下攻擊一中其舵一壞其煙囱兩艦遂狼狽逃歸而羅亦尋爲革軍生擒縳送軍政府訊知詐降寸磔之並梟其首懸之後花樓口下午四時黃興乘輪到漢某兵輪誤爲孫文已到放砲二十四響以表敬意計自四點一刻至四點三刻間隆隆之聲不絶於耳是夜官軍駐屯大智門者計二千人本擬乘勝進攻行經英租界爲守衛西兵所阻而革軍則退入跑入跑馬場内憑壘固守並架砲四尊於水塔上高瞰官軍以備不處　　初七日天未黎明革軍即發大隊渡江至跑馬塲進攻大智門官軍初時小敗至十一鐘時革軍突由武昌城内派出敢死隊數百人身懷炸藥渡江蛇行至戰場猛撲向前炸死官軍二千餘人官兵不支革軍後隊復鼓勇前進直追至二十里外前面有一小村落官軍約一千五六百人埋伏其間攔截革軍歸路爲觀戰西人所報告革軍因即排列巨砲向該村轟擊不一時伏軍立盡遂復所失各地追至灄口而大智門劉家 
 
 

Page 6

 
 
廟又入革軍之手是役也幸薩軍自江中發砲助擊官兵始獲收隊聞薩軍中能戰之艦計祗三四艦近已傷者過半此後恐不能復戰云 
　　初八日兩軍宣言不午大戰一决雌雄上午十點鐘各國商人相率離岸登兵艦駛出戰線之外聞官軍自信陽州調來者三萬餘人其勝負情形容俟續報 
[粤督反對獨立之電奏]  
　　初四初八兩日粤紳會議獨立政界亦甚表同意惟當時各紳士卽以張督言不由衷疑之兹悉張鳴岐確已宣示反對已兩次電奏入京刻又將第二次電奏原文通電各督撫云粤省庚日有人倡議獨立希圖逞亂情形昨經電閣代奏并分電各省在案本日復電代奏其文曰庚日省城有人倡議獨立希圖逞亂情形昨經電乞代奏在案其時全城内外暴動洶洶竟夜喧擾當經嚴飭軍警分别彈壓幸勉暴動一面出示曉諭反覆開導所有商店居民誤受誘惑者立即摘去（按摘去者大約即獨立旗可參觀昨日本報專電）准其改過自新概免追究本日已一律遵辦現在城廂内外尙屬安靖惟此等舉動必有匪徒從中主謀希圖擾亂人心乘機釀亂惟有督飭兵警加意嚴防各屬地方難保無此等匪徒造言生事亦經分飭一體防緝相機應付毋任稍有疏忽乞代奏謹聞 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[炸斃鳳將軍續聞]  
　　鳳將軍被炸各情已詳昨報兹聞鳳將軍年五十二歲京中尙有封翁此次來粤祗帶一妾一四歲幼女鳳爲人好擺架子昨乘寳𤩹晉省駛至虎門不見砲台升砲卽傳寳璧吳管駕詰問這是什麽地方吳以虎門砲台對鳳云何以不見鳴砲吳以近日黨人之亂民心驚惶本官船未有升旗故砲台未鳴砲因恐沿途砲聲隆隆驚擾民心也鳳云他黨人來祗管來怕甚麽大有不豫之色及船抵大馬頭尙未泊定鳳問伺候之人齊否各人答已齊即時上岸入轎晉城該橋八人抬所有轎夫僅乃得免鳳將軍身後由政界派委員榮勳陶永成料理援照孚將軍用欵略爲優此除長茂棺木外所有衣衾各件由公益彩元兩店承辦佗羅經被用黄綾的初時由接官亭將經被蓋住將屍扛至八旗會館不料該被已被屍身燒出之油濕透故即撤去再取一張故用經被兩張鳳將軍生前身　高大此次袍褂仍做四尺二寸比諸孚將軍加多壽字被壽字褥約計已四百餘元又聞某柴店東家高姓番禺人前在育賢坊義利担柴因中山票數千元在此開柴店火起時欲由瓦面逃走被某營勇鎗斃跌下卽割云雙耳作爲亂黨報功後來又將其弟拿去現在該處街坊不平已聯蓋章禀保其弟及請爲死者伸寃云 
　　另函云聞鳳留守到港時步行出外游玩祗帶巡捕一員隨行游至港督大花園地方適遇剪髮人數名迎面而來呌鳳將髮辫剪云鳳亦不與其計較返回寓所巡捕等在港面陳粤省地面人烟稠密良歹難分雖有巡警日夜梭巡惟堤岸一帶酒店旅舍林立保無革黨混跡於其間請軍憲到省時微服减從登岸呌小艇駛入沙面祗雇小轎一乘進城入署免有意外之虞鳳謂我們做官數十載久歷戎行出入並無畏怯不必如此驚惶遂不聽其所請致罹慘難又查鳳留守到省登岸有一巡捕在後騎馬隨行聞黨人抛擲炸彈轟响登即下馬追趕後便呌二太落回輪船事後護送至八旗會館至轟炸將軍之革黨當時被衛隊向瓦面轟傷三槍負痛墜地卽由偵緝隊拿至大營訊係開平人岑亞貞年二十二歲向在南洋此次暗尾將軍到省暗殺等供不諱即晚因傷斃命云 
　　炸彈性質本不能燃着别物獨此彈火力横飛其猛烈廻非尋常可比聞其目的以爲省城各官必到接官亭請聖安欲以全力赴之爲一網打盡之計不料鳳山非由北京到粤不用請聖安故祗一人遇害聞該炸彈大如茶籮或謂似係扁形如書籍之樣云 
　　事變起後城内外異常震動各城門即時關閉附五紛紛上鋪行人奔跌路上者不計其數後查知事僅止此各城門逐漸通行西門仍竟日半掩未晚卽行關閉 
　　陳藩司接到將軍凶耗即委榮道勳及財政公所科員陶永成前往代辦一切身後喪事並聞在彩元店購辦衣物殮殯惟在何處開喪尙未定奪　　此次傷亡約五六十人方便檢屍至五點鐘時已有廿二具其受傷之人經東三區記名分送各處醫治者共十七名西關十字會扛回七人内隨員二人旗兵四人過路婦女一人餘一人途中斃命有一人名岑眞開平人被鎗傷三處西關十字會欲扛回醫治某統領謂伊是凶手遂即拿去云 
　　兇手擲彈之後當塲被斃一人餘則四面逃竄由偵緝隊拿獲三人解海珠審訊聞内有一人直認不諱謂初三夜由港輪上省共廿七人有女黨員二人决意將鳳山轟斃以挫朝廷之氣云 
　　據政界調查謂炸彈係由瓦面擲下查該處舗户極矮又因貼近風爐地（卽殺人地）可以上瓦面之路極多被燒之舗共六間其墻壁俱倒向街外異常狼藉兹將鋪名錄下廣興葵包店成記洋貨店南生鐘票店廣韾食物店廣發魚粥店廣興隆米店 
[粤垣防堵現象]  
　　粤垣近因鄂亂張督飭水師分絲通諭各兵輪鎭日燒煤預備抽調至沙面西人亦接有秘密消息通告各國兵船於初一日勿任水軍登岸并嚴守砲架以待其謡言情形較三月二十九後尤甚而李水提自養疴虎門後精神已漸復　惟以該地爲粤省門户未便輕離故雖張提前日電邀返省亦以職守重要辭之三十日忽接岑宫保電邀同赴川辦理軍務意在勸諭蜀人并擬在粤抽調四營入川該電由張督代轉李水提奉電後以故鄉固不可忘粤防尤關緊要特於初一早乘龍驤兵船返省面商聞其僚屬多不贊成此行蓋以川亂因路而起政府於路事尙無圓滿轉圜辦法也李於省城隨謁張督元將不願赴川之意吐露張督以粤垣軍務緊要亦不欲李往已面許 
 
 

Page 11

 
 
向岑代辭現李提以粤海各兵輪只有江大伏波琛航等數輪設有無綫電機其餘多未安設查兵艦必須聲息靈敏方能迅速赴機現擬大加擴充於大號兵輪一律安設電機以期一呼即應洵於海防大有裨益等情咨商督院核辦矣惟粤省海軍久爲閩省人佔盡勢力故有福建會舘之名近當道又致電海軍部調閩人劉冠雄來粤辦理海軍重要事務聞劉前帶海天兵輪因天大霧船行至十三咪駛過航線百里之遙致觸礁石沉没粤省海軍各人聞劉來粤無不詫爲異事而袁宫保昨電粤督略云奉命督鄂節制水陸各軍粤省沿海兵輪素稱得力急應查明粤省兵艦大小共有若干艘何艦最稱得力速電示復以便調度凱現正加募防軍八營一俟招足卽可淮勦刻期規復以報先朝知遇并希隨時指示方針俾資循向盻禱云云 
[杭垣辦理民團之情形]  
　　辦團報可杭垣自鄂事起後省城士紳開會集議倡辦民團擬於省城組織團練總機關名爲全省民團總局各府縣屬之曾公舉湯紳壽潛爲總理陳紳黻宸副之因兩君聲望素著庶服人心並議定簡章呈請撫軍兩憲奏咨立案嗣經增中丞德留守先後會同電奏昨已奉旨准行并賞給湯紳四品卿銜俾專責成兹將内閣來電錄左杭州撫台奉旨德濟等電奏據浙紳徐定超等呈請奏派湯壽潛總辦全省團練設立總局官督紳辦保衛治安等語着照所請該部知道欽此内閣青印又杭州撫台奉旨增韞電奏悉現在人心不靖謡言四起湯壽潛旣爲鄉里所重着賞給四品卿銜勸諭商民各安本業忽爲謡言所惑致滋紛擾欽此閣庚印 
　　團長聘定杭城民團事宜前經舉定陳仲恕爲總團長汪曼鋒君副之現聞陳君不允任事堅請辭職汪君亦以事務重大恐不克勝任爲辭昨日發起人在會公議仍推汪君一人爲團董另聘團長一人專司支配訓練等事當聘定前護理平陽恊候補都司孫梅邨都戎文彬承春乏業已籌定開辦經常經費不日即可成立矣 
[揚城亦起驚慌]  
　　揚城於初七日當清江二十五標來揚之時突有人在轅門橋一言堂購買白布數捆該號白布幾爲收盡一時人心惶惶謠言紛起現該標兵駐紥城外靜慧寺軍紀極嚴軍士亦極謹守法律城内不見該軍蹤跡謠言始息而運司增都轉以防維運庫特於署中安置大砲三尊以防不測近因商學界要求移出以免危險現在增都轉已俯順輿情將兩尊移至南門城外靜慧寺一尊移置西門城外龍慶寺以免人心驚疑 
[安奉鐵路與歐亞交通之關係]  
　　安奉路將於陽歷十一月（即中歷九月）竣工以後東亞與歐洲間可以直接連絡迴憶日俄戰役時日軍以鳳凰城街道一路戰事上頗形不便乃决意起工當時軌寛僅二尺六寸又以不遑開鑿福金嶺工事迂迴圍繞總長百八十八英里而陸軍苦心則所費實匪少矣戰役結局南滿洲鐵道會社成光緒三十二年陽歷八月初一日日本郵傳大臣山縣伊三郎度支大臣阪谷芳郎外務大臣林董出名對於該該社所發命令之一節如下該會社依光緒三十一年陽歷十二月二十二日所調印關於滿洲之日清條約除屬協約得於左記地方營鐡道運輸業（一） 
大連長春間（二）南外嶺旅順間（三）大房身柳樹屯間（四）大石橋與營口間（五）煙台與炭坊間（六）蘇家屯撫順間（七）奉天安東縣間回時鐵路軌間定爲四尺八寸半並訂定其竣工期限而以命令出之就中安奉一線中日交涉久不解决日本遂决意自由行動而中政府則竟爲所壓伏該會社於光緒三十四年動工改築此路投資二千五百萬圓定宣統四年陽歷三月竣工而開工以來如太子河架橋鷄冠山隧道等工事之迅速出人意外恰朝鮮總督府起工之鴨綠江架橋工事亦預定可以告成該路遂亦提前於陽歷十一月同時開通也今日東亞與歐歐洲間之交通機關共有三線第一東京敦賀間三百十三英里敦賀海參崴間四百九十六英里海參崴哈爾濱四百七十英里由東京五日路程可達第二東京下關七百零四英里下關大連間六百零四英里大連哈爾濱間五百八十六英里由東京七日可達第三新橋（東京車站名）下關七百四英里釜山新義州五百八十六英里安東縣奉天間百七十八英里奉天哈爾濱間三百三十八英里由東京亦七日可達由哈爾濱往歐洲柏林止六千八百英里十日可達巴黎止七千二百英里十二日可達故以敦賀至海參崴之海路雖最爲近便而海路過長風濤險惡行旅頗難如由安奉線則僅須經下關 
 
 

Page 12

 
 
釜山間極短之海路當推爲最安全利便者矣此後日本與歐洲間往返者必取道此路無疑而該路於歐亞聯絡上大有關係也亦明矣 
各埠通信東三省 
[日兵輪闖入葫蘆島]  
　　葫蘆島自開商埠尙在經營之中並未通告開闢乃日前忽有日本兵輪一艘闖入該島停泊並有兵隊多名任意登岸迨該處警兵以禮詰問據稱避風進港經警員援據約章向其阻止始行開去 
陜西 
[興安盜匪猖獗]  
　　興安一帶素多匪類頃以川鄂釀亂而沿界各地之匪徒多不安分其最著名者有綽號漢江王謝某居磚坪地境平日欺辱鄉愚窩藏匪盜屢有控案未結又省南一帶之各峪係行商往來之要衢前自五月以後一般綠林之人羣居峪中專事搶刦現猖獗尤甚客商受害者不可勝言甚至担夫八人同行盡被搶刦故現在路出此地者甚形慌恐 
直隸 
[天津金融之恐慌]  
　　天津自武昌失陷後因京師各銀行兌現銀元者勢甚洶洶以致津埠吸收銀元運京接濟頗鉅故自二十四日起銀元價漲至七錢八九分尙無現元而大清銀行及各銀行銀號門前持票兌現者頗形推濟所有華洋鈔票概不通用市面金融機關幾至擱淺巡警亦以人多無法彈壓商會深恐掣動市局遂飛禀陳制軍飭造幣廠先出發現銀元一千萬元交大清銀行接濟市面復電請度支部飭造幣廠赶鑄銀元經已照准刻於二十五日起已開鑄矣 
山東 
[警長自失體面]  
　　威海警局警長戚玉譚戚學禮自越界拘人被英官　逐出境後逃赴文登縣内存身於是學界聯名遞禀懇祈岳令代爲保護岳令即行文與英官處辨明言戚玉譚等雖爲警長實一庸儒非特不明交涉之道即警章亦不自知姑念初犯望見原諒云云英官見文回言該二人罪案按英例不能寛宥然有貴縣之面定將開釋以後不准在威辦公以便消案 
[所長熱心公益]  
　　濱州竊備公所自所長某君侵吞公欵查明之後即被撤差嗣由公舉自治員于君伯周接充所長于君承任以來籌備事件極表熱誠惟該州興辦種種新政苦無的欵經于君左掘右　仍未敷用計不獲已始遵魯撫准各屬提申票底子錢辦公之批示當經任勞任怨費盡周折將州署陋規提出二成以充各項經費立案存查若于君者可謂熱心公益矣 
廣東 
[紅十字會赴鄂之先聲]  
　　初五日粤東紅十字會會議到會極衆甚形踴躍公推戴藹天主席宣佈員宣佈湖北戰事劇烈本會應否出發救傷主席起言十字會持人道主義外國戰爭義應急難况在本國若不赴救不特貽笑外人抑亦有背宗旨萬無不赴救之理由全體贊成再請議預算表及籌款各事宜經衆磋商良久旋將議案逐條表決茶會而散議案錄下一預算表先集四萬金起點陸續擴充二籌款（甲）墊借官款（乙）請各大善堂恊助（丙）會員捐助（丁）派員勸捐（戊）請報界曁發報鼓吹三聨合各十字會曁各醫團先派員往各會磋商允洽即擇借中心地點再開會議四臨時財政員暫舉定羅玮仁陳竹君馮嗣伯馮仰喬等聯合後再行增選 
[欽州房捐免收三年]  
　　欽州團紳禀請免抽房捐三年奉督院批云該州房捐一項前因風灾自光緒三十三年三月起至宣統二年三月止會經豁免三年昨由司飭州將期滿以後房捐照章收解現據該州團防紳具禀以欽州自三那亂後逃亡未復民力難勝請再賡續免收三年查核係屬實情本督院近方爲粤民謀休養生息之道該州民生凋敝更何忍以此等捐欵重累閭閻應即如禀自宣統二年三月起再行豁免三年以示體卹仰欽州直隷州轉飭知照 
浙江 
[日商調查鹽鯗營業]  
　　日前杭州商務總會接准日本領事函開據稱上海日商大倉洋行特派員今并邦三君專誠來杭調查鹽鯗營業擬請將全城鮝業行店字號住趾詳晣查示等情即經該會商由該業董將城廂内外江干湖墅各處店號五十四家開明地方牌號函復日領事兹聞今并邦三君擬持單開表式挨户調查每店營業狀况賣買習慣銷貨等次以何路者爲最佳年銷若干月售若干詳記手摺或云係東洋漁業公司所注意云 
[烽火警中之香火熱]  
　　定海廳祖印寺大殿三楹自遭災後至今年始告成現正在班佛裝金換然一新擇九月初六日爲始開光七天熱闡異常所有善男信女已有迫不及待之勢兹聞有陳某等出而勸阻以爲燒香念佛本屬迷信之事理所當禁况目下鄂亂如此人心惶惑難保無地痞混迹其間乘機竊發已禀請廳憲出示禁止未悉楊司馬如何批示也 
揚州 
[安慰人心之告示]  
　　楊州府及江甘兩縣於初八日出示曉諭略稱奉運憲諭接奉兩江張督部堂電稱官兵大勝漢口已復云云唯示中並無何日克復漢口之明文而揚州商務分會亦據此將電文黏貼門管街市頗稱安謐遷居者亦復减少云 
[提議民團之進行]  
　　初八日揚城紳學界周樹年孔慶鎔等在城内董子祠公益研究會開商學民團特别大會到者數千人演說之時嘈雜至於不聞一語其宗旨大畧分城内爲東南西北四大區勸諭各家習操巡夜復於初九日在各區開會謁力提倡 
鎭江 
[鎭江現象記]  
　　鎭道林觀察以鄂省亂事防務戒嚴昨特禀准督憲添調駐揚所新軍及駐常　巡防隊各一營到鎭駐紮以厚兵力而資防守昨又札飭各屬關卡並面諭各警務長令務進出船舶及來往客商嚴密偵察有無私帶軍火等情故日來輪船旅　中暗探極多地方亦尙安謐至各學堂自市面影響後有存洋在莊者皆不能支取其經費最足者如府中學堂八旗各學堂均不能支持故有停課消息松江 
[代表來滬領銀]  
　　松郡銀根奇緊錢業暫止出入郡紳議以全節育嬰兩善堂名義出爲擔保請松府戚守禀借新瞥十萬元初十日得蘇撫程雪帥復電松江戚守沈李二令同鑒禀悉省庫艱窘萬狀無可挹泩新幣存滬已電飭滬道核明飭遵仍候督院核示撫院佳印郡紳得電後議舉雷紳繼興爲代表赴滬面謁劉觀察商量借銀手續 
[自治會議辦民團]  
　　城自治會諸紳本日集衆二十人開談話會以時局岌岌民團亟需趕辦庶可自保當衆推定謝宰平錢選青鄭子崧三紳入謁府縣各官長請速遍拜城内外紳富勸令各顧危局共出襄助擬推雷紳譜桐總管團務鈕紳鐵生總司敎練約需經費二萬金擬設法籌集即就城自治所爲松郡籌辦民團事務所即日開大會遍邀士紳互議進行方法 
[提議預防竄擾]  
　　浙中亂象顯見士民搭火車避滬者幾無容足地謝紳宰平提議先事預防之法擬請飛划第三營客帶沈都戎趕率所部五百名常川駐紮郡境以防浙西土匪竄擾衆韙其議 
[清談] [  （東吳）]  
　　官革兩軍之勝負姑弗論。而革軍。西人極口讚爲文明者也。官軍一入漢界。便大肆焚殺。必一快其傲很暴戾之欲。則是官軍者。縱不能殺革命軍。固猶能殺良民也。嗚呼。 
　　魏光燾爲劉景棠舊部。以勦回匪叙功。得洊升總督。然而暮氣浸淫矣。 
　　今政府以之爲湖廣總督。將以之與銳氣方新之革命軍戰。再而衰。三而竭。我於是知勝負之攸歸矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[鄂亂影響]  
　　本邑城自治公所南區分辦處近因滬地被鄂省警耗震動因即籌議招集民團爲自行保衞之計由顧韾一朱志堯吳叔田諸君發起辦理刻已議定南區先招民團九十名晝夜梭巡俟經費充足再行添招並假南區爲辦理民團事務所公舉朱志堯君爲辦事員當塲認捐洋一千七百餘元云 
　　城自治公所董事會同警務處議招巡邏隊並在城内同仁輔元堂招募民團統歸自治公所經辦擬章招充已紀前報兹聞昨日東西南三區報名者共計千餘人本擬上午在西南二區考騐下午在東區考驗嗣因東區叶位較窄故已議改統歸南區事務所點騐由巡員將名册送區卽經警務長親自查點挑取年富力强者當塲驗定給發保証書令覓取地方殷實店商保戳呈核備查並即定期發派駐防 
　　滬南商團公會會合各業商團組織聯合商團總機關劃分三段在境保衛迭記前報兹聞刻由該團總司令部李平書君據各會友陳說並無軍械不能徒手出防故已面商上海縣田大令轉禀滬道劉觀察請再撥給軍械兹奉核准撥給新毛瑟槍三百支子藥三萬顆並皮袋等件由縣照會城自治公所赴縣具領後定於不日給發以便持械駐防藉壯聲威云 
　　本縣田大令連日親率通班差勇四處巡夜通宵始返雖屬外間謡言不足憑信然於近日疊接各處秘密警電不得不嚴加防範前晚三鼓後仍率通班差勇人等出巡直至天明返署旋接商團總司令部長李平書君函請觀操大令又親蒞九畝地觀操公畢始行回衙休息 
　　又聞田大令前晚出巡查夜四鼓後巡至大南門見城門尙未落鎖立傳該武弁詰問則已睡臥當即喚起大加申斥又巡至老北門該門弁並不在城駐守已有兩夜未見大令以守城員弁有盤查防備之責各城門均無更鼓如此怠懈實屬疲玩已極倘遇不測誰担其咎定當禀請道憲移營整頓以免疏虞 
[銀行預防金融緊迫]  
　　京師大清銀行以上海銀根緊迫恐經理者措置不善有悮大局日内正監督葉揆初親來上海調度一切並維持滬市各莊交通銀行亦以上海總辦屢經請假未能到行深恐經理調度或有所誤現派副監督巢季先到滬住行督同經理調度一切至通商銀行自盛尙書革職後恐有謡傳聞當臨行時即電飭王子展總董常川住行照料各事 
[紅十字會之進行]  
　　本埠紅十字會甲乙丙三醫隊業已到漢昨由無線電報告滬會謂初六七大日戰軍士居民死傷遍野醫員看護不敷分布所帶藥物器具祗敷旬日之需迅卽接濟等語該會理事總長沈仲禮君擬赶辦藥物一面續發别隊醫士妥訂章程徴集中外男女會員按照萬國紅十字會條約除公推名警經理員外並廣徴特别會員正會員兩項馳電歐洲赶製偑章惟戰務方興會員願入會者紛至沓來不得已先將醫隊及事務職員所置之金銀佩章暫行假用以資佩帶俾得出入戰地妥爲保護一俟正式佩章到滬再行倒換凡報名者先覔一介弨人或同會會員介紹入會納定會費即行贈予佩章俟會員成數後再行開會續發醫隊救護人員悉於會員中公推聞日來報名者甚衆捐款亦尙踴躍云 
[蘇撫電飭籌辦團防]  
　　蘇撫和中丞昨日電致滬道云自鄂事猝起各處士紳條陳均以籌辦團防爲當務之急查歷届舉辦冬防即取守望相助之意今宜稍事變通提早籌辦各屬團體林立正可因地制宜如有工廠地方則宜工團有農會地方則宜農團有中學同等學堂之處則宜學團旣振尙武之精神並弭無窮之隱患仍由各地方長官爲之監督將籌辦章程隨時禀報如果辦理得力事定以後禀報酌加獎勵此爲保公共治安起見希卽分行各屬及各紳耆並各團體知照切實施行至盻 
[製造局擬募勇防守]  
　　滬道劉觀察以邇日警報頻仍防務自應加意戒嚴本埠各局署及城廂内外雖有滬防各營駐紥防守並由各商團書夜巡邏然兵力單薄設遇事變尙恐不敷調遣且滬南製造局係爲儲備軍械緊要之地尤應添兵防護故特會商製造局總辦張觀察擬就滬迅再募勇一營加意防守聞此事須禀商督撫兩憲請示之後再行開辦 
[道署增兵防衛]  
　　道署頭門及大堂等處業由劉覿察飭調滬軍營及淞滬巡隊弁兵各四棚並本署護衛弁勇八十名各持槍械晝夜防範兹因謡言益甚劉觀察以宅門以内地方遼闊尤爲辦公重要之地故於昨日續調淞滬巡隊營兵四棚駐紥二堂藉資保護宅門設遇有警俾可呼應靈通 
[復訊不理票銀案]  
　　駐滬英副領事康斯定君前日午後駕蒞公共公廨會同寳讞員升座復訊英商永年人壽保險公司控寳康洋貨號主戴嘉寳不理票銀一案中西官命將應訊之正元莊股東陳逸卿經理何兆政兆康莊股東陸達生經理魏寳炎謙餘莊經理戚雅芳等一併帶堂先據見證匯豐銀行大班西人亨脫上堂聲稱銀行收用莊票往來出入均係信實可靠假如莊票由甲付與乙者此兩人交涉與他人無尤惟第二節所載之保證票理應於票面註明倘逾期不贖可向該莊追理或將産變價仍不敷數再向保證票原根究追字樣至前堂錢業董事證明莊票與鈔票性質不同一節鈔票流通市面莊票亦流通市面信用原屬一般云云繼據匯豐買辦席立功投稱莊票上打一對字亦係通例惟抵押貨産所用之保証票則票面上註明者多然亦並無一定辦法等語並據三莊代表愛理司律師聲稱莊票來根去處應請查明並請堂上查第二節所載之保証票定章按照辦理又據原告代表郝門律師譯稱被告律師前堂所稱嗬囒銀行退 
 
 

Page 19

 
 
回之票不能作爲普能辦法云云總之莊票旣已用出不能不担責任况已由該業專家到堂証明查英議院所議定外國銀行匯票章程與中國莊票不同惟股票與國債票均議有認票不認人之例查此項莊票已蓋有對字作盜賊水火等不測外自應憑票付銀請爲究追被告代表聖文律師譯稱原告代表評論之語與正案毫無關繫請查明普通辦法公斷復由博易律師代表戴嘉寳聲稱戴在病不能上堂候久且西商褰馬之期將届此案可否緩兩禮拜再訊堂上核供宣諭魏寳炎仍交原保餘人還押候禮拜四午後再訊 
[委員承審鎗傷廨幕案]  
　　公廨幕友王博謙被鎗轟傷案内牽涉之陸惠生因揑登大陸西報謗毁公堂是以讞員禀請道憲另派委員赴廨承審各節迭誌本報兹悉劉觀察以案關音殺旣據禀委承審應准照辦爰於前日札委法廨聶司馬公共公堂帮審王明府嘉熙赴廨會訊云 
瑣聞 
[城内]  
　　是否朦控○西門外二十七保頭圖小木橋地方有鄉民殷阿發昨投上海縣賊控堂叔殷企昌串同土棍殷子山措贖抵單掘毁坟墓盜賣分肥喊求提究等情由值日差入禀内署經田大令以該處放築馬路田價日漲此等借題朦控之案層見疊出顯有不盡不實着令明白補詞呈候核奪 
　　滬城商團體操會通告○啓者鄂省事起各處震動無業流氓最易乘機竊發散布謠言聚衆搶刦上海五方雜處城内巡警不多要在紳商自相防衛以保治安本商團擬即每夜出防惟人數未滿百人尙須招收隊員共盡地方義務惟兾各紳商踴躍入隊恊力補助保衛閭閻即所以保衛自己身家財産也如願以捐助經費爲入隊者即舉爲本商團識員兹定九月十三日是午一時開會云　　道轅紀事○松海防同知查燕緖昨日到道禀銷滬軍營點名差上海縣知縣田寳榮因公禀見道憲劉觀察特傳火藥局帮辦周甘鶴到轅問話要公湖南學務公所圖書科審訂員兼文牘稽核員候選縣丞吳道庚江西試用縣丞張星垣昨日先後到道禀見摽下淞滬巡防步隊第一營左哨哨長萬福齡禀知奉梁統頒派令兵丁等四十二名出防駐紮道轅防護 
[南市]  
　　劇賊搶洋○滬南十六舗瑞祥煙帋店前晚被口操厦門口音之甲乙丙三人進内買物爲由闖至店堂搶取抬上小洋四百零八角飛　逃逸由店伙張耀庭追出由崗巡勢同追獲戴三一名搜獲贓洋解經栽判所研訊供認不諱湯裁判詰其同黨堅稱不知判戒責二百下押三月原贓小洋如數給領 
　　逆子責押○成衣匪周士歧扭伊子阿炳至裁判所控其不務正業嗜煙揮霍求請究懲經湯裁判研訊供年廿七歲不敢違忤求恩明鑒判着周自行戒青然後判押一月期滿後給予領回管束 
[閘北]  
　　拔還米欠○趙金春因欠葉寳林米洋八十七元不還被葉投總局控請究追前日午後經張裁判傳趙質訊屬實判趙交保按月拔洋十元了案 
　　扒竊鎖示○偵探董三福拘獲扒竊陳金生薛阿六徐阿妹等三名解送四路分局經蕭區長訊明判發犯事處鎖示四天期滿出境　 
　　姘頭安分○江北人李三前日在途與姘婦石鄭氏口角扭毆由崗巡一併拘入四路一區經蕭區長略訊一過判各具安分結交保開釋 
　　廣姘巡警○住居洪吉里之蕩婦徐陳氏其夫徐某現在消防隊充燈夫該氏之女嵇徐氏素性滛蕩前被其夫嵇惟祥在四路分局控告判押棲流所後由其母具領出外與巡邏隊巡士曾正卿姘旘近因又與某巡警有染視曾如眼中釘奈曾素性强横（助自稱與該隊官陳某有特别感情以故前因拆梢行兇被車仁告發未經戀辦）不甘退讓突於前晚十一時紏集數人至氏家尋饗氏母陳氏狂喊救命二崗巡警聞聲即吹警笛該處居民均被警起曾等見勢不佳當即逃逸該氏母女遂投局報稱曾持刀逼姦並被敺傷等語蕭區長諭令退去以曾身充巡警胆敢如此横行無論虚實均應函致陳隊官將曾送案聽候澈究 
[英租界]  
　　冐官撞騙案○英租界正豐街源盛彩刷染店主天津人李明山因與南京騙子魯玉廷申通使魯冐充江寗緝私營管衐帶王有宏之胞姪在租界内冒官撞騙嗣經王偵悉已將魯獲解南京警署訊寳判押習藝所李則由廨訊拱押候禀請道憲轉飭魯到案質究在案昨日復由捕房解究實讞員會商英康副領事以魯並未　到遂判李交妥保候証人到案再行訊核 
　　誣姦養媳案○青江人林啓發之女林小二子本許與天津人任四家爲養媳兹因任與其妻閔氏串同隣婦孔王氏誣指伶人張季廷强奸養媳並勒據圖許洋二百元被控公廨奉判任夫婦分别押候詳請道憲核示嗣經林如悉帶同其妻張氏來滬寓居小客棧内希圖碩女因候訊日久所帶川資用罄女已改留棲流所林夫婦屢經公堂賞給洋十三元着暫留候訊在案昨晨林夫婦又投廨求請成全並懇速將此案訊結以便帶女回鄉免致流落王襄讞會商英翰副領事以此案辦法水奉道憲明示着再賞給洋四元暫留滬地候禀明道憲下禮拜五訊核 
　　並非私取○顧生照控袁吳氏私取值洋一千九百九十三元五角之浚浦局憑票兩張等情昨由捕房將氏拘解公堂請究原告延律師穆安素上堂代表求追訊據氏供此項憑票因蕭和卿向氏借銀五百兩允荐浚浦局生意後生意未成向索無着遂將此票存與氏處作抵詎復串顧揑控乞鑒並由韓倪氏吳寳榮上堂証明前情官以原告所控不實判案註銷所呈各據均給還吳氏着另行具禀控追 
　　專收賊贓○程伯順住居新署後面福案里因專收賊贓迭經公堂訊辦有案兹又收受楊萬豐所失白絲經捕房查悉昨將程拘解公堂請究奉判交保查明候禮拜五訊辦　　再坐一時西牢○流氓錢炳發（即徐炳發）前因大鬧公堂由廨獲案訊實判押西牢五年期滿再核在案兹屆期滿昨由捕房解案請示中西官查得尙未滿期姑念在押工作勤愼着押滿五年逐出租界再來嚴懲 
　　串竊衣箱八隻○張金山時富生樹金寳近在蘇州府橋西街串竊顧厚昌家衣箱八隻携贓逃滬被探一併食獲昨解公堂請究即由蘇州南路巡警局派差持文投案聲請移提奉判一併押候備文交來差帶回歸案訊辦 
[美租界]  
　　夫妻口角○愛爾考克路十三號戴羅其昨與其妻陳氏細故口角該氏吞煙圖盡幸即覺察送同仁院救治 
　　捉姦捉雙○漢璧禮路開飯店之賀仁泉因妻張氏與沈左芳私姘昨紏多人突往姦所將男女一併捉獲扭控捕房捕頭命將張氏送廨收押沈押　解辦 
　　存洋落空○陳備氏昨扭王　康至捕房控稱前有洋一百五十元存於王之雜貨店内向討不還請追王稱店向楊姓盤開並不知情捕頭諭氏赴公廨控訴 
　　控岳覇妻○葛阿浦昨投捕房報稱其妻倪氏屢次私逃均經尋回近又逃往岳父倪壽卿處向領不放捕頭諭赴公廨禀請傳究 
[法租界]  
　　杜杜利害○杜杜氏杜顧氏爲爭産一案經公堂判顧氏將産交還與杜杜氏不服赴道轅上控仍批飭公廨詳訊禀復兹經聶讞員會同白副領事一再傳齊案中人証研訊確是從中有人播弄揑名族長等在道轅妄禀訊明後令各人一一具結除禀復道外憲仍諭杜顧氏將杜氏祖遺餘産房屋四間給還在案昨又傳訊顧氏稱該屋現情願交還惟方單實已遺失無從可交司馬得供諭候函請上海縣過户換立道契顧氏交保開釋　　欠户刁惡○黃越控張耀亭吞没存洋四千餘元涉訟後曾由江寗公所董事出勸以七厘息認償拔還詎事後已閱有數月連息仍置不睬因是一再投廨禀追奉飭保人何榮秦交案訊究兹乂逾限日久始終未據交案昨又傳何詰訊仍飾詞搪塞司馬不悅命何交保着交 
　　揑造賬簿○席桂林控張海泉將剃頭店生財抵押洋四百十元圖賴不還一案迭經 
 
 

Page 20

 
 
質訊張始終不認　讞員以張所持之拔據並無一字所呈之賬簿雖歷歷書明付洋字據並盖有圖章但考察字跡墨色上下一式題係揑造無疑昨又逮訊張仍執前供官判還押令原造下期邀到魏國春等數中人到案質証若再不邀到案定將案註銷 
　　誆騙畢洋○袁張氏錢啓誠等前控陶勝元借去洋三百餘元錢洋二百元日久本利無着揆之情形實是誆騙經廨員判交保料理迄已多日陶挺押不保昨又提追據供實貧不聊生難以籌還務求恩寛開釋拔還司馬判交保每月令拔還洋五十元 
來件 
[江蘇諮議局議長張季直殿撰演說稿]  
　　今日華洋義振會中外士紳爲江皖水災組織新董事復開大會承推鄙人爲名譽董事鄙人於淮事略有研究苟有所見亦應貢獻於諸君子况承諸君子之約爲我江皖災民造福尤鄙人所亟願就敎者謹以鄙人對於淮水之前事與將來之全局目前之設計爲諸君子陳之鄙人髫齡聞先父母述道光二十八年之大水咸豐六年之大旱鄉里被灾之酷狀一家處困之情形先父母卽以治河爲地方水旱預備之要常常申說先父爲鄉里任治河事蓋二十餘年故鄙人於水利粗有所知二十二歲時游淮安見市有治河治淮諸書即購致之加意討論並太息於曾園藩氏左宗棠氏議治淮之不獲施行曾著有浚淮私議（當譯登西報）嗣於光緒壬辰即一千九百零囗年復著導淮宜標本治兼議（當譯登報）上之江督至丙午水災復爲江督代擬導淮疏稿并列綱目八條（當譯登報）江督入告後僅僅設局側量未獲竟行而災又迭見設使丙午之議將行未始無所補救已酉本省諮議局開幕鄙人以導淮爲本省利害關係最鉅之事特提議案公決呈行廬政府以費巨工大不許故擬照公司辦法可以人民自辦名爲江淮水利公司設局於清江浦公推局長派員主任復由鄙人與之規畫測法測綫次第進行先就本省行政費内請欵五百萬元爲測量之用先是通州已養成測繪科河海工科學生四五十人分班趲測刻已成總分各圖二百幅測綫已達二千五百餘里一昨美工程皆詹君勘測所至皆鄙人規畫測綫之地也所有測法詹君來訊亦以爲是此目前測淮之成績也就大勢言之淮水實關係於魯豫蘇皖四省而蘇皖之關係尤重蘇捉議在前後規畫先就淮之大幹入手酌定測綫皖則支河極多古稱七十二河今有名者亦二十餘須另加十班分測前商皖撫先撥萬圓以五千圓購葬器及雜用以五千圓在臨淮開設事務所爲測量進行之費嗣據撥到五千圓彝器已經購備繼贖之事欵尙未撥刻因鄂事恐難兼顧設使此時能得五千圓或益至一萬圓一面招測繪生先行見一二月一面設事務所擇要分叚次第趲行未始不可收一氣呵成之效旣苦不能則以工代賑亦目前急公之法何以言之凡治河工程必先規定區域相度上下游水勢之流速定上下游河道之容量又須度湖河涸淺可用之地爲集貲或借欵抵補利益之數事關魯豫蘇皖四省通籌合計集欵興工非十年八年不能蕆事至少亦須五六年以後此五六年中設有水災何以禦之而水道不修則水災尤必有之事有灾即又須振徒振無益甚且養成一般人民之倚賴性故以工代賑爲中國向來辦賑至善善策然施工必如何而後目前可以使一方應急將來可以與全局相成則應先就今日見災最重之處如睢如渦即行測量相其至急者而治之或浚河中之淤墊或開分瀉之溝洫或流會通之水口皆其事也而非先代皖省籌畫五千或一萬元亦不能及此冬晴措手在會諸君子將何以敎之 
[來函]  
　　敬啓者日前敝曾與寗波會館墊欵租定宜昌輪船於八月三十日開赴漢口專撫同鄉已誌報端兹該船於初四日到漢口初七日由漢開滬計共接回同鄉一千三百另六人統係不收船資其非同鄉而塔船及同鄉人乘坐本船辦事人艙位者亦僅收水脚三元至四元此外並不准茶房伙夫人等取索分文此舉確係敝曾與該曾館救護同鄉起見並非營業性質兹有人投函本會謂同時有龍門德興兩輪亦於初七日開行所收水脚至八元十二元助有至於十六元者頗以此兩輪謂亦係敝會等所派往者實則敝處祇有宜昌一輪也誠恐同鄉誤會特此聲明寗波同鄉曾啓 
[海上閒談]  
　　有友欣然告余曰。前日有人至城内各商鋪咨照。凡招牌有滿漢字樣。請爲删去。兹由滬北各大銀樓。首先實行。惟南京路裘天寳銀樓。其滿漢首飾等字樣。深鐫門前墻内。一時不能挖去。乃以黄紙蓋去滿字。以表贊成。是亦足見人心之趨向也。余笑應之。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本飽最爲歡迎即請開明住址以便隨時通信惟原稿恕不奉還 
游戲文章 
[擬萬國恊拿民賊條約] [  鈍根]  
　　中華國大總統爲民賊盛宣懷等挾其吸民膏血之資財。兆匿海外。將　安樂終身。特與全球各國商訂約章六條如下。 
　　一無論何國境内。有本國民賊逗留者。接得本國照會時。卽當恊拿獲送回國。 
　　二獲住民賊時。將其財産十分之二。贈與恊助國。作爲酬勞。其餘運回本國。充慈善事業之凡。 
　　三逃宫携有妻妾女婢者。當與民賊一併拿送回國。罰作官妓。 
　　四送回逃官後。悉聽本國處治。或以該民賊綁置通衢。聽民臠割。恊助國亦得分嘗一臠。 
　　五民賊家有園林者。充作公園。該協助國亦得入覧。 
　　六本條於民賊提盡後取銷。 
　　中華國大總統畫押 
　　某國大皇帝畫押 
[管城子答鎗砲書（愛）]  
　　槍砲二兄足下。昨蒙過譽。愧不敢當。僕一介書生。深憾手無縳鷄之力。不能隨君等上馬殺賊。建不世之勳。所以僕輩中亦有不甘終老牖下者。如班定遠棄僕從戎。建功絶域。諸葛亮遣僕上表。覇業三分。君等亦有喜僕輩之事者。如岳武穆之能文章。張桓侯之善隷草。當今之世。盛行鐵血主義。則僕與君更不能有所軒輊。但人生精力有限。致起翦頗牧。獨擅將略。歐蘇韓柳。惟有文章。然旣各具所長。正堪互相爲用。誠如君言。以武漢而論。設非君等衝鋒陷陣於先。則僕輩何從紀功揚烈於後。設非僕輩口講指畫於先。則君等亦安肯捨生忘死於後。是僕之於君。相得而益彰者也。總之僕與君等在世。治亂皆不可一日無之。佐世之勳。均不在衣食之次也。君之操生殺之權。與僕輩同。法王拿坡崙有言。僕之一枝。足抵君等十萬。此言似覺溢美。但陳檄曾驚奸賊之魂。韓文亦驅冥頑之鱷。是文字不得謂無靈也。僕旣蒙君等青睞。自當以墨濡首。日從君後。倘急難有用。願效馳驅。臨穎不勝企仰之至。謹攄心曲以聞。 
[擬革軍致袁世凱劄]  
[  （仿漢光武帝賜竇融壐書）省吾]  
　　劄行湖廣總督節制沿江水陸軍欽差人臣。聞廕昌進抵信陽州。兵馬騷擾。糧餉匱乏將怨兵愁。外則歐美譁笑。内則百姓驚疑。穢德流聞。忿心。相應。道路隔塞。邑邑何已。貴使所奉書獻欵悉至。深知厚意。今四川有蒲鄧湖南有焦某。方同心共進。權在欽差。舉足左右。便有輕重。以此言之。能共事豈有量哉。諸事具貴使所見。欽差所知。王者迭興。千載一會。欲意效桓文。輔滿族。當勉作功狗。欲一統天下。共和政體。亦宜以時定。京師未破吾輩與爾一心。非相圖之勢。今之議者。咸謂欽差效曾左制洪楊之計。我軍保同胞。驅異族。宗旨发是而已。今以革黨二百名投麾下。便宜輒發。 
海外奇談 
[注重海軍（欽）]  
　　奥國首相菲歇君在議院演說。謂按預算表定數。英金一千八百八十萬三千磅。今核决算之數。英金一千六百九十七萬三千磅。所餘之數。作爲養老費。與添造軍艦之用。又謂英政府每年以英金二十五萬磅捐與奥國。以補奥國海軍經費之不足云。 
[太子得民心]  
　　英國皇太子現已入倫敦大學肄業。據肯培爾統領言。皇太子之熱心與智慧。實非常人所及。自離軍隊後。人民頓失一好同伴。甚爲惋惜。由此可知皇太子之得民心矣。長吁短嘆 
[武漢不靖聞瑞督棄城而逃感而賦此] [  局外人稿]  
　　乍聞革黨膽先寒。臨事張皇肇禍端。挽妾拖妻奔楚豫。割鬚微服效曹暪。平時枉自稱專閫。臨難何曾像大官。一死固知君太惜。要留醜。史與人看。 
[川鄂亂事日漸蔓延有感口占]  
　　風蝗水旱一時并。川鄂俄傅起戰爭。鼙鼓驚天猶愈死。瘡痍滿地不聊生。若非官吏行苛政。何致豪雄敢弄兵。記得直臣胡侍御。曾言新法擾民情。 
[哀時四首] [  署芸外史]  
　　斗絶罡風起楚天漢軍四面楚歌傳。莽夫發難皆陳涉。大吏偷生半褚淵。憲政侍成新世界。狂譚恢復舊山川。西通巴蜀界江皖。扼要棋爭一着先。 
　　主義今番種族爭。迅雷一發各心驚。燕雲千里援師隊。江漢雙流變徴聲。殘局挽回託袁 
 
 

Page 27

 
 
　　盎。故山歸去慨岑彭。滄浪一水依然在。孺子何堪唱濯纓。 
　　浩浩洪流徧地荒。陸沈隨在費罵防。楚弓坐失楚氛恶漢幟新張漢火强。黄裔勃興悲憤鬱。黎侯久抱式微。傷弄兵漫認潢池盜。汛濫須防禍水長。 
　　鶴唳風聲警報聞。嚴城防堵徹宵分。理財不本成周法。馳檄空頒諭蜀文。鸚鵡洲邊沈落照。龜蛇山上擁　雲。天南恐有逋亡客。煽動横行十萬軍。 
心直口快 
[必有能辨之者（愛）]  
　　大總統與總理大臣。孰高孰下。必有能。辨之者。 
　　公鑄銅像。與私鑄銅像。孰榮孰辱。必有能辨之者。 
　　保一人與保一族。孰利孰害。必有能辨之者。 
　　戰南軍與略北地。孰難孰易。必有能辨之者。 
　　流芳。百世與遺臭萬年。孰美孰惡。必有能辨之者。 
　　作功狗與作救主。孰香孰臭。必有能辨之者。 
　　學曾國藩與學華盛頓。孰羨孰罵。必有能辨之者。 
　　困專制與享共和。孰福孰禍。必有能辨之者。 
　　媚一人與順衆心。孰寡孰衆。必有能辨之者。 
　　立功碑與吃炸彈。孰凶孰吉。必有能辨之者。 
[阿要好笑（緊追）]  
　　初六日之戰。宫軍乘革軍不備而擊之。故革軍小挫。官塲即亂電官軍大勝。漢口克復。初七日即爲革軍奪還。阿要好笑。 
　　官軍到漢口。僅留七小時。阿要好笑。 
　　友自北來。述北軍此次新添之槍彈。均大於槍口。阿要好笑。 
　　滿人改漢裝。阿要好笑。 
　　武昌失守。瑞澂電奏謂不恢復武昌。死不瞑目。今已逃往日本矣。阿要好笑。 
　　袁世凱放湖廣總督。而督印現在日本。阿要好笑。 
　　親王貴胄。已預備。逃難。阿要好笑。本埠居民。城内者遷居城外。南市者遷居北市。狀極慌張。阿要好笑。 
[新痛史]  
　　北軍砲隊官羅嘉言。於本月初四日率部下百餘人投降革軍。黎都督頗信任之。初五晚發炮彈九千。槍彈數十箱。交羅經管。羅祗發砲彈二十。槍彈每人兩排。習日與北軍開戰。羅率其黨回身轟擊。革軍驚亂却退。死傷失物甚多。有騎兵一人。憤羅之詐單騎直入北軍陣内。生擒羅某而歸軍政府乃斬羅首懸之後花樓口。 
　　初六日之戰。革軍已追涿北軍過三道橋。突有兵船四艘自諶家磯來。懸白旗。革軍以爲降船也。未及防。竟被該船乘間轟擊。轉勝爲負。北軍之人格。如是如是。 
[戲攷] [  吳下健兒]  
　　取帥印。唐太宗命秦瓊挂帥平北後。又欲平高麗。知蓋蘇文勇猛不凡。瓊年已老。恐非其敵。擬令尉遲恭代之。瓊不服。太宗命瓊與恭。在金殿舉石獅。一較優劣。瓊究以年邁力衰。傷其内部。遂病不能起。程咬金亦欲得帥印。力言尉遲粗暴。不可當此重任。太宗不聽。乃往秦府囑瓊舉子懷玉自代。太宗率徐勣尉遲恭等。至瓊處探病。兼取帥印。瓊遂荐懷玉。太宗嫌其資格太淺。不敷衆望。不允。并謂蓋蘇文吳雄蓋世。非用尉遲將軍挂帥。不足以懾服之。瓊無奈。遂以印交恭。負氣抗顔。叮嚀再四。有意爲難。咳唾其面。恭志在兵符。忍氣吞聲。唯唯奉命而已。此劇爲鬚生黑頭合演之戲。而鬚生較重。前述鬚生戲遺漏是劇。故補述於此。 
小說 
[滑稽短篇黄梁游記] [  揷用蘇城地名（續）（召愚）]  
　　未幾至一（小木橋。）因休（憩橋）上。（宋仙洲）曰。兩島雖小。園亭尙多。如（南園）（北園）（可園）（朱家園）（莫家花園）（都亭）（滄浪亭）（道山亭）等頗多。故春賞（桃花。）夏賞（荷花。）秋賞（桂花。）冬賞（梅花。）一年四季。（樂）正無窮。（漁郎）遠望見（三茅觀。）（宋仙洲）指曰。此舍間也。遂步下（小木橋。）引之至家。只見堂上供一古（鐵瓶。）庭前遍植（吉祥）草其妻（麗姬。）躬自操作。（宋仙洲）復告以（吳紫蘭）妻爲（金姑。）（幽蘭）妻爲（銀姑）（周通）妻名（珍珠。）（鄭思）（妻名）（金姆）（馬濟良）妻名（賽金。）（查先生）妻名（賽銀。）惟（施林）年幼未娶。爲時已晚。（宋仙洲）堅留晚餐。所賞無非是（白竟）（紫芥。）食畢（宋仙洲）復留住（漁郎。）請明日至。（西海島）與（查先生）等盤桓一日（漁郎）告以。老母在家。不得不歸。（宋仙洲）因曰。（百善）孝爲先。不敢過强。君眞第二（專諸）也。遂與（漁郎）同乘（牛車。）尋舊路至（花駁岸。）正要下車。忽被（大石頭）絆了一交。醒來一看。方知是黄梁一夢。原來書中的（漁郎。）就是做書的召愚。至於以後至（西海島）一切事情。當俟今夜續夢矣。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
