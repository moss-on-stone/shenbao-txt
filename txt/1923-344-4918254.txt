# 1923 - 344 - 4918254

 

Page 1

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *   
 
 

Page 2

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *   
 
 

Page 3

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *時論（特約） 
[憲法與省自治法（心史）]  
　　近日江蘇輿論趨重總投票以解决憲法公布之効力在主張者之意恒慮言者自言公民因漠視北京政府之故而恝置不理則於憲法之用不用爲無關出入而人民無肯參政之意思表示究竟是否有行使參政權之國民無從試驗此殊爲動議者之所失望在動議總投票者之心理希望國民之反對與希望贊成同反對總投票而有表示可見厭惡賄選出於疾惡之良心贊成總投票而有表示則可見厭惡賄選而於憲法乃有自决之灼見故此次動議而能得國民贊成反對之表示均足以滿動議者之意可斷言也 
　　前日之日一日而見江蘇各團體對於此事有正式會議之表示其反對者有法治協進會主張對於憲法無表示而以自制省憲决其抛棄憲法之規定此會非法定團體但以法治爲目標則必富於法律知識以學問之研究爲結合者其贊成者有縣議會聯合會主張用憲法之規定組織省自治法在會全體一致並舉組織之法定代表於憲法之有效已無所用其投票而先决故前一日報載該會分配議案時猶有對憲法投票之案及其議决乃超過投票程度票以决疑不疑何票此贊成蓋非徒認憲法之效力并已於本身應守憲法之限度負實行之責矣此會爲地方法定團體之總合過半數之到會四分三以上之委託到會爲本省法團之最普遍爲自治主體之最確定者合兩省以當一總投票之分數則似以憲法有效爲表决點此後不當再問憲法在本省之效力省議會决於前各縣議會共决於後但認其組織省自治法之進行與制定省憲之成就而已矣 
　　同時又有論蘇人之主張以田賦本重留作自治經費有利於憲法之故此說殊可商榷自治經費以全國不劃一之租稅爲標凖不劃一之租稅何地蔑有江蘇與浙江之田賦獨爲繁重乃歷代制定爲國庫之正供故獨以財賦之區聞於天下各省之差徭雜泛其飽官吏之囊蠧充就地之支應何嘗肯赦我汗血之人民特江浙之負擔爲贍養中央之負擔各省之負擔爲中飽貪墨之負擔江浙之自治費待憲法劃分而後歸省各省之自治費乃本在各該省而無待於劃分東西塞外洪荒未闢彌望千里就吾所親歷則知其徵歛之法因交通之不便而稅在交通騾馱車輛抽徵鉅數如東三省仰車捐爲收入之大宗其明徵也在昔以此等欵目爲外銷部册無徵高下任意尤爲地方官吏之膏潤若其已入官吏掌握則江浙之田賦與各省外銷之欵何别民國以來袁世凱之强有力亦祇能布豺狼於當道使之厲民而取包辦之策用中央之威力爲墨吏之護符與爲朋分之短計初未能復賦役舊制則亦與外銷無所甚異特不爲滿意之貢獻在外不得而竟銷耳今則軍閥已成弩末在外之收入一切外銷惟與外國人有抵押之關係者乃藉外人監督之部分對抗各省軍官得稍展其攫取之手腕是故江浙之田賦與各省之差徭雜泛無别探虎狼之口而後求之非中央奉行憲法之虚讓所能有濟其致一也若沿帝制時代之空言謂江浙財賦之省謂江浙於憲法有獨利之處故首先决憲法之有效則何解於報載甘肅之慶祝發於社會將用憲法以自顧其地方乎 
　　然則憲法之利害爲全國之公共利害以私意度江蘇者狃於故紙之言也若必採一標準以鞏固自治不能不劃分國稅地方稅無可疑者劃分之標準用各地方各黨派各團體各級官吏各機關爲之聚訟而不能决不如取世界大同之標準經濟學進化之標準分全國劃一之租稅與國家全國不劃一之租稅與地方又無可疑者則無論今之用憲法以組織省自治法與舍憲法以制定省憲根本之財政標準必同則憲法旣不背於學理且爲贊成反對者同不能不予採取是可知近日對於總投票之結果反對者仍是反對賄選之人物非反對憲法也則從此謂得一結論誰曰非宜 
[國内專電]  
　　北京電巧（十八）衆院開會到三百四十人吳主席反吳派令吳退吳不退雙方衝突川議員黃冀以墨盒擊吳頭出血吳認爲現行犯送檢廳吳以巾按額仍坐主席散票反吳派不要票計發二百六十張投票未開匭檢察官到院騐吳傷反吳派在西安店會議由李燮陽等十餘人赴檢廳保黃冀（十八日下午八鐘） 
　　附東方通信社電本日衆議院爲内閣同意案開會吳景濓派某議員提出變更議事日程討論金法郎案之動議反吳派反對之議塲秩序大亂兩派互毆吳景濓負傷 
　　本行新在美國訂製純鋼保管箱多只現已運到裝齊箱内鐵抽大小不一任憑顧客選用賃價極廉手續便利且嚴密穏固異常另有詳章函索即寄保管部電話中央六四八二８８９９　 
　　專埠及惠金 
　　總行上海漢口路四號天津分行英租界中街九十八號北京辦事處東交民巷滙昌大樓六號漢口分行歆生路後花樓對面三十二號厦門分行港仔口電報中文掛號一五一一英文掛號（ｃｈｉｎａｓｏｓｅａ）（總分行同）總行電話總理室中（六三二四）營業室中（六一一八） 
　　北京電顧維鈞報告國會要點㈠張閣時外人催甚急遂於二月十日由前外長黃郛照會法使以庚子賠欵經國務會議議决因中法協定關係允以金計算㈡此案焦點在解釋條約問題此項條約關係八國實爲重大政府除細密考量最後仍擬與國會一致商酌並已電各國公法學家徵其意見至衆院否决案參院尙未一致同意根據約法與憲法不便對外有正式表示但政府口頭間已與外人有所表示㈢此案承認與否關係重大必經全體討論法國之扣留鹽餘係一種抗議行動不能謂變相承認之表示本人以外交總長資格聲明未能斷定此案何時可以解决不過解决之期必俟正式商量之後政府固盼望早日提出國會等語僉以顧所報告並未說明承認或不承認且二月九日閣議决定承認現閣員中實有數席因主張皓（十九）日請全閣員出席苟財政當軸根據二月十日黃郛承認照會代表國庫命令總稅務司照約付欵將外交手續保留至外部正式解决似非外部所能救濟故顧一再聲明本人只代表外部不代表其他閣員又參院鄭江灝答顧衆院否决之金法郎案係政府咨詢案無參院同意之必要若各國法學者之意見不過一種參考中國之政府當以中國之利益及中國國會之意思爲依歸等語（十八日下午三鐘） 
　　北京電石駙馬四十號政團决提彈劾案常會否决之案報載現任財長承認之說同人屢提質問均置不答參院要求出席說明亦避匿用意可知敬依院法提出彈劾案（十八日下午八鐘） 
　　北京電吳景濓云擬再發兩次議程列孫閣案如再不成惟有以議長名義函請政府派署孫閣事爲甘石派所聞已開始攻擊孫閣謂孫赴津運動派署（十八日下午三鐘） 
　　北京電巧（十八）閣議滬造幣廠監督任盧學溥又議根究金法郎案變相承認消息從何方傳出又贛政務廳孫爾泰免賀錫嘏繼又外顧報告出席參院情形詢應否通電辯明金法郎政府未允履行高王謂從長計議故無結果（十八日下午八鐘） 
　　北京電金融債養（二十二）日抽籤世（卅一）日還本加利三月（十八日下午八鐘） 
 
 

Page 4

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *　　北京電院篠（十七）電鄂蕭英法日又照會稱湘軍仍干鹽務事關債權仍希查禁（十八日下午八鐘） 
　　北京電財部昨已由蘇錫第調停開工王克敏仍請派便衣警士及偵探駐部一方在宅辦公（十八日下午三鐘） 
　　北京電某公使提議滬寗滬杭甬有外資關係禁止運兵將請政府備案 
　　北京電閩浙同鄉發起閩浙和平公約令孫盧簽字（十八日下午三鐘） 
　　北京電朱兆莘電湖廣本息已匯到匯豐總理允通告先付息欵關於提用德發債票存欵法國方面尙未徵得同意匯豐總理謂可望允可 
　　北京電參院陳壽如等提查辦王克敏案（十八日下午三鐘） 
　　北京電加拉罕函部哥薩克人携眷逃往新疆華官不阻反爲收容請將收容俄民押送回俄（十八日下午三鐘） 
　　北京電吳佩孚覆某方鄂省長蕭兼抑任張志潭本人未便有所主張仍由中央决定（十八日下午三鐘） 
　　北京電倫敦滬寗餘利訟案陳清文與律師衛來司柯林研究將提公斷 
　　北京電部咨王承斌天津特别區美豐公司樓上自安無線電機據稱交通部許可查交通部並未許可應即勒令拆去（十八日下午三鐘） 
　　北京電洛吳覆院道清路修武站被刦已電張豫督陳道尹馬旅長嚴緝土匪認眞保護（十八日下午三鐘） 
　　北京電日商川原承辦滬寗枕木逾期未交貨取消合同該商藉口天災不還定銀部商日使催繳 
　　北京電琿春案外部開損失單交日使計華民二十四萬零四百八十元零九角七墾民損失一百萬七千六百餘謂汪使赴任擬在東京商辦 
　　北京電津浦禹城站紙坊莊匪擄去十六名又匪刦離站半里之寨子嶺經保衛隊驅退獲匪一供稱屬顧德林舊部現擬破壞交通截刦行旅該路電部二次特别快車過禹站敵在夜分請多派兵守護（十八日下午八鐘） 
　　北京電巧（十八）黔軍旅長李燊又袁祖銘之代表劉琪見曹曹諭黔軍先决川局勿先轉黔（十八日下午八鐘） 
　　北京電將令　玉崐張治功爲陜軍師長（十八日下午八鐘） 
　　北京電蔡成勳保陳訓元爲九江商埠局長（十八日下午三鐘） 
　　北京電孫傳芳電院索欠費 
　　北京電洛吳又電請速决閣事對現代閣有不滿（十八日上午十二鐘） 
　　北京電金紹曾恐部員再鬧索薪風潮將歷充代表傅某等派赴昌平州牧場辦事（十八日上午十二鐘） 
　　北京電劉鎭華電現主客各軍同時出發一由北路掩護藍田商雒各縣防匪北竄一由鳳　嘴進馬使在南路向鎭安攻擊匪向石馬嶺逃竄 
　　北京電新楊電勞農派來代表鄂作爾林開議局部通商條件頭緖紛繁一時難解决（十八日上午十二鐘） 
　　天津電曹本擬免趙玉珂職敷衍王克敏面子王懷慶薛之珩等入府緩頰并勸王不必與武人構釁已首肯王今日到部視事 
　　天津電馮玉祥擬在津用一百二十萬購義飛機四十架已向曹商撥欵項 
　　天津電張廷諤將免職 
　　天津電直督參謀長李竟容篠（十七）赴寗與齊接洽請對江浙問題鄭重攷慮（以上十八日下午二鐘） 
　　天津電篠（十七）日議會開會討論撤懲稽征局長案大起種突無結果而散訂皓（十九）日開會哿（二十）日行閉會式馬（二十一）日開臨時會 
　　天津電議會咨覆取銷特别法庭謂法律上金丹犯不可不嚴辦法庭不可不取銷 
　　天津電津浦印刷所加工趕印加價客票（以上十八日下午十一鐘） 
　　濟南電孫美瑤旅譁變不確係因事與駐棗十七團長吳可章口角衝突吳急電鄭請兵云孫旅變今得棗訊棗人甚德孫捕匪出力 
　　濟南電政治恊會篠（十七）晚開會舉陳鸞朗爲評議長國進修爲總務部主任（以上十八日下午三鐘） 
　　吉林電華匪宫甲芪在烏蘇里路司巴司站組華工會支配華工工作暇則由會率領操演俾成匪軍 
　　吉林電當局得急報離省二十餘里之江密峯有馬匪七百擬進省已飛調軍警嚴防匪首爲三合（十七日下午六鐘） 
　　哈爾濱電上月陽（七日）日赤俄紀念事俄代函交涉員文長五千餘言摭拾不眞確之俄人證言聲明保持十月十日所提抗議並云未覆前暫不將案轉加拉罕（十八日下午二鐘） 
　　哈爾濱電擠兌半出奸商牟利官定兌現出境各限每人百元警探嚴搜日來獲案極多銀行已勉减匯水 
（十八日下午八鐘） 
　　蘭州電藥材統稅由省議會議决仍歸併徵收（十七日下午七鐘） 
　　漢口電劉存厚銑（十六）電敵軍敗退仍分三路抵禦綦江敵軍勢孤不足慮惟壁山與合川成犄角頗難得手請速撥彈百萬以竟全力 
　　漢口電兩湖巡署組織擬於參議廳下設參謀副官秘書軍務軍械軍需軍法傳達八處現正支配職員蕭仍擬在漢口洛陽設兩湖巡署辦公處另設行轅於岳岳州决設護軍使蕭電保五十旅長陳嘉謨充任吳覆電已電京力保俟通過閣議即發表 
（以上十八日下午七鐘） 
　　長沙電趙巧（十八）召集各司長開會其議案㈠爲規復省務院㈡爲推選省務院長聞李劍農意稍活動可回任敎長但不肯兼院長楊宣誠亦不再辭交長 
　　長沙電馬濟衛隊將調往岳州馬因對粤未解决暫駐長沙 
　　長沙電德爾門博士十七抵湘巧（十八）演講敎育測騐方法 
　　長沙電金永炎離省（以上十八日下午三鐘） 
　　長沙電趙限劉叙彝三日内通電脫離蔡鉅猷期内省軍停攻溆浦過期不覆猛攻 
　　長沙電唐財政司長宴全體省議員請勿反對騐契稅略謂湘變耗欵甚鉅稅欵被軍隊提用財政系統已破現各稅盡數撥充軍費尙不足行政勢必俱廢今欲系統分明須先由財政司按期籌發軍餉軍隊不再向稅局提欵敝司急應預籌軍費是以舉辦騐契所取輕微可收集腋成裘之效請予以惟持况年關即届此欵若成畫餅前途極可憂懼副議長孔昭綬致答詞請財政司趕造正確預算交議會核議 
　　長沙電沈軍經過新田時將盤踞縣城之匪驅去沈軍調動匪又復來聲稱報復人民四散知事電請派援聞藍山桂陽寗遠安仁均有匪警電請派兵駐防趙嚴令唐生智火速派兵剿匪 
　　長沙電敎育界電請旅京湘紳借用到期米鹽公股三十萬接濟敎育經費以鹽欵抵還 
　　長沙電胡念先旅先鋒已抵常德該縣商會派專輪往津市迎接軍政機關各布告客軍來常無他意勿誤會 
　　長沙電戒嚴司令部捕去前充第十旅第二支隊長歐陽立裴文定國二人 
　　長沙電葉開鑫賀耀祖唐生智楊源濬劉鉶致蔡部旅團營長電謂戰禍延長蔡爲禍首諸公昔雖比肩事蔡不無部曲之情然邇來奔走馳驅効命疆場亦可謂盡職不料蔡以私人位置累及諸公清夜捫心當亦翻然覺悟速圖結束隻身他往以全部曲庶可遮蓋前愆以娛暮年乃不此之務盤踞洪江倒行逆施諸公瞻此危機曷不促其即日離洪並宣告與渠脫離電請省座解决以保實力若以全部供無謂之犧牲甚爲不取用掬血誠以爲最後之忠告環甲在身言盡於此請速圖之（以上十七日下午五鐘） 
　　長沙電沈鴻英部在砰石與聯軍接戰甚激沈親赴前敵督戰 
　　長沙電馬濟在湘組學兵營已成立 
　　長沙電葉開鑫調該師騎兵團赴益陽由馬蹟塘前進攻擊又一師砲兵團已在省招齊昨赴益 
　　長沙電劉叙彝降趙係因蔡求外援故憤而出此 
　　長沙電敎育測騐團成立測騐家美人德爾門已抵省（以上十七日下午四鐘） 
　　福州電孫傳芳因第一軍名義與現制不合促王永泉改編 
　　福州電銑（十六）早鼓鼓泰大街因開始實行一元以上單據加貼印花事罷市約一小時表示反對 
　　福州電周蔭人又在延平設立官樟局 
　　福州電財政廳林廳長病劇 
　　福州電贛蔡代表郭氏十六日首途回贛（以上十八日上午九鐘） 
　　香港電互助社等篠（十七）開會决組國民外交後援會 
　　香港電現泊省河外艦計英五美六日二法二葡一 
　　香港電聞孫對收關餘辦法分三步㈠令稅司交回關餘不遵另委稅司㈡如現任稅司不肯交代宣布粤爲自由貿易港㈢仍無效則以强硬對待粤站不住則退四川 
　　香港電銑（十六）西瓜園公民大會有人謂請願收回關餘不如請願不拉夫 
　　香港電孫令任高鳳桂中央直轄第二師長 
　　香港電魯滌平向孫辭湘軍總指揮孫覆電魯應毌庸議 
　　香港電楊希閔篠（十七）返石龍指揮 
　　香港電張國楨部在正果被粤軍包圍孫調石灘滇軍往援中路粤軍仍無進步尙在蘇村激戰因鐵路聯軍調回此路增援由沙塘墟撲攻石灘之粤軍因中右路未得手亦退回福田 
　　香港電沈鴻英部由懷集進窺廣寗欲出西江與李耀漢部聯合鄭潤琦調駐肇熙文團删（十五）赴廣防堵 
　　香港電聞陳炯明昨來港行蹤極秘　　香港電寒（十四）粤路有傷兵數十運省據稱南雄及始興之古碌與坪石均有戰事方本仁分兩路攻江口來勢頗猛現調李明揚部往禦 
　　香港電廣州無線電局函伍朝樞謂珠江美艦亂發無線電報請向美領抗阻（以上十八日下午六鐘） 
　　香港電沈鴻英覃（十三）通電本軍約同方使唐師協攻韶關右翼由何才傑統黃駱莫梁各部蒸（十日）眞（十一）克復東陂星子連山三江敵向下游逃左翼由鄧指揮率十七師由坪石攻樂昌在岐門與敵戰兩晝夜斃敵團長一俘營長二獲機槍二槍數百殘部向韶潰退正追擊英駐宜章調度聞方使已攻下始興 
　　香港電楊愿公因沈健飛部佔平樂後節節進逼昨來粤向劉震寰請示　　香港電滇軍旅長朱澤民前被范石生免職昨朱通電謂楊廷培在東北江迭奏奇功范嗾部下將其囚禁不過因欵項問題范所得私財亦不少作何解說澤民出亡亦因范位置私人故遭排斥 
　　香港電楊希閔令各軍交還石龍商團槍枝（以上十八日下午八鐘） 
　　安慶電余誼密已先到省布置一切馬聯甲巧（十八）日由蚌起程定號（二十）日接印 
　　安慶電吕調元頃委鄧質儀爲水警廳長（以上十八日下午八鐘） 
　　南京電馬聯甲晨抵寗晚乘安豐兵輪赴安慶接皖長篆（十八日下午六鐘） 
　　南京電馬聯甲今午到寗晤齊接洽皖省政務（十八日下午五鐘） 
　　滁州電淮泗道尹余誼密調政廳長督署秘書長李諴兼淮泗道尹已確定余昨赴省與吕調元商量交接問題馬今晨七時過滁赴省 
（十八日下午五鐘） 
　　蚌埠電馬聯甲十八日赴省接印車站已備專車（十七日下午六鐘） 
[國外專電]  
　　奥京維也納電張孝若應奥政府及總商會請昨日（十六）到維也納今明兩日赴奥當局及實業家歡迎大會演說並考察市工業各機關（十七日） 
特約路透電 
[廣東海關交涉]  
　　十六日廣州電廣州人民今日開公民大會决議請孫中山接管西南之海關並斥各國海軍之示威行動該會議乃工學兩界組成 
[川戰詳情]  
　　十八日北京電楊森之軍刻在重慶休養兵力滇軍退過揚子江後已抵綦江距南川約四十公里南川已駐有楊森之哨隊其數無多如爲滇軍所攻殊易退走退走之川軍開始向江津前進所謂川中立軍亦於重慶陷落時由瀘州赴江津志在截斷川軍川軍乃折而向北現向銅梁進發楊森且派哨隊駐距重慶西二十公里之璧山縣聞黔軍未入重慶重慶人民請袁祖銘遣黔軍出川因若輩慣事刼掠袁陽從此請現派兵兩師回黔此兩師乃在滇省募土匪編成雖殊善戰而停戰之後難以約束楊森已贊成此議謂部下之兵已足抵禦敵軍楊部現仍有八師之多惟聞袁之派兵回黔實因黔省有人謀逐唐繼禹故欲乘此機會恢復舊勢 
[北京之議會鬨]  
　　十八日北京電衆院今日午後三時開會由吳景濓主席議員出席者約三百人今日議程定表决孫寳琦同意案吳黨臨時建議變更議程改爲討論金佛郎案反吳派羣起反對激辯之餘遂相動武吳景濓傷面乃召警察將爲首之黃冀拘出於是秩序乃復 
　　十七日北京電今日午後參院開會主席稱王克敏　未收回辭呈高凌霨患病未愈故僅顧維鈞博士出席顧旋起言彼乃以外交總長資格發言非代表全政府顧謂二月十日黃郛照會法使署申明中國願付金佛郎翌日法使請政府實行此約是月二十四日法使又見曹上將表示對政府約言之滿意後法使屢請依此基礎解决此案而各國復一再催請中國付現金十一月二十三日外交部答覆各國申明不能以現金付賠欵上年比　允將賠欵比國部分展緩兩年後又照會中政府須付現金顧已電致外國專家請表示法律上之意見俟有覆電必能助中國解决此案議員數人表示不滿意謂彼等所議者乃政府正式宣言高王顧必須於星期三日提出此項宣言於是參院乃延會 
[法德間情形]  
　　十七日柏林電前總理史特萊斯曼氏昨日演說有德國人心激昂達高度凡在德國執行軍事監查權者其生命與安全德政府不能負責等語政界因以略呈黯淡之象蓋慮此種言論不能有益於法德問談判之進行也 
　　十七日巴黎電昨晚普恩賫以回覆星期六日德國　會之法國覆文送交德代使比外部之覆文則於今日送交德使法比兩政府早已有諒解矣普恩賫覆文大旨謂渠凖備與德代表討論德政府所願提出之各種問題若涉及協約國共同事件如賠償問題渠保留各協約國共同行事之權因辦理此事之唯一機關厥爲賠償委員會也至於來因魯爾問題渠願考慮成立一種生活方法之提議惟法比當道及協約國高等委員仍須執行其職務普恩賫末稱魯爾消極抵抗縱似已止但協約國軍事監查委員迄未能行其職務云 
　　十八日柏林電半官消息稱法國送交德代使之覆文其性質似許德國提出恢復佔領境德人行政權及恢復佔領境與未佔領境交通之詳細辦法 
[希臘之選舉與希望]  
　　十八日雅典電希臘政府已通知希王請在國會未决定何種政體最宜於希臘時暫行出境希王將於今日答覆 
　　十七日倫敦電希臘選舉昨日舉行頗有秩序反對黨領袖觀誘黨衆排斥選舉之謀僅有一部份勝利前相維尼齊洛氏復被選出保皇黨多投票舉之蓋認維氏乃能以救希臘於危途之唯一政治家且以維氏對於皇室問題態度和緩也據路透社雅典訪電反對皇室之風潮即將發作希王之出奔殆難倖免 
　　十七日雅典電選舉之競爭在自由黨與共和黨間據現有之結果選出之衆議員大都爲和平派維尼齊洛黨及共和派維尼齊洛黨而二者之間以和平派佔優勢共和黨有一部份不投維尼齊洛票共和黨現作廢除帝制之呼號革命黨領袖勃拉斯狄拉氏决計阻止逾軌之舉動 
[印度不合作黨之主張]  
　　十七日喀爾喀太電不合作黨領袖達斯氏今日向孟加拉政府聲稱本黨决議拒絶受職故渠未能擔任行政責任殊以爲歉本黨决計消除兩頭政治制渠如就職本黨將未能達此目的但不合作黨甚感佩總督此舉之意云 
　　十七日喀爾喀太電不合作黨今日會議一再聲稱如設立負責省政府之要求不邀允准則政府任何計畫本黨概否决之立法會印度敎徒與回敎徒議員所締結之約規定在自治政府之下回敎徒應得位置佔全數百分之五十五又規定維持信敎自由組織兩敎委員會解决地方爭端 
[新加坡軍港問題]  
　　十七日倫敦電孟却斯德導報社論反對新加坡軍港謂必國會投票反對始能阻止海軍部實施此種糜費甚大之計畫日本報紙近來頗有責言指新加坡築港之舉損及五國公約之精神設各國能共守此精神則太平洋不致有戰事之危險此公約僅爲一種合理辦法之開始而不可視爲結局此時應有種種舉動使有關係國皆知和平最好機會即在延長此公約之期限擴張其範圍奈何英當道竟利用此時機以造成困難而使五年後公約期限滿時受必有之影響云 
[英波煤油公司開會]  
　　十七日倫敦電英波煤油公司開會主席格林威氏言及政府擬賣該公司股票之說謂股東轉賣股票公司不能制止之故公司不與聞此事政府旣未商諸公司且亦無商諸公司之必要故政府售股之說公司無從確知之但知此說尙未成熟若政府果出售股票則股東利益當得完全之保護又謂美國前因油價昂貴出油甚多今則美油之供給漸罄而世界煤油之銷費大增故油價終必回漲云 
[法國之官吏示威]  
　　十八日巴黎電民政官吏昨日集衆示威被拘者七十七人六人現仍拘禁被控毆擊警察財政總長賴斯台里氏反對允民政官吏之請將生活代價津貼一律增至一千八百佛郎將以此事於今日在衆院作爲信任問題 
[墨西哥革命戰]  
　　十七日紐約電政府方面幾全未得墨西哥戰事消息墨總統已在西部整軍以防革命軍由維拉克魯士進撲革命軍自稱已占據浦白拉城及柯特拉鎭該鎭距墨　西南僅四十六哩 
[南美地震]  
　　十七日南美瓜雅葵爾電可倫比亞國之土爾堪鎭地震砲兵營與大敎堂皆毁房屋幾無一完好死傷二十七人可倫比亞地震區域甚廣許多小鎭皆遭刦 
 
 

Page 5

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *   
 
 

Page 6

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *特約路透電二 
[各國近事]  
　　十八日倫敦電紐約羅基菲勒基本金保管部已捐金五萬鎊與受汀堡大學造一外科化騐室並設一外科講授席 
　　十八日里加電莫斯科消息共產黨十二月十五日宣布新黨綱内有關係共產黨各份子言論自由一條該黨領袖因此發生異見頗有責中央委員會擅權而不顧及黨員意旨者 
　　十七日紐約電俄人電社發表外交當道致柯立芝總統之文蓋答美總統在國會言及俄事之詞也此文略謂俄國凖備就國家尊嚴與利益所可許之處儘力與美國結交並願討論美總統致國會詞中所述之各問題以謀美滿之解决 
　　十七日紐約電今日棉價躣起收盤高九十七至一百十六磅音 
[公電]  
　　北京通電各省衙門均鑒本日令保威將軍赤峯鎭守使張殿如著特頒給五獅軍刀一柄此令任命張建功爲將軍府將軍此令京篠印 
　　北京國務院通電各報館均鑒頃閱參議院議員諫日通電借金法郎案痛詆政府與事實全不相符特電聲辯以免淆亂查法國庚子賠欵一案本年二月在劉前財政總長任内提出閣議用金付給呈奉黎前總統批可仍由財部轉咨外部照會法使在案嗣以衆院否决擱置至今雖前經張財政總長弧聲言已派次長賀德霖與法公使洽商得有解决方法面請府示大總統以事關外交須與外交當局妥愼商酌諭令與顧總長再詳商妥辦等因張總長旋即去職月餘以來外財兩部正在愼重考量之中并未擬有具體辦法亦絶未提出閣議討論近日屢接駐法陳使來電轉據法政府嚴催可爲明證國會方面有所質問皆隨時據實答復俱有案牘可稽此案爲全國注目如果承認當必立時宣露何能秘密且事關外交要案關係重大政府統籌兼顧爲國家謀利益更無所用其秘密承認尤不必變相承認事實所在非可空言誣也此事當另有造謠鼓煽之人除已飭軍警嚴密查拿根究嚴辦外特將眞相布達即希鑒察國務院嘯印 
國内要聞 
[北京通信（隨波）]  
　　王克敏辭職之前後已引出内閣彈劾案 
　　王克敏自登臺後一意孤行不稍檢點甚致排斥異已擅自主張其所招種種詬詈不一而足近經各方攻擊雖對外略有戒心然以所處境地有騎虎之勢則亦坦然不懼故其暗潮所醖釀已含有極大之爭端而未發昨日王與趙玉珂之互毆雖曰爲個人私事實亦足以表示津派對王之一種洩憤後事如何固未可知然以目前論則王個人之去就問題内容已極複雜矣 
　　王之上臺固完全爲保系對付津系之一策然上臺後之種種行動亦非保系本意張弧下臺後王克敏與王毓芝主張查辦經高凌霨緩頰張幸而得免而王猶欲假石虎胡同官產案網羅賀德麟入獄錢方軾爲威所逼亦掛冠而逃王在攝閣時代爲張弧所擊敗其寃怨相報固屬人情然保派已視爲太甚矣 
　　北京銅元票案雖張英華之罪居多其實津系亦與聞之而六月間公民團之經費且曾出於其中以理與勢言之亦有不可深究者顧王以憾張英華甚雷厲風發張不得已避而往津其他若案中之李士炯魏聯珉均狼狽相遁向津系作秦庭之哭王不顧一切且於張英華罪案未成之前先併合幣制局以剷除張之地盤與津系稍有關係之人在財政上寸尺之地皆剝奪無餘矣王之對付津系者如此津系雖一時無從反抗然對於王氏所爲亦無一不在詗察之中近日如對於金佛郎案擬以關銀折三佛郎七五生丁爲變相之承認說又如發行國庫劵五百萬元而先提關餘五百萬元存某行爲勾結包辦之計畫一一均經津系揭發甚至王在石老娘胡同請客之作用亦經津系解剖而宣佈之王之謀略於是纖毫畢露而無可掩飾不但此也接近津系之吳派目的在倒代閣攻擊代閣之武器亦即此金佛郎案故吳派之抨繫王克敏亦係一種策略衆院爲甘石派所制不能開會於是乃另出奇兵假途參院以攻王參院之議長問題籍宗寅本已有八成希望苟實行投票其他競選之人十九不免落選吳派乃宣傳政府之助籍謂其於解散衆院及承認金佛郎案上係一種伏筆不可不注意參院之聯吳派及非籍宗寅派於是遂以迅雷不及掩耳之手段突然根究金佛郎案其表面旣極光明正大而内幕中又可阻遏參長問題之進行公私兩便其勢頗猛進王克敏身當其衝正欲設法以挽救之而不料趙玉珂索薪之武劇又起 
　　趙氏之掌擊王克敏王派謂趙固有意而來以爲趙擊王王必忿而辭職可以打銷銅元票案趙有厚援不致受若何處分王如辭職則津系之計售矣此種說法似在可疑可信之間吾人亦惟有視爲一種疑案但王於武劇之後即在紅羅廠高宅聲言必須辭職今晨聞王之辭呈已上高凌霨則趕先入府向曹陳說謂一切財政叔魯辦得方有頭緖不能令其中途辭去且在此緊要關頭轉瞬年關即到誰願於此登台負此重責王去而青黃不接代閣財政無人負責是明與國會以拆台機會不可忽視至於王遞呈所言其事甚小不難化解固不必牽涉及於内閣也高言旣入因之曹决定將辭呈退回似乎高王間一辭一挽早有一種默契僅相與扮演一番而已 
　　王派人物爲王助勢謂財部行將罷工以助王不料適得其反部員推井下石竟將罷工封印反而倒王王之左右又認爲有政治作用謂係張英華張弧所鼓動其實不然一則王於裁員之外將部薪變倒不發且於前日下三道條諭禁止部員索薪開會太與部員難堪二則王所裁員有其親友尙在部者亦有若干人員雖去兼差仍留部供職者此輩含恨在心本欲起鬨今趁王辭職機會正好復仇至於二張親信雖有一二在部實無鼓動之力也 
　　王克敏之辭職本係一種不得已之表示其一二機關報大書特書謂此爲王卸責之機會其實乃反面文章王於互毆之日即出席閣議通過查辦銅元票及合併幣制局案正足徵其百折不回貫澈打倒敵黨之主張聞合併幣制局案出於新進王世澄手此君夾袋中尙有幣制借欵一篇大文行將發表王之有進無退不言可知今日爲星期部員本可不到部王亦未前往但據王之親信言明日仍舊到部並已商得步軍統領衙門同意明日財部人員若仍封印罷工即請派隊至部抓人治以擾亂公務之罪一班部員旣懼飯碗打碎又被武力壓迫亦惟有俯首聽命而已 
　　頃得友人電話謂參議員王湘等今晚七時在暢園請衆院同人集議共商彈劾内閣案以爲參院兩次開會請國務員說明金佛郎案均避而不到此中顯有情弊憲法上參院只可裁判彈劾案不能提出彈劾案希望衆院同人將議長問題暫時擱起解决金佛郎與内閣同意案此種說法頗爲動聽到者有四五十人各派均已參與云云按參院小孫派本與吳景濓打成一氣所謂彈劾内閣實對吳爲圍魏救趙之計然而果成事實者則代閣與金佛郎案均將根本推翻實有最大之變化隠伏於其中也（十二月十六日夕） 
[王克敏辭呈已退還]  
　　王克敏自被趙玉珂大閙之後當晚即提出辭呈向曹錕辭職外間早料王之呈辭係一種手段曹錕閱呈後必將原呈退回加以慰留果然前晚（十五）八時王之辭呈到府曹錕即於九時許親自打電話至石老娘胡同向王氏再三安慰所言者不外『務望足下看我老面勉爲其難勿遽萌退志』等語王氏雖亦作態固辭然並無决絶之語至昨晨（十六日）九時曹錕特派公府秘書長王毓芝携王氏辭職原呈親送至石老娘胡同王氏堅不肯受曹又派公府軍事處處長陸錦副處長李彥青二人先後前往敦勸嗣高凌霨·顧維鈞·吳毓麟等亦到王宅直至昨晚王尙作態不肯收回辭呈外傳王氏又上二次辭呈實屬不確但王氏今日仍不能到部至其原因一則餘氣未消再則今日參院開會對金佛郎案將有嚴重質問王欲避此麻煩樂得藉口已辭躱不出席也 
　　字林報十七日北京電云據王克敏派華銀行家言王之辭職純係名義俾政府有贊助之機會王氏得此贊助决意留職渡過年關並稱星期六王氏之被毆辱乃張英華潘復派所唆使以星期五於張英華逃津後查封其住宅故耳張氏曾任代理財長近任幣制局總裁爲銅元票舞弊案負責之人張料警廳之查封住宅出於王意故唆使趙玉珂毆辱王氏至近日金佛郎風潮亦爲張潘派所鼓動俾成政爭之具云 
[京參院反對金佛郎案]  
　　衆院方面亦有動機 
　　參議院經前日（十五日）大會議决定於今日（十七日） 
下午二時繼續開會請高凌霨顧維鈞王克敏三人出席答覆金佛郎案辦理情形該院當晚即已咨達國務院請高等届時出席并用正式公文通知總統府謂該院代表王文芹張漢等二十七人（院内臨時行政委員會委員全體）定於十七日上午十時入府謁見面陳一切曹錕允於届時傳見聞高凌霨等以在勢不能再行規避昨晚亦有擬今日出席參院之說但臨時有無變卦尙未可料又參院十五日之大會曾指定陳銘鑑等五人起草反對承認金佛郎案通告全國電稿陳等連同自願加入參與擬稿之鄧芷靈等數人於大會散後即在參院休息室共商電稿擬至夜間九時後始斟酌完妥該電稿即就當日出席人員除宋汝梅等三人聲明不願署名外共有一百五十二人列名聞今日開會提出報告經衆認可後即可拍發（按此電已錄昨報公電欄） 
　　至衆議院方面除昨日由參院重要分子在暢源飯莊宴集商量聯絡衆院議員對於金佛郎案通力合作外衆議員中亦已有自動的召集會議討論此事者聞今日下午五時石駙馬大街四十二號即將有一種會議集合多數衆議員討論對於金佛郎案有所表示大約亦將出於拍發通電聲明絶端反對承認金佛郎即變相之用銀折合承認方法亦不能贊同并將提出查辦案等類但一般人預料甘石橋之御用黨員將受當局暗示出而破壞故能否實現尙是問題云 
[京參院選長停頓之原因]  
　　參院選長問題近自發生金佛郎案風潮而停頓昨據該院超然派某議員云停頓原因甚爲複雜其最爲選長之障碍者明雖籍忠寅王湘不易携手而暗中實爲籍張（魯泉）有决選資格之競爭然其他一蹶不振消失决選之希望者亦不甘退讓醖釀許久迄於上星期五之開會已至短兵相接之時乃議塲上反寂然一無選舉之聲祗因院外之討論各有成竹耳其有當選之把握者鑑於近來空氣不良謂有某當局助成某某議長爲解散衆院之預備一事故不願于風頭上受此重大嫌疑更不願議塲上演成與衆院同樣之武劇回溯此屆任期已近黃昏熊掌固所欲但於無味之爭亦非所願兼逢事出凑巧恰有金佛郎風聲之緊張乃左右爲難之捧塲者眼光旣轉移於此落得藉此質問案爲魯仲連暫平競爭方面之意氣而超然無所袒者以久無議長之試騐所感痛苦固多但就職務上言祗求議案能以進行雖永無議長亦無足重輕而臨時行政委員之任期自改兩個月一抽籤尙無流幣且各均有充任委員之希望能和哀共濟辦有良效未始非委員制之實騐然有一部分爲法律之談者認爲議長爲憲法所規定不能由生產憲法機關製法之人先自毁法因此仍擬連合同志爲具體之疏通或於籍王張趙以外另推議長然此說尙無大勢力逆料亦未必實現也 
[甘石橋又討論倒吳辦法]  
　　議决三事 
　　昨日（十六）下午一時甘石橋所組憲政黨開第二次議員討論會到會者約有二百餘人公推谷嘉蔭爲臨時主席報告開會各問題谷芝瑞提出討論議長問題應須如何解决請衆討論賀贊元起謂自衆院發生議長問題後衆院久不成會應另行擇地開會以便從速解决谷芝瑞又謂吳景濓違法開會時同人當一致出席將議長問題就地解决若吳再行覇佔議場即另行擇地開會李含芳主張仍在衆院開會但須注意本黨人數爲標凖牟琳謂開會時吳景濓能退席則當然在木院内議决如吳堅持不退則吾輩在院内無開會機會只有擇地開會或借參院開會皆法理事實上所許並主張致公函與參院行政委員會借用其議場戴武雲等贊成其說萬鈞主張本黨應先團結内部後提出金佛郎案質問政府旋由陳銘鑑提出二條請付討論㈠衆院議長問題在院内以正當議决手續解决㈡尊重調人辦法另推年長者主席付以表决李燮陽等發言以陳所提一條本黨當然依法解决不成問題二條則除本黨與吳景濓黨派外此時無所謂中立之第三者萬鈞等聲明前次調人今日或入本黨或歸吳派第三者地位對已無形消滅無所謂調人矣最後由衆提議以三條付表决即㈠以後衆議院開會時本黨黨員應一致出席如吳景濓退席或擅行宣告散會本黨同人不得退席即在議塲開會㈠推舉代表向參院交涉借其議塲開會㈢以後自由開會時以本黨衆院議員三百以上之署名發出通知表决結果全體通過當由主席指定牟琳谷芝瑞李含芳王法歧等四人爲赴參院交涉借地開會之代表遂宣告散會 
[旅京皖贛人反對馬蔡兼長]  
　　旅京江西人士昨日（十六）在江西會館開會對於蔡成勳兼省長事異常激昂衆謂憲法新頒軍人干涉民政之事應漸革除乃當局變本加厲一時發表三省之督理兼省長不知是何心肝加以贛人奔走自治歷三四年陶家瑤不能到任純係蔡成勳之强暴行爲所拒絶贛人正由國會通過查辦蔡成勳之案當局不惟不辦更任命蔡兼省長尤爲視贛人如土芥贛民雖屈於暴力之下然不信暴力可以長久决意盡力反抗以求逹到目的 
　　又北京師範大學安徽同鄉會快郵代電云溯自民國肇造軍閥專横全國如斯皖省尤甚水深火熱民不聊生是以前總統徐世昌黎元洪有軍民分治之號雖不能見諸實在尙可稍加限制使人民得有呼籲之餘地今也大選告成憲法亦同時頒布民選省長載諸明文方期實行有日得以發展民治精神不料近數日來中央命令專與國民心理背道而馳軍人兼省長者比比皆是非特軍民分治之意無存即新憲法亦從此失其信任吾民恐將死無可言矣至於馬聯甲與吾皖之情形更有不能緘默者敢爲父老兄弟涕泣陳之嗟夫吾皖不幸迭遭摧殘倪嗣冲暴戾於前馬聯甲繼之於後漫天毒霧滿地妖氛六二之役馬氏實爲主凶青年學子慘遭殺戮血肉横飛哀聲動地死者姜周二君重傷而殘廢者六七十人奇寃大禍日月無光神明華胄淪爲夷狄皖人至今尙覺膽寒姜周二烈士之含冤未白敎育界之奇恥猶存固未嘗一日忘之也奔走呼號力求罷免馬氏與皖人已成勢不兩立乃政府旣不治以應得之罪反擢爲督理飲泣呑聲者又豈僅皖人哉今復令之爲一省之長掌一省之政更可使其宰割從心如願以償視皖人如俎上之肉釜中之魚豈待言乎吾皖人將甘爲奴隷耶甘爲牛馬耶甘爲魚肉耶同人等不忍言之矣嗚呼天命如斯夫復何言懷想前途不寒而慄然人定勝天衆擎易舉甚願吾皖人誓死奮鬭而全國父老亦共起聲援倘能爲吾皖存一線生機豈獨皖人之幸哉亦全國之福也邦人君子曷起圖之臨電不勝悲憤之至北京國立師範大學安徽同鄉會叩 
[北京大學開廿五週紀念會]  
　　昨日（十六日）爲國立北京大學二十五週年紀念慶祝大會之第一日會中有各種展覽電影戲劇技擊射術球類比賽自上午九時起至下午十二時止該校此次慶祝大會籌備有兩月之久辦事者約六七百人慘淡經營頗費苦心故各種遊藝展覽應有儘有無美不臻因此大博觀衆之贊賞昨日上午九時祝慶大會開幕參觀人絡繹入塲各院門首懸燈結彩國旗飄揚第三院席棚高聳彩花四佈各種展覽秩然并陳有該校敎員學生所主辦或選述之刋物不下數十百種有該校自製之統計表簿令人一覽即可知該校之内容與組織而研究所國學門之種種陳列如明清兩朝擋案考古學室藏器等尤使觀者步步入勝美不勝收擋案中分甲詔·金榜·册文·諭·硃諭上諭底稿·實錄起居注·寳訓·賞格題本·揭帖·奏·表·箋·咨文·則例·檔册檔案·遵依卷勘合·試卷·事實清册·登科錄·會試錄·鄉試錄·明史稿·史傳·譜·書籍·外國文册·圖·火票·封條等類考古 
 
 

Page 7

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *學室藏器則分金石類·甲骨類·陶類·明器·專類等目擋案係由羅叔　君所購八千餘麻袋破碎擋案及内閣大庫案中整理而出其中發現之珍貴史料頗多至古器則除該　自行採集者外外界鐀　　亦多昨日所陳列檔案古器無處數千百種内多曠世之寳人間之珍爲各地博物院所絶無者故自朝至暮觀者如水皆嘖嘖稱羨往復徘徊不能忍去眞有如行山陰道上迎接不暇之嘆其他電影與各國戲劇則皆於晚間開演該校學生於新劇素多研究與經騐計昨日所演者法劇爲「白利桑之旅行」俄劇爲「蠢貨」英劇爲「兩面奴隷」中劇爲「蠢貨」及「隻馬蜂」演員逢茲盛會莫不大賣氣力奇趣橫生各臻其妙觀者如堵無不喝采此外尙有燈謎室多就本地風光製有燈謎多種設想巧妙趣味豐富射中者皆有贈品是以燈謎室中亦頗熱閙又攝影成績展覽室内爲陳列像片多種如陳萬里楮保衡凌普女士等所攝尤精美室内并懸有該校校長蔡元培與其新夫人在船上合影該校學生不見蔡先生者將一年矣今得展對其尊影海天萬里若親謦欬故過而瞻仰者尤多此外研究所國學門復出售臨時增刋新潮社亦廉價發賣該社出版品此該校第三院（北河沿）之情形也至第二院（馬神廟）則爲理化展覽各實騐室一律開放任人參觀并陳列中國畫油畫水彩畫各種寫生極多如姚茫夫等之作品皆不愧名畫家又平民夜校成績亦羅列其中第一院（漢花園）則有隊球籃球足球技擊射術等等項目亦極有可觀昨日天朗清氣風和日麗來賓約萬餘人北河沿馬神廟漢花園等處車水馬龍往來如織歷來紀念大會之盛至斯誠嘆觀止矣該校學生軍戎裝荷槍維持秩序糾糾如也會塲職員佩帶徽章擔任招待雍雍如也故來賓雖異常擁擠而會塲秩序井然又該校今日（十七日）上午九時第三院正式舉行二十五週年紀念大會會式校長敎務長學生代表皆有演說至國學門各種展覽原定昨日一天嗣以赴會參觀者之要求特再繼續展覽一日今日上午九時至十二時爲團體展覽下午一時至五時爲普通展覽來賓之擁擠又可想而知也 
[粤海關事件之外交文書（續）]  
　　㈢是故外交團務宜訓令銀行團在各種外國債項履行之後須將所有關餘無條件的交與總稅務司以盡中國全體國民信托之責任本政府只願將關餘與北京政府作比例的分配並請將一九二○年以後西南各省份下關餘全數補還㈣反對此稅者或謂自一九二一年三月以後所有關餘已撥爲整理内國公債之基金而總稅務司又受北京政府委托保管此項基金現實已無關餘之存留西南各省亦將此點細爲考慮然終不　承認此說今言其要點如下（甲）如果西南各省已植定其一部關餘要求之根基則斷不容北方軍閥有侵害其權利之舉動自實際上言之最近六年間西南各省對於北京政府之一切行爲均認爲無效故一九二一年三月北京政府之命令自失其效力（乙）且「關餘」兩字有其至意存焉關餘者即對於外國債項上直接由關稅項下付還後所餘之數也就此意義觀之則關餘爲數甚大而此關餘中之一部份其由來也屬於西南各省而西南各省固自有取得此部份關餘之權利倘北京政府以其自身之部分履還其所有之債務此屬於北京政府之事吾人固不得而干涉之惟政府絶不得以西南各省部份之關餘以充其目的且西南政府對於北京所訂各債欵其屬於軍事上政治上之用途而用爲抵抗西南之用者西南更難承認之此外北京政府借欵中甚有借自少數私人銀行其目的專以投機爲事其利率又奇高此種内債亦皆爲西南所反對焉（丙）如果總稅務司一面承認上述議案有效一面對於第三節所指之辦法表示猶豫不肯採納即宜指明仍須存有的欵足敷辦理此事之用一九二一年三月北京之命令規定關餘如有不敷應用時須指定下列兩項收入法（一）每年一千四百萬元之鹽餘（二）每年烟酒收入一千萬元此外由交通部每月墊欵五十萬元至此項收入足敷償還之用爲止上述兩項收入前只付給七八個月職是之故以後所有公債基金祇由關餘項下撥付觀此則知西南分内之關餘扣除後如果遵守北京之命令尙有大宗欵項可爲公債基金之用現在北方軍人旣取用鹽稅烟酒鐵路等收入以爲征粤平川之用則公債基金不得不專賴關餘㈤茲據各方面情形而觀第三節内所述之事項自可迎刃而解深望從速設法以便辦理此事西南各省所爭之關餘擬即用於下列各途（一）改良廣州市政經費二百萬元（二）建築省道經費二百萬元（三）整理金融經費四百萬元（四）濬河經費一百萬元（五）改良蠶業經費五十萬元（六）設立農事試騐塲經費三十萬元關於敎育者（一）改高等師範爲大學經費五十萬元（二）改康記（譯音）醫學爲醫業大學並改良校舍經費五十萬元（三）師範學校經費二十萬元（四）改良農業學校經費三十萬元（五）遣送學生赴外國留學經費三十萬元（六）購置軍艦以剿海賊經費一百萬元以上共需洋一千二百九十萬元凡稍悉南方情形者均認此欵實爲至急之需（未完） 
[財部公債司編内外債欵表之說明（十七）]  
　　（十五）前第一軍第九師銷欵一萬元七年六月九年一月二次發行息六釐此欵原額二十二萬六千元定於十年一月還清先後付過二十一萬六千元餘未付（十六）熱河毅軍七萬元十年二月發行無息十一年一月到期未付（十七）廣西省庫券九十二萬元十年三月發行息六釐此欵原額五百萬元應於十一年一月到期先後付過四百零八萬元餘未付（十八）陸軍第八師軍費八萬元十年三月發行無息十一年三月到期未付（十九）漢陽兵工廠十萬元十年三月發行無息十一年三月到期未付（二十）鄂省軍費五十萬元十年四月發行息六釐十年十二月到期未付（二十一）陸軍第八混成旅軍餉二十萬元（二十二）陸軍第五混成旅軍餉一萬元（二十三）漢陽兵工廠二十萬元以上三欵均十年五月發行無息十一年四月到期未付（二十四）江西軍費一百萬元十年六月發行年息六釐十一年六月到期未付（二十五）福建軍費一百萬元十年六月發行息六釐十一年六月到期未付（二十六）上海兵工廠四萬元九年二月發行息六釐十年二月到期未付（二十七）陜西墊支川軍經費二萬元九年六月發行無息此欵原額二十五萬元應於九年十二月十年六月分還先後還過二十三萬元餘未付（二十八）福建臨時軍費六萬元九年四月發行無息十年四月到到未付（二十九）甘肅防剿經費二十萬元九年六月發行無息十一年五月到期未付（三十）四省經略使後方服裝費二萬元九年六月發行無息此欵原額三萬元九年十二月到期還過一萬元餘未付（三十一）海軍經費二十萬元九年六月發行息六釐十年六月到期未付（三十二）福建陸軍第十四混成旅軍餉十五萬元九年九月發行無息十年一月到期未付（三十三）張都統援庫汽車費六萬八千元九年十二月發行無息十年六月到期未付（三十四）陸軍第十一師餉需五萬元（三十五）湖北軍費二百萬元（未完） 
[軍人擾害路政之一斑]  
　　字林報十三日北京通訊云日前某華字報載北方四大鐵路每月不付車資之乘客不下十五萬人此輩太半爲軍人當無疑義另一華字報紙亦載交部致各省軍事長官函稱軍人無票乘車及軍用車輛苟不加以取締勢將無法營業蓋北方各路狀况在附近軍事長官更迭之際容或稍見改善然論其大體仍無大進步之可言當一九二○年吳佩孚初自湘中北返時京漢乘客頗覺安適乃自是以來該路情形日趨惡劣路局僅每星期開駐有衞隊之特别快車二次而中西頭等乘客遂不能當得安寗矣此外如京奉鐵路旅客受軍人之擾固已嘖有煩言而津浦路除特别快車外且有不堪乘坐之勢京綏鐵路情形尤壞頭等車座無日不爲免費軍人所占滿他人欲入輙遭拒絶數日前有西人數名自張家口回京乃頭等車客之購票者僅此數人而人車之後又與軍士用武後始得讓出五六座位該車附掛紅十字會車一輛時西婦一人患病甚劇思欲入該車偃臥乃車内爲一軍官及武裝衛隊三十人所據竟公然拒絶他人登車凡此滋鬧情形華人受累較西人尤甚云 
[長春近訊（梅）]  
　　頭道溝糧棧被刼崗警被鬍匪擊斃 
　　長春頭道溝鐵路北一帶向爲我國權力不及之地自俄割南滿鐵路與日本後南滿中東兩路均以此爲終點惟界址混淆遇事諉卸三國均視此爲甌脫故居民皆稱爲三不管以致匪徒叢匿爲作奸犯科之策源地該處設有糧棧一家近因糧石上市收買官帖數十萬吊（每吊約合國幣一分）及現洋數千元存儲櫃中以備收買雜糧之用事爲匪徒偵悉特聚集黨羽百餘人於本月六日黃昏時持械鳴槍破門闖入飽掠而去長春城區本因冬防戒嚴自此次刧案發生後警界盤查往來行人格外嚴密本月七日午後五時許五馬路西首英國醫院門前崗警孔昭賢方始接班即遙見馬車一輛由北馳來車上坐一人手挾布包二個形色張皇特發出緊急口號勒令來車暫停向前盤詰此人一手挿入衣袋轉詰孔警何故攔住去路孔警當答以戒嚴期内查問行人係警察職務須將布包打開查騐方准放行此人云旣係如此待我下車將包打開於是一脚跨下馬車乘孔警不備突從衣袋内抽出手槍猛向轟繫子彈從前胸左乳傍穿入由後背心而出路人聞聲避匿各商店亦即闭門一時秩序大亂匪徒即乘機向西疾馳逸去迨鄰警聞訊趕至則孔警已倒地不省人事於是覔人舁入英國醫院已因受傷過重未及施救即已氣絶警察廳長張貴良得耗除一面呈報軍署轉飭軍警各機關一體嚴緝兇手務獲究懲外又以孔警因公殞命特於本月八日午後二時在五馬路出事地點爲孔警開露天追悼大會届時張廳長親自主祭而長埠政紳商學各界及日本警務人員亦均前往參與至五時出殯全體巡警均列隊相送軍樂前導甚爲熱閙至撫卹辦法除喪葬等費均動支公帑外餘照排長陣亡例給以臨時一次卹金大洋四百元遺族卹金三年每年一百元（十二月十日） 
[朱慶瀾主禁過激學校]  
　　華東通訊消息哈爾濱赤黨機關烏革拉音俱樂部爲種種秘密宣傳經人告發由警締禁搜查曾紀前報據聞朱慶瀾之意以該部所設學校果屬敎授合於敎育原理之學問自可准其保存無如該校所敎俄文書籍經警搜得呈送行政長官公署譯閱内容不無含有共產主義現該烏拉音俱樂部附設之學校早經改讀此項書籍實係宣傳過激斷難聽其遺此毒根故决計參照現在東西各邦嚴禁過激主義之旨斬釘截鐵予以封禁處分云 
[南京快信]  
　　某巨紳昨謁兩長請繼續維持江浙和約 
　　駐津代表來電報告段仍居津門外傳赴滬不確 
　　安徽淮泗道尹余誼密昨由蚌來寗轉輪赴皖接洽馬履新事宜及預備一切 
　　齊督准交部來電四省剿匪司令署經費已飭津浦路局暫撥 
　　陳調元電告東鄉巨匪遭傳經圖逞已令王旅派隊相機兜剿 
　　蘇省年關財政不敷尙鉅除已電屬催解稅欵外嚴廳長又有赴滬籌措說 
　　財廳通令各稅所對煤油運銷各地應即查騐放行毌許員司任意需索 
　　敎廳昨接陸規亮自揚州來電該縣各校迄昨（十七）日止仍未上課請示辦法 
　　滬寗津浦兩路局均已奉到通令自一月一日起實行加增票價 
　　皖南鎭守使署副官高鈺福昨由津浦押運快槍數十支來寗轉輪赴蕪 
　　軍事處電齊督趕編十三年之軍費預算並訂編製手續及標凖請查照辦理 
　　省議會今（十八）日下午開各項審查會明日爲延長會期最後之一日仍開大會兩派在奮鬭中 
 
 

Page 8

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *自由談 
[寒浣離筵瑣錄] [  南陔]  
　　五麵之後絡繹而陳者爲十二巨碗大抵珍異之品由侍者一一分致客前任客選取而各進一飯焉有青菜一碗山農大噉其半半以奉予幾盡一器嗟夫華堂盛饌不圖有客薄珍饈而賞及菜根菜根滋味長不負我矣 
　　賓主酬應之語亦多可紀者寒雲謂各物富中原風味食此如在故鄉徵主人之意厚也主人謂藝術無國界深願諸客不以外國人見待泯異國之成見誠如袁先生言令人感親善之眞意寒雲復言人類之相與情眞則交親豈徒國界觀念不宜橫梗中心即種族之異感亦應屏除胸外胥人也平等互助相携入共進之途方是世界之正義云云諸人爲之動容主人譽浣華爲太陽謂明星不足比也陰霾四塞徙見日光則人人都增美感矣又指席上美麗之花譽浣華曰園中叢緑交蔭得名花來則生色矣是日任宣譯之勞者爲許君建屏能手也 
　　蓓蕾姑娘者美之歌舞專家最負盛譽者也甚明麗坐近妙香故與妙香談論獨多 
　　餐廳西隅有方屏斜立白底紅文縱橫如臥蠶爲歐戰時上海協約國從軍諸西人親手之簽名由某女士買絲繡之園主以重金購得者也嗚呼幾多血淚叢集其中 
　　予善感置身綺麗叢中極視聽之娛每愴懷難笑念天地之悠悠嘆民生之多難朱門蓬户哀樂中人遂覺荆棘在喉瘡痍滿目豈天生痴骨不足以語人世豪情歟抑學養未醇達觀難任未竟平等之法猶深悲憫之懷觸緖愁來而心難把握也倘荷仁者應識予心 
[梅訊] [  東閣]  
　　頃見京友寄示無庵居士所撰畹傳文筆挺秀入古亟錄之蘭芳梅姓名瀾字畹華江蘇泰州人世居京師祖巧玲咸同間名伶掌四喜部遇同人如子弟當兩遇遏密全部皆衣食於巧玲巧玲罄所有以贍之無德色故他部伶人星散惟四喜部獨完同治初元有選人與之善劵貸二千金未之官而歿於京邸舉殯之日於奠所焚其劵義聲傳都下父竹芬亦善崑曲早逝蘭芳幼孤其伯父雨田撫育之雨田擅絃索時人呼爲大瑣兒尤精胡琴有當代第一之譽蘭芳天資敏慧夙承家學七八齡學曲十一登塲雅合青衣節奏幼白晳美丰姿稍長色藝與年俱進宣統末譽者已甚衆民國二三年間藝乃大進色亦愈豔容光煥發俯仰如神蓋異禀也十年以來每嘆中國樂律淪亡而古舞尤失傳迺與二三同好别製古裝新曲如天女散花之祓舞虞姬之劍舞西施之羽舞皆能獨抒心得融化中外古今舞態自成一家時出新聲能令顧曲家盪氣𢌞腸而不能自己歌舞合一有復古之功羣以梅派尊之往歲游日本彼都士女空巷爭看名公鉅卿多有投縞贈纻之雅名優競效其舞態謂之梅舞伶宫東渡此其嚆矢將赴日本有綴玉軒話别圖中多名作過滬復有香南雅集圖一時名流題詠殆遍故石遺贈詩有一世名流總坿君之句後往香港歐美人士傾倒備至海濱迎送者蓋敷萬人各西字報極意揄揚美使會於總統餞别席次謂蘭芳倘能至美一遊以其絶藝表示中國文化必能使美人增進愛慕中國之心明年英倫賽會豫以重幣來聘赴英演劇聲名洋溢匪倖致也性温婉謙和恂恂儒雅從無疾言厲色與人交久而能敬平居相對如飲醇醪不期而醉聞人譽己恒謙抑不敢當而人愈重之喜文字恒與當代名士遊樊山實甫交相愛重一新劇出每作詩歌以張之 
[冷與熱] [  楓江]  
　　天氣漸漸兒冷了雖則把棉衣一件一件加到身上去着得來滯笨累墜轉側不靈終覺得一個不暖然而當此天寒地凍的時候却有幾種人絶不畏寒我起初不知道爲了什麽後來細細兒一想很有幾個原因現在逐個寫了出來 
　　戴假面具的政客他的面皮旣經如橡皮般厚外面還要蒙了一層寒氣自然不會侵入到裏面去咧 
　　奔走運動的猪仔他們走着熱路好像住在火坑裏一般左擁右抱的官僚他到了天寒的時候便領着一般豔姬團團圍住那當然不冷了 
　　耀武揚威的軍人他們日日在砲火中間討生活怎樣會得冷呢政客猪什官僚軍人他因種種關係身體上面的熱度果然比較尋常人來得高但他的心和血不知已經冷却多少時候了 
 
[最近之兒戲]  
[平昌道中] [  陳翠娜]  
　　莫到平昌去平昌多墓田天隨朔風老山枕大江眠冷雨三城戊鄉心萬里船從來雁飛處只在洛陽邊 
　　西風不識路芳草自然黃幼客無秋思高原多夕陽深潭聚落葉古堡下牛羊行過寒山下偶聞清磬長 
[瑣聞] [  來]  
　　有住居閘北寳山路義品里一百二十七號之金寳生今年四十餘歲患虚症甚劇耳鳴眼花痰多氣急神志模糊手脚乏力種種虚象集於一身醫藥亡效上月二十九日親往本埠愛文義路道德純一慈濟會叩求乩示適逢吕祖登壇沙盤中大書二十八字云『百壽呈圖列鼎彝齡年蒼鶴健牟獅機深造化工神妙生色生聲盡物宜』當時不知其命意請人細加推測始悟每句第一字相連便成『百齡機生』四字蓋謂服百齡機始有生命也寳生遵乩示便向藥房購百齡機服食迄今未及半月身體頓覺健旺舊恙若失寳生深感吕祖之恩聞將製一匾額贈送慈濟會云 
[諧乘] [  錢國魂]  
　　有一個人手裏揑住一份訃聞他說「倒運倒運又要送份子了這月已經送掉十塊錢了别人呢還可以撈得回頭我呢偏生家裏沒有事」他的一個朋友答道「容易容易只要你買包砒霜回家把你那黃臉婆子吃下去不是可以送訃聞了嗎」 
　　一位小學敎師站在講台上問一個小學生道「你曉得中國人口有幾何」小學生答道「中國人口是有三萬九千九百九十九萬九千九百九十九個」敎師道「胡講不是四萬萬嗎怎麽···」小學生徐徐的答道「先生我家隔壁昨天死掉一個」 
　　開汽車的阿二在大馬路撞死一個人他開著車子就想逃紅頭阿三將他捉住問道一你把人撞死你還要逃嗎」阿二道「巡捕先生我是不敢的我怕把車子撞壞不過開起來走走看究竟壞沒壞」 
[海外野乘] [  太玄]  
　　日本旅社雖不閎敝而小樓精潔花木扶疏依山臨水風景如畫則所在皆是我國學子往往認爲迷樓有此間樂不思蜀之概蓋其主要尤爲下女中不乏麗姝物色風塵待價而沽積習使然也每當夕陽西下歌聲與琵琶聲相間作酒香與脂粉香相氤氲固不必眞個銷魂已令人骨醉矣櫻花開時穠艶匝地士女傾城舉國若狂尤屬奇觀而吾友程君蕙公之艶史亦於是時胚胎焉蕙公本西浙雅士長身玉立濯濯如張緖當年日語尤嫻熟旅社中下女之矯矯者靡不俯就而蕙獨賞一雛婢名春子者春子亦機警活潑曲盡其媚以媚蕙公蕙公本已娶室亦不隠諱春子願爲簉室而以供給學費爲唯一條件蕙公家固殷實欣然徇其意入校頴悟異常四載中竟升入女子中學音樂尤爲全校冠畢業後遂爲音樂名家至是蕙公工科大學亦已畢業乃相携回國能曲體翁姑意屈事大婦荆釵裙布操作出我國女子右故能得堂上歡心　年育一女酷似其母惟大婦陽善而陰妒春子察其隠請爲蕙公就東京女子音樂專校聘蕙公亦經商於長崎時至東京敦家庭之樂春子課餘兼習畫能得石田神韻塡詞工小令常見其題白蓮屏幅踏莎行一闋曰鏡裏風清鷗邊露淺芳塘十里香雲展愁紅怨綠不勝情蛾眉淡掃無人見浴罷含羞輕綃似剪宵來只許霜蛾伴憐他福薄淚㾗多背燈猶似凝啼眼以日婦而能此不可謂非清才矣越一年而蕙公病瘵死春子一慟幾絶子身負柩歸葬於西子湖畔大婦益不能容春子仍挈女返東爲敎員如初然每奏風琴多離鸞别鵠之音以詞例之竟似預有先見者然亦一奇焉去年予至東京猶追談蕙公生前事至深夜不倦同人慰藉之卒不能减其哀思此亦下女中之不可多得者已 
三言兩語[  征鴻]  
　　膠濟段長葛燮臣被擄交部不主提欵贖票匪如撕票願出十萬元贍養葛之家屬如果眞照這樣辦那末也算這班土匪晦氣撈了一個段長却是張廢票在葛呢益發晦氣了因爲不幸做了華票倘使是外國票子怕不是這樣辦吧 
 
 
 

Page 9

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *   
 
 

Page 10

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *國内要聞二 
[魯省不穏消息續聞]  
　　孫美瑤部譁變說由來鄭督手諭嚴防黨人 
　　濟南通訊反直派謀魯及孫美瑤部譁變各節昨函已略爲述及自孫部譁變消息傳至濟南後濟南又無形戒嚴故北京軍事處致督理署防範黨人謀魯之原電未能查出惟孫部譁變事非無因據十七團由棗莊來省某軍官云（十七團團長吳子明原帶該團一營兩連兵士在棗莊組織一營務處監視孫軍）數日前孫美瑤部下游擊隊捉得土匪十六名孫即一面電告鄭督理一面將該匪送交營務處鄭當即覆孫一電將該匪等或就地槍斃或送解省垣分别辦理嗣孫查所獲人内有彼之叔父在内即再急電鄭督理求情鄭以軍令已出不能收回未允所請并急電吳團長速將該匪等槍斃以免多生枝節及吳將該匪等槍斃後孫部遂譁變又據棗莊私人通訊云十六名土匪係吳部軍士所獲孫求吳釋放其叔吳不允兩人大起衝突孫擊吳兩掌吳遂電造孫部譁變證以津浦通車仍照舊駛行似後說較爲可信昨早開赴棗莊軍隊係十七團之第二營並非兩營前函實誤總之此事官方諱莫如深詳情不易探悉至黨人謀魯一節雖尙無確切證據然鄭士琦近日迭電駐防各地旅團長來省開軍事會議五師十旅旅長膠防司令孫宗先昨已至省二十旅旅長吳長植聞亦將於一二日内趕到鄭氏現已發出臨時手諭令各地軍警遵守計㈠軍警長官應詳查當地人民有無不軌行爲㈡查各地居民有無黨派或與匪互通聲氣情事㈢防範印刷品散入各該境内㈣嚴查外來之人稍有形跡可疑即行拘留訊辦勿使奸人混入有礙治安云云若非防範黨人斷無此項命令此外王承斌於十五日下午赴德州查看兵工廠并檢閱各軍隊說者謂係直派對鄭士琦不甚放心故特令王氏到東查看形勢云 
[洛陽雜訊（鎭）]  
　　前據剿匪軍總指揮馬志敏報告老洋人及僞旅長張大麻等在漫川關受傷甚重頃又據匪方逃回之人票言老洋人腿部受傷其部下悍匪高天魔趙華二首領確已被馬部魏團當塲擊斃 
　　李倬章於十三日接奉豫省長令定今日（十五日）赴汴接任聞省長公署將設在洛陽（財政廳聞亦將設洛）現直魯豫巡閱使署參謀長即以第三師參謀長張方嚴（號佐民）升任所遺三師參謀長一職已定巡署敎育科長李某補升 
　　熊炳琦聶憲藩於十日晚偕同來洛接洽何事尙未探悉高恩洪來電已自烟台晋京一俟閣事成後即可上台 
　　平凉張鎭守使昨派代表王某來洛獻奉吳氏禮物多種計爲上等駱絨三十疋細呢二十餘疋西洋地毯十條鹿葺十餘枝又土產食物等等 
[厦門通信（蜀生）]  
　　水深火熱之閩南人民 
　　閩省局勢錯綜俶擾縱横捭闔之眞相記者已數爲讀者述之惟在此有槍階級下之閩民其展轉流離之慘况則有非想像所能擬臆者茲略述梗概或亦國人所欲知也閩省自驅李之後軍額驟增今猶不下八萬人凡據一地盤者即視人民爲砧上肉宰割任意誅求無藝餉糈而外尙須塡軍官之慾壑飽兵士之刦掠閩北至今財政統一無期閩南則益耗矣閩南各軍之刮錢手段其以命令公開的約分三種㈠苛捐㈡科派㈢烟苗捐其特别的則擄人勒贖所謂綁票是也前三項南北軍同一襲用後一項（綁票）則爲民軍粤軍之專技（民軍尤甚）此皆長官歛錢之法至兵士刦掠在粤軍直是公開子女玉帛綑載以行拉夫荷運同於輜重軍需雲霄一役人民損失千萬以上民軍本屬土匪更無論已北軍（包括孫傳芳王永泉及臧致平部）則綁票尙無所聞搶刦亦僅戰時有之稅捐之苛細閩南各地皆然凡據有地盤者可對百貨或各業任定一稅率而徵收之抗者以兵力强徵此在今日之厦門爲尤甚臧致平困厦四月新自浙返對外發展似益無期浙方又未予以協助（臧氏甫返時此間喧傳浙月協餉五萬實無其事）其兵士紀律雖佳（數月來厦門刦風盛行均台人爲之）而窮窘已極久不發餉亦大危險據臧部宣稱軍餉月需八萬元合各機關及特别費月十一萬餘已足以東南大港居民三十餘萬之厦門月籌十餘萬已非易事加以臧軍理財無人不知通盤籌畫歸納於數種單純的稅收與商會開誠籌商乃日創雜捐所謂鞋捐也鷄卵捐也小菜捐也海防捐也（即稅進出口之旅客内地者每人抽二角出洋者至一元）花樣百出不勝縷舉其辦法則係包辦制任人投標承攬每一捐必有一局長及若干辦事員於是厦門之稅局滿坑滿谷而局長辦事員則遍街都是此等包捐者均挾大欲以來其納　官廳所得無幾（如鷄蛋捐月僅百四十元他捐　是）而民不堪命矣聞諸商界中人云商會擬請財政局廢除各捐由商會代辦月供臧部十二萬元而財政局不允彼蓋利捐稅之雜可以與包捐者上下其手也臧部旅長李崇寅十月份向禾山鄉民募公債二萬元昨突又傳禾山鄉長及各紳董百餘人指捐稅數種爲抵勒借二十萬鄉民求宥李怒竟全數錮禁卒允借八萬元始釋禾山一鄉村耳敲剥乃及十萬然李部正餉則固列在總部軍餉預算之中有謂其欲以之購械擴充實力或可信也至於科派則某軍駐某地量其人民之財力責其獻納若干而所謂商會長農會長及鄉長亦即以此數視人民之貧富以百分法支配之某也若干某也若干此法粤軍最優爲之至烟苗捐其爲禍之烈虐民之甚實閩民所最痛心疾首者他省罌粟均農民竊種軍隊從而分潤之閩南則不然民苦於征稅之重無利可圖不願種植所謂軍政界者始則出示觀種甚有『種烟乃利國福民』之語繼更以武力逼種必令將所有田地幾分之幾栽種罌粟不種者亦照例徵稅每畝徵至數十元分三期交納甫下耔種即徵第一期閩南時局如奕棋各軍亦知勝負無常不敢自必能久據一地於是極敲剥之能事甚有烟苗未秀而三期都已徵過一軍失敗而他軍遞據則又從頭徵起（如此次民軍失敗王軍繼佔各地即如是）農民脅於兵威不敢抵抗往往稱貸不足則賣妻鬻子以應命烟旣穫矣運售又須納稅違則仍以禁物論强攫以去總之農民種烟固不足供官兵之掊克也今舉數縣烟稅之重者可概其餘漳浦收六十萬同安一百五十萬晋江南安一百餘萬最近王永泉勒逼莆田人種烟征稅八十萬（莆人不允捕各鄉長置之獄並槍斃農民示威）各軍之所以征此重稅欲藉此備購械擴充實力實其絶大原因王永泉之購意械其最著者也旣產過量之鴉片以害民復聚鉅萬之烟稅以購械（粤軍民軍莫不以烟稅購械）國人不及早圖之其爲禍尙堪設想耶吸烟在閩南完全公開只照章納風燈捐便可任意吸食厦門所謂禁烟局且厘訂章程數十條公布之金門之海軍漳州之粤軍泉州之北軍莫不如是更不足奇矣至民軍粤軍之綁票（記者友人某君爲黃大偉部團長安某綁去以七千金贖出）則擇華僑之富有或小康者之家屬綁之而責其以金來營取贖甚有在此部交價贖出途中又被他部擄去者民軍土著肥瘠熟知尤工爲此華僑以是無敢回國且多挈眷出洋者長斯以往恐漸無人眷懷祖國矣信筆書此於閩人水深火熱之情形尙百不一二讀者須知良民之苦况如是而軍官土匪即失敗逃厦亦均囊橐充牣買酒徵歌漫度其高等生活也 
[馬聯甲兼長發表後之蚌訊]  
　　馬聯甲兼署省長發表業經數日前因其夫人生辰祝客麕集不得不略事酬酢是以對於兼長一事尙無具體表示現壽期已過一般攀龍附鳳者均紛紛從事運動以冀達其升官發財之目的聞馬對於素日最賞識而倚畀深者已均内定擬李誠署淮泗道余誼密升政務廳長宋紫臣升警務處其餘如蕪湖道尹房宗嶽安慶道尹兼敎育廳長謝家霖則尙有問題其對於有極大奥援或持有强有力之荐函並指定某缺某任者允接印後再爲分别保荐至對於其素日舊部屬或持有普通荐函者均允爲緩圖但表面向人談話均謂絶不更動一人蓋運動者紛至沓來多於過江之鯽雖有廣厦萬間亦不足以容納之也皖省自經倪嗣冲泰山壓頂之威力後慘淡經營始獲一虚有其表之軍民分治曾幾何時竟又恢復原狀不知皖人對之作何感想據聞馬氏所慮者惟皖省之學界除學界外其他均無能爲力倘以敎育基金爲條件當然不俯首就範之理故現已遣人接洽此種風傳當俟將來事實之證明矣再省長駐節問題聞中央有令馬駐省（安慶）之說馬對之尙未决定緣安慶地位在昔甚爲重要然自津浦通車後已不若蚌鎭之管　南北爲政治上軍事上之重心且聞馬以前兩次赴省均發生事故心理上亦甚不願意經連日會議後雖已决定即日赴省接篆然將來究駐何地仍未確定大約依照曩例仍駐蚌埠之說爲近也 
[浙議會開會紀]  
　　十八日午後二時浙議會續開大會議員出席八十二人政務委員盧錫琳等四人議長沈鈞業主席依照議事日程開議（一）補助寗波私立效實中校補助費案王潤云原案校欵八千元内務費内二千元是否在内委員楊文洵云此非敎育廳主管無從知悉盧旌賢張鴻材王承祖贊成審查報告林茂修云此次補助一千元應即通過原領省欵二千元亦應補收王侃反對審查報告謂旣無確切預算財政股如何審查葉向陽請付表决起立者五十五人多數可决照審查報告通過補助該校一千元鄔榮鉞動議（二十二）建議股第一次審查報告提前付議衆贊成建議股長任兆年登台報告審查議案十件結果均應付議公决俟列入日程再行討論王潤動議（十四）浙江省自治組織大綱（十五浙江自治會議員選舉法（十六）省自治程序法（十七）浙江省自治施行程序法草案（十八）浙江省制定省自治法大綱變更日程先議因在席人數不足未經開議宣告延會 
[杭州快信]  
　　金衢嚴處四府同鄉會因衢州閩軍壓境推代表於十三日謁盧允於五日内宣示辦法明（十九）年各代表蔣邦彥陸鍾麟等擬續往請示 
　　近日謠諑繁興金融恐慌商市因現洋缺乏已呈蕭條之象杭總商會又於今日（十八日）下午召集紳商高雲麟阮性存顧松　王錫榮徐宗溥程良馭祝紹箕玉祖耀及錢綢各業領袖倪壽枬于少炎等三十餘人開臨時會議討論救濟時局及維持市面辦法决議貫澈運動和平主旨分函蘇紳張仲仁王伯愚王丹揆諸君接洽進行俟得復書即請王湘泉吳靜山祝星五諸君赴滬商榷和緩風雲一面分投集合籌設皖贛蘇浙閩五省大和平會議至如何維持市面已分别函呈禁運現洋出境并擬請高雲麟諸君晋謁軍民兩長請求出示布告藉息謠言遂散會 
　　此間金融奇緊錢業昨開夜市現水竟飛漲至二元爲六七年來所未有因之謠言愈甚現洋亦愈缺乏各業停滯杭總商會已函警廳禁運現洋出口所有湖墅米用由會給護放行並呈省公署備案 
　　金華道尹馮學書金衢嚴戒嚴司令部軍法官廖德濟均因防務問題晋省面陳一切 
　　建德縣屬七里隴洋溪等處刼案迭出該縣余知事擬定聯防辦法呈省備案張省長查原擬專重陸警對水路諸多疏略已令會商内河水警廳切實辦理 
　　長興合溪鄉煤礦與蘇之宜興皖之廣德接壤近因出產豐富礦工增至二千餘名原有護礦警三十名不敷策應經理劉長蔭呈請添募四十名撥槍四十枝子彈一千二百粒省令照准 
　　淳安敎育局長周治被縣議員胡熙績呈控劣跡多欵省令敎廳查辦詎一味袒護張省長昨嚴令該廳將該縣雉山高小歷年敎員一覽表及楊省視學報告錄檢呈候核　 
地方通信 
[蘇州]  
　　大火焚斃兩小孩之慘聞昨日（十七日）下午一時三十分鐘北區警察第二分駐所轄境蘇閶門内西百花巷四十一號門牌劉得美搖絲作内因煑午炊不愼遺火積薪頓兆焚如冒穿屋頂蔓延後進房屋幸經城内外各龍社聞訊先後驅龍臨塲灌救始得撲滅是役計燬去前後二進上下樓房共十間詎同時閶門外南陽里新開河橋後面陳姓江北草棚内亦告火警其時北風頗烈火勢頓時蔓延左右前後各草棚一霎時間火光燭天哭聲震野幸經各龍社奮力灌救始得撲滅然已燬去江北草棚八十餘間並焚斃小孩兩口火熄後一般被災之江北男女老幼咸皆無衣無食棲身無處故均露宿荒郊或席地悲號或相顧怨嘆此等被災難民約有一百數十口之多殊可慘也 
　　電話加租金請商會通告蘇埠電話以前本極腐敗自經端木邦藩來長蘇局裝置地線改換新機以來此間用户通話現確較前响亮利便查該局改換新機迄今瞬已三月茲悉該局端木局長現因改換新機維持成本起見故已重訂租機新章决定自十三年一月份起凡裝置乙種機箱每月原收租金四元者一律加收一元此後按月應收租金五元該局業經呈奉交通部指令核准照加在案茲悉該局奉到部令後昨已將定期增收乙種用户月租費等情函請蘇州總商會轉函各業商董通告裝置電話機之各商店如期一律照加云 
[松江]  
　　救國會電爭主權松江救國同志會近爲各國干涉粤海關主權頗爲憤慨十六日特電北京公使團領袖荷歐使力爭其原文甚長略謂關鹽二稅收入問題純係我國内政僅因其爲外債担保品故暫由列國共同管理然即此已非條約所賦與至抵償外債後之餘欵則更純係我國主權應由我國合法而爲民意所公認之統治者自由支配列國無干涉之權乃列國始終以之交付於與民意違反之北京政府使有所憑藉以與民意爲敵誠所不解况粤海關事實上亦屬廣東民意政府管轄範圍之内孫大元帥之收管乃充分合理之設施列國何得强取以供給北京政府使即以之擾亂廣東並爲禍於全國是不啻干涉我國内政助我國民所痛心疾首之北京政府而與我國民意爲敵也云云 
　　舊松屬慈善董事會臨時會紀十二月十六日午後二時舊松屬慈善董事會開臨時會到會者松江張芝朱世瑾（張芝代）·周鑄·李修則·楊文鳴奉賢胡德望·莊仁鎭（周鑄代）金山畢治安上海陸文麓·賈豐臻南匯傅恭弼青浦金詠榴·俞祖望（金詠榴代）川沙張志鶴·黃洪培（張志鶴代）公推陸君崧侯爲臨時主席先由代理司月董事張君蔚丹報告司月事務畢由主席宣告開會提議事件如下（一）育嬰全節兩堂附設之敎育事業由張君伯初等草具意見書請公同討論案（二）　君蔚丹提議請將育嬰附設之幼稚園改稱蒙養院并將經費節減三分之一俾事實理論雙方兼顧案兩案合併討論議决如下廣育院年定經常費五千元預備費一千元院生七縣兼收名額另訂之各幼稚園一律停辦另行提出敎育費一千二百元委託松江縣敎育局代辦平民小學若干所學生七縣兼收並指定一所爲全節堂𡟋� 
子合於初級小學程度者就學之所不收學費至𡟋子畢業於初级小學而有志學習職業者可送入廣育院以上廣育院减費幼稚圜停辦均自十三年度起全節堂𡟋子敎育悉照原意見書辦理松筠女學徵收學費問題應由司月董事調查該校經費數目再行核定餘照原意見書辦理（三）育嬰蕩田繳價承領前由司月董事根據舊案函請縣知事出示布告並諭保通知各租户繳價還租旋因尙須斟酌即將縣示暫存究應如何辦理案議决函縣撤銷前案並繳還布告印諭再查照原案另定辦法（四）松江商會發起保安捐函請善堂撥捐巨欵案議决由育嬰全節各捐二百元（五）鑿井公司以工程已竣迭次要求付價祇以出水未清暫行緩付應請公同騐收尙有該井連帶工程如水管抽水機等應否估價續置案議决加深丈尺並未眼見格外通融酌加十丈之價否則應丈見復照合同付價至水未良好不再付價水管抽水機等俟後再議（六）善堂租欵應如何分别存放案議决兩堂租欵半存本地兩銀行半存本地各當生意（七）胡君若雲提議推員擬訂董事會曁三善堂職員辦事細則案議决推舉金君劍花胡君若雲周君鐵橋爲起草員（八）周君鐵橋提議一月司月董事省文未轉新董尙未產出應如何交替案議决催縣省兩署核示（九）育嬰内育乳糧應否酌加以便招添足額議决乳母如住滿一年應追加洋十二元以資鼓勵（十）普濟堂應否預購食米案議决應預爲購存百石儲備來年食用（十一）胡君若雲臨時動議改設平民小學非原有事業不敢贊同旣經多數表决自當服從但從廣義積極擴充而論應普及七縣奉賢擬按照松江縣辦法自十三年度起亦照撥平民敎育費請公决議决俟下届會議列入議事日程議畢散會已下午八時矣 
　　盧夫人靈柩過松浙江軍務善後督辦盧子嘉已故繼室夏夫人靈柩於十八下午特開花車由杭赴滬至上海山東會館停靈設奠此間各界得悉後除由軍警兩界派遣全班軍樂隊及步兵警隊前往恭迓外防守司令王精甫駐松浙督衛隊第二團團長金佛千及所屬三營營長與第四師工程輜重等營營長縣知事温棟甫警佐承遠軒及松市一二三四區巡官縣議會代表張芝松市議會縣商會代表閔瑞之周鶴雲馮靜岩等敎育會代表朱萃松江府城隍廟董事會董事姚蔭松張省三蔡仲瑜侯古漁等均先往車站分設祭筵五席以備公祭及至一時半花車抵站一時軍樂齊奏軍警則舉槍致敬公祭各員紳則對柩車行禮當由盧公子小嘉下車答謝車始開行赴滬站上又由警界製一柏枝牌樓上綴聯額恭輓以示哀悼 
[無錫]  
　　城市發生搶案續誌無錫城内東大街裕興銀匠店於十六日晚被暴徒三人搶去銀飾玻璃寳籠一只等情已誌昨日本報茲悉縣警察所李乾一侯惕丞兩警佐以鬧市發生搶案各警平日之防務疏忽已極昨日傳諭偵緝隊長蔣桑齡倪谷生督率全班長警限三日破案如違嚴懲並將該區値日偵緝警顧金芳徐順周和泉周文順杜士生等五名先各記大過一次以觀後効但不知能否如限破獲也 
[常州]  
　　姚知事察勘西河交通武邑姚知事因西河木排阻塞限期起岸已届期滿特於十七日下午三時親自出城偕同三分所劉所長尤委員自鎖橋下步行過倉橋下塘在沿河察勘河内木排已起岸尙有沈姓余姓約六七排一時不及遷讓姚知事當命發封因排主一再求寬遂將封條交尤委員暫時收存限沈姓木排今十八日上午十二時余姓儘十八日下午一律遷清如違立即發封充公姚知事勘至西大王廟下一路河道寬暢排無停留遂由西大王廟回至南河沿察勘該處河内排亦出清遂乘輿返署已七時許 
　　安西盜刦案破獲武邑安西鄉張瑞廷家被刦第一警察分所巡士十八日在城内小營前獲住盜匪翟星佑一名並贓物一大包解縣訊究供認行刦不諱所有贓特業經事主認明領回 
[揚州]  
　　槍斃盜犯四名前縣知事任内獲到之盜犯董廷才即董小連子高銅匠即高貴才楊瑞西彭時德等四名迭次鞫訊供認搶刦大達公司鹽邵輪班·曁事主陸長增·徐方貞·周萬明·並架擄事主徐國鋐之胞弟徐小定子等各案不諱錄供擬定判書呈請軍省兩長核辦刻奉指令處以死刑即經曹知事於十七日早將該犯等由獄署　出騐明正身押赴西門外刑塲軌行槍斃以　炯戒一面出示布告矣 
[高郵]  
　　軍裝土匪刦掠泊船縣屬臨澤鎭北鄉鄭家渡後湖（寳應界）前（十四）日突來匪船一隻有匪十數人身穿軍裝手持快槍搶掠吳姓木行收賬船隻刦去賬洋十數元及衣物等件同時續刦葫羅　船八隻擄掠一空呼嘯而去 
[南京]  
　　武進旅寧同鄉會常年大會十二月十六日下午三時該會開常年大會於南京貢院江蘇敎實聯合會到會者有七八十人并有各界來賓二十餘人合計約百餘人之譜首由正會長蔣廳長竹莊報告略謂本會學界同志曾與梓里敎育界組織一武進敎育促進社出有月刋一種在暑期中籌辦武進暑期學校成績卓著此實爲本會會務進行之大略情形次由副會長屠心矩先生提出會章逐條修正通過次由下關分會盛鶴天君報告分會詳情繼即選舉職員結果正會長蔣竹莊副會長屠心矩幹事謝守恒·周季平·莊印元·章阜椿·岳小村·丁捷臣·吳椿甫·孟博萱·章采丞·陸淦雲·陳蔚丞·鄭鐘岫·劉階平·陳少蘅·盛少怡·孫漢槎·蘇訥侯·盛鶴天·及吕雪儔陳維兩女士等二十人末復攝影·娛樂·叙餐而散 
[興化]  
　　大源輪船被刦十四日晚由泰州開往益林之大源輪船駛至沙溝以北之大團溝突來匪船四隻共有二十餘人將該輪團住開槍射擊乘客之貴重物件盡被刦去并擊斃駐興輸送隊之李排長一名現該輪已折回停泊於興化北門外之上河邊 
[嘉興]  
　　督辦夫人靈柩過境盧督辦夏夫人靈柩因停紼於龍華山東會館於十八日由杭發引開專車至龍華十二點四十分鐘專車過境此間軍警政長官曁地方士紳連同水陸軍警至車站路祭車停十五分鐘即行開駛各界人士及水陸軍警乃各離站而回 
　　水警廳長蒞禾浙江水警廳長徐則徇於十八日午刻蒞嘉即由俞區長引導進城聞徐廳長此次蒞禾將檢閱水警操練以資考成並因冬防事宜有所布置云 
[平湖]  
　　山地租借交涉中之雜聞乍浦山地沙田租借一案前在督署談判無甚結果後至上海商酌亦無成效月初平地公民會議議决由各公團遴選代表赴省請願非達收回領土保全主權之目的不止日前各公團推定代表晋省進謁軍民兩長適因盧張均有他事委派長官接見各代表道及來意答覆非常圓滿遂興辭而出盧督辦對於是案亦頗注意擬邀請滬紳姚慕蓮陸伯鴻法敎士及平湖公團代表等於本月二十日再集督署會商辦法藉便早日結束以孚民望 
[寗波]  
　　查勘南江塘後之辦法甬埠官紳兩界十四日在鄞縣公署會議重修南江塘一節已誌本報茲悉十五日工程股員余潤泉王思成趙宇椿穆子蘭等在北門外永耀電燈公司内討論進行辦法繼又親到南江塘一帶查勘一週計傾欹不堪急宜修理者約計八十餘丈該股諸人即商議招工修理投標辦法議决由各股員分别向工程處接洽務求包價低廉而工程完善者爲合格俟各工程處確定價額後再彙集各董事妥議擇定其餘全塘工程則俟各董事捐欵募到續行修理以期完成全功而便行旅往來 
[紹興]  
　　箔司罷工之結果紹興箔司萬餘人同盟罷工要挾舖户加給工資等情曾兩誌前報現聞此事由縣公署函致商會請其會議解决業由該會議决加給七釐（原價每塊打工三元現作每塊三元二角一分）咨復縣署縣公署遂即出示布告並由工頭於十七號遍發傳單知照令各箔司開工矣 
 
 

Page 11

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *   
 
 

Page 12

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *   
 
 

Page 13

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *本埠新聞 
[縣聯會否認省長通令]  
　　江蘇縣議會聯合會爲省長公佈任期問題昨特召集在滬各縣代表重行集議一致主張否認即日電致南京韓省長文云南京韓省長崇鑒省議會解釋縣市鄉自治機關任期從通令恢復之日起算業經銑日依照全省大會議决否認省會解釋案電請弗予公佈咨交覆議在案詎今日報載鈞署已咨覆通令各縣議員於午後到會重行集議一致否認惟有電請鈞座查照銑電陳述種種窒碍情形收回成命仍交省會詳細解釋以副我公恢復自治之熱忱而慰全省主張蘇人治蘇之本旨臨電不勝待命之至江蘇縣議會聯合會叩巧 
[省議會對自治制之審查報告]  
　　省議會内務審查會審查報告云省長諮詢自治制條文詞意渾融請解釋議復案·茲按原文次序逐條答復如左㈠自治區域問題變更區域在民三停辦自治之後本不能定名爲自治區域旣非自治區域此次恢復自治當然仍以未停辦區域爲凖如有秘須變更或爭議時亦應於恢復後由各該市鄉會遵照市鄕制第三條第三項辦理㈡公民資格問題商店經理等類如承認爲對外代表當然有選舉權被選舉權但以不背第十條之規定者爲限至遜清自治籌備處之解釋選權與被選權劃分顯與第十八條抵觸不適用㈢消極資格問題（甲）市鄉制第十七條第一項忌性悖謬營私武斷其結果已入刑事範圍不過此項係指現在而言第三項曾處以上之徒刑者係指過去而言此不同之點也玩確有實據四字必須事實發覺於司法官廳經偵查有據提起公訴業經宣判方能依據此項辦理但仍以徒以上刑爲限（乙）第三項可與第一項參看一經宣判即受法律之限制其已經處罰者更無能免之餘地緩刑與上訴俱不在此項範圍之内（丙）失財產上之信用以民法物權債權之關係發生訴訟爲限行政上之强制徵收不與焉（丁）同條各項旣於第三項加一曾字以爲識别其餘自以現在狀况爲限（戊）心疾當以法律上之禁治產爲標凖不識文字與不識文義有别敎育未普及宜取寬大主義如有能自寫賬目了解粗淺文字者即不犯消極之資格（庚）火居道士並無宗敎之臭味不受第十九條第三項之限制（壬）調查員分若干區耳目較近有消極資格者不難採訪而得倘有必須向官廳調查時只可指案閱卷以杜紛擾（癸）敎職員兼職問題市鄉制第十九條旣無明文規定自不受部令之拘束内務審查長吳輔勳理事章崇治 
[蘇浙之軍事消息]  
　　大陸報云本埠空氣以蘇·閩·軍隊陸續向浙邊開拔日來頗形緊張孫傳芳軍隊進至衢州附近之說旣由浙邊各縣來電證實而崑山及青陽港等處之警報亦於日昨傳至滬上蘇軍第一營王念祖所部三四兩連現已在沿滬寗鐵路一帶佈防其第三連係於星期六日（十五）開到崑山駐在縣廟第四連同日到青陽港駐某私家花園均在沿鐵路巡防而唯亭車站亦報告該處同日到有蘇軍一連青陽港並發現軍火四船關於福建軍隊消息杭滬兩處均接有多數之電報該電係由衢州·嚴州·金華·等處商業團體拍發而紳商等亦進謁浙盧報告此事盧仍鎭靜言第七旅及浙軍第一師業在沿途從事防禦之事並謂閩軍現不敢入浙僅示威而已云云明日（即今日）下午二時本地七十團體代表將在廣肇公所集會討論蘇浙問題云云 
　　國聞通信社云蘇浙　勢日來頗爲緊急前日上午浙江督辦公署曾開軍事會議營長以上均列席討論意見甚爲一致結果决定固守原防保境安民又聞各團體代表往謁盧督辦面呈請願和平公文盧氏對人謂浙省决不侵人但無論如何浙如失尺寸地亦必取償於人至蘇省軍隊聞連日（自十七日起至十九日止）舉行秋操因之人心大爲搖動至某方計劃閩决取牽製以主力傾向淞滬聞海軍方面亦已確有凖備海圻肇和二艦已開抵普陀係以助戰云 
　　旅滬浙籍各要人昨接浙民救國大會快函通告請即赴杭與議協籌對付昨晚與今晨之快車計有十一人赴杭茲錄其通告云旬日以來我浙形勢愈趨嚴重蘇督齊燮元與閩之孫傳芳·皖之馬聯甲等合承曹錕亂命蓄意犯浙妄欲併呑東西邊壤警報頻來風聲所播惶駭萬狀吾人若不速謀自衛廬墓定屬難安本會幹事爲此共同議决定於本月十九日（星期三）下午一時假省敎育會特開浙民救國大會共籌對付方法凡我浙民風雨同舟利害切已衛家衛國義無可辭届時務望撥宂到會公開討論藉挽狂壽毌任企盼浙民救國大會 
[海圻北歸之滬海軍行動]  
　　派艦游弋 
　　駐粤海軍海圻等艦行將北歸業已啓程一節茲聞滬當道以江浙風　緊急謠言繁興該艦忽然北　深滋疑慮昨已派艦駛往淞口曁　沙洋面往來游弋偵查各艦行動云 
[新豐船截留北兵之處置]  
　　暫借閩館收容 
　　直軍日前過滬擬乘招商局新豐輪船往閩當經福建旅滬同鄉設法請求阻止并由軍警及水巡捕房登輪檢查計在後艙查出二百餘名彼時無地收容乃由閩同鄉會暫借南市日暉港晋惠泉漳兩會館權爲收容供給宿食正待警廳會商資送回籍云 
[五省和平大運動之醖釀]  
　　旅滬浙紳盛竹書沈澤春等自此次赴杭參與官商會議返滬後從事籌備大規模之和平運動一節已誌昨報昨午後有人往訪沈紳澤春叩以大規模之運動辦法據沈云閩浙風雲日緊謠言益熾雖經江浙兩省紳商分赴寗杭呼籲和平而人心皇皇市面頗受影響各紳商之意以蘇·浙·皖·贛均已次第訂立和平公約惟閩省尙未加入際茲閩浙謠諑朋興故均主張從事籌備蘇浙·皖·贛·閩五省大和平之運動以安人心其進行辦法先從聯絡旅滬閩籍紳商入手業經一度之接洽閩紳商均不願桑梓再遭糜爛允各分函在籍各紳商發起閩浙和平運動務期東南半壁永弭戰禍云 
[華僑慘殺案調查員回滬]  
　　將報告調查情形 
　　前月偕同日本新聞記者水野梅曉同時渡日調查慘殺華僑案之敎士俞顯庭包承志及普濟日災會之顯蔭等三人已於昨日抵滬水野氏因病不能同返現俞君等擬將此次調查所得之眞相等即日披露云 
[慘殺華僑案之吉議會來電]  
　　謂已向日政府提抗議 
　　温州旅滬同鄉會日昨接吉林省議會麻電云此次日人乘震災之際無故慘殺我國僑工爲數達數百人此在野蠻國家猶不經見矧日本號稱文明而竟有此殘忍舉動殊屬慘無人道若不嚴重交涉以後華民僑居外國皆得由人自由宰殺生命國權兩有危害頃已電請外交部迅向日政府提出抗議要求相當條件並保證將來永不發生此等暴行以免死者含寃而使生者有所保障知注特聞吉林省議會麻印 
[留東學界近狀之報告]  
　　中國青年會力謀恢復會所 
　　昨在滬之留東學生得在日同學報告留東學界近狀原函錄次 
　　吾國留東同學自地震後風流雲散除回國者外住居東京市内外者祇有四百餘人近日戒嚴令取消市面秩序漸漸恢復公私立學校亦先後陸續開課或舉行考試故因此回東者亦日益增加查近日人數總計在八百人以上以致房屋供求不均無住所者甚多東京學界向來有神田中國青年會爲集合地點自地震後會所被焚致各同學殊感不便不特舉行聚會無相當會所即閱覽國内外新聞雜誌以及轉接各處信件亦甚不便頃聞該會幹事與二三熱心同學有鑒於此連日奔走各處籌畫欵項擬謀恢復舊時會所首先在從前燒跡先行建造木板亞鉛房屋以作事務所並會場閱報等室待將來籌得鉅欵然後再造偉大洋房日本基督敎青年會聞此消息允認建築費一千五百元並代尋本料六十坪（每坪約三十餘元）已得駐滬總幹事馬伯援君許可惜馬君復信過遲致木科先爲他團體得去否則會所本月内即可建成云按中國青年會會所於去歲四月間因地震倒榻一部分上海協會有停辦意幸總幹事馬君等極力反對自告奮勇特向國内外各名人捐題修整費奔走數月竟得捐欵一萬四五千元延至今年初夏房屋始行修竣曾於暑期内舉行壯嚴之會所落成開幕禮一次詎料九月一日東京發生浩刦致會所被焚（地震時會内住有學生及幹事五六十人若非房屋新修必倒榻無疑）所有内中財產圖書及寄宿舍員行李一切全數付之一炬事後調查損失値價在二十萬元以上至會内個人損失以廣東籍劉士木曾廣方兩學生爲最鉅劉君爲南洋華僑來日係專門研究南洋事業平日搜羅英日文南洋經濟財政叢書以及日人出版之秘密圖樣統計等（聞祇歷年由日本新聞雜誌剪來粘成之彙報一項已有一百餘巨册云）値價三四千元而曾君則爲高等工業優秀之學生購買英文工業名著最豐富者也聞此外尙有浙籍學生陳琳君等亦損失不貲云云 
[閘北水電案昨聞]  
　　省中有調和說閘北水電商辦案昨日聞有調和消息實業廳長張軼歐來滬後連日向各方面接洽惟團體方面堅持商辦對於組織委員會表示反對而委員方面旣有二人辭職一時不能成立現廠長馮應熊本人雖無成見而團體堅持商辦省中不加諒解應付爲難故對張未有表示據聞省中方面鑒以雙方相持頗有請人出作調停之意聞調停辦法係省中承認商辦而由商辦公司繳納若干營業權費再由議會中另行提案通過又寗學生楊嘉猷已於前日到滬向各方接洽楊以眞電文字數目錯悞特向人聲明云前報載嘉猷與沈慶成眞電電稿明係言明王景常以鈔票四百元支票二百元利誘猷等報載鈔票二百元事實失眞當即與南京電局交涉得由滬局復電聲明錯悞代爲更正電云南京局貴十二日四七二號商第六十八字敝局悞抄（二）字已向前途更正乞查照滬復云云 
　　閘北公團代表與張軼歐之談判閘北地方自治會商業公會·市農會·救火聯合會·各商界聯合會等二十七公團爲商辦水電事昨日上午九時在慈善團集議到代表五十餘人公推俞宗周主席因張實業廳長在滬議决赴水電廠要求轉電省長公布商辦案至十一時到廠先見馮廠長說明來意馮廠長隨囑宋·翁·兩科長往振華旅館請示張廳長當即允許來廠各代表直待至下午一時許張廳長始來當由各代表進見歷述閘北人民受水電痛苦非商辦無以解救今省議會議决商辦案省長忽又撤銷以致激動地方公憤市民大會議决六項辦法積極封付現水電費已實行停付深恐長此相持雙方均各不利幸張廳長來滬請准閘北水電商辦立電省長撤回撤銷省議會議决案咨文公布商辦案云云當由張廳長逐條答復承認官辦水電廠無法擴充徒增人民痛苦省商合資亦因省議會議决案第五條辦理困難故唯有商辦最爲上策省長亦承認商辦爲必要此次商辦案已成法律之爭自有依法解决至省長所派委員會一節一時亦不致實現估價至遲本月二十可以結束云云各代表以廳長所答並無確實辦法相持至三小時之久經再三討論結果張廳長擔任十九或二十俟估價結束即行返寗將地方意思及公憤情形與商辦之必要切實陳明省長務必有確定辦法准二十三日仍在水電廠與各代表相見報告赴寗經過如能辦妥最好否則聽地方如何進行各代表磋商後勉强應允惟鄭重聲明如二十三日廳長不能來滬以後責任各代表不能擔負張廳長亦經容納直至五時半始散各代表並推十二人輪流到廠等候消息當雙方相持時護軍使署特飭四區警署派員到塲云各代表散會後隨致南京省署及省議會二電文云南京韓省長鈞鑒本日各公團代表到廠遵照省議會議决閘北水電商辦案守待執行嗣蒙張廳長到廠勸諭允回省面禀省座約定二十三日前解决除遵諭靜待並推代表輪流到廠恭候答音外謹電奉達務懇犧牲政見顧全民命立予公布以免橫决閘北商業公會·市農會·等二十七公團叩巧致省議會電同 
　　蘇學生沈慶成自白通電蘇學生沈慶成昨在滬通電云各報館轉江蘇全省父老兄弟公鑒慶成此次因事來省適値閘北水電案發生無賴議員王景常以慶成曾服務學生會學生方面多所熟習又以楊君嘉猷爲慶成之至友故以六百元利誘囑爲疏解前已將贓物捧向法庭起訴詳情楊君嘉猷代電已言之甚詳無待津津申辯近有揑名傳單妄加誣衊謂慶成受某方利用殊屬荒謬已極慶成自出校後潔身自愛不干外事久矣今忽揑名誣衊受人利用匪特慶成不能自解且不解誣衊者是存何心國策曰夜行者自信不爲盜不能使犬毌吠即此之謂乎深恐遠道誤會有關個人名譽特此通電諸希亮鑒沈慶成叩 
　　北工巡捐局之復函閘北公團聯合會爲爭執水電事曾致代電於滬北工巡捐局請求援助昨許局長函復該會云茲接諫代電並附件具悉一是查水電商辦案由省長撤銷眞相莫明惟地方人民擄理力爭仍應根據事理恪循正軌妥愼辦理所倡停付水電費地方稅及罷市等項對付方法似太激烈尙請貴會竭力開導稍抑公忿免致發生意外是所至要云云 
[安特生女士在英婦女會演講]  
　　字林報云本埠各婦女會社會股昨日在英婦女會開聯席會議請安特生女士演講工業改良問題茶點畢女士演說略謂此次協同工部局工業委員會調查勞　界狀况未便多爲演說繼述英國工廠法之發達史以爲非至一國工人競思自助之時法律收效甚微蓋法律可以防杜顯著之危險糾正流弊但須工人準備或願意利用之法律始克生效英國苟無大雇主爲之引導成就必極稀少中國今日幸居一好地位工業問題旣有各國試騐之成績可資偕鏡又在雇主雇員已能和衷共濟開會商榷之時期中國目下首在糾正流弊繼謀建設的改良本埠最大問題當在阻止幼童入廠工作惟以全國工廠之不多幼童欲入廠者之衆此問題當隨時取締俾幼童無從入廠工作云 
[白林克萊博士施返老還童術]  
　　六個月後見效 
　　美國白林克萊博士於上禮拜五在海格路中國紅十字會醫院施行返老還童術受術者四華人均係粤籍三男子一女人每人代價二千元美金約合華幣四千元施術時僅牛惠霖牛惠生湯銘新醫生及看護女土數人在旁參觀大陸報訪員某君要求入室未蒙允許前日又有一粤人在該處乞白林克萊醫生施術其術頗簡單將受術者之腺部割開以山羊腺接入然後縫補割處手續即了但是否有功効須六個月以後始見而白林克萊醫士六個月以後即須漫游各處云 
[航業要訊]  
　　華工赴日近訊九月以後華工之由東洋災區内歸國　人數甚衆若　當災前在日各有職業者現此項還國華人及僑商以東京橫濱兩埠均已在復與中刻下仍擬復往日本恢復原有之營業及職工詎日當道對於此項華人入境極力阻拒凡往日本之横濱者非有護照不許上岸一方面又授意日輪公司凡華工之往日本者至少須額外另備一百元之現欵經日人查騐明確方始可以售票上輪然於大批往日之華工則又不可在九月以前華工之赴東者祇須多備二十金即可入境今則於百元以外更須於到日本時必有有職業之華商到警局擔保及證明至東洋時已有職業者三項齊備始可上陸無如在震災中退還之華人十九均無此能力故邇來此項華工因不能赴日而被阻於上海者人數不下數千名咸望洋興嘆也又聞東京市復興辦理之初上海即有有力之華人擬代華工闢一生路故與滬上日本官員磋商思介紹工人十萬名至東京後因名額過多減爲五萬名滿擬此事可成事實詎現得日本消息復興院對此表示反對不允雇用華工故此事已在此數日内打消矣而日來之赴日華商復業者祇有一部份之福州吳服商及理髮匠略有動身云 
　　花旗擴充航業行駛上海舊金山内之花旗郵船公司在滬航行之中美郵船原派定「五三五」隊之總統輪五艘每十四天派出一輪來滬惟是由九月以後爲各郵船在横濱地震時因援救難民而至誤延定期故於上月内由該公司將五輪行期完全改定不意行駛未久刻下又因威爾遜總統輪批亞士總統輪兩艘在美損壞機件不能行以駛乃發電至滬改班其威爾遜輪應於今天到滬者昨日該公司所得電報則今日甫從檀香山開出照定期已延遲十六天之多同時又經舊金山總公司來電略謂批亞士號應於本月十三日開出者今已停止來華業經入廠修理須改至三月十四號方可到上海惟爲航輪班期之派行計由該公司另向美航部請撥新郵船一艘名曰西浩爾薄號ｗｅｓｔｈｏｌｂｒｏｏｋ添入太平洋綫内在本月下旬該輪即可派航因此中美郵船乃增爲六艘矣茲將現改之行期查報如後以便渡美旅客之參考而不致誤會也 
　　輪名來滬赴港由申赴美航行次威爾遜總統三十一日一月十四日第十二次克爾扶倫總統已往港本月二十七日第十五次西浩爾薄一月十六日一月二十九日第一次林肯總統一月三十日二月四日第十三次塔甫脫總統二月一日二月十六日第八次批亞士總統三月十四日三月二十九日第七次以上各輪仍聯行紐約班輪云 
　　國内運費變更本埠太古怡和及招商等三公司於烟津威海及汕港粤水脚改訂至昨日已經改妥計由申赴廣東香港者照原定率加百分之二十分汕頭亦同若往烟津威海各貨亦照原價增加百分之二十惟往膠州灣青島各埠者則不增加而於米糧每包由三錢半改爲三錢三分鐵絲舊鐵等由五錢改至四錢半紙頭則各減一錢云 
　　哥倫布減艙價大英公司接總行來電遠東班内各輪之哥倫布來滬船連孟買綫郵船月有三艘到滬今該公司爲求哥倫布至滬搭客業之發達故將船價大跌茲查報如下 
　　地别一等價來還價二等價來還價上海新五○鎊八七鎊三○鎊五三鎊原六○鎊一○五鎊三六鎊六三鎊香港新四四鎊七七鎊二六鎊四六鎊原五六鎊九八鎊三四鎊六○鎊日本新五四鎊九四鎊三二鎊五六鎊原六六鎊一一五鎊三八鎊六六鎊 
　　中外商輪近訊近日天氣仍暖天津雖凍僅有薄冰本埠惟招商局已停開怡和太古則尙須乘此時臨時多派輪往趕裝貨物今怡和於應開各船外又將汕港粤綫内之德生輪於二十三號改派至天津烟台裝貨太古亦將港粤班輪甘州輪調赴天津蓋可以多容貨物也又福來洋行之西沙拍加號與西福倫號兩輪從美國舊金山來申明日均可同時到上海船内載有大宗油麫粉等至上海該二輪須往小吕宋與新加坡云 
[農大學生留章代表抵滬]  
　　章行嚴君注重農業自去年長國立北京農業大學以來倡「農村立國」爲救國主義改良校政舉校歡騰近因政變微露辭意全校集議一致挽留除學校已派盤·王二敎授來滬外學生方面特舉李學詩爲代表來滬懇留想章君主義所在全校懇留定能繼續改進以達主義而救國云 
[留法勤工學生行將回國]  
　　陸德沛報告甬同鄉會 
　　留法勤工儉學生楊雨田陸德沛·毛宗　·張補新·趙毅·童深道·王永清陳浩·于升峰·王光誔·等十餘人自歐戰告終在法無工可作求學爲難棲遲異國呼籲無門曾函　寗波旅滬同鄉會設法援助經該會特别會董　王堂事務總監方椒伯陳蓉館孫梅堂等諸君設法籌欵迭次滙法救濟得以安心學業茲聞上列諸生已於今歲卒業皆得有學位行將陸續回國並聞陸德沛已於日前抵滬曾往旅滬寗波同鄉會晋謁方陳孫諸君申謝歴次滙欵接濟之厚意云 
 
 

Page 14

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *[航政局領到旗照]  
　　將轉發各航户 
　　上海航政局昨奉省令并頒到航旗及執照等數千份令知轉發各航户存執等業已由該局局長具領矣 
[皖米商質問滬北米業聯合會]  
　　滬北米業聯合會對於自浚蘇河一事進行最力惟該業中之意見頗不一致昨又有全皖米商公會爲此致函質問請其答復原函如下 
　　秀甫主任·和笙坐辦·先生均鑒敬啓者竊開浚蘇河一事本埠總商會議案擬定抽各業之捐爲浚河之費原以工鉅費繁衆擎易舉非一二業之力所能擔負者也乃各業皆不舉行米業獨先開辦每米一擔竟抽捐一分之多計自本年陰曆正月初一日起至今十閱月以來所抽之捐已成巨欵究竟何人經管存於何處利息積有若干未經公布其中眞相令人懷疑茲就敝會所不解者約略言之總商會原議本埠各業概行抽捐何以各業均尙未行而米業獨抽捐如是之重豈蘇河與米業有切膚利害與各業無切膚利害耶此不解者一也報載議案原係米業二字何以米廠·米行·米店·及經手售米之人皆一毛不拔獨抽米客之捐豈廠家·行家·店家·與經售者皆非米業耶此不解者二也船户運來之米固由蘇河通行敝會所運皖米在南京下關即用火車裝載由米廠碾售與蘇河絶不相干理應船米有捐廠米無捐何以不分船廠一律皆捐此不解者三也開浚蘇河之事公益也敝會非不樂於贊成惟辦事者舍各業而獨捐米業已屬不公米業中又獨捐米客尤爲不公之至經售者爲米客代表糙米有佣白米有佣米客對之不爲不厚除不能爲米客發一公言反樂於加重米客之擔負以自居米業出捐之名諺云割他人之肉而不知疼可謂熱心公益近又有開浚新閘橋以東一叚之議此事亦非米業一小部分之力所能辦到主議者但欲藉此爲繼續抽捐之計敝會雖不敢以假公濟私相測難免外人之不見疑也昨讀報載貴會復常熟米商公所經董反對抽捐之函一再曰各帮米客之要請不知各帮謂何敝會同人確無一人聞知前陰曆七月間敝會曾上一公函請求停止此等有名無實之捐貴會會長錢貴三先生已經當衆宣布中秋節即行停捐乃迄今仍復扣抽不知何故用特函達貴會祈即明白示覆不勝急切盼禱之至專此即頌公安並希賜覆安徽旅滬米商公會謹啓 
[東大火災後之滬校報告]  
　　自南京東南大學火災消息傳布後本埠商科大學全體驚惶曾於翌日由商大學社發電慰問頃適郭校長來滬乃請郭氏於大會堂報告密校火災情形其詞如下 
　　東大今歲校運不佳連遭敎授副校長（杜景輝劉伯明）物故後復有天降火災來襲斯校是夜十二時半予聞訊立往則口字房屋預已被火穿聞首先見火者爲校中更夫喚集校工用水槍圖救無效急鳴警及消防水龍至以水少力弱未奏膚效加以是夜風烈而口字房建築已舊早如拉朽摧枯不數小時全燬幸當時學生自告奮勇羣赴敎務部圖書館竭力將成績分數及一部分書籍搶出生物系方面亦有若干書籍同時搶出物理系因位置近起火處完全被焚化學系因其後面走廊即拆尙未波及但樓上下各陳列室預備室内標本器械都歸於盡而此外尙有保存他處毫未波及者如生物系一部分書籍存寄在中國科學社所有孟芳圖書館向外捐得書籍二萬餘册庋放孟芳圖書館功課上一切參考書籍移在大會堂幸皆無恙所惜者圖書館若干萬册普通書籍及敎職員私人書籍均付一炬至火災起因言人人殊有謂火爐失愼有謂走電據辦公處助手等謂是日午後五時至九時並不生火當無起火可能走電則口字房前曾有過嗣經保險公司中人察看認爲走電蓋機關未閉也去今一年前曾將口字房一字房向永年保險公司共保十七萬餘元口字房一部分僅十四萬元即一切設備書籍儀器均在其内然此次損失超乎保險費外者約有四項㈠新購實騐器械未加保險㈡私人書籍未保險㈢房屋保時僅照折舊估價爲六萬元㈣敎授歷年所積心得如筆記標本等爲無價損失總計損失確數究屬若干予亦不知現正詳細調查不久當得報告惟現欲從事復興運動須重行建築新置設備　欵之巨約爲三十萬元此項經費將如何籌措乎鑒於江蘇財政會議結果知蘇省財政異常拮据則公家補助實屬大難尚需有待於社會方面之援助幸在校内方面已有高師部同學議决每人捐助至少二十元大學部同學亦有同樣之議决數目尙未確定畢業同學方面亦在進行而敎職員前日會議决定每人捐薪金一月其他方面允許捐助者亦已有數起以學校方面之努力則前途不難樂觀也予近日對於茲事不十分抱悲觀者非故意矯情實有可樂觀者在蓋當時男同學中一種奮不顧身救護書籍之勇氣與夫女同學之有掩面悲泣者其方法雖殊而愛校之精神則一也在敎職員方面雖有若干書籍筆記之損失但現正積極從事研究將來成就當百倍於此故予謂此番火災乃天欲試騐吾人之精神也至在校外方面亦有可樂觀者在如京漢津武等處敎育界以及蘇省各校國内各大學都函電慰問南京各校願暫時供給儀器用具凡此種種皆足表示國内敎育界對於本校之同情即在其他各界亦莫不殷殷慰問如　地軍政各界大都竭誠來校探候一切於此可見國内人士對於敎育之注重豈不大可樂觀乎諺謂「火能使人發一吾人於此次火災經巨大挫折蒙各界同情其精神方面當更能奮發圖勉以期將來對於社會當有更大之貢獻也 
[南洋大學消息]  
　　本埠中學足球錦標比賽該校附中與澄衷中學各得八分照章二校决賽以定錦標誰屬茲已决定比賽二次第一次今日（十九）下午二時半假復旦操塲比賽第二次於月之二十九日在該校球塲舉行 
　　該校大學足球隊自戰敗約翰後練習甚勤聞定於本星期四（二十日）乘早車至寗與金陵·東南·二大學作錦標比賽中學球隊亦將一同前往與金陵·東南·二附中作友誼比賽想届時石頭城下必有一番盛况也該校戌辰級（中學四年級）對於運動非常注意於昨日下午四時與行競走仿本埠萬國競走會辦法路程約三英里結果第一徐照誠第二鄭雲從第三張慶枬第四鄭金鏞第五范鳳源時間爲十七分鐘云 
　　該校中學三年級言語會於月之十四日舉行英語辯論比賽題目爲「吾校年刋是否有存在之必要」結果該級甲組勝並以甲組之吳建元滔滔雄辯爲最優是日評判員爲李松濤·劉麟生·余顯恩·三人聞星期五（二十一日）又將舉行中語辯論比賽題目爲「吾級應否採用考試自治制」分甲組爲正面乙組爲反面届時評判員擬請滬上名人云 
　　該校同學由民立中學轉來者約二十人左右近鑒於母校將有二十週紀念會之舉爰經范鳳源發起組織一南洋民立同學會藉以聯絡兩校感情及增進同學切磋之機會聞將於本星期五晚七時在該校荷花廳開成立大會届時請母校校長及同學蘇㯋傑·周瘦鵑等演說並略備茶點以助雅興云 
[民立中學二十週紀念預誌]  
　　本埠民立中學創辦已二十載學額廣至千五百餘人畢業十九次合計四百餘人茲届二十周年紀念之期定於十三年一月一二兩日午後一時起在該校開紀念大會並擬編纂紀念特刋報告成績現已徧發通啓徵文矣 
[皖學生電請留懲吕調元]  
　　安徽全省學生聯合總會昨自滬拍發急電云十萬火急各報館轉安徽全省各學校同學公鑒吕調元賣省求榮甘爲軍閥作倀禍皖罪跡擢髮難宣尤以蹂躪敎育摧殘本會爲甚現旣去職正假我處分時機務望嚴密拿獲送交法庭嚴辦江淮健兒素重義氣勿任逆賊逃逸以遺自羞安徽全省學生聯合總會叩巧 
[移滬國會經費之結算]  
　　計八十餘萬元 
　　移滬國會經費昨聞已有結算合計八十餘萬元計衆院六十餘萬參院十餘萬大壽第近十萬現在滬議員人數極少一切賬目行將結束衆院賬目最繁即將推人審查以重公欸云 
[捲烟同業公會之會董會]  
　　議决對付同業破壞公益者之辦法 
　　上海捲烟同業公會昨日下午三時開第十届會董會議陳良玉主席先由主席報告前次議决徵求會員現已將會證志願書收條及通告等按段分送各職員俱遵照辦理想十日内均可得有結果次董可良發言謂近日特稅將行華界同業如滬南·滬西·閘北·浦東各區均異常憤激現各店均已蓋印約定誓不承認者有五百餘家如遇有必要時一律停上售烟此項消極抵制租界同業亦極端贊同復次沈延康沈星德提議此次各界同業雖然一致進行恐日後或有奸商貪小破壞公益應如何對付之經衆討論公决如有破壞之人一經察出各同業羣起詰問斷絶往來並請各公司停止出烟以儆效尤再公議本會徵求會員手續旣已完備應開全體會員會公議開會地點暫假上海總商會應由本會函致總商會再定開會日期議畢散會 
[滬寗長途電話之催辦聲]  
　　滬寗長途電話早經交通部規畫辦理所購材料寄存上海業已多年因事中途停頓以致所有材料將欲銹廢近聞本埠紗布麵粉等業因商業情形瞬息千變滬寗所經地點如蘇州·鎭江·無錫等處皆商業繁盛之區雖有電報究不若電話之便故擬聯名呈請當局將已規定之計畫從速實施則旣可應用原有材料以免銹廢又能聯絡滬寗各商以便交通一舉兩得莫此爲善當局者諒必俯念商艱允許辦理也 
[提倡國貨大會籌備記]  
　　明日舉行茶話會 
　　市民大會發起第四次提倡國貨大會定本月舊歷十五·六·七·三天假寗波同鄉會舉行籌備委員會以期間已近正擬積極進行定於明日（二十號）下午二時邀集各實業廠各公司代表假西藏路寗波同鄉會四樓開茶話會續行討論寗波同鄉會第二公學童子軍已允義務担任於開會時預派二隊照料全塲秩序昨已具函向市民大會報告云 
[茶葉免稅之部令]  
　　展限二年 
　　江海關關監督公署頃奉部令云案准稅務處咨開案查出洋華茶暫免海關出口稅並内地稅厘減征五成一事前據漢口茶葉公所來電以出洋華茶減免稅厘續限將滿積困未蘇本年洋莊又形失敗磚茶產地正感不寗年限過促事變紛乘擬請特予續展年限並稱各茶結束全在年關併懇嗣後續展改至年底爲止等語並據上海茶業會館代表曁漢口茶商代表呈請展期各等情當經本處咨由財政部會同農商部曁本處呈請再展期至十四年底爲止並於民國十二年十一月十六日奉大總統指令呈悉准如所擬辦理即由該部處通行遵照此令等因奉此自應令關遵辦所有出洋華茶應即自民國十二年十月十日起繼續再予免納海關出口稅及減半徵收内地稅厘至十四年底止除分行外相應咨行查照飭屬遵照等因准此除分行外合行令仰該監督轉飭遵照此令 
[駐寗日領來滬公幹]  
　　駐寗日領事林出賢次郎昨日因報告某項要公來滬晋謁矢田領事現寓萬歲館云 
[上海商業市况彙錄]  
　　金融 
　　昨日早市銀幣市價爲七錢二分一釐二毫半較上日收盤小二毫半午市價七錢二分零八毫七忽半又小去三毫七忽半比上日則小去六毫二忽半現洋進口祗有交通銀行由杭州運來洋十五萬元出口全無 
　　銀拆上午市價七錢午後收盤稍小息價六錢比上日漲起一錢二分匯豐收欵六十萬兩麥加利花旗道勝中國交通等收欵八十萬兩交通裝往杭州現銀七萬兩中國裝往南京大條二百九十四條又道勝銀行拆出二天期銀三十萬兩價六錢三分朝鮮拆進銀三十萬兩息十七兩 
　　昨晚止各銀行查倉庫存現銀一千二百六十一萬兩洋二千五百四十七萬元大條五百九十四條日本銀幣一百九十三萬元各莊存銀一百三十五萬兩洋四百五十五萬元 
　　公債票 
　　昨（十八日）各種公債市况變化較劇結果除金融現貨略漲外其餘大致趨疲晨間聞安格聯氏有下星期内金融票决定抽籤之說故受主極旺惟綠銀根緊急致成交者俱無大宗而期貨售出者甚夥故市價反見鬆動現貨大票開盤即高至七十四元其後更高至七十四元三角嗣後因需給關係致市價回縮收盤七十二元二角較前日只漲高二角十二月期貨開盤七十二元此後交易尙旺市價漲落不定收盤低至六十九元四角五分較前日暴跌二元六角五分元月期漲落亦無一定收盤六十九元九角五分計跌八角二月期開盤七十一元半其後曾跌至七十元零二角五分收盤雖回高四角五分比前日尙跌落四角整六期現貨交易平淡現貨全市只做開兩盤最後價計五十元零五角計跌半元十二月期貨初時成交者常在五十一元三四角左右迨收盤時始縮小至五十元零八角較前日退去半元元月期結果比前日小三角五分收市價爲五十一元七角二月期前市由五十二元五角跌至五十二元比前日跌半元後市雖微有變化而結果仍無上落五年大票爲五十六元整理七釐計五十八元但受主甚少故價少變化云 
　　國内滙兌 
　　昨（十八日）國内滙兌據上海銀行公會報告各埠滙欵非常清淡故貼水大致趨疲其原因由於銀拆抬高各客商進貨礙手所致北京銀滙尙有市價改大五錢爲一千零五十一兩天津行化同高五錢價計一千零五十九兩銀元則同降一元五角計北京銀元爲一千零九元半天津爲一千零八元五角烟台烟估縮小一兩半價計一千零二十八兩五錢銀元仍計一千元漢口洋例回縮二兩掛牌價爲一千零三十兩零五錢銀元暴跌五元二角五分價爲一千零十一元成都九七平銀回縮二十兩價計一千零八十兩銀元同降二十元計每千元貼八十元其餘各滙仍無改變云 
　　外幣 
　　昨日各種外幣市况依舊清淡惟各商進出之數亦稀且標金外滙無大上落故票價無甚變化其中祗馬克萬元票縮小二釐計賣三分八釐云 
　　金市與匯價 
　　昨日星期二大條銀來電近遠期均弗動二月份標金開盤三百十七兩七錢較上日收盤價四錢高至三百十七兩八錢未開先令時因標金賣者較多故最小至三百十七兩一錢先令揭曉弗動其餘亦然斯時標金爲三百十七兩三錢各滙市况惟先令及東滙較上日收盤稍硬美滙則相等計銀行賣出元月份先令價三先令三辦士五六二五買進三先令三辦士六八七五又賣出元月份美滙價七十二元一二五買進七十二元三七五又賣出元月份東滙價六錢四分八七五買進六錢四分六二五標金爲三百十七兩五錢嗣後先令轉軟美滙東匯與前相同計銀行賣出元月份先令價三先令三辦士半買進三先令三辦士六二五人心以買進者多致陸續漲至三百十八兩八錢爲最高價移時因由某銀行賣出元月份東滙數萬元價爲六錢四分七五標金乃跌至三百十八兩二錢是時香港先令來電長一二五惟因人心甚堅故標金反漲至三百十八兩七錢旋由某金號賣出期金致又跌小至三百十八兩三錢後至收盤時市况又軟銀行賣出元月份先令價三先令三辦士四三七五買進三先令三辦士五六二五又賣出元月份美滙七十二元買進七十二元二五惟東滙則並未轉緊其時標金故仍回至三百十八兩八錢後爲三百十八兩六錢收盤午後標金開盤三百十八兩五錢未開先令時並無上落先令揭曉弗動斯時標金爲三百十八兩三錢各滙市况與上午收盤相等後則市况轉硬計銀行賣出元月份先令價三先令三辦士半至三先令三辦士五六二五又賣出元月份美滙價七十二元一二五買進七十二元三七五又賣出元月份東滙價六錢四分六二五買進仍爲六錢四分半以後標金最小跌至三百十七兩六錢後爲三百十七兩七錢收盤計金市最高低兩價相差爲一兩二錢其收盤價較上日收盤小去四錢掉期上午初時爲空頭貼進一兩八錢至午後則漸高至二兩三錢云 
　　紗花 
　　昨日星期二外棉及洋紗來電均漲如三品紗電好起日幣三四元美棉電報現期漲一百十五個磅音遠期漲一百十個磅音印度棉花奥浮辣漲五個羅比朋搿而與白洛去各漲六個羅比各交易所標準紗近期反小去七八錢遠期小一兩七八錢因手中有賺錢貨者賣出甚多以是午後更鬆軟各客帮之現貨買價本紗日紗午前皆相仿午後小去五錢總計各帮之成交者有本紗二百餘包日紗三四百包公會上小包紗售開二三十包各紗廠皆無開出棉紗市形仍有鬆軟之勢 
　　昨日棉業交易所通州棉花標準比較上日小去四五錢市上現貨本花通花均帶軟勢據紗廠聯合會報告内外廠買進現貨送廠陜西花一千件價四十五兩至四十五兩五錢美盛洋行買進現貨棧交陜西花二百件價四十四兩七錢五又買一百件價四十四兩五錢 
　　茶市 
　　昨日本埠洋莊茶市依然靜寂行家交易除大帮珍眉略有交易外餘均寥寥大帮成交三百零五箱係由怡和保昌等洋行買進高莊售盤三十兩中莊售盤二十六兩批價均不甚見高珍眉成交一百十九箱係由沙咪天裕等行買進高莊售盤自五十九兩至六十二兩中莊售盤自四十四兩至四十六兩較前亦無漲跌路莊貢熙存底漸形缺乏但日來白頭行家亦無大宗需要昨市僅由富林洋行買進四十九箱售盤自二十五兩至二十八兩五錢價仍堅定珠茶市面依然呆滯秀眉娥眉鳳眉等貨亦無大宗銷塲平水湖茶零碎貨略有交易至大帮一項亦未見有成交云 
　　疋頭呌莊 
　　昨係星期二輪値英商公平洋行第六百九十四次不限價拍賣之期排列羽綢斜綢尺六元絨泰西緞花羽綢細布市布原布漂布等各項疋頭一百七十件計七千五百六十疋比較上届多拍十九件計八百四十疋各帮及本街之蒞叫者尙不乏人惟所拍市况較前次似見起色羽綢元絨細布平常餘皆趨高茲將拍價與上届逐項比較於下（羽綢）三十三件計一千二百二十疋價跌去二分五至二錢七分五内亦有漲二分半至二錢五分（斜綢）二件計六十疋價虎瀑漲一錢連城璧漲二錢（尺六元絨）八件計一百八十疋價鶴童跌二釐五餘未變更（泰西緞）十五件計四百八十疋價漲二釐五至一分半惟有數牌降去二釐五至七釐五（花綢）五件計一百五十疋價漲一錢五分（細布）十件計六百疋價跌一分五至一錢五分惟人槍三鹿見漲八分三耀漲九分（市布）三十九件計一千九百十疋價漲一分至三錢内有數牌跌一分至四分（原布）六件計三百六十疋價吉祥如意漲一分進利來漲一錢六分戰長沙則小去六分（漂布）五十二件計二千六百疋價漲一分至三錢二分内有跌自一分至一錢不等 
　　尙有本埠新聞等轉入後頁 
 
 

Page 15

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *本埠新聞二 
[友華銀行滙市報告]  
　　昨日友華銀行滙市報告云十五日倫敦大條銀價近遠期俱弗動紐約銀價漲至六角五分八七五倫敦紐約間滙價落至四元三角七分七五今日此間滙價掛牌悉照昨日弗動市况已不若昨日之堅定近期尤平惟大體尙屬穏定英鎊售價近期三先令四便士六二五十二月份三先令四便士三七五一月份三先令三便士半美金售價近期七十四元十二元七份七十三元五角一月份七十二元一角二分半日金售價近期六十三兩二錢五分十二月份六十三兩五錢一月份六十四兩七錢五分近期滙票銀行定價英鎊三先令五便士二五美金七十五元五角一月份滙票購價英鎊三先令四便士二五美金七十四元遠期滙票購價美金三先令三便士二五美金七十三元佛郎匯票購價近期一四二五枚遠期一四○○枚昨日倫敦銀市中國售出印度購進市况收盤穏定紐約銀市堅定 
[賣買房地應飭領契之公函]  
　　請傅周五常堂與安和公司領塡官契 
　　上海市九畝地周五常地產房屋近已出於於安和公司管業並未領用官契昨爲上海官契分發行所查知情形當即函請縣公署知照得失主兩造領塡官契茲將原函附列於下縣長鈞鑒敬肅者據本市二十五保四圖圖書諸芝香報告本圖九畝地德潤里富潤里慶餘里一帶房屋地產均係周五常堂管業近日出售於安和公司計得價銀三十三萬兩並不承領官契冀圖免繳中資捐等費曾向得主安和公司囑其領契竟置之不睬請即查完云云董處查德潤里一帶房屋地產確已歸安和公司所有現已換立界石通告房客加收租金而失主並不承領官契履行正當手續實屬有心規避至得主方面承購私塡白契之產亦係與失主扶同隠匿均有不合應請鈞署迅傳兩造飭令照章領契完納契稅及中資捐等費實爲公便上海市總董姚文枬謹啓 
[比商與裕豐蛋廠訟案之交涉]  
　　比商恒昌洋行控河南新鄉裕豐蛋廠代表杜濟甫一案前由駐滬比總領事函請交涉公署轉飭依據公堂堂諭照辦當經許特派交涉使團函河南交涉員轉飭查明辦理茲聞復稱據新鄉縣知事來呈裕豐蛋廠不服會審公廨缺席判决並不認虧欠恒昌洋行欵項要求該洋行迅派代表·邀同汪姓到新質証等情頃已由交涉署函復比總領查照并令行公共公廨查照矣 
[浦東沈范二浜撤卡問題昨訊]  
　　浦東沈范二浜之撤卡問題業由省議員黃譜衡·欵產處總董秦硯畦·閔行商會長喬念椿·鄉議長朱光𢌞·等會商省委沈君已得圓滿解决即可撤卡另籌妥當辦法至沈莊塘前駐鹽槍船業由王隊長函復邢志剛准俟菜銷過市定當撤調他處可也祈以此意轉達該地諸君爲感云云 
[軍人無意停扣運棉貨車]  
　　本埠紗廠聯合會前因紗業廠家需棉孔亟特電各省軍政當局請勿扣留運棉貨車業誌前報茲聞該會發出該電後時隔多日尙未得有覆電云 
[昨日車運之銀洋]  
　　昨日（十八）滬寗夜車大通運洋公司爲各銀行及錢莊運往南京寳銀六十箱約計十八萬兩又常滬區間車到站由無錫運來銀洋二箱計一萬元云 
[塡報工廠調查表之廳令]  
　　上海縣知事公署頃奉江蘇實業廳訓令内開案奉省長公署訓令内開案准農商部咨開本部前爲調查全國工廠狀况起見制定工廠調查表於本年五月二十五日咨請貴署轉飭各縣就本管區域内工廠按表詳細塡報限於一月内彙齊報部在案茲查此案逾期半年尙未准彙報前來此次年調查工廠實因世界潮流趨重保工歷經召集會議討論改善方法我國亦曾派員與會雖國内工業情形尙屬幼稚然其方法苟有可以酌量採用者自應急起直追加之近年各地工廠因待遇曁管理不良往往發生風潮亦應速謀善策以期消弭隠患本部籌繼至再以爲非周知工廠之利幣不足以言改善無如地方遼闊工廠散在各處派員調查諸多困難是以制定表式由各省就近調查以資敏速務希嚴令各屬迅爲塡報除分咨外相應咨請查照可也等因准此合行令仰該廳轉飭各縣迅速塡報彙編轉咨此令等因奉此查此案前據該縣呈報到廳當經指令復查在案茲奉前因合亟令仰迅即聲復以憑轉呈毋再遲延干咎切切此令云 
[前駐滬日陸軍官離滬履新]  
　　前駐滬日本陸軍武官少佐小林角太郎因調任京都第三十八聯隊大隊長日昨在美麗川菜館宴客辭行定於十九日（今日）搭乘日郵船日光丸離滬履新 
[沈兆九昨日離滬]  
　　韓省長因吳淞江水利關係重要特委薦任職沈兆九君爲委員來滬查詢等情已誌本報茲悉沈兆九君字希白浙江海寗人（即前清江蘇候補道沈玉麒君之孫）僑寓蘇州城内大石頭巷前日來滬後寓麥家圈惠中旅館曾親至吳淞江水利協會詳訽該會對於修浚吳淞江之意見昨日（星期二）下午已乘三點二十五分鐘滬錫客車返蘇小作勾留即回寗復命云 
[廬陽公報關行巨竊案已破]  
　　共獲七人 
　　本埠廬陽公報關行於夏曆初五日雇浦東人奚阿三小船駁運二十十六支水月牌洋紗二十五件福綠元直貢三件油光紙二件載往蕪班輪船時中途被該駁船主夥三人捲竊私逃該報關行投報租界英法兩捕房及登報懸賞緝拿茲悉是項貨物奚阿三等竊逃至高橋浦面藏匿於三號掏坭駁船之内講定酬費洋八百四十元後由吳淞船户周小虎將洋紗轉運至楊行鄉間某姓家窩藏元直貢呢則因無現欵故抵押在掏坭駁之内越日該鄉人將洋纱賤價消售爲楊行鎭地方警察所得悉派警至鄉將是項洋紗四百餘小包雇車運至警所迨周得悉正在央人向警所設法調停前日午後有人密報廬陽公當即派人趕往楊行警察所查認得洋紗四百九十小包並獲是案同黨崇明人王大郎一名一面由該報關行行員陳某會同英水巡捕船偵探到淞報請商埠警察第二署立飭長警會同水警第四區侯探員陸警章探員等於前晚十一時至藴草浜南首楊家宅周小虎家中及周之船内拘獲爲首竊逃之船主奚阿三及同黨等共五名一併拘署經該船主供出利民掏坭小輪水手王老富亦有關係故水巡捕船偵探即乘火車回申報告梅捕頭於昨晨九時許飭派西探二名華探目何春生帶同譯員夥役等乘坐小輪駛至張華浜灣浚浦局利民小輪將該水手王老富一名拿獲後即駛至淞鎭吊贓無着至午後二時許由西捕頭等親至二區警察署將詳細情形陳明米署長派警將所獲各犯押登水巡小輪回駛赴滬歸案訊究矣 
[新年路局提前發薪]  
　　滬寗滬杭甬兩路職員薪金每於陽曆月底始可發放本月適逢新年及耶穌聖誕路局爲體恤起見特爲提前於昨日發放云 
[蚊帳紗征稅改訂之辦法]  
　　本埠總商會昨接農商部令云案准稅務處咨前准外交部咨領銜葡符使照會據上海領袖領事轉據上海總商會說帖按照現行修正進口稅則第五十一載蚊帳紗寬不過九十英寸長不過五十碼每疋應納關平銀兩一錢但此項貨疋現在進口者大都寬八十五英寸長僅九碼而海關定額令其依照稅則完納全稅未免苛征使團曁上海領團封於商人此項均表同情以爲凡蚊帳紗之長度僅爲十碼或在十碼以下者應照値百抽五征稅等因經函據總稅務司查明呈復前來自可准予照辦嗣後凡蚊帳紗長度僅爲十碼或在十碼以下者應准照値百抽五征稅其在十碼以上之蚊帳紗仍應按照修正進口稅則所定之稅額抽收除令關遵辦外咨請查照備案等因到部合行抄錄原咨令仰該總商會轉知遵照此令 
[瑞泰粉廠出品准予援案完稅]  
　　本埠瑞泰機製石粉廠所製出品業經稅務處批准按照機製貨物稅完稅昨已接奉農部批示云呈悉當經本部檢同原送貨樣商標據情分咨財政部曁稅務處核辦去後茲准稅務處復稱茲查有上海瑞泰機製石粉廠所製之石膏粉·滑石粉·白石粉經本處審核應視爲機製洋式貨物准照編訂機製洋式貨物稅現行辦法辦理咨請查照等因前來除内地稅釐應俟財政部咨復另行批示外合行抄錄咨列表式批示遵照此批 
[甬同鄉會徵求開幕改期]  
　　改定正月十二日 
　　寗波旅滬同鄉會十二年度徵求會員本定陰歷明年正月初五日開幕其詳情迭誌前報茲悉該會理事會以正月初五方在陰曆新年各理事當有一番酬應於此時間開幕似不適宜昨經公决改爲正月十二日開幕云 
[開挑沈涇塘之縣署布告]  
　　上海縣知事公署昨發布告云爲布告事案據陳行鄉經董秦錫祺呈稱竊錫祺疊據十七保二十八兩圖農民莫桂卿吳槐松等面稱沈涇塘坐落十七保二十八兩圖東通鶴坡塘西達吳水港長約一里有半淤塞有年或存一線細流或竟化爲平陸亢旱則灌溉無資淫雨則宣洩無路此關農田利害亟待疏通請爲邀集兩圖户妥議辦法等情錫祺竊維支港深通可棉可稻旱有所資雨有所洩實爲根本至計該農民等所陳各節於國計民生均有俾益誠切要之圖當經開會集議自行開挑不雇客民約需四百餘工其稍有田畝者酌量捐費其無力出資者略認工程一致贊同均稱平允茲定十二月十一日錫祺親往該河勘視劃成工段擇明施工此本兩岸農民自願捐資助工同沾水利决無反對之人惟深慮無識鄉愚藉口阻撓擬懇鈞署出示曉諭並乞令行第五區警察分所隨時派　彈壓以維要工而期響應理合備文呈請賜鑒並准指示祇遵實爲公便等情據此除指令照准並飭警遵照外合行布告仰該處農民人等一體知悉前項沈涇塘河道與該鄉農田水利至有關係現値開挖施工端賴通力合作如有無知人等籍口阻撓妨碍要工定予查究不貸其各遵照毋違切切特此布告 
[浙盧夫人靈柩昨日抵滬]  
　　軍警紳商各界到站迎祭 
　浙江盧督辦之繼室夏氏夫人靈柩於昨日（十八）上午十點十分由路局杭站專車出發計掛頭二等客車及靈柩花車三輛其隨車來賓送喪者約百數人並派憲兵衛隊護送照料來滬經過沿途各站均有軍隊路祭至下午二時四十五分專車抵龍華車站原定二時抵滬因沿途各站祭送者甚多以致稍延時刻至龍華站時當有松滬何護軍使上·上海縣知事沈寳昌·淞滬警察廳長陸榮籛·上海防守司令劉永勝·三十九團團長林蘭亭·第二團團長王保安·滬寗滬杭甬鐵路局長任小山·上海海軍領袖總司令林建章·以及各紳商團體機關均派員到站迎祭海陸軍警護送者計三十九團步兵砲四團第二營砲兵淞滬警察遊巡隊上海縣警察隊·海軍陸戰隊·以及海陸警軍樂隊均排隊在站候迎護送至山東會館云 
[中國工會裝訂部開會紀]  
　　昨晚六時中國工會裝訂職工部開聯席會議議决各案如下㈠主席報告開會宗旨及選舉議案先後選出正副代表五十二人謀裝訂工業之進步云㈡根據上次議案提出規定章程二十二條俟十六開全體大會通過實行㈢高松林提議冬至日假叙商樓開全體大便衆贊成結果推江禮裕·潘長松·江正芳·等爲糾察員·卜順標·江籌良·趙恒太·何松泉·張文祥·朱銀山·徐榮慶·朱正華·華傅壽·江春良·爲招待員·舉高松林爲總交際付表决通過㈣討論未繳銅牌費及入會常年費議案結果俟大會開過徵收衆贊成散會 
[昨晚蕪湖路火警焚斃四命]  
　　公共公廨湖路上林街四號門牌馬德源刷染店樓上於昨晚五句三刻鐘不戒於火頓時冐穿屋頂延燒至三號門牌曹松大藥房五號門牌南北園老虎灶靖遠街七十三號門牌寳和旅館等房屋經救火會聞警即由各救火員駕駛皮帶車到塲澆熄共計焚燬房屋四鐘當火熾時住於德源樓上之五十歲南京婦人馬麻氏·二十一歲婦人麻馬氏·五歲女孩麻阿妹三歲男孩麻阿青均因不及逃出一致葬身火窟該管老閘捕房派包探陸根生前往調查起火情形一面飭工將男女老幼尸體四具爬出皆已焦頭爛額不成人形立爲車往騐尸所將於今日禀請公共公廨想騐云 
[滬寗火車出事併紀]  
　　昨日（十八）滬寗路往寗頭班快車行至二百三十四公里地方適有一年約十餘歲之女孩在軌道上行走避讓不及致被撞傷旋送往醫院醫治又該路三十八次貨車行至二百二十九公里地方忽然脫鈎分載兩段司機立即停車修理回復原狀交通並無妨碍云 
[吳淞路刦案内當夥傷重身死]  
　　吳淞路昇泰當舖於本月五號晚被盜匪六人持械侵入典堂夥刦賬檯抽屜現洋鈔票三百四十元携贓圖逃時開放手槍示威彈傷中缺（捲包）郭仰雲左臂右腿兩處並傷及學徒鄭壬貴背際等處受傷倒地兇盜遠颺當經捕房得悉派探將受傷人車送同仁醫院療治鄭壬貴傷愈日前出院惟郭仰雲腿際所受槍彈係屬鉛質有毒醫治無效延至前日斃命由院通知捕房飭探范德孚往將郭之尸體舁送騐尸所於昨午刻報請公共公廨李襄讞與美阿副領事蒞所檢騐之下升座公位捕房傳同見證鄭壬貴薛利康·范阿東·等到案即據陳士桐報案供稱死者郭仰雲係我姊夫於本月五號晚遭盜匪槍擊受傷致死要求伸雪等詞中西官磋商之下判檢騐得已死郭仰雲委係生前被槍擊傷身死除飭屬具結領尸棺殮外仰捕房跴緝兇盜務獲解究 
[老嫗失洋圖盡之獲救]  
　　境遇堪憐 
　　老閘捕房一千二百二十八號·一千三百五十六號兩華捕昨日黎明時查至廣東路某號鐵栅欄上有一老嫗用巾自縊圖盡當即解救帶入捕房旋送至公共公廨第一刑庭即據該捕等上堂禀明前情訊之該婦供稱紹興人名陸柴氏年五十八歲家居滬城北門有一子一女子爲水木匠因家貧向人借得皮袍一件質洋家用茲由親戚處凑借洋二十五元令氏贖取連利約二十六元其洋置於衣袋内由斜橋乘坐電車前來迨下車檢視袋内之洋已不翼而飛無洋贖取衣服無顏回見子女故不歸家是以覓死云云經關讞員與美雅副領事得供以氏處境堪憐諭令該氏暫留本廨着捕房查明所供如果屬實公堂給予洋十元回家依子女度日云 
[南洋醫專學生之示威運動]  
　　南洋醫藥專門學校校長顧南羣曾在上海地檢廳控學生俞昌時湯潛逵薛虞慶王子直湯又銘楊傳珍等毁損脅迫要求提究等情奉諭飭派法警往傳俞昌時等來案候訊在案茲悉該學生等結成團體到期一律反對並不到廳候示昨日聯合學生百餘人示威周行各處所執旗幟上書南洋醫專革新運動良心主張全體休息讀書運動等字樣旋至地檢廳前繞行一週往北而云沿觀者甚多 
[皮鞋公會更選職員揭曉]  
　　本埠皮鞋公會於前日午後七時開第一次新在董事會複總副董事及基金員并推舉職員如下總董周瑞生（此次當選聯任）副董談玉成基金員李德風（亦聯任）推舉出席董事余華龍顧承德·徐錦山·顧根泉·顧文卿理事倪東岩·陶鳳鳴·周松泉唐茂恒·包永生評議倪東岩·余華龍·陶鳳鳴·顧文卿·王春泉徐志和·良順生·李德風·調查周松泉·唐茂恒·徐志和·俞海華卞慶根·陳振芳·嚴林泉·陸順林·光金平·龍錫春·顧長生·盛榮根庶務李李德風·卞慶根旋提議事件李德風君提議每逢陰歷初三日設立會員研究會僉謂試辦六個月後再作正式實行云 
[青浦縣敎育局開會之函知]  
　　上海縣小學敎育研究會昨致農師縣一養正和安飛虹旦華等六校公函云敬啓者第二師範區小學敎育研究會本縣出席代表早經推定農師縣一養正和安飛虹旦華等六校各出代表一人業已專函通告茲接青浦小學敎育研究會來函定於十二月二十八日起開會三硏地點在青浦縣敎育局國語常識兩科成績展覽會開在青浦公園内除陳列成績品外並徵參考書籍囑帮同收集由上海至青浦路線乘滬寗車每日有三次㈠九時五十分㈡十二時三十分㈢三時二十五分到安後接汽船有早中晚三班特此專函至希察照云云 
[南市兩路商聯會更名]  
　　將重行選舉職員 
　　本埠南車站·黃家闕·兩路商界聯合會發起成立以來時僅半載而加入者已有高昌廟·陳家橋·滬軍營·機廠街·南碼頭·三角街·薛家浜·南車站·黃家闕·煤屑·尙文路·中華路·陸家浜·南黃浦·等十餘處之多現經路線擴大昨日開會議决今後改稱滬南商界聯合會并重新選舉職員云 
[華商電汽公司添建蓄電間]  
　　華商電汽公司燈電車部份因新機將次來滬亟謀擴張徐圔發展故特於各處所設之蓄電所房屋以十六舖地方爲最要舊時所建之蓄電間房屋太窄不數展佈是以由該公司决定在該處束首添建新屋一間預備蓄電之用業已函請滬南江巡捐局派員勘明後給發執照即便興工建築云 
[江蘇二中旅滬同學會消息]  
　　江蘇省立第二中學旅滬同學自由顧治平等組織同學會以來未及二月已告成立先後加入者有楊簡初等五十餘人曾於本月九日在陸家浜理科研究會内開第一次大會先由臨時主席趙厚齋君報告開會宗旨通過各議决案選舉職員結果趙士樸君當選爲會長顧治平君爲會計朱善慶君爲書記周易馬崇鏸曹德槱陸兆椿四君爲等幹事是散會後即假座悅賓樓聚餐以暢久懷至鐘鳴十下始各歡散並於昨日（十七日）仍在該會開職員會先將各職員徵求會員分數分别報告次議决由會函催未報到之各徵求員限二星期内將徵求結果之會員姓名錄報會以便利錄通訊錄及攝影等事 
[閘北佈置冬防之加緊]  
　　四區劃署長樹棠因冬防吃緊在共和路金陸路等九處循例加崗各節已紀前報茲悉劉君以轄境遼闊前定辦法太覺簡單不足以資防範故又在光復路·潭子路·烏鎭路·太陽廟路·梅園路五處增加崗位且以前定時間太短改定每晚自五時起至二時止共加三差另派便衣巡警多名在要道處往來巡緝以期週密並飭巡官宋伯昂隨時督率各棚長警認眞查察毌稍疎忽云云 
[楊春義家失火案註銷]  
　　法新租界八仙橋　首安里楊春義家日前清晨失火焚斃大小婦女四名口各情已誌前報昨由捕房將楊春義傳到法公堂請訊先由捕頭上堂禀明前情詰之之被告由新戚毛文卿代到聲稱楊春義因被火灼傷現在醫治故未到案是晨實係晚間火油燈未熄以致潑翻致肇此禍求宥中西讞員會判以旣係無心失火准予將案註銷 
[牛髓餅乾之暢銷]  
　　本埠德順洋行牛羊肉莊於前清同治年痱創辦已歷六十餘年前在寗波路老其昌旋因房屋期滿遷移北四川路横橋北首該行每年冬令出售天然牛骨髓銷路甚廣供不敷求今由該行經理張禮洞君發明以牛骨髓提煉精華製成牛髓餅乾爲冬令最有功效之補品發行以來頗爲社歡迎該行鑒於營業發達又精益求精連日雇工趕製運銷外省以供國人採辦云 
[婦人自縊之請驗]  
　　寳山縣金二圖地保張鳳岐昨午投上海地檢廳禀稱閘北潭子灣草屋内有婦人王周氏今年二十二歲不知如何在屋内縊斃　隣家傳言該氏已夏歷本月初六日縊死家中雖有親屬不知因何秘而不宣直至本日爲四區二分署察悉以其中疑賓頗多令飭地保來案禀請相騐下午奉委許檢察官等向往相騐 
[小學生兇案已敢結]  
　　被告譚寳慶釋放 
　　十四歲學生譚寳慶持刀戳傷同學黃壽生由警將譚拘送法庭訊供判押黃送醫院醫治業已傷愈回家由黃母黃張氏投廳禀明在案茲悉此案楊檢察官以黃生刀傷旣愈則譚生姑念年未成丁從寬免訴於昨午命傳譚母譚俞氏到廳問話飭將在押之譚寳慶提案當庭大加申斥着具改過結交伊母領回嚴加管束如再别滋事端一經到案加等重辦譚俞氏譚寳慶母子叩謝而去 
[詐欺取財之扭究]  
　　滬城老學前街七十六號門牌爲賬簿業之鄭金蘭因在家吃食洋烟爲一區二分署訪悉飭警前往將鄭連同烟證一并拘送警察廳發交司法科訊供判押鄭之隣人顧阿四（松江人）乃同鄭妻王氏曰此案必須到官廳爲之運動否則加等重辦該氏信以爲眞問其若干運動費顧稱至少三百元該氏如數付給不料司法科復訊後備文派警將鄭移送上少地檢廳辦理顧乘間又向該氏聲稱此案已送檢察廳尙須添加運動費洋二百元前後共被取去五百元迨至前日鄭已奉審檢廳訊明宣判處罰金洋二十元當即交洋釋回查明前情以顧阿四詐欺洋元於昨晨將顧扭至地檢廳控告午後奉郭檢察官訊供之下以洋元旣由該氏付給判顧收押着鄭邀該氏來的質訊究辦 
[緝私營兵被擊後之傷斃醫愈]  
　　日前南黃浦軍艦因誤會開槍擊傷緝私營巡盤官兵一節迭誌本報茲悉受傷之兵卒趙某已於前晚傷重斃命尹開元及毛某則均於昨傷痊出院云 
[汽車撞傷行人]  
　　浦東人顧阿生昨晚九時在鄭家木橋行走三被三千七百三十號汽車撞倒碾斷右足小腿骨經老閘捕房四百七十一號華捕押令汽車載送受傷人往仁濟醫院醫治旋即帶該汽車夫人捕房禀侯捕頭發落 
[南市火警併誌]  
　　滬南生義碼頭衖口德康米店後樓忽前於前晚一時餘失愼頃刻冐穿屋頂延及東首老馬路面東之順昌飯館後埭臥室當經救火聯合會鳴鐘告警俄由各區救火會將皮帶車馳往澆救得即熄滅僅焚去兩家後樓面三間聞德康與順昌館均承侙中火險至起火原因雙方互相推諉不肯承認當由崗警將店夥帶入該管一區一分駐所由蕭署員預審之下供詞支吾飭留候查明起火眞明再行核辦又滬南王家碼頭裡街黃順興洋鐵店於昨日下午五時許因煮晚膳遺火積薪未及覺察俄而濃烟四佈光熖熊熊幾肇焚如幸由隣居得悉急報束區救火會立　皮帶車到塲施救則火已撲滅幸未成災各會員當即折回云 
[攫竊與誣控併懲]  
　　揚州人王喜喜因犯攫竊案被捕詎在押捕房又誣指一百十七號西捕將其毆打經捕頭查悉於昨將王解送公共公廨經中西官訊明以兩王罪俱發判押西牢九月期滿逐出租界 
[公共廨訊案彙錄]  
　　昨晨公共公廨民三庭由張襄讞會同俄員儀君續審俄人文娜葛弱達夫·訴招商輪船局·不爲延醫診治因公跌傷身體·請追損失及薪金四萬九千兩案原告代表費森律師命見證醫生俄爾斯上堂證明伊診治原告傷狀脈跳與心跳均不甚平穏熱度升至一百零八當係開刀四次受麻醉藥所致又由寳隆醫院醫生上堂證明與原告開刀診治狀况被告之律師即向該兩醫生盤詰一過堂諭改期（今日）續審民四庭由俞襄讞會同英馬副領事訊理㈠源椿號等訴周世榮欠貨銀案堂諭着原告律師修改詳細訴狀再核㈡季鈺記訴沈芷萱欠借洋案堂諭着被告月償原告洋一百元以清爲止並堂費借據附卷㈢張兆萬訴從田芝欠借洋案堂諭原告不到應將其請求註銷㈣劉貽德延佑尼干帮辦施乃德律師訴袁伯貞由袁伯揆·擔保將漢口揚子機器公司股票抵押銀二萬兩·到期不理·請追本利銀二萬一千五百兩案雙方均未到庭故未開審又午後民四庭張襄讞會同日副領事清水君訊理㈠趙根林延慕思律師訴趙桂卿欠欵案堂諭准被告律師請求提前排訊㈡張榮初延朱樹楨律師訴歐陽日新欠貨洋案堂諭限被告於三禮拜内將判决之欵如數還清㈢樓品芳訴沈易書欠房租洋請求押遷案堂諭限被告於陰曆明年正月底遷移免去房租一月㈣林魁記訴劉漢興定售顏料不交·請追損失銀八千兩案堂諭改期一禮拜㈤沈同源訴戎慶生欠工料價洋案堂諭着被告償還原告洋八十元完案㈥源豐木號訴廣大廠欠貨洋案堂諭被告臨訊不到由原告呈出證據屬實應照所訴之數缺席判决並償堂費民三庭由李襄讞會同英馬副領事訊婦歸人高陳氏訴高泰霖高琢霖不分遺產案當諭改期續訊 
[誌謝]  
　　昨承英美烟公司惠贈月份十幀謝謝 
 
 

Page 16

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *   
 
 

Page 17

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *本埠新聞三 
[大和洋行總大班返英]  
　　黃浦路二十四號英商大和洋行專做進口五金雜貨呢絨疋頭等到貨甚旺出口方面運出茶葉爲大宗並爲美國大陸火油公司駐華經理雙獅牌目月牌火油即該公司之出口營業頗旺昨日該行總大班愛勃斯努托起程回國將與各經理廠家接洽報告中西友人往海關碼頭送行者甚衆聞約兩月後方能返滬云 
[德國玩具運到多種]  
　　南京路中德商店爲冬節期間便利顧客購辦禮品起見特向德國運來大批玩具如洋囡囡·自動汽車·火車·升高機·跑馬棚·花紙拉砲·飛機·商船·兵艦·各種機器模型·烹飪器具等不下數百餘種機件玲瓏形色美麗闻以洋囡囡一項尤爲玉琢可愛定價亦廉云 
[惠羅廉售玩具]  
　　四川路惠羅公司因鑒聖誕節日近即將大宗玩具陳烈於該公司二樓任客選購又爲普及起見特設一元玩具類即將各種玩具集於一處每種皆售一元每種有數件者亦有如照原價出售每種可値自一元三角至一元半不等且都精美故連日售去不少尠云 
[琥珀裝飾品到滬]  
　　永安公司象牙部近到最新式眞琥珀球係用象牙雕花下配座子是件工程頗需時日該部祗到一隻價一百四十八元又有一種正琥珀手鐲極爲雅觀每隻售七十五元到貨絶少并爲滬上所未見過琥珀球亦到多種價由二十元四十五元及一百二十五元此項裝飾品近來滬上用者漸漸見多云 
[電光閃色絲葛之創製]  
　　福州路東辛里·德昌洋貨號創製電光閃色絲葛顏色鮮明其原料純係採用國貨云 
[冬季暖鞋之發生]  
　　浙江路偷鷄橋·五福鞋莊所出各種冬暖鞋式新耐用近復製售新布底·及毡底暖鞋多種定價亦廉行銷以來頗受歡迎云 
[新到牛奶消毒器]  
　　康腦脫路自由農塲由美國農科學士尢懷臯君創辦又聘請美國專家一人襄理其事近日由美國運到牛奶消毒器及封瓶機器等一切牛奶儀器用具亦運到甚多云 
[西菜業夥友會選舉職員]  
　　西菜業夥友同義會昨在會所選舉第三届職員當選各員姓名如下理事五人徐孝全陳立鴻張爕奎俞康泉張桂生監察三人董祖祥夏舜臣嚴乙東評議十三人朱聲璋林子渭胡德勝沈蘭生周順生姚關祺章湘雲周榮卿張子華徐明松應紀樑余東鈎顧桂林 
[調查實業員今晨離滬]  
　　本埠模範工廠派徐賡華君遄赴南洋調查實業推銷出口等情已誌前報茲悉徐君已由外交部頒發商字第四四四六號出洋護照復經英·美·荷·三國領事簽字昨晚拚擋一切至金利源碼頭搭廣利輪船於今晨二時放洋徐君登舟時本埠中華工商研究會·國貨維持會等各公團遣派代表送别江干云 
[漢口路商聯會創設夜校]  
　　漢口路商界聯合會爲增進商友知識起見特創設英文中文義務夜校一所凡有志者均可入學校址暫假三馬路石路口萬鑫昌珠號内陰曆本月十七日開學索取詳細章程可向該號接哈云 
[工商會籌組松江分會]  
　　工商友誼會松江各會友公推代表侯時衡來滬接洽組織分會事宜昨日經該會開會歡迎並由童主任陪往參觀滬上各實業公司畢於昨日下午乘車返松組織松江分會行將告成云 
[出版界消息]  
　　新商業社發行之新商業報每月發行二次第五期業已出版除原有二張外並附送旅大問題特刋一張云 
[醫苑新音]  
　　城内九畝地新舞臺右側·保生醫院茲添聘粤東產科專家李道慈女士主任收生云 
　　法租界敏體尼蔭路南陽醫院聞幕已逾一年每日乏資平民求診者不下數十人該院現得慈善家捐助藥費特將施醫施藥時間延長凡在上午九時至十一時·下午一時至四時醫藥費概不取分文云 
[球戰歡聲]  
　　足球本學期南洋附中發起上海中學校足球聯合奪標比賽會報名加入者有南洋·約翰·復旦·滬江·曁南五大學之附屬中學·澄衷·浦東·一商·二師·南洋各中學共十所定章每校須戰勝四校始得决賽時經兩月比賽數十次南洋附中戰勝一商·曁南附中·復旦附中·滬江附中證衷戰勝南洋·二師·約翰附中·復旦附中其餘悉敗以故南洋附中與澄衷遂獲有最後决賽之資格昨日兩校代表協議决賽辦法訂約如次 
　　㈠本星期三下午二時半爲决賽日期㈡决賽暫定一次倘一次比賽後負方仍欲作二次比賽者勝隊不得拒絶之倘負隊自甘認輸不欲再賽勝利即歸屬勝隊㈢决賽經過二次比賽後仍不分勝負時則另作第三次决賽惟此次决賽仍不分勝負得延長時間第一次延長二十分鐘爲限第二次延長十分鐘倘仍不分勝負則由雙方另議㈣比賽地點第一次復旦中學操塲第二次南洋操塲第三次仍在復旦中學操塲㈤公正人由李思廉君請瓊司·或愛力阿脫中一人㈥於比賽開始前數十分鐘雙方球員環繞本届錦標銀杯合攝一影以作紀念云 
[「蓮花落」影片之評論]  
　　商務印書館影戲部最近攝製「蓮花落」一片連映於申江大戲院觀者異常踴躍其情節早誌本報全劇優點頗多惟稍有不適之處㈠斯片之起首演一朶鮮紅可愛之蓮花被狂風吹落片片下墜而有一片忽顯如有人猛拉以致下墜實欠逼眞其餘尙佳㈡元和與妓女亞仙婢女梅香同出游時所用之汽車號碼與末幕相會時汽車之號碼相同（三）元和因吃飯不付錢與鴇兒爭論時爲父僕所見代償飯費一元乃去但元和所食一碗之飯而付一元未免太多耳（嘉賓） 
[明星昨晨試映「孤兒救祖記」]  
　　明星影片公司於昨日上午假座愛普廬戲院試映新片「孤兒救祖記」到者如新闻界·敎育界·各影戲館經理·各影片公司同業該公司所辦影戲學校學員各股東及親友等約二晨餘人憑劵入座由該公司職員招待樓上下座爲之滿十一時任君矜蘋代表該公司致辭「孤兒救祖記」遂於觀衆鼓掌中放映此片陳義高尙宗旨正大光線明晰北影秀麗說明書簡約而多諷盡襯托之能事滑稽處令人解頣悲痛處令人下淚爲中國影戲片中之佳片至演員中之博得彩聲者爲鷓鴣君所飾之楊壽昌王漢倫女士所飾之余蔚如潮軍小秋雙飾孤兒余璞及小胖子陸守敬等云 
[觀「孤兒救祖記」後之討論]  
　　明星影片公司昔作「張欣生」論者非之余亦嘗致不滿之詞昨日其新出之「孤兒救祖記」試映於愛普廬因往觀焉先是余曾於報端見其所披露之劇情偶與二三友人談及余即曰讀其文宜爲佳作因劇料佳能使布局有見好處也然證諸已往則未敢必今日一見始知其進步之速誠有可以驚人者非我之所及料也 
　　余每觀我國人自攝之影片輒少許可非習觀外國影片而遂以外國影片爲影片之繩凖也實以我國自有自攝影片以來凡其所作類皆不健全之影戲所謂有影而無戲者是也故凡我國影戲之曾映演於銀幕之上者其價値盡等於近日流行於市上之影片玩具而不良之片且有可驚之危害若「孤兒救祖記」者其足以當中　影戲之雛形矣 
　　凡爲情節影戲ｆｅａｔｕｒｅ者必不少戲劇ｄｒａｍａ之性質戲劇性質維何即足以感人之情緖是故批評影戲者祗須以能否感動爲標凖即可以判斷此劇之良窳余歷觀中國自攝諸片除「孤兒救祖記」以外殆未有使我發生絲毫之感覺此我之所以偏重「孤兒救祖記」也 
　　歐美情節劇之足以感動觀衆者厥維兩端一曰男女之愛一曰母子之愛男女之愛在中國描寫以現在中國左圖爲電影明星康斯登塔文在其最近新片「多難之女郎」ｔｈｅｄａｎｇｅｒｏｕｓｍａｉａ中之一幕中立者即爲康斯登塔又女伶康斯登塔文演戲時之神氣男女社交之多障害故頗屬不易斯劇能避難就易以母子之愛動人其術甚智且能表揚我國國民之良善特姓我願我國影戲觀衆予明星公司以贊助以鼓起其攝製良好影片之精神並希明星影片公司諸君努力向前循此正軌而進「孤兒救祖記」之佳處以愚見所及當爲諸君子所願聞亦不以我言爲過吹求耳 
　　劇情之取材實可謂影戲之上品滑稽穿挿處亦多雋妙惟幕表之寫作似尙欠經濟蓋寫作幕表者可省者即須省之凡不須一演而觀衆已能明瞭之幕數若挿入其中不僅勞力傷財亦足減去全劇之精采苟能以經濟的方法爲之則不惟於布局愈增邱壑而此片之長祗七千尺已足多氂此二千尺影片殊無謂也 
　　演員之動作表情導演者須細心詳爲分晰使成爲若干步驟然後依其步驟而施行導演者之職務若僅以大概告演員令演員自爲之則臨時導演員所發命令亦必紊亂一如演員故劇中表情細觀之往往步驟失宜者職是故也影戲雖貴逼眞然垂死人之慘狀切勿攝成近像程君宫園所飾之楊道培氣絶時之情影不宜在觀衆前表演之蓋此種慘酷之影像易使觀衆得惡劣之刺激也 
　　其餘如攝影方面尙須再加研究圓簾ｌｒｉｓ與收光環ｆａｄｅ須使用得當風影雖好不宜因之而多攝全用圓簾如此劇開塲時之所爲有類於新聞片也光度之强弱尙須加以練習黑白亦欠分明凡此皆足使良好之影片減其色彩者也 
　　化裝之彩色雖尙能應付過去然仍欠考究必使天衣無縫毫無斧鑿痕跡斯可矣 
　　余之此文純就其大體而言若分而縷述之則繼我而評此劇者當不乏人可不俟余之饒舌也（肯夫） 
[紀新片「孤雁聲」]  
　　上星期六晚上海大戲園演映『孤雁聲』乃一艶情佳片演一少年美術家名曼雷斯與其妻大愛娜愛情頗篤已生一女後忽因屑事致被一登徒子所擾其間若無眞友幹旋幾釀成家破人亡之禍惟爲彼二人說好之女子其夫因之自盡悲乎孤雁聲之名或由來也 
　　登徒子名坎登番因赴友人海期汀邸之宴會識大愛娜彼時適大愛娜御極華麗之服後被其夫嚴責心中頗不快故一見坎登番殷殷周旋即傾心焉後其夫因經濟關係赴坎尼福省任事坎登番即乘機時來過訪此後二人即生愛情海斯汀夫人名梅南初愛曼氏後嫁海氏亦眞心向夫今見大愛娜與坎登番發生愛情即前往勸阻大愛娜不聽不久曼氏忽歸見坎氏在彼内室而其妻口中又常言愛彼且曾請求離婚曼氏不許越日忽接其妻一信謂已挾女遠遁海南知曼氏行將置二人於死地前往勸阻又以小女爲念等語言之結果無效而梅南即下安眠藥於酒中曼飲之即扑於地同時海氏亦聞其妻愛曼氏甚心灰意懶好驅車往坎氏與大愛娜所隠之處且出手槍强坎登車海氏志在自殺要與坎同歸於盡開車急駛轟然墜於山下海與坎同時畢命海因誤信匪言卒致自殺亦云慘矣而大愛娜後得梅南規勸卒與其夫言歸於好所悲者梅南一人而已（稚） 
[「濬治黃河」影片今晚開映]  
　　黃河之患無代無之隄防潰决損失不知其數誠爲中國之大患本埠青年會因於今晚（星期三）八時請衛琛蒞會演講『中國實業與黃河之關係』并映開掘黃河影片兩大套云 
 
 

Page 18

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *[婚禮彙誌]  
　　震旦大學畢業生顧鑄金君現任顧家宅無缐電臺工程師昨日下午三時假座東方旅社與南匯縣敎育局長徐耐冰君之女徐孟劬行結婚禮由張漙泉君證婚車水馬龍頗極一時之盛云 
　　曾公冶君之次子立羣現任寳隆醫院醫生由陳守愚吳拯寰二君介紹與楊仰山君之女瑋訂婚定於本月二十五日即陰歷十八日午後二時在蓬萊路歸詠坊本宅行結婚禮已請定袁觀瀾君爲證婚人該晚七時設筵欵客云 
[奥國力士來滬比武]  
　　新由奥國來滬之力士開能在奥·美等國比賽武藝曾得頭等獎章現定本星期四晚九時在靜安寺路卡爾登與香港力士美亞决勝負聞狄地司·軋西·鐵可勒·開古等同時登臺各獻技能云 
[女子職業社將開茶話會]  
　　本星期六···預祝耶穌聖誕 
　　上海女子職業聯修會定於本星期六（二十二日）下午三時起假座圆明園路十八號舉行一茶話會以誌預祝聖誕之意會員子女届時亦可携往所定秩序頗有趣味云 
[少年宣講團籌開歡迎會]  
　　少年宣講團前辦落成紀念徵求會現定本月三十日在小西門該團新屋舉行慶功與歡迎會俟内部一切佈置就緖再行定期行落成禮邀請各界參觀云 
[童子軍游藝會舉行在邇]  
　　上海童子軍游藝大會於二十五日下午舉行於新舞臺數誌本報聞游藝節目大致已定各團體加入節目大都爲滬上各處游藝會所未曾見及者故該會所印之劵行將售罄該會爲限於座位起見不再添印云 
[返老還童術之施行及譯述]  
　　大陸報云日前由白林克萊醫生移接山羊腺之四人俱已出醫院一人自謂已覺減輕二十年其子因後天不足身體衰弱亦於昨日下午請白醫生移接山羊腺後經過良好恢復甚速云 
　　又返老還童法爲改造人體之新科學惟我國尙無譯本現本埠青雲里神州學會得有美國彭氏（ｓａａｆｏｒｄｐｅｎｎｅｌｔ）之實騐法已譯出刋行每部售價九角各書坊均有發售云 
[余叔岩在京新演「失街亭」]  
　　「失街亭一劇」余叔岩在京新演之佳妙不同凡響至其嗓音亦較前爲佳但此劇當高慶奎在京時即常扮演揄之者均推爲高伶得意之作平心論之高伶奏演此劇優點固屬不少然亦未必即有過於叔岩余伶飾武侯氣度雍容頗有威嚴持重之概手中羽扇不高不低極其適度（蓋羽扇過高則嫌無神過低則又嫌太殭）上場念引字字老練其兩眼敏活手中之羽扇微微擺動神情絶佳報名道口穏重潔凈調遣馬王二將之時其囑託叮嚀之情態頗得謹愼之神西皮原板「兩國交鋒龍虎鬭」一段悠揚動聽搖板「但愿得此一去掃蕩賊冦」一句去字寇字行腔宛轉自然不露痕跡看地圖時雖稍有驚慌之情而神色不變其念白我把你這個大胆的馬謖哇」一段頗有一種驚異而帶惱恨之概接下三聲再探一句緊凑一句帶有三副神情第三聲再探衝口急出其非常驚駭之狀好極妙極譚富英演此處時未嘗有如斯之神情也而高慶奎演亦無如此之細緻耳 
　　叫頭「天哪···天」慘凉之極搖板「雖設下空城計我的心神不定」一句計字行腔由高落低拖出我的心神不定五字而定字又由低番上極其動聽在城樓上之態度神色均極沉靜而自然唱西皮慢板「我本是臥龍崗散淡的人」一句我本是三字之板調聽其似與瓊林宴之二簧元板之「我本是」相同而接唱臥龍崗三字又重轉回此種唱法詢諸友人云此爲余伶之特創處如稍不愼即須脫板云人字之拖腔甚爲有味「保定乾坤「坤字有力「先帝爺下南陽」陽字與天堂州「提起了此馬」之馬字似同而實異「職掌帥印」印字拖腔漸漸落低韵味濃厚撫琴後其笑聲毫不勉强實有自得之概二六板唱來不即不離氣度舒和 
　　吩咐趙雲抵擋司馬一段說白其懊喪之情已在此數句中完全表出斬謖一場聞王平馬謖回營請罪一聲再探怒氣勃生迨聞趙雲得勝回營忽現喜色敬酒趙雲時其笑容可掬待一轉臉勃然變色而盛怒實屬可畏倒板「怒上心頭難消恨」一句聲勢洶湧動聽之極待責馬謖時盛怒倍加幾不可遏快板一段一氣呵成有咬牙切齒之概倒板見馬謖只哭得淚如雨灑」一句悲慘之至見馬謖首級唱搖板一段眞是聲淚俱下不忍卒聽噫當年諸葛愛將之情與夫賞罰分明之處今爲余伶盡情描出堪稱傑奏恐高伶不無遜色也 
[綠牡丹之「紅拂傳」及「花田錯」]  
　　綠牡丹姓黃名玉麟號端生歐碧館主其别署也貌秀麗嗓清脆花衫青衣皆各具所長今歲本有日本之行嗣因地震遂以中止此次便道赴京獻技曾演「紅拂傳」其舞劍一塲身段姿態實大佳故次夕雖下大雪冐雪往觀者極衆其所演之劇爲「花田錯」 
　　「花田錯」一劇無論皮簧梆子皆爲花衫之重頭劇因是劇之所最重者在表情與做工耳綠牡丹飾春蘭穿綠色嵌珠衣扮相漂亮蹺工甚佳儼然小小丫鬟且身段活潑玲瓏毫不像男人所飾使不知其是一男子則人將曰不知誰家弱女子在此紅毹氈上幻現色身也曾有人論坤角之男角坤角最難學者爲老生男角最難學者爲青衣花旦因女子學男人之聲音行動男人學女子之聲音行動皆要反其本來面目實難出色當行故也其首塲與小姐去出游遇卞生於渡仙橋爲小姐請卞生寫扇面其磨墨之姿式極好及將扇面寫完因卞生未題名字牡丹復請題名道白異常清晰及偕小姐回家在中途復回與卞生談小姐婚事言語亦詼諧而不傷雅到家中對劉員外唱「員外安人聽我講一大段玉潤珠圓無疵可指悞將小覇王周通請來牡丹一見周通異常驚訝臉上即變顏色其表情恰到好處員外責斥則悲愁交集赴渡仙橋與卞生相議計策於忙中而現精細上樓下樓之台步極佳見卞生則誑之曰小姐日盡見小姐則誑之曰卞生投河將當年春蘭描寫酷肖釘釘搓繩之做工細緻將衣鞋送與卞生改裝畢敎之學女子行走台步極是好看周通來搶親牡丹於下樓時跌於地下亦恰合劇情云 
[集會表]  
　　陽歷本月地點召集者事由十九日徐家滙蘭洋大學慶祝野外賽跑　利之會十九日下午二時半徐家匯復旦附中操塲澄衷中學與南洋附中十中學之足球錦標决賽十九月至廿三日下午法租界大自鳴鐘法工局董事會兒童玩具展覽會十九日晚七時半四川路青年會　育演溝會 
[今日天晴而寒]  
　　徐家滙天文台昨日下午四時三十分氣象預報云天晴而寒海濱有薄霧山東以南沿海有正當之時令風本埠温度在下午三時前之二十四小時内最高五八·五最低三○·六去年同日最高五三·一最低三二·四 
 
 

Page 19

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *常識 
常談 
[憲法雜談（三）] [  老圃]  
　　北京憲法或以爲有效或以爲無效或以爲相對有效此三說孰是孰非姑勿深論然訊之曹錕吾如遭錕必以爲無效訊之製定憲法之國會吾知國會必以爲無效訊之北京勢力所及之各疆吏各疆吏必以爲無效 
　　吾非好爲滑稽之談乃以省長一事證之據北京憲法省設省務院執行省自治行政以省民直接選舉之省務員五人至九人組織之任期四年在未能直接選舉以前得適用第一百二十六條之規定組織選舉會選舉之但現役軍人非解職滿一年後不得被選又省務院設院長一人由省務院互選之此項憲法曾經曹錕宣誓以至誠遵守乃宣誓以後陸續任命安徽江西之省長皆以督理軍務兼充是未有憲法以前省長尙爲文人目憲法頒布而省長爲武人矣故知曹錕必以憲法爲無效 
　　近日議員聲勢洶洶偶歲費不如期出席費不如數必倡言質問倡言彈劾而獨於明目張膽推翻憲法之命令則又無暇質問無暇彈劾故知國會必以憲法爲無效 
　　各省督軍省長聞省長民選縣長民選之說無不疾首蹙額以爲能言而不能行故憲法頒布以後對於省務院從未有一言之籌議一事之預備但聞某省督軍保舉某省長某省巡閱排斥某省長故知各省疆吏必以憲法爲無效 
經濟 
商界年底停止閱報之不宜[  立生]  
　　余商人也余友蔣君三權爲學界中人與余交誼甚篤一日余至蔣君家蔣君問余曰年關在邇君事忙乎余曰然事極忙並閱報之時亦無蔣君曰閱報須費幾何時乎余云每届年終似較平日之事爲多故將報紙暫停俟到開正再行訂閱蔣君曰君誤矣君從事於商在平日固須藉報紙觀察商業之狀况考核金融行價之消長以便於商業上之競爭報紙登載商情尤與商界關係爲重况値此年關銀根緊逼之際更必日讀報紙以通商務上之消息庶不致發生隔閡之弊且在勞頓之餘亦可藉報紙而資消遣即至絶無閑暇閱報之時而報紙亦萬不可不購備以供日後瀏覽假使年底停閱而後有事發生恰與停閱期中報紙登載有關係者彼時欲覓此停閱期内之報萬一竟不能得君將奈何余聞之深然其說（乙種酬） 
衛生 
[清晨跑步之實益] [  侯青峯]  
　　余每日黎明即起約同志二三赴曠野跑步片刻所得實益可列舉焉 
　　㈠不生凍瘡跑步之後體熱大增血脈活動甚速凍瘡亦因此不生矣 
　　㈡精神充足曠野之處空氣新鮮跑步其間令人心曠神怡精神自然充足 
　　㈢身體强健跑步之時肺中滿貯空氣久之胸部擴大身體日趨强健 
　　㈣可應不時之需吾人一旦有要事於車馬不及之際不得不以跑步代之（蓋練習旣久氣力必長步必迅速）（乙種酬） 
道德 
[老農之片言服衆] [  權]  
　　吾蘇之嘉定寳山等處乃係產棉之區每至秋收後四鄉之貧民成羣結隊咸向棉田中搶捉落花行同奪取沿爲習慣無如頻年百物昂貴生計日艱故鄉人心有所不願每遇貧民前往搶捉落花往往聚衆毆打時有所聞雖經官廳出示禁止然一紙具文化種惡習仍難遏阻 
　　余於星期日經過吳淞鎭之殷家閘曾見鄉人一二十人扭獲一般搶捉落花之貧民正在行兇毆打之時當經路人勸阻誰肯聽受旋來年約七旬之白髮老農上前竭力喝阻始得縮手隨勸導搶捉落花者一番言語皆極切實聞之者均面赤耳熱感謝老農而去嗣後又經老農再與衆鄉人竭誠指導曉以法律並謂若輩捉花亦爲饑寒所迫妨害他人固屬可恨但爾等當扭往警局處之以罪不應羣衆毆打吾人不可爲一小事反釀成巨大禍端後悔亦莫及後宜戒之衆鄉人亦皆屈服各自分道而散余即訽之一鄉人據云老農姓印本鎭人也年已七十有二亦係耕種爲業一生遇事正直故里人咸欽敬之噫當今之無恥議員妄稱民意惟利是圖往往自起爭端誰能折服如此老農者眞是衆望所歸可爲代表者矣（乙種酬） 
法制 
[民刑事上訴通則] [  遺生]  
　　我國訴訟法對於民事刑事咸採三審制度凡不服第一審法院判决者可上訴於第二審法院再不服第二審判决者可上訴於第三審法院所以然者蓋深恐法官苟且曲直庇護一造而爲不公正之判决致侵害他造之權利利益剝奪他造之自由財產故也然吾國人士不諳法律者甚多往往因不應上訴而上訴或應上訴而錯誤上訴之手續致被駁斥或徒耗費用或含寃莫伸甚可憫也爰作民刑事上訴通則 
　　㈠上訴之限制無論在民事刑事凡對於第一審之判决不得以該事件應屬他法院管轄爲理由而上訴凡對於第二審之判决非以其裁判違背法令爲理由不得上訴又在民事對於財產訴訟之第二審判决苟上訴利益不逾百元者亦不得上訴對於第一審判决未上訴者對於維持原判决之第二審判决亦不得上訴又在刑事對於諭知拘役或百元以下罰金之第一審判决不得爲被告利益計而上訴於第二審法院 
　　㈡上訴之日期在民事爲二十日在刑事爲十日皆自原審判决送達後起算逾期上訴駁斥但在刑事於駁斥後三日内得爲抗告 
　　㈢上訴之書狀除對於民事簡易庭之判决提起上訴時可用言詞外餘概以書狀爲之書狀内容應表明當事人原審判决不服之程度及請求如何廢棄或變更之聲明並證據方法等項在民事則提出於原審法院或上級法院均無不可在刑事則必提出於原審法院（乙種酬） 
敎育 
[通俗敎育之新途徑] [  顧秋心]  
　　　民智閉塞爲國家根本之　結有志者思有以敎育之開通之於是有所謂通俗敎育者遂應時而出如舉行通俗演講也創辦義務補習學校也組織通俗演劇團也凡此種種皆敎育家用以開通民智之利器然上述諸端恒事倍而功半非有熱心敎育者持久而力行之則其效亦尠余以爲除此之外有簡而易行用力小而成功大之新途徑在茲者聊以一得之愚貢陳於左 
　　蘇滬常錫一帶書塲林立聽者大率以下流社會爲多蓋彼等勞動之餘不得不藉娛樂方法以稍蘇體力而此書塲者實爲彼等最佳之娛樂塲所也夫吾人工作之暇往書塲聽書消遣事非甚惡然而上流中人多有非之者何哉誠以說書者多以淫辭邪說灌注於愚民之腦府足以導之爲惡也我意說書者苟能一反平日積習如於玉蜻蜓楊乃武一類之淫穢小說摒斥不用而穿挿中亦不雜以浪詞穢語爲風化之玷此則從消極言之已不致間接減少平民敎育之效力矣苟積極行之擇普通之常識如衛生道德等爲平民所不可不知者相機挿入書中則說書者口講指劃莊諧雜出聽者必能於不知不覺間受良好之影響亦未始非通俗敎育之一助也况實行之後旣無須特别之經費又不必專門之人才寓敎育於消遣遊戲之中其事甚輕而易舉也 
　　說書一業以上海順裕社蘇州光裕社爲最發達我意兩社中人苟能深明是理必有深韙余說者况又事非繁劇祗須於日常書報上略加注意擇淺近易知者講之可耳我於說書諸君有厚望焉（乙種酬） 
禮俗 
[看大出喪感言] [  朱思忠]  
　　月前松江某姓（忘其姓）大出喪其熱鬧爲十餘年來所未有届時則巷空萬人途絶交通各店門首幾乎難以容足約二時許始聞軍樂喧天自遠而近儀仗林立蜿蜓數里之遙其中旗傘彩亭以及魂轎靈　等悉用菊花紮成雜以白蘭清香四溢沁人心脾旋聞識者曰此次某姓出喪所費甚鉅他姑不論祗就菊花一項已費六百餘金云余聆之不禁有感焉夫喪葬者子孫不忍其親之暴露故殮而葬之以保其遺骸耳安用此奢麗爲且此種菊花所費雖鉅然至翌日即委棄曠野一錢不値矣是不啻以有用之金錢抛擲於汪洋之中究何裨於先人哉苟能移此糜費創辦地方公益則人民必將歌功頌德名垂不朽矣較之耗金錢於無謂博一時之虚榮者相去何啻天淵乎吾願世之好大出喪者其嘉納吾言而亟起改良也可（乙種酬） 
雜錄 
[留聲機發聲之理] [  張秉樞]  
　　留聲機乃一種娛樂品世人只知其發聲而知其發聲之理者則少故衆目之爲新　茲將其發聲之理略述之以餉閱者 
　　留聲機之發聲由於硬針接觸蠟板時蠟板之旋轉薄膜之振動而成 
　　當蠟板尙未堅硬時置於旋轉機上使之轉動人由喇叭口發音則硬針附着之薄膜起一種振動針亦隨之振動於是未堅之蠟板依振動的情形刻有深淺之細點或細紋待蠟板堅硬復置機上使之旋轉硬針即隨細點或細紋之深淺起一種相同之振動致薄膜亦起振動空氣遂因之起相同之振動將本來之聲音照舊發出（乙種酬） 
 
 

Page 20

 
 
第一萬八千二百五十四號;中華民國十二年 西曆一千九百二十三年十二月十九號
星期三 * *   
 
