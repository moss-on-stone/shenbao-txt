# 1887 - 158 - 4905086

 

Page 1

 
 
[新印滇南雜志出售] [  申報館主啓]  
　　滇南雜志係上海曹春林先生樹翹編輯網羅闕失博采遺聞分爲八門釐成廿四卷滇中古今事實備載書中本舘現用活字印成每部訂作十本計價洋六角卽日出書伏祈購閱 
[大題觀海初二集] [  點石齋主人啓]  
　　石印大題文始於多寳船而文彚文府掄元等繼之然皆陳陳相因雷同者什之九甚有將原書重印改換名目藉以漁利本齋心竊鄙焉用是不惜重資購求家藏舊文於東越吳氏得國初以來鄉會墨硃卷房稿選本文二萬七千餘篇延請名宿詳加選擇始自圖初訖於乾嘉得文二萬篇是爲觀海初集自大學至孟子題惟備道咸而後專取絶時眉樣利於塲屋者亦得文二萬篇鄉會墨什之二窗稿什之五試牘課藝選本專稿什之三其已見文彚等書者概從删薙是爲觀海二集自大學至孟子題亦惟備間有一題兩篇者必一整一散一奇一正相間而登便於取材而評語圈點校勘無一不臻美善庶獲免於草率從事沾沾漁利之譏也於去年六月有間登報搜文九月開選定於本年十一月出書躉售格外公道特此佈聞 
[敬印雍正硃批諭旨告曰] [  點石齋主人代啓]  
　　雍正硃批諭旨一書凡百十有二册武英殿刊板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今有友人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易體裁致違功令敬印硃字赤黑分明絲毫無悞非比鉛板梨板之字跡模糊易於差謬本齋隨股附發樣張明眼人自能辨别也現已開印定本年九月底出書預定每部價洋二十八元先交八元掣取書票書成找洋二十元憑票取書一部其未經附股者統定四十元發售每部計六十册外加文木箱子一只提攀鎖匙悉用雲銅隷字顔蓋精緻絶倫凡在同志幸早賜顧售股處上海點石齋南局帳房清遠里新泰絲棧杭省薦橋街晋義莊蘇垣閶門各錢莊鎭江鹽公棧京都源豐潤票號 
[接録中國先睡後醒論]  
曾有西國屢欲與中國立約准華民出洋傭工總未踴躍旁觀者以爲中國不留心時務其實中國自有以用其人卽或不用决不願含糊慫恿出洋盖華民在外國每受無窮之陵侮彼國律例專爲虐待華民而設在彼土無論主與僕本國與異國皆一視同仁皆固結以邦交之情誼惟有華人則獨白眼視之在彼諸國以惡報惡之舊俗久已湔除殆盡宛成一億萬年太平之世乃彼官審斷華人訟事曲存苛刻之心則此稱不合矣以目報目以牙報牙之故事久不行於本國之中而偶有華人誤犯則必報復是其偏私未化矣余以上所云不可謂太過因近日華民在外國屢遭酷虐三四年來彼專爲華民設立酷律有新聞紙有律例書可憑然而公道之所在余亦不能不言也近來彼曾設法保護華民律免下等人欺負且視華民與他國人無甚軒輊凡諸利益一律均沾卽如美國竭力禁止惡霸謀害華人且毆壞之什物建儘賠償或謂中國雖自知有復原之氣力終不欲侵伐他國兼無須别覔寄居游民之地故而未必與西國有失和之由然豈可不畏中國或以前此屢敗爲恥欲雪恥而生報獲之心乎昨中法起釁時觀時度勢之人謂中國必有是舉每聞彼人云中國一經戰勝勢必昏憒驕傲今若法人不獲全勝則中國必賤視諸西國以後難於相交矣其時左祖中國者亦有此言不知中國後來絶無其意時法國索賠軍費中國郤以言諷刺之强其歸還所侵之地凱旋後復與立約然中國此際並無驕倣於諸西國並無異視交涉事件並未亢不相讓反而中國與西國人相交更爲親睦更出以實心爲從前所未見其於英國尤爲莫逆諸國有所請於中國苟能合理每許虚公妥議可從則從從前亦然此舍已從人之美意近日與諸國交接中國可謂和諧而無强求以後當復如是也愚以中國雖記其前之屢敗决不廳棄其和好之心盖中國不似他國一受災害始終切齒凡國相爭皆有敗衂卽如羅馬在康乃奥國在撒土哇與利沙法國在西棠而中國亦有是挫然所遺之血惟血可洗中國並不存此意見也敗衂之故在於國之柔弱及多錯誤而辱亦在是如果弱而能强錯而能正一經自知穏固無敵則國恥已雪無異於銘識家表銅盾去銹鍍金中國雖或尙未造乎全備穏固之地然則全備穏固可翹足以待葢今正用其全力整頓海防創立堅固而實在得力之戰艦也水師一軍中國原不可少咸豐十年間已知其利當卽起辦請英國帮助得以戰艦數艘并聘英國水師營内之奥士明提督管帶祗惜因事中止假若成功中國早成一强大之國矣溯自咸豐十年來已有兩次以無水師爲國家之大不幸深爲歎息蓋因兩次外國佔其土地祗好任其所爲假如先創設之戰艦數艘未廢益加增廣其事可以無有卽有亦不若是之易中國現將興辦海防創立水軍陸軍漸漸推廣決勿疎懈按目前之時勢起造鐡路以及别項富國之法中國亦知爲必需者然旣可稍遲時日今且姑置不爲前者土耳其國自以爲有戰船數艘兵若干卽可並列於强大國之中而可無所作爲迨屢爲俄所敗始知其悞惟中國决不肯蹈其覆轍愚以一國之强不在於兵多而在億萬之民力作以濟軍實兵之於國彷彿軀殻民則爲沽潑之心實能使兹軀殻存立運動不幸土耳其不知其理遂致屢敗印度部目曾與英兵交戰見其兵少遂曰面前之兵我確不懼所懼者兵後居黑水彼岸之民卽億萬勞力紡織之衆可見彼之識見出於土耳其人之上余此篇所論者專在國外之事盖邦交一事實係今日急務不可緩圖至於國内政事何者或宜整飭余暫不言蓋國勢旣强則籌度國是肅整紀綱始爲有益譬如居室先須繕完垣墉修固門鍵無穿窬之虞然後可以清理内務竊以天下所經歴之災難固屬不少然一國之難惟一國自知其從來而自能專主大凡國家遇有災難固須承當苟能隨事措置更能遇機會而卽取爲用則大幸矣中國目前所最應整頓者如下數事一善處寄居外國之華民一申明中國統屬藩國之權一重修和約以合堂堂中國之國體夫寄居外國之華民屢受凌侮非獨致辱於外邦兼且遺笑於中國蓋中國不卹其民致受此困近日已簡欽使查閱情節據實回奏惟望諸國曲體中朝顧卹其民之意嗣後一例寛待寛待華民不特合乎萬國公法亦合乎以善待人之道至中國管轄藩屬法本妥善乃近日西洲每垂涎亞洲以至藩屬之事西國屢有違言而中國已失外藩數國今決欲鑒察藩國之所爲不任其私自專主并且設法照顧保護俾餘國不被侵蝕現已欽派大臣往高麗西藏新疆經理其事藉以維持大局後有侵奪該藩屬土地或干預其内政者中國必視此國爲欲與我棄玉帛而事干戈矣凡國之敗於敵其敗易忘敗後另生之牽制及一切遺善則難忘譬人身受杖擊其痛易忘被帶常常紥緊而所受之痛則難忘中國道光年間一戰之夙怨久已消釋至戰後所立和約未能平允則其怨難消蓋所立之和約係中國勉强設立中間有傷自主之體統今不能不設法改訂比如咸豐六年間歐洲諸大國與俄國訂立和約其中黑海一 
 
 

Page 2

 
 
條礙俄之體統隨於同治十年在倫敦商酌廢去中國亦必如是所云有傷體統卽通商各口租界一條曁今不及備載諸事若此者却奪中國地主之權不能置之不問今擬於第三次十年換約之期將此數條廢去重立以免後患夫他國已有似此而貽後患者卽埃及國可證蓋該國事權概在他國之掌握而地主轉難聞問也竊以更改此條或有難處中國亦非不知然此次决當力任其難以免將來或任更難之事亞洲之諸國彼此常存嫉妬甚有過於歐洲之忌亞洲者亞洲諸國有同患之情自宜恊力同心務將與西國一切交接基於國誼而立之國約非基於敗衂而立之和約以上所云三事中國决派欽使分詣諸國往復妥議必不隠忍不問第事體重大其整頓也自不免多延時日然此一世界固非將近終窮太陽又非行盡軌道之圈數爲時尚永中國盡爲國之職分正可以暇日行之而無事亟迫也 
[本館接奉電音]  
　　昨接在京友人發來電音有本月二十二日諭旨四道敬謹譯登○閏四月二十二日奉上諭崧駿奏特叅庸劣各員請分别懲辦一摺江蘇候補通判劉度言語虚誇居心詭露候補知縣汪嗣晉性情泄沓兼染嗜好候補典史袁鍇遇事營私操守難信試用從九品鈕錦文招摇生事行同無賴均着卽行革職前署溧陽縣知縣候補知縣朱舀年力就衰捕務廢弛候補知縣孫晋恩心地糊塗難問振作均着勒令休致鎭洋縣知縣梁奮庸才具平庸難膺民社惟文理尚優着以教職歸部銓選昭文縣知縣黄璨人尙謹飭辦事迂緩着開缺留省另補以肅官方餘着照所議辦理該部知道欽此同日奉上諭河南河北道裕昆着開缺送部引見欽此同日奉上諭楊昌濬奏耆儒碩德遺愛士林籲懇恩施一摺已故三品卿銜前雲南巡撫林鴻年積學礪行主講正誼書院近二十年敦崇實學造就人材甚衆迄今士林謳思个泯加恩着將該故員生平學行事蹟宣付國史館立傳以彰宿學該衙門知道欽此同日奉硃筆福懋補授詹事府詹事欽此 
[都門談屑]  
　　上月杪有木廠某商在京東三河縣所屬白塔寺村買妥木料付給價銀詎爲盗所偵知卽於是夜二更時紏集百餘人明火執仗中有六七十人手持洋鎗赴村攫掠某商適往他處未遭毒手盗黨遂將村中夙稱小康之王姓等四家肆行擄掠將銀錢衣服首飾銅錫各物掠去計四家所失約值數百金村人僅面面相覷不敢與敵任其來去自如次晨報官請緝未卜能否弋獲也聞盜黨盤踞該處夜聚明散非僅附近各村受其荼毒卽往來客商搶刦者亦不少也○歲試八旗滿蒙漢文童經何小亭少京兆桂芬定於本月二十日在貢院舉行府試正學先期咨行八旗傳知應考各童於是日五鼓齊集貢院聽候點名入塲○綏遠歸化等處駐防旗兵生齒日繁而生計日絀擬仿照成案酌請添設養育兵額缺卽以各旗閑散挑補庶可免致窮困之人流離失所已由克將軍蒙額等聯銜入奏矣○總署堂官與日本欽差連次議商將中日和約各條内應行酌改之處重爲修改總須因時制宜期于彼此有益上裕國家下傳商民現已擬有端倪不日卽可簽押矣○刑部左侍郎薛少司宼允升奉命出差查辦事件署任之沈中書侍郎秉成於本月初十日午刻進署履新所有刑部各司員筆政提牢司獄咸穿補褂一體謁見○十二日中海萬善殿管船太監會同内總管太監演駛船隻於中北海往來泛舟計大船二隻小船五隻其掌舵蕩槳持篙均蘇拉内監爲之大船十二名小船八名内監均穿藍色開衩袍腰繫絲帶薄底布靴緯帽輪班演練往返數次舟行迅便幾若電掣星飛○神機營檄飭所屬各項馬隊官兵於本月十二日辰刻赴德勝門外教塲以備善厚齋都統制慶點騐視人之勇怯馬之肥瘠以爲等差○新任廣州副都統興存於十二日陛辭請訓擇於十四日携眷出都取道天津航海赴任○户部三庫現有筆帖式缺已咨取部九卿等衙門令將京察一等之筆帖式保送以便彚齊揀選按三庫之缺夙稱優美銀庫爲最縀疋顔料庫次之較諸别項衙門進項稍豐是人咸樂充然非京察一等者例不准咨送也 
[杭試述聞]  
　　瞿宗師續懸牌示二十一日生員覆試二十二日考優二十三日童生提覆二十四日大覆二十五日叅謁○優生應考例由各學教官於生員中擇其品學兼優者保送考試近則由該生自報品學兼優教官卽行保送但須贄儀豐厚而已宗師事事整頓故飭知各學如保送得人定將該教官保舉倘有不實定卽叅處不貸○宗師關防極嚴責成巡捕官見有署内家丁書役出儀門一步及未經派入署内之書役曁府縣書差人等進大門一步者卽將其人扣留禀候究辦○正塲序進燈牌一面大書第幾牌一面書考生姓名向例然也此次生員正塲燈牌名字有悞一字悞兩字及誤偏旁者故頭門點名者多恐悞應以致擁擠爭閙拖延時刻宗師數次坐待心中頗覺不悅童生正塲牌字書好後斗書親自查對查得册上共十人牌燈牌僅書十六牌而姓名又祗書十五牌且仍多悞寫連夜送交該書手添改後再對一次無誤送至署前已三砲開門矣○關防牌示向章所有今宗師加意認眞諭該生童遇有招摇撞騙者飭卽捆送來轅訊究得實定將該生童酌給厚獎○有張某應古學試點名之前親見牌上無名急向本路斗書查問據稱名條早交該房填篇矣復同至該房查閱原册存底亦無張名始知李姓書手於繕册時忘交故也第册已送進頃刻卽需點名無可設法矣張某鄒馬高才爲士所推重今以册上無名不得一展其長良可歎惋○宗師以童生頂替入塲廪生在旁唱保斷無不知之理故飭唱保廩生凡年老短視者均准暫帶眼鏡以便子細識認倘塲内再有查出或有查出或經他人指控該廪生咎無可辭定當照例究辦○正塲點名宗師先期示知不准補點此次生塲點畢後有五人應與補點蓋内有廪生三人一康生爲宗師所賞識此次古學亦取列案首吳太尊在頭門開單送進補點進塲復有九人續到徑至二門請補宗師罰令跪地許久仍逐出不允收考此次以到遲作門外漢者聞有五六十人之多 
[閩浙總督楊制軍通飭]  
　　福州上游會匪滋事不止一處節經浦城官運委員黃太守波曁總理恪靖營務處劉觀察麒祥督同在地文武查辦始得無事已登前報現楊制軍疊接來禀因通飭遵辦其略云爲飭遵事本年四月二十九日據福鹽道呈閱洋口順昌官運局委員致省會官運局函稱洋地謡言紛起民居鋪户陸續遷移不絶十七八日本地各紳董全家逃走行店客店盡行搬徙十室九空無貨出入傳聞定二十三四日舉事每日警報十餘次不料二十三日果有匪徒乘虚而入查探該匪來路皆由大幹大歴口黃台石溪口及順昌小路而來定二十四日晚齊集舉事是日雞公船多開下水聞其要在黃台下洋一帶堵截水陸危險之極幸劉觀察督飭營勇日夜巡防先於二十四日下午拿獲匪徒八名是夜劉觀察先聞對河有號礮聲因夜黑勇少擬俟天明赶拿幸雷雨大作且巡查愈緊二十四日方得無事二十五日早又拿十餘名均有憑據供認餘黨有五千之多分五路進洋約二十日埋伏二十四夜舉事順昌亦於二十四夜拿獲三名供認無異因供内所指爲首兩姓葉一姓曾一姓陳一姓鄧均未拿獲則餘孽未清各帮鋪户本地紳民懇留劉觀察駐洋彈壓二十六日劉軍門端冕王軍門正和各帶兵勇到洋駐紥已搜獲數十名再兼各鄉聯甲諒可無虞尋語本部堂該與劉道麒祥來禀情形大略相同蠢兹小醜胆敢妄謀不軌若非先事預防幾致不堪設想該管道府及各營縣除順昌拿獲三犯外其餘并無一犯見獲并未見報一確信試問身任地方所司何事且治亂民用重典現已正法黃發亮一名其廖高升兄弟已電飭劉道覆訊果係匪目亦卽正法以昭炯戒劉王兩提督各已帶隊到洋足資鎭攝惟供指各匪首未獲勢必此拿彼竄又聞有賊首在光澤地方應通飭確訪嚴行查緝懲辦以絶根株劉道衆望旣孚應卽暫留洋口督同廳縣舉辦保甲緝獲匪首一面出示曉諭繳票自首者准予自新不准誣扳株累各屬應一律照辦併各將有無匪蹤切實禀報爲要合行飭遵爲此牌仰該某立卽遵照辦理所有已獲各犯併卽訊明分别禀辦毋遲 
[急病身亡]  
　　本月十三日安慶趙家嘴某圖地保因有命案晋省呈報是晚不及回家借宿北門内某飯鋪偶往厠間出恭跌仆於地經 
 
 

Page 3

 
 
人挾超則已氣絶肌氷矣是日尚未收殮不知能免於經官相騐否 
[日官過滬]  
　　日本朝廷現著上望君專一駐劄閩省爲領事官兼轄厦門事宜查上君久在中華深諳中外言語熟悉通商事務昨附輪船來滬大約日内前赴閩垣云 
[馬戯再誌]  
　　車利尼馬戯班自二十晚開演所有新奇各劇如日本童子之以足代手播弄木桶雨傘諸物又以足承長木一幼孩緣木而上直造其巔作種種奇險狀又一足男子之跳擲飛舞視兩足者尤爲便捷旣嘗縱覽之而縷述之矣二十二晚卽禮拜一爲第二次開演之期鄙人爲事所絆至鐘鳴九下始驅車以往旣抵其處聞門以内樂聲嗚嗚然則戯已開演矣急入門則見四圍觀者早已駢肩接跡凡西國豪商東瀛俊侣以及繡户招携之伴青樓歌舞之娼靡不注目而凝視賞心而擊節其數多于第一日開演時華人之數尤多於西人也有一黑馬昂然獨出不施覊勒望而知爲神駿忽而踽步作態如長安女兒踏春陽忽而奮迅奔馳疾于飛隼忽而伸虚足作人立狀忽而以足點地欲行不行如藍采和之踏踏歌說者謂馬本蠢然一物耳今乃聽人指示合節應絃非車君之善教而能如是乎是誠穆滿之所未嘗有韓幹之所未能繪者矣嗣有一女子跨馬而出其馬亦善解人意有時緩步有時疾行有時盤旋不定無不與樂聲相應俄越木栅數重飛行絶跡眞所謂注坡驀澗如履平地者又一男子穿紅衣爘爛奪目能於馬上拍張跳盪馬方飛奔男子立于其背持一紙圈套其身躍而出之終不顚墜又一小丑足踏高蹻往來如風擲巾於地俯而拾之如行所無事者是雖小技然亦神矣殿以虎戯遂歎觀止復見各種鳥獸中有狐狸二頭嘴甚長面似狗毛色黃目灼灼視人中國北方多狐狸能化美女惑人今此二狐乃爲人所玩弄豈修道未成耶抑外國之狐不靈於中國耶誌之以博一笑觀畢乘車而歸轔轔轆轆之聲遠近相應回望浦中帆檣如織掩映於波光星影間屋角鐘聲已打十二下矣今日禮拜三更於日間增演一次以便婦女及小孩觀看想乘興而往者必更多也 
[押候訊究]  
　　前報列小東門捕房西捕在洋行街横街被安徽人鄧來發毆扭脚踢一案因鄧供在粮米船上船主爲謝敦發舟泊南碼頭同飲酒之婦人爲花烟館妓巧珠是以王司馬着法包探至南市往查并傳巧珠到案問話昨日法公堂訊期將巧珠傳到鄧來發解案據注包探嚴頌眉禀稱曾至南碼頭查過並無粮米船彼等所撑乃是販私鹽船有時捉差裝米故託名粮米船該船現已開放不在碼頭是日伊等在小東門一枝春相近酒肆聚飲共有四人與捕爭擾後將鄧拘住三人逸去伊實名童大發非鄧來發也王司馬詰巧珠據供姓王揚州人現在小東門外花烟館内司馬問並晚之事究竟若何可知伊眞姓巧珠答稱與伊素不認識不知伊姓名惟是晚一點鐘時伊等在酒店聚飲我在門口經過伊喊住問某客來否我答言不來我走時伊等飲酒已畢跟在後面不知爲何事與巡捕爭執我在前面相離四五尺不知其詳司馬又詰巧珠伊等可與爾吵閙答不吵閙司馬謂旣不吵閙巡捕斷不來拘巡捕有彈壓之責必因吵閙而查問也况事與爾無干爾當照直供出巧珠仍執前言旋據西捕稱伊等飲酒有四人及拘住一人三人逸去伊將我打時此婦果不在内王司馬商之祁繙譯官着將鄧來發仍交捕管押候究王巧珠訊無干涉着卽退去 
[竊案彚録]  
　　法捕房昨解福州人戴阿招請訊據法包探禀稱此人至招商局海琛輪船上有人見之詰問何爲伊言爲提銀到此水手人等不疑詎伊至寫字房行竊自鳴鐘一架鐘小而圓攏在袖中幸得當塲拘獲戴阿招供前做桂元生意現住十六鋪新春行現搭鴨庇股船來滬祗三日以前不曾犯竊此次上船見小鐘好看偶爾携取王司馬判責戴阿招責一百板小鐘由該船西崽楊阿勝領去○陳阿三者南潯人向在法租界各洋行中或爲出店或爲西崽居滬年久相識人多今年在泰昌洋行爲出店四月間因事停歇未歇之前洋東需用洋酒及架非生菜油等物均着陳至平素往來店家取歸已非一次陳遂於停歇後冒洋東名往該店取到生菜油洋酒白塌油架非白糖等物藏在興聖街所開老虎灶中近日店家將所取各物帳開與泰昌洋東核算洋東因爲數太多查間之下始知被陳冒取物件卽赴法捕房控訴備捕頭着法包探將陳提到并在家内搜出各物昨解公堂陳供認不諱惟内有湖絲三紥係自己買來者賣主爲阿揚備捕頭稱據原告言各物約值價二十元之譜王司馬商之祁繙譯官以陳阿三所取物件恐尙不止此數候傳原告到案查究明確再爲核辦○法界東新橋西堍文德里管門人張阿蘭訴租房客某姓失去二馬車水烟袋一枝當塲獲賊報捕送案該賊高阿揚供稱進内求乞見其無人門口檯上有水烟袋貪小竊取王司馬判責高阿揚四十板烟袋給張領去○前報列東洋車夫王順坤將坐客鋪蓋質押一節業已吊到原贜於昨日解案法包探禀稱失主是恊茂船局中人今尙未到王司馬着將王順坤還押俟傳到失主再核○四月初老北門内倪姓家失竊衣服多件經法包探先後獲到泥水匠侯金林蔡小弟侯德寳王富南并高長生等六人當經追吊到原贜尙少馬褂一件當票未曾追到而倪姓在電報局營生急欲赴别處不及守候先將吊到之物領去侯金林等管押捕房曾經嚴比爲時已久未便再覊昨日解案據侯等四人供稱已押五十一天求請從寛開釋以後如再犯案情願重辦王司馬准將四人開釋限令回家如不改過那時拘案定當重辦至高長生等現在醫院病痊卽行解案發落侯等叩謝而去 
[屋倒傷人]  
　　裏虹口新馬路地方某姓家近日雇工翻造房屋尙有數椽未經拆卸前日將晚時忽然坍倒適有某甲在旁又有二小孩坐在屋旁所停東洋車上嬌戯一時不及奔避均被壓傷當經該處巡街捕舁至同仁醫院醫治兩孩受傷尙輕甲傷勢頗重未識能保性命否千金之子坐不垂堂危險之地可輕蹈哉 
[贖女不遂]  
　　蘇鄉婦人錢丁氏因向錢查氏贖女不遂致圖自盡事被捕房所聞飭包探康阿順查傳該氏等送案訊據錢丁氏供丈夫在日不務正業欲將我價賣我遂與分居其時有女年祗四齡歸我撫養本意俟丈夫歸正仍可夫妻團聚我在城内帮工糊口女年七歲時丈夫忽言姑來滬欲看孫女及將女領往果被掯匿後知已被價賣丈夫業經病故現訪得女在鴇母錢查氏處改名周小紅前去查問知女已被抵洋百十元情願償本贖女一再推延總不放贖思女情切故圖畢命經人勸阻旋由捕房訪查囑我投訴求請着交女兒錢查氏供女由伊姑抵洋押一百十元以六年爲期今年十月期滿且抵女有來歴不能被錢丁氏贖去錢丁氏之姑錢某氏亦上堂稱媳旣與子分離思義已絶因家計清苦將孫女押於錢查氏處學習唱書並不爲娼今年期將滿本當向贖蔡太守得供之下飭將錢查氏發官媒着交該氏女到案再行訊辦 
[賠償了事]  
　　昨報擲石起釁一事經藏邑尊於前晚委帮審委員吳端甫司馬提訊據方原書供江北人推東洋車度日今晨在高昌廟附近處停車守候生意突有寍波人王三所駕之馬車溜韁驚奔避讓不及致遭碾傷東洋車亦被撞壞尚有同鄉人左號書卽左浩沛所拖之東洋車亦遭碰毁叩求騐究司馬詰之左浩沛供與方略同王供在四馬路新龍飛馬房爲馬夫今晨載客至製造局停車以俟其回適有小孩擲石擊馬小的恐馬驚躍向之喝阻忽有兩鄉人謂我恐嚇小孩向小的尋釁繼將車上馬鞭亂打致馬驚奔碰壞方左兩人所推之東洋車卽遭方左扭局奉移案下現願賠償依求恩斷并請根究藉端肇釁之兩鄉人吳司馬察得方原書受傷甚微准王三交保出外酌給方原書傷費若干方左被毁之車輛亦著王三代爲修整兩鄉人藉端肇釁實屬不合候函請該處保甲局查明究辦 
[匿女被控]  
　　曹某者周浦人也年近不惑嗣續尙虚上年央媒說合出洋三百元納滬南廿七鋪朱姓之女爲小星抱衾與裯匪伊朝夕 
 
 

Page 4

 
 
矣女忽於日前走失尋消問息蹤跡杳然近始訪悉女卽被伊父朱某藏匿家中曹卽向朱理說一味支吾乃赴總巡局喊控當經馮刺史准詞卽飭地甲協同勇丁拘朱間案看管候訊 
[依舊狡賴]  
　　南誠信烟舘堂倌陶金海卽陶阿二遭烟客方小妹等毆傷致斃一案初訊翻供繼訊得帮兇之天津人賈寶卽賈八認實卽將賈收禁方蘇兩人押候再訊已紀前報前晚吳司馬提方蘇兩人復訊方堅稱與陶金海掉烟口角是實然未毆打毆陶者實祗賈人一人司馬又詰蘇阿大據供並未扭陶髮辮亦未帮打再三駁詰方蘇堅執前詞司馬以其刁詐可惡喝令將方上天平架蘇跪練兼挺棍良久仍無確供乃命將方蘇帶出還押侯再覆訊 
[文報局内協賑公所瑣記二十三]  
　　京都全芸軒先生樂於勸募始終不懈斯眞以饑溺爲懷康濟爲心也初九日又托天順祥寳號寄到京平銀一百五十兩函稱與丁少山董子餘諸先生共募鉅欵源源災民幸甚○吳良甫先生來函云弟宦遊江右今春忽患腸紅肛門腫痛異常服心印符後無效因思許願洋十元尙未寄出遂卽伏枕書信寄交尊處是日痛止肛門驟覺平復此三月間事於此信神靈默佑而助賑又爲神明嘉許也兹募得英洋二十元銀六兩四錢弟凑二兩三錢一併寄呈察收云除函復塡奉收票外亟登報章以誌其事○周浦奚君印望麟來函云昨晚家慈偶患寒熱忽然轉劇當卽虔叩灶神許助東賑洋五十元幸卽轉機兹特如數奉上伏祈台收彚解云 
[意琴邀赴留春園觀劇與惜紅生偕往留春近多佳伶頗足娛樂歸而得一律倒疊意琴韻録呈一粲]  
　　携手歌塲倦眼開平章菊部算掄才粉香待賦閒居後花氣新吟懷舊來蒼狗浮雲悲玉壘驚鴻迥雪夢瑶臺怱怱莫訝歸程早看到荼䕷忍舉杯古越高昌寒食生戯筆 
[江督轅門抄]  
　　閏四月十六日知縣姚德鈞謝委鎭江木厘局差卽辭○十七日新選泰州吏目劉盛霖山東來禀知到省 
[浙省撫轅抄]  
　　閏四月十五日候補運副胡汝翼禀辭赴善平海三縣查醬缸差候選知州態良翰由台灣　餉來省禀到禀安前山西候補縣王紹仁丁憂回籍禀到○十六日候補府常紱禀見辭回簡信鹽局○十七日縣丞張善友禀銷溯属長德二縣催漕項差○十八日錢塘縣程禀知應接前署王令貽信交代會算清楚大挑縣葉延壽禀知杭府委催烏程南米差叩辭 
 
 
 

Page 5

 
 
集八元考古類編二元臣　錄八元居易錄六元詩林韶漢四元吳詩集覽四元周易訂詁六元三蘇文集六元萬年縣志三元綢　統一八元吳寗野艷紀四元天眞閣集三元靜　堂集五元硃墨本楚辭二元半智品三元詞科棠錄六元丹魁堂集四元路史五元江蘇木利全案八員元遺山詩文集六元徐文長集四元高靑邱集十元李太白集三元恩餘堂　　稿六元趙文蕭公集六元蓮洋集六元雪鴻堂集四元廿一史論贊六元蔣伯超集三元文徵明集六元玉茗堂集八元韓筆酌　八元古今類傳二元松泉全集六元集古印存四元漁洋精華錄箋洋五元上海棋盤街寳文閣書莊發售 
　　石印經訓堂叢書招股 
　　是書爲鎭洋畢　帆尙書沅考核計二十四種可該羣籍蒐殘存佚爲功尤鉅惜兵燹原板無存卽原書雖百金亦不能得　以爲慷茲椒園主人家藏初印原本不自矜秘願公同好請本局石印法縮成紙旣潔白字亦顯明不費目力復延稽古之士悉心校對以期精益求精但資本較鉅書成每部劃定洋三十二元現在從亷招股每部定價洋十六元先收四元　取書票爲憑出書找洋十二元取書一部印有樣張隨股取閱如欲躉發當格外克巳同志者幸　賜顧爲幸售　以上海棋盤街寳文閣著易堂芸湘閣掃葉山房江左書林千　堂文玉山房蔣同泰京都文玉山房分莊天津文美齋寗被　香齋紹興墨潤堂湖南胡開文墨莊再續印經韻樓士禮居文選樓守山閣等叢書現巳發抄俟此書八月底成書再行招股此佈大同書局代啓 
　　石印正續資治通鑑及外紀明紀招股啓 
　　資治通鑑一書淹通貫串爲史家絶作舉歴代運會之盛衰政治之得失瞭如指掌洋洋乎大觀也自正刻之外又有續刻兼以外紀明紀彚爲成書益臻美備惟原書卷帙繁重則繙閱較難茲用工楷抄寫印成縮本以便携帶亦仿韻府招股之例以一千部爲額每部計價洋十六元先收六元付股單一帋出書再收十元取書一部明年二月出書書出後每部宣價洋三十元是書校對印訂務極精美訂作六十本合裝文木箱印有樣張隨股取閱好學之士宜從早速購股票勿俟額滿致歎向隅爲幸經售股票處除本局外在天津文美齋保定松茂齋及各處電報局各省票號本埠申報館帳房外埠售申報處均可就近購取○茲因初印樣張略小未甚滿意故又格外放大字倍明爽惟成本較重因改定價目如左閱者勿以先後歧出爲疑合再聲明上海積山書局啓 
　　石印五經典林告白 
　　五經典林一書係慈谿何崍靑先生所輯其體例之精徴引之富恰是臨文一助緣其卷帙繁多兼之坊本刷印模糊卽字句亦多亥豕之訛本局特請名手精加校勘繕寫楷書縮成九開六本十二開六本以便塲屋舟車攜帶至於石印墨色裝訂紙張格外精工定價九開六本每部計洋一元八角十二開六本每部計洋一元二角躉售從亷如蒙賜顧者請至本局帳房面議可也 
　　殿板康煕字典告白 
　　康煕字典一書便於士林久矣歴經點石同文石印或縮訂二本或縮訂六本翻閱擕帶之便藝林中無不嘉美焉本局不惜重資購得殿板桃花紙善本特仿直行九開六本十二開六本兩式縮成石印外用楠木夾板至於裝訂紙張墨色格外精良定價九開六本每部洋兩元二角十二開六本每部計洋一元六角如有躉售者均可從廉　蒙賜顧請至本帳房面議可也大同石印書局啓 
　　告白 
　　　　告白大英駐北般鳥沙巴新打根等處總督爲出示曉諭事照得北般鳥國家　欲中國農工商貿安居此地並願給予地叚以爲基業不收價値茲議有一定章程以資　　爲此特示○章程計開一欲在此土居住者須赴所給之地尙有樹木生長其間須自行經理將樹木淸伐二國家允給地叚若係男人或女人每名准給地一英畝至於小　無論男女年在十六歲以下者每口給地半英畝三凡開耕種植之人自擇取地叚之後五年内須將該地開墾種植所擇領之地將由國家給予批紙爲據凡來此土居住者合　赴見土官將家眷姓名年紀報册免失機會致於報册不須分毫費用四領取地叚及旣經開種之後國家將按地每叚給予地批一紙以九百九十九年爲期而領地業主每地一畝每年祇須輸納稅銀十仙士每地半畝納銀五仙士將來國家保　業主免受同鄕之人或别國之人欺凌也五凡開耕種植之人若未領批紙以前又未經國家允准不得擅　地段發售惟旣經領批之後方可隨意將地發賣倘領地批之後連續三年不能依期輸繳稅銀所領之地卽繳歸國家六凡開耕種植之人倘欲領取地叚多過一畝者可由國家處購買至五英畝之數每畝祇須給價銀半元而每畝稅銀亦祇十仙士七凡有欲來此土居住者倘欲知一切詳細在香港可到　行或巴利行詢問在新嘉坡可到贊士頓公　查問由香港來般鳥船艘共有帆船十艘由新嘉坡來者共有火船三艘依次開行週而復始八華人來是土者可無驚　之憂　現下　人之居住於此者爲數巳衆皆得操作自如面國家並不干預其事惟拜會聨盟則禁止綦　也大英一千八百八十七年三月十七日示 
　　詠霓茶園 
　　閏四月廿四日演 
　　遇龍封官别皇宫反西凉南天門打麵缸瓊林宴忠孝圖殷家堡馬上緣金沙洞 
　　閏四月廿四夜演 
　　湘江會佘塘關三打店梵王宫忠孝牌三上吊捉放曹十美圖美人計 
　　留春園 
　　閏四月廿四日演 
　　山海關雅觀樓南陽關打鼓駡曹二龍山荷珠配五家坡金錢豹 
　　閏四月廿四夜演 
　　海潮珠燈戲雙姻緣四郎探母十美圖蘭花院 
　　天仙茶園 
　　閏四月廿四日演 
　　清河橋祝家庄開山府寄東花蝴蝶番兒别皇宫打麵缸法塲換子拾黄金 
　　閏四月廿四夜演 
　　趙家樓挑簾裁衣四郎探母德政方狐狸緣審頭刺湯 
　　丹桂茶園 
　　閏四月廿四日演 
　　兩將軍羣臣宴三矮奇聞五花洞園會見娘盜令敎歌連花靜眞居反昭關 
　　閏四月廿四夜演 
　　新排新戲文武全班合演 
　　忠臣傳 
　　石印任伯年畵 
　　硃筆鍾馗老君騎牛圖 
　　本局特倩山陰任伯年先生　成硃筆鍾馗及老君騎牛圖任君久擅丹靑名揚中外此兩幅尤爲得意之作本局欲公同好付石精印鬚眉活現設色鮮妍洵稱妙品鍾馗仍用硃砂印成每幅未裱實洋四角裱成六尺堂　者實洋六角騎牛圖價同躉售格外從亷請到本局帳房抱芳閣書莊古香室玉聲堂箋扇鋪面議可也此佈圖同文書局謹啓 
　　禮拜三拍賣 
　　啓者於廿四日兩點鐘在本行拍賣雪芥烟數箱此烟係前公司新到其貨甚佳加大玉四號金銀二八搭市花鬼扣念餘箱厚簿法藍絨餅干各色上等漆凡立水油市式弔憕數打如欲買者屆期至小行面拍可也此佈永發行啓 
　　車利尼馬戲獸戲 
　　閏四月二十四日夜開演 
　　啓者本班由天津至上海後每晚在虹口巡捕房後面開演來觀者無不心滿意足現因欲任閨女幼童乘便觀玩是以班主特定於今日開演兩次日間三點鐘開門四點鐘開演夜間八點鐘開門九點鐘開演戲價開列如左官房能坐六人者每房收洋十三元五角官房内如有一人要坐者每位收洋二元二角五分第一等客位每位收洋二元第二等客位每位收洋一元板位每位收洋五角高處立看每位收洋二角如有小孩來觀者除官房及立看之外各處皆收半價此佈本班叅贊美亞啓 
　　禮拜三拍賣 
　　本行於廿四日十點半鐘拍賣單鳳呢人馬熊牌色羽毛大紅馬頭嘰元靑馬兵羽綾二四紅孔雀紅茶瓶藍茶瓶標二六紅茶瓶二六藍龍　　標十四磅冲花旗龍斜六磅紅孔雀八四綠瓶八四藍鐘ＸＸ八四藍瓶　　　八四藍雙瓶八四藍雙鐘布十磅藍瓶ＸＸ十磅藍瓶十磅藍瓶　十磅藍雙瓶　市布二磅官牌紅布四磅四五官牌紅標等貨此佈怡和洋行告白 
　　禮拜三拍賣 
　　啓者准於廿四日兩點鐘在本棧拍賣馬箭紅嘰馬箭鴿牌色羽毛等貨此佈仁記洋行啓 
　　禮拜三拍賣 
　　啓者於廿四日十點半鐘在本行拍賣新式七十條愛而皮靑鉛五十墩噴銀索銅絲十担如欲買者早臨面訂可也此佈永發行啓 
　　禮拜三拍賣 
　　今日十點半鐘在本行拍賣洋紗團香并酒紅酒位四格　書鷄絲酸菓平菓干雪芥檯　床廚椅子　床自來火燈東洋車一應雜物不計此佈魯意師摩 
 
 

Page 6

 
 
   
 
 

Page 7

 
 
   
 
 

Page 8

 
 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中漬滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形卽係假冒藥另有狐騷臭藥每料一元三日除根雀斑藥半元十日退淸髮秃藥六角半月重生淋漓癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分铺上海北門外吉祥街如意衖金陵城内土街口生生堂同啓 
　　機器軍械出售 
　　啓者行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大炮來福洋鎗大小銅帽粗細火藥挖河機器大小各種俱全倘有貴客紳應需各種各式祈至小行視樣面議價目格外公道特此佈聞同治十三年六月日地亞士行啓 
　　輪船往東洋等埠 
　　啓者本行托局麥魯輪船船主名允於禮拜六卽又四月廿七早八點鐘開往長崎西門舍革神戶横濱等埠小包收至廿六正午十二點鐘爲止搭客票出至廿六下午六點鐘爲止在船買票須照定價加十分之一如各寳號欲裝貨搭客者請至行本訂定可也此佈閏四月二十日三菱公司啓 
　　新到婺源壽板 
　　本棧向在大英三洋涇橋西首專辦婺源圓心壽板壽噐香楠獨幅杪枋今又新到婺源眞老山壽板零躉發兌諸公壽翁意欲辦者請至本棧面議格外公道此佈 
　　教習告白 
　　專敎天文格致測量鎗砲等各算學分學兼學均聽其便如有願學者可到永安街寳和洋棧内轉議并訂章程 
　　英七月吕宋票 
　　全張半張分條照巿批發公道信購上洋棋盤街北 
　　韻海大全出售 
　　此書就合璧原本將韻府悉行增入又添以對偶檢韻角山樓類腋連註并詩句題解彚編五集以及詩賦各二千餘首較近時合璧連珠更加廣博誠韻學之大全也至墨印之精工紙張之潔白尤爲士林所珍賞現巳裝訂成書外加紅木夾板每部價洋六元售處在蘇州上海掃葉山房并各書坊外省在京師錢錦盛京莊杭州蔣恆記綢莊湖北公濟益官銀號以及福建九江天津廣東安慶漢口寗波南京揚州　江各電局四方諸君子均可就近購取躉售向上海後馬路　隆棧而議格外克巳特此告白仁壽室主人啓 
　　止血補傷丹 
　　專治金刃木石跌打墜壓牛馬踢踏諸傷雖筋斷骨折腎腸巳出者依法敷治皆能立效并可不必忌風藥開於後其價甚亷白附子十二兩白芷天麻防風羌活生南星各一兩共研極細末就破處敷上傷重者黄酒浸服數錢多飲易麻少刻卽愈亦無害也靑腫者水調敷之立愈如遇重傷而由鬪毆者可全兩命功莫大焉止瘧方生半夏四兩川貝母四兩共研細末五月初五日午時用銅鍋炒成嫩黄色爲度每服四分瘧前一點鐘開水和服雖極重之瘧兩三服必愈輕者一服卽愈其效如神切勿忽視 
　　開平礦局啓 
　　現光緒十三年丙戌帳目業己核算淸楚相應邀請有股諸君酌派二三人來山核對再行刋刻以符定章專此佈逹務於本年五月十五日以前來山核對帳目以昭信實所有往返川費等項皆由本局備辦倘到期不蒙惠臨卽由本局刋刻俾免延悮此啓 
　　新出校刻易冐 
　　古謂史編自有占卜之職故聖人至　之道可以前知前知云者夫莫非　　　以卜將來乎况吉凶　福之端關　實非淺鮮新安程良玉先生精　易理所撰易冐一書神効奇驗捷於影　惜久無刻板卽偶有　本亦價值兼金茲覓得原本职爲校刋以廣流傳有志此道者諒必以先覩爲快也每部四本價洋一元上海法馬路還讀樓及各書坊寄售 
　　石印小題萬選錢 
　　是編係江浙試草名師塾課萬餘編中選合先政典型按近今風氣者一千二百餘篇均以風雅出塵秀而有清每部一元六角米襄陽墨蹟三角四大家棋譜一元上洋芸緗閣及各書坊漢口鮑家巷文淵堂出售 
　　新刻尺牘初桄 
　　增注通問便集 
　　二書分門别類天文地理　官政治歲時通候禀啓慶弔各種全傋典瞻雅切足賫考訂疑難僻典分韻注釋書蒙初學由淺而深封面行欵禀啓格式四六單行無美不備初桄所遺便集增補有此二種無他求矣每卹洋五角上海法大馬路還　樓發兑 
　　聲明 
　　啓者今失去地基契據第九百七十四號又一千零零三號在大英總價事署掛號第九百六十七號及九百九十六號契上掛號係廣南洋行出名出有人拾得者可送至大英總領事署至一千八百八十七年七月七號爲止如到期無人送到當請大英總領事另行補給新契此佈光緒十三年二月二十九日康低章啓 
　　福利公司滅火藥水出售 
　　本公司創造妙法之滅火藥水應驗異常中外馳名貴客欲購者認明五角星請來福利公司帳房可也 
　　專發烟膏 
　　開張上洋寳善街北榮錦里口精製各種烟膏價亷貨眞較衆考究淸膏每洋一兩三陳膏二兩公膏二冷籠二兩四熱籠三兩平頭外加凡承賜顧認明牌號四月廿八開巿 
　　英七月票批發 
　　頭彩四萬元 
　　本行香港分設上海四馬路口仁濟醫舘北首專售大票全張半張分條照巿躉拆公道紅票足兌函購當班奉件 
　　基地召租 
　　茲有基地一叚Ａ字第三百六十六號座落　口柏老會路老順記隔　計七畝五分如欲租者請至四馬路本帳房面議可也此佈高易公舘啓 
　　頭彩四萬元 
　　英七月吕宋大票全張六元半張三元條頭七角信購原班回件上洋棋盤街天源恊記仝啓 
　　確驗第一龍涎戒烟丸 
　　夫海内戒烟方如林立欲求售方實難其選或暫止癮終不能斷脫癮或素無病戒則反生他病戒之不脫服之無益其患更深焉本舘精考此患搜求售方不用烟膏烟灰以積烟之困秘選良方良藥以餘烟之害若服此凡卽不思吸烟無　戒口自然癮除不塞不　無苦無艱更覺身體壯健開胃精神戒斷後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝舘分設上洋老巡捕房對門 
　　積善堂甯心補腎丸 
　　此丸專治先天不足腎虚身弱之症服之立可轉弱爲强身健體壯兼上海爲花天酒地之所故陰虚腰痛甚多更有膝盖怕冷腰酸膸軟若不早治遺患無窮故本堂心存濟世每丸僅售足洋一角可謂價亷物美兼售婦科白鳳丸每丸洋一角鎗上戒烟膏每兩計二千四百文三香戒駢烟膏每兩計一千二百文效騐甚奇請賞試之本堂現寓申北老旗昌後廣采公所東首鼎生綢號内寄售 
　　出售極頂木器 
　　本行今有浙省舊紳家眞大理石嵌鑲紫檀麻廚檯凳物件做工精巧世無其匹價亦格外公道如貴客欲要者請至本行看貨面議福隆洋行告白 
　　保德蘭四門町泥出售 
　　才倍惡齊利脫喃勃勒特四之四門町較别種均高久馳名今巳運銷中國如欲購或定辦者請移玉來行面議可也經手中國各處義記洋行啓 
　　閏四月廿三日錢洋行情列左 
　　新匯劃收市七錢二分七厘三七五 
本洋無市銀拆收市一錢八分洋拆五分洋找頭七錢二分八厘錢找頭一千文卡錢一百三十八千文交牌一千零四十文 
　　閏四月廿三日進口船禮拜二 
　　江天輪船由寗波招商局豐順又由天津招商局廣利又由香港招商局日新又由天津招商局普濟又由天津招商局雲歌又由東洋三菱公司托局麥魯又由東洋三菱公司 
　　廿四日出口船禮拜三 
　　海琛輪船往福州招商局江表又往寗波温州招商局海晏又往天津招商局日新又往烟台天津招商局廣利又往香港省城招商局元和又晚往長江怡和啓福山又晚往厦門汕頭香港省城怡和啓宜昌又下午三點半往寗波太古公司 
　　廿五日出口船禮拜四 
　　江天輪船下午往寗波招商局普濟又往烟台天津招商局江孚又往長江招商局華利又晚往長江麥邊啓寳華又晚往漢口廣利枷厦門又晚往香港省城福臣啓重慶又晚往烟台天津太古公司 
　　廿六日出口船禮拜五 
　　美富輪船往厦門汕頭招商局兆亨又晚往淡水基隆壳件啓杭州又晚往烟台牛庄太古公司安慶又晚往長江太古公司 
　　廿七日出口船禮拜六 
　　托局麥　輪船早八點鐘往來洋烟台天津琿春高麗等埠三菱公司 
海口又晚往厦門汕頭太古公司 
 
 

Page 9

 
 
[光緒十三年閏四月十七日京報全録]  
　　宫門抄○諭旨一道録前○直督李奏爲天津道徵收海稅一年期滿摺○又奏爲東海關洋稅收支實存各數摺○又奏爲助賑捐生核獎片○黔撫潘奏爲道員服闋片○閩督楊奏爲遴員請補都司摺○直督李奏爲叅追知縣交代片○又奏報未完一分以上員名片○閩督楊奏留知縣發審片○直督李奏爲借補守備片○閏四月十七日吏部翰林院八旗兩翼值日吏部引見十五名兩翼二十一名都察院二名值年旗二名太常寺一名○直隸叅將德春謝恩○志全灃深宜貴各豫備召見○奕年請假五日○召見軍樾德春志全灃深宜貴○○大學士直隸總督一等伯臣李鴻章跪奏爲天津道徵收海稅一年期滿恭摺仰祈聖鑒事竊照天津海稅每年定額銀四萬兩以二萬六千兩作正解部内應開除例支書役工食以一萬四千兩作爲啓餘解司充公歴經遵辦在案兹據天津道胡燏棻禀稱光緒十二年海稅前道萬培因自十二年四月初一日起至六月十六日止該道自六月十七日起至十三年三月二十九日止扣足一年期滿查十二年蘇浙二省漕粮由海運津共到沙船二百七十二隻所載貨物均在奏定章程免其納稅二成之列計免徵稅銀九千十一兩八錢五分三厘又招商局輪船分運漕糧帶裝二成貨物計免徵銀四千七百八十一兩又臣前署兩江總督任内奏准蘇浙每運回空沙船裝貨請免天津牛莊豆貨雜糧稅計免徵出口稅銀一千二百五十九兩二錢又御史胡壽椿給事中洪昌燕奏准免徵稻米雜糧稅計免徵稅銀一萬五千九百九十五兩五錢三分七厘共計免徵銀三萬一千四十七兩五錢九分其餘商販雜貨及無免稅護照雜糧照舊徵收銀九千十七兩二錢八分二共合銀四萬六十四兩八錢七分較額徵四萬兩之數溢餘銀六十四兩八錢七分此項溢餘銀兩應在恩免數内開除不計外尚有免徵銀三萬九百八十二兩七錢二分查歴届免徵稅銀應按正額盈餘四萬兩之數分成灘除將實徵銀數折實計算今免徵銀三萬九百八十二兩七錢二分實徵銀九千十七兩二錢八分每萬兩折成實銀二千二百五十四兩三錢二分計正額銀二萬六千兩折實銀五千八百六十一兩二錢三分二厘内除支銷書役一成工食銀五百八十六兩一錢二分三厘二毫實應解部銀五千二百七十五兩一錢八厘八毫其盈餘銀一萬四千兩折實銀三千一百五十六兩四分八厘應解藩庫撥用等情禀請具奏前來臣覆加查核並徵多報少情弊所有徵收海稅二年期滿緣由理合恭摺具陳伏乞皇太后皇上聖鑒勅部查核再光緒十三年每稅仍應飭天津道照章管理合併陳明謹奏奉硃批該衙門知道欽此○○大學士直隸總督兼北洋通商大臣一等伯臣李鴻章跪奏爲東海關第一百二結至一百五結洋稅收支實存各數繕單恭摺仰祈聖鑒事竊户部會議各海關洋稅應按結開單奏報一次仍扣足四結開單奏銷一次兹據東海關道盛宣懷詳稱升任關道方汝翼曁該道任内自光緖十一年十一月二十七日第一百二結起至十二年十二月初七第　 
一百五結止合計初任一年有餘共徵收洋船招商局輪船進出口正半稅洋藥稅船鈔銀二十八萬五千四百八十兩五錢五分六厘開支過銀二十六萬九千二百十三兩九錢八分二毫八絲六忽分欵開單詳請奏咨前來臣覆核無異理合繕單會同山東撫臣張曜恭摺具陳伏乞皇太后皇上聖鑒謹奏奉硃批該衙門知道單併發欽此○○李鴻章片再順直各屬上年伏秋被水成災賑項短絀當經設法勸捐接濟並准部議按照海防捐數遞减二成核給封典虚銜貢監等項在案兹查自光緒十二年秋勸辦起至本年二月底止共收過各省官紳商富捐銀三十一萬三千三百九兩零捐錢合銀四千一百三十三兩零捐米合銀五百兩捐棉衣合銀二萬三千五百兩統共收捐銀三十四萬一千四百四十二兩三錢九分一厘隨時分撥災區認眞查户散放並以工代撫窮黎得霑實惠保全甚多據籌賑局司道具詳前來臣覆核無異除飭取捐生履歴照章分批咨部核獎其有專案奏請獎叙者照數扣除並俟續收捐項積有成數另行奏報外所有本年二月以前收過賑捐應獎銀數理合附片具陳伏乞聖鑒勅部知照謹奏奉硃批户部知道欽此○○潘霨片再據二品頂戴記名道黎庶昌禀稱光緒十年八月十三日該道在出使日本任内聞訃丁母憂當經電報總理衙門奏明在案是年十二月事畢回至上海奔喪於十一年五月十九日扶柩到遵義縣原籍守制計自聞訃之日起扣至十二年十一月十三日二十七個月服闋理應進京銷差擬於三月内起程等情到臣覆查無異除分咨查照外謹附片陳明伏乞聖鑒謹奏奉硃批吏部知道欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補省會要缺都司恭摺仰祈聖鑒事竊閩浙督標中營都司志誠先以請假措實繼請回旗嗣復染病調治計今日久查無確音經臣奏准先行開缺所遺係陸路題補之缺准到兵部咨第三輪第八缺應用儘先人員行令揀員請補等因該都司駐紥福州省城爲閩省各營都守領袖任事重煩非精明幹練熟悉情形之員弗克勝任臣隨在儘先各員内詳加遴選如名次在前之都司孔行斌緣閩省先出有臺灣噶瑪蘭營都司員缺由部扣補應候部中擬補是缺都司此外如儘先都司謝日華前署噶瑪蘭營都司任内交代未清日久不知下落何法書范振聲劉國恩曾大鏞均未來省請考收標其人材技藝無從深悉鄧熙林赴臺清理交涉銀項現尙未據禀覆元案賈彭蘇振聲楊立高開復捐輸各案内均應給咨李仰山現已給咨京旋應歸遊擊班候補廖先全已保遊擊現據造送履歴請咨過班陳安高前署臺灣道標都司區則超前署臺灣北路右營守備趙菊初前署臺灣城守右軍守備均因案撤任李有慶現收漳標候補同朱聯登周占標均於是缺人地不宜未便遷就請補惟查自留閩儘先補用都司子步瀛年五十二歲係京籍福州駐防厢黄旗漢軍出旗寄居福建閩縣由行伍隨軍著績保舉儘先把總拔補閩浙督標右營把總同治九年十一月領劄任事旋赴船政差遣於船工告成榮内保准儘先守備又於臺地剿服番社開山出力保獎請以都可留閩儘先補用光緒元年十月十六日奉旨允准已經造送履歴咨部覆准註册在任候卄該員才具勤實營務練逹曾經委署福州城守右軍都司辦理裕如以之請補閩浙督標中營都司洵堪勝任雖該員儘先名次在後與例稍有未符第員缺緊要例得聲明請補合無仰懇天恩俯准以儘先都司于步瀛佛授督標中營都司於營伍地方均有裨益如蒙俞允俟部覆到日卽行給咨送部引見恭候欽定再該員係寄居閩縣照例本毋庸揀調惟係中營入伍俟容奉准後揀員對調除飭取履歴另行咨部外臣謹會同福建陸路提督臣孫開華合詞恭摺具陳伏乞皇太后皇上聖鑒飭部議覆施行謹奏奉硃批兵部議奏欽此○○李鴻章片再據藩司松椿詳稱前署武清縣知縣周錦心未清糧租止耗銀四百五十九兩一錢一分四厘屢催本解現在交代二叅例限已滿致現任無憑造册結報實屬玩違詳請叅辦前來應請旨將前署武清縣休致知縣周錦心暫行革職勒限兩個月照數完繳倘逾限不完從嚴叅辦理合會同兼管順天府府尹臣畢道遠順天府府尹臣高萬鵬附片具陳伏乞聖鑒訓示謹奏奉硃批周錦心着暫行革職勒限完繳餘依議該部知道欽此○○李鴻章片再户部奏定章程嗣後地丁錢粮奏銷依限具題先將未完一分以上員名開單奏報其旗産錢粮亦一體照辦兹據布政使松椿查明光緒十二年經徵地丁錢粮及旗産錢粮已未完分數員名開具詳細清單前來除細單咨部外謹分繕地丁旗産未完一分以上員名簡明清單附片具陳伏乞聖鑒勅部查照謹奏奉硃批户部議奏單二件併發欽此○楊昌濬片再新選長樂縣知縣陳受頤現已抵省應飭赴任供職惟查該縣民俗强悍撫字不易員初蒞閩疆情形未熟暫留發審閱歴另再飭赴新任據福建潘司張夢元署臬司解煜會詳前來除咨部查照外謹附片具奏伏乞聖鑒謹奏奉硃批吏部知道欽此○○李鴻章片再督標右營守備趙清元於本年三月十五日在署保定營守備任内病故開缺所遺右營守備係省標要缺有經管兵馬錢糧講求營伍之責必須幹練之員方克勝任查有良鄉營守備楊福同年三十五歲直隸人由行伍歴拔千總升補良鄉營守備該員年力强壯勤奮耐勞熟悉省標情形堪以調補督標右營守備遞遺良鄉營守備地當南北大道差煩事劇亦須得人而理應用儘先人員查有儘先都司彭啓先年四十一歲貴州人由武童投効軍營歴保儘先都司花翎光緒四年九月奏留直隸補用該員明白幹練在直多年操防得力堪以借補良鄉營守備該員等均無事故核與例章相符應請准其調補借補除飭取趙清元病故各結及楊福同彭啓先出身履歴咨部外理合附片具陳伏乞聖鑒飭部核覆謹奏奉硃批兵部議奏欽此 
 
 

Page 10

 
 
[光緒十三年閏四月十八日京報全録]  
　　宫門抄○船政大臣裴奏請從優議卹片○又奏爲快船下水業經南洋騐收所有在事出力員紳遵旨請獎摺○又奏請獎叙片○滇撫潘奏爲各屬應解餘米折徵銀兩酌議定章摺○雲督岑奏爲委署總兵片○滇撫潘奏叅革提督片○閏四月十八日户部通政司詹事府侍衞處值日無引見○嵩山假滿請安○察哈爾總管德木將勒札布謝恩○栢英奎成預備召見○畢道遠請假十日○海英續假十日○關防衙門奏初五日大高殿拜表謨貝子行禮○召見軍機德木博將勒札布柏英奎成鍾秀○○裴陰森片再臣查船政歴年在工員弁積勞病故者計有應襲一等輕車都尉舉人沈瑋慶工部員外郎林洄淑縣丞林憲曾陳桂從九品鍾飛鵷林寳琛葉捷魁附生于成奏副將銜張清標補用遊擊都司繆承勳守備陳清福楊嘉樹千總郭瑞珪周泰和陳玉春等十五員或派稽查或司採辦或肩廠務或任考工以及回華藝徒水師員弁並書吏人等均係積年出力在工病故徵勞不没優卹宜加兹據代理提調知縣王崧辰轉據各該故員家屬等彚禀請奏前來臣查光緒元年船工告成案内所有在工病故人員經前大臣沈葆楨請卹有案此次事同一律相應援案禀請合無仰懇天恩准將沈瑋慶等十五員名飭部均照軍營立功後病故例從優議卹以昭激勸而慰幽魂謹開單合詞附片陳明伏乞聖鑒訓示謹奏奉硃批覽欽此○○二品銜署理船政大臣福建按察使臣裴蔭森跪奏爲鏡清快船業經南洋騐收所有在事出力員紳人等遵旨擇尤請裝繕具清單恭摺仰祈聖鑒事竊臣於十一年十二月初二日奏報鏡清快船下水並請擇尤獎勵一摺奉旨此項輪船着俟試洋後如果駕駛得力毫無流弊再將出力人員擇尤請獎欽此復於去年七月十二日奏報該船試洋赴寍摺内更申前請奉旨着照所請該部知道欽此欽遵各在案嗣准南洋大臣曾國荃咨稱騐得該船機器精良行駛迅速有駕於各船之上洵稱靈快出自中國放手自造實爲近今所僅見等語咨覆前來臣查船政邇年以來製造之精不亞於外洋工程之大有倍於曩昔藝益精則功益懋時愈久則勞愈深溯自光緒五年間鐡脅告成經前總理船政臣吳賛誠奏獎以後員紳之殫勤匠徒之勞瘁與夫將弁書吏之辛苦則又事更八年船成六號也在事者櫛沐風雨宣力積年不能不資以鼓舞而在臣考核有素尤不敢稍涉冒濫之愆旣蒙天恩鑒及微勞疊准保獎自應擇其尤爲出力者分繕清單加具考語恭呈御覽籲候鴻施除將工程處員紳擬作異常勞績另片請獎並將出力稍次者咨部獎叙外所有微臣遵旨擇尤請獎緣由會同南洋大臣兩江總督臣曾國荃署福州將軍臣古尼音布閩浙總督兼管福建巡撫事臣楊昌濬合詞恭摺附驛具陳伏乞皇太后皇上聖鑒訓示再此項勞績係在海軍衙門議定保獎章程以前奉旨俞允合附聲明謹奏奉硃批該衙門議奏單三件片二件併發欽此○○裴蔭森片再閩廠代造南洋快船三艘其總司製造之四品銜分發省分儘先補用直隸州知州魏瀚花翎總兵銜留閩儘先補用叅將陳兆翺花翎副將銜留閩儘先補用遊擊鄭清濂都司銜留閩儘先補用守備陳林璋六品銜不論雙單月遇缺儘先選用鹽大使吳德章雙月選用縣丞李壽田六品銜儘先選用縣丞魏暹縣丞職銜楊廉臣皆工程處曾經出洋之學生其監視船工之雙月選用布政司理問汪喬年則委自南洋亦係學堂學生查此次三號快船之製臣昕夕在廠親見該學生等索隠鈎深困心衡慮或一圖而屢易其稿或一器而屢改其模或於獨悟戞戞生新或於會商而心心相印寒暑無間寢饋胥忘四五年如一日該學生等積年辛苦臣不敢没其微勞可否仰懇天恩按照異常勞績魏瀚以知府仍分發省分儘先補用陳兆翺以副將仍留閩儘先補用鄭清濂以叅將仍留閩儘先補用陳林璋以都司仍留閩儘先補用吳德章李壽田魏暹三員均以知縣不論雙單月遇缺儘先選用楊謙臣以縣丞不論雙單月遇缺儘先選用汪喬年以知州不論雙單月遇缺儘先選用之處出自逾格鴻施謹合詞附片具陳伏乞聖鑒訓示遵行謹奏奉硃批覽欽此○○曾國荃片再投標人員迭經前督臣及先後奏明留省補用欽奉諭旨允准在案兹查有頭品頂戴記名提督易致中歴在江皖各省帶隊勦賊戰績卓著先經前督臣左宗棠委統督標新兵五營駐守吳淞砲臺嗣移調鎭江建築象山口内砲臺復經臣檄飭扼守江防布置嚴密該員威望素著營規整肅軍民相安且在江年久於營伍地方極稱熟悉惟原保並無留省補用字樣現當整頓江海防務需才之際合無仰懇天恩俯准將記名提督易致中以原官留於兩江補用以收人地相宜之効除飭取履歴分咨軍機處兵部科查照外謹附片陳明伏乞聖鑒訓示謹奏奉硃批着照所請兵部知道欽此○○貴州巡撫臣潘霨跪奏爲黔省各屬應解餘米折徵銀兩酌議定章恭摺仰祈聖鑒事案據布政使曾紀鳳糧儲道黄元善會詳稱竊照黔撫餘米一項係各屬徵收秋糧改徵等米開支兵糧廪餼餘剩之米於乾隆年間經前巡撫奏明將支剩餘米積仔在倉應於次年四月青黄不接米價昻貴按照各該處月報夏收中米粮價每石酌減五分平糶獲價銀扼解道庫撥發各營不足兵粮價脚之需其折徵一項亦於乾隆年間因黎平平越開泰等府州縣輓運丹江朗洞二營兵粮有私行折交情弊經前巡撫奏明停運將此項米石責令該府州縣查照該年秋成中米粮價折徵批解嗣因咸豐年間軍興後地方被賊滋擾兵多潰散田土荒蕪糧請豁免未能循照舊章迨地方肅清光緒三年以後次第酌復額兵並將各屬採買輓運全行奏准停止卽將停運之米仿照黎平等處折徵之例批解悉由道庫支發各營不敷兵粮歴經照辦在案上年三月奉部頒發徵信册式内載貴州省地丁錢糧限次年三月完解等語例限綦嚴逾延卽干議處檢查歴年夏收秋成粮價夏收雖較秋成稍昻每石照例減五分除減之外其價與秋成相去二三分及四五分不等查自光緒三年奏停輓運折徵旣多而餘米亦復不少今如以餘米循照舊章須俟次年四月青黃不接之際始行出糶變解殊難遵奉新章三月完解經徵之員因糶期未至有所藉延况夏收粮價冋係六七月詳咨勢必輾轉需時誠如新章限期有碍與其拘於成例莫若將餘米平糶與停運折徵改爲定章辦理俾得飭令遵章完解該司道等通盤籌畫京都匀思州銅仁三府威寗一州都匀銅仁天柱安南四縣共八處業於光緒九年經前巡撫奏明奉部議准定章在案又除貴陽一府仁懷松桃古州八寨台拱下江清江都江丹江九廳廣順定番二州荔波婺川印江安化四縣長寨大塘二州判共十八處向無餘米變價亦無停運折徵不計外所有安順大定興義鎭遠黎平思南石阡七府平越一州並安平郎岱歸化羅斛水城五廳開州鎭寍永寍貞豐平遠黔西正安獨山麻哈黄平十州貴築龍里貴定修文普定安平清鎭畢節遵義綏陽仁懷桐梓餘慶湄潭甕安清平施秉青谿玉屏開泰永從龍泉鎭沅普安與義二十五縣册亨一州同錦屏一縣丞共五十處所有餘米銀兩向照夏收價值變解而夏收定價之時已在下忙截數之後若辦徵信册報必至不及查歴年夏收價值增减不過二三分及四五分之譜統計通省全額核算截長補短出入不甚懸殊擬請自光緒十二年超省各屬府廳州縣餘米變價及停運折徵概照光緒十二年分夏收秋成價值批解並永作爲定章免致按年增减截數爲難似此量爲變通於正供不致有損而民力亦無苦累且于徵信册亦可依限結報再遵義府向無經徵錢糧合併聲明理合開具光緒十二年分夏收秋成價值清單詳請查核奏咨前來臣查該司道等所詳各屬應解餘米變價停運折徵銀兩查照光緒十二年夏收秋成價值批解件爲永遠定章不復按年增減以歸簡易而便催徵似可如議辦理除將清單咨部查照外是否有當謹恭摺具陳伏乞皇　 
太后皇上聖鑒勅部核覆施行謹奏奉硃批户部議奏欽此○○岑毓英片再雲南鶴麗鎭總兵朱洪章雲南普洱鎭總兵鄧榮升應行陛見前已奏明由臣分别委員接署在案兹查有記名提督馬卢老成練逹堪以委署鶴麗鎭總兵員缺又記名提督楊國發胆識俱優堪力委署普洱鎭總兵員缺除分檄飭遵外謹附片具陳伏乞聖鑒訓示謹奏奉硃批兵部知道欽此○○潘霨片再查前據安花縣知縣鄧耀詳報據縣民敖潮淙呈稱伊姪敖江西幗與羅毛二及羅二等過渡在船上口角爭閙致被羅二等共毆傷左耳後等處身死等情當經詣騐並將羅二命獲訊明敖江幗致命左耳後接連不致命左耳輪一傷供認係伊毆打不諱迨覆審時翻異前供指爲羅毛二所毆是非提同羅毛二質訊難以定讞查羅毛二卽羅芳蓂前在軍營効力歴保花翎補用遊擊犯事後迭次飭傅抗不到案應請叅革提訊等情由該府申經藩臬兩司會詳奏叅前來相應請旨將花翎補用遊擊羅芳蓂卽行革職以便轉飭提案審辦除咨部查照外謹會同雲貴總督臣岑毓英合詞附片具陳伏乞聖鑒訓示謹奏奉硃批羅芳蓂着卽行革職提案審辦該部知道欽此 
 
 

Page 11

 
 
[崇正黜邪示]  
　　蕪湖上門外有巫嫗某氏假仙姑附身爲名招謡惑衆復勾引地方無賴託言做廟向人勒捐從中侵蝕經錢孟超濟府訪聞將房屋封閉並提某氏等責懲疉紀前報兹悉錢明府又出告示一道遍貼通衢照録左方卽補州署理蕪湖縣正堂加三級隨帶加一級紀録十次錢爲出示嚴禁以杜邪教而正人心事照得隠藏圖像燒香集衆佯修善事煽惑人心一應左道異端均屬有干例禁重則斬絞輕則軍流其爲崇正黜邪計者至深遠矣蕪邑四民本屬比户善良各安恒業索隠行怪問所不取兹本縣訪聞有外來不法之徒假災祥禍福之事設立齋堂名目燒香念佛惑衆斂錢鄉愚無知妄思邀福輾轉被誘執而不悟雖尙無違悖不經之事究爲人心斯道之憂除差傳驅逐外合行出示嚴禁爲此示仰合邑諸色人等知悉爾等須知左道惑衆律所不宥師巫邪術有犯刑章自示之後務各滌面洗心另圖别業勿再仍前故態惑衆歛錢庶幾免其旣往子以自新如果冥頑不靈罔知悛改一經察出或被告發定卽從嚴究辦决不姑寛其各凛遵毋違特示 
[鳩江官報]  
　　蕪湖道雙錫五觀察牌示閏四月初九日起六月廿九日止熱審減刑盖亦循向例而示體恤也○孫樹人觀察自甯國府查辦事件道出蕪湖假永福菴小住襜帷皖南鎭崔鎭軍萬清小住西湖池小營内均須俟撫帥節臨後始分道馳回也○陳六舟中丞將至蕪湖是以皖南文武各官無不來蕪恭迎憲卽宼裳薈萃極盛一時而蕪湖縣辦差丁役連日尤極忙碌也 
[粤東官報]  
　　督憲牌示大鵬協副將缺以奏請借補水師提標中軍叅將黃金福請補肇慶水師營叅將缺以奏留廣東水陸儘先副將黃榮華借補瓊州鎭中軍遊擊缺以崖州恊中軍都司鮑燦升補清遠左營守備缺以督標中營補用守備陳國保請補○藩憲牌示潮州通判王松齡准升欽州知州應行引見遺缺委候補通判潘志嘉署曲江縣丞缺委試用府經歴朱秉泰著化州吏目缺請以試用吏目戴華珪詳補翁源縣典史缺委試用未入流華潤膏署順德紫泥司巡檢缺委分缺間用巡檢李炳陽署東莞缺口鎭司巡檢缺詳請以平遠縣壩頭司巡檢李澤倫調補從化典史徐錫齡飭回本任○初四日署新會縣包永昌禀謝保舉候補巡檢孫裕光禀到京來初五日鹽知事貴成禀知奉運司委赴江西查引地候補縣丞玉綸禀辭解餉進京初六日補用鹽經歴張玉衡禀到解軍伙赴梧州交竣回初七日候補巡檢趙錫齡禀知解餉赴琼州萃軍回初八日補用縣王承彦府經歴翁寳文俱禀謝記功一次候補府經歴甘潤寰禀知接辦普濟堂女院事初九日補用鹽大使廷霖禀謝委昭平緝私候補府經歴王有恒禀謝超委一次初十日卸澄邁縣蔣定權禀謝保舉候補按經歴周麗章禀知釐局委代辦銀庫十一日試用鹽庫大使周繼仁禀謝委曰少鹽廠會辦差十二日候補縣丞慶濬禀知委解京餉十三日准補開平縣張煦春禀知委騐桑園圍工程十四日候補縣龍雲禀知委解恊餉赴梧州轉運司試用鹽知事錢湘南禀到京來十五日補用巡檢熊煖禀知委赴廉州差遣試用鹽知事姚光耀禀到京來 
[袁江官報]  
　　鎭江粮捕通判崔寅階别駕十四十七米浦公幹旋回鎭江候補同知路孝思于二十日赴漕轅禀知領咨赴部引見刑部主事劉鎬仲於二十三日由江西籍來浦赴都候補知縣姚鴻杰於二十九日自徐屬勘視故黃河來浦旋回徐州候補從九品趙惟榮奉漕憲委五叚保甲 
[秦郵樂善堂記]  
　　丁君鏡齋秦郵善士也少孤苦善君平術居北門武廟側賣卜爲生無嗜好而懃懃懇懇以濟人利物爲心鄉人求卜者薰其德而善良幾千百人也江浙皖災卽創設木桶募賑閱七年而無間孜孜不倦苦口婆心集資甚鉅各省災黎莫不深受其福聞風嚮慕者每爲之傾心直督李傅相東撫陳中丞頒給匾額二方以旌其志鄉之士大夫爭立中庭而丁君謂衆人之資何敢獨居其功謙讓不遑遂寢此舉現擬就其所居相近長生菴内隙地建堂顔曰樂善旁用粉牌十數面詳書歴次賑户清單高懸於堂俾登斯堂者一覽無遺同人諄請將聯額建其上庶盛德昭昭永垂不朽噫丁君一布衣而不以名利是求敝唇乾舌濡首焦毛舉禍福之說以爲當時勸使惡者聞之而改過吝者聞之而破囊斯誠可謂難得之士矣[  光緒歲次丁亥首夏清和茭防野叟秦郵估亭朱太和稿]  
[嚴禁烟館]  
　　江西德化縣金雨卿明府訪聞各洋烟館窩藏匪類以致迭出盗案因會同營汎並保甲局員勇昕夕巡邏並出示嚴禁各烟館限半月爲度一律閉歇兹將告示録左爲出示嚴禁事本年四月二十九日廻峯磯地方化湖兩邑之界查該地方有不法之徒陳錫疇開設烟舘窩有盜賊朱正關係湖北武昌州人供年十九歲向在本處貿易失於去臘因小的父子不知被族人等將小的赶出逃往廻峯磯地方因日用無資陡起梟心於三月二十九日夜行竊忽見一大船小的比時撬艙入船比竊大皮箱二口四季衣服均在箱内共計七十八件外帽盒一個枕頭一個内有洋稼伙全套小的一人竊歸忽被德化縣快頭廖彬張彪吕先將小的檻問被伊鯨吞小的未得分文不敢妄言寃枉求作主等詞現在湖邑管押在案奈因閏四月初旬又被盜賊强搶轉移到縣前來據此一面出示嚴禁查烟舘前奉上憲迭次來札毋許開設烟廠飭爾等另尋别業俾匪類不能潜藏爲唐閭閻合行示諭爲此示仰闔邑軍民人等知悉無論城廂各洋烟館限半月爲度一律閉歇如果再行不遵定卽簽差拘拿究辦或被告發决不姑寬本縣言出法隨各宜凛遵毋違特示 
[淮水雙魚]  
　　老婦某抱衣質錢甲尾隨之往返間其夥乙僞作墮物某甲拾之婦貪小利欲與瓜分甲初弗肯旋紿之曰汝付吾錢持此去易錢若干來共分可耳婦信爲實使甲守於某處後破所墮物係贋鼎急覓甲己無蹤跡始號哭於途此等事固數見不鮮者何物老媪尙被其騙耶○十一日午刻河北華祖廟後某姓家遺火燒去艸屋五間幸四無居隣故未蔓延及水洋龍赶至則祝融氏早已返駕矣○某姓家僕婦雇會錢數千行經史家橋地方夜稍深突有一人自肩後掌其耳際婦痛而蹲于地肩上錢己被搶去數千迨呼衆追赶則去已遠矣月黑夜深匪類出没行路者尙愼旃哉○十一日鎭憲道憲曁各屬官赴萬柳園官廨迎接王大宗師間宗師自海州試竣過淮而南未曾稍駐行旌云○近日漕船已入東境上游壩啓水勢下駐陡長三尺許舟楫可以暢行矣 
[小工落水]  
　　十七日泰和輪船自漢回申路過九江泊怡和躉船旁人貨上落極形擁擠至十二點鐘時水手將抽跳板展輪開行適有挑脚夫某甲江北人張惶失措欲將聳身跳過躉船不期失脚落江旋經小划數艘往救已無及矣 
[英界公堂瑣案]  
　　一百七十九號華捕稱昨見王阿二在茶館將吞烟自盡立卽阻止送案請訊王阿二供曾向友人借洋一元與王阿菊作小本營生冋索不還情急尋死蔡太守隨飭值日差帶同王阿二至王阿菊處着令還洋了事否則將阿菊拘案訊理○開茶館之王阿志稱木匠王芳如等啜茶擾釁毁壞椀盞失去水烟筒共值洋八圓因伊等不肯賠償報捕拘案失單呈閱王芳如供同業祝仁來邵阿和因索取所欠工錢口角起釁與我無干祝仁來供我與邵阿和均在木作頭祥春處做小包祥春不付工資邵阿和反怪及我故與爭毆邵阿和供我只知祝仁來已向祥春收取工資故向理索蔡太守判將祝仁來邵阿和押令賠償茶館毁物洋八元王芳如斥退着邀祥春到案訊理被欠工資○包探王阿二稱昨有張桂元向圾垃船户吳根壽吳阿文索取規費據張稱是船埠夥然租界中向無此例爲此拘案請辦吳根壽吳阿文同供駕船裝載圾垃昨有張桂元持票來欲每船捐錢五十文與論爭執報捕拘案張桂元供在船埠爲夥現因城内開河擬派圾垃糞柴等船捐每船或三十文五十文不等圾垃船應捐五十文爲此向取蔡太守謂張桂元擅在租界向船户收錢殊屬非是旣稱是船埠夥當送縣辦理易繙譯謂毋論張桂元是否船埠夥惟租界中向無此例請先懲辦再行移縣蔡太守隨判張桂元官押十四天期滿移縣○王竹春稱爲施阿二之替工每日工錢二百五十文共二天向索五百文不付反被拉破衣服幸逢巡捕拘案且被打傷眼脬施阿二供替工錢本應付給與伊商遲幾日付伊不依以致口角今願措錢給伊蔡太守騐得王竹春受傷尙輕可毋庸議着施阿二還欠錢並償碎衣完結○邱桂桂稱在木作塲做工失竊衫褲獲住人贜賊尙敢行兇交捕送案張連卿供亦在作場做工悞取衣服不敢行凶蔡太守判張連卿笞責百板贜父邱領　 
　　涵碧樓題壁并引林湘君詞史名筠年十九小金山下人略知字義名噪燈舫每遇騷人逸士喜結翰墨緑客歲來滬艶幟高張余久耳香名未經識面一夕乘月偕意琴室主過訪適姬晚妝初竟明麗欲仙而一翦秋波别饒秀韻性温和吐屬風雅安拙生所輯蓉湖春色以姬爲雅品首冠之信不誣也所居繡闥圖書四壁不染塵氛余以涵碧二字顔其樓卽倩意琴書之并拈八絶句題壁以誌爪泥録請諸大吟壇政刊並博意琴醉墨懴情同粲○怪底東風識面遲相逢况值暮春時惜芳心比尋芳切願化金鈴密護持慧眼横波柳乍舒閙紅庭院曉妝餘蓉湖烟水春江月鬥盡蛾眉總不如氷雪聰明凈絶塵瀟湘妃子定前身懴琴侍者所箸花雨珠塵録評姬云似瀟湘妃子靈犀一點心通妙欲語含羞最可人箇儂曾往水雲鄉畫槳如飛盪夕陽猶憶慧山泉味好何時艤棹品頭綱驚鴻倩影殢人嬌玉立亭亭雅不佻月比精神花比豔一燈靜對也魂銷淡紅衫子試鮫綃太瘦丰姿一搦腰最愛二分明月夜苴人悄地弄瓊簫姬善吹簫畫樓一角景清幽盪漾簾波未上鈎兩字留題卿記取碧涵湘水淡於秋低撥檀槽脆囀喉自將幽怨訴從頭天涯我亦嗟蓬轉一樣情懷兩樣愁東武惜紅生待定草 
 
 

Page 12

 
 
[送蔣邑尊次留别元韻]  
　　來暮興歌曾幾時忽傳循吏賦歸期勒碑宫道思遺愛酌水廉泉餞遠離坐治煩區民俗阜力驅異學士風持那堪梅雨瀟瀟夜唱遍陽關折柳詞空結三生翰墨緑執經曾未後堂便臨池工絶蠅頭楷公工書法有石刻楷書孝經十三行臨本尤佳說士甘於肉味鮮公極愛士江管生花欽藻思董樓題壁弔名賢公題香光樓楹聯寫作俱佳滿城桃李新陰盛嘘拂春風只一年焚香事事告穹蒼天驥才非百里當尨吠無驚民晏樂公藩仕期年境無盗案鳩工新葺廟堂皇崇聖宫傾圯有年公諭董修復又捐廉創風龍神廟金樽酒滿論文樂竹篋詩多理草忙此鈴轅取聽鼓福星一路照吳閶借宼無從請上官離亭祖餞强爲歡陰留棠舍人思德辱示蒲鞭政尙寛頃刻烟雲愁四野中天日月黯雙丸歸舟載石輕於隼猶指雲帆柳外看張尙純呈草○前題春盡江南花落時悵聞賢令及瓜期饋錢僅博劉公選餞水難忘趙範離百里煩區勤教育千秋正教仗維持傳家兩字惟清白衆口交稱祗一詞喜從翰墨訂因緣蘿月軒署中軒名中問字便草澤萑苻終歲靖春風桃李滿城鮮公課十惠南書院捐廉廣額優給膏火去思碑墮羊公涙遺愛名傳杜母賢欲借冠君留不得上官只許住經年勤求民瘼答蒼蒼未許豺狼道路當八百孤寒邀鞠育育嬰堂經費絀甚公擬撥草息二百千事雖未成已見公之情深保赤矣萬千宫闕闢堂皇蘭階擢秀門庭盛蓮墓延才吐握忙一葉歸舟輕載石鬱林佳話媲吳閶祖道東郊餞好官臨岐追叙故情歡預防歲患豐圖匱蒙諭董理積榖敢謂民頑猛濟寬棠舍留陰歌勿剪花箋别句轉如丸雲程萬里扶揺上五馬重來拭目看陶元石未定草 
[再步前韻呈犀林老公祖鈞誨]  
　　腸斷河梁惜别時董樓重駐更何期忽聽折柳翻新曲繼慰來蘇又遠離下邑經年資保障狂瀾此後孰扶持效顰不怕西村笑引出花箋絶妙詞明知離合盡天緣爭奈推敲不復便楊柳依依官渡别桑麻鬱鬱海城鮮垂青巨眼邀前日保赤婆心媲昔賢願向廉泉乞餘潤萬家生佛頌年年嬰堂經費不敷擬籲請損廉禱雨祈晴感上蒼斯民父母語能當琴堂今日稱循吏香案前生侍玉皇題柱新留荷塢詠判花舊治鐡沙忙公前攝川沙亦多善政遥知袍笏朝天去五彩雲開繞紫閶秋水澄清寄一官升沈從不繫悲懽人愁舄化雙鳬速公爲期留十日寛舊雨譚心開蔣徑新詩脫手弄宜丸飄然琴鶴隨征旆宦况蕭條未忍看[  陶元石又草]  
[上海四馬路文報局内恊賑公所經收賑捐閏四月中旬清單]  
　　十九日使君受福册湖北公濟益官銀號交來前董陂縣張筱山明府助九八大錢三十千文合來英洋廿八元○又册江西撫州府金溪許灣隠憂子募趙樂善尝英洋三元隠憂子英洋五元立守堂汪英洋一元愼德堂汪六兗洋二元信順堂朱鄭錦南守耕堂楊吳渾之王家棟汪其淵平陽紫湯氏雙騤王元吉九户各七兌洋一元胡昌麟放鶴山莊朱靜香軒朱孔瀛東福德堂王紫陽頴川氏范勝中堂曾廷楨李文翰李思誠堂十户各六兌洋一元劉履厚堂鄧從善堂二户各五兌洋一元范宜有堂陸天成立生堂余吳荆生四户各對開洋一元趙頌周四百文平陽周氏二百文實收英洋三十二元○又册本埠永泰公號募汪子仁一願氏無名氏三户各一元張梅卿五角潘紹曾三角程興孚二角陳良卿一角吳延生九百廿文無力子四百文隠名氏趙安甫二户各三百文孫生蓮二百文周敏卿宓君揚裘清義章硯田沈師濂周振卿周古人上卿徐姓洪信臣十户各一百文實收英洋七元一角○又册常熟程義和號銅洋二元○烟台帶來無名氏助洋十六元二十日吳中顧正心大善士十元○受福公字册蘇城許履安先生交來筆耕齋主人釁百勉芹香四元顧凝碧棧一元○兩天共收英洋九十八元銅洋二元小洋一角○本旬共收英洋八百十七元計規元五百九十四兩三錢六分七厘銅洋廿五元烊見規元三兩六錢三分八厘爛板洋一元計規元六錢八分虚對開一元計元二錢九分一厘小洋十八角計規元一兩三錢另九厘錢一千一百十二文計規元七錢六分七厘○六項共合規元六百另一兩另五分二厘○連前共收規元三十六萬六千七百另七兩另八分三厘○解山東賑第三十六批庫平銀三千五百兩計規元三千八百十五兩○連前共解過規元三十六萬八千四百八十五兩四錢九分六厘○實墊解規元一千七百七十八兩四錢一分三厘合併聲明 
[上海四馬路文報局内恊賑公所經收賑捐閏四月下旬清單]  
　　念一日阮藕汀大善士助洋五十元○受福公字册二百八十四號南匯義生蘭號經交到顧雲卿先生募楊瑞堂莊土蔡桂榮趙雲洲丁梁棟五户各一元蔡瑞陳慶全喬耕雲金雲山楊關春唐勝華朱廷貞朱銘銓沈月山倪瑞華王銀芝金雨山倪炳炎浦牧洲周桂山十五氏各五角○又交到公字廿七號鞠文圃唐兩臬二君續募李晴橋謝燕香二户各二元隠鶴山房晋昌楊氏晋昌閨媛三户各一元徐樂善堂五角以上實收到英洋二十元内估有銅坯一元又募仁壽恭記銅洋三元也成趣主人銅洋一元周抑偶英洋一元○公字三百五十號大團鎭盛賡伯先生募交到王雨亭先生募晚香書屋浙商三益堂陸有心無力四户各一元有恆堂邱五角又新塍盛子端先生募存心主士三元葆春書屋元源典二户各一元五福五角又潤生兄募垣素生五元錫記心齊二户各一元行素五角又王甫卿先生募陳聞喜五角以上實收到英洋十六元五角虚對開洋二元錢五百十五文○使君受福册南市瑞泰本行募雲衢書屋免灾氏保安氏瑞泰行仁德堂陸五户各二元陸羅氏三影士陸談氏三户各一元陸垣記沈少記隠名氏方棉氏春暉堂五户各三角緣梅書屋五角隠名氏十户各一角○秦余氏爲患病祈求速痊銅洋一元○本日共收英洋一百另二元銅洋六元虚繼開二個錢五百十五文 
　　本行所存原本洋五伯萬元並招新股尙未交足計股洋二百零七萬四千七伯四十四元七角五分兩共計洋七伯零七萬四千七伯四十四元七角五分另外公積洋二伯三十萬元並新股餘利洋一伯五十六萬三千三伯六十一元六角六分兩共又計洋四伯零六萬三千三伯六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息請至本行面議可也特此佈聞 
　　石印淵鑑類函告白 
　　御定淵鑑類函四百五十卷體例本唐類函而博採諸書益以唐宋元明詩文事跡較之太平御覽搜羅尤富類書至此實巳囊括古今綜賅圖籍堂皇美備於斯極矣顧殿本難求坊刋多誤前雖有石印縮本而每頁分理三層書樣字跡均未饜學者之欲今本局以家藏初印桃花紙殿本重如修潤一律匀淨讐校再三付諸石印書樣旣大字跡極淸墨色紙張務臻盡善現在印訂將竣準於四月底成書每部訂成四十八本分裝夾板六函計價洋四十元躉售從亷如蒙惠顧請向本局帳房曁各分局購取同文書局啓 
　　石印多寳船二集出售處 
　　是集專選各書院及名家文稿得文六千餘首凡與文府及近時石印各集其有一題一藝雷同者概從割愛合之初集堪稱全璧每部八本定價六員至墨印之精工紙張之潔白尤爲士林中稱賞也售處在京都蔣同泰庄福建南台啓豐木號湖北省城公濟益官銀號江西省磨子巷廣泰盛號漢口宜昌江通輸船帳房内杭州鹽橋大街蔣恆記蘇州掃葉山房綠潤堂書坊天津廣東九江安晵揚州南京寗波各電局上海法馬路和昌成陳家木橋電報總局後馬路義隆棧乾記衖蔣同泰内怡軒書莊如蒙躉買請就近面議格外克巳 
　　發賣 
　　本廠自製之黄强水巳遐邇馳名如貴客欲包買每月數百可欲意者請至三馬路大禮拜堂南面申報館間壁申昌書畫室議訂可也此佈江蘇藥水廠 
　　廣東接元堂應騐丸藥 
　　勝寳女金丹婦人氣虚體弱最難　嗣甚至百病　起此丸大補氣血長養精神　　成孕却病延年每兩洋二角婦人白帶丸專治赤白帶下流出淸冷稠或粘如米泔珠澗淫濕不巳面色黄白此丸服之立愈每瓶洋三角琥珀五淋丸五淋之症多因酒濕熱毒悮染花柳或紅或白　痛淋　此丸專解諸般熱毒　論久近藥到痛除每瓶洋五角止濁固眞丹專治白濁流之日久腎元巳虚或色慾過度以致淸濁不分　　之色　常珠點此丹無論一二年均效每兩洋二角龍涎戒烟丸戒烟之方多如林立有能止癮不能去癮有能去癮後生他病此皆未能窮其奥妙耳試以此丸應知效騐無處每瓶五角大腸下血丸下血一症由濕熱　結於中以致營血失道滲入大腸久則胃氣漸弱延綿不愈此丸治之獨神每瓶二角疝氣奪命丹經云諸疝者乃陰氣積於内復爲寒氣所加　成疝氣臍下撮痛陰核偏大腎囊壅　服之卽消每兩三角參茸乾健丸耑治男子腎元虚冷玉闕無守夜夢遺精甚至陽事不舉服之可使精髓充盈每兩洋二角大丸每丸一角雙料二角半參茸坤順丸此丸治婦人四肢要倦黄瘦浮歷子宫虚冷久不成孕或經期腹痛先後無常每兩洋二角半大丸每丸一角雙料二角半萬應如意油此油疏風解毒温中利竅和血脈辟邪穢功用極多難以枚舉名爲萬應良不　也居家出門最宜携貯每洋十瓶小廿瓶鋪在上洋四馬路巡捕房對門 
　　旗昌軍火公司告白 
　　本行通商以來卽在各國埠頭股立分行巳六七十年疊奉北洋大臣李傳相札委經理採辦事並蒙督辦軍務左侯相及閩浙總督楊部堂委辦外洋軍火等因茲不惜重資特請外洋名廠精於機器製造船械之人承辦各項前後膛槍炮鐵甲炮臺各樣鐵甲鋼快水雷等船以及造船炮槍彈鐵路開礦挖河種田紙糖綢布電燈等應用機器又造粗細火藥棉花炸藥硝磺拉火銅帽子捲軋銅鐵鉛練五金與製造局需用各材料各機器無不皆備如蒙賜顧請至本行軍火處看圖議價價必核實貨必道地袪除一切情弊並能尅期辦到因本行各口有行航海有船辦運較易故也此佈 
　　石印文腋類編 
　　是書爲四明周子靑太史所編藝林擷秀花樣翻新别類分門成裘集腋板行巳久茲用楷字謄淸重新石印一函四本價洋一元二角寄售文玉山房抱芳芸湘各書莊躉售另議嫏嬛室啓 
　　必發吕宋票 
　　七月票全張六元半張三元分條七角賜顧者請至四馬路口老巡捕房南首 
　　欽差大臣兵部左侍郎承襲一等毅勇侯加匡救情殷一雲騎尉曾紀澤題贈老德記大藥房雅鑒 
　　上海大馬路抛球塲東首 
　　老德記第一家藥房 
　　本藥房於道光二十二年上海通商之初首先開創所有出售各藥皆係極貴料品格爲製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得週詳謹摘試騐各藥循序刋報尙有無數藥味不及盡載於茲倘如遠處可託局携帶决勿遺誤欲杜假冒認老德記招牌庶乎近焉上洋老德記啓計開發四夫藥酒老鴻記藥酒百補鐵質酒扶陽種子酒發心妙藥酒浙聽鴨恆酒戒烟白藥粉兩腋狐臭粉玫瑰擦牙粉小兒代乳粉宫品芙蓉粉嫩面香水粉解烟白精粉治諸癬藥粉金鵝納霜粉戒洋烟精水傅髮潤髮水烏髮生髮水退斑點藥水去雀痣藥水止腹瀉藥水清香洗身水玫瑰甘露水患濕癬藥水清香洗牙水玫瑰胭脂水止咳嗽藥水舟車眩船水發四日藥水治吐血藥水退油漬藥水秘製止痛水光面清香水精琦目疾水 
 
 

Page 13

 
 
   
 
 

Page 14

 
 
　　此方係雲南大理府周姓年老無子遇異人傳授此方服至月餘自覺目明身健髮黑鬚烏久服連生七十壽至九十有七此方專治身體虚弱老少酒色過度頭眩耳鳴神昏目暗腰膝酸痛四肢無力自汗盜汗下元虚損夢遺精滑陽痿或男子精寒腎虚陽物不舉不能久堅元陽衰敗或女人血寒氣弱子宫久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對門廣東接元堂何均年監製 
　　石印小搭徑寸珠時文 
　　是編採輯諸名家以及近時名宿小搭文二千首益衡文本智珠之明故選文無遺珠之　爰以石印法縮成袖珍本每頁載文四首方寸之紙燦若聯珠顔其名曰徑寸珠每部六本外加綢套價洋二元四角小搭珠華洋一元六角小題萬選錢一元六角無情巧搭二元巧搭淸新二元小搭香艷六角上海棋盤街裏閣廊芸　閣發售 
　　紙局告白 
　　本局用機器造紙數年於茲幸蒙諸君紛紛賜顧誠本局造紙其法悉本外洋上等紙張純用棉料韌滑堅久用以印書墨色尤佳歴久不變試觀外洋書籍有藏之千數百年者初無磨滅漶漫之患則本局之紙卽可以類推且中國紙張年久尙虞蠧蝕洋紙書籍從無慮此可知本局之紙視中國有過之無不及者印書各家欲求經久不壞尤宜以本局之紙刷印謂予不信請嘗試之上海機器造紙總局啓 
　　歴科狀元殿試全策墨蹟 
　　殿試朝考以書法爲重在都中覔得眞蹟付照相石印縮成小楷絲毫不爽洵書法之寳笈以便摹臨每部二厚本加套價洋一元二角寄上海千頃堂萬卷樓寳文閣並各書坊發售 
　　新開萬興號 
　　本行自運福建芸暉堂極品氤氲烏沉奇楠線香什錦香珠老山檀香速香福建神麯小種茶什貨俱全賜顧請至十六鋪内認明本號不悮 
　　上海樂善堂精刻銅版各書發兑價目 
　　本堂縮刻銅版各書字畫明晰裝釘精雅尤便舟車携帶茲將各種文塲必備諸書開列於左五經體注價洋四元五經備旨價洋四元五經揭要一元八角四書合講一元六角四書備旨二元四書典林一元六角四書味根錄二元四書全注二角康熙字典二元八角又三層本二元詩韻全文一角翁注困學紀聞二元困學紀聞目錄五角日知錄集釋二元角山樓類腋二元廣治平略一元六角吟香閣叢畫二元正續試律大觀二元詩韻合璧二元詩韻扇面裱成二角詩句題解匯編二元五策學總纂大成一元五十三經廿四史策案價洋一元五角上海四馬路樂善堂啓 
　　聲明眞東洋蘭花香肥皂 
　　專治一切油膩並臉上烟色黑氣而奇香觸鼻以之餅送親友亦覺玲瓏可愛擦之可皮膚渭潤每匣四塊計大錢一百四十文每逢禮拜三六登報仍在上洋仁濟醫舘南首榮錦里對門大豐店基錦泰仁布號一家出售餘者皆非日本錦蘭香啓 
　　保容香水粉眞玉芙蓉散 
　　此粉異香不堪能使容顔少嫩斷不尅血能送親友玲瓏可愛每瓶二百○玉芙蓉散治雀斑酒剌及效每瓶八十四○西洋敷髮生香藥水治秃癩黄　蛀髮癬等每瓶洋二角寄上洋二馬路外國墳東老元盛帽店又寄棋盤街同富利吕宋票行二家出售 
　　漢口樂善堂書藥房 
　　本堂向分設漢口新街專賣本藥房虔製眼藥精奇水并各種妙藥神效無比久經馳名遠近今遷移洋街仁濟醫院斜對門開張兼賣本堂自刻銅板縮本以及木板新舊書籍其價均照上海本堂之例不加分文仕商賜顧者請就近購取可也 
　　文賢閣書籍箋扇 
　　發兌石印秘本書籍新式畫譜東洋印色轉辦進呈貢扇藏紙圍屏壽幛名人書畫京都鵰翎重礬耿絹十景詩箋泥金顔料各種帳簿等倘蒙賜顧照莊批發請移玉上海棋盤街北首靑蓮坊間壁認明謙記不悮 
　　黄太史臨袖珍九成宫 
　　黄敬輿太史書法久重寰區所臨九成宫醴泉銘尤爲得意之筆近來坊間翻刻木板早失眞傳茲從京都覓得太史親筆手書用石印法照出絲毫不爽并用綾絹裝裱精雅可愛賞鑒家請必先賭爲快也價洋六角寄申掃葉千頃各書坊法大馬路南申昌發兌 
　　京板六朝唐賦 
　　是選爲賦數十首注釋詳明舘閣諸公奉爲法則誠律賦之正宗選家之精本也丙子歲翰苑分書刻於都門琉璃廠但原本係用大卷楷法未便用爲讀本今將初刻縮印五寸本旣可爲朝夕之諷誦並可當摺楷之臨摹置諸案首用莫便焉價洋一元寄售在暢懷書屋及各書坊躉售向新開河全益洋貨行面議 
　　生生堂佈告 
　　店家立招牌爲　客商認招牌爲憑今本堂衖口法界大馬路中巿有甡甡堂一店字異音同希　淆混遠虚　局寄賈須囑認明本　老招牌庶不致誤 
　　湘烟小錄 
　　是書係陳小雲司馬悼亡姬之作誄傳夢玉詞附焉阮文達公　歎賞之茲重刋出售每部洋五角寄售萬卷樓各書坊 
　　新書出售 
　　明黄石齋孝經本贊張無功守淮日記顧秋碧風俗通義佚文風俗通佚文丁儉卿日知錄校正潘四農示兒長語王玉航漢隸今存錄七種合訂售洋五角存棋盤街著易堂代售 
　　七月票 
　　額增四萬號頭彩四萬元 
　　全張半張分條價照大巿紳商信購寄上洋大馬路親仁里對門 
　　天籟韻學館 
　　開設四馬路西早晚八點至十點口授標射反切敲韵聽字雙聲疊韵不一月諸皆熟習旣知反切後習西學極易書寄樂善堂發售舘主蕭啓 
　　英七月票出售 
　　全張六元半張三元條頭七角批發公道仕商賜顧卽班回件指明上洋棋盤街北不悮 
　　石印小題宗海 
　　是書選文八千首與文藪珠華等無一題一藝之雷同屢蒙購閱諸君貽書儴美計十六本價六元五角上海二洋涇橋法馬路文匯舘發售 
　　保險讓價 
　　本行保險洋房及洋棧房貨物向歴有年蒙諸君光顧今將保價格外公道如有貴商欲保請至本行面議可也公平洋行啓 
　　石印增廣小搭珠華 
　　茲編久蒙藝林鑒賞今以巧　面文新者增廣之得千四百　精鈔石印紙　精良外加錦　價洋一元四角　售文玉抱芳千頃南申昌各書庄躉者另　從　 
　　新到上貨 
　　墨晶二元茶晶一元翡翠玉鐲三元一只戒指一元如假包退金利源碼頭昌順隆 
　　先天金剛不壞丹 
　　此丹專爲濟世面合急治男婦花柳毒症直有起死回生之功不論初起年遠服之宿根　絶永不再發藥品貴重每服二兩實價英洋三元寄在上洋新衙門後新仁慶里健行堂發兑 
　　會仙臺 
　　管輅星法不報生庚能知八字父母兄弟妻財子祿功名富貴前事不對分文不取四馬路口望平街朝東樓面 
　　廣東梁愷悌堂馳名藥丸略列 
　　小兒回春丹專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口臍風與及一切疑難雜症書所未載醫所未識者皆能治之五粒頭每丸錢一百念文三粒頭每丸錢八十六文參茸戒烟丸此丸靈效如神可以包戒一服此丸立能將烟具藏起戒是毫無難過戒後永不生病每兩錢三百文雙料一千二百文神效活絡丸專治風濕骨痛筋脉拘孿半身不遂難於動履腿膝浮腫中風癱瘓口眼歪斜頭頸强直俯仰不能等症每盒十丸錢三百文追風如意膏專帖一切風濕骨節作痛手足麻木左癱右瘓跌打捐傷長寒熱瘧疾小兒肚瀉臍風等症大帖錢一百文小帖錢五十文燕窩肥兒糕此糕用燕窩爲君加以米粉及各上藥製成大人常食開胃健脾小兒能去五疳積滯有病治病無病肥兒每包錢一百廿文化痰止咳丸凡男婦氣血虚弱飲食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文附桂大仙丸惜有雲南周富翁年高無嗣遇赤脚大仙授以是方麟祥五兆虺夢兩占專治男子頭眩耳鳴眼花腰軟自汗盜汗遺精陽舉不堅婦人子宫久冷崩帶經水不調久不受孕每兩錢一百廿文枸杞桑椹酒此酒滋腎益氣生精助陽强筋健骨袪風明目利便消渴利五斷關節安魂鎭神常飲烏鬚黑鬟益壽延年每瓶錢二百四十文外有參茸衛生丸參茸白鳳丸寗坤丸蘇合丸小兒疳積散心氣止痛丸跌打丸立止牙痛散頑癬藥華陀愈瘧丹三鞭鹿茸酒痢症丸午時茶人參再造丸癜疽拔毒膏龜鹿滋腎丸發兌上海棋盤街北首梁愷悌堂啓○○一分寄江西省城磨子巷羅春臺號○○安慶小南門内羅春臺號○○九江廣泰源洋貨店○○湖州府城泰和坊申昌書畫室内嘉興孩兒橋申昌畫室發兌 
　　祥豐衣莊眞不二價 
　　本庄開設久年噐做時式新衣兼售原典估衣照碼每兩拆洋七角劃一價照大巿格外克巳如嫌價貴包退包換貴客賜顧　棋盤街北首並有四季衣服出貨 
　　正西洋鼻烟出售 
　　本號茲有久藏正西洋舊鼻烟發售仕商送呈官禮零躉均可價極克巳倘蒙諸君光顧請細擦有銅板金光樹磚　爲記兼售頂高艷色花紅粉在上洋二擺渡廣　公所隔間　榮記謹識 
　　塘棲痧藥 
　　痧氣丸每洋一百念瓶大瓶念瓶臥龍丹海洋一百瓶大卅瓶紅靈丹白痧散靈寳丹保和丸紅白平　散大瓶每洋念瓶小六十瓶午時　每洋一百四十塊純陽正氣丸每洋一百念包賜顧上海四馬路畫錦里 
　　杭州大井巷德記 
　　開設有年向蒙信任近有無恥之徒魚目混珠外埠信購原班寄奉信面劉海爲記否則係假冒並外售各藥水 
　　四書本義匯叅告白 
　　四書朱子本義匯叅爲金壇王罕皆太史手輯太史竭畢生之精力以章句集註爲本義而叅以或問語類又復摘取諸儒名論分註其下貫通融會精當有移自有此書而未樂大全以及高頭講章等皆卑無足道習舉業者允宜家置一編悉心研究惜流傳旣久翻刻多訛今本局以精楷重抄再三讐校魯魚亥豕一掃而空現在石印工竣墨色紙張務臻美善每部訂成八本價洋三元六角躉售從亷又草字彚每部四本楮墨極精價洋二元四角願購者請向本局曁各書坊購取同文書局啓 
　　小題文府 
　　是書實文一萬四千餘篇十二元試律大觀二元四角山樓類腋二元四五經合纂十元合璧二元合講一元六巳上均同石印售處在上海二馬路同慶公棧裕泰厚啓 
　　復成烟膏 
　　上洋盤街中巿精製清膏每洋一兩三錢陳膏還灰洋一兩丸錢公烟二兩二錢冷籠二兩五錢熱籠三兩二錢平頭外加祈蒙賜顧認明脾號 
 
