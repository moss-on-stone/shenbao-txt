# 1914 - 233 - 4914716

 

Page 1

 
 
   
 
 

Page 2

 
 
請辭職張宗儒准免本官此令 
又令司法總長梁啓超呈請任命張允同趙汝梅署京師地方審判廳推事應照准此令 
又令財政總長熊希齡呈請任命虞維鐸兼任歸綏國税廳籌備處處長應照准此令 
又令財政總長熊希齡呈請任命葉景莘爲技正應照准此令又令據四川都督胡景伊署民政長陳廷傑電稱川省前遭熊楊之亂逆黨蠭起幸即戡定並疊獲要犯訊明嚴懲人民怨氣藉以稍伸惟首惡漏網甚多誠恐死灰復然續經督飭所屬認眞查緝除熊楊二逆早經宣布罪狀呈請通緝外茲查有叛旅長龍光孫學淵叛參謀總長但懋辛叛參謀陳萬仞劉國佐樂九成王希閔劉光烈吳哲張秉升叛團長黄金鎔盧師諦周也琛鄒有童吕輔周叛營長熊士哲周麒癸梁渡吳行光賀崇熙鐘明三殷用光周之楨李樹勛張威敖祖榮楊天澤張元卿易存明謝召蘭郭鎭藩李蕚朱纛周官和李錫榮叛連長黎同耳等均屬甘心背判又僞川邊總司令余際唐僞水警廳長余致書僞安撫使朱之洪黄金鰲曹篤黄成璋僞警視廳長歐陽爾賓僞司長談宅暘宋緝先李丙田僞參謀長廖小韓僞司法總長童顯漢僞憲兵司令楊紹奇僞指揮長謝仲容僞支隊長范蓁吕超劉植藩僞參謀范菁李鴻鈞危勳僞執法官朱鳴鑾僞團長盧漢臣僞營長石清楊張子釗楊必愼僞軍需長吳景棠僞水師總司令林鎭台僞連長謝秉奎王財神村大眉毛僞參議兼秘書舒向楚吳梅信鄭兩笠僞銀行總理余耀榮僞銅元局總辦吳庶咸僞科長董鴻迎李峙青王雨農董子鈞僞科員賈應全童斗臯張師禹僞九門稽查詹福僞巡緝隊楊巨卿并招兵助逆之哥老會匪張百祥黄鶴群涂德敷鼓吹獨立之報館主筆張佐臣燕梓材等均力主破壞捲欵分肥種種器行人皆切齒又省議員薛仲良曾子玉郭崇渠冉獻琛楊文萃等或充僞參議或充僞科長冉獻琛一犯并係議員圖發起人又經楊逆委任僞知事吳恩洪徐代堪吳楚謝崇飛王耑書李伯愷彭小淵任鴻熙徐海珊張仙槐陳鍾靈周北君陳篤生吳永尋王權等吳恩洪徐代堪二犯并與逆黨勾結最密掷刼公欵甚鉅以上各犯均屬罪大惡極萬難曲貨除周國琛詹福吳楚巳經拿獲正法外應飭下各省一體協緝務獲懲辦等語查川省迭遭兵燹該黨等蓄謀倡亂以致生靈塗炭全境繹騷亟應悉數查拿嚴懲俾免再滋餘孽應由各省都督民政長曁各地方長官通飭所屬一體按名嚴行查拿務獲究辦毋使漏網此令 
　　一月二十七日大總統命令交通總長周自齊呈請任命葉瑞棻任祖棻爲僉事應照准此令 
　　又令司法總長梁啓超呈請任命胡汝翼署直隸天津第一初級審判廳推事應照准此令 
　　又令任命奎熙協同管理内外火器營事務此令 
　　又令兼代陸軍總長周自齊呈請續奬防守上海製造局出力人員擬將謝邦清授爲陸軍礮兵上校盧家有授爲陸軍步兵少校並加陸軍步兵中校銜廖守忠加陸軍步兵中校銜應照此令 
　　又令兼代陸軍總長周自齊呈請將喀什噶爾宣慰出力之陳以卿授爲陸軍步兵中校並加陸軍步兵上校銜應照准此令 
　　又令兼代陸軍總長周自齊呈請將克復四川新津等處出力之楊天智授爲陸軍步兵少校王元襄授爲陸軍礮兵少校龔襄鄒瑞生王光炯授爲陸軍步兵上尉並加陸軍步兵少校銜陳耀武授爲陸軍騎兵少校羅香國授爲陸軍礮兵上尉並加陸軍礮兵少校銜羅金元授爲陸軍工兵上尉並加陸軍工兵少校銜何繩武周承烈富貴陳純武授爲陸軍步兵上尉黄世恩范世傑授爲陸軍騎兵上尉田秉鈞龔佔遂駱級三李宏錕郭瑗劉國孝張繼昭楊永懍張熾普林穆瀛熊偉徐光輝胡庚先孫選才楊耀武彭宏塾陳宣廷劉吉德崔錦桂授爲陸軍步兵上尉盧榮麟張尚志授爲陸軍礮兵上尉賀濟民李新民周師昌授爲陸軍工兵上尉莊照廷王柱臣卿鎭邦劉德庚鍾復周鼎李希斌授爲陸軍步兵上尉劉安國陳樹桿王芝是授爲陸軍礮兵上尉王平安陳瑞書徐懷森授爲陸軍輜重兵上尉楊衡鈞車道平方鳴臯舒漢傑鄧值塏趙國珍趙元斌康文珔袁一球授爲陸軍步兵中尉鄧國林楊進洲羅邦瓊謝占是李開科翁梅桃郎志伊授爲陸軍騎兵中尉謝有芝盧雲章郭明山謝樹清龍禹門授爲陸軍礮兵中尉辛正喜李明吉范鵬高曾玉林李香田授爲陸軍工兵中尉張明欽授爲陸軍步兵少尉杜綸授爲陸軍騎兵少尉應照准此令 
　　又令兼代陸軍總長周自齊呈核覆管理右翼五處事務副都統擬以塏奎國順補防禦恩明補驍騎校請予准補等語應照准此令 
　　又令兼代陸軍總長周自齊呈核覆鑲紅旗满洲都統擬以吾容濤榮福隆泰塔思右補驍騎校請予准補等語應照准此令一月二十八日大總統命令馮德麟給予二等嘉禾章此令　　又令沈瑞麟吳宗濓均給予二等嘉禾章此令 
　　又令任命吳鼎昌爲造幣總廠監督此令 
　　又令王得勝劉温玉授爲陸軍少將此令 
　　又令申正邦前次在寗著有勞績應准開復陸軍少將原官此令 
　　又令領參謀總長事黎元洪呈請任命李竟容署天津鎭守使署參謀長應照准此令 
　　又令兼代陸軍總長周自齊呈稱四川都督府軍法課長王作沛呈請辭職王作沛准免本官此令 
　　又令兼代陸軍總長周自齊呈請任命袁思星爲四川軍法課長應照准此令 
專電 
[北京電]  
　　内閣問題近稍停頓熊總理雖曾露辭職之意袁總統不許總統制須俟造法機關成立後乃可定奪但現已由理論漸入事實觀於日昨官中印布朱都督贊成總統制電文已可見一斑 
[北京電]  
　　二十五號熊總理呈擬具六釐公債票式懇頒簽字式樣以便交局摹印奉批法美各國公債票向無元首署名之例即此項六釐公債上年公布條例亦無經本總統簽字蓋章明文應准於票面上添註批准公布四字以昭鄭重所請簽字蓋章之處應無庸議此批特發表於政府公報 
[張家口電]  
　　自綏遠改組行政區城劃口北十二州縣曁伊烏兩盟爲其管轄地何都統亦條陳政府擬將居庸關外直隸所屬沿邊之萬全赤城龍門三縣及察防左翼張北獨石多倫三縣均劃歸察防管轄爲一行政區域頃接中央消息大總統已將原呈交國務會議不難邀准云云 
[江孜電]  
　　西謨拉會議久無成局英國代表麻克瑪所要求爲中國永遠不改西藏爲行省不干涉西藏内治達賴代表謨里沙又堅持脱離中國覊絆陳貽範無可如何已電告中央暫時停議長官陸興祺亦電中央謂此次會議甚棘手非但實權盡失虚名恐亦難保而况藏番蠢蠢欲動多向察木多一帶開拔裏塘巴塘不免摇動請政府急圖西康先固根本 
[開封電]  
　　張鎭芳奉中央嚴令後　　頗不負氣當即電呈中央謂此次勦匪不得力實因拱衞軍統領高文貴不受調遣所致並謂高儼然有古時羽林神策之尊高不可犯 
[開封電]  
　　商城銑日陷趙護軍使次日晨刻由潢赴援羅山現到拱衞三營武昌以省防吃緊不能調兵爲辭 
[開封電]  
　　現查豫省勦匪布置方法係趙倜張錫元高文桂三軍會於正陽石旅長在信確一帶保護鐵路又武昌段總長派三千人自麻城入豫安徽派拴入豫爲三省會勦計劃其豫省原派在魯山寳豐勦匪軍隊皆未動移魯山一帶近日尚爲安靜潢川光 
 
 
 

Page 3

 
 
山等處之失陷實由匪勢飄忽各地又不免有奸人内應以故匪甫到而城卽陷搶掠殺戮慘無人道軍隊苦於尾追不及然三省會合爲就地殲除之計當不致久延時日 
[廣州電]  
　　劉冠雄抵粤係調查粤軍港昨與龍督商議甚久 
[廣州電]  
　　黨人鍾秀南已由港引渡交審判廳收入監獄 
[南京電 ]]  
　　馮督現擬組織陸軍警察六營聞已派員赴津招募憲兵數百名 
[南京電]  
　　陸軍講武堂開辦在卽堂長張昌宗已擇定水師學堂爲校址 
[特約路透電]  
[北京電]  
　　政治會議昨日一致贊成祭天議案定每年冬至由大總統在天壇舉行戴冕衣特定之禮服行叩首禮且獻太牢焉祀孔案亦經通過每年舉行兩次其禮節與祭天相埒由大總統在北京文廟舉行各省當道亦於同日在文廟舉行此禮該會今復提出借欵議案巳付審查 
[北京電]  
　　昨傳袁總統擬於今日赴天壇祭天之說實不確 
[北京電]  
　　浙省長致電袁總統略謂民國成立兩稔五易内閣政務進步因以梗阻法國内閣制之不適合顯然可覩此皆誤於臨時約法長此不改絃更張難望成立鞏固之政府美之總統制成效昭著蓋大權僉集於總統之手而政府乃得永固也今欲五族團結非得强有力之政府不可以故採行總統制實爲刻不容緩之舉並請總統速擬施行總統制議案付新成之造法機關核議俾可於臨時約法中加此最重要之修改云云 
[北京電]  
　　聞日政府對於昌黎一案已允賠償死者家屬及向中政府謝罪惟懲辦日兵及親向昌黎縣知事謝罪之事尚未議决 
[北京電]  
　　馬龍甲及其親信之羽黨均爲外蒙兵士奉庫倫命令拘而殺之戕害格蘭特君之兇犯現受傷未愈大約愈後亦須處死馬龍甲等乃於當日晨間就逮因出不意未能抵抗 
[北京電]  
　　張家口現招募蒙兵征匪以那彦圖親王爲統領 
[北京電]  
　　政府應蘇督之請在津挑選警察三百名派至上海 
[北京電]  
　　英文京報載稱陸建章大約將任四川都督以代胡景伊因當地各紳電控川員之故說者謂胡不離川恐各黨必起重大之内訌 
[成都電]  
　　華兵近攻擊松潘倔强之番民數百名交戰終日番民焚堡而逃棄屍五十餘具華兵死六人傷七人 
[天津電]  
　　上海盛傳天津巳拘獲一犯與南門夫人之謀殺案有關一節茲悉並無此事惟警察偵緝頗嚴 
[武昌電]  
　　當道巳派大批軍隊赴汴征剿白狼營壘空者已有數座武昌警察現多以警察學校之學生補額舊時之人陸續開除 
[蕪湖電]  
　　鮑鎭守使率兵一千五百名馳往廬州鎭剿白狼匪馮國璋之兵巳有數百名抵此張勳之兵日内將到民心頗爲惶惶 
[廣州電]  
　　近十日内處决亂黨三十餘人龍督巳恢復笞刑某兵士因圖强姦婦女曾割耳鞭背游街示衆 
[廣州電]  
　　商民所收各債多係紙幣致受損二三成有奇以故怨聲載道 
譯電 
[北京電]  
　　約法會議選舉規則已以總統命令宣布北京應派之議員將於二月中旬選舉 
[北京電]  
　　辦理關於行政各案件之高等審判所將於日内成立 
[北京電]  
　　據國權報載稱現有黨人組織鐵血團以岑春煊爲領袖嗣後南方黨人内務歸岑主持外交則由孫逸仙辦理並定章凡殺死頭等官員一名酬洋二萬圓二等官員名酬洋八千圓 
[廬州府電]  
　　六安州内地敎會之敎士均無恙産業無損城中十九被焚天主敎産業具在諸人均將儘束離此 
[廬州府電]  
　　六安州被匪焚掠死敎士一人聞舒城亦死敎士一人 
[紐約電]  
　　據美國各報載稱墨西哥烏曷太總統現向日本購辦軍械此必日政府售出之廢鎗美總統威爾遜已於一月二十九號開會討論此事各報對於日本贊助墨西哥總統頗爲憤懑皆促政府速依英國之志願議决巴拉瑪運河談判及訂定公斷條約否則英日兩國均將讎視美國必陡生種種危險云 
[華盛頓電]  
　　聞美總統昨與上議院外交股員會談時力主取銷來往沿海各口岸美國船隻駛過巴拉瑪運河免税之權利及請與英日兩國締結公斷條約云 
公電 
[直隷趙都督劉民政長請取消省議會通電]  
　　都督民政長鑒國會組織不良頃已奉令停止兩院職務另候召集查各省省議員之選舉其獘與兩院相同而違法侵權黨同伐異亦視兩院無少差别種因旣悖善果難期勢非爲與民更始之謀不能得制治保邦之效茲擬聨銜電達中央其文曰北京大總統鈞鑒兵事甫平羣黎望治非减除舊梁無以安輯人心非煥發新猷無以鞏固邦本顧整飭吏治綏撫地方爲各省行政長官應盡之職而所以通達民隱周知利權敦促進行則各省省議會所應有事也查省議會之設本爲代表民意職責至重膺斯選者宜如何破除成見公而忘私恪守法律之範圍講求閭閻之疾苦對於長官則有建設而無阻撓對於人民則有疏通而無煽惑始無慚於一省之代議士一省之議會始可稱爲純粹之代議機關乃各省議會正式成立迄今瞬及一年其與本省應興應革諸大端漫無規劃已絶少成績之可言而於應議政事不審事機之得失不究義理之是非不權利害之重輕不顧公家之成敗惟知懷挾私義一以黨見爲前提隳突呌號罔有攸濟坐糜廪給憯莫懲嗟陽居代議士之名陰掣行政官之肘甚且轉相聨結胥動浮言事實彰明無可諱飾有識者潔身遠去謹愿者緘默相安議論紛紜物情駭愕而一省之政治半破壞於冥冥之中此非法之不良實選舉不得其當有以致之也推求其故蓋緣選舉之初國民黨勢力實佔優勝他黨與之角逐一變而演爲黨派之競爭於是博取選民職位者遂皆出於黨人而不由於民選雖其中富於學議能持大體者固不乏人而以擴張黨勢攘奪權利爲宗旨百計運動而成者則比比皆是根本旣悮結果不良此而欲其宣達與情督策行政是猶南轅而北轍也現自國民黨議員奉令取消以來去者得避害國敗羣之黨留者仍蒙薰蕕同器之嫌議會之聲舉一虧萬衆之信仰全失微論缺額省分當選遞補調查備極繁難即令本年常會期間議席均能足額而推測人民心理利國福民之希冀全隳空虚是議員已自啓人民薄視之心人民遂漸生輕量議會之念今者一般輿論僉謂地方議會非從根本解决收效無期可知當日選舉組織實有未善更可知候補當選人之資格未必果優於取消之議員今縱勉予維持遞補如額彼出於利誘勢脅者固無論矣即一二賢哲之人公推固由意而後之視今猶今之視昔對於議會信用尚未回復之際訾議紛騰亦憎多口共和國家以人民爲主體議會所以人表人民實係卑鄙劣陋之人再厠與聞政治之列自愛者流羞與同位不肖之輩結黨營私而此最高級之地方議事機關勢必重被惡聲於人民無益於國家有損與其遷延敷衍但顧目前誠不如暫行解散亟圖補救之爲愈矣某等爲人民計現在國會議員旣經奉令停止職務所有各省議會議員似應援照辦理一律停止職務一面迅將組織方法詳爲釐定以便赶緊另行召集如此則觀聽爲之一新價值自然增重舊染可期湔濯成效祇一轉移端本澄源舍此别無他策彼此往復商酌意見相同用敢不揣狂愚聨銜電懇伏乞我大總統顧全大局俯納芻蕘准將所陳停止各省議會職各節發交政治委員會議决宣布施行人民幸甚地方幸甚等語尊處如允贊同卽當列銜入告事關大計未敢瞻徇諸公愛國爲懷諒必主張一致也議電奉商立盼賜復趙秉鈞劉若曾叩有 
[大理來電]  
　　北京大總統黎副總統鈞鑒國務院各部總次長各省都督民政長將軍都統護軍使鎭守使軍師旅長各報館均鑒自孫黄李諸人倡爲二次革命南北分治之說黨羽分布恣爲構煽潢池盜兵生民塗炭旣發難於贛粤湘皖復肆毒於滇川黔桂其處心積慮殆欲使中原分裂邊土淪胥而後已窮兇極惡神人共憤該黨等自湖口滬寗失敗後雖逃逋海外仍派其死黨分赴各省運動希圖再舉二年八月有該黨郭嘉賓者匿跡來榆聲稱沿江沿海諸省定於某月日同時舉事現奉孫黄令前來聨絡榆民及駐榆軍隊届時鄉應并携帶新同盟會金牌數十付秘密散布嗣復往騰永一帶運動如前楊逆春魁以無賴會匪獲有金牌乃因勢利導思一呈以冀非常遂勾結榆團於二年十一月八日戕官叛變自號同盟軍總司令佔有榆城宣布獨立獲榆局鎗枝四千餘朿子彈四十餘萬各局所公私欵項五十餘萬肆虎狼之野心據蒼洱之天險乃日夜召集黨徒募練死士編練先鋒獨立敢死警衞親隨諸大隊以莫春榮劉嘉賓爲總參謀以徐文成爲總指揮以田克動董華山爲協司令集全軍主力扼迤西大鄠之雲南驛安南關與省軍决戰以一部出鄧洱喬後劍川一部出漾濞蒙化永平一部出賓川鹽豐於是遠近鄰邑環地千里相繼失陷迤西西全局風鶴告警汝翼聞變會同唐督入告篠日奉命赴援督師進勦即日大集諸將士授以攻防方略命省軍混成旅長韓鳳樓以主力逼彌渡趙縣命駐永第五團向永平漾濞蒙化均直趨下關以省軍一部向鹽豐賓川鄧川直趨上關以駐麗維防軍防堵劍川進攻拽源喬後布署旣定分途并進我軍志氣旣盛忠勇奮發旋劇戰於清華洞猛攻於漾濞江擒斬虜獲無慮千餘各地叛匪聞風膽寒大軍雲集進逼榆城復密令張一鯤栗飛鵬等謀爲内應旬日之間反復重鎭被陷各縣相繼收復逆首楊春魁張文光莫春榮劉嘉賓田克勤董華山等均先後擒獲明正典刑汝翼抵榆目擊亂後情形瘡痍遍野閭閻彫疲兵燹爲災良用惻然綜計此次叛亂公私損失約百有餘萬該逆等竄逋四境殘虐以逞普天率土罔不裂眦雖身首異處亦無以蔽其辜知當此破壞之餘不得不爲正本清源之計乃撫循内外以安反側辦理清鄉以靖餘孽地方人民安堵如故父老子弟重睹天日堪紓厪念惟滇處邊徼交通阻塞而變起倉猝師出一旦未遑原始耍終上瀆清聽茲幸以國家以靈生民之福元凶大憝以次胥滅匪氛旣息危難底定誠滇省之幸亦民國之幸也當今人心浮動各地皆然道遠耳食謡諑堪虞深恐無知愚民誤以榆亂未甯轉相傳播海外亂黨復乘機簧鼓摇惑衆心大局何堪設想用特具情電陳懇訴布告國人咸使聞知以奠羣情而遏亂萌滇迤西鎭守使謝汝翼叩感 
要聞一 
[雜報（元月二十日）（續）（遠生）]  
　　總統制與内閣造法機關呱呱之聲 
　　政治會議中之聲影其餘消息 
　　總理問題旣解决内閣問題將如何余前函言熊梁張汪於其箇人之關係上有不能不連帶而去之勢但此指普通時之内閣更迭而言若以總統制問題之故間接而取消總理則此制之精神已無有責任連帶之可言今日卽平常人並無十分反對總統制之理由况於内閣諸君如是若贊成乎則連帶而去豈非自相矛盾故諸君中雖有持消極主義者恐其實際上不能决然逕行天下事之出意料外者往往如此 
　　凡此等制度之發生關係根本立法問題自不能因一時之影響而不生其潑酵力但邇來以内閣摇動之故外交界幾於一切停滯不能進行借欵問題尤因以中止余人今日惟希望此制行否早日决定耳 
　　造法機關已呱呱由其母腹（政治會議）墮地而出差幸此節尚符於吾人之先期診斷此以何時墮地卽一月十九日政治會議之審查報告是也（一）定名約法會議（二）職權增修約法及附屬於約法之重要法案（三）選派方法以内務總長及民政長認定爲合格之選舉人復認定合格之被選人在都會省會行投票選舉（四）人數各省二人京師選舉會選二十人蒙藏青海聨合選舉會共選八人全國商會聨合選舉會共選八人此等大抵以秘書長顧鼇之意見書爲張本其詳已見本報專電或另欄之新聞矣 
　　關於選派方法問題在該會中頗發生種種議論（一）有謂旣是修改約法重在簡易則選舉一說不成問題且事實將來必歸於派定何妨直定爲派遣（二）有主專就行政官中派出凡曾爲議員者不論其爲國民黨進步黨或何種黨皆不得選出此等妙論出於某部之特派員可謂爲在官言官不負代表之職（三）有主張由各省民政長認定若干紳士由此紳士中選出之此人記者疑其爲向日曾在地方充當巨紳者也故平心論之似以顧氏意見書中所定選舉人及被選舉人資格差强人意吾國旣無確定之戶口調查即號稱制限的普通選舉或普通選舉者又安見其愈於此制但恐各監督長官之有操縱權者其公心與能力未足以鑑定眞正人才耳意見書中特許商務聨合會選出八人良可特筆 
此等臭政治論記者亦可不必多發今姑與讀者稍談政治會議中之光景可乎 
　　政治會議前此議事極爲平靜故外電稱其贊助政府之力但近來議論稍添活氣口舌稍見增多矣最先起於討論祭天祀孔案時有馬湘伯及某君兩大宗敎家出而反對因此開篇演說漸盛大抵以各部所派特派員議論最多蓋諸君昔日壓抑於議會之下今則漸漸可發抒抑鬱之氣矣 
李議長與顧秘書之意見已融洽蓋其先李氏頗以顧氏遇事未相接洽爲憾今則已有人關和雙方遇事接洽故也祭天祀孔案本附有服制之諮訽案而李君乃以議長個人意見退回謂政治會議員具有政治常識而已服制案關係禮經非該會議所得而議其先李氏頗曾面詢總統謂將來送來議案有不能議時如何辦法總統答以儘可退回故李氏乃實行其約朿事後頗有以當諮詢議員意見後再進止爲言者但亦旋卽消滅矣說者謂政治會議異於普通之合議機關故議長亦當異於普通之議長云 
　　文官高等懲戒委員會已開辦已有三四案件待其審查但現因懲戒條例尚須改正故須俟改正後乃有結果之可言（此等改正條例不日發表）近日税法案紛紛頒布論者謂徵收官吏之奬勵法不免增長煩苛之害 
　　舊曆年關至少須千萬除中法銀行尚可挪用五十萬元另有二百萬的欵可指外其餘尚無着落眼前只推板數日有深以不能過年爲慮者其實自民國成立至今如此者已非一日一年吾之通信到上海則北京已過年矣會計司司長賈士毅逢人要錢則有缘句之絶妙好詞以答之曰諸公是向財政部要錢不是向我賈某個人要錢財政部沒有錢逼殺賈某有何益處此爲第一段說白又有言曰我賈某是血肉之軀逼也逼不不出錢來的此爲第二段說白也（完） 
[南京政聞錄]  
　　安德生自往紐約籌假巨欵預備在浦口下關建築之用昨特函告省長請示辦理 
　　馮都督因准北代表公呈皖屬改運奉東蘆鹽淮北民生因之盡絶特函詢兩淮鹽運使將改運原案查明見復 
　　韓省長現據陳坤鋐呈稱乙和祥鹽旗私增鹽價當飭令逕呈兩淮鹽運使核辦 
　　韓省長以江蘇辦理巴拿瑪出品協會關係綦重非得高賢碩望贊助提携不足以策進行特聘任賽會局協贊員陸君澄溪担任江蘇協會名譽經理 
　　寗垣因三九不雪六九將屆亢旱不雨井枯水竭求水良難米價巳因之大漲民間恐慌殊甚 
　　阜寗紳民顔連芳等探被匪搶刧擊斃五命呈縣不予勘驗韓省長特訓令該縣知事迅速查明核復 
　　海門縣知事王紹曾已於昨日接印任事 
　　陰曆年前省公署需欵甚鉅經省長嚴電迭催並派員坐提各縣忙漕詎至年終解省不逾百萬 
　　前任沭陽知事張含章因交代不清日昨已由財政司長張壽齡發交江甯縣知事看管 
　　韓省長以鹽城知事黄雋庸懦無能另委莊炎前往署理又查悉高淳知事蔣化南嗜好未除另委應祖錫署理 
[雜評一（無名）]  
　　祭天祀孔有謂祭天祀孔可以化人俗我則不信試問民國以前之人俗何如有謂祭天祀孔將以復帝制我亦不信試思復帝制後祭天祀孔何遲我謂總之守舊而已矣守舊何害守其蹈虚之舊而已矣 
　　將驕卒惰北方軍隊自平亂以後漸有將驕卒惰之氣象此次白狼之猖獗皆由將驕卒惰之故也不然區區一白狼無所憑藉無所借名而爲患若此是豈白狼之能乎北方軍隊中人能因此警醒否 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[最近政潮中之閣制與省制]  
　　閣制民國成立年餘内閣四易近日趨時之政客大起攻訐探討此中不穩固之原因語其歸宿大抵多蔽罪於閣制徵總統接到變更閣制之條陳幾於無日無之於是與論界推測現内閣之坍台者衆口鑠金咸趨一致日昨北京國民公報且登有新内閣之閣員表謂長財政者爲周學熈長内務者爲趙秉鈞長交通者爲梁士詒長敎育者爲嚴修長陸軍者爲叚祺瑞長農商者爲楊士琦長司法者爲章宗祥鏡花水月頗令人疑假疑眞然聞他種方面又謂總統之意以爲閣制苟有變更則閣員不應更有聨帶責任據此則現在閣員又似無辭職之必要此事之有無直不啻墜入於五里霧中矣現在又得一消息謂總統已將變更閣制之條陳一律檢齊擇其持論閎通者按其理由飭秘書廳特擬一電將總統制與内閣制之區劃詳細通電各省都督民政長及駐在各國公使等令其發揮意見刻日條覆俟彙齊後交政治會議詳加討論再卜從違一面又令中外各顧問於半月内悉心研究條列意見以便定期特開會議討論無訛始能决定云 
[省制]  
　　廢省改州爲大政方針之一此項問題發生以後　方面多反對者始而改州繼而改道終而改郡政府乃通電各省長官徵求意見據近日電覆大抵贊成者終不及反對者之多其所持理由一習慣說前清設縣府道歷年已久人民習而安之民國成立後雖廢道府然縣制依然存在如照現議將採州制乎是於二級制之上多設一巡按使照現在之省下轄縣反多一級將採道制乎與二級雖爲符合然廢一省而多設三四道未免致啓紛爭將改郡制乎以甲省之縣改隷乙省事實上亦多紛更之獘終不如仍舊之爲愈也國税阻難說前清税項由各縣代征民國成立後劃分國家税與地方税人民對於國家税概視爲無足重輕儻一經廢省如江蘇之太平廳改轄於安徽人民旣不樂從自不肯盡納税義務且甲省之縣移於乙省則甲省之收入頓减於征收之奬勵尤有違礙云三吏治不便說内部統一人民漸知守法儻於一省内改二州二道二郡以安徽論皖南爲一州皖北爲一州南之賣售私鹽違法者因他處無此例禁勢必販至皖北是使人民以法律爲兒戲也四區域難分說區域不明諸事難辦我國邊地往往因此致啓交涉廢省之害如改州則一省析爲二三州無異分省如改道而以交通爲準若合直隷正順河南彰　爲一道之類令人變易省籍勢必難行如改郡而以山川爲凖若浙江合杭嚴衢之類嚴衢人民因納税奔走數百里外必不樂從云五財政損失說無論廢省後改何制度每省必設同一公署二所用人加倍經費必增且現在各省預算頗有盈餘正可提作借欵本思設負擔一增又借外債必陷國家於破産云六事實阻力說政府接電後彙呈總統曾召集各國務員詳加討論總統謂此項問題各省否認本大總統亦以爲建設方始不便紛更致啓人民之猜疑有　大局擬將各電抄送政治會議俟討論大政方針時便與取消云云熊總理亦以事寳上阻礙甚多决計作罷矣 
[新行各税之狀况]  
　　所得税所得税條例已經公布按照納税期第一期爲一月第二期爲七月昨聞財政部會議對於第一期認爲公布法令之期並不征收至第二期能徵收與否尚屬一問題蓋所得税向無根據個人及團體固易調查私人所得無從稽考熊總理已提出國務會議請内務部通飭所屬帮同辦理期可早日實行一面於各縣設立調查所得委員會從事調查矣惟此税業於官員俸給須抽取相當之所得税各部人員得此消息異常驚恐紛紛具呈本部總長請爲力爭以示體恤各總長商之熊總理謂此項税務各國施行無阻民國豈可獨異且旣經公布萬不能因不利於已紛請修改破壞税則但大總統日前曾有增加官俸之意設實行後各官員俸給優加兩相比較决不至吃虧云云 
　　消耗税財政部現認定煙酒糖及奢侈品爲消耗之一部擬嚴訂消耗税制度一俟各問題解决即當實行茲述關於此項之各問題如下（一）消耗税法（一）消耗税施行法（一）徵收方法（一）徵收時對於外交上方法（一　）消耗税直接負担者即製造人難免無反抗行爲如何可使其樂輸（一）關於消耗税輸入品之數量及國名區别辦法熊總長已交賦税司核核議並分電各省國税廳條陳意見 
　　通行税日前財政部通電各省長及國税籌備廳關於徵收通行税之修改法如下（一）通行税分三等火車之頭等票輪船之官艙爲一等徵百分之十五火車之二等及輪船之上房艙爲二等徵百分之十三等徵百分之五（二）通行税由火車站及輪船公司爲政府於賣票時徵收之（三）國税廳長可以自由派員查驗火車輪船之賣票賬目（四）若查騐賬目而抗不交出處以五十元至千元之罰欵（五）於三月一號實行凡帶有關於公益之車船免税 
[礦務監督署之說明及官制草案]  
　　農商部擬設立礦務監督署特提出說明書及官制草案於國務院茲錄其全文如下 
　　說明書任一政務中央綜其成外省分其勞夫而后能收指臂相助之效礦産取國有主義提倡監督尤爲當務之急卽設官分職不能不求全備遠徵各國之先例近取前清之成規於中央礦政局外酌設礦務監督署於外省殆爲必不可已之舉試舉數端略資證明（一）爲行政關係各省礦務現隷實業司然實業司範圍太廣未暇兼籌權限不專事難獨晣故凡案件僅據地方官文告轉達中央部中亦以鞭長莫及遇有疑難糾葛不能直接履勘往復行查時日遷延坐視獘竇之叢生安望礦業之發達若就外省設立專署則案牘處理不至稽延而實地調查亦易周密前清末葉礦務發達省分多設有礦政調查局蓋亦鑒於勸業道之管理不善因而行之者此就行政言不能不設專署者一也（一）爲技術關係凡礦苗之探採礦區之糾正礦牀之查勘礦質之化騐均須專門之士極力經營始致完善况我國礦商多無學術懵然從事屢遭失敗尤宜設立專署以時派員督查於未開之鑛爲之測勘計畫於已開之礦爲之指點工程庶幾振興提倡不至浪耗資財此就技術言不能不設專署者二也（一）爲治安關係礦山警察本爲防衞災厄保護治安而設而此項　務亦非普通警察所能勝任如鑿井聞隧排水通風等項或因礦商國利罔顧災及職工或因施工未愼輙致貽害居民加以礦業日新工程益大煤毒燻灼洑流奔湧災變層出慘不忍言是皆宜由礦署組織專門警隊從事巡查庶先事有所預防而臨時亦知補救此就治安言不能不設專署者三也（一）爲財政關係礦税爲國庫正宗收入日本礦税歲逾千萬我國税率較重地域尤大而每年征收乃不過百萬究其緣因雖由礦業之未興抑實征收之不確蓋奸商射利詐僞成風對於礦區每以廣爲狹對於礦産或以多報少若有專署以嚴爲督查則礦商不敢欺隱而國課卽可增加此就財政言不能不設專署者四也據上斃端詳爲推究則獨立機關之設置乃礦業發達之樞機今日救亡之策對於消費政務固當量爲縮减對於生産事業則宜積極進行礦務專署雖屬行政機關而間接收效實具生産機能本部統籌全局不敢徒事鋪張增國民負担之累亦不願因噎廢食忘國家遠大之圖用特先就二十二行省分畫若干區第一區直隷本部不另設官其餘集合數省共置一署於力圖擴展之中仍寓撙節經費之意粗具說明草擬官制即希議决以便施行 
　　官制草案第一條礦務監督署隷實業部礦政局掌理該管區内一切礦務第二條礦務監督署之名稱位置及其管轄區域别以法律定之第三條礦務監督署分設兩科如左（一）礦政務（二）礦業科第四條礦務監督署置職員如左署長簡任僉事薦任技正薦任主事委任技士委任第五條署長一人承實業總長之命受礦政局之指揮監督總理署務監督所屬職員第六條僉事一人承署長之命分掌礦政科事務第七條技正每署一人至四人承署長之命分掌礦業科事務第八條主事每署一人至四人承長官之命分理礦政科事務第九條技士每署二人至八人承長官之命分理礦業科事務第十條礦政科掌事務如左（一）關於礦業監督事項（二）關於礦業提倡奬勵事項（三）關於礦權特許及撤銷事項（四）關於礦税徵收事項（五）關於礦業訴願及訴訟事項（六）其他關於礦務行政一切事項第十一條礦業科掌事務如左（一）關於礦區勘定事項（二）關於礦業調查事項（三）關於地質礦牀調查事項（四）關於礦業警察事項（五）關於礦質化騐事項（六）其他關於礦業一切事項第十二條礦務監督署職員定額視各該署事務之繁簡别以部令定之第十三條礦務監督署爲繕寫文件及其他特别事項得酌用雇員第十四條本制自公布日施行 
[許鄧起樞條陳之批詞]  
　　日前有許鄧起樞上條陳一件由袁總統發交國務院核閱茲經熊總理批示云該員蒿目時艱關懷國是本賈生之痛哭爲杜牧之罪言本總理披覽之餘良深感佩詳核各節或係本源之論或緣憂憤之深或迹似牴悟而深含治理或意存矯正而尚待深求如陳禮敎廢弛請開館修訂一節民國筆造二年於茲變亂循生喘息方定根本大法迄無成規國憲且然遑論禮制現行法令凡屬婚喪拜祭之禮並在躊躇顧慮之中前經敎育部規定大綱送院應俟妥議再行頒布來呈又謂用人宜嚴資格查澄叙官方惟恃甄錄修明吏治端在考成凡此宏綢早在本院計畫進行之中特任各官列邦通例多屬不論資格自無甄别長官之必要來呈又謂省制不宜輕廢查政區過大層級過多上下交困之弊已爲近今學者所公認本院前擬定大政方針酌採兩級制度而又設巡按使以爲監督均庽有上下内外相維之意地方定制實行之後改司爲科自無不可縣屬官制無取鋪張來呈所言不爲無見開源節流爲理財要著來呈對於本院减政事實及其計畫多所缺憾查軍費浩繁各國同慨新軍編制仿自歐西據稱員額過多能否酌裁自應熟審國會停議情勢已更將來採用一院制或兩院制自有正當解决内務財政交通三部事務較繁此次修正各該部官制實巳减無可减參事屬行政部内審議法令之要職謂爲閒散似非確論税務公估等處局按諸現勢均難驟議裁併國務院爲行政最高機關現又值各省實行統一之際依中國之慣例事務愈益殷繁非如各國内閣專理政務人員可以减少比因原額過隘不敷辦公酌量加增蓋非得已國税廳及審計分處之設係爲統一財政之謀且爲環球通行之制税關監督及交涉員事務本簡酌令兼代曆見明文可覆按也至論整頓釐税限制外烟酌加田賦及商標徵税礦産國有各節均能持之有故但使事無窒碍力所可以自應酌爲採用司法獨立爲法制國之精神我國司法人才尚形缺乏削足適履弊害乃滋來呈請緩設初級審檢各廳仍令縣知事兼理民刑訴訟事宜揆諸現情自應變通辦理至謂刑律過輕足以長奸道在損益適中若規定非宜轉覺失當律師不肖必至滋害道在嚴爲取締若概從廢止亦非所宜敎育爲人才盛衰所繫我國興學垂三十年比年以來學風敗壞士習澆漓女學禁自由而閨閑已裂小學未普及而私塾已微以言法校幟如林而門若市以言大學名則實而實俱非甚且未考試而先問範圍未畢業而已施運動來呈所舉抉發無遺至如實業學堂設備非易揚倡牂勵最爲要圖小學讀經有損無益藉此尊孔尤非篤論此案疉據人民呈請歷經批示在案檢閱甚自明也言官之設通民隱而糾官邪固爲美制惟國體旣變國會負監督之責人民有呈訴之權睽睽萬目顧忌已多來呈請復言官實於各方情事未之思考總之民國之興百端草創現制皆屬試行之具隨時得爲改良之謀亡羊端在補牢因噎豈容廢食據呈各節除嚴資格存省制設言官各條應無庸議外餘俟分交各主管部妥爲核議俾便施行 
[汪瑞闓辯訴控案電]  
　　北京大總統鈞鑒昨奉電傳鈞令以揣闓紊淆財政任用非人頗滋物議現經委查屬實應卽解任付懲戒委員會議處等因聞命悚皇曷敢凟辯伏念瑞闓毫無學識丁此時艱避地奉親何心進取乃仰蒙特擢受知於危疑震撼之秋無何異黨觝排流言謗毁舉不足以上淆霽鑒恩遇如初瑞闓具有天良能毋感奮熱忱所結雖死弗辭上年戰事初平奉命來贛受任四月寢饋不遑幸於地方應辦各事如整頓吏治督收賦税辦理賑撫名集流亡以及偵緝各種匪黨清釐交涉積案種種設施雖未敢謂百廢俱舉而商民復業轄境粗安事實可徵豈容揑飾茲以被人訴控待罪去官得失不足縈情而是非不能不辯用敢爲大總統披瀝陳之李逆去後公私各欵搜括無遺並欠民國銀行二百餘萬瑞闓蒞贛之台庫空如洗不惟現洋缺乏卽紙幣亦片楮無存公家恃銀行以爲挪移銀行恃商號以爲挹注乃至官商交困羅掘俱窮急迫情形不可終日而省城軍隊林立月需餉洋四五十萬計口授食難緩須臾其時税釐收入無多丁漕尚未開始欲舉償則成立無期求撥助則呼籲無效瑞闓以一身當呼吸存亡之頃又疊奉大總統籌濟軍餉之令點金乏術繞屋傍徨遂徇省城商會及辦理銀行各員之請准將民國銀行李烈鈞時印定之九五官票二百萬串按照銀行手續蓋章編號陸續發行明知增發紙幣誠爲世所詬病然事至無可如何不發紙幣無以吸收現洋不收現洋則此數月以來墊發中央軍餉九十餘萬支放本省軍餉一百餘萬將從何處應付昔李烈鈞濫行紙幣爲圖飽私囊接濟亂黨購製鎗械抗拒中央今瑞闓添發紙幣爲維持市面救濟銀行壽撥軍餉協助中央似未可以此例彼據爲罪案况此項紙幣添行以後金融略爲流通當又令飭銀行逐漸收回李烈鈞時所行洋元紙幣一百餘萬出入相抵未溢原額或謂所行紙幣年月日均未注明即爲淆混之証不知此乃銀行習慣向來本省紙幣與夫商號紙幣或書即月卽日或書本月本日甚且一字不塡偶有注明某年者亦不多見蓋以編號蓋章爲重年月日固毫無關係况發行時自有銀行經理担負責任担須考究用途比對號簿倘果執有號碼簿記不符之票方爲舞弊此紊淆財政之不敢不辯者一也瑞闓硜硜自守素寡交游此次同來江西所資爲輔助者不過數人類皆誠捆之士實心辦事則有餘揣摩時尚則不足蓋以大亂之後人心浮動選擇稍有不愼流弊卽巳無窮即如保荐之内務司長戚揚贛北觀察使吳筠孫政務會議之夏桐孫悉皆有負有時名交口稱譽此外可用者未嘗無才而到任數月秘書科長知事迄未呈請荐任蓋以知人則哲自古爲難非幾經審愼不敢遽登荐牘若以一二僉壬所求不遂任意媒孽據爲定論則氣節之士皆將遠引事端甚細關係匪輕此用人之不敢不辯者二也瑞闓尤有言者聞此事發端依據楊會康之呈控查楊會康本前清候補道員此次在京求隨到贛瑞闓料其熟悉江西情形遂允其請抵省後卽委代財政司長該員目的在得一觀察使缺果能相助爲理未嘗不可乃自任事以後動以觀察使自負聞其拜客名片預署有江西觀察使字樣鄂贛兩省傳爲笑柄似此驕矜淺陋安能再勝鉅任且其署財政司長不足兩月乖謬之處不勝枚舉而尤有懷挾夙嫌藉故擅押卸任寗都知事於樹棠一案最駭聽聞瑞闓同在公署竟不關白直至旅贛鄂人羣起抗論始由瑞闓查安保釋其事彰彰今可復按本欲立予斥退因新任財政司長王純到任在卽是以姑容詎該員因所求未遂在贛卽散布流言謂定赴京呈控意在格外需索瑞闓無可遷就怏怏而去姑無論其品格如何而以一念不遂卽任意羅織以冀推翻政局居心尚可問乎總之瑞闓愚忠自矢唯知効用於國家不欲求容於當世與其臨時顧忌貽禍地方甯甘事後吹求朿身司敗惟上貽大總統知人之玷下辜贛人士望治之殷姑忍死以待明心知斯民猶存公道如果情眞罪當斧鉞亦所不辭若使射影含沙日月定能燭照現在料理交卸事畢卽行赴都聽候懲戒委員會議處臨電無任恐皇待命之至汪瑞闓叩敬印 
[中央之滇邊交涉]  
　　雲南通信云雲南迤南之思茅廳（現已故改縣）因遠在極邊旣與緬甸相連又與安南接界而牌輿甚廣當满清時旣設有漢官外又分設土司十餘員管理邊遠夷地近數十年因土司多受英人籠絡故邊地之被英人佔去者幾及數千里土司亦多投服英人至前年始於思茅設一沿邊行政局預備將附近邊地改土歸流現巳分爲八區正籌進行惟近日滇省當局者又與英人會勘猛卡界務聞英人有將思屬之艮東土司地方全劃歸英之要求滇政府雖與極力抗拒尚未解决然又聞英人近已派兵過界說者謂其意在强佔是否確實未敢斷也 
[經略府參謀之多金]  
張英自清溪致成都都督民政長各師長各司長電云近聞邊軍需餉甚殷各營月餉有欠至十餘月未發者士卒艱苦盼望綦切英奉命禁烟行抵清溪見經略府參謀馬琨由鑪回省隨行箱笥有數十駝之多因經略府副官長周明鏡内務課員吳文蘭前次晋省携帶烟土被獲破案此次馬琨所携行李過多恐其挾帶烟土當在清城眼同該員逐件檢查見有麝香數十包金條四十餘根約重六七百兩銀寳二十餘個約重千餘兩其餘衣物品甚多不勝枚紀此衆目共覩者也竊思鑪邊金融枮竭餉需告匱已達極點此項金銀數至巨萬概飽私囊索厥來源不可理解謹據實以聞張英叩冬 
[湘省鹽荒紛擾紀]  
湘省向爲淮鹽引地自前清末季淮場産額不旺湘岸銷數日增往往因産不敷銷屢次脱擋遂至有借運東蘆鹽引之事民國成立湘政府又以不認淮引爭執經年致淮鹽票運各商同起反對湘政府又無力自運民間食鹽因此不能接濟本年經中央解决湘省鹽政漸歸統一又以湘中紙幣低落滙水加昻榷運局解欵一層受虧甚巨卽運商領運淮引亦因滙水加漲裹足不前脱擋之虞較前更甚人民淡食已非一日由是獘端百出滋閙時聞困難情形莫可言狀茲將近日擾亂情形分紀如下 
　　局員之舞弄各屬榷運分局每因到鹽不多商民爭相購買買時有聚衆搗毁之事各該分局調兵彈壓商民莫可如何而局員之不肖者勾通商販暗中購運抬價居奇所在多有日前湘潭縣分局稽查員私自售出數千包獲利萬金旋爲各商店查悉暗中覓得起票一張以爲證據一日至該局起鹽因與牌價不符該局遂指爲假票各商店巳約同多人入内謂係本局某稽查經手售出何得指爲假票正在吵閙時局長出而詢問各商人一齊擁上謂爾局之鹽不肯照牌價發賣竟敢抬價私售至數千包今人證俱已查出尚敢倚仗勢力調撥營兵以欺壓我等商人乎遂將局長扭出同至該縣行政廳請予轉呈究辦杜知事問明緣由見人証俱確因向該局長聲言此事將來必須澈底根究請先將該稽查員交出聽候查辦一面諭令各商人暫行退歸遂由該局長將該稽查解赴行 
 
 
 

Page 7

 
 
政廳覊押刻已呈報到省請示辦法矣 
　　商販之居奇省垣曁各屬油鹽店舖多以食鹽奇荒視爲利藪凡門市出售每日僅限一點鐘每人僅許購銅元一枚至五枚爲止其餘所存鹽斤則暗地加價出賣或販運四鄉分售鄉民苦不得鹽遂不惜重價分得少許從前牌價每斤約合銅元八枚各鄉私賣竟有售至二十餘枚者且有多出錢文尚苦難得現王局長以奸商乘荒圖利有害民生已决議分别派員前往秘密調查矣 
　　區董之爲難各屬鄉民因食鹽缺乏無可如何卽偶有鹽到而紛紛購買不得均匀遂由各官紳議定遇有鹽到卽由各自治區董購領以分給鄉民惟購領一次又復脱擋鄉民苦相纏繞且各區地域廣獗與人民多寡不同有每人每月可得半斤者有每人每月僅得一二兩者更有不及一兩者鄉民嘵嘵不休區董無法應付亦一爲難之事也 
　　牌價之增加省城榷運總局從前牌價每鹽百斤僅収紙幣銀六兩四五錢日前奉到部電飭將運本一律折收銀元每庫平銀一兩折收洋銀一元五角局長王銘忠遵即照辦核定牌價每鹽百斤收洋銀八元八角查湘省銀每元可換紙幣銀一兩二錢五分以此折算每百斤應收紙幣銀十一兩較之從前六兩四五幾至增加一倍人民益形驚擾王局長遂於日昨發出通告將榷運困難情形詳細說明極言紙幣低落滙水加昻部電折收銀元之故謂以紙幣論雖似略增而按之現銀仍屬所加無幾俟將來續運淮引届時再行按照運本隨時酌减以示體恤云云 
地方通信 
[北京]  
　　取消各省圖書審查會之結果敎育部頒行圖書審查會規程以後各省行政機關勉强奉行絶少善果經敎育部訪悉已於日前通令停止後復將各學校令之關於此項事務者一律改正今將一月二十三日第七號部令錄下本部現經修正審定敎科用圖書規程各省圖書審查會亦經通令停止所有前經公布之小學校令第十六條中學校令施行規則第十八條師範學校規則第四十條關於各該校敎科書圖書下有由各省圖書審查會選定一句均應改爲由校長就敎育部審定圖書内擇用之此令 
[蘇州]  
　　水警隊官之妄爲蘇垣水上警察第二廳守衞隊隊官劉漢明（混名大砲）山東人前在上海南市一帶賣拳爲業辛亥光復後某紳收爲保迺之役嗣又介紹於二廳充當此差近日劉與同顧探訪隊副隊長文子卿有隙因於陰曆元旦日下午三時帶領二十餘人手執小風砲至盤門外三層樓綺園茶館内口稱捉賭將文隊長及紗廠工匠頭王和尚拘去行至馬路適有淺水兵艦張統領之戚李金元經過上前查詢劉不問情由連掌數下將李之面腮打腫血流不止崗警又不敢干涉幸有淺水兵輪各官長聞信到場排解始各散去現此事尚未了結也 
[鎭江]  
　　兩盜匪正法鎭郡西鄉二十里舖地方湯姓家於日前被刦一案當經防兵緝獲盜匪史兆寳蘇成壽二名到案訊供不諱由龔旅長會同劉知事電准都督令即就地處决業於昨日午後一時將該二犯提出綁赴新西門外行刑由龔旅長劉知事張警務長棄檢察長帶同軍警衞隊蒞場監行隨令梟兩犯首級發往犯事地方懸掛示衆 
　　調查員竣事馮都督前派參謀部科員馬驤塵及三等副官王鵠程赴揚鎭兩處會同各軍官裁撤第四師軍隊後復與揚州董團長選齋至寳應鹽城兩縣境各鄉澈查搶刧案件現已竣事矣 
[蕪湖]  
　　追查失去之印花票蕪關監督署於上年六月間奉頒印花税票二千餘分正在發行時適值黨人宣布獨立邵監督逃遁關署被黨人佔住印花票曁種種文件即自此失去亂事平後監督迭更而終未提及茲事此次張監督蒞任承疲敝之後極圖整理特將該票遺失情形呈報財政部財政部部以印花税正當進行之初關係至鉅覆令從嚴查取免生流獘 
[江西]  
　　贛省軍警聨合會内容江西李都督會同汪民政長發起軍警聨合會以爲聨絡軍警感情保衞地方治安研究學識輔佐自治爲唯一宗旨每晩軍警所用口號均由該會擬發以歸劃一昨開大會舉定李都督汪民政長爲正會長馬師長繼增爲副會長齊爕元戚揚爲議長楊恩培閻恩榮爲辦事員張敬　曾秉鈺韓振山爲聨合長盛家良等爲交際員所需會内經費以及辦事人之津貼概由會長籌欵酌給 
[廣東]  
　　總統電飭禁賭治盜國務院致廣東龍都督李民政長電云奉大總統令據上海廣肇公所潮州會館唐紹儀伍廷芳等電稱粤東禁賭鐵案永垂近聞有藉維持紙幣爲名興議弛禁經都督省長批駁仍乞電粤永遠不得弛禁至紙幣亟望另法維持并除民害又盜賊猖獗明火搶刧擄人勒贖所在皆是乞電粤吏嚴密緝拿等語粤省賭風盜風甲於天下前經永遠禁絶豈容奸人藉口萌孼復生該督務即申明厲禁杜絶覬覦并通飭軍警嚴緝盜徒盡法懲辦以安民業而靖萑苻是爲至要等因合電遵照 
[雲南]  
　　箇蒙鐵路之動議雲南箇舊商民倡議建築箇臨碧鐵路爲說巳久卒未實行查其原因實由建水石屏阿迷蒙自箇舊五屬人各懷意見蒙自阿迷之人以該路未有股份遂組織由阿往箇之汽車路議亦未成現聞蒙自紳商集議擬建箇蒙鐵路其路線自芷村直入蒙自轉箇舊已經定議不日呈請都督民政長核辦矣 
[雜評二（默）]  
　　民國之條陳條陳爲中國人之特長日前報載政府收受各種條陳約有百餘件熊總理贊鄧孝可總統制條陳爲民國第一條陳而今之批許鄧起樞條陳則稱爲賈生痛哭杜牧罪言之流惟各條中間有不满意者其殆所謂民國第二條陳與第以條陳論民國之條陳固足以傲歐美各國而有餘也 
　　艮東之交涉近來中國外交之最困難者爲藏蒙交涉此外則鐵路交涉也賠償交涉也劃界交涉也鐵路交涉多失敗賠償交涉多遷延劃界交涉於俄蒙則正派員會議於英人則片馬交涉甫了而雲南之艮東交涉又起結果雖未知然而自由行動固外人對付中國之慣例也滇人之抗議又何益哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法租界又將推廣]  
　　聞駐京法國公使將於星期日偕使館隨員數人抵滬辦理推廣上海法租界事宜此事近由該使在京與中政府談判多時聞中政府巳允將向爲法人勢力所及界外之地若干畫入租界其詳細辦法數則將與上海交涉使商訂云 
[軍隊分段巡防]  
　　上海鄭鎭守使以製造局與龍華火藥局距離十餘里之遥水陸兩道均甚荒僻邇來旣有謡言自應嚴加防範爰特訓令第七旅臧旅長及補充兵第六團龔團長務於每夜各按地段督兵出防所有自製造局迤西至外日輝橋責令第七旅十三團各營巡邏自日輝橋至龍華一段責令第六團所部各營防範至龍華外浦灘即十八灣黄浦江一帶亦歸第六團派兵巡察倘有夜行船隻着即盤詰禁阻行駛云 
[海陸軍警察隊之戒備]  
　　高昌廟海陸軍警察隊隊長王雅泉君以近來謡言蜂起奉令戒嚴故於舊曆元旦起令飭西栅口望道橋守門弁兵夜間禁止東洋車駛入防禦線以内即領有高昌廟警隊執照之車輛駛進之後不准再行出外以防匪類混入 
[加徵地丁附加税]  
　　江蘇韓省長曁國税廳籌備處訓令上海縣知事云爲訓令事查本省本届預算歲入祗有三百七萬餘元而地方歲出除警餉不列計外减至三百八十七萬元已屬减無可减以入抵出不敷甚鉅本民政長本處長一再籌商徬徨無措前經將預算不敷辦事困難情形會同呈請中央核示去後茲奉財政部令開蘇省財政竭蹶自係實在情形可援照浙江之例加增地丁附加税每兩帶徵三角約數得八十餘萬元以謀地方收支適合飭卽會同妥擬辦法迅速實行以資挹注等因亟應遵辦自民國三年度上忙起每完正銀一兩應卽加徵銀元三角作爲省附加税連同正税一併解省湊濟要需查人民納税本爲應盡之天職蘇省財政岌岌不可終日目前補救之法舍人民增加擔負以外實屬無從措手江浙接壞之區尤有成例可援本民政長本處長同處漏舟徒嗟仰　我人民具有天良當能遵章完納相與共濟艱難且此項附加税爲數甚微攤之貧苦之戶極爲有限其田連阡陌者更何惜此區區在民間所費無多而公家則集成鉅欵除通令外合行訓令　縣知事遵照速卽出示布告俾衆週知 
[詳查電氣事業之通令]  
　　上海縣知事奉省長通令云實業司案呈查本省電氣事業逐漸進步設置電燈電話之處日見增多惟此種公共營業應受官廳監督乃各處電燈電話等各公司竟有並不呈報擅自開辦且有因節省成本甘蹈危險電燈用裸線傳電者亟應明定限制以資遵守而利推行至設立電話已有部定章程抄發應飭遵照呈報其電燈公司及其他電氣事業應令將創辦人姓名集股數目敷設桿線區域及用何種導線每日用電力若干曁一切詳細辦法繪圖貼說並聲明並無洋股由縣轉呈察核備案並仰各該知事於奉令到達十日内將所有境内電燈電話電車等各公司事業先行呈報其無電氣事業者亦即具報母得逾期如有隱　不報或報而未詳致礙公安者經本公署派員派員密查發覺惟各該知事是問勿謂言之不預 
[重申攘奪廟産之禁令]  
　　上海縣知事奉省長通令云内務司案呈奉内務部令開淮國務院函開據中華佛敎總會呈稱保護廟産一節前蒙院部先後通咨各在案近據各省支分部報稱攘奪廟産蹂躪僧徒之事仍復時有所聞地方官並不實力保護懇再通行飭屬遵照等語查此案前據建立佛敎會人李翊灼等呈請保護前來曾經分行貴部曁各省都督查照在案茲復據呈前情如果屬實自應嚴行申禁相應抄錄原呈函知貴部查照通令飭遵等因到部相應轉錄原呈令行該民政長通令所屬查照可也等因並抄發原呈到署奉此合行抄錄原呈訓令各該知事一體知照此令計抄原呈一件 
　　中華佛敎總會章嘉呼圖克圖等爲呈請事竊維國家者人民分子組合而成之者也人民所以稱分子者無論爲宗敎爲非宗敎皆有一定之主義目的相聚合而成種種之團體之團結而後人民之義務乃能發生然於精神上之要求則固未有巳也國家之於地方自治團體也公認之保護之於行政範圍則利用之以爲國家之機關其於宗敎亦然得此利用以爲維持秩序鞏固國羣之具夫亦國家所當公認保護者也本會蒿目時艱慨佛敎之陵夷國蒙藏之多事特先邀聚全國僧衆組成中華佛敎總會設立支分各部曾蒙貴院咨行各省解釋約法人民平等及佛敎財産爲佛敎保有之原理統由各該管長官切實保護在案續又修訂章程呈請大總統鑒准發交貴院刷印分行部省查照保護各在案惟是保護之先聲已風行海内而内務部保護之咨文亦誥誡備至並規定凡祠廟所在不論産業之公私不計祀典之存廢不問廟字之新舊均應一律妥爲保存蓋當時臆造新學者雖孔廟亦在覬覦之列而於釋道兩敎爲尤甚近據各省支分部報告如奉天吉林黑龍江直隸山東山西四川陜西新疆甘肅兩湖兩廣河南福建雲南貴州安徽江蘇浙江等省均紛紛攘奪廟産假以團體名義毁像逐僧者有之苛派捐項者有之勒令還俗者有之甚至各鄉董率令團勇强行威逼稍有違抗即行禀報該管官廳嚴行拘捕各僧道累訟經年迄未得直强半假托議會議决莫可迴護於是抽提廟産者益肆行無忌仍欲繼續勒捐否則認爲違犯罪凡所有財産均一律充公去年湖南奉天安徽吉林河南江蘇浙江各省僧徒以此斃命者均已徵諸事實而各省僧徒流離失所相丐於道者亦實繁有徒虐禍逆流遂演成不可收拾之勢而暴烈分子猶靦然懟怨不至人其人火其書不止矧其兩年軍興之後尋禍相仇各廟一經軍隊駐紥卽可援例改爲他項公所一隅倡亂全國騷然詎影響所及凡鄰於邊省喇嘛各廟亦有不自保者近如雲南麗江永寗中甸阿敦子巴塘西藏各分部報稱曾經土住權人攘奪之廟産雖迭由行政公署允與發還而地方之抗罷依然如故屢次呈請發還數處其未發還者均置如罔聞黑暗潮流紛然並起雖周武柴皇時代未有若是之甚也迭經支分部懇請轉呈維持等情前來查中國習慣寺廟財産凡屬於國家發帑建設或個人與團體集　建造者皆緣信仰佛敎起見延僧管理先已固定其財産不得作爲他用衡之民法取與權本無稍差異究其主從之分仍以佛敎爲主僧徒爲從其所有權已屬於佛敎之公團故於處分權亦有連帶之關係前内務部咨江蘇文内亦有施舍揭助純粹爲宗敎所有等語至理名言實皆根據貴院前咨互爲解說况蒙藏喇嘛各廟多半由於國家與團體公同創建前代利用宗敎已養成第二之天性而團制跋扈之輩率皆因緣爲奸推翻舊制毁廟毁像勒捐奪産並驅逐還俗侵及喇嘛種種違背人道之事殆指不勝屈章嘉呼圖克圖於本年五月函呈大總統願擔任佛敎總會會長聨合外蒙西藏箴厥迷罔蓋稱知摧殘佛敎蒙藏巳援爲口實非於各蒙旗組立支分部不足以維係人心保全大局今曾具有端倪而各地爭産風潮則有加無已阻力横生波瀾無旣甚非所以維持秩序鞏固國羣者也本會奉部令有代表佛敎所有權主體之資格并有調查廟産之義務行將實力進行遵照法人財團興辦各項公益以補行政之不逮合併聲明爲此備文呈請鑒准咨行各省行政公署能除各項苛令轉飭所屬一體查照保護并發還喇嘛原産以遏亂萌而免侵奪是爲公便此呈 
[歡送美總令事]  
　　美國駐滬領事維禮德君在滬數年政績卓著現因升調他埠將於下月初旬交篆離滬寰球中國學生會特訂於一月三十一號下午三時半柬邀政商各界在靜安寺路五十一號開會歡送並以表中美國交之睦誼想届時必有車水馬龍從者如雲之盛也 
[第二次警務會議紀要]  
　　滬南警察分廳於一月二十九日開第二次警務會議茲將議决事件列後一巡警服務手持鎗械不准離身並不准拖於地上必須托於肩膀間方爲合格一大衣口袋一概縫齊不許稍露而免兩手插腰有礙形式一焦菜各攤均須分别驅逐靠裏擺設以便交通一各該署分署如有檢拾遺物須一面出示招領一面具文報廳一督察員各發執照一紙嗣後查有各種案件發生時卽持照向各該管警署酌派長警隨同逮捕或相機處理卽在該管警署訊辦以期迅捷而免周折一凡關於重要事件隨時電知本廳一烟賭務須加嚴查察 
[崔廳長規畫火政]  
　　滬南警察分廳長崔君昨令所屬各區署云照得巡警有排除危害之責凡遇火警自應迅速施救尤宜留心搶竊欲期周密非各區互相補助不可近查火警發生在場彈壓者僅有本署長警製人並無他區員警馳往協助殊非妥當本廳長爲愼重火政起見茲特規定辦法數則開列於後仰各遵照毋違計開一崗警聞有火警一面鳴笛召集鄰崗補助一面馳報本管署長官惟不得於鄰崗未到時先行離開一本管署署長署員巡官得有火警報告立卽報告救火聨合會一面傅集休息長警馳往彈壓並將火警地址情形先行電報本廳一本廳值日督查員得有火警報告隨卽會同保安隊長官帶領巡警十名前往彈壓並卽電知各署分署一各署分署接有火警電話署長署員巡官等應由一員率領長警馳往彈壓一各署分署遇有各區火警鄰近之區應派長警十名較遠之區應派長警五名以資協助一遇有火警員警到場彈壓　須穿着制服一本分廳管轄區域分浦東浦西相離遥遠接應不便應卽劃分二區浦東各署爲一區浦西一二署爲一區凡在劃定區内遇有火警均須馳往恊助彈壓徐家匯分署二區三分署不在此列 
[改革警務之一斑]  
　　淞滬水陸警察督辦薩鎭氷君查得本邑各區警署每將民刑違警等事移送第一區警署轉解司法科預審分别案由或送第一初級廳或送地方廳判决或卽由科核斷似此辦理未免稽延茲特改定辦法嗣後各區警署發生事件凡屬違警者卽送分廳司法科核辦其餘民刑等事直接移送地方廳或初級廳受理昨巳飭知所屬一體照辦矣 
[崔廳長注意形式]  
　　滬南警察分廳長崔君訓令各區警署曁各分署云照得巡士站崗服裝與精神並重茲特規定日間長警均穿大衣皮帶朿於大衣以内夜間皮帶束於大衣以外背鎗紥雙子盒前後各一不准有參差並不得再有衣扣不齊　扣不結穿者白襪或無風雨而戴風帽等事除　員　時密資外爲特　令該署卽便轉飭各長警一體遵照辦理如　　再查　違犯　事　惟該官長是問毋違切切此令 
　　又訓令云照得巡警服務首重精神而彩式亦不可不注意講求近查各屬巡警或不穿皮鞋或穿用白襪此歸形式頗不雅觀應卽通令一體查禁勿得再事因循是爲至要此令 
[警察分署出示禁賭]  
　　滬南第一區第一警察分署昨出禁賭簡示如下照得賭博一項最易妨礙公安始鼠竊狗盜繼則傾家流亡旣然荒棄實業且屬蹉跎時光雖係舊曆年卽亦爲法所不當屢經出示誥誡通知嚴守警章近查仍有無賴置之視若罔談特行重串禁令佈告一體週詳倘再任意侵犯定即解究不寛 
[高昌廟警區禁賭]  
　　高昌廟巡警第三區張區員以製造局一帶每逢舊曆年頭各有湖南福建兩帮退伍軍人設檯聚賭今年防務未鬆自應查禁除飭令長警按戶禁阻外並於元旦爲始每日派役鳴鑼諭禁如敢違犯定當究懲並將房屋發封云 
[浦東賭徒之掃興]  
　　浦東各鎭每刷舊曆新年賭風極盛本年該處各董以謡言紛起恐滋禍患特商由上南川鹽巡隊官張點忠率駕師船六號駛往南川交界各處巡防禁阻以保治安 
[捕房嚴除賭害]  
　　英美總巡麥高雲君以一般流氓賭徒每藉舊曆新年在總會妓院旅館書場等處聚賭抽頭殊爲閭閻之害且賭場最易藏匿匪徒近來租界内迭出巨案自應從嚴取締昨特通諭各捕房捕頭轉飭中西包探無分日夜分往各處查拿毋稍寛懈 
[禁革抛擲金錢砲之惡習]  
　　每屆舊曆新年一般無賴之徒往往在四馬路一帶茶坊酒肆洋檯上憑欄眺望見有年輕婦女經過彼等即將金錢炮擲下驚嚇婦女以爲取樂及至午後馬路兩旁駐足觀看之人必甚擁塞車馬往來諸多不便馬匹亦易驚躍茲捕房麥總巡以此種惡習亟宜禁革昨特諭飭新老兩捕房各派華印各捕分往查察如有人將金錢炮向婦女抛擲或驚嚇馬匹者許卽拘究以名肇事 
[防範閙熱場中之匪類]  
　　舊曆元旦起本城邑廟内游人如蟻熱閙異常而一般流氓及扒竊等皆混入其中搶刦偷竊受害者日有數起現該處第一區第二分署署員魏君已於前日飭派巡警十名並加派偵探王愼率領探夥四名專在該廟内外巡查防範矣 
[去年錢業之盈餘]  
　　承裕三萬五千怡大六千同餘平豫源四萬六千恒祥一萬五千順康三萬衡通一萬兆安二萬五千瑞興平彙康三萬萬和平豫康三千安康三萬五千信成二萬八千長盛一萬二千承豐六萬存德二萬五千賡裕二萬鴻勝一萬一千鼎康一萬五千志慶七千安裕三萬源餘一萬瑞昶一萬五千福康三萬一千元牲一萬恒興二萬二千久大一萬同德一萬五千同安一千承餘一萬六千敦餘二萬五千合安六千久和三萬元久九千新裕二千瑞隆五千元順五千元亨平鼎甡平源和平 
[洋布疋頭業之盈餘]  
　　本埠洋布疋頭一業上年因受戰事影響不免稍有减色茲調查得該業盈餘數目分别列後邵琴記十萬同盛六萬敦裕六萬啓新五萬義豐四萬成德豐四萬大源祥三萬益昌三萬恊和恒三萬陳星記三萬大豐二萬通裕二萬時和二萬恒太二萬寳太二萬鴻盛二萬李伯記一萬五千兩恒興一萬渭記一萬恒愼一萬大昌祥一萬福興永一萬盛豐七千五百兩晋豐五千兩豐大五千兩益盛五千兩公愼五千兩同康五千兩 
[增修縣志之進行]  
　　上海市政廳總董兼主任增修縣志採謶事宜陸崧侯君昨日致西各採訪員云敬啓者本日在市政廳開會集議增修縣志事宜採多歡意見以採訪調查期限均巳偪近必須從速進行公决再　二月初二日至初五日（卽舊曆正月初八日至十一日）　連四天准於午後二時至五時在尚文門内修志籌備處開會集議事聞重要務請准時　臨爲荷再如有採訪稿件各就所知當場報告尤所盼禱 
[會議緝捕問題]  
　　昨日午後時滬南察分廳長崔鳳　君特邀法租界小東門外城房　頭及藍總巡石偵探長等到廳會讓後每有竊　破獲兩方在界内押店吊贜務須通融商辦及恊助緝捕諸　續良久始别 
[浦東警察署長辭職]  
　　浦東第五區警署署長朱大文君刻向淞滬水陸警察督辦薩鎭氷君及滬南分廳長崔　職業奉核准由崔分廳長委派敎練官楊士奎君前往接辦 
[鄉民殺妻案近聞]  
　　本邑西鄉曹行鎭東喬家宅鄉民喬阿木於去年十二月二號將妻喬雷氏用刀戳傷斃命經該處警局將喬阿木拘送地方檢察 
廳由該廳派員下鄉將該氏騐明飭保代爲收殮旋經檢廳將喬阿木一再預審明白判令釘鐐收押候核在案昨日據阿木之兄阿昌投廳禀請將伊弟减輕治罪汪檢察長以喬阿木無端將妻殺死業巳提起公訴諭候審判廳訊明判决 
[阮坤臣探望萬國樑]  
　　前在閘北私立萬民商會之萬國樑經上海地方檢察廳訊供收禁後於去年夏間乘亂逸出復在外間糾黨設立江浙墾荒團招摇撞騙事爲江蘇韓省長訪悉令飭該廳汪廳長飭派法警赴江寧將萬緝獲到案訊供支吾判令收押候調查證據再行起訴審判廳判决在案昨午忽有阮坤臣者帶一年約十歲之小孩至該廳第一看地所與萬國樑絮語良久並密遞信件當爲所丁瞥見禀報所長將院拘獲立赴檢廳報告汪廳長諭令將阮扣留候究所帶之孩先命帶入詰問據該孩供姓孫本邑人父親孫長雲在虹口吳淞路三角小菜場地方寰海五龍茶樓中爲理髮匠阮坤臣係與父親爲友今日阮帶我進城游玩不知到此何事汪君諭令暫留一面飭派法警韓瑞生赴該處傳孫來案將孩領回 
[北市警察廳長之訓令]  
　　北市警察分廳廳長徐輔洲君前日訓令三四六各區署長署員云照得本廳改組伊始舉凡一切應興應革事宜端賴集思廣益以期停步茲本廳長定每星期六下午一時爲各署署長各分署署員到廳會議之期每星期日下午一時爲各署各分署巡官到廳會議之期除通令外爲此仰該署員長並轉飭所屬巡官一體遵照依時到廳會議各陳所見共策進行如有臨時事件發生即隨電傳會議此令 
　　又訓令云照得本分廳組織伊始所有各警區服裝軍械數目亟應詳細查明以資整頓該署該分署長警所着大呢袍軍衣共有若干除將各長警應用者留存該署應用並開册呈報外其餘若千應卽檢齊送廳此外鎗共有若干枝其中適用者若干損燬者若干子彈皮盒皮帶刺刀等件各有若干應卽一併查明數目造具詳細清册呈報除分令外爲此令仰署長署員卽便遵照辦理勿延切切此令 
　　又訓令云照得本廳改組伊始所轄各區署分署署長署員巡官書記禁烟員偵探巡長巡士夫役人等應卽造送名册以備查核除通令外爲此仰該署長署員卽便遵照務於本月以前造册送廳無得違延切切此令 
[宜樂里多派巡警]  
　　閘北市政廳長錢貴三君日前致函警察分廳徐廳長略云頃據北四川路宜樂里業主韋泉淥函稱現當冬防吃緊本里一帶居人時來囑請多派巡警駐里保衞等情到廳查宜樂里係在北四川路之旁爲華洋紛爭地點極關重要敝廳前以地屬華界未便任工部局稍有侵越業將開築陰溝塡築馬路以及路燈消道等公益事宜竭力經營各居戶咸樂於就範茲據函達各節自屬實情理合函請貴廳長轉飭第三區第二分署派撥長警數名前往宜樂里常駐云云徐廳長接函後以該處與租界毗連所請多派巡警之處應予照准除函復市政廳外並卽訓令三區第二分署遵照辦理 
　　廣東流氓之騷擾 
　　粤人盧田（即鄭玉　）曾於陽曆去年十一月間糾黨梁阿四等在華界華興坊　刧其戚冉　泉家衣飾巨贜由捕拘辦公共公堂訊知事出華界　送淞滬　察廳訊辦嗣由原告央人關說並代求　寛准予具保　釋詎盧釋出後仍不悛改復帶實彈手鎗向寓居北河南路一百四十三號之同鄉人黄柱生嚇詐洋二十元又　武昌路五百六十六號鄭星州家嚇詐洋十元又向北四川路一千六百八十四號　　　　恐嚇圖詐花於十二月二十四號糾黨至漢口路七號門牌某姓家嚇詐洋五十元經各事主先後　請捕飭探查緝嗣盧在北四川　被美捕房粤探江標與夥黄洪查見上前　拿詎盧摸取手鎗圖擊即被江探將盧抱住　彈擊中盧之腿際洞穿遂經該探奪下鎗將盧帶入捕房轉　醫院醫治　已稍愈昨由捕房傳同各原告將盧解送公共公堂請　先由美捕房捕頭　明　情並將鎗子彈呈案請察繼由各原告偕　陳業生先後上堂　明前情復由粤探江標與夥黄洪泉明當時拘獲各情形訊之盧供　因欲回鄉向各人商借川資並不嚇詐惟開　拒捕事實有之王襄讞商之英領康君以盧傷未全愈判送醫院醫治候會商核辦判畢當堂向江探與探夥黄洪奬諭數語卽行退座 
[成衣匠無法彌縫]  
　　成衣匠曹阿雪因賭博輸負無可彌補突於前日至蘇州河投河圖盡由捕救起昨送公堂經中西官訊悉前情判交其兄曹阿富領回並諭以後勿再輕生 
[理髮店聚賭抽頭]  
　　美租界武昌路三百三十三號理髮店晝夜聚賭抽頭漁利前晩被捕查悉禀明捕頭候請公廨出票將該店主傳案懲罰 
[第二看守所提前開辦]  
　　上海地方檢察廳汪聽長續辦第二看守所本定二月一日開辦茲因第一看守所押犯衆多急須抽調卽於昨日開辦 
[販烟犯不待治罪]  
　　王稼生前因私販烟土案發被獲解送地方檢察廳未經起訴判决王卽在押染病發送新普育堂醫治無效於前日午刻斃命堂函中報到廳卽經汪廳長委派田檢察官等前往騐明委係病死並無别故因王之家屬住在南匯縣境一時不及來滬即令善堂棺殮 
[烟犯與竊犯]  
　　第二初級廳昨日解送烟犯胡學明錢鳳卿王福生高小寳林振芳王伯生張老四陳奎大陳得勝李阿三及竊賊王成豐等共十一名至地方檢察廳請爲訊辦汪廳長諭令分别收押聽候訊究 
[嗎啡流毒]  
　　龍華迤南曹家橋鎭有潘阿祥者爲人代打嗎啡針獲利頗豐茲爲該處地方警察查悉將潘拘獲並抄出嗎啡針一支藥水一瓶解送地方警察事務所处午轉解地方檢察廳收押候究 
[監禁盜犯]  
　　盜犯高梅郎糾衆行刧鄉民傅珍珍並歸人張張氏家衣飾銀洋等物經警廳偵探將高拘獲解送地方檢察廳預審屬實起訴審廳於舊曆去年十二月二十七日午後由楊庭長會同推事官並檢察官開庭研詰高直認不諦楊君以高迭次糾衆行刦不法已極判監禁十九年六個月又一盜犯陳子廷亦在鄉間糾衆行刦訊供屬實判監禁十五年一併發交檢察廳送監執行 
[張小連脱累]  
　　王芝陞張小連因串竊天津路三百七十三號周筱林家值洋二千元之小皮箱由捕將二人拘解公堂訊供不認判均押候查究在案昨經訊得此箱係王所竊判押三月惟張不應奥賊爲伍着交保開釋 
[再紀馬夫與汽車夫之惡感]  
　　馬夫謝寳生（卽臘寳生）李阿華李阿毛莊齊生等控汽車夫陳阿根葉阿根馮芝卿楊掌發周炳元等用刀斧砍傷一案昨由公共公廨關讞員會同德領師君復訊原告延律師上堂請究並由包探何正喜禀明往拿楊掌發等各情形訊之被告亦廷律師上掌辯稱此事因去夏兩造在亨白花園結寃該馬夫等曾被汽車夫控告現在報復然當時該馬夫等被何人毆打並不得知係由李阿毛指係陳阿根等所爲况該馬夫等被毆時刻曾由朱邦生到堂證明是時陳阿根適駕汽車停在滄州别墅門前請爲鑒核中西官會商之下判被告各人仍各存洋交保候會商堂諭宣布 
 
 
 

Page 11

 
 
[再誌經辦前清貢貨之夙債]  
　　前清杭州織造衙門經承鄭家門因欠邱韻仙代辦前清皇室貢貨價被控銀前晩由廨復訊兩造仍各由代表律師到堂互辦良久聶襄讞判鄭仍交原保候再核奪 
[股單抵債之糾葛]  
　　已故前清滬道蔡和甫之第四子蔡鑄成虧欠徐幹青銀八千七百一十兩曾允以英比公司股單一百七十五股作抵並巳函告公司西人嗣因蔡祗有空言迄未實行故徐特延德雷司律師控經公司傳案於前晩集訊蔡亦延羅禮士律師到堂代辯王襄讞以案中情節複雜判蔡交原保候再訂期復訊 
[被告臨訊不到之原因]  
　　日商野田金一因秦昌米行張壽生和興米行顧鴻生德盛米行袁忠記陶少記承辦白米貨樣不符控請公共公廨追償損失一案前日午後由廨復訊各被告除張壽生由代表律師偕証施育中上堂聲明張因病不能到堂請准展緩外其餘顧鴻生等三人因寫字間直至本日午後兩時始飭捕知照各該保人是以不及到案卽經舉堂華捕禀明旋由原告律師偕原告投案聲訴案情關讞員以被告均未到堂無從質訊即商之日領西田君諭候傳保將各被告交案再行訂訊 
[無煩公堂訊理]  
　　英商卜内門控　泰欠銀一千六百餘元昨經公堂傳訊據被告代表倪則中投訴此事業巳料理清楚中西官以旣已理清准卽將案註銷 
[衛生處取締肉店]  
　　法工部局衛生處查得租界内各肉店每將猪肉懸掛門前行人往來易染汚穢食之恐碍衛生業巳移知捕房飭探傳諭各肉店妥爲懸掛如違科罰 
[容留來歷不明之女子]  
　　法捕房偵知薛胡氏家匿有女孩倪阿寳一口派探往詢來歷言語支吾當即解送法公堂訊究胡氏供阿寳係沈姓養媳在家逃出因與婦人相識故住在家中並無别情阿寳供家住無錫縣西門内十一間地方翁名沈阿榮向業成衣女子於半月前來申並非胡氏誘拐聶讞員以胡氏不應容留來歷不明之人着押兩禮拝阿寳送請救濟會遣回原籍 
[南京女孩被拐來滬]  
女孩王小桂娘在法租界迷路由捕查見帶至法公堂訊問據供家住南京西門外被人拐來登岸後與拐匪失散如到南京卽認得回家判候資遣回籍 
[妓女跳出火坑]  
　　花烟間妓女胡紅寳至法捕房禀稱被鴇婦沈葛氏凌虐求請超拔當由捕房將葛氏拘解公堂請究胡妓供婦人於前年十二月間被丈夫押入葛氏花烟間爲娼時被凌虐受苦不堪葛氏供稍加訓責有之不敢凌虐判氏罰洋十元充公紅寳發堂擇配 
[追索欠租之機會]  
　　收租人徐若室前至法公堂控稱房客蔣福生欠租洋四十八元脱逃所遣什物祇值洋一元六角求請核示判將各物交房主收管抵租餘欠俟緝獲再追在案昨日蔣適犯賭博被拘到案徐亦投案求追欠租蔣供認欠租脱逃及犯賭不諱判犯賭案管押一月期满後再追欠租 
[瘋犬傷人]  
　　江北人周小兒子住居胡家木橋因被瘋犬咬傷左足在途發狂由家屬報知捕房飭送鴨綠路工部醫院救治無效於前晩斃命昨由其母周陳氏到陳備棺收殮 
[謝贈月份牌]  
　　昨承上海康年保壽有限公司惠贈彩印美女月份牌二幅畫工　發設色雅馴書此以誌謝忱 
雜評三（訥） 
[推廣法界說]  
　　中政府欲收回租界已失之種種權利籌備多時迄未實行而外人推廣租界之議將實行矣據西報載稱法界已經中央允許推廣駐京法公使將來滬辦理此事此說果確法人可請爭先着矣英美租界之議攙廣亦發動已久今旣求先法界而成自必不再後法界而動乘機選起勢所必然惟此後所推廣之範圍若何劃界之手續若何關於一切權利之分配若何此實一極可注目之事也 
[補錄命令]  
　　補一月十九日大總統命令内務總長朱啓鈐呈據廣西民政長呈稱梧州警察廳長何宗羲請免去本官另候任用等語何宗羲准免本官此令 
　　又令内務總長朱啓鈐呈據廣西民政長呈請任命唐銳爲梧州警察廳長應照准此令 
　　又令國務總理熊希齡内務總長朱啓鈐呈據福建民政長汪聲玲呈稱秘書龍雲藻林師尚呈請辭職龍雲藻林師尚准免本官此令 
　　又令國務總理熊希齡内務總長朱啓鈐呈據福建民政長汪聲玲呈請任命樓汝增汪聲爲秘書應照准此令 
　　又令國務總理熊希齡内務總長朱啓鈐呈據代理廣西民政長林紹斐轉據鎭南觀察使何治方呈請任命鄧州梓爲秘書應照准此令 
　　又令國務總理熊希齡内務總長朱啓鈐呈據代理廣西民政長轉據柳江觀察使王獅靈呈稱敎育科科長林伯年呈請亂職林伯年准免本官此令 
　　補一月二十日大總統命令國務總理熊希齡内務總長朱啓鈐呈據署黑龍江民政長朱慶瀾轉據省城警察廳長高登甲呈請任命李暹韓亞超爲科長王文衡李樹芳宋光烈韓振甲爲署長應照准此令 
　　又令領參謀總長事黎元洪呈請任命王學彦爲山東都督府參謀長應照准此令 
　　又令任命汪學謙爲陸軍第三師步隊第五旅旅長此令 
　　又令財政總長熊希齡呈稱左右翼牲税徵收局局長王善荃擬請解任另候差委等語應照准此令 
　　又令財政總長熊希齡呈請任命文錦爲左右翼牲税徵收局局長應照准此令 
　　補一月廿一日大總統命令王佐良授爲陸軍少將此令 
　　又令陸榮棨加陸軍少將銜此令 
　　又令兼代陸軍總長周自齊呈稱秘書郭鍾美呈請辭職郭鍾美准免署任此令 
　　又令兼代陸軍總長周自齊呈請任命劉汝柏署秘書應照准此令 
　　又令兼代陸軍總長周自齊呈請授李冠英彭金山爲陸軍步兵上校陸軍步兵少校張興仁丁夢武加陸軍步兵中校銜石青山喬明春李黄武姜得勝白劼魁張萬勝李毓芳容翔哈致祥王興武爲陸軍騎兵上尉長星五顧恒太李玉清吳光林爲陸軍騎兵中尉應照准此令 
　　又令國務總理熊希齡呈稱蒙藏事務局核覆昭烏達盟盟長阿魯科爾沁扎薩克郡王巴咱爾吉哩第等呈稱遴員請補喀爾喀左翼旗協理台吉一缺應卽以擬此之二等台吉達木林色楞補授此令 
　　補一月廿二日大總統命令兼代陸軍總長周自齊呈請任命蕭耀南爲陸軍第一師步隊第五旅第九團團長張學顔爲陸軍第三師步隊第五旅第十團團長應照准此令 
　　又令兼代陸軍總長周自齊呈請授盧燾段廷佐爲陸軍步兵中校鄭名儒爲陸軍步兵少校應照准此令 
　　又令兼代陸軍總長周自齊呈請授熊有元王鳳翼張折桂耿兆秩爲陸軍步兵中校吳鵬嶽曹期堂薛士元爲陸軍步兵少校李廷弼張振英丁子勤簡世秀李守差爲陸軍步兵上尉趙麟景王世光李華年李德純爲陸軍步兵中尉宋振廷爲陸軍步兵少尉應照准此令 
　　又令兼代陸軍總長周自齊呈請將勦辦喀匪出力之陳燕清馮鑒功何道德叚翠如陳萬祥陸習章姚一來周紹春符有祥劉玉堂劉鼎銘金殿甲孫榮堃馬文秀左世全授爲陸軍步兵上尉並加陸軍步兵少校銜李進福趙並明潘盈臣李則忠王殿臣袁仁全張咸和郭福來李祥林黄得勝陳祥伯遇貴徐得玉李春華劉增福康有福王松福王大成李得福周有成王有蕭應清蔣國斌張棠注何　搢徐清泉魯效賢王得勳陸　林李富貴徐福田張彦彪熊聨陞何得福授爲陸軍　兵中尉應照准此令 
　　又令國務總理熊希齡内務總長朱啓鈐呈據山西民政長陳鈺呈報遵令考核知事分别舉劾請予奬懲一案山西平定縣知事吉廷彭學識兼優政無不舉繁峙縣知事劉效文於整頓警務提倡敎育舉辦騐契查禁烟苗諸要政均屬有條不紊成效昭著祈縣知事馮延鑄熱心興學振作精神治事勤明與論悉洽應准交内務部存記武鄉縣知事鈕承恩熱心學務注重警政頗有成績署大同縣知事郭際豐學識旣優經騐亦富於應辦耍政均能勉力進行新絳縣知事徐又行勤政愛民與論翕服於緝捕尤能認眞前在河津縣知事任内土匪滋事鄰邑被擾該邑獨獲保全署永濟縣知事俞福昌學識明敏才具優長薩拉齊縣知事王建屏懲辦盜匪維持地方熱心任事不辭勞瘁應均傳令嘉奬前嵐縣知事賈善政擅斃押犯違法自專應先行褫職聽候查辦代理左雲縣知事王者聘才識平常優柔寡斷警務學務均形廢弛署介休縣知事陳紹虞專用權術遇事諉卸信用家丁難期上理代理大寗縣知事樊廷檀聲名平常毫無政績代理隰縣知事張思卿貪婪違法被控有據均著一併撤任以示懲儆餘如所請辦理此令 
　　又令兼代陸軍總長周自齊呈核議察哈爾都統何宗蓮擬以們都巴雅爾補鑲紅旗總管請予准補等語應照准此令 
　　又令蕭摹何龔光明鄧承拔吳德振授爲陸軍少將此令 
　　又令傅人傑加陸軍少將銜此令 
　　又令兼代陸軍總長周自齊呈請將防守湖北出力之孫國安吳廷瑞朱樹藩授爲陸軍步兵上校黄業復授爲陸軍步兵中校史國鈞加陸軍　兵中校銜莊紹周授爲陸軍二等司藥正王品朝張毓英授爲陸軍三等軍醫正曹百遂授爲陸軍二等軍醫應照准此令 
　　又令國務總理熊希齡内務總長朱啓鈐呈據署四川民政長陳廷傑呈稱已撤任犍爲縣知事范國溥提倡社會聨絡公口於地方要案并不認眞拿辦請褫職查辦等語范國溥著行钎褫職由該民政長切實查辦以儆官邪此令 
　　按前昨兩日因新聞過多所有命令不及全登茲特補錄於此 
專件 
[張總長道制草案（八續）]  
　　貴州 
　　黔溪道治水德水德卽安化今改印江嫠川都上即龍泉石阡多田卽餘慶正安湄潭遵義桐梓酉陽秀山永綏永順銅仁黔江彭水龍山保靖桑植 
　　右黔溪道皆古黔中溪洞之地原屬貴州之思南石阡遵義平越湖南之永順四川之酉陽諸府今除仁懷改隸外凡轄二十縣治所設永德舊思南府治涪江中貫由治所入江終歲可以通舟商業頗繁當然爲五溪中一都會故與湖南保靖諸屬有天然互相關連之勢 
　　牂柯道治貴筑貴筑龍里貴定修文開定番廣順甕安都匀清平麻哈獨山八寨貴平平越舟江平壩卽安平普定鎭寜歸化興義貞豐清鎭 
　　右牂柯道古牂柯郡地原屬貴陽安順都匀興義普安諸府廳今除荔波都江改隸外凡轄二十二縣治所設貴筑卽貴陽府治本貴州省會城垣狹隘侷促山谷中論交通之使東不如鎭遠西不如安順特以舊爲省會相與沿襲之以姑從習慣而己 
　　水西道治畢節畢節羅甸即平遠黔西澄江卽靖江威寗水城鎭雒仁懷永善綏陽昭通大關魯甸巧家會澤宣威達安卽貴府之永寗安南普安盤水卽普安廳興義郎岱盤西卽興義縣叙永　川卽四川之永寗 
　　右水西道明水西安氏地原屬貴州之大定雲南普安之東川昭通兼得遵義之仁懷安順之永寗郎岱興義之普安四川之永寗敍永凡轄二十五縣昭通東川民多夷蠻本與水西爲一區今仍功合之治所設畢節舊黔西道所駐滇蜀要衝也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[有請規復御史台者戲爲代擬新官制] [  鈍根]  
　　多插院老總左咕嘟御史右咕嘟御史 
　　多事廳多事二人格外多事八人 
　　黠事中衙門黠事中二十人 
　　各道御史掌東交民巷六國飯店監吃御史掌八大胡同監插御史掌陳七奶奶家監吸御史掌俱樂部監撲御史 
　　額外御史紅御史黑御史啞巴御史窮昏御史竹槓御史　脚御史巡街御史清潔御史（掌全國清潔局事務） 
　　按御史職權除大總統外皆可彈劾或謂君主時代皇帝有罪且須打龍袍豈有民國總統而不可彈劾者故總統違法可上彈章於總統夫人余曰然則總統夫人有罪將往何處上彈章耶其人不能答乃退 
海外奇談 
[一勺微涔] [  警衆]  
　　西人調查中國報紙之最始發刋者卽在西曆千八七○年見於滬南惜乎未覓得該報紙之第一張也 
　　世界之報紙約有六萬種最多者首推美國有二萬一千七百四十五種次爲英國有九千五百種三爲德國有八千零四十九種四爲法國有六千六百八十一種五爲奥國有二千九百五十八種六爲意國有二千七百五十七種七爲坎拿大國有一千一百五十三種八爲瑞士國有一千零五種九爲日本西班牙俄羅斯澳斯大利阿等國約各有一千種其餘若亞細亞洲除日本以外約共有一千種荷蘭國有九百八十種比利時國有九百五十六種此外各小國約共有一千餘種 
　　美國所發刋之日報月報及星期季報統計有二萬一千七百四 
十五種而日報一門已佔二千試以英國相較槿得其十分之一耳紐約一城可占全國銷數三分之一其餘各省日報亦有四十六兆張之多計每二人可閱一報每日消耗白紙計四千噸約值英幣三萬六千八十三磅至於六日中銷去之數約有二百七十六兆張以美國戶口八十七兆與爲比例計三人中得一張也精於算術之士最近以世界之人數比較世界報紙之全數則人口數八躉一千八百九十三人乃占報紙一張也 
美國紐約之萬國印刷會賽會場搜求得中國最舊之報紙一種名曰京報其發刋時期乃在數百年以前（當爲中國古代邸鈔之一種）蓋西人某游歷至中國以重價購得之保存至今特送至會場陳列以備考古者之研究 
據鳩爾加南所著之書云世界最古之新聞記者爲羅馬之僧當羅馬政敎合一時代每日經過之大事僧官俱一一錄之貼於政廳之墜是爲新聞記者之　矢矣 
　　美國米徐根省梯台來市昔年發行一種星期報名曰小點每星期六發行内容僅四小篇議論新聞均甚精當聞係一般青年學生所創總主筆白瑞爾則年甫十齡也 
　　印度人自辦獨立之報有三百餘家我中國人對之寧不羞死環球列國所有報紙要以中國爲最古唐元宗開元年間（西曆七百十一年至四十一年）發刋開元雜報唐孫樵文集載有讀開元雜報其發刋京報亦在唐朝（北美爾卡塞特報云世人皆以倫敦泰晤士或巴黎卡塞特報爲報紙之最古者不知報紙之起實在中國）西曆九百十一年（唐末）卽距一千餘年前中國發行一報名曰京報初不定發行期日隨時出版後至一千三百六十一年（元之末年）按星期發刋一千八百零四年（清嘉慶九年）改爲日報大改面目其價英貨半片每日發行三次朝用黄紙登錄商務午用白紙記載官事雜件夕用紅紙錄載政務論說令學士六人編緝之每日共刷印一萬四千枚云云（按以上所言時代稍有可疑今不考）唐時邸報亦京報之類唐詩話載韓翊之事文中有讀邸報等語又據宋史劉奉世傳所謂邸報者或按五日發行一次又吕湊傳云皇佑元年儂知高反詔奏邸進奏院（即發行邸報所令暫勿傳報吕湊乃論速示警報使諸道可爲之備又曹輔傳云邸報載有政和年間（西曆一千一百十七年）徽宗乘輕車小輩七臨蔡京之家之事或謂邸報即京報係其後改名者此世界報紙之由來也（未完） 
尊聞閣詞選 
[满江紅歲暮] [  東園]  
　　歲暮天寒經幾度風蕭雨瑟還問甚啓春青鳥解傳消息銅柱南來誰畫界玉關西去誰投筆悔當年誤信虎狼秦開阡陌十洲外天如墨三島畔雲如織恁變田滄海籌添五百東上扶桑初日紫北通析木明星白便張衡能賦四愁詩愁難釋 
[浣溪紗寒夜]  
　　愄芋無憂不療飢紉蘭有夢欲成痴十年書味蠟燈知祭竃酹餘新竹葉推窗喜見好花枝一天風雨鶴歸遲 
[满江紅竤方鹺尹景樂之廣陵]  
　　爲問心交幾個是儒林賈董幾個是詞宗李杜騷壇屈宋行色早隨孤艇鶴歡聲誰唱雙簫鳳怪新年偏又祖筵開行旌動風信早梅花隴雲意懶梨花夢便百壺酒盡飲猶未痛五十功名詩一卷萬千氣象琴三弄望征帆遠影漾晴空飛鴻送 
[千秋歲題前明黄石齋侍御墨蹟]  
　　諫官黄九筆藻仍依舊文苑傳名山壽芸香蟫蠧辟竹簡龍蛇走人去後澄廚佑庫珍藏久感逝徒搔首覓句徒叉手追李杜摹顔柳因緣空翰墨品望尊山斗埀不朽一編鄭重千秋守 
[漁家傲天寒歲暮風雨催花感而成賦]  
　　把酒問花花不語澆殘多少新愁緒偏又天寒逢歲暮催臘鼓東風門巷黄昏雨一個放翁梅一樹冷香吟瘦詩中句白雁不求元鶴去情幾許尋春不識春何處 
[慶清朝祀竃夜賦]  
　　瘦鶴歸遲肥羊薦早剛逢祀竃良辰書生孤傲羞言善媚王孫荏苒光陰催暮一天風雨掩閒門消清夜酒傾白墮燭翦黄昏猶記昔年滬瀆有簾花窗竹冷伴琴樽青衫依舊餘香皺淡襟痕爲問驛梅消息如今誰寄一枝春渾無賴天涯人遠夢斷江雲 
自由談話會 
　　儉德會規則一不狎邪二不賭博三不必以酒肉宴客四不必華服五不輕寒素之士 
入會者漁村居士雁聲汪補劬癡逸廣東陳國香陳國衡黨彦章蔣春木鄒冠英丁鶴裔胡凡虫 
小說 
[玉女魂（九）（英國羅生女士著）] [  中華雪英譯]  
　　第九章 
　　久之燕爾立奇復續其辭曰余於爾時甚欲詳悉妻子遭死之狀况以殘息僅延不敢問者數日旣而叩之羅仙告余曰余入獄之次晨喬治歸家省母顔色悲忿慰藉母妹良肫摯滯家纔數分時卽出且曰此去或能悉反所寃旣去約兩小時母女適議所以出余之術驀聞叩門聲甚厲羅仙啓門斗見兩人舁血肉糢糊之一人入傷劇垂斃視之卽乃兄也舁者曰自狠鬥歸來者余妻本病又爲夜來之事益不支今又遭此悲痛至不能淚尋跪於垂斃者之旁握其手號痛曰天乎夫陷於獄子且垂斃是二人者皆去矣我烏能離號訖瞋目不語延兩小時即怛化旣而醫者至騐傷人巳不可救藥卽夕死於乃妹之腕臂羅仙疊遭大凶以爲告余者喪亡必重至不告又非禮乃哀隣人代治喪己則探余於獄將相機陳事至見余時之情况二君固已知之矣余不審爾時羅仙中心之激楚若何使非無感於天靈必不能强制悲傷極力以求全父病余今者妻子旣死仇家盡據吾産不足又執余爲質生事旣窮平時朋友又少此少數之朋友旣不爲我力又不弔我窮蓋余父女陷此已一年又半從未聞故人之屐音所聊以自慰者祇我女之柔聲媚笑耳我女鎭日侍余不肯離一刻勞其十指於針黹鉛丹以爲養（願世界爲子女者焚香讀之鈍根注）夜則寄居於外其庽處在某橋之旁距此未遠也有某夫人者憐其慧欲招致於其家余女却之曰兒之不死爲父耳感上天憐佑得以十指博慈父歡勝作富家婢多多矣父存竭力以事須臾不敢離父死兒之身心亦同歸大化耳太姆北爾曰翁之仇家今何在且逋數幾何燕爾立奇曰渠今茲居外國惟囑其律師謂余所逋有未足錙銖者必無赦爲數蓋五百磅太姆北爾以數逾於力頗用爽然旣而曰鄙人必力爲區處君有此孝友明慧之女公子寗終陷於犴牢乃起辭曰今暫别明日必復來幸丈人自振用情於幽明之地當度量其眞虚失於彼者大則收於此者必多燕爾立奇曰子未身處吾地言之自易太姆北爾曰我亦體諒言之耳 
　　太姆北爾深荷勃辣克南之介紹得遇此可敬可憐之父女鳴謝甚摯臨歧以有事於城遂與告别途中自語曰我將何術爲此老謀全地使我能於咄嗟之間爲清其負蘇其困彼胡帝胡天之孝女爲親之故而垂青於余者當若何然此非吾力也旣而曰非也我縱限於力視彼呼天無告之燕爾立奇固大異平時竊博施濟衆之名乃坐視賢人深居犴狴而不爲援可乎以三百磅爲我一人終年用度厚矣我必力出燕爾立奇於死地著者曰太姆北爾之爲人任俠好善而不更世熊者也其視世人之宅心賦性與己皆同故戚人戚樂人樂而於人己之間又往往厚人而薄己（此爲耶蘇敎徒之美德）試剖其臨末之一金磅以得丐者之歡容且大快初不計嘗訌之詐虞此其人而遇清眞有道之燕爾立奇父母舄能止其怦怦至其爲此事調度之方不外典産之一法吾亦無庸屑述語云生於心者現於事蓋不三日而窮困之燕爾立奇居然脱險矣感激流涕不知所云羅仙之深情固當爾爾若太姆北爾之對於此亦寗有不動心哉 
　　一日清晨太姆北爾受問於父曰來孺子汝何爲是栖栖於彼老父少女之居太姆北爾陡遭嚴詰不設備無能答實則己亦不知栖栖之何因也父又曰汝雖不吾告吾於數日來偵知汝交彼之情至不恤典産爲此老出死地意者汝惑於此少女之媚術而不自知太姆北爾正色曰媚術耶請大人母疑羅仙萬萬不施媚術更不知種種無行之爲羅仙者·····父接言曰羅仙者甜情蜜致慧中秀外之可人也自汝言之固當視彼爲美人中之無上妙品然汝須告我汝意究云何我意汝苟娶此必受世人訕笑太姆北爾曰兒誠不爲女之故典産以贖其父亦不審有室者之究有何趣父曰母强作此不中之言以汝之門伐財産甯汝意中人所能匹偶惠德培姑娘歲可入三千磅傾心於汝與我門第亦相稱渠父昨日來向我刺刺乞允吉汝須澄心張目勿失此頭親事得妻若此汝之生趣當增進無旣視彼荆布之羅仙相去不幾天壤耶言巳昻昻出太姆北爾爲之愕然半晌不能作一語（二） 
[短篇小說曇花影] [  蒼水]  
　　亭榭參差花木繁茂池水清美假山玲瓏此非滬濱愚園之勝景乎園近靜安寺四野風多空氣清爽爲滬瀆人湔洗俗襟之所故每當春秋佳日香車寳馬轂擊園門髩影釵光肩摩廊廡亦足徵該園之優美矣 
　　友人幻廬好色者也於暮秋日隨其令尊薄遊滬江一日乘興獨遨詣愚園則見遊人雜𨖼士女繽紛或笑語花叢或敲棋茶榭環肥燕瘦恣目一過已足勾人魂魄固不必詹天遊得粉兒然後眞個消魂也 
　　攝衣登亭樓酌茗倚欄眺矚清秀之氣撲人眉宇傍樓綠樹數株蒼翠欲滴雲霞之色照耀水中目爲之眩因念水底明霞千頃光天敎鋪錦襯鴛鴦此非棄疾詩乎何物鴛鴦艶福乃爾殊令人旣羡且妬思時忽見一服飾眩麗之女郎柳腰一搦背倚紅欄風鬟霧鬢不啻仙子凌波陰念出得風頭背後多乃滬瀆士女之常態回首若西施而覿面卽化嫫母者往往而是然彼美窈窕若此端非虚有其後者因輕歌美人背倚玉欄干惆悵花容一見難之句韻隨風度女郎若解所聞略回首斜睇幻廬仍倚如故容華絶代眞出水芙蕖也幻廬神情飛越口占菩薩蠻一闋故使女聞其詞曰 
　　芳心脈脈憑欄貯風鬟霧鬢疑仙侣幽　絶風塵微波斜覷人怪卿身背立欲見何由見秋水解濃情玉容照眼明 
　　旣闋女郎茫若不聞幻廬至此遂窮其吉士相誘之手叚乃思下樓别施方法然念中間經數重屋壁足蔽雙眸彼美天仙化人行動閃爍倘敎一縱即逝人海茫茫更向何處相求耶但轉念樓上樓下可望不可卽一重樓台不啻人間天上更何能輸示親熱之誠而邀取女郎青眼無巳惟有下樓乃怱遽而行旣至橋上則見女郎有振衣欲行之勢而翹其首作左右盼嬌波斜轉適身幻廬之面幻廬微笑迎之女郎亦啓齒嫣然而珊珊行矣 
　　女郎出園呼人力車向某處進行幻盧亦坐人力車從之無何至張園門首忽有人呼幻廬何往回顧之大愕蓋幻廬父也幻廬支吾以對云回旅館父曰余將入張園一遊汝須伴我幻廬不敢違父命遂下車而回顧女郎風馳電掣須臾不可見矣 
蒼水曰幻廬自滬江歸述其事於余余曰此曇花之小影也不可以不記遂濡筆記之而名其篇曰曇花影（不受酬） 
　　昨承洋貨集益會惠贈洋貨華英要語集成一册内容甚爲豐富陳安甫君手筆也是不可以不謝 
 
 
 

Page 15

 
 
   
 
 

Page 16

 
 
   
 
