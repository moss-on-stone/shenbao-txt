# 1934 - 262 - 4908779

 

Page 1

 
 
[新印危言出售] [  圖書集成局代啓]  
　　危言一書爲山陰湯蟄仙先生所著其言皆時務之事不勦説不讕語近今規制之失參以泰西諸良法爲之補弊救偏非博通中外時事者不能言之切當若此是誠目下之要書所宜家置一編者也託本局代付鉛印爰用新號之字潔白之帋校讐成書釐訂兩册定價洋三角宏文閣及各書坊均有出售欲閲者請移玉隨便購取可也此佈 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最善惜卷帙繁重定價甚昻寒士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緑蔭堂上海文瑞機蕪湖汴梁文苑山房出售 
[客有述京師道途污穢者感而書此]  
　　旅館岑寂一燈熒然有二三舊雨應京兆試回造寓廬過訪寒喧甫畢卽盰衡而言曰僕今者擔簦負笈航海數千里觀光上國以爲京師者天子宅中之境所謂首善之區也百官諸王所趨步萬國五洲所瞻仰宜必街衢整潔隧軌平夷於以暢遠人之心胸恢下士之眼界乃者入其國門道涂荒蕪幾如沙漠輕風偶過飛塵蔽天大雨乍經積潦妨轂而且糞溺塡積臭穢薰蒸行者爲之攢眉過者爲之掩鼻其猥狹湫滯之形儳焉不可終日而在京之名公巨卿以及庶司百執事皆若處之泰然熟視無覩是豈性果甘此乎抑有經國遠圖保邦至計而不暇爲此瑣屑之事乎則謹應之曰君子之治國也務其大者未嘗遺其細研其精者不可遺其粗况乎修道之舉權輿於古體國經野首宜亟亟攷之古籍周禮匠人營國中之道經涂九軌環涂七軌野涂五軌則康莊四闢馳驅如志而湫隘之患無傷也夏官掌固掌修城郭溝渠之固釋名古者列樹以表道道有夾溝以通水潦則穢有所洩污垢盡滌而壅塞之患可免也秋官條狼氏疏杜之舂謂滌除道上狼藉之物殷人之制棄灰公道者斷其手則死礫猥樍無敢棄置而障礙之患可除也夫其至纎至悉毫無懈怠若此豈古人之不憚煩哉亦以道路之治否可以覘國政之興廢民情之勤惰苟或不愼貽譏外人子不嘗觀曾侯日記之所載乎昔曾侯之出使也西人問以京師城門石路自應歸國家修理何以任其墮圮不肯補治侯答之曰城門石路道光間曾經翻砌其後勦平粤逆捻匪皇上俯念民生勞苦一切工程皆不忍興近歲又因西北軍務未竣各省時有災歉不可以工役勞民又京師人民稠密非西洋各國之比任重之車絡繹輻輳小治之則甫成旋圮大治之則不惟工力責之民間國帑取之民間且須閉城阻路乃可修治爲日過久則出入行人甚爲不便故尚未興工嗚呼曾侯此言毋亦因國政之荒穢不足爲外人道而姑爲此權辭以解説乎不然西國都會其繁盛華美數倍中國觀近人所譯各國都會人口英國倫敦有四十九萬二千四百餘人法國巴黎有二百五十萬人美國紐約有二百九十六萬七百餘人德國柏靈有一百七十三萬四千五百餘人奥國維也納有一百四十九萬五千七百餘人其巿廛之駢塡輪蹄之萃聚　砰絡繹昕夕相繼然未聞其患崎嶇慮污穢者則以平治有法糞除有時而國家有人以經理之也至謂各省時有災歉不可以工役勞民又謂大加修治國帑須取之民間爲是説者亦徒以飾外人之聽聞而已夫貧民之所患者窮餓耳其力固無恙也若國家以發賑之費爲修路之資以工代賑其效甚捷且朝廷亦嘗歲撥巨帑以爲修路之費矣大都入官吏私囊任意揮霍苟能經理得人自可收整治之效初何必取帑項於民間乎誠得皇上飭所司凡自輦轂以及各省大都會先爲修葺然後旁及於城巿村鎭務須化艱險爲平易變欹側爲整齊復仿泰西之制以水車灑塵埃以木車收垃圾曠敞夷達馳驟自如如是則尊國體利民生免外人之譏談復古昔之盛軌而多士之擔簦負笈觀光上國者亦得以聨袂偕行歌蕩蕩平平之句豈不盛哉客唯唯而退適手民以論請爰次其語以付之 
[車路獲利]  
　　香港西字報云暹羅北南火車路西歴今歲上半年入息除各項費用外實獲利銀二萬四千一百三十圓現由此數内撥出銀一萬六千圓分派各股東每股本百圓者應得四圓攷車路入息最大故各國皆不遺餘力籌欵擴充乃中國獨遲疑莫决倡議十數年辦理猶未逮百分之一究不知其何心也 
[譯英報論界務]  
　　德京百靈益哥報錄英報云我國與中國所立新約内有一欵載築鐵路通接中國緬甸者約中祗云若中國築鐵路而至雲南又英國或由緬甸築鐵路而至中國邊境則須彼此相聨接然試問此約果有何用乎盍不思及我國已將江洪與夢林二處交還中國遂令法國心生妬羡如一旦歸於法人之手則法之地界將過西域將來由緬甸築路而至華界之望盡成畫餅蓋法人之所以得償素願者皆英之外部辦事失宜而助法人之機巧也曾記去年六月間商務局員對西厘相國言若緬甸與中國之界被法界相間則我之所望全失矣説見南洋叻報 
[日本風災]  
　　日本西字報云華歴八月十二日之晚至十三日之晨横濱忽起大風拔木偃禾披猖特甚先是十二日天際烏雲似墨急雨狂飛入夜十一點鐘時風忽怒號迅雷驟至風雨表仍墜下不止未幾風自西南來益鋭不可遏迨十三日黎明四點鐘至六點鐘時飛廉氏更肆無忌憚蹂躪不堪越二刻許風雨表始漸漸上升而風力乃由兹稍殺矣是役也合横濱各地舉凡田園房屋無一不摧毁無遺居留地對面一帶受害尤深鐵路之出神奈川縣境者亦皆損壞硝子製造塲烟囱猝然倒下壓斃二人海上各船多有傾覆者岸上則人多傷損載道呻吟有一德國大兵艦駐泊於此錨纜旣斷隨波逐流旋致擱於淺灘不能行動此外更有一商輪船被風吹至另一德兵船之畔互相糾結各　傷夷至小艇之撞破者舟子之死亡者更不計其數各街道所置自來水管摧毁良多致水不流通艱於汲飲此亦亘古罕見之奇災也 
[臺灣商務]  
　　日本太唔士報刊臺灣商務册略言西五月臺灣出口貨比諸去年同月多四　　萬五千餘圓卽各項瑣物之出口者亦迭有加增惟蔗糖略少統計是月出口貨值銀一百三十六萬四千九百餘圓入口貨值銀一百二十萬零六千餘圓其中最值錢者係烟葉木料兩項米石入口則减少二十三萬八千八百餘圓統計入口貨比往年同月多二十八萬五千七百餘圓或曰臺地土産甚多目下日官事當創始未能拓廣故出口貨未能大增耳倘再過數年則土産定必蒸蒸日上也 
[探極奇聞]  
　　新加坡實得力太唔士西字報館接英京來電云博士若臣氏於三年前往窮北極今已乘於因 
 
 

Page 2

 
 
越輪船言旋計居北極至三年之久將浮憐育蘇一境丈量繪畫成一極細之圖據此則歴來探極者應以此人爲最著效矣又叻報云瑙威國人夏安里氏前偕其友挨雲氏往探北極未至而返特製一氣毬其力能飛行三十日之久西七月十一號乘此毬向北極進發隨帶白鴿數頭爲到極後通信之用至二十二號有某甲者獲一鴿翼上印字云西七月十五號到極卽將此鴿持示挨雲氏并詢以是否夏安里氏之鴿挨雲氏詳細認識謂夏安里氏帶去之鴿别有記號今此鴿脚繫銀環與夏安里氏鴿記號不符恐係别人到極後傅信之鴿耳據此則夏安里氏猶未到極可想而知抑又聞之自夏安里氏升毬之地算起如遇順風計六七日可以到極再六七日可以越極首尾不過十餘日而已卽不遇順風極多亦不過二十餘日便能越極而夏安里氏之毬力可行三十日自無半途中止之患按極之左向與極之右向皆有居民惟極中嚴寒無匹凡探極者皆從左越右然後言旋不敢在極中棲止也 
[使旌遄返]  
　　循環日報云張樵野少司農出使英國返節後卽榮歸珂里本月十九日附河南輪船至粤垣税務司杜君特至黄埔迎迓硝磺局潘總辦與少司農友誼素敦先期在廠内置備供張俾駐襜帷船方抵岸文武各員紛紛投謁少司農婉言辭却旋乘官船至硝磺局暫息征塵聞小作盤桓卽當倩官輪船拖帶座船以回梓里衣錦榮歸喜可知也 
[憲旌將蒞]  
　　鎭江采訪友人云江南鄉闈監臨正任江蘇巡撫趙展如中丞現因文試已竣急欲回蘇定於日内由白門乘輪船東下鎭江文武官員以憲節將臨飭縣署辦差人將接官廳收拾整潔官碼頭亦搭蓋綵棚水陸各營則一律整隊江干如荼如火想憲旌戾止當在指顧間矣 
[浙省秋闈瑣紀]  
　　杭州采訪友人云浙江文闈首塲試卷已於本月十一日由彌封所書吏發封按照十一府人數配搭匀稱以一千本爲一批第一批於十二日解入謄錄所須俟各卷謄畢再發二批以防書手擱壓之弊至十六日均已解清十七日謄竣十八日始發二塲墨卷二十一日竣事監臨廖大中丞遂定於二十二日已刻出闈是日辰刻撫轅執事人等齊集貢院前中丞將文闈一切事宜交付提調黄子畬監試郭馥卿兩觀察隨在至公堂升輿兩觀察站班恭送各執事官均在堂下鵠列及憲駕出轅開門升砲四營兵士及防軍營勇分列兩行槍砲齊發前導有鼓吹一班全副執事馬導旗傘勅印頂馬親軍二十四名材官八員輿前提爐一對中丞乘八人緑呢大轎由戈什哈四人扶掖以行由有玉橋大街回署沿途觀者熱閙逾恒 
[閩省秋闈瑣紀]  
　　福州采訪友人云閩中士子循例於八月十四日入文闈第三塲扃門後執官某鹺憲某觀察委各員促令歸號以便封閉栅門旋頒帖告示云策對詳明不得草率十四封栅十六開栅不准亂號不准買策如敢故違定行重責於是見者咸抱不平交相詬詈狂生某甲口操官音向觀察云他人文章可以買得豈我策獨買不得乎爾今日居移氣養移體安識此中辛苦汝能來與我輩一同考試否時諸生接踵而至從而和者不下數百人觀察忿極無可發宣乃商之監臨王學使欲臨以兵威勒令歸號學使夙知閩闈第三塲士子向不歸號此風急切難以挽回遂再三慰解是夕無意外之患者皆學使之力也○闈内自至公堂迄儀門口一路高搭凉篷奉公員役及士子往來其間無烈日淫雨之患約計所費祗二三百金而受惠者已嘖嘖稱道不置矣聞此欵廼何觀察獨自捐廉加惠士林豈淺鮮哉○士子於繳卷時領有照出籖迨出闈例應交與儀門啓閉委員所以杜携卷出闈之弊也第二塲頭牌已放某生忽發癲狂將卷携至明遠樓舉火焚燬巡綽官程二尹瞥見卽向監臨面禀情形監臨令生當堂具結然後扶之使出○第三塲某生之卷不知被何人竊去不得已潛將鄰巷某生之卷攘爲已有朦混呈繳領籖出闈特不知鄰號生無卷可繳將來如何出去也○闈内查出第三塲試卷失落一本提調官歸咎於儀門啓闭官之不愼致此生携卷出闈然究竟本人在塲遺失抑自行帶出迄今尚未查明惟有互相猜測而已○本科諸生之家資殷實意圖倖獲者或雇倩能手在塲中捉刀或竟在外間作弊其有文字之由闈外遞入者俗呼爲過海其法以繩透人闈中内外均有人在暗中照料所有詩文由繩縋進隕伏一人按名照送此亦他省所未聞者也 
[粤試尾聲]  
　　粤東駐防滿漢八旗繙譯生員例於三塲後八月十七日點進棘闈其試題由京頒發遞交監臨屆時拆閲發給至十九日出塲各卷一槪彌封解至都中評定甲乙由差官齎回張掛曉諭本年丁酉鄉科仍照向章辦理十一日許中丞在闈發出硃示黏貼都護署前俾衆人週知一切矣○廣東二塲闈題易上古結繩而治後世聖人易之以書契書導黑水至於南海詩瞻彼淇奥緑竹猗猗有匪君子如切如磋如琢如磨春秋秋七月辛已豹及諸侯之大夫盟於宋襄公二十有七年禮秋多辛○今科三塲策問各士子均謂必問及西學時務故爭向各書肆中購買各種西學時務新書以資獺祭不意主試命題並不問及以致手提肩負而往者咸歎徒勞氣力也○廣東三塲闈題第一問春秋三傳第二問地志第三問筦子第四問文選第五問廣東名人○本屆三塲於十五日午後三點餘鐘卽開門放脾皆因天氣炎熱異常闈内病斃多人故監臨大臣令士子之早經完卷者俾得從容而出免在矮屋中受局促之苦是皆體恤士子之意也○本屆鄉闈天氣十分炎熱考生之病者斃者不一而足聞同考官中亦有一人被病然未知確否也 
[闈差已畢]  
　　金陵采訪友人云文闈執事各員前由上憲派委兹者試事已畢所有同知李司馬炳知縣曾大令家驥倪大令光熊王大令培忠通判慶通刺謙許通刺濟均知府俞太守先覺縣丞陳二尹守杭府照磨馬二尹洪勤巡檢黄少尹壽蕃未入張少尉清芬均於本月二十日赴憲轅禀請銷差 
[觀察丁艱]  
　　金陵采訪友人云江蘇候補道楊觀察彦規到省已久屢獲優差忽於某日接得楚南來訃駭悉其父宮太保病勢垂危參苓罔效正欲乞假歸省至十六辰刻又接電訃云宮太保業已薨逝於楚南省寓觀察哀痛逾恒粒米不下旋擇於二十一日成服素車白馬吊客盈門 
[嘉應奇災]  
　　有自嘉應州至香港者言於循環日報館云州屬於四月中蛟水爲灾田園淹没屍骸遍野慘目傷心黎民無計謀生流離載道幸省港各善士樂善好施捐欵助賑中澤哀鴻得延殘喘迨災消水退流民言旋故里仍得耕鑿相安乃六七月間天時亢旱氣候酷熱以致發爲癘疾一經傳染醫藥無功以致死亡又復枕藉蓋黔黎當飢饉之餘衣食不周身軀孱弱不正之氣易於感觸故病者若是之衆多也今幸天氣秋凉疹戾潛消民人乃得漸爾康泰然災祲兩見户口已極彫零矣 
[徐州災况]  
　　客有自袁公浦至鎭江者述諸本館采訪友人云徐州府屬各縣今政霪雨連綿河水陡漲田禾淹没秋稼難登鄉民困苦不堪勢已垂斃不得已扶老携幼結伴至數千人露宿風餐沿途行乞每遇富家大户撞門入室强奪糗糧道經清淮等鄉各富户每人給米四升給至千餘石尚難遍應其求無奈奔赴官署禀報縣宰據情面禀淮揚道旣而徐州道恐若輩滋生事故遂潑勇前往彈壓不准渡江而南一面詳請漕帥核辦想漕帥爲一方保障必能籌善法以安輯之不使流離失所也 
[邑宰勘災]  
　　金陵采訪友人云今歲各處山田豐收可卜惟圩田則困於雨水淹没者多業由各鄉董赴上元縣署報災某日張大令貴誠帶同差役多人乘輿至各處查勘至次晨始呵殿而回 
 
 

Page 3

 
 
[提勘命案]  
　　蘇州訪事友人函云本月十一日午後蘇州府發審局提訊命盜重案三起内有幼犯二名係同胞兄弟丹徒縣屬之某鄉人姓冷兄名發順年十五弟名發蘭年十三本年春間因挾嫌用木棒毆傷緦麻服伯冷長春身死當經族長冷某赴丹徒縣署控告縣主准詞詣騐屬實卽將二幼犯拘禁疉次研訊供認不諱旋卽備文申詳上憲批飭解省訊核爰於本月初三日解抵省垣鐵索郎當情形觳觫聞死者冷長春素不安分數年前曾因犯事累及族兄冾長泰卽發順發蘭之父因此懷恨今春某夜長春以窮極無聊濳至長泰家竊取稻草什物當被長泰追獲喝令二子將長春吊置樹上起用木棒毆之誤中要害竟爾斃命長泰知事不了連夜脱逃迄今尚未緝獲十七日蘇州府發審局復提二犯研鞫如何擬罪刻下尚未定讞也 
[潔除道路]  
　　本邑南巿沿浦灘新築馬路經營已久刻始告厥成功司其事者仿照西人租界章程不准堆積污穢前日委員朱明府傳十六鋪地甲到局令傳諭各水果行不准將茭白殻抛棄昨復諭令各處打掃夫頭目令在路上留心查察如見若輩有心作踐迅卽拘局以便訊懲 
[軍犯起解]  
　　前者本邑三林塘人吳錫華被妾沈氏通同姦夫陸阿大糾合張安仁陳金元等誘騙出外在周家渡相近花田内謀斃抛屍浦江一案後經本邑黄大令訪悉驗明查獲案犯訊供屬實通詳上憲兹奉到蘇撫憲札開先將張安仁陳金元兩犯擬定四千里軍罪發往陜西潼關廳充軍大令遂於昨日請城汛李千戎撥兵四名並派解差將二犯護解首途矣 
[枷示流氓]  
　　江北某邑人楊桂仔高包仔皆無賴之流亞也前日向南巿小橋南首金大和水果行購物旋附渡船載往某處不知如何與船中人某甲忿爭訛詐洋銀一餅甲不肯與以致揮拳事爲工程局委員朱明府所知飭丁持名片送至上海縣署黄大令升堂提訊高供稱此事由行中人理勸小的願將所詐洋銀付還無奈楊從中掯阻大令叱令將楊從重笞責二百板與高同荷雙聨枷發往大碼頭示衆限一月期滿再行責釋 
[幾肇飛災]  
　　本邑美租界虹口天潼路第三百六十六號門牌某鞋子店有學徒某甲在店習業前日之晚已經就寢不意爲蜰蟲所嚙不能安枕乃起而捕治之誤將火油燈潑翻一時遍地皆火紅光直射於外一百十一號華捕見之急卽呼集鄰右襄同救息事後捕遂據情告知捕頭 
[客死可憐]  
　　姑蘇人夏阿全年二十有三在本邑大東門某藤器店爲夥刻以患病日重勢將不起店主甚憂之而夏亦欲遄回調治乃於前日扶病至美租界蘇州路源裕碼頭意欲附舟回蘇不意甫至碼頭遽卽倒地斃命經人通知親串到來備棺收殮爲人作嫁客死他鄉是可憐已 
[上海巡局瑣案]  
　　湖南某邑人張雲初在南巿製造局砲隊營當司閽之役前日午後偕其友譚和春携手巾所包洋蚨二翼往大東門外大碼頭大街天豐洋布店購物時適山東某邑人胡天裕由店中出不隄防包内銀圓已不脛而走急詢櫃夥對以汝遺包於地被胡俯拾而逃張卽飛步窮追向胡婉告曰君見我所遺之包否如代拾之不勝感激胡以不知對張索之堅於是互相口角奔赴十六鋪巡防北局控請究追局員楊聘侯二尹升堂研詰張歴訴前情理直氣壯胡供稱小的雖在店門首拾得洋銀然未知誰人遺下二尹判令將洋銀照數還張一面着張邀人來案具保旋有太平弄聚源棧中人保之二尹遂飭具遵斷切結卽行開釋○昨報紀小南門内巡防局甲乙丙丁四勇丁偕住城外吊橋左近王正大廣貨店購物旋因掉換小洋銀起釁將店中各物擣毁無遺店主追捕一名送至二十三七鋪巡防局中請究事經局員姚殿卿二尹查核以四勇同在巡防南局當差應送請南局委員辦理遂卽一併栘交藍茂如二尹未適二尹如何處置也○昨日上午有住居楊樹浦二十三保八圖鄉民趙佛生投巡防局控被流氓錢選選攫去銀首飾數事請提懲究李葆初二尹准詞立卽飭差將錢拘案升座訊問錢供稱小的家居治下六圖地方趙佛生有妹名小妹與附近曹宏浦有私經人覷破邀小的同往捉姦當將男女一併捉獲彼自願將銀手釧爲酬並未攫取二尹命提曹宏源詰問據供並無與趙小妹通姦之事實出誣指二尹以兩造均有不合判將錢選選重責二百板曹宏源責一百板各覓的實人保釋首飾仍歸原主了案○寗波婦人嚴朱氏祝范氏同居楊樹浦華盛紡紗廠相近比鄰而居素無嫌隙昨午祝范氏因滌洗便桶以穢物濺及嚴朱氏之門首由此口角嘵嘵不已鄰居葛陳氏出邀兩造至某茶肆評理唇槍舌劍之下各肆忿爭旋扭入巡防局控訴李葆初二尹詢悉原委以祝范氏旣將穢物濺及鄰居門首尚敢恃蠻與彼爭論判掌頰十下嚴朱氏係屬女流糾吃講茶亦有不合飭責二十下葛陳氏無干斥退限十天内遷徙不准逗留生事○太倉州屬崇明縣人曹阿三僑居楊樹浦大純紡紗廠左近昨經巡防局差陸銀全查知曹曾販賣人口因卽拘拿至局禀明李葆初二尹飭押候查明核辦○楊樹浦著名流氓周福生因犯事拘案經李二尹二次訊責四百板枷號三月發犯事地方示衆邇日又有人控周二尹擬備文移解上海縣請發改過所永遠收禁不意昨午十二點鐘時周忽扭落枷鎖逃逸無蹤地保唐良卿立卽至局禀知二尹大加呵斥諭令赶緊緝拿務獲重辦 
[英界公堂瑣案]  
　　唐壽卿向在妓院帮傭生有一子尚未週歲前日午後由其親戚抱出遊玩不料一霎時被他人抱去親戚尚疑與之取笑直至將晚毫無影響始各驚疑遣人找尋無著當卽投報捕房由包探顧阿六查知係華阿大抱去託沈唐氏奚王氏賣與某姓家尚未成交隧將一于人拘入捕房於昨晨解送公堂請究唐壽卿投案訴稱兒子生甫七月被華拐去今幸尋獲叩求給領並請將拐犯重辦華阿大供蘇州人實因失業無聊欲圖將孩價賣略得錢文求恩寛宥沈唐氏奚王氏同供華言是伊親生之子故敢代伊爲中實不知是拐來叩求恩典翁明府據情商之衛繙譯官以華阿大拐人幼子情殊可惡判令笞責一千板枷號三月遊街示衆沈唐氏奚王氏姑念無知從寛各掌頰四十下○包探顧阿六禀稱李金生與向爲妓女之王妹妹認識曾於二月間取王妓之金表一隻王妓則曾欠李綢縀洋二百餘元李欲其還洋後始肯將表給還後來王妓託英領事處侍者求領事寫信至捕房由小的傳李到來由捕頭問明情節知王尚欠貨洋故將金表暫存俟王妓付清綢價始准領回昨日王妓同其兄王海文至捕房稱所欠貨洋業已算清現請將表領回捕頭以李未到不肯給領後查得綢洋並未付訖王妓顯係拐騙故送案請訊李金生供代取綢縀計銀二百八十餘兩故取其金表一隻存在捕房不料其僞稱價已付清希圖冐領求鑒王妓供託代取綢縀祗洋三十餘元已於去歲付清有發票爲憑王海文供胞妹約同往取表求鑒明府著於下禮拜五復訊○包探趙銀河禀稱張金生迭次犯案此次又竊取顧阿九張阿春等七家綢布衣服器物等件經小的緝獲人贓送案請究顧阿九等各失主投案請領失贓張金生供本邑人行竊該死叩求恩典明府判令管押一年○包探黄四福禀稱竊賊周錫奎前因犯竊曾經公堂懲辦乃不知悛改今又不知在何處竊得綢馬甲一件來英界求質適爲小的查見獲送請究質之周錦奎供鎭江府丹徒縣人實因流落無資餬口故出此下策叩求恩典明府以屢犯行竊判責一百板遞解回籍○包探竇如海禀稱竊犯龔桃金迭次犯竊昨又竊取某姓家衣服兩件經小的緝獲向詢失主不肯指出因特送案請究質之龔桂金供認行竊明府判令枷號五天以儆○包探張阿五禀稱小工蔣阿五楊阿四串竊怡和洋棧内之板十餘塊當由某號巡街華捕查獲送案請究怡和洋棧遣人投案供稱虹口地方因時常有人竊物求請究辦質之蔣阿五楊阿四同供木板是在途拾得並非行竊求恩明府判責一百板管押七天○ 
 
 

Page 4

 
 
黎副捕頭禀稱瞿慶成前在租界閒設押鋪因其犯　諭令搬移不料其仍來租界至工部局朦領照會開張故傳案請訊瞿慶成供小的之父雖曾犯賭然小的則安分營生不敢爲非求爲恩典明府以無論何處均是理何故定欲在租界仍著尅日遷移 
[法界公堂瑣案]  
　　前據夏正福偕母夏朱氏投法公廨控妻父趙阿四匿女等情趙供並未回來鄭大令判趙限交伊女在案昨由夏五福在西門外鶴鳴樓茶館見妻趙氏在彼啜茗當卽扭案聲訴前情趙氏供因被丈夫時常毆打不得已至王家馬頭湯姓姨母處暫避父母實未知悉鑒宥求恩夏朱氏供媳婦逃出時將子之衣服鞋襪等件盡行捲去請追大令商之何繙譯判趙阿四及女趙氏一併交捕帶回候核○嚴包探禀稱有道臺兵輪上生火人拘獲私販食鹽八擔之吳少卿至捕房生火人未到請訊吳俯首無詞大令判著還押候核○又禀車夫俞子明行竊坐客綢洋傘一柄請究俞供一時貪小求恩大令判責一百板○趙王氏禀控何學江圖賴借洋二百元經大令准詞飭提到案趙王氏供前年由何立據借去洋二百元言明去年三月間歸還詎逾期已久本利無著爲此請追何供此洋係已故之包大媽媽所借小的經手爲中大令謂據上係書爾姓不得推諉判令交保限一月理明○小流氓應大恒陳桂林在法馬路見東洋車夫某甲手持銀表一只詢其何來甲稱因在虹口推酒醉西人到此遺下陳應二人欲向之分肥至恒德典當門首被包探瞥見拘至捕房解究陳應供詞支吾大令判各責一百板表存捕房候失主認領○法馬路元章廣貨店夥王順生禀李阿三潛入店堂竊去綢洋傘一柄當場獲住請究李俯首求恩大令判責一百板贓交失主○前有劉周氏沈劉氏探寡媳王氏與王子林私識等情經大令訊供判王管押候示昨提復訊大令略詰數語判著一併送縣核辦旋有王之表弟范文耕投案求請交保大令不准斥退○湯阿才前因攫取某甲時辰表金戒指由捕拘押捕房昨日解訊湯母吳氏投案求恩交保大令准之○前竊電報局衣服之金中桂管押捕房昨日解訊大令判著交保○王阿生誘拐春裕成茶棧婢女判押交施阿二到案再核迄今多日仍未交到大令飭探帶王覓保○鄒天福結欠錢少甫往來洋一百二十六元屢經大令訊供判鄒交保清理迄今爲時已久仍未理明昨由錢母劉氏投催鄒一味遊移大令判鄒押交 
　　此期之報因主筆有事往鄂故論稿未能急就特暫　五日準九月初五出報以後仍依舊例時務報館啓 
[廣徵秘方告白]  
余於昔年刋印大生要旨一書并附各種經騐秘方悉心選擇精益求精不獨保產保　有所依據卽疑難雜症照方用藥無不奏效若神是書送罄後復於辛卯春重印數千部又經徧搜海内家傳秘方附增於後陸續贈送歷有年矣吾友孫君頗齋素懹樂着近擬刋印大生要旨數千部以廣施送余卽喜孫君有輔仁之美而猶慮前搜秘方仍不免遺珠之憾是以酌自登報日起至九月底止伏望海内諸君子如有家傳各種秘方實有效騐者不拘遠近請由局寄滬北二馬路美领事署代收信資自給一俟收齊附刋書中工竣後再行登報凡有惠秘方者各送書兩部以　盛意如其再要亦可續贈想　諸君子一視同仁千金之方當不吝爲已有也特此佈陳惟希公鑒甬東小樓主人謹曰 
[時務報館告白]  
　　杭州代派處汪溥泉現已退辦除令將報費 
限期揭算淸楚外一面暫託樓歐荻孝廉辦理派報及售書諸事以後如有報貲及書價請改交九曲巷樓宅免致贻誤是爲至要 
[婦女白帶聖藥]  
廣東陳恒德堂婦科良方功效啓 
婦女白帶一症皆因氣血虧損陰虚陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛盧損勞傷從此起矣本堂得祖傳良方不惜重資秘製調經種子止痛止帶丸此丸專治婦女赤白帶下當日立止屢試屢騐無論遠年初起服之立除宮中之濕平定肝鬱之氣煖宮濟陰培元固本故能帶下立止復痛立愈月經調和却病延年經者一大盒重者二大盒包可全愈永無後患妙在神淸氣爽身强健誠婦科却得病之妙品種子之聖藥也虚言欺人罪我一并每大盒二元小盒一元○假冐甚多購者認明○函購信力自給○鋪分上海英大馬路萬　醬園對門德仁里内石庫門廣東陳恆德堂謹識 
[種子奇方]  
　　廣東宏仁堂第一家始創參茸芝术海狗腎汁壯陽種子　馬丸酒萬分靈騐倘市上假　冐效絶子滅宗若本堂徒託空言毫無實效亦然 
市上種子各藥不知凡幾從未有如壯陽種子龍馬丸之奇效萬分者也此丸乃異人傳授奇方用眞正海狗腎煉其純汁加入吉林人參血片鹿茸天生靈芝黃山野术爲君佐以各種滋補貴品熬膏去渣取其精液爲丸故藥少　多丸小力大專治陽痿不舉精衰腎冷諸虚百損五勞七傷見色流精未交卽泄夢遺耳響面黑肌瘦眼花盜汗腰酸腿軟等症立見奇效最奇者服後一刻鐘週身發煖筋絡舒暢雖衰弱老翁立刻精神百倍功效當可大見且藥性補而不燥滋而不滯絶非霸烈宣淫之品故常服最能補命門煖丹田益氣血壯筋骨開胃健脾烏髮黑髮轉老還童屢試屢騐百發百中眞水火旣濟之良方却病延年廣嗣之聖藥如服雙料則藥力大而取　愈速矣每兩雙料二元單料一元另有眞參茸芝术海狗腎汁壯陽種子龍馬酒大瓶四元小瓶二元雙料加倍功同丸藥而更速盖酒性最能助陽加之山海百草精華能通廿四道血脉補五臟之不足百治病之未形久飲冬天手足不冷夏日身體不熱功難盡述煖腎壯陽固精種子膏每張一元二角此膏貼丹田命門二穴助元陽補精髓通血脉塡玉池養　存精百戰百勝待婦人經凈之時去膏而泄卽可成孕參茸扶陽乾健丸參茸調經坤順丸價同立止婦人白帶丸每匣一元參茸烏骨雞調經種子卽孕丹專治婦人月經不調赤白帶下子宮寒冷面黃肌瘦四肢酸軟夢寐不寗等症服之未孕能調經種子旣孕則保產安胎產後能培元固本平肝開胃如男服龍馬丸酒女服卽孕丹則男精固女經調一索得男矣每料一斤七元二角鋪分上海三馬路慶安里内宏仁堂 
[上海五福弄口京都同德堂虔製廿四種膏藥]  
○千金種子膏每盒英洋一元○湧泉膏三角○阿魏狗皮膏雙四角單二角○回春膏雙八角單五角○疝氣膏一元　毛膏半元○陰陽種子膏雙元二單六角○煖臍膏三角○百病象皮膏雙一元單四角○風濕膏雙一角單五分○胭脂膏二角頭瘋膏六文○花柳除毒膏雙元二單六角○封臍膏五分○象皮合口膏大一元小一角○磠砂膏大四文小二文○夾紙膏二角牙痛膏一角○虎骨熊油膏雙一元單半元○遺精膏六角○萬應如意膏雙一角單五分○生肌膏大四文小二文○爛脚膏三角鷄眼膏二角 
[陳蓮舫夫子授朱子屏内外科庽北泥城橋東首南庫門内]  
　　午前門診三點爲止午後三點出診費病不計看封 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　英界公堂函送行兇人梁阿三王阿　二名　縣　將刺史於前日提訊梁王同供廣東南海縣人在財生輪船　　炊之役有生利水果店托小的等由彼處携帶香蕉至滬及抵埠　杳　　　　爛指爲掉換因此與店中人口角彼等恃蠻用刀欲刺小的等避讓之下彼等反傷及自身並非行兇求恩鑒祭刺史判收待質所　傳原昔到案質訊○工程局委員函送拆梢攫物之高貨保子楊桂子楊喜華三人至縣亦由蔣刺史於前日訊問高供高郵州人在滬無資餬口因向同鄉各船户冒收埠頭錢不遂遂取水烟筒一支押錢花用此實不得已之所爲非敢作奸犯科求恩寛宥楊供小的帮同高貨保子　錢一千七日文是實楊喜華供小的欲向　肥高等不允是以領同地甲往拘地甲裘鎭供稱小的實由楊喜華指出不然難以拘獲刺史得供判將高楊二人荷以　連巨枷一月期滿遞解回籍　　華亦非安分之徒笞責一百下交保地甲不善辦事申斥一番叱令退去○林古卿沈瑞林同控翁榮　等回賴定銀前日之晚蔣刺史升　　　　　同供文生係湖州府人上年股開協綸絲廠由翁樂泉攬賣蠶繭四百擔每擔計銀九十兩當付定銀二萬七千兩嗣翁在無錫解到　　　百五十擔後因價漲不能核算除收外被欠銀一萬零二百兩翁遂將自開之震昌絲棧股票十張　押生處已隔多時催令贖去詎有伊弟鼎泉帮同圖賴無奈　案求追訊之翁供亦湖州府人捐指江蘇候補知縣代沈攬買繭子欠銀一萬兩將震　股票十張賣絶過割計股票每張一千兩數　相符故爲沈林二人允許刻下震昌虧本林等悔議催贖股票且數目又參差二百兩殊爲不解兩造在堂爭倫嘵嘵不休刺史　　申斥詰之　　　　香供稱理勸不　求爲公斷刺史察得股票賣與林沈處並無憑據殊不足信著翁　見　人　再覆　 
[英界晚堂瑣案]  
　　前據王陳氏投英公廨具控俞雲卿串同流氓邱榮興藉端勒詐求請提究翁明府准詞飭提　　　　廿　　訊陳氏　寗波人住居虹口所有一子年甫十四歲前月因同居人阿元之妻失去銀簪一枝誣氏子所竊小婦人詢問情由實無其事因念　居亦不與較不料鄰人俞雲卿知悉此事以爲氏子作賊卽串同流氓邱榮興向氏百般恫嚇勒索洋五十元若不如願欲將氏吊打小婦人因無現洋伊等卽將棉被衣服强行取去質當洋十七元將質票給還小婦人心有不甘因此投案呈控叩求訊究俞供寗波人與氏鄰居伊子竊物是實小的並未勒索叩求恩鑒邱供江西人並未串詐求恩原宥翁明府訊得愈訛詐屬實著重笞一千四百板邱通同拆梢實堪　　　　八百板各枷號一月期滿追繳洋十七元王陳氏叩謝而出○陳逸卿卽杜匯炳扭控張愛寳捲物脱逃今已尋獲等情翁明府亦於　　　　　　做烟紙店生意於光緒十九年在棲流所娶從良妓女張愛寳爲室迄今已有四戲七月間氏忽捲物逃逸小的尋訪始悉與某　　店　　　　姘識賃屋藏匿小的往尋趙卽逃去祗獲張氏今特扭案求究張氏供年廿二歲於十八歲時卽由　娶回爲室今已四年素來　　前月因　口角小婦人卽回母家居住被趙引誘賃屋在法界銀和里所帶衣物均在住處今願隨夫回去同往取物叩求施恩明府謂該氏不守婦道本應責懲姑念年輕受騙從寛勉究諭令陳領回自行管束趙俟飭提到案核辦○浦東人黄進蘭同子桂生女康黄氏扭控女胥　錢　　　髮妻不顧膳養等情翁明府亦於前晚提案集訊黄供家住浦東次女許配錦全爲室去年成親至今年餘婿不回家中亦不給用度因　　　度日艱難小的詢問伊母知申地婿尚有姘婦住居店内諸事均被覇阻故而抛撇不顧前日小的送女來申囑女亦住店中不料婿大肆　　　小的辱駡妻亦不肯收留是以扭案叩求訊斷桂生供做漆匠同父件送胞姊來申餘供相同黄氏供丈夫在申開設外國成衣店成婚年餘並不　里銀洋亦不寄歸小婦人度日維艱今春來滬向索銀洋非但不給反被兇毆後由親族斷令丈夫每月貼洋三元以爲用度無如仍不寄歸至今已有數月小婦人實難度日是以父親同來滬地丈夫仍然不留以致爭吵叩求恩斷康供做紅帮裁縫家有老母住居鄉下故囑妻子仍回鄉問並非小的不許住在上　亦無姘婦情事叩求明察明府得供謂黄氏曰爾如住在店内亦不相安斷令康每月貼膳資洋四元康稱無　　求改少明府大怒喝令笞責康始遵斷著具切結一併斥釋 
[美界捕房紀事]  
　　積竊徐少愷前晚由裏虹口某姓家竊得布衣二件携之而出爲五百廿三號華捕緝獲拘解捕房捕頭飭押候派包探石金榮查明送英界公堂訊辦○偷兒奚桂卿掩入西華德路第廿七號洋房内竊取釘鞋一雙爲事主當塲扭獲喚交某號巡街捕拘入捕房押候解送英界公堂訊究○昨晨有陸雲卿周金祥二人偕行至吳　　道　　升發　　　　　　　　　元陸周向　　取因此口角繼復爭毆經五百三十號華捕見之將兩造一併拿送捕房捕頭詢知錢鈔瓜葛非捕房所應理飭捕送至英界公堂訊核 
 
 
 

Page 10

 
 
   
 
