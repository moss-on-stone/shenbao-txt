# 1889 - 171 - 4905813

 

Page 1

 
 
[新印秋水軒尺牘出售] [  申報館主人啓]  
　　秋水軒尺牘以庚鮑之清才抒淵雲之妙筆洵屬有目共賞特用新鉛字排印訂成二本每部價洋一角半賜顧者仍照曩例 
[出售俞曲園太史時文告白] [  點石齋主人啓]  
　　德清俞曲園太史經術文章久爲士林山　去歲偶成時文二下篇用意無不精絶洵足羽翼經傳裨補汪疏而股法句法仍極合時下墨成　寄點石齋銷售每本價洋三角想諸君子有意揣摩者自當先覩爲快也此佈 
[石印士禮居藏書題跋記出書] [  點石齋告白]  
　　吳縣黄氏蕘圃先生好藏書尤好宋元本每得一種必反覆校讐就字句之異同以究音羲之得失而因卽題爲跋語以明板本之所自出後其書屢易主而先生之精心果力且與之遷流飄泊而無以見於世今吳縣潘尙書攄懷售之蓄念發思古之幽情網羅遺墨得若干條分經史子集爲六卷刻於京師之滂喜齋本齋見而愛之精繕宋字校勘無訛付之石印以公同好分裝兩本碼洋一元六角又胡曾二公要略一本洋經略奏對筆記一本　三角本埠在南北申昌及抛球塲分局外埠向各分莊就近購取此佈 
[點石齋售書啓略]  
　　經　通纂○是書　　宏富奴用不窮購此　試可咄　辦然門徑非由素　臨　　易張　　　案頭隨翻　諭則臨用之獲益更多而人　我　矣今定碼洋卅五元○大題觀海初二集○　文三萬六千篇本届各省鄉試題十得八九謂予不信可覆按也今定碼洋廿五元○五經文　○　文一萬五千首其中向無陳作而特搆者不下萬首新顯美　無踰於此碼洋八元○五　　試帖○得詩一萬二千首塵　土　　不　人碼洋　元○撫纂七經先印五經○直行宋字精校精印碼洋八元○廣治平略○采輯史　有體有用洵經世必　之書碼洋一元其除種類　　不能　戴本埠外埠俱有分鋪士商就近購取可也此佈 
[書茸城瑣事書院一則後]  
　　子産曰衆怒難犯專欲難成凡地方紳董經管公事善舉者愼毋逞一己之私欲攖衆人之公怒哉自京師以至各直省下及一府一州一縣莫不有書院之設所以育人材掖後進也築精舍以蔽風雨酌膏火以給薪水聘老師宿儒爲院長以評定其文字之優劣他若監院之司稽察書斗之管册卷各處書院章程規例大略租同洵乎法至良意至美矣然而精舍之工程膏火之常數院長之束脩以至監院轎役之賞項書斗鈔寫之筆資其必先有鉅欵以備他口挹注之用或出自本地富紳之倡建或由於歴任官長之捐廉銖積寸累集腋成裘而後成斯美舉旣成矣又置一身家殷實者以董其事董事者　銀錢出納者也凡地方公事善舉皆有董事董事得其人則同沾利益而上下翕然董事不得其人則百弊叢生而謗言四起故必遴選公正廉潔協於衆論者充之若書院之董事出息雖甚微細地望尤極清高宜何如顧惜聲名謹持操守也乎今天書院之銀錢出納也以膏火一項爲大宗每課案發前列之寒士嗷嗷待用或遲至一二　　奬已有如仲夫子絶糧之愠者矣况又托詞至一旬半月乎每名给奬多寡不一多者得領銀洋或洋價　　受虧已甚强者怒於言弱者怒於色矣况又涓滴不遺雖數百文之錢而加攙私扣串乎此不得其人之　騐而其敢於舞弊者何也　董事素與官長相往還不肖之董事動　借爲護符揑詞抑制而　　不知也受其欺者積不能平於是乎涉訟一人訟之不勝則數人訟之數人訟之又不勝則合數十人訟之然而訟者之於官長初無一面之識非若董事可以因事階進得售其浸潤之潛膚受之愬也董事既爲數十人所指名控告而百計彌縫以爲此數十人者　訟刁鑽不安本分而官長亦不察也夫聨名具控固不得謂之安分而原其情有甚可憫者長夜寒牕一燈如豆爭奇角勝嘔出心肝兾邀閱者之賞心以償作者之苦志窮儒館榖之外且有籍膏火爲生息者而董事欲於此區區之中侵漁刻扣揆諸情理其實難容此所以一訟再訟而不能已也前本報載茸城瑣事有雲間求忠景賢三書院董事某孝廉經黄某等歴數其短禀控學憲奉楊文宗批示飭舉誠實可靠之人接辦云云余初疑其所謂短者不過才欠開展短於肆應耳旣而知禀中有攙私扣串抬升洋價捺期給奬諸弊前此已有數人禀控郡縣因該董事輾轉　託獲免於戾此次禀控者約有二三十人皆歴届前列諸生親嘗箇中滋味者且上年有某生亦院中高才生因領奬時不甘受欺與之理論經該董事指名揑禀請一憲示張掛家中每逢給奬日期必指某生之名而宣言曰此乃諸君榜樣也爲某生者旣不堪其辱旁觀者亦皆爲不平是以數十人同心合詞適值楊宗師案臨遂不禁有此一舉耳雖然刻下業奉宗師批示札飭另舉矣而書院中疑業諸生尙覺皇皇不安嘖有煩言者盖恐該董事之奔競鑽管遷延不去也意謂宗師雖明察秋毫體恤寒畯但軺車所至就江蘇一省而論奄有八府三州之多各屬駐節又不過兩旬左右衡文取士日不暇給又何暇及此瑣瑣者乎今卽准如所請仍着地方官辦理若該董事掩飾欺朦　求要結請地方官模梭了事不復另舉則數十人聨名具控徒事張皇毫無實濟奈何此眞書生之見不解事之甚矣郡邑尊政平民和賢聲早著各特爲該董事飾詞揑禀無從而摘其奸發其　耳豈眞有所愛於董事而縱容之狥庇之哉今旣有數十人之公禀楊宗師之批示水落石出闔郡皆知郡邑尊方且惡其行爲置諸不齒矣况乎攙私扣串抬升洋價捺期給奬諸弊行同牙儈有玷士林僅予擯斥不復深求有佚罰焉其肯爲之斡旋謀畫免其前愆以待其後效乎吾知其必不然矣請以斯言告耳城之肄業於書院者 
[本館接奉電音]  
　　昨接在京友人發來電音有本月二十六日上諭一道敬謹譯登○五月二十六日奉上諭兵部奏遵議處分一摺察哈爾都統托綸布應得降一級調用處分着加恩改爲降三級留任欽此 
[朶殿薰風]  
　　總管内務府大臣交諭内務府包衣三旗驍騎叅領等知悉奉旨籌議整頓火班奏明於内廷添設汲桶處擬由内務府包衣三旗滿洲旗鼓各佐領管領下各戶幼丁擇其年力精壯者挑入内廷涿桶處輪班入值承差學習演練汲桶以備火差每名擬月給口分銀二兩五錢以資津貼爲此諭知該叅領等卽令三旗滿洲旗鼓所屬六十五佐管領卽於所管各戶幼丁自二十歲以上至四十歲止擇其魁偉有力之人無分佐領管領各保送六名造册所備本堂訂期點挑此諭○正白旗滿洲都統銀印被竊奏由禮部補鑄一則已登前報兹聞禮部鑄印局已將該都统銀印鑄妥移咨該固山派員赴部請領旋由該旗派委印務簫帖式赴部祗領並雇備黄亭由部領回本旗公署該都統伯邸卽躬赴正白滿旗署於大堂設擺香案上奉新印伯邸曁印務叅領等皆吉服伯邸上香行禮拜印禮畢立爲 
 
 

Page 2

 
 
鈐用後以新印箱盛貯　存入庫並將　用新印日期分行各部院旗營查照○禮部署祠祭司滿掌印玉久峯正郎現升山西雁平道其所署滿掌印一缺經該部各堂憲派令祠祭司幫辦掌印上行走之員外郎斌儒署理該司滿掌印聞斌副郎諏吉於十七日接任視事○正陽門東傍城垣上所竪五虎竿因被風雨摧折五竿間有折頭墜版支木損壞應卽修竪完全以昭齊整刻經該管官派商修理擬將五竿短虧竿頭之竿照式另換　竿並將各横版支水找補齊全一律抺飾紅木等語昨經廠商鳩工前赴該門城上紥搭架子以便修建○每届南頂開廟之期彼都士女率於永定門内天橋側馳車騁馬往來爭雄致觀看男女如雲似霧乃前日夕陽時該處正馳騁往來突有某甲之車入道而馳頻加策騾思欲高出乎衆車爭先飛走如一溜烟然因逢車輒開致將道旁立看之某乙觸倒於地乙左腿撲及於輪帶轉一週卽自膝上損折一足所穿之鞋飛擲於十數步外鮮血涔然骨折筋損乙已昏倒甲車知爲傷人復加鞭向北飛去轉瞬卽無蹤影倖脫訟端該地方兵尾追無能赶爲救治恐乙之性命或終難保也按跑車走馬城憲迭諭嚴禁惟若輩皆勢利人視官諭如弁髦故仍任意馳驟耳○神機營威遠銳字洋槍隊昨由本營總理支發　領出本年正月分該隊入值海班官兵所得奬賞銀四十餘兩錢一千零數十吊文解回本隊廠内照數開放云按該隊守衛西苑一月班差奉諭奬賞帮操正副令官每員給銀一兩辦事帶隊章京正副分教辦事官管隊官每員給銀五錢隊長每名給京蚨四千書手隊兵每名給京蚨二千其未調　入值海班及在廠之官兵例不予以奬賞以示區别○聞内務府包衣廂黄正黄正白三旗滿洲旗鼓各佐領管領偕同本驍騎校掌檔領催於十七日早八點鐘先後齊抵地安門内雁翅樓卜該本佐領管領擋房公同保送本管各戶閑散幼丁送挑汲桶乃該各佐管領下願送此差之閑散幼丁多則七八十人至少則在四十人左右僅額送六名各佐管領驍騎校頗費躊躇在本管各戶不乏年力精壯之人堪送者多苦於額少因會擬一法以願送之人若干照數作鬮内僅書送字六令其自掣掣出送字者送以示大公無私此亦足見當差之難也 
[析津紀要]  
　　江寍織造莊立峯尙衣交卸晉京陛見聞將附武昌輪船到津紫竹林佛照樓已預備供張以便襜帷暫駐○海定輪船於二十日晨鼓輪回申時有某輪船爲先路之導行未數里將至小劉庄正擬前趨忽輪葉受傷恐至大洋於洪波巨浪之中或有不測當卽折回停泊碼頭修理翌晨展輪出口○盛軍馬步各營向由周武壯公總統駐紥小站與辦屯田寓兵於農每歲秋收稻米十數萬石士飽馬騰而於暇時依舊操防講軍經武不遺餘力武壯公薨該營由乃兄剛敏公接統花𦻏爭輝後先嫓美規模較前愈備去冬剛敏公積勞病故傅相遴委衛逹三賈　壇兩軍門會同總統兩軍門向爲該軍左右統領平日嚴以馭兵寛以待民爲軍民所悅服自蒙傅相檄統該軍以來遇事和衷力圖報稱今年操　旣屬認眞田疇又經播種復抽撥隊伍于役大沽填平道路修築隄防更治輿梁爲未雨綢繆之舉大工甫竟繪圖貼說擬呈傅相仍以堤防削簿倘逢大溜　有潰决之憂　念斯民或遭昏墊之苦於是不辭勞瘁格外認眞擬將該處長堤一律加高三尺於端陽節禀承傅相後兩軍門先後到工親自督率士卒無不踴躍從公勇氣百倍聞於月底騐收後方歸小站防次體恤民艱乃心公事兩軍門有焉以視他人粉飾操防卽以爲竭盡心力者當不可同年而語也○津城於十六日大雨後火傘撑空冰紈無力疫氣仍不少滅其病之緣起非感邪卽觸熱一經傳染卽暗不能言宛轉床席多則七八日少則三兩日症多不起間有得病卽噤若寒蟬者紫竹林北邵氏姑嫂亦染此病如息夫人不言於十九二十日先後斃命聞南門内外盡係　頭之屋容膝之居貧苦小民寒暑失宜飲食無度傳染更甚云 
[鄉民閙捐]  
　　象山鄉西鄉民人爲土釐抗捐由局員知照象山縣鄒大令簽差查拿而鄉民不服胆敢聚集千餘人將墻河頭釐捐局打毁局員見勢不佳躱入縣署内不料鄉民於二十一日聚衆入城擁入縣署宅門内將各房間器皿什物搗毁一空鄒大令見此情形由後墻踰垣而出次日飛報　郡道府道憲吳觀察於二十三日委厘捐局總辦彭太守及候補縣帶同寗防營緑頭勇二十名馳往查辦矣 
[靈柩回籍]  
　　寗郡大紳童薇研侍郎之靈柩現由旱道回籍已於二十六日入城是日在郡文武印委各員均出西郊迎迓聞其家屬定於六月初二日開弔初六日出殯云 
[章門瑣志]  
　　本月初八日江西省城大成殿左側磗墻忽然坍倒數丈壓死及受傷者計共十餘人說者謂苟非匠頭於起造之時刻剥工料斷不致此○初十日黎明時省標各兵齊集南營坊操演陣式迨操罷散歸已日上三竿市廛熱閙矣有數兵行經高橋相約入茶肆小憇隨手將用剩之火藥抛置座旁適一更夫在末座吸食淡巴菰烟灰悮墮其上轟然一響幾疑石破天驚更夫及二兵均被燒傷恐難免性命之憂云○距進賢門二十里許有地名樓下者一農人偶因缺水以桔橰戽水忽有一僧挑土而來不知如何失足土傾車頭木機上農人怒將僧揪扭一失手僧竟倒地不起想報官騐訊後必當照例辦理○南昌府崔太守府試文童前已報竣隨於五月十二日接考各邑武童 
[佔地案結]  
　　九江孀婦李吕氏强佔木橋邊粤商李廣基址迭控不休經九江府曹朗川太守連訊數堂供出唆訟陳某拘提到案一面出示招告以待究辦吕氏見隱謀盡露無可遁飾始願遵斷領錢數十千拆屋還基賢太守之斷獄眞不媿神明之譽矣 
[棠湖花影]  
　　九江各客寓之流妓土娼自經九江府德化縣出示嚴禁驅逐出境後潯城内外風流歇絶國于蝸者固已千花斂瞑僑于蚊者亦未敢雙楫劃波不意日久玩生福記棧新來姊妹花有名紅喜者艷幟高張芳名頓噪潯城中挾彈王孫墜鞭公子不惜纒頭之賞咸以覿面爲榮連日匡阜晴多棠湖水暖相與徧邀仙侣同作水嬉每當璧月乍升銀河影動殘妝未卸美酒半醮蘭檝輕摇湘簾低捲散衣香於天半漾人影於鏡中紅燈幾點碧水一灣長笛乍吹新歌互答臨風試聽凉露滿衣不數廣寒之勝游彷佛秦淮之盛會所可恨者間有惡少年逐臭而至嗔鶯咤燕打鴨警鴛未免太煞風景耳 
[藥稅紀聞]  
　　厦門稅厘以入口落地捐爲大宗徵收稅銀每年十數萬金貨物均由海邊起岸經碼頭分卡查騐一入大街卽無從稽查矣沿海有洋行數家其後門皆通大街貨物一入洋行厘局卽不能稽查况查騐者祗有提督路頭港仔口大史巷三處分卡司巡弊端不一而知非提調認眞查察徽收必至短絀曹芷沅司馬前爲提調時厦門稅厘多徵數千金交卸後收數日絀去年春季竟短徵數千兩之多省憲知人善任檄調曹芷沅司馬於去秋來　提調局務未滿一年已多徵一萬餘金緣提調實心任事每日親在沿海一帶梭巡風雨無問司巡因此克盡厥職徵收遂日有起色本年福寍府福鼎土藥捐厘短徵　憲又札曹司馬前往整頓而厦門則委福寍府局邱太尊到厦接辦又厦門進口洋藥較前去兩年爲少初時說者咸謂由别口繞道運赴漳汀各屬迨後查得汕頭洋關進口洋藥亦復减少推原其故緣本年同安各處本地土漿收多數倍從前一莖祗花三四朶兹則十數朶至二三十朶不等所收之漿煮成烟膏又與大小洋土之味無異價值每斤僅三四元左右是以闔厦烟館售賣者大半攙以本地土漿因之洋藥進口日見其少是一中外利權之一轉機也 
[四明瑣記]  
　　慈谿縣近有鹽販拆毁鹽局一事上憲以秦鹿笙大令辦理不善已摘頂戴示懲至所毁局房及四鄉鹽公所勒令賠修完善然傳聞如是尙未敢信以爲實也○前報記各菜疏行因禁用小錢停止云云現已概用制錢推現兌店每洋銀一元祗兌錢一千零七十文仍有私錢攙和城　乾泰等巨鋪將私錢一千文呈請道憲出示禁止吳觀察除札鄞縣查拿並札寍波府一體遵禁外並候出示徧貼通街不知可弊絶風清否也○青黄不接之時連日無米船進口米價遂因之飛漲計上等米每石三元數角次者亦須二元七八角新豆現已上市每石糶至 
 
 

Page 3

 
 
二元左右　因出貨不多是以昻貴也○寗郡自五月望後無日不雨以致河流漸漲折岸平堤據鄉人云鄞江橋一帶近又發水冲入下江是以新江橋下流甚急舟楫難行云○本月二十三日下午黑雲潑墨大雨傾盆城中溝澮皆盈泛濫街路間行人有因而裏足者但願碧翁翁速放晴　庶田禾不至受損也○寍波東鄉農人某甲老而鰥也妻故時遺有一子年未十齡甲出外爲傭乃將子寄與親戚某乙子性成頑劣時或竊取錢文乙不能容仍以還甲欲置之死地經人勸止甲乃任其東飄西泊漸入下流一日向博塲輸錢竊人衣物甲知之自知生子不肖不知無子遂以火酒冲洋烟灌之逾時而斃旣死亦不贸棺竟揮鋤藁葬之 
[醋海風]  
　　温州某氏婦年將半百素喜搔頭弄姿夙與湖南游勇某甲有私邇來别締同心視甲幾如眼中之釘肉中之剌甲忿極遂於初八夜陰懷利刃狙伏婦之窓邊適婦與新歡某乙在房外甲卽破扉而入將乙扭住揮以老拳婦見勢不佳猛嚙甲之手腕甲略釋手乙遂奔逃甲乃持刃向婦亂揮傷及友脇皿若泉流隣人見其兇暴異常鳴　集衆甲恐被獲隨卽逸去杳不知其所之嗣經昇婦赴縣請騐恩明府諭令自行醫治一面飭提甲到案嚴懲現聞該婦傷漸告痊　未悉甲得能弋獲否也 
[案已斷結]  
　　王關寳土劉氏向花烟館拆梢一案屢紀報章昨日堂期又經包探將王夫婦帶案請訊官問王曰爾被押數天已想明白否答已自知有罪惟小的係辦公之人求請交保宫問何人尙肯保爾答　捕役柴樛願保問柴現在何處答在外面候示卽據柴樛及孫某持南市某猪　保單投案求保官謂柴曰王關寳所得贓銀何止二百元爾如願保須罰銀洋二百元方可保出柴稱伊是夥計無力罰洋惟旣經犯事理宜判罰只求減少官曰至少減半限三日内繳到銀洋將人　爾惟王劉氏不許逗留上海柴孫遵諭畫押而退同轉又謂王劉氏爾做此事害爾丈夫今可着實供來王劉氏終不承認官謂三十元之事有否答言無問睡在扶梯上有否答亦無其事惟曾與金寳詈駡同轉大怒謂爾尙如此刁猾情　可恶判將王劉氏掌頰五百下用竹梢鞭背三百下枷號二個月以示懲儆並謂王關寳曰爾保出後有兩妓女一包氏一某氏是爾串同拔去亦須尋緝到案以憑核辦王唯唯而出 
[糞穢宜除]  
　　本邑城濠一帶向無坑厠以致糞穢狼藉臭氣薰天裴邑尊到任後卽筋在小東門外闢坑十餘處以便行人意至美法至良也邇來日久玩生　雇厠夫並不按日打掃且近處挑糞者倘遇糞船不到卽將所挑之糞攙入坑中遂使糞積日久其臭日甚現當炎夏居者行者一觸穢氣卽易發痧安得關心民瘼者設法一清俾街道不至齷齪是亦善政之一端也 
[人心益壞]  
　　近來人心之壞日甚一日假冒取貨私刻圖章等事時有所聞本報後屢登有告白今日報後又登有同昌典告白亦因有人私刻該典書柬圖章假名取物特用聲明夫租界五方雜處防不勝防苟非中外官密訪嚴懲恐此風漸長深爲地方之害於市面不大可憂哉 
[縣案彚録]  
　　謝阿多姚二和尙被漆匠阿明控告販賣婦女訊責枷號已列前報前晚復經裴邑尊升堂訊究謝姚一再求請開釋邑尊謂爾等在租界地方何事不爲本縣早有所聞着開枷釘鐐收所候示○范子春卽范德明控周蓮甫哄騙銀洋一案已紀昨報前日原差同范到周叔琴賢處將　蓋領回晚堂復經邑尊訊究周琴賢稱鋪蓋奉諭交還叩求明鑒邑尊以其勒住鋪蓋顯見居心不善着交差再行覆訊○沈新趙漢陳阿全等因冒充巡丁滋事經大關委員送縣訊責枷號前日期滿由原差帶案請示邑尊飭令開枷交保釋放○竊犯曹阿林經裴邑尊訊責枷號前晚復經邑尊訊究着令開枷笞責交自新所管押候示○曹全全卽萬高頭前晚經裴邑尊升堂覆訊曹一再求恩嗣後自當洗心革面邑尊着將胞弟曹毛毛交案訊辦 
[英界公堂瑣案]  
　　沈桂金稱昨有流氓李阿榮向我拆梢硬脫布衫質錢報捕拘案李阿榮供詞支吾蔡太守判將李阿榮笞責一百板以儆○華捕稱姚　榮至李阿三所開烟館内尋人被李推出致碎玻璃劃傷姚之左手現在醫院醫傷七日後方可投質李阿三供彼此口角不知如何　碎玻璃致傷伊手蔡太守飭將李阿三管押七日俟姚阿榮投案再行質訊○李西庚稱在四馬路開烟館有馬夫周裕全李阿根等來吸烟尋釁與論持蠻被毁烟榻報捕拘案周裕全李阿根同供我等被其羞辱因與爭執蔡太守問修理費若干李稱需洋三元太守判周裕全等繳洋二元半賠償修理○包探陳阿九稱王聚發與林巧寳在石路打架拘案請訊王聚發供前在蘇州薦林巧寳至黄公館爲家丁主人將京信交伊轉寄後忽缺少要件查知之下林卽私逃我之兒子被黄公館送交長洲縣管押着交林巧寳今來滬上尋見欲同伊回蘇伊不依因此爭扭林巧寳供現願同伊往蘇州蔡太守飭將兩人移送長洲縣歸案訊究○王陳氏稱開花烟館有何德全等來吸曰烟與論逞蠻由捕拘案何德全王來生陳阿生等同供我等同往吸烟被辱口角不敢逞蠻蔡太守判何德全等各押二天以示薄懲○馬某稱在蔣宦處掌書記蔣令家人沈長桂雇坐馬車有布衫褲布　雪青紡綢套褲放在車上及向索馬車夫有意圖賴肆口辱駡現在贓已搜出蔣宦卽欲起程故未遣家丁到案張紀福供所有衣包已經　過放在車上伊向我索我實茫然後在别車上尋見交伊蔡太守飭將張紀福押候沈長桂到案核辦○袁友桂稱前在桂文德所開薙髮店爲夥停歇後在曹友德處帮夥到桂處取被窩不肯交還與論伊竟行兇擲盌傷我爲此報捕拘案請爲騐傷究辦桂文德供袁先在我處帮夥透支工洋一元故將被窩扣留現伊來　我不給付伊自用碗片割傷圖詐曹友德供袁到我處帮夥尙未取到被窩因此生理尙未定妥昨袁到桂處取被不知如何被傷蔡太守飭將桂文德暫押俟袁醫治傷痊再訊○陳文甫稱在新　造册處洋人名下爲馬夫有相識馬夫胡阿二屢次向我借錢我因不堪其擾令伊寫不再借錢筆據不料昨日又來借洋二元不遂其意竟用鐵器將我打傷報捕拘案張怡榮稱與陳文甫爲隣昨聞胡阿二到陳文甫處借錢行兇及我赶勸已被打傷鐵器曾經眼見陳又將筆據呈閱胡阿二供寳應縣人在怡和洋行馬夫頭某甲名下帮夥前被陳欠洋二元向索無着並非向伊借洋至伊所呈筆據列名之梁有才何敬亭皆是伊之親戚顯見揑造蔡太守飭將胡阿二押候備文遞籍○西婦某稱雇用朱雲忠爲侍者前囑伊付福昌煤炭店煤價銀五兩今該店夥方金林又來索取查知前項被朱雲忠吞没爲此交捕送案方金林供貨銀實未收到今請追還朱雲忠供現願將銀措還蔡太守以朱雲忠吞没銀兩殊屬可惡判押二十一天仍繳銀五兩給償福昌煤炭店○包探唐寳榮稱查得孩子陳友忠竊取江天輪船搭客之皮夾錢内有金戒指一隻銀洋十元拘獲盤問據供又將銀洋兌得金戒指一併交錢阿林在成和質鋪質洋續獲錢阿林吊得金戒尙未查到失主今將兩人先行解案查得兩人均有父母陳友忠供竊取夾袋内金戒尙有銀洋亦兌金戒均交錢阿林質洋被伊用去錢阿林供陳所質之洋並未用去蔡太守判陳錢二人各責日下傳其父母具領管束金戒發還質鋪俟失主投案再核 
[法界公堂瑣案]  
　　小東門捕房十五號西捕遺失六門手槍疑係隔房侍者吳阿木陳長順所竊將二人拘送公堂訊究已列前報昨據吳阿木供稱曾與包車夫趙良州吸花烟見伊銀洋甚多問其何來趙言不能說諒手槍是伊所竊當由包探將趙解案並將花烟館妓女王雙喜傳案質訊吳阿木供西捕失去手槍致我被累今查知是趙行竊求請伸寃王雙喜供在小東門外花烟館内爲娼上月十七八日趙良州來連住四夜官問趙身邊有多少銀洋雙喜答稱銀洋不知多少惟我處約用四五元至第四天將我皮夾内小洋四角一併竊去後卽不來見其有銀表銅練　召趙　州供海門人年三十三歲向在捕房拉包車月得工洋六元手鎗之事我不知情官言衆証確鑿何得狡賴趙始供認竊取洋鎗賣 
 
 

Page 4

 
 
與太古碼頭不識姓名之廣東人得洋五元在花烟館花用是實問鉛子何在答售洋一元現我願賠洋十元問洋何來答有工洋五元可取尙有不　願售家私葛同轉判將趙押下俟將洋繳案再核如不繳洋定須重辦吳陳二人釋放土雙喜招接來歴不明之人以後尙須謹愼各人叩謝而退○劉書堂與洪桂全串　親串施占鰲卽施仁豪衣服一案昨又質訊據旋供劉是我妹丈去年十二月廿八日起偕友洪桂全到我處住下直至正月初四日始去是月二十邊劉洪又來躭擱黎明卽走失去衣服數件劉書堂供洪與我住在姊夫處不料偷竊物件以致累我且伊二十日動身時尙在南市買黄魚半元鹹魚一元質之洪桂全供施先生欠我洋九元還我一元並未竊衣餘詞含混葛同轉着將劉洪二人還押諭施明白具呈候核○姚金全稱蘇鄉人在家種出十九歲娶妻周氏在外帮傭去年竟不歸家今由妻舅周金虎尋到知妻與流氓絲缐阿福姘識求請重懲周金　陸金壽供與姚是親戚向在六馬路生意前月下旬偶見周氏在途行走卽呼喚伊言在打狗橋花烟館内爲娼我言此事不好伊終不聽因函催伊夫來滬至花烟館内將周氏及姘天張阿福獲送案下伊尙說我拆梢張阿福供與周氏素不認識官謂不必抵賴姚周氏供前年來滬是虎阿哥帶來官謂汝欲　攀　看爾情形明係女流氓判令掌頰二百下阿福責三百板以儆○　事禀稱劉大榮等五人在租界做把戲巡街捕喝阻不依因將劉拘案請訊劉大榮供山東濟南府人年四十九歲實因窮苦演戲度日不敢辱捕同轉念劉年老飭令出境下次不得再來劉遵諭而退○奚紀生等六七人在炒麫館滋擾一事昨經提訊據福建人李阿大李阿毛稱奚等時來吃麫不給錢文前晚又吃計錢四百四十九文向索不付反肆毆打經廿二號巡捕到來不問情由將我頭顱打開反將凶手放去問巡捕是何名答不知其姓名阿五官謂昨在捕房何不說出答不敢說恐其辦我官謂此則不必慮隨問奚紀生據供浦東人年二十一歲父殁母存向在英租界生理十六日至一園餅攤作夥因有鄉　出來同住吃麫互相口角找曾解勸不知如何打破頭顱同轉謂觀爾情狀不是安分之徒判責二百板交保釋放○孩子郁阿丙稱在新北門外麫館内爲夥有太古碼頭打夫王仁生時來吃麫結欠錢三百三十六文昨又來吃廿八文因我向索伊卽持鐵鈎傷我手掌王供詞閃爍同轉謂傷痕現在豈容抵賴飭令還押俟郁傷痊再核○鴇婦王高氏稱魏長順與胡景松來吸花烟第一次無錢第二次吸二盒又不付錢向之索討反將木棍擊碎傢伙無數求請斷賠魏胡同供在英租界小木橋堍鞋店爲夥不敢逞凶官着覔的實人來保或店主亦可王高氏動輒鳴捕殊屬非是揆度情形木棍想是　物以後務須和氣飭令退去○測字人胡浦舟前竊登樓萬里春水烟袋同轉憫其落魄從寛釋放前晚胡在輪船行竊適被包探所見搜出押票多張解案　辦胡供到船中看我姨丈餘語含糊問押票何來答是己物宫着押候吊贓核辦 
[脤欵補註]  
　　四月二十四日報刊文報局内賑所四月十三日清單内常山庸字鹽棧經募福餘居士等戶内脫去定陽文運集字會移賑洋六元紹山氏朱洋四元合亟補註 
[敬謝善捐啓]  
　　竊聞吉人爲善惟日不足夫所謂孜孜於爲善者不外盡其心與力而已矣心有所已盡卽此隨緣樂助陰隲便覺無涯力有所易竊　必廣募捐簽善功於以更人由是盡一己之心而使人人各盡其心竭一己之力而使人人各竭其力斯聞風相感萬善同登有不上格蒼穹而寵邀天眷者乎日前由陳善昌寄去横濱萬隆洋行捐册蒙蘇君仁昌助洋三百元蘇君傑生助洋一百元行内貴同事洋八十四元盧君桂園洋三十七元共五百二十一元又由鄧善記寄去開平煤礦捐册蒙唐景星觀察共來洋一百七十九圓當此切盼甘霖忽　覃敷乎惠澤想各善士心存利濟見善勇爲或量刀以捐資或誠心而勸募得以善捐廣集鉅欵遥頒拜領之餘感深寸拖惟祝　禧駢集景福咸臻是則一瓣心香遥仰仁風而虔爇者矣[  元濟堂同人陳德薰麥業卿趙岐峯何芸思頓啓]  
[蘇省撫轅抄]  
　　二十日侯補縣余志仁禀知奉善後局憲委辦青浦縣城垣等工差指分江蘇試用縣丞雷鳴豫四川人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[對月感懷塵鑄錯半日醉兼示乞上和]  
　　作　王　　登　無限情懷付醉　厚到秋　　　　　　明月　　秋貧　骨　　輕　　　　踼　善愁我本生成　乞　枉　役筆　封候少壯無成事事乖豐城塵老劍　　功名有　虚　　　　何　　　　身世百年眞　　天公幾度　　猜一家三次勞人夢空使鮻消涙眼揩嚴親及諸弟妹在川慈親及四弟在湖州予又　讀德情岳家可逃五　望雲　　月蹉跎瘦不支駡世文　　奪　媚人眉樣巧趨時良緣細證三生石塵夢新翻一局棋漫道我無如　事　　　坐愛　詩　腸心事怕人知不寫牢愁不作　宦海已深蓬梗歎嚴親　次蜀　已二十餘年矣名塲又遇桂花期　因日久　　拙書爲程遥到　遲　向并州求快剪他煩惱五千絲[  上太瘦生麗侯草於補情吟舍]  
[水僊王後人招飲公里程漁卿校書家卽席漫賦並請藏珠讀未蘭亭漁曁在座諸君正]  
　　○萍蹤此地暫勾留裙屐如雲滿畵樓神女多情逢　毅謫仙何幸識荆州撲廉酒氣薰人醉隔座花枝見客羞勝會今宵同記取詩成合付雪兒謳[  太痴初稿]  
[陳寳臣仁兄將北上赴京兆試聞之不忭舞昨晤何雨辰硯兄據云應友之約日内亦有是行與寳兄不約而同欣此日雲帆共濟順遇鴻毛卜他月府同登香分螭窟忘形誼切分手情殷爰獻蕪詞藉伸葵向爲譜南鄉子一闋卽希拍正是幸]  
　　小　滬江隈破浪乘風亦快哉同是一般名下士高才定許蟾宫折桂來慶榜自天開此日欣逢燒尾雷走馬京華看得意　該雪案芸窻願不乖挑潭舊主弟汪　炎炳臣甫初草 
[徐園題壁]  
　　林泉　勝境玩賞值良晨楊柳初飛絮梅花不染塵一村風景好四壁畫圖新自有錢沽酒何須識主人爲愛名園景春遊景色暄白雲依静岸緑水遶孤村竹院敲棋局蓮居倒酒尊斜陽催客散歸去欲黄昏[  甬上夢漁樵者吟草]  
[上海南祝其公所經收海州贛榆縣旱災賑捐五月十三至二十日第一次清單]  
　　謹啓者敝邑贛　地瘠民貧地界與山東毗連卽豐年民無宿糧上年田禾無收今春久不得雨苦不勝言敝邑紳士公函來申求救蒙上海愶賑公所施少欽封翁撥助規銀二千兩聶仲芳任逢辛　觀察撥助規銀二千兩又蒙封翁勸寓申贛揄號家先行籌填二千　奈因敝邑災重欵少承蔡二源公祖經蓮珊部郎轉商聶任雨觀察電禀曾宫保卽將敝邑災情代求蒙宫保受民如子撥銀一萬金札委許公祖官印炳常連申欵共帶往賑銀一萬六千金接到電報悉本月上旬許公祖駕臨卽可開查急救敝邑億萬灾民恩同再造今特登報望雲叩謝第恐灾重難週同人刋有祝字册代告各埠　榆商人　緣樂助茲　交到各善士芳名列左十三日青幫經募十七號册衍源恆泰潤源生泰聚泰德盛常茂南元昌八戶各四元又十三號册隱樂居十二元寳泰規元五十兩○本日共收洋四十四元親元五十兩○十四日青帮經募十九號册永恆天和兩戶各四元利昌十元又三十七號册震和誼記二十元廿七號德興盛十元一百四十三號葆生四元瀏河戴裕成勝春臺先生經募一百另一號隱名氏無者棉力子不書名不留名三茂二成不留名八戶各五角允倫氏補過齋兩戶各一元無名隱名氏兩戶各二元又一百零二號戴懷仁四元戴錦記二元周風記胡秋記無名氏鳳記四戶各一元池記潤記兩戶各五角穗記秀記兩戶各三角梁記魁記兩户各二角又一百另四號王大昌一元邵錫記高二兩戶各五角高瀛洲福興　記三戶各四角仙洲氏張南山　戶各三角周二洪釀張生穉香居土康二無名氏兆豐三元陸連吉豐十戶各二角閔大顧三兩戶各一角又一百零五號居安氏四元張耀甫二元震和一元公記五角恕不具名履什居隱名氏三戶各四角濟記嚴益大無名益記無名冷雙茂六戶各二角全記一角又一百十二號册壽昌一元無名張承仁陳周氏三戶各五角周公順七角高晉卿四角良記無名臻記愛我氏無名氏五戶各三角錢定爵無名錢定玉顧伏官四户各二角寳官一角一百十七號隱名無名兩戶各一元杞楨珍雲成懐等記六戶各五角全翁志翁兩人各二角心子風維之石等翁六戶各一角○本日共收英洋一百零二元○十六日青帮募三泰號八元本日共收八元十七日又募十號册源來二元又一百三十九號聚源六元又由聚源募吳永裕堂汪永宜堂章承培三戶各二元萬祥募廿八册洽記八元我德韾室四元濟甡兩户各二元求濟生陳同泰惠疇頣生四戶各乙洋本日共收英洋四十四元十八日又募一百六十九册裘愷仙五元盛三房募一伯廿一册盛楚卿二元仁記二元本煥雲三人各二角仁慶五角王研云陶榮泉余瑞林名新啓王金等記七戶各一角鏘翁三盛三房仁記野荸薺櫃内折葷廿二人合洋三元三角錢廿二文本日共收洋十三元四角錢廿二十九又募六册裕成四十元鼎泰廿洋長泰和義泰保泰三戶各十五元泰生公盛兩戶各十元瑞裕八元又二册萃記二百元元生募三册詒卾客友三十元婁城延陵氏求病愈愿助三十元仁濟堂來許浦金吟香先生募六十三册金吟香請客席敬三元　長子次子各一元金吳氏繡工一元五角又長女七角次女六角長媳一元二角吟香女傭工助工一月五角羅福增羅錦山兩人各二元恊興莊一元五角無名程之香有心無力三人各一元裕興姚杏村徐敬夫許瑞記四戶各五角又金有臻先生募六十一册江海關潘子賈二人各二元梁景堂無名兩戶各一元任順昌東漢殷張云泉三人各五角又曹雲溪先生募六十三册裕通行節省席費六元五角曹雲記二元陳友翁諸憶春九思蔣乾榮四人各一元又三合開泰合一元隱名錢二百浦洽豐左茂松奚旭初三戶各四伯不具名一百六十文恆昌森周福亭鼎豐鄭逹源五人各五角本日共收洋四百三十八元連錢一千五百六十文合洋一元五角在内○二十又募隱名氏二元孔廣照四元仁濟堂　施少欽對翁代收交來滸浦潘公茂募五十六册潘子翁三元陳玉山羅錦山兩人各二元朱永生吳竹亭姚友三不書名不留名沈國才唐根森曹裕康朱少章九戶每一元又五七册乾昌徐松林兩戶各洋三元朱貴元知非子兩人各二元金源興黄憲欽唐鶴樓孫自申四戶各一元又五八册羅福增夏一泉何心餘汪信之楊蔭若五戶各一元敦本堂陸十元明德堂程七元敦厚堂周三元又七十一號册時和氏世泰氏人壽氏年豐氏居仁氏五戶各二元本日共收洋二百十六元合併奉聞經收蔣立權萬慶鴻仝拜啓 
 
 

Page 10

 
 
   
 
 

Page 11

 
 
   
 
 

Page 12

 
 
   
 
