# 1916 - 99 - 4915505

 

Page 1

 
 
遊記 
[羗海雜誌（四）（生入）]  
西商在寗夏平番張掖洮州岷州大通丹噶爾歸德等邑各設皮行寗夏平番張掖三處接收西套進口貨今且勿論其洮岷等五邑則專收靑海入口之番產每邑洋行自七八處至十五六處不等皆以巨金採辦皮毛分革與毳二種輦歸製造土人貪其利厚昔之售諸皮商者今半售諸洋商呢羽之屬不留浸灌之餘地又不僅商業受此虧損其於本省人民之生計所關更匪淺鮮蓋皮毛之爲用衣裘之外如呢羽羽綢氈嚴嗶嘰等料取資於皮毛者尤多計西北毡毯之類資本較皮裘爲輕銷數較皮裘爲暢衣裘非中人不辦毡類則貧富皆易購買衣裘惟秋冬爲大裝毡類則終歲在所必需時勢所趨尙用西式服裝呢羽之輸於軍學兩界者等於布帛每年奚止千萬而洋商皮革羽呢品類日新月異充塞内地西陲土產出境者生貨尙居其大半雖甘肅已開工廠設機器仿織造究竟經費有限機器不全所造無幾所銷無幾得者奚償其所失失業之民不知其幾何今爲西省計者欲挽回利權非講求製造不可欲講求製造非從靑海畜牧上生法不可天產不可勝用人工即因之奮興皮毛固優美物料骨角毛革出品更屬繁多而裁縫釐尾尤稱著名良材他如肌肉乳汁　酪爲口腹之美者不可視爲無足重輕英國常用乳酪爲酥爲　（俗呼牛奶油）更壓而堅之爲熑盠（俗呼牛奶餅）愛爾北美常醃肌肉爲腒䐹脯　可以衛生可以備荒我國本有此製亦當出其餘力以臻美備西人言羊之爲用全體無一棄物自初生至成裘成本則一其利息常有九信然凡土產充　之區民生皆含有學藝之性質巨細精粗物無廢材即人人有可操之業種棉之鄕民盡知織產磁之地人學爲陶無他物產阜而民智生　染足而習尙易也西省土人稱回亂以前牛羊駝馬充場盈谷皮毛山積婦孺半諳洗刷晒露剪補梁鍊之法寗夏平番兩城土客藉此生活者十人而九每日工錢自七八錢至五六分不一而商販坐催裝運尙有人工不敷之象今能以生貨輸出者一變而爲熟貨則其有稗於土民生計界者將有不可測之計景豈徒在抵制外貨而已哉 
 
 

Page 2

 
 
時評 
[勢（冷）]  
　　勢何物也附於力而非力之所能及也蓋勢非力無由發生然發生之後每有爲力所不能制者故力可畏而勢更可畏何則不得勢之力往往被屈於勢而不能一伸 
　　中國數年來之政府非所謂强有力之政府乎即至今日所謂强有力之機能豈全消滅乎然而今日政府之情形無異於全無能力之淸末者其故何哉非失其力失其勢也失其勢雖有力而莫能用也 
　　嗚呼獨立之傳速於置郵而傳命矣大勢去矣雖有萬鈞之力莫能挽矣 
專電 
[上海消息]  
　　昨日滬上某外人機關接廣州電據云十二日下午梁任公湯覺頓在廣州遇害徐勤亦被傷當發電詢問詳情電局不肯發 
[北京電]  
　　蔡乃煌死耗到京其同鄕某督辦痛哭不止並稱爲國捐軀代請優卹 
[九江電]  
　　傳聞江西省城將宣布獨立 
[北京電]  
　　聞湯薌銘電阻安武軍入湘有以去就力爭說 
[北京電]  
　　議設鄂湘防護專使將以雷震春胡景伊分任 
[北京電]  
　　美國大借欵已付百萬議交代立法院追認 
[北京電]  
　　中央派張敬禹赴川調查乃兄敬堯近狀 
[北京電]  
　　開出十二師昨亟電調回京 
[北京電]  
　　將予歐陽武以贛省重要位置 
[靑島電]  
　　北京政府命魚雷艇在烟台附近捕拿招商局輪船兩隻 
譯電 
[香港電]  
　　華人消息謂昨夜有黨人攻撃駐深圳之兵二百人旋有援兵四百人馳抵黨人乃四散雙方約死五十人傷者甚多中國郵報載稱龍軍與革軍戰於香山之沙溪死百人傷千人電報及水面交通均斷故已四日未得該地消息距深圳北八英里之沙灣市出現携械之黨人三百名（十二日） 
[廣州電]  
　　城中安寗外縣有黨人與常備兵時起小衝突多因誤會之故惟雙方領袖現各竭力消釋之常備兵之餉久稽未發故財政問題至爲困難各界人民公推代表與陸軍領袖不時會議以免因隔閡而生誤會革命軍已允暫由龍濟光治理政務陳炯明昨日至城現寓沙面（十一日） 
[北京電]  
　　政府會議三日議决如調和無效則擬主武力解决（十二日） 
[北京電]  
　　本年三月三十一日止之四個月内共收鹽稅二七三八四○○○元上年同一時期收二四四二○○○○元兩比本年多收二九六四○○○元至三月三十一日止存於銀行團之欵共一九二九八○○○元此次付交中政府五五○○○○○元（十二日）以上路透電 
[北京電]  
　　順天時報載稱日使日置易昨晨謁見美使芮恩士討論借欵事宜（十三日） 
[北京電]  
　　袁總統派龍建章至滬請唐紹儀伍廷芳温宗堯來京（十三日）以上德文電 
東方通信社電（日本人組織） 
[北京電]  
　　廣東電云十二日廣東海珠島水上警署護國軍派與龍濟光派會議之際開議僅二十分鐘該所之護衛兵突然向議席開鎗護國軍派之湯覺頓王廣玲譚學夔並某等四人當被撃斃徐勤幸免於難龍濟光派則無死傷此暴動之眞意不明想係龍之部下所謂四大金剛等敎唆如斯蠻行内外人均甚憤慨云（十三日） 
[北京電]  
　　浙江宣言獨立係十二日午後以臨時都督屈氏之名發表一般均甚平靜前將軍朱瑞之蹤跡現仍不明該將軍向來有忠於袁氏之態度而該省軍界及商民等仍能示反對袁氏武力之眞意宣言獨立因是喚起北京内外人多大之注意（十三日） 
[北京電]  
　　某機關接到閩省電云福建巡按使許世英以及各屬紳商並福建原有軍隊衷心均有獨立意志惟將軍李厚基並其部下北軍高級軍官中多反對故閩省表面上似尙平靜茲者廣東亦已獨立繼以浙江排袁之氣勢俄然勃發李將軍百方壓制不惟不能收效而軍官中且多主張李氏如不允 
從當先除李氏然後宣言獨立之激論者大勢所趨該省終至不得不獨立之勢（十三日） 
[北京電]  
　　山東電云靳將軍聲言當盡全力維持山東之治安該將軍並對人言帝制勃興之始原無贊成之意不過守軍人服從之義遵奉政府之方針而已說者謂山東如果非 
獨立不能維持治安則靳將軍終必出於獨立（十三日） 
[北京電]  
　　九江來東電有江西省於本日宣言獨立之飛報（十三日） 
[北京電]  
　　烟台電云招商局輪船二艘爲中國水雷艇扣留想係爲供輸送北軍赴閩或赴浙江方面海口之用（十三日） 
[北京電]  
　　近有北京政府以實業借欵名義向美國借欵四千萬元美金二千萬元）已經成議先付二百萬元之說一部之反對政府者以此說若確則是美國有意助虐甚爲憤慨並以該國之對中國向以扶植正義人道基礎聞今竟置滅却其根底之設施於不顧議論頗爲憤激云（十三日） 
[北京電]  
　　山東將軍日前特開秘密軍事會議之後遂將軍需課長張仁濤免職並有多數軍官被黜調換想此中或伏有何等之暗潮云（十三日） 
[北京電]  
　　在重慶之四川第一師長周駿電呈北京政府謂帝制旣廢五等封爵豈有獨存之理請將二等男封爵撤消等語都中内外人士以此即爲四川獨立逼在眉睫之證（十三日） 
[東京電]  
　　中美借欵無論係何名義總有政治實質故五國財團將要求北京政府確切說明目下正在考案（十三日） 
[東京電]  
　　元帥山縣公爵病勢危篤親族環侍病床（十三日） 
[東京電]  
　　森林太郎博士辭退陸軍醫務局長編入預備軍醫總監今後從事文學生涯政府任命芳賀（譯音）軍醫總監繼其後任（十三日） 
[東京電]  
　　四月上旬日本對華貿易計輸出四百六十三萬元輸入二百五十萬元（十三日）戰電 
[其一（英人路透電）]  
　　巴黎電今晚公報公法砲隊在愛恩河北面轟撃進行之敵兵大隊加以重創亞貢法砲隊轟撃全陣線甚爲活動法軍猛轟末斯河西面摩爾化末與庫米愛爾江軍陣線但無步軍戰事下午四時末斯河東之德軍以落淚之彈猛轟後進攻杜哇芒與伏村間之戰壕在法軍前鋒陣線得一立足地即經法軍回攻逐出法軍俘未傷之兵百人法飛機一隊兩次以炸彈擲撃洛蒂龍與白里曷萊車站且用三八○密时里密達之砲（十一日） 
　　巴黎電今日下午公報云德軍仍在凡爾登施撃未得利今日敵軍以流火進攻摩爾化末與庫未愛萊間柯萊特叢林受挫而退杜哇芒與伏村間砲火甚厲惟無步軍戰事現確悉昨日德軍於該處取獨烈之攻勢時曾大受損失（十二日） 
　　倫敦電海格將軍報稱昨夜聖台洛瓦東面諸地雷陷穴有炸彈戰事英軍仍守其三餘二已失敵軍在凡爾登美萊東北轟發地雷據舊地雷陷穴一部分惟形勢未變沙歇附近與伊泊爾東面有無關重要之戰事昨日有空中戰事八英飛機逐下敵飛機一架未受損但是日有英機一架曾爲砲火撃落（十一日） 
　　彼得格勒電公報謂德軍進攻伊克斯庫爾重之橋端未得利各處砲隊均頗活動俄軍　在歐士魯姆西面得有進步（十二日） 
　　羅馬電意公報去敵軍在阿狄巨與蘇加那兩山谷之間以重砲轟撃而意軍亦回砲甚力伊森沙全陣線炮戰甚活動而以戈里西亞爲尤甚（十二日） 
　　雅典電英法公使今日通告希首相謂聨軍擬在希臘西面基發洛里亞島登岸及在該島設立海軍根據地惟仍將尊重希臘主權首相即提出堅决之抗議雙方辯論後英使即入覲希皇協約國公報曾言英法於該島設立海軍根據地純爲自衛起見（十一日） 
　　倫敦電英商船伊拉斯登號（三七九六噸）與意商船聨合號皆被沉伊拉斯登號之船人遇救（十一日） 
　　洛倫柯瑪葵斯電十日葡萄牙遠征隊佔領德屬東斐之克朗加（十一日） 
　　倫敦電意商船聨合號船人十九名遇救（十二日） 
　　倫敦電製造火柴者已允不反對火柴稅並願力助財政部（十二日） 
　　倫敦電英商船斯米登號被沉船人皆遇救（十二日） 
　　巴黎電法國新飛機一架今已試用速度極大爲全救冠非德機所能及（十二日） 
　　倫敦電今日外相葛雷在下院稱英國完全不鬆懈經濟上封鎖敵國之效力（十一日） 
倫敦電陸軍副大臣丹倫特稱天空防務委員會會員二人因意見不合已辭職但無衝突云云按所稱二人顯指竇比與蒙大格二人而言（十一日） 
　　倫敦電每日紀聞報云内閣對於普及强迫軍役制之問題意見不能一致（十二日） 
　　葡萄牙京城電葡萄牙内閣辭職（十二日） 
　　倫敦電美索波太米亞戰局不明河水高出地面致令英軍大遭困難敵軍或曾故意决水以淹蕯拉區域（十二日） 
[其二（德人德文報專電）]  
　　柏林電德軍大本營四月十一日公報云英軍以砲隊猛轟後夜在聖台洛瓦南面以炸彈猛攻旋在德軍地雷陷穴之陣地前披靡德軍今仍固守該陣地亞貢菲勒摩爾附近與稍東伏柯瓦附近有法軍轟發地雷數枚徒自受損昨日末斯河兩岸復有激烈之戰事法軍回攻化柯爾與白桑柯爾間福巨小河南面之德軍陣地大受損失而退德軍先後共俘軍官三十六員兵一千二百三十一人所獲之戰利品共砲兩尊機關鎗二十一枝德軍且於夜間續奪獲拉凡森林南面之防舍數所俘敵二百二十一人獲機關鎗一枝法軍由夏丹柯爾境回攻爲德軍側轟而退法軍圖在末斯河右岸奪回所失貝泊山脊西南邊之陣地未能償願杜哇芒砲臺西南之敵軍被逼續棄防地德軍於此俘敵數千人獲機關鎗三枝德軍抵制飛機砲在伊泊爾東南撃落敵飛機兩架（西境戰况） 
戰局未變（東境戰况）前敵戰事未有出入（巴爾幹戰况） 
　　維也納電奥軍大本營四月十一日公報云前敵數處砲火更烈敵軍轟繋伊森沙河境奥軍陣線後之各村及杜伊洛戈爾資南部聖彼得醫院等處里伐附近之戰事仍在進行（奥意戰况） 
　　君士坦丁電土軍大本營四月十一日公報云英軍復在菲拉希大遭挫衂四月九日敵軍猛轟一小時半後繼以全力進攻菲拉希附近土軍陣地是役歷六小時之久敵軍初曾攻入土軍戰壕一部分旋經土軍以鎗刺敗之英軍殘兵乃退回戰壕土軍戰壕中檢獲敵兵屍骸三千具英軍中以前戰於逹達納爾之第十三師團受劍最重（伊拉克阿刺伯境戰况） 
公電 
[旅滬公民致南京電]  
　　南京馮上將軍王鎭守使鈞鑒袁公恢復帝制禍及全國種種失德公所素知自滇黔起義各省從風浙江亦已宣布獨立江浙交通便利唇齒相依蘇民聞之惶懼萬狀杯弓蛇影草木皆兵一夕數驚紛紛遷徙我公坐鎭東南人民保障何忍暏此慘狀亟宜早定大計以安民心維持治安母致糜爛此國民之望亦公等之責也且效忠一姓與效忠一國公私之辨判若天淵利義之分奚啻霄壤公等歷史之光榮人民前途之幸福俱繋於是希熟圖之庽滬公民李體乾張通王素生翁士驤陸釗等旅滬江寗同鄕拒兵至寗電南京馮上將軍鈞鑒十二師駐滬滬紳促行擬調各省各省嚴拒非對於該師别有意見實因四方不靖人心動搖萬一主客誤會彼此用武地方一定糜爛迺今晨見楊護軍使在滬安民告示有云該師業已調寗爾等可安心樂業等諭敝會同人聞之不勝駭異夫寗垣前遭兵燹姦淫擄掠之慘猶在目前自公坐鎭民氣稍蘇今以各省堅拒之兵獨令駐寗豈視寗民 
爲化外耶且以我公威望兵力言之維持省内外之治安已綽有餘裕實無添駐客兵之必要乞我公俯順輿情迅飭該師仍還原駐地點甯民幸甚旅滬六邑同鄕會公叩眞 
要聞一 
[廣東獨立後之京報論調]  
 
 

Page 3

 
 
[四月十日第六號（北京通信）]  
廣東噩耗到京後政府之恐慌不言而喩連日雖召集重要人物特開軍事會議然所議决者不過簡派大員赴粤宣慰及籌劃湘鄂閩贛等省防務以防戰事之蔓延耳於大局無絲毫之裨益也京中外報多具悲觀謂粤東爲南方重鎭且係財富之區即以鹽稅而論每年解報中央有一千萬兩之多今旣脫離關係不獨於政府財政上大受影響且牽動外交必召銀行團之干涉况川湘等省有相繼而起之說倘項城不早定大計則中國内亂永無休止之日云云而帝制派報紙則又多持樂觀態度謂廣東獨立非出自龍氏之本意政府早知此中眞相故處處毫不驚訝且奉承龍氏不已謂其心迹始終抱擁護中央之志今之宣告獨立不過因各方面之迫脅及維持地方秩序問題不得不從權暫與中央脫離關係此種論調幾如千篇一律且屢見不一見矣當雲南宣告獨立貴州徘徊觀望之時亞細亞報等異口同聲謂劉氏兄弟深明大義絶不步雲南之後塵不意正於恭維之時貴州之獨立繼起於是又以加諸劉氏兄弟之論調移於陸榮廷之身不曰陸氏痛恨黨人即曰陸氏始終擁護中央未幾而廣西脫離政府又喧騰中外矣及桂省獨立後又奉承龍將軍無微不至今龍氏又宣告獨立無言可說乃又設詞爲龍極力開脫眞不値識者一笑 
[浙江獨立與南京關係]  
　　上海泰晤士報社評曰據浙江來電浙省已宣佈獨立脫離北京關係而與南軍賡同調矣時局至此可　嚴重已極粤省已非北京所有蜀省即未歸附滇黔然其獨立之期已在指顧之間今日視線集於南京以記者察之馮將軍態度明顯江蘇亦必傾向民軍南京之决計於中國全局及南京權力所及之上海一隅皆有莫大之關係如南京忠於袁氏則流血慘禍將發生於揚子上游春申浦畔如南京步浙江之後塵則因北軍大集目下尙無舉動之上海自不能有擁護中央之餘地今浙省之獨立必有重大之影響及於揚子流域南京之决計當可因此而提早也總之北京當軸已失全國之民心使袁氏心中果尙有國家利益之觀念則當卸去政權退讓黎副總統以待正式選舉此則記者所主張者也記者確信袁氏戀位一日則中國多一日之擾亂溺職誤國終爲列强以强硬之手段迫之使去而已蓋國民心志已决全國興師欲了此大事舍袁氏退位外無他道也 
[皖兵過衡紀]  
英文楚報四月四日湖南衡州通訊云上星期中軍隊過境往來不已頗爲紛擾廟宇改爲軍營官場向各店舖徵收小稅以作修繕之經費以大體言兵士在此間尙能檢束其行爲購物付資待人和　新來之兵有從安徽來者聞係倪將軍部下此輩於爭得駐紥地點時頗有十分橫暴之人某次一兵强拘一小舟用鎗威嚇迫令舟中一外國婦人離舟步行聞有一女子爲皖兵二人輪姦次晨殞命記者從數方面得此消息至於確否則非記者所能證實當大軍過境之際兵士行爲間有爲上級軍官所不及知覺者此種違犯軍紀之慘劇當亦意中事也郵件皆受檢查報紙亦然近來河水漲起小火輪得以逐日開駛故郵件往來不致遲滯 
[浙江獨立紀聞]  
[十二號午前十一時發（靜眼）]  
省城近日來香客紛至湖上遊船如識春光　蕩士女聨　一太平景象也前日之晚臨時忽現戒嚴之狀將軍府及各要署左右守兵站立禁人行走昨日市面稍見緊迫現洋申水每百元自五角一分驟申至八角零而站崗警察皆荷鎗加班街上軍隊往來特多居民非常注意相聚偶語各探消息與前數日情頓異矣 
至昨晚而戒嚴更甚除大街之外午後八時後凡自市街入閭巷之處皆站立兵隊其與各公署相距較近之處且禁人往來若恐有非常之變者蓋數年來兵警戒嚴所未有之狀况也居民經此刺激羣料必有大事出現至黎明時電燈公司放汽管後乃聞砲聲六又聞鎗聲若干旋即靜謐又云出自昭慶寺驻紥之兵者亦不詳也 
余於昨晚歸寓沿途見戒備之况夢魂中一一印入黎明聞聲即驚起旋至街上探詢見站崗警察及軍隊等均於右手纒白色之布乃知自今晨起已宣告獨立也 
警察亦纒白布自今晨始距書此信時僅二小時耳官廳旣無公告發表不知握大權者之爲何人然以鄙意測之朱屈二公守浙有年此次獨立或無所變動也 
書至此忽聞火車停開杭滬往來之途被阻滯矣錢塘江頭之來往亦均停駛城門曾緊閉一二時中國銀行交通銀行地方實業銀行均有多數之兵站立禁人出入而最繁盛之淸和坊亦被兵士將四角守住往來不通者二三時錢業今日亦不復開市矣 
又聞朱將軍方回海鹽而金參謀長欲守中立葉師長及嘉湖鎭守使呂公欲即行宣布獨立又有欲推戴屈巡按使之消息種種傳聞各異然今日黎將軍署確經攻撃其眷屬會逃至淸泰第一旅館或云係第四標所攻總之告示尙未出居民咸不知所措然巡按使署辦公之人則如常出席也下級軍官咸在雲霧中不能得確實消息而上級官會議極嚴密無從探聽 
　　午前九時頃途中來往已復常態惟各巷口均有兵站住而電報局尤多商電可通惟關於獨立等電不能發云 
[浙江獨立之觀察（飄萍）]  
記者浙人也然未回浙者又一年矣每憶西子湖邊錢塘江曲輒不勝日暮鄕關之感自帝制問題發生而後全國鼎沸潮流播於浙江宣告獨立之舉已非一朝一夕之故今乃竟以時機成熟開東南各省之先成擁護共和之業當此春光明媚柳綠桃紅五色之旗與湖山相輝映不禁令人心嚮往之 
　　據今日所得浙中消息獨立計畫頗爲周密浙江秩序决無紊亂之虞蓋在省城則有第十二旅旅長童保暄主持軍務警察廳廳長夏超主持警務童君字伯吹台州籍第一次光復時曾任臨時都督後復爲旅長主陸軍講武堂等要事今乃已以公舉童君爲都督聞矣（但有某君在車站致電話到杭則云臨時都督爲屈映光之名）夏超字定侯處州籍三年以來皆任省會警察廳廳長今聞已舉總司令矣然則省城之安謐可爲浙人慶也獨立之重要人物中又有徐君則恂徐君亦三年以來久任水上警察廳廳長者也對於各屬之宣布聞以童夏徐三人聨名換言之即軍警之聨合宣布吾所謂秩序無紊亂之虞者此耳 
至於省外則寗波獨立旅旅長周鳳岐已於事前率隊赴紹蓋紹屬新嵊各處爲言浙江治安者所宜注意寗波方面則有獨立旅留守司令部及浙洋外海水上警廳廳長王萼維持秩序紹寗兩方面居民可安枕無憂矣 
　　浙江於寗紹面外尤屬重要者即爲嘉湖有鎭守使呂公望君（字戴之永康人前第六師師長）駐於湖州有第二十一團團長傳其永（金華人）駐於嘉興即在江蘇態度未决以前亦當無他軍入浙之虞惟台州鎭守使張載揚等如何布置尙未得詳報浙江於未獨立以前三日童夏徐呂周諸軍警長確曾關會議幾次想係各方面妥協而後宣布者而革命志士之運動北兵入浙之警耗則有以促其成而激其變也 
[南京快信]  
昨傳齊使被炸茲經切實調查知係誤傳因前晚江寗鎭守使王廷楨由軍署出行經馬家巷有人抛擲炸彈未中刺客逃去現正在搜捕中 
　　前日估衣店某民屋内亦發現炸彈因某甲不知内係炸彈誤觸於地暴發炸燬靈櫬一具炸傷數人同居者盡被捕 
　　前晚又謠傳新來浦口之第十二師因與原駐該處之定武軍衝突相持不下故省城特下臨時緊急戒嚴令軍警巡邏直至天明始各收隊人民受一夜虚驚 
頃得徐州消息外間所傳張勳督皖倪嗣冲調鄂王占元調湘之說政府前日（十日）致徐州電原係如此乃命令發表忽改任倪嗣冲爲長江巡閱副使此中原因聞爲是日未發表命令之前政府得駐湘密探報告湯薌銘有何舉動去職頗不易政府恐發表此項命令根本搖動故暫擱置惟暗中仍自進行倪氏聞有不日赴鄂之說 
蘇常殷鎭守使電省辭職已准假半月 
編輯餘談 
[愼重（飄萍）]  
數日内之時避風雲變幻有急轉直下之觀 
我言論界此時更宜取愼重之態度議論紀事勿稍涉於輕浮庶裨益將來不淺 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[廣東獨立後之中央局勢]  
　　停戰殆非事實近日中央四處經營傳佈種種停議和停戰之一切消息方自謂前途已漸有眉目乃不意忽有廣東獨立之警耗昨據某方面消息謂所有川湘各處前敵在南軍方面已將停戰之令取消業於八號起又一律改成攻勢其原因係爲兩項第一此次調停之中樞係爲龍濟光現龍旣獨立調停已歸無用自當無庸停戰第二廣東旣已獨立遂擬壓迫川湘兩省繼續獨立以達最後之目的當然無停戰之必要然在中方面則尙宣布一種消息謂蔡鍔已應允停戰一月故中央政府復電蔡氏請其向廣東廣西方面轉行交涉亦一同停戰並言大約全部停戰一箇月之舉可以易於成立俟停戰議妥以後則南北調停戰局問題即行開始磋商惟在此停戰期中倘再有他省繼踵宣布獨立者出則不得不陷於悲觀境域云云然面京中人士固無一信之者也 
　　退位尙無眞意公府消息十日上午十一時在懐仁堂特開臨時會議據聞仍爲最近大局問題繼續討論未竟議之各問題以便决定最後之大計探之是日所議對於要求退位與嚴懲禍首兩大問題因當局者以爲有種種困難仍無退讓之意嗣復詳加討論略以退位一層旣無允意似宜另覓他法以爲解决於是有主張請某國公使居中疏通意見以冀早日和平者其懲辦禍首一層則擬擇其中一二不甚重要者略　處罰以爲敷衍並聞是日外交總長陸徵祥曾在議次臨時提出一種問題與退位事有密切　係討論甚久聞某三大員建議有寗請總統退位不欲此事發生或謂某駐外公使密報該駐　國將於和議不協之時期内相機向中政府提出迫請項城退位之議未識是否又據英文京報云四川將軍陳宦昨有電到京調將軍府參軍范熙績往川帮辦和局已經政府照准范氏不日即將由京起程往川范氏日昨入府晉謁當局者曾語范氏　南方黨人再三要求退位實　退位與不退位有何相干吾之所以不肯退者吾若有生一日即不忍見國家之淪亡况今外交上新發生困難之事正宜思兄弟上鬩牆外禦其侮之義云云觀此則外間宣傳當局者有意退位之說殊不確也 
　　南方進步運動廣東獨立業成事實聞八九兩日政府曾接南京馮華甫　軍萬急軍電三道聞其内容概略第一電係密陳廣東獨立後與東南各省之關係純係悲觀之語第二電係請詢廣東獨立第中央政府如何對待及對於大局前途已否有何確當之辦法第三電於廣東獨立後對於外交前途及滬寗蘇等處前途之緊急報告均請尅日示覆聞政府接到此三電後煞費躊躇不知如何覆答又據英文京津時報云以取消帝制爲與南方調停之計畫已因廣東獨立而打破今南方之運動已不在帝制問題而專在總統去位問題北方一部分軍人雖欲援助袁氏然此决不足以代表北方民意蓋民間信仰袁氏者極少近頃有旅行直隸内地之宣敎士語吾人云外國人多重視袁氏謂爲中國唯一有力之人乃中國一般人民以爲現今之擾亂乃袁氏所招故其攻撃袁氏之心理絶不稍減於革命黨最近從袁氏故鄕河南省所來之通信亦然故謂南方爲排袁主義北方爲保袁主義實大錯誤實際則無論南北中國全體人民殆皆以總統退位爲唯一之主張也云云 
[時局關鍵中之中央難題]  
　　海軍緊急案公府消息統率辦事處於十日上午七時接到松滬護軍使楊善德火急密電一道立即譯進旋奉傳諭特召陸軍總長王士珍海軍總長劉冠雄參謀次長唐在禮陸軍訓練總監蔣雁行海軍中將李凖曁統率處辦事員廕昌參議張一爵姚鳴德總務廳長張士鈺等又飭内史監阮斗瞻將是電抄送參謀總長段祺瑞閱看並另召政事堂卿丞等即時在豐澤園臨時軍務處開緊急會議探之是電確爲密陳關於長江一帶駐防海軍軍艦之某項重要問題情形甚急　　官場運動法中央近以各地風聲日緊總統地位保全殊非易易故官場中人昨已覔得一策擬令旅京各省公民各團體聨名上書政府其大略以近日報載南軍要求元首退位一節力闢其非又云此次某國利用我國内亂擬乘歐戰未結藉遂其侵佔政策云云此事官場人談之甚悉將來此書係用何團體出名領銜尙未議定有謂將又由京師總商會領銜呈遞者又聞前農商次長向瑞琨氏政府有擬派其赴滬向南方疏通意見之消息 
　　奉湘兩將軍九日天津日報云傳聞奉天將軍叚芝貴以其在東三省之威望日減難保無亂事發生之虞不欲負此重責將行辭職聞繼其後任者前將軍張錫鑾叚芝貴則調任湖北將軍現湖北襄武將軍王占元將代湖南之湯薌銘而湯將軍似願解任惟王占元不樂赴湘出種種運動以防止之故須再開會議而後始能决定又英文京津時報云湖南湯薌銘將軍因湘貴湘粤軍情緊急要求政府發給軍械彈藥否則只有辭職之法云 
　　西北宗社黨熱河都統姜桂題將軍來京多日據聞該都統尙希望在京多駐幾日而當局者則以蒙邊防務緊要命其速行回任故姜君已於昨日黎明束裝出京赴熱矣并聞姜將軍此次來京係因中央聞得姜翰卿頗反對帝制且含有幾分宗社黨意態之說是以特使之來京面諭一切以謀疏通彼此之意思又據英文京報云聞陜西將軍陸建章招撫土匪一千人給予軍裝詎料土匪領到鎗械子彈後竟行起事聞榆林道所屬甘泉宜君中部等三縣已失守延長吃緊籌辦煤油事務處得報已電請陸將軍派兵往援聞該匪等含有政治性質與宗社黨有密切關係亦屬反對帝制其首領名大關領云 
[孫楊辭職之異同]  
楊度辭職昨報已紀梗概茲見京中外報亦多有論列者爲錄一二以供評判英文京報論云日昨京中帝政派各報載有籌安會首領楊度氏之辭職呈文中有以畢士麥之覇才治墨西哥之亂世恐懼流言竊自比於周公歸志浩然情頗同於孟子等語大言不慚不倫不類其最可鄙者彼儼然以畢士麥自居而以墨西哥視吾國彼復不先引鏡自照竟以周公孟子自相擬喩眞可謂不知天下有羞恥事矣試問彼所辦之籌安會藉名籌安運動帝政致令西南變起全國騷然所謂籌者何在所謂安者又何在吾人聞某君當奉命草取消帝政之申令時曾以楊氏等擬庚子拳禍之剛毅等而迄今西南尙要求懲辦罪魁也然則以楊氏擬剛毅差可得其髣髴此固天下之公論也順天時報評云楊度日前提出辭職書力辭參政之職内容已見帝制派各報有流言恐懼竊自比於周公歸志浩然頗同情於孟子兩語比擬之合否姑不具論特周公孟爲古昔聖賢秦漢以後雖賢相大儒莫敢比擬楊某何人竟敢以周孟自居大言欺人聞者掩耳未知楊氏擬稿時亦有愧於心否或謂人之將死滿面發熱楊氏之辭職書亦回光返照之類且 
　　孫毓筠與楊度相伯仲亦籌安發起者而爲南軍請殺之一人早有遠逃或被監視之傳說茲於某帝政派報中又見孫之辭呈略云竊毓筠秉質　庸叩承恩遇街罪參政今已歷年愧無寸長上圖報稱睠懷家國彌切悚皇屬當殷憂未靖之秋忽攖放廢難瘳之疾前以伏熱罹患白喉床蓐呻吟勢頗危險内外兼病倉卒失調以致眞陰過虧肝陽上爍腦炎復發元氣益傷伏念參政一職上贊密勿下備諮詢萬難以　弱病廢之身久尸喉舌職司之位爲此縷陳衷曲備述病情伏乞燭照幽微准予罷免不勝屏營待命之至云云以孫氏此次之行爲論僅僅一呈告退固斷不足蔽其辜然措詞委婉較之楊氏殆猶爲稍能自知好醜者也 
[鄂中防務之喫緊]  
鄂省自將軍署附近失愼後漢口又見火災昨日漢陽鋼藥廠中又傳有失愼炸斃工人十餘名情事因官場嚴守秘密該廠又防衛嚴緊外間鮮知其詳微聞係因製造砲彈之白藥遇天氣燥熱突發爆裂所致一說謂因製造炸彈工人偶爾疏忽致遭慘禍但觀省垣官場日來情形似得有黨人極重要信息防備至爲嚴緊凡失火之户必澈究其起火根由聞軍　附近起火之某姓因查有可疑之點　隣右被災各家云其人平日喜交納流氓故已拘押嚴訊而九日之夜十句鐘北洋第二師長王金鏡復急傳城内外各軍按照警備區加派隊伍密布步哨注意一切當時王師長及　務處長崔振奎均親出巡查通宵達旦各警署下班　警亦加班巡邏異常嚴肅然終夜並無事變又聞王將軍以省垣附郭不時發現燒搶刧殺巨案於防務上殊覺疏忽昨已提出軍事會議重劃附郭警備爲三區展寛其地址凡南湖洪山卓刀泉白沙洲各地處荒僻者均列於戒嚴地域範圍巡邏不稍懈怠所有各地軍警偵探拿獲解送軍法處之黨人仍日有所見軍法監獄已未定罪人犯至七八百名之衆擁擠不堪雖日有鎗斃終不見減少近日獄犯在内染疾病故者頗衆有親屬在此者屍身可以領回殮葬否則抬送萬人坑此中不少靑年有爲之士殊可憫也日前所獲之黨人熊連三外表頗形闊綽獲案時着灰鼠袍羔皮馬甲眼金鏡指金　懷金表亦一時髦少年昨日鎗决後其家屬已向該處領得袍褂並遺信一封係囑其妻善撫子女惟金鏡各項已不知去向其家屬猶謂身畔藏有多數鈔票禀處查取已被駁絶聞九號黎明該處復綁犯五名往漢口後城外處决傳言係煽誘軍隊之黨人并未宣布罪狀但其抬赴刑場之際尙在沿途大駡當道不絶嗚呼當道日以殺黨人爲事其如黨人之不畏死何 
鄂省陸軍轉運局於八日午遣派通和小輪由漢陽江岸拖帶在兵工鋼藥廠裝載軍械雜件之民船五隻來省擬點淸數目後再運送赴川詎行經平湖門江中水流浪急忽將拖繩折斷所拖五船回頭順流飛行如箭船夫失於照應五船又裝載過重互相碰撞内中有一大柏木船立時沉没船主及水夫舵工與押運員兵共二十九史經各划船趕往救起旋由轉運局報告總辦杜鎭守使曁王將軍派員勘驗列隊在江干看守一面招雇水鬼入水打撈現已陸續撈獲不省其餘四船艙面之物亦有落水者惟未俱沉耳 
[廣東獨立之香港消息]  
粤省宣布獨立詳情已見昨報茲據香港函述情形中有爲昨所未及者爰採錄如左 
龍濟光於未宣佈獨立之前數日已與蔡乃煌凌福彭磋商數次後見寳璧江大兩兵艦不知去向即於初四下午由電話通告警察廳及各機關宣佈獨立當時仍未有告示貼出迨各商民見城中俱扯起白旗各官廳門前用布二尺餘書奉將軍巡按宣布獨立等字樣方信其眞自宣布獨立後一般舊官僚異常恐慌多有急即束裝預備奔逃者昨日附河南日船到港者有官僚派一小半聞皆係某署某衙門書記幕友顧問之類俱携有男女老幼同來船中並有潮汕警局長門安潮與河南潘大紳之子同坐二等客位西餐樓亦有尖頂帽長衫小褂操雲南音之官僚共二十五人聞均係龍濟光衙内之文案與外　親眷等 
現省中喧傳蔡乃煌與凌福彭兩人已於未宣布獨立以前即初四晚立乘廣九專車到港在某大紳家棲止等說現聞此說未確蔡實已被拘 
獨立之前聞護國軍先運動省河艦隊約期起事計畫定即於五號晚由護國軍攻城司令魏邦屏及歐陽幹馬毓藩鍾震華盧可行及海陸軍畢業生十餘人乘江大等艦預備攻城查是日江大及寳璧泊停天字碼頭江大大副馮廷燦寳璧大副某君先將該二艦艦長及江大所駐濟軍一連監禁遂啟程往香港約同各軍人員下船開往羊城沿途收取公濟雷離福威等十餘艦分東西南三路進攻本擬於七號拂曉開始攻撃觀音山但本日上午三時即得無線電報稱龍濟光於六號下午四時宣布獨立護國軍總司令徐副總司令王攻城司令魏遂由江大電詢龍氏是否眞誠的獨立限　到三十分鐘内答覆護國軍艦隊高扯護國軍旗巡游珠江河面岸上行人拍掌燃砲表示歡迎 
當獨立前陸都督又有勸廣東獨立之電文云上將軍巡按使鑒昨日回邕三十一兩電均敬悉息兵之事榮廷極願贊成惟前電滇黔尙無復音無從會商條件應俟覆到即行轉達以副盛意鄙意揣度肯得黃陂南來協議或可取信耳至北軍進兵一層原在意中榮廷旣勉從軍民之要求則成敗利鈍旣所不計其多寡强弱自亦無所容心要在兩公一轉念耳任公昨日抵邕并聞陸榮廷歌印 
[蕪湖快信]  
倪將軍此次出征計劃所帶安武軍分爲六站第二路統領李培基爲前站第五路統領邱昌錦爲二站第三路統領高振善爲三站第一路統領馬聨甲爲四站第六路統領張濟良爲五站第七路統領李鳳山爲六站第八路統領李良臣新募之軍留駐蚌埠訓練其第五路統領邱昌錦已於七日率軍隊三營乘輪過蕪第三路統領高振善亦帶安武軍三營機關槍一連於八日乘江裕輪過蕪 
倪將軍之七公子幼丹前日晋省聞係與財政廳接洽籌撥皖軍出發餉項事於十日仍乘利濟艦回蚌埠 
駐蕪第一路統領馬聨甲因出發在即於十一日乘江寛輪晋省理結省垣統部未完手續 
　　蕪湖下六十里之當塗縣原有定武軍多營現僅侯功成一營其餘已於上月初出發湖口該縣八日又到有在魯省新募成軍之安武軍兩營宣武將軍刻在直隸滄海縣購妥軍用馬料黑荳六十五萬六千斤由滄運浦轉運南京皖財政廳奉部飭已轉知皖境關卡照驗放行 
　　蕪湖總商會已於十一日改組各帮會董二十八人到會投票選定湯鈺泉正會長卲正言副會長 
蕪湖自粤省獨立後地方謠諑紛紜十一日上午商界方面又有南京亦於昨日獨立之謠立經交通蕪行電詢寗行得覆後始知不確 
[蘇垣最近之戒嚴]  
吳門戒嚴詳情已詳前報其警耗之紛至沓來甚有不可思議者至其防範辦法亦隨之變更此等突如其來之重要消息不能不詳細紀述其情形如左 
蘇州自粤省宣告獨立後風聲即日迫一日人心亦日驚一日始傳寗垣變動之謠繼謂蘇城旦夕亦將有事前日（十號）上午軍巡署有兩電蘇一爲廣東獨立諭飭防範加嚴一爲頃得消息黨人有潛入吳門希圖起事殷使得電後亦即抱病到署開臨時緊急軍事會議籌商保持現狀辦法於下午六時警察廳接偵探報告火車沿河内四擺渡有私運軍火　事崔廳長得報後急派馬路警察就近會同水警第三專署第四分署往查果破獲槍支子彈等物（其數尙待訪查）當時捕得二人尙有四人已聞風而逸立刻押解警廳飭司法科密訊（姓名因保守秘未得其詳）暫押廳中是乃此次警備之所由來也 
破獲軍械子彈係一鄕間小船現已押泊至吉利橋堍河内當夜十時許崔廳長密飭水巡隊官强左卿分派舳板小划會同各區署長警就城内各河道所泊之船隻無論何種一概搜查期有無私藏軍械黨人朦混情事一時柴船糞船亦爲檢查通宵達旦始已 
本城六門水路梭巡曁保護釐局一向由水上警察第三專署第一分署派有巡船九艘分泊六城昨日第三專署員仉翼南君由上海趕返蘇州後即令第一分署專負閶胥盤三門之責其婁齊葑三門另派專署内一等巡官莫敬春率帶敎練長警五十名分撥槍船四只連夜開游東半城會同水巡隊互相梭巡 
閶胥盤署長董士珍前由殷使派委軍警稽查消防隊長沙洵派警廳總稽查十號十一號兩夜董士珍專巡城外洵子愼專察城内巡視派出之各軍警是否勤職殷鎭守使亦復帶疾出查偕同王兆鰲王萃華兩參謀在城内各要道巡視一週藉覘布置之是否合度 
憲兵第三營營長王少楨君於十號晚間下特别命令將駐蘇城内城外兩連憲兵悉給手牒與稽查證專任便服密查逐日赴各處茶坊酒肆以及熱鬧繁盛場所暗中偵查如遇形跡可疑及來路不明之人須嚴盤詳詰令將逐日所經歷各事記錄手牒回營呈閱此係稽查黨人潛伏之辦法也 
當前夜風聲最吃緊之際滄浪亭陸軍第二師司令部曁第四旅旅部之某隊衛兵不知因何事互起衝突幾釀開鎗之禍當時即爲朱師長得悉立將肇事各兵嚴辦旋即平靜惟左右之專門醫學晨業學堂省立師範等各校聞信驚駭警備一夜至天明始各放心上課然此事軍界極守秘密 
其餘軍警巡查加站雙崗盤諸口令禁止夜行車輪客棧等較 
二三兩號之戒嚴情形似更嚴緊　 
 
 

Page 7

 
 
十二日浙江朱將軍派委行署一等副官楊文奎二等副官唐頎邨二人至蘇常鎭守使署接洽要事楊唐到蘇後即詣鎭守使署與般使密談甚久（所言之事聞有絶大關係）興辭後兩副富即趕赴南京面見馮將軍行蹤殊秘兩人去後即下戒嚴令使署今（十二）日下午四時又開會議其議决各　約有六端（一）密查外來人之踪跡（二）專搜各河道之柴船（三）檢查城内之土娼（四）嚴察旅棧之各客（五）愼防火警（六）抽查江北茅屋當即密令警察廳會同憲兵第三營妥愼執行 
[浙江獨立中之松江（二）]  
浙江獨立之說到松後地方情形已詳昨報居民遷徙者益衆竟至有一划船雇用一日索洋十元之事趁車之人卽携小包裹亦被軍警攔阻不許携帶至商界則甚鎭定一無所動大約昨日商會總理到防守司令部與何君晤商後確信軍隊以維持地方治安爲前提必能保護商民也故今日（十三日）市面仍安靜如常松滬火車往返共開六次第聞車站上排砲四尊機關槍兩枝夜排早收此亦不過爲萬一之預備現正裝設自松至楓之軍用線水路於江浙交界間亦由水警紥防交通暫阻說者謂此等軍事上之防備亦　爲表面上之作用據軍界確息决不至與浙江開釁也昨傳江浙交界之楓涇地方兩方軍隊已小起衝突然詢諸軍事機關中人皆謂並無此事云 
地方通信 
[蘇州]  
　　破獲搶刧敎人之兇盜婁門外蕩上村馬張二姓家均於四月六號被盜搶刧並鎗斃事主馬阿三失贓甚鉅當報經吳縣孫知事甚驗明確立即責成偵探隊長潘秀卿購線追捕勒限十日破獲即經潘隊長督帶排長秦愛生蕭奎龍李裕生等駕舟四出跴緝旋於四月十一號在黃天　地方捕獲匪船兩雙盜匪阮金六阮金榮阮金元祁殿福四名婦女二口小孩二口馬鎗一枝來福鎗一枝子彈數百粒火藥一大包手鎗子彈數十粒當票十張衣服贓物甚多一并解縣經承審員提審阮金六供認爲首糾同阮金榮等搶刧馬張二姓槍斃事主不諱并供認搶刧吳江常熟崑山嘉興各縣盜案四五起現已將各該犯釘鐐收禁飭傳事主認贓而隊長潘國俊緝捕勤能孫知事擬俟定案後詳請給獎　　誤認漁　爲盜　蘇鄕陸墓漊子頭港四月十號到有江北捕魚船八雙男婦大小二十九人船中有米數擔臘鎗四枝及捕魚器具甚多正在捕魚之際鄕民見其船中有鎗疑爲盜匪立即鳴　聚衆各持農具將各船圍住一面飛報陸墓第八警察所高秋田所長派警到場帮同拘捕以政兩相閧鬭竟被警察鄕民等　傷漁民數人又將船四雙拔起焚燬並將各漁民大小二十九人一併縛住連同未燒之船四隻及船中各項器物一併由警察高所長督警押解到蘇經吳縣孫知事派周承審員提集高同彩趙常有趙得和楊　觀楊玉吉楊長義吳芬如等男女二十九人開庭審訊　　由江北來蘇捕漁爲業三月初七日（即十號）我等有船八號同駛至漊子頭港中捕魚乃鄕民警察等疑爲盜匪被衆綑毆并燬船傷人漁民等無故遭　叩求究辦當漁民供述之陳大聲　哭周承審員諭飭將高同彩趙常有二人暫行拘留餘則均令回船（船四隻均泊西城橋河下）候派警至鄕拘拿爲首聚衆兇毆之鄕民到案再行質審辦理詎各漁民不肯回船聲稱船上所有存米及衣物器具盡被作爲盜贓解送縣署我等回船無以活命等語周承審員即諭將起案之米提出一擔給還漁民並由孫知事賞洋三元以示體恤聞孫知事已派員前往密查詳情矣 
　　查獲激烈文件之誤傳蘇州郵政檢查員程超查獲郵寄東吳大學學生陳某之梁洛甫宣言書二十張並送請鎭守使署核辦一節曾誌本報茲據查悉東吳大學並無接到此項激烈文件而使署亦未據檢查員送請核辦則前記各節想係傳聞之誤也　　掃墓翻舟傷人記有住居胥門内朱家園民人薛敬之者久客漢皐頃甫返吳有祖塋在上方山之麓多年未往祭掃昨日（九號）薛偕同妻子在胥江雇舟前往詎船將進石湖港口驟起狂風一時波浪大作竟將該船撲翻一舟五口盡入水中幸舟子夫婦熟諳水性遂即鳬水趨援陸續將薛氏三口先後救起薛敬之與其子漸漸甦省惟其妻　飲水過多旋即殞命薛即另雇鄕船載屍回家矣 
　　井内發現金人頭近聞價買嚴衙前朱竹石住宅主人顧潤林於上月入宅後開井發見金頭二個價値十數萬之鉅因圖賴工人一成致全城蜚揚詳情已誌本報此事傳播之後齊使會飭吳縣知事查明具復以憑核辦而售主朱祥甫亦由滬來蘇向顧要求平分顧潤林無法對付請其岳丈王申之出場了理一面允給開井兩工人一成酬金囑其祗言八千餘金並飾言井内開出係屬金豆並非金人頭即以此言禀報吳縣知事孫少川君照禀轉詳省署故此項窖金得以保金未至充公朱某處託人排解當給一千金了事發見金頭之兩工人一成賞金爲數頗巨延不給發昨日該工人又約同業工人十餘名趕至顧宅索取聲勢洶洶幸經其弟老二勸令先付一半其餘約端節取領當時出立憑據始各悻悻而去 
　烟案判罰權之爭執蘇州警察廳向有檢查員八名專司搜索烟土不給薪水即以罰欵内提出二成充賞前因懲罰蔣老虎（即前浙江財政廳長蔣懋熙之姪）賭案爲蔣赴省禀控飭將烟　判罰權歸縣署司法機關判斷所有罰欵於本年一月分起均由高等廳塡給罰單以昭核實上月分警廳各檢查因縣署罰欵較諸警廳短少則各人所得之賞金亦必隨以遜色殊屬不敷贍家於三月二十一日全體禀請辭職另圖生計崔廳長據禀之下當諭司法科將廳縣烟案罰數互相比較果如所禀一面勸慰各檢查仍舊執行職務一面商請高等　道尹擬將罰權收回廳判文牘往還幾費唇舌再四要求昨又由高等廳函知仍歸縣公署辦理礙難由警廳執行並檢查員亦須經縣知事給委管轄故兩廳長各詳齊使核示飭遵以明權限云 
[南通]  
　軍官因語言生事王有池者前在軍署任職現因閒居來通謀事駐通蘇軍混成旅砲隊吳連長施運長沙連長鎭署王探員等特假座飲食俱樂部爲　洗　詎吳　等醉後語言中忽有不愼之處　　　　　　員所　當即報告署立由沈科長飭令所屬警　查　　　　署　辦管鎭守使　事關軍隊謀亂即飭　部密查　旅長以事　無因查無實　　復事後又　致生妄　遂　　　　使會商將公文暫行攔　　　沙吳等　赴軍巡兩署呈控以辯是非 
[武昌]  
　鄂省籌募公債辦法本年内國公債鄂省額派一百萬元經巡按財　力陳鄂省當用兵首衝無力募　鉅額公債請求滅派部議不允仍電請將軍協助募集刻已由兩署與財廰查照三年各縣銷數成案共以七十二萬二千元派之各縣餘數則由省垣各機關攤派並責成武漢沙宜各大商會承銷聞財廳行文漢口商會擬請承銷十五萬元該商會於日前開會提議詎各帮董一致否認謂須俟時局平靖市面無擾時方可勸募商會長兪淸臣以官廳責望甚殷無可諉避已决定分派各帮承認不容推諉至軍府界方面聞擬按薪俸配搭以一月爲度即於五月實行惟不及二十元者可以自由又聞段巡按深恐各縣知事或有勸募不力情事除將中央頒布之經募獎例規則通飭查照外并諄諭各知事以此次派數係體察各縣地方情形參以經募三年實數酌量核定各該知事務須體念時　按額募足凡我紳商士庶同具愛國熱心各宜踴躍認購務期及早募足利國裕民云云然微聞各知事多以隨糧攤派　行勒逼爲政策故鄕人對於公債莫不疾首蹙額也 
[安慶]  
　　請欵修理古塔安慶振風塔轟立江邊高插雲表爲皖省　名古蹟自前淸陳彜沈秉誠兩巡撫修葺後迄今又二十餘年風兩飄搖中多坍塌頃由皖省公民方朗等聨名禀請李巡按撥助公欵並請飭六十縣捐助俾資修理惟未知百忙中有此閒欵否　　嚴防黨人起事軍署昨據密探報告謂有黨人莫徐等來皖分往四鄕密設機關圖謀起事省外如合肥六安無爲巢縣等屬亦有黨人運動倪將軍據報後即電請李巡按使轉飭各縣一體嚴加防範矣 
[山東]  
　魯省募集内債法五年度内國公僨東省仍按上次辦法辦理政界扣俸商界由商會擔任募集已由財政廳具詳巡按署批准通知各機關商會迅將認購債票數目先行見復茲節錄原詳如下（上略）查東省於三四兩年募集内債凡政界現任當差人員均按俸薪多寡配量認募餘各局所學校擬請通飭遵照凡有差缺人員百元以上者至少須購十分之五六十元以上者至少須購十分之四自行開具詳數於文到五日内准送財政廳由廳於應領俸薪内作兩次扣除所有商界各資本家統由濟南商務總會竭力勸募云云 
雜評一 
[贛閩之地位（默]  
贛閩之地位處於粤浙之中間贛之外爲湖南今粤浙已獨立而湖南爲南軍所迫獨立亦在目前然則贛閩已處於包園中矣使此兩省中而果有一省舉動者則他一省更孤勢亦不得不牽運而起故今日時局之逼緊不僅在浙之東北鄰而尤在西南鄰也 
[怪哉宗社黨]  
於此紛紛獨立聲中而忽發現復辟說此亦可謂奇聞也試問此紛紛獨立非爲反　帝制而起乎當國民反對帝制　烈之時創造帝制者正在大失敗之時取消尙不容於衆而一部分之人乃欲揚此已死之餘灰非特不識時直夢　耳或曰有利用之者然而利用者亦天下至愚之人 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浙江獨立中之滬濱恐慌]  
浙江宣告獨立本埠所受種種影響曾誌昨報前晚正在風聲鶴唳之時詎又巨聲驟起火警迭傳滬民恐慌更甚茲將昨日各訪員報告情形分别錄後 
　前夜巨聲之傳說不一前晚十二號夜半三點三刻時龍華松滬護軍使署突聞大砲聲甚響急以電話各處詢查毫無確復旋於昨日得復謂裏日　港壇基廟後面之麥田内見有甚大之麥砲彈一枚落於泥内燃傷麥苗一方云 
又函云十三號黎明三時五十分忽聞砲聲一響聲震全埠一時居民從睡夢中驚醒紛紛出洮羣相走告謂已發生戰事甚謂浙軍追兵到滬擾攘一宵聞係因滬南防軍其時見滬軍營附近居民失愼以爲縱火起事包　空砲一門以示警備云 
又有一說謂是晚水陸戒嚴浦江船隻停止南行九時許及三時四十分均有不知禁令之船隻自北朝南故防備浦江之砲台營及某軍艦先後開放空砲一出令其停駛云 
前夜三點三刻鐘巨聲轟發後昨法捕房石總巡訪悉此係極猛烈之炸彈在金神父路西沈家墳山爆炸旋即　同探目黃金榮包探程富生等前往該處察視見空地被炸彈炸撃一穴附近某西人花園樹木亦遭撃壞此彈力甚猛烈當將剩餘之鐵皮等　見十餘塊帶回禀復法領事　示本館得某西人方面消息據云十三日晨三時四十五分大聲倐作顯係十八生的口徑之砲彈爆裂所致法界金神父路馬立師君花園爲砲彈所撃中地裂深三尺長闊各五尺碎片直飛至四百碼外聖瑪利亞醫院玻璃窗炸碎十餘面馬立師君之馬廐屋瓦多被轟碎大約此彈乃泊於製造局附近之中國某軍艦所放出但製造局謂未悉此事又昨夜（十二日）八時里有炸彈兩枚在製造局附近爆裂幸未傷人 
文匯報云浙省獨省獨立後上海發生種謠言類皆虚誕無稽惟今日（十三日）上午三點四十五分鐘時忽有一極大之聲居民多從夢中驚醒初擬滬杭路橋被炸但滬淞火車仍然開行足證此路未有變故滬寗火車亦照常往來楊　浦外國飯店之下某處覓得一大洞然未有破彈碎片又最近消息云午後探悉昨夜（十二日）八時半至九時之間製造局附近略有有亂事當似有人在製造局東面某小街抛擲炸彈一枚毁屋兩間幸未傷人擲彈者未絶搜獲又法界金神父路某君花園中於今晨三時後墜下大砲彈一枚云 
　　空屋内之火警與炸彈前晚（十二號）夜八點半時高昌廟地方忽然人聲鼎沸由警察分防所巡官張運昌憲兵營第一連連長吳玉　各率軍警佩械急出彈壓旋查得條境内同安里一弄第一千二百三十四五兩號門牌石庫門内突然起火當由張巡官吳連長飛飭軍警急　皮　車往救始得息滅惟以該二號門牌係空房無人居住何至突然失愼事屬可疑遂飭軍警搜查檢獲火油兩瓶半斤火藥之高升砲二十個地板上舊報紙散鋪滿地被兵士所穿之皮鞋踏於報紙之上忽然火星猛裂繼而細視此項報紙已浸有性甚猛裂之藥品自係縱火無疑正在研究縱火原因忽聞極烈之田炸聲一響繼又槍聲二響（時在八點三刻鐘）當由張巡官等四處偵查得悉製造局砲廠後馬路旁第一千三百五十四五十五兩號門牌之平房忽然震坍急往調查知係預藏該平房内之炸彈炸裂所致而該平房亦屬無人在内且距離該處十餘步地本設有守望崗亭事甚可疑立即四處偵查見有形跡可疑之王二一名當爲站崗之十四團三營兵士拘解護軍使署研訊 
又一訪函謂滬南製造局西栅馬路口第三百五十三號門牌空屋内於十二號傍晚八時許忽有炸彈暴發轟然一震炸坍平屋兩禒其鄰近適有外日暉橋新發雲機器作小工在彼居住致有海門人小毛小生兩名均被炸傷頭面駐局之第十四團馬團長得悉立派兵士前往查拿肇事之人已不知去向遂將鄰人王漢卿朱鳳川朱欽川傳送軍法課查訊核辦前日晚間製造局附近廣東待同安里地方有人在内縱火該里内有空屋五間於是夜七時許經軍警　見該空屋之第三間内火光熊熊就而視之見内有火油兩瓶稻草一堆已經燒着當報由駐防製造局之第十四團陸軍趕往灌救立時撲滅幸免燎原搜查縱火之人已不知去向現正從事債察注意防範 
　　滬杭交通之未便　昨有客自杭州來者言該省確已宣佈獨立地方尙稱安靖秩序亦不紊亂故招商局内河杭班小輪仍照常行駛滬杭火車站因浙省獨立消息傳到滬後前日火車暫行停止開班昨日風聞不江浙交界處之橋梁數處均有浙江軍隊駐防並將橋上車軌撤除以阻斷北軍來路故杭班車仍開至松江爲止至午後四點二十分之末班火車則並未開行云 
　　浙軍傳檄之風聞聞護軍署昨得浙江全體軍界檄文内有蘇浙關係最切奮起正在其時限於十二小時答復等語該署當即大開軍事會議籌商對付方法云 
　　各機關戒嚴情形浙江省宣布獨立後昨日松滬楊盧兩護軍使及軍警各長官聚集會議决定以保護地方人民生命財產爲唯一宗旨 
　　上海防守司令王如見君以前晚突然發生縱火及抛擲炸彈二事防守區域内亟應加緊防範爰飛令步兵十三十四兩團及砲兵第四團馬田陳三團長督同各該營官兵愼加防禦一面諭將望道橋西栅兩處栅門緊閉禁阻交通並將機關槍四尊安設各要隘曁在瞭望台上裝掛探海電燈通宵探望王君又查得浦東白蓮涇口原有海軍司令部所設之火藥局一處地方緊要故於昨日特令钧和兵艦長董仲發速即駛往火藥局碼頭防守 
松江防守司令兼第八旅旅長何豈林君以滬杭火車路線阻斷石湖塘地方係屬要道故於昨晨調派所部機關槍兵隊一連携鎗飛往石湖塘駐紥并將出發日期報告楊護軍使查照前日下午三時松滬護軍使楊善德君特傳淞滬警廳長徐輔洲君到署密商防護並面授機宜徐君往南時乘坐馬車左右前後有馬巡十餘骑持械保護迨返廳後通飭各區署巡警特别戒嚴防護所以前晚華界一帶查珩人比昔日更嚴八時以後交通纰絶救火聯合會亦恐匪徒縱火搶劫乃於昨日通飭各區火會會員於即晚起每區應多派會員在區輪值以防火患地方檢察廳長林仲立君以地方監獄所禁罪犯衆多關係重要亟應格外注意獄中所裝電燈太少且大半已經損壞故於昨日函請内地電燈公司撥匠蒞監添裝電燈若干盞損壞者一并修理君又以本廳辦公員警每日進出辦事頗多除本廳給劵外昨又函請松滬警察廳發通行劵數十纸分給辦公各人以便隨時往來無阻滃滬徐警廳長於昨日午後三時傳集各區署所警正佐各隊長等在廳會議聞議决者共有四案一地方如有火警不准崗警沿途擅發警笛以免摇動人心二查境内各處有小烟纸店宜嚴加取締應傳店主人着覔的保三應查察境内新近遷來居住之户口宜傳諭覓具保證方准居住四凡各區署隊宜將所備之槍械格外謹愼妥爲保管警廳長昨又出示云照得近日滬地戒嚴謡言未靖本埠商民住宅或公司建築召租空屋所在多有誠恐匪徒盗賊假借租住爲名乘機放火肆圖搶刧昨夜門外寳隆里居民失火訪係房客托寄洋油有意肇禍現在嚴飭過緝自示諭後各房主召租餘屋無論個人私産或公司建築凡遇新租房客務先商令覔具聯環妥保方得出賃如無妥實保證應即拒絶以弭隠患本廳長爲保護地方起見如此辦理非特有益公安且於商民財産亦可免意外損失又現在川湘邊境雙方停戰本廳綜绾警政保護周至地方力保無處奸民任意造謡無非欲煽惑人心冀逞其掠奪盜刧之計我商民人等愼勿輕聽遷徙妄自紛擾如有抗違即由崗警嚴重干涉立時禁阻除通飭嚴查外爲此示仰商民人等一體遵照勿違南市方面前晚戒嚴甚緊淞滬警察廳撥派游巡警備各隊輪流巡邏通宵嚴防並請楊護軍使加撥陸軍步兵砲兵馬隊等周曆各處道路往來巡密以輔警察之不逮 
居民遷移之擁擠浙江獨立後内地居民紛紛遷居租界南市高昌廟製造局一帶居民驚　搬遷者更居多數昨日該處居民均將箱籠物件雇車載運往北惜無許多車輛故歇在該處之人力車無不利市三倍租界棧房旅館人爲之滿陸家浜圖書公司内之商業學校學生亦聯翩雇車北行昨日自晨至暮滬城内外居家搬運箱籠物件者途中均被巡警干涉反對者立時拘送該管警局究罰有某署官員亦於四時公畢後各携衣包皮箱鋪陳雇坐黃包車紛紛往北 
　　鬧市中之火警何多前晚華界防護正特别戒嚴之時於十一時十五分鐘火會鐘樓忽鳴　鐘旋探悉西門内曹家橋附近周姓家不戒於火（或云係周姓房客烟紙店失火）當經各區火會驅車蒞場救熄共燬樓屋兩幢又燬室中周家尸棺一具查其起火之由聞係因賭爭執碰翻洋油燈所致昨經二區二分駐所警局飭傳火首到局究罰又十一時四十五分鐘時小東門内北　脚舊址浴堂後面某烟紙店又報火起各火會會員即從曹家橋火場前在施救未　熄滅亦燬樓屋三四間昨晨一區二分駐所警局飭探往查查悉該店樓上有人聚集組織流星會昨晚之火係放流星引燃所致當飭巡警前往將房屋看守並勒令房主將該租户交出尙有南市裏鹹瓜街北首面西之萬發祥小烟紙店於前夜一點鐘時亦忽火起當場由崗警等前往撲滅未致成災細查屋中密置火油鞭砲等引火之物人俱逃逸亦有縱火嫌疑昨由第一區署巡官往勘後立傳房主保租人解廳究核 
上海救火聨合會通告各區救火會函云敬啓者邇來謠言四起人心惶惶在無事之時已有草木皆兵之恐加之火警頻來如（本月之八日）一日三火十二夜東西並火火鐘怒號救火人員實皆疲於奔命不得不杳照前次戒嚴期内辦法凡有火警各按本區地域驅車施救他區應守靜鎭俾免顧此失彼並於即日起各會員常駐龍所以重消防而維公安特此通告務宜愼之云云 
　　聚衆　謀之干涉前日法捕房石總巡以浙江宣告獨立本埠華界防務戒嚴深恐擾及租界治安故此先事籌防加派探捕各持槍械分往斜橋十六舖民國路各要隘嚴行巡防至晚間十一時法新租界肇周路南陽橋華法交界處忽有人三五成羣交頭接耳聚集不散其數約有數百人形迹種種可疑立即報告捕房石總巡得報後親自率同安南捕數十名擎鎗實彈前往察看諭令從速解散不准聚集逗留各人始各分途散去 
　　本埠軍警各署據探員報告小兩門外水神閣並王家嘴角等處有洋鐵阿根小三三硝皮和尙大毛等糾合數十人一定於即日在城廂内外縱火搶刦擾亂治安等語經警廳徐廳長通飭各區署及偵緝隊士一體留心查緝務獲解究 
　　寳山有事之略報外傳昨日寳山有重要事故一時激動風潮據報告則謂黨人圖謀起事並圖攻吳淞砲台内容未詳官場亦極守秘密惟聞已派員往查眞相 
[碰商蘇浙各不派兵之函電]  
　　嘉興商會自治會敎育會致上海總商會電浙軍已允不至蘇境請速轉懇楊鎭守使萬勿派兵赴浙　免生靈塗炭速覆 
　　上海總商會致楊護軍使函頃接嘉興商會自治會敎育電開（見上）云云合亟奉達即請見復爲荷 
　　上海總商會復嘉興商會電　悉已轉詢楊護軍使俟復到再聞 
　　楊護軍使復上海總商會函頃接台函誦悉一是現敝署並無派兵赴浙之說萬不可輕聽謠諑致滋誤會望轉達爲荷 
　　上海總商會復嘉興商會函昨接公電（見上）等因即經轉函楊護軍使並電復貴會各在案頃接楊護軍使復稱（見上）合亟飛函奉布即請查照並希轉致自治敎育兩會諸公爲荷 
[兩商輪互撞紀]  
昨晨八點三十五分鐘左右怡泰公司之輪船格里尼佛號由吳淞口外駛入浦江將近公家花園時與由太古碼頭駛出赴厦門汕頭之淡水輪船互撞格里尼佛號稍受損淡水號受損頗重即駛回碼頭卸去貨物搭客入塢修理 
[六馬路刦案三誌]  
盜匪奉天人王樓春金海山山東人張金之天津人金長勝温州人周阿銀等因於十一號夜持械夥刦北海路（即六馬路）七十七號門牌金松泉家金珠飾物業經老閘捕房中西探捕協同法捕房中西探捕先後拿獲一併解歸老閘捕房押候訊究各情兩誌本報茲悉昨晨由捕將王等五盜押解公共公廨請究卽據十五號西探目依克上堂禀明先後將該盜等拿獲情形並稱惟盜首某甲在逃繼將抄出之手鎗刺刀及原贓呈案請察關讞員得禀商之美副領事判王等五　仍帶回捕房候查明再訊 
[誣陷罪又圖推卸]  
游億前投法公堂聲稱兒子游純卿前受程仲英之托投護軍使署報告雲善生携帶炸彈欲行暗敎由使署裘姓偵探將雲拘獲訊供後以兒子所報不實判押六年始知受程之愚今將程尋見求請移送使署質訊等情已誌前報昨日使署飭人將游雲兩人解廨質證游純供民人與程仲英認識三年與雲善生並不相識上年十月二十九日程向民人言雲係暗敎隊員行李内藏有炸彈程書就報告單子囑民人往使署報告民人不知程有意誣陷故代爲報告偵探旋由探拘拿雲時亦由程仲英指引此事民人實受程愚求請將程移送使署質明以輕民人之罪程仲英供與游　識實有其事　自已起意將雲誣陷民人並無囑伊代報使署之事實被誣報希圖卸罪求察雲善生供與程仲英並不認識惟於上年十月二十五日大玉茗樓啜茗見程與一安徽人同來吃茶會過一而並未交談至二十九日在南市中華茶樓遇見歪嘴陳姓向民人言你旣在申無事我給你鋪蓋一個棉袍一件信一封同往寗波營業民人信以爲眞十分感激陳又稱你將鋪蓋暫行看守我去購物即來詎陳去後即有偵探到來將民人拘住指稱黨人解送使署後開看鋪蓋内藏有炸彈所給之信亦係黨人證書始知被人陷害被拘時並無程仲英到場指拿是實中西官察核供詞以與程仲英毫無關係准予開釋游雲兩人仍交使署來人帶回完案 
[又槍斃盜犯三名]  
松　護軍使署於昨日午後二時槍斃盜犯三名罪狀照錄如下爲示諭事案　公共公廨解送搶刧成都路雜貨店等案之盜犯路春和路春六蔡學全三犯發交軍法課審辦訊明路春六係持鎗夥刧卡德路黃寳和烟紙店及成都路陳金章　貨店之盜犯路春和係私藏炸彈擾害公安並與蔡學全持槍夥刧成都路法第二三四各欵一併判處死刑以昭炯戒業經電准宣武上將軍核復照辦應將各春和路春六蔡學全三犯依照軍法執行鎗斃爲此示仰軍民人等一體知悉 
[修理緊要電話線]  
滬南新馬路中國電話局外面所立總線電桿上忽於昨日淸晨斷去電話線三根查該話線係通達閘北方面及南市龍華護軍使公署並第四團炮兵營三處因關係緊要昨已派匠分别前往修接完固矣 
[顔料與棉紗之市况]  
洋顔料產自德國近因連年歐戰來源告竭滬地存貨始則因販户居奇而抬價近更因日人搜羅而倍昻各囤户見價格日漲羣相囤積上年間價値漲至最高度時不但向來業此者之貪購是貨爭前恐後即業外人亦多籌資訂購冀獲大利不圖閱時未久而東洋發明新品乘時也現德貨受此影響價遂大跌値此金融奇緊銀拆　重各囤户欲留待善價則拆息難擔欲貶價脫售則吃虧甚鉅現在大有進退維谷之勢 
近日棉紗市面細紗線暢銷缺貨粗紗銷滯貨積本埠各紡紗廠出品多係十支至十六支之粗紗其兼紡二十支之細紗及三十二支四十二支雙股線者爲數甚少惟德大紗廠上年創辦時本兼做細紗線現所出之貨頗受商界歡迎以致銷路甚爲暢旺當此紗市蕭索之時各廠家多停止夜工而該廠反連星期日夜工亦不照規停止該廠細紗線生意之發達概可知矣 
[匪徒發交檢廳訊辦]  
匪徒屈漢卿前因圖刦被獲解送護軍使署訊供後以其情節稍輕備文飭警於昨午將屈發送地方審檢廳訊辦 
[形似匪類之被拘]  
住居新閘大通路之通州人王阿四因形似匪類前日被總巡捕房探目李星福與二十七號西探目六十二號西探拘入捕房昨解公共公廨請究經中西官略詰一過判王押候查明是否與盜 
[明强學校定期開校友會]  
上海明强學校校友會於陽歷四月十五號（禮拜六）晚六　　 
動影戲二文明新劇三滑稽趣劇四學生唱歌每張入場劵售三角優待劵五角 
[案犯病斃]  
案犯陳福根因病發送新普育堂醫治無效而死昨午經地方廳委派樓檢察官等蒞堂驗明委係因病而死並無别故因無家屬塡明尸格判由堂棺殮發封召　認領 
[駁船夫被人戳傷]  
錢靑來住西華得路向以撑駁船爲業昨在太古碼頭與某甲因賭錢起　互毆被甲　刀戳傷右腿甲即逸去錢經友人送回家内一面報告美捕房捕頭命送同仁醫院醫治聽候緝兇究辦 
[西人自戕殞命]  
英人白老在本埠某西旅館爲寫字不知因何事故忽於前日下午以手鎗撃入自已口中立即斃命由該西旅館報　捕房將屍車入斐倫路驗屍所昨由該管領事會同西醫驗明收殮 
[滬海道署之批詞]  
滬海道尹公署昨批孟鶴林禀爲沈玉堂違抗咨傳請求飭縣依法守拘由云據禀已悉查訴訟通例審判管轄自有一定範圍如果應歸松江縣審理該知事何致推諉一面之詞殊難憑信惟案懸二年之久猶未訊結法律本爲人民權利保障任意延宕民何以堪仰松江縣知事迅將此案依據應行管轄範圍查案據實祥復母稍延忽致令小民久負訟累切切此批副禀隨發 
 
 

Page 11

 
 
[英領署檢察官請假]  
駐　英領事署檢察官經其君前日向上官請假一月　往日本游歷云 
[汽車肇禍之判罰]  
　　汽車夫張福坤　章駕駛撞傷行人邵阿庭左足并撞損邱公方包車現邵已由醫院醫痊昨解法公堂請訊邱稱所乘包車被汽車撞損即往修理費去洋四元並失去帽子一頂値洋一元五角請追邵稱民人小本營生今被張之汽車撞傷左足不能營生難以度日求請追給損失費張供實因一時不愼所致後當格外留心求宥中西官判罰洋二十元充公再給邵醫費十元五角損失洋四元又賠償邱之修車及失帽洋五元五角車照吊銷 
[縱火圖賠之判罪]  
福建路裕和祥新衣店主周會剛因縱火圖賠險銀由捕將周並其夥顔阿土一併拘解公共公廨迭經中西官訊明判顔開釋周押候會商核辦在安昨晨復訊周延朱斯芾禮明兩律師到堂代爲辯護經王襄讞商之美領别君以周縱火圖賠險銀已經捕房檢出證據到堂證實遂會判周押西牢一年示儆 
[串竊大土之押儆]  
陳旺成因與在逃同黨串竊博物院路七號門牌敦和土棧内値洋二萬六千兩之大土由捕將陳覆解公共公堂訊供收押在案昨經中西官復訊屬實判陳押西牢四年仍飭緝拿同黨解究 
[髪妻不准虐待]  
白克路八百七十一號門牌婦人沈月卿控失季連生逼令賣淫不遂將其凌虐等情經公共公廨訊據季供實因沈氏私逃未成反來誣告判沈氏暫留濟良所着季邀同媒證檢呈正式婚據再核在案昨晨由廨復訊季　正式婚帖等呈案當經中西官察看一過判氏交季具結領回惟不准虐待 
[女子不願爲娼]  
濟良所昨解不願爲娼之四川女子王阿雲到公共公廨經中西官訊據供稱於去冬被小常州賣入四馬路某妓院爲娼因不堪其苦是以投求超谿中西官判發濟良所留養 
[聚賭罰]  
北河南路四百六十三號門牌居户錢紀生因聚衆賭博被捕房查獲於昨將錢傅至公共公廨經中西　訊明判罰洋六元充公賭具銷燬 
[私設花會]  
無賴蔡公道前日　陳雲生陳庭王阿元等在大沽路二百八十五號門牌某烟膏店開設花會誘賭被新閘捕房探目陳雲忠查獲昨解公共公廨請究據供　蔡仁蘭爲首經讞員判　公道押西牢半年陳等三人各押四月並飭補提人證解究 
[胞姪强借滋擾]  
殷少峰投法公堂控稱胞姪殷仁福前因犯事經案下辦過釋出後時常來店强借銀洋共被借去三百餘元並有憑據永不再借詎現又前來强借滋擾報捕拘案求請訊辦仁福供前借伯父之洋實有其事此次記伯父　薦生意不敢强借滋擾求宥判逐出租界一年如再向擾着原告隨時扭交捕房究 
[被告不交房單]  
　　煤礦公司延代表律師在公共公廨刑事科控蔣寳生捲取巨欵銀一萬三千七百五十餘兩逃匿來滬等情迭經公堂提訊被告抗不到案判查封被告產業拍賣備抵在案嗣因蔣之同族婦人蔣胡氏以城内房屋二十間非被告所有以故抗不將此項屋單交案並延律師投廨聲明於前日午後由關讞員會同英領康君提訊被告蔣胡氏及代表律師均不到堂僅由原告律師上堂譯請追究中西官判下禮拜四着蔣胡氏到案聲明不交房屋方單理由再行訊奪 
氣候報告 
（上海徐家滙天文臺天　測候報告） 
　已過者之報告四月十二日西方諸低度漸向北方舉東北進行而東海之反旋風已行往日本上海有微雨片刻空氣沉重但尙晴朗十三日空氣沉重潮濕而暖凉風微弱來自西南吹向東北北十三日下午四時前二十四小時内上海氣候温度至高七六六至低五九去年同日至高六二六至低五九 
　未來者之推測十三日下午四時三十分預測天多雲或睛而不朗氣候稍寒北方新起信風南方有和適之凉風 
雜評二 
[各不派兵（訥）]  
滇省獨立之後先與黔省商各不派捕也桂省獨立之後亦先與　省商各不派兵也一獨立一不獨立在勢似不能不派捕以爭而乃各不派兵者爭之意見已消融矣故一省獨立即後其第一步即與有關係之鄰省商各不派兵 
今江浙亦允各不派兵矣江浙之人心其亦可以稍安矣哉 
[補錄命令]  
四月十日政事堂奉策令莊璟珂王天木給予三等嘉禾章黃恩緒給予四等嘉禾章此令又令吳錫林給予三等文虎章此令又令喬得壽給予三等文虎章此令又令歐陽武著開復陸軍中將原官此令又令劉相魁張鳳池蓋景順劉錫慶荆鴻恩程德喜均授爲陸軍步兵上校此令 
又令胡福印授爲陸軍步上校薛殿侯授爲陸軍騎兵上校又令 
又令周焯加陸軍步兵上校銜此令 
又令陸軍部參謀本部會呈綏遠都署參謀長兼軍務處處長易兆彬因病懇請辭職易兆彬准免本職此令 
又令任命徐春航爲綏遠都統署參謀長兼軍務處處長此令又令任命錢家　　理海州鎭守使署參謀長陳渠珍爲湘西鎭守使署參謀長彭華絢爲肇陽羅鎭守使署參謀長此令 
又令參謀本部呈請任命楊永淸爲湘西鎭守使署少校參謀傳鎭爲海州鎭守使署中校參謀汪宗準署理肇陽維鎭守使署中校參謀應照准此令 
又令財政部呈署寒北稅務監監姚詒慶因病懇請辭職姚詒慶准免署職此令 
又令任命劉鶴慶爲塞北稅務監督此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[送楊度序仿送董序] [  放自]  
近傳籌安會諸子有出亡之說楊度赴美考察平民政治因作此以送之 
美洲古稱多平等自由之士楊子倡籌安　不得志於滇軍埀頭喪氣　鬱適茲土我知其必不容也楊子勉乎哉夫以子之不遇時苟假義假仁者咸哀矜焉况美洲之士出乎其性者哉然吾嘗聞風俗與化移易吾惡知其今不異於古所云耶聊以子之行卜之也楊子勉乎哉吾因之有所咸矣爲吾吊華盛頓之墓而觀於其市復有今之古德諾者乎爲我謝曰帝制取消可以不必來矣 
[籌安會銘仿陋室銘體] [  炎炎]  
内亂旣深取消帝制外侮日函廢止洪憲推原禍始實維籌安孫楊初發起官吏多響應民意聊假託君憲遂大定不圖滇黔變川湘危無封爵之殊榮有　錯之重罪一場假歡喜萬急籌自全鄙諺云走爲上着 
麈餘觚剩 
[血影] [  朱鴛雛]  
浙西葉令運文名傳流鄕里　亦婉　如婦人是以自負人亦才之歲辛丑買棹北上道出揚州維舟虹橋下暮　縱橫矣葉貯立鷁首流連光景則有朱樓一角障以疎簾葉意是中當有畫中人在因頗涉幻想少須果有一少女攀簾立淺絳羅衫爲白紈團扇所掩乃類名畫家之貎美流盼所及又似匪無意者葉情動顧舟子進膳則頻頻於明窗中睇之樓中已掌燈少女則晚妝未能也葉思果爲倡家者將往訪之會舟子欲趁潮夜行遂不果旣至京猶依戀不去久亦侵忘明年忽作歸計重過揚州又泊舟其處遽爾憶及遂登岸訪其家至則少女鳴化矣其家猶舉衰葉步却已爲家人所見曰是矣是矣拽之入面女母母帶淚矚之咽鳴曰貎固類也旋命取影片來授葉葉視之爲血塊之影可方寸許中隱約有一船船上少年儼然己也葉泣曰伯仁由我死邪精誠所至篆肺銘心不圖親遇之因問血影如何曰女自一見　　　成疾自言所思苟不見少年者當無生理後此逾重百藥罔效殆彌留時領吐此塊葉乃再拜靈柩前願載木主奉諸家廟并以子女爲嗣爲卜葬玉鈎斜海内文人爲詩文張其事葉復迎婦女母終養焉　 
海外摭奇 
[九面鐘] [  囦公]  
德國柏林城中有一出售鐘表之行行中懸一鐘鐘分九面均能示時刻其立百用亞拉拍之數目字以表明之六面即指柏林倫敦巴黎紐約　彼得　舊金山等是也其他三面一指中國北京用漢文一指東京用日文一指君士坦丁用土耳其文德國以製造機聞名於全珠若此鐘者其亦德國之奇製也 
自由談屑[  鶴雛]  
浮動之人心能感激奮發而無堅毅之力以持其後造時勢之英雄每利用之以咸事然事旣成則不得不思所以鎭定之術矣人心如水澄然無波也風來激之則盪　　　無靜時矣人心如火初僅離離也風來遭之則炎炎不息欲燎原矣 
小說一 
[俠情小說漢恩士傳（續）] [  小草]  
漢恩士行一時後復遇一村農臂間臥一白鵝羽光純潔眩人之目村農至漢恩士前遮立而詢漢恩士以時間漢恩士曰恐尙未逾四時村農稱謝已并述將以此鵝往禮拜堂作洗禮之酬品漢恩士亦以已方所遇者告之村農乃注目於漢恩士之猪漢恩士亦注目於村農臂間之鵝猝然問曰此鵝產期距今若士村農曰約八星期若炙以供膳味誠美也漢恩士頷首曰然於是提村農臂間之鵝於手估其重　村農莊顔作鄭重之詞曰余今有一言不敢不以告之我友我友願聽之否漢恩士見狀即重言曰願聞願聞時鵝尙在漢恩士之手未遑以是還村農也村農曰余頃自某村來聞村之某紳家畜憫中逸一猪業致函警署中警署以爲某紳家之巨案也惶恐受命密加緝捕頃遇我友時心疑之而不敢問迨聞我友告我則我友對於此猪之來歷殊未知之余甚爲我友懼也設此猪而適爲某紳家所逸之猪則我友其奈何漢恩士聞之噤不能聲額汗如珠憂疑之態雲擁頰際久之始告村農曰君其援我村農曰何謂也漢恩士曰小子雖不才幸託上帝之庇傳廁身於爵邸一旦身蒙不白恐將見擯於主人身敗名裂其無以對我祖宗淸白之遺更無以對我老母君其憫之村農故作難狀以示漢恩士漢恩士復哀懇之村農乃慨然曰上帝余當盡力出君於險余之鵝言至此復嚅嚅不吐漢恩士固有宿慧村農語雖及半而漢恩士已悟其旨乃以手中所執縛猪之綆迅授村農即携鵝狂奔而逸且奔且語村農曰謝君厚遇余外史氏曰此語僅五字余執筆書之於稿中不過二十秒鐘而漢恩士於時所行之路程幾將八百碼其奔走之疾較運動場中之競走實過之而無不及 
漢恩士瞬已離易鵝之地而達一村村之杪爲一磨剪之肆磨剪之聲霍霍然傳達於耳且和以鄙俚無韻之短謠漢恩士乃大怒蓋謂今日頗受困頓且罹憂懼何物細民不爲我分憂而竟自樂其樂且大展其磨聲歌聲以擾余衷曲乃急赴肆前欲爲正當之告誡使之知罪迨至則見磨剪者試剪於石光亮異常由西簷斜照而下之日光適影其上芒刺四射似表示其鋒利無匹之形質者漢恩士見之不覺辟易外史氏曰蹈白刃而不懼者古烈士始能之而今無其人矣况漢恩士爲一童稚乎磨剪者爲漢恩士之足聲所震乃舍剪不磨舉首以囑見漢恩士以爲問道者乃微笑向漢恩士曰君何處也漢恩士見磨剪者貎甚和易無兇狀始　行而前謙致詞曰余無需也且詢之曰君業此樂乎磨剪者曰余甚樂因此業殊爲黃金業也自食其力無求於人且此業又爲自由之業也漢恩士聞所未聞深以爲悅耳且因頓憂懼叢集一身重之以狂奔至是乃大疲幾不能舉其足姑與磨剪者作片刻之立談且資休息磨剪者復曰君臂間肥美之鵝從何處購得漢恩士曰非購來乃以一猪易得者磨剪者曰猪從何來漢恩士曰余以一母牛易之磨剪者曰牛從何來漢恩士曰余以一健馬易之磨剪者更曰馬復從何來（示完） 
小說二 
[俠情小說紅蘩蕗别傳] [  天虚我生]  
　　第二十八章（續） 
時白拉根内已漸甦醒聞語乃暴怒力躍而起逕毆其人其人大號而室外守卒盡集圍紅蘩蕗數重夫人此時似暈但覺此身爲人所擁逕出獄中以手捫壁則已在街次矣 
　　第三十九章 
　　夫人出即聞有人作譏笑聲曰白拉根内夫人致君受驚吾甚抱歉但此事亦非吾人所及料者夫人此時宛如入夢曼眸深合亦不更願一視其人藎夫人心中實深惡而痛嫉之也枯人乃微笑自去門亦隨　獨留夫人一身　然立於門外遙聞遠處鐘聲鏜然已報十下綜計與紅蘩蕗相見才不過三十分鐘耳此三十分鐘在夫人視之直不啻如一世紀即其年齡似亦頓老十年頭昏目眩花容盡失其芳韻欲舉步而膝軟如棉手足幾失效用時舒勿林又復推門而出曰吾固知夫人未行也來吾當爲汝先導言次以手　夫人衣角夫人惘然逕隨之行重過檢查室則前此之女檢查員已候於門見夫人至用曰女國民邮矣言次即以鎈刀七首及金錢歸夫人且曰金錢二十枚女國民當一數之夫人受其鎈刀七首而以金錢一枚納諸其人掌中曰此以贈汝用爲我之紀念併爲我一般女伴紀念蓋吾輩探監之人其來時莫不挾有一種美滿希望及出則又無一不失意者女監聞語瞠然不知所答引首前望則見舒勿林已遠在五十步外度其視綫弗及乃即納錢於囊閉門自去夫人遂亦前行其時甬首中燈光至黯而舒勿林行又甚速瞬息不見夫人踽踽獨行燈光照其黑影適在牆上搖搖而動突見餐黑影中乃復有一人影亟返顧似有一人引頸窺已見夫人反顧則立隱夫人乃大駭疑爲遇鬼因揚聲曰汝何人其人不答倐向牆角而匿其行至速若恐爲人見者然夫人固已識其面矣則益駭幾失聲而呼蓋其人非他乃亞猛也掾白拉根内言則亞猛已得完全自由無復危險今復出現於大獄甬道之中寗非異事但揣其意當必挾有特别之目的或者即爲覔紅蘩蕗來耳夫人初欲呼之旣念不可 
 
 

Page 15

 
 
   
 
 

Page 16

 
 
   
 
