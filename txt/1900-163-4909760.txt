# 1900 - 163 - 4909760

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論流氓張掌華站斃事]  
　　孟子曰民爲貴福稷次之君爲輕是知民爲天下之所最貴者也天子曰兆民諸侯曰萬民民也者皆有一事之可執一技之可專或爲商民或爲農民或爲百工技藝之民斷無流蕩無所歸宿者獨至所謂流氓則自别於民之餐而又相雜於民之中欲不謂之民而不得欲其自安於民而又不能於是似民非民愚民受其欺鄉民受其害麕聚於茶坊酒肆之中散處於僻巷通衢之際遇事生風借端起釁身藏利刃視人命爲兒戱藐官法如弁髦此種人不盡除之終爲地方之害如蘭蕙之有荆棘五榖之有秕稗秕稗不去則五榖不長荆棘不鋤則蘭蕙不生流氓者卽五榖中之秕稗蘭蕙中之荆棘也地方官非不深惡痛疾而懲之不力去之不盡任其横行巿肆一若無法可以施之者卽或犯事到官亦不過枷責示儆一經釋出故態依然且以爲受刑不過如是而流氓之瞻於是更大逞兇訛詐之技更層出而不窮滬上爲五方雜處流氓較别處爲多其横行不法亦較别處爲甚初尚不過訛詐錢文後乃動輙攢毆并以折刃從事近更挖取人目卽强盜亦無此辣手當吕鏡宇星使攝蘇松太道篆時嚴辦流氓巨擘張桂卿就地正法方以爲懲一儆百流氓從此可望斂跡潜蹤乃日久玩生依舊肆無忌憚可知誅一張桂卿尚不足以儆其餘是在有獲必懲懲必盡法不稍存姑息之見不稍施法外之仁庶若輩可以寒心而地方因之安靖前報紀惡棍張掌華屢犯命案由包探拘獲解經英美租界公廨讞員翁笠漁直剌移解上海縣署縣主汪瑶庭大令研訊之下錄供通詳上憲旋奉回批著卽用木籠站斃大令乃將張裝入籠内飭差舁往各城門各馬頭示衆閱二日然後舁回縣署頭門外本月二十日之夜三更時特飭家丁察閱一週旋給酒一甌令飲飲畢將墊足之磚石撤去懸至黎明始氣絶執筆人閱之以爲懲辦流氓之法無有過於此者矣古人有言治亂民用重典當時粤匪之亂初亦不過一二亂民且縣令巳收之獄中祗誤於鄭撫軍一念之仁致釀彌天巨禍卽今義和拳匪作亂於東直各處將來不知如何收拾原其初始亦不過數十人托言妖術淆惑人心耳假使當時地方官訪聞後立卽置之於法何致莠民皆被脅從卽有巳被脅從者亦當匿跡銷聲不復敢明目張膽乃一經姑息卽禍不旋踵所謂星星之火不滅必致燎原涓涓之水不塞必成江河凡事皆然可資借鑑至於張掌華一經犯案立卽嚴懲以儆則挖目斃人之事何由而起難者謂當時張尚無應死之罪若遽繩以重法非但有違成例抑且駭人聽聞不知懲治此種亂民斷不能囿於成例所謂一路哭何如一家哭竊願膺地方之責者爲火之烈而不爲水之懦庶將來不致養癰成患也夫 
[西兵却宼]  
　　昨日本埠法總領事署官白藻泰君得西貢來軍云京師各國使臣公署忽有人猛力以攻幸由西兵擊退 
[傳聞姑譯]  
　　昨日烟臺來電云本月二十一日大沽砲臺忽開砲轟擊某國兵船各國兵船統帶羣抱不平合力還擊砲彈飛入火藥庫内立卽被焚未幾西兵卽占據北首砲臺英國兵船名阿接靈者被擊損壞船中二武弁及四兵丁俱受傷日俄二國統帶聞之急調大隊水師登岸本館按此事殊出情理之外中國統兵大帥似不至若此之謬妄糊塗意者其中别有情由乎抑出自匪黨謡言未足信以爲實乎 
[美艦來華]  
　　昨日香港來電云美員之駐南洋小吕宋島者聞中國北省有義和拳匪作亂遂調撥駐京兵艦鼓輪而北保護本國官商 
[紀各國駐津兵數]  
　　天津國聞報云自義和拳匪作亂各國皆調兵至津郡護衛官商計西歴本月七號到有俄國兵八十四名法國兵九十二名九號到有英國兵五十一名俄國兵三十五名德國兵三十一名十號到有日本兵三十八名武弁一員英國兵四百七十三名武弁八員携帶砲三尊德國兵五百零三名牙弁十七員法國兵六十一名武弁四員俄國兵二十一名武弁一員携帶砲五尊 
[記各國駐沽艦數]  
　　東西洋各國見直省義和拳匪擾亂因檄調兵艦聚泊大沽前巳紀諸報牘兹天津國聞報云日來又到德國巡洋艦一艘名曰漢瑟日本戰艦一艘名曰須磨滅魚雷艦一艘名曰炎陽計連前巳共到兵艦三十二艘矣 
[中丞返斾]  
　　蘇州采訪友人云江蘇巡撫鹿滋帥於本月十九日赴常州大閱二十日蒞常熟校閱福山鎮水陸各營二十一日清晨憲駕忽回省屬下文武員弁齊赴胥門外大馬頭恭迎聞之官塲中人咸謂中丞正在福山校閱忽得直隷電音大略謂義和拳匪擾及珂鄉家中人有與於斯難者此則道聽塗說未足信以爲真惟中丞旣返省垣卽與各員商議防堵之策現巳分飭水陸各營駐守各要隘大閱之事當再擇吉啓行矣 
[述中國財政]  
　　廣州博聞報云中國之地四千萬方里中國之人四百數十兆所産各貨就運載出口者而言之木棉約共一百二十兆磅生絲黄絲車繅機缫絲約共五萬二千餘磅犬羊之皮約值二兆六十四萬九千兩茶葉以運俄菜油以運美卑鬣以運日葡磁器以運英美糖類則由廣東之汕頭出口錫類則收雲南之蒙自出口木板橘柚竹 
 
 

Page 2

 
 
貨則由福州出口黄豆豆餅則由牛莊至於香港厦門所運載出洋者則草席草辫金葉麻袋以　乾茘龍眼等物此皆可考而知者也乃近年財政奇細國債日多每歲關稅入則七千萬有奇出則八千萬有奇似此入不敷出挹注無由欲加關稅而稅無可加欲闢利源而源不能闢因循坐視國安得不貧包安得不困 
[密拿拳匪]  
　　金陵訪事人云端陽節前卽聞京津義和拳匪猖獗一時民心慌亂謡諑繁興謂有匪黨潛至省垣招人入會者至邇日流言益復蠭起竟謂聚寳通濟石城儀鳳各門均有匪徒嘯聚一倡百和幾於草木皆兵大憲聞之知必有奸宄之徒煽惑愚民圖謀不軌亟飭上元江寍兩縣主多派幹役嚴密查拿遇有聚衆習拳及形跡可疑之人卽拘獲到字研究未識謡言能從此稍息否 
[化私爲公]  
　　武昌訪事友來函云湖北巡撫于次棠中丞以鄂省釐局積弊甚深其中有划子錢灰印錢看艙錢寫票錢等名目無非勒索商民藉歸中飽因嚴飭各局一律和盤托出不准稍有隱瞞并密派親信員弁分詣各屬逐一訪查如有匿不呈報者卽將委員撤參各委員懾於憲威不敢不據實開報現在均巳查有確數中丞以此項陋規相沿旣久當此庫儲支絀之際自宜化私爲公不必遽行裁撤刻巳通飭各局仍照舊章抽收附入正釐一併報解至委員司巡人等如能潔巳奉公比較有贏餘者准將溢解之欵酌提一二成以爲賞犒似此認真整頓懲勸兼施鄂省釐金可期暢旺矣 
[候補須知]  
　　金陵訪事人云省垣爲東南一大都會差缺多於他省是以需次者亦較諸他省爲多然候補各員終年聽鼓鈴轅者固實蕃有徒而到省繳憑奉憲騐看留省候補者往往就幕他方或暫居故里此外少年紈袴一旦入貲爲郎或且濫游於春甲花月中樂而忘返經年累月不履省門上臺耳目難周遇缺遇差循資輪委每至委札旣卜號房吏役大索不得其人江寗潘憲恩藝棠方伯知之飭江寍府諭令候補大小官吏務須在省聽候差遣不得擅離如有無故潛赴他方者定卽記過停委 
[華令文言]  
　　松江訪事友人云華亭縣林霨生大令深慨近日民心浮動俗尚澆漓爰頒發簡明告示羅列各項罪欵徧貼豁境城鄉村鎮等處俾人觸目警心其文曰爲出示嚴禁事照得華邑民風愿樸素稱海濵鄒魯近來習俗漸壞奸邪百出凌弱暴寡良懦吞聲本縣目擊情形實深痛恨第不忍不教而誅阻其自新之路兹擇其尤甚者條列於右懸薦厲禁以昭炯戒爲此示仰合縣軍民人等知悉自示之後爾等務各父詔其子兄勉其弟洗心革面勉爲良善如不悛攺仍　擾害一經訪聞或被告發定行拘案盡法懲辦决不寛貸凛之慎之切切特示計開一禁聚賭販私此等匪徒勾結鹽梟光胥非搭棚聚　卽駕船販私病國病民法所難宥一禁捉人勒贖此等棍徒動輙擄捉人口肆意凌虐關禁勒贖情節較盜賊爲尤狼一禁搶孀逼醮此等棍徒見有年輕孀婦往往串同母家夫家親屬或嚇逼再醮或强搶爲婚甚至弟死而兄可代姪死而叔可代不顧倫紀幾同化外一禁掠誘販賣此等棍徒見有婦女幼孩往往　計誘拐販賣圖利壞人名節離人骨肉忍心害理莫此爲甚一禁帶刀　釁此等棍徒結黨成羣携帶兇器横行鄉鎮尋釁滋閙勢甚兇惡一禁藉端奪牛此等棍徒或因口角微嫌或因借貸不遂動輙强奪年隻擾累非淺以上各項情罪重則斬絞輕亦軍流例章綦嚴慎勿以身嘗試自貽後悔　復發出六言韻示曰賭博害民最烈驅局斷宜盡絶花館素爲賭窩匪徒藉以托跡更有烟燈飯鋪溷入流民小竊肆行擾害居民最堪深惡痛嫉自此示諭之後務各一體逐斥倘敢任其聚賭以及容留住歇房屋照例入官屋主店主提責毋得視爲具文轉致自貽伊戚 
[奥省招兵]  
　　廣州訪事友人云邇者督標兵士一律攺練洋槍中有某某等人不遵約束與洋教習爲難督憲李傅相查知立飭中恊某協戎將此軍一律裁撤責令兵士繳回軍械號衣定期上月二十八日用輪舟載回肇慶府分别遣散一面另招衛隊親兵一百名俾在督轅箭道中勤加練習復札委郭總戎添募新兵四哨不論外籍土著凡年力精壯者均准投効自報名入册日起每名日給小口糧錢一百文選定之後每月餉銀照常給發俾練成勁旅爲國干城 
[獲犯述聞]  
　　廣州訪事友人云前者商務局總辦劉問芻觀察學詢由澳門乘某輪船至省垣登岸時突被匪人槍擊幸不重傷事後大憲特撥勇丁十名出入擁護以備不虞本月初八日某輪船由香港扺省經勇丁擒獲一匪衣履鮮華年約二十左右人皆謂係當日轟擊觀察之犯未悉確否 
[緝獲匪船]  
　　武昌訪事友來函云本月某日鮎魚套對岸泊一湖南小駁船舟子二人狀貌猙獰船中載有幼孩十餘口鄰舟某甲見而疑之密報地甲向之盤詰舟子知事巳敗露乘間脫逃十餘孩皆神志模糊似中迷藥因卽赴江夏縣署禀報縣主陳介菴大令立飭差役將孩妥爲看管延醫解救詢明姓名住址傳知家屬前往領回聞各孩皆操湘音想由湘中拐來惟拐匪在逃大令巳分派差捕嚴行查緝并移知隣封一體恊拿想稔惡之徒當不能倖逃法網也 
[漢口夕陽]  
　　漢口訪事友來函云夏口廳旣與漢陽縣分境而治應撥學額頃巳議定由漢陽學撥出九名至廳學應增若干名現尚議無端緒也○荆州府屬萬山向有官隄藉資保障邇因襄水暴發堤身潰决隄内田廬屋舍岌岌可危紳耆聯名禀請督撫憲撥欵興修業巳委彭太守覺先前往查勘情形以便就地雇工興築矣○稽查貨釐總卡委員郭太守發源邇因大憲别有差遣攺派何剌吏錫章前往接辦剌史奉札後業巳　吉到差所有司事等人概行更換聞章程亦須大爲增删也○邇來武漢一帶拐風甚熾凡家有孩穉者無不時刻留心嗣經地方官一再出示懸賞緝拿　　遂散布各鄉肆其鬼蜮伎倆鄉民恨之剌骨一經拘獲立時擊斃又據匪黨供出頭目係黄雙喜及羅八經二名現亦懸賞購緝務獲嚴懲 
[緑楊城郭]  
　　揚州訪事人云兩淮運憲柯遜菴都轉前赴十二圩查騐堆鹽及回轅後復於本月初十日赴袁江謁見松漕帥並查察淮北鹺務兹巳公畢於十四日清晨遄回揚郡屬下各員均往叩謁禮也○客有從裏下河來者謂今年雨暘時若寒燠相宜東臺等邑所種來牟一律豐稔並有雙歧者誠爲近數年中所罕覯也本月初十前大小麥均刈割登塲鄉民笑逐顔開歡聲雷動刻下大麥每石定價售錢八百餘文東南各鄉二麥收成亦足胼手胝足之輩亟欲捕秧終朝翹盼雨澤十三日黎明屏翳君稅駕約得雨二寸有餘於是農心大慰秧歌聲唱澈西疇秋來大有之書巳可於此時預卜矣 
[雲間夏諺]  
　　松江訪事友人云西門外長壽橋南首有姚大阿姐者著名蟻販也前者葛大令祥熊攝婁篆時曾提案訊明從嚴枷責開釋後故態依儋近被胡甲紏同侯乙等挾怨報復擊毁雜物遂奔投婁署控訴本月十二日縣主屈大令提訊之下判令侯償洋銀二十元旋謂大阿姐曰本縣素知汝係水販巨璧前年與差役之子沈某串拐某氏婦及青邑拔貢孫某之妾脫逃此後再不斂迹定當盡法痛懲毋貽後悔也大阿姐唯唯而退○本月某日漕河涇人楊才生青浦人周雲慶相約至華亭縣境葉榭鎮觀劇被鎮人張甲擠墮溝渠楊周大怒手持利器戳傷張肩臂正紛擾間由團勇拘獲解入縣署據情禀報縣主林霨生大令研訊之下張稱小的被楊周剌傷求恩究辦楊周同供小的等一時氣忿信手用洋傘柄擊之並未執有兇器尚乞恩寛大令判將楊周各責數百板收押化莠所候查明懲辦○前者提標前營遊擊廬遊戎帶同砲艇至江雷青三邑接壤之章練塘鎮拘獲金斐然及汪某兩人解入華亭縣署縣主林大令飭暫押所中嗣以汪係小本營生從寛開釋近復將金提案著交 
 
 

Page 3

 
 
保出外金堅稱並無保人乃命父差收管 
[札查仕版]  
　　兩江總督南洋通商大臣劉　莊制軍札飭蘇松太兵備道兼江海關監督余晉珊觀察速將道屬文職候補現任及鹽屬各員年歲履歴細查繕摺呈送等因昨日巳出示飭屬赶造履歴清摺以便轉呈矣 
[防患未然]  
　　昨日上海縣主汪瑶庭大令奉蘇松太兵備道憲余晉珊觀察札開刻下北方團匪猖獗亟宜防患未然飭派差役分往保護本邑各處教堂以備不虞等因因卽遴派差役前往加意保護所有鄉間各教堂亦卽傳諭保甲局員就近嚴防並諭令各城門文武員弁自本月二十二日之夜起定於八點鐘以後閉站如有緊要公文出入須盤詰來歴始准放行並責成公差薛貴率領夥役十名在城廂内外嚴密巡哨當亭午時忽謡言四起謂有團匪若干名濳來滬上　家匯董家渡兩教堂教士聞而　懼函致道轅請加防範觀察擬請撫標滬軍營管帶龍葆珊游戎督勇保守亦有備無患之意也 
[夜禁森嚴]  
　　前日蘇松太兵備道江海關監督余晉珊觀察傳諭各城門委員嗣後每晚九點鐘時一律將門緊閉概不准私自開放閒人如違惟守門委員是問昨日上午保甲總巡傅辛厓明府命駕至十六鋪南北中三巡防局曁二十三七鋪巡防局各局員肅恭迎人明府諭以此後無論日夜務須率勇巡查不得稍有怠忽各員咸唯唯遵命 
[錢業會議]  
　　本邑南巿錢業董事近因北省拳匪猖獗深恐不肖之徒乘間滋事爰於前日在邑廟會議嗣後每日兩點鐘以後所有票銀概不往來蓋亦思患預防之意也 
[禀稿續錄]  
　　聲言旣無记友就要委員同去再三理說不依不得巳將家人胡再興交其帶去在王家庫捕房管押等情卑職復到釐卡查詢據廚役阿吳聲稱初十日左右忽被西包探硬行扭至王家庫鎖押捕房十二日新衙門張老爺提出與偷鷄賊質對該賊强稱小的買鷄十只小的實未買鷄不敢冒認十九日翁老爺會同領事提問先係包探教小的供認買鷄以便從輕發落小的防其還押受累祗得妄供買鷄二只翁老爺與領事斷令罰洋銀七十元小的攤賠三十八元五角了事華包探呌張金林年約三十餘歲蘇州人又據胡再興聲稱小的卽胡榮觀見阿吳巳供認買鷄二只受罰堂上說與小的無涉當蒙開釋等語卑職查畢折回訊據前派差役陳金供稱二月十六日奉飭協同廨差查傳周太僕廟買雞之人當據廨差聲稱捕房派有西探曁華捕押同竊犯前往指提到卡查無郭友其人役卽回滬該西人强將卡上跟丁帶去等供卑職伏查租界内外提人向有定章不准越界擅拘周太僕廟地方係在租界以外該巡捕輙先越界拘人殊屬有違定章迨十六日派差查傳係在該巡捕等初十拘人之後况差巳查明並無郭友其人自應由差禀明華官主政乃該巡捕等輙又擅自隨往妄拘並未飭傳胡再興收押捕房尤爲擅專卽經會同左丞聯銜禀覆在案[  此稿仍未畢]  
[示安水管]  
　　内地自來水公司刻巳將水管接至城内同仁輔元堂董曹寄耘因街道狹窄尤恐無賴藉滋事端函請保甲總巡傅辛崖明府飭勇照料明府准如所請並發出簡明告示云此處安埋水管街道俱巳拆動轎馬重擔經過不免有碍要工概由别路繞道毋許直撞横衝特派勇丁樿壓仰卽各宜聽從 
[示禁詐騙]  
　　欽加同知銜辦理滬南馬路工程總局江蘇卽補縣正堂程爲嚴防詐僞事照得安良必先除暴正巳乃可治人本委世業書香系傳伊洛從公山左素矢勤廉筮仕江南俞嚴操守兹者仰奉憲檄辦理馬路工程善後局務蒞事以來力加整頓事無鉅細必出親裁司事類皆謹飭自持從役僅供奔走使令惟上海乃華洋交涉之區南巿尤商賈輻輳之地良莠錯雜奸宄易生恐有本地流氓及外來匪徒冐充本局司役假名撞騙遇事招摇種種鬼蜮情形言之實堪痛恨除飭差等嚴密查拿外合行出示曉諭爲此示仰馬路商民人等一體知悉嗣後遇有前項不法棍徒在馬路招摇撞騙滋中擾民訛詐人財者爾等立卽扭禀來局訊明移縣嚴辦有差巡等扶同舞弊包庇狥隱亦許指名控告一併重懲決不寛貸惟不得挾嫌誤控致干反坐其各凛遵毋違特示 
[表揚貞節]  
　　本邑南巿馬家廠人顧某向在某參行執業嗣因事吞烟自盡其妻陸氏年方少艾堅貞自矢居然節　松筠邇經董事秦某具禀上海縣署請轉詳上憲循例奏請旌表縣主汪瑶庭大令刻巳飭差協同地甲在陸氏宅前黏貼示諭略謂此係寡婦顧陸氏情願守節之所嗣後如有匪徒從中逼醮勒嫁等情許保甲人等拘送究辦 
[上海求志書院夏季課題]  
　　經學小國二卿皆命於其君解五十以伯仲解連山歸藏是否夏殷之易說普天之下四句爲舜詩說史學刑律沿革考音樂沿革考劉宋財政考蕭梁財政考掌故滇賦役考黔賦役考紀河間學案院儀徵學案算學今有大小兩圓相切又共切一直線令兩圓與直線中間容一圓欲求三圓經俱整數問用何法求之按此答數可大至無窮試作最小者二三答代數百十四欵亥加人代地化得方程式分爲兩式俱等於空專指有虚根而言如三根俱實萬不能等于空必改分法方可分法究有幾種試詳述之又非三根俱實分法亦不止此一種何以書中不用别法并申其說今有弦外容圓經一千二百六十弦上容圓經三百六十問句股弦各幾何黄亦大距古大今小猶太陽行道有高卑必有均數生焉故古今歲差亦不同其章動差椭圓本道上又有次輪也試詳論之輿地書顧棟高楚疆域表後書顧棟高秦疆域表後問美國經營域外巳異華盛頓初約其故安在黄種隨地繁育盛於白種論詞章白香山集寄納廬山東林寺經藏賦以請依遠公文集之例爲韻五色詩青黄赤白黑各七律一首五味詩鹹苦酸辛甘各七律一首擬柳河東三戒無論遠近均以題目載入申報之　爲始限兩月繳卷逾限不收 
[法租界捕房瑣案]  
　　鴇婦馬李氏凌虐烟妓吳彩鳳薛小紅逼令投河自盡由巡街捕援起解經讞員朱森庭明府訊供飭一併發堂擇配馬李氏押候嚴懲昨日命提到案著鞭背掌頰各二百下飭包探帶出將二妓賣身契檢呈候核○流氓李阿發前因冐充包探向竊賊陳寳勒索規費由捕頭查悉拘案請懲明府訊取口供飭押候繳到所詐洋銀四十三元迄今挺押不繳昨日明府命提到案比責李求飭包探帶出措資明府准之○楊松林行竊泰和客棧各贓控經明府訊取口供判令枷號一月昨巳期滿命帶案開枷重責三百板斥釋○長江積竊胡德勝喬長生由包探拘獲解經明府訊明飭押候分别笞責昨日命提到案著各責二百板一并斥釋○偷兒徐阿毛吳桂春前經明府訊明昨日命提到案著責徐二百板吳一百板一并釋出 
[美租界捕紀事]  
　　外虹口西華德路菜巿一帶每至夕陽西下卽有流氓三五成羣乘間攫物且身畔各懷利刃不遂所欲拔出行兇實爲地方之害昨經藍副捕頭訪聞令各包探設法拘拿以便解送公堂禀請讞員翁笠漁直剌訊辦○昨日某西人行至外虹口提籃橋左近無端將江北人某甲毆擊並用小刀剌傷其額血流滿面適爲某號巡街捕所見一併拘入捕房捕頭騐得甲受傷屬實令送至同仁醫院醫治西人詢明姓氏住址再行核奪○昨日歹人王炳元手持銅質僞金戒指一枚至泩泰當求質櫃夥察知其詐指交四百四十七號巡街捕拘入捕房捕頭本擬解送公堂禀請究辦繼因當夥不欲多事遂令押乞丐牢一日以儆○昨日丁錢氏訴稱家住裏虹口老朱家宅二號門牌媳婦某氏昨被鄰近某氏婦拐逃請遣包探查緝捕頭令自投英美租界公堂具控 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[松江融齋書院四月分課題]  
　　經學戰國之滕截長補短將五十里四至八到考說文兩字合形者多而會意必舉武信爲例試求其說○史學晉書八堯何人銅鈎黻何物考問十七史商榷二十二史考異二十二史劄記孰優○性理朱子注通書以果爲陽之决以確爲隂之守試叅以易理發明之陸語亦有近朱者擬仿王陽明所輯朱語近陸例條考而博證之○算學有句弦較有容圜徑試求句股弦法九數有夕桀之名非互乘之誤能求確證否卷交婁縣學儲公館六月初一日截止 
[記妒術]  
　　廣州博聞報云省垣廻欄橋某甲年方有室娶妻某氏貌陋而性狡甲頗憚之隂蓄納妾之念而未敢告也月之初旬央媒買羅姓青衣爲側室議旣成始强顔向其妻述之妻聞言若喜不自勝者然謂中曰妾正苦閨中岑寂思得小家碧玉作伴侣徒以郎君當戒色之年恐傷盛德故不忍以聲色見累今郎君旣自樂之妾從此閨中得一良友誠妾之願也何絮絮爲甲聽其言殊出意表則大慰怱怱欲出妻曰量珠十斛郎君好自爲之若藏嬌之屋合歡之衾妾自當摒擋一切毋煩兼顧也甲唯唯届期妾入門則妻巳廣召親戚占住内外房室殆遍無一隙地可安置畫眉人甲始悟其詐詬詈之妻笑語之曰郎君亦太健忘矣妾自求小家碧玉作香閨伴侣前巳再三言之娟娟此豸豈爲郎君樂少年耶今夜新人當襥被伴妾寢郎君欲得親芳澤則睡吾兩人足下一嗅餘香可也甲瞠目不敢語翌日靑衣歸謁羅以情告羅使人勸甲别營金屋甲乃潛於羅家附近稅宅使妾居焉營營數日婦巳有所聞僞爲不知也者囚甲於室笑謂男子離羅帷三尺便跳入雲霄去妾固無辭焉今則多受一人約束矣彼方歸謁主人而郎君卽外宿不歸彼將謂妾縱容妾將何辭以對今與郎君約從此終日閨中相守以俟新人返旣返則妾責任旣卸卽不復約束郎君矣甲終不敢以實告唯唯而巳聞甲至今尚未與妾定情云 
[上海縣署瑣案]  
　　四月二十三日法界居民楊寳其與林友根爭挑自　水以致被林毆斃至今林在逃未獲縣主汪瑶　大令移文寗波原籍關提並查得見證錢阿忠由法界公堂交人保釋因移請讞員朱森庭明府飭傳錢避不到案爰傳保人蔡心發蔡遣其夥王阿弟到案明府命移送縣署前晚大令升堂研訊王供小的係廣東人在蔡所開押店爲夥錢阿忠向在店門前設衣攤因之相識今錢患病未能到案尚乞原情大令謂此案與錢本屬無干惟曾目見故傳案一訊並不株連今限爾於五日内交到仍准爾覓人保回王遵諭而退○鄉民談孟甫將地永遠租與洋商洋商持單赴請丈局請換道契局員查係假造禀奉道憲余觀察札縣提究汪大令卽提地保顧廷芳並談孟甫研訊談供小的有祖遺地一方因無田單不能出售偶在茶坊談及有韓姓者自顧代請升科局給單以便出售小的當付洋銀五十元旋由韓付下此單小的目不識丁不知真僞隨泣契租與洋商地保顧廷芳曾在契上蓋戳並無通同作僞之事顧供談賣地時央小的蓋戳小的莫辨真僞求鑒大令飭將談收押顧叱令退去 
[英美租界公堂瑣案]  
　　有王姓女郎名小妹者僑居楊樹浦附近日前被同居某姓之戚王阿福扭斷鎖鑰竊去銀鐲兩副小洋銀四角報由包探金阿三拘獲昨日解案請訊王小妹偕見証陶趙氏投案訴稱前日小婦人家失去飾物查係王阿福所竊求爲訊辦王堅不供認讞員翁笠漁直剌飭押候過堂復訊再核○王金狗在楊樹浦老公茂紡紗廠竊取紗牌四十九張經包探金阿三拘送訊究老公茂洋人投案請究王供小的不知紗牌係有用之物因見繪畫精良故取與小孩觀玩尚求恩宥直剌商之梅繙譯判枷號七日牌給洋人領回○歹人周小春濳至楊樹浦怡和繅絲廠左近某木作竊取斧九柄被廠中印度更夫枷一生查見拘入捕房昨日由包探金阿三解案請辦周認竊不諱惟求恩典直剌判責二百板○前日竊賊張阿毛在後馬路施公館竊取金鐲一對金鍊一條金錶一枚銀茶壺一具銀盃四枚銀茶托二枚銀筷二雙金環一副象牙骨扇一柄銀粉盒兩枚拘獲後昨由包探竇如海解案請究並將銀盃茶托粉匣等質劵呈案張供此案係史高明及阿洪二人所爲小的不過代爲質物求恩明察直剌命俟拘到史高明並阿洪二人一併嚴辦○劉阿榮在北蘇州路碼頭見有趁輪船至滬者强欲爲之挑取行李包探顧阿六見之以其有違租界定章拘案請究劉稱自知不合一味求恩直剌判枷號五日以示薄懲○一百九十四號華捕偕包探趙銀河禀稱曹萬青借宿某小客棧帶有三角布旗一面腰刀一柄連環棍二桿以其形跡可疑拘入捕房捕頭遣小的等送案請究曹供小的向爲鏢客今在申地賣藝並不敢爲非作歹求恩明察直剌飭押候查明再核○王阿林在山東路與徐桂松口角爭毆徐力不能敵大受傷夷由捕拘入捕房捕頭令包探趙銀河解案請究徐供訴被毆情由請爲究辦王供詞狡展直剌判押捕房三天○楊和尚向人訛詐洋銀牽涉四百七十五號華捕陳巧生五百六十一號華捕陶金生昨經翁直剌提案復訊楊供仍如前陳陶二捕供楊和尚前爲探夥犯案三次今因挾嫌誣指其實小的二人並無串同訛詐情事業巳由捕頭派探查明矣叩乞恩宥直剌飭卽省釋楊亦叱令退去不予深求○包探張阿五劉佩芝解陳阿三方海林康三甲至案禀稱此三人在法界金利源碼頭江永輪船竊取楊左君金表五枚金練二條金鉛筆一枝玉鼻烟壺五枚檀香供十八尊象牙骨摺扇五柄翡翠十一件洋銀一百零五元今特解案請究陳方康三賊不認行竊張劉一探復禀三人均係輪船扒手務請嚴辦直剌諭令押候再訊○范賢茂在後馬路潤昌棧當茶房三月二十八日串同范癩子竊取洋銀一千一百元逃逸無蹤旋經包探陸阿九在鎮江原籍緝獲范賢茂解案請辦潤昌棧執事人戴漢清投案訴稱現僅追還洋銀三百元尚缺八百元請卽嚴追范賢茂俯首求恩直剌諭令管押捕房限日追繳○包探竇如海禀稱陳松林私用順泰馬頭帳房棧房費洋銀七十四元直剌飭帶回捕房候傳順泰帳房劉某到案訊核○前者魏禮青爲英商哈米洋行代收票銀二千八百兩延宕不還控請追繳昨由保人倪順泉交案哈咪洋行中人投案請追魏供此票託洋人高林雪而佛代收　其乾没以致延宕求察直剌飭將倪省釋魏押候追繳 
[南都官報]  
　　五月十三日蘇松太道余聯沅武穴掣騐候補道俞明震奉示甄别江勝後營李勝楚謝委句容縣黄傳祁陜西中學堂西學教習葛道殷均到見正任江西南贑道周浩到由京引見回藩轅牌示儀徵縣典史員缺前請以新海防遇缺先典史周元照咨　現巳奉部覆准自應飭赴新任○十四日知府彭文明謝委文闈内監試委署清河縣縣丞吳子瑞辭赴任代理瓜　釐捐同知周文煦東臺釐捐知縣許寳良均辭德國船主建特林帮代域丁中軍達倫巴大副白支均見○十五日統領親軍等營劉禀知赴烏龍山看炮台金陵參將陳麟書辭赴鎮江海門釐捐知府田承熙到知縣劉兆暄辭解餉赴淮又陳鏡河奉粮道調赴汜水公幹卽辭委署山陽縣李明垣謝委○十六日候補道汪振代理首府王叩謝牌示接署海門釐捐知府田承熙分發江蘇試用知府桂殿華到中京來准補吳淞營叅將葉伯鋆禀知水師學堂監考差竣辭如臯縣單儒紳委辦武進縣洲田直隷州陳錫純到均見山陽縣吕承瀚專丁叩謝調署高郵州署淞江府張預專丁叩謝奏補徐州府缺藩轅牌示正任江甯府劉名譽因病續假卽以現代理斯缺之候補知府王毓苹攺爲署理○十七日保甲局候補道張奉憲續札總辦城内外保甲差知縣胡廷琛聶培新胡位周葉雲于銘訓均禀知在巡道署閱卷又孫賣榖大老爺到由蘇來又邵承　奉委赴徐州查勘土藥情形辭○十八日金陵叅將陳麟書禀知巡江水師左營陳駿禀知巡江回襄辦上海機器局知府張慶勛到藩轅牌示委署鹽城縣沙溝司巡檢謝邦楨期滿遺缺查有分缺先用巡檢秦兆勳堪以署理○十九日候補道曾　熙襄辦上海機器局知府張慶勛清丈溧陽通境田地委員大挑縣周　　知縣羅先覺起服回省又邵　由蘇來均見　臺恩巡道徐籌防局候補道沈厘捐局候補道穆軍械所候補道朱機器局候補道吳兩江營務處候補道李支應局候補道郭均見候補道達斌奉到咨文委札統領親軍等營劉統領衡字全軍王均見知縣洪槃見奉　委隨建道公幹辭並奉示甄别 
 
 

Page 10

 
 
[皖垣官報]  
　　五月十三日盱眙縣俞丙章歙縣訓導汪忠暢石埭縣姚錫光廬州同知崇安均辭知縣方維濬領咨赴引州判李文蕃奉委解闈經費赴金陵巡檢麒桂奉委接查東門外街道○十四五日委署六安州卸署無爲州朱式程到交代清楚回知縣李壽宸奉臬臺委赴太湖縣訊案貴池縣張炳耀到直隷州左承　知奉委辦和州厘卡顧厚昆知奉委稅務通判郭文森面試縣丞陳桂罄由湖北探硝磺價回○十六日署全椒縣袁學昌到安慶府經王廷珍謝奉知准補委署甯國典史張錫葆辭直隷州判王家彬知奉委文闈差李文蕃辭委解文闈經費銀兩赴江甯 
[邗江宫報]  
　　五月十四日丁觀察葆元卸事回省過揚潘鹺尹維善銷儀棧保甲差○十五日張鹺尉元淦童鹺尉士成均委北鹽丁溪塲萬鹺尹禀到○十六日署東台縣張大令紹棠赴任過揚葉分轉邇良由通屬來揚公幹朱分轉煦禀知貫某肅餉 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十六年五月十一日京報全錄]  
　　宫門抄○諭旨四道錄前○盛京將軍增奏爲東邊一帶海面盜賊擾害商旅擬造船隻撥兵巡緝以保稅捐摺○兼滇督丁奏爲請免宣威嵩明等州被災條糧摺○又奏爲雲南營伍請暫緩查閱摺○吳撫鹿奏交卸署理督篆並回蘇日期摺○五月十一日刑部都察院大理寺廂藍旗值日無引見○崑貝子由東陵回京請安○恩公假滿請安○王培佑謝授順天府府尹恩錫公請假十日○謝啓華預備召見○召見軍機謝啓華崑貝子○○奴才增祺跪奏爲東邊一帶海面盜賊擾害商旅擬造船隻撥兵巡緝以保稅捐恭摺具陳仰祈聖鑒事竊鳳凰廳屬岫巖安東沿海一帶島嶼羅列港汊紛歧素爲盜賊淵藪商船來往刦掠頻聞而安東之大東溝一鎮帆檣林立尤爲商賈輻輳之區每届木牌下運驟添二三萬人東邊稅務恃爲大宗東衛杉船出入貨物亦山大孤山莊河等處駛任海道之通塞實餉源衰旺之所關上年春間海盜猖蹶携有大砲快槍商船不能對敵搶掠一空海面梗塞經署安東縣知縣秋桐孚東邊道榮森先後禀經前護將軍文興等電飭奉字前軍統帶林長青雇駕民船派往前往獲賊多名並咨商北洋派飛雲鎮海兵輪在東溝沙河孤山花園一帶往來梭巡奴才蒞任深慮海氛未靖秋稅攸關聞碧流河素爲賊窩夥黨衆多隨飛飭林長青迅雇民船出海巡拿無如海口毗連此拿彼竄十一月莊河一帶復有賊船時出搶刦當經一面飭由交涉局照會俄民一體協拿一面札飭東邊道榮森稅局總辦德麟就近體察情形妥爲籌議兹據稟稱查東邊海口以安東之沙河東溝爲最要鳳凰之龍王廟北井子岫巖之大孤山青堆子等處亦爲商船停泊之所綿延數百里水陸交通島嶼極多上年雖有北洋兵輪巡緝只能於洋面遊擊大股海盜其支港紛歧勢難深入陸路營隊僅能防範内口時或聞警必須雇覓民船配設砲位操辦未就賊巳遠颺今欲設緝　非添設水師合力兠拿難期得力惟海面遼闊若船隻過少猶恐不敷分布擬於沙河大孤山太平溝三大口岸每處各設大船二隻小船一隻内江外海均可兼顧所需兵丁卽在陸路防營酌撥毋庸另籌欵項以節糜費等情會議請核前來奴才查奉省餉源實以東邊稅釐爲一大進欵現當盜賊出没無常輪船不能駛淺陸兵不能涉洋非赶緊添設水師嚴密巡緝設一旦海道阻滯商船不前關係非淺現巳批飭先行造船六隻尅日購料開工據電禀約佔錫五千餘兩第船隻造成尚需時日刻值開河商旅暢行亟宜先籌保衛巳飭統帶林長青暫雇民船數隻出洋巡查一俟船隻造成卽行撥兵在沙河等處常川駐紥輪流梭巡俾於捕務稅捐均有裨益如船隻尚不敷用再爲隨時查看情形酌量添製至於所造船式用過工料銀兩以及添募舵夫水手工食製辦器物應需各欵另行詳細具奏用照核實相應請旨飭部先行立案是否有當理合恭摺具奏伏乞皇太后皇上聖鑒訓示謹奏奉硃批著照所請該部知道欽此○○兼署雲貴總督雲南巡撫臣丁振鐸跪奏爲請免宣威嵩明等州被災條糧舒民困恭摺仰祈聖鑒事竊查宣威嵩明等州上年入秋以後連日大雨河水漲發沿河一帶田禾被淹並淹斃男女三命冲塌民房當經督臣崧蕃委勘振撫業將大概情形先後馳陳在案兹據宣威州知州丁澤化會同委員試用通判張鴻裔嵩明州知州曾楫會同委員補用知縣葉凌雲各將勘明被災田畝等則村莊花户姓名請免條糧銀米數目造具册結申由該管府道層遞加結詳經布政使李經羲署糧儲道全楙績核明詳請具奏前來臣查宣威州屬之上下壩等處共被災民田五十九頃一十畝應徵秋糧米二百二十石二斗五升五合八抄五撮六圭條公等銀四十二兩八分三釐五毫二絲嵩明州屬之同豐等里共被災民屯田一十七頃五十三畝五分七釐七毫應徵秋糧米八十七石八斗六合五勺條編共銀一百一十六兩二錢二分六釐旣據該印委會勘確實均係十分成災若仍照常徵收民力實有未逮合無仰懇天恩俯念民情瘠苦准將該州應徵光緒二十五年分前項銀米全數豁免以舒民困除册結分送部科查核外所有請免宣威嵩明等州被災條糧緣由謹恭摺具陳伏乞皇太后皇上聖鑒訓示再雲貴總督係臣兼署毋庸列銜合併陳明謹奏奉硃批另有旨欽此○○兼署雲貴總督雲南巡撫臣丁振鐸跪奏爲雲南營伍請暫緩查閱恭摺仲祈聖鑒事竊准兵部咨光緒二十六年二月初二日奉上諭本年輪應查閱湖北等省營伍雲南著派丁振鐸認真查閱各省營伍關係緊要各該省督撫務當悉心簡校毋得視爲具文以致武備廢弛其有技藝生疎老弱充數及軍實不齊等弊卽將該管將弁據實究叅勿稍瞻狥等困欽此臣自應遵照定期出省次第校閱惟督臣崧蕃奉旨入覲臣復兼署督篆所有英缅界務中法鐵路各事宜電報往還均須隨時督同司道妥籌商辦一經出省不免展轉躭延恐涉遺誤且滇中氣候夏間雨水卽多西南邊境瘴癘尤重巡行操演諸有未宜再四思維惟有仰懇天恩俯准緩至秋闈以後計督臣亦可回滇臣卽欽遵出巡届期另行奏報謹當悉心校閱認真甄覈以仰副朝廷整飭戎行有備無患之至意所有雲南營伍擬請暫緩查閱緣由謹恭摺具陳伏乞皇太后皇上聖鑒再雲貴總督係臣兼署毋庸會銜合併陳明謹奏奉硃批著照所請兵部知道欽此○○頭品頂戴署理兩江總督江蘇巡撫臣鹿傳霖跪奏爲恭報微臣交卸署理督篆及回蘇日期仰祈聖鑒事竊臣欽奉恩命署理兩江總督於上年十二月二十四日到任三月以來一切應辦事宜力求核實未敢以暫時攝篆稍涉因循現在本任督臣劉坤一陛見回任行抵江寍臣於四月初五日將兩江總督關防兩淮鹽政印信曁通商欽差大臣關防王命旗牌文卷等件一併委員齎送督臣劉坤一接收臣卽於是日交卸起程赴蘇仍回巡撫本任除俟到蘇接篆後另行奏報外所有交卸署理督篆及回蘇日期理合恭摺具陳伏乞皇太后皇上聖鑒謹奏奉硃批知道了欽此○○奴才增祺跪奏爲福陵總管年滿因病呈請回旗調治請旨簡放以重職守恭摺奏聞仰祈聖鑒事竊奴才查福陵總管宗室清源由冠軍使於光緒十五年四月初八日奉旨補授總管於是年六月初十日到任扣至光緒二十年六月初十日五年期滿經前任將軍裕祿保奏再留總管任五年恭奉硃批著照所請兵部知道欽此扣至光緒二十五年六月初十日又届五年期滿自應回京當差其所遺總管曾經奴才具奏請旨另行揀放到任再飭清源回京等情於光緒二十五年六月二十日奉到硃批該衙門知道欽此欽遵各在案現據該總管宗室清源呈稱本年三月初旬偶受風寒觸傷肝氣步履維艱呈請回旗調治等情當卽遴派福陵翼長福康暫行署理總管事務並札派副關防景星查騐將該總管寒疾未愈步履維艱屬實結報前來奴才查該員旣經染患寒疾步履維艱難以當差自應回旗調治以免貽誤該員交卸後業於三月二十六日回旗惟所遺總管之缺有管理官兵巡查山河樹株之責所關綦重相應請旨飭下部旗速爲揀員奏請簡放俾早赴任以重職守謹將年滿總管因病回旗調治緣由恭摺具陳伏乞皇太后皇上聖鑒謹奏奉硃批該衙門知道欽此 
 
 

Page 16

 
 
[光緒二十六年五月十二日京報全錄]  
　　宫門抄○諭旨五道錄前○河督任奏恭報回任日期摺○護秦撫端奏考核教職分别舉劾摺○又奏爲行誼敦篤之紳士懇恩賞加京銜以彰懿行摺○又奏巳故耆儒學行練備懇恩宣付國史館立傳摺○豫撫裕奏遴員署理知縣各缺片○兼滇督丁奏遴員接統省防事務片○五月十二日工部鴻臚寺八旗兩翼值日無引見○陳學棻謝管户部三庫恩○前廣東總兵余虎恩到京請安○召見軍機慶王端王榮中堂余虎恩皇上明日午初二刻由頤和園走石路至倚虹堂少座畢進西直門西安門福華門 
還海皇太后明日午正由頤和園走石路至倚虹堂少座畢進西直門西安門福華門還海○○頭品頂戴河東河道總督臣任道鎔跪奏爲恭報微臣回任日期叩謝天恩恭摺抑祈聖鑒事竊臣以循例述職於光緒二十六年三月遵旨入都仰蒙召見四次瞻天顔於咫尺欣當虎拜揚休聆慈訓之周詳復沐鸞異錫羡特邀章數渥荷温綸榮幸非常感悚曷巳陛辭出都於四月初十日行抵汴垣准兼署河督臣裕長將河東河道總督關防文卷委員齎送前來臣卽於十一日恭設香案望闕叩頭祗領任事伏念臣受恩深重未報涓埃雖當垂老之年敢忘致身之義惟有勉策駑庸奠茨防而務臻穩固永矢鰲戴傾葵愫而益勵忠清以期仰答高厚生成於萬一所有微臣回任日期理合恭摺叩謝天恩伏乞皇太后皇上聖鑒謹奏奉硃批知道了欽此○○護理陜西巡撫布政使奴才端方跪奏爲考核教職分别舉劾恭摺仰祈聖鑒事竊維司訓一官權輿宋代稽諸往籍卽古經師學博之儔膺是選者必如古人所謂行爲時矩言爲世箴乃克抗師道而宏教育蓋人才之盛衰視乎學校之修廢責在師儒理有固然道無可易近來疉奉諭旨諄諄以作育人材昌明正學爲先務教職與諸生情親地近誠能以身作則膠庠觀感最易轉移澆漓之風不禁自戢奴才忝權疆寄考察學官責無旁貸與學臣葉爾愷悉心諮度互證叅觀先覘其品學之純疵後騐其訓迪之勤惰數月以來略得端緒謹分别舉劾以昭勸懲查漢中府學教授鄭書香耿介端嚴多士敬憚漢隂廳學訓導常懋德心地光明通達治體陽縣學訓導高照煦敬教勸學多士景從以上三員在各教職中人品學問卓卓表見可否仰懇天恩給予京銜用示旌異至猥鄙不職劣迹昭著者聞見旣真不敢姑息寛假如城固縣學教諭史自培被控有案城固縣訓導郭述熙有意欺朦中部縣學訓導范炑不安本分平利縣學訓導桂瓊林年力漸衰相應請旨將史自培郭述熙范炑卽行革職桂瓊林請以原品休致俾昭炯戒此後奴才仍當破除情面認真察核如有應舉應劾之員隨時奏明辦理以期仰副朝廷維持士習澄叙官方至意所有考核教職分别舉劾緣由謹會同署陜甘總督臣魏光燾陜西學政臣葉爾愷恭摺具陳伏乞皇太后皇上聖鑒訓示謹奏奉硃另有旨欽此○○端方片再查藍田縣舉人牛兆濓天性肫摯事親至孝自光緒戊子科鄉試中式後母遽嬰篤疾侍奉湯藥未嘗疲離遲　覆試及母憂起復里黨高其行誼咸以助資趨之入都補行覆試復因其父年老多病不忍絶裾而行遜言於衆謂旣幸通一命以博親歡不忍復事遠遊以曠子職仍辭不行孺慕依依終其父之生絶口不言試事現在父服巳闋哀戀之誠始終無間見者敬禮聞者感慕至其經術湛深文詞爾雅猶爲餘事興平縣歲貢生候選訓導張元際天資穎異潛心宋五子書確有心得從遊多至自遠方居喪散遣生徒不獲乃築學舍墓旁一遵朱子家禮朝夕拜掃其講學深戒空疏之病專以修齊自勵以小學近思錄大學衍義迪學者兼及天文算數兵法輿地農桑水利諸端居恒則淡泊寡營無汲汲求名之念華州歲貢主候選訓導楊桂林以孝友著聞累世同居長幼五十餘人白髮垂髫怡然自樂鄉里言家法者咸推廣秀里楊氏往者秦中大飢桂林經辦賑務屏餽遺絶請託勸捐富室加惠貧民州人服其公溥教授生徒未嘗責及修贄灌園藝桑不慕榮利以是士多親附之等語山署藩司升允具詳請奏前來奴才伏但該舉人等學有本原里稱孝友衡其品概優具老成之典型樹之風聲宜爲國人所矜式圖查從前廪生賀瑞麟等經前撫臣鹿傳霖前學臣柯逢時稱其經明行修疏請特恩予以京銜均邀俞允兹牛兆濂張元際楊桂林行誼敦篤尤爲風化所關可否量予恩施賞加京銜以彰懿行而勵薄俗出自聖裁是否有當謹會同署陜甘總督臣魏光燾陜西學政臣葉爾愷附片具陳伏乞聖鑒訓示謹奏奉硃批另有旨欽此○○護理陜西巡撫布政使奴才端方跪奏爲巳故耆儒學行練備懇恩宣付史館立傳以彰樸學恭摺仰祈聖鑒事竊維關中士氣純篤謹守禮法者多馳鶩奇衺者少間有一二茫昧無識之儔悮入歧途妄肆簧鼓學者莫不群相鄙夷避之若浼抑邪與正實出人心之所同然比者屢奉諭旨諄諄以屏斥異端昌明正學爲亟承學之士益復震察悚惕喁喁向風此以見教澤之涵濡靡巳而畝宫環堵歌嘯於壇席間者所繫非淺鮮也昔漢儒言維師易遇人師難遭宋儒有言師道立則善人多老成之典型實後生所則傚四方之觀聽雖曠代而如新及身未竟厥施没世宜豐其報兹查有長安縣巳故舉人柏景偉卓然自立學有本原由舉人大挑選授訓導謝職歸田所居卽明臣馮從吾故里力宗所學爲之崇飾祠宇搜求遺書創立少墟書院刊布關學編並及關學續編生平不違性命躬行實踐期於有用咸豐季年回捻交攻修築堡砦爲堅壁清野之計嘗上疏當事請招撫北山亡命爲先驅事格不行其後卒如所議大軍西征轉輸絡繹厘定釐局章程費省而事集光緒二三年關輔大祲官私賑務皆其擘畫其各鄉各村互相保恤之法尤足便民先後主講關中味經各書院科條整峻範以規繩巾褐景從多致通顯其行事儒而非俠其立言切而不迂綜其生平有宋儒張載之風迄今嘉言懿行猶爲秦人士所馨祝洵足以振興末俗增重儒林等情由署藩司升允詳據紳士分省補用知府高增爵等合詞禀請具奏前來奴才查該舉人私淑先賢師資後學與巳故廪生賀瑞麟分主講席同負時名賀瑞麟生平事蹟經前學臣黎榮翰奏請宣付史舘巳蒙俞允該舉人事同一律合無仰懇天恩將柏景偉生平事蹟宣付國史館儒林列傳出自逾格鴻慈除將該舉人履歴行實著述咨部查照外謹會同署陜甘總督臣魏光燾陜西學政臣葉爾愷恭摺具陳伏乞皇太后皇上聖鑒訓示謹奏奉硃批著照所請該部知道欽此○○裕長片再調署洛陽縣知縣費堃因案撤叅所有該縣篆務飭委孟津縣知縣田務本調署遞遺孟津縣員缺調令南陽縣知縣潘守廉接署又本任舞陽縣知縣陳翰聲前經委署延津縣事現巳飭赴舞陽本任所遺延津縣篆務查有新選寳豐縣知縣伍寳堂堪委署理其新安縣曾慶蘭撤省遺缺以新選正陽縣知縣王拱棠接署田務本潘守廉各任内並無盜刧巳起四叅之案亦無有關錢糧降革處分據藩臬兩司會詳請奏前來除分檄飭遵外理合附片陳明伏乞聖鑒謹奏奉硃批吏部知道欽此○○丁振鐸片再雲南省防分統前署貴州古州鎮總兵黄呈祥現據請咨送部引見所遺分統事務臣查有新授雲南普洱鎮總兵方德元韜略夙優勳望卓著堪以委令接充除照會飭遵外謹會同雲南提督臣馮子材附片具陳伏乞聖鑒再雲南巡撫係臣本任毋庸會銜合併聲明謹奏奉硃批兵部知道欽此 
 
