# 1894 - 283 - 4907718

 

Page 1

 
 
[新科浙江闈墨出售] [  圖書集成局啓]  
　　兩浙爲人文薈萃之區每科闈墨旣出士林　相傳誦幾於紙貴　陽本科闈墨清超　　力掃塵氛卞玉隋珠觸局皆是本局覔得聚奎堂旗刻排以新鑄鉛字印以雪白連史紙首冠題名全錄後附試　每本價洋六分欲覩絶時眉樣者請至三馬路申昌外埠申昌及各處售申報人購取可也此佈 
[重印增廣申江勝景圖告白] [  點石齋主人啓]  
　　本齋曾於光緒十年分石印申江勝景圖乃吳友如先生手繪並諸名人題　寄託遥深形勢畢肖久巳風行海内所印七千部早經售馨今又添入愚園張園徐園及織布局諸圖重加印出筆精墨妙海内咸知近有射利之徒將此媾略加去取原書翻板照印更其名曰申江名勝圖魚目混珠殊足令閱者齒冷用特詳爲申說爲諸君告幸勿爲所惑幸甚計卽日出售價洋七角在棋盤街本分局北申昌並各省分莊均有發售特此佈聞 
[正續古文辭類纂出售] [  圖書集成局代啓]  
　　正續古文辭類纂搜羅宏富選擇精嚴古今鉅製名篇燦然大備由王益吾祭酒付之剞　早經風行海内今用石印法印成紙張潔白字蹟清疏每部釘十本定價碼洋一元六角賜顧者請向文淵山房掃葉山　醉六堂購取爲盻此布 
[論制日本自有其道]  
　　中日啓釁以來用兵消息時有所聞或勝或敗均無確耗顧我中國所以制日者尚無善法始事之時巳輸一著之先然使貽誤於先者斡旋於後選兵調艦如雷霆之迅於一擊尚可挽回蓋兵貴神速機不可失乃遲廻審顧瞻望逍遥徒見羽檄交馳於道路船艦絡繹旌斾飛揚刀械凝霜戈矛耀日足以示威而飾觀求所謂裨實用樹先聲者未之聞也故議者以爲不如俯從英俄議大國之排解暫屈以議和然而朝鮮則自此爲自主之國中朝不獨失其屏藩亦且失其指臂而琉球亦無時可復矣况有此一舉實足以沮士心墮兵氣四方觀聽者誰不解體亦且貽笑於遠人見輕於敵國將來中國之自圖振作也愈難矣或曰是殆不然前車之覆後車之鑒也先事之不忘後事之師也我中國旣懲乎此自當臥薪嘗膽寢甲枕戈以立圖報復廣招洋匠多製槍械購鐵甲巨艦鞏固兵輪選買大砲所有海軍陸營皆延洋員教習必先訓練於平日然後能應用於臨時此外須於沿海各省設立武備學堂水師學堂遴選年力精壯者入而肄業務宜各盡其所長至於施放槍砲駕駛船艦亦必以得人爲先於長江口岸多設機器局廠製造槍械藥彈上下一心勵精圖治十年之間一切皆巳預備然後一旦有事我可乘間伺隙而起苟能如是以應敵何患乎戰無不勝攻無不取如曰有預備之志而無預備之貲則將奈何是可將理財之道大加整頓或有不給不妨籌之於洋欵特恐兵事一平玩嬉如故蒙蔽如故因循粉飾亦復如故則我末如之何矣然則舍此一端制日之法將何在則惟有出於兩著而巳一曰急急一曰緩著急著將奈何今傳日本有内亂薩摩國之民羣起而叛其君我不妨廣播間諜以要結之許以爲外援我本不利其土地不妨開誠布公告之以大義復郡縣而仍爲封建俾昔日之侯封羣建義旗起而相應然後我萃集南北洋之戰艦水師盡數揚帆飛渡更改招商出海之船悉爲兵輪以載陸營壯士擇其守備空虚之處迅行攻擊直搗東京居中號召必有簞食壺漿以迎王師者日王雖出居廣島卽欲還而相援恐自尾不能自救且必布告其國中曰中之與日同在亞洲本有唇齒輔車之義奈日王不念前盟輒肆凌侮旣侵我臺灣復滅我琉球我概不與校所以然者原欲固堅和好永敦輯睦以保亞洲昇平之局毋爲外邦所挾制今日王乃不諒此心反以退讓爲畏葸甘爲戎首竟欲吞併我朝鮮翦滅我藩邦憑凌我邊境其何能再忍今我國興兵至此非欲修怨復仇也乃欲安爾民人復爾版籍出之水火而登之袵席毋爲暴斂横征所困苦毋爲窮兵黷武所殘害苟爾民夕安我兵卽晨退矣非有貪於爾國之尺土寸地也如是則三百諸侯旣復其舊日本可不戰而不日王自無能爲役矣其敢不低首下心從我所令哉此一役也須早爲之當如疾雷之不及掩耳無再徘徊退縮以自誤緩著將奈何固邊防封海口修築砲臺布置巨砲安放魚雷水雷於要害之所控扼險塹固守内港斂兵養銳駐營建壘於其所必至之地以待其來杜截接濟遏絶郵傳斷其通商之路毋使其貨物進我境内我之貨旣不得出彼之貨亦不得入久持不下則彼必坐困矣至於漢奸倭奸各處稽察必嚴獲則必殺勿赦如是則以逸待勞以靜制動以主臨客不費我一矢一矛而玩之於股掌之上又必使間諜布散流言謂今日出兵將至何處明日調艦將詣何方使其因間生疑因疑生畏顧此失彼備此疎彼將奔走道路之不暇所謂亟肆以疲之多方以誤之也彼旣欲戰不得欲攻不可十月之後北方凍合彼卽欲肆志於南方而我之備巳嚴守巳固勤而無所徒僕僕於長途跋前疐後報往復來動輙得咎則彼之銳氣必挫心志必隳而後我得以承其敝矣此堅守以老其師所謂不戰而屈人策之上者也嗚呼無論急著緩著當以人才爲先謀國是者苟舍人才將何適從人才必儲之於平日非一時可以猝求也以中國之大豈無人才特患上不之識不之求耳當軸者卽或有一二大員留意人才而平日夾袋中所儲未必盡英俊也一試之於臨事則蹶矣不自知識之不精動曰天下無人才豈通論哉所謂人才者不限於資格不拘於門第不出於科甲不進於官階或隱逸於山林或伏處於草野韓信處於衆中自世俗視之亦一庸流耳及其拜將則一軍皆驚故欲求大將必出於偏裨欲求大賢必出於庸衆今徒取有聲名官爵者以爲搜羅人才悉在於是亦淺之乎視人才也欲制日本非難必先詔内外大小臣工各行薦舉徵奇才異能之士俾各試其所長先以虚名而收實效舉一則百奮人才豈有不至也哉 
[私販軍裝]  
　　福建訪事人云自倭奴啓釁海禁甚嚴日前有某甲乘坐商輪私帶軍裝火藥出口幸經關丁查獲立將甲等數人送交閩縣看管經閩邑尊嚴刑拷究尚未定讞 
[遣將協防]  
　　閩中接到津電言有倭船三隊分趨南向閩口巳加意嚴防惟臺灣孤懸海外在在堪虞臺撫卲中丞因滬尾十餘營尚無統帶之人專電到閩請督憲奏調漳州鎮侯桂舲軍門赴臺統領全軍督憲以漳泉地方阨要軍門素得民心亦須賴以鎮撫未便遠離因檄令霆慶營廖鎮軍得勝海壇恊佘恊戎致廷前往臺灣恊防 
[獲船再述]  
　　臺灣訪事人云前者澎湖緝獲接濟倭奴軍火輪船一艘由南琛等兵輪船押至基隆海口會同威靖斯美等輪船日夜小心看守臺灣巡撫卲大中丞援照萬國公法兩國兵爭他國不得以軍火接濟之例委臺北府管凌雲太守親往查騐船中人十分蠻横太守兩次往返終不使之入艙惟見船面有洋布棉花黄豆等貨中藏軍火三數箱内裝洋鎗藥彈甚多中丞聞禀以其顯違公法不服稽查船中載軍火若干其爲接濟倭奴巳無疑義遂　軍至總 
 
 

Page 2

 
 
理衙門請示局外傳說謂是船前爲英商之業不久卽售與倭奴船中雖有倭人仍用英人管駕前從新加坡購辦軍火不少將洋布棉花蔽之於外以冀飾人耳目當南琛等船於澎湖緝得時尚有兩船巳畏罪脫逃此船因載　過多行駛較遲苦不得逃猶思多方掩飾片時間攺懸英法美德諸國之旗可知其慌張失狀矣惟望中丞於接得總署覆電後不徇情面派員澈底稽查否則倭奴詭詐多端安知不故意延遲潛將軍火移去反託稱係他國船無辜牽涉耶想中丞成竹在胸當此倭燄兇横之時必能懲一儆百使大下九洲萬國咸曉然於公法之昭彰也 
[臺灣軍報]  
　　臺灣訪事人云基隆各防營前巳由張月樓軍門由滬調往定海中前兩管前又陸續添募銘字後軍前後兩營曁砲隊數百人計除砲隊外有定海中前銘字正左右前後共七營每日督同勇丁操練復在石頂角添設砲臺一座增兵裕餉責重事繁大憲委現帶銘字正營之曾軍門喜照　統在基隆各軍及銘字正營軍門奉札後立卽廪見撫藩兩憲及楊西園軍帥籌商一切並將石頂角砲臺告成後應設巨砲幾尊商量妥貼翌晨卽返基隆○欽命帮辦臺灣防務之劉淵亭鎮軍於中秋前後由粤省乘駕時快輪船抵臺南會同鎮道以下各官將一應防務籌辦妥協並飭威靖兵船將南澳任内所部雄師載之來臺就安平旗后兩海口分别扼守臺人士方以鎮軍爲長城之倚乃忽接奉電傳諭旨立調鎮軍督兵赴北洋聽候差遣鎮軍擬至臺北謁見邵中丞然後啓行聞中丞有以鎮軍爲老成健將擬具摺奏留未知確否○連日欽命督辦臺灣防務之楊西園軍門與撫藩兩憲籌商以滬尾共駐防勇十數營自王蘭亭總統騎箕後　顧全臺將材實鮮一旦疆場有事掣肘堪憂擬從福建調勇敢善戰之將官數員並就滬尾十數營中汰弱留强責成各管帶認真操練○臺灣商務總局前有駕時斯美兩快船來往上海厦門等處自海防告警臺南北共添防勇數十營兩船運餉載兵不遑暇逸邇者駕時在臺南聽候劉淵亭鎮軍差遣斯　從澎湖緝獲接濟倭奴軍火之輪船奉派在基隆看管因包雇商輪船愛而白於本月初旬由臺灣開赴申江恭齎卲中丞賀皇太后萬壽表摺前日○廣東候補縣謝柱卿大令福建人昔年基滬之役曾在曹軍門志忠部下當差目今中日失和臺地方務孔亟大憲命管帶籌防右營駐紥小南門外旋又札委統帶定海後營兼籌防右營命督率往基隆金包里以一書生而驟肩重任其亦似昔人所謂受寵若驚否耶 
[新軍會操]  
　　浙省新招勁旅列入親軍新左營由營務處統帶營規旣極嚴肅操演亦頗　真本月初旬與省防各軍合操其鎗砲陣法誠有過之無不及者蓋由招募之時挑選極精一經訓練卽可成軍故用兵者全賴統帥之得人也 
[新兵過漢]  
　　月前湘撫吳清卿中丞奉諭東征檄委湘省招募新兵十餘營前赴威海衛以備調遣近巳訓練成軍本月朔巳到四營由民船裝至漢口小住二日仍由民船載去初七晚又到壽字新兵第五營計五船每船裝兵百名統帶爲曾軍門振乾現泊漢口内河各兵上岸置買食物擬於初九日解纜東下馳赴威海衛聞此次載運之兵行抵洞庭湖突遭颶風波浪掀天激翻一艘救起四十餘名餘均與波臣爲伍矣未探虎穴先赴蛟宫慘哉其餘招集之勇現在赶辦軍裝不日卽可過漢星馳北上 
[兵差難辦]  
　　鎮江現到老湘合字營共計五營均從江北淮城來據言係赴江隂換防者卽將江隂現駐之淮軍各營悉數調往清江駐紥聽候北洋徵調日前湘營統領入城拜會文武各官並飭丹徒縣王伯芳大令赶緊封雇船隻一百餘號以便裝兵送往江隂目下鎮江船隻甚稀被前次勇丁雇送江北尚未回來者有因聞兵差時時過境相率遠避者以致左近地方無船可以封雇王大令焦灼萬狀飭令幹差江快河役四處偵尋甚非容易想此差非二三日不能過境也 
[電傳甲午科四川鄉試題名全錄]  
羅智傑中江附　陳新燮宜賓增　張汝弼銅梁增　王　勛石柱廪　熊會昌内江附　鄧雲卿開縣廪　邱惟安冕甯增　薛　政西充增曾忠尚簡州增　米整徵逢溪貢　廖廷哲成都增　柳紹莊長壽增　譚永路石柱增　盛世賡郫縣附　王　綬鄷都廪　羅萬芳富順附王化興萬縣附　江三乘大竹附　張家樞長壽廪　雷宗海閬中附　清　延正白附　黄上毅綿竹附　劉伯元彭縣附　熊光欣定遠廪謝輔國華陽附　謝泰侃射洪廪　屈泰來夾江廪　龍　瀛叙永廪　戴錫章開縣廪　陳　鑄瀘州廪　炳　全正藍附　陳大錫江安廪楊鴻恩永川增　李樹孫銅梁廪　羅洽香犍爲廪　張問平南川廪　吳雲溪廣元廪　陳興讓大竹廪　李述傳酉陽廪　楊紹雲開縣附張夢筆雲陽廪　錄　垣廂白附　楊巨川保寍廪　錢昌運金堂附　王兆俊樂山附　徐　敬巴州廪　吳　烜資州廪　孫紹先江津附劉景杓源遠貢　楊雨時温江附　郭維緒成都附　李作樞成都廪　黄映旭漢州廪　廖秉禮瀘州附　王頌思綦江附　羅炳炎遂寍附陳同武大竹廪　馮秉　涪州廪　陳世煒郫縣附　王大瑽酉陽附　王朝治榮經附　傅恩培華陽附　陳同久華陽附　王　禮華陽廪沈文蘭重慶附　陳秀鍾成都附　申濟烜綦江附　彭毓嵩宜賓副　沈再森印州廪　徐　堪華陽廪　張濟貢綦江附　劉天錫合江附羅鳳志瀘州廪　吳　策成都廪　黄洪範江津廪　沈元道涪州廪　李宗模郫縣廪　戴恊中三台廪　周紹陽廣安廪　王世奎叙州廪劉　濟南兗附　毛宗全富順附　孫光勤順慶廪　向步坼昌縣訓　盛世茂郫縣增　饒在衡資州附　張澱南綦江附　陳策勳雙流廪戴籲棟簡州附　郭祖梅隆昌廪　賀鴻基雅安廪　徐　相温江廪　何寳藩營山附　李興苌富順附　李晉卿酉陽廪　張昌平犍爲附李運喜慶符附　施宣綸合江廪　周慶瀾南溪附　謝序藩三台廪　胡登崧成都廪 
[副榜]  
陳與雱宜賓附　覃毓林華陽附　劉見重營縣廪　蘇啓元瀘州附　袁揚漢成都廪　羅昱式綦江附　屈厚全綦江廪　白儔新忠州附鄧維漢射洪廪　陸炳文夔州貢 
[慎重汛防]  
　　厦門内港海盜時出搶刼民不聊生商旅被擾步步荆榛水師前營遊擊向駐空口鎮水師後營遊擊向駐劉五店以資鎮守巡防嗣因兩鎮鄉居冷落遊府時多旅居厦門另租行轅而以本防汛地衙署爲客舍每年僅於會哨時前往一二次而巳刻因内港海賊出搶商旅民不安席水師提督黄芍巖宫保查悉定章前後兩營遊擊應駐空口劉五店兩鄉滇以備巡防捕盜未便僑寓厦門以耽安逸而置地方本汛海　於不問特札前後兩營遊戎卽赴本汛地方駐紥毋得擅離職守藉口公事常居厦島 
[大軍過境續紀]  
　　昨紀本月初三日有大隊勁旅乘舟過揚州云云兹按揚州訪事人來函言本月初九日又到有湘軍數營其號衣註明湘軍福右營蓋仍係陳舫仙廉訪公子名善者從三湘七澤間續招而來當抵碼頭時勇丁中有欲登岸兌錢購物者准其結伴入城然皆有什長或哨官在後督率購畢一齊出城旋於初十日黎明掌號揚帆向北而去聞續後尚有到者或謂此次大江南北招募各營約計人數何止數萬可見我華地大物博真有取之不盡用之不竭之概現巳紛紛由水陸分途北上諒巳雲集津沽似此足食足兵檄調出征蕞爾倭奴尚何足膏我斧　哉捷書夜報甘泉宫當指顧間事也 
[運米新章]  
　　倭奴犯順兩江制憲劉峴帥早經行文産米各州縣禁止出口以杜奸商接濟意至良也無如中國地廣鄰省或遇災祲不得不向内地購買粤省非不産米歴年不敷民食常在蕪湖購辦數十萬石用輪船裝運赴粤今歲忽聞禁止粤商等在本省督撫大憲處瀝廪苦情由粤省制憲行文南洋大臣劉峴帥酌量核辦現經批准在蕪湖購米三十萬石在江北裏不可購米三十萬石兩處共計六十萬石其由蕪湖 
 
 

Page 3

 
 
購買者卽由蕪關完納摺稅其由江北購買者卽由揚關完納捐稅此米均著運赴鎮江飭常鎮道過斛上棧一一給票填註米數若干石連往何處運畢後仍將原票繳銷以便稽查並杜遺漏若浙省閩省奉文採辦者米數多寡未定其章程亦如之現經常鎮道憲奉到制憲劉峴帥明文巳刊刻告諭張貼通衢是亦變通辦理之一法也 
[京口官塲紀事]  
　　鎮江洋務彈壓委員陸直剌瓜期巳滿現經新任關道憲吕鏡宇觀察札委張明府接替涓吉初八日到差○鎮江府彦詠之太守今秋差務紛繁適值天時酷熱甚有一日二三次出署接差者以致感受暑熱偶染瀉痢現今醫治就痊巳於初八日銷假○丹徒縣今歲秋荒各處農民紛紛呈報均經王伯芳大令批示候勘曾列報章現在王大令巳將各處荒地勘畢計共成災四成有餘業經據情通詳上憲懇請停徵是否允行須俟各憲回文聞王大令擬親赴蘇垣面謁中丞方伯想有要公面禀也 
[正兇狡展]  
　　金陵訪事人云松江考生被戕案續獲正兇巳詳前報某日兩江營務處陸春江觀察督同上元江寗陳趙兩大令在江寗縣署覆訊正兇周雨霖翻供不認觀察循循善誘謂爾旣不與聞此事何以雇人代替乘隙脫逃且衆口一辭卽朱哨官亦指爾滋事周供稱前日小的怕受刑法是以妄供其實小的係最安分之人此事皆什長蕭有方所爲小的與諸人皆散勇惟有聽其驅使而巳其時小的站在船頭手擎長竹蒿點船攏岸行兇之事全不得知事後小的恐被株連以故暫避城中不願當勇十七日聞蕭巳正法尚欲拘小的嚴懲小的欲返湖南因至清江訪尋在彼處當勇之親串行乞貸旅費親串行告以旣不滋事不妨依舊投營小的因候車尚未動身巳被拿獲至雇人代替一事係什長主意什長係一棚之長可以責駡散勇散勇奉之如上司上司分付安有不遵之理觀察謂朱哨官非什長所屬何以亦指爾滋事耶周供稱哨官朱克齋本當什長什長蕭有方本當火夫兩人是至親此次朱謀當哨官大不容易蕭曾助以錢文故朱旣當哨官卽派蕭爲什長事前旣受恩惠臨事安得不聽什長語言乎觀察謂照此情形爾似乎並不與聞此事然則被考先生捆毆受苦者究係何人周供稱小的受苦最深觀察謂何人代爾向衆人訴苦周供稱小的兩手被縛發紫脚上被擊重傷又因捆束過緊血脉不和以致一步一跛衆人見之羣向詢問小的不能隱瞞將受苦情形歴歴聲訴什長命小的領路前去小的深恐肇事在後尾隨惟曾指認捆擊之人並不揮刃各官謂爾尚处認爲好人耶今巳訪明號召衆人者爾也指認老者者亦爾也點船攏岸任衆人上船者皆爾也卽此數事巳足正法尚何言耶周哭辯不休各官恐收在監獄大號中或乘人不及隄防自尋短見查得女監中並無女犯因飭暫爲收禁至嚴訊時閒人不能出入自由以上口供皆得諸書差所述云 
[皖撫履新]  
　　安徽訪事人云安徽巡撫福中丞於八月十六日由山東奉太夫人率同瀛眷南下懷甯縣黄漢池明府聞信卽飭差保在東門外建造官廳旣而攺建於南門外招商局躉船碼頭亦結綵懸燈鋪張華麗本月初七日午後鐘鳴三下中丞節蒞皖垣先是水陸各兵自南門外直達長堤約四里之遥列隊以迓文武印委各官弁亦均持手版出城及憲舟緩緩而來卽升砲鳴槍致敬旣下椗各官弁登舟入謁中丞接見護理巡撫員梧岡中丞及丁潛生方伯聯仙蘅觀察各候補道餘則槪命巡捕官擋駕旋排齊儀仗命駕入城越一點鐘時太夫人乘八人大轎入大南門過天然居四牌樓三牌樓經中叅府迤邐至節轅後擁前呼聲勢顯赫紅男緑女夾道縱觀中丞旋牌示初八日吉時接受關防任事懷寗縣卽置備黄亭兩座曁銜牌執事之類届時貟中丞將安徽巡撫及全省提督關防蕪湖大關印信安置一亭另一亭則供奉王命旗牌案卷文牘餘著安慶府邊卓存太守撫標中軍金贊亭叅戎護送到轅砲響三聲大門洞開中丞朝服朝冠步出暖閣就香案前三跪九叩望闕謝恩復三跪九叩行接印禮禮成升座大堂各文官趨至案前三揖叅見中丞離位一揖答之各武弁向上一跪三叩書役復叩頭賀喜中丞退堂命巡捕官傳帖接見司道及文武營務處各官然後命駕出轅向各衙門謝步至貟中丞仍回藩司署任卽於是日未時接篆 
[川水日漲]  
　　漢口信云月前襄水陡漲一丈有奇數日後潮頭甫落川水繼漲内河外江共漲一丈餘加以風雨連朝傾盆下注滔滔不斷初八日表光大放水勢依然不退驚濤駭浪拍岸平隄龍王廟碼頭不被水没者止二十級耳安得陽侯退舍使我民得免其魚之歎哉 
[米糧飛漲]  
　　邇因中東失和閩粤浙蘇米商至漢採辦米糧者皆畏縮不前卽川南兩省至漢售賣者亦然以故船無存貨巿少堆積米糧價值日漲且米粒粗糲不堪適口楚南收成雖豐以未設電報消息不甚通靈郵遞艱難途中常被雨水所阻故雖有奇賃可居究不敢孟浪從事目下靖港南米售二兩四錢存貨甚少馬河米一兩九錢零易俗米二兩零常德米存貨無多而價亦昻現批二兩一錢衡米缺少每月漢巿能銷一千餘石船上所存每月約五六百石每月到貨千石入不敷出米業中人咸謂米糧之價當日增一日云 
[蘇臺秋柳]  
　　蘇州府署東首有一口操四川音之游方僧年逾不惑賃矮屋一椽擺設雜貨攤利覔蠅頭藉以餬口本月初七日午後署臬憲韓古農廉訪呵殿過此見攤上有東洋面盆一隻及零貨若干回轅後立飭差役數名拘該僧到案飭按經廳庾司馬訊究是否倭奸司馬奉委立卽升堂提訊該僧供稱四川人前年到蘇問東洋貨物從何得來供稱由某洋貨鋪買來冀略賺青蚨耳僧人並非歹人現有胞弟　城内濟大當鋪爲夥可令其來作保司馬允之飭具不再逗遛蘇地切結限一月出境須其弟投案具保始准釋出○孫阿三者横涇人也　開小烟館鳩形鵠面者流踵接肩摩門常如巿近有無賴多人在該處聚賭苦乏窩頓之所遂以孫鋪爲逋逃淵藪一日經地方官訪悉飭差拘獲賭犯數名究出孫阿三烟鋪爲窩頓之窟立卽飭差拘案訊責之餘飭發化莠堂覊禁○前報著名流氓沈阿順等經吳縣凌大令訊責後裝入站籠發太平橋黄鸝坊橋示衆五日後復飭差將站籠舁置元妙觀山門口旋經該犯等之父母向大令哀求大令爲之惻然遂禀知臬憲韓廉訪將該犯等重責數百板釘上鐐銬發禁攺過局令其日夜思過俟痛攺前非始得釋放 
[蟹舍漁燈]  
　　松江訪事人云茸城西門外人某甲素性狡詐與某衣莊夥某乙相識偵知其莊與某錢土店有來往因摹彷内號圖書繕成字條倩某茶園挑夫某丙携之而往賒取公土半斤錢土店夥某丁憑票照發次日傍晚甲又繕就字條偃臥白龍潭巷某烟舘内適有木工周姓之徒某戊來此過癮甲爲之代給烟資隨囑伊持赴錢土店取銀蚨七八翼錢土店主騐知贋鼎急扭至巡防局根究情由周聞學徒被拘氣忿填膺紏黨至局將公案掀翻局勇怒將周及戊一併解請婁縣訊懲張邑尊升堂研訊戊供稱小的與甲素不相識邑尊叱令笞責數百板復笞周三百板一并枷號發西門外嶽廟前示衆此事據訪事人所報如此細核情節不免支離姑錄報端以觀其後○本月初七日西門外好事者舁黄家臺施公及東獄廟楊侯兩偶像出街至初九日回廟府署南首羅神偶像則於重九日出北門進西門會中鹵簿無異尋常當羅　會行至全節堂前有一馬逐電追風將一犬踏斃 
[慈雲梵唄]  
　　杭州訪事人云鎮浙將軍吉軍帥入都祝嘏遺缺由常副都統署理都統訪聞旗丁有在外滋事情形特飭左司協領添派委員在各營門查察如有短衣聚衆擅自出營者立卽拿獲究辦并移知省城保甲局倘旗民在外滋事卽查取職名銷擋再行嚴辦日内巳出示曉諭徧貼通衢矣○管米山崇義祠奉祀省城殉難官紳軍民年例春秋致祭今歲好事者定於九月十一日起至十七日特設道塲三日復預製紙衣數百襲及紙紥人物花鳥數十類蓋倣上海廣肇山莊盂蘭盆會風景也○杭垣自八月初旬甘霖旣降大氣漸凉至今一月有餘未見大放晴光據鄉人言夏季田禾枯槁不過十之一二大半皆惰農之不肯培植也今則秋雨浹旬禾巳吐華結實被水久浸榖則抽芽生根若再雨恐顆粒無收矣○塔兒巷許君子社歴充敷文崇文紫陽各書院監院前撫憲崧振青中丞復派孝廉堂監院兹於八月間感冒風寒廉之　病復發 
 
 

Page 4

 
 
延至初七日酉刻病故當卽禀報撫院所有監院之務暫由張廣文景雲庖代○前報杭州府陳太守政體違和飭丁詣撫轅請假兹聞太守病巳霍然尚須調理仍飭家丁詣撫轅續假五日○近日各屠户所豢之豕時有倒斃俗稱爲桂花瘟肉鋪中去其淤血照常求售略减其價不知者以爲便宜爭相購取然皮内不免有青紫之色狡獪者醃之以鹽熟而售之使人無從覺察宣聖云巿脯不食誠衛生之道也○竹椅子巷某中向以糊扇爲業惟好樗蒱八月間貢院前賭塲晝夜不絶甲聞而技癢晨夕角逐其中不料屢戰屢北潛竊妻之衣飾作爲孤注仍復敗北妙手空空垂頭喪氣而歸至重陽節妻約隣婦登高於吳山之上欲取衣飾而箱中巳空洞無物向甲詢問甲老羞成怒大肆咆哮妻默然不語至夜分時懸　自殉及甲枕畔夢回見而呼救則巳遍體如冰無從救藥矣遂托言急病身死買棺成殮賭之爲害如是如是 
[跪香告歉]  
　　杭州訪事人云仁和錢塘兩縣所轄各鄉以及紹興府屬之山隂會稽蕭山等縣當前次亢旱之時貧農無力雇工運水以致田禾枯稿顆粒無收日前有錢塘縣屬定南安吉各圖聚集鄉民百餘人至各署跪香告歉希圖减免錢漕不知高坐堂呈者能允其所請否也 
[禾中瑣語]  
　　楚軍水師蔣統領奉廖撫憲札飭招募營勇出示曉諭如有年力精壯自願投効者卽赴水師營報名註册以憑挑選○秀水縣寗邑尊十一日因公赴省○天時暢晴時症業巳稍减近日各鄉民皆以腰鐮刈稻矣 
[遭風遇救]  
　　前日有某輪船由外洋裝煤來滬於初八日經過厦門之東汀外洋面見有四人在水游泳船主見之立卽放下杉板一併救起詢問如何入水據言係福州人一爲鄭大魚一爲余式一爲林條根一爲郭千俱以捕魚爲業是日同船捕魚者共有十一人登船時天氣清朗風日晴和不移時忽風狂浪湧各人支撑不住舟卽翻覆初時十一人尚在一處鳬水冀遇他船得以援救無如風勢過猛他舟不能駛近未幾卽各處飄散不復相見我等自以爲大海茫茫渺無崖岸萬無生理不意竟得死裏逃生尚有同伴七人存亡未卜言巳欷歔不置船主遂命船夥代換濕衣帶回上海旣抵滬該船主投英領事衙門言明以上各情領事卽繕函將鄭等四人送至英公廨請宋通刺代爲安揷通剌接閱來函命將鄭等四人送至英公廨請宋通剌安揷通剌接閱來函命將邵等帶案研訊遇難各情鄭等亦一一供明通剌著值日差將鄭等四人送縣辦理 
[儲憲將來]  
　　上海縣黄大令探悉江蘇糧道吳廣涵觀察因公來滬今日可到預飭辦差人役在滬北觀音閣碼頭陳設一新預備迎迓 
[派員抽查]  
　　上海一隅團練保甲分别舉辦巳登前報現奉蘇臬憲韓廉訪札委候補縣楊明府溥於前日來滬抽查明府巳赴城鄉各局逐一抽查一俟查竣卽行回省銷差 
[米商集議]  
　　南巿各米行裝米赴川沙南匯等處以白蓮涇安設水雷不敢駛行惟有自南而北過東溝收川沙港必由楊樹浦經過致被巡查船拘拿到案訊供發落又有恒祥等五家裝麥被獲之事是以前日各行頒發知單集議竟日擬赴道轅禀訴惟刻下海氛不靖屢經大憲出示禁米出口以杜接濟此舉恐未必仰邀允准也 
[挾怨行兇]  
　　繩索匠唐兆榮前收楊某之子爲學徒滿師請酒有同行之王介生殷順榮未獲叨陪末座饞涎欲滴不禁忿火上升必欲得而甘心日前唐赴城内淘沙塲收得麻皮價洋十元零六角行經新會館塲與王殷相遇王殷强借洋五元爲抓席之費唐不允口角之餘卽行用武唐身畔携帶之洋盡行遺失不肯干休卽赴保甲總局控訴葉司馬立飭縣捕柴樛將王殷一併解案葉司馬在縣署花廳訊究殷倛並非行兇滋詐實因唐之學生現到小的處做工唐心有不甘是以誣告縣捕呈出尖刀一柄禀稱在王介生身畔搜出王介生供不敢行兇司馬曰卽使學生在設處唐兆榮挾嫌誣告何以將爾牽連在内身藏尖刀行兇可知又傳十六鋪地保裘鎮到案詰問禀稱唐之學生滿師請酒王殷不與因之積根攔路毆打事確有之司馬以原告未到喝將殷順榮笞三百板交地保裘鎮管束王介生笞五百板枷號兩月發頭門示衆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[婢女被騙]  
　　有名祥倌者住居南巿篾作街巳歴多年向執紅白帖之役會由滬北某公館雇令發帖並襄理喜慶事公舘所用婢女多金姐昔年稚性憨祥倌以爲可欺勾引出外香巢小築春色暗藏荏苒月餘所有金壓髮簪及衣服等物盡被騙取約值洋銀百餘元祥倌亦　　不復至金姐以其負心太甚素知伊家住在篾作街前往尋訪東鄰西舍徧叩無蹤向紅白帖帮詢問咸謂巳於初八日遷往太倉矣金姐始知受騙祗得仍投公館求主人代爲設法將祥倌送官究辦未知主人肯爲之援手否 
[流氓收所]  
　　著名流氓園地長春與徐阿松狼狽爲奸專以冒充捕夥恫嚇鄉愚爲事現經葉司馬訪拿到案於前晚千堂諭曰爾二人在外作不法事屢次訪拿抗不到案現在本委亦不予深究惟有重責而巳二人苦苦哀求司馬飭收自新所諭俟攺過所造成須將爾等收押五年以示懲儆 
[逃婦被拘]  
　　有金貞貞者不知其爲誰家婦前日私逃出外彳亍道途頓忘歸路二百七十七號華捕見其形跡可疑遂向詢問女惟支吾以對不肯明言華捕遂遂入捕房捕頭略問數語恐其中尚有别情遂著該捕轉送英公廨由值日差禀明宋通剌諭令交官媒看管聽候訊核 
[拆梢受責]  
　　陳顧氏者無錫産也喬居英界育仁里中陳設偶像藉看香頭爲名勾引痴男怨女赴巫山之會蓋以看香頭而兼臺基矣日前有無賴蔣阿虎者串同自稱捕班副役蔡阿囝及江北人王阿利陳阿寳等將顧氏誘至西門外某茶館内借端勒索該氏央人向蔣等調　愿以番佛數尊了結及回家以蔣等借端索詐心不甘服遂赴捕房控訴捕頭飭句探黄四福將蔣蔡王陳及顧氏一併送廨宋通剌於前晚升堂研詰顧氏供稱家在無錫向隨丈夫來滬現住育仁里丈夫陳某在某洋行爲侍者小婦人素以看香頭糊口日前有舊居隣人德培之妻大寳姐偕蔣之姘婦朱氏至小婦人家遊玩片刻卽去不料蔣紏蔡阿囝等三人突至氏家誣指將其姘妻朱氏誘匿當將小婦人拉至西門外某茶肆開梢被詐去洋銀四元始得釋放小婦人因無端被詐投訴捕房捕頭派探將蔣等拘解案下求恩嚴究蔣供小的係蘇州人向在法界販賣水果姘妻朱氏於上月初七日曾被同居人德培之姘婦大寳姐誘至顧氏家藏匿日前小的途遇大寳姐向之根究據云朱氏現被顧氏騙至楓涇鎮　圖婪賣小的遂與友人蔡阿囝等約顧氏至西門外某茶館　問根底當在顧氏自願貼償茶酒等費洋三元零並非拆梢蔡供本邑人向作小工日前由蔣托小的代尋姘婦朱氏並同至西門外某茶肆啜茗確由顧氏貼償茶酒等費洋三元零其實小的等並無索詐情事王阿和供江北人向藉小工糊口陳阿寳供金陵人向爲鞋店夥同在茶館並無拆梢事通剌判將蔣責一百板交保限交大寳姐到案蔡責一百板交保限交朱氏到案王責一百板陳責五十板均交的保顧氏著具並無誘匿朱氏察出重究切結交保候蔣等交到大寳姐等再行覆訊 
[押良爲賤]  
　　前由二百四十一號巡捕解送在路爭執之趙江生賈錦堂張錦山王三及張王氏曹倪氏等解案宋通剌於前晚提訊趙供家住寍波在治下某洋行充當馬夫外甥張林松於上年挈妻王氏來滬欲作小本營生不料外甥　懶且嗜洋烟經小的於上月下旬給盤費洋一元囑其至杭州貿易當將外甥媳薦至鄭家木橋某姓舊貨店傭工度日日前小的行經二馬路瞥見甥媳在曹倪氏所開花烟館内爲娼爲此報捕拘案王氏供年二十歲係寗波人家中尚有公婆小婦人於上年由丈夫林松掌之來滬先與姑母同居未及數月姑母有事回籍丈夫不務正業無所依賴由舅公趙江生薦至鄭家木橋舊貨店傭工丈夫時來纒擾另托人薦至打狗橋某姓　爲傭又被夫尋見暗托賈錦堂等於本月十一日將小婦人誘至三馬路鴇兒倪氏花烟館爲娼當見丈夫得洋八元而去賈供江北人在六馬路開小　館前有張林松將妻王氏托小的抵押爲娼當經小的托王三之母韓奶奶轉托張錦山薦在二馬路曹倪氏花烟館爲娼言定身價　三十元於本月十一日前去巳付洋八元由張收去花用現在小的自知不合尚乞開恩王供天津人現在天儀茶園唱戲母親韓氏不合聽信賈錦堂說合轉托張錦山將張妻王氏薦至倪氏花烟館爲烟妓現因母親患病臥牀未能投案求格外施恩張供揚州人小的現在老北門城内穿心街某　子鋪爲夥父親向開客棧一時受愚悮作中人倪氏供在二馬路開花烟館王氏由韓奶奶等說薦爲夥出洋八元未及兩日尚未接客被捕解案旋有張汪氏投案供稱由寍波來滬聞兒子林松將媳婦抵押爲娼爲此投案聲請將媳領回通剌訊得賈等不應將良婦抵押爲娼本當究辦今姑從寛著賈王陳各具結交保倪氏具以後不得再有買良爲娼切結存查王氏交伊姑汪氏領回管束趙叩謝而退 
[法界捕房紀事]  
　　前日下午三點鐘時有野鷄車自北而南行至新開河畔突遇一叟不及避讓撞倒於途頭面受傷形容狼狽巡街捕見之將馬夫及叟一併送入捕房捕頭飭送叟至仁濟醫醫　　　主騐　傷勢尚輕叟遂不願留治彳亍而歸捕頭以肇禍時尚碾斷烟袋一枝著馬夫賠洋銀一元○某號西捕倩小東門外荆州路某店修理洋傘鄰近某店學徒取而視之西捕告以此非玩耍之物爾何觀爲學徒言語不通悞爲辱巳將手指西捕之面捕謂無端被毆將學徒拘入捕房　頭著交人保　飭探查明啓　情由再行核奪 
[美界捕房紀事]  
　　陳阿桂在行駛長江之某輪船上竊取綢洋傘衣服失主投報捕房前晚捕頭飭包探唐清山拿獲押候解送英公堂○有名益兆者不知其姓前日在祥和棧内竊取紡綢長衫及衣褲前晚經包探竇如海拿獲扭入捕房捕頭令押候送辦○陳阿木寄宿漢壁禮路唐茂記客棧日出晚歸習以爲常前日忽竊取棧主唐茂全之對時表一枚唐知之卽赴捕房報案昨晨捕頭飭包探竇如海拿獲押候送請宋通剌訊懲一 
[江官報]  
　　九月初七日高郵州錢剌史到揚豐利塲陳鹺尹禀辭○初八日分發巡檢謝鹺尉文照禀到泰　田分轉東台塲劉鹺尹均禀辭回署○初九日江西知府魏太守裕光抵揚　鹺尹思安解南京餉起程 
[上海新關後源官銀號勸辦順直義賑公所經收水沈項督銷局經募第十七次清單]  
　　莊亷水助銀二十四兩章元燻大錢四千文慎思堂捐錢二千文宋登山等三十四户共捐錢七千文各店役捐法等共十九人捐錢五千五百文　蘭坡等共八户捐錢十六千文扶溝督銷局葛維清等共十五户捐錢三十六千文周口蔚盛長新泰厚日昇昌捐銀十二兩周口大德恆捐銀六兩閻聲甫等三户捐銀三兩帥瑶階捐銀十兩裕後堂樹德堂立德堂承德堂積德堂各捐漕平銀一兩榮元　等四户共捐錢五千文松盛局義興局和聚隆義合店各捐銀一兩周口　昇昌等共十户　銀十兩存義公等十户共捐錢十千生茂由統益棧王書堂共捐銀三兩世泰和等　五户捐錢二千五百文一枝堂捐錢二千文湖北巨成順捐銀一兩荆沙源興昌救銀一兩周口統益店捐銀一兩周口寳泰興捐銀一兩晉谷廣義捐銀一兩汴省賈雙盛捐銀一兩湖北李聚泰捐銀一兩東都豐盛泰捐銀一兩周口何福奉捐銀一兩周口聚茂信德順各捐銀一兩周口新泰厚日昇昌羅永順聚　信捐銀三兩半義源慎本立生生義全德新福共捐銀四兩歐陽潤生李丹亭傅王珊共捐錢三千李正奉藥店捐錢二千葛太和藥店捐錢二千文杜天奉藥店捐錢一千文潘泰來捐錢五百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
