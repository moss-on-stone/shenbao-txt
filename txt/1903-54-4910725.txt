# 1903 - 54 - 4910725

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續綠爲主而叅之邸鈔奏案各部通行私家雅記凡爲總自二十一分門百三十二每門各系子目條分縷析開卷瞭然舊章新政依類比附西政西藝經奏定通行者亦隨陳終始備舉靡遺方今崇尚實學朝野上下咸究心經世之務官書卷帙繁重購寘匪易私集事言龐雜抉摘尤難是編總衷諸書采輯精要而芟煩冗每條泩明原書出處無敢增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大恩博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設股票一千號每號减取十六元印有序例總目一卷太編目二卷引用書目一卷有欲先覩爲快者請至申報館索閱樣本可知全書之厓略矣外埠各書坊均有出售此啓 
[美儒李佳白先生講義]  
今之談時務者莫不曰英俄兩國咸懷疑忌之心將有决裂之勢英日同盟原所以制俄俄法同盟亦所以敵英其說似近乎是然而非也夫英俄爲聨姻之國註俄后係英太子妹屬懿親之好即英與日盟俄與法盟不過保全和局共亨昇平豈有恩疎仇親之理哉夫然則英俄之政治爲學者所宜考而政治之異同更爲學者所宜察謹分十一端以與諸君子參論焉一曰大槪情形英國處歐洲西北爲君民共主之國俄國處歐洲東北爲君主專制之邦英俄兩國皆有今昔之别昔之英國地小權微曾屬羅瑪千餘年昔之俄國野蠻未化曾屬蒙古二百餘年而今之英國在大權尊傾心四宇今之俄國勢張力厚執耳羣邦註曾設弭兵會論土地註兼屬地言則首英國次俄國次中國次美國論人民註兼屬地言亦首英國次中國次俄國次美國註中國僅四萬萬人英國合計四萬萬有餘故云俄國合計一萬萬此大槪情形之異同也二曰國主英國國主初稱王今仍稱王俄國國主初稱王今則稱皇帝然不能以國號之尊卑爲國主之榮辱蓋英國之王亦卽印度國之后帝也英國國主政减任輕其權有限註推權於宰相軍機等故云惟其有限也故時作田獵之游俄國國主深居簡出其權無限惟其無限也故再聞刺客之警註此百年間俄帝被刺者二此國主之異也三曰憲法英國雖有憲法而無明文亦非一人一時創定係由習慣傳遺漸漸而成者俄國向無憲法近三十年來俄國志士每欲創立憲法以爲通國準繩而卒不果此憲法有無之異也四曰軍機處英國有軍機處以宰相爲首各軍機大臣均由宰相奉命選充俄國無軍機處僅有軍機大臣皇帝遇有交涉則召外部大臣進宫詢　　部臣兼充軍機遇有理財則召　部大臣進宫詢議從未有軍機聚會互議者此軍機處有無之異也五日民權英國民權行之七百餘年之久俄國民權甚小旦俄民多不樂有權　以帝權過　故也此民權有無之異也六日自由權英國人民有自由之權俄國人民無掁由之權英國報紙可以論官長之賢否國政之優劣俄則不能凡報紙及新出之書必先呈都察院鑒定准則行否則毁卽皇帝親閱之報書註由英國寄來者友邦施行之報書亦莫不然且聚衆宣講尤須請命於都察院派員監臨凡言語不利於俄國者立時拿辦無分畛域此自由權有無之異也七曰代民權英國有代民之權已歴七百餘年俄國行代民之權不過三十八年英國代民之權在京師下議院俄國代民之權並非在京師乃在各省之議院此項人員雖由人民公舉而貴族居多且各省總督有停止管理之權此代民權之異也八曰屬地英國屬地甲於天下散處五洲若印度若坎拿大若澳司大利亞等是其最著者俄國無屬地之名有蠶食之術註卽與本土相連而併者　西伯利亞若波蘭者是也此屬地名實之異也九曰學校英國最大學校有數處校生數千人俄國雖有而不及英國人民識字者十分之九俄國人民識字者十分之三俄國教法不及英國之精俄國學生不及英國之馴如近來俄國學生倡言革命聚衆滋事科以徒罪者實繁有徒此學校之異也十曰教務俄國以東天主教爲國教上下相遵不能更攺其皇帝卽教之首領註羅瑪謂之西天主教英國以耶穌教爲國教人民信否聽其自便註英格蘭以監理會爲國教蘇格蘭以長老會爲國教此二會皆屬耶穌教故云而英王必入監理會此教務之異也十一曰軍務英國以海軍著俄國以陸軍著俄國兵士勇敢强壯而尤耐苦英國兵士稍遜一籌如曩年俄國與土耳其戰阻於大壑註深五丈寛一倍兵士視死如歸競先投滿以度後兵卒大勝土人此軍務之異同也總之俄國之政治半歐半亞英國之政治有異有同而富强則一也廻憶數年前余因創尚賢堂曾赴倫敦及彼得堡與彼都名公巨卿促膝爲歡討論政治至今猶恍然如昨故於兩國情形頗多心得而與諸君學問不無小補諸君佩於英乎佩於俄乎尚其自鏡也可 
[本館接奉電音]  
　　昨日午前京師飛電傳來上諭五道敬謹譯登○二月初二日内閣抄奉上諭榮慶現在出差刑部尚書著溥良署理欽此同日奉上諭徐會灃現在出差兵部尚書著徐郙兼署欽此同日奉上諭張英麟現在出差吏部右侍郎著楊珮璋署理欽此同日奉上諭孫家鼐現在出差翰林院掌院學士著王文韶署理欽此同日奉上諭京師上年冬間雖經得有大雪尚未續霈甘澤現在節逾雨水農事方殷允宜虔申祈禱朕於本月初八日親詣大高殿拈香時應宮著派醕親王載澧昭獻廟著派貝勒載洵宣仁廟著派貝子溥倫凝和廟著派鎮國公載澤同於是日分詣拈香欽此 
[英俄猜忌]  
　　英京倫敦來電云俄國百貨之運入中華者幾不納稅而英貨稅之獨重以重英國朝野上下大都憤懣難平某英字報從而論之曰目下中華與别國議訂通商條約事多秘密我英不得而知其所知者惟中英條約而已當華政府議撤釐金時我英許以加抽關稅華政府亦允按照最優待之國待我英人今者中俄陸路貿易章程方在互相議訂遙想俄人之長袖善舞者自能獨擅利權厥後西伯利亞鐵路告成俄人之東來經商者咸必注意於陸路中華旣已加稅免釐試問我國商人能如俄商之獨得格外利益乎此通國人民所以輿論激昂謂爲大不化平之事也 
 
 

Page 2

 
 
[英員論說]  
　　英京倫敦來電云西歴二月某日英國外務部侍郎他辣痕薄痕子爵宣言於衆曰邇者德人因撤戌守上海之兵與華政府所訂條約我英自當併力堅拒否則揚子江一帶英人權利必因之而多所損傷至於日入旣與我英聨盟將來我英人之在中華者自必勢力益臻鞏固也 
[哥美立約]  
　　英京倫敦來電云美利堅國與哥倫比亞所訂巴拿馬運河條約刻已批准施行並籌出銀圓四千萬枚在法之巴黎創設巴拿馬運河會社俟河務告成之後卽經營財產以期富國利民 
[比韓交涉]  
　　高麗漢城來信云韓王命内藏院卿李容翊與比利時國駐韓總領事哈痕卡路氏互訂約章聘一比國名人月給薪水一千圓名之曰最高樞密院顧問官刻已由度支部支出旅費若干付與比總領事特未悉比政府遴選若何人物以應所求耳傳聞此事由李容翊與比人烏賢哈氏議定名爲聨絡邦交實則藉以稱貸公欵且籌畫中央銀行事業大約所聘者必比國財政家也 
[滇中興學]  
　　漢口日報云雲南省城五華書院規模宏敞其後直接五華山諸峯羅列滇海環流林木葱蘢水泉甘美爲省垣諸名勝冠去冬經雲貴總督魏午莊制軍奏請攺爲高等學堂就院後憫忠寺及四周隙地添蓋講堂五所齋舍九十餘楹及禮堂食堂體操塲寢室咨請出使日本大臣蔡和甫星使照會日本外務省禮聘精通西學中語之總分教習數人約於今年夏秋之交方能開辦 
[興學先聲]  
　　金陵訪事人云此間創設三江師範學堂去冬卽經署兩江總督張香濤宮保飭江寗藩司李薌垣方伯勘定城北昭忠祠隔河地畝撥欵購置尅日興工一面由三江學務處總辦楊哲甫觀蔡檄飭善後局收支委員查大令宗仁馳赴上海招集良工逐一估計共需經費若干禀候學務處司道查核 
[示禁造謠]  
　　江西訪事人云江西省垣裁撤保甲創設警察兵步伐整齊規制嚴肅而民間少見多怪不免謠諑紛傳事爲署臬司瑞莘儒廉訪所知大張告示文曰江西全省警察總局爲出示曉諭事本總局前奉護撫憲柯札飭舉辦通省警察事務業經擇地設立總局並遴委各員先就省城開設學堂考選學生講習警察章程演習各種操法又恐開辦之初民間詫爲新奇謠言四出塋惑人心當飭南昌府督同南新兩縣均經刊示曉諭各在案廼近日風聞有造言生事之人異論紛騰無中生有殊堪痛恨亟應示諭爲此仰紳商軍民人等一體知悉爾等須知警察之設爲地方安民之本原行政之樞紐舉凡淸查户口淸理街道保衛生理防救火災安靖良善訪緝奸究維持風紀防險非違皆惟警察是賴所有警察章程俱係仿照南北洋兼叅酌地主情形辦理並未聘有洋人本總局此後每辦一事必先曉諭爾等爾等務宜各安生業樂觀厥成倘再有造言生事信口譏彈一經訪聞密拿定當盡法懲治决不寛貨其各凛遵勿違特示 
[江西贛州府查蔭階太守訊斷爭奪水利判詞]  
　　查龍南縣水東水西爭築水陂一案興訟二百餘年結而復翻者屢矣兩造負氣爭勝怨深刺骨仇莫能解水東曾姓所稱雍正八年永禁掌牛灘築陂之案道光二年兩造具控經王前府詳查案檔已無確據水西張劉等姓所稱道光二年府縣斷令掌牛灘修築水陂有益水西無害水東卷内詳禀班班可考且有該前縣石令硃諭反覆開導苦口婆心至今讀之猶令人肅然起敬歎爲至確不易之論况尚有王前府願以官爵爲民請命之禀乎同治六年兩造再訟前縣何令通詳立案仍准水西在掌牛灘築陂不圖工竣以後年餘又復潰决良以該處上盡浮沙下多巨石釘椿未能深固是以屢修屢圯水西以陂又衝沒加之以訟事因之以賦稅貧旣不支力亦未逮弗遑再顧垂三十載迨光緖二十六年羣惜糧田坐廢復議重修鑒掌牛灘之徒勞禀縣請移上里許之鐵砧寨工尚未集卽起爭端忽和忽翻調處兩次嗣因狡獪失信控及中人一俟陂成曾姓又師道光二年故智拆毁焚殺又釀多命此番涉訟又三年矣其水東之所以齗齗不休者總以陂築水漲有捐田廬爲辭自非親往履勘周知一切情形不足服衆心而結巨案現經本府下縣督同該縣張令前往該處勘得龍南縣西門外有河一道發源縣屬之冬桃嶺直注贛河名曰桃江距縣約十里河之東岸曾姓聚族而居稱爲水東又名蓮塘西岸稱爲水西張劉等姓所居該處河道灣環而上曾姓村首築有車陂一道高有二十餘尺西岸爲象塘鍾姓彼此相安不聞齟齬循河而下有鍾姓五欄車陂兩道相去不遠均在曾姓村側再下爲鐵砧寨丈量水東河岸高九尺六寸岸内數十武有隄一道高三四尺不等再下里許爲掌牛灘有鍾姓車陂兩處曾姓均云無害獨張劉等姓所築之掌牛灘曾姓旣拆之於前此次所築之鐵砧寨曾姓又毁之於後勾匪搶㯭視爲泛常放火殺人直同兒戲忖度其故爭水特其名爭氣或其實也連日詳查檔案徧詢紳民論到築陂咸稱無礙迨讀王前府官河築陂在在皆是水東可築水西亦可築春水漲發無所爲陂無所爲洲從未有湛湛之水而能害人廬墓之禀又石前縣河水驟發陂沒水中豈能壅遏水道害及田廬之諭以及長前縣三不應阻四宜築之論王前縣水勢自上而下焉能歸咎下流况陂沒水中更屬無礙何前縣相度地勢察看何流水酉築陂無害水東各詳文益知陂之當築直不煩言而解豈歴任府縣皆憒憒耶夫亦曰理在則然耳再揆其訐訟之由曾姓蓋以一族之大屢訟屢負引爲深恥於是刁生爲之煽惑愚民爲之鼓動事之是非不計家之傾覆不惜人之擄殺不顧祗圖訟勝以爲光榮遂致愈結愈固甚至縣斷則控縣紳處則控紳委員查則控委員種種無理取閙不知是何居心凡其中束身庠序者豈僅僅不守臥碑而已哉思之甚爲爾等危也 
[賭棍毆官]  
　　松江訪事友人云邇日郡中喧傳某處汛弁率同弓兵拘拿賭徒被土棍扭住逞兇等情細加偵察始知正月某日干港汛姚栢棠把戎至金山縣署叩賀年禧縣主蔣瀾江大令告以有人在貴汛所轄錢家圩大開賭塲應卽設法查禁把戎諾諾而退至十九日由張堰歸繞道至彼處泊舟河干飭劉某及某甲兩弓兵前往探視各賭徒見其身穿號褂大驚而譁乙兩丁三賭首高聲詈把戎不應多事意欲得而甘心焉維時把戎已衣冠至鎮東團防局衆遂蜂擁而入大肆兇毆把戎持馬棒擊之乙突出利刃當頭猛斫傷及把戎之額目珠突出痛極仆地劉亦被毆受傷旋復一併縶以麻縛聲言用舟載赴海濱投諸水内事爲巡局紳董某姓所聞竭力排解各賭棍勒令把戎親書决不報復甘結並認賠賭塲中所失洋銀一百四十元把戎無可奈何祗得一一允從始脱身而出事後據情禀明大令隨復折回郡城謁見提標中營叅將張華垣叅戎禀知一切尚未知大令及叅戎擬若何懲辦也 
[茸城命案]  
　　松江訪事友人云郡城西門外沈某之幼子娶舊戚夏氏女爲室夫婦不甚和睦時占脫輻之爻上月二十四日復因細故反脣相稽婦忿無可伸濳服紫霞膏一盒迨家人察知勢已不及解救移時卽玉殞香消其父夏某聞之勃然大怒立卽率同臧獲馳入沈家將鏡蘞衣笥舁置曠地一炬成灰意猶未平旋復奔投　縣署禀報時縣主屈吉士大令方赴省賀歲夏隨詣府署禀陳二十六日午後府尊許子原太守札委華亭縣知縣陳仲陶大令前往騐屍仵作翻騰良久唱報委係服毒身死並無别情大令親視一周所報無悞遂飭刑胥塡明屍格諭令妥 
 
 

Page 3

 
 
爲棺殮然後趨詣府署銷差 
[武林火警]  
　　杭州訪事友人云正月二十一日省城衆安橋大街某姓家失火延燒房屋一百七十餘椽瓦礫之塲猶未收拾凈盡不意二十三日午後望江門外童某家復稅祝融之駕約歴一點鐘時始救熄共燬去左右鄰屋十餘間及黄昏後又聞警鉦四起人聲譁然急出偵之知火起於三株營左近某姓草舍中是處本有防營駐紥迨火發軍士設法施救奮勇爭先不待水龍到塲卽已烟消火滅然茅屋五間已一炬無存可憐焦土矣 
[甬江火警]  
　　甯波訪事人云正月二十六日淸晨六點鐘時郡城西門外大興橋左近德興紙店早炊不愼遺火積薪一時烟霧迷漫祝融氏遂命駕而至地甲急鳴鉦報警文武官員紛紛至塲彈壓城内外各水龍及江北天一會洋龍亦卽馳往噴救約焚三點鐘之久始得熄滅計燬樓房五十七幢當火熾時某姓嫗趨避稍遲致被灼傷其額某姓家一婦一孩正在睡鄉葬身火窟亦可慘矣 
[蜃江春浪]  
　　温州訪事人云天主教士趙君寶禄於新正十四日乘法國某輪船赴甌十五日拜會道府鎭縣各官茗談半晌始出次晨各官均答謁如儀○應道觀巷貝子王廟住持僧某甲向有劉盤龍癖每届新歲賭興甚豪今正五木無靈屢戰屢北數年積蓄爲之一空鬱忿之餘竟萌短見潛於二十四夜暗服阿芙蓉膏自盡其師兄阿成隨赴永嘉縣喊控縣主秦大令卽於二十六日帶仝刑仵前往相騐委係服毒身亡惟當時與賭諸人未必能脫然事外矣○去年有某甲者由香港將銀信一函交郵政局遞寄温州司事陸錦章私行藏匿以致雁杳魚沈查無著落迨甲查悉其情急向原局追取陸僅付洋銀七十八元遂於今正某日將情禀知稅務司某君某君赫然震怒立卽傳陸盤詰得悉實情飭卽送交永嘉縣管押候究 
苎羅艷迹 
　　紹興訪事人云紹屬蠶桑之利向不亞嘉湖奈年來蠶户不知考求以致去歲收成大歉兹者序入仲春轉瞬又將暖子有人考得土種不佳議向省中蠶學館商購曾由洋教習騐收之種以新法飼之並延請館中畢業生來越傳授○越郡馳馬之禁地方官不啻三令五申奈皆視爲具文並不照章遵守正月二十二日傍午有一老媪行經大善寺前適某少年高乘怒馬疾馳而致避讓稍遲致被撞倒首觸階石血流如注能否保全性命刻尚難以逆料也○燈節之後民間盛行喉症朝發夕斃身世幾等蜉蝣甚有全家殞命不留一人者說者謂因去冬雨雪過稀天時燥烈所致寄語衛生家尚其愼飲食節起庶不爲外感所侵也 
[晴川雲樹]  
　　漢口訪事人云由前蜀督岑雲帥電請署鄂督端午帥就各學堂遴選高材生數人馳赴川中充學堂教習○今春大吏將鄂省銀圓局大加整頓提調一差已攺委齊太守耀珊接辦矣○常關查卡一差上憲札委程子大太守辦理日前太守已上院禀謝奉委到差矣○日本將次創興博覽會鄂中大吏除派員赴會外另選兩湖自强農務各學堂肄業生數人前往觀覽俾廣聞見而增才識○寓漢某日商自備小輪船二艘停泊漢口俄商亦有小輪船一艘同時駛至均向江漢關斌稅司請領護照以便内地往來○署督端午帥以鄂省開辦警察已著成效爰與司道集議速籌巨欵定於三月初一日在漢口分設警察所一切章程悉照省局辦理并聞鄂省督撫兩標兵有攺爲警察兵之說然究未知其確否也 
[研訊軍火]  
　　查獲軍火已紀昨報前晚上海縣主汪瑤庭大令升坐二堂飭提管棧人王俊傑研訊王供小的係寗波人與戴東川有葭莩親去冬戴在浦東爛泥渡起建棧房租與泰來及地亞士兩洋行堆存貨物去臘山下海浦運到藥彈八百五十箱聞係廣西提督蘇大人所購至今並未提出恐有閒人闌入故由行中送來護勇號衣兩件懸諸大門並將門封閉夜間雇人巡邏刻下戴已不知何往叩求明察大令飭收押所中聽候提戴訊核 
[邑宰騐屍]  
　　前日劉范氏偕二十八保頭圖地保張錦山投上海縣署報稱丈夫劉勝泉被小姑壻姚桂卿毆斃等情午後縣主汪瑤庭大令帶同書役刑仵往漕河涇鎮迤西劉范氏家旣升座劉范氏卽投案泣稱丈夫素以賣菜爲生正月二十六日出外不歸至二十八日有人傳言倒臥二十六保二十二圖蘆葦中迨小婦人尋見已氣息奄奄急向詢問據云被姚猛毆受傷抛棄於此舁回家中未幾卽斃叩求騐明　寃姚供妻弟素來不務正業前因竊取某姓田中棉花曾送巡防局訊責有案今次諒係行竊菜疏被人毆傷小的實不知悉大令飭仵役騐得屍身確有傷痕數處飭劉范氏備棺收殮領回埋葬隨將一干人帶回研訊 
[設廠騐牲]  
　　法界工部局總董以近來菜市中每有以病猪宰割混售者殊有碍衛生之道爰擇地褚家橋南首建造宰牲廠業已落成議定章程十餘條黏貼廠外以後宰殺牲畜須乞經工部局騐明如違解送公堂禀請重究不貸 
[上海縣署瑣案]  
　　前日高大毛扭高小弟到縣至晚縣主汪瑤庭大令升堂研訊大毛供祖遺房屋五間小的與寡叔母蔡氏同居今叔母將屋出售並售去小的所得之客堂半間爲特將中人高小弟扭請訊究小弟供伊之叔母蔡氏賣屋時並未將伊客堂賣去且小的亦未作中大令著傳諭蔡氏務將大毛之屋留存如違提究○西門外巡防局委員王叅軍函送陳裕文潘新泉兩人到縣大令升堂研詰陳供小的夙習星卜之學去臘潘來言及伊外甥黄桂堂承嗣李姓宗祧娶妻某氏因病不能生育李欲爲之另娶一妻適西門外泰亨里趙姓家有一使女年已及笄小的因托司閽人金福請得年庚議定財禮洋銀二百元衣飾在外涓吉二十八日行聘當日趙卽用肩輿送使女至李宅與桂堂成親洎晚上回門行至中途忽遇衆流氓將送親之趙姓家丁毆擊小的見來勢兇横不敢解勸賄以洋銀數元始一哄而散翌日趙姓疑小的與衆流氓串通意訛圖詐連潘送至局中移送案下刻下使女已歸還趙姓所有茶禮衣飾求准追還潘所供大略相同大令察閱趙姓禀詞謂黄停妻再娶妻于理不合飭將陳潘交人保出財禮不追 
[美租界捕房紀事]  
　　前日粤人王錫正至篷路中兪來生所開脚踏車行賃車一輛旋卽私售與甬人陳錫耕昨日午前行至西華德路被兪所見扭八捕房捕頭令包探劉阿炳查明實在情由以便轉解公堂禀請讞員張柄樞司馬懲辦○前晚某某二粤婦在北河南路某里作葉子戲一言不合互相兇毆旋扭赴捕房呶呶聲訴捕頭詰知事起細微申斥一番釋之使出○昨日午後馬夫某甲乘馬至西華德路偶不留神將水車夫某乙及車上丙丁二坐客撞倒某號華捕見之一併帶入捕房捕頭見乙丙並未受傷一併釋出 
[喜筵移振]  
　　誦元茂莊夏憇𤲅善士召棠函述令郎選靑兄授室承諸親友貺儀本擬張筵將意俯念山東急於需欵以讌資洋一百五十元委解拯濟莫謂優文脫畝無非德澤涵濡悅情話於親朋瞻彼孑遺當感其善於酬酢已上海北市絲業會館籌振公所施則敬謹註 
 
 

Page 4

 
 
   
 
 

Page 5

 
 
   
 
 

Page 6

 
 
[ 
[浙江票頭彩二萬元頭二彩傍彩上下各廿號二月初十日開彩　]  
本公司自奉　浙撫憲奏明開辦以來通售各埠至公無私第十二會准於十二月廿一日當衆開彩紅票憑號單實足兌洋現因票額不敷分布自第十三會始加額增彩設票一萬五千張頭彩二萬元中額有一千四百十一張之多頭二彩除附彩外再加上下傍彩各四十張彩多額少容易獲中每張十則售洋五元定於二月初十在杭州拱宸橋西本公司開彩務祈官紳士商屆期光顧以昭大公是幸此佈　浙省協濟總公司上海南市協濟分　公司啓　　　　　　 
[大土减價出售]  
本棧前由外洋運申三冬公喇已蒙諸翁燒試衆稱佳品毋再瑣述今欲推廣銷路是以减價出售零躉公道批發以廣招徠每箱價銀七百七十兩每隻洋廿七元四角童叟無欺諸翁光顧今遷移在四馬路中市聚豐園東隔壁永慶里內第一家坐東朝西石庫門內便是庶不致悞外埠信購原班回件信力槪請自給　　豐泰和記土棧謹白　 
[甯波錢行街立昌錢莊甬江太極圖江南票三彩誌喜]  
第四十六會江南票二萬一千五百廿號由本號門莊分條售出甯波東門同豐衣莊楊一條東門泰生祥襪店李周一條東門後市緯成布局蘆江東永康紙行藥行街生大參行徐河頭市老大沈來生一條海神廟合興銅店一條道前錫公館一條江厦恆升咸貨行一條江東順小伙行陳一條甬江太極圖各彩票批拆 
[原衣𤼵客平價自售]  
本莊印出原衣粗細皮衣及綢緞棉夾等衣甚多今設櫃自售每兩一元劃一不二貨價不合包退回換　賜顧者請至四馬路西源來當門首石庫門內提揀可也　源昌提莊啓 
[上海占元票號湖北票第十二次收三彩誌喜]  
茲接湖北來電正月廿六開第十二次三彩二萬九千八百七十六號連上附彩均由本號門市售出得主　台銜容後聲明先此誌喜　　上洋十六鋪祥記碼頭占元票號謹啓 
[花旗銀行]  
本銀行創於一千九百零二年資本共花旗金洋一千萬元現已收足六百萬元其餘四百萬元卽日收齊總行設在美京紐約分行設在英京倫敦以及上海新金山新加坡呂宋橫檳等埠專理各該埠銀行應辦一切交易共餘各埠分行俟陸續設齊再行登報聲明以廣招徠如荷存欵其息存十二個月者長年五厘存六個月者長年四厘存三個月者長年三厘每日結算者長年二厘特此佈白　　　 
[真不二價德昶慎號洋貨抄莊]  
本號開設上洋英大馬路中市坐北朝南門面專辦西洋馳名各機哆囉嗶嘰哈喇羽呢花素羽綢時式花標督染各色咈布發客如蒙　紳商賜顧者請認明牌號庶不致悞　　今擇二月初一日開張 
[上洋永泰裕皮貨莊减價售現]  
本號緣因粗細皮貨存積太多意圖减價推銷如貴士商欲購者請認明棋盤街北四馬路口本號招牌庶不致悞　　　　　　 
[橫濵正金銀行上海分行新行鈔票洋圓]  
本總行創自橫濱一千八百八十年資本金洋二千四百萬圓公積金洋八百九十一萬元分設各國名都大邑廣有通交中國上海天津牛莊北京分設亦已年久今在上海分行新行通用自一元五元十元之鈔票洋圓奉准新式存单以及相與徃來支觧簿集 
本國政府允行始于中歴十一月初二日起以便行旅經商之一助其外各埠專辦銀行應有一切交易無不克已招接存欵更竭誠實久蒙中國　達官均用華文專備中國仕商樂取便捷易於通鉅賈交相稱贊本行格外精心研究接應　　　　惠顧現由總行刋到曉　惠然顧臨者之用爲特布告仰祈　俯鑒如欲存欵在橫濱總行册者半年期息五釐長年期息六釐如存欵期滿准在橫濱支取金洋上海取銀亦可如在橫濱存取換算則以日本金錢交付隨時註明定價如在上海則以元錠銀價交付庶幾市面仙零上落於　貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚詞文之來誼元爾其餘匯票押匯電匯承接周到有美悉臻如蒙　惠臨請至本分行面訂可也　　經理人長鋒郎謹白 
[廣濟公司江南義賑票正月廿六日開彩]  
本公司江南義賑票係奉　南洋商督憲奏奉　硃批首先創辦溯自吕宋票後本公司實爲第一歷屆開彩衆目環觀僉稱公正每次大彩係在何處及所得諸君均昭昭在人耳目是以誠實素著中外咸欽較之吕宋尤爲馳名更非他票所及今復善益從善將每票酌分二十則以應諸公惠顧之雅意本公司內地各埠並無設立分公司第四十七會票已於本月廿九日十一點鐘在本公司如法開彩所得彩號數經印有對號單分派以便核對如有得彩之票祈携到本公司收銀可也第四十八會票已印出二萬五千全張定期二月廿六日開彩本公司發出之票如有中式紅票憑票收兌此佈 
[光興機器磚窑公司賬房遷移]  
啓者本公司賬房向設二洋涇橋南首今遷在金利源碼頭四十四號房內　貴客惠顧請玉臨焉]  
 
 

Page 7

 
 
   
 
 

Page 8

 
 
   
 
 

Page 9

 
 
[製造糖紙章程]  
　　江西訪事人云省城近有廣利公司招股製造糖紙其章程曰一查種蔗熬糖爲中國久擅之利江西撫饒吉贛等郡近年出產頗多蔗旣取汁之後其槁與竹相近格致家謂可造紙然中國鮮有試騐之者因博訪糟工收集各種蔗槁雜配紙筋竹料用土法製造果能成紙適用並經紙商品評可以行銷擬邀同志籌集股本認辦此事現派人先赴產蔗各處收買蔗槁製造蔗紙試銷本所種成蔗後可將蔗分造糖紙漸圖擴充一興蔗糖於南昌一創蔗紙於江省此二項皆爲日用所必需謹小愼微事事核實當不致全無成效已禀蒙護撫憲柯批准招股開辦一省城外紙槽左近租賃房屋設立公司命名曰廣利先從士法製糖造紙入手俟辦有效騐或專就糖紙兩項拓地購機遞加擴充或將别項樹藝工藝審擇興辦隨時體察徐圖進步一先招股本足錢三千串文分作六十股官商兩途並招每股錢五十千文先交三十千文塡給收條開辦一月後再交二十千文掣換股票息摺届三月後如銷路暢旺應再續招股分以便推廣一公司左近擇宜蔗田地一片至多以百畝爲限或租或買爲開辦之基種蔗爲主兼値靛蔬等物以盡地力所需蔗秧先赴東鄉貴谿等縣購運佈種並勸令附近農人分栽以便收買而廣利源一公司内附設糖廠專製白糖其取汁製糖器具擬略參西法攺石磨爲鐵磨仍用人力以省成本一蔗槁造紙已用土法酌搭竹料試騐數次造成粗細兩種粗者可作爆竹細者可作火紙並經紙商品評可以行銷擬先辦紙槽數架常年製造俟確有把握實能暢銷再行逐漸展拓 
[上海巡局瑣案]  
　　前晚二十三七鋪巡防局員高文軒二尹督率勇甲巡至草鞋灣左近見陸羣扣糾同羅榮春陸小毛陸洪卿在車寓中賭博因飭勇一併拘回研訊之下將陸羅各責一百板其餘交人保去○姚金全扭徐再鶴至十六鋪巡防中局訴稱被欠洋銀一百元局員黄衡堂二尹飭地甲妥爲調處○日前曾允如李松林二人至南市王家馬頭洽記肉莊購醬肉臨去遺忘洋銀一百元厥後憶太向索不還因將肉莊主朱桂生扭赴十六鋪巡防南局局員賈叅軍研訊之下斷令賠還洋銀五十元朱抗不遵斷爰函送保甲總巡局總巡朱森庭明府略訊口供著仍照原斷交地甲帶去追償 
[英租界捕房紀事]  
　　前日流氓許根全糾衆至新閘迤西义袋角左近蘇州河中所泊某甲船上冐收捐欵不遂所欲拔刀恐嚇並攫去洋銀金戒指等物事後甲投報捕房旋由水巡捕黄鶴齡將爲從之乙丙丁戊四流氓拘獲捕頭令押候解送公堂禀請讞員張柄樞司馬訊究○前日一百四十號巡街捕巡至大馬路迤西泥城外見一男孩在途啜泣向之盤詰言語模糊因卽帶回捕房捕頭著解送公堂禀請妥爲安插○前日有朱琴齋者投捕房報稱泊舟市浜橋河内突有諸匪人一擁而上搶去白米數石請派包探緝拿捕頭允之派令包探陳雲忠張全林前往偵查務獲究辦 
[延年却病]  
　　竊謂壽居五福之先疾亦六極之一欲延年而却病必修德而行仁此其理並非惝恍難憑空言以欺世也兹承知過子善士求病速愈慨助醫藥捐洋銀四十元神户全益號求保號友平安慨助洋銀二十元陳兪氏女士法名妙根病愈酬愿慨助施棺洋銀五十元戴生昌號慨助洋銀十元之數人者爲善不同而其惟日孶孶專以濟人爲念則無不同將來天心默佑必予以無量福無量壽以酬其無量功德而凡侵人之災厄已不知消歸於無何之鄉矣乞附報章藉希均鑒滬北天后宮前廣益善堂司董嚴信厚龔心銘施則敬朱佩珍唐榮俊葉貽釗等謹誌 
[上海六馬路仁濟善堂開廠施粥經收施粥捐壬寅十一月廿一至十二月卅日淸單]  
　　廿一日壬賛虞善士洋一百元○廿二日無名氏洋一元無名氏銅洋一元一角○廿三日徐少甫洋念元無名氏洋十元無名氏求太平白米三石○廿五日隱名氏十元費毓記四元蘇省汪氏二元王景記五角無名氏銅洋卅六角履泰號白米四石○廿七日李子淸妻病愈還愿無名氏各洋十元公記五元蔣良才四元○廿八日紀翰章保父康健紀寳善堂各洋五元無名氏二元○卅日汪遺德堂保產婦平安愿洋念元姚子貞十元黄雨鄉罰欵移助洋四元○十二月初二日無名氏洋二元愼記恆記各一元無名氏隱名各五角張海如銅洋五元四角楊周氏白米二石黄正仁白米一石五斗吾省氏銅洋三角○初五日陳顧氏太太洋卅九元銅洋一元完心愿人　淸遠堂各洋念元合家求平安人四元嘉綸無名氏二元九角○初六日求慈親康健兩子免災聰明人無名氏施锦榮三户各念元沈靜軒五元○初八日隱名氏洋念元○初十日興隆外莊洋五十元朱凌氏保產平安洋念五元銅洋二元○十一日李祥記洋念元汪仲安十元無名氏六元十三日無名氏洋四十元黄和尚六元陳麗生洋一元銅洋七元○十四日天水增年氏元一百五十二兩無名氏洋卅元賈餘慶堂五元楊玉崑二元○十五日久敬主人洋十元○十六日無名氏洋念三元無名氏五元祥和糖行铜洋二元二角介順隱名氏銅洋一元○十七日省吾氏洋十八元李少山五元成記銅洋二元○十八日陳潤夫積善堂餘慶堂壽萱書屋四户各卅元不書名廿六元王槐蔭敦堂誼堂各廿元郭昌儀堂十五元○十九日隱名氏信源莊各洋十元惟善氏五元○二十日眉山居十洋卅元吳隱名一元同順昌號白米十石○廿一日李世德堂洋廿元李氏許淦各十元吳承訓堂二元○廿二日張水翁洋二百元隱名氏王厚卿各洋十元關錢氏八元永太源茶棧銅洋卅七元永達茶號銅洋十元○廿三日吳子靑洋廿元蔡太太白米一石○廿四日華商總會洋四十元吳子雲信昌珠號各洋廿元餘慶里夏一元二角利記義源成各銅洋十元吾省氏銅洋一元二角○廿五日沈留餘堂洋陸十元周潤德堂十元無名氏二元愛蓮居士銅銅洋三十元餘大銅洋二元林愼之白米一石○廿六日無名氏洋十二元金壽福白米一石○廿七日吳淞盛軍營無名氏各洋四十元無名氏卅元力不及願子洋廿元張鳳巢五元趙隱名四元陳炳記一元○廿八日徐氏無名氏求合家平安各洋十元不留名張五十元陳氏元無名氏一元勤本堂銅洋卅三元鄭隱名銅洋三元○三十日長福祿洋一百五十元感恩子洋五十元葛蕃翁汪仲安各廿元吳氏徐姓傳姓三户各十元無名氏元○廿九日孫丕之求妻病愈洋廿元孫保基沈堯生各九元陸楚善子庥臨八元滋生六元隱名五元鐘氏二元儲俊卿一元景福銅洋一百七十角以上共收銀一百五十兩又洋一千八百卅七角銅洋一百七十七元七角白米廿二石五斗 
　　　　 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年正月二十二日京報全錄]  
　　宮門抄諭旨均已錄前○署兩江總督張奏𤁋陳皖省議加鹽價情形摺○又奏裁停南洋舊式兵蚊各船叧造長江新式淺水快船情形片○又奏遴員接辦上海製造局事務片 
太子少保署理兩江總督兼管兩淮鹽政湖廣總督臣張之洞跪奏爲皖省議加鹽價謹𤁋陳　形並分别籌擬辦法俾於皖餉有益於淮商尚無大　以維大局而符定案恭摺仰祈聖鑒事竊於光緖二十八年十一月初二日准安徽撫臣聶緝槼咨稱具奏安徽省湊備償欵尚未足數援照湖南辦法將皖省行銷兩淮兩浙山東每斤加價二文湊償賠欵一摺於十一月初八日奉硃批著照所請户部知道欽此等因抄摺咨會到臣查接管卷内上年十月間前督臣劉坤一於鹽斤加價量予變通片内以現加之四文二文歸產鹽　　二文歸銷鹽　　各省不再另行加價庶鹽務不致敗壞尙有於四文外叧加則現加之四文全歸淮用電務飭湖南湖北督銷局淮鹽之行　鄂湘者每斤减去二文稍抒商困其餘西皖等省仍遵部議統加四文各半分解奏明在案蓋深慮價重滯銷害及於原有之課釐不得已立此限制爲兩顧之計且西皖兩省爲督臣兼轄省分究非湘鄂等省可比雖賠欵同一艱窘而當時撫臣並無異說今安徽擬仿照湖南辦法前督臣劉坤一開缺未久遽翻定案江西事同一律難保不聞風而起此窒礙者一湘鄂加價江省减收二文江省新案賠欵每年鹽務指派百二十萬至今解不足數然商力益困官力已竭皖省原奏旣請加價又請暫免收回二文若商人援湘鄂之例籲請减收减則江省賠欵無著不减則臣何辭以對商人此窒礙者二淮南北鹽務同一疲弊臣已酌籌整頓叧摺具陳而北鹽目已革分司陳紹垣藉口海嘯爲災庫欵任意虧挪私鹽裝途無忌以致規制　然自二十年六月起至本年五月底止經該司道等極力整頓始符奏限六月以後銷數又滯至今本綱之鹽西壩尚存二十餘萬包正塲亦形積滯未始不因加價後以及此淮北每綱課釐皖省而分四成試取數年前所取之四成釐金與本年六月以後所收無半年四成釐金　二十七年六月起至本年五月止所收四成釐金即知鹽務一事在於整飭疏銷　課加增亦資周轉不必於疲弊之餘再行加價以致江皖交受其病此窒碍者三原奏又稱派兵至西壩微收新加鹽價查西壩地方在江蘇清河縣竟内爲北鹽匯萃之區發運之始當其運載出湘應銷皖豫兩省四十二萬外縣中廳隨其便售不能强其專運至皖亦不能强其專運至豫與南鹽之分運各岸判然不譍者廻不相同且查北鹽旣例准沿途灑賣又例准攺岸融銷西壩出鹽之時無從辨其爲灑賣之鹽運岸之鹽亦無從辨其孰皖孰豫豈能并行豫之鹽及攺岸未之定鹽統由皖省加之而皖省用之此窒碍者四歴來鹽商各捐准者屢邀寛免當事之人深知北鹽票販之外又有湘豫西販零星散漫本薄利微一蹶　振不敢輕於嘗試臣查接管卷内上年正塲督銷局禀陳北鹽疲弊加價之難内之皖岸六霍前辦加價係奉前安徽巡撫奏明行知淮北之鹽歸鹽政主持不由皖省微收此次奉飭已遵部議認加諒邀體恤應請咨明此後無論如何緊欵免再加派等語由前督臣劉坤一咨照並由正塲督銷局曉　各在案似未便朝令夕更又豫省所加北鹽之價前督臣劉坤一咨商寛减臣亦據司道會詳電商河南撫臣似未便任安徽再加價如皖省於經過皖境之鹽不分行銷何岸槪行統二文到豫後又復再加二文商何以堪此窒礙者五臣由鄂東下舟過安慶時撫臣言及鹽斥加價一節謂目前正在整頓湖常關及米榖捐每年可得十八九萬之鉅欵可抵加價之數俟此兩事辦成後卽將此項加價停止江西不得藉口援例臣期以到任後當與運司詳詢籌辦現據運司疉次函禀面禀𤁋陳實在爲難情形臣悉心鈎稽具得要領實未敢率行辦理然皖省賠欵不敷亦屬實情誼屬同舟何忍漠視查每分司解皖四成課銀每綱十四萬八知兩零向分十二個月匀解近年前後套搭只實解九個月不過十萬八千兩應由臣嚴飭運司每分司按年解足如有蒂欠照京廿各餉例指名嚴叅是以北鹽一項此後皖省每年可多得四萬之的欵萬不宜於北鹽之價再有加抽爲皖省籌欵計萬不得已惟南鹽一項或可暫加擬照皖案新加鹽價二文之案飭大通督銷局代收如銷數不减歲約徵銀十一萬兩二者合計已有十五萬兩之數原奏新案賠欵歲短二十餘萬兩以十五萬兩合之皖省另加浙鹽東鹽二文約略可以相符惟是北鹽四成鹽課可以永遠照辦南鹽加價只能以兩年爲限撫臣屢次派員來甯面商整頓蘇湖鳳陽常關及皖北鹽釐等事計一兩年之内必有成效可期的欵可指届時或豁免兩文或收回兩文再行酌辦以免有增無减永累商人如此辦理皖省可濟眉急商人亦免藉口江西省仍不得援以爲例以免再生枝節有碍整頓據兩淮鹽運使程儀洛具詳前來理合繕摺奏陳伏乞皇太后皇上聖鑒訓示謹奏奉硃批户部議奏欽此 
太子少保署理南洋大臣兩江總督臣張之洞跪奏爲裁停南洋舊式兵蚊各輪以積存薪餉另造長江新式淺水快船以收巡江實用𢚈摺仰祈聖鑒事竊照兵艦爲江防大政擴充整頓尤爲今日要用然無用之船雖有若無欲訂造新式兵船籌欵又甚不易必應急籌良法以顧江防查南洋現有兵輪五號曰寰泰曰鏡淸曰南瑞曰南琛曰保民運船三號曰威靖曰登瀛洲曰鈞和蚊船四號曰龍驤曰虎威曰飛霆曰策電皆係購造多年機老鋼薄或舊行遲蚊船一項驅策濡滯尤不適用此等師船旣不足爲外海制勝之資並不足爲長江守險之用外國兵輪往來長江者甚多每爲竊笑而薪餉煤油及修理各費歲糜巨欵實爲可惜若不及早攺絃更張以後永無　興之望經臣督同籌防局司道詳加商酌除寰泰鏡淸兩兵輪威靖登瀛洲兩運船機輪較勝應仍用以備巡緝外其南瑞南琛保民三兵輪龍驤虎威飛霆策電四蚊船擬卽一律裁停鈞和一輪本係上海商捐作護商之用仍發還令商人自養此外備差小輪察其無用者亦酌量裁撤約計所停各船合薪糧煤油修理雜費歲可節存銀二十萬兩由籌防專欵存儲無論何事不得擅動以十年計之可得銀二百萬兩卽以此欵另　外洋有名船廠定造長江淺水新式快船數縷大約裁　廢船七艘可購合用新船六七艘限於三年内造齊並訂明分年付價以免叧籌鉅欵而年半之後卽有新式兵船可資長江巡防之用至裁停舊船令其酌量變價湊備新船經費以免看守虚糜似此化無用爲有用於籌防之道較用實際據籌防局司道具詳請奏前來除飭將定造新船迅與洋廠核價訂議俟議定再行具奏外理合恭摺具陳伏乞皇太后皇上聖鑒謹奏奉硃批著照所請該部知道欽此 
張之洞片再上海所設江南製造局務經前督臣劉坤一派委道員毛慶蕃承辦在案兹准北洋大臣直隸總督臣袁世凱電稱奏調道員毛慶蕃業經奉旨兪允現在銀行開辦在卽事關大局務祈轉飭該道迅速來津至盼等因准此並准咨同前由查毛慶蕃旣經北洋大臣奏調赴津事體繁重關繫緊要亟應遴委廉幹之員接辦以期得力　有江蘇特用道鄭孝胥操守廉潔才力堅强博通西法事事研究堪以派委除飭該道迅將局務接管務須殫思竭力不辭勞怨延訪外國上等工師督率員司工匠認眞經理外所有遴委　員接辦江南製造局務緣由理合附片具陳伏乞聖鑒謹奏奉硃批知道了欽此 
 
