# 1903 - 91 - 4910762

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覧原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之用略矣外埠各坊均有出售此啓 
[美儒李佳白先生講義]  
　　甚矣哉人世之遷移若是哉當一百二十五年之前美利堅猶北美之荒洲也自避英以來開闢之經營之始得有今日巍巍乎堂堂乎富麗之美利堅也而要非紅人之力實白人獨任其成焉當一百四十三年以先堪拿大猶隷法國之版圖也自屬英而後撫字之提倡之始得有今日熙熙然雍雍然昇平之堪拿大也而要以英法人居多土人及他國人居次焉鄙人幼居美國紐約邦之時註美堪交界處每流連於堪拿大周咨博訪故其一切情形雖不能明如示掌亦可略見一斑試舉美堪政治八端分析陳之以論其異同焉一曰土地人民美國土地三千三百萬方里人民八千萬堪拿大土地二千九百萬方里人民五百萬然則堪拿大之土地略小於美國而堪拿大之人民則止美國十五分之一耳此美堪土地同而人民異者二曰大槪情形美國人民自由之權甲於天下且地脉肥天時宜物產豐故六洲人士之遊旅美國者每樂而忘返卽如紐約城有四十餘國之人天下各教之徒居焉而獨推英人最多德人次之堪拿大東部多法人西部多英人語言文字亦隨而用之且堪人性情伉直有英美風此美堪大槪情形之異而同者三曰自主美國國富民安自主之權不待煩言堪拿大雖屬英國而一切政事能自主者十分之八出英主者十分之二卽如堪京總督係由英王派來冶理全地而其權不甚大時爲軍機所掣肘又如議定律例凡不利於英者英王有駁斥之權令其更改此美堪自主之異者四曰分合權美國合四十五邦並四省以成故又名合衆國合者何卽合衆國之謂也分者何卽各邦之謂也合衆國有權有律有議院而各邦亦有之皆載明國政章程不能紊亂惟合衆國之權律議院關乎全國而各邦之權律議院僅關乎本邦堪拿大當一千八百四十一年時地僅兩省越二十六年增爲四省今則增爲七省各省巡撫簡自總督人民不能公舉而美國各邦督撫並非總統選派係由人民公舉考堪拿大定例各省議政行政之權有一定限制限外一切議政行政之權皆由總政府主持若美則反是總政府議政行政之權有一定限制限外一切議政行政之權則由各邦主持此美堪分合權之同而異者五曰行政權美國行政之權專在總統堪拿大行政之權雖在總督而十三位軍機二十位内閣亦與有權焉此美堪行政權之異者六曰軍機美國軍機不隷議院故無議政之權僅代總統行政而已政之優劣軍機無責與聞焉堪拿大之軍機不徒代總督行政且有擔荷之責此美堪軍機之異者七曰立法權泰西各國立法不能司法司法不能行法所以弊端可杜也美國立法之權在上下二議院堪拿大亦然美國議定律法若合衆國與各省不合或與國政章程不合者須由上等司法院妥爲辦理再行協議行法院不得與聞堪拿大各省議院議定律法與總政府不合者總政府可以駁回總政府議定律法與英政府不合者亦然此美堪立法權之同而異者八曰上議院美國上議院議員九十人係由四十五邦各舉二人堪拿大上議院議員八十一人非人民公舉係總督與軍機大臣同選美國議員四年滿任堪拿大議員終身在位此美堪上議院之同而異者由此觀之堪拿大托英庇下雖不能全爲自主之邦而政治不無可取也今中國四民旅居美國者十萬有餘而美國士商寄跡中國者不過二千中國工商經營堪拿大者數百人而堪拿大人士旅居中國者不及百人則其政法不爲中國所宜詳查乎不爲諸君所當研究乎 
[本館接奉電音]  
　　昨日傍晚京師飛電傳來上諭四道謹敬譯登○三月初十日奉上諭梁各莊看守行宮之千總委千總外委兵丁等著加恩賞給半月錢糧欽此同日奉上諭崇福寺逹賴喇嘛著賞給小卷絲縀一匹德木齡格斯貴教習喇嘛等每名著賞給一兩重銀錁各二個班第每名著賞給一兩重銀錁各一個欽此同日奉上諭連日恭請慈禧端佑康頣昭豫莊誠壽恭欽獻崇熙皇太扣轎及御營請轎之鑾儀衛校尉著加恩每名賞給一兩重銀錁一個由廣儲司給發欽此同日奉上諭熱河都統著松壽補授欽此 
[宮門抄]  
　　二月二十八日吏部翰林院正藍旗值日無引見德公假滿請安卓公請假五日恩公續假二十日文熙續假五日召見軍機○二十九日户部廂藍旗值日工部引見十六員欽天監一員廂紅蒙七員正藍蒙二員兩翼三十員火器營十二員粤海關監督莊山到京請安良泰等演放水師砲位覆命壐昌忠祿謝授侍衛班領恩貴壽謝授湖北道恩福建副將羣魁謝恩河南參將復俊謝恩曹福元張星吉預備召見希朗阿續假五日召見軍機及莊山貴壽曹福元張星吉○三十日禮部宗人府欽天監八旗兩翼值日理藩院引見三十一員太常寺二員正黃滿十員頣和園二員山東知府叚友蘭謝恩陸鍾琦穆特賀預備召見琦侯請假五日禮部奏請換戴凉帽日期奉旨著於三月二十七日又奉派獻帛爵之王大臣派出禮王睿王又奏派行耕耤　之王大臣派出肅王莊王恭王陳邦瑞戴鴻慈郭曾炘張仁　溥良松溎恩頗岳樑溥未　那桐召見軍機及叚友蘭陸鍾琦穆　賀 
 
 

Page 2

 
 
[起鑾恭紀]  
　　客有宦游京師者珥筆恭紀云皇太后皇上恭謁西陵擇定三月初八日午刻皇上先由内廷乾清宮起鑾經乾清門太和門午門端門天安門大清門正陽門至永定門外葛家廟鐵路旁黃幄小坐恭候皇太后慈輿旣而皇太后率同皇后由慈寗宮起鑾出神武門三座門西安門正陽門至永定門外黃幄茶尖然後登火車起蹕留京各王公大臣俱遵禮在正陽門外正陽橋前跪送隨扈之御前大臣及文武大小官員均穿朝服值差人等俱穿花衣 
[續錄太子小少保頭品頂戴署理兩江總督湖廣總督張香濤宮保覆陳閩浙總督許筠菴制軍被叅各欵摺]  
　　一原奏所稱文職買差買缺多有楊文鼎孫道仁經手武職多由鍾紫雲經手最著者如知縣吳兆璜買署招安王國瑞買署建甯仙遊崇安捐升知府蔣唐祐在政和被控買署莆田縣知縣朱開泰買署連江章景機買署晉江楊文鼎復假手於官運課釐局提調鹽大使宋尊望爲之居間說項得贓分肥宋尊望將局中閒欵搜括與楊文鼎均分創設銅圓局公欵半歸私飽各節查前署招安縣知縣呂兆璜並非吳兆璜其在莆田縣署任内被控納本縣舉人楊中楷婢女爲妾飭據呂兆璜供稱納妾屬實但在交卸莆田之後現在呂兆璜楊中楷枃已病故王國瑞卸署仙遊後酌委崇安並未委署建甯各任内均無被控之事蔣唐祐前署政和縣並非晉和在任被廪生宋士英上控侵知膏为浮收寺捐據建甯府委員查悉尙無其事宋士英等揑詞越控由府詳革又在莆田署任被附生劉玉麟臚列八欵上控臬司楊文鼎以事不干已立案不行嗣據興化府知府玉貴詳請劉將玉麟等五名斥革經該督臣批准復行府提案根究主唆之人蔣唐祐被控各欵令其自行禀覆嗣有縣民與蔣唐祐爲難糾衆赴署滋閙並將蔣唐祐之勇丁轎夫毆傷蔣唐祐因公晉省藩司周蓮因其人地不宜檄飭留省當差至知縣朱開泰委署連江章星機委署晉江均係酌委雖謠諑紛騰尙無賄賂營謀確據惟調閱各縣控案凡地方生員一經上省控官卽褫衣頂無一免者最甚者莫如蔣唐祐莆田縣一案臚列劣迹八欵之多自應飭本管道府查覆乃不問虚實遽將原告五生斥革又復批府提案嚴究以致纍纍靑袊株連覊押而蔣唐祐被控八欵僅令自行禀覆查閱蔣唐祐覆禀滿紙矜誇負氣之言恃寵而驕聲情如繪不知此等劣員何以深信不欵始終信任查此案初控省之時藩司周蓮係批府確查而臬司楊文鼎逕行批革嗣後蔣唐祐署事期滿本管知府玉貴禀請留署同蓮深知其人地不宜委員接署其眷屬回省復經該府會營派兵護送袒庇若此查蔣唐祐得罪縣民至辱其輿從眷口回省又慮及百姓阻閙其爲衆惡所歸不獨四五紳士與之爲難亦可想見至鹽大使宋尊望向在官運局課釐局亦據鹽道鹿學良查覆並無閒欵又查閩省圓元局係光緒二十六年附於銀圓局開鑄係楊文鼎經理銅本係局中自行籌墊並未請領官欵嗣因行銷甚廣添廠購機自二十八年五月起每日可壽五百千一下機廠銅本均向商家挪借共用成本四萬七千餘兩每月除去局用約獲利二千金陸續歸還借欵俟借欵還清卽將餘利撥歸公用因事係外辦未支正欵尙未報部原叅謂公欵半歸私飽亦屬傳聞之誤至謂文武買差買缺皆由楊文鼎孫道仁鍾紫雲三人經手無從得其實據一原奏所稱孫道仁一紈袴子目不識丁以鑽營謟媚得各優差於所統福勝軍及衛隊親軍一切委之教習崔祥奎紊亂營規尅扣軍餉孫道仁受其挾制且爲之揄揚其鍾紫雲復與督中協副將賴文華結拜兄弟每遇提標將領各缺無不廣收賄賂各節查孫道仁係前提督孫開華之子亦通文理尙不至目不識丁且小有肆應之才惟該員年輕資淺旣無學問又無閱歴省城福勝軍勇丁十旗及衛隊親軍一營全歸該道一人統領此外兼差尙多聲勢面赫其逢迎結納朋比營求頗不理於衆口至謂一切軍政委之教習崔祥奎查崔祥奎現係試用知府從前係北洋武備學堂學生出身該員旣以操練事務相委自必爲之揄揚似無不合此摺仍未登畢尙須排日續登 
[恭迎皖撫]  
　　杭州訪事人云上月某日皖省撫轅文巡捕王二尹壬癸武巡捕曾千戎定國曁戈什哈李弁得勝徐弁寛潤胡弁耀奎王弁春廷奉調補浙江巡撫正任安徽巡撫聶仲芳中丞之命取道來浙恭迎護理浙江巡撫新任安徽巡撫誠果泉中丞赴皖中丞因須入都 
陛見未能尅日履新命二尹諸員先行回省銷差無須在此伺候本月初一日已禀辭回皖矣 
[浙學赴台]  
　　杭州訪事友人云浙江提督學政張夑鈞大宗師按試湖州嘉興二府事畢卽於上月十八日回省小憩征驂旋行文台州府定於三月初三日取齊初一日午初由學轅命駕詣鳳山門外上馬頭登舟取道諸曁折赴州台開試俟台郡試畢當須按試處温金嚴并在金華附考衢屬龍江常開四縣生童約在閏五月告竣 
[軍節回轅]  
　　松江訪事人云江南提督李壽亭軍門前赴白門謁見新任兩江總督魏午帥并送張香帥登程事畢馳回江陰防次旋復繞道滬上遄返松郡節轅標下各員均赴大漲涇碼頭迎迓 
[美艦抵蕪]  
　　蕪湖訪事友人云此間下一五鋪鷄窩街迤東護國菴山陜會館產業頗饒立有紅契由山東人王炳文執管王與向在山西信成乾票號執事之李伯唐積不相能遂將契送交弋磯山教士赫懷仁李聞之具詞控諸蕪湖縣署縣主王小午大令准之飭差傳王王本皖中候補人員去冬爲撫憲聶仲芳中丞叅革及大令升堂研訉謂爾係革員自當閉門思過何得在此滋生事端語次侵及教士憤憤不平隨派差押赴教堂吊取契據教士將情電逹教主本月初六日適有美國兵輪船敼浪而至徽寗池太廣道兼蕪湖關監督劉葆良觀察深恐釀成交涉之事尙不知如何設法調停也 
[請兵防卡]  
　　安慶訪事友人云皖省濵臨大江上遊距望江縣屬華陽鎭一百二十里下遊距銅陵縣屬大通鎭一百八十里合之本城鹽河爲皖省三大水卡每卡月征貸釐約一萬有奇或二萬金左右卡員例將逐日收數或隔十日或隔五日互相報知以防偷漏本年正月收數未滿萬金聞係磁捐未能足額之故邇來磁船陸續到有七八百號道經華陽卡時皆未守釐現方麕泊江干華陽大通兩處委員因會銜出示著將三卡應納釐金照八折捐輸毋許司巡勇丁需索而各磁商仍觀望不前嗾令爲首者具禀憲轅妄冀邀恩豁免刻下三卡委員已移請水陸弁兵駐紥江干以防滋事矣 
[示繳匪票]  
　　鎭江訪事人云署丹徒縣洪鷺汀明府於月之初二日出示曉諭大略謂仰諸色人等知悉汝等如有悞買大峯山會匪票布者准予繳案銷燬免其治罪倘仍隠匿一經查出嚴辦貸其各凛遵毋違 
[釁由排滿]  
　　漢口日報云東洋留學生劉成禺主持排滿之說昌言無忌罔識尊親滿洲留學生聞而惡之時或學之齟齬事聞於中國政府立卽電致日本斥出士官學校劉因折赴美利堅按劉爲鄂之江夏人 
[制軍課士]  
　　金陵訪事友人云尊經校士館例於二月初旬由制軍甄别本届適逢前署督張香濤宮保閱兵澄江兼之交卸在卽迄未 
 
 

Page 3

 
 
舉行迨魏午莊制軍蒞任後校士館提調江寗府知府羅少杰太守禀請示期制軍諭以二月二十八日在下江考棚扃試委江安糧道胡硯孫觀察監塲太守曁上元縣陳小山江寗縣盧肅卿兩大令點名是日天甫黎明制軍命駕親臨旋因本轅放告之期并須親臨三江師範學堂履勘以故出題後卽命駕回轅題爲居處恭執事敬與人忠義問美國十三州建置情形若何南美如巴西等國天時地利大略相同何以不能如合衆國興盛之速試推論之另時務題爲擬籌整頓淮鹽票綱算學題爲四元與代數異同論 
[營勇爲盜]  
　　甯波訪事人云上月二十四日之夜鄞署迤西十字港裕昇當鋪突來盜匪五六十人毁門入刦事後報由縣主黃菊及大令飭差偵緝忽某營勇某甲投縣願作線人大令見其形跡可疑飭卽交差收押一面簽差至某營在乙丙丁三勇竹箱中搜獲原贓提案訊供支吾以對迨嚴刑推鞫始供出道署側某氏婦有窩藏情事遂飭差拘獲一干人釘鐐收禁嗣知是案首犯已在滬上破獲因派役齎文前往移提歸案訊懲 
[失而復得]  
　　日前浦東南匯縣境北蔡鎭歹人諸小泉借迎神賽會爲名繫毁張家樓天主教堂大門經浦東保甲總巡謝岳松明府拘獲移送上海縣署縣主汪瑤庭大令飭差嚴加看管聽候禀陳道憲然後究懲前晚篛諸隙脫逃縣差據實禀知大令飭即設法拘拿違干比責旋又改派縣差全順密悉心偵緝昨午始將諸緝獲解請訊供旣而大令訪悉當日尙有周象卿等人皆藉會肇事現尙在逃因飭全順赶緊獲解切勿玩延一面移請南匯縣一體恊緝 
[亡羊補牢]  
　　昨日上海縣主汪瑤庭大令發出四言簡明告示飭卽黏貼署前其詞曰迎神賽會爲害最烈照例禁止差查嚴密倘敢故違提究不惜鄕保居民一體知悉說者謂事因浦東匪棍諸小全乘賽會閙教大令設爲是言特節過清明各處會已賽畢殆亦如諺所謂亡羊而補牢者乎 
[神道設教]  
　　前日清明令節上海縣主汪瑤庭大令諭令僧會司撥出戒僧十二衆在縣署内監建醮誦經施放燄口普度瘐斃幽魂蓋亦藉神道以設教也 
[劣差解縣]  
　　英美租界公廨差役羊福卽羊阿寳劣蹟昭彰屢經斥革日前承提袁荇洲控袁如梁黃介綬一案擅將袁黃與竊賊一併禁錮致動衆憤在商業會議所聚議諄請商董周金箴觀察禀請蘇松太兵備道憲袁海觀觀察札飭讞員張枘樞司馬將羊革去卯名前晚解送上海縣署縣主汪瑤庭大令立飭值日差嚴加看管聽候訊懲 
[示禁阻擾]  
　　本邑南市大東門外大街前經馬路工程局總辦翁子文太守禀准蘇松太兵備道袁海觀觀察籌欵改築馬路不日將次開工因於昨日飭吏繕就六言簡明告示實貼工程處以便周知其文曰照得褱街道路久已凹凸不平下面陰溝失修雨天積水甚深現擬改築馬路以便車輛行人業已禀准道憲卽日開工舉行並做瓦筒陰溝以免穢氣薰蒸合亟懸牌出示曉諭鋪户居民倘有阻擾情事定卽拘局嚴懲 
[滬南火警]  
　　前晚更深人靜後本邑大東門外鹽馬頭左近小巷内恊泰煤油棧不戒於火熊熊毒燄冪　層霄十六鋪地甲見之急率同更夫分投報警俄而遠近各洋龍風馳電掣而至吸水狂噴約歴一點鐘之久火始稍衰然已殃及比鄰永泰豐麻袋棧沈立興蒲包棧約燬房屋七八椽當火熾時馬路工程局總辦翁子文太守及各叚巡局委員均到塲彈壓先是九下鐘時小南門外沙長街張杏全所開繩索店被學徒潑翻燈内洋油幾釀燎原之禍幸卽覺察施救得熄至昨日十六鋪巡防中局委員黃衡堂二尹以恊泰失火時鹽馬頭栅夫李阿慶等三人不先禀報飭地甲傳案各責二百板以示薄懲 
[美儒講學]  
　　尙賢堂監院李佳白先生美國名儒也上禮拜四在英界六馬路格致書院講論堪美政治異同本月十二日即禮拜四之晚八點鐘時又講論英屬堪那大與印度政治之異同留心時事者届時聯袂而來一聆偉論可也 
[英界獲盜]  
　　金山縣人顧邦基家被盜行劫報經縣宰簽差至上海偵緝適英美租界公廨捕役凌振訪悉此案盜犯汪家海卽汪嘉亨及其妻汪方氏匿迹英租界中因偕來差投報捕房前日協同包探趙銀河一併緝獲搜出金戒指兩枚銀臂釧一雙洋銀若干圓手槍兩枝彈丸數十粒立卽解送捕房昨日捕頭令趙探解至公堂請示來差禀訴前情並稱小的帶有緝捕船三號叩求將汪交小的解回襄讞委員魏蒓塢大令商之美總領事署繙譯官白保羅君飭將該盜及贓物一併點交來差押回金山歸案研訊 
[行旌東指]  
　　四川總督岑雲帥派往日本國查考商務之李觀察湛陽韓觀察澍滋及請假遊觀博覽會之成都府知府沈太守秉堃均於前日到滬舍館旣定即命駕至虹口武昌路拜會駐滬日本總領事小田切君茗談良久而出 
[白畫殺人]  
　　昨日午後二點鐘越二刻時浙江寗波府屬鎭海縣人劉根山行至美租界澤浦路第九百八十一號屋前突被人揮刃砍傷旋卽斃命事爲巡街捕所見回報捕房捕頭立遣某包探前往查拿兇手並令地甲投報上海縣署請卽臨塲騐屍 
[上海官塲紀事]  
　　昨日江蘇候補道趙小帆觀察因事來申行裝甫卸卽命駕赴道轅拜會蘇松太兵備道袁海觀觀察暢談時局良久始出旋復至上海縣署投剌縣主汪瑤庭大令以禮迎入煮茗清談○鈞和兵船管帶馬榕軒千戎昨有要公詣上海縣署拜會縣主汪大令良久始别○昨午江蘇候補縣汪瀛洲明府至上海縣署拜會縣主汪大令大令飭丁擋駕 
[上海縣署紀事]  
　　揚州人陶子卿前者承辦靑浦縣漕米具領洋銀乘間逃匿縣主錢大令移請上海縣及英美法各租界讞員一體查拿兹由英美租界公廨差役將陶拘獲解送至縣日前縣主汪瑤庭大令升堂研訊陶供小的承辦漕米時每石僅洋銀四元三角二分後忽騰貴以致虧耗不貲大令飭發典史署看管限於五日内措繳銀二千兩昨已逾限大令飭原差傳諭催繳延干嚴比○前者法租界工部局董議由八仙橋迤西至法華一帶開闢馬路縣主汪大令會同清丈局勘明照請工部局議給田價各業户領受之後並未繳出契據田單法總領事再三催促洋商租地會丈局員陳明府因移請大令嚴飭二十五保四圖二十七保五七圖二十八保十二圖各地保傳諭各户赶緊送局批註並飭各圖册書查明各户讓地若干註明糧册造具清册立案以備查考等情日内大令已分飭遵照辦理矣 
[浦東總巡局紀事]  
　　前日頑童伍新全陳有生在爛泥渡一帶任情譁譟有某甲者見而喝阻二童不服與之爲難甲不得已喚人拘送保甲總巡局總巡謝岳公明府正欲升堂研訊二童父母聞信奔至叩首求恩明府遂不子深求姑准領回管束○某廠工人吳長大吳長貴吳紀昌不知因何忽起爭端互扭至保甲總巡局聲訴總巡謝明府研訊之下以其事起細微飭各具呈改過切結釋之使歸 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　包探方長華解管阿本王阿寳張阿根到案禀稱伊等三人係已斃流棍鄭子明之羽黨日前用刀戳傷　　近顧三福逃至法租界旋又犯案法探拘解公堂讞員孫大老爺判令各責一千板嗣顧訪悉情由告知捕房捕頭令小的協同西探詣法界公堂移提到來今特送請訉辦顧歴訴前情襄讞委員魏蒓塢大令判將管王各責五百板收禁西獄二年張責三百板收禁西獄二年滿期之後分别遽解回籍兇刀銷毁○包探竇如海解陳紀生到案禀稱此人前曾犯案三次今又行竊龔筱圃家象牙筋四雙報由小的拘請訉懲大令判責三百板收禁西獄半年○包探趙銀河解王阿方到案禀稱伊係著名流氓綽號小寗波阿方身帶兇器向人詐訛曾經張大老爺遞解回籍今又在租界内行兇揮刀砍傷將顧三福報由小的拿獲送請究懲大令判笞責三百板收禁西獄二年○包探金阿三解張小寳到案禀稱此人將余又元家女孩拐賣報由小的拘獲吊出女孩送請懲治大令判重責五百板枷示一月期滿之後收禁西獄半年○包探張天林解陸阿金到案禀　此人前曾犯竊今又於北京路被火時攫取某姓家竹布兩疋持至新閘某典肆質錢由小的拘獲送請訉懲大令判責二百板枷示一禮拜○包探顧阿六解無賴王堯卿至案禀稱此人調戲繅絲女工唐蕭氏被氏所斥膽敢行兇致失去挖耳簪一枝報由小的拘獲送請究懲大令判責五百板枷示一月○包探顧福其解蟻棍黃廣福丁阿榮張寳興到案禀稱伊等三人將蔣萬隆之媳王氏拐帶來申販賣報由小的拿獲送請究懲大令著押候過堂訉核 
[法租界公堂瑣案]  
　　大昌洋行主人查得園中失去花卉十八盆因將園丁顧其寳送押捕房旋經包探拘獲竊賊朱裕發昨日連顧　請訉究朱供小的竊花四盆售與江南機器製造局左近某石灰行得洋銀一元五角讞員孫建臣大令商之法總領事署費繙譯官判將朱枷號半個月責三百板顧責二百板○包探費阿狗禀稱前晚小的家内被賊竊去西式大衣一件值銀三十兩及衣服水烟袋等物旋將竊賊徐阿榮戴天元查獲詰知大衣質在虹中某押店已被火焚燬僅吊到衣服水烟袋今特解請訉懲大令判各枷號一個月責三百板贓給費探具領○偷兒汪桂喜濳入浦東唐橋左近某姓家行竊元色縐紗裙一條携之來滬適爲包探所見解案請懲大令判責四百板贓存待失主具領○沈大元訴稱小的家住瑞福里前晚被王阿二行竊棉被一條當塲扭獲送入捕房今已解案請卽訉懲大令判枷一個月責一千板贓給沈具領○怡和順報關行夥盛載堂訴稱茶房蘇阿生串同庖人朱鳳祥竊去洋銀十元是以送案請究大令著帶回自行料理○潘俊卿朱松濤莫鳳林同訴稱小的等送貸至某輪船上突被流氓孔漢清攫去紙烟等物是以送案請辦孔供伊等私販制錢出口是以小的攫取一千文大令判責四百板○小竊王阿才朱阿二行竊某姓家木植及水烟袋等物由包探緝獲解案請辦大令判責朱四百板王二百板 
[美租界捕房紀事]  
　　前晚甲乙丙等數流氓在西華德路黃鶴樓茶肆向甬人舒某借端索詐洋銀舒怒投訴捕房捕頭令包探朱桂生將甲拘獲押候解送公堂禀請讞員張柄樞司馬訉辦○昨晨某號華捕巡行楊樹浦路見江北人周某東張西望形跡可疑向詰支吾因即拘押旣而捕頭詢得周實係小工並未行竊遂釋之使歸 
[蘇省官報]  
　　三月初一日同知羅承恩禀謝奉委南匯沙洲差知縣周慶賢禀謝奉委常賭沙洲差並謝奉飭山西賑捐案内奉前山西巡撫奏保歸本班儘先補用熙　王家梁禀知奉倉憲飭知二十六年分冬漕海運出力襄保以知縣仍留原省補用府經局紹棠照磨胡緝熙均禀謝奉委帮辦南匯沙洲差縣丞陳翊榮禀知起服回省沈恩　禀辭赴海運京沽局差高士寅禀銷北路四叚冬防巡查並辭赴解甘肅俸緞差劉永滭禀辭回鎭洋縣保甲差巡檢　　　禀知到北路四段巡查差陶惟清禀謝奉委幫辦丹徒沙洲差典史姚祖瑣禀辭赴海運京沽局並銷靑浦縣保甲差縣丞沈保仁禀辭赴寗見　憲初二日江陰縣吳禀辭蘇省糧通判梁書祥禀銷待質公所正叅　知縣　兆熊禀知勸辦順直賑捐案内出力蒙直隸督憲保俟補缺後以同知直隸州用知縣廖倬清禀謝奉委丹徒沙洲差巡檢陶淮淸禀謝奉委丹徒沙洲差典史　森由海運滬局專丁來賓禀謝二十三年分海運案内蒙保補缺後以縣主簿用初三日湖北督銷局候補道那良督辦界首河工補候道丁葆元均由寗來蘇州府向禀謝奉明保行知知府吳炳元由寗見制憲回知縣壽慶慈禀謝奉藩憲委崑山驗收工程差卽辭龔鴻揆專丁來省禀謝奉委丹陽沙洲事宜差謝崇聲禀謝奉委丑審局差請補靖江縣馮　禀謝奉委武進沙洲兹府經歴梁耀煊禀辭赴寗見制憲從九王兆熊朱景昌均禀知奉藩憲飭知奉部核准註册署震澤縣典史高元艦　辭赴任已丑科舉人曾紀俊湖南人由籍來卽辭行赴甯 
[金陵官報]  
　　三月初一日候補道徐乃光同知陶美濟知縣蔡慶霖楊渠朱錫甲布理問黃瑞琛巡檢孫多升沙訓義孫國光吳浦霖從九裘奥典史　觀國楊錦文均奉示繕寫履歴廣東武備學堂採辦儀器委員知縣李光襄到日本來縣丞馬德成州吏目蒯文彬均奉示驗看知縣張存彝禀知如臯任内正欵一律交淸初二日濟轅牌示新選東臺縣典史徐育贊自應飭赴新任知府查濟元奉淮北督銷方觀察札調差委候選同知夏奇峰江西來甘肅知縣王啓春由皖來謝宣城保甲墾務安徽知縣萬祖恕篤到知縣沈福濬由蘇來通判王常珍叩謝獎給超委州縣一次知縣袁世獻奉司委清通海灘地新選草　塲大使徐鎔正奉示考試千總鄧美廷謝委轅下巡查差試用道劉均烈禀到由京來到省美國駐滬總領事古納駐甯領事馬敦轓譯海格恩均會又温秉忠見初三日分省州判周漸違到四川來從九吳之　奉示寫履歴知府朱其昌奉委官銀錢局卽到差知縣汪寶增謝委課吏館收支差左杕周舉委　辦周急工藝所差又播升澈到由蘇來新選東臺縣典史徐甯贊卽謝飭赴任牌示皖省抽收淮鹽加價事宜安徽候補道卞緒昌見初四日翰林院檢討洪汝源翰林院庶吉士李清瑞均到會由湖南來進京統領當備右軍候捕道杜兪卽謝奉行知保舉特科江北查禁私運局候補道薛華培辭縣丞楊來顯樞禀知起服回省德國駐滬總領事克納貝駐寗領事貝特蘭蓋薩特繙譯麥令毫均會洋務届器補道汪見候補道趙受環辭赴蕪見撫憲廣東武備學堂採辦　器委員李光襄見 
[維揚官報]  
　　二月二十八日姚分轉近愷委海屬總巡林分轉之蓀委養屬總巡沈分轉述曾委通屬總巡葉分轉爲楨委焦山總巡汪分轉壽祺委壽局查探水勢○二十九日丁分轉士年委皖岸隨局差劉　尹以楫委南京餉差沈鹺尹源深委西岸聽差○三十日洪𪙉尹定述委揚河催償○三月初一日辰初日食各衙門循例護救汪𪙉尉圻委解蘇州餉起程○初二日謝大令蘭軒由蘇來揚公幹丁分轉苪祜由姜埝卡來○初三日北批騐袁𪙉尹禀辭祝𪙉尹傳望委呂四漁汛差孫𪙉尺眙善陶𪙉尹潤廳均委總　聽差 
[皖省官報]  
　　二月二十五日渦陽縣張橫建辭西壩鹽釐局提調兼兼收支直隸州邻寳琛辭卞緒昌辭行赴金陵委辦太白釐卡知縣張廷權到巡檢莫徽蘭辭赴皖北權資二十六日署知州何亮標到候補知縣彭正章辭仍回准北牙厘局差遣知府汪麟昌知奉撫台委騐收武俻學堂工程二十七日署知州何亮標辭候補知府汪麟昌知武備學堂工程騐收訖同知朱有寛到由含山查辦敎案回知縣彭鴻年奉撫台委會同三卡查辦瓷船周兆鑛面試二十八日安慶府桂鐄謝奉行知准補同知銜指分安徽試用知縣半闊到河南人知縣王積洪到由皖南就醫回鄧英知奉臬台委赴舒城提案周炳　到由近措資回巡檢彭兆麟辭赴皖北措資二十九日委辦太白厘卡知縣張　權　奉行知蒙保補缺後以直隸州用知縣劉寅度知奉保甲總局委帮審典史黃行素知奉委查東門内街道差 
[正月十六日至二月卅集福册捐淸單]  
　　天水徐氏洋四角晉大莊衍慶堂趙二户各洋一元鮑建侯吳氏二户各洋二元五角徐定禪洋五角無名氏洋十元裕大洋四角汪自興汪自義汪自勳汪余氏四户各洋一元眞悟子汪再弟二户各洋五角呂賓听井亭王席哲人三户各洋一角不留名不留名二户各洋二角陳姓謝姓殷姓沈姓楊姓羅姓夏姓沈姓八户各洋四角無名氏一元不列名洋二角宜荆義西圩敬善堂無名氏羲質堂敦義堂四户各洋一元存畊堂鄒敦本堂何敦倫堂項留靑堂荆善堂汪康吉堂分海禹堂遺經堂葉清白堂范文盛堂郁十户各洋四角内估見銅洋一元戴子苓陳慶才張迪生三户各洋四元無名氏洋五角檵志堂五福堂二户各洋二元義和公典金治臣二户各洋一元李同泰建板二元又銅洋一元嚴陯于洋二元共收大小洋五十七元九角又銅洋二元滬北天后宮前廣益堂司董嚴信厚龔心銘施則敬朱偑珍唐滎俊葉貽釗等謹誌 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十九年二月二十九日京報全錄]  
　　宮門抄諭旨均錄正張○護浙撫誠奏爲調補知縣摺○湖南巡撫兪奏鄰省道員籌集鉅欵懇恩獎勵片○又奏爲附設醫學實業學堂片○又奏報開辦大學堂情形片○直隷總督袁奏爲道員辦理振捐勤勞卓著懇恩送部引見片○又奏大員辦振出力懇恩交部從優議叙片○又奏爲藩司辦振出力懇恩從優給獎片○又奏另訂考選滿營學生片 
　　頭品頂戴新授安徽巡撫護理浙江巡撫奴才誠勳跪奏爲調補要缺知縣以資治理恭摺仰祈聖鑒事竊照紹興府蕭山縣知縣李芬准調平湘縣知縣光緒二十八年八月初七日奉旨後五日行文按照限减半計算扣至九月初九接到部文之日作爲開缺日期所遺員缺係繁疲難應調要缺例應在外揀員請補查定例州縣應調缺出俱令於現任人員内揀選調補又調補　縣以上官員必歴俸三年以上方准揀選題調各等因今蕭山縣知縣缺奴才督同藩臬兩司於通省現任應調人員内逐加遴選查有東樂縣知縣李前泮年三十五歲係湖南湘鄕縣人由難廕生入監讀書期滿以知縣註册銓選遵新海防例報捐指分江蘇試用光緒十七年三月十一日引見奉旨著照例發往欽此領照至省在江蘇振捐案内奬叙同知銜南洋海防出力保准俟補缺後以直隷州知州補用遵例改指浙江加捐遇缺先補用免試用領咨到浙准補東陽縣知縣光緒二十四年四月初二日臣到任二十三年海運出力保俟補直隷州後以知府用東陽縣任内報効昭信股票銀兩獎叙花翎試俸期滿咨請銷試在案兹據兼署布政使黃祖絡署按察使崔永安以該員請調蕭山縣要缺知縣會詳前來奴才查李前泮老成幹練膽識兼優以之調補蕭山縣要缺知縣實堪勝任與例章亦屬相符如蒙兪允該員係現任知縣請補知縣銜缺相當毋庸送部引見任内並無承審案件承緝盜案已起降調革職三限之案其徵解　糧光緒二十四二十五等年雖有未守處分惟缺係繁要人地實在相需自應切實陳明准子調補以資治理所遺東陽縣知縣係繁難中缺浙省現有應補人員應請扣留俟接准部覆再行辦補謹會同閩浙總督臣許應騤恭摺具奏伏乞皇太后皇上聖鑒勅部核覆施行謹奏奉硃批吏部議奏欽此 
　　兪廉三片再湖南償欵以鹽斤加價口捐爲大宗口捐之議倡自譚鍾麟王先謙等諸巨紳好義急公官民一氣臣遂得堅持定見督同緝私營務處道員蔡乃煌一意經營當開辦之初鹽價驟增八文淮商不無觀望委辦督銷局安徽候補道席匯湘引爲已任經緝私營務處事事與之籌商曉諭商民嚴緝私販開辦經年已漸增銀五十餘萬兩倘以後在事員紳奉行不懈自當遞增無减是一年所得已近六十萬金不苛不擾積十年而成六百萬爲數之鉅莫過於此實於國計民生兩有裨益而其艱難繁重則全在創辦時也該道席匯湘潔已奉公識力沈毅前在安徽委充牙釐局總辦旋調辦兩江營務處陸師學堂五河鹽釐各差均能克勤厥職措置裕如疉經前兩江督臣劉坤一奏保奉旨交軍機處存記有案現當庫儲奇絀整頓財政尤爲急務該道席匯湘以鄰省之員竟能湔除成見力顧大局籌集鉅欵公爾忘私實所罕覯較之勸捐濟餉其勞績尤爲顯著合無仰懇天恩俯准給咨送部引見茶候錄用俾籌欵各員知所觀感出自逾格鴻放另由臣製給和衆豐財四字匾額一方懸掛湘省淮商公所鼓勵商情從此湘省得此鉅宗益以三聯田房稅契各項則新案償欵卽可有盈無絀倘收不足數必須别籌生發難免煩苛關繫最爲緊要全賴江南所派督銷局員公忠體國方能有濟應請嗣後如督銷局總辦之員有能泯除畛域之見收數加增者由撫臣援案奏保若徒事瞻徇不顧大局致形短絀者亦卽據實嚴叅臣爲激勸將來籌欵持久起見是否有當謹附片具陳伏乞聖鑒訓示謹奏奉硃批席匯湘著交部議叙欽此 
　　兪廉三片再臣維醫術一門爲人生性命所關中國醫學最精以向來未專立學科漸致失傳日本維新之初首於美國研究醫術人知物理之學可信遂致學風大昌恭查欽定章程中學堂應附設醫學實業學堂由高等小學畢業生願習實業者補入用意至精湘省學堂欵項尙可酌量提發藉資挹注擬於省城設醫學堂一所暫行招考學生二十名延請教習照章佈設各項講堂體操塲先行開辦並擬分聘留學日本卒業專門醫學藥學各生分科講授以期闡明精理將來學生卒業學生仍當派遣出洋肄習以求精到惟事經創辦一切均應妥籌乃期守善除由臣派令候補知府朱益濬督同員紳提調醫學生事宜外理合附片具陳伏乞聖鑒謹奏奉硃批知道了欽此 
　　兪廉三片再臣上年就省城求實書院改爲大學堂其時中小學堂甫經開辦無由驟課專門曾奏明照高等學堂學程按普通學分三部設課爲專門各學豫科現奉到欽定章程自應正名爲高等學堂於一分課徎悉令遵照修改並分别增設講堂及自修室寢室理化實驗器械室等所以符通行名額仍前一百二十名俟各府中學堂有畢業者再行逐年推廣延請丁憂者在籍翰林院編修兪鴻慶爲總理並添聘各科教習俾合程度而臻美備除咨明大學堂外理合附片具陳伏乞聖鑒謹奏奉硃批管學大臣知道欽此 
　　袁世凱片前二品銜遇缺卽選道嚴信厚存記遇缺提奏廣東補用道李準浙江候補道周傳經分省補用道張士行經前督臣李鴻章委曾順直善後賑捐在江浙南洋各埠設局籌勸該員等熟悉情形所至聲望交孚勸導不遺餘力用能集成鉅欵接濟災區洵屬有功大局勞勩卓著合無仰懇天恩俯准將嚴信厚等四員由臣給咨送部引見量子　用出示逾格鴻施謹附片具陳伏乞聖鑒訓示謹奏奉硃批嚴信厚等均著送部引見欽此 
　　袁世凱片再升授安徽巡撫前浙江布政使誠勳升授山西巡撫前廣西布政使張曾敭江蘇布政使陸元鼎湖南布政使前江西布政使張紹華升授廣東按察使前兩淮鹽運使程儀洛經前督臣李鴻章委辦順直善後振捐在各該省設局籌勸集資甚鉅督率有方於災區深資接濟惟均係大員無可請獎仰懇天恩俯准將以上各員均交部從優議叙以酬勞勩謹附片具陳伏乞聖鑒訓示謹奏奉硃批著照所請該部知道欽此 
　　袁世凱片再湖北布政使瞿廷韶廣東布政使丁體常經前督臣李鴻章委辦順直善後振捐在鄂粤兩省設局籌勸集資甚鉅督率有方於災區深資接濟自應從優給獎合無仰懇天恩俯准將頭品頂戴湖北布政使瞿廷韶賞給三代正一品封典廣東布政使丁體常賞加頭品頂戴以酬勞勩出自逾格鴻施謹附片具陳伏乞聖鑒訓示謹奏奉硃批著照所請部知道欽此 
　　袁世凱片再臣前面奉諭旨以八旂兵丁后計日蹙飭在挑選旗兵内考拔學生分遣各學堂肄業以廣造就等因亟應欽遵辦理惟查此次所挑旗兵其間資性樸勇者固多而聰頴識字者甚少以之入營訓練則精壯有餘以之就學肄習则啓迪匪易擬懇飭下八旂外火器營曁圓明園健銳等營另選天資聰秀文理粗通者候由京旗練兵　長内阁學士臣鐵良赴京分别考騐再由臣覆加考試以便分遣入武備醫學農工機器電報鐵路各學堂切實講求以期成就其四五品下世職各員並八旗舉良生監有志嚮學者亦准其一律送考以仰副朝廷嘉惠滿蒙作育人才至意除另訂考選名數格式分咨各旗營外理合附片具陳伏乞聖鑒訓示謹奏奉硃批各旗營知道欽此 
 
