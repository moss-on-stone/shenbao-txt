# 1925 - 157 - 4918781

 

Page 1

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *   
 
 

Page 2

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *   
 
 

Page 3

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *   
 
 

Page 4

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *時評 
[自裂與横出（冷）]  
　　團結之力不固則有自裂之虞内部之約束不周則有横出之患此皆於交涉前途至有妨碍者也自五卅案起至於今日一無此種景象羣衆之組織視前固有進矣然歷時愈久困難愈甚而欲保守其精神學分際也亦愈難此不能不交以相勉者也 
　　夫善於諉罪者必伺人之隙以藉口故用恃久之法以圖機會而對付之方唯有堅　　北京電外部致英照會漢報十一晚英義勇隊開機槍斃華人八傷十一傷華彈壓巡士二本總長深爲駭異查滬捕房開槍斃華人經嚴重抗議乃該案未决又生慘禍如此蔑視人道實屬重大特照會貴代使提最正式抗議聲明保留俟查明再提相當要求並請電飭駐華各處貴國領事及租界官民不得再有此類情事此照 
　　北京電漢口案段主單獨向英抗議 
　　北京電元（十三）閣議漢口英警失又傷殺工人巿民二十餘人英租界當然負責决向英使嚴重抗議謂滬案未結漢口巿民激於義慣游行演說水兵商團對徒手巿民槍殺致死傷二十餘名之多似此慘狀當地英官吏實負其責本總長認爲情節重大不得不嚴重抗議並保留一切損害查明再行提出又議滬案使團主就地交涉蓋認爲地方局部問題政府意由京交涉較爲鄭重結果電蔡曾許與滬團體領袖協商具覆（十三日下午八鐘） 
　　北京電外部元（十三）向英使抗議滬案未了漢口又發生英陸戰隊槍擊華民致死者九傷者十餘似此慘酷行爲租界當局應負其責不得不再爲嚴重抗議 
　　北京電鄂電蕭耀南佈告如有危害外人生命財産擾亂租界治安者格殺勿論 
　　北京電今日閣議决漢口案向英使抗議加以後不得再發生使用武器情事一語滬案訓令許沅在滬先與領事交涉前提四條辦不下再移京（十三日下午九鐘） 
　　北京電許沅電部學生全放惟商工學聯合會條件當按程序提出刻正與各界恊商中（十三日下午一鐘） 
　　北京電蔡曾文（十二）電府被捕學生全釋現正與領事及使團六委員接洽 
　　北京電今日清故宫開放票價助滬罷工同胞（十三日下午一鐘） 
　　北京電連日學生攔路募欵頗有成績 
　　北京電美國務院承認目前形勢嚴重對中國敎職員與學生宣言僉謂美國政策仍將與列强合作（十三日下午一鐘） 
　　北京電文（十三）五點日使見外長抗議漢口日商被殺一傷六要求速爲調查責任北京電日使照會外部漢口羣衆傷斃日人交涉員胡已向領館道歉詞不嚴重 
　　北京電武漢各團聯合會文（十二）電鄂工商學界援助太古罷工同胞游行被英兵擊斃八傷無數羣情憤激懇飭部向英抗議　　北京電元（十三）午段宴芳澤大倉等閣員陪席討論滬案芳澤擬單獨解决不與英併案討論（十三日下午十鐘） 
　　北京電外部要人聲明關於滬案未開過參事會前電某參事主張高壓不確 
　　北京電留東學生代表祁雲龍等到京 
　　北京電各省區聲援滬案電每日有百餘通　　專電處極忙（十三日下午八鐘） 
　　北京電旅京鄂人元電慰問漢案死傷寒日開緊急大會（十三日下午八鐘） 
　　北京電加拉罕電漢慰唁死傷家屬並寄熱烈同情（十三日下午八鐘） 
　　北京電漢電英界戒嚴街口均架槍設網商店全罷（十三日下午八鐘） 
　　北京電學聯會代表王信武沈育貧今日謁義法兩使聲明學生行動係愛國絶無排外意請持正義兩使均同情 
　　北京電京五十七行商會六千餘人遊行未刻集合總商會三時到府沿途呼力爭滬案抵英日貨經濟絶交口號推高金釗七人代表段令衛興武見談點半衛入報段復出代段宣言滬事即無國民督促政府責無旁貸諸君愛國熱忱深爲嘉慰現據報告滬提先决四條附件十三領團可望相當容納政府電滬勿稍退讓衆歡呼旋赴外部推高等七人見沈沈言三次抗議提出後使團答覆甚和平已令滬領釋放被捕華人解除租界戒嚴撤退外兵羣衆滿意回總商會六時散隊 
　　北京電元（十三）未刻總商會約各商會代表游行持旗赴執政府請願嚴重交涉滬漢兩案商界願爲後盾（十三日下午八鐘） 
　　北京電滬學生代表下午見美代辦甚洽　　北京電章士釗再提辭呈（十三日下午十鐘） 
　　北京電章士釗元（十三）見段段諭回任章允考量（十三日下午八鐘） 
　　北京電新疆與外蒙政府協商雙方駐兵蒙兵紥科布多新軍紥阿爾泰暫告無事 
　　北京電清室善後會决取消交警廳管理北京電元（十三）閣議例案包振鸞爲江西官礦督辦（十三日下午八鐘） 
　　漢口電頃洋務公所報告交署眞（十一）晚外兵開槍死六人張和牙任靜章羅良安餘三人不知姓名傷九人涂少卿·王旺·吳材元·張伯林·湯金山·劉清發·韓當貴·任清·劉漢臣·内有二人傷重甚危均在天主堂醫院日人死一名水谷輕傷者三人胡交涉員文（十二）午刻謁蕭耀南請示交涉辦法（十二日下午十鐘） 
　　九江電元（十三）午前九江租界日兵回艦忽有多數工人擁往租界英巡捕逃匿太古公司英美烟公司及工部局玻璃窗被毁日兵向岸放空槍一排並未登岸逾時台灣銀行被焚據聞係自燬希圖賠償嗣鄧如琢派捕前往彈壓工人始散 
　　九江電九江六師學生文（十二）晚在租界演講羣衆被激動八時將租界鐵欄坐椅拆毁逾時英捕及日兵士佈滿租界羣衆被驅散交通斷絶幸未傷人 
　　九江電九江各公團因被學生愛國心衝動擬加入合作一致援助滬案元（十三）假商會開聯席會議（以上十三日下午二鐘） 
　　張家口電本日馮督辦下令全軍官佐目兵左臂一律纒黑紗爲滬案誌哀並謂非至解决時則黑紗不取消（十三日下午一鐘） 
　　張家口電馮文（十二）通電學界有玉祥分列軍人爲救國爲衛民爲雪恥爲公理爲人道極願隨諸君之後 
　　張家口電綏遠五族聯歡會成立舉實業廳長韓安爲會長康多爾濟王捐千元 
　　張家口電歸化舊城拆去磚瓦木料爲建築公園及民樂社商塲之用 
　　張家口電眞（十一）日綏遠商學農各界組織援助上海工界募捐會舉陸德中爲會長學界組織演講團游行講演 
　　張家口電西蒙古烏蘭察布盟長見靈王携帶眷屬及護衛百餘人晋京參拜班禪眞（十一）經綏遠李都統留宴（以上十二日下午六鐘） 
　　哈爾濱電昨各法團會議聲援滬案主以實力援助一通電二募捐推代表王樹翰王已容纳並召各校長囑轉告學生勿作激烈舉動工大六中東華普充廣益三育許公等七中样昨議决募捐助滬王亦諒解各界對滬案憤鬱已極今得官廳許募捐氣稍舒（十三日下午二鐘） 
　　青島電本埠日本新聞社五家合併舉小谷節夫爲社長仍名青島新報 
　　青島電温樹德通電援助滬潮 
　　青島電今日各校學生分三十餘組游行講演商會巿民會於午後開會議决向各界募捐（以上十三日下午五鐘） 
　　重慶電渝各界爲青滬日商英捕慘殺華人非常激昂現正聯絡各方爲有力聲援　 
　　重慶電鄧錫侯王天培昨均抵渝賴心輝亦將到各將領返渝係互約開一將領會議須親身列席以决川事調人駱成驤昨由渝赴省徐考剛曾述孔微（五日）由省起程赴渝（以上七日下午十鐘） 
 
 

Page 5

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *國内專電二 
　　長沙電湘荒象益暴露熊希齡電請速放賑趙已派員赴長江下游採米葉開鑫電請在常德辰州洪江組織籌賑機關 
　　長沙電戒嚴司令與警廳奉令嚴查共産黨長沙電交涉滇軍出境代表黄鉞返省據云滇軍所過各境紀律極壞炊烟斷絶屍馬遍野死者多爲運夫及病兵加以荒歉饑饉慘不忍睹　 
　　長沙電趙擬湘西善後計劃賑欵公家難負擔由團紳量力募集防軍限期清治兵匪富紳集貲購糧駐軍不許非法征借另籌軍餉接濟軍事告终再清理川蔡各軍勒提各欵惟蠲免田賦實惠不及民可從緩計議已將此意咨議會 
　　長沙電省垣東南西北四區平糶局文開糶長沙電學界擬日内開大會討論募欵濟滬案及請北政府派兵赴滬維持治安並制止再行慘殺等事宜 
　　長沙電趙令嚴禁外省來湘募兵 
　　長沙電敎職員將聯名通電全國紙烟捐應由國家徵收（以上十二日下午九鐘） 
　　香港電東江許蔣軍灰（十日）盡到石灘與滇軍胡思舜部戰半日胡部退仙村復爲林樹巍部由後方襲擊同時楊坤如舊部駱鳳翔鍾子廷兩旅在增城反正滇軍前後受敵再退石牌損失過半大本營得訊下令西南北路眞（十一）夜十二時向廣州總攻文（十二）晨黄埔黨軍五千由中山艦掩護渡河攻石牌趨白雲瘦狗石圍塘粤軍由江防艦掩護渡河過黄沙北路湘軍及朱培德等部同時由新街攻桂軍是晨各路槍砲密如連珠首先潰敗者爲石牌滇軍退回龍眼洞時又被民團截擊再退營塘守東堤至東山之廖行超胡思清趙成樑各部拒戰至十時不支向北逃長堤滇軍死守至下午二時吳鐵城部由河南渡河將其擊敗吳部即佔公安局西關廖行超部被石圍塘渡河粤軍包圍盡降巿内滇桂軍肅清下午二時後不再聞槍砲聲西路粤軍現駐西村垂城會合東路軍向北路追擊滇桂軍楊希閔割鬚易服乘凉州輪船逃港元（十三）早二時抵步各軍入城時凡見操外省音者不論軍民均遭剌斃致太平門惠福路一帶屍骸徧地現尙有滇軍一部踞守白雲魏邦平率石圍塘粤軍往攻 
　　香港電港警發令查封中國新聞報被拘主筆陳秋霖楊大悟將解出境 
　　香港電港海員工會文（十二）晚集議主席宣言對滬捕慘殺案於必要時或罷工現未能宣佈（以上十三日下午八鐘） 
　　厦門電厦門國民外交後援會訂寒（十四）日開大會議重要事項並選正式職員 
　　厦門電洪兆麟灰（十日）由南靖赴永定謝文炳部林龍兩營開赴大埔（以上十三日下午九鐘）　　鄭州電眞（十一）汴洛局黄處長會同警察局趙局長隴海總工程司代表欒賡點封比加由漢運鄭被隴海扣留之毒藥箱當衆檢出極毒硝酸馬前霜二十五盒每盒十瓶咖啡精十包每包五磅糖精五箱不明性質之白粉一大桶聞均係白丸原料價值鉅萬刻由兵警監守依法解决 
　　鄭州電鄭州各界滬案後援會十日成立鄭州電國民三軍第四師骑兵三營十一連及砲兵第一營昨由洛赴陜第一混成旅三團一營由陜開徐 
　　鄭州電靈寶道宗法前奉令專任剿匪刻已率部赴洛（以上十二日下午七鐘） 
　　歸德電中西各校繼續罷課誓與滬埠學生一致行動十一日省立三中首先游行十二日各校加入分隊宣傳（十二日下午十二鐘）　　滁州電徐浦間九十次車以浦口新易車務正段長葉可堅接近沿路駐軍寒（十四）起可不間斷 
　　滁州電盧永祥内調陸長說係因白寳山陳調元方本仁邢蔡兩旅長近曾聯名電段忿張訐盧不勝任張學良南下尙有徵盧同意使命（以上十三日下午八鐘） 
　　徐州電元（十三）晨各界因滬案在東關球場開國民外交大會到三萬餘人演講時激昻情形向所未有議决分募捐欵援助各處罷工同胞先與英日經濟絶交并將要求十項急電執政嚴重交涉是日商罷巿學罷課工罷業各界結隊游行 
　　（十三日下午十鐘） 
　　荻港電無爲各界對滬案憤激異常文（十二）萬人游行誓死援助（十三日上午九鐘） 
特約路透電 
[滬案外訊]  
　　十三日上海消息近三日内本埠形勢大見和緩現已下令撤退一部分之防軍此項命令業已實行 
[北京對滬案]  
　　十三日北京電據非官場消息内閣决議下令命各省當局保護外人今日午後各業代表往謁段執政請於滬案談判持堅决熊度北京今安靜惟聞有人議於星期一日罷巿一日 
[香港對滬案]  
　　十三日香港電中國海員聯合會議於十六日罷工先自怡和太古兩公司輪船開始並揚言擬於二十日起總罷工 
[漢口案現狀]  
　　十二日漢口電大局安靜多賴蕭督之力蕭今日出示謂如有侵擾租界者當加處决估計華兵駐於租界周圍者共約五千名今晨各華字報均未登載昨夜之事或由出事太遲之故惟據華人方面消息乃由警署令勿登載以免羣衆震動 
[廣州戰訊中滇軍敗退]  
　　十二日廣州電昨夜十一時河面粤軍三千名乘民船由砲船拖護在黄埔附近渡江至距東山東三哩許之東壩（譯音）登陸豫料此軍向東山進發時將有戰事沙面要口均堆砂袋 
　　十二日廣州電黎明前東山東面發生戰事刻在廣州與東山間東郊進行外人於晨十時三十分離東山者見滇軍携傷兵多名後退沙面由商團巡邏各入口駐有英法海軍陸戰隊長堤及沙面西面砲聲頗厲 
　　十二日廣州電粤軍已入城戰事刻在東山與沙面中間之廣東大學附近進行 
　　十三日廣州電粤軍之獲勝全得力於俄軍官之指揮河北現有兵萬名每人皆有一紅標識隊中且有俄人數名目下諸均安靜絶少搶刦粤軍曾槍斃行刦者數名衆恐粤軍輕易獲勝將興排外情感 
　　十三日廣州電昨日午後三時戰事终止粤軍藉砲船之掩護乘各種船隻由河南兩端渡江東面之軍逐退東山之滇軍後粤軍復得厚援滇軍乃樹白旗向西北逃亡粤軍千名追擊之廣州東部戰事頗劇烈死傷者共有數百名 
[海外對華事]  
　　十三日倫敦電商部顧問會委員史託克賴氏函致泰晤士報謂秋間在中國舉行之關稅會議應擴大範圍考慮全部中國問題 
　　十三日巴黎電巴黎迴聲報稱法國鐵甲巡艦密希勒號將於下得期一日開往土倫而赴遠東或將泊於上海 
[軍械會議與美國建議]  
　　十二日日内瓦電依軍械會議總委員會所通過之美代表建議凡在適用特别條例之區域内軍械貿易管理計畫之實行與否得由新約簽字國自决定之 
[英國屬地優待案與工黨]  
　　十二日倫敦電工黨所提預算案中帝國優待條欵之修正文今日由下院以二七七票對九三票否决後優待條欵遂自動的成立辯論中所可注意之點爲工黨重要人物如湯姆斯寇克武等之贊助帝國優待辦法以爲鞏固帝國各部之關係乃成就全世界和平之最善方法 
[美國對於橡皮價]  
　　十二日阿克隆電美國橡皮業聯合會因英國限制生橡皮出口抬高巿價大爲不滿故已採行切實方法以期打破生橡皮之英人專賣權决定投資以增進爪哇及其他荷屬領土之橡皮種植業以此爲將來救濟辦法現已推定委員會向荷政府接洽駐美荷使曾出席於聯合會會議謂荷屬領土之橡皮旣有美國銷費人之適當合作則不致限制産額云 
[北極新地問題]  
　　十三日哇太華電美國報紙對於麥克米蘭北冰洋探險團尋覓新地事頗多論列加拿大内務大臣特發表一文聲明北冰洋羣島在北極子午線六十度與一百四十一度之間者應爲加拿大所有 
[加拿大罷工後之衝突]  
　　十二日加拿大格萊斯灣電白萊頓角煤礦工人罷工後屢與礦公司人員及警察衝突今晨又有暴行搶刦公司之儲藏室搗毁裝飾物並衝入電氣室搗毁電機致礦中抽水機所需之電力完全停頓電氣室被攻擊時有騎警十五人驅逐羣衆衆痛毆之幸有敎士二人勸阻警察得免於死當局已加派警察彈壓 
[各國近事]  
　　十二日倫敦電萬國工團總會已電致中國勞動家對其堅持改良待遇之高尙主張表示極大之滿意 
　　十二日海牙電荷蘭國會第一院今日以二十七對十票通過荷屬東印度之修正憲法 
　　十二日比京電比國波勒特子爵因天主敎派議員大部份不贊成内閣中加入社會黨故已抛棄組閣之意 
[公電]  
　　九江各公團電申報鑒九江臺灣銀行舊屋忽於本日午刻由後進自行起火中外人民羣相驚避經中國官廳派隊施救始得撲滅秩序無恙誠恐遠路喧傳莫明眞象謹以奉聞九江敎育會敎育局自治籌備事務所助理員辦公處財政清理處元 
[國内要聞]  
　　鄭謙南下與滬案（堯日） 
　　商界經濟絶交學界募捐演講 
　　天津通信滬案風潮近益擴大政府曾派蔡廷幹會宗鑑南下調查昨晚又明令江蘇省長鄭謙前往查察據實呈報前日鄭氏入都時即與段執政接洽妥協匆匆返津赴曹家花園向張請示張謂此事已激動全國憤怒你有地方之責自應速往上海詳查眞相電告中央以備交涉我輩軍人有衛國禦侮之責業與馮煥章電商妥協誓作政府外交之後援云云鄭氏領命即於昨早乘津浦路特備專車南下今日京津各報紛載奉張業派一旅兵力赴滬援助交涉兹向各方調查奉張亦命張學良赴滬調查此事不日出發所帶之兵僅千餘人皆係衛隊性質各報所傳蓋即由此而誤也 
　　本埠工商界已實行對英日經濟絶交從前訂購各貨均去電停辦並退貨各行商號均於門前懸掛白旗上書援助滬案經濟絶交等字様商會集衆公决以罷巿損失太大目前且看形勢若至萬不得已時亦可罷巿現在一切外交運動均與各界聯合一致學校停課今已六日直省軍民兩當局令敎育廳召集各校長會議勸告各生照常上課無如義憤所激實難制止且各校敎職員均與學生恊同運動各街巿每隔一二百米突必有講演隊一組截至今日共有三十七校停課講演隊約達七八百組新學書院係英國人設立校長初本不許罷課全堂學生聞訊大譁急舉代表求援於南開校長張伯苓張謂諸生如果因愛國運動而被開革敝校定予收空並維持宿食於是全體學生向校長提出條件（一）即日停課俟滬案交涉勝利後上課（二）學生在外游行宣講校長不得干涉該校立即承認故已無事南開中學大學亦全部停課兩校女生組織募捐隊向各商民勸捐一俟集有成數即匯至上海接濟罷工工人食用並聞基督敎會之英美敎士對於滬案亦謂有背人道刻正奔走聯合各敎會交換意見不日即各電其本國政府請主張公理以解决此事矣（六月十日） 
[馮玉祥促奉張表示滬案之第二電]  
　　張馮各已分電政府 
　　萬萬急天津張督辦雨帥大哥勳鑒寗陽電敬悉我兄對於滬案一致主張又以如何贊襄政府扶助國民貫澈初衷堅持到底徵弟意向以期一致對待尤見衛國保民之純誠吾輩職責所關斷難緘默鄙意擬上執政一電用促中央交涉之進行刻經擬就一稿文曰執政鈞鑒竊自滬事發生國人奔走號呼罷工罷巿日形擴大此誠近年來未有創聞交涉困難羣情憤激措置稍一失當後患即接踵而來惟事無洪纖理有曲直邦交貴睦而國權不可稍侵民德宜醇而民氣不容稍抑查此次肇事之因係由於講演游行人民手無寸鐵不過一種愛國表示文明各國在所不禁乃上海英警一再敎人拘捕死傷甚多狀極慘酷據外交部第二次抗議書中所云檢查傷亡大彈自背入等語對我國民如同仇敵行爲殘忍舉國震驚事實證明是非益著昨讀明令敬諗政府對外旣嚴重抗爭對内復導引正軌幾經審愼顧慮周詳某等忝寄疆圻職司保衛覩兹慘狀難已於言誠知親仁善隣爲國之寳平昔對於友邦固常力主親善惟此次之事變在國民爲無辜被殘在彼警爲有意圖害滅絶公理藐視邦交應請據理力爭堅持到底某等衛國保民責無旁貸倘彼天良未泯認罪悔非固所至幸萬一事有不測某等爲公理爲人道爲國權爲民命與某忍氣吞聲受强權之宰害何若同心戮力爲最後之奮爭思念及此惟有枕戈待命劍及屨及爲政府作後盾爲國民平積憤即肝腦塗地在所不辭某等商往返竟見相同謹合詞籲請不勝戰慄待命之至等語惟事關重大語貴精詳草擬電詞恐有未當請兄審察削正務期完善并請會同直魯蘇吉黑各督辦由兄領銜上呈弟與岳督辦維峻楊督辦增新孫總司令岳馬會辦福祥張都統之江李都統鳴鐘均屬同意謹附名電末共同陳請一致對外而扶民氣如蒙許可乞即主持拍發并望示復如弟馮玉祥叩庚（按馮氏已聯合馬福祥岳維峻楊增新孫岳張之江李鳴鐘於佳日電達執政電文辭意與原稿無甚出入從略）附張作霖等電北京執政鈞鑒此次滬上學生游行街巿整隊便裝手無寸鐵爲文明各國所時有乃英警開槍轟擊一爲之甚至再至三旣斃學生又傷行人草菅人命舉動猖狂數日以來工商輟業全國騷然影響民生豈惟吾國乃聞英領方面尙復不顧是非一味强硬是直蔑視公理不顧邦交我執政視民如傷愛國有素决不忍坐視横行應請容謀立斷嚴厲主持作霖等捍衛國防義無旁貸謹黨仰乞鈞裁一致對待也謹合詞電陳伏乞鑒察張作霖李景林張宗昌張作相吳俊陞姜登選　朝璽佳 
[緊急戒嚴中之湘省省署召開大會議]  
　　湘省自六日下午二時許查獲傳單謡言南門外外人擊死車夫後斯時全城震恐不可名狀商店提早熄燈閉戶行人相驚伯有迨夕暉西没政府又得一報告謂有人假冒學生擬在新河集合舉事焚燒北門外之湘雅醫院雅禮學校該院西人均擬先避云云政府遂認定風潮 
 
 

Page 6

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *擴大必須予以相當制裁乃派武裝兵士赴新河彈壓果有幢幢往來並迫令路站交出兇手兵士旣　彼輩無言而散政府愈欵遂下臨時緊急戒嚴命令三步一崗五步一哨凡城廂内外各街巷及橋商所在無不有糾糾武夫荷槍值立趙氏又慮七日爲星期學生演講開會恐易有人混雜不易辨别乃下令是日禁止學生外出集會省署復於六日午夜諭知敎育司略謂聞現在亂黨潛藏省垣藉端擾亂妨害安寗特於本日午前六時起特别戒嚴各校學生不准外出仰各校校長極力開導如有不服約束以致發生事故者着照戒嚴條例懲辦不貸云云當由敎育司通知各校一體遵照辦理同時省署參謀處亦發出通告云奉省座諭每晚九時起戒嚴着警察廳通知各署除在崗警兵外並加派巡警分隊巡查及警戒毋稍間斷如遇有過激宣傳行爲着即相機干涉該警廳此項任務至學生風潮平定之日爲止 
　　七日爲星期日交涉官吏例不拜會駐湘日英美三國領事因湘中風潮嚴重特破例偕往交涉署拜會楊交涉員其所請求係因滬案發生湘人傳說過甚恐生巿民誤會遂請湘省官憲將本案眞相宣布俾人民得知底藴楊交涉員已經允諾隨轉呈省長核辦矣 
　　湘省省署於七日正午召集各校長各公法團代表在署内開會各司長及交涉員均列席討論青滬慘案以後進行事宜由趙省長主席趙氏發言云此次上海英捕慘殺學生案稍知愛國者莫不憤慨故湘政府聞耗即一面電京請嚴重交涉一面通電各省請一至援助省内各界亦爲種種熱烈運動各方秩序連日均好乃日來忽有越軌行動所發傳單有對内運動軍警行爲一旦秩序不保對外更無辦法大家須忍定此爲對外問題如内部秩序不保存在尙難又何能廢除不平等條約遊街演說祗能奮興一時必大家嘗膽臥薪培養智識材力做積極强國功夫若長此停工罷課不知將到何地步昨晚謡言四起人心驚慌原擬將造謡之徒當街正法經劉警廳長保免但政府責任所在以後對挾有過激意味者應有相當處置至對慘案一方電爭早日解决一方當隨時與各界討論辦法一致聲援至巿民請願各條如解除英日巡捕武裝撤銷公使種種均非政府所便措詞者最好由各公法團發出通電爲此主張云云經衆先後發再三討論多數决定將青滬雪恥會改組由各團體正式推選代表參加其敎育會所駐之兵請省長以電話通知准許雪恥會開會省髭允之惟聲明對外問題以後由各團體商辦對内秩序則政府責任所在至必要時仍當取嚴厲辦法云云省署散會之後雪恥會即在省敎育會開代表大會議决定事項（一）募捐援助青滬工人（二）由各校學生按班輪流出外講演惟無論文字宣傳及口頭宣傳皆須有目標材料由雪恥會供給（三）經濟絶交監督政府不借外債餘從略同時各校校長敎職員亦開聯席會議討論上課後一切進行辦法多主張從穩善方面進行 
[鄂省援助滬案之激昂（召）]  
　　學界大游行並請願組設各法團及學生聯席會議湖北學界外交後援會前日（八日）在省敎育會開會决定昨日（九日）舉行學界大游行是日上午九時各校（大中小男女均到）敎職員及學生約二萬餘人齊集公共體育場當推代表徐子珩王仲友寗伯青等十人　呈請願書先由小路到督署九時半衆由場出經曹家巷大朝街保安門正街到督署是時蕭氏尙未起床由副官長段鴻年接見十代表面收請願書允爲轉達並允願爲負責答復必可照辦十代表認爲滿意復由督署出發經包頭堤出文昌門經平湖門進漢陽門走青龍巷横街頭察院坡司門口芝麻嶺百壽巷到閱馬廠省議會門首聚齊後方各返校本日（九日）上午督署秘書廳函覆謂蕭督辦已照電中央電文如下「北京段執政鈞鑒外交部沈總長鑒魚電計達本日省城各校學生因滬案爲大規模之游行幸舉動文明秩序整肅觀者如堵謂足發揚民氣促進和平耀南以未越範圍惟飭隨時查探具報一面據該生等公舉代表來署請願查所賫請願書附有條件七欵撮要陳之（一）開槍殺人巡捕及指揮捕頭應從重懲處（二）賠償各死傷者損害（三）撤銷上海海審公廨（四）取銷領事裁判權（五）收回租界（六）取消印刷附律及碼頭捐（七）英日兩國政府向中國謝罪以上各欵原書聲明務求即日向中央政府轉請等語竊以滬潮澎湃武漢爲現勢所趨似未便壅於上聞所提條件理合代達伏乞睿察揆奪臨電不勝迫切待命之至蕭耀南青印」 
　　省議會省敎育會省農會及武昌總商會發起組設之各法團及學生聯席會議其列席團體除上列四團外加武漢兩律師公會漢口漢陽兩商會及學生聯合會共九團體定於後日（十二日）午後一時在省敎育會開會每團代表以四人爲限專爲辦理援助滬案之永久機關云 
[魯省巿民大會紀詳]  
　　到十餘萬人官府禁游行張宗昌勸告電 
　　濟南通信省垣各界爲援助滬案十一日上午十點半在商埠公園開全埠巿民大會到會者二百餘團體十萬餘人兹將其一切詳情分誌於下 
　　（一）官廳事前之勸阻督辦署參謀長王翰鳴聞各界將開巿民大會之消息後十日晚十點電召巿民大會主席胡覺等三人至其私宅婉言勸阻謂恐惹起風潮令外人有所藉口胡覺等謂巿民大會今日已經各團體聯席會議議决若官廳制止恐民氣激昻反生意外如令開會則决不至有軌外行動王又謂旣必須開會官廳亦不谷過拂民意但可以不必游行免人多亂雜發生意外余將加派軍警保護會場胡覺等遂應允而出 
　　（二）開會時之盛况公園門首白布大書巿民大會四字午前九點男女各校學生即結隊持旗到會其他各團體人士亦陸續赶到截至十點半到者二百餘團體十餘萬人遂振鈴開會鞠承頴主席報告開會宗旨略謂本日之巿民大會原爲滬上英捕慘殺中國學生工人到會者竟達十萬餘人足見吾東民氣未死尙望大衆本此精神堅持到底李郁亭登臺發言請大衆默一分鐘追悼被殺之學生工人全場即陡然無聲息只見白旗飄飄呈悽慘之狀胡覺報告籌備開會經過學生會執行委員孫守志報告口號朱全珠李郁亭宣讀本日大會上督省二長請願書致全國各界及段執政之電文李郁亭復提議組織巿民大會執行委員會衆鼓掌贊成復報告旅滬山東學生會派代表李宇超孟超張耘等三人來東報告此次滬上慘變經過李君即登臺報告至一小時之久後相繼演說者有郝驚濤馬克先劉巍東黄文田王翔千宛若川馬冰影朱全珠魏志信隋少華崔俊陞等莫不激昻慷慨聲淚俱下時至半點宣佈散會各校學生仍分組出發講演下午六點執行委員會假國貨研究會開會議决十四日假省議會後廳開執行委員會等備會儘十二十三兩日工夫由各執行委員接洽兩商商省議會請其切實帮忙再則本日大會上督省二長之請願書由李郁亭等十餘人往督省二署投遞龔省長親出接見督辦署係由張參謀長代見李等要求將本日開會情形轉電中央龔等完全應允請願書内容要求轉電中央嚴重交涉者有八項（一）懲兇賠償（二）撤換領事（三）英日二國向我國政府及人民道歉（四）釋放被捕工人學生（五）收租界（六）取銷領事裁判權（七）廢除不平條約（八）取消碼頭捐 
　　（三）張宗昌之勸告電濟南各界爲上海慘殺案羣起聲援山東督辦張宗昌亦由津致電龔積柄施從濱等令其傳諭民衆萬勿作軌外舉動兹錄其來電原文如下「上海英捕開槍殺人激動風潮業奉執政府令殷殷以率街正軌靜候解决爲戒並已特派大員赴滬調查嚴重交涉將來自有正當解决之望查中英邦交素敦此次英捕藉端逞凶任意戕害公法何在人道奚存凡我國人共深憤慨軍人本以捍衛國家保護人民爲職責尤當追隨國人之後抱定宗旨以雪此恥惟對外交涉有一定之程序始有一准辦法否則枝枝節節無裨實際徒貽口實必至小不忍則亂大謀而交涉前途亦即更生荆棘愈滋糾紛往事具在歷歷可數執政諭以率循正軌靜候解决實爲今日最要之策迅希傳諭所屬剴切宣導務須共守斯旨始能於事有濟至民意原足爲外交後盾但在精神而不在形式在堅持而不在輕動統希傳諭知照勿以具文視之是爲至要張宗昌庚 
[張學良過濟南下]  
　　濟南通信十一日下午一點張學良專車抵濟先有兵車兩列壓道軍署帮辦施從濱省長龔積柄督辦署參謀長王翰鳴第五師長孫宗先等以下各軍政長官及團體到站歡迎者甚衆張與歡迎者作簡單之談話略謂此次南下純爲奉命調查滬案眞相並於檢閱軍隊並無其他任務諸君枉駕歡迎愧不敢當云云二點十分車即南下至魯長問題近兩日頗形沉寂昨據天津歸客談將來魯長雖終將屬諸閻澤溥而目下龔積柄尙有暫時蟬聯希望緣奉張平素最重趙爾巽今次魯問題張以不欲急遽提出閻澤溥開罪魯省任何方面故完全推趙氏主持而龔積柄對於趙氏向極恭順趙之維持龔氏自意中事也 
[皖垣各界援助滬案大游行]  
　　五卅慘案安徽後援會業於本月七日組織成立辦事處即設在省敎育會二層樓當日推出諸人每日均到會辦事開成立會之次日即議定十日舉行各界大游行隨即發出通知是日下午一時齊集公共體育場出發先一日即經後援會在場之中央搭高台一座以便演講屆時各學校各團體紛紛整隊前往各校學生大都自備小旗一方後援會預備之小旗先辦一萬面因恐不敷臨時又添數千均經散完綜計人數約在兩萬以上齊集後首由通俗演講所講員汪朗溪登台報告今日大游行之主旨說畢有十數齡之女學生登台演說聲音甚　又雜以鼓掌聲只聞「吾人應以公理與英日兩國奮鬥經濟絶交」等語其餘則不甚清楚前日在火神廟演講之車夫亦登台演說旋以時間關係當即整隊出發前導大旗兩面一係五卅慘案安徽後援會一係安徽巿民援助上海慘案游行大會後即各學校各團體魚貫而出（一）務正小學（二）苦兒院（三）各路商團（四）總商會（五）皖民自决會（六）學生總會（七）平民敎育促進會（八）第一中學校（九）國民會議促成會（十）省農會（十一）安徽法政講習所（十二）安慶非基督敎同盟會（十三）女子剌繡專科學校（十四）貧女小學校（十五）女子職業學校（十六）安慶女中學（十七）女子模範（十八）第一模範小學（十九）第二模範小學（二十）一師附屬小學（二十一）一師附小二部（二十二）貧女工廠（二十三）東南中學校（二十四）省會各義務小學（二十五）第一工業（二十六）皖江專科師範（二十七）各印書局排字工人（二十八）法政專門學校（二十九）省工會（三十）省敎育會（三十一）學校聯合會（三十二）報界公會（三十三）車夫工會（三十四）第一工廠職工（三十五）女職附屬貧民工廠（三十六）第一師範（三十七）一師校役勞工會（三十八）警察保安隊（三十九）三旅一團兵士一連平時游行則鼓樂之聲洋洋盈耳此次大游行不用鼓樂以示哀悼由公共體育場出發走平心橋上姚家口走拐角頭經過四方城而至梓潼閣走倒扒獅子上四牌樓西街走正街至錢家牌樓走天后宫經過火神廟出東門城走小南門河街直上西門外河街至大觀亭走後街進西門城上司下坡至舊藩署散隊歷時四句鐘之久沿途秩序并然各學校各團體均有宣言沿途散放各學生隊則呼口號走至四牌樓等繁盛街衢對各京廣洋貨號加以勸導勿售兩國劣貨是日大游行第一女子師範未加入因該校組織募捐隊沿街募捐資助滬上被難勞工故不暇參加也 
[蕪各界爲滬案二次大游行]  
　　蕪湖快信此間各界自滬上慘案發生後民情異當激昻日前曾作一度之示威運動並組織外交後援會以爲交涉後盾何期消息傳來情形日惡故由外交後援會於九日召集會議僉以英人蔑視吾國直如無物若無嚴重之表示何足張國權而伸民氣遂决議十日全埠停巿停工停課一日以誌追悼滬上死難者之哀忱一面聯合各界爲大規模之示威運動議决通過後即函知總商會該會當即在會召集各商帮緊急會議除由各帮認攤捐欵二千元匯寄上海救罷工工人外一致主張寗可重大犧牲休業一日以誌哀憤全體贊同當即分發通啓知照各商號以期一致此外各中小學校亦停課一日至各工廠人及黄包車夫均一律罷工一日十日清晨六時許即有各校學生在東門外鐵路埂集合加入各團體絡繹而至迨八時許已到一百餘團體人數達四萬以上中有各業工人及瞽目星相家全體自動加入尤爲向所未有耳當即整隊出發路線仍照六日游行原案全體左臂均纒黑紗各人手執小旗沿途高呼口號打倒帝國主義取消領事裁判權收回租界等語所有經過街道各商店一律閉門門上貼有滬上英日慘殺同胞休業一日以誌哀憤之種種紙條並有懸掛竹布大旗上書唤醒民衆之文字一路秩序整肅態度沉默旁觀者均爲動容惟至大馬路時經過日商某旅館樓下突聞大聲自該館樓上發出二層樓之樓窗玻璃爲之撞去一塊羣衆大譁謂日人將以處置滬工人對蕪於是喧聚門前不肯走散後經外交後援會某君上前勸解始免肇事而原定在十三門前所開之露天國民大會亦因此原因暫時停止至十二時一刻宣告散隊今日想尙有一度會議也是日游行因維持得法絶無意外事變蓋先期九日下午曾由皖南鎭守使王普在烟雨墩召集各軍政長官及各界要人會議列席者七十餘人王使首先發言謂羣衆運動代表民氣之發揚普雖軍人愛國之心亦有同感深望羣衆能以保守秩序不越常軌爲前提而地方治安亦可兼籌并顧云云是日王使并於經過途徑加派便衣軍警不取干涉態度而爲善意維持故秩序始終未亂也（六月十日） 
[汕各界對滬案之激昻]  
　　汕頭通信汕頭日報公會爲援助上海慘被英捕槍殺之同胞前經發起與各界組織巿民外交後援會八日全巿罷業罷工罷課上午八時許在審判廳前草場齊集舉行示威大游行到會者統計法團十七個工會十個舉校四十餘校人數逾萬時適小雨新晴淡雲垂幕到會各團體銅鼓衣號之聲震耳九時開會首由日報公會詹天眼宣布開會理由次由全國學生聯合會常務委員郭壽華及巿黨部楊石魂等相繼演說最後嶺東學生總會鄧偉英提出對待辦法八條到會者咸表贊成掌聲雷動及高呼援助上海被慘殺同胞收回領事裁判權反對外人在中國設工廠取銷一切不平等條約口號畢遂聯隊巡行綿延數里隨行隨呼過外人旅館及住家之前呼聲尤　此爲游行時之情形八日下午汕頭男女各學生分組演講隊往巿内各區演講手執紙旗書明「取銷不平等條約」種種日就八日汕頭海員支會接到上海總會來函凡在外國船之華員一律罷工汕頭各海員得函復議决與上海取一致行動同時嶺東輪船工會等亦通電宣方罷工爲上海之聲援潮州梅縣内地學生界均有通電到汕誓雪國恥（六月九日） 
[厦各界組織國民外交後援會]  
　　爲上海槍殺學生事 
　　厦門通信自上海英捕房槍殺學生消息傳來後此間人士極爲憤激思明縣敎育會於六月二日召集各社團開緊急會議公推江董琴主席宣佈開會理由及報告滬事經過當經討論議决成立厦門國民外交後援會並電上海報告成立一致援助又於四日下午在敎育會開各股員聯席會議議决各案如下（一）本會應發表對内對外宣言兩種對内中文對外西文由文牘股負責辦理（二）本會對於五卅事件應聯合各界游行示威（三）訂六月六日（星期六）上午八時半出發游行（四）游行日應向司令部道尹公署交涉署請願（五）游行日應致函英日領事館請容納上海各界聯合會提出條件（六）訂今日上午十時開各股聯席會議「附錄啓事」啓者五卅上海學生援助工人慘遭捕殺蹂躪我民族損傷我國體我厦各界激憤異常經於日昨組織厦門國民外交後援會兹議决本月六日（星期六）罷學罷工罷商即於是日上午八時半聯合作大規模之游行示威並向當地官廳請願嚴重交涉爲第一步表示又厦門大學學生致北京電云「北京段執政鈞鑒英捕房槍殺學生工人商人民情憤激乞嚴重交涉以保主權而固國體厦門大學學生會支（六月五日） 
[關於滬案之要電]  
　　國外來電 
　　紐約來電一申報轉學生聯合會各公團均鑒寗死毋屈服於帝國主義暴力之下同人等謹當爲經濟之援助廣東泰山留學生會文 
　　紐約來電二學生聯會工商各界鑒請一致禦外爲國奮鬭同人等誓爲後盾國民黨（十二日） 
　　紐約來電三學生會各報館均鑒粤亂未平滬學工被殺内憂外患存亡所關乞奮鬭誓爲後援紐約布碌崙公團陳鏡泉李天民同人等叩（十二日） 
　　温哥華來電上海申報轉各團體鑒慘殺案僑憤激請堅持文明對抗温哥華中華會館 
　　芝加哥來電上海申報各團體鑒工學被殺害實悖公理望努力奮鬭同人願爲後盾遠東民甡社 
[各省來電]  
　　北京稅專滬案後援會電申報館轉各團體均鑒元由中國銀行匯申學聯會洋三千七百元專齊罷工工人謹達北京稅專滬案後援會元 
　　張家口外交後援會電申報轉各報館各學校曁農工商各團體均鑒滬變發生慘無人道凌辱至此何以圖存察區雖在邊隅民氣異常憤激已於六月九日召集紳商工學各界成立西北國民外交後援會與各處一致行動不達最後勝利誓死不休惟兹事體大必有限度始能持久謹將主張三項提議一端聊貢採擇（一）罷學犧牲太大徒自荒廢學業應一面分組擔任對外一面仍然照常上課於學業事功兩無妨害（二）罷工苟無限制結果等於自殺應只對英不與合作足制死命（三）罷巿徒滋紛擾無異自促生機應僅對英經濟絶交堅持到底其他照常貿易再此次外交異常重大非有總轄機關辦法萬難一致擬在上海設立外交後援總會由各省推舉代表共同組織庶全國一致免涉紛歧以爲强有力之後盾如荷贊同願共加維西北國民外交後援會張家口總會叩文印 
　　綏遠學生聯合會電各報館鑒英日竟在我國境内假維持治安之名行兇暴慘毒之實警耗傳來令人髮指本會除電請政府提出抗議嚴重交涉並各國公使主張公道維持正義外務望我全國同胞堅持到底（一）收回領事裁判權（二）撫卹死傷同胞（三）撤換駐滬英日領事（四）英日兩國當擔保嗣後不再有此種事件發生（五）處刑於開槍及肇事人員不達目的誓不罷休 
　　長沙敎會團體電申報館轉各省報館各公團鑒滬案猝生慘無人道凡有血氣莫不痛心望我全國萬衆一心嚴重交涉務懲兇卹死嚴戒將來並望各邦人士主張公道俾早解决中外幸甚長沙敎會學校敎職員聯合會湖南基督敎育會基督敎協進會基督敎職員聯合會基督敎表年會女青年會同叩文 
　　湖南省議會代電各省省議會各法團公團各報館均鑒英捕慘擊學生巿民一案蔑絶人道侮辱國家此間各公法團及全體人民異常憤激本會亦嚴電政府請飭外部要求嚴懲兇犯收回治外法權痛念吾國當局勇於内爭對外不惜委曲遷就以致外侮頻乘六一之慘案未結五卅之惡耗又至是而可忍何以立國務望一致主張同心奮鬥南山可移此志不懈臨電泣涕佇候明敎湖南省議會叩歌　　 
　　南昌方本仁等電各報館均鑒本仁等本日上執政一電文曰北京執政鈞鑒頃迭據滬上電訊上海公共租界英捕連日任意開槍轟擊殺傷我國徒手學生巿民至二十餘人之多違法背理慘無人道爲從來所未有以致激成罷課罷巿罷工之慘象風聲所播舉國震驚凡屬國民同深憤慨務請鈞座迅飭外部據理力爭勿稍退讓並電告環球各國乞爲正義上之援助以維國權而平衆憤仁等雖不敏謹當竭其力所能至以爲國家外交後盾迫切陳詞伏維鑒察方本仁李定魁叩灰印等語諸公愛國愛民夙所欽佩對於此次事變諒必同深憤慨用特錄電奉達即希一致主張仗義執言以爲政府後援務期達到圓滿解决之目的無任禱企方本仁李定魁叩灰印 
　　信陽州巿民大會電申報館轉全國各機關各團體均鑒滬案關係我國民族存亡至爲重大本會今日開巿民大會羣情激昻除募捐救濟罷工工人外議决（一）組織豫南後援總會（二）與英日經濟絶交（三）（四）河南信陽巿民大會文 
　　重慶命錫侯電上海工商學聯合會鑒魚電佳到驚悉五卅擊殺案之起緣及拘戮學生巿民之慘狀横戾致斯爲極其草菅我民命芻狗吾國權凡屬有識莫不痛憤國家奇恥不雪不休除電請執政督飭外部嚴重抗議并分電各省一致力爭外願竭精力貫澈主張淬厲民氣以爲外交後盾魚日以後情形盼時見告命錫侯眞 
　　周蔭人薩鎭冰電各報館均鑒頃上段執政一電文曰竊自上海學生游行講演慘被英捕摧殘始則拘捕横加終至槍斃多命負傷纍纍激起罷工罷巿風潮旬日之䪨播及全國所有閩省人民聞風憤慨相繼罷工罷巿情形業經專電奉陳在案查羣衆游行講演乃文明國家習見之事此次英捕對於熱心愛國手無寸鐵之學子一再槍擊蹂躪人權旣爲公理所難容尤爲國家之大恥伏祈執政俯察輿論激昻情形飭下外交部據理嚴理交涉以伸民憤而保國權職等不才願率閩省軍民爲公後盾迫切電禀伏乞睿鑒施行周蔭人薩鎭冰叩蒸印 
　　厦門集美學校敎職員學生電各報館均鑒本校兹致北京外交部一電文曰上海學生巿民激於愛國之義憤游行演疊遭巡捕慘殺連日喋血國權民命關係綦重乞嚴重向使團交涉以雪國恥而平民憤福建集美學校敎職員學生同叩青 
　　福州海軍三校電申報館轉全國各公團公鑒五卅慘劇全國共憤敝校因種種阻碍得信獨遲已於本日一律罷課要求政府嚴重交涉並希轉知各界爲荷福州海軍三校全體學生元 
　　青州各界援滬聯合會代電各報館轉各界各團體公鑒英日兩國慘殺我國同胞噩電數傳不勝驚憤敝處已聯合各界各團體開巿民大會除電請政府及外交當局與英日兩國嚴重交涉外期與貴埠聯合一致堅持到底非達到取消不平等條約及懲兇賠償之結果誓不罷休青州各界援滬聯合會啓九日 
　　安慶中華基督徒滬案後援會代電北京段執政沈外長均鑒滬租界捕房阻止學生演講竟一再槍殺多人蹂躪國權草菅人命敢爲世界眞正和平之公敵應請政府迅予嚴重交涉最代限度要求（一）懲兇（二）謝罪（三）撫卹（四）完全釋放被逮諸人（五）賠償（六）取消租界内華洋不平等待遇至取消領事裁判權限期收回租界亦請分别進行以伸公理而平衆忿除分電中西同志主持公論並捐濟罷工工人外合先電懇不勝迫切哀鳴之至安慶中華基督徒滬案後援會公叩庚 
　　安徽省立第十二中學代電上海申報館轉各界鑒日人慘斃華工英捕迭殺我學生工商人等逞彼兇暴不顧人道同人等悲憤塡膺誓死援助除遊行宣言曁籌捐大洋八十七元二角五分另寄上海學生聯合會聊表棉薄外務希一致力爭以存國體安徽省立第十二中學校敎職員曁學生全體佳 
　　深渡第三中校電申報轉各界公鑒西捕慘殺同胞曷勝悲憤萬望抗爭願爲後盾皖三中校叩灰 
　　無爲縣敎育會代電上海各報館曁各省各公團均鑒五卅慘案凡屬國民罔不悲憤現政府雖派專員交涉要非全國一致堅决援助難達最後目的敝會意見懲兇撫恤道歉經濟絶交尙偏於現狀設想如欲永除禍根必須收回英日租界及領事裁判權庶足以保人權而雪國恥此乃國家生死關頭問不容髮務乞全國各界决心毅力誓死力爭臨頴惶悚不勝盼禱之至安徽無爲縣敎育會全體叩眞印 
　　泗州滬案後援會電申報館轉全國父老均鑒五卅慘案聞之椎心泣血吾民何辜遭斯荼毒萬望一致奮鬥雪此奇辱臨電鳴咽不盡愴懷安徽靈璧學界滬案後援會叩元 
 
 

Page 7

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *   
 
 

Page 8

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *   
 
 

Page 9

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *商業巿况 
[北京專電]  
　　前場玖陸開盤三零八高至三一四收盤三一一五成交二百二十餘萬整陸現貨開盤七五六收盤七五五五成交一萬五金融現貨開一盤八九二成交五千後塲玖陸開盤三一二五低至三一一七五高至三一八收盤三一六五成交一百八十餘萬（十三日下午六鐘） 
　　前場玖陸開盤三一七高至三二五收盤三二成交二百五十餘萬柒長現貨開一盤七一五成交一萬後場玖陸開盤三一九五高至三二低至三零七收盤三一成交三百三十餘萬（十二日下午六鐘） 
[神戶英美匯巿電訊]  
　　昨日神戶滙兌巿午前電日美賣價四十元零三角七分五較上日高六分二厘五買價四十元零七角半日英賣價一先令七辦士九三七五較上日高○六二五買價一先令八辦士○六二五正午電日美賣價四十元零六角二分五較上午高二角五買價不變日英賣價一先令八辦士○六二五高一二五買價一先令八辦士一八七五亦高一二五午後無巿 
[外滙掛牌一致改賤]  
　　昨日星期六先令掛牌長二五改掛三先令一辦士二五印滙大一羅比半改掛二百○六羅比法滙大二十五法郎改掛一千五百六十法郎美滙大五角改掛七十五元五角香滙小二錢五分改掛七十三兩五錢東匯小半分改掛五錢三分二五嗬匯大一盾改掛一百八十六盾半新滙小五錢改掛七十五兩七錢五分 
[銀行滙價巿况]  
　　昨日星期六銀行滙價一致見好華商交易仍少計銀行先令買價爲三先令一辦士六八七五至三先令一辦士六二五又至三先令一辦士五六二五美滙買價爲七十六元三角七分五東滙買價五錢三分至五錢三分二五又至五錢三分五六二五賣價均無巿 
[大條銀及國外滙兌]  
　　昨日星期六大條銀來電近遠期均長○六二五計近期改掛三十一辦士七五遠期改掛三十一辦士六八七五花旗滙兌開收盤均小一二五計均掛四十八元五角八七五銀價小一二五改掛六十八元七角半日美大二五改掛四十元○六二五日英小一二五改掛一先令七辦士九三七五 
[紗花平穩]  
　　美棉平疲本埠繼續停巿各帮一致購進本紗 
　　昨日星期六美棉因股巿堅穩而漲後因天氣益佳及布巿不振巿勢回軟計期貨跌五至十磅音現貨跌五磅音英棉期貨跌三至六點現貨漲十八點印棉因利物浦巿價堅昂巿氣略形挻秀計孟加拉漲三羅比奥姆辣跌二羅比白羅溪未動大阪現紗二十支藍魚跌一元二十支紅財神漲六元十六支福島跌一元十六支三馬跌一元本埠期紗花交易所繼續停巿仍無巿况 
公會現紗消息川帮進十支雙喜二百五十包其餘内地福建等帮共進本紗三四百包價漲五錢各牌巿價列左 
　　十六支人鐘一六五·二五十六支汽球一六五·○○二十支鴻福一七五·五○十六支孔雀一六七·五○十六支鴻福一六七·五○二十支三羊一七六·○○十六支雙象一六五·五○二十支人鐘一七一·○○十支雙喜一四九·○○十六支大發一六五·○○二十支地球一七二·二五十支帆船一五二·○○十六支地球一六五·○○二十支雙喜一七五·二五十支三星一三六·五○ 
[三品因匯巿轉堅（十三日大阪電）]  
　　人氣挫折 
　　近來日本對外匯兌迭形軟弱大有江河日下之勢故三品買氣日趨暢達輸出交易大有起色蓋三品與匯巿向爲反比例也乃昨日滙巿软風忽趨停頓現貨交易遂形清淡旋接日美滙兌漲起四分之一之電人氣更形挫折買方益觀望莫前受滙兌變動影響可謂重大至前月輸出雖達二萬包而公司産額非常豐富此二萬包之輸出不過可將陳貨一掃而空而已倘此後輸出漸趨清淡三品巿况必隨之而呈軟勢也 
[大阪紗巿微跌（十三日大阪電）]  
　　棉紗現貨因期巿屢趨跌風本日人氣遂微形軟弱行情跌去三元中等二十支本月期呌價爲三百二十二元次月期爲三百十七元成交五百包 
　　合同三十二支六月期三八一·○○ 
　　美人三十二支六月期三八五·○○ 
　　攝津二十支六月期三二六·○○ 
　　蓬萊二十十六月期三一六·○○ 
　　鶴鹿四十二支現貨四五○·○○ 
　　大阪布巿良好（十三日大阪電） 
　　布巿亦隨紗巿漸形停頓僅天津帮有少許交易行情無變化　　横濱絲巿閑散（十三日横濱電） 
　　生絲現貨昨日已漲起二十元成交十八萬斤今晨三井日棉日本生絲等仍繼續買　因存底稀薄行情益傾向看漲最優等貨呌價爲一千九百五十元矢　　爲一千九百元 
　　絲屑巿况歐洲三館帮將以三百四十元之價買　四萬斤交易暢達行巿堅俏 
 
 

Page 10

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *國内要聞二 
[浙江各界電]  
　　平湖縣議會電上海申報館轉各團體均鑒五卅慘案槍殺多命英捕蔑視人道英領意圖袒護同人等痛國權之陵替誓爲同胞後援萬望各界一致團結共起力爭雪此奇辱平湖縣議會文 
　　餘姚滬案後援會電上海申報館轉各報館鑒敝會爲積極援助滬上罷工工人經濟起見發起募捐先集大洋一千元由中國銀行匯滬總商會轉交各工團以濟眉急特聞餘姚滬案後援會文 
　　長興各法團代電上海申報館轉蔡督辦曾次長許交涉員曁全國工商學各團體均鑒英日慘殺我同胞羣情憤激敝縣業於灰日開國民大會一致議决不達公理的圓滿解决誓死力爭闔邑人民願爲後盾長興縣商會農會敎育會敎育局縣立箬溪小學校箬溪女學校求是中區明德尙公龍潭敬業培英各初級小學校城區區農會講演所尤 
　　永嘉醒社電申報館轉各界均鑒租界慘案繼續發生旣背公理尤礙主權應請堅持到底以雪此恥敝社同人當誓予援助永嘉醒社叩元 
　　海寗各法團代電申報館轉蔡曾特派員鈞鑒五卅六一之役全國憤慨我公奉令赴滬務希依據上海尤日巿民大會所提之十七條件與對方交涉國民之期望在是中華之生存在是凡我國民當爲後盾萬勿退讓喪權辱國無任盼切海寗縣議會商會農會敎育會學生聯合會公叩文 
　　湯溪各法團代電上海申館轉各界均鑒頃致上海交涉使一電文曰上海交涉使鈞鑒此次滬上慘殺學生工商多人案英日二國蔑視我國國權違背人道演此慘劇友誼邦交皆所不顧浙民聞耗悲憤莫名務請貴使爲國爲民竭誠行使職權務希逹到圓滿之目的我浙國民誓爲後盾浙江湯溪縣議會參事會敎育會農會商會敎育局自治辦公處公叩佳 
[江蘇各界電]  
　　南京一中敎職員聯合會電上海申報轉蔡曾兩特派員鄭省長許交涉員鈞鑒自英捕殘殺盪爲怒潮全國沸騰將成巨變諸公折衝辟說責有攸歸竊意交涉程序宜有緩急應先從懲兇及撫恤傷亡着手以平士氣然後要其賠償損失收回租界以維久遠榮辱所關民命斯在務望據理力爭無稍怯弱羣情憤激願爲後盾臨電迫切無任企盼江蘇省立第一中學敎職員聯合會叩 
　　儀徵各法團代電申報館轉各報館鈞鑒滬地慘案本邑各法團集會議决一致援助業於灰日聯合各學校敎職員學生約一千餘人游行講演眞日募捐團已着手勸募一俟募有成數即分寄滬寗各地應用合先電聞儀徵縣議事會商會敎育會五區學校聯合會等文　　東臺各法團代電申報轉省敎育會省商會均鑒西捕慘殺同胞噩耗傳來羣情哀憤全國函電紛馳多係盼望政府嚴重交涉能否達到圓滿解决尙屬疑問貴會居全省法團高級地位尤與工商學生有切近關係現各方雖表示激昻似尙未得要領務懇貴會貫澈衆意出爲主持擬訂經濟絶交辦汪一致實行藉作政府後援以雪國恥而平民憤東臺縣議參農商敎曁巿鄕各法團同叩佳 
　　宜興縣商會代電上海各報館轉北京執政府外交部南京盧宣撫使鄭省長上海交涉使及各法團均鑒上海五卅慘案羣情憤激異常辱我國體莫此爲甚務乞當軸主持公理嚴重交涉以張國權而平民　宜興縣商會叩侵 
　　崇明外交後援會通電上海各報館轉外交當局曁各公團全國國民均鑒英日慘殺我同胞至數十人之多强權高壓公理不講凡有血氣誰不髮指爰於微日聯合各界遊行演講齊日組織外交後援會於萬安倉採用委員制委員分選任聘任兩種任務分宣傳募捐總務糾察四股當即議决分頭遊行誓爲外交後盾務乞外交當局嚴重交涉達勝利目的而後已崇明外交後援會文蘇州女蠶學生代電申報館轉各界同胞鑒滬上西捕槍殺學生工人誠空前未有之慘劇噩耗飛來驚心動魄本校同人雖能力菲薄然愛國心殷當仁不讓爰於三日起組織演講團募捐隊每日功課餘暇出外演講以期喚醒鄕民作爲工人後援並一律茹素所有膳餘亦悉數助罷工工人生活之所需昨日已將捐欵匯寄上海總商會深望各界同胞堅持到底本校誓當一致進行作爲後盾江蘇省立女子蠶業學校全體學生同叩 
　　蘇州東吳大學一中華敎職員聯合會致西敎士函駐華西敎士公鑒敬啟者五月三十日上海公共租界捕房槍殺敝國學生案情重大肇事情由業經同人等詳細考查兹將考查所得及同人等之意見略陳於後素仰諸君平日主持正義人道對於此事當有明確之表示與眞切之主張卓見所及希詳以見示爲幸此次之事其原因不止一端百餘年來號稱强國者對於我中華民族日事壓　旣迫我締結不平等條約復於敎治上經濟上實施其侵略政策使我中華民族欲謀政治上經濟上之安全而無從我中華民族深覺武力主義帝國主義資本主義之大有碍於　族之發展乃羣起而爲愛國運動故各國之侵略主義實爲此次事變之遠因此無可諱言者此次之事其遠因若彼而其近因則何如乎日人慘殺華工順正洪而工部局旋有增加碼頭捐及印刷物附律等之規定凡此種種俱由侵略主義産生激動公憤實意中事學生等之入租界演講其主旨欲將華工慘斃之情形告諸住居租界上之華人以引起其注意並募金以撫恤死者乃外人不察竟指爲過激黨謬誤殊甚諸君須知過激黨固反對帝國主義者而反對帝國主義者不能即指爲過激黨此層在論理上不容相混幸注意焉學生等結隊演講工部局指爲意圖暴動然就事實論之則殊不然巡捕開槍以前捕房方面未有何種損失且學生等手無寸鐵其暴動之跡安在乃捕房　以最後之手段對付之草菅人命咎安可辭若謂開槍以前已有口頭警告則試問此種警告羣衆能悉聞之否能悉解之否十秒鐘之時間是否足令羣衆退盡且羣衆當時非無退者羣衆旣退何以仍復開槍致有多人背中槍彈而死謂非故殺其誰信之若僅就此次發彈之多與彈丸之命中要害而論似猶未足以見捕房行爲之慘酷也以上情節請諸君詳加考查勿存成見勿稍偏私下一斷語以明曲直之所在若曲在彼則捕房宜受相當之處分懲兇賠償谢罪三者其最低之限度也抑同人等更有不能已於言者國際間不平等之待遇實足以引起意外之糾紛治外法權不交還勢力範圍不撤除關稅稅則不能由我自定則所謂國際間之平等公道盡屬空言長此以往因國際間之不平等而發生之種種問題終難有根本之解决也近閱西敎士宣言（見六月六日申報）有「超越國界種界主張公道相待如兄弟我等對於中國學生努力爲工人爭權利和不自私的愛國主義深表同情我等相信此次風潮的原因有百五十年的歷史對於西方政府的侵略行爲種此惡因深爲惋惜决意從事謀求解除今日擾亂的根本原因」等語足見公道尙在人心特未知此種宣言是否足以代表駐華西敎士之公意耳彼等能主張公道能與愛國者深表同情對於此次風潮之原因能有澈底之了解並有杜绝亂源之决心同人等對之至爲紉感惟邇來此種宣言敝國人民已習聞之至於今日已不復能聽其言而信其行深願諸君能言行相符俾吾國人民得確信主持公道者之果有其人「超越國界種界相待如兄弟」之非爲虚語而國際間之平等可以預期勿復徒託空言令聞者此後不復置信於是類巧言如　之宣言也宣言之末有一我等請求工部局委派中西公正人員組織委員會澈查此次肇禍的始末深望負責當局根據該委員等之報告執行」等語同人閱之至爲駭異工部局與捕房有密切之關係盡人皆知此次風潮工部局自身尙難卸責焉能代人主持公道此種請求同人等極端反對總　之同人等深願諸君能將基督敎之眞精神及其平日之眞信仰於言行之中爲眞切之表示俾同人等得以决定此後對於外人敎會事業應取之態度及其應有之關係也 
[江浙各界對於滬案之援助]  
　　南京南京各團體合組之外交委員會十二日下午三時在地方公會開會到會代表計三十五團體根據前日成立會之議决案將評議執行兩部委員及委員長分别推出以完成手續計推舉孫啟椿爲評議部委員長龐振乾張曾璧王春生王　蘇民生楊成王藹南陳漢卿盧善之侯莘生十人爲評議伍仲文爲執行部委員長劉劍荷周質青等三十餘人爲委員就執行委員中推定文牘會計庶務宣傳交際五股分擔職務議從十三日起接開大會三日討論進行援助交涉事宜南京學生聯合會亦於十二日下午三時開聯席緊急會議議决數案（一）由學生聯合會進行滬案後援事宜（二）由學生聯合會代表大會中組織經濟委員會（三）各校已募未繳之欵如信任經濟委員時得交由本會保管接濟滬寗工人（四）實行經濟絶交由執行委員會議定辦法通知各校（五）在下關設臨時辦事處以維持工人秩序其辦法由執行委員議定（六）由執行委員酌定辦法向服務英日商之華人勸其勿與合作又本城曁南學校女子部定十三晚起聞募捐遊藝大會三日接濟工人 
　　鎭江鎭江外交後援會昨日（十二）午後四時又在城内萬壽宫續聞職員會議兹將議决案件錄下（一）添選二書記輪流到會辦公議决舉巾議會一人巿董事會一人（二）外交後援會登報聲明本埠已行募捐他埠募捐者請勿來此以免兩歧通過（三）除助滬工外從已募之欵之總數中提百分之五兼助南京工人通過（四）抵制英國香烟用宣傳及印刷品二法通過（五）搜求鎭江游行後亂時之傷證通過前日外交後援會各團體游行至銀山門口被牆壓傷女生七人及女高校長茅淑文一節兹聞受傷各女生已漸療治復原惟女生顧衡及茅校長青斑尙未退盡大約尙須多月方能復原 
　　常州五中學生會爲上海學生聯合會代表張伯池張從周及項富春女士來常特於十二日晚間八時召集各校學生在大會堂開會先由張海容介紹三代表次張伯池演說愛國的辦法張從周演說國民運動項富春演說南京路之慘劇及上海大學的解散講畢討論募捐宣傳的方法散會已九時許武邑基督敎自立會董事長王完白十二日致通電於全國各敎曾略謂滬案發生全國一致援助民氣激昻已達極點然語云謀事在人成事在天成湯有桑林之禱孔子謂某禱久矣窮極呼天古今同情吾人於盡力人事之後允宜切心籲求至誠格天兹特發起於本星期日請全國敎堂開會爲滬案祈禱期早得公道之解决除在常約合邑敎堂集會外務請呼埠敎會同日舉行云云又武進滬案後援會以崇法寺慨捐八百元其他天寗寺清凉寺之愛國熱忱當不讓人特派募捐團於十三日前往勸捐以便集有成數解滬救濟工人無錫無錫巿董錢孫卿君因拒絶外貨問題特函邀縣商會會長王克循曁各商家領袖於今日（十三日）上午十時在巿公所開協商會討論抵貨問題議决停止進貨一致對外將來查出充公焚燬下午二時餘復邀集本邑各校校長在公所開校長會議討論積極募捐援助上海罷工工人如已着手勸募者積極進行如未着手者從速捐募以期早日滙滬接濟本日之會議結果成績甚佳並聞該處電話公司機工等對於此事　爲憤慨特組織　心愛國團謂不當僅以救國愛國爲口頭語該機工等凑資刋印警告傳單由各機工等於夜間工餘之時分送各界以資警愓南通南通學生上海五卅血案後援會於十日下午二時開會公推　校代表汪昆主席由主席報告接全國學生總會來電　派代表出席十四日之大會公决致電昨日赴滬之本會代表徐家瑾李守黑二君依期參與總會臨時大會並公擬提議案二十四件所有議案即日郵寄赴滬徐李二代表向總會提出討論又該會商得更俗劇場同意演義務戲一天所得票資爲救濟滬埠失業工人之用又該會連日派員向各界募捐並舉行露天演講頗具熱忱又近日通邑爲聲援滬案交步事可紀之消息甚多　　　代師女師學生茹素二星期節　援助滬埠工人（二）各校學生連日推派代表在城鄕各處講演並散發各種傳單又分貼各種廣告圖畫於街衢足使觀者激發愛國心收效甚宏（三）學生後援會組織之募捐團連日分派團員募捐得數頗巨將分批滙交滬學生會轉給失業工人（四）上海學生會推派來通代表張從周孫伯池陳桂卿等三人會同上海大學來通之學生舉行露天演講並在更俗劇場演說有時聲涙俱下情詞頗能動人 
　　太倉本縣縣立各校對於滬案表示一致援助舉行聯合大游行及分隊出外演講等事已誌前日本報而縣立師範學校且組織五卅援助會以利進行該會分指導及執行二部指導部以該校全體敎職員組織之執行部以全體學生組織之而執行部又分經濟宣傳交際調查四組七日該會經濟組募捐負販二團分隊在城廂内外及各鄕鎭負販募捐十日在本縣公園息游山莊當衆開筒計共盤見合大洋三百五十四元一角七分當將該欵暫存太倉銀行俟需用時即行滙至上海學生聯合會總會且聞該校學生云本校（學生自謂）不日尙將開演電影冀集巨欵現已派高炳泉焦肇春赴申接洽惟成否尙在不可知之數而本縣毓婁女師於本日（十一）起亦分隊至城廂内外募捐聞成績頗佳 
　　奉賢本邑滬案後援會於十一日聯合各校舉行大規模之示威運動加人者有公立第二校第一女校區立求我校區立養正校及蒙範望虹等校於下午二時手執旗幟齊集公共體育場整隊出發沿途高呼「振救工人」「力爭公理」「廢除不平等條約」「堅持到底一致進行」等語全隊人數計有三千餘人 
　　松江此間各界對於滬漢慘案異常憤慨積極援助兹分錄昨日情形如下（甲）關於滬案（一）松江商聯會恢復援助松江商界聯合會係成立於五四運動時嗣因職員星散遂至停頓自五卅滬慘案發生此間商界憤慨同深兹於十三日下午假岳廟太虚亭開恢復大會到公司商號代表七十餘人先由唐志臯會長報告恢復原因並將該會前存之一百三十二元八角五釐連交到會旋提議下列等案件（子）電請許交涉員蔡曾兩使速依上海工商學聯會提出條件嚴行交涉（丑）不用英日貨（寅）與學生會合作（卯）推朱筱梅等二十二人爲籌備員籌備改選新會長未産生前仍由舊會長負責（二）各界滬慘案後援會議决案（一）本會宣傳調查如何進行案决議由該兩股股長尅日召集股員會議進行辦法（二）准本月十六下午一時在公共體育塲召集松江國民大會並遊行演講（三）端節日應請商家各下半旗誌哀追悼五卅慘案並節省節酒資移助罷工工人案决議函知商會勸告各商家一面由會印發傳單以資宣傳（乙）關於漢案蘇省三中校學生會委員會爲漢口英水兵殺傷同胞特開緊急會議兹錄决議案如次（一）通電會國同胞一致兼援漢口被敎同胞（二）通電一致與兩國絶交案（甲）取消全國兩國租界締約（乙）警告軍界當局息内爭謀對外（丙）請擴充國有工廠容納罷工工人（三）電蔡曾鄭張許廖各交涉大員萬勿多延時日苟且調解宜嚴重抗議迅速進行（四）由宣傳股竭力分　演講滬漢最近情形使平民咸知底藴 
　　杭州杭總商會爲援助滬案函請各業輸助已由交通銀行助一百元中國銀行共助五百元典業銀行助一百三十元地方實業儲豐三銀行各助一百元興業銀行二百元信源乾源兩金舖各六十元義源助三十元 
　　諸曁縣四十餘公　組織滬案後援會後現正分投募欵已得千餘元滙交上海總商會代收轉發 
　　孫督辦夫人今日（十二）特出奩資五百金發交杭總商會請彙總滙滬救濟上海工人 
　　第一中校學生募捐隊昨至第一三兩師司令部募捐經陳周兩師長各助三十元並傳諭所屬解　相助十元五元兩元不等頓成鉅數 
　　杭州學生聯合會以對於滬案所印發之傳單須經宣傳股通過以昭愼重 
　　公立法校推赴上海調查慘案實情代表童一心等昨（十二）返杭今日下午法校大講堂聞學生大會首由童君報告調查結果繼討論對於滬案最後之表示 
　　廣濟醫校同學會决議組織新廣濟評議長阮其煜昨已發出通函徵求同志廣募欵項並准北京國民黨總部唐堯卿（廣濟同學）來電允籌鉅欵補助並促同學本獨立之精神合羣組織務底於成 
　　桐廬縣知事有阻止學生宣傳滬案募捐情事現由學生後援會提議呈請敎廳迅飭各縣及警所遇有學生宣傳募捐等事應即隨時保護不得阻止 
　　寗波甬各團體昨在縣議會開會到者有總商會敎育育會參事會商業聯合會青年會等五十餘團體首由縣議會代表徐翥青宣告開會宗旨次由杭州各團體聯合會代表吳庶晨報告杭州組織各團聯合會之情形與原因并述及此次對於滬案運動之經過報告畢復懇求在會團體另組斐迪離校學生委員會以專辦該校之事次宣告本會成立會所暫借縣議會次王思成提議添舉外交後援會委員人數以助原有委員之不逮衆贊成當場推定袁端甫袁霞苓張葆靈趙鈢尼董貞柯徐賡韾等六人爲委員次組織援助斐迪離校學生委員會並公推陳南琴汪崇幹俞佐庭忻太太僧毛安甫陳子秀徐翥青毛稼生周子材朱荃蓀王大黻等十一人爲委員並定今日（十二日）下午開第一次委員會次王思成提議代電杭州各團聯合會大旨謂敝地菱迪校與貴處廣濟醫學校情形相同請一致援助次推李琯卿王思成等川人爲本聯會簡章起草員又寗波學生聯合會昨又在後樂圓代表大會議决函請奉化初中定海中學加入本會並請其聯絡縣屬各團體各學校作永久之羣衆運動並派代表往甬屬各縣竭力宣傳次全國學生聯合會代表張慕韓提議謂斐迪離校生當派代表赴滬杭各處向各公園報告情形並當至敎廳請願呈請設法以善其後次斐迪代表報告交際股向輪船公司及火車站要求往甬屬各縣宣傳免費一節已蒙該各公司等允准又甬洋廣業昨日下午召集同業公會討論援助滬上罷工工人及善後問題到者有大有豐大有恒老源記等六十餘家代表議决組織寗波洋廣業外交恊助會捐欵解滬接濟罷工工人一面實行經濟絶交當　推定徐祥麟徐春揚茅鯉　　　　等　　人　爲臨時　員　起草會章及調查同業存貨定貨眞相限日列表報告本會又斐迪學校校長裴得司所僱用之西崽葉誠忠聞此次上海西捕鎗殺學生工人非當憤激昨又見該校長不許學生罷課强迫離學尤爲不平昨竟對該校長裴得司說現各學生已離校我亦不願爲料奴語畢奮然束裝而去又甬埠士紳裘珠如楊槐堂倪德昭等七人爲捐欵接濟上海工人又發起義演戲（十三日晚借商業大舞臺開演）印戲劵二千張每張售洋五角聞今日（十二日）下午已售出一千五百張 
　　湖州吳興學界對援助滬案問題進行甚力今日有一部分學生臂纒黑布表示哀思課餘仍四出演講日無間斷一面印就各種印刷品遍貼通衢以作最後之挽救且猶恐不逮經學生會議决遵於日内推舉代表分赴鄕頓宣傳以期普及至募捐一事亦已着的進行莘莘學子紛紛踴躍輸將工商各界亦都慷慨捐助一俟凑成巨欵當即滙滬昨有長興旅杭學生周士貴沈之棟孫徽民趙永椿周永祥等五人抵湖係轉赴桑梓從事勸募以濟滬工人之用 
　　平湖平湖救國後援會通告各界據北京各校後援會通告閏四月二十四日全國總示威各地罷工罷巿罷業罷課一日爲此通告各界遵案辦理以表示全國一日爲此通告各界遵案辦理以見全國一心現敎育界以是日適逢星期特停止例假從事遊行演說商界領袖無甚表示惟各店則多願自動休業以表一致此外平湖救國團除逐日宣講外并印就石印警告多種分貼各電桿木上又新埭各校女敎員張壽華等爲滬案募捐成績尙佳 
　　臨安昨日（六月十日）本城敬業高小學校乙種農業學校女子職業學校第一及第二國民學校開聯合會議各編宣言書分隊演講沿途觀者人山人海决於即日起實行經濟絶交商界亦决議不售兩國貨物旋有杭州學生募捐隊浙江體育專門學生劉徵瑞張世昌鄭俊張紹良四人蒞止加入演講當由商界及學校代募捐欵洋約計四五十元迨演講畢鐘鳴四下各校敎職員率領學生三百餘人遊行街巿大呼援助同胞堅持到底並組織稽查團分别稽查以免私自運售 
　　紹興紹興各界聯合會自成立後推舉幹事三十八人於本月十日舉行第一次幹事會公推孫慶麟主席决議會址設立於試弄縣敎育會並選舉正副會長投票結果孫德卿得十四票當選爲正爲長王子餘陳子英均當選爲副會長併分配各股幹事又公函縣立通俗敎育館長莊子良請其通知該館通俗講演員莊伯封孫公遠逐日下鄕廣事宣傳滬案實情以喚起羣衆實行國民外交 
[湘西川軍之反攻]  
長沙通信湘西川軍前向省軍表示自願和平退出湘境故趙省長即電知湘西前敵總指揮葉開鑫許其和平退出勿予窮追乃近兩日來又紛傳川軍有反攻之事且在保靖一帶蹂躪不堪兹覓得公電數件併錄如下就此數電觀之則乾城已經不保而鳳凰古　丈各縣亦危險萬狀矣（一）鳳凰來電省長趙鈞鑒川軍侵界郭知事慶壽帶印遠遁囚犯毁獄逃盡人民異常驚恐公同議舉縣議員賀成達爲鳳凰臨時執政官維持現狀請示祇遵鳳凰縣議會議長鄶明文紳商熊歉廷劉文堯同叩（二）古丈來電長沙省長趙鈞鑒職縣恢復情形及損失狀况業經皓代電呈明並派前省議員傳餘慶前赴辰州代表一切邀懇葉督辦速發大兵進據古邑藉資鎭懾在案頃聞川湘潰軍占據乾城有包圍職屬之風說現職與防務總監劉潤淮死力防堵據守孤城西面受敵勢甚急迫若非懇請鈞座迅電葉督辦速發大兵進駐古邑猶恐孤城旦夕難保萬一職屬再有失守情事不惟地方糜爛不堪設想將來十縣恐愈難收回矣加之劉總監數次攻擊子彈缺乏欲進攻則力有不及據守孤城待命救援並祈轉電葉督辦就近酌量撥給子彈以濟軍用而安民心謹電泣陳不勝待命叩禱之至古丈縣和事賈士安叩魚印（三）辰州來電頃接邑紳張世洛等來函云距城六十里之葫蘆寨地方川蔡軍前往强搜穀米經人民死力抗拒致將人民槍斃百餘名所有房屋付之一炬其他各村落無一不有此類情事現時全縣人民斗米五元尙難購辦日僅一粥奄奄垂斃萬懇迅予頒發賑穀兩萬石派員散放以救眉急保靖知事陳聲骏叩自辰州發 
[許崇智離汕赴平山督師（錫）]  
　　汕頭通信粤省此次戰爭係國民黨左右兩派暗潮所擴大其醖釀實在中山未死之前而粤滇兩軍之分裂則在唐繼堯就職出師之後換言之即黨治派與聯治派因根本見解之不同而生惡感因惡感而相仇視遂於六月六日開始接觸矣許崇智果能驅逐楊劉出境爭回廣州乎爭回廣州之後革命政府從此可以發揚建國方略引首導羣衆入於革命之途乎以上雖屬一種疑問但許氏决親自出馬已於八日赴平山督戰將來最後勝利果屬何人此時正未可料也 
　　主客兩軍戰爭之焦點雖在廣州而軍事重要地點仍在廣九路及東江一帶故許崇智不恤捐棄潮梅地盤以全力撲攻平山若平山一得則直趨淡水樟木頭沿廣九路直搗近郊白雲山會合譚延閩魏邦平各踏大軍四面圍攻廣州不難唾手可得汕頭聞得平山方面自六日起滇粤兩軍戰爭極烈莊介石親率學生軍衢鋒數次胡思清鑿壕設塹用機關槍掃射憑險拒抗兩軍死傷甚衆至今尙未得手許崇智接得前方戰耗七日盡調第二師第四旅張和部　原駐閩　邊之都隊約五千 
 
 

Page 11

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *　　人完全　向平山前　　至八日止　　各縣已無許軍踪跡許崇智偕俄國砲手及嘉倫將軍於八日晚乘湘生輪往揭陽親赴平山督戰隨行者有衛兵百餘人許行後潮梅十五屬地　盤完全割讓於林（虎）洪（兆麟）葉（舉）部下熊略已於五日統羅（志平）林（烈）兩旅入蕉嶺境六日進新舖圩八日進梅縣同時陳修爵亦由潯鄔發動六日入平遠大柘洪兆麟部徒手兵六百餘人九日由閩邊開到汕頭又到謝文炳衛隊一排同時聞熊略塡防軍已抵梅縣現潮梅許蔣各軍業已完全退出惟汕頭各機關仍未實行交代靜待劉志陸到汕接收九日抵河婆原有散駐潮梅各部五千人預在河婆集中候許誓師（河婆在揭陽爲入海豐之要道潮汕出東江必經之路）許於九日下午召集所部官兵訓話歷訴連年苦戰之經過及現在革命政府的使命言及中山北上致死之原因淚下如串珠咽哽不復成語所部官兵均攘臂奮呼打倒帝國主義誓繼總理遺志奮鬭至一彈一槍亦不放手許并發表誓師詞及軍律數條（六月十日） 
[浙孫辨明未扣車運兵]  
　　浙江孫督辦對於滬案發生首先表示援助近日外交緊迫孫氏尙無舉動兹忽接上海自由黨電云貴軍到滬請宣宗旨以定人心又准執政府軍務廳電同前情孫接電後甚以爲異業已切實辨明其致軍務廳電云佳電訝悉滬案陡發正慮不可收拾特於冬江兩日縷陳辦法電請執政飭部妥辦一面復恐民氣方張不知大體復以各種方法竭力誥誡無非欲納人民於正軌袪禍患於無形傳芳更事略多粗知大義詎有不奉明令即行扣車派隊塡駐龍華之事且派兵非小故扣車非寗事滬杭路局隸屬中央儘可緊電查詢證明事實此種流言究從何來貴廳必有所據務請逕行查明迅即電復以憑拿究免中奸人挑撥之計至爲企禱孫傳芳眞印 
[蘇金庫劵之根本問題]  
　　委員會電　政府力爭 
　　江蘇財政瀕於破産非裁兵減政不足以資救濟欲裁兵減政之實行不能不先籌過渡經費業經善後委員會公同議决清理積欠軍政費計三百萬元辦理收束軍隊費計二百四十萬元由江蘇財政廳發行五百四十萬元金庫劵抵借現金支用此案議决後遂由宣撫使省長會銜訓令財政廳遵照發行金庫劵五百四十萬元財政廳奉令後以原議案指蘇省鹽稅爲金庫劵基本金現接中央來電以所請劃撥鹽稅之處礙難照准是金庫劵之根本問題已受打擊除鹽稅外蘇省田賦貨物稅皆有用途勢不能爲重複之擔保遂以基金未經固定則金庫劵不能發行呈覆宣撫使省長於昨日善後委員會閉會時作最終之討論一致堅持非截留江蘇鹽稅爲金庫劵基金不可現已調查明確每年鹽稅七千八百餘萬元除抵還外債外中央每年鹽餘尙有三千數百萬元主張恊力抗爭當由善後委員會致北京執政府財政部鹽務署一電文云「魚電拒撥鹽欵殊爲觖望蘇鹽納稅千九百萬五倍於浙而歲蒙恊餉百二十萬少於浙三分之一兩兩相衡太不平等况此次亟議善後非减費不足圖存非得欵無以過渡若依浙例即一次請撥五百四十萬尙未及額今改從月計又限以三年不過藉撥欵爲笔援以全金庫之信用所以救濟本省兼顧中央不爲不至乃政府並此而靳之是使蘇省無法圖存無法過渡而迫諸挺險之地也浙鹽歲僅四百萬撥留至一百八十萬度非政府樂從在蘇謀蘇豈不能爲浙人之所爲然且不忘恭順仍請政府或一次撥五百四十萬或月撥三十萬擇於斯二者出自德施拯兹危局企踵以俟即盼電覆」另由委員會公函旅京江蘇同鄕請一致力爭並由委員會中各法團如省敎育會省農會四總商會等各發電向政府要求核准現今非將鹽稅劃撥案核准後金庫劵不能發行過渡經費無着即不能使裁兵减政方法於十四年度起一律實施江蘇財政無整理之期矣 
地方通信 
[松江]  
　　巿鄕聯合會開會紀松江縣二十四巿鄕聯合會於十二日下午在松江巿公所開會計到十九巿鄕出席出席者二十八人推欵産經理處常任委員譚頌賢主席兹將議案錄下（一）提議縣巿鄕附稅應設法催繳案議决由縣巿鄕分呈江浙兩省並向縣署催繳以利進行由聯合會辦稿送縣巿鄕機關蓋章呈送（二）提議契稅附稅應若何整頓案議决由聯合會會同欵産處敎育局將契紙發賣手續向縣當面說明嗣後契紙仍由巿鄕發賣所有契　　　　　向　　收一　　　　　　　　　（一）　　　　　　　否收回自辦案議决由敎育局自行交涉並由聯合會恊助函縣債發（四）松江各界上海慘案後援會函　加入案議决加人松江各界上海慘案後援會 
　　參議兩會定期開會松江縣參事會定於十五日起開會五天縣議事會定於二十一號起開臨時會十天業已分别通知各議員屆時蒞會以便集議十四年席預算等案 
[太倉]  
　　補充旅調滬警衛第一軍補充旅二團四營開拔到瀏已誌（十二日（）本報兹以張學良軍長行將到滬該營突奉長官命令重行調滬用資警衛今日（十二日）下午六時由該營長韓清珍统率該營兵目到滬聞俟張軍長離滬後仍須開拔到瀏　 
[無錫]  
　　開化鄕散兵騷擾續紀錫屬開化新安等鄕近來時有逃兵散卒携帶武裝揑稱軍隊名義到鄕滋擾索詐銀錢致鄕民不能安枕前日開化鄕到有武裝兵士六人揑稱第一軍守備隊名義到鄕索借盤費五千元并出王文祥之名片將地保王嘉祥拘留由四人開槍行刦該鎭莫義盛綢布店刦去銀洋二十餘元旋由嘉祥之兄明卿奔告鄕人鳴鑼救護該兵等始携贓帶同王嘉祥逃至壬子港口踏船不得復行刦該處之某小茶店得洋十餘元始將嘉祥放回惟沿途放槍至槍斃鄕人周紹全并傷及巿一女生邵掌仙及男孩白才生一名一傷腿部一傷足底經王明卿連夜奔赴城中投報縣署林知事據報立派承審員陳普喧及清鄕游擊隊游巡隊等赴鄕履勘嚴密追捕陳承審員於當晚返城將履勘各情陳報林知事其被盜槍傷之邵掌仙及男孩則送醫院醫治聞傷勢尙輕可無性命之虞又十一日上午十時有形跡可欵之兩人在城内過義和衣莊購買麻紗衫褲旋至玉泉路宋姓草蓬内換穿經人告知緝警高子先顧金芳前往逮捕據稱一名王文相爲第一軍備隊兵士一名寇連元係伙夫同伴共有二十六人由蘇到錫做案渠之一行共八人均武裝完備其餘六人現在漕王涇太湖水泥廠在近躱避情願充線領捉當由顧警等挈同前往已毫無踪跡至下午四時半返城解送警察所即行審訉其身畔搜出之執照及空白之守備隊執照亦一併呈案王文相供稱係由姜慶吉約同來錫做案送與洋四元云云餘不吐實其時派起開化鄕履勘之陳承審員已經返城只行刦犯之名片爲王文祥字音相同因注意研訉仍無確供即命釘鐐收禁至昨日（十二）該鄕地保王嘉祥投縣侯訉并至拘留所辨認則獲犯王文相確係在鄕之兵上惟是日警察所長宋鎭濤適因事未能開訉即諭令明日（十四）到所質訉 
　　張學良過境記張學良軍長原定十二日赴滬調查學潮本邑林知事曁水陸警察長官均赴專站迎送旋得車站消息張軍長须遲至晚間始能田寗登車各長官乃廢然而返迨十二時後又紛紛帶隊詣站守候林知事因抱微恙夜間委託商埠警察署署員劉蓬侣代表至今晨五時十五分張之專始行抵站掛車十六輛有三十一旅旅長王棟　等隨行縣警察所宋所長等登車謁見適張軍長已睡當由王旅長及衛隊司令祝祥本等代見未幾即開行迎送官警致敬如儀而散 
　　童車游泳比賽結果蘇常道屬童子軍十三日下午在錫東大池舉行五十碼自由式游泳比賽結果第一無錫二十六團任宗明時間一分四十五秒第二江隂公四團吳永杰第三江隂一高團薛厚仁第四如臯混合團謝春蕊　 
[鎭江]  
　　錢業公會董事正式就職鎭江錢業公所自禀准官廳改組爲錢業公會後即行推選陸錫庚爲總董于萃源爲副總董閔文鑾陶鑒滕宗文盧智張崇惠錢登瀛等爲董事昨並將錢業公所匾額改爲錢業公會訂於今日（十三）上午十時在該公會舉行各董事就職典禮兹將其秩序錄下（一）摇鈴（二）全體向國旗行三鞠躬禮（三）全體互行一鞠躬禮（四）會員歡迎總董副總董入席（五）會員歡迎董事入席（六）會員入席（七）總董副總董就職致詞（八）會員致頌詞（九）總董副總董答詞（十）散會攝影 
[厦門]  
　　中華中學學生互毆斃命厦門通信昨（四）日此間中華中學生陳維輝鄭偕綿因游戲爭執互閧鄭竟當場因傷斃命事後調查鄭年十六籍永春父母均僑南洋吉隆坡鄭留學厦門中華中學預科二年級寓姑家是日上午十一時鄭與同學五六人作跳高戲於先仙寺體操場陳維輝先越欄過觸計高度之竹竿墮地鄭欲續跳責陳拾置架上陳以足蹴之冀其躍起拾之乃三蹴不起陳遂置之鄭怒强之陳不可鄭揮拳擊陳陳還擊之並踢以足中腹部鄭倒地色變方鄭陳互扭時同學麕集勸解至是尙以鄭爲假死也迨某敎員至試鄭脈息則已氣絶陳立逃校中延醫救治亦無及後經思明地方檢察廳到場騐得氣海穴被足踢傷腹周圍一寸半内堅實如鐵實致命傷但該校致警廳之報告則謂爲鄭陳競跳高陳先越欄過鄭繼之詎躍過即仆地斃命云云蓋諱之也永春旅厦學會特具呈檢廳請予秉公辦理並函思明敎育會請爲主持（六月五日） 
專件 
[淞滬自治巿制（再續）]  
　　第六章巿政之財政第五十四條巿自治經費以左列各欵充之一巿稅其種類如左（甲）向歸上海南巿巿政公所之稅捐（乙）向歸閘北工巡捐局之稅捐（丙）向歸吳淞商埠或其他自治區所收同上性質之稅捐（丁）巿内之奢侈稅娱樂稅或遊興稅但　　　不　　　　　　　　　　　　　　　　　　　　債川費三巿有財産之收入四巿公共營業之收入五巿公債之收入六其他依法令屬於巿之收入第五十五條各種稅捐應由巿議會議定整理稅目稅率案及微收方法送由巿長呈請督辦核准第五十六條巿稅之附屬於國稅微收者其稅目稅率及徵收方法以國家之法律定之第五十七條巿之財産以本制施行後經督辦咨由主管部署會呈臨時執政核准撥交者爲限本制施行前辦理第三條各欵事項之財产得由督辦咨商主管部署准其作爲巿之財産第五十八條本制施行前因辦理第三條各欵事項由巿民捐助之財産經督辦核准得作爲巿之財産第五十九條巿因救濟災變或經營公業或爲特種設備其資力不足時得經巿議會議决由巿長呈請督辦轉請國家酌給補助經費第六十條巿因巿住民求爲執行某項事務時得徵收其規費第六十一條使用巿之公共設備者得徵收其使用費第六十二條使用費之徵收以巿規則定之第六十三條巿爲創設必要之公業或設備經督辦核准後得募集巿公債前項巿公債由巿長提交議案於巿議會經議决後送由督辦咨請主管部核准第六十四條巿財産中有爲巿民所捐助且經指定用途者不得移作他用但其指定之事項依法令變更或廢止經巿議會議决呈由督辦核准者不在此限第六十五條巿之會計年度以每年七月一日開始至翌年六月末日止第六十六條每一會計年度前應由巿財務局將本巿經費之歲出歲入製成預算表呈請巿長提交巿董事會議定於每年五月通常會開會時由巿長提出於巿議會第六十七條以巿經費辦理之事項非一會計年度内所能完竣或其費用非一會計年度内所能籌撥者得經巿議會之議决預定年限設繼續費第六十八條預算内除正额外得設預備費以備預算不敷及預算外之支出但不得充巿議會否决事件之用第六十九條在同一會計年度内於旣定之預算有追加或更正時須由巿長經董事會之議定以追加或更正之預算案請求巿議會議决第七十條巿因經營特　之事項得設特别會計第七十一條特别會計之預算準用第六十五條至第六十九條之規定第七十二條總預算或特别預算提出時均須將事務報告書及財産表一併提出第七十三條巿預算經巿議會議决後由巿長呈請督辦核准後公布督辦爲前項之核准後應咨報主管部第七十四條巿歲出之支付命令非經巿審計處核准巿金庫不得支付第七十五條巿於預算年度終結後應由財務局編製决算表附肯一切證據由巿長提交巿董事會議定後經審計處審查之第七十六條審計處審之定之决算案由巿長提出於議會第七十七條巿議會對於巿决算案承認後應由巿長呈報督辦並公布之督辦接受前項呈報時應咨報主管部第七十八條巿金庫及巿審計處之組織由巿議會議定 
　　第七章巿之自治區第七十九條淞滬巿爲分　自治事務得就全巿劃分區域爲自治區自治區之設置由督辦劃定會同内務總長呈請臨時執政以命令定之其變更時亦同第八十條區設區長及區會第八十一條區長由區會選舉三人經由巿長呈請督辦擇一派充第八十二條區會會員由區内住民有選舉巿議會議員之權者選舉第八十三條區會會員之員額依選舉當時所調查有選舉權人之多寡定之有選舉權人未滿五萬人之區定爲五名滿五萬人以上者每增萬人遞加會員一人但至多以十人爲限第八十四條區設自治公所由區長指揮監督所屬職員辦理區内自治事務自治公所事務員由區長派充其員額薪給由區會議定第八十五條區會會員及區長之選舉權被選舉權及任期除本章規定外準用關於巿議會及巿長之規定 
　　第八章巿之監督第八十六條淞滬巿自治事務由淞滬巿區督辦監督第八十七條督辦認巿長之行爲越權或違背國家法令或巿公約或於巿之利益或財産確有損失時得提出事實及理由交付巿議會議决後呈請臨時執政命其解職並命巿議會改選巿長第八十八條巿議會否决督辦前項之提議時如督辦認爲正當巿長仍應繼續任職如認爲不當得開具事實及巿議會議决不當之理由呈請臨時執政核定第八十九條督辦認巿董事會董事之行爲越權或違背國家法令或巿公約或於巿之利益或財産確有損失時得命令巿長依第五十條規定辦理第九十條督辦認巿議會之議决爲越權或違背國家法令或巿公約或於巿之利益或財産確有損失時不論已公巿未公布均得命巿長提交巿議會覆議已公布者並得停止執行交覆議後巿議後巿議會仍執前議時督辦得審核理由或命巿長執行或撤銷巿議會之議决第九十一條依本制及其他法令本巿應行處理之自治事務巿議會不爲議决時督辦得命巿長提交巿議會議决第九十二條前條交議事件巿議會如否决時督辦得逕以命令規定命巿長執行第九十三條應屬於巿庫支出之必要經費如不列入巿預算時督辦得命巿長提交巿議會追加之巿議會如否决前項追加預算時督辦得以命令命巿長將其費用加入預算第九十四條巿議會對於督辦依本章規定所爲之處分有不服時得依法向内務總長提起訴願内務總長愛理前項訴願如認爲關係重大應將訴願之事實理由及對於該訴願之决定呈報臨時執政臨時執政對於前項呈報認爲應行解散巿議會時得命内務總長解散之解散後應即依本制舉行改選並於三個月内由巿長召集開會 
　　第九章附則第九十五條本制施行前巿區域内已辦理之地方公益事宜有合於本制第三條各欵規定者經督辦核定後即依本制歸入自治事務辦理第九十六條前條公益事宜在巿自治組織未成立以前應於淞滬巿區督辦署官制施行後一個月内移交督辦接收俟巿自治組織成立即於一個月内交由巿自行辦理第九十七條自本制施行日起淞滬巿區督辦應即籌辦巿自治之選舉限於六個月内成立巿自治團體巿自治團體因天災事變或其他障碍不能於前項期限内成立時得由督辦呈請臨時執政核准展限但不得逾兩個月第九十八條本制自公布日施行 
 
 

Page 12

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *   
 
 

Page 13

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *本埠新聞 
[南京路慘案之昨訊]  
　　交涉條件已提交領團六國委員今晚北上　　張學良昨晨到滬罷巿罷工形勢仍舊 
　　南京路慘案發生至昨已半月矣交涉條件經總商會三次會議修改後昨已呈由許交涉員提交領團矣至公共租界罷巿昨仍如舊租界戒備甚嚴密海員等罷工形勢亦未有變遷兹分錄昨日消息如下 
[交涉條件已提交領團]  
　　總商會提出五卅案交涉條件上海總商會自組五卅委員會後曾開委員會三次擬就交涉條件十三條大致與前日四團體提出之條件無甚大出入此項條件該會錄於白摺紙後蓋用鈐記於前晚由虞會長乘汽車至許交涉員處面遞並請即日提出許君昨日業已正式提交外交領袖兹將條件原文照錄如下 
　　「爲五卅案交涉條件」第一條撤銷非常戒備第二條所有因此案被捕華人一律釋放並恢復公共租界被封及佔據之各學校原狀第三條懲兇先行停職聽候嚴辦第四條賠償賠償傷亡及工商學因此案所受之損失第五條道歉第六條收回會審公廨完全恢復條約上之原狀華人犯中華民國刑法或工部局章程須用中華民國名義爲原告不得用工部局名義第七條洋務職工及海員工廠工人等因悲憤罷業者將來仍還原職並不扣罷業期内薪資第八條優待工人工人工作與否隨其自願不得因此處罰第九條工部局投票權案（甲）工部局董事會及納稅人代表會由華人共同組織之納稅人代表額數以納稅多寡比例爲定額其納稅人會出席投票權與各關係國西人一律平等（乙）關於投票權須查明其産業爲已有的或代理的己有的方有投票權代理的其投票權應歸産業所有人享有之第十條制止越界築路工部局不得越租界範圍外建築馬路其已築成者由中國政府無條件收回管理第十一條撤銷印刷附律加徵碼頭捐交易所領照案第十二條華人在租界有言論集會出版之自由第十三條撤換工部局總書記魯和外交部將來對於此案續提之條件應請保留合并聲明中華民國十四年六月十二日上海總商會提出委員團今日北上北京公使團委派來滬調查滬案之義美英法日比六國委員兹已調查竣事定於今（十四日）晚啓程返京昨已由江蘇特派交涉公署函知滬寗鐵路局請屆時預備花車一面并電知南京督省兩署曁廖交涉員請向津浦路局代備花車并於過寗時妥爲照料兹錄許交涉員電文如下外交部曁南京宣撫使省長鈞鑒使團派滬調查六委員擬十四晚由滬乘夜車赴寗轉車北上乞飭津浦路局掛車并派員照料爲叩許沅元印 
[（二重要團體之消息）]  
　　總商會之通電本埠總商會昨發出通電云各省總商會轉各公團各報館鑒五卅工部局英捕殘殺同胞之慘案交涉正在進行條件已經提出此後壇坫周旋責在當局而最後勝算仍繫吾民日來世界輿論鑒於我國民悲壯沉毅之態度視聽漸見轉移瞭解日益親切公理未泯堪爲明證敝會以爲國難如此凡有人心誰不激昻悲憤顧非常之際宜戒感情之僨張國民外交尤貴步趨之一致際此世界視線集注我國舉動稍有出入即忌嫉者資爲快心是在我國民勉抑感憤力持鎭定見解雖有巽激救國終期一心程序固有後先目標尤宜審别勿紛歧以召譏笑勿越軌以受口實勿籠統對待以減世界之同情勿招致糾紛以增當事之苦痛總期發揮我東方民族和平堅毅之精神以與彼少數頑强尙力蔑理者相對映則世界同情不期而集惡意宣傳莫得而逞豈惟鉅痛可弭奇恥可雪國際地位民族榮譽亦得藉以增進多難興邦或在此舉敝會管蠡所及敢布腹心務乞廣爲傳播轉相告語國家幸甚上海總商會元 
　　總商會請會董每日到會本埠總商會因五卅案正在進行交涉會務甚忙尙有會董未加入委員會者昨又分函請其每日上午十時起至下午六時止隨時到會協同辦理又各董中前日業經會董推定分辦此案之職務依舊照辦並不變更 
　　總商會覆烟台總商會電上海總商會接烟台總商會來電訽問慘殺案肇事眞相及刻下交涉至如何程度昨日該會業已電復大致謂肇事眞相與報載相同刻下本會已組委員會專辦此事業將要求條件提交外交當局請嚴重交涉荷蒙垂問特此電復云云 
　　商總聯合昨日開會上海各路商界總聯合會昨日下午二時開會俞國珍主席議决案如下（一）本會加入各團體外交後援會請求追認案通過（二）加派周伯堯成燮春爲出席工商學聯合會代表（三）對漢口英人慘殺案公决致電蕭督辦曁漢交涉員請迅予嚴重交涉并即推定嚴諤聲成燮春起草（電文見另條）（四）追悼烈士劉光權案公推杜椿蓀邢裕卿瞿振華虞仲咸許雲輝王肇成余仰聖俞國珍鄔志豪潘冬林爲籌備員負責進行（五）虞仲咸報告與蔡督辦曾次長及許交涉員接洽經過情形（六）滬北五區代表邢裕卿提議端節結賬須延至五月底再行結束案公决致函總商會核議辦理五時散會 
　　商總聯會代表昨謁蔡曾許上海各路商界總聯合會於昨日上午十時推代表俞國珍虞仲咸許廷佐赴滄洲旅社謁蔡曾二特派員由蔡督辦曾次長接見首由代表等詢問調查之經過及調查後之方針蔡督辦即答適間某領事前來報告英水軍已退回一部份領事團之空氣亦甚和緩我人來滬之責任祇調查一切贊襄許交涉員辦理繼由曾次長明吾人之責任祗調查而已至如何交涉槪由許交涉員負責蔡督辦繼謂政府當尊重人民主義向外交團力爭决不因循惟望國人有统一之組織則外交上萬無不佔勝利未蔡督辦云君等中國人余亦中國人余與君等實具同一心理誰不欲爲國爭權自當秉良心辦理請君等放心各代表認爲滿意於十一時興辭而退繼至交涉公署由許交涉員接見當由代表相繼詢問交涉署辦理此案之經過情形及外交團態度許君答以所提之先决條件已於十二日向領袖領事提出而正式之十三條件亦於今日上午提出約於下星期一（十五日）可得領事團答復惟巿民欠有統系之組織甚爲憾事次討論洋涇浜章程收回治外法權及越界築路等約歷一小時許交涉員並將外交員之立身處地及辦之手續種種衷曲詳加解釋各代表均諒解並認爲滿意下午一時半始興辭返會 
　　學生會法律委員會之進行上海學生聯合會法律委員會昨日進行之事項如下（一）梅華銓在公廨之辯護詞各報登載簡略而其關係極大擬重新譯登各報（二）該會接得周君來函對於槍彈之出入方面頗有經驗周君 
君謂槍彈之出入口以衣服之洞穿亦可證明即入口處之缐紋係倒向内出口反之（若經人工改過不在此例）如已死者可檢查血衣萬無一失至生者方面若有傷口大小不能辨别時可問傷者着彈時震動在何處（因槍彈着身如同石子打在身上一様震動）即可證明彈從何方而入又彈從側面入者亦可爲衆人轉身逃命之證（三）關於受傷之調查該會已有詳細表格發表至死亡之調查該會現已調製完竣不日發表（四）該會此次調查死傷諸人大半槍彈皆由後入現該會次第將此項受傷人攝製相片 
　　各學校敎職員聯合會消息上海各學校敎職員聯合會委員會昨日下午二時開會到十餘人推吳倚滄君爲臨時主席由宋梧生君報告與法領事館辦事員某君接洽情形曹慕管君報告與日本領事某君接洽情形殷芝齡報告與公使團調查委員接洽情形他無重要議案 
[（三）昨日之罷工訊]  
　　海員罷工後之昨訊海員罷工以來加入罷工之人日多蓋太古怡和日清等輪又有五艘續到上海已一致罷工矣浦東碼頭帮小工初時並未加入罷工潮流中現因同業罷工者日多故昨日浦東方面之碼頭帮小工亦多罷工矣惟聞本埠英商某輪中有該輪之水手頭目一人昨因同業中人請其加入罷工該頭目因答復不善致與同業中人大起衝突昨日太古到滬輪兩艘日清一艘甫抵碼頭海員即紛紛離船致浦江内南中叚一帶停泊之罷工輪已達四十艘矣至長江航路内之日英兩國輪於昨日起已完全绝踪云 
　　喜和紗廠工人罷工滬西勞勃生路七十四號門喜和紗廠男女工人日夜班共有一千餘名因此次慘案於前日下午三句餘鐘全體取决一致罷工以爲聲援 
　　浦東工人之近况浦東英日各廠棧工人罷工已屆旬日地方秩序尙佳惟英國烟公司急欲出貨昨日委託楊某由他處招來槓棒小工百餘人進廠槓貨當經衆工得悉齊集吳家廳附近午後楊某上工經過致被羣衆扭住詰問楊即出示汽槍向衆恐嚇經人奪下正相持間由三區巡警及爛泥渡保衛團員上前解勸未致動武工人方面推舉代表向巡警保衛團員要求須將楊某帶往滬西學生聯合會或總工會公議辦法巡警保衛團等以衆意堅决隨將楊與各工人護送渡浦嗣由某團體轉送警廳核辦矣 
　　浦東太古華通碼頭前日到有新寗輪船一艘昨晨有少數起艙小工上船卸貨又有槓煤小工二十餘人各帶籮棒預備工作當經工會中人得悉頓聚數百人前往阻止雙方互起衝突揪打内有工頭小畢龍被毆受傷所有槓棒等槪被擲於浦中旋經駐棧徐巡官率警到塲彈壓羣衆遂各散去故是日仍未開工云 
　　罷工中之被拘者前因罷工搗毁浦東日華紗廠雜物之嫌欵人江阿掌李張林顧金有李復生等爲三區警署逮解地　檢廳由張檢察官迭次研訊即以該被告等犯有妨害安寗帮助騷擾罪起訴審廳請爲審理云 
[（四）張學良昨晨抵滬]  
　　抵站之情形張學良奉命來滬校閱軍隊曁調查五卅慘案迭誌本報兹悉張氏偕盧小嘉携同手提機槍衛隊一連於昨日上午九時一刻抵滬詣站迎迓者如蘇省長鄭謙滬海張道尹常警察廳長許交涉員等上車見禮後張即下車身穿全白色制服當由軍警等導出大門旋乘汽車赴閘北共和路司令部駐節其第四列車掛二十一輛裝載東北陸軍敎導團一營及戰馬八十匹於上午十時四十四分抵滬旋赴第一軍司令部駐紥 
　　又函云張漢卿軍長於昨日上午九時乘專車抵滬本埠軍警政各界均到站迎接憲兵營長四五兩區署長曁四區一分所署員預派憲兵長警偵探等在車站及新民路大統路共和路沿途防護閘北保衛團亦派團員團丁巡邏守衛交通斷絶一小時之久張氏下車後即換坐汽車至第一軍司令部行轅駐節隨來人員與行李預備汽車四十輛尙不敷用迎接之各官員咸赴行轅晋謁經張氏逐一接見並詢滬上罷巿情形衆始退出帶來衛隊除先到之一連駐紥司令部内其餘借鐵路北各會館寺院暫住云 
　　又函云日昨上午九時十分張漢卿軍長偕同盧小嘉公子韓麟春軍長曁隨員外交處長姚錫九參謀長喻建章等五十餘人并手槍隊四十餘名到站歡迎者有鄭省長張道尹許交涉員李知事常警廳長冷總司令第一軍李參謀長軍部外交科劉科長緝私營蔡統領憲兵寗營長二十八旅程旅長代表華參謀閘北保衛團王尹兩團總等張軍長下車後即向歡迎者表示謝忱身穿白線布軍衣白皮鞋佩中將肩章氣字軒昻維時有憲兵營警廳保安游巡隊二十八旅步兵連曁閘北保衛團分段戒備極爲森嚴汽車馳行時兩旁有保衛團馬隊隨同護衛交通斷絶有三十分鐘之久移時魚貫直趨閘北共和路第一軍司令部行轅休息一切招待由警廳委派王石齋科長及軍部劉鐘澍科長共同擔任軍長與各歡迎人員略用茶點軍長見案上置有各種外國香烟因與此行意旨不合當着更換並云只須四五文一支國貨香烟均無不可嗣有法總領事請見據法領表示極願擔任調停以敦邦交云云次由省敎育會會長袁觀瀾謁見後即偕唐紹儀儀之公子同乘汽車赴傅宅宴會 
　　行轅之布置閘北共和路第一軍司令部現爲張漢卿軍長行轅其第一進樓上北首房間爲軍長寢室南首房間爲會客廳第二進樓上北首房間爲鄭省長寢室西首房間爲外交處姚處長寢室其餘隨員傅副官長余參謀等均分住樓下各房間司令部前後門週圍均改換軍長所帶來敎導團守衛其敎導團士兵均係青年頗具尙武精神至内進樓上下門口均站有手槍隊守衛云 
　　軍紀之嚴肅張漢卿軍長此次率帶衛隊敎導團南下係專爲調停五卅慘案據聞張軍長在津臨行時對衛隊及敎導團發一命令以本部官長士兵等到滬後須具忍耐之精神無論中外人士有鬭毆等事務須勸導不得參以鬭毆或作不平之舉如違當以軍法從事却 
　　租界之保護張漢卿軍長抵滬後昨致許交涉員請其通知英法兩租界當道准許隨帶武裝隊八人保護許交涉員派王鏡舜秘書往商領團已得准許並派捕隨車保護 
　　鄭謙遷駐閘北蘇省長鄭謙抵滬後暫寓新西區交涉公署現以張學良抵滬所有閘北第一軍司令部内行轅已布置妥貼即於昨晚遷入云 
[（五）浙孫注意滬案]  
　　浙孫派代表來滬浙江孫傳芳昨派代表多人來滬由杭州城站加掛頭二等聯合車一輛至十二時二十分抵梵王渡下車聞該代表等來滬（一）爲滬案事（二）因張學良軍長蒞滬有所接洽云 
[（六）公共租界防範仍嚴]  
　　公共租界戒備又嚴昨日公共租界形勢又形嚴重南京路一帶如山西路石路浙江路西藏路各要隘又有三五成羣之武裝萬國商團駐守又海軍陸戰隊之旋轉砲車共有六號昨日黎明起即赴虹口小沙渡路等以及各馬路游行示威下午一時許由萬國商團開出砲車二部（五號）（三）號停在北火車站大門口砲口向車站車上有武裝團員八名愛而近路之華童公學内駐有英水兵三百名門口貼有「英水兵」三大字之字條並置有砲車一部砲口亦向界路上海銀行至恒大公司一帶有英水兵及日水兵分段往來梭巡形勢頗爲嚴重云 
　　昨晚公共租界之戒備昨晚公共租界南京路浙江路靜安寺路等處英捕商團又格外戒嚴形與一號時期相仍維行人仍可通過較日前略異耳 
　　英巡洋艦留泊吳淞英國駐東亞最大之巡洋艦名曰霍金斯號原駐威海衛軍港今次五卅慘案發生後該國先後已有三巡艦至滬嗣又命霍金斯號由威海衛開來惟到吳淞外之三夾水便即抛泊蓋非至必要時暫不駛進浦江 
　　捕頭强遜由英返滬公共租界副捕頭强遜氏曾於本年二月内請假歸國現因假滿來滬該捕在英啓程至坎拿大轉輪渡太平洋來滬時即爲五卅案發生之日强遜初未得知及至船得無線電消息始知上海發生重大慘案故於船抵日本之時即入横濱該國總領事署詢問案由後便啓行赶來上海昨已乘昌興之西兵輪至申聞到滬後即將協辦此案云 
[（七）北四川路事件之昨訊]  
　　北四川路幾釀衝突之函報閘北保衛團昨函交涉公署云敬　啓者案於本月十二日據團屬第四支團團長陳翊庭副團長徐春榮金相呈稱據職團團員沃良炳報稱本日下午六時十五分在北四川路祥順里站崗忽有日本巡捕三四人英國巡捕二人向利興商號内捉人該處係屬内地租界巡捕不應越界捕人經團員在該處門首站住不令進門該捕即狂吹警忽來外國巡捕數十人并砲車一架日本兵一百餘人將團員圍住嗣經排長黎澄波查崗經過并由在邢家橋路站崗之團員李逢生陳文煊聞聲前來恊助即有英捕二將團員陳文煊肩上猛拍一下推至租界欲將槍支奪去適團員李逢生在前即經叫應向該捕聲明此係内地　不應有此舉動該英捕謂無權作主須捕頭到後再話少頃捕頭即到復將上述情形向其說明該捕頭稱彼此均爲維護地方况感情素洽即囑陳團員回界服務惟該日捕等仍向該利興號捕人後經查悉始知爲一學生唐永臨手持捐册在該處募捐適有黄包車一輛車一日人經過該處由該學生勸令該車夫不可再拉日人因此日捕捉拿學生當由團員李逢生即向該捕聲明旣係如此准將该學生帶團聽候長官發落該捕即云該生行動原屬愛國請轉達從寛警戒釋放可耳等情到團經職等訊悉該生唐永臨係邢家木橋啓賢校學生旋由該校代表來團證明無訛當即曉以大義准由該校具函保釋呈報備案等情據此查是日下午六點餘鐘本團接據北四川路商民電話報告以有租界多數英捕與日兵故與閘北保衛團團員爲難等語即由尹副團總鵬帶同徐巡察克勤徐醫官織前往該地視察當晤日本海軍陸戰隊大隊長佐森良造聲明彼此嗣後仍舊互尊界線各自維持地方而本團以協同警察維持秩序爲職責與租界捕房平日辦事感情素稱和洽此次向本團團員陳文煊肩上猛拍之英捕不無越分深爲可惜幸有捕頭趕到力持公道行爲始解除困難在塲中外商民咸佩該捕頭辦公循軌得以化險爲夷本團總亦深爲嘉慰據呈前情相應函請貴署查照轉函駐滬領袖領事行知公共租界工部局總巡捕房查明當時捕頭及巡捕姓名分别奬議一面傳知各捕房巡捕嗣後於交界處所仍舊和衷共濟各尊界線以維治安而免悞會並希見復實紉公誼此致外交部特派江蘇交涉員許團總王棟 
[（八）官紳之宴會]  
　　傅筱菴宴客昨日（十三日）下午一時通商銀行經理傅筱菴君　在霞飛路本宅讌請鄭省長蔡督辦曾次長許交涉員并邀虞會辦方會長及總商會會董聞蘭亭等五卅委員會委員馮少山等陪席席間談及交涉案咸主順從民意嚴重交涉 
　　今日半淞園中之宴會淞滬警察廳長常之英因今日（十四日）午刻各機關軍政官員假半淞園公請鄭謙省長張學良將軍赴宴並有各公團體代表等列席屆時尙須開秘密聯席會議交換五卅慘案一切交涉方針亟應嚴密防護是以昨日飭令游巡隊陳隊長並二區署閻署長屆時加派隊士長警分投防範以保公安而保衛團部亦命令各團員於是日上午撥派團員四十名荷槍協助保護 
[（九）官廳蒐集死傷證據]  
　　鄭省長蒐集驗屍證據江蘇省長鄭謙此次因五卅南京路慘案由京抵滬會同蔡曾兩專使辦理交涉並搜集一切證據因悉此次槍殺學生及工人等其中曾由上海地檢廳派員分别檢驗所有傷格證據亦應彙集故令該廳孫紹康檢察長將對於慘案有關者分别抄錄數份呈復以憑考證 
　　地檢廳蒐集五卅慘案死傷表格致縣商會函上海縣商會昨接上海地方檢察廳公函云逕啓者案准江蘇交涉公署函開自五月三十日公共租界巡捕開槍傷斃多人連日以來不幸此案事件時有發生業經本署迭次向領團提出嚴重抗議現奉外交部電以此次斃傷之人應隨時詳細調查分列刑事訴訟表傷痕均應拍照存案以備交議等因查此次傷斃各人間有由貴廳檢驗者相應函致貴廳長請煩查照將所驗各人姓名年歲籍貫職業以及受傷部位分别列表如有拍成之照并希一併檢送過署具紉公誼等因准此當經抄錄敝廳檢驗屍格附同照片函復該署在案查五月三十日公共租界發生捕房開槍斃傷多人一案惹起外交重大問題江蘇交涉公署正蒐集檢驗結果爲交涉資科是所有關於此案屍體及受傷人其在敝廳管轄範圍以内者均應由敝廳一一加以檢驗塡格存卷以備蒐集除分函外相應函請貴會查照遇有關於此案屍體及受傷人不論係五月三十日當場斃傷抑係此案發生後繼續斃傷均請隨時通知敝廳以便派員蒞驗至紉公證 
[（十）文電與意見]  
　　西敎士愛迪生之投函西藏路五十六號之愛迪生敎士RevS.RAnderson日前曾在公廨作證昨復投函大陸報云吾人語及五卅慘劇而無同情與悲傷之心者非人情也是日下午鄙人適在示威諸學生後約四十步許目擊當時情形旣欽夫身殉信仰之熱心者又羞彼武力之凶殘乃有若斯慘傷之表示爰略舉事實敎望羣居滬埠者咸得較佳之諒解蓋以吾人苟繼續居於誤解之中其弊害將及於全體星期六下午鄙人在南京路見有學生一羣其人數約二百人左右被三四西捕及同數印華捕自老閘捕房前門逐漸驅退　學生全無武器亦未爲抵抗不過非遇警棍之恫嚇不肯後退而已旣而看熱閙者麕集人數愈聚愈衆然巡捕猶不難將其驅退至議事廳門首會以數學生領袖之鼓勵及各方面觀衆之前擠遂使三數巡捕處於艱難地位彼學生唯一之野心僅欲回至捕房不欲使在馬路演說發傳單而被捕之學生獨受拘禁而已乃其時馬路中觀衆非常擁擠交通幾爲之阻斷巡捕希圖驅退衆人而衆人反見前擁三四西捕遂用警棍亂擊有數學生負痛而泣一人更流血被面巡捕因羣衆之擠迫不得不向後退而衆學生因其領袖重爲往與被拘者同居捕房之鼓勵益以各方面之呼聲遂以流血被面者之前導向前擁進時南京路已爲觀衆所堵塞數捕盡力支持無奈衆人之擠迫無可爲力乃漸向捕房門首後退當鄙人在彼约二十餘分鐘之際捕房門首固有許多巡捕站立候令也惟鄙人雖立學生後不遠然以人多擁擠之故未能見開槍前之實際備忽聞一彈飛出鄙人乃躍入附近店門内立時又聞排槍數聲似一氣開放者迨鄙人避入該店半分鐘後復行出外則南京路中已空無一人但見鮮血四流童子及成年之已斃者與垂斃者約十人至十二人縱横路中大隊巡捕仍立在當初原立之處五卅慘劇遂於以閉幕自是以後本埠各處不負責任之份子時有暴動行爲致工部局宣佈戒嚴爲種種之預防吾人於巡捕商團及各機關之努力制止暴動行爲應加欽佩因爲巿民安全與維持穩固政府計此種暴動行爲應予制止也鄙人固信負治安之責者大部分亦能表示忍耐之心（鄙人親見星期一上午兩英捕在磚石如雨之際手中執槍猶未開放）而吾人亦應佩其機智與服務俾滬地　免陷於恐慌雖然鄙人欲於星期六之事稍加論列學生之出外乃發於最良之動機即欲喚起對於可憐工人之同情與對於若輩認爲未受公平待遇諸學生之同情是也其方法固屬錯誤有違於法律然皆爲手無寸鐵之示威者愛國之熱心家形迹無可疑之學生鄙人適立其後毫未見有持械之可疑形迹即令吾人謂下令開槍之捕頭誠信其所處地位已屬危險蓋當時渠已受驚固無可疑而鄙人猶有下列諸問題以備夫欲見公平與正直處置者之嚴重考慮（一）何不多派巡捕驅散羣衆夫以巡捕六名尙可安然將學生逐退至議事廳前則以十二名豈不能驅散之乎曷爲留後之大隊巡捕僅以開槍爲事乎（二）曷爲不以皮帶射水用是必能驅散羣衆無疑（星期一日晨之閒漢與好事者集合之衆與此逈然不同）（三）曷不令巡捕退入通巡捕房之長巷中在該處保護捕房殊爲易易如必不得已而須開槍則可免擊斃無辜之途人（四）如開槍似爲最後必要之着則何不試開一槍縱須多開一排已足矣（五）誤解羣衆之心理在開槍前不能施其種種所應盡之道不先發充分之警告而以爲須槍擊坦白之學生與好奇　之途人集合之衆世人眼光中豈以該捕頭爲無罪而不應解交適當之當局就所發見之種種證據以研訊之乎鄙人不敏爲上海幸福計願向諸學生及有關係各團體提出請願衆其容我爲之乎下列各條即可認爲適合實際而有體面實爲脫除目前困難之最佳方法也（一）五月三十日之事應由世界最高負責任之團體審愼研究而判斷其是非（二）學生團體之代表與工部局之代表應即集議戒嚴令及各業之罷巿罷工應於同日取銷（三）領事裁判權實爲彼此誤會之生因今吾人宜用更有把握列有根據之敎育方法及相互之好意而謀取銷之余及許多中外同志均順竭力贊助此種意見蓋信以相互的了解與合作不難迅速成之也 
　　蔡曾兩使復盧小嘉電南京盧專使小嘉兄鑒眞電敬悉承示解决滬案辦法權衡緩急洞燭機宜正與幹等籌擬初衷適相符合南針之錫感佩交深詳情另函奉達廷幹宗鑒眞印　　 
　　浙屬旅滬同鄕會聯合會之函電（一）「分致北京南京電」段執政外交部宣撫使省長鈞鑒滬上自發生英捕槍殺華人以來迄今旬餘全埠罷巿罷工罷學迄無解决辦法凡屬國民同深憤激弱國雖無外交公　尙在人間理合籲請執政鈞部鈞使鈞長保護國權迅電蔡曾二專使曁許交涉員嚴重交涉用伸公理而平衆憤臨電無任主臣云云（二）「致蔡曾二專使許交涉員函」滬上自發生英捕槍殺華人以來迄今旬餘全埠罷巿罷工罷學迄無解决辦法凡屬國民同深憤激敝會謹代表旅滬百萬浙民籲請鈞座嚴重交涉以保國權而平衆憤兹推派曹慕管陳翊庭林炎夫三君前赴轅署面陳種切務希延見接洽爲荷 
　　又該會致總商會函云浙屬旅滬同鄕聯合會昨函總商會五卅案委員會函云總商會委員諸公均鑒五卅慘案巿民公憤罷巿罷工罷學業已十有二日巿民損 
 
 

Page 14

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *　　失不可　計英之頑强置若罔聞本日新聞報尙有英捕槍傷劉鶴梅之紀載凡屬同胞曷勝痛恨敝會今日開會正商對付方法適聞貴委員會代表巿民公意已擬有具體對抗辦法呈交政府特派專使嚴重交涉敝會同人聞之極表同情全體議决函請貴會對於此案毅力堅持始終勿懈冀得正當之解决敝會同人願爲後盾永矢勿諼再敝會爲五卅事件推出林炎夫陳翊庭曹慕管三君爲代表聯絡本埠各公團一致進行敬希台洽專此佈達順頌義安浙屬旅滬同鄕聯合會啓 
　　揚州同鄕會上蔡曾兩使函耀堂鎔甫特使鈞鑒自五卅慘案發生舉國同憤敝會會員除槍傷斃命及肢體殘廢者外尤以憤極投海以身殉國之劉光權最爲慘烈查此案英人方面雖狡辯百出專以誣衊爲能然事實俱在證據顯然公理終當戰勝强權况鈞使聲譽素隆負外交重望定能折衝禦侮保障人權一俟證據收齊務祈徧邀各國法律專家合組特别法庭提出公開審判則是非不難大白結果終歸於勝利如何撫卹死傷如何懲治兇暴以及種種條件度能不負民意據理力爭而劉光權爲國捐軀洵足震人心而警世俗伏乞鈞使將事實電呈執政府俯賜褒揚以慰英魂而光泉壤不勝感戴之至專肅祇頌台綏揚州八邑旅滬同鄕會全體會員四萬五千人同叩 
　　青年會致兩專使函上海基督敎青年會致蔡曾兩專使曁許交涉使函云謹啓者吾滬公共租界不幸發生五卅慘案舉國震駭凡屬血氣之倫無不痛心疾首罷巿罷工罷學各願忍痛犧牲藉達最後之目的今者兩公秉政府之專命旌旆遄臨必能精密調查提出嚴重抗議使正義人道得伸於天下以饜羣衆之望按此次事變原因由於學生援助工人游行演說而捕房即用武力解散且以十秒鐘之警告放槍四十四響當場擊斃手無寸鐵之學生巿民二十餘人遂激成空前之大風潮迄今已逾十日租界依然戒嚴致羣情愈形忿激罷巿罷工罷學如故若堅持日久則吾同胞之受損失與痛苦更有不忍言者兩公想亦計及之用敢冒昩陳詞敢請公等一面趕速詳細調查眞相即日佈告大衆以安人心一面着手嚴重交涉以伸公道至於善後方法宜注意中外融洽解除誤會此後工部局董事中宜有足數華代表參議其間以宣華人之意見並收回會審公堂以重法治而保人權否則在不平等待遇之下中外人情形隔膜則此等不幸之事難保不再發生上海恐無寗日也伏祈採擇迅賜施行國家幸甚滬民幸甚專肅敬請公安上海基督敎青年會敬啓 
　　宋國賓致蔡曾兩專使函（上略）按五卅慘案根本問題即「英捕開槍是否爲正當防衛」易言之即五卅之役是否爲暴動行爲當時羣衆是否有刦奪房之意如能定其是否則是非不難即明夫公廨開釋諸人均前日慘變時當場之輩而與此案極有關係與羣衆及死者均負同等之責故如五卅之役爲暴動也則此數人同屬暴徒應當盡法懲治已死者爲應得之罪捕房爲防禦暴徒計有開槍之必要反是設此舉爲非暴動也則逮捕者當判無罪而開釋已死者宜由家屬控訴捕房槍斃無辜之人應受相當之懲戒理甚明也今逮捕者已宣告無罪而開釋矣可知已證明其爲非暴徒矣可知立於同等地位之羣衆及不幸而死者亦非暴徒矣可知刦奪捕房爲莫須有之事而捕房開槍爲悖逆矣英捕房旣承認公廨之判結不啻即自認其開槍爲無理由祈鈞座於交涉之時注意此點以期得圓滿之結果（下略） 
　　泰縣敎育界致兩專使電上海蔡曾專使許交涉員鑒滬案普天同憤民氣激昻公等折衝樽俎務順輿與情據理力爭期占勝利泰縣敎育局曁全縣學校敎職員學生文 
　　商界提議請拆除電話山東路五馬路河南路愛多亞路各路商界昨致函各商聯會云上海華洋德律風公司近自南京路案發生以來該公司華員已全體罷工以致接線無人電話不通惟各西人所用電話仍繼續通電我商界爲愛國救民計實行罷工已有半月損失之鉅爲歷來所未有前次上海電話公司爲改章加價事亦經各商界反對無數今電費已增電話不通徒糜金錢不如早日請該公司拆除免受意外之損失請速召集電話用戶會議討論對付辦法等語該會等擬日内召集用戶開會討論 
　　盧永祥覆東北城商聯會電東北城商業聯合會佳日電請南京盧宣撫使蒞滬帮助蔡曾二使辦理交涉事宜該會昨接復電云佳電悉此次滬案發生全國憤慨凡有血氣莫不同情蔡曾二使熟悉外交必能無負折衝也特復盧永祥文印 
　　逃兆渠之兩要函（一）「至閘北保衛團函」保衛團諸公均鑒逕啓者五卅慘劇聞之椎心兹者交涉大員聯袂來申凡吾華人無不蒐羅種種鐵證作抗議之資料伸公理之正直前閱報載連日武裝外人闖入華界經貴團優待相視護送出境舉動文明足見貴團辦事精神一班可欽可佩想當時定有何種口供具結并是否攝有照片悉見一併彙呈蔡曾二代表察收以備交涉時據爲理由力爭此爲鄙人一得之愚敢請賜與注意爲荷再讀報見連日類此事件發生於我華界者已數見不鮮而貴團辦理情形極爲得體並望來者一律照此辦理此足以使租界外人見而汗顔鄙意並非爲畏懼而欲試同一爲人對付我同胞之手叚對付之實因愈處危急之秋而施以和平手段對付外人一則愈顯我華人並無仇外之心二則愈以見我華人實有禮敎之邦一方面優點愈顯一方面弱點愈明文野自然判矣文野判公論自然萌矣公論萌交涉自然順手而效果矣又有懇者如日後再有戎裝外人無故闖入華界望貴團必須其具結而後釋放如有照片更佳蓋此意不過欲使之有一種證據也是否有當尙希酌奪爲盼專此敬請大安僑滬公民沈兆渠謹上六月十二日再批者鄙人已將上述意見函致蔡曾二君逆計貴團速備手續抄錄送去爲盼（二）「致兩專使函」耀堂鎔浦二公鈞鑒謹啓者二公特使遠來辦理滬案鐵面冰心幸勿稍存畏怯將來來抗議之時務祈將連日外人武裝入華界而爲保衛團之優待並護送入租界一事必須列入在内足見我華人對外並未仇視且在前激烈之時尙能守法若此人謂我華人暴動以爲五卅在租界發生槍擊學生慘斃若干人相較究係孰者舉動爲文明孰者舉動爲暴動此亦可據爲理由將來備爲驳議中之資料望爲審擇採納一方面鄙人當須請保衛團將連日戎裝闖入華界之外人彙其當時入租界之時情形口供并將具結字様如有照片列佳一併具呈台端俾得依情核辦草此再鄙人如再有意見仍須隨時貢獻以盡國民一份子之天職至於租界交涉問題疊見報端台端與各團體代表所發宏論並誠意出力交涉鄙人自當代全國國民九頓首以謝專肅敬請勋安僑滬公民沈兆渠謹上六月十二日 
　　江一平律師函上海各報館轉蔡特使曾特使鄭省長虞會辦許交涉員省敎育會總商會學生聯合會工界總聯合會各馬路商界總聯合會各校敎職員會工商學聯合會曁全國各公團全體國民公鑒五卅六一慘劇發生距今已旬日矣雖迄今尙少顯著之結果而全國一致嚴重抗爭之精神實足大顯我中華古國五千年民族之光輝今五卅六一横被拘捕之同胞除三四因毁物擲石受有此微罰金處分外一律經會審公廨訊實無罪開釋事實大明公理易彰我國外交勝利之期當可不遠此堪爲國人所共慰者但外交勝利與否究應視我國提出解决慘案各條件是否適當而定鄙意以爲凡與本慘案有直接或間接關係各問題固應一併同時提出以期收一勞永逸之效而節外生枝或費時必久之問題如取消領事裁判權等似可暫緩提出俾免虚靡時日查日來各公團議决各條件十三欵實亦一本斯旨足徵孹畫精詳思慮週密但一平對於收回會審公廨一條之「收回」字様以爲尙有待商榷者按會審公廨本係人國法庭徒以處於華洋雜居之區始有外領陪審制度即年來各案亦純以我國法律爲根據前不幸以民初變故無暇兼顧至主權旁落喧賓奪主然考其實際實不應認其爲他國法庭今正式國際談判行將開始若貿然採用收回字様似有公認今日之會審公廨已不爲我國法庭之嫌疑如是則該廨會審官員究爲我國之法官歟抑他國之法官歟年來租界内之我國公民係受治於外國法庭歟抑受治於本國法庭歟此層似小實大不容稍忽且國人今日對於該廨應力爭者不外取消外領陪審制度恢復管理主權而已如是則何妨逕用取消外領陪審制度恢復管理主權字様意簡詞明較諸「收回」籠統字様實際上亦覺便利昔宋富弼曾獻納二字足見對於外交上來往文件字義上實有詳細考量之必要也事關國體不敢緘默是否可行還祈卓裁江一平謹啓 
　　胡貽穀忠告西敎士韋斯尼自西敎士韋斯尼在會審公廨表示意見後各方基督徒羣起攻擊昨本埠基督徒胡貽穀君又致函忠告略云六月十日大陸報登載先生在公廨所作證言表示英捕槍殺學生爲合理蓄意尋釁者是學生而不是巡捕云云以在華有十八年經驗終日以基督之愛敎人之敎士而有此種不合公理大悖基督敎旨之論調實堪痛心先生一人不足惜奈先生所代表之基督敎何况在公堂所應說者止限於目擊之事實判斷誰是誰非何勞越俎代謀即問官故欲以此相詢作證者亦儘有拒絶答復之自由先生將何以自解耶鄙人固深望此段記載係出報館記者誤傳乃四日以來未見更正可知先生確曾作是語若然則基督敎前途將受重大影響豈容再事緘默先生或亦自知過誤乎則請在報紙上明白表示藉以自寛責備爲基督敎事業稍留餘地否則亦請自爲解說以釋吾基督徒同人之大疑誠能知過懺悔並向公衆表示以基督之仁當不絶其自贖之路也云云 
　　宋佛公致李平書虞洽卿函公等奉命會辦淞滬巿政之日適五卅滬案發生之時滬案一日無完滿之解决則淞滬巿政一日無進行之可能故公等今日宜迅移辦理淞滬巿政之全副精神以謀滬案之完滿解决以公等與上海之關係在上海之資望協同政府委派各員及各團體代表努力交涉定必事半功倍各種難題當不難迎刃而解管蠡之言公等以爲然否 
　　凌鉞致各省軍事長官電略謂此案發生後該局旣無悔罪之意更日以砲車機關槍布滿通衢如臨大敵直以獵戶槍擊野獸對我民族全滬巿民手無寸鐵何能自衛諸君手綰兵符職在衛國今宜緊急處分組織聯軍來滬則吾民生命財産始有保全之可能云云 
　　郭衛律師出簡易辦法自從五卅事件發生以來罷工者日多一日爲救濟失業工人起見各學校均有募捐之舉惟無集中之組織專司其事終嫌散漫致數目較巨之捐欵不知所託而欵項之收支亦難劃一各界人士有鑒於此均擬設立特定機關以補目下之不足滬商陳君勇三所擬「臨時援工恊濟會意見書」計劃較爲精密惜聯絡進行之步驟尙有待於斟酌故迄未見實行兹復有法政大學敎授郭衛律師向學生聯合會提出簡易辦法明白扼要聞該會不日即當正式請求各公團分别推舉委員共同組織羣策羣力則魄力雄厚而能持久目標旣定則踴躍輸將者得所適從分配亦無散漫重複之弊云 
　　張士炳致政府電北京段執政沈外長鈞鑒五卅慘劇國人皆憤邇來英日巡捕海軍仍是荷槍實彈爲所欲爲似此蠻横無調停之餘地總懇嚴重交涉堅持到底勿貽外人輕視至罷業工人十數萬衆家無宿糧勢難支持希我執政總長本愛國之心急撥鉅欵救濟無任感禱前國務院顧問張士炳叩庚 
　　四十餘洋行華經理之意見書本埠怡昌洋行華經理虞廷愷寳惠洋行華經理竺達甫茂生洋行買辦沈燮臣等四十餘洋行之華經理爲五卅慘案罷巿罷工久延不决損失浩大特聯名致函上海和明商會曁美國商會會長云敬啓者本埠罷巿業已屆十日範圍之大誠屬前次所未有凡我同人同深慨惜今華洋商人所受損失已屬不貲如此嚴重情形倘長此遷延不决前途景况何堪設想爲此備函奉達敬請閣下鼎力提議召集本埠各國駐滬商會開會討論同人等更當聲請上海總商會參預會議俾便以公平之意見藉求互相之諒解務希主持正義人道俯賜贊助早日惠覆毋任紉感云云又致上海中國總商會會長函云謹啓者自本埠慘案發生以來全國震悼凡我同人同深惋惜今滬上罷巿罷工已屆十日範圍之大誠爲向來所未有華洋商人所受損失已屬不貲如此嚴重情形倘長此遷延不决前途景况何堪設想爲此聯合同人等致書上海和明商會曁美國商會請其提議召集本埠各國駐滬商會開會討論並懇貴會委派代表參預會議俾便以公平正直之態度交換此案意見我方亦可以藉此機會根據正義人道聲明事實眞相以期各國人士之諒解此亦國民外交之一端也伏希俯賜採納早日惠覆毋任企盼云云 
　　中國新社會民主黨上海部代電各報館轉全國各界同胞公鑒滬上英捕慘殺一案普天同憤湔雪奇恥責在吾人本黨部爲國家主權計爲民族自由計黨然恪遵總理江亢虎先生迭次宣言隨各界同胞之後一致呼號宣傳冀達到下列五條爲交涉先决問題（一）懲辦兇　（二）賠償損失及撫卹死者（三）英日政府正式向中政府道歉（四）取消租界上之苛稅苛例如印刷附律碼頭捐等（五）被封佔各校一律恢復此事辦到吾人自辦之工商學各事業應即自動恢復原狀免使本身犧牲太大至對外罷工罷巿罷課則非至交涉滿意根本解决不止如收回租界撤銷領事裁判權廢除不平等條約諸事均當迅組固定機關辦理之絶續存亡胥在此舉稍縱即逝合亟圖之中國新社會民主黨上海部叩元 
　　救國聯合會致外部電救國聯合會昨有電致北京外交部云北京外交總長鑒此次英捕槍殺我國人並非個人行動實應歸責於英政府我政府第一步交涉宜立限英捕停止暴動如次日尙有殺人之事即應派兵入租界保護我國人生命今不此之務是第一着已經失敗此後交涉務以收回租界取消不平等條約爲歸此次人民一致熱誠奮鬭莫不願以血肉爲後盾幸勿稍存怯懦之心負人民付託之重所望執政諸公善體民意勿貽後悔若措施失當禍患立作迫切陳詞尙祈採納救國聯合會 
　　蘭谿縣議會各法團各學校全體電上海交涉員許鈞鑒五卅慘案舉國同悲請根據公理嚴重交涉云 
　　全蘇協會致馮玉祥　電滬案發生全國憤怒報載公呈執政文稿仰見愛國心切務望聯合全國軍事長官一致主張並整理師旅爲人民聲援爲政府後盾外交勝利實利賴之 
[（十一）各團體開會訊]  
　　組械國貨商場之會議巿民提倡國貨大會爲討論組織國貨商塲事特於昨日（十三）下午假座少年宣講團舉行會議各工廠各團體代表先後到者有陳翊庭孫道勝林炎夫（蔣介民代表）宋佩　陳才寳申夢世沈九成翁國勛黄清山范大璋錢龍章等五十餘人三時開會公推陳翊庭主席王俠峰紀錄首由主席致詞略謂五卅慘案發生以後國人方知國勢之孱弱其中積因雖多而國貨之不發達致國家經濟日見疲乏尤爲主因之一兹由南洋兄弟烟草公司及三新布廠等擬集合多數工廠組織國貨商場以應熱心愛用國貨者之需要而謀我國工商界之發展兹事關係重大特請諸君到會從長討論云（一）黄清山報告國貨商塲組織辦法及會塲地址等事（二）主席以應否組織付表决（結果）全體贊成通過（三）陳才寳提出組織經費問題經沈九成孫道勝翁國勛陳翊庭等詳細討論後（結果）列席工廠代表先行認定每月基（先試辦二月）該項基金如商場經費能收支相等仍當發還工廠加入之費以地位大小而分至地位之支配方法以抽籖定之（四）各工廠代表負責擔任每月基金計三友實業社（三百元）南洋兄弟烟草公司（二百元）化學工業社達豐（以上各一百元）元通女子工業社三新布廠鴻勝布廠明明藥廠華福帽廠冠華帽廠建新廠中電廠南洋燭皂廠明和廠（以上各五十元）森林震隆織針廠張裕釀酒公司（以上各三十元）冠生園雙輪濟生社以（上各二十五元）利康靈生中國留聲機器中華鳳記楚興振藝廠金錩廠愛國玩具公司鼎陽觀等（以上各二十元）（五）討論分科辦法公决總務會計文牘交際調查陳設糾察庶務游藝場務等十科由列席者分别擔任要職並公推曹慕管爲委員長馮少山沈九成爲副委員長（六）定下星期三（十七日）午後仍在原處開會各工廠所顾認之基金須於該日交與會計委員陳才寳沈九成以利進行當時尙有臨時提議數件公决暫行保留云 
　　中華國貨維持會訊中華國貨維持會前日開第三十次評議會到評議員曁國貨工廠代表三十人議長汪星一主席宣讀各處來函大都係表同情於滬上各界之態度并囑努力提倡國貨振興工藝切實宣傳云云業經全體議决分别施行又有議員孫緯才函請本會勸告全國各界務將端節筵資移作救濟此次罷工之生活云議决照辦議畢有南洋兄第烟公司代表發言略謂前者香港華人各界因事與當道交涉議决與有關係之機關華人均自動退出完全罷工而我純粹華人之各界均仍照常營業如此堅持至四十八日交涉勝利終歸我華人所得此次上海英租界罷工乃適得其反實近自殺然業已堅持十餘日若無相當勝利則殊難開巿言次不勝感喟議畢茶點散會 
　　今日開全埠各業店員大會上海店員聯合會爲本埠各業店員所組織對於此次慘案外人之强暴無理頗爲憤慨除發表宣言表示態度外更欲表示各業店員對於此事之决心及團結起見特定於今日（十四日）下午一時在閘北寳通路中興路中華公學開大規模之店員大會天雨順延凡屬店員均得加入查店員之有組織在我國該會實爲首創今更關此大規模之大會表示救國熱忱誠開我國空前未有之壯舉想屆時必有一番盛况也 
　　兩團體今日開會上海中華工商研究會北京華僑實業協進會駐滬辦事處昨通函工商華僑各團體曁各該會會員云逕啓者兹訂於月之十四日（星期日）上午九時假小西門少年宣講團開會歡迎前任交涉員楊筱川先生藉以討論利用時機發展國貨之辦法并徵求其對於滬案之意見事關重要屆時務祈貴會（廠號）推派代表准時列席共策進行無任盼禱 
　　五卅積極救濟會進行之計畫五卅積極救濟會十二日下午在尙公小學開茶話會兹將詳情錄下 
　　（一）宗旨召集各重要團體代表交換意見（二）宣言該會决組一無定期特刊刋布該會一切意見及宣言（三）對付英文方法之傳單該會已趕印一萬份分送各團體發散并請學生會領取數千份以便分給各校更由日報公會分送各報作拍照挿圖之新聞同時登出以求普遍（四）組織該會由各慈善團體組織之主任王一亭總辦事處在民國路分辦事處在閘北臨時辦法即將工商學聯合會上海總商會及其他團體所捐得之接濟工人欵項交與各工團工頭分配派發擬逐日將出入銀登報公佈（五）永久救濟失業工人會該會請各團體代表發表關於此會組織之意見討論良久最後議决應由學生會提出請工商聯會發起召集一聯席會議尤宜請總商會濟安會敎職員會等加入共同組織此種集中機關以便從速救濟失業工人否則恐有意外事故發生（六）救濟工人辦法可分下列四項（甲）保管（乙）調查（兩）募捐（丁）支配待救濟工人會成立後即分頭負責向各方進行（七）對於罷巿罷工等轉圖補救辦法該會意見宜由學生會代表大會通過後通電全國指定一日全國罷巿罷工罷課并大游行以作示威運動翌目即可全國開巿開工開課旣可免自己最大之損失且可免將來不能　持者先後開巿開工開課之貽笑外人（八）經濟絶交委員會辦法分甲乙丙丁四種 
　　本埠基督徒大會今日開會本埠中華基督徒聯合會執行部以五卅血案定於今日下午三時起在北四川路横濱橋廣東基督敎會内開全上海基督徒大會大會議事程序如下（一）唱歌（二）祈禱（三）奏哀樂（四）靜默在分鐘爲慘死者誌哀（五）講演「基督徒對於滬案應取之態度」（誠敬一博士）（六）報告聯合會經過（七）講演「正義與人道」（余日章博士）（八）討論（甲）對内（乙）對外（丙）對於罷工之援助（九）經濟報告聞全滬四十餘堂信友均擬全體赴會 
　　各團體聯合會議開會記中華民國各團體聯合會議昨日下午四時開會到五十餘人公推顧執中主席首先報告出席各團體外交後援會之經過請各代表討論是否加入楊愼齋主張請各團體自由加入次童理璋提議漢口又發生慘案本會應電漢口各團體慰問並請對外一致堅持到底閻紹周報告卜少如主張請唐少川辦理外交公决先推代表叩詢其意見再定公推周劍寒等五人爲代表次劉維慶等提議張學良來滬本會亦應公推代表往謁决定推葉冠千等次推舉祝仲良等爲出席外交後援會代表汪雪琴報告募捐委員會進行方法旋散會 
　　上海紡織總工會開會上海紡織總工會前晚在閘北開會到三十餘人公推徐錫麟主席當由各廠代表發方謂各工廠罷工已逾旬日須要速謀救濟由主席說明與各方接洽情形由各廠工人自由向發給機關領取一致贊成通過次由葉發起提議明日上海各團體外交後援會應加入一致行動推徐錫麟蔡臨川二人爲代表并備公函出席議畢散會 
　　江北滬案後援會成立江北滬案後援會昨日假西門勤業女子師範學校開成立會由李一鶴主席除討論進行辦法選舉職員外由會衆宣誓爲滬案後援詞云本會同人鑒於國勢險危外痛强鄰之侵略内感桑梓之沈昩近值滬案發生英日慘同胞不但不自悛悔猶復曚詞诡辯其目無中國可知國人已羣起抗爭我江北同人豈容坐視爰組織斯會而宣誓曰同人誓本愛國愛鄕之熱忱追隨各界共同奮鬥竭全民之智力爲滬案之後援以期圓滿之解决更盡宣講之義務促同胞之警醒而謀桑梓之幸福志在救國不計犧牲倘有人存心破壞神人共共殛謹誓天日永矢勿諼　 
　　滬北五區商業聯合會昨夕滬北五區商業聯合會開第六次緊急會首由北四川路糾察員烏智海報告是日下午西捕與保衛團第四支團團員爭持各節（大約與報載相同）伹當時誤會之點總以北四川路沿馬路之水門汀路中國軍警本有武裝通行權該團員等沿水門汀前進並不違章乃西捕越界捕人强取團員槍械實爲非分干涉現此事幸獲敉平未釀鉅禍此後應當釐清界限以防將來公决致函滬北工巡捐局據案轉呈交涉當局辦理次由陳翊庭提議蒲節將屆商店正在歇業相持之中似宜展期結束以維商巿公决建議於各路商總聯會聨席會議聞該會會員捐助失業給養經費甚爲踴躍队黄松盛已捐鉅數外昨由霍守華君捐助一千元旋交對外經濟後援會云 
　　滬西五卅後援會開會紀滬西五卅後援會鑒於滬案交涉方針迄未宣佈調查集證躭誤時機昨日上午十時特開會討論計到北橋鄕楊撰羣馬橋鄕王灝仁蒲淞　巿蔣俊廉陳時夏漕河涇鄕裘永銘朱家棟以及工商各界代表八十七人推楊撰羣主席報告英捕慘殺華人案之經過及巿民提出交涉條件繼乃提議案件如下（一）王灝仁提議要求蔡曾兩專員許交涉員宣佈第一步交涉辦法迅速解决工商復業通過（一）蔣俊廉提議要求政府令飭交涉專員迅將此案在滬辦理從速解决通過（一）裘永銘提議通電全國贊成所遞條件積極進行通過（一）朱家棟提議通告各巿鄕實行提倡國貨並組織不吸捲烟會通過（一）裘永銘提議組織宣講團分赴各巿鄕宣講五卅慘案喚起人民驚覺通過（一）主席發表聯絡本埠公團毅力堅持一致進行冀得圓滿解决衆皆贊成通過 
　　織襪同業會今日開會上海織襪同業聯合會昨日通告各同業云逕啓者本會各同業工人因憤外人慘殺工人學生自由罷工多日業經本會勸告各工人已相率上工足見工人深明大義兹因外交問題日趨重要漢口又發生慘案我人若不羣起力爭國家存亡在此一舉本會狀定於本星期日（即今日）下午四時在南陽橋白爾路會所開緊急會議討論對付辦法幸祈准時到會 
　　閔行青年社演講閔行青年社宣講員朱尙忠喬嘯農蔣誠章吳景青夏劍匡張延壽劉國璋等於昨日下午二時至顓橋鎭宣講五卅慘案涸酒之害勸用國貨等題聽者有三百餘人頗爲動容五時始講畢云 
[（十二）學界昨日消息]  
　　北京學生代表抵滬北京師範大學學生會因此次上海慘案發生憤慨異常除在京逕向政府學聯會作種種提議與表示外復於八日議决選派代表王敏中來滬慰問各界傷亡同胞并調查慘案詳情兹悉王君現已抵滬連日親向各處慰問調查聞一二日内即須北返　　南通學生代表來滬南通學生上海五卅血案後援會代表李守墨徐家瑾昨至寳隆醫院慰問被傷者並至全國學生總會提出該會意見四條（一）請影片公司將此次慘案眞相製成影片以唤醒民衆（二）調查英日貨（三）將五卅慘案眞相譯成各國文字分致各團各團體（四）開設罷工工人義務學校以增進工人知識 
[尙有本埠新聞轉入後頁]  
 
 

Page 15

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *本埠新聞二 
　　歐美同學五卅慘案後援會之組織留歐美男女同學六十餘人於昨日下午二時假西門省敎育會開會經大衆公推夏君孫鵬（留英者）爲臨時主席嗣議决組織歐美同學五卅慘案後援會凡曾留學歐美者皆可加入並選舉委員九人如左洪深朱成章何尙平俞慶棠女士夏孫鵬高大綱李元信葉少英朱炎等聞進行方針計分三項（一）捐輸（二）宣傳（三）調查 
　　約翰離校學生委員會消息（一）週刋「離校後」專載離校學生消息及著作由陳訓恕編輯定今日出版（非賣品）（二）委員會會長許體鋼請假三日一切事務由副會長代理（三）大學臨時籌備會辦事細則已由朱經農孟憲承朱士嘉錢基博妥擬不久即須召集全體委員會討論（四）同學錄正在編製一俟印就即分寄各地同學（五）昨晨接到雅禮退學同學會上海支部學北京支部快郵代電及南京匯文女學快郵表示慰問（六）今日第三次通告發出 
　　「附無錫支部消息」約翰離校無錫學生自返里後即進行組織支部六月九日全體假無錫公園開成立會推楊蔭瀏爲主席議决（一）定名爲約翰離校學生善後委員無錫支部（二）本校宗旨與行動與上海總會一致（三）反對排外行動不取共産主義（四）凡本部同人均當接受各界之邀請宣傳滬案眞相及約大解散情形（五）組織用理事制當選定楊蔭瀏沈振夏唐發源繆鍾靈爲理事數日來該部工作可分三部（一）演講（二）游行（三）參與國民外交茶話會 
　　南京匯文女學慰問約翰同人函聖約翰大學華敎員曁離校全體同人公鑒此次滬案發生凡我同胞莫不悲憤貴校諸同人因愛國運動作重大犧牲逖聽之下無任欽敬頃聞擬建新校組織就緒深望毅力進行早觀厥成非第諸君之幸亦我華族之光也專肅慰問順頌公綏南京匯文女學滬案後援會啓 
　　金陵大學慰問約翰同人函聖約翰離校敎職員全體公鑒自滬案發生舉國憤激同人等業經組織滬案後援會願隨邦人之後誓死力爭兹聞諸公以最大犧牲作救國運動翹首春申曷勝欽佩專此慰問順頌公綏金陵大學曁附屬中小學華敎職員滬案後援會啓六月十二號 
　　武昌商大經濟調查團來滬國立武昌商科大學第七屆經濟調查團自上月二十五日由漢出發遞觀京津烟臺等處昨日（十一日）乘招商新康輪來滬寓法租界平安旅社原擬在滬勾留一週適因滬潮擴大全埠罷巿該團甘願犧牲在滬任務與各界一致行動除派代表慰唁傷亡學生并捐欵接濟工友前在京都曾電武昌本校聯合武漢各界援助滬案兹又通電全國喚醒民衆作堅久之運動該團以旅費有限擬於明日（十三日）先赴杭縣參觀後再返上海 
　　學生會復警廳函學生總會昨復淞滬警察廳長常之英函云采園廳長大鑒昨致和科長駕臨敝會具領盛意并拜隆儀祇領之餘無任感謝料轉致各愛傷同胞後更將在病榻頌揚仁風於無旣也除面懇致和科長轉陳外特此肅緘專佈謝悃敬　希察照中華學生總會啓上海公私立學校聯合會將開成立會上海縣公私立學校前因五卅慘案曾於十日開校長會議籌商一切議决組織聯合會以資應付並推定縣一務本飛虹縣三愛羣五校爲臨時委員負責辦理現悉委員會於十日下午開會議决訂定聯合會章程十條定於十五日（星期一）下午三時在上海縣敎育局開上海縣公私立學校聯合會正式成立大會該會章程内規定凡上海縣敎育局有案可稽之學校均得入會云 
　　法治學會陳覺是致各當局電北京段執政廣州胡代帥奉天張雨亭將軍張家口馮煥章將軍轉全國官廳軍隊公鑒梁亡魚爛志干興悲外寇鷹瞵同仇敵愾當外紛乘之際正國人奮起之時所願同息内爭共伸義憤相纒鷸蚌祗利漁人辱等馬牛豈甘奴隸是宜齊心救國同指山河勿空言後盾當努力前驅 
　　敎職員救國同志會今日開會敎職員救國同志會自聞漢口續告慘劇後即開執行委員會討論一切當决定今日上午九時假老靶子路福生路景賢女中學開緊急會議商議應付方法並討論會内執行宣傳兩部事務云 
　　中國工程學會宣言五卅慘變羣情慨憤工商輟業已逾旬日而關係方面尙無悔禍之心交涉前途猶多棘手之處似非由國人奮起直追本堅毅之精神作經濟之抵抗不能謀最後之勝利本會同人爰本斯義議决四端勉自策勵一息尙存此志不怠諸公愛國誰不如我尙祈結合同志一致進行民國前途惟兹是賴急切陳詞幸垂鑒之附議决四事如下（一）聯絡會員立志凡日用品物及工業材料可用國貨代替者均禁購外貨（二）舉定委員向各團體接洽調查商品辦法並查訪國貨之可爲代用品者（如西裝衣料之類）實行採用以爲各界之倡（三）籌設工商材料試驗所及工業諮詢機關代各界解决各項工程問題期收提倡國貨之實效（四）向各界建議設立五卅紀念公園建此次被難諸烈士墓於其中冀在華界闢一公共游憩場所永爲國民暮鼓晨鐘之一助 
　　國立自治學院消息本埠愛文義路國立自治學院對於五卅案發生以來努力進行未遺餘力聞該院現因暑期將屆昨特組成暑期留院辦事委員會已推委員九人又經大會議决凡暑期離院者每人須擔任兩種職務（一）募捐限每隔七日須將捐得之欵匯交該委員會一次（二）向各本地努力宣傳五卅案之詳情以激起人民愛國之心 
　　復旦大學昨訊復旦大學校長李登輝博士去年因身體欠適告假赴南洋等處休養兹悉李於上月返滬因身體仍未復原暫不來校今該校代理校長郭任遠及學生等以爲值此慘案進行之時校内校外事務紛繁必須李校長早日回校治理一切故於昨日由該校生派代表五人前往敦促回校聞李已允諾擬於下星期三回校視事 
　　又該校學生會編輯科以各報所載五卅慘事或未能盡得期眞相以致外人有赤化排外之藉口故該科議决發刋一種「華血」報其宗旨採取「五卅」事實專爲發表言論以及討論此後救國之方針稿件已集不日即可發行云 
　　大同大學消息本埠大同大學學生會成立以來一切會務積極進行對於募捐資助工人已具成績連日計已募得銀洋一千四百六十四元小洋二千零三十六角銅元一千零九十六枚除送交學生聯合會銀洋五百元小洋一千角铜元四百九十八枚外餘俟捐册繳齊辦理結束後即一併送交學聯會云 
　　大夏大學之代表會與分會大夏大學學生會於暑假期内别組駐滬代表會代表全體同學參加五卅運動其會務爲（一）建議於上海學生聯合會並監督其進行（二）宣傳五卅運動之意義及其進行之方針（三）報告關於五卅運動及本會消息於各分會並督促期關於宣傳及募捐一切事宜其組織爲庶務二人會計一人文書一人通訊二人出版五人調查一人對外代表四人特殊代表一人及主席一人其各股之職務如下甲庶務股司理一切雜務並收發事宜乙會計股司理一切收支事宜兩文書股司理本會記錄及一切文件丁通訊股傳達本會消息於各報館並報告關於五卅運動及本會消息於各分會戊出版股編緝關於五卅事件之刋物己調查股本會遇有調查事宜由該股任之庚對外代表（一）出席上海學生聯合會（二）提交本會議案於上海學生聯合會（三）報告學生聯合會消息於本會辛特殊代表出席上海學生聯合會議案審查委員會壬主席負召集開會及主持本會會務之責其他各項從略兹又將其各地分曾之職務述之如下（一）宣傳五卅運動之眞相（二）募捐援助工人（三）報告各地五卅運動之情形及其工作之狀况（四）建議於駐滬代表會（五）傳遞駐滬代表會消息於各同學并執行其議决案（六）投稿於駐滬代表會之出版物其他各項由各分會酌量情形行之 
　　持志大學消息持志大學敎職員虞日致各團體一電闡明此次滬案因果關係頗引起一般人注意昨接許交涉員復電云上海持志大學鑒通電悉此次公共租界捕房開槍傷斃學生等多命一案關係重大自應嚴重抗爭以平公憤鄙人八日就任後又向領團提出嚴重之抗議現在蔡曾兩專使抵滬調查此案工商學各團體提出條件十七項正在考慮之中知注特復許沅佳印　　青年會高中消息青年會高中自組織捐欵股以來學生分頭出外募捐八日已達五千元昨日又特派委員撥洋六百元捐助總工會又該校組織編輯股出版「五卅三日刋」 
　　金陵大學南京同學會致交涉員電上海申報館轉各報館各團體公鑒兹由快郵代電上上海特派交涉員許秋颿先生一文曰上海特派交涉員許秋颿先生鑒公在艱鉅之頃復膺滬交涉員命同學聞之曷勝慶賀滬上英捕慘殺工人學生案希分治標治本兩層交涉關於治標者（一）取消戒嚴令（二）撤換捕頭（三）由英領事道歉（四）撫恤被害人家屬關於治本者（一）要求華人有巿民權（二）修改條約（三）與英日廠主商酌制定最低工資金額使資本家不能肆其剝削從優待遇工人庶幾可挽國權而慰衆望金陵大學南京同學會叩文等語諸公領袖羣倫猶望及時補救俾免沈溺而慰衆生金陵大學南京同學會叩文 
　　中華職業學校中華職業學校自南京路慘劇發生後全校師生一致憤慨除分頭出發演講募捐並參加游行外每日研究學業二小時由敎師上堂指導以重學業而免荒廢並由校中蒐集國際形勢條約曁關於法律上交涉上種種資料由敎師講演並印發學生研究現校中所組織者（一）演講隊分救國演講及勸用國貨演講（二）募捐隊已募得者約有二百元左右（三）學生軍以防禦强權維持公道爲目的以智仁勇爲主旨絶對取鍜練嚴格主義以實踐軍國民敎育每日操練一小時入隊之限制甚嚴現正在組織中全校秩序頗佳學生茹素粥食無事槪不出外故家長均極安心云 
　　昌世中學學生宣方慨自五卅南京路慘案發生以來迄今已逾旬日全國上下莫不注意及此然大局之結束仍懸縣未定而外人反增兵調艦大張其勢力視華人之生死無異兒戲故人心之憤恨無不塡滿胸膺各界之罷浪亦隨時局而步漲第最苦者乃工人也日以所得之金錢以支一家之衣食一旦爲國犧牲而甘爲餓殍其心可嘉其情亦可憐故有人道者無不出全力以資助之學生募捐以撫協之苟延其殘喘使能持久本校學生目覩斯情能不同感爰擬演劇以票資悉數充助及設法捐助雖杯水車薪無補大局然集腋成裘端賴衆志而成願共諒之 
　　招商局以學昨聞招商局公學十一日因參加歡迎交涉大員會特先派代表三人到西門華界龔振翼君家籌備進行事宜並提早午餐十一時半全體學生步往公共體育塲到時極早故游行次序列於第五十二日因前日困憊殊甚全體學生議决休息一天十三日學生仍積極繼續出外募捐又聞該校擬邀請名人演講我國外交史及此次南京路慘案詳情並函慰被迫學校 
　　南巿商科中學熱心講演南巿商科中學演講隊連日由隊長蘇友生君率領各隊員分投演講進行頗力前日（十二日）仍由該隊隊長率領至浦東楊家渡一帶盡力宣傳共十八人分爲二隊沿途聽者莫不動容兹聞該隊議决以後每日至鄕間演講使一般鄕人明晰斯案並勸鄕人以後食物不賣於英日國人以期貫澈不合作主義云 
　　颛橋區敎育會之兩電遄橋區敎育會自五卅慘案發生後異常痛憤除通函各校竭力宣傳外並發出通電兩通電文錄下（一）上海日報公會轉各報館各團體全國同胞均鑒英捕一再槍殺學生巿民辱國喪權同深悲憤務請一致力爭勿稍退讓以維國權而伸公理（二）上海申報館轉北京段執正外交部南京盧宣撫鄭省長上海蔡專使曾外次長許交涉使均鑒滬上英捕一再殘殺同胞蔑視公理慘無人道羣情憤痛全埠罷業若不堅持抗爭平息衆憤竊恐風潮擴大收拾愈難鈞座身膺巨任伏乞榷舉事證迅向使團嚴理交涉以保民命而維國權 
　　塘橋鄕兩小學浦東塘橋鄕立第一第二兩小學校自滬慘案發生後非常痛激每日課餘外即以滬案如何發生英日如何暴横亡國如何慘况一一爲學生說明前日由第一校敎員王兆祥第二校敎員馬莊甫鮑廣庭率領學生在塘橋嚴家橋六里橋南碼頭等地方整隊旅行沿途演講並唱不用外貨歌喚醒同胞提倡國貨以示抵抗 
[（十三）關於募捐救濟之消息]  
　　菲島華僑電匯捐欵上海總商會昨接菲律濱華僑臨時救濟會來電謂閱電悉五卅慘案莫不悲憤特匯大洋一萬元以資救濟云云 
　　上海錢業公會函送捐欵錢業公會昨致總商會函云逕啓者本埠各工人爲表示愛國意旨停工多日困苦堪憐敝同業誼屬同胞理應扶助兹由南北巿銀業凑集銀五千元送請貴總商會即日轉交以資補助而表徽忱云云 
　　泉漳會館函送捐欵申報新聞報轉各轉體各報館均鑒頃致上海總商會函曰上海總商會諸公均鑒此次英捕戕殺同胞激動公憤各界罷工罷巿抗議力爭敝會目擊心傷休戚與共憫國權之喪失痛人道之摧殘志切同仇應爲後盾爰於六月十日開會表决特捐助二千五百元以爲工人接濟之用夾上支票一紙請貴會代收妥爲支配雖曰杯水車薪聊盡國民天職云爾　　廣東中學募捐消息上海廣東中學自組織援助工人委員會分部辦事積極進行於昨日並已將募得之欵共洋二百餘元觧往學生總會其餘已認未收之捐欵尙有數百元現正陸續行進募捐一俟收集整數隨時解往云 
再該校學生前日募捐時有一事足以表揚即吳淞路金昌鐵店祗伙夥數人竟將工金三十元盡行捐助可謂熟心公益矣 
　　商務印書館經濟援助消息商務印書館同人五卅事件後援會進行情形已略誌昨報該會連日集議援助方法並向各方調查進行狀况除於昨日捐付一千元與上海總工會外兹又續捐五千元與上海臨時濟安會轉給罷工工人 
　　煤業公會之捐欵救濟煤業公會昨先捐欵五千元救濟失業工人其致總商會函云兹啓者敝同業爲滬上工人接濟失業食資先送洋五千元請轉送濟安會散放惟捐助各戶名容後開噖請貴會先給收條爲荷此致上海總商會台照上海煤業公會會長謝蘅牕啓 
　　閘北經濟後援會宣言閘北保衛團團總王彬彦因滬案發生後失業工人爲數甚衆亟待接濟特發起經濟後援會昨日發出宣言云嗚呼噫嘻天日晦冥公理消亡吾愛國青年同胞手無寸鐵旣非寇敵又非鉅盜以徒手游行宣講竟慘死於租界排槍機關槍之下彼英租界當局雖忍心害理暴力横加但公理不没終久必伸值此千鈞一髮是非判然之際吾愛國同胞仍官堅守秩序以待交涉况旅滬外僑非祇英日天理不亡人心尙在各國人士當能本良心之觀察作公平之主張爲人道作保障否則種無黄白國無强弱凡屬徒手平民皆供彼有槍階級者俎上之肉可不哉畏惟是風潮發生以來被逐學生失業工人無家可歸無食可覓者爲數至衆以愛國熱心之故受無棲無食之苦其志可嘉其境甚慘吾海上同胞當亦爲之同聲一哭也同人等同屬國民義無坐視爰發起經濟後援會專以供給被難志士宿養爲宗旨組織辦事處於閘北大統路慈善團凡吾同胞當共資助務祈量力解囊人之愛國誰不如我倘以經濟援助爲應盡之義務盍興來乎 
　　精武體育會救濟罷工之意見精武體育會致總商會及工商學聯會函云五卅慘案舉國悲憤人心不死一致抗爭奈關係國一味蠻横毫無悔禍之心我國民爲保障公理計自當堅持到底以促其反省惟工界同胞自罷業以來已逾旬日亟待維持者何止十數萬人各界雖踴躍捐募共謀接濟但收欵旣無指定機關而發欵又各行其事故繳欵者有莫知適從之苦而發欵者有顧此失彼之弊現對外交涉已有貴會及各團體組織統一機關負責進行竊以爲對於維持罷工者亦宜有統一機關以作强有力之後盾惟此事一方在收集捐欵一方則在統計全埠罷工人數施以救濟手續旣繁自非漫無系統者所能辦理宜先集合現在辦理此事之團體各舉委員若干人組織有统系之機關其餘擔任募捐之團體亦可各派代表一二人襄助辦理如此則旣可收通力合作之效又可得指揮如意之利而工界同胞亦可靜待交涉之解决不致有意外之事發生交涉前途實利賴之是否有當尙祈裁酌施行（遠東通訊社） 
　　各團體聯合會勸房東免租中華民國各團體聯合會議昨發勸告各房東免除罷巿期内房金書云公共租界各房東公鑒五卅慘案罷巿以來已逾十日英人尙無悔過之意勢非堅持不可而各界損失之巨想亦爲貴房東所深悉竊思滬上畸有房産者均爲殷實之人稍有犧牲無碍於事敢請激發天良即日宣布在罷巿期内免除房金以减商人之損失使能持久則交涉不難勝利我華人在租界上之生命財産有所保障與貴房東亦有利焉至於殷實房客自願照繳者則即以此欵救濟失業工商亦無不可專此佈陳即請公鑒中華民國各團體聯合會議執行委員會謹啓 
　　救濟五卅書畫展覽會上海美專學生會爲救濟五卅事件定於六月二十六起開書畫覽會三日徵集現代名家之書畫及青年藝術家之作品數千件編號發劵出售每劵售洋一元購劵者得憑劵向該會抽取書畫一件該會將所得劵資悉數救濟五卅事件之被難者該會分總務股售劵股徵集股檢定股辦理一切事宜日内徵集股各幹事除向美專各敎授徵集作品外更在校外徵集各名家如章太炎康有爲王一亭吳昌碩曾農髯沈恩孚等之書畫以助購劵抒難者之清興即日由該會學生售劵並發佈宣言 
　　蕭嫺鬻書補助失業工人書畫家蕭嫺女士書法超凌漢魏追迹周秦旁及刻石繪畫風爲海内名家所傾佩非率爾操瓠者可比儗頃蕭女士爲贊助二十餘萬罷工工人起見特將所得潤費悉數捐助上海總工會潤例函索即寄收件處以霞飛路二九九道路月刋社爲限外埠可由郵局匯兌云 
　　各界消息「東北城商聯會」程蓮蓀君經募障川路捐欵之第一報告計吳源興綸華泰固泰元祥泰義徐志誠各十元萬成長六元余茂昌奚順昌時新裕昌祥各五元義成華新怡泰祥各四元同茂昌天益盛陳福興吳萬成七星樓信大祥生泰新萬豐祥萬昌長各三元勝昌慶大祥恒源祥申泰和同豐昌天成昌謝源生王正泰林永興萬源永裕信成祥豐永興昌盛昌大生昌沈德興隆興泰恒源祥各二元隆順祥信昌恒瑞昌德康祥黄萬順廣申公司大生祥管包和萬餘德昌盛泰來裕祥泰信衡餘昶王鴻記得昌昇昌恒永吉祥姚仁和黄義隆天成祥久昌永吉三星老義盛福恒生祥劉瑞祥各一元以上共一百七十七元一美租界海寗路北浙江路口馥康里弄内顧玉麟等」捐募大洋十元小洋一百角已送學生聯合總會查收矣「五公團捐欵送總商會」本埠青年救國團地　方維持會青年服務團蒃菉溪旅滬同志會國民會天職等五公團昨助捐四十餘元送交上海總商會作救濟慘案之用並致函該會云上海總商會曁辦理捐欵專員均鑒此次慘案發現羣情忿激一致罷業以爲交涉後盾若不設法救濟安置前途何堪設想故特函懇責會迅派專員將所收外界之捐欵一一轉撥工人以救濟罷工後之生計今敝公團特向各會員募捐大洋四十五元祈望查收轉濟工人區區誠意祈諒是幸「牛奶業公會」捐欵報告年奶業公會由董事會議决向各會員募集捐欵援助罷工工人計收到自由農場蔡福記福興衛生農場派克牛奶公司虹口牛奶棚雪忠牛奶棚三星牛奶公司朱萼奇萬國各十二元達生牧場十元奎記八元通和牛奶棚七元徐桂生鑫山公司顧文蘭張聚昇張子漁各六元南洋農場五元華盛公司林樂渾吕松林陳太太各四元張士俊陳劉氏孫太太錢廷煃張書紳鄔貴卿馬阿浦各二元朱源元吕太太童先生各一元蔡記十一元總計二百二十五元「紹興各界援助滬案」昨日紹興七縣同鄕會接准紹興各界聯合會電滙援助滬案洋一千元當已轉送上海臨時濟安會核收分撥聞紹興來電尙在續籌云「旅滬閩人熱心捐欵旅」滬滬福建同鄕會致商工學聯合會函如下敬啟者敝會日前因英捕房慘殺學生巿民一案推舉幹事林壽昌劉燕卿兩君前往總商會學生聯合會總工會等團體接洽並慰問死傷兹據各界之意見極佩現先由數會墊付捐欵五百元爲救濟工人之助俟陸續捐募積有成數後再行奉繳兹派敝會幹事林肇宏君前往貴會面繳乞即察收「四川路商聯會募捐報告」四川路商業聯合會自五卅案發生各會員同深悲憤除休業誌哀外特設法捐資援助工人生活自六日起十二日止共計收到洋一千八百餘元全數彙交委員會由其支配計送去總工會洋九百三十五元小洋一千二百角總商會一百十元學生會一百元昨又收到捐戶如寳利十元十八角致遠十五元四十角明明照相館十三元七十八角致新二元足安公司六十二元貿利泰十六元九角亞張公司二元廣恊　和三元十角張文利一元興昌一元同春園一元二十角陶恒昌三元二十三角新新昌十元公和六元萬盛二十八元四角補登和昌四十一角明發一元戴晋昌五元味香十角陸貴福四元粤和昌一元悅興一元洪盛當二元李君一元周三記一元尙有十餘戶米收云「熒昌火柴公司」浦東陸家渡熒昌火柴公司第二廠長許葆銘以各處工人罷工已久坐計困難亟應救濟故於前日聯合同廠員司工人等節省飮食費一百元於昨函送學生聯合會收轉散放一凌復初贈送藥水」凌復初洋酒公司昨日函送復初仁心時疫藥水一百瓶於總商會附函云敝行自六一停業之後亦亟亟欲以雪恥自任而作各界後援但竊以爲救國固急保身尤要兹本濟人愛國之志提前趕製四時時疫藥水一種名復初仁心水除已分贈工商學各界外謹以一百瓶奉贈貴會此水效力絶大原方擬用法國金星白蘭地酒及英國道生爲斯格酒爲原料但在此時期内决不用英國之酒合亟聲明諸希鑒察云 
　　「畫家鬻畫助捐」自五卅慘案發生後學界紛紛出發募捐接濟罷工工人成绩極有可觀現本埠名畫家馬企周丁六陽二君亦願於罷業期内慨然鬻畫助捐潤格照八折取值提三成充筆墨費餘者悉數交與學生聯會收轉作爲捐資惟目下各箋扇莊均停業故仿單祇能向愷自爾路惟善里三號馬君畫寓索取云「南區商聯會集議募捐」南區商聯會爲維持罷工失業工人生計免再發生意外於昨日下午五時召集各會員開會當推傳佐衡爲主席報告開會宗旨略謂本會鑒於五月卅英捕槍殺學生激動公憤工商各界相率罷工罷巿熱心愛國無以復加但俟交涉圓滿解决非朝夕可期而各項工人大都苦力貧民全賴勞资以爲生活罷工期内應予維持以資補助報告畢經衆討論之下議决辦法如左（一）公推募捐員二十三人分投在本區界内勸募（一）趕印募捐通告及兩聯收據存根以備查考議畢散會已七時矣「總工會昨開緊急會議」總工會因謀罷工工人之善後問題特於昨日下午四時許召集重要職員開緊急會議討論一切辦法云「碼頭小工要求接濟」罷工後之碼頭小工十二日有一千二百餘人要求學生總會接濟已誌昨報昨日下午二時又有太古碼頭第一組小工十人代表王金標第二組十人代表陳貴生第三組六人代表鍾保全第四組十人代表王福亭寗紹碼頭小工十七人代表王長才怡和碼頭小工六人代表吳四招商局總棧小工五人代表徐海山浦東太古碼頭小工十人代表吳曁友向總工會要求接濟總工會即派工表在滬軍營每人發给小洋兩毛仍由董家渡保衛團曁一區一分所警察在場照料云 
　　「法租界商業聯合會」因救濟罷巿期間之失業工學界事昨推定職員江錦春張梅菴樂泉林許俊賢徐熊章等分叚勸募兹將各商號所捐助之欵項詳誌如下王天福十元康成五十元資養堂三十元益記二十元恒豐十五元方九霞二十元新豐十五元野　齊五元寳大祥五元協大二十元新興昶五元德昌祥五元趙晋卿五元萬沅盛五元晋大當十元祥泰五元恊和祥五元集昌十元同益泰十元同慶永五元德和二十元於震泰二十元聚興十元物華二十元義和五元金養記吾元老大生五元萬陸十元其有五元以下之各捐戶均從略「大世界内之詩謎攤」共有三十四處每處房金每天計二十元兹因五號休業之日房金共計六百八十元决計補助工學兩界矣「肇嘉路商界聯合會」昨接會員陳佐卿君代募補助工人罷工經費洋一百四十八元又吳蘭生洪鏡湖費聲　等交到洋三百十七元小洋四百三十二角銅元二百五十六枚當由會計張頌吉檢明如數付托會長凌仲侯即備函送至上海學生聯合會矣「滬南東區商聯會」爲援助工人事昨特開聯席會討論辦法僉以勞動工人尙能爲國犧牲我輩商家雖不必作無謂之犧牲要當予以援助以盡國民一分子之義務當即議定由各職員分組向各業勸募並定於舊曆本月二十六日一律結束「以資救濟在場担任勸募者有徐賢昌童寳卿蔣德春楊養生董伯偉吳臣笏馬伯申周靜齋等往學生會接洽云「中國旱烟改良會」昨日召集同業五十餘人討論組織改良旱烟國貨公司事由裘影芸爲主席議决各項如下（一）議决改良旱烟國貨公事資本定五萬元先招二千股計洋二萬元即行開辦並推定陳啟楣裘景芸戎寳慶等三人爲籌備主任施祖蔭錢文達裘毓章等十三人爲　備員擬就簡章即行招股（二）對於援助工人經濟事議决由本會通告各同業盡力捐助以盡國民天職議畢散會 
 
 

Page 16

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *　　　　　　　「二　　小」　文路二　附小募捐各節已再　本報兹悉該校定九十兩日　募捐期當於十日下午十時結束各隊募洋最多者　二百三十餘元少者亦有三十餘元綜計募得一千一百九十二元已於前日彙齊送交學生會轉給工人團體云「淘沙場巿立時化學校」連日由敎職員演講慘案情形並勸導學生捐欵救濟罷工工人學生甚爲感動前日職員學生計共捐到大洋四十七元小洋四百五十八角錢一千三百三十文昨由該校送往濟安會請代散放「城東女校」南巿城東女校自五卅慘案發生後該校因學生大都年幼迄未罷課諸敎師課餘報告慘劇實况各級學生年齡雖幼聞之亦皆皆慷慨激昻願節飮食之費當場自行捐助罷工工人洋五十元業由該校直接送往學生聯合會矣「愛羣女學校」城内蓬萊路愛羣女學校中學曁高小部學生感於此次慘殺案發生後本埠各工廠罷工人數日益增多特於昨日起分組出外募捐三日以備補助工人之用聞募捐成績頗佳俟積有成數即當全數送交工會指定最苦工人發給「上海貧兒院院兒孤苦並無家屬之賜予乃將平日所儲蓄院中一切奬勵金儘數提出連師長院役之捐欵凑成大洋二元小洋八十九角銅元八百三十四枚送交學生聯合會代爲施給罷工工人矣「廣肇公學」廣肇公學五卅後援會募捐方面於最近兩日間又募得三百餘元連前已及一千五百元但師生兩方仍不稍懈繼續努力籌募昨由職敎員會議决用學校名義正式致函各生家族勸捐將來成績當亦不弱也至關於宣傳方面除每日仍將各報之重要消息抄貼各要處及繪種種諷剌畫引起國人注意外對於各有力團體之米加實力援助或對此慘案膜視不理署予以誠懇之勸告云「飛虹小學校」閘北巿立飛虹小學校募捐救濟愛國工人第一期報告已誌前報兹悉該校復於九日開會議决組織大規模之募捐隊分全校七學級爲七隊請各學級級任敎師　隊長校長爲總隊長定十一日十二日之下午爲募捐期先時通告學生家族請爲贊助校長姚惠泉獨捐二十元敎員喬軼羣獨捐十元以爲倡至期趙惠溪王雲五嚴正清喬軼羣梅環聲等諸隊長均親自率同學生出外勸募家族多盡力贊助而黄辰極王澄清郭浩珍盧翊身胡立慶周仲年馮志高王慶豐之家族尤爲熱心昨日各隊報告成績以第五隊最佳七隊總數共達六百四十元之多該欵由各隊一致議决函請上海總工會派員收取代爲散放至捐助者最多爲姚時競喬念椿王根源諸君捐數均在十元以上並聞捐助人姓名將另印報告清册分發以昭大信云「侯家浜正蒙學校捐欵踴」城内侯家浜正蒙學校敎職員唐祖昌等以該校學生年齡幼穉仍照常上課惟全體學生有五百餘名要求出外募捐救濟工人該校職員特開會議以小學生出外募捐諸多不妥不若由各該生向各家屬勸募彙交學生會援助工人以盡義務昨已實行勸募學生家屬之捐欵者非常踴躍聞第一批捐欵已繳學生會矣 
　　「華東女學」東有恒路華東女校學生爲罷工工人募捐甚爲踴躍除各生自行捐助外各向親友處募捐就中以張蓮清英二賀蕙生最爲熱心各捐得數十元不日彙送學生總會云「道中女學募捐近訊」閘北虬江路道中女學小學部學生對於此次英捕慘殺同胞滅絶人道憤慨異常除請本校敎職員曁學生自行認捐外復組織募捐隊於每日午後携帶竹筒向各界勸募雖烈日當空揮汗如雨而此輩幼年學生愛國心切毫無倦態聞昨前兩日已募得現洋八十餘元待今日積成百元轉送學生總聯合會以便資助罷工工人云「法租界商聯會義務學校」童子軍二十名連日分組募捐隊至本租界内各馬路募集欵項接濟學工兩界兹將昨日各童子軍募得欵項如下大洋四十三元小洋一千二百三十七角銅元七十七千六百二十文三天内比較以昨日成績爲最佳云「中國公學」日昨該校募欵隊員吳聲浚劉國一王鳳岐三君向本埠五洲平安大安等旅社募欵費時半日捐得數十餘元中以五洲旅社賑房朱蒓舫君親自伴募欵員往各房間勸募并印送傳單多種尤爲熱忱「遠東商專」遠東商專學生會近由募捐股向同學敎職員及外界募捐藉以援助罷工工人聞已募得大洋數百元除已送交學生聯合會三百元外餘有多欵尙未收入此次募欵成績以吳先培高志銓女士及郭錦家郭啟明等爲優 
[（十四）捕房之控案]  
　　指控撕破告示總巡捕房指控袁福全趙阿福在河南路將工部局所貼告示撕破等情昨晨將袁趙拘解公共公廨由特别巡捕上堂禀明查見被告撕毁告示逮捕情形經邵襄讞向兩被告質訉之下商之義蘭副領事判袁趙各罰洋二十元無力繳洋改各押十四天示儆　 
　　指控散佈傳單總巡捕房指控華錫根費嘉善王桂卿等在河南路南京路等處散佈有碍治安之傳單等情昨由公共公廨　　　　　　　　　　 
邵襄讞會同義領蘭君提審由西探上堂禀明被告等昨日沿途分發傳單經與西商團查見拘獲情形並將傳單呈案請察質之華等同供昨在路上行走有一坐黄包車者將傳單交與我等代發並給我等每人小洋兩角等語中西官核供磋商之下判被告各罰洋十元無力繳洋改各押七天傳單没收 
[（十五）其他雜訊]  
　　發起追悼劉光權劉光權君此次因憤外人之慘殺同胞蹈浦自殺後各團體頗爲哀悼兹聞旅滬揚州同鄕會等各團體擬發起追悼曾以爲愛國者勸業由揚州同鄕會籌備進行云 
　　關讞長積勞抱恙公共公廨廨長關炯之君此次審理五卅六一發生之案連訊四日所有兩造人證大都躬親訊問悉心探討期無偏頗不免勞頓過甚前日下午該兩案完全結束又復赶辦呈文詳禀上峯回寓之後遂致肝陽上升抱恙在床昨日未能到廨視事云 
[胡交涉員電告漢口慘案詳情]  
　　江蘇特派交涉員昨接湖北交涉員胡鈞來電云特派交涉員轉曾次長賜鑒七新十二日電敬悉漢上因太古起　生　　人　　　　　　　八時羣衆　千人　入　租界英領　水兵登岸并由義勇隊開槍華人擊斃日商一人傷七人義勇隊擊斃華人七名傷十一名并傷華地警士二人日英被打毁十家即與軍警籌議防護本日幸尙寗謐惟案情重大現一面詳查一面請部省示妥愼辦理謹復胡鈞叩文 
[英日艦駛往漢口]  
　　自前日漢口發生慘案後英日領事均有電報至滬請上海速調軍艦及海軍陸戰隊至漢英領事遂就駐滬各艦内派巡洋艦狄斯巴希號載海軍陸戰隊兵士三百五六十名於昨日午後四時從上海急赴漢口該艦出發之先日本領事已先徇漢口日領之請命留防滬江之旗艦對馬號載陸戰隊二百名於上午十二時左右由上海開赴漢口 
[各界援助漢口慘案]  
　　工商學聯合委員會之三電（一）漢口工會商會學生會曁各團體鑒閱報知眞晚英兵又在貴處屠殺同胞敝會聞之同深悲憤兹謹代表上海工商學界致哀忱於慘死者及其家族并誓以熱血抗彼冷鐵上海工商學聯合委員會叩元（二）京津寗杭濟南太原開封廣州長沙蕪湖福州學生會轉各團體鑒報載眞晚漢口英兵槍敎同胞八人傷數十人此慘無人道之屠殺實由於不平等條約及租界望各地同胞一致奮起嚴促政府取消英日不平等條約及收回英日租界（具名同上）（三）北京段執政外交部鈞鑒報載漢口英兵槍殺同胞八人傷數十人如此蠻無人道全由不平等條約及租界所致乞鈞座即提嚴重抗議力爭取消英日不平等條約及收回英日租界庶可保國安民（具名同上） 
　　各路商總聯會致鄂蕭電上海各路商界總聯合會昨爲漢口又發生慘劇特電武昌蕭督辦云武昌蕭督辦漢口胡交涉員并轉各團體均鑒滬案發生全國憤激今聞漢口英租界又有慘劇海艦鳴砲外兵開槍死傷多人草菅人命蔑視邦交消息傳來忍無可忍務懇鈞座毅然獨斷於必要時用非常方法保護租界同胞并嚴重交涉勿稍退襄母任企禱上海各路商界總聯合會元 
　　東北城商聯會致鄂蕭電東北城商業聯合會爲漢口慘案除於侵日逕電漢口胡交涉員探訽詳情外并於覃日致電湖北蕭督辦請爲嚴重交涉電云武昌蕭督辦鈞鑒眞日漢埠發生劇變無任悲痛英人屢挑鉅釁尙祈鈞座毅力主持弗稍退襄敝會全體商民願爲我公後盾揮涙陳詞惟祈察照滬城東北城商業聯合會全體職會員同叩覃 
　　愛多亞路商會電漢口商會學生會轉各團體鑒滬埠慘波未平貴處格殺又起惡耗傳來羣憤愈激如此忍心殘酷舉世罕見暴戾兇惡莫此爲甚草菅吾民國體奚存此而不爭寗有噍類此間衆志越堅迅望一致對付臨頴不勝涕泣之至愛多亞路商界聯合會會長魯廷建等揮涙叩 
　　漢口路商聯會致武昌電武昌蕭督辦漢口交涉員鈞鑒聞漢口於尤日又發生英捕槍殺華人多命海軍登岸助虐噩耗傳來曷勝憤痛滬案未了漢案復起其爲蔑視華人蓄意挑釁已達於極點哀我華裔詎能甘此奇辱務懇鈞座嚴厲力爭毋稍顧慮我國人寗爲玉碎不願瓦全誓竭死力以作後盾上海漢口路商聯會叩文　　滬西商聯會致漢口商會電滬西四路商聯會致漢口電云漢口總商會交涉員鈞鑒滬案未了漢埠英捕擊死同胞多人務望毅然力爭不達最後目的不止以爭國格而平民憤敝會誓爲後盾滬西四路商界聯合會叩元 
　　全國民治協會緊急會議全國民治協會日昨午後一時開緊急會議到四十餘人馬邦本主席報告報載漢口英租界義勇隊於十一日晚十時向集合太古碼頭之我國苦力開槍死傷四十餘人南京路慘案尙未解决漢口又有流血事件發生本會應有最重之表示當場議决四事（一）電漢口各團體聯合會調查眞相（二）電北京段執政嚴重交涉（三）通電全國一致對付（四）派代表往晤張學良請其以實力爲外交後盾五時散會 
　　五團體電十萬火急武漢工商學各界鑒來電駭悉貴埠亦遭不幸尤日發生英捕槍斃同胞死傷極衆滬案未了漢案又起英人强横足見有意挑弄深望貴省各界毅力交涉萬勿氣餒以維國體滬地敝團等誓當爲後盾上海青年救國團地方維持會青年服務團菉溪旅滬同志會國民天職會等五公團叩元 
　　壬戍友誼社致漢口支部電壬戍友誼社上海總部昨致該社漢口支部電云壬戍友誼社漢口支部鑒貴埠眞日發生英捕槍擊傷斃同胞多名噩耗傳來羣情憤慨滬案尙未了結漢案倐又繼起足見英人蠻横有意挑　　　　力交涉據理抗爭以　奇恥而慰衆望臨這迫切不勝待命之至壬戍友誼社上海總部錢申之樂樹滋曁全體社員叩元 
　　工商友誼會電漢口工商友誼會支部轉總商會各工團均鑒本日滬報載漢口英國海陸軍用機關槍擊華人斃八人傷無算滬案未了又生慘劇我民何辜遭此屠戮本會痛悼之餘悲憤交集除通電全國各省區支部全體同志誓死力爭外希羣起圖之上海工商友誼會總部執行委員會叩 
　　提倡國貨同志會開會提倡國貨同志會昨午開會到三十餘人鄭建支主席議决案件如下（一）報載漢口英租界義勇隊開槍射擊中國苦力死傷四十餘人通電全國一致反對（二）華商烟草公司送來國貨香烟様品决轉贈今日開會之上海各團體外交後援會以饗赴會之各代表云 
[劉行鄕議長被捕之請保]  
　　寳山縣劉行鄕議長朱鴻壽忽於昨晨突來兵士多人將朱逮捕押至閘北太陽廟嘉郡會館内拘留旋由實山紳士袁觀瀾朱鴻富等請由閘北商會先行去函保釋再行調查原因錄其保函如下敬啟者兹據寳山縣袁紳觀瀾函稱寳山縣劉行鄕議長朱鴻壽號阜山忽於今日黎明時被駐滬第一軍司令部派官長携帶兵士將其拘去查朱鴻壽曾任學務委員及縣視學員並任縣議長任勞任怨品行極其端方今忽被拘其中必有被人控告誣陷等事敢請貴會轉函二十八旅司令部將其先行保出一俟傳詢再行交案等情據此查朱鴻壽人極正直向來担任地方事務不避嫌怨或有被人誣告之處亦未可知據函前情應相函懇准予保出如需傳詢由敝處交案可也此致第一軍司令部閘北商會籌備處啟 
[孫科報告粤戰電聯軍已克復廣州]  
　　國民黨機關昨接孫科十三日十一點三十五分自香港來電云我軍是午克廣州科 
[粤僑團體之通電]  
　　香港華商總會轉各報館廣州分送總商會九善堂院報界公會漢口嶺南會館旅鄂廣東全同鄕會天津廣東同鄕曾蕪湖廣肇公所九江廣東會館北京廣東會館青島廣東會館曁各埠各同鄕均鑒頃上粤當局一電文曰廣州分送胡代帥滇軍楊總司令朱總司令桂軍劉總司令鈞鑒灰電諒達報載戰禍未已人民塗炭無涕可揮能立即停戰如天之福若必須一戰懇從衆議畫出戰線範圍俾莊嚴巿區保全一二倘地方糜爛如獲石田勝亦無補况從前龍陸諸公對於省區尙不忍糜爛殘喘苟延以至今日諒諸公必有所顧惜也臨電迫切� 
不盡欲言上海粤僑商業聯合會廣肇公所潮州會館叩元等語祈一致呼籲維持爲禱上海粤僑商業聯合會廣肇公所潮州會館叩元 
[旅滬閩人關心閩南敎育]  
　　泉漳會館昨致福州厦門電云福州薩省長敎育廳廳長厦門吳道尹思明縣縣長鈞鑒厦門敎育會關係閩南文化至鉅歷屆辦事諸君均負有地方上相當信仰近聞有一部份人别有私圖力持改組致軒然大波匝月未平社會爲之不寗學生因而失業遠道傳聞惶惑莫解竊所謂改組云云必原有人員根本有錯悞之處若徒以若干人之私憤即欲根本推翻政府承認之機關公衆推舉之人士撥之情理似有未當况人言嘖嘖咸謂倡言改組者志不在兹則爲害更不堪言矣敝會同人皆有子弟在鄕求學關係所在難案緘默用敢瀝情懇請鈞座迅飭當地長官力維該會原狀藉遏今後此爭彼奪之頽風德莫大焉上海泉漳會館叩文 
[保衛團員被彈殞命後之檢騐]  
　　閘北保衛團第七支團團員吳仁秀前被人槍傷送經醫院剖腹鉗取子彈後因身弱不能支持而斃屍體由該團舁回周家橋三十二間友家内由該處地保投報上海地檢廳委派張正學檢察官并西醫等於昨晨前往蒞驗當由死者兄弟姊妹妻子等十餘人投案禀陳一切並環求免驗當以案關人命自應檢驗遂命如法驗得該屍小腹已經割開委係槍彈入腹後出血過多而死塡格判令屍屬收殮候示 
[華界捲烟稅風潮之昨訊]  
　　華界捲烟特稅風潮愈趨愈烈省處亦無若何解决之方法南北聯合會　以特稅局違背契約提起訴訟現審廳已受理定於二十三日開庭昨日上寳區捲烟公會召集各分會職員會議到者五十餘人由陳恩祺主席當經議决各案如下（一）堅持認稅辦法免受苛擾（二）稅局通告减徵四折是否由處核准抑由該局一時利誘之計即電詢總處另有其他重要事件暫緩宣佈（三）决定本月十五日開全體同業大會討論付方法議畢散會附該會聯名致總處電文如下江蘇全省捲烟營業特稅總處蔣處長鈞鑒本省捲烟特稅捐行以來已逾一載迭起風潮迄今未已揆其原因無非稅局不計稅源不恤商艱置我同業之利害於不顧竭澤而漁舍本求末竊以稅欵雖謂取之於吃戶直接仍徵之於烟商滬上華租兩界昆連更與他處不同稅政旣不能施之於租界華界頗多零星售賣利息輕微兼之銅元價低落暗虧更甚納之於稅局者實難取償於吸戶官廳對於吸戶事實上又不能實行取　是烟商因特稅之興待遇不平蒙無限之　痛者甚矣祇以事關敎費敝業經紀雖微粗閘大義不得不勉力擔任彼掌局務者上迫於比額下蔽於員司聚歛是矜焉能注意及此此所以成今日之局勢也鈞處總權全省當兹糾紛頻起之時未聞有若何解决之方此敝業惶惶待命而有以陳於鈞座之前者溯當去歲創辦時散徵實貼檢查頻仍烟商偶一不愼動辄被罰　厲風行不可謂不嚴矣然終張清澄局長之任時歷十月僅實解財廳六千元有零迨吳前局長接辦適奉鈞委陸總稽查蒞滬會同局長召集會議釐定稅額由各同業負責承辦分擔認稅按月繳解旣免檢查之煩又得的欵之利徵收稅欵或不能如鈞處之所期似非曩昔所可比擬而官商合作轉以相安此事實彰彰非敝會等對於誰何有所私而言也認稅辦法旣便於烟商而無損於公衆且月有定額易於稽核失贴散證亦不見優於證稅新任張局長何必故欲變更之所快復利用業外人聯絡少數無識小同業藉名立會主其事者即前經吳前局長任内呈請飭警拿辦之人此中隱情亦希鈞處有以注意及之近來轇　紛紜因契約問題而涉訟因强制收稅而衝突損失官廳威信幾釀烟商輟業阳滯稅收影響敎費夫亦何取各同業僉以情甘納稅而稅局徒自紛擾高壓威迫萬難忍受敝會等負保護同業之責代表陳情之義除分投勸導靜候解决謹特代表上寳區捲烟商號懇祈鈞座維持認稅辦法飭令該局不得擅自變更若該局仍剛愎自用各同業爲威勢所迫寗可犧牲亦所不恤影響巿面責有攸歸則非敝會等所敢解决也迫切陳詞伏乞核示云滬南烟兌同業爲捲烟特稅變更實貼由租界毘連之同業大起恐慌特開緊急會議到者張一清何紀明李春和等二百十三人公推張一清主席報告開會宗旨畢方有爲起言今閱報載有雜貨公會同業八百餘家皆贊成貼證出售不勝駭異查滬南一帶同業大小合計僅有二百餘家閘北並無一家加入該會在本會者均未加入况該會前日開會時余人席旁聽見到者形似自私之徒正式同業寥寥無幾俱是信口吹黄胡杏邨報告昨前兩日向肇嘉路各段同業兜售憑之人物均於前日該會開會時贊成之一般顯以傀儡庖庇稅局聯絡進行貽害同業將來偶一不愼漏貼憑證則苛罰重重爲害非淺我同業應如何對付請公决當經討論之下决定反對稅局新章實貼除認稅之外不論任何公會之實貼憑證等主張一律否認倘官廳不諒而用高壓手段惟有一致停售捲烟議决通過散會 
[巿議會定期續行開會]  
　　上海巿議事會前日開夏季常會二讀各項議案現又定期續行開會昨由正副議長沈恩孚賈豐臻分致各議員通告云敬啟者兹定六月十五日（夏曆閏四月二十五日）下午五時續開夏委常會查本年夏季會議案業已照巿鄕制展期多天此次務請大駕撥冗準蒞勉盡公職以資完全結束不勝盼禱 
[旅滬雲南賑濟會募捐]  
　　旅滬滇省紳商繆嘉壽等現發起組織旅滬雲南賑濟會募捐賑濟以省災民昨致本埠各慈善團體函云敬啟者滇省素稱貧瘠加本頻年水潦不均已十室九空矣今年奇荒臻至天災頻仍大理地震千里爲墟省垣凶荒勢將絶糧加以迤東霜害草根挖盡哀鴻遍地嗷嗷待哺同人等　顧桑梓惻焉心痛爰集同志分别募賑於京成立賑災協濟會（事務所北京校場頭條雲南北館）於上海成立雲南賑濟會（事務所上海河南路富滇銀行内）祗以災情奇重特賑良殷北謹叩求仁人君子大施惻隱優予捐助并祈旅外同鄕諸公廣爲勸募匡示一切是所深禱旅滬雲南賑濟會同人謹啟 
[華德路刧案盜匪之定罪]  
　　盜匪金如其於上月二十號晚持械糾黨夥刦華德路金順興殺猪作銀洋衣飾逃逸案發被華探目季立仁包探吳長愷汪竹生緝獲連同關係人潘永祥陳阿六伏維友一併拘解公堂訊供押候在案前日由公堂復訉捕房傳同事主將被告解廨即據原告金寳才投案證明五月二十號晚被刦鈔票洋一千三百元並現洋金飾衣服獲案之金如其者當時目覩在場搶刦其餘之人一時不能辨認求究詰之金如其俯首無詞潘永祥陳阿六不認爲匪並延海思克律師上堂辯護質之伏維友供認前次犯案奉公堂懲辦對於此次刦案實被誤拘求宥經邵襄讞得供商諸英惠副领事判金如其押西　五年期滿帶堂再核潘陳各押三個月伏維友係屬過犯着逐出租界英領惠君判决金如處徒刑十五年 
[漕河涇保衛團闢謡佈告]  
　　漕河涇鄕保衛團團總楊心正鑒於日來謡言紛起昨日發出佈告一道照錄如下爲布告事照得數日以來傳聞有浙兵三千業已到滬風聲所佈人心惶惑本團負維持地方安寗之天責曾經派員查明并無其事凡吾工商各界人等務宜各安生業一致鎭靜切弗輕信謡傳徒自紛擾特此佈告其各凛遵 
[客民兄弟互毆案]  
　　浦東爛泥渡附近有客民張四張六弟兄兩人同居苦力度日近因張六有病不能工作依兄度沽以致不時齟齬昨日因午膳起釁互相扭毆張六被張四用刀戳咽喉一下登時倒地昏暈鄰居代喚崗警到來將張四拘送三區警署立會將張六並張四一併移送地檢廳騐究 
[河間路之刦案]  
　　昨晨三時有盜三名侵入河間路二百零一號門牌糟坊内一盜執手槍嚇禁聲張將賑檯抽屜内大洋鈔票四十餘元搶刦而逸嗣由店主方濬卿投捕房報請查緝 
[龍江路烟紙店被搶]  
　　前晚八句半鐘楊樹浦龍江路一千二百三十一號門牌新康烟紙店突來盜匪五六名擁入店堂各出手槍利刀向店夥嚇禁聲張當將賬檯抽屜内銀洋鈔票共三十餘元搜刮而逃後經店主蔡志道據情投報捕房請爲查緝 
[汽車碾傷男孩]  
　　寗波婦人徐陳氏住閘北梅園路同德里有九歲之子名同發前日下午在門前玩嬉被海軍司令部之汽車撞倒於地碾傷頭腦甚重由崗警將駕車人阮啟泰拘入四區經寗署長訉問一過該孩口不能言僅存一息當送醫院療治阮解司法科候辦 
[迷路小孩待領]  
　　前日五區解科之迷路小孩張小四子一口經　科員訉得實姓王名小五子泰縣人父名瑞卿業皮匠兄名大和尙母已故惟住址不明當送慈善團留養聽候出示招領 
[飯館失愼之科罰]  
　　法新租界吳文甫所開之飯館於前晚失愼當由救火會救熄昨由捕房將吳傳至法公堂捕頭稱吳店保有火險請核詰之吳供是晚商人住樓上夥計徐阿狗住樓梯下不知如何起火請察質之徐阿狗供是晚實係香烟火遺在柴薪内以致起火是實中西官判着被告照賠欵罰一成 
[携帶烟土之科罰]  
　　趙德坤日前携帶烟土數磅行經法租界爲探查見當將趙及烟一併帶入捕房昨送法公堂請訉先由捕頭禀明前情詰之趙供商人在法大馬路開設銀樓此土是自己吃食不敢私販求察中西官判趙罚洋一百十五元充公烟土没收 
[巿公所布告增訂八長渡渡船取締規則]  
　　上海巿公所昨發布告云爲布告事案照修正八長渡渡船取締規則第三條載渡船載客限制大號船不得逾二十人次號船不得逾十二人渡夫在外倘超過定限按其多載之數初犯每人罰銀一元再犯倍之三犯應不准其充任渡夫又第六條載渡客取資原定每人制錢五文現因生活程度日漸增高格外體恤改爲每人每次渡資銅元一枚倘或私自增加准渡客按照船面釘列牌號赴本公所或淞滬警察廳之水巡隊呈明復查屬實計其私加之數每銅元一枚處罚小洋一角違犯及十次即予吊銷執照各等語歷經照辦在案前據八長渡之楊家渡老白渡陸家渡等渡夫先後呈請改用輪渡以免風波危險并聲請每拖船載客三十人每人收渡資二十文等情當經批准有案惟查是項輪渡對於載客數目及收取渡資核與舊章均有變更自應增訂補充規則公布施行兹經本公所增訂規則四條除函致水巡隊曁諭飭巿舶處分别查照辦理外爲此抄附規則布仰渡夫人等一體遵照毋違切切此布附取締八長渡輪渡補充規則計開一小輪拖帶渡船至多以二隻爲限倘有超初犯每隻罰銀十元再犯倍之三犯應即取銷該渡牌照一拖渡載客限制大號船不得逾三十人次號船不得逾二十人擴夫在外倘超過定限援照渡船取締規則第三條辦理一拖渡取資每人每次銅元二枚倘或私自增加援照渡船取締規則第三條辦理一凡非輪船拖帶之渡船悉遵原定修正八長渡渡船取締規行施行之 
[誌謝]  
　　昨承錢業公會惠贈第五卷「錢業月報特刋號」一册又九　公司惠贈竹扇二十把檀香扇五把誌此併謝 
來函 
[上海各校敎職員聯合會來函]  
　　各界公鑒逕啟者敝會係上海八十餘校所共同組織六月五日假西門林蔭路江蘇省敎育會開委員會選舉會八十餘校均有代表列席近外間發見有類似本會名目之會恐各界不易分别特再聲明謹希注意爲荷上海各校敎職員聯合會謹啟十三日 
[浙督辦駐滬辦公處來函]  
　　敬啟者頃奉浙江孫督帥文電内開六月十日新聞報載有何豐林電謂滬案尙未訴决聞傳芳借保護繭商爲名在滬杭路扣車八九十輛停駐嘉興一帶及松江方面秘密戒嚴並派隊駐紥　華等語查該電内所指各節事皆顯而易見者使傳芳果有此舉動亮必昭昭在人耳目共見共聞詎能掩飾此固不待辨而自明惟現在滬上發生慘案人心皇皇深恐他方人民聞之誤會易生影響治安誠非淺鮮希除請該報更正外盼轉達各報等因奉此敬請貴報惠將此函登入來函欄是爲至禱浙江督辦軍務署駐滬辦公處啟六月十三日 
專件 
[美國在中國之領事裁判權（續）陳御風譯]  
　　（ArnericanExtraterritorialRightsinChina 
　　匯兌合同對於匯兌合同有時亦須採用同様之原理吾人向銀行購進遠期交貨之錢幣不得算爲屬賭博類倘雙方於定約時意在就價值之相差以作交割者則法庭須認爲屬賭博類矣昔上海英國高級法庭嘗判理一案案中被告曾向數銀行購入金鎊即以購入者轉付原告此後原被告均破産因而涉訟原告控訴被告之購入金鎊本思就價值之相差數以取利而各銀行則絶對否認預聞被告有此意旨法庭决定被告本無此意而雙方合同應有效力在中國之美國法庭雖未嘗判過此類匯兌合之訟案然認定錢幣之爲物應受防詐欺之法律之限制是故倘有此類訟案之發生其將採用英國法庭判案之原理必無疑義（未完） 
　　本報自由談編輯部啓事釧影·陳家慶·袁清平·周小川·悔菴·天恨·可憐虫·余文銓·憶樓·佐彤·延年·阿雲·劉恨我·成翠·天虚我生·張枕蓉·亮·馬鵑魂·徐碧波·洪洪水·蕨蘋·繡君·叔子·YU·智·趙秋帆·雪門· 
張鵑聲·凝氷·薛虞臣·朱思忠·綜六·蔣士杰·杰·梅子馨·巿隱·鷁劍民·吳靈園·逢甲理·逸君·履氷·涂紅霞·靄麓·潔·葉夢影·國魂·聽水生·懺秋·觀熾·青雲·士弘·凝雨·孫爵頣·黄達扶·達紓菴·文達·正秋·海角秋聲·沈習公·潘槐卿·曙戒·秋·朱戳·白村·陳姜映清·冷波·如玉·王憲煦·楊一笑·曾錦帆·烟橋·月庵·葉春年·梨雲·固初·仁伯·東生·綗賢·益非·白鵝·荻寒·天雁·映霞·馮笑卿·朱靈修張伴青·沈雪崖·劉家銘·吟莪館主諸君鑒上月份自由談稿費弱已給算清楚現因時局關係自由談尙非最短時間所能恢復原狀故特假本欄發表即祈各具條蓋章向本館會計處領取爲盼自由談編輯部啓 
 
 

Page 17

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *敎育消息 
[要聞浙省敎育附捐之咨商]  
　　浙江財政廳咨敎育廳云案奉督辦浙江軍務善後事宜公署訓令據杭縣吳興嘉興新登建區新昌嶸縣新塍義橋南潯上柏等商會綢業蔣廣昌高元泰洋貨業于天順等商號均以貨物附加稅一成擴充敎育基金商民困苦無力支持飭取銷等情令廳併案核議具復并咨行敎育廳知照等因奉此查浙省連年災歉去歲復受戰事影響該商會等所陳困難情形自係實在惟此案先未准貴廳咨行有案奉令前因除呈復外相應咨請貴廳查照議復並咨廳備案 
[蘇常道童子軍露宿之第一日]  
　　江蘇蘇常道區各縣童子軍第一次露宿在無錫舉行三日昨（十二日）爲第一日上午十時開幕十一時檢閱十二時午餐下午二時培之學校開歡迎會三時開始比賽六時至八時晚膳八時半舉火歡呼歌唱九時四十分歸營十時半熄火兹將情形錄下露宿地之佈置露宿地點在無錫開原鄕東大池有山水林泉清靜幽雅極合露營生活營地在陸氏别野後陸氏别野有培之小學爲陸培之君捐欵創辦學校前有白布一長條横懸於兩大樹之間上書江蘇蘇常道童子軍第一次露宿字様過培之學校有長隄兩旁有樹榭上縣有五色小燈燦爛可觀陸氏别野之前有草地一大方北有司令帳一頂帳之後有精舍數間現爲辦事人借用屋後一華里許即爲營地因籌備時間短促故佈置頗簡 
　　到場之人數第一日露宿來賓及各團體人數有五百餘人行政機關方面有省長代表股吉農省敎育會代表章伯寅縣長代表許少萱無錫巿董事錢孫卿開原董事蔣遇春敎育局局長蔣仲懷等學校方面有省總敎練員薛噓雲省童子軍會章君疇學校方面本邑縣立一高校長孫克明二高校長辛柏森開原作新校長莊鳳清及來賓陸培之榮鄂生榮德生等 
　　評判員名單童子軍評判事宜由顧拯來章君疇薛嘘雲沈同一陳毅誠潘志傑駱志聖章伯寅諸君分别擔任幼童團由裘伯晋擔任各項比賽節目亦已由各評判商酌分别擔任 
　　到塲之童子軍兹將到場之童子軍列表於下 
縣别團體出席隊出席敎營帳式様員數練數及數目備註　　無錫第一團十二二屋式帳一鈴式帳一 
　　無錫第七團十六一屋式帳一 
　　無錫第十六團十八二屋式帳一鈴式帳 
　　無錫第二十一團十八一屋式帳二 
　　無錫第二十五團三十四二屋式帳一鈴式帳二 
　　無錫第二十六團二十六二屋式帳二 
　　江隂公四十三一屋式帳二 
　　江隂君永六一屋式帳一 
　　江隂一高十四二鈴式帳二　 
　　江隂女高六一屋式帳一 
　　江隂巿七八一屋式帳一幼童團 
　　江隂澄瀚七二屋式帳一 
　　如臯混事合團十一三屋式帳二鈴式帳一 
　　常熟第一團十一屋式帳一 
　　常熟第四團七一屋式帳二 
　　吳縣東吳團六無屋式帳二不加入比賽 
　　（附註）來賓有上海南洋大學附小童子軍四人由敎練沈同一帶領有輕便小營帳三項陸氏别野前草地有司令帳一項露宿營地口之營地郵務處亦有屋式帳一營地郵務管理事宜由無錫第十六團擔任亦有屋式帳一項其餘章君疇君亦有輕便營帳一項 
　　開幕時之情形十二日上午十時開幕（一）奏樂（二）升旗（三）唱國歌（四）歡呼（中國童子軍萬歳江蘇童子軍萬歲常道童子軍萬歲）（五）總司令章寄周報告童子軍聯合露宿之旨趣（六）省長代表殷舍農訓辭縣長代表許少萱頌詞（七）省總敎練員薛嘘雲副敎練員陳邦才滬海道總敎練員沈同一省童子軍總會常駐辦事員章君疇演說旣畢歸營 
　　比賽之成績下午三時起比賽（一）自由車長距離比快（十四華里）在通惠路舉行結果第一江隂一高團徐民彝第二常熟一團蔣純溥第三如臯混合團崔鍾琦第四無錫經正團蔣辛根（第一時間二十分半）（二）城巿觀察由公團路出發結果第一常熟一團蔣純濬第二常熟一團奚永林第三兩名江隂一高潘永湘與江隂澄瀚團金琴堂（三）女童子軍比賽觀察記憶幼童團比賽游戲及汽槍打靶 
本埠 
[省敎育會幹事會之議决案]  
　　江蘇省敎育會於前日（十二日）下午五時開幹事員會出席者十一人黄副會長主席議决案如下（一）胡敦復以東南大學校長名義函稱東南大學不設暑期學校議本年暑期學校係由本會及中華職業敎育社共同發起由合組之委員會議以東南大學正在籌備暑期學校商請合辦本會但知胡敦復未能到校接任何以忽有此等函件發生其中有無假冒情事應待查明辦理（二）約翰大學離校學生孫廷華來函報告大學及附屬高中全體學生離校緣由請加援助又湖州學界聯合會魚代電請爲妥謀安置又吳興中小學校敎職員聯合會庚代電請設法援助議本會於創設新校甚表同情現悉王省三君特捐校地　百畝熱心可佩應致函王君表示敬意本會自當力赞其成即分别函復（三）無錫中學主任陳柱灰代電主張組織全國敎職員聯合會議據轉上海各校敎職員聯合會即照復（四）青浦七寳鄕敎育會會長來函稱外人慘殺同胞羣情憤激請乘機重行提倡戒吸捲烟議所見甚當現悉各方已在進行即照復 
[敎育廳令催呈報檢定敎員書表]  
　　上海縣知事公署昨奉江蘇敎育廳快郵代電文云上海縣知事覽本省第八屆小學敎員試驗檢定於本年七月各校暑假期内分路舉行業經通令知照並先後電催各該知事迅將應受試騐敎員姓名曁未經呈請檢定各敎員書表統限於五月三十一日以前分别呈報在案現已逾限多日仍未據該知事呈報到案殊屬遲延此次試騐檢定準備手續極煩斷厞短促時間所能趕辦除分行外合再電催該知事於電到五日内遵照迭令迅速具報以憑審查資格預備試卷事關檢定要政毋再遲誤 
[縣敎局推員赴導爾頓制討論討會]  
　　上海縣敎育局昨復省敎育會函云敬啟者前接貴會來函以中華敎育改進社敦請創始導爾頓之柏克赫司特女士來華分往各地演講訂於七月十一十二兩日在滬開會討論囑徵集資料並推代表二人敝局除致函各學校徵集資料外託小學敎育研究會於開會時推舉出席代表兹已推定縣立第一小學校敎員朱壽人君用特函達即希察照此頌公祺 
[新任蘇敎廳長沈彭年之行蹤]  
　　新任江蘇敎育廳長沈彭年現已來滬昨日下午赴江蘇省敎育會晤該會會長談頗久晚餐後始别去 
[中國公學大學部之設免費額]  
　　吳淞中國公學大學部爲體貼有志向學而家道清貧者起見特向各界熱心敎育者募集奬金其辦法大致每額四年每年九十六元凡捐助奬學金者得就該校所有各科内選擇一科指定捐助某科奬學金名額而請奬學生則須在該校肄業滿一學期以上由授奬委員會審查及格方可得奬該校現特設奬學金委員會以學長及學長特聘之本校敎授一人與捐助奬學金者或其代表組織之此項委員會任務專在審查請奬者之資格及决定奬金之授與兹據接洽之結果下學期已得免費額五名嗣後倘仍有捐助則免費額亦得再行擴充現在報名請求免費者已頗不乏人一俟訂定日期即予請奬者口試以便决定誰得奬金云 
[臘明敦打字學校暑期班明日開始]  
　　臘明敦打字學校暑期班定於明日（十五日）起開始分日夜兩班學生可自由報名有英文·縮寫·打字·簿記·及其他商業科目云 
 
 

Page 18

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *   
 
 

Page 19

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *本埠增刊 
[天氣預報]  
　　徐家匯天文台昨日 
　　下午四時三十分氣 
　　象預報云天曇沿 
　　海有降雨或輕霧地　 
　　方黄海東海俱有 
　　東南風又昨日下 
　　午三時前二十四小 
　　時内本埠氣温最 
　　高八三二最低六 
　　九四去年同日 
　　最高九○二最低 
　　六七一 
[汽水談片]  
[  超] （一） 
　　梅炎藻夏之時火　威揚冰執力弱我輩則喜服嗬囒水霞漿一嚥沁入心脾誠洪爐中一服清凉散也據西醫云此水能滌邪穢多服之可已暑痧然氣極香烈易耗眞元恐虚弱人終不甚相宜耳嗬囒水一名汽水滬上舶來品最多今因五卅慘案發生以來人皆飮國貨汽水藉滌煩襟蓋國貨汽水所出之廠與發行所之地點詳述如下 
　　屈臣氏國貨汽水有檸檬水沙示水香檳水皆用紫電殺菌機製清潔而合衛生汽水公司於民國八年六月由華商盧煒昌郭惟一等集資接辦完全國貨汽水廠在上海匯山路八十六號發行所在上海寗波路十一號學霞飛路尙賢坊口 
　　無敵牌之各種汽水均係配製精良而且價廉物美汽水之汽十分充足用惠泉水製成消暑解渴之佳品實超舶來吕而上之各種汽水皆無錫惠泉廠所製擇而飮之不亦宜乎 
　　他如街路攤上一個銅元一杯之汽水水係冷水且又惡劣有碍衛生切不可飮 
[  茸餘] （二） 
　　自昔夏令解暑之品厥惟寒瓜今則巿上盛行汽水一品考汽水俗稱嗬囒水諒因嗬囒所製最先運華之故其原料以梳打爲主再加各種菓汁故功能開胄助消化西人不但於署天飮之即寒冬讌飮亦作爲酒後食餘之飮品也 
　　在上海最大最老之汽水廠當推屈臣輿老德記出品頗合衛生價亦低賤每瓶約一角至二角之譜故能風行各地更有一種彈瓶汽水係各小販自行製造取料不潔易於致病吾人切不可貪價廉而釀大患也 
　　青瑶女 
　　士擅山 
　　水石鼓 
　　文篆刻 
　　兹憫海 
　　上失業 
　　工人特 
　　將書畫 
　　篆刻所 
　　得潤資 
　　悉充賑 
　　濟之用 
　　聞近日 
　　求作扇 
　　面者極 
　　多此圖 
　　即女士 
　　最近之 
　　手繪也　　 
　　　青瑶山水扇面 
[兩團體宣講消息]  
　　少年團游行宣講中華路少年宣講團昨晚（即星期五）八時游行宣講第一隊申夢世陳秋心王彭齡等赴九畝地宣講第二隊陳賢本顧君梅尹九謀等赴方板橋宣講至十時後兩隊加入中央隊至福佑路宣講再聞該團於今日（即星期日）下午在該團通俗演講場舉行勸用國貨運動大會歡迎各界入座以期喚醒羣衆云 
　　勵志團宣講四日本埠勵志宣講團於本月九日起由講員徐惠施·顧泉生·周少葵·胡瑞棠·黄兆增·等擇定宣講地點第一日在九畝地露香園路口第二日在新北門民國路一帶第三日在西門内第四日在小南門外宣講每日下午出發宣講四時至八時停止 
[防災善後製藥社之時疫保命水]  
　　英大馬路德裕里防災善後製藥社發行之時疫保命水價格低廉功効神速爲家庭旅行必備之品每百瓶祗收成本兩元購滿十元可得八折故向之訂購大宗者極爲踴躍 
[益中機器公司製造國貨電機電料]  
　　江西路B字四十三號益中機器公司自造各種電器如 
 
 

Page 20

 
 
1;第一萬八千七百八十一號;中華民國十四年 西曆一千九百二十五年六月十四號
星期日 * *馬　力　　頭　蘆　　　夾梎　　絲花　電　浦水以及各種電器用品興機器等類出品以來久已　炙人口刻更精益求精甚合各界需用云 
[工商新聞捐助報費]  
　　五卅慘案發生中外人士同深憤激羣起援助本埠工商新聞週報特捐報費一月自即日起月底止不拘多寡悉數捐付學生聯合會爲補助失業之工人及被難家族云 
[出版界消息]  
　　道路叢刋爲中華全國道路建設協會所編纂擔任撰譯者五十餘人多路政之專家爲吾國路政界之出版品計分十編七百九十餘頁挿圖三百餘件費時半載始克　事昨己出版洋裝布面金字一厚册定價四元暫收八折發行所霞飛路二九九號道路月刋社 
　　粤東文學家岑侣陶何琴軒對於五卅慘案認爲國民性覺悟之表現此次猶在起點不謂已遭如是重大之犧牲緩濟之法惟有貫輸現世界所趨向之平民主義使全國民衆之智識力與生産力漸由個人的而進爲國家的由國家的進面爲世界的并擬編行平民三日刋一種以助國人借鏡 
青年之友第二期已出版内容較見豐富有惠民亦陶卓然逸民了凡春鉅等著作函索附郵二分社址南匯城内鼓樓南首青年文學研究社 
[書報評論] [  洪洪水]  
　　第三期上海畫報第三期上海畫報昨日出版本期中銅國以「卜舫濟之新夫人」「古柏先生」兩幅爲最名貴「劉漢鈞女士肖影」」晚禱」爲最清晣亦最令人可愛胡伯翔攝「聽濤」一幅係不徇流俗之逸品故頗有價值「古柏敎授紀念館」攝製均佳「陳志剛妾」「回荆州」均頗可觀封面聖約翰全體退學時所攝兩影以「出門時之一致」較「課堂中之激昻」爲佳聯合演員「張美烈女士」一幅雖亦不弱然各書報頗多刋載似無價值「新人之家庭」「楊耐梅」「張　雲」三幅雖均不凡惜稍模糊爲憾丁悚光宇兩君之寓意畫含意深邃均能使人動容頗屬難能文字則以「卜舫濟之婚姻史」爲最上加冠將軍」一篇次之「先施公司一桌麻雀」係白雲所作滑稽見解殊足令人發噱餘如呆之「津濟路中之一　」天狼之「敎改唐詩」LL女士之詩　　之長篇小說均可誦之作也 
[讀者通訊] [  王魯生]  
　　本　所發表文字由來稿人負責稿上請註明眞 
　　姓名及通信處以　查考至發表時用何種署名 
　　悉聽其便原稿　不退還 
　　記者足下夏令已至炎威可畏吾人習慣每以裸體爲爽快店中夥友衣不蔽體比比皆是去年在電車中自棋盤街行經五馬路至正豐街止所見北向諸店舖之夥友除兩家外無不裸體辦事當時曾與友人道及豈眞不可改良哉徒以積習已深恬不爲怪此事咎在店主亦患在各路聯合會之不悄計及此微末事耳然而觀瞻所繫衛生所關深望今夏爲始有人實行提倡禁止並願各種汗衫廠稍顧公益製售料輕價廉之汗衣亦輔助禁止之一道也 
[集會表] 　 
　　時日地點召集者事由 
　　十四日下午三時國貨維持會國貨維持會聯席大會　　十四日中華路少年宣講團勸用國貨運動大會 
　　十四日下午二時南車站普益習藝所滬開南柘長途汽車公司股東會 
　　十四日下午二時四馬路一枝香大通煤礦公司股東會 
　　十五日下午四時黄浦灘十七號上海華洋德　風公司設股東會 
十八日起二十日下午上第巿議會浦東慶寗寺巿議事會上川交通股份公司夏季常會股東會 
七月一日下午一時凝和路也是國江蘇縣議會聯合會常年大會 
誌謝昨承聯益貿易公司惠贈五卅紀念箋兩組誌此爲謝 
 
