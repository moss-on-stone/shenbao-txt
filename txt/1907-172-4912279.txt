# 1907 - 172 - 4912279

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　五月十七日召見軍機陳璧 
譯論 
[論蒙古與中日俄之關係譯二六新聞]  
　　日法協約而後。更有日俄協商。此協商條件中。聞我國政府已有承認俄人經營蒙古之意。夫蒙古中國之領土也。俄人經營之。而必經我第三國之承認。其故蓋亦可知。或者以俄人先得中國許可。而我回亦知其無害於中國之主權。故竟許之乎。不然。吾人誠不解俄人經營蒙古如此興會。而以觀吾國。膜然坐視。一若對於蒙古立有永不染指之誓約者。此誠大可惜也。 
　　蒙古向隸中國之版圖。然以中國政府費用之支絀。焉有財力爲之經營佈置。理藩院又僅有統轄蒙古諸王之虚名。恐欲籌備巡察蒙古各地之經費而不可得。此而欲領有蒙古之實盖不待智者而知其難矣。吾言至此。吾姑舍去中國而言俄人。夫俄人之注目蒙古也亦有年矣。擴其領土以與西伯利亞之蒙古相接續其始也。用蠶食政策。其繼也用懷柔主義。其對於蒙古居民。有時卹以金幣。有時助以米榖。夫俄人豈世界之大慈善家哉。於一方有所利用。故於一方遂不少吝惜。彼蒙古之親愛俄國。而重有憾於中國。是亦理之必然矣。俄人於是又開鑿道路。架設電綫。採掘礦産。從事貿易。力所能及。所以經營蒙古者。殆無賸義。其尤甚者。則西伯利亞鐵路之支綫。與蒙古鐵路相銜接。以期從俄京彼得堡直逹於北京。今設有人曰。在蒙古得最優之點者。將屬何國。則答之者必曰是非中國。又非日本。而爲俄人無疑也。雖然。日本與蒙古無所謂交涉。而大勢所趨則今者日俄協商之舉。我國斷不能置蒙古而不賛一詞欲圖勢力之發展。則蒙古亦大有注目之價值者。當日俄戰爭時。滿洲附近諸蒙古王。無不震驚我邦之勢力。如昌圖王乃最信仰我邦者。他如南滿鐵道沿綫。及東清鐵道沿綫。附近諸王。均企慕我國之盛武不置。加以喀剌沁親王之結交吾國士大夫。土爾巵特王之留學東京。交際之緜密。至有倡議組織日蒙協會者。則吾國人之宜注意蒙古又可想見矣。 
　　日俄之關係於蒙古也若此。則今之握蒙古主權者。雖曰中國。吾人詎以此擾其懷抱。卽中國官場能更改蒙古西藏之舊制。度不過傚顰滿洲之改制法。設一總督數巡撫。若是者命日新政。中國今日誠能人材與財力兩裕。則經營蒙古之目的。或者庶幾。若其不。能則材財兩缺。縱有督撫亦奚以爲。是又吾人不能不代中國札憂者矣。 
　　要而言之。經營蒙古委諸俄國。殆與以蒙古附屬俄國同俄人旣得吾國承認。則乘是南下。以逹中國本部。可無竣言。此豈平和之方策乎。或曰俄人之經營蒙古。殆非出於侵略政策。則應之日。俄人野心家也。觀夫遠東現狀。焉能信之。然則如何而後可。曰是非可以口舌爭也經營蒙古之事業。日人不自活動而欲阻止他人之活動此失策也苟欲阻止他人之活動則必先求吾之所謂活動自不能活動。而承認他人之活動。旣承認矣。而又欲阻止之。此豈新進國所有事乎。 
　　譯者譯此篇竟幾不信吾中國尚有蒙古矣吾中國人而以爲中國尚有蒙古者盍讀此篇 
專電 
[電一北京（十七日午後八點）]  
外省官制經孫鼎臣相國覆核後又由内廷妥愼會議卽日宣布並有著北洋先行試辦之說（愈） 
 
 
 

Page 4

 
 
[日下近聞]  
　　東省官制權限章程奏准後臺諫中人紛紛指摘陸總憲寶忠一摺尤爲沉痛略謂該督一意破壞成法所訂官制不中不外不古不今視巡撫如贅疣名器如草芥甚至丁憂革員一律叙用實爲毁棄禮敎紊亂法紀之尤適足開營私罔上之風長倖進鑽營之習云云并聞自東事揭曉後叅摺已不下二十餘起均留中不發朝廷於東省督撫可謂任重信專但不知該督等果能克膺艱鉅以副聖明委任否 
　　雲帥自奉督粤之命恒鬱鬱不自得傳聞雲帥曾與諸僚幕言此立憲時代不可無政黨之組織以羽翼政界然輿論爲政治之母更不可無輿論以盾其後於是報界中人頗有乘幭運動者推岑意尚遲疑不决蓋此舉雖爲扶植勢力之良法然無實力自行組織恐我欲聯絡而反被人利用則所失滋大故運動者漸亦失望而京華中人之反對者則咸願岑爲瞿中堂第二云（元） 
緊要新聞 
[贛撫電復並無匪徒屯聚南京]  
　　江督端午帥近聞萬載縣有匪屯聚當卽電詢贛撫旋得覆電云昨接湘電聞姜匪近到義寗該州圍拿被逸又義萬宜三邑有匪屯聚等語但敝處均未據禀報已密飭王候兩令分往查辦嚴拿惟前數日甫有委員自義寗回省未聞姜匪到境月初接湘電萬載有匪屯聚等語當卽電轉萬載賀令查覆倘果有其事迅速會營嚴拿懲辦旋接賀令虞電稱卑縣地方現在安靜奉電當會營密探得有情形再詳禀是湘省屯聚之說悉是謡言兹奉尊電又電萍鄕張令飭迅確查並飭逕復尊處（諟） 
[東報論革命黨之大舉動]  
　　中國南方一帶革命暴動之舉日有所聞其散處各省及長江上下日以鼓吹革命爲宗旨者如哥老會三合會興中會等勢力極盛其所持之主義又非如前日義和拳之以排外爲宗旨而專以顚覆舊政府爲目的聞該黨人已將所持主義用英文演爲六大綱佈告各國如下（一）顚覆現今惡劣之政府（二）建設共和政體（三）維持世界之眞正和平（四）實行土地國有主義（五）謀聯合中日兩國之國民（六）對於世界各國要求贊成革新中國事業譯大阪每日新聞（穎） 
[嵊縣亂民聚衆閙事紹興]  
　　紹興府屬嵊縣近有亂民聚衆閙事並有欲與縣官爲難之語勢頗洶洶現甬紹兩郡已調遣營勇數哨前往彈壓矣（自） 
[大幇梟匪戕勇焚船六誌松江]  
　　華亭縣境葉榭港大帮梟匪戕勇焚船迭誌前報兹聞近日梟黨又有匿名揭帖專欲與鹽捕營官爲難共有梟匪三大帮一爲管大老窩子（曾充鹽捕前營哨弁）一爲吳君謨（即某革統之侄亦曾充中營領哨）均巢湖帮另有本帮李秀林係打牲埭人（曾充鹽捕哨弁李順興之次子其兄李秀卿亦係梟魁現尚覊禁婁獄）此帮因前日被鹽捕中營沈都戎部下阦領哨截獲重船九隻一併解公故結深讐現與管吳兩巢湖帮合併聲勢大張近日沈都戎調集槍船遴選健兒前往勦辦忽接蘇垣電信知該梟均駐震澤鎭遂立率鎗艇廿餘號約兵百名星夜馳往道出龍王廟浦滵有哨弁張騏君失足墮水斃命都戎大痛衆慰之遂　赴震澤聞尚有飛划左營楊起元都戎帶船一哨會同往勦現徐觀察亦駐兵南潯以備兜勦云 
本埠要聞 
[英總領事照會滬道文（爲寶山縣境開設行棧事）]  
　　准本月初十日來函以寶山縣潭子灣地方旣非租界亦非通商口岸應飭資基硝皮公司遷冋並謂本總領事前函實難允從之語非彼此恪守定章和衷共濟之意等因本總領事理宜聲明意謂洋商在通商口岸租界内外租地貿易實　此權是以未能轉飭資基硝皮公司遷離其地惟在貴道之意上海通商口岸不得進人寛山縣地界今特提及前次曾經南洋大臣允准洋商在寶山縣境租　領契則此次來函所云似有相反之意應請詳加籌核倘仍執此意本總領　自可詳請駐京大臣察核請爲指明何處爲通商口岸界限何處爲上海口岸界限俾可遵行（後略）滬道復文（前略）查中國已開通商口岸先後載明約章上寶兩邑地屬毗連而約章祇有上海准英商任意買賣往來並無寶山亦在互巿之列彼此各有界限不容相混雖上海租界一再擴充之後虹口一帶每與寶境犬牙相鐵難以劃清奉前南洋大臣敦篤邦交准其租地居住第此係約外通融不能視同成例是以契據仍由寶山縣印給不列關道官銜此則明明示以内地與口岸不同一切應歸地方官管理之明証本道前函實未相反况沿江六口如大通等處續議輪船暫准停泊上下客 
 
 

Page 5

 
 
貨仍照内地定章外國商民不准開設行棧烟台條欵甚詳寶山縣之准洋商租地與六口之准輪停泊起卸情事相仿彼不准開行設棧此豈轉可設肆貿易乎此理本屬易明無須煩瀆駐京大臣倘貴總領事必欲上詳則本道亦惟有具禀各憲候示遵行（後略）（畫） 
[上海禁烟事宜二十二誌]  
　　滬道五月十七日示諭照得限閉烟館禁止開燈爲掃除數十年烟毒之起點　有違犯館主治罪生材房屋一併充公疊經示諭不啻三令五申凡屬烟業中人應如何懍遵自愛乃昨據城南中區正巡官禀報南三鋪已閉豐記烟夥鍾金生　違禁開燈私賣又據本轅探弁禀報西北鋪已閉烟館曹陸氏及子曹福生容留巡士程繩祖費志源二人在彼開燈似此禁閉未幾竟敢死灰復燃實屬胆玩已極而巡士責司稽察甚至貓鼠同眼尤屬知法犯法萬難姑容除將失察及縱容之正副巡官分别記過撤差巡士斥革追繳文憑收局改過館主曹張氏及伊子　福生曁烟夥鍾金生等分别發縣發局究辦管押烟具銷燬房屋發封以示懲儆外誠恐愚民無知再蹈覆轍合再明白宣示以期怵目儆心自示之後業烟者務各引爲殷鑒改業爲良卽烟客亦當及早戒烟母得利誘開燈害人白害倘敢陽奉隂違罔知儆悟一經發覺定必一體育予懲處决不姑寛其各懔遵母貽後悔（企） 
　　滬道懲辦違禁巡士之嚴厲滬道瑞觀察昨日因巡士費老源程繩祖私自開燈吸烟特移文巡警總局將中區正巡官程明理先記大過一次如再失察定即撤參西區副巡官劉乃封卽行撤差二巡士追繳文憑發改過局管押二年並請將該段巡長何人一併查取文憑革逐出境琴　　上海縣勸　房租示諭照得本年五月十二日禁止烟館業奉道憲飭令將烟館房捐及清道路燈膏捐等項於四月份一律停止如有已收者概行發還體恤商艱無微不至惟該烟館從前賃屋租價本比别業爲優一朝閉歇營業匪易搬運另遷耗費不資不得不曲予優恤前據紳董議請將烟館房租酌讓三個月業經禀奉道憲批飭由縣出示勸諭照辦在案在房主惠而不費在該烟館等省此租金亦可藉作謀生資本想彼此有賓主之誼目應勉盡義務矧禁止烟館爲掃除烟毒之善政該房主等共樂賛成自不吝此區區除照會善堂紳董勸諭遵辦外合行出示勸諭爲此示仰烟業各房主等知悉所有租設烟館房屋除茶館膏店兩項帶設烟燈房租例應循舊外其餘烟館房租一律情讓個月以示矜卹頂首押租一律還清其屋内裝修仍循俗例辦理各烟館亦不得於酌讓限外妄存希冀藉詞拖延致干押究切切（軌） 
　　嚴防巡士挾嫌滋擾總工程局警務長以各烟館奉禁後違章私售無日無之實屬胆玩已極特諭各區巡士留心查察確有証據者即就近報區或徑禀總局由當值員派往查拿以符警章母得不報擅拿致涉嫌疑如違懲治（杞） 
　　私自開燈游街示衆王家馬頭陸謙吉烟館私售燈吸被獲訊究等情已見昨報兹工程局董以店夥石金祥玩禁擅賣倪桂生等三人故違私吸均干法紀非遍歷示衆不足以儆其餘因飭地甲帶赴各街遊示以照炯戒（夏） 
　　南區查獲違禁烟户滬南梅家弄周德貴烟館私設密室容留烟客被南區長訪悉親往查獲將周及歇伙楊文甫一併解請總工程局訊究正裁判孫明府判周罰洋十元戒責一百下楊戒責二百下具結釋放烟具銷毁（夜） 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件大理院正卿沈家本奏陳調查日本裁判情形清單（二續） 
[第三通用規則]  
　　通用規則亦名司法事務取扱其細目凡七一審問公開裁判向有公開秘密二說日本出所謂白洲裁判者殆亦秘密主義之一嗣採用歐制除豫審外俱許人觀審如遇鉅案爲人所注目者豫頒入場券以示制限惟有害安寗及關係風俗者停止公開一則剌激公衆一則事涉猥褻故也裁判既許公開則各國之叅觀者至衆法廷構造斷難簡率考比利時匈牙利德之柏林法之巴黎裁判所之恢閎華美爲環球所豓稱蓋與議會寺院博物館等俱代表國粹之一非是不足以堅外人之信服日本各裁判所尚難與泰西爭衡而建築俱仿西制東京自大審院逮地方裁判所俱連屬於一監督旣易且無隔閡之虞也一指揮權及警察權裁判以威信爲主法廷之内惟判事長之權獨尊凡人俱應服從其指揮警察權即行警察之意乃維持法廷之秩序者凡有背規則及衣履未相當者並婦孺可命退廷若情節重者或命暫特拘留科以微罰名曰行政罰此權非但及於觀審之人即列席判事書記辯護士及檢事均應恪守猶議會中之議長其權可及議院内之議員也一法服依司法省之省令而定高幘褒衣緣領之色判事用紫檢事用赤辯護士用白書記用綠仍沿襲中國古制學者僉謂司法官所理之事與行政官不同必須表識特異斯人民之瞻視益尊卽裁判官内自省所居地位興感之念以起所謂衣冠正則心正是也制定法服之後成績頗著按法服泰西雖無明文而墺大利法廷之衣服色與日本同卽法德亦殊於普通常服此心理學上之作用獲效匪淺一用語國際公牘無論何國俱用本國文字以表主權之獨立裁判所之獨立亦然若外國語言闌入法廷則該國勢力因之而蔓延裁判獨立大被侵陵德國裁判構成法懸爲定則日本因之凡法廷受理之文書及辯論俱用日本文字雖交涉案件必附譯文或命通譯縱令判事諳習西文不得違此定例一評議及言渡審問旣畢須由評議然後言渡言渡者宣告其罪之輕重有無也意見從多數而定故各處法廷後俱連合議室重要之案各判事入此評决雖監督官如所長司法大臣亦不得擅入有時判事試補及豫備判事許其傍聽俱嚴守秘若洩露於外爲新聞紙登揭其議論者懲戒如例輕微之案卽於法廷互相筆談或用耳語此亦德制也一司法年度名部長議會其期四月一日起來年之三月三十一日止由所長部長及上席判事一人出席决議次年分配事務及代理次叙上諸司法大臣於年度内不得更易大審院則不然由部長協議院長主之分配之法同一之判事於次年亦可仍任其職緣大審院乃研究專科僅司審定法律不妨久任也一休暇自七月十一日起至九月十日止停止裁判另議休暇部專理關於欵項財産登記建築及其他急切不容稍緩者亦沿用德制因彼國於此時期内收刈小麥葡萄故停止裁判以免喚集人證此不奪民時之意非爲休息裁判而設與日本情形不合全國對於此制非議者多將來或可改正也（未完） 
内治部 
[李欽使隨員名單北京]  
　　新簡駐英欽使李經芳業將隨員名軍擬定送交外務部今特照錄如下陳貽範二等使館叅賛（原充叅贊）左秉隆　新加坡總領事　黃榮良　二等通譯　劉體道　一等書記　董振麟　二等書記　周鳳崗　商務委員　楊鑑瑩　領事館　二等書記　翟春漙　三等書記再單内原有洪述祖　左鏐二員嗣以不孚輿論遂行撤去（皮） 
[招考第三班警察學生鎭江]  
　　鎭江警察學堂現届二班畢業之期所有續招之三班自費生昨經警察局提調饒子敬司馬禀請鎭道榮觀察於十六日蒞堂考騐 
[駐德楊公使落職]  
　　中國派駐德國欽差楊晟屢以無禮之舉動與留學生術突其在任内又復行種種卑劣之事貽饑外人故中國政府已於本月十三日下命將楊氏革職譯大孤每日新聞（頴） 
[江督爲整頓稅契事札寗蘇兩藩司文南京]  
　　照得民間賣買田房産業不知凡幾若能悉數稅契實爲籌欵大宗乃歷來積弊相沿業户旣相與隱瞞書胥亦賄匿不報地方官亦不認眞查辦坐令例應納稅本係固有之欵亦復歸于烏有上年經周前部党飭據寗藩司議照浙江稅契整頓章程頒行閱時已久是否辦有成效應再認眞查辦於章程未密者重加厘訂試行有效者實力擴充以期民無匿業業無匿稅昨以近來銀價加昻州縣平餘較少提解各欵不敷行司妥議辦法若能於稅契一項力籌的欵使提欵有可抵解卽平餘亦可減提應再由寗蘇藩司各就地方情形妥切議詳通飭各州縣實力舉辦以袪積弊而裕稅課此外有可議籌之欵並由該司一併商籌詳辦合行札飭札到該司卽便遵照辦理勿違（商） 
[請編法政敎科書北京]  
　　日前岑雲帥電請於政治館内附設法政編輯處編譯各種政法應用敎科書卽以頒發京外官吏使之研究俾可速通憲政大綱其開辦經費則請由外省公攤認納云（金） 
[禀報籌欵撫恤難民徐州]  
　　上年曹匪之役擾及沛縣轄境現經該縣主孟桂廷大令查得查涸堆一村九十餘户被匪蹂躙更甚因特籌欵一千串并於積榖項下提撥食米一百五十石督同員紳親赴該處及被擾較重之各鄕村撫恤散放刻已據情禀報省憲矣（出） 
[巡警局總辦易委杭州]  
　　杭省巡警局總辦袁巽初觀察現因署理杭關道篆并兼督練公所總辦公務冗繁勢難周顧業由張筱帥札委王省三觀察豐鎬接辦俾專責成觀察奉文後於日昨到局視事（士） 
[逹馨帥保奬人員吉林]  
　　逹馨師交卸在邇所有奏調投効人員念其當差勤奮擬於日内專摺將各員奏留吉林補用且擇尤保奬以示酬勞（光） 
 
 

Page 11

 
 
[委署太平洲同知蘇州]  
　　太平洲撫民同知錢錫麟因案撤任遺缺由蘇藩陳方伯酌委候補冋知周文煦署理已於十五日懸牌（出） 
外交錄 
[臨海縣爲冒敎勒索事禀各憲文杭州]  
　　（上略）頃准羅主敎安德函稱貴邑亭子頭地方有何逹三者冐充敎士私設敎堂招摇撞騙起衅多事有碍敝敎聲名實非淺鮮敬求迅賜查明發封等由並據客民王周南呈控有何根朝向裘昌世討取工資口角伊子文祺從旁勸解當有開設基督敎堂之冋逹二率領俞浩元李正管李炳華等將伊子文祺擒至敎堂勸助敎堂費用洋元伊求情不允叩乞提究等情各到縣據此卑職訪得何逹三爲人狡獪異常因即不動聲色設詞傳喚何逹三遂乘坐肩與堂皇入署當經卑職拘住發所看管一面飭差迅將王文祺放釋回家並將何逹三私設教堂發封并提俞浩元等帶案訊辦去後旋據該差禀稱俞浩元聞風遠遁現在提到李正管李炳華二名解訊據冋逹三供認冒敎設堂不諱詰其因何將王文祺擒吊勒索洋　供涉　移堅不吐實訊據李正管李炳華供詞大略相同難保非恃無確証狡供避就除將何逹减李正管李炳華分别發所覊押一面勒提俞浩元傳冋原控王周南及王文祺到案研訊錄供禀辦外合將拘犯封堂緣由肅泐連禀（下略）（比） 
[常府提訊煤油父涉案常州]  
　　常州府陸太守因聞美孚煤油交涉案内之樓彭年於十三日抵常遂於十四日提樓審訊令其速將房屋遷讓樓供此事須由何福記作主何因家有喜事反浙大約用半後方可來常并供此時已將牌號更改遵照商會所議辦理何必定遷房屋太守駁以所改牌號此時不能由爾作主須由本府更改且此案早了可以早日開張交易何必固執遂諭令限日令何到案倘再宕延本府自有辦理之法云云（頴） 
[開議外人雜居辦法奉天]  
　　外部堂憲以東三省日俄雜處交涉繁難而租界界限不清洋商任意雜居尤覺辦理棘手因卽電請欽差大臣與各國領事開議訂一妥章俾可永遠遵守云（玉） 
[德人之嫉忌日本]  
　　日本舉中國毗連隨處均觸德人之忌頃者日本又以英法提携之力揚言保全東亞之平和故忌之尤甚聞德人最近之政策於山東等處則極力保持商業之利益而一方則肆其排斥日本之野心務使中國信用德人而後已云譯大阪每日新聞（頴） 
[准派洋員測勘水道福州]  
　　連江縣令通禀省憲謂三都福海關甘稅司以小輪行駛可門羅源等處海灣不知該處水道深淺有無暗礁擬派西人蘭先生前往測量可否照准等語經洋務局核明稅局係屬中國人員所請派輪測勘無非爲愼重行輪起見應准照辦云（主） 
[編輯國際交涉案卷北京]  
　　陸軍部鐵寶帥議將練兵處前向外務部調到之國際交涉案卷飭派郎中瑞壽祥安司員擇要編輯成書通飭各省陸軍武備學堂學生悉心研究俾通交涉（玉） 
軍事界 
[江督批飭减製火藥南京]  
　　江督端午帥批軍械局詳云據詳已悉查洋火藥局額造火藥前因積存甚多經周前署部堂奏明停造四成仍製六成現存藥既仍有九十六萬餘磅之多每年祗須撥發二十二萬磅約足敷四年之用自應照現在額造之數再減二成改爲停六製四所議將舊存之藥提出配發應用新製之藥另行存儲逐年推陳易新自可免年久走性之弊造額旣再減二成則經費自應照減計每年可再節省銀一萬六千餘應併人前次節省項下辦理至砲藥一項各營旣不常領存數亦多自屬無庸添造嗣後新造鎗藥應即照議將硝磺三頂滷水渣滓提凈以期切實改良除飭該局遵辦外仰即知照繳（克） 
[憲兵部諭禁軍人賭博鎭江]  
　　鎭江憲兵支部訪聞東鄕大港等處有駐防湘軍開塲聚賭歛費朋分情事用特出示嚴禁並移請該鎭巡檢協同查拿（小） 
[砲工隊開課有期杭州]  
　　杭省陸軍小學砲兵科定期於秋間開課現奉張筱帥札委該堂監督金觀察兼帶砲工兵隊用新法敎練以期有裨軍政云（凡） 
[籌撥兵艦欵項湖北]  
　　鄂　張香帥以兵艦一項事關重要特札諭善後總局總齊觀察籌撥兵艦欵項現齊觀察已將長江緝捕營及砲船十艘禀請香帥裁撤將此欵移作兵艦欵項矣（長） 
敎育誌 
[典業籌欵與學杭州]  
　　杭垣各典舖近擬自　籌欵在省垣設立小學堂一所兼收客籍學生禀請支提學核示開辦說者謂典業此舉因近日有人倡議抽捐助學故藉此以圖抵制云（適） 
[高等小學改辦中學校鎭江]  
　　金壇縣高等小學堂學生程度頗優日昨孫大令擬將高等改爲中學又以民立之培英學堂改爲官立初等小學堂以便畢業後按班升送（御） 
[外國語言學堂開學桂林]  
　　吉省創辦外國語言學堂已紀前報該堂原擬四月三十日開學以書物趕辦不全學生又未齊集因改五月初二日逹馨帥吳學使均蒞堂行開學禮并登堂演說朂勉諸生一番而散（光） 
[民立學校請撥公欵之批詞九江]  
　　九江道文觀察批德化民立學校敎務長蔡懋星禀云該生等組織兩等小學校固屬熱心敎育惟旣曰民立核與請用公欵之義究有未符據稱預算每年常欵計短少五百元左右請撥瑞前道捐助學界一千兩息銀及泰臨鄕積榖欵項息銀以充經費是否可行仰九江府迅即督飭德化縣查明核議詳覆察奪（習） 
[實業類]  
 
 

Page 12

 
 
[錢業反對銀行揚州]  
　　安徽大資本家李幼山觀察在江皖等省開設錢莊票號共七十七處近又擬在揚組織銀行專儲兩淮運庫官欵及匯劃鹽務交易併擬領用户部銀行牌號聞已赴京運動一俟部准卽行開設惟揚郡錢業對於此事均不贊成緣該行一經成立恐揚郡錢業大有妨碍耳（止） 
[探礦請示保護杭州]  
　　職商潘景夔禀請試探桐廬縣屬至德鄕杏源莊煤礦前由商礦總局詳請撫台轉咨農　商部核准給發探礦執照在案兹已擇定五月二十日開工試探誠恐有不法棍徒藉端滋擾昨由該職商等具禀商礦總局飭縣給示保護（比） 
[江省巿面之蕭條墨龍江]  
　　江省自去秋以來鬍匪四起道途梗塞城内各行商生意寂寥折本者十居八九乃邇來蕭條更甚一因外來行商不敢販貨來省旣虞搶劫又虞不能行銷致多虧折一因販來之貨卽易行銷而本地銀價如此奇昻且來往皆係廣信公司一紙鈔票實無現銀種種不便當道如不設法維持振興其患將不堪設想矣（玉） 
[燭皂公司申部計册寗波]  
　　江北光明燭皂公司係姚費二君發起公司房屋業已落成機器等亦已購到大約月内即可開辦現已禀由商會申請農工商部註册矣（自） 
[官錢局設立支店揚州]  
　　駐揚裕寗官銀錢局本年大加擴張現已在淮揚徐各屬州縣及向有督銷淮鹽之鄂湘西皖各岸設立支局俾可匯兌鹽課銀兩以期便捷云（止） 
瑣事欄 
[營勇拿獲票匪長沙]  
　　湘省督察營管帶龔游戎日前派勇在省城北門外某鄕拿獲票匪李菊泉李芝卿兩名並搜獲票據多件（票上載有發錢一百文字樣）當卽解送臬司派員審訊據李菊泉供稱已入會多年現爲湘中次等頭目慣行誘人入會李芝卿本係良民因小有貲財故亦勸令入會委員得供卽飭將兩犯分别監押詳復究辦（私） 
[學生與提調之衝突長沙]  
　　湘省農業學堂新班學生向與該堂提調李别駕祚長意見不合當經禀准提學司另委妥員接辦現該提調尚未交卸日昨新班學生與試騐場佃户因事口角佃户禀由提調將學生大加申斥而各學生以爲李藉端報復因卽聚衆演說並令别駕在旁聽演演畢李乃假舊班學生考試畢業之事具禀提學司叙及新班學生演說情事當奉吳學使批飭將爲首滋鬧之學生六名先行開　其餘則分别記過各學生奉批後卽約同新班全體散學現尚未知何如了結也 
[美敎士購米賑饑鎭江]  
　　美國敎士文格理君購米一萬數千石雇德興輪船於日前由滬運鎭當經鎭道榮觀察諭飭轉運局總辦周協戎妥爲照料十四十五兩日將米駁卸民船用小火輪拖運清江並咨請淮揚海道楊俊卿觀察派員驗收轉運桃源宿遷安東唯寗各灾區核實散放以濟饑民（退） 
[東報論滿人在政界之勢力]  
　　北京政府十二部之尚書中漢人祗六員滿人得二員而十員中親貴居其三慶親王實兼三部之總理凡巍然立於樞要之地但者殆無一而非滿人以勢度之軍機處謂爲滿人勢力範圍可也而陸軍度支之必用滿人此益隱然有操縱全國財政兵權之意矣譯大阪每日新聞（穎） 
[將軍衙門改財政局奉天]  
　　財政總局改爲撫署已誌前報兹聞欽帥飭將將軍衙門騰出作爲財政總局並擬將左近房屋併入以敷辦公之用其將軍衙門即併入公署不再另設（光） 
[批飭讓還公路漢口]  
　　黃陂街太平巷向係公路近爲魯復興擺設貨攤擅自閉塞該處舖户居民曁沛安善堂各董事因禀呈江漢關道請飭遷讓以維公益當奉批示云查黃陂街一帶最爲漢鎭繁盛之區該街上岸雖有瞿家等巷而巷路太窄遇有風烟不測未免擁塞不通細閱漢口全圖瞿家巷下首尚有太平巷一條據稱魯復興因擺貨攤擅自閉塞且竟私懸胡蔭餘堂名目如果屬實殊屬自使私圖不顧公益該巷旣爲漢鎭地圖所載其名又曰太平自必相傳已久事爲衆鋪房利害所關如能仍令開通洵足以備不虞仰夏口廳會同警察總局迅卽調驗契據秉公辦理倘該巷實係公路務卽限令魯復興赶緊遷移將該巷交由衆街鄰公同啟閉如實係胡姓私巷亦宜飭衆舖户向屋主勸令照舊開通以資公益而符名實仍將辦理情形報查可也（敬） 
[南陵縣被控撤任安慶]  
　　南陵縣馬杏林前因悮聽差役阻運米糧一案由蕪湖商會通電各憲業奉批飭從公辦理日昨恩新帥飭將該縣馬令先行撤省另委王令慶嵩前往接署（時） 
[禀設分銷官膏局鎭江]  
　　鎭郡商人王維善遵照現行官膏章程禀請財政局給領牌照並繳例捐在鎭屬之辛豐鎭開設官膏分銷處以期實行禁烟（御） 
文牘 
[江蘇敎育總會移海門廳文]  
　　移查事據駐蘇敎育會事務所報告法政講習所紳班陳蘭生等函稱同學楊辰極被差押回海門原籍沿途凌虐等情查楊生旣係在庠忽受差押凌虐究竟有無迭次犯案及混稱耆民之案據敝會未加調查無從揣悉但聞楊生肄習法政同學親愛有加學界萌芽不能不棄瑕錄取如得其情則哀矜勿喜是所望於賢有司爲此移請貴廳查察施行並望賜復須至移者 
[江蘇敎育總會致旅滬安徽同鄕會函]  
逕啓者據競華學生瞿世元報告校長汪慕梁係安徽休寗人謊費捲逃各節當由敝會公推徐君念慈調查兹據調查報告汪慕梁捲逃情形屬實夫以學生今日求學之苦擔　負笈自遠道來借貸不給繼以典鬻如瞿生者且已繳足學費乃以回籍措貲重來滬上則校門深閉進退跟蹌如調查書所載深堪詫嘆此風一開則辦學者之信用因之而失來學者之觀望愈以不前所關誠非細故貴會旣以敦睦鄕情爲宗旨對於汪某應如何補救對於瞿生應如何扶持學生苟非自行退學則學費自應退還以彰公允汪卽捲逃知諸公必不肯漠然坐視使人嘖有煩言留貴同鄕之缺點也調查書附察希賜敎言不盡縷縷 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）五十七]  
　　語未畢。福亟止之勿言。而聽海太夫人續述日。我二人旣至宅後。草深林密。奔走甚艱。况值此茫茫昏夜。舉目不能視。舉足不能步。屢顚頭叢樹間。雪倫至於碎鏡傷面。已而旣出林。從僻道行。終逹於村尾一小屋中。此屋本爲雪倫産。已空閉久。因令我暫隱其間。雪倫復返身走。繞道抵海太所。則火已撲滅。遂略與周旋。卽託病去。逕返已宅。取其兒時嬉戲所用之僞白髮一具。童子衣一襲。再抵我所。各改裝訖。夤夜赴倫敦。天黎明。卽取得此存金三千磅。遂乘車至密特而散格斯村。旋下車。人林少憩。議即在此村賃一屋。俾我暫居。彼乃得稍稍料理。即與我偕逃。孰意議未定。突聞砰然一聲。如放手鎗。旋有一人狂追至。急視之則大駭。蓋其人非他。卽老僕赫迭也。我斯時心虚胆怯。魂魄俱飛。遽疑其爲追我而至。疾返身携皮鞄遁。未數武。忽足蹴於茂草。身遽躓急起再奔。而盛此三千磅存金之皮鞄。竟遺地上。一時手足忙迫。弗及携之去。及出林數百碼。再返首而視。則赫迭已不知所往。絶未追至。始悟彼之來此。初非因我。而我遽以自怯故。致失此重要之皮鞄。乃大悔恨。亟返原處。遍覓之不可得。蓋此皮鞄已不翼而飛矣。於是相顧無策。乃共人村中。爲我賃一屋。卽我今所居之室也。囑我匿居是間。切勿外出。囑畢。雪倫遂怱怱去。 
　　是晚十句鐘以後。我已將就寢。雪倫忽坌息至。驚惶失色。良久。始告我曰。余今夕擬赴汝所。因憶日間所失之皮鞄。疑其爲赫迭所攫去。乃先赴其室。濳窺之。不謂竟不人伏黑闇中。嘿伺我後。幸我覺察甚早。極力繞道以走。始得脫。言次。遂與我約。以後彼不復來。我亦不可往。以避他人之耳目。並囑我寕耐數日。彼必於一二禮拜中。將盡變其餘産。以與我偕行。自是而後。我與彼僅通信數次。並未晤面。乃昨忽接彼函。謂將俟我於此。共議行計。不意此尺素之書。直不啻拘人之票。遂使余束手而入汝牢籠中矣。夫何言哉。言已。以手掩面。悽然不復作一語。 
　　衆聽彼述畢。咸退至外室。紛紛議論。互相暵息。惟余尚立榻旁。擬飲以藥。彼忽謂余曰。君乎。我口渴甚。君能更給我杯水乎。余諾之。方返身將出室。陡聞彼顫聲呼曰噫。死耳。尚奚待哉。余知有異。急返顧。則見彼疾出一七寸餘之短刃。突剌其喉。余狂呼奔救。則已無及。一刹那間。而已血染霜鋒。香消玉碎吁。亦可慘矣。斯時衆亦聞聲畢集。福則頓足而呼。頻頻嘆息。正歷亂間。忽一人排闥入。視之。則爲福火伴聶格而賚。即遣偵雪倫之三人中之一也。告福曰。頃雪倫已聞信遁。我等以未得警署之拘人票。未能逮捕之。今彼已附華透路火車行矣。福未及答。霍拉斯已一躍起曰。然則奈何。盍急追之。福笑止之曰。君母急我佈置旣定。彼已如鳥之在籠。魚之入網。縱能優游一時。而轉瞬間卽就縳矣。君但以拘票去。抵華透路車站時。卽有人導君往也。其後不數日。接霍拉斯自生敦來電。則雪倫呆於彼地之某公司輪船埠就獲云。（完） 
國外新聞 
[日皇賜綬章與法使]  
　　十六日東京電云駐日法使其勒君蒙日皇賜與桐花綬章 
[日人准台番停單十日]  
　　十六日東京電云日軍允許台北士番暫行停戰十日 
[日俄協商滿洲之消息]  
　　十六日東京電云日俄將協商蒙古及滿洲北部各事件屏棄不議現在兩國正會商限定兩國在滿洲南北兩部勢力圈之界址進步頗速議定之期當不遠矣俄國近頗主張和平不日將與日本開議商約及漁約卽日法協約之内容俄國亦將認可云 
[伏見親王起程回國]  
　　十六日路透電云伏見宫親王昨日離維多利亞埠乘蒙毛斯巡艦回國當時函致那拿大政府謂承優街情意眞摯感激無已並望兩國友誼日見親密永垂不配云 
[英國寵異勲臣]  
　　十六日路透電云探聞英政府將以五萬磅贈與克羅黑勲爵此事所以不早宣佈者蓋以克君政體違和之故今聞病已大瘳矣 
[美國罷工要求之風潮]  
　　初十日紐約電云美國商務海電公司所用人役現擬一律罷工要求增加薪水此種風潮僅在大西洋沿海各局他處尚不至附和刻有人願爲之調停俾各無事以免兩下皆有損失云以上譯字林報 
[下議院宣言優待勲臣]  
　　十七日路透電云英國下議院中外務大臣葛蘭君宣言政府决意以巨資贈與克羅墨君以示優待 
[上議院贊成領土上兵力之議案]  
　　十七日路透電云英國領土上兵力議案第二次在上議院宣讀之時衆皆規成 
[俄國匪當劫財之兇謀]  
　　十七日路透電云俄國貼佛利斯埠向係熱閙之區該處郵局解送二萬五千磅至某銀行泒有多人護送以備 
 
 

Page 19

 
 
不虞詎有匪黨取爆裂彈十枚向熱鬧處擲去炸裂之勢甚爲可怕以致房屋被毁百姓死傷者頗多匪黨乃乘衆人驚慌之際遂將該資全數刼去 
[法國調開附和亂黨之軍隊]  
　　十六日伯靈電云法國第十七隊步軍行將調往徒内司地方因該隊附程南方亂黨也 
[法國反對陸軍黨已蒙釋放]  
　　十六日伯靈電云巴黎裁判廳已將反對陸軍諸人釋放因民情不服故也 
[三國協約之内容]  
　　十六日伯靈電云英法西三國所立保全西地中海東大西洋領土之協約業已發布德國有數報評論該約之内容與法報所宣布之言有不相符合之處以上譯文匯報 
本埠新聞 
[江督飭解私造銅元匪徒]  
　　江督端午帥昨致滬道電云現接行營中軍米都司禀據差弁劉盛魁電在滬拿獲私造銅洋匪犯謝三卽德興由工程局交縣等情請飭縣派差役　該犯交劉盛魁解寗訊辦（括） 
[上海縣示諭官米價目]  
　　據積榖總局職董姚文枬姚天來葉佳棠等禀稱竊查官米平價總局章程第九條内載洋米買入申例以一百五十觔爲一石合以海斛應短七八觔就所短之重照巿加人米價核算出售等語詳准在案又查本邑領購辦迭議章第四條載平價局所議津貼米店每石兩角及米石運費無論城廂鄕局均各自行籌畫不動公欵等語呈蒙批准通禀又在案現據各鄕董公議目前物力艱窘籌勸極難擬酌量加入糶價庶稍覺輕而易舉况平價局百五十斤係連袋算其除袋所短斤數核價在一角左右又平價局收出棧費每石二分合海斛每石二分一釐零兹議每石糶價加一角五分　資津貼似不爲過查洋秈官米領購定價六元五角加海斛申籌三角五分再加貼費一角五分統合七元於民情尚無妨碍囑爲轉請曉諭揭示等情前來除批示外合行出示曉諭此次官米現價連加貼費每石合洋七元不得藉口阻撓致干咎戾（泳） 
[上海縣示禁船户勒索]  
　　李大令昨又發出告示一道略謂據川南旅滬同鄕會總經理顧藩會董張志瀛職員王汝舟賈文炳賈善禮等禀稱埠頭之設原爲便民起見因往來船隻爭奪生意時有齟齬情事所以設立埠頭招人承充專理泊舟之事或有不平細故由伊設法理勸或有匪類潜蹤由伊查察禀報本爲善政有益於商旅不淺故酌取埠費每舟制錢六十八文以資津貼歷來如是詎近來充是差者但知婪索不知理事而以董家渡爲尤甚以致口角爭毆之事時有所聞殊失便民之旨環求給示禁止等情據此除批示外合行給示嚴禁云云（夜） 
[公益研究會常會]  
　　城内公益研究會於十六日下午七時開第十四次常會經顧君丹泉演講地方公益須敎養兼施改過局可改爲勤生院官紳合辦之施醫局亦宜斟酌改良是日到者百餘人九時半散會（釐） 
[尚賢堂開懽迎會]  
　　尚賢堂英國董事會書記員安吉君日前由英來滬美士李佳白先生等特定於十九日下午四句半鐘在新法界石牌樓後尚賢堂設一茶會以誌歡迎五句半鐘由佳白先生演講美國憲法敦請美國駐滬按察使威君首座並請滬上紳十蒞會藉聯中外之歡云（川） 
[務本女塾行畢業禮]  
　　十九日午後二時爲務本女塾師範中學兩科學生十人行畢業禮昨已預備請劵分送學界想届時必極一時之盛也（川） 
[縣批照錄]  
　　鄧梁氏禀批該氏籍隸湘中因何流落在滬來禀皆未詳明而以駢體行之可見戚串中尚有優於文理之人倘爲該氏將伯之呼則湘省官商於斯者不乏其人何難解囊相助俾氏母子早日回籍而乃携帶幼子匍匐控訴於有司之門殊爲非計豈不知民社之任事理紛繁何暇更開善門掠博施濟衆之譽矧亦非力所能及耶持諭該氏知之無庸守候可也（尾） 
[野性難馴]  
　　任師銓寓居美界娶妓女洪月閣爲妾乃該妾竟於前晚將衣飾捲逃約值七百餘元昨晨由任投報美界捕房請緝捕頭命自投公廨控告（西） 
[名妓氣燄]  
　　英界胡家宅福致里妓女翁梅倩被狎客顧雲安拖欠局賬洋五十六元翁妓卽將顧之鑽戒扣匿顧遂投老閘捕房控告該妓竊吞值洋三百元之鑽戒捕頭飭中西探前往着令翁妓將戒指歸還翁不允昨日兩造互控公堂襄審寶子觀大令商之英巴副領事以兩人各有不合姑寛判顧與翁妓局洋鑽戒分别歸還了案　泉 
[協提俄國水手]  
　　駐滬俄總領事函報英捕房謂　香港俄兵某甲竊匿鈔票逃　滬上請協提解訊等情捕頭遂於昨晨飭十五號西探將某甲提到解送俄領事署究辦（舟） 
[法界火警]  
　　昨晨四時法界八仙橋高陽里口某燭店失愼計焚去柴店皮鞋店永泰紙烟店等屋六幢捕房查得失火家保有火險飭探查明核辦（絲） 
[仁德所落成]  
　　仁德所經理人吳君鴻鈺北因在江灣建造仁德所一區業已落成定於二十二日三時半行開堂禮滬上紳商前往觀禮者火車即停在所側甚爲便捷且由鐵路公司贈送憑票回滬時無須再行購票云（南） 
[押犯瘦斃]  
　　朱阿春前因行竊周浦航船搭客雜物逮案奉裁判官飭送改過局覊押在案　因患病發堂調治罔效前日在堂病斃報局傳屬認殮如無屍屬由堂棺殮發壇浮厝（車） 
[西牢斃犯]  
　　昨日提籃橋西牢内病斃押犯倪少卿一名由管牢人知照捕房飭傳地保查殮（西） 
[上海官事]  
　　候補知府盧懋善昨到道辭赴蘇新委巡防十二隊排長季湘庭到道謝委留學日本警察畢業生洪銘汪之鈞黃樹森等昨均到道禀見 
[更正]  
　　昨紀總工程局正裁判官孫賡梅明府因公赴蘇一則兹悉明府因小有不豫係請病假並非晉省公幹爰特更正 
 
 

Page 20

 
 
訟案 
[會訊造屋紏葛案]  
　　英商克羅夫控華人黃洽記造房不完工程當經訊供飭查在案前日午後讞員關絅之太守與英巴副領事復訊黃延律師担又帮辦某聲稱　告曾挽甘月松在金谷香西餐議加造價銀兩應於原主合同之外再找一萬餘兩原告由律師高易伸訴良久太守商之巴君判一併退去候知照會商核奪（莊） 
[上海縣案]  
　　胡阿朝被朱培全砍死一案經公廨解縣奉帮讞洪明府提朱供前在麫館爲夥曾與王蔣氏卽蔴皮阿金往來該　又與阿朝姘識小的即不再去吳反聳恿店主辭歇小的生意旋往杭州近復回滬在虹口帮夥日前吳又來喚小的吃茶小的未往後到舊貨攤購一菜刀是夜十下鐘到吳家内將吳砍倒小的逃出即投捕房自首王蔣氏供前開花烟間因與朱培全認識阿朝因妻去世其子阿大年幼願納婦人爲婦撫養其子遂在鳳臨里租房居住朱曾到來勾誘婦人以近已隨吳拒却不從是夜朱忽掩到樓上吳正爲婦人煎藥朱僅喊稱汝今在此舉刀將吳砍斃求恩照辦吳阿大供年八歲是夜已在後房安睡父忽被朱砍死蔣氏是繼母待我尚好明府得供判朱釘鐐收禁蔣氏交保帶阿大回去好生顧養兇刀儲庫○工程局函　天泰木行控告乘火攫物之何爵桂等四人到縣提訊先據曹福昌供爲掮木少工上月十九南巿大火天泰木行勢將延燒工頭何爵桂邀令帮搬物件交與小的炳槍三支並無鞋籃明府喝令掌類五十下始供鞋藍由何自携去劉巧子亦供兄何肩負鞋籃是實訊之何不承認掌類五十下鞭二百十下又跪鐵練刻許始供鞋籃已交天泰行内之某姓朱二實子供天泰行夥呼衆垣木免破火燬每支酧洋五　　的掮十餘枝後祗給破衣四生局探誣指攫得求察判一併收押再究○　共公廨片送馬春亭等三人並馬之手槍槍彈烟具小籃等到關訊究馬供王嘉興當水勇裁撤携手槍等物來滬前夜帶槍至車袋角求售悮走鐵馬路爲印捕拘拿並未開槍陣長喜朱萬春同供馬在公堂供稱是日曾與小的等路遇且約明天　茶公堂疑是黨類案併解判各收押查辦槍彈儲庫○張坤至欠范芝蘭洋六百四十元控奉訊斷每年拔洋一百元去冬十月首期卽不拔償經范禀提張及中保黃東山甘桂生到案訊斥外判張押追黃甘各賠望三十三元五天交案姑准退保札） 
[總工程局紀事]  
　　南區送天燈夫顧桂山延誤貪疲請懲奉副裁判陳叅軍訊判戒責五十下諭飭以後動愼○王家　角周元祥祥店主奚春山以鄰婦勞陸氏圖誘糼子扭控東區解局奚供子在門　玩耍被誘氏供並無其事判交保候查（律） 
[公共公廨免堂案]  
　　戚家祥赴廨控鍾南橋賣地轇葛一案前晚奉關讞員提訊並傳原中陳南橋李阿和王阿華瞿遂賢研訊之正太守察得鍾南橋所立賣契載明如有瓜葛歸　及中人陳南喬等理直萬無推諉之理遂司鐘等各交妥保限一月清理如違干咎○沈德賢前控新　順棧主婦陣林氏串竊衣箱洋元一案訊供交保候查各情已誌前報前晚奉襄讞王肇之明府提訊沈投請追究訊之陣供沈洋並未交明以致失竊三百二十元之多明府以該棧咎無可辭　交妥保限十天向原告理楚○吳金生控徐大駕駛不愼撞翻米船一案提訊吳供小的所裝糧食駛至某處被吉翔小輪撞翻致全船米糧均沈没求追訊之徐供彼此均　不合叩求公斷　徐押繳賠洋二百六十元開釋○韓李氏投廨喊寃提訊氏供丈夫韓東林住居虹口在江北帮中是鉅棍邇因娶妾視婦人如眼中釘昨日尋夫要衣食詎夫避匿唆令悍妾將氏兇毆求究明府　退去候示（莊） 
[公共公廨子堂案]  
　　東洋車夫馬中友拉車至英界南京路口被馬車將車撞倒致乘車之沈六明跌斃報縣請驗等情已誌前報昨解訊究三百四十四號捕供訴前情並稱咎在車夫與馬夫　阿二襄　王肇之明府以人命至重遂商之美白副領事判馬送上海縣訊辦屍妻唐氏投案求恩明府將捕房所抄出之金　指肚兜等物當堂給氏具領並諭赴縣伸雪馬夫倪阿三從寛　保候示○胡紀根王馬路攫取丁徐氏銀耳圈一只報捕人贓併　昨日究明府　　　天期　　十天○馬夫　和尚快馬違章　罰二十元再枷三天○陳張氏被　雨　控疑拐第七房妾阿保逃圭一案經中西官　限交人在案昨劉倩丁陳升供　婢女阿彩可証訊之　　供四月　十日五點多　從樓上下來洗衣自見阿保亦下樓未幾後門已　阿保遂逃圭訊　　張氏供女　阿保被　出洋五百五十元討去三年並未會面逃走日小婦人並未至劉家現求准劉太太交保出門尋交求察判准交妥保限十天交人如違未便○鄕人金雨泉金永生與周白泉索欠口角白泉遂以伊家匿有刀槍並與判押西牢之流氓錫春同黨等情報捕於昨解究明府以所控無據判兩金交保開釋照付本月欠租完案○鉅竊潘文高與沈姓等人串竊利益公司洋人之金壳時表十四只報特解究明府以贓未吊齊判候吊齊贓表再辦○姚桂榮被陳王氏控拐女兒奉訊押交在案兹逾期不交昨又解究判交保限二十天交人○婢女楊翠林迷路送究供稱因被主人楊成林凌虐不愿回家明府以驗有烟千傷痕未便准領判押候查明於下禮拜二再核○侯祥祥違章以霉碍路判罰洋兩元○楊春華因兜售脚車包探陸恊庭以其形迹可欵於昨解究判押候帶往南巿蕭宦處查明再斷（莊） 
[法租界公堂案]  
　　梁鳳强竊某洋貨店洋布數丈押在周祥生所開押店内拘獲解訊聶司馬判押二十天周罰洋一元○湘人陳連生借庽永興小客棧失去衣服數件扭棧夥王掌生至案控追判押候傳庽主訊核○楊煥章控史光裕欠銀一案除繳過一百兩外尚少四百兩昨史妻又投案繳洋五十元求請保釋料理司馬以原告不允判著再交二百兩方准交保○陸孝臣控輪船買辦賀茂生圖賴欠洋一案奉斷交保料理在案嗣因賀保出不理昨又傳訊判再寛限三天理清如違押追○過犯耿榮奎王阿狗陸阿福汪招甫周阿大李義發等業已押滿昨日解案判再送改過所禁押○女郎毛頭前因逃出公堂判送善堂在案後經女母趙翁氏具領回家管束詎毛頭仍不安分昨由翁氏投案仍請發堂司馬准之（絲） 
[美租界捕房事]  
　　張瑞生昨日報稱被流氓多人搶去銀表並被兇毆等情捕頭飭探董阿三拘獲張阿三二名帶入捕房詢係爲田地糾葛起釁捕頭以兩造均有不合斥不准理○寓嘉興路王錦林報稱前晚失竊綢衣珠飾贓值甚鉅捕頭准飭包探查勘○王阿廷昨日行竊長江輪船上搭客薛阿喬衣服由探錢盈堂拘入捕頭以薛急於離滬從寛將王斥釋（西） 
賑務 
[江寗籌賑局五月上旬賑欵清單]  
　　官捐賑濟度支部王司官捐銀一百兩○慨助賑濟山西巡撫文巡捕蔣紹曾去婦　洋八十元　本東京日曜學校女學生捐洋九元二角四分東台縣募集洋一百九十三元○因事捐振督轅戈什陳周倫等捐洋五元 
[經收雲南旱災振欵第一次清單]  
　　吕欽差盛宫保撥規銀六千　盛宫保助四千兩蔣夫人將珍寶物件開彩票助振洋八千九百七十四元一角度君子佩助圖書築成二十部半價規元銀二千五百兩申報館恊振所撥銀二千五百兩徐君少銘銀六十兩承裕同人五十八兩又收莊君迪先洋二百元施君才臯五十元凈心十元無名氏十元少微氏五元赤貧子二元有心無力人一元以上共規元銀一萬五千一百十八兩共洋九千二百五十二元一角初六日天順祥已先電匯滇二萬五千兩謹先登報以揚仁風上海籌辦雲南義賑會公啓雲南勸募急振如蒙善十不分畛域慨助雲南旱振欵請交後馬路觀音閣碼頭如意里三弄口敝會設在天順祥票號内隨取收條特此聲明上海籌辦雲南義振會同仁　啓瑞大寶莊因時届滿賬之期極擬演劇設延以答神庥而娱賓客濔聞灾區甚廣情殊堪憐爰將延資洋二百元移助淮徐海賑欵囑敝堂代收彚寄代思上天　生之德寶壯以斯欵助賑誠一舉兩得不愈於酬神設席萬萬乎天鑒匪遥報施在即　日名愈重而利愈宏實肇於斯吾知以寶莊爲前鑒者將接踵而至矣其功德豈淺鮮哉爲書數語　誌欽　又吳大善十求合家平安助淮海賑捐洋十元并書誌謝滬北天后宫前廣益善堂同人　啓 
[文明總會同人售物助賑第二次清帳]  
　　收售物所得洋二十一元四角收康本會助賑彩票所得洋六百元共洋六百二十一元四角經於五月十一日如教教交　洋義賑會連前實共交義賑會洋二十三百六十九元四角 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
