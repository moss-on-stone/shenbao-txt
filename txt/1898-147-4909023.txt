# 1898 - 147 - 4909023

 

Page 1

 
 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行於世者以杭州局刻本爲最善惜卷帙繁重定價甚昂寒士力有未逮徒興望洋之感近時坊間所行石印本字跡細若　頭全部僅八百餘頁今二林齋主人　得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緑蔭堂上海文瑞樓蕪湖汴梁文苑山房出售 
[新印註釋大字本十子全書告成] [  圖書集成局代啓]  
　　諸家　書類多雜霸之術學人濡染漸開縱横捭闔之風明東林所選諸子中之極純正者老子莊于荀子列子管子韓非子淮南子文中子揚子鶡冠子十種刋爲十子全書以敎後學法至善也今二林齋主人覓得初印註釋善本倩本局用大號新字排印成書裝訂十六本每部實洋二元蘇州緑蔭堂上海文瑞樓蕪湖汴梁文苑山房出售 
[一紅十字會歴史節譯]  
　　前者我友孫君實甫擬在中國創興紅十字會商之日本會中諸友無不樂贊其成本館曾登上裕朗西星使禀牘及星使批詞旋復列論說于報端歴陳此會之亟宜興辦兹日本寓滬醫學士原口君謙爾以紅十字會歴史見貽時値星　端居無俚爰譯其大略云紅十字會起自四十餘年前英法二國聨合征代俄羅斯戰子滑利米息地方兵連禍結　閱星霜將士死亡不可勝數加之天災洊至惡疫流行山野之間屍骸滿目英國女子那以氣誇卡路氏夙以慈善著名糾約同志赴沙塲親爲受傷人療治多方措置懇切肫誠受傷者大爲感激幾于泣下沾襟是爲救護被瘡兵士之鼻祖而各國紅十字會之濫觴也厥後法奥二國戰于沙利夫賢利地方兵士三十萬人歴十五點鐘時死傷山　軍醫及侍疾者爲數有限不敷　用以致軍士斷脰折脛疾痛呻吟生死之間幾不容髮嗚呼如此慘狀稍有惻隱者　不目擊心傷潸焉隕涕者乎瑞士國人海痕利席那托托氏惻然憫之箸書立說發明戰塲救護受傷人之法遍贈列國好善士求爲　助一時志士仁人上政自政府下逮議員無不踴躍樂從集議數回遂創立紅十字會會中大旨詣交戰時殺敵致果原屬恒情然其人旣已受傷當無彼我之分一律爲之施救庶足以昭一視同仁嗣是鐵若路那卡辣司之戰凡軍士之受傷者苟抛棄所持軍器則敵國紅十字會亦一律療治蓋以人之愛生惡死具有同情也因思紅十字會自　立以來僅三十餘載而同盟者已將遍地毬之上各邦政府相約遵守條約不得有違其稱名也謂之某國紅十字會至于日本則名爲赤十字社溯厥由來始于瑞士國人海痕利席那托托氏所箸論說有以感動人心然則植其始基者具可不永遠銘感哉攷瑞士國會中旗號用紅地白十字日本則變通其制改用白地紅十字世人不察每謂旣用十字類于耶穌教中之所爲殊不知士耳其亦用十字旂觀此則一個疑團不可打破乎今者環毬各國共訂會中規制十條互相締結當某某兩國戰爭之際會中人假息摇地方一院宇治療兩軍之負傷及抱病者門以外十字旂臨風翻舞兵艦卽不敢向之發砲致傷在院之人是則紅十字旗其鞏固誠勝于金城鐵壘矣目下亞洲境内土耳其已與日本加盟同守紅十字會規則第一朝廷及政府須准其于交戰時療治負傷軍士第二民間須知會中人一以療治負傷軍士爲心並無他意第三凡在戰塲療治負傷軍士者須合于醫學程度必能確守以上三事始可承認其爲同盟之紅十字會中人先是日本明治十九年朝廷遍求各國允許同盟各國政府查得會中所行各事一一完善無虧始得喜而允諾回溯明治十年西南之變人民咸畏戰禍天皇臨幸大坂病院省視負傷人所用被褥聖恩優渥民皆感激涕零日溯從　　　七年中將西鄕氏往征臺灣生番番兵負傷不少西　氏命一律施治負傷者初猶畏怖後知其爲仁心仁術相與欣喜逾恒迨明治十年薩摩之役有志之士謀設博愛社救護軍中負傷人赤十字社遂由此萌芽至明治十九年而赤十字社乃始創立天皇及皇后眷顧備至簡小松宮親王爲總裁並隆以宮内陸軍海軍三省監督之任凡入社者不論官紳民庶其姓名皆由宮内省上逹日迁授以盟狀頒行規則兹則官民無不欣然入社會員多至十萬人每年醵集金貲巨萬就東京本社置赤十字社病院官民有疾者皆得入院治之此外各支社以府縣知事爲之長教育侍疾婦女以備一朝事變隨營醫療軍人明治二十七八年中日戰爭華兵之負傷者亦入日本赤十字社病院敷療人所共見並非妄言至于社中一切細章容俟他日詳述敬告普天下慈愛之士廣施仁術俾砲雨槍林之内軍士免于疾苦顚連實敬爇心香以禱者爾 
[沙巿民變續聞]  
　　沙巿匪徒縱火焚燬房屋疉誌報章兹得鄂垣訪事人來函云所燬日領事署及稅務司公館毁失器具所値並不甚多故議賠尚屬易易現聞署督憲譚大中丞檄飭江漢關瞿觀察與日領事稅務司等一再籥商業已議有頭緒矣 
[西人防患]  
　　漢口采訪友人云近有不法匪徒投匿名信於英領事署略請刻已集衆數千人約定本月朔日起事云云領事官大爲驚異先事預防示令寄居漢口之各西人一律遷至兵輪船暫住並商請謂華官督同各營弁勇分紥租界中藉以彈壓兵輪船上更每夜放電光照耀遠近近日又電逹申江添調兵輪船以資保障 
[奉飭停捐]  
　　松江訪事人來書云松江華婁兩縣尊刻已奉到省憲及松滬厘捐總局憲明文飭將藥牙房捐一律停辦不日將曉諭通衢矣 
[武林肄武]  
　　杭州訪事友來函云浙省春季大操前由廖中丞委中軍趙蘭亭參戎會同省防統領於初四日在羅木營調齊緑旗兵士及各營練勇演習洋操武備學堂中亦挑選十餘人前往會演其測量一切頗臻精熟至水軍及各防兵船則由中丞委江防統領鮑副戎友辛前往查閱 
[撤任兩志]  
　　福州采訪友人云建寍府屬政和縣離省約百里之遥邑令胡鑑僧明府一經忽於本年三月間因征收錢糧事不洽民情并指某茂才等爲訟棍笞責之下監禁獄中邑民忿不能平相約罷巿建寍府某太守聞報檄令撤任暫委某員代庖至本月某日藩司季方伯牌示云照得政和縣知縣胡一經因案撤任向歸輪委因該縣現出巨案詳明暫歸酌委以候補知縣蔣唐祐委署又聞汀州府屬歸化縣黄讓泉明府辦理稅契過於認眞以致闔城罷巿汀州府某太守立委經歴某叅軍暫攝其篆現在巿中已贸易如常矣 
[意船上駛]  
　　金陵訪事人云下關前有意國兵輪船停泊船中意領事及大副二副繙譯等員於上月二十九 
 
 

Page 2

 
 
日謁見南洋大臣劉峴帥未幾意領事卽詣轅辭行卽日啓輪上駛聞將溯九江直抵鄂中云 
[乞免典捐]  
　　金陵采訪友人云省中大憲因本省准除海各府州縣被災甚重由藩憲松鶴齡方伯會同監司多員在省設局收捐又多派幹員分投勸募以救災　惟災區甚廣賑欵不敷乃特創爲典捐令每典捐銀二百兩以助不給計江寗一府七縣共有公典二十六家每家捐收二百金彚寄災區不無裨益無奈各典主以年歲不豐生意清淡聨名赴督轅乞恩豁免未識督憲能俯允否也 
[嚴訊刼案]  
　　蘇州訪事友人來函云去年十一月三十日之夜靖江縣城内民人劉珍家被盗刼去贓物計値一千餘金報經靖江縣主馬大令霆　履勘屬　飭差嚴緝旋於臘杪獲得是案夥盜程方卿徐榮棠二犯研訊之下徐供認爲盜操舟並不登岸同刼程供稱爲首者係王闌生起意者爲劉大然究不知劉大爲何如人馬大令得供後飭捕嚴緝捕役某甲妄將事主劉珍之胞姪劉大拘案迭次刑訊含糊供認案將定讞矣近由劉姓族長人等上控撫轅籲求昭雪奎大中丞以案情重大斷不容含糊了事遂遴委現署元和縣郭大令重光至靖江密訪旋卽回禀略謂所拿劉大實係安分子弟與胞叔劉珍素無嫌隙似係被誣中丞聞而大怒立委幹員往靖江將全案人證提省覆訊本月初七日馬大令飭解劉大及程徐二盜甲乙丙三捕役某巡勇到省中丞飭臬司吳廉訪親提研訊務將實情訊出禀候核奪想一經廉訪推鞫自不難無枉無縱兩得其平也 
[祖餞情殷]  
　　紹郡訪事友來函云前署紹興府傅少卿太守澤鴻籍隸湘中以辛酉拔貢由軍功保舉同知洊升郡守歴署海門廳處州府篆丙申秋奉委辦紹興鹽厘總局未踰年適前府霍太守因病出缺省憲卽以傅太守暫承其乏兹實任熊太守已蒞越受篆傅太守遂諏吉十七日起程回省是日已刻排齊儀仗乘輿出西郭門至育嬰堂馬頭越中紳士早於堂中陳設盛筵肅請太守人席水陸畢陳主賓歡洽時交未初太守起辭各紳復恭送登舟山會兩縣及發審委員等則送至鄰境接壤處始回 
[杭試取齊]  
　　杭州訪事人來函云本月初五日杭省接奉學憲行轅所發起馬牌知陳大宗師禾郡將次考畢定於十五日取齊杭州府屬府尊林太守卽飭禮房書吏備文行知所屬各州縣及各儒學遵札傳諭書斗知照應考生童先期塡册一面出示曉諭以便咸知運便署内亦接奉公文隨傳諭甲商預備屆期塡册赴試 
[鄂試三誌]  
　　武昌訪事人云逢太守考試江咸嘉武蒲大六縣題目均已先後登報兹又續考崇陽通城興國通山四屬正塲江咸嘉蒲大五屬初覆兹將試題彚錄於左崇陽正首塲題邦有道則見節次題惻隱之心至惻隱之心通城道題邦有道貧且賤節次題羞惡之心至羞惡之心興國首題邦有道直哉節次題恭敬之心至恭敬之心通山首題邦有道君子哉節次題是非之心至是非之心通塲詩題賦得麥隴風來餅餌香得來字五屬初覆四書題叔孫武叔語人夫於朝一章文明堂號題叔孫武叔毁仲尼一章衡鑑堂號題陳子禽謂子貢曰一章通塲經題昔有成陽至曰商是常詩題賦得布榖聲中夏令新官韻未詳 
[私刑斃命]  
　　蘇州訪事友人云葑門内雙塔寺前地甲夥某甲家於數日前被宵小竊去棉絮一條旋於某處查見原贓疑係附近前曾犯竊之某姓子所竊因拘至下處併力攅毆復將手足反缚吊於空際壓以巨石某姓子受此苦楚初尚大號繼竟毫無聲息視之已體冷於氷魂遊地府矣事爲元和縣郭大令所聞卽於本月初七日臨塲相騐忽由死者之兄嫂等攔輿求免大令准之 
[竊案疉見]  
　　松江訪事人來函云本月初四夜城之東北隅張茂才廷荃家爲梁上君子所算越日西馬橋堍陸紳宅内亦有妙手空空兒穴壁而入幸紳未入睡鄕聞聲驚起呼集僕從携燈搜捕賊知有備僅就廳事掠取衣物而逸初六日亭午時邑尊劉謙三大令親蒞勘視飭捕從嚴追緝 
[研訊販米]  
　　紹興訪事友來函云前紹郡臨浦八家米行違禁販米經會稽縣孫大令將米船扣留飭傅齊各行主訊斷某日各行主約齊到案大令一　研訊供稱雖經奉示禁米出境因僻在鄕間實未周知委係誤犯尚求逾格恩施大令從寛飭其不再違禁販米切結存案扣留之米飭各自運回臨浦銷售 
[浙省絲巿]  
　　杭州訪事友來函云本年浙省絲蠶餘杭最爲得利嘉湖一帶亦尚豐收惟紹興各屬大爲荒歉統計不過得半之數省中絲行擬於十五日開巿惟價値尚須妥議也 
[襄水又漲]  
　　漢口采訪友人云日來襄水陡然盛漲初六七兩日疉接上游電報謂水勢又漲數尺之高因之沿河所泊各船咸預爲防範并聞沿江地畝已多有淹沿不堪耕種者 
[皖省求晴]  
　　安慶訪事友來函云皖垣自閏三月二十七日起連日大雨傾盆幾若銀河　瀉且氣候寒沍恍似三冬農民布種失時無不愁眉雙鎖地方有司關懷民事於顯思王廟前設壇求晴自本月初二日起藩臬以次文武各員均詣壇前潛心默禱初四日午刻雲散天空似將開霽及至更魚三　　師忽復惠臨詹溜淙淙通霄逹旦聞之老于農事者云倘再不放晴曦非特二麥歉收卽插秧亦將不及蒼蒼者天胡不念下民之况瘁耶 
[白下祈晴]  
　　金陵采訪友人云省垣自上月以來幾於無日不雨山洪暴發下注麥田來牟本可望有秋　此而將成惡歲釆價又日漸加昂四鄕民心惶惶不定江寗府劉嘉樹太守木期月之初五日在府城隍廟設壇祈晴是日清晨太守躬率上元縣陳諒山江　縣劉冠一兩大令詣壇拈香爲民請命辰已之交尚細雨濛濛沾衣欲濕迨猫睛轉午時陰雲盡掃濕霧全銷淡淡斜陽已挂簷牙屋角矣 
[統收車捐]  
　　金陵訪事友人云鄂督張香帥總制兩江時興築馬路自下關直逹碑亭巷後經劉峴帥接開至通濟關時　劉雨生者禀請設立成泰公司招股開　馬車及東洋車按輛月繳馬路捐並請無許他人繼辦以圖專利商務　憲許之後又有士林中人見其獲利甚厚不免垂涎各至上海購東洋車多輛運至金陵聨名禀請續辦局憲一再批駁後又恐其成本有虧始行照准由是東洋車多至三千餘輛利息日薄又紛紛請减路捐復經局憲酌定每輛捐洋銀一圓方准領照行走馬路中若不繳捐祗准在巿中行走由是内街道途多爲東洋車所毁迭經各處居民集資修理曾不多　轍迹或又深至數寸衆皆惡之各於街頭巷口竪巨石兩塊攔阻去路車夫遂窮無所之生機日蹙現辦商務局范季園觀察有鑒於此因酌改章程設立統捐其法東洋車每輛月繳捐洋七角五分馬路街路俱可行走令居民將街頭巨石一律撤去路有損壞由局分撥捐欵雇工修理如無捐照則以車充公並加罰鍰現已禀請峴帥奉批准行矣 
[白下官塲紀事]  
　　金陵訪事友人云安徽壽春鎭郭善臣鎭軍寳昌因有要公由壽州節署來省月之初四日趨詣督轅禀見劉峴帥晤談良久旋赴各當道衙門拜會大約尚有數日勾留也○蘇松太道蔡和甫觀察於月之初二日抵省謁見南洋大臣禀陳要公襜帷小駐於盧妃巷私第峴帥傅見時面諭吳淞口開通商埠事宜 
[渝城客述]  
　　重慶事友來函云利川小輪船到渝後小有損傷上岸修理現已修竣下水改爲本口拖駁貨物並渡人之用川東道以駁船亦應有免碰章程擬察看情形再行核議○前年英商立德在渝創設天足會勸令婦女釋去行纒本地紳士聞風興起更倡一會名曰渝城 
 
 

Page 3

 
 
哈士君去年因病回滬就醫現已　愈率同繙譯生於閏三月間復赴重慶 
[荆沙雁帛]  
　　沙巿訪事人來函云前月洋馬頭亂民縱火時稅務司等各西人慮若輩肆行無禮皆乘船東下其時英領事方出遊在外座船並未焚燬避至對岸停泊關道憲派砲艇爲之護守○本月初三日鄂督派武防左營乘測海兵輪船至沙駐紥營員某君暫寓堤街泰山廟内聞日本兵輪船已在漢口啓行多日刻下尚未抵埠也○督辦沙巿釐局胡大令子功現屆一年期滿省憲委洪太守義符接辦閏三月下浣行　戾止赴各處拜會不日將進局視事矣○上月二十九日爲本巿小結算之期德興裕寶興源仁和鈺三錢店因運掉不靈遽邇停閉共虧欠銀八九萬其聨號之裕慶綢縀鋪玉發雜貨行亦爲牽制難以交易然聞一時縱難歸楚猶不至欠欵全空也○張大令集慶本任麻城自上月十七日交卸江陵縣篆迄今尚未啓行刻聞省憲來電著速回本任有自麻城來沙者云是月二十日左右麻城因開設教堂一事小有齟齬須大令往爲理處也 
[勸領股票]  
　　前黄愼之中允奏請由國永頒發昭信股票以濟急需業蒙皇上兪允著各省督撫轉飭地方官竭力籌勸昨由江海關道蔡和甫觀察將股票章程發交英界公廨讞員張賡三直刺直刺接奉之下卽將章程抄錄一通照會保安善堂董事　君梧笙請會同南北巿各董竭力籌勸 
[讞員文告]  
　　軍機處存記花翎補用直隸州正堂辦理上海英美租界會審事務張爲出示曉諭事照得洽宜正本以清源弊在防微而杜漸本分府到任之後半載有餘　洎自甘勵精圖治愛民若赤敢云慈惠之師嫉惡如仇勉盡驅除之力事無鉅細悉本親裁訟有是非惟憑理斷旣不曲循情面亦不假手他人幕友素行方正家丁不任妄爲親族知交未來任所書吏差役稽察尤嚴上年蒞任時恐有不法棍徒冐名招摇業經三令五申惟上海五方雜處最易藏奸雖經時加訪查一有所聞窮源究委按實皆空旣求之而不得亦採訪而無從差役舞弊者已革五名因公笞責者亦不稍加輕縱押所高鋪早已禁革詞訟保費又已嚴除第恐日久玩生復萌故智事雖不必其有患宜防于未然合再出示曉諭爲此示仰租界諸色人等一體知悉自示之後如有不法棍徒妄稱本分府幕友親戚家丁書差在外招摇撞騙准其扭送來廨或指名控告卽當從嚴究治斷不使扭送呈控之人從中受累該原告亦不得挾嫌誣指本分府澄心如水執法如山各宜凛遵毋違特示 
[觀加勒里福司戲法記]  
　　昔周穆王時有西域化人能幻種種戲術觀者目眩神迷時閱千年廣陵散已成絶調乃昨有英國著名術士加勒里福司航海來申假英租界圓明園路西國戲園試演各種戲法本館執筆人傭書之暇聨袂往觀至則中西士女已履綦雲集矣未幾琴聲作於臺下華燈益煥錦幔徐懸術士從容而出演戲兩　始以小紙片倩一坐客剪而爲六納其五於小洋槍中而置其一角於桌縫術士立數步外承之以帽令坐客捩機發響砂然一聲紙片已平黏於帽上惟缺一角隨以所餘一角復納諸槍自遠擊之倐已補合繼取鐵絲小籠中有雛鳥一鼓翼翔舞觀者方注目審視間曒然一聲忽失所在術士故作驚異狀張目四顧倐而驟步下臺於座客衣領中搜得之納諸籠中徐步而進演旣畢琴聲暫止約歴炊許繡帳又啓有西女艷妝出衣碧綃衣曳紅綾帔柳腰纎細嬝娜多姿展喉以歌棲婉欲絶想羽衣仙子一曲霓裳亦不是過也俄而滿園燈燭忽滅冥無所睹臺上易以布帷光明四射洞垣一方術士試演電光影戲戲凡十餘齣或作弄潮之戲或爭御車之能或以敖以嬉搏擊爲樂或如荼如火步伐不愆或嬌鳥之亂飛或怒馬之獨出或盜飲而遇捕或取水以洗兒而其中以西女之舞爲最飛燕輕盈柘枝婉轉尤妙在霧縠隨風分呈五色忽而爲絳忽而爲紫忽爲嫩黄忽爲淡碧蹁躚妙曼栩栩如生影戲旣畢復接演戲法四套其以手帕覆盆啓之則花果紅鮮如初摘下其一以大水盆置於中投以卯轟以槍則有羣鷺拍水而起繞臺飛行繼而又取座客之對時表捲入紙心倩一座客執之表忽不見臺上本有一木箱術士啓之中得數小箱末後忽提出一白兎則原表擊頸焉又用一木板呼其伴横臥於上先囑客於項上擊巾帕以爲記而後以鐵圈鎖其頸足兩手懸諸鐵牀中圍以錦幔術士用槍一擊急啓其幕則見所臥者已易男爲女而其人方由場外飛步而人視之項上擊帕猶在也技之入神可謂至乎其極矣中西人士鼓掌之聲自始至絲幾如雷動於此戲已演畢執筆人亦歎爲觀止爰驅車回館挑燈記之有欲恢眼界者尚其趁此良宵一往寓目愼毋失之交臂也 
[解犯過站]  
　　南匯縣解勘命案人犯顧阿四赴省訊鞫由甲過站解差投上海縣禀請寄禁按站接解上海縣黄大令准卽寄禁内獄飭書吏加備過站文書再行起解 
[拐犯遊街]  
　　前有拐犯陳洪卿張王氏等三名口由英界公廨讞員張賡三直刺訊明後判令枷號游街非由地保　牌鳴鑼向各處遊行示衆想經此雷厲風行彼拐誘之徒或可稍知儆惕矣 
[病犯發堂]  
　　刨棺賊潘阿會前在法華鎭鄕間刨竊屍棺被人拿獲解經法華可送縣訊責收所在家　　　在所中忽患重症勢甚　危看役彭春立卽禀明黄大令請准發堂醫治 
[示准拍賣]  
　　陳樹森前在泥城橋西首租地起造奇園曾虧欠美日各商及地租等銀爲數甚巨因是涉訟子英界公堂經申西官會訊後判將奇園拍賣公攤嗣有錦名黏貼　白聲稱尚有租銀未清不得擅拍以　遷延至今後由美日領事　致讞　張賡三直刺請傳諭錦名以租銀亦在公攤之例何得從中阻撓直刺遂單傳諭並給發告示往貼奇園門首定期再行拍賣 
[南巿瑣聞]  
　　南巿新馬路裏街萬生米行學徒梅阿榮年甫十九前日黄昏時携洋蚨三十翼　經裏倉橋北首江萬興　坊門首突遇流氓多人一擁上前將洋銀盡行搶去復出利刃向腿際猛戳兩下血流如注梅痛極狂呼其時街坊人跡罕逢若輩得以從容而遁良久始有人聞聲而至將梅舁回家内延醫敷治噫流氓之横至於此極豈不深可駭哉○女郎夏寶英本邑人家居南巿平安街去年憑母許字與舟子王某擇期今冬迎娶月前突被著名流氓火燒毛毛之黨羽名長生者誘逃其母得悉後四出偵尋杳無蹤彭近在蘇垣忽爾尋獲卽將長生扭控處地方官想須照例懲究也○兪吳氏在南巿馬路橋堍開設小茶肆前由鄭陳氏糾領　會被其虧欠會欵洋銀數十元向之索取反被周竹亭　中霸阻與之爲難兪吳氏忿甚昨日奔赴二十三七鋪巡防局中請追局員邵子怡二尹卽於午刻升堂研訊以婦女在外糾會起釁殊屬不安本分本應將會欵充公姑念女流從寛斷令鄭陳氏繕立期票按期拔還聽候來案具領 
[上海縣署瑣案]  
　　蘇婦王張氏控子仁生通同會匪違忤不法前經　界公堂讞員鄭大令提案連同案之楊阿五等管押兹經黄大令移提到縣前晚李葆初二尹集訊王張氏供夫故多年兒子仁生不安本分與哥老會匪楊阿五等交通强將夫姪女王雲仙搶去姦宿求永收改過局土雲仙供是王張氏之媳母族姓吳小婦人二歲時到王家童養配與王仁生爲妻至九歲時被婆婆王張氏將小婦人送至貓兒戲班學習迎新送舊取名楊媛媛嗣文調至鼎豐里爲娼改名楊小紅婆婆逼令與姘識公興皮絲行主羅俊卿每月貼洋一百五十元均歸婆婆收受故翁在日開設土行故後遺　　　三萬餘兩婆婆姘一周姓後又改併包打官司之綽號绍興師爺陳訪山將銀給伊使用先在英界大馬路開設泰山堂藥店虧折閉歇又在生泰兆豐等洋行爲買辦開設留春茶園戲館將故翁遺資用盡丈夫略有間言由陳轉託訟師徐譜笙卽徐元林揑造 
 
 

Page 4

 
 
禀單誣控丈夫通匪由法界公堂提押去年臘月廿八日因病保出小婦人卽向羅客言明丈夫回家爾不可再來羅亦首肯陳與婆婆怪小　　拒羅用鐵練鎖住帶往紹興價賣小婦人急呼鄰人楊阿五趙和尚等前來解勸亦觸婆婆之怒小婦人知難安身故同丈夫另居别處以致誣控小婦人不願跟婆婆回去定欲隨丈夫度日如丈夫收押小婦人亦求發堂王仁生供王雲仙實係小的之妻母親聽從後父訪山之計欲置小的於死地餘與雲仙相同　　五供無錫人在楊祥記玻璃店爲夥家住八仙橋從未爲過哥老會匪與王仁生素不認識訟師徐元林與小的有夙仇揑名董事十人在法公堂誣控小的爲會匪頭目與仁生通同後經鄭大老爺查明並無此事且具名董事亦無其人求鑒趙和尚供浦東人在法界寳興里王仁家對門做裁縫本年二月十九日王張氏之姘夫陳訪山將仁生之妻王雲仙鎖住喊呌小的勸解致被揑控小的並未做過會匪姚秋桃供與趙和尚同爲成衣匠餘語相同二尹訊得王張氏殊有不合大加申斥判將王仁生笞責二百板收改過局一年王雲仙堅欲發堂准如所請趙和尚姚秋挑不免多事各責五十板與不相干涉之楊阿五一併交保開釋俟仁生期滿釋出再領雲仙回家團聚○前某洋人在縣控戴　之欠銀一案戴辭避匿僅遣家丁戴升訊追押交在案前晚李二尹飭帶戴升至案訊催供稱現聞家主在蘇州屢次信迫未來求再寛限二尹諭令赶緊函追到案再限五天如延定提比責 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潞近聞]  
　　北通州訪事人云南漕到壩倉憲逐起提騐閏三月二十一日提騐浙江第八起漕糧又浙江第二起白糧　　　　　二日提騐江蘇第十一起糟糧又江蘇第三起白糧前半起二十三日提騐浙江第九起第十起漕糧又江蘇第三起白糧　　　二十四日提騐江蘇第十二起漕糧又江蘇第四起白糧前半起二十五日提騐浙江第十一起漕糧又江蘇第十三起漕糧　　蘇第四起白糧後半起二十六日抽查五閘漕糧駐大通橋連侍御來通閱壩倉憲照例廻避滿坐糧廳寳湘石部郎漢坐量廳　穉臣部郎設筵欵待侍御於大光樓上宴畢由裏可葫蘆頭乘花船回大通橋是日停騐一日二十七日提騐浙江第十二起第十　起漕糧二十八日提騐江蘇第十四起第十五起漕糧又江蘇第五起白糧前半起二十九日提騐浙江第十四起漕糧又江蘇第　六起漕糧又江蘇第五起白糧後半起○自長李二倉帥到任後整頓漕務力除積弊今屆南漕到壩開騐伊始倉憲嚴諭江蘇海運局陳總辦明會辦浙江海運局韓蔡二會辦略云本部院提騐漕白糧米務須一律乾潔方准斛收違則駁退决不復收兩局總會辦遵諭各派漕標委員十數員乘坐划船自北壩至小河口内外晝夜巡查剥船戶如有偷盜攙水情形立卽嚴拿交局送交地方官　辦漕政因之日清○剥船運米隨騐隨卸交米全完者例由本局請領回照馳赴天津裝米源源北上近因各剥船戶欠米過多例應將船扣留責押追繳是以回空船隻無多天津兌米較遲前日倉憲備文札飭江浙兩局總會辦略云近日天氣晴朗漕船何以遲延有悞提騐飭令移知天津各本局迅速兌米兼程北上嗣後如有米色潮濕或有悞提騐定行　奏叅云云天津海運局憲聆諭之下因官剥不敷裝運改雇民剥搭運公事如此嚴速約在端陽節前可以全漕告竣矣○今屆倉了憲騐米認眞挑剔各局憲誠恐觸憲之怒深以爲慮每逢倉憲提船到壩前一夜將米卸岸由各本局委員督飭船戶雇夫自先風颺至次早倉廳憲到壩再將米裝袋騐倉憲聞知深許爲可然各船戶傷耗已不貲矣○土堆偷米名爲托塔曾經倉憲疉次嚴禁現又有一等匪人以颺米爲名乘問偷盜當塲被船戶拘獲偷米人一名送交江蘇局已由局憲移送州尊審辦矣○江浙白糧歴來倉憲騐訖後就近收入通州中西兩倉故近日推米小車沿途絡繹不絶又因中西兩倉開放王公及三品以上大員俸米是以米車愈形擁擠○原任通州恊鎭傅協戎因病出缺所遺員缺奉直隸提憲聶軍門檄委龍協戎來通署理於閏三月二十一日接印假寓北后街華法禪林爲公館○自春徂夏天久不雨河水枯涸田疇龜坼二麥半皆枯稿大田已種者尚未發苗未種者望雨若渴近日杲杲麗天炎熱如故農人莫不歎碧　之靳澤也○江蘇糧道陸春江觀察於閏三月二十八日由天津起程遵旱路赴通至二十九日抵局江蘇海　陳總辦率同委員在總局鵠立迎迓浙江糧道鄭芝巖觀察因在津偶受感冐尚未痊愈是以來通日期尚須緩定也 
[虧倒續述]  
　　九江訪事人來函云九江祥泰升茶棧虧倒鉅欵已登前報棧主蕭夢白雖素善理財一旦虧短南順記方永成晉康立大慶昌隆以及江省吳城各號朱提六七萬金以致銀根甚緊實於巿面有礙也 
[傷孩送院]  
　　寗波人某氏賃居浦左茂生紡紗廠附近前日携其稚子至廠内游玩不知如何跌入彈花機器桶中當卽救由則已遍體鱗傷慘不忍覩婦痛哭不止旋有好善者代爲舁送虹口同仁醫院求治不知能免性命之虞否 
[英界晚堂瑣宁] 　　 
　　湖北人趙開金扭控同鄕沈晉發霸佔伊妻但氏并圖賣尹女潤姑讞員張賡三直刺諭令兩造覓人　　補詞候訊沈自保出後卽具禀辯白聲稱被趙誣控等情前晚直刺提案復訊沈未　　　供小的在原籍傭工度日去年妻子　　女孩來滬小的跟蹤尋訪遇諸棋盤街寳興堂倡院向領女孩妻言俟明年來領當時寫有領女筆據今時閱一年復向領取被　　回不許意圖價賣因此扭案求斷但氏供湖北人十八歲時嫁趙爲室未滿兩月卽被帶至荆州令作賣笑生涯至後輾轉至漢　　人妓院賣娼渠卽另娶妻室未幾有狎客代爲贖身渠連次索詐不休故於去年來滬在妓院爲夥女孩向日寄養原籍姊妹處去年七月間渠偕一婦人携之來滬圖賣小婦人得悉情形阻止不許并付給洋五十元立據永不再來纒擾現復因索詐不遂誣指狎客沈晉發圖賣女孩今蒙提訊乞恩明察直刺以男女均屬無耻趙令妻賣娼久已恩斷義絶復思誣控狎客實屬可惡判令笞責二百板掌頰一百下具結逐出趙但氏並女孩一併斥釋○沈王氏控汪根生無端勒索等情前晚直刺提案研訊王氏供丈夫沈吉云在日在電報局執役今死已十餘年至陳蘭亭向現開野鷄妓院之汪根生借洋二百圓並非小婦人介紹今陳已去世汪向小婦人百般勒索唆復令洋人逼追因此情急投案小婦人亦曾被陳欠去洋一千圓今將借據呈閱叩求恩斷汪供前當巡捕沈王氏現開妓館與陳姘識陳未死時小的向索氏允許歸還由胡文山爲中求提質訊直刺飭提胡文山至案研訊供陳蘭亭借洋小的並未爲中沈王氏亦非陳之妻室直刺以汪根生不應無端勒逼著責四百板具結開釋陳之借票塗銷沈王氏斥釋吳文山還押再行訊核 
[法界捕房紀事]  
　　昇平里鴇婦某氏畜有雛妓在大興里某妓院高張艷幟前晚鐵馬路洪昌木行夥某甲與此妓結露水因緣妓有飾箱一藏諸枕邊甲見財起意翌日天明托言有事命傭媪啓扉而遁及妓知悉時已日晡卽遣女傭偵緝知甲將回寗波尋得後向索飾匣甲矢口不承女傭不肯于休甲友某乙出爲調處勸甲償洋七十元并令妓置備香燭邊爆服禮甲卽遣人持信至洪昌木行取洋行主不允包探夥某丙聞而啓疑將一干人軋至茶會經嚴包探再三研詰甲始吐實情所有各首飾已分質各當鋪共得洋八十四元寄存褚家橋某姓家立卽遣夥帶同前往取到原洋並身畔搜出當票一併解送捕房翌日經代理捕頭謝而諾研問鴇以原璧歸趙不欲多事請將洋物領回甲卽釋出○租界嚴禁婦女入烟館開燈不啻三令五申讞員鄭景溪大令恐各烟館視爲具文日前函致總領事轉飭捕頭嚴諭包探向各烟館諄諄告誡諭以有犯必懲前日查至公館馬路天順昌豐園兩烟館仍有婦女混雜遂將二婦拘入捕房捕頭研問之下以其初犯從寛各罰烟館洋兩元二婦各罰一元以示薄儆加再犯案解送公堂重辦不貸 
[美界捕房紀事]  
　　甬人張阿望素操雜貨業近因失就遂學爲鼠竊狗偷前晚至虹口第二百零三號某京貨店之後將葉志香家竹笆拆去葉見之立喚四百九十八號華捕拘入捕房押候解送公堂核究○通州德記錢莊執役人李阿四押解現銀至英界某錢莊交卸途經虹口百老匯路四百八十九號巡街捕疑其箱中裝有軍械立卽拘入捕房禀明捕頭捕頭飭包探前往查明再行核辦○昨有寍波駁船戶朱小金駕舟至虹口公和祥碼頭偶一不愼將碼頭撞壞數處被五十三號印捕查見拘入捕房押候究辦○太倉州屬崇明小車夫王香三賃居虹口公輸子廟左近去年冬患病日久謀食維艱央陳某僅得丁雨心處洋銀十元言明按月分半取息至本年三月中子母一併歸趙上月丁邀陳向王屢索無著前日在漢璧禮路時浜橋遇見又向催取王置之不睬丁因扭赴捕房控告捕令自投英界公廨呈控○張阿三不知何許人前晚至虹口華盛碼頭生和輪船上竊取絨毡二條至西華德路某質鋪求質被包探金立生撞見上前研詰言語模糊遂將人贓帶入捕房押候解送英界公堂懲究 
 
 

Page 10

 
 
[官報]  
　　四月初三日蘇松　道蔡鈞陸師學堂候補道錢城外保甲候補道袁均見鎭江上游厘捐知縣林尚辰叩謝仍留接辦蕭營都司龔錦標由京引見回知縣沈運　奉委軍械所文案差從九王溥禀知巡檢高承裕於四月初一日聞訃丁外艱○初四日壽春鎭郭寳昌前廣西桂平梧鹽法道向萬鑅廣西來威靖兵船徐九成山安徽　　　　大閱回均到見海門同知王賓見辭首府劉兩首縣陳劉均禀知本日在城隍廟設壇求晴江西巡檢劉廷瑞見○初五日蘇松太道蔡傳見籌防局候補道唐兩江營務處候補道楊洋務局候補道黄候補道嚴翽昌院祖棠倪世煕均見知縣陳紹唐見辭知縣唐澍又但祖翼均禀知由浦資遣艱民回又朱　銷查上元鋪稅藥牙局鹽大使陸恆謙到由揚來○初六日陸師學堂候補道錢辭赴石港蕪湖米厘局候補道陳壽庚福山鎭韓晉昌均到○初七日正任淮安府軍捕通判姚紀衡到交卸回並叩謝署江寗府南捕通判藩臺松禀知在本署設壇求晴 
[蘇省官報]  
　　閏三月二十九日常州府有禀辭同知錢錫晉由寗回前署吳縣知縣項兆驤禀知赴寗見制憲縣丞陳翊榮禀謝奉委帮辦木瀆洞庭絲　捐務差巡檢李約禮禀辭赴錫金絲捐差又翁鳴球禀銷解秋審人犯赴常熟回○四月初一日同知夏書紳禀知赴松郡會算婁縣交代卽辭又吳俊卿禀銷長元吳豐備義倉差巡檢王紹燕禀謝奉委金匱縣保甲差並銷長元吳豐備義倉差○初三日藩轅牌示照得署丹陽縣知縣陳際唐署事年滿遺缺查有截取知縣鄭籛堤以委署通判許之玨由如臯審案回靖江縣馬禀到按司獄黄光廷禀知奉藩憲委赴太差遣卽辭藩轅牌示照得華亭縣知縣葛培義病故遺缺查有豐縣知縣王得庚堪以調補○初三日長洲縣汪禀知交卸兼理元和縣事新任　和縣郭禀知本日接印任事正任昭文縣李鵬飛禀知交代各欵於初限内算結管帶撫標巡緝快船水師營儘先遊擊任毓山辭赴金澤鎭防次○初四日通判陳寶樽由盛澤厘局來知縣莫鎭疆禀知交卸車坊厘捐局務回卽辭赴滬就醫○初五日知府王仁東知縣王國振均禀知奉委採辦米石差同知鄧文堉崑山新陽知縣范一福華亭婁縣均禀銷查鋪稅藥牙回又鄭籛禀謝奉委署理丹陽縣事又林毓菁禀銷發審局差並謝奉委撫署文案卽日到差通判陳以屏由同里厘局來又蔣凱笙禀銷解金陵軍餉差縣丞張廷琛禀銷解秋審人犯赴丹徒回正任張渚司巡檢于瑞麟禀知奉咨回籍修墓卽辭正任奉賢縣典史徐承乾禀謝奉飭回任典史周祖榕　銷留松差遣回省前署直隸按察使清河道費學曾七十壽辰 
 
 
 

Page 11

 
 
   
 
 

Page 12

 
 
[光緒二十四年閏三月二十九日京報全錄]  
　　宮門抄○諭旨二道錄前○府尹胡奏爲遵旨查明西路廳同知被叅各欵據實覆陳摺○鄂撫譚奏爲部選人員到省委署别缺摺○盛京將軍依奏爲已革同知懇恩送部引見摺○兼川督恭奏爲請補武職各員摺○閏三月二十九日禮部宗人府欽天監廂藍旗値日無引見○慶王等謝賞加級恩○明桂假滿請安○李紹芬謝授陜西潼商道恩○海公請假十日○那公阿克東阿各續假十日○興伯琦侯各續假二十日○倉塲奏漕船五日回空○禮部奏派恭請神牌派出鄭王怡王○又奏派告祭派出漙頲○侍衛處奏派稽察壇墻派出敬昌舒存源善蘇　岱希朗阿灃深○召見軍機李紹芬楊宜治○皇上明日寅正至太廟行禮畢還宮○○頭品項戴順天府府尹臣胡燏棻跪奏爲遵旨查明西路廳同知謝裕楷被叅各欵恭摺覆陳仰祈聖鑒事竊臣承准軍機大臣字寄光緒二十四年三月二十三日奉上諭有人奏順天府西路廳同知謝裕楷前在大興縣任内贓欵纍纍東路廳同知劉仲瑊前在房山縣任内因查振致闔縣罷巿辦理昭信股票乘知州許元震州考之際拘集商民勒令認捐劣幕朱左泉改名朱鳳藻報捐主簿分發直隸仍在順天作幕又在東路廳與劉仲瑊狼狽爲奸等語著胡燏棻確切查明據實叅奏毋得稍涉徇隱原片著抄給閱看將此諭令知之欽此遵旨寄信前來承准此當卽密札大挑知州吳兆熊並分飭通永道房山縣按照原叅各節查辦去後兹據該印委查明先後禀覆前來臣覆加察覈如原奏西路廳同知謝裕楷前在大興縣任内政以賄成幾無一案不恣婪索甚至反將原告及于証覊押勒取重資贓案纍纍通國共悉一節查謝裕楷前在大興縣任三載餘閱時旣久案牘繁多原奏並未指明何案受賄何人被勒重資無從檢查僅查有光緒十九年七月二十六日奉上諭有人奏知州貪酷虐民請飭查辦一摺經臣衙門飭據前治中調卷提集訊明一係該縣黄村鎭苗劉氏家被竊並將苗劉氏勒死屍子苗續堂供有鄰右高阮氏情形可疑課裕楷遂將高阮氏傳案研訊在押因病身死一案一係民人王順呈控内務府筆帖式銘厚欠債避匿謝裕楷差傳伊父恒廉押追一案叅曾有勒索賄銀數千兩等語此次之彈劾或仍指此二案而言惟前經明查暗訪謝裕楷尚無縱役招摇納賄各情弊已經前尹臣孫楫等據實復奏在案此外悉心訪查尚無贓案確據無從根究又原奏東路廳同知劉仲瑊前在房山查賑闔縣罷巿一節飭據署房山縣王忠廕覆稱檢查卷光緒十六年劉仲瑊以知縣在順候補奉委帮同房山縣勸修煤道並未查辦賑務惟楊增勸諭各商從豐捐資助賑官商意見不合城内鋪戶曾有罷巿之說但並無呈告案據且係楊增任内之事與劉仲瑊無涉等情似係傳聞之誤查楊增早已物故應請毋庸置議又原奏今年辦理昭信股票該廳乘知州許元震州考之際拘集商民勒令認捐鉅欵事爲通永道所聞始行釋放一節飭據通永道沈能虎覆稱查本年正二月間先後奉飭欽遵勸辦昭信股票當卽出示曉諭商民量力出借並派候補知州楊壽植會同東路廳通州籌議妥辦該廳等於二月十八日在城隍廟設立公所該州於二月二十一日開考三月初一日考竣計二月十八二十三月初八十八等日邀勸典當等十七業計一百九十三家共認交股小銀五千五百兩合股票五十五張雖每業認交多寡不等尚無乘許元震州考之際拘集商民勒令認捐鉅欵始行釋放之事又原奏劣幕朱左泉曾在　裕楷大興縣署充理刑名嗣改名朱鳳藻捐主簿分發直隸仍在順天作幕光緒二十一年在三河縣陳澤醴任内賣放逆倫重案後陳澤醴因此案革職而該幕依然無恙又在東路廳與劉仲瑊狼狽爲奸一節查朱鳳藻卽朱左泉係分發北河候補主簿初在謝裕楷大興縣署充理刑名嗣在前三河縣陳澤醴任内作幕因該縣民婦王　　被其夫前妻之子王玉章殺死陳澤醴諱飾逆倫重案經直隸督臣王文韶會同臣等奏叅拿問在逃未獲朱鳳藻卽在東路廳劉仲瑊署中辦理刑名經臣訪聞朱鳳藻前辦三河縣王閻氏一案殊多荒謬面飭劉仲瑊辭退已據該廳禀明於本年二月間辭絶現經飭據通永道查覆朱鳳藻尚無逗遛與劉仲瑊狼狽爲奸各等情據此臣伏查原叅各節或事出有因或早經奏結或非其人其事况贓私跡近暗昧事隔多年旣未指實未便事後苛求致翻前案惟謝裕楷前在大興縣任内頗滋物議西路廳有表率屬員之責恐不能孚衆望臣不敢以請補於前廻護於後相應請旨將西路廳同知謝裕楷開缺另補以觀後效劉仲瑊旣無在房山縣查賑致闔縣罷巿奉飭勸辦昭信股票亦無乘許元震州考之際招集商民勒派情事應請毋庸置議朱鳳藻卽朱左泉前在三河縣任内作幕聲名甚劣嗣以報捐别工候補人員仍充廳署幕賓殊屬有違例章應請旨將朱鳳藻卽行革職驅逐回籍不准在順屬逗遛以肅官常而清幕品劉仲瑊雖已將朱鳳藻辭退而且河工候補人員非地方屬員可比然已失察誤用於前究屬不合亦應請旨將劉仲瑊交部酌量議處以肅吏治所有查明西路廳同知謝裕楷等叅欵據實奏叅緣由是否有當理合恭摺具陳伏乞皇上聖鑒訓示謹奏奉旨欽此○○頭品頂戴湖北巡撫臣譚繼洵跪奏爲部選人員到省後委署别缺恭摺具陳仰祈聖鑒事竊照部選興國州知州牛棠於光緒二十三年十月十七日到省經臣飭委代理沔陽州知州印務兹據布政使王之春按察使馬恩培會詳稱該員牛棠到省後未赴本任飭委代理别缺照章應以到省之日作爲到任日期請奏咨立案前來除將文憑咨送吏部查銷外理合會同湖廣總督臣張之洞恭摺具奏伏乞皇上聖鑒勅部查照施行謹奏奉硃批吏部知道欽此○○奴才依克唐阿廷杰跪奏爲已革同知才堪造就籲懇天恩俯准送部引見恭摺仰祈聖鑒事竊查奉天已革花翎補用知府金州廳海防同知王志修山東諸城縣人由廪生中式光緒已卯科順天鄕試副榜選補内閣中書截取同知奏准留奉補用歴保花翎補缺後知府先換頂戴委署奉天軍糧廳同知旋補金州廳海防同知光緒二十二年大計經奴才依克唐阿前任府尹松林列入罷軟叅劾革職開缺在案嗣因該員患病未經送部迨年冬病痊來署禀謁奴才等接見之際察其神氣爽朗較前頓異始知該革員當日之委靡不振乃病　未發所致初非氣質然也奴才等伏查開缺官員例准送部此見該革員前在軍糧廳署任兩年有餘並無貽悞嗣補金州廳海防同知到　　及三月雖一時措置未盡合宜列於計典究無贓私劣蹟且前次測繪奉天全省輿圖一切典章制度圖說表皆出自該革員一人之手編　十二卷奏送會典有案其學問淹貫考据精詳頗爲衆所推服奴才依克唐阿不敢因叅劾在前意存廻護奴才廷杰試以差事頗能勤愼耐勞其才尚堪造就合無仰懇天恩俯准將已革花翎補用知府金州鹽海防同知王志修由奴才等送部帶領引見之處出自鴻慈逾格　有請將已革同知送部引見緣由是否有當理合恭摺具陳伏乞皇上聖鑒訓示謹奏奉硃批吏部議奏欽此○○成都將軍兼署四川總督臣恭壽跪奏爲請補都司守備各員缺以實營伍謹具清單恭摺仰祈聖鑒事竊查前准兵部咨以川省黔鼓營都司軍標左營都司慶營守備各缺行令核選合例人員請補等因查有儘先都司鮑立貴堪以請補黔彭營都司龍安營都司榮恒堪以調補軍標左營都司升　馬邊　城營守備馬福田堪以調補慶營守備除將各員履歴清册咨送兵部外謹彚繕清單塡註考語恭呈御覽如蒙兪允所藩龍安營都司馬邊存　營守曁馬福田所遺維州左營左哨千總底缺川省現有應補人員請一併扣留外補是否有當謹會同署提督臣夏毓秀合詞恭摺具陳伏乞皇上聖鑒　　核覆施行再成都將軍係臣本任毋庸列銜合併聲明謹奏奉硃批兵部議奏單併發欽此 
 
