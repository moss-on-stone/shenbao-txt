# 1904 - 152 - 4911181

 

Page 1

 
 
[延請杭州訪事人] [  申報館主人謹啓]  
　　本館杭州訪事友人業經辭歇如有文壇碩彦幕府通材熟悉官塲一切情形及近時各種紧要事務願就斯席者請先郵寄新聞数則并示姓名住址一俟選定卽當專函奉訂不合式者恕不作覆此佈 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數探人無一遺漏其中更有不經見之書如明刻于慎行雨　漫錄王榖讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[照錄去年陜西巡撫升中丞奏參宗親大臣阿諛附和摺]  
　　奏爲宗親大臣阿諛附和乞降明諭以宣慈孝而濟艱難恭摺仰祈聖鑒事竊奴才准袁世凯張之洞　開區廷　慶邸教日明歲慈聖萬壽擬查照上届成案京官報効二成五俸銀外官報効二成五養廉公伸高祝之誠等因夫曰慶邸教者則獨係奕劻之意而非出自我皇上聖旨可知卽非出自我皇太后慈旨更可知伏讀本年六月十五日上諭本日據世鐸等奏請加上慈禧端佑康頣昭豫莊誠壽恭欽獻崇煕皇太后徽號一摺朕欽奉懿旨自來每逢慶典雖有加上徽號之文惟現在時事艱難疆圉未盡綏謐廣西尙在用兵各省籌欵方殷民生困苦深宮宵旰憂勤從無暇逸惓懐民瘼時切疚心豈宜更晉徽稱乖予夙志皇帝以恪遵成憲再三跪情亦難俯從但願君臣一德同凛克艱之義實心實政治理蒸蒸黎民义安卽所以盡皇帝之孝所有加上徽號典禮著毋庸議欽此朕竭誠跪懇未蒙慈允垂訓周詳益徵聖德朕亦不敢有違用特宣示天下臣民當無不同深欽感也欽此伏思徽稱之晉不過玉書褒顯文字昭垂而至德撝冲猶復軫念時難力郤衆請其示天下以不必查照成案舉行慶典之意益已深切著明矣乃慈　謙抑實有深閉固拒之思而在廷諸臣惟解獻 [T3 ]媚 [/T ]貢諛之術此奴才所爲激切而不容已於言者也夫臣下之於尊親祈　原無纪極况以我皇太后憂勤宵旰恩德滂洋雖天產地華悉備悉供未足以言封祝僅此周旬一舉之例典何足答數十年天地之施十成二五之俸廉更何足為億萬人涓埃之報奕劻之倡率袁世凱張之洞之附從在冊鐸未經奏請以前則際此昌期而思爲墜露輕塵之報猶可言也乃旣奉明詔仍復爲此報効之説以圖嘗試是直以從前之諭旨爲具文而并使天下臣民疑朝廷以文不以實則奕劻之罪大矣原電所謂上届成案係指甲午而言是歳爲我皇太后六旬萬壽勉從臣下之請點景若干處東事旣起旋卽停罷傷心之故何忍仿照哉况近時俄日相持日久必發萬一明歲適當其會變起東鄰其能晏然無事乎是更以仿照成案重貽聖母之憂也奴才自庚子八月迎鑾大同旋卽調任關中奔走伺候於行在者幾一年親見我皇太后皇上處艱難之秋溥恭儉之德體卹羣下不遺繊細河南四川等省　荸薺猶以道遠費煩令勿再進今乃欲令京外各官報効俸廉以作無益奴才知必與聖慈之意相左矣且天子之孝在得萬國歡心方今强鄰環伺凡一舉動尤繫觀瞻此正君臣恐懼修省之時而非宴樂優游之歲伏願我皇太后皇上勿忘在大同西安而以往歲成案爲前車之鑒豈惟寰海清平卽四譯亦將賓服焉奴才忝竊疆符兼領臺諫旣有所見理宜糾弹干冒　宸嚴不勝惶恐待罪之至謹奏 
[電告日俄兩軍李家屯戰事　　昨日午後五點鐘時日本東京來電云華歴四月二十日午前大本營接遼東半島陸軍電報内開十六日午後我軍馬隊於距普蘭店北约九日里之李家屯附近與敵步兵约二中隊騎兵约六中隊騎砲兵約一中隊鏖戰至二點鐘後敵兵大敗往北而退吾戰死將校一員士卒十五名傷將校四員士卒三十三名 
[旅順將陷]  
　　華歴四月十九日烟臺來電云日本陸軍進攻旅顺日來自北而南漸偪漸近海軍則亦將次直抵港口大约三五日内其地必入日人手中矣 
[旅順兵防]  
　　日本東京某日報云旅順命運迄今日而漸底於危矣其間所駐俄軍計擊兵第四營中第二十三二十四二十五二十六四隊共七千名又第七營中第二十五二十六二十七二十八四隊共八千名騎兵則有後貝加爾河可殺克部落中烏愛路夫司幾兵一隊計一百五十名又在烏愛内夫輕司幾兵隊中分出四枝共六百名砲兵一營計九千六百名砲二百五十六尊西伯利亞砲兵一營中分出三枝計九百名後貝加爾河馬上砲兵計三百名西伯利亞東部工兵營中分十二枝計一千名關東砲兵營中分出一枝計二百名加以安設水雷之海軍部工兵二營中第七隧第二十五隊都二萬七千八百五十餘名日前用鐵甲火車高揭紅十字旗載送一千七百名赴大石橋設戍現駐旅順者實只一萬五千餘名其統帶武員爲防禦營營官司鐵之息路氏砲臺營營官司米路諾夫氏第四營營官夫遲苦氏第七營營官温獨臘吞誇氏及營務處馬獨利秃夫氏 
[詳譯日軍攻占蘇家屯情形]  
　　　日本大阪某日報云東京大本營得海軍統領東鄉氏告捷電文内開東歴五月二十五日正午分遣艦隊駛赴金州灣適海中巨浪奔騰兼之敵人依恃蘇家屯砲臺發砲遙擊因擇地下碇避之迨二十六日黎明五下鐘頃漸漸風静波平復得第二軍應援乃卽發砲以與敵戰鐘鳴六下赤城鳥海二軍艦反第一水雷艇隊乘潮淺時偪近海岸連續發砲以攻敵人當戰鬥之初有一敵砲擊中鳥海艦前身鐵甲致海軍大尉河野雄通及士卒二人立時殞命并傷及士卒二名洎八下鐘時我軍從海面望之遙見敵人所築碉堡惟砲已寂靜無聲爰分出 
 
 
] 

Page 2

 
 
水雷艇一隊轟毁希耶帖海河附近火車鐵路另遣一隊於潮漲時測量海路之深淺導引筑紫平遠二軍艦駛近岸邊保護陸軍衝入砲火中尋見淺灘徒涉前進十下鐘許復分遣艦隊出其全力攻擊敵營敵人遂於十一下鐘時漸退我陸軍直逹蘇家屯高地平遠艦入水甚淺當潮落之際已先駛出海洋赤城鳥海二艦及水雷艇隊依然留此偵視敵情旣而此間艦隊得第二軍密信知敵兵已全數退出蘇家屯在南開嶺附近列陣發砲遙擊赤城鳥海二艦有一砲彈墮於鳥海艙面砉然炸裂擊斃管駕林三子雄及武弁佐藤已之吉傷及士卒三名猶幸艦身一無損壞其他軍艦及項水雷艇亦胥獲安全乃於晚間七下二刻罷戰而歸 
[補述南山戰狀]  
　　日本大阪某日報云東京大東營得金州報捷電音内開東歴五月二十六日清晨此間調集諸軍攻擊南山敵壘見敵人在山巓經營防禦工程甫及其半一若擬永久駐守者然砲臺之七置有大小徑口砲约共五十尊分屯野戰快砲兵二隊步兵若干臺外濠邉另有敵兵把守要隘一見我兵前進卽用機器砲遙轟抵禦移時甚爲强悍我軍全用野戰砲尃擊砲臺至上午十一下鐘時敵之正砲臺大砲頓止惟仍連發快砲蓋已漸漸退至南開巓高原矣入夜我砲兵悉注力於敵之濠上散兵步兵則以洋槍助擊始距敵人四五百諾脱繼乃漸逼漸近敵於濠上布鐵絲網下理地電步兵則用機器砲應戰及近至二百諾脱我軍迭次奮勇衝突終爲防禦之物阻隔將弁兵丁有衝至距敵二三十諾脱忽然仆地者雖曰餘勇可賈終難偪近敵身乃傅令砲兵準備一切入晚施以最猛烈之砲火始得攻陷敵陣全隊占擬高原是日我砲艦四艘駛入金州灣恊力攻擊砲臺敵有砲艦一艘在大連灣内發砲擊我左軍所最爲深幸者我軍在南山之麓搜獲敵人所設施發地雷之電綫急用刀割斷方得免於爆裂傷人敵之堡壘中及未後交戰處委棄屍骸約有四百具大小諸砲悉爲我軍所得 
[俄購軍艦]  
　　英京倫敦來電云日前俄人向亞美利加洲南部捱真丁民主國政府訂購軍艦四艘刻又浼法人介紹添購彼國巡洋艦一艘 
[俄購運船]  
　　英京倫敦來電云近日俄政府派人赴英國選擇各商家運貨船之行駛最爲迅疾適合輸送軍士之用者議定價值購取若干艘 
[俄購戰馬]  
　　奉天錦州來電云數日前有客來自蒙古庫倫述及邇者時有俄人携貲赴庫倫一帶購備戰馬價旣議定卽令由耶伊鏗朋地方送至奉天交納 
[俄運兵糧]  
　　奉天錦州來電云日前俄人在田莊臺儲備粟麥共五萬石雇令華船運往鐵嶺目下方在田莊臺迤北二三十里許殺伊卡生河上用船支架浮橋 
[俄修鐵路]  
　　日本大阪某日報云由奉天大石橋達海城之鐵路自東歴五月七日之後未見火車駛過刻下俄人方督率兵士併力修繕以利車行 
[俄備鐵錨]  
　　日本大阪某日報云駐守牛莊之俄員近忽出貲購取中國其陽苦船所用鐵锚一萬五千具　擬在遼河之東用以聨綴豆船備支架浮橋之用也刻已購備齊全次第向奉天省城轉送矣 
[俄藩發瘋]  
　　華歴四月十九日英京倫敦來電云某日俄國親王督古魯幾氏在聖彼得羅堡途中毆辱外部大臣某氏緣外部大臣深願和平處于親王則每好大喜功以致意見不同衅端突起也刻下親王已由巡捕拘獲人咸指其發瘋云 
[俄虐華民]  
　　烟臺訪事人云青泥窪自被俄人佔據後華人被累不堪近有客自彼處來言及自去歳臘月以來各口岸均由俄兵駐守不許華民逃出今春有私附漁船而逸者俄人查悉立卽開砲以轟繼復將旅順一帶所有漁船一律砍去大桅鑿沈水底陷阱我民一至於此其心尙可問哉 
[身後之榮]  
　　日本東京某日報云旅順之役我日吉野軍艦轟沈時溺斃將校士卒二百八十六員名初瀬軍艦碰沈時溺斃將校士卒四百三十八員名此外尙有負重傷者十有二人負輕傷者四十人又敷島軍艦中砲時擊斃士卒九十一名刻已由海軍省備錄爵里姓名以備奏請施恩旌獎矣 
[行路難]  
　　宜昌訪事人云日前湖北東湖縣獄中逃去罪犯七名旋卽查獲五犯由縣主熊賓閣大令訊明飭將爲首之周正洪站籠處死有知其底藴者歴述周犯事之由先是周在某姓船上當舵工膂力方剛多行不軌近有蜀人周某者聴鼓湖南已歴年所去歲因事挈眷回里雇定周船渡洞庭湖而入長江船上除水手六七人外有湖北咸寗縣木工某甲附載途中周見某姓行李甚富陡萌惡念時頭勇力以相恐嚇某姓漸悟其意故爲鎮定佯與交歡迨駛抵荆州詭稱有戚串在董市須道道往訪及檥舟卽赴彼處天主堂密訴情由求教士爲之保護教士慨然允許某姓遂聲稱眷屬在船眩暈攺爲遵陸而行一切箱籠仍周令送至宜昌從豊酬謝並將鎖鑰付之隨携眷登陸周慮有他意派令惡黨八人各持器械沿途護送比至宜昌寓小南門外大方客棧令棧夥整備盛席欵待謢送之人一面將情告知棧主於開懷暢飮之際將器械一一收藏然後緊閉重門集衆擒解縣署時周泊舟洋溪尙未知覺大令立派差捕前往拘回一鞫而服詎料周在獄中又起陰謀率黨越獄逃逸大令惡其刁狡已極以法斃之觀此亦可見行路之難惡人之終不能倖免矣 
[液池蘭氣]  
　　京師訪事人云户部奏請飭下寶泉局攺鑄當五當十銅圓每年約可盈餘銀五六萬兼以抵私錢業已奉旨允准試辦刻下局中招工鐫刻鋼模一俟告成當卽開爐鼓鑄矣○自漕糧攺由火車運京大通橋運船廢棄已久現經户部奏請飭下倉場侍郎將舊存官船二十艘估價發售旋由北通州人劉某備銀購領每艘六十兩統計一千二百兩刻已在朝陽門外河干次弟將船拆矣 
[芝罘近事]  
　　烟臺訪事人云本月初一日之夜二點鐘時大街東頭路北首同義恒號不戒於火致兆燎原之禍雖經登萊青兵備道兼東海關監督何秋輦觀察率同文武員弁督飭各水龍分投施救無如火勢猛烈人力難施直至初二日清晨始燄滅烟消計共焚去房屋二十餘間貨物不計其數威海人張某前在某管當勇近以犯事斥革解至烟臺請道憲何觀察飭屬遞回原籍嚴加管朿○姣女李氏心眷狎客某甲相約逃至威海匿跡某姓家旋經竈棍尋　甲遂棄妓而逃龜棍無可如何將妓扭至英領事署領事某詰知妓實不願重操賣笑生涯乃命移縣送文登解至烟臺刻已由巡檢崔少尹發交廣仁堂擇良婚配矣 
[江漢炳靈]  
　　漢口訪事人云去年林月根大令劉竽珊中翰禀准江西派辦政事處創辦贑州益華樟腦公司迄今年餘頗著成效所出 
 
 

Page 3

 
 
之腦經識者試騐僉謂與湖南臺灣所產甚不懸殊近日中翰携若干箱來漢銷售每百觔值銀百餘兩業此者多喜購之亦可見其操術之精矣○漢鎮籉餉局員楊吉逢刺史自奉委兼辦燈捐事務實事求是不使各户稍有隠匿偷漏等情以故按月所收已增至錢二千餘串上憲嘉之因飭留辦一年以資鼓勵○有女郎張玉香者近被匪類沈祖四誘拐無蹤其夫某甲偵之不獲投控夏口廳署廳尊馮少竹司馬准詞派差跴緝以便盡法嚴懲 
[湓浦濤聲]  
　　　○九江訪事人云統領江西常備前軍岳鳳吾鎮軍以邇者茶市初興揀茶婦女雲集於途諭令各營勇不准擅出營門卽因事領籖上街亦不准稍延時刻并委員在外梭巡繼又諭令營務處李太守照會城内外警察總巡嚴孟蕃安舜舉兩司馬如有遊勇流氓假冒本營軍士滋生事端者從嚴懲辦○本月初八日長江水師湖口鎮總兵楊萬春鎮軍偕中營遊擊李香池遊戎來潯調閱龍開河二套口小池口白水港各汛砲艇水操亦例事也○本月初九日午後一下鐘時楚裕小輪船由南昌帶之内河船載客三十三人行至鞋山忽西北風大作江中波浪高嘉如山營機者力不能支急將繩割斷載客船遂被浪掀翻諸客悉行入水内祇四人得登彼岸内有常備中軍勇丁二人因公來潯亦占滅頂殊可憐也○今年農家小麥豐收惟大麥菜子蠶豆三項均不甚佳米價每石仍售錢三千一二百交菜油每百斤售錢七千三四百交○月初新茶開盤祁門茶每百斤售银四十二兩至六十八兩甯州茶三十兩至四十一兩武𡩋茶二十五兩至二十八兩興國龍港通山各茶二十兩至� 
四十四兩 
[吳江夏汛]  
　　蘇州訪事人云邇來蘇屬各處河道中來往各船時有被盗劫掠之事雖經各事主紛紛報案而破獲者尙無所聞地棘天荆可勝浩嘆○飛划左營右哨某號師船槍長孔家禮自經管帶王耀卿游戎裁撤後率同梟匪至吳江縣治黎里鎮開設賭場因與土匪忿爭開槍擊斃一人報經地方官飭拿未𫊧本月某日游戎麾下武弁曹鳯山𫊧諸紅塔左近解請長洲縣蘇静菴大令訊實釘鐐收禁関日大令飭差解至蘇州府署府尊許子原太守率同發審委員許明府子玨升堂訊鞫孔供詞無異太守乃飭還禁獄中聽候禀請上峯按律擬辦 
[獵塲草色]  
　　松江訪事人云新任婁縣知縣黎子新大令下車伊始嫉惡如仇連日示禁窩賭及劉海髪黑绸襖褲高領白腰帶賽會馳馬等事某日之夜訊案時飭拘惡少之髪長覆額者掌頰二十下當堂將髪薙去○松江府知府田紹白太守江南提標中營參將何師程參戎會銜出示禁止奇袤服色略謂服之不衷身之災也近日往往見有身穿黑綢襖褲腰擊白帶高領寛辮足登薄底響靴裝飾怪異招搖過市者自示之後如竟不知自愛仍前裝朿定卽從嚴拿辦○婁縣知縣黎子新大令訪聞北鄉泗涇鎮近有皖梟糾黨開賭遂密派公役馳往拿𫊧張姓一名� 
及土著一名裝水烟人一名嚴訊供詞分别禁押一面餾役霽封條馳往將窩賭之周姓房屋發封旋復拘拿西門外秀野橋北首石檻中窩賭之� 
房主沈某及地保某甲推鞫再三將甲釘鐐收禁沈某則荷以巨校押赴街衢示衆 
[上海官場紀事]  
　　日前本城巡防北局委員彭伯良二尹因病赴道縣請假刻已痊愈特於昨日遣丁投縣禀請銷假○昨日江蘇試用縣李石君明府因公來滬赴縣拜會縣主汪瑶庭大令飭丁擋駕○松滬釐捐總局督辦朱詵伯觀察刻已交卸奉撫憲恩藝棠中丞委陳亦漁觀察接辦奉檄來滬涓吉今日到差先於昨日赴道縣各署拜會到縣署時縣主汪大令迎入花廳茗談良久而别 
[嚴禁侫佛]  
　　昨日上海縣主汪瑶庭大會出示諭禁年輕婦女入廟燒香及無恥佛婆與夫僧道女尼勾良家婦女起建佛會通宵逹� 
旦風化攸關如敢故違嚴拿重辦按上海香市以每年二三月間龍華寺爲最盛至四月初八日静安寺中又有俗佛之會凡夫淫蕩婦女不法僧尼往往會啓無遮儘人調戯人天歡喜地盡布金大令不於彼時盡法以懲迨事過情遷始有嚴禁佞佛之舉其果欲風行雷厲耶抑仍官樣文章耶未免失之過晚矣 
[縣訊梟匪]  
　　　金山縣境梟匪高阿虎逃避來滬經金邑候蔣澜江大令訪悉禀請蘇松太兵備道憲袁海觀觀察札飭上海縣署及英美等國租界公廨一體恊拿前日讞員黃耀宿司馬派差拿獲押解到縣至晚縣主汪瑶庭大令升堂推鞫高供稱小的係湖北某邑人前當某營勇丁刻正賦間在金山縣境洙涇鎭小住月餘鄉民王子平吳小才根纠衆向黃姓董事滋閙情形小的雖有所聞並不爲伍迨吳小才根陣斃後餘人由金山縣拘獲其五旋將三人斬首二人站斃小的以前惟與林得勝沈小阿妹相識並未犯擄人勒贖之事叩求明察大令一再驳詰堅未吐實遂飭釘上脚鐐下之於獄 
[祝融越界]  
　　有羲漢如者在英租界福建路卽石路迤南鄭家木橋北堍面東屋内設一拆字攤昨日午後一點鐘時忽有流氓羣擁上樓犬呼捉姦不知如何遣火於牀延燒蚊帳濃烟毒燄羃䍥層霄樓屋一楹陡成焦土旣而火毬滾至隔岸順康舊貨店瞭望臺上旣鳴鐘告警救火會西人急驅皮帶車前往吸取自來水竭力圍噴约逾兩黠鐘時火勢稍殺是役也除起火之羲漢如拆字攤外南則聚興飯館某粥店北則耕德堂書坊張興隆煤炭店文元齋纸店王長興小客棧隔岸除順康舊貨店外北至倪心田课命館和記土棧祥興刷染店義源點心店南至順康押店共焚去十有三家房屋约二十餘幢 
[爲鈔又見]  
　　華人林菊林持每纸洋银五元之鈔票二紙至匯豐銀行收取洋銀行中人察知僞物向之盤詰云由賃居虹口之胡子瑞所付遂據情報知美界捕房捕頭傳胡詰問則稱得之僑寓日本之華人孫兆堂當初共來四紙半係匯豐票半係中國通商銀行票每紙皆洋銀五元因將胡管押一面解林至英美等國租界公堂請訊襄讞委員王松丞刺史商之英總領事署繙譯官寶述徳君以此案非提孫質証不能水落石出飭將林交人保出著胡函催孫來滬候訊 
[萬國红十字會來啓]  
　　啓者本會昨承廣東惠潮嘉通褚觀察來函捐助洋銀一百元又褚王氏十元褚徳勤德純四元褚氏三女六元杜友文十元呂五書四元沈耆英二元蔣樂山二元共一百三十八元湖北荆宜施道余觀察來函籌墊豆規元銀一千兩浙江悶心室以善邑公捐備振項下提助九八元一百兩又壽筵移助洋銀一百元升大莊交來孫迪甫五十壽筵移助洋銀五十元除分掣收照並函復外謹乞登報伏希公鑒[  上海萬國紅十字會同人謹啓]  
[仁施稠壘]  
　　昨蒙劉福房善士交到樂助本堂善捐洋銀一百元兪蘭蓀求病速愈四十元周求心友求百病全愈助醫藥捐九八元七十三兩七錢陳徳明求無病永好助施粥捐小洋銀四百角蘇垣恒孚銀樓來山東振捐计三户洋银三十一元又五户助紅十字會洋銀一百四十四元金陵陳善士助紅十字會洋銀五十元諸君子厪懐民瘼軫念時艱或推施與之忱或拯瘡痍之厄仁聲義聞遐邇翕然祇領之餘併此誌謝[  上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宜昌决囚]  
　　宜昌訪事人云三月之杪某日湖北東湖縣知縣熊賓閣大令接　上憲轉頒刑部釘封文著將甲乙丙三犯正法等因　卽飭差由獄提至大堂如法綑绑會同城守營某守戎督兵押赴法場斬决有見者謂劍子奏刀不甚得法有連砍數下至十餘下而　始斷者　可憐已或日三犯均縣之北鄉人去歲九月某日窺知近處某姓夫婦生有一女銖積寸累得錢九十千遂相約往劫將某夫婦刃斃　負其女　逃嗣經地方官飭差將女偵獲訊悉三犯匿跡之處遂得次第逮案一鞫而服至此乃正典刑語曰天網恢恢疎而不漏觀此益信 
[上海縣署瑣案]  
　　湖北人潘正乾等有棺木數具浮厝浦東二十一圖二十二圖義塚之旁近被流氓　發竊棺中殉葬物將棺焚毁因之投控浦東保甲總巡局總巡謝岳松明府怒甚將二十一圖地保姚金福二十二圖地保曹金芝送縣請懲縣主汪瑶庭大令訊詰之餘兩供同供小的等不知何人縱火燒棺求寛限日期以便查明拘解大令予限三日送案○前日徐松林控胞弟和尚行兇等情大令訊究之下松林供稱小的有祖遺墳地一方與和尙匀分執業刻下和尙强奪小的之地與論不服并被毆傷求卽騐明究辦大令察得身上並無傷痕諭候飭差查明禀復核斷 
[上海保甲巡防局紀事]  
　　日前孟金龍以周阿大楊和全詐訛等情控諸十六鋪巡防北局局員陳仲賢二尹提案研訊判令笞責之後鎖示小東門前日周母某氏投局求恩二尹准即將周保去并飭具呈攺過切結○二十三七鋪巡防局員李伯屏二尹訪悉境內各小茶肆有招留閒人賭博情事前經派勇查拿此風仍未盡絶爰飭勇甲嚴加偵緝禀明究辦○南馬頭順裕染坊失去布若干疋報經二十三七鋪巡防局員姚二尹傳集汛捕地保訊供比責子限兩日拿獲解訊昨已逾限因復帶案比究 
[南市馬路工程局瑣案]  
　　前者船户周永郎浼周順榮馮沈氏爲媒文定馮永生之女涓吉上月十六日行聘届期馮忽悔賴被周扭入捕房捕頭令解送馬路工程局總辦翁子文太守倩襄讞委員黄衡堂二尹研訊馮供稱小的駕舟爲業女兒年已十七未經許字日前永郎忽捏造庚帖强欲委禽求恩明鑒順榮供稱永郎文定馮女已由馮妻面允求恩公斷二尹限馮於兩日内理明禀覆○前日船户余阿五等禀控船牙徐福根攫取衣服等情總辦翁子文太守批示曰爾與徐福根等如果别無糾葛何致串人攫取衣物所禀恐有不實惟控關船埠勒索虛實均應澈究候飭差提訊察奪失單暫附 
[英美等國租界公廨晚堂案]  
　　上年龔子清控殷阿大汪利昌定購鐵條逾期不出以致虧本等情經前任讞員某君提案研訊飭補提木作頭李阿才在案前晚讞員黄耀宿司馬升堂覆訊龔訴稱殷汪所定鐵條五百擔會收洋銀一百元立有合同約期交貨嗣以貨到不出致虧本資甚鉅求恩究追殷汪同供此貨實爲李阿才定購上年某月曾將李所出票銀一千兩持往出貨因龔必欲現銀以致遷延至今當求明鑒李供當時小的承造瑪利遜洋行房屋故須此貨今則已無所用然照市價出售亦不至于大虧司馬著交人保出限十日內理清 
[英美等國租界公堂瑣案]  
　　顧袁氏投案訴稱小婦人家住北京路西首昨晚九點鐘時　兒子右新出外購物適王阿狗所駕馬車突如其來致被撞倒車輪由胸際碾過幸經巡捕拘獲一面將右新送至仁濟醫館求救無奈受傷已重延至當晚十二點鐘斃命叩乞伸寃地保王全福禀稱此事已經王之主人楊萬元向屍交顧金生說妥願出殮理費五十元襄讞委員王松丞刺史傳訊顧楊果與王保所禀相符乃准如所請著具切結存案備查○本月十七日之晚八點鐘時妓女祝彩寳奔赴公堂求恩超害讞員黄耀宿司馬發交官媒看管旋訊知其母某氏賃居　　 
吳淞諭候傳案具領昨日刺史訊案時龜子王薇卿投案聲稱彩寳卽愛金前因父故乏資借去洋銀一百五十元本月十五日伊母至小的處一宿而去次日之晚愛金卽逃逸四處找尋始知由王金榮小花瓶二人串令來案漬訴彩寳供稱小婦人時被龜　責駡痛苦難堪是以來案　陳並無他人指使刺史著提王金榮小花瓶訊核彩寳仍交官媒看管○前者虹口公和祥棧房司事人蔡金龍陳來鍾至沈應泉所開茶館購水不知因何啓釁號召棧司翁阿江汪季蘭陳茂生等人將沈毆傷控經刺史訊究蔡陳互相推諉遂諭候飭探查明再核昨日捕頭派包探錢榮堂解案禀稱小的查得此事實由蔡陳爲首當其在捕房時各仔洋銀二十五元因得暫行釋出沈供此傷經醫生驗得問六禮拜可愈尙求恩斷刺史判將蔡所存洋銀二十五元給沈養傷陳所存洋銀充公其餘翁汪陳三人所存洋銀分别給還○洋人愛倫控小車夫孫新育撞壞所乘東洋車請追修理費等情刺史飭賠洋銀一元枷號三日○積竊張寳生窩匿墳山路馬立師路王阿桃王阿煥家前晚被某號華捕覻破訴知包探　如海方長華劉阿炳拿獲詰知曾竊高公館柯公館張文祥張金寶劉秉和戴質夫經同生及泰西女教士某氏等家物件遂分别弔出解案請究各失主投案領贜張供各贓由小的與松江小弟同竊二王同供張賃居小的家餘屋刺史判責張五百板收禁西獄四年二王各責五百板收禁西獄一年起案之贜分給各失主具領 
[法租界公堂瑣案]  
　　八仙橋迤西新拓租界內某牛行主徐王慶徐鶴祺爲客販賣病牛被宰牛公所西人察出送案請懲二徐同供小的等係牛牙每賣牛一頭僅提洋銀一元此次有牛客販到牛十頭病斃其一卽報知查驗西人候至下午六點鐘尙未來驗因剥取牛皮售得洋銀六元小的等並無不合讞員陳楚生大令與法總領事署蘇繙譯官會商著罰徐王慶洋銀一百元徐鶴棋洋銀五十元○牛肉攤主姜阿東以已腐牛肉雇王紀香朱阿榮二車夫裝至虹口銷售路經法界被巡街捕拘入捕房昨日解案請訊大令判罰洋銀六元王朱各責一百板○盛蘭亭訴稱家住二十七保四圖兄弟四人早經析產詎料日前季弟少亭竊取田單四紙計田一畝有奇並借票數紙匿跡蕩婦陸氏家因將陸氏扭案請訊陸氏言語支吾大令著押交少亭到案究追○陳思中訴稱小的與陳世堂之父股開飯店世堂兄弟三人均在店中執業伊父故後已虧欠店內洋銀三百餘元詎知世堂兄弟復同惡相濟將店中所存洋銀三百餘元及帳簿竊出店遂閉歇今將世堂扭案請究世堂供稱此係胞弟世根所爲小的並未知悉大令著押候交世根到案訊究○有李三者納教婦朱萬氏之女秀珍爲妾因犯教規被敎堂司鐸送案前任讞員魏蒓熓大令訊取口供判將秀珍發交聖母院留養所得身價洋銀二百二十元著朱萬氏交還昨日李投案求追大令著將氏押候比追○孫福林向曹龍生混售銅質小銀錢被曹察出送案請懲大令判責二百板○方阿全訴稱前晚十點鐘時小的手持衣料一件行經護城河上被流氓王富寳搶去報捕查獲吊到原贓今已解案請卽訊懲大令判令將王責二百板贓給方具領○偷兒陳阿金行竊小南門外某姓家脚桶携至法界求售被包探拘入捕房昨日送案請辦大令判責一百板○偷兒周阿四在三洋涇橋行竊皮帶一條由包探拘獲解案請辦大令判責一百板○偷兒蔡阿榮在小東門外竊取鮮魚一條當塲拿獲送案請辦大令判責一百板 
 
 

Page 10

 
 
[美租界捕房紀事]  
　　前晚有美國某兵船水手潜至虹口有恒路粤妓王阿翠家尋歡不知因何忽患急病王妓投報捕房捕頭令五十五號西包探舁送至公濟醫院求治○昨晨妙手空空兒張阿三不知在何處竊得衣服若干件行經吳淞路被七百七十二號巡捕拘入捕房捕頭令押候轉解公堂禀請讞員黃耀宿司馬訊辦○昨晨偷兒朱阿芳掩入蘇州河中某姓船上行竊衣服擄之登岸適爲包探顧福其所見連贜帶入捕房捕頭令押候解送公堂禀請懲辦○昨日提籃橋畔西獄內所禁罪犯陳阿三因病倒斃捕頭查得滬上並無屍屬令地保報請善堂備棺收殮 
[上海北市縣業會館籌賑公所施子英經收各水災賑捐二月初一至三十日第一百四十次清單]  
　　初一日吳興鴻術堂求病愈洋二百元無鍚逹源莊募隱名氏求合家　愈五元○初二日寳應朱東朔募求平安入洋四元高郵丁玉軒　吳王氏求消災延壽三元又朱漢臣手王王氏求合家平安各二元○初五日吟紅山館洋五十元○初九日許玖華許璿華各洋一元○十一日姚伯敗上年月捐洋十三元又正二月分二元周仕沅子懋德懋功懋照龍洋十元○十二日春暉堂蔣　記規元二百兩秀水朱世煩爲日妣石大　人黃冥福洋十五元松江湯文炳六元應名氏節生日寳求免災由義善源來三元○十三日長江信　英大馬小同行公助龍洋四元無名氏銅洋三元○十五周教卿洋十元○十九日無名氏龍洋十元榮陽雷氏願伯父病痊英洋十元無名氏一元○二十日盛亮臣還願洋十元與時堂銅小洋三百十角○廿一日汪鍾駿求病速愈洋三十元○廿七日胡萬生銅洋二元銅小洋三角○廿八日何鴻鑒爲母晴疾求速愈由元大亨莊來洋二百元淮城干倘年七十元無名氏銅洋一元○三十日杭垣沈伯　　許　　由延源莊來洋二百元○二月分共收規元二百兩洋八百二十八元扯七三五合規元六百十五兩九錢三分龍洋廿四元扯七三合規元十七兩五錢二分以上共收規元八百三十三兩四錢五分銅大洋六元銅小洋三百十三角連前共收規元三十七萬二千七百十一兩九錢十分八厘銅洋七十五元七角 
 
 
 

Page 11

 
 
   
 
 

Page 12

 
 
[光緖三十年四月京報]  
　　　兩江總督魏奏爲查明知縣被叅各欵摺初一日頭品頂戴兩江總督臣魏光燾頭品頂戴江蘇巡撫臣恩壽跪奏爲查明知縣被叅各欵恭摺覆陳仰祈聖鑒事竊承准軍機大臣字寄光緖二十九年十一月二十六日奉上諭有人奏江蘇贑榆縣知縣徐樹鍔酗酒肆虐威偪人　　　丁役呑蝕各欵請飭查辦等語著魏光燾按照所叅各節確查具奏毋稍徇隱原片著鈔給閱看將此諭令知之欽此遵旨寄信前來等因承准此當經臣恩壽札委請補徐州府知府田庚馳往密查一面札行藩臬兩司轉飭遵照去後兹據該委員馳赴該縣逐欵查明如原叅贑榆縣知縣徐樹酗酒肆虐威偪人命縱庇丁役呑蝕各欵家丁黃雲莊不法經淮楊海道沈瑜慶訪聞札飭該縣究追該縣仍留署作弊一節查該縣所用門丁黃升卽黃雲莊又名黃璿工於鐕營徐樹鍔見其與户書莫景元往來親密恐其表裏爲奸將該衙門丁驅逐不在署中至淮揚海道沈瑜慶訪聞飭究查無其事又原叅差役楊芹之弟楊標霸佔文生孫長畇之妾張氏屢控不究一節查楊芹楊標均該縣快班頭役此等衙蠧本非安分之徒所稱霸佔孫長畇之妾張氏名小芝並無指證第屢經孫長畇控告似亦不爲無因否則何肯以帷薄之羞自相污衊惟聞此案控經前任王得庚以情節支離批斥不准徐樹鍔到任孫長畇復又呈控亦照毫無證據批駮嗣後並未續控所稱屢控不究自係過甚之辭又原叅捕役董姓楊姓等縱其徒黨在各鏆爲盗被武生孫化泳孫有裁拿獲送縣該縣反誣爲毆差將武生等衣頂詳革捕役益橫一節查該縣捕役董姓卽名董信楊姓甚夥也若輩橫行各鎭欺壓鄉民誠難保其必無郤無爲盗實據至武生孫化泳因光緖二十五年四月間滋閙大沙河會場奪去賊犯劉至清毆傷捕役四該縣詳革衣頂所稱爲董姓等爲盗被孫化泳拿獲送案各情當卽因此誤傳又原叅該縣沈湎於酒在董事朱世潼家痛飲醉後卽以帳目細故提附貢生顧詠軒未到怒喝地保王朝珍帶領多人將顧妾陶氏拖至朱世潼家掌責無算旋親至顧家入內搜尋威逼顧妻丁氏交人丁驚嚇傷命顧詠軒京控有案一節查得朱世潼爲沙河鎭董顧詠軒亦駐該鎭有王長勝欠顧詠軒借欵不還回索口角又顧詠軒先與孫緖武因田土結訟有嫌孫緖武唆王長勝以别事控顧詠軒於縣屢傅未到適徐樹鍔因公至沙河鎭住朱世鐘家孫緖武復唆令王長勝面禀並求提質徐樹鍔詢知顧詠軒在家當飭地保持片往邀顧詠軒不到徐樹鍔遂親詣顧宅顧詠軒卽由後門逸出其妾陶氏迎門撒潑出言不遜徐樹鍔大加申斥稱欲重責以喝止之亦卽走避時顧詠軒之妻丁氏正值病危旋卽加劇不久卽故原叅所謂酗酒肄虐威逼人命者殆卽指此事當時顧詠軒實因銜孫绪武扶嫌多事遂赴京呈控是徐樹鍔當時雖至顧家尙未入門其妻丁氏久病身亡並非威偪所致似係傳聞之誤又原叅二十七八年間縣境災荒該縣借端勒罰計罰鄉民顧興尙張玉珍各五百貫張長讓朱永齡一千貫事在城內建望海塔以飾耳目欵多入已一節查該縣二十五六兩年大荒二十七年小荒至二十八年歳熟民困頼蘇鄉之人歴能言之至捐鄉民顧興尙等各欵無從查其確數此外尙有朱姓李姓各捐欵或因漏稅或因控案捐欵多少均不得其詳然以修文廟修城樓修衙署且其多有捐廉固不獨建望每塔一端以地方之欵爲地方之用事屬因公固非入已可比又原叅諭辦房捐與劣董漁利分肥經孫長年控州控藩控京有案一節查上年勸辦房捐係由縣會委查辦嗣因委員不洽輿情調省仍由該縣諭董辦理而家丁黃升卽黃雲莊户書莫景元聲名本劣平日與各鎮董往來不知避嫌故辦捐或有不平持論因之滋起以致孫長年與鎭董孫化政因捐互控將二人牽入至今緾訟不休有州卷可稽又原叅各鄉團練本係民捐民辦及該令不准民練各鄉鎮月繳練費有不從者鎖提押追該縣僅以護勇數人充數有名無實以致盗賊蜂起民不聊生一節查得該縣招募馬隊練勇爲地方緝捕而設所需糧草先經由縣禀明由青口朱蓬柘旺三海口所出之荳餅荳油抽捐以给勇糧自庚子拳匪之變各鎭辦團又因城內空虚經各董議請共發調練丁五十名來縣駐紥以備防護監獄及緝捕之用月需經費亦由各董繳縣發給迨擬議已成各鎭練丁先後遣撤而在城之五十名仍留巡緝其繳費之欵與選練之人數均按鎭之大小以爲衡查贑屬大小三十鎭其送縣練丁有七八人至一二人不等繳費之數亦如之後因繳解日久鄉民頗以爲累然其初本由各鎮董議定繳縣届期亦由各鎭董催繳尙無鎖提押追之事現在城內練丁實有四五十名每遇徐樹鍔赴鄉緝捕均由練丁隨同偕往衆目共覩實非數人充數且徐樹锷於捕盗一事素有能名近來盗風漸熄民頼以安似於地方不無裨益以上各欵均經該委員逐一查明禀由江寗藩司黃建笎署江蘇臬司朱之榛會核具詳前來臣等覆加考察此案被叅各欵或言之過甚或查無實據實毋庸議推該縣於所用家丁書差馭之太寛致滋物議除飭司將徐樹鍔撤任勒令趕緊交出該家丁黃升卽黃雲莊並通飭各屬一體嚴拿務獲提同該縣書差解省究辦將因捐互控等案一併訊結外相應請旨將江蘇贑榆縣知縣徐樹鍔交部議處以示懲儆是否有當謹合詞恭摺具陳伏乞皇太后皇上聖鍳訓示謹奏奉硃批另有旨欽此 
[河南巡撫陳奏爲豫省機器局添購機器料件由司庫於新章减平項下續撥項缘由片初一日]  
陳夔龍片再查豫省機器局添購機器料件由司庫于新章减平項下橃銀二萬兩派員赴滬購運經前撫臣分别奏咨在案臣到任後數月以來體察地方情形屡與司道商榷豫省爲南北樞紐練兵購械實今日切要之圖槍械一項尤當極力擴充俾自能倣造攺良庶可免專恃外購原設局制因陋就簡常年籌撥欵項購備機器物料並未講求新式新法究非長策當經飭司會同機器局妥籌去後兹據詳稱時勢孔棘戰備不可不修經費雖艱軍實不可不預遵飭推廣掣造洵屬先事籌防就目前而論至少須添購機器十部及一切應用物料並擬續購兩磅鋼砲胚二十尊四磅鋼砲胚十尊以備自行製造原撥銀二萬兩不敷甚鉅應再由司庫新意减平項下加撥銀一萬五千兩仍交原派委員在滬切實考究購辦迅速運回豫省以資工作此舉爲整頓擴充起見如果做造日益精熟造成快槍快砲無烟子彈能備操防行軍之用嗣後仍富設注籌欵逐漸開拓經營遀時詳明辦理未便自封故步致昧遠圖所有續撥欵項緣由詳請具奏前來臣覆查無異除分咨外謹附片陳明伏乞聖鋻敇部立案施行謹奏奉硃批該部 
 
