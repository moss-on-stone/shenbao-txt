# 1909 - 332 - 4913234

 

Page 1

 
 
   
 
 

Page 2

 
 
論說 
[論封疆大吏不宜輕於更動（醒）]  
　　本年五月間。前直督楊文敬公因病出缺。朝廷以北洋爲畿輔之咽喉。必簡才德兼備者繼之。方能勝任愉快也。乃命前江督端制軍調補直督。并慮直藩護理督篆之不克勝任也。（常例督撫出缺必以藩司護理督篆）特派那相國暫署其事。朝廷重視北洋。固亦出於情勢之不得不然耳。自文敬出缺。端制軍調補直督。一時牽動全局。乃簡前粤督張制軍補江督。前魯撫袁制軍署粤督。并擢孫慕翰中丞署魯撫。（現已奉命補授矣。）紛紛更調。政局爲之一變。論者早謂非國家大局之福。然因文敬出缺而有此一番更動。亦出於無可如何耳。不謂時未半載。又有端督免職之變動。當此時局日非。辦事爲難之際。卽使各疆吏久居其位。明定功過。嚴飭實心辦事。猶恐無裨於萬一。而况遷調頻繁。致令人人存五日京兆之心乎。記者於此深慮與國家之大局有無形之障害也。 
比者端督之褫職。事起倉卒。令人無可揣度其。繼任者。使早有更動之消息。則識者必首舉江督張制軍。其次爲川督趙制軍。再次爲粤督袁制軍。至今直督陳制軍則自履鄂督之任一循張文慶舊章以故無赫赫之功在人耳目。未必即以陳。督爲首屈一指者（據報載端督革職之諭未頒時樞臣商議繼任之人有以江督川督請簡者後經慶邸以兩江川藏　係重要未便更動爲言故以鄂督調補云云未知確否）今自端督褫職之諭下。卽頒以陳督調補北洋之詔。論者已恍然於朝廷用人之苦衷矣。蓋上所舉之三人。均未可輕易更動者。張督任南洋事未久。政務甫經熟 
 
 
 

Page 3

 
 
練。似不宜遽有變動。趙督居川有年。於川省之政事以及川藏邊境之防務。均籌畫周詳。且與駐藏大臣聯豫等内外呼應。調度合宜。當此藏務吃緊之際。似未可輕易生手。袁督蒞粤亦未久。且係署任。兼之粤省之民氣外交。在在均須撫馭有方。應付合法。始可無虞紛擾。袁督對内對外。均具靈敏之手腕。一旦調動。繼任殊乏其人。朝廷審愼至再。不得已而以陳督補北洋。并以蘇撫瑞制軍補鄂督。晋撫寳中丞補蘇撫。在朝廷之用心。亦若極惡疆吏更調頻繁。有妨於國家政務之進行。乃爲此四面顧到之舉。然而一年之中。因北洋兩更其人。致吳楚晉魯諸省大吏悉受其影響吾恐各省之政界已大有變動。而一切政事早敗壞於無形之中矣。記者爰舉督撫大員屢屢更動之害而一一詳論之。俾謀國諸公益惕然於更調。大員之無益有損。而後此可愼益加愼焉。 
　　一省之政事。最要者爲吏治。欲求吏治之起色。首在用人之得宜。故一省政事之最難者。又莫如用人。一省之督撫若自本省之府道藩臬而遞次升遷者。則與本省之候補官員。上自府道。下至佐雜。共事多年。必皆深知其底藴者。一旦位超羣僚。統籌全局。則於補缺委差之際。必能審其才能學識之如何。酌量委派。而使各得其宜矣。事之興廢。全以人之賢否爲斷。苟各處差缺之主任者。盡得其人。則吏治未有不起色者。若本省督撫出缺。而以異省之藩司升任。或以異省之督撫調補。則視事之初人地生疏。茫無頭緒。事事假手於幕友胥役。鮮有不顚倒錯亂者。殆至歷練周詳。與本省之屬員相與共事。甫稱接。洽而又遷調以去。則蒞任之初。與前此之隔膜無異。周諮博訪。至得其詳。不知又費幾許心力矣。而繼其任者之辦事爲難。亦復如是。可知督撫大員之紛紛更動。非徒無益。而且有害也。至於一省民情之如何。則亦非旦夕之間所能周知者。人性有剛柔之不同。治法有寬猛之互異。且一省之中。邊境與腹地不同。貧民與紳富有别。爲大吏者。苟欲得民情之愛戴。而期施行政事。無所阻撓。則非熟悉民情。好爲撫馭不爲功。各省之民情不同。倘將大吏紛紛更調。則互易生地互察當地之民情。其事甚難。而民情苟未周知則施政動多爲難之處。每見大吏在此省頗有政聲。一至彼省。卽措施。乖謬。不免受人指摘者。蓋因未悉民情。其所行之政事。未洽民情故也。 
凡一省之重要差委。無慮數十處。如財政局。善後局。銅元局。釐捐局。警察局。學務公所。督練公所等。名目繁多不勝枚舉。而以省城爲最多。凡主持其事者。均係省中顯赫之府道。或爲督撫所信任。或爲督撫之親友。平日奉令承教。辦事不患無。濟苟在上者駕馭有方。未始不可責其日進有功。萬一督撫有更動。則此輩奥援頓失。人人存去位之念。不思隨舊主人而他。往必思歸。老故。鄉以遂林泉之志。即使仍居其位。而無去志。然新簡之督撫。必挈信任之官員若干人相與偕來。以爲布置心腹之地。步凡省中重要之差委。必設法易其私人。此爲督撫慣行之事。實無足怪者。舊者紛紛更動。而新者視事之初。又必有一番更張在前任不知振作。叢生弊竇者。藉此整頓。尚謂有益。倘繼任者非其人。則將。盡翻舊日之所爲而日就敗壞。烏見其有益也耶。要之多一番更動。卽多一番紛擾。於事實之進行必有害而無利也。此外如署中之幕僚。苟主人在任多年。則運籌幃幄。遇事贊畫。其於全省之政事民情。或較身任大吏者。更爲周悉。亦未。可知。一旦大吏遷調幕僚星散。或隨節而去。或另覓居停。其爲後任留者。不過數人而已。蓋後任督撫亦有親信之幕僚。相與偕來也。督撫爲一省之文。統攬大權。總轄庶政。心思材力必有所難周。其所藉以爲臂助者。惟本署幕僚及省中重要差委之赫赫數人物而已。故全省施行政事之權雖謂在若鞏之掌握中。亦無不可。今因督撫遷調。而若輩亦隨之而更動則一省之政事。不將有斷而復續之慮乎。若繼任之大吏勝於前任。則親信之官員幕僚。尚無大謬。倘揀選稍有不愼。則其貽全省政事之害非可一二盡之矣綜觀各省督撫更調前後情形。固不難知其眞相也（未完） 
專電 
[電一（北京）]  
　　外部通電各省督撫有無洋人居留内地迅即查覆又電出使各國大臣查明在洋華人確數詳細聲覆 
[電二（北京）]  
　　趙爾豐電奏興學招生甚難辦理不易軍務擬先練五千人爲衞隊徐圖擴張 
[電三（北京）]  
　　前直督端東督錫奉撫程會奏興奉道缺分雖改職掌仍舊應請照例辦理奉旨政務處議奏 
[電四（北京）]  
　　成都將軍馬亮奉旨予謚内閣擬進壯勇肅勤武惠等字尚未圈出 
[電五（北京）]  
　　連甲已啓行先往英國考察 
緊要新聞一 
 
 

Page 4

 
 
[憲政館核訂各省提法使官制清單]  
　　第一條各省照奏定直省官制通則以原設提刑按察使司改爲提法使司設提法使一員承法部及本省督撫之命管理全省司法之行政事務監督各級審判廳檢察廳及監獄 
　　第二條提法司分設三科如左一總務科二刑民科三典獄科 
　　第三條總務科職掌如左一掌本司及各級審判廳檢察廳監獄各員之補署陞降保奬處分等項事宜二掌收發文件編纂檔册及刑民與獄兩科以外各項統計事宜三掌經費出入辦理本司及各級審判廳檢察廳豫算决算並一切雜項事宜 
　　第四條刑民科職掌如左一掌草擬現行各項法律疑義之解釋請示事宜二掌各級審判廳之設立廳止及管轄區域更改事宜三掌編纂刑事民事及註册等項統計事宜四掌稽核檢察事務及司法警察各項事宜五掌辦理秋審恩赦减等及留養事宜六掌死罪案件備繕供勘及軍流以下人犯彙案申報事宜以上兩欵如在各級審判廳未立以前所有招解勘轉事宜仍查照向章辦理 
　　第五條典獄科職掌如左一掌改良監獄推廣習藝所等項事宜二掌稽核罪犯工作成績及編纂監獄統計等項事宜 
　　第六條每科設科長一員承提法使之命綜理本科事務 
　　第七條每科由提法使酌量事務繁簡設一等科員一員二等科員一員至四員承提法使之命協同科長分理本科事務 
　　第八條每科視事務繁簡酌設書記以五員爲額受各該科長科員之指揮繕寫文件辦理庶務 
　　第九條科長秩視五品一等科員秩視六品二等科員秩視七品均以諳習法政人員照章考試合格者由提法使詳由督撫咨達法部奏補書記官秩視八九品由提法使以照章考試合格者詳請督撫酌景署補並咨明法部存案科長科員書記考試任用之法照另定攷用　法司屬官章程辦理 
　　第十條提法使於現行各項法律遇各級審判廳檢察廳有疑義不能决定者得詳擬解釋申請大理院核示 
　　第十一條提法使有死罪案件應備繕供勘詳由督撫奏交大理院覆判法部核定彙案具奏其軍流以下人犯應彙案詳由督撫咨報法部存案 
　　第十二條提法使於全省各級審判廳檢察廳均得隨時親往視察或派員前往其赴外屬各處時可詳明督撫即行前往巡視事竣除申報本省督撫外仍將詳細情形申報法部 
　　第十三條提法使於各級審判官檢察官補缺後如須更調應詳由督撫咨報法部照章核辦不得任意更調 
　　第十四條提法使於籌辦司法一切事宜除隨時申報督撫由督撫咨報法部外仍於年終彙齊造册列表申報法部查核其有重要事件得一面申報督撫一面逕達法部核辦 
　　第十五條提法司經費數目由督撫酌定其舉辦各級審判廳檢察廳需用欵項應由督撫籌給每年編入豫算照度支部奏定清理財政章程辦理 
　　第十六條各省監獄事宜應由提法使按照監獄法督飭辦理 
　　第十七條各省俟提法司改設後所有原設按察司屬官應一律作爲裁缺仍應照章攷試始准任用 
　　第十八條提法司辦事細則由該司酌定其各級審判檢察廳及監獄辦事細則由各該廳及後管官酌定經該司覆核後仍分報督撫及法部由部彙集各省司廳規則酌量損益編定通行畫一章程以昭法守 
[嚴訂考核州縣事實辦法北京]  
　　憲政館覆核　事實原奏已載昨報兹悉樞府以此摺上後當日復奉諭旨諄諄誥誡仰見朝廷關心憲政實事求是之至意願即詳愼議訂考核辦法聞已决意實行上年十一月内慶邸交諭政務處之辦法所有各省詳報州縣事實須與各部院之調查憲政編查館之統計及該省科道御史之具奏三項符合倘有歧異准本省京官及該省諮議局繕呈說帖據實指駁 
[軍諮處奏訂陸軍人員補官暫行章程]  
　　一此項陸軍官佐補官辦法均比照文官例一律辦理 
　　二嗣後陸軍各項官佐必須由陸軍學堂出身人員方准補充 
　　三中等第二級以上各官佐由軍諮處會同陸軍部查取應補應升人員品學勞績擇尤預保存記届時由軍機處開單恭候特旨簡放中等第三級及次等一二三級各官佐由軍諮處會同陸軍部擬補具奏帶領引見請旨補授 
　　四中等第一級以上各官佐均准專摺奏事中等第二第三級各官佐均准呈遞例摺謝恩 
　　五額外軍官軍佐及軍士須受軍士完全之教育者方准補充現在此項人材缺乏暫准以現充弁目人員酌量補授 
　　六額外軍官軍佐及軍士由督練各都統將軍督撫大臣外補咨報軍諮處陸軍部 
　　七額外軍官軍佐如能再入兵官學堂及各項專門學堂畢業者准其升補軍官軍佐 
　　八額外軍官軍佐如在戰時異常出力而具軍官軍佐之學識者亦准升補軍官軍佐 
　　九新設此項官階永無候補名目或帶領軍隊或辦理各項兵事一經奏准補授均爲實任官按其官階給以官俸按其軍職給以薪公除因案革 
 
 

Page 5

 
 
斥不計外其供職年久例應退休人員亦得食減成俸餉至俸餉章程容專案奏定辦理 
　　十各級官佐及軍士均准以京外對品文職酌量改用 
　　十一從前已經補授之正叅領以下各官均應按照所學科目冠以陸軍某隊字樣同正參領以下各官亦應按照所學科目改爲各項軍佐專官以符新訂之章制 
　　以上各條爲現行章程如有應行損益變通之處仍由軍諮處隨時考核具奏請旨遵行 
[湯提學封奏之内容北京]  
　　湯京卿夀潛日前呈遞封奏二件聞其内容第一件乃痛陳官辦鐵路之腐敗懇請朝廷奬厲商辦事易舉而奏效多末後對於蘇杭甬鐵路之計畫亦甚詳悉並言及象山設立軍港事宜第二件仍陳請終養中間歷述生平淡於仕進末後言家有老親春秋甚高恩簡滇南難效馳驅云云其文甚懇摯因是遂有贛省提學之命（此節略見前報專電） 
[外部又議收回魯省電信權北京]  
　　外務部查十年前袁宫保任魯撫時曾與駐青島德國總督訂立華德聯合電報之合同現已期滿故早有收回之議昨日該部又會同郵傳部與駐京德使交涉遵照合同令德國將魯省境内電綫撤去改由中國自辦 
[澳門劃界交涉之難結北京]  
　　葡國亞查將軍因澳門劃界事宜頗難議决故於陽歷二十日已由澳門回國與葡政府面商辦法並聞葡國政府意見擬將該案移交海牙平和會辦理現中國以此案兩國儘可辦理勿庸交海牙平和會故近日政府與兩廣總督往來密電甚多 
[宜春鄉民抗拒拿犯要電南昌]  
　　楊道禀撫憲電南昌撫憲鈞鑒達密有電敬悉二十三營縣下鄉劉管帶駐栗村離城四十里徐令（象藩）住鉅栗村七里丁塘地方集成學堂善和鄉紳耆有來謁者徐令開誠布公飭令先繳軍械連日各村共繳長龍七枝鳥槍五枝矛五十九枝僅色帶一處未據繳到二十九與紳耆議及交兇均含糊應允次日卽避匿不出任催罔應營縣焦急萬分查牙前地方鄒續發一名係攻城首要初一鄔哨長帶兵一棚出其不意登時拿獲詎該鄉竟敢鳴鑼聚衆持械追奪幸該哨長等飛速走遠將該犯押解來城容俟訊辦此犯獲後各村又有抗拒之謡紳耆全行躱避口舌文告無從收效若威以兵力又恐格拒滋事負憲台愼重民命之至意該營縣進退維谷會禀請示前來職道知府辦事尚知謹愼素不嗜殺但該鄉　愍不畏法若再不帶兵前造勢必無犯可獲查善　鄉迤東各村山嶺錯雜天然險要非栗村一帶平地可比其間如新塘袁台上孫寨下李牙前鄒色帶劉社江胄李雙江潘等姓係要犯住所現已指名嚴拿惟各村恃險負嵎野蠻最甚設帶隊深入萬一開鎗拒捕似不得不准予還擊籌思至再惟有仰懇憲台俯念刺手情形迅賜電示切實辦法以便轉飭遵辦徐令來禀力阻職道暫不前往恐紳耆畏而遠遁更無從措手且事至盡處難以轉旋所慮亦是應如所請留備後勁並乞示遵（巡防前路統領）會康（袁州知府）余長春禀江印 
　　贛撫覆楊道電萍鄉專楊道台余守鑒江電悉善和鄉要犯究有若干名未據詳細開列曾否懸立重賞購綫密拿如不得已而用兵亦必將眞正首要姓名及避匿處所訊查確實方准帶隊掩捕如要匪負嵎開鎗抗拒自不能不予還擊惟須愼之又愼斷不准弁勇人等稍有鹵莽徐令禀阻暫不前往不爲無見是在該道府相機妥辦候覆院陽印 
[海參威埠發放俄人償欵海參威]  
　　海參威華商償欵經俄領事交到五十萬盧布已紀昨報兹悉已由威埠商會擬訂發欵章程十六條不日即行發放惟災户原報被災損失共有六百餘萬嗣經俄國查實曾與威埠商會商同核減尚有二百六十萬零二千四百五十五元零二戈比核與所發五十萬魯布之數相去甚遠只能查照核減原册平均計算成數分别發放現已核清僅得一成九分二釐一絲二毫六微可謂微矣 
[𡩋古塔風潮之善後策吉林]  
　　塔城錢帖風潮經公署專委查解此案之張太守分别斷結曾紀前報兹悉太守已將善後策數條電請帥示原電節錄於下錫軍帥鈞鑒密綏芬商會原設於教堂因人民疾視商會波及講書堂似此情由斷不能作爲教案辦理但該堂實係教會公立今旣被毁應由地方官照舊修好映一照片存案了結倘教士或領事到省囉唆乞抱定宗旨持理拒絕至聚搶火磨爲俄工搶傷各人均不致碍命搶麫者現已查獲拘禁此外别無命案惟民心雖定而怨毒未消必須正本清源方可一勞永逸現在入手辦法一請公署速來嚴電飭廳將廣成公産業一律封抵官本二飭官帖局再墊運官帖十萬吊多搭銅元小銀元並龍元票以便周轉而固民信三請旗務處速頒提調關防俾早接手再請由電報總局速電綏局准查閱密電底稿卑府弧叩聞公署接電後業巳會議電飭照辦 
[京師近事]  
　　政務處王大臣因署伊犁將軍廣福奏請添設蒙藏交涉使一摺昨日在該處會議聞已議准添設爰先咨飭庫倫辦事大臣及伊犁將軍等將 
 
 

Page 6

 
 
現有之洋務局常年經費若干詳查報明以便核計添設交涉使事宜 
　　度支部尚書澤公與左右侍郎各丞叅等議商各省財政監理官以五年爲一任其辦理勝任者從優奏保倘有不能勝任者立即撤任以免朦混之弊此議不日具奏即見明諭 
　　電報局總辦連方伯甲自奉農工商部郵傳部奏准出洋考查電政後因憲政館議商要政至本月十七日帶同隨員乘京漢火車赴漢口换輪船出洋聞連方伯先赴德美兩國考查事畢再赴英日等國約在明春方能回京 
　　郵傳部徐尚書昨有咨行甘督公文一件略謂西北地廣人稀邊防最關緊要西安蘭州伊犁間鐵道務宜就地籌欵先築軍用輕便窄軌俟全路發達後再行擴充以重邊防而維路政 
　　外務部與度支部會商近有俄國商人賀林氏在蒙古地方私售食鹽情事議先由度支部派員前往調查明確再由外務部照會俄國駐京公使設法禁阻 
　　外務部今秋調用之雲南候補道趙則賢現已派在本部丞叅上行走以資臂助 
　　聞海軍處擬將光緒三十三年以前在各國海軍學堂之畢業生另定考核辦法量加錄用一俟决定即准該生等在海軍處報名再候考試 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂人組織鐵路公司之手續武昌]  
　　湖北商辦鐵路協會諸同人刻議此後進行方法已决定組織湖北粤漢川漢鐵路股份有限公司集股本銀二千五百萬元分作五百萬股每股銀五元限五年交清每期交一元凡自認股千元以上者作爲創辦人現在武漢所認之股銀已達二百數十萬元（紳界担任在各州縣勸招之股不在此數）本年須交第一期均存放於大清銀行生息非建築鐵路决不動用分毫自收股銀之日起按年給官息六釐俟開車得有餘利再按股均分已經擬定公司辦事及招股章程俟集有成數創辦人訂立合同後即呈請督部奏咨立案 
　　鐵路協會所舉之晋京爭路代表密昌墀君近日常語人曰某此行事若濟則天也若不獲命願以身徇尸還時當厝於大别山頂以示邦人鐵路一日不成我尸一日不葬路成之後迄建一三丈嶐碑大書丹心照千古五字使見者皆墮靦首之涙吾無遺憾矣昨答黄兆蘭君送代表入都序之詩有句云（别矣回頭看大别丹心千古更遐覃）即爲此言而詠也又旅鄂湘人因湘境粤漢鐵路存亡間不容髮凡屬湘人均有担任集股義務爰定於二十三日在武昌湖南會館開旅鄂湘人商辦鐵路籌欵協會舉陳道兆葵爲臨時會長邀請旅鄂湘人届時到會集議籌欵方法但湘人中有以陳道爲品行不端從前曾侵吞公欵有案若舉爲會長其誰信之爰亦刋發傳單聲明反對之意至開會情形届期再行續報 
[鄂諮議局會議詳誌武昌]  
　　十七日諮議局開第十七次會議第一爲督院提出礦業議案由特别委員會審查贊成後又經夏仲膺報告湘省保存礦産歷史吕超伯遂倡言官設鄂礦保存會以免利權外溢全體無反對遂通過次爲議員張中立提出除盜安民案贊成者占多數惟辦鄉團添防營等條均付委員會另行修改第三案請撤兩湖賑糶米穀捐補卡議案由議員鄒君永鈳提出經税債委員會審查後衆議員反復討論僉以移卡爲宜遂通過第四案係黄君贊樞提出足兵食以保治安議案在委員會審查意見以所論實爲思患預防起見惟將稍有窒碍之處請從緩議嗣由陳君登山報告謂此案乃數十年前之事現時地方情形非疇昔可比應請廢棄衆俱認可第五至第八案係議員胡壬林張樹林藍田董欽墀四君增補督院講求宜防案内所未議及各事當由議長報告應查照督院議案由各提議員會同修正附於督院提出講求以防水患議案之後旋即宣布散會 
[湘省諮議局互選資政院議員長沙]  
　　湖南諮議局遵章于二十日舉行互選資政院議員兹已選定彙錄姓名票數如左羅傑四十四票（第一次選）湯魯璠五十票馮錫仁四十九票唐右楨四十八票易宗夔四十一票黎尚雯四十票姚炳麟三十八票（第二次選）向燊四十六票劉潤珩四十一票王章永三十九票（第三次選） 
[湘人請助拒絕路債湖南]  
　　湖南諮議局致各省諮議局函云湘漢鐵路自政府倡議借欵震動全國以爲外人得以强權侵入匪特湘漢一隅之憂實亦大局安危所繫也曩者敝省贖回自辦已耗無窮財力何堪再借外債授利權於人以重我同胞之慮是以與鄂省協商力主拒借外債籌欵自辦已由敝局决議伏念諸君子爲貴省代表必有嘉猷碩畫匡我不逮特寄决議案一份奉達台覽深願大力贊助提倡正論使政府得以全國輿情廢棄草約不勝欽感之至 
[贛省諮議局之忙迫南昌]  
　　贛省諮議局議長謝遠涵因閉會在卽而應議事件尚多特會商副議長黄大壎郭賡平將緊要議案提出宣布限定日期一律議决以便呈復兹將限定十八日同時議决事件錄下宣布法律審查會改良訴訟議案報告書宣布法律審查會治匪議案報告書議决黄蘭芳君改良監獄議案提議教育總會請議案三件宣布財政學務法律審查協會銀錢劃一制度議案報告書宣布法律審查會常年調查户口議案報告書宣布法律審查會愼重人命議案報告書宣布鹽斤加價議案報告書宣布法律審查會鄉鎭警察報告書 
[張督奏陳勸業會近狀南京]  
　　江督張制軍奏臣查南洋勸業會之設前督臣端方原奏係酌取日本初仿西法先設國内博覽會之舉而暫避其名務以收小範圍俾免竭蹶爲宗旨經費豫算約數定以五十萬元由本省官商各半分籌以宣統二年四月初一日爲開會之期所有預備事宜　於是年三月内一律辦妥如實在籌備下及當於開會前三月預先通告展緩臣抵任後接准移交當以兹事體大東西各國凡有是舉籌備之期遠或十年近亦數年現在計距會期爲時已迫而股本是否足敷辦事是否可靠尚無確實把握隨即邀集認股各紳商親與詢問始尚遊移籌議再三甫允認足二十五萬元之數官股除由江寗財政局撥付二萬元外其餘二十三萬元有七萬元係指貢院房屋材料作抵估價招領尚無承受之人已屬緩不濟急其餘十六萬元係以津浦鐵路債票一百八十四張向各商號押借作抵此項債票尚未到齊據勸業董事會聲稱即以債票全押亦且不足指項之數近以籌辦一切事宜據承辦委員試用道陳琪禀稱原估之五十萬元萬難敷用請設法寬籌二十萬元方足以資周轉是原數猶形短絀續欵又須驟增此經費竭蹶之實在情形也至於所辦事宜節次傳詢事務所原委各員調閱表册所定依期進行各節具有條理而實行未及三分之二且會塲陳設千端萬緒必須塲内建築先期成立方能著手應設館所不下十餘處工程繁重係由滬寗招匠包辦訂立合同限以來年三月完工裝飾景物安置貨品旬 
 
 

Page 11

 
 
日間豈能周妥且爾時商貨闐集中西旅寓屯貨堆棧多未籌備尤慮窒礙此辦事竭蹶之實在情形也綜此兩端方日與在事各員諄切圖維妥求整理旋奉明詔式頒羣倫鼓舞伏念此事開辦伊始前無所受風聲所播中外屬目旣不可少涉舖張亦不應過爲苟簡經費應與寬籌辦事必嚴程限當經札飭司局準以不動部欵設法籌措濟用一面遴委調寗差遣廣東候補道李哲濬會同原派各員赶速催辦並飭由滬商董事與會塲包工匠人改訂合同縮短期限務令依期開會以免展延致滋糜費現計津浦債票一百三十四張實可押銀一十一萬五千元併入財政局前撥二萬元再爲加籌二十一萬五千元共爲三十五萬元商股等共計原認二十五萬元加認十萬元已敷原定續增兩共七十萬元之數惟原議商本受虧仿照各國通例官任補助動用官欵應俟會事告竣方能核實開報兹届清理財政之時所有外籌外銷欵目均應和盤托出現因開辦此項勸業會動用頗鉅相應請旨先行飭下度支部立案以符定章十月十二日奉硃批該部知道 
分類新聞政界 
[商請緩增契税之爲難浙江]  
　　寗波紳商學界公禀浙撫浙藩電云撫藩憲鈞鑒今奉縣示部增契税實行期迫民情窒碍年内萬難遵辦請電縣遵照寗波紳商學界童德厚等公叩浙撫接電後致寗波府電云寗波鄧太守鑒頃接童紳德厚等電云部增契税實行期迫民情窒碍年内萬難遵辦等語查此案度支部通行限於文到三月内一律實行浙省奏咨以十月初一日爲始已在接文三月以外事關統案奏咨在先寗屬未便獨異即由府轉告童紳等知之並行縣查照院司支印 
[飛催十一府限報秋災成數杭州]  
　　浙藩顔方伯專簽飛催各屬文云該府屬禀報秋收情形均經批飭確切查勘核實轉禀在案現當彙核詳奏未據該府轉禀到司實屬玩延合亟排遞五百里專簽飛催簽到該府立即查明所屬各縣如有揑報被災被歉田地迅速禀銷其實有成災歉收之區應責成該府親詣履勘認眞釐剔愼勿仍如往屆隱混限文到三日内據實轉禀現時財政困乏餉項浩繁且當新政繁興罔不待欵而理能各屬少報一分災歉公家即多一分正帑該府務須破除情面認眞查辦如再挨延不到定即由司扣銷一面嚴飭各縣遵章查明坐落鄉莊是何等則頃畝分數無論司中核減與否先照府定之數開摺呈送務於十月内到司以憑科算蠲緩銀米倘有逾限即照上年成案詳請記過撤參决不姑容 
[派查海州勒捐要案鎭江]  
　　江督張制軍以海州因勒捐紳富官紳衝突日來有該處商民數十人星夜奔寗來轅控告詞情哀迫除嚴札該州牧明白禀復外特札委知縣李瑞懋前往查辦據實稟復核奪大令奉委後隨於二十日乘火車過鎭暫駐行旌當卽坐民船赴海查辦矣 
軍界 
[鎭屬撥兵佈置冬防鎭江]  
　　鎭屬丹陽馬淋辛豐等處均屬緊要之區水陸錯雜港紛歧難保無各帮匪黨匿跡其間兹届冬防巡邏緝捕雖經地方有司會同營汛嚴防會哨然無防兵駐紥亦不足資鎭攝頃聞駐揚鎭巡防隊統領陸如仙協戎擬撥所部兵隊分往各該處扼要駐紥俾資巡緝而衞閭閻 
[籌辦裡下河冬防水巡揚州]  
　　前淮揚道吳觀察電禀江督文云南京督憲鈞鑒上年冬防期内因裡下河一帶盜風不靖宜注重水巡禀蒙前憲飭派督標水師伍管帶督領砲船前往游弋頗臻安謐該處港紛歧頭頭是道匪船出入甚易本年海屬奇災淮揚收成亦小有所損飢寒洊迫易於勾結爲非雖奉嚴飭攔禁飢民出境然地勢漫衍難免百密一疎似應多爲之備以衞良民昨據揚州府面禀下河盜案漸起務懇派船游巡查緝地方幸甚職道學廉叩江督准電後當即札飭該管帶酌帶師船前往下河分佈巡緝以資保衞現伍管帶已派定九鋒左八左九右一右四右六等舢板六號游巡准於本月十八日督同開往裡下河一帶認眞巡緝並報知督院及吳都轉矣 
學務 
[中學堂組織學藝會之原因常州]  
　　常郡中學堂常年經費均須年前預邀各縣學紳籌議來年經費本届特於日前呈請府尊轉告各縣邀請學紳於月之二十五日蒞郡會議因先期於二十三日由教員學生自行組織學藝會並不涉及公家欵項以便各縣學紳會商時兼可展覽成績云 
[移告調查私塾辦法鎭江]  
　　鎭江私塾改良總會日前奉到如皋教育會勸學所移覆大致謂部章載私塾與學校並行不悖賢混雜非切實調查不足以辨别優劣敝會辦法係凡教授改良者給予札諭酌改爲初等小學次者傳集考試如文理不通僅識之無者卽勒令停止以免誤人子弟妨害學務至表式敝會係分地址姓名學生人數課本教法房屋束修等項貴會考騐學生此番進行殊深佩仰此後應由貴會禀准地方有司會同頒給調查札諭庶調查員有所遵循而亦不至横生阻力仰即查照等因現丹徒私塾改良會已派總調查員李君卽日分往各區詳查矣 
實業 
[紹興商學公會成立會詳誌浙江]  
　　紹興商學公會十六日開成立大會到會者紹府包太守山會兩大令府學翁教授勸業道委員陳司馬山會兩縣巡官各團體代表曁來賓會員四百餘人上午十點鐘振鈴開會間以琴歌由發起人朱鞠堂君宣布開會詞並宣佈本會章程由孫寅初君報告入會人數共二百三十五人由發起人等共交來洋三千四 
 
 

Page 12

 
 
百八十元支出雜項用洋四百三十一元次推舉臨時議長由孫寅初君指定鮑馥生君爲臨時議長衆贊成由臨時議長委鮑香谷君爲代表次演說官長致祝詞者則爲勸業道委員陳司馬包太守代表伍收發山會兩邑令等來賓致祝詞者則爲杭州商學公會代表魏在田君山會商務分會馮德哉君會稽勸學所總董任葆泉君山會自治研究所胡鏡帆君孫端商務分所孫德卿君會員演說者則爲周子文兪湘舟兩君次休息片時下午二句鐘復席選舉評議員由會員投票公舉舉定評議員孫寅初鮑馥生朱鞠堂單遠香周子文鮑香谷陳歧山馬謨臣蔡鏡清錢靜齋孫夀庭宋庚初等十二人内有錢孫宋三君未到會應如何選舉正副會長經會員辯論多時由臨時議長决議以舉定十二員中複選舉正副會長各一人投票選舉鮑馥生君爲正會長鮑香谷君爲副議長云 
[電燈改良之成績奉天]  
　　奉天電燈開辦年餘諸事未臻妥洽兹自祁聽軒觀察接辦後所有機器要件均重加裝配公署廠局一律裝齊所燃之燈無不大放光明較日人所設之燈更覺明亮店舖路燈亦漸次裝設其燈件各具均係自行裝造與外洋之貨無異蓋觀察係美國耶魯書院機器卒業生故能有此經騐也 
雜記 
[警察後局與自治研究所衝突詳情湖北]  
　　鄂省貢院前葉松林所開崇陽旅舘於十五夜有寓客三人作葉子戲經後局三區副巡李某查獲將葉松林帶局判罰錢二十串葉因無力不能如數遵繳十七日晚五點鐘時李副巡遂帶同警勇十餘人赶往逐客封門適有自治研究班學員葛天仕借宿在内向伊理論謂夜已深靜搬遷無地請俟翌日李不允彼此爭論致相口角李即謂其違抗飭警勇扭葛生髮辮拖至後局拘押一宵至十八日晨勒其親書違抗筆據始行釋放葛生到學涕涙交流述其事於學友公懇所長金君家爵親往後局理論取還違抗字據時正七點鐘爲各學員到學之時乃有十餘人各持書包潛隨所長至局觀看甫入後局頭門各警勇吹笛四面圍擁將金所長並學員陳春元（新選拔貢）杜袒（廩生）龍光等十五名盡數拘留現自治局叅事張太史國榕等赴巡警道禀稱毆辱學員後局巡官禀稱率衆毁局未知如何了結並聞自治局有上控督憲之說 
[縳送縫婦之眞相松江]  
　　本月十六日本報載鹽勇縛送縫婦一則兹悉縫工陳婦之外遇即爲婁縣劉令親信之接帖役人壬某自壬眷戀陳婦後即儼然據爲己有不許陳某入室陳憤甚乃投府署控訴戚太守以此事風化攸關勃然大怒批飭婁令秉公審訊不准袒護乃婁令不責壬某反勒陳某出具誣告切結陳當時不敢與辨迨退出後愈思愈憤遂又上控府署戚太守乃提案親審斷令陳某挈婦還鄉不准壬某再有糾葛不料陳婦不肯還鄉再三推託於是陳某之鄉人出其强横手叚將該婦綑縛拖入船上婦則極口呼救一時觀者如堵據云鹽捕巡船當時泊在該處出而觀看婦卽對之罵詈（因陳曾在張帮帶處裁縫疑上控爲張主動故）鹽勇恨甚初則對詈繼乃帮同拖縛現爲戚太守查悉以鹽勇事不干已不應多事立將鹽勇三人責押 
清談 
[哀農民五（東吳）]  
　　我謂今年佃户之欠租。可直斷爲因荒歉之故。蓋言今年佃户。其情大可憐憫。或稍輕折價。或少减成數。則佃户亦可稍有生路。不必於此限期未滿之先。遽有請縣押追之舉也。而論者即指之曰提倡抗租。玩其所言。何大肖業主之聲口也。 
　　我謂各報所載。皆各業主口中之言。本報所載。亦某業主集議時口中之語。此在稍通文理。稍能讀報者。皆能辨之。而論者即誣之爲脅衆抗租之區董作辨護人。玩其所言。又何大肖業主之聲口也。 
　　然則論者下其武斷之語。謂記者與姚某相知旣深。姚某與記者。宗旨亦合。我今即援此例。謂論者與蔣某。相知旣深。蔣某與論者。宗旨亦合。而即以論者爲倡議追租之蔣某作辨護人。不其可耶。 
　　總之論者之意。以爲今年雖值荒歉。佃户終不宜矜恤。業主正不妨多取。然則論者前日。雖謂於業主何德。我知自此以後。業主感論者之德深矣。 
[說大力士]  
　　近日上海出有中國大力士霍元甲。與美國大力士奥皮音。訂立生死書角力一事。一時鬨動多人。尚武之精神。爲之一振。惟因捕房不肯發給照會。尚未舉行。昨兩力士在會場討論拳法。奥力士謂將來角力時。不准用脚勾指戳諸法。霍力士謂中國拳術。自有心傳。不能舍所長而用所短云云。記者因述光緒初年之馬永貞事。 
　　馬永貞以大力著名於滬上。雖婦孺莫不知之。一日有賣藝之力士。約同江湖戲班之武生十餘人。與之决鬥皆辟易而退。以視近來青浦之查大力徒有虚名者不同。馬少年時曾爲松江正營中之教師。大力之名已震。時副營中有竇教師。亦以拳法名家。惟軀幹短小。年老頽唐。馬藐視之。屢欲與之較藝。一日謂竇曰。老教師拳力精能。小子必當請教。竇曰我輩均藉此混飯吃耳。何必較量高低。馬自恃力大再三强之。竇始應曰。如必欲較一。日之長短。則請君先動手。否則無以對君之師。馬於是短衣窄袖。運全力於腕而以拳　之。竇則不改常態。略將身軀一聳。而馬之拳已從竇之腕下穿過。擊空而仆。且帽已爲竇摘去而馬猶不知。蓋拳出腕下時所摘也。　乃笑謂馬曰。君幸遇僕耳。否則摘帽時即以兩指戳君頂。君即殆矣。尚其返而求之於師。馬乃赧然而退。有知其事者。謂馬之拳法係大架子。竇之拳法係小架子。家法不同。非馬力之果不及竇也。馬旋即遁至滬上。卒不改其性。爲馬販子所算 
　　記者曰。中美兩力士之拳法。未知較馬竇兩力士之拳法若何。今美力士不准用脚勾指戳之法。其殆畏竇力士摘帽時之兩指乎。 
瀛談 
[生番吃人]  
　　二十日飛獵濱島岷尼罅埠電云近有小商輪一艘。内有英人二名。華人三名。昨日駛到秩瑪利堤島。補生番捉而吃之。當生番攫人時。又有别生番涎而與之爭。有一英人乘機逃脱。匿於密林。潛窺該生番之舉動見該生番先將五人。加以殘酷之手段。然後宰而啖焉。逃匿者俟黑夜乃狂奔到一小市場處。訴知美提督西保李。查西九月底時。有法國商船魯比號之水手十五人。曾被生番縛殺而炙之。迄今僅兩月而又有第二次發現聞各國已議定派艦會勦。以滅行旅之害。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局議决案 
[議决撫部院交議實行印花税方法案]  
　　查現行印花税法係就民間財産貨物授受買賣借貸之際由人民自購印花貼於契據簿籍以代税欵杜絕官吏中飽之弊端養成人民守法之習慣較之他項捐税辦法大異惟事屬創始商民未盡悉其性質經理又未必得宜近年商情凋敝旣苦於舊有捐税未能分别改蠲又苦於推行新政輒增種種擔負積困生疑積疑成阻自係必至之勢原案稱蘇省田房契税民間尚十不税一以此類推難望其一一貼用撫部院洞悉爲難情狀諒應奏請從緩實行查度支部研究印花税辦法原奏謂應從寬簡入手疏節闊目略植初基但求養成人民貼用印花之習慣不能驟計國家收入鉅欵又税則第十二條載有地方官毋庸派人查驗以免騷擾等語實亦早見及此惟有假以時日不預存一大宗收入之希望亦不必特立勸導之方法 
　　爲呈報議决事件事案查奏定諮議局章程第二十一條應辦事件第十欵内載申覆督撫諮詢事件又四十二條内載凡議决事件除議長副議長同意認爲應行秘密者外均公布之並應隨時報告督撫及資政院各等語十月十七日本局會議撫部院交議實行印花税方法案一件事係税法而不在本省範圍之内謹按局章第二十一條第十欵所開定爲本局應行申覆事件惟原案非惟咨詢實係交議故仍參用會議成式作爲議决事件照章呈報除彙呈資政院曁呈督部堂撫部院並本局自行公布外爲此備文繕摺呈請督部堂撫部院鑒核須至呈者 
[又議决撫部院交議釐金改訂征收方法案]  
　　查撫部院交議改訂釐金征收方法以銀貴錢賤捐欵暗損擬一面爲公家籌補將分成搭收銅元全數改收銀元一面仍體恤商艱將五成减收爲四十成减收爲八按之事實尚多窒礙兹經議定先將原案不可行之故詳細覆陳再將本局所擬將來改辦方法聲明大意謹分别開列如左甲原案不可行之故共有四說 
　　一原案變通捐章係爲體恤商情起見查現在洋數與錢數之比較不僅十與八之比例五減爲四十减爲八核計祗有八折統按洋數核算無非明减暗增是未恤商艱轉滋商困 
　　二自各物昻貴商人貸物向以錢計者不得不增價或改作洋數而貨價愈貴成本愈重利獲愈微商情艱難逈非昔比今若釐金盡改洋數公家所得即商人所失仍以其所失取償於貨價貴益加貴商人受直接之害民間受間接之害 
　　三銅元充斥商民已受苦累猶幸國家捐税尚許搭用藉以稍維信用而廣流通若釐金統改收洋銀銅元愈形阻滯影響所及市面必致恐慌而鼓鑄銅元之弊益滋口實大礙圜法即有傷政體 
　　四貨捐必有找零改錢爲洋則不滿元者例用小角藉口貼水轉滋弊竇尚不如錢洋對搭找零本係錢數無從挑剔 
至原案所云司巡弊混此係積習相沿非功令所能禁絕蓋有釐卡不能無司巡有司巡不能無弊混欲永革除非從根本上解决不能收效根本之解决惟有裁撤釐卡使商人自認繳捐現方籌議認捐辦法所有前項改錢爲洋一節應請免予施行 
　　乙本局議定將來改辦之方法 
　　江蘇釐捐向設蘇州淞滬江寗江北四總局分卡共以數百計全省收捐年約三百餘萬其間百弊叢生總局以比較責成各卡謂可剔除弊竇增加税項各卡則操縱取盈久成習慣商人之狡黠者因緣爲奸良懦者歷受苦累本省商業之不發達此其一大原因近或改辦統捐裁撤多數之釐卡併爲少數經過貨物一次捐足少一釐卡商民少受一分之害而於局用開支不無减省又爲公家之受益然裁撤不盡其害未絕加以本省地方水道紛歧少數之卡稽查難盡論税法原理不因改統捐而有當論本省事且欲改統捐而未必盡能就緒夫釐金之害對於商民爲需索留難對於公家爲隱匿弊混今欲使國家税額無損商民阻害可除非改辦不爲功查各國有營業税而無釐金營業說由商民核實認繳而以地方團體爲查察機關官吏但總其税額之成故絕無苛累煩擾之弊今雖未能改辦營業税然革除釐卡之弊害固不可以緩改爲認捐則漸近營業税之趨向照近年奏銷之總額分别各廳州縣釐卡之收數由各業自認繳納盡裁釐卡使本省境内商旅并免通過税之不均以漸合經濟學之分例且局委司巡盡去則以其中飽還之商民以紓商困公家亦可免局用開支而仍於抽釐原額絲亳無損此實公私兩利之舉也但此事非立時可就應於開會後交由常駐議員俟各屬商會確鑿調查各業捐數依照各卡原額籌議辦法分别認定再爲呈請通飭實行至原案所開分成搭收銅元一節在認捐未實行前仍請通飭照向章辦理 
文牘 
[江蘇諮議局呈報閉會日期]  
　　爲呈報閉會日期事案查奏定諮議局章程第三十二條内載常年會每年一次會期以四十日爲率自九月初一日起至十月十一日止其有必須接續會議之事得延長會期十月以内等語本局自九月初一日起遵章開會接續會議至十月十一日止已届四十日規定閉會之期惟因所議各事未經議决者尚多爰更照章展期延長十日兹定於本月二十日照章閉會理合將閉會日期具文呈報並請轉咨資政院鑒察爲此呈請督部堂撫部院鑒核施行須至呈者 
本埠新聞 
[盜賣營地案近聞]  
　　右營千總周鑑之因盜賣營地案牽涉撤任解寗訊辦曾誌前報兹悉新任王雲翔千戎昨已發出紅諭定於二十四日卯時在石皮弄長夀菴公館接印又聞前鹽捕營帮帶龔千戎亦因此案牽涉業奉提台劉軍門諭飭將龔押解赴寗歸案訊辦 
[嚴巡檢撤任續誌]  
　　法華司巡檢嚴善圻被控撤任已紀昨報兹悉該巡檢所兼之開濬蒲肇河工程委員亦已撤差昨本縣田大令已禀 
 
 

Page 19

 
 
詳滬道請爲派員接辦矣 
[復旦校友會成立]  
　　吳淞復旦公學校友會於暑假前發起以聯絡情誼砥礪學行扶持公學爲宗旨發起後即宣布草章通告海内外舊同學徵集意見收集思廣益之效隨得先後覆信均蒙贊許兹於本月二十二日午後開成立大會並選舉職員如下（正會長）張菊人（副會長）畢靜謙（書記）吳琴孫孫復民（評議）章鳳喈陳仲達鄭詠春吳稼農朱宗逖陸達權張屏之孫復氏（）庶務萬載之陸達權朱宗逖吳稼農（會計）楊紹周金通尹 
[印人控告探捕越權三誌]  
　　英美捕房西探西捕八人同至界外曹家渡附近某西酒店查拿聚賭印人被該印人等以探捕越界控奉英按察司迭次研究判將四號九十一號兩四探與甲乙兩西捕先行開釋餘人拘留候訊在案前日午刻提案復訊被告律師以八十八號西探前至亨盤西酒店捉拿聚賭印人當被鎗傷腿際此次雖往查拿並未行兇請即將案注銷判將探捕四人押滿一天開釋以示薄懲 
[電車撞斃婦人]  
　　住居新閘路九十七號門牌之紹興婦人曹沈氏年三十歳前晚六時半行經北泥城橋附近被某號電車撞跌碾傷當由巡街捕奔訴捕房車送仁濟醫院醫治無效於當晚八時半斃命昨捕房已飭傳二圖地保報縣請騐矣 
[關於蒲肇河工之通告]  
　　西區工程分局昨出通告云照得蒲肇河將次開濬起出土方甚多如有附近業主或包工人要將地皮塡高可以指定地段運泥極便誠一舉兩得之事爲此通知簡章附後一要塡泥之人須開明地方姓名及要泥幾方先向工程局西區河工分局掛號一些項開河餘泥堆積空地經本局允准方可運往他處不取分文一如業主要塡泥並未包定工頭亦可請本局代爲關切承包工頭與業主當面接洽 
[集議開濬河道]  
　　浦東爛泥渡河道年久淤塞前總巡謝樹栢明府曾擬開濬籌欵四百金存儲待用前日汪總巡復邀該處鎭董劉擷雲謝友山朱福田陳桂林等在蒙養學堂集議决計開濬不日興工聞所少之欵統由官紳担任並不捐及商民云 
[集益保商票之發行]  
　　本埠華商集益公司爲週轉貿易補救商業起見將該公司在上海所置房屋地基值銀一百二十餘萬元之産業出售彩票額設六萬號照湖北票號單爲憑祗舉行一次以示限制頭彩得産約四十萬元之鉅業已禀奉上海道批准在案現在南市善利全票號發售各省埠亦一律通銷聞該票得彩極優故外埠承銷者頗多何月開彩先期宣示聞不出三月以外云 
[浦東興造菜塲]  
　　浦東爛泥渡地方近由紳商醵資擬造小菜塲一所業已勘定地叚禀准二路一區巡官設法保護定下月初十日開工 
[船户毆傷巡丁]  
　　南市水利局昨派巡丁傳諭烏山船户掛號造册詎有竺阿發竺金夀樊阿良等多人抗不遵辦遽將巡丁毆傷旋由該巡丁禀明局員知會上海縣田大令派差至總工程局請派偵探傳同埠頭往拿彼等已大半走散僅獲竺阿發一名押候該差回禀大令移提歸案一面仍補拿同黨務獲究辦 
[城内]  
　　一去不回○三牌樓朱恆興酒店日前有不知姓名之人到店飮酒後將棉花一担暫行寄放詎迄已多日尚未取去該店主恐其來歷不明遂偕地甲將花送至一路巡局請爲核示昨游巡官已出示召認矣 
　　罰洋免究○虹橋南老虎灶主瞿紹裘曾於光緒三十一年份將方單向陸姓抵借洋五百元日前忽由中人王省齋私刻圖甲圖章向瞿揑稱因爾積欠利息已與陸姓議定拢滿洋六百元須將借據另寫至圖書地甲處亦已說妥已經蓋印瞿紹裘以王言語支吾陸姓原主又不到場頗滋疑竇遂問圖書地甲曾否蓋戳圖甲均稱不知兹由瞿將王扭至西四區警局經汪副巡官提訊判王罰洋三十元免究 
　　有何要公○上海縣田大令昨派快頭倪耀往傳二十八保五圖六圖地保到案聽侯諭話 
　　道批二則○沈泉源禀批現經飭據許樹栅檢呈原立分據合同查核許顧氏及螟蛉福錄均經簽押諸親亦均簽字是當時許姓實有邀親書分之舉豈能以簽押未齊及福錄所簽迫押字樣情有不甘即予抺煞眞情指爲揑造現據許樹炳禀稱簽押未齊緣由曾由許顧氏禀縣備案則一經調查是非不難立判仰上海縣迅即查明前案如果許顧氏呈明立據分撥非虚即遵本道前次批諭令各自管領分産不准福鑅串聳謀奪以昭公允至許氏是否支派淪亡無人可繼應否准免别立之處并即確查妥議具復以憑飭遵黏呈證書另單系圖及許樹炳前後兩禀合同一件一併附發仍繳黄明仁禀批已據情照會法總領事查明飭令停止兹將照會稿抄發仰上海縣查照立傳地保傳諭沿路居民聽候本道會商辦理切勿擅赴捕房議價拆屋讓地致干查究仍轉知該學董等知之此批 
[南市]  
　　消息靈通○南區巡長前晚至薛家浜同春昌老虎灶捉賭各賭徒已聞風逃散僅搜獲紙牌五十餘副及烟鎗一支洋烟一缸當將店主石耀庭拘區諭飭具結交保不准再犯烟具等均存候銷毁 
　　堂棺兇横○白玉樓茶館值堂人錢毛毛昨至暢樂園酒館囑送麫三碗旣由學徒送去錢嫌太遲怒不可遏遽將該徒毆打傷及腦部頃刻倒暈現該茶館主已倩傷科爲之醫治一面由該酒館報明工程局請究矣 
　　勿再違章○總工程局清道處查得境内居民舖户往往不照局定時刻傾倒垃圾殊與衞生路政均有關碍爰特重定章程明白曉諭並在街頭巷尾添設木桶以備儲積如再違章傾倒定湏究罰云 
[閘北]  
　　幸未燎原○烏鎭路附近劉錫昌舊貨店前晚遺火積薪幾兆焚如幸由巡士入内帮同救熄旋將劉帶入四路一區經黄正巡官訊明起火情形判罰洋一元以儆 
　　控追借欵○吳陸氏控住居均濟里之賈龍海欠洋一百餘元屢索不還昨由四路二區將賈拘案移解一區轉送巡警總局候傳該氏到案質訊核斷 
　　仍被尋獲○鴻大公司經租人安子玉昨至四路一區禀稱租户朱尚豪洪文雅各欠房租三月逃逸今被尋見扭案請追黄巡官諭將朱洪二人暫押候訊 
　　追獲竊賊○扒竊陳阿二昨在新閘橋北朱阿四菜攤上竊取小洋兩角由巡士追獲拘入四路一區押候訊辦 
[英租界]  
　　冐名騙貨○騙子某甲冐充恆豐號執事至四川路成豐號騙取祥茂肥皂三十箱分寄於四馬路鹿鳴旅館主李梅林及山西路祥雲夀香粉店主華興寳處旋經該號查悉投報總巡捕房派探何正喜往查屬實遂將兩處所剩肥皂一併車存捕房並著李華二人交出騙子解廨訊究 
　　押解拐犯○崇明人陳哥溰因犯拐案昨由本縣田大令派差趙桂押解回籍路過租界時由該差報知捕房派捕護送至火車站 
　　印人毆捕○昨有甲乙兩印度人持龍洋 
 
 

Page 20

 
 
一元至河南路某烟紙店兌换小洋因被扣貼水一分致與店夥爭執二百零三號華捕向之勸阻反被兩印人打失號帽等物旋將二印人拘入捕房經印捕正巡裴立脱詢明一併斥逐 
　　拍賣生財○北京路吳小毛等所設之剃頭店因欠德生公司租洋一百四十元被控發封在案昨該公司因吳延不清理禀請公廨啓封將生財拍賣備抵 
　　樂極悲來○許某前晚至油頭路二十八號門牌雉妓院狎游睡至夜半忽然呻吟由妓訴知龜鴇投報捕房派探將許車送仁濟醫院醫治再行查核 
　　因何失竊○圓明園路二十號門牌某西婦昨失鈔票洋一百十七元該西婦即投報捕房飭探查緝 
　　燈光何來○廣東路一百六十七八兩號門牌福興樓宵夜館因欠房租由廨發封在案前晚由西捕查見該店樓上燈光照耀恐有宵小藏匿迨回訴捕頭派探蔣文彬與一百六十三號西探往查則並無一人在内不知何故 
　　强搶銅圓○車夫劉阿三昨在外洋涇橋搶取周阿三銅元被捕追獲拘入捕房押候解廨究辦 
　　沿途互毆○丁阿榮朱阿三樹阿高三人昨在西棋盤街互毆由捕一併拘入捕房飭各存洋保出挨訊 
　　串竊蓬布○陳阿桂朱三寳昨在四川路串竊王亭才車上蓬布被捕拘入捕房押辦 
　　包探獲賊○汪杏生在英界竊得木板數塊携至法界求售被六號法包探查獲送回總巡捕房押候懲辦 
　　開除包探○南京路老閘捕房十三號華探金立生於西歷十二月三號即華本月二十一日奉卜總巡諭飭開除 
[美租界]  
　　相驗路斃○小工張木生及不知姓名之某甲先後路斃報縣請驗已紀昨報兹悉前日下午經上海縣田大令蒞所騐明均係病死張屍由妻徐氏求免投封自行棺殮甲屍因無家屬由堂收殮 
　　違禁售烟○住居天潼路青雲里之張榮江私賣洋烟日前被捕房查悉請廨傳究詎張抗不到案因於昨日改出提單由中西探拘入捕房押候解廨訊辦 
　　移提竊賊○陳成富前竊揚子路碼頭綢緞二十餘疋遁回甯波昨由包探往甬將陳移提來滬押候解廨請辦 
　　塌車傷人○塌車夫駱其香昨日推車至天潼路撞倒行人湯阿元碾傷足骨由捕拘入捕房押候訊辦湯送同仁醫院醫治 
　　父子互扭○項意興昨與其子項銀發口角互扭由捕一併拘入捕房押候解廨訊究 
　　因何起釁○昨有王金生張阿二等不知何故在百老匯路互相扭毆由捕一併拘入捕房押候解辦 
[法租界]  
　　輾轉被拐○丁薛氏之女阿林年已及笄自幼許配於薛朋山之子爲妻尚未成親詎於前年二月間被人拐去氏即托人商勸貼還薛洋二百五十元另娶丁事現知實被徐仁生拐逃後又被住居南匯祝家橋之楊順生拐去控奉公廨泒探於前日協同南匯縣差役將丁阿林拘獲楊已避匿當將阿林押回捕房押候解廨訊究 
　　妨碍衞生○法新生界嵩山路一帶近有鄉農在地上掘一深潭以儲糞穢事爲捕房查知以其有碍衞生爰飭包探傳諭各地主速將地潭墊没如違拿辦 
　　會員合宴○法界救火會各會員前晚假密采里西飯館飮宴以資聯絡到者數十人至十點餘鐘始各盡歡而散 
　　一羣竊賊○楊阿龍楊金生串竊碼頭上大土四只李阿四行竊某店錢三千文張阿生行竊木頭一支均被包探查獲解廨訊明屬實判兩楊各枷一月管押一月李張各押兩禮拜 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[湖北湖南兩省境内粤漢鐵路鄂境川漢鐵路借欵合同（續）]  
　　第五欵 
　　此借欵除後開之第六欵詳載外以二十五年爲期自訂定借欵之日起至第十一年起還本每年應付還銀數由各該鐵路進項或由中國國家以爲合宜之别項進欵交付每半年按照此合同數目日期於十四日前交付銀行等一次 
　　第六欵 
　　由訂定借欵之日起至第十年後無論何時若中國國家欲將借欵全數清還或欲先還合同附表所載未到之數若干均可照辦第十七年未滿以前照債票上數目加價二磅半卽係每一百磅債票一張還一百零二磅半至第十七年滿後無須加價惟每次預還若干中國國家應於六個月之前用公文知會銀行等其預還之數照借欵招帖内載拈𨷟日期多加拈𨷺次數 
　　第七欵 
　　每年應還本利除四五兩欵詳載外照此合同附表數目日期由督辦大臣或在上海或在漢口以上海規元或漢口洋例紋銀照數匀分交付該銀行等足敷在東每交還金磅其磅價與該銀行等同日訂定又可於還本利期前六個月内無論何時皆可隨便同時訂定此所還之本利可以交付金磅若中國國家遇有金磅實在存在歐洲欲提用交還本利亦可用金付還但不得爲此故由中國滙去每年付還借欵之本利銀行等於每百兩計收用銀二錢五分作爲經理費用 
　　第八欵 
　　此借欵本利中國國家承認全還若各該鐵路進項及或借欵進項不敷全還本利之數督辦大臣奏明由中國國家設法以别項欵項補足按期交付銀行等清還本利 
　　第九欵 
　　此借欵本利以下列之欵作保湖北省百貨釐金每年關平銀約二百萬兩湖北省川淮鹽局江防經費每年關平銀約四十萬兩湖北省川淮鹽新加二文捐每年關平銀約三十萬兩湖南省百貨釐金每年關平銀約二百萬兩兩湖賑糶捐鄂欵每年關平銀計二十五萬兩湖南鹽道庫正釐每年關平銀計二十五萬兩以上釐税不得牽連他項進欵若本利照常交付不得干預各該省之釐税倘若到期本利欠付除展緩公道時日外即應於各該省釐金及其他合宜税項内撥足上開數目交與海關辦理以保執債票人之權利嗣後若再有抵該兩省之釐税總以此次借欵本銀利息先償還此借欵或全未還或未還清之先倘有用該兩省釐税借抵他欵用付本利一切事宜不得訂明在此次借欵之前亦不得訂明與此借欵平行辦理並總不得令此借欵以該兩省釐税逐年抵還之質保有所滯礙减色將來若再訂立抵以上所有該兩省釐税之借欵務於合同内載明所有應付還本利等事俱在此次借欵之後辦理等語除此合同所載第二欵比國現存合興公司小票贖回以後此借欵未還清以先不得將各該鐵路及其收欵抵押他欵此欵未還清以前倘遇中國國家議定修改海關税則减免釐税現在議明不得因此借欵係釐税抵押而阻止修議减免釐税但若所擬將此次所指釐税减免則應先向銀行等商明務於新增詳税内如數撥足補抵借欵 
　　第十欵 
　　此借欵全數准銀行等印發金債票其數目因銀行等酌定其式樣文法由銀行等商同督辦大臣或中國駐美德法出使大臣酌定督辦大臣簽字之名及其關防均摹刻於上以省其親自畫押之煩惟中國駐德或駐美或駐法出使大臣於債票發售之前須逐張蓋印并其簽字之名仿於上以示中國國家允准及承認發售此項債票該銀行或駐倫敦柏林或巴黎代表人亦在債票上簽押作爲發售債票經理人倘此借欵發出之債票或遺失或被竊或經焚毁銀行等隨即知會督辦大臣或中國駐美駐德駐法出使大臣由該大臣飭知銀行在新聞紙上刋登報告聲明已失之票不能憑以取銀並設法按該國向章辦理倘所失之票已過該銀行限期仍未覔回督辦大臣或中國駐美駐德駐法出使大臣照原數重發副票加蓋印信交該銀行收領所有一切費用均由銀行自備 
　　第十一欵 
　　所有此借欵之債票息票以及收付各欵在借欵期内不納中國各樣釐税 
　　第十二欵 
　　所有借欵招帖以及付利還本一切詳細辦法未經本合同詳載者由銀行等會商中國駐柏林或倫敦或巴黎出使大臣酌定俟此合同簽字後即准銀行等出此借欵招帖中國國家駐柏林或倫敦或巴黎出使大臣遇有應會同辦理之事與銀行等協同酌辦並將此借欵招帖簽字 
專件 
[江蘇諮議局議塲速記錄]  
　　十月十七日記 
[宣布審查清查公欵公産案結果]  
　　審查會員四十七號報告審查時之意見略述撫台原案與于君修正案之異同計加入二條審查會以爲不必加增仍照原案爲妥又言公欵公産者並非地方可以隨意收用係謂地方公共監督之物故私人募化及私人建造之寺院庵廟與先賢祠廟有異不能作公欵公産論且易致流俗駭聽是以不必將修正案加入也 
　　一百二號問第五條家庵二字是否加入 
　　四十七號言不必加入 
　　議長言此案已經審查會兩次報告如並無更端討論卽起立表决全體起立 
[宣布審查征收釐金各案報告應否開第二讀會]  
 
 

Page 27

 
 
　　審查會員五十二號報告審查時之起見略謂議案中主張統捐者共四件主張裁釐認捐者六件集合參照爲報告書二份一爲改訂征收之議案一爲裁釐認捐之議案 
　　一百十八號言認捐不知一時能辦到否能一時辦到固甚好如尚不能預必期限可否加入先請撫部通飭各釐局均照搭收五成銅元成案 
　　四十七號言諮議局答覆撫部時可於文末加一未改認捐以前各卡一律搭收五成銅元可以稍紓商困 
　　二十六號言銅元五成尚係蘇州辦法若淞滬則十成均係銀元流弊甚多總以改辦統捐爲歸 
　　四十七號言現覆撫部文是否將頃言五成銅元成案加入尚須研究 
　　九十九號言未改認捐以前當要求將用銀用洋用錢一律照向章不得需索留難 
　　一百二號言但盛澤商會請願書中其情形不同當謂認捐未實行以前有不收銅元之局卡殊非便商之道應請轉飭各商卡隨便搭收銅元云云較爲妥當 
　　九十九號言若收銅元後局卡高檯洋價則又如何 
　　八十二號言釐卡不收銅元即係徵收弊病向章實准搭收銅元 
　　十九號言此案終須改辦統捐現在未改以前欲求改良實無善策因局卡與商人實有通同聯合者尚不如空空一語不准抑勒最爲妥當一面自可籌辦統捐也 
　　四十八號言現但問盛澤商會之請願書應否代爲轉告撫部與否 
　　議長即請公决是否照報告書辦法公决照覆 
[宣布審查整頓税契各案應否開二讀會]  
　　審查員十三號報告審查時之意見略謂意見俱在報告書中惟繕寫印刷時脱誤甚多當爲校正者（行欵及脱誤已在報告書更正） 
　　九十九號言第一條引用部章九分是否已經承認 
　　四十七號言承認不承認實無界限原章本稱試辦試辦以後其情形如何固不可知現在不能不就試辦時說法也 
　　九十九號言在政府雖以爲似承辦不承辦而在人民一面則似已經承認 
　　一百二號言俟試辦不妥後再可由人民一方面提出 
　　四十七號言九十九號意欲將年限除去則删去試辦數月或滿半年二語亦屬於全文無碍九十九號亦贊成 
　　九十八號言懲罰一條可以不必引用舊律 
　　四十九號言部章本定一年爲限新章則以六月爲限故前此議員意見曾有辦法二條可以補除漏税之弊 
　　一百二號言修改原議將首節删節中叚直接下又增改數字句衆皆贊成 
　　九十九號言撫台問如何懲罰而覆文不提懲罰恐國民程度不及主不删而改正 
　　四十七號言報告書之意用懲罰之法不如用稽查之法注重在下方之辦法而不注重懲罰並非不言懲罰亦非在懲罰中翻覆撫台議案也 
　　一百二號再述修改之案文 
　　十九號言撫案原問如何定懲罰之條是知舊律新章均係空言不能實施須另求補助之法今審查會報告實已得撫部發問之意但九十九號所以不安因但引舊律不引新章未免偏重現舊律新章均不引用而改爲均有國家法律規定云云則均妥洽矣衆皆贊成 
　　議長即請公决以便即行呈報（未完） 
小說 
[社會小說自由女（二十一）]  
　　第六回眞解意有心聽秘密暗驚心無意洩機關 
　　那個男子聽了。一時間閉口無言。那裡回答得出。心上恨得個無可如何。一股無明火從脚跟底下。一直冲出頂門。燄騰騰的高舉三千丈。再也忍耐不住。想著軟說說他不過。今天只好和他動一次蠻的了。一面心中暗想。一面大踏步直趕到伍。閨英身畔右手一把。揪住了伍閨英的頭上烏雲。左手一把。扭住了伍閨英的胸前。衣服。口中大聲說道。你究竟走不走。伍閨英見他動起蠻來。微微冷笑。輕輕的右手一舉。左手一翻。早把那揪着頭髮的一只右手。解了開去。趁勢兩手一推。那個男子。不由得手放開。兩脚倒退。踉踉蹌蹌的直退過去。一個躘踵。幾乎跌了一交。伍閨英笑道。你這樣不中用的東西。也算是個學生出身。學過體操的。我勸你留些氣力。去巴結别人。不要在這裡用盡了生平的力量。回來當塲出　起來。這倒不是頑的。那個男子碰了這個釘子。曉得自己不是他的對手。只好抱著頭。立在那裡。忍著一肚子的悶氣。說不出來。伍閨英斜着眼睛。看他一眼。便回過頭來。和許星彩殷殷勤勤的握一握手。道今天事情不巧恰恰遇見了這。個厭物。我們改天再見罷。說着從衣袋裡頭取出一張白紙片子。放在許星彩手中。离了許星彩的手。和他點一點頭。又向江鏡波袁直齋鞠一鞠躬。慢慢的走過去。指著那個男子道。我事事大意。没有錢。你你倒疑惑起我來。有話我們回去慢慢的說。說著。伸過手去。扯住了那男子的一個耳朶。口中喝一聲走。那個男子被他扯住了耳朶。也不　痛也不倔强。竟是伏伏貼貼的跟着他往樓下就走。那同著那個男子一起來的。女子見了這般模樣。料想是没有什麽想頭的了。只是垂頭喪氣的走了下去這裡許星彩見伍閨英同著他男人走了。心上方才放心。　著江鏡波和袁直齋。吐了一吐舌頭。縮了一縮頸項口中說道。今天險呀。江鏡波笑了一笑同著左瑶瑟走下樓去。袁直齋也同著趙碧秋一同　來。只有許星彩剩了一個人。鳳隻鸞孤。形單影孑。無精打彩的跟在他們後面。走下樓來。到了飯廳。大家都隨便坐下。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
