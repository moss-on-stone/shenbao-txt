# 1896 - 88 - 4908243

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印二十四史價貝] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋毎部五十元世有留心乙部者請臨申報館帳房購取可也 
[讀新疆提督董軍門福祥遵旨查明據實覆陳摺書後]  
　　昔聖門子路問事君子曰弗欺也而犯之註家謂犯顔諫諍非子路所難而以弗欺爲難其實能犯不能犯有外著之迹而欺與弗欺則内憑諸心果然弗欺則精誠所積自能格君之非犯果可不犯亦可苟此心有一念之欺將不犯固爲面諛以逢君犯亦適爲矯情以干譽此中誠僞邪正眞有毫釐千里之分故曰内憑諸心也抑嘗思之五倫之中君父爲重臣之事君猶子之事父凡有人心孰敢出以欺妄不知君明臣良乃千載一時之盛惟唐虞之世爲然然且有巧言令色孔壬如四凶之徒者特小人黜而君子庸遂成吁咈都俞之際會自是厥後帝降而王王降而霸君道與臣道俱衰爲君難爲臣不易此孔子所以有感夫人言也歴漢唐宋明以來非無英君察相誼辟功臣以襄開創之勳以著守成之績然而揆之於古實覺不侔若諸葛武侯陸宣公司馬温公韓魏公之倫三代下殊不多覯至於伴食貽譏摸棱誤國則中葉之世往往有之其實上下相蒙祗坐一欺字之病耳我朝聖聖相承遠軼往代讀歴朝硃批諭旨凡於臣下欺蔽之習不啻洞見癥結明察秋毫用是早作夜思上行下效遂以臻大同之治蒙累葉之庥無如日久弊生盛極難繼近日内外臣僚雖皆奉公守法未必一心清正如古純臣之所爲毎觀臺臣叅劾之章一交疆吏查覆往往多所廻護避重就輕覽其情辭若出一轍竊嘗心焉慨之乃如新疆提督董軍門福祥者則異矣軍門今日之名將也積戰功至專閫被恩遇甚重蒙倚畀尤隆自去秋至今轉戰四陲膚功屢奏盛名偉略固已彪炳寰區而其心術之純一洗近時扶同蒙蔽積習尤爲難得於何見之於十四日本報附張所登軍門遵旨查明各件據實覆陳一摺見之其言謂經邦戡亂必資揆文奮武之才致身事君先袪怯懦欺蒙之弊軍政之疏至甘省而極又謂本年回民以爭教起釁其端甚微當事者處置不善遂致燎原難救之勢倘各將士皆激發天良殺敵致果亦不致糜爛至此乃督臣好博寛大之名而將士惟以夤緣是務募勇爲名蝕餉爲利誠如該御史所云者以下歴陳各員實跡如王正堃帶軍防守積石關賊至奔竄棄械傷軍嗣又擁兵不救圑目康達之圖殊失　优之誼又李良穆統兵駐白塔寺督臣飭令合圍河州僅距四十里遲　不進至河州圍解始行赴任可見恇怯無能又李培榮輕率躁進爲賊所乘圍困數月牛師韓治軍漫無紀律所過騷擾殊甚其駐紥平番時催促不進咎與李良穆略同以上各員不能得力情形經軍門歴歴據陳誠屬咎無可逭假令隴西一帶任令若輩誤事恐回患將不可制所幸聖謨廣運專任董軍門得以收桑榆之效然則軍門之功不亦偉哉夫李培榮牛師韓皆宿將也祗以方寸之地未能忠義奮發以致瞻徇遲回速謗罹咎由此觀之爲人臣者要以弗欺爲主不欺已自不欺人不欺上自不欺下文臣然武臣亦然大臣然小臣何莫不然所願内外臣工繹弗欺之訓而書紳佩之則以中國之太豈讓董軍門獨受美名哉 
[本館接奉電音]  
　　昨日午後京師飛電傳來上諭一道敬謹譯登○二月十七日奉上諭御史楊崇伊奏詞臣不孚衆望請立予罷斥一摺據稱翰林院侍讀學士文廷式遇事生風常在松筠菴廣集同類互相標榜議論時政聨名入奏並有與太監昆姓結爲兄弟情事等語文廷式與内監往來雖無實據事出有因且該員於毎次召見時語多狂妄其平日不知謹愼已可概見文廷式著卽行革職永不叙用並驅逐回籍不准在京逗留此係從輕辦理在廷臣工務當共知儆戒毋得自蹈愆尤欽此 
[剿回捷電]  
　　九江采訪友人云本月十二日午刻此間接到甘肅電報内開魏午莊中丞統率各軍圍攻哆巴地方正月二十七日一仗殺賊甚多董鄧兩軍亦連破上五莊六堡下五莊五堡等處刻擬合攻哆巴之背蕩平當在指顧間矣亟錄報端以當露布 
[准行輪舶]  
　　江西鄱陽湖風濤奇險行旅苦之兹各憲准設福康輪船公司拖帶客貨及大小船隻從此往來便捷行旅皆願出於塗矣并聞張香帥已專摺奏明許其專利十五年不准他人另創公司只許華商附股云 
[議興法續前稿]  
　　總理各國事務衙門查咸豐八年議定通商章程善後條約第五欵内載銅錢不准運出外國惟通商中國各口准其以此運至彼口照現定章程遵行該商赴關報明數目若干運往何口或令本商及同商二人聨名具呈保單抑或聽監督飭令另交結實信據方准給照别口監督於執照上註收到字樣加蓋印信從給照之日起限六個月繳回騐銷若過期不繳銷執照卽按其錢貨原本照數罰繳入官其進出口均免納稅至載船無論淺滿均納船鈔等語是查禁輪船載運銅錢本有成約該御史所奏奸商偷運如此之多究由何關出口輾轉出洋未據聲叙應由臣衙門轉飭各關道監督會同稅司申明約章切實查理各該關出口銅錢歲約幾何是否概有保單執照其無單照之錢各該關曾否查出罰辦應令各該關監督稅司詳查聲覆以後務當照約辦理毋或疏虞倘托手人等徇情容隠被别口查出卽治以應得之咎該御史所請禁錢出口並行各海口嚴查不得徇縱自係嚴杜銅源外溢爲維持圜法要計核與約章相符自應照准又據奏稱非籌變通之法不足以支危局而開利源其策有二曰鑄銀圓曰開礦政各節戸部查銀圓之鑄創自外洋近則督臣張之淍購置機器設局開辦於粤東現復試辦於湖北江浙粤閩流通甚便嗣後奏請仿照成法推行各省則有御史易俊陳其璋兩摺均經臣部議准奏請咨令沿海沿江各省用意經營並聲明務須考核成色流通行使尤以選派局員爲第一要義通行遵照各在案今該御史王鵬運請諭天下一體通行各省一律鼓鑄與臣部先後議覆各摺奏意見相同惟原奏内稱先鑄銀圓預防錢價大漲請飭下臣部先撥銀三百萬兩由粤局 
 
 

Page 2

 
 
先鑄大小銀錢運京備用俟購買機器到京廠屋齊備卽由京司辦理等語查臣部上年議覆御史陳其璋摺内亦以京城開鑄工匠生疎不如仍就廣東湖北兩省已成之局加增成本竭力擴充此外沿海沿江各省亦可自行設局如購局設廠一時未能應手酌撥成本附粤鄂兩局分鑄現在各省尙未奏咨聲覆如粤局成本果能湊集加增各省畛域不分又復力籌附本則成本較前倍鉅自無容再撥庫儲應俟粤省及沿海沿江各省奏咨到日再由臣部妥籌辦理開辦礦政識時務者莫不以此爲言惟必統利害以兼籌聨商民爲一氣始能興辦上年九月臣部議覆漕運總督松椿摺内業已按照原奏開列省分咨行各督撫將軍都統大臣詳細查明如境内有可開採之處確有把握准其奏明開辦現在亦未奏咨到部今該御史王鵬運陳請准民招商集股開採地方官吏認眞保護不得阻撓礦務旣豐酌抽稅課一切盈絀官不與聞等語旣與公帑無虧尤與國課有益自應照准惟股份能否湊集有無弊混應由臣部再行咨令各産礦省分厘定章程切實奏明報部如有奸商侵蝕股欵及藉衆滋生事端仍責令地方有司從嚴懲辦地方官吏亦不得藉端勒索致干嚴叅以上各條臣等祗知其利可興而不能必其弊之悉去應請特頒諭旨飭下各省將軍督撫及各海關監督轉飭稅務司一體遵照實力奉行不得視爲故常仍前空言搪塞所有臣等遵旨會議具奏各原由理合恭摺具陳伏乞皇上聖鑒再此摺係戸部主稿會同總理各國事務衙門辦理合併聲明謹奏光緒二十二年正月二十九日具奏當日奉旨依議欽此 
[糞除道路]  
　　江西采訪友人云各街巷堆積齷齪習慣自然署藩司翁小山方伯出示曰爲清除街道以便行人而消疫癘事照得省垣係屬通衢官街不同陋巷允宜潔凈豈容穢污廼鋪戸居民祗圖自便傭工僕輩懶於遠行隨意倒傾不事灑掃遂致日積月累壅塞溝渠牆角路旁堆塡渣滓毎逢驕陽暴逼暑雨侵淋臭氣鬱蒸時疫傳染閭閻不獲清吉道途何以蕩平本署司目睹情形心殷利濟特申院憲妥籌欵項飭令經歴司製車輛四乘雇覓人夫八名逐日分赴省城内外各街巷將穢物土屑一律挑運出城傾諸河下以期共履康莊潛消災癘爲此曉諭商民住戸人等一體知悉嗣後毎日清晨各將自家門首街道掃除乾凈如有灰屑垃圾務卽各自挑運城外倘仍任意抛棄當路有礙行人定卽查究議罰不貸毋違特示二月初八日 
[北通州近聞]  
　　據訪事人函云前日有粤省富商韋某業已到京遵旨設立鐵路公司自京師蘆溝橋起南行至湖北漢口地方止一路鐵軌由伊建造按京至鄂道路綿長計有三千餘里恐非一公司所能獨辦或者已集有股分由伊承肩耳兹聞已定於二月十三日在海軍衙門軍機處遞呈恭請代奏候旨開工○前歲戎馬紛爭張筱傳觀察就城内設立圑防局勸本地紳士捐輸募勇五百名以爲一方保衛一年有餘矣時届裁撤之期衆紳以年來盜賊聞風還遁居民安堵如常未始非防勇之力也於是衆議恭製匾額一方題曰軍肅民安於二月初二日由衆紳衣冠鼓樂送至道署懸掛聊誌甘棠午後觀察亦排導到圑防局道謝○二月初二日爲丁祭之期是日卯刻文武官齊集聖廟主祭官爲張觀察與祭官爲東路廳謝司馬理事府岳司馬漕運廳顧司馬通州孫刺史土壩王别駕石壩陳别駕吏目程少尉通協倭恊戎都司岳都戎守備柴守戎等學官恩王二廣文率同諸生分司其事濟濟蹌蹌莫不肅然起敬鉅典也○中和佳節各衙署土地祠支搭燈棚懸掛奇巧新燈鈎心鬥角悅人心目今届以倉署燈棚爲最盛邀本城太鼓會慶賀昇平士女往觀者如潮之湧頗極一時之盛○二月初二夜舊城南門外燃放烟火先是預由該會埋桿甚高一時哄動城鄉爭以先睹爲快届期所放如四方斗天燈地燈旗花竹馬飛老虎五鬼鬧判燈牌樓葡萄架砲打襄陽城魚龍變化金盤撈月拉鞭燈花等又有五截燈塔九蓮燈魚缸和尙變驢剃頭變王八樣樣新奇觀者喝采聲震天地○二月初三日在學諸生舉辦文昌聖會在城東南隅文昌閣上懸燈一晝夜以取文光射斗之意 
[花埭尋芳]  
　　廣州采訪友人云去年冬至後疫症流行迄今已歴數月之久初惟起於城廂内外近且沿及各鄉村其病情之奇斃命之速比之甲午年爲尤甚幸富厚者皆能遇災修省慨解腰纒拯濟貧黎延醫施診目下城廂地面施醫者已有數十家然諸醫皆依樣葫蘆全無把握求有能洞明癥結設法活人者實不可得噫斯民何辜遭斯疹癘天心難測安得叩閶闔而問之○肇慶府屬蜆岡金利兩鄉民互相械鬥迭經文武員弁馳往彈壓仍未能稍息干戈員弁以若輩蠻横情形幾同化外非以大兵從事不足寒其瞻而息其爭遂飛禀省垣請兵剿洗譚制軍閱禀赫然震怒立卽批示云查肇慶額設兵勇已多原足以資禦侮乃此械鬥小故仍不能辦理平日之營務廢弛已可概見實堪痛恨各員弁奉到批示爲之悚然刻下邀公正紳士四人出爲排解但未知能使兩鄉言歸於好否也○湖廣總督張香帥因鄂省銅錢缺乏籌撥巨欵委員赴粤請鑄錢局代爲鼓鑄○某甲向在香港營生日前因染疫癘附船回省甫至家卽登鬼籙一子一弟亦互相傳染轉瞬間相繼斃命屍骸三具幾至無入收殮幸事爲街鄰所知代報某善堂施棺殮瘞○某晚初更時洪壽里某姓家火油燈爆裂登時火光四射幾兆焚如幸鄰人均未就寢齊來救護立卽樸滅不致成災○某日某憲因事出轅前駈行至孚通街突有某甲者衣服修潔手執狀詞攔輿呈遞某憲接閱一過見所禀係家庭細故未便准理立將原禀擲還○某晚初更時有一人手携衣包行至十六鋪突遇匪人迎面而來出刀刃恐嚇其人駭而蝟縮匪遂將衣物掠去 
[榕隂清話]  
　　福州采訪友人云邇者謀生不易游民衆多論者咸以開辦礦務爲治生之上策前有某甲者創開十排等礦未幾卽中輟兹由新貢士陳翼臣名景韶者與二三同志察得長門外西洋島出有礦苗因投禀督轅請准開挖邊潤帥批其禀尾云卷查西洋島鉛礦經前部堂飭據藩司及船政大臣查復該島鉛苗不甚暢旺且恐採辦未善稽察不週易滋流弊詳准飭縣封禁惟現在各屬礦産堪否試行開採出示招商勘辦業據司局報明通行各屬查勘議禀在案仰福藩司會同善後局司道卽俟復到核議詳辦禀發仍繳○閩中官吏例於朔望赴文廟拈香以光祀典兹者諸生邀約同志届期到廟隨同行禮亦創舉也○福州賭風極盛南臺保甲局總辦舒衡甫司馬下車之後卽嚴申禁令詎料賭徒非但不能改絃易轍反明目張膽更甚於前現在城内亦漸有此風如玄壇河墘等地方喝雉呼盧十分熱閙豈地方官皆如宋之聾乎何不繩以三尺法也○閩省官塲不論文武各官無不十分擁擠現聞浙江巡撫廖中丞傳電咨會云副將以下額外員弁皆行停止咨補洵澄清之妙策也 
[厦客譚新]  
　　厦門采訪友人云自去臘中旬至除夕隂雲羃䍥䍐露夝曦元旦峭寒偪人寒暑表降至四十餘度自是而後時或傾盆大雨屋滬牀牀迨人日始稍轉陽和未移時又烏雲蓋日上元之夜雨師驟至燈市闌珊十九日爲官塲開印吉期適黄人捧日而來嶺上層雲盡抛絮帽樹頭晴旭高掛銅鉦一時宦海中人無不眉梢喜溢○邇來市中柴米昻貴非常蔬菜之來自隔水四鄉者更居爲奇貨青菜以兩計值實數年來所稀逢也○有某二尹之來此聽鼓者就金門賃屋爲公館俾梅鶴妻子得所依棲正月初五夜有盜擁入刦掠一空初七日拘獲案中要犯十數名訊實口供吊到原贓不悞地方官據實禀詳督憲至二十七日接奉省中電札飭將爲首之四犯先行就地正法旋由道憲升堂點騐如法綑綁委水師中軍及石潯巡檢押赴禪師公嶺梟首示衆○正月中淡水茶未開大盤至本月初旬始一律售出聞業此者受虧甚鉅竟有耗至數萬圓者○新委稅釐總局提調方司馬震於正月下旬附某商輪船抵埠接辦是差司事巡丁多有無可位置者亦足見人浮於事也 
[奎藻神庥]  
　　本邑城隍神於光緒二十年八月廿六日經前江蘇巡撫奎大中丞奏請御頒匾額嗣於廿一年三月十九日奉硃筆圈出保釐蒼赤四字匾額一方由禮部行知巡撫後中丞欽遵轉行到縣黄大令奉札卽傳諭董事雇匠敬謹髹漆已於昨日午前十點鐘懸掛邑廟正殿中間現在匾面係用黄紙糊蓋須俟排齊儀仗就萬壽宫恭迎聖旨宣讀訖再將黄紙除去現准涓吉本月二十四日請旨矣届時 
 
 

Page 3

 
 
衣冠濟楚者必有一番熱閙也 
[滬上官塲三則]  
　　候補知府聨建河太守豫日前因公來滬在滬北全安棧暫駐行旌前日命駕入城遍拜各當道至縣署黄大令飭丁擋駕○候補知州孔刺史祥霖日前來滬假寓北市大方棧昨日命駕進城以次赴各衙門並縣署投刺拜謁○代理吳淞司巡檢沈小亭少尹擇吉十八日接鈐已紀昨報兹少尹於前日命駕進城先詣道轅謁見辭出後遍赴各衙門拜會至縣署投刺黄大令接見之下茗談片刻興辭而出卽於昨日赴法華司署接鈐視事矣 
[大令晉省]  
　　本縣黃受棠大令將赴金陵謁見督憲劉峴帥面禀事宜已列前報兹大令於前晚十二點鐘鳴騶出小東門到金利源碼頭附江裕輪船上駛 
[仍准資遣]  
　　昨報紀發落散勇一則茲悉該勇等實係困苦難堪不能回里連日盤踞署前痛哭哀號大令查悉情形惻然憫之謂若輩官不資遣勢必將塡溝壑因傳諭著照所請查明人數准給船票川資内有温台籍者廿四名昨晚已押上江天輪船載之回去再有兩湖籍者四十三名俟二十日飭送長江輪船載往漢口上岸 
[遞犯加差]  
　　公堂遞解人犯往往有由捕房代遞者捕房中送上輪船毫不加以約束人亦不知以致該犯上輪後仍得肆其伎俩近由寗紹台道吳觀察行文江海關道憲黄觀察請飭行知英公堂轉知各捕房嗣後如有代遞人犯須得派差押送前往俾免仍有以上情事黄觀察業已札飭屠别駕遵照辦理矣 
[協緝匪徒]  
　　有侯誦莪者向在寶山縣境之羅店鎭起家港地方開設染坊一所朱緑元黄生涯不惡突於上月二十八晚有匪徒多人撬開該坊大門入内攫取土布等物正在搜括之時聞聲起視不料匪徒等瞻敢抵拒致徐受有傷痕匪徒等得揚長而去事後查知被竊土布二百餘疋以及銀錢雜物等件當卽開具失單投寶山縣報失縣尊沈大令立即飭捕赶緊洒緝未獲誠恐該匪徒潛蹤租界因卽移文英公廨請爲協緝屠别駕已飭役一體查緝矣 
[英早堂案]  
　　包探黄四福禀稱日前有彚司洋行式老夫俞福康與王芳里同在妓院及陳賢卿家賭博昨日俞忽糾同流氓潘阿標蔣子梅金阿寶陳鳳山等四人將王軋至一層樓茶肆拆梢强要借洋並指王糾約牌九司務以致將洋行帳洋五百五十元一概輸去故與借洋等語因一併拘送請究王芳里供新正以來與俞等賭博小的輸去現洋六十元銀表一枚押洋二十元昨日俞忽糾約多人强要小的出洋完結此事但小的亦輸洋銀如此行爲情同拆梢今旣獲案求訊究俞福康供在彚司洋行爲式老夫因有王芳里糾合小的同賭伊等暗約一人冒稱宏濟質鋪内之王瑞甫其實係脾九司務致小的輸去洋五百五十元當被小的看出牌上破綻當取牌五只向之理論由陳鳳山理勸著王還小的洋三百元繼僅允出洋一百五十元今旣獲案惟求恩典陳賢卿供家中並未聚賭實祗從中理勸而已陳鳳山供與王俞均皆認識故理勸有之質之潘阿標蔣子梅金阿寶同供不敢拆梢惟帮同陳鳳山向俞理勸求恩别駕判將陳鳳山與潘蔣金等四人各押三天王芳里等三人從重判罰好副捕頭不以爲然謂不若俟彚司洋東來案再行定讞别駕允之遂定於翌日覆訊○包探趙銀河禀稱黄秋山因事在縣涉訟日前有黄之學徒金阿芳向說有馬四掌者與縣署汪姓交好如有洋一百元給汪則官事可以速了且能全贏黄信之如數付給不料嗣後避匿不面昨日遇見扭交小的送案請究金則願賠洋五十元黄秋山申訴前情質之金阿方供因先生官事在縣偶與馬四掌談及馬言可以包贏然洋銀均交　手不知竟將洋騙去小的自知多事情願賠償洋五十元馬四掌供開粥店所有洋銀一百元係送與汪婦之謝儀並非拐騙求鑒别駕得供以馬四掌冒名騙洋殊屬非是著押繳洋一百元再行核辦金阿方旣已賠洋五十元從寛斥釋所有金賠之五十元先給黄領去○嚴阿四竊取王明榮家銅脚爐質錢使用由包搩石金榮緝獲人贓送究王明榮遣人投案領贓嚴阿四供本地人因失業無聊無奈行竊實是初次求恩别駕判押三天贓還失主○某洋人昨至王建范所開京貨店内購物失去布褲一條指王藏匿吵閙由包探石金榮拘案請訊洋人投案堅指王建范藏匿伊之布褲請追王供小的開張店業安肯作此不端之事况並未看見洋一携有物件實是誣指别駕判將王交保 
[法公堂瑣案]  
　　鴇婦吳桂貞因藏匿烟妓李銀寶爲葛張氏具控經鄭大令提案訊供著交保出外將李銀寶尋交至案旋因逾限不交著　保人馬寶生帶案押候著交馬又挽出小東門泰昌炒麫館主莊仁卿轉保出外昨禮拜二堂期包探將莊解案請訊並稱李銀寶於昨晨由寶生之弟送入捕房一并解請研訊李銀寶供向在常熟本月十二日來滬住戲館街炒麫店内大令謂爾旣知有案不應避匿莊仁卿供代保桂貞以致受累李銀寶並未住過李銀寶供正月初四日由丈夫李阿火領回常熟先於初二日丈夫至火塲來看騐屍夫妻相見之下卽問桂貞據稱由阿三領來後仍由阿三送至航船天令謂與爾夫會晤何以不卽回去供稱小婦人尙有銀洋未了丈夫擬往城内西局控訴小婦人先在崑山爲傭爲阿三哄至滬上先被押在新街四十八號花烟間内得洋十元本家偪令接客小婦人始知墮其術中旋被轉押吳桂貞處得洋三十元只買棉襖一件餘被阿三取去大令謂爾非孩子四十八號内旣知被騙何以又被轉押吳處顯見爾亦情願銀寶又供丈夫出外撑駕托夫兄李阿員照管勿令出外小婦人乘間逃出大令謂爾何以知有訟事供稱倩人看申報知有訟事來滬待質大令問馬寶生如何與爾認識供稱馬係桂貞姘夫大令謂恐所供不實爾未必在常熟供本月十六晚實由常熟趁航來滬大令謂葛張氏曰爾云與銀寶係姊妹今竟何如遂與祁君會商著將李銀寶押候其夫李阿火到案具領莊仁卿著押候交出吳桂貞馬寶生到案嚴懲葛張氏陸楊氏還押覆核○陳阿三等因與鄰居口角經鄭大令訊供押候究辦昨日堂期陳阿三偕出店汪阿福車夫陳阿大同求開恩旋據陳阿坤投案遞禀代求寛宥大令閱禀姑念生意中人無知初犯著陳阿三汪阿福各罰洋五元車夫陳阿大罰洋兩元各具安分切結交阿坤保出○陸金林遞禀代丁阿狗求免送入改過所大令謂丁犯縱火案情非輕何得率請求免陸稱與丁係妻舅其母年老有病現在小的家内丁自幼學爲撑駕三月間擬欲完姻丁叩首求恩大令著丁母自行投案候示丁阿狗還押陸斥退○殷丹霞呈遞失單禀稱在法界開裁衣店正月初七回家托王阿三照管旋被店夥穆阿有將物件盡行搬去小的來滬查悉與王阿三串同將王送案請訊質之王阿三供與殷朋友殷欠房租三月又欠工資五六元向索無著被穆將物件取去寄在虹口華順碼頭大令著將王阿三押候出票至虹口吊到原贓及提穆到案復核原告斥退○張榮春偕李松山投案張禀稱要本租界開設永順客棧李稱在英界開設裕順客棧與源春棧主王三同爲友王在寗波患病不能來滬函致小的等請代爲料理小的等查悉失主徐永梅之妻素有瘋病將首飾押在寄園協順祥兩處大令問爾如何知悉供稱據棧中人言去年十二月曾向徐商懇情願償洋廿元作爲費用徐已首肯願求銷案大令得供著同原告投案候核○朱春芳卽朱子卿欲保朱包氏出外鄭大令恐有不實押候交保昨日堂期著保交案大令謂爾供朱包氏被朱二觀搶去有何憑據供稱小的亦不知細底惟朱包氏在押小的擔保出外俟復訊時交案大令問究竟是否朱姓搶去供稱與朱素不認識未知實際據包氏稱不願搶去逃來滬上爲傭大令謂包氏如願嫁朱理應出具願嫁切結隨朱回去惟是否搶去著爾出具切結送案備查一號華捕禀稱本月十三日下午巡至小東門見馬車行駛並無照會上前查問該馬夫縱馬疾馳乘間逃逸致小的手背受傷旋經查悉馬車　主陳阿梅在英界浙江里亦無英界照會解送公堂罰鍰移解到案請辦陳阿梅供當日馬夫兩名一係阿尙一名和尙大令以該馬夫不應違章漏捐 
 
 

Page 4

 
 
乘間脫逃著將陳阿梅押候交到兩馬夫再核○陸世福禀在某烟間帮傭失去寗綢馬甲一件查詢之下知爲周福生所竊將周送案請訊周供向住該烟館已有二十餘年並無失竊情事同居共有五人小的睡在樓上失物在樓下如何知悉大令謂陸曰指　無憑未便准理周又供小的因見有木匠將衣典質大令著押候查明覆核○沈煌甫禀稱在五馬路雜貨店爲車夫被竊賊張春生掩入棧内竊去馬甲一件拘獲人贓送案請訊質之張春生俯首無詞大令著押候笞責一百板贓交失主○包探禀稱竊賊傅長生在江天輪船竊取鞋籃爲馬夫拘獲人贓送案請訊以急欲動身贓已交還大令著押候枷號半月期滿笞責一百板 
[美界捕房紀事]  
　　麻皮坤坤長脚晉生二人均虹口著名流氓也日前鄉人某姓將田出售二人索得中費若干前日午後相約至天濂路協　烟館俵分遽興口角飛盆擲盞大顯神威適竇如海施奎江二包探巡行至此一併拘送捕房捕頭謂其尙屬初犯從寛開釋○甲乙二西人僦居百老匯路某號洋房日前有同邦人某丙潛至臥室竊去大衣等物事後甲乙函告捕房請爲查緝前晚包探施奎江訪悉内之所在告知捕頭捕頭卽派二十三號西包探協同前往將丙拘住詰問之下供出原贓售於百老匯路永泰呌貨行因復派施探將永泰店夥某丁拘押昨晨倩西探將丙送至該管領事署請辦領事發回捕房著禁押二禮拜○寗波魚販某甲携妻居新記浜路某自來火廠之後終年負販早出暮歸其妻水姓楊花漸與比鄰某乙有染昨晨事爲某丙所見入室捉姦乙見勢不佳踰後垣而逸甲不恨妻之洋蕩反嗔内不應揚人之醜貿貿然奔訴捕房捕頭令甲喚巡街捕拘拿送辦○前晚八點鐘時北四川路仁智里第七十七號門牌粤婦唐姓出外購開水將門暫鎖迨回見鎖已扭去重門洞開臥室中失去皮箱一口爰卽奔告捕房請爲查緝○昨晨江北車夫某甲載二女郎至楊樹浦怡和繅絲廠工作及至廠門將所携綢洋傘二頂囑甲帶回行至中途乙丙二流氓見之誤以爲行竊所得擁至某茶肆百般敲詐甲怒扭乙丙至捕房據情聲訴捕頭遣包探竇如海查明情節將乙丙押候核辦○日前偷兒小圈子在琼記碼頭竊得花生油若干斤售於外虹橋鴻泉樓茶肆門前某甲所設餅攤前晚包探范進才將小圈子查獲拘至捕房詰悉原由復將餅師拘押俟翼日一併解送英公堂請究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英晚堂案]  
　　本埠製造總局失竊機器銅一案由關道憲黄觀察諭飭英廨讞員屠别駕飭差探等拘提收贓之嚴長生等及竊犯俞大發等到案迭次研訊情由兩誌報章前日晚堂别駕飭提比訊據陳大毛供小的家在江北尙有父母在堂小的在製造局當工有年素來安分上年冬間有同在作工之馮阿添卽馮鐵頭因患病日久衣食不繼遂起盜心串同内廠小工俞大發及前在廠内當工之楊阿根等於今正初三日盜取碎銅小的與陳蓮溪在外接贓共竊二次均由楊阿根經手賣與馮金本小的分得洋銀四五元今乞格外恩宥陳蓮溪供湖南人父親去世有年家中尙有老娘竊取銅件實由馮鐵頭起意糾同俞大發楊阿根於大除夕晚在内廠竊取小的在外接贓共接三次分用洋銀五六元官謂爾前堂供認共竊四次今毋翻異答第四次竊取時因有響聲事恐敗露故小的卽行走開俞大發供家有父親現住湖州鄉間小的在局當工有年此事實因一時誤聽馮鐵頭楊阿根等糾合入夥於正月初九及十五六等日共竊過三次分用洋銀十一元今奉明訊乞恩宥李阿毛供紹興人向在南市開銅匠店本年正月初三等日有素不認識之楊阿根俞大發等挑來廢銅碎銅等或數十斤或十餘斤不等毎擔價洋十六元共四擔零計洋七十餘元後經小的轉售與余紀生共得洋一百十餘元孟阿高供紹興人此項廢銅由親串馮金本托小的轉售與余紀生共得洋八十餘元前者小的已在高昌廟巡防局内賠繳過廢銅九十五斤今乞恩鑒馮供小的向挑銅匠擔度日家有妻子兒女上年太除夕晚有素不　識之人來售碎銅至正月初三日止共三次計價三十六元小的當將碎銅鎔化九十五斤嗣因小的有事回籍卽托親串孟阿高代售與余紀生共得洋八十餘元所有鎔化之廢銅九十五斤已經繳呈高昌廟巡防局余紀生供寗波人此項碎銅等件小的向孟阿高等收來毎　價洋二十元後小的賣與嚴長生毎擔洋二十三元半共計價洋二百餘元求察嚴長生供小的因係同業故卽收買一時失察今乞恩宥别駕著將一干人還押候禀明道憲示遵○龜兒王金寶控同類朱德興圖賴借洋一百十九元前晚由屠别駕提訊王供蘇州人向業　級餬口上年二月間有　奴王阿榮等爲中說有開妓院朱德興應用向身借去洋一百五十元至五月間收過洋三十一元尙有一百十九元屢索無還今復向　　　無奈黏票求追朱德興供所借洋銀業於上年五月間如數付清由小的交與中人王阿榮轉交金寶惟借劵當時尙未收回今遭誣控王供朱與　寶借洋小的確曾爲中惟還洋之時小的並未過付今乞明察朱錦昌供小的向在朱德興妓院内上年二月間德興倩小的與阿榮爲中阿金　立據借來洋一百五十元至五月還過洋三十一元在借據上註明尙有一百十九元德興希圖乾没今奉質訊據實聲明不敢妄供别駕得供判令朱德興交保限於明年五月内如數清楚毋延餘人一併斥釋完結 
 
 
 

Page 10

 
 
   
 
