# 1889 - 358 - 4906000

 

Page 1

 
 
[賑物求售] [  申報館協振所謹啓]  
　　本舘自籌辦賑捐以來屢承諸善士以書籍珍奇助賑廉泉分惠感　五中現計積有剡原文鈔十部金綱經墨蹟一部玉帶鈎一隻刻絲壽字甲堂一輔士女中堂一軸六書通二部歴代名人畫譜三部圖繪今古奇觀一部經藝五美六部山水一軸歲朝圖一軸泰西美談一部津門竊記一部原榻萬年宫碑玄秘塔碑銘靈飛經三種石印七十二家評註楚辭一百册邃懷堂詩文全集十一部石印求治管見七百册博物志一部伏望諸君子慷慨解　速臨購取庶幾楊枝一滴得以灑遍蒼生乎 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年釘匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔曰連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此布 
[中國輪船宜往來外洋說]  
　　天下五大洲大半爲海所間隔前代西士之來華傳教者必繞道至俄羅斯然後迤過天山以達我國北省長途七八萬里閒關跋涉須閱四五星霜恭遄征固若是其難也嗣是而後輪帆肇興四海之遙飛行可達於是葡人先至澳門貿易瑰奇之物絡繹而來英人涎之遂以鴉片烟販至粤省然尙未入内地惟於沿邊口岸與華商通有無而已道光之季當事者知烟販日衆烟禍日深建議禁除大與英人齟齬干戈斯起轉戰頻年洎乎和議旣成初許通商於五口後漸漸增至二十口而雙輪鼓浪遂得暢行於大海長江矣今傅相合肥李公深知我國之利日漸　奪於外人適當赭宼削平所置兵輪皆無所用於是創設招商局改兵輪作商輪南自閩粤北迄津門長江則直達漢口宜昌沿岸設立碼頭建造分局凡所以收冋已失之利而不使見奪於外人者計無不周事無不備迄今二十餘載規模漸擴利益良多顧終不能使我船可到之區禁洋船以不到則利雖可奪利猶不能盡奪回也愚則以爲洋船旣可至我邦華船亦何不可達彼國爲今之計正宜派船來往外洋裝運貨物如彼國公司船之例准以時日果黍不差庶幾彼國利權亦或爲我國所奪乎或曰輪船之費每次何至千金倘貨物寥寥搭客無幾如折閱何曰是當别籌良法初時帷以兵輪來往待生意旣盛始行添設商輪兵輪帷用武之秋始得一試其堅利承平日久徒飾觀瞻除迎送大員略一行駛餘帷終年不椗徒費貲財今宜令其駛赴外洋代公司船之用苟能貨物充牣搭客衆多則有利可沽固爲至妙卽不然而終年下椗迎送大員亦必花費貲財一無所補何若時向外洋游歴亦得藉廣見聞乎且愚謂輪船之歴洋固不第藉以奪已失之利也天朝星使何等尊嚴向無輪船出洋惟是附他國公司船以往駔儈雜處豈不失官體而褻國威乎今用兵輪專送出洋庶　銜命登　使星焜耀其利一華民之覔食外洋者洋人每以奴隷辱之犬豕畜之呌苦連天不能上達九閽之聽自簡欽使設領事曲加保衞始得安全猶且美之舊金山時被土人所虐害昔年洛士丙冷之役資財被毁人口被戕雖責美廷援例卹銀而死者已不可復生所得究不償所失今若有輪船遊歴則一有事故卽可載之回華免致無地可容被人辱侮其利二洋貨之來華銷售者以布匹爲大宗顧布匹需用棉花往往自中國販去一來一往稅銀費已不資是以貨物雖多價値終不能再减坐視輪船水脚俱爲西人所收今誠能於出洋之時運花以往回華之日載布以來則卽照納稅銀而水脚仍爲華人所得不較之中國自設紡織諸局購機雇匠利源仍溢出外洋者其得失相懸天壤乎其利三有此三利想當軸者亦必早籌及之而奈何不亟亟興辦耶或謂中國多未諳駕駛之法兵輪行駛國中尙或不免於碰撞一旦欲其乘風破浪越數萬里重洋能保不生事故乎則應之曰中國設立船政學堂武備學堂事已多年學生皆已卒業誠能雇用歐西船主而以學生輔之苟其隨處用心則閱歴數年其學益能精進他日辭却船主更何患不能操縱自如乎至於諸事因循在在皆以西人爲依倚則不特行船一右不克盡得其技卽一切洋務亦惟粗習其皮毛誠何益哉誠何益哉因作此說以告當今之謀國是者 
[帝京雜錄]  
　　盛京部署原有蒙古文筆帖式額缺考取補用乾隆十八年正月十八日奉上諭兹閱盛京引見筆帖式清語甚屬生疏竟有不通曉者此皆由考試之員互相觀望不以爲事之所致將此交諭　將軍等欽此自光緒十二年間考取蒙古文候補筆帖式一員業己丁憂過班現在出缺懸曠無人指補應行考試咨明吏部覆以准其辦考相應考試蒙古筆帖式以備補用由署將軍定軍憲會同鳳司馬秀將應考五人先行考騐騎射除匪例咨行吏部轉咨内閣揀擇新到題本試題彌封到部以便考試並經定軍憲等遵旨將盛京將軍副都統五部侍郎銜名繕單馳遞來京奏請皇上特派二三員以便於盛京兵部考試等情奉硃筆圈出盛京副都統濟祿禮部侍郎懷塔布欽此○本月初間德勝門内迤東十岔海旁有無名男屍一具頭上有傷地方官恐干未便卽以無名男子倒斃呈報免騐抬埋詎爲巴少司馬目覩面詢福大協揆死者有傷何人所擊因何致死協揆愕然笞以未據呈報迨散値後飛札該地方官查報止黄滿協尉裕通及頭甲步軍校不敢再諱卽以業已抬埋禀覆並將該處看街兵一名看河兵一名送交提署訊究提署以案關人命未便延緩移送刑部根究當分浙江司堂訊一次已將看街看河二兵分交南北二所收禁並將該協尉步軍校傳部質訊經該滿漢掌印調傳仵役人等於十一月十七日前詣德勝門外小巿口教塲邊埋屍地方開棺相騐以憑訊究○管理太常寺事務禮部尙書臣奎潤等謹奏爲題奏請旨　恭照本年十二月十二日孝德顯皇后忌辰應行遣官恭詣定陵致祭准宗人府咨送擬遣和碩怡親王載敦銜名到寺臣繕本恭進可否卽遣載敦致祭抑或改遣近支王公前往行禮之處伏候　聖裁訓示遵行爲此題奏請旨本日奉硃筆改遣郡王銜多羅貝勒 
 
 

Page 2

 
 
載瀅欽此○正紅旗滿洲印務叅領以本旗應領十一月季弁兵甲米經户部劄由海運倉支領禀知本管都統額筱珊相國定期領米額相國諭於十一月十八日赴倉領米遂卽備文知照海運倉監督等屆期開倉以備支領○廂紅旗芬護軍統領車訂於十一月十七日辰刻在東安門内南池于正白旗侍衞教塲揀選護軍校一缺藍翎長一缺並挑補七個甲喇護軍二十一缺除咨請稽察御史至期往同挑選外並傳知應選應挑人等備帶弓箭於是日前往預備○禮湒爲片行事所有喜起舞大臣應得賞縀本部現由户部領取到部相應片行貴侍衞處轉○知會應領賞縀之喜起舞大臣務於卽日取具佐領圖片持赴本部祠祭司承領可也○步營三堂憲尊諭八旗滿蒙漢工各廳所有十一月十九日冬至 
皇上親祀天壇二十八日駕御齋宫沿途道路理宜平正自午門外以迄端門天安大清正陽各門以抵天壇按照畫分叚落派出步軍校帶兵前往所分叚内妥爲修墊勿得稍有凸凹不平之處以昭愼重各廳官兵等於十八日各往分叚修墊御道○禮部示傳景山官學候補教習盧鴻遇宗室官學候補教習丁學恭八旗官學候補教習孟繼洙等限三日内親身赴部騐到並携帶筆墨以備塡寫親供當堂覈對筆跡○户部司務㕔爲曉諭事本部大門二門等處係衙署重地理宜嚴肅豈容拴繫騾馬任意作踐實屬不成事體此後卽著爾門皂等逐日巡察如有前項不服约束者由爾門皂等扭送到廳立刻懲辦倘該役等扶同徇隱一經本廳覺察定將役等一併懲辦不貸○福容文三堂憲定於十一月二十日辰刻在步軍統領衙門内揀選步軍營協尉二缺委協尉二缺步軍校三缺委步軍校四缺六品領催五缺七品領催九缺已傳知各旗應行入揀之人是日赴衙門預備入排揀選 
[輪船停駛]  
　　伏波輪船爲閩廠所製向充閩海兵輪曩者法人騷擾海疆該輪乘風破浪往來策應劉省三宫保秉節渡臺將該輪改爲臺灣官輪嗣因管駕林文和補授澎湖鎭標都閫府復將該　派往澎湖聽候差遣日前吳瑞生軍門來臺面禀宫保以該輪年久失修船身損壞不堪駛行因飭停泊基隆海口作爲通商躉船從此客貨上落愈形穩便所有該船執事人等概行裁撤在船機器業由機器局派員前往拆卸矣 
[赤嵌朱霞]  
　　臺灣大龍洞山麓有空潭焉碧水漣漪深不見底每當夕陽將下或旭日初昇纎雲四卷潭内蒸騰如釜上氣倐忽之間烟霏霧結波湧濤翻一道毫芒直逼霄漢有時精光團結横亘半天璀璨陸離目不給賞詢諸士人咸謂是處有多年老蚌時放珠光或謂海上蟾蜍别營一窟是耶非耶姑誌之以供海客談助 
[剿番續信]  
　　調隊剿番一節已登前報兹接臺灣信言李鼎臣都戎新募勇丁及澎湖鎭標各部均已抵臺吳瑞生總統筮吉前月廿六日會同各軍由臺北起節向内山進發各該統領敵愾同仇誓當滅此朝食諸營士卒亦皆踴躍用命靜聽指揮軍容整肅如火如荼銘軍統領竇雨村軍門宏謀卓識威望素隆基隆防營深資坐鎭兼之省垣重地營伍不足未便輕離因令本軍營務處竇小村司馬督帶左右兩營會剿按司馬爲雨村軍門之第三公子素嫻韜略將門有將種其軍門之調歟 
[生番滋事]  
　　臺灣訪事人信云傳聞距郡城六十里之大科坎三角湧九芎坪竹頭角等處一帶番社前月聚衆滋事地方爲之不靖傷我軍民共有數十人之多節經該處駐防營汛撫以善言怵以兵威無如該番逞蠻恃險執迷不悟抗拒官軍勢甚猖獗并將隘口各險要以木石塞斷遍插竹籖排列器械儼有拒敵之勢然負嵎究自何社尙未得有確聞果爾則亟應移兵剿辦宜蘭之役或當暫緩時日耳 
[派員坐探]  
　　記名提督劉石泉軍門日前由福建來臺投効經劉省三宫保札委前往大科坎坐探軍情月給津貼銀三十兩軍門奉檄後業於前月杪親詣憲轅謝委束裝就道從此馳書報捷責有攸歸吾知必有以上慰憲廑也 
[臺北官報]  
　　發審局員劉屏藩大令現奉上游委解海關册籍晉京○會辦艋舺厘金范春泉二尹解餉前赴福建○督辦基隆煤務黨幼雲大令公　遄返基隆八斗本局○奉委修理臺南電桿委員蘇賡華大令洋人韓森業於前月下旬隨帶應需各料乘輪就道○前機器局提調朱新南司馬　渡回籍○新科福建翰林薩太史嘉樂林太史孝恂來臺拜客○管帶伏波兵輪林錦堂都戎飭回澎湖本任○丁佩萱觀察交卸機器局差使後襜帷仍駐局内大約歸期當在明春也 
[南邑示諭]  
　　南匯縣爲剴切曉諭舉辦保甲鄉團事照得本縣日昨親歴各鄉會商各紳董舉辦保甲鄉團都說是第一件好事恐各鄉百姓木知保甲　團的好處故詳細爲你們告之保甲一法十家聯爲一牌互相查察向爲壞人者許其改過就於户口簿上註明自新二字一牌之中擇一老成公正的人立爲牌長遇有小賊窩家烟館賭博搶嫁逼醮誘拐訛索等事由牌長告知本圖董保禀官立刻查明拿辦或你們自已出控亦可准理不要花費分文牌長得規包庇責成董保告官董　得規包庇由分董總董告官並准你民人指告似此一圖清理一圖一甲清理一甲都自然乾淨了窮人子弟可免學壞人的樣子又可免小賊偷你們的農具卽外來的人皆有查考亦不敢欺侮你們切不可說富人有錢平日不周濟我們就眼紅他如此存心就是昧良心了人無心必死菜無心必亡做人存心公正天必保佑窮人終久必富子孫必昌富人刻薄成家爲待你們窮人終久必窮天理循環報應是眞有的本縣所以要辦保甲去了壞人你們自然學好並不能與壞人數十成羣出門呌荒生事免受官的刑罰此辦保甲之好處也鄉團一法各就地叚或十圖爲一團或四五六圖爲一團聯爲一氣聞警各出救護拿獲强盜送縣重賞卽有聚衆呌荒滋擾的亦可查拿似此大家不敢做壞事窮人可保性命富人可保身家此辦鄉團之好處也本縣來此三年各鄉各圖人情好歹好勢高低均已盡知所選各董皆係公正之人平時與你們息事不要你們的錢你們各人心裏自當明白本縣平日勤於下鄉凡地方惡棍訟棍均已一一拿辦歹人不除好人難以過日此我百姓自都曉得的今行舉辦鄉團保甲第一與鄉下人有益你們各人細想要知官紳之苦心我做你南匯縣自與你南匯人同甘苦斷不肯欺騙你們王法雖嚴不肯錯打好人一下你看衙門口這些披枷帶鎖坐牢籠打板子的人都是胆大不學好的人是做樣于與你們看要你們學好自示之後凡鄉下識字的人將此示念與各人聽聽使大家明白各做好人卽是你們的陰德了所有保甲鄉團條規開列於後如有阻撓不遵准紳董督同地保禀案卽刻出差傳到重打那時懊悔已經遲了各紳董等皆明大義之人務望實　奉行你們子子孫孫長居於此得能同心同力窮富大小人家都過太平日子豈不快活了麽五保七團限奉到示諭之日卽刻舉辦切毋遲疑自貽伊戚其各禀遵毋違特示 
[袁江雜錄]  
　　鎭憲以標兵疲弱不堪飭各營認眞操練删汰老贏節浮費以裕糧饟亦可謂實事求是者矣○淮揚水師營現經大帥另委漕標松協戎管帶○郭觀察之蒞任也料理各屬積案頗能無枉無縱兩得其平鹽城紳民深感惠意大書學道愛入河清海晏民灶騰歡德澤廣被等語遍貼城廂内外以當口碑○清河縣朱邑尊嚴禁娼賭烟館一時　厲風行猶恐地痞匪徒藉此生事爰出示曉諭如有冐充公人混行訛詐者許扭投案下以便重懲○江西正主考沈叔眉星使於上月十七日抵浦旋卽遵陸赴都○淮北地己凝結而落花隆尙大半在田農人咸謂今歲生油必致短絀已 
[出殯誌盛]  
　　前廣東布政使孫方伯觀在揚州仙逝及設奠日期均經登報兹悉擇於本月初四日辰刻發靷儀從執事焜耀一時内有 
 
 

Page 3

 
 
黄亭數座萬民傘三柄印委紳商執紼恭送備極冠盖之盛由左衞街本宅向西經多子街大爐坊龍背迤邐至彩衣東關等街進觀巷繞南北皮巿蔣家橋出徐凝門登舟由其長公子伯平觀案送回安徽原籍安葬碼頭上支搭素幔弔者觀者踵接肩摩殊形熱閙云 
[大霧迷漫]  
　　本埠自前夜十二點鐘起大霧迷漫至昨晨七點鐘幾至對面不見人將近八點鐘霧氣漸散城巿若此想航海者不免有所阻礙矣 
[邑尊回署]  
　　上海縣裴邑尊帶領書役人等詣馬橋履勘盜案已紀前報兹悉邑尊至劉姓家詳勘後復會同鹽巡營管帶吳君家正往各處查察一周然後回申昨晨舟抵南黄浦因大霧迷漫不能行駛邑尊卽由製造局碼頭登岸排道回署 
[負債輕生]  
　　世之營營　擾無非爲阿堵物耳至於債　山積索逋紛來力謁計窮輕生以殉比亦大可憐矣蘇人某甲住居英租界四馬路西首年關在邇負欠纍纍無從措理竟於前夜自吞洋烟及家人知覺延醫救治業已不及只得備棺成殮聞者傷之 
[清釐瑣案]  
　　昨日葛同轉蒞法捕房發落各案畢命將枷期己滿之各犯逮案計沈友如卽沈三於九月十六日拘案枷號三月申斥至再釋之使去盜賣米石之顧阿林掌頰四十下當堂開釋掉取孫受彰衣物之陳紹香申斥再三命具改過切結然後至大巡捕房領取折賣京貨之錢除償孫外尙存若干令作爲回籍之費硬偪姪女爲娼之楊渭豐令將枷開去具結不再滋　楊不肯具結押候再核枷示之積竊高阿泉將枷開去高求給川資回里同轉不准枷示之扒竊陳金和將枷開去判責六十板釋之使出枷示竊取江天輪船考籃之胡永村覆加詰訊供詞狡展從寛斥釋　媒案内着交錢海龍到案之管老仁因病送醫院療治令傳寄子火桂明覓人保去 
[縣案彚錄]  
　　張錦坤投縣控稱小的自嘉興趁船到松江换船來申行李内有洋一百元錢六婔文及抵埠登岸查檢各物銀洋均歸烏有當冋航船主查問置之不理叩求提案究追帮審娄員詹明府訊究之下以失洋無憑未便准提姑念行客着賞給洋兩元作爲回里川資○裴邑尊在閔行拘獲賭徒朱梅根蔣木山范厚齋吳沼耕董小玉陸阿天等前晚經帮審委員詹明府訊究朱稱秘農度日蔣稱小本營生范稱在鄉教書吳稱在黄浦司處當差董稱在地保名下充帮夥均認賭博明府飭將吳笞責一百板責畢供出賭首張裕松明府飭令一併還押候補提訊辦○王得勝因案覊　旋經訊明交保前日有津伶孫瑞堂投案具保當經詹明府訊明情節准其具結保出○陽榮文控楊二川盜賣基地一案經裴邑尊提訊將二川管押在案前日詹明府升堂訊究榮文稱此案已由親族理處明曰叩求銷案明府以事旣理明毋庸深究二川交保榮文具結完案 
[英廨瑣聞]  
　　陳榮卿扭妻母王顧氏至英會審公廨控稱妻被岳母藏匿屢次迎接堅不肯歸請爲着交値日差據情禀明蔡太守飭令分别管押候訊○莫偉正扭姚金生至捕房言被欠銀向索無着避匿不見今得在路相遇扭交捕房捕頭以錢債非捕房經理之事飭捕將莫姚二人移送英公廨蔡太守飭莫具詞呈訴姚暫押候核○卞張氏與楊季明等在路爭閙由巡街捕帶至捕房據卞張氏稱已嫁之女鍾卞氏被楊季明張阿三邱長興等串同誘匿今始尋見被其掯阻與論爭憂幸逢巡捕一併帶來捕頭飭捕將卞張氏及其女鍾卞氏并楊等三人移送英公廨蔡太守諭令該氏等明白具禀楊等三人押候訊究○六十四號華捕在路見潘連舟秦桂蘭及瞿某等爭毆拘至捕房據潘言因索裁縫工資口角爭毆捕頭着該捕將潘等三人移送英公廨蔡太守飭暫押候訊瞿經人具保出外 
[法界捕房瑣案]  
　　前報載包探拘獲竊賊洪錦芳葛同轉着押候吊贓比究云云昨晨據包探土榮培禀稱奉大老爺諭令吊贓今已吊到水烟袋三支　吊一把棉袄長衫各一件脚爐一枚齎呈案下同轉詰洪曰此項贓物究從何處竊來洪供稱脚爐棉布馬褂銅吊及水烟袋一文在興聖街順興小客棧内竊得具餘烟袋兩支釘鞋一雙並非小的所竊詰以押票在爾身邊何謂非爾所竊洪堅不承招包探又禀稱該竊所質之票寄與新北門外護城河畔舊貨攤上洪祗認八張舊貨攤上人交出十張諒有舛錯現在祥源元昌晋隆振隆各押鋪夥均在此候訊同轉命傅案訊明所押何物旋將銅吊布馬掛水烟袋等件發存捕房候傳順興棧中人來領釘鞋等件仍令押鋪夥領去俟失主報案再行吊取各押鋪夥唯唯遵命而退同轉隨同洪押得之錢文何在答稱實已賭負凈盡矣同轉判責一百二十板枷示一月○包探拘獲形跡可疑之陳沛成訊押情形　詳前報昨晨葛同轉飭帶至案隨由王包探將廣式短衫竹布單衫等贓呈閱問從何處竊來陳供稱實是已物到滬之日質得洋蚨一翼購　棉袍小的原籍無人父母俱在揚州此次因在臺灣患病思至吳淞找友人籌措川資遄回邗上包探禀稱禪臣洋行北京船專門來往廣束同轉反覆研訊陳願當堂具結赶緊回揚同轉准之當卽釋去○前記莊忠堯控鄭浩大一案葛同轉訊供之下斷令廣帮董事出爲理處昨晨鄭文輝繳洋二十二元求飭莊具領俾得扶柩回籍莊稱命途多舛又遇火災奉斷之洋實不敷用求恩令鄭略加俾得扶櫬歸里同轉謂鄭文輝曰爾可回店與浩大言莊遭火厄苦不可　須念交情於十四日再繳廿元飭領鄭稱實在無力此洋亦挪借而來同轉謂本分府已與李董事說明莊如未被火本可就此完案今忽遭意外之禍總須再加廿元隨問莊何時動身笞稱准在本月二十後鄭稱二十後安有輪船往廣東蔣稱己　定明年正月十八日安葬同轉謂伊葬期一定奚能久留可於十四日將洋繳案鄭唯唯而退同轉又謂莊曰爾母稱洋五十元因火寄存叔父東明處事在何時答稱初二日天明時同轉謂火起在初一日何以至次日始寄洋其中定有不實不盡之處此事須要見訨倘無証人殊難准理莊稱有証同轉謂總須來案莊唯唯而出○醫生石楚江與蘇州婦人張顔氏涉訟訊供各情已詳前報昨日張顔氏手携包裹訴稱前蒙大老爺諭將石畱存小婦人處之衣物交出今物送案石跪稱公祖求閱禀詞同轉怒謂爾等均屬無恥之尤本分府已全爾體面爾尙不知乎石稱該氏之女少卿在楊阿四娼寮中曾爲之借洋一百五十元憑據確鑿叩乞訊追同轉申斥至再隨命包探將張顔氏交案之物逐一檢點計大紅風帽一頂縐紗套　一雙長夾袄一件雜木方桌一張藥箱一具問石各物巳齊否答稱尙有别物同轉飭繕領狀須繕明免追一百五十元始能具領石瀆訴不休同轉令邀同東山於下期投案候訊○包探禀稱前八仙橋葉朝康家失去小孩兩口將沈文元押交拐婦高郵老太婆昨日老太婆卽張沈氏投案申訴前情並稱小婦人不敢爲非因是日該孩在南馬頭啼哭是以領回家内住宿一宵次日卽至捕房報信葛同轉嚴訊至再堅不承認拐孩姑念年老從寛免究諭以嗣後有小孩啼哭迷路等情須送交巡防局或捕房如有人來認領自有酬洋不得私行藏匿該氏唯唯而去 
[上海文報局蘇賑收解處接到吳江劉蘭階錢以湘二君書]  
　　諸位善長先生大人閣卜前承訓示欽佩莫名辰惟善祉多佳德躬迭吉爲慰頌私晚等拜别後石尤爲崇廿五日始抵吳門綏　先生談及須與錢君研觀察相見後江震分合辦理之處方有把握廿八日錢觀察到蘇議　晚等專查吳江見其丰神和藹事理周詳令人可敬可感初二日同赴吳江寓邑廟籌賑局與吳望翁任友翁唔談不勝欣慰初二日帶雨下鄉同查附郭一路今晨共分五路計查四十八圩　二百餘户此邦濵臨太湖素稱澤國又値霪雨數旬一片汪洋更有不可收拾之勢哀鴻遍野苦不可言至今水尙未　舟行數里方見一玗諸村散處或一二家四五家晃等節節隔水卽陸路亦泥淖難行看來查户必不能速冬賑伊邇待 
 
 

Page 4

 
 
哺嗷嗷如何是好再四思維維有懇求諸大善長速撥查户熟手前來以期通力合作庶災黎早沾實惠不致流爲餓殍無任激切待命之至專泐佈達恭請均安諸希垂鑒不宣晚生劉芬錢維錡頓首十二月初三日 
[上海文報局浙賑收解處接到餘上經佩卿先生書]  
　　諸痒長大人閣下前月初十日餘姚肅上一緘維時文雖沿途查看災况尙無辦理就緒故僅將餘姚一縣情形略陳台鑒蒙登申報冀廣捐路何如銘感兹文於前月十三日由餘姚行抵上虞次日偕唐邑尊赴西北鄉沿江沿海一帶曾集諸紳正在商辦間接紹郡李筱岑明府函以霍太尊專邀明府及文同往諸曁查辦是以赶緊赴郡晋謁太尊與諸官紳籌商文一手一足勢難兼顧議以山會蕭諸新嵊六縣徐仲凡觀察元季任之以餘姚上虞責之不才查餘上兩縣壤地相連東南枕山西北濵海合觀兩邑則姚災重於虞災分觀各鄉則澤居苦於山居被災旣有輕重振欵須分多寡酌其中而與之庶幾弗濫弗遺焉文緶短汲深時時惶恐謹將辦法錄就大教敬乞指示俾無隕越爲禱一餘姚附城三百餘村户口減之又减尙有六七千左右必須義賑猶恐續查不止此數西北一帶仿圖賑法以大村殷富賑小村災黎約三萬户口各視其力所能到如有不逮擬以義欵酌量撥補至沿江沿海各處西界上虞東接慈谿地面較寛受災較重如全以義賑賑之殊難措手其西北隅有沙地東西相距一萬餘弓南北或十餘里至二十里不等往時地中本有溝澮近因臨海沙灘愈漲愈高内地窪水仰如釜底無從宣洩幾至無年不災無地不荒農民每向隅而泣今以各處之災而類及之下情始得上達但今年一振明年復災賑從何來必有良法方無後患兹擬循舊有之河道疏濬而深廣之爲各捐户作千百年久長之善舉爲各災區救億萬人饑寒之良策文周歴海隅凡有該處沙地者無論業户佃户一聞開河之信莫不手舞足蹈頌聲四起以爲工賑之得其當莫此若也一上虞西北鄉二三四五各都亦照圖賑以就近紳富量力集捐賑放約有二萬左右户口六七八九各都設立粥廠多處憑籌施粥此外又以各村所存積榖一律散放再有不足設法另籌民情甚爲帖服其東南兩鄉並無富家不能師西北圖賑之意祗得請領義賑以工代之查東鄉十八里河處處倒墈四明江節節淤沙爲上達台紹卜通寗波之要道船運雞艱困苦已久南鄉受上游來水隄埂壩閘亦皆冲塌若不赶修將來水患頻仍賑不勝賑以上兩縣或賑成　均與官紳悉心妥商叅合衆論擇善而從之遂於臘月朔日抵省謁見同善堂籌賑總局諸位大人面述前項辦法均蒙許可擬卽返紹次第照辦矣所慮者餘上兩邑圖賑各紳雖皆踴躍從公不惜已財誠恐力不逮心祗得賑到正二月間以後不能續辦猶須仰給於義賑耳但義欵來源不易災廣欵絀深抱杞憂所願諸善長大人善量彌宏善緣彌大鼎力籌募源源接濟俾中澤哀鴻藉甦涸鮒何幸如之至修德獲報作善降祥古有明徵毋庸贅述焉邑尊唐公愷悌慈祥實心實政與文赴鄉勘災頗有已溺已飢之意昨已將辦法及工賑各情通禀各憲核示詩云民之父母此之謂與專肅布聞餘再續啓敬請台安惟照不具世愚姪經文頓首十二月初二日 
[來啓照登]  
　　謹啓者吾浙全省始遭蛟水繼患霪雨禾棉盡淹鈴粒無收就浙東一帶災况而論吾邑北鄉爲尤重雖蒙朝廷發帑撥欵籌辦賑撫第災區太廣分惠無多數萬飢氏値此隆冬無食無衣何堪設想因集同人來滬勸蒙諸同鄉善士慷慨輪集有英洋六千餘元用拯飢饉吾邑士民均深感激現因籌放冬賑馮可鏞陳錦榮等業已携欵回慈妥爲查放約計今冬賑需能否敷洐尙難預定轉瞬搠所春賑來日甚長苦難爲繼若不力請發棠則飢民一到來春仍成餓殍還求諸大君子廣爲勸募各解仁囊期全活爲善必昌獲報當無涯涘也賜欵仍交上海北巿濟陽里公大錢庄慈北收捐公所查收掣付收條匯解災區散放一俟事竣卽當謹書台衔捐數登諸報章以昭信實浙寗慈北賑捐公所同人張善仿葉成忠朱璜等拜啓 
[賑欵彚誌]  
　　災民失所飯難求鵠面鳩形不堪言狀况復袁門擁雪鄭榻無氈有心人所爲太息咨嗟不禁慨然樂助也頃承純泰莊交來常熟義隆等號十五户共洋一百元百川通號交來于少泉翁代募遲遲負疚人二十户共花洋五十一元伸英洋四十八元又陳君生恩來浙賑洋四十元湖南永州廖君錫九來紋銀二十兩零二錢荆沙求平安氏六户共銀二十四兩鑑湖無名氏花洋二十元安徽建平署幕友洋三十元蔚長厚號來湖南常德無名氏十六元奉賢縣署幕及等省冬至開漕筵費十六元以上諸君均以救濟爲懷冀登斯民於袵席從此飢寒獲免感戴殊恩定知遙爇心香叩祝諸君萬福同也[  上海四馬路高見籌賑同人陳德薰等識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海虹口元濟善堂施稱捐欵第五次清單]  
　　順源號茂泰號二廫各洋廿元經募廣發源發昌二户各五元匯安福安二户各三元遠昌梁天興同珍昇廣利隆公盛怡昌廣益廣昌長隆金玉信記合記棧萬利劉昭亮華昌東昇隆十七户各二元興隆發遠昌隆榮記萬和福和超記雄昌許啓邦七户各一元鄧善初募陳鄭氏洋四元○同芳居洋十元恊安廣福林二户各五元廣和記順發賑房二户各三元公信公司霍有爲萃豐衣莊三户各二元五氏一元一角鄭潤芝一元隱名氏何福記二户各銅洋一元以上共收洋一百三十五元一角銅洋二元合併聲明 
[上海北巿絲業會舘籌賑公所施少欽經收山東江浙賑捐十月初一三日第二千二百四十七八次清單]  
　　山東捐蘭邑孫月鋤制江湯溪縣署四品命婦朱黄氏由源開莊來洋一百元瀏河德成朱元德求女病愈廿元杭州運署宜春堂由源豐潤來三元徐朱氏求永保平安三元常熟季汝瞻因妻産平安完願二元殷姓還願一元率正堂仇四角不書名銅洋四十八元北洋水師兵船採辦所葉茂蕃募三山無名氏洋四元四角朱金標陳堅丞孫瑞卿樂善堂劉陳南佘　順孫輝垣鹿國光宋文歲李天福李鼎新留香堂陳林敬光工仁陳日升十五户各一光陳如昇李承梅克銘朱聲崗陳績堂孫灼堂朱聲岡任如壯楊金球陳南陳兆鏘十一户五角李承梅四角李奴之陳鏡波李鼎新林敬先陳績堂朱聲岡六户各三角王仁霑陳鏡波王仁霑李鼎新未聲岡林敬先陳鏡波陳績堂八户各二角聚星堂陳陳責堂聚星堂陳三户各一角共四十五户由烟臺寄來合洋廿九元浙江捐前亭氏由謝均亭兄來洋廿元百忍堂張因四十歲喜助求平安廿元太倉繆朝芬爲女榖貞求病速愈一元湖州　陸竹亭兄募再生氏洋十元全亭號十元麥潤齋六元麥永和四元麥羲文麥卓然麥齊基三户各二元麥林氏一元元興長五元乾泰土店五元陳昌羅氏各五元黎以紹一元黎以銘二元黎以軍三元黎王顔爵昭四元大豐洋貨號二元求病好二元方素善一元大　洋貨號瑞泰洋貨號各一元無名氏一元無名氏頴川子鑑湖客一元選餘一元竹園居士一元隱名氏一元陳公記鴻氏各一角陳留氏隴西氏清和氏桂捐士四户各五角無名氏隱名氏各五角戴桐侯二角朱養夫羅尙卿各一角無名氏洋十元無名氏五角又二角又二户各一角還願氏三角不名氏二角又二户各一角平安氏二角存心氏隱名氏各一角共十一户合小洋廿角鴻豐棧耳明氏二元古吳布衣十八氏保子氏弗貝氏詠松氏沈杏記六户各一元求嗣記八角張如記三角朱福記補過子來行三户各二角李曉記章九記吳鰲記三户各一角共十五户合洋十元二妙堂友於氏乾元昭記各洋一元詹裕堂六角屏慕主四角詹舜卿詹佐臣毛恕堂吳小耀余秉鈞宗翰裕生汗沛安高飮子九户各二角余子詠詹質夫查樹雲三户各一角共十六户洋五元一角隱名氏三角歴鹿子李金勝各一角錢福申李樹基毛履祥不留名江屏山五户各一角共八户合洋一元二角以上初一日○山東捐承德堂勉齋規元五十兩沈卓峰求母頭痛速愈廿元可成記十元順泰求生意興隆五元太原氏助棉衣四元王曉莊四元王承陛二元袁恆泰二元乍浦朱來安募尙杏記病愈完願二元隱名氏銅洋一元無名氏一元日本二元潮州馬金泉一元漂陽都署姚文焕翁募姚順耿亦軒各一元駱傳氏求病速愈三角江浙捐承先志洋五元　定於十元吳觀成慶祥功綢莊各二元延壽老人一元浙江捐錢唐鴻雪主人求父康健由清江鼎成新莊寄寳和莊來洋一百元杭州丁宗師將秋季年例公祭舟席之費撥助由高子懷兄寄來十元無錫泰亨朱養齋五元孫客人一元德祥五角陸記四角蘭記芝記惇記三户各三角增記胡子記各二角鳴記沈記賢記憫災無力人四户各一角湖州捐唐聚卿節省點心資三月以作棉衣欵廿元何鏡秋十員何葛氏五員留蔭子五圓無名氏七户三元隱記三元上記擴記各一元健記四角陳可雄二元保寗帳房銅洋一元金利源二元得且居一元意軒主人四元求缺主人惜　生各一元冷板凳客銅洋二元無名二元乞星樓一元王月岩勉力子完願一元虹口董畊書二角○承善氏三元榻老太太楊文記庚記也記隆昌五户各二元永達仁楊大善士元利昌同盛德記授經季山人寄滬人除三無長性楊十户各一元杏記厚記根記潤記錦記琴記流海氏又溪氏朱無名氏沈漢記左氷篆具南十三户各五角鐘閔顧蔡莫五角共三十户合洋三十元以上初二日 
[上海北巿絲業會舘籌賑公所施少欽經收山東江浙賑捐十月初三四日第二千二百四十九五十次清單]  
　　山東捐同人居洋一百元如臯孫益泰殿增榮爲母孫氏週年齋事用費减省移助十元又保妻鄭氏生産爽快二元瀏河不名求病早全四元黄焕元二元如臯廣記願罰筵資二元無名氏二元銅洋六元章少名英文舘金洋一元五角蘇州李思菴募蔣宅一元松江無名氏一元無錫徐允大無名氏銅洋十二元浙江捐棣華居五元還讀廬一元恆豐信號節省蟹資移助三元隱名氏五元汝南太原兩女氏共一元坤記虚對一元琴葉章三孩六角湖州捐寗波洪啓本堂由招商局來十元敬凝堂二元愼記一元勗爲士一元履泰帳房一元周茂生一元凌蔭軒顧辰生各五角潘新甫二角楊順莊張竹晨五角待時氏二角又募徐三寳一元六角紹芬氏九角朱金蘭省悟堂並興氏三户各五角張文士四角平安氏炎興氏寗波無名氏三户各二角共十户合洋五元二角怡盛洋貨號李酌記葉翰仙葉久峰陳來生湯少泉鄭桐記秦順章七户各二角王子榮無力子王大榮程星甫沈少堂俞幹臣祝秋漁鄭蓉初無錢人林鼎茂江大桂十一户各一角共十八户合洋二元五角以上初三日○山東捐駐日本横濱理事羅少耕太守將拐騙案中之粤婦陳氏玉單願捐除匯費外由道署來實撥助五百八十八元沈施氏求病速愈六元沈少泉求病速愈四坎楊麗卿求永生兒病速愈五元無名氏四元振豐恆求晴二元琴川問心子二元義興萬興均求生意興隆各二元復興銅洋二元洪薛氏求病愈由寳和莊來二元松城隱名氏一元蘇州金鼎一元協源莊來維揚恊順成記王銓李兆凱王師德白永修藿震丙五善士續募梅花閣何銀一百兩瑞鼎堂竹西小隱樂安堂三户各四十兩鋤月山房永康室長春舘三户各三十兩棣華書屋三桂軒紅杏山房拜石老人四户各廿兩桐陰舘十兩共十一户合規元四百廿九兩二錢寳和莊來蘇州潘仲溪募第二百十三次吳潘氏求父病速愈百宜室求病速愈百宜氏祈病速愈續助三户各十元端木賢堅求子病速愈二元錢徐氏求病卽愈一元江浙捐倪錦榮爲得子完願續助四十元仁記廿元常熟信泰典吳魁亭五元寗波胡召氏求財并合家平安三元浙江捐不書名求妻樂氏喉症卽愈廿元又求九兒風濕卽愈永不發十元無名氏求合家平安五元陳汝壽求平安一元陳門瞿氏求病愈錢二千湖洲捐綿力人十元林榮慶二元林慶春林梅卿各一元顧彚記一角師儉堂啓執閑房各五元吳積善堂三元寗波道署接帖房三元永義源一元亞花姐五角知非子無名氏各二角同順來補過氏三元三角朱拱氏二元傳五氏隨緣氏丑氏留耕氏不書名錢氏孟候氏七户各一元友生氏無名氏各五角無名氏牌氏不書名三户各二角豫兆氏一角共十五户合洋十四元源開莊三元徐石記一元旣五角不具四角何蘭園二角無名氏四户各一角共九户合洋五元五角以上初四日 
 
 
 

Page 10

 
 
[光緒十五年十一月二十一日京報全錄]  
　　宫門抄○諭旨三道錄前○分缺單○發抄硃批四道○晉撫豫奏晉省各屬偏災情形摺○楚督裕奏叅協副片○豫撫倪 
奏學改閱卷幕友人數查明具奏片○粤督張奏實缺總兵病故請將事蹟戰功宣付史舘立傳摺○十一月二十一日户部通政司詹事府正白旗値日正黄漢引見六名○浙江正考官李文田到京請安○福中堂續假五日○誠侯請假十五日○見軍機李文田○光緒十五年十一月分缺單小京官國子監典籍何瑞萱故翰林院孔目章頌聲改教知縣廣西北流何麐祥江西新喻程懋祺俱近廣西武緣雷培株直隷不鹿張繼軾廣東乳源王樹藩雲南永平丁鳳揚四川興文陳兆棠湖北來鳳姚庭煇俱丁甘肅鎭原劉玉衡修墓廣東徐聞趙光表革府經浙江嚴州龔廷玉捐離任典史江西大庾張藩丁雲南建水王維嶽革○發抄張曜奏兗沂曹濟道中衡到省飭赴新任奉硃批知道了欽此○譚鈞培奏署鶴麗鎭總兵馬忠在任病故請優卹奉　硃批着照所請該部知道欽此○又守備張紹謨請開底缺以副將留滇委用奉硃批着照所請兵部知道欽此○又都司顔春芳等聚賭滋事革職訊辦奉　硃批着照所請兵啊知道欽此○○護理山西巡撫布政使世襲二等輕車都尉臣豫山跪奏爲晉省各廳州縣被水被雹被鹻偏災大概情形恭摺彚陳仰祈聖鑒事竊照晋省本年入夏以來大雨時行各屬近山傍水之區田畝地窪處所猝經暴雨山水漲發决冲堤堰淹没田地或積潦未涸補種失時間有被雹被鹻秋禾均受損傷當經飭委分路確查兹據右玉等二十一廳州縣先後禀報被水被雹被鹻成災歉收並有冲塌房屋壩堰損傷人口内右王縣屬大漢等村七月初四日被雹秋禾受傷淹斃民人一口又親賢都四扣莊大東流等村附近汾河水淤沙積不堪種植太原縣屬劉家堡城悌等村五月二十二至二十七等日先後被水被雹夏麥秋禾均被損傷文水縣屬北峪口等村被水損傷秋禾臨汾縣屬練裏村又神劉古縣等村七月初三初五等日先後被水被雹山河漲發淹没秋禾洪洞縣屬上張等村襄陵縣北辛店等村七月初五日被雹秋禾受傷長治縣屬北呈南耳等村五月二十二日被雹山水漲發冲塌民房百餘間淹斃民人十餘口秋禾被傷永寗州屬大武鎭相當村岔耳上吳嘴上各等村七月十九日被雹被水山水漲發冲塌民房十餘間淹斃民人五口朔州屬米昔馬莊等村七月初五日被雹靜樂縣屬雙井等村被雹秋禾受傷絳州屬中村北席等村七月初四初五等日被雹被水秋禾受傷並冲塌民房四百餘間清水河廳屬柳青等村七月十四八月初二等日先後被雹秋禾被災薩拉齊廳屬七里湖等村六月二十六等日黄黑二河同時並漲秋禾被水又太平莊等村連年被水地内生鹻收成歉薄渾源州城南之南峪口六月二十八日山水暴漲冲决護城石壩淹没南關鋪户民房並土橋神溪等村地畝遼州屬后窒峪等村被雹田禾受傷均經分别補種蕎麥晚禾不致成災徐溝縣屬張花營等村被雹秋禾微傷堪不成災長子縣屬内漳等村被水被雹水退尙屬迅速堪不成災屯留縣屬西曲等村被雹夏麥秋禾雖經損傷以後暘雨應時均尙堪不成災並應州屬屯兒等村懷仁縣紅山峪等村均因積澇夏麥秋禾收成俱屬歉薄又虞鄉縣麻村灘東西朝陽等村九月初四大雨該處地勢極低行潦匯聚引通地泉水深一自二尺至四五尺不等秋禾將熟不能撈收浸倒土房四十餘間當飭動用常平倉谷卽時賑恤並由該縣捐銀給修房屋一面設法疏消積水轉瞬卽屆種麥能否涸退不誤播種尙不敢定民情尤爲困苦各等情當經檄飭司道委員並該管府州馳往災所會督地方官確切覆勘其受災稍輕地方飭由各廳州縣就地設法周濟至被災較重之處核明分數動放常平倉曁節次勸捐社義登備各倉谷石照例散賑量予接濟勿使失所淹斃人口給棺殮埋冲塌房屋核實給銀補修决冲壩堰由地方官籌欵辦理並飭查明應蠲應緩錢糧米豆照例分别妥擬由司彚案詳辦兹據署布政使嵩崑詳請具奏前來除飭覆勘明確查造細數糧册分别咨部再行詳晰奏懇恩施外所有晉省各廳州縣被水被雹被鹻偏災大概情形理合恭摺具陳伏乞皇上聖鑒謹奏奉硃批着卽飭屬查勘賑濟以恤災黎餘依議欽此○○裕禄片再湖北施南協營所轄汎地毘連川省山深林密最爲楚中邊遠營伍極關緊要查現任施　協副將張定和辦事　頇頗染習氣於營務未能認眞整頓應請開缺撤省察看所遺施南協副將員缺另行揀員請補以重地方除先委員前往署理外謹會同湖北巡撫臣奎斌湖北提督臣程文炳附片具陳伏乞聖鑒訓示謹奏奉硃批兵部知道欽此○○倪文蔚片再各省學政到任應將閱卷幕反人數籍貫咨由督撫查明具奏歴經遵辦在案兹准河南學政臣吳樹棻等所延襄校幕友阮光等造具籍貫清册聲明並無　學省分及隣省五百里以内之人等因咨送前來臣覆查無異理合照繕清單恭呈御覽除仍隨時稽查外爲此附片具陳伏乞聖鑒謹奏奉硃批知道了欽此○○兩廣總督兼署廣東巡撫臣張之洞跪奏爲實缺總兵戰功卓著積勞病故據情懇恩勅部從優議卹並請旨宣付史館立傳以彭勞績而勵戎行恭摺仰祈聖鑒事竊查已故原任潮州鎭總兵鄧安邦籍隷東莞年少貧甚勤力養親有孝友之稱粤東盜起應募爲團練勇目咸豐四年會匪李文茂黨數萬犯省城北門官軍失利該故鎭時帶團練三百禦賊於小磨盤山戰獨力賊始敗走時前督臣葉名琛於五層樓以遠鏡觀戰見一壯士縱横盪决所向無前傳見詢姓名稱之爲鄧勇士撥入廣州協充伍以外委拔補此該故鎭在粤立功知名之始也自是厥後屢隨官軍先後克復順德和平等縣攻破匪巢多處旋以緝拿會匪土匪海盜積功累擢都司賞戴花翎同治三年髮逆餘孽分竄福建江西等處將窺廣東粤人大震該故鎭隨同前廣東布政使李福泰帶勇堵剿時逆首丁太陽等擁衆數萬踞福建之武平縣閩粤各軍會攻久未克福泰子以五千人馳至遂與方耀吳賛誠等會師速戰拔之由峯巿進攻永定踞匪而丁太陽竄陷詔安該故鎭進札下饒之分水關賊以大隊如墻而進該故鎭躍馬自以抬槍隊擊之賊不少郤復出馬隊來犯該故鎭令從弟鎭邦抄其右賊驚走遂薄詔安城連戰克之是役也該故鎭屢出奇兵功最著時康逆汪海洋陷鎭平縣聞李福泰駐平遠繞截餉道圍平遠該故鎭赴援馳兩晝夜抵城下饑疲無糧雜出芋薯食之力戰獲勝賊復以馬隊由校塲山後猱騰上城幾入矣該故鎭戰益急賊始潰退敗之於大柘降其利酉朱興隆掃九嶺茶園等賊連營七座平之又連破安仁老墟賊營十餘座攻破坑口大巢斬其首多名遂破超竹大石賊巢時道員康國器以閩軍入僞境該故鎭爲之嚮導戰屢勝降其僞天將譚富會閩粤諸軍收復鎭平縣城廓清餘黨康逆竄江西不利折回闌入和平城該故鎭追及復竄連平再走和平該故鎭與方耀等蹙之於白沙利頭追至下車賊渡河而東該故鎭促之賊走三百里陷嘉應州遂會江閩諸軍合圍克復嘉應州城髮逆全股蕩平論功擢遊擊加叅將銜並賞給銳勇巴圖魯名號同治六年帶勇隨剿曹冲客匪連戰屢勝事竣升叅將加副將銜又剿捕土匪多起擢副將光緒四年匪徒闌入佛岡廳城該故鎭帶勇會同鄭紹忠剿平之擢記名總兵丁母憂尋丁父憂起復簡放潮州鎭總兵光緒十四年十一月因公來省舊疾舉發遂以不起此該故鎭頻年立功積勞病故之實在事蹟也臣伏查鄧安邦以勇目奮跡行間轉戰本省外省各處克復多城剿平土匪多起大小三百餘戰未嘗敗衂捕斬劇盜尤不勝數平日躬行節儉而厚於養士遇事推誠故士卒樂用命所向有功所部弁兵團勇頗多驍悍難馴之徒該故鎭善於駕馭能令各盡其長該故鎭與提督方耀鄭紹忠有粤東三將之稱光緒十年臣來督粤時防務方殷該故鎭尙未服闋臣奏委署廣州副將率重兵調集團練駐鵍義珠築成洋式砲臺七座自創地雷地營軍民輯睦深資捍衞連年講求海防所有籌欵咨商閩廠協造兵輪以及添購抬砲船炮查辦沙田辦理土鄉等户該故鎭賛成之力爲多臨没之際語不及私所具遺禀惟以綏靖地方爲念實屬一時良將未易多得臣前於奏報該故鎭出缺時曾經聲明俟查明戰功事蹟奏請賜卹在案兹經查明合無仰懇天恩勅部照軍營立功後病故例從優議卹並將該故鎭戰功事蹟宣付國史館立傳俾垂不朽而勵戎行出自邁格鴻慈除將履歴事實咨部查核外理合恭摺具陳再廣東巡撫係臣兼署毋庸會銜合併陳明伏祈皇上聖鑒謹奏奉硃批着照所請該衙門知道欽此 
 
