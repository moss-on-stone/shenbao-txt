# 1898 - 209 - 4909085

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[出售新學彚編○仍售中東戰紀初續編文學興國策等書毎套兩圓] [  圖書集成局代啓]  
　　上海廣學會講求經濟實學十年來譯著書籍獨具正法眼藏學者由是入手不至誤入歧途今裒集論說紀鐵之屬凡足以振興中國者　 
彚編四卷欽奉綸音廢時文而試策論是書適告成功大可爲先路之導毎部四本價洋八角禮前印之中國度支著時事新論中東戰　成新學皆在申報館中昌書畫室寄售其匯總處則在棋盤街廣學會總局上海如各書坊及美華書館格致書室外埠各敎士售書處各書坊　　紀等書 
[恭讀六月初一日上諭敬陳營見一]  
　　我朝承前明舊制以制藝取士二百數十年相沿不廢名臣碩輔雖未必盡出其中而由科第進身者十居七八謂時文中無人才或者未之深信然試問出身加民以後其所以爲朝廷布政者將於時文中取資乎人固無不知其爲非矣今日之所學不能爲他日之所用其發之也誰曰不宜前此之諸名臣碩輔大半皆時文中人蓋上以是求下不得不以是爲應且皆具聰明之質魁通之姿其於古今政事之得失無不了然於心出其書力學爲時双遂取青紫如拾芥初非於時文中磨礪賢才也而中材者遂不免爲時文所束縳舉凡一切經世灾大猷有用之實學豐不暇研磨講貫而惟孜孜焉致力於八股以冀博取科名而國家於是有乏才之歎皇上洞知其弊特沛綸音鄉會試及生童歲科試向用四書文者一律改爲策論飭下禮部詳擬分場命題各章程奏蒙俞允而　督張香濤制軍湘撫陳右銘中丞則奏請宜合科舉經濟學堂爲一事擬爲先博後約之法將三塲先後之序互易皇上附允所請著將鄉會誠仍定爲三塲第一塲試中國史事國朝政事論五道第二場試時務策五道專問五洲各國之政事專門之藝第三塲試四書義兩篇五經義一篇首塲按中額十倍錄取二塲三倍錄取取者始准試次塲海塲發榜一次三塲完畢如額取中其學政歲科兩考生童亦以此例推之先試經古一塲專以史論時務策命題正塲試以四書義經義各一篇著禮部通行各省一體遵照蓋皇上知治國之道不外人才而人才之興必由甄錄苟立法未臻完美則士子不能盡展所長故不厭一再求詳以期斟酌盡善雖先由禮臣擬章具奏奉旨遵行而一經母陳二大臣剴切敷陳則又重布德音歸於至當薄海内外無不頌皇上求賢若渴俯採芻蕘此外尙有何良法美意足爲聖明所採錄哉然草茅下士一得之愚私計此中有宜改者有宜分别者有宜變通者貢之九重自附於野人　芹之義第一塲試以中國史事國朝政事論五道配搭殊不能匀將試以中國史事論二道國朝政事論三道乎抑試以中國史事論三道國朝政事論二道乎雖他日經禮部議定必有劃一之規然次塲須試以時務策五道則第一塲似不必以五道爲率宜改爲四中國史事國朝政事各出二題雖鄉會試第塲須一日一夜然次塲五策首塲五論終覺太嫌煩重士人才力心思大郝有限非常　出者能有幾人試以四題旣無畸輕畸重之　又無太覺煩重之嫌此所謂宜改者也第二塲試時務策五道專問五洲各國之政專門之藝夫五洲各國之政傳聞强　者尙不　言之詳盡然已不可期之中材矣至於專門之藝門類甚夥斷非一人所能兼若一任典試者隨意命　或所問適非所習而人才遂終於溼没似宜令應試士子各京所學預爲報定分各國之政爲一類專門之藝爲一類而專門之藝中又須將聲光化電以及測算格致製造諸學分門報定能知各國之政者試以五題能知專門之藝者亦試以五題似此則學有歸束而人得各盡所能否則德事鈔　仍無實在之學雖多亦奚足用或謂毎類各出五題出題者得無大煩然昔時鄉會試二塲有報占經之令試官於五經中各出五題其傑出者且可兼作今此之法猶昔時報占經之法也此所謂宜分别者也第三塲試四書義兩篇五經義一篇四書者大學中庸論語孟子所謂四子書也然論語皆記孔子之言而與大學中庸孟子並稱四子識者已　爲不當况大學中庸本在補記中今旣試以五經藝矣自應將大學中庸仍歸入於五經而試以論語藝一隈子藝一五經藝一此所謂宜變通者也夫諸臣工老謀深識妥議章程皇上斷自聖　固已毫無達議何煩　下書生代爲　酌然前日本館接奉初八日電傳上諭報館之設所以明國是而達民情各報體例自應以指陳利弊開擴見聞爲主中外時事均許據實昌言不必意存忌諱執筆人主持報正用敢謹遵聖訓略抒管見著錄報端上供聖天子之垂覽　 
[諭旨恭錄]  
　　六月初二日太洋寺題六月二十八日　萬譁聖節祭大廟後殿奉旨遄　奏行禮欽此又題六月二十八日祭大神廟奉旨　貴昌行禮欽此又題七月初一日孟秋祭享太廟奉旨朕觀　行禮後殿遣溥靜行禮東　遣英俊西廡遣錫光各分獻鎭　初三日奉上諭本日道旁叩　之山東民人高　　著交刑部嚴行審訊欽此○初五日奉旨太常寺愽士著王樹　補授翰林院典簿著于宗翰補授孔目著土愿　補授甘　慶陽府知府著慶霖補授山東萊州府知府　曹榕補授雲南南安詶知州著夏獻芬補授山東沂州府水利鹽捕通判著王承修補授吉林雙城廳通判著劉大年補授甘肅階州直隷州白馬州判著徐褔禮補授山東費縣知縣著謝　補授山東卽墨縣知縣著周永補授直隷龍門縣知縣著張兆　補授廣東會同縣知縣著方朝概補授　州印江縣知縣著陳鴻年補授截取舉人亢長表著以知縣用王葆善著以知縣用王葆善著以知縣用俸滿教職張維源著以教職用工部筆帖式著雙慶補授翰林院筆帖式二缺著愼德　　補授都察院筆帖式著拜歡布補授廕生煜恩著以侍衛用多福著以七品筆帖式用湖廣道監察御史著雙壽補授　取刑部郎中宋思允吏部郎中書祖迪俱照例用内　中書　劉學洙補授擬補吏部主事德志著淮其補授保舉直隸候補知州張鴻恩直隷沿河候補知縣周鳴和黄震山禀候補知縣吕蔭崧江西候補知縣鄭紹康黑龍江九品筆帖式毓秀俱照例用俸滿糊南銜永　桂道隆文著回任卓異　　四川温江縣知縣張鐸著回任准其卓異加一級仍註册候升獲盜官直隷試用知縣曹景郕著　　　先補用　　　先補用知縣周有基著補缺後以同知手欽此 
[總署咨行自開商埠辦法]  
　　欽命總理各國事務衙門爲咨行事光緒二十四年四月初八日據總稅務司中稱奉鈞札内開准美國田大臣照稱據美國人　來多　内稱請將由秦王島至戴赭河洋人建屋處沿海口岸往内三 
 
 

Page 2

 
 
里地方及往東北至秦王島對面地方均劃歸通商地界等因前來除咨行北洋大臣查核酌辦外札飭妥籌辦法等因奉此竊維貴署奏請添閱口岸二處准各洋商前往貿易此係自開商埠與約開之通商口岸不同其自主之權仍存未分亟應另議立法俾得與他口岸顯示區别該處商民將來所立之工程局徵收房捐管理街道一切事宜只應統設一局不應分國立局内應有該省委派管理商埠之官員並該口之稅務司督同局中董事辦理一切華洋商民如有詞訟案件應設有會訊公所並定立會訊章程以期平理訟獄如此辦理似足以伸權力等因本衙門查自開商埠與約開之通商口岸自屬不同該總稅務司所稱立局設公所等事亟應妥籌善法以示區别而伸主權今江蘇吳淞口開埠事同一律相應咨行查照卽飭妥爲善辦可也須至咨者 
[梧匪近耗]  
　　廣州中西報云粤西土匪擾亂有心時事者莫不惄焉憂之刻接梧州采訪人來函言目下土匪嘯聚至萬餘人其巢穴在鬱林州屬興業縣東津口推李立亭洪辰年爲酋設有口號如賊與賊遇兩不相識者則呼之曰契弟答曰十五六兩復問　曰日秤幾何重答曰三十二兩一錢八正不知其何所取義也按鬱林州屬興業縣與潯州府屬貴縣相距僅數十里當匪圍潯州之先已由戴君慶有督兵五　名往容縣剿辦迨粤西巡撫黄中丞聞潯州告急卽飛電札飭戴君轉往潯州堵禦大約不日卽抵潯矣蒼梧縣屬之長行廣平等處南五鄉鄉民約有四萬人其中多拜會入黨者鄉紳深恐謀爲不軌密禀梧州恊國恊戎請派兵早爲之備恊戎聞報卽帶兵前往新村等鄉土匪亦蠢然思動恊戎已飭弁回梧州調取賓字營勇一百名防堵梧州城中人心震動九坊五坊等街毎夜初更卽閉栅三江緝捕何君宸章募得靖字營勇三百六十名調百名前往戎墟堵禦所餘二百六十名分守梧州各要隘 
[會議科舉新章摺稿]  
　　湖廣總督臣張之洞湖南巡撫臣陳寶箴跪奏爲恭繹迭次諭旨變法求才擬請妥議科舉新章以覘實學而防流弊並請酌改考試詩賦小楷之法以造就通籍以後之人才恭摺仰祈聖鑒事竊臣前准部咨光緒二十四年正月初六日欽奉上諭開經濟特科令中外大臣薦舉考試近日恭讀邸鈔四月二十三日欽奉上諭殷殷以變法自强京外設立學堂爲急又讀邸鈔五月初五日欽奉上諭於下科爲始鄉會歲科各試向用四書文字一律改試策論一切詳細章程該部卽妥議具奏等因欽此際此時事艱危人才匱乏屢頒明詔破除成格力懲　陋空疏之習思得體用兼備通達時務之士而任之海内士民見我皇上處事之明决如此求才之急切如此孰不欽仰感奮竊維救時必自求人才始求才必自變科舉始四書五經道大義精炳如日月講明五倫範圍萬世聖教之所以爲聖中華之所以爲中　在於此歴代帝王經天緯地之大政寶中驛外之遠略莫不由之國家之以四書文五經文取士大中至正無可議者也乃流失相沿官司不善奉行士林習爲庸陋不能佐國家經時濟變之用於是八股文字遂爲人所詬病今聖上斷然罷去八股不用固已足振動在下之耳目激發天下之才智特是科舉一事天下學術所繫卽爲國家治本所關若一切考試節目未能詳酌妥善則恐未必能遞收實效而流弊不可不防　考北宋初創爲經義取士之法體裁只如講義又筆亦尙近雅明成化時始定爲八股之式行之已五百年文徇俗而愈卑流積久而愈敝雖設有二塲經文三塲策問而主司簡率自便惟重頭塲時文二三塲字句無疵卽已中式遂有三塲實止一塲之弊今改用策論誠足以破拘攀陳腐之習矣然文章之體不正命題之例不嚴則國家重教之旨不顯取士之格不一多士之趨向不定今廢時文者惡八股之纎巧苛瑣浮濫不能闡發聖賢之義理也非廢四書五經也若不爲定式恐策論發題或雜宋掌經字句或兼采經史他書界限過寛則爲文者必工漫無遵守徒騁詞華行之日久必至不讀四書五經原文背道忘本此則聖教興廢中餘安危之關非細故也竊以爲今日當詳議者約有數端一曰正名正其名曰四書義五經義以示復古文格大略如講義討論經說二曰定題四書義書四書原文五經義書五經原文或全章或數章或全節或數節或一句或數句均可不得删改增减一字亦不得用其意而改其詞三曰正體以樸實說理明白曉暢爲貴不得塗澤浮豔作駢儷體亦不得鈎章棘句作怪　體四曰徵實准其引徵史書博考羣書但非違悖經旨之言绵得引用心時又向來無謂禁忌悉與觸除五曰閑邪若周章諸子之謬論釋老二氏之妄談異域之方言報館之瑣語凡一切離經叛道之言嚴加屏黜不准闌入則八股之格式雖變而衡文之宗旨仍與眞正之聖訓相符顧猶有慮者文士之能講實學治古文者不多改章之始恐僅能稍變八股面目不免以時文陳言濫調敷衍成篇若主司仍以頭塲爲重則二三塲雖有博通之士仍然見遺與變法之本意尙未相符若主司厭其空疏陳庸趨重二三塲則首塲又同虚設其詭誕浮薄務趨風氣者或又將邪詖之說解釋四書五經附會聖道必致離經叛道心術　商之士雜肴並近四書五經本義全失聖道旣微世運愈否其始則爲惑世誣民之說其終必有犯上作亂之事其流弊尤多爲禮尤烈[  此摺稿未完]  
[接錄更新兵制摺稿]  
　　緑營前議奏裁减七成各省均未照案裁减現在除已裁外實存緑營四十餘萬人毎年需餉七百餘萬兩而練兵尙不在其内勇營前議裁减三成各省亦未盡照案裁减現在除已减外實存勇營三十餘萬人第年需餉二千餘萬兩而練勇亦不在其内又新式各軍如江南自强軍已募二千八百六十人毎年需餉四十萬兩而夫役雜項尙不在内天津新建陸軍已募　千人毎年需餉九十餘萬兩而帳棚衣履等項尙不在内湖北洋操隊已募一千人毎年需餉七萬餘　而華洋教習薪資亦不在内此現時新舊各軍之大略也夫緑營防勇糧額固不相侔新式各餉章亦復不等今擬各項勇營更換舊章叅用新式卽按照江南自强軍毎年所需銀數計之緑滎咕名乃練洋操一名勇營兩名乃練洋操一名各省緑營勇營兩項一年統計需銀約三千萬兩約練洋操二十餘萬人若新建陸軍覈計亦與自强軍大致相同惟湖北洋操隊係信照聶士成武毅軍新章略爲變通裁去長夫工食柴草價銀添入官弁薪費較自强軍新建陸軍銀數均有節省此又各軍練習洋操之大略也臣等竊維今日事勢練兵爲第一大政練洋操尤爲練兵第一要著然必總籌全局統計餉需先定議於朝堂而後可責成於疆吏就臣等所查兵數餉數而論三千萬之餉僅能練洋操二十萬人天下之大而以二十餘萬人分布之無鐵路以通其脉絡無海軍以爲之羽翼恐不足以資鎭壓卽云不急全局惟以東三省沿江沿海爲急固已半天下矣况雲貴廣西　與鄰邦接壤又可置爲緩圖乎此臣等所以不敢輕議近年各省勇營用土槍土砲者甚少率多用前膛來復槍或毛瑟舊槍所習技藝中西叅半約無成效洋操步伐整齊號令純槍砲精良施放有準非徒襲皮毛已也就各省現有勇營改練洋操當復不難惟須選教習以勤訓練覈餉力以籌軍實各省實有勇隊嚴定去留實支餉糈量爲歸併期以半年如有端緒然後將緑營一律挑練並次第推及民圑至原奏所稱請派樸實任事耐勞大臣隨帶洋將教習馳赴沿海沿江各省調練各營以次興辦就近與各督撫會商分紥一節臣等查洋操教練原須寛時　洋將雖極精能斷不能馳驛一日便能指點練營悉成勁旅抵能考察勤惰激勵營哨而已該御史請派大臣分馳各省原欲破各省因循之習期練　用之兵所請不爲無見此時各省如何併餉加練擬立何項章程尙未議定似不必遽行請派又重聘奥國洋將教練　爲精　奥國　　本甚講求兵制略如德國遠道招致各省一律延用員數多而辛俸巨設或意氣不投資遣亦較費力且無譯官以通語言口講指撥　形當　　在天津新建陸軍江面自强軍均係德人教練如北省勇隊改練洋操可由新建陸軍酌撥營哨之學成者分往教練南省則由自强軍酌撥營哨教練營規號令如出一轍似較易爲功如蒙俞允應請飭下各省督撫查照辦理于文到後六個月内將併餉練隊及分紥處所妥議覆奏　於軍械各國無不一律中國何獨不然自髮捻之役各軍以洋槍砲制　於是各省紛紛講求旋慮金錢外溢又復分設機器　造　局所製　　能精其式又復不一卽購自外洋者新舊夾雜名目繁多此皆向未講 
 
 

Page 3

 
 
求之故應令各省機器局酌定快槍快砲格式及槍子砲彈之造法互相討論折衷一是然後較准尺寸如式製造精益　精以期一律紳　　　竇用又裁兵善後宜擇地開墾地畝卽將遣撤兵丁妥爲安挿至經費一項現將就已有之餉改練洋操自可無庸另籌槍砲各廠均有常年　撥之欵亦無庸再行撥給卽開辦屯田務須銀欵究竟何處可以開辦何處需欵若干應候各省奏覆到日再行酌撥此時尙難預計所請將昭信股禀指爲槍砲廠屯田二者的欵及漕運折色濟其不及之處應請毋庸置議除將緑營勇營新式各軍兵數餉數另開清單外所有遵旨妥逸議奏緣由理合恭摺具陳伏乞皇上聖鑒再此摺係戸部主稿會同兵部辦理合併聲明謹奏 
[記浙學被召之由]  
　　天津國聞報云本月初一日上諭陳學棻著來京供職新命甫下中外揣測莫識其由有謂近來戸部事繁漢堂中如仁和王尙書南海張侍郎均有别衙門要差深恐兼顧不周故召陳侍郎來京令其專辦部務者有謂錢子密尙書近常因病請　因召侍郎以爲將來入贊樞垣之地者議論紛紛莫衷一是頃得都中來信始知侍郎於日前有摺至京其附片言八股取土雖係空論而　法有一定之程或則閱者之評校可以按規矩而定去取今若改試策論雖名爲實學其究與八股同是空談無甚區别而失其作法閱卷頗難等情皇上閱後謂樞臣曰陳學棻旣以爲改試策論閱卷爲難可召令回京不必作此難事故有改派唐景崇爲浙學之諭朝廷銳意變法以其薄海臣民講求實學共濟時艱眞有出諸尋常意想之外者海内人士有不喁喁向風力圖振者作哉 
[武林喜雨]  
　　杭州訪事人云亢旱已久待澤甚殷雖經官憲設壇祈雨終未大沛甘霖本月初三日藩憲惲方伯親詣上天竺法喜寺觀音大士前誠心默禱府尊林太守詣喬司關帝祠拈香擬於初五日虔請觀音大士曁關帝神像入城祝禱初三日傳諭各地保何牌曉諭初四起禁止屠宰凡魚蝦等物均不得入市售賣鹹肉鯗蛋各鋪悉令閉門是日午後卽見附雲四合雷聲隆隆至三點鐘時大雨傾盆閱數點鐘始息晚間又得小雨數陣炎威之氣洗滌一空枕簟清凉夜眠安穏天明時雷聲又作雨師重復降臨次日探悉西北各鄉均戨霑足　憲以得雨雖多尙未滿三農之望故未撤壇屠宰亦未弛禁初四日起毎日清晨藩憲仍命駕至法喜寺行禮並委徐大令致辛周大令諸益常川駐壇照料初五日午後得雨寸許旋卽開霽至初八日三點鐘風犯似虎雨點如拳不啻黄河之源從空而下農田優渥禾苗皆悖然而興次日官憲詣各廟叩謝卽命撤壇是日三點鐘時又降甘霖入晚始息 
[好雨知時]  
　　金陵訪事人云自五月十九二十兩日暢晴之後赤日行空歴十數日而炎威尙未稍殺居人苦熱異常迨六月初四日土潤溽署溼熱薰蒸向晚清風徐來一片黑雲起從西北俄而車走阿香旋共雨師戾止始則敲窓點急繼如倒寫銀河詰朝日色隂晦濃雲滿天震　滂沱自朝至暮至天貺日終朝微雨密若散絲四野秧田旣沾旣足碧翁翁依然毫無霽色都人士咸從熱惱塲中頓入清凉之境咸謂好　知時而於農田更不啻雨金雨粟也 
[越州患旱]  
　　紹興訪事友來函云越中在時亢旱農民憂心如焚地方官自五月二十三日起設壇祈雨迄今浹旬仍火傘高張酷暑如沸河水日涸四五寸居民之汲取煎茶者須遠赴城外鑑河或青田湖等處方清潔可飲田中禾稻漸患焦枯鄉農日夜從事桔橰殊覺不遑休息云 
[米價略平]  
　　金陵訪事人云米價昻貴上憲關心民瘼設局平糶惟米業仍奉憲諭任其隨時作價六月初四日以後各處米販紛至沓來共計有十萬餘石之多省垣米價緣是略平曩值毎石七元者今則六元五角矣 
[浙省官塲紀事]  
　　杭州訪事人云前署慈谿縣忠若虚永嘉縣葉詠霓二大令交卸後尙有認解銀兩未及繳清現因舉辦奏銷均須繳解以重庫欵藩憲特委鄧大令之瑛前往催提統限於六月初六日以前呈繳兹葉大令已於初五日忠大令已於初六日一律繳清矣○蕭山縣屬舉辦平糶由杭省撥給米糧并代爲採購刻由藩憲札委候補府經歴丁參軍萬寶押運赴蕭已於初六日渡江○江十師船前由撫憲札委廖都戎天佑雇工修理刻已告竣都戎銷差後復奉委赴各營查勘并閱水操○杭州府照磨方參軍前由藩憲詳請調補紹興府照磨現已春到部文准其調補卽由藩憲札飭行知○護軍前旗勇丁由撫憲札委候補都司吳都戎忠選接帶○前辦平陽厘局鄭别駕廷驤因事撤差交卸局務於本月初二日由甌回省禀到銷差 
[北固山納凉記]  
　　鎭江訪事友人來函云鎭江舉辦平糶毎升收價四十四文近日城廂内外各米鋪因邵伯汜水一帶來源巷多價值漸跌道憲長久山觀察聞之爰卽牌示平糶局自六月初一日起毎升减價二文以恤民艱倘日後官米來源暢旺再須議减閭巷貧民從此可不憂枵腹矣○某甲賃屋南門大街開一小烟館某日在櫃内挑烟適一賣荸薺者踵門求售甲順手取一枚意將辨其甘否然後向之論價賣者不允將原物攫回行至門外口中猶喃喃不已甲聞之大怒卽在窓中伸拳作勢大喝曰汝敢再來定教汝嘗此風味言未已但聞砰　一聲甲拳已打出窓外蓋一時忩火上炎忘其尙隔玻璃也臂上皮膚被玻璃劃破血如泉湧忍痛搶步出門追過草巷某雜貨店門首血溢愈甚自知不妙飛步奔回甫至門外痛極倒地不逾時血盡而亡卽由家屬備棺收殮說者謂旣無角鬥之人未設抵償之律是亦人命之别開生面者矣○銀山門大街永和錢莊開設多年生涯頗盛本月初二日清晨莊上東夥忽席捲所有而去聞虧欠各莊欵甚鉅現在各莊主已具禀丹徒縣請追矣○某甲年甫弱冠曾在某錢莊爲夥近因事辭歇生計日絀情急計生私刻某錢莊書柬圖章蓋印字條向城外某布店取洋數十元司帳人見形跡可疑令甲稍待片刻一面派出店向莊詢問莊夥答以並無其事隨派人同往時甲獨未去細認面貎並未相識遂將甲帶回本莊喚地甲前來搜其身畔圖章尙在旋卽扭送保甲局禀請訊辦 
[上海官塲紀事]  
　　前日前上海知縣袁海觀大令因有要公命駕至滬拜會黄大令面商一切大令延入花廳茗談良久始别○江蘇候補縣丞朱壽甫二尹岳年籍隷浙江奉大憲委辦會丈事宜於日前至滬假寓新馬路福海里前日命駕進城晉謁各當道至上海縣署時黄大令飭古丁擋駕 
[公廨停訊]  
　　法界讞員鄭景溪大令交卸在卽捕房案牘繁多本擬逐一清釐以介移交後任昨禮拜六堂期大令因有要公赴道轅面陳一切所有應訊各案飭丁咨照捕房暫行停訊聞接任者爲朱森庭明府然尙未見明文 
[邑宰騐屍]  
　　王渭發以胞弟渭高被周阿大砍斃投上海縣署報請騐屍已詳昨報前日午後五點鐘時上海縣黄愛棠大令鳴騶至新閘塲屍旣升座地保陳耀芳禀訴前情渭發偕李王氏投案訴稱小的及小婦人係江北某邑人小的向業皮匠死者名渭高爲小的之胞弟是日向姊夫周長安爭論外甥女小意仔之姻事不知如何砍傷身死今長安已逃避叩請伸寃阿大供稱渭高係小的之母舅與父親長安向來和好昨晚之事小的實不知情大令問爾父現在逃匿何處供稱小的實不知父親下落王芸根供爯小的與死者同族大令飭仵作察騐旋唱報死者年約四十餘喉間恨傷闊二寸餘喉管已斷右手向裏彎曲大令離座親視一周復傳屍屬至案諭以本縣騐得死者喉管割傷致命是否自刎尙無實証且俟赶緊緝拿長安到案訊明核辦可也屍屬唯唯稱是旋又稱小的及小婦人願自行棺殮求免發封大令准之迨呼殿而回則已三　六街燈火明如白晝矣 
 
 

Page 4

 
 
[局懲無賴]  
　　木工張子祥混名强盜子祥家居南市小南門外三泰馬頭前日忽與作頭丁夢生口角旋糾集黨羽擁丁至附近順福茶園紛紛滋閙索詐洋銀三圓丁懼倩陳阿狗介紹先給洋銀一圓至昨日又索二圓丁忿甚扭赴二十三七鋪巡防局訴請究辦局員邵子始二尹升堂研訊張供稱小的係浦東人向習木工不敢訛詐二尹判令掌頰三百下再取竹梢鞭背三百下繼又笞臀四百板令將所詐洋銀從速繳案以便給丁具領 
[鬻女被控]  
　　太倉州屬嘉定縣境南翔鎭人某甲生有一女寄養於新閘某乙處女年已十六近被乙得錢鬻去甲偵知後各處找尋前日在法界邂逅相逢遂將乙扭入捕房據情聲訴乙稱伊女與吳淞某丙聨姻並菲鬻去可同往質對捕頭卽命甲乙往吳淞向丙詢問遂　併麾之使出 
[押犯病亡]  
　　去年湖州人朱興齋在原籍拐騙其友某甲洋銀一百六十元逃至上海匿跡美租界後被原主尋獲扭交捕房解送公堂懲辦讞員張賡三大令研訊之下判押美界捕房一年前日朱忽患病捕頭飭送同仁醫院醫治延至昨日病勢沈重遂爾逝世捕頭命傳地保備棺收殮 
[車中猝斃]  
　　昨晨某號小車載一病人至虹口揚子路不意竟斃於車中車夫駭極狂呼由一百五十三號巡街捕投報捕房捕頭卽飭是圖地保報堂收殮舁至義塚掩埋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣州試事二志]  
　　某日學憲有試廣州府屬文童經古○理學題明王之以孝治天下也不敢違小國之臣論非聖人者無法論學始於不欺暗室論宋史創立道學論楊氏以士大夫知謀國乃所以謀身論文章正於潤身政事可以及物論黄氏皇極經世書傳書後○時務題今日辦理交涉當以保者爲先策續魏默深籌海篇五洲教派表粤東應開利源　擬粤東舉辦圑練議○化學礦學題兼格至凡金質遇熱卽鎔亦有熱而不鎔署試證其類化學地學與礦學相表廟說黄金之礦與錫之礦藏脈不同試言其故聖學以　物致知爲本與西學格致之理有無異同試詳論之　論新譯格致諸書得失○大算題天文家推日月五星皆從地心起算而新法求地心經緯度均以日星經緯度爲根度分秒○算學題取正切之級數自乘加半經自乘爲正割冪若平方開之得正割數試演細草截弧形一叚内容並行相切相等兩圓或三圓已知截矢二十五尺通弦一百五十尺求其圓半經各若干甲乙丙三人同赴某地不知其遠毎日甲行七十里乙行一百一十里丙行一百七十里但知到某地之日甲行二十里乙行九十里丙行四埂里問遠若干以代數演之某日考試生員香山首題易窮則變變則通論新　君子以除戎器戒不虞論增城大臣法小臣廉論三水不患貧而患不安論龍門盡奉以仕論從倦爽邦由哲論新安小人甘以壞論清遠爲人臣下者有諫而無　論新寗人道敏政論花縣君親視社以習軍旅論旗籍君以民爲豐論通塲次題李左車說陳餘塞井陘口客說龍疽堅守高密二人之策果行勝負之數當如河論詩題賦得海隅空檍舊鵷班得班字 
[潞河客述]  
　　北通州訪事友人來函云五月二十二日通永道沈子枚觀察之志人因病逝世闔城文武各員咸往弔唁素車白馬絡繕於途至何日出殯尙未定期○時逢庚伏天氣炎蒸州尊許刺史循例减　以恤囚犯與自捕獲盜首馬瞪眼後近又續獲　黨楊大有蕭慶兩犯許刺史升堂審訊二犯供認行刼各案不諱刺史卽將供詞抄錄禀請上憲核辦○近來四鄉均被水阻雜糧上市　多糧價因之騰貴曰麥毎石通錢十吊零四百文且有售至十吊零八百文　紅鷞本毎石九吊六百文近增　十吊零二百文玉米本毎石八吊四百文近增至八吊八百文高梁本毎石六吊八百文近增至七吊其餘雜糧亦一律增價○日來通十松江銀毎易通錢吊三百八十文銀毎元一吊六百文東洋銀元之○西海子龜奴施六家有名花三五枝招引游蜂浪　近更誘娶孀婦蘆氏爲妾及過門後忽逼令爲娼氏不肯從赴州署呈控想須按例懲治也 
[上海縣署瑣案]  
　　去年浦東洋涇鎭八賈裕村失物件疑係鄉民王永生所爲擅用私刑傷其手足圭遂以　艮爲竊私刑被傷等　控縣經前襄讞委員蔣壽林刺史訊問判賈出養傷　洋二十元後　捕役獲嚴張子山解縣訊供起出原贓　黄　押前日賈在　東扭一人至縣喊稱此人姓張名桂全與張子山同黨　物求　併究李二尹提案審訊所謂張桂全者供姓楊名海元在朱在　柴行爲夥已歴　　餘年從朱爲非佳歹　忽被賈誣爲竊心殊不甘求恩昭雪二尹飭向押所提縬子山　案令指認此人上否桂全夥同竊物子山供桂全年僅二十餘歲此人已鬚髯如戟不敢誣供二尹恐有串通情事暫將楊交捕　管飭傳汛捕到案認明追訊○前日　仙　巡防局函送沈大　金貴張姚氏王楊氏四人至縣李二尹提訊之下吳金貴供小的係蘇州府屬長洲縣人在八仙橋開設帽子店本年三憑媒王楊氏張姚氏娶廣東女李氏爲妻過門後與　的不甚和睦時至張姚氏家閒坐小的因　旣與來往故向張姚氏說知李氏時常　閙懇爲勸解張姚氏答稱如或逃逸不能包尋至五月十三日李氏果然走失向張姚氏根究置之不理是以投巡防局控告轉送案下求爲訊究王楊氏張姚氏同供小婦人等雖　爲媒尙有奥婦蘇婦兩媒小婦人等皆不認識兹因李氏兆　小婦人等無可推託職得央沈大帮同找尋旋在虹口某　虎灶樓上尋見李氏正欲拿住被從後門逸去倐忽不見求恩鑒察訊之沈大供　同楊王氏等往虹口帶尋李氏但至老虎灶茶肆中伊等上樓小的候在外面一霎時又從後門逸去二尹飭將王楊氏張姚氏交官　看管沈吳二人斥退候查明再訊 
[馬路工程局紀事]  
　　前日黎明時福建人某　手携被單行至南市新馬路太平馬頭十八號巡街捕勇其之向詢來歴支吾以對遂拘解馬路工程局捕房詰問之餘拒稱常　浦中駕麻雀杉板船　時僑居洽興街偶因天氣炎蒸擬携被臥於路上捕頭令十六鋪地甲帶往稽查如果子虚則帶回局中候禀請會辦委員朱府訊究○前晚南市增祥馬頭江北船戸羅復寛被福建人船戸陸阿福扭毆突將一　飛擲致羅受傷血溢旋互扭至馬路工程局請究局員朱森庭明府署移送上海縣署請黄大令　訊 
[英界晚堂瑣案]  
　　陳子　控陳崇巖誆　洋銀經劉尹升座研究陳子卿供嘉興人向在滬上某北貨行爲掮客有素　之同鄉人唐軒州與陳崇巖爲僚婿行前月杪唐與小的　及陳崇巖有田二畝照時價可值洋七八百元現因急需只押洋二氏元如另有人欲購此地務懇意小的當時並未應允至前日向小的借洋四十元聲稱卽以田契爲抵小的轉向友人姚福堂處借得洋四十元如數交與卽隨陳至法　菜市街某雜貨店内陳忽稱田契一時未便只好將田賣去後還汝原洋今且暫爲借用小的情急扭案求卽究追陳崇巖供本地人曾讀　頭歌訣藉以餬口親戚唐軒州與陳子卿素旘前日陳子卿託唐至小的處借洋四元并尋至公陽里某妓院飲酒飲罷各自回家至欠洋一事實由陳子卿賭博輸去現尙欠小的洋一百餘元求鑒二尹以兩造都非善類著將陳崇巖暫行看管諭令陳子卿速邀見證姚福堂並筆據呈案再行訊奪○監生翁春廷遣家丁王福控謝文清欠洋誣　昨經劉二尹提訊王福供稱家主　謝　清同在泥城　衆會内執事前月謝將孔雀石帶鈎向主人處押洋十四元後謝文清生意辭　與家主人商量欲將　鈎交還所欠之洋暫緩歸償主人不允謝卽投報捕房聲稱失竊捕頭信一面之詞疑爲主人所竊轉解公堂經鄭瀚生大老　判將帶鈎給謝領去將家主釋放家主心有不甘故遣小的來案叩請究辦並追欠洋謝文清供紹興人與翁同　前日小的失去帶鈎疑翁所竊因　報　請緝求鑒二尹以兩造俱有不是著將謝文清暫行管押將洋繳案復訊察奪○陸左廷前　公解控李顧氏誘拐伊女鄭大令已迭次訊供昨日劉二尹又提復訊包探朱阿高供前日陸佐廷之女失去李顧氏曾向小的說及係　嘴婦陸徐氏拐出賣於新閘後面太廣里第三家小的卽與李顧氏同至此處查訪並無蹤影李顧氏供陸女根寶實爲陸徐氏所賣分與小婦人洋十元現已用去求鹽陸徐氏供此事均係李顧氏一人主謀與小婦人無于二尹飭原差莘壽恊同包探朱阿高至該處查明禀復後再行察核李顧氏陸徐氏管押○高渭泉控陳新甫積久會洋不還經劉二尹提訊高供本地人向業京廣貨去年正月内陳新甫至小的處合會小的當卽應允毎股六洋小的共付十二會計洋七十二元現因會總意見不合以致散去小的向索從前交出之洋一味延約故扭案求追陳新甫供本地人在某肉　爲夥所欠高姓會洋因高之親　亦欠小的會洋一百　元是以將此欵劃付二尹謂爾所欠高渭泉之欵應卽清償至汝被人所欠亦可呈控著將高渭泉管押限陳毎月還洋十五元交保出外理楚 
 
 

Page 10

 
 
[英界公堂瑣案]  
　　何境榮前　楊氏女爲妻後因日用不敷至桂子山家傭工桂見氏略具姿首多方挑逗竟至成姦何聞之向桂爭論旋扭至捕房聲訴昨晨捕頭令某包探解案請究何投案訴稱小的之妻楊氏向在桂處傭工往尋不遇已半年矣外間人言藉藉均稱被桂姦佔帶往他處窩藏小的聞而駭然向詢行蹤支吾以對是以訴請大老爺究追桂供稱伊妻曾在小的家傭工現已辭歇不知何往豈能平空指小的爲姦拐尙乞鑒原供理讞員鄭瀚生大令據情商諸福繙譯官然後諭令留候過堂訊斷○某洋人失去白銅數十磅報捕後捕頭令某包探　得密波人張定裕出資收買此銅　於昨晨解案請究張供稱小的係銅匠雖曾收買白銅然不過十餘磅業已鎔化矣大令判罰洋銀五十圓如敢不遵則敢爲管押五十日○三百十六號華捕解黄阿元姚順桂至案禀稱昨日此二人扭住許時初毆擊適經小的查見拘入捕房今者捕頭令解案請訊許投案訴稱黄曾向小的借去洋銀五圓昨向索還非但不依反糾姚毆擊黄供稱小的借欠洋銀是實昨日商請略緩數天歸趙許執定不允以致忿爭姚供稱小的與黄爲友見黄爭閙是以從中勸解不敢帮兇大令判令將姚笞責二百板著黄還洋銀五圓○歹人諸和成攫取徐榮生所持小洋銀三角經徐扭獲送入捕房昨晨捕頭令某包探送案請究徐投案聲訴前情諸供稱小的拾得小洋銀三角不敢攫取　乞施恩大令　令笞責一百板枷號三日○日前有童照弟者控李阿炳糾同無賴張榮增曹元元王寶生强取衣箱大令著提李訊核昨晨包探趙銀河將李妻陳氏及張曹王解案童投案訴稱小的適遘母喪伊等窺見衣　卽來强取陳氏供稱丈夫已往松江大約一禮拜内可到張曹王同供稱小的等帮李取物不敢用强大令判令將張曹王各笞責二百板管押三月陳氏交人保出限禮交李再訊 
[美界捕房紀事]  
　　江北人陳阿朝向以胠篋爲生涯前日在外虹口公和祥碼頭肆其故技竊得舊鐵若干磅經包探李培芝查獲拘入捕房押候解送英界公堂訊辦○昨日午後虹口太平路一號門牌外國酒店門首停有東洋車二輛甲乙兩車夫意欲招　坐客往内窺探　店中西人所見以其東張西望形跡可疑立喚巡街捕拘入捕房押候究辦○昨晨小竊陳炳意濳至西華德呼二千七百三十八號門牌某姓家竊取拷　衫一件當場拘獲喚交四百三十五號巡街捕送入捕房候解入堂訊辦 
[蘇省官報]  
　　六月初六日崇明縣田禀到委署當嘉縣沈　燕禀銷藩署稽核文案兼積榖月報學治館新海防各捐局差直隸州德存禀辭赴寗知縣葉光祖禀知到藩署稽核文案差從九朱世宜禀　赴江北　幹試用從九聶楊廷芬浙江人禀到撫憲奎今晨謝將○初七日准補丹陽縣劉炳青由上海樹木捐局來知縣吳俟　禀謝奉委清訟藩差管帶撫標巡緝快船營補用都司宋學成禀辭赴金澤鎭防次 
[申報館恊振所經收順直山東川東鄂省江北賑捐六月初一日至六月初十日止第十九次清單]  
　　六月初一日徐秉初求病愈洋三元黄善鎭洋十元○初三日朱增麟爲次兒鍾　病危求保速愈票元十兩合关十三元三角○初六日隠名氏洋一元花洋兌英洋一元○初九日求安氏洋一元○初十日禪臣洋行洋一元以上總共收洋三十元零三角 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年六月初二日京報全錄]  
　　宫門抄○諭旨三道錄前○步軍統領崇奏拿獲結夥持械搶擄婦女人犯請旨交刑部審辦摺○將軍依奏甄别知縣留省補用片○鄂撫譚奏委員管解京餉片○吉林將軍延奏申明土稅情形片○黔撫士奏報銷鹽茶各厘數目片○六月初二日吏部翰林院　衛處值日無引見○溥僎假滿請安○澤公請假五日○會章續假五日○舒存續假十日○壽當預備召見○順天府奏京　持雨深透○禮部奏派考試優貢閱卷大臣派出準良壽耆梁仲衡徐樹銘徐郙○又奏派稽察中左門派出鈕　額○又奏派彈壓　都統派山德魁○召見軍機壽富○皇上明日由頤和園還宫辦事召見大臣○○奴才崇禮等謹奏爲拿獲結夥持械搶擄婦女放槍拒面人　請旨交刑部審辦恭摺仰祈聖鑒事竊奴才等聞得安定門内有匪徒搶擄婦女情事當卽飛飭兩翼翼尉督率官弁立卽　蹤捕拿務　必獲旋據左翼翼尉德瑞右翼翼尉毓秀禀稱適據鑲黄旗滿洲委恊尉文玉等呈報該旗所屬香兒胡同新號地方居住民張邢氏喊稱伊家於是　掌燈時突有數人進院放槍將伊義女閻三妞搶走等情該翼尉等督率飭兩彝章京福壽存壽等會同恊尉鶴春署恊尉慶　委恊尉文玉並西直門馬道值班官印通等各帶弁兵在北新橋西四牌樓正陽門外等處將結夥持械搶擄婦女放鎗拒捕人犯夏老兒曁夏海小崇興駕子安卽安永泰赶車之小邵卽邵永長瞧看代送之趙老卽趙連順並被搶之閻三妞一併拿獲起獲馬匹車輛愽同事主張邢氏解送前來奴才等督飭司員　加審訊據夏老兒卽夏得海供係大興縣回民因貧與小崇駕子安小林馬六兒小辛小海商定將新號地方居住官媒張邢氏之義女閣三妞搶出價賣得財分用因駕子安與張邢氏相識隨於四月初十日先往其家假作探望延至掌　時伊等雇坐馬車分持器械擁門進院放槍將閻三妞搶出用車拉走行至半途因閻三妞喊嚷當有官人追捕馬六兒施放洋槍伊等乘空逃跑現經被獲連被搶之閻三妞拿獲並起獲馬匹車輛解案實不知小林等逃往何處小崇卽崇興供侮廂黄旗滿洲養育兵與夏老兒等結夥持械搶擄婦女屬實　子安卽安永泰供係大興縣人與夏老兒等因貧商定搶擄婦女得財分用四月初十日伊先至張邢氏家探望候至掌燈時夏老兒等到齊進院放槍將閻三妞搶出甲車拉走伊乘空逃避現經官人拿獲解案小邵卽邵永長供係昌平州人四月初十日素識夏老兒等雇伊馬車至新縣地方張邢氏家搶出一女裝在車上夏老兒等跟隨拉走行至半途有官人追赶他們施放洋槍飛跑至武王侯胡同口外下車稱係赴半壁　地方現經官人拿獲解案趙老卽趙　順供係廂紅旗成王府包衣閑散四月初十日素識小辛等帶同一女至伊家借宿稱係由張邢氏家搶來伊不敢收留他們聲稱只好越城至小辛家住宿次日伊前往小辛家瞧看詢得被搶之女名呌閻三妞伊母在趙錐子胡同居住向伊央求隨將閻三妞送回交其母家收留現經官人拿獲解案閻三妞供係大興縣已故民人閻果順之女因家貧常在伊義母張邢氏家浮住四月初十日掌燈時先有素識駕子安至伊義母家閑坐忽有夏老兒小崇馬六兒小海小辛等擁門進院各道姓名放槍威嚇將伊搶出用車拉走聞有官人追赶他們施放洋槍跟隨至趙老家内經趙老查詢不肯收留又將伊揪至西直門城根由角樓北馬道爬牆上成用腰帶將伊繫出城外天明時始至小辛家住歇趙老又到彼瞧看伊向央求　十一日趙老將其送回母家現經官人拿獲解案張邢氏　係大興縣民孀婦充當大興官媒伊義女被搶後卽赴地面喊報餘供與閻三妞大致相同各籌供查夏老兒小崇　子安均膽敢於京城地面商同結夥持械槍擄婦女迨經官兵追　復敢　放洋槍屬貎視刑章愍不畏法小邵受雇車輛一同搶人卽係知情同夥之犯趙老旣識匪類復濳行窺探代　接送　中顯有情弊亟應　行訊究　法愍　以儆兒頑相應請旨將夏老兒卽夏得海小崇卽崇興駕子安卽安永泰小邵卽邵永長趙老卽趙連　閻三妞張邢氏等七名口交邢部審辦理在逃之小林馬六兒小辛小海等犯仍飭嚴緝獲日捕送刑部爲此謹奏請旨○○依克唐　等片再　例載州縣等官無論何項均應於到省後扣足一年甄别補用等因遵照在案兹查有同知用試用知縣署懷仁縣知縣王順存現年三十五歲係河南商城縣　人註册　選知縣二十年投効奏大軍營二十二年奏請留於奉天補用奉硃批著照所請欽此是年五月因防倭出力奏保俟　缺後以同知用經部覆准十一月經吏部帶領引見奉旨照例發往欽此二十三年四月初四日到省八月初一日委署懷仁縣到任計自到省之日起扣至二十四　閏三月初四日試用一年期滿例應甄别奴才等查該員才具開展明敏有爲堪以留奉補用除咨吏部查照外謹附片具陳伏乞聖鑒謹奏奉硃批吏部知道欽此○○譚繼洵片再湖北省釐金項下奉撥光緒二十四年京餉銀十二萬兩業經委解第一批銀三萬兩赴京交收在案兹據布政使王之春會同善後局司道詳稱復於厘金項下動撥第二批銀三萬兩飭委試用知縣某内勳馬宗翰管　赴京次納等情前來除繕咨轉給該委員等小心管解並飭將應辭銀兩續籌委解外理合會以湖廣總督臣張之洞附片具陳伏乞聖鑒謹奏奉硃批戸部知道欽此○○延茂片再去歲五月間因接准部咨變通王藥收稅章程飭令按　總稅務司赫德手摺所開各就地方情形詳定章程奏報當於七月初六日將吉林籌擬辦法及向來所收土稅尙有江省過境之土在内各情形據實陳明在案兹准黑龍江將軍咨開該省土稅已於閏三月十五日起　依新章舉辦並申明該省已納稅之土經過吉林忽再重徵等因前來查吉省毎年收納　項稅銀爲　不過二萬數千餘兩且尚有黑龍江過境之土今該省土稅旣已遵照新章概不重徵則吉林土　只有本省所出之數誠恐徵銀雖加則士數必不敵往年之數事　稅課出入不得不先行聲明爲此附片具陳伏乞聖鑒謹奏奉硃批戸部知道欽此○○王毓藻片再光緒二十四年正月二十四日准戸部咨開二十三年十二月二十三日本部具奏各省厘稅狃於外銷遂至隠匿請旨飭下各省將軍督撫將該省外銷各欵向來取給於厘稅者據實奏明分别裁減一面將該省所收百貨厘鹽厘茶土藥厘及常稅雜稅等項銀錢數目據實報部毋庸欺飾統限奉旨後三個月奏咨不得違逾等因當卽轉行司局遵辦兹據布政使邵積誠按察使玉恒糧儲道黄元善詳稱遵查黔省向無常稅名目而雜稅稀省毎年僅解司庫銀四千餘兩鹽稅釐一項前由四川包徵毎年解黔銀十六萬兩此項均係司庫收支按年列入春秋撥册造報在案至士藥百貨各釐金向來委員抽收嚴定比較但民困土磽素鮮富商來此貿易所收衰旺無常除向留一成爲避用薪水外盡數報部近年士藥厘金撥歸江西福建　省　應恊餉下解部歸欵百貨釐金則由善後局支發練餉扣採辦糧火製造軍裝火藥　項例有定價毎年需銀十餘萬兩其不敷之數向於恊餉項湊撥歴年恊餉不足各省關積欠有五百餘萬兩例應支發各欵尙多短欠扣善後報銷城防發審教案電報各局之用度及各官津貼等　毎年約需銀七萬餘兩均須節省練軍經費挹彼注兹合盤籌算入項祗有此數期於通融濟用而已當此時事多艱司道等何敢狃於外銷之說稍滋糜　兹將收支寶數陳明以重公欵等情詳請覈奏前來臣查該司道等所陳出入各欵條分數目期若列眉均係實情毫無隠　除咨部查照外謹附片覆陳伏乞聖鑒謹奏奉硃批戸部知道欽此 
 
 

Page 14

 
 
[光緒二十四年六月初三日京報全錄]  
　　宫門抄○諭旨一道錄前○大臣載奏爲遵議改擬請奬摺○大臣意奏爲司員試俸期滿循例題銷摺○御史高奏特叅疆臣　劣請旨申飭片○鄂撫譚奏爲據情代奏摺○又奏甄别知縣留省補用片○兼川督恭奏甄别各員留省補用片○又奏甄别各員留省補用片○又奏甄别各員照例補用片○鄂撫譚奏報交代各案片○六月初三日戸部通政司詹事府　黄旗值日無引見○明安假滿請安○唐景崇　放浙江學政恩與那王續假十日○　佑續假五日○官　請假十日○召見軍機唐景崇○○奴才載遷松安　奏爲保奬上年搜補松蟲尤爲出力人員遵議改擬請奬籲懇恩施以昭激勸恭摺仰祈聖鑒事竊奴才等於上年九月間遵保搜捕松　尤爲出力人員内員外　連璧等四員請加武職虚銜經兵部核准惟郎中廣泰等三員應得奬叙尙未核准復經奴才等奏請飭文總管　務府核議於光緒二十四年三月二十八日奉硃批戴衙門議奏欽此兹准内務府移咨議覆内開郎中文蔭文錦二員請加二品頂戴核　臣衙門司員由虚銜遞加二品頂戴成案相符應請照准至花翎二品頂戴郎中廣泰所請移奬伊子候補筆帖式麟慶俟補筆帖式　以主事儘先升用之處徧查並無勞積移奬成案礙難核准應請由該衙門另行奏奬等因抄錄原奏移咨前來查郎中廣泰職司承辦事務衙門印鑰牌曁内務府郎中事務夙稱得力上年搜捕松蟲一事統籌全局總司一切始終不懈悉臻妥恊奴才等深　臂助且曾經前欽派大臣倉塲侍郎　　工部右侍郎英年奏派隨從總司照料嗣因事竣經該大臣以該員調度有方不辭營瘁實屬異常出力自應優予奬勵等因知照在案伏查東陵内務府郎中並無别項升途惟溯查咸豐元年西陵内務府慕陵郎中那滿通額因勞績保奬以内務府三院卿升用兹花翎二品頂戴中　廣泰情事相同合無仰懇天恩俯准援照西陵内務府慕陵郎中那滿通額之案擬請奬該員以内務府三院卿升用以示鼓勵之處出自逾格鴻慈所有遵議改擬保奬緣由謹會同　理守護大臣奉恩輔國公奴才意普恭摺具陳伏乞皇上聖鑒訓示謹奏請旨奉硃批著　所請該衙門知道欽此○○奴才意普載遷松安跪奏爲司員試俸期滿循例題銷恭摺仰祈聖鑒事竊據員外郎慶壽呈等竊職係廂鹽旂滿洲萬春佐領下人由增貢生遵新海防例報捐筆帖式光緒十七年四月選授工部漢檔房筆帖式是年五月到署兼清檔房行走二十年旋遵新海防例在臺灣捐輸案内報捐光祿寺署正復遵前例加捐員外鄭於光緒二十一年五月補授孝陵奉祀禮部員外郎閏五月十四日到任自到任之日起連閏扣至光緒二十四年四月十四日試俸三年期滿今將例應試俸呈請題銷等情前來查例載滿洲人員捐納升用者亦照議叙人員之例試俸三年准其調　等語今據貝外郎慶壽呈請　銷試俸查該員在任三年循分供職並無叅罰事故理合具陳恭候命下奴才等再行移咨吏部該旗注册照例升轉所　題銷試俸　由謹循例恭摺具陳伏乞皇上聖鑒謹奏奉硃批吏部知道欽此○○高燮曾片再臣四川成都將軍恭壽署明總寶與爲將軍時聲名迥異貪劣顯著吏冶蠹敝物議沸騰裕祿抵任時日不可知而數月中川民大受　吏朘削之害懇祈皇上　旨申飭勿俸散壤　疆人局卒甚附片密陳伏乞聖鑒奉旨另有旨欽此○○頭品頂戴湖北巡撫臣譚繼洵跪奏爲據情代奏叩謝天恩恭摺仰祈聖鑒據頂品　戴三品卿銜前雲南巡撫賣洪詔呈稱竊洪詔接奉行知光緒二十四年三月初二日内閣奉上諭張之洞等奏督臣重　恩榮　宴　懇恩施一摺三品卿銜前雲南巡撫賈洪詔　膺民社洊陟封圻　處鄉間年登大　前因鄉考重逢寶加三品卿銜　在重　恩榮筵宴洵　藝林盛軍著加恩賞給頭品頂戴准其重赴恩榮筵宴以光盛典欽此當郎恭設香案望闕叩頭謝恩伏念洪詔退居草莽水報　埃晚　桑榆自　寶朽前此秋闡再題絲綸特錫卿銜今當春榜重逢頂帶寵錢頭品復恩榮之預宴疉沛鴻慈蒙高厚之　成莫名　戴所有　激　　謹請代奏叩謝天恩等情前來理合恭摺代陳伏乞皇上聖鑒謹奏奉硃批知道了欽此○○譚繼河片再推部咨道廣州縣無論何項勞績保　候補班人員令該督撫卽以此項人員到省之日起予限一年詳加察看認眞考核如係爲守兼　　膺民社之員山具切實考語奏　分别繁簡補用等因兹查竊用知縣鄭詩鎭應以光緒二十二年十二月二十三日到省之日起扣至二十三年十二月二十三日試看一年期滿據湖北布政使王之春　按　使岑春蓂取造該員履歴清册詳請甄别具奏前來臣隨考騐該員鄭詩　才長識　辦事寶心堪以繁缺補用除清册咨送吏部查核外理合會同湖廣總督臣張之洞兩片具陳伏乞聖鑒敕部查照施行謹奏奉硃批吏部知道欽此○○恭壽片再查例載捐納道府籖　分發者試用一年期滿後核督撫察看才具分别堪勝繁簡專摺奏　　等因又嘉慶十六年八月十五日欽奉上諭嗣後各　省　撫遇有分發試用期滿人員務須嚴加甄别如實係才具明晰辦事勤能者准予保　欽此又進行内開嗣後道府丞倅州縣等官無論何項勞續保奏歸候補人員卽以到省之與起予限一年詳加查看出具切實考語等因遵奉在　兹查有留　補用遵贖鶴年成用知縣　　謙　用知縣陳　　補用知縣王澤霑均到省一年期滿教習知縣鄧鴻儀到省二年期滿例應　别由藩臬兩　造具各該員履歴消册　　考語會詳請奏前來臣查該員賴鶴年精明强幹曾福謙年俾才明陳毓楨人尙安詳王澤霑才具　　鄧鴻竊　　富强均堪以　省照例過用　　送部外理合附片具陳伏乞聖鑒謹奏奉硃批吏部知道欽此○○恭壽片再嘉慶十六年八月十五日欽奉上諭嗣後各直省督撫遇分發試用期滿人員務須嚴加甄别如實係才具明晣辦事勤　者　予保留欽此欽遵在案人通行内開嗣後道　丞　州縣佐維等官無論河項勞績保奏歸入候補人員卽以此項人員到省之日起予限一年詳加察看認眞查核出具切實考照等因欽奉在案兹查有　用通判朱炳册沈天錫補用鹽大使周毓濟均　省一年期滿教習知縣張杰到省二年期滿例應　别由藩臬兩司洪具各該員履歴清册塡註考語會詳請奏　　臣查該員朱炳册才具平穏沈天錫人尙明晣周毓濟年力富强張杰老成穏練均堪留省照例補用除册送部外謹附片具陳伏乞聖鑒謹奏奉硃批吏部知道欽此○○恭壽片再嘉慶十六年八月十五日奉上諭嗣後各直省督　　有分發試用期滿人員務須嚴加甄别如實係才具明晣辦事勤能者准予保留欽此欽遵在案又通行内開嗣後道府丞倅　縣佐　等官無論何　勞績　奏歸人候　人員卽以此項人員到省之日起予限一年詳加察看認眞查　出具切實考語等因欽奉在案兹在有　用通　盛時彦補用知縣　實章試用知縣李嘉　顧　　均到省一年期滿由藩臬兩司造具各該員履歴　册塡註考語會詳請奏前來臣查盛時　才具平穏土寶章人尙安詳李嘉　年力富强顧思禮老成穏練均堪以留省照例補用除册送部外理合附片具陳伏乞聖鑒謹奏奉硃批吏部知道欽此○○　　洵片再據湖北清查交　局　政使王之春署按察使岑春蓂著督糧道殷李堯詳稱湖北省各州　　光緒二十二年十二月以前各　　代　　年詳請分别奏咨在案兹查自光緒二十三年下月起　十二月底止共計交代各　　　八起應　　結均已詳　　　等清　請具奏前來臣覆核無異除咨戸部　照外理合會同湖廣總督臣張之洞附片具陳伏乞聖鑒謹奏奉硃批戸部知道欽此 
 
