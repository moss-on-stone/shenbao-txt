# 1898 - 32 - 4908909

 

Page 1

 
 
[蘇州當日派辦井赶遞蘇屬各大埠] [  申報館主人啓]  
蘇州爲東南富庶之區冠養紛馳官商薈萃本館所出報祗行銷甚廣購者卹雲兹特弊外如工赶早刷印星夜飛遞前往風雨無阻俾當日卽流派送以饜先覩爲快者之心至蘇州隣近百里之遥就近購取亦較前早到一日想　君子酒後茶餘當必爭先披閲也現在請友人在蘇經理然發閲報諸君及欲承辦代售者祈移玉蘇城包衙前鳳鳳衖申昌分店購取不悮謹此布陳諸維鑒及 
[牧令書緝要出售] [  圖書集成局代啓]  
教令書緝要一紹事爲州縣而設其中所　皆我朝名臣循吏懿贖嘉言采　成書用　　　誠爲策名筮仕者先路之道本局承琴鶴齋主人鑒付鉛印爰用　鑄之字潔白之紙校　情良裝訂　册每部定價碼價一元四角凡身　民誴而法知刑名錢　撫字百　之地者不可不爲一流覽也申報館及申昌書室滬上各書坊均有發售賜購者　　便選取可也此　 
[恭讀正月初八日上諭謹冉注]  
中國制藝取士之法自有明洪武至今閲五百三十一年而始有經濟特科與歲舉之增設易窮則變變則通通則久此之謂歟考中國制科之設向有三日博學鴻詞也賢良方正也孝廉方正也號爲制科不常舉行如兩漢徵辟故事膺其選者稱以徵君視甲乙科有加重焉博學鴻詞一途惟康熙乾隆朝一再舉行得人稱盛賢良方正之舉亦不數數惟孝廉方正科則列聖登極之歲由各省州牧邑令各舉所知寗闕毋濫及試於朝則授職自府倅邑令至佐雜有差顧或遠至數十年近亦十數年始一舉行而又非可以濫充倖選以故此項人員列於仕籍者亦寥寥究之循名以核實則賢良孝廉兩科以德重鴻博一科以文重未必皆長於吏才其所用非所習也與制藝一途等今者朝廷准臣下之請創設特科歲舉兩途以求海内經濟之士仰見聖天子因時制宜勤求治理之至意而又曰經濟一科與制藝取士並重草莾小臣詳繹廟謨徵窺聖意夫固以祖宗取士之制未便更張也然竊謂此途旣開將來制藝一途不廢自廢何則經濟旣有歲舉則由此進身者皆爲有用之才無論如何任使均可出人頭地彼制藝進身者雖列名翰苑不過備雍容揄揚之選其他部曹邑令自揣不能與經濟之士並駕齊驅則其勢必瞠焉而居後沿習旣久人情多舍彼而就此迨久之又久則制藝一途幾同虚設矣故曰不廢自廢也然而非常之舉行之維艱今雖詳細章程尙未議奏頒示而以鄙見度之恐此事尙有三難焉一曰知之難一曰試之難一曰用之難曷言乎知之難也自來奇傑雋偉之士必不屑輕於白炫與庸流爭一日之長惟臭味素同聲氣相通者始足以吹嘘而登薦剡古來如管子天下才也非鮑叔不能進管子蓋鮑叔之才雖不如管子而識則不在管子下也子産救時相也非子皮不能任子産蓋子皮之才雖不及子産而識亦不在子産下也今中國三品以上京官及外省督撫學政其能擅鮑叔子皮之識者有幾人哉誠不敢謂袞袞諸公盡温體仁薛國觀周延儒魏藻德流亞也然欲求公忠體虚已求才足以繼康雍乾嘉朝諸名臣之軌者實鮮微論管樂蕭曹難以延攬卽中材以下具有實學實明者亦斷不在營謀干謁之中必讒諸而諛之人退而後士能輕千里而來告否則不舞羊公之鶴徒好葉公之龍雖朝廷有闢門籲俊之盛心其如若輩視同兒戲何故曰知之難曷言乎　之難也有張華而後能望豐城之劍氣有卞和而後能識結緑之珠光有公輪而後揀樑楨幹各顯其材有師曠而後琴瑟管絃各呈其響今所謂歲舉之科於鄉試年分由各省學政調取高等生監録送鄉試分塲專考者其仍由本年所命之考官考試乎恐翰詹京官中未必人人能知經濟否則於翰苑課試京官考成時先富作養數年俾有能勝經濟考官之任者數十人而後考試差時亦兼試以時務策論庶幾乘軺而出不至目迷五色至於同考官之聘亦宜於制藝簾官稍有分别也故曰試之難曷言乎用之難也經濟特科在殿廷考試引見擢用其鄭重與大考鴻博無異自不至於淪　若夫各省歲舉所中式者名曰經濟科貢士一體覆試殿試朝考是竟與會試中式之貢士一例真可謂捷徑矣然思歷科榜下進士之分内外用者非加捐花樣則雖閲二三十年不能得志今則經濟一科與制藝取士並重則得第後亦非加捐不可等此投閒置散亦何取乎經濟之虚名哉故曰用之難凡此三難在牖下書生不無過慮想當事者妥議章程必早有以熟思而審處也 
[本館接奉電音]  
　　昨日午刻京師飛電傳來上諭一道敬謹譯登○正月十三日奉上諭長蘆鹽運使著廷雍補授欽此 
[德又要求]  
　　本月十三日倫敦傳來電信云刻接路透電局駐京訪事人來電言日前有一德兵在膠州被人殺害是以德廷欲請中朝中膠往南開一鐵路以之 
[虚實難分]  
　　前日本埠西字捷報言得半莊電信知刻有俄兵四千七百人携帶巨砲若干尊前赴吉林境内未幾中國電報局卽傳電至捷報館大略謂貴館訪事人所傳之電實屬讕言然訪之西國官塲則又云近日天津來電言吉林實有俄兵四千五百人文匯西報館主聞之急發電往詢少頃覆電傳來言吉林從未見有俄兵究竟如何外人難知底藴請俟本館得有確信從速刊登可也 
[電傳英事]  
　　前者本報曾登英人願貸銀與中國惟須中朝允開三處通商口岸其中一處爲大連灣云云兹得本月十三日倫敦所發電信言太唔士日報館駐就師訪事人函稱大連灣一口英廷願罷通商之議至英俄兩國在東方交涉事宜刻有議員在議院中宣言謂英廷須與俄廷互商以便從長辦理并聞英廷又派一兵船名罷甫捋者定於華本月十六日鼓浪赴中華 
[入覲教皇]  
　　益聞館得羅　消息云西歴去年十二月下浣某日山東南境主教安大司牧歸抵羅馬入覲教皇詳奏所屬教務并二教士在鉅野被戕一案教皇垂問殷勤多所慰勞特事關機密其細情不得而知惟西報有論其事者言山東之事應歸教務而德廷藉端佔地萬非教皇之本心蓋耶蘇立教以十字架成其業非以洋槍砲火從事者也 
[教士被毆]  
　　廣州采訪友人飛函相告云去歲之杪喧傳南雄州屬又有德國傳教士被鄉民毆傷甚重至因何事起釁尚未詳知惟聞德國駐河基之領事某君已由電飛報本國政府矣 
[神山麗日]  
　　日本訪事人云政府向例每年正月内令各縣知事齊至東京會議一次東歴正月二十二號長崎縣知事小松原君英太郎已附輪船赴江户矣○長崎現擬設立德律風由長崎知事照會各國領事通知各國商號 
 
 

Page 2

 
 
如願安設者節報知該管領事轉行公司掛號限以二百家爲額不復加增每年費用約四十餘元安設機器約七八元○日前接電報陸軍省定於下月十四日招集師團長及對馬警備長至東京會議各事 
[闈商轇轕]  
　　粤東訪事友來函云闈姓商人萬安孚信兩家因繳餉不前經大憲革退後另招新商宏豐公司承充將舊商繳過銀五十餘萬兩作爲罰欵在督憲係遵照部中來文辦理詎意舊商竟著人到京向都察院衙門禀控以七十餘子廠人等出名聲稱新商謀充致有威逼人命等事都察院咨回粤省大憲令提究訊辦由撫憲札委司道各憲會同審訊臬憲於去臘初七日諭值日差將此案原被兩造帶赴司轅聽候質訊旋據新商宏豐公司劉學銓聲稱闈姓公司係大憲特招承充與舊商張榮貴無關涉何云謀奪質之張榮貴亦無詞可答至於威逼命案一節張亦不能指實其餘各欵均一一認誣當卽具結聞將所欠餉項歸償清楚後卽可釋出也 
[機器運到]  
　　安慶訪事人云安徽撫憲鄧小赤大中丞維持圜法購機建廠鑄造大小龍紋銀元前由江孚輪船運到各種鐵板並修整機器之物迨新正某日江寛輪船上水始運到製造銀元機器計四十七箱之多由練軍兵士搬運進局聞機器均已到齊指顧間卽可開爐鑄造矣 
[擒獲海盜]  
　　粤東訪事友來函云瓊州一島海賊猖獗擒獲最難蓋因港汊紛歧彼拿此竄故無從拘獲也兹聞順德恊黄鎮軍於去臘初旬乘某兵輪船出洋巡緝駛至昌感洋面偵悉海盜巢穴乃將兵船假作民船誘盜來刦盜果認爲貨艇相率而至各兵勇立卽開砲轟擊盜匪措手不及無可抵禦紛紛鳬水而逃斃命者數十人生擒十餘人内有高州會匪頭目陳明三一名已解回瓊州審訊辦理矣 
[潯上軍容]  
　　九江訪事友人云九江鎮宋佩珍鎮軍客臘赴金陵謁見劉峴帥禀商要公新正卽令各營開操初九黎明在大校塲察旗整隊回營前有大旗一百十面洋槍千百杆及大刀虎叉兵丁皆包巾裏脚身材强壯如熊如虎各官皆乘駿馬得得而來見之者無不知爲節制之師 
[捉賭釀禍]  
　　嘉興訪事友來函云日前臺興縣主楊稚虹邑尊因東門外十八里橋地方有外來難民强索滋擾等情特飭護勇李某等數名前往驅逐各勇到鄉並不查問難民何在專以捉賭爲名藉索規費鄉民以時當新年偶爾遊戲何得藉端爲難以是譁然不服各勇卽時開槍轟擊一彈適中鄉民要害登時傷斃於是衆鄉民咸抱不平鳴金集衆將勇拿獲數名於十二日解送來城投嘉興縣禀控楊邑尊立卽升堂提訊以各勇擅生事端釀成命案殊屬可惡喝令將什長重責二千板其餘各責一千板收禁獄中以待照例治罪一面安慰鄉民令回收殮鄉民始緩緩而退 
[忤逆宜懲]  
　　安慶訪事人云皖省城南水關有居民張姓者年約二十餘歲日前不知因何與母口角一時逞忿竟持鍋鏟將母之頭顱擊破登時血湧如泉鄰右見之咸抱不平將張出送懷寗縣署縣尊飭令收押俟開篆後再爲究辦 
[索費受懲]  
　　京師郵政局定章凡送信脚夫每名按月工銀五兩不准向收信家私索酒資信面上印號金收訖别無索取戳記近有某脚夫送至某處私收酒力京錢兩吊被局中查出以此風斷不可長立將某脚夫送交步軍統領衙門懲辦經多人央求方從寛荷校四日逐退不准復充 
[福州錢價]  
　　福州訪事友人云福州圜法之壞極矣民間使用臺錢票每紙可易制錢一千文本城錢票則祗易錢八百七十文小銀圓每角易本城錢票一百零六文如易制錢則僅九十六文左右因城錢票所支係巿錢每百文内攙攔眼錢十五六文并新鑄私錢四五十文官鑄大錢僅有二三十文之譜錢旣叅差不齊以之購物亦低昻不定也現善後局存有新鑄之錢數萬擬發錢鋪俾是轉運稍靈或者錢價可以稍贬乎 
[舟人被累]  
　　寗波訪事友人云自入新正以來寍郡城廂内外竊賊繁多失物之家不一而足甘日傍晚時芳嘉橋傳雙惠船埠突來一人身穿皮袍皮褂稱欲雇船往鄉間遊玩雙惠允之而往不料開行後又囑舟子撑至湖西桂花井前停泊言欲等候友人延至初更時其人卸衣登岸舟子以爲尋訪友人少頃其人入桂花井張紳家將門洞開先是門内隙地時有營中人放馬噛草至是張紳聞馬鳴聲命工人出外巡查見門外繫有百官船一艘知其爲行竊而來也命工人將船連人扣留次晨片送鄞縣請辦縣主簽牌立提船埠傳雙惠跟究現雖挽人保釋然已所費不少矣 
[遣送難民]  
　　　紹興訪事人來函云新正初二三等日有外來難民多人聚集郡城向居民鋪户强索滋擾時適地方官乘輿向各處賀年難民環求賑恤勢甚洶洶府縣急移請營官派兵彈壓一面雇船妥爲遣送回籍 
[北通州官場紀事]  
　　　新任通州許東藩刺史震元於去冬十二月十四日由洋起程赴通履新闔署書差及辦差丁役迎迓如儀刺史入城後暫寓西街萬盛店旋於十五日卯刻接印任事○前署通州嚴紫垣刺史因海運出力經倉督憲保舉開去涿州本缺以直隷州班補用去冬十二月十五日交卸通州篆務後暫租貢院前民房爲公館○准補楊村通判謝菊人通守尙未奉到部覆偶染微疴遽爾棄世家屬棺殮後暫厝南門外王恕園身後蕭條一貧如洗浮沈宦海結局如斯亦可傷也 
[皖上官塲紀事]  
　　皖省訪事人云徽寗池太廣道袁觀察昶於本月初九日到省暫駐全浙會館當卽乘輿謁見鄧大中丞次詣兩司及各當道處拜會初十日午後中丞往全浙會館答拜各官亦次第酬酢如儀館前輿馬紛紛甚爲熱閙○安徽當塗縣大信司巡檢盧少尹兆孟禀請修墓遺缺經藩憲于方伯札委試用巡檢汪少尹斌前往署理○陜西一省向由各省每年撥解餉銀二十萬兩光緒二十三年安徽應解之西餉去臘經藩憲撥銀六萬兩委支應局銀庫候補直隷州左承伯直刺督解赴西直刺奉委卽將支應局銀庫差交卸由藩庫領銀裝鞘雇夫恊同兵役押解前往由桐舒進發約計小車四十餘輛 
[京口官塲紀事]  
　　江南提督譚青崖宫保於正月初十日由滬乘德興輪船上駛是晚五點鐘行抵鎮江下碇旣定水陸各營健兒列隊江干升砲鳴槍以致敬俄而道府廳縣各官咸詣舟中投刺宫保接見之下晤談片刻各官辭出宫保卽命啓輪赴江寗謁見南洋大臣劉峴帥面商防守事宜瀕行焦山砲臺亦升砲致敬○江蘇布政使聶仲芳方伯由蘇蒞滬卽於初十晚乘江永輪船溯江而上十一日午後鐘鳴五點駛抵潤州先是新兵前營勇丁在小閘口排列隊伍恭迎迨憲旌戾止鎮城文武印委各官咸赴江皋接迓方伯命駕登岸赴各衙答拜旋卽鼓輪赴省叩賀督憲年禧兼禀要公 
[吴山涉景]  
　　杭州訪事人來函云新正以來天氣晴朗吴山之上遊客如梭茶坊酒肆烟館書塲幾無駐足之所初六日四景園茶室有機匠三人與一少年同桌而坐誤將茗碗傾翻濺及少年衣上少年怒之以目機匠亦不肯稍讓反唇相稽茶館主恐因此肇事急冋巡防局報知局員飭差彈壓衆茶客各以機匠爲非差遂欲帶之赴局三匠懼再三賠禮其事乃息○艮山門内西偏有水星閣焉拓地三弓栽梅百本每當春風舒蕚雪海香浮墨客騷人每於此中尋詩賭酒兵燹後殿宇焚燬和靖眷屬悉被摧殘迨後地方紳士集資里建漸復舊觀卓錫比邱亦補植緑 
 
 

Page 3

 
 
蕚華雖不能如從前之多而疏影横斜年來日形繁盛花時清香冷艷游客盈門寺中香火之資因此益盛辨正初五日有二少婦偕老媪抱一幼孩從梅東巷往寺中進香不隄防來一匪徒將孩之風帽搶去上有銀飭數事少婦及媪大聲呼喊無有應者蓋是處一片瓦礫四無居人故若輩毫無忌憚也 
[禾城年景]  
　　嘉興訪事人來函云客冬各業較前歲大爲减巴故年終收帳萬分爲難北門内大街鼎泰昌布鋪初聞虧空甚鉅勢必倒閉後經人張羅今正照常貿易而斜對門之大昌正布鋪忽於今正財神誕日傍晚經各債户將貨物搬運至下塘寳順當暫質亦足見巿面之江河日下矣○北門内鍾家橋堍空地上凡江湖流民之賣西洋鏡變戯法演貓兒戲者每逢新歲皆於此博蠅頭食物諸攤亦如林之列今屆天朗氣清遊人如蟻聞之此中人云獲利較去歲爲多也○在城各店鋪以及大小居家咸約伴買舟赴徐王廟進香間有輕子弟船中置有鑼鼓沿途鏜鞳之聲不絶於耳名曰換元寳住持得此香金以充一年之用亦向例也○北門外鄉間雙橋吴姓家老媪年終運米還租收租者以其所還太少不知如何推跌逾時氣絶又聞油車港某孝廉往鄉收租米將租户某甲所有之米盡數斛去甲思無以度日自縊而死刻聞兩家皆已調處了事矣 
[蘭亭攬勝]  
　　紹興訪事人云今年新正馳馬者甚多蓋以武考之期不遠馬匹已集郡城是以遊人趁此新年縱轡飛馳以爲得意也某日有馳而者將一孩子驚倒幸經其父拉進不致踏傷而孩已驚而成疾矣○客臘二十九日有年約四十餘歲之人行至郡城南街忽然倒地而斃是處非無經過之人見之惟歲暮怱忙未聞有談及者直至新正四日爲地保所見各處查問無從得其究竟迨初六日始從權棺殮初八日南門外南山頭傳知有在皋埠鎮業醬油者除夕不歸其妻聞信至城中看視果係其夫當卽備具衣衾棺木從豐改殮咸謂其家雖非富有頗可家食無端而斃於路可謂慘矣 
[夏口春聲]  
　　漢口循禮門外皆隙地也每屆新年常有江湖賣技者流麕集於此藉博蠅頭紅男緑女逐隊往觀人海人山如在山陰道上往往因此肇禍貽患無窮今歲地方官鑒及於此已出示禁止矣○漢口大郭家巷香山會館日前招優演劇有鄂勇多人與粤人某某等口角致各揮拳勇力大人多幾釀巨禍旁人咸抱不平意欲禀知督憲嗣經統領吴軍門愷元出爲理勸不識能就此了事否 
[潤州新語]  
　　鎮江訪事人云俗有元旦晴倉箱盈之諺今年元旦天未曙時猶有微雨雜以雪花迨東方旣曰忽聞簷牙鵲噪天際雲開紅日一輪黄人捧出頓覺氣象一新曰叟黄童同深懽忭以爲大有豐年可操左劵道憲長觀察都統吉統制以下各官均於黎明時恭詣萬壽宫行朝賀禮威儀柣秩肅靜無譁旋復至大財神殿拈香聽鼓諸君亦先後戾止鵠立階除旣而隨同觀察至後殿團拜藉聯僚寀之歡兼賀新年之喜移時始命輿各散○鎮江洋關循例於除夕起至新止初四日止封關五日辦公西人均於此數日間擇沙平草軟之地馳騁驊騮初二三等日多有西人於金山河西首江濵策五花之馬矜控縱之能遠近少年結件來觀者絡繹不絶樂人之樂其斯之謂歟○洋關稅務司安文君及英領事官　領事官各教堂主均於初四日午刻至道署賀年長觀察迎入花廳握手言歡欵以西式茶點亦可見中西之輯睦矣○桃符采煥爆竹聲喧牧猪奴一流人方角逐於盧雉之塲以爲娱樂南門某布店甲乙内丁四人於初四夜圍坐一堂作牌九戲正當采烈興高之際適爲縣署差役某戊所聞約同地甲某已排闥直入出其不備突將桌上骰子骰盆攫去甲乙等恐蹈刑章面無人色後未知送官究辦否○娼院龜例凡有客於財神誕前惠臨者必燃爆竹迎之謂之接財神三元巷有翠珠者本良家女早喪所天遂墮樂籍去年在小街卜築杳巢風流年少獵豔尋芳繫花下之青驄抛簾前之紅豆豪情勝概傾倒一時有成姓者濁世之佳公子也走馬章臺與翠珠往來甚密元旦卽至其家宴飲以金錢擲筵間汝僕男丁均有奬賞一時歡呼雷動謂策一日卽有財神下降此吉兆也䘕院中人聞之咸嘖嘖稱羡不置○財神誕日嶺南人之旅居鎮郡者招寳豐茶園伶工在會館演劇展花下之氍舞翻渾脫拈屏間之豆曲記玲瓏廳事之中不少衣冠俊彦想淺斟低唱之餘必有爲李三郎之魂消心醉者是日也風和日麗梅柳爭妍緑女紅男咸往觀覽有某甲者年二十餘厠足其間延頸凝望忽　然一聲半空中飛來一石擊中額角血液如流經其友送之回家急覔靈樂敷治然獺隨一痕終難消滅矣○鎮郡賭風素熾而露天攤爲尤甚自鎮江府彦太守回任後嚴行禁止犯必重懲若輩始知所懼匿迹銷聲然當臘尾年頭又以爲禁令從寛相率支篷設廠聚賭抽頭呼盧喝雉之聲聞於遠近去年常鎮道長久山觀察蒞任首嚴此禁雷厲風行是以獻歲以來露天賭攤竟絶無所見○去年歲暮物價甚昻洋價甚短經紀小民無不度歲維艱憂形於色而鄉農則以米價奇貴頗得餘資城内如南貨店鞋帽店自朝至暮擁擠異常巿面殊爲起色 
[鞭春志禮]  
　　昨日爲立春之期先時由縣署差役將太歲春牛擡至大堂上恭設香案果品等類時交丑正上海縣主黄愛宲大令偕學師宣琴山廣文率同縣丞劉耀亭二尹主簿孫立山少尹典史蔡季卿少尉各穿朝服步至案前行禮畢手執彩鞭在春牛左右繞行一周遂舉行鞭春之禮迨禮畢退入内堂皂捕諸役爭先奪取春牛頭以卜一年之利果品則由觀者攘奪一空 
[刺史回申]  
　　上海縣署帮審委員蔣壽林刺史前赴蘇垣往各大憲處叩賀年禧年畢啓行於昨日上午回滬卽命駕到縣照常襄理讞政 
[分設巡局]  
　　本邑浦東一帶向多流氓棍徒往往藉端訛詐欺壓良懦爛泥渡唐橋等處雖已設巡防保甲局無如地廣入衆局員耳目難周邇來更有一種小船户充斥其間烟寮茶肆中打架之事時有所聞近經江海關道蔡和甫觀察訪知此弊於是特委前辦十六鋪巡防中局委員蔡蓉卿明府前往浦東楊家渡土地祠分設一局派護勇一哨在局當差想此後若輩或可稍爲歛迹也 
[餘地繳租]  
　　南巿沿浦灘新築馬路旁所有餘地業經上海縣黄大令一再勘丈註册申請江海關道蔡和甫觀察議定將此項餘地出租與各商人營造房屋曾經擬定章程令各業户繳價承租在案兹各業户陸續將銀兩呈繳馬路工程局中由委員朱明府按月詳送縣署刻下聞只有四成尚未完繳矣 
[嚴諭公差]  
　　前晚英界公廨讞員張賡三直刺升坐二堂傳齊各差役逐一點名諭令以後務須勤慎辦公不得遇事需索如有前項情事一經察出定當按例嚴懲倘不願充儘可先期辭退各役聞諭唯唯而去聞直刺尙須出示招告凡有人曾被差役索賄者准其隨時指控昨已飭書吏擬稿矣 
[發落展期]  
　　昨禮矸五爲法界捕房發落之期是日適逢立春佳節讞員鄭大令例應趨赴道轅叩賀因飭家丁咨照捕房所有應行發落各案歸卜禮拜一并案發落 
[嚴訊火案]  
　　去年本邑英租界寳善街榮錦里天寳客棧所寓興記土棧忽然火起後經天寳棧主馬雲記查得未燬之處有火油痛因卽投控捕房公廨旋經讞員張賡三直刺親臨踏勘捕頭將土棧主鄭子卿學徒陳月主及天寳棧司帳人潘子帆解送公堂直刺訊明一切著將意鄭陳押候查明再訊此已詳登本報者也昨日包探秦少卿解鄭陳至案潘投案訴稱興記曾保火險銀一千兩然自去年六月後從未見有生且並無貨物存積棧中迨被焚後查得板壁上火油痮顯然故咸疑其種火直刺問爾棧中尙有綢莊亦無貨物今日因何不到潘答稱綢莊之夥 
 
 

Page 4

 
 
已回寗波大約月杪可到其貨寄存同業某綢莊鄭供稱興記土棧係南巿大東門外鄭洽記分設其貨皆由南巿運來直刺問鄭洽記係何人所開答稱鄭福祐所開直刺據情商諸薩副領事官然後著將鄭陳押候福祐及馬投到後定于下禮拜一覆訊 
[惡鴇逞刁]  
　　裏虹口武昌路第一百四十一號門牌廣東鴇兒李高氏開設妓院前因虐斃妓女王鳳娥一事拘入捕房解送英界公堂經讞員張賡三直刺提究昨日直刺升堂研訊李鴇刁猾異常不肯直供直刺命管押官媒處一面照會捕房恊同包探任桂生至妓院將合院妓女周小蘇王小妹王小寳洪仲仙陳丫頭一併押解公堂聽懲辦 
[移縣訊辦]  
　　有沈連春者向習陶朱公養魚之業娶同業楊紹成女楊氏爲室結樆已有年矣今正初七日沈往岳家賀歲不知因何起釁以致兩相爭執由巡捕將沈楊及沈妻楊氏楊妻朱氏一併拘解英界公堂讞員張賡三直刺訊供之下特於昨日一併飭差移送上海縣署黄大令飭分别收管候訊 
[局員捉賭]  
　　本邑南巿一帶自新歲以來賭風甚熾日前二十三七鋪所轄之薛家浜某姓牛肉饅頭店内聚衆賭博徹夜不休是處地甲查悉禀知局中委員邵子怡二尹特於前晚親率勇目地甲捕役人等密往查拿各賭徒不及隄防當塲拘獲八名押解到局候提案照例嚴懲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　　　　　　人云前者漢口派楚北官輪船拖帶民船兩艘載運火藥至宜聞係運至川楚交界地方轟開去咸　　　　灘以便　　　　行駛葢以冬間水涸新灘退出甚高故不得不急爲轟去也 
[條甲局諭]  
　　安慶保甲局出有告示二則一爲嚴緝縱火匪徒一爲禁止賭博照録右方○近日城廂火患宋免層見疉出訪聞匪徒縱放居心更爲狠毒仰爾捕保更夫恊同叚委兵卒一體嚴密查拿務期犯據並獲間實定加重賞員弁有功必録紳民捉送訊明犒賞概從優渥○又示云照得初五已過禁止一切賭博凡爾紳商軍民須知安分最樂各宜嚴束子弟一體謹遷恪約如違立拿責枷分别輕重發落 
[少尉捕賭]  
　　松江訪事友來函云獻歲以來城廂内外賭風頗熾初七夜有隷名細柳管之某甲邀到劉毅一流人借天倉弄東金姓家設局摇寳嗜賭者流如水赴壑然其中無袴公居多喝雉呼盧興頗不淺時將四鼓華亭縣典史陳少尉牽委巡夜過此遥聞聲息掩入捕執飛將軍從天而下如疾雷之不及掩耳各賭徒警惶無措少尉以時在新年不子苛求僅飭從人驅使各散一面傳諭地保傳同房主到堂出結以後不准再賭如違加等懲治 
[新年禁賭]  
　　紹興訪事人云紹興每屆新年賭博不甚禁止而五日内爲尤盛今正五日以外官府嚴行諭禁以初二日有賭棍持刀行兇故也日内武考伊邇各縣武童行將到郡恐有滋擾事情故以賭爲生涯者有此一禁或不致循新年風俗明目張瞻而爲之殆亦蕭靜地方之一法歟 
[另充勇]  
　　南巿馬路工程善後總局捕勇周春生屢次玩公經會辦孫星垣直刺查知特於前日斥革另選陳鳳山著於本月十六日清晨覓妥實店鋪具保結呈局聽候當堂傳騐派充 
[飭差彈壓]  
　　今日爲元宵佳節上海縣黄大令保甲總巡鍾受百明府深恐邑廟中游人會萃易肇事端且難免匪徒混迹其中乘間滋事因各飭差勇前往彈壓 
[搶親不成]  
　　周小妹向居滬北蕭王廟畔後遷居楊樹浦相近日在某紡紗廠内工作近與鄰人崔關卿姘識明來暗去已非昨一日晨被其未婚夫聞悉糾領多人前往搶親事機不密被崔知悉卽於午後同小妹潛逃迨花轎到來新人早無蹤跡女母不得已據情禀報巡防局李葆初二尹聞禀後卽飭勇丁前往將房主周友卿拘押候訊 
[英界晚堂瑣案]  
　　楊明順偕妻楊朱氏扭沈連春至案以誘匿女兒楊招子訴請訊追前晚讞員張賡三直刺捉案研訊楊訴稱小的係揚州府屬高郵州人女兒招子由王靜安執柯許字谷福生之子大莊子擇吉今正二十二日完烟去冬被沈誘出同逃來滬刻始尋獲是以扭交捕房轉送到案其妻所訢相同招子供稱年二十有六由父母嫁　已二年矣今忽欲另嫁與谷不願失節因卽偕逃沈供稱小的係江北某邑人父親生時由母舅爲媒娶招子爲室並無誘拐事情直刺著移縣究辦○朱二喜扭其妻華氏請辦前晚直刺提案研訊朱訴稱小的係本邑人在某粥店執役妻子華氏日赴某繅絲廠做工不隄防與人有私不肯與小的同日華氏供稱小婦人所得工資每月經丈夫零星取去後翁姑以丈夫不肯習上連小婦人逐出今丈夫與小弟串合欲令小婦人賣娼是以小婦不願歸去直刺者將華氏交官媒看管俟翁姑來案具領 
[英界公堂瑣案]  
　　包探金阿三禀稱怡和紡紗廠工人朱根培竊取廠中皮帶報捕後捕頭令小的至其家查出另有機器等物是以送案請究怡和洋人投案申訴　情朱供稱此項皮帶及機器小的偶然帶回不敢行竊讞員張賡三直刺判令笞責三百板枷號一月○包探秦少卿禀稱某日招商局鄭姓之姪竹琴途間遣失珠花報　後捕頭令小的查明由沈侯氏拾得及向索取意欲略得酬儀是以　請大老爺示下鄭竹琴遣人投案領物沈侯氏供稱珠花確由小婦人抬得現存丈夫沈某處容回家取出送還直刺著押候將珠花繳案然後關釋嘻當沈侯氏拾得此花時豈有不色然以喜者而孰知平白地竟遭管押是則此花者謂非氏之禍胎耶然而寃　○包探趙銀河禀稱龍飛馬房收銀人宋松晉虧空銀一千八百兩報捕後捕頭令小的拘獲解案請卽究追龍飛馬房洋人投案訴請追繳宋供稱此項銀兩或被人掛宕或自已用以應急需叩求恩准出外料理可也直刺著趙探帶回捕房押候交人保出清理○包探金阿三禀稱老公茂紡紗廠女工揚吴氏張李氏乘間竊取廠中棉花經管工人扭交捕房捕頭令小的送案請究老公茂總工頭某氏投案訴稱伊等竊取棉花是以廠主令小婦人前來訴請嚴辦直刺判令將楊吴氏管押三日張李氏掌頰五十下 
[法界捕房紀事]  
　　江北人某甲將其妻某氏送至小東門戲館街花烟館爲娼取得帶擋洋三十元前晚互相商定　地潛逃適有包探夥巡邏至此一併拘入捕房捕頭令押候解送公堂訊究○偷兒某乙至江天輪船竊取烟槍一枝當場拿獲人贓送入捕房捕頭命押候解案訊究 
[美界捕房紀事]  
　　寗波人梁金記素以包攬馬車爲生量昨在者河南路溜馬　爲四百九十九號華捕所見以其不遵租界章程遂將人馬一併拘入捕房押候解送公堂核辦○裏虹口甡生彩刷染店係蘇州人洪小裕所開去歲所負甚多無處彌縫遂將各主顯所染之衣服數十件席捲而逃輕人報知捕房候查已誌前報昨日洪在吴淞路間游適被包探任桂生所見拘入捕房押候吊齊各失主原贓解送公堂究辦○乞丐某甲昨日彳亍至裏虹口小菜塲相近見某押店内有馬褂一件懸掛門外遂乘其不備順手欈之而去經店夥追獲扭入捕房捕頭以其窘迫異常申斥一番立時斥釋 
[法公自一千八百九十七年正月至六月底罰欵收付清單]  
　　三月初二收張長卿等毆傷人罰洋六元又收　林寳收贓罰洋五元初六日收李阿珍違章拒捕罰洋十元初九日收方正卿犯賭搜獲洋十四元七角十六日收周得元違禁販賣雞罰洋十　十八日收姚明高等犯賭罰洋四十元又收金竹山等犯賭搜錢洋二十七元内銅洋一元二十日收張桂林犯賭罰洋三十元又收方金華犯賭罰洋二十元又收羹　全等犯賭罰洋一百元内銅洋一元二十二日收陳正　聚賭罰洋二百元二十五日收韓桂發收贓罰洋五元又收周金　犯賭罰洋十元又收陳阿紀犯賭罰洋十元又收潘金元犯賭罰洋十元○四月初三日收金竹山犯賭罰洋三十元二十九日收包大桂失火罰洋二百四元三角五分○五月十八日收楊九華私刑員賊罰洋三十元二十五日收王錦記等犯賭罰洋十二元以上共收洋七百七十四元五分内銅洋二元○正月初七日付顧順堂工食洋七元○二月初一付彚成煤洋八元又付韻順堂工食洋七元　　　　顧順堂年節賞洋二元初十日付車夫趙明家工洋七元二十三日公堂用拖布洋二角○三付月初二付仁濟醫館周天平　傷飯責洋四元四角五　　　　　顧順堂工食洋七十初八日付趙明家工洋七元十　日付彚成煤柴洋十六元五角十九日付恤順印案由單洋三元五角○四月初二日付趙明　　　　　　　　　　　　　　　　　十五日付彚成煤洋八元二十四日付公泰照相洋四元二元二十九日付楊阿大被火恤洋二十　元二角又付顧　　　　　　　　　　　　　　　　　　工洋七元　　公堂甲拖布播籌毛播洋六角○五月初六日付顧順堂工食洋七元十八日付公泰照相洋五 
　　　　　　　　　　　　　　　　　　　　　　　　　　洋七元初七日付利泰印契洋三元五角三十日付王木拉風工日三元又付車夫錢德福工 
 
 

Page 10

 
 
   
 
