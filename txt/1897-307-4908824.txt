# 1934 - 307 - 4908824

 

Page 1

 
 
[蘇州當日派報并赶遞常州無錫] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲兹特格外加工赶早刷印星夜飛遞前往風雨寨阻俾當日卽　派送以饜先覩爲快者之心至無錫常州亦較前早到一日想諸君子酒後茶餘當必爭先披閲也謹此布陳諸維鑒及 
[牧令書緝要出售] [  圖書集成局代啓]  
　　牧令書緝要一編專爲州縣而設其中所載皆我朝名臣循吏懿蹟嘉言采摭成書用垂模範誠爲策名筮仕者先路之導本局承琴鶴齋主人囑付鉛印爰用新鑄之字潔白之紙校讐精良裝訂八册每部定價碼價一元四角凡身膺民社而未知刑名錢榖撫字百里之地者不可不一爲流覽也申報館及申昌書室滬上各書坊均有發售賜購者請隨便選取可也此佈 
[論中西治疾之法不同]  
　　養身失其宜則疾斯作矣夫有疾而求醫療治此中西人所同也顧醫之術旣不同斯治之法亦迴異華人之以藥療疾者始於黄帝歧伯其箸爲本草也惟以某藥療某疾尙未有君臣佐使配合適宜迨漢張仲景崛起長沙稱爲醫聖始撰成方論每以數藥合煎而進之厥後唐宋醫家踵事增華愈推愈廣方書日出幾於充棟汗牛而病名旣迭出不窮斯藥劑亦多所增益馴至各樹一幟互相詆諆至今日古法漸致失傳爲之醫者祗熟讀醫宗必讀土叔和脈訣雷公藥性賦本草備要諸書卽詡詡然自命爲扁盧復生出而懸壺於市上其有稍著時譽號爲名醫者輙聲價自高非重聘不至平日居移氣養移體高視闊步無異逹官貴人然叩以脈之浮沈遲數而不知問以藥之攻補寒温而未悉惟恃十年運氣得以坐致萬金噫此種醫生不特爲黄帝歧伯之罪人卽置之仲景門牆富亦呼小子鳴鼓而攻迸諸不屑教誨之列者也若西醫則不然其習學也必由小學校漸升至中學校洎得入大學校卒業試之而可然後授以憑証使之行道濟時當入塾之初醫師先授以剖解屍骸之法俾知人之臟腑骨格血氣筋骸了然於心如指諸掌而後使其辨别藥性析及毫芒必至學業有成始示以診治之術故常有青年就傅至鬚髯如戟猶儕弟子之班者惟欲求其術之精故習之不得不愼也若病者則旣延某醫卽篤信其説從無有今日倩甲施治明日又延乙診之者誠以醫派旣同條而共貫雖經數醫辨難藥方終略無所殊更何必徒亂心神以病者爲習射之鵠哉乃華人則不知此理每逢小極初必延近處醫者切脈開方謂可以省醫金免周折也及藥之不效則改延略有名望曾愈數人者或則同時延二三醫令其將藥味病情互相商略直至病已危殆諸醫皆束手咨嗟於是不惜巨金遍訪學有根柢名不虚傳之醫生治之而已夢應膏肓終苦無能爲力吁嗟晚矣悔無及矣僕喜與西醫游略涉其中門徑見戚友之抱恙者勸之求診於西醫而人每指西醫爲多用霸功或有畏其以刀針從事者殊不知西藥之猛厲誠有之但使用得其宜斷不致於僨事華藥雖一味土道然以時疫而進參茋芝术以虚弱而用芒硝大黄亦安見不有一試無功反以悮用而致斃命者誠不若西藥之切中病源輙見奇効矣至於刀針一切西醫亦萬不肯貿焉奏手必俟病者允許始或剌或割如法以呈其所能然則病者固何所惴惴於心而爲是遲回畏葸耶乃或又謂中西人之體質有異則疾病亦各不同故以西醫而治西人往往動中肯綮若以華人服西藥病卽不致於加劇亦斷難起厥沈疴僕則以爲中西人形貌雖殊脈絡則總歸一致試觀窮苦無聊之輩偶被病魔所擾無力延醫必匍匐赴西人所設醫院中乞其施診苟不至於大劇未有不尅日告痊者使謂窮苦者果能瘳而富貴者恐無效天下有是理乎或更有强作解事者謂中西醫術之不同固已然苟能於不同之處合而同之使西醫而叅用中法去其偏倚以劑於平或者病人可釋然於心漸漸肯延西醫以施其術僕則正言告之曰是必不能華人之爲醫者縱已讀書破萬卷然從未有取死屍而剖解詳辨者故於臟腑部位終未了然卽如肝居右也而必以爲居左心偏於左也而必謂之居中思慮智慧出於腦也而必以心爲主宰彼蓋墨守舊法不復體騐精詳久之且以悮傳訛卽舊法亦漸歸湮没使西醫而亦改絃更張必致於西法旣難脗合中法更無可折衷遷就依違安望其能挽痼疾而起殘廢獨不解通商已五十餘載華人之喜習新法者大抵皆抑中揚外舉本來面目而盡忘之獨於醫則略不變通寍甘守舊説而悮藥以戕生斷不願用新法而尅期以奏效豈人之生命果輕於泰西之玩好物具與夫有損無益之吃番菜打彈子坐馬車乎是眞所謂愚不可及已 
[文星照卾]  
　　湖北正副主考官業經先後起程赴都日來漢口行臺又張燈結綵鋪陳一新蓋因陜西主考日内將次涖止迎來送往冠蓋紛如亦官塲之結習也 
[榷使接印]  
　　日昨烟臺訪事友人馳書本館云新任東海關監督李觀察於上月二十八日乘某輪船抵烟臺小住某處行轅擇於月之初二日接印任事 
[新署將成]  
　　漢口向有三府署兹聞已轉售於人孫竹山司馬遂暫假漢上紹興會館弄内某所爲辦公之地俟新署落成後再行遷入云 
　　 
[委員勘災]  
　　湖北漢陽縣屬柏泉各鄉秋水爲災三農失望該鄉紳董等遂禀請縣中求免糧税薛誠伯大令據情申禀藩憲王芍棠方伯前得禀後卽委員前往查勘受災情形兹聞該委員已來省禀覆不知如何辦理也 
[邑令回任]  
　　嘉善縣江邑尊簾差事竣經上遊飭回本任該縣書差等得信後卽來禾迎迓前日傍晚時邑尊由省蒞禾翌晨赴府禀見并拜回寅遂卽解維赴嘉善縣於十二日接印任事前任程邑尊交缷後回省另候差委云 
[武闈續志]  
　　武闈開考略紀前報兹悉中闈監臨兼正主試爲劉峴莊制軍坤一會考主試會黄芍巖宫保少春副主試爲李壽亭軍門占春校閲爲督左遊府武遊戎延謙内提調爲吳仲怡儲憲外提調爲松鶴齡方伯正監試爲劉嘉樹太守東闈校閲爲候補道張觀察庭杰中協王仰山副戎監試爲劉觀蔡式通西闈校閲爲候補道松觀察齡城守恊楊鏡巖副戎監試爲范觀察德培 
[粤東武試]  
　　粤省武闈主試許中丞定期本月初四日開射其監試官則札委蔣觀察武琛目下省中闈姓生意十分繁盛大有應接不暇之勢各廠共收有千餘卷之多皆因許中丞三校武闈悉能拔取眞才故衆皆踴躍樂購昨南番二縣呈進弓刀石中丞逐一騐明加蓋印信以肅關防惟聞所呈之大弓不甚加重外間未悉中丞所重何藝尙難推測云 
[三述謀財害命案]  
　　姑蘇公訪友人云小王家巷老嫗沈夏氏被甲乙二木工及餛飩三謀斃將所儲洋銀 
 
 

Page 2

 
 
俵分使用旋經乃媳報請長洲縣署汪大令詣騐屬實拘拿甲乙二人加以鞭笞業已一一供認并稱小人們皆爲從正兇實係餛飩阿三大令以阿三在逃未獲故事多疑竇一時未克讞成説者謂甲年届五旬尤其姓錦祥其名向雖操公輸子術其實暗中以胠篋爲生涯今見沈嫗藏有多金不禁勃然心動陡犯斯案俾得飽其貪囊聞事後各分得洋銀二百圓甲處尙未起出乙贓則已吊齊當甲供招時稱埋於家中地下迨大令飭差押往連掘四五處影響全無施以嚴刑又改稱寄頓桃花塢大營門内蔡姓家及往吊之則當做工時曾有大褡褳寄存斧鑿皆在其内洋銀則不見一枚差役遂據情回禀大令命提蔡嚴究蔡茫無頭緒祗得隨差役而行其妻見夫被逮驚駭非常急吞阿芙蓉膏以圖畢命幸經人覓藥灌救始得保全否則又釀成一命案矣洎蔡詣案與尤質對執始知事無佐証實被誣攀大令不勝大怒喝令將尤從重鞭責蔡卽釋回現在尤仍指東話西無一實語大令不得已又將尤妻提到連訊數次祗是含糊大約非拘獲餛飩阿三終不能水落石出也又聞尤供出尙有洋銀四百圓經阿三取去寄某公館傭婦卽伊之胞姊處大令遂飭差至某公館將伊胞姊某氏抱獲搜出洋銀四百圓及提訊口供氏供稱胞弟阿三持寄洋銀時云係摇會所得小婦人粗心未加究詰然實不知其犯此彌天大罪務求大老爺格外開恩大令謂汝欲置身事外須將胞弟交案否則難免株連也遂予限五日交到阿三違干嚴比諭畢飭交官媒管押復以嫗之房主陳某無端受責深加憫惻特賞給洋銀二十枚撫慰再三而釋之去 
[慘遭焚劫]  
　　廣東高要縣屬祿步大徑羅見鄉宋某富室也九月二十五日之夜三鼓時有盜數十人明火持械入村遣其夥黨把守要隘旋嘯集數十人向宋某家環攻家人鳴金告警更練聞而赴救被把守要隘之盜夥所阻盜遂破門入室搜掠一空更練四面設伏要賊去路而擊之賊欲退無從遂分其夥黨復回宋家縱火一時火烈具揚更練以救火爲急無暇兼顧盜賊乃奪路而逸去而宋家被焚燬大屋三楹小屋二椽家中器物亦盡付之一炬至二十八日事主具禀高要縣署乞爲緝盜追贓説見廣州中西報 
[搶匪已獲]  
　　蘇州訪事友人云前報紀綢販楊某手持寗綢二疋縐紗四疋綿綢八疋於本月初四日清晨行經帶城橋突被流氓四人拉曳至孔符寺巷按倒塵埃用棉絮塞口攫取綢包而逸事後經人扶至地甲處由地甲領向各處烟館茶寮密認四匪面貌兹悉該四匪皆係是處一帶之土著業經該地甲及總巡局差在某烟館緝獲二人尙有二人在逃未獲楊繕禀投總巡局控訴情形聞局憲已訊過一堂想須移送縣署懲辦也 
[竊盜繁多]  
　　漢口訪事友來函云時交冬令宵小叢生漢上係通商要區市廛繁密邇來竊盜之案層見疉出或恃衆强刦或胠篋探囊爲害閭閻難以枚舉每日赴兩分司署報案者必有數起凡有捕務之責者安得竟效陳仲子之耳無聞目無見耶 
[白晝搶奪]  
　　粤垣逢萊西街李宅某日因有急需僮僕持貴重衣服二件往逢萊里舁昌當内質銀數元携回已近門前突爲匪人搶去適一過客看見欲代呌喊不虞旁有一匪卽出槍擊傷頭面登時鮮血淋漓不敢復置一詞任其揚長而去該事主聞知不敢往追省垣之地白畫之時該匪等竟如此猖獗亦可異已 
[叻埠火警]  
　　九月十五夜二下二刻鐘時新加坡舊峇産街口大馬路第二百十九號門牌錦和衣鋪不戒於火維時火光熊熊上衝霄漢大有不可嚮邇之勢直至四下鐘時始熄計焚去錦和衣鋪延燒第二百十八號門牌振源衣鋪均全付一炬片瓦無存第二百一十七號門牌源茂衣鋪僅焚去後屋所有衣物盡被水泉噴濕損壞當亦不少第二百一十六號門牌長和衣鋪雖未殃及而衣貨亦均濡染淋漓第二百二十號門牌某衣鋪幸中隔舊峇厘巷故未被池魚之殃 
[制錢來寗]  
　　金陵訪事人云省垣制錢匱乏洋價日落小民生計維艱聞近由廣東解到制錢數萬串分發省垣各錢鋪想此後洋價當有起色又聞下浮橋銀元局總辦任觀察已延請某西人督率工匠開爐試鑄一次惟所鑄悉係銀圓一律仿照鄂省龍洋式樣成色頗佳但目前制錢告竭貧民受患無窮爲今日計當以制錢爲急務銀圓似可從緩所望上憲設法廣鑄制錢庶市面稍有裨益也 
[澤及枯骨]  
　　烟臺訪事友人云奇山所西關迤西大道之旁向爲叢葬之地荒塚纍纍歴年已人多亦莫辨爲誰氏之先塋近忽有人價賣與某姓蓋造房屋正當破冡遷移適爲廣仁堂查悉向之責詰棄主以地爲本宗之墓因在要衝故擬遷葬爲辭該堂諭令將地價退還卽由善堂撥欵修築塋墻以免作殘等弊棄主無辭以對遵照辦理堂中此舉可謂澤及枯骨矣 
[撞船圖逸]  
　　嘉興訪事友來函云杭州塘三塔地方某日有甲乙兩船不知如何相碰甲船上船夥立足不穩竟被撞入河心乙舟並不帮同撈救欲圖逃逸經鄰近某紳覩此情形呼衆追拿得駐防砲船將該舟追獲而救起之船夥早已氣絶無從挽回聞卽經某紳投縣禀訴情形當將乙舟及人扣住以待提訊照例懲辦云 
[控案求銷]  
　　蘇州訪事友人云去年江蘇學憲龍大宗師按臨蘇郡時有昭文縣民婦李浦氏禀控昭文縣總書錢仲安凌辱私押等情求請伸雪當蒙宗師批飭蘇州府秉公訊辦桐太守奉批卽將錢仲安關提來省倩發審局委員某明府提集研訊錢供稱李浦氏抗欠錢糧曾往催繳並無凌辱私押情事而氏堅稱屢次被錢凌辱併於廿一年冬被拘私押務求伸雪云云迭次研鞫兩造各執一詞案懸迄今尙未訊結兹經魯仲連其人出爲調停勸兩造息訟太守復於本月初九日午後倩發審局委員董大令觀瀛升堂提訊李浦氏錢仲安皆稱情願和息求請銷案大令准之當飭錢向原告李浦氏家登門服禮當堂各具自願息訟求請銷案切結候詳請上憲批示核奪 
[幾釀命案]  
　　鎭江訪事人云本月初五日有某營勇某甲持錢向小碼頭某店購鹽一斤店夥檢出鵝眼錢一枚向易甲卽出言不遜乙亦盛氣難平口角之餘繼以用武某丙助乙毆甲適中腰際甲卽仆地面如灰土氣息奄奄店主恐釀人命急延醫施治逾時始醒遂雇人舁甲送回店主許出養傷之資暫保無事然究不知其無礙否也 
[邑宰騐屍]  
　　江寗縣所轄之東鄉於前日忽出命案一則旋由地保赴縣請騐趙小帆大令聞報後卽帶同書差刑仵赴該處騐視延至翌日始返 
[紳夥互訐]  
　　安慶訪事友人來函云皖省市廛工夥共分八帮一徽州帮一旌德帮一太平帮一江西帮一涇縣帮土民爲本帮兩湖爲湖南湖北帮其餘粤閩浙紹人數寥寥不成帮者皆附入八帮之中前經紳商及太平局董聯名具禀謂工夥每有偷閒私竊等弊或因病故屍屬訛索請示勒石議有條規八則凡工夥在店死者分上中下三等上等爲管事者給十合材中等爲朝奉給三底材下等爲工役學徒廚司等類均給五底材皆係隨身衣服入殮屍屬不得訛詐並請城外之養心局改爲公所城廂各店捐資積爲工夥病藥死埋之費經前縣憲陳明府給示諸紳業已上街收費詎各項工夥以爲開店自有店規如夥不合儘可開除何須勒石刊碑輕視夥友如奴僕且向各店鋪捐洋或三五元或一二元城廂店鋪不下數千家積資巨萬顯係假公肥私聞具禀係張紳爲首張亦設有六店故闔城工夥羣集該店哄閙辱駡幸張禀明保甲局憲派勇彈壓並拿去滋事三人收押縣中縣尊袁大令隨卽出示曉諭發貼通衢示云紳商前縣公禀係杜刁徒擾累與爾安分工夥並無私毫關碍爾等各安生理有何虚心疑畏工夥宜安義命東主亦毋尅待棍徒造言生事無非歛索財賄爾等各安恒業切勿悮信貽悔不願那條章程不妨禀請核改若再結夥滋閙定提嚴究不貸此示一出風聲稍歛而衆忿未平刻聞本帮工夥相集數十人向 
 
 

Page 3

 
 
同類收費照工價每千文收錢十文所集之資欲思上控其餘各帮均思步武連日市口街頭出有告曰詳開具禀諸紳履歴並平日藉公歛費以實私囊此事不知如何了結也 
[五花妙判]  
　　蕪湖采訪友人云江蘇高湻縣地處湖濱與安徽當塗縣連界邑有谷姓少婦困於惡姑之凌虐遽爾披薙空門迨至母族與翁夫涉訟公庭經縣主李筱鶴大令靜心研鞫知雖係鼠姑花毒抑亦由母姑之導引而然時值星會良宵卽勸令兩家言歸于好用鼓樂迎之而返并援筆成四六判詞曰訊得小谷孫氏係文生谷鶯鳴長子蕃青之妻孫徐氏親女孫宣炳胞妹宣民劉祚灼及妻孫氏之内姪女也年未及笄早締朱陳之好髮初覆額先歸夫婿之家旣合巹以諧歡當同心而黾勉乃蓮開並蒂尙未呈天上石麟而棒喝當頭頓驚散林間宿鳥鼠姑花何其毒也顂婆果豈堪食乎只緣摧折頻經難守命宫之磨蝎遂乃倉皇遽遁冀開生路於網魚泣訴母姑認作桃源之路背離骨肉恐傷萱室之心而孫徐氏未覩女容忽聞女死屢聽蜂傳蝶報將信將疑詎知海市蜃樓是眞是假乃竟率其子弟大開閙婿之風毁彼肌臂應得傷人之咎若劉孫氏葭莩誼切瓜葛嫌無密鎖春光不許柳條暗洩深藏夏屋未容梅訊潛通旣然投我以求生忍令還家而送死竟使旃檀披薙冀匿跡以銷聲遂教秦晉參商久興師而搆怨復敢兔謀是狡屢求鄰國之書豈知鶴去仍還已返連城之璧錯中又錯問爾何詞寃外生寃伊誰之過雖訊無圖財實據究難辭賈禍根由罪坐夫男律原不赦釁生婦女法尙可寛小谷孫氏職本有虧應科以背夫之罪逃非得已宜憐其惜命之情業經訓責當堂向翁夫而服禮更令跪求中夜復羞澀以陳詞例無離異之文禮有往歸之戒趁此橋塡烏鵲會隔水之仙郎合當輿駕青鸞送離魂之倩女仍願鼓琴鼓瑟卜五世而克昌更期宜室宜家侍重幃而稱慶其姑大俗孫氏心當知悔傷已早平其翁文生谷鶯鳴旣列膠庠應思慈孝小人有母非不知潁叔之風夫子多情難免抱季常之懼與子蕃青等寃沈旣白眼盼留青看施報之循環人孰無女肆欺凌於孱弱我獨何心幾番跋涉辛勤差幸珠還合浦費盡心機子細頓教錢罄流沙第蚨已飛空鶯難出谷揆諸情理母家自合分償憫其困窮姑氏亦當共濟斷令孫劉兩姓合幫尋費百圓金作贖刑盛世尙寛宏之典革其餘罪小民免枷杖之施本縣執法守經總求一是行權逹變用示兩全盡斯民父母之心苦衷若揭爲成人婚姻之意曲體咸周其各凛遵永歸和好供結悉存檔案人證槪令釋還此判 
[捕賭聯誌]  
　　客有自亭林鎭蠟屐至松江郡城者語於本館訪事友人云去鎭二里許廿九圖内有土著名阿榮專以開賭爲事司官李二尹知之謂臥楊之側倘容他人鼾睡則郡中耳目甚捷萬一垂詢何以自解爰於初四日率領弓兵僕役等人親赴是處驅逐比至則已掩旗息鼓還我一片乾净土矣○客又述常子廟地方向爲賭窟某日各賭徒就廟旁支廠聚賭喝雉呼盧興正不淺忽傳飛划營管帶將來捕捉此語一佈不啻風聲鶴唳草木皆兵桀黠選事之徒更乘風煽焰張大其詞各賭徒亟思逃逸遂被衆人將檯面銀洋掠取殆盡並有燃點引火之物抛擲廠中者一時烈焰横飛不可嚮邇廟壁椽柱勢將延及幸人衆手雜得以赶緊撲滅否則古遺笠廟一炬成灰矣○有閔行人孫玉者横行不法專在常子廟及歡庵一帶紏賭漁利羽黨不少不知如何與鹽帮中某姓結不解仇幾欲手刃之而後快某姓聞之於前日糾領槍船十號携帶軍火駛赴是處亦欲得孫玉而甘心焉中途遇見賭客阿大之舟遽欲拔置岸上將舟焚燬蓋先是傳言有阿大其人者代孫赴申資購利器是日相遇厲聲問坐艙伊誰榜人以阿大對遂欲截留經人指明始止實則藺相如司馬相如直不疑雋不疑名同而人各異也設博浪之椎遽爾悮擊其如之何 
[烟海濤聲]  
　　烟臺訪事友人云某甲者天津之混混上海之流氓每向行人索詐甚至持刀恐嚇受其累者已不一而足兹被巡役拘案枷號未衆懲警之後不知能否改過也○月之初一日烟俗皆祭掃墳墓無異清明亦到處風俗之不同也○有某甲身穿號衣冐充某兵船水手日在娼寮妓館索詐嗣爲該兵船察知拘獲送官懲辦○某甲習岐黄業年將花甲一日夜行至奇山所北關地方爲匪人以石擊倒將腰際洋銀三四元奪去○入冬以來異常和暖頗似仲春天氣人以爲十月小陽春由此觀之信不誣矣 
[滬上官塲紀事]  
　　昨日上午駐紥滬南製造局之督標奇兵管撫標滬軍營龍鄒二統領先後詣美界天后宫側出使行轅道賀吕鏡宇星使慶弄璋之喜○榷憲蔡和甫觀察昨日往道署吊奠前任劉康侯觀察之繼室曹夫人禮畢回轅定於今晚乘輪至金陵謁見劉峴帥面禀要公○正任提右營廖楚材叅戎業經引見出京於前日乘坐某輪船赴南京禀見劉峴帥 
[委辦釐金]  
　　前任英美租界公廨讞員翁笠漁大令交缷後經江海關道蔡和甫觀察札委辦理吳淞厘卡事務大令奉札後業已料理一切將不日首途矣 
[鄭重文移]  
　　租界中會審公廨類多中外交涉事宜凡有照會往來須照章蓋印簽字兹者英美租界公廨讞員張賡三直剌查有德國領事署送來照會未經簽字殊非鄭重交涉之道因特函致德總領事某君謂嗣後凡有照會書函本署以鈐記爲憑貴署以簽字爲憑彼此須一律信守云 
[一秉至公]  
　　揚州人趙祥明前曾犯案經法界公堂懲辦勒令自已回籍不准逗留後因其婦某氏在前任常鎭道署内爲乳嫗趙在署内充富家丁玆道憲吕觀察銜命出使德國趙亦隨之來滬衣服麗都舉止闊綽探夥某甲以其前次犯案不准來滬照前盤詰趙一味强項當卽拘入捕房經捕頭訊問知爲星使家丁卽命交保出外當經同鄉人黄鶴鳴保出爲星使所聞謂本大臣奉使出洋所帶僕隸輿臺皆潔身自好不得任用匪人致貽笑外邦爾旣犯案須澈底根究著送回法界捕房解送公堂待讞員訊究禀復核奪 
[女郎訴苦]  
　　某號巡捕送失路女郎張阿三至英界公堂前晚讞員張賡三直剌庭訊之下阿三訴稱奴家在鎭江年方二九父親元秀現在家中本月初五日奴携比鄰姊妹觀劇於某處梨園比回與姊妹行相失旋被甲乙二無賴挈至滬上匿諸十六鋪迤南奴知其潛蓄歹心因之乘間逸出異鄉孤苦無處棲身是以悲耳直剌聞而惻然交官媒好爲留養俟其父到案具領 
[龜子無良]  
　　新閘巡防局張二尹函送某甲乙二人及烟妓一名至總巡局鍾受百明府於前晚升座提訊妓供年二十一歲清江人在籍被匪拐至上海賣與祥春里某野鷄妓院爲娼時遭鴇婦鞭撻及用烟扦燒紅剌乳痛苦難熬故於日前逃往南翔白抗缸地方不料被龜某甲跟蹤追至强要氏回正在無可如何之際忽有素不相識之某乙帮甲將氏拖回道經新閘巡防局氏卽呌喊蒙局轉送案下求請超豁乙供見伊等吵閙上前相勸並無帮同逼氏爲娼之事甲供在祥春里開設妓院餘語含糊明府謂不用重刑爾等諒不肯實供飭將一干人交差看管候次日覆訊究辦 
[誘拐宜懲]  
　　姑蘇人趙惟仙由蘇鄉誘殷姓女郎來滬托詞送往某紗廠傭工詎展轉將女鬻入蘭芳里某妓院爲娼女不願送舊迎新於昨早逃至美租界蘇州路戴生昌船局馬頭欲附木輪船回蘇趙聞信接踵而至欲將女扭回仍送蘭芳里女堅不允從正在互扭之間適一百四十號華捕巡至將二造一併拿送捕房捕頭立飭解送英界公廨禀請讞員訊核 
[藉端勒詐]  
　　某號巡捕送在途爭毆之吳全林高鐘榮張旺有至英界公堂前晚讞員張賡三直剌升堂研訊吳供訴本月初七夜高在小的後門外便旋小的斥之高卽喃喃毒詈因此互相忿爭旋經鄰人勸散初十日小的因事往新馬路高糾同張等尋釁被擁至通海茶樓勒索 
 
 

Page 4

 
 
洋銀五十圓小的不依致被毆擊今旣到案叩乞究懲高供稱小的係銅工是晚溲于吳之門外吳指小的爲賊拘住兇毆小的心有不甘是以訴知同業友人扭至茶肆評理張供稱小的與高同業見其爭閙爲之解紛安有勒詐情事直剌著一併押候核辦 
[認領失孩]  
　　昨日小孩王八金在途獨自一人沿途啼哭四百八十三號華捕向問情由則泫然曰我家向在鎭江目下轉徙來申僑居新馬路兹隨母親出外在人叢中失散茫茫前路欲訪無從將奈何捕乃帶回捕房捕頭令轉送英界公廨未幾其母王高氏前來辨認無訛差役遂據情禀知張賡三直剌准其覓保領歸 
[吞烟遇救]  
　　施榮卿在法界八仙橋開設匯康零兑錢莊與宰牛作主土振卿往來被欠洋二百餘元又代出期票洋六百元中秋節時王已避不見面爲施獲扭控諸法界公堂經鄭大令迭次訊供責比一味挺押分文不繳而施所出之禀業已届期經執票之閔茂環投上海縣控追黄大令准詞飭提到案倩帮審委員蔣壽林剌史訊供勒限本月十五及三十日二期清繳邇因限期已届莊已閉歇無從措置而王依舊挺押分文未繳施愈思愈忿前晚購得紫霞膏一盞背人吞服幸爲家人知悉立卽解救嘔出得以轉危爲安 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[亮節可風]  
　　福州陳　庵閣學致仕歸里已届十年爲人倜儻不凡精於經　　　　　　　　　　　　　　設局中　閭閻咸感頌之其餘如開創織布種棉等局爲閩中濬闢利源孜孜不倦以致郡人士咸斗山仰之兹届其五十誕辰文武各官及親戚故舊咸製壽屏壽幛恭往而閣學皆一概不受亮節清風誠不可及矣 
[失物轇轕]  
　　粤東訪事友來函云省垣日前十三鋪潘宅失愼當起火時左右鄰居見火勢甚熾莫不驚慌無錯十二鋪　仁心堂醫館距起火處尤近有素識之黄某住居仁信棧弄内聞警卽糾同夥伴多人往梁仁心堂醫館代爲搬徙物件及火息後將各物搬回物主逐一查檢竟失去衣箱一口内有衣服若干件及銀一百餘兩又存田契屋契單據等要件數紙遍尋無著醫館中人聲稱必須尋回否則當禀官追究而黄某則以所搬各物均已如數運回並無遺落所失之件實無處尋覓此次因向來相識不忍坐視故來帮同搬運不意反有此轇轕亦誠意料所不及矣 
[倒帳屢見]  
　　福州訪事人來函云年來市景不佳行棧倒帳屢有見聞近南臺某紙棧倒帳至三四萬金之多城内林宦因開張某與鋪亦倒帳至數千金對鄰邵姓上月間竟倒至八萬金夫今日之談富强者必以振興商務爲要而賠累虧空如此之多倘得在上者設法保全之亦古人藏富於民之一道也 
[乞丐恃强]  
　　粤東訪事友人云省垣乞丐恃强索錢最爲惡習城内此風更甚日前高華里鄧姓試館落成被流民聚衆至二百餘人之多在彼滋擾勒索喜賞四十元始行解散其餘凡有喜慶亦必飽其所欲方肯罷手保甲總局以若輩聚衆恃强此風　不可長因飭兩縣遵照前臬憲舊章重申禁令并招頭目數人酌給口糧責令稽查約束不得聚衆滋事等情兹兩縣已遵照辦理於二十八日出示曉諭想此後或可稍爲歛迹矣 
[拐婦自盡]  
　　金陵訪事友人云省中有某氏婦山陽産性極淫蕩雖徐娘已老猶塗脂抹粉惹草拈花前與某鄉人結露本緣已非一日繼又誘得山陽素相識之女於女歲來寗販賣得洋蚨百數十圓由是該氏遂　跡省垣永無歸志復於今歲由　氏　至某公館傭工時閲數旬又與碼頭某甲姘識明來暗去嗣爲主人所聞立將該氏驅出氏遂與甲另覓枝棲詎料山陽某姓自其女被拐後卽著人四出尋覓杳無蹤跡後風聞爲該氏勾引卽買棹來寗欲得氏而甘心焉前日在大夫第地方與某氏相遇氏引避不及爲某姓扭赴茶肆理論氏尙言語支吾旁人皆令某姓赴縣報案可望水落石出某姓遂將氏扭至江寍縣署禀請究辦趙小帆大令卽刻升堂訊鞫氏以事已敗露供認不諱大令喝令掌頰四十下暫行釋放聞該氏釋歸後　購阿芙蓉膏吞服毒發而殞此初九日事也 
[負賭輕生]  
　　九江訪事人云鄉人吳甲携錢數貫至潯買物寓新壩吳學全　　店主之子某邀集匪徒等誘鄉人賭博一擲之下將所携之錢傾囊輸去反負欠串餘逼之甚急并將鄉人飽毆一頓鄉人忿極購服阿芙蓉膏搭船歸家行至中途毒發　命家人卽將原船載屍來潯停泊龍開河赴縣控告梁明府以人命攸關卽於初五日帶領仵作等親往相騐仵作喝報無甚傷痕惟咽喉拔廿銀針作青紫色委係服毒斃命明府離座親視無誤塡格飭差將飯店父子帶回衙署再捉同賭之徒三尺森嚴想必不爲若輩恕也 
[戲館將開]  
　　蘇州訪事人云盤門外青陽地自闢租界已來牟利之徒莫不爭先恐後集資開設各舖　　　頭前有猫兒戲班首某婦擬在馬路旁集貲建屋開設猫兒戲館爲吳縣賴大令所悉以此戲有傷風化卽飭差傳諭該婦不准　　迄今事不得果行兹有閶門外大觀戲園主薛大慶糾集股東十人合洋一千元在巡捕房東首鳩不庀材起造平屋三大間月　雲斤丁丁不絶不日行將告竣矣聞准期本月二十日開演想届時袍笏登塲定必更增熱閙也 
[拘送冐牌]  
　　本邑南市大南門外向由關道憲在彼設立施粥廠一所每届冬初委員稽查貧窶男女皆　　　　　　　届期由江海關道蔡和甫觀察派委候補縣曾明府前往廠中監理明府奉札後已於本月初一日駐廠前日當　　　　　　　　婦人張陳氏將劉陳氏之米牌持赴廠中由委員查得牌上並無圖章卽指爲混冐著護勇拘送至二十三七鋪巡防　　　　　　員姚殿卿二尹立卽升堂研訊據劉陳氏供此牌係本月初七日由粥廠領回因患足疾艱於行走故倩鄰居張陳氏　　　　　　假牌混冐情事張陳氏供與略同二尹卽飭地甲將二婦送回廠中命委員將當時發出之牌　點明白有無多發及　　　　　　如果有前項情弊可將兩婦送縣請究 
[請領小車]  
　　前晚十六鋪巡防中局巡勇在南市萃豐碼頭小弄中見有東洋車一輛停在當街並無人興　　　　　　由承康錢莊主赴局請領二尹命覓保具結領回 
[米債難償]  
　　有王阿二者又名招牌阿二住西門外德順里上月某日向法界大馬路同盛米　賒米一　　　　　　　店司送往至月杪收帳闃其無人詢之鄰居亦不知遷往何處店主責店司賠償店司故連日偵緝知李遷入城内　　　　　　　招牌店卽往尋獲向索米洋而王以該店司無端滋擾欲送巡防局究辦紛紛擾擾不知如何了結 
[捉奸未成]  
　　本邑人張妙生者同向在南市大東門外某姓鐘表店爲夥娶妻某氏賃居大南門外桑園街西首該　　　信慣喜拈花惹草引蝶招蜂有謝大毛者向與有染暗去明來已非一日事爲其夫所知每思雙雙捉獲昨晨張僞稱有事住　　　謝必來續舊歡爰卽率領多人破扉直入詎料奸夫早已從後窗跳出逸去廼將同居之楊有士的送至二十三七鋪巡防局中請　局員姚二尹命傳同該氏及氏母帶局以便訊究 
[上海巡局瑣案]  
　　無錫人王阿根由原籍携帶女郎沈阿英來滬寄女於楊樹浦某姓家未幾阿英卽與是處葉流氓姘　王聞知其事向女索酬女不允以致扭毆旋爲巡街勇丁拘入巡防局禀請訊究李葆初二尹立卽升堂略訊原　據王供刻在小康門長興飯館爲挑水夫並無拆梢情事二尹飭令分别看管俟飭地保查明覆訊○楊樹浦華盛紡紗廠摇紗女　　　　　奪紗　等事前日下午有王姓女工在廠做工爲爭奪紗繩被小工章青泉所毆女歸家告知其父王阿貴阿貴卽糾集多人　　　毆章即奔訴巡防局李葆初二尹飭勇將王提案訊詰以二造各有不合從寛免究一併斥釋○徐雲州昨投保甲總巡局　控向居九畝地之奚杏如無端拆梢不遂所欲竟將地輿格盤打毁鍾明府閲禀後諭候飭提訊究 
[英界公堂紀事]  
　　昨日嚴照之扭郝敬臣至公堂訴稱小的出貲治下盤頂儀和客棧被郝串同執事人許德明　　洋銀蟠踞滋擾張賡三直剌著將郝押候訊理○方雲卿扭洪煥菊朱秀至公堂訴稱夙有往來被欠銀二百七十餘兩屢索支　叩求　給洪稱所欠無多直剌著押候質訊剖斷○王松高與王丁氏沿途爭閙幾致互毆適爲二百八十八號華捕所見因卽拘入捕房捕 
 
 

Page 10

 
 
頭略問情由令一併解送公堂禀請訊辦 
[美界捕房紀事]  
　　昨日午刻有甲乙二鄉人在楊　　售賣菜蔬忽起爭端互相兇毆各有損傷旋經三百六十一號華捕一併拿送捕房黎副捕頭飭令押候解送公廨訊辦○昨早張茂才與潮州　　　不知何故在浦江中所泊之南琛兵船上互相爭毆事後張登岸喚走街　捕將甲拿送捕房捕告以捕房規例巡捕不能登船拘人卽將張帶回控訴捕頭以所控頭緒甚多不理斥釋○偷兒王金生前晚掩人老閘橋北唐家弄第五百零七號門牌丁姓家圖竊爲事主當塲捉獲喚交包探陳財生拘解捕房押候送廨訊究○陳阿虎由英界長泰米棧竊取布衣若干件持至虹口爲包探王阿虎緝獲拘入捕房押候解送英界公堂訊辦○偷兒童秀元前晚在虹口西穿虹浜某姓家圖竊經事主捉獲扭送捕房請懲捕頭令押候解送英界公廨訊究○本地人張士明由浦左和豐機器廠陸續竊取紫銅二百餘傍均售與王毛大陳阿桂二人兹經包探王阿虎查知當將張王陳三人一併拘入捕房押候吊贓送廨訊究○寗波婦人某氏在天后宫前擺設廿一門頭誘人賭博昨經四百七十七號華捕巡獲拘解捕房押候解送英界公廨究辦 
[金陵官報]  
　　十月初七日巡道胡水師學堂候補道柯總理蘇防營務處兼鹽捕水陸等營候補道杜俞揚州保甲局候補道未潛沙漫洲沿江緝私兼辦江防營豬　船制奇兵左旗候補道章蔭均辭新授山西大同鎭劉叩謝飭知仍接繞親軍等營營務處提右營叅將廖德勝到由京引見回署儀徵縣尋世珍委辦姜泰釐捐知縣秦炳禮知縣黄在福均見陸師學堂候補道錢禀知今日騐收儲材學堂工程管帶江西新勁營遊擊劉宇春均到鈞和輪船徐長順由上海解錢來卽辭龍江大使吳啓堃禀知任事准補高灣縣典史干燿叩謝飭知長江提臺黄少春會總辦上海機器局候選道蔣德鈞辭○初八日首府劉禀知今日考文正書院改道河南補用道許星翼江隂營遊擊仉志　由蘇文　中軍叅將事回管帶江西　勁營遊擊劉宇世代水師前營遊擊陳有明候選通判王瑾由籍來吳淞營都司胡德成叩謝存記均到知縣汪如瀚又鄧炬謝委轅下發審卽到　　官陸維炳奉示驗看均見運判劉藝奉示繕寫履歴調補江都縣朱江辭赴揚會算儀徵縣交代知縣孫友蕚吕承瀚龍璋戴光楊觀圭張狀彩陳仕揚劉德元禀　二十二年河運案内保舉同知銜均禀知在藩署閲卷軍又葛毓清奉府委帮同發審差江浦縣劉誥到卽辭委辦力乏橋厘捐知縣濮嵩麇銷洋火藥局提調辭赴差委泰釐捐秦焫禮銷轅下　審兼善後局差遣差安徽宿松縣敎諭萬來復到送考來淮揚鎭標俸滿中營左哨千總王元到投文騐看拔補掘遷汛把總方永年叩謝皖南鎭李占椿見 
[蘇省官報]  
　　十月初八日缷任織造莊辭行松海防同知劉元楷禀到截取補用同知程良馭浙江人禀到通判孫毓驥禀辭赴滬知縣葉意深由寗求主簿郝炳麟禀　在省遵例過班知縣又陳熊禀知奉委解供布入都卽辭巡檢沈惟泰禀謝飭知本年秋審案内蒙給記功一次又黄炳綸禀辭赴滬見道憲 
 
 
 

Page 11

 
 
   
 
 

Page 12

 
 
   
 
