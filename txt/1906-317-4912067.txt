# 1906 - 317 - 4912067

 

Page 1

 
 
   
 
 

Page 2

 
 
[電傳上諭十月初五日奉]  
　　上諭朕欽奉慈禧端佑康頤照豫荘誠壽恭欽獻崇熙皇太后懿旨甘肅提督姜桂題等統領各軍宿衞宮禁彈壓地面數年以來尙屬得力自應量加恩施以昭激勸姜桂題著賞加尚書銜四川建昌鎭總兵張勳著賞給頭品頂帶廣東潮州鎭總兵趙國賢直隷正定鎭總兵徐邦傑浙江處州鎭總兵邱開浩均著以提督記名其餘在事各員著慶親王奕劻分行各該營開單酌核請獎候旨施恩欽此同日奉 
上諭朕欽奉慈禧端佑康頤昭豫荘誠壽恭欽獻崇熙皇太后懿旨大學士那桐郵傅部尙書張百熙總管內務府大臣奎俊均著加恩在西苑門內騎馬欽此同日奉 
上諭法部尙書戴鴻慈都察院都御史陸寶忠禮部左侍郎張亨嘉大理院正卿沈家本均著加恩在紫禁城內騎馬欽此 
　　電傅宮門抄○十月初五日召見軍機唐文治顧肇新 
[論通滿漢之界（畸）]  
　　我朝入關之初。種族之見未融。以少數之滿人。居於征服者之地位。而多數之漢人。居於被征服者之地位。其權利自不能無所偏重。且漢人歸附未久。反側可虞又不得以政治之壓力。爲防患之機關。故滿洲人數。雖祗漢族八十分之一。其官缺則居三分之二。而內之。政界之首領。外之軍界之統帥。以及專任疆寄之督撫。名爲滿漢並用者又滿洲居其多數。自開國以至乾隆之末葉。吾漢人居大位而掌大權者。蓋不數數覯焉。迄乎嘉道。兵事迭興。而滿人承累朝之蔭庇。忘締造之艱難。人才消乏。極盛難繼。各省督撫之權利。始稍稍割讓於漢人。然欽簡之督師。執政之實權。固猶在滿人之手也。直至髪匪事起湘淮軍典。而滿人之腐敗漸著。拳敎亂平。國步日艱而漢人之權力益張。滿漢通界之說。遂爲政界上一大問題。而程德全以漢人爲黑龍江將軍矣。故論滿漢通界一事。其種因則在琦善之賣。香港。其見效則在曾胡之平髪逆。其實行則在程德全趙爾巽之爲。奉黑兩省將軍。而其結果則莫奇於今日之。以呂海寰等三人。爲蒙。古都統。何言之。滿漢通界者。以滿洲人少而缺多。恐其不足於用也。則一滿缺出。而滿族無勝任之人。可以漢人補人。茍滿族有較漢人爲優者。固不妨仍補滿人。漢缺而無可以勝任之漢人。亦不妨以滿人請補也總而言之。彼此一體。優瘠不分。乃爲缺擇人。非爲人擇缺也。求實際的利益。非博虛名之溝通也。今政府以呂海寰葛寶華李殿林三人爲蒙古都統。吾不知滿族中固無有能如此三人者否。亦不知三人者固有以優于滿人。而能嫺習軍事與否。但知呂海寰者。近世表表之人物也。先則奉使外邦。繼則會議商約。其所長當在交涉一科。葛寶華者。刑部之首領也以閱歷之有年。爲實地之練習。其所長當在刑法一科。至於李爲人。吾不知之矣。其在京則未嘗有尺寸之表見。其任江蘇提學。則一意提倡八股。而其侍郞之頭銜。則耗數十年之時光。循資按格而得者也。據是以觀。三人雖有彼優此絀之分。而於之軍事皆非所習也。夫知其非所有而用之政府之過也。不知其。非所有而用之。亦政府之過也。二者必居一於此。則吾不知今日之。政府是何用心也。用人之道。進賢退不肖。此乃不易之理。無古今新舊一也。揣政府之命意。未嘗不以呂爲有用之才。今者中意商約。將次議畢。不可不預籌一位置。而京中之尙書侍郞。林次櫛比也。乃以此缺畀之。至於葛李二人。一則有瞎子之諢號。一則爲澤公所面斥。旣不得不開其原有之缺。而又不欲結怨於二人也。遂亦以此缺畀之。此則衍敷情面。之私意也。因預備立憲而改官制。因改革官制而通滿漢。固京外臣民所希望之一大事件也。政府於官制一事。改頭換面。本屬具文。遂不問缺分之如何。人才之如何。惟注意於滿漢之兩。字以爲是可塗。飾耳目而饜民之欲也。此則敷衍輿論之手段也。夫蒙古都統者。統率禁族旅之人也。茍以爲緊要而補之。則當此整軍經武之際。三人皆非其所長。如以爲閒散而置之。則値此經濟困難之時。裁之亦可以節費。顧乃模棱兩可予奪任心。一言以蔽之。仍向者官塲敷衍習慣井非以呂之賢而進之亦非以葛李之不肖而退之也。若丁督因外。交失敗而調閩浙。翁令因得罪學界而調奉化。即其比例也矣。嗟夫。天下萬事。凡在改革之初。有一方面之利。即有一方面之不利。若必。面面俱到。人人皆利。則無怪編制諸君。費時三閱月。易稿四五次。而乃成此一篇玲瓏剔透之文章也。嗚呼予欲無言。嗚呼予不能無言。 
[本館接海州拿獲匪徒專電初五日未刻到]  
　　海州專電云匪勢仍熾昨楊管帶在大辛荘緝獲匪首孫保喜費培珠殷步桂耿祝三等十七名耿尤爲兇悍僞軍師劉海峯暨餘匪等各營現正竭力圍捕明 
[補錄周督致軍機處電]  
　　（爲查覆孫汶勾結會匪私運軍火事） 
 
 
 

Page 3

 
 
准儉電奉旨嚴拿逆匪孫汶等因欽此查孫汶上年曾到日本演說一次後因日本禁阻遂往南洋各島嗣謠傳私來上海蕪湖一次查無影響數月前謠傳德商瑞記洋行私買軍火三百箱接濟沿江土匪馥派員日夜嚴查並飭各關道與稅司密防實未見有此事前因風甚重馥電派己革總兵李定明巡緝長江一帶上至漢口下至上海無處不有坐探無日不有行探並時與鄂皖贛蘇各督撫長江提督程文炳密籌防範間有拿獲會票各匪皆係散票圖利之蠢人從未供有孫汶黨羽在內均經隨時訊明分別懲辦至營兵學堂學生勾匪一節前有此謠聞係從日本畱學生傳來俱經嚴密搜查實無形跡新練徵兵皆有家室有保人豈肯爲匪舊營勇丁難保無一二當過會匪之徒此本湘軍哥老會舊習近年嚴整營規匪類不敢托迹從無犯案至學堂間有年輕喜事好發議論者無非意圖立憲自强絕無排滿革命自由一切謬論至私買軍火之事如租界洋行私售短洋槍械難保其必無若長槍砲體彈藥等件照章非有督撫護照不准進口至今遵行唯謹正經洋商從無犯案惟恐有奸商夾于他貨之中不可不慮現與滬道等商定嚴查之法前曾咨請外務部飭赫德妥訂章程現准稅務大臣咨復已飭赫德轉飭各關稅司嚴查違者充公馥已通飭南洋各關嚴密搜查總使搶砲不得私運進口嚴拿會匪無從聯合孫汶黨羽自無從煽惑馥現擬緝匪重辦章程俟議定卽具奏按照現在辦法察看情形孫汶斷不敢在長江糾衆滋亂請紓宸厪惟馥有二事不得不籲請聖恩一本年五月政務處會同吏部兵部議復御史劉汝驥酌定保舉限制一摺內開苗蠻各匪出巢焚掠及鹽臬會匪倡亂滋事平定後准專摺奏保由部照定章核獎等因查會票各匪蹤跡嚴秘購拿不易果能捕獲首要懲辦得以消患無形其緝獲之功自不可泯不論名數多寡似應准奏獎若必俟聚衆倡亂剿辦平定而始請獎所傷多矣似非弭亂之道又緝匪貴用精于捕務之將弁而尤在重用眼線水陸來往川資犒賞所費甚鉅現時財力艱窘幾難籌措且無例章報銷戶部財政處似應稍寛銜勒俾易措手馥所請並非專爲沿江弭亂起見實係有關全局乞並代奏馥印（才） 
[江督委陶道密查霍山敎案南京]  
　　江督端午帥日前夜間傳見候補道陶森甲諭令密查霍山敎案陶道遵於次日輕裝減從附輪前往矣（才 
[電知沈參議未准辭職南京]  
　　江督端午帥近以迭接海州汪牧許紳鼎霖暨衆紳等公電以現在防務賬務正當吃緊公懇禀留籌賑公所總理沈京堂雲沛暫緩人都供職午帥當即據情電逹農工商部去後聞得復電云本部現改農工商部並應將工部歸併一切事務殷繁正在待人而理熙右丞彥又隨振具爺赴東部務更形忙冗希卽轉致沈參議迅速入都俾資擘畫至海州防賑各事宜望飭該處官紳另舉總理等語午帥得復己轉電沈紳及各官紳等遵照辦理（對） 
[北京英使署人員赴山東謁孔陵]  
　　西歷　　十一月十二號北京云英國使署參贒嘉納德學生白列能日前赴山東親謁孔陵山衍聖公設筵款待已於禮拜五回京譯文匯報 
[俄人籠絡華官]  
　　大阪每日新聞云現曾在滿洲之俄國各官極力設法籠絡長春知府某氏以多數之金錢贈之云 
[旌德縣玩視學務撤任安慶]  
　　皖省藩學兩司日前會詳皖撫因旌德縣土令家丕勸捐不力玩視學務請予叅辦茲奉批示云據詳據寗國府知府嵩守禀揭旌德王令勸捐不力玩視學務于本府勸捐中學堂一案經該府迭札飭催先則空文申覆嗣僅捐洋二元遲延玩侮請予嚴懲查該縣到任許久于學務漫不經心本年四月甫報開學僅招生二十四名復續禀署假以後招致爲難似原有學堂又復解散而該縣不曰籌辦而曰旌邑兵燹流亡所存皆農工之輩始以籌欵爲難茲更招生不易等語巧辭飾說其玩視學務已可槩見不謂該府飭令籌捐久之僅以兩元搪塞實屬有心玩侮著即撤任仰布政司註冊留省察看再行核辦（士） 
[蘇垣設立新籌欵所蘇州]  
　　蘇省自今春奏設籌欵所後尙未籌有的欵袁幹卿觀察到蘇後即上籌辦地方稅條陳陳筱石中丞深韙其言以觀察赴北洋考查軍政飭署藩司朱方伯督同原擬條陳之應揆臣顧春先兩大令詳細條議計十六節一百二十八條內容宏富聞現已奉陳中丞核准札委兩大令爲坐辦員尅日設局開辦至舊設藩署之籌欵局則飭令裁撤以一事權云原禀撫批錄後 
袁觀察世辅上蘇撫憲陳中丞禀敬禀者竊惟治兵之策首在裕餉籌餉之道貴在得人蘇省開辦徵兵巳久而餉源支絀緩不濟急坐使興廢改革之際仰屋而嗟此職道所中夜徬徨難安寢饋者也蘇省素號富庶近來財政困乏已極辛丑和約償款案起日言整理財政而財不足以濟用徵兵而外學務警察十萬數十萬年年賴以支持者動撥銅元餘利以資挹注自鼓鑄銅元之權集于財政處向撥之欵大半無着籌欵局雖巳設立而陋規不剔除中飽不杜絕草創經營誠非易易泰西各國財政大端惟在租稅租稅之制有國家稅地方稅之別出納有報告酬償有利益是以征收雖繁民不爲病中西立法雖異取義則同職道一再籌畫求因地制宜急則治標之法莫如以地方稅先行變通開辦就籌欵局設所舉行分印刷掛冊二所另開大畧章程由地方官實力曉諭開辦後出納各欵月報於官季報於民民間奉行者公家酬以相當之利益因勢利導期無扞格庶幾民無聚歛之嗟官得輸將之利試以先可試辦各捐約計可收之數以三年攤算每年已可得百萬之鉅此後逐漸改良得人而理勢必繼長增高職道才學疎淺猥荷大帥知遇畀以治兵重任當此餉款奇絀顧名思義何敢緘默不言然空言無補與不言等目下旣非籌欵無以裕餉職道默體大帥經武整軍之意恫癏在抱之懷謹以先可試辦之捐擬條具陳於籌欵之中寓便民之意一反督責驅迫之習由此 
 
 

Page 4

 
 
推行匪特於民無捐冀可使民樂從實於軍事民生兩有禆益職道遇昧之見是否有當伏候採擇施行再試辦後並請奏咨立案聲明此項捐欵係地方稅應專歸本省練兵保衛地方之用無論何項要需不得移支合併附陳 
撫憲陳批據禀並淸摺均悉蘇省經費困難百端支絀該道請試辦地方稅爲急則治標之計此事果能實行則禆益度支豈曰小補惟前以銅元停鑄庶政挹注無資已奏設蘇省籌欵所若又設督練公所籌欵局名旣涉於偏重義亦近於駢枝自不如併歸籌欵辦理仍以新政立題不必指明練兵一項於體例較爲允洽至摺開辦法條理固甚精密而事關創始不厭求詳候札籌欵厭司道悉心妥議詳請核辦仰卽遵照繳淸摺存（助） 
[彙記九廣鐵路事廣東]  
　　中英商辦九龍廣州鐵縣一事尙未定議日前香港總督怱照會粵督岑雲帥派員赴港商議接軌合同雲帥以訂立接軌合同係路成以後之事目前毌庸議及當已照覆並將此事電逹政府○又聞九廣鐵路現又經唐侍郞與銀公司代表人磋商茲得岑雲帥電以前議不論賣票股價若干皆與該公司經手每百四釐五爲不妥現與議定每百磅我處凈收九十三磅餘爲該公司所得○又此次借欵共一百五十萬磅定以七十萬留倫敦爲購料之用公司得五釐用錢該公司猶以爲未足○又唐侍郞本擬十年之內但還利以後四十年本利分還該公司以十年爲期太促定十二年零六個月皆只付利以後三十七年零六個月本利分還大約卽可就緒（露） 
[江督札飭各屬嚴辦梟匪江寗]  
　　江督以所屬各處梟匪橫行特札嚴行查禁札中略謂淮南淮北一帶臬匪橫行私鹽充斥遇有官兵搜捕竟敢持械拒捕或官兵槍斃梟販即將私鹽拋棄入水假托良民揑報命案又或故意引誘居民老弱婦孺雜錯其間使官兵捕拿有所顧忌不敢開槍還擊種種狡詐視爲常技業經本部堂嚴飭緝私各營於向來走私處所認眞堵緝務使各塲私鹽顆粒不透如敢持械拒捕卽行開槍還擊照律格殺勿論並出示嚴禁在案乃訪聞近年梟匪所以肆行無忌皆由各地方官以鹽務公事意存膜視遇有緝獲私梟之案並不迅速嚴辦更有持緝梟過嚴變爲盜賊之謬說意在規避盜案處分有心寬縱殊於引銷大有關碍不知各州縣如果辦事嚴切緝捕勤能境內梟匪絕蹤盜風亦必歛息況疏引緝私地方官皆有專責更非分外之事似此因循敷衍不顧大局言之實堪痛恨除飭淮運司隨時考核如有玩視鹽捕及境內梟私充斥官引阻滯之州縣即行詳請從嚴叅辦外合行札飭札到該府道州卽便遵照並轉飭所屬各州縣認眞查捕遇有私梟之案務須迅速嚴辦倘再意存膜視以致境內梟販橫行定行從嚴參辦禀凛之毌違切切特札（霜） 
[滇督岑雲帥由粵抵滬]  
　　新任雲貴總督岑雲帥由吳淞轉乘鈞和兵船於昨日下午四點一刻鐘抵金利源碼頭滬道率同文武印委各員　碼頭迎見後雲帥即乘馬車至新閘西首舢板廠洋房駐節（深） 
[日俄專員會議結局之消息]  
　　初四日東京電云日俄兩國專員在長春會議明日當可議結但最後之定議須有聖彼得堡矣譯字林報 
[北京英使舉行英皇誕辰祝典]  
　　西歷十一月十二號北京訪函云西歷十一月九號爲英皇愛華德第七誕辰英公使朱邇典夫婦特于是晚在使署設跳舞宴會奏樂娛賓中國逹官到者爲大學士那桐前山東藩司尙其亨新任郵傅部侍郞唐紹儀夫婦外務部侍郞聨芳提督姜軍門等譯文匯報 
[北京又出暗殺案]  
　　西歷十一月十二號北京訪函云日前北京又出有粵國水手被戕案羣疑爲某使館衛隊水兵之訐譯文滙報 
[日本簡派貴胄赴英聘問]  
　　初四　東京電云日本　　簡派後員　親王赴英國游歷業己宣布親王所帶隨員內有內廷　問宮一員惟行程則尙未決定云 
[日本捕獲假造鈔票之案犯]  
　　初四日東京電云有九人因與　造外國銀行鈔票案牽涉業己逮案其黨之散布各處者甚多如長崎神互大阪廣島小島等處當有破案逮捕者總計之必有三十人云 
[德皇惠工之政令]  
　　初四日倫敦電云德皇降旨令工入保險（指疾病及不測之事而言）改良之法律仍舊施行並謂祇此法律亦不能改變社會之現象 
[亡國之民遷居美國]  
　　神戶西報較倫敦電云猶太人與波蘭人由俾黎門漢姆堡海口遷居美國日見其盛 
[德國守舊黨報章之議論]  
　　初四日倫敦電云德國報章內有守舊黨之機關報仍極不滿意於德國國內國外之情勢各報皆謂目前政事之情狀由於德皇之時加于預力言應從速兌一救弊之藥衆人對於德相演說外交政策之言皆有怨望 
[輪船減短航期]  
　　初四日倫敦電云坎拿大太平洋輪船公司減短郵船帶運英國郵件開往香港之期以吩廿七日之內得以駛抵香港云 
[意京忽出炸彈案]  
　　初四日倫敦電云昨日意大利國羅馬京城聖彼得大敎堂衆人聚會時忽有猛烈炸彈一枚在祭壇旁爆發惟尙未有人受傷 
[日本定期開赴舊金山]  
　　初四日倫敦電云日本艦隊將於西歷明春開赴舊金山游歷該口岸己奉訓條預備款待矣 
[瑙威君后赴英游歷]  
　　神戶西報載倫敦電云瑙威國君后至英國波資末斯海口游歷備受懽迎英國惠爾斯親王亦親往迎迓譯字林報 
[德皇親視海軍兵土行發誓禮]  
　　初四日柏林電云德皇定於西十一月二十三號前往基爾運河觀海軍募兵舉行誓禮稍作勾留至十二月二十七號爲止 
[摩洛哥國事日非]  
　　初五日倫敦電云摩洛哥國情形每況愈下庽居疏虞矣 
[丹麥國君后游歷德京]  
　　初四日柏林電云丹麥國君后現赴德京游歷頗受德之懽迎德麥两國報章越及丹皇此行甚表同情 
[瑙威國君后游德有期]  
　　初四日柏林電云瑙威國君后至德京游歷當在西千二月間 
[暹羅國君主定期遊歐洲]  
　　初五日柏林電云暹羅國王定於一千九百零七年遊歷歐洲一說業己宣布譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[厦門官事]  
　　興泉永道曾觀察奉旨升授德國欽使遺缺省憲委楊正儀觀察署理現已接到省垣電文○提督洪永安軍門現在駐節銅山俟福安輪船由省到厦往銅迎接云（中） 
[溫州官事]  
　　新署樂淸縣杜菊孫大令光佑新任靑田縣姚韻梅大令文清均於初一日接印任事前辦温釐總局楊景周太守永昌業已晋省銷差調署桐廬縣何勉之大令士循俟交代淸楚卽須赴嚴蒞任（即） 
[邗江官事]  
　　知府沈泗孫銷巡警發審並營處差知縣藍光策赴運轅禀知開辦鋪捐淮南局總辦黎分轉奉委兼辦巡警營李分轉修鎔銷京餉差徐分轉寬嚴銷鹽棧提調差（詳） 
[飛划左營管帶易委蘇州]  
　　蘇省飛划左營管帶林開武捕務不力業經蘇撫撤差遴委補用守備楊起元承乏（且） 
[整頓房捐揚州]  
　　揚城鋪戶房捐向由徐某認繳現經省憲查知所用收捐司事難免隠匿短欠因飭駐揚籌欵分局經理更換名目委縣督收以除弊混（引） 
[警察學堂考取官生九江]  
　　赣撫吳仲帥設立警察學堂招考候補人員肄業與考者百十人內塲題目中國立憲利益論周禮設官維備警察之法實早行之試言其大略策外塲取目力握力肺量三項業已取定知縣正取三人備取二人佐雜正取二十一人備取四人於九月念五月進堂學習三月畢業後即給憑擢用云（本） 
[蘇省書吏織組法政學堂蘇州]  
　　蘇州撫藩臬府四署書吏以蘇撫陳中丞有裁撤書吏改用學堂出身人員承辦公牘之舉因議籌集私欵假都土地堂房屋設立法政學堂每署先派十人入堂肄業一年畢業後仍各歸本署辦公再派第二班聞須於月內開校云（悅） 
[驗收師範學堂添建房屋蘇州]  
　　蘇省師範學堂添建房屋業已告竣由監督禀請蘇撫札委學務處文案梁濬年於初四日驗收工程（且） 
[靑浦城北小學秋季運動會松江]  
　　上月念九日該校開秋季游戲運動會一唱歌二百碼赛跑三釣魚競走四啞鈴操五盲啞奪旂六星環舞七二白碼算術赛跑八行進法九穿環競走十鐵路競爭十一百碼跳欄十二埋地雷十三彩色競走十四蚨蝶穿花十五給獎十六散會各學堂行及來賓叅觀者不下二千餘人（望） 
[定期開會寗波]  
　　甬屬各學堂學生現定于本月初七日在江東大敎塲開運動會演習操法想届時定有一番熱閙也（具） 
[皖省官銀局將次開辦安慶]  
　　皖撫前此諭令紳商開設官銀局倣照鄂省刋刷印票頒發各州縣無論錢糧關稅一律通行以裕財政而便民用茲己由該紳等在司下坡正街購定葉姓房屋改造告竣不日卽須開辦（多） 
[集股復設工藝廠金華]  
　　金郡工藝廠於春間被匪燬去衆皆惜之茲復經紳士集股組織并添織膠布等機禀府通詳立案保 
護已專人赴滬採辦機器並延聘男女工藝師定於年內開辦（早） 
[茶巿蕭條福州]  
　　閩中烏龍茶尙未開盤茶片末只悅興隆一家略有銷路各茶片棧所領官中報票因銀根緊急茶巿清淡不能照支現聞委員逐日向各行催取甚急云（其） 
[贛米弛禁出省江西]  
　　近日省屬各商因外省米價昂貴極力爭購運出湖口以致本省價値反有漲無跌各官因米釐二十八分每石抽收足錢五百六十文各紳因鐵路經費每石抽收龍洋二角因之大弛米禁任令數十百艘連檣出口鄕民因米價旣昂竭力出糶以致收成中稔之歲反少蓋藏是亦非贛民之福也（軍） 
[皖撫飭查舉辦畝捐安慶]  
　　宣城縣附生張汝龍寺緣該縣新籌畆捐不免肆擾禀請皖撫禁止旋奉批示云此案前經該縣學生張汝霖等禀當經批司會處查禁七月復據候選通判周堃等禀並該縣陸令兩次來禀復經批司會同學務處詳查具覆茲據禀稱周堃嚴催造冊各節如果屬寔何得以尙未詳准之案輒行舉辦仍仰布政司提學司遵照前批會同查明詳覆毌違（多） 
[飭查土豪爭奪洲地九江]  
　　彭澤縣紳士黃慶兩比部近因土豪爭奪洲地禀請九江道查辦旋奉批示云察閱黏抄縣案該處洲地經該前縣彭令勘明判結己係該職應管之業艾雲何恃小恐復敢肆搶混爭實屬藐玩已極查案經前道批縣核訊仰九江府卽飭彭澤縣遵照各批速勒集兩造人証調集冊卷訊明確情秉公斷詳倘艾曇等仍再抗匿違斷則是愍不畏法應卽查明有無職銜從嚴詳革究辦以儆刁頑而杜後釁毌稍徇糾切切（本） 
[批斥放債盤剝九江]  
　　職商王佑春日前禀控哨弁陳公傑積欠錢債屢索不還當奉九江道汪觀察批示云香哨弁陳公傑與該店銀錢往來旣僅欠帳二百餘串似尙不難取償何任以任其拖宕至十年之久本利計算積數愈多姑無論追繳匪易陳公傑不能辭咎在該職有心盤算亦屬自取其尤惟案據該職禀經前道批縣訊追仰九江府速飭德化縣赶緊查調簿摺照例核明傳集兩造當堂確訊秉公酌斷追繳給領具詳以淸糾葛毌任延訟（本） 
[災民肇事未成揚州]  
　　日前揚城有徐海災民多人到處求食經府縣按口發給錢米押令回籍而飢民以家鄕積水未退無可存活乞恩留養地方官恐其滋事遂調巡警運字等營前來彈壓飢民咸抱不平聲稱我等並未搶刦何致用武人聲鼎沸民心惶惶幸卽婉言開導未致肇事（詳） 
[通飭緝拿會黨鎭江]  
　　蘇垣前擒獲紅幫會匪易翰後茲蘇撫以該匪開設天龍山堂放票收徒竟有數百人之多前據飛划營當塲起出匪黨盟帖一本遍載入會各人姓名大半皆係水陸防營及無業流氓爲多故特通札各文武飭令嚴密訪緝務獲併究勿得幇同徇隠致干咎戾云云日昨常鎭各官均已奉札遵辦矣（再） 
[偵探獲盜蘇州]  
　　蘇省偵探孔慶琳於前日恊同吳縣捕頭劉崇德在閶門外鴨蛋橋河中緝獲盜船二艘盜犯胡大麻子等三名解經閶胥門警局移送吳縣請予究辦（且 
 
 

Page 10

 
 
[盜夥成擒蜜波]  
　　鄞縣某皮坊前爲盜匪搶刦事後報縣由高子勛大令飭差緝拿迄未破案日前該縣某差在奉化縣境拘獲四盜解至鄞縣一訊而服並供出盜首匿跡地方高大令得供後立飭幹捕多人將王押至奉化搜捕未識果能緝獲否（具） 
[禀控污衊孀希圖賴九江]  
　　職員王星亭等聨名禀控黎開雲污衊孀婦夏呂氏賴債不還請爲澈究當奉德化縣濮大令批示云黎開雲欠夏呂氏債抗不償還自將其妻殷氏毆傷敎令到夏宅撒潑圖賴復聽訟棍宗顯明熊祖保等揑詞呈控妄造無稽之言任意污衊希圖聳聽已由本縣察悉種種處誣黎開雲亦到案供認不諱候拘宗顯明等到案嚴鞫按律懲辦欠欵候追出訊結以斷葛藤夏呂氏謹守夫資足以自給兩子亦俱成立其決不至自干卑賤自爲鄕里戚黨之所共信痞黨信口吹噓旣經查明足以剖白不足爲玷著併遵照（本） 
[兒童竟亦械鬥廈門]  
　　九月二十三日泰山口有頑童十餘人各帶利器互相鬥毆有某童被刀砍傷始各散去二十六日山仔頂又有頑童七八人帶刀互刺棉線店之子被刺傷勢甚重（中） 
[坍米傷孩]  
　　菜巿街福源公米店昨晨有隣孩在店櫃外嬉戲不料所堆之米忽爾坍下致各孩受傷内有水菓店女郞所抱週歲小孩傷勢尤重遂抱往仁濟醫院療治（深） 
[上海官事]  
　　兩江督轅武弁王文輝昨到道轅禀辭赴甯蘇撫轅武巡捕張連賓現奉蘇撫派委押解貢物三十二箱乘泰順輪船北上到道禀辭候補道王爕補用縣丞葛維楨甘肅提學使陳曾佑山西提學使錫嘏等均先後到道分别拜會禀見本縣王大令以江蘇學使周提學日內将起程赴蘇履新特派差役至新閘大王廟碼頭協同地保預備一切（力） 
[道批兩則]  
羅王氏禀批此案控情究竟何似公堂如何訊斷前禀批查迄已両月之久何以隻字無復殊爲不解茲又據禀前情仰法租界會審委員汛即查案具復憑察核毌再遲延 
西冷印學社禀批此項碑帖印册旣係該舉人等自行集成着卽照案具結並候核辦可也模本存（宜） 
[基地勘丈告竣]  
　　閘北開築馬路所有十一圖各某地山巡局員沈二尹逐次查丈分別方單道契造冊繪圖刻已丈竣呈報滬道矣（當） 
[押閉臺灣彩票發行所]  
　　臺灣彩票總經理日人加籐豐啓茲在南巿祥記馬頭三十八九號門牌開設發行所滬道瑞觀察以前經議章程無論各國彩票均不得在內地各路消售卽札飭總工程局查明飭探押閉（尺） 
[嚴戒私行拿賭]  
　　總工程局一號巡目王致漢捉賭不報業已斥革追繳學費並嚴戒各巡目巡士以後不得私行出外拿賭違者究辦（尺） 
[航船因風覆溺]  
　　浦東東溝航船於昨日十二時由東溝開放上海駛至美孚火油棧地方忽遭大風全船傾覆艙內一百數十人均遭没頂幸有大版拖扒船及蜆壳船赶將該船底擊穿口艙內救出十餘人並由駁船等幫同救起八十餘人其餘多人已隨流而下不及遇救矣現下該船主顧源生已投救生局禀請援救云（事） 
[碰沉小輪案移道覆訊]  
　　大東公司前控浙江鹽捕營安靜小火輪在嘉善洪洞橋地方碰沉澄源小輪曾在英廨涉訟訊得並無碰船形跡准將銷案現由日本總領事永瀧君照會滬道請將此案移道覆訊判斷瑞觀察准如所請飭移案巻至道核奪（力） 
[滬道親責用刑容情之護勇]  
　　本城四鋪地保嚴陞卽陸杏林因收受邑廟花園地攤陋規由前警察東局汪委員提究罰洋二百元又由委程明理禀請重罰茲道憲瑞觀察飭差提嚴甲到轅親自研訊論令罰洋五百元嚴甲供稱雖有零星小費然已陸續用去求恩免罰觀察不允飭護勇青棍四十下責畢觀察謂勇刑青容情親自下堂執棍將勇痛毆棍折兩斷遂將該勇斥革一面將嚴甲押發縣署監追當晚由襄讞洪明府審究嚴知事不得了即由家屬繳英洋二百元交案明府判收所候禀知道憲核示（宜） 
[糾賭被責兩則]  
　　鄕人郭金福前被蔡妙陳糾賭負洋五十八元屢討未付被蔡毆傷脚踝嗣由郭妻挽剃頭　張某勸還洋三十五元了結茲蔡又糾人續討洋念三元以致口角扭扲由南區解送總工程局訊判正裁判孫明府以蔡不應糾賭判戒責五十下押候補提同黨到案追還已繳銀洋○沈榮生投總工程局控被葉阿章沈阿全等糾至長春園茶館聚賭口角攫去洋二十元金戒兩只求追葉亦遞禀聲辯昨經提訊判沈葉各戒責四十下各罰洋十元沈阿全罰五元沈小炳罰五元（尺） 
[保人未能脫累]  
　　前法商古那控江蘇知州吳維聰卽吳偉仲用空賬洋一千零六十七元經公共公廨判將該保人李祖銘押交在案昨英捕房副捕頭稱保人李祖銘旣無傳單又無公牘買然收押與章程不符應請堂上核奪美白副領事將情轉知襄讞孫明府以捕頭見索公文候補傳單可也李求恩交保赴蘇追尋吳偉仲來案不敢有違明府判還押著交（力） 
[西牢斃犯]  
　　昨日提藍橋西獄內病斃押犯張喜良一名當由捕頭飭傳地保查殮（蘭） 
[吞烟斃命]  
　　西華得路虞榮堂前晚與其母口角氣忿吞煙當經飭傳取保查明是否報縣請驗再核（蘭） 
[會訙買酒糾葛案]  
　　荷商德昌洋人前延博律師控馮梅卿蔣福仙等買酒舞弊攙水經蔣等延陸律師投案分辯迭詳本報前午後襄　孫明府　荷領事復記兩律師所辯各詞與前報同明府與供仍各執判一併退去候復訊再奪（孝） 
[總工程局記事]  
　　王計氏前在南區控房客陳氏不肯遷去復投禀到局昨經提訊判陳氏明年三月遷出○本年五月間松江西埠輪船載長義裕泰荳行之　皮黃荳及各行鋪雜貨行經白蓮涇漕風覆沒打　無著現由長義裕泰兩行禀局究追常飭包探查復施據船主婦張洪氏婆媳禀求到局奉飭赶緊央人理（才） 
[公共公廨早堂案]  
　　李鍚桂竊桂阿三家衣飾報捕　究襄關孫明府 
商之美白副領事判押捕房一個月○前恊興棧謝紀生與夥陸紀全將已　棧客移至別處判押候補提滄浪池浴堂主到案再訊己詳本報昨解肅究何探　如海禀查 
 
 

Page 11

 
 
死者　奉上海縣相騐委係癆病身故明府以未准上海縣移知判陸謝還押候函致縣署再奪○陳　靜欠日商貨銀奉傳到案判過一面照會日領事訂訊○姚金記控夏木泉竊衣服作解復訊明府以見証未到判一併開釋○徐三六搶取老鼎和號毡帽由捕解究判押三月○妓女王桂英前控　婦王趙氏竊衣昨由包探將供出之沈阿壽周金生壽解訊同供岳母王琑氏並未存衣到家明府判還埋再訊（張金生僞以拾戒騙取吏高奎錢洋報捕解究判押一月○李福生王巧生陳樂生違章聚賭各子保洋十元作解謂訊明府以人證不到判保洋充公○妓女王方氏與王小紅違章拉客由捕解究判將保洋廿元充公○陳阿福竊王保林棉被中捕解辦判押两禮拜○王四桂混用銅洋爲洋人控究判押十天○朱阿琴藉端將陳蔡氏兇毆受傷由捕解辦判　七天再賠養傷洋五元（力） 
[共公廨晚堂案]  
　　前西安輪船方姓從廈門帶來被拐孩子姚硯觀錢阿二到廨當經讞員飭懸牌召領前晚奉襄讞孫明府提訊旋有錢王氏投案具領明府准之○前永士荘陳玉生控陳渭泉用空賬洋己詳本報前晚又復提訊陳供照原勸二成興隆票子一成現銀尙須合會歸還所有恆豐號實無股分明府判押候交保理楚（力） 
[法租界公堂案]  
　　戎阿榮竊乾絲廠絲綿押入源順押鋪經探解案官判押一月源順罰洋四元○張金生周阿六竊時表衣物由探吊　解辦官判各押據房一月○沈賓山搶途人銅元押一月○李云生又入境圖竊拘訊官　拍照逐　境○陳子元沿途剝人衣服判押六月○陳生榮偕沙發洋行西入賣克而控楊伯經賣梁沈氏之地捎契怕議等情楊等同供是地係葛瑞沈笛生所買因無銀未得成交定銀己存公該洋商係沈等串出官判葛沈交保再訊餘人退去○張裕林王阿桂又在輪船圖竊拘案判各押半月○挑舊貨扣之　恆源因收朱阿榮木器報探吊案官判贓朱領蔣罰洋五元後因無力改押半月○李阿榮愉錫爐台押一月○流氓劉一牛向鴻婦丁張氏滋詐押一月（深） 
[法租捕房事]  
　　榮昌詳鐘表店夥周桂林因用虧賬洋爲店主　炳汪控押捕房近因患病在司考子路病院身故由捕房飭傳該屍家屬棺殮（深） 
[美租界捕房事]  
　　昨有甲乙丙三美人在西華得路滌人便毆一百廿一號印聞向前喝阻亦被攅毆旋由他捕幫獲一併帶入捕房押送美領事署訊辦○陸高生王富林在途互毆由六百廿六號捕拘入捕房併押候辦○某日入匯傳金元東洋車至漢　禮路下車不名一錢向索被毆二百十三號捕向拘亦被毆及該捕亟吹號呌當由四百七十三號等幫同拘入捕房押候送日領事署訊辦○十梅場車昨經華特路將男孩陳阿泉撞傷當由該父將王扭入捕房奉飭（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
