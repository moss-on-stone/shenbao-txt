# 1912 - 143 - 4914108

 

Page 1

 
 
評論 
[對於通俗教育研究會之意見　（續）（顧晟來稿）]  
　　（乙）改良其所固有 
　　（一）説書及唱新聞者　説書及唱新聞者（俗名小熱昏）之感化力甚爲偉大以其能用種種手段引起聽者之興味使人不惜金錢與光陰而趨之若騖故此等行樂事苟能隠寓教化主義則於改良社會收效甚速乃今日之操是業者皆品格卑汚之輩其所唱所説多淫靡不倫是則亟宜有以改良之取締之也 
　　（二）戲劇　戲劇爲社會上唯一之行樂事無論富貴貧賤男女老幼莫不嗜之惟我國之戲劇淫猥多而懲勸少即今日稍有一二提倡新劇者然亦未能發達致不能收改良社會之效果是則所望於新劇家有以改良之也 
　　（三）小説　小説感動讀者效力殊宏方其披讀之時每置已身於主人地位不知不覺與之俱化若北人好讀七俠五義傳卒成革命之舉是其明證也然今日之小説能勸善懲惡而爲改良社會之救濟品者不可多得幾皆無豐富之智識乏確立之道德妄人妄作適足以增社會之罪人是所望於小説家有以改良之也 
　　（四）歌謠及各種繪畫　歌謠及各種繪畫影響於下流社會之德性者實非淺鮮惟今日之歌謠多猥俗繪畫多淫佚旣不能收移風易俗之功又不能得感化德性之效反足以喪風敗俗變壞良民是則亟宜有以改良者也 
　　（丙）組織其所未有 
　　（一）宣講會　宣講會爲通俗教育最要之機關故政治家教育家能以其餘報組織之於社會教育必多效力惟宣講會之組織可分爲有定所宣講與無定所宣講二種無定所宣講者謂其場所無一定之地點或東或西或南或北不認定一確實之塲所也有定所宣講則不然認定一確實之塲所也始終不移者也然二者之得失若何我人亦當研究凡有定所宣講其影響雖限於一區域而其能以統一之知識灌輸入民是其優點也無定所宣講以其東西無定不能以統一之知識灌輸人民然能到處傳佈而其影響所及不限於一區域亦其優點也有定所宣講與無定所宣講各有所長故我人之取捨甚難而以我國今日之現狀觀之宣講會之組織未能盛行則當取無定所宣講之制以期普及俟宣講會盛行之後則可取有定所宣講之制矣 
　　（二）路上教育　路上教育盛行於歐美各國而於我國則未之前聞如上所述之宣講會以一定之場所與一定之時間演講關於通俗教育之事務而臨時未與會者猶未被其感化之澤若施行路上教育則收效必宏如教會中之教徒挾司徒傳福音等書沿途求售逢人勸道然我人苟能　而行之則裨益於社會豈淺鮮哉 
　　（三）閲報社　造社會之輿諭評世人之善惡者莫及新聞雜誌新聞雜誌之勢力及於社會也甚大苟重名譽者靡不受其牢籠卽通常之人避惡趨善者亦由於欲得社會之褒許畏新聞之批評遂不敢作不道德之行爲而社會亦隨以安寗矣抑有進者凡國民當知國家現今之情狀及世界現今之大勢以提起其愛國之思想乃新聞雜誌旣足以增長其道德心又足以養成其愛國心雖然下等人民終年不閲新聞紙故不得新聞紙之薰陶而欲救斯弊其維廣設閲報社備購各報任人閲覽且專委一二人常駐社中爲解釋各事誠能如是則社會之程度日益高矣 
　　（四）圖書館　閲報社在使知現今之情狀而圖畫館在增進人民之智識而我國今日尙無完全之圖書館人民智識之進步不無障碍然屬於通俗教育之圖書館其規模不必求雄壯書籍不必求完備祇須得房屋一二間備關於通俗教育之書籍數百册而各地方稨設之已裨益於社會多多矣 
　　（五）公園　各地方能建設公園復置説明員以便遊入之考問其足以增社會之知識者爲效甚大而其最有效者莫如勞力之人蓋勞力之人慘淡經營因憊已極一入公園則游目騁懷足以舒 
 
 
 

Page 2

 
 
暢　鬰滯活潑其精神養成高雅之風　絶肉體之慾其道德心亦油然生矣 
　　（六）習藝所　乞丐盜賊豈其天性好爲因無謀生技能難以餬口乃迫而爲之耳故能廣設習藝所收留一般乞丐盜賊一面教以技藝一面灌以常識則三年後化爲良民决不致再甘爲乞丐盜賊矣是亦通俗教育之分内事也 
　　今我民國初建百端待理而各項經費皆形拮据故欲將上述各方法同時並舉則難乎其難宜權衡緩急孰後孰先量力舉辦若宣講會若路上教育若閲報社則輕面易舉可先創行其他種種須俟經濟敷餘逐漸推廣以期臻於完善然主義旣定方法旣立尤須有人焉擔負其提倡之職故政治家須竭力灌輸政治之常識教育家須竭力灌輸普通之常識實業家須竭力灌輸實業之常識以及小説家戲劇家尤須竭力研究其職務以達開通民智之目的總之凡屬人類之先覺者均有提倡通俗教育之職蓋社會集個人而成我亦社會中之個人也社會安寗個人亦蒙其福社會腐敗個人亦被其殃可知雖爲個人實與社會相維繫挾持社會卽所以扶持個人至於經費則當於各市鄕教育費内提出若干成以充之若東捐西募乃一時之計非久遠之圖也 
[專電]  
　　國務院議定國民捐收集機關分各處中央銀行郵政局及指定機關並擬將前南京財政部所擬有獎公債改爲加彩公債重交參議院覈議 
　　加彩公債已由國務院擬定（一）由政府或政府銀行或委任機關募集（二）定額五千萬分五百萬張額滿不續發（三）分五年還清每年還二次抽出者加彩金其獎勵共分十四級 
　　按此電係另一訪員所發較前電尤詳 
　　第一期所收墊欵卽撥充軍警旗餉及皇室經費業已罄盡各部員薪除陸軍交通兩部外均無着 
　　倫敦銀行團會議擬先停止墊欵在京銀行團亦以政府於裁兵一事毫無把握付欵頗爲猶豫 
　　唐總理現仍反對與銀行團訂成大借欵 
　　政府現又與法國考都男爵之代表商借法郎五千萬枚 
　　昨日唐總理特至熊總長寓所竭力慰留並由袁總統派梁士詒至叅議院密議調和意見 
　　財政部總長本擬由唐總理兼署以章宗元充次長現因熊總長允緩退職遂作罷論 
　　參議院議員月薪照各部辦法减支六十元財政部將通電各省官員亦依此例 
　　陸軍部將遷至譯學館騰出公署作爲總統府 
　　貴州唐繼堯楊藎臣爭奪都督袁總統擬雙方取消 
　　黎副總統電致袁總統謂今尙有人私自招兵應請查辦并聲明願受指揮 
　　黎副總統薦舉藍天蔚充任叅謀總長 
　　法制局員因局長章宗元請退全體辭職（以上北京） 
　　藏事日急政府已急電蜀滇兩省增派大隊往援（天津） 
　　第二次援藏蜀軍業已啓行惟軍械不足頗爲危險（成都） 
[特約路透電]  
　　此間雅片商人領袖致電印度政府請注意中國雅片貿易十分困難之情形且謂中國數省當道不顧條約禁止印度雅片入口華商不能受貨職是之故孟買商人宣稱彼等不得不在印度繼續購買使中國市面不致跌價且謂中國依舊播種雅片不加禁阻若印度政府不急籌所以切實保護商人之策則將來財政界必受莫大之影響不如將目下存積之貨交與中國政府蓋彼等非不願及早停止裝運使雅片貿易由此告終也（孟買） 
[譯電]  
　　倫敦日報載倫敦罷工風潮自經此次會議後可望轉圜 
　　坎拿大首相巴登及海軍大臣海誠定期六月二十八號赴英與政府會商各事及海軍防務問題（以上倫敦） 
　　番士城摩人與法軍戰鬭頗烈駐摩法將利哇丹君急盻援兵到摩 
　　各報咸去番士大局頗危晨報番士訪事來電謂危險日增各處現皆提倡宗教戰爭非來步軍十大隊則法國難以控制大局（以上巴黎） 
　　荷蘭現正在從事修改憲法至選舉制度及國會對於預算案之權利並國君繼統之權利均無變動惟各條約合同嗣後須經國會通過後始能批准又内閣國務員同時不能任國會議員（柏林） 
　　政府現向美國某紙幣印刷公司定製不兑換紙幣係仿行日本舊制北方各報對於此事頗有疑慮聞此幣擬俟財政寛裕後再行收回平時准納捐税（北京） 
　　黎副總統已與勞勃脱大來公司簽定合同借用英金三百萬或四百萬磅以充建造漢口街道及江濱堤防經費各街道擬用木塊砌築並將修築電車軌道其材料悉由該公司供給刻已訂立合同（漢口） 
[公電]  
　　武昌黎副總統電　袁大總統國務院參議院黄留守各都督各議會各報舘均鑒讀蘇都督敬電出入欵項中央地方劃清權限等語不獨爲根本之計實亦目前切要之圖應請大總統速行提交參議院核議施行一面將舊有之大清銀行一律改名中華銀行已設省分亟令復囗未設省分卽行增設准由該行發行全國通用紙幣其各省已經行銷紙幣中央一槪担任設法収換仍定虚金本位制銀銅元作爲輔幣俱以十進計算明定規則價及一元准用紙幣不用銀元價及一角准用銀角不用銅元别設中華通商銀行於中外商埠專司國際匯兑其股本金卽由政府聯合内地富商外洋華僑籌資開辦如此通盤籌畫對内則有通行紙幣以濟其窮對外則有銀行匯兑以劑其平一轉移間盈虚消息操之在我即兵額未能加減亦不至釀意外之虞今各省自由鑄造銀銅元發行紙幣每每慮受中央限制難于統一不知此皆當其事者自私自利有意把持究其實際於該省亦未見有利即以湖北論銀銅元鑄造有限而紙幣行銷日廣且以生銀無多銀元不能繼續鑄造匯兑機關不得不停滯外人又從而操縱其間凡持銀元紙幣交易貨物者一出一入虧折太多於是商家大受其害官票雖可暢行實以有銅元足以兑換之故由是觀之各省人民之所信用者實爲銀銅元並非紙幣也人民之所以不信用各省紙幣者實以其信用力祇能及於本省一出省即等無用也若以此發行之權歸之中央代表囗貨通行全國此弊自免矣此欲整頓財政之宜急於統一幣制者一各省紙幣信用惟祗能於一省故不能不鑄同等價値之銀銅元以備兑換而外國之生銀銅塊亦即相繼輸入錢價因之日賤市面益虧愈爲外人操持無怪囗價難平國民生計之日慼也此欲整理財政之宜急於統一幣制者二且紙幣由中央發行不須多備同等價値之硬貨地方反是故幣制一日不統一即多銷耗一日之鑄造費若生銀銅塊專以賴外洋者尤爲各省目前之一絶大漏巵何則幣制一經統一此項財貨卽可不用故元洪愚見以爲欲統一財政尤在先行統一幣制又統一國庫制度亦係統一財政要道前清資政院曾經議决可否賡續頒行並望大總統酌奪見覆是荷元洪卅 
　　松軍陳惟儉等電　蘇州程都督鈞鑒民國初建軍人爭入黨籍雖係國家觀念發達所致然其流弊實鉅前讀滇南蔡都� 
督蒸電殷殷然顧慮及此特懇袁大總統明頒禁令爲杜漸防微計辭勢意周無任欽佩乃事隔旬日政府猶未著定例公布海内儉等厠身軍界望治情殷中夜徬徨以爲整頓軍務之政策誠有莫急於此者用敢竭其愚昧之見爲我都督陳之夫社會尙競進軍隊貴服從爲泰東西不易之理方今民國甫定百廢待振海内士夫組織黨社以冀促進共和改良政治自是切要之圖然軍人旣身列行伍則軍隊卽黨社舍身衛國卽政見不此之務而更身入黨籍夫豈所宜異時世會所趨意氣所激舉全國軍隊悉以入黨爲要圖若者爲某黨若者爲某會互相標榜各爭意見甚或一軍之中亦分黨派勢必蔑視紀律號令不行一有釁隙禍端即起是外人設兵以衛國而我則設兵以自戕也泰西各國政黨林立而軍界則置身局外不稍顧問故其結果政黨有進退軍隊無變動我國丁此國基未固之時爲軍入者不思全國一致以盡固有之天職乃醉心社會趨之若鶩是豈不可以己乎縱此次光復之前革命先烈往往聯絡軍隊藉資援助而軍人之深明大義者亦均互相結納以期固結蓋當日伏處專制淫威之下欲達改革目的勢不能不出於此途締造艱難固應爾爾今則共和建始五族一家軍人於捍禦外侮擴張國權之外己無顧問之餘地更何會可入何黨可聯竊觀往古漢唐宋明末造恒以朋黨傾軋致釀宗社邱墟之禍當時文臣水火爲禍己烈矧身執兵柄者可使各樹一幟以啟紛爭之漸乎儉等私心計議以爲蔡都督軍人毋入黨會一電誠爲整頓軍隊要策用敢不揣冒昧電陳左右如蒙採納懇請電達袁大總統迅申禁令著爲定例不勝屏營盼禱之至松軍部下陳惟儉楊卓焦忠祖陳洪疇陸丕謨龔贊堯同叩艷 
　　江西李都督電　武昌黎副總統寗黄留守各省都督均鑒前准國務院通電扣留各省軍械由中央收回給價等因業經肅電質問并將窒碍情形縷晰瀝陳計達鈞鑒嗣准陸軍部寞電專禁私購私運於院電辦法未免同異現在各省練兵與裁兵并重非同時著手難期安全己購之械多被扣留湘粤請放均未允准事關各省安危敢再電請據理力爭協請中央明定辦法値此大局初定推誠布公爲統一人心之本各省購械籌餉裁减冗兵編練勁旅事皆禀承中央所以維持秩序諒爲中央所體諒區區愚末諸祈垂察贛都督李烈鈞叩卅印　 
　　四川軍界電　大總統各部院黎副總統黄留守各都督臨時省議會各報舘鑒民國以軍隊爲精神尤以財政爲命脈熊總長與六國銀行團訂立借欵章程不特制我財政並欲監督軍隊失敗己達極點全蜀軍界死不承認請速予毁約免召滅亡惟查國基甫定軍隊驟增需用浩繁司農仰屋苟呼庚之可得寗飲熓以自甘决非空言所能補救且中央向無直接收入之款一切支出歷由外省輸將際此時艱窮於羅掘遷延展轉終至淪胥　全四百兆同胞出面担任别無良法吾蜀爭路首倡破約主義所幸志士呼號天下響應不數日間推倒清延其約遂廢今民國方新忽呈險象以最少之借款損最大之國權輕重緩急比較天淵非舉國一心傾筐倒篋竭力相扶推厥結果必爲人奴同人等屬在軍界尤切痛心當集同人商訂分别捐欵以濟眉急上級軍官佐捐一月薪公全數中級軍官佐捐一月薪公十分之七下級軍官佐捐一月薪公十分之六約可得銀數萬金呈由都督府彙總兑解中央政府涓埃之數誠知無補伏望海内同胞舉以衆擎裘成集腋先將三百萬墊款取消徐議節薪减餉倡辦國民公債國民銀行國民捐以爲後盾務使中央財政有舒展自如之勢則外人不敢染指大局賴以維持軍界幸甚民國幸甚四川陸軍全體軍官佐叩卅一 
要聞一 
[二十七日參議院會議紀事]  
　　五月二十七號參議院開會先報告各處來文東三省電詢都督在省議會之席次應如何規定或主照參議院中大總統之席次有反對者謂宜照國務總理因都督乃一省行政長官也表决得多數又江蘇都督來電統籌寧蘇淮暫設官制衆謂旣非總統交議即可毋庸討論又黄留守電責熊總長衆以非留守權限中言可置勿問是日提議之案共五件第一爲大總統諮訽各省應否自定省約法案第二爲東三省都督改奉天都督勿庸兼轄吉江兩省案第三爲審查大總統交議漢口市塲建築借欵案報告第四爲議員提議實行禁烟法案第五爲議員建議咨請政府速定服制服色振興呢業案第一案衆皆主張各省不得自定約法惟對於各省已定之約法或主保持或主廢止似乎各有理由其實中央已有中華民國約法而民國乃統一國家各省本不應有所謂約法應歸廢止復何所疑至都督與省會之關係乃省議會法之問題與約法無涉東三省等地方觀會較重之議員硜硜爭辦卒付法律審查會可謂多耗精神第二案不過修飾字句衆决將東三省總督奉天巡撫等語删去逕接且以行政機關句其下專管奉天地方行政一語亦嫌偏落一面并主删去其實此案與時勢不合如果實行吉黑首受其害奉天隨之關内且受其影響吉黑議員激於意氣懼奉天之干涉專就名義急欲平權不知黑龍江財政今尙仰給於奉天平權後其何能濟奉天議員避嫌不語他省更無利害關係其案遂得通過記者竊望政府之主持也第三案借欵還欵全歸地方擔負與中央無涉原定合同已經鄂省議會及漢口商會承認參議院自無不予同意之理衆贊成并决定毋庸續開第三讀會惟合同中有需中央政府之担保字樣與地方借債之性質不同應删去其時湖南議員覃振方到會去開會時已逾二小時不知所議何事貿然奔赴演壇謂漢口借欵不能允許一再伸説爲衆呵斥議長又止其發言告以案早通過不能反對覃曰原來已經能過我來遲了不必説了遂歸座多訕笑之者其時已十二鐘矣議長僅將四五兩案分别交審查會即散會 
[衆議院規制之大决定]  
　　參議院議决國會大綱情形已見昨報茲接京友特别訪函於衆議院組職問題尤爲詳確特錄之以供國民之研究二十五日參議院續開全院委員會討論衆議院之組織皆主用人口比例主義秦瑞玠云宜用相對的人口比例庶小省不致出議員過少大省亦不致過多楊廷棟云今日先决問題爲十個月召集國會非欲於十個月内知全國人口之確數也各省分配議員額數宜急從事實上著想即以諮議局舊額爲不得已之標準如何衆不贊成再四討論姑照各省已調查之人口總數分配但吉林黑龍江陜甘新疆等人口較少之省懼議員太少力主先定每省至少出議員若干名之例過此以往增人口若干再加議員若干而四川雲南等省反對之謂選舉不公往返辨論先决定用相對的人口比例主義定各省應出議員之額數加一但書云每省至少須出議員若干名有主張十名者有主張十五名者有主張六名者有主張五名者至全國人口總數有主張以四萬 
 
 
 

Page 3

 
 
离爲標準者有主張以二萬萬爲標準者衆議院總員額則擬定爲五百人云 
[三大政黨之維繫國是]  
　　自唐總理受叅議院詰責後黨派之聲洋洋盈耳其實參議院中意見不深每一議案贊成者與反對者同爲一黨人此次質問總理雖爲共和黨議員僅就事實立言初不必基於黨派也自有唐熊辭職之信主持大體者羣倡維持主義二三日來已日見調和而南方某報轉對熊總長多方辱駡黄留守亦有嚴電詰責於是京中一般輿論不曰共和黨必欲推倒唐總理即曰同盟會必欲推倒熊總長其實兩黨皆無此意第謠傳日多不可無以明之統一共和黨因發起三黨各推代表互相協商聯絡感情之策并對於目前黨爭商定解釋之方法二十七晚在銀行學堂開談話會計共和黨到者爲汪榮寳楊廷棟湯化龍李國珍統一共和黨到者谷鍾秀張樹森同盟會到者爲張耀曾楊潛李肇甫彼此表明意見并云値此國基未固急應合力同心扶持大局斷不可偏存黨見各黨力任對於有關係之個人及團體明白解釋銷除疑慮分電南中聲明借欵曲折事勢所迫不能專責或唐或熊之一人但於用途格外監督而已國民捐自應提倡爲激發愛國心之計非特爲財政上計畫也各欣然表同情又擬定三黨合設一俱樂部各黨員皆可隨意聚會閲報打球藉以聯絡感情溝通意見爲附設一政談會專爲參議員國務員新聞記者討論議案交換政見之用不日卽可實行參議院中各黨黨員能如此一致進行消去意見又得國務員新聞記者互相溝通外間浮議自可化除大之爲全國之福小之參議院中亦可省去無數迎拒之術議案解决較易惟望三黨始終主持勿中途忽生障礙則記者之所望也 
[蒙古提出優待條件之眞相]  
　　不可思議 
　　咄咄逼人 
　　北京參議院昨日由大總統交議那彦圖要求優待蒙古條件案當即開會公决交審查會審查羣以此案關係重大不可不爲詳審之研究據一般參議員同意以此項條件内有數條頗似變相之獨立審查時不甚贊成惟現有少數之議員合力爲那王運動主張通過此條件甚烈原文十一條照錄如下（一）嗣後各蒙古不得以藩屬待遇應　與内地一律中央對於蒙古行政機關亦不用理藩殖民拓殖等字樣（二）各蒙古王公原有之土地統轄治理權一律如舊（三）内外蒙古汗王公台吉世爵各位號應予永承弗替其在本旗所享之特權均照舊無異（四）唐努烏梁海五旗阿爾泰烏梁海七旗係屬副都統及總管治理應就原來副都統及總管承接職任之人改爲世爵（五）蒙古各地胡圖克圖喇嘛等原有之封號槪仍其舊（六）各蒙古外交之國際交涉及邊防事務均歸中央政府辦理其交涉邊防如遇關涉地方重要事件者隨時由中央政府交蒙古該地方行政機關參議允協然後施行（七）蒙古王公世爵俸餉應從優支給（八）從前在蒙古所設之官如將軍都統辦事大臣參贊大臣等應一律裁撤凡各蒙古由中央政府另設行政機關專以蒙古世爵人民治理其以下職掌五族通用（九）察哈爾八旗原係游牧之地曁上都牧羣牛着羣地方可爲蒙古王公籌畫生計至已開墾設治之處除設治照舊外其所入租賦亦劃歸籌畫王公生計之用（十）蒙人通漢文者曁入各項學堂畢業者均得任用内地京官文武各職（十一）以上各條係屬大綱此外未盡事宜應俟國會召集再行提議 
[外交總長陸氏之意見]  
　　陸徵祥君自歐回國前日到津暫駐本館駐京記者適因事赴津就其庽處訪之見其容色清癯精神疲倦涉及國事頻搖首示失望之意并云滿清時代吾國士大夫聚談必痛詆政府今日民國成立亦復爾爾自歐洲至天津止見者對於新政府莫不疾首蹙額是革命之結果仍未能洽於人心某力衰才短頗有不勝其任之懼又問在各國任使役權限分明今爲外交總長上有　統總理彼此權限不知能否劃分明確者亦一問題也今長途跋涉固須稍稍休養一方亦當量力　進云云又晤其隨員某君謂陸總長對於約法所云公使大使須得叅議院之同意亦覺責任不甚完全然此亦臨時辦法或不致因此卽懹退志也記者勸以從速入都就職某君唯唯而退 
[清談（）]  
　　唐總理以借外債受人攻擊幾有搖動之勢外人至謂我國大亂將作誠今日莫大之隠憂也 
　　民國成立庶政待舉最困難者莫如財政之支絀今外債旣爲與論所反對而國民捐又無成效之可覩當此情勢危急之際若更有新舊政府之交替恐治絲益棼尤難善其後矣 
　　熊總長决意辭職經大總統極力慰留已允暫緩退職於是唐内閣之地位稍固深願唐熊以國家大局爲念於辦事爲難之時愼勿以辭職爲卸責地也 
小説 
[俄王之偵探（八十八）（無名）]  
　　此時我母舅進來老僕便不敢多話出房去了余便問母舅來脱考脱的事又問他逃走時所遇的生客後來什樣我母舅説道那個人眞是奇怪後來他們在那書廚内尋出來的尋出來後早已昏暈過去了請了醫生來看説是吃了甚麽迷藥迷過去的經醫生救了一夜纔得救醒轉來余道那生客究竟是甚麽人呢母舅道據來納克房子裏看門人説來的時候説是來脱考脱約了他的因此也並没名片通報一進了門直往來脱考脱的辦事房去余道後來他自己説麽母舅道今早我遇着醫生科拔問他此事他道這人呌做鉛忒余驚問道鉛忒母舅見余驚駭的情形問道你和鉛忒認識的麽知道他這人麽余道我不知道我不過前在意大利時曾經遇見過一個人也呌做鉛忒的現在卻不知道他什樣了余又問母舅道現在那鉛忒到那裏去了母舅道來納克的主人來脱考脱夫婦二人已經不辭而别所有的人也都走了因此公議於其置他一人於來納克房中不如送至鄧勿離醫院裏去余道他是一人的麽母舅道正是這件事所以離奇得狠我一向常想這房子裏的人不大妥當我每每遠着他們我不知道這來納克的房主人何以借房於這樣人的手裏他一登廣告不問人的好麽第一個人來借便借給他了等到現在卻做出這樣的笑話 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新伊停戰續聞]  
　　新伊停戰條件已紀前報茲悉迪化袁大化又電廣都督云文電悉兩方照請領事作保証停戰期内彼此不得暗襲郵電通行兩方檢察陣亡之人以紅十字旗爲號輪番收掩議决各事以互換文書兩星期爲限如果决裂須俟代表離會議地點十日方能開戰六條均請照行惟請我軍以塌橋爲防禦線公軍以沙泉爲防禦線須稍改正查新軍大隊駐塌橋托多四季卡有支隊分紮猶公軍駐精河黑山沙泉皆防禦軍也請以精河爲伊軍防禦線塌橋爲新軍防禦綫伊軍放哨不得過沙泉子新軍放哨不得過四季卡中空龍王廟兩邊六十里免致誤會衝突又伊軍陣亡之人在古爾圖　樹林兩處者前經電飭烏蘇劉張両丞雇人掩埋據報已經竣事新軍在沙泉陣亡及前在大河沿陣亡兩處均請伊軍代爲掩埋其餘零星尸具在防禦綫外者照約由紅十字旗收掩又會議之員應爲全權代表議决事件一經簽押均應照行一條須請酌改查化與公非兩國亦非兩省現旣共和南北統一政體須以大總統爲主權都有關繫全局非化與公所能擅主者須請大總統電示非議員所能擅主者須電化與公核奪能自主者好由議員議决簽押電報往來無須　延又潘道旣不肯出尊處加派馮君大樹李君輔黄敝處亦擬派周鎭得金朱守瑞墀隨帶各員弁前往祈速電復定日照行化嘯叩 
[伊犂要聞錄]  
　　陽曆三月初三日犁參事院開特别大會議到會者各部司局所人員及寗綏兩縣代表商會代表東關各纒商共計百餘人下午二鐘開議衆推馮君特民宣言姚君健晨書記提議議和重要六條一都督問題一組織問題一建設問題一軍隊問題一財政問題一恤賞問題逐條解决衆皆贊成遂散會時已五鐘三刻矣 
　　精河北湖一帶産魚甚夥近因雪融冰解業魚者往來不絶精河土地雖瘠饒相間而魚鹽之利出於天然可見地不愛寳端在人爲也 
　　外交司馮君現購得德律風十餘架到惠昨已函告都督府庶務科及各部司處所總機器安設地點在本城西街各部院司均安設一架以便消息靈通定價每月每架電費貼銀一十二兩頃聞當道諸君均有懽忻樂用之意 
　　伊犂食鹽向由精河運來自民軍起義運道梗塞脚價陡增倍蓰此項鹽務向經寗遠黄民政長辦理近因脚價太昻轉運爲難以致俄鹽輸入賠累日重昨日商之財政司酌量加增鹽價以資彌補茲聞自三月初一日起每觔加制錢四文以裕國課一俟大同定後再行議减 
[江陰健兒知大義]  
　　江陰陸軍第九旅第十八團原係滬軍第一混成協所改嗣編入第五師所有月餉應照部頒給與充發給惟滬軍給餉素優此次减餉頗有多數軍人不願經旅長陳君漢欽團長章君憲鈞痛切開導部下始爲感動該團有三營左隊一等兵婁紹景竟斷指血書以國家存亡我軍人當負責任應領月餉我同胞不但應謹遵部章且必須縮衣節食助國民捐以救國家於危亡否則惟有剖我心以質諸同胞云云該團各兵士得此血書大爲感奮次日該團爲減餉及國民捐事仍在操塲站隊演説該兵士即出七首站於隊伍之前宣言曰我同胞如不減餉及不贊助國民捐我此心即剖於諸君之前言畢即以七首對胸自剌經官長目兵速救得免衆兵士皆呼曰我等皆願减餉願助國民捐甚有泣下者現該團已一律照部定章程領餉且紛紛報効國民捐現正造册報繳江陰各界亦聞風興起開會宣揚一致贊助嗚呼如該兵士者可以風矣 
[松軍分府取消矣]  
　　松江軍政分府迭由程都督電令取消松人頗有不願詳情已紀昨報茲聞沈司令又奉程都督電令當經邀集各職員會議遵於六月一日實行取消至於軍府善後事宜曁編置水陸各軍隊均俟都督示覆再行遵辦惟據軍界意見擬仍留沈君辦理一切云 
　　續函云松江軍政分府沈司令久擬辭職本日始得蘇都督電批准茲將五月二十六號去電錄下蘇州程都督鑒松軍分府久請取消因軍事上關係未遽實行茲措置略妥乞准惟賢辭退以六月一號爲取消分府之期已飭趕辦報消預備交代松軍司令沈惟賢叩宥印附蘇都督來電松江軍政分府沈司令鑒宥電悉松江自光復以來仰賴諸君子熱心桑梓維持治安今以軍政統一自請實行取消力顧大局深堪佩慰一切善後事宜現派委符開明范志超到松會商辦理先此電復江蘇都督程卅印 
[蘇省初級審檢廳又開庭矣]  
　　蘇省初級審檢各廳前經提法司飭令停辦茲有人提議以日前曾奉南京司法部通電司法機關暫且不必更變俟將來議定全國司法制度再行遵辦等因目下擬即暫遵此項部電不必更變云云鄭提法司頗韙其言遂商之都督飭令將蘇城第一二三各初級廳仍行照常開辦該三廳現已於六月一號開庭收受刑民訴各事矣 
[魯山𠞰匪大勝利]  
　　河南魯山縣匪亂情形疊誌前報茲聞五十八標第三十營自到魯後與前駐之軍相合連日奮力痛剿旋探得魯山程寨地方爲全邑匪徒之窟穴乃出其不意前往圍攻匪衆亦防備嚴密竭力抵抗寨牆本係土築初擬以大　往攻旋因寨中民匪雜處恐一經砲火玉石俱焚故僅以鎗隊環攻至二日夜之久匪力不支開門逃竄當經衆軍分途邀截擒殺無遺救出難民四百餘人斃匪一千餘人陸軍傷亡數人用去鎗彈十五萬顆業於前晚電禀都督想該匪黨自遭此次大創後一時斷難復振現在該軍擬休息數日再行前進擬獲最後之勝利云 
[川路股東會紀事]  
　　川路第三次股東大會展期五月十一日開會股東代理人共到四百八十人政界亦到午前十一時　會首由董事彭蘭邨主席報告經過事實略謂本公司股本計一千七百餘萬前清時宣昌工程用去七百餘萬倒欵三百餘萬去年漢口糜爛各商號所存股欵均作按年償還其後宜昌遣散工人及付包工價値計用去八十餘萬當係貸自湖北支付又有滬宜兩處淘河買拖輪及陳逸卿欠欵兩案懸而未結約略計算本公司股本僅剩三四百萬所有前後賬目緩日尙須詳細　報并發出川路公司來往私牘函電一本及程雪樓趙　生諸君之提議改歸國有電文以待各股東研究嗣由副都督張列五君演説云本日之開股東會誠莫大幸事爲前此所不敢預料迴思去年我同胞出入於槍林彈雨之中爲爭路卽以保存股欵耳民國今已光復則經營　道誠不可緩至於或改歸國有或仍由商辦均須各股東取决務各籌盡詳盡計出萬全培爵實有厚望次由交通司長郭成武君演説稱本司職任交通路政爲交通專責還望各股東從長計劃以開文之見不如改歸國有以免金融固定再惹起市面恐慌實業司長王伯涌君演説大意與股東商量停辦與進行兩問題次長張次瑜演説大意不主張國有歷舉英美爲例謂歸國有則中央政府無此財力必借外債與其有國際干涉致干國權問題何如仍歸自辦或由公司直接借債以商行爲動作必資利便灌縣代理人劉照藜登台大聲疾呼提出國有與會長兩問題以顧全面子爲收歸國有之爭點以剛正不阿爲選舉會公長之取則去年之拒收國有破借債約始終堅持今一旦放棄未免貽笑於人且新舊遞　败種未絶若　之若輩手中險象不問可知去年事變川路存欵大半入各省軍政府範圍以内如交通大清各銀行漢陽兵工廠宜昌拖輪船皆屬與政府交涉問題選舉政界中人諸事不免製肘所論頗多　發復由某董事報告票選會長事先議决選正副會長各一人次議用單記名或連記名投票辦法各代理多主張用聯記名各股東多主張用單記名反覆磋商約三十分鐘始表决用連記名投票法是時會場秩序大亂人聲喧　由董事制止　投票時公推張列五君任管理員彭蘭邨張　皆劉照藜張詩六四君任監察員開票鄧孝可君得六萬五千七百五十二權當選正會長羅綸得四萬二千零八十權當選副會長復由彭君報告鄧羅兩君本日均未到會應再公推代表前往歡迎二君就任衆議卽以四監察員充代表劉照藜君出席報告謂照藜先有不推政界人爲會長之議今副會長仍選政界願力踐前言不便充此次代表語甚激烈此時人已散去大半其留者或且行且望曰劉君不去即三人代表亦可餘亦默無一言遂散會 
[大足縣追悼饒烈士]  
　　大足縣饒烈士紹峯黄花岡七十二烈士之一也已由南京政府蜀軍政府先後開會追悼而大足本籍尙未舉行茲有蜀漢軍總長陳君禴先回邑發起得何君霞城等贊成遂於五月十二日假縣城中學堂開追悼大會是日軍商學界到者八百餘人首由陳君禴先宣布開會宗旨繼由王君子榮宣述烈士歷史末由陳君謨宣讀哀辭畢散會聞陳君等擬再籌款爲烈士建祠并籌撥公款以撫卹其家屬云 
[南昌公典被焚]  
　　南昌萬子祠街聚昌當舖爲商會總理曾秉鈺集款開張歷有年所光復之後虧空公欵呈准都督盤歸公家改名肇元公典接續開當以便窮民惟總理樊聾子專事賭博以致典務廢弛忽於五月二十六號旁晚樓下起火燒燬首飾架本五六萬兩其餘損失亦在數萬一時火光燭天十分猛烈當經李都督督率隊伍出轅彈壓以防匪徒乘機肆搶旋由警視廳各署水龍奔往撲息尙未延害别家亦云幸矣聞此次起火係由夥友舞弊道路譁傳業經李督諭令警視廳將典夥十人關禁訊辦茲將警視廳緊要文告錄下照得肇元公典實於二十六晚失愼典中一切物件一時尙難收拾凡屬取當諸民均着暫行停止俟禀呈都督籌定辦法再行布告爲此布告各界人等一體知悉毋得蜂擁該典舖致亂秩序倘有痞徒藉端滋擾定行拿辦 
[餘干煤礦焚後情形]  
　　餘干縣煤礦因引火不愼以致燒斃工人三十八名經誌前報茲聞死者父母妻室男女老幼約共百餘人均在該礦局大閙風潮非常激烈該局歐陽總辦無法可施乃倩内河水師右軍統領涂君貞祥派兵彈壓該統領當於前日率同哨官帶領兵士前往彈壓並會同歐陽總辦極力磋商將所有燒斃工人每名撫恤洋銀二十四元以作棺木葬殮之資並飭令該家屬具結領尸安葬云 
[鄂省破獲宗社黨餘談]  
　　宗社黨匿跡武漢專以運動軍界希冀徼倖爲事種種奸謀迭紀前報然爲其所愚者大都皆毫無知識之匪徒及程度稍低之軍士至上級軍官則素明大義絶不爲所煽惑卽前報所載總監察處軍事參議官藍琪光勾通該黨一節亦屬傳聞之誤可見鄂軍程度之高而該黨之無能爲役矣 
[鄂交通司之罪狀]  
　　黎副總統素以維持大局爲主旨故自統一政府成立後所有路電等政當請中央政府派員接收詎交通司長熊某時有黨援抗不遵辦冀遂其把持權利保存祿位之私心茲將其把持各事條列於左 
　　電政　當南京政府成立時將承認上海電政總局有繼續管轄全國電局之權該司即首先聯絡各省反對所持理由尙近乎理乃近日北京交通部派委孫發緒君來鄂接収湖北各電局擬以漢口爲鄂境總局直接於中央管理該司又起而反對抗不交代並明電各局勿受部中指揮按月册報報費仍飭解送該司並令不得於六月一號實行部章須候司中命令辦理蓋現當茶市開盤漢口各局收入至豐該司垂涎其利爰藉口部章不妥邀　各省交通司極力反對藉以延展時日聞贛湘兩省已贊成其議舉定代表來漢與該司長所派人員同伴赴京抗爭雖經副總統力阻乃竟置若罔聞 
　　鐵路　京漢鐵路漢口至孝感一叚起義以後即爲該司設局管理旋因北軍佔據陽夏路權遂亦失去及北軍退出該司又設局管理統一政府成立磋商多次不肯交代現在名雖歸部接收而鄂境各站用人權仍隠爲該司操持以致該叚路軌迄示修復外人嘖有煩言 
　　輪船　鄂軍起義須輪運輸以招商局係盛宣懷大股故將其行駛宜昌漢口水線之快利固陵兩輪截留應差原屬權宜之計事定之後招商局各處扣留之船均經董事會請求各當道發還快固兩輪黎副總統亦允交還不知該司是何居心至今猶掯不交出宜漢間二千餘里航路中國商船惟此兩艘現各洋輪公司因快固停班日久已添輪行駛航權遂盡操諸外人矣至行駛附近各鎭市及武漢江江小輪約共數十艘前均爲該司收羅當差近日雖分别發還然設爲種種限制非厚賄之不准復駛從前航路如從前厚記利記榮記三公司現仍不准復駛聞該輪渡江日可獲利數百串今已爲該司入欵之一大宗矣 
　　民舟　武漢風濤險惡雖一江之隔一遇大風卽交通立阻從前由官商合撥公款造成公渡船二十餘隻該船寛大能破風浪每遇大風輪船不能行公渡獨能往來自如且含慈善性質渡資極廉自有該舟以來江中甚少覆舟慘事該交通司前因運兵將公渡與各善堂救生船一槪索去聽差現仍將各船强留爲迎送出差人員之用以致此數月中因無公渡而乘划溺斃者不下數百人此尤鄂人所切齒者也 
[停辦統捐之議案]  
　　浙屬自辦統捐後久已怨聲載道昨有四明趙家藝君倡議陳請省議會説明統捐妨民亟須停辦之理由三大端而尤注重民瘼謂各屬人民聞統捐開辦莫不疾首痛心一若有敲骨剝膚之灾一種惡感油然穔生開辦兼旬好釀各屬毁局毆官之暴動地方幾至糜爛如寗屬各縣迄尤囂張小民何知竟搏生命云云已得副議長張君翅等介紹即日正式提出重付討論公决取銷藉順與情而蘇民因云 
[南北交通]  
　　津浦全段久已修成惟因南段北段意見未能融合以致南段票車僅至利國驛北段票車僅至曹莊曹莊距利國驛約十里中隔黄河河面不甚寛闊約如江中小港往來有小舟擺渡風小亦不險惡凡往來南北者皆須渡河昔南北段即以此河爲界河面架有鐵橋工程頗鉅現已告竣南段局長陶君特因此事往北會商聞已議妥其所以不即開車者當津浦路初議建築德國以影響於膠濟鐵路英人以影響於揚子江航業同時起而反抗當局者定調劑之策則主南北分修南段借英欵用英工程師北段借德欵用德工程師材料亦分購於兩國現旣通車則必謀統一屆時兩方面勢力必有一消一長且客商往來未必平均儻有盈虧之别兩方面不得不先定協助之約此次陶局長歸來據其局中人云暫時南北分治每逢年終各清帳目互相送閲以憑核算而均盈虧兩方面咸署名承諾以便互負責任現約月底月初即可通車至全路行程共分三日第一日至濟南第二日至徐州第三日至浦口此路實中國全國之脈絡一旦南北通車文明互相貫注國勢之驟起誠不可以道里計也 
[余肇康湘路報告第三書]  
　　湘路公司前總理余君肇康曾將歷年經手辦理情形及出入欵目撰爲報告書到處發布旋以外間嘖有繁言余君以爲前書未能詳盡又撰有報告第二書已誌前報近閲報章仍有謂其虧欠甚鉅者現又撰有報告第三書照錄如後 
閲報有云前總理交卸時公司一錢莫名尙虧欠五十餘萬兩等語查鄙人交卸時尙存官商各號實銀十五萬兩有奇雖該官商各號五十餘萬兩而有房屋地皮電燈股票各産業銀四萬數千兩預備建築長岳洙　枕木鋼軌車輛機器零件各料件銀五十四萬數千兩作抵尙有購成已給價之洙淥長陰路地六十里合計約銀不下六十數萬兩是連實銀實産實物共存幾及八十萬兩内外均在長洙已經建築之外卽大帳所列之勘路購地車輛機器及工程師薪水等項約銀六十餘萬兩亦已併入長洙扣算均有實數可稽萬無併此現存未用實項一併歸入長洙建築之内作爲消極之理以存抵該約存銀三十萬内外之譜况所謂該亦並有存可抵耶則仍實存八十萬兩矣惟是所存實銀無多而實産實物祗能備日後開工之用而不能以償現該五十餘萬兩之賬故新總理陳公之困難焦慮亦達極點非急謀所以擴充籌欵招股之方眞無以善其後也至所謂五百萬五年百里萬險云云説具正書不復聲辯再勘路購地車輛機器及工程師薪水等欵之六十餘萬兩今併入長洙路用合之建築之一百七十餘萬兩誠如報紙所云二百四十餘萬兩惟有實存産業料件曁洙淥長陰六十里未用之路地共六十餘萬兩作抵故長洙路用仍祗能作一百七十餘萬兩每里平均仍祗能作二萬四五千元扣算實乃確切不移事關欵項不厭煩複特此再陳 
 
 
 

Page 7

 
 
本埠新聞 
[律法未便通融]  
　　華洋裁判所致會審公廨函云昨准來函以搶刦曹芝泉等沙船之盜犯案内有方阿四陳學才兩名曾因犯案逐出租界如此次盜案訊無實在証據仍應送還究辦復回租界之罪等因查此案仍須復訊如果與此次盜案無關自應遵律開釋貴廨應先出提票送交敝所俟開釋時再行拘提以符律法而清權限 
[巡警少一進賬]  
　　西門外西區陳區員昨日出示云照得巡警係公法人員所有公權一律停止作中作保以及在區各項營業種種不便所以避嫌疑防與論保名譽也乃查得近來巡警往往有購東洋車輛而賃於人者或購得東洋車執照而貸於人者賃貸盤利實屬不避嫌疑不顧名譽已極車子查騐取締責任均歸巡警而巡警乃賃貸車輛車照於人量情度理難保無徇情失職之弊人言藉藉名譽破壞不堪設想茲查有江北車夫張三等函訴巡士曹國南賃貸盤利似非巡士所宜等情據此本擬將該巡士重懲姑念無知誤犯又係將本求利從寛免究着限月内將車輛車照一律設法屏退本區員旣往不咎來者嚴懲言出法隨决不寛貸爲此諭仰各長警一體知悉須知此項營業大失巡警之資格嗣後再有前項情事查出定行斥革車輛車照一律充公其各懔遵 
[推廣電車軌道]  
　　法界電車經過華界者祗在西門外至斜橋一叚茲因電車公司擬欲推放軌道由徐家匯路經盧家灣接至徐家匯鎭爲止惟斜橋若舖軌道恐難載重業已禀由法領事商准南市市政廳工程處鋪設鐵軌所有橋梁亦已由該公司於前日開工加椿修造矣 
[楊管帶報告盜案]  
　　滬防水陸全軍統領李英石據滬軍營楊管帶禀稱陽曆五月十三號晚一點鐘時突有盜匪數十人在萬航渡地方各執槍械搶刧當由駐防該處之滬軍營五隊委弁危志敖聞悉率隊往拿詎該盜等先已遠颺旋經查得被搶者係船户唐阿多等計被刦去銀洋衣服金銀飾物等件値價甚巨因特彙開失單報請分飭各營嚴緝等語李統領以近來盜案迭出實堪痛恨除指令該管帶購線訪拿外昨復通飭滬防各營　同查緝務獲嚴辦 
[執法科研訊强盜]  
　　法租界寳昌路西奇旗路前清川督王人文之住宅雇有夏小弟等爲之看管前月被盜搶刧槍傷數人後卽報請滬軍都督飭令偵探科嚴密查拿並飭各營一體嚴緝在案昨由探員拿獲首盜韓德魁田作詩二名飭交執法科分刖研訊據供尙有同黨薛小五子劉白毛等匿跡某處旋經探員將劉薛等續行拘案詳細質審據韓得魁供曾於前清光緒三十一年因在蘇州搶刧某廟被拘收押去年光復後始得出來與薛小五子及江北人田本年同來上海借住西門外仁安里第二弄第四家樓上本年三月十五六兩日該二人約我至浦東離東溝一二十里地方搶得洋四十八元同夥共有七人我未動手事後分得洋五元後又由失主隣人王阿三來邀重往該失主家搶刦遂於廿八日糾集十人搶得洋五百元我分十二元該失主家祗有嬬婦兩人聞係姓陳後於廿九夜十人復至寳昌路搶刧田小五子與田本年即作時進内我在門外望風搶得洋十六元我分一元當時小五子帶有手鎗擊傷數人後至仁安里薛家分贜因小五子帶有手鎗多分兩元當夜即住在薛家是實小五子供年廿七歲阜寗縣人剃頭爲業本年三月底由劉白毛田本年爲首邀我同去搶得洋二十八元劉分給我洋一元本月初三又邀我赴蘇我未去旋由田交我單刀一把伊自己帶有手鎗同至寳昌路一直下去之某姓家内有夫妻二人小孩一人我等口號曰上上對頭搶後恐有巡捕追緝卽從荒地逃去訊至此爲時已晚遂退堂 
[女士賣字助賑]  
　　朱顧浣雲女士以江皖各地災民待振甚急願將自書楹聯數十件在張園游藝賽珍慈善會會塲銷售得資悉數助振今又循衆人之請於今明二日躬赴會塲當衆揮毫想屆時好善之人必踴躍樂購也 
[嫌疑犯尙待澈查]  
　　泥城外靜安寺路四百零一號洋房前清廣西提督丁槐家内發現殺人放火重案後捕房卜總巡以同居丁姓附近四百十六號屋内之俞桂生陳金生許阿全周阿狗四人與此案似有關繫飭探一併拘解公堂管押候查在案昨晨復由捕房解案請訊俞桂生之母王氏挈同其媳投案呼冤求請開釋關讞員謂此案尙須研究並未懲辦何必喊冤遂諭退去一面商之德裴副領事判將俞等帶回捕房候詳細調查於下禮拜六再行解訊 
[民政長對於米貴問題之解釋]  
　　上海民政長致民生國計會函云前據貴會來呈以米價日昂提倡麫食業經照准出示勸導在案乃閲貴會五月二十六日白話傳單勸人吃麫足見熱誠乃無端借題發揮指南商會顧董冐領護照十萬石托名平糶比平糶價錢更貴等語又將米貴原因全師咎於米董張君之認捐殊非持平之論查食粮與各貨性質差同供過於求則價賤求過於供則價昻祗有疎通來源爲平價之惟一辦法本非區區平糶所能普濟衆生去臘因上海軍民日增深恐米價步漲由顧董呈請滬軍都督給護自備資本赴湘採米當時米價尚在七元以内爲未雨綢繆起見本無平糶名目後以湘省不允出口磋商兩月之久始允每石税銀一兩方准出省故裝運至滬售價已在八元左右實非壟斷營私抬價居奇者可比湘米初到同業始而誤會現亦大衆曉然山商領照墊木採運不論何人均可承辦也至各業認捐不但米麥業米税之豁免與否爲一問題張董之認捐與否爲一問題認捐之盈虧爲又一問題若併爲一談尙非最正確之理論貴會言論自由須存眞際勸導食麫告示係由敝署照發傳單上亦經提及故不得不略述事理與貴會相商榷嗣後發揮議論尙望就事論事勿爲偏激之談是所深盼 
[停收米糧銷塲税]  
　　上海總税務公所所長張君出示曉諭云照得滬市米貴人心惶惑本所長兩次呈請都督府暫免米税三月藉維民食以保治安在案五月三十一號爲米業認商退認米税截止之期本公所旣已堅請暫免米税自應宣佈從六月一號起所有上海銷塲米税暫行停收俟奉到都督指令另行通諭外爲先行出示曉諭爾商民人等其各知悉 
[提倡以麫代米]  
　　商人袁葆生朱梅卿胡梅生張敬舞等具禀市政廳擬聯合廣銷麫粉以助米糧之不足昨奉批示云麥粉一物滋養料甚足於身體極爲有益南方之人積慣食米是以食麫較少上年米缺價昻城自治公所曾經提倡食麫一時風行本年民政長復有勸告食麫之示現在米價騰躍非食麫不足以劑其平貴商等關懷民食自集資本開設麫店廉價發售爲補助米缺之計有益地方深堪佩慰容即給示保護旣據並呈仍候民政長核示可也 
[偵探混入盜黨]  
　　曾在蘇州搶刧贜物之盜犯周金堂董海青高長和鄧青海張裕山等匿跡新街同富里二十四號門牌嚴九漢家被探拿獲已紀前報昨由福字營劉司令至法捕房謁見捕頭聲稱案内有張松泉一名係是敝營偵探混入該盜黨探望内容亦被拘拿捕頭立即飭探將各盜解廨請核劉司令又遣差弁吳少山投案禀明前情旋據嚴九漢卽仇九海代稱我開妓院周等乃是狎客從前並不相識並非同黨聶讞員商之李副領事判嚴管押張松泉准交來差帶回周等五盜交於蘇州巡警局來差張幹全帶去歸案訊辦 
[審判廳適用新刑律]  
　　上海地方審判廳出示曉諭云照得法院應用法律前奉大總統蒸電通令各省稱現在民國法律未經釐定頒布所有從前施行之法律除與民國國體牴觸各條應失其效力外餘均暫行援用以資遵守等因嗣經法部修正新刑律與國體牴觸各條呈請大總統鑒核批示於中華民國元年三月三十日奉批據呈已悉所擬删除條欵字句及修正字面各節旣係與民國國體牴觸自在當然删改之列應由該部迅速通行京外司法衙門遵照查此項修正本業經江蘇都督府提法司刋印發行此後本廳辦理刑事案件自應遵照法部删定暫行新刑律辦理合行出示曉諭俾衆周知 
[陳交涉使辭職]  
　　駐滬通商交涉使陳貽範君近因華洋交涉事件極爲繁雜且多棘手一有疏懈即授人口實是以决計告退聞已電京辭職惟不知能否邀准 
[李統領劃清權限]  
　　滬防全軍李統領昨出通告略云前日各報記載滬防福字營及淞滬巡緝營均歸滬防全軍李統領節制等語當時外間固有是議惟本司令部因未接管故該兩營仍歸原有長官管轄乃近來爲該兩營事務函請本司令部核辦者已有數起在外間雖係誤傳以致張冠而李戴然軍隊最貴權发不能以甲隊借作乙軍際此滬上軍隊林立之時更宜分清名目嗣後如遇福字營及巡緝營事務務希各界仍請該兩營辦理權限所在本司令部斷不能以桑梓之情破壞軍律也 
[整頓浦江防務]  
　　李英石統領以近來沿浦一帶盜案迭出防務自應加嚴爰於昨日午後乘坐鈞和兵輪親赴閔行松江氽來廟一帶查察一週諭飭駐紮各軍營母分晝夜認眞巡緝 
[民生團支部之組織]  
　　南京民生團由朱　陳昌榮飽觀等君發起呈明總統副總統留守開辦有案茲特派蘇平甫君在滬組織分團現已假定小西門内中華民國憲政黨本部設立事務所本月一號開辦蘇君宣言决計照章先行設立平民半日學校或平民夜課開通民智並開商業研究會以期交換智識預備實行第一期組織進行之方法 
[宜興挽留防軍]  
　　宜興縣民政長　南强君呈滬軍都督文云案奉都督陳養電開前據該縣紳士徐肅等電請撥兵防匪當令第十師營長轉飭顧速長率兵兩排赴宜興並經該紳等續請留駐一二月以資鎭撫在案現據該師長詳稱訪聞該縣人心已定發動無虞請速撤回訓練等因除批准外仰卽遵照等因奉此竊宜興自奉飭派軍隊防駐地方案靖偶有小驚旋卽　平兼以顧連長操練勤密紀律嚴明兵民相安名譽最著甚爲佩頌茲奉電令撤回城鄕人僉來詢問以滬上軍隊尙多可否商請此軍卽駐宜興否則再請留駐一二月等詞前來縣長本擬電覆因循城鄕人士之請特再備文請示可否賜予察核准行之處出自鈞裁仰祈都督訓示遵行 
　　滬軍都督令行陸軍第十師師長吳紹璞云五月三十一號案准宜興縣民政長儲呈稱（中略）等因准此令行該師長着卽查照酌最情形是否可准該民政長之請卽日詳細　復以便核　 
[寡婦催索恤款]  
　　英美工部局馬路小工包聖和被電車公司開車人徐阿雪司機不愼撞傷致死一案曾經公堂判徐罰洋二百元並償撫恤洋二百元因徐無力認罰改押半年在案嗣屍妻包王氏以恤欵無着迭次投廨請飭給領迄今仍未領到昨又投廨禀求關讞員與德領裘君諭氏且退候知照捕房轉飭電車公司催繳否則再將徐阿雪帶堂酌加管押期限氏稱謝而去 
[再誌洋貨號失竊之嫌疑]  
　　蘇州　門外蘇台旅館帳房陸再堃之子春芳　在上海二馬路鼎泰昌洋貨號學業因去年九月間該號失去鈔票現洋共五百三十三元由經理人王槐卿報請老閘捕房派探錢壽生協同十六號西探前往查勘疑係春芳所爲遂卽拘解公堂訊供不認由該號帳房石茂堂愿代賠洋三百元春芳得以釋出詎回店未幾即托故回家從此不來旋經原告查出實　向荐保王少廷理論其父乃倩謝湯兩姓介紹愿賠洋三百元原告已允後因一再廷約復經報請捕房派探將陸春芳移提來滬解奉公堂押候查辦昨晨復訉原告偕石茂堂到案訴明前情請爲嚴究訉之陸由其父延莫肅律師並荐保人汪少廷上堂辯稱原告控竊係屬形跡可疑並無實在証據嗣由中西包探禀明陸春芳已在捕房供認行竊並將其父托謝等勸了信函五封呈案請爲核辦聶襄讞商之德巴副領事判陸帶回捕房准覓人銀妥保候再訉核 
[覆訊捲吞公欵案]  
　　奉天都督趙爾巽君訪悉該省兵站委員劉齊達捲吞公欵銀一萬零四百八十五兩串同北京裕康祥汴綱號主吳錦（卽吳鍚林）由天津匯存上海匯豐銀行故分電江蘇都督及前交涉使温君向該銀行担保並札飭前東三省督署文案伍元芝在滬提欵二面令行公廨將私往銀行提欵之吳兆豐查獲訊供收押在案前日午後經副會審員王君與英康副領事復訊先由原告代表中國律師丁榕君偕奉天籌備局編制科員劉林上堂聲稱劉齊達係兵站委員將餉項捲吞後卽化名劉廷棟將欵存放天津匯豐銀行因有私函通知伊友張參議始經都督訪聞故派籌備局編制科長蔣雲程偕科員前往天津向該銀行查明因已匯存上海故卽電禀都督分電江蘇都督及交涉使担保提欵至於如何串同吳姓將欵匯申不知其詳科員此次來申係因都督接到上海電報後特派作証應請訊究質之吳兆豐供與劉齊達素不認識劉廷棟向住蘇州係號主之表兄弟並非劉齊達化名此次因我先到蘇州故一同來申號主吳錦在北京保定兩處開設裕康祥汴綢號河南洛陽縣亦設有錦記綢莊我係號主同族兄弟在號内爲夥並非家丁至於此欵因去年北方擾亂號生擬將家眷遷避來申故將此欵匯滬存放並非劉姓之欵供畢卽據被告代表担文帮辦沃沛律師上堂譯稱此案原告仍無確實証據呈案今據被告証明並非劉姓之欵且劉廷棟並非劉齊達化名則不能因銀數約略相符遽指爲被吞之欵是以劉齊達吞没之欵斷不能與此欵牽涉應請將案註銷旋復與原告律師丁君互辯多時中西讞員會商之下判吳交保候提齊全案人証再行質訉 
[信業聯合會開會紀略]  
　　昨日兩名鐘南市信業聯合會績開支部大會各支部到者計六十八部振鈴開會首由會長張鞠軒宣告信業受郵政虐待現幸民國告成應享共和幸福除已公呈交通部請愿外凡我業全體以固有之營業謀鞏固之進行若不羣策羣力難期有效繼由甬支部會長李蕙甫宣告甬郡全體已决議贊成繼由杭郡代表李德謀謂郵局種種苛待當茲共和時代豈容再受專制應謀抵制手續旋由嘉善代表陳君演説詞甚激烈嗣公議遣派代表晋京竭力要求不達目的不已衆僉贊成時已薄暮搖鈴散會 
[汽車撞斃婦人]  
　　前日午後有一年約四十餘歲身穿藍布衫褲形如傭婦之某氏手携洋鐵飯盂行經南京路石路口裕祥當舖門前被王小寳所駕之三百另七號汽車撞倒跌傷立時殞命由一千另四十一號華補查見回稟捕房派探朱阿巧將屍舁入虹口斐倫路驗尸所報請公廨中西讞員於昨日午後蒞所驗明傷及太陽穴致死因查無家屬飭保報堂棺殮厝　候認 
瑣聞 
[城内]  
　　審判廳告示○爲示諭事本廳　辦以來照章設立寫狀處爲當事人繕寫訴狀徵收寫費業經通告照辦在案茲奉江蘇都督程第一百四十六號府令以蘇省各級檢察廳試辦規則規定狀紙每件收寫費銅元六枚通令遵行本廳自應遵照辦理蓋緣各種狀紙當事人已照章納費購買其寫費自可以件計謀當事人之便利惟查民事訴訟律當事人於正式書狀外應按照相對人之人數提出繕本於書記科請求送達此項繕本爲通知相對人發生訴訟效力之川本廳爲當事人便利起見向由書記代爲　鈔　收費數目　略爲變通查舊時法部奏定民刑訟費章程　寫一項規定每百字連紙　銀一角不及百字者亦照百字算前項繕本係屬　鈔已成之訴訟書類應參照辦理茲定於六月一日起嗣後凡寫正狀以件計除狀紙費另納外每本收寫費銅元六枚若係民事訴訟正狀外之繕本則參照前法部定章連紙每百字酌量滅收　寫費銅元十枚不及百字者亦作百字算惟一訴而備繕本二份以上者自第二份起每份減半收費如此分别變通明定數目以謀便利而示體恤仰各當事人知照每違 
　　審判廳批示○俞貴山等呈批該棧房果係大牲祥之棧何以常發封時不出爲阻止事隔數日始來呈訴卽合毫無關係而濡滯手續放棄權利疎忽之咎要自難免况棧中物件確有亮泰字樣是否以亮泰之棧而由大牲祥出面承認以爲巧避之計尙未可知案經飭傳仰卽邀齊在股各東携帶頂店合同議單及棧房租字并該號與亮泰往來帳薄及居瑞伯交卸時交代清册屆期來廳呈驗不得藉故延期或抗不到庭致干未便 
[南市]  
　　提用罰款○東區警法理事處所収罰欵向繳市政廳撥充巡警經費現自四月二十日起由警務公所自行提用截至五月底止共收罰欵大洋五十八元小洋五百零四元銅元六千九百八十文已一併送交城内穆警務長收存照章造報榜示 
　　截獲逃婦○公共租界垃圾橋附近住户安徽合肥人李季重之第四妾名小懷子者日前捲取貴重什物私自逃出刻被浦東偵探沈坤在　州輪船上截獲解送裁判分所留候訉辦昨經李季重訪悉卽派家丁到案領回惟所捲之物已無從追究矣 
[閘北]  
　　踴躍輸將○一區區員張光烈與該局各警員以至夫役人等認助國民捐已集一百十一元有零昨特造具清册申送警務公所請於本月份薪餉項下照扣收存待收欵機關成立即行彙繳　　勿再滋擾○地保楊岳亭困冐寡婦陳董氏之祖坆希圖索詐被氏控奉裁判所孫所長傳訉不認判令交保具結開釋以後如往滋擾准氏隨時禀明提案重辦 
　　自行理處○永順里住户劉心安卽崇山去年因與陸福全合股承包某烟公司之紙烟竹嘴用空洋一百元故被陸控奉裁判所孫所長傳訉判令出外自行理處 
　　可已不已○毛李氏之女小桂子幼時詐配與母舅李步芳爲媳及長復由女母作主嫁與徐國蘭爲妻被李偵知控由裁判所孫所長將李氏母女傳訉管押在案昨日復訉以女已與徐成婚無可挽回判令徐及李氏償還原告洋三十元嗣因李步芳堅執不允判李氏母女還押候核 
[英租界]  
　　盜賣騾子○奚阿慶控被浦東人費東生騙去値洋二十五元之騾子一頭賣與小西門某姓昨由捕房將費拘解公堂訉明判押七天並候函致審判廳轉飭買主將騾交還原告 
　　虐待女子○新閘路信大絲廠管車人王玉如方炳泉因用熱水燙傷打盆女子沈阿五陳桂娥被控昨由捕房派探將二人拘解公堂訉實判王給沈女醫費洋十五元再押一月方押候陳女傷愈再核 
　　定貨糾葛○泰興玻璃店主顧啓泉因欠英商興利洋行定貨價銀二千九百八十兩被控昨經公廨傳案押候訂期會訉 
　　待罪已久○拐匪朱三徐老四前在蘇州串拐小孩來滬經蘇省檢察廳移請公廨將二人逮案留候該廳來文提回在案茲因在押日久尙未移提昨由捕房將二人解案請示判仍還押候函致蘇垣如七天内再無來文准卽將案註銷 
　　女孩迷路○女孩王阿甫因不辨路徑由捕轉送公廨昨日提訉據供年八歲家住浦東杜家巷父名木生賣鹽爲業近隨伯父來滬中途失散判留候函致南匯縣移傳其父來案具領 
　　拐匪有黨○汪德寳柏長發尤阿金等近在鎭江誘拐女子汪梅鶴李阿桂來滬圖賣由探查獲解奉公堂管押在案昨由法捕房將汪等之同當張三王李氏一併解送公共公堂押候與汪等質訉　辦 
　　軍人受罰○軍人談樹森陳子和史石亭前日均因帶刀　過租界由捕帶至捕房存刀　出昨經公堂傳訉明白以談等均不　租界定章着各罰洋一元充公刀發還 
　　追索田單○李仲卿誘騙陳桂堂之田單不還由陳控奉公廨於昨日傳案過堂候訉 
　　是否拐子○楊桂芳因在松江路　拐李茹氏家之五歲男孩阿根由探拘獲昨解公堂訉供不認判押候下禮拜六再訉 
　　婦人行竊○　陳氏控　侯氏竊取珠飾各物昨由捕房將被告拘解公堂押候查辦 
　　拐賣女子○大場婦人朱衆氏控南翔人王福坤錢　鄭串拐十八歲女兒阿二來滬價賣昨由捕房將二人拘解公堂訉知事出内地判送滬南市政廳訉辦 
　　淫棍有母○新閘捕房六百九十八號華捕从鳳　因在途　 
戲婦入蔡費氏不遂行兇被氏控奉公廨訉實判押西牢九月在案茲因林母一再禀求昨又解案請示中西讞員　准從寛改押四月期滿釋放 
[美租界]  
　　小工自盡○江北小工楊阿四前晚不知何　在招商北棧碼頭涼棚下自縊斃命後由其兄楊長生報告捕房昨午請中西廨員蒞所驗明具結收殮 
　　倚勢遲兇○張順延昨報捕房云被乍浦路六號洋人家侍者陳阿小毆傷頭面捕頭讑送同仁醫院治再核 
　　索租衝突○柏錢氏昨向房客某日人索討房租不還致起衝突由捕併送捕房諭赴日領事署控告 
　　傭婦吵閙○海能路六號某洋人家傭婦朱陳氏已經歇出昨往取物與該洋東吵閙鳴捕拘入捕房斥退不究 
　　印人酗酒○某印人昨在百老匯路酒醉横行巡捕向阻不服押捕房候辦 
[法租界]  
　　西官行程○駐漢口法正領事阿雷吾君日前請假回國道出滬江暫住法領事署聞定於明日乘公司輪船起程回國 
　　無憑無據○馮少泉控妾薛素英私逃一案昨又由廨複訉薛供婦人前在精勤坊妓女高月娥處爲大姊馬是狎客故比相讓並無嫁馬爲妾事中西讞員以馮所控無憑將薛開釋不予訉理 
　　秘密賣烟○捕房查得陳阿六家有私賣燈喫情事飭探往查屬實將陳連同烟具送至公堂請辦判罰洋二十元充公 
專件 
[共和黨黨員報告統一黨合併情形]  
　　宣告各政團主持合併理由　統一黨支分部公鑒啓者合併問題已經匝月此間一切詳情未能盡告於支部分部諸君者實以内部意見未能一致之故今則内訌日劇外患日深非速宣布合併情由恐愈無以釋諸君之惑謹特　陳於後伏維鑒察是幸蓋此次合併係在滬各理事協議以全權委託張理事辦理張理事與各團協議定妥條件簽字後曾有電致北京　在京各團於本月八日開成立會滬則九日開會彼時本黨幹事易朱兩人因有私見故揑危詞慫太炎否認前議另提條件以致各團不能允從此卽展期之議所由來也初十日得滬電已開會理事幹事均已舉定此　本黨職員及黨員多以爲滬上旣已合併此間即無不合併之理惟朱某等則受他黨之運動極力破壞力勸太炎提出各種條件且明與他黨重要人接洽且同太炎至他黨本部并發電到各分支部以致南北電信兩歧各懷疑　職員等不得已乃約黨員會議皆以爲一面宜婉勸太炎一面宜速與各團合併以免後患始有共和黨籌備事務所之設職員等竊以爲我　所以組織政黨者實爲大局非爲一人今若使一人之私圖卽犧牲大局而不顧非職員所赦出且以時局危險而論非有絶大之黨不能有統一之政府出非有統一政府不能有統一中國出想 
　　諸君子熱心愛國必蒙　同故仍一力主持合併以頋全大局現已各團决定設共和黨事務所於　治門内化石橋石橋别業遵照滬上議定條件及共和黨規約組織本部所有從前各團名　現已取消以後槪用共和黨名義本部自應一照辦理並將共和黨及籌備事務所所議定條件太炎所提出條件附陳於後　乞察入是　特此通告 
阿穆爾靈圭　唐文治　陸大　　金還　張元奇　賀良樸榮動　那彦　　陸建章　鄭源　熊希齡　楊廷棟　寳　劉瑩澤　張一　　呂鑄　祺誠武　張厚　　梁建章　梅光義　薛大可　黄　　敖漢貝子　治格　恩培　龔煥辰　張弧　曾述棨　許孝綬　黄農　傅良佐　丁世　　汪榮寳吳延爕　魏國銓　唐浩鎭　王丙坤　烏澤聲　社　元　冒廣生　陳時利　申鍾　　田駿豐　朱德裳　賀尹東　田明善 
 
 

Page 8

 
 
   
 
 

Page 9

 
 
[申報弟三張]  
　　中華民國元年六月二日 
　　舊曆壬子四月十七日 
　　西曆一千九百二十年六月二號星期日 
　　共三張 
自由談 
游戲文章 
[勸老妓從良賦　以盡閣不開梁燕去爲韻] [  愛]  
　　草草歡塲空空色界葉老鶯飛花殘蝶敗衾寒翡翠之盟劵負鴛鴦之債我自雙迷蝶夢羅裙留栩栩之痕伊誰三少雞皮倩影入亭亭之畫當夫青衫淚落琵琶藉半面之遮綠葉陰成梅子遲十年之約逗起春心一點情共天長抛將月色三分花隨秋落莫間巴山夜雨歸期早誤西窗相看庚嶺梅花滯跡仍留東閣則有老去紅顔天厭尤物未乞紫雲不奔糽拂悔不抛殘粉黛宜室宜家幾曾放下屠刀成仙成佛知音有幾錯過與子偕臧獨自無聯誰曰懷歸豈不回憶門喧車馬堂溢樽罍不築藏春之塢轉營避債之臺一天梅信風高不逐馬啼歸去幾處桃源境幻難教漁父重來頓令九十春光從茲水逝試問廿番風信能再花開乃有飄零楚女遲暮徐娘戀桑榆之晚景盡勞瘁於平康憐他塵海茫茫無多解佩顧我香名寂寂誰復傾囊雖云天上清輝殘缺遜團欒之影勘破人寰孽障温柔盡煩惱之鄕慰寂寥一個猧兒擁眠翠被看多少雙飛燕子棲睡雕梁然而境判榮枯分無貴賤回頭趁早寳塔七重駐景無多　花一現天教憂樂之殊人莫繁華之戀志以繳而彌堅遇各奇而莫羡嚼碎南天諫果甘味如飴卜殘午夜金釵流光似箭况乃潯陽江上繫楓蕭荻瑟之船傳聞天寳宮中閉粉剩脂零之殿聽徹禪門妙諦悟空明鏡裏之花相看巷口斜陽送王謝堂前之燕而今也飄泊經年棲遲何處歎逝水之不留對落花而無語悵人世幾回年少蠶縛何爲痛天涯同入迷途鵬飛無據從此情根立斷試問卿於意云何何堪孽海終沉都道我不如歸去 
遺聞軼事 
[悍婦之肉] [  醒吾述]  
　　明太祖旣混一寰宇憫常開平遇春乏嗣賜二宮女俾接宗祧以示優待功臣之意詎常妻甚悍開平不敢御一日晨起宮女捧　水進開平曰好白手遂入朝及歸第内室出一紅盒啓視之乃宮女手也開平驚憂萬狀後入朝頗失儀度太祖問之不敢對再三詰問猶不敢白太祖微怒曰而色非昔豈謀朕耶開平懼盡吐其實且叩頭曰聖主憐臣賜二宮女恩莫大焉今若此有負聖恩萬死莫贖故連日驚憂敢有他乎太祖大笑曰再賜何妨且入宮飮酒解憂潛命力士召開平妻至肢解其體分賜功臣題曰悍婦之肉開平回不見其妻查問始悉已肢解遂驚悸成　　然自此以往乏嗣功臣之置金屋者從未見其妻一施雌威焉 
心直口快 
　　楚子文毁家紓難漢卜式輸財助　後先輝映於史册難道我民國同胞不能步其後塵嗎 
　　法爲普敗立籌國民捐二十萬萬以償外債日俄之役婦女脱簪餌以助軍餉東西洋嘖嘖稱贊難道我民國同胞不能爲其繼軌嗎 
噫財政困難達於極點監督財政檢查用途今將實行我國殆不免爲埃及波蘭之續乎我民將親嘗亡國之苦乎 
　　於九死之中存一綫之望是在我民慷慨捐輸爭先恐後使外人見我同胞之愛國熱誠知所顧忌熱心與冷血之比較　鈍根 
不敢過於要挾而因之减外債之輸入即以之爲償外債之預備耳 
　　嗚呼鄧氏銅山今猶存耶石氏金谷今無恙耶國之不存家於何有與其異日盡爲外人所奪無寧紓吾財而猶可以救吾國也愛國同胞其各自奮[  醒吾]  
　　總統府開高等軍事會議却與日本帝國之御前會議相同亦共和民國之怪現象 
　　民國成立人道主義日昌乃贛榆民政長任事纔兩月殺人已踰百數且有割心挖眼剖腹取腸種種慘無人理之極刑亦共和民國之怪現象 
　　以科舉時代書斗侯家后娼僚跑黑京奉鐵路查票之楊以德爲直隷巡警道可謂奇極然猶可援英雄不論出身低一語以解之及旣爲警道卽有禁烟之責任而乃終日在警務公所樓上大吸鴉片亦共和民國之怪現象[  虎癡]  
　　介紹本是好事而　營之徒竟用之爲求情囑託之代名詞可恨[  糼齊]  
　　我怕米價奇漲奸商囤積愈多數米而炊之小民度日更難　寒起盜心是迫其走險也 
　　我怕上海繁華愈甚客民視爲樂土更有前清之貪官污吏　集於此易起宵小覬覦因之盜賊潛踪累及土居者[  韵敷]  
續義山雜　 
[十聲] [  太寛]  
　　可喜之聲　讀申報自由談聲　胎兒落地有雄聲　老饕聞厨房裏刀砧聲　踏板上跪久忽聞夫人呼起聲 
　　可愛之聲　小學生伶牙俐齒講書聲　二八女郎笑語聲砸碎細磁碗聲　鄰家吹笛聲 
　　可快之聲　貓捕鼠聲　石投水聲　夏日炎熱時聞雷聲　腹鳴如厠一瀉如注聲 
　　可笑之聲　粗解英語者滿口也司也司聲　村老兒談歷史聲　救日月蝕時金鼓聲　小丑登塲打諢聲 
　　可憐之聲　口吃人演説聲　新婦枕畔求從容聲　公堂上敲扑聲　落花聲 
　　可悲之聲　寡婦夜哭聲　租界上印捕吆喝� 
華人聲　子規聲　梧桐葉上夜雨聲 
　　可厭之聲　婦女説家常話聲　更夫信口吆喝有賊聲　官場二八京話聲　會場上隨衆拍掌聲 
　　可惡之聲　虔婆喊阿彌陀佛聲　路旁行人撒尿聲　夜半鄰家狗子爬門聲　姑婦勃谿聲可怕之聲　潑婦駡人聲　鎗砲炸彈聲　半夜警鐘聲　無餉之兵士譁噪聲 
　　可怪之聲　牝雞啼聲　官署聞呼大人老爺聲自治員吸鴉片呼呼聲　會場中談笑涕唾蹀踱往來聲 
戲攷[  健兒]  
[小上坟一名祿敬榮歸]  
　　劉祿敬入都應試獲售聽鼓京華欲歸不得歷久始得縣缺其妻蕭素珍在家以劉久客不歸杳無音信疑已物故而家况蕭條親朋絶迹不得已以針　度日誓守柏舟劉蒞任時念及糟糠順道一省廬墓時値清明見道旁一素妝女子携麥飯紙錢在荒塚纍纍間痛哭祭掃審之貌似已妻大疑乃遣散僕從趨間姓氏果已妻也不禁涕淚縱横上前相認素珍見其老態龍鍾不敢深信祿敬乃縷述家中瑣事言之鑿鑿不差毫釐素珍疑團始釋相抱大哭各訴離衷悲喜交集即携手登與赴任而去此劇情節尙佳與桑園會悲歡離合之情相等毫無淫蕩可鄙之處不解梨園中編劇者何以不用鬚生青衫而以小丑花日演之遂致積習相沿人人目爲淫戲也 
小説 
[警察揩油] [  龍]  
　　夕陽影裏淺水溪頭畫舫一艘疎窗四起中坐肉枯婁三粉白黛綠媚態横生少年之浮滑者時時蹀　河干俯身下　舟中人則作態勾引少年益流連不忍去 
噫舟中何人蓋游妓也各具特别之姿態一麻其臉一弔其眼一歪其嘴而風騷殊甚故逐臭者紛至疊來均别具會心賞識於　黄之外 
　　五月十七號晚金烏西墜玉兎東升忽見有穿墨綠色白方格制服者四五人頭冠軍帽腰束皮帶足踏皮鞋倘徉而來路人曰異哉此我鎭之警察也曷爲而來此又一人曰大佳大佳警察來必驅逐此花船也或曰否否彼手中不持短棍决非爲殺風景來者 
　　路人言未畢警察已陸續登舟妓中懷疑懼姑以歡迎嫖客者歡迎之則見彼警察者顧盼涎笑坐良久無去意妓始知爲揩油來笑謝之警察若不解妓亦不敢較潛自舟尾登陸逃警察一腔慾火無從發洩乃搗其舟火其器呼嘯而去 
　　翠巢旣覆嬌鳥悲啼絶無頋問有張某者慷慨豪俠人也哀其遇給資修船掛帆而去 
[短篇寫情　落花魂（九）] [  龍]  
　　少年旣與美人遇悲歡迭起如春蠶作繭絲絲自縛益歎造物弄人必使至水盡山窮之地始得覩花明柳暗之村彼前渡劉郎方撫膺惆悵而桃源蝶使已躡足潛來窺少年痴醉狀軒渠不已少年於無意中驀見婷婷倩影倒立花前愕然左顧則侍兒小春方凝眸淺笑儘意揶揄少年心花怒放欣然笑揖曰娘子非小春姐乎適纔幸瞻小姐佛面祗以初識荆州未敢冐昧爲禮小姐當能諒余卿今來此必將得好消息請即見告毋使余愁腸欲斷也侍兒不語亦不去惟掩口作葫蘆笑少年情急乃學張君瑞之拜紅娘連連作揖曰小春姐乎小生自一瞥驚鴻忘餐廢寢至於今日須知才子多情佳人薄倖最易擔擱了人性命小春姐若不見憐做個周方行將索我於枯魚之肆矣小春乃微笑曰相公何性急乃爾相公之於小姐婢窺之已深但我家小姐貞　自保相公之言固不敢言亦不敢泄惟見小姐前日誦相公詩序怨慕者久之背地裏淚眼愁眉似已爲郎憔悴婢當乘機盡心謀之莫謂烏鵲無情不作銀河之渡也少年聞此美滿之綸音心中正不知所措而侍兒已道聲珍重翩然歸去矣噫閑引鴛鴦芳徑裏誰調鶯母綠陰中少年相思之熱忱遂達於沸點（未完） 
 
 
 

Page 10

 
 
   
 
