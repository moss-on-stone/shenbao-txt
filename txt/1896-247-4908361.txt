# 1896 - 247 - 4908361

 

Page 1

 
 
[葛仙翁救急方陶弘景百一方褚氏辯脉論三種合刻] [  圖書集成局代啓]  
　　抱朴子葛洪晉之仙人也撰有醫方八卷精論療治内外各症之法苟能十讀三復則上可療君親之疾下可赦貧賤之厄可保巳身無疾　醫　中不傳之秘也茲由南晝錦里天祿書局倩本愿精工校印以廣流傳後附陶眞人方褚氏醫論合之堪　三絶皆盂河　氏鈔本也每　計洋七角南京天祿閣本埠申報舘及申昌書晝室均有出善 
[考試時務塲中必備書翻刻必究] [  申報館申曷書晝室美華書館書室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀下末人卷人泰西新　之可作掌故者精心考訂言皆有物寳與去年所譯之泰西新史攬要同屬投時利器應試諸君奉爲藍本大可名利雙收面其價只一　五角產莫甚　○廣學會新譯文學興國策兩卷凡泰西學校中之良法姜意　列無遺塲中如考新學舍此無以運典每部兩角產之又廉○時事新綸十三產　說四十種繁　　引鉅細無遺亦由本歷代印計價六角 
[論本報謠言宜禁事]  
　　本館接蘇郡采訪友人函悉本月初九日有僑寓蘇垣之某西人至閶門外之陸墓左近小孩圍繞觀看且羣呼以洋鬼子西人以手槍嚇之小孩始散其時有造謠者謂西人現在築路打樁須將小孩活埋方能堅固致鄉人皆挈孩遠避十室九空已登十四日報章昨采訪者又來函始得詳盡據云初九午後有西商數輩帶同細　至山塘遊覽到虎邱白衣觀見正殿所懸之黄色布袋不解所以詢之女尼尼告以此爲寄名袋也詢以何謂寄名則曰施主家生有寗馨兒恐爲造化小兒所苦爰書年庚置之袋中懸於大士座下求佛力以消災降福此寄名袋之所由來也其時有羣孩圍繞其旁各呼洋鬼子在西人並不介意而細崽顧衆孩曰毋多譁西人將捉汝等矣衆孩懼而奔告其父母於是一傳十十傳百無賴輩卽乘機肇事四出鳴金哄動鄉人爭持器械與洋商尋釁幸爲稍知時務者喝散西人得以無恙而返不料事後匪徒又造謠言謂青陽地起築洋房馬路因地不能重載故洋人下鄉捉取小孩埋諸地下并欲將各寺院寄名袋取去鎭壓凶邪一時無識者皆携孩逃避相率至蕩口鎭勢如潮湧香山鎭人聞之皆各杯弓蛇影草木皆兵適有石子船經過舟子皆窄袖短衣頭戴草帽遙望之若洋人於是羣驚曰洋人至矣皆相率至白馬廟中取寄名袋再圖避匿時已四鼓寺僧不敢開門鄉人以僧得洋人之賄不問情由破門而入將僧毆打至受重傷始釋翌日各鄉人有避至蘇城及常熟者蕩口一帶因亦停駛三日云云執筆人閱至此不禁可笑可歎而不能不起而有言矣大抵天下之禍每起於細微而無不造端於謠諑近來華洋齟齬之事以教案爲多甚至聚衆滋事拆毁教堂毆傷人命大則貽宵旰之憂小則貽官府之累籌欵賠償唇焦舌敝而究之西人與華人何仇華人與西人何忌其端皆由於　諑耳造謠者每以西人挖人眼睛捉取小孩以爲靈藥一若非此不足以動衆人之怒者而無識之流亦甚信之於是禍機動矣及至水落石出仍是子虚烏有所謂挖人眼睛固未嘗有人見之也捉取小孩亦未聞人家有失也乃一而再再而三肇事之由如出一轍何華人至今猶未破愚耶國家以輯睦爲懷事後無不重辦以謝西人而鄉愚之見終未能一槪破除致謠諑之言遂不免無風起浪有地方之責者宜責令鄉約開導鄉愚　有造言之人立卽　　則庶幾可以無事乎然現在蘇杭新關租界究非滬上可比西人性好遊歴近滬各鄉西人時往遨遊爲鄉人所習見幾至形跡相忘故絶少齟齬之事若蘇杭之鄉人則固見聞未廣也見聞未廣易起猜疑爲今之計地方官宜與西人婉商明告以現在地方人情未熟宜暫　遊歴俟一二年後鄉人知識漸開見聞日廣卽不難如滬地之形跡相忘出入自由想西人亦無不樂從如是豈非少却許多事情耶至於此次之事造言之人自必訪拿徵辦而地方風俗亦可藉此整頓女尼僧道最惑人心生子而寄名於大士兾消災難已愚極矣又恐寄名袋被西人取去而必欲取以避匿則愚而益愚矣吾知西人詢問女尼之時早已心竊非之而鄉人又欲取之以遁不更爲西人所竊笑耶此種惡習亦宜一律禁止俾西人知中國鄉人雖愚而士大夫則無不明理而達道是亦折服西人之心之一端也且禁一無謂之事卽少一是非之門於地方風俗不無小補地方官亦何樂而不爲哉 
[本館接奉電音]  
　　昨日午後京電傳來上諭一道敬謹譯登○本月十六日奉上諭王文　奏特叅諱飾逆偷重案之知縣請飭拿問一摺已革前署三河縣知縣陳澤醴於民婦土閻氏被其夫前妻之子王玉章殺死一案抽換保長等愿禀原供改報尋常單案經藩臬兩司調省查訊該員避不到案逃匿無蹤顯係有心諱傭情虚畏罪已革前署三河縣知縣陳澤醴著王文韶卽行拿問並咨行山西巡撫一體查拿解赴直隸審辦以成信　餘著照所議辦理該部知道欽此 
[皖省水災續述]  
　　霪雨爲災屈指將月餘矣布上生意寂寥進口雜貨油糖各店無一不滅仍有不能坐待之勢廣貨布疋消巿更不堪問卽如以夏布一項計之端節前上游夏貨未到之先各店皆爭相羅致惟恐不及節後苦雨沈沈日復一日門前惟聞屐聲槖槖不復有人來問精者曰絺粗者曰綌購者則寥落如晨星矣現在各布行所存布梱幾如山積價爲驟跌每件願貶銀十六七兩且朔望焚香祝告仍然無人問鼎負販之客枯窘兀坐欲待善價杳渺無憑挈回原籍重費關鈔心内七上八下終無善策蹙首　眉正不知成本能救得否卽此一端已可見商情之疲　矣○　梅時節疉起颶風甚至砂飛石走天地晦冥城内豐樹園有巨樹一株枝榦參天緑陰半畝一夕被風不知吹落何所西湖池畔地本爽曠有某宅當門一柳亦已垂陰恭差蟬鳴卓午矣同時吹爲兩截此外如廣仁局後園墻被風吹倒數丈郊外竹籬茅舍被風連架吹上半空一波未平一波又起一望已如百道茅　飛舞天際又類許旌陽拔宅飛昇訪事人雖目擊情形然罄南山竹未易逐一書盡也又當無兩邑接壤之大成鋪左近某山麓有夕陽古寺載諸志乘中者上月某日被風刮爲平地連瓦椽無一存者僅留遺址爲吾人想象憑吊而已東西梁山砲臺之營房被風揭去屋頂幾於十不存一大而砲垜小而雉堞冋不遭風亦被掃壞大半西梁北嘴怪石千尋江行者望之疑爲半壁以其倒挂山腰欲墮而不墮也是役被風劈爲兩片其滾落江濵者立其上尙可遠眺江景近接嵐光其磊落嶔奇幾無此人堪與比擬矣至於江干船隻斷纜移錨去如鷺鷗岸上茅茨落花流水疑爲蝴蝶者尤指不勝屈惟每風必先之以雨三老長年知所趨避故舵折檣槯之禍尙幸無幾云○今年雨水爲災潮勢視往届伏汛僅三之二蓋陽俟尙未助虐也江岸高處尙有一二尺許被淹田畝非潮倒灌實屬積雨太深由内浸没所致計圩内溝渠不謂不多初則溝渠不容停滯乃溢而入於低 
 
 

Page 2

 
 
窪之田繼而依山麓之高畝亦深尺許遂無一處不沈浸水底矣有謂其何不從事拮槹者則以鄰爲壑爲理不順且亦必起阻擾如通圩合戽　此隅去未及寸彼隅已添尺許因是波累日廣災象日深農民惟有坐以待斃刻計各縣所剩未災良田不過十之二三益以山田皆是秧歌甫罷卽被霪雨匝月不開良苗懷　必得天公做美赤日行空庶使生機易於勃長豚蹄或可慰祝若仍此濕雲低護亦終歸於苗而不秀已耳天地有好生之德胡不粒我蒸民留一綫生機於垂盡耶 
[津沽帆影]  
　　天津訪事人厀池云駐津德國官商向無租界去年軍務平定後德人索取下園大士地廟至賀家口　河各地叚以作租界已　前報月之初七日津海關道李少東觀察往勘畫定地基遂會議於租界設立委員公廨一俟核定田園房屋各價値當給業主具領矣○津郡錢根短絀錢價昻貴制憲王夔帥飭就機器東局鼓鑄錢文以及洋銀俾資週轉兹悉已開爐十座日計出錢不少錢價用是稍鬆銀元本兌津錢一千八百四十文已長至一千九百二十文嗣因山海關以及楊村等處因需用制錢匯銀來津兌換以致錢價又漲現更不及一千八百四十文所望鑄就之錢源源出來當不至如前竭蹶也又鼓鑄大小銀元先擬附湖北省試辦刻由憲飭署長蘆鹽運司佘都轉在蘆課項下撥銀二萬兩委員押解湖北藩庫交納另有應解黑龍江銀九千兩由該省將軍奏請逕由直隸解赴湖北爲鼓鑄銀元之用以便搭配行銷刻將該欵亦交委員具領一併起解當於初十日前後起程矣○署理山東鹽連使司新任長蘆鹽運使司李勉林都轉聞於月之初三日交卸十三日來津擇期履任署都轉已飭房科赶辦交代矣○西歴七月十四號係法國民主之期法國領事向於是日設席欵客爲慶賀良辰之舉並於晚上燃燈萬道燭龍照耀儼如白晝今年由工部局預期諭知租界各鋪戶届期高揭彩旗以示中西同樂是日租界街衢兩旁店鋪均各扯旗志慶晚間領事公署除循例張燈設宴外並放烟花較之往年又稍勝也○北方大雨向於六月時行津人謂之連陰天如南中之黄梅時節家家雨也今年於五月下旬雨師已連日稅駕至六月初旬雖非通宵達旦然無全日晴燠之期幸於禾稼無傷並坍屋傷人之舉尙不多見耳 
[鄂事餘潭]  
　　漢口訪事友人云黄岡縣屬之黄龍廟地方有富農張姓者獨處孤村久爲羣小所覬觎本月初旬某日爲子娶婦吉期也是夜魚更三躍突有緑林豪客二三十名塗臉掛鬚明火持械如飛將軍自天而下家資妝奩悉被搶空新婦曁客眷人等槪被所污翌晨卽赴縣禀報縣飭差嚴拘化日光天之下竟有此等駭聞之事想三尺法在諒不爲若輩恕也○新授湖北荆宜施道俞觀察鍾頴蒞鄂已紀前報兹觀察於初八日禀大憲遄赴新任省標曁駐防諸健兒均恭送如儀○黄陂縣屬之澗水溝小集也風俗敦樸素鮮盜賊之患豈自去歲荒歉以來株守至今依然顆粒無收遂不無飢驅而爲盜聞某典肆現被其搶掠一空典東以事起飢民並不禀報惟付之一嘆而已亦可謂居心之忠厚也 
[浸月亭納凉]  
　　九江采訪友人云匡廬秀冠羣山高入雲表道書謂爲第八洞天詠李謫仙銀河倒掛三石梁香爐瀑布遙相望之詩覺雪竇晶簾頗足以滌炎氛而消俗慮邇者西人多遠携梅鶴來此避暑調氷雪藕其樂無涯正不必飮香餅啜忌廉而對此山光已覺風生兩腋矣○九江招商局史錫之司馬經盛杏蓀觀察委赴南昌藩庫領取申軍兵脚銀兩已於本月初十日遄回矣○世襲雲騎尉黄子麟守戎文杜奉檄補授九江後營千總擇吉本月十二日吉時接印任事○潯城各工匠每於日入後三三兩兩掉臂遊行挈鷺提鷼尋花問柳一或不愼觸其兇鋒若輩卽恣意行兇肆行魚肉誠惡習也本月十一日之晚七點鐘時城外工匠中有藉端滋事者旣而一聲號召愈聚愈多聲勢洶洶幾不可遏直至道鎭府廳營縣及保甲局員親臨彈壓始各散歸事後道府憲面諭德化縣嚴查懲辦不知果足驚若輩之瞻使此後不敢鴟張否 
[緑楊城郭]  
　　邗江訪事友人來函云江督劉峴帥以刻下各省裁汰制兵揚城爲數省通衢且濵臨大江難保散勇游兵逗留滋事因又加委江都轉兼辦江防營務處俾有專司藉資鈐束都轉奉檄後因思長江一帶地方遼闊尙恐耳目難周遂禀准上游以十二圩淮鹽總棧提調委員許分轉　辦江防營務處俾可就近彈壓○兩淮通州分司項分轉前以奉諱交卸開缺經上游一面遴員署理一面以候補運判金分轉兆槃照章序補現已奉部覆准前日由劉峴帥行知運可轉飭遵照隨經江都轉牌示轅門照錄轉行飭赴新任金分轉謝委後遵卽整理行裝預備履新連日各同僚至彩衣街分轉公館道賀者車塵馬跡頗爲熱閙云○前報紀甘泉縣程大令在教塲内拘獲賭徒二名帶之回署兹已提訊據供實因一時糊塗偶爾嬉戲等語大令以所供尙屬可信因令各予薄責枷號至犯事地方示衆凡犯事荷校者都在教塲一帶不意前日荷校者忽少三人嗣聞該三犯是晚至某烟間過癮之後遂乘衆人皆睡卽輕輕將枷脫下出門飛逃迨看管差役聞信追赶已不知何往矣聞該三犯皆青皮現經大令聞之大怒謂爲故縱立將差役曁烟間主提至研訊重懲云 
[清溪笛語]  
　　金陵采訪友人云邑人某甲向在北捕同知署供治庖之役某日午飰已畢炎熇逼人遂舍其刀碪被以羅榖偕其兄某乙曁同夥丙丁二人散步納凉行歌互答行至荷花池畔甲忽動　梁之興笑語曰當此炎天毒日人家方倚烏皮几剖紅　瓜靜坐　陰絃詩讀　我輩旣無此清福盍亦解衣磅礴以泳以游庶撲去面上五斗俗塵免致被人嘲褦襶乎乙丙丁皆曰諾遂相繼入池而浴浴畢乙丙丁次第登岸甲尚賈其餘勇泛泛若水中鳬與波上下者久之乙丙丁促之再三甲不應少焉忽沈入水底急向之援救則早已氣絲不屬神往於汩羅之畔從三閭大夫遊矣吁慘哉○下關掣騐鹽釐局向歸蔡和甫觀察綜理其成邇者兩江總督劉峴帥又遴委候補道松觀察麟會同核辦某日有某統領由某處卸差來省用小火輪船帶民船三艘啣尾而至局中員役見各船入水甚深相約上船稽查統領告以此係公事船僅帶食鹽十數包不信請騐可也局員曰唯揮令簽手入船察閱三民船水手卽將鹽抛入水中司事見之上前喝止以致與船中人口角爭毆旣而一勇倒臥艙中受傷甚重司事見勢不妙急登岸向局憲禀陳不知以後如何辦理也 
[陵夏諺]  
　　沙巿訪事人手畢云孝子巷内譚某人頗修潔在某錢店爲夥甚得力辛俸頗豐早年用心過度處處不饒人寸步精刻傷神遂攖弱疾近則臥病不能起立而心内又非常明白一切布置仍井井有條不肯稍涉大意畫夜咯咯有聲近并痰變爲血延醫診視藥石無功一家大小羣倚爲命咸憂懼不知所從因思人言佛法無邊俗例有藉諷經禮懴謂雖非不死之藥然亦有因之得享長生者乃敦請某禪林之方丈衣袈裟冠毗盧登壇布席莊誦大慈悲咒詎三朝圓滿譚卽撒手西歸其家屬痛觸前事猶謂此必寃孽甚重雖法師亦難以解釋今已赴冥曹尙恐地下受諸般苦楚仍請該方丈來爲度脫於是磽鈸叮噹聲聞戶外說者謂佛教自入中國以來獨蕭衍老公捨身三次餓斃臺城此外尋常人家更不足數然而長齋　佛世間此輩不少豈果爲蕭瑀一言所誤耶噫○自咸豐年間沙市創立水師名曰義順營原所以綏靖江面也承平後上游本擬裁撤合鎭紳商以該營使盜得力恊餉禀留直至前歲始改爲水師後營因本鎭協餉一欵相沿未裁故該營於捕務卽難辭責究竟此中得力之捕緝原非三折肱者不足稱良醫頻年哨官更換平時該營中有呼爲掌黑者此輩亦寥寥無幾王大和尙者該營中之掌黑者也某日黎明同郭藍旗往上鄉查案遇二人共牽牛一挽之一驅之若惟恐其行之不速也者王顧之知牛係竊而來牽牛者必係積竊上前以語餂之卽約至野店啜茶繫牛於柱細細盤詰始知爲牛後者乃某烟館主與積竊同謀夥至是英雄所見略同卽請　共入密室私議之適有武昌人徐傅二人道經此見牛銜索而喘料必來歴不明卽不問主人解索驅之而去茶博士急呼客牛被人牽去矣郭王往追之傅卽冒充營弁謂追者曰余某營之巡哨也適得贓而未得盜得母汝等卽盜來自首耶郭未及答王因叱曰何物小鬼頭敢來森羅殿裏冐閻君耶余實荆江後營掌黑之王某也徐傅始失色又帶回茶舍　積竊與烟館主皆乘間遁矣王郭卽將徐傅父該營營官某見二人青衣穿袖知非善類搜其身畔各有麻札 
 
 

Page 3

 
 
刀一枘因各賞以馬棒三百並擬解縣徐傅再三求恩逢認初犯營官命暫押候查其有無劣跡再行核奪○江瀆觀某甲與某乙爲中表親衣食俱頗充足先是甲妻有娠乙妻亦有娠兩家循俗例指腹聯姻謂勿論若生男我生女若生女我生男俱以此是日之言爲文定永諧秦晉未幾甲得男而乙梁女正不啻天作之合遂踐前言數年前乙貿易川省貲本大虧抑鬱成疾不起甲爲之遷柩營葬乙妻甚德之因思小女煢弱衣食無措又無媒妁可通語言遂倩親串往述已意願以女送甲家先爲童養媳同居長干兩小無猜兒女閨房之間初亦視爲尋常何嘗時刻防範不料客臘行合卺禮本年五月媳忽捧腹效西施病容可掬時止時發甲妻猶不疑其有他惟恐素日飮食冷滯延醫來卽以此患告之醫投以辛散正如催產靈符不一時房中忽聞呱呱之聲急趨視之阿家翁居然抱孫矣甲妻不知來歴大驚失色問媳媳羞不語但謂媳是不出門一步者犯法是兩人事也乃轉詰其子子反不敢認甲大聲呼曰癡兒子此何事而可諉爲他人所爲者乎我家門無雜賓爾直認一脈眞傳予亦不爾責也甲正在外調停此事詎媳年輕轉恐於上人前實事難明豈不貽羞母屬不待問藁砧作何安置　呑服阿芙蓉膏爲解嘲地經人灌救毒已徧發恐難免有性命之憂矣○二磯頭某姓傍江而居其婦露半面妝納凉門首忽來二長漢走至身邊　喇一聲婦已紅暈兩頰蓋已飛一掌也繼又雙手挽其烏絲倒拖而走口中喃喃不絶大有罪人斯得之意婦狂呼救命家人追止阻止已相離有兩箭地問有何讐卜此毒手又問素昧生平二位從何來此二漢定睛詳視始知錯認釋婦慌圖兎脫追者不許曰旣到此當見個分曉不能隨捉隨放由爾自便也因扭送保甲局龍庚三提調坐堂審訊二漢供湖南籍結伴來沙貿易本日從江畔經過見此人與小的之妻面貌相似疑爲姮娥私奔一時鹵莽約同伴相助屬實今知誤認總求大老爺施恩超脫提調訊得實情令各笞責並自備鞭砲向某宅服禮事始了噫如二漢者何孟浪一至此耶 
[海南餘譚]  
　　廣州訪事友來函云瑤臺鄉與塘夏鄉素好無嫌瑶臺鄉有水埠爲蜑戶灣戶灣船之所日前塘夏鄉人將蜑戶之船掳去蜑戶卽詣瑶臺鄉耆老告知衆以該鄉有意尋釁前在理論置諸不理并將失船之人綑縛令出銀取贖方能釋放於是瑶臺鄉人均憤恨不平惟塘夏鄉人到省必由瑶臺鄉經過衆議如該鄉有貨物過此卽行扣留俟閙出事來一鄉擔擋此言塘夏鄉人不知也翌日塘夏鄉人挑瓜榮進省及九菜欄等處者連日被瑶臺鄉人扣留至數十擔之多塘夏人始終不能越此飛過祗得托人到瑶臺鄉束情服禮仍歸和好云 
[十洲閣影事]  
　　寗波采訪友人云本月十二日黎明時風自北方來虎嘯龍吟偃禾拔木至下午其聲甚厲高樓大厦格格有聲雨師縱轡所如一瀉千里申酉之際江潮盛漲前胥後種揮令水犀十萬直薄靈橋門及新老兩江橋滾滾銀濤高出樓桷半邊街雙街桃花渡招商局諸處盡成澤國次日天明風力始漸殺雨亦頓止○寗波乃沿海通商口岸輪船來往難保無匪徒溷跡其間自撤冬防各處栅欄夜不關鎖城門亦時啓時閉烟館客寓更無人認眞稽查以致竊案繁多鋪戶居民寢不安枕時方炎夏匪徒竟敢猖獗如此若不先預防其漸爲禍尙有已時乎 
[曝書樓夕照]  
　　嘉興訪事人函云海鹽縣屬鄉間出字圖地方某姓鄉民姑媳不知因何事勃谿其媳竟乘間自縊比及家人知覺急往解救無如早已氣絶無從挽回祗得報信其母家待毋族有人到來方爲舉喪緣俗例有媳之家凡遇非命輕生其母屬必非常勒索未易調停此種惡習到處皆然旋該母族人來並不根究爲難惟令　豐棺殮而已不料近處適到有收錢糧兩差船該差得悉此事以爲可以魚肉矣踵門根問情狀其家被逼不堪不得已賣去田十畝將所得之値爲和事老人該差始肯了事聞該家原田祗有十三畝每年沐風櫛雨靠此爲活除此别無恒產故其母悔一時孟浪遭此不測以至傾家蕩產死者已矣生者何以餬其口耶該差以事不干已而得此非分正不知能安然享受否也○前報嘉興縣署大堂外之重詹坍倒飭匠估價擬去其舊而新是謀旋經工匠估勘須價若干邑尊許之飭令赶緊起造刻已工竣已復舊觀矣○天時入月以來仍時睛時雨燥熱不定月之十一二兩日北風其凉未知誰蒙北風圖久挂未收致城内湖邊都有夏行秋令之勢然當此旦夕偶或失調卽未免疾病相侵耳○兹聞王店地方文武官所派往駐防之差與兵近日捉賭甚嚴然内中有幸有不幸想亦是借此爲生財之道耳 
[層樓吹倒]  
　　小東門外天地一家春茶館濵臨浦江憑欄遙　千里無垠往往一縷濃烟不轉眴而輪船已寄　　中一甌相對洵擴眼界者之極樂處也該館生涯因是頗不落寞樓上建有起樓一座前晚九點鐘時狂風怒吼將起樓吹倒者然一聲不啻天崩地裂幸其時茶客無多未遭擠壓亦云幸矣 
[獵鳥傷人]  
　　虹口石橋帮流氓久經上海縣黄大令訪拿其中領袖邱六限等人早已次第拿獲永禁改過所中附近居民賴以案謐現在又有楊樹浦流氓八十個黨及四十二個黨一呼百集爲害地方較之石橋帮尤甚周根生陳錦山黨中魁首也每日背負洋槍往鄉間獵鳥前日行至二十三保四七圖刑家宅驀發一槍射獵適邢長根在田中採瓜彈中其肩痛極倒地周陳二流氓見已肇禍棄槍奔逃家人聞信赶來扶邢回去急延醫爲之敷治而藥彈一時猝難取出醫者尙束手無策云 
[滬南零拾]  
　　昨日總巡鍾明府枷出和姦誘逃犯人陳阿慶一名發交十六鋪南局門首示衆該犯住居頭鋪帮老虎竈爲業原告許阿二住土家嘴角○毛家弄山東飯店主高棠與賣小菜之姜林生因論價口角互相毆打姜之下頷被高擊下當被十六鋪巡勇一併解局訊辦李蘭史二尹審訊之餘判高結姜醫傷費洋一元交保了案○丁阿毛前將任趙氏之養媳名阿香者薦與沈姓家傭工不料阿香於本月初十日走失四出追尋杳無蹤跡任趙氏因向丁阿毛追討以致口角扭至十六鋪局中祝翼雲二尹審明情由限三日尋獲阿毛遵諭具限結至今限期已滿阿香仍未尋獲未知若何了結 
[縣事兩誌]  
　　昨有鄉民楊洪炳偕子木林投縣聲稱媳婦宋氏被胡蘭生父子串同藏匿向他盤問一味支吾不得已投案禀請提訊追還等情値日差入内禀明奉諭飭明白補詞候核○昨准高昌廟巡防局委員魯介彭二尹函送竊賊張吉亭一名到縣請辦値日捕投禀明大老爺奉諭看管候訊 
[堂瑣案]  
　　前有陳祖歡控陶大坤陶大中昆季虧欠錢文請提訊追一案黄大令飭差提集訊斷前晚蔣剌史提訊陳供職員七十二歲本邑人家住西南鄉龍華左近光緒十六年起至十九年止輪職員當地保雇陶大坤代催糧銀每日工錢七十文僅做十六個月付過洋十元又借洋四十三元伊代還糧串三十餘千照帳可以推過惟大中前因造屋佔職員地基五分前蒙恩斷著伊繳洋廿五元至今未曾領到尙有承種職員租田結欠租錢十八千求追陶大坤供小的帮陳催糧言明除工資外每畝貼費三十文陳自已有田七八百畝費錢一文不付又代伊還糧三十餘千現有糧串十二紙呈案求斷大中供小的前蒙斷洋廿五元早已繳案惟租錢十八千實因一時無前求准陸續拔還剌史得供衡情酌斷陳祖歡與陶大坤往來帳目其數相仿可以兩抵了結至大中虧欠糧租殊屬不合旣據供稱無力繳償從寛判笞二百板免追著各具遵斷結完案○王顯榮於去年正月間被伊母浼支應局陳姓幕友函送縣署謂其不務正業纒擾不休請照違訓辦理當經黄大令訊責收所在案前晚蔣剌史提案復訊顯榮供曾在松滬厘捐總局當過書辦嗣因督辦調任辭歇在家無事不敢違忤兹已收押許久烟癮戒盡從今改悔决不揮霍孝順母親求恩准交保剌史問有何人肯保答稱胞兄亦總局書辦刻下伊愿來案具保剌史判暫咽押候其兄來再核○小東門金合順魚行股東童屠氏陳麗生前控金秉文虧呑餘利一案當經蔣剌史訊斷令金秉又出錢二千四百千文給兩原告收領其行歸金一人接開金奉斷後將洋交案前晩童屠氏偕子金實　　禀稱小婦人欲回寗波請將金交案之洋給領金寳供年十七歲現隨母親回籍乞准給領剌史查核案卷 
 
 

Page 4

 
 
檢出票洋兩紙計一千餘元當堂給付著具領狀存查該氏母子叩謝領票而去○廣東人霍阿奇向在虹口賭檯聲名頗著口前爲圖通寺巡防局委員王壽華二尹派令巡勇將霍拘獲解局訊責移縣請辦黄大令飭差着管候訊在案前晚經蔣剌史提訊霍供原籍廣州年六十歲向在治下開水果行空閒時偶爾與賭被巡防局獲案已蒙局官責過五十板鞭背一百下解送案下叩乞施恩剌史姑念年老判令枷號半月發犯事處示衆期滿再責 
[美界捕房紀事]  
　　江灣鎭天祿寺僧人雇揚州人阿六治庖前晚乘諸僧深入睡鄉竊取寺中鐃鈸鉦鼓而逃翌晨住持僧燃達　其徒四出偵尋并親至捕房請緝捕頭頷之○前日下午天　路錢永和新衣店主某甲遣夥某乙至某處收得洋銀十三圓持至崇明路倩祥興南貨店中人某丙估看及帶回中有銅質僞洋銀一圓疑丙掉換前往吵閙旋互扭至捕房聲訴捕頭着一併斥釋○浦東賊犯康紀山屢經屠别駕究懲終不改過一若棄此無可謀生者然前晚溷入裏虹口某姓家圖竊經包探竇如海緝獲解入捕房捕頭令押候查明曾犯若干案然後解送英公堂請辦○昨日上午有年約四十餘之某甲因病倒臥於北四川路經三十九號華捕喚小車載至捕房捕頭令解送英界公堂請屠别駕核辦○昨日午後有一四輪馬車馳至篷路撞倒行人朱金福受傷頗重馬夫見已肇禍加鞭逃遁經廿四號巡街華捕扣住帶入捕房捕頭令將朱送往同仁醫院求治馬夫押候核辦○昨日午前江北某邑人張子山投捕房稱被某某諸同鄉人毆傷求爲究辦捕頭見其頭上果有血痕謂毆爾之人諒爾素來相識今惟有着爾自　尋訪指交巡街捕拘辦可也張唯唯而退○昨晨王阿永薛貴榮同行至北河南路未知何故互毆經二百十六號華捕一併解入捕房捕頭令抑候解送英界公堂請辦 
[疉頒賑欵]  
　　啓者昨接耡月廬主人惠函知因尊閫患病沈重於神前許愿助賑果卽轉危爲安樂助湖南急賑洋三十元又程壽之一百元仿善記節省壽筵費五十元江右華旭堂五十元楊壽澤爲妻癇症求愈四十元恒孚銀樓集募洋三十元二角再生氏三十元朱氏病愈完愿三十元徐虞氏求病速愈洋五十元隱名氏洋三十元汪翰文子病求愈洋九十八元春風座主人祈保人口平安三十元小西湖寓公四十元敦和堂二十元諸君子念切痌瘝後先佽　或省盛筵之費或求宿疾之瘳或則善取諸人多方勸募或則福求逢已一德感孚夙存濟世之心無微不至爲念災黎之苦有感斯通併併列報章藉　則傚[  上海六馬路仁濟善堂籌賑公所棘人施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸喜寃家]  
　　江北某邑人某甲與同鄉某氏婦姘　　　　　路長安里邇者氏　中自頂至　全　雅骨復與某乙有私將甲屏諸門外甲忿無可洩竟於昨日上午預服紫霞膏奔至氏家躺臥待斃氏察知令乙舁送至同仁醫院求治 
[英界公堂瑣案]  
　　黄四福孔阿才兩包探解張漢卿至案同禀稱此人向在鎭江汪永康機坊當織工前月串同前豫昌質鋪已歇學徒張正祥竊取首飾房内金珠首飾及錢房内洋銀約共値五六千圓報捕後捕頭派小的等二人督率夥役協同失主至徽州將二張緝獲比至屯溪鎭正祥忽地脫逃遂將漢卿帶回鎭江吊出原贓僅少洋銀九十圓今特解案請究豫昌執事人張世谷投案申訴前情漢卿供稱　祥是小的之從弟此事均伊一人所爲小的實不知情叩求鑒宥屠别駕據情商諸薩副領事官然後著黄孔二探將漢卿帶回捕房暫行管押候查獲正祥再行核辦○包探黄四福解妖巫黄財根至案禀稱此人在中旺街賃屋一椽中供偶像陳設黄簿簽筒自稱仙人誑人求神禱鬼人之受其哄騙者已不知凡幾事爲捕頭所聞以其妖言惑衆特派小的拘解案下請大老爺究治黄供稱小的係寗波某邑人實有神人附於小的之身故敢爲人祈禱不敢妖言惑衆叩乞鑒原别駕著逐出租界不准復來木偶等一併劈毁○包探趙銀河禀稱茅啓雲在劉兆坤所開小錢店習業前日劉自洋銀五十圓屬茅持出兌收銀錢途邁素識之黄竹卿及應廷芝呂桂生三人向之哄騙許以薦至某輪船管艙每月可得薪水洋銀十餘圓　信之致被將洋銀悉數騙去俵分使用報捕後經小的查知因將一千人拘獲詰知原贓尚在爲特解安請懲劉投案聲訴前情請准將贓給領茅供稱小的年幼無知受黄愚弄黄供稱淖的之父在法租界間設某綢莊所有洋銀五十圓係茅寄存小的處小的不敢行騙叩求鑒宥應呂同供稱小的等二人惟向黄借洋銀餘不知情别駕判令各管押一禮拜洋銀給劉具領○包探顧阿六禀稱賊犯徐記生竊取詹同昌烟槍一枝經小的拘獲原贓解請究辦别駕判令笞責一百板贓給還失主○包探瞿旭咸禀稱挑糞夫張毛頭私取鉛糞桶一對事經西人鉛門查知投報捕房捕頭遣小的查獲人贓解請大老爺訊判張供稱小的係本邑人在租界甲挑糞度日曾自備鉛糞桶一對此次偶不經心悞取他人之桶尙求鑒核别駕判令笞責一百板○包探石金榮禀稱李四福岳宗標張寳山等諸小工均在某處馬頭上以扛挑貨物爲生昨日周子卿雇挑桐油若干　事後查知缺少二簍約値洋銀二十二圓疑爲李等藏匿　報捕房捕頭遣小的解請訊究周訴稱所有桐油曾點交與李令其挑至店中後查知少去兩簍求卽究追李等同供稱失去桐油實是然係小的等粗心所致如今願照價賠償别駕著賠洋銀二十二圓○三百六十六號華捕解流氓曹阿富至案禀稱昨日此人糾同羽黨多人至虹口戚瑞甫所開老虎灶門首見有鄉人携瓜而過者任情攫取戚見而解勸若輩卽遷惑於戚扭住攅敺小的見之恐釀禍端向之喝阻若輩非但不聽反將小的毆傷曾至某醫院求醫醫生言約歴二十日方可痊兹特送請究辦　投案中訴前情曹供稱小的因買瓜起釁與卿人爭閙戚忽挿身多事小　不敢毆捕别駡判信笞責三百板管押三月○包探竇如海禀稱日前破犯　阿記竊取陳竹薌家紡綢短衫報捕後捕頭遣小的緝獲人贓解請訊究陳投案領贓馮供稱小的係浦東人實因家内赤貧無資餬口不得已而行竊尙乞間恩别駕判令笞責一百板贓給還失主○三百八十二號華捕解倡奴花素菊至案禀稱昨日此人自樓頭傾穢水濺及途人陳華軒之頭以致吵閙適爲小的所見解請究懲陳訴稱昨日將晚行經同安里某倡院門前忽樓上傾下穢水以致渾身濕透向之理論衆龜鴇一味時蠻幸有巡捕到來將花拘案請究花供稱小婦人是無心之失且係洗面水不甚污穢别駕判罰洋銀一圓○某號華捕解馬夫陸阿善至案禀稱昨日此人駕車飛駛有違定章是以拘請判罰别駕判罰洋銀二圓充其處醫費 
[法捕房瑣記]  
　　法大馬路寳心園浴堂前晚有客洗澡將搭連袋一枚内儲對時表一只洋蚨數元交循堂人安放屜内原　以防扒手也不意已爲扒手垂涎假抽吃烟火紙爲名竊袋逸出幸爲旁觀瞥見告知値堂追至門首人贓並獲送入捕房捕頭命押候堂期解訊○興聖街　大昌洋貨店上禮拜六投法公堂遞禀控英界某乙欠洋一百四十元　賴不還求究追昨日遇乙於法大馬路遂扭入捕房捕頭暫准交保俟堂期解案請訊○帶鈎橋迤南每至夕陽西下設攤售物者實繁有徒前晚有小流氓某至紙烟攤上攫取紙烟一厘而遁攤主扭交巡街捕拘入捕房捕頭命押候究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月初五日京報全錄]  
　　宮門抄○諭旨三道錄前○粤撫許奏報接印日期摺○粤督譚奏報交卸兼署撫篆日期摺○川督鹿奏請補遊擊都司守備各員缺摺○又奏審明知縣被控案情分别擬辦片○漕督松奏報三月分湖河水勢情形摺○粤督譚奏揀員請補都司摺○六月初五日内務府國子監正紅旗値日戶部引見五名戶部三庫八名理藩院七名○芬車裕興各假滿請安○葛寳華謝授太常寺少卿恩○江蘇道沈瑜慶等謝恩○秀吉因伊姪賞侍衛謝恩○王嘉禾孚　徐承爔胡景桂預備　　見○　照請假十日○順天府奏京師得雨二寸有餘○肅王等奏派稽察壇廟派出睿王德魁○召見軍機王嘉禾李澐徐承爔胡景桂沈瑜慶皇上明日辦事召見大臣後至醇賢親王府上祭畢還海○○頭品頂戴廣東巡撫臣許振褘跪奏爲恭報微臣接印任事日期叩謝天恩仰祈聖鑒事竊臣渥承簡命巡撫廣東前交卸河道總督馳赴宮門請安欣覲天顔旋蒙皇太后皇上天恩錫賚駢蕃特賜温諭正月二十日陛辭請訓跪聆聖諭周詳並蒙恩准賞假二十日順道修墓欽感之餘碎身難報當由水程南下假滿遄行於四月十八日行抵廣東省城二十日准兩廣總督兼署廣東巡撫臣譚鍾麟將廣東巡撫關防太平橋監督關防各一顆並王命旗牌文卷等項委員齎送前來臣當卽恭設香案望闕叩頭謝恩祗領任事伏念廣東處南交之重地扼濵海之邊防事務孔繁責任尤重顧慙駑鈍深恐難勝查粤民旣素感皇仁則緩急終必爲有用愼選良吏以安其生少加體恤以紓其困庶他日民財民力皆足爲國家備不時之需而聖朝足食足兵更可爲邊疆操先事之勝臣夙無幹濟誓竭愚誠當隨時與督臣譚鍾麟和衷商辦實力整頓以冀仰答高厚鴻慈於萬一除恭疏題報外所有微臣接印日期並感激下忱謹繕摺叩謝天　乞皇上聖鑒謹奏奉硃批知道了欽此○○太子少保頭品頂戴兩廣總督臣譚鍾麟跪奏爲恭報微臣交卸兼署撫篆日期仰　聖鑒事竊臣仰荷天恩兼署廣東巡撫於光緒二十一年九月十一日接印任事兹新任撫臣許振褘已抵粤省臣謹將廣東巡撫　防太平橋監督關防並王命旗脾文卷等項於光緒二十二年四月二十日派員齎送撫臣接收任事臣卽於是日交卸署任除恭疏題報外謹繕摺具陳伏乞皇上聖鑒謹奏奉硃批知道了欽此○○頭品頂戴四川總督臣鹿傳霖跪奏爲請補遊擊都司守備各員缺以實營伍謹繕清單恭呈御覽仰祈聖鑒事竊臣准兵部咨開四川重慶中營廣元營酉陽營三遊擊曁夔州左營都司馬邊存城營守備各缺行令揀選合例人員請補等因現查有儘先遊擊陳開祥堪以請補重慶中營遊擊叙馬營都司翁煥章堪以陞補廣元營遊擊儘先補用遊擊黄耀驡堪以請補酉陽營遊擊儘先都司羅鴻慶堪以請補夔州左營都司馬邊存城營千總張紹彥堪以陞補馬邊存城營守備謹將和員履歴塡註考語彚列清單恭呈御鑒如蒙俞允俟接准部覆後分别行知赴部引見以符定制其叙馬營都司馬邊存城營千總各缺川省現有應補人員應請一併扣留外補除將各員履歴清册咨部查核外所有請補遊擊都司守備各缺以實營伍緣由謹會同成都將軍臣恭壽署提督臣何乘鰲合詞恭摺具奏伏乞皇上聖鑒勅部核覆施行謹奏奉硃批兵部議奏單併發欽此○○鹿傳霖片再查已革彭縣知縣番彬前經臣以浮奢貪狡諱盜爲竊苛罰虐民羣情怨憤迭次控告有案奏請革訊嗣奉諭旨四川彭縣知縣潘彬著卽革職歸案審辦該部知道欽此遵卽行司飭令督同成都府審辦在案兹據審擬具詳前來臣復加查核緣已革彭縣知縣潘彬籍隸江西鉛山縣由翰林院庶吉士散館選浙江嵊縣知縣丁憂開缺起復指分四川題補彭縣知縣光緒十九年八月初三日到任該縣常監社榖向係四年出易一次按糧派領收還時每石加收餘榖一斗以作修倉補耗之費潘彬擅改舊章輒示諭按年借糶經倉書龍兆麟查案禀阻不聽先是潘彬訪查該縣文生易惠棠控案纍纍差傳未到詳請褫革衣頂通緝易惠棠被革後因與黎奎臨等載糧較多恐出易倉榖派領受累聯名上控潘彬聞控始行中止並赶將發出之榖如數收回又因奉文勸辦順直賑捐潘彬諭飭紳富捐輸惟歴來辦理捐案均係一面收捐隨卽塡給實收造册　獎此次陳德光等各捐銀兩呈繳較遲實收業已塡定潘彬令俟領回再給陳德光等屢次請領久未塡給因而懷疑上控旋已塡給實收捐欵亦經角清又該縣城鄉圑練保甲以經費無出日久廢弛潘彬令練糧助捐錢文該縣文生季子萬等恐辦理圑保出錢接派受累聯名上控潘彬亦卽停止未收錢文又該縣民人彭贊臣承買舒朝陽田業嫌貴翻悔控經潘彬訊明飭以不應翻悔罰令彭贊臣出銀三百兩充作賑捐尙未呈繳彭贊臣旋卽病故其妻彭楊氏不願認罰令子彭正鎬作抱赴省上控又有教職楊汝霖縣民劉映寛林三合置買田業各將契紙並稅契銀兩交戶房書吏解宗祿報稅解宗祿旋因誤公被革虧挪潛逃楊汝霖等控經潘彬飭以不應將契紙妄交匪人契稅係屬正供不能虚懸令其換契另稅俟拿獲解宗祿到案追繳給還所完稅銀隨卽解府楊汝霖等恐解宗祿弋獲無期稅銀無著必不輸服赴府上控潘彬亦以迭被控告禀請提府審辦易惠棠等亦卽到府投審前成都府恩壽行提縣卷並倉吏龍兆麟到府未及審訊卸事移交接署府唐承烈訪聞光緒二十一年七月初八九月初四等日該縣民人劉啓志張明馨兩家先後被賊偷竊臨時行强刦去銀錢衣物逃逸潘彬前往查勘以非毁門入室失贓無多諱盜爲竊先後詳報當經據實揭叅經臣奏請將潘彬革職歸案審辦奉旨允准當經行司督同成都府行提人証歸案審訊前署府唐承烈先已交卸卽經接署府唐翼祖提集人証飭據潘彬投遞親供訊悉前情研請所控各情均與縣卷相符質之原告易惠棠等亦無異詞詳由布政使王毓藻按察使文光會詳請奏前來應卽議結查已革彭縣知縣潘彬前在彭縣任内故違定案出易倉榖勸辦順直賑捐派令富紳捐輸整頓圑練保甲諭令紳糧捐助經費且於彭贊臣承買舒朝陽田業翻悔興訟輒令罰銀充賑並因楊汝霖等稅契銀兩被革吏解宗祿虧挪潛逃飭令換契另稅以致羣情不服迭被紳民控告又復諱盜爲竊揑詳具報實屬苛歛虚浮有心規避惟勸捐罰欵等事查訊尙無入已情弊業經奏叅革職應請從寛免其置議已革文生易惠棠控案纍纍抗傳不到經潘彬詳請褫革衣頂惟調查被控各案均係尋常詞訟尙無重大劣跡第身列膠庠不知檢束屢與人爭訟究屬不守臥碑業已褫革衣頂應毋庸議該縣倉房晝吏龍兆麟卽龍兆沺遵示出易倉榖且經查案禀阻並無不合亦毋庸議該縣整頓圑保費用應飭妥議辦理倉榖仍照舊章出易以順輿情彭贊臣業已身死罰欵應免追繳舒朝陽田業飭令另售以斷葛籐解宗祿虧挪稅銀獲日追繳給領另結無干省釋未到人証免傳省累除將全案供招咨部查照外所有審擬緣由是否允協理合附片具陳伏乞聖鑒訓示謹奏奉硃批該部知道欽此○○頭品頂戴漕運總督奴才松椿跪奏爲謹將三月分湖河水勢情形恭摺仰祈聖鑒事竊照光緒二十二年二月分湖河水勢情形經奴才於三月二十九日專摺具　奏在案兹查二十二年三月初一日起至三十日止洪澤湖長水九寸現存水七尺一寸高郵玉馬頭長水九寸現存水二尺七寸淮軍廳之寳應汛長水三寸揚軍廳之永安甘江汛長水九寸六寸不等其餘各汛及裏河廳屬徐軍廳屬各汛均落水一尺餘寸因上游來源不旺日見消落下游乃湖水較大堵閉閘洞運漕故見增長堤掃工叚一律平穩除仍督率道廳汛弁隨時防護外所有三月分湖河水勢情形理合繕摺具陳伏乞皇上聖鑒謹奏奉硃批知道了欽此○○太子少保頭品頂戴兩廣總督臣譚鍾麟跪奏爲揀員請補都司恭摺仰祈　鑒事竊准兵部咨廣東龍門恊右營都司王龍章遺缺應用儘先人員迅揀合例人員請補等因兹在外海水師儘先都司班内練選除楊樹嘉未經註册不計外查有龍門協右營右哨千總儘先都司黄偷蘇年三十六歲廣東南海縣人由水師學生遞保補千總後以守備用旋拔今職又於救護觸礁商輪出力保准免補守備以都司留粤儘先補用並加遊擊銜經部註册序補該員水務熟習前在外省軍營並無叅革朦保情弊合無仰懇天恩俯准以黄倫蘇補授龍門協右營都司俟部覆到日給咨送部引見以符定制謹會同署廣東水師提督臣潘瀛合詞繕摺具陳伏乞皇上聖鑒勅部核覆施行謹奏奉硃批兵部議奏欽此 
 
 

Page 13

 
 
[光緒二十二年六月初六日京報全錄]  
　　宮門抄○諭旨一道錄前○署陜督陶奏請署知縣片○又奏知州暫緩引見並委署知縣片○皖撫福奏請開復知縣片○湘撫陳奏已故總兵龔繼昌專祠告成請准列入祀典片○江督劉奏委員接署九江鎭篆務片○又奏檄飭總兵回任片○湘撫陳奏叅革知府審辦片○六月初六日理藩院鑾儀衛光祿寺鑲白旗値日無引見○那王假滿請妥○睿王等謝稽察備察壇廟恩○記名總兵李福雲謝恩○記名提督李安寳謝恩○克王續假十日○果勒敏續假五日○召見軍機皇上明日辦事召見大臣後至　賢親王府行遷奠禮畢還海○○頭品頂戴署理陜甘總督新疆巡撫臣陶模跪奏爲請署知縣員缺以裨地方恭摺仰祈聖鑒事竊據甘肅布政使曾鉌署按察使周綬會詳稱禮縣知縣雷文淵伏羌縣知縣晉榮二員告病開缺業經簽掣次序報部在案查各省知縣病故休三項缺出例用各項候補進士卽用鄭工海防試用大挑議叙捐納正途曾任實缺應升知縣各項人員又道府以至未入流無論何項到班仍以五缺計算等語甘肅知縣病故休一項自停止變通章程後已補至大挑知縣錢廣恩准署鎭番縣止今籨掣第一之禮縣缺甘省現無鄭工新班先各項花樣人員照例過班接用各項班次應跟接大挑試用應挿之分缺間無人應以新海防例候補班儘先知縣羅運甓一員名次在先例得請署查該員年四十四歲江西武寗縣人由俊秀投効楚軍攻克西昌冕寗等處逆巢建南肅清案内保以從九品選用加捐州判克復貴州黄平等城案内保舉免選本班以知縣籖掣省分歸候補班補用遵例補繳捐免保舉銀兩籖掣甘肅先緒十年八月初四日到省試用年滿照例甄别留省補用關内防軍出力案内保俟補缺後以同知用遵新海防例報捐候補班儘先補用嗣奉部覆坐十一月二十日按限减半扣算應以十二月十七日作爲新班到省日期署安定縣知縣交卸無誤該員安詳謹飭辦事認眞以之請署禮縣知縣與倒相符堪以勝任仍俟試署年滿如果稱職另請實授其簽掣第二之伏羌縣缺如新班花樣無人同前禮縣缺已補候補班前之員次應候補正班以班正途出身及曾任實缺無人曾任實缺應升内有候補知縣李瑞徵及毛目縣丞在任候補知縣蔡世德二員同於光緒十三年八月初七日行文照限减半均以是年九月初九日作爲到省日期此照坐日相同簽掣先後已將李瑞徵簽掣第一自應以李瑞徵請補查該員年五十一歲山東肥城縣人由内閣供事議叙從九品雙月選用因恭修實錄全書慶成叙以巡檢分發省分歸議叙候補班前先卽補並加六品升銜光緒六年簽掣甘肅咨補同心城巡檢於關外異常出力員弁案内保以縣丞在任候補十一年九月升補董志原縣丞關内七載戍防案内保以知縣在任候補嗣丁母憂服滿起復領照赴甘十七年七月初二日到省照例以光緒十三年原保升階奉文之日作爲到省日期孩員才具明練任事細心以之請補伏羌縣與例相符人地亦極相宜會詳請奏前來臣到任未及三月例不加考惟旣據該司等聲稱該員羅運甓安詳謹飭辦事認眞李瑞徵才具明練任事細心合無仰懇天恩俯念員缺緊要准以羅運甓署理禮縣知縣李瑞徵補伏羌縣知縣實於地方有裨如蒙俞允該員等均係以知縣署補知縣銜缺相當毋庸送部引見該二員歴奉差委均無叅罰案件謹恭摺具奏伏乞皇上聖鑒訓示謹奏奉硃批吏部議奏欽此○○陶模片再准補固原直隸州知州張祥會例應給咨赴引惟現在湟中軍務尙未大定該州屬漢少回多撫馭急須得人應飭該員先行赴任暫緩引見以顧地方平番縣知縣鄭業啓調省遺缺查有大挑試用知縣陳兆康堪以委署渭源縣知縣劉藜光撤省遺缺查有通渭縣知縣楊宸謨堪以調署張掖縣知縣喻炎炳丁憂遺缺查有高台縣知縣陳昌堪以調署所遺高台縣知縣員缺查有卽用知縣張心鐘堪以委署大通縣知縣史文光調省遺缺查有卽用知縣張庭武堪以委署崇信縣知縣調署通渭縣知縣楊增新調省所遺通渭縣員缺查有候補知縣鄔緒棣堪以委署全縣知縣姬愷臣撤省遺缺查有候補知縣謝祖植堪以委署據藩臬兩司會詳前來除批飭分别檄委外理合附片陳明伏乞聖鑒謹奏奉硃批吏部知道欽此○○福潤片再前署桐城縣知縣試用通判沈策名應交任内徵存正雜附儲等欵銀四千一百餘兩延不批解經前撫臣沈秉成奏請將該員暫行革職勒限清繳奉旨允准欽遵轉行勒追在案兹查該員沈策名前在桐城縣任内欠解前項各欵銀四千一百三十六兩零於奏叅後陸續移交後任代爲按欵解赴司庫兌收經司查明均已一律交解清楚别無未清之欵併因輾轉湊措亦非無故遲延據署布政使于蔭霖會同按察使趙爾巽詳請奏懇開復前來臣查該員沈策名欠解桐城縣任内正雜附儲各欵銀兩旣於被叅後設法籌措陸續繳解清楚别無欠交未清銀兩尚知愧奮合無仰懇天恩俯准將試用通判沈策名原叅革職處分准予開復以昭激勸出自鴻慈除室解欠欵入撥細數遵章分晰另開清摺咨部查照外謹會同兩江總督臣劉坤一附片陳請伏乞聖鑒訓示謹奏奉硃批着照所請該部知道欽此○○陳寳箴片再據署湖南城步縣知縣上官廉禀稱據記名提督已故湖北郥陽鎭總兵龔繼昌之子補用道兼襲雲騎尉世職龔盛階呈稱故父係城步縣人咸豐七年由武童投効楚軍隨同前貴州按察使席寳田先後攻克江西臨江府城廣西柳州府城力解安徽青陽縣城圍克復江西金谿崇仁東鄉宜黄南豐雲都等縣城池並生擒幼逆洪福塡積功保至提督銜記名總兵賞給果勇巴圖魯名號賞戴花翎同治六年前貴州按察使席寳田總統援黔各軍剿辦苗匪故父分統左軍攻克頗洞賽頭苗巢援勦黎平收復天柱勝秉台拱丹江凱里各城送克江口　施洞口開懷烏鴉坡等處各巢生擒苗首張臭述楊大六江老拉藩老冐等全黔一律肅清節次洊保記名提督賞換額騰依巴圖魯名號賞給白玉翎管搬指大小荷包賞穿黄馬褂賞給雲騎尉世職頭品頂戴光緒二年前湖南撫臣王文韶遵旨保舉堪勝專閫人員蒙恩交軍機處存記七年正月奉上諭湖北郥陽鎭總兵著龔繼昌補授欽此前撫臣李明墀奏留統領湖南西路防營兼帶長勝水師十三年七月奉旨飭赴本任十四年四月進京陛見後請假回籍修墓十月到嵋陽鎭總兵任十五年冬月會哨陜邊偶患感冐觸發舊傷於十二月十九日在任病故經前雲貴總督臣王文韶開呈履歴事實奏奉上諭著照軍營立功後積勞病故例從優議卹生平戰績宣副國史館立傳並准附祀江西貴州等處席寳田專祠其城步縣本籍准由該家屬自行建立專祠等因欽此遵於城步縣内購買基址建立專祠業經告竣呈報轉請奏懇敕部立案列入祀典由地方官春秋致祭以彰皇恩等情由縣學請奏咨前來臣查已故湖北鄖陽鎭總兵龔繼昌生前勇敢慤誠兼諳韜略轉戰江皖等省平定黔苗忠勤卓著久邀聖明洞鑒仰蒙恩旨准建專祠兹値落成相應據情奏懇天恩俯准飭部立案以隆報饗而勵忠勤除咨部查照外謹附片具陳伏乞聖鑒謹奏奉硃批該部知道欽此○○劉坤一片一再查新授江西九江鎭總兵宋朝儒現經安徽撫臣福潤留統練軍一時未能到任所有九江鎭總兵篆務應行遴員署理以重職守兹查有記名提督劉青煦才具明幹辦事愼勤堪以委令署理並飭兼統九江選鋒左右兩營及新勁管事務除分覈飭遵外謹會同江西巡撫兼提督銜臣德壽附片具陳伏乞聖鑒謹奏奉硃批知道了欽此○○劉坤一片再安徽皖南鎭總兵李占椿前給假三月回籍修墓經前署督臣張之洞奏明在案兹查該總兵業已來省銷假應卽飭回皖南鎭總兵本任以專責成謹會同安徽撫臣福潤附片陳明伏乞聖鑒謹奏奉硃批知道了欽此○○陳寳箴片再臣訪聞湖南常德府知府文杰信任劣紳吳愛亭招搖訛詐聲名甚劣正飭查間據武陵縣職員戴翼誠及生員唐兆蘭各以文杰藉端科罚因案索賄等情來省具控經臣批司查訊所控各節均非無因旋據岳常澧道揭報由布政使何樞按察使俞廉三會詳前來除妻員前往接印署理外相應請旨將常德府知府文杰先行革職由臣督同藩臬兩司提齊人証澈底審明照例擬辦以儆官邪而肅吏治是否有當謹會同湖廣總督臣張之洞附片具陳伏乞聖鑒訓示謹奏奉硃批另有旨欽此 
 
 

Page 14

 
 
[光緒二十二年六月初七日景報全錄]  
　　宮門抄○諭旨五道錄前○江督劉等　奏查明　匪出力員弁分别謂獎摺○御史恩奏糾叅章京承領餉銀揑報欠平摺○又 
奏請飭稽察各旗扣發俸餉之弊片○江督劉　奏去年新　各　分别裁留片○粤督譚奏揀員請補都司摺○又奏查明已故水師提督子孫幾人片○東撫李　奏委署知縣各缺片○將軍依等奏委員署補廳縣各缺片○六月初七日吏部翰林院鑲紅旗値日無引見○良培假滿請安○浙江副將倪祥福謝　恩○湖北副將劉清望謝恩○八額駙續假十日○李鴻藻續假十五日○倉塲奏漕船五日回空○召見軍機　皇上明日辦事召見大臣後至醇賢親王府行奉移禮後至　虹堂目送畢還海○○頭品頂戴兩江總督臣劉坤一頭品頂戴漕運總督臣松椿兵部侍郎江蘇巡撫臣趙舒翹跪奏爲疉　要匪出力員弁遵照部章分别等次開單籲懇恩施恭摺仰祈　聖鑒事竊查江蘇徐州文武員弁會獲幅匪侯娃一案前經臣等會奏請獎出力員弁保獎奉硃批准其擇尤酌保毋許冐濫欽此旋准吏部咨以保獎員數之多寡必以獲匪名數之多寡爲憑行令照章將獲匪名數擬保員數曁是否尤爲出力抑係其次出力分别聲叙奏准後再照獲匪尋常勞績章程奏請獎叙等因當經轉行遵照在案嗣據徐州道沈守謙詳稱查明拿獲幅匪侯娃等案内獲犯侯娃等二十名擬奏保文職四員武職四員咨保武職七員共計十五員又銅山縣事主祁政平被刼案内獲犯李二等三名格斃一名擬奏保武職一員又邳州事主汪灠域被刼案内獲犯李克啓等六名格斃三名擬奏保武職三員咨保武職二員共計五員該員等均係尤爲出力所有其次出力各員前已槪請外獎今旣奉部駁飭復於尤爲出力中再分等次以期益昭核實惟查前奉部章内載嗣後如有大股哥老會匪竪旗起事抗拒官兵實係調兵勦滅者仍照異常勞績核獎又臣坤一於光緒十七年六月間奏明各員拿獲要匪准子優獎欽奉恩旨允准在案今匪首俟娃糾約黨夥二百餘幅起事抗拒官兵與部指大股會匪情事相同在事文武員弁帶隊圍勦履危蹈險力遏亂萌實屬異常出力應請從優給獎至祁政平汪寛域二案雖與侯娃之案有間第查祁政平一案僅保一員且係俟娃案内尤爲出力之人卽汪寛域一案亦止五員均係武職所保未敢從優等情並據將各員職名出力等次開摺詳請具奏前署督臣張之洞未及核辦移交前來臣等伏查侯娃一案係屬大股幅匪各該員弁合力撲捕無異臨敵其勦辦情形前經臣等詳細奏明並將出力　弁從優獎叙欽奉硃批准其擇尤酌保等因各該員感荷恩綸莫不益加奮勉現在旣准部咨行令將擬保員數分别聲叙自應遵照辦理謹將此案出力員弁分别等次繕具清單恭呈御覽合無仰懇天恩俯准給子獎叙以示鼓勵如蒙俞允再由臣等擬保官階奏請恩施除咨部查照外謹合詞恭摺具陳伏乞皇上聖鑒訓示謹奏奉硃批該部議奏單併發欽此○○稽察右翼前鋒統領護軍統領事務御史奴才恩薄跪奏爲章京承領餉銀揑報欠平據實糾叅恭摺仰祈聖鑒事竊奴才素聞右翼弁兵每月關領錢糧到手不及一半由於辦事章京於領欵則揑報庫虧以肆侵漁於發欵則巧立名目多方尅扣所致奴才自本年二月奉旨派查右翼卽告知該章京等各營原有辦公之資嗣後弁兵應關月餉凡經御史監平者槪不得以例外之事妄請扣發計奴才到任現三閱月雖力求規復其錢糧分兩猶不能卽符者　以部庫放欵均向承領者先收領結然後放銀卽有短少人莫敢爭於是領餉之章京遂以庫　藉口奴才亦無憑究詰現値五月分初三初四初五等日爲右翼五營領放錢糧之期除護軍營鑲藍一旗所領五千兩有奇僅欠平十一兩外正黄正紅鑲紅三旗則每兩所虧在三四分不等容奴才晤各統領等商辦整頓其尤甚者如前鋒營正黄旗所領七百八十二兩有奇則欠平四十六兩零正紅旗所領六百五十三兩有奇則人平三十九兩零核計每兩係虧五分以上鑲紅旗所領七百二十一兩則欠平四十九兩廂監旗所領七百五十五兩則欠平五十三兩每兩虧平竟在七八分以上較上兩月虧數逐漸加增推原其故每因領銀後裝箱加封悉由承領章京一手經理恃無證見卽非　大妄爲亦難辭承領不愼之咎若不懲一儆百恐日後漫無範圍於兵食大有關礙所有前鋒營承領五月分餉銀之前鋒侍衛永瑞叅領松聯應否請旨交部議處並請將所欠平一百八十九兩著落該二員賠繳以示懲儆之處出自寫裁謹專摺糾叅再初三日初四日前鋒統領芬車有差未到是以未經會銜合併陳明伏乞皇上聖鑒謹奏奉旨已錄○○恩溥片再各旗翼叅領藉口庫虧私扣俸餉岡不刻薄成家略無忌憚查京秩之俸文職五品每季始八十金八口之家已難　擋乃一年之入本旗竟扣去十三四金實屬奪一月之俸使稍知自愛者又從何處求之夫臣工無過朝廷猶不言罰今本旗忘其無厭逐俸侵漁致開衣冠鮮恥之瑞亦失聖主體恤旗僕至意應請飭下管庫犬臣曁八旗都統兩翼統領嗣後每届發放俸餉均著認眞稽察務期實事求是以維廉恥至應如何訓飭出自皇上恩施不勝惶恐之至謹附片具陳伏乞聖鑒謹奏○○劉坤一片再前因徐州鎭總兵陳　　奉調帶馬隊三營北上經前署督臣張之洞飭令前署徐州鎭總兵程孔德等將原有之步隊鳳字二營鎭安一營飛騎馬隊二營歴年裁减之額一律照馬步營制補足共補馬隊勇丁八百數十名卽名爲徐防馬隊營步隊營於光緒二十一年二月初四日具奏在案關查陳鳳樓所部之馬隊三營業於上年冬間奉飭回南該軍久在徐州緝捕素稱得力應飭照舊駐紥以資巡防其程孔德等招補之馬步勇丁應卽全數裁撤仍照歴年减定額數分别留防又駐防清淮之高字三營浦勝馬隊一營經臣於本年二月間奏請暫行留防聲明俟地方情形較鬆卽行分别裁撤惟查清淮一帶爲南北衝衢彈壓巡防極關緊要該處前本駐有合字營勇自調防江陰以來時覺地廣兵單不敷分布疉據各該處紳民以萑苻未靖聯名禀請酌留勇營臣詳加體察應將高字三營裁去挑留精壯一營浦勝馬隊一營批留馬隊一百名以順輿情而資巡緝除檄飭遵照並飭將所裁各營勇照章發給一月恩餉外理合附片陳明伏乞聖鑒謹奏奉硃批戶部知道欽此○○太子少保頭品頂戴兩廣總督臣譚鍾麟跪奏爲揀員請補都司恭摺仰祈聖鑒事竊准兵部咨廣東香山協右營都司陳海平調補　洲營都司遺缺應用儘先人員令卽揀員請補等因兹在外海水師儘先都司班内揀選除籍隸本府各員不計外查有督標中營水陸儘先補用都司劉紀賢年五十五歲江南江浦縣人由軍功遞保儘先守備奉差來粤隨同剿辦瓊州黎匪保准免補守備以都司留粤遇有水陸缺出儘先補用收標効力准部註册序補該員營務講求前在外省軍營並無叅革朦保情弊合無仰懇天恩俯准以劉紀賢補授香山協右營都司俟部覆到日給咨送部引見以符定制謹會同署廣東水師提督臣潘瀛合詞繕摺具陳伏乞皇上聖鑒勅部核覆施行謹奏奉硃批兵部議奏欽此○○譚鍾麟片再廣東水師提督鄭紹忠因病出缺經臣由驛馳奏兹恭閱電抄欽奉上諭加恩著照提督軍營立功後積營病故例從　議卹該故提督子嗣幾人著譚鍾麟查明具奏候旨施恩以彰勞勩等因欽此仰見　聖主軫念藎臣有加無已之至意遵查故提督鄭紹忠有子四人長潤煇應承正二品廕生次潤深應承從一品廕生均未入京考廕三附生潤樑四潤濓孫五人應縚應麟應元應　應奎均幼應如何施恩之處出自逾格鴻慈謹查明附片具陳伏乞聖鑒訓示謹奏奉硃批另有旨欽此○○李秉衡片再准補惠民縣知縣柳堂應卽飭赴新任供職又署理滋陽縣知縣王爕堯年滿調省遺缺查有請補斯缺之現署惠民縣知縣孫國楨堪以先行到任署理又請補　陽縣知縣祁壽　先行到任代理現已接准部覆另報到任據藩臬兩司會詳前來除批飭檄遵並咨部查照外謹附片陳明伏乞聖鑒謹奏奉硃批吏部知道欽此○○依克唐阿等片　再金州廳同知王志修又本任開原縣知縣署理海城縣知縣祥瑞現均撤任　看所遺金州廳員缺查有揀補義州知州高欽明曰安詳堪以委署所遺海城縣員缺前以卽用知縣楊澍請補奉部核准在案應卽飭赴小在以專責成除分檄飭遵外謹附片具奏伏乞聖鑒謹奏奉硃批吏部知道欽此 
 
