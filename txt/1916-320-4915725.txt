# 1916 - 320 - 4915725

 

Page 1

 
 
   
 
 

Page 2

 
 
時評 
[非國老院（冷）]  
　　國老院之議案甫經提出而反對國老院之聲亦起余謂共和國之人民固應如此也 
共和國之人民祇有職位之分去職去位一律平等更無所軒輊於其間也國老院不得謂之職位乃仍受大職大位者去職去位後之一終養所耳是與一律平等之義有乖故當反對者也 
且也國老院而預聞政治歟君主國之元老院其國民猶或非之國老院而不預聞政治歟則安挿故老之方法猶之民間之養老院甚非所以敬重國老之意也故我爲中國前途計誠不如其己 
命令 
　　十一月十五日大總統令張國淦李開侁均給予二等寳光嘉禾章此令 
　　又令章士釗徐佛蘇梁啓勲梁善濟均給予二等大綬嘉禾章此令 
　　又令據督辦江淮籌賑事宜丁寳銓會辦馮煦電稱籌辦義賑母庸有督會辦名目懇請辭去職使以利進行等語丁寳銓馮煦應准開去督會辦職使該紳等以碩德名彦籌辦義賑恭敬桑梓義無旁貸務宜竭誠勸導毅力進行以惠災黎而慰民望此令 
又令司法總長張耀曾呈據廣東高等檢察廳檢察長葉鏡湜懇請辭職葉鏡湜准免本職此令 
又令陸軍總長叚祺瑞呈請任命楊源濬爲湖南督軍公署軍務課課長張莊爲軍而課課長黄昌濬爲軍　課課長楊岳爲軍法課課長應照准此令 
又令教育實業爲立國之大本海外僑民觀摩異國於兹兩事習能智識濬發日起有功足爲内地觀感之啓導殊堪嘉許著教育農商兩部就其急公好義成績卓著者擇尤分别獎勵藉資提倡此令 
又令兹修正參議院議員選舉法施行細則附表增訂議員遞補證書表式公布之此令 
　　十一月十七日大總統令熱河都統姜桂題呈請任命盧宗吕爲承德縣知事葉大臣爲赤峯縣知事李傳勲爲林西縣知事方大年爲　平縣知事周炳麟爲圍場縣知事應照准此令 
又令山東督軍兼署省長張懷芝呈試署蓬萊縣知事江學韓縱容丁役勒財致命據實嚴覈擬請褫職按律懲辦等語江學韓著卽先行禠職提交法庭按律訊辦以肅官紀並交内務司法兩部查照此令 
專電 
[北京電]  
　　東海態度故示冷靜段　　派尚表示不去孫氏辭職亦未　　實行政界形勢極混沌某報載總統方面主張改組内閣不必東海同意即便任命有下星期一二發表之說詢之某府則否認之 
[北京電]  
　　東海於政局僅表示留　　段去孫元首昨午後再派王士珍探問詞極堅决惟聲明非自居調人係進忠告 
[北京電]  
　　今日上午東海與段約　　會聞談徐樹錚之去留問題又聞徐將放一特别區域之長官以免反對不能到任 
[北京電]  
　　孫洪伊調任似己將成事實 
[北京電]  
　　任孫洪伊爲水利總裁之令稿又送至公府 
[北京電]  
　　因任伍外長命令並無未到任以前由某兼字樣外交上一切談判遂暫中止並聞夏己數日不到部視事 
[北京電]  
　　持派王芝祥赴津迓伍博士 
[北京電]  
　　興亞借欵聞以期限將　　過或可賠償損失三十萬廢鑛約惟附以將來借欵開鑛有優先權之條件 
[北京電]  
　　財政當局决定維持中　　行法（一）變更兌現地點另設兌所十處總分行一概兌换（二）商界所存中鈔限即開號報由商會儘先兌現過期無效商會昨發緊急傳單務漏夜趕辦（三）特聘陳文泉周鴻球爲顧問收集思廣益之效 
[北京電]  
　　國院擬下星期内召開　　特别財政會議議案綱要（一）救濟財政取盈補虚方法（二）整頓鹽稅先絶私鹽辦法（三）擴展關稅宜變通現行法之規定（四）籌畫年内到期外債（五）預備善後借欵磋商條件 
[北京電]  
　　今日國務會議兩要案　　（一）省官制案其研究之點甲軍民分治乙分權集權丙各級之獨立與附屬丁道尹存廢（二）全國軍額支配案 
[北京電]  
　　趙炳麟質問總統府官　　制何時可定頗爲政界注意 
[北京電]  
　　聞預算案己由財部核　　定下星期可提交國會 
[北京電]  
　　内部主近年來爲國死　　難之士民與將士同膺恤典己　　函銓局調取稽勲舊章核辦 
[北京電]  
　　昨司法會護試辦登記　　法案及不動産典當辦法 
[北京電]  
　　陸軍軍官學校舉行三　　期畢凿特派蔭昌監臨考試 
[北京電]  
　　浙吕省長電政府反對　　省官制草案四司直隸於中央各部 
[北京電]  
　　國葬條例己提交國會 
[北京電]  
　　新義使阿里晤昨抵京 
[北京電]  
　　吉林日領天野氏己就職譯電 
[北京電]  
　　蜀省軍警代表與省會議員七十三　　人及公民數千聨名電致政府謂蜀人歡迎戴戡爲四川省長請政府諭戴速赴成都又謂前以省會名義發出之電反對戴者乃少數議員所爲不得大衆同意（十八日） 
[北京電]  
　　聞夏詒庭因國會與人民反對甚烈决計辭職大約辭呈遞後須俟伍廷芳到京時始行發表（十八日） 
[北京電]  
　　老西開案發生後全國發電抗議措詞頗激與交涉進行不無妨礙政府乃電諭各省勿再傳電發表無責任之議論並警告所屬勿肆批評（十八日）以上路透電 
東方通信社電（日本人組織） 
[北京電]  
　　黎大總統昨日（十七日）自後門出微行往訪徐世昌氏祇帶從者二人徐氏本擬今日（十八日）午後五時進謁總統旋稱感冒風邪仍未出門聞徐氏之意實欲藉此遷延時日詳察政界之實在情形所謂感冒者託詞而己（十八日） 
[北京電]  
　　衆議院今日以多數通過前四川將　　軍陳宦查辦案至徐樹錚查辦案有人提議變更議事日程旋因己逹散會時間故未討論但依現在情狀觀之大有通過之勢當時一部分之議員以議長湯化龍有有意延宕之態度羣起而非難之（十八日） 
[漢口電]  
　　湖北省議會發起之黄興蔡鍔兩氏追悼會今日在武昌烈士祠舉行午前八時開會王督軍派張副官長代表致祭文武各員及省議會議員各圑體代表等均與會學 
 
 
 

Page 3

 
 
界商界分午前午後舉行祭禮頗極一時之盛 
（十九日） 
　　東京電日本天皇日前因統率陸軍大演習臨幸九州於今日午後四時三十分回東京（十九日）　　東京電本野子爵於今日下午八時抵東京定於二十日上午在宫中舉行外務大臣親任式（十九日） 
戰電 
（英人路透電） 
　　巴黎電今日下午公報云松末河陣線天氣惡劣夜頗安靜法軍擊落敵飛機六架（十八日） 
　　彼得格勒電公報云敵軍仍在亞爾特與桀爾兩山谷猛力進攻多瑙河陣線之俄軍繼續前進（十八日） 
　　羅馬電公報云加沙高原前鋒各地點之陣線上砲火甚厲昨日敵軍在白土比柴西面猛攻爲意軍擊敗紛亂而退（十八日） 
　　倫敦電公報紀德屬東斐之戰情云八日敵軍圍攻瑪蘭加爾英軍小防營一座英軍由後擊之敵乃潰敗（十八日） 
　　巴黎電協約國在此舉行大會議英首相愛士葵陸軍大臣喬治海格將軍勞勃森將軍均與會（十七日） 
公電 
　　孫中山議罷國老院官制電北京大總統　　鈞鑒國務院參議院衆議院鑒頃閱報載國老院條例總統崇賢報功之意至可感佩然國老院之設置根本上不敢贊成因人設官必有流弊查歐美共和國有元老院　與今之參議院相當美國上院委員會即可參與行政我國己有兩院無取架屋疊牀日本之樞密院立於上院以外專備諮詢而元老又參贊國政似爲此制所本顧彼爲大權之結果以大權集於天皇維新之際未有議會未有責任内閣則以此備天皇之諮問至立憲以後天皇猶有大權因仍需樞密院而元老亦因襲以有重權顧今日以元老與内閣國會交相嫉視而施政亦大受阻碍此己可爲鑒戒况民國國體與彼懸殊己有議會決定大綱而責任内閣爲之執行諮詢機關本屬長物流弊所至則多一機關即多一衝突之原異日或轉因意見紛歧大　爲之受障且日本近日己因元老問題屢起政變徒以政治己有常軌不致危及國本若在今日國國基未定民情未固一有不幸衝突之結果有如日本反對元老之風潮則釀成革命亦不可知益少損多竊謂不可事猶及止敢布胸臆伏乞裁鑒孫文叩 
　　黎總統覆孫中山電孫中山先生惠電悉所論詳攬中外究極事情宏識遠慮良可欽服國老院一事先是有人爲調和政局起見屢次建議經内閣採納現己將組織法擬定咨交國會想兩院不乏明通之士贊成與否應有適當之解决知關　系特電敬復黎元淇皓印 
　　湘省范治焕來電時事新報張君勱先生鑒長沙局面甚安惟漢滬各處不無謡傳難保非覬觎權利者所爲乞轉各報萬勿輕信焕篠 
　　江北公民李作田等來電申報館轉各報館鑒會勘江北運河在寗會議發見潘副總裁測量山東湖河諸多失實公議汶河泗河牛頭河蜀山南旺諸湖連接處均不挑濬久設公司瀉湖涸田之心不死手書魯蘇湖河各仍其舊再會務以混亂之大失江北信用公議數欵電國務院農商部請願一江北運河由江北人籌欵興修誓不借外債一魯蘇運河利害相反不能以魯人辦蘇運一上游湖河非得下游同意不得擅挑三均關江北人死命貴報爲輿論代表希主持江北公民李作田等一千五百二十人公上 
　　廣東追悼黄蔡會籌備事務所來電中央公園黄蔡二公追悼大會籌備事務所督軍省長議會各政圑上海各報館公鑒銑電敬悉黄蔡二公相繼殂謝元勲不世薄海同悲粤省現由軍民兩署發起聨合各界開會追悼定於本月二十一號舉行謹此奉聞廣東追悼黄蔡二公會籌備事務所叩巧 
　　基督教請全信教自由電大總統國務院參衆兩院鈞鑒國教不適共和萬勿定入憲法並懇删除約法第十九條之第二項以全信教自由而弭教爭基督教江蘇聨會會長萬應遠張永訓及全體叩 
要聞一 
[日本對華政策之一斑]  
　　吉長鐵道改約 
　　日支協會成立 
　　憲政會新政策 
東京中央新聞云吉長鐵道改訂契約問題旣經中日兩國委員屢次磋商己有成議借欵額爲六百五十萬元除去日本旣付之二百五十萬外尚須付洋四百萬元議决之後日本方面要求即行簽字而中國委員主張必須經國會通過方可簽字當此中國國會開會之時勢非從中國之主張不可故往日雖有不日簽字之說今恐不能實現矣又據東京報知新聞云本約根據昨年中日交涉而來無須再求國會同意可以逕行簽字中政府允從日本之主張云二報所載正成反對未識究竟孰是然而内容己决簽字日期未定可以知也 
大阪每日新聞云日支協會己告成立與會者多日本知名之士其决條項如下（一）以中日親善之實現疏通國民相互之意見爲目的置兩國各種經營於平等之基礎（二）擴大國民提携之道（三）尊重列國之機會均等主義其舉辦事項有二（一）設立日支俱樂部歡迎爾國朝野人士之入會（二）設通信社以圖疏通雙方意見云 
大阪朝日新聞載日本新組織之大政黨憲政會新議决之政策凡十三條其政上則有海軍財政國債國民經濟鐵道教育農政等項對外有關係者則有下列四端（一）與歐洲聨合各國之關係益圖親密以逹交戰目的同時應時局之推移增進日本地步圖國利揚國威（二）在東亞則尊重日英同盟及日法日俄協約之精神對華則圖親善增進相互之利益確保東亞永遠和平（七）發揮特殊銀行及其他經濟機關之機能以圖供給資金之寛裕復整理中日經濟的關係上必要之金融機關（十三）獎勵移民圖民族之發展 
[蒙藏要求加入憲法條件]  
　　蒙古王公舉出那彦圖貢桑諾爾布等數人謁見總統總理要求於憲法中增加重要條件曾略見各報兹聞該代表等見總統時曾遞一呈呈中語意頗有足令人注意者其文云竊我蒙藏之屏藩有清者不侵不叛垂三百年無他有清一代能順我蒙藏之欲洽我蒙藏之情耳民國成立相率内嚮其希望於我政府者亦若有清之待我此外並無奢願苟能如是則中華民國五族之基礎自能永遠鞏固現在憲法開議所有國家根本大計均應規定於憲法之内蒙藏爲五族共和之二疆域如是之廣人民如是之多在建設民國部分不可謂不占重要本會等以爲複雜國家立國之要素一在人種之各如其欲一在制度之各躋其平固不可因陋以就簡尤不可强彼以就此本會等屢次開會討論以爲内地辦法未必適用於蒙藏爰參考歐洲之先例證以蒙藏之情勢撮其要件宜請加入憲法者敢爲我大總統陳之一蒙藏各地概得保其固有之習慣（理由）查英國大憲章第十三條倫敦政府無論水上陸上概得保守其古來之自由及習慣進而其他一切都邑市港一概許其保有古來之自由及習慣夷考我蒙藏宗教衣服飲食風俗制度語言概與内地不同凡一切内地適用之法律制度均多與蒙藏隔閡庫倫往事可爲殷鑒故蒙古待遇條例各蒙古之對外交涉及邊防事務自應歸中央政府辦理但中央政府認爲關係地方重要事件者得隨時交該地方行政機關參議然後施行誠重之也此蒙藏舊來習慣宜仿英國憲法加入者一也一蒙藏之内政基於特别法律用特種之制度（理由）查俄國憲法第二條芬蘭公國與俄國爲不可分離之部分其内政基於特别立法用特種之制度緣腹地各省己改共和而蒙藏仍爲階級制度内地己成郡縣而蒙藏仍屬部落行動故蒙古待遇條例各蒙古王公原有之管轄治理權一律照舊内外蒙古汗王公台吉他布囊世爵各位號應予照舊承襲其在本旗所享之特權亦照舊辦理蒙古各地呼圖克圖喇嘛等原有之封號概仍其舊良有以也此蒙藏特種制度宜倣俄國憲法加入者也一中華民國京外各官署對於蒙藏各地之各行政機關往來文牘及人民詞訟均得使用其各該處語言文字（理由）查俄國憲法第三條俄語所使用於海陸軍及其他帝國官衙者爲普通必須之國語若帝國官衙而使用各地方之言語及方言者此則以特别法規定之前清理藩院純用蒙古旗人之通曉蒙文蒙語者又軍機處章京除滿漢文班外尚有蒙文一班即近日蒙藏與蒙藏往來文件亦各用蒙藏文字又熱河察哈爾綏遠涼州等處均設有專司錄用連曉蒙文蒙語之人審理蒙漢詞訟事件此使用各該蒙藏語言文字宜仿俄國憲法加入者一也以上三項條文在各國旣有先例在吾國亦夙具成規值此訂定根本大法時際自宜一併規定以垂久大之經旣非强國會以所難又非有額外之籲請擬請大總統俯念本會爲國家永久計畫起見將此三項事實提交憲法會議加入憲法實國家之庥亦蒙藏之福也抑更有進者今日談蒙藏者動曰移民實邊或曰夷爲郡縣凡我蒙藏人聞之未有不疾首痛心者也我蒙藏王公之土地及特權本基於固有而蒙藏人民之特性亦習於天賦順之則傾向之忱油然而發逆之則携貳之心勃焉以動若必拘迹文法强以所難倘有疏虞恐非威迫利誘之所能挽回際此内患迭乘外交棘手國事艱難安危所繫本會體察衆情之所嚮不敢不掬誠入告者也兹事重要攸關國本未敢安於緘默伏乞大總統鑒核訓示施行謹呈 
[審議會討論省制無結果]  
　　昨日（十七）憲法審議會開會到會者約六百餘人審議長登　即提起表决方法按當日之表决方法分甲乙兩種甲種即省制加入與不加入兩項乙種卽省制加入憲法省長問題另以法律定之等三種（與前次相同）審議長謂今日宜先研究表决方法係採用甲種抑採用乙種王君方發言討論會之克希克圖即大起反對謂此種表决明明是手段斷不能認其合宣應仍照前會之方法以加入不加入爲表决而不能以其他三種爲表决劉成禺卽高呼請審議長宣告討論不要任他搗亂孫潤宇又起與劉成禺大爭當時議場中如凌文淵吕復等及其他議員三三五五同時發言無從分辯彼此發言之惰狀有由議場之東角與西角對爭者有居間調停者如藍公武何宇澄等頗不勝其忙碌審議長無法祗得以討論終止付表决商確會中人多起立查點人數時有未暇入座者遂一併算在贊成討論中止之内審議長見秩序不能維持遂即宣告休息休息時在休息室尚復剌剌不休及至繼續開會爭辯之聲仍復大作當由審議長將各議員（卽各政圑之意見）提出之表决法一一臚列以備採爲表决方法之張本彼時克希克圖即動問何以不將我提議之表决法寫出（克君主張以加入不加入爲表决方法）語未畢馬君武又起而詰問審議長謂各議員之表决方法均一一臚列何以不加入我表决提案（馬君大致主張地方制度大綱加入憲法不宣將省長撇開可由起草委員起草）當時有未俟審議長答覆即爲之代答者秩序復亂遂宣告散會計當日自一時至四時餘並未是何結果不知下次審議又當若何也 
[北京特别通信（四十二）飄萍]  
　　徐東海到京之光景 
　　各派對徐心理之不同 
　　政局將來之預　 
來與不來大費國人之揣測何日可來大起國人之疑問之徐東海氏竟於十六日上午十一時二十分到京漢站記者以是日稍閒亦夾雜於官僚政客中前往一試其歡迎至則車水馬龍人聲嘈雜摩託車第一號第二號以至號陳列其間警察見人步行於當路輒前來維持其所謂秩序而鑽頭覓縫之看客猶復紛至而勿衰俄而軍樂之聲雷動國務院警衞隊及四十三圑一營白字紅地之旗幟因風飛舞如人面之歡笑俄而新官僚舊官僚喜氣揚揚作爲前驅更有大政客小政客步聲得得爲之旁襯忽聞口令一聲兵士剌刀拔出插槍口際正立不動如木雞此時有十餘大約皆有尊鬚之人簇擁前來最中一手扶（思的克）杖氣度從容風韻猶昔爲大衆視線所聚集者即來與不來大費國人之猜測何日可來大起國人之疑問之徐東海氏是也 
東海至矣而各派對於東海之心理見於第二日之報紙者乃至爲不同約分之可得三派 
（甲）維持段總理派此派態度對於東海乃出之以冷靜其言之大要曰東海到京即趨車歸私宅總統遣人邀之未卽往也且謂東海所先表明者以維持現内閣爲第一義不敢自居於調人或曰爲有條件之調人即以不入政局維持現閣爲條件三日以内因途行感冒不即見客云云 
（乙）反對段總理派此派態度對於東海乃出之以熱鬧其言之大要曰東海到京即驅車入總統府將以總統府爲其小住之所且東海瀛眷亦己來京以表示其不卽去而段内閣之命運殆即於數日内告終云云 
（丙）中立派此派態度介於兩者之間吾人爲新聞記者亦自以暫居此派爲當爰以記者所知爲上兩派校正其得失東海到京後確即赴東四牌樓五條胡同之私第而門前車馬亦復大至尋常之客往見者確以感冒爲辭謂俟兩三日再說但對於政局之商榷並不十分停滯維持現内閣亦東海應有之言而先求徐樹錚孫洪伊之各離本職似爲事實且爲各派之所同然政局之全體動摇與否數日内將見解决而段氏旣無去志大約以改組一部分爲將來之事實 
嗚呼觀於東海之履歷前清翰林歷任練兵處提調兵部侍郎軍機大臣當預備立憲改官制後任民政部尚書開去軍機大臣專理部務旋外遷東三省總督及袁世凱回籍後内調郵傳部尚書旋擢協辦大學士復入軍機晋大學士皇族内閣成立爲協理大臣辛亥革命起後内閣瓦解遂去職載澧解政後與世續同任太保清亡避地靑島民國三年新約法公布之日出任國務卿帝制發生後辭職家居取銷帝政後復任國務卿約半月内閣改組又去職袁死受遺囑爲之料理家務畢歸隠河南以至今日所謂歷遭時變而皆如不倒之翁其本領蓋大可見 
今之新人物欲利用之吾知其有所不能若欲借本地風光爲作罕譬殆如東海之手中扶一（思的克）洋杖雖不妨暫作提携然而非其好也然則各派之紛紛擾擾亦胡爲哉 
[徐州特别快信]  
張勲誕辰帝制派來徐祝壽者甚衆昨省區聨合會因東海己到京特開茶話會聞與内閣改組問題有關又聞各省區代表以徐樹錚爲省區聨合會之中堅人物倘被推倒殊與該會一切進行有礙昨開會一致主張向各方面積極運動務使徐之地位不致動摇 
黎樹奉大總統派來徐州祝壽 
康南海昨派代表來徐祝壽並接洽一切 
倪嗣冲派第七子（幼丹）來徐祝壽賀儀甚豐 
昨日張勲生祠排演長板坡文昭關郭子儀上壽舉鼎觀　烏盆計大溪皇莊隂陽河等劇 
張勲昨派陳英楠赴京謁東海商榷一切 
阮忠樞今日晚車抵徐 
[南京快信]  
　　徐東海昨由京電馮副總統徴求調停内閣意見 
　　安徽省議會昨致電蘇議會請協電挽留段總理以維大局略云報載段總理近萌退志關係全國安危敝會己電請大總統曁兩院一意堅留以免内閣摇動應請協電以維大局云云 
雲南省議會昨致蘇議會電云接京電痛悉蔡松坡先生於月之八日逝世本會以先生辛亥光復底定南天迨至帝制發生又復潛赴滇垣興師問罪川南激戰聲震全球義高千古共和再造利賴無窮噩耗傳來五中俱裂除電東京弔唁並商省長定期通令各機關一體開會追悼並籌鑄銅像外敬懇大總統飭部從優議恤以慰忠魂而昭激勸臨電無任悲痛之至滇省議會寒印 
鄂省議會以陜黑兩省議會相續被人擾亂地方行政官不得辭其責昨特電蘇議會請協電中央查辦以維立法 
省議員仲頤昨致議長請更正本會概算以維法案函云敬啓者查省會暫行法第五章第四十條議員旅費公費由省議會定之是以上届大會議决本會支給規則常會支三分之二計洋四百八十元臨時支三分之一計洋二百四十元本届係常會而非臨時會自應遵照規則辦理乃提出之本會概算所列公費旅費支給數目與原議不符應請從速更正以維法案云 
蔡議員寳善等提議省制宜訂入憲法緊急動議案即日付大會討論 
馮副總統電政府令譚延　回湘 
昨日各機關要人聨袂赴徐祝張勲壽辰 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[停頓中之老西開交涉]  
　　輿論攻繫夏氏 
　　代表回津報告 
　　老西開交涉一案英使朱爾典氏業己聲明置身局外代理外交部務夏詒霆氏曾於前日赴兩院報告此事之結果並述將來之辦法謂仍當電飭駐法公使胡氏與法國政府直接交涉云云以近日夏氏與朱爾典氏交涉而言夏氏似無大過惟據某京報載稱有某君深知外部辦事内容者則謂夏氏辦理此事殊多可議之處當老西開交涉開始後法使曾至外部謁見夏氏數次照例部長會晤外國公使須由司長或秘書列席代爲通譯並以問答言語列爲記載蓋國際交涉關繫重大一言一動皆宜筆之於　以爲他日考證之資夏氏則絶不使部中一人參與其事惟另請政府顧問鐸爾孟氏代爲傳譯鐸氏通曉華語自能爲夏氏傳譯然兩方對答之語則無人爲之筆記部員中多以此事辦法未妥故某日會唔後秘書劉符誠與　員某君進謁夏氏詢問本日會議之結果夏氏答曰此事總守秘密某君問曰然則對於秘書參事等亦守秘密乎夏氏語塞乃勉應曰那却不盡然那却不盡然連說數句然其結果終未將所議之事告知秘書等亦無可如何也夏氏當辦理此案時每日到總統府國務院自謂此事非我夏詒霆總辦不了前月三十一夜法使允爲恢復原狀之後夏氏卽至國務院極力誇張謂此事己經由我辦妥矣而初不意此案厥後復有反悔也以上云云爲某君個人之語然一般輿情對於夏氏之無好感己可概見矣又聞天津公民大會代表孫子文日前假商會聨合會報告在京進行情形略謂鄙人（孫君自稱）等在京向各當局請求力爭並痛陳民心之激昂當局亦均主張堅持不讓惟此次交涉失敗原因實被外交部次長夏詒霆一人所誤且此次所訂條約亦係由夏氏自行提出卽英使出而調停亦彼所請求也云云該會代表卞月庭楊志卿兩君現因交涉緊急己定於星期五日晋京向中央要求表示正當辦法至於天津法租界華工罷工一節其罷工之人數約計義品公司十三人華利鐵工廠二十四人服役法軍營者十一人溥利車廠七人儀品磚窰公司二百四十七人義善實業工廠八十五名公議局一百六十八人大豐洋行一人中法實業鐵廠四十九人電燈房四十人又義善鐵廠二百零九人法國球房十六人此外如法漢學堂學生之因老西開案罷課者則己由公民大會組織中法學校收納該校學生以免曠課日前業己隨班上課矣 
[鹽政討論會議除鹽商中飽]  
　　昨（十五日）都中鹽政討論會開會提出取締各省鹽價規則問題計到會者均爲洞悉鹽政情形之兩院議員及其他會員首由主席景君本白說明提案主旨本會爲澄清鹽政計久欲提出官專賣案於政府嗣以困難繁多未果今姑去其鹽弊之最深者莫如各省鹽價問題統計全國人民對於鹽價之負擔共有二萬萬元之多其中國課所得者不過八千萬鹽商成本不過四千萬其餘八千萬則均爲鹽商中飽之數今當考求實數以限制鹽商中飽乃有本案之提出凌君文淵謂限制鹽商中飽必須減少鹽價如果鹽價減少人民以官鹽價輕必不冒險購食私鹽而官鹽銷額立即擴充則國誤增加收入操劵可得此種結果何止減輕人民負擔而己不過本案主張取締規則應由各省省議會負其責任是一問題先須研究省議會職權在法律上有無此等辦法之依據次須注意各省議會能否對於本會之主張始终可以貫澈蓋中飽所及實官與商共又安知不再與議員共之胡君翔雲謂此種鹽價首由調查確實但省議會卽使能負調查確實之責而議定售鹽價值仍須咨請各本省官廳採擇施行莫如先由國會提議咨請政府飭省施行較易有效云凌君文淵謂逕由國會提議而事前並未詳知各省鹽價卽請政府轉飭各省施行恐滋不便胡君翔雲謂當先由各省省議會分負調查責任得其報告以爲提案之依據張君傅保謂此等議案在國會不易提出周君繼濚謂此事似與官鹽制有關係官鹽制定後則徴收有專官而後取締中飽乃易着手應由本會提案請願於國會景君本白謂從前浙省諮議局曾有取締鹽價之提議今由各省議會負其責任似無不便且本案不涉鹽政範圍只論鹽價而己自與鹽官制無關惟望國會提出法律案較有力量黄君贊元謂本案有先决問題即政府能否認商自由買賣如不認商自由買賣萬一舊有運商不能承認鹽價取締而省議會又不肯放棄取締職權此時運商苟或罷運罷銷必起鹽荒之患將奈何胡君翔雲謂此患應在法文中規定明白如遇此等情事當許自由買賣黄君贊元謂胡君主張雖可贊成惟辦理稍不得法必生擾亂亟宜詳愼防之凌君文淵謂本員所慮者不僅如黄君慮在人民有鹽荒之患而政府又必利用鹽稅己經抵押外債不敢冒險試驗之說反對吾人之主張今欲期逹反案之目的必須先就以上兩種所慮之點研究解决之鄒君長鎔謂自由買賣之商亦苦鹽稅甚高且須先交借大運額則困難尤多即論淮北雖可通融分交己不勝其苦而場運局窒碍更甚最後討論結果應由本會議員建議政府以剔除鹽商中飽爲標題其内容辦法一爲增加國課之收入二爲減輕人民之負擔三爲確定鹽商之利益並推員起草立須進行 
[王謝家敦促恢復自治]  
　　議員王謝家等提出政府對於恢復地方自治不速以明令宣布質問案云爲緊要質問事竊維立國基礎組織在地方憲政精神發展先由自治此全國心理所共認亦中外學理之皆同當袁政府時之破壞民國解散　院摧殘自治者無論矣卽今共和回復己逾五月國會省會之召集亦三月或一月有餘獨於民治根本之各級地方自治雖由兩院議决恢復咨逹政府而至今聲響沈寂迄未宣布將謂前此章程之未善耶聞兩院咨逹文内固明言一面速將各自治機關恢復以慰輿情並一面速將各自治章程提交以期修正也將謂兩院議决之案爲不能施行耶則約法又明載大總統對於議院議决事件如否認時得於咨逹後十日内聲明理由交院覆議也今旣無交院覆議之文其爲必當施行之件應無疑義乃自月除以來内務但爭個人之去就閣員全無一致之進行即如恢復各級地方自治一事本員確認爲絶不可緩之件亦認爲最易施行之件然尚因循擱置毫無表示如此揆之約法凖之民情恐未有其一合也夫數年以來人民之疾苦深矣官吏之苛横極　幸前有此自治機關一旦恢復庶可收宣逹補救之用乃政府猶靳而不予共和眞諦試問何在法治始基試問何從縱政府或鑑前車容有一二不肖士紳把持稅捐侵越行政種種弊端實亦難免然政府當爲全局之籌畫不當因一事而遲疑比如現時各縣官吏詎盡循良政府豈能因此而悉行裁撤耶况章程修正在卽一俟國會通過另行改組自可懲前失而策後效若必待新章完全制定以後始再頒布辦理則手續繁重歳月稽延方今民困初蘇百端待舉旣無集合之機關安有解决之希望公私停滯民意鬱湮此全國人士所以奔走呼號而日盼明令之下者也本員素以恕道待人亦知政府對此自治要圖非不熱心提倡以期完善而免弊患徒以宣布遲遲衆情多所惶惑即本員亦有不能代爲政府解者究竟政府於此地方自治何日恢復抱何意見無妨推誠相告兹依法提出質問書務希於三日内從速答覆再本員前因政府收練制錢曾依法提出質問一月之久未見覆示請間政府視此種質問是否尚爲有效且不答覆則亦己矣並聞政府己在天津設局制練不知此係中國自辦抑仍係與日商合辦政府如此行動是否心目中尚有國會謹申前意並希答覆爲要提出者王謝家連署者王源瀚等二十八人 
[俄設濱江省之傳說]  
　　東三省某報載稱近聞俄政府議定將哈爾濱改爲濱江省并設立中東使督府該處各國領事反對斯舉己紛紛電致各該國政府陳述俄國不能設督於哈埠之理由請先事勸阻等語我外交部關於此項交涉亦曾提向俄使質問惟尚延宕推諉迄無結果云云未知此項消息確實否也 
[黑省會與監視圑之風潮]  
　　黑龍江省省議會因監視議員圑宣佈成立之後議員金體反對於七日開會電請中央解釋時函知立法機關暫行休會其文如下啓者近據本省監視議員圑聲稱糾集本省公民組織監視議員圑對於議員有違法表决情事即行提起公訴或以相當手續對待並刋必木質關防啓用等語查人民集會結社固屬載在約法而法律限制尤爲前提省議曾爲地方最高立法機關省會職權業己載明省議會暫行法公佈各省遵辦在案且查省會暫行法第十六條之規定對於省議會職權條分縷晰並無監視議員圑之明文卽該圑簡章内違法表决四字尤屬荒謬查省議曾議員對於議案之表决應依省議會暫行法第二十九條之規定會外并無干涉之餘地議員對於議案有違法之表决應依省議會暫行法第三十九條之規定訴訟於平政院亦不能受該圑之監視總之該圑之組織旣違背集會結社之本旨且妨本會之職權若該圑之性質未經解釋明確以前省議會法己完全失其效力議員對於議案之表决旣無省法足資依據該圑行將藉口干涉動輒得咎實於本會職權之行使大有妨害除電請中央解釋明確以憑遵守兹經本會多數議决暫行休會一俟奉到中央電覆明確再行繼續開會以保職權而資遵守監視議員圑致省會公函如下貴會開會以來中有少數議員專以搗亂爲前題置會務於不顧摇動全體致障會務進行本圑以共和國家人民本爲主體由民選議員而爲代表我全省父老兄弟生命財産咸所託倚關係重要不敢坐視特組監視議員圑乃監視議員各人不正行爲使之咸守範圍一致進行以期省會收良好效果並非監視講事機關至熱心國利民福之議員本圑歡迎崇拜猶且不暇有何監視之必要想必貴會誤會本圑名義竟行反對停會不開求救於各省貽笑於全國若長此以往本圑勢必電報各縣馳派代表另組公民大會不惜改選之負擔電請解散另舉賢者藉免空耗我四百萬人民之脂齊云云 
省議會曾開會請行政委員出席答復監視議圑禀請立案理由衆皆贊成遂由主席孫蘭昇請委員出席答復有監視議員圑禀請立案因非有法律規定故未批示俟電中央政府核示再行核奪等語於是議員羣起質問議場稍紊經主席維持後議决致電中央而散 
江省告訴議長案發生後而監視議員圑亦應運而生其詳細情形業見本報今得　江消息謂議員（是否全體未詳）以此圑係孫某所爲羣起反對質問省長又令該圑即日取銷而該圑以己經成立不能取銷於十一日招集全體會員公同討論己將監視議員圑改組爲自治促進會矣 
[奉天征蒙軍凱旋之歡迎會]  
　　日昨（十五）爲征蒙軍隊凱旋之期督軍先己諭令軍署副官預備犒賞物品迨征蒙軍在小西門外西下窪集會後即前赴東門外軍官圑操場於時督軍偕同參謀以下武官皆戎裝劍佩到場先由凱旋各軍列隊與歡迎各隊表示敬禮督軍率各級武官答禮軍樂齊奏督軍演說勗勉官長士兵閱兵後即頒行犒勞是日二十七師孫湯兩旅長及二十八師駐省代表等以征蒙軍隊數月以來轉戰辛苦實堪敬佩均前往歡迎吳鎭使百戰餘生其功尤偉於是日亦同受歡迎同時參與之軍隊除軍署衞隊軍樂隊外並有五十五六旅軍隊警務處長兼廳長卞岷源氏亦極表歡迎特派多數巡警分布並有警官多人此外本城中學小學各校職員學生對於征蒙軍隊亦極表歡迎於督軍勞軍之時均於上午由校整隊奏樂前往以表敬慶英雄之同情並爲　摩之地步其到場排列係學生排列外圈征蒙軍排列中間其飲不下數千雖長幼逈殊其精神秩序步伐則均極佳張督以此等人才卽異日國之干城極爲欣喜聞皆頒獎勵分錢物兩種此次凱旋軍隊爲二十七師騎兵一營三營（二營己先期返奉）機關連一排及步百六七圑步兵砲圑等當本年七月二十四五等日吳師在突北血戰警電飛來二十八師就近撥調前鋒二十七師前後陸續調往者數千人其中不僅剿匪之辛勞並有種種之困難其間官長僅崔營長積勞病故並有數十受創現受醫療己多痊愈折傷甚少云 
[龍濟光在虎門之恐慌]  
　　虎門消息云此間日來謡言頗甚謂滇桂大軍己定水陸夾攻進奪龍軍日前所帶之鎗械以致軍心民心同時震恐連日軍人私逃者約有十餘起頃由龍濟光下令拿獲逃兵一名訊寳即行鎗决軍心稍定云云聞龍氏赴瓊之議仍有所待致難確定行期今早更飭沙角砲台將巨砲二尊架起各路同時戒嚴一如前日在省時之景象也 
陸督軍昨據第三軍探稱虎門龍軍昨傳駐省大軍將分水陸進攻虎門以至軍心大爲震動相率潛逃龍氏察悉經卽召集所部軍官密議防維拿獲逃兵正法因之稍定而龍氏則决俟前派代表赴南京回虎復後如無他故則儘於本月内陸續赴瓊或另定辦法現己將所駐各砲台大砲一律架起恐慌形象與報紙所傳尤甚云云 
　　李嘉品所部軍隊開往虎門後分駐太平墟者共有五百餘名餘則在大小虎下横擋等處分頭屯駐候命即行出發惟自滇軍抵省後該軍忽將太平原駐之衆悉數調回并飭普懷安率帶所部在大小虎等處每晚輪班守衞所有帆船輪舶不許近岸防範極形嚴密至所携鎗彈數百餘箱前在兵艦安放者己經陸續起卸上岸矣 
保民運艦載運第四帮龍軍往瓊現由瓊駛回虎門以備載運第五帮出發詎龍濟光因日來宣布虎門戒嚴特將該艦調泊要隘派出普鐸所轄砲兵二十餘人過艦防範極嚴 
[李烈鈞離省抵港紀]  
　　李烈鈞此次來省經粤人竭誠歡迎盛會得未曾有聞李君宣言以共和再造己告成功即當退隠林泉藉享平民幸福業於八日附商輪往港遄回上海以圖小憇征塵查是日李君係附夜輪離省當在海珠啓程時各界至該處燃放鞭炮數十萬以歡送之并由政界以小輪渡登港輪至李之秘書長鍾動君則於早論赴港爲之預備一切矣 
李烈鈞偕同隨員八人於八號晚由海珠乘駕電船轉搭金山夜船往港未開行以前朱省長偕同二三屬員步行至金山船送行陸督軍亦派代表護送抵港後是晚在船歇宿早餐後偕同各隨員到英皇酒店寓七十四號房同寓者共六人中有林子峰（朱省長繙譯員）何子智其餘張某李某分住各房聞李軍長將在港逗遛三五天然後再定行止 
李烈鈞抵港後卽在英皇酒店小作勾留頃以飛行大家譚君因放飛機歡迎致受微傷昨特由港拍電前往慰問原文大意略以烈鈞此次來粤告别各將士　受各界歡迎自漸棉薄滋愧實深昨聞足下試機受傷極爲系念離粤之日因瀕行匆迫未遑慰問抱歉奚如計惟仰天遥祝早占勿藥云云 
魏邦平參觀此次滇軍閱兵之評論云月之六日滇軍舉行閱兵式於東郊佘忝從諸將士後得躬遇其盛未嘗不竊歎觀止也大凡軍隊之要素形式與精神並重彼滇軍步伐之整齊操演之純熟固無論矣然余之景仰之也不在形式而在精神夫戰術之嫻上韜略之熟在曾受教育之軍隊無不優爲惟風紀修明軍紀整肅即在承平己難一致况復崎嶇數千里血戰數十次者哉乃觀滇軍雖在跋涉困頓之餘飢寒交迫之中而士氣不稍衰軍紀不稍壞且戰勝之後絶不矜功無將驕卒惰之習此次倉卒抵省部署未定即行大閱尤能指揮如意具此堅忍强固之精神其難能可貴者在此卽余之崇拜之也亦在此余少留學東瀛壯典兵粤海北走幽燕南游英屬中外兵隊多所屬目試爲比較而評次之覺滇軍之程度不徒超軼全國即在異或亦不多覯蓋非歷數年之教育者未易臻此也吁洵足爲我國軍隊之模範也己 
[廣東之歡迎忙]  
　　粤省自李協和君抵城後籌備歡迎大爲忙碌李之歡迎畢而陳烱明之歡迎會又大開矣兹略述如下 
陸軍學會同人定於本月十三號假座長堤靑年會内舉行懇親大會與陳會長炯明叙數年闊别聞此次開會純係感情作用於政治無關並閩暫借書坊街二十八號爲辦事處 
潮州八邑旅省人士亦擇本月十三號下午一句鐘在長堤八邑會館開會歡迎陳烱明明廣州市民歡迎陳炯明大會借定西瓜園商圑操場爲歡迎地點該會籌備處則暫設長隄鹿角酒店四十一號房並舉定古伯荃伍川坡爲幹事長 
廣東全省公民歡迎大會之公啓云公啓者前粤督陳公競存治粤政績粤人有口皆碑此次抵省百粤人士誼屬桑梓敬念遺澤謹聨合各圑體於本月十二日下午一時假座西瓜園商圑操場開公民歡迎大會是日兼請陸督軍朱省長曁各官廳聨同蒞會應請貴社會堂校各同人一致參加依期到會以襄盛舉爲盼 
商團公所佈告云閱連日報載及接全省公民歡迎大會公啓敬悉前因合照通知會圑同人俾知届時蒞會以襄盛舉 
此外岑西林氏亦將來粤陸督軍近己探悉其行將東下當經預將觀音山三君祠灑掃潔淨以爲岑公憇息之所昨復特派師長譚浩明唐紹慧趕赴桂省歡迎來粤以此觀之西林到粤之期當不遠矣 
王寵惠陳炯明兩氏相繼回粤昨朱省長設筵公署專爲兩氏洗塵同座者則有治河督辦譚學衡及省會議員容伯挺簡琴石等席中談論財政計劃及軍隊結束事甚詳直至夜深始散聞王陳兩君日問即須赶滬 
[湘人哀悼蔡松坡]  
 
 
 

Page 7

 
 
　 
　　蔡松坡先　耗傳來湘人士莫不同敒哀悃故昨日本城各官署議會停職一日並下半旗誌哀而當道又以蔡公頻年爲國奔馳所有家産均己蕩然無存一旦溘逝不但身後蕭條且喪費都無着落昨特電派留日學生經理員就近裏辦一切並滙解洋銀五千元以作治喪之費 
省長公署財政顧問蔡君鍊乃坡公之介弟驚聞訃電悲愴己極當於九號晚乘輪赴滬趕往日本奔喪昨己通知當道查照矣 
坡公訃電到湘後鄉人均擬開會追悼惟其中有主張與克公一併追悼者有主張另特開會追悼者目下尚未有結果也 
昨早雲南督軍唐　堯有電來湘云長沙譚督軍鑒驚悉松坡病逝滇中軍民悲愴殊深查蔡公爲再造共和元動理應與克公同用國葬藉昭隆典而勵後進除專電中央外特請協力主持繼堯叩靑印 
[東省募債案打消之部電]  
　　東省前日一百四十萬元之善後公債成立之先財政廳并未報明中央甫經議會通過即登報公布並分行各道縣亟亟募集經閱數日始處舉經過情形具詳財部詎昨日奉財政部電竟大不謂然大意以此項公債斷無以地丁作押之理吾國歷次公債向無此例此端一啓各省羣起效尤財政前途勢將益紊務令立即停募用防漸微云云於是此案遂根本打消矣 
[皖垣近事紀要]  
　　前安徽都督柏文蔚於二次革命取消獨立卽己他去迨倪嗣冲任皖以與柏宗旨不合凡柏之部屬悉令拿辦現今共和再造南北一家倪氏亦己消融意見解釋前嫌聞柏刻有來皖之說據傳來皖原因或謂爲發還産業清理欵目或謂爲某君謀補參議院議員之故恐均非確實之消息現　省紳商以柏曩爲都督地方頗有感情一旦重來舊地應卽開會歡迎以盡地主之誼故日來正在籌備一切矣 
倪省長駐蚌三年當時以工振事宜不能來省經紳商一再請求中央電促加以省議會成立始行來省駐節然倪雖返省而蚌埠行轅並未撤消近聞倪氏有俟省議會閉會仍然返蚌擬定在省過陽曆年在蚌過隂曆年是返蚌之期必不遠矣刻以蚌埠行轅無人坐鎭故派李參謀長鳳山常川駐守并不時去電令李約束軍隊維持地方至一切公文要件尚有顧問裴景福居蚌爲之籌皖畫刻下紳商聞倪欲回蚌將再申挽留住省之說矣 
安徽省議員發起追悼黄興大會設事務所於吕八街原議二十號假俠烈祠開會嗣又接蔡松坡訃音復議以兩公合開一追悼會遂改期二十七號刻聞政軍警學紳商報界各擬輓聨詩歌紛紛投入該事務所己經不少將來開會時必有極盛之狀况也 
皖垣有女子蔣氏沈氏朱氏等慣借公益爲名如某堂某會等向巨紳富賈廣募資財以供個人揮霍蔣近又朦禀省 
長撥給津貼月五十元爲慈善之用蔣獲資後不得不有所設施乃於日前召集僧道焚香誦咒并以紙紥冥錢當門焚化以國家有用之金錢作此無用之事聞省議會有人提　以此項不正當之欵目理應停止歸併學校應用未知此說實行否也 
[杭州快信]  
　　吕省長查核桐鄉統捐局所收烟捐原比較一萬三千二百元今絀收至九千九百元之鉅恐中有别情己令財政廳據實查覆第一師師長童保暄於昨日檢閱砲兵營 
吕督軍接俞煒潘國綱爾旅長電謂現己到京寓西河沿中西旅館 
　　吕省長昨電復臨海戚知事謂現值冬防地方緊要未可擅離如有要公儘可呈請示遵 
金華縣知事錢人龍因有要公晋省面陳署務委政務主任姚寛暫代昨電省長核示 
杭地審廳長鄭汝璋現代理高等審判廳長其杭地廳之職務現由民庭推事王仁湛暫代 
地方通信 
[松江]  
　　全節接替事宜全飭堂自舊董被控奉查撤换刻正清查現存財産器物開單歸耿紳等簽名保存其己被吞蝕無可清釐者仍歸舊董負責聞該堂有良田五千餘畝而年養寡釐祗四十餘名雖尚有外恤然究有限舊董祗徐君辦事而其餘挂名之三董亦各年支夫馬費二百金今由縣敦聘清查之耿李楊張四君爲堂董惟諸君之意擬推耿君爲總董餘則多聘數人仿照育嬰辦法改任司月以董事爲義務職無權利可沾庶幾整刷一新藉慰社會之望云 
　　集募五年公債五年份公債劵因籌募艱難遲遲迄未舉行昨日李知事召集市鄉自治委員勸令從速籌募惟城鄉各員均以民窮財盡之際且本年借漕之舉辦理未久斷難持劵向鄉氏勸募蓋民力己竭不易踴躍從公也 
　　國教請願之會議孔教會松江縣支會同人本日因國教請願事假座司牆角袁宅復議一切大約由領袖職員聨咎具禀向當路請願以本會名義單獨進行也 
　　鄉鎭高小運動會楓涇有縣立第三高等小學校倪校長積極進行故成績卓著本届又因新建校舍落成定十一月二十二號就校開運動會泗涇各學校相去咫尺莫不精采百倍蓋由有形的比較而爲無形之競爭故效果顯著也縣立第四高等小學校亦在該處校舍起建後操場己塡築完竣現筮十一月十九號開第一次運動會縣公署顧科長等均乘舟前往想必有一番興會也 
[鎭江]  
　　饑民紛紛南下現有大帮淮徐海饑民成羣結隊相率南下日昨渡江至鎭者己有數百人丹徒縣章知事深恐若輩至各鄉鎭滋擾爲害閭閻特通飭各鄉鎭警察分區截留以備資遣回籍　　防剿梟匪紀事兩淮緝私營季統帶近因訪聞鹽城興化阜寗等處時有大帮鹽梟携械販私特令分駐各該處緝私正隊官各帶本部營隊前往各該港口游弋巡邏遇有鹽梟經過即行攔截拿辦各隊官奉令後即率所部親往指定地點查緝一面並派游巡在各港要隘嚴密設防以維鹽政 
[揚州]  
　　淮揚道尹過揚江都縣知事署咋聞淮揚道左杕周道尹不日由清江浦乘輪至揚當飭縣警察所派警迎迓周知事並李同各警官至鈔關門外迎迓聞左道尹於日昨到揚暫駐旋卽乘輪渡江矣 
　　旅長赴徐賀壽駐揚混成第七十六旅張仁奎旅長因張少軒大帥壽辰特於日昨往寗乘津浦車前往慶賀並擬便道回籍省視該旅司令部一切應行事宜權由參謀長趙蔭園代拆代行 
[嘉興]  
　　籌設禁烟善後局浙省烟禁早告肅清惟嘉興毗連蘇境私吸私販時有破獲張知事特於日前壽設禁烟善後局其所定規約嗣後凡查獲私吸者先行送局勒戒再行判罰該局内部分調驗戒烟兩處並委任前充海鹽禁烟總董陳夢鹿君爲局長主持一切 
　　棉花價飛漲原因平湖爲産棉之區今歳尚稱豐稔故近日棉花銷路頗爲發逹而其價格亦有一日千里之勢聞緣今歳泰西棉花産額不旺特向吾國内地採辦故各躉户來平購買希賦獲利者甚多因此價格逐漸增漲現售新倉南塘花每殂（六十斤）六元九角白花衣每擔（百斤）三十元黄花衣每擔二十六元吕巷花每擔六元五角聞該業中人言日内價格尚須看漲云 
[安慶]  
　　皖議會第二十三次常會紀事昨日（十五）皖議會開第二十三次常會議員出席者八十一人於二時開會首由議事科宣布外來函電其三十餘件宣布畢即休息至四時三十分復開議由議長宣布第一案提議取締天長釐卡任意添設及種種違法案由提案議員張百城說明理由表决付民政審查第二案提議津貼中等畢業生考取專門案由劉議員爕卿說明提案理由付民政審查第三案提議縣視學奉祀官並添設勸學員勸業員之俸費地方稅未劃分以前請由公家開支案說明理由後付民政審查第四案提議恢復縣議會案交法律審查第五案提議設立補習實業學校及教育講習所案交民政審查第六案提議前清官紳捐入蕪湖中江書院之田租撥作蕪關中學經費案交民政審查第七案提議驗契勞金襏充災振公益案議長略謂前次　查勞槓金財政廳謂部中提去現僅有此一本帳目徐承祜云前調查財政廳卷宗詳細審核此項勞金即中央所謂獎勵金是也龔廳長任内以四五千分給廳内辦事人員意欲以九萬五千元撥作淮北工振財政部未允故而未動查福建完全　歸地方江蘇不但勞積金不爲國有且在驗契正稅尚撥二十萬以救災振吾皖事同一律請大家主張爭回爲地方公益及災區工振化用云云衆贊成交財政審查第八案本會十月分收入支出賬本及表册由議長宣布畢楊象離請討論旅寗公學案由請議審畫報告結果第九案請議審查報告請復旅寗中學案結果經衆　論略將字　修改付表决起立者多數弟十案財政審查報告取消蕪湖等處查驗補抽局案結果由審查負崔翔靑報告此案本會議員彭君顯庭張君翼舉張君云翼等提議三件及蕪湖各帮商業姜志彬米業運商王麟五米業董汪廷兆等請議三件并案審查其所謂查驗者卽是留難所謂補抽者卽是重征其餘詳載結果無庸贅述請大衆討論於是管鵬崔翔靑崔炎方荃胡仲山倪文錚李廼環王漢王樹功周待敬黄從默吕志元李開運等均陳述意見互相討論多時皆不主張原案結果大致謂釐卡弊竇病商病民舉國皆知今本會議决採遷就辦法商民十分痛苦此等辦法實爲同人所不取有謂從根本打消爲愈有謂將原案修改總分各局一律裁撤以符舊章而蘇商困等語時議場各議員或立或坐議論紛紛秩序極亂修正後　表决贊成者多數第十一案特别審查報告預算案收入之大概並擬兩層辦法審查結果付表决均通過時届五點四十分散會 
雜評一 
[集權分權（一子）]  
　　集權分權爲關係官制之要點吕省長電爭四司直隸於中央各部卽爲此問題爭議之兆端也雖然權之分集豈僅在此制度上解决哉中國之言中央集權者久矣試　有一事收集權之效果否蓋　　集權之效果必先有强固之政府欲有强固之政府必先政府中人齊心一致有協力建設之精神今乃人各一心各謀權利建設且勿論現狀之維持己不易矣以如是之政府而欲望其强固豈非南行而北轍耶政府不强固則威信不立威信不立則統一無望數月來擁護中央之聲己一變而有抗命不行之象吾人心目間常覺有分裂之可憂者在政府中人之自擾而所謂政制之良否猶其後焉者也政府中人盍亦進而求其本矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國金融之危迫（續十八日）]  
　　現銀枯竭之結果及其己發生之現象則内地之滙水日高與夫全國漸成過賬銀或紙幣世界是也漢口與上海之平價滙兌爲漢口洋例銀九百六十七兩合規元千兩平常滙兌常在九百六十七八兩左右近則必九百七十二三兩矣天津與上海滙兌平價爲行化銀九百四十二兩合規元千兩平常滙價常在九百四十二三兩之間近則常在九百五十兩左右矣此就現銀充實之通商口岸言之若其他商業凋敝之區申滙之漲更不可以道里計從前鎭江鎭平或蕪湖曹平九百三十餘兩滙上海規元千兩去年則至鎭銀或無銀一千一百餘兩滙規元千兩重慶本係鎭平九百五十二兩合規元千兩上年則漲至規元千兩可得鎭平一千二百餘兩矣長沙滙票則尤駭人聽聞近來須長沙銀三千餘兩始滙上海規元千兩凡此種種人皆莫明其所以不知皆由内地現銀日缺之故即如此上海諭出之五千萬兩現銀何嘗上海固有之現銀皆由内地搜括而來内地現銀日缺至無現可運斯匯票便格不得不飛漲矣近如杭州南昌以現銀己絶改爲洋碼滙兌改用洋元然其價常抬高二三元四五元不等將來現洋日缺其結果仍與銀兩等耳滙價日高内地之資金不能運至外埠外埠之資金不敢再存之内地金融之流通遂以斷絶全國成一麻木不仁之世界至人民生計剥削於無形卽爲洋商計内地之進口貿易恐必有停滯之一日一方則以現銀缺乏之故改用過賬銀如寗波之過賬洋杭州之劃洋其始也固行之稱便迨現銀日缺則有現水發生現洋愈缺現水愈高如寗波今年現水最高至每百元貼水十九元杭州每百元貼水五元即如上海之錢莊滙頭銀二三年來加水均極低且不加水之日爲多近則加水日高曾至每千兩三錢若本月十五日則抬至五錢此皆現銀日竭之結果也此外則賴紙幣以維持然以現銀準備日缺之故票價日落如東三省之官帖湖北之官錢票是也過賬銀之現水抬高與夫濫幣增加之結果必至物價騰貴人民之購買力減少貨物滯銷金融阻塞數年來各地商業之彫敝蓋己不可問矣 
中國之國際負債每年平均在二萬萬兩考近三年之輸入超過民國二年約一億七千萬兩三年份約二億一千萬兩去年以歐戰之故輸入銳減輸入超過輸出僅四千萬兩左右今年尚不能得確數且銀根日緊恐輸出亦受影響一方自日本輸入之貨漸見增加恐今年輸入超過必在六七千萬兩左右應還洋賠各貨年共八千五百萬兩而一方以歐戰之影響外人之投資於中國者日鮮故每年國際負債必在一萬三四千萬以上設國人不早爲之計竊恐全國金融必有恐慌之一日而商業不可問矣 
以切近之現象論之則上海現在街底僅一千四百萬兩不論中外銀行均有枯竭之象此乃根本問題固無須對於一行一地有所疑恐也惟銀根日緊拆息日大近三年來上海錢莊拆息最高不過三錢左右近則三錢而漲至四五錢矣設遇外國銀行收欵數目較鉅銀拆即漲惟所辛今年出口極旺華人銀根或可稍寛不意邇來各銀行銀根皆緊深慮出口業因以牽動則上海市面益見緊縮蓋上海商業數目日見加增逈非往年可比且商業資金漸集中於銀行加之戰爭結果世界金銀之流轉極不自由斷非如十數年之存數百萬兩所可濟事設各銀行不早爲之所深慮市面牽動商業恐慌此又豈各國維持東亞商業之意乎望各國官商勿專注自國及自行之利益以上海之一埠爲無關重要而漠視焉 
　　日來利息己由五釐漲至七八釐錢莊拆息忽飛漲至七錢己至規定最高利率市面漸呈恐慌之象若長此不亟圖補救市面將不可問不論中外銀行均受影響查其原因不外現貨在跌市上所存通貨不數周轉之故此時中國内地銀貨己枯所來亦屬無幾至各銀行或有裝運大條來滬固足以緩和市面顧恐進出口貨稍見如初所存通貨或即不敷周轉如商業一旦停滯則人心恐慌尤甚紛紛收藏現銀緊更現貨故爲今之計除節省貨幣之用别無他法在中國信用制度尚未發逹彼此進出均用現貨故貨幣需用較外國爲繁加以銀行進出均用規銀而中國貿易通用洋元故一商家不可不有二重準備在外國一種準備己足在中國爲預備二種因之通貨之缺乏所感尤甚上海市場實爲中外共同之市場目下中國商界深願各洋商同心協力共商救濟之方極盼各洋銀行亦細心研究勿存界限共籌維持之策以鄙見觀之節用貨幣之道有二條焉（未完） 
　　按此稿係張君公權所作曾載東報首段己譯登此係原稿也 
[四紀銀拆飛漲事]  
　　連日花衣市面甚爲清淡緣自銀拆騰漲迄今四日仍未見鬆動前日下午收盤三錢詎昨日上午又漲至五錢五分下午亦不動摇一般大商業家因值此冬令正值營業興旺之時受此大打擊頗爲憂盧 
[工商研侒會討論論會紀事]  
　　昨日工商研究會借靜安寺路斜橋交涉公署開討論大會頭門懸掛國旗並紥花牌樓一座上綴工商研究會討論大會字樣其會場設天井内懸國旗二面四週遍懸美國旗幟並有美華利所製造插屏大自鳴鐘二架會客廳陳設各種茶點時至一時半男女會員來賓到者一千餘人經衆公推卓健伯徐春榮爲速記沈邁士卓伯言爲書記陳震東洪善長陳筱堂陸君略黄少岩鄧宛熙爲交際馬樹用李惺厂沈卓吾游蔭　爲糾　平永泉李子光爲庶務王于鈞婁伯文程士安爲臨時會計陳耀卿陳君周汪信民爲管理發章程塡介紹書夏星垣陸友莊爲簽名董桃溪謝仲復爲收劵洪善長李漢卿爲發給徽章鍾汝霖陸星莊許錦芳鄭彝梅爲發給會報女招待舒蕙貞李俠貞邊境宏等將所編議題懸掛中間（一）儲金實業劵（二）呈請政府推廣工商教育（三）呈請政府選派程度較高之官費生出洋學習工商（四）呈請政府遣 
派海軍巡視南洋華僑商業以振國威（五）呈請政府對於新發明或改良工藝特品予以名譽之褒獎及通飭官廳遇有商標註册等案秉公核辦不得有需索留難情事（六）聨絡中外工商感情二時十五分鐘振鈴開會首由王文典起立公推楊小川爲主席全體贊成楊君起稱鄙人學識淺陋今爲同人舉爲主席不敢重違鄙人今報告此次邀人入會最爲榮幸卽請丁女士奏琴以表歡迎奏畢楊君卽起述開會宗旨次請美博士李佳白演說大旨謂外人盼望中國興旺望中國士農工商發逹以救中國之人民等語繼由商帮協會會長鄒靜齋演說大旨謂討論工商卽是救國其實即是救己然非結合圑體不可遂述水脚加價之經過事實及虞君組織寗紹公司事皆賴羣策羣力而成末謂今日提議儲金之事前救國儲金鄙人曾電請保存興辦實業或銀行今實業儲金鄙人非常贊成云云（朱完） 
[公廨改設上級公堂之動議]  
　　英美會審公廨原有之二堂前清時代專理華務案件迨光復時外交圑議歸捕房管理後棄置不用嗣經關讞員商准外交圑改建民庭並在該庭側首另闢一門以便車馬出入約在陽曆年終竣工各情迭誌本報兹悉巾西官以公共公廨上訴案件積有數十起之多俟該庭房屋告竣後擬將現在樓上之公堂改爲上級公堂專理上訴案件聞己由關讞員禀請楊交涉員曁徐道尹與駐滬外交圑磋商辦法一俟議决卽可宣佈實行云 
[協傳私運雲土案要證]  
　　私運大宗雲南烟土一案曾經地方審判廳將案内關係人前滬海道尹周晋鐮道署周庶務員管門人龔三居等一併傳案於十七號公開辯論各情曾紀本報兹悉此案自開庭審理後袁審判長查得案内尚有要證前光復軍統領李徴五道署庶務張秉生及在押公共租界西牢之王竹村並道署辦事員顔某等各人必須到廳質訊以便定讞故己移請林檢察長於昨備齊正式公文飭警投公共公廨禀請協傳各證人來廳候質並聲明王竹村一名一經訊問後仍交來探帶回以符定章聞公共公堂以傳提手績辦理完善己飭將各要證分投往傳矣 
[永安街發生刦案]  
　　昨晚七點半時有盜匪五人至法租界永安街七十七號門牌烟膏店内各出手鎗嚇禁聲張當將該店售下大小洋銀銅元共計五六十元强搶而逸迨至捕頭得悉飭探目黄錦榮等到來拘拿盜匪等己遠　遂由捕頭諭令該探目等從速緝拿到案究辦 
[牛莊路刦案續誌]  
　　公共租界牛莊路二十九號門牌朱洪卿家於前日上午被盜刦去值洋二百餘元之金飾報捕請緝未獲各情己誌昨報兹悉事主實名朱吉人在土耳其商某洋行爲買辦當時共有盜匪五人入内其女傭因大聲呌喊該盜等即出示手鎗利刃朱妻某氏見而大恐自將金鐲金戒捋下該盜等接取後並不登樓搜劫即從容而去 
[訂期研訊水仙宫炸彈案]  
　　滬城水仙宫廟内發現炸彈後該廟住持僧華三以事前迭接公共租界七浦路益壽寺住持僧式明恐嚇信函並詳明炸彈置於神桌抽屜内報經一區三分署起出炸彈轉禀淞滬警察總廳派持文協同滙司捕房將式明拘解公共公廨訊供收押在案前日由淞滬警察廳函致公廨請將式明引渡歸案略謂據華三呈稱前清光緒二十五年十一月初五日與式明同進水仙宫其時曾向式明借洋二百元後己加利歸還詎至本年正二月間式明忽倩大破崙律師偕包探來稱虧欠伊洋一千四百元要求歸償時由現居太平坊之蘇思恩（即福根）出爲調停勸令每月貼給式明洋二元詎於契據上書寫二十元因之不付豈知式明挾嫌密遣人暗置炸彈希圖嫁禍云云聞公廨得函後己知照兩造代表律師特别訂期研訊 
[請復上海市自治機關文]  
　　前上海市政廳總董陸文麓市議會議長賈豐臻昨呈滬海道道尹文云呈爲懇予速復上海市自治機關請核准轉呈吉竊維共和政制民意爲先民意機關自治爲要滬地爲通商巨埠市政繫中外觀膽昔以董議會之經管賢長官之督合羣策進觕具成規停止以來倐將三載地方利弊誰復建言公益事宜不聞繼續民情之拂鬱彌甚望治之觀念益深謹代表輿情上陳鈞聽查上海舉辦自治較他省羣縣爲早在前清光緒三十一年蘇松太道袁公樹勛審度時勢以上海城區地廣人稠官治有所不洽且地域毗連租界亟宜修明内政以固藩籬照會邑神舉董籌辦總工程局試行地方自治由是分區規畫推放警察整頓路政塡淤浜以築馬路平橋道而利車行未及二稔氣象一新宣統元年詔頒自治新章上海己有基礎卽以總工程局改爲城自治公所一切事宜循章辦理凡自治範圍應舉之事靡不實力履行迨民國改元以城自治公所改爲市政廳查照江蘇省暫行市鄉制章程重行選舉當革政之始百務更張人多失業特借欵籌建貧民習藝所及新普育堂分别招收以資教養各區公學官費缺乏併歸市立計設高初等小學校十八處學生數逹五千四百餘人市區東西北三面與法租界接壞西區地産及燈線水管電車軌道等種種交涉艱困備嘗二年六月戰禍發生南市受災損失甚巨方議免捐減政藉爲善後縱持不意三年二月奉中央政府命令停辦自治并奉前上海鎭守使鄭派員清查市政廳飭將向辦事除學務一項劃歸縣辦外其餘一切自治欵産均移交工巡捐局接辦自治圑體隨即解散計上海市辦理自治先後十年成績具在其停止原因是否合法己有公論無俟贅言現在共和再造國會重開各級自治機關亦經國會議决即行回復而政府命令尚未見頒布若俟改訂新章再交國會議决施行則凡調查選舉一切組織手續累月經年均未可必上海全市人民急盻自治復蘇有如鐵渴并以本地方市政繁重與他處情形不同謂宜速行規復俾各項公益事務得以敏活進行文麓等竊採輿論衆意僉同重以我道尹蒞節斯邦勤求民隠地方自治之亟應回復舉辦早在洞鑒之内爲特備文呈懇准予上呈江蘇省長督軍核准咨呈國務院俯念召集以慰民望在新章未定以前暫照前省頒市鄉制辦理届新章公布當即另行選舉伏祈察核准行無任跂禱附上海自治志四部一呈鈞署一呈江蘇省長一呈副總統一呈國務院並請隨文附送合併陳明謹呈 
[策進地方自治會開成立會]  
　　昨日午後上海墳山路策進地方自治會開成立大會到會者逹一百五十人三句鐘開會首由臨時主席謝强公宣布開會宗旨略謂此次發起策進自治會實以除弊爲要義所以與躬爲自治議員而日日空言自治研究者大相逕庭荷蒙諸君子贊成共同此事今日開會成立共和國民本平等須人人知自治勿借自治之名目以竊踞地方之公利斯最爲要義斯即本會之宗旨說畢由本會輔導員張吾軍演說繼五族民約保國會副會長顧維淮致頌詞曰共和復活天下歸心地方自治依例舉行惟多積弊害甚紛更弊不能去利何以興臂剔沙石乃出精金譬歌雅樂先黜淫聲强公崛起以覺覺民乃建斯會策進爲名屢進愈上策國有成敢爲獻頌以告當今宣誦畢卽投票選舉正副會長曁各項職員計謝燮（强公）得六十七票當選爲正會長朱斯芾（榜生）得四十票當選爲副會長次又選舉各職員計評議員葉楚傖金鴻翔謝孟軍文超何飛陸甸蓀等六人文牘主任張鶱子副周聽天主海慈等三人經濟主任顔伯卿副盛葆靑吳右雲等三人調查主　王佑之副童可與施安生等三人交際主任張翰生副夏逸齋徐紉蓀夏國樑鮑斗南等五人庶務主任陳巢膺副楊敬華鄭漢文等三人選舉畢遂振鈴散會己鐘鳴六下矣 
[縣議員聨合會議决事件]  
　　江蘇縣議員聨合會於昨日開第九次幹事員會計議决事件四條（一）議本會己訂本月二十六日即隂曆十一月初二日開第二次全省縣議員聨合大會應預籌進行凖備回復（一）議自治機關總期尅日回復而自治事業尤望次第舉行則協助自治之機關不妨多爲組織以厚能力現上海己辦上海地方自治研究會辦法精善足資模效應由本會分函各縣徴求同意一律組織（一）報 
 
 
 

Page 11

 
 
　　告自治問題除本省省會早經議决請求回復及奉天湖南山西福建各省會函復本會一致電呈中央國會協力進行外如浙江己經召集湖北亦己議决其餘各省雖無確訊惟希望之心足徴全國一致輿情所感想政府亦當卽頒明令以速回復（一）報告參院蘇籍議員蔣曾燠等電復本會指示方針協力進行近得京訊議員王謝家等己提出恢復地方自治第二質問書咨達政府則回復之期尤當不遠 
[烟酒聨合會常會紀事]  
　　昨日（星期日）全國烟酒聨合會開常會由該兩業代表報告京師總代表陳良玉來函陳述在京近時狀况次報告接工商研究會來函通知開會並附入場劵二十紙因時間己促不及推舉代表赴會惟派書記員前去旁聽各業中亦己有派人赴會者又報告接得揚州儀徴烟酒聨合分會發起人張洛書陳鳳池汪俊卿郝子錚四君來函報告苛稅情形並分會組織辦法又報告接得皖省無爲縣土橋牛舖菸酒兩業公函報告苛稅情形報告旣畢提議進行事件議畢時己五時摇鈴散會兹將皖省無爲縣土橋牛舖烟酒兩業原函照錄如左菸酒聨合會諸先生鈞鑒敬肅者讀報章知貴會諸君爲挽回菸酒利權瀝訴華商困苦爲宗旨敝兩鎭同人逖聽之餘雀躍三百查無爲縣乃皖北一部分向固産菸亦兼釀酒在前清末葉民國肇基旣經水旱頻仍又因兵戈擾攘菸酒之歇業者不知凡幾乃今者稅益加增業形困難兹就菸酒之捐稅而言菸之有葉猶酒之有米麥梁黍則先完出産稅菸酒製就則完消場稅菸酒出口則完出口稅菸酒落地則完落地稅菸酒旣不出口又不落地在本處售賣者則又完牌照捐公賣稅稅不統一捐實繁苛凡派來收捐者甚且巧立名目到鎭則有夫馬費駐鎭則有所折席費來役則有草鞋費寫票則有紙張費種種苛捐不一而足菸酒之困苦不逹極點者其何能及查烟酒捐章以菸酒爲消耗品寓禁於征夫旣曰禁自當中外一例何得紙捲烟各洋酒有統捐稅無以上各項繁苛捐乎洋酒洋烟充街盈市華烟華酒望塵却步若不及此挽回菸酒前途何堪設想今貴會諸君熱心公益提倡在先敝兩鎭同人自當步塵於後務祈諸君將以上各苛捐極力陳明乞懇大總統重申命令使各項捐稅改歸統一備烟酒兩業得以保全則全體同沐鴻慈曷名感戴臨頴不勝盼切待命之至 
[肉業公所會議屠宰稅事]  
　　本縣自征收屠宰稅以來鮮肉一業曾由縣委到南商會集議勸令認繳而該業中人率多觀望日前省委王棟來滬會縣考查各市鄉屠稅收數情形並擬招令該業自行認包俾節經費連日委員會縣赴南商會召集南市城廂各肉業代表顧聚霖榮銀和張榮壽王尚論等一再磋議後滬寗蘇三帮代表昨日即就本城東唐家弄寗帮誠仁堂肉業公所開會邀集各同業報告省委調查及連日磋議情形豈知各肉莊以共和恢復明令首除苛稅乃各代表不爲竭力赴縣求詳請免反欲使商民重加　擔聲勢洶洶幾欲與代表爲難並有謂我等堅持要求請免如不逹目的當大衆一心停止營業赴各官廳持香跪求請其轉詳云云紛紛擾擾抵暮始散聞本帮現定於今日在邑廟花園香雪堂肉業公所並開會公議解决辦法蘇帮擇定日期再行開會云 
[擁護孔教會開成立會]  
　　上海維持孔教會昨在英租界六馬路仁濟善堂開成立大會各會員均預會午後二時開會公推陳潤甫爲主席開會後首由主席報告開會宗旨畢先選舉理事員經衆會員公推陳潤甫爲理事長其理事員即由理事長推舉次宣布該會草章經衆討論後一致通過惟維持孔教會名義不洽决定改爲擁護孔教會次沈仲禮徐相宸李佳白戈朋雲相繼演說述明孔教之所宜擁護理由（辭繁不錄）次研究擁護辦法僉以本會雖己成立惟勢力薄弱亟宜力謀推廣提議派員分往商學界各圑體機關設法聨絡以便一致進行並組織演講圑由各會員擔任分赴各地實力宣講經衆决定照辦散會時己鐘鳴五下矣 
[自由黨同志之茶話會]  
　　本埠自由黨籌備恢復於昨日（即十九號）下午二時就法租界銀河里十九號事務所開全體茶話會新舊同志到有二百餘人兹將是日提議事項錄下（一）自由黨名稱擬改爲自由會（一孫） 
中山先生來函辭退黨務擬公舉某某主持會務須先徴求同意（一）各處來信百餘封要求同時恢復各支分部俟表决再復（一）請求教育部維持本會設立之學校及宣講圑之進行（一）曾員所給證書應加入介紹人姓名（一）改組一切會綱細目俟成立大會表决之提議後散會時己鐘鳴六下矣 
[法租界巡防嚴密]  
　　本埠法捕房新總巡施美德君蒞任以來整頓捕務頗爲認眞現以時届冬令竊盜易於發生自應先事預防故特傳諭各捕房加派探捕巡緝並諭每日於下午四時起選派幹探三十餘人帶同暗差捕一百餘名各藏手鎗器械前往新老兩租界各分地段嚴密查緝至黎明始止如遇形跡可疑之人須攔阻盤問倘言語支吾及身藏器械者即行拘案訊究故邇來界内尚少盜竊等案發生舖户居民成爲感德云 
[王警佐注意治安]  
　　淞滬警察一區二分駐所王金山警佐以本所管轄地點大半毗連租界且地方遼闊所設崗位太少對於防務深恐鞭長莫及况目下正值冬令務尤緊亟宜設法佈置以保治安是以會同周巡官擬在各處巷里添設巡邏箱四十處業己據情禀經徐廳長核准昨日王警佐親赴各處擇要佈置妥洽並加挀巡遜隊日夜梭巡藉保公安 
[新閘橋將次通行]  
　　滬北新閘大橋建造工程早經告成橋北馬路亦經工巡捐局造竣惟橋南馬路係歸工部局築造尚未完工致竹笆不能拆去交通仍未便利兹悉工部局築造之馬路在陽曆二十號以後定可完工業經知照華官請於本月底將兩面竹笆拆除俾便交通故工巡捐局飭知建造大橋之久記公司一俟竹笆拆去速爲預備拆除所搭浮橋並由該局昨將新閘橋即日可以交通情形函致該處警區佈告商民人等知照矣 
[滬南沿浦工程近訊]  
　　滬南十六舖外馬路沿浦灘建築駁岸一事曾由工巡捐局長朱壽丞劃分三段招人築造自十六舖橋起迤南至大碼頭止駁岸長一百三十丈係大逹公司所造由大碼頭南之洪昇碼頭起至　家渡止灘岸長三千六百尺由工巡捐局招請久記公司張效良徐築自董家渡北至關橋之駁岸三千尺均用石塊和以水門汀砌成斜形灘岸其關橋以北至洪昇碼頭一叚長六十丈改建直形木壩其工料價洋每丈計洋一百九十元卽在下星期内當可全工告成所有董家渡南至南碼頭之駁岸計長三百丈係歸濬浦局承造定於年内竣工昨經工巡捐局將中叚駁岸大工告成及工料價目情形分報省公署等查照矣 
[國貨維持會常會紀事]  
　　國貨維持會於前晚星期五開評議常會提議各項事由如下（一）加稅裁釐研究處入手辦法由會長及正副主任討論良久議定於本月十九日（隂曆二十四日）將研究處正式成立以便着手與各商帮討論進行（一）本會選舉正副議長照章用複選制决議於本月二十一日星期二下午八時照章複選並聞該會另立之加稅裁釐研究處己於昨日成立聘程子斌爲主任黄惠任爲副主任並函請各業領袖徴集意見書以便彚齊轉呈云 
[分送黨人善後事宜紀要]  
　　松滬楊護軍使現因辦理寓滬黨人善後事宜業己終結爰將此案經過事實詳叙案由彚纂發刋印刷多份分致南北商會曁在滬各黨部各機關披覽以昭實在兹將楊護軍使原函錄後逕啓者上海黨人善後事宜業經辦理終結現將此案經過事實撮要編紀印刷成帙以供參考兹特檢送一本祈察收備覽爲荷附記要一本 
[日商回國後之謝函]  
　　日商住友倉庫本店總協理太田外世雄草鹿丁卯次郎富松梅太郎等三君日前曾來滬考察上海實業狀况曾經商界諸鉅子伴同參考現己事畢回國昨特函致南北商會道謝略謂時正深秋撜黄橘綠風物殊佳敬惟崇祉綏和清祺暢適定如鄙祝弟等奉别後布帆無恙於客月二十二日回到大阪母勞高念回想游歷貴地之際諸蒙雅愛深叨惠澤寸衷感激莫可言宣兹具蕪函聊布謝忱統祈亮察並請台安云云 
[也是園公宴徐道尹]  
　　江蘇縣議員會副會長李右之等昨假也是圑公宴滬海道尹徐鶴仙官紳界之陪宴者爲代理縣知事景毓華警察廳長徐輔洲上海地方審檢廳長袁麟伯林仲立及吳懷疚莫子經陸崧侯黄涵之朱志堯沈志賢顧馨一張逸槎吳靜山陸伯鴻賈季英顧蔭庭李默非程幼甫胡益甫臧蓮生等觥籌交錯盡歡而　 
[招領迷路男孩]  
　　昨日（陰曆二十四日）南市永盛碼頭源康祥號夥遇有迷路男孩一口送請救濟婦孺會留養並請查明家屬認領當經該會詢據該孩答稱名呌管三寗波人餘概不知查該孩年約四五歳寗波口音面圓和尚頭身着舊布棉袄藍布長衫現己留養在會如有失孩之家可從遠至該會認明具領 
[退伍兵士攫取金挖耳]  
　　汪邢氏投法公廨控稱婦人出外購物行經法新租界被陳德卿攔住將頭上所戴之金挖耳一支强行搶去婦人大聲喊捕後由巡捕到來拘獲求請訊究陳德卿供前當兵士退伍後貧苦難以度日無奈作此不法之事求宥判押半月以　 
[匪徒攫取大衣]  
　　新北門外某報關行夥孫文標昨午行至福佑路地方忽有匪徒姚文卿上前將孫猛繫一下將孫手持之大衣一件攫之而逸當由該處崗警帮同將姚追獲連贜押解到一區二分署轉解警廳司法科訊究 
[匪徒攫取金耳環]  
　　匪徒陳阿根前日午後在寗波路攫取朱吳氏金耳環被氏鳴捕追獲帶入老閘捕房奉飭押候解送公共公堂訊究 
[車站又獲烟犯]  
　　五區崗警前日在滬寗車站查獲烟犯陸雨生胡福二名抄出膏土皮灰等物拘解司法科經李科員訊實移請地方檢察廳究辦 
[皮鞋内私藏紅土]  
　　昨日午前杭班火車抵滬後鐵路警察在三等車内拾得包裏一個内有皮鞋一雙鞋内藏有紅土兩小包鈔票十張計洋九十五元當送警務處存留巡官王長慶正在出示招領之際卽據失主王桂餘投案認領而王巡官因該旅客帶有違禁物品應否給還應解淞滬警區核辦當將失主王桂銓及洋土各物一併送請第二警區核辦 
[再紀汽車碾傷學生]  
　　廣東學生林輝垣在密勒路有恒路轉角被汽車撞倒車輸碾過肚腹立時小便見紅由捕連同司機人併解捕房將林送同仁醫院醫治各節己誌昨報兹悉林送院後傷勢轉重諸醫朿手恐有性命之虞云 
[雉妓吞烟圖盡]  
　　西西藏路一百五十六號門牌雉妓陳顧氏前日因被劉洪福劉徐氏薛劉氏等逼索欠洋以致吞烟圖盡當經劉等報告老閘捕房將陳顧氏帶入寫字問禀奉公共公廨中西官諭將該氏送請醫院醫治候愈再核 
[誘拐案移送檢察廳]  
　　龍華盛橋鄉民夏小弟控隣居阮呵彌拐逃伊妻黄氏一案昨由四區警署轉解司法科原告供稱家有父母均係瞽目本月十二日民人出外營業阮來家勾引黄氏偕逃父母出阻被阮推倒於地乘間逃逸等語質之阮阿彌供認誘拐現將黄氏藏匿法租界盧家灣張姓家復郷原告前往尋獲扭案請辦判一併移送地方檢察廳訊究 
[婦人仍留濟良所]  
　　靑江婦人馬林弟子被在逃之王某姦拐來滬串同吳德隆周王氏等價賣與山西路三百零八號門牌雉妓院鴇婦陳馬氏家爲娼因女不願訴由捕房將各人一併拘解公共公廨訊明判吳與陳鴇及丁氏分别各押二年馬女暫留濟良所候函致靑江地方廳傳其夫馬敦玉來滬再核在案兹悉上星期六馬敦玉偕靑江地方廳所派法警同投公廨求將馬林弟子給其領回因據馬女供稱日遭其夫凌虐步出不願隨同經中西官得供判女仍留濟良所候抄供函復靑江地方廳查照 
[鏡架店出售淫畫之被罰]  
　　四川路二百四十號門牌周順發鏡架玻璃店因出售淫畫郵片被捕房查悉以其違章經公共公廨出單於上星期六將周傳案訊明判罰洋二十元充公示　 
[假裝生産之求乞]  
　　江北婦人施葉氏張施氏前日在南京路弄内假裝生産向人求乞被捕查見以其騙取人錢當將該兩婦拘入捕房禀明捕頭轉禀中西讞員諭將兩氏函送上海縣知事署遞回原籍 
[續誌債務人押所自裁]  
　　張金章因被四川路煤鑛公司内之陳世珍在總巡捕房指控虧欠洋二百六十元有零由探將張拘押後張即在押自縊身死由捕報官請驗在案兹悉此事前日己由張之家屬禀請公共公廨中西讞員准免相驗自行棺殮矣 
[病人言語支吾]  
　　美捕房華捕昨日在北四川路横浜橋查見天津人李文明因病踞坐路旁當由該捕帶入捕房據李供稱向在京漢鐵路爲火車司機此次來滬找尋朋友等情捕頭以其供詞支吾判先送院醫治候查明核辦 
[滬海道署批示兩則]  
　　滬海道公署昨批黄桐君續訴榮杏芬等冒賣則田請飭究由據呈己悉候再令仰會丈局迅速詳復察奪此批又批奉賢縣公民陳晋等呈控林欽照侵蝕穀欵請澈究由據呈各節業經令縣併案澈究具報核奪矣仰卽知照此批 
[民業錫湖鐵路籌備處之省批]  
　　錫湖鐵路籌備以來己經禀請蘇浙皖三省長及沿路線地方官備案兹得南京齊省長批示云呈及附件均悉己據情轉咨交通部察核辦理矣所送章程及圖不敷存轉應再補送一份以便備案仰卽知照此批附件照轉十一月十五日批 
[再紀羣學會將開職員會]  
　　昨報載滬南羣學會定於二十日開職員會一節兹悉該會職員會實定於二十二日舉行業由執行部具柬相邀各職員届時到會矣 
[研究英語之好機遇]  
　　本埠老北門民國路浸會堂每星期日上午十時設有英文課程班研究道學並練習英語特請靑年會美國羅君悉心教授俾諸生實練英語學費不取凡有志能直接聽講者可通信於該會黄家鐘君是誠研究英語增進道學之良好機遇也 
[研究科學者注意]  
　　中國科學社所出月刋現第二卷第十期亦己出版内容有李崇綱名學之類别趙元任說時胡明復磁學上之最近學說竺可楨錢塘江怒潮廖慰慈活動影戲機與自然科學之關係鄭華衞生工程之必要及成效李協黄壞論韓旅塵殭石之成因及效用李寅恭街樹李允彬旱地耕種法楊銓法勒　傳等篇皆與科學息息相關昨承惠贈二册書此誌謝并介紹於當世之有志科學者（代售處各埠商務書館中華書局及各大書肆） 
氣候報告 
[（上海徐家滙天文臺）]  
　己過者之報告十一月十八日中國中央諸省有反旋風太平洋吕宋以東氣壓低降本區海濱一帶冬季信風頗猛本埠天氣晴好晚間有微霧十九日上海晨間微霧天氣甚佳是日午後四時前二十四小時内上海温度至高六三二至低四○八去年同日至高五四五至低三七 
　　未來者之推測十月十九日午後四時三十分預測天氣晴寒海濱一帶信風頗勁 
雜評二 
[告工商研究會（訥）]  
　　今日之工商業有兩事最宜注意任社曾方面當注意教育所謂教育云者不僅在予以智識技能而己尤當養其勤儉之習慣培植其樸實進取之精神彼美利堅之大富豪輙以極貧困之子弟不數年而擁資數億力抗帝王者原因不外乎勤儉而又能進取也勤儉進取十百倍於常人則其所獲亦必十百倍於常人此必然之理我國工商界而有十百倍於常人之力量其事業有不發　者乎在政府方面當注意獎勵所謂獎勵云者不僅在名譽褒揚而己尤當誘掖其企業之心補助其未足之力彼巨大營業莫不含有危儉性質無以誘掖而補助之則退縮不前者多矣故各國政府恒恃此道以鼓勵其實業國家僅籌少許之費而民業即有日興之機稅源旣活國用自充利仍與國家共也政府亦何憚而不爲乎 
　　吾願工商研究會先於此二事盡力進行焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬代哭庵老人致候王琴客書] [  紅樹]  
　　琴客妝次東華爲客憶識紅顔北部徴歌獲邀靑眼容我飽餐秀色被人唤作戲迷可喜龐兒又驚又愛本來鬍子愈老愈騷如唐寅之遇秋香因緣忽來三笑如張琪之逢崔女魂靈飛去半天直與歌郎同切望梅之渴（謂梅蘭芳）可憐名士難充畫餅之饑由是形諸寤寐發爲詠歌賦成樂府五七言禁不住情懷顚倒倘串磨房十八扯願相從兄妹稱呼詎意樂極悲生曲終人杳好似靑天霹靂頓生平地風波卿爲月殿　娥無端下嫁我比雲門居士尤愴中懷奈何與大辫帥爲緣爲小毛子之續傷離惜别忍氣吞聲蓋自聞虞美人之忽配重瞳未免如李後主之以涙洗面矣顧一則銀河永隔雙星之會面無期一則金屋深藏十月之懷胎有喜料得夫權行使如五丁力士之勞從教將種遺傳得六甲生男之兆見說阿侯呱呱墮地險同倩女渺渺　魂徐福神仙可擅回春妙手（謂東海介第南下）蕭郎陌路空瞻如海侯門某跡尚燕雲北滯心隨淮水南流念梨花欲壓海棠徒成虚願恨老朽未親湯藥莫報深情影事難忘悉懷誰遣金玉蘭安足齒數鮮靈芝未許目成十丈紅毹久己心中無妓千絲白髮眞成雪上加霜單相思直到如今小妮子可曾理會幸加餐飯善護新雛用詞貢箋請回嬌盼謹啓（二） 
曲欄 
[題秋閨夢影圖] [  天虚我生]  
　　爲章君令貽悼其姬人作卽用牡丹亭游園工譜 
（步步嬌）禁幾個黄昏秋窻裏嘗盡愁滋味銀燭冷畫屏低生怪西風做成秋氣夢影太迷離諘芙蓉何况是凄涼的儞 
（醉扶歸）想儞悶來時獨自把紅蕤倚倦來時閒將寳枕欹一响裏懵騰化蝶任風吹把蓬山小路依稀記不思量芳魂同跨玉龍歸只指望情絲拴住靑鸞尾 
（皂羅袍）祗怕驀被秋聲驚起賸銀荷一點空照雲韓斷腸獺懶恨難醫畫眉螺黛香猶膩銀歷粉本薰籠繡衣綠窗寳鏡紅樓玉梯到如今都變做了傷心地 
（好姐姐）再休提把黄金鑄伊也孤負煞錦衾翠被怕前塵影事一斑斑都化做泥愁無計倩丹靑寫上凝光紙把怨曲題成十二支（令貽自題南北仙吕合套十二支名黄花涙） 
（尾聲）鍾情自古皆如此這呌做才子佳人信有之只笑我皺水生春干底事 
談叢 
[蔡鍔與周瑜之比較] [  楓隠]  
　　蔡松坡卒天下識與不識同聲哀悼然余嘗細察松公一生與三國周公瑾頗有相同之點今試一一述之可見古今人非不相及也公瑾爲東吳都督松公爲雲南都督其同一公瑾之没也年甚少松公之卒也年亦甚少其同二公瑾皖人松公湘人皆在長江流域其同三公瑾抗曹操松公抗袁氏皆能以弱數張其同四當曹操之下江東子布諸人勸降者接踵公瑾獨排衆議明其爲漢賊而力拒之當袁氏之欲稱帝四方之士勸進者縻肩松公獨起義師明其爲國賊而聲討之其同五使曹操果下東吳則益無忌憚恐山陽之禪不待子丕嗣位之後自有公瑾赤壁一戰於是老瞞喪膽奸謀得以暫息使袁氏無人反對則愈肆驕矜恐黄袍之加己在洪憲改元之日自有松公滇黔一呼於是元惡驚心帝制因以取消其同六公瑾名傳顧曲其風流儒雅可想松公寄跡京津以醇酒婦人自這其同七公瑾娶小喬松公暱小鳳仙其同八公瑾没於東吳松公卒於東洋其同九公瑾没小喬哭之慟迄今小本灘簧尚有哭周瑜之曲松公卒小鳳仙亦哭之慟至以身殉之得美人之憐惜播佳話於千秋其同十有此十相同之點則公瑾與松公豈非後先輝映足爲後世欲爲英雄豪傑偉人名上者以取法也哉（二） 
小說 
[言情小說妍媸鏡] [  常覺小蝶合譯天虚我生潤文]  
　　第十章（一） 
　　此時馬行漸緩己向山坡且時時摇其啣勒似怨道途之遥亘久久不至者予始自勞倫司懷中漸漸蘇其好夢時急雨亦止微於山背現一輪斜日窺人作微笑容車方向山坡而上輪爲碎石所阻時復傾仄亞琪亦醒以手搓其倦眼言曰此間何地耶予指曰汝不見樹後小屋有作白堊者歟是吾家矣亞琪自揮其冠上水點曰嗟乎吾不知曼睞見此狼狽之狀又將如何肆其責備矣勞倫司笑曰勿恐有我在必能爲汝儕說項亞琪曰不可以汝見曼睞直無殊潑石油於火中伹有加其怒嗔故吾以爲今晚君不必更入吾家勞倫司有難色低聲向予曰柰梨汝以爲如何予曰吾意亞琪之言當也君欲來者不如明日之晨吾當遲君於花園中言次車己抵門勞倫司扶予下車依依尚欲扶予入室予不可始仍自上車怏怏而去予與亞琪目送其遠而後入先赴厨次向次取煖並令女侍梅理進杯水則甬道之間己聞有足音恐然予心知曼睞至矣而曼睞果至然其行時殊踟蹰不前面色尤驚悸不寗予初行過書室時亦常聞有一客方與吾父交談匆匆乃不及注意今見曼睞作此狀態則大疑方欲問之而曼睞己先問予曰汝儕乃何往耶及暮始歸幾令人焦急死矣予冷然曰十字坡耳以遇雨致遲遲歸此亦何足責曼睞以指自弄其肩巾顔色仍不寗時時返顧外視口中言曰吾妹柰梨此安能責汝唯楷福少尉殊不知禮乃引汝遠行予曰此則汝當責馬使馬不欲行者吾儕能徒步往耶亞琪亦曰曼睞此事當責我蓋予實駕馬往也言次忽有一物直向予頂上飛過亞琪大呼曰留意留意吾履乃飛及而頂矣嗟乎上帝吾初以爲此足將受　矣言次跣足而起遂自上樓又呼梅理曰汝以熱水授我俾我濯足梅理應之乃自上樓去且以目視予似令予勿怯者實則曼睞吟夕語氣甚和亦無所用其怯則但靜待其發言顧曼睞面容煩惱殊甚其意竟不在予予此時大疑知今夜必有非常之事故不然曼睞亦何致驚怔如此因曰曼睞汝今晚何故作此態豈塔賓登貴爵向汝求婚耶 
天虚我生啓事　拙著詩詞曲稿己經中華圖書館出版計訂二册定價八角凡承賜題諸君乞示住址卽當寄贈一部倘需多部謹當減收半價以答雅誼賜函請寄申報館編輯部 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
新自由談 
吳瑛游戲問題 
[第二問揭曉（續昨）]  
　　左列第一圖爲痴民沈明隼愷凍血愚者漁隠浩軍戎靖鶴唳楊昭容是吾養性元元雙琅朱天一魚山痴儂阿牛顧逸塵愚忻寒松瘦影朱鐘壽一天游戲人卿逸血血訯愛魏鵬亞後彫瘦生鏡吾沈雪鷗諸君所答第二圖野蝶庶永友爲珍琣壯晦洵臣則人落塵周藍田彭志平鐵兒陳肖曾自由客邱穉香蕭艮如了儂佃　潤厂諸君所答第三圖爲逸民新前人守樸諸君所答第四圖爲銅三裔人曹了餘周仲子梁周康諸君所答第五圖爲練塵君所答第六圖爲樓外樓茶客所答第七圖爲新自由子所答具見巧思敬誌佩忱 
（第一圖）（第二圖） 
（第三圖）（第四圖） 
（第五圖）（第六圖） 
（第七圖） 
右列諸君各贈天 
虚我生己出版之 
書籍半價劵一紙 
請示住址明片即 
當寄奉 
謎話 
　　鄭琴薰寄示所作愛菊軒謎頗多可采四書謎如（諫迎佛骨表）射（是愈疏也）（今日娶妻明日生兒）射（是二天子矣）（姪）卷廉格射（子之兄弟）（子）射（此一時也）書經謎如（不着一字）射（歪顯哉）詩經謎如（其）射（淇水在右）（宫角）射（商之先後）左傳謎如（不受侯爵）射（公降一級而辭焉）（横生）射（唯子産不順）古文謎如（扣）射（則損三分之二也（）作昭烈帝本紀）射（前人之述備矣（又（孟子去齊）射藥名（王不留行）亦佳然不如虞靑士先生以（王不留行）作面射古人名一（孟浩然）尤爲貼切而有意味（栩園） 
短篇小說 
[滑稽演義（續本月十四號新自由談）（小蝶）]  
　第四回季康子議上武聖匾周倉爺大閙聚義廳 
話說鄷都　行記者只因那一天在自由談裏說了一篇鬼話被朱瑞得知頓時大怒說他不該漏洩軍情將他打入拔舌地獄軍法處治永不超生幸虧應桂馨從旁討保（按應桂馨得做參謀係劍秋保舉故有此報）說他雖則走了消息到底不曾說我們的壤話罪猶可恕依參謀愚見不如將他打入石壓地獄以教書先生誤人子弟論朱瑞道旣是參謀討保便饒他一次下次再犯兩罪俱罰當下便教鬼卒押往石壓地獄將他鎭在石碑下面因此那鄷都城的通信就此中斷只好暫且按下漫表再說孔二先生因子路把信送錯了當下便教裨諶　新打起草稿寫了一封八行書信要想呌公西華送去却巧季康子因聽說孔二奶奶有病親自送藥到來看了這信便道叹呀你等就是這樣一封書信赤手空空的想去向人弄錢嗎孔二先牛道我本也想買點土儀去做個禮物只奈山東地方只得些麻花大炊餅和實饅頭做不得孝敬的禮物那些徒弟們送我的火腿却被耗子偷吃完了只賸些骨頭只配飼怎麼好去送人季康子道這些東西自然没用我想日内正值大帥誕辰你老先生何妨送他一塊匾額旣省了錢却又好看孔夫子道好果是好但是匾上的字倒有點兒難於措詞季康子道這有何難我想人家都稱你做聖人你也做得厭了何妨就把這個美名移送與他若嫌混雜不清只消在聖人上面加上一個武字豈不是好孔夫子聽了大喜當下便呌漆雕開來把那與天地參的一塊舊匾卸了下來教他拿去改做不消兩日己經工竣因念公西華是個使於四方不辱君命的專家就命他稍了書信背了匾額跨上肥馬長揚而去出得門來不料又和魁星碰着那魁星正在跳獨脚戲忽見公西華爬在馬上背了一塊大匾便圓睜怪眼道又是什麼鳥聖人不由分說早把手上的筆一筆掃去剛正掃在武字的鈎子上面還要去撇那聖字時却是公西華的馬快早一溜烟的衝出櫺星門去了走不多遠只見前面愁雲慘慘黑霧沈沈神號鬼哭砲火連天認不出是什麼去處公西華從匾下伸出頭來一看原來那馬走得太快了些竟走到鬼門關來了這時候正是陳其美在孟婆莊派將攻城蔡鍔在枉死城發兵討賊兩下裏正在喊殺連天的時候公西華呌聲不好連忙撥轉馬頭向奈何橋上跑去心想我夫子從前厄於陳蔡之間幾乎餓殺我今朝不要也上了這個道兒不如改走水道去罷因就雇了一隻蕩湖船安放了匾額又把馬匹牽下船去和唐僧取經岳飛渡江似的取道血污池繞出隂山背面直向長江進發（明日續完） 
[徴文條例]  
（一）諧文分五等酬自六元至二元（二）小說需要短篇以一二千字者爲宜分三等酬自三元至一元（三）筆記叢話分二等酬目二元至一元（四）來稿酬潤均於文尾刋明（一）（二）（三）（四）（五）等第不受酬者請於文尾自註（不受酬）（五）來稿無論刮否概不寄還如投稿時附入郵費者不合即退編輯部啓 
 
 
