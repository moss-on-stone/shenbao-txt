# 1889 - 245 - 4905887

 

Page 1

 
 
[圖書集成局告白]  
　　啓者本局所印古今圖書集成早已裝釘齊全由預股諸君持票來領尚有未經提取者亦望　　　　　　先覩爲快之心現在局中尙有若十部留存每部定價銀二百五十兩如有合意者請移玉申報館帳　　　　　　布 
[新到木板書稽寄售] [  申報館主人啓]  
　　啓者今有木板各書籍寄善該價可格外克己計開白芙堂算學叢書五元黎往隨園駢體文一元六角王船山全　十八　　　川集三元四　　說文二元養雲試帖二角四小學韻語一角五杭寸六才一元如欲買者績至三馬路申昌書畫室或本帳房均可此佈 
[發兌家藏眞正殿板初印桃花紙各稱精本開列於后] [  點石齋啓]  
郡國利病書一百本一部○武陵掌故叢書六十四本一部○梅氏叢書册二本一部○研經室文集一部○初印　　　林一部計三十八本○　金元三史語解一部計十本○明季南北略一部計廿二本○輿地紀勝校　記一部計四十八本○海　　志一部廿四本○海時文集一部十本○海道圖說十本○日知錄一部十二本○翠微山房數學一部廿四本○二十一史四　一部廿本○古今攷一部廿本○玉解一部九十六本○舊印文獻通攷一部一百廿本○禮記義疏三十二本○金石萃編一部八十本○佚存堂書一部三十二本○文　　　一部十二本○　書亭　一部十本○周官儀疏一部廿四本○儀禮義疏一部廿八本○正續傳人傳一部十六本○鮚埼亭全集一部三十二本○　奎　髓一部十二本○明儒學案廿本○江蘇海運全案一部十二本○六部則例一部廿本○墵環志略一部六本○行水金鑑一部五十　本○新書五代史案四十本○金石三例一部四本○讀禮通教一部世二本○河防榷一部六本○史記評林一部廿六本○八史經籍志一部十七本○三省邊防備覽一部八本○新　地理志一部六十本○遼史拾遺一部八本○駢雅一部八本○苗防備覽一部八本○籌海圖　一部八本○文選一部廿四本○古事比一部四十八本○式訓堂叢書一部六本○花雨樓七種一部六本○四書羣經字詁一部世二本○周易姚氏學一部六本○毛詩後箋一部廿本○十六國疆域志一部四本○四裔編年表一部四本○聖諭像解一部十二本○種類繁多不及備載如蘇仕商賜願至抛球塲紅墻　本分局看樣議價可也此佈 
[論洋務當務其大] [  倉山舊主稿]  
　　今天下競言洋務矣在京師則有總理衙門在外省則有洋務局其中人才濟濟指不勝屈議論紛紛莫　一是但其所務者鐵路耳電報耳火輪船耳鐵甲船耳製造一切水雷魚雷各種鎗砲器械耳更極之商務礦務之公司與夫算學化學電學重學光　䇿學耳要知各務之裨益誠屬匪淺然皆其後扁者實猶其小焉者也余嘗　　各國之治　默體各國之所由富强一旦恍然大悟而後知所當務者在彼不在此也兹請約略言之以當芻蕘之献一則君不甚貴而民不甚賤也國君未卽位之前謂之世子西國世子除照例親入學堂誦習外仍常派以兵輪執事俾其練習使之游歴各國徧覽要圖一旣卽位不蹈深宮簡出之習故無君門萬里之憂國有大政　上議政院門以顀議此固所舉官紳之德路望著者然而耆老百姓亦仍有下議政院之設下情儘可上逹從不壅于上聞議之合者國君但　字以准其行間有國君違衆以不行者斷無議之不合而國君可以違衆以獨行也至於民主之國如法蘭西則稱　伯理璽天德美利堅則稱爲總統直猶是我中土三代以上官天下之遺意今乃不意於海外見之也所異者民主四年　位之後仍與齊民等耳其宮室不務奢華廣大以余所見數國儘有裝師弗及天主教堂恢宏不逮公家花園者而民居則頗極華贍不以僭侈貽譏也一則國無庫藏而家無籯金也常年國用若于率於前一年核計籌畫以丁賦稅捐各項所人準之一切公用所出如有不足則各紳富籌欵以補之歸諸銀行聽憑支應如有贏餘亦卽存諸銀行以備他時緩急此具常經也設有變故則開　政院門集議籌捐凡屬紳富商賈無不遵議樂輸緣其熟知爲國卽所以爲家故絶無規避吝惜之意也夫亦安用庫藏爲耶且庫藏徒便吏胥銀行尙有利息此中得失識高千古者或能鑒之至於民問亦無私蓄錄其所入皆付銀行不僅水火盜賊之無虞且亦長滋夫利息尤妙者父有重資不傳之子年逾二十一歲父遂不復養子率皆自食其力故人恒自奮以養其身而無業游民通國可以不覩及其殁也將遺産查明凡信教者則劃歸教堂不入教者亦間入官公用而其子若女及友朋戚族等皆得沾及餘資其沾及之數女須較厚於子焉一則文教等務皆實事求是也凡軍民人等所生子女一有知識便當人學肄業或有溺愛至八歲而尙不入學者則當議罰以英吉利京師卽倫敦地方而論官設學塾至一千五百餘所之多凡入塾之子女皆給以號衣號帽一塾一式絶不能淆一望而知無從隱匿嘗聞有一軼事因官察知民間仍有及歲不入學者惟深藏不露無從究詰乃扮作猢猻戲劇沿街唱演小孩無知出門覲看見無號服使卽拘拿而將其父母議罰此亦可見施教之苦心焉自八歲學至十四歲取其性近何者卽以何者教之七年功夫已能入門遂爲專業再學七年至二十一歲便可領取辛工俸祿故及時而不待父養矣至於書院則彚集各國之書無一不備石其基而鐵其屋地方闊大可容千人萬人凡有志讀書者領取執照隨時入院或抄或查或閱或對秩然不紊井井有條文人學士有所著作亦必呈報發交院中以備人人觀覽焉一則武備等務尤爲體貼入微也自來用武端由練兵西例選兵以十六歲始先由醫騐其氣質之强弱由用磅權其胥格之輕重一旣入選槪不娶妻惟其無室家妻子之繫念故臨戰乃能一往無前絶無他顧及至四十歲則氣力漸衰便當退卯退卯之後仍有口糧以終其身然自十六歲至四十歲二十四年中正當强壯豈無人欲則又設有官妓之流專門接待水陸兵丁一禮拜給票一紙憑票入院交歡票由銀行支付缘縱慾傷身不慾亦傷身惟此節慾實可保身又惟恐其招染惡瘡不能戰鬥也則又令此等娼妓尅期前赴醫館一一騐察無毒則任令爲歡有毒則扣留醫治各處皆然卽兵船所泊沿海各埠亦莫不皆然盖水手卽水師之兵也如此體貼入微而兵焉有不用命者乎故但圖鐵甲水雷靈鎗堅砲而無此等用命之兵試問抑又何益而徒費國用耳噫此其大略也靜言思之而富强實基於此故凡論洋務者所當奉爲首務視爲先務取爲要務知爲急務切勿以迂闊視之如鐵路者雖曰當務猶失爲第二義也而况他務哉 
[諭旨恭錄]  
　　八月初四日奉旨雲南安甯州知州着張嘉　補授霑益州知州着彭繼志補授福建泉州府蚶江通判着　仁壽補授浙江龍游縣知縣着馬芳田補授山東甯陽縣知縣着尹殿颺補授山東邱縣知縣着凌芬補授福建政和縣知縣着李瑋堂補授都察院筆帖式着瑞銑補授鑾儀衛筆帖式着恒英補授江西道監察御史着訥清 
 
 

Page 2

 
 
阿補授内閣中書着賽崇阿補授截取御史徐兆豐中書晏振恪俱照例用伊犁糧餉章京着榮安去保舉知縣陳實着照例用孔憲𣪝着　簡缺知府選用承祿着准其開復原官照例用盛京禮部筆帖式德英着准其補授欽此○初六日奉硃筆這塲内督理稽查着左翼副都統明秀去右翼副都統柱全去欽此同日奉硃筆這收掌試卷等所官着圈出王桂琛洪啓元高繼昌趙爾瑨丁寶銓高增融張立德陳宗　黄榜書陳金臺王集孟瀅黨慶奎楊芾伍兆鼇嚴照藜雷光第胡俗培李岳瑞孚本方澂厚文鼐彭厚源去欽此 
[電傳江南鄕試二塲題]  
　　易剛柔者書夜之象也書徧于羣神詩其蔌維何二句春秋晉侯伐鄭宣公十有四年禮命太師陳詩以觀民風 
[脚夫慘斃]  
　　某日招商局江永輪船駛抵鎭江尙未停輪脚夫魏某卽奮力躍登以冀招徠生意不虞扁擔繩將足絆住站立不穏墮入江心適輪船攏近躉船將魏軋在中間以致頭爲之碎腹爲之裂淋漓鮮血江水皆紅亦慘矣哉船主知覺急飭人放三板將魏屍撈放江十少頃母妻子女痛哭而來哀動路人涙珠𥰡𥰡而下招商局司事等惻　憐憫捐助棺木一具洋蚨數頭俄而輪船搭客中有某巨宦之女公子助給洋銀十一元在船諸客亦湊集若干統共約得四十元一併交屍屬收領屍屬再三稱謝領柩而歸 
[珠埋何處]  
　　鎭江西門外有地名牌灣者依山傍水人跡罕逢昔年有山君窟宅其間每晚出而爲害人家小兒女稍不留意往往被其攫夻嗣有馮婦一流人爲之殲具醜類迄今已安靖多年矣某日是處楊姓家一五齡女孩晚膳後由母挈至門外納凉偶因口渴索茶母遂入内携取甫轉身陡聞女哎喲一聲急出視之已烏有矣疑爲被虎所噬急央人持械入山尋覓蹤跡全無俄而細雨紛飛尋者遂遵路而返次晨復往惟見野墓前遺一弓鞋窄窄鳳頭未經沾濕或曰是必被拐匪劫去故意將鞋抛下以作疑團未必嘯而風生者攫以爲食也 
[水勢述聞]  
　　高郵寶應一帶河水漸低騐之玉馬頭誌椿目前祗存一丈三尺數寸較上月中已退尺　車邏大壩可不必開矣月前堤工總辦吳觀察以水漲故親駐工次現在伏汛已過堤壩幸獲平安遂遄返揚州總局揚城河水仍漲落無常盖因江潮盛漲倒灌入河是以潮來之時仍不免平隄拍案云 
[蟂陵火厄]  
　　七月二十八日午前宜昌城内忽報火災一時紅燄高飛黑烟低冪時方亢旱著物卽燃是處地名三教塘偪近火藥官局文武各員弁深恐火藥被燬督勇竭力救援幸祗焚去茅屋三四十家局中毫無所損據云火起於烟館中想官憲須提館主詰責也 
[宜昌零語]  
　　鮑春霆爵帥之二公子印稀齡者現已起服入京引見奉生母某太夫人由䕫州府乘紅船至宜隨帶護勇三十名小泊鎭川門外拜會各員聞不日將由漢口赴申江取道北上云○宜昌鎭羅鎭車乘坐紅船赴武昌省會蓋爲湖廣總督裕壽山制軍祝嘏开送赴盛京將軍新任也○房縣係鄖陽府　轄與宜昌府屬興山縣毗連林密箐深時有匪人匿跡現聞聚衆蠢動刧掠村莊縣中殷實之家多有避居他處者○夔州府汪太守鑑槪捐廉俸并勸各大戶出資將來宜山路一律興修務使鳥道蠶叢一變而爲蕩平正直現已修至數十里尚須逐叚興工利益行人莫大功德也○湖南之水出自洞庭湖浸灌諸處邇日荆河口南水甚大是以汪水轉平云 
[人生朝露]  
　　江南文闈向來聘調正途州縣蘇州十二員江寗十二員安徽十六員以充内外廉官其未入闈之先來者就公所下榻名曰簾員公所向例到　　者槪不准出入自便外提調另派委員司其啓閉明以示尊賢使能之禮卽隱以杜出奴入主之門功令森嚴捧檄者無不束身自愛從不肯輕世肆志貽屬耳目者以口實本屆啓閉係縣丞黄啓南巡檢蕭澤春二公奉委後卽於前月二十日到差朝夕恪恭將事不卑不亢同寅咸喜其望之儼然卽之也温八月初四日江蘇卽用縣王齊海在所病故上憲得二公禀知後聞頗有矜恤之意欲令供給所稍壯其歸櫬之色供給所一時以無成案可循尙未禀覆應否從豐從儉說者謂幽明雖隔肸蠁相通王故令適當白玉樓成未暇與諸公　尺衡氷金罍浮菊怱怱以去究竟魂魄有知或者天上潤筆還出自人間餘液亦未可料想冥冥中旣不令奢者失其中庸更不爲吝者留一榜樣初二日考廉時大令僅作起講已覺神巴失常監臨黄中丞素稔其能文亟傳令就此中止纔越一日卽隨葉縣之仙令同登上界人生如朝露信哉 
[考巿清淡]  
　　洋板書籍之盛已非蒼聖听及料而洋板書籍之價賤尤非楮先生松滋侯所及料習俗移人賢者不免故雖監臨迭申條教而禁者自禁買者自買誠以二字功名大抵從東塗西抹而來正不得不乞靈于印板文字也現在已屆入塲而籖軸之揷架者依然充棟則生意之清淡可知矣聞當開巿時上屆須售十元者本屆則一五成便售準此類推今昔之懸殊豈止車載斗量而已哉據巿中人云向來粧奩中之如花粉梳𥰕皆爲歸遺細君者必不可少之物少年持青銅數百較長絜短爭妍論媸大抵皆胸有成竹櫃上人自旦至暮幾於應接不暇詎本屆卽此項亦議論多而成功少謂非江湖日下而何或曰是皆爲鴉片烟所累半榻消磨筋疲力竭至此已成强弩之末一心惟冀貸監河侯之粟更有何物復介其胸懷乎不然東牌樓一帶向來無分高下悉爲赶考者賃開店鋪今歲則居然有兩大門面至今虚左以待書坊較曩年竟多至三分之一而蘇杭京廣洋貨之列肆者則不及曩年三分之一巿道之消長卽世道之隱憂也所幸天氣自處暑後風雨和甘已一變而爲清凉世界以前因熱　鬱爲疾病者亦皆勿藥有喜旅人無恙眠食俱安差堪爲樓頭望遠人報道平安二字耳 
[署潮州府曾告示]  
　　爲曉諭事照得本署府典守斯邦於兹半載所有應革之事次第舉行訪之與情尚無不合惟近聞外間謡傳有謂本署府過於慈觧不崇嚴厲者不知罪犯輕重例有明條如其罪不應誅卽殘酷者不得淆輕爲重果其法無可宥卽仁慈者亦不得改重爲輕地方官奉法臨民亦祗衡情定罪詎可預存成見任性而行且潮屬自查辦積匪以來有罪必誅從無少减自前而論旣已猛以濟寛自今觀之似應寛以濟猛曾子曰如得其　則哀矜而勿喜又書云與其殺不辜寍失不經本署府仰荷督憲薰陶遵循情理固不敢姑息巿恩然孟浪嚴酷亦絶不爲卽謂殺一可以儆百亦必其人有可殺之罪乃可據以上聞所慮爾等愚民以我爲慈不守懷刑之戒肆行犯法自罹大辟之條深爲隱憂至若地方事宜詳爲體察尚有數端特予開陳條揭於後爾百姓務宜互相勸勉毋得視爲迂談庶積弊可袪而純風可復勉之愼之毋怠毋忽　一强弱之見宜化也潮屬民風素稱剛勁偏於好勝不甘下人其于他族則强姓欺弱姓其於本族則强房欺弱房而所謂强者又不過恃其財之富丁之衆耳不知同此覆幬有何强弱之分使其違理背情則雖强亦弱苟能合情準理則雖弱猶强况潮屬雖號富腴而近則不然大利歸　輪船較之昔日富已遠遜至若丁衆更無足恃此間陋俗好養螟蛉無論大家小戶莫不抱養他人之子以爲子若存飢依飽離之想自應難安合而觀之以丁財爲强不如以禮讓爲强也更有無恥之徒恃與巨室聨姻縉紳訂好因而竊其氣燄藉以凌人狐假虎威尤爲可惡嗣後爾等務當愛憐親族和睦鄕鄰毋倚勢以横行勿逞强以欺弱皎有仍蹈前轍一經訪聞或被告發定必拘案究懲該士紳等日誦詩書齊民袖領尤當廣爲勸導共挽頽風庶講讓型仁習俗潛化矣一爛仔之惡宜自改也士農工商各有專業苟其一無所事掉臂閒行日惟引類呼朋羣居徵逐卽不流爲盜賊不非安分之徒廟屬有所謂爛仔者不務正業招集三五十人結爲黨羽暗爲記號各分門戶恃其强衆遇事生風每於酒館戯塲尋端啓釁稍不合意輕則揮拳重則加刃甚敢打毁房屋搶掠銀錢比之盜賊害民更甚　賊尚畏人偵緝不敢白晝結隊横行而若輩則出入自如肆無忌憚禍生不測猝不及防似此强惡雖殺之不足蔽辜惟是惡固當誅而政宜先数嗣後爾等爛仔果能回頭猛省盡改前非革面洗心勉爲善類卽 
 
 

Page 3

 
 
以兇横精力改爲工作耕田則旣住不咎尚可稍于姑容如其復蹈前愆不知斂迹是爾等自尋死路命與法鬥本署府法令森嚴斷不輕恕現已多派　役分道巡查并札各縣一體查拿從重治罪三令五申言盡於　其各凛之勿貽後悔一上控之習宜戒也詞訟之設將以鳴冤然反坐有條越訴有罪定例本極森嚴本署府下車之日訪知民情好訟屢次示諭久己舌敝唇焦數月以來不無少戢　習俗之染迄今猶　全除每卯收呈三四十紙不等其中　係方軍門辦結之案謬稱寃抑冀圖翻案新詞則或將縣中批判私行删改或將案内情節故意譸張有同一案而原被之黏抄互異同一事而先後之供狀不符者細訪其故緣有劣生爲之主使或因巨族暗地扛訟以致變幻無窮支離百出本人遵結而劣生當堂抗拒者有之本人願息而巨族從中掯阻者有之此等囂風實堪髮指嗣後如非十分切已之事及縣審並無不公者不准混呈倘有將遠年已結之案露尾瞞頭割抹批判肆行混瀆者定卽從嚴究治至包案之劣生扛訟之巨族現已查有其人本欲據實詳請參革　從緩行予以自新其所以不將姓名指出者蓋欲存其　面也若仍不知悛改自外生成則三尺具在勿謂言之不早[  此示去完]  
[邗江官報]  
　　八月初七日魯分轉光圻從孔涵船私局來揚初八日凌分轉樹誤從力乏橋來揚公幹初九日周分轉曜由省回揚 
[東海魚書]  
　　上月十八日至二十日西京大坂五幾内並四國中國一帶地方均遭暴風雨淀川琵琶湖水漲汜濫浸潰屋廬不少又破壞鐵道三處風狂之時屋瓦高飛古木中折海中船舶遇害甚多加之柱川堤防潰决所有瀬村下村外三村皆浸在水中央非常　擾云○海軍省以北海道軍艦出入未有定所勘得室蘭港形勢扼要定爲軍港特命仁禮中將前往該地預備設立鎭守府○神戶租界英二十番利以南魯商會準於今次條約改正之後集資本一千萬佛郎在大坂巿中開設一大銀行凡各公司會社以銀劵兌換及抵貸銀洋等類悉取薄利○大和國吉野郡十津川鄕從天川入口凡十五里　上月十九日以來接連暴風大雨該地著名之十津川激流汜張沿川二十里之閒山崩川溢衝壞人畜無數保全者僅七戶此鄕共五十五村全罹災害壓死溺死屍身計眼見者二千人以上其餘不可勝計前日派往熊野巡察街道之士木課長岡本友三鄖及隨行吏員夫役人等三十多名同在此地大字宇宮壓斃其苟存者因糧食遺乏告急於鄰縣奈自上巿逹五條之三街道悉被山崩塞斷内得土民一名從山頂越過晝夜兼行直至廿三之夜始於九死一生中得經紀州橋漸逹五條報急是夜八點鐘平山第一部長田中警部長率領警部巡查三十餘名速赴十津川鄕賑救但前路被山崩所塞若越嶺而過至速亦須五六日所存人民殘命必無生理故當道無不惄焉憂之 
[佳節停公]  
　　中秋佳節人月雙圓本埠江海新關及各銀行俱停公一日循舊章也 
[葡人竊案]  
　　葡萄牙人嗎唵在上海魯麟洋行任寫字之職甫及一年零四月忽起盜心竊取鐵箱所儲棧單一紙視之係曰銅十一担有奇寄存招商局北棧者遂持向泰昌鐵行兠售行主不諳西語因倩某　客介紹其間議定每担價洋九十二元及往收價告以須有受主方可付交閱數天嗎唵訪知泰昌已轉售與法界某銅作早向棧中提出遂又向泰昌堅索且言我此刻有事往東洋爾可先付洋銀三十元餘當託友人白蠟西來取白蠟西者原籍亦隸葡萄牙早年曾　入營伍後以製屨　生嗣見滬上多鞔上恐難謀食因改學排字兹承嗎唵之託卽向泰昌收得英大馬路某錢莊期票一紙及期向支莊夥訝其此票於日前付與某銅作何以忽入西人之手遂飾詞不付急往銅作詢問銅作以已付泰昌對復往泰昌詢之泰昌直告以故莊夥遂如數付與白蠟西白蠟西卽由麗如銀行匯至澳門交嗎唵之妻收受葢嗎唵之去實係遁跡澳門所云赴東洋者僞托也事後有人向魯麟管棧人述及原委管棧人告知薩拉夫復告行主行主一笑置之謂現有棧單在行且此項白銅至少每担須售銀七十三兩安有九十二元賤售之理薩拉夫遂無言而退旣退行主檢查簿籍則此項已經抹掉大訝急開鐵箱檢查則棧單亦已化翼飛去知薩拉夫所說事非無因立向招商局北棧查問對以此項白銅已有人提去遂報知巡捕房查得實由嗎唵售與泰昌及問泰昌則已輾轉售去復向白蠟西家中查詢的確知被嗎唵愚　遂拘拿白蠟西及泰昌行主某銅作主某掮客曁白蠟西家傭人由葡萄牙總領事訊問緣由備齊案卷定於禮拜二乘禪臣洋行揚子輪船押赴澳門申請葡按察司訊辦至嗎唵係此案正犯已于前日電致香港等處請爲緝拿矣 
[譯員已返]  
　　法繙譯祁理恒前往東瀛養病昨已回申與葛同轉照常會審矣 
[頌揚善政]  
　　滬北祥泰瑞泰等衣茶酒各商公製扁額一方上書虚堂懸鏡四字萬名傘一頂上繡萬民寶盖四字德政牌二對文曰澤被窮黎惠及商民績著滬北恩覃申浦於昨日衣冠濟楚送至英界會審公堂讞員蔡二源太守遣人辭謝再三各商已令奏樂升砲將匾懸諸大堂廡下牌傘則排設二堂太守始命猶子某君衣冠接待茗談半晌隨卽告辭 
[蒞騐浮屍]  
　　昨晨本邑南巿救生局巡船在浦江撈獲無名男屍一具騐得兩臂有紥縛痕因報請上海縣裴邑尊帶同刑仟人等到塲檢騐明確卽飭棺殮發壇標記召認 
[飭移站籠]  
　　逆子湯桂生等經裴邑尊訊責置籠迭紀報章昨日邑尊飭差將站籠移置二十三鋪示衆 
[上海縣署瑣案]  
　　陸姜氏控兪克勳圖佔寡媳陸氏一案已紀報章前晚復經裴邑尊升堂集訊姜氏供稱七月二十五日小婦人挈媳至金家橋賣布後令媳購買零物不料被兪誘入伊家藏匿圖佔小婦人四處訪問方知遭誘之事前往領取霸阻不容陸氏供稱小婦人當日隨姑賣布旋因購買雜物被兪誘入家中伊說哥哥陸園林亦在伊家有話要講及至並無哥哥明知受騙伊乃百般哄誘强逼成婚小婦人决意不從叩求明察兪供稱小的憑陸園林爲媒出財禮洋銀六十元娶陸氏爲室由姜氏繕立婚據不敢誘逼叩求明鑒陸昌忠供稱姜氏係小的之叔母並不出立婚據此據於八月初九日在某茶館中揑造有陸阿順曾經眼見阿順供稱小的當日在某茶館中見兪與多人說話大約卽爲立據之事邑尊飭將兪再枷三月着阿順歴序細情具詞呈核姜氏領陸氏回家餘人一併叱退○張王氏挈女兒徐張氏控楊鶴臯一案已見報章昨日裴邑尊升堂訊究王氏供稱女兒被楊所誘以致衣服典盡今小婦人欲挈之回籍楊又不許叩乞究懲楊供稱小的與該氏姘識有年伊今心變忽然棄故憐新邑尊以兩造均屬無恥之尤判將張王氏母女一併發堂留養楊發自新所管押候示 
[英界公堂瑣案]  
　　張新如扭林梅堂至捕房訴稱被伊扣住貨銀堅不付下捕頭以錢債非捕房所經理飭送會審公堂蔡太守飭將張交人保出林押候訊斷○張阿三扭控馬李氏短欠水菓價并被騙去錢文蔡太守飭分别押候核辦○兪張氏與胞弟阿六在路爭毆由巡街捕帶至捕房捕頭命一併移送公廨祭太守飭分别押俟訊供察斷○一百九十一號巡捕見瘋人費小楊子沿途奔走帶至捕房捕頭飭送公堂請爲安揷蔡太守立卽備函送交城内普育善堂爲之醫治 
[法界公堂瑣案]  
　　芮鳴岐控袁祥林端木品珍霸佔店基一案葛同轉於斷結時判罰端木銀三百兩以充賑欵并令潤泰店主姚琢銘具不將店基讓開烟店切結呈案備查昨日同轉以端木抗不繳銀飭令包探連姚帶案並傳普安里春記烟葉行主陳春蘭候訊蓋陳卽爲端木具保者也旣王先問姚曰本分府囑爾具結何尚遷　答稱三百兩一語端木實未說過同轉笑曰爾又來抵賴耶爾本讓據中人早應提案所以不提者全爾體面耳爾何尚不知好歹若此又問端木銀何不繳答稱店小利微實在無力遵繳旣蒙恩斷節後當繳洋蚨百元同轉謂旣如此說 
 
 

Page 4

 
 
至少當繳二百元可自行送交絲業會館充山東賑捐掣取收條來案禀覆端木又請減少同轉謂本分府知爾並非無力尚可措繳隨令交人保出須將芮之房屋代爲料理姚俟具到切結卽行開　○備捕頭稱前晚　乞丐十一人在吉祥街王兆泰烟舘申蜷宿是以傳案請訊王供稱小的只開烟館並不留住丐人葛同轉　三天内遷往他處違十咎戾○顧周氏控稱戴榮廷借去洋銀立有契據現在戴已去世所遺順昌店業由其胞弟關廷收管求提闌廷訊追葛同轉准詞飭提闌廷到案向之研詰答稱兄弟分開不相聞問久矣順昌店業自有兄之姘婦主持與小的並無十涉同轉着交保出外向搜說明設　　楚○金玉堂　稱小的在三洋涇橋北首恒記洋貨店爲夥本月十一日二點鐘時送貨至老北門外突遇素不相識之潘阿四自稱洋藥局巡丁誣指小的曾犯竊案恃强軋至烟館吸烟幸有旁人代抱不平將伊扭入捕房解案請究　供稱金係說書人曾竊小的之衣是以向之索取包探王榮　禀稱查得潘前在洋藥局當差早經斥革葛同轉察得潘非安分之徒且又藉端訛詐未便姑容判令笞責一百板荷枷半月以儆○包探李雲發禀稱姚阿福向剃髮匠某甲滋閙送案請懲姚供詞含混葛同轉判管押五天○江孚輪船弔打竊賊一事昨已紀諸報端昨日捕房將被打受傷之士充林解案請訊王供稱小的向當細崽因至船上找尋廚子子東生悞走入房致被誣竊葛同轉着押候交保○蘭芳里烟龜張青山訴稱流氓金定奎時來索詐昨又行竊水烟袋一枝是以鳴捕送案請究金供金陵人向在鴻源教門館爲夥因與烟妓素蘭相識偶往閒遊不料竟　誣指爲賊葛同轉着押候致信鴻源館主來保○扛夫葉阿才訴稱昨日宜昌輪船抵埠小的挑得蒲鞋掃帚被韋林全乘間竊去蒲鞋八十雙掃帚二十把韋供浦東人向在碼頭掮米爲生並未行竊葛同轉着管押七天○備捕頭稱吳阿章竊取小車上照會拘案請究包探禀稱吳於三年前曾經重辦吳稱小的前此確曾犯案現已雙目不明何能行竊葛同轉判管押一禮拜○全埃洋行出店人沈桂生拉風人湯阿巴盜取紅酒送案請訊沈供有酒一瓶在垃圾堆中檢出主人遂以行竊見誣湯供與沈從同葛同轉判各押五天○某舢板被會得豐小輪船所碰舟子遂將輪船上人肆行兇毆此已登諸昨報者也昨日捕房將舢板舟不戴合興戴阿才史洪路三人解案原告夏阿明訴稱小的於十一日十二點鐘時在浦東展輪來滬因有二西人立在船首以致瞭望不清誤撞戴之舢板小的卽向商懇情願估賠戴不僅不依且又糾人毆打戴供稱小的在金利源碼頭駕包船被夏將船碰壞事後口角並未說及賠償葛同轉衡情酌理判令夏自向金利源總辦禀明情節酌量賠償戴等三人不應動肆毆擊着押候交人來保旋據金利源總辦某君當堂保去○七月十二日有金陵民婦　何氏控園丁王阿金毆斷兒子恒林手腕一案葛同轉研訊之下着將土押候恒林傷痊再核昨日馬何氏挈子投案同轉訊得恒林臂骨雖已接續向難運掉自如諭令傳到園主酌給養傷資該氏叩謝挈子而退何探禀稱王在押所滿身浮腫同轉着送往仁濟醫館醫治○鄭家木橋南首瑞興祥新衣店夥徐生和訴稱昨夜七點　　朱阿福來買短衫及至將衫交看又言欲買單褲小的不知是騙術回身取褲伊卽攫衫逃逸追赶之下由四十六號華捕阻獲人贓送案請究朱供小的向爲車夫昨付四開洋一枚購取短衫包探禀稱朱奔逃時有數十人代爲追赶此係四十六號華捕所目覩葛同轉着枷號半月贓交徐領去○包探王榮培禀稱陳長有在上海輪船圖竊小的向之盤詰供認曾竊飛雲輪船上洋銀四元染票一紙皮夾一枚今洋銀業已用罄陳供稱洋銀染票係飛雲船上史記法之物小的有妹夫在飛龍輪船當舵工葛同轉着押候傳其妹夫來案具保 
[詞史助賑]  
　　山左被災日久婦孺咸知百花里孫金寶詞史秉性慈慧屢有捐助今因節屆中秋减省讌資洋二十元交文報局公所移濟東賑夫以舞袖歌喉之輩而懷推衣解食之忱其志可嘉其事可法爰爲懦筆記之吾知洋塲十里中遨遊於舞榭歌臺者當必聞風興起見義勇爲不讓巾幗也 
[再發心]  
　　愛竹齋主人姚君恕亭精鐵筆工書畫今年夏憫奉東水災曾書畫扇册助賑一時求書索畫者踵趾相接現因山東沈災未澹願再書畫團摺扇各一百件行書每件取潤一角蘭竹每件三角交麥家圈平康里忠和棧代收七日取件外埠信力槪由自付所得潤貲全數助賑亦好行其德之一端也 
[浙省撫轅抄]  
　　八月初一日候補同知徐承夑禀見銷甯郡船貨局差並謝飭知蒙保補缺後以知府用通判楊銘鼎禀知本日接辦上城保甲總巡差准補富陽縣縣丞曹韶南禀謝飭知准補候補縣丞戴徵禧禀知藩司委署諸曁縣縣丞禀安叩謝 
 
 
 

Page 5

 
 
 [G　　之氣昧者定係假藥速由别局查明方可三香戒烟膏每兩二千五百六十文○發四戒烟膏每兩一千二百八十文○發四戒烟丸仝上足串不折上洋中和屋内詹　德　啓　　廣百宋齋信記書莊 
　　聖祖仁聖皇帝庭訓格言一册洋二角大版繙鑑易知録十六册四元八角王罕皆四書本義匯纂十二册四元閲徵草堂筆记五種洋一元四角皇朝經世文編廿四册洋八元繡像廿四史演義六册洋二元四角 
　　九朝東華録七十六本洋二十八元大版讀本四書六册毛邊紙者洋一元大版讀本四書八册外國紙者洋一元四角套雍正硃批諭旨五十六本洋四十八元通商約章成案彚編附五彩石印各國旗識寳星寳帶裝十二册八元 
　　洪經略奏對筆記一册洋二角歴代名臣言行録十二册四元論語旁證四册洋一元皇朝開國方略六册洋三元國朝先正事略十册洋三元諧譯二本洋六角唐宋三二家宫詞二本洋三角 
　　御製避暑山莊圖門園園休洋一元四角大字石印管温山文稿四册洋八角石印五經合纂大成二十本洋十元石印增廣小題昧新八本洋四元石印事類編十二本洋四元繪圖增像西遊記八本洋五元詢纂五經十二本洋八元 
　　本齋在上海二馬路禮拜堂北首承印書籍精鑄銅版發兌各種銅版石印書籍併分莊廣東山西廣西陜西河南湖南湖北四川山東江西福建南京杭州等處均有發兌廣東廣百宋齋信記漢口廣百宋齋上海二馬路中廣百宋齋信記書莊啓 
　　天仙茶園 
　　八月十四日演 
　　賜福定情賜盒小宴刀會佳期拷紅夜奔盗甲狗洞投淵湖樓受吐雪塘獨占對刀步戰花報臺笏圓 
　　八月十四夜演 
　　黃馬褂全本生死板得頭彩 
　　新開一仙茶園 
　　八月十四日演 
　　天水關烈火旗别宫祭江鋸大缸百草山桑園寄子石頭洞 
　　八月十四夜演 
　　土番國趙家樓雙冠誥雙跑馬雙賣藝拷打檢柴春秋配 
　　新丹桂 
　　八月十四日演 
　　富貴長春紅桃山戰斷后龍袍搜盃救主打棍出箱佳期拷紅柏黨招親樊城長亭三教禪寺鳳楊花鼓清白閙寺天獻銅橋合家歡樂 
　　八月十四夜演 
　　盤河戰桑園寄子茂州廟海廟珠黃鶴樓全緣本野新仙戲踪 
　　留春園 
　　八月十四日演 
　　財源福湊光武興牧虎關浣花溪獨虎營烏龍院二渡梅羣英會萬花山 
　　十月十四夜演 
　　反西凉南慶宫開山獻佛翠屏山單城都打龍袍别宫祭江金册寺 
　　自來火漲價 
　　燧昌牌每箱價十兩榮昌牌每箱價銀九兩六錢貨品精益求精包退包換倘蒙賜顧請來購買此佈兩廠同啓 
　　禮拜二拍賣 
　　於十六日十點半鐘拍賣八四藍龍輪船人馬藍大英原布七磅輪船原布八磅七磅銀龍輪船頭二號人馬標布等貨此佈老太古洋行啓 
　　禮拜三拍賣 
　　准於禮拜三十點半鐘在本行内拍賣頂上雪茄烟三百餘箱細料新式茶杯盆一應什物不計此佈隆茂行啓 
　　接充地保 
　　廿五保二圖地保現奉裴大老爺給諭姚文彩着充姚專辦錢漕基地公事刑名副保張綸香住居寳和里所有各當質查失票聨單祈到來保取可也夥役趙錦堂伺候上海縣署差喚夥役楊錦華伺候英公堂傅喚特此佈告 
　　禮拜四拍賣 
　　啓者禮拜四即八月十八日十點半鐘拍賣路燈船牌九老羽毛人鎗小呢船牌九老羽綾　嗶嘰十一磅彩三元十磅十二彩人鎗十磅紅萬壽紅四美紅三元紅人鎗藍人鎗十二磅人鎗九獅路路通市布八磅四彩三元五子登科紅三元彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人採蓮原布八磅彩三元眞飛鳥藍獅七磅紅三元彩人鎗藍獅挺市洋標八磅松鼠細斜紋十五磅老人頭十四磅雲獅粗布十四磅老人頭人鎗劉軍十五磅跑鹿斜紋緑三百元白竹布紅金星白三元七十二線紅二美紅雙路燈六十四金三元藍雙路燈藍跑鹿金四美洋房毛光市漂布等貨特此佈聞八月十四元芳行啓 
　　十金脱離苦海 
　　僕昔年誤食洋烟屢戒不脱自料今生無戒烟之日矣今幸得上洋詹誠德寳堂三香戒烟靈膏依法和入烟中呼吸僅一月之間將十餘年每日五錢之癮戒脱所費不過十金耳似此靈丹妙術不可不告於有斯癖者也特代該堂揚名此佈雲南候補同知唐春榮啓 
　　大花園馬車 
　　啓者本公司馬車現准於八月十四日起侢客往來大花園該馬房暫設在二擺渡自來水橋三和里口如欲坐本公司馬車游園者請移玉到該處可也至本公司馬車祗往來大花園不去别處合併奉及此佈大花園公司謹啓 
　　輪船往東洋等埠 
　　啓者本行賽局麥魯輪船船主名格納爾於禮拜六即八月二十下午一點鐘開往長崎西門舍革神户横濱等埠小包收至十九正二二點鐘爲止搭客票出至開船之日早十一點鐘爲止在船買票須照定價加十分之一如各寳號欲裝貨搭客者請至本行訂定可也此佈八月十四日三菱公司啓 
　　聲明 
　　大彩屢獲各省馳名今英九月票二彩第六千八百四十八號由本行售與本埠蜜采里西飯店東三條全埃洋每三條老沙遜洋行四條合得洋一萬五千元雖叨得主之鴻運眞所謂亦在其中而小行亦沾幸也今售英十月票全張六元分條七角零躉批發格外公道欲奪錦標指明上海法大馬路亦中票行 
　　當房召買 
　　蘇鄉東渚鎭當屋一所兵燹焚去樓面尚存平屋六十間駁岸圍牆完全絶價一千六百洋此鎭並無第二當基合意者上海問大馬路匯源質内蔡萼孫蘇城問婁門外同昌當内陳玉生 
　　失票 
　　今遺失松江蓉記支上海恆乾仁布號第七十二號票計九八元五十兩八月十八期遲五天廿三日兌期己向前途説明作爲廢紙松江德大告白 
　　免貽伊戚 
　　韓璋佔屋赖租並借木器不遂己禀蒙斐邑尊押遷追還在案今韓胆將紅木桌出售其餘尚在兜售除禀究外速將盜賣之桌退轉开勿受愚再買自貽伊戚唐念慈啓 
　　輪船往釜山仁川烟臺天津 
　　啓者本行賽局麥魯輪船船主名格納爾於禮拜六即八月二十下午一點鐘開往長崎埠另換倭奥利麥魯輪船八月廿三開往釜山仁川烟臺天津埠如各寳號欲裝貨搭客者請至本行面訂可也此佈八月十四日三菱公司啓 
　　七月花旗號單己到 
　　英八月花旗票出售全張一元半張五角請至四馬路鴻福來内購鏢 
　　延友 
　　啓者今延請熟識洋布匹頭時式花樣布面交答之友要通英語兼有保人如願充者請到本行面商禮和洋行啓 
　　慈筏堂特啓 
　　鎗上戒烟膏係浙紳製以濟世病軀大癮立見奇功照本每洋四兩只大新街福甯里葉宅一家代售餘者無耻假冐 
　　欽差大臣兵部左侍郎承襲一等毅勇侯加匡救情殷一雲騎尉曾記澤題贈老德記大藥房雅鑒 
　　上海英大馬路老德記起首藥房 
　　本藥房於道光二十二年上海通商之初首先開創所有出售各藥皆係極貴料品格物製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得周詳僅摘試驗靈藥循序列報開於後其餘無數藥昧不能盡載於兹兼售印書機器墨水照相玻鏡藥水等件如蒙惠顧價當從廉此佈新增分鋪京都正陽門外天津院署前漢口鮑家巷湖南坡子街雙井巷本埠四馬路計開止咳嗽藥水精琦目疾水脱拉煞更露四美林所四聽浙鴨恆酒三陰瘧疾水發四日藥水傷風氣鼻烟咆哮養金花頂好香藥皂甯神安眠水白玫瑰香水治疝氣銅帶玻璃牛乳瓶發心妙藥酒眩船妙藥水珠蘭花香水老德記香水老德記藥酒百補鐵質酒止吐血藥水退油汁藥水秘止痛藥水光面清香水 
　　逐月吕宋票　發 
　　門售全張洋六元分條七角躉拆公道專收彩票兌己外埠函購上洋棋盤街石摩門内 
　　太痴生重訂 
　　五月望起圑摺扇行書墨蘭三角楷書花鳥山水五角小行楷倍長題士女一元餘另議交麥家圈平康里恆濟局收 
　　元來報喜 
　　接英九月電報查悉二月彩第六千八伯四十八號並上附彩全張均由本行分條售出得主台銜容後聲明 
　　必發吕宋票 
　　十月票全張六元半張三元分條七角賜屬請至老巡捕房南首並認明票封港彩圓 
　　吕宋票行 
　　英十月票全張半張分條照市仕商信購原局回件上洋抛球塲西 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上黨客譚]  
　　蕪湖關道成端甫觀察牌示八月初一日點卯是日午刻觀察傳點　堂各書役衣冠濟楚親身應名畫卯觀察必諄諄然諭以辦公勤愼毋許藉端舞弊苛刻商民倘敢故違察出定卽嚴辦○蕪關出口各書役又屆期滿換班成觀察於本月初二日午堂督同稅務各委員掣簽點派○自土藥通行以來消路日多而征稅反日絀奸商偷漏誠哉防不勝防矣當此時値凉秋新貨烟又將入巿成觀察明查暗訪知有青皮地棍串同巡丁局勇包庇走私遂檄飭洋務總辦劉葆笙别駕嚴督各委整頓章程並添派巡勇快船不時巡緝出示復曉諭商販鋪戶務各赴局納稅黏貼印花如敢故違定于嚴辦○上月二十九日之晚二鼓後邵少泉捕廉奉諭會同保甲局劉别駕至江口弋禨某姓家密拿要犯及蜂擁而入則該犯早已遠颺屋中闃無其人遂皆徒手而返○建平縣張明府樹建於本月朔自任所來蕪謁見道憲面禀要公並押解盜犯兩名過道勘訊該犯抵岸暫寄湖蕪縣監○甯國僻處萬山之中楚北客民麕聚其地類多逞强藐法時時滋生事端寍國縣惠禮齋明府訪明其中强横素著者計共一二百名雇船押送至蕪載回原籍○上月下浣有上江考生分乘二舟行至采石磯下椗日之夕矣有盜明火執仗一擁上船分投搜括貲財刃傷事主想一經控告定當嚴密拘拿也 
[疉遵義黎星使仲春親睦會雅集韻柬孫二君異]  
　　琪花瑶草神仙境已到蓬萊未盡探山水因緣知我淺敦槃情勢讓君諳樽前險韻叉爭八海上偏師捷聽三星使首倡一律君異疉韵甘四章一時東國文人莫不頫自莫謂騒壇無武庫詩人今得杜征南○惜别高樓猶昨日芝山冒雨昔同探宇文懿範歸來憶謂遵義使者公瑾醇醪醉後諳異域鶯花春少二故園松菊徑荒三余於季春瓜代歸國雛羣自笑诗腸澀願向軺車借指南○醉翁已往亭猶在咫尺烟霞欲試探一代高風人有替千秋勝跡子先諳君累滁之來安人名流遭際殊今古志士襟期肯二三若問遊蹤徐孺子扁舟江北與江南○生平低首宣城句尤勝匡廬九疉探天付奇情供吐屬世傳佳話盡詳諳登壇羡子軍驚一持戟慙予伍失三余是會亦陪末座以束裝將發竟閣筆海内中秋海外月更聆高詠倚樓南巳丑仲秋海上釣鰲客未是草 
[續錄記川新樂府]  
　　給銀牌給銀牌賞原差爲差公事不推捱官賞銀牌是捐廉誰知差役翻憎嫌往時下鄕只一語青蚨紛飛已如許但將鎖票一輕役百面銀牌何足取君不見衙前差眷屬羅綺輕盈珠翠緑夜眠錦繡晝烹鮮徒得銀牌用奚足用奚足終以鄕民作魚肉官長廉明差不廉安得長留賢宰轂○打苦主人命來打苦主鄕愚不解紛紛語謂爲苦主是求伸何得反干官長怒不知人命有假眞假者與眞大相懸非爲死者訴寃屈不過借屍訛銀錢自得明公此一打頽風將挽數十年鄕里接隣居豈無事與非但見人一死屍主便居奇鄰右社保走忙忙來者無非會孔方但得孔方一出力滿天陰霎時光鄕間未得飽腰纒乃至縣中來報官兼得書　肆饕食興風作浪頓天差票紛紛來捉人問爾人命完不完亦非偶計爾家中何所有田地産業必盡休苦主書差乃放手吁嗟乎處可暴河可馮一聞人命家家驚但握西洋一兩土其志可以傲公卿明公此打亦特奇無賴聞之盡失色謂公燭奸如有神雖死不能換赤仄雖死不能　赤仄公如在比死不得明公一打豈尋常不特救生並救亡○懲否辣否辣否辣衆人恨之皆欲殺衆人欲殺必强横何不早綑來送官　奈衙門雖不閉送來否辣也要錢衆人孕恨惜　分只得啞忍而呑聲不意今來賢父母文公懲否辣爲安良否辣聞之勢不張或卽洗心而革面或但畏法而遠風嗚呼否辣遠颺公猶怒否辣革面公懽舞公懲否辣人共知公化否辣意良苦否辣回頭亦建功獨不見前朝有周處 
[上海北巿絲業會舘籌賑公所施少欽經收山東奉天賑捐六月初三四五日第二千一百三十一二三次清單]  
　　六合無名氏由趙子芳兄來洋二百元硤石恆受參號徐廣珍生前許愿仍助求資冥福四十元大豐洋貨號徐興裕求保合家人口平安廿元甬江榮懋無名氏廿元松江吳景隆無名氏廿元西昌求免災并病愈氏由廣義錢來銀十兩合規元十兩零七錢又江西新建求减災病氏不書名氏各洋廿元劉馥記爲次幼二子求病速愈十元鎭江德成昌覺悟生爲妻病愈完愿求合家平安十元松江張錫恭求父病速愈十元隱名氏十元無名氏二元瀏河集善堂募隱名氏八元京口同泰豐無名氏六元招商漢局兪作舟保佑妻子平安乳多六元鎭江赤花氏五元王祖保求病速愈四元　州縣雨生同妻顧氏求子三元無名氏二元張姓二元無名氏陳桂芳二元無名氏五角章少銘英文舘金一元五角蘇州金鼎一元章銘甫潤筆對開洋一元嘉洋放生　徐譽記錢泳記各攔板洋二元琴川益號銅洋十元恊康莊餘大莊銅洋一元孫冠臣兄來揚州金川陳公舘俊臣翁募黄怡遠堂公洋十九元不留名氏十元陳貽慶堂四元又三給該是一元李天叙堂劉厚堂各四元羅承祐堂二元無名氏二戶各一元蕪湖大昌布號有心無力人募華記洋二元有心無力求弟出外平安一元興遠堂五角不書名三角雪高記求平安無名氏不留名源記濤助齋無名氏六戶各二角共十戶合洋五元有心無力銅洋二元以上初三日○硤石吳濂源爲子求病痊由寶順莊來洋一百元眞州力不足子爲父八十陰壽醮資移助蘭板洋廿八元計重九三八平紋廿兩蘇郡徐聞氏保病安由立大莊來洋十元圓園主人十元武林藥記九元銅洋一元本埠慶和里新開惠豐和杭綢莊蒙各號賜議里宜備筵酬謝兹將該資移助爲諸翁積福由施杏莊翁來洋八元金山莊育慶祈病速痊六元林仁焜五元陳頴生五元天津大英醫院陳映渠五元天津官瀇局榮竹泉五元沈文煐爲子昌觀求病速愈五元常熟同源義五元澹塵子有根氏三元鄧泰記二元曹恆發鄧義興鄭來生三戶各一元陶錦貴五角乍川源隆昌陸明照一元楊慶堂求女病愈一元不列名各元平湖泰記主人銅洋廿二元江山石門周勝梁周樂亭王慶堂毛五汝同仁會五戶各洋一元趙志瓊趙敏廿八祀王秉亷王子平趙敬一趙誠齋趙沛霖毛遂宗毛經甫毛高昌趙　高王元德十二戶各五角徐藻廷王文進毛昌景錢維雷毛啓位五戶各三角毛鴻豐趙慶武毛順之趙高文毛佩玉王貴甡六戶各二角共廿八戶各洋十三元七角昌記生記一銅一元○德林祥來思危氏錢三百文蓉記佐記茗記三戶各二百文慶肈揆記壽記佐蓉記福記亦記配記榮記康記輯記槐記十一戶各一百文愧記五十文共十四戶合洋二元以上初四日○同泰祥錢景園求合家平安子讀書聰敏洋五十元靖江鹽公堂張克明募十二戶吉洋廿一元内生銀板二元銅洋六元仁和譚寶謹求病速愈由餘大莊來洋廿元嘉郡晋誠莊求病愈人廿元延桂軒廿元心願氏由元豐昌號來廿元南匯儒學正堂嚴由白沙老人交來廿元誠心堂求保父母康健十四元無名氏求保久病痊愈六元姚彦侍方白第一二批書潤由仁濟堂交來十元七角錢六十三文怡情軒主人求身健由恊康莊來規元十兩仁和補遇子求身體清痊人口平安由陳嶺梅兄來洋十元勉憂齋煕福祥由協原莊來十元吳中不忍人人十元黄棣毛士英求妻病愈身安十元無名患胸腹痛立愿求愈從此絕根十元同善居士由源恆隆來十元壽石堂爲白冥懺由巨康莊來八元又味根書屋兩洋邵文逹求子病愈五元蘇省添泰陳繪堂爲媳病危立愿五元仁和崔少查求病愈四元洞鄕惜陰主人平安了願四元浙湖老惇泰衆友端節酒費四元同森當衆友端節四元王少泉兩元新勝對微居容三元余情信芳人遷愿保平安三元陸玉氏了願三元江蘇無名張因子多病醫金資助兩洋孫氏逐日洋烟資三元嘉興申昌募高幼記求家口平安二元吳俊夫二元漂陽都署姚文煥都戎求合署平安兩元林財哲兩元劉玉其方家斌各一元浙江程昆求病愈一元候兆榮求妻病愈一元南匯衛鴻書求妹平安一元蕭姓二元汝南知非子銅洋十元○王江消顧幼蘭募拆蘆菴恩過子各一元沈潤甫兩角吳王合錢兩百以上四戶均米豆作價查念翁募金景發洋十元金靜安五元春泉募王關龍章福生周祥發王連科四戶各四角蔣金順胡肇宜王信表黄金玉葉林有五艉各三角陳全蘭王夏榮薛叙來劉小吉葛南海五戶各二角陳毛虎蕉芳文任廣生黄林招王云才五戶各一角半烏有全鄭順金董天由薛能木尤士元傳小寶六戶各乙角胡嘉基錢四百汪富述三百蔣元發二百共三十四戶合洋廿三元錢七百三十六○衡升志來蠡署無姓子銀六兩鮑姓四兩兪二兩不名二兩四錢胡翁矩廬吳各乙兩○存義公來沙巿厚記同記各銀二兩晋源誠一兩保身安家中太平各二兩義記無名各五錢共七戶各來規元十兩另五錢七分以上初五日 
[上海北巿絲業會舘籌賑公所施少欽經收山東奉天賑捐六月初六至初九日第二千一百三十四至三十七次清單]  
　　潘小洲善士求妻病勢速痊洋一千元桐鄕善士勸募錢四百四十八千三百九十五文無名氏洋一百元二戶由福成莊來合洋五百三十五元三角五分嘉興絲綿局曹厚之募不書名十七元又藥景周二元又趙小亭一元平湖通濟莊募梅庭居士十元又弗藥居八元又妙記二元蘇州綿力生募靜記十元又無名兪記陳氏三戶各一元沈紹楨求安四元鄂垣糧道街揚州蔣弟心綿力溥子募無名氏三戶銀三兩又任雲卿八錢松城蔣靜菴爲妻難産久不下胎許願後立産一男母子均安茲特倍繳完愿洋二元吳立記求永保平安由徐石翁來二元僕院黄源晋爲女病愈并兒輩節省點心移助二元恆豐信無名氏各二元葉姓一元江楷卿保身體安康一元天津人求父平安一元無名氏二戶各一元生大銅洋十元平湖平平子錢四百文以上初六日○漢口無名氏由嘉廣生來洋例文廿兩合規元廿兩另七錢秀記求病愈由源開莊來洋念元嘉定陳世奈求病愈十元同鄕邵祖均完願十元塘西姚宣甫十元瀏河張源泰掣運局酬神戲欵移助十克如臯潘月記潘諒草堂十元南翔差溪求宅安六元劉存仁堂由大通利和莊寄來四元浙杭永慶子四元何頌圻求平安子慧規元二兩袁曉珊求病愈洋二元求病速愈二元平安士二元薇秋舘求三弟病速愈一元福建吳蘭方求父并岳父母超升并母康健延年人口平安蘭板洋廿元○福成莊來湖　鎭問經堂募第廿七批喬玉山潘萬豐馮開元韓泰和李天和李興泰六戶各洋一元同盛莊二元濟美錢一千文問記七怕六十九文兪孫氏五伯四十文吳義通五伯廿文潘全寶趙無名王如臣王義興王氏五戶各五伯文衆善士三百五十五文無名孫姓隆泰萬昌和天壽堂四戶各三百文李鶴年趙培仁德盛祥楊仲記萬興文陶源泰管壽鴻黄茂高八戶各二百文衆善士一百七十六文仇廷珍姚瑞春毛崇鳳尹長慶夏克敬蘇長餘杜文標七戶各一伯文共三十七戶合洋十七元○武林九曲巷口金秀臣澹然居士鐵三樵翁志吾四戶各一元陶子淵嚴雲樵各五角共六戶均書院膏火提助合洋五元○福州啓承堂蘭板洋五元豫立居士蘭板洋十元共二戶合十五元計重十兩另一錢以上初七日○常德李潤德堂求母康健益壽由大茂莊來常平銀二百兩合規元二百十四兩安嚴氏由日升昌號來規元二百兩安徽知州厘金總局憲章肅菴善士奉撫憲踰倡捐由泰和錢號交來洋一百元又先墊解洋一白元劉翰紫司馬書潤二元又交來莊盤記五十元蘇州金大有知非子求父病卽全廿元漢口茂昌德號誠心氏廿元長春典隱名氏由元豐昌來錢廿千文合規元十三兩六錢封門愧樹巷彭頴川西蓮氏求資冥福洋十九元無湖不留名曹銀六兩六錢廣東隱名氏洋六元江夏昧　生爲女病愈還愿五元黄玉氏因病愿捐二元無名氏吟手四元揚州運署半痴生三元又募都逹記四元又慈記二元又顧仞記一元無錫顧萬昌顧謙記顧子記各二元顧培生病愈一元有心無力氏一元五角萃昌祥顧辰生求子咳嗷卽愈一元火通利和號募湖南彭萬選一元胡正泰由滬報舘來英洋一元本洋一元銅洋二元三齡童子毓麟求咳嗽　愈對開洋一元○恊同慶來閩省連江縣署募彭士璋狄君石郭子珍三戶各錢六百姚夢蘭吳零河彭子槐諸承化李象亨張承裕狄際雲張耀之林蘭亭孫心余羅桂海十一戶各兩百俊都一百共十五戶合洋四元以上初八日○江陰節儉氏由張雪堂兄來洋二百元江蘇長邑劉西翁爲子求病愈由鄒薇卿兄來五十元鋤月山房求攀丹桂先助由昌記紙棧交到四十元陳望生爲父七十壽誕移助三十元金匱可園公寓楊叔根經繳顧道原募錢顧氏七旬稱觴移助三十元又月求必應子廿元秀翁求病愈廿元常州盛第病愈了愿托楊子萱兄來十元江西史募隱濟道人十元杭垣許延身爲子之成求愈十元長沙勉力子還愿十元鄂省西廠口吳尚齋本洋十元楊陳士求症愈身安托永發祥棧來英洋六元又張楊士爲母病求身安二元朱良兼求症愈五元宜興任承萱症愈完愿五洋昭文歸鍾方爲妻章氏求症愈五洋京兆子求兒疾愈五洋義甯州靜山氏兩洋吳垣雷誦芬二元硤石姜門印氏祈合家平安兩洋鎭海厘局李佐飛求夏月太平恙痊兩洋又祈産母平安一元又求男孩夏天太平一元安省彭心安復節月費本洋兩元徐育干求患愈英一元子安氏一元嘉定曹秋田求症愈對開乙洋無名銅洋十一元雙鳳源記莊祈佑太平銅洋廿元甯波葉子銓銅洋十四元常州寶興典銅洋四元錢四伯十文以上初九日 
 
 

Page 10

 
 
   
 
 

Page 11

 
 
[光绪十五年八月初四日京報全錄]  
宮門抄○諭旨三道錄前○大臣唐奏委解京餉起程日期摺○又奏推廣開辦貴州威寍銅廠片○又奏雲南　銅湊解情形摺○晋學政管奏恭報歲試情形摺○閩督卞奏匯解各欵京餉起程日期摺○陜督楊奏委署藩臬各缺片○湖督裕奏揀員請補都司摺○東撫張奏爲撥銀查賑片○八月初四日禮部宗人府欽天監侍衛處値日無引見○額中堂曾紀澤誠端各假滿請安○盛昱奏請開缺○禮部奏請換戴暖帽日期奉旨着於二十七日○召見軍機○皇上明日卯初至社稷壇待禮畢還海　事召見大臣○○巡撫銜督辦雲南礦務臣唐　跪奏爲委解八起二批京銅運員考語及起程日期恭摺仰祈聖鑒事竊據藩　曾紀鳳詳現在八起二批京銅五十萬斤業已足數自應遴員委解准粮儲道松林轉據雲南府知府桂霖申稱查有補用知府蕭勳穩愼精明練習銅務堪以委運由道覆查該員才識精明辦事幹練如考咨司該藩司查騐屬實詳請委解前來臣覆加查看尚與考語相符並據該運員禀報於光緒十五年六月二十九日自滇起程臣已檄飭赶緊赴瀘兌銅雇船開運毋得躭延至委員鈐結及　解樣銅俟該運員到瀘兌收後禀報至日另行專咨報部合併聲明所有委解八起二批京銅運員考語及起程日期除咨部查照外謹會同兼署雲貴總督雲南巡撫臣譚鈞培恭摺具陳伏乞皇上聖鑒謹奏奉硃批戶部知道欽此○○唐炯片再臣前奏明於貴州威寍查勘礦苗推廣開辦旋據東洋礦師　欽一勘得距威甯州四十餘里西良山礦苗甚旺業於五月已飭公司招集砂丁設廠開辦伏查威寍州銅廠自嘉慶初年卽已衰竭每年辦銅僅二萬斤抽收課銅二千斤所有鼓鑄之銅皆係委員赴滇採置現在惟廣開辦不狗運　近便於貴州將來鼓鑄亦屬有益惟甫經施工又係新山見效至速亦須年餘應納課銅仰懇天恩准自光緒十七年爲始照例上納以示體恤至該州衙門如有需索陋規等事由臣查明咨商貴州撫臣嚴行禁革用紓商力而肅銅政所有推廣開辦貴州威寍銅廠緣由理合附片具陳伏乞聖鑒訓示謹奏奉硃批着照所請戶部知道欽此○○唐炯片再雲南辦銅向因工本不敷所煎銅斤悉係尖圓塊半以致沿途盜賣掉挨種種獘端不可窮詰招商局現復扣收廠欠只令仍舊惟飭公司仿照貴州鉛磚式樣一律改鑄銅磚編列字號於銅面鏨刻年分公司廠名斤重等字樣以歸整齊而杜諸弊業經煎鍊陸續自廠起解兹據公司禀稱甫紅改鑄銅磚一切配合爐火須一二月後始能熟鍊迅速現在廠地瘟疫盛行鑑頭砂丁染患　重不能施工雖施藥醫治一時尚難痊愈又所獲礦砂因入山不深礦質尚薄爐火配合亦未得法以二百萬之礦砂僅能成銅十萬斤折耗過多現雖赶緊攻採一面煎鑄本年恐只能湊解五十萬等情前來臣覆查無異除仍飭赶緊攻採煎鑄不得稽延外理合附片據實陳明伏乞聖鑒謹奏奉硃批戶部知道欽此○○山西學政臣管廷鶚跪奏爲恭報歲試解蒲絳平霍隰六府州曁太原府屬情形仰祈聖鑒事竊臣上年十二月内將歲試汾州府屬情形具摺陳明在案本年二月初三日出棚按試解州屬次蒲州次絳州平陽並循例調考霍隰二州五月二十一日旋省接考太原府屬六月十一日試畢各屬士子均恪守塲規極爲安靜其在外招摇之徒嚴飭提調官隨時查辦每遇正塲臣　日坐堂督同監塲教官認眞稽察槪不許離號接談終塲尚無鎗倩等弊文風以平陽爲最解蒲霍絳次之隰州又次之文童皆取進如額武風則霍州趙城爲優餘亦多有可限惟太原屬之祁縣武學原額十二名咸豐六年加額十名同治十三年又廣每次五名此次應試武童人數寥寥不敷取進臣謹循任缺勿濫之例姑從缺取三名以昭愼重發落之日勗以端品練才舉目前切近者明白曉示反履再三並飭各學教官勤加訓課甄别優劣以仰副聖主樂育人才至意臣刻下駐省將次接辦錄科鄕試畢方能出棚所有經過地万春月稍旱入夏雨澤尚多麥收約稱中稔惟自二月間途遇東省災民負耒　携老幼絡繹入境隨處多有幸晋南諸屬自大祲後地嚝人稀工貴谷賤貧民謀生較易經地方官悉心料理其願留者則編入客籍僱耕佃作藉資餬口其願歸者則給資遣送數月以來尙無攘竊滋擾之事並少流離乞食之人地方靖謐足以上慰宸厪所有歲試省南西路六府州及太原府屬情形理合恭摺具陳伏乞皇上聖鑒謹奏奉硃批知道了欽此○○頭品頂戴閩浙總督臣卞寶第跪奏爲匯解各欵京餉委員起程日期恭摺仰祈聖鑒事竊照光緒十五分部撥内務府茶稅京餉銀五萬兩戶部茶稅京餉銀二十萬兩添撥稅厘京餉銀十萬兩回本京餉每月五千兩當飭可局籌解先已籌備内務府茶稅銀一萬兩戶部茶稅銀一萬兩添撥稅厘京餉銀一萬兩固本京餉銀二萬兩委令候補知縣張鴻書督商匯解赴京投納程臣具奏在案兹冉籌解内務府茶稅銀一萬兩戶部茶稅銀二萬兩添撥稅厘京餉銀一萬兩固本銀一萬兩又奉撥十五年分鹽課京餉銀一十五萬兩先已兩次委解銀十萬兩兹再籌解銀五萬兩一併委令稅　　　　　府經歴陳　督同號商如數籌墊進京投納該委員定於本年六月初八日起程仍俟報到上庫日期再行由閩提欵發還據福建善後稅厘兩局司道曁署鹽法道司徒緒具詳前來除分咨查照外臣謹恭摺具奏伏乞皇上聖鑒再奉撥鹽課京餉銀兩現已全數解清合併聲明謹奏奉硃批該衙門知道欽此○○楊昌濬片再新疆布政使印務前經撫臣劉錦棠奏委喀什噶兩道袁堯齡署理兹據疏勒直隸州知州蔣話呈報該道於五月十三日在喀什噶爾漢城因病出缺並准護撫臣魏光　函稱新省藩司百端創始事繁任重關外無員可委商請由關内遴員接署前來臣查現署甘肅按察使蘭州道饒應祺才守俱優深明治體歴任陜甘道府聲績卓著且年力方强能耐勞苦堪以委往署理所遺甘肅臬司篆務查甘肅候補道雅爾佳納老成練逹堪以署理除分别飭委外謹會同護理新疆巡撫臣魏光燾附片具奏伏乞皇上聖鑒訓示謹奏奉硃批吏部知道欽此○○頭品頂戴湖廣總督臣裕祿跪　奏爲揀員請補都司要缺以實營伍恭摺仰祈聖鑒事竊准兵部咨湖南古丈坪營都司陳玉階病故遺缺係題補第三輪第一缺應用儘先人員行令照章揀員請補等因移咨到臣伏查古丈坪營都司一缺係苗疆地當冲要非精明幹練熟諳苗情之員難期勝任遵卽在於湖南省儘先都司班内逐加遴選查有儘先卽補都司余世友年四十九歲湖南武陵縣人由行伍出師浙江江西廣東等省打仗出力荐保以都司儘先卽補嗣軍務肅清遣撤回籍飭發常德協標差遣歴署河淀靖州衡州常德等營都司事務該員年力富强辦事明練以之擬補古丈坪營都司員缺洵堪勝任查部章請補員缺應按到標人員儘先名次先後爲斷如人地不宜以名次在後之員請補仍將在前之員按名指實又兵部通行請補儘先班次如係聲叙人地不宜至多不得過二十員兹遵照部行官册及續經收標各員内逐一確查除尚未到標之張曜舂無從指實曁已經到標之鄒南賓籍隸永綏廳在五百里以内請假離營之徐定國久不回標應一併開除不計外其現實在標並無事故各員前二十名内名次在余世友之前者有黄星勝等十四員經臣詳加查看多未署過營缺或曾經署事而閱歴尚淺均與此缺人地不宜未便遷就擬補余世友雖儘先名次較後而歴經委署各缺營務諳練於苗疆情形甚爲熟悉且距籍在五百里以外與例亦屬符合飭查該員前在本省及他省均無叅革朦保情弊合無仰懇天恩俯准以儘先卽補都司余世友補授湖南古丈坪營都司員缺實與營伍有裨如蒙兪允俟部覆至日給咨送部引見以符定制除飭取該員履歴並將查明與此缺不宜各員照章按名開單咨部外謹會同湖南巡撫臣王文韶者湖南提督臣周瑞龍恭摺具陳伏乞皇上聖鑒訓示謹奏奉硃批兵部議奏欽此○○張曜片再查沂州府屬莒州沂水二處於四月二十五日該州縣城北一帶同被冰雹損傷田禾莒州情形爲重沂水次之臣據該州縣禀報卽經飭司撥賑銀各五千兩委員星馳前往查勘被災戶口分别撫恤由藩司確查各村莊輕重情形擬議緩徵糧賦現據印委各員禀報將賑銀按戶散放其秋禾傷折者並耔種飭令赶緊翻犁補種晚禾民情尚屬安謐理合附片陳明伏乞聖鑒謹奏奉硃批知道了欽此 
 
 

Page 12

 
 
[光緒十五年八月初五日京報全錄]  
　　宮門抄○發抄硃批四道○浙撫崧奏查明道員並無冒頂襲廕情獘摺○護晋撫豫奏委署太原鎭篆片○直督李奏審明逃犯擬議緣由片○護晉撫豫奏請仍令道員接管稅務片○陜督楊奏揀補知州摺○八月初五日兵部太常寺太僕寺廂黄旗値日無引見○恩全因伊子充宗學副管謝恩○盛昱專摺謝准其開缺恩○賽崇阿謝授内閣中書恩○截取知府徐兆豐預備召見○良培續假十日○掌儀司奏初九日祭奉先殿載津行禮○太常寺奏派致祭白龍潭等處○派出恩輝海年承蔭○召見軍機發抄譚鈞培奏昆陽等州縣被水委勘情形奉硃批卽着飭屬妥爲撫毋任災民失所並將河堤赶　挑修以衛農田欽此○楊昌濬奏卽用令劉煕純補海城令奉硃批吏部議奏欽此○又知縣張珩等調署秦州牧各缺奉硃批吏部知道欽此○又守備許兆麟等借補中衛協營都司等缺奉硃批兵部議奏欽此○○浙江巡撫奴才崧駿跪奏爲查明道員並無冒頂襲廕情弊恭摺覆奏仰祈聖鑒事案准吏部咨開本部具奏内閣抄出兩江總督曾國荃等查明前任吳縣知縣夏宗彝被叅各欵據實覆陳一摺光緒四年十二月二十九日奉硃批知道了夏宗彝承襲難廕有無獘混着該部查明具奏欽此欽遵到部據原奏内稱原叅該員冒頂難廕曾被人在蘇控告一節查夏宗彝之父夏金奇卽夏學曾在江蘇遊幕病故人所共知卽光緒五年三月夏宗彝選授金壇縣知縣到省繳憑禀内但稱由難廕生入監讀書期滿吏部以知縣註册並未開明承廕故父名字殉難議卹案内等履歴附開父學曾殁僅註升用知府儘先選用知縣亦未開明得有卹廕字樣該員是否冒廕蘇省無案可稽各衙門亦無被人控告冒頂難廕案件惟疑竇孔多恐有不實不盡查承襲難廕由原籍地方官取具圖結詳咨核准亦有在京取結赴部呈請廕襲者該員夏宗彝現已請咨赴部引見究竟有無冒頂難廕情弊可否請旨飭部查取該員承襲卷宗卽就近傳案查訊抑或飭下該員原籍浙江巡撫再行查明覆奏等因查定例難廕人員承廕向由該督撫查取應廕子嗣報部查核如無咨文到部承襲廕者准其取具同鄕京官印結在部呈明給予廕照等語查花翎开用知府儘先選用知縣夏學曾因在浙江本省餘杭縣遇賊殉難據前浙江巡撫楊昌濬奏請議卹經臣部照知府殉難例加贈太僕寺卿銜並廕一子入監讀書六月期滿以知縣註册候銓同治十一年十二月二十五日奏准嗣於同治十三年七月據該故員夏學曾嫡長子夏宗彝取具同鄕京官刑部主事章乃畬印結赴部呈請承廕當經臣部核與例案相符應准其承廕知縣發給執照並知照本籍地方官各在案是夏宗彝呈請承廕臣部旣據該員同鄕官印結核准則有無冒頂情弊自應根詢出結官以昭核實查出結官刑部主事章乃畬於光緒六年三月十五日在江南道御史任内出缺現在無可根詢至該督所稱夏宗彝選授湖北糧儲道現已請咨赴部引見請飭部就近傳詢之處查夏宗彝於光緒十四年十一月初四日引見二十日在部領憑其出京赴省在該督覆奏到京之先臣部又無從傳詢惟旣稱疑竇孔多恐有不實不盡如果屬寔本員應照例治罪未便因在京無可查究遂任含糊相應請旨飭下浙江巡撫轉飭確查覆奏再行核辦光緒十五年二月十九日奏奉旨依議欽此等因咨會前來卽經奴才轉飭確查去後兹據會稽縣知縣兪鳳岡申稱遵經轉傳親族王秉乾呂永泰顧瑞福夏師曾等到案切實查訊據稱該員夏宗彝確係已故花翎升用知府儘先選用知縣夏學曾嫡長子緣夏學曾同治三年正月十七日在浙江省餘杭縣遇賊殉難奉部議　一子入監讀書期滿以知縣候選同治十三年七月夏宗彝赴部呈請承廕領照讀書期滿註册候選旋奉選授江蘇金壇縣知縣歴調吳江吳縣各知縣遵例捐升道員在任候選於卓異案内請咨引見復奉選授湖北糧道並無過繼攙越頂冒等語當堂取結繪具宗圖蓋印申請察轉等情據此奴才查夏宗彝承廕知縣前於同治十三年取具同鄕京官印結呈蒙吏部核准咨浙查照有案現據該縣傳集隣佑親族當堂切實查訊夏宗彝實係夏學曾嫡長子例應承廕並無過繼攙越冒頂襲廕情弊核與原奉准其承廕部咨内所叙夏宗彝係夏學曾嫡長子情節相符據布政使許應鑅查明具詳前來奴才覆核無異理合恭所具奏伏乞皇上聖鑒勅部查照施行謹奏奉硃批該部知道欽此○○豫山片再護理太原鎭印務中軍遊擊何正宗因題補遊擊經兵部迭次調取例應給咨赴部引見現因太原鎭實缺總兵臣林成興署理大同鎭篆一時未能赴任應卽派員先行接署俾何正宗交卸起程查有留晉委用總兵劉廣才樸誠勤愼訓練認眞堪以署理太原鎭印務除分檄遵照以重職守外理合附片陳明伏乞聖鑒謹奏奉硃批兵部知道欽此○○李鴻章片再天津縣拿獲逃遣王　青一案前據審明擬議由臬司周馥勘轉値臣駐津飭委藩司松椿代審無異臣覆加確核緣王沅青籍隸滄州前於光緒七年三月間聽從已獲發决之吳四夥同未獲之張三趙大在天津行竊英人徵勒斯寓所臨時行强刦得衣物犯案供出盜自逃所於定案之前拿獲係未經傷人之犯免死改遣充軍刺發甘肅皋蘭縣安置八年八月十四日起解十月二十五日到配經臯蘭縣折責鎖帶鐵　石墩發交王毓麟看管九年六月初十日王沅青因配所窮苦起意脫逃卽於是日乘間砸壞杆墩逃逸自將面上刺字用藥銷燬日則求乞夜宿孤廟並無定址十三年十一月二十四日逃至天津縣卽被拿獲據供前情不諱案無遁飾查例載夥盜將盜自逃匿地方供出限内拿獲改軍之犯如在配無故脫已逾五日拿獲者無論有無行兇爲匪請旨正法又免死發遣盜犯如脫逃拿獲例應請旨正法者於審明後卽行正法毋庸候部核覆等語此案王沅青困强刦得贓供出首盜免死改遣充軍不思安分在配輙敢乘間脫逃殊屬不法該犯配逃後已逾五日拿獲自應照例請旨卽行正法左面刺逃遣二字其左右面原刺强盜改遣各二字仍應補刺備考本擬於審明後卽行正法惟配逃在恭逢光緒十五年三月十六日因詔以前從前曾有免科逃罪之案該犯應否免科逃罪聽候部覆再行辦理據供逃後並無另犯爲匪不法及知情容留之人配所主守訊無賄縱情弊業由甘肅皋蘭縣擬結均毋庸議除備錄供招咨部外所有審明擬議緣申理合附片具陳伏乞聖鑒勅部核覆謹奏奉硃批刑部議奏欽此○○豫山片再歸化關稅務每屆一年例應預期奏委道員兼管兹據歸綏道安祥以奉委兼管歸化城監督印務自光緒十四年八月十二日起至光緒十五年八月十二日止計一年期滿移由署布政使嵩崑循例詳請奏委前來臣查安祥自上年兼管稅務以來稽察嚴密實力經營毫無貽誤現將期滿相應請旨將歸化城監督印務仍令歸綏道安祥接管以專責成而資整頓除將該關徵　稅課銀兩年滿另行題報並咨戶部查照外所有歸化關稅務一年屆滿循例預期奏請仍委歸綏道接管緣由理合附片陳明伏乞聖鑒訓示謹奏奉硃批着照所請戶部知道欽此○○太子少保頭品頂戴陜甘總督臣楊昌濬跪奏爲揀員請補要缺直隸州知州裨地方恭摺仰祈聖鑒事竊據甘肅藩臬兩司詳稱安西直隸州知州姚定基告請開缺回籍修墓所遣係冲繁難三項邊遠要缺例應由外揀補查定例州縣應調缺出俱令於現任人員内揀選調補如無合例堪調之員准以候補人員題補又前奉部章甘肅升調補缺變通辦理道府以至未入流亦照請補要缺章程毋論何項缺出擇其人地相宜之員請補等語今安西直隸州知州係邊遠要缺該司等查對品應調及應升各員人地皆不相宜惟查有補用直隸州知州德彬年五十八歲正黄旗滿洲常陞佐領下人遵例報捐筆帖式咸豐十年補授陜甘總督衙門筆帖式十一年五月到省嗣因帶隊打仗斬擒逆首立角城圍經前護督臣恩麟保以直隸州知州留甘補用並戴花翎關隴肅清案内保加知府銜歴署岷州及洮州同知等缺該員諳練老成辦事勤奮且在甘有年熟悉邊情以之請補安西直隸州知州實堪勝任人地極其相宜會詳請奏前來臣查德彬明練安詳辦事穏洽仰懇天恩俯念要缺需員准以該員德彬請補安西直隸州知州實於地方有裨如蒙兪允俟准部覆照例給咨送部引見該員並無叅罰案件僅恭摺具陳伏乞皇上聖鑒訓示謹奏奉硃批吏部議奏欽此 
 
 

Page 13

 
 
[光緒十五年八月初六日京報全錄]  
　　宮門抄○諭旨十二道錄前○發抄硃批五道○江督曾奏總兵因病出缺委員接署請旨迅賜簡放摺○將軍定奏盛字營照章調換摺○又奏察看逆員片○監督效奏請追繳剥船稅銀片○又奏徵收稅銀情形片○又奏辦解奉傳絹墨請將銀兩作正開銷片○東撫張奏請將部硝仍准分年辦解片○護晉撫豫奏飭州縣各回本任片○八月初六日刑部都察院大理寺止黄旗値日無引見○恭王專摺謝賞燕窩恩○耆齡假滿請安○徐兆豐仍預備召見○樹貝勒請假五日○文秀請假十日○豈公續假二十日○怡王奏請開缺○召見軍機徐用儀桂全徐兆豐○發抄劉璋奏瀘州火災官商賑捐銀數奉硃批知道了欽此○又補用守唐承烈補寍遠守奉硃批吏部議奏欽此○又補用通判李煐期滿甄别奉硃批吏部拓道欽此○又補用令鄧爾棨期滿甄别奉硃批吏部知道欽此○又請將朦襲世職之守備劉聨陞革職嚴辦奉硃批着照所請該部知道欽此○○太子太保兩江總督一等威毅伯臣曾國荃跪奏爲實缺總兵因病出缺先行委員接署請旨迅賜簡放以重職守叅摺仰祈聖鑒事竊徐州鎭總兵董鳳高前因感冒牽動舊疾禀請開缺調理正在核辦間據徐州道叚喆禀報該總兵董鳳高舊疾舉發醫治岡效於光緒十五年六月初八日因病出缺請派員接署篆務前來臣查該總兵董鳳高老成持重謀勇俱優從前馳驅疆塲轉戰安徽江蘇等省隨剿髮捻各匪立功最偉積勞甚深自抵任徐州以來治軍嚴肅兵民畏服該處毗連三省爲南北通衢彈壓巡防均關緊要該總兵埠心竭力不辭勞瘁地方賴以安謐兹因積勞病故失此良將軫惜殊深所遺江南徐州鎭總兵員缺有統率操防之責相應請旨迅賜簡放以重職守一面由臣遴員接署查有記名提督陳鳳樓整飭營伍勇敢有爲久駐徐防能得兵心並熟悉該處地方情形堪以勝任除檄飭遵照外所有實缺總兵因病出缺請旨簡放並先行委員接署各緣由謹恭摺具奏伏乞皇上聖鑒訓示謹奏奉硃批另有旨欽此○○奴才定安跪奏爲盛字營練兵又屆六個月調操之期現已照章調換恭摺具陳仰祈聖鑒事竊照盛字營練兵原設每年撤半補半三年可各九千人嗣後卽不必再事撤補惟每屆六個月分别調操以期精益求靖立法至爲美善該營計自上年十二月調操後至十五年六月初一日又屆調換之期自應照章將練熟之隊撤令歸旗休息其上年歇班之兵調回入營演練奴才於四月閱看人操以後卽飭先行轉飭各旗將輪應調營各西丹按名限期傳送來城現已一律入營惟新撥技勇營之西丹甫經撥入成營教演方有頭緒此次應免撤調俟下屆再行照章辦理至該營内制兵本由捷勝長勝等營挑送撤回以後卽歸原營當差仍分往各處駐紥紛紛抽調往返多勞應稍變通檄令一年調操一次庶兵力可以休養而技藝亦不致生疎所有此次撤回西丹津貼銀兩亦經按名按月給發俾資養赡除飭分别造具花名清册咨送海軍衙門備案外理合將盛字營照章調操緣由恭摺具陳伏乞皇上聖鑒謹奏奉硃批該衙門知道欽此○○定安片再前准部咨嗣後道府州縣等官無論捐納勞績各項人員應於到省後察看考核分别補用等因兹查有留奉補用道奭良年三十九歲係廂黄旗滿洲中林佐領下人由難廕生入監讀書期滿以知州用註册投供光緒四年揀補奉天復州知州十二月到任旋於營口晉賑案内捐獎花翎十年調補岫巖州知州又以獲盜出力案内保加四品銜十二年大計保荐卓異十三年遵海防例加捐道員在任候選旋因保洊卓異領咨赴部引見復經將軍慶裕會同奴才裕長奏保該員俟開缺後以道員仍留奉天補用藉資臂助奉硃批奭良着准其開缺以道員仍留奉天補用欽此六月初四日回省遵例捐足三班分發銀兩赴部兌交兹自到省之日起扣至本年六月初四日試用期滿例應照章甄别查該員才識超卓堪任艱鉅應請留省照例補用除將履歴册部外理合附片具奏伏乞聖鑒奏奉硃批吏部知道欽此○○效曾片丹准前湖南撫臣卞寶第來咨湖南省代造直隸續增剥船二百三十三隻又餘船三隻分爲八帮請免納船稅等因於本年正月初十日剥船陸續到關當經派役按船查騐除護照内開備帶篙𢅋帆護船槁木修船銅油等項不計外查各船均有夾帶木植截叚甚鉅統計應完淮宿兩關正稅銀二千一百十八兩五分八厘查此次湖南代造剥船並未奏免二成貨物所帶木植等項自應照章納稅惟船至二百數十隻之多擁擠河于寔屬有碍行旅卽經先行騐放一面將查明稅數劄行押運委員湖南候補通判王承烈妥籌完納旋據禀覆意存諉卸復經咨明湖南撫臣王文韶核辦迄未咨覆前來現已關期年滿不得不彚數奏報所有剥船未完稅銀合無仰懇天恩勅下湖南撫臣飭司追繳解關以清稅欵是否有當謹附片奏明伏乞聖鑒訓示謹奏奉硃批卽着咨行湖南巡撫飭查解繳欽此○○效曾片再淮安關向有飯食罰賠二欵爲充賞公用之需於咸豐二年調任監督文謙奏經部議儘收儘放如有墊用正項之員卽由接任監督查明奏叅奉旨依議欽此兹查光緒十四年四月十二日起至十五年四月十一日止共收飯食銀四百八十三兩七錢四分二厘查出漏報罰賠銀一千七百三十八兩四錢四分九厘遵照奏定章程儘收儘放並無餘剩銀兩又淮安關正額項下例應提存辦公銀一萬兩本屆稅課短絀僅籌銀四千兩批解内務府堂上兌收在宁所有三關委員養廉飯食銀八百九十二兩八錢業經照數發給遵照部議如提存辦公無欵在於正項内支銷合併陳明除報明戶部外謹附片具陳伏乞聖鑒謹奏奉硃批該衙門知道欽此○○效曾片再准造辦處札開光緒十四年八月二十五日懋勤殿奉旨傳淮關監督上使五色洒金絹二百張長一丈六尺寛八尺徽墨五百錠每錠重二兩見片急速交來等因欽此奴才遵卽選派妥實家丁分往蘇州安徽覓選工匠敬謹照式辦齊於光緒十四年十一月二十日齎解造辦處呈進所需工料價値曁裝盛箱匣解費等項共用銀八千二百八十二兩二錢應請循照成案在於光緒十五年分淮安關稅課項下作正開銷以清欵目除造具細數清册呈送戶部查核外理合附片具陳伏乞聖鑒謹奏奉硃批戶部知道欽此○○張矅片再准工部咨議覆臣具奏山東積欠部硝採辦爲難請每年仍解一批一摺應遵奏章每年辦解兩批並先採辦四批赶緊解部等因奏奉諭旨诊議欽此欽遵咨行到臣當經轉飭藩司遵照兹復據該司詳稱四批部硝共需銀六萬二千餘兩攤之州縣固力有未逮取之司庫亦無此閑欵况産硝州縣連年被水硝花不旺刮取維艱採辦實屬非易光緒十三年河南被水曾將硝觔奏准展緩山東河患已八年之久與河南偶被水災者情形不同是以每年僅能辦解一批實因時勢使然並非有意延欠且查例價硝觔辦解一批州縣攤捐津貼爲數甚鉅光緒六年援照直隸章程定爲巿價例價相爲輪辦州縣間歲捐辦一次尚可勉力奉行若令年年捐攤賠累過多必致挪移錢糧虧缺庫欵該司籌度再三應請將奉取四批硝觔統按巿價作正開銷分爲四年辦解其年例應辦之硝仍照冋章每年辦解一批俟水患漸平地方復元再行遵照添辦懇請具奏前來臣查東省歴年欠解部硝多至三百二十餘萬斤現奉提取四批五十六萬斤並令以後每年辦解兩批在部臣已屬體恤極應遵照辦理惟揆之時勢實有爲難該司所稱各節均係實在情形合無仰懇天恩俯念東箥被災産硝短絀州縣攤捐鉅欵亦屬非易准如所請將奉取四批部硝分年辦解作正開銷並每年仍解一批出自鴻慈逾格謹附片具奏伏乞聖鑒訓示謹奏奉硃批工部議奏欽此○○豫山片再歸化廳撫民同知方龍光前因署理霍州尚有應辦清丈李件當與霍州直隸州知州德生互相調署陽曲縣知縣馬家鼎前因委署絳州直隸州篆務遺缺以榆次縣知縣雷棣榮調署均經前撫臣剛毅奏明在案兹查霍州清丈等事業經辦理完竣所有正任知州德生曁正任陽曲縣知縣馬家鼎均因大計保薦卓異赴部引見回省應卽飭令該員方龍光德生馬家鼎雷棣榮各回本任供職以專責成據署藩臬兩司會詳前來除檄行分别飭遵外理合附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒十五年八月初七日京報全錄]  
　　宮門抄○上諭四道錄前○發抄　硃批四道○督李奏將軍因病出缺請旨簡放並代遞遺摺摺○又奏甘肅副考官丁憂夾片○東撫張奏分别賑撫被水災區摺○將軍定等奏續估工程情形摺○江督曾奏總兵服闋請仍准實授片○黔撫潘凑病體漸痊先期銷假辦事摺○浙撫崧奏叅革故員勒追完繳片○護蘇撫黄奏委署州縣各缺片○黔撫潘奏委署知府片○八月初七日工部鴻臚寺正白旗値日内務府引見二十名○怡王專摺謝准其開去差使恩○許庚身等各謝署缺恩○崑岡許庚身恩光惲彦彬各假滿請安○芸公由西陵回京請安○英信續假十日○掌儀司奏初十日奉先殿親行禮節○召見軍機○昆岡徐樹銘曾紀澤○發抄劉秉璋奏武舉童會川違禁私抽秤息並斥革遊擊銜審辦奉硃批着照所請兵部知道欽此○又世職梁國棟砍傷旗官清聨身死畏罪逃逸革拿審辦奉硃批着照所請兵部知道欽此○張曜奏請以守備金榜賢補文登營都司奉硃批兵部議奏欽此○又旗兵困苦請援照成宁折給實銀奉硃批着照所請戶部知道欽此○○大學士直隸總督一等伯臣李鴻章跪奏爲調任將軍途次因病出缺請旨簡放並代遞還摺仰祈聖鑒事竊臣於七月初八日准調任杭州將軍恭鏜函稱此次展覲入都因奉吉兩省辦災取道法庫邊門草地行走時方盛署晝夜儧程感受濕熱六月初一日至混同江遂得瀉痢之症該處醫藥兩缺未俟大愈旋又登程十四日抵營口病復重發延醫服藥幸獲就痊七月初一日行抵天津據症復作加以腹痛精神委頓現擬力疾赴京設法醫調俟病體稍可支持卽當詣闕跪請聖安等因正擬據情代奏旋據該家屬呈報該將軍啓程後變症陡作赶卽折回延呈是夕戍刻出缺並繕就遺摺呈請奏報前來臣查該故將軍恭鏜世受國恩志力方健歴任烏魯木齊領隊大臣都統黑龍江將軍皆係邊遠瘠苦之區前後十年忠勤久著其在黑龍江整頓邊防創辦礦務均能盡心經理兹因調任陛見入都繞道邊荒因暑成疾到津之日臣派醫往診實屬委頓異常特以咫尺都門仍復力疾前進行未越日遽聞告終臣得信後親往看視景况蕭條深堪憫惻該故將軍之子庶吉士瑞洵等因聞病亟急假來津省視其身後事宜已由臣督飭地方官妥爲料理伏念該故將軍累任邊郵備嘗勞苦今竟殁於途次易簀時猶以國恩未報感激流涕語不及私可否加恩從優賜卹並准入城治喪之處出自逾格慈施所遺杭州將軍員缺應請迅賜簡放所有調任將軍途次病殁代遞遺摺緣由理合恭摺由驛馳陳伏乞皇上聖鑒謹奏奉硃批另有旨欽此○○李鴻章片再據良鄕縣知縣范履福詳稱本年六月十三日據翰林院編修檀璣遣丁禀報該編修奉命充甘肅鄕試副考官起程後途次接到家信知親父直隸候補道檀崖於六月初七日在天津海防差次病故該編修例應丁憂卽星夜奔喪赴津等情由縣詳請前來除分咨吏部翰林院陜甘督臣並原籍安徽撫臣外理合附片具陳伏乞聖鑒謹奏奉硃批知道了欽此○○太子少保頭品頂戴山東巡撫臣張曜跪奏爲堤埝漫溢以後水勢趨向並將被水村庄莊分别賑撫情形恭摺具陳仰祈聖鑒事竊臣於六月二十九日曾將搶護黄河兩岸險工並章邱大寨大堤北岸歴城西紙坊民埝漫溢委員會同地方官分投賑濟各情恭摺馳奏本月十六日承准軍機大臣字寄奉上諭卽着張曜督同在事員弁將漫口迅速堵合毋稍延緩被災戶口並郑分别賑撫毋任失所等因欽此跪聆之下仰見皇上軫念災黎訓諭周詳莫名感悚臣查大寨大隄漫溢以後黄水分溜十分之二由小清河經樂安縣入海其附近小清河兩岸章邱鄒平新城青城高苑博野境内均有被水村莊章邱鄒平兩縣已由賑撫局委員官紳携帶銀糧前往賑濟其下游樂安等縣經登萊青道盛宣懷籌濟賑銀並義賑南紳嚴作霖謝庭芝經文潘民表等均在下游分投散放臣督同道員要希杰察度大寨口門附近仍多險工須俟秋後水消方可堵合若急爲堵築恐此塞彼開爲害轉甚至北岸西紙坊民埝漫出之水已於下游五當廟穵開民埝放歸大河計三四成其餘漫水由濟陽迤北分入徒駭河現在西紙坊殘缺民埝均已下樁加埽一俟水勢稍消卽可赶爲修築秋汛屆臨臣更當督率在工文武員弁嚴密修防以保完善之區所有隄埝漫溢以後被水村莊賑撫情形謹恭摺具陳伏乞皇上聖鑒謹奏奉硃批知道了欽此○○奴才定安阿克丹跪奏爲工程拆卸後續有情形恭摺奏祈聖鑒事竊奴才等奉旨恭修永陵殿座等工業已遵吉開工並准部咨勘估大臣綿宜奏稱其不露明處所倘拆卸後别有情形再由承修大臣續估辦理各在案兹奴才等督率工員飭令匠役將應修之工次第拆卸逐細詳勘除啓運門前宮門現無别項情形應照原估作法修理外惟啓運殿拆卸頭停露出鑽金柱二根梓角梁一根隨山柁榻木各一件全行𡮦朽均應更換兩山張裂歪閃勢須拆砌方能穏固廊簷内三面散水石週圍座台踏跥垂帶各項條石破裂必須截頭占斧見新添換棉石七成海墁方磚酥鹻請添換新及隨山黄色琉璃博縫等磚並琉璃筒瓦勾滴等件今拆後破碎尤甚請再續添二成以便工竣出渣應用夫工等項開單飭令估計所核實佑算共續估工料銀八百七十一兩四錢二分奴才等伏思陵寢要工旣經查有情形未敢過事拘泥目應遵照勘估大臣原奏續估辦理此項續估銀兩請照原案仍由盛京戶部照數支領實銀免其折扣以重要工统俟工竣查騐後再行一併造具細册咨送工部核銷所有陵寢要工續有情形奴才等援案續估各緣由理合恭摺由驛馳奏伏乞皇上聖鑒謹奏奉硃批工部知道欽此○○曾國荃片再統領銘武春字等營署江南蘇松鎭總兵張景春前於光緒十三年二月二十日在江陰防次報丁母憂經臣以該總兵統帶防營深資得力援案奏懇一恩改爲署任仍統營務以重江防欽奉硃批張景春着改爲署任餘依議該部知道欽此恭錄欽遵在案兹自丁憂之日起不計閏扣至光緒十五年五月二十日二十七個月服闋據該總兵禀請具奏前來臣查該總兵兼統銘武春字等營駐守江陰屹然重鎭治軍嚴肅百姓倚若長城現在業已服闋可否仰懇天恩仍准實授之處伏候聖裁除分咨查照外理合附片陳請伏乞聖鑒訓示謹奏奉硃批另有旨欽此○○貴州巡撫臣潘霨跪奏爲微臣病體漸痊勉力先期銷假辦事恭摺仰祈聖鑒事竊臣因脾泄日甚精力衰憊深恐悞公於四月二十二日具摺陳請籲懇聖慈俯准開缺在案兹於六月初八日欽奉硃批賞假兩個月毋庸開缺欽此欽遵卽恭設香案望闕叩頭謝恩蒙逾格之矜全實銘心而感激伏念臣到黔以來入夏常患脾泄之症似於水土未宜此次舊症舉發勺水不能入口形神委頓頗難支撑臣素性不喜服藥不得已連服張仲景理中丸爲主脾泄竟止胃氣亦開仰叨覆幬之恩可望再生之慶臣有自拜摺日起扣至六月二十一日假期屆滿適値秋闈百務待理勢難靜攝益增惕厲謹於本月十六日先期銷假督同司道料理科塲事務不敢託病諉卸以冀稍答鴻慈於萬一所有微臣病體漸痊勉力先期銷假辦事緣由謹恭摺具奏伏乞皇上聖鑒謹奏奉硃批知道了欽此○○崧駿片再州縣交代應遵例限算清造册結報如有虧短依限掃解不容逾延兹據布政使許應鑅詳稱已故前任宣平縣知縣善永係廂黄旗滿洲錦惠佐領下人宣平任内虧短交案銀四百九十五兩零節催旣無完解查提家屬亦不在浙應請將已故前任宣平縣知縣善永卽行革職勒追完繳並咨廂黄旗滿洲副都統轉飭查明該故員家屬如已回旗卽行嚴追清繳解浙等情具詳前來奴才覆核無異相應請旨將前任宣平縣已故知縣善永卽行革職勒追完繳除咨追外謹會同閩浙督臣卞寶第附片具奏伏乞聖鑒訓示謹奏奉硃批着照所請該部知道欽此○○黄彭年片再元和縣知縣程其玨現已請補太倉州知州飭令先行赴任署理所遺元和縣知縣係省會要缺政務繁劇必得精明練逹之員接署方資治理查有溧陽縣知縣李超瓊堪以調署據藩臬兩司會詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○潘霨片再署思南府知府宋錫恩調省遺缺查有候補知府李之鍠任事樸誠堪以署理據藩司史念祖署臬司黄元善會詳前來除檄飭遵照外謹會同兼署雲貴總督臣譚鈞培合詞附片具陳伏乞聖鑒謹奏奉硃批吏部知道欽此 
 
