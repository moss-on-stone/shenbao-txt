# 1901 - 283 - 4910305

 

Page 1

 
 
[九道股票截止日期并提前出書告白] [  上海圖書集成局啓]  
　　本局前刋圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因朝廷講求經濟　學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大　鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者　以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尚其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買肅此佈陳伏維雅鑒 
[與客談火政]  
　　疇昔之夜執筆人壓線之餘寓舍挑燈正苦岑寂有不速客搴帷而入一揖就坐曰子得毋寂寞耶如不嫌絮聒與子作片刻談一抒兼旬積愫可乎則應之曰固所願也於是剪燭瀹茗促膝談心語不移時陡聞瞭臺之警鐘亂吼客遽然而起曰失火矣盍往一觀余曰尚不知何處姑俟之旋聞鐘分四下知失火之處當不甚遠蓋瞭臺鳴鐘之例初則繁急所以報災也繼則分數所以示方向也俾居民聞之不致意亂心迷救火之人不致茫無所主一下爲外虹口二下爲裏虹口皆屬美租界三下爲英界大馬路以北至蘇州河一帶四下爲英界大馬路以南至洋涇浜一帶五下爲法租界六下爲新馬路一帶將欲披衣同往聞車聲轔轔人聲嘈雜客又懼擁擠之苦不欲往觀因復坐不移時訪事者來詢知火起於福建路所焚不多已救熄矣客曰自火起以至熄滅時不過二刻何撲救如是之速耶曰租界人烟稠密市廛櫛比而又少高厚墻垣故火災之多爲别處所罕每至冬令風乾曰燥較他時爲尤甚幸西人往救從速施救得法故火灾雖多不致成燎原之勢自西人設立救火會後雖一夕數敬從未聞有焚至數十百家者子又何疑其救之速耶聞之外洋尚有速於此者救火會中無一刻不預備一經告災救火之人卽經熟睡用電線催之可以不呼而醒火車之馬日夕調教一聞鐘聲不俟人牽自至車畔以俟駕駛租界中雖未必能盡如外洋然亦相去無幾故居民一遇火警卽在十家以内亦不至手足無措現在不獨租界火政日益加善想城中及南市倣照西法置備洋龍雖取水不及租界之利便街道不及租界之寛廣而備龍旣多人力旣衆當亦不讓租界之美備也客曰子居租界故詳知租界之火政僕則素居城中試爲子略言城中之事可乎從前城内外所備水龍皆係舊式洋龍絶無僅有自葉顧之觀察綰上海縣　時始勸各官號興辦洋龍旣而漸置漸盛所需經費歸各鋪籌辦於是城廂内外火政一新不似從前之徘徊觀望矣迨聶仲芳中丞攝道篆救火更不遺餘力一聞火警必單騎親往彈壓并捐廉置備水槍以助洋龍之不足每年至五月二十日分龍之期中丞必親至滬南大校塲較閱各龍優劣奬勵鼓勸是以各龍一遇火災無不爭先恐後迄今一循舊例居民尚歌頌不衰乃不謂前月十二晩沈香閣失火各鋪水龍悉皆裹足不前惟沈香閣本龍及春申侯洋龍施救令人不解事後始悉初七初八兩晩虹橋及張家弄先後失火初七晩四鋪洋龍司事被縣差兇毆初八晩九鋪及古雲臺洋龍先至火塲道署龍夫與之爭位置護勇將司事兇毆是以各洋龍司事懼官差毆辱不願出救幸沈香閣未至燎原易於撲救嗣後若遇火災各龍仍堅守前約不將聽其自起自滅乎火政雖善於前恐未必能善於後故僕不能無杞人之憂耳則應之曰想各司事旣受其辱不免一時抱忿耳安有同居一城而終於坐視之理且事果曲在差勇則何弗訴之於官以儆其兇暴想袁海觀觀察及汪瑶庭大令明察如紳斷不致庇護差役而致火政之廢弛也現雖商人畏事未經控訴苟爲觀察大令訪聞亦必有善處之者又何慮火政之不修哉客唯唯而退乃詮次其語弁之報首 
[日人要挾]  
　　日本某日報云日前日廷備文照會中國政府略謂貴國商訂满洲之約苟以利益與俄則我日亦當照此要索不知執政者將何以答之 
[日人舉債]  
　　聞之寓日友人云日廷頃擬向民間貸取公債舉行一切事宜計創設冶鐵所需銀十萬圓擴張德律風需銀五十一萬四千五百八十一圓九角九分三釐修改官設鐵路需銀二百零三萬一千四百二十三圓北海道新修鐵路需銀一百九十三萬七千圓第一期修建鐵路需銀九百零九萬六千七百九十九圓經營臺灣意外諸事需銀三百七十萬圓都銀一千七百三十七萬九千八百零一圓九角九分三釐 
[德帥瀕危]  
　　英京倫敦來電云德國爵臣華爾得西前奉廷命求華膺總統聨軍之職迨事竣回國論功行賞錫以崇銜現忽政體違和延醫調理有見者謂病勢已瀕於危矣 
[美廷新政]  
　　美京華盛頓來電云某日新總統羅思維諭内閣大臣曰我美政府務須嚴辦無君匪黨并將國中庶政整理一新食力小民尤宜保護並推廣淘金一業客民必竭力禁阻而華工拒之尤嚴水陸兩軍則酌量加厚其力飛獵邊羣島及早令其自立政府以資治理至中國商務應使洞開門戶俾各國利益均沾 
[法增雷艇]  
　　日本某日報云本年法國海軍大臣議籌的欵增製潛行水底之雷艇若干號中有八號近已告成尚有二十九號目下方在鳩工製造 
[紀日人述大連灣近况]  
　　聞之日本勝野丸中人云僕方歸自大連灣日來灣中已寒威懍冽法倫海寒暑表低至二十二度左右俄國兵艦之屯泊於此者多至一十六艘如火如荼頗足爲海軍生色電燈工作刻已報竣海岸築長提三道中央二道最先告成蓋駸駸乎皆外洋風景矣 
[譯日報紀膠州灣近事]  
　　日本某日報云德人之經營膠州灣也議定自西歴一千九百零二年至一千九百零三年共需經費一千二百五十二萬馬克其中一千二百一十六萬八千支自國庫尚餘三十六萬則用就地所征之欵至本年應付出者共一千一百零五萬馬克而就地所征之欵祗三十萬另由國庫支出一千零七十五萬以附益之 
[伊侯蒙賞]  
　　日本某報云前日本内閣總理大臣伊藤青畝侯游歴至德意志德皇召對之餘甚爲契合特以赤鷲大十字頭等寳星賜之 
 
 

Page 2

 
 
[俄船被查]  
　　聞之寓日友人云邇者俄人派出拔洛痕及治辣伊息痕二輪船满載鐵器食物及電信材料取道長崎駛赴旅順其船册載二千零三十一墩日本港務局員偵知船中有私帶火藥彈丸之事目下方在細意稽查也 
[學生赴日]  
　　日本某日報云東歴十二月十六日即華歴十一月初六日有中國四川學生十四人湖北學生十四人乘神戶丸至長崎蓋將赴東京肄業也 
[冠蓋往還]  
　　京師訪事人云王夔石相國由行在入都於十月二十八日未刻戾止政務處外務部曁地方文武各員皆於一二日前飭人在正陽門外迤西車站旁支搭綵棚小心伺候屆期緑步營官弁兵丁會同五城練勇及武衞右軍統領姜軍門所統大軍列隊道左迨相國下車文武官員依次進見相國旋乘肩輿入城至十一月初一日清晨七點鐘時直隸總督袁慰帥由京乘蘆保火車返保定姜軍門以次均親詣行轅叩送 
[郊迎旌節]  
　　蘇州采訪友人云官塲探悉新任江蘇撫憲恩藝棠大中丞已於本月中旬某日交卸江寗藩司篆務定期十六日乘某兵艦來蘇并令瀛眷先於十五日啓行就滄浪亭行轅小住因由長元吳三縣主飭辦差人役在葑胥二門外官馬頭懸燈結彩預備郊迎聶仲芳大中丞則於十一日飭撫轅文武巡捕乘靜平輪船赴金陵竭誠迎迓 
[兵艦抵厦]  
　　厦門訪事人云本月初四日清晨中國北洋海圻兵艦及日本某兵艦由某處鼓浪偕來下碇港内聞海圻因北洋將結冰凌是以展輪南下不日卽須開往香港安南等處藉以歴練風濤 
[頒行商律]  
　　蕪湖采訪友人云此間商務局總辦許九香觀察熟悉洋務兼逹商情日前手訂商律八條通禀諸上憲安徽藩司湯小秋方伯閱而韙之飭卽出示曉諭其文曰一糾立公司集股營運洵爲西人致富第一要義中國奸民工於詐僞多以招股爲誆騙之計人遂視公司爲畏途此後有糾立公司者須先邀公正鉅商三人出具連環保結並呈騐貲本赴商務局立案方准開張倘有任意侵蝕藉口虧折濫用私支倒閉捲逃等弊經被控審實卽遵戶部刑部奏定章程勒限追繳逾限卽詳革定罪交州縣監追於追到欠欵内十分提一充公一商人借本及本人資本向係私相授受捐據無據多不可恃一經倒閉無以查究不但有累商本抑且致長刁風此後凡有　本存本均須取具同業連環保結赴商務局掛號將保結摺據加蓋商務局戳記發還收存每本銀一兩捐籌餉銀一釐將來遇有存心誆騙倒閉等事准赴商務局呈控訊明照　定章程第一條究辦未赴商務局掛號者概不准理一商人因商業赴商務局呈訴事件隨時自寫禀詞親至商務局面見委員隨到隨見隨禀隨批或出局傳訊或移縣提追立卽施行亳無延擱書丁不許需索分文如該商人揑造黑白挾嫌妄控一經審　照例嚴辦以遏刁風其餘命盜戶婚鬥毆等案仍赴地方官衙呈訴如門丁書差有延擱不爲申理情弊可由局傕地方官秉公迅速審辦一商人因有商業涉訟赴地方官衙門呈訴被門丁書差苛索覊押有據者許該商赴局控告卽由局移行地方官提同門丁書差復審一經訊實追贓給　本人仍按情節輕重由該管州縣分别懲辦如或廻護袒庇卽由局移請查究一商業行戶藉勢爭利壟斷把持一經同行告發審實按律分别罰欵充公一商人以低僞貨物假冐招牌仿帖有碍本人聲名事業者經本人查獲實據控告審實按照詐僞律分别所冐事業大小本人受累輕重辦理其代作招牌人分别知情不知情酌量查辦欵項充公一華商與洋商因銀錢涉訟者准由商務局照會領事秉公理處如案情較鉅而兩造狡不遵理須由外國律師控追者准由本局代爲延聘律師申理其律師訟費自行付給一商販經過關卡除貨物照數遵章完納釐稅外其有司事巡丁藉詞加載隱漏留難需索一經控告到局即由局移提司事扦巡送交地方官審實追贓給還本人仍按情罪輕重分别懲辦如該關卡員庇護或地方官瞻徇由商務局申詳察究 
[禀建專祠]  
　　安慶訪事友人云衡陽彭剛直公爲中興名將身經百戰大有功於江皖兹經寓皖楚同鄉官禀請撫憲王芍棠中丞度地大二郎巷七十二峯别墅之右建立專祠工料所需就湖南公項内籌撥中丞允之定於本月某日親臨履現已委員採運磚木大約雲斤月斧不日卽可大興矣 
[札辦升科]  
　　紹興訪事人云紹屬濱海沙田連年漲出約得數十萬畝之多半由民間開墾成孰種植雜糧及未棉惟租賦均被劣董蠧吏私征間有農民禀求認糧者若輩必百般抑勒以致攘奪釀命案牘如山兹者浙江撫憲任筱沅大中丞委吳沅青太守與黄太守士懋來紹清查准民間禀報升科并於札中摘叙董役之斃刻下太守會同紹興府尊熊再青太守假新灣底土榖祠設局開辦倘能破除情面涓滴歸公於國課不無裨益也 
[汛兵剿匪]  
　　徐家匯匯報云浙江劫盜之多以台州爲首屈一指有毛成珩及其弟成珩六者府屬太平縣著匪也案積如山莫可究竟去秋曾行劫箬黄莊江姓所開當鋪并將江姓甲乙二人茂才擄去勒索洋銀一千餘元旣而江姓廣線緝人將成珩獲解縣署正法成珩六痛兄之死誓必報仇私赴温州府屬樂清縣糾集匪黨百餘人身帶洋槍乘夜入箬黄莊舉火焚江宅正在危急之際四鄉團練鳴鑼麕集殺斃其黨十人生擒三十六人餘遂望風披靡四散奔逃至本月某日成珩六潛回鄉里與其黨毛宏富　某蕩婦家汛弁吳君開泰探悉情形親率營兵會同團勇分兩路兠拿成珩六及毛匪奪路而逃官兵自後追襲開槍擊斃毛匪成珩六亦中彈而仆被吳弁舁解入城離城約半里許因傷畢命樂清縣主何勉之大令得禀排隊出城騐明屍身梟首懸犯事地方示衆吳弁則以洋銀數百元犒之 
[覊囚越獄]  
　　徐家匯匯報云上月中旬某日之夜浙江台州府屬太平縣主何勉之大令正在升堂訊案忽差役飛報各犯越獄而逃因急按册點騐知逃去要犯四名遂飭緊閉城門不容一人出入一面督率兵役四處窮搜驀見東嶽殿供桌下横臥大漢二人帶出訊之皆爲花會祈夢者乃薄責釋歸延至四更時各犯仍毫無影響恐已如黄鶴之凌風矣 
[皖省决囚]  
　　安慶訪事人云本月初六日安徽撫憲王芍堂中丞接奉行在刑部釘封文即轉行臬司由府縣獄提出男犯十一名女犯三口綁赴北關外斬决内有二犯梟取首級發往犯事地方懸竿示衆女犯則皆凌遲處死 
[浙省官塲紀事]  
　　杭州訪事人云署浙江台州府知府張石琴太守於本月初六日因公赴省禀謁撫憲任筱沅大中丞及藩臬兩憲小作句留卽須回署○諸曁縣境教案前經藩憲誠果泉方伯札委鍾大令靈往查現已回省銷差尚有浦江縣境教案雖經議結而前後任如何分賠之處迄未妥洽方伯爰札委周大令錫康前往查察已於本月初七日首途矣○卽用縣陳大令永昌現奉臬憲札委讞局帮審差擇吉本月初九日到局治事 
[輦下述聞]  
　　京師訪事友人云上月某日前門大街天聚豐錢鋪突被匪人行刼報案後經姜軍門桂題飭屬就給孤寺前張貼示諭略謂有能拿獲正犯者賞銀百兩報信者賞銀五十兩○地安門外某姓兄弟二人兄與母同居弟則自幼由母舅撫爲螟蛉子旣長性情乖戾時向其兄稱貸稍拂其意卽悻悻不平四月某日又往借銀兄約期交付至期苦無以應弟忽遷怒於母乘兄外出持刀猛斫頭顱及臂飛步奔逃洎兄返母已氣息奄奄隨卽殞命時洋兵未退無可控呈乃草草備棺殮葬至十月中弟以日久事息復來尋兄兄遂報官拘獲送交刑部訊實科以凌 
 
 

Page 3

 
 
遲處死之罪業於十月杪經刑部具奏俟奉批回卽須處决矣 
[上海官塲紀事]  
　　江蘇候補同知鄧司馬鳴廉直隸補用道徐觀察顯民均於昨日至上海縣署拜會縣主汪瑶庭大令茗譚片刻而别○日前松海防同知劉乙笙司馬因公赴蘇謁見各大憲前日公畢回申命駕詣道轅晉謁道憲袁海觀觀察午後又至縣署拜會汪大令晤譚良久始興辭而出 
[訂期會議]  
　　盛杏蓀宫保欽承簡命與西人商訂海關加稅事宜前日接准英總領事來函訂期會議興商業而裕國課萬方士庶皆于宫保望之矣 
[預備供張]  
　　昨日上海縣汪瑶庭大令探悉新任江蘇巡撫恩藝棠中丞定於本月十八日由滬赴蘇擇吉履任爰飭辦差人役預備供張恭申迎迓 
[載運]  
　　前日兩江督憲兼南洋通商大臣劉峴莊宫太保派南洋威靖兵艦至江南製造局裝油漆木器至金陵籌防局以應要需 
[請領洋槍]  
　　日前本邑商船會館董事陳鈺赴兩江督轅禀稱各沙船裝載貨物出口遠涉重洋謀利殊非易易邇來盜刦之案層見迭出於商情大有關碍擬請札行江南製造局每船發給洋槍五枝藉以防患等情不知宫太保如何批示也 
[示禁翻印]  
　　江南製造局總辦毛寔君觀察查得本局所譯中因書籍爲開風氣迪民智起見邇者書賈任意翻印藉以漁利魯魚亥豕貽誤良多殊屬不成事體爰函商蘇松太兵備道袁海觀觀察飭縣從嚴禁止並於前日出示曉諭張貼局前 
[禀請勘河]  
　　本邑二圖董事王寳元等投蘇松太兵備道轅禀稱治下下海廟前官河被人私塡請卽查究道憲袁海觀觀察允之飭會丈局員會同上海縣及英美租界公廨讞員前往查勘 
[蘂珠課士]  
　　昨爲本邑蘂珠書院課士之期蘇松太兵備道憲袁海觀觀察適有要公委松海防同知劉局笙司馬代課清晨時司馬會同學師邱廣文莅院點名命題課試 
[舵工候解]  
　　前者某小輪船舵工錢阿毛駕駛不愼撞翻陳王氏所駕划船致氏及其女溺斃水中報經上海縣主汪瑶庭大令拘案訊明釘鐐收禁旋詳奉署江蘇臬司朱竹石廉訪批飭解省過堂遂於昨日飭吏繕備公文聽候起解 
[整頓風化]  
　　滬城邑廟豫園中各茶肆近因貿易清寥招集柳敬亭一流人演說倭袍水滸各小說保甲總巡朱森庭明府知之惡其有傷風化特於昨日傳四鋪地甲到局諭令查明禀復以便究懲 
[新租界火警]  
　　昨晩十二點鐘時新租界市浜橋某店鋪不戒於火致兆焚如經瞭望臺鳴鐘報警救火會各西人馳至灌救始得熄滅至如何起火及所燬若干俟明日探明再錄 
[上海縣署瑣案]  
　　曹雲章控魯寶生盜賣田地等情前晩縣主汪瑶庭大令升堂研訊曹供同治十三年魯叔生保將田單一紙向小的故父抵押錢十千文至光緒七年核計本利共需錢二十千文無力清償立　絶賣　而小的因有正用將此單轉抵與倪姓邇來忽被魯備價贖回復向他人抵押求卽訊追魯供叔父無子以小的爲嗣遺有田單紙抵與曹姓迨取贖飾詞圖賴後查知此單已由曹抵與沈姓沈又抵與倪姓得洋銀三百餘元恐展轉抵押或有盜賣情事故特備價贖出仍向梅姓抵押洋銀五百元梅姓家丁梅銀海禀稱魯寶生將田單向主人抵押洋銀五百元今特呈案請閱大令將單給梅帶回交與其主諭令魯浼人保出措資向贖面飭曹檢呈當時找絶契據以憑訊核○石勝和扭其子林桂至縣請懲違忤之罪大令研訊之下石供小的生有兩子長名林桂向隨小的耕作邇忽任情遊蕩吸食洋烟並誘令其弟同吸以致相與沈溺烟霞日前小的入市賣柴得洋銀四元二角桂林强行索去向之申斥將小的推跌於地爲特求恩究懲林桂供小的年三十五歲以灌園爲業從前曾吸洋烟現已戒絶胞弟自已吸烟與小的無于求恩寛宥大令判責二百板諭令以後每月給其父零用錢一千文如敢不遵定提究辦林桂遵諭具結而退 
[續錄分發人員騐看單]  
　　府知事薛蔭楨安徽江蘇州吏目胡錫康順天山東張愈桐湖南廣東陳惟瑩山東直隸胡蔭培浙江江蘇魏懷相四川雲南趙述堯浙江直隸黄嗣淮安徽江蘇道庫大使王宗炎順天江蘇巡檢楊維藩湖北四川楊與朋湖南廣東方立柱湖北廣東張保清湖北江西賈景佩山西直隸徐繼濤江西湖北崔恩錫江蘇江西陳　濤江蘇福建金如潤安徽湖北黄慶雲江西江蘇魁良正白旗直隸承惠廂白旗四川殷夢周浙江福建孫光照浙江福建蔡勳浙江江蘇胡鵬年浙江福建林桂高四川湖北樊廷倬四川湖北張世英四川安徽李樞齡四川雲南怡康正藍旗直隸徐振南浙江江蘇王璧城直隸湖北姚維鏡直隸湖北潘錫璋奉天北河劉炳勛奉天山東莫壽交廣西廣東金汝礪奉天山東車致和順天山西朱乃鈺奉天直隸周冕廣東廣西劉琚順天山西崇安正黄旗山東馬焱直隸江蘇林兆豐福建北河徐榮桂浙江江蘇從九品費延齡江蘇湖北李麐浙江江蘇陳壽萱福建廣東亢廷鉞順天四川典史張映雯湖北四川沛霖正紅旗直隸于守前山東河南朱淇昌湖北安徽桂成正白旗湖南潘慶全安徽四川汪鵬程安徽廣東程曾壽江蘇廣東濮良基江蘇湖北吳家逹安徽江蘇劉傑江蘇湖北章明安徽江蘇蔣士楨江蘇直隸謝垚咨浙江安徽沙景榕浙江福建龔沛霖四川湖北華黼浙江安徽陸榮光浙江山西傅元瑜浙江直隸葉祖同甘肅直隸程恩墀浙江直隸陳希賢四川直隸朱學德浙江直隸劉克勤浙江直隸湯銘鼐四川直隸沈用欽浙江廣東張亮欽浙江江西任慶源浙江山西劉夢金直隸山東于興祖奉天直隸張士才直隸山東陳鎔經順天四川沈圖南順天湖南盧英福建江蘇梁鳳藻直隸山西鹽茶大使李堯椿浙江四川唐肇文貴州四川王延圻江蘇四川○籌餉例指省分發縣丞明倫正藍旗直隸○勞績指省分發知府朱興沂浙江廣東直隸州知州知府銜清治廂黄旗山西知州畢兆熊浙江江蘇知縣以景福廣西福建徐象藩浙江江西戴祖同安徽左忠勳安徽浙江布政司庫大使兼襲雲騎尉何紹孝順天湖北府經歴申伯勛奉天吉林巡檢唱凱軍奉天吉林○議叙保奏掣籖分發知縣運同銜汪本源安徽周翰安徽同知銜李文義順天李錫恩山東○議叙保奏指省分發縣丞蔡學曾浙江北河○議叙掣籖分發通判陳祖瀅浙江知縣王燮順天何其純安徽姜麟書江蘇鹽大使劉漫江西○議叙指省分發通判錢繹槃知縣尹序周山東陜西施榮復江蘇浙江州同何庸曾江蘇安徽縣丞王祖恕順天江蘇陳維善浙江直隸崔祥廉安徽江西胡松年安徽北河巡檢張自昌順天廣東典史潘書章浙江直隸○截取呈請掣籖分發同知長慶廂藍旗○截取指省分發同知劉蓉第順天陜西○教習呈請指省分發知縣何丙晟○應補呈請分發知縣陳雲霖福建雲南鹽大使魏正鴻直隸雲南縣丞楊起瑞浙江福建縣主簿曾鑑清江蘇浙江未入流徐廷鉞浙江湖南 
[藥石之言]  
　　啓者敝堂創辦善舉以施醫爲大宗尤以給藥爲要義若第有醫而無藥彼患病之窮黎恐亦無從措辦敝堂是以預備藥材依方照給不惜費鉅不憚心勞無如近數年來藥料之貴較前倍蓰彼極貧者之待給固無待言而非極貧者亦往往同敝堂乞取敝堂由是經費更鉅支絀更甚所望各埠樂善諸君子念切痌瘝情殷施濟能爲斯人消沴戾之災卽爲一已造和平之福富貴壽考如願而償是則敝堂所馨香禱祝者民乞附報章藉希均鑒[  滬北天后宫前廣益善堂司董嚴信厚施則敬朱佩珍唐榮俊等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[匿妻送縣]  
　　常熟人張錦郎之妻某氏於今春潛逃來滬匿蹟南高昌廟附近譚葆臣家前日張尋蹤而至適與氏遇氏卽乘機而逸未幾譚亦避匿無蹤不得已將同居之曾文炳扭控于高昌廟巡防局局員馬午橋叅軍研訊之下以其情節支離移送保尹總巡局請朱森庭明府訊明送縣辦理 
[英美租界公堂瑣案]  
　　前者王植記附益利輪船至某處被趙四喜竊去衣箱一口報捕後經某包探拘趙解案讞員張柄樞司馬略詰情形復于昨日飭包探張阿五協差提到船上茶房詹啓榮詰訊之下趙供稱小的與詹並不相識所竊衣服質在通州詹供此事小的並不知情司馬商之偉繙譯判責趙五百板詹交保開釋○流氓陳阿金在洋涇浜上强搶張爕堂之皮帽經包探張寳成拘解請究司馬判責五百板遞解回籍○王桂卿偕王劉氏至浙江路鴻賓小客棧姦宿包探張寳成知之連棧主白壽福拘解請究司馬判將王責三百板王劉氏掌頰一百下白責二百板客棧發封○著名流氓衞阿塘屢經遞解昨又來滬被某包探拘獲解案司馬判押捕房一年期满遞回○流氓徐桂生專在碼頭上奪取行人所携之物日前搶得鹽肉一方經某包探拘案請究司馬判責三百板送改過局管押一年○朱小六被陳阿虎訛詐洋銀十元不遂所欲用刀戳傷手背等處經三百五十四號巡捕拘解請究司馬判責三百板○陳四寶行竊裘天寶等銀樓中金練金耳環等物經包探王長桂拘解請究司馬判責五百板押捕房半年○方寳福搶取李根根頭上金簪一枝經二百二十五號巡捕拘解請究根根珊珊而于歴訴前情方供小的與根根鄰居實因口角被誣叩求明察司馬著發回捕房查明查訊 
[法租界捕房瑣案]  
　　鍾金桂欠陳馬氏洋銀二百元控經讞員杜枝園大令訊供押追日久不理氏屢次呈催昨日大令命提到案研究之下一味游移大令惡其刁狡著重責二百板押候過堂嚴比○趙才有前被蔡忠明欠柴價洋銀九十元控經大令訊供判還洋銀五十元蔡稱柴被周坤生霸吞大令提周訊鞫押令繳出昨日命提復訊著蔡遵斷還洋銀五十元延于未便○王渭卿竊取義利公司洋酒十餘瓶交車夫王阿金售與吉祥街某西酒店控經大令訊明判罰收贓之王安甫洋銀二十元昨日命提王渭卿致案枷號一個月期满責釋王阿金重責四百板卽行釋出○偷兒李新亥經包探拘解到案大令著責五百板驅逐出境○偷兒陳阿二陳阿三均經包探解案大令著責阿二三百板阿三一百板 
[美租界捕房紀事]  
　　前者積竊周阿來混入西華德路某姓家竊取衣服質錢昨經包探張阿五拘獲吊出原贓送入捕房捕頭令押候轉解公堂禀請讞員張柄樞司馬訊辦○昨晨妙手空空兒徐某混入揚子路碼頭某棧房圖竊適爲巡丁所見扭入捕房捕頭令押候解送公堂禀請憼辦○流氓朱榮榮專在裏虹口一帶糾黨横行前晩招集醜類擁入胡家木橋鄉民某甲家將甲曳至分水廟左近荒僻處索詐洋銀數十元甲畏其兇横以洋銀十元爲壽始得釋回事後心不能甘奔投捕房申诉捕頭允遣包探緝查 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　刑部尚書臣貴恒等跪奏爲熟諳司員俸次將届選陞補例奏准懇恩留部補用事竊臣部爲刑名總匯事務殷繁在在均須熟手辦理向來遇有歴俸已深距升不遠之員例准該部奏請留部歴經遵辦在案查臣部主事富棉係正黄旗满洲德斌佐領下人由監生報捐筆帖式掣分臣部行走光緒九年三月補授筆帖式二十三年二十六年兩次京察一等奉旨記名以理事同知通判用二十六年六月題升主事興仁係正藍旗满洲斌誥佐領下人由監生報捐筆帖式掣分臣部行走光緒元年九月補授筆帖式十七年二十年二十三年二十六年四次京察一等奉旨記名以理事同知通判用二十七年正月題升主事查富棉人安詳辦事勤愼興仁人謹飭辦事認眞二員自到部以來於刑名律例均能留心講求經臣等派令富棉清檔房帮辦堂主事江西司主稿興仁清檔房帮辦堂主事陜西司行走該員等辦理一切公事均臻妥協惟歴俸已深將屆選陞各衙門員外郎倘選補别部院是臣部轉少得力之員合無仰懇聖恩俯准將满洲主事富棉興仁均留於臣部當差按照應陞員外郎准次陞用如蒙俞允臣部移咨吏部照例停其銓選爲此謹奏請旨奉硃批依議欽此 
大學士管理戶部事務臣王文韶等謹奏爲奏聞事查定例各部院員外郎主事小京官等項如果歴俸已深距升不遠及議叙人員將次到班並在本署已過三年者准該堂官奏明留部補用等語臣部員外郎存善由附貢生報捐筆帖式同治十一年簽分戶部奏請留部十二年奏補筆帖式光緒八年十一年俱京察一等十一年題升主事十三年題升員外郎十七年二十年俱京察一等奉旨記名以道府用二十年調補戶部縀疋庫員外郎二十三年京察一等奉旨記名以道府用二十三年差满簽分戶部二十四年選補戶部員外郎臣等查該員自到部以來當差勤愼於所司例案亦能留心現在俸次已深合無仰懇天恩俯准將該員留於臣部遇有應補满洲郎中缺出照例補用之處出自逾格鴻施俟命下之日臣部移咨吏部遵奉施行理合恭摺奏聞伏乞皇太后皇上聖鑒謹奏奉硃批依議欽此 
頭品頂戴陜廿總督奴才崧蕃跪奏爲據情代奏叩謝天恩恭摺仰祈聖鑒事竊奴才據調署甘肅寗夏鎮總兵湯詠山呈稱奏委調署寗夏鎭總兵遵將肅州鎭總兵印務交卸起程於光緒二十七年五月二十七日馳抵寍夏府准前署總兵和色本飭委中軍遊擊鄒洪勝將甘肅甯夏鎭總兵官銀印一顆並文案卷宗等件呈齎前來當卽恭設香案望闕叩頭謝恩祗領任事查寗夏爲邊地重鎭毗連蒙境彈壓巡防在在均關緊要惟有矢勤矢愼實力實心督率將弁認眞辦理以冀仰答高厚鴻慈於萬一所有接署寗夏鎭印日期並感激下忱呈請代奏叩謝天恩前來理合恭摺代奏伏乞皇太后皇上聖鑒訓示謹奏奉硃批知道了欽此 
都察院左都御史臣室宗溥良等跪奏爲請旨事咸豐元年九月内閣奉上諭各部院學習行走人員年满向由該堂官嚴定去取分别咨留近來各衙門報满之員奏留者居多咨回吏部者甚少未免無所區别著通諭各部院堂官於學習行走人員務當留心查看如果當差勤愼始准保留倘有辦事疎懈或於該衙門不甚相宜者卽照例咨回吏部候選不得概行保留致滋浮濫等因欽此欽遵在案今據吏部奏准請將在京例應題補各員一律改題爲奏例應引見者先行奏補等語兹查臣衙門學習經歴馮恩龢年二十九歲係浙江餘姚縣監生遵例報捐都察院經歴並分發行走於光緒二十四年閏三月初四日進署當差今連閏扣至本年二月初四日學習三年期满臣等留心查看得學習經歴馮恩龢才具開展辦事實心堪以造就臣等遵照新章將該員履歴繕寫清單合無仰懇皇太后皇上天恩俯准將該員留於臣衙門候補恭候命下臣衙門移咨吏部停其銓選遇有臣衙門經歴缺出照例奏請補用爲此謹奏請旨奉硃批依議欽此 
都察院左都御史臣宗室溥良等跪奏爲請派科道查倉務事查御史劉學謙現奉諭旨管理街道事務所有該員稽察本裕倉事務例應奏請簡員接查除將巡視各城稽察各倉曁京畿道管理街道各御史不能兼顧稽察及告假人員扣除外謹將漢科道應行開列職名繕寫名單恭請皇太后皇上簡派一員稽查本裕倉事務爲此謹奏請旨奉硃批圈出胡蕙馨欽此 
都察院左都御史臣宗室溥良等跪奏爲由題改奏請旨簡署事竊查科道不論所奉何差爲期在一年外者將科道通行開列繕本具題恭請簡員署理歴經辦理在案今據吏部奏准變通新章請將在京例應題補各官一律改題爲奏等語查掌廣西道監察御史劉家模奉旨簡放廣西學政該員掌廣西道事務前奉諭旨簡派給事中戴恩溥署理合查三科掌印給事中戴恩溥奉旨補授廣西右江道所有該員署理掌廣西道事務理應遵照新章奏請簡嗣署理臣等於漢科道内除出差八員不開外謹將應開漢科道職名繕具清單恭請皇太后皇上簡員署理爲此謹奏請旨奉硃筆圈出丁之栻欽此 
管理值年旗事務都統固倫額駙公臣符珍等謹奏爲請旨事竊臣等察廂白旗蒙古副都統值年大臣舒存因病出缺其所遺值年大臣之缺應另行派員管理臣等謹將廂白旗满洲蒙古無事故之都統副都統各銜名另繕清單請旨簡派一員爲此謹奏請旨奉硃筆圈出满洲都統和碩睿親王魁斌欽此 
兵部片再查臣部满洲學習筆帖式貴卿由文舉人就職筆帖式光緒二十四年十二月簽分兵部學習行走是月初十日到部自到部之日起連閏扣至二十六年十一月初十日學習二年期满臣等察看該員人尚安詳繙譯清順堪以留部合無仰懇天恩俯准將學習筆帖式貴卿留於臣部遇有满洲筆帖式缺出照例補用如蒙俞允臣部移咨吏部遵奉施行俟廻鑾後再由臣部補行帶領此見以符定制爲此附片謹奏請旨奉硃批依議欽此 
兵部片再查捐例内開捐納京職人員准其再捐分部學習行走又議覆御史朱丕烈條奏内稱捐納人員照新進士之例定以三年爲限方准奏請留部補用等因各在案查臣部蒙古學習員外郎桂海係正黄旗蒙古聨普佐領下人由貢生遵新海防例報捐員外郎分發行走光緒二十四年四月簽分兵部是月二十日到部自到部之日起連閏扣至本年三月二十日學習三年期满臣等查看該員行走謹愼辦事妥協堪以留部合無仰懇吞恩俯准將該員留於臣部遇有蒙古員外郎缺出照例補用如蒙俞允臣部移咨吏部遵奉施行俟廻鑾後再由臣部補行帶領引見以符定制爲此附片謹奏請旨奉硃批依議欽此 
李經羲片再州縣等官外省試用一年期满例應察看才具出具切實考語奏明甄别兹查有大挑試用知縣陳源濬新海防試用知縣王世嘉均各到省試用一年期满例應甄别據藩臬兩司詳請覈辦前來臣查該員陳源濬謹樸無華王世嘉明白吏事均堪以各本班留省補用除將履歴清册咨部查照外謹會同雲貴總督臣魏光燾附片具陳伏乞聖鑒謹奏奉硃批吏部知道欽此 
李經羲片再臣於八月初六日循例入闈監臨業經奏報在案入闈後經臣嚴密關防親歴各號督率稽查塲規整肅士子均極安靜所有三塲試卷督飭各員詳愼經理前已全數解交内簾臣於二十四日出關回署辦事仍留提調監試在闈住守小心防範並飭臣標中軍叅將駐紥貢院門外以資彈壓除咨部查照外理合附片陳明伏乞聖鑒謹奏奉硃批知道了欽此 
 
