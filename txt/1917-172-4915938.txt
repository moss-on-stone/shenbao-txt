# 1917 - 172 - 4915938

 

Page 1

 
 
   
 
 

Page 2

 
 
時評 
[依然無進步（默）]  
　　中國之時局徐解散國會之一成績外可謂一無進步也國會解散後如何召集依然無辦法也憲法如何制定依然未解决也李内閣雖就職而無政府之狀態依然如故也督軍圑費無數之財以獨立依然擾攘而無結果也西南省力倡動兵之議依然觀望而未進行也即調和於南北之間者條件紛傳專使絡繹而依然無術調和也中國之時局不知已經幾次變化而今日無論何方乃皆一如其舊豈不大可異耶有進一步以爭者即有進一步之困難以打消之此所以常無進步耶 
　　雖然中國之所謂無進步者不僅此次一事而已自民國元年以迄今日無一日不在一進一退之中亦即無一日不在無進步中也然而國家之危財力之窮人民之困苦則已無日不見進步矣嗚呼 
[專電]  
　　北京電　元首因李烈鈞來電請討倪張因手書派程某送粤勸其切勿動兵（二十八日下午二鐘） 
　　北京電　黎手書勸李烈鈞休兵派程諮議賫粤（二十八日下午三鐘） 
　　北京電　李厚基請撥一旅軍械復電徒資紛擾應以維持地方爲重（二十八日下午三鐘） 
　　北京電　李厚基電告粤軍已至詔安左近海軍又將到福州洋面難免衝突請給一混成旅用之子彈鎗械政府覆電應維持地方秩序不必請兵械滋紛擾（二十八日下午二鐘） 
　　北京電　政府迭電西南商派代表來京會議（二十八日下午二鐘） 
　　北京電　交通系報載李與西南交換條件以岑或唐督川撤去劉存厚軍隊（二十八日下午二鐘） 
　　北京電　王芝祥來電陸榮廷擬來京面陳要公請速照准中央以挽回西南大局在此一行頃已復電敦促並專員往迎（二十八日下午三鐘） 
　　北京電　風傳倪曹對李内閣將現劇烈之舉動中央電催協欵已有晉豫鄂贛四省覆到均以内閣未成辭不應解（二十八日下午二鐘） 
　　北京電　李所徵各部長非眞不就必定武軍出京乃正式表示（二十八日下午二鐘） 
　　北京電　李就職賀電昨始到有吉黑兩省益形慚憤（二十八日上午十二鐘） 
　　北京電　范源濂來京處理家務即將游美（二十八日上午十二鐘） 
　　北京電　李派吳廷燮赴泰山迎趙爾巽（二十八日上午十二鐘） 
　　北京電　新國會召集期定四月爲限將有明令公布（二十八日上午十二鐘） 
　　北京電　電召許蘭洲來京擬王懷慶督黑（二十八日上午十二鐘） 
　　北京電　外部長李意屬陸徵祥 
（二十八日上午十二鐘） 
　　北京電　熊希齡近頗發表政見時與黎電往復梁啓超又從而推舉現李擬畀以内務已派張其鍠前去接洽（二十八日上午十二鐘） 
　　北京電　天津方面决意始終妨害李内閣之成立第一批閣員决皆不應電請李將發表第二批張必俟李閣完成出京（二十八日下午二鐘） 
　　北京電　閻督來京報告景蔚文已匿河南陜縣並無兵械借第三師名義均非事實云云 
（二十八日下午二鐘） 
　　北京電　報載進步黨有復活息（二十八日下午二鐘） 
　　北京電　姚傳駒開泉幣司長缺調任東三省中行總行長（二十八日下午二鐘） 
　　北京電　軍警訂有日假外交大樓　歡送張勳會（二十八日下午三鐘） 
　　北京電　上半年鹽餘銀圑已允提出撥還財政大活動李思浩地位因獲保存（二十八日下午二鐘） 
　　北京電　鄭謙爲秘書長陶家瑤又有中行總裁說（二十八日下午二鐘） 
　　北京電　中美鐵道借欵美使曾向外部質問而交部已將轉咨外部之公文披露於公報權次長以裕中公司借欵業已結果無庸秘密日人言美使又將抗議（二十八日下午二鐘） 
　　北京電　財部賄案判决陳錦濤三年又二月虞同吳賈各三年均奪終身爲官吏權及選舉權陳廷銘年半奪權五年張興漢六個月均不服上訴（二十八日上午十二鐘） 
　　北京電　財部賄案初審判决陳錦濤要求賄賂據一百四十條第一項及詐欺取財三百八十二條刑期三年二月虞熙正帮助行賄一百四十二條及詐欺取財刑期三年二月吳乃琛詐欺取財刑期三年陳廷銘帮助行賄刑期一年六月賈士毅詐欺取財刑期三年張興漢行賄刑期八個月准贖（二十八日下午二鐘） 
　　北京電　財部賄案原判陳錦濤求賄三等刑三年詐財四等一年併科三年二月殷汝驪獲後再辦李士熙到案另判金森柴瑞周丁長升無罪當庭陳等已准上訴聞檢官尙謂從輕將具不服意見書因一般被告自信二審必能邀免賈士毅係姚傳駒保出昨奉傳未到姚連夜赴津尋獲電廳執行（二十八日下午二鐘） 
　　漢口電　聞尹昌衡已過鄂回川（二十八日下午七鐘） 
　　漢口電　加征全省貨物稅一成爲省防圑經費商會否認（二十八日下午七鐘） 
[外電]  
　　北京電　華字報無日不登載關於新國務員之豫測彼此互殊究竟果屬何人無從知之官場方面亦無消息傳出所可知者當道挽留伍廷芳仍長外交王士珍不願兼陸軍部長與參謀總長　職與薩鎭氷旣電辭海軍總司令之職又不允長海軍而已至今各省尙無賀電致李總理（二十七日） 
　　廣州電　陸榮廷主張時局和平解决前都督陳炯明已由港入省朱省長願辭職但粤人願其留粤擔任民政（二十七日）以上路透電 
　　北京電　外人銀行代表昨日集議撥付鹽欵四百萬元一事俄法銀行皆允付惟英日反對之（二十七日） 
　　北京電　昨晚日使林權助宴請張勳（二十八日） 
　　北京電　李經羲今日就財政總長職（二十八日） 
　　北京電　張勳呈請總統准其添募兵士總統已交陸軍財政兩部核議張已在徐兗州招募二十營（二十八日）以上德文電 
　　漢口電　第二艦隊二三日來陸續溯江來漢目下在漢有建中等軍艦六艘蓋爲時局集合叱間也（二十八日） 
　　漢口電　漢口棉紗棉布貿易商之有力者七人近組織赴日視察圑昨夜由漢啟行道經上海赴日（二十八日） 
　　南京電　湯化龍昨由北京來寗晋謁馮副總統陳述解决時局善後之法並外交方針等約數小時（二十八日） 
　　南京電　馮副總統因海軍有不靜之謠恐有匪 
 
 
 

Page 3

 
 
徒乘間擾害商船特命水上警察第一廳第四分署長揚以幹（譯音）嚴加警戒（二十八日） 
　　漢口電　王督軍近山中國銀行滙解國稅二十萬元至京此爲事變後第一次之解欵（二十八日） 
　　漢口電　吳光新前日親送其眷族人等至漢後於昨日復歸岳州一般人想係雲貴軍旣侵人湖南故吳有此舉（二十八日） 
　　北京電　日本林公使昨夕七時開筵招待張勳萬繩栻江朝宗等至十時散會（二十八日） 
　　東京電　本日（二十七日）衆議院預算會議尾崎行雄氏質問關於中國之　如左（一）寺内首相唱不干涉中國内政然現中國南省方面有日本政府援助北方軍閥之說究竟事實如何首相答謂不干涉中國内政係尊重中國之獨立國中國自爲之事日本不加干涉惟不怠其誘掖而已至援助北方軍閥實無其事（二）聞有西原某携帶首相及藏相書信提議中國參戰增加關稅庚子賠欵延期等事其事實如何首相答辯不甚明晰（三）滿鮮統一一事政府之成案如何首相答謂該地之政治有關東都督領事南滿鐵道公司等此次政府爲謀統一特别任用領事以期統一鐵道之政策（二十八日） 
　　東京電　憲政會提出内閣不信任案係武富總務之手起草經幹部會之内議今日由同黨代議士會附議後即提出衆議院案之内容述現内閣於國民輿論之府卽帝國議會未有何等之基礎與前議會不信任案同此外並攻擊其解散之不法行爲干涉選舉抑壓言論紊亂官規等次述就任以來旣九個月内則國務澁滯外則外政不振之意並謂外交之自屈退嬰尤以對華外交之失敗又非難新設外交調查會之事紊閣臣輔弼之本義云云此案已列入三十日本會議日程（二十八日） 
　　東京電　樞密院本日開統一滿鮮行政機關第二次特别委員會續行審議（二十八日） 
以上東方通信社電 
[戰電]  
　　巴黎電　今晚公報云拉伏廠境有活動之砲戰敵軍猛轟萊姆（二十六日） 
　　倫敦電　法軍大本營路透訪員電稱現悉德軍自四月間英法軍取攻勢後由戰地撤回者共有九十師至百師間損失逾二十五萬人四月間德軍在法者共一百四十七師今已增至一百五十五師（二十六日） 
　　雅典電　法軍向希首相要求免除警察長及懲辦近今示威反對維里齊洛斯氏之主謀人（二十六日） 
　　俄京電　公報云白里柴尼南面有奥軍攻入俄軍戰壕爲俄軍回攻逐退波杜土尼里白尼克柯土夫境砲戰甚烈（二十六日） 
　　俄京電　哥塞克兵大會通過信任政府决議案並允力助遏止騷亂與仇對革命之行動（二十六日） 
　　海牙電　德國允以泊於荷屬東印度各港之德船若干艘其價值等於二月二十三日在法爾茅資外擊沉之荷船七艘者讓與荷蘭並允賠償沉船諸人之損失（二十六日） 
　　倫敦電　英德兩國代表開戰爭俘虜大會於荷蘭因由中間人傳遞郵件多數延擱以致俘虜爲之受苦兩國欲免除此節以利便俘虜故開此會（二十六日） 
　　倫敦電　中立國之地位日覺困難今爲主要之談論資料西班牙之宣布戒嚴倫敦皆知該國大局必甚嚴重且檢查施及報章尤形嚴酷西班牙政界所述暫停憲法保障之理由衆意以爲殊不充足而當地人士則謂此次風潮其總因有三（一）陸軍士官　朝廷賞罰多所偏袒皆思背叛（二）左黨之政治運動主張建設共和（三）極端派社會黨運動發自巴西洛拉與比爾波該二地久爲無政府主義醖釀之所三者孰最猛烈陸軍熏染社會主義與共和主義已至若何程限軍官中之主張袒德者是否衆多今皆未明惟衆信其風潮全關於内國瑞士自外交長郝夫滿氏爲德運動媾和事起後擾攘未已今正改組其外交部（二十六日） 
　　瑙威京城電各報謂瑙威拆視之德國官函乃德皇差官洛丹菲爾斯男爵所携其包件貼有德國外交部封條乃致與德使著者德使署並未否認其齎書人或包件内之物惟於警察啟視箱篋時不允派代表蒞場（二十六日） 
[公電]  
　　國務院通電各省督軍省長鑒奉大總統論國會不良致滋物議此次制憲各督軍因請求修正未能如願遂激成脫離關係要求解散之舉本大總統識淺智絀坐昧先機咎在藐躬於人何責疊接各處電稱恢復原狀併卽日撤兵回防等語不遠而復歉慰交接尙望體諒時艱支此危局等因特逹院漢印 
　　唐少川覆李經羲電北京李仲軒總理鑒養電敬悉公此次犧牲一身勉擔責任熱誠宏願私誼甚佩然公得任總理本由國會同意今國會旣非法解散組織内閣何所依據法旣不存政何自出况武人跋扈網紀蕩然即使國會恢復尙難言治公乃假武力以自衛藉調停以取容大權旁落統一何從公自謂恃公理爲後盾然法律事實兩無所可公理苟存　致釀成此紊亂之時局辱承明電竊取愛人以德之義謹以戇直之詞佈復唐紹儀蒸 
要聞一 
[英報論消弭南北紛爭策]  
　　京津泰晤士報論文云據本日本報紙上所揭載之香港屯則上星期金曜日兩廣督軍曾發出通告反對不法組織之内閣主張雖訴以干戈亦不可不依法解决時局並公言除大總統直接命令外任意處理兩省内文武諸政而貴州湖南江西及福建（福建督軍雖與北方督軍等共其行動然該省全體果贊同該督軍之行動否全屬疑問）諸省亦有將步兩廣後塵之勢吾人對於張大帥調停北方軍人等所攪亂之時局未具多大信用張大帥自第一革命以來即失南方之人望其所斡旋及要求必更惹起南方反感内閣雖由上月得參衆兩院大多數同意而經正式任命之李經羲氏組織然李氏於南北兩方已無曩日之信望旣不副署國會解散命令而與北方不睦復轉嫁副署責任於他人而後出就曾經聲明辭意之總理地位故又見惡於南方也若南北堅持其主張雖或不免内亂勃發南北分裂之禍然全國人心厭亂縱令南北各省領虚張聲勢互相誇大其爭點而人民亦必忌避内亂之慘禍蓋此徒苛歛誅求增加人民之負擔而陷國家於無政府狀態耳惟此際必因列强之外交的壓力即行鎭定時局糾紛使南北兩派得以互讓妥協與中國有條約之各國均以中國内亂爲不利益而前此美國政府之單獨警告頗挑動日本全國輿論之反抗若向中國有所警告則其以前不可不於各國間開誠交涉吾人希望此種交涉現今即行於北就各國公使館間並希望於時局不可收拾之先豫發警告因事實上刻下已逹提出警告之時機也若猶荏苒因循則難局必更增大條約各國對於軍人使用北方鐵道如私有物毫不顧慮一般公衆之不便與安全實有促其反省之權利交通部之抗議雖無何等效力然外國之抗議則雖張勳倪嗣冲當亦不敢付諸不問也吾人雖信内亂得以外國警告防阻於未然惟欲依妥協永遠解决南北反目之形勢殊屬不易蓋南北嫉視之根源决非妥協等一片淺近之形式所能消除必賦與南方以一種自治制度之權利庶可望南北調和否則雖用何等方法終不過彌縫一時而已 
[李經羲就職之預計與反對]  
　　李經羲就任後昨日國務院已開始辦公其秘書鄭謙等擬於今日移住該院聞李之意興甚高蓋李於就職之先已有一番盤算早自立於不敗之地其第一着即拉攏王士珍聞李與王事前曾約法三章（一）要王始終維持（二）軍政行動全權屬王李不置問（三）軍界中如有異議或軍事上有所行動均由王設法李不負責故陸軍一部提前發表昨日王對於陸軍部已部署一切並邀張士鈺氏到宅會議詢問一切情形請其仍襄部務勿萌退志並定於今日（二十七日）上午到部視事惟聞王現因過勞受署致患腹瀉之疾李之第二著爲假意網羅名宿李此次出組内閣本有其夾袋中之人才顧此種人才决不能滿人望李乃網羅耆宿名流不須本人同意先行發表聞已擬定交通汪大燮司法湯化龍農商張謇敎育嚴修内務趙爾巽外交伍廷芳不日　以命令發表同時發電請其就在明知此數公者决不俯就李乃得以自解於人曰吾爲國求賢亦旣盡心無如諸公不肯出任國事吾乃不得已而求其次是其夾袋中人物乃彈冠相慶矣上列閣員六人其對於入閣迎拒之觀念雖未能强之使同然其未經接洽妥愜則一也昨據可靠消息李曾於日前以華密長電致汪大燮該電内容即係　一種殷勤勸駕之辭汪氏以無從覔取華密電本於是將李所寄之華密長電原封寄還而汪氏所親有孫君者昨日又經李召之入都以勸駕之事相　孫不得已爲壁間之電話機爲之循例傳逹一次據深知此中内容者謂李之於汪初非誠意則汪之拒李似亦不必有充分之理由也旬日以前李尙未履任之時汪氏曾因他事至京而李之公子斐君曾銜嚴命謁汪頗致懇欵汪氏曰尊公此次出任總理吾百思不得其解無論由何種說法皆無有是處似以早日歸津爲是云云斐君唯唯而去汪氏之態度已明瞭若此則張謇之歸耕通海嚴修之養志津沽更無論矣據昨日傳聞所謂嚴修長敎育一層近日又有以張一麔易之之說 
　　李氏就職至今倏閱三日而各省督軍省長尙無賀電到京此外李個人之故舊其名字爲世人所知而有賀電來者僅有康有爲與龍覲光兩電昨據某方面傳說張勳近日有電致張懷芝略謂組閣問題勳决無成見而於仲老尤無所私一切情形業經迭電奉告諒邀洞察但使各省反對者多自當另作計畫勳以現時地位實不能遽加論斷務祈曲予體諒切勿以同一形跡稍滋誤會謂勳實袒於李是爲至要云云 
[恢復臨時參議院又成問題]  
　　國會解散民意機關已經中斷故日來有主張卽行召集新國會者有主張依照約法恢復臨時參議院　聚訟未决茲得一方面傳訊恢復臨時參議院之說近已提議（一）元年臨時參議院議員有由各省都督直接選派者有由省議會推選者今宜改爲一律由省議會選舉俾合於代表民意之實際（二）元年臨時參議院議員各省選出之員額不一有僅一二人或二三人者有多至五六人或六七人者今宜劃一員額以昭公允（三）元年臨時參議院僅有各省選出之議員今宜添入各特别區及蒙藏青海等選出之議員以期普徧又據英文京報云李經羲之主張對於國會憲法問題擬召集各省代表會議解决之而召集之法尙未决定天津方面有人對此問題主將二　以來之國會元年臨時參議院議定之國會組織法一筆抹殺從新照臨時約法恢復臨時參議院而由各省派代表五人組織之蓋臨時參議院之組織其議員有由各省選派之說則選舉遣派皆無不可據此辦法各督軍可以任意派五個差官來作議員而依據約法又可另行制定國會組織法而再由新國會組織法產出國會重新制定憲法彼等之意以爲於約法規定並不相背但國會組織法本正當法律二年以來之國會亦適法機關而視爲無效法理上事實上如何能說得去且總統政府早已是正式的而立法機關獨將正式的非法廢止反爲臨時的狀態又豈理所應有聞天津方面持此議論甚囂塵上昨日某某來京亦以此說進之當局當局是否果用其議是又一重公案也 
[熊希齡之時局主張]  
　　以禮讓息爭擬辦法四端 
　　熊希齡於此次政潮中時隱時現對於復辟一事曾發長電表明其主張最近外間又頗傳其派有代表到京並致書王士珍主張懲戒伍廷芳其書原文如何不之詳也茲經熊氏在津門某　宣布其關於時局之文電謂請懲戒伍氏乃致徐世昌書非致王士珍者並否認派代表事茲誌其文電如下可見此次京中事全非黎總統所能自主之槪情矣致大總統電云北京大總統鈞鑒華密諫電謹悉國事糾紛鈞座不忍使生靈塗炭領土破裂委婉求全當爲天下所共諒希齡臥病津門前此未能分憂良深歉仄乃蒙不棄芻蕘召令參議尤爲愧悚希齡向於法理觧所研究夙夜徘徊苦無補救惟念目前南北紛歧意見參差解結之方重在事實國會憲法問題尙屬緩不濟急日前李仲軒總理來談希齡曾　釜底抽薪之策謂此次海内人民均以張督軍帶兵入都懷疑莫釋如張督軍能於到京後通電各省表明此次排難解紛全爲大局不位置一人不要求一事不加一兵不增一餉先將所屬師旅撤回徐州使南北雙方均有觀感意氣稍平則大局或可有調停之希望國會或可有解决之商量蓋政治競爭於不平一黨專制一派專制一人專制皆足以激起動亂影響譬之製鍊鋼鐵質點不匀終易破裂故謀國者當審度天下周圍之形勢尤須以禮讓爲國而後可以息爭民國成立迄今六年屢次紛擾端在不讓苟有一人一方略爲讓步何至害及國家希齡竊謂鈞座欲謀善後重在此點而召集會議尤應電約馮副總統徐東海段合肥陸巡使薩司令到京與張督軍王總長姜都統李總理諸君公同協議以代南北海陸各軍之勢力方可期收效果齡等空言究無補也謹陳管見乞賜鈞裁熊希齡叩巧（六月十八日） 
　　大總統復電云熊秉三先生　華密頃接巧　敬佩卓籌禮讓爲國可以息爭數語尤爲不刋之論現在善後事宜均由紹軒督軍仲軒總理聘卿總長協商辦理已將尊旨轉告王李諸公矣紹軒督軍昨日通電有候部署粗定即率隊回徐之語並以奉聞黎元洪皓（六月二十日） 
　　致徐世昌書略云（書係六月十一日所發）刻聞北京消息伍秩庸不肯副署並有辭職之舉長此相持必生大變覆巢之下豈有完卵國若危亡求爲農夫而不可得希齡實不忍坐觀成敗含默不言茲擬爲調停辦法約有四端謹陳左右以備採擇一國有元首原以對外代表必須具有尊嚴方示國家威信今若就張督軍所主張重在維持元首試問天下稱兵而又使之發布解散國會命令一反其平日不違法之宣言非僅個人人格因此喪失外對鄰邦内撫億兆尙何尊嚴之有是辱國也齡意諸公如以國家爲前提又以維持元首爲宗旨則應注重此點勿令頒此命令實以保全國家體面非止保全黃陂人格也二責任内閣制度代元首而負責任原以元首尊嚴不使當外交内政之衝苟有過失撤換内閣以謝天下即成王有過則撻伯禽之謂也此次政變由於伍秩庸總長未能審度利害箴規元首消弭巨禍反爲之贊成署諾其咎實所難辭應由元首加以懲戒之法以實行内閣負責之意而平各省公忿之心三處置國會實無完全之策解散旣不合法留存又不足以息事齡意不如召集各政圑切實討論仍舊開會議定憲法俟良好憲法告成各省方許退兵此雖鄰於武力迫脅然辛亥南京參議院議决南北兩京建都之事前陸軍部總長黃興亦曾派兵圍迫議會蓋皆不得已而爲之也四此次各省稱兵犯闕於理究欠圓滿若非稍加處分後此何以行政昔先軫唾君而自死於敵鬻拳兵諫而自刖其足春秋嘉其權而合義蓋所以尊國家之威信以免部曲之效尤也齡意退兵之後各督軍師長應自請中央議處中央亦僅予以降官留職之罰而後辦理乃得其平想各督軍明於大義當不以爲非也以上四端似於各方面均可持平或足以調停此次難局乞老前輩轉商張紹帥段芝老諸公决定可否以救燃眉否則北京金融僅支十日各師雲集或滋事端禍變之來往往出於所料之外後悔難追雖有善者無如之何矣謹陳迂見乞賜卓裁（下略） 
[南京快信]  
　　馮副座昨又續派副官長何紹賢赴滬勸阻海軍各艦長勿遽發難並促薩鎭冰北上就海軍總長職 
　　兩淮運使劉文揆昨又由揚來寗旋即轉津浦車北上聞劉運動中國銀行總裁甚力 
　　聞倪嗣冲昨已由津乘車回蚌倪所部軍隊已全數撤回原地 
　　湯化龍昨午後二時乘津浦車抵寗旋即入謁馮副座商榷時局晚下榻軍署准今日赴滬 
　　朱慶瀾密使昨已乘津浦車入京 
　　軍署參謀長師景雲奉派北上馮副座委一等參謀劉宗紀暫代師職 
　　贛督李純昨續電告急稱粤兵已有三圑開抵贛境梅嶺等處 
　　王鎭守使今晨出巡查勘各路要塞砲台以固江防淞滬護軍使盧永祥來電稱海軍雖與西南聯合然目前决不至有劇烈舉動 
　　海州鎭守使白寳山派楊錫齡來省謁馮副座請示防務機宜 
　　陸軍巡緝隊第二營營長聶金魁有調升軍署一等參謀消息 
　　此間市面已稍有起色金融界亦日見活動 
　　中央通電各省注重江防以免疏忽 
　　倪嗣冲派赴浙江之董翥軒昨過寗轉車回蚌 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李經羲組織内閣之所聞]  
　　　日係李經羲就職後之第一日　　院已在午後兩時左右到後卽袖出閣員名單飭秘書廳草擬命令其所擬人員爲内務趙爾巽司法湯化龍敎育嚴修農商張謇交通汪大燮一說謂此次　員除已見明令任命外現擬邀請之閣員外交伍廷芳内　趙爾巽敎育嚴修　商張謇司法湯化龍交通汪大燮伍廷芳現住調外趙爾巽現住山東嚴修住天津張謇住上海湯　均在天津均經李氏致電敦勸　以國務不宜久停已擬定如趙不允就則　江朝宗長内務嚴不允就則以章士釗長敎育惟聞章亦不來所有以張一　長敎育之說張謇不允就　以　盛　　農商湯不允就則以江庸長司法汪不允就則以龍建章長交通又據共同通信社云李内閣之閣員農商已决定李盛鐸交通汪大燮若不就則由　建章承乏内務錢能訓若堅辭不允則當列　敎育蔡儒楷若力辭則由張一　　任外交伍廷芳若不允留任則由高爾謙升任二三日内卽可發　據以上各說　閣員之支配尙無把握已可　見但以名單論新擬閣員本皆多爲一時之選　　外間所傳李氏亦知諸人决不就職其所以出此不過因各方面反對太盛姑懸一名流内閣招牌以壯觀瞻及諸人决不就職李卽有詞以謝天下謂我非不欲羅致物望無如所延請者旣多掉頭不顧部務又不可無人主持於是而李氏夾袋中之人物遂可逐漸登台此一說也或　李　諸人縱不就亦决不任其辭職將令各部一面戴此有名無實之總　一　即分任其所親信者爲各部次長代理部務以收實權聞　鈕傳善龔心湛張其鍠等將來皆有以次長代理部務之　　鈕傳善本已辭職赴津前日忽　來京聞李已　　與一代理部務之任可窺見此中消息此又一說也究竟將來以何說　能見之事實現尙無從懸測閣員已定而院秘書長却未發表僅令郭則澐帮忙郭本兼秘書廳帮辦名義上並未以秘書長相屬至所傳張其鍠等前此本有此說特　李氏最近之計畫張其鍠等均有次長希望故留以有待一時尙未决定李氏此次入京　初固以張勳爲　盾最近則必恃王士珍　　帮忙聞李與王事前曾有約束（一）要王始終維持（一）軍政行動全權屬王李不　問（三）軍界中如有異議或軍事上有所行動均　王設法李不負責故陸軍一部提前登表　王氏何日就職則現在尙無確期也李氏就職　逢星期　　　氏事　大約曾揀選吉日故雖值星期亦不欲更動此本外間推測之詞不足深信然聞李之所以會　就職實有一大原因自李入京以後各省先後來電反對者已及十餘省　近直魯等十一省將聯名電京要求以王士珍長閣稿已商定行將拍發李氏偵知其事恐此電一來益無上台之機會故匆遽就職以阻之也 
[王薩之就任問題]  
　　李新總理近雖勉强登台其實内閣問題仍是飄搖無定前日所預見明令之王薩海陸兩總長在新總理心目中國認爲必無阻礙可邀同意者　前日一部閣員發表後卽由元首名義電知薩鎭冰催其卽日就任據昨日薩氏回電則以　　　力爲辭未予答允元首常　　發一電催其命駕來京想此後至少尙有一番周折至王聘卿長陸軍一事自李總理觀之自已不成問題惟問陸部張次長以新總長業見明令曾於昨日飭該部某員特赴西堂子胡同王宅催請總長就職王曾語之云我之就職尙在未定爾等對於職務須如常辦理矢愼矢勤不可因我而致廢弛據王聘卿呢近者之談謂王於陸軍一席實不甚願就且王曾有不賣友之誓詞此次見諸明令心内實不大高興云云但另據一消息則謂王氏於陸軍一席已勉爲允許並一面託人到津挽傳良佐回次長任以敷衍段合肥同時於參謀部則擬不兼任並與李有所接洽聞總長參部之人物陳宦之呼聲頗高云 
[關於黑晋兩省逐督之所聞]  
　　黑省之畢桂芳見厄於師長許蘭洲山西之閻錫山被逼於河東軍人景蔚文者督軍圑任意威迫中央之效果　　一啓今後之爲督軍者又多一層顧慮矣爰特述黑晋兩省之近聞如下黑龍江駐軍旅長英順等反對許蘭洲之長電已見報端今聞英等又偕某某畢　　　　　　自畢督軍被迫離江後道過哈埠旅長等　其廻軍向　急靖内亂而督軍以事變重大不肯自爲處分必欲到京面陳　　旅長等勉抑憤懷保守秩序聽候中央解决刻　　離江已逾多日而旅長等請令畢督回江之電迄今未　覆諭消息隔膜人心疑懼不得已於　　會議與省城宣告脫離請政府仍允照前電飭畢督軍迅速回江暫駐呼蘭收拾亂局否則惟有自由行動向省進攻云云又黑龍江綏蘭道尹亦致中央電稱駐綏軍隊輔助督軍反對竊據忠　之誠無不稱　惟旅長英順等　與省　宣告脫離所有本道行政事宜　向來請示省署者　未使仍舊辦理可否於或嚴期限内在黑省省長　經明令任命以前凡屬本道行政槪歸道　權宜專主其關係重要不能自决者則直接請示院部乞卽電覆云云據此電文觀是黑省之道尹又與省長脫離關係矣 
　　　省現發現討閣軍與張敬堯自告憤勇請向晋進兵各節並見昨報茲聞中央對張所請尙未應允一力責成閻氏自了但討閻　總司令之景蔚文及其部下多人　自陜州來電陳述其軍隊成立緣　　　閻錫由督晋以來罪惡及此次藉口獨立之野心與驅逐省長鎭守使道尹等之目無中央政府晋人不得已有此舉動請政府即以明令將該督軍褫職　出自上尙可免擾人民否則此賊爲晋人公敵晋人非自殺之不止云云惟同時又有河東紳商學界亦來電則以討　　　地方秩序可危土匪乘間竊發　人鎭制軍隊因將領更迭尤伏暗潮想到第七師駐紥洛陽與河東僅一水之隔請願中央即令該師分隊來晋　　鎭攝云云參以咋述之張敬堯自請出兵之兩電此中當有線索可尋聞中央擬令張來京面詢一切或於　事不無若何關係也 
　　另　云自張倪等獨立後有督軍去省長者有師長　督軍者　　掃地法紀蕩然言之殊可痛心日咋山西退伍軍人以平素不滿於閻錫山之所爲倐聚衆起事自稱討閣軍其　司令爲景蔚文昨日電致中央歷訴閻督軍罪狀以明起事心跡其電云北京大總統李總理王　　　　　部鈞鑒閻錫山督晋以來無惡不作　聲素播羽翼遍於全省財富甲於天下翻雲覆雨以趨時亂德敗常以固　　兵　污物　晋人不　前者在京勾通　小賄誘乞兒環攻議　親臨指揮繼復斷絶中央號稱獨立旣無光明磊落之主張唯知藉便行私以自利省長鎭守任意驅逐道尹處長無端撤換陽託附知之名實懷割據之志　　　　破壞統一民商驚擾將領憤激此誠亂賊盡人可誅本軍爲整綱飭紀仗義討閻會集義師直搗太原閻一日不逐兵一日不能謹率　軍叩請中央明令褫職與國共棄速簡威望素著之將帥蒞晉督治立當解甲待罪唯命是聽山西全省討閻總司令景蔚文曁各路司令參謀數十人同叩 
[西南形勢之京中所聞]  
　　中央各要人對於西南各省仍希望和平解决曾　元首與張勳李經羲王士珍江朝宗諸人分致急密電於馮副座陸巡閱使責成迅速設法疏通意見以免　裂聞至昨日陸巡閱使尙無來電不識其意旨何在馮副座則已　覆電電文　多　數十字大旨係稱時周危急自當勉作調人無所避難惟請　中央解决善後政見是否贊同折中辦法如果能贊同尙有商榷之餘地倘偏於極端必欲推翻現行法律實屬無能爲力且接踵而起者恐尙不止粤桂滇三省云云並聞　日王　　於下午一時許到國務院待李經羲接見院中屬　後即由　　謀辦公處親至李總理處商議對於兩廣調停方法聞已議足今日當有電知照該處 
　　近據外報廣州通信　　居於美州澳州南洋及各國之粤籍商民均紛紛致電廣東政府若廣東果向北方各督軍宣戰則彼等均願協助欵項現在廣東已　决定爲南方北伐軍　之根據地雲南督軍唐繼堯所派之代表刻已麥　日與官吏商議出兵事務李烈鈞亦以此事甚形忙碌一俟兩廣巡閱使陸榮廷抵省卽將正式宣布出兵而以陸氏爲南軍總司令陸爲西南方面最有勢力之人故西南各省均擬推戴陸爲盟主前聞陸氏對於此次政局異常冷淡並以息事寗人和平解决爲宗旨近日廣東集議出兵引領盼望陸氏　戟　臨以定誓師日期未審陸氏最近所持之態度又復何如茲據香港特電云陸氏曾致岑春煊氏一電大要謂議會旣被解散共和已瀕危殆廣東督軍陳炳焜及李烈鈞等計劃六省同盟以冀擁護共和並求余爲盟主但余患足疾難膺斯任敢請足下速來以組織軍務院云云又據共同通信謂西南出兵計劃擬先進攻福建以報復閩督軍李厚基因李督軍前來京時曾自爲督軍圑首領壓迫民黨尤力故民　方面恨之甚深聞李督軍近日異常恐怖曾致電張勳請即特派定武軍一部來閩以資援助未知張如何回答四川爲雲南出兵要道使川省不通則西南聲勢終形隔絶故現在川省劉存厚之向背最可注意劉之舉動似傾向於北方派然據共同通信云刻有民黨正在四川極力運動劉氏使劉一旦左袒南方則川省當卽傾向南方而雲南唐繼堯可以直捷出兵陜鄂南方勢力必益增大矣 
[粤省宣布自主之因果（平生）]  
　　兩廣　宣布暫行自主矣自主云者與獨立相差無幾不過名　略異耳前者各省獨立是反對總　茲者兩廣自主是反對非法内間而兩廣所以不得不宣布自主者其中實有苦心六省聯防組織護法軍之說傳播久矣邇者民黨要人雲集如李烈鈞胡漢民則已抵省唐紹儀温宗堯則將抵省而雲南所遣之代表李鴻祥岑春煊所遣之代表周永年亦將先後抵省蓋諸人所協商者不外乎出師之事但廣東爲領袖之區發蹤指示必由陸使主持前者六省長官已會電公推　使爲盟主乃日來陸使屢次來電皆託詞足疾　粤尙無確　粤省民黨麕聚不免大生異議在陳督軍注重維持治安非不知出師關係重要徒以兩項一層尙無把握故當公民會議而後代表要求三日内卽行出師陳督答以須待中央命令而輿論則因此太譁僉謂總統已在被迫何從發生命令　留粤滇軍又躍躍欲動朱省長所統之警衛軍其統領又紛告奮勇朱省長亦　稱自願出師統帶一軍身臨前敵一步逼緊一步倘不速行表明態度軍隊中之熱血過度者其勢即恐難戢陳督以　外必先安内出師必先籌餉而籌餉尙須時日深恐誤會者疑其觀望故毅然宣布自主不受非法内閣于涉於通　京省之外又布告各屬申明宗旨謂解散國會已有明文大總統素以守法昭示中外今爲武力挾持迫而出此其不得已苦衷自當共諒惟是共和國家與國會共同生活今旣被解散國家即無所依據本督軍業經呈請大總統恢復舊國會或重組新國會使全國民意有所依託不致危及國本當國會未經恢復以前法律旣失效用即無責任可言無論何人組織内閣均爲非法斷難承認所有地方軍民政務祇能暫由（本省自主）遇有重大事件逕行秉承大總統訓示不受非法内閣干涉庶於尊重法律之中仍寓擁護元首之意審度國情權宜出此邦人　友當能共喻除　行外合行布告須知本督軍對於地方治安當然負有完全責任無論政變如何自當相機應付使吾粤地方不受絲毫損失其各安届樂業毋得自擾干咎一面又覆大總統電云文電箇奉大總統尊重民意謹守約法久爲海外所共仰此次解散國會自爲委曲求全起見惟共和國家與國會共同生活無國會即失共和本旨正式内閣亦無從產出昨已電大總統恢復舊國會或另組新國會建設正式内閣以固邦基仍乞俯從所請立予照辦并祈勉抑高懷主持大計永奠民國無任跂禱炳焜浩明呈　陳督一面旣已表明宗旨而日來未省長則忽又微露辭職之意并有七日内即將離粤之說據外傳原因朱省長平日最喜治軍素以軍事家自命前因堅持警衛軍統轄權已與陸巡閱使積不相能此次當戒嚴宣布後軍權統一理當由督　主持而粤省有滇軍有桂軍近日朱省長態度又似與滇軍格外接近如公署内新委之科長科員與及新委南番兩縣知事皆屬與　軍有關係之人故論者或疑　長本無兵權　欲　　　以自重流言滋起觀察　局　　　　　　　　　　　　　　　已力勸省長引退　　　　　　　　　　　之　已實行辭職警察　長王　存又决定辭職此兩廳長旣辭則省長亦勢成孤立有不能不去之勢將來省長一席必由督軍兼理否則亦由督軍選擇親信之人可斷言矣至粤省籌餉辦法（即　番攤易其名曰籌餉二昨已决定先從省外辦起劃分七區共籌正餉四百萬元特别費五十萬元惠州區由張天驥辦　肇陽羅區　李耀漢辦理南韶連由張開儒辦理潮梅區由莫擎宇辦理瓊崖區由黃志桓辦理欽廉區由沈雄英辦理高雷區由林虎辦理俱七月開辦至廣屬正餉則共籌六百萬元特别費若干萬元即以　餉局直接辦理大約田承斌接　財政廳後即趕速成立籌餉局由田兼督辦局事而以楊梅賓任局長　不　副卽由該局　尅日趕速决竈籌餉辦法準於七月一號開辦 
[奉天二十九師改編記]  
　　奉天後路巡防隊改編二十九師陸軍一節吳鎭守使前在京中已向中央政府請准回奉後迭與張督軍磋商大　均已就緒惟以政變猝發致稍延擱現在大局漸定吳鎭守使以防務重要未便久滯省城當將後路巡防營耿萬陳各帮統參謀長董吉慶等一律召集來省連日會議編師手續茲聞師中重要人員均已擬定耿帮統爲五十七族族長蔡閣臣爲百十三　圑長萬福齡爲百十　圑圑長陳錫五帮統爲五十八旅旅長彭景山爲百十五圑圑長一黼生爲百十六圑圑長陶經武爲騎兵圑長石德山爲砲兵圑長于珍爲參謀長至於編制經費與軍官兵隊之俸餉因奉省財政困難現在政局尙未全靜實屬不易籌措當與吳鎭守使磋商之後由各種存欵項下撥欵四十萬元作開辦經費其軍官目兵之餉糈則以暫編計　按照八成支給俟後財政充裕再按十成發放其未編制成立以前一切俸餉仍照舊日支領 
[舊曆蒲節中之湘聞]  
　　本日爲舊曆蒲節陽曆夏節之日省垣各機關一律停止辦公一日藉資慶祝應舉行慶典儀式由函署預定辦法傳知各機關　照是日省長兼督軍率領軍民兩界人員齊集督軍署向國旗排列行三鞠躬禮又向大總統肖像行三鞠躬禮後省長兼督軍南向立軍民長官向行二鞠躬禮省長兼督軍答禮又後軍民分立禮堂左右互行一鞠躬禮乃茶會而散時在上午十鐘也 
　　軍界方面於此時局俶擾之秋維護地方七鬯無驚茲届夏節允宜犒賞以勵士氣督署定下士每名賞洋二角中上士目兵各三角軍佐四角軍官半元作酒食蛋糕之費已飭軍需課頒發矣 
　　昨警務處訓令云本處内外職員端節酒席一槪免除所遺之費卽劃歸各署隊所長警公丁等作爲節奬除分令外爲此令行令到該署隊所卽便遵照後開數目備具收據向會計課領取此令一東南西北四區每區端節費二十　千文一外南外北商埠三區二十千文一水陸洲陸警派出所端節費八千文一消防隊十六千文一抽騐　戒函所每所端節費十千文偵探隊十二千文一敎練十千文一遊民習藝所四千文一差遣棚六千文一　良所十六千文一巡遜隊二十四千文一警察隊二十千文一拘留所六千文 
　　省議會旣經閉幕議員將紛紛回籍特於昨早十時　協議會集議　會後應行辦理事項互商二小時當决定數事如下（一）時局變遷不常議會責任　重常駐議員　有重大事項不得隨便離會俾得不時辦理一切（二）遇　關於全省重大問題不能由常駐少數議員解决者　隨時招集臨時會（三）時局無論如何變化會中謹守擁護約法主張正　八字（四）對於借欵抛砂事宜應隨時注意監查又此次常會經費即是五年度下半年歲出之總額其中計分薪公工食辦公雜費旅費臨時費等項總共爲八萬四千零六十六元刻已經庶務處趕造一切册報呈送議長查核彭議長又以會中經費　　人民　血自應切實撙節因閉會後事務較簡所有秘書文牘庶務會計收發譯電速記書記等職員薪俸自下月起一律減半發給以舒財力至省議會中每次常會之來往文電議案及一切特殊情形照暫行法規定應於閉會時彚造報告書分别咨報存查茲第三次常會應造報告書彭議長已　彭秘書羅文牘二人爲編造主任限三個月完全竣事 
　　財政廳長袁家普以財政部對於湖南金融無力維持　擬募集公債收回銀幣之策以圖補救業經省　會議决設立公債局著手進行頃聞袁氏云此次募集公債必能踴躍以政府對於各項公　尙未失信且宣言借欵成立即行償還一般富翁旣傳熱心之名又有取利之實當無不盡力應募惟湖南紙幣共有三種應收回者不僅銀票即錢票亦應收回擬俟銀幣收回後再行着手云云未知果能逹此目的否也 
　　督署諮議全體推梁元超等僞代表於昨日在督署條陳擴充節用範圍疏通軍官用途二項當經譚督批示云據呈各節規畫周詳愛國熱忱溢於言表迴環　誦欽佩至深惟查辛亥改革之初機關林立類　駢枝械少兵多餉需無出故不得不核械薪餉以爲收束之計湘省現有兵額足資分布文武機關編制均按怯規經費復列預算以今視昔情形逈殊任意變更諸形窒礙本督軍對於學堂出身及行伍人員之著有勞績才堪任使者無不極力疏通用途　因位　有限暫難普及至添設之各軍事機關均由本省軍人所組合自無畛域之可分至文職一項除榷運直隸　央外所有礦務釐金水利各局所人員或出學堂或由經驗文武派别各具資格則各有範圍若參雜委任用違其長適滋紛擾顧問諮議原爲羅致賢豪以補見聞之所不及設立專所一節誠爲急要之圖無如本處房屋難資支配致付闕如該代表等學識素裕對於軍事方針必有計畫尙望隨時函告藉備採擇至差遣一項人數過多輪派不及勢實使然近世軍學發逹標陳出新豈有窮極該代表等有見及　志切求學殊堪嘉許查趙陳師長前有組織陸軍俱樂部之發起敦促成立卽爲研究學術之地該代表等夙具勳勞木督軍同共患難休戚相關區區此心當所共諒國憂方亟來日 
 
 
 

Page 7

 
 
大　　晦待時寗靜致遠　　　君共勉之 
[貴陽烟禁與官吏]  
　　知事發財總辦被打 
　　字　　六月八日貴陽通訊云此間有人居然能藉禁煙之書政爲發財之機會聞某縣知事因此獲資萬餘元數之多寡記者未能斷言惟藉烟敲索則確有其事該縣人民雖被訛去金錢然　　　該知事手段之巧妙蓋知事查見或自稱查見鴉片時輒重罰該處圑長或區長洋數百元隔一二日即札委被罰者爲禁烟稽查員圑長或區長藉此一紙公文爲護身符以知事施諸己者轉施　管轄境内之居民其結果不獨知事所罰之欵有以取償且可大獲盈餘又聞該知事因經辦城中檢察廳建築工程獲資千元左右貴州西路禁烟總辦日前在貴　城内大受窘辱緣前在外巡查時曾見某處種煙當卽飭人摧毁不意是地主人爲督署馬弁懷恨於心　禁烟總辦謁見督軍後甫見署門即爲兵士數人攢毆街中行人不敢過問總辦受傷　重良久始被人抬回本地報章絶不提及此事顯不敢言非不知也刻聞當道已飭捕行兇兵士矣黔中報章於北省獨立事語焉不詳昨爲黎總統就職之紀念日慶典潦草即掛旗者亦不多見黔省近來得雨頗多秧田無慮煤油價值稍賤每一木箱售洋九元八角美孚火油公司之洋員近游黔省謂不久將在貴陽設立分行盜風仍熾未聞官場有切實弭盜之舉動 
[取消獨立後之安徽]  
　　皓日倪嗣冲曾由津通電各省取消獨立同日電令本省各警備司令及縣知事謂此次兵諫原爲救國起見而不良國會業經明令解散至組織内閣改選國會屏去左右僉壬已由張督軍呈請元首批准次第施行所有前電脫離中央關係宣言自應即日取消云云但所設警備區域司令聞尙須俟國會改選内閣成立後再議撤消故日來省城戒嚴仍未稍懈 
　　皖省商會昨日會議咸以本省自獨立戒嚴以來商業大受影響現旣取消獨立即無戒嚴之必要聞已據情函請李司令轉電倪氏迅頒解嚴令以維商業 
　　安徽公益維持會正會長柳汝士副會長寗祖武現由蚌埠來省於今日召集各會員開會惟内容甚秘聞係關於此次改選國會議員選舉運動之事 
　　省城中東西三路商圑昨在總辦事處會議擬自本日始將所派商圑於夜間梭巡一律解除武裝改用便服並向李司令請領特别出入證（即城門出入證）以便巡緝 
[杭州快信]  
　　甌海防務吃緊六區戴統帶電呈省長請撥陸軍協助齊氏已商准楊督昨飭一師三圑一營開往駐防即日拔隊 
　　督軍署派員赴無錫一帶採辦大批軍用糧米昨已運杭 
　　内河水警廳徐則恂詳准省署在滬購造巡艦兩艘已由知事伍誠赴滬驗收駛駕來浙 
　　蕭山警佐樓秉權串同自治委員何輔堂得賄攬訟經受害人樓理堂告發省公署已飭警務處派員倪某查辦 
　　軍署稽查長吳寳成赴省公署呈控菱湖水警隊長林杰違法勒費已飭水警廳切實查辦 
　　寗台鎭守使顧乃斌報告　　濱海各區防務周密地面極形安靜 
　　餘姚產鹽　富迄今官板正額僅十餘萬塊私板多至五十餘萬塊此次規復廢岸即擬從該處着手多設官　化私爲公招商認地配銷胡運司　署出巡實注意於此 
　　候補道尹强運開委任烏鎭統捐局長杭縣統捐局差不　亦將發表 
　　餘杭監犯越獄案新舊管獄員王萬里唐傳經彼此諉卸高檢廳擬提省訊辦 
　　警務處委楊祿純爲臨海縣海　警佐 
地方通信 
[松江]  
　　松城防務如常自浙省獨立取消後即喧傳有一部分海軍獨立且有粤師攻入閩省消息以致滬防戒嚴人心惶恐唯松江防務則與平時無異並不加緊據司令部消息何司令對於此次政變抱冷靜態度從未主張一切松江又安堵如常是以抱定和平宗旨嗣後如無特别事故發生决不將防務戒嚴以免人民驚惶唯城外新　台第一社兩戲　已由司令飭警規定停演時間至遲不得逾晚間十一時以防匪人混入 
　　修志推任編纂續修華婁縣志已决定進行縣署定本月三十號宴請各紳會議一切以便設局開辦至總纂與編纂職務聞擬請朱似石錢復初張文淵耿伯　諸人中推任昨朱因事來松已由吳伯庚爲之勸駕聞已有允意至張文淵因前日縣署函請會議時信面上書有先生兩字是以不肯拆閱祗於信封上批先住不收四字一若不滿意先生之稱謂者故此次編纂職務能否允就尙不可必唯錢耿兩君大約一經敦請必可允任云 
[無錫]  
　　代知事之豪興楊知事以母喪呈准省長給假一月在署守側近楊君因須在籍治喪故於日昨束裝　回吉省其代理知事職務之朱承審員日前忽在新世界屋頂花園大讌賓客並點演髦兒戲因飲酒過度竟至酩酊大醉隔昨又在北城脚王六　妓家之畫舫中打牌飲酒僉謂朱代知事之　致甚豪云 
　　縣司　之黑暗　紹　人　某與金某在　山鎭合資　設　泉和紹酒作因無糯米運費又省紹酒捐稅是以獲利甚豐上年 
因金姓所管銀錢頗多不實不盡之處以致彼此拆股歸并傅姓傅償還金姓股本洋一千數百元分立期票三紙至金姓挪空之洋二百六十元亦出票據爲憑本届端午節金姓持第一張期票計洋五百元往索傅姓亦出票據及拖欠酒帳共計四百數十元意欲抵數淨找六十餘元詎金不允而傅已將期票鈎銷因此大啓衝突扭至第三分所由胡警佐備文詳解縣署由承審員開庭詢問因信金姓一面之詞即將傅姓收押逼令將洋繳案將訴訟程序中之辯論判决上訴等項剝奪無遺亦可稱黑暗矣 
[揚州]  
　　禁阻歛錢演戲邑屬張綱鎭商民函縣揭控程國華在該鎭歛錢演戲禁阻不理周知事以現值戒嚴時期深恐别肇事端爰即飛飭該　警區嚴行禁止 
　　禁屠關係稅欵本邑前因亢旱曾兩次禁屠祈雨約計半月而屠稅遂不免受有影響昨江都縣公署奉財政廳訓令續禁屠宰日期内稅欵免繳開禁後何日徵收應將日期卽日呈報以便查考 
　　時疫復又盛行揚郡自舊曆端陽後天氣驟熱時疫盛行染此者多患吐潟之症醫生藥號均覺門庭若市雖平昔無人過問者現亦有應接不暇之勢云 
　　招匠投標建築江蘇省立蠶桑模範場日前在五台山購買地畝現擬建築蠶室及辦事處五座已廣告招匠投標矣 
[安慶]  
　　充公財產不易發還李文藻近呈省署稱伊於民國三年辦理三河分銷所收鹽欵均屬實用實銷并無侵吞情事乃前因被誣致將私產查充請援照黨人財產發還例辦理以資生活當經省公署飭由皖岸榷運局查復據稱職局并無辦理此案特將飭查情形轉呈鹽務署核辦又靈璧縣有陳顧氏因伊子陳金榜等於民國三年被陳延年等控爲亂黨經劉前知事獲案枉殺并將田房牛　器具悉數充公特呈請發還亦經省公署飭據靈璧知事　復以陳金榜係王壽山等控其搶劫伊家　　前知事　訊　　不　鎗斃至充公田房碍　發還 
[嘉興]  
　　海鹽商校成立海鹽公民王理卿等倡議組織貧兒院刻因募　經費不敷尙鉅擬先改組私立乙種商業學校並附設貧兒班俟經費充裕再行擴充暫借邑　隔　自治閱報社爲校址進行平續業往布置完善所有徐朱張何諸姓認定常年補助費約四百元均已絡繹繳到不日即將成立聞所聘各敎員均係高等及中　卒業富有經驗之人將來必有良好之成績也 
　　絲船被刦案已破嘉興王店　附近分龍港地方盜刦　　船一節已誌本報茲悉二十五日駐紥該鎭之水警第六隊在嘉興西門拿獲盜匪陳阿四許瑞官王得勝等四各當即傳齊失主認明王得勝等確係當時手持苗刀威嚇之人後該盜等又供出同夥蔣清官等多人刻已一併獲住解縣嚴辦矣 
　　監犯脫逃嘉興監獄署竊犯王子卿日前因隨看守員葛廉身出外至南門外　乘間脫逃葛某即奔回　告俞署長聞信後大爲震怒當將看守葛某騷縣管押並具報上多飭屬通緝昨又訂定賞格飭屬限緝如能緝獲王犯送入署内者賞洋三十元知　報信因而捕獲者賞洋十元 
[杭州]  
　　繭市之好消息本年浙省蠶汛大佳通扯收成在八成以上昨據各繭捐局報告華洋繭商無不獲利　縣淨出乾繭一萬二千　　繭四萬擔諸曁乾繭五千六百　　繭八千五百擔　　各二千四百擔湖州一府　乾繭一萬八千八百擔　繭九千二百擔　山約六千擔杭州塘　各四千擔嘉興嘉善楓涇約其二萬五千五百擔比較往年增加百分之二五此亦浙江之好消息也 
　　實行抽查印花浙江印花稅分處　處長以本省各舊府屬定於七月一日由處派員會同商會實行抽收　花以免漏貼情弊昨已派定邱毓　等十一員前往各縣分　抽查　先從省會入手次及於餘杭嘉善蕭山等處所有抽查　費即在臨時項下開支 
[武昌]  
　　端節日之社會狀况昨二十三號爲陰曆端午節日各機關各軍營各學校一律放假休息軍省兩署除各科　一員承辦新收緊要公件外一律皆停止辦公各軍隊雖停止操課然外出照常請假每連不得過十人營内開放准其自由游戲紗布絲藏四局造幣模範造紙大工皮革被服各廠均停工休息一日即勸業場亦於午後一時即行閉場休息各商店平日生意暢旺是日因節稍形冷落但晨間僅賣肉店與雜貨店以及菜蔬稍　平日所有省垣内外老幼男婦多向商品陳列館觀覽禽獸或赴黃鶴樓眺遠觀江其館内樓上一切茶室酒　均極擁擠至於各界往返交際應酬悉如舊例甚爲忙碌 
雜評一 
[歡迎會與賀電]  
　　中國之通例凡一要人到京必紛紛開會歡迎凡一要人就職必紛紛致電道賀此雖表面上之酬應然面無此醜應者則不免失色矣 
　　張勳到京已多日不聞開一會以歡迎之李經羲就職已數日不聞有一電以賀之歡賀之反面爲何亦足以表示國人之心理矣 
　　今幸而有江朝宗倡歡迎又幸而有吉黑省倡電賀可稍敷衍張李之面子然而所得之面子有幾昔袁世凱即帝位時因賀電不至大爲憂急後稍有至者心始稍慰今不歡迎張而張仍坦然不電賀李而李已憤懣若此豈兩人之度量亦自有其不同者耶 
[弄巧成拙]  
　　所謂巧宦者能乘機取巧而又能見好於人之謂也李經羲挾張勳而來不爲不巧矣然至今日督軍圑方面反對之西南民黨方面反對之天津方面某系某　反對之閣員不肯來閣員之反　也各界無賀電各界之反對也即其至有關係之張勳亦聲明李之登台實出自願然則幾無一人贊成之矣李欲面面見好而其結果乃至面面不見好而陷於進退維谷之境所謂弄巧成拙者非耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣慰海軍專員行將抵滬]  
　　中央政府因宣慰海軍特派前海軍次長李和南下茲聞海軍總輪機處昨接南京來電李君已於本日抵寗約今明日即可來滬 
[駐泊淞滬方面之兵艦]  
　　海軍一部分獨立消息謠傳已匪一日然態度黯昧迄無明白表示滬人士對於該軍之行動頗爲注意茲將海軍各艦之在淞滬兩地者調查列下現停製造局前浦江者五艘同安江貞建康飛鷹豫章現停吳淞口外海面者三艘海籌楚泰策電（水警廳管轄） 
[閩督軍派員來滬紀聞]  
　　聞福建李督軍日前有急電來滬請求援助某方面因關係重大未置可否茲聞李督軍昨特派副官焦某來滬持有重要函件投遞某機關後即赴浙江云 
[軍警防範之嚴密]  
　　松滬護軍使盧永祥因近來外間謠言迭起對於防務未可鬆懈是以於前日電飭駐淞榮旅長選派砲隊兩營調駐兵工廠等處防範外並於昨日飭派馬隊及憲兵分組前往城内外實力遊巡每於晚間九時起至天明止通宵巡緝以保治安 
　　盧護軍使邇又訪悉有種退職軍官已從長江等處乘輪來滬舉動甚爲秘密難免無乘機煽惑之事爰特令飭徐警廳長嚴密加防徐廳長遵即分飭所屬各區署所警正警佐務須隨時留意查察如境内各客棧有形似軍官模樣之人住宿者應當場探其來歷偵察舉動以資防範 
[請添軍隊保護鐵路橋梁]  
　　滬杭甬鐵路江浙接壞之楓嘉一帶橋梁甚多雖經第八旅派有軍隊保護兵力尙嫌不足日昨由代理周局長函請松江防守司令何旅長加派軍隊一連前往各橋梁駐防藉資週密現該局業已接何旅長復函謂已轉飭步兵第十六圑照辦矣 
[提取海關存土之拒絶]  
　　自租界烟禁限滿江海關所儲存土卽於三月三十一號止經稅務司遵奉北京稅務處咨飭一槪止提靜候政府處分在案茲悉端節之前華洋各土商因見中央政局紊亂均思乘此時機設法提取圖銷是以外間傳有存土可提之說現聞此事已經稅務司嚴詞拒絶不允提取云 
[電請赴法華工學習法語]  
　　道信洋行所招華工赴法後曾在巴黎設立華工學校專授赴法工人文學語言及工藝等日昨該行總幹事陳春圃以歷次赴法工人共約一千餘人均未諳習法國語言殊爲缺憾故特電請駐法監理華工委員李顯章將在法之華工輪流送入該校學習法國語言以期不致受人欺侮 
[前三日之金融市况]  
　　日來金融市况似尙平穩本星期内所有現銀現洋尙無大宗出口進口惟國内各通商口岸互有出入計星期一有東洋莊從日本裝來金洋六箱計值銀四萬餘兩大連灣裝來寳銀一萬三千兩又花龍啞雜洋八千元又墨洋二萬元廣帮從香港裝來銀五千兩墨洋二萬元又小洋十八箱計銀三萬四千餘兩是日裝往長江現洋五萬元裝往福建厦門日本洋三萬元星期二客帮從煙台裝來現銀二萬四千兩天津來洋三萬一千元汕頭來寳銀六千兩南京來新幣十萬元青島來現銀八千兩又墨洋一萬五千元是日並無出口星期三天津帮裝來洋三萬五千元又銀四千兩大連灣來洋四萬元青島來寳銀三萬兩龍洋二萬元客帮從蕪湖來小洋二十四箱計合洋四萬六千元是日出口祗有廣帮裝往香港金條一箱合銀一萬八千餘兩又裝往廣東墨洋一萬五千元 
[洋布與荳餅之市况]  
　　洋布一項近來消路頗廣惟現貨日稀一日昨日星期四爲本埠英商元芳洋行拍呌之期各種布疋有數百件之多其漲價者元西緞每碼漲四分元羽綢每疋漲七八錢細布漲一兩漂布漲五六錢漂標漲六七錢其餘花色等每疋亦漲三四錢不等至本廠布消場頗爲呆滯現市絲光布每疋祗售二兩六錢半云 
　　荳餅爲灌田肥料每届舊曆四月至七月農忙時期銷路最爲暢旺故客帮之購辦市價之昻貴亦以此時爲最本年自入夏後受時局影響銀根緊急江浙客帮生意寥寥市價反跌近因風潮稍息銷路已漸有起色該同業之互做抛盤者蜂擁而起比諸現貨交易尤形暢旺所做抛盤有抛至六月望日交貨者各客帮之欲購期貨者反無從購以致每片市價現已漲起銀六七分調查上星期内各地到貨計由輪船運來者約十五萬片以大連餅居其半數由沙船運來者約四萬餘片銷出之現貨計十四萬片期貨自五月底至六月望者共十三萬片現在市價大連邊餅每片開售一兩零五分沙河邊餅一兩零四分二釐半牛莊餅一兩零七分漢口永昌元餅九錢八分本廠源記餅一兩零五分七釐半和記廠邊餅一兩零五分二釐半又細屑餅一兩零七分大連邊餅五月十八期交貨一兩零七分云 
[商品運往雲南之商妥]  
　　大陸報云本埠招商輪船局接雲南交涉使來文謂商品徵稅問題已與安南東京稅關商妥請即派船至雲南口岸云云從前東京稅關檢查中國商品致使華商頗受損失今招商局旣接此文擬於下次開董事會時議决此事當可照辦也目下商品之寄往雲南者多由郵局寄去云 
[看守所逃犯之判罪]  
　　檢察廳第一看守所於六月八號清晨逃出押犯王永德等四名當將王及金恒德夏清岐追回惟逸去劉同棠一名王等各犯已經審廳開庭審訊辯論終結聽候宣判在案昨日午後經堵劉推檢兩官開庭宣判命提王等三犯至案略詰年歲當庭宣判王永德原判監禁五年此次共同强暴脫逃未遂之所爲着監禁四年共同强暴傷害所丁王榮章之所爲着監禁三年應共執行徒刑五年金恒德原判監禁七年此次共同强暴脫逃未遂之所爲並傷害所丁之所爲兩共執行徒刑四年惟原判七年已在脫逃前上訴夏清岐原判監禁四個月此次共同脫逃未遂之所爲着監禁一年二個月判畢仍飭還押聽候執行 
[公廨研鞫越貨傷人案]  
　　滬西麥根路泰來祥烟紙店於本月八號夜被盜刦去大小現洋銅元共一百六十元並被該盜等拒捕開鎗擊斃泰利洋行經租處看門華捕邵德盛（卽邵逹生）及寳康絲廠學徒陳根寳兩命業經總巡捕房中西包探緝獲與是案有關之海州人李金英金小三仔兩名並案證嚴寳昌一併解奉公共公廨諭着押候訊究在案昨晨由廨復訊即據案證嚴寳昌訴稱與李金兩人相識多年從前同在魯省劉子禹部下當兵二次革命後軍隊解散來滬我居新閘大通路李金兩人住居法租界寳昌路舊曆四月十八日李金英曾到我家托借房屋其時李衣衫襤褸並邀我往刦麥根路烟紙店當卽拒絶繼而同往弄口老虎灶啜茗見有手鎗藏在絲巾内未幾金小三仔薛明忠等到來我即辭回家内至晚間得悉泰來祥烟紙店被刦並拒捕傷人卽疑李等所爲至次日在四馬路遇見李金英身穿簇新之白紡綢長衫外國紗馬褂詢其買衣之洋何來李答稱搶刦烟紙店銀洋分得贓洋十八元彼卽給我洋一元我謝絶不納遂投總巡捕房報告是實據李金英供稱年二十六歲於四月二十一日來申與嚴寳昌在吳淞相識並無糾黨搶刦之事訊之金小三仔供稱清江人與嚴寳昌於去年七月間相識亦不認糾黨搶刦經會審員王肇之君核供商之美柯副領事會判李金兩被告押候備文詳解護軍使署按律懲治 
[指控同鄉人遞函嚇詐]  
　　庽居老閘橋唐家弄一百九十五號門牌前爲寳豐洋行買辦之紹興人陸德祥指控同鄉人徐士福迭遞恐嚇信函圖詐洋一千元等情昨由滙司捕房包探陸連奎與九十八號西探將徐拘解公共公廨請究先由中西包探投案禀明前情將恐嚇信函呈案請察繼由原告陸德祥投訴共接嚇詐信函三封第一次由郵局遞來第二次從後門縫内㩙進第三次係被告本人送來等語並據見證婦人陸倪氏禀稱目覩被告將信送至原告家内並大言恐嚇迫令原告將洋送往云云訊之徐士福供不承認王崧生襄讞核供商之美博副領事判徐押候查明於下禮拜二再訊 
[竊賊亦照軍法辦理]  
　　南市高昌廟兵工廠鍊鋼廠巡查於前晚二時許緝獲竊賊甲乙兩名俱操江北口音係由馬路爬牆入内圖竊鋼料未成當即綑禁鍋爐間内至翌晨報知總稽查羅家佐詰問俱稱小工爲生餘事不認禀明謝總辦以值此謠諑繁興軍廠重地防務綦嚴該賊膽敢夤夜深入難保無别項重情擬將該二犯送請松滬軍署按照軍法嚴辦 
[海軍畢業生之見習]  
　　吳淞鎭海軍學校日前有畢業生二十餘名咨請駐滬海軍總司令處請派充各項職務各該學生等已於前日附搭火車自淞來滬即到高昌廟海軍敎練所投到聽候派往各軍艦上充當水砲兵目以資練習 
[粤人籌設廣東公學之會議]  
　　廣肇公所於昨日午後由旅滬粤僑邀集各界同人在議事廳開會籌商興學事宜首由許奏雲莫福田兩君宣述開會宗旨畢繼經各同鄉互相商議僉以國家之强弱視乎學校之盛衰我旅滬粤人前經設立天潼路三元宫北四川路元濟堂内廣肇兩義學原爲惠卹貧寒子弟起見邇來粤人生齒日繁子弟日衆非建築學堂擴充學額不足以普及敎育當經公議决定於北四川路虬江橋附近購買一相宜地基興築廣東公學校舍照最新式之學校建築法建築其章程悉依敎育部定章辦理惟工程户大經費浩繁須先量力捐募適座中有南洋兄弟煙草公司主人當場慨認捐助紋銀五千兩繼而胡耀廷唐仲良趙灼臣關紫田歐陽星南廣益號各認捐銀一千兩勞敬修陳煥之各認捐銀五百兩共捐銀一萬二千兩遂决定開辦末由衆公舉勸捐員十餘員分段擔任廣爲勸募一俟集有成數即當鳩工興築議畢散會已鐘鳴五下矣 
[旅滬國會議員致兩粤電]  
　　南寗陸巡閱使廣州陳督軍譚督軍鈞鑒倪張叛逆入寇京都紊亂國憲威迫元首前讀公銑電及琴公月公寒電以擁護元首維持共和爲職志忠誠正大薄海同欽唯共和組織根於約法今約法失效則共和業已覆亡總統作用在乎職權今職權被奪僅存虚號若非置叛賊於典刑回約法之效力復總統之職權則此後一切大經大法皆可由叛徒等假借名義以行之名雖共和實則二三叛徒之私產我公艱難締造之共和民國乃被二三叛徒一紙空文奪之以去痛心之事孰過於此現在全國健兒多思奮起發蹤指示咸屬意於公滬粤兩地函電交推護國討賊非公莫任務望毅然崛起大張撻伐肅清妖孽回復共和凡在國民皆拜公賜事變已亟如矢在弦若猶務和平之虚名受逆賊之謊騙恐棟折榱崩己將不免我公英明想當察及旌麾引企不盡依馳旅滬國會議員公叩勘 
[金女士由美回華調查糧食]  
　　大陸報云金亞梅女士前由中政府派往美國向美人演講中國事情今由美政府任爲調查糧食委員回華調查一切俾可贊助美政府解决戰時糧食難題金女士將以全力研究大豆之利益據云大豆易長處處可種美國各處皆宜種此大可作爲食品此次回國專研究國人以豆爲食之法前曾以大豆之利用呈請美國農部注意故有此次來華調查詳切辦法之使命美國因收成不豐戰事不息協約國急待接濟以致糧價奇漲民食問題因以吃緊金女士在滬盤桓數日即須北上秋間復赴美國云 
[瀏河紗稅應與常關一律]  
　　南市老公茂棉紗號於本年四月間有紗四十四包僱船裝往崇明銷售被吳淞常關巡船在寳山洋面巡查扣留稅務司以該號並不報運常關而繞道駛至瀏河出口即在瀏河分卡納稅意圖取巧實與偷稅無異呈請總稅務司照章充公茲奉總稅務司令飭略謂該號以瀏河紗稅輕常關紗稅重避重就輕固有不合而同一征稅機關稅率輕重不等難保商人不故意取巧姑念該號初次誤犯着即發還所有瀏河分卡紗稅應與常關一律以杜取巧而昭平允聞海關衛稅務司已遵照辦理矣 
[新公堂開始會審]  
　　公共公廨樓上公堂由關讞員商准領事圑仿照新公堂規模改組作爲第二公堂已修理完竣曾定二十六號行開庭禮正式開審旋因内部尙未組織完善且輪應開庭之美博副領事是日另有要公未到故擬展期陽曆月初開庭各情曾誌本報茲悉内部章程已改訂完善昨晨由美博副領事到廨會同王崧生襄讞蒞庭行開庭禮旋卽諭令駐廨西捕頭惠勒傳諭各捕房將應訊各案帶至樓上公堂卽行升座會審 
[地方廳行將遷入新署]  
　　地方審檢兩廳在小西門外王家闕路建造新廳後因看守所尙未建設以故延不遷移但舊審檢廳四周一帶基地早經興市公司承買不日行將起造市房是以該公司函致該廳袁林兩廳長請爲從速遷移以便興工現袁林兩君業已函復該公司允准擇期遷往新廳辦公所有看守所中各押犯暫寄於新普育堂空房之中一俟新看守所建築竣工即當帶回收押 
[寰球學生會同樂會預誌]  
　　寰球中國學生會學生於本星期六（六月三十號）晚八時舉行本學期第二次同樂會有該校學生之各種遊戲並新劇等凡係學生界無須入場劵均可往觀其秩序如下（一）主席報告（二）新加官（三）科學遊戲（四）滑稽談（五）幻術（六）趣談（七）滑 
稽文虎（八）京劇托兆碰碑（九）魔術（十）雙簧（十一）戲法（十二）趣劇毒藥葫蘆 
[育材小學舉行畢業]  
　　南洋中學附屬之育材高等小學校於七月五日舉行三年級生畢業式届時敦請敎育家蒞校演說並於七月十九日開補習科以一月爲期即於是日起每日上午招收新生定額一年生四十名三年二年級揷班生各十名 
[浦東中學第五届畢業式]  
　　昨日浦東中學舉行第五届畢業式來賓有薩上將鼎銘滬海道尹代表邵季實上海縣署第三科長李頌唐省敎育會代表劉芹生德華同濟醫工學校校長阮介藩並趙厚生演講計九　半開會十二時半閉會畢業生共二十人名次如下　錢昌祚　王崇植　許學昌　季棟培　錢昌照　郭明哲　龔應桂　范大經　胡銘恕　周仰洛　張寰鏡　徐均　張夏　張鏡渠　陳磐　蔡紘　潘保蕃　李象鉞　李吉門　沈泮元 
[乙種農校運動獲奬]  
　　上海縣立乙種農業學校日前在道屬運動會與賽得佔最優勝邇來該會審查事竣以該校圑體運動中之農具應用操及國技均列優等應予奬勵故經該會會長滬海道尹王賡廷給予甲等奬狀二紙及金質奬牌二塊以示鼓勵已於昨日飭由上海縣署給發該校具領矣 
 
 
 

Page 11

 
 
[省敎育會明日講演日本敎育情形]  
　　本月三十日（星期六）下午二時江蘇省敎育會特開講演會延請賈季英莊百俞沈朶山顧蔭亭劉鐵卿楊衛玉楊聘漁諸君講演考察日本敎育情形凡有志敎育者届時均可蒞聽云 
[圖畫美術學院添設術科師範班]  
　　西門外白雲觀圖畫美術學院自辛亥開辦迄今已閱六載畢業生散處四方或創辦美術學校或辦理美術事業或擔任敎務惟 
均係專門人材不適合於高小學師資之用茲聞該院長張聿光劉海粟君特於今夏暑假後添設師範一班以造就高小學術科敎員專授高小學應用圖畫手工等術科現已擬就簡章從事招考矣 
[分發敎育統計圖表]  
　　上海縣公署昨接齊省長訓令開准敎育部咨開本部辦理敎育統計每年度編訂一册所有元二年度統計曾於四年十二月間咨送轉發各道縣在案其三年度統計現經編定成册相應檢寄七十五份咨請查照除每道縣各發一册外餘册留存參考等因並附圖表前來准此除留存備考並分發各道縣外合亟分發敎育統計圖表仰卽遵照 
[校長育蠶之成績]  
　　本埠益智學校校長夏某近兩年游歷歐美及各省產繭之處考察育蠶方法悉心研究今届在浦東租賃房屋十餘幢雇工四十餘人養育春蠶中有一種淡青色繭惜爲數無多祗有三擔王校長現將該繭贈送各友請爲研究見者無不驚奇前日某絲廠聞之欲向其訂購王因留爲成績不肯出售云 
[皖省各縣收繭確數之函報]  
　　本埠絲繭總公所昨接黃晋紳協理自皖省大通來函略謂皖省各屬本年所設繭行繭灶前已查明列表寄呈備查今查得各縣本届收繭確數旌德共收一千八百擔寗國二千五百擔南陵三千擔涇縣二　三百擔其烘成乾繭成本因貨色高低不一大約一百四十兩左右尙有青陽貴池天長等縣現正調查俟查明續報云云 
[稅務所長親查扦手弊竇]  
　　上海稅務總公所高所長現將各處分所水卡等各司員認眞查察從嚴整頓在案茲據浦江内船户具函報告謂有大碼頭中段稽查處扦手趙某每遇船貨照票時除照章給費兩角外仍額外需索任意留難且復恐嚇威迫無所不至稍不遂意必將報關之子口單及關筒等扣留因而稽延時刻船不能行請爲澈究等情高所長以匿名函件本置不理惟值此整頓之際不得不注意查察以明事實故特親往密查眞相再行核辦 
[發票漏貼印花之被罰]  
　　滬南關橋恒祥桐油店夥鄭阿郎咋送桐油六桶至浦東陸家渡元記油灰店内經三區崗警查出發票上漏貼印花將鄭拘解至署經解警正略詰之下判鄭罰洋十元以儆 
[電車撞斃小孩續誌]  
　　來往中華路之華商十九號電車二號司機人邱桂林於本月二十六號晚八時半駕駛至淞滬警廳東首將董曹氏之八歲男孩秀榮撞倒碾斃卽報請地方廳派員相驗各情已紀昨報茲悉警廳徐廳長於前日下午在司法科親提研訊據董曹氏供無錫人丈夫現在原籍婦人在治下育嬰堂爲乳傭秀榮是我兒子今年八歲昨晚被該電車碾斃今日據該公司央人向氏解勸願撫恤我洋三十元求鑒旋據該氏之女龔董氏婿龔永平投案供訴與董曹氏略同文據保安游巡並一區三分署崗警盧殿臣陸樹熙魏俊德楊炳文等四警士上堂證明該電車司機人邱桂林當時開駛快車並不踏鈴告警以致該孩死於非命徐君得供以該司機人駕駛不愼咎實難辭今旣肇禍豈能以三十元了案遂諭飭將兩造函送地方廳請辦盧殿臣等各巡警亦着自投該廳作證昨午經賀檢察官提案預審之下判將邱收押候辦該氏母女回去候示證人盧殿臣等四巡警亦命回廳供職並悉前日檢察官蒞場檢驗董秀榮尸身時十六舖地甲並不在場伺候以致尸場應用各物並不預備是以賀君大爲不然驗畢回廳禀明林檢察長於昨飭傳該地甲到廳詰問 
　　又函云華商電公司十九號電車前晚在淞滬警察廳東首民國路軋斃八歲男孩董秀榮已誌昨報茲悉此案該公司現擬私自了結而淞滬警察廳長徐輔洲以事關人命頗爲重視詢悉屍母董曹氏家境貧苦在育嬰堂充當乳傭特先自捐廉五十元發給該氏具領以資撫卹並將原被併送地方檢察廳請辦一面通傳各區署嚴行取締電車行駛如有不服指揮卽將該司機人帶區罰辦 
　　又聞淞滬警察徐廳長因華商電車在中華路行駛經過本廳東首路口向章並不停車惟是處爲逼近單雙軌交叉之間易於肇禍此次旣生碾斃小孩命案自應加以取締嗣後在本廳東首路口亦須停機稍待然後開行昨日已知照華商電車公司轉知各電車司機人一體實行如不遵照一經警察查見必將該司機人銅牌帶回該管區署照章處罰 
[註銷電車撞斃老人案]  
　　八十二歲老人謝怡州日前行經民國路方浜橋地方適有電車駛來不及避讓致被撞斃後由捕房傳同屍親謝靜山及司機人胡忠芳見證劉同渭周春惠等至法公堂訊據死者親戚楊文奎稱是日商人聞知謝怡州被電車撞倒趕往觀看見該處茶肆内啜茗之莊文啓徐文光兩人將謝扶起已不能言莊等云該司機人並未踏鈴致被撞斃等語又據見證周春惠供是日民人在軌道旁見謝怡州由東往西因小帽被小車撞落軌道内謝俯身拾取致被撞斃惟當時胡忠芳一路踏鈴甚響是實中西官以供詞各執判一併退去着原告邀同莊徐兩證人到案再訊已誌前報昨又傳訊先據華界巡警杜仁傑禀稱是日巡警聞得謝被撞身死當即前往察看祗聞在場諸人云胡之電車馳來實係一路踏鈴後將見證人等帶往局中盤問今將各見證供單呈鑒當經中西讞員察閱供單向見證莊徐兩人詰問同稱是日民人等在茶肆内啜茗目見謝俯首拾帽胡車一路踏鈴馳來詎謝並不奔避致被撞斃後民人等將謝扶起已不能開口即帮同扛回伊家是實中西官以謝自不小心與人無尤判將案註銷 
[電車撞傷小工]  
　　前日午後四時許有小工吳小喜行經法租界小東門相近適十一號電車駛至不及讓避致被撞倒跌傷頭部經某捕將受傷人帶送捕房飭送醫院療治 
[娶妓違背堂諭之傳訊]  
　　靜安寺路一百十四號門牌雉妓院妓女王月英欲隨狎客吳錦堂被鴇婦王老二覇阻王妓自投濟良所求爲成全由所解經公共公廨訊供後判王妓改留棲流所一月期滿准吳領回完婚詎吳刻不待緩未曾滿期逕向棲流所將王妓領回届期由公堂派捕至所往帶始悉王妓已被吳領去當以吳不遵堂諭判候飭傳吳與王妓到案訊核在案昨由捕房將吳錦堂王月英併傳至公廨經中西官向之研詰一過判吳交五百元人洋並保方准將王妓領回完婚以後不准再入妓院賣娼如違查出提究 
[失足溺斃類誌]  
　　南滙新場鎭人朱守梅前日携帶銀洋來滬購辦花邊線料事畢搭豐昌小輪拖船回家駛抵奚家亭子河面距該鎭約半里許各搭客紛紛換登小輪以便易於上岸詎朱兩目短視足着皮鞋倉卒間傾跌河内施救不及立時溺斃同日又有變戲法之桑某小船由新場開往大圑駛至王家橋地方因潮水湧急不能前進桑即囑令船夥蘇玉龍持繩登岸拖牽詎蘇跳躍時偶不經心蹈空落水亦即溺斃 
[婦人投河遇救]  
　　住居北河南路天后宫附近之鎭江婦人江葛氏以其夫江建仁與某氏婦私識抛家不顧忿不欲生於前日在天后宫橋投河圖盡經一百十九號華捕設法救起帶入捕房送留公廨昨由看婦將氏解案請示經中西官訊悉前情判氏開釋諭後勿再輕生 
[限令牛羊行遷移]  
　　法新租界嵩山路捕房捕頭前至法公堂禀稱南陽橋地方有興隆永記興隆瑞記金甡發閔餘發等六户開設牛羊行穢氣四溢實與公衆衛生有碍請令遷移等情昨日經法公堂傳訊據華比洋行收租人宋良善投案聲稱興隆永記等向行中租賃房屋時並未言明開設牛羊行後因事已成就暫不令遷今旣被控亦求着令遷移中西讞員判着各該行限於七天内一併遷移違干未便 
[茶館未捐執照]  
　　漢璧禮路一千零三十四號門牌某茶館主蔡金榮因開設茶館未向工部局捐取執照被五百九十九號華捕查見以其違章禀請公廨出單將蔡傳究 
[絲廠夥友毆傷女工]  
　　胡家木橋統益絲廠女工陳小五子王小妹鄭小三楊阿三孫鴻英王吳氏鄭小二陳寳元蔡孫氏等昨晨向賬房要求加添工資誤將公大絲廠司賬茅尉臣圍住辱駡於是公大廠出店夥友等上前帮護一時人多口雜激成鬭毆迨五區三分所唐署員帶同長警到來各女工多已被毆受傷尤以孫鴻英陳寳元蔡孫氏三人受創最劇當將兩造一併拘解司法科經段科員提訊後判轉解淞滬警廳核辦 
[同室操戈]  
　　江北人孔慶生孔正元兄弟住居閘北叉袋角昨因銀錢糾葛致起鬩牆之釁慶生以木柴擊傷弟之頭部正元以劈柴斧砍傷兄之面部由四區二分所崗警一併拘獲轉解司法科經段科員驗得二人傷勢均甚危險判卽移送地檢廳核辦 
[帮匪糾衆毆人之懲儆]  
　　帮匪陳玉江因向朱崑培借洋不遂於前日糾黨多人在虹口鴨綠路五百八十四號門牌茶館内將朱及朱友金小亭兇毆受傷由捕查見將陳拘入捕房昨解公共公廨請究經中西官訊實判陳押西牢十天示儆 
[私動電燈火表之處罰]  
　　電燈公司洋人昨投法公堂控稱查得新開河民國路地方寳興押店内私動火表竊用電氣燃燈損失甚巨求請重究以儆效尤詰之該店經理程連波供商人自進該店爲時未久此事實不知何人所爲求察中西官判程罰銀一百五十兩並着交五百兩人銀並保出外如再有前項情事加罰不貸 
[藝徒相約偕逃]  
　　三區崗警張鳳岐昨在途查見男孩吳二錢友徐二名在途徘徊當將二孩帶署經解警正訊據吳聲稱十四歲錢十五歲均通州人同在滬城西馬橋銅水烟作内學習手藝因被師娘責打不堪其苦是以相約借逃意圖回家等語解警正判將該二逃徒轉送警廳就近招領 
[拐孩證據不足]  
　　馬馬氏投法公堂控稱上年有蔣吳氏携領女孩二口前來婦人處學唱髦兒戲當時立有合同爲憑不料於今春被蔣吳氏之胞姊薛吳氏將二女孩拐去今將薛吳氏尋獲求請訊究薛吳氏供因二孩患病故由胞姊蔣吳氏親自向馬氏處領回原籍醫治病病婦人並無拐匿之事求請察核中西讞員以薛吳氏供孩係胞姊領回醫治病症並無不合原告所控薛吳氏拐孩證據不足判將案註銷至原告所稱合同未滿一節着另行起訴 
[研訊騙取保費案]  
　　陳仲華控方翔森混名小方與李炳華以代伊母覓保爲由騙取保費四百元後迫延律師等情由捕將方李兩人拘至公共公廨訊判二人各存洋四百元交保候訊在案昨晨由廨復訊先由原告代表律師上堂陳述案情繼由陳仲華之胞弟陳鳳舞訴稱其洋伊與其兄向同族凑借在暢園茶館内交與李炳華轉交小方供至此由被告代表律師向陳盤詰良久卽據被告代表律師聲稱陳仲華三次臨訊不到敝律師尙有緊要言語詢問陳仲華應請傳陳到案質證經中西官向被告方翔森研詰至晌午宣告退庭判被告仍各存洋交保候再訊核 
[探夥被控勒詐]  
　　梧州路四百三十三號門牌王小五仔控探夥丁和尙藉端勒詐去洋三十元業由捕房將丁拘解公共公廨訊判押候查明再核在案昨晨由廨復訊原告偕證王錢氏上堂訴明前情訊之丁延侯魯公律師投案代辯聲請准予交保展期研訊中西官判丁交一百元人洋並保候查明實情於下禮拜二再訊 
[究竟曾否借錢]  
　　江北人馬載三住居閘北梅德里前日與隣居何德富因口角起釁互相扭毆兩造頭面各受微傷由四區崗警一併拘區經姚署長質訊何供因馬欠伊借欵不還向索反遭　打馬供何欲圖訛詐並未借伊銀錢姚署長以供詞各執判分别還押聽候查明核辦 
[欠欵案交保候訊]  
　　嚴漢章在公共公廨呈控陳演九不理欠銀一萬一千七百元一案昨晨山廨傳訊原告延日本律師菊池上堂陳述案情並稱原告係日商要求改歸日領會審訊之被告亦延海德禮律師到堂代辯聲請減輕交保銀數中西官核供判陳交五千元人洋並保候訂期研訊 
[揚州女子迷路]  
　　昨日有一少女在浦東爛泥渡徘徊道左形似迷路當經崗帶至三區由解警正詰據該女供稱年十六歲揚州人名高翠香因出外買小菜被不識之人誘拐來此該人已不知去向等語解警正判將該女子轉送警廳發落 
[流氓糾黨攫洋]  
　　寗波流氓俞阿寳昨日在虹口密勒路弄内糾黨兩人將行人楊其林攔住攫取現洋兩元鈔票一元飛奔圖逸被七百五十一號華捕與包探張盛全追獲帶入捕房禀明捕頭押候解廨請究 
[扒手押候查贓]  
　　王小玉子前日與周老五張松山在河南路九江路轉角摸竊某西婦鈔票洋五百元逃逸經西婦報請總巡捕房由探邵和鈞將王等先後獲解公共公廨訊供收押在案昨晨復由捕房將被告三人解由中西官訊供一過判王等三人仍帶回捕房候查到原贓再行訊辦 
[指使小孩行竊]  
　　蘇州人江朝發浦東人吳鶴林因指使南京小孩范小狗竊取新唐家弄二百九十二號門牌居人宋謨之銀表布衣質洋分肥被探施金生偵知於昨將江吳與范孩一併拘入捕房押候解廨訊究 
[垃圾亟宜清除]  
　　南市十六舖集水碼頭等處之垃圾堆積如阜穢氣四佈曾經甯紹公司函至第一區署請爲查明飭夫挑除運赴浦東傾卸以重衛生而便行旅在案茲閱多日未見實行清除近來天氣炎熱穢氣更甚勢難延緩故又經該公司函致警廳衛生科請爲取締矣 
[介紹新著]  
　　近有新出版花紗布業指南一書著者爲美國商務特派員克賴克氏譯者爲上海德大厚生兩紗廠經理穆藕初氏發售處爲上海自來水橋南堍三和里德大紗廠洋裝一厚册售洋八角郵票通用特誌之以爲紹介 
中華職業敎育社通訊 
[熱心職業敎育]  
　　吉林雙城縣縣立乙種工業學校校長劉運魁敎育徐葆荃自聞本社倡導職業敎育卽有志入社研究職業敎育之設施方法因不憚數千里之跋涉自吉林至滬於六月二十六日來社面詢一切并塡具志願書願爲本社社員如二君之熱心職業敎育洵不可多覯也 
來件 
[江蘇省敎育會附設童子軍暑期研究會簡章]  
　　一宗旨本會以利用暑假時間研究童子軍之組織訓練諸法及辦理童子軍時必須之學識技能爲宗旨 
　　二辦法本會研究方法分講授實習兩種除請有童子軍之有學職經驗者按日講授功課（課程表附後）及指導實習外並請中外名人講演及介紹參觀童子軍實地演習 
　　三會期本會研究期自七月二十三日至八月四日止在研究期内除星期日外每日上午七時至八時爲指導實習時間八時至十一時爲講授功課時間下午爲自由練習時間 
　　四研究員資格以現任小學敎員而身體堅實精神活潑者爲合格 
　　五納費研究員每人須預納銀五元膳宿及聽講諸費均在内不膳宿者納銀二元於七月二十二日以前向上海林蔭路江蘇省敎育會繳費換取入會券 
　　六會所借設上海小東門内老學前縣立第一高等小學校（原名敬業學校） 
　　七報名各地志願入會者須將姓名年歲籍貫現在學校職務及通信處開單由擔任職務之學校或本縣敎育機關向江蘇省敎育會報名以七月十五日爲截止期 
　　課程表 
符號　要　　　　　　目　授課時間　實習時間　講　員 
○　　童子軍歷史及宗旨　二時　　　　　　　　李啓藩 
○　　童子軍之訓練法　　二時　　　　　　　　唐昌言 
●　　打結　　　　　　　二時　　　　　　　　沈維楨 
▲　　童子軍之操法　　　　　　　　三時　　　顧　果 
○　　方位　　　　　　　一時　　　　　　　　唐昌言 
○　　觀察　　　　　　　半時　　　　　　　　沈維楨 
▲　　生火法　　　　　　一時　　　一時　　　李啓藩 
▲　　急救法　　　　　　六時　　　四時　　　李啓藩 
▲　　測量　　　　　　　一時　　　一時　　　李啓藩 
▲　　紥營　　　　　　　一時　　　一時　　　顧　果 
●　　星象　　　　　　　一時　　　　　　　　沈恩孚 
○　　童子軍之組織法　　四時　　　　　　　　唐昌言 
▲　　國旗解釋及升旗法　半時　　　半時　　　顧　果 
●　　禮節　　　　　　　一時　　　半時　　　顧　果 
●　　記號　　　　　　　半時　　　　　　　　沈維楨 
▲　　旗語　　　　　　　四時　　　二時　　　薛元龍 
●　　跑步　　　　　　　半時　　　　　　　　沈維楨 
▲　　炊事　　　　　　　一時　　　二時　　　顧　果 
○　　制圖　　　　　　　一時　　　　　　　　李啓藩 
○　　軍號　　　　　　　一時　　　　　　　　顧　果 
▲　　造橋　　　　　　　二時　　　二時　　　王錦雲 
　　（符號說明）○不須練習者●可即在敎授時間内練習者▲須在課外練習者 
[江蘇省敎育會附設職業敎育講演會講演大綱]  
　　（一）職業敎育之意義及其範圍（一）職業敎育之意義（二）職業敎育設施之範圍（三）我國今日當注重職業敎育 
　　（二）職業敎育設施之入手辦法（一）本地各省職業之調查（二）本地敎材之調查（三）敎師之養成 
　　（三）普通敎育中國於職業陶冶設施之方法（一）職業敎科之設施（二）課外作業之設施（三）各種之設備 
　　（四）職業敎育設施之方法（一）小學校附設補習科之設施法（二）高等小學校末一二年之變通辦法（三）實業補習學校之設施法（四）乙種實業學校之設施法（五）中學校第二部之設施法（六）女子職業學校及補習科之設施法 
　　（五）輔助職業敎育之機關與制度（一）職業指導機關（二）職業介紹機關（三）希望政府頒各種之制度 
　　（六）設施職業敎育與社會聯絡之方法（一）職業學校之成績及出品展覽會（二）職業學校之懇親會 
　　（七）設施職業敎育時當注意之點（一）職業道德之重要（二）公民資格之養成（三）生產能力之養成（四）意志之陶冶 
　　附辦法會期陽曆七月二十三日至二十九日止會所江蘇省敎育會時間每日八時半至十一時半止會費不收膳宿所借設小東門内老學前上海縣立第一高等小學校欲膳宿者於七月二十二日以前先在本會納膳宿費二元換取入所劵 
雜評二 
[竊盜與軍法（庸）]  
　　鎭江砲台兵士謝文貴以竊賣十數枚之廢彈致遭鎗斃之慘其嚴酷爲吾人所咋舌然猶得曰兵士盜賣軍火不妨以軍法從事也今兵工廠之竊賊圖竊鋼料未成而謝總辦亦主張以軍法嚴辦兵工廠雖非尋常局所可比然區區竊賊亦何至受裁於軍法竊盜之罪以普通刑律論之最重之刑亦僅科以二等有期而止而况乎其未遂者耶奈何欲以軍法處治也 
　　上海究未正式戒嚴豈已變成軍法世界耶 
 
 

Page 12

 
 
   
 
 

Page 13

 
 
[ 
[德醫張近樞設診於華英大藥房]  
先生醫學精通治有實效遐邇馳譽今被聘設診四角馬路老巡捕房東首華英大藥房内道旣交通病家便之（診例）門診一元號金於半（時間）上午九時至十二時在北四川路崇德路北弄林家花園住宅内下午一時一至四時在華英藥房（出診）五元號金二角（診時）下午四時後至晚十時皆可應診如逾所定之時診資加倍●（電話）住宅北四二○號房二六七號又四一九一號　李葭章顯達同啓 
[京都天德堂奚占一包醫男婦毒門真正出立保單 <]  
特備男女○蓋毒症世人皆知有楊梅結毒魚口白濁横痃之分不知得者有濕熱邪火臟精傳染之别審治毒發養病房間○陰陽脾腎虛實各有不同按白濁一症若不早治非但痛苦且變五淋有勞淋毒淋砂淋膏淋惟血淋膳宿均可○最爲險惡若在失治必攻魚口便毒下部腫爛俗名下疳實則梅毒之根本所發之瘡輕重深淺另有雇用招待○分别有包頭疳袖口疳斷線瘡蠟燭疳圍脬疳鷄冠疳蛇眼疳猴子疳崩陷疳闖疳龜疳誤服市上普專伺病人○通藥丸延纏日期病勢反增再誤投庸醫不顧人之性命加以輕粉水銀刧藥外毒雖愈而内毒墜入代煎湯藥○骨髓後來再犯名曰楊梅倒發透頂穿喉遍身紅點潰爛筋骨疼痛癱瘓下痿五官破形更相情關一藥不忌口○錯禍起百端喪身敗家斷子絶後苦楚難言本醫生祖傳藏方包治外科毒門不論男女新舊梅毒雖隨便往來○極凶極險以及他家不能醫治本堂另有妙法奇藥與衆不同出立保單包醫包愈好後還原永不復不誤公事○發不愈還洋若用霸藥雷殛火焚近有無恥奸輩仿造甚夥認明上海三馬路大舞臺斜對門不悞 
[清血解毒内服六零治毒聖葯]  
内服六零六能滌蕩血脉中瘀積不潔之質使血通行全身不致阻滯盖各種皮膚之病如斑疵癬瘰皆爲血中汚濁不能流通積於某處即發生某處時發時止蔓延無已若認爲完全外症單用敷搽藥類斷不能完全收功所以必須用内服六零六以掃淸其根株則以後永不復發矣内服六零六專治一切血毒病及關係楊梅毒之各症如風濕癱瘓筋骨疼痛癬疥瘡癤瘰癧癰疽婦女𦜐病小兒胎毒等等無不應手而愈藥到病除且可斷定其將來永不再發其能暢銷于歐亞各國良不誣也世有抱斯疾病者請一試之庶知言之不謬也 
價目　每瓶大洋一元七角半每打大洋十七元五角 
總發行所上海石路太和大藥房各埠藥房到均有經售 
[諸瘡一見消]  
專治乾濕癩疥瘡○惡癬○脚症○繡球瘋○坐板瘡○黃水瘡○一切風濕毒水浸淫沿爛成片搔癢難熬之症將此藥搽擦之一見便消立刻止癢適意非常每瓶大洋二角不效還洋雙料四角○二馬路石路西首衛生旅館對門○誦淸堂醫藥室啓 
[廣東鹿芝館四十餘年老店第一靈藥]  
種子補腎酒 
此酒乃本主人親自經驗之良藥專治先後天不足下元虛冷身體虛弱精薄無子等症功效神速欲補身求嗣者祈速試之方知非市上大言欺人有傷身體之僞藥可比○大瓶洋二一元○小瓶洋一元○分設上海河南路三馬路口○蘇州閶門内 
[時新昌洋貨號]  
英大馬路抛球塲西首七十七號本月十二日𧺫大减價兩星期 
[函授人造煤油]  
煤油係日用品我國向來仰給外洋漏巵貨深鄙人發明用煤製造之法不用機器不用大資本製時無危險燃時無烟且亮製法簡而易成願學者請滙學費二元却將講義寄上郵票九五並授五色顔料製造法洋三元此啓濟南城府署大街第一百二十五號李醒生 
[汪家田名醫治好白濁刺痛]  
余患白濁出血已久痛苦難堪承友介紹小花園隔壁永壽大藥房買白濁丸一元服下當日見效又蒙該藥房汪家田先生連診二次其痛即愈又荐張兄下疳横痃痔瘡亦承先生看好錢伯笙啓 
[現銀專收精圓各種珍珠特别放盤]  
三馬路中東鼎新里對門英商安昌洋行經理告白 
[存濟局周文卿大醫士治小便腫爛白濁刺痛魚口横痃聖手]  
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起横痃便毒腫痛異常日益加重百治罔效蒙友指示六馬路朝陽樓茶館斜對面存濟局周文鄕先生毒門擅長請爲包醫當服　先生秘製丹藥内服外敷立刻止痛未經一星期下部漲肉新肌立生横痃魚口逐漸退消險症可畏全愈何速　先生眞當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫　先生祖居滬上九世于茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑掺雜爲丸患毒同胞幸勿交臂失之　該局秘製珠黄下疳散每罐一元　　珠黄掃毒丸每料二元　珠珀立止白濁丸雙料四元　單料一元　横痃魚口内消丸每料二元　横痃魚口立消膏每張一元要皆神效無比也　本埠後馬路錢業鄭鑒淸謹謝　 
[裕信洋行廣告]  
本行經理日本寳田　石油公司之煤油行銷中國歸本行總經理浙江全省已由恒裕公司認銷外尚有他省現未訂定如有願訂分銷者請向本行賬房張汝霖君接洽可也　　上海北蘇州路一二九號裕信洋行啓 
[東和活動影戲園]  
武昌路四號東洋廟隔壁夜戲七點開演禮拜日准二點開演百代公司之新到大部好片上海歸本園一家先演（六月念九至七月一號○（一）罰銀釋放（二）五彩幼童頭二三本法國大戰軍事片戰將得妻六鐵路炸彈（七羅克氏（水火管）第一價目三角樓下一角禮拜日戲二角一角 
[民鳴新劇社]  
杭州城站第一舞台 
全體演員三十餘人羅笑倩徐靑樵金玉如鍾笑吾王旡恐汪優游沈映霞傅秋聲張利聲陳鏡花郭詠馥十一夜戲准演全部玉堂春 
[咳嗽茶葉二盒斷根]  
余咳嗽痰多吃苦多年買上海小花園隔壁永壽大藥房咳嗽茶叶二盒一元分四夜煎吃五天斷根有荐李君咳嗽一年有餘買得咳嗽膏藥一個一元常貼膏盲穴又買止咳丸藥一盒一元分四日姜湯呑下又咳嗽茶二盒一元分四夜煎吃至今斷根二四夜煎吃至今斷根二月故而感謝徐氏小兒藥膏貼好　楊君棠謝 
[承頂聲明]  
本埠北四川路門牌第二百二十四號考眞腊味舖因舊人志圖别業自願將全盤生意及傢私什物等頂與新人合記堂承受仍用考眞招牌加合記二字現定六月初一日交易擇吉開張所有考眞舊人揭借貨項轇轕未淸等事槪向考眞舊人自理與新人考眞合記無涉特此佈聞考眞合記謹啓 
 [P吳品如燈彩戲法]  
中西幻術貴府喜慶堂演介紹請至馬立師小菜場西同裕醬園隔壁馬安里六百十一號通信處六馬路朝陽樓東三晉鞋莊接洽 
[鄭少賡改良新曲]  
鄙人新曲的係先母舅林步靑遺派久蒙贊美原班七元親到九元六角加戲法亦可庽英大馬路巡捕房後牛莊路五拾三半 
[五虎斬癧丸]  
瘰癧要葯 
瘰癧之症俗名癧子痰核癧串百藥難以見效本堂祖傳秘方五虎丸每年試准百試百驗如有虛言雷劈火焚每日服丸二錢五日見效輕者連服半月全愈重者一月斷根　每兩價洋二元外埠加一寄費　認明上海小東門内大生弄口老永和堂發兌分售英界三馬路晝錦里口吳榮泰花粉號 
[繡雲天]  
在四馬路大新街口進門二角電梯奉送 
進門二角電梯奉送今天請看人面猪 
一二層　福新大旅社價目自六角至四元凡住本旅社者贈送繡雲天之遊劵 
三層樓　商塲百貨俱全别有趣菜館中餐劵半元普通西餐券半元特等西餐券一元電梯游資在内 
三層樓　三點至六點七點半至十二點培德社女子新劇 
四層樓　一點半至四點半　八點至十二點　小京班　四點半至七點半　八點至十二點電光影戲 
五層樓　七點半至八點半吳玉蓀　白蛇傳　八點半至九點半范少山　蘇灘三點半至五點　九點半至十一點　女校書　五點至七點半　十一點至十二點　邵文濱本灘 
[蛛蜘演戲]  
金魚缸裏活人頭 
[小京班今天戲目]  
日戲　黄聲芳○嘆皇靈蘇恒芳○魚藏劍蘇恒芳少華山黄永芳義旗令夜戲　周雲芳○女斬子吳蘭芳遺翠花蘇恒芳空城計黄永芳拿康八 
[邑廟豫園勸業場]  
请㸔龍船燈會 
怪手 
本場准演最新科學偵探大部影片怪手全部共計廿二集四十四本逐日接演二本逢禮拜二五換新片此片海上各影戲園雖有演過而本場之片格外淸晰與他家逈乎不同敬告各界曷歸乎來 
新到大頭女怪 
本場特從遠處覓得大頭女怪年祗九歲頭大如斗身體矮小能唱京戲小曲從來未有之怪物也現經本主人重資聘來陳列四層樓以娛來賓 
[游藝時刻一覽表]  
一層　髦兒戲日一點起三點半止　夜六點起八點半止 
影戲　日三點半起四點半止　四點三刻起五點三刻止　夜八點三刻起九點三刻止十點起十一點止 
王敬文戲法　十一點起十二點止 
二層樓　謝鴻飛　落金扇　二點起三點止 
李文彬　日　楊乃武三點起四點止　夜　雙珠鳳七點半起八點半止 
吳玉蓀　日　白蛇傳　四點起五點止　夜描金鳳　九點半起十點半止 
王綬卿　日　彈唱古今　五點起六點止　夜　珍珠塔　八點半起九點半止 
謝品泉　三笑　六點起七點止 
張步蟾　雙珠球　十點半起十一點半止 
三層樓　鳳鳴社　女子新劇（開演時刻）日一時半至三時半四時至六時　夜七時至九時止九時半至十時半 
四層樓　筱桂蓀　蘇灘　二點起三點半止 
女校書　日三點半起五點半止　夜九點起十一點半止 
小桂生蘇灘五點半起七點止 
也是娥　金台傳　八點起九點止 
上午十一時前下午七時後上午十一時後下午七時前（價目）電盤梯二角一角童僕菜劵中菜每客五角電盤梯三角二角減半價目大餐特等一元頭等五角遊資在内 
北來車輛免查捐照南北線電話一百三十七四千四百六十九號請客定菜奉送門券 
[新世界]  
上海第一游藝塲在英大馬路泥城橋盤梯二角電梯三角中餐券半元西餐劵一元游資在内 
樓下書場　曹少堂宣卷二點至三點半七點至八點半 
天津班大雙鼓簧三絃拉戲　三點半至五點一刻人人笑三絃拉戲八點半至十點一刻 
榮舞臺　自動戲五點一刻至七點十點一刻至十二點 
　　樓下影戲場髦兒戲影戲 
二點至四點一刻七點至九點一刻 
影戲四點半至五點半　 
五點三刻至六點三刻 
九點半至十點半　 
十點三刻至十一點三刻 
　二層樓　女子新劇 
三點半至五半七點至九點九點半至十一點半 
　　三層樓書場 
（張步蟾）描金鳳雙珠球外加大套（琵琶）二點至三點　七點至八點 
謝品泉三笑換空箱　三點至四點　箱八點至九點謝少泉落金扇三笑四點至五點　笑九點至十點 
吳小松　玉晴蜓五點至六點　吳小石白蛇傳十點至十一點 
張筱棣改良灘簧　六點至七點十一點至十二點 
樓下彈子房口請看中外四大怪物 
[小手海豹]  
陳列哈哈鏡内○陳列動物院内 
脚上能演巴戲博物家参考品小手生在兩間祇長數寸故頼二脚營生能攀弓射箭及各種技術兼玩賭具熱極而流詢奇異也茲於初八日起陳列數天以飽好奇諸君之眼福海豹一物似獸非獸似魚非魚身無鱗甲遍體茸毛豹頭魚身有足有尾亦異物也 
今日影戲場仍有美女跳舞 
 
 

Page 14

 
 
自由談 
游戲文章 
[蚊蟲告五指將軍狀] [  召侯]  
　　爲將軍横暴殘害生命懇恩昭雪事竊蚊蟲質以穢生擇污流而求食形由物化託　　以　身不作參謀也走入幕雖非政黨亦自成　鳴或　雷比議院之吁聲酷似聚能成市如公民之　顚而來能文並不弄文怕開　竇入閣未嘗鬧閣自負名流往來本自無常非有盤踞之意肥瘦皆供一飽不存勢利之心清夜自思初無罪惡乃有五指將軍者聳然並峙多於鼎足之三偶爾駢枝還有贅旒之一論其指臂相助儼如辮帥之聯盟有時痛癢相關亦效軍官之護國不是軍人會議衆將軍偏投袂而來非關政府酬勳九將軍竟聯鑣而至飛腿將軍之勇猛無以過之剛　將軍之脫逃非其比也猝然摑掌如承公子之耳光偶爾揮拳不羡議員之手快電風扇頻頻拂去好作先鋒火林軍急急攻來藉爲後盾我非老馬緣何拍者偏多誰是野雞乃欲打之不已太息身罹浩刧血不幸而常流可憐天喪斯文命無端而被革將軍何忍酷虐如斯蚊子何辜摧殘殆盡若謂憑吾牙喙吸彼肌膏貪得無厭所爲不義是當飽以老拳宜令困於掌握然而穢污世界何來乾凈之場混濁官僚孰是清廉之吏貪污之罪豈獨蚊　　乎若謂黃昏授亂實害治安白晝横行不無毒惡然而泥鰍生浪致啓禍機甕鼈濟藏尤多毒螫老　人衛腹心之害殊深梁燕飛　羽翼之　已久飛揚跋扈毒甚於蚊何竟任其披猖而不加之以罪乎蚊蟲血慣流紅恨偷生之不易寃鳴不白實抱屈而難伸惟忿忿而不平故嗡嗡而叫苦諸雖戲察感荷實深謹狀（四） 
家庭常職 
　　裁玻璃瓶用竹爲弓麻繩爲絃纏瓶一匝左手持瓶右手持弓如用鋸然再一人預備凉水半碗候其熱度大發以水澆之則自斷絶如不甚齊以鉗徐徐夾之再用洋細鋼錯磋之無錯則縻水磨於紅泥石上亦可 
　　磨洗竹竿夏日支蚊帳竹竿恒惡其不潔以刀刮之又失其本質且不雅觀惟以濕布包砂土裹竹竿而來回擦之則光潔倍常[  情仙]  
　　取貓口物鳥類及食品等物一入貓口奪之咬緊不下但以口對其耳孔而吹風彼　自鬆其口 
　　豆油污衣用豆腐漿洗滌之不留痕跡 
　　笛膜蒜瓣膜（貼肉之第一層簿膜）揭下貼笛可以爲蘆衣之代用品[  讓竹]  
　　足球足球之橡皮膽上有微孔時氣易洩出雖再用打氣筒不生效力宜用飯米數粒以口津嚼成糊狀敷孔上貼以桑皮紙再加以飯米糊俟乾即可用其膨脹力與新者無異 
　　燈罩燈罩初點時須小漸點漸大庶不致裂否則玻璃分子驟熱全體膨脹力不匀必難持久也[  佚名]  
集益錄 
　　續答第二十八問（澄清）榨出之汁尙含雜質甚多務在當日除淨煎濃以防歷時過久汁化粘稠而雜質不易除淨也法以新鮮榨汁盛底通蒸汽管之桶内（即桶内裝有蛇形管可使蒸汽通過其間藉熱桶中之糖汁譬如蒸溜酒精或水時必用管導蒸汽通過冷水使之凝成液體此中作用亦與之同不過使管引蒸汽通過糖汁以代火力耳）如石灰少許（石灰能中和糖汁中之酸並促雜質分　其用量以當原料重量百分之一至百分之三爲率）速通蒸汽使熱至九十五度則雜質上浮結成黑層迨黑層裂開乃停止通汽靜置一處則固形雜質亦沉器底而中層糖液遂清澄透明於是移出中層糖液使與上下雜質互相分離可也第澄液之中雜質尙存必須用骨炭濾去淨盡庶幾造成之糖色能潔白（骨炭係用動物骨骼置瓦釜内密蓋用火煆之而成色黑性能吸收各種污質用時當搗成細粒） 
　　蒸發糖液濾過後必速令蒸發濃厚以防歷久變酸法之最簡者係以數鍋駢列而於一處篝火首以清澄糖液入離火最遠之鍋中加石灰少許如生污穢即行抄去於是漸移他鍋使之蒸發濃厚惟當加注意勿令因熱而焦若用前述備蒸汽管之桶盛濾過糖液藉蒸汽之熱使之蒸發亦無不可（近時製糖廠皆用眞空罐盛糖液使在低温度下逐漸蒸發其便利固非此等方法所可同日而語也） 
　　煎煑糖液次濃厚之際當隨時以箸蘸起糖液視其滴下時垂絲之戈短以乞濃度之稀稠至垂絲　盈寸許乃速將糖液移置冷處使之冷却糖液漸冷則漸生結晶此即糖也[  雲鶴] （未完） 
工業須知 
[樟腦（五）] [  張靜生]  
　　樟腦之精製始於荷蘭方法甚秘昔時粗製品常先運至荷蘭經精製後再運往他處今則英法美日等國亦能精製吾國湘粤兩省間亦有精製者方法皆大同小異現在普通之法（或云卽荷蘭之法）係就粗製樟腦一磅加生石灰一英兩置器中蒸熱之攪匀使復爲潔白之結晶即爲精製樟腦如欲製爲樟腦丸則乘其蒸熱時傾入模型中俟冷結後取出即成上等之樟腦丸矣近來復有人製樟腦之發明法以松香油（C10H16）冷却之使鹽酸氣通過卽化合結成鍼狀晶體有香味其外觀宛似樟腦故名往往以假混眞售於市中又有法人某亦曾發明此法與眞者不相上下已得專賣特許權其法先通鹽酸氣於松香油中使之化合再入炭酸鈉加熱至百二十度則變成與松香油同分異性之物曰加摹佛莫再通臭養又昇華一次即成精品價亦低　云（完） 
長篇小說 
[寫情小說柳暗花明錄] [  常覺小蝶天虚我生合譯]  
　　第十五章（三） 
　　牧師乃撫其首曰吾愛汝今夜樂乎而女郎之首益垂竟坐身地上埋其首於老父衣衩之中低聲曰父樂甚其聲至輕入耳乃如游絲顫風卜蓓曰樂至此耶亦有檸檬及蘋婆之菓懷歸以貽汝阿弟否乎言未畢茜雪已目止之進扶薏德之臂言曰嬌　至此阿父不勝其重吾當扶汝以入寢室薏德點首乃起倚全身於茜雪之肩登樓就榻茜雪且助之解衣薏德此時寸心忐忑時時欲將其中心之事告之其姊但縱言之姊亦愛莫能助則復自忍茜雪則以爲薏德倦而思睡耳則曰吾妹明日不妨晏起否則必且頭痛薏德不聲倚身枕上欲睡不能覺頭腦沈沈忽輕忽重其心中亦不自知何來悲愴覺有千萬思潮一一湧起更無一絲端緒可理睡旣不能乃復起坐則茜雪早自歸去孤檠耀眼幻爲碧暈搴幃外望則熹徽之晨光已漸漸穿窗而進重霧如海　遍林樹僅露其顚窗幃映霧亦作灰白之色似天地之間亦有一種混沌之狀必俟朝　一出始可驅除然而薏德心中之混沌則殊不知何時始可消滅也彼身乃似失舵之小舟飄泊於大海之中茫然不知涯岸心中自思萬不料羅倫之爲人乃竟如是謂其無情則其愛我實深謂其愛我則又何以反以維廉進言豈彼以爲我與維廉有如何之感情耶否察言辨色其爲是言者正有大不得已之苦衷然其苦衷何在彼　不肯明言我亦無權詰問則此悶葫蘆不將使我抑塞向死耶噫吾深悔夫　瞢不察乃竟以吾愛汝三字貿然脫口而出嗟乎嗟乎吾將如向而後可耶思至此則目光　然直欲穿林度樾以窮天末以問彼蒼其時遠霧漸消適見有人跨馬穿樹林而行視之則羅倫也彼方據鞍躊躇回望紅瑤村烟外之人　薏德雖不辨其面目爲喜爲憂但視馬上孤獨之人躊躇之態已足令人傷感遂亦易地而思不暇自悲爲羅倫悲竟伏窗檻汍瀾而泣著者曰薏德此時亦正賴有此哭乃得稍洩其胸中之鬱否則癎發必矣（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之游戲文章 
[七遣（見本報壬申年六月二十八日）紫薇村農]  
　　五噫子生於恨府長於貧城善愁如洗馬多病似長卿無孝先之腹笥學王子之舌耕心惟守墨眼孰垂青立錐無地送窮有文賦離騷於屈子哭窮途於步兵欷歔長歎感慨不平於是四休君聞而造焉曰昔曹植有七哀之賦張衡有四愁之吟叔夜有廣陵之散子雲有太元之經雖因鬱結聊寫我心而究之樂以忘懷憂能傷抱請爲子採蠲忿之花樹忘憂之草窩稱安樂之名曲奏無愁之號極人事之快心除方寸之煩惱可乎五噫子曰唯唯四休君曰文誇錦繡學富珠璣曹才八斗郄林一枝幸公山之薦拔蒙永叔之見知首登龍虎之榜身到鳳凰之池詠霓裳於天上傳衣鉢於主司於是餅啖紅綾腰圍紫綬看長安之花宴曲江之酒宵歸則撤以金蓮直省則聽殘玉漏朝回而簪笏滿床奏罷而香烟携袖形圖於烟閣雲臺望重於泰山北斗此功名之至顯也可以遣恨乎五噫子曰僕不敏恐弗克勝此任也四休君曰豪富甲於天下奢華比於王侯亦人情之所快也則有鄧氏銅山郭家金穴囊有黃榜之分庫有紫標之積堂前之珠履三千廡下之家僮八百陶朱公之田園武安侯之第宅探懷得金帶之鈎求宿來白衣之客珍珠萬斛布帛千箱結珊瑚以爲佩集翡翠以爲裳出則高車駟馬坐則錦褥牙牀揮千金而不惜食萬錢而無傷此境遇之至適也可以遣恨乎五噫子曰多藏厚亡僕弗敢願也四休君曰李氏平泉金家石谷池種芙蓉堂開松竹凭四香之閣而怡情登百尺之樓而囑目文梁則飾以琅玕畫檻則嵌以珠玉步障則紗屏風則肉此間有怪石奇花滿眼是紛紅駭綠爰乃呼歡伯召麴生命游侣集豪朋舖水精之簟列雲母之屏賞荼藁之滿架看芍藥之盈庭索上則鳥驚鈴繫枝頭則風拂旙輕綺麗則勝於沁水繁華則並於玉津此園亭之至美也可以遣恨乎五噫子曰僕性恬淡不願得此四休君曰東家里女南國佳人柳枝柳氏桃葉桃根綠珠之窈窕碧玉之娉婷楊玉環之睡起趙飛燕之妝成容修半面髻號新興應呼好好低喚眞眞柳如眉兮芙蓉如面玉爲骨兮秋水爲神杜樊川揚州舊夢楚襄王巫峽消魂於是錦茵斜疊綺帳徐開香霏匲畔玉映臺前吐脂香兮櫻口匀粉汗兮桃腮　月初三之夜春風二八之年輕携羅袖斜落金鈿伊其相謔我見猶憐此聲色之至美也可以遣恨乎五噫子曰燕趙之艶鄭衛之姬君子惡之僕亦深爲戒也四休君曰試爲子調絲竹譜音聲簫吹簫史瑟鼓匏笙馬融壓笛子野彈筝正平打鼓昭文鼓琴李子擊磬子晋吹笙又使王維搊琵琶一曲劉崑拍胡笳十八大蘇唱大江東柳七歌楊柳岸面子則凝神靜聽擊節賞音敲唾壺而欲碎抱玉盞而徐傾命周郎以顧曲辱安道於伶人此聲音之至樂也可以遣恨乎五噫子曰岐王韻事安石襟懷僕雖願之而弗逮也四休君曰今試乘少伯之舟着阮孚之屐挂符戴之錢携公羊之客北至恒山東游碣石南登回雁峯西上蓮花壁尋高士於鹿門訪幽人於少室寄懷於明月清風放楫於三湘七澤孫子荆漱石枕流張志和浮家泛宅烟霞錮疾泉石膏盲　川别墅秋水濠梁非夷非惠不列不莊洵會心之不遠兮淡世味其已忘樂天命而無疑兮終吾身以徜徉此遊觀之至樂也可以遣恨乎五噫子曰善四休君曰末也東海之中厥有三島三島之外十洲環焉迷離金碧縹渺雲烟玉樓十二珠闕三千占壺中之日月住世外之神仙吾與子騎白鶴御青鴛栖蹤於方丈息駕於蓬萊佩紫囊兮馥郁拂羽衣兮蹁躚左挹浮邱之袖右拍洪崖之肩摘桃花於潭上拾松子於巖前鍊丹砂於洞口　白石於林邊探紫府而窺丹房拜木公而揖金母黃石爲師赤松爲友授以丹書贈以玉白飯以胡麻飲以瓊酒香飄萼綠之衣爪　麻姑之手珠盤王母之冠佩結夫人之綬清虚世界遊戲生涯或採千年之藥或餐五色之霞或至蔡經之宅或降羊權之家遂遨遊於寰宇還偏歷夫荒遐言未旣五噫子輾然而喜拂袖而顧曰人事茫茫不可知待富貴兮復何時願從曼倩會瑤池剖靈心兮剷金芝駕雲車兮任所之爲君更咏遊仙詩9 
文苑 
[遙和補蘿山人悵懷詞原韻四章（壬申年十月二十六日）酒坐琴言室主人]  
　　萍梗堪嗟未了因因風飛絮認前身孤心不易求知已雜事還羞寫秘辛安得題詩貽灼灼肯客圖畫喚眞眞絶憐翠袖依修竹空谷天寒已露春 
　　春蘭秋菊漫評量才貎眞堪冠衆芳底竟風塵甘寄迹却敎蜂蝶若迷香紅牙拍按霓裳曲翠黛愁牽柳綫長何若穩商消遣　碧桃花底泛霞觴 
　　落花一夜咒東風芳訊迢迢恨未通兎魄有情憐影隻蛾眉何事泣塗窮雲和倚譜離分怨月下塡詞託寸衷同此天涯淪落感畫樓遙望綠陰中 
　　莫更新聲唱竹枝枇杷花下閉門時銀河空悵雙星隔綺障偏縈十日思雲漾碧嵐秋影薄香凝蘭畹露華滋欲憑青鳥傳消息且倚紅欄自詠詩（9） 
[惆悵詞四律（環香氏） 
（見本報壬申年十一月十三日）]  
　　雲槎竟夕渡銀河好事人間易折磨紅豆難翻新樂府綠楊休唱古離歌最憐苦别逢宵短豈畏微行挹露多斜月在天星在牖夢回幾度曙光訛 
　　閱歷韶光十七春年來猶未滌紅塵烟花過眼原如夢風月當筵自可人鏡裏時驚雲鬢亂燈前怕見翠眉顰良緣雖短應非偶取證三生石上因 
　　微風浙瀝過窗稜兀坐深宵陲未曾記得酒闌同剪燭那堪人去獨挑鐙沈腰舊比黃花減潘鬢新看白雪增我亦半爲情累者愧無智力悟三乘 
　　相思滋味已深書細語柔香付渺茫但有銅山容我借豈無金屋令嬌藏蕭郎影立秋風瘦倩女魂歸夜月凉事類亡羊徒悵惘一經岐路一廻腸 
雜錄 
[敬告患喉痧及麻疹者之家族（張近樞）]  
　　近來時疫流行雖曰天命豈非人事哉吾國人素昧衛生之道萬病悉委之於天不曰天時不正即曰天禍斯民實則時疫之發生雖或由天時不正所致然能善於防衛决可少傷數萬生命也吾國素無統計今年各處人民染盛行之時疫而失其身家性命者不知其幾何人也此幾何人中兒童定居多數以前程未可限量之兒童犧牲於可防衛而不防衛之時疫中豈不大可悲乎死者已矣生者宜速求所以爲生之道是則余不可以無言想諸君已飽嘗驚恐當不至河漢是言　 
　　時疫之種類今年滬地流行之時疫爲喉痧及麻疹二種其死人最多者莫喉痧若然往年視爲無足輕重之麻疹今年亦大肆其虐可不懼哉 
　　喉痧與麻疹之辨别喉痧一名紅痧以患者每兼喉痛且膚色通紅故名患者初起寒戰而體温驟高當日或翌日頸胸間發現細粒紅點旋即散布全身（額際及口鼻間無之）喉間微紅而乾或顆粒狀扁桃腺炎或眞性白喉輕者三四日或一星期可愈其重者可於三十六點鐘内心臟麻痺或血中毒及其他合併症而斃麻症即俗名痧子（按杭人稱瘄）初起寒熱咳嗽眼紅狀如傷風四五日後始於耳前頰上發現淡紅色而略突起之粗粒口腔内亦有週紅中黃之點名柯不立氏點　之刺手旋布於全身卽額際及口鼻間亦有之輕者四五日後亦可愈重者可由心臟麻痺或血中毒及其他合併症而死其如何辨别之處一問患者之病　大致已可得其梗槪矣（9）（未完） 
 
 
 

Page 18

 
 
   
 
