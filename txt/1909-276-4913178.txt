# 1909 - 276 - 4913178

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章八月二十七日内閣奉]  
　　上諭曹汝霖著轉補外務部左叅議並署理左丞曾述棨著補授外務部右叅議並署理右丞陳懋鼎著署理外務部左叅議吳錡署理外務部右叅議欽此 
　　上諭順天府奏援案請賞米石各摺片現在節近寒令近畿一帶貧民生計維艱所有朝陽安定西直等門外三處粥廠共恩賞粟一千二百石藍靛廠粥廠恩賞粟米三百石資善堂暖廠恩賞粟米三百石同仁粥廠恩賞粟米三百石廣仁堂恩賞粟米三百石敬節會善堂恩賞粟米一百五十石均著加恩賞給由順天府具領發交各該處員紳妥爲散放仍著俟各處敎養局開辦後另行變通辦理王恕園等處粥廠現己改設敎養局習藝所所有米石仍著照案賞給以惠窮黎欽此軍機大臣署名奕劻世續鹿傳霖那桐戴鴻慈 
　　宫門抄二十七日召見軍機洵貝勒薩鎭冰 
諭說 
[論農工商部奏辦興業大彩票]  
　　彩票亦賭博之一種也彩票事業始行諸泰西而傳染於我國各國刻己次第禁盡矣而我國之流行反甚夫各國之所以次第禁止者亦以彩票爲不正當之營業不第有傷國體且與貧民生計有碍不料他國禁之而我國導之他國以爲害民之事業官府極力禁阻而我國以爲利民之事業官府極力倡行其甚者則有如農工商部奏辦興業大彩票一事 
　　開辦興業彩票雖未經實行而昨據本館訪員函告及所録交旨則大有實行之勢訪員報告云農工商部近以經費支絀一切實業無從著手因與度支部議商設農工商三項彩票度支部己經允准第一次設工業彩票即名爲農工商部工業彩票票額一千萬張每張一元計售洋一千萬元頭彩一張得洋十萬元二彩二張各得洋五萬元其下以次遞减共發彩洋一百萬元尚餘九百萬元以八百萬元開一大興業公司一百萬元則以八成提作部用以二成報効國家又本月二十二日交旨云奉諭旨農工商部奏籌辦實業擬借公債叅用外國富籤票辦法一摺着依議欽此比而觀之知此事之必將實行矣夫以不正當之籌募而爲正當之營業在部臣言之固屬似無不可當此羅掘俱空司農仰屋之際而新政待興百端未舉非出此無策之策廣爲募集則將何途之從而出其說亦持之有故 
　　不知彩票一事爲利經而爲害重爲利近而爲害遠夫創一事業必計較其利害之大小遠近若僅以目前稍有利益可圖而貿然爲之不顧久遠之大計此非計之善者若謂割肉補瘡僅救眉睫之禍不得己而出此則又不然夫使眉睫之禍而果可救也尚足以自成其說不知此項興業彩票集欵旣鉅爲數又衆欵鉅則籌措不易數衆則銷售爲難我國土地難大人物雖衆賭興雖高而欲盡銷此一千萬元之票數恐亦非易事則其所恃以爲根本之論據者己可不摧而破而其爲害之處則有不可勝言者試約舉之亦可以見彩票事業之不可行矣 
　　一提倡賭博賭博之風於今爲烈匪徒因是而聚集游民因是而盤居廢時失業莫此爲甚破家産蕩惟此最多現京師方下禁賭之令而王公邸第捉雀聲喧貴胄少年樗蒲是尚禁者自禁賭者自賭禁令之頒未有效果今猶未足而部臣復欲提倡是舉夫彩票與麻雀同一賭博也同一爲弊政也而何以彼當嚴禁此當提倡非特與行政之方針自相矛盾而或彼或此使民將何所適從或曰否不然彩票之與麻雀　賭博同而其性質不同彩票之性質在乎興業也麻雀之性質純乎游戲也以游戲之性質而爲興業之事業則亦何不可之有若以此言之則有一例賭博之風廣東最甚每歳闈姓等項賭捐之所入不下數百萬亦可以遊戲之性質而行其興業之事業矣何以自袁海帥到任以來即籌禁賭之策而粤省同鄕京官亦因是而開禁賭會研究禁賭之法亦以賭博之爲禍最烈其所得不償所失也近日某侍御亦以江南賭風頗甚奏請設法嚴禁洵爲切要之言論而農工商部獨於各省提倡禁賭之際忽作此舉此我之所不解者一 
　　一爲害貧民農工商部之欲舉行興業彩票固亦自有其說若指爲有害貧民事業在該部必不承認以爲彩票一物固不强銷諸貧民其有購此彩票者必其能力足以辦此者也是其所募集之錢大抵出諸富家翁之囊櫜以較他項之捐稅更爲無弊在國家不數日而驟得一絕大之欵項在國民亦無傷於毫末籌欵之妙無逾於此不知其說適成一反比便蓋富裕之人大都略具知識欲於一千萬號之中而得十萬元之利益常不作此謬妄恩想其有此　想者大抵出於貧苦或工作者流欲出孤注之師以爲僥倖之計蓋公省之彩票購者雖多每惴惴焉恐其無信用若曰農工商部彩票則購者必更踴躍况不知者則謂一元之值能得十萬元之獲其利益之厚又較多於江南湖北廣東安徽各彩票且一元之輸出猶易孰不欲悉索敝賦以購此彩票是農工商部欲興辦彩票以辦實業而不料其害之反及於貧民此我所不解者二 
　　據二者之害言之則無論該彩票之爲實業爲國家己在不能發行之列况所舉之利未必能得而其害之及於貧民國家則有斷　者矣于用是敢爲農工商部告 
來稿 
[錫金城區議（裘廷梁稿）]  
 
 

Page 4

 
 
鄕董蔣君遇春昌言於衆曰城自治區當以城爲限蔣爲錫金四鄕董事公所之主任比備文呈兩監督將實行其說裘廷梁曰嘻果如蔣君之言錫金城區自治成立之日卽城内公共事業破壤之日不獨近年血汗經營之新政胥付東流卽國初以來鄕先輩一切締造之規模均掃地以盡矣錫金城以面積計僅四方里以圖計號爲二十二尚不逮鄕圖之一鄕圖之大者蓋二十五方里矣章程城自治職最少之額總董董事各一名名譽董事四名議員二十名果如蔣君之言城區以城爲限則錫金城區所轄之地較之四鄕鄕董之大者僅百分之一較之四鄕圖董之大者僅六分之一乃自治職城多鄕少斠若畫一其多寡母乃倒置歟吾願蔣君略一研究章程城自治職定額之理由 
　　蔣君削小城區之謀蓄之久矣其宗旨所在吾不能知特其所持之說關繫於事實者頗鉅城區舊有今有諸事業存亡呼吸間不容髮此而不爭城其亡矣吾不知城亡　鄕人何利焉蔣君僅知巍然在目者城而不悟章程城廂之連及故今日之爭城不必論當論廂廂在城内者不必論論城外之廂 
　　廂於說文爲廊古通作郎師古曰郎堂下周廂蓋言堂外四周皆廂也廂之本義如是引伸之則城外四周亦爲廂東京記祥符元年於新城外分置八廂初以此爲城外有廂之始亦卽廂字引伸之始及讀李燾長編祥符元年置新城外八廂上以都門外居民頗多舊例惟赤縣尉主其事至是始置廂吏命京府統之於是始知廂制由來久矣祥符時特析其故有之廂爲八爲分設廂官地耳城外有廂不始於祥符也居書禮樂志仲冬之月講武於都外步騎六軍營城左右廂意城外有廂自唐始或尚在唐以前蓋不可攷矣（未完） 
專電 
 [P電一（北京）> 
　　樞臣奉攝政王諭近來辦理外交人員每以易叢民怨爲慮但果能不損主權何來訾議若一味將就了事民雖不言遺禍實大某大臣唯唯稱是退值後即至外部剴切傳諭 
[電二北京]  
　　張文襄遺摺甚長近二千言聞係病中將大意口授某君撰成復經文襄删改數處 
[電三（北京）]  
　　攝政王以張文襄歷任粤鄂人民愛戴擬於該兩省曁本籍地方均許建立專祠 
[電四（北京）]  
　　浙撫增韞代新簡滇臬湯壽潛奏請入覲奉旨著即來京 
[電五（北京）]  
　　學部奏派陸元鼎充浙江學務議長奉旨依議 
[電六（北京）]  
　　川督致憲政館電明年擴充陸軍係預備立憲應有之事惟用費須增二百萬應否交諮議局抑由督撫籌定憲政館覆電擴充陸軍係國家行政經費與諮議局無涉應由貴督酌核籌辦其餘關涉憲政及地方行政經費統交諮議局議决 
緊要新聞一 
[駐藏大臣奏催叅贊赴藏原因北京]  
　　駐藏大臣聯豫温宗堯奏前承准軍機大臣電寄奉上諭聯豫温宗堯奏請添設帮辦駐藏大臣駐紥等因一摺駐藏大臣己有多人再行添設轉慮事權不能統一應於馬亮温宗堯二人中酌定一人移駐前藏不必另行添設即著該大臣等體察情形奏明請旨辦理等因欽此欽遵奴才等一再會商現在藏事尚未大加改革有奴才等數人分任體察情形誠如聖諭尚足兼顧添置帮辦一事自可暫從緩議惟叅贊事極重要己蒙恩簡錢錫寶應請電飭迅速來藏俾資臂助大局幸甚云云是日即奉電諭錢錫寶現因修墓請假三月己諭增韞轉飭一俟假滿尅即赴藏 
[修律大臣趕訂現行律北京]  
　　法律大臣沈家本以憲政館奏定新刑律未頒之前須先頒現行律並令從速編訂等因前日特商樞臣擬將新刑律從緩出奏俾得再行詳細酌訂一面趕修現行律以符奏案各樞臣頗然其議 
　　又聞沈兪兩大臣會同法部修訂暫行新律准於本月内可以竣事即當奏請頒行各省遵照并聞具奏之期當在二十六七八三日之間 
[南洋華僑又請添設領事北京]  
　　南洋華僑聯名電致外務部略云自蒙大部頒布國籍法後僑商受惠無窮惟僑商散在各地心志難齊動遭侮辱而出使大臣又相離過遠呼籲不便務求俯念僑商困苦准予添設領事俾資保護未識外務部如何處置 
[藩部派員調查分管蒙旗辦法北京]  
　　理藩部　尚書前與左右侍郎熟商添設丞參及分設直彦邊衡衝司己定歳杪具 
 
 

Page 5

 
 
奏明春添設現該尚書并擬先行派員赴各蒙旗調查某項事務應歸添設之某司管轄俟　定後再行請旨派辦 
[江蘇諮議局開預備會三誌（附開局禮節單）]  
　　江蘇諮議局自八月二十日起至二十五日逐日開會預備情形己兩誌本報茲悉二十五日起草員雷繼興君宣讀條文時通至第二章議塲之秩序第一節議塲規則於議員入議塲時服式有言九月初一日開會大典宜用禮服者有言宜照平常入議塲時但加一大帽以示區别者齗齗爭辨爲時甚久故通至第一百十三條天色己晚茲將所定九月初一日開局禮節單録左 
　　九月初一日上午九時 
　　議員冠服齊集諮議局内就議員憩息室 
　　督撫憲及以次行政官冠服蒞諮議局各就行政長次官憩息室 
　　行政官議　同至禮堂左右立行相見禮（三揖） 
　　摇鈴開會 
　　行政官退往會場入行政官席 
　　議員退往會塲入議員席 
　　行政官議長議員同時起立恭上籌備憲政曠典開始祝詞讀畢就坐 
　　督撫憲登臺宣誦開會詞 
　　議長豋臺宣誦答詞 
　　摇鈴散會 
　　行政官議員同退 
　　行政官議員至茶會廳茶會 
　　按江蘇諮議局議事細則草案録今日本報第四張 
[南洋勸業會進行之狀况南京]  
　　召集滬寗商董開會紀事八月十八日張制軍請上海董事會寗滬各商董來寗特開招待會設席於寶華庵賓主盡歡而散茲將是日議决勸業會之事開列於下（一）經費增至七十萬江督以會塲規模宏大原定經費五十萬元恐尚不能敷一切布置之用議增加經費二十萬元仍由官商分認官股加增之十萬擬由江督指撥的欵其商股加增之十萬由各商董力任籌濟如有不足議向天津商會認招平數餘請他處商會分籌（二）電燈改歸官辦會塲内需用之電燈原擬歸本會自行籌備江督以會期迫促會事紛繁寖成日不暇給之勢提議擬將電燈一項改歸官辦以紓會務經各商董議决（三）西式旅館之興衆各商董以將來開會期間内行旅出塗外賓紛至非有精潔之館舍不足以適遠人之居遂商請江督於紫竹林寬敞之處建築洋式大旅館一所繪飾一切務極精美使旅客有愉快之感其建築之欵由各商董自認江督深韙其議聞各商董己經派人繪圖估工不日興築矣（四）商店之招徠會塲地基寥廓除建築各種物品陳列館及各認建别館之外其餘隙地凡商人欲于會塲内經商營利者許其租賃建築江督以開會期近來報租　者尚少議即廣登告白以示招徠（五）建築公司之認股江督爲發逹巿面起見深恐閉會後城北一片依舊荒凉議　建築公司圖各資本家于該地建築房屋之利便務使頽垣斷井一變而成永遠繁盛之區滬寗紳商咸贊放此議其認承巨欵者爲莊君燾李君鍾鈺各認五萬元孫君銘亦爲寗省商民代認五萬元其餘認股者甚多 
　　江督查勘工程江督張制軍對於勸業會事務所一切籌備極爲注意如籌增經費確立預算己見一斑而尤以開會期迫督工基嚴月内己兩次親蒞會塲查勘工程日昨面諭工頭略謂本會尊旨開辦期限己迫在事人員皆不敢以遲滯貽咎會塲工程尤宜速竣如延宕違期責在爾衆云云查該會各項院館久己興工如事務所農業館機器館等皆預定本年十月内完竣各省建築别館其己劃定地址繪圖估工者業有十一省其餘各處亦經江督屢次電催聞皆陸續派人來寗籌商 
[京師近事]  
　　崑山方惟一明經因事來京昨日謁見陸鳳石尚書以南漕改折之說進而尚書則答以言之匪艱行之難艱等語方君遂默默而退 
　　大理院堂官定成素以善棋著稱每日公餘之暇必圍棋一局當之者輒敗故人以國手目之倘能以此手叚對付外交中國正不患無人也 
　　徐菊人尚書以奉命督辦津浦全路責任非輕擾再查勘津浦全路并接勘蘇浙　閩方回以重路政 
　　　軍部鐵尚書與軍諮處王大臣濤朗兩邸商議校閱近畿陸軍第二鎭之期擬定十月中旬舉辦現己知照直督轉飭該鎭認眞訓練以備十月中旬請派大臣馳赴防次校閱全軍 
　　考查德國憲政大臣于晦若侍郎前因不滿於輿論返國後不即來京托病在豫養疴近聞該侍郎恐來京無位置因欲藉此退歸林下以終餘年擾再上續假養疴之摺俟假　即請乞休 
　　起用廢員歷經京外調查在案現聞闊並武係宗室大員前因公罪被廢家居己經十有餘年近爲某公所荐行將起用不日可見明文 
　　卸任駐美大臣伍廷芳昨日電致外務部謂現己由比國起程約在兩星期内可行抵京 
　　大學堂附設博物實習科現擬展辦一年約計聘訂外國敎員來華川 
 
 

Page 6

 
 
資及租修校舍等費共需銀二千金有奇己由學部支領矣 
　　八旗學務處現己開辦督學局業將八旗各學堂案卷移交淸楚現經阿簡臣總理擬定俟將各學案牘淸理訖即於九月初四日邀集八旗高初等各小學堂長舉行第一次小學會議公商一切整頓辦法 
　　郵傳部創辦之交通官報己於二十二日出版形式極爲雅觀 
　　改革官制一事延擱己久茲聞確實消息内官制准於今年訂定明年發表外官制則於明年訂定後年發表大約官數有增無减即裁去者亦必予以位置云 
　　自捐例停後印結銀人爲减色各部曹之分得此欵者每月不過十餘金兼之現行新例六品以下京官亦得稍分餘潤故邇來分印結時不無爭閙甚至有攘臂之勢是眞爭利於朝矣 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[袁州府縣禀陳宜春滋事之原因南昌]  
　　江西袁州府周太守邦翰會同代理宜春縣吳大令德禄禀云敬禀者竊查宜春自舉行新政開辦學堂數載以來每因籌欵士民迭起爭端官順紳情紳藉官勢假公濟私苛派勒捐不獨大宗貨物有捐甚至零星食物如辣椒靑菜等亦無不抽損鄕民中凡有一子弟入官立私立各等小學堂讀書者辦學紳首挾制派累尤甚他如城中設立勸學所敎育分會工藝院等項經費籌之於各鄕者十居其九鄕紳盧元弼以優貢知縣誇耀鄕里家本寒素竟欲於金瑞巿地方設中等學堂其抽捐之法更虐凡查有百千家資者非捐助六十千入學堂不能寢事富戶更可知矣鄕民之敢怒而不敢言者幾播及數十里之外兼之本年辦理選舉不合資格之人不予選舉權剔出名簿搆怨者甚多又調查戶口各鄕員紳藉公索擾又中元令節邑民最重祭祖燒紙其紙名曰古紙自敎育會紳於七月初派人收捐口角爭毆起釁之後四鄕風謡即起有欲阻止米榖進城餓死城中紳界之言維時知縣德禄甫經奉委代理情形未熟經知府諭紳調停當據闔邑圖衆以前縣阮故令諭飭各圖於每年圖會辦酒欵下節省錢文繳充統計處經費該圖衆等因未定有年限深虞累及子孫禀請分提學欵當經知府等批飭抽收一二年爲止不准永遠貽累該圖衆等均己遵批認繳米榖照常流通方謂相安無事本月初二晚復起謡言定欲拆毁城内高等小學堂勳學所敎育分會工藝院等處捉回在城學生殺盡學界紳首知府聞信即派警察委員王爾藩移營帶勇三棚於初三日己刻馳往彈壓勸解相左申刻鄕民聚集多人己抵郡城北門外大橋頭帶有士鎗矛桿知府會督交武出城開導攔阻詎該民等蠻不由理開鎗致傷巡防營正兵四名並矛剌管帶張國樑左腿受傷一處知府等察看情形勢難理喻又恐有匪類混雜其中不得不開鎗還擊當時受傷倒地者二人鄕民頃刻四散知府等隨即出示禁止苛捐一面諭紳易貢生子榖等前往勸導解散又因城内兵力過單函調駐紥萍鄕縣城兩哨防兵來郡巡防以壯聲威初四日即據易紳面禀要求寬免一切捐欵並求究辦紳士盧元弼等十餘人現在尚未議定由知府等會督防營實力保護城治相機辦理並俟如何定議曁萍勇到防再行查拿首要各犯據實究辦 
[東三省近事]  
　　奉天司道會同兵備軍械機器銀元習藝各局處籌商均以糧餉局王總辦所請設廠製造軍用服裝雜械各事萬不可緩當經擬定辦法數條（一）招集商股專以製造三省軍用裝械等物（二）定名東三省軍裝製造局（三）不動官欵招致熟習製造商家承辦（四）在奉天附城擇地建局分科授事（五）三省軍警兩界及武備學堂應需裝械統歸該局訂購（六）田官督率辦理請通飭三省軍警學各界一體查照 
　　度支部昨據吉撫咨開粤商余國靄等集資一百萬元復出洋招股四百萬元擬設吉林銀行兼辦實業並設代理店於京津滬粤以免南北　兌折耗查銀行兼辦實業似於部章不符但詳察吉省情形非此不足以保商而殖業可否俯念邊地創辦爲難量予變通准先立案云云聞須會同農工商部妥議方能咨覆 
　　中日延吉交涉定約後應於沿邊畫界之處設立界椿聞陳簡帥此次出巡己承政府電囑命將沿邊應設界椿之地址詳細踏勘以免糾葛并聞簡帥尚須勘察各處應開商埠地方 
　　署吉林交涉司使徐觀察前向東督吉撫請給病假并承簡帥慰留各節己紀前報頃悉錫帥亦己批令該司使在吉養疴不必回津並有該司實心任事不尚舖張年富力强可趕緊調攝痊可盡心報國等語故該司使日來己照常辦公 
分類新聞 
政界 
[卾藩商定各屬開辦印花稅期武昌]  
　　鄂藩李方伯以印花稅捐 
原爲抵補土藥稅捐而設前奉度支部頒發來鄂當經轉行頒發各屬一體遵辦在案惟查章程第十二條載明各省地方以奉文三個月爲施行期現在武昌夏口漢陽三處己經開辦此外各廳州縣亦應分别遠近酌定期限通行一律舉辦是以移請專管印花稅處楊觀察觀圭迅將各府州分别遠近酌定期限以憑會禀卾督核辦 
[札飭催辦各省戶籍蘇州]  
　　民政部咨行蘇撫文云本部遵旨奏定逐年籌備未盡事宜宣统元年督催各將軍督撫將各省省會及外府州所屬各首縣並商埠地方人戶總數照章調查一律報齊各等因通行在案查預備立憲應行籌及之事無不以戶籍爲根本戶籍不能尅期舉辦庶政即無從入手本部於今年底即彚造各省第一次查報戶數淸册業經奏明有案相應咨行貴撫查照迅辦限于今年十月前將查報戶數照式填表送部以符定章等因蘇撫准咨後當即札行各屬遵辦 
[飭查裁撤陋規辦理自治南昌]  
　　江西高安縣向係一百五十五 
 
 

Page 11

 
 
圖每圖立有小經承一人以代該圖接付丁漕糧串事件每圖歳給規費數十千文現經該縣紳士内閣中書鄒凌沅等以自治會爲立憲基礎亟應設立惟公欵支絀經費無著議將此項陋規裁撤以充自治會常年經費當經禀奉馮中丞批示云查自治經費應以本地方公欵公産及公益捐充之此定章也據禀該邑小經承陋規每年不下三四千金此項小經承名目始自何時收取陋規有無一定慣例及苛虐病民情事應先考查利弊再議裁提仰布政司轉飭瑞州府逐細考查詳晰具覆察奪並移自治籌辦處知照 
[蘇省罪犯習藝所將次開辦蘇州]  
　　蘇省罪犯習藝所業己工竣派員騐收昨經处司左廉訪飭令蘇州府何太守督同正任六合縣典史陳爾音留日警監學校畢業生施伯煽等妥議開辦各項章程及管理規則呈候核定其常年經費己由蘇藩司認定每月銀五百兩聞須俟派赴日本考察審判廳辦法現充該所所長之王大令兆甲返蘇後九月初卽行開辦惟該所目下關辦係先將各輕罪人犯及罰充苦工者撥入分别敎以各項工藝以期逐漸擴充又聞該所尚須另招粗通文理者數十名進所敎練一月期滿攷騐合格派充各州縣監獄押所看守人以便撤去獄禁看役爲改良監獄之起點 
軍界 
[兵輪勇丁滋事之詳情寗波]  
　　象山港面現泊兵輪數艘勇丁登岸闖入民家滋事一節己紀前報茲據該處村董陳元吉等禀縣以是日湖鵬湖鶚兩輪勇丁闖入居民陳春水家採摘香圑陳某之父年逾七旬向其阻止致被辱毆伊與耆民錢成昌等見而勸散幸未受傷因該兵勇人多口龐迄未肯息伊等深恐别滋事端復於次日會同錢本昌等燃放花爆向該勇丁服禮寢息現在各勇丁無所事事請免豋岸以防滋事各等情當由胡令據情禀請上台轉咨統領嚴加約束免滋禍患 
[遵飭裁撤隨營學堂鎭江]  
　　京口副都統奎仲元統制頃奉江寗將軍淸留守移開准陸軍部咨稱現在各省己設立陸軍武備等學堂所有駐防旗營及各防營所設之隨營學堂應即裁撤以節經費等因統制奉文後遵將本營所設之隨營學堂裁撤至該學堂原有之學生則擇其程度較優者分别咨送寗垣陸軍小學及北洋陸軍中學肄業 
[委派水師統領之確聞寗波]  
　　浙洋水師輪艇兼統鎭海　台署定海鎭吳總戎杰現己病故所遺外海水師統領以及超武兵輪兼統鎭海南北兩岸砲台之各事務聞增撫刻委正任象山協台王立堂副戎接帶以資熟手 
學務 
[蘇提學對於學紳辭職之意見蘇州]  
　　蘇提學司樊札長元吳敎育會文云頃據江蘇敎育總會來函以會員陸基等函稱長元吳新舉經理學欵尤孔二紳力辭不就勸學所及九區半日學堂學欵不繼勢將瓦解等語抄函囑爲敦促尤孔二紳從速接管以維學務等因到司當經本司函覆以此案前據蔣紳炳章等以經理潘紳祖謙移交長元吳三縣賓興書院等公欵每易招尤願博採衆議以免謗言等詞具呈前來敝處以其持論懇切當擬查照蘇藩司會同敝處詳准吳江縣經理公欵管錢稽察各專責成成案批復蔣紳等自本年七月起專管銀錢所有公中高小各學以至補助城校各欵一體先期預算會集三縣會所士紳公同議决查照開支年終報銷一面會同該會所士紳妥擬章程以便經理公欵紳董年内公舉的外交接一年一任在案良以地方學務誠如尊函本在自治範圍之内非由地方公舉不足以顧全公益然如本年下學期應放之欵非由原管之紳預算候决截至年終交卸則界限旣不易淸各校亦必艱於接濟又公舉替人之前非先由原管各紳會同會所士紳妥擬章程則移交接管均屬無從措手殊非愼重公欵之道敝處原批實己爲之熟思審處今閱陸生等原函内述舊董交欵新董准讓勸學所及半日學堂受困各情均出原批意料之外貴總會未見原批自屬無從懸揣而蘇紳辦法信如原函則本未照原批辦理且該紳等亦未將提前公舉理由呈明敞處亦并無從知悉相應抄録原批並請貴總會察核庶得詳悉原委封發在案除行勸學所外合行札飭札到該會即便轉知蔣吳二紳悉照前次批復各節辦理並一體照查 
[定海敎育會操戈現象杭州]  
　　前定海敎育分會正會長丁紳中立複選當選早以議員來省報到而該屬之複選訴訟接連不己現經臬司分行查辦詎丁紳昨又向提學司指控該便副會長藍紳劣跡多欵當奉支文宗批據禀該廳敎育分會副會長藍開勛假公濟私擾害鄕里各情如果屬實殊屬不合仰定海廳迅即秉公查復核辦母稍瞻徇 
[崇溪學堂開游藝會松江]  
　　靑浦公立崇溪兩等學堂於二十四日開全體遊藝會節目列下一校歌二會歌三國文演講（蘇氏族譜引）四西力東侵史五兵式操六動物七紙細工八用噐畫九化學（水中噴火）十皿球競走十一礦物十二珠算異術十三習字十四動物談十五風琴合奏十六國文講解（文彦博）十七中國政體十八筆算遊戲十九穿峽競走二十官話二十一地理圖說（象山港）二十二豆細工二十三自然畫二十四表情操二十五英語演說（日用衛生法）二十六植物二十七化學（五色火燄）二十八遊戲字二十九小兒談三十來賓演說三十一各校賀歌三十二答詞是日上午九時開會下午五時閉會中間休止一時來賓約千餘人會塲爲滿另設成績室羅列種種觀者莫不贊美 
實業 
[勸業道提倡柞蠶之計畫杭州]  
　　勸業道通行各屬文云照得浙省養蠶悉飼桑葉葉價固所費不資又須煖室調護飼養晝夜不容稍懈獲利雖宏辛勞備至本道服官東三省時親見養育柞蠶便利尤多蠶即俗稱野蠶柞即杭地之麻栗樹也前蒙撫憲刊頒柞蠶雜誌通飭各屬試養特以民間未能目覩其利因之風氣未開今春由農工商礦局派員往 
 
 

Page 12

 
 
嚴州建德縣胡宅村地方商借民柞試養成絲極隹土人詫爲奇事己令仿照飼養曾將此項絲繭頒發各州縣作爲標本浙省爲蠶桑著名之地杭地又爲各府士人萃集之處尤宜試養柞蠶以樹風聲查得鳳皇山西首萬松嶺交接之處縱横百十畝悉有此種麻栗樹秧與草夾雜若任令秋冬之間與草同刈殊爲可惜因思此種樹秧各處皆有若培植一年即可育蠶育蠶之法春季將蠶子煖於筐内取帶葉柞枝亦置於筐内蠶子即能上葉隨將葉分置樹上蠶即援枝求食俟此樹葉食盡再移置他樹約自春分後小蠶上山至小滿即可成繭計日與蠶桑無異若秋季養蠶可將配過母蠶用線長尺餘兩端各縛母蠶環於樹枝近葉之處令育子於樹到時子出任自食葉葉盡仍移蠶於别柞之上繭成供採實可爲大宗利源惟須嚴防蛇雀之害樹上可用布旗招颺使鳥驚散不集樹下除去竹箐使蛇無可藏身工省利宏實無與比本道己托奉天東邊道代買春秋蠶種四萬顆并代雇養蠶工人來杭即在本地赴山試養以開風氣仰杭城内外及有此項柞秧各屬山戶切戒割草工人萬勿與草一同割除以爲敎導養育柞蠶之用本道有厚望焉 
[部咨嚴追商欠辦法安慶]  
　　皖撫接准農工商部咨稱商業行號因虧欠倒閉先行逃避希圖不償債欵實於商務大有阻磚嗣後如有商業倒欠避匿不淸欠欵若經商會移請地方官差傳訊斷不得任縱差役受賄拘傳不到並將訊斷辦結情形迅即移知總會彚報如有稽遲不報者即由商會移請該管上司衙門提訊追繳以重商政 
雜記 
[皖省考試優拔之現形安慶]  
　　皖省此届考試優拔溢額録取因各屬士子如羣蟻附羶齊集省垣以數千計其一般自號維新派興高采烈概沈溺於酒地花天而一般老生腐儒習字默文又潜伏於衡門旅舍近己三塲試竣草案揭出大凡倩人捉刀曁身膺學界者多僥倖獲雋餘悉名落孫山（聞試題有關於國際諸句諸生不能索解）刻下尚未覆試獵取之輩先己着烏靴戴紅帽携考囊頸掛卷袋並乘人力車四出謁客途人見之無不鼓掌狂笑而失意之輩虚擲金錢空勞跋涉且阮囊羞澀如醉如痴每過巿廛見有官府文告或商幟輒高吟朗誦指手畫脚幾爲警兵所逐殊可憐矣現聞好訟者流聲言學界員生多有朦考録取違反定例聯合多人詳確調查具呈攻訐藉銷抑鬱不平之氣究未識有實行手段否也 
[習藝所罪犯幾致哄出禁所江西]  
　　皖省罪犯習藝所關禁罪犯不下二百餘名由管理委員分别資質派令學習相當工藝現於十九日因年輕罪犯與木匠小有衝突該委員之姪郭某一昧袒護縱容罪犯出廠毆打木匠以致附和衆多一閧而出將木匠毆傷後希圖脫逃幸經該所保衞巡警聞鈴將頭門關閉各犯始行折回而該所委員郭大令丙昌善於逢迎專事應酬一所之責託付乃姪及此事發現後郭僅據乃姪一面之詞提訊各犯關門重責以昭炯戒 
[震澤低田被淹情形蘇州]  
　　蘇屬震澤縣境逼近太湖地處低窪本年霪雨水勢漲發底區各田皆被水淹顆粒無收全縣田畝計之竟有五六成被淹各鄕農民紛紛赴縣禀報邑尊雖經親蒞勘明然以上憲未能准荒爲辭屢屢駁飭前日經各紳董及各業主等公禀藩轅呈明被淹田畝情形懇請轉詳豁免錢糧以恤民艱等情聞陸方伯現己批飭蘇州府派員往勘歸入秋勘案内辦理 
淸談 
[陳夔龍開追悼會矣]  
　　張文襄督卾時手創事業最富學界開追悼會宜也工商界開追悼會宜也政界各文武開追悼會宜民乃卾督陳筱帥獨先各界而發起大開追悼會於風度樓受深恩於張相之高凌霨張彪等皆放聲大哭而筱帥亦涙下如雨非其知巳之感獨深於人烏能愴悼若是耶 
　　或曰張相遺摺猶力保陳筱帥則筱帥一哭以報張相宜也 
[梁鼎芬將何以爲情耶]  
　　張文襄第一得意之門生爲梁鼎芬梁鼎芬第一感恩之老師爲張文襄千里睽違一心相印其知己之感必有更深於陳夔龍者今陳夔龍旣追悼下涙矣不知梁鼎芬之悲慟將同若耶 
　　吾知梁鼎芬他日必有極哀艶極感慨之輓聯祭文發現於報紙而讀之者必歎曰妙妙 
[善鑄銅像之學生]  
　　昔管學大臣張文逹薨而都中一般學生曰張公學界之偉人也其功不可没其死也宜有以紀念之於是羣聚而議鑄銅像 
　　今管學大臣張文襄薨而都中一般學生又曰張公學界之偉人也其功不可没其死也宜有以紀念之於是又羣聚而議鑄銅像 
　　鑄銅像者必其人之功足與銅像同其不朽者也今兩張之爲人果有功學務與否果有鑄像垂後之資格與否雖不可知而京師一般學生之熱心鑄銅像則一也 
海外談 
[英人反對華豕]  
　　前有某商人運入英國豕數千頭英國商家聞之大起反對藉口中國豕肉中含有毒質嗣經衞生局考驗並無毒質統治局總理巴恩斯君亦謂豕肉潔淨可食其說始寢二十四日復經倫敦市會集議有人謂近今由華運來之豕肉蓋有百分之九係有結核病者此其說不知何所據而云然夫中國運往他國之物苟稍足以挽利權者彼國人必多方阻止雖無毒而强謂有毒而我國人對於外來之貨物必歡迎購買此可以故 
　　曰是足以占國民之程度 
[雜著（泖東草堂筆記）（續）]  
　　一宗敎之成立一家說之盛行必與其時民俗之程度感情皆相吻合而後其効乃神速如孔敎之本於族制回敎之以淫掠投阿喇伯人之嗜好基督敎以平等救貴族專制之弊佛敎以平等救喀斯德之弊皆是也是知學說之有偉大勢力於社會者必其社會之心中先有一因以感召之而後是學說乃成爲果而大有効力 
　　社會之敎育爲最有勢力之敎育轉移社會趨向之權力與其於敎育上求之不如於政治上求之政治之轉移社會趨向實最有勢力者也 
　　讀書以明事之理及至處事往往情與勢不同而理遂不足恃非理之眞不足以應事也以書所言者特其大略未及如事之曲折詳悉遂以相似之理應之則扞格而不入矣譬有一物約度之曰是能容五寸之方此理論也及實驗之止能容四寸九分之方則五寸之方亦必扞格而不入矣世事經過眼者皆學問之類經過手者皆歷練之類 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[浙藩條陳諮議局議案（再續）]  
　　一曰設立吏治研究所昔之州縣簿書錢榖而己然且才力不及則叢脞隨之况今之百端交集乎國家新政迭興而各部之令甲束縛而馳驟之如故也其人民智識初開競言自治而積習未忘程度不一爲牧令者雖握進化之樞紐實當過渡之要衝彼課吏館人員沾沾名法家言固不足與語張弛矣即由法政畢業者富于理想而未騐諸實行風土人情動多扞格故循良之績渺焉近年迭奉諭旨注重親民之官憲政館原奏自治根本尤在督撫之善擇州縣謂宜特設吏治研究所合官幕士紳共同研究一曰講求從前之刑名錢榖依例定之條文以求合於今日之法理一曰考求推行新政之方法貴因時以制宜母削趾而適屨一曰調查各屬風土人情沃瘠之殊剛柔之别因其習慣而施以相當之律度三者互相貫通義無偏廢入所各員應令分條札記按期彚呈校其優絀以定用舍官幕佐治員於茲取材俾可與諮議局討論往來交換知識官紳融洽因以考察方聞研求利弊現在各屬當選人員皆爲士民之望將來地方自治亦必以行政官爲之監督是官紳有共同之責任組織吏治不可不與士紳共勉之也 
　　一曰南漕改折南漕改折之意屢見章疏且奉諭旨迨光緒二十八年倉臣奏請江浙兩省運米一百萬石上年考核官制議裁各省糧儲道而江浙以督運獨留良以京倉重地備豫不虞雖明知東南漕米之恐慌津滬轉運之煩費而未敢輙議更張也由今日觀之則折漕非徒便民而實有裨國計查向章正米一石加耗二斗五升爲州縣辦漕經費支給船耗八升運費銀八錢爲糧道運漕經費是平均以一石數斗而致一石也今如改征折色由藩司會同糧道於秋成之際酌中定價一律完納銀元無載米上倉之累無銀錢折算之煩此其利於民者也州縣征洋解洋無風節之耗無起運之勞所收二五折價以抵舊額攤提外尚有餘賸則可責令歸公浙省近歳運米四十萬石其船耗運費每石以銀一兩針歳可節省銀四十萬兩備抵正用此其利於國者也如慮京倉空虚則以今日之鐵道交通湖廣江浙産米之區商旅槖載而往者充物於都門加以各倉甲米尚存百餘萬石推陳易新因時而操縱之商巿無從壟斷惟尚有致疑者南北價格不同米折解京是否足資採買似宜由紳商提議實地調查或先行試辦但使天瘐無誤正供聖明在上必將俯順輿情不拘成例茲事體大雖非本司專責不敢不略抒所見以備籌咨焉（未完） 
　　聲明江蘇諮議局議事細則草案因過長排入第四張浙江諮議局互選細則及辦事細則等亦巳寄到因限於篇幅不能即日刊豋俟覔暇按日揭載 
小說 
[奇情小說美人虹英敦勞斯著瘦狷意（八十九）]  
　　出後仍　之以掩人目下樓過廳室越餐房疾行若雲影隨風旋至一小門之側即六月中之某夜梅黛嶺從此遠遁者一彈指頃己盈盈立於門外思禁錮數月此時乃得還我自在身海闊天空更復誰慮因坐而易靴易畢思時方夜半城中之米車更二十分可到此間而斯出朗中藥後必不能驟醒遂欣然舉足而行 
　　甫行一步一鐙光驟注射於其眼前旋覺其臂爲一巨大之手所握且聞厲聲曰夫人夜行不畏多露耶不如速返楷羅思挣脫而力弱不勝旋握彼之人復言曰汝非即吾所欲尋獲之人耶面赤似病發矣速偕吾行語己力掖之而趨入室後問曰君房在何許速明示我否則吾將聲喚此室中人俾咸知汝爲夜遁之賊楷羅初思抗拒繼思敏慧若梅黛嶺本非盲者吾此行殊出鹵莽不如與之明言因含怒示之一轉瞬間楷羅遂仍至於其房中斯出朗蓋猶酣睡未醒也 
　　旋執楷羅之人又言曰速告我何地爲梅黛嶺姑娘之房母撤謊謊者將盡拔汝齒楷羅澿不答一語以手指梅黛嶺之房是人入房後警告梅黛嶺及其侍婢刹那間約立夫趨至楷羅房中逕往救斯出朗今醒目不斜視若未覩楷羅民者更數分鐘後梅黛嶺至矣笑曰繼母乃不耐久居於此耶深夜遠遁遁果遠乎嗟乎繼母旣入吾阱勿謂脫逃之易也梅黛嶺言時輕顰淺笑而楷羅聽之覺冷語生稜血管中熱度驟增狂沸至不可耐 
　　梅黛嶺言己呼執楷羅之人曰馬烈史此舉甚善吾録汝功今可去矣是人乃鞠躬而出梅黛嶺更謂約立夫曰汝當留伴此殘更斯出朗可任其睡彼雖疎忽幾逸其檻中之獸然己受匪人之藥毒元氣不易充復吾固不之責也語畢復謂楷羅曰繼母遁時必且思此行可至城中詎料吾略試小計仍令汝戢影此間耶繼母思之吾計若何楷羅曰計妙矣嚴肅而加以縝密雖能吏無以加抑邏騎四布吾亦知之此行特作萬一之想耳梅黛嶺曰謝繼母謬贊能吏所不敢當然有一言相告繼母勿謂阻汝逃者僅吾一人彼耽耽守視防汝之遁者正大有人在楷羅矍然曰何人曰老耄之費來琦耳楷羅時蜷伏於椅聞是言距躍而起呼曰上帝鑒之君人耶魔耶梅黛嶺曰仙耳竭吾之才力能察旣往審未來此戔戔之事更安有不知者今茲告汝蓋欲使汝知吾力若此汝尚思萌私遁之志否耶若能悔過自新則吾亦誓不念汝舊惡夜深行將放曉明晨當候汝朝餐耳楷羅指其敷膏之處曰此疾未愈實不能從命梅黛嶺一笑答之扇然出房去 
 
 

Page 19

 
 
本埠新聞 
[粤路共濟會來往電文]  
　　廣東粤路股東共濟會致上海共濟會電分局送來章程限九月初十截議查帳准初一佈告求速派代表回粤大局存亡在此一舉鄭枚叔等效 
　　上海粤路股東共濟會覆電效電悉戴梁擬章股東切盼速寄共濟會 
[補録地方公益研究會致總工程局函（爲擴張城門事）]  
　　老北門城門内外地最低窪一遇天雨積水成渠若逢八月潮汛潮水上岸高至數尺行人不能來往彼處逼近租界巿面繁盛行人較别門爲多每以雨水阻隔有磚交通茲由同人集資翻砌築高老北門大街穿心街吳家弄等處並疏通隂溝以利泄水惟以街道旣高而城門更形低小窒碍難行是以公同集議照敝會前禀前升道憲瑞詳奉前督憲端前撫憲陳奏准舊有城門放闊加高之成案辦理仍令承闢尚文門之匠頭金桂生拆卸改造以資熟手計城門高英尺一丈五尺闊英尺一丈八尺所需經費概由同人自行籌集不必請支公欵擇於九月十二日開工所有來往轎馬以及扛挑貨物須繞道新北門出入城牆上裝以浮橋空身人暫從城牆上出入其浮橋上設以木栅晨啓暮閉藉防匪類混跡一俟老北門工竣接續改築小東門衆情允洽詢謀僉同爲特函請貴局察核據情轉禀道憲移營札縣一體出示曉諭俾衆周知 
[城内准駛車輛]  
　　一路巡警分局游巡官出示云照得尚文門業己開闢城内馬路亦己竣工所有馬車東洋車脚踏車均可試行惟裝載貨物之塌車以及一輪人力小車祗可在寬闊馬路行走馬路以外均不准擅入以免碰撞及損壞街道等弊除禀總局憲外合行出示曉諭爲此示仰各項車夫人等知悉一體遵照母違 
[瑞夫人靈柩過滬續誌]  
　　蘇撫瑞中丞夫人之靈柩抵滬情形己誌昨報茲定於今日由長公子潤章觀察移安新豐商輪之運往天津再易火車至鳳台回旂安葬 
[男女伶人相約停演]  
　　英租界湖北路春桂戲園與對鄰丹鳳髦兒戲園均因生意淸淡虧欠包銀前晚該兩園男女各伶人相約停演並至老閘捕房控請追究捕頭以事關錢債飭赴公廨具控 
[華商義勇隊賽獲銀杯]  
　　昨晨上海萬國圑練在靶子場打靶賽奪臘未斯銀杯與打者共有十一隊中國隊最佔多數獲得銀杯 
城内 
[查勘盜案]  
　　西南鄕二十六保十三圖地保宣蓮甫前日投縣報稱龍華鎭南碼頭陳豐記家祠於二十四晚突來盜匪十餘人越墻而進將看守祠堂之陸周氏用刀嚇禁不許聲張刦去衣飾等物約值錢一百餘千求請勘視田大令即于昨日午後委捕廳趙少尉下鄕查勘 
[自認酒醉]  
　　王桂生將沈雨香扭至一路巡警分局喊控王供在三牌樓開王新泰衣店晚上與弟算帳有沈雨香來店硬欲喚弟出去吃茶小的不允沈即行兇將小的打破頭額求請驗究沈雨香供一時酒醉現己知悔游巡官察得王桂生稍有微傷從寬判沈罰洋一元斥釋 
[無端行兇]  
　　三牌樓楊慶記扇子作夥友康德福被同作之衞沾根無端毆打由巡士拘至一路巡局判衞給康洋一元作爲醫費了事 
[巡士獲賊]  
　　絲綫店王吳松記前日遣學徒宋子林肩挑未做成之絲綫送往某處被陸寶榮在後竊去二十絞計重二十餘兩當由巡士查獲解至一路分局判　三百板發改過局收押五月 
[道批二則]  
　　張秀卿禀批地保吳雨甫係 
在官人役本應傳喚即到况犯案後乂在租界外被獲乃唆令伊弟朦控捕房指爲違章可惡己極仰上海縣嚴行究辦一面查明吳雨甫獲案情形禀復察奪並移公共租界會審官知照黏抄並發許恆堂禀批該民人承包劉貫記填泥工程係光緒三十二年五月完工如果陶尚卿吞欠找欵數至六千九百餘兩何以當時不向追上年八月因别案在縣局涉訟亦未據隨案禀追直至今年六月始行具控顯有揑飾挾仇情弊所請未便准行 
[縣批縣録]  
　　水木工業禀批此案前　蔡同榮等控奉道憲批示移詢商會調查曲直業經移詢尚未復到工業事務所係禀奉道憲給示在案該工業現與反對另舉董事豈能不禀道憲請示並報查商務總會調查縣中碍難給諭且無列名之人特斥 
南巿 
[根究窩贓]  
　　法捕房包探前獲竊犯小鬍子一名帶至工程局在元成等押店吊取原贓數件又在新北門外城根息影公所内吳楊氏之女處吊出銀簪一支將氏帶局訊究限交銀表等餘贓在案昨又由法捕頭派探至局請將吳楊氏提回解廨訊究局中准之 
[誰曲誰直]  
　　成衣匠周士琦因其媳張氏逃逸曾在工程局具控媳兄張阿奎誘令逃匿判張交保限尋在案茲張母顧氏偕子赴縣呈控周同伊子阿炳勾串蟻媒朱子林將女串賣無蹤昨田大令己飭差至局協提周士琦父子歸案訊究 
[船夥圖姦]  
　　徽寗碼頭划船婦曹張氏之童養媳孔巧雲年十九歳前晚突有隣船夥王阿元潛至船上圖姦未成被該氏糾同楊毛囡等多人將王獲住截去髮辮縛至昨午由巡士拘送南區轉解工程局押候訊辦 
[有無証據]  
　　馬家廠夁隆米店主顧容材昨至工程局報稱前日被城内篙笠橋某小錢莊夥馮某來收小洋乘機竊去抽屜内鈔票洋八十元請爲查緝局中准之 
閘北 
[尚須擇地]  
　　閘北各宰猪作擬築公共宰猪場四路分局黄正巡官以所禀並未指定地址批斥不准曾紀前報前日該業復具禀申稱仍在原地改造巡官以該處適在人烟稠密之處萬難准行昨己批飭另覔相當之地禀請核奪 
[拐賣婦女]  
　　施小狗之妻包氏被蟻棍蔡孟榮串賣於郭松林由施將郭與氏一併扭至四路一區昨經黄正巡官提蔡研訊初則一味狡賴飭責五百板後始供得洋三十五元與黄士明等三人分用判包氏交施領回管束蔡還押候提黄士明再行究辦 
[出店倔强]  
　　蔡孫氏之女小寶被震祥絲廠管車人鍾某打傷右足昨經黄正巡官傳訊鍾不到案遣出店王阿仁投案候質判償養傷費四元因王不服留候傳鍾到案再核 
[毫無憑証]  
　　王海門控壻張榮韓欲將其女價賣等情昨經四路一區黄正巡官集訊以王所控無憑判交張戚施金堂保釋了案 
[各有不合]  
　　鋸木匠宋金秀與弟宋小毛口角扭毆並縱容姘婦沈郁氏與其母尋釁由巡士一併拘入四路一區經黄正巡官訊實判郁氏掌頰四百下金秀責二百板小毛亦有不合判責一百板各具改過結斥釋 
英租界 
[僅止呵斥]  
　　老閘捕房九百七十四號華捕於上禮拜五夜八句鐘上差在坟山路一千二百九十四號汪王氏家門外屢次彈窻 
 
 

Page 20

 
 
氏以該捕心懷不良啓戶面斥詎該捕老羞成怒自將號衣藏匿以氏無故行兇打失號衣等情將氏扭入捕房誣控當由坐守寫字間之兩西捕詰明原委令氏回去將該華捕呵斥了事 
[遍地荆棘]  
　　虹口某行茶房倪仁卿家居雲南路一百四十七號門牌前晚九時回家行經九江路鼎豐里口突來流氓多人將倪衣服剥去並攫取洋十元而逸倪即投報捕房飭探查緝 
[捕捕降級]  
　　總巡卜羅斯君查悉總巡捕房八百二十號華捕吳桂生在差狗獲竊賊行至中途復被逃逸實屬辦公不愼著即降充四等巡捕四月以示儆戒 
[華捕病斃]  
　　英美捕房敎練所敎操華捕王全福昨在仁濟醫館因病身死由院知照捕房飭保查傳家屬收殮 
[急病臥]  
　　東洋車夫朱小道前晚行經外灘仁記路口囚病倒地由捕車入捕房轉送仁濟醫院醫治 
[汽車肇禍]  
　　某姓傭婦松江人馮沈氏昨日行經南京路河南路轉角適有某西婦所乘之七十八號汽車疾馳而來不及避讓被撞碾傷旋由巡捕將氏車至捕房轉送仁濟醫院醫治 
[柴船失火]  
　　浦東人陸兆香載有稻柴一船運滬銷售泊舟松江路河内昨日午時忽然遺火經鄰船帮同灌息祇焚去稻柴數捆船身未燬 
[戲園失竊]  
　　福建路天仙戲園前晚被茶房阿表竊去柴銅大茶爐一只該園主即投報捕房飭探錢壽生查緝 
[客棧失竊]  
　　福州路一百二十八號萬福樓客棧及廣東路二百十六號客棧均失竊衣物昨日報知捕房派探錢壽生分往查緝 
[仍難脫累]  
　　英商祥泰木行控己故買辦鄔烈成欠銀一案前日午後由廨復訊原告延哈華托律師請追虧空銀四萬三千餘兩鄔妻沈氏延愛律師代辨另有與鄔合做買辦之孫廷煥延担文幫辦費烈律師到堂譯稱祥泰買辦鄔得九份孫得一份孫己於光緒三十一年間由戴運來作保將所得一份讓歸戴婿鄭尊三接受應繳銀兩若干請向保人究追寶讞員商之英布副領事判孫自向鄭料理如理處不明准再控追 
[不應行兇]  
　　昨有某西人雇乘王阿福東洋車不給車資反肆兇毆由捕一併拘入捕房捕頭諭令該西人給王車資洋一元從寬斥退 
[查獲竊賊]  
　　天津路四十四號某姓家失竊金表等物昨由包探查知係被過犯胡仁生所竊將胡拘入捕房押候解究又竊賊陸阿來竊取馬立師路一千另四十九號某姓家什物昨被包探錢壽生查獲拘至捕房押候解辦 
美租界 
[又斃一犯]  
　　西牢半年押犯陳元標昨日病斃由管獄西官知照捕房飭傳地保查明收殮 
[匪徒攫物]  
　　李陳氏前晚行經元芳路突被匪徒攫去金挖耳一支昨報捕房請緝 
[不肖之子]  
　　曹張氏昨至捕房控其子根生不受訓戒與無賴爲伍請爲究辦捕頭命赴公廨禀控 
[家丁行竊]  
　　某姓家丁李四恩竊取其主衣物值洋二百餘元逃來上海被同伴來申尋見扭控捕房押候解究 
[背夫私逃]  
　　李王氏昨日背夫逃出被捕查見拘入捕房飭送公廨押候訊究 
法租界 
[會員攝影]  
　　法界救火會領袖六功德氏及工部局總董麥弟也君以救火會與英界分開後己屆一年因特邀集各會員五十餘人於前日在大自鳴鐘火龍間門前共攝卫影以留紀念 
[飽受虚驚]  
　　前晚十一下鐘時法界警鐘亂鳴救火會各西人出外尋視影響杳然旋即探悉係小東門外某店烟卤内濃烟冒出致受虚驚各西人遂即折回 
[串竊行李]  
　　沈毛囡馮阿松在碼頭上串竊旅客舖蓋等物經包探緝獲吊贓解廨判各押捕房兩禮拜 
[摸竊時表]  
　　吳巧寶日前在途摸竊行人時表一枚後爲包探緝獲送捕解廨判押捕房一月 
[更正]  
　　昨報紀庇護巡士一則茲悉巡士莊江林係章光林之誤該巡士前因違犯警章巳由浦東二路四區分局巡官查實開除此次犯案實與該區無涉云 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局議事細則草案]  
　　第一章議事時間 
　　第一條凡議事以午後一時爲開議時刻午後五時三十分爲散會時刻三時以後得休息三十分 
　　第二條凡未經議長宣告開議以前及己經議長宣告散會以後議員不得就議題發言 
　　第三條凡議事之日如至午後一時而到會議員呇不滿諮議局章程第三十五條之定數者得由議長酌量展延開議時刻如展延二次仍不滿定數者即由議長宣告散會 
　　第二章議事日表 
　　第四條凡諮議局應議事件應由議長將其次序及開議日時編定議事日表先期通知各議員 
　　第五條凡按照議事日表應行開議之事件以外如有緊急事件經議員五人以上提議或議長自認爲應儘先開議者得由議員公决變更議事日表 
　　第六條凡議事日表所定議事之日不能將本日應議事件開議或雖經開議而當日不能完畢者應由議長重定日表通知各議員 
　　第三章議事方法 
　　第一節審議及審查 
　　第一欵審議 
　　第七條諮議局遇有重要問題得開審議會以期議事之詳盡 
　　第八條審議會以全局議員之會議行之 
　　第九條諮議局每會期開會之始由議員用記名投票法互選審議長一人以得票過半數者爲當選 
　　議長副議長不在前項被選之列 
　　第十條審議會非由議長或議員十人以上提議經諮議局之議决不得開議 
　　己經决議應開審議會時除即時開會外應由議長豫定開會日期載入議事日表 
　　第十一條審議會非有議員三分之一以上到會不得開議 
　　第十二條審議會之議事以到會議員之過半數决之可否同數則取决於審議長 
　　第十三條議員在審議會對於同一事件得數次發言 
　　第十四條議員在審議會如有臨時提議得二人以上之贊成即可作爲議題 
　　第十五條審議會開會時議長應退居議員席而以審議長爲主席審議長之席以書記長之席充之書記長之職務由書記代行之 
　　第十六條審議長整理審議會之議事維持秩序 
　　第十七條審議長有事故時以第二審查長代行其職務第一審查長亦有事故時順次以第二審查長以下代行之 
　　第十八條審議長對於議題如欲發表意見得於到會議員中指定代理者一人使就審議長之席 
　　第十九條審議會議事畢應由審議長請議長出席而以審議之結果報告於諮議局 
　　第二十條審議會如至散會時刻議事尚不能終局應由審長請議長出席而以當日審議情形報告於諮議局 
　　議長得前項之報告應再定續開審議會日期載入議事日表 
　　第二十一條審議會如有不能議决之事件應由審議長請議長出席而以該事件報告於諮議局 
　　第二十二條審議會如有違背諮議局章程或議事細則紊亂議塲秩序者議長得不待審議長之報告自行出席以停止審議會 
　　第二欵審查 
　　第二十三條諮議局得因事務之必要酌設各項審查會分類審查爲議事之預備 
　　凡督撫提出之議案必交審查會審查之 
　　第二十四條審查員分常任審查員及特别審查員二種 
　　第二十五條常任審查員於諮議局每會期開會之始由議員用無名連記投票法互選之以得票最多數者爲當選其員額如左 
　　一點政審查員十九人 
　　二法律審查員十一人 
　　三請議審查員十三人 
　　四資格審查員七人 
　　前項審查員如有議員十人以上提議經諮議局之議决得不用互選法而由議長委任之 
　　議長副議長不在本條被選之列 
　　第二十六條財政審查會應行審查之事件如左 
　　一本省預算案及决算案 
　　二與本省預算决算有關係之財政案 
　　第二十七條法律審查會應行審查之事件如左 
　　一督撫提出之法律案 
　　二諮議局提出之法律案 
　　第二十八條凡本省自治會或人民陳請建議事件一律由請議審查會審查其格式及内容分别應行提議與否報告於諮議局 
　　凡人民陳請建議之事件非有議員之介紹並記明陳請人之姓名年歳籍貫職業住所蓋有圖章者諮議局概不收受其自治會陳請建議之事件亦須由代表者署名並蓋自治會圖記 
　　諮議局議員對於請議審查員會報告無須提議之事件如一星期内並無十人以上之異議者即以審查會之報告爲確定 
　　第二十九條凡關於議員格資之事件一律先交資格審量會審查而後由諮議局議决之 
　　凡議員對於他議員之資格如有異議者應作聲明書二通叙述原委及證據署名蓋章向議長提出之 
 
 

Page 27

 
 
議　接到北項聲明書後以其一通交付資格審查會一通送交被告之議員限定日期使作答辯書經由議長報告於審查會如無故逾期不答審查會得逕將審查之結果報告於議長 
要摺 
[陜西巡撫恩壽奏籌備憲政第二届成績摺（續）]  
　　又調查各省歳出入總數　節查上年迭准度支部咨飭淸理財政指明先將光緒三十三年出入欵項詳細調查分别造報當經奴才轉飭司道局員將陜省每年進出各項逐欵勾稽分别列表咨送憲政編查館並度支部在案旋准度支部頒發淸理財政章程大致以釐定欵項爲入手辦法以截淸舊案爲承接關鍵界限旣淸凡一切預算决算方有準則地方稅國家稅始得區分此誠不易之辦法即儃司道遵設淸理財政局於五月間開局現正督飭局員遵照部章分科治事詳定本省調查財政條規一俟會商監理妥爲覈定卽當逐項淸釐依限造報不敢稍有延誤此調查歳出歳入之實行辦法也又籌辦各省城及商埠等處各級審判廳一節竊維司法獨立爲憲政之要綱陜省僻處西陲並無通商口岸民敎案尚相安訴訟皆守舊法近奉明詔預備立憲官紳士庶漸知講求法政惟於裁判新法仍無經騐當飭臬司遵章將小城各級審判廳先行籌備並派員前赴晋汴津滬各處詳細調查現就省城設審判傳習所一處聘定敎習分門講授並先挑取己習法政員紳入所講習以養成審判人才俟造就可資任使即由省城先設初級及高等審判廳以爲各屬模範此籌備各級審判廳之現行辦法也又頒布簡易　字課本創設廳州縣簡易識字學塾一節查敎育普及爲立憲根本必人人貝有國民資格而後始能擔任國家義務故識時之士咸以培植國民爲中國目前第一急務然欲培植國民必使人人有普通之知識此簡易識字學塾之設不能緩也當飭學司先行預備現據通飭各廳州縣於城中分别設立或三處或一二處不等各視其城之大小以定塾之多少刻己指定處所俟學部頒到課本後卽可開學此籌備簡易識字學塾之現行辦法也又各廳州縣巡警年内粗具規模一節查陜省巡警先年皆以緑營兵丁兼充其役嗣經考選學生入堂學習辦法參差未能一律自上年奏設巡警道專司其事重訂規條始漸收整齊畫一之效所有省城巡警學堂初以需人孔亟先辦簡易一科計己畢業六次共得學生六百餘人勉敷分布前奉部頒學堂章程即由該道將學堂切實整頓改辦高等巡警專以養成高等巡警學生爲宗旨並遵照部章通飭各屬一律開辦敎練所己據陸續禀報設立其有因地方瘠苦經費不敷者則視部章稍爲變通均經先後奏咨在案此籌備巡警之現行辦法也以上七項皆單中開列由督撫舉辦者至如舉行資政院選舉一節一俟資政院章程頒到後即行　照辦理奴才忝任疆圻受恩深重惟有督同司道員紳將應行預備事宜薈萃精神實力舉辦不敢因循致滋貽誤以期仰答高厚鴻慈於萬一所有遵章臚列籌備憲政第二届成績各緣由除分咨查覈外謹恭摺具陳伏乞皇上聖鑒訓示謹奏宣統元年八月十一日奉硃批該衙門知道欽此 
譯件 
[萬國保護文藝美術版權公約（續）]  
　　六本公約有效力之時起由四年至六年再開會於巴黎法政府約在此０期限中定一准期通知公局 
　　七按照本公約第二十一欵所載批准互換約中所包各部分之議案條約應由瑞士政府彚集存案 
　　各國全權大定簽押互換之文件各國應存留一本 
　　本議定書應與本日所定約同時批准卽爲公約之　部與公約同効力同用法同期限 
　　本議定書應由各國全權大臣簽押以資信守 
　　一千八百八十六年九月九號在倍納公布 
　　西歷一千百九十六年五月四號巴黎改訂公約追加條件 
　　第一次公約其第二第三第五第七第十二第二十等欵及議定書之第一第四兩節經各入約國全權代表决定以本届公約攺訂追加如次 
　　第一欵 
　　第一次公約應改訂如下 
　　甲第一次公約第二欵第一節改爲（同盟國中文藝美術原製作人或承續其權利者在己入約之國其所製作『或未公布或曾在同盟國内第一次公布』（均照各本國現行法律或將來增訂法律與本國人所享受之權利一律享受） 
　　此外更於第四節後如入一節曰『身後遺稿亦一律保護』 
　　乙第一次公約第三欵改爲『原製作人不屬於　約之國者其文藝美術在入約國中第一次公布或許人公布者其應享之權利以倍納公約及本次改訂公約保護之』 
　　丙第一次公約第五欵第一節改爲（同盟國之文藝美術家或承續其權利者在己入約之國）『於其權利保護期限中』（有允許他　繙譯本人製日之拉權）『然若本人在人約國中自行公布或許人公布之製作於十年期限中未曾禁止他人繙譯者以後即失保護之權利』 
　　丁第一次公約第七欵改爲（同盟國之日報期艱在己入約之四）『非得製作人或承續其權利者之持許不准重譯摘抄原製作人及發行者於日報期報各叚中聲明不准轉載者或報者報端普禁不准轉者均不得轉載』 
　　『凡未聲明禁止者即視爲允許』 
　　『凡政治論說逐日新聞雜事記載不准援用禁止轉載之例』 
　　戊第一次公約第十二欵改爲（所有膺造製作輸人入約之國於原製作例有保護權利者進口時『該管官吏』即可籍没 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
