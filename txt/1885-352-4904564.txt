# 1885 - 352 - 4904564

 

Page 1

 
 
[文匯館精選石印小題宗海初編出售] [  點石齋主人啓]  
　　縮本小題宗海爲吳下文匯館主人選定是選專取名家稿本時賢窻作以及歴屆試草各省書院課藝始事於癸未之春而集事於乙酉之夏先出　編八千首交本齋石印欲購諸君爭來問訊而主人不厭精審凡字體略欠工整而校對容有漏誤者不惜貲本抽出重印且查與文藪珠華等集有一題一藝之雷同者删除盡淨是以稍稽時日今已一律告成分裝十六本定價洋六元五角准於十一月十九日出售售處在法馬路密采里外國飯店南對面第六十七號門牌兩文匯館購取如願躉售面議可也此佈 
[六十一號畫報出售] [  申報舘主人啓]  
　　蒲國在土耳其國之北今王名亞力山打係世子而接君位者年二十八歲其西境與賽國爲接壤賽王妒之命將出師以攻　蒲王親禦之轉敗而爲滕西人多其能摹其小像四處傳觀本齋因亦照繪以供衆覽報首畫譜兩圖　沙君山春所繪後附淞隱漫錄圖說一則准於十六出售此　 
[儲才宜多尤宜精說]  
　　中國近來創立海軍衙門於水師兵輪大加整頓此固當今之急務將來訓練有成布置有方不難與泰西諸國頡頏上下而當刻下初創之際則其中首要者第一在乎得人不得其人則雖有堅船利器不足以恃得其人則指揮如意進退從心雖千百萬水軍而猶以身使臂以臂使指此固夫人而知之事也欲得人則必先儲才欲儲才則必先作育人才夫此時海軍衙署業經設立一切規模亦漸粗定若尙須教育成才而後可收其用得毋嫌其晚乎故前者仁壽主人曾發一論以爲不如先就目前中國各處已經習學西法而尙未成功者羅而致之更加一番訓教則其成效自速是固至堂不易之論故刻下金陵同文舘之學徒皆知海軍需人幼而學者當可望有壯行之日莫不欣欣然有喜色顧吾以爲中國旣創海軍之舉欲收用天下之人才人才不患其無也患在雜而不純博而不精何則中國用人之弊約有數端限以資格者草野之間雖有良材亦不得不安於屈抑卽如刻下通於西學之人豈僅同文方言等館足以錄用彼各處通商碼頭凡有外國學堂之處或由西人爲之師或由華人之通於西學者爲之師爲父兄者欲其子弟之習於西學以爲將來求富貴之地不惜修脯殷殷切望其子弟亦能體父兄之意認眞學習日進有功若此者正復何限若因其不由同文方言諸舘及前後水師武備各學堂出身而竟不之顧問焉則人才之埋没者不少矣此其弊一也徇以情囬則有材之士或以不得情面而見遺無材之人轉以有情面而見錄是以國家大事視同兒戲也平時各省用人固不能去此弊八行書至卽使無好無能之客亦得以彈鋏孟嘗之門然猶曰食客無傷也或當委缺題補以及一切要差莫不以荐　之輕重爲主來頭大則得大缺來頭小則得小差凡所謂某一缺出於通省應補班中悉心挑選非現居要缺卽人地非冝此等語專以爲通融情面敷衍公事之秘訣求其認眞因材器使者能有幾人卽如辦理洋務現在最爲要需而　　所用爲洋務中員亦不過略知愛皮西提稍解温都的里加之以一封荐牘卽目之爲深通洋務之能員其實則除語言文字略得皮毛之外於外洋之風土茫然不知於外洋之人情懵然罔覺若此者祇足勝通事傳話之任極而至於　譯則已恐不稱厥職矣而居然自命爲洋務中人而用之者亦卽以洋務委之何其洋務之易若此乎是皆情面二字有以悞之也此其弊又一也採以虛聲則眞才不出而浮夸躁進之士出於其中稍知一二製造卽自詡爲格致功深偶解一二勾股卽自稱爲天算絶頂採集他人議論而彚爲條陳見之者輒以爲洋洋灑灑精確不磨而不知其剿襲雷　數　不鮮略記數種槍砲名目卽自矜外洋軍械無所不知而夷考其實則毛瑟槍彈竟可混用於云者士格林炮子亦可亂用於在虜伯若此者正不知凡幾試觀近日各兵輪管帶諸人其有深知海線洞曉行船遠測　情灼知炮凖者能有幾人卽此見用之或非其人能人未必盡用矣此其獘又一也凡此諸弊其顯然者此外之獘竇其不能楮墨罄有正復何限當此整頓海軍實心圖治吾知秉鈞諸公必將舉以上諸弊而痛加湔除一掃從前之積習用人一事愼之又愼斷不得使南郭先生輩濫竽其間彼金陵兩館學生之欣然自喜者其亦返躬自問平時所學果足以勝海軍選用之任而惀快否設有才不勝任自揣無可見長之處則亟宜遵時養晦勿爲衒玉之求售盖海軍雖曰需人而人才貫精不貴多當軕者當必深明於此理焉抑又聞之有功者宜賞不可以成敗論也前者馬江之戰揚武兵船上之學徒五人實開炮擊孤拔坐船當時傳說孤拔卽死於此次之砲然法人諱莫如深輒云傷而未死無可質實顧卽使孤拔不死而引港湯姆生等則固被擊而死馬江雖敗此一節殊强人意而事後保案初未聞有列入該五人之事續以請褒榮者豈以大局告敗微勞亦不足錄乎竊以爲前事已矣若此時而欲得人以爲海軍之用則前五人者所宜首先錄用蓋卽不論前功而爾時揚武將沉法人得手而猶能開船尾之砲以擊斃其引港則其諳於海戰已有明效請自隗始則人才之蔚起當有不難預卜者矣 
[暫攝使政]  
　　出使德法各國大臣許竹篔星使聞因公事馳赴他邦所有欽使署内事宜暫交譯員陳君基棟　　署理云 
[鎭江火厄]  
　　本月十四日四鼓時京口新河街某姓家祝融作祟延及鄰居各善堂洋龍水龍同時奔救火勢　　始衰然草屋二三十家早巳同時被燬時夜已深人多借呂祖枕頭選黃粱之夢間有一二未赴黑甜鄕亦皆尋烟霞窟中樂趣半開倦眼僵如春蠶及聞鑼響鏜鏜拔鍵啓視始知火起密邇如飛而避不暇顧及細軟家私矣事後蝸舍已墟鴻嗷滿澤蜷縮於霜天月地實覺慘目傷心未識具博施濟衆之心者將何法以處之 
[豫章武闈紀事]  
　　初七日辰刻挑取各武生在貢院默寫武經三子其初四日覆試時弓力未能圓滿者册上　　黏一紅簽不給試卷是日入場者僅三百餘人執事之員弁兵役不下千百人亦盛矣哉○九江府屬某武生接卷後入號運筆如飛自題一詩於卷面卽交卷跟蹌而出通場譁然咸謂該生有虧陰隲嗚呼降祥降殃報應不爽作惡者尙其惕諸○本屇武試德曉峯中丞倍極認眞頭二塲册内皆註藝力若何不徒以一圈了事杜私添等獘也其馬步毬弓刀石合式者則另錄一手摺以憑挑取杜疎漏等弊也覆試日考其弓力之能否圓滿復於册内註明隨時核對手摺初七 
 
 

Page 2

 
 
日内場收卷後中氶屛去侍從將試册逐一核明評定甲乙然後次第錄入摺内請出試卷挨次彚紥酉刻塡榜初八日揭曉遺濫換卷諸獘一辭而空人咸頌中丞之至公至明 
[乙酉科江西武鄕試題名錄]  
　　雷　霖泰和　孫飛鵬饒州　郭鳳翔上饒　夏步陞安仁　雷發元武甯　吳沼瀾宜黃　郭龍來甯都　劉虎彪南安　宋發陔贑州王榮芬安義　柳獻廷湖口　彭步雲崇義　史應斌南昌　曾應金新建　涂連元豐城　周　藩宜春　俞長明廣信　劉德慶玉山施步池安仁　徐化龍安仁　童德發饒州　胡步雲泰和　鮑飛熊弋陽　吳仁龍玉山　徐標祺東鄕　郭旗常袁州　熊　璞新昌熊家璞南昌　潘茂林宜春　甘乃斌萍鄕　吳華賓玉山　吳國賓玉山　王國傑鄱陽　李漢彪饒州　孔廣瀾撫州　周逢春奉新左　彬新建　李桂芳瑞州　萬士銓撫州　龔矞雲安義　陳日高安遠　黃作霖都昌　胡錦雲上猶　羅雲鑣吉安　盧飛熊新昌歐陽龍鉛山　璩開元廣豐　周振岡萍鄕　秦鼎魁湖口　陳應龍南昌　熊鵬軒南昌　歐陽建建昌　江　浥饒州　彭學獻淸江 
[浙江海運委員銜名單]  
　　滬局總辦知府傅斯懌委員同知莊人寳知縣王纘勳盧維鈺王作梅張振祥縣丞徐寳靑趙承鉞秦幽馬維　　藩汪楨王塏○津通局總辦知府黃祖經知府張礽知府萬福康委員同知廷俊劉宗宴蔡增光張寅亮常安姚文桂劉椿祺方家榖知縣郭雅註張尊三陸繼賢汪煦秦覲榮繼武卲寳訓王鑅張啓後華承澐楊文洪儲汝翼黃承詔劉榮增黃在申符蔭增何金魁戎藩張紹齡縣丞席素德江錫齡張汝瀚李廷和岳家幹韓銓陳志祥楊炳煌汪昌熙熊儁巢汝楫張瀚黃瑢鄭彭齡周緒 
[招認小孩]  
　　客有自鎭海貽書本舘云本月初二早有福建人陳胡盧領小孩三名在大道頭地方欲搭船赴福建適划船上人馬阿四　　聽小孩口音與陳胡盧迥别疑而詰之小孩中之稍大者自稱姓陸名阿金今年八歲父母係無錫人遷住上海八仙橋父名陸阿川做皮鞋生意家中有姊妹二人其餘二孩以年小不能言一年五歲身穿紅在棉襖印花棉褲頭未養髮戴靑布狗頭帽一僅二歲身穿印花布棉襖褲方額尖頤頭戴元色縀帽馬阿四知該小孩等被陳胡盧誘拐當將陳之衣裳剥盡搜出英洋四十餘元並將陳拖至家内綑縳弔打索陳出洋一百元方許釋放陳受痛難忍大聲號呼鄰右聞聲集視有赴巡街委員處報信者當經委員將一于人移交鎭海縣由縣飭保訪尋小孩父母前在認領本舘旣接此信理合照錄俾本埠失孩之家得知小孩下落也 
[漢皇火警]  
　　漢口於十四日午後七鐘點火警當經諸龍局疾馳往救文武官臨場彈壓失火者係福建菴面前之某　鋪延及附近絲　　線炭米等舖十餘處節節滋蔓約焚一點餘鐘幸水池尙不甚遠得以迅速撲滅盖某香鋪因柄香做成後無烈日晒晾是晚用火烘焙各司務皆出外游玩僅留學徒看守致有此禍近來火警頻聞各店家尙其愼諸 
[獲犯續述]  
　　閩縣監犯李鈺山蕭蘭甫等越獄逃遁一案所有李鈺山朱玉亭等已在閩安拿獲而斬犯蕭蘭甫一名逃至龍巖州改名　　楊春榮因爭渡船用洋鎗擊斃林漋使經閩縣差同龍巖役拿獲亦已先後列報兹聞該犯業已解到閩邑從嚴收禁可見罪惡貫盈之人斷不能逃法網而閩邑尊之殫心緝捕亦有足多者焉 
[洪澤雙鱗]  
　　淸淮名典鋪常年取息二分至臘月則减取五厘以示體卹窮黎之意惟浦上某典託名山陽某典所分代步取息三分後　　由縣尊酌定减息一分刻紳士吳君大瀛等以該典罔利病民訴諸督憲飭淮揚兵備道轉飭府縣官着卽酌定章程减收利息此誠數萬生民所朝夕禱祀者也○某姓僕以貴重衣物向長生庫質得錢帖十竿連質票置腰槖間轉瞬忽失所在情急痛哭幾不欲生旁觀憐之命向原典掛失櫃夥憫其困窮不收規費亦好行其德者也○黎文肅公功德在民前經大憲奏准在浦上建立專祠兹以款項難籌遂於行臺内闢一精舍奉栗主而虔祀焉初七日官紳咸詣展拜蹌蹌濟濟大會衣冠公若有知當必顧而色喜已 
[灊山黛色]  
　　懷寗尹仙坡明府于八月初三中交缷篆務赴都引見刻已附輪抵皖書役士民咸往江干恭迓歡迎竹馬佳話斯傳苟　　非賢父母慈惠及人曷克臻此○時屆隆冬宵小易於生事皖垣除保甲局及各防營晝夜梭巡外大憲復加委數員分派五門　查街道誠愼重冬防之至意也所有委員銜名附列於左府經歴傅滉帮查東門内巡檢張成憲幫查西門内史昌治帮查大小南門内從九品蘇用謙帮查北門内典史萬照星帮查西門外○宣家坡某紳樂善好施孜孜不倦每日午晚膳後必令撲持飯至門外散給貧民乃某日惡乃數十輩嘈雜擁擠　將持桶者毆破頭顱血溢不止諺云善門難開觀於斯而益信○皖垣除洋藥外生意俱極淸寥致紋銀每兩祇換九七錢一千六百六十餘文鷹洋每元九五錢一千二百三十文貿易之難莫此爲甚矣 
[秀州小錄]  
　　前報嘉郡建造吳公祠現已竣工諏吉於十六日恭奉栗主入祠屆時文武員紳咸在祭奠也○十五日秀水縣監内病斃　　人犯一名當委嘉興縣王邑尊詣騐聞該犯係鹽梟云 
[禪門惡客]  
　　金陵出朝陽門沿鍾山南麓拾級而上約二里許有寺曰半山卽王荆公之半山草堂也公怡晚景于是後又捨宅　寺寺　　又爲南唐李煜相松枝命張幾譼義談元處故歴代名流欲藉靑松白石以棲影頤神者多就此掃煙扃排雲闥不僅于南朝四百八十寺中獨占盡烟霞地步也亂後祗存香積廚未經劫火有兩三病頭陀相與掃紅葉補白雲而已月之八日夜已深山門外忽有剥啄聲甚急老衲聞之　敢開門繼聞有人言曰何不將白板扉撞下言未已而雙雙者果作玉山倒矣一擁而入苦無燈燭乃將佛前熒熒者梯而下適菩提臺上有斷蠟舉以四照見僧伏蒲團上不敢出亦不令之出更移敗鼓當其戶意似防其逸出者於是沃殘膏在廚下舉火炊白米尙未餐又恍惚有分洋餅聲僧側耳竊聽隱約有十餘人其聲口皆操楚南北土音更相勸勉且謂此後不知會食何所如天假之緣再當與諸君痛飲耳食已擲椀於地頗恨恨時山下雞聲已亂唱有數人握炬入禪房搜括無所獲在裓褶中得靑蚨數百翼藏之身畔旣乃各以該僧繫腰之續命縷縶其手足悉反接如縳豕戒之曰我輩從南中句當來所犯禍當不測今夕事愼毋洩漏如因豐干饒舌而陷我輩於一目羅則妙耳山之斷頭和尙卽爾也又在圓光頂上以金剛搥嘱其毋忘者再始蜂擁而散越兩日僧有下山乞米作臘八粥者向擅越言如此言時猶惴惴然左右顧若惟恐耳屬於垣者然聽者笑之曰闍黎闍黎爾何守惡戒而著魔之深也僧始了了悟然終不知一干緑林豪客來自何所去自何方也 
[會館落成]  
　　九江嶺南會館重新建造情形已見前報現於初八日落成會舘首士先期往漢口出錢五百緡雇戲班來潯演戲八本卽　　 
　　於初八日開演戲臺上及兩旁看臺均紥燈彩照耀耳目神前大殿匾額十餘方殿柱聨語二十餘副琢玉爲詞縷金作字都係名人手筆堂廊兩進則張紅縀繡花錦幔殿之兩旁皆然巨燭並有牌繖分行排列整整齊齊玻璃燈宮燈皮燈共百餘盞又有所謂九蓮燈者三處然之光小而密望之如萬點春星神龕前香烟繚繞所陳祭品除牲醴果餅外並有王母蟠桃劉海戲蟾及漁樵耕讀各雜劇死轉關生光明奪目遠近來觀者幾於戶限爲穿董士恐人多滋事預請縣中派差彈壓幷請文武各員及地方紳士共慶落成冠履雲屯肴饌霧霈誠兵燹以來所未有也 
 
 

Page 3

 
 
[飯店被搶]  
　　十三日未刻突有七八人至蘇垣濓溪坊對甫橋某飯店内吃飯並不給錢反假作紛爭闖入房内搶去洋二十餘元錢十　　餘千事主驚惶喊救隣里幫助獲住一人隨卽解往元和縣署訊辦矣化日光天之下稠人廣衆之中竟敢如此生事眞事之愈出愈奇者矣 
[選樓淸話]  
　　場城運司街某店私賣洋鎗甘邑尊朱大令見之飭卽將店封閉復會同江邑尊謝明府出示限繳略云洋鎗火器本十例　　禁查近來各處搶劫案件半多撤防游勇三五或羣身帶洋鎗横肆刼搶而揚城各店往往不知禁令任意售賣合亟出示嚴禁爲此示仰闔郡軍民人等知悉自示之後不准貪利銷售倘各店尙有現存之洋鎗火藥等件統限五日内一律繳縣本縣當按照時價給領並寛其旣往不予深咎倘敢逾限不繳或有心藏匿一經訪聞或被告發定卽飭拿解縣按例治罪其各凛遵毋違特示○北路貧民之南下就食者經各大憲先期派員截阻間或潛身越境地方官亦必押回惟土著貧民結茅於瓊花觀旁團集如蝟男啼女哭呼號于朔風　雪中日盼開廠施粥日來北風遽發蕭條敗絮難禦奇寒董事諸君見某瑟縮堪憐遂禀商地方官定於本月初八日開放千百嗷鴻瞥覩甄釜上熱氣蒸騰咸不禁歡聲雷動○乞丐二人不知來自何方終日在教場街一帶索錢客有往觀者見其一四肢雖具而臂無手腿無足口無舌胸以下皆柔軟如棉蹴以足團團旋轉如肉球然有疑爲殘疾所致丐曰非也生卽如此噫豈佛家所謂果報者耶○鳳凰橋壩刻已合龍揚河水勢長七八寸想招招舟于一帆風利不憂膠淺難行矣 
[甄别示期]  
　　上海道邵觀察牌示定於本月廿三日甄别龍門書院肄業諸生凡投課者須於前三日報名云 
[影戲誌略]  
　　影戯集資助賑一事屢登前報顔君永京吳君虹玉情殷施濟不憚煩勞復於前晚在原處顯演所有福祿壽禧　圖外洋風景各圖及　拳測字搖虎撑牙醫長舌人酒魔等前已現過無待再書所最新奇者爲雙連枷人犯兩名坐於石上枷上黏貼鄞縣封　皮匠担修傘担抽牌算命人民間拜年圖陸離光怪觀者拍手稱奇顔君謂二十一晚上另有新繪各幀現博諸君一劇藉以慷慨解囊　乎咸曰善乃興辭而出 
[西節停訊]  
　　今日禮拜五爲西國耶穌誕日祈繙譯官知照法捕房將公事停解一期應訊各案統歸禮拜二卽二十四　會　 
[氷人受累]  
　　王姓婦僦居滬北香粉弄左近膝前一女曾許字浦東爛泥渡金嘉祥之子爲室秣駒秣馬未賦　歸月前氏忽利令智昏串同隣人曹某等將女賣於槽坊主土姓爲妾得洋五百元原媒金桂芳聞之向氏理說氏非但置之不理反又串同曹等誣金搶掠扭赴英公喊寃羅太守略詰緣由押候察究金有寃莫白急俞人將情知照男媒歸嚴寳並女媒金嘉祥前日嘉祥偕于邀同金妻陸氏並婦等備情控縣叩請移提昨日莫邑尊飭差投公廨提取一干人一面出單提該氏及曹等到案訊究云 
[異姓爭産]  
　　日前周桂堂投縣控族叔周阿德爭産致毆壓斃六月男孩莫邑尊准詞飭提集訊阿德供稱小的自幼失怙所遺田産田伯父玉山經管玉山物故無嗣理歸小的承祧詎伯母奚氏欺我年幼竟以表兄孫素觀爲後生有桂堂等五子均蠻橫異常　的遂不敢與較上年十一月十三日伯母病故今年週忌小的前往致祭桂堂等弟兄多人出言不遜擊毁盌盞向論被毆又敢砌詞朦控邑尊謂　堂曰周姓旣有侄輩應立何　爵孫姓繼承致生爭奪答稱此事均由先人作主所有家産亦由先人遺下非敢向爭邑尊問阿德有無族長答稱有邑專着交保出外邀族長同來核斷 
[摺票不符]  
　　前報列西捕獲到送私人張忠林庭訊後管押捕房業已多日昨又解案包探復至恊茂土行傳奚少根對質張供並非此人囑我送土太守詰協茂店主是何名字奚稱鄭朝貴店中專做出口生意惟與長江船往來並無零星貿易此次客人到行雇野雞挑夫送土　局蓋印挑夫未諳路徑悞送到行中因着出店人陪之而往甫過三洋涇橋卽被巡捕拘拿此土曾經到局掛號而巡捕房竟作私土論要罰七折半無奈照數送去太守問平常客人到來所有土件歸客人自報抑由爾行去報答稱先由我行去報然後與客結歸銀兩太守謂然則捐單均在爾處可卽取呈奚稱不用捐票祗有分運單太守謂報捐應先給捐票答稱我店與洋藥局憑摺往來太守着將摺取呈奚卽出外旋取到經摺兩扣一係掛號一卽分運太守閱得從本年九月十七日起隨問四月分以後至九月以前者爲何不呈奚稱或者另有本票復出外將票取到太守將前次從張身畔取出之摺與現在所呈之票比對見七八九三月票與摺上不符其摺上旣登而無票之土共有四五次爲數甚多問如何不符奚稱恐是别家之物太守謂摺上有協茂圖章現送私人在此尙敢强辯乎奚稱此由　經手太守謂洋藥局現在極力整頓爾等仍敢賣私買私事旣到堂當令水落石出若不追究是本分府庇護容縱矣隨着將奚張一倂管押 
[從寛判押]  
　　前報李雲卿與黃梅溪互訐一案經美繙譯易君擬將李雲卿發捕房管伡二年羅太守以李前判管押一年祇及半載求請遞籍今旣來滬獲案當發捕房補押半年易君允之昨晨飭將李帶案其兄顧駝子卽顧少峯又名顧少甫同其母顧某氏上堂求免管押挈之回籍太守向該氏曰爾子旣已遞籍何得再來滬上原屬咎由自取且李雲卿亦非爾親生子何必代求况據爾子供爾在原籍何又在滬該氏答稱李雲卿實我親生子過繼與李姓此次使其來滬接眷我在原籍接閱新聞紙始知其被婦人串同黃梅溪誣陷顧姓世代書香我曾請過誥封今年已逾花甲雲卿三歲時我守節撫子全以針線餬口及雲卿成丁在籍習錢莊生理安分營生不料來滬認識婦人作出壞事現求將雲卿　辮剪去再割兩耳然後帶回不再來濕太守謂該氏不得胡說本府已格外從寛判發捕房管押六個月尙不知恩典乎李雲卿亦極曰呼救幷稱小的身弱多病設在捕房做工必致斷送性命且捕房中老犯凶橫種種難受令人有寃不能自伸請改押在憲署班房其母其兄又一再叩頭乞免太守商之易君曰改押何如易君曰如因不能做工在押安分者可函致捕頭免其做工太守諭李雲卿李仍請管押在署一年或枷示頭門半載則蟻命可存太守謂爾以局賭害人任爾行爲今旣獲案定罪亦可聽爾自主乎易君向太守曰尙有别案須問太守卽飭差將李帶下歸捕房收管喝某氏及顧少甫退去毋得多瀆至黃梅溪笞責管押後己定遞回原籍云 
[婢女潛遁]  
　　英租界同豐里内徐公舘中有婢女名瑞香年已十九歲常至兆德里口福寳所擺之成衣攤上來往前日該婢女竟捲粗布衣服逃遁因疑被福寳誘領將情報知捕房允爲緝查矣 
[英界公堂瑣案]  
　　西人名活者控縫工沈阿四承做東洋車坐墊被竊漆布一案經羅太守飭將沈暫押俟傳荐沈之木匠到案再訊昨據該西人帶同木匠羅阿炳到案太守問羅緣何連次傳爾不到今當直說羅答稱行竊之事實未知情荐沈至西人處言明每車工洋二元半其時有四輛沈已做好兩輛洋人付過工洋四元說再將兩輛做完應再我洋六元該西人稱沈之竊布尙有見証某西人上堂稱見活妻將布交沈沈並不携至做工處後言缺少漆布始知被竊沈供由羅荐到做坐墊始言每輛兩員半我自向西人言須三員西人允從共計工洋十二元收過四元應找八元三輛已好惟一輛確未完工且我做工時典衣買飯不得已向找工資後因不付棄工况西婦量見每輛用布幾何始　交我　何能竊我棄工後羅來邀我言如不去連伊生理停歇是以又往今被誣竊羅尙恐辭歇生理不肯直說易繙譯謂沈阿四旣未完工無洋可找失竊之布値洋六元應請着賠太守謂沈由羅荐今姑判羅賠洋四員沈賠洋兩元沈稱無力認賠改爲管押七天完結○李萬春稱因被唐鶴亭控欠 
 
 

Page 4

 
 
遂託錢阿長劉松泉等將女抵押銀洋料理欠案詎被伊等將我女賣在法租界爲此報捕移拘各人到案錢阿長劉松泉徐昌成等同供實爲李萬春料理欠案託我等將女押與周王氏並非價賣周王氏供與略同李女李孔氏供與李同羅太守檢閱前卷係李萬春扭控唐鶴亭誘妻及訊得實情係李欠唐銀洋圖賴反誣斷令李繳洋在案何得又投捕房訴女被賣可見李非善類姑飭一倂押候再傳唐鶴亭到案集訊○包探秦少卿稱湖南人張標如前曾誑竊客寓之表圖騙衣莊之衣獲案遞藉昨得撞見爲此拘案張稱不敢犯事羅太守隨判張發押一月○奚丫頭稱在工部局做小工昨在鄭家木橋因造橋之石作司務徐金木落帽誤怪我碰伊與論被毆受傷由捕拘案徐金木供被奚碰去小帽與論恃蠻而致爭毆羅太守騐得奚丫頭之左足受傷判罰徐洋一元給奚養傷 
[法界公堂瑣案]  
　　法界城河浜朱益合舊貨衣店倒閉店主潛逃經人環控等情前已兩登于報昨各原告紛紛投到包探將該店帳簿　　六本呈案翁太守見到案之人較禮拜二更多因諭令前期到過者暫行退在外邊隨詰初來者五人永生衣店顧桂芳稱被欠洋四元錢一千零二十五文彩成織補店稱被欠錢四千七百二十五文和興押店稱被欠劃包洋二十四元朱云卽還故未登簿暫掛水牌隆順子記稱被欠玉器洋一元錢三千八百五十文永成押店稱被欠洋十五元錢八千三百三十文太守謂店鋪往來均應登帳何以和興竟暫掛水牌究屬託異隨　五人退出復傳前次公禀之七戶將益合與各戶往來帳簿給看隨令出外將欠數另開清單下期呈核○計生訴稱在安樂里洋貨行爲出店太婆生有小孩今年五歲前日午後忽然不見尋至六點半鐘在雙鳳樓西邊見俞雲大挈領往西因卽送案翁太守問失孩之家住在何處答稱在四明公所後面太守隨詰俞俞供小的本在費家照應車輛質與計結隣而居現小的已停歇兩月别圖生意太守問是何生意答稱現亦停歇計孩時時提抱前日偶至費家見之因而領出當與計家說明後至陸姓姜長福沙船上人顧建堂表兄家取被窩及寄存洋元復同至小東門外烟館中吸烟回時已六點半鐘卽買橘子給小孩雇車送回行至雙鳳樓西首遇見伊稱止在追尋太守聞計生見伊往東乎抑往西乎　稱在西太守見捕房所呈上在俞身搜出之洋十二元四開二元銅鎖一具信數封逐爲觀看問從何來俞稱費子在福州電報局費託小的倩中西書院沈姓繕寫回信故原信放在身邊寫好後囑小的送赴二馬路乾昌信局費寳生是伊兒子太守見另有致嚴德元信問嚴是何人答稱係在南市殷泰興羊毛行内經手人一切信件均從伊處轉交太守問有無保人答稱有弟在美華書館印書太守着去交保幷諭計回家查明到案禀覆○小東門外捕房解林榮發張阿順倪阿二杜雲生請訊林供年十四歲父親挑賣餛飩家住新橋南首昨遇素識之杜雲生領至十六舖小煙間張忽唆倪褫杜之衣及我之棉襖後喚我至客庽卽行無禮我抵死不依翁太守問在何處剥衣稱在一泉樓杜供無錫人現住十六鋪開順號烟館之親戚家昨晚觀劇回來見小孩在門前哭泣認係賣餛飩人之子因卽領往南市張供向在薙髮店習業並不唆倪剥衣倪供偕一賣糖人　無吃用故將衣服質錢杜欲領林至無錫我故與之講話太守問各人如何拘進通事稱自已扭進太守以倪屢次犯事照拆梢辦理責三百板枷號二月張責三百板林責二百板枷號一月林掌頰一百下復飭包探將順號烟館主傳案○前報列車夫施阿掌被施阿二打傷送入仁濟醫館一事阿掌業已傷痊投案候示捕房將施解案翁太守罰施洋二角給阿掌養傷 
[募捐小棉衣啓]  
　　嘗聞無衣無褐何以卒歲明乎人不能少此衣褐而惟嬰孩爲尤急大塲鎭所設留嬰堂常年冬月施棉衣以供禦寒　　之用無如近年來時値艱難經費不充殊形掣肘兹承施少欽封翁撥來大善士捐助初生棉襖五十件惠及羣嬰獲福無量謹謹拜領代達謝忱大場鎭地瘠民貧捐欵寥落不得不有賴於他山爰思將伯目下迫不及待幾有有欵則可蟬聨無欵竟有中止之勢伏念爲親祈福爲己求嗣積善者昌報施如響俗所謂種瓜得瓜種荳得荳者斯理不誣焉仰求各善士發慈悲念存惻隱心慨助囊金藉資竭蹶倘蒙各善士願助錢洋曁棉衣等乞交六馬路仁濟善堂代收轉交不悞[  寳山縣大場鎭留嬰堂啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[福州官報]  
　　楊制軍初七日往長門巡視營伍炮臺初十日回城○厦門漳州捐輪委知府傅以禮前往妥辭○調署順昌縣孫楨日内　　赴任○晋江縣汪興褘缷事奉委澎湖廳事○通判楊萬清缷辦光澤雲際關知縣張朝錫缷辦華葑稅厘府經梁邦南缷辦沙溪華稅鹽塲彭大川缷辦水口關均已到省 
[年幼工詩]  
　　徐仲虎觀察之子名南保字衡山年僅舞勺而聰慧異常兒詩文已斐然可觀眞不凡材也今錄兩首於左松月生夜凉云　　最愛深宵景松間月半藏濤聲能送爽鏡影亦生凉勁節排來密清輝照處光龍鱗寒玉宇蟾魄冷銀牀天高秋月明云深夜高秋月天空覺倍明三更金鏡滿四野玉壺淸雲淨蟾添影江寒鶴有聲遙看千里共極目萬家盈聞其詩稿已裒然盈寸幼時造詣已如此將來定是詩壇飛將 
[挽沈芸閣方伯]  
　　望斷珠江淚暗垂飄零大樹不勝悲豈知末路懷人日正是高堂哭子時甯與文襄歸碧落好從忠節入崇祠公向　　在忠節幕中山川間隔生芻奠吾道如斯孰主持○壯歲論交到白頭同經浩劫筆先投當年建議消烽火此日籌邊靖海漚滄海橫流征士淚江山畫界杞人憂紛紛狼虎方多事定有英魂報國讐[  吳昌言頴函待定稿]  
[空山]  
　　元冬着謝屐振衣陟高岑萬木何蕭瑟北風撼踈林獨鵠號苦寒猨起哀音峯巒一何峭碧澗洞深沈窈窱人不見白雲常　　　臨到此萬慮絶惟覺生道心行行日已暮踽踽獨招尋漸見一羽士磅礴撫淸琴飄飄有仙意永嘯復長吟相邀坐石嶝空山談古今悅彭氏稿 
[上海三馬路與昌絲棧陳竹坪經募山東江寗沙州賑捐棉衣十一月十三日第一百五十七次淸單]  
　　春生鑑寳號交來湘潭馬松泉善士經募昌字二千零廿五册蘭溪　　堂洋三元資深昌大春源昌行明德行福隆行德泰行恆成行福茂行鄭恆豐萬益恆十戶各洋二元隆興舘合盛全寳興和豐行乾豐行鄧洪芳賴仁和德昌行程香泉咸亨行怡豐行益豐和行永吉行彭慶生敦成行源遠和長發祥大豐成大春成徐萬豐金堯渠詒德堂金宜男子雷鼎新九德布念五戶各洋一元以上三十六戶共來洋四十八元○蘭溪張信泰經募昌字二千四百八十九册勤益軒洋二元承裕堂晋亨裕慶安敬福齋四戶各洋一元補過齋元泰羅德泰龍恆生龍景峰廬壽珍和記九如堂八戶各洋五角以上十三戶共來洋十元○春生鑑號交來湘潭春生鑑號經募江寧昌字二百十五册光湘裕錢十串馬松泉洋三元談雙桂堂耿永大戴源春元隆昌餘慶堂五戶各洋二元日新李福堂一戶各錢二千文李書田張書田何春曉李萬全萬新萬成春萬昌號戴楷蘭萬豐恆泰和謙益恆伍石記永全福啓順安鄭謙和慶昌榮仁義大源泰恆恆美章臨昌義成美廿戶各洋一元訓經堂勤裕堂二戶各錢一千文永泰福錢八百文李居仁福大二戶各錢五百文以上三十五戶共來洋五十元○本宅第十一次桶捐四馬路譚瑞泰交洋一元二角銀插一支重一錢九分散錢三百文錢籌一根計九八錢二百文○春生鑑寳號交來森泰堂助江寗錢十千文○本日共收洋一百零九元小洋二角錢十千零五百文銀飾重一錢九分合幷申明 
[上海三馬路與昌絲棧陳竹坪經募兩廣山東江寧沙洲賑捐十一月十四日第一百五十八次淸單]  
　　梅涇鼎記還愿廣東洋二十元徐永源因病痊節省醫金藥資費移　　助沙洲洋十五元又助山東洋十五元無名氏寓龍川追荐亡妾朱氏週年誦經資移助求其超生二戶各洋四元○木瀆通濟典經募昌字三百七十册通濟典洋十元○金萬盛沙船江丁氏祈子平安二戶各洋十元張金氏洋二元求安生龍川鍾記石路同恊祥代客三戶各洋一元眞州松記規銀二錢六分五厘○虎林仲常爲妻吳氏生産平安續助廣東洋六元滬上李道隆鎭江張亷泉二戶各銅洋五元○武穴龍坪裕生典經募昌字四百九十八册裕生典洋十元榮昌雜貨店李君洋二元以上二戶共來洋十二元○樅陽同春德經募昌字一千六百八十四册同春德洋六元摐陽無名氏本洋一元浙江湖州府德淸縣人安雅堂徐本洋四元浙江湖州府德淸縣人女子徐畹蘭爲生母吐血症求速愈浙江湖州府德淸縣人敦本堂余春和三戶各本洋二元彤雲氏求合家平安洋一元太邑不書名銅洋二元以上八戶共來洋十八元銅洋二元○慈水馮澤夫大善士助原當棉衣二百件○寗波劉聚興經募昌字二千六百四十三册蛟川隱名氏洋二元又銅洋三元○沙頭朱福梓經募昌字二千三百四十六册無名洋五元恆德堂洋四元陸湛卿洋一元以上三戶共來洋十元○本日共收英洋一百四十一元規銀二錢六分五厘銅洋十五元原舊棉衣二百件合併申明 
[上海北市絲業會館籌賑公所施少卿經收兩廣沙洲十一月初一至十五日第一百四十七次至一百五十七次淸單]  
　　蘇城感恩主人由禾州通裕局來五元陳性復求　　子赤油丹速愈三元○廣興恆莊經募性記無名氏戴立之三戶各錢一千張福保錢六百孫炳堃錢五百七十五越蘭書屋俞萍翁無氏三戶各錢五百炳記三百五十在記錢三百味辛氏錢二百八十八文裴友三錢二百八十七文以上十二戶合來洋六元○眞州無力子指助沙洲大小棉衣花洋四元閔行同源典當指助沙洲棉衣四十件以上初一日○無名氏五元硤石恆受參號募不具名三元以上初三日○自求居士兩和軒疆爲善齋顧言庵内省齋保佑申觀吾室保祿堂合來棉衣三百件十月廿七裝來又自求居士兩知軒疆爲善齋内省齋顧言庵觀我室保佑申保祿堂合助棉衣四百件吳中不忍人人新棉衣三十二件新棉褲十二條大小棉帽三十八只乍川厚德堂王原舊棉衣二十件康發祥來愛菊軒棉衣念件以上初四日○愼裕莊募來昌字四千九百十五號册懷永堂四十元風竹軒存仁堂思韓書屋三戶各二十也以上初八日○錢唐卓厚齋指助沙洲原舊棉衣四十件以上初九日○杭州連文生指助沙洲棉衣五十件藥丸一包善書四本以上初十日○南通州京江公所代募沙洲棉衣四十件又洋六元以上十一日○漢鎭籌賑所演戲餘資分助銀二百十六兩五錢七分五厘又經募期頤氏渲戲餘資分助洋六十元合來銀四十四兩五錢七七七厘均另有助山東以上十二日○江西竟成堂吳祈保合家清吉十元　經募之江旅人祈足疾速愈紋銀二兩○毗陵費商澂指助沙洲棉衣洋兩元以上十三日○終天抱悔人以張耐寒鄒梅溪二君送先父母七十冥壽資移助由太倉致大局來十元陸德盛號一元○顧門徐氏求子洋十四元二擺渡譚善士懷衣褲二百件均指助沙洲以上十四日○黃錦求保太夫人舌瘡各疾全愈十元皖江省過子還愿幷求合家至安十元　有助山東疁城徐根源爲求妻病速愈助棉衣洋四元朱昌熾求保太夫人足患瘋症全愈兩元浙江龍泉縣安吉堂還願杭州永利局來五元以上十五日 
[上海北市絲業會舘核奬籌賑公所施少欽經收山東賑捐十一月十一二三日第八百六十二三四次淸單]  
　　江北糖雜貨帮衆商節省年例酬神席費移助洋六十三元　　常州不書名袁手洋四十元平湖黃緯文因子景淇病愈完愿並祈保安康續助洋二十元黃正篆爲小兒現病坎坷求保平安洋四十元鄭夏氏十二元程釗山十元葉春山十元無　氏十元練川刧餘生祈消灾延福十元朱遵儉求保平安五元周代募二元嘉定刼餘子一元筆花舘主人一元○金匱學殷第二十四次募倪旣翕堂洋二元由無錫通裕局來○熊鞠孫經募昌字五千三百二十六虎册熊鞠蓀洋五十元案内公欵曹海珊十六元二戶共合來六十六元○京都張祖淇經募昌字五千五百七十五號册顧冸香中翰京錢五十串合京平銀三兩五錢來規銀三兩六錢又募富貴源頭同字二次五千五百七十五號册顧冸香中翰京錢五十串合京平銀三兩五錢來規銀三兩六錢二册共京錢一百串合京平銀七兩共合來九八規銀七兩二錢以上十一日○漢鎭籌賑所演戲集資分助規銀二百十六兩五錢七分五厘尙有助兩廣賑銀登在兩廣淸單内漢鎭籌賑同人募期頤氏演戲餘資分撥助賑洋三十元卽合來規銀二十二兩二錢七分三厘三尙有助兩廣賑洋亦登在兩廣淸單内　國隱名氏洋二十元沈素英求病速愈由墅河正大行寄杭州永泰豐　　洋十元邵家浩求母胸痛速痊移藥資助賑洋二元胡子山洋一元○陳姓祀先積下錫箔灰售錢一千零二十文孔姓祀先積下錫箔灰售錢六百四十二文二戶合來洋一元　五百四十二文○楷記棧經募不留名洋二十元義茂和天成德二戶各十元天順祥七元楷記王悅來崇義源義和仁允大生恆裕公德生義升記八戶各五元無名氏同順祥何　棠三戶各三元同新德無名氏二戶各二元以上十七戶合來洋一百元以上十二日○晚翠軒主人由巨豐莊交來洋三百元周善慶堂洋十元鄭儉德堂洋六元順德浩病愈完　洋四元寓蘇誠求子求父病痊洋四元石門俞慕庭求妻病卽愈洋三元金辛生求外症速愈洋一元安徽劉蔣氏求長子本祿病愈本洋二元○冨貴源頭同字二次一萬四千三百二十二號册自怡軒戴榮菴如松氏三戶各洋二元冥資移賑洋一元深愧力微人盡心人金三爹同心子協力子一意人襄陽舊族七戶各錢四百文自非人難以從心人竭力人盡心人力不從心免力子自愧軒一心人己百千齋童子九戶各二百文共二十戶合來洋十元以上十三日 
[上海四馬路浦灘文報局内恊賑公所經收賑捐十一月中旬淸單]  
　　十四日銳册大倉繆紉蘭翁交來梁縣尊募芳潤堂楊英洋二元陳嘯峰梅周氏三樂堂三戶各一元　　張益三五角王少帆錢一千文陳鳩洲黃建中王少山三戶各七百文陳瑚殷載揚僧藴輝三戶各五百文楊翰仙何長慶張子堂宣振聲沈震梅廷鳳陸國勳七戶各四百文張承祖陳四觀陸楚朱德潤周國祥吳振三陶柳門沈岐舟朱秀華九戶各三百文張鳳儀陸正德湯大度俞志高張錫瑞五戶各二百文合收十五元錢五百五十文○催單儀徴十二圩募不書名八百文問經堂四畏堂崇儉堂愼餘軒四戶各五百文傳經堂誄恕堂無名氏三戶各四百文　　山房洗洞書屋翠筠館三省堂無名氏五戶各三百文海一鳴九保三和五無名氏五戶各二百文阿瞞村尤二戶各一百文合收六元潯陽知足道人募勤學山房曹平銀十兩又募隱名氏十兩陽湖馮禮卿善士二元漢口盤記源號募始平氏代友願分善書資移助　五元無力子求母康健三元始平氏求咳症　善二元合收二元爛板洋八元湖南常德府貿彭氏流芳堂十元東來昇號交來蘇城善士募吳門平陽氏何亦芝越國後裔銅行氏大有豫五戶各一元汪憲之小洋二角○濓隱善士六元○本日共收英洋四十六元爛板洋八元小洋二角曹平銀二十兩錢五百五十文 
[上海四馬路浦灘文報局内恊賑公所經收賑捐十月中旬淸單]  
　　十五日銳册任向生翁交來陳筱浦翁募子兼氏椿蔭堂儲浦雲易竹亭鄔瑞庭徐子沾六戶各三元　　春及草堂七友堂仲記三戶各二元不書名勤記不書名魯記　記五戶各一元不書名叙記二戶各一百文席小齋一千一百文合收英洋三十元錢一百八十文通州程松芝堂募種德堂四千文棣華軒二千文各小友一千文德本氏八百文章仿山六百文汪榮庭汪叙有章穆卿王自牧周爵之程有蘭程仰震七戶各四百文合收十元泗安恆源行汪爾康先生募廣德州吳趙村程義發二元乾大行一元于小樵五角葉佩儒醫金無名氏二戶各三百文陳圃軒二百文合收四元錢二百六十文○鮑册乍浦仁大義號募十戶六元○催單巨豐庄交來蠙山官署募蠙山公所三十千文誠信巷十千文瀛洲厚德堂趙永昇章紫珍王瑤圃毛稚雲沈鑒同胡韻梅七戶各二千文夏賡伯種香室江電安義大安雅堂王廣隆古歙正心堂永記號張彩卿章金聲王雪堂饒葛氏十三戶各一千　陳滌初一千一百文洪紫才東臯吳理生二戶各六百文延慶堂無名氏義記吳記趙氏五戶各五百文厚德堂葉恆茂二戶各四百文宋正記梁光陛無名氏廣泉盛吳生記趙日昇吳旭輝吳金奎無名氏孫永康仁記號郭氏王氏戴氏十四戶各二百文孟順記梁受之孫季遠三戶各一百文無名氏兩元合收規元四十九兩八錢二分寗德蓋翼堂募直隷三有堂趙爐胚洋六元昧經草堂三元陳瑞生福善堂楊福順堂王養和堂吳四戶各二元燕翼堂養雲堂直隷魁盛堂孟搈城三忠堂李積詈堂林春雨山房賡詩山　仁　鄭裕江張竹生十戶各一元耘　堂高綉山堂萬二戶各五角信記銅洋廿七　濟美堂沈銅洋四元蘇城久和典募吳鏡池陳慕善江再林勉力子四戶各四百文不書名三百文范亮功董月岩吳　元鄒友仁汪漁滄洪云卿汪竹雲七戶各二百文合收三元嘉善王蓮生先生爲二親八十冥壽餘省懺　祈冥　洋十元又交代席敬三元又代席三元○申單武陽保嬰局　常樂軒二元不書名趙一元○蘇文報交汴省揚樂庭先生募第四次裕州署中莫幼梅先生念史氏衆善堂存欵撥三戶各　漕平銀　十兩苗炳南九兩四錢孟繼鑑趙書閣二戶各六兩高益齋五兩朱兩言四兩公議車局袁書田萬泰魁孟洙泉賈嵐屛德壽堂倪六戶各二兩允成六錢鳳姑娘三羊德培德堃杞生無隱山樵槐蔭堂王建元堂曹玉樹堂張悟書堂　敬善堂張慶善堂胡凌雲堂趙王樂齊十四戶各五錢○榕垣南台交來閩商局有根記罰欵規元一百四十五兩二錢五分○海琛輪船帳房七百五十文○不累人一元　洋一元○張霅溪翁募方允符善士三十七元爐胚洋三元○本日共收英洋一百十元爐胚洋三十一元銅爐胚三十一元銅洋一元錢一千一百九十文蘇曹平銀二百兩規元一百九十五兩零七分 
 
