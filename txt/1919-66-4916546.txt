# 1919 - 66 - 4916546

 

Page 1

 
 
   
 
 

Page 2

 
 
時評 
[宣布密約（冷）]  
　　密約之宣布已實行矣然則以後必永無密約之存在耶此其問題最爲今日所當聲明者 
　　不然今日所宣布而尚有不宣布者今日即盡所有以宣布而他日復有重訂者是密約永無肅清之期而今日之宣布不幾多事耶 
　　况乎余以爲宣布密約之舉尤在重其意何則宣布密約之意乃欲以光明正大之度示人不以勾結啟人疑也故以後雖非密約而與密約類似之手段甚願永遠絶跡於我國家有關係之人 
[專電]  
　　北京電中日新密約訂今日下午四鐘兩國同時宣布惟宣布手續改由外部在外交大樓對中外新聞記者發表聽各報自由披露第一日發表者卽軍事協定共文書八種（十四日下午四鐘） 
　　北京電四點記者至外部由刁參事宣布各國密約共十五種英二種馬哥尼電報及無線電話美二長裕公司鐵路及運河借欵餘皆日本今日先發表中日共同防敵協定文件（一）共同防敵換文二件（二）撤退軍隊換文二件（三）陸軍共同防敵軍事協定十二條（四）海軍共同防敵協定九條（五）海軍共同防敵協定說明書（六）陸軍共同防敵軍事協定實施上必要之詳細協定七條（七）陸軍共同防敵終了時期之聲明（八）海軍共同防敵終了時期之聲明（十四日下午五鐘） 
　　北京電陸徵祥來電辭職徐意准給假養疴决不許其開缺 
（十四日下午三鐘） 
　　北京電熊克武復錢能訓巧電悉辱惠良規藉窺尊恉士各有志夫何間言竊謂軍府受正式國會委託攝行總統職權例諸往昔允爲正統所寄以視餘分閏位自係名正言順川省爲護法省分之一軍府敎令自當遵循惟謹克武以軍民責望之殷黽勉從事行止進退惟視合法與否不知其他遠承明敎敢布腹心（十四日下午三鐘） 
　　北京電吉督電韓民謀祖國獨立徧發傳單人心浮動接日領稱韓民行動請防阻否則派兵查此間墾荒人衆不嚴防恐生意外請示遵（十四日下午三鐘） 
　　北京電庫倫陳都護飛報俄軍侵犯蒙邊我軍被圍甚急請速飭新督加派以圖策應詞極激切（十四日下午三鐘） 
　　北京電謝米諾夫聯絡布里雅特運動外蒙謀獨立蒙旗派代表往議兹接蒙官署稱各旗代表多撤回决不受其煽惑陳毅電請核示（十四日下午三鐘） 
　　北京電聞阿省激黨日軍往剿損失甚鉅（十四日下午三鐘） 
　　北京電劉存厚電王安瀾據八仙街攻嵐平除嚴防外請示辦法（十四日下午三鐘） 
　　東京電新任墨西哥駐京公使羅梅路昨午覲見元首呈遞國書（十四日下午三鐘） 
　　北京電清明種樹大典在第一林場舉行有派田文烈往代說（十四日下午三鐘） 
　　北京電某要人特派關冕鈞赴 
 
 

Page 3

 
 
滬疏通和議（十四日下午三鐘） 
　　北京電太平湖昨開兩院全院委員長預選會衆以黄雲鵬參以鄧鎔得票最多（十四日下午三鐘） 
　　北京電廣東糧食救濟會電請再准加運蘇米五十萬石平糶詞甚懇切（十四日下午三鐘） 
　　北京電皖督會電請禁米出洋謝絶日使（十四日下午三鐘） 
　　香港電梧州肇事伍長於三月十日槍决餘十二名解赴南寗永遠監禁（十四日下午三鐘） 
　　香港電馬濟被簡爲廣州兵工廠督辦（十四日下午三鐘） 
　　香港電廣州法領事函致督軍稱北京外部已與法使接洽派艦運米由越來粤接濟民食並詢督軍可否派廣海艦運米 
（十四日下午三鐘） 
[各通信社電]  
　　北京電密約本已决定即行發表兹竟發生重大阻力聞因外交委員會反對而起今日國務院集議將討論應否力主前議立即發表如閣議主張如前則政府公文發表後密約即將公佈不過數日内事耳政府公文昨已送交政府印刷局聞反對派所持之理由以爲無線電報合同如果發表他國或將反對 
（十三日）字林報 
　　東京電可恃消息云三月七日戰時日軍所俘之過激黨内有美人三名據言美人在紅衛隊當軍官者約有十人其雜在隊伍中者尚有多人又一消息云海參崴外人若干現以軍火接濟過激黨並供給護照云（十三日） 
　　哈爾濱電近數日各處傳言咸謂西比利亞邊疆即將封鎖不許貨品輸入衆料此舉當可使羅卜價值增高並杜絶投機貿易易俄報論及此事謂禁止貨品由滿洲里車站輸入西比利亞之問題早經有人料其必行蓋西比利亞鐵路裝載各種貨物之車充積未行如能趕速疏通之則先供西比利亞全軍之用因辦理商務未有善法以致投機者昧於西比利亞之實需收入大宗貨物輸出極多羅卜致使國外羅卜市價爲之暴落（十二日） 
　　大阪電漢城消息云罷工風潮已止店舖已開交通已復地方安靖軍隊撤回外省城邑仍有亂耗發生攻擊軍警等事致使雙方流血計發見亂事者共八十五處大阪每日新聞登載漢城某著名敎士之談片該敎士力駁韓人不靖出於敎會唆使之責言謂高麗境内敎士三百五十人無一預知亂事將作者並知此種舉動徒無益於韓人蓋高麗問題决不提出於巴黎和會目前高麗所得之地位與夏威夷島無異也大阪每日報又載朝鮮民政長之意見謂肇事之總因起於自决二字之誤解政府因此風潮而獲知行政上一錯誤此後將改正之（十三日） 
　　大阪電神户商會昨開預備會議擬組織美日航業公司聯合美日兩國船主合籌資本日洋二萬萬元 
　　東京電大倉經營鳳凰山鐵鑛之合同已近締成之說現由最高當道否認（十二日） 
　　東京電日本允廢强迫徵兵制之說大起日人之驚訝以爲此事破壞國防制度且國家財力亦不足以語此（十三日）以上路透電 
　　北京電某要人謂虞日（七日）後陜西定無戰事 
　　北京電吳佩孚電告桂軍二月前即撤退七成張 
敬堯謂進兵不確 
　　北京電朱啓鈐電李述膺主張免陳樹藩最力如無辦法暫難開議 
　　北京電昨（十二）日奉軍運軍餉入陜絡繹不絶 
　　北京電曹錕電請停招參戰各師（以上十三日） 
　　北京電外交界消息陜黑兩督將互相調換 
　　北京電各國公使聞陜督更換參戰借欵停付頗抱樂觀 
　　北京電江日（三日）停戰令魚日（六日）始到富平（以上十二日） 
　　廣東電李厚基不允劃界停戰並時向沙縣尤溪及古田等處挑釁李烈鈞前辭參謀部長並軍事委員長職現經軍政府慰留已允積極負責 
（以上十三日）以上平和通信社電 
　　北京電政府將所得稅法案提交衆院 
　　北京電張文生電蒸日（十日）在蘇豫界與匪戰勝追數十里（以上十三日） 
　　北京電昨政府又接唐電質問八年公債是否决意打銷請速復 
　　北京電政府復派關冕鈞赴滬疏通和局 
　　北京電院電鮑貴卿謂謝氏利用富興阿勾結蒙人爲亂應派員收撫富興阿爲我用並又電致察熱等區分兵防堵（以上十四日）以上中華通信社電 
　　北京電朱總代表急電聲述南代表質問陜省富平乾縣戰事請飛轉陳樹藩詢眞相 
　　北京電張錫元出京聞政府允其收撫郭樊兩部 
　　北京電陳樹藩電三原電綫修復十二通電 
　　北京電兩院已足法額即日開會 
　　北京電政府將鮑黑督四次請增防兵電封交參戰處商催段督辦即飭允撥之參戰軍一旅馳赴并函財部立撥開差費 
　　北京電政府最近决議對陜事將向南方爲三項之協約（一）陳樹藩調開由中央另簡陜督南方不得干涉（一）援陜北軍撤退南方同時亦撤退援陜各軍（一）雙方在畫定界内因剿匪而有軍事行動時各不相問 
　　北京電院准將在甘辦理清鄉出力之前涇原道道尹王學伊撤銷褫職處分已呈請明令行知 
（以上十三日） 
　　北京電此間聞陸榮廷辭政務總裁并派員來京接洽有桂系單獨媾和說 
　　北京電法部擬擴充各省法庭决舉行二次法官考試并主嚴格取材 
　　北京電庫倫陳毅報告蒙人應招入俄當兵爲數日多阻止無效請示辦法 
　　北京電駐宣化之西北邊防軍一旅聞由山西取道赴蒙防戌 
　　香港電陸榮廷辭職經政務會議議决挽留 
　　香港電粤督莫榮新因武鳴主以馬濟代郭椿森任該督署參謀長跡近監視益暗與政學會携手 
（以上十四日）以上中孚通信社電 
　　北京電日本公使館船津書記官及美公使館書記官斯本夏氏因實地調查美國兵在天津日本租界暴動一事同於今晨赴津（十四日） 
　　北京電參衆兩院第二屆國會於今日開第一次正式會議選舉委員長參議院並有某議員建議呈請政府速將國際鐵道管理案取消確立根本政䇿講求維持鐵道權之法該案旋付審查大約可以通過 
　　北京電本日發表中日軍事協定之際外交部當局聲明今後發表條約及借欵合同中並含有美國斯摩司卡雷之鐵道借欵及運河借欵英國毛爾根無綫電報借欵並無綫電話借欵等各二合同（十四日） 
　　北京電去年北軍在湘州砲繫美國軍艦致斃將校一員傷兵二名一案當時曾由駐漢美國領事向鄂當局要求四欵（一）砲擊軍隊對美國國旗表其謝意（二）湖北督軍親至美國領事館道歉（三）給將校遺族美金二萬五千元（四）給傷兵治療費美金五千元中國方面以其要求過甚協議未决故移中央政府交涉兹巳於十二日閣議决由中國給與死傷者中國幣五萬三千元事遂着落（十四日） 
　　北京電在海參崴中國領事委員最近電報謂東清鐵道問題中國所主張似難容納（十四日） 
　　東京電日本對德賠償要求之額戰費七億萬元並船舶之損害在德奥日本人之損害等合計逹十億萬元云（十三日） 
　　東京電前此赴美内田嘉吉氏盡力經營資本二億萬元之日美汽船公司現巳着着進行出資者日本方面爲川崎山下淺野久原等十五公司美國方面爲哇逹希爾等（十三日）以上東方通訊社電 
　　東京電中日軍事協約及其附屬協定於今日下午四時北京與東京同時以非公式發表（十四日） 
　　東京電日本以捨名取實之方針决定向加入聯盟國間主張以（不因人種宗敎之異同而於通商交通等設立限制）之原則修正添入國際聯盟草案日本亦自將實行門户開放如許外國人土地所有案亦已脫稿近當提出議會（十四日） 
以上共同通信社電 
[法國無線電]  
　　十三日里昻電協約國高等軍事會議於十二日大會從事考慮迫令德國承受之空中條欵已通過軍事評判員所製定該草案之條文下次大會已定星期五日開會報紙宣布消息如下（一）德國應交出所有戰鬭或轟攻飛機及飛船至於水上飛機其保存之實力以用於巡視沿海及清除水雷所必要者爲度協約國以後將採取方法均分敵人交出之材料（二）預防將來及阻止恢復空中艦隊問題亦討論及之且已審察並决定方法俾郵務或商務飛機不能改造爲軍事飛機 
　　十三日里昻電比京消息比國衆議院於討論賠償戰事損失草案時審查員報告云各交戰國咸受大戰之耗廢惟法比兩國尤慘受德國之破壞允宜完全賠償比國唯賠償應控制内國立法吾人宜堅執下說與對外所稱說者同即德國應賠償一切罪惡毫不能輕減是也吾人對於要求賠償旣表同意目前討論僅須研究如何而吾人得以便利重造吾國及如何而使德國不得不向我人盡其義務耳 
　　十三日里昻電巴斯勒消息得維也納消息據稱奥國國會於星期三日開會廷格弗博士被任爲第三議長國務卿巴翰氏報告韋瑪德國國會討論情形宣稱吾人設欲執意實德之則和會不能拒絶與德國合併之權下次大會巳定於星期五日大會討論良久一致通過一提議案鞏固共和及與德國合併之思想並通過其他一提議案抗議佔據德國波黑米亞及其南部並日耳曼奥地利亞 
　　十三日里昻電三月十三日巴黎倫敦間匯兌率英金一鎊合二十六佛郎法國公債劵市價如下三釐公債六十四佛郎一九一七年四釐公債七十三佛郎一○一九一八年四釐自由公債七十三佛郎八七一九一八年五釐自由公債八十九佛郎九○ 
[路透電]  
　　一日巴黎電中國某代表發表確斷之宣言謂中國從未反對宣布中日所訂之密約與一切公文蓋深知免去秘密外交實與中國有益當十代表會議索取秘密公文時日本代表聲言願從會議之請但須商諸東京政府中國代表於此亦無所反對中國代表皆稱彼等之態度中國全體人民皆誠心贊助之 
　　三日巴黎電中國議和代表發表文告謂關於山東全省日本優先權與利益及特别權利之事件中國非爲出於己願之協同訂約者蓋此種事件不能云爲無害及不侵犯中國土地之完全也 
　　七日巴黎電泰狄歐氏本星期與巴黎新聞記者會談時謂法政府深望國際聯盟爲媾和草約之一部分國際聯盟與和約之關係必須維持之今深願德國代表承認國際聯盟之主義如是則德國證明其願實行和約修件後即可爲聯盟之一分子海軍條件已於昨日商定協約國一致贊成不交還德艦隊法國則主張應以一部分給予法國陸軍條件雖巳由協約國陸軍專家提出而協約國各代表之意條件尚須從嚴戰爭責任副委員會已提出報告謂德前皇前太子德國陸軍黨之主要人員及治理所占法比波蘭土地之文武官員數百人皆有應得之罪海軍總長萊古斯氏重申前見謂德軍艦旣不應沉之亦不應拆之旣爲協約國公共之戰利品則應公共分有之此爲彌補法國所受損失最後之方法云 
　　三日巴黎電法國財政總長建議徵收資本稅法國納稅人以簡略之語報之曰須令德國先行賠償如萬不得已而須增稅則協約國收稅者當令德國付稅者先行繳付之現信法國之前途將於後七日内在和會决之和會陸軍黨之目的欲絶對縮减德國之軍備至其政府能用以遏制内亂之限度法國欲使來因河領土永不復爲德國侵攻之地盤且欲於法德之間設一可恃之屏障來因河左岸之地位解决辦法將列入媾和草約現議於來因河左岸建一獨立之日耳曼民國 
　　七日巴黎電羅馬尼亞皇后因羅人食不充飢困苦萬分特爲人民請願於各國旦謂羅國革命之說實屬不確 
　　十四日上海消息路透社云本社續由韓人方面探愁高麗近今起事情形如下 
　　太古（譯音在高麗南部）三月八日太古宣布高麗獨立且舉行慶祝晨間全鎭各家皆懸高麗國旗午後三時有千餘人列隊游行沿途唱歌並宣布高麗獨立以基督敎會及官立學校之學生居前列各學生每人手執高麗國旗且有女學校之學生列隊游行晚間八時左右有學生八十人至警署請與日間被拘之人同閉獄中 
　　黄州（譯音在高麗西北部）三月三日晨間六時黄州有數百人列隊至憲兵局憲兵開槍擊衆死九人傷二十餘人被拘者七人 
　　漢城本月消息云四日某女學生擬入總督設立辦公處之屋爲門前一憲兵力阻且爲砍斷右臂女乃揚其左臂以向憲兵曰如汝欲之汝可再斷此臂但憲兵不復阻之女乃奔入屋中約略陳詞歡呼高麗獨立 
[公電]  
　　北京財政部爲公債事之通電上海護軍使商會敎育會各團體各報館鑒本部此次發行公債實爲萬不得巳之舉兹閱報載唐總代表通電一件似於本部爲難情形尚未深悉且於事實亦有未符之處恐各界或有誤會兹致上海朱總代表一電詳述原委其文曰本部此次發行八年内國公債本屬萬不得巳之舉兹閱報載唐總代表通電一件似於本部爲難情形尚未深悉且於事實亦有未符之處用再詳爲申述以明眞相而釋羣疑幸垂察焉溯自軍興以來支欵日增收欵日減每月出入不敷爲數甚鉅處此風雨飄搖之際開源節流兩無所施仰屋徬徨非舉債無以應付而各方索欵迫於燃眉實有難緩須臾之勢用是議定發行内國公債變通手續先請大總統以敎令公布俟國會二次開會再請追認此本部萬不獲巳之苦衷當爲邦人所共諒者也綜計目前用欵自以軍費爲大宗雖經籌議裁減然事未實行每月餉需勢難停發况大部軍隊半在前防接濟稍疏立虞譁變唐總代表謂募巨債以充軍實責其破壞和平然則停止募債俾致軍餉無出試問前防軍隊將何法覊縻使之枵腹以守紀律倘因餉缺兵潰糜爛地方則破壞和平恐本部又不能辭其責矣至謂此項債票巳向銀行抵押巨欵實係傳聞之誤無論本國銀行無力擔承此項押欵外國銀行則牽掣甚多更難協定即云外人樂於承受而債票尚未發行何能預爲作抵衡情度理不辯自明且舉募内債本非咄嗟立辦之事民國三四年間所行公債皆累月經年始獲集事以此例推亦可概見本部之意亦惟就目前最急之需量爲支配另以騰挪爲周轉一時之計别無絲毫作用於其間區區之愚可質天日總之本部以維持現狀爲職責同具愛民護國之心斷無黷武窮兵之理惟盼會議早成庶財政前途或可徐□整理倘會議日事延期即財政日趨絶境僅此救濟目前之計亦將有時而窮百孔千瘡時時可裂萬一和平之曙光未覩而國家之破産先形恐亦非唐總代表所忍聞也披瀝直陳即祈轉逹等語特此通電布聞財政部文印 
　　夔州王天縱通電各報館均鑒勸告段祺瑞悔禍書文曰北京參戰督辦段芝泉先生鑒歐戰和平世局奠定我國南北應息紛爭先生雖拂逆於前兹鬩牆釁起當亦悔悟於今日息事寗人而何以當南北開議之時接各方通告之電謂先生重借外債購買械彈假國防爲名添練軍隊增入陜西方面接濟劉存厚子彈數百箱乘我將領不備攻擊四起奪我數縣是殆假和議之名而開戰禍之實不獨爲南方之罪人抑北方之罪人也縱敢一一陳之當項城時代先生始以夤緣干進居陸軍總長之職後爲項城所嫉免職下台而洪憲發生滇黔舉義天下靡然先生依附民氣謀伊人之權利暗遣曲同豐赴陜密令陳樹藩獨立以誑義軍項城初不知竟被脅迫取消洪憲仍復先生原職勸令維持現狀後奸跡顯露項城病不能起召集腹心多人歷數先生罪狀必欲殺之而後甘心各將領憤憤不平議令梟先生之首以報大恩於項城乃事未成而項城殂謝先生未殺而謀殺先生者猶存是誰肯甘心於先生者項城死黎副總統代任先生以挾制居國務總理之職一意孤行偏僻自是動輒極力把持凡事純施跋扈目無總統而任意脅迫心無國會而乘機解散是時有北方義士憤憤不平勸總統速下明令殺先生以謝天下而總統仁慈不忍誅殺先生僅下令免職先生惱羞成怒逃至天津暗遣心腹督軍獨立反抗總統繼又以牢籠手段紿張勳入京演復辟之劇推翻我黎大總統民國幾不堪復問黎爲辛亥起義之偉人是起義各將領誰肯甘心於先生者是時先生又爲權利起見號召義師而李長泰率師入京殺退張勳共和復活復辟不成張遂成民國之罪人而先生乃民國之首功馮副總統代任先生毅然登臺冒占功勳不賞李長泰師長之功而奬王汝賢弟兄之功故有撤李升王之舉李係北派固巳恚恨先生而老張性戇受害先生逋逃逆旅當亦痛恨已極先生不顧以此次功莫與比仍獨行其意見凡有政治不受之於總統凡有設施胥皆出之内閣是以天津開會團結督軍把持權利有結合黨羽之私有驅逐總統之議一派吳光新入蜀制伏西方一派傳良佐督湘彈壓中路而不料西南各省憤違法之種種同舉義旗血戰年餘毫無退志是時聞有南京李督江西陳督見民軍奮勇不可挽回遂電先生提倡和議先生以爲不合謀害二督下令召集會議武昌先生暗派心腹探知二督乘江寛輪西上先生特令兵輪相遇撞擊不料二督均派代表幸而未中奸計 
要聞一 
[中日密約寒日發表說]  
　　中日密約正式公表之說傳之已久兹據新民通信社消息前日外交部特具正式呈文請將歐戰以後與東西各國所訂各種明密契約合同等自本月八日起一律公布以釋羣疑等語當卽奉批令准如所擬辦理聞宣布日期確定自本月十四日起逐日發登政府公報又據共同通訊社消息中日密約前有十二日發表之說現經兩國交涉之結果决定十四日上午十一時兩國同時發表此次所發表者僅以中日軍事恊定爲限又中美通信社消息中日宣布協約手續及日期一節外交部巳將公文呈送總統要求宣布徐總統巳委令國務院定期並斟酌宣布之範圍兹已定决十四宣布 
[勸告後之參戰軍問題]  
　　中美通信社消息日前因外間輿論反對參戰借欵南方代表亦提起抗議未幾公使團相繼勸告政府現正躊躇未决聞陸軍總長靳雲鵬曾對錢總理言參戰處經費每月五十萬元若不借欵陸軍部不負責任云云查參戰借欵原額二千萬元去歲由朝鮮銀行交過三百萬元嗣後又由中日合辦之中華匯業銀行陸續用去一千二百萬元其實現有之餘額乃等於外間傳聞付過之數而外間餘額之數卽參戰處早已用去之欵眞可異也 
　　又據華文日報消息自日前四國公使特赴外交部進以極簡單勸告後頃得某使館消息此次所以用四國列名者表面上雖云訪問我國參戰軍何時裁撤然其實際則有深恐某方面再有維持軍閻滛延長南北戰事之意聞日來該四國公使益施和平運動之手續斷不使再有决裂事件發生又此次英美法意專向政府提出勸告者係因四國公使欲將參戰軍參戰借欵等盡行剷除宣佈始能滿意謂非如此辦理南北决難永久謀和云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[軍事協定發表之東電]  
　　東方通信社接十四日東京電云本日午後外務省公布中日軍事協定全文如左中日陸軍共同防敵軍事協定中日兩國政府協商之結果按照兩國政府交換之文書（參照附錄第一第二第三第四）由兩國軍事當局互派委員協定事項如左第一條中日兩國陸軍因敵國之勢力日漸蔓延俄國境内其結果將有侵迫極東之平和及安寗之危險兩國爲應此之情勢且爲實行此次參戰之義務故執共同防敵之行動第二條關於協同軍事行動兩國之地位與利害當於平等之見地上互相尊重第三條中日兩國當局按照本協定開始行動時當各命令或示諭各本國軍隊及官民於軍事行動區域之内相互誠意親善同心協力期逹共同防敵之目的凡於軍事行動區域之内中國地方官吏對在該區域内之日本軍隊當盡力協助俾不生軍事上之故障而日本軍隊亦當尊重中國之主權及地方之習慣使人民無不便之感第四條凡爲共同防敵日本軍隊在中國境内者一俟戰事告終後卽一律退出中國境内第五條中國境外若需派遣軍隊時當由兩國協同派遣第六條若欲使作戰區域及作戰上之任務得適應共同防敵之目的應由兩國軍事當局各自量其本國之兵力另行協定第七條中日兩國軍事當局爲圖協同作戰期内協同動作之便特定事項如左（一）關於直接作戰上各軍事機關彼此互派職員以充往來聯絡之任（三）爲圖軍事行動及運輸補充之敏捷並確實起見凡陸海運輸通信諸務彼此共謀便利（三）作戰上必要之建設例如運用鐵道電信電話等其應如何設備應上兩國總司令官臨時協定一俟戰事告終凡此臨時建設工事卽行撤廢（四）共同防敵所需兵器及軍需品並其原料等兩國互相供給至其數量總以不妨碍各自本國需用之範圍爲限（五）作戰區域之内關於軍事衛生事項互相輔助使無遺憾（六）關於直接作戰上如有軍事技術人員輔助之必要時可以一方之請求由他方輔助之以供任使（七）軍事行動區域之内設立諜報機關軍事所需地圖及情報互相交換諜報機關之通信聯絡彼此輔助以圖便利（八）協定共用之軍事暗號本條所列各項須預先計畫及預先施行者於作戰未實行以前另行協定第八條爲軍事運輸使用東清鐵道時凡該鐵道之指揮保護管理等均尊重本來條約其運輸之方法臨時協定第九條實行本協定所須詳細事項由中日兩國軍事當局指定各當事者協定第十條本協定及附屬本協定之詳細事項中日兩國均不公布作爲軍事秘密辦理第十一條本協定由中日兩國陸軍代表者署名蓋印經各本國政府批准之後始生效力其作戰行動俟適當之時機由兩國最高統帥部商定開始本協定及由本協定發生所有各種細則俟中日兩國對德奥敵國戰爭態狀終了之時卽失效力第十二條本協定以漢文日本文各二通互相對照署名蓋印雙方各執一道以爲證據中華民國七年五月十六日日本大正七年五月十六日訂於北京委員長陸軍少將齋藤季治郎並委員署名委員長陸軍上將銜中將靳雲鵬並委員署名關於實施中日陸軍共同防敵軍事協定之詳細協定據中日軍事協定第九條中日兩國軍事當局所指定之各當事者關於該協定第六條第七條協定左記事項第一條中日兩國各派其軍隊之一部對於後貝加爾州及黑龍州執軍事行動其任務在援救捷克斯羅伐克軍排除德奥兩國及加入之之勢力爲希望指揮統一協同圓滑起見在該方面之中國軍隊歸日本軍司令官指揮爲與日本滿洲里方面行動於後貝加爾方面之軍隊互相策應起見中國軍隊之一部由庫倫方面行動於貝加爾湖方面若中國有所希望則日本軍亦當派一部之兵力前往該處歸中國軍司令官指揮此外中部蒙古以西之邊界由中國自固其防備第二條兵器及軍需品之供給其屬於緊急不得已者由先發司令官互相協定行之其餘及原料之供給則由東京及北京最高補給機關交涉行之第三條關於衛生業務若中國希望之則日本軍當於力所能及之範圍内供給便利如情况發展則關於醫院及休養所之放設等日本軍亦受中國之助力第四條須由南滿鐵道輸送之中國軍隊及其軍需品則由中國運至大連營口或奉天自此以至長春之輸送概由日本軍擔任由庫倫方面出動於貝加爾湖方面之中國軍隊中如參加一部之日本軍隊時則該軍隊及其軍需品運至大沽秦皇島或奉天一段由日本軍輸送自此以西由中國軍擔任之東清鐵道輸送時令東清鐵道當局者當其實施之任與該當局辦理交涉爲謀中日兩軍及捷克斯羅伐克軍之輸送得以調均配置起見特設中日協同機關處理之將來與國軍隊行動於此方面時得由其軍派所要之人員參加此機關内第五條關於聯絡職員之派遣除交涉已了或正在交涉者外均由先發司令部至將來需要時與東京及北京之最高補給機關相互派遣職員此時應於必要仍得隨時協議第六條兵器及其他軍需材料並其原料之供給及爲一方面軍隊擔任輸送等費用皆須付值其結清帳目則隨時或於軍事行動完畢後行之第七條本協定以漢文日本文各二通互相對照記名蓋印雙方各執一通以爲證據大正七年九月六日中華民國七年九月六日訂於北京大日本帝國陸軍軍事當局所指定之當事者陸軍中將齋藤季治郎大中華民國陸軍軍事當局所指定之當事者陸軍中將徐樹錚中日兩國最高統帥部協議後依據中日陸軍共同防敵軍事協定第九條將關於第十一條第二項中所謂戰爭狀態終了之時期協定如左所謂對於德奥敵國之戰爭狀態終了之時者乃指歐洲戰爭之平和會議締結平和條約中日兩國批准該條約中日兩國軍隊從中國國境以外撤退及駐在同地方之協商國軍隊同時撤退之時而言本協定以漢文日本文各二通互相對照記名蓋印雙方各執一通以爲證據大正八年二月五日中華民國八年二月五日日本帝國陸軍代表者陸軍少將東乙彦中華民國陸軍代表者陸軍上將銜中將徐樹錚 
　　中日海軍共同防敵軍事協定中日兩國政府協商之結果依據大正七年三月二十五日中華民國七年三月二十五日兩國政府在東京交換之文書由兩國海軍當局互派委員恊定左記之事項第一條中日兩國海軍因敵國勢力東漸其結果將使極東全局之和平及安寗有受侵迫之危險故爲適應此情勢且實行兩國此次參戰義務起見執共同防敵之行動第二條關於協同軍事行動兩國之地位與利害當於平等見地上互相尊重第三條中日兩國當局據本協定開始行動時當發命令或訓告於各自本國艦船及在軍事行動區域内之官民務期彼此誠意親善同心協力以逹共同防敵之目的第四條爲使作戰區域及作戰上之任務適應於共同防敵之目的起見兩國海軍當局各自量本國之兵力另行協定之第五條中日兩國海軍當局在協同作戰期間爲圖便利協同動作起見施行如左事項（一）關於直接作戰上由各軍事機關彼此互派遣職員充往來聯絡之任（二）爲期軍事行動及運輸補充敏活確實起見海陸運輸通信諸業務當彼此共謀便利（三）凡艦艇兵器及軍事機件等之製造修理並其所需之材料等當盡力互相補助軍需品亦同（四）關於直接作戰上之軍事技術人員若中日兩國海軍互相輔助之必要時依一方之請求他方即須應之派遣服務（五）中日兩國海軍各於其必要之地點設置諜報機關又須將行動上必要之水路圖誌及情報互相交換以期通信聯絡之敏活確實互相補助並圖其便利起見所有必要之設備兩國當事者爲臨事協定（六）協同商定共用之軍事暗號本條所列各項有須預先計劃者及須預先施行者於作戰未實行之前另行協行之第六條本協定實行上必要之詳細事項由中日兩國海軍當局各指定當事者協定之第七條本協定及附屬於本協定之詳細事項中日兩國均不公布作爲軍事秘密辦理第八條本協定由中日兩國海軍代表者記名蓋印各經本國政府之承認始發生效力其作戰行動俟適當時機由兩國海軍最高統率部商定而後開始本協定及依據本協定而發生之各種細則至中日兩國對於德奥敵國之戰爭狀態終了之時失其效力第九條本協定以漢文日本文各二通互相對照記名蓋印雙方各執一通以爲證據日本大正七年五月十九日中華民國七年五月十九日在北京委員長海軍少將吉田增次郎委員海軍大佐伊集院俊委員海軍大佐樺山可也委員長海軍中將沈壽堃委員海軍少將吳振南委員海軍少將陳恩燾委員海軍中校吳光宗中日海軍共同防敵軍事協定說明書一中日兩國海軍圖共同作戰之圓滿遂行爲有以副軍事協定第一條之趣旨起見須和衷協同互相輔助以期用兵計劃毫無遺憾二軍事協定第五條各項說明如左第一項職員以公使館附海軍武官及駐在各處之海軍武官充之其餘應於必要臨時協定派遣第三項之材料卽金類物件等又軍需品卽燃料糧食等及軍事上必要之彈子火藥等兩國均盡力互相輔助第五項水路圖誌之交換俟他方之請求而行之在軍事行動區域内之港灣若雙方認其有補測之必要時由該港灣所屬之本國海軍自爲之日本大正七年五月十九日中華民國七年五月十九日委員長海軍少將吉田增次郎委員海軍大佐伊集院俊委員海軍大佐樺山可也委員長海軍中將沈壽堃委員海軍少將吳振南委員海軍少將陳恩燾委員海軍中校吳光宗中日兩國最高統率部協議後依據中日海軍共同防敵軍事協定第六條關於第八條第二項中戰爭狀態終了之時期協定如左所謂對於德奥敵國之戰爭狀態終了之時者乃指歐洲戰爭之平和會議締結平和條约經中日兩國批准中日兩國海軍從俄國領海撤退及駐在同方面之協商各國海軍撤退之時而言本協定以漢文日本文各二通互相對照記名蓋印雙方各執一通以爲證據大正八年三月一日中華民國八年三月一日日本帝國海軍代表者海軍大佐伊集院俊海軍中佐八角三郎中華民國海軍代表者海軍少將謝葆璋海軍少將陳恩燾 
[京訊中之陜事消息]  
　　赴陜監視劃界專員張瑞璣君决於本日（十二）出發張君昨早赴府院兩處辭行錢總理昨晚在春藕齋設宴爲張君祖餞並招參陸兩部次長作陪席間並商及人陜後種種辦法聞張氏語人云余（張氏自稱）此時爲情勢所迫不能不去其實陜西事情非常困難該省南北兩軍頗極複雜陳樹藩不能代表北軍于右任亦不能代表南軍將來劃界問題必甚棘手至余此行專任劃界他非所知凡有經過地方决不躭擱與地方長官亦不周旋擬於十日内趕到西安以便陜事早日解决聞張氏此行有奉軍孫烈臣部下之萬旅長爲之護送其出發時刻定今晚九點三十五分乘京漢通車離京政府昨已有電通致西安陳樹藩南鄭劉鎭華興安許蘭洲渭南張錫元等略稱劃界專員張瑞璣准於文日由京起程所有經過地方希即派隊保護又據某機關消息張氏入陜一節早已捉擋妥當因八號所發陜省南北兩軍將領電詢停戰實情截至前晚尚未得于右任覆電證明確已停戰昨早又由張君逕電三原催問情形惟據宋聯奎來電則聲明于右任巳表示歡迎張君早日入陜是否確因電報未通故于電遲遲未到惟張已預定今日起程必不至再有變更也 
　　據新民通信社消息陜西方面不特停止戰爭近且從事妥洽盧（占魁）郭（堅）兼之陳（樹藩）于（右任）實行提携昨日政府接到西安來電大意如下盧占魁巳願率衆來歸惟須相當位置郭部田岳二團亦已商定投誠陳于遣使互商確有頭緒現正趕修省城至三原電線約三日内可通俟線修通由陳于直接交換電報一次即可由二人聯名通電全國報告結束云云惟昨日某方面所接三原于右任快信謂該處北軍刻下雖由陳樹藩下令停戰但據各路支隊長報告謂北方所調援陜軍隊不遵此令未悉是否由陳樹藩秘密授意即請調查並乞將援軍一律撤退等語據此以觀則陳于感情仍是疏隔上述消息恐别有作用也 
　　昨陜西商界某君自渭南來津述已往之戰事甚詳特錄如下（一）盩厔之戰劉雪亞以全力四面包圍盩厔致張伯英函謂伯英何不爲我留餘地張答書謂雪亞今日四面包圍曾爲我留餘地否張樊守盩厔近四十日劉四面層層包圍設黑卡近三十里□被張樊打出（二）武功之戰北軍則許蘭洲陳樹藩席金印張飛生南軍則葉荃盧占魁及其一三四路之一部分戰爭四十餘日頗有勝負許爲興平縣要棺木七百付惟南軍忽然全退葉荃南行其他皆回渭北不知何故民軍方面死勇將董振五（三）寳鷄之戰聞係郭堅與管金聚現葉荃亦加入（四）岐山之戰係許蘭洲圍郭堅□下（五）乾州之戰現圍乾州者號稱三十七營又載去大砲火藥甚多守乾州者爲郭堅部下之郭英父聞張金印旅長與白戈人旅長在乾州城各自相衝突打死人四百餘郭英父搶去槍百餘支挖地道兩面皆塌呌百姓抱柴燒城致死者不少現在包圍已久（六）相橋之戰係張錫元與岳西峯部下之蔣朗亭戰張二月二十二日以五營之衆攻相橋被蔣擊死二百餘人傷者二百餘人乃扶護殘傷而退（七）與市之戰是姜宏謀攻岳西峯部下之康定邦聞被康軍打死者三十餘人是爲二月十五六日之事（八）關山之戰是蒲城侯張保攻高峻高大勝並獲槍三十餘枝是二月二十一日事（九）史家坡之戰是劉世隴與岳西峯戰劉連敗數次岳得槍四十五枝劉合計有十營自二月初五六戰起至二十七八愈戰愈烈戰線長至五六十里民軍方面尚有鄧寳山馮子明健者也（十）交口之戰是張錫元攻曹俊夫部下之王祥生王軍不多而精余（商人自稱）離交口不幾日因交口是水陸碼頭自二月十八九日起張錫元旅長以全力攻交口攻者不下七八次張部死者已數百惟二十五六晚間張部攻擊最烈衝鋒數次均未得手鄉人言屍横遍野張部砲火充足開花排槍轟擊數日夜直如地裂天崩一般此是最烈的戰爭聞王祥生得槍不少其他之小戰爭不可勝數當我出關時聞全國謀和孰料吾陜愈戰愈烈當我在渭南時見政府使節連袂入陜劃界然聞陳督軍置之不理云 
[敵國債欵停付之通告]  
　　北京通信社消息協約國公使關於敵國債權事務近日曾有公文至外交部據外交部中人云英美法日意五國公使之公文係上星期送到外交部外交部曾經一度討論議决之後卽將原咨呈復國務院國務院已有通咨一道前日分致各機關並一面由外交部答覆五國公使原咨内容略云准外交部咨准英法等五國公使照稱我國在敵國發行公債或敵國售與我國貨物前項債權停止付欵兌作協商國賠償之擔保品巳將辦法照復請通行各機關一律遵照云云合行通知一體遵照一說謂此事由法國發起日前法使通告外交部謂中國對德所負一切債務亟希停止償還其所持理由係以此次戰爭損失最鉅者厥爲法國故在媾和會議法國將要求充分賠償是以特爲籌備云云 
[黑省邊防喫緊續報]  
　　俄亂日形擴大邊防緊急萬分鮑黑督等迭電呈報政府昨日閣議乃有重要之討論據政府前夜所接鮑督九日所發之一電形勢益屬重大該電略稱據聯絡員面稱日軍大谷總司令電稱愛琿東方俄境聚有新黨四五百人日軍擬卽追擊如入華境望飭駐愛琿軍暫歸指揮等因查此事關係極重請迅示機宜以資應付等語又鮑督支日來電報告黑河方面俄黨情形略謂續據黑河電報阿省激黨情形如下（一）激黨於二十一日全數敗退山廟二十三日俄軍與某軍進至一萬諾夫屯大肆搜掠槍斃屯長及職員十五人約焚民房五六家幸未害及華人惟商店數家被搶阿城華僑會巳從事調查（二）日軍輸送隊於二十七日回阿省山田司令仍在八赤闊老哇附近督剿（三）此次因少數亂黨乘機煽動民變現亂黨潰退鐵路以南各屯變民旣有我軍防堵沿江以南日軍復進據鐵路之北亂機當可漸息（四）阿列克三得爾站大橋刻巳修竣赴伯力火車照常進行（五）阿省巿面現尚平靖各屯人民來街者甚少似有斷絶交通之象（六）距庫瑪拉百餘里之俄屯亦將有亂黨起事俄人老幼多請暫避我岸等情除得報續陳並分飭查照前電處置難民辦法嚴防妥愼辦理外謹聞 
　　北京日報消息黑龍江蒙匪首領福陞阿召集蒙匪希圖大舉迭經鮑貴卿督軍一再電告昨據政府方面熟悉黑龍江情形之某君言福陞阿之背後確有外交關係而謝米諾夫又與福有一氣呵成之勢故政府對此尚未能倉猝用兵至庫倫活佛出境赴大烏里一節巳經庫倫方面查復尚無其事又據某使館消息謂庫（庫倫）恰（恰克圖）等處邊境之蒙匪現已加入俄激黨聲勢極爲披猖惟此事尚未證實 
[十一日閣議紀聞]  
　　十一日星期二爲國務例會之期各閣員全體出席先傳觀前晚收到之唐總代表青日通電後即行開議其討論之要案一爲東省邊防案連日政府接到奉天張作霖及吉黑兩督迭次來電均稱俄國激黨戰亂又起邊防吃緊形勢日亟請迅示機宜云云昨特提出討論會議結果一方面電知鮑督嚴密籌備防務一面交由財政部從速撥欵接濟邊用（一）海軍部增撥經常經費案該部原案因現時煤價昻貴請加撥經常經費十萬元討論結果將該案交由財政部核議又議决黑龍江交涉員范其光調京任用以現任龍江縣知事鍾毓署理即日明令發表此外聞又討論公府交議之宣布密約案因上次决議將未經公布之條約一律宣布而日期及宣布之順序範圍尚未决定昨日即商决此事有定十四日起陸續發表之說約十二時散會 
[審訂鐵路法規會開會（八）]  
　　十一日上午十時三十五分交通部審訂鐵路法規會在鐵路協會續開討論大會會員到者四十餘人首由主席關賡麟宣告開議第七案車站内之軌道案初二讀會由建設主任會員華南圭逐條報告第一條第二項移作第三條之一項即以第二條原文爲第二條之二項第三條至少應有二道句移在按照行車情形定之句上第四條與第九條改併爲一條第五條在反向二曲線之間句下加須有直道一段並定明正副道直線至少尺數第六條車站内之軌道改爲車站内曲線軌道第八條下半改爲如附近曲線須設尖軌時至少須距曲線起點六公尺第九條軌道傾度加遇困難境地必須加峻時應先呈由交通部核准第十條已删併第十一條修正爲車站内兩軌道中綫之距至少四公尺半第十七條轍岔之角度改爲副道得爲八或九第十八條删去但書第十九轍岔處正軌護軌間之槽寛度定爲五十公釐改爲四十五公釐深度亦定爲五十公釐改爲至少四十公釐第二十一條本股自行提出取消均經多數會員贊成通過復由主席以修正全案付表决全體贊成時屆午後一時遂宣告散會明日十點續議鐵路會計法 
[京華短簡]  
　　日人方面前日曾傳二次勸告業已打消之說惟昨日（十一日）午前十一時外交團又在英國使館開會仍係討論第二次勸告問題但是日會議似仍無結果聞龔仙舟此次赴津確係接洽借欵聞業已成功欵額爲五百萬利息七釐半半年償清惟由何方面投資尚未明晰 
　　財部原提之減俸案先經閣議取消定爲搭放八年公債二成聞龔仙舟爲厲行此事起見昨特發一部令謂自三月分起本部人員薪水一百零一元以上者即在應搭現之部分内擬除現金二成搭放債票二成三百零一元以上者搭放三成總次長俸給則全領債票京師軍警督察長馬龍標以搜查軍人烟土招怨甚衆聞决計辭職且有可望照准之說繼其任者爲四省經略使副官長李鴻舉日内可望發表 
　　司法部以爲將來歐洲和會須討論收回領事裁判權問題此時應速將司法改良擴張免爲外人藉口巳由本部議决（一）愼用官吏（二）擴充法庭（三）二次考試法官除二三兩案須提出閣議討論其第一案即可由本部决定擴充法庭係將民國三年起所裁撤之審檢兩廳逐漸恢復並籌設地方分廳本年開始籌備明年開始實行至二次考試法官係因上年司法考試僅得百餘人若擴充法廳之後將不敷用須爲二次考試預定可於今年舉行 
　　昨日建築協勝紀念坊籌備處特在中央公園開會籌議開工日期及典禮擬舉相禮及招待員各若干人聞巳議定本月十五日下午三時舉行開工式舉定四人躬自鋤土以示鄭重其所舉之四人爲國務總理錢能訓領袖公使朱爾典參戰督辦段祺瑞市政公所會辦吳炳湘屆時除全體國務員及軍政界要人外外交團亦將前往預會並推定蔡元培等六人爲相禮員鐸爾孟等六十六人爲招待員所請參觀人員約五千餘人是日公園並不售票任人入内參觀 
[爪哇通信（二）]  
　　華人僑居荷屬各地所受種種不平等之待遇凡游南洋者咸能道之母庸贅述當二十年前一班華僑以爲不平等之待遇必因無領事保護之故於是屢求前清政府與荷政府交涉務逹派駐領事之目的清宣統年間中荷設領事條約簽字後華僑莫不眉飛色舞以爲今而後有領事保護則外人不致苛待矣不意領事尚未到任荷政府遂頒布一臨時條例大致云凡産生南洋之華人均歸入荷殖民民藉於是華僑甚爲懊喪咸歸咎於求派領事者之失計民國五年夏荷政府有徵華僑充兵之議經巴逹維亞華僑之馬來文新報著論反對之并分布傳單警告華僑勿承認充兵之命令事遂中止本年一月荷政府橷頒條例决計徵華僑充兵現經爪哇各處華僑團體開會討論均一律反對擬卽公呈荷總督請收回成命但未知結果如何耳 
　　歐戰以前爪哇銷行之雜貨以德品爲大宗計其輸入數約占全額百分之六十歐戰以後德貨斷絶由日貨仿製德貨以替代之現計日貨輸入數幾占全額百分之八十凡有向日本辦貨者莫不極力歡迎以期限的押匯寄貨有日本船爲之寄運貨物有日本銀行爲之代收貨歀可謂便利極矣乃自去歲以來荷政府禁止爪哇圭産出口之命令頒布後爪哇商務一落千丈因土人無錢買貨各商家自然受困所有日本寄來之押匯貨各商家多不能收領計巴逹維亞海關所存之日本押匯品爲數逹三百餘萬租棧費已三十餘萬井里汶埠海關存日貨百餘萬三寳隴泗水兩埠則與巴逹維亞相仿云 
　　巴逹維亞缺乏米食已誌前報現時愈呈險象頗難維持據荷官調查巴逹維亞所存之米僅能支持至陽曆三月初間所有鄰近各埠久巳無米每次辦來暹米僅足接濟外埠而已近來荷官恐米商（華人業米者占全數十分之八）屯積居奇一面嚴定價值一面向米商收買存米由官場經理平糶以期維持現狀并立待他屬之米來此接濟昨聞暹羅各處亦有缺米之虞仰光安南之米仍未弛禁人心因之皇皇不已倘至斷米之時未知將發生何種險象也現時各小埠搶米之風巳成司空見慣華人之營米業者不免大受其累矣李興廉君爲巴逹維亞埠熱心公益熱心敎育之資本家也西曆千九百年間爪哇尚無中華學校李君約合同志首先提倡設立中華會館附設中華學校當時荷官不允李君竭力抗爭并將財産生命以保證中華會館爲正當安分之團體始邀荷官允許於是置買校屋配辦書籍器具電託新加坡林文慶君代聘敎員并由衆公舉潘君景赫爲總理陳君金戊爲書記陳君金山爲學董丘君燮亭陳君滄浪林君禎祥等十餘人爲會董由陳金戊釐訂校章禀請荷督批准立案始正式成立中華會館附設中華學校無何此風播揚爪哇各埠均次第仿照巴逹維亞的形式設立中華會館附屬中華學校計爪哇十七府六十四縣及婆羅島蘇門答臘島西里伯島巴里島共有學校二百餘處可謂盛矣千九百零六年李君復約合同志提倡中華總商會未幾他埠亦相繼設立論者以巴逹維亞爲爪哇首埠理應首先提倡現時李君又以應得之財産五萬盾捐助巴逹維亞中華學校爲經費其熱心敎育始終如一未知他埠亦能仿傚否刻聞李君有游歷祖國調查實業之思想如能成行將來必有一種可觀之籌畫也 
[奉天戒嚴令之揣測譚]  
　　據十一日奉天某報云吉林孟督軍來近來態度較前大異對於奉省疆界異常注意日前照會奉天張巡閱使謂奉軍駐北軍隊不得私自越過吉林疆界以伊通爲限如不預先知會私自越界者槍斃勿論云云張使當即通令駐北城防軍遵守省界如有吉軍過境者亦格殺勿論翌日該報又續載云張使與某省領袖不睦由來已久惟尚未趨於極端自查辦案發生後已日漸趨於緊迫兹聞張使前日（十日）晚在使署内召集左右秘密會議聞其内容係對於某省擬採取强硬手段 
 
 

Page 7

 
 
並擬將第二旅預備動員令如是則出發邊防之軍隊及頒布防範黨徒之加急戒嚴令均與此事有關又云張使昨接中央密電謂西南現因和議中止密遣黨徒潛赴各地企圖不軌據探報潛赴奉省者有二十二名請卽嚴加防範以維公安云云張使接電後當召集各要人會議一次即頒布加急戒嚴令通行全省按此說與前稍異究不知其戒嚴原因何在也 
[川省議會歡迎軍政界]  
　　二月二十二號四川省議會開會歡迎熊督軍楊省長及各師旅各民軍將領午間衆賓蒞會除熊楊外計有二師師長劉甫臣四師師長劉禹九五師師長吕漢羣第一混成旅長向育仁第一獨立旅長鄒晉康援陜第一路總司令石青陽二路副司令陳蔭槐援鄂一路總司令黄復生招討軍總司令夏亮功川西屯殖軍總司令陳戎生江防軍總司令余藴蘭督軍署參謀長李郁生惟一師但恕剛師長二混旅陳福五旅長皆因事未到午後一時撮影畢用午餐酒數巡唐議長代表諸議員致歡迎詞略云本日與吾川新舊各將領歡聚一堂誠爲歎得之機會本會對於各將領應表歡迎之忱者有兩種理由一對於各將領過去之歷史上應表歡迎因近年來權奸當國川省當西南衝要屢受兵禍得各將領奮起轉戰數千里外伸護法旗幟使大義彰於天下内保桑梓使全川得免兵禍一年以來勞苦功高聲威卓著本會之所以表歡迎者此其一其次對於諸公未來之事績有極大希望因川省自戰事發生年餘以來軍民兩政久無正式長官不免因一時之權宜自爲風氣關於民政財政軍紀敎育實業各項其中廢弛之處頗難盡言現在熊楊兩公均正式就職兩公德望久爲各方所欽仰此次出任艱鉅又爲各方所敦勸此後軍民分治各謀統一非謀正當辦法不足以謀善後解鈴繫鈴能發能收各將領實負有重大之責本會同人前日對於國事川事曾於庚陽元三電通告各方想諸公當必閱過在本會之主張此次西南護法各軍應由軍政府先與護法各省督軍磋商規定編制爲若干師旅提出和平會議於南北統一後一律編爲國軍餉項由國家稅負擔至已用去之軍費當然亦應在解欵内扣除北方自國會解散後所借外債不能分配護法各省至川省内部情形首在謀事實上之結束所有軍隊應一律從實編制務期名實相符即將來編爲國軍此刻亦應實事求是總期軍有實力餉無虚額關於此點此次軍事會議本會同人當即日依據本會暫行法十六條第九項建議於熊督請其採納諸公熱心國事保護桑梓對於本會主張當必具有同情云云歡迎詞畢勸盡一杯楊省長起立發言云督軍巳正式就職從此軍民兩政和衷共濟此次各師旅長各義軍將領來省會議謀收束軍隊此後川事自必漸入佳境云云省長言畢唐議長又將該會庚陽元三電油印在席上徧送督軍省長及各師旅長將領是日賓主盡歡而散 
[蕪湖快信]  
　　皖南鎭守使馬聯甲上月下旬由樟樹收束軍隊回省刻正佈置一切擬於十四日赴蚌埠聞馬將有帮辦全皖軍務之信 
　　倪嗣冲鹽斤加價政策全皖人民一致否認上月國務會議業已打消刻各縣忽有請求鹽斤加價之電文到省羣謂皆出於僞造云 
　　蕪湖江面停泊之日兵艦宇治號定十一日午後二時演習作戰時狀况該艦長鈴木秀次氏預請關鹽督王守善代爲函約各機關屆期偕往參觀如有眷屬並隨員等願意同去者極表歡迎並派有小輪舢板各一艘在碼頭迎送是日男女賓到者四十餘人惟某會正副會長携有揚妓曹翠芬吳金玉兩人雜在女賓中迨演畢後艦長請來賓至艦尾欵以茶點時被艦員察覺遂將二妓屏之於男賓中 
　　財政廳長胡思義刻擬在當塗下游和尚港地方添設堵卡查騐皖省下行之貨船前日已派員劉燮來蕪赴該處察勘情形 
　　安武軍軍需處長陳旨章十二日由省來蕪因月餉事與中交兩銀行接洽 
　　蕪關監督王守善上月到任後因整理各分關操勞過度近來咯血症復發雖經日醫士診治尚未全愈 
　　蕪湖近日米市因河下來源甚湧米價較前亦減上米每石價四兩一錢中米三兩八錢有人調查得河下客米及各米棧碾米公司礱坊共計在蕪之米約四十萬石左右 
[蘇議會紀事（五）]  
蘇會自七日互選財政審查員以後八日十日十一日均不足法定數（八日簽到有八十一人而入場者僅七十八人十日簽到七十人十一日簽到僅三十二人）至十二日始有九十七人出席即舉行各項審查員之互選其結果如左内務二十一人屈嗣奎鄭立三高元陞武同棨陶鍾箎張書紳陳伯盟朱翼雲王詠梅錢鼎奎徐瀛錢銘銓顧希曾趙品成田震東成啓昌龐鴻淵周承基李廷鵷王紹鶴馬良逵敎育十九人王鴻飛王發蒙周嘉詠任桂森錢淦朱積祺徐承禧朱子愚胡紹瑗郗大純瞿名川薛學濳胡毓彬張宏業郝應泰華彦銓胡允恭劉春生陸以鈞實業十五人于殖沈蕃黄守孚朱毓賢榮棣輝江祖照蔡鈞樞鄭巽朱祥紱張福增董仙衢趙錫棻夏嵩戴鐵齡袁國藻請議九人張肇炘張逹材朱際雲孫紹祖張仁普黄申錫劉振殿于樹深梁鴻卓此次互選雙方（省政討論會派及建業俱樂派）均有準備各支配名戰印發本派凡得票六十以上者皆雙方均有其名者也互選旣了十三日開各項審查會惟尚有選舉審查長手續不知果能開始審查否 
[南京公團力爭鳳凰山案電]  
　　致北京電北京大總統國務院農商部鈞鑒報載陸軍部違背鐵礦條例擅與日人草訂合辦煉廠合同舉鳳凰山及附近五十里以内鐵礦開採權包括其内名爲合辦純用日資且有先交投歀四分之一二千五百萬元之預約閱之至爲惶駭查此舉上侵農部職權下奪人民礦利顯便挪用隠踐同盟實爲和平障碍務請乘此未成事實之先亟爲剷除萌芽之計以銷隐患而保國權不勝迫切待命之至江蘇省議會議長錢崇固副議長鮑貴藻孫儆南京總商會會長蘇錫岱江寗縣農會會長孫啓椿南京地方公會代表仇繼恒等叩 
　　致上海電上海南北總代表朱桂莘唐少川兩先生曁代表諸公鈞鑒報載陸軍部擅與日人大倉草訂合辦鐵廠合同舉鳳凰山及附近五十里以内鐵礦開採權包括其内股額日金一萬萬元中六日四中國股欵仍由日本承借並得承辦其他附屬事業合同簽字後由大倉先交四分之一二千五百萬元存儲陸軍部指定之銀行等語據此直將鳳凰山等鐵礦完全斷送並利用大倉先交之欵以便國防軍挪用且允日商承辦其他附屬事業隠以踐軍械同盟之秘約不獨違反條例喪失國權其爲妨害中國及世界之和平影響甚大應請合電政府迅予打消並請電巴黎和會中國代表調案提請公斷以爲根本抵制之計迫切電陳至祈垂注江蘇省議會議長錢崇固副議長鮑貴藻孫儆南京總商會會長蘇錫岱江寗縣農會會長孫啓椿南京地方公會代表仇繼恒等叩三月十四日 
[蘇議員爲用人事致省長書]  
　　江蘇省議員朱祥紱陸以鈞致齊省長書云震巖省長左右敬肅者蘇省本禾棉並産之區年來以棉花價昻藝稻之田日漸減少本省民食時處不足更何能從井以救人大部率與日本訂草合同遑恤民艱慮因恐慌而生危險此次臨時會之召集博採輿論而不敢貿焉以從卓見堅持良堪欽佩奸儈靡所肆其伎倆强鄰不克遂其要求民意機關與台端爲同音之笙磬官民主張一致弛禁自不成問題頌洽輿人遍於大江南北此誠大有造於吾蘇也顧人民對於省長用人一端似猶未能盡饜人望者讀七年十一月三日大總統令周官六計以廉爲先管子四維並崇廉恥自古未有官箴不飭而政事克修者近頃國紀凌夷官邪日肆撫字之職縱匪爲奸徵榷之司歛財肥己甚至假公義以侵帑挾市道以獵官刑憲不加其身黨援或庇其後罔上溺職無所創懲非所以肅官方端治本也凡有貪劣衆著經覺察或糾劾者悉予按法從嚴懲治各該長官徇情容隠或糾察不力者並予究懲不稍寛貸又奉七年十二月十八日大總統令兢兢於愼選良吏勤求治理爲地擇人母爲人擇地賢能者不吝優擢庸劣者立即糾懲各秉官箴用崇民治在大總統深知地方官之不職則人民之痛苦滋深省長則以爲祁奚内舉不避親戚黨而果有吏才何嫌何疑用之可也松江之李奉賢之孟青浦之連尚不爲地方所指摘若南匯縣知事杜福堃則除假公肥私以外（以國稅省稅等私儲上海銀舖生息延不照解有財政廳鈔示之帳可證）無政績之可言傀儡由人騃不曉事烟賭林立利其罰金丁役詐欺絶不禁約南邑本海疆要缺原不能以初任人員濫竽其間繁劇弗勝邦人僉以爲不可而省長以戚誼之關係偏令久於其位美錦不使人學製明逹如省長斯義當知竊願速易一賢員爲我南民造福也省長爲全省之表率夙以清操見稱於時然一年而爲三度之稱觴犇走屬僚以春酒介眉爲例舉多儀疊享介節有虧恐不免清議之叢似亦爲盛名之累省長板輿迎養慶祝期頣作戲綵之老萊爲家庭之至樂於情大順於禮固宜然禮不云乎父母在不稱老言孝不言慈據禮經精義而言則賢伉儷懸弧設帨之鋪張似乎可從簡略非特體恤屬員且所以昭清德也拙性戇直率肊以陳倘荷俯採芻蕘則李固之書未必非黄瓊之助春秋責備賢者敢以此規肅此泐布敬頌政祺三月十四日 
[南京快信]  
　　北代表施愚昨由滬來甯李督昨電徐東海請勿提用參戰借欵 
　　省會今日下午一時開大會接第三號議事日程開議提議懲辦徐樹錚案省會今日列入議程付大會公决蘇紳因鳳凰山鐵鑛案昨又在秣陵公司開緊急會議决定電京反對簽字並推定錢崇固晋謁李督齊省長籲懇合力維持 
新任敎育廳長胡家祺昨（十三）日接篆本廳各科人員概不更動惟第一科長龔仲周辭職以第二科劉科長兼代 
　　金陵關昨又在津浦車站截獲白米五千餘擔 
　　贛西鎭守使方本仁擬日内乘津浦車北上 
　　日本泰平公司代表松本氏昨過寗轉車赴滬 
　　官産處長曾樸擬日内赴清江浦接管葦蕩營墾務事安徽烟酒公賣局長張伯衍政務廳長鄒日煃昨過寗轉車赴蚌謁倪嗣冲 
　　段書雲陶思澄王玉樹等發起之江蘇地方協進行會現已組織就緒日内將開成立大會 
　　南京和平期成會公推鄭爲成黄奎赴滬參與聯合會候補縣知事勞道傳前在某縣任内虧空三千餘元齊省長昨咨魯省長查辦勞原籍財産 
　　李督委軍需課參議梁逢生充陸軍糧服局局長 
[杭州快信]  
　　杭州總商會會長顧松慶金百順昨電上海平和會唐朱兩總代表曁各代表云和會開始舉國慶幸方期驅除痛苦解釋糾紛救國救民於焉是賴詎爲陜事所梗以致會議停頓消息所至全國驚惶如水益深如火益熱正爲吾民今日所處之現象尚望諸公俯念國家依賴之殷人民痛苦之切無論如何困難務祈矜恤民艱賡續開議安危所繫一髮千鈞惟諸公實利賴之 
　　浙江菸酒公賣局長朱鈞弼調任安徽即以皖局長張頎充浙局長（前載張順係電碼錯誤）現朱由京來電（上月下旬赴京）准今明兩日返浙并致謝軍民兩長有自愧輇材以繁調簡辱承電挽感受無地等語 
　　陸軍部咨民國三年關稅委員會决定除軍用物品外一律徵稅現查關員將附屬各項（如槍彈等類）解釋每多誤會巳咨准稅務處免捐 
　　疏濬桐江航路上游議事會巳准下月一日在省召集開會齊省長昨又添委金華宋吉成蘭谿蔣俶爲本會會員令飭該二縣轉發委狀通知尅日晋省 
 
捐資改建永嘉監獄現奉司法部核准黄記大功一次餘員各記常功一次 
紹興郵務支局向列二等現奉令改作一等并調拱埠通商場支局長陳警沐充該局局長 
地方通信 
[蘇州]  
　　中國銀行之解欵權吳縣温知事稅務錢所長同奉財政廳通電略謂准南京中國銀行行長函開敝行爲貴廳臨時墊欵現有二十七萬元之多道日稅收各欵爲數甚少查經收庫欵自大部定明中七交三後本行迭與貴廳接洽請飭各懲收機關按照部令辦理惟考核各庫經收數目實際上往往不及七成應請嚴飭各徵收機關務按中七交三辦理倘解欵有未照辦者應請隨時批駁并將該欵退回原解欵機關俾其按照中七交三重行報解等因查稅欵按中七交三報解係奉部章規定本廳迭經令飭何啻三令五申准函前因合再通電各該縣所屬厲行遷照倘有解欵懸殊定即發回另行報解母得視爲具文云 
　　電報局長之更迭蘇州電報局長吳葆初任事迄今己屆五載平日對於報務事宜整頓不遺餘力近奉交通部訓令調任宜昌遞遺蘇局長缺另委饒懷義接充吳君奉令後巳將文卷整理預備交代矣 
[無錫]  
　　學生實習商業縣立乙種工業學校校長秦雨卿以該校原有工商兩科校内雖曾組織商店無如僅有學生購物交易絶無外來生意見聞已狹範圍猶小實習經騐偏於校内一部分仍不能與社會方面相接觸秦校長有鑒於此特組織校外商店杔商科主任徐炳藩爲商店經理取校訓勤信兩字爲商店牌號賃定虹橋塊門面兩間從事布置開幕以來生意尚佳地址亦甚寛敞營業共分四部一爲南貨一爲茶食一爲布疋一爲文具均由商科學生輪流實習惟該處地處偏僻恐難十分發逹云 
　　最近辦米波折與各糧市况入春以來米糧出口之聲不絶於耳奸商從事搜羅囤積以致米價日昂近因省議會臨時議决重申米禁故日來米價每石回賤三角而上海某米行則仍派楊某來錫庽新世界旅社逐日在市上作無限制之採辦嗣以輿論攻詰移庽於蘇台旅館兹聞某機關已偵悉其情擬即實行干涉最近米市糙粳每石五元二角至五元糙洋秈四元二角至四元五角糙大籽秈四元七角至四元四角機白米六元一角至五元八角機白米五元六角至五元四角小麥近稍回賤高貨四元二角重一百四十八斤中段三元九角五分重一百四十五斤碍山黄豆四元五角五河黄豆四元四角五分徐州黄豆四元三角南河豆四元二角滁秋豆三元五角丁家州豆四元八角莊豆四元至三元九角五分 
　　停議中代表之逸興北方和議代表方樞於十一日偕許某武某來錫假庽新世界旅社翌晨由中國銀行行長王鑑堂雇到蔣氏畫舫設筵欵宴並用汽船拖赴太湖邊萬頃堂等處游覽午後始返方仍偕許武等附四時下行快車同返上海 
[鎭江]  
　　機製麵粉之活動華商機製麵粉各廠前因麵粉滯銷堆積頗多曾經麵粉公會函請上海總商會電呈財政部轉咨稅務處懇免出口照費以期維持實業當奉財部電令已商准稅務處通飭各海關稅務司自即日起暫行記賬三月期滿减收一角以爲通融兹該業因上海洋莊銷路活動價格漸高即便乘此時機運輪出口藉輕成本連日江北高郵清江泰縣鹽城興化阜寗等處華商各麵粉廠咸雇民船裝運大宗麵粉陸續到鎭或上火車或由江輪轉運上海銷售已有活潑之勢 
[甯波]  
　　奉民反對濠河捐局奉化棠嶴村民以寗波統捐局在濠河頭設局征收紙捐大起恐慌由村民江家燕等集衆會議稟縣要求出示豁免該村公民江傳木等二千一百三十人昨又來甬赴道署上稟略云民等世居奉化棠嶴地方無田可佃無水可漁惟藉絶業以營生紙業一項不在濠河統捐之列前清光緒四年寗紹台道瑞因人民之請求有准將濠河釐局及濠河分卡慨不立局收捐之示迄今國體雖更民情未改自陳局長征收之令下人情洶洶如臨大敵去年旣苦於䍐今年又苦於捐民不聊生鋌而走險萬一因此擾亂秩序誰任其咎請求一面出示免捐一面電呈各大憲除苛征而蘇民困云云又該邑笋業民人江午澄等百餘人昨亦赴道具稟略云世居奉化山鄉全藉笋花爲大宗老幼子女終歲勤勞至三年而收成一次上抵國課下資俯蓄歷朝以來並無征及笋捐之時本年寗波統捐局長陳倡言奉財政廳長面諭征及於笋笋之出甬也視乎潮汛之上下時刻一逾即臻潰爛一經查騐必誤時刻艱苦小民其何以堪在國家一年之收入不過增加數百元而人民之損失已不能以數計國家何忍而出此政䇿爲此環請電逹省長並財政廳長豁免 
[漢口]  
　　娛樂事業之進行漢口新市塲仿上海大世界辦法業經將告成功定五月初五大開張現一面布置一面修葺一面招商請丹桂戲園全班在内演戲並派人向上海天津等地購備飛禽走獸及奇巧人物聘請大鼓書小戲法灘簧等脚色均准四月中來漢又去歲麥加利銀行唐買辦及武漢軍政商界各要人擬組設漢口大花園在可園以下劉園以上購地五十一畝招股五十歲印有招股簡章分布聞股末已認定一半現欵得十分之二巳購地矣 
　　洋行火警九日下午鐘聲三響時英租界三碼頭隆茂洋行所設之打包廠四層樓上怡和堆棧因吃紙烟遺火致災霎時間濃烟四射烈燄横飛幸該廠上下樓均係洋灰築成火星不能穿過兼之英法俄及特别區洋龍齊集灌救僅將第四層樓焚燬而熄計焚去怡和洋行寄存棉花六十餘包損失約五萬數千金該洋行現爲預防後患起見特將他行所存之棉花咸轉於對面空院中堆積矣 
[濟南]  
　　省議會開會省議會第二次常年會於十日早上鐘舉行開會式新任省長沈冕士與政務廳財政廳濟南道尹高等審檢兩廳均及時蒞會議員出席者五十餘人兹將開會秩序錄下（一）振鈴開會（二）議員入席（三）省長曁各行政官入席（四）奏軍樂（五）向國旗行三鞠躬禮（六）省長及全體議員相向行一鞠躬禮（七）奏軍樂（八）報告開會（九）省長致祝詞（十）奏軍樂（十一）省議會答詞（十二）振鈴散會 
雜評一 
[閩省劃界（默）]  
　　陜西劃界問題經無數波折而張瑞璣始行張行後將得何等之結果羣必囑目於此點蓋和議之轉圜與否關於此行之結果甚大入人皆重視之也然而劃界之事不僅陜西一省今閩省之劃界問題亦已由唐總代表提出商榷閩之南北兩方本早停戰事實上固不若陜省之困難第據最近消息李陳亦多爭執之詞倘因此劃界問題而亦起意外之波瀾則和議前途益復可危故北方當局者當先防止閩省軍隊之自由行動以靜候劃界專員妥協勿使陜西之糾紛未解而閩省之糾紛又來此亦今日重要之一端也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（十三）]  
　　國民通訊社消息十四號午前十時起南代表因陜西問題開緊急會議記者以此次會議爲南北和議絶續之一關鍵特冒雨往愚園探訪消息至則鐘鳴九下各代表尚未到齊適有代表某君爲記者素識因即叩以和議前途究竟如何某君疾首蹙額言曰陜西問題以事實與理論而言本不應發生絶大風潮乃北政府自二月十三日即令照李督五條辦法劃防停戰迄今月餘竟無絲毫效力此次和平會議爲全國人士所最屬目善自爲之不特能解决政治糾紛且可謀國家建設會議之始唐朱總代表及各代表均挾有此種决心某所深知惟此次會議如野心政治家挾有特殊勢力或别含政治作用操縱其間則會議之不能有結果固宜朱總代表前云二月十三日以後對於陜事負責究其負責之法不外辭職以謝國人夫辭職果足以告無罪於國人乎當其任北方總代表時不能取得代表北政府全權延至今日進退失據徒以辭職了事非消極破壞和議即庸懦不能有爲將來何以逃國内外人之公論耶朱總代表昨云嚴詰北政府究其電詞是否嚴厲是否爲北政府信用外間仍無從揣測云云言下極爲憤慨未幾鐘鳴十下南代表均至開議會議時各顯一種肅殺悲憤之氣象僉以陜西旣不能停戰北政府毫無言和誠意有主張電告前敵軍官準備戰事宣告和議破裂者有主張提出西南自治案者大致謂今日國家已釀成一不能戰一不能和之局勢徒使一般人民顚沛流離莫知所屆反不如劃分區域實行自治較有辦法（一）免統一後武人把持政權爲將來亂源（二）杜新舊勢力之衝突俾政治進於軌道（三）西南各省實行自治必有聞風興起之地方似可引起政治向上之競爭心結果多數贊成確定自治案然地方自治爲國家根本上之主張當今外交緊迫風雨飄搖南北和會突提此種自治案難免國民因此誤會外交不能了解反坐西南以破壞統一之罪方今歐戰議和中國幸得列席倘南北分裂外交危害即在目前於是贊成自治案者又分二派（一）主張即時宣布中外（二）暫緩宣布俟萬不得巳時商酌細目再定此今日緊要會議之大概情形也後南代表又以所議各節報告唐總代表同至唐宅唐扶病談話甚多暫守秘密就中彭代表允彛即主張西南自治案暫緩宣布者唐亦以此說爲然午後南代表已擬就布告中外電稿關於西南自治案是否列入尚待商酌約十五號開會再决後又探問南代表某君質之曰設令西南自治案仍不能解决今日政局又將若何某君答謂及是時和議破裂中國必瀕於土崩瓦解之狀態云云嗟乎竊幸某君之言之不中也請拭目以觀其後 
　　戊午編譯社消息唐總代表今已喜占勿藥惟精神尚未復原擬靜養數日即出門辦公矣今日（十四日）上午十時南方代表在愚園辦事處開緊急會議議决事項如下（一）要求南北雙方代表聯名通電外交團聲明北方無停戰之誠心無議和之誠意（二）歐戰終了應對中外聲明參戰借欵及國防軍應立卽停止（三）將近日情形報告廣州軍政府散會已十二時飯畢同赴老靶子路將開會情形報告唐總代表上海電報局報告此間發出陜西電報至本月九日仍爲陳樹藩之陸軍檢查員所扣留觀夫此則至本月九日陜戰尚未停息而陳氏庚電所謂旬來與于信使往還尤屬欺人之談可知矣西南全體代表晤唐少川君報告開會情形唐君深以爲然惟云北代表聯名一層朱氏必不敢承認當推定李代表述膺爲起草員今晚將草起出明日上午十時在愚園再開南方代表全體會議通過拍發措詞大旨前電陜事與國防軍中日密約并舉此次則專言陜事付諸友邦公論唐君又向各代表言昨日朱氏言去電警告北庭若歸無效伊必逹其辭職初衷此舉誠屬謬誤蓋陜戰急如星火非辭職所能卸責也明日要求朱氏聯名時可由南代表向之聲明又云刻下和旣不成戰又非我所喜予（唐君自謂）擬日内到各領事處一爲聲明以明南北曲直各代表以唐君政躬初愈不可過勞擬自代表中推舉二人代唐君訪各國領事朱啓鈐氏昨向南代表言前錢能訓來電仍云（陜督奉命惟謹陜西確無戰事）此種官樣文章豈可自欺現在陜西情形何容狡賴昨已去電嚴責錢氏略云陜西尚戰中外共知官樣文章幸勿再用於北代表免致對南無詞刻下係陳抗命抑係北京授意或係另有他人指使祈錢氏明白答復云 
　　平和通信社消息今晨十時南代表在愚園開會决議將北方政府屢以陜西停戰欺罔南方情形布告中外一面電逹軍政府詳陳和議因陜事停頓原因會議後隨往見唐總代表報告唐甚以爲然聞此項電稿正在擬議中云日來陜西局面異常危迫南代表固憤激萬狀而北代表除函電詰責其政府外亦毫無辦法最近錢幹臣致朱總代表電尚稱陳樹藩奉令維謹遵照停戰此言雖欺三尺童子亦不足信乃竟欲欺南北之代表斯亦奇矣今日有某要人曾遇北代表數人力言陜戰非免陳樹藩難望停止之理並謂此事由於東海太無擔當力因東海恐一免陳觸怒北方羣帥又起政變不知某派現方在各國指責之下何能復無顧忌一經發難試問各國孰不仗義直言破壞和平咎有所歸東海果何巽懦而不出此乎平和期成會聯合會今日開會决議電致北京政府力言中央命令無效信用掃地似此和戰並進實爲欺罔國人同時有一通電希望國民協力責備政府失信措詞均甚嚴厲云張瑞璣出京後已抵開封此間接其自開封來電大約係晤趙督倜人有所接洽云閩粤軍陳總司令炯明前曾依據蘇督提議五條辦法以爲閩陜事同一律議具閩省停戰畫界條欵共有七項（已見前報）現唐總代表巳據陳電轉詢朱總代表如無修正則雙方同意卽可宣佈决定云 
　　聯合通信社消息昨十四日爲和議停頓後之第十二日各方消息皆凶多吉少茲爲分誌於左（一）南代表於午前十時在愚圜辦公處開緊急會議唐總代表因病未到延至午後三時散會議决北京政府自昨年十一月十六日下令停戰未生效力今年二月十三日再下同式命令又無效力三月初三日更下停戰嚴令仍無效力自始至終言行不能相顧足見北京政府毫無和平誠意兹和平會議已瀕危機應將以上各情發電通告中外一面將經過事實報告軍政府决議之後代表全體偕赴老靶子路唐總代表住宅報告并徵取同意此項電文今日必能發表也（二）北代表當此和局垂絶之時所取態度尚足使吾人告慰前日南方全體代表會晤朱總代表時朱總代表頗示歉仄之意且謂政府言不顧行實令吾等爲難不惟無以對貴代表諸公且無以對國人尤無以對鄰國今當拍發最後電文嚴重詰問倘無圓滿答復惟有束裝以去當晚即電逹北京措詞極爲嚴重且有束裝以待等語可見北代表對於北京政府進退失據之態度尚有相當覺悟未嘗盡與苟同此吾人對於北代表諸公所當記憶者 
　　唐總代表致朱總代表函（其一爲南鳳凰山鑛事）朱總代表鑒敬啓者頃悉北京陸軍部近與日商大倉洋行訂立合辦鐵廠合同不日簽字條件如下（一）南京鳳凰山及其附近五十里以内之鐵鑛均在合辦範團以内（二）鐵廠額定資本一萬萬元中國占十之六日本占十之四中國方面之股欵由日本借給之（三）鐵廠所出鋼鐵須先儘日本之用日本有供給中國軍械之優先權等語似此條件於國家主權權利均有莫大之損害當兹南北方在議和之時而北京政府又欲假鐵廠爲名大舉外債是何居心敢請貴總代表電京阻止并盼答覆無任禱切之至（其二爲閩省劃界事）敬啓者日前蘇督提議停戰劃界五條辦法已經兩方同意宣佈閩陜兩省事同一例兹據援閩粤軍陳總司令炯明來電議具七條辦法（見前報從略）等語陳電係根本李蘇督五條辦法爲綱領所擬甚爲公平妥善又據廣州政務會議電開閩省劃界大員軍政府擬派林督軍葆懌北方請派薩君鎭冰庶以閩人協商閩事雙方均能取信較易就緒抑仿陜西辦法由雙方總代表公推一人前往監視即希協商决定等因相應據情函逹台端上開兩項辦法應採取何項希即裁奪示復俾早核定並請尊處依據陳電轉告北京迅電前方飭遵辦理以免多生枝節無任盼禱三月十三日 
　　旅滬陜人致廣州電廣州李督辦鑒並轉軍府各總裁參衆兩院同人曁趙代表陜西議員諸公均鑒北廷陽示議和陰圖攻陜自下令停戰迄今北廷遣派九旅入陜圍攻民軍已經陷我盩厔興平武功扶風　縣寳鷄虢縣隴州汧陽界坊荆姚史家坡等處而乾縣鳳翔三原涇陽富平被圍四五十日不等今雖三令停戰然據于督軍三月六號來函戰事益烈和平絶望應懇諸公迅令前敵各軍克日進攻勉救危亡不勝迫切待命之至楊銘源陳毅馬驤等寒 
　　陜商所得之陜西戰信昨此間陜商李某接渭南某商號六日函報戰訊如下（一）富平方面戰事甚烈劉世瓏姜紅模日夜進攻且云非限日攻下不可（一）興市鎭尚在激戰（一）聞乾縣圍攻益急（一）紅崖渡陳軍進攻數次但被靖國軍擊退 
[平和期成會聯合會開會紀]  
　　靜安寺路張家浜全國平和期成聯合會昨日午後三時開茶話會召集各省代表討論維持和議辦法到會者熊秉三張仲仁朱遐九張鎔西洪孟揆陳仲炯崔通約李無邪朱犖山何季壽黄鏡人王爾康周康侯等數十人首由熊君起言和議停頓消息日惡關中糾紛未巳七閩電耗又來雖雙方代表苦力維持萬一不幸竟致破裂内陷生民於塗炭外失國家之地位愛國愛家人同此心尚望到會諸君各抒所見議决辦法俾千辛締苦締造之和平會議克蕆所事而陜閩川湘戰區無告之同胞亦免重罹浩劫旋由到會各代表相繼討論先電北京政府述明本會對於和議之意見公推副會長張仲仁起草五時散兹將該會所接各省來電錄下 
　　河南平和期成會來電上海平和期成會聯合會諸公均鑒接奉來柬並江電三稿聆悉和會開幕國民方喁喁望治不謂陜事束手掣動哈局梗阻會議實所痛心巳遵來示分電國務院及朱唐兩總代表矣諸公全國泰斗仍望鼎力從中斡旋俾逹希望免及淪胥實所切禱河南平和期成會青 
　　武昌平和期成會來電上海平和期成會聯合會熊會長曁各幹事各省代表均鑒歐戰終息五國勸告南北當軸互有覺悟知世界潮流之不可逆對於内爭停戰言和海内同胞延頸跂踵方冀歡陸風雲行將柬注外患交迫正消弭内訌之時機此次滬會開幕雙方必能推誠相見捐除權利之私意互謀統一之基礎乃近接敝會赴寗代表陳時函告近因陜西問題和議停頓得信之下同深悲憤南北搆釁經年民力財力耗費殆盡國脈不絶如縷即無外侮亦足以自促危亡况滬會爲中外觀瞻所繫鬩牆之禍不思巴黎和會將至不能承認吾國在國際上之地位剝奪專使之發言權存立之機視此一着吾聯合會代表諸公尚其本匹夫有責之言盡哀號呼籲之力向各當局作一致之聲請以期貫澈我輩之主張勿令障碍和局之事層見疊出致陷大局於不可收拾臨電迫切惟希公鑒武昌平和期成會叩魚 
[李蘇督覆促進和平會電]  
　　上海中華國民促進和平會鑒代電誦悉承示各節具見愛國苦衷實深敬佩聞中央對於陜事停戰劃界巳有解决辦法和議可期繼續開議當不致因一隅而牽及全局也知念特復李純灰印 
[湖南善後協會所接請恤電]  
　　寳慶來電和平會議總代表諸公鈞鑒曁湖南善後協會並轉同鄉諸公鑒寳慶當湘粤之衝爲湖南門户軍興以來南北五陷五復往來十决十盪寳民何辜遭此浩劫供給輸送費累鉅萬義倉社穀搜括一空商業停滯公私凋瘵敎育實業多被摧殘兵過之處市井邱墟田園荒蕪尤最慘者丁巳九月戊午四月攻城堵塞激戰十餘次戰綫數百里彈聲不息日以繼夜人民於槍林彈雨之中扶老携幼搶地呼天如飛蛾撲火如池魚吸毒槍斃者彈傷者道途横死者財物喪盡者婦女姦汚者男子砲烙者殺牛供軍夸人爲戲路斷行人屋無完壁途有棄屍村絶炊烟淫其女而殺其父如東鄉趙美成刦其財而斃其主如南鄉伍舜都凡類此者更僕難數加以土匪乘間蠭起假托名義號召黨徒姦淫擄掠殺人放火焚燬局團綑縛绅董凡從前兵燹之區無不疊遭蹂躪如東鄉簡家壟九龍嶺穀皮洞南鄉下花橋米家亭西鄉白竹坡桐木橋武鶴江北鄉鉅口舖隆回一帶房屋焦土閭璽皆墟現在姚斌等猶據桃花坡陳光斗部下猶據隆回盜匪縱横民生塗炭水深火熱呼籲無門統計全縣公私財産損失逹六百餘萬焚燬民屋數千棟慘殺無辜數千人上年春作秋時秋收歉薄大兵之後必有兇年現在蓋藏困乏穀價日騰瞻顧前途險象環生竊幸大局就和來蘇可慶湘省兵災寳慶不亞株醴哀鴻萬億待澤孔殷伏懇大君子宏胞與之量廣錫類之仁拯囦扶危救災恤難祈將寳慶一列提議賑恤並希妥籌善後俾孑遺之民恩同挾擴望慰雲霓無任企禱公推代表李光第劉壽康前來陳訴一切外先電哀懇幸垂矜察寳慶保衛團總局謝絡章劉書乙財産保管處陳鉤勳商會左秉剛勸學所李競成曁各團體士民同叩蒸印 
　　澧縣來電湖南善後協會鑒敝縣六七兩年軍隊過境除商界外所有財務敎育各機關各鄉區共借貸洋五萬二千二百五十元共約兵差損失十萬零七百一十元和議將成所望一體酌償無使敝縣向隅盼甚細册容補呈謹先電聞澧縣保管處學欵經理處叩眞 
[褚輔成對廢督裁兵之意見]  
　　聯合通信社云本社記者訪問新近來滬之舊國會衆議院副議長褚輔成君詢問對於時局之意見褚君頗露失望之意謂吾人當和議醖釀以逮開幕之時實抱一種和平告成之熱望對於和議席上之重要議題如廢督裁兵兩事曾經愼重研究有所主張今和議瀕於破裂去吾人表示主張之機會爲時尚遠殊不願有所表示徒亂人意但和議縱令破裂終爲一時之事態而廢督裁兵已成全國一致之希望遇有和平機會終成重大議題吾人意見不妨先行表示以待社會之公判（一）廢督問題督軍之爲世詬病非關充任督軍之個人實督軍制度不良之結果督軍制度溯源於民國初元之都督當時軍事方劇應時勢之需要不能不將全省軍民大權賦諸都督一人以謀作戰之便利嗣後幾經沿革仍不外此精神遂完全形成一種武人政治武人政治無論爲共和國所不容即立憲國家亦不容有此現象至現任督軍之個人不乏賢才堪爲國家柱石徒以受督軍制度之支配幾以個人爲之犧牲吾人爲愛惜人才計亦必將此種制度根本打銷惟打銷督軍制於現任督軍之個人寗能聽其閑散予（褚君自稱）等意見當過渡時代各省裁兵善後等事仍須重要人員督理不妨各仍舊貫任爲裁兵督辦或善後督辦等名目俟此等事件辦完再别爲區處總使國家人才充分發展之地且辦理裁兵善後一省不妨分任兩人就如閩陜兩省南北各有一督軍即將該兩督軍改委分任辦理 
（二）軍區問題廢督後有主張劃分軍區者大致合數省爲一軍區區設軍區長果爾則軍區長範圍更大勢力更雄誠恐較督軍制度流弊尤大鄙意未敢贊同予在粤時軍事委員會對於廢督裁兵曾經具有草案大致主張全國陸軍以旅爲單位共設四十旅各旅劃定管區所用軍隊各就該管區内徵募予對於此項草案所定（管區）兩字認爲易滋流弊主張改爲徵兵區以明軍隊無管轄地面之意 
（三）軍額問題軍事費用之多寡要以國家歲出入爲衡五年度預算歲入不滿四萬萬應償債額幾二萬萬而海陸軍費逹一萬七千萬以上是軍費佔歲入三分之二以致行政敎育實業一事不能辦今後應留軍額必就軍費計算至多不能超過純歲入（除償債外）總額三分一乃至四分一軍政府軍事委員會主張設常備軍四十旅歲費約五千萬元大致尚爲合度 
（四）裁兵生計問題國家籌欵養兵耗費餉糈當有一定數目若裁歸鄉野不爲安置則流爲匪盜小則驚擾閭閻大則勞師動衆爲害至無紀極鄙意被裁兵丁必由國家代籌生計始能收一勞永逸之效至代籌生計之法不妨就今次善後問題舉多額之債務分配各省俾將應裁軍隊改辦各省交通修築馬路疏濬河防皆可爲容納兵丁之地至交通完竣後各該兵丁不難就地自謀生計國家尚可隨時設法創辦工廠屯墾以爲永遠安插之計若單言裁兵而不計裁兵後之生計其自殺之毒當過於養兵以自焚此種情形鄙人極盼各方人士注意及之也 
[流行病蔓延益廣]  
　　本埠流行病日見劇烈迭誌前報兹悉比來蔓延益廣重慶美孚火油公司之船役亦有染患類似流行病者送來上海醫治已有數人浦江海軍方面患時症者亦頗不乏其人昨有自來水橋堍邱光記夥友海門人張義哥因時症轉劇遂致喪命云 
[學生會歡送留法學生]  
　　留法勤工儉學會成立業已數載該會所辦留法工業預備學校日益增多其已成立者將近二十校學生日見發逹其目的在發展我國工業勢力於國外該會出洋學生辦事處卽設在靜安寺路五十一號寰球中國學生會聞此次所派留法學生多至八十九人兹已陸續到滬定於十七日上午九時半乘因幡丸出發並聞今日下午三時學生會開一歡送會兹將此次出洋學生姓名錄下熊運洪宋紹景劉本忠楊溥渭馮獻瀾楊克敬廖延錫李天健易利賓黎光熊傳昌鉅吳樹閣湯啓鑄王工郭益書俞倫哲唐清桂郭儒勝賴振疆林蔚李崇岳廖一之王周文方華桂歐陽欽彭襄曹度謀符漢英吳家鑄楊楚趙卓雍李人俊郭北猷彭在國黄千昻楊子軒王維生吳家鑑胡安愷符斌超陳琰胡昱胡在嶽（以上四十三人均湖南籍）喻正衡王德惠胡國猷黎統一房杜王良瀚楊洵劉一石瓊（以上九人均四川籍）劉德慕夏述虞霍景忠李蔭波段其光馬恩元任鴻書韓克寛劉雲卿李孚昌梁全茂李文元王守成王德安王立心王重威趙近仁田士古管殿勳王蘭馨劉文長孫桂秋（以上二十二人均直隸籍）劉範祥夏安修胡步賢以上三人均湖北籍）李思敬生寳堂邢國衡唐寳珍姜信唐溍周文中劉春芳（以上八人均山東籍）（沈宜甲（安徽）吳肇周（江西）譚逹崙（廣東）方師夏（江蘇） 
[第一批敵僑放洋後之消息]  
　　訂定第二批遣送敵僑船遣送敵僑事務局督辦盧子嘉會辦蔡廷幹對於第一批敵僑遣送手續已經結束就緒昨據英國輪船公司稱現有哀脫羅克斯號亦可供遣送敵僑之用請爲擇定當經督會辦向該公司訂定並據該公司稱此船約三星期可放洋云云於是該局决定第二批敵僑將於三星期内上船云 
　　查緝臨時脫逃之敵僑遣送敵僑事務局於第一批上船敵僑中有喬其新納克（譯音）一名係臨時脫逃現經通知外交團一體查緝查喬其新納克住閘北寳山路三十三號現由遣送局特懸賞格五十元通緝文匯報云德醫菲歇與賴曼二人原定日前附諾伐拉號出發回國但在總捕房點查時竟不知所往又比爾特等醫士三人今仍未知何在上海已電請香港詳查諾伐拉號船上醫生以視菲歇與賴曼二人是否在船此批德醫如果出現必被解送承送又一批敵僑之船至於辛納克之蹤跡仍無所聞聞敵僑遣送處將懸賞覔其人 
　　敵人對華債權之扣付管理財産局昨接遣送局函云准内務部公函開案准國務院咨開准外交部咨呈開准駐京法英比義葡五公使先後來照以中國政府曾在敵國發售債票或敵國商行售與中國若干貨物因此德奥兩國政府及其私人對於中國政府握有債權查敵國旣應向協約各國有所賠償合將前項債權視作賠償部位也頃據本國政府訓令囑將此節向貴政府提及在中國政府務必對於敵國停止付欵且當視敵國對華債權充作協商各國所當得賠償擔保品之一請將此節逹知該管衙署按照辦理等因並准俄使節略稱同前因本部當以此事如果協商各國一致照辦本國政府自難獨異經即電詢本國駐英法義比日本等國公使去後兹准駐法胡使駐比汪使駐義王使駐日本章使陸續電復本部統觀各電似此事係由法國主張約同協商各國辦理雖日本尚有正在研究中之言而義國亦有大約由和會解决之語其餘各國則已大致從同現似可照復各使允予照辦仍聲明前項敵人對華債權應先儘扣作本國損失之擔保品所餘數目視作協商國賠償部位如此辦理旣免受單獨行動之嫌而本國所有損失擔保品亦不致完全無着除電逹巴黎陸專使接洽外相應照錄來往各電咨請進行各機關照辦並見復等因准此除咨復外交部外咨行查照辦理並通行所屬京外各機關一體遵照等因到部除通咨並分函外相應函逹貴局查照辦理等因到局相應函請貴局長查照爲荷 
　　内務部覆遣送局電遣送局昨接内務部電云上海盧護軍使鑒蒸二電悉查蘇省歐戰費用内本列有救濟費一欵鎭江交涉員業經辦理有案敵僑許里之日婦由上海交涉署援案辦理除電知南京督軍省長外即希轉行遵辦内務部文印 
[回國華工吵鬧被拘]  
　　法租界嵩山路捕房捕頭於昨午二點時在愛來格路發給由法回華華工之薪資不知如何各工匠羣起吵鬧希圖與該捕頭爲難該捕頭乃開放手槍誤中二百四十三號華捕之左臂各工匠始各畏懼後由各探捕將華工數名拘入捕房管押候示一面諭將受傷華捕送往醫院醫治 
[航務消息一束]  
　　英文滬報云興昌輪船公司之大郵船亞細亞皇后號與俄羅斯皇后號近經免役後復從事太平洋之航務二船明日均可駛抵吳淞口外亞細亞皇后號載有美國之大批郵件明日抵滬後定於星期日晨間開往馬尼剌俄羅斯皇后號由香港駛來明日可抵吳淞口外即晚將開往温哥武載送搭客之渡船定於晚間六時駛離新關碼頭 
　　花旗輪船公司之委内瑞拉號已於今日下午抵滬中國郵船公司之南京號下星期二日亦可由美抵滬大英輪船公司之尼羅爾號近由倫敦開赴東方已於十三日下午由香港啓椗來滬 
[新交涉員今日接任]  
　　新任江蘇特派交涉員楊晟定十五號（星期六）晨十時接任昨已知照交涉公署及陳交涉員矣 
[禁種烟苗之訓令]  
　　淞滬警察廳徐廳長昨日訓令各區署所文云案奉江蘇督軍省長公署令開民國八年二月二十二日奉大總統令禁烟有關要政迭經明令申儆而正本清源之計尤當以禁種爲先（中略）此令等因奉此查蘇省禁種烟苗積極進行業已早報肅清復經迭次派員查勘在案兹又奉大總統嚴申禁令誥誡諄諄凡屬地方文武各官尤應切實奉行母使毒卉再有發現倘各該境内仍有貪利私種及得賄包庇情事一經查獲除將該犯盡法懲辦外定惟該管長官是問除分行外合行訓令遵照仰即督率所屬認眞辦理切切此令等因奉此除分行外合亟令仰該署所隨時認眞查勘母稍疏忽致干咎戾切切此令 
[車站軍警檢查嗎啡之嚴厲]  
　　南火車站所駐軍警近據人報告謂邇日沿路綫各内地旅客來申販運嗎啡帶回代人打針過癮者甚多查嗎啡一物其毒較鴉片尤烈應請注意檢查以除毒害云云故駐站各軍警日來對於旅客檢查非常嚴厲云 
[粤人籌辦梓鄉平糶之進行]  
　　粤僑商業聯合會於昨晚八時開會籌議粤東平糶進行事宜到會者會長陳炳謙會員梁綸卿黄式如潘菊軒唐福初陳華昭歐鏡堂許奏雲等二百餘人首由陳會長報告略稱本會第一批平糶米計一萬五千餘大包（實二萬零六百七十擔）已裝圖南商輪於本月十二日由蕪轉滬啓程赴粤前諸君公舉鄙人與黄式如君往各輪船公司商租船隻已向三北公司租定惠順輪船太古公司租定杭州輪船招商局租定遇順輪船陸續輸運以上三輪所運米糧預算均可於本月底到粤此外尚當續租多輪以期源源接濟以拯飢民云云述畢即宣布廣東糧食救濟會總理簡照南君來電云江西路粤僑商業聯合會陳炳謙君等鑒弟前因米荒草議辦法函請陳廉伯君擔任聯合各界設立廣東糧食救濟會舉弟與君總理其事昨接函電提交會議全體歡呼公决滬購運粤發糶注重四鄉期平省市業登廣告圖南抵粤立即實行以後情形逐日函佈粤已集 
 
 

Page 11

 
 
欵五十餘萬擬陸續滙滬彚欵購米源源輸運以拯災黎餘函詳糧食救濟會簡照南叩眞云云讀畢復經公衆討論以此次廣東米荒四鄉情形尤慘來電所謂注重四鄉以平省市實爲切要之圖云云繼議籌欵進行方法統計現時籌得墊欵已逹四十萬元捐欵巳逹八萬元現虞洽卿君亦捐助一千兩所舉定之勸募員仍定於每日下午一時齊集廣爲勸募議畢散會巳鐘鳴十一下矣 
[第十師添招補充兵之近訊]  
　　陸軍第十師擬再添招補充兵第二團三營所有上中下三級宫長均經委定惟未派員往招該補充兵第二團之營房擇定建設吳淞獅子林地方巳於本年正月初雇匠動工建造二百餘間現據報告該營房本月終可以告竣至所需槍械各項聞亦已由盧師長領齊是以目下即可派員分往津魯各地招募新兵以備訓練成軍云 
[海軍戰時會計委員會裁撤]  
　　我國對德宣戰以來所有種種損失前經各部通令各省調查造報本埠海軍司令公署接到海軍部訓令飭將宣戰後海軍之損失分作中立絶交宣戰三時期查明列表造册呈報當即在公署設立戰時會計委員會遴派委員四人辦理戰時會計事宜一面通令各艦詳查造報業經各艦隊將宣戰後種種損失查明造册先後呈報到署經該委員會審查完竣彚造總表並四柱清册各一份一併呈送海軍部核辦該委員會因辦理審查終了現亦裁撤矣 
[電車通行龍華之擬議]  
　　昨聞華商電車公司以高昌廟西栅至龍華一帶馬路已經動工放寛路面將來亦可通行電車以期往來便捷並可振興該處一帶商市故擬預備簡明章程具呈護軍使署要求准在高昌廟起至龍華通行電車云 
[浦東欽塘基地案之近訊]  
　　寳山南匯奉賢川沙等屬之欽公塘基地前由江蘇官産處認爲官産擬行召變經各邑士紳以該項基地原係民業有府縣志乘及奏案爲證羣起反對力爭案遂延擱旋有復賦之議亦不果實行拖延迄今未經解决而此項塘脚地官産處原定召變價格分三等邇因久不解决故有減價召賣之舉浦東奉賢縣官産處已在着手進行以致各業户大爲着急紛紛集議對付之法聞其議决辦法二端（一）城以北原業户耕種者多須清丈復賦（二）城以西原業户放棄不種者應歸敎育公産徵收租息撥充團區國民學經費擬即聯名呈請執行云 
[汽油船駛入内河之被扣]  
　　浦東南滙縣境欽公塘一帶前因有人私勘路線經旅滬公民倪菊裳函請杜知事飭警嚴拿在案近日有汽油船三艘上懸浚浦局旗號由川沙縣境入南邑境當經巡警盤查因無護照遂連人一併扣留以待訊奪 
[北海路越貨傷人案四誌]  
王志判解護軍使署懲治 
　　公共租界北海路（即六馬路）順源押店於上月二十七號夜被盜持械刦去現洋鈔票一百三十七元逃逸當經老閘捕房四百九十一號華捕聞聲趕至該盜等拒捕開槍該捕亦開搶還擊彈中盜匪王志手臂流彈擊中行人陳英華肩際旋由四百十九號華捕與包探榮錦林帮同將王拿獲搜出實彈手槍一去雇車將受傷之陳英華送請仁濟醫院醫治將王與手槍一併帶入捕房解經公共公廨訊供收押候再覆訊等情巳三誌本報昨晨由廨復訊先由中西探捕相繼上堂禀明前情並將抄出之手槍呈案請究繼由順源櫃夥朱順旺投訴是晚我與學徒正在結算賬目忽見被告與在逃一人突入店中當將大門關閉出示手槍恐嚇遂在抽罷内搜刦去大小現洋鈔票共一百三十七元逃逸其時學徒登樓在窗口狂吹警笛未幾巡捕趕來將被告追獲請爲訊究並由店主吳桂如到堂證明當時被刦情形訊之王志供稱原籍北京向在吉林省長春縣公署爲書記於去年來滬找尋友人崔某不遇旅費用罄此事係在逃之王老笪起意給我手槍子彈同往搶刦得贓逃出因尾追之人甚衆即發手槍示威致被拿獲是實俞襄讞得供商之英領卓君以王持械夥刦罪已成立判押候備文詳解護軍使署按律懲治 
[川沙航船途中遇盜]  
　　川沙航船顧阿妹前日由申裝載洋油十餘件及德裕雜貨店包封洋二百五十元晚間十一時駛經牛角尖突有盜匪八人駕小船攔住後匪即躍上航船該船内有船夥四人遂與抵抗致船夥郭阿巧被盜猛戳一刀惟所傷尚無大碍餘夥稍受微傷計被刦去洋二百元餘洋另藏他處未被尋獲昨日顧船駛回滬上並報請川沙縣各機關追緝 
[攜械密商之被拘]  
　　皖人嚴道年前晚在滬寗車站左近界路與王文章周思荃陳漢章於黑暗處密商不法舉動經派駐老閘捕房專查特别事件之中西探目偵悉協往將嚴等四人拿獲當在陳漢章身畔搜出六饗手槍一枝裝有槍彈五粒一併帶入捕房押至昨晨解送公共公廨請究即據西探目壳羅香上堂禀稱現悉被告等希圖搶刦北山西路一百六十五號門牌陳姓財物惟此案尚須調查請爲展期並將手槍呈案請察俞襄讞得禀商之英卓副領事判被告仍均帶回捕房候切實查明展期兩禮拜開審 
[縣商會函請追還欠欵]  
　　滬南縣商會致長崎中華領事公署曁長崎中華總商會公函云逕啓者據海味業代表葉君鴻英函稱兹據敝帮源潤昌號主富桂源稱昔與長崎德泰號往來欠去上海規銀一萬一千六百十一兩三錢八分積欠多年屢次延約最後來信云俟房産售出之後如數歸還現今該號房産業經售去計日金洋二萬四千三百九十元旣得鉅金應即歸還爲此委託周維新爲全權代表往崎向索爲特奉懇貴會移咨長崎中華領事曁長崎中華總商會追還欠欵以全血本不勝感盼之至等情查德泰該欠源潤昌巨欵多年旣有前約自應履行准函前情除分别備函咨請外相應商請查照施行 
[續誌油紙傘工人要求加價]  
　　甬帮油紙雨傘工人因生計艱難於日前聯合同帮工人罷工要求加增工價等情已誌昨報兹悉該工人等停工後並無叙衆暴動之事滬南店主方面如同和裕泰生源等同行有五十餘家昨日邀集同業在南市水神閣滙芳茶肆集商之下因尚有二十餘家未到不能表决惟勸令各工照常開做免致雙方吃虧而工人方面則以本年正月間即提議增加工資各店主皆持冷靜態度故不得已而出此昨日由工人代表陳金生常玉林等提出條件限各店主於昨晚十時爲限答覆如能照允即日開工云云 
[羣學會消息]  
　　羣學會近因名譽會員沈醖石知事商借作遣送敵僑第三候船所以一月爲期蘇高二會長以事關要公允予惜用並將各部事務另賃附近民房繼續進行現在首批敵僑業已上船該所奉令取消所有損及屋宇花木由沈知事僱工修理照償約十日即可回復原狀會中各部亦可陸續遷回聞將定期開大會一次並選舉職員云 
[測繪公會將開歡迎新會員會]  
　　牯嶺路中華測繪公會第一次徵求大會已於上星期日結束五隊共得一萬三千三百分得新會員三百二十餘人兹訂於十六日（星期日）下午三句鐘在牯嶺路會所開歡迎會即在會塲發給新會員會證 
[東吳第二中學學生之拒絶烟酒會]  
　　學生拒絶烟酒會爲虹口東吳第二中學所發起兹該會本部已有會員二千餘人分會十餘所會員亦有千餘人之多日昨該會重選職員當即舉定會長爲張文棣副長孫聞遠司庫戈頌仁書記周梅邨等云 
[新補憲兵聽候送營學習]  
　　京畿憲兵營營長張輔漢查得所部新補之憲兵現有多名程度尚不及格故將各項應翌功課印刷講義定期派員敎授昨已飭令駐滬之第一第二兩連長通知所補新兵聽候示期送營學習云云 
[照錄商團華隊之命令]  
　　工部局萬國商團華隊司令正隊長葛第四十七號命令云萬國義勇隊爲第五次團操日期西曆三月十五號（即星期六日）排隊時刻下午二點三十五分叙集地點在虹口漢山捕房門前候令服裝用小帽操練服云 
[私造提單騙欵案之訊結]  
朱永林押兩年　　康國章戚炳炎均開釋 
　　寗波人朱永林被英商耶松船廠（即老船塢）及江海關同控其於西曆一千九百零六年至一千九百十三年在該船廠充當報關夥時串同本地人康國章紹興人戚炳炎竊用報關費銀二萬六千六百七十五兩八錢九分並私造進口貨假提單二百三十一張冒名簽字朦混海關短納稅餉銀四萬六千八百三十九兩一案迭經公共公廨訊判康交一百兩人銀並保出外朱戚二人押候傳齊人證再核等情屢紀本報前日午後由虹口捕房華探目王四福包探蔣阿林與八十四號西探目利扶司（譯音）傳同見證瑞記茂報關行股東卓桂芬興昌隆報關行夥劉某將被告朱康戚三人解送公共公堂請訊兩造所延之代表律師除江海關代表馬斯德氏因病不到外餘均相繼到堂候示至二時半英副領事卓乃爾君驅車蒞廨會同襄讞俞奠蓀君升座第一刑庭繼續研鞫先由原告耶松船廠代表律師向見證卓桂芬詰據供稱平素少出故在堂之各被告無一相識且自本案開審後從未到堂故案情不知等語又向劉某詰據供稱康係去年見過戚爲昔時鄰居朱則不識胞兄前因將報關單借給與戚嗣戚假造提單被海關告發亦受罰鍰處分等語繼據被告戚炳炎供稱西曆一千九百零九年時我尚做報關掮客當時私造報關提單我與已死之王福根爲一帮雖與被告朱永林同在一處製造其實各不相關其時朱充耶松船廠報關夥我並未帮伊代辦報關等事後來私造案發被海關控告公堂訊判我交一千元保出三年之内不准再犯刑事迄今從未犯案等語戚之代表律師即起而代爲辯稱戚與朱雖在一處舞弊欺騙海關然係各事其事今原告控其串騙老船塢報關費銀殊無充分證據應請將案註銷被告康國章之代表律帥亦起而辯稱現據各見證證明被告康國章旣不牽涉本案要求准予開釋惟被告朱永林之代表律師上堂譯稱　律師對於本案無多辯論但請堂上將被告從寛發落云云中西官得供磋商之下以康與本案無關戚串騙無據判均開釋朱欺騙罪已成立着禁錮西牢兩年示儆 
[黄筱香押候查産核奪]  
　　久和錢莊經理黄振聲控堂弟黄筱香不理欠欵一案因被告屢傳不到故缺席判决着黄筱香償還原告欠銀一萬一千七百八十四兩四錢一分五釐並由原告延朱斯芾律師禀准公堂備文派探前往被告揚中縣原籍於前日將黄筱香移提到廨經王襄讞與　領丁君訊據供稱此項欠欵係做金子生意虧負家中祗有茅屋三椽聊蔽風雨餘無别産可以抵償等語原告代表朱斯芾律師到堂譯稱查被告在本埠某藥店亦有存欵其原籍産業容敝律師查明再請堂上移文該縣發封備抵云云中西官核供會判被告無保押候原告律師查明産業及存欵數目報告公堂分别備文移請揚中縣公署查封被告産業並吊存欵再行核奪 
[不交定貨案缺席判决]  
　　恒大號在公共公廨控戴文棠不交定貨請追損失一案前日經李襄讞與英包副領事會訊被告戴文棠抗億不到即據原告所延之代表律師上堂譯明案情要求照章缺席判决並由原告號夥將與被告往來賬簿呈請察核中西官以原告證據充足被告旣臨訊不到應即缺席判决着戴文棠償還定貨損失銀一千一百五十兩零二錢三分 
[裝傷誣害之證實]  
　　江北人沈榮慶住居义袋角寳康里日前因向同鄉婦人　謝氏索討會洋兩元起釁口角該氏之弟謝阿福及流氓張某等將沈軋至新大橋明月茶樓講茶評理並搗毁茶館器物被四區二分所崗警一併獲案當經倪署員質訊之下判令賠償茶樓損失了案詎至晚間謝阿福又扭沈榮慶季三淮二人至二分所控稱被沈季用刀剌傷臂腿等處倪署員詰據沈等供稱實係謝誣害以報前嫌云云當經諭解司法科昨由段科員訊明謝所受之傷確係自用小刀劃開又經醫院醫生證明遂將謝阿福移送地檢廳訊辦沈季二人開釋諭令自投檢廳候質 
[一女兩字之風波]  
　　江北婦人李劉氏有十七歲女名小妹子曾許與胞妹仇劉氏之子克明爲室由稽光之賈正堂爲媒收得聘禮洋三十六元尚未成婚近該氏又將小妹子許與仇金和之子玉喜爲室由孫啓李金渭二人撮合亦收到財禮洋三十六元事爲仇劉氏得悉前日率子克明至李劉氏家將女搶奪欲帶回家中成婚被四區二分所崗警在途截獲經倪警佐傳到女母併解司法科訊辦 
　　又一函云婦人仇劉氏家居閘北志和里一百十五號門牌其子仇安民向爲車夫去年憑賈李氏等爲媒文定李劉氏之次女子小妹子（年十七歲）爲室近李劉氏又將小妹子許字與仇安民同姓不宗之仇金和之子玉喜爲室收受聘金前晚仇玉喜父子糾合多人趕到李劉氏家希圖搶親事爲仇安民母子偵悉邀齊四鄰並原媒賈李氏等馳往攔阻以致互相衝突由警到來將仇安民母子仇玉喜父子李劉氏母女並證人賈李氏等一併拘送四區警署昨午函送地方憸察廳午後經檢察官提案預審一過判將仇玉喜等分别收押候派警調查實情再行核辦 
[聘妻被人拐匿之不期而獲]  
住居南市王家碼頭内定福弄之江北鹽城縣人郭春月向爲木行家掮木小工曾於幼年憑媒聘定原籍陳姓女爲室尚未過門擇於本年四月間返里成婚不料陳女（年二十三歲）已於去年五月間被袁錫文拐帶來申先住浦東爛泥渡現遷居定福弄與郭處相距不遠郭未知其情迨至前日郭之胞兄春來與弟春寳來滬偶居春月處撞見陳女當向追問來歷始知前情當將袁及該女一併扭控一區一分駐所由王署員問明情由着將袁等暫留令原告邀同原媒來案訊核 
[誘匿女子之聲辯]  
　　江北人方小三於本月一號將在某紗廠工作之同鄉女子劉阿三誘匿被徐成有瞥見告知女父劉懷鈞控由捕房派探蔣阿二於昨將方獲解公共公堂經中西官訊據原告劉懷鈞上堂供稱女兒阿三年十八歲向在紗廠作工被同廠小工方小三誘拐藏匿是以控請訊究並據見證徐成有投案證明目覩被告於放工時偕劉同行等語詰據方小三供稱劉女本係我之未婚妻兹因原告欲悔前議將女挈回原籍另行擇配被我聞知故已領寄於兄處等語問官核供會判被告押候將女提案再行訊核 
[帶土行賄之拘究]  
　　川沙人張海泉前日在北市購帶烟土三十兩欲往南市董家渡附搭航船回里行經十六舖裏橋被第七崗守望警李鈞廷查知上前扣住搜出烟土證物及烟斗八只張情急賄以洋三十一元求免拘解該警拒不收納遂將人贓賄洋一併解至第一區警署由趙署長詰據供稱由滬北寳善街某旅館内寓客翁姓囑爲代帶等語即申解警廳司法科訊究 
[過犯又攫金鐲]  
　　匪人張學芝前晿上午在蘇州路攫取婦人席朱氏金鐲圖逃經氏之同伴朱鳳康鳴由二百五十八號華捕將張與原贓追獲帶入捕房押至昨晨解途公共公廨請究先由原告偕證上堂訴明當時被攫情形繼由華捕到堂證明追獲人贓情形訊之張學芝供詞推賴中西官核供以張屢犯不悛判押西牢年半贓交原告領回 
[地方廳判罰刑事犯]  
　　船户陳丹子在浦江中冒用海關旗號招掏撞騙經水巡捕拘送地方審檢廳請辦在案昨日午後該廳刑庭長端木棻會同許檢察官開庭飭提陳丹子至案研究詰據稱此項關旗並非僞造實在浦江中水面上撈獲求鑒問官得供判罰洋二十元押候繳洋開釋問官又命提私販烟土並屹食洋烟之桂德文等上堂宣判當判桂罰洋二百四十元楊秋濤陳寳和各罰洋五十元江榮生楊桃生各罰洋三十元沈阿大罰洋十五元以示薄懲 
[法公廨訊辦搶匪與竊賊]  
　　搶案兩起榮耀堂日前由杭縣乘火車抵申雇坐黄包車至法租界方浜橋被匪徒王友才上前將榮携帶之鐵機緞等衣料强搶而逸適爲包探拘獲帶入捕房諭令管押候究在案昨解法公堂請究先據原告上堂稟明前情詰之王供認搶取衣料不諱中西官判王押三月示儆贓給原告領去又無賴昌日亨日前在大世界左近搶得珠花一朶持至客棧内希圖與吕金海蔣阿四等銷贓爲包探楊振富偵悉前往該棧將昌及吕蔣與原贓一併帶入捕房昨解法公堂請究先據該探上堂稟明前情詰之昌供此項珠花民人於日前行經大世界門前拾得持至客棧内交與吕蔣兩人觀看並非搶來求宥質之吕蔣兩人同供民人實與昌同棧住宿並無帮同搶飾之事求察中西官判昌押西牢二月吕蔣二人各押十天示儆 
　　竊案三起過犯陳阿寳於前晚深夜時潛入法租界希圖行竊適包探巡緝到來將陳拘獲並在身畔抄出鐵器又王裕才於前晚希圖行竊亦被包探查見拘獲帶入捕房昨日併解法公堂請究先據包探上堂禀明前情詰之陳王兩人供認圖竊不諱中西官以陳不應復來判押西牢三月期滿仍逐出租界王逐出租界一年示儆汪連生日前潛至談文廣所開之店内竊取衣服一包持至湶源來成等押店質洋化用經事主報捕請緝現爲包探偵愁將汪拘獲吊出原贓帶入捕房昨解法公呇請究先據原告稟稱汪時常前來購物故此相識致被混入行竊求究詰之汪供認行竊不諱判押三禮拜以儆贓給原告領去 
[淞滬警察廳批示五則]  
　　顧德慶批據呈及失單均悉查該民家中被竊衣飾等物前據警所呈報後業經嚴令破獲並通令協緝在案追緝贓犯本警察應盡之責成仰候獲犯解訊後再行傳知可也 
　　管澤普批呈悉查洪鳳寳虧欠潛逃情殊不合前據警所呈報後業經令飭隨時訪查惟該店遺棄生財能否攤還債權應即山該商等訴請法庭察核辦理事不屬警察範圍以内未便越俎代謀仰即知照 
　　許正興批據呈已悉查杜金根即杜金庚因嫌被拘迭經發交司法科研訊尚無共同爲匪之事旣據該商等聯名具保自可照准仰候取保暫釋一俟傳訊時應投案候質可也 
　　毛念九批呈悉查爾子毛咬臍前因攫物嫌疑由偵緝隊緝獲解案能否保釋仰候查訊核奪 
　　劉薛氏批呈悉准予展限七天仰速傳知爾夫等依限投案質訊勿延切切 
[謝贈]  
　　昨承商務印書館送來第六卷第三號學生雜誌一册謝謝 
　　更正昨報所載聚賭行兇科罰一則此事發生在山東路二百零七號門牌民醒社樓上昨悞爲公泰印刷所合爲更正 
來函 
[四明公所來函]  
　　貴報本埠新聞欄内載敝公所定於十五日開常年會報告賬略等云查敝公所常年大會向例定於陰曆四月舉行此次因募捐事務定於十五日開董事會並非召集常年大會因敝公所會員衆多誠恐誤會祈將原函登入貴報來函門無任感荷 
[卞海程來函]  
　　啓者貴報載有鄙人擔保江北同鄉會租木器一節該會現遷寗波路與凌福記咫尺之間旣欠租金何不往討該會有無欠房租租金情事鄙人不得而知至云與鄙理論避匿無踪未識何人來鄙處理論及鄙避往何方事關名譽敢乞更正以免誤會閘北半濟堂卡海程上 
雜評二 
[欽公塘（庸）]  
　　欽公塘之屬於民業有志乘可稽微特南川等紳士言之即主張召賣之官産處亦未嘗不知其必强入官産範圍者特垂涎此鉅價之收入耳 
　　居現今政治之下無論中央或地方財政機關無不以搜括爲務但有若干收入可圖足以供軍隊之誅求武人與官僚之浪費勿問民情若何政體若何必取之而後已人民之呼籲曾何足動南川等縣之反對欽公塘召變吾知其終無效力也 
　　特有一事爲南川諸人所當知者地方之反對雖不足以動當局然因反對之故無人承買致有今日之貶價則反對亦爲不虚苟能長持堅持永無繳價願買之人則欽公塘之處分自將無形銷滅國民對付官吏無藝誅求之手段此其最有力也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（四十）] [  一之]  
舊金山華僑發行之日刊凡四　若去門户之見而以論文之雅馴電報之敏捷言當以世　日報爲第一因海外報紙舍此兩要點外實無其他之特長也但以銷數之多寡言中西日報亦可與之相頡頏中西報之印刷更駕世界日報而上之也此外尚有少年中國晨報中華民國公報兩種體載篇幅辦理情形與前兩種相似惟銷數不若上述者之多耳 
金山正埠中國街自經一千九百零七年大地震後刧餘重建焕然一新報館局而雖不大亦覺差强人意其營業上所恃以爲補助者舍銷報及登告白外尚有兩種方法一曰寄售華文書籍一曰兼理華文印件往往樓下爲書店樓上即爲報館與紐約之跼蹐一隅祇在第幾層樓賃屋幾小間編輯房機器房排字房并合在一處者相去不可道里計矣 
　　紐約華文報紙三種以民氣報中西文合璧爲最占特色以論文較亦以民氣報之文字爲最暢逹各大城通衛要路間之報車間有寄售華文報者視之皆屬（民氣）此民氣報之特别銷路爲其他各僑報所未有也美國人士雖不能識華文然因華文後篇即爲英文留心時事者甚便購讀美國報紙大抵右行之英文此則英文前幅復有華文炫異好奇者尤以先覩爲快也次若民國日報及中國維新報兩種魄力旣遠遜金山材料亦同其枮窘云 
　　在美各僑報有若干極尋常極相似之而目焉其冠首之論文往往發揚其一黨之色彩常以同派中重要人物之文字充塞之其殿後之雜爼則舍粤謳等特别廣東文字而外其他詩篇或叢載大抵取材於上海報紙依樣轉錄而已其中部之尋常新聞大抵譯自西報盡係短節䋲鮮全文其譯筆之不倫實令人有才難之嘆故在有學識者之眼光觀之舍專電外無物也間有僑界瑣聞其記錄詳盡者不可多得也其言論上僅有之價值惟對駐外官吏有時或施其箴勸對僑民學生等有時或洩其難言之隠俾銜命出國門任保護之責者與身處萬里外而有賴於官吏之護助者彼此情各相通而絶不以壅蔽隔閡爲苦耳 
老申報 
[論借血（上）（見光緒元年十二月二十四日）]  
　　西醫惜血之法由來久矣失血過多心跳無力危在旦夕惟即時借補則有起死冋生之妙初創是法時試用獸血但獸血與人血不同雖曰萬物一體而靈蠢懸　故經借以後雖甦而仍死蓋血中有實質粒粒可數用顯微鏡窺之如車輪焉生物之血皆有輪而其式不一昔西國有疑獄久而不决忽於市上購一佩刀雖經磨拭而日中映之隠約有痕逮覈以鏡而知爲人血查厥由來遂獲兇手故騐傷之事統歸醫士以其檢别甚精遠勝仵作即此可見人獸之血逈不相侔囚獸血不中用故專借人血其借也用機　取血灌入血管或一二兩或八九兩或與一人借或與數人各惜若干隨症酌量初無定率顧與人借血雖借不多而甚難啓口蓋身外之物無所吝惜而獨至於血則不然夫人莫不以血足爲幸豈可虚己以補人且一經借去不同相如之璧歸趙有期果何日而償此血本草履尚名不借而况血乎倘欲出錢以買則賣血爲生者有幾人哉猶太國有人曰耶穌釘死於十字架云欲以寳血救人較之墨子之摩頂放踵殆尤甚焉架上寳血共有多少救人幾何不得而知也嘗謂借血者非有骨肉之親不肯也子也者父母之遺體父母失血而子借之是子之血本親之血雖曰借也而實還矣推之子又生孫孫又生子俱在當借之列兄弟有手足之情夫婦有倡隨之誼苟有缺乏均可通融世有禀資純孝之人往往因親病而割股以進幾乎驚天地而泣鬼神然子細思量則孝也而似近乎愚何也人肉豈可爲藥本草故不收入人部且親食子肉於心何忍無益於病徒自苦耳從古聖賢誰非孝子並不聞有劃股之事如可　兮人百其身豈一股所能爲力哉 
常識 
[肌肉增進法（譯美國體育雜誌）] [  問渠]  
　　依據生理原則吾人體軀之靈量爲一生康强之最大關鍵體質强健之人肌肉必富而其身之重量亦必較常人爲重肥胖之人體量雖亦甚重但其肌膚多含水分此種質地於生理上非惟無益而反多害故往往肥胖之人與富有肌肉者相較體軀雖在伯仲之間而察其體質上之强健則肥胖之人遠不逮富有肌肉者矣職是之故吾人雖識體軀之重爲康强之本然亦不可不察其體量增加因肥胖所致抑爲肌肉增進而然是談體有者所當研究也 
　　通人身體之重量恒視其年歲而增加人當十五歲至三十五歲之一段時期體旦當有增無減蓋斯時爲身體最發逹而肌肉猛進之季若於此期中而不見體量之加重肌肉之增進必其人體質不健全有疾病阻其體之發育矣故醫生每診人病恒視其體之減重速率而斷言其病之輕重 
凡人年歲長成而不見體量增加當自知其體質孱弱而力求健强然惟一健全之方厥推求肌肉增進法是已 
 
[張飛墓（古蹟圖三十一）]  
　　在湖北穀城縣西三十里俗名張飛塜 
　　肌肉增進方法殊多然行之難期頃刻收效其必先求心之堅忍力行不輟乃始有功如吾人依肌肉增進法而行之不輟及期月後而身體重量不見猛進决不可以斯法爲無謂之行而即中止蓋其人之内體定下良好結果斯可斷言者也兹述肌肉增進法如下 
（一）滋養之充足人體肌肉之發逹必由滋養料充足所得今人身强肌富者必其受滋養充足者也食物中滋養料甚多蔬植推黄荳麵麥及山芋之類爲最富蛋白質牛肉鷄子等物含有極大成介蛋白質及糖質其他菓子之屬亦□富有糖質斯皆食物中最多滋養料者也 
　　如人食肉類爲滋養品者則當多食精瘦之肉方可增進肌肉肉之肥而胖者則宜少食食此種肉類又駜求烹託得當食之咀嚼和匀獲益更多通常食肉煮法大概偏生衛生最適宜之食肉法爲煮肉逹百五十茺之熱度力講衛生之人每餐當食肉類磅餘最爲相當未餐之先若飮沸水一二杯使胃腸澄清效騐更顯如上所述能行兼旬肌肉必增進而體量定加重也除食肉爲滋養之一種方法外如用牛乳鷄蛋及其他菓蔬之屬亦可期肌肉增進菓蔬實較牛乳等鮮少滋養然貧困之人不能供給肉食牛乳食菓蔬亦合衛生故吾人恒名荳類爲貧人之牛肉（ThePeaisthepoormensbeef）言其多滋養料也食牛乳能使血脈流通并可供給人之肌膚無數之滋養品故求肌肉增進之法食牛乳亦最好之一端 
上述各種滋養品的爲增進肌肉良品然使此項滋養品更顯效騐莫如先鍊斷食之法蓋此法能去胃膓中粘膩之物除肌膚内無生色之細胞增進人之消化能力及收吸食物中之滋養品故也欲鍊斯衛斷食之時期亦不多大概三日已足惟當開食之時最要留心不可即食過量之食初起宜先飮果子汁少許次進牛乳或鷄子之屬待越一日然後方可食肉類如是所食各物身體可得其中完全滋養品此爲衛生家最初當行之步然非身本健全者不辦也 
（二）運動之相當欲求體質强健肌肉增進除食滋養品外當更有一種相當之運動相當運動云者非指劇烈之跑跳而言乃指吾人每日當有一項慣習之運動也例如在户外多行騎馬或散步之舉在户内行游泳及柔軟體操等事皆爲相當之運動此項運動不求過多能按日實行一二小時已爲滿足其中最便於行者爲柔軟體操及户外散步二種吾人經數小時工作之後不可再安坐室中宜往户外多吸新鮮空氣安步行里許以活血脈柔軟體操最妙在早晚舉行則經月後肌肉猛進體軀健强可預卜者矣 
小說 
[欽使失踪（續）SeatonBlake原著] [  雄倡]  
曰是亦有故其尤要者當知在此窳敗之國度安保其事之不預爲他國使臣所風聞而取銷於終局欲以文書往返而保其不爲人窺竊其事殆不可能而蘇丹者尤多狐疑凡公文不經吾政府簽字蓋印皆不之遽信須知此秘語吾夫惟授之老身因得爲君道其詳他人則舍其書記官或與聞外一未之知吾夫即於得此密約之夕出其首都行嚮其銷暑之村屋用以避人耳目從行者惟其畫記華爾希氏華氏固吾夫深加信任倚之如左右手者也由是繞道而附輪舶歸國挾得此草約同至進呈於外部請示逾數日吾夫復造部中則約已簽字外部大臣且爲之伸賀親熱無倫吾夫遂復受此約將賫歸沙倫維亞此爲四日以前事即當舟未啓椗之前是晚吾夫爲書記華爾希延至其寓寓居惠其司德方場Ｏ字三十一號爲一陳設俱備平頂之小樓屋書記暫賃居者彼二人均好搜求希世古籍嗜之若命近書記購得一二種吾夫亟欲就而一觀是晚二人相遇於城中乃同赴其寓吾夫勾留可一句鐘遂興辭而出書記送之門次而自是迄今吾夫遂不復見矣噫柏累堪曰夫人乃未告之巡警署乎曰未也舍吾輩外今惟足下爲第一人略得與聞其事苟約未告成此事一經播揚則吾夫聲名將掃地以盡老身百計俱窮乃始就君陳乞以尊名述示者即爲書記華爾希氏柏曰華氏述其與公别時作何語者曰彼言是晚與吾未同觀新購得之古籍求其鑒别已乃同飯飯罷後復對奕可二局約十句鐘時吾夫告行書記遂躬送之外門之次蓋寓中無厮僕但一計日而慵之婦晨夕至而執汎掃之役而餐則傳自左近一餐肆其侍從之騶卒本守户者時亦適出故曾無他人見吾夫歸者柏曰此事乃無一人可疑者乎柏問時態固蕭間然目光耿耿實注射此夫人之面容夫人徐徐答曰固有二大强國不惜出百計以力沮其行語次忽復躍起於座間復曰密司忒柏累堪聽之吾夫之失踪於彼二國固利然吾心所疑者則别有在粕曰誰也曰即爲書記華爾希以吾再造其寓探間時其態度有足令人動疑者似有所隠匿秘不吾告柏曰然則吾將躬往造訪其他何似者能爲我畧述否曰其寓在第二層樓一餐房一臥室一澡室皆居一甬道盡處柏曰然則舍慵婦開至外華爾希桓獨居乎曰然以屋主人適暫他出書記乃得賃而居吾夫婦則主吾妹氏家居西科洛文第十七號本擬同返沙倫維亞 
[自由談之自由談] [  不冷]  
　　欵字半爲疑字之半半爲欠字故今日一提欵字即疑爲欠欵者居多數如各督軍之索欠欵者固欠欵也借欵者又即他日之欠欵也古人造字眞有先見 
　　右說字十六 
 
 

Page 15

 
 
   
 
 

Page 16

 
 
   
 
