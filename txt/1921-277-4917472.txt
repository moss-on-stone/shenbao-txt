# 1921 - 277 - 4917472

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
[靳内閣之去留（冷）]  
　　靳内閣之去留問題久不解决而政局中人益無所事事遂皇皇焉日謀所以解决之道今者留之分多而去之分少矣然問其所以留而不去之故則曰無人爲之繼任故也此其理由雖不甚充足然於此可知國是之爲難益甚而政局之人才益少也 
　　時勢之危迫不必有人加功自必日久而日甚債之爲道然其餘一切之事無不皆然故至於今日不特較爲明白之人不敢嘗試即極少心肝之人亦不作希圖徼倖之想國是之難幾於盡人皆知也至於政局之人才原屬有限况所謂才者僅才其所才然在數年以前尚有若干之人互相進退以傳遞今則祗有此數并欲傳遞而不能矣然則靳去留之前途亦烏用深究哉 
[命令]  
十月十日大總統令任命誠明爲吉長鎭守使此令 
又令赤塜正助晋給二等大綬嘉禾章此令 
又令史國倫晋給二等大綬嘉禾章此令 
又令山田基稻野逸如均給予四等嘉禾章此令 
[專電]  
　　北京電靳言要我繼任必須總統曹張將財政計畫開示否則不幹徐言王士珍旣不易出閣員又無相當者代理仍盼靳銷假吳笈孫又往催計第八次（十一日下午九鐘） 
　　北京電靳宅息靳續假五天外次劉式訓原允代部劉忽病劇故府爲魯案亦勸顔始終主持 
　　北京電頃訪府要人談（一）天津會議不確張作霖並不入關（二）内閣三天後有一定辦法靳正在妥覔財長仍未確定徐以政局停頓二十餘天種種事擱置甚危險無日不催靳銷假（三）魯案覆文送日後尚不知日本方面動靜府院均盼顔不赴美主持外交（四）張志潭赴津係籌太議經費（十一日下午一鐘） 
　　北京電潘復在直奉要人前表示能籌欵謂若留任則當放手辦去否則不必爲此費力不討好事潘在盼奉直吐一留字（十一日下午一鐘） 
　　北京電使團息日政府决定對華魯案回答再發一質問案 
　　北京電使團息外部覆德使漢口上海貨棧與輪舶同一營業性質不能發還（十一日下午一鐘） 
　　北京電北方六督兩都統電洽結果公推曹錕表示廬山會議態度吳佩孚得信派員到保務請曹贊成（十一日下午一鐘） 
　　北京電今日閣議（一）張作霖電述優林到奉與商庫倫撤兵問題請示方針結果交外部核覆（二）十二省災情慘重請撥海關附捐饖欵結果交内部核靳仍未出席潘亦不到財部案積壓三十餘件 
　　北京電本年公債司經手發國庫券約九百餘萬元特種庫劵六百餘萬元除特種須付現外其餘有一年或半年者均未付欵但有例外則爲部長特别通融 
　　北京電陸部前因陳樹藩抗命及湘鄂戰爭核定各兵工廠加工費四十六萬元後因川鄂戰爭又追加五十萬元以故各廠接濟械彈甚爲充足直軍連勝實由於此 
　　北京電加聘美人韋羅貝爲太平洋會議顧問韋氏僅允帮忙兩星期（十一日下午一鐘） 
　　北京電世界救濟俄災會本月十三開會我派容揆出席（十一日下午九鐘） 
　　北京電莫斯科派東方局長阿金别克率幕僚十一人到庫倫聞係顧問團（十一日下午一鐘） 
　　北京電蘭州潘齡皐灰（十日）日接省篆請速任陸督眞除（十一日下午九鐘） 
　　北京電中美無線電臺合同政府據日使小幡照會謂對此合同究何辦理務請予以有責任答覆查三井無線電合同附件所載在此三二年内無論中國或任何國不得再有無線電臺事業之訂約該附件係聲明電臺以完竣工作日爲始現時該電臺尚未完竣我與美所訂合同當然不受此束縛 
　　北京電招商局修改章程海部擬派軍官爲船長（十一日下午九鐘） 
　　北京電汲金純電院請毅軍先告撤防日期以便派隊接防　　北京電許世英到蚌埠願將振務督辦讓與倪道烺以敷衍倪黨 
　　北京電許世英二十日由蚌赴省保王淮琛爲政務廳（十一日下午九鐘） 
　　漢口電海軍消息蘇宋兩旅現分駐巴東野山關等處趙旅以全力攻取施南各屬不出旬日當可肅清南津關以上現僅楚有江元兩軍艦楚振楚安兩巡艦及湖隼魚雷艇一號餘艦均駛回漢 
　　漢口電武漢各界對國慶興味甚淺惟督署點綴頗熱鬧灰（十日）晨劉集文武行遙賀禮次閱兵蕭劉復親往致祭烈士祠學界僅敎會數校游行提燈省垣商店且有將六七月兩次變軍所遺軍裝剌刀及被害血衣懸諸門頭誌痛者 
　　漢口電鄂西正面肅清惟唐式遵張冲及潘藍各部尚據施屬利川建始宣恩各縣吳令趙旅進攻利川佳日已逼近川城五里墩軍署灰夜得電利川已下唐式遵退走恩施我軍未追擊（以上十一日下午五鐘） 
　　滁州電昨許省長過滁學生千餘遊行後由敎職員率往東站面許請求秉公辦理姜案實行省敎育經費獨立（十一日下午八鐘） 
　　香港電孫擬率師出發北伐先赴桂與陳炯明商軍餉事 
　　香港電粤各團體昨因中葬事在素波巷某總會集議爲外交後盾（以上十一日下午九鐘） 
 
 

Page 7

 
 
[公電]  
　　武昌來電各報館轉全國敎育會省議會及各團體鑒敝校學生爲校欵赴京請願在敎育部横遭警兵毆打重傷二十餘人當局草菅人命蔑視敎育祈伸公論武昌高師敎職員蒸 
世界路透電 
[國際聯盟會記事]  
十日日内瓦電國際聯盟行政會今日考慮託管權委員會之報告據稱各受託國已將關於各處行政事宜之報告送到均付審查惟美索波太米亞與巴力斯坦之報告則因甲種託管權之狀態不定故未付審查行政會會長顧維約稱讚該委員會之事業並請該會委員長及委員二人出席於下屆行政會之集會俾討論乙種與丙種被託管土地人民的國家地位之問題因此問題據該委員會意見宜亟解决也顧又謂其他建議案在行政會草擬託管法尚未有切實决定之際可通告各國政府 
　　十一日日内瓦電國際聯盟開會討論亞倫島作爲中立士地事與會者其十國駐巴黎丹使彭化特氏被舉爲會長 
　　十日倫敦電討論上西萊西亞問題之四代表（比國西班牙巴西中國）委員會日内可以藏事法國與瑞士各報　傳現因某國不允接受委員會修改所謂斯福柴界線之建議故已發生頓挫云云此說未經徵實據日内瓦電稱委員會之討論並未完畢且嚴守秘密惟此項謠言已使德國發生極深之悲觀據柏林電稱德總理韋士博士在哇芬堡演說謂德國極欲知協約國曾否更變關於上西萊西亞問題之意見或彼等是否擬造成一種新狀態使德人悲痛數十年之久波蘭人民今殊願與德人了解但華沙政府如野心不戢則兩國人民終難接近博士並希望不久將有明白事理之人開會考慮挽救世界經濟風潮方法博士又主張協約國宜速取銷軍事懲戒條例 
[華府大會之各國觀]  
　　十日華盛頓電消息靈通各界預料參與華府之英代表團將爲具爾福氏李貴族吉特士爵士又巴登爵士將代表加拿大裴爾士氏將代表澳洲大約斯末資將軍亦將代表南斐洲與會其中一二人或有更動但不列顚帝國代表團必有六人　特不知美日兩國將否效法英國亦派六人 
　　十日比京電比政府已派駐美比　爲參與華府大會之代表但尚須續派代表數人 
[英愛和會之進行]  
　　十日倫敦電高林士氏今晨行抵倫敦於是新芬黨參與愛爾蘭會議之代表團皆到齊該會議將於明晨十時在唐林街十號舉行英政府之代表今晚將在唐林街聞會討論會議手續 
　　十一日倫敦電英愛和會在倫敦開議之前夕新芬國會發表愛爾蘭總統伐勒拉氏致國民之文勉勵愛爾蘭人一致擁護國家扶助代表勿稍退卻略謂人皆有息爭之意惟吾人所爭者在維持莫可屈抑莫可磨滅之正誼所可慮者與愛爾蘭權利相抵觸之要求未必撤除但愛爾蘭亦未必沉溺於愚妄之希望欲得結束戰爭之和局不在領袖諸人之才能但在國人寗死不屈之决心 
[印度反抗近狀]  
　　十一日西姆拉軍印度摩浦拉叛案現定判處監禁兩年者一千六百三十四人監禁兩月至十四月者三百七二六人釋放者十九人尚須鞫訊者八百零一人 
　　十日孟買電印人領袖甘地氏今日在棉廠隙地中將堆積之外來布疋縱火焚之圍觀者甚衆甘地氏對衆演說詞仍激昻與現被控告之阿里兄弟抱同樣觀念 
[各國近事記]  
　　十一日華盛頓電參議院已通過巴拿馬運河美船免費案但衆料此案必遭衆院之大反對參議院討論時頗無黨派界限洛志氏亦在反對派之列此案僅以四十七票對三十七票通過相差不過十票亦可見反對之力量矣 
　　十日雪梨電澳洲雪梨日本總領事鈴木氏對客稱如澳人不　日人來此則日本不作移民於此之想渠之使命乃欲增進雙方商務關係與友誼 
　　十一日倫敦電商業已見起色現有若干船雙不久由威斯明斯特駛出裝載五金製造品前往遠東聞過去數日内有人在英國定購大批白鉛皮 
[中葬交涉記]  
　　十日倫敦電路透電社得悉孫中山之政府要求澳門撤去防務因　國不應設防之故且葡兵尤不應越過澳門領海云葡政府則否認此種主張謂中國砲艦及軍隊不應屯集青山 
太平洋路透電 
[中日英俄之交涉]  
　　十一日北京電聞日本與赤塔間之談判因彼特羅夫氏堅主日本須先撤兵故已發生頓挫彼特羅夫氏建議移至赤塔談判日本似未必允可惟俄人反對在大連會議現信將以哈爾濱爲談判之地北京聞日本現正考慮召冋代表 
　　十一日北京電日使小幡日内將爲魯案覆文事致文中政府 
　　十一日東京電北間前謠傳英船柯萊第摩勒號在末羅蘭外爲俄砲艦轟擊云云大衆初不之信但今已徵實日砲艦兩艘已往調查聞該英船乃載勘察克日兵所需之糧食開往彼得巴夫洛夫斯克俄砲艦曾阻止該船將糧食運登岸上 
[東俄近事記]  
　　十一日海參崴電海蘭泡工人因經濟原因宣佈罷工 
　　十一日海參崴電聞末庫洛夫氏與柯里斯尼柯夫氏現赴美參與華府會議 
　　十一日海參崴電駐勘察克海參崴政府代表由哇克化斯克電稱波志加里夫之軍兩次擊敗紅軍附近一帶已無紅軍蹤跡聞波志加里夫氏擬深入雅庫斯克 
[日本近事記]  
　　十日東京電赴歐日本商家視察團今日由横濱東京及英國商家代表欵宴於横濱俱樂部與宴者共約百人由英大使主席 
國外要聞 
[巴黎通信（昭昭）]  
　　四海困窮乃有今日 
　　近二十年來我中國人常存一種崇拜外人之心理在官吏所崇拜者爲其勢强於我也在士大夫所崇拜者爲其學識優於我也然官吏與士大夫在國内究居少數而合最多數全國共有之心理言似尚不免崇拜外洋之金錢我中國（發洋財）一語早成全國通行之口頭禪而孰料經過一千九百十四年後之世界大戰五大洋財源幾乎盡陷於横流滔滔不可挽回之悲境乎說者謂我華地大物博因地利未興而感物力不足尚非眞窮若彼列强各國創鉅痛深反響之烈眞覺萬分窮困今我中國人若挾巨資遠航涉足歐西文明之邦他事雖或未足令人崇拜而論金錢則我昔之所以崇拜人者至今固不難爲彼外人所崇拜也美國人日本人即知利用（時機）因籌捐恤難等美舉而向歐洲方面引起友邦人崇拜之心此與我中國大多數勤工儉學之少年誤認歐戰後之法國可得便宜求學之（時機）者其見解與作用適大相反 
　　所謂勤工儉學者謂必勤工得微資乃能勉力省儉以求學也今諸少年無工可勤無資可得雖欲省儉亦不能勉强求學矣予意勤工儉學生之失敗非華法敎育會發起諸君所能逆料實隨世界大變遷之潮流倐忽轉換而成歐洲各國在大戰期中人人出戰缺乏有技藝之人才戰後偃旗息兵人盡解甲歸田謀事者多已覺才不勝用各工廠臨時擱淺相率停業資本家觀望不前失業者紛紛更無往不有懷才莫遇之歎才者如此不才者自更無望法蘭西産之本國人如此外來之中國人自更無望今如法國工廠最多製作最發達之里昻一市失業工人盈千累萬且向政府告貸以支持生活是此較少數較無技藝上訓練之勤工儉學生諸君無工可勤無學可求自更爲意中事之無可疑議者 
　　查中國赴法諸少年可勤之工實不外下述三大類（一）爲（技藝工）如車床鉗床範砂電氣機械等科即如上文所言必須有技藝之人才乃能勝任勤工儉學諸君大抵缺乏經驗（二）（苦工）如抬鐵運煤拉紅鐵扛藥箱拖麻布袋收拾戰場掩埋屍骨等事不能有一定支配今日就甲事明日或就乙事經驗學識遂無可言萬一不愼且致斷手折足否則亦徒賣苦力至堪悲憫儉學者多文弱少年大抵缺乏體力（三）爲（學徒）得資最少中國人即有力有志爲之而又不能自給亦有數處已能收用中國人因中國人工價過廉廠主歡迎而同廠法國工人嘗起而反對者此皆中國少年進不能儉學退不能勤工之困難情形 
　　又據予實地調查所得大多數勤工儉學少年現受（中法監護旅法中國青年處）之津助每人每日發法幣五方（一作五佛郎因學生稱法幣爲（方）故襲用之）每星期往巴黎領欵一次即須耗去零用費三方此外房價每日約一二方食費每日約三四方在中法兩方面當局諸公苦心設法力維現狀眞屬心力交瘁萬分爲難然在學生方面非獨不能求學且不能合力延請一授法文敎課之人其就空倫比區之民家或小客棧租得一小房間者大抵窗口朝西受烈日之薰炙令人不能安居片刻其就空倫比丫ＬａＧａｒｅｎｎｅＣｏｌｏｎｂｅｓ附近標的路第三十九號３９ｒｕｅｄｅｌａｐｏｉｎｔｅ華法敎育會樓下棲息者行篋山積上及仰牆鋪板層疊下無隙地狠狽之狀已不堪問更有若干人室内不能容就室外張巨幕長年棲息於其下此即破帳棚中之生活也帳棚爲一美利堅女士所捐贈在儉學少年初抵法時棚内容積視今加大三倍用之愈久裂隙愈多幾經截補乃如附圖所示之形此物在今日晴不能避熱雨不能避濕風雪不能避嚴寒計此輩儉學少年抵法以來客死海外者法京西郊空倫比區苦學生之棲息處 
晴不能避熱風雪不能避寒之破帳棚 
已不下數十人而在此帳篷中致疾者尚居其大多數是誠驚心動目之紀念地紀念物矣聞數月前各少年寄寓法人士家資助偶經中斷時囊橐空虚不能謀一飽每至偃臥不起居停誤以爲有病薄製羹湯以進而其病遂霍然愈居停爲之色喜此等笑話俱非局外人所易知更可異者此輩躬親炊事乃在地窖中一陋室午炊分數班自上午九時始至正午十二時止夕炊亦分數班自下午四時始至夜九時止絡繹不絶擁擠不堪室内光色晦暗空氣窒塞直破椅爲入門之階置破柳條箱爲碗櫉就敗壁下破桌前置小爐舉火草率畢事聞數月前尚有人於此窖室下榻中國人在海外困苦艱難之境誠非國内諸大都會花天酒地暴殄天物之紈袴少年所能夢想及之也儉學生中有馮斌君謂吾輩在中國均屬中産階級不辭艱苦遠來海外固均抱有一極大之標的所謂標的即期人人自立勉爲有用之才期有益於社會而已今此標的未達若遽歸國誠羞見故鄉父老若於此標的未達時遽以一切苦情向國内陳述又恐有傷父母兄長之心且在中國方面聚十萬學生之報告萬不能及一政客之報告我輩雖欲有言亦恐不能有濟於事某君又言里昻海外大學（一說係預備學校）修建事已就緒若能收錄儉學少年或足爲我輩一線生機近聞此大學又將成爲中國貴介子弟所特有之終南捷徑此說若確苦學生更無求學之機會矣此等陳述均足代表一般儉學少年之心理而表示其進退維谷之困况也 
　　總之處此時局歐美列强大抵外强中乾我中國人欲乘此而習得外人藝術尚屬良機若欲得外人金錢補助則不啻數十年前之（發洋財）舊觀念鮮有不自陷絶境者我國不乏貴官大賈若能乘時設法拯救使此輩不致以飄流海外諸窘相爲外人所注目固遠勝於舊時代虚無縹緲之迷信善舉若更能於監護上考核上隠示奬懲或明定回國後服務年限爲助欵交換條件或考核勤工成績隨時分别去留貼費之繼續與否即以勤工與否爲斷循是以行未始不足以收效期成使中國社會上增加若干成優良分子與發展能力而未來之危害自可消弭於無形中也（未完） 
國内要聞 
[代表團赴美中之太議籌備]  
　　我國對於美政府試擬華府會議日程現已由外部審愼討論决定取各國互相尊重權義之原則擬具對案六項 
之外更附特别聲明兩項（一）會議中關於西伯利亞問題應取得中國方面之同意（二）中國鐵路運輸之規定爲中國主權分内之事不受會議之制裁 
　　至代表團經費日前第一批代表由京出發時前後祗領二十萬元以致各員治裝費只領半數後雖續籌得五萬然區區之數杯水車薪終難濟事不過船費總算完全付清不曾大坍其台然自舊金山至華盛頓之車費約需二萬六千餘元還無着落因之代表團人員之半數治裝費只得仍舊記賬現在代表團中已電外部請求極力設法籌劃經費匯至舊金山總領事處以便届時領取支付車費庶使代表團不致半途擱淺一方面再請外部電商駐美施使轉問美政府此次中國代表團到美能否得何等優待以上年巴黎和會而論當時陸徵祥游歷過美美政府尚　派專車免費招待此次美國特地邀請較前情形更是不同免費專車似容易辦到不過前時施使來電謂美國對於代表團總可優待而優待至何程度則未言明惟以意度之當不菲薄也 
[靳内閣仍無銷假希望]  
　　内閣問題截至昨日（九日）形勢仍無發展靳翼青雙十節復職之說已辦不到因某項問題尚有波折此時之内閣本全視財政能否有辦法而决定靳潘之辭已不成問題靳雖未復職然尚副署命令潘亦照例列席國務會議是對此殘破不完之局尤有意維持下去此際奉直兩方對於財部已厭於競爭彼意以偏於己方之人旣明知爲對方所不容反不若維持舊局面以折衝兩大之問稍爲得計故接近政府中人預測財政問題之解决當俟各方議有辦法如何至人的問題當然無甚變化但尚有一說謂奉　方面對内閣問題殊不　外傳之寂寞聞對財長一席留潘之說亦不反對惟　保薦某氏爲次長之說以爲交換條件（或謂保王永江奉方如是直方可知則財政問題中之財長問題似似去可言無絲毫駁譍也最近另有一部人爲李士偉鼓吹惟在此財政萎頓之時李氏是否敢冒然嘗試其勢亦復可見故截至昨日更有李氏如何表示不幹之說此外更有爲張壽齡帮忙者更且有爲吳鼎昌帮忙者使此内閣問題再遲一月不决則少露銘之人物舉有財政總長之資格矣要之北京方面空氣作用太多此内閣問題以愈趨於混沌也 
[鄂學生請懲行兇兵警]  
　　武昌高師學生堅持非該校經費完全解决及受傷事件由法庭處罰行兇兵警决不返鄂昨日（九日）該生等特呈馬鄰翼次長請政府將行兇巡警依法懲辦其呈女云竊學生等來京原爲校欵運動所有痛苦情形迭經陳達惟到京之初倉皇來部京中各處未有表示生等深懼外界之疑惑政府之漠視乃全體議决於五日下午舉行游街散發傳單以表示來京之苦衷引起都人之注意庶使外界共起援助政府速予解决區區之忱諒亦鈞座所洞悉孰知事與願違變生意外甫抵部門即有多數警兵羣聚阻撓經生等再三聲明出外苦衷及决無越軌行動等情乃警兵不諒人意横加攔阻奪我校旗肆行打擊當經檢查受傷者計有十一名而曾慶霄熊裕芳幾致殞命其餘受傷或重或輕俱有檢查傷單爲證竊以生等本大部直轄學校之舉生今住部内當受大部之保護警兵雖暴决無任意到部毆人之理　生等竟在門首慘遭蹂躪此中咎過自有攸歸生等不遠三千里而來爲校欵之呼籲究係何辜應受此奇辱人格所係不能忍默用是呈請鈞座即依法懲辦主使長官曁行兇警察以雪生等之大恥復生等之人格則校欵圓滿解决後始可南歸情迫詞窘無任惶悚 
[井陘煤礦之前途收回恐又無望]  
　　歐戰開始後我國援用没收敵人財産條例没收德人經營之井陘煤鑛或乘外人經濟困難之時機收回臨城六河溝諸煤礦現各礦完全由中國人自由經營一面爲經濟上之改良一面上復能以實地經騐養成技術之人材實爲鑛業前途之幸惟中德通商條約批准以後德人不甘東方勢力之失墮私人活動者旣能使英美各國人之震驚而對於前此喪失之財産亦欲極力恢復以爲捲土重來之根據故井陘煤鑛遂亦成爲中德國際之問題查該礦由直隸省政府與德人漢納根合辦至今已有十二年德人初僅出資二十五萬兩後因資本不敷陸續募債六十萬民國七年我國對德宣戰遣送敵僑始經農部派人接收一切工程完全由部派人負責三年以來除將德人所募債票償清外尚有餘利出煤愈較以前加增惟營業方面係由直隸所派總辦管理在皖直戰爭前該礦所出之煤統歸協豐公司包銷去年八月乃由直隸某要人另設通益公司包銷獲利甚厚惟該礦之利益不在本局乃在包銷之公司農部初擬處分敵僑財産將德人糾葛了清乃某方面一再阻撓宕延遂無結果現在德人已派卜爾爲代表來津辦理一切政府不敢過問由直隸徐世綱祝惺元與之交涉聞德人運動甚力將來結果如何殊難逆料惟此礦産爲北方最良之煤田若不趁此時機設法收回不特權利外溢恐北方煤鐵事業將爲外人所包攬而京漢沿線之煤礦皆無發展之希望其影響實業前途殊非淺鮮也 
[法國允我重修海關稅則]  
　　文匯報云中政府依民國七年上海國際稅則會議之决議已請求列强重修稅則蓋七年會議所定之合同曾有一條規定戰後兩年得修正稅則全部或一部也法國已答覆表示贊同惟他國迄未答覆 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[奉軍勢力下之京綏路]  
　　兵士包庇種烟運烟 
　　世界新聞社譯大陸報好爾氏通信云余在京綏鐵路一頭等車内見一憲兵躑躅往來地位幾占車箱之半其人雖傲慢而尚坦率余因叩之曰汝意此路屬誰乎憲兵睒目答曰屬之交通部耳余又曰誰之交通部曰國家之交通部耳余曰是誰之國家答曰張大人之國家耳斯語中的矣此新告成之京綏鐵路旗客但覺其有極不可意者二物即憲兵與烟土是此路之敷設似專爲佈置憲兵裝運烟土起見此項憲兵隊即具此種見解其人在中國兵士中衣食最優亦最傲慢凡平常非軍界人偶經此新鐵路者類能明之是足爲張作霖勢力廣大之一證張氏以此項兵隊分佈此路不問火車通過何處其意蓋在控制此路綫以對抗直系管轄之京漢路察哈爾本張氏所屬山西及綏遠則尚未入其範圍但以交通上言將來亦必不免現此項京綏路護兵即察哈爾憲兵隊也與北京憲兵隊爲一體均歸京畿憲兵總司令張景惠氏節制其實張景惠徒擁虚名直接對於此三省巡閱使（即張作霖）負責此或未爲一般人所悉蓋京畿憲兵總司令一職原係東省屬下張景惠同時又兼任察哈爾都統其軍事行政總署設在張家口但駐節北京以是之故三省巡閱使張作霖氏在軍事上得控制關内之北京曁察哈爾區域京綏鐵路京綏路有頭等設備之大餐車内均爲此項憲兵所充塞若輩自視甚高即其所踞車箱内尚有空隙亦决不容平民旅客插入以污瀆其尊嚴自謂政府收入此項路欵賴若輩之力爲多享用自不爲過此項憲兵隊餉給最優據云一營長月餉銀四百元且此輩軍餉從不拖欠豫算指定國家稅入的欵到期即發故此輩腰槖常充衣被豪華余在此行程中見此類軍弁恒出鴉片示其同輩相與察閱評隲估計毫無顧忌如此情形實余前此所未經見又在某處　中見一華服者携烟土一大包入賬房内當衆揭示有一客購一茗碗而去此事距都統署查烟委員來謁余告辭去後不過數分鐘而已現綏遠烟禁殊不堪問即新任都統馬福祥向在其甘肅家鄉嚴禁人民吸食鴉片至此亦自云無法處置當馬初到任時見該處上腴之地種植鶯粟者自五之一至三之一均前任都統即現任陸軍總長蔡成勳之部兵所庇護馬氏現極力設法將此項兵隊調往他處有已調入關内者但大部分仍未動爲數約半師之衆超過馬氏部隊設馬氏圖除烟害必起衝突則適足授張作霖以時機償其大進奉軍逐走馬氏之素願綏遠一區由此可歸其掌握蓋内蒙惟此一片土尚未入其範圍也又據稱綏遠駐防舊隊兵士亦無不致富若輩各向村民强劃出數畝之地勒令農民栽種鶯粟各保疆界收取其利三分之二如出産不豐則盡數取之以去往往擾害農户迫令變賣家産爲培植鶯粟之用此項兵隊早有明令須調往北京但大利所在詎肯舍之而去以此情形故馬氏曾在宴席上聲言自覺地位難保恐不能經此冬令中國内地婦女忽然輕生或見疑於丈夫自萌短見者從前率以自縊或吞食自來火了其生命今則如内蒙古等處亦代之以吞服生鴉片據一天主敎會醫院報告其受治吞服生鴉片之婦女計共六十左右云山西閣督軍頗厲行烟禁派員在邊境搜查烟土於是張作霖亦乘機藉口查烟派員在綏遠鐵路襄辦而目下該路火車乘客之座位遂不得不奉讓此項查烟人員矣 
[日本飛機抵奉]  
　　日本長距離之飛行一事爲此間一般人所注目該飛機業於七日抵奉據奉天日人報載云日滿飛行隊樋口今田兩中尉六日自長春來電定於七日午前　奉日本各機關人士於午前八時許已紛集水源地西南之着陸場場中由警察維持秩序觀覽席外閑人不准竚立以防危險場中樹大蠶一以作目標至九鐘人益多而機未至十鐘接電報謂十一時可抵奉蓋自長春出發較晚也是時觀者益衆擁擠以待一有自働車之爆音發或飛鳥遙翔則必一齊翹首瞻望是否飛機直候至十二時零二十五分始聞爆音見機影時二機飛益近行徑沿鐵道西東折將抵着陸場二機先後施展低飛行廻翔三匝施飄然而下滑走數武安然停住日人一擁上前或接見飛行勇士或參觀機體更將飛機共同舉起歡呼混雜有頃衆人始散日滿飛行之壯舉於是得美滿之結果焉奉天航空處前聞是日擬飛翔歡迎屆期竟未實行不知何故時一鐘四十分飛行大慰中村敎官乘一機飛起天空展飛行之曲藝以饗市民飛起後或側或轉或折觔斗或翻轉翩舞上下隨心如意繞新市街三匝飛三十分許重落該地聞該二飛機即當在奉解體運連搭船回國至二勇士七日晚六鐘蒞公會堂日官民之觀迎會並贈銀盃八日蒞中國張巡閱之歡迎會同日日本陸軍航空部飛行代表有川校長以答謝之意亦宴請中日諸官民云 
[濱江通訊（鴻）]  
　　亟應經營直接對外貿易 
　　哈爾濱居北滿水陸交通之中樞自中東路興築以來工商各業皆有蒸蒸日上之勢而松花江北岸富於農産如豆麥高梁之屬年在五千萬以上皆以哈埠爲萃集行銷之地以故萬商雲集而市面勃興今雖迭受俄亂影響似稍現蕭索之象然此爲專營對俄貿易一部人之失敗若農産物初不以此而滯其銷路也由此以觀哈埠所居地位之重要及商業上之活動實可與京津滬漢等地相提並論惟商人智識較低普通不能閱看報章故於直接對外貿易之觀念極爲薄弱而豆麥及油餅等之出口幾完全操縱於日人之手更有所謂混合保管之機關凡豆麥油餅等之出口經由混合保管者則不特無挑剔抑價之弊且得有運輸上之廉價及便捷之益我國商人咸自其便利而不知其害之所至足以操縱北滿商業而使自身無活動餘地者也即以油坊一業而論實與火磨（麵粉公司）同爲哈埠工商業中之最重要者然其製成之油餅皆集中於大連設日人不爲收賈價必低落而工塲遂時有停機之虞此則不能經營直接對外貿易所致蓋此間之所謂實業家者大都無遠大眼光而資本未能雄厚亦殊無法以着手於直接對外貿易以北滿出産之豐富若此而命脈操之他人當地復少明達之士注意此點以警覺實業家之省悟力謀所以久遠自存之道此則深可惋惜者也 
[山東各團體對太議意見]  
　　各界聯合會成立大會 
　　青島問題關係我國國權至重而於山東尤屬生死關頭現下全國對太平洋會議均已有種種之預備山東亦組織各界聯合會以研究此事查從前本有各界聯合會之團體但不過是一種臨時組合事畢即行渙散當二十八日各界大會時各團體人士議決組織一鞏固的各界聯合會自該日開始籌備截至昨日（八日）成立大會止加入團體達二十個是日午十二鐘各團體代表到齊振鈴開會公推周朗山爲臨時主席報開會宗旨畢宣布本會之臨時簡章照本會組織法應先成立評幹兩部此次每團體各有代表四人應從其中自推評議員一人其他三人爲幹事當時按團體推選除農會警法研究會未到外推出評議十八人計省議會王樂平敎育會鄭郁亭總商會李瑞亭商埠商會魏子厚警察聯合會朱薇生各校聯合會郭次璋警學研究會張振軍外交協會周朗山國貨研究總會王洪一律師公會賀子昇國貨研究分會徐雲亭學生聯合會董星五報界聯合會羅騰霄烟酒聯合會郝雲升司法促進會李德孚商業研究會張采丞敎職員會王祝晨國民大會促進會魯佛民旋即分别散票選舉評幹兩部長結果選出王洪一爲正評議長董星五周朗山爲副評議長于丹紱爲正幹事長李懷珠王際唐爲副幹事長衆鼓掌歡迎繼由主席請王樂平報告對於太平洋會議山東人應提之意見大致（甲）青島無條件交還中國開爲萬國商埠與否中國自爲主張日人不能要求（乙）膠濟路亦無條件交與中國自辦（丙）沿路礦産交還中國後按中國礦業條例許外人投資（丁）强佔强租之地限期退還（戊）青島海關與各海關一律辦理本各界聯合會成立之第一步先對付此事亟應徵集意見（一）將本意見書印刷傳布（二）登報徵集東人關於此案之意見（三）將意見書寄各省各團體山東同鄉會各研究太平洋會議之機關最後有魯佛民李德孚演說時已二鐘遂振鈴閉會評幹兩部進行細則定一二日再開評幹聯席會討論 
[蘇議長問題仍未决]  
　　江蘇省議會今日（十一）下午一時接開第三次選舉大會聞調停尚未妥洽恐又不知要鬧成若何景象也兹錄楊議員來電如下申報館鑒兹快郵代電南通張嗇老一件請登貴報以昭公論其電云季直先生鑒省議會議長之爭愈鬧愈烈自孝若辭書及尊電到後以爲滿城風雨從此可以雲開日出矣乃所謂假託生事之徒執之彌堅爭之益力彼輩何仇於孝若必欲證實其買票浮言何惡於江蘇必欲使議會之價值掃地以盡且何恨於自身而使良心破産名譽犧牲蓋因支票在手者有之現欵已收者有之而經辦人之墊欵數亦不貲故如石獅口裏之殊吞之不入吐之不出不得不倒行逆施爲孤注之一擲夫必謂孝若指示發蹤我則安敢然謂孝若事前絶未露幾微之同意而遽大張旗鼓且復貿然墊欵亦誰信之現勢無調停可言惟有解放金錢之束縛或可勒馬危崖轉圜有望使孝若果有損失譬之營業折閱不然譬之施賑於溝壑之民更不然譬爲盜賊所刦去阿堵本儻來之物苟因此捐棄而可以息爭則造福於江蘇前途者無限否則各走極端凡未爲物蔽者爲自全名譽計惟有一面將證據影印宣布一面聯名放棄投票權庶清濁有分以保全我省議會一部分之神聖事已鬧至如斯先生其尚有意於解圍乎急不擇言惟祈亮察省議會議員楊而墨叩（十月十一日） 
[蘇議會請截留附捐辦賑電]  
　　蘇議會致北京政府電云北京大總統國務院交通部鈞鑒吾蘇不幸淫潦爲災五十餘縣蕩析離居嗷嗷遍野雖經中央撥欵二萬本省長官設處籌振但蘇省民力久敝捐募維艱杯水車薪無裨大局轉瞬嚴冬飢寒交迫溝壑堪憫查去年北五省辦振在交通項下帶征附捐蘇民顧念大局黽勉分擔現本省遭此鉅刧縱未敢望重施而報遽以乞諸其鄰亦應分恤鄰之施救切膚之痛應請將本省片存未解之欵悉數截留辦振並請轉商外團將交退項下附捐展限半年撥充本省振捐之用災民幸甚蘇省幸甚江蘇省議會佳 
[蘇物品展覽會之情况]  
江蘇二次地方物品展鑒會開幕已紀昨報兹將塲内情形略述如下臨時商店所售物品多係選擇優良之品減價出售如省立第十工塲之搪磁省立陶業工廠各種陶器上海志成襪廠無錫協成襪廠武安襪廠之各項新襪商務印書館中華書局蘇州振新書社之各種書籍曁敎育用品王吉源之紙張書畫第一監獄之雜工業工友國貨社南洋兄弟烟草公司之貨多係佳品售價極廉海天邨之番菜館新奇芳之茶社專備游人臨時食飮之需會場大門牌樓爲南京森和永綢緞莊所裝製至公堂之彩門爲下關天成綢緞莊所裝製均極精美大門内竪立江蘇物品展覽會大字曁各陳列室所懸牌皆爲省立第十工廠搪磁出品此項搪磁質堅色美用途極廣衡鑑堂懸掛三角式四角式梅梅式之燈爲無錫各梁織工廠所送出品標本因陳列室無陳列之餘地由事務員製爲各燈而懸之礦産中如徐州賈旺煤礦公司所辦成績甚爲優美該公司全部模型係無錫小學校長尤君所製凡公司二十年所經營煤井之出煤歷况及輕便鐵道之運煤情形展覽此項模型不啻身歷其境絲織部陳列之花邊花樣精良顔色鮮艶計有百十餘種此項花邊爲外洋婦女裝飾品銷路以美洲爲最澳洲次之歐洲英法等國亦有銷路上年美國進口稅突增數百萬查係中國花邊銷售美國之故蘇省花邊出産以上海無錫南匯川沙如皐等縣爲大宗現時每年售出價值千餘萬元婦女恃此生活者數萬人此次賽會花樣翻新亦織品進化之一端也美術部陳列上海美記華珍公司所出電刻各件亦極精美其電刻花鳥夾銀屏四幅又美人斗方四幅光彩奪目蘇州第二師六團一二營於營中創設公餘製鞋廠公餘毛巾廠公餘籐器廠公餘縫紉廠出品亦均可觀 
[杭州快信]  
　　沈鈞業以金錢當選議長議會中反對派如沈定一許祖謙任鳳岡等將提出懲戒案並聞黄羣將犧牲議員與沈激戰一經開議必有怪劇發生 
　　省議會今日（十一日）下午一時續開選舉會（一）選舉副議長（二）選舉審查長（三）選舉各股審查員 
　　省議會准二十日清算交代 
　　省會各法團由省農會發起浙江國民外交聯合會即日開籌備會 
　　十日國慶各商舖絶無舉動惟銀行則高懸旗匾休假宴會各校學生間有手執紙國旗游行街市者然亦七零八落提燈會雖經官廳禁止各燈籠舖不敢承做然學生部分是日晚間臨時發生自由行動如蕙蘭安定宗文三才一師女體女師等校仍以上屆各舊燈迎提入市沿途高呼民國萬歲 
　　第一區菸酒事務分局長蕭增浩奉令調充第三區分局長後於前日交卸現忽辭職不就第三區分局長范毓仁（係督署參謀長范毓靈之弟）湖屬南潯等處商界紛電挽留日必多起將有變化 
地方通信 
[蘇州]  
　　三十節之東吳大學東吳爲蘇州最高之學府每遇典禮必爲各學校倡今年國慶又逢三十令節故校中有極盛之慶祝是日上午八時半全體學生集合於操塲舉行或旗禮唱國歌燃爆竹歡呼民國萬歲九時半復整隊游行首軍樂隊次童子軍次小學部殿以大學中學部全體出發一至公共體育場參加各團體慶祝典禮下午校中有各種游戲是夜舉行提燈大會由校中出發經王慶基松鶴板塲臨頓路觀前街護龍街東中市中街路養育共十前街鳳凰街嚴衙前而回次日放假一天以資休息 
[松江]  
　　慶祝國慶之儀式三十節軍警政各衙署照例懸有燈彩旗幟並各休假一天商界方面除少數幾家洋貨號外大都均升旗誌慶如西門大街之信裕同豐等號並各紮有燈彩一般情形較歷年爲熱鬧學界方面則無不打起精神同申慶祝大抵男女各校日間均於本校開慶祝會午後之執旗游行會女校自景賢女中以及女一高松筠景賢兩等孨氏四德恒德培德等均各與會男校則有東吳聖經孤貧兒院维四高小以及城廂内外之市立各國民學校男女各校均於二時齊集公共體育塲行升旗禮三呼民國萬歲繼以女中及東吳敎員之演講然後整隊出發繞行大街一周而散夜間在體育塲提燈出發之提燈會有省立三中縣立一二兩高小景賢女中東吳第四高小職業廣育院等校體育團救火會十三國民學校則各自提燈不加入此項團體之内各校在體育塲者先鳴砲次三呼次即整隊出發各校所持燈彩除三中外大致均係各校學生手工作品其間尤以二花式爲最多一高童子軍之臺閣一座紮成武昌起義情形高極足惹起觀者注意各校游行至東吳四高即由該校招待入内略事休息各校次第分道歸去一二兩高則直至祭江亭而回 
　　四高聯合運動會泗涇縣立第四高小於國慶日約同鄉立私立男女各校開聯合運動會男女賓到會參觀者都二三千人縣知事亦派縣視學倪伯英爲代表據參觀者言是日所演各節運動以第四高小之國技疊羅漢擊铃行進及經訓女高之鸞翔鳳翥擊鈴舞爲最至國民方面亦皆可觀惟多選手 
[嘉興]  
　　慶祝國慶紀念嘉興學界方面對於三十節國慶紀念莫不興高彩烈各校學生均於日間在校開慶祝會第二師範又舉行化裝講濱以喚起國民愛國熱忱第二中學晚間并有烟火盆花等以伸慶祝是晚各校學生齊集公共運動場舉行提燈會並在塲演放月明盆花等多種繼唱國歌又三呼萬歲遂由二師軍隊前導二中二師秀州第三第二兩高小愼遠連湖毓秀鍾秀城東塘灣等約計二十餘校共有二千餘人由南門而東門而北門繞城一週至十一時始散惟商界方面則除懸旗外並無何等舉動 
　　 
[鎭江]  
　　各界慶祝三十節本年三十節國慶紀念上午九時各官廳及各公團各學校齊集城内公共體育塲舉行慶祝典禮警察局張局長亦於是日通飭各警署巡警在警局操場舉行國慶閱操城内外各商店皆懸旗結綵以申慶祝晚間各學校舉行提燈大會觀者如堵駐鎭各防營曁焦山象山都天廟各砲台一律縣旗同仲　賀 
　　江北水災奇重江北高寳監興阜五縣均遭水災顆粒無收現天放晴光已將兩旬積水未退各縣鄉村田園廬墓仍在水中一片汪洋來春二麥難以播種災情奇重現經各該縣紳董等發起五縣籌振會籌募振欵趕放急振以惠災黎 
[南京]  
　　雙十節之狀况此次南京雙十節慶祝狀况軍界自督署以下各機關均停止辦公齊督於午前八時赴小營校閱第六師十時在署内舉行慶祝内禮營長以上皆到十一時接見各國領事互盡國際交誼之歡忱政界各署亦停止辦公省長率各僚屬同赴軍署慶祝學界各校均放假一日晚間組織提燈會分隊游行燈彩輝煌鼓樂並奏一班青年極形歡躍商界舉市懸掛國旗飄揚空際花牌樓三山街各繁盛之處均紮有綵景户掛紅燈往來游人如織是日適值第三屆展覽會開幕入塲者數萬人晚間尤爲熱鬧 
[安慶]  
　　江輪内之殺妻案本月六日江裕輪船上水行至荻港江面發現謀害女命一案兇手爲北京大學學生葉啓瑞被害者即其髮妻童氏緣葉夫婦素乏伉儷之情曾在法庭具訴離婚纒訟經年並無結果今年五月間經同鄉在省議員馬仲武等調解寢事現葉在家詭稱省城謀有差使携同赴省其妻信以爲眞於是携帶舖蓋包袱各一件由原籍災縣乘小輪到蕪湖六日搭江裕上水夫婦同坐統艙開輪行九十餘里至荻港途中葉用藥將其妻迷醉嘔吐不止葉即令至艙外嘔吐親自送出并託旁坐一汪姓婦人代爲照應行李未幾水手人等聞有婦人呼救聲知係葉將其妻推入江心羣起尋葉時葉已逃往艙後躱避旋被衆人尋獲滿船搭客皆憤憤不平當經該輪買辦將葉禁錮空房内及抵安慶備函送交警署核辦南區警察署長高魯論訊明情由轉送地方檢察廳依法辦理聞被害者有胞兄童煥章在省執行律師職務得悉此情已向法庭申訴爲伊妹伸冤 
雜評一 
[無是非之調停（默）]  
　　軍閥爲地盤而爭無是非之爭也無是非之爭難以是非調停故但求兩方讓步而息事然說者猶謂此無是非之調停决不能永久無事 
　　若夫皖省長問題明明有是非之爭也有是非之爭而調停者主張一面勸中央去李以從皖人又一面勸皖人勿再反對繼任以從中央不問繼任省長之賢否而但以兩依兩不依之條件爲調停此種無是非之調停豈不可怪 
　　蘇議長問題又明明有是非之爭也有是非之爭而調停者先主張一正一副以求兩成繼又主張兩皆除外以使兩敗不問議長之孰以金錢運動而但以成則俱成敗則俱敗之條件爲調停此種無是非之調停豈不更爲可怪 
　　何則調停皖省長之人即政府與官僚中人本無是非可言若調停蘇議長之人則固身爲議員應稍知是非之人也而亦爲此無意識之調停此誠吾人所不解 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[無意中破露之暗殺案]  
蔡必章車站逮捕辛治國旅社成擒 
袁祖銘迭爲謀主王伯羣幸免遭害 
　　國聞通訊社云今年三月黔軍總司令王文華在一品香門首被人暗殺後當時凶手在逃久未弋獲日來本埠盛傳王案罪人已得兹據調查所破獲者乃另一暗殺未遂案而王文華案亦因此可以根究今紀詳情於次有蔡必章者於六日爲護軍使署探警等在北火車站捕去前日午後五時許軍署復派偵探長會同巡捕至新旅社六十號捕去辛治國一名獲得手槍電刀等物並同黨一人連同人犯一并帶至捕房聞蔡辛兩人均係住在新任貴州省長王伯羣寓中者木案情節實係暗殺王伯羣未遂而内幕仍别有主謀之人溯自王文華被人暗殺之後局外人多不明其内幕只知其中關係複雜不啻第二宋案而已同時發生使人最足注意之綫索即爲王之舊部退職師長袁祖銘在漢口組織定黔軍一事袁隨王文華多年累擢升至師長後因在川密謀叛王爲王覺察立褫其職因此懷恨由渝潛行到京鄂適王占元正以收復西南自詡於衆欲利用以圖黔遂朦蔽中央濟袁餉械組織所謂定黔軍王被暗殺後不數日而定黔軍之旗幟以出識者固早疑殺王凶手係袁祖銘所嗾使袁更不避形跡公然電達某省道謂剌王已告成功黔省北歸之第一步手續已辦到望更接濟欵項以便進行云云同時黔中各中下級軍官又接到袁之手書及印刷品多種大意謂王巳爲已暗殺望各率所部逐去黔軍將領迎劉顯世復位云云黔軍代總司令盧壽復調查得袁陰謀證據多種遂宣佈袁之罪狀通電懸賞緝袁歸案北京亦已識破袁之欺詐知其並無使黔北歸之能力不過爲假名騙錢計遂飭王占元勒令其將定黔軍尅日解散此五六月間事也王文華之胞兄王伯羣曾充南方議和代表及軍政府交通部長爲斡旋南北之重要人物自其弟被剌後遂辭職養疴滬上月前貴州任省長可澄辭職各界人士咸推重王由議會正式選王爲貴州省長函電催促辭不獲已啓行有日矣袁祖銘以王旣長貴州必思復乃弟之仇且於己圖黔之謀又生大礙於是更密遣黨人至滬仍欲以對其弟者待其兄以重金運動住居王宅之辛治國蔡必章二人辛與袁爲中表蔡亦略有瓜葛均由袁從前保薦與王文華充當馬弁隨王有年由馬弁而擢升下級軍官王被剌後始由黗派遣來滬扶柩冋籍者辛蔡旣受袁運動遂飾詞以說於伯羣謂袁現居武昌招納亡命定黔軍又有復活之說擬偕同到鄂探查一切王以袁累有陰謀誠不可不先事預防竟坦然不疑聽其前往詎辛蔡旣到武昌袁遂極力籠絡許事成之後委辛爲警衛團長蔡爲營長囑其速返上海乘便剌王辛乃囑蔡先返向袁派遣在申之暗殺黨人接洽彼俟領得欵項委狀等物後即行來滬共圖進行不意蔡到滬時尋袁所派黨徒不遇無從取獲手槍當日復折返鄂約辛同來滬上飾爲僞說以報王王猶不之知也辛因住居王宅不便與袁所派遣之人商議一切又因王左右人衆非運動妥協不能下手遂藉故復到武昌向袁索欵並委任狀委王基右伺應之人爲副官等職並携來手槍七首等物潛居新旅社内不令王知約蔡爲内應乘機到王宅行剌並行搶刦乃天網恢恢疏而不漏王伯羣日前因事赴杭州六號搭特别快車返滬王宅命蔡必章用汽車到北火車站迎接蔡以爲機會已到擬俟在車站乘便以匕首剌之已係王宅親信之人必不之疑也時滬杭車尚未到蔡徘徊車站頗現焦灼不耐之狀護軍使署向有暗探在站偵查以蔡形狀有異上前盤詰蔡疑　謀已洩頓現恐慌之容思欲逃遁探警等包圍上前在彼身傍搜出匕首又因係來迎王伯羣者知必有異遂帶回軍法課密訊審問之後盡得　情蔡供略謂辛治國於袁祖銘爲中表辛受袁之福使密謀剌王彼係辛脅迫因彼向隸辛屬下且辛性情暴躁動輒執刀恐嚇謂若洩其謀定當處死云云問官謂若得辛治國來即行釋爾於爾無關蔡乃供出辛偕其同黨來申變易姓名住居新旅社云云前日午後五時許護軍使署乃密派偵探長會同巡捕至新旅社六十號將辛捕獲聞會審公堂及軍署方面均以近年滬上暗殺案層見疊出實於地方安寗秩序大有關係非嚴行懲辦不足以儆奸邪擬引渡歸案一併辦理王宅方面亦擬依法起訴要求通緝前後兩暗殺案之主謀犯袁祖銘云 
[全國商會聯合會第五次開會紀]  
議决今日開敎育聯席會議 
　　昨日下午三時全國商會聯合會繼續在總商會議事廳開會到者十二省代表四十七人由正副長聶雲臺主席開會討議决定以（一）請由全國商會聯合會發起邀集全國敎育會晨會發起農商敎育聯合會議以定國是案（江蘇武進縣商會提出）（二）組織平和會議以求統一息兵案（鎭江商會提出）（三）組織弭兵會以定國是案（漢口總商會提出）（四）請政府速復庫倫以維商業議案（北京總商會提出）（五）内政外交統一方法意見書（太倉縣商會提出）共五案併付審查遂指定向淑予沈田華汪潤之張小宋李逢年石紹先李伯衡高保卿吳興周胡懋昭李秀峯袁治齋李梅軒孟紹先王贊成田時霖王振卿爲審查員續議第四條北京總商會提出請政府速復庫倫以維商業案决定交付審查即指定張餘仲王義甫王曉籟徐仰仁汪竹卿江湘浦徐眉軒劉守訓唐禮南鮑友恪吳興周林承基李秀峰吳漢聲沈幼樵爲審查員議事旣畢主席謂頃得全國敎育會聯合會來函以敎育會亟須赴粤開會請於明日即開商敎聯席會議以研究對内對外諸大問題衆議以各團體已推請余日章蔣夢麐兩君前往本聯席會亦即付託余蔣兩君擔任並决定明日下午二時開商敎聯席會代表費用則組募金團云 
[全國敎育聯合會四次預備會記]  
　　全國敎育會聯合會十年十月十一日午後三時開四次預備會到會者趙百祥君等二十三人（一）主席黄任之報告商敎聯席會議定於十月十二日午後二時在總商會開議（二）報告蔡子民君佳電二通一係報告北京各團體代表不日到滬蔡先生以校務未克同行一係希望表示全國眞正民意並主張裁兵的具體計畫（三）江西龍荃蓀福建鄭心南江蘇沈信卿交到（整理内政以固外交上信用之宣言）草案一件衆議標應改爲（全國商會聯合會敎育會聯合會聯席會議宣言二）中分整理財政整理軍政兩項當共同討論意旨修正文字即預備提交聯席會議（四）續行討論前期提議之對外宣言修正文字畢預備提交聯席會議（五）議請余日章蔣夢麟兩君代表兩聯合會赴美宣傳民意預備提交聯席會議决定（六）商議敎育會聯合會代表赴廣東日期情形（七）學生聯合會來函請援助武昌高師學生赴京情形决定由江蘇省敎育會電請（八）議决由本會會同全國銀行公會全國商會聯合會電致檀香山聯太平洋新聞界大會本國代表邀請該會下次來我國開會 
[太會二批代表團出發訊]  
　　國聞通訊社云太平洋會議代表團第二批人物定於本月十五日俄國皇后船出發聞先定四艙位嗣添爲八艙位高等顧問周自齊及交通部專門委員章祜均預定昨日由京來滬大致今明日必可到申此外有諮議楊天驥及外部隨員數人亦同船往美至顔外長是否能行仍難確定因關涉經費及政潮問題故也汪大燮雖有以顧問資格往美之說迄亦未决行止十五日之船能否成行固亦未敢確定云 
[韓獨立政府籌集太會代表費]  
　　十一日上海日日新聞云駐上海之朝鮮獨立政府於太平洋會議派遣代表與宣傳委員所有費用由内務總長李登寗之名義印刷感謝狀一萬五千張分送於日本内地之廣島山口兩縣及住居北九州之韓人强勸捐助此事已爲門司日本警察採知云 
[三十國慶之餘韻]  
　　本年雙十節各界慶祝情形詳誌前報兹再將前昨兩日各方慶祝事實擇要錄左 
　　中華勞動聯合會前日爲國慶紀念假北四川路懷恩堂開會慶祝是晚中西人士之與會者約千餘人主席史觀濤君報告開會宗旨并該會成立週年紀念乃此次該會徵求會員情形後隨請趙南公君發給徴求隊員奬品畢趙君即演說云團體愈多國勢愈强吾勞動會亦團體中一份子現世界最重要問題莫如工所謂勞工者即吾人衣食住所從出者也吾中國之貧弱即成於此一般腐敗要錢官僚之手然今日官貴工賤之制已不能存在希望諸君從此努力團結發達致力於儲蓄敎育二事以厚基礎云其次則爲楊春綠周伯堯蔣介民司徒俠海林大松陳家寳陳鼎元諸君等相繼講演語極動聽後即佐以會員自組之新劇雙簧等以娛來賓 
　　老靶子路中華全國工界協進會此屆慶祝雙十節大門上妝以翠柏鮮花中綴五星門旁鐵檻及内門窗均有花緣綵燈天井園中高懸國旗二方及萬國旗數套橋檻上有電燈製成一（工）字種種佈置極爲雅觀於下午二時開全體大會演說茶點散會已十二時矣 
　　北城商業聯合會於前日下午三時開會行慶祝禮會員到五百餘開會後議組織汽車隊縣掛國旗提燈游行同伸慶祝均一致通過即晚七時在會所聚餐後集隊出發 
　　少年宣講團門首除懸旗掛燈外將勸世圖畫張掛以資勸導午後三時團員等齊集團門攝影以爲三十紀念公衆閱報社因是日各報均有增刋故閱報者較平時倍之五時叙餐興味頗濃第四游行宣講隊胡硯香等午後往閘北江淮村宣講（三十節慶祝之原由）（五色旗與龍旗之關係）（實驗衛生）烟酒賭之害）聽者頗感動曾有趙得勝馬介亦二人將紙烟及烟盒各一件當衆撕毁以示决心聽者三百餘人以工人爲多講畢唱（改良小調）是晚提燈該團員及通俗義務夜校學生除備提燈外復加（請用國貨）（處頭蛇尾）（五分鐘）（勸戒紙烟）等勸導旗各團員學生沿途高呼一萬衆一心）（熱心救國）（自治萬歲）（共和萬歲）等以資激勉 
　　前日上海西門外美術專門學校在白雲觀本校大禮堂舉行國慶紀念式該校佈置滿懸鮮花綴成之（國慶紀念）曁美校萬歲）等字樣是日午前九時至十二時舉行國慶午後校友會第二届常年大會凡外埠本埠畢業生相繼到校與會者有七八百人之多自一時開會中經改選職員修改會章及會長報告九年度經過情形演講等等迨各項手續完畢閉會已鐘鳴七下矣八時開始餘興綜計先後男女來賓約有二三千人後至者竟有客滿見遺之憾 
　　牯嶺路餘慶里勵志愛國宣講團於九日下午一時假座寧波同鄉會開預祝國慶大會主席顧霖周君報告開會宗旨全體向國旗三呼中華民國萬歲金日章君宣讀國慶頌詞徐惠施君報告本團歷年經過情形及出外宣講困難苦况報告畢徐維繪君演說略謂宣講乃開通民智補助敎育之必要貴團能始終不懈者皆在團員精神振作熱心毅力所致顧旭侯君演說略謂國慶於今倐已十稔但十稔中實無歡欣之可言近今江浙皖三省風水爲災哀鴻遍野嗷嗷待哺我人一閱報章悽楚何如又謂國事不能全賴政府須恃國民之能力欲求中華民國之鞏固端賴實行聯省自治云云次賴思開明俱樂部奏西樂畢由朱稼甫君道謝　宜集絲竹繼以灘簧社員唐君飾蕩湖船之李君甫現身說法庽諷於諫絶非時下灘簧家可比次少年宣講團開演新劇（爲誰犧牲）其間以愼聲之村上龍超之馬國植最爲動人而鄭鷓鴣之桑寄生借題發揮淋漓痛快尤不愧爲當世之文學劇家也演畢由主席道謝茶點而散是日本請王正廷君演說因王君因事繁函却云 
　　虹口昆山路監理公會景林堂連環益賽會於前晚七時半始舉行慶祝三十節並徵求開幕禮首由會長翁國勛主席開會報告宗旨及經過情形次精神學博士季仲覃爲國祈禱爲會預祝繼請美國敎士斐有文用官話講題爲（個人的感力）多方譬喻聽者動容再次保羅隊隊長謄圭演說謂吾儕爲外界誚以戇人然中國幸有戇心在賴以維持尚望國人多做戇人共同工作云云講畢復有雙簧幻術精武國技等餘興末舉奮興令散會　　徐家匯國立曁南學校商科學生多係華僑子弟愛國之心因剌激已深視國内學生尤熱在此次國慶日一星期前即由學生自治會開會擬定慶祝順序各幹事分任佈置校門前紥柏坊一座校舍及宿舍内均懸掛燈彩十號早六時行升旗禮請各敎職員演說散後學生分隊出發携帶糖果數百包國旗百面分結附近一帶兒童並講述雙十節之歷史午後四時全校敎職員學生叙餐六時由校内出發加入上海提燈大會中有學生化裝隊寓意極深所裝南洋土人及印度婦人等尤形酷肖沿途觀者無不拍掌歡呼回校後在校中操塲上開茶話會作種種游戲盡歡而散該校此次爲慶祝事費用頗多聞多係本校敎職員及學生捐助云 
　　北四川路振羣學校於雙十節日校門内外懸旗張燈晚七時開慶祝大會全體學生齊向國旗行禮繼行唱國慶紀念歌各敎員演說崇議宏論頗動聞聽茶點後并燃放爆竹極一時之盛散會時已鐘鳴十一下　　 
　　北山西路棣隆里求益互助女校雙十節晨七時舉行慶祝禮校長陳淑英率領敎職員曁各學生向國旗行三鞠躬禮敎員韓雯陸寳璆同奏鋼琴徐則英陳淑雄領學生共唱愛國歌晚間柬邀學生家長開聚餐慶祝會 
　　本屆國慶日寗波旅滬同鄉會約集各界同鄉在該會新會所演講廳舉行祝典先期分發入座券數千紙是日上午十時慶祝商界聯合會亦加入該會共同慶祝廣座人稠氣象極爲莊嚴 
　　吳淞大中華紗廠廠員十日下午全體放假一時行慶祝禮二時半舉行全體（工人）職員運動會（一）百碼賽跑（預賽决賽）（二）擲鐵球（十二磅）（三）接球競走（四）二百二十碼賽跑（預賽决賽）（五）籃球（六）團體跳遠（七）步行比賽（八）拔河（九）　奬夫在今日工廠中職員能與工人同樂歎未曾有四時職員俱樂部開第一决常會有聶雲台尹任光蔡輔卿諸君演說五時晚餐六時提燈會沿外馬路穿鎭大街回開演電影因人衆遂罷改期試演云 
　　國慶日本埠公共租界萬國義勇軍中華隊舉行慶祝典禮是日上午九時三十分鐘由該隊代理正隊長徐通浩君率領全隊在南京路議事廳列隊全體戎裝荷槍齊赴靜安寺路江蘇交涉公署行禮步伐整齊軍容森嚴沿途觀者均嘖嘖稱道不置到署後請許交涉使行閱兵典禮並有松滬護軍使代表汪上海縣知事沈及會審公廨委員諸君均在旁觀禮禮畢由許使致頌辭全體三呼答謝欵以茶點合攝一影出署返議事廳稍憩遂赴 
青年會聚餐下午一時半復列隊赴北四川路底青年會操塲行各種游戲運動頗爲觀者稱道不置 
　　十日法租界提燈會經法總巡捕房商定經過路由即提交籌備會加入華界路由佈告大衆屆時各團體提燈會陸續報到法捕房所指定至中法學校前聚集地點時至七下法捕房派出中西探捕乘自由車在前引路除前導汪偉江錦青各團體軍樂隊全班外即法租界商業聯合會軍樂隊曁各商號助資提燈人員並日夜義務學生等約計三百人左右後即救國十人團及各團體等不下數十隊相繼編列游行中多奇異燈彩五光十色照眼欲迷秩序安靜大衆滿意昨並具函法總巡捕房答謝中西各執事曁探捕等互相維護之功云 
[房客聯合會聯席會議紀]  
　　籌備組織總會 
　　前日下午三時各處房客聯合會因十一團體之發起特開聯席會議討論反對加租互助進行事宜到者虬江路鼎元里大通路新康里南京路民康里北山西路泰安里西華德路永吉里閘北南林里天保里法界磨坊街新康里哈同路民厚里大馬路德裕里寳善街廣福里卡德路善昌里鑫昌里南京路大慶里十三房客聯合會共代表三十三人李傳耕爲臨時主席徵求關於組織總會之意見反覆討論决定暫設總會籌備處其當場簽名先行籌備總會者有虬江路鼎元里代表顧伯華大慶里代表范少山德裕里代表鳳一鳳磨坊街新康里代表許晋德西華德路永吉里代表杜博愛大通路新康里代表蔡濟平並擬組織大綱草案（一）本會以各房客聯合會組織之（二）凡房客聯合會均得推舉代表三人加入本會惟須由各會備具正式公函爲憑（三）本會設置理事七人以下列職務分配之常務三人文牘二人會計二人（四）本會設置理事長一人由理事公舉之（五）本會設置交際調查無定額以本會會員支配之（六）本會　外對内一切事務以理事長名義行之（七）本會會議日期由理事長召集之（八）本會經費由各房客聯合會擔任之（九）本會遇必要時得聘請職員惟職員之薪水任務應由理事長提交大會通過之（十）本章程自議决日施行 
[再誌和樂里之刦案]  
事主夫婦均被盜擊斃中西官諭令捕房撫恤 
　　本月九號夜有盜匪數人突至公共租界新閘路和樂里現充戈登路捕房三百四十四號三道頭華捕之山東人陳廣忠家刦取陳妻楊氏臂上金鐲一副並開槍將陳擊中要害身死已誌昨報兹悉楊氏當時因扭住一盜不釋亦被盜槍傷左肩受傷現亦因傷斃命由捕將陳夫婦尸體先後舁入虹口斐倫路驗尸所報請公共公廨關正會審官會同美丁副領事於昨日正午乘坐汽車同蒞驗尸所當由監所西人導入驗尸室即飭檢驗吏驗得陳廣忠身中五槍左太陽穴左脇兩處致命陳楊氏一彈從左肩陷入内部致命塡明尸格遂升座公案據新閘捕房一百九十號六十二號兩西捕投案禀稱九號下午六點餘鐘得悉新閘路和樂里發生盜刦馳往兜拿該盜等業已逃逸至事主家察勘當據死者之子聲稱伊在樓上聞得槍聲下樓察看其父母均已倒地彼即揑住一盜左手該盜右手持有手槍欲向其開放因之釋手致被逃脫查死者係在戈登路捕房充當巡捕是丨伊睡在樓上因聞其妻喊救聲下樓諒因拘捕盜匪致被開槍擊斃其妻被刦之金鐲一副旋在大門背後檢獲並在其家内及衖中檢獲槍彈壳六枚尚有一枚在陳身上檢出言至此將彈壳並所繪出事處之圖式呈案請察並據死者之子陳鳳江供在南京路申康外國糖食店内營業是日榜晚我在樓上驀聞槍聲四響下樓察看見父母均倒在地上即將一盜之左手執住該盜右手所持手槍欲向我開放恐爲其害因之釋手惟此時天已黑暗衖内路燈未明盜匪面目不能辨認家無積蓄父母慘遭盜殺務求伸雪並求工部局撫恤等語中西官得禀遂於中西文驗訊單上分别下諭云驗訊得已死陳廣忠陳楊氏委係生前被盜槍傷死着尸子陳鳳江具結領尸棺殮俟嚴緝兇盜務獲解究查陳廣忠係在公人役應由捕房撫恤此諭迨驗訊畢時已鐘鳴一下矣 
[霞飛路開槍傷人案三誌]  
　　兇手已解日領署候審　　大陸報云上星期六日在霞飛路一百十四號槍傷歐人巴維志之兇手日人三岡（或云係韓人）於十一日解往日領署候審三岡亦受傷但傷勢甚輕巴維志（或云係孟國人現歸意領署保護）則傷勢甚重仍在廣慈醫院據醫士云雖開剖後尚無變故體力似較前日爲壯然在數日内生死尚未可卜法捕房現仍未悉起釁之原因度其所爭論者當係一種軍火交易但雙方皆不言其故實在情形遂無從確知云 
[女青年會徵求大會之開始]  
　　昨日（十一號）爲女青年會徵求大會開始之日特假座東亞大菜間舉行餐會到會聚餐者計有中國婦女七十人外國婦女三十人此項徵求大會開始於十月十一號而終止於二十六號當此期間該會募捐義務員必能募集該會所需一萬五千元之鉅欵也 
[法總領事將取締交易所]  
　　辦法共有五項 
　　本埠各交易所近來異常發達相繼開設者　尤以法租界爲多數蓋有等交易所未經北京政府核准即就近在法租界官廳稟准註册得同一營業農商部迭經咨請外交部轉令滬交涉員迅商法領嚴重取締尚未實行兹法總領事鑒於日來銀拆漲落無定長此漫無限止未免貽害商務特擬取締規則徵取各法國律師意見與交涉員之贊同聞其辦法（一）在法界開交易所或經紀人公會須向法總領事署立案法公堂註册法工部局請給執照方許營業（一）章程須用中法文字發起人認繳資本須在四分之一以上（一）股票概用記名式開始營業後三個月内不得過户賣買發起人計認股票一年内不得轉讓如違反以上各條發起人應受刑事上之制裁（一）交易所人員不准在本所作賣買行爲如違應受停業及清算之處分（一）交易所理事對各關係人及股東應負完全責任聞此次法總領事决然取締原因係各外國銀行及洋商所請謂自交易所股票風潮後銀折常有數錢上落上星期銀拆七錢後跌至二錢近又漲至六錢銀行拆票大受影響云 
[勞工增資運動四誌暗潮未靜]  
　　漆業工人要求增加工資同盟罷工一事前日曾經董事店主與工匠代表磋商結果决自十月一號起每日加給工資七分如自備伙食者准加二角作爲雙方解决等情兹悉本埠漆作業向有内外之分其事做木器嫁妝店工者謂之裏作至油刷房屋牌匾等項者謂之外作全埠同業裏作約有二千人外作則有五六千人此次罷工主動係由裏作發起外作中人因工資本年夏間已經作主加至四角重要之工且有每工給至七八角者本比裏作所請爲優故對此風潮殊屬冷淡是日大小兩行在公共租界南京路泰昌外國木器店會議决定後各代表當向衆工人宣佈辦法仍有一大部分未滿意擬勾結外作工人一同罷工藉厚勢力以冀易達要求目的雖外作未肯參加而若輩仍在力圖進行故昨日猶未一律開工恐此項風潮一時尚難平靜也 
[韓杳票員之罷業失敗]  
　　十一日上海日日新聞云本埠公共租界電車公司雇用之韓查票人三十八名要求增薪從上月二十一日同盟罷業經紀前報查韓人所視爲不足之薪給而華人方面希望就此項職業者不少故電車公司方面有特無恐態度甚爲强硬謂雖不增薪而有隨時可依其成績與以報酬之規則故現在實無增薪之必要罷業韓人中雖有向公司聲稱非贊成罷業等語公司方面謂如兩日内不復職則發最後之通告此通告前日已期滿而終無復職者則三十八韓查票員遂即失敗矣 
[兵士毆傷電車司機人案三誌]  
　　護軍使傳令誥誡 
　　松滬何護軍使以此次混成第六旅一團二營八連各兵士在大碼頭地方槓枱木柴爲華商電車碰撞將該車十三號司機人兇毆一案　兵士係應守紀委律之軍人不應遽行行兇督率槓柴之司務長當時不能勸阻致使兵 
 
 

Page 15

 
 
士逞兇咎無可辭當應斥責以示儆戒除派員知照華商電車公司誥誡各司機以後不得疾駛免傷人命外並於昨日令行第一團劉團長分别懲辦矣 
[防守司令部軍警長官之會議]  
　　爲冬防之預備 
　　上海防守司令部昨日召集駐滬各機關軍警長官特開會議所議事件如下（一）警察方面宜注重地方人民商業之秩序維持安靜及注意街道對於衛生等事（一）軍界方面軍士對於地方人民宜竭力保衛現下冬防將屆自當格外防範以盡天職（一）憲兵方面對於軍警應取聯絡態度互相輔助地方安寗遇事共同商辦勿使隔膜以保居民生命財産議畢分别散去 
[工巡捐局實行增加地方稅]  
　　滬南工巡捐局徵收之地方稅向來除店舖按月照徵外所有城内外居户之極貧者免予徵捐其他若大户富紳均未捐納兹該局因公費支絀而一切工程及清道路燈每月支出之欵較前增多數倍遂由該局長詳請上級長官核准加增地方稅以便支持已經該局佈告凡有未繳此項稅欵者均須一體捐納以充公用乃迄今尚未實行現由姚局長知照稅務主任特派司事將最近印刷之勸納地方稅佈告分發各户以俾實行徵收至各店户增加稅欵亦已分别勸導一律照額增加云 
[鐵路近事紀]  
　　搭客撞斃昨日（十一日）滬寗路慢車到滬站時有一乘客從車走下頭部撞在月台上之水門汀柱子上致傷頭腦登時斃命由路警將屍移至站外待其家屬認領 
　　車輛撞損滬杭甬鐵路一百十五號夜快車前夜（十日）十一時五分到上海北站乘客下車畢卸完行李山司機人將龍頭解下開駛進廠一面由滬寗路小號調車龍頭將該空車一列調動以便次晨開駛赴杭早快車之用當時小龍頭司機人開足速率向前直進偶一不愼與空列車相撞列車受撞過猛往後疾馳將軌道盡頭處木標撞壞車輛越出軌外翻倒大班車及頭二等車四輛門窗玻璃以及大班車内陳設諸品均被擊損玻璃毁百數十塊雜物尚不知數車輛外部亦受損壞已經該站夜班站長報告機廠飭匠勘修一面趕將翻倒車輛於昨日設法扶入軌道送進機廠昨日上午開杭之早班車所需車輛經此損失不敷分配特向滬寗路借用云 
　　運來銀洋滬杭甬鐵路上海南站昨日（十一號）由滬嘉區間車在松江甡源運交上海益昌現洋四千元又運交上海鴻賚四千元又運交上海鴻祥鈔洋八千元以上共現洋鈔洋一萬六千元均運抵上海南站卸車 
[航務消息彚紀]  
　　日本郵船會社之賃用貨輪盛福丸上月二十五日由日本四日市開赴孟買裝運貨物現得電訊該輪行至中途之紀州長島地方已遭危險詳情若何此間尚未得報又聞歐洲班中之臨時貨船豐喬丸現在途中亦稍受損傷云 
　　昨日招商局之廣大號來滬代大德昌由香港裝來小洋二十九箱共約九十萬角又太古之四川號裝來十四箱約四十二萬角又怡和之德和號昨由漢口裝來小洋六箱約三萬角聞本星期五太古之頴州號出口大德昌有大條銀一百餘條運港云 
　　中國郵船公司之中國號今晨十時抵滬停泊招商局中棧碼頭裝來大條銀五百二十二條日美郵件各一袋來貨一百五十噸明日赴星加坡上海有出口貨二百噸裝去 
　　昨日法郵船安得來朋號抵滬計到滬旅客一百五十二名又留法華工三百二十八名亦乘此輪抵滬來貨以洋靛爲最多共計三千件又十九日由滬赴法之粤奥而忙佩克號吾國有派赴比國之王景岐氏等八人（前誤王廣圻）即乘此輪轉至比利時云 
　　日本郵船會社現新定中日間旅客搭船辦法凡乘船者須先向其船醫處領取檢驗虎列拉症之憑證後方可購票云 
　　近日華北如天津烟臺等處以本年黄豆收成尚佳裝運來申者甚夥昨日順天新豐兩輪運到一萬三千包而由長江船轉滬者亦頗衆多云 
　　昨日日郵社之竹島丸至申旅客中有駐日中國領事館館員戴亞禮等三人乘來云 
[日郵社減收太平洋船費]  
　　大陸報云日本郵船會社宣佈自十月二十九日起該會社所有行駛太平洋之客船伏見宫丸等四艘依照艙位等級减收船費頭等船面單舖艙室此後收日洋七百九十六元餘則遞減二等艙位日洋四百零二元榻舖三百五十二元 
[浦東棉作展覽會紀]  
　　東南大學農科與紗廠聯合會合辦之棉作試驗第二分場近日開會展覽成績會場設於浦東楊思鄉日新橋該分場辦事處内竹笆門上横排棉作展覽會五字門内大院中間有演講臺一座新收美棉三十餘包兩旁則有美棉栽培模型八方農具數架陳列室爲三大間出品極其簡明關於美棉優點及其栽培育種方法用標本圖表解釋侃人一目了然棉田距會塲僅數十步田中棉行整齊一望皆爲白絮鄰家中棉一塊横隔其中尤如白布上之黑點其惡劣更可易見開會期爲九十兩日滬上人士前往參觀者有三四十人浦東商學界百餘人農家參觀人數亦有三百餘人招待員一一引導招待並詳加解說農人之來參觀者皆喜形於色莫不謂（洋棉出色開年我亦種幾畝）云 
[友華銀行銀市報告]  
　　中美新聞社譯友華銀行十一日報告云倫敦近遠期銀價自禮拜六以來俱高一便士之八分之三紐約銀價高至七二又四分之一倫敦紐約間匯價高至三八七今日此間開盤惟金洋高至七七半日金跌至六一又四分之三開時市况堅固交易價金鎊近期爲四先令二便士又四分之三十二月份爲四先令一便士　四分之三金洋十月份爲八一又四分之一十二月份爲七九又四分之三倫敦紐約報告該兩地銀市俱靜穏 
[中國絲繭交易所將開創立會]  
　　公共公廨已准備案 
　　江浙皖絲繭公所總董沈聯芳發起組織之上海中國絲繭業交易所定本月二十號開創立會選舉職員以便擇期開幕昨晨該所延律師持章程及何護軍使所給保護 
英包副領事判准將原禀及章程在本廨備案註册並給諭遵守章程附卷 
[證券物品交易所之近訊]  
加入各埠交易所股票　金銀部定期開市 
　　上海證劵物品交易所近以天津寗波廣州等處之交易所及中易等各信託公司股票在上海市而流通甚廣向來祗有現貨買賣羣感不便該所爲便利主顧起見業於昨日次第上市爲定期買賣不日尚有其他種之股票加入至於金銀部之經紀人亦經確定其保證金已一律收齊惟前因天時炎熱恐人氣鬱蒸故擬待新市場落成始行開業現在秋高氣爽即與證劵等在同一市塲買賣亦無不便兹各經紀人紛紛要求早日開市由理事會决定於十一月一日（即陰曆十月初二日）開始營業云 
[英國揚子江艦隊司令將抵滬]  
　　大陸報云英國新任揚子江巡邏艦隊司令麥克拉蘭氏定於星期四日乘大英輪船公司之船偕隨員到滬將以蜂號砲艦爲坐艦 
[天祥洋行餞送買辦紀]  
　　昨日下午七時半本埠英商天祥洋行假座西藏路一品香餞别該行華買辦唐仲良君來賓到者約二百餘人入席後首由該行董事多懷耳君Ｍｒ·Ｄｏｄｗｅｌｌ致辭繼由繼任華單辦（豐大洋布號經理）陳松源君及該行洋總經理來司脫君Ｍｒ·Ｌｉｓｔｅｒ
福克司君顧子槃君等演說均由張籌雲君翻譯散會時已鐘鳴十下矣聞該行保險部事業頗爲發達蓋因火險部大班海而遜Ｈａｒｎｓｏｎ君及華總經理鄒開興君辦事熱心之故云 
[再令籌設當牛廠]  
　　上海縣公署昨奉江蘇賑務處令開案照本處九月三十日通令訪聞被災各區時有將耕牛賤價出售宰食情事令即會集紳董倣照前清光緒二十八年水災辦法籌設當牛廠並禁止私宰及私運出境在案事閱多日未見將奉文辦理情形具報近聞崑山各屬仍有將耕牛載至上海售賣情事愚民多頑後患勢必貽害脊耕爲再令仰該知事迅將籌設當牛廠一案急速妥籌辦理並將奉文日期及辦理情形限文到三日内呈報核示毋得玩視 
[函催龍王廟拆卸退建]  
　　南市十六舖肇嘉浜河道由滬南工巡捐局雇匠塡塞後現在外灘加釘木椿一排俟外關橋拆卸後先行築路以便交通所有裡面之已塡浜基必待龍王廟風神殿共同退建後方可進行迭經姚局長催促該廟羽士以經費難以籌集延擱已有數月現因此項工程趕速進行不能再有拖延故又由姚局長去函催詢該羽士乃商懇米業董事邀集該業司事會議先行籌墊欵項方法一而招工估價以便冬令興工拆卸退建 
[上海信託公司發還股銀]  
　　上海信託公司自宣布解散後一切手續將次結束兹於昨日起每股照原本加息二分發還股銀如該公司者尚可謂識時矣 
[王警佐出殯記]  
　　前上海縣地方警察所主任警佐王敬常於舊曆八月初六日病故昨爲五七開吊發引午後靈柩由小南門外王信義浜寓所發引前導有淞滬警廳軍樂隊並地方警察馬巡以及巡警持械排隊恭送現任警佐熊烈亦䇿騎在後各紳士執紳步行恭送者頗多靈柩由大碼頭登舟往吳家廳家祠安厝 
[盜犯可以死矣]  
　　漕河涇第二監獄昨午函送地檢廳稱送監執行之盜犯金金標今晨因病倒斃請爲相騐等因下午由楊檢察官沈檢騐吏等前往騐明無訛因無家屬判令由堂棺殮 
[綏遠副劵開奬紀]  
　　昨日爲綏遠工振善後有奬副券第十二次開奬之期在西門外方板橋共和影戲園内舉行自午前九時半始至午後一時止開出五大奬號碼及經銷票號如下頭奬三千六百四十八號福州分局二奬九千五百二十四號本埠廣匯源三奬一萬二千一百十一號本埠大有利四奬二萬三千七百二十二號漢口分局又四奬三萬七千七百二十五號本埠財運來五奬七千七百二十八號本埠善中又五奬二萬四千零九十五號本埠廣匯源 
[義渡船夫有罪不問碰撞渡船之小輪]  
　　許海生葉根生所駕義渡船遭福元小輪碰撞溺斃搭客湯維根一名由警將許葉函送地檢廳訊押一面着打撈屍身再核在案兹悉該屍已由救生局巡船在陸家嘴浦中撈獲帶至該局前浦灘昨午着二十四保二十四圖地保陸培生投報地檢廳稟請相騐而屍父湯桂舟亦投案稟稱通州人在治下花園石橋開設小酒店生有二子已死維根係長子今年十八歲此次忽遭慘死今雖將屍撈獲要求免騐自願棺殮王訪渠檢察長諭着靜候示下而許葉二人已奉檢廳預審明確起訴審判廳昨午後奉推檢各官開庭研訊之下以其玩忽業務罪應成立判處五等有期徒刑各着監禁四個月以儆 
[恶鴇虐妓之慘酷威逼産婦接客打得身無完膚]  
　　法租界實興里八十九號鴇婦方尹氏所開雉妓院妓妇張月紅被尹氏及其子方嘉寳時常毆打以致遍體鱗傷身無完膚骨瘦如柴奄奄一息現爲法捕房包探方福林苗永興偵悉以方等如此虐待有違人道前日將方母子兩人一併帶入捕房昨解法公堂請究先由張月紅供女子因丈夫貧苦被賣與方尹氏爲娼近因懷孕分娩未久尹氏同子嘉竇即逼女子接客是以患病在床時遭方毆打不堪甚苦今蒙提案請求援救詰之方尹氏方嘉寳兩人供認略加訓責不敢兇毆中西讞員以被告如此行爲無人道着兩被告各押西牢三年以儆張月紅送堂留養 
[大通路火警]  
　　前日上午十一時新閘大通路八百六十七號老嫗陳氏家内不戒於火霎時冐穿屋頂救火會得報六驅皮帶車馳往澆息焚燬房屋四間 
[搶親未成之受罰累及馬車夫]  
　　江北婦人高劉氏有女名林弟年十八歲絲爲業本年四月氏憑媒將女許字與同鄉馬夫王友桂爲妻王當時納采八十金近已擇定吉期迎娶詎氏聞信索財禮衣飾極奢王以無力置備並恐因此有悞佳期嗣悉林弟每晨必往絲廠工作須從虹口蓬路經過乃於昨日清晨僱得孫阿五之馬車一輛預伏於該處未幾林弟與婦人霍吳氏同往王即將其曳入車内吳氏亦帮同扶持希圖搶回家中成親不料林弟在車内大聲呼救爲一百六十三號巡街捕聞悉以租界内搶親有違警章將一干男婦帶入捕房旋解公共公廨請究林弟之母亦到堂候示經李襄讞會同美約副領事質訊之下以王友桂違章屬實應科罰洋十元孫阿五罰洋三元一併充公霍吳氏斥釋 
[拐婦一齊敗露]  
　　救濟會調查員余杏鏞前日下午往開赴營口之同華輪船上巡查當見江北拐婦張姚氏拐得少婦二口上前盤詰據拐婦聲稱一年二十七歲朱陳氏揚州人是我外甥女一年二十歲陳張氏是我生女等語該員察得陳張氏實即龔陳氏前經紹興旅滬同鄉會送到本會於前月十八日傳其夫龔阿新領去之婦目下不知如何落在該拐婦之手希圖往營口販賣遂協同水巡捕房探捕將該拐婦並兩氏一并拘送地檢廳訊辦 
　　滬城曹家橋南世昌里二十九號在中和洋行爲生之王少屏家有婢二口一年二十歲名菊蘭一年十二歲名杏梅邇來時遭對鄰金姓家所用揚州傭婦施張氏勾引唆使約期席捲偕逃昨爲其家主察悉即鳴警將施張氏並菊蘭杏梅拘送二區二分署轉送地檢廳訊辦 
[冒探扣猪遞解回籍]  
　　閘北姚家宅橋同和茂猪行主劉毅夫控已革軍警趙萬生李繼廣冒探訛詐將猪扣留經四區顔署長提訊並補提到同黨王鴻江吊到被扣之猪據趙李二人供前充陸軍三十七團兵士王前充游巡隊巡警對於原告所訴各節均不承認原告亦邀猪販孫子香行夥劉毅夫到案作證由該處各商號公呈該革警等擾害地方情形判起案之猪交劉具領三被告轉解淞滬警廳懲辦遞解回籍 
[私賣燈吃罰六十元]  
　　江子記在法租界私設烟具容人燈吃洋烟現由包探稟明西探於前日至該處抄出烟具帶入捕房昨日傳至法公堂請究江供認私賣燈吃官判江罰洋六十元充公烟具没收 
[公共公廨訊案彚錄]  
　　昨晨公共公廨民三庭由陸襄讞會同日副領事田中氏訊理（一）日本婦人福石依内訴其夫浙江人吳公望納妾將伊抛棄請追損失銀二萬兩及二十年贍養銀三萬兩案（結果）展期十四天着兩造和解倘和解不成立再行傳訊（二）日商鈴木洋行訴隆泰信花號股東馬增文周淮新嚴仲繁薛雲亨不理貨欵損失案（結果）准將拍賣存堂之欵交原告具領（三）入日本籍之莊海涵（即莊希泉）訴中華書局總理陸費伯鴻損害名譽追償損失洋六萬元案先由原告代表雷聲布律師向莊詰據訴稱前在星加坡中華國貨公司執業時該處中華書局一切職務由我代理於一千九百十八年辭職借欵合同係中華書局自願爲我擔保由楊沼舟蓋章我來滬後該局即以刑事控我於日本領事署業已判决對於被告所控不能成立故我名譽上大受損失時雷聲布律師欲將報紙呈案被告律師反對問官以本案之能否成立應根據中華書局在日領署以刑事控告莊希泉案之虚實爲定假使該案所控爲無理由則本案當然成立若該案所控非誣本案亦難成立因命兩造律師對於此點先行辯論本案損失問題容再核奪被告律師當將原稟内所列各欵向莊盤詰良久（結果）候會商堂諭宣佈民四庭由俞襄讞會同英包副領事訊理沈昶記訴鄧振羣婚姻糾葛案（結果）改期兩禮拜再訊 
　　又午後民三庭由關讞員會同美約副領事訊理（一）婦人程時敏聲請與其夫許嘉鑄離婚案因兩造律師請求改期故未開審（二）敦康顔料號破産案該號於二月二十六號倒閉東夥脫逃後由公堂派員理賬兹據華商債權元甡錢莊之律師到堂聲請以該號所欠除往來欵項外尚有抵押銀一萬五千兩抵押品係屬敦大染廠抵押日期在去年十一月底故此項抵押欵不能與其他債額一律公攤應由變賣所得價欵内完全歸償云云而洋商債權利達洋行之律師則稱利達所控之數計美金二十餘萬債額較元甡增加數倍且元甡受抵敦大染廠其押欵成立之期距敦康破産之日僅隔四十九天照破産律第五十五條之規定此項抵押受主實有串通知情之嫌疑不能認爲正當抵押應請宣告無效將敦康財産變得之價歸各債權者公攤不能使元甡獨沾優惠云云中西官得稟宜佈退庭磋商决定 
[誌]  
　　昨承商務印書館惠贈第七卷第十號（英文雜誌）及第十三卷第九號（敎育雜誌）各一册又銀行週報社惠贈第二百十九號（銀行週報）一册誌此併謝 
來函 
[陸軍六混成旅二團三營十一連來函]  
　　逕啓者昨閱貴報登載南市軍警衝突案續誌一則兵士扛運硬柴其扛棒頭觸及華商電車之拖車上當時兵士遷怒於該電車司機人即向交涉致起口角互相毆擊聞昨日上午已由該營十一連連長晁得勝親詣第一區警署謁見王署長述明此事雙方已得和平解决等語披閱之下弗勝詫異鄙人並未詣警署解决此案查敝連兵士亦無扛柴及與電車公司司機人起釁等情此事實無影響想係傳訛誤登用特函達即請貴館更正爲荷陸軍第六混成旅步二團第三營十一連啓 
雜評二 
[殺機不可動（旡用）]  
　　暗殺爲最驚駭之事亦最平庸之事以有備殺無備寗有不中不明槍交戰而暗箭傷人鼠竊狗偷之行丈夫所不爲乃有中途要擊圖逞淫威果爲公乎爲私乎抑爲名乎爲利乎甘作鷹犬而爲傀儡已無足道矧乎受人脅迫强作機械卒投身於法網起社會之恐慌愚無意識之兇徒直百索解人而不可得矣 
　　偵查暗殺犯似不易易以無頭緒之可尋也其實不然天下事因果相緣隠顯互映蛛絲馬跡無百年不露之事實是在偵查之者是否盡心有無才力如歐美各邦之名偵探者奇離變幻之暗殺案未始不可一一揭發如礦師之採寳藏蠶婦之剝繭絲焉 
　　滬上人類至雜暗殺案件時聞雖曰若輩暴戾性成第能察於幾先密加防範凡胸中不正者必眸子眊奉職公家之警探果有敏銳之眼光何不可於稠人廣衆之中鑑别胸懷異志之輩如此次滬寗車站破獲蔡必章辛治國等弭患俄頃功弗可没已記者默察政局混沌黨派紛歧爭權奪利不果而繼之以殺米昻房貴生活艱困失業游民言不及義取資無由則告貸告貸不得則搶刦搶刦不遂而繼之以殺甚或挾仇相報逞快一時非有殺之之價值而亦以手刃雙人之胸爲償其願而繼之以殺嗚呼殺機不可動也殺機一動則良懦者將慄慄危懼而兇暴者則揚揚得意此風一長殆不可遏此爲社會之至危而人道之大觫思患預防是在當局觀於日來油頭路霞飛路和樂里華慶里之各血案深感此種事之不可等閒視矣 
公布欄 
[上海地方審判廳]  
　　判决主文（氏一庭）一件决定徐慶文興葉樹華貨欵　訟淮予再　一案主文本件聲請再審訴狀准予註銷一件判决奚阿彌與侯嘉善因房屋紏葛控訴一案主文本件控訴　回控訴費用歸控訴人負擔一件判决鮑張氏與秦緝之等因修理費訴訟一案主文原告人對於秦緝之一部分訴訟准予註銷對於鮑子延之請求駁回訴訟費用歸原告人負擔（民二庭）一件判决張順卿與唐桂卿因田畝糾葛控訴一案主文本件控訴駁回本審訟費歸控訴人負擔一件判决談生桃　談永泉因　償損失涉訟一案主文原告人之請求駁回訟費歸原告人負擔一件判决趙文奎與任廣鉅追償私訴一案主文原告人之請求駁回訟費歸原告人負擔 
　　批示一件易瑞泉狀交欵洋由准交此批一件朱純甫狀交欵洋由准交此批一件蔡兆貴狀交欵洋由准交此批以上十月十一日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記浙皖旅行記 
[新安江之觀感（五）] [  風塵餘生]  
　　（二）徽州人之重視風水　　新安江沿途莫不以風水爲旅客之談資然是項風水皆已過去無從稽核而一入徽州之梁下據舟子云某紳近購墳地一方而因朝局適與某姓之屋相衝迫令某姓拆讓據聞某姓居住此屋已有三十餘年某紳因某姓不願拆讓糾衆强拆余船過此地目擊其屋殘痕現已興訟亦可見迷信風水之爲害也 
　　（三）徽州人之飮食 
　　徽帮喜食油膩余當初頗不明了然屢入徽館訪問亦莫明眞相此次親歷其境得實地之參考始獲其理蓋徽州多山沙石多而泥土少其水性質較重礦質尤多此水土之關係而更變其飮食良有以也吾以爲藥房所售之礦泉水多來自外國如徽州之水能設法提練恐較舶來之礦泉水爲更佳且又價廉而物美曷一試之 
　　（四）徽州人民之强壯 
　　余觀徽州人民頗爲强壯男子固置勿論而以婦女論之誠可贊嘆其婦女之撑船者與男子無異大都撑船之婦女以屯溪爲多而田坂間亦見多數婦女與男同行操作惟纒足尚未　放此點實爲婦女之害期望有力者起而倡之敎育亦不甚發達其或爲　族制所累亦未可知也 
筆記 
[慘紅記（上）] [  余空我]  
　　江風瑟瑟木落楓林烟水茫茫舟横野渡吹數聲之冷笛聽一枕之咽濤此境此情誠不减司馬琵琶青衫貯涙時也方謂書生末路琴劍飄零即景傷情騷腸誰訴遂飽啜糟醨借一夢黑酣排此塊壘萬籟寂矣忽聞鄰舟有啜泣聲其聲清而厲固女子也噫異哉豈復有潯江之婦耶抑何類吾鄉之音也易訴爲泣其傷心殆且過之矣旣而月落星稀聲遂漸沓予亦入睡鄉去詰旦而醒則日且中予舟已行數十里伊人秋水各自天涯旣叩訪之無由則淪落相逢不過添一層惆悵耳閱時一載於武林席次遇老友張君實甫胡君天醉天醉輕　緩帶旣貴且顯久闊舊雨予殷殷問訊知天醉以音樂　聲一時非舊日阿蒙矣予自思天醉有志竟成不愧丈夫方予落拓實當愧死山此一念覺斯人彌復可敬然實甫對之殊落落予竊怪之翌日之晚天醉欵予於邸而實甫　不至天醉　紹予見其夫人吳女士吳固某女校高材生也善談諧　次多高論予又竊喜天醉之得内助也又明日訪實甫予　　天恨實甫始不語　以唏嘯予訝而詰之然實　堅不予告予亦不再間從此判袂又三閱月實甫忽以書　謂　妹　姑死矣木附抄絶命書噫慘哉天醉之爲人乃如是耶天醉者予以字胡　者也）　命書極長實甫乃摘示千者書謂　曁生　胡氏人死爲胡氏鬼胡氏棄我我不能　胡氏也死後　哥商之胡氏使俾予歸骨所云云語極慘然予於事實尚茫然故多不解語意急以書詢實甫 
劇談 
[都門劇塲雜志] [  半塘]  
　　陰曆八月二十三日爲余旅京之第十二日客舍無聊石川邀余及少東至東安市塲吉祥茶園聽涉樓之艶陽樓小梅之金雀記是日小樓之貪懶實爲僅見道白鬆懈武行潦草臨末舉仙人擔時并面花不舞向地一擲即行進場余大不謂然默念京人士聽戲之不講究至此止矣若在他埠必有人以倒彩警告之翌日某小報上有署名（蟄龍）者著文痛詆小樓謂内廷供奉牌子不行於今日某福晋亦無復當年聲勢究因何故艶陽樓如此簡便豈爲是日賣座寥寥包廂堂客（北人稱女子皆曰堂客吉祥樓上包廂專售女座） 
不滿故敷衍了事其文甚長一時不及記憶全篇此文一露又翌日羣强報上登楊小樓啓事一則云隔宿在那園堂會歡迎伍德將軍濱劇傷腿故是日至於如此地步云 
　　李壽山昔唱凈角今則變爲打雜小梅演奇雙會李去乃父春香鬧學去陳最良是日演金雀記李去瑤琴是晚在三慶又見其與九陣風慈瑞全配打花鼓去鳳陽男子全無半點戰事　蔓延　　　　 
凈角氣息完全是二小面家派道白與現在小世界演唱之崑副陸壽卿依稀髣髴實屬難能 
瑣錄 
[秋思錄] [  禹鐘]  
　　魏志載鉅野縣有穠芳亭邑人秋成報祭所也一日鄉耆謀立石延士人王維翰書穠芳亭字久之未至有妓謝天香問曰祀事畢何遲留不飮衆答候維翰書謝遂以射衣當筆書穠芳二字而維翰至書亭字以完之父老遂刻石王謝遂成夫婦此事直可稱之字婚然余謂謝書穠芳後正不必再續亭字較饒意致維翰必欲添續實類狗尾續貂畫蛇添足其文心遠在謝下謝以身事亦自貶已 
　　晋謝安當秋時鄉人詣之問以歸資曰惟五萬蒲葵扇安以非時乃就中執一柄士庶聞之競價數倍盡售古人爲官之廉可以概見今人一得高官萬金立致國計民生咸非所訃但知日夜求肥其囊槖一旦掛冠即可假其在官之虚聲并出其平日搜括之民財號召羣衆舉辦實業及其有成自矜制勝恃其資本之兇燄以瀝勞動者之汗血坐漁厚利尸行肉走恬不知恥嗚呼今之所謂大實業家者何莫非此類也 
小說 
[劇賊胠篋記（二十一）] [  一圭]  
　　第三節　　珠賓箱 
　　一小時過去了太陽已升上來了這彈子房裏共坐着十幾個少年人俱穿着外衣喝威司克酒和蘇打水衆口一詞的談論夜問的那件事一會房門開了唖密司梯走進來道他還有活命的希望但傷勢險惡極了今天不再舉行比球了又過了一小時我們有好幾個人都去乘早車預備回去我和辣弗里司也就告辭了唖密司梯一同走出隨着大衆同去乘車辣弗里司一句話也不和我說等到了拔迪頓他們大衆都換車去了我們二人也換了一部馬車辣弗里司這纔向我喚着說道你所不敢做的事如今我已做成功了那隻珠寳箱已到了我們手中本來有兩個强盜蹲在那窗子外面已有好幾小時我道你怎能曉得他們的事呢我道我從我房裏的窗子望出去正看個清楚我就料到他們的鬼計定是想偷買羅司夫人的頸飾和我的目的正同所以我想若不趕快下手把那頸飾偷到手中萬一到了他們的手裏我可就斷絶希望了於是我就連忙偷到買羅司夫人的房裏所幸他是個聾耳一些没聽見聲息我毫不費事就把那珠寳箱偷到手裏過了不多一會那班賊人就被麥根司識破鬧得大衆都起來捉賊以爲那珠寳箱已被賊人偷去誰知珠寳箱正在我身邊我郤是個眞正的賊人呢他說時就從身邊掏出一只小箱開了箱蓋裏面是一串頸飾正是買羅司夫人掛在頸間的那串頸飾 
餘瀋[  隠厂]  
　　事不能有遲而無速利不能有大而無小遲所當遲速所當速小以成小大以成大隨時隨地權衡於一心可矣不能强以速者而故遲之小者而故大之若一中以欲心一持以鄙見則遇事概求其速遇利概囿於小經年累月所難成而冀成於一旦一時一事之偶利而輒定爲常經旣不能妙守經達權之學復不能收長驅遠馭之功矣世人當三復斯言 
　　誌謝昨承歙縣九齡童吳八駿君惠贈手書聯一副鐵畫銀鈎允非凡筆童年得此殊足矜貴也祗領之餘書此誌謝 
　　又承中央印刷公司惠贈小說新潮一册内容甚可觀爲雜誌中佳作謝謝 
 
 

Page 19

 
 
   
 
 

Page 20

 
 
常識 
常評 
[八洞神仙] [  老圃]  
　　八洞神仙之說蓋始於五季五季厭兵亂民不聊生皆有厭世避地之意故神仙迂怪之說興焉今國中分崩離析等於五季而箕卜鬼談一切迷信之說亦風行一時所謂八洞神仙者幾有復出之勢矣世俗所謂八仙如鍾離鐵拐韓湘子張果老之屬皆攟摭列仙傳而强合之張果爲明皇時術士與羅公遠葉法善同朝五雜組已論之矣吕洞賓名巖五代時學于鍾離權五代小說盛稱之蓋唐末進士應舉于岳陽遇鍾離翁學道遂不復之京世傳純陽詩甚多好事者裒爲之集其詩每類宋人口吻顯出後人依託今各地　壇林立降壇者動稱吕洞賓亦無一次不吟詩蓋洞賓已千百化身而詩亦一落千丈矣鍾離翁者宋事實類苑載邢州開元寺僧院有五代隠士鍾離權草書二絶筆勢遒逸宣和書譜及宋詩記事皆稱之知鍾離純陽皆當時避亂之隠士劉海蟾名元英嘗仕燕主劉守光爲相忽有道人來謁索雞卵十枚金錢十枚以一文置几上累十卵於錢若浮圖之狀海蟾驚嘆曰危哉道人曰人居榮樂之場履憂患之地其危有甚於此者海蟾由此大悟遂易服從道此事亦見宋人記載今俗圖劉海蟾手持金錢本此但弄金錢者本道人正陽子非海蟾也莊綽　鍾離權草書云維揚有何仙姑者世以爲謫仙能與眞靈接一日鍾離過之使治黄素乃書此詩吕公亦跋其後令俟王學士至授之後王古敏仲至維揚妨姑即以與之東軒筆錄則言潭州士人夏鈞過永州謁何仙姑問世人多言吕先生今安在何笑曰今日在潭州興化寺觀此知何仙姑蓋當時女道士之流與鍾離純陽輩同時但藍采和則並非人名唐末詩人陳陶相傳仙去開寳中有人見一叟一媪貨藥於市而歌曰籃采禾籃采禾慶事紛紛事更多爭如賣藥沽酒飮歸去深崖拍手歌或疑二人即陳陶人婦則知八仙中之藍采和本非人名以禾爲和以籃爲藍謬矣此見因樹屋書影 
經濟 
[使用金錢法] [  夫杰]  
　　金錢之爲物魔力極大用之善則萬能用之不善則萬惡且同時可以顯其萬能與萬惡故以之轉移習俗左右人心無不立見奇效者世之人蒙其益者固不少而被其害者亦在在有人究其所以要在使用之者之得當與否耳然有錢者流往往利令智昏不知其所以使用之道噫可憐亦可哀矣兹有數法聊供參考有錢者其一試之 
（一）勿浪用浪用之弊由於不節不節則易流於放放則慾念叢生而狂嫖狂賭無所不爲無惡不作矣 
（二）勿吝嗇吝嗇之人則錙銖必算絲毫必得其用心亦云苦矣詎知終身之後累萬家財盡皆遺諸子孫子孫賢則尚可保其遺業若不賢則日費千金不幾寒暑則得之於錙銖絲毫者而用之若泥砂矣 
（三）多做公益事業浪用固不可吝嗇亦不宜然則如之何而後可曰公益事業不妨格外提倡以養成一般人民之公德心例如學校也公園也孤兒院也通俗報館也貧民習藝所也通俗圖書館也......何一非需錢之所與其浪用而敗德與其吝嗇而遺之子孫以作惡盍亦留心及此（未蓋章） 
[交易所感言] [  張昂千]  
　　近日各地交易所之多爲從來所未有影響所及幾令舉國若狂予因此不能無感焉夫商之與農工有密切之關係苟欲一國商業之發達必先振興其農工業良以商之所買賣無一不賴農工試問中國今日農工界之出品其足以供貿易上之需要否乎若曰不能而徒事空相買賣行險以僥倖者必敗之道也故中國商業之應注意者在能使天然物産品變成製造品更將製造品變爲精緻品積蓄我實力以謀與外人競爭至於交易所之日見其多固非國家之幸福亦徒足示我國商民之弱點耳且夫以全國商業而論資本當求其均散乃可活動而有餘否則不特足以阻礙商業之進行即金融界上亦必大起恐慌此打破資本主義之說所以盛行於今日也乃不謂當此民窮財盡之時交易所竟轟動一時每所召集股本動輒數百千萬以有用之金錢作賭博之資本不亦大可危乎極春流弊小則破家亡身大則牽動各界而社會因以破産亦意中事思念中國前途眞有不寒而慄者矣然果孰使之然哉我以爲不能歸咎於我國商人之但知自私自利亦不能責備政府之何以不嚴加取締推尋其原實由中國社會分子之不良有以致之也不然雖有人創辦於先而無人扶助其後交易所必不能一日成立惟其國人皆趨之若鶩於是交易所乃有不可復遏之勢矣所最可怪者以素爲國民模範素爲社會所推重之敎育界今亦已呈敎員荒之景象眞令人浩歎者也凡爲青年血氣未定最易見利思遷須知水能載舟亦能覆舟若誤入歧途則將貽恨無窮我輩其愼諸（乙種酬） 
衛生 
[女子經期中之衛生] [  裸京]  
　　女子爲國民之母若母體不健康於國民體育上必受極大之影響故女子在家庭中不可不注意衛生尤不可不注意經期中之衛生 
　　女子當行經之際衛生苟一不愼往往易於受病最宜注意者爲靜息身體及安逸精神此外如飮食睡眠衣服及沐浴諸事亦宜較平日注意兹分述之如左 
（一）身體之靜息當月經將至之時切勿過於勞動以免發生腹痛腰酸頭昏頭痛胃口不佳惡心嘔吐等經前障碍迨月經旣至尤宜避去一切勞動使身體安適但終日靜坐亦非所宜以時時緩步庭園爲是又若女學生當行經時若體操運動過度容易惹起經血不調及血崩之症而賽跑跳躍等劇烈運動尤足使子宫轉位致有經閉及將來難産之患此更不可不注意者也 
 
[先生將何之] [  瘦竹原意（却酬）少飛作　　乙]  
（二）精神之安逸行經之際安逸精神尤爲重要蓋世之患經病者大半由於用腦過度所致故憂鬱思慮及精神奮興皆足影響於月經之不調欲免此患宜除去一切思慮安養精神爲是又若女學生當行經時過閱提神之書報小說或因學校中試騐迫切用功皆爲自戕之道不可不戒也 
（三）飮食之謹愼經期中飮食大忌辛酸等剌戟性之物而生冷僵硬者亦屬不宜否則即起痛經奔漏乾血等症故此期中食品當擇富於滋養而易於消化者爲要如魚肉蛋牛乳豆腐青菜等皆可 
（四）睡眠之得宜經期中宜睡眠充足每夜以八九小時爲度否則睡眠不足血液虧耗精神疲倦而種種經病將由是而起 
（五）衣服之調和經期内腰部之衣服最宜注意過冷易惹起痛經及經閉等病過熱又惹起經多之病此則不可不注意者也 
（六）沐浴之商榷全身沐浴本有益於身體但在經期中則不甚相宜不如暫行坐浴（水必須煑沸温用以免細　傳入下體生瘡腐爛）每晚一次爲度 
　　以上六條皆爲女子經期中之衛生凡我女界同胞曷一注意於斯也（乙種酬） 
法制 
[公共物公有物之區别　] [  吳子雍]  
　　物權之分類最爲複雜亦最爲緊要就中尤以公共物公有物二種最相混而難辨蓋公共物公有物均不以賣買讓與爲目的也雖然自其嚴格上言之亦未嘗無眞正之區别也何則公共物乃供人類全體使用之物如空氣光線等無論何人皆有使用之權不得爲一人所私有也公有物則有以政治上之理由屬於國家之物或以管理上之原因屬於團體之物屬於國家之公有物如戰艦之類屬於團體之公有物如祠産之類其使用之權均有一定之限制其不能爲人類全體所使用固已然亦不能爲個人所私有也故公共物與公有物在法學上極有嚴密之區别而不可互相混同也（乙種酬） 
道德 
[西方格言　（二○○）　] [  謝介子選譯]  
　　善締婚者當求佳偶（粤一得）（Ovid） 
　　多學問終不覺增擔負（英吉利諺） 
　　寡言可以避紛（葡萄牙諺） 
　　五時興九時早餐九時晚眠能使人享壽九十九（英吉利諺） 
　　二爲一之師（丹麥諺） 
　　母盡言其所知母盡信其所聞母盡爲其所能（英吉利諺） 
世有六種不良之人曰好鬭之僧侣畏死之武士貪財之法官螯人之理髮匠溺愛子女之母患疥癬病之製麵包者（法蘭西諺） 
　　人人以其鵝爲天鵝（英吉利諺） 
　　不能偵察者不能捕獲（荷蘭諺） 
　　無奢望者最樂因可無失望也（波魄）（Pope） 
雜錄 
[太平洋會議之參攷資料序三]  
　　數月以來突現太平洋會議一名詞中外囂然口有說說太平洋會議筆有書書太平洋會議顧誠切實研究者蓋尠申報館同人集報端所載關於此問題種種資料輯爲專書將使負責當局欲博攷國人意見以定應付方針不可不讀是書朝野上下留心國事者將欲參合衆論以定國民對外一致之意思尤不可不讀是書吾祝是書銷行萬萬分國人手執一編藉此悚然於國際地位之大危生死存亡將視此一瞬息因而幡然痛改各致力於自身應盡之責任勿彼攻此訐勿爾虞我詐永息内爭以禦外悔我中華民國北庶幾乎十年九月黄炎培 
　　更正兹查昨報夷·朱隆中兩君原稿並未蓋章昨刋（乙種酬）字樣係手民誤排合亟更正 
[小說大觀　　廉價贈物]  
　　陽曆十月十五日截止外埠以發信日爲限 
　　每册有五彩時裝妓女照片精美簡峭短篇小說 
　　每册有趣味醲郁長篇小說筆記劇本詩詞歌曲 
第一第二第三三年每年四册减售三元第四年三册售三元每年均附贈名人書畫屏聯一元購二年者售五元八角贈屏聯二元購三年者售八元五角贈屏聯三元購四年者售十元五角贈屏聯四元書畫屏聯數十種陳列店内請任意選擇　　　上海棋盤街文明書局發行 
 
