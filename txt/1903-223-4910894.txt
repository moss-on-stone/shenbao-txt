# 1903 - 223 - 4910894

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[新印大字遼金元三史出版] [  點石齋啓]  
　　遼金元三史爲　時極要之書大小試塲命題皆兼及三史局刻繁重價值又昂海内寒儒每苦力難購置且三史中地名人名之類率皆嫯牙佶屈記憶難淸臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平　用功旣屬不費目力而携帶則尤極相宜裝訂廿八册價極克巳祗收回工本洋銀四元八角欲購者請臨英大馬路本齋三馬路申報館申昌及各書坊購取 
[論今日錢荒之甚非開銅之源節銅之流斷難補救]  
　　自來不能無錢荒之患而亦不能無補救之法使任其荒而不思有以救之則通國何以資轉運然救之而不窮其究竟爲之澈底整頓則必致隨救隨荒錢幣斷無充盈之一日何以言之大抵錢荒之弊不外鼓鑄少而銷燬多而補救之法不外多鼓鑄而禁銷燬使但鼓鑄而不禁銷燬則各省所出有數可稽而各處奸民銷燬則實無限制如日出數萬錢而日銷亦數萬錢雖足相抵而錢荒已不可救矣倘日出數萬錢而日銷數十萬錢則錢愈鑄而愈少所鑄之錢不啻以濟奸民銷燬之具是節流之法當以嚴禁銷燬爲第一義夫銷燬而爲私錢本干例禁尙可查察若爲器皿則去路愈大且已成器又誰得知其以錢爲之耶現在制錢缺乏之故吾知私鑄之弊尙不敵器皿之弊僅禁私鑄無益也必合各處之銅器而禁之所謂節流也銅器旣禁則銷燬之路自絶矣查國初時國庫充盈人民富厚而尙有禁銅器之議雍正五年户部奉上諭令各省設立收買銅器公所令民間交納銅器准其抵作正賦錢糧可知國初之時已有錢荒之患乃至今日較國初如何國庫之充盈不及也人民之富厚不及也而奢華則過之别項之器皿無論矣卽烟具一種幾至無家不備自鴉片盛行之後器具尤多而且精益求精備益求備此項銅斤何可以千萬計似此無益之費不又當在嚴禁之例耶乃現在計不及此而僅以鼓鑄爲敷衍之計又何怪錢荒之日甚耶各省除鑄制錢之外更鑄銅圓以濟不足亦可謂苦心孤詣矣詎銅圓愈出制錢愈少而銅圓仍不敷用前報紀杭州所鑄銅圓初在藩署兌換每日以易一千銀元爲率嗣改在府署兌換爭先擁擠徧及爲難因又妥訂章程凡兌換銅圓者須持房捐票赴騐方准兌洋無如杭城房捐專收鋪户且須洋在三元以上錢在三千以上方能兌換故居家及小鋪均無從往兌杭城如此别處可知禁錢出口之示亦無處蔑有凡此以　錢荒皆求其末而未求其本雖欲救之安得而救之難者曰如子所言禁止銷燬則制錢果能充足乎曰禁止銷燬僅能保未銷之錢已經缺乏者安能充足自不能不藉鼓鑄可知惟無銷之者則鑄一錢多一錢日積月累充足之期亦當不遠耳前言節錢之流以禁銅器爲急而開鼓鑄之源則尤當以礦務爲先查向來採銅多在滇省現在滇銅旣不暢旺卽使暢旺而一處之銅安能供一國之用自宜各省廣行開辦採取一多則鼓鑄自易有實在盈餘之銅方可以濟不足若不開採而僅以所有之銅鼓鑄則必至挖肉補瘡徒耗工費現在各局鑄錢自斷不至燬錢重鑄然若經奸民燬成銅片以售誰能辨之凡此之弊皆因銅斤缺少有利可圖所致使各處開採生銅充足其價必賤價賤則燬錢以售决不合算錢不合算而器皿更不合算銷燬亦當不禁而自禁矣銷燬之弊絶鼓鑄之料充猶謂制錢之尙不能充足也吾不信也若慮嚴禁銷燬之不能行開礦費大而不能辦僅東移西補敷衍鼓鑄以顧目前吾恐目前尙不能顧遑計久長錢法之壞將無底止矣可不懼哉 
[本館接奉電音]  
　　日午後京師飛電傳來上諭三道敬謹譯登○六月二十四日内内閣抄奉上諭四川綏定府知府員缺著王明德調補周儒臣著補授湖南岳州府知府欽此同日奉上諭本日召見之候選知府蘇秉彝著發往安徽以知府補用欽此同日奉上諭本日引見考取各省優生列入一等之王嗣曾李兆年羅惇融方毓溎谷鍾秀張書彤靳樹棠張時覺王永朝桂瑞霖陳延旑趙維城周家藩顧芷生李懋春崔廷獻洪承魯韓兆鴻均著以知縣用列入二等之黃芝郭彬周爾璧張炳章熊元鋆宋育德趙永鑫黎官嶽葉先圻傅典虞吳雲李立成李盛錢嚴儼梁應奎黃榜范公讜楊廷書均著以敎職用欽此 
[電傳宫門抄]  
　　昨日午後京師友人專電告知本館云六月二十三日皇上召見軍機大臣及蘇秉彝 
[滿蒙近事]  
　　俄人從哈爾濵用火車運淺水内河輪船兩艘至於牛莊其輪船之用意在於運兵而不在於貿易其船約長七八丈先由俄國拆成零件運至哈爾濵抵哈爾濵後方行裝好再運至牛莊尙有五六艘亦將續到此等輪船用以運兵至中國北方淺河之内甚爲相宜水旣淺又能拖帶大民船於太平無事之時則可以運貨○青泥窪所設稅關所已開辦徵稅其規則與德國在膠州灣所設稅關無甚大異稅則與中國海關稅則相同收入稅銀仍歸中國政府稅務司雖由赫德所派不過表面上之形跡其大權實爲俄人所握聞其收入稅銀暫存華俄銀行由銀行管理○蒙古除南邊以外其餘三面均爲俄國屬土之所圍繞一千九百年圑匪亂後俄人卽起手在蒙古經營俄國卽出一令不准各國之人在戈壁游歴查察情形而俄人則屢次派人至該處以研究地學爲名實則派彼等測量道路欲在貝加爾湖之南相距約一百英里遠之某處築一鐵路以至北京因該處向爲中俄兩國及蒙古貿易之總匯据俄國物來姆亞官報稱此等測量之事係由華俄銀行辦理已由一千九百零一年辦理以至今日錄萬國公報 
[雄師過潤]  
　　鎭江訪事人云邇者廣西匪亂日見　猖鄂中大憲特派武　四營駐往助剿各勇奉調均由鄂 
 
 

Page 2

 
 
乘泰順飛鯨兩輪船東下於月之十九日道出京口下椗江心有頃舍舟登岸購買食物經過之處秋毫無犯是晚鐘鳴九下兩輪船鼓輪赴滬然後航海往粤 
[軍門回防]  
　　鎭江訪事人云駐紥清江之南洋常備左軍總統正任雲南提督張蘭陔軍門春發前因滇省匪亂奉命督帶練軍四營馳往勦辦甫抵宜昌卽接滇省電音知匪患已一律肅清爰即折回月之十九日軍門統率各勇乘某兵艦道出瓜洲下擬後瓜洲鎭總兵高藎臣鎭軍及水師各營員弁均詣舟次晉謁軍門接見有差有頃軍門率同各勇換坐民船揚帆北上遄回袁公浦防次 
[密拿會黨]  
　　松江訪事人云前日之晚有周桂亭都戎齎兩江督憲魏午帥密札到松詣華署面謁陳仲陶大令密商一切大令立傳地保及通班壯捕至署伺候一面馳詣府署面禀回署後卽命將宅門扃錮地保捕役人等毋許外出天將破曉大令偕都戎帶同壯捕出署始詢地保張某以李園弄鄧貴子所在張禀稱在普照寺南旣抵彼處地保喚鄧出大令略詰數語都戎遂飭兵役在其箱籠中搜出門生帖數紙及命書多張蓋鄧昔曾充當勇丁自奉裁汰卽以星卜爲餬口獲到後卽解入華署釘鐐收禁都戎復至南門外拘拿著名某會匪詎已聞風逸去午後大令提鄧至花廳密訊鄧供壯歲從戎現已垂暮家中毫無器械及違禁物件不知因何被拘云云大令仍飭還禁城守營撥到營兵十名就獄門值宿防護俟周都戎回省請示再行定奪 
[重賞購匪]  
　　松江訪事人云近日提轅接到江督魏午帥公文轉札各營飭一體嚴拿長江會匪曾國章謂獲到者賞洋銀三千元如未能生致僅呈首級騐明後亦賞洋銀一千元似此重賞之下彼匪雖極狡黠深恐難逃網羅也 
[覆陳礦務]  
　　日前岑雲帥檄行善後局將粤省礦務情形查明詳核等因現由局憲查覆略謂粤省礦山林立當此振興財政自宜切實開採以期富國裕民無如礦學未精商民習於誆騙招集股本濫支虧耗地痞土棍藉口有碍多方掯阻殷商巨富視爲畏途十餘年來承辦無幾曲江縣屬之獺老頂大石鼓等銻礦儋州南井等河金礦鳥槍嶺錫礦先後發欵收歸官辦欲藉開風氣而收利權其勘辦各員礦學茫無所得志在得差委勘侈爲佳礦一經開辦敷衍搪塞卒鮮成效如獺老頂銻礦原因商民爭承纒訟委員會縣查勘以此項銻質可以製造炸藥銅帽火馬蹄引等項由商承辦恐滋流弊委鄧令景臨帶欵前往收歸官辦鄧令委署新會縣篆該礦帮辦趙令燮代理山廠總辦并附近之大瀝山亦產銻礦商民屢欲攬承經縣委勘明與官辦獺老頂山相連札飭趙令一併收辦開辦之始出礦尙多趙令染瘴身故工人四散改委蔡牧其銘總撫招集工丁復行開採並請南韶連張道督辦然出銻礦甚淡蔡牧因請開防城縣旺關山銻礦冀收桑榆之效獺老頂礦委帮辦李令明德專辦裁减經費擬定功過章程限以三月得不償失記過一次再三月不敷記過撤差追賠李令接辦後雖未著成效尙不至虧折李令罔知檢束頗招物議已另請撤差揀員往辦倘實力擴充認眞辦理可收效將來計該礦採運解省一百五十萬餘觔領過經費銀三萬三千二百餘兩此獺老頂銻礦情形也又大石鼓銻礦由補用遊擊張福貴自勘礦苗甚旺且濵臨大河運售便捷請欵開採詳准委辦未得正苗該遊擊定限三月如再得不償失情願叅追限其已届獲銻寥寥解省之銻夾石太多難以銷售飭據蔡牧其銘陳紳啓沅勘覆均稱該礦難期起色該礦並非暢旺張遊擊欺飾敷衍經另文撤差停止以節糜費該礦採獲運省九萬三千餘觔領過經費銀六千四十餘兩此大石鼓山銻礦情形也又獺老頂大石鼓礦山委員專採銻斤悉數運省發售經派陳紳啓沅在省設局專貯售賣並截購私銻賣出銻石價解局嗣煎煉熟銻獲利較厚由該紳設爐置器酌提生銻煎煉生熟并沽先後截購私銻三萬九千餘斤酌提生銻煉得熟銻十一萬七千餘斤支用經費銀三千四百一十餘兩繳過售賣生熟銻價銀三萬五千七百餘兩此省城官銻局情形也又儋州金錫各礦由工部主事王汝淮前往勘覆礦苗暢旺無虧本之虞且能獲利請發欵五千兩開辦該主事由同文館咨送外洋專習礦學多年所驗應有心得詳准發欵開採嗣報金礦因河水斷流未能淘洗先辦錫礦支用官欵四千餘兩辦理半年該主事回省面稱毫無把握擬請差該礦原請官欵濫費將盡一無所得帑金幾同虚擲催將支欵列繳另核飭追此儋州金錫礦之情形也又開建一礦　程牧錦文招集商股請督商開採與官欵無涉此外商辦各礦作輟靡定成效毫無粤省礦務商辦藉端招股巧歛民財官辦徒事敷衍實鮮把握皆　礦學未精辦理未善所致云 
[英美工藝]  
　　前者英國派人至美國查攷工藝一節兹得其報單中之最要者數事一美國工業家之男孩在學校之中多受教育較英國同年之男孩已勝一籌二美國機器之廠房建造與裝置皆極合式新法之機器亦多三美國同一人工因其機器之善勝於英國之人工四美國同一作工時刻亦因機器之善勝於英國之作工時刻五美國承攬包工之事倘有出人頭地者可以别得紅賞且勤奮之人必程工而優給以資六美國機器日新亦爲工人所歡迎且知有新機器可以多獲利而少用力非若英人之仇視新法七用機器之工人亦能有新思想以補現時之缺憾且爲主人所奬勵八美國工人常可與公司主人直接非若英人之妄自尊大避面不見九美國工人多不賭博非若英國工人之僻嗜十美國工人不甚酗酒而英人則甚多此美國一切工藝興盛之大原因也錄萬國公報 
[振興師範]  
　　聞之廣州友人云日前撫憲李勉林中丞擬建師範學堂飭課吏館員核議章程尙無就緒兹聞有某員上一條陳以前科監生報効捐多至七百餘人計欵項有十四五萬之譜本年又值恩科應有恩額二十名擬請開辦酌加監生中式豫算輸入之欵當不减於前就其中抽捍六萬作爲開辦師範學堂經費其餘常年經費則將越華粤秀應元三大書院裁撤俾將此項開支云云未知中丞若何批示也 
[玩視民瘼]  
　　聞之廣州友人云前者陽春縣潭水墟周興店等處商民以盜匪連刦斃命縣官不勘不辦爲詞具禀兩廣督憲岑雲帥之前旋奉雲帥批示謂此案前據縣禀著匪李北海等糾黨攻擾潭水墟乘勢劫掠等情業經批飭嚴行緝辦據禀前情仰廣東營務處兼緝捕局會同按察司速飭陽春縣會營購綫確探匪蹤並關移鄰封營縣一體嚴密兠緝務將著匪李北海及本案首夥悉獲究報至此案情節重大該前縣楊署令何以並不親往勘騐禀稱各鄉劫案多不勘不辦如果屬實殊屬玩視民瘼仰肇慶府就近查明切實禀覆以憑察奪毋得扶同徇隱致于併究 
[體恤貧員]  
　　南昌訪事人云此間候補佐雜不下千員自去春經上憲再三考試取列若干名分往各府州廳或收發公文或辦理保甲共計約一二百員其並無差委賦閒在省者情殊可憫現擬爰飭同鄉候補正印各官切實查明共一百五十餘員每員給銀十五兩藉資津貼現經南昌府督同首縣當堂點名給發矣 
 
 

Page 3

 
 
[訛傳民變]  
　　蕪湖訪事人云天長縣介于淮揚之間本年盜賊繁興報案者層見疉出捕役四出查緝反爲所害縣主吕大令聞之大怒催索兇手甚急各無賴　而抗拒洶洶之勢幾肇亂機事爲駐紥揚屬之某統領所聞電禀兩江總督魏午莊制軍卽檄調壽州鎭總兵某鎭軍星夜馳往相機勦辦一面將大令撤任而以謝凰崗大令接署迨鎭軍旣抵彼處查無影響始知某統領所禀情形實係傳聞之誤然已追悔莫及矣噫人言果可盡信乎 
[詰省豐收]  
　　南昌訪事人云本年江西各屬早稻已經登塲收成頗稱豐稔目下新榖每石祗需錢六七百文新米每升祗十五六文四鄉農民當可鼓腹而嬉已 
[蕪湖錢市]  
　　蕪湖訪事人云長江各埠類皆通行英圓龍圓惟蕪埠尙以本洋爲貴現本洋已漲至一千二百文英洋八百二十文龍洋八百文小洋七十三文同一輕重之銀圓而貴賤幾有上下牀之别并聞本洋之價將來尙不止此也 
[鄂省官塲紀事]  
　　武昌訪事人云月之某日爲鄂督張香帥之嫂氏夫人七旬大慶諸公子特假八旗會館恭祝遐齡大宴賓客一時冠纓滿座車馬盈門極形熱閙兼督憲端午帥亦於是日親往祝嘏留連終日至夕易西下始乘輿返署○臬憲昨委方二尹押解要犯前赴宜城所有二尹現辦院試東路彈壓差已由武昌府鄧太守札委陶少尹官振接充矣○試用知州朱刺史講成因受暑熱醫治無效而卒家屬循例赴各憲轅禀知○西路小學堂現已擇期開辦堂中監督一員由梁節菴觀察遴委張大令雋義充當○城外警察局向係兼管水利兹聞上憲已派周守戎光宗專司其事至守戎前充警察北局管點路燈差現已照例禀辭矣 
[烟海風帆]  
　　烟臺訪事人云章邱縣商人某甲前在省垣貿易虧欠各商爲欵甚巨無力可償濳行避往上海日前甲忽由滬販運稉米五千餘石來烟銷售經濟南商務局查悉電逹關道憲李觀察就近扣留觀察得電卽飭巡檢崔二尹親往寓内將甲扣住候辦○東關道署房屋被水衝坍後李觀察飭暫遷至之罘書院辦公惟銀庫難以遷移因札飭文武各員選派兵役前往輪流看守以免疎虞○廣仁堂迤西十字街甚爲狹隘每有負販之徒設攤出售貨物殊屬有碍行人現由巡檢崔二尹飭差一律驅逐街衢中稍覺清淨矣○勇丁某甲携妻寄居東河崖現因事被裁無資養贍終日勒逼其妻作倚門娼不從則加以鞭撻妻被逼不堪逃往廣仁堂泣求拯救堂董某紳片送分司署傳甲到案嚴懲以維風化 
[西湖凉汛]  
　　杭州訪事人云前者薙髮匠逞兇把持一案經錢塘縣鄭瀚生大令拘獲押候訊辦在案本月十六日是業首事者招集同類至府署環求轉圜府尊莊堅白太守諭令卽日開店毋得藉衆挾制一面傳諭大令從寛核辦大令遂將甲乙二匠各責五百板枷號示衆餘俱開釋故若輩已於十九日執業如常矣○前者浙省農工商礦局由上海延請外國礦師某某等來浙赴温台處衢各府察看礦苗當由局憲札委候補知縣胡大令祥鈺會同許紳秉祿偕同前往兹已事畢回省十七日下午五點鐘時礦師及繙譯等由下碼頭登舟用輪船拖帶回滬○浙省自本月初旬以來連日火傘高撑天時酷熱從事南畝者終日戽水以資灌漑勞瘁異常至十九日之夜忽陰雲四合雷電交作俄而大雨傾盆約歴一點鐘時始止次日復放晴光天氣亦稍覺凉爽語云好雨知時是之謂乎 
[海運告竣]  
　　江蘇海運滬局總辦孫述亭太守辦理上届冬漕刻已竣事不日卽須乘舟赴省禀謁大憲銷差 
[大令騐屍]  
　　昨晨二十七保八圖地保姚長　投上海縣報稱圖内靜安寺東洪氏山莊前籬笆下倒斃無名男屍一具形似乞丐求請詣驗縣主汪瑤庭大令卽飭往備屍塲亭午時帶同刑仵書役人等前往旣升座飭令仵作如法相騐旋據喝報騐得該屍年約二十餘赤身無褲髮辮業已脫落屍身腐爛不堪惟並無傷痕委係乞丐路斃大令以雖無傷痕緣何及褲全無恐有别情限令差保查明卽日禀復一面片請同仁輔元堂給棺收殮厝諸義阡 
[法界停訊]  
　　昨日爲法界公廨訊案之期讞員魏蒓塢大令因恭逢皇上萬壽聖節不理刑名爰先期照會法總領事署費繙譯並咨照捕頭暫　讞政一期 
[諭禁翻印]  
　　前日英美公廨讞員孫建臣直刺發出諭單一帋云爲諭禁事仰役俞葆知悉據申報館畢來函以所印分類御批歴代通鑑輯覽一書業經函呈英總領事照會道憲禁止翻印開單函懇飭差先行傳諭各書局勿代人翻印免啓訟端等情前來合行諭禁該差遵卽恊保立傳諭單開各書局毋得翻印該局所印分類御批通鑑輯覽一書限卽日禀復核奪 
[惡棍横行]  
　　昨日江北惡棍周小龍糾得同黨混名長脚油豆腐等十餘人至裏虹口向伊姊楊周氏索詐不遂袖出利刃向氏亂刺致傷肩背等處波及旁人王固子殷小五子小子英等受傷甚重後經人舁送同仁醫院求治一面投訴捕房捕頭卽令各包探查拿務將周等拘獲以便解送公堂禀請讞員孫建臣直刺訊辦 
[上海縣署瑣案]  
　　浦東總巡局函解衞沈氏控婿顧雲進行凶一案到縣前晚縣主汪瑤庭大令升堂訊究沈氏供女兒於去冬嫁顧雲進爲妻本月十二日偶賦歸寗未幾婿來喚令回去肆行兇毆十九日女兒復回至晚婿又求尋釁并將婦人毆傷右目求究其子衛和尙供亦相同顧供娶衛氏爲繼妻屢將衣飾竊回母家十九日又將女兒聘洋三十元及珠圈一對竊去小的至岳家尋妻不見妻母反將小的兇毆妻弟在旁相助致受傷夷求察大令判顧當堂向沈氏服禮著沈氏速將女兒送回婿家免傷和氣○朱家行鎭董某甲具禀縣署稱鎭上近有流氓聚賭滋事請飭提究辦縣主汪大令准卽派差往拘各流氓均已聞風逃逸僅見　婦女在途哭泣向之詢問據云母家余姓爲匪人所拐私行逃出因卽帶回縣署亦　大令訊問余氏供父名阿二住本城清節堂前婦人今春嫁孫某爲妻夫已出外營生婦人日往絲廠作工近因停工在家本月十六日有前在絲廠同作女工之大阿姐來稱鄉間新開一絲廠糾婦人乘車同往婦人信之不疑及至朱家行鎭在張大榮家住宿兩天十八日被王陳徐張四人來將婦人劫至朱蘭亭家强逼成親婦人不從翌日奔出門外哭泣號救幸遇台差到來詢問前情解案求鑒大令飭差立傳伊父余阿二到案領回一面飭差拘提各蟻棍訊辦 
[正訛]  
　　昨報暫停訊案一則内公廨之廨誤解字孫建臣直刺上脫孫字因現之上多一押字合亟正訛以昭核實 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　六月十三日　部宗人欽天監廂黃旗值日無引見誠勳假滿請安唐景崇謝放浙江正考官恩張仁　謝放江西正考官恩記名提督岳登龍謝恩松公請假十日德公請假十五日亨公續假十日掌儀司奏十五日祭奉先殿瀛貝勒行禮召見軍機皇上明日寅正二刻至大高殿拈香畢還頤和園辦事召見大臣本日辰正刻皇太后皇上升仁壽殿義國使臣嘠釐納帶領水師提督彌勒六覲見○十四日兵部太常寺太僕寺正黃旗值日無引見徐中堂假滿請安植公請假十五日醕王續假十日侍衛處奏派保和殿監試派出頭班瀛貝勒熙貝勒芬車麟公宗公二班洵貝勒倫貝子棍貝子溥倬志公召見軍機 
[鍊金新法]  
　　鍊礦中之金沙舊法必先以水淘洗然或距河甚遠致水較難近日美國大格致家愛迭生新得一法可不用水其費用雖責但以視致水之難不啻容易數倍從前有無數金礦皆以缺水之故而致虧折成本者得此可以挽回矣其法以礦砂研細於空氣中吹之則沙質輕隨風飛揚而金類性重則仍留此蓋以空氣代水也聞其機器關件甚巧且亦靈捷旱地之各金礦其誰不歡迎哉○按此與中國簸糠相似特用機器則風力較大而速耳錄萬國公報 
[無線電報]  
　　西方格致家於一千九百零二年各進步之中究以何者爲最必曰無線電報攷電報之設始於一千八百三十七年至今日除野蠻無教化之國外已無地無之各國爲電報局所費其欵亦甚巨若水線則始於一千八百六十五年其法以樹膠及漆裹於外其徑須逾尺許而後沈之於海以聯絡五大洲各國則電自不致外洩法固良而所費亦不少故自中國至歐洲之電費每字約需數金近日有馬可尼者創一傳電新法雖相距數千里之遙可無需乎電線電桿轉電局等糜費旣省電費自廉其法係於甲拿大之背吞角築一高臺爲發電於空氣之所又於英之岡瓦勒築一高臺置受電筒於其上爲收電所則電流可接電報可通較之線電不又更上一層哉查昔時西國創立汽機者爲司提芬用電光者爲愛德森設德律風者爲貝勒今馬氏竭五年之心力造此無線電奇巧絶倫其功業之載於史册者視彼三人當亦不相上下矣至英國於五十年來所設之環球水線近亦將次告成其古斐至范寗島一叚係水線中之最長者該叚計長四千海里而美國之太平大西兩洋水線亦已開工云錄萬國公報 
[上海巡局紀事]  
　　昨日有一女孩在滬南董家渡地方徘徊啜泣經人送至二十三七鋪巡防局請爲安插局員韓仲甫二尹帶案研訊據稱姓周名毛兒年一十有三原籍湖南某邑餘語含糊二尹飭勇送至普育善堂留養候家屬認領○公義馬頭沈宦家失竊洋銀二十餘元報之二十三七鋪巡防局局員韓二尹於昨日派捕查看蹤跡然後飭令緝賊追贓○王家馬頭協和酒館主孫姓家前晚失竊零星物件次日開具失單投報十六鋪巡防南局局員賈叅軍派捕勘明勒限嚴緝 
[馬路工程局瑣案]  
　　滬南肇嘉㑟橋海曙潮源樓茶肆内偶因遺火爲捕頭所知拘到店主徐阿才解至馬路工程局總辦翁子文太守倩襄讞委員黃衡堂二尹提案研訊之下斷令罰洋銀五元○恒大米行執事張嘉年控駁船户徐慶林陸順發運米至中途私行竊取九斗求爲究辦襄讞委員黃二尹略訊供詞判令管押昨日命提復訊斷著各罰木三石徐等尙嘵嘵爭辯二尹著退去候移送上海縣署核辦○趙丫頭王阿三在三勝樓麫館爭毆王持盆擲傷趙之臂膞巡街捕拘入捕房轉解工程局黃二尹研訊之下斷令王給洋銀三角爲趙醫傷 
[英美租界公廨紀事]  
　　前者祥茂洋行控厚昌莊不付票洋一案經讞員孫建臣直刺提許吉云張吉林諸人訊供押追旋據許吉云繳到期票銀一百五十兩五錢准予交保張吉林仍行管押又據許禀稱此事因木匠任恒山及蔣嘏卿將票朦抵洋商致肇此釁求爲提究直刺准卽飭差協探將木匠任恒山拘案押候集訊○德商波彌文洋行控寶大洋貨號主錢琴舫定貨不出請爲提究直刺准於前日飭差協探將錢提案旋由成豐洋貨號夥楊炳乾將錢具保出外候訊○陳陸氏王嚴氏凌虐婢女經捕房查知捕頭命六百五十三號巡捕將陳王二氏拘送公廨押候訊究 
[法租界捕房紀事]  
　　臣竊某甲匿迹法界某里昨爲包探偵知拘入捕房詰悉各贓窩藏某乙處立往起出金表衣服等物連乙拘獲捕頭略加研詰令押候解送公堂禀請讞員魏蒓塢大令訊究○車夫某丙因被流氓丁戊一人肆行毆擊投訴捕房捕頭派探將丁戊拘獲押候解送公堂禀請訊辦○前晚已庚二流氓在蘭芳里某花烟館爭風起釁互相扭毆致將庚戳傷倒地經巡街捕舁送捕房捕頭騐明傷痕令送仁濟醫館求治已則押候解送公堂禀請訊辦 
[美租界捕房紀事]  
　　前晚六百九十五號巡街華捕巡至乍浦路見粤妓某氏强曳途人之袂有違租界章程因卽拘入捕房捕頭令押候解送公堂禀請讞員孫建臣直刺訊究○昨晨妙手空空兒陳阿華掩入西華德路某鞋鋪行竊鞋子數雙携之而逸適爲包探朱桂生所見連贓帶入捕房捕頭令押候解送公堂禀請懲辦○前晚有甲乙丙三人在吳淞路某茶肆中作葉子戯一言不合遽肆兇毆某號巡街捕見之一併拘入捕房捕頭令各押乞丐牢一宵以儆 
[邗江官報]  
　　六月十五日丁分轉芮祜辭回姜埝王分轉桂芬辭回孔涵石港塲安鹺尹禀到孫鹺尹貽善辭回溱潼卡許鹺尹善登辭回四浦○十六日姚分轉近愷辭回淮北江鹺尹錫麟辭回界溝倪鹺尹壽銘辭回沈家渡王鹺尹念甲起復回淮○十七日許秀分轉念祖辭回高寶差李鹺尹元振辭回六漫閘分發大仗魏鹺尹璠湖北人禀到 
[皖省官報]  
　　六月十一日代理南陵縣林東雲辭貴池典史陳德忠到候補通判朱奎奉委籌議公厂文案十二日學台綿文辭行委辦中梅河釐卡直隸　羅琳三河分卡府經馬景文均　簽分安徽候補縣丞余猷綸到湖南人知縣廖子常到由宿松　幹回劉兆熊典史諸葛慶知奉委督催書院舊地各户還讓十三日花翎同知銜新選蕪湖縣兼雲騎尉沈祖懋到江蘇人知縣張學鵠到由宿松查案回並辭委辦懷桐太宿牙捐張善均知奉臬台委赴懷遠提案崔鶴知代首縣下鄉勘增田案程廷鑾　假赴皖北措資通判未奎知籌議所文案到差巡檢祖廷恩而試蔡其詔到起服來省十四十五日委辦羅昌河厘卡縣丞戚文栩到代理甯國府經歴陳範辭新選濳山縣凌　候補知縣李振遠　學習楊學海正辦周鳳悟正副嚴國棟副辦桂葆光副辦並辭解金陵發補銀以上均知奉委發審局差崔鶴知代首縣下鄉勘田案回直隸鄧兆南奉委銅元局文案十六日委辦羅河釐卡縣丞戚文栩辭吕丞瀚到由蕪湖來新選巢縣黃紹堃候補知縣汪保訓均知奉委審局差梁鼎壎平成均帮審屈樹培徐維瀚均學習均奉委發審局差張鑑泉辭委解京餉陳兆祜到由貴州探磺價回蔣楙瀚辭回蕪湖縣丞張榮泉知丁内艱十七日牌示新選宿州學正童文梓飭赴新任試用訓導寳蔭蒸委暑繁昌縣訓導候補知府葉炳章面試知縣王積洪謝奉知由湖北賑捐案内加捐運同銜義振權到由淮北牙釐局解餉來巡檢陳致忠到由皖北措資回十八十九日花翎三品銜指分安微試用知縣曹　到江蘇人號石餘已卯科舉人缷辦迎河集釐卡委署望江蘇黃瑞勳到和州州同郭申綬辭候補知縣鄭學嶟到宣城帮審回譚學衡到由上海公幹回自新所　員巡檢陰慶楷典史　濟普均　奉臬台加札 
 
 

Page 10

 
 
[江西官報]  
　　吳城同知王儒楷謝振前酌委優缺一次行知黃錫光往新昌公幹馬　修王贊中俱隨同唐道往新喻公幹府經熊宗幹辦奉新保甲沈志誠酌委一次署高安典史程鴻賓期滿更替以道庫大使趙鍾文調署遞遺道庫大使以胡祖沛酌委署理候補道傅　官委辦商輪公局署龍南縣張肇基卸事清　交代回慶昌　由順直賑捐捐過知縣班任炳謝准補安福縣丞行知東館司劉延年指分縣丞徐廷鼎俱禀謝驗看曾紀祐山東工賑贑局委駐吉安勸辦捐輸署貴谿縣許寳蓮撤任留緝以准補斯缺之鄧貞琳飭赴新任署南豐龍池司方能迪請假回籍修墓以孫晉　署理永豐沙溪司程肇歧患病請假回省就醫以李長泳署理鄱陽石門司據報丁憂以蔡濟良署理候補道楊寶壬會辦洋務所候補府李士彥由京引見回李汝莊辦湖口掣驗局通判蕭渭禀知前辦硝石卡短　釐金如數解清楊心睦接辦城外官煤棧熊瑞徵辦廣豐保　指分縣丞梁繼雅禀見驗看葉舒詒往南贑一帶勸辦山東　賑捐候補府沈　慶上海公幹回吳　往新建收發公文李士彥回湖口船廠施謙由京引見回曾傳泗驗　土樂膏捐所工程高振煌往九江勸辦山東工賑捐高安典史改委按司獄胡廷鉞署理所遺按司獄道庫趙鍾文署理新選新昌大姑司張北垣准補萬安武索司朱魁均應飭赴新任 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
署萍鄉在任最久於該縣舊有鰲洲濂溪書院實力整頓復捐廉倡建粟江書院該員於公事之餘親自到院與諸生論學不憚數千百言反覆誥誡如父師之於子弟其學派尤爲正大議論愛戴甚深臣按試通省萍鄉諸生最多茂異之才　其小試童生較之他縣生貢尤有過之實屬盡心勸學成效昭然該員在任辦理路鑛商民悅服政聲頗著屢任疆臣保奏奉旨送部引見惟該員實心教士提倡有功爲守令中不可多得之才方今朝廷振興學務策用需人臣旣有所知不敢壅於上聞應如何奬擢之處出自逾格鴻慈謹附片具陳伏乞聖鑒謹奏奉硃批顧家相仍著送部引見欽此 
[江西學政吳奏報科試一律完竣摺初七日]  
　　江西學政臣吳士鑑跪奏爲江西通省科考一律完竣恭摺仰祈聖鑒事竊臣於上年十月初三日曾將補考庚子科優貢情形奏明在案臣旋卽出省按試臨吉瑞饒各府今年正月接考撫建廣袁四府曁下游南康九江二屬於五月杪一律試竣所有生童各場臣督飭　調教官内外嚴密稽查均能恪守塲規力除弊竇臣於每棚考試註意經古一塲再試以正場文義然後愼重錄取諸生莘莘嚮學視初次歲考經卷較多尙堪足額伏查江西學派自宋元以來理學名儒甲於海内故文章體數涵績甚深乾嘉之間經生傾彥務爲實事求是之學大江南北不少專家而江西儒者不欲飭誇浩博仍篤守歐陽修曾鞏之傳於是建昌工古文辭者幾與桐城相將臣下車以後考獻徵文訪求此邦耆宿欲如彭元瑞謝啓昌之傾學鴻才已不可見而諸生之瑰偉卓異好學深思者各郡中實不乏人臣每與論學朂以研求經史爲博通羣籍之源淹貫中西爲異日成才之本而尤兢兢於講明體用毋蹈歧趨所錄文類能宗旨不偏擇言尤雅古塲中能開方以繪輿圖演草以求元代與夫繙譯東西文法者皆量加甄拔以期風氣大開儻能成就宏多或可挽昔日推墟之習惟是學臣終年按部僕僕道途試士之日多而教士之日少臣目擊時艱私冀多得一二閎通之士仰副朝廷興學之心而三年之中爲效止此者則　　以思夙夜行疚者也再江西自奉旨設立學堂經護撫臣柯逢時實力督飭尅期興建計通省中小學堂現報開辦者已有十之六七較之他省本有學堂者肇端尤爲難得臣忝司學職苟於學務有所關涉當隨時與護撫臣商酌以期有裨於萬一臣現於閏五月初六日回省料理積牘再於七月舉辦錄遺考優事宜所有江西省各屬科考一律完竣理合恭摺具陳伏乞皇太后皇上聖鑒謹奏奉硃批知道了欽此 
[工部奏報請修京師城垣工程情形摺初七日]  
　　經筵講官工部尙書臣松溎等謹奏爲城垣工程緊要需欵甚鉅應否修復恭摺奏明請旨遵行事臣部准步軍統領衙門咨報正陽門等十六門城垣樓座並馬道宇牆𪤨牆等工情形甚重卽應修葺等因咨行前來臣等當卽派員分往各門周歴履勘與原報情形大致相符内如宣武門迤西角樓　停瓦片大半無存望板盡露並有脫落數處若任其雨淋日曬必至將大木逐漸𡮦杇又德勝門大樓箭樓頭停破爛大木亦間有𡮦杇又朝陽門迤北城牆上城面蟄陷深三四尺不等長至二十餘丈其餘各門或有缺壞欹損者或有破裂臌出者均皆情形甚重若聽其傾圮恐年復一年坍塌愈甚需欵尤鉅臣寺再三商酌工程緊要勢旣難緩而部庫支絀欵又難籌實屬事出兩難所有此項工程應修應緩抑或分年帶修之處臣等未敢擅擬理合請旨遵行如奉旨應行興修卽由臣部奏請欽派大臣核實估修以昭鄭重再西直門角樓工程臣部於上年十一月間將錢糧數目奏明奉旨俟户部匀發的欵再行辦理等因欽此兹復據步軍統領衙門咨報請修前來應否一併修復之處出自聖裁謹　城垣工程緣由恭摺具陳伏乞皇太后皇上聖鑒謹奏請旨奉旨欽此 
[護山西巡撫吳泰揀員另補選缺知縣摺初八日]  
　　頭品頂戴護理山西巡撫布政使臣吳廷斌跪奏爲選缺知縣遵照部咨揀員另補恭摺仰祈聖鑒事竊照夏縣知縣曹　奏叅休致扣留外補應歸光緒二十九年正月分截缺前請以新海防遇缺先補用知縣何濟元補授在案嗣經吏部議准於光緒二十九年五月初四日具奏奉旨依議欽此照例坐初九日行文應扣至五月二十三日接到查該員於未經接到准補部文之先經臣奏叅於五月十七日奉上諭著以府經歴縣丞降補旋准部咨夏縣知縣一缺仍按前任曹　出缺日期另補等因自應遒照辦理復查晉省病故休致知縣前此已補用卽用正班人員止現無遇缺先合例人員輪應大挑儘先人員到班惟查定例内開本案開復人員均令該督撫由具考語送部引見至引見後奉旨准其開復原官應比照錢糧開復應行引見人員留於該省另補等語此項人員向遇病故休升調所遺各缺均准先儘酌補仍不積各項班次之缺臣與藩臬兩司公同　選查有留省另補知縣恩順現年五十五歲係正黃旗漢軍桂斌佐領下人由監生中式光緒已卯科舉人大挑　等以教職用選授直隷開州學正因調辦海運出力保以知縣不論雙單月選用遵新海防例加損遇缺先選用光緒二十二年三月選授山西長子縣知縣九月初四日吏部帶領引見奉旨著准其補授欽此領憑起程二十三年二月初六日到任因拳匪　事革職嗣經升任撫臣岑春煊查明被議寃抑奏請開復原官仍留山西補用欽奉硃批著照所請該部知道欽此復經加考給咨送部於是年八月初三日引見奉旨恩順著准其開復原官仍發原省照例用欽此領照起程十月二十四日到省係誤被揭叅本案開復人員例應留省另補該員穩練安詳明於吏治以之請補夏縣知縣洵堪勝任與例相符仍不積各本班之缺據署布政使胡湘林按察使　伸泰會詳請奏前來合無仰懇天恩俯准以另補知縣恩順補授夏縣知縣以資治理如蒙俞允該員銜缺相當毋庸送部引見亦無叅罰案件所有選缺知縣遵照部咨揀員另補緣由理合恭摺具奏伏乞皇太后皇上聖鑒勅部　覆施行謹奏奏奉硃批吏部議奏欽此 
[護山西巡撫吳奏部駁保奬辦振各員懇恩照擬改奬片初八日]  
　　吳廷斌片再准吏部咨議覆升任撫臣岑春煊奏保辦賑出力員紳分别准駁一摺子光緒二十九年三月二十九日具奏奉 
 
