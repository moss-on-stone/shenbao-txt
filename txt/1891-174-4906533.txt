# 1891 - 174 - 4906533

 

Page 1

 
 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售罄兹復排以新銳印以潔白紙張每部十本碼洋六角卽日出售有欲討論掌故者請向本埠申昌外埠申昌及經售申報人購取爲盼此佈 
[新印通問便集告成] [  申報舘主人啓]  
　　是書爲南沙子虚氏所輯盖亦尺牘之流亞也首列家族禀函次爲外戚箋簡由是而通禀尊長友朋贈答門分類别井然秩然凡持身涉世之規慶賀弔唁之節以及信面格式行輩稱呼羅羅清疏無體不備又恐初學家于書中典實未能一覧而知因復博攷詳稽逐加註釋人苟悉心披覧則飛箋染翰自能右有左宜本舘因取而印之以公同好每部分裝四本祇收碼洋兩角諸君子有欲以箋素見長者認明本埠申報舘申昌書室或各外埠申昌及分售申報處購取可也 
[法書待價] [  申報館恊振所代啓]  
　　浙紹翁已蘭先生慶龍法書馳名海内得其寸楮尺幅珍若球霖兹憫災區待賑孔殷於公餘之暇手揮七言聨楹二十副交本舘恊賑所代售以所賑濟其用心可謂仁矣定價每副洋一元欲求墨實者請來本舘購取如欲書上欵亦可代求也又姚鳳生明經書大小對聨十副助振并請賞鑒家選購爲盼此布 
[書汀漳龍道申報蠶務詳文後]  
　　國家致富之道大要總以農桑爲第一盖中國之爲治與泰西不同泰西重商中國之所重固不專在商也顧重農之道中國亦旣知之而蠶桑之務或有未盡知者非眞有所不知也或以爲土地異宜風俗異趣故江浙兩省雖云蠶桑出産之區要亦惟向業蠶桑之數處最爲講求此外亦不甚鄭重外省更無論矣前署曾開皇太后諭飭杭州織造招募浙江蠶婦至京以備顧問蠶桑之事不禁喜形於色知深宫有重蠶之意則蠶務必更益加講究且育蠶種桑繅絲分繭諸務可以自南而北風氣漸開利賴無窮但未知曾招募得幾人究竟北京曾否開辦蠶織之事此中耿耿莫釋所懷乃日前觀於福建汀漳龍道劉璞堂觀察申報閩浙督憲詳文一紙而歎有志者事竟成固有不以地限不以俗囿者也查此舉創自去年春間劉觀察由延平卸篆馳抵汀漳龍道本任卽奉憲檄督飭汀漳龍三屬舉辦蠶桑觀察乃卽自捐鶴俸先刊蠶桑說一千二百本分給各屬俾知蠶桑之利人人心中皆知此事之可裕利源則自然羣焉鼓舞是卽所謂持原扼要之道繼而又知桑葚須及時採買一經過時無可購辦因設法先赴廣東順德購辦桑秧又派員遄赴浙江湖州採辦桑秧桑樹須以接過者爲佳不論單杈雙杈但經接過卽易生活而且葉較肥大觀察深知其理故飭委員辦到湖州佳種所到桑秧一萬餘株均係接過大單雙杈者分給種植飭令勤加培漑至今春二月間居然發芽開葉其枝榦剪斷之處側生旁挺盡見新芽葉厚而圓潤蓬蓬勃勃一望青葱凡經發給秧株種於公地及南山寺園等處者無不一律茁壯統計去年所頒之數未活者不過二三十株則該處土地之宜桑已可槪見惜乎前此未經計及於此今得劉觀察實力舉行而其效已如此猶憶七八年前高麗曾向中國購辦桑秧捆載以去其數不下數百萬株迄今示聞高麗出絲旺相可知卽使地土相宜仍須辦理得人督率有方庶幾行有實效否則終無所濟也今汀漳龍三屬則其效已見矣桑旣勃發蠶事自必有成前此由湖州雇去蠶匠二名携帶繅車桑砧刀剪各器藉資教導此事本不難於傳授一經指點卽易領會而蠶種又復精選按蠶種本有兩項出自湖州者爲淡種蠶子未經醃過出自杭州者爲鹹種蠶子經鹽水漬過此亦各以其土之所宜非醃種之果遜於淡種也移至該處似乎淡種爲宜故淡種食葉二十餘擔得繭九十六斤繅出淨絲八斤八兩其杭州醃種先食野桑十餘擔大眠後接食家桑百數十斤僅得繭二十八斤繅出淨絲二斤十四兩此非由於鹹種之不佳實以土宜之有所區别觀於寧紹等處養蠶之家悉用鹹種若用淡種卽不能出卽出亦無力易病是卽可知地氣之有不同今姑無論種之鹹淡而自去年開辦於今一年其所種之桑豐茂如此其所育之蠶興旺若彼雖曰所繅出之絲通共不過九十餘斤而由此逐漸推廣民間旣知其利自將趨之如鶩將見四野桑陰萬家蠶織以人之利其利者不啻上之有以利之而民富則國不至獨貧吾故曰蠶務之興隆未始非富國之上策也 
[本館接奉電音]  
　　昨申京友電傳諭旨三道敬謹譯登○五月二十二日奉硃筆湖南正考官着王錫蕃去副考官着丁立鈞去欽此同日奉硃筆四川正考官着李端棻去副考官着陳同禮去欽此同日奉硃筆甘肅正考官着熙瑛去副考官着李聨芳去欽此 
[春明舊夢]  
　　京師櫻桃斜街天源當閉歇有年現有廣東人醵集貲本租定是處房室開設泰西飯館顏曰異品香所有點心菜饌均仿西法製辦桌凳器具亦係西式門首懸挂招牌云吃用點心每人出京蚨一千吃用大餐每人出京蚨廿千酒價在外軟紅十丈中人見所未見無不以得嘗異味爲快也○初十日午後見二少婦其一貎僅中人其一嬌姿出衆貫索項間共乘一車後有二男子項帶黑索步行隨之有某武弁帶兵四名護送由提署解送刑署分司審訊問之解官據云係正陽門外某妓院買良爲娼一案也其詳容俟續登○上月間京西長新店地方娘娘廟賛會哄動城廂内外紅男緑女紛至沓來無容膝地後殿三楹年久失修岌岌可危忽聞嘩喇一聲登時倒下有一老嫗帶領男女二孩不及沈生被壓在内嗣經衆人在瓦礫中扒出肢體雖傷尚未殞命○各街道遇雨後壅積淤泥應由各鋪户挑去近來各鋪户因循推諉待督理街道御史巡視至此始遣夥伴學徒持鐵鍁一柄假作鏟除狀迨御史車行旣遠持鍁者卽置諸不顧新任督理街道劉侍御心源深知此等惡習認眞整頓一日巡視至中東一帶街道見泥水壅積甚多大發雷霆飭役將各鋪徒夥提出當街板責受責者不下三四十家有此一番振作想各鋪户必當加意修理矣○西南兩城雕木匠役不下六百餘人向例於五月初五日恭祀魯班以其爲開山祖師也是日早將神牌恭設天壽堂内案上供獻菓樹五牲香蠟紙馬對面臺上召小榮春部演劇會首三十三人各帶香資八千其餘在會匠役等各帶香貲四千内有開設木作生意者除按月應付會資若干外仍帶香資四千焚香旣畢入座觀劇早晚肆筵設席也見有酒如淮有肉如 
 
 

Page 2

 
 
林之盛○本月十三日中城侍御密傳本城練勇局哨弁諭令密拿要犯哨弁奉諭後赶卽回局帶領練勇數十名往香廠地方拿獲王五押解到局加上刑具收禁禀報城憲旋奉城憲諭着解赴中吏衙署收禁候審○永定門外南頂廟開會之期自五月初一日起至十五日止凡赶會之人各於此數日中嘯侣命儔及時行樂更有少年紈袴策怒馬乘輕車恐後爭先馳騁爲樂而碰撞跌仆之事遂因之而多一日夕陽欲下羣騎爭馳一騎自南而北無異逐電追風適有某甲躑躅中途不及避讓遂被撞倒踏傷腰胯勢甚沈重然馬上人早已入城無從追究矣有地方之責者其可不多派巡役認眞拿辦使若輩稍知畏懼哉○有甲乙二人口操天津音至猪毛胡同某妓院指名某龜子訛討錢文任意喧擾經左右妓院龜子再三勸解始各散回至次日晌午甲乙二人糾約十數人各執器械洶洶駡詈而來龜子見勢不佳赶將大門關閉羣龜不及躱避竟有攀登屋上者正急迫間甲捕多人聞信馳至甲乙等見之無異鼠之畏猫卽將器械擲去紛紛逃逸羣龜始額手相慶否則碎殻階下恐不能曳尾泥中矣 
[金陵屢火]  
　　本月十七日午後二下鐘金陵評事街平章巷楊萬泰縀號及是日午前十一下鐘走馬巷任姓先後火災俱已登諸前報至十八晚六點二刻時篾街口某染坊斜對門小巷内某姓因作晚膳遺火柴中祝融氏遂大肆威風頃刻烈燄上熾幸人烟稠密衆手齊施又得附近信府河白酒坊二處水龍分投救護立時撲滅僅焚去危樓半角披屋一椽翌日石頭城外客民草舍起火約焚半點鐘許幸火路已斷未致燎原同日晚間十點鐘東牌樓某鷄鴨店燒去蘆柴一捆二十日午後三點鐘時南門外掃帚巷内天成米行對面某糕餅店因購者甚衆餅師方添製貨物各式點心突有火起自油鍋中燬去中進平屋二間方得救熄然此皆未足爲巨災也所最巨者爲二十一日一點鐘時南門外雨花臺下城捕廳署後高郵客民所開烟館因午炊遺火登時赤熛怒煽黑霧狂飛加以封家姨輕薄顚狂助之爲虐以致火勢愈猛四處飛騰焚穿西街五貴橋緜延里許居民大半皆肩挑背負者流鳬茨蝸舍悉付刦灰計焚燬三百七十餘家共燒四點鐘時始得烟消火滅當火熾時有某處洋龍竭力噴救某甲從旁作壁上觀正在濺珠跳玉時戲撫以手龍夫忽將機關轉捩遂將手指截去其二鮮血涔涔是眞無妄之災矣然亦可爲好事者戒 
[清溪鴻爪]  
　　金陵來信云劉峴帥面諭江寗府李小軒太守略謂邇來各處閙教之事皆由哥老會匪煽惑而成聞在會者半係楚人平時潛伏省垣伺隙而動不得不澈底嚴究務绝根株云云太守因札委候補州同王直剌謨董理其事將籍隷兩湖之諸旅客查明造册以例根查已於本月十八日禀知開辦矣○月前適因府試致鍾山尊經文正三書院官師月課皆未舉行節過端陽李筱軒太守始牌示陸續補行自初六日至月杪間日一課各院肄業生連宵逹旦筆不停綴卽握禰正平之驚才逸藻者亦將應接不暇幾於嘔出心肝矣○文正書院創自今河師許仙屏都水使者定例官課一制蓻一賦一七排師課則將七排减去今山長鄧彌之先生浸淫漢魏寢饋許鄭於海疆時務尤素所研求以故去歲有時課以時諭盖欲出其經濟沾匄多士俾蔚爲國家有用之材他日得以乘時布化也今歲以秋闈在邇又去時論而試以經蓻使懷鉛握槧之士得以笙簧六籍餚饌百家貫串羣經折衷一是行見人才輩出著和聲鳴盛之休其造就豈淺鮮哉○釣魚臺邊人某甲向以整容爲業雇用店夥二三人到垢磨光生涯不惡頻年奏技稍有積儲因慨然曰人生惟冢室團圝庶足享天倫之樂耳似此鰥魚永夜雖有郭家金穴亦奚以爲乃遍託雉媒娶某氏婦爲室婦頗少艾妍麗如花甲自沾裙帶餘馨竊以爲羽化登仙亦無此樂事事聽牀頭人之命幾如天上綸音顧婦狂蕩性成嗔藁砧不諳風流趣味潛與店夥紀姓私識偷香竊玉已非一朝甲微有所聞將紀辭歇從此郎爲河鼓妾是天孫千尺銀漢無復有鼂梁可渡矣不料紀淫心未絶伺甲他適重整舊盟甲知之不甘以一頂緑頭巾致丈夫氣短日懷利刃伺於路思有以報復之本月十七日遇諸湖南會舘前突出攬其袪抽霜鋒　其腹血花飛濺暈仆於途途中人見甲行兇相與拘住甲大呼云我自殺奸與諸君何涉好漢子不肯畏首畏尾請赴公庭禀陳可也語畢大踏步赴江寗縣鳴寃紀亦經人舁至趙小帆大令騐得額受一傷腿受三傷尚不至於殞命送略詰顚末飭將兩造收禁外監 
[蘇垣火警]  
　　蘇垣訪事人云十九早尚未黎明忽街頭人聲嘈雜警鑼亂鳴旋聞錚錚鏦不絶於耳啓視之則見各處水龍如飛而去詢之知係婁門内桐芳巷横街蟛蜞弄内失愼正值風乾物燥烈燄横飛回祿群怒不可遏府尊及三首縣皆鳴騶而至各路總巡早已到斱彈壓各水龍竭力澆灌直至天明火始熄其起火之由係機坊内某甲以火具煨縀睡眼模糊遂至火星飛墮縀上頃刻之間四面皆着遂將房屋四幢付之一炬尤可憐者甲有十二齡之童養媳火熾時業已走出忽欲携取緊要之物復向火中奔進逾時已焦頭爛額一命嗚呼矣慘哉又前報載蘇城西美巷於十一夜三鼓時火警云云查十一日之火並非西美巷乃都亭橋左近之薙髮店於午後一點鐘時因午炊遺火柴薪登時冒穿屋頂各處水龍齊集灌救幸在日間易於從事僅焚去房屋一間云 
[香徑延凉]  
　　蘇省久無甘澍官憲祈求雨澤於十四日起設壇滄浪亭大憲日往祈禱無如驕陽未歛盼望終虚十七日剛中丞特飭吳縣馬大令往請銅觀音按觀音寺在吳縣西鄉離城二十餘里之光福鎭地方純廟南巡時勅封每遇暘雨愆期祈禱輒應是日迎至半途果見雲氣迷漫至四下餘鐘得大雨一陣後乃密點廉纎時下時止傍晚時行抵碼頭各憲均往迎迓用緑呢八人大轎舁至梅家橋靈隱寺中各官拈香默禱迨至鼉更二轉豐隆君稅駕空中大聲驟起俄而雨師風伯聨轡而來不啻銀河倒瀉夢回午夜檐滴猶聞直至四鼓敲殘陰雲始散此後官憲仍日日到壇虔祝尚冀再降滂沱庶幾大田多稼可慶有秋也○前日接到釘封文書遂於吳縣元和二監内提出盜犯二名元和縣李大令會同左營王千總帶兵一哨將二犯綁赴法塲忽聞號砲一聲二犯已身首異處矣聞該犯一在徐州犯案一在嘉定犯案情罪重大是以明正典刑云○近有游勇模様者數十成羣在城廂内外見屋少人少者輙便擁進硬索銀錢如主人欲出外呼援則戕前後門攔住使内外不通消息無可如何或與銀餅一二枚或與青蚨數百翼始肯退出前日茥門内录葭巷東路保甲局間壁天宫寺内忽擁進數十人寺中寓有放印錢之山西人某甲若輩闖進臥房翻箱倒篋任意搜括甲藏有洋銀四百元遂被攫去逾時又在某公館内硬索適有庖丁之友踵門而入見此光景出外鳴鑼呼救若輩聞聲逃散而旁人誤爲火警以訛傳誤咸謂觀前大成坊失愼各處水龍聞警風馳電掣而至總捕及六路總巡亦皆相繼前往迨至其處見無動靜互相詢問總捕惠師僑司馬大怒立傳地甲着查出謊報人究辦 
[豫章紀事]  
　　江西學憲龍芝生宗師於初十日考竣九江府屬十一晚登舟用小火輪船拖帶十二日未刻抵江西省城合城文武各官恭迎如禮○江省因府試甫畢接考院試士子雲集各廟神像出方收方擾擾紛紛人多易於滋事自五月朔起添派三營兵丁各數十名會同保甲巡丁梭巡城廂各叚免致滋生事端倘有逞强違犯者送縣訊究復飭水師砲船四艘置備鎗礮藥彈往湖口一帶巡哨以資防範撫憲又大張告示剴切曉諭俾民教相安無事防微杜漸無所不至近日地方極稱安靜未始非未雨綢繆之效也 
[赤嵌雲錦]  
　　臺北龜崙嶺一帶鐵路屢經修造奈因邇日陰雨連綿山水暴注水致多所損壞沿途缺陷難平前撫憲劉爵宫保檄飭定海副營李玉山協戎率隊赴工逐一修補協戎維度形勢疏通水道於坍塌處先疊以石條逐加培護昕夕從事畚鍤如雲閱一月而告成禀奉撫憲批示云該管帶此次督率各哨弁辦理妥速殊堪嘉善等因并犒賞番銀六百元以示鼓勵刻已一律平坦不日火車當可通行矣○臺北商務總局所轄駕時斯美兩輪船來往上海香港等處總辦爲粤東蔡碧溪太守現由大憲改委總辦全臺鐵路事宜黨幼雲直剌兼管○前署臺南府 
 
 

Page 3

 
 
方樾亭太尊因病請假挈眷至臺北赴兩院禀知擬往福省養疴院憲允之旋於本月中旬乘某輪船前往○淡水縣孫蕚齋大令查得四鄉愚民往往私宰耕牛以圖漁利因特剴切出示云爲嚴禁私宰以重農業事照得三農之事厥耕爲先六畜之功惟牛爲鉅夏畦雖病不辭喘月之勞春水方生卽任犁雲之役迨至豐登告慶實已艱苦備嘗揆諸以禮報功尚迎貓而致祭豈其無罪就死等良狗之見烹乃有不法奸徒或設湯鍋或開圈店操刀以割忍看觳觫之形維利是圖竟忘馳驅之力暗傷陰隲顯蹈刑章本縣下車伊始不忍不教而誅除飭差嚴密巡查外合亟示禁爲此地仰闔邑軍民人等知悉爾等須知私宰耕牛大干法紀自示之後務須痛改前非别圖生業倘敢故違一經訪拿到案定當照例懲辦重則擬以軍流輕亦不免枷杖地保差役得規徇隱亦卽一并嚴究决不姑寛各宜凛遵毋違特示光緒十七年五月日給○滬尾地頻海口人烟輻輳宵小最易潛蹤自萬榮齋軍門統領定海等營駐紥是處每日派弁四出梭巡居民賴以安堵又恐本營勇丁向鋪户有强賒硬欠口角鬥毆等情因特出示嚴禁遇有以上情節許卽指名禀究居民見之莫不服軍門之公而且明云○府城及艋舺大稻埕各處居民多有任意作踐官街傾倒齷齪等事過其處者如入鮑魚之肆無不掩鼻疾趨善後局員以近來天氣炎熇易流疫癘特於佐雜班中遴委甲乙二員督率城内外各居民每日清理街道月給薪水銀十六兩以資辦公○護撫沈古田中丞於月初由藩署遷入撫署唐薇卿方伯卽於貢院遷入藩署文武各官莫不趨前叩賀○海鏡兵輪船奉憲改歸北洋差遣業於日前由管駕官黄星池千戎展輪前往矣 
[東臺客語]  
　　有客自揚州府屬東臺縣來者言及揚屬盼雨情形以東臺爲最計自夏以來未得雨澤邑宰致齋虔禱已閱兼旬居民食水不敷頗費周折緣此處濱海斥鹵河水甚鹹平日煮飲煎茶皆資雨水否則駕扁舟一葉致數十里外汲自淤溪河近日淤溪溱潼等河皆已乾涸昔之中流容與者今幾如陸地行舟並聞迤北鄉間已有蝗蝻萌孽使蒼蒼者再不速施甘澍非惟晚榖不能裁種蝗蝻亦有生翅之慮云 
[格致書院夏季課題]  
　　今年格致書院夏季課題係浙江寧紹台兵備道憲吳福茨觀察所命其一爲防海防陸難易緩急論其二問昔有行鈔之法多因滋弊而罷如部局頒發銀錢各幣必恒示天下以信應如何變通古制參用西法詳酌時宜俾可通之四海行之百年免匱乏而保利權便商民而濟國用策自出題之日爲始限至七月二十日一槪截收凡肄業諸生所作課卷仍至三馬路格致書室投遞以便彚齊寄呈鑒閱所問邊防鈔幣俱關時務之要泰西諸國遠在外洋素以水師稱雄於海上若中國向來未有海戰之法而陸地則有險可守鈔幣非不可行要先持之以信而已行鈔幣與開設銀行二者相聨絡必取法於上庶幾無弊肄業諸君留心時事者必有以副觀察之明問焉 
[宵行被責]  
　　前以訛言時起由道憲札飭巡防局員晝夜嚴查帮辦總巡朱森庭明府每於深夜親率局勇向西鄉羅家灣徐家匯等僻靜處所往來巡察前晚三鼓時見日暉港泊有小舟數艘恐有匪人混跡其中親自下舟查看見舟中均屬貧苦小民不予深究諭令開往熱鬧碼頭停歇巡至斜橋相近適有四人在黑暗中摇擺而來一路唱歌不携燈火明府阻住查問四人竟敢出言挺撞明府卽令勇丁將四人按倒各笞二十板以爲犯夜者儆 
[屋倒傷人]  
　　法界延壽菴對面有屋數椽久未修葺風霜剝蝕日就傾頽現有江北人開設車寓及老虎灶習久相安不異燕巢幕上昨晨八點餘鐘家中人忽聞有聲括括然立卽飛步奔避俄而牆傾棟折勢若山崩車夫某甲舉步稍遲壓傷下半截後經衆人在瓦礫中拖出幸不致命然已不免如卻子之破而登矣 
[英雄末路]  
　　某甲者素隷軍籍短衣匹馬辦著汗馬功後以癖嗜烟霞形容枯稿面目黧黑爲營主所逐萬里江湖飄零依舊遂作滬瀆之游藉推車以餬口僦居法界八仙橋相近貧病交侵生機已絶突於昨晨持皎皎鋼鋒向喉間直剌血流如注倒地不起同寓人見之舁送八仙橋捕房捕頭騐得傷勢甚重立卽派捕送往仁濟醫院療治未知能無碍否噫嘻半世飄蓬一身難寄此傷心人所以痛哭也 
[悞受虚驚]  
　　法租界新街一帶無鹽嫫母列屋閒居烟花之下乘也前夜兩點半鐘痴子阿大所開花烟間内有狎客以　蟲猖獗有礙春情遂持洋油手照向帳中徧處搜括誓滅此而甘心適對門荳腐店中方作夜工見有大蛇一條約長丈餘其粗如臂從地板下蜿蜒而出店夥見而大駭高聲呼救甲聞聲不覺手戰以致火延蚊帳紅光滿室烟妓立時呼救幸附近人多赶往撲滅不致成災魷已不免驚回好夢矣 
[醫院騐屍]  
　　前晚有陸趙氏偕三圖地保石炳堂投縣喊稱丈夫吞烟斃命求恩詣騐袁大令當卽升堂提訊陸趙氏訴稱係蘇州人今年四十五歲丈夫陸天慶今年五十歲在英界四馬路聚樂園酒館爲值堂昨晚有客三人到該園晚膳畢給丈夫小帳洋三角當時司帳人並未知覺嗣經查知以丈夫並不告明大聲呵斥丈夫有忿難伸密購洋烟吞服迨小婦人知覺急送仁濟醫院醫治竟無效騐延至今晨斃命求恩詣騐大令着退去候次日詣騐昨日下午五點二刻時邑尊帶同仵作書役等人臨院相騐旣升座先詰地保曰陸於二十日吞烟二十一夜身死如何至昨日下午始投報地保禀稱昨日因天降大雨是以禀報略遲隨有聚樂園股東陳湘洲投案訴稱陸卽朱天壽自幼由姑蘇陸某撫作螟蛉陸某現在蘇垣當庖丁死者前妻所生之子年二十二歲前已娶妻且生有子女矣館中用陸已有六年素來蹈矩循規毫無貽悞兹者有客前來沽飲及算帳已加小帳二百八十文陸又向客索取小洋三角客言小帳旣開明帳上不應再索小洋向論數言並不深較豈知陸竟吞烟自盡舘中念係多年東夥已備洋蚨二十翼爲之置辦棺衾趙氏稱丈夫續娶小婦人爲妻現因細故吞烟以致身死原籍尚有父母及前妻所生之子女容小婦人扶柩回鄉邑尊命仵作騐明委係吞烟身死旣又親騐一周命棺殮免封給該氏送回鄉里事畢呵殿而返順道至邑廟拈香 
[縣案彚錄]  
　　王沈氏扭控沈劉氏圖賴婚姻帮審委員宋莘樂二尹提訊之下以草帖碍難作準斥退不理王沈嘵嘵不休二尹遂飭兩造退去候請袁大老爺親訊此已列入前報者也前晚由大令研詰王沈氏訴稱小婦人籍隷江北丈夫有病在家生有一子於去年憑吕春華爲媒聘定沈劉氏之女蘭芝爲媳出財禮洋十元叩求明察其子王金泰供年十五歲餘供與母同沈劉氏供稱亦是江北人女兒蘭芝今年十三歳去年雖與王沈氏談及親事並未出過庚帖亦未收受禮洋所稱十元諒係兒子月秋收用現在王沈氏所噖庚帖係屬僞造蘭芝已由小婦人許與爲洋行生意之王大琴爲室求恩明鑒大令問爾子現在何處答稱不知去向大令判將兩造交差看管候沈劉氏邀王大琴到案再行訊斷○薛沈氏控馬云洲等誣指姦情攫去金圈銀練等物袁大令提訊之下候提馬等到案訊究已見前報前日由原差將馬及朱阿狗嚴茂祥許阿全王茂生提到晚堂大令提訊據馬云洲供稱小的係本邑人向爲小本營生捉奸之事小的並未與聞朱阿狗許阿全王茂生同供或爲小本貿易或以耕種度日不敢妄爲實被誣指嚴茂祥供稱開設荳腐店日前不知何人將薛沈氏家小猪四頭送至我店每日由小的喂養此外毫不干涉大令以嚴供詞狡展喝令笞責二百板與馬朱許王等分别收所候薛沈氏到案再行覆訊 
[英界公堂瑣案]  
　　包探秦少卿禀稱某糕團店主沈仁川報稱店夥李小毛取去洋銀一百零五元米棧單一紙計米五十九石小的因拘李詰問李卽交出棧單惟洋銀則祗存三十元其餘七十五元已置買雪青紡綢褲等物今將紡綢褲等起出約值五元除抵尚少七十元解案請訊沈訴稱小的係蘇州人在治下開糕團店有事回鄉店務託弟經理小箱内存有洋銀棧單惟李知道及小的返滬檢查無着明明被李取去請賜究追李供稱小的係寗波人所取洋銀除起案外餘已花消凈盡蔡太守判令管押六禮拜並着繳洋七十元始准開釋起案各贓給沈領去 
 
 

Page 4

 
 
○包探唐寶禀稱小的查得王德生被趙松林擁至某烟館吸烟及晚同住客寓次晨又擁至小烟館吵閙不休因往拿獲據王言被趙拆梢趙等言粤人卓蔭堂曾向王所開小票行買票中彩洋二百二十元王不肯付且卽閉門遁逃是以尋見向論王所穿雪青紡綢褲已被將布褲換下質錢花消矣玉遞禀聲稱小的係寧波人現在老閘悅生祥京貨店爲夥從未聞過小票行日前路逢向不相識之趙松林王阿高張小林由趙爲首拽小的過盆湯弄新大橋至北首某茶舘言須給伊等酒席洋十六元小的不允又被擁至小烟館至夜勒令同住小客寓將身穿雪青紡綢褲褫下換穿布褲隨將紡綢褲質洋一元二角次晨又至烟舘趙言昨日爾思狡脫今日須洋三十元矣百般恐嚇勢甚洶洶幸有相識人到來代爲告知包探趙供稱卓向王買得小票中彩洋二百二十元當卽避匿卓因托小的找尋及尋見向論王言旣欲收取彩洋須將彩票交下當卽將情告卓卓言恐王將票撕毁須央人担保付洋始可給票王不肯允是晚遂同住客寓王自將紡綢褲付質爲烟茶客寓之資今卓亦到堂請爲訊究阿高及張同供稱小的等與趙相識當趙王爭執時小的等曾爲之解勸葉和雲供稱伊等因何爭執小的並不與聞惟由趙囑小的代質紡綢褲而已卓訴稱曾向王買小票一昏中彩洋二百二十元王不肯付避匿不面初由婁東峯說及折付亦無着落因託趙找尋蔡太守謂卓如果向王索洋不付儘可控候提追豈容趙擅自擁王訛詐且趙向來不安本分遂判令管押一月阿高及張各押一禮拜葉從寛開釋王喝令退去卓所供如果屬實准其另行控候批示核辦○王壽寶訴稱小的與錢阿二偶因細故突被毆破頭顱曾至醫院求醫云須閱七天始愈今由捕房拘錢送案爲此投質錢供稱伊自已碰傷小的並無行兇之事蔡太守騐得王傷勢甚輕飭將錢交人保出俟下禮拜一投候覆訊核辦○一百零二號華捕禀稱小的於巡街時見張阿小駕馬車飛駛喝令緩行張不肯依旋將莊周氏撞傷尚不將韁收住小的急吹號呌由印捕帮同拿獲莊周氏供稱小婦人行至十字街頭突有馬車飛駛而來避讓不遑致被撞傷脚骨曾至西醫院據醫生言須醫兩禮拜始痊張供稱小的在善鍾馬房當馬夫昨日駕空車而返並不飛駛此婦從横面過來喝讓不依以致悞撞蔡太守諭令該氏仍投醫院醫治張管押兩禮拜再行訊供核辦○包探黄四福禀稱蘇州人朱金隆因犯拆梢奉判遞籍今又來滬拘案請懲朱供稱小的前奉遞解回籍今雖來滬不敢再蹈前愆矣蔡太守判令笞責一百板仍備文遞解回籍○九十五號巡捕禀稱昨日小的見梁阿法駕馬車至泥城外往靜安寺之路上飛奔有違工部局定章拘案請罰梁供稱小的駕車在路適有馬車迎面而來轉灣處亦有馬車勢將相碰不得不加鞭駛去並非有意違章蔡太守謂定章馬車加鞭飛駛須罰洋銀五元今梁旣稱出於無奈從寛罰洋三元可也 
[法捕房瑣事]  
　　江灣女子陸瀛珍日前被藥店夥某甲誘騙來申暫住英界小客寓内昨晨同往法界茶寮啜茗適被包探訪知以其情有可疑將男女一併拘押捕房昨晨備捕頭訊問之下據女供與中素不相識前日在街行走被其百般引誘以致誤入迷途捕頭以其中必有糾葛着押侯解案請究○鍾玉豐者素以販賣舊衣爲業前日携衣包一个往法大馬路安泰小烟間内過癮不隄防被烟間主抽山大紅裙醬色寗綢夾馬　雪青紡綢夾衫夏布長衫等各一件藏在烟鋪下鍾　癮畢檢點之下知已失去衣物何烟間主查問一味推諉被鍾扭八捕房捕頭立　包探前往查視當將原贓尋獲並將申竊之甲乙兩人一併拘押○小東門外某襪店中因算帳不符店中人自相爭論門外行人駐足觀看巡街華捕見面逐之遭　店中人毆辱捕因寡不敵衆正欲　讓適西捕至帮同　拿將店夥四人送入捕房管押 
[光緒十六年通商各關華洋貿易總册跋]  
　　國家自准江海各口通商特設稅務司以司榷政每年例得將一切商務印成總册以便攷稽誠哉良法美意也兹承示十六年總册詳詳細細甄綜無遺大略謂各口進出之船計共三千一百十四號進口貨值關平銀一萬二千七百九萬餘兩出口貨八千七百十四萬餘兩合徵稅課二千一百九十九萬六千二百二十六兩雖較去年多徵十七萬二千四百餘兩然出口之數究不敵進口之數漏巵難塞亦足勞杞人之憂矣惟望商務日興利源　濬庶幾國日以富不致金銀流入外洋歟特誌數言綴諸卷後以告世之留心榷務者 
　　浙省撫轅抄○五月十四日　任平陽恊梁雲山由湖南服滿來省禀　大挑縣葉延壽禀知厘捐局委收發文移差禀謝○十五日陳敬修禀銷管解第五批京餉胡文淵禀見禀知本日到輿圖局○十六日通判李賓起服來省禀到運判胡瀚禀銷管解京餉差徐寶晋禀知厘捐局委清湖厘局禀見叩謝葉延壽禀知本日接辦厘捐局收發文移差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官塲紀事]  
　　九江龍開河分卡委員崔顯廷少户榮逹近奉藩憲檄飭署理大庾鬱林可巡檢總辦湖口厘卡宋梓儕太守廷樑以少尹辦理有年素稱得力一時恐難遽易生手禀請暫留藩憲准之另委候補巡　某君署理鬱林可篆務○南昌府崔第春太守於五月初八日回任部署一切隨於十六日考試義寗武寗二州縣文童葢因距府甚遠是以照例府試與院試連考也○署南昌府曹朗川太守前奉大憲牌示飭回九江府本任現署九江府鮑伯熙太守原係調省另行差委嗣因瑞州府逹敏齋太守春布因病出缺卽飭曹太守署理瑞州府印務而以鮑太守仍署九江府事所遺瑞州府篆務由高安縣錢明府寶昌暫行兼護○潘轅牌示知縣壬純祖加一級紀錄二次同知胡純祖通判鄧承瀛俱拔委一次巡檢余政瀚由寍都州催地丁回省禀謝拔委一次行知簽分知縣譚鴻基禀到刑部廣東司李舜賓由南城籍來省知縣吳國珍加一級紀錄二次從九王履安譚典俱聞訃丁父憂署德興典史孟乃康期滿更替以從九蔣鼎元署理知縣馮學灃委修滕王閣傅晉泰麻瑶雷樹人孫新用趙普煦俱委貢院淘井縣丞龍汝翔酌委一次知縣張鵬程委首府署内發審從九王履安聞訃丁繼母憂崇義縣金坑司劉顯杰禀謝飭知○署東鄉縣杜熾勳卸事清理交代回省郭立朝謝咨進京通判樂業酌委本班一次縣丞屈振聲往廣信措貲王文和聞訃丁父憂浙江知縣賀元釐禀到守備熊得旺委查順化門卽用縣屈光燭委辦滁桂釐卡准補永寗升鄉司姚巽高飭赴新任花翎副將陳延任騐看到省户部主事彭垚曦親拜李世申委解練鐵經費往湖北知府歐陽鴻濟禀謝　别行知分發縣丞李杜繳照德興縣丞羅純緒據報丁憂以府經平鋆署理 
[設電綦難]  
　　宜昌訪事人云大憲欲在湖南通電報已由湖北派出幹員督率工人由荆州宜都縣屬洋溪沿途設綫迤邐逹灃州設至兩省交界地方突被楚人阻止並肆行縱火將電竿焚燬許多委員所坐肩輿亦被擊壞比信若確則地方官又費躇矣 
[嚴防摇惑]  
　　宜昌來信云邇來地方文武各員以下路時有匪人鬧教風聲鶴唳草木皆兵宜昌亦有不逞之徒紛紛謡諑遂出示曉諭並派營兵差役明查暗訪務獲嚴懲近日鋪户居民頗覺安靜想匪徒亦知歛跡不敢煽惑閭閻矣○官憲見各處匪人滋鬧教堂因之大張告示不准天中佳節划賽龍船惟宜俗以十五日爲大務陽較初五日爲尤盛東湖縣許明府因飭差肩荷牌示後隨公役數人沿途彈壓又奉督撫憲發下告示中叙武穴滋事之案恐會庭地痦各處潛跡嚴飭查拿以安反惻地方官飭將告示張掛各城門外并昕夕嚴密稽查大約可無意外之事矣 
[邗江官報]  
　　本月十六日葉鹺尹汝鏞辭赴院岸聽差十七日分發運判許分轉星璧禀到十八日張鹺尹思安委赴通泰查控水勢契鹺尹瞻廷由曲塘來揚 
[上海北巿絲業會舘籌賑公所施少欽經收順直山東賑捐五月初一至初八日第二千八百三十七至四十四次清單]  
　　初一日　寗馮存仁林仰恩募海上牧客求上吐紅下瀉病速痊由立大莊來洋四十元塡南四知堂求女兒肝病速愈由寶和莊來三十元浙慈邑朝人求次兒病愈五元松江沈光滋求病全愈五元孫鏡湖節省端午筵資半助三元顧葆彝還願二元産秋泉完願二元葉長春求合家平安二元宜郡吳門陳寓祈母愈延壽康健楚寶求病速愈岳寶求疳積病速愈三户由萬源昌來各二元祥源一元元順一元隱名氏求消災難五角古槐堂銅洋三元○初二日揚州局鄭肖琴洋廿元太倉陳文桂求保合家平安廿元陳典韶二元葉兆銅由江裕船來十元又邵承宗跌傷眷膏求速痊十元碧雲軒十元無名氏爲孫求關煞開通六元馬祖厚五元通州豫豐周寶之祈子免災清吉平安四元蘇州徐以叙病愈完願四元保安居士四元靜意堂二元丁家瑞求次子邪病愈五角○青浦學正齋顧地山廣文募如臯孫氏洋十元沈沂東四○沈耀章二元錢四百文沈堅亭沈蘭野沈介眉三户各一元沈雪生四角沈忠臣子福徵二角無名氏錢四百文嚴張氏嚴石氏嚴劉氏青雲閣陳嚴氏婁嚴氏六户各三百六十文竇小蕪王青溪允源和季官六户各二百文季吉人景卿二百文張仁山一百廿文仲祥庚田萬利繆同泰季昌海李復成樊義泰季同昌繆益元陳金財沈裕興沈正義由萬森容泰昌楊玉山魏採山裕泰田萬盛徐元義十八户各一百文共三十九户合洋廿五元○初三日揚景亭喬遷移宴親友筵資爲之造福洋一百元陳祥滋求病速愈十元新安徐公　由安孚莊來十元無濟順公典同人端節筵資四元蘇州沈門王氏還願四元王門吳氏三元六角夏門陸氏病愈完願二元金陵靳茂林爲長媳病愈完願一元金陵王正全爲妻病愈完願一元蘇州金鼎一元金顯元廬銀二錢四分○初四日晋昌王氏同兒女輩求夫主身體康健服藥有靈洋十元神佑氏因臨危轉安十元木瀆張門陳氏爲娣如門陳氏求腕痛速愈五角○初五日何藻生由白沙老人來洋十四元不留名求合家平安人樂由惠泰莊來十元榮記求女病愈十元清江叢鞠山房十元無名氏五元古黑汪瑞麟求　身體康健合家人口平安二元朱門王氏一元南潯沈漢陽求痴邪病速愈一元廬江陳殿元一元○初六日常州恆源莊趙葉氏洋十元淮城磚橋錢同訓求保佑父病速愈十元蘇州五齡童子節省三四月分點心錢求讀書聰明二元錢二百文嘉郡源泰莊莊衍慶求病愈洋一玩張文增求病愈銅洋四元○初七日倪濟川求病愈洋五元練塘盧竹記爲祝表病全還願五元太倉有心無力子爲母病愈續繳三元又求自病卽全二元楊玉麟因前許願印送感應篇陰隲文覺世經等書折資移助二元楊沐霖一元沈秋記由酒涇馬萬源寄來二元○初八日無名氏洋廿元 
[上海六馬路仁濟善堂籌賑公所施少欽經收山東順直賑捐五月十一至二十日止清單]  
　　山東融恕齋主人大善士九八規銀三千兩郭清雲大善士求氣喘諸病速愈洋二百元楊樂庭洋四元儀圩保甲局顧小峰陶恊華三户各洋二元梁佩叔葉東屏楊任氏諸葛氏光新光賓光耀張氏士軒許善梅徐秋軒十一户各洋一元徐連甫楊光弼二户各洋五角共收九八規銀三千兩英洋二百廿二元○順　方錦黼翁交來四友大善士爲祖母五七求資冥福洋五十元源遠廿九號洋廿元何遠來洋十元顧德源洋八元孔隱名求母病速愈洋六元陳季某求子病速愈武陵滬上居安子求合家平安爲梁求符治病愈徐南孫求病速愈周琴齋壽筵移賑胡仲記六户各洋五元陳兆鵠求自病及三五兒皆速愈紫英二户各洋四元古吳蒿目時艱生病愈完愿魏思則堂二户各洋三元陳隱名求母舅病速愈崇明海關魏起　三户各洋二元方廷邦秀峰周隱名陳式卿求三子病速愈内秋谷求妻病速愈五户各洋一元趙甫久求合家平安魏讓崙讓峻三户各洋五角隱名氏洋二角元發求合家平安銅洋三元不書名銅洋二元魏思則堂無名氏二户各銅洋一元共收英洋一百五十元七角銅洋七元正 
 
 
 

Page 10

 
 
   
 
