# 1887 - 76 - 4905004

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印要民同向不多見自經兵燹尤如吉光片羽彌希彌珍爾四海臣民轉無以竊建　　　心　郅治之謨不著今退補樓主人出其家藏初印本付點石齋石印仿巾箱直行本大小而凡三　雙臺單滯諸欵式悉仍籌責不敢經具　　　印硃字赤黑分明原便展讀惟是石印工料旣貴而套印硃字尤屬不貲現已擇吉開印聲本年七月底出書預定者每　價洋二十八元　　　元禀取書票書成找洋二十元取書一部其未經附股書統定四十元發售每部計六十册外加文木箱子一只握　鎖匙悉用雲銅隸字顔　　　絶倫凡在同志幸早賜顧售股處在京都煤巿街源豐潤並發兌各種石印書籍揚州厚生庄上海點石齋南局粮房候敎 
[招股石印阮刻十三經注疎并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有修浦有　　有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今已　七十年難保無潦草翻刻者轉有魚目混珠之憾春及軒主人藏有初印　本不自思秘特倩點石齋以石印法　爲巾箱直行本紙取潔白字益　　并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字　模糊之本何如得此精校精印　於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給　　條爲憑洋於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房法馬路還　　書坊　　安　庄掃葉山房京都正陽門外打磨廠西頭路南聚通　號天津北門外針巿街聚通恆號鎭江祥泰典廣東省城楊仁新街德昌乾號揚州申昌　　　生記石門寶成典海寗城謙吉典杭州申昌號常州恆生德錢莊躉買向上海法馬路南申昌後馬路惠泰庄内晉升號面議 
[精校石印四書典林] [  點石齋主人啓]  
　　新安江愼修先生四書典林爲時文家必備之書惟木刻漶漫書頁亦多芸窗展卷未愜閱者之心舌耕室主人覔得　本楷字重鈔復倩名宿再王精校托本齋石印縮成四本外加綾套裝訂工整紙墨精良自當有目共賞定於月内出書每部價洋一元六角躉售從廉如蒙賜顧所至本齋　房面議所印無多望勿遲悮 
[地震别解] [  吳縣葉耀元子成稿]  
　　自來以天象地面之幻變俱在災異之例蓋以有害者爲災罕見者爲異而地震其一也地震之見於經傳者固已班班可考卽覽歴代史策所載亦屬指不勝屈當時論斷者分馳雜出類多影響之談雖其事或有而其說實難信也良以前代不講格致之故前古文明之世初非無格致之學所謂師傳曹習者有之舉堯典洪範兩篇已可想見其大概自秦火以後格致失傳矣俗傅地震爲鰲魚攻動其說出自佛經比邱之徒刻其象於木魚之面以持凈戒蓋木魚或以之而名也釋迦牟尼佛云着壞色衣執持應器此持應器才卽今之木魚也此等事初非無因亦猶箕風畢雨之出於洪範星有好風星有好雨之言後世附會其說其靡　遂全於此逹者弗信閒嘗於泰西格致各學涉　及之愚　地震之理誰多要皆由地中之火前格致　推測天地開闢之前地球乃一團流質如一點水在空中但熱極明亮類若火球亦與大陽無異嗣後球面漸冷凝結堅皮於是石生焉而水卽生於其其繼而堅皮迸裂皮内流質復凝爲石鄙以此爲世界火山之始當屋時球面之水逐漸加多自此又屢裂屢凝以成球面諸石及山海凹凸之形格致士察諸石類凝結甚厚其　累甚多大綱分磐石爲三層然三層之下仍有烈火在焉所以每遇隆冬昆虫野獸俱入地成蟄計算其熱度自地面以下十丈此一層乃受日光之熱故漸深漸冷深至十丈則又漸熱此方是地火之熱自此而下每深五丈寒暑表增一度入地愈深熱度愈增故百丈之井皆爲温泉若深至二里又四分之三已熱於地面百分依此推算至百里之深盡爲烈火矣若是則　不擊盪發洩哉其火燄發出者成火山熱氣壅塞者成地震亦力大而火發地面卽爲火山力小而熱攻地中卽爲地震蓋火山用地震之尤甚一而二二而一者也西人所謂氣動火動其說誠是氣動卽熱氣壅塞而攻動　如煮水壺中塞住其嘴葢必上頂地震亦然其風動者係地面之颶風撼動所致不在地震之例警如迅雷猝發遍地震動巨砲轟擊屋瓦皆震此皆空氣激盪所致風動亦猶是耳或曰地震預兆之理能道其詳歟曰能試　陳之若井水忽渾池塘起泡海波忽揚皆因水底發熱之故璧如漬米於釜水滾悉浮泡沬交作也他若夜半忽亮晴空生雲須與火山相近者方有此兆至盛夏忽凉若居磚泥之地則更騐又曰地震之兆果盡此歟曰按格致推敲雖冥冥之中自有昭昭者在鄙人又推得數端請再言之若時未驚蟄昆虫多見亦爲地震之兆天氣晴燥地面忽油然如汗亦爲地震之兆荒塜纍纍忽而夜多燐火亦爲地震之兆其在南地瘴氣忽發亦爲地震之兆其在北地積雪忽融亦爲地震之兆然地震火山多在外洋而中國惟有地震及温泉閒或遇之亦不爲災魏書云盤盤國有火山山旁皆焦有汁流數十里乃凝結卽硫黃也張華博物志云西域有且彌山去高昌八百里高數十丈晝則孔中狀如烟夜則如燈光其地多硫黃是中國向知有火山而硫黃亦火山相近之物也顧西國地震火山古時常遭奇禍更有甚於今之所聞者如一千八百年前在意大利國地中海邊卽古羅馬京城相近處有高山一座初時山上山下花木醫薈該處居民莫知其爲火山也當年爲羅馬全盛之時故彼處山水秀麗城郭如畫人烟稠密雞犬相聞乃無端而山摇地震霹驚天火石飛空細灰四散一時接連燒灼百姓全罹此厄或爲石壓或爲灰埋數十里烟塵蔽日白晝如深夜更有白色流質衝出漂没兩大城一曰黑吉厚留銀一曰旁比而前日之園林佳麗今日全變爲瓦礫荒郊後人遠避其地迨數百年後民盡忘之近有掘其地者得古時通衢夏屋依然一千八百年前形景頓陳目前然其禍亦可爲列矣哉按火山或隱或顯遍地皆有歡羅巴近地中海邊　兩大座北海愛斯蘭永雪界中及南北亞美利加等處多有亞細亞火山成羣　魯巴四圍皆是吕宋及日本迤北一帶並太平洋中尤多其爲禍不一在陸地或迸裂或升高或坍沈或遷移在海亦有漲升之變詩云百　沸騰山冡崒朋高岸爲谷深谷爲陵固天下常有之事所以今日礦中煤塊盡是千萬年前地面之草木埋鬱而成嗚呼人生若夢瞬息滄桑自古迄今有同慨焉或曰不知則已知則欲防不能不將爲杞人之憂天乎曰子輿氏云莫非命也順受其正善哉是言吾誦之而無憂矣區區之見聊當負暄敢質諸大雅君子以爲何如 
 
 

Page 2

 
 
[本館接奉電音]  
　　昨接在京友人發來電音有本月二十八日上諭一道敬謹譯登○二月十八日奉上諭翰林院侍讀學士良貴奏因病懇恩開缺一摺良貴着准其開缺欽此 
[日報譯登]  
　　日本報云高麗王喜愛的生電燈之明亮特于宫中裝設而令一西人管之西人有一手鎗放諸室内其所雇高人見之　挲不釋忽擊動機器轟然一響彈入西人之腹急延醫生療之則已不可施救旋卽斃命然則軍械可妄動乎哉 
[三河壩决]  
　　本月二十五日之晚揚河水勢無端盛漲全翌日清曉已漲至六尺有餘東關外水與堤平石碼頭盡行淹没居民大爲諚異不知水漲之由後探聞高寶上游三河霸陡然遣決水如高屋建瓴而下以致溝澮皆盈按是壩爲洪澤高寶兩湖交界之關鍵日來北地雪水流入洪湖湖身久淤不能容受遂致核壩崩决水勢横流也 
[神京清話]  
　　户部自前年奏開每防捐以來迨今已逾兩載嗣復奏請在天津等處一律設局收捐盖亦廣爲招徠之意也究之捐局所收頗形暢旺以致部中收數寥落無多計客歲至今每月不過得銀數千兩本月初該部奏請各捐局展限兩個月限滿一律停止統歸户部奉旨依議刻該部已飛咨各省一體遵行矣○前報紀户部顔料縀疋兩庫堂官派他署司官四員考察庫中案卷云云兹悉堂官以本庫書吏屢經言官叅劾人言嘖嘖物議沸騰因疑其中必有弊端務須詳加查檢及該司員將兩庫收放各案逐一核算並無不符遂卽開單呈閱而堂官仍愼疑不釋面諭兩庫將一切放項暫停惟目下西陵應領要需依舊照常開放云○京西萬壽山殿宇亭臺玲瓏幽雅每值皇上駕幸圓明園中途必於此憇息焉平日嚴爲封錮派官役看守遊人皆不得問津本月十六日醇邸親往海淀閱看挑挖昆明湖工程路經此山於馬上望見叢林内有三五人盜鋸樹木遂傳喚中營副將帶兵多名上前拿獲次日解交刑部訉供○皇上親謁西陵需用車馬甚多馬匹向由兵部於五營咨取每營須交五百兀車約三千餘輛例由宛平縣預備刻聞兵部及宛平縣已核定各衙門需用若干按數咨送執禁俟至期憑票給發云○某甲素以放倩爲業盤剥重利貧民苦之兵部窪某乙欠甲錢文甲往索取乙以窘乏對甲不允言語過激釀成鬥毆相與揪赴官廳行至西三卒阿前甲怒甚出言不遜乙曰欠錢不欠駡爾何申申毒詈爲遂飽以老拳乙情急失脚將甲左眼踢傷登　青腫負痛歸家次晨遣丁赴官呈控未卜如何了結也○東華門逞兇人犯奏交刑部嚴訊一事已見邸抄兹聞逞兇之犯素業皮工現惠瘋邪遂闖入東大栅欄科頭瞪目肩　皮擔欲入東華門經正黃旗值班護軍西林泰上前揪住該犯袖有皮刀向該護軍頭顱砍去並砍中手腕手指二個亦被砍傷幸值班衆官兵急爲遮救用棍將該犯打倒縳而告諸司鑰長禀知景運門值班統領德統領令將該犯交外偏吉步軍校看管一面令檔房繕摺奏交刑部並以該護軍因公被傷尚屬奮勉賞銀二十兩舁回家内調養俟傷愈卽以本旗護軍校坐補該處值班官兵亦公攢京錢三十千俾作藥費云○日前散秩大臣咸公入值内廷恭遞繕牌以俻召見不料是晨在散秩大臣班房忽然染病倒地當由衆蘇拉挽起舁出内廷用車送回調治○禮邸丁憂已見客冬本報兹已百日期滿於本月二十一日上墳致祭除孝薙髮旋於二十五日具摺入内請安入值當差 
[烟臺餘話]  
　　初八九二日由南省載來何木數百株運置新關碼頭聞係預備電杆之用云○粥廠已於本月初一日停止當此寒盡春歸無業貧民亦堪自謀生計矣○海防營向例以銀折錢按每月餉項若干限期十日一領客冬存有軍粮今春議照巿價折放而兵士不無零星使用因又補找大錢數百文○十一日鎭遠定遠等兵輪十三艘由威海口駛來小泊一天旋於十三日駛赴旅順 
[富商失竊]  
　　江右向銷淮鹽自改爲票商販運每票所獲贏餘歲不下三千金迄今二十餘年票張多者獲利不可紀極惜江右人士眼孔甚小當時多不肯買票致江省各票爲徽人所得故徽商之在江省者其富無與比將其尤爲傑出者則有朱某舊臘經理人上街以一去挑銀摺數百收取店貲則業産之多出息之大不問可知矣且販鹽之外復販運夏布於蘇浙各屬亦多得厚利可謂多財善賈者矣日前其夥由贑回江薄暮舟抵滕王閣次早檢視箱籠失洋五百元當卽報案勘騐飭緝未識能破案否也 
[洋藥續章]  
　　洋藥釐稅併歸海關征收後經户部及總署續議章程百餘條内一條云令售土各地鋪完納月捐釐稅分别上中下三户上户月輸銀五十兩中户月輸銀四十兩下户月輸銀三十兩統向新關完納并須連環保結領照開張不得時開時歇不久將由部頒行各屬一體開辦矣 
[鳩江新語]  
　　去臘文華廷明府委辦蕪關大江口稅務廳差旋訪悉船隻抵埠自抄號私查官查以至掣票開行書役需索陋規每船自一千至二三千不等爲害商旅何可勝言因特禀明關道憲嚴行禁革雙錫五觀察批行轉諭各書役嗣後不准需索分文如敢故違定行嚴辦該商販等亦不得私給錢文似此寛以恤商嚴以馭下誠近世不可多見之賢員也○去年輪應查閱安徽營伍之期奉旨卽派皖撫代閱適吳張兩中丞先後出缺阿方伯兼護撫篆奏明俟新撫蒞任筮日分巡邇日各營將領奉陳六舟大中丞札飭先期操練務極精熟以便孟夏出省校　刻下蕪湖各防營將弁咸督率屬下兵下認眞操演或試騎射或演刀棍雜技或試打靶或排新陣終日鼓角旌旗大有如火如荼之盛云○前　因利局將錢貸與貧民經勞餬口貧民深沾利益刻骨銘心嗣因經費不敷遂於去年停放刻經陳六舟中丞分飭各屬一律照前籌辦錢孟超明府奉檄後親蒞該局面晤各帮商董議籌借欵存局放給貧民並勸各行號所輸月捐經費一律繳清庶足共襄善舉一面出示曉諭未還各借户赶緊清還限本年三月内止逾限卽嚴提懲究如能舊欵清償仍可覔保再借云○錢孟超明府出示通衢略謂民有身家卽有恒業無業之民　不知保家更不知保身始則游手好閒繼則開塲聚賭害已不足引而害人誘人入勝蕩産傾家身敗名裂流爲匪類言念及此殊堪痛恨本應　拿懲辦不忍不教而誅爲此仰各賭徒洗心革面痛改前非倘再不知向化定即密拿按律從嚴懲治决不稍寛云云禁革澆風誠民之賢父母也○太平府試院年久失修傾頽實甚前經聯仙蘅太守札飭當蕪繁三縣轉諭各紳董籌欵興修當繁二縣紳董久已齊集郡城惟蕪邑無一人至府錢孟超明府因之移學飭催始有邑紳程孟侯孝廉廼封禀稱鄕紳董延不進城請飭轉催以便會議籌欵明府批謂俟催請各紳董來城會議想事關文教當不乏好義之士也○洋藥稅釐自併歸海關征收後各行號統由洋藥公所每日會議行情懸牌布告不論大小各店價值劃一無許紊亂絲毫云○前報紀聯仙蘅太守由蕪乘輪晋省一節兹悉太守因公躭擱於本月廿二日始乘江孚輪船前往履新云 
[杭事雜錄]  
　　衛靜瀾中丞甄别三書院已列前報聞續繳之小包封由中丞親批逼時不閱四字並不拆動原封發還至歴年閱卷之候補官以其情弊太多概不委派特委新到省者六人在署内一日閱畢故此次所取者尚孚士論○近有一種人家均在小街僻巷以客寓爲名招留賭客開塲聚賭通宵逹旦并可邀約婦女入内一切均隨客意上城東則羊巿街西則府前地方中城東則石牌樓左近西則靠滿城墻一帶下城東則太平橋上下西則永福寺巷倉橋等處局外人過之并不知爲客寓逞知其他蓋其門户實與住家無異也○衛中丞甄别孝廉在制憲行轅扃試親到點名出題後卽回署許方伯在内監塲題爲色思温六句一文一詩酉刻繳卷惟諸孝廉不能爲馬卿之速率多爲枚叔之遲仍遲至三更始行繳卷且尚有四十餘卷未繳方伯不能再留遂未得繳進是日赴考者眞孝廉祗有二十九人餘則新入詞林者亦多混跡其中中丞知 
 
 

Page 3

 
 
多假冐故科分籍貫三代均飭取藩司底册核對且須填寫三代核對有不符者雖已取入亦必扣除○省中侯補人員因某官進京遂在江山船設酒餞行肴芬酒馥竹脆簧清是日風雨甚大席散時譙樓已三鼓矣轎夫向船索取飯錢船中人不肯給遂在船頭爭鬥有兩轎夫被打落水幸人手衆多趕卽救起不致隨江潮而去次日由滿營轎頭調處息事聞船中共費十五六元一席酒資不敷用矣○二三月香巿松木塲一帶極爲熱閙攤肆則霧密而星羅船艇則頭銜而尾接幾無容隙之地該處地保全持此時出息以爲一年食用除各店鋪均有照看費外凡停泊船隻視其船之大小以收費之多寡遇有肩挑食用等物在該處稍稍歇擔者亦必索取規費其無錢可索則擅取其物以爲抵更夫栅夫藉此亦獲厚利今年隂雨連朝春寒未退下路香客來者未多卽攤肆亦尚寥落故若輩均翹首而望云○城中小錢禁者自禁用者自用以洋換錢每元不過一千零四五十文且仍有砂壳小錢攙和在内餘則有魁紅紅肉通用小錢各名目魁紅每元可換一千二百有零小錢每元可換一千四百以上因巿上實無大錢可以流通也近由官在報國寺用機器試行鎔鑄所鑄之錢如同治時新砂一式 
[揚州官報]  
　　十三日新任宿遷縣黃大令金鉞過揚履新張鹺尹桂林委六漫閘差十四日柯鹺尹鈺委許坎關張鹺尹溶委仇湖口緝私差十五日新任甘泉縣舒大令偕同瀛眷於下午三點餘鐘抵揚旋卽登岸至玉井公館移時傳出紅諭一道擇定本月十七日丑時接篆視事 
[移提拐犯]  
　　縣署接得長洲縣來文内開有王姓拐賣女孩案發訪知匿跡上海請卽拘提莫邑尊飭差查得王在法界後新街開設永盛昌烟館因卽咨照法捕房飭包探拘拿歸縣想卽須押解長洲也 
[詳述販鹽斃勇事]  
　　昨報列販鹽斃勇一事兹又訪聞此事詳細原委爰再述之有某甲者向以販鹽爲業近又購得私鹽數百包藏諸家内前日被鹽捕營巡勇偵知擬卽往緝甲聞之立雇數駁船將家中所儲之鹽悉數從後門運出并糾聚梟棍持械尾隨保護巡勇亦飛駛艇船急急追趕追將及梟黨卽稱戈抗拒格鬥多時巡勇有受傷者時鹽船水手楊發發植立船頭巡勇放一手鎗中其太陽遂卽落河而死尚有船户吳掌生亦爲鎗彈轟傷梟黨見勢不能支鳬水棄鹽而遁並聞楊係上海縣屬大王廟人業由家屬舁回棺殮並未報官吳則擊脫門牙數枚尚不致命云 
[英界公堂瑣案]  
　　包探揚阿炳禀稱巡路至粤人家門首聞有女孩啼哭聲入内詰之則係姑蘇女子被賣於粤婦家間之粤婦云有碧雲天烟館主劉錦堂託我售與粤人言定身價洋九十五元尚未成交因將一干人解請訊究蔡太守研訊該女孩供名小妹年九歲父母俱亡柩厝西門外餘語含糊李李氏供稱小婦人與小妹是姊妹行父母俱亡棺柩旣無力還鄕安葬又不能養贍弱妹故商之叔父劉錦堂將妹售錢除償還父母棺木洋二十五元外餘洋卽將柩遷回故土不知叔父如何賣與廣東人家錦堂供在致遠街開碧雲天烟館兄嫂去世欠債廿五元無欵可償因商同將小妹售錢旣可償債又得盤柩回鄕太守謂爾等將該女在滬價賣非妓卽娼况廣妓稍不遂意鞭撻交加爾有何面目見爾兄嫂於地下乎所欠只二十五元而賣女之洋多至九十五元爾實從中私飽本應責懲姑念價賣未成從寛豁免嗣後不准干預此事倘敢仍賣與廣妓及娼家一經訪明定卽嚴辦至所欠聚興號棺木錢着卽傳諭俟小妹嫁後以財禮洋償遠小妹仍飭其姊李李氏領回擇配說者謂此女仍給該氏領回必致依然淪落賢有司旣經訊確曷不暫發善堂庶幾一片飛花免至飄茵墮溷乎並世不乏不情人願相與合十焚香同向琴堂籲禱○汗劉氏訴稱王小山將我女逼勒爲娼現居在美仁里王金珠家小婦人向之領取反被誣我借洋六十元不得已奔案籲求爲之超豁蔡太守着候差提質訊該氏又稱遲恐被匿太守遂立飭差協同該氏前往金珠家指提適金珠和天津人陳雙喜在室聞而大怒將差驅逐出門差乃恊同地保復往陳復將差保兇毆該氏之女小保則已藏匿無蹤該差無奈據情禀明太守太守大爲震怒出籤協捕務獲嚴懲○蘇人鮑曉堂訴稱小的寓居三洋涇橋長春客棧昨日扃門出外將匙鎖交茶房顧士桂經管及事畢歸棧則房内所有羔皮長袖馬褂失去無蹤諒係該茶房監守自盜因之報捕拘案請懲顧供小的在棧充當茶房該客不知如何遺失馬褂小的並不行竊亦不知情蔡太守以鮑指竊無憑不能准理惟該茶房旣有監守之責咎亦難辭遂飭將顧押候提到長春棧主復訊察奪○朱明山訴稱被竊櫃上天平法碼蔡太守因無贓證飭捕往查旋將人贓解案太守研訊之下竊犯許阿生狡展異常因判押禁二禮拜○高大春訴稱偶因細故與王明盛口角王將小的頭額毆傷今已痊可請爲提究王俯首求恩問官着押二天以儆○甯人陳文星訴稱小的在英刑司署爲庖人今晨至三茅閣橋買雌雞一頭言定二百餘文旋因爭論斤兩陡被掌頰由捕見而拘獲賣雞人沈恒甫供認行兇自願改過問官判押禁三天○巡捕禀稱王裕忠等在路聚賭拘拿請究王等同供小的等沿途索欠並非賭錢問官着卽釋出○蘇人周錦德訴稱家中時時被竊昨晚又有偷兒入内竊木一株人贓併獲送案請究竊犯王阿關等同供失業無聊不得已而行竊問官判各押二禮拜○小工頭徐金全訴稱昨日瓜分貼欵之時王阿才名下多分千餘文嗣向索還王卽行兇因之報捕拘案王供詞游移蔡太守令押候由徐查明察辦○錦名洋行管房人曹雲卿訴稱疉次失竊木板爲數甚多報緝拘獲賊犯及收贓人送案請追贓物賊犯沈富榮徐阿榮供稱木板已售於格致書院附近人家王張氏供認買板六片計錢三百文朱二卿供認買板二片計錢一百四十文王李氏供認買板六片計錢一百六十文并同稱今已將板用去蔡太守謂爾等收買竊贓實屬不合遂酌量各照買價罰錢違則管押一禮拜 
[法界捕房瑣案]  
　　湖南某甲借住公館馬路吉星公棧據云携有乾麵託紹興某乙出售將帳結核約虧短十三担之譜向乙索取乙付洋十四元尚少十三元有奇置之不理無奈投案請追王司馬詰問之下甲供訴前情乙稱甲用小的帮伊消貨每月許給工洋五元業將三月未給分文現在照算尚應找給何事反向小的索錢司馬謂託爾消貨爾是掮客如何向索辛工乙仍嘵嘵置辯司馬怒其狡猾着掌頰二十下還押候核○啓順布店主吳吉門失去洋元鐘縐一案前報已兩登情節昨晨王司馬蒞捕房時朱新甫周仁記吳吉門等報案聲稱刻已料理清楚請將朱坤全周仰溪釋出司馬着將兩人提案謂此是何事而可不辦乎遂着將兩人各責一百板以儆將來朱周吳等請將兩人帶回押令回山永不至滬司馬見衆哀求從寛免責○陸蓮生控鄭心全等將姪誘賣一案除繳案之洋概給買主俞王氏領去外尚少洋元着鄭及王子良錢阿本等赶緊措繳鄭稱無洋可繳兼無保人錢繳過洋一元尚少一元未繳昨晨司馬蒞捕房俞王氏投案請追洋元司馬着將錢責二十板鄭王各責一百板尚有陳管氏施秦氏二婦少洋二元着於下期傳案追究○昨報列船户陸永林姚桂生在鴻春園啜苟被船主四十子糾人打架一案王司馬諭俟提人研問隨經人調處寢事賠茶肆洋八元陸姚兩人從寛釋放 
[陳與昌協賑公所賑務要略]  
　　二十六日吉星公棧馮君清和交來川土三包計重一百二十四兩據言此物係毛善士沅送於何君慶林陳君慶山二人因二君不受卽託棧主助賑現售見英洋三十六元非獨見諸君之準乎情酌乎理從可知好行其德者無時不以賑務爲念卽無物不可濟助賑之用也○二十八日申刻特將缿桶一具親送至靜安寺面交申園主人兾游客中有樂助賑捐者懇浼代爲照料乃坐未片時卽蒙數善士踴躍樂施旋收得英洋五元小洋四角錢二十二文於游觀之地而不忘飢溺之懷在諸君固不欲藉此楊名而甫設此桶慨然爲先路之導則無日不游人如織我知申地善信最多自必爭以節省之資作無量功德竊以自幸而尤爲災民幸矣竹坪陳煦元謹誌 
 
 

Page 4

 
 
[花朝前一日夜窗坐雨奉懷吟鉢仁兄卽請夢畹生指疵]  
　　未曾識面倍相親文字知交總夙因叔度丰神清似水仲宣采藻豔於春　蟲愧我浮名薄奪錦輸君好句新風雨敲窗寒不寐　聊滋味是懷人[  吟紅館主人弟楊補雲呈草]  
[口占一律卽次見懷原韻塵吟紅館主法政錄請夢畹生點鐵]  
　　緣深文字最相親結得名流亦夙因折桂好邀蟾窟月探花須看鳳城春多才豈合田園老妙句都隨景物新漫道江南無所好一枝梅寄素心人時庭中紅梅盛開故云[  綺禪庵主吟鉢稿]  
[徐園十詠之二次懴情侍者韻呈鴻印軒主懴情侍者粲政錄塵夢畹生政刊]  
　　長廊覔句風景清如處士家繞廓况種四時花　誰又手欄前立好句吟成欲護紗○曲榭觀魚碧欄干外遶清溪荇藻交縈東復西尋樂不殊濠濮上酒豪莫漫比鯨鯢綺禪庵主陳吟鉢呈草 
[上海四馬路文報局内恊賑公所經收賑捐二月下旬清單]  
　　廿七日浦城電報局委員黃君凱臣經交前辦浦城電報局委員曹子駿鹺尹經勸浦城縣正堂梁會亭明府經募急單捐册廿七扣共捐浦平番銀二百另五兩八錢五分八厘合計英洋二百七十二元三角又交來浦城縣各汎官等共捐浦平銀十五兩另七分六厘六毫合計英洋十九元九角四分一厘以十兩共由電報總局總收支所匯到英洋二百九十二元又錢二百五十四文各善士細户另登報章○使君受福册徐新沅善士十元惠泰庄募不留心銅洋一元求病愈求平安祝氏竹浪軒四户各二百文李培記一元求平安一千文保泰痊三百文燕吟書屋求平安求免悔有心無力也宜軒敦禮堂魚山書屋啓承堂魚麓山房存心堂隱名氏知善堂沈衡記補不足堂妙吉祥室留餘堂養心居孫箎記衍慶堂文蔚堂未敢望福但求消災詒燕堂補足居二十四户各一百文實收洋五元銅洋一元錢三百四十文金陸江義和號募許佑之朱韻琴二户各銅洋一元延令守拙子求母康健顧野堂二户各五百文吕紹豐李紫卿二户各二百文萬錦帆一百文實收英洋一元銅洋二元小洋四角錢十六文○震澤孫開帆善士祈求平安一元○本日共收英洋三百另九元銅洋三元小洋四角錢六百十文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[勸復鄮山書院示]  
　　鄞縣正堂朱爲勤復鄮山書院先生開課以崇文教而勵人材事照得書院之設昉于唐之麗正盛於宋之南渡洎元中統二年始令各縣設立小學而於先儒名賢　迹並立爲書院生童肄業者有司擇其能否而進退之而好義之家又各輸其錢米以贍學者盖以崇文教勵人材而濟學校所　及也可東爲文物之邦自慶歴五先生以正學爲之昌而淳熙四君子繼之一時承學之士如逢從風如川赴壑尋聲企景項領相望各以所得傳授徒友文學之風寖昌盛矣逮　我朝通儒上材焱起鱗萃其間長人名德篤念邦族卯惠士林分其膏腴創造書院溝習勤而觀摩備法至良意至美也自粤宼肇亂文物蕩然學舍講堂並成灰燼今則海宇晏然二十年百廢漸舉先後守土大吏莫不以振興文教培育人材爲先務旣修復月湖書院又創設孝廉堂辨志精舍條教科指煥然　變于其舊第鄞邑尚無奪設書院殊覺缺然本縣旣莅兹邦訪求古蹟知成西向有鄮山書院自元以來幾五百年久廢不治次求曩時毛鄭兩山長撰長都講之所蓋渺然不可復識學者讀袁文清公所記餘韻流風徒增慨慕而已用思復其規模創　書舍收召生徒以爲官學顧奬賞不資罔鼓厥氣膏火不備罔勵厥勤修脯不供罔建厥長因捐廉俸三千爲倡冀好善君子眷念　梓共贊成之乃草議方成瓜期及代單車遠去耿耿十懷今重蒞兹邑亟以前議與諸糾士　之僉以爲可用持先行開課擬於城南倉聖公祠稍易規模權爲撫山書院俾多士共奮於學以待厥成爲此特諭閩邑生童知悉本縣定於本月二十二日舉行鄮山書院甄别爾等務于三日前赴　房報名填册屆期聽候本縣扃試爾多士務宜屏袪揣摩邳張瑰異握理懷璧各献所長本縣當愼拔其尤著爲定　優其　給以鼓勵之至於購置學田恢拓書院資費浩大必賴捐輸除本縣捐亷倡率外凡邑中糾耆殷户詩禮之家尤望量力　財成此善舉將見異日人文蔚起超然與淳熙慶歴同風非僅嫓美於唐之麗正固斯土者之幸亦官斯土者之光也切切特示光緒十三年二月十五日給 
[喜筵助賑]  
　　日前本埠北巿吉記洋布號虞鵬九兄捐助山東賑洋三十元其來函云近因兒女婚嫁疉承各親友厚賜隆儀理應肆筵設席恭謝盛情祗因異地覊身諸多簡褻現觀各報所述東省災况待澤孔殷爰將席費悉數充入賑需藉申謝悃所願至戚垂仁良朋好義勿以不恭之罪見責爲幸具見仁人用意自是不凡爰誌數言聊申敬意[  上海絲業會館籌賑公所施少欽謹誌]  
[過亦愚師六十壽序]  
　　吾邑爲　德舊壤山川清淑人文鬱起通入碩士代有之國朝乾嘉諸大儒倡明經術一時風會所趨爭樹幟志號稱漢學海内駸駸然趨實學矣而鄕先生如秦文恭公蕙田吳岱巖吳尊彝昆季顧震滄顧景范蔡仁錫於易詩書禮春秋史志輿地具有專家絶學爲海内稱頌至高忠憲之兄孫紫超顧文之孫所止秦兩沙嚴生軒則尤東林講學不求聞逹而淹貫乎六經者蓋鄕先生之博通經義見諸著述誠足徵人文之盛也近世士習日非矜尚乎詩文炫燿乎科第而吾師亦愚先生講求漢學卓然爲諸先生後起先生年少補諸生銳意嚮學兾以通經致用屢應秋闈九薦不售人皆爲之惜兩先生不介於其中君子之於學也讀書纘言必有所以確乎自信者詎以外之得失爲輕重先生巋然一老於乾嘉諸大儒輕學之書覃思精索必衷諸是而尤旁涉於史學古文辭咸推爲作者之倫近則從遊者衆與之稽經講義終歲孶孶殆將遯世不見知而無所於悔然人之論先生者以爲學如先生如吳尊彝顧震滄當日荐舉經學必有所見胡爲闇然如高紫　諸先生不聞於時也世銓謬列弟子藉衣食奔走未得厠講堂與諸弟子親承所學引爲私憾内戌歲歸自雞林登堂拜謁見先生案積經籍數十百帙終日危坐手評經史朱墨並下盖先生精力充而治經不衰明歲丁亥先生年六十矣祝嘏之日諸弟子或誦易之元吉或歌詩之天保或陳洪範五福禮稱鄕飲酒春秋舉絳濟濟洋洋各以其業　先生壽銓則揚言以進曰古人不朽之謂壽先生治經功深異日纂著成籍襢之後進則所謂壽者又非世俗所得而知銓不敏何足揄揚謹鑽仰所及進一言以侑爵亦以見吾鄕人文之盛固自有在而鄕先生之遺澤於焉遠矣光緒十有三年春王月受業秦銓百拜謹撰 
[乞嚴伯雅觀察錢昕伯明經惠撰小樓吟飲圖題詠彚錄序文久未見賜兹因裝册在卽專待大著壓卷謹作小詩以催之]  
　　著作流傳衆共欽因求墨寶寫虚襟躍能望重偏諧俗倚馬才高豈憚吟幻出烟雲供點竄唾成珠玉待搜尋許燕手筆誠難得雒誦能教徧士林鄕愚弟王恩漙拜手 
[上海四馬路文報局内恊賑公所經收賑捐二月下旬清單]  
　　廿五日仁和長號十元陳堯松善士十元○使君受福册無名氏二角湖州潘公橋卡交來恊記五元李子和翁送壽禮移賑一元李荔生翁送壽禮移賑一元　疚人二元○廿六日使君受福册九章綢莊交來福蔭居募勉省氏一元周慈甫六角盧家氏柳汀氏二户各四角沈槐三三角談吉如睘肇記二户各二角福蔭居二元黃守耕桂含章包曰舜孫楨廷孟氏奚敬甫林王卿張如璋鳥云舫鄭勤甫周寶泉沈金山王炳三勵勵堂十四户各一百文實收洋六元又錢四百五十五文吳淞信大行王頤安先生募王拜石四角吳仲華蔣筱軒姜慶瑞三户各二角常熟時秦棧萬友蘭先生募徐少坪一元種德八百三十五文沈半記五百文萬友蘭施文德席梓峰吳汀薌嚴銜生五户各四百文陳吉甫石子良二户各二百四十五文席春泉鄭蘭洲吳慶拿嚴鏡清萬韻槎不留名六户各二百文不求知吳庚記二户各一百文實收洋六元又交來釐峯石泉善士爲慈親舊病復發祈卽速痊一元九江太古洋行悵房募無名氏十元莫望報人一元有心無力人二元又銅洋一元吳儀卿翁五元○陵字册常熟慎和庄余木君先生募無名氏十元○揚州申昌書畫室交來江都縣人鍾寶源翁爲太夫人素有肝氣祈卽速愈許願十元本埠製造局何西臣翁爲妻氏求病速愈許願五元九江世恩堂二元寗國府王子維先生募交五齡童子吳求病許願速痊助原平銀四兩六錢九分本洋三元蕪湖回頭是岸人募同念人本洋一元聯元熱心人二户各英洋一元種福堂六角　麟堂四角無名氏二户各本洋三角無名氏本洋四角方萃知無名氏二户各三角綿力人二角貽谷堂一千文實收花本洋二元英洋五元常州雙桂書屋莊大善士爲家慈祈保福躬康健孩嗽早痊并合宅清吉十元安慶近堅居章交來浙湖三齡幼女章藹求疾病消除永無灾病四元○二天共收英洋一百另七元花本洋五元銅洋一元原平銀四兩六錢九分小洋二角錢四百五十五文 
[上海北巿絲業會館籌賑公所施少欽經收由東順直賑捐二月二十二日第一千二百九十四次清單]  
　　誠心堂洋四十六元無名氏銅洋十元二户由昌記紙號來○凝瑞堂徐爲鄰居失愼無恙完愿十元○葑溪慕善子求三子感冐速愈洋五元由蘇州全盛局來葉姓求病速愈五元蘇城汪吳氏天竺進香資移助洋五元○五齡夭壽子求消罪超生洋三元楊全慶求子病速愈三元由常州鴻源局來○玉沙隱名氏二元由蘇州鴻源局來王姓請酒資移助二元由蘇州福來康寄恊源局來○張渭卿求病速愈一元徽藉程姓求姑母病愈一元由嘉定胡海如寄永義昶局來黎陽儷松女史求保慈姑康健合家平安一元由嘉定錢壽萱寄永義昶局來鴻城不留名一元由蘇州通順局來○無名氏銅洋二十一元以上二十二日 
[上海北巿絲業會舘籌賑公所施少欽經收山東順直賑捐二月二十三四日第一千二百九十五六次清單]  
　　范運甫求病速愈二十元又募賀公舘求闔家平安五十元○孫翼之求妻病速愈洋五十元由黎里毛泰江寄全盛局來○江右恆利鐵號募崔方氏洋二十元博河秀氏九八元廿兩零四錢零八釐二户由乾昌局來○洪文卿閣學洋二十元山西無名氏十元○隱名病愈完愿六元由羅店全盛局來岳巿盡力子募顧九臯洋一元澹然居二元由永義昶局來○黃姓錢二百文以上廿三日○袁甫項耕娱募清江無名氏保母免災康健益壽延年先助洋五十元由源康庄符衡齋兄交來春水綠波居士求保平安洋五十元又一粟子一元二户由永安街春源糖號交來○常州楊硯農募益順隆求人口平安生意順遂洋五十四元李全藏求人口平安五元李正興求人口平安一元李三齡童子求免灾晦一元丁麗峰求妻病早愈一元以上五户由全盛局合來英洋六十二元○虞鵬九承友惠賜隆儀移助洋三十元○從吾廬主葉求自病速愈五元又求子病速愈五元汪崇鏞求子病速愈五元安吳無名求病痊五元又安吳無名四元○嘉興無名氏求保子發水痘卽愈三元由恊源局來山西無力子一元由李吉安兄交來以上廿四日 
[上海四馬路高易内籌賑所李秋坪經收直順山東二月十八至廿二等日賑欵清單]  
　　十八日壽字册戴竹橋一元有心無力人半元清芬書屋草草勞人各二角瑞芝姑一角共洋二元○申報舘募壽字册吳怡讓堂因小孩多病求保平安二元詹禮三求闔家平安夏琴崔夏愛記夏允麔爲種痘求平巡張子根會稽氏河間郡胡本仁堂各一元夏庚記朱雲記各半元共洋十一元内銅洋一元○福興潤局交　烟台海深隱名氏捐助漕平紋二百兩伸規元二百零八兩四錢六分九厘○張時記彭松桂堂各半元○十九日義泰昌交來榮心翁募蒙佑人銀廿兩夢心痴人輔仁堂芮芮輔廷各洋四元榮景啓堂林隻桂堂王蘭楫吉詔偉各洋三元慶修堂二元共洋廿六元銀廿兩伸規元二十兩另四錢八分○陳宏遠堂還原二元○蘇州信昌成交來求安號銅洋十二元顧松坡銅洋一元○廿日九江黎雲生翁募壽字册間世人無名氏各五元共洋十元○福州招商局張敬甫翁募壽字册如心願錢一千文金魁先許吉九余斐然同和號吳作舟繼魁堂魁記說振祖堂增記號馬和興敖祥輝陳兆芳胡普光饒朗齋九峰堂蔡幼谿願懿安高介眉譚仲山各錢四百文共錢八千六百文伸洋七元四角○陳少伯翁募壽字册無名氏一元陳少伯錢一百六十文佐夔陳悅茂金寶書陳嘉樂汪陞如楊竺山素位堂金榖生金在銜汪德生舒雍庭同裕汪蔭良咎少藜五月秋嚴友潮張少蘭王師愈李青采無名氏各錢一百文共助洋一元錢二千零六十文伸洋二元○大英醫院洋二元銅洋一元○汪麗堂翁交來南通州城内康發祥募壽字册集腋氏洋二十元戴楚材爲甥媳臨産祈求平安又節省春筵二十元蓮舫氏居易氏各十元端記八元冠記六元亷記五元文記友記益記求母病愈各四元琴記謹記壽星樹記森記無名氏明記育記竹記光記無名氏求平安樂各二元齡記記求父病愈棣記懋記春記愼記鋆記旺記連玉堂景記君記藹記桂記楚記錫記壽記各一元慶記松記高記志記各半元共洋一百三十二元○福興潤局交來袁浦胡少猷翁募壽字册李蕭氏因痰症求速愈五元謙益堂求保母康强三元蕭孫氏祈平安無名氏各一元共洋十元○誠信余鏞江洋三角錢一百八十五文○南誠信捐桶洋一元九角錢一千文○同芳捐桶洋二元錢二百五十文○詠霓捐桶錢四百十文○北益泰捐桶錢四百七十文○北捐捅洋四元一角五分錢九百文銅洋三元戒指一只兌見洋二角五分○壽字册歸安沈徐氏求身體平安花洋二元平湖徐許氏求血症愈花洋一元○廿一日由陳古愚翁交來福風霽月舘焚香瀹名室懷玉山人警醒頭陀存仁　德有鄰堂冰溪釣隱西湖逸叟夢覺子錢湖居士各三元共洋三十元○益茂典端節酒席移賑洋四元○壽字册王蘭階鮑瑞芝州玉山無名氏募光高竹玻邵蔭南汪志城嚴少臣各二元津源茶房一元共洋十三元○廿二日壽字册張煥廷唐家楨無名氏各一元共洋三元○横濱萬隆行蘇傑生翁交　無名氏一元○無名氏一元○聚和號銅洋三元朱覺悟洋一元顧凝遠馬懋齋隱名氏臥雲書屋各二角葉然清不留名宋壽芝隱名氏各一角夏希曾一元傀無力銅洋一元共洋三元二角銅洋四元○元和縣正堂程募徐煥若錢十千文○同豐利號交來山來王恐劬規元二兩零四分八厘○以上五日統共收規元二百三十兩零九錢九分七厘英洋一百六十九元二角花洋三元錢一十三千二百十五文銅洋二十二元 
 
