# 1920 - 167 - 4917004

 

Page 1

 
 
   
 
 

Page 2

 
 
   
 
 

Page 3

 
 
時評 
[國會政府（冷）]  
　　南方以電文爭國會與政府北方以强力爭國會與政府其爭之法雖不同其爭國會與政府一也國會政府之害國家若是其甚歟 
　　若謂南北兩方而爭一國會爭一政府其爭猶可說也今乃以兩方爭國會而各擁一國會兩方爭政府而各據一政府各擁國會各據政府之後而其結果依然各爭其國會與政府然則有國會即有爭有政府即有爭國會政府之害國家若是其甚歟 
　　雖然國家豈能無國會與政府者 
命令 
　　六月二十日大總統令王之榮王新銘均晉給三等文虎章黄家琳晋給四等文虎章此令 
　　六月二十一日大總統令細野辰雄給予三等文虎章石川忠治給予四等文虎章此令 
六月十一日大總統令李殿臣王桂林均授爲陸軍中將黄振魁吳恒璿李馨楊恩培張中和宫邦鐸尹鳳山均加陸軍中將銜李鉞授爲陸軍少將蘇得勝陳孝思張辛朔高葆恒師景山崔鳳舞均加陸軍少將銜楊汝欽王金海馮錫賡蔣益元王振聲田祖蔭苗珍祥王福生李明遠馬廷樹均授爲陸軍步兵上校黄典文姜國聚均授爲陸軍騎兵上校趙桂成高孔時均授爲陸軍砲兵上校張安邦張金發均加陸軍步兵上校銜此令 
　　又令陸軍部呈請授張銓王占鳳岳得印于秉富張玉祥吳經禮孔憲芳李梅霍錦波趙文魁爲陸軍步兵中校王培霖顔成德爲陸軍砲兵中校王廷杰王鼎李金彪田文菜牛進益爲陸軍步兵少校趙光戴爲陸軍砲兵少校李蘭亭加陸軍步兵少校銜均照准此令 
　　又令松濟旺朝克給予二等嘉禾章此令 
專電 
　　北京電曹錕吳佩孚主張解散國會張作霖執調人態度改爲警告國會而以免徐（樹錚）倪（嗣冲）曾（毓雋）朱（深）李（思浩）職爲靳復職之條件 
（二十一日下午一鐘） 
　　北京電奉張語人此來對内閣問題主撤換安系三長俾靳可銷假倘提出國會不予通過自有對待方法（二十一日下午二鐘） 
　　北京電吳（佩孚）部三營開駐長辛店張（作霖）衛隊兩列車載至豐臺徐樹錚避至西山安福著名議員紛紛出京惟段系軍隊無反抗意京秩序無慮（二十一日下午一鐘） 
　　北京電奉張囑交曾轉告安系議員如國會妨礙靳閣復任則不得已必將解散國會曾已於昨日召集該系議員開密會報告此事 
（二十二日下午一鐘） 
　　北京電奉張因曹未到今日午後特赴定面謁商解决時局法 
（二十二日下午五鐘） 
　　北京電陸榮廷直接與張曹議和以起用張勳代倪及停罷滬和會爲條件（二十一日下午一鐘） 
　　北京電徐語人政局未統一前誓不更換地方長官故蘇浙兩長辭職批令應母庸議且曰悠悠之口何足介意（二十一日下午二鐘） 
　　北京電日使今日午後赴外部訪陳籙報告武陵丸案并提出抗議陳答未接報告容查後再覆 
（二十二日下午五鐘） 
　　北京電北大校長决於暑假後赴法爲里昂大學事校長職務委蔣夢麐代（二十一日下午二鐘） 
　　北京電贛省商敎農議會電府院阻張旅及吳軍入境（二十一日下午二鐘） 
　　北京電東京電訊伍廷芳昨抵箱根（二十一日下午一鐘） 
　　北京電駐外某領密電威政府與勞農政府關係較近倘日本竟占優勝則威政府恐難支最近日威會議停開亦因雙方爭持太烈又關中東路英美日法銀團將在美京商訂辦法（二十一日下午五鐘） 
　　香港電國會皓日通電駁孫唐等宣言有廣州以外無國會軍府雖林吳褚孫唐伍先後去職國會軍府行使職權自若不容三數人假借名義等語（二十二日下午五鐘） 
　　香港電譚延闓急電軍府言武陵丸在湘潭被匪刦斃日人一名軍務倥偬未遑緝匪開議不料寒夜有日艦潛進長沙人心震動請卽與日交涉飭艦退出武陵丸案從後妥辦（二十二日下午五鐘） 
　　香港電軍府覆鄂王電謂已飭譚延闓守原防如北不反攻南不再進（二十二日下午五鐘） 
　　香港電滇軍分駐郴衡昨由楊魯領銜通電對湘事力主和緩 
（二十二日下午五鐘） 
世界路透電 
[各國大使大會]  
　　二十日巴黎電大使大會已按照協約國國際軍事委員會之决議將德國裁減軍備問題議决日内將報告波洛業大會各政府之領袖聞議定德國陸軍應按照和約於七月十日減至十萬人 
二十一日波洛業電英相喬治氏法總理米勒蘭氏福煦上將法國財政總長希相維尼齊洛斯氏英外相克松貴族財政大臣張伯倫氏等已抵此開協約國國際大會 
　　二十日倫敦電英相喬治法總理米勒蘭在海愛斯開大會之公報云英政府視德國履行和約中裁減軍備條欵過於延緩法政府亦以爲然故兩總揆商定申請波洛業協約國國際大會命協約國軍事顧問立卽會擬辦法使德政府從速履行裁減軍備條欵 
　　二十一日倫敦電第一次海愛斯大會商定法政府依德國分交賠欵日期償還借欵之辦法後知有所不便故第二次海愛斯大會復討論新提議其詳情尚未經正式發表 
　　二十日巴黎電波洛業英法大會現已改爲協約國國際大會故英法兩總揆不得不預在海愛斯開談話會討論德國賠欵問題 
[美國之選舉總統]  
　　十八日紐約電美加杜氏不允以名置於民主黨候選總統之列旦謂其志實堅不可動 
　　十八日華盛頓電胡佛氏今日宣稱彼於選舉時將贊助共和黨且謂共和黨之黨綱多屬建設的與進步的恐民主黨將因此不以胡佛氏爲候選總統 
　　十八日紐約電威爾遜總統語客謂參議院不批准凡爾塞和約與國際聯盟約章而因以發生之惡影響皆須由共和黨負責共和黨曾犧牲八年前所引人注意之各原則以圖饜其阻止美人對世界踐行其忠實義務之慾望 
　　十九日華盛頓電參議員哈定氏宣稱彼之休假計盡業已作罷彼將居華盛頓而不回里哈定氏大約將於七月十五日接被推爲共和黨候選總統之正式通告不久將與進步黨領袖會商一切 
[土耳其戰事]  
　　十九日倫敦電路透電社得悉土耳其國民黨聲勢日大亞拉土里亞全境除伊斯米特半島及士麥那區域外盡爲佔領自黑海濱至加里波里半島對面之全陣線共駐有常備兵一萬七千五百人又雜兵一萬九千五百人小亞細亞内地所儲之軍械彈藥頗爲豐富可以利用之 
　　十八日君士坦丁電國民黨有進抵上士那之說但伊斯米特英軍陣線一帶頗爲安靜 
　　二十日倫敦電星期捷報得悉政府决議接受希相維尼齊洛斯氏提議派希兵援助伊斯米防區域之英兵　　二十一日倫敦電路透電社得悉海愛斯大會曾决議許希人在亞拉土里亞自由行動英法政府僅擔任保護君士坦丁與韃靼海峽而已 
　　十九日君士坦丁電藍格爾將軍之中堅及右翼繼續前進其左翼駐於尼泊河未移動該將佔地甚廣俘敵千人 
[英國童子軍大會]  
　　二十日倫敦電本年八月間倫敦將舉行萬國童子軍團體大會聞英政府極贊助此舉殖民地與美國現均派童子隊來英美國選童子隊三百人以軍艦運送法·意·比·瑞典·瑙威·丹麥·葡萄牙·荷蘭·西班牙等國之童子隊現陸續抵英 
[美國之勞工聯合會]  
　　二十日芒特萊爾電美國勞工聯合會大會今日贊成國際聯盟案未加保留後即宣告休會當辯論之際表同情於愛爾蘭者反對甚力大會議决之程序含有下列之要求（一）批准和約（二）鐵路主權屬於政府而使諸政適合民治（三）遏制囤積居奇及生活代價昻貴（四）監禁售衣食者博取厚利（五）承認愛爾蘭民國 
　　十八日芒特萊爾電美國勞工聯合會大會復一致選舉戈泊士氏爲會長 
[各國近事紀]  
　　十九日柏林電費倫巴克氏已羅致中央黨民治黨民黨人員組成内閣民黨顯未放棄其復辟主義但已與民治黨商妥允暫止注意此主義 
　　二十日紐約電波蘭軍事當道徵實美國飛行家一員曾擊沉過激黨運兵船一艘之說 
　　十九日温哥武電英屬哥倫皮亞政府决議不贊成加拿大政府取銷省政府合同中禁止僱用日人辦公共事務或從事開礦伐木之條款該問題已提交省政府上訴裁判所核斷此爲提交樞密院之初步 
　　十九日倫敦電蘭開夏棉業股份經紀會社决議停止刋發物價表一月衆大駭異其原由之一當爲欲固物價 
　　十九日泊里土里亞電南斐政府禁止煤與糧食不領護照出口 
　　十九日倫敦電貝爾法斯大學决議以法律博士學位贈朱爾典爵士 
太平洋路透電 
　　二十一日海參崴電伊瑪電稱俄日停戰委員會之俄代表烏特金氏與其秘書一人及兵士一人爲前充高梅果夫副官波開羅夫將軍部下兵士所殺其遇害地點係在日軍某司令之車中時日司令亦在場 
　　二十一日海參崴電海參崴新舊幣之交換業已終結共收回俄國舊紙幣二千兆盧布外人組織國際委員會不承認此種弊制及改革並擬向本國領事各提出要求 
　　二十一日海參崴電新國會星期晚召集共有議員一百零八人各國領事皆派員參觀秩序嚴整九時散會海參崴政府領袖米維狄夫氏致詞謂宜停息内爭統一遠東調和謝米諾夫聯絡祖國尊重外人合法權利 
　　二十二日東京電中國南部騷亂以來留日學生多未得滙欵回國者頗衆三井男與岩峙男現資助衣食缺乏之學生情勢日見嚴重若不早有接濟恐有二千學生將處於異常窘乏之境 
　　二十二日東京電廣州新聞記者游歷團約二十六日可到東京報界政界等已籌議招待 
　　二十二日東京電神户有一華人致書伍廷芳博士施加恫嚇勸伍立即離日 
　　二十二日北京電官場消息長沙日領事因兵士搶刦武陵丸殺害日清汽船會社副經理轟擊日本砲艦伏見號事向華兵司令交涉（一）交出被害日人之遺骸並保護接受屍骸之人（二）調查被害情形（三）准各船駛行無阻不受兵士騷擾（四）調查轟擊砲艦情形並擔保此後不得復有此種事端（五）擔保日人生命財產之安寗日領事並要求賠償損失懲辦肇禍兵士 
　　二十二北京電張作霖因曹錕未來已於今晨親赴保定大約將與曹錕同回京昨張作霖與段祺瑞相晤據半官消息段允不反對靳氏回職昨安福部開大會交通曾部長主席聲稱張作霖主張留靳雲鵬但靳不願回職必俟安福部不復反對始可銷假衆意似贊成撤銷反對此間華人見此情勢咸以爲張有左右北京政局之勢力安福部惟有息燄保其殘喘耳張作霖尚未明白表示政見但聞長同意於總統傳說張曾勸告總統如内閣風潮不能調和卽撤換陸軍財政交通三部長　　二十二日北京電班樂衛等諸員今晨抵京 
國外要聞一 
[美人演說中美商務情形（牟譯）]  
　　駐中華民國北京之商務顧問安諾爾已於數日前抵美之西得爾曾在商人之集會中作演說言及商會之有益且謂在中國貿易可得厚利最需要者爲懸美國旗之商輪愈多則愈佳蓋因其能活動於中國及遠東之商場中也安諾爾决然謂大戰之時美國於中國貿易中已坐失三百兆元之鉅欵此則因缺少美國商船與之貿易也中國切望與我美於商業上互相携手中國之現銀並無缺少而其完全之商業又極優美中國所最需要者爲改良其輸運而此項需要則我美已早得之矣中國現有鐵道六千五百里此後當增至十萬里方足以輸運其商品也三月間本埠（西得爾）之大船所得大約較去年三月多七萬八千六百五十五噸本年三月間來往郵船共五百八十九次共儎貨六十六萬六千八百六十噸是月儎往遠東者值洋一千七百八十八萬七千二百九十四元往西伯利亞者值洋二萬二千一百零三元往澳大利亞者值洋一萬二千三百三十六元最大之郵船喬治華盛頓號正滿儎麵粉運往亞力山得利埃及等處尚有他種麵粉若干件已爲亞力山得利預定利物浦丸儎三百萬尺長而大之樅木運往日本作造船之用陽曆三月西得爾之出口進口統計爲七萬八千一百十萬九千六百三十六元内有進口貨四千一百二十七萬六千七百八十七元出口貨一千九百三十三萬一千五百七十元本月大阪商船株式會社之船隻將滿儎日本貨特來西得爾TRANSOCO公郵船四艘本月將由日本來西得爾各船儎重均一萬噸均裝滿貨物進口而裝棉花鋼料機械等貨至日本第一艘加入西得爾遠東貿易之﹁綠星﹂船隻爲西克透勞斯號該船裝運鋼鐵棉花木料·及普通貨物往中國日本商會中之執事因反對俄國勞農政府現在之組織故多輔助國民事務所此種舉動曾經我國國民自治會一度之詢問國民公會曾云俄國勞農政府之組織因李寗之督促而逐漸擴大故該國之使員必至我國鼓吹其陰險及反對文化之言論密爾華基大陸鐵路公司之旅客經理部經理海尼斯云遠東人物將不加注意於歐洲而覔其改造遠東之方針海尼斯氏預備於今年游行及經商於遠東西得爾爲其必經之路也此君極熟悉本國之情形彼之考察遠東情形即依此爲根據西得爾爪哇間之新航線上月七日有旁鐸華斯號郵船滿儎麵粉駛往東印度極望將來在此航線上更增加其船隻旁鐸華斯號在未至東印度時亦須經遠東各海口西得爾之舶來品及土貨之計核均在三月總結西得爾於一九○八年本居第二十一號至一九一八年乃一躍至第二本年之舶來品及土貨共計值洋七千八百十萬九千六百三十六元起首三個月較去年可多一千一百五十五萬四千二百○七元值洋一千一百萬之生絲二件本星期將自日本來此且當卽刻運往東省製造廠尚有郵船一艘亦儎一千二百件油及其餘貨物來此西得爾於十六月中共得遠東之茶葉一千四百二十九萬七千四百四十五磅此爲四月底止之海關報告數據中國商人報告謂中國山東頗有原料待出口且極需美之製造品及原料以助供給極望設立美國與山東間之航線俾可流通貨物 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞二 
[大太平洋聯合會記]  
　　中美新聞社譯大太平洋聯合會報告云大太平洋聯合會之發軔也在一九○七年宗旨在聯絡南北兩美洲及太平洋諸國使其互相接近益形和洽其首先發起而盡力於組織者爲澳洲之潘由亨德美國之亞歷山大罕姆福德檀香山總督華爾透茀利亞及其他火奴魯魯之要人其能爲大太平洋聯合會之名譽會長者均爲太平洋諸國之領袖人物董事長約翰白來德實爲斯會最早之良友其於會中一切組織事宜多所盡力大太平洋會每次會議以火奴魯魯爲集中之地因其所處地位適在太平洋交叉之路也日本澳洲坎拿大美國及南美諸國之船隻多停泊於其港口中帆檣林林相望而太平洋一帶有思想之人亦往往在火奴魯魯相與把晤交換意見而對於太平洋聯合會中種種計畫亦於此定焉太平洋聯合會會員皆由太平洋諸國政府委任别有一大太平洋協會則無論何人凡贊同大太平洋聯合會之宗旨者均可入會十年以還火奴魯魯有中太平洋雜誌之刋即爲宣傳此大太洋主義之機關報每月對於太平洋諸地必各有一篇論文討論一切在火奴魯魯及其他沿太平洋諸名城中均有大太平洋俱樂部成立每星期率有餐會一次邀他城之會員戾此演說火奴魯魯之俱樂部有極大建築内有大太平洋商業博物院并附設一大太平洋商業書院其間已有學生數百人來自太平洋各部將以此爲大太平洋商業大學之基礎一九一八年七月大太平洋協會特假大太平洋商業書院選舉美國内務部長法蘭克林蘭恩氏爲名譽會長太平洋各國皆呈旗幟請轉呈威爾遜總統并懇允任大太平洋聯合會名譽會長此席蓋僅太平洋諸國元首可以任之也七月四日特舉行贈旗典禮以太平洋諸國方言宣讀當年美國之獨立宣言書以示隆重其次即由檀香山總督麥楷山氏送往白宫并轉托内務部長蘭恩擇定九月十九日進呈威爾遜總統蓋是日爲大太平洋日即發見太平洋紀念日也沿太平洋諸國諸名城中皆有大　會歡欣鼓舞不可名狀而太平洋諸民族即於此歡欣鼓舞中謀來年所以聯絡感情之法使彼此益見友善也茲將大太平洋聯合會之宗旨共十二條列舉於後（一）凡太平洋沿岸之民族各派代表與會以討論與實行增進沿太平洋諸國之利益（二）在檀香山及其他太平洋諸地各設一公布局及敎育機關總以造福於太平洋民族爲歸即在太平洋諸地各種進步之成績公告於全世界并爲其住民謀安適與福利（三）助沿太平洋各國與各種民族互相諒解不生誤會并通力合作以增進各方面之福利而於太平洋上散布一種國際間與民族間之友善精神（四）助太平洋諸地之各民族合力以從事於本地之商市增多天產物料及製造品（五）購買地產建造屋宇（六）組織一大太平洋商業博物院及美術館（七）造一透光景畫樓羅致各種陳列品及圖書并其他大太平洋有關敎育之材料（八）發起一大太平洋博覽會陣列太平洋各項工藝或美術品并將太平洋名勝或有名實業之影設爲佈景畫樓（九）創設一永久之書院及公布機關一方面授以太平洋諸國商業上之智識并令知沿太平洋各地之民情地土風俗等（十）聯合會旣聯合各國與各民族實足以助各國政府州政府商會市廳等切設施（十一）會中對於阿拉斯加·檀香山·及菲列濱等力予贊助如遇經濟上之困難時即以巨資接濟之（十二）使沿太平洋各國及各民族發生友誼上及商業上之密切關係 
國内要聞 
[中東路之中俄解决談]  
　　大陸報十七日北京通訊云現有種種氣象似中東鐵路問題不久將催迫解决沿路情形日形惡劣苟欲繼續行駛誠有改組之必要北京俄人顯得法人同意現向中國運動欲開股東會議重舉董事部今可預决者他日舉出之新董必盡爲擁護俄國舊朝廷之人物而尤當注意者此間舊黨俄人與日人間之關係今頗不可忽略視之中國對於此路漸格外表示注意非僅欲利用之以締結外債數日前中政府派外人顧問員美人福開森·英人辛博遜·法人寳杜出京調查此三人將在北滿費數星期時日考察中東鐵路沿途情勢直至西比利亞邊疆然後再在西比利亞盤桓若干時上烏克斯定政府即遠東新民國之駐京代表刻向中政府提議欲組織委員會代表三個民國開會討論中東鐵路之局勢所謂三個民國者係指末斯科勞農政府·上烏定斯克新政府·與北京政府而言實則此三者無一具有民國之形似也上烏定斯克提議之根據以爲此路乃俄羅斯帝政府之產業今勞農政府爲帝政府之繼產人而勞農政府現已將西比利亞各項權利連中東鐵路在内讓與遠東新政府此種根據固屬不錯奈中國並未承認·末斯科政府亦未承認上烏定斯克政府何無論中國之未承認得失若何然在將來合法之考慮上此層甚有關係焉雖然中東鐵路之最善解决似無過於此若華俄銀行之要求則無甚合法之根據以事實言中東鐵路並無所謂股東其獨一主人翁即彼得格勒之政府耳歷年傀儡董事皆此政府所產出此路實爲政治作用而非商業性質俄政府爲掩飾起見故有公司之組織以期用商業之名掩政治之實於是華俄銀行遂應運而出但華俄銀行之眞正所有權固隸屬於受人合法承認之俄政府也以中國在此路之關係而論中國僅有莫可否認之主權雖原定合同中國可投資俄幣五百萬枚然中國竟未投資又合同規定永遠以華人爲董事部領袖藉此爲中國讓與權之交換物然此徒有其名不過以華人領袖爲裝飾品耳中國今可根據鐵路土地主權所屬之理由有權收回鐵路而不償給俄政府且俄政府已不存在此路尤當歸還中國此舉固屬可行但此路所有權應否永遠屬諸中國則不無疑義故最合實際之解决在俄國革命後法律上紛爭未結束之前宜爲一種暫時試行之辦法以管理路政有關係者爲中俄與西比利亞三方面俄與西比利亞之政府皆未爲中國所承認今直接快捷方法當然在承認末斯科政府歐美不久必承認末斯科若中國首先爲之定佔勝着况末斯科現以優惠條件貢諸中國乎惟剛毅有爲非可望於今日之北京政府就實際言北京直無所謂政府故此問題惟有任其延擱以待他方面之强迫其决斷耳瞻望前途中國殆終歸失敗而已 
[張作霖到京後之時局觀]  
　　三督入京調停政潮張作霖已於十九抵京曹李兩督亦相繼即至昨據奉軍司令部人云此次張使約曹李兩督來京本爲調停政潮起見至調停之辦法絶對以和平手段出之决無硬性舉動因諸事禀承東海辦理而東海又取漸進主義故也至外間所傳將有五個辦法出現但尚未决定所謂五個辦法者（一）爲忠告國會（二）爲請東海疎遠安福三聞員令其自覓前程（三）起用張少軒位置以某省督軍（四）令知政潮中心之某邊使從速避賢（五）召集國民會議以解决南北爭執之點將來卽以此國民會議制憲至吳佩孚元日通電外間謂係吳個人主張實則此通電主張係各督密商之結果也張作霖抵京後已晤靳翼青堅勸靳氏銷假不可再持成見致使漁人得利並云總統對執事之誠懇亦當稍答知遇惟靳氏仍以病辭未遽允諾 
　　另一消息張作霖到京時東車站汽車塞途其威武與熱閙可以想見聞西城舊刑部内新落成之奉天會館前日曾以三百圓購銅牀一具預備張到此下榻惟張下車之後仍逕赴西城根化石橋之奉軍司令部是日並未一至該館且未分謁當軸因長途勞頓休息一日至昨日（二十日）晚五時始赴集靈囿晉謁東海談話情形無從探悉但聞安福派刻因張使來京頗有如坐針氈之勢深恐張氏質問彼破壞大局理由故也至張氏方面但能使安福派知罪改過亦不願追究前非焉徐樹錚此次來京本抱有一種絶大計劃萬不料張雨亭來京如是之速因之所有在庫擬定之計劃完全不適用昨日（二十）午間又往團河見段研究兩全之計至下午四時十分尚未返京將來有何動作吾儕實不敢臆斷曹仲珊經略使雖有十九日到京之說乃是日並未見諸事實而二十日午間又盛傳晚間准可抵京乃電詢公府方面據云曹使來京一事尚無准期 
　　昨日（二十）爲夏曆端節又值星期日各行政機關循例休息聞公府方面東海於上午六時親至靜遠堂受賀府中在職人員按官級分班覲賀至八時畢事薩鼎銘藉拜節之便於上午九時半入府在後樂堂與徐談話約兩小時徽聞與湖南軍事問題有關而東海始終不主張輕頒討伐令薩氏亦極端贊成嗣又研究處分張敬堯辦法良久大致已有端倪惟刻下尚不能實現據府中人云張之免職兩字恐不能免矣一說是日東海與薩氏所談不僅爲湘事且與張作霖到京後之時局問題亦大有關係也 
[北京通信（吹萬）]  
　　湘警之各面觀（二） 
　　湘事各方情形昨函已誌其梗略惟前所誌各問題若曹氏之辭經略吳光新之辭檢閱使以及中央對湘計畫之進行湘西之戰况悉皆未告結束者茲復探取眞情續誌如下 
　　援湘問題自徐樹錚入京而後外間卽傳言將大舉援湘徐於見東海時亦曾聲明倘欲用兵湘省則西北軍可供指揮效前驅徐氏此次來京其意本不在用兵於湘而實在欲保其西北軍蓋徐之軍隊泰半已爲人所監視而洛陽駐軍則西有奉許東有直吳更爲危險所謂援湘亦不過權爲出險計耳倘能别有方法以保其固有勢力則徐固不願輕試其鋒也中央本派山東吳長植旅（第二十混成旅）及駐張家口之田旅兩旅入湘吳氏於十八日上午見東海談吐之間極表不願入湘之意謂其軍皆散在各處擔任勦匪事務一時未能立集且無得力軍隊前往接替勦匪任務而驟舍之以去恐匪更猖獗而民益受其苦故縱欲入湘亦當緩以時日而田旅長之來電亦表示不願入湘是援湘問題恐又將爲時局較爲重大問題而暫時擱置矣 
　　張敬堯近况張敬堯自長沙退後中央本擬革職查辦以某要人之緩頰始改留任及傷美敎士案起東海益對之不滿擬復加以查辦處分故連電訊以戕斃敎士情形張氏來電則悉委爲不知謂已軍未嘗爲此然事實昭然無可隱飾也近張氏致中央之電舍乞休外别無要語其巧日一電則又謂南軍窺岳甚急部下疲乏不堪接戰吳新光坐視不救彼惟有率師離岳云云張現時部下名雖尚稱有四師其實不過數千以欲多領餉故張大其詞南軍果至勢自不得不走且岳州附近之米糧已爲張氏以每石二十二元出售於日人殆盡民間本已啼飢加以大兵雲集在陳之厄自不能免縱南軍不至張軍亦且散盡此張之所以必求去也吳光新二旅退向洞庭彼岸據其致中央之電謂因張督軍隊四出刦掠若與相處名譽或因以毁故權避之以保已軍名譽且南軍已宣言停攻所慮殃民者惟敗兵潰竄刦掠故撤兵以防其入鄂云云李奎元范國璋部下多已開赴武漢（張巧電云然）張旣無助勢或不得不走中央於今日致張氏覆電一通措辭異常嚴厲一面責令報告戕敎士事一面責其不當辭職謂所陳隻身隱退違背守土之責殊屬荒謬應卽在岳收集聽候進止若再不遵命令擅離岳防惟有執法以懲其後觀此則知張氏之受懲戒處分爲日已不遠矣 
湘西方面南　醫攻湘西形勢益急十六日午夜　益陽南軍曾乘夜襲漢壽北軍聞營長預知其事早爲之防戰半夜南軍未能得手然戰機已動禍將從此始矣馮氏巧日電告政府彼已處四面楚歌地位後援遲不至將不堪設想並謂八師兵至但令開赴漢壽醴縣爲助其第一線則彼甘自任云 
　　長沙方面南軍旣得長沙卽會聲言此次用兵完全爲對張問題張旣去决不復北攻南車占長沙已多日而張敬堯之師刻已無戰鬥力倘南軍進攻者岳州下久矣依此以觀南軍之不復進攻亦或可信長沙省議會近有電來京謂張敬堯督湘三載殘酷貪暴此次南軍義憤驅逐實係對人問題於和議絶無牽涉云云此亦可間接證明南軍無北攻之意者 
　　其他方面曹之四省經略雖有電力辭而政府則仍未之許去電慰留謂時局不靜决難更動對於王占元吳光新二氏亦一體慰留王占元則有電來京不復言辭職問題但謂收容潰兵需欵孔急至少請中央先撥一百萬元以濟眉急當此端節之時中央財政本已白囊見底此一百萬之鉅欵不知財政當局向何處設法恐亦惟有暫緩商酌耳（十九日夜三時半） 
[南軍進迫中之岳州]  
　　據交通界消息南軍自佔領長沙後卽於十四日分兵直趨湘陰少數守兵偵知南軍已到即棄械潰退岳州南軍亦乘勝力追直達湘陰之新牆與江平一帶（即北軍之第二道火線）防軍無心戀戰竟被趙（恒惕）部所突破紛紛下潰而岳城所新集合之各軍知不能守亦不願戰刻南軍已進迫岳州勢極危殆 
　　另一方面消息則云南軍自將長沙佔領趙恒惕所部又進佔湘陰桂軍司令馬濟率兵十二營爲援應惟南軍刻尚無他項行動第提出三項條件大致以長沙歸南軍佔領彼此分防再不侵犯並要求撫恤湘民由此以觀南軍之對於岳州尚無積極進圖之勢又一消息西南將任馬濟爲湖南督軍譚延闓爲省長 
　　據聞張敬堯在岳集合殘部現已有萬餘人所有餉糈均按名散給意在再圖一戰昨曾致電王督軍謂第七師如有逃兵至鄂境即請按軍法從事張現已着手將殘餘部卒編爲兩大隊其形式稍整張之衛兵則留爲幹隊惟槍枝不敷應用請鄂撥濟至岳州現狀較前稍見安靜岳陽四周純紥軍隊人民絶跡自由鄂督接濟軍食後即再無搶刦情事張現請中央接濟彈火派員採辦軍食一俟槍枝撥到張即將其殘部仍調守前防至吳氏何日至岳則尚無所聞 
　　張敬堯退走岳州後戒備異常嚴密每日令海鷗等兵艦邏巡洞庭分三段防衛第一段扁山至鹿角海鷗楚有第二段君山至扁山沅江江利第三段岳州至城陵磯江犀江貞 
[南軍在湘之兵力]  
　　廣西通信云湖南戰事發生主戰主和現尚未定然南軍駐湘之實力如何頗爲南北當局所注意桂省當局曾派定軍事專員入湘切實調查茲據其詳細報告節錄如下由粤省方面入湘援助者計護國第一軍馬濟所部步砲各兵共十七營并憲兵一連第二軍林虎所部陸軍混成旅留防機關槍一大隊第三團二營步兵一營又所轄陳德春陸軍部游擊隊兩營現歸馬濟節制與砲兵團長曾植銘所部現駐紥湘潭長沙一帶又靖國第一軍楊益謙所部步砲共九營現駐衡山攸縣馬濟日前又調來湘省桂軍四營現駐坪石附近一帶未加入戰區統計上列軍隊共三十三營至岳州戰事發生長沙譚組菴電桂報告謂湘省現有兵力除湘南湘西各軍隊外另有桂軍一旅楊益謙魯子才所部靖國軍三團鄂軍一團至於張懷信朱培德所部一團尚未經軍政府正式接收現在該軍已由耒陽開往醴陵岳州有事正可藉其力以資發展等語桂省當局乃派劉德裕前赴湘東與張朱接洽由軍府協助餉械直接收歸軍府統轄與楊魯一體待遇又粤軍方面莫榮新前因改編湘南軍隊曾令前充廣東警衛軍統領王得度編成援湘陸軍七營即以王爲旅長督率訓練開赴湘南永興桂東等處駐紥近因馬濟擴充兵額乃將王氏所部撥歸統轄調往湘鄉觀音港等處防堵桂省當局又恐湘省兵力未足又派出陸軍第二團張韜立率領所部步兵三營砲兵一營開赴岳州前線故湘省沿近岳州湘陰之湘潭醴陵瀏陽平江楊梅江一帶俱爲桂軍馬濟所部駐紥聽候進攻命令數約十七八營旌旗銜接連絡三百餘里云 
[張敬堯潰兵騷擾鄂境]  
　　張敬堯所部軍隊自退駐岳州後已無鬭志且兼餉糧兩缺逐日潰散者已達萬餘人所有潰散途徑始意欲通過蒲境上竄武漢比經駐蒲防軍堵截繳械而潰卒不服竟分股由蒲圻小河出六溪口走寳塔洲散而之嘉魚簰洲等處更有一股分擾崇陽兩通（通山通城）所至之處搶殺擄掠備極慘苦而土匪亦乘間蠭起鄉鎭爲空日來各地防軍之報告匪情者已如雪片飛來并請示於軍署王督當卽電飭駐蒲寇旅長英傑駐新堤盧旅長金山曁駐崇通之七十二團劉團長等對於防地特别加嚴并實行聯防辦法更另抽編遊擊隊酌量分别剿撫 
　　漢陽沌口鎭係沿江熱閙碼頭之一殷實舖户數百餘家長沙失守之潰兵紛紛僱船順流而下有船七艘於十四晚過沌口意欲鼓噪登岸肆行搶刦事爲王保衛團長所悉卽請商務分會長及紳董等開緊急會議多數主張和平對待說以大義送給川資共推王團總前往說項該潰兵等每名索錢一串王團長以爲數不多立即諾許由商會墊欵一百二十四串付訖後兵士等即鼓棹而下聞該欵由地方公認 
　　近日寳通寺東嶽廟各處均爲湘省潰軍駐紥共約一千餘人已繳槍械者有之未繳者亦有之唯因該軍旣未受高等敎育復無嚴肅之軍紀是以擅入民家攘奪食物等事無日無之刻更愈演愈烈竟將附近人家鍋盤碗盞牀鋪桌倚任意强携而去稍加反抗卽以武力對付故該地居民畏之如虎 
　　自長沙失守駐湘各師旅團北軍潰退來鄂者甚多十七日又由上游駛來民船六七十號運來潰兵一千七八百人其中以張敬堯所部之第七師爲多有已變更民服者有形同乞丐者狼狽情形不堪言狀當由現駐鮎魚套臨時執法處派隊前往彈壓禁止登岸聽候檢查資遣回籍各退兵有私自乘划由文昌門起坡進城者均由城衛阻止一概不准入城 
　　昨十五號有第七師潰兵千人取道城陵磯雲溪相率入鄂寇氏照例令其繳械該逃兵等不從並放火示威意圖擾亂寇覩茲情况知非以武力對付不可乃下令開槍射擊該潰兵等始伏地求免願遵約束當由寇氏一面將所持器械子彈全數没收一面派出得力兵弁將此一干潰兵押上火車送武昌收容矣 
　　昨得消息十五號夜蒲圻新店駐防第十八師三十六旅七十二團第三營第十連兵變肆行刦掠復至羊樓峒與該營第九連第十一連同變搶刦十餘店經該峒鎭警所長傅吉周電駐羊樓司寇旅長派大軍剿辦至詳情如何容俟續聞 
[廣東方面之三要電]  
　　爲和議覆薩鎭冰電北京薩鼎銘先生鑒文電誦悉速籌解决至表同情顧和會之所以遷延至今實由安系首領王揖唐從中作梗尊處乃謂其贊導祥和備殫心力徵諸已往事實多非惟見其專弄狡獪挑撥各方使和局日趨日遠耳同人等迭請更換充耳不聞茲乃以斷無臨時更換爲詞一若表示其意旨之堅决也者和議至斯可哀孰甚尚望熟思審處勿以姑息個人之故致碍和議進行斯爲幸甚至唐紹儀旣與孫伍脫離軍府當然無代表議和資格敝處爲促進知平計改派温君 
 
 
 

Page 7

 
 
　　宗堯爲總代表此屬應有之手續孫伍唐旣墮王揖唐之計則其否認軍府自在意中所不能不辨者彼僑居租界之孫伍唐職權早經喪失又屬毫無責任自不能與西南軍府相提并論集議且無根據安望解决之有效耶和議關係全局必須各方妥洽乃無隔阻斯言誠然顧王揖唐一系是否足以涵蓋北方尚屬疑問而乃任其搗亂不恤西南多數之意思殊所未解誠欲避免集議解决後之困難卽希速換妥人以與温總代表尅期開議夫解决大局惟誠乃能有功循王揖唐之狡計縱能使孫伍唐等互相要挾於一時斷不能假借名義舉南北平和之實治絲愈芬究於國家何益敢貢愚悃希諒察焉岑春煊陸榮廷林葆懌温宗堯篠印 
　　爲湘事致北京電北京薩鼎銘先生鑒青電誦悉湘事由張敬堯首啓釁端共見共聞豈容諱飾同人恐因一髮牽及全身經迭電尊處阻止張敬堯進兵并電譚督軍停戰靜候解决惟張敬堯恣睢暴戾湘民積怨已深尊處旣憫念湘民似不宜好其所惡湘事誠爲和局之梗張敬堯則爲湘事之梗拔一毛而利天下又何惜舉一手之勞南北一家安危與共故不嫌詞費再進善意之諍言除切電譚督軍制止進行尚望推誠容納不勝企禱岑春煊陸榮廷林葆懌温宗堯咸 
　　爲廢督致唐繼堯電雲南唐總裁鑒奉讀東電毅然廢督爲天下先去此厲階同人所願英雄舉動欽贊莫名顧論者謂蜀釁輕挑兵頓不解輿論弗直同袍離心不得已乃有此取巧之改圖仍藉遂倒熊之計畫煊以爲君子樂成人美豈可故爲逆憶且亦稔知公德器温宏識解遠大比緣宵小播弄袍澤乖離不遠之復彌見光明氣概所望速解蜀紛制止爭鬥仍聯川黔爲一致圖西南之團結則救時之誠意愈昭擬議之浮言自息川黔之近響應必先天下之賢效法恐後矣責難陳青敬贊大猷跂候明敎春煊鹽印 
[滇議員談滇事]  
　　眞籍參議員某君近由雲南赴滬道經廣州述雲南情形如下目下雲南情形當分三種第一對川第二對桂第三對廣東軍府對川爲目下緊急問題如川事不能解决雲南根本危險各將官深明此理極爲用命計滇軍在川有兩師一混成旅槍械子彈均形充足合力作戰大可有爲外傳顧品珍不穩滇中尚無聞也此外王文華有三混成旅黄復生石青陽等有兩師同與滇軍對付熊克武綽有餘裕以熊氏部衆不過但某一師向傳義劉湘等雖標名擁護不過各本覬覦之心而謀督軍之印步調極難一致故終局熊氏必敗滇省亦無利用土地政治之野心因爲應付大局力保自存不能不求川省同道而趨今熊氏受人運動惹起戰爭乃爲滇人所泣涕傷心者幸川中要人亦多諒解楊省長屢次通電最爲有力對桂已無軍事佈置因四川問題未解决無暇東顧也廣南百色一帶崇山峻嶺桂亦不易西窺滇爲小心防範計暫時駐兵兩團附砲十門扼要佈置日後萬一有事亦可應付對廣東軍府近亦不成問題因雲南已與孫唐伍一致孫唐伍俱寓上海消息靈通是孫唐伍有何舉動卽不啻表示雲南之意思故對廣東軍府雲南毫未傷心孫唐伍自應負責籌處至以唐契賡廢督一事言督軍一物乃人人所欲者當此多事之秋爲免除内亂計亟應乘時取銷以杜覬覦蓂賡此舉乃我輩極端贊成彼將實行援川兵心當可一壯也前歲　滇問題發生滇軍大潰蓂賡一到畢節轉敗爲勝此次彼能入川稗益實大而滇省内部維持我輩甚望協和部長一行至李部長之行踪則不便發表云 
[亦是滇議員言滇事]  
　　孫光庭等阻止李協和入滇電 
　　廣東參謀部長李協和於本月七日由上海到港現已由港起程赴雲南矣茲錄廣東方面存留之國會滇議員孫光庭等阻李入滇之電文如下茲致李協和一電其文曰頃閱報章云公將乘北野丸人滇不勝駭異某等滇人也備員議席關懷桑梓於公此行大不謂然昔公不棄在遠兩度辱臨滇雖僻遠尚義成風見公向義而來是以父老健兒皆相欵洽討袁之役且以兵械資公望張我軍而公之於滇軍情誼若何耳目難瞞公倘自知近釀易將之釁滇受其害公則逍遙五夜捫心公其安否我滇於武漢舉義振臂景從丙辰討袁又爲首倡此日護法亦賦同仇綜其犧牲何可億計然旣爲國夫復何言其間得滇之助借以成名者公其一也前情未報而公猶忍於此時禍之耶夫滇古稱山國地瘠民貧清時承平猶仰協欵民國成立軍隊驟增數年之間義旗三舉轉戰千里悉索敝賦民困極矣加以頻年水旱盜匪如毛商賈凋殘農工輟業環顧閭里十室九空哀此瘡痍豈堪再擾何取何舍無待解人迺聞公不恤禍滇且煽惑離職議員與褚輔成携帶第一批隨行夫議員豈眞猪仔可以成批而任公等携帶耶公不惟害滇亦害議員而終歸自害也滇人以爲公等休矣不宜有此行若以他省爲可擾尋仇爲樂觀假善地之人民逞陰謀之胸臆利則歸已禍以歸人狡計便圖莫此爲甚然天道不容人心未死我滇懲前毖後亦必有以相報公若天良未盡泯當不出此然某等眷懷梓里客雖不來而擊析重門應有正當之防禦不幸公等誤有此志應請别擇良圖勿以愛我之滇民作孤注之一擲唐元結賊退示官吏有句云人貧傷可憐豈不如賊焉謹爲公等誦之淚隨電馳諸希垂察等語我西南當道諸公關懷民隱一視同仁丁茲危亡乞持正義蓂賡總裁身居鄉國觀感尤深滿目溺飢正宜休養豈忍以父母之邦爲彼輩逋逃之藪大陸沈淪噬臍無及何以謝國何以謝鄉協和諸人之行幸乞速爲電阻滇池遠望我勞如何泣血輸忱天日可質參議院主席代理議長孫光庭曁滇籍國會議員張大義陳祖基等叩眞印 
[旅京蘇同鄉爲四師鳴不平]  
　　江蘇旅京同鄉快郵云各報館轉江蘇省議會敎育會諸先生鑒前因省立第四師範解散學生電請維持諒逹公覽頃閱敎育廳復敎部同鄉秦伍諸君函知解散之舉不出於軍警而呈請軍警横加干涉者實由於省敎育當局反復思維疑竇滋多謹爲諸公一臚舉之（一）來函旣云函請警廳派警保護試問軍警戒備之下學生能否安心上課（二）敎育事業應否借重軍警加以干涉（三）學生請撤校長諸理由是否屬實該廳曾否澈查（四）如果仇埰不理人口而該廳恐牽動他校此種離奇辦法是否正當（五）如果他校校長同一不堪勝任是否因顧忌仇埰之故概不更動（六）如果仇埰無咎可言該廳何不略爲辯護（七）該廳應否據片面理由僅嚴責學生而寛恕校長（八）來函旣曰少數學生主張應否以少數之故罪及全體同人客處北京於故鄉敎育狀况殊多隔膜但此種惡例辦學以來各省向未之聞今蘇省竟有此空前創舉該廳來函諄諄恐他校學生觀釁乘機獨不恐他校庸劣校長援例戀棧敎育經費籌自全省敎育事業决非一人所能把持公是公非俱在人心責職攸關豈忍緘默我蘇省敎育前途及數百學子學業並惟諸公一言是賴顧瞻來日應具同情仗義陳詞是在賢逹臨風涕泣竚俟德音江蘇旅京同鄉陳鐘凡張煊等六十一人同叩 
[杭州快信]  
　　杭縣富陽交界之龍門坎地方前日山洪暴發更兼霉雨連朝江水陡漲三尺怒潮助虐下游如蕭山西陵渡龍王蕩莫家港杭縣觀音塘徐家埠上下堡等處水與塘齊衝没田廬牲畜無算雖時在白晝尚傷人口二十餘名現天雖放晴水勢仍不稍却當道已派員履勘趕籌急賑又清泰門外各煎鹽舍如曹家舍金家舍徐家舍等處因此次被水損失頗巨現已一律停煎省垣食鹽價遂飛漲 
　　浙商赴皖贛兩省採辦米糧運浙接濟勢不容緩現省公署已趕刋運米護照并商會證明書定二十五日實行給發 
　　此次敎育廳考送留學歐美新生昨今兩日分上下午舉行初試第一日試騐體格及外國文歷史代數第二日試騐國文歷史 
　　長興煤礦公司年來出產日增成效頗著總理劉長蔭呈請敷設運煤鐵道省署已咨請交農兩部核明飭遵 
[南京快信]  
　　張作霖到京李督昨仍以病辭不赴召 
　　省議會閉會後議員留省者尚有四十餘人聞爲搜集續劾齊氏證據預備此次無效下届常會再行提出 
　　齊省長二次辭職電發後省署各科人員連日奔走地方各公團異常忙碌寗紳仇某昨以公團代表名義謁某要人乞電京挽留聞以病辭未見 
　　本届蘇省應派赴歐美留學生五名敎育廳前已通令招考現定明日在省立第一中學考試 
　　倪嗣冲派李鳳山來寗謁李督有所接洽昨晚七時李督在署設宴欵待高級軍官均陪席 
　　李厚基派易兆彬赴蚌謁倪昨過甯轉車北上 
　　省署今日牌示青浦縣知事連德英因病請假遺缺委蕭文彬署理未到任以前委分蘇任用縣知事陳良璐暫行代理又委任用縣知事吳立莊署儀徵縣知事又委方悅魯監視普育堂發放貧民錢票 
地方通信 
[蘇州]  
　　檅工打毁市鄉公報館蘇州織機工人此次同盟罷工要求增加工價經雲錦公所先議貼補米價繼復改議花機每尺加　文素機每尺加五文乃各工人等仍不滿意不允上工連日紛紛聚議强欲霞章公所董事顔大圭（即吳縣市鄉公報主任）再與雲錦公所商議增價惟因顔董非該業中人與工人素無感情是以始終避不見面因各工人屢次至市鄉報社吵閙遂商請李德銓巡官派警到社保護又請警署派警至霞章公所門首把守不准工人在所開會外間又盛傳顔董有收受雲錦公所貼欵每月五十元擔保不加工價之說各工人不加詳察遽憤不能平五月初六日下午聚集工人四五百人擁至宫巷市鄉報社欲見顔董據稱顔已赴商會邀請官廳與雲錦公所各董等會商加增工價問題不在社中各工人聲稱非見顔董不可人多聲雜喧嚷不已一言不合即行動手將該報社第一二兩進屋内生財印機什物全行打毁是時本區李德銓巡官親率長警到來警廳崔廳長亦派保安隊一排趕到當塲拘住工人十六名是以樓上排字房及第三進内室並未波及李巡官等即將所獲十六人解送南區警署收訊而市鄉公報亦於是日暫行停版現聞已由温知事會同崔廳長親詣商會力勸緞業格外體恤旋經議决花機每尺加二分素機每尺加一分俟米價低落時再行酌辦等語旋即回署擬具布告漏夜繕發聞該業中人以目的已逹即將開工矣　　擊斃閙獄監犯蘇城婁豬苍第三監獄於二十一日下午二時有囚徒多人要求减輕工作意圖乘間冲出一時聲勢洶湧無力制止旋由姚科長當塲用手槍將張餘龍擊斃立即電知吳縣公署經曾承審員帶同錄事檢騐人等前往相騐一面將共同肇事之王以忠陳金松二名帶回縣署押候訊判 
[無錫]  
　　杜威博士到錫杜威博士偕劉伯銘王伯秋君等於二十一日下午四鐘由寗到錫勸學所敎育會第三師範輔仁中學四團體咸至車站歡迎博士等下車後乘興徑至城内第三師範大講堂首由該校長顧述之報告邀請博士到錫演講情形次由輔仁中學楊四箴代表全體讀西文歡迎詞畢繼博士述謝詞後即簡單演講錫地敎育實業之發逹希望將來更加發逹並盼中美之日益親密等語歷數十分鐘而散是日到校聽講者男女人士約計千餘人定於二十二日上午九時半起至十一點止演講試騐主義二十三四五三日亦在該校演講定二十六日啓行想在此數日中定有一番盛况也 
[鎭江]  
　　鎭市銅元充斥鎭埠市面銅元充斥洋價因此抬高現在龍洋可兌銅元一百三十九枚商業之以錢碼計算者均暗受耗折刻經省公署訓令鎭關監督仿照江寗等縣定章禁運入境以平市價 
[揚州]  
　　查獲私運食米江北瓜洲邵伯仙女宜陵等鎭均爲販米出江之要隘佟知事遵照齊省長通令密委專員多人馳往各鎭盤查米糧出境派往邵伯鎭之密查員湯文達於十九日薄暮在鎭南地方查獲私運米船三艘約計三百餘石當將船户管四等交警看管已來城報請縣署核辦矣 
　　摸範塲之蠶訊揚州便益門外省立蠶桑模範場聞辦迄已四載成績尚優今歲所育之朁蟻量四兩六錢種類以青桂新元雪元諸桂日支歐支爲最歐洲沔五棲霞碧蓮漢黄等種次之本月八日採繭計九百餘斤對於一錢蟻之收繭約二十一斤春朁終了後於十六日製種共製朁種三千餘張該塲並遵照省令收買蠶繭以鼓勵蠶户育蠶之觀念計收得鮮繭六百八十九斤云 
　　勒斃親子慘聞揚屬霍家橋居民丁某之子素行浪蕩日前以手中指据向乃父索洋致觸其怒加以與丁子不睦之某某等在旁唆使竟遭乃父用繩勒斃當未斃之先呼救之聲達於户外亦云慘矣 
[湖州]  
　　肥絲開盤南潯本届細絲因洋莊停滯無甚起色惟本機開織須用肥絲各肥絲莊現决定陰曆五月初六日一例開市計白光絲平秤每百兩三十七元二百肥絲三十三元黑光絲二十八元料片二十五元雙宫絲二十三元繭衣二十二元絲吐頭每百觔一百七十元 
　　新麥漲價泗安小麥本年收成豐稔新麥業已登場麥行初次開盤每石祗售四元五角近因滬市廠粉漲價各廠多派夥馳泗收買大批小麥致泗安麥市陟漲最近三日間小麥每石躍起一元計售五元六角將來尚須看漲云 
[嘉興]  
　　端節之商業狀况嘉興各商業年來因時事多艱類多縮小範圍即放賬亦守穩健主義因此本年端節雖值霉雨如注而收賬結果約得九成以外尚稱不惡惟某襪莊及某雜貨號因本届結算虧蝕頗鉅已於陰曆五月初六日起宣告停業矣 
　　新塍鎭農會成立新塍鎭農會業由各圩代表依照農會章程組織成立並於前日推定錢慕庾爲正會長沈星如爲副會長此外調查員評議員等亦於當日推定業將各職員證明密呈報官廳備案矣 
[廣東]  
　　東江潦水復張東江潦水日前退落後沿岸田畝方慶不復成災詎連旬以來上游　雨不絶山水冲激宣洩不通河源一帶·曁惠陽縣屬各地又復再浸頃據柴商傳述以大壩石下等灘昨因漲氷奔騰湍急如箭下省貨艇連日沉没者共有李瑞記柴艇一艘及八嬸鄧旺雜貨艇二艘郭開記竹笋艇一艘溺斃男女蛋户六人其餘幸能鳧水登岸得慶更生由省上駛貨船現因水逆難行昨有百餘艘灣泊石龍逗留不進非俟山潦退出不敢開行并聞老龍以上各地近有匪百十成羣專向船隻勒繳行水每船由省上駛須先繳費用始准拉纜下省船隻則由另一堂號　收云 
[福建]  
　　永定縣民聲訴陳前知事暴横電各報館鑒敝縣前知事陳頴基性比狼貪心同虺毒計自去年到永至今除違法濫開得贓共銀萬餘元有據足證外復向民間借欵三千餘元渠限三個月歸本前月終陳頴基卸任由新任張縣長國楨接代該陳頴基對於各户借欵尚不涉及片言至本年五月三十日由敝邑全體人民開國民大會請張縣長到會監視清算經張縣長公决七日歸還借欵山速記記錄在案詎至晚公宴張令時該陳頴基竟敢統率私丁多人各持槍刃到會希圖屠戰士紳藉免賠還借欵不分皂白槍刃交加遍會瘡痍情殊悽慘張令目擊兇狀士紳心膽俱碎除吳溶吕敬齋被毆擅捕入獄外其勸學所所長蘇祖泉硝磺局局長林克勳均遭扭辱全城驚駭秩序混肴次日復公然將國民大會牌匾碎毁舉動違法已達極點業經分别電呈粤軍陳總司令汀漳道熊道尹嚴究在案素仰執事篤愛同胞主持法理哀懇共策羣力儆此官邪庶幾法律伸而永定人民亦得沾鴻惠也不勝迫切之至永定國民大會叩東印 
來函 
[松江徐士麒等復育嬰堂董事姚筠等函]  
　　董事諸君均鑒接奉復函循誦再三駭詫實甚蓋明知松地乏米而猶故意出糶旣曰守潮裝運必係糴而他去如是則啓奸商販運之門並减本地人民之食官廳雖無禁止明文松民斷然可以過問不特松民可以過問即七縣人民莫不有過問之權且不僅有過問之權更有監督之責今貴堂於士麒等查詢糶米之事遽以一紙傲慢自矜之覆函一若斥爲多事者且又不將糶出實數存倉實數一一宣示豈七縣人民捐助之公產應由少數董事之把持而得行其秘密耶夫人民納稅依法尚有　求公布用度之權豈貴堂之尊嚴較官廳爲尤甚耶要知貴堂爲七縣公共的慈善事業君等忝在經理對於地方人士有所詢問當然有答復義務無秘密之可言公事公開此之謂也至函稱時府清查時祗有小錢數百云云今昔情形不同本可母庸論列旣蒙示及不得不言蓋當時用沙撥捐沙田未盡成熟加以米價又賤宜乎竭蹶迨川田墾熟收入遽增兼之邇來秋收豐稔米價日昻是貴堂近年來之積餘建設本屬當然之事現在銀行錢莊俱有存欵乃值此米荒時代尤不應循夏秋　糶舊貫不顯民食質　七邑父老自有公論諒不以士麒等所言視爲胡閙也且聞貴堂糶米已不止一次一爲二百八十石一爲一百八十石現存食中者尚有三千餘擔倘如尊函於舉辦平糶時通融出糶尚不失爲慈善機關嘉惠貧民之旨士麒等當代合邑貧民九頓首以謝所謂問我良心切實做去此其時矣士麒等謹再具函布達仍希將近日糶去實數存倉實數逐一明示以白是非而釋疑慮專此敬請公安並候惠復徐士麒楊了公王烈文杜衡王正瑩等十六人同上六月十八日 
雜評一 
[國會與内閣（默）]  
　　安福挾背後之武力盤踞國會任意搗亂而不謂今日亦有人挾武力以制止此搗亂之國會安福議員挾此搗亂國會之力以搗亂政局使靳不安於内閣而不謂今日亦有人以力制止此搗亂之議員使不安之靳内閣而安然復於其位此即所謂因果之說也因果之理循環往復國會挾武力以生存者遇更强之武力而失敗内開因武力而失敗者亦可藉更强之武力而復存然則國會内閣趙孟能貴能賤之國會内閣耳雖幸存亦危矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各路商界聯席大會議]  
　　組織華人納稅籌備會 
　　昨日下午二時各路商界總聯合會邀集上海各團體假青年會開聯席會議討論組織華人納稅籌備會各團體代表到者一百三十二人公推陳惠農主席朱賡石紀錄當由陳君報告對於工部局要求市民權經過情形謂產生正式華董必先修改租界章程并述當日修改後全體蓋印送交外交當局爲止次述停付春捐一切交涉至承認華顧問加入工部局爲止末述華顧問雖非正式華董其代表全體納稅人之意思則一如何組織納稅人會如何產生華顧問必須徵求各方意見方可着手請本日到會諸君發表意見本聯合會同人只求爲市民爭人格不願貪天功以爲已力事關全體納稅人意思當取公開手續絶不敢步商會在商言商之後塵致貽人以口實區區之心當邀公鑒云云次湯節之發言租界上旣有許多納稅華人理應組織一納稅華人會方可包括市民兩字貴會發起此會具見大公無我廣肇公所接總商會通告後亦以此意照復本日之會應先公推籌備會員數人討論組織方法組織成立後方可代表全體納稅人之意思否則外交方面將永無民意接洽故本席主張公推籌備會員爲目前第一步辦法余仰聖主張納稅華人會本席極端贊成惟須永久存在張鱣堂主張本日到會各團體每團體須推代表兩人作爲籌備員至籌備終了納稅華人會方可正式成立主席答稱本日開會本屬討論組織時代並非正式成立時代潘勵紳主張本會應否成立請先付一表决方有討論之餘地主席以華人納稅籌備會名義付表决全體贊成潘勵紳提義今日到會諸君大都面不相識推舉殊屬困難請主席指定人數徵求會衆意見較爲簡捷主席以人數詢大衆湯節之提議籌備員以十一人爲限某君主張以二十人爲限至此大衆略有討論袁近初提議人數不必爭執因籌備員其責任至籌備爲止張鱣堂請付表决湯節之提議本席前提十一人之議現在旣有人主張以二十人爲限應請取銷本席前議請付表决吕靜齋張慕曾對於人數問題略有解釋主席以二十人付表决起立者七十四人多數通過湯節之將籌備員所負責任詳細說明仍主張請主席指名提出徵求同意主席提出潘勵紳·湯節之·周渭石·余日章·袁近初·張讓三·王正廷·盧煒昌·宋漢章·陳惠農·余仰聖·陳文鑑·周之璜·鄔志豪·張慕曾·田澍霖·江湘浦·應季審·何鹿山·周清泉·舉畢衆鼓掌贊成繼議决先假各路商界總聯合會爲籌備處是時已晏遂宣告散會 
[福建路聯合會常會紀]  
　　福建路商界聯合會昨日下午七時開第三十八次常會到者十餘人公推鄔志豪主席當由主席報告總會邀集滬上百餘團體假青年會組織華人納稅會本會受籌備之責任應當從衆佈置會場經衆討論公推陳韻笙陸斌臣董鈞堂等到會辦事又提議法租界印花稅將欲實行本路同是租界商民應致函總會開會討論以採公意復由謙和馬名驥二君提議云總會所組織商業聯合保險公司請主席報告鄔君云公司成效之速人所不料各處宣佈無不贊同今由各路商號已推出發起者四十餘人均屬滬上商家所最信仰公正者又聞各路認股亦非常踴躍約定十四號假座一品香請發起諸公到會先擬組織籌備會本路所推之發起人屆時共襄盛舉主席又告今日申報所載寗波鎭邑數鄉已發生食荒之事前月初旬鄙人曾在同鄉會提議開會急求五次具函三封前寗波會稽道尹亦到同鄉會商酌平糶不意遷延至今未得實際辦法如紹興同鄉早辦平糶鄙人心實有愧凡本會會員寗波人居多其多數且均是同鄉會之會董會員務望督促進行以救吾鄉貧民之困苦云云諸事議畢時已九句鐘遂由主席宣告散會 
[指撥港欵之章行嚴函]  
　　石曾仲甫精衛三先生同鑒手示及秩老函均奉悉秩老擬在現存香港之欵指定八十五萬元撥充大學經費亦一辦法本來秩老手握關餘分存港滬各行及各公司者爲數超乎大學開辦費一倍以上秩老擬用何種方式及在何處撥交均游刃有餘在理無可反對請即由三先生與秩老或秩老代理梯雲兄商定辦法再向軍府港訴代表人接洽取欵以便大學早日開辦至爲厚幸惟釗有欲言者滬行所存末次關餘五十四萬八千兩撥作大學開辦費此三月初間釗與季新先生在粤時面與岑伍兩老商定秩老允發通知書關照上海滙豐銀行將欵撥與兩籌備員而迭延未撥者並非釗新提出之要求今别無停撥理由惟以五十四萬八千兩折合滬洋八十五萬元相差約十萬元遂置此欵不撥不審是何邏輯以釗所知港存各欵亦無八十五萬元不朒不盈之數留爲此用倘港欵終需幾處凑合又何妨先將五十四萬八千兩撥定不足再以港欵補充如謂滬欵不能作爲大學經費須留作他種政治軍事之用則溢出範圍諒非三先生之所樂聞且釗經理滬訴必在滬庭停付各欵之内釗始能設法取出該欵秩老今置此欵不提三先生將謂釗如何進行哉又秩老函稱大學經費因訴訟停支致遲撥付原告不能辭責等語釗亦不解當訴訟未起之先釗曾託精衛先生轉告秩老如撥學欵即不起訴秩老不允起訴之後釗復聲明學欵如交出釗卽電請軍府取消訴案并面告三先生謂欵雖停付如雙方同意可向公堂聲明往取請秩老開付滬行八十五萬元支票釗卽依照手續辦理而秩老亦迄未照辦所謂原告負責云云釗不任受今並附及專復即請撰安章士釗謹啓六月二十日 
[中國與南洋協會發起宣言]  
　　近有國内敎育實業界鉅子會同南洋華僑商學各界熱忱同志發起中國與南洋協會聞已得六七十人將於本月二十五日開發起人會此敎育實業兩界之福音也茲錄其宣言書如下 
　　歐戰四年犧牲生命財產不可勝數各國政治家敎育家痛定思痛於是有永久和平之企圖而人類互助之學說乘時昌明此歐戰後世界之新光明也何謂人類互助人類間之社會生活不以異國家異宗敎異種族而相妨礙隨在分功恊力以圖共同生存之謂也彼以武力主義侵略人者固非互助即以經濟政策侵略人者亦非互助互助者以人類共蒙福利爲歸者也然則互助之說昌實際上今後人類競爭其可免乎曰是又不然非人道主義之武力競爭固當暫息和平性之經濟競爭則方隨人智進展敎育發達而益烈曩時優勝劣敗之原則將專演於農工商社會生活之中此又歐戰後世界之新趨勢也然則此與互助主義不相矛盾乎曰然是何可避人類互助之義本由競爭而發生競爭愈烈斯互助之必要愈多觀之航海與惡風怒濤相爭雖秦越亦相助又觀之近代經濟界對資本之競爭發生而工人社會之互助運動起因調和資本與勞工之競爭而兩者間之互助運動遂亦不得不起故互助與競爭名矛盾而實調和者也惟其然也人類雖言互助一民族仍不能不以競爭圖生存且以外界競爭之烈而民族間之互助運動不能不益與之俱進否則我固無力助人人亦莫從助我即助我矣亦無　　猶患軟脚病者雖有人扶之終不能自行也若是乎我中華人民在世界上之地位爲安爲危爲存爲亡惟我華人有權自定之自定之道無他亦惟有無内無外無南無北由我人自身共圖而互助之而已本協會之發起即所以結合我國内外之華人爲一體藉期發揮互助之精神以自福福人類而先從中國與南洋間作其始基者也夫我國現狀就政治言紛擾無已内訌無窮期就社會言精神渙散情意益睽隔去競爭與互助遠矣然此從黑闇方面觀察耳若改從光明方面觀察則青島交涉問題舉國一致國籍請願問題爪哇島華僑一致此非競爭精神之表示乎内外實業家捐資興學之舉後先接踵各地學生會擔任義務敎育之事成績燦然此非互助精神之表示乎就此光明現象發揮而光大之實愛國者共同之責任本恊會之發起即所以融合國人同心努力以向光明方面進行者也光明方面之事業不一然未有能逾敎育與實業兩大範圍者敎育所以進人力實業所以進物力人力與物力俱進而精神物質兩方面之文明始以並茂此爲今世文明進步之源泉亦即我國最大要求之所在故我國人不言互助則已否則不可不以敎育與實業爲互助之的我國人不知競爭則已否則尤不可不以促進敎育與發展實業爲不競爭之競爭本協會之組織又卽本此主義而活動者也惟其以敎育與實業爲互助之標的故中國與南洋間國人之結合尤有重大之價值何也南洋羣島與中國祇一水之隔耳澳州稍遠不論外其距香港無出十日散在其間之華僑四五百萬苟善用其資力足以發展祖國實業而有餘所以不能者曰惟學藝幼稚而闕乏敎育致專門之人才難得國民之常識不全甚至祖國語言文字亦亡失之此誠可悲之現象也故今日舉國内大力以謀促進華僑敎育者非僅爲華僑敎育亦卽助國内實業也華僑舉大力以自謀發展敎育者非僅增本身之競爭力亦卽助祖國之競爭力也此又本協會之所以結合中國與南洋間敎育實業同人首圖華僑敎育之進步次以及雙方實業計劃之發展也十餘年來我國各種團體亦旣蔚興然或以感情結合無主義以爲進行之鵠或標主義 
[謀殺妓女蓮英案中閻瑞生之小像]  
　　號召矣無實力以見諸事業故團體之力不堅而效果及於國家社會者遂多微微無足道中如政治結社則又爲達者厭倦本協會之性質非政治結社合中國與南洋間國人之才力以敎育與實業之互助爲主義其結合也不患不能大不患不能强有力故凡關中國南洋間敎育實業若何進展之事項均將羅列包舉次第提倡之經營之而入手之第一步則在籌辦商科大學以救目前興業人才之恐慌以爲日後提携興業之準備且以立普及商業敎育之基礎此蓋内外經濟界大勢之所要求也我可愛可敬之内外愛國君子乎應念戰後各國方悉力於擴張敎育與發展經濟二事舍此我無自存之道也應念四億人之聰明無盡藏之富源爲我固有以敎育實業開發之才力財力全球莫能比也應念今日非政治結社之秋海外非政治結社之地前此耗財勞力於政治運動者今成泡影後此報國固當另闢新途也其有凛世界經濟競爭之趨勢懷人類互助之精神表同情於本協會之主旨者乎當仁不讓盍興乎來 
[江蘇選派留學生第一試揭曉]  
　　江蘇敎育廳本届舉行選派留學歐美學生第一試業將試卷評定計錄取十六名已將錄取各生試卷等件呈送江蘇省長公署轉咨敎育部並飭錄取各生務於六月内抵京赴部報到聽候舉行第二試茲將錄取各生名單　抄錄如下　方光圻　葉枚　周厚樞　賈念曾 
盧恩緒　潘淑　惲代賢　庾宗溎　陸祖安　沈仁　顧 
綏禄　唐壽源　周綸　孫本文　施嘉幹　袁枌 
[赴菲律濱學生已抵小吕宋]  
　　前南洋公學畢業生南京高等師範英文敎員何志競君於上月底乘美公司郵船赴菲律濱研究商業同時并擬在該處菲律濱大學商科肄業今悉何君現已安抵小吕宋同行者有南洋公學傅煥燦君蘇州東吳大學伍守恭君黎純良君均已安然抵埠云 
[烟公司選派學生籌備處消息]  
　　南洋兄弟烟草公司總理簡照南君此次自美洲歸國後因鑒於歐戰告終各國將用其全力以謀發展工商事業我國地大物博不宜甘居人後急應造就人材振興實業藉圖補救於萬一且目覩國内貧寒子弟不乏英俊每以學費無出不克留學外洋進求高深之學因發宏願决由該公司每年選派外國留學生十名簡君個人擔任五名暫派三年爲度本年以時間匆促已分别函托國内著名學校十八處推選學生來滬應試詳情已載本報茲聞該公司組織選派外國留學生籌備處已於前日成立公推簡君爲處長鄭君健廬爲主任路錫三許奏雲甘璧生李暮鍾可誠唐伯耆甘爵一諸君爲參議並延聘黄任之余日章李登輝唐露園朱少屏諸君爲顧問以便遇事就商公同取决現將該處附設南京路十二號總公司内連日籌備各項事件以期妥善該公司與簡君慨輸鉅金爲國家造就人才不僅爲商界空前之偉舉實爲我國工商業前途現一異彩也 
[紀昨日各輪之出口情形]  
　　招商局之江天昨日開赴寗波裝有白米二千數百袋並有第騰洋行之瑞典紙及祥茂肥皂數十箱又開赴牛莊之愛仁輪船裝去志發號之大包花衣九十餘件並 
[被害妓女蓮英]  
　　棉花四十餘包更有生薑三百數十簍曁復興之茶葉數十箱又江孚輪船之進口貨中儎來下關元盛號之小麥二千餘袋及沔陽生大之絲數百梱秦順輪船定昨日開赴港粤其出口貨中裝有聯昌運赴香港之大包十支棉紗約有三百梱（每梱重三百數十斤）及合和律之棉花五十餘件廣記之各色粗布約百餘包廣太之灰布數十梱廣豐隆布五十餘件湘蓮二十餘箱開往福州之新濟輪船則裝去天津永和之狀元紅酒一千數百壜並大宗茶葉及香亞化妝品與各種雜貨等 
　　太古洋行之山東輪船定本日開往香港其出口貨中以恒昌祥之藥材料爲大宗而開赴威海衛烟台天津之奉天輪船裝有天津東如申之桐油數千相及嗬囒水一萬數千瓶 
　　三北公司之寗興輪船本日開赴福州裝去蠶荳一千數百包襄餅一萬八千塊（毎塊價值洋一元五角五分）值銀二萬八千元此外尚有杭州光華廠之火柴二十大箱並牛骨百餘簍云又行駛長江各埠代理鴻安公司之長安輪船則儎有寳源廠紙及大批蔴袋與茶葉更有米數百石聞係運往九江蕪湖漢口三處者 
　　怡和洋行之景星輪船本定今日（禮拜三）開赴烟台天津茲因修理爐鍋不及如期竣事故延展一天改禮拜四開行又聞和生輪船買辦楊鳳南因另有他就已辭去買辦職務現經該行請定前曾任充永生輪船買辦之陳燮堂接代（今永生船之買辦爲梁烈先）業於昨日定妥即將交替矣 
　　法國郵船公司之包島斯號在本日上午九時可從日本横濱開駛來滬定二十五號開赴馬賽 
　　提督輪船之阿白考斯號於本日開赴波特蘭又（ＷＹＴＨＥＶＩＬＬ）號亦於本日開赴紐約 
　　天祥洋行之巴沙號確定於本月二十六號可從奥國來申大抵在月底開回云 
[英公司輪船之抵滬期]  
　　英國輪船公司自倫敦駛出之弟凡海（ＤＥＶＡＮＨＡ）船已於星期二上午六時離香港將於六月二十五日（星期五）下午至上海又自倫敦駛出之婁呵（ＬＡＨＯＲＥ）號定於六月二十七日離新加坡將至香港及上海又自孟買駛出之達衛拉（ＤＩＬＷＡＲＡ）號定六月二十一日離哥倫布將至新加坡香港及上海 
[民食問題之昨訊]  
　　自治會反對覆騐私米上海地方自治研究會致江蘇齊省長電云省長鈞鑒楓站扣留匯通轉運公司私運蘇米前後十六車計三千五百餘包業奉鈞座電令松江上海兩縣知事查騐經郭沈兩知事於陽日會同士紳公開檢騐呈復鈞署有足徵確係蘇米無疑一語並附兩縣各團體鑒定書萬目睽睽泰山難掩旋聞已奉核准悉數充公分撥江寗松江上海三縣平糶之用明鏡高懸人心稱快乃近日道路傳聞鈞署有派員復騐之說查此事爲官紳所監視衆目所共見成案昭昭非可埋搰如果有復驗之舉是陽日公開時在場兩縣官紳盡屬失察請先治以應得之咎惟事關風聞尚未徵實應請省長明令宣布以釋羣疑而杜謠諑實爲德便上海地方自治研究會馬叩 
　　浙人請示復驗扣米日期浙江旅滬學會昨接杭州總商會來函以楓涇所扣之米現經盧督電致蘇省長再行派員復騐惟此項米石究於何日開驗務請函知以便届時會同旅滬各團體公推代表蒞場監視以昭公道云云該會長接函後當即轉函上海縣公署請將復騐日期示知以便遵辦云 
　　續誌紗廠自辦平糶楊樹浦三新紗廠總辦盛毓麟因鑒於米價步漲各工人所得工資不敷飽食故籌集鉅欵遣人至無錫採辦糙梗一千餘石裝運來滬就本廠東大門内設局平糶每升取資八十文曾紀本報茲悉該廠至錫採辦之米共計三千石每升取價銅元八枚虧耗甚鉅故其定章廠外之人概不糶給即廠内工人每名按月亦祗以三斗爲限 
　　平價局糴米之擁擠上海自設立平價局以來鄉民前赴南市商船會館·龍王廟·及西門外湖南會館·各處平價局購糴平米者頗形擁擠每局按日銷數一二百石之譜局中訂定自每晨八時起至十一時止下午一時至四時止其十一時後則由員司午膳休息兩小時而浦東西鄉等處貧民往往來申售去花布菜蔬換購食米以趁潮水往返故購糴者急如星火員司則手段紆徐無論如何擠軋呼喊大都置之不睬以致道路間嘖有煩言僉以鄉民貪此區區便宜爭先恐後向之購糴非若不名一錢可比希望該局總理改良辦法多雇員司挨班應糶則貧民受惠更非淺鮮云 
　　太倉請放平糶米上海縣公署昨接太倉縣署咨以值此米貴民食維艱現由公益欵產士紳前赴滬地定購秈米一千石開辦平糶曾經呈請財政廳發給免稅護照尚未接到茲因交貨屆期久擱深恐霉變自應迅速運回以濟民食除由敝縣先發護照並派員來滬裝運外相應咨請查照放行並飭屬一體保護云 
　　省内運米照舊流通上海縣沈知事致縣商會公函云敬啓者昨准無錫稅務公所函開奉省長蒸電開虞代電悉所陳極有見地已電令楊知事將特别辦法卽日撤銷矣至本省米糧除銅山松江崇明三縣有特别情形應用護照外其餘一概照舊流通仰即知照等因奉此查蘇米禁運出省因近年災歉頻仍民食不遑自顧此固省長不得已之苦衷非故爲遏糴也至本省各縣同屬省治自應畛域不分倘各畫境自封勢必致非產米區生活無路而產米區紅朽難銷是欲顧民生而民生轉生障碍各所稅收亦受影警所謂護照者本省邊界爲嚴防影射外運計尚可適用内地各縣應聽商賣販賣自由不宜處處查扣致滋紛擾誠如省長電令除銅山松江崇明三縣應用護照外其餘一概照舊流通蓋以該三縣或地處海濱或接壞外省非如内地往來商販無由飛越也奉電前因即希查照等因准此相應函達卽希查照爲荷 
　　部處停發赴蘇購米護照上海稅務所接江蘇財政廳訓令云本年六月十四日奉省長公署訓令准稅務處咨開案查停發赴蘇購米護照一事前准皓日來電當經分咨財政陸軍等部查復並咨復貴省長查照在案茲准財政部復稱本部核發運米護照祗有僑商由長沙運來赴港澳等處接濟僑民數案此外惟上月港商鄭升舟等請運九江存米一萬石赴港平糶曾由部塡發護照一紙並無發給赴蘇運米護照請查照辦理等因並准陸軍部咨稱此案前准齊省長電部經即電復並分行赴蘇購辦軍米各機關轉飭一律遵照辦理在案即希查照等因前來相應咨行貴省長查照等因准此查本署皓電前經電知在案茲准前因合行令仰該廳長通行所屬一體查照此令等因到廳奉此合行通令各該局所長一體知照此令 
[無錫米市之報告]  
　　昨某米商接無錫快信略謂錫地出貨甚稀以致今日（二十二日）早市售開高糙粳每石洋八元七角半次至八元三四角糙杜尖七元九角糙客尖六元九角半糙元七元四角新高小麥五元六角半粳稻每百斤四元五角半尖稻糯稻等價因無貨未曾售開云 
[銀市報告]  
　　中美新聞社譯友華銀行二十二日報告云自十九日後倫敦銀價近期漲二先令八分之三遠期漲二先令半此間開市時市况穩固金鎊交易價五先令二便士金圓一百○三午後金鎊跌至五先令金圓跌九十九半日金五十二半最近消息美國政府現向美國熔銀者買銀每兩價一元并將在市上以善價買雜銀世界各處銀之供給頗多故美政府購銀之價未必能高而市價亦不至再跌目下投機家賣出甚多紐約倫敦間滙價現爲三九九又四分之一此因英政府運金至美國之故紐約銀價九角二分半買者較賣者爲多云 
[絲市報告]  
　　中美新聞社譯景昌華絲出口公司報告云中國機器絲本星期有數百包購往法國里昻價值實際上無變動市價特别大號銀一千二百兩特别號一千零五十兩中號九百五十兩土色絲仍不活動市價照舊上號四百二十五兩市號四百零五兩 
[絲繭市之雜訊]  
　　今届江浙皖繭市業已結束收成以浙省爲最佳次爲皖省江蘇洞庭山祗收三成上下餘者咸在六七成之間三省統盤乾蠶約有三十六萬餘包較上年多十之三成惜廠絲對外貿易除法國仍有陸續裝往外美國祗有零星購辦昨得美國消息該處華絲價稍爲升色然滬上各洋行尚未動辦以故絲價尚難轉機至於三省之乾繭運滬者已有二十八萬餘包尚有八萬餘包正在待運云 
昨日絲繭商接無錫快函略謂乾繭邇已開盤由上海久成永泰等廠在錫購進三百餘擔每擔價（無錫交貨）規銀一百五十兩但上海乾繭市尚無消息據云此次做餘繭者寥寥十成之七係各絲廠自收自繅目下無須在外仰求云 
[預備迎迓英公使]  
　　駐京英公使艾斯敦氏請假回國曾定七月一號出京來滬轉輪放洋業經外交部電知滬交署接待茲聞交涉公署續接外交部令以英公使艾斯敦氏出京在卽希卽 
 
 
 

Page 11

 
 
轉函滬甯路局預備花車赴寗迎迓並知照淞滬警察廳屆時遴派軍樂到站歡迎許交涉員業已分别函轉矣 
[美商會之公函]  
　　中美新聞社云上海美國商會頃有公函一通致中國總商會照錄如下中國總商會會長曁董事諸君公鑒近日本埠發生關於著名美商行數家地位之謠言想貴會早已聞之據本會調查此等謠言大多由一天津某外國商會發生有美商行一家在天津設有分行近以該商會謗譭名譽已向法庭起訴要求賠償鉅欵想貴會亦必知之上海之盛傳此謠定係某方面欲破壞美國在華商務並傾陷中美間之好感故意爲之美國在華各商行皆資本雄厚自一九一五年以來僅有美商五家收束其營業皆係新設者其爲美商會會員者則祇三家今上海美商新公司旣甚多則其中不免有不獲利而收束者亦不足怪本會深望貴會會員以所得外間報告通知本會本會亦將確實消息有銀行陳述可爲根據者報告貴會本會並願將上海新開之美商行之確實内容奉告如承貴會下詢必竭所知奉聞本會深信貴會對於此事必能予以助力也美國商會書記鮑威爾啓六月十八日 
[第四師軍米購運抵滬]  
　　駐滬陸軍第四師軍隊因急用軍米特派專員前往皖贛各地採購軍米已於昨日（二十二）由滬寗鐵路南京江邊站運抵上海南站計裝四車其數爲一千三百三十六石並有陸軍部護照到滬之後當由該師軍隊派兵數十名連夜僱用榻車運送 
[聶少卿將請求復審]  
　　湖南人聶少卿前因冒充王揖唐秘書串黨數人揚言王揖唐願出善價購米十萬石有米販歐漢雄得悉踵門謁聶求爲介紹致被騙去運動費洋一千八百元事聞於王請官究追由老閘捕房派探將聶及其黨邵澤棠查獲解經公共公廨訊明聶冒騙屬實判押西牢三年邵具結出外候補提在逃同黨到案質證等情已詳前報茲悉聶尚有家屬在滬聞此案定讞後心不甘服現用鉅資聘請某律師决於本禮拜六原審官張襄讞及義副領事羅斯之堂期投廨提出辯護理由要求復審云 
[證券物品交易所準備開幕]  
　　上海證劵物品交易所定於七月一日行開幕禮已紀前報昨日該所内部佈置大致就緒爰具請柬分送各界請爲届時蒞臨參觀柬内并附有該所新屋之平面圖新屋爲三層樓每層各部之佈置均註明於圖内使人一目了然 
[粱燒酒業公會開會紀]  
　　本埠粱燒酒業公會昨日爲反對業外人程兆奎認辦公賣稅開第五次緊急會議由會長報告開會宗旨並將呈請京署及省分局各稿件逐節宣佈其反對理由以第一分棧開辦迄今已歷四載相安無異程兆奎旣非白酒專業平日未盡繳納分文捐稅之義務不思公賣爲烟酒兩業專稅非有買賣行爲不能經收豈有業外人包攬之餘地若容其承辦恐租界行商對於素無感情之程兆奎未能服從而内地行商難保不受其額外之苛擾則生計垂絶除靜候當局批示收回成命外同業預先籌集七月份比額洋三千元備文呈請分局核收並請特派專員駐棧監收迨至月底核計收數如有溢出三千元之外儘數報解不留分釐倘收不足額仍由同業攤補此種辦法表明吾同業不欺之誠意當經全體公决將此會議情形布告各界公鑒爲時已暮遂閉會而散 
[地檢廳私縱監犯案七誌]  
　　地方檢察廳被人赴省長公署告發得賄六千元私縱土販趙阿寗一案迭誌本報茲悉此案發生後梅詒穀廳長連日親至地方分監會同李允文監長將林廳長任内起至目前爲止收禁人犯之提扦逐一檢查究竟有若干人犯未滿期而釋放出獄者現查得類似此項提扦檢獲有六十二張之多除陳瑞生於上年五月間私縱時坤榮係八月間私放趙阿寗係十二月間放縱以上三犯發覺外其餘五十九張提扦現由梅廳長帶回檢廳正在詳查云 
[太倉拿獲之越獄犯迎提回滬]  
　　盜匪張巧榮前由上海地方審檢廳訊明判决監禁二十年今年舊曆二月初二日漕河涇第二監獄脫逃大帮獄犯張亦在内茲經太倉縣公署將張拿獲函請該廳派警往太迎提該廳梅伯孫檢察長飭派法警徐舒翔丁玉生持文前往太倉將張迎提返申於昨到廳下午由梅檢察長親提研訊一過諭令加上鐐銬收押候辦 
[偵獲砍斃管隆裕案之嫌疑人]  
去年七月七號有人用斧將管隆裕砍斃於楊樹浦沈家灘第二千零四十一號門牌屋内後兇手脫逃近由該管捕房包探姜喬喬·粤探江標·偵查得此案係前往鄧脫路二百四十三號門牌寗波人陳興岳·董小毛·及某甲所爲陳董已避往香港因據情禀由捕頭轉請公共公廨備文前往會同該處官廳將陳董兩人緝獲移提回滬昨晨解案請究先由華探目蔣榮生西探目柏生分别投案禀明前情次由兩被告所延之律師上堂聲稱被告尚未明所犯何案何人控告應請宣佈並准被告交保出外候審李襄讞得禀商之美約副領事將案由宣讀一過至交保一層則因案關人命故被告律師請求不准着將陳董兩人帶回捕房收押候下禮拜二再行解訊 
[紹興同鄉會籌欵興學]  
　　昨日船興同鄉會開議事會到者數十人曹慕管主席審查員胡格生報告預算决算壽孝天報告同鄉公學預算杜亞泉報告同鄉會選舉章程修正築均通過田時霖提議此次徵求會已得二萬餘元閉幕之日自必加增本會得此巨欵應添設小學庶不負各隊長隊員一番徵求熱心說畢全體贊成公决本年秋季始業時先設兩校一設城内借浙紹公所爲校舍一設南市另租適當房屋加之以前在北市所辦公學共爲三校經費由會擔任並請董事會加選公學董事六人以便着手辦理又聞該會定於今日假座一品香公宴徵求隊長隊員共商進行方法云 
[四明公所南廠籌備開幕再誌]  
　　四明公所建造南廠定於陰曆本月十二日舉行開幕典禮曾誌本報昨日各董事到所者朱葆三周湘雲方式如葛虞臣石運乾樂振葆孫梅堂方椒伯陳文鑑洪賢鈁張延鍾商議籌備各事議定廠内高紥採栅備有西樂及西式茶點以娛來賓各處徧懸頌詞聯幛並請名人演說甬人對於此舉異常踴躍即女界亦均預備於是日到所參觀茲將開幕執事名單錄下總理周湘雲協理孫梅堂文牘趙滄蓉應季審嚴漁三方椒伯莊雲五江覺齋書記朱義方馬省學陳子章方光伯陳階孫應茗香庶務樂振葆洪賢鈁陳文鑑馮菊洲陳蓉館凌鞠齡胡甸蓀葛尉平袁履登林松卿水駿瑞 
[寰球學生會介紹部消息]  
　　寰球中國學生會介紹部頃受某高等師範學校之委託代聘英文科主任一人月薪二百元體育敎員一人月薪亦二百元均以西洋留學生爲合格又音樂敎員一人月薪八十元如有自問能勝任上列之一者可具中英文信各一（略述學歷及經歷）寄至該會介紹部接洽可也 
[嶺南中學設立國貨陳列處]  
　　嶺南中學學生分會調查部現設一國貨陳列處徵求國貨以供展覽凡屬國貨學校用品等類之公司有意提倡國貨而贊成斯舉者將各貨樣交該分會陳列可也 
[演講中國之建設預紀]  
　　青年會交際科演講會定本星期三即今晚八時敦請美國哥倫比亞大學畢業董雨蒼君演說﹁中國之建設﹂董君曾任雲南督軍署秘書奉派赴美入哥倫比亞大學專習法政畢業回華辦雲南全省學務茲因公來滬該會特請演講各界人士欲聆高論者盍早往聽 
[招商局公學遊藝會預誌]  
　　招商局公學定本月廿七日（舊曆五月十二日）下午一時起曰開遊藝會昨由該校印刷入覽券分送學生家屬邀請屆時蒞校參觀 
[巴城小麥之市價]  
　　前日桑坤船載來巴城小麥百餘石議定之價每百三十八斤洋六元零五分旋即開斛至二十石左右復秤因輕去四斤受主方面欲减盤三四角桑坤以成本甚大不允遂作罷論昨日由某米行將此麥轉與長豐麫粉廠價照過磅結算大約每二百磅核算較上日略高 
[船夥加工資可望解决]  
　　出門船夥蔡良生·蔡發發等因所得薪工微薄難以度活發起加資等情已見前報茲經船主方面王玉堂·陸春林·等出爲調處而雙方竭力疏通凡已在滬各船所有帮夥每人每月加洋一元小夥計加洋五角業已允洽所有未返之船亦照此增加雙方允從事可解决矣 
[祥泰木行工人已上工]  
　　楊樹浦路大花園東首英商祥泰本行小工及木匠鐵匠全體七百餘人因邇來米價翔貴要求總工頭沈全福轉商經理西人德樊林加增工資不遂於本月十六號一律罷工等情略誌本報茲悉此事連日經該行司事秦惠吉向雙方調解後洋經理已允每人按月貼給米價洋八角以米價跌至前售之價爲限該工人等業已首肯故於前日起照常上工營業矣 
[梓木匠亦罷工要求加價]  
　　本埠水木業工匠前因米珠薪桂要求作頭加增工資當經水木公所純董召集雙方議决每名每日加工資六十文即於翌日開工乃近日梓木業工匠亦因米價昻貴所得工資不敷開消相約罷工要求加價該業同人胡桂堂等以同業罷工與作主大有損害乃聯名投淞滬警察廳具稟請求維持徐廳長據稟後以工人罷工與地方治安大有關係昨已令飭所屬各區所隊多派長警四出偵查並傳諭該業工人代表迅速聞工對於工資問題仰該代表自向各作主和平解决設或故意罷工查拿解究云 
[飯店夥罷工]  
　　浦東爛泥渡一帶各飯店近因米　公議增價而該業店夥（堂倌厨役等）以終日應酬顧客甚爲勞苦所得甚微不足養家故聯合各店夥要求店主增加工資不遂昨日起共同罷工各店主爲維持營業起見不得已自爲堂倌店主婦則爲庖人甚爲忙碌 
[香煙廠女工罷工之經過]  
　　浦東陸家嘴英美烟公司製造廠圓包間女工日前因歸併工作致一時誤會相約罷工後經廠中大班再三解釋此種調排實有益於各工人且能多加工資並允米價過高時廠中額外津貼若干以示體恤旋即恢復原狀業經登載各報昨日（二十二日）該女工等因該部内容略有改組發生誤會又釀罷工風潮惟聞該公司並無裁汰工人減少工資之意爰將内部改組理由向各女工再四解釋各女工已領會此中曲折將於今日照常上工矣 
[查獲日人所帶之嗎啡]  
　　大陸報云二十一日午前三時華捕二人在百老滙路見兩日人携帶手袋乘車而行後有游民若干追隨其後華捕因其形跡可疑召集他捕三人上前盤詰之日人答語支否華捕乃解往虹口捕房搜其手袋查得價值二萬五千元之嗎啡後將日人解送日領署公堂候審聞被拘之二日人内有一名係上海重要商人云 
[油廠不付本票案之辯論]  
　　法商邵禄延普萊梅律師爲代表投法公堂控稱前由大有油廠出立本票三紙計銀二萬九千兩屆期向索無着由該廠登報廣告聲稱因有丁桂兩人之紏葛故票銀不能照付惟此票據上載明憑票即付該廠豈能推諉應請堂上訊追被告大有油廠由巴和律師稱實因丁桂兩人欵銀紏葛故由被告出立此票交與桂仲庚由桂轉給與原告惟原告當時收受此票不應不先至該廠照對實係原告受桂之愚此欵須俟丁桂兩人紏葛結束方能料理原告律師又稱被告旣登報承認此票即可母庸照對繼由原被律師互辯良久中西讞員會判退去聽候登報限桂到案後再行核斷 
[華探被控索欵案之質證]  
　　周阿芳因在糾黨在虹口漢璧禮路一千零零五號屋内組織賭窟經公共公廨出票緝拿致該管捕房華探王少廷趁此向周索欵二百元謂可使牌票不生效力周乃付與洋一百十元後牌票仍然存在因此心不能甘對於犯賭自行投案一面延律師以刑事起訴王探用工部局包探名義詐欺取財等情迭次訊供諭兩造分别交保訊明再核在案昨日下午開第一刑庭續審先由被告王少廷之律師起向問駁詰其前供一過周又續供認曾於西曆一千九百十二年犯調戲婦女奉判押辦七天不諱次由原告代表律師令見證岳陽樓茶館主沈和尚到堂證明周三次付與王及王夥瑞生洋一百十元均在伊茶館内交接情形並稱伊之茶館無工部局營業執照招牌上有梁記字樣因從前係梁虹所開梁虹被嘉興路捕房請有牌票拘拿之事伊不知情等語又令長樂池浴堂堂倌潘仁卿上堂據供某日之夜原被兩造偕七八人來吃茶所談不知翌日王少廷差車夫將伊喚至其家囑作見證預先未吩咐何話等語復由被告律師向沈潘兩人盤駁之下時届退庭期間經陸襄讞商之美包副領事判王周兩人仍各交原保改期密理 
[欠房租拍賣生財]  
　　張志前投法公堂控方善卿虧欠租銀一千餘兩葉下生財逃逸仁德堂控房客吳寅和不付欠租若干兩人亦潛逃葉下生財所值無幾請求核示均判聽候將生財拍賣作抵在案茲由捕房將生財如數拍去昨將原告等傳案先據檢察處稱被告方善卿生財拍得五百五十六兩吳寅和生財拍去銀十四兩五錢請核中西官判拍得之銀准交原告等領去餘欠俟被告出而後准予隨時扭案訊追 
[定購菜子糾葛案之覆訊]  
　　日商大倉洋行日本人野木和一郎在公共公廨呈訴大有榨油廠經理何叔明不交定購菜子一千二百五十擔請追損失一案昨日下午日副領事林出賢次郎蒞廨會同張襄讞升座第二民庭傳集兩造先由原告代表律師上堂譯稱被告油廠自去年不交定貨後其已故股東高秋荃生前曾允每擔償原告損失洋兩角彼時何叔明亦在場詎竟空談不理是以控追云云次由被告代表律師辯稱實係原告首先違背菜子合同不將菜子按期出去故被告照合同所言將貨變賣今原告所控不能承認要求將案註銷問官核供判候會商堂諭改期宣佈 
[奚氏爭產案辯論終結]  
　　奚其水與婦人奚陳氏因產業糾葛在公共公廨涉訟一案昨晨兩造代表律師在第四民庭開始辯論歷兩小時而畢承審官俞襄讞商之英包副領事判候會商堂諭改期宣佈 
[私帶藥粉之押儆]  
　　前日下午有兩男人携帶籐箱一隻共乘黄包車一輛經過虹口百老滙路時爲二百五十一號·三百零七號華印兩捕所見以兩男子同乘一車有違定章上前干涉其一葉車而遁未逃者亦面現倉皇之色該捕等頓覺可疑當將此人拘住並令將箱啓視見有哈蓮藥粉（即嗎啡之類）十一大包當即一併帶入捕房經捕頭詢據此人供伊名李九廣東人向在輪船上爲大司務此項藥粉係寓於大東旅社同鄉人嚴華進與伊洋五十元囑爲携帶等語捕頭立飭十六號西探帶同李至南京路該旅社四十三號房間將嚴帶入捕房昨解公共公堂稟明前情將抄獲之物呈案請爲訊究質之李供昨指嚴姓託帶實係錯悞此粉確爲在逃之人從香港帶來等語並延律師代辯中西官核供以李不應私帶違禁品物判押西牢三月藥粉充公嚴華進無干開釋 
[汽車傷人三則]  
　　愛而近路正興洗衣作夥寗波人王阿品昨晨二時許在公共租界浙江路偷鷄橋塊行走被某粤人所乘五百八十二號汽車撞倒碾傷足骨當由該汽車夬扶受傷人入汽車送往仁濟醫院醫治一面自投老閘捕房報告即由捕頭飭探前往調查肇眞相覆候核奪又有某西人於昨日下午二時許駕乘汽車駛經浦灘適有杭州人馮義富行經馬路中不及避讓致遭撞跌足部受傷由老巡捕房三百十一號華捕前來押令汽車載送受傷人往仁濟醫院醫治一面抄錄西人姓氏及汽車號數呈報捕頭核示又昨日下午三時許有某號汽車駛經靜安寺路跑馬場門前撞跌本地人王阿桂碾傷足骨當有新閘捕房一千一百十四號華捕到來將汽車號碼抄錄另雇車送王阿桂投仁濟醫院醫治一面據情呈報捕頭請究 
[汽車又撞斃一人]  
　　昨日下午五時許有老巡捕房一千零五十號華捕開駛某號汽車駛經北河南路天后宫橋塊撞倒一年約三十餘形似商人之男子受傷甚重不省人事由虹口滙四捕房一千零三十號華捕前來帮同扶受傷人入汽車送往同仁醫院醫治旋即傷重斃命由院通知捕房派捕將屍送往斐倫路騐屍所候今日傳該華捕詳請公堂相騐訊究 
[兩婦兜賣少女]  
　　十七歲女子吳蘭英前日下午由厦門路八十六號屋内本地婦人周王氏與鄰近一百五十一號門牌嘉定婦人丁施氏挈至唐家弄黄普說家兜賣爲該管捕房華探王桂生查見將兩氏一女帶回稟由捕頭飭將女送濟良所暫留兩氏送公共公廨押至昨晨解請中西官略訊一過諭女仍留濟良所兩氏還押展期七天查明解訊 
[女傭跌傷殞命]  
　　滬城西喬家浜七十九號爲花行生理之朱月生家前日上燈時命家中所用年未及笄之松江大姐登樓收取所曬衣服偶一不愼從樓窓口跌出墮地受傷頗重當時雇人力車送上海醫院求治無如所傷極重延至夜半一時許因傷而死昨晨朱通知該大姐親族到來意欲備棺收殮該親族以該大姐家有父母不願負責延至午後尚未解决 
[被誘婦人交夫領回]  
　　崑山婦人龍桂寳此次被王二勾引來滬中途爲巡警見其形跡可疑一併拘送地方靡由檢察官訊供之下判王收押候辦該婦發送救濟會留養候家屬到案再核在案茲經該會飭派探員王緯文查明該婦原籍尚有本夫龍維生於是前去知照來滬投廳具領昨日該探員將該婦送案下午由檢察官訊供明確當將該婦交襲維生領回管束 
[道署批示兩則]  
　　崇明縣外沙公民梅志成等呈爲外沙行政分署亟宜建築環請飭縣迅委籌備員俾資實行由據呈已悉仰崇明縣知事查照前擬善後辦法迅速籌備進行以慰民望此批 
　　寳山縣民孫守梅呈爲惡總賄復朦蔽縣聰　請飭縣革退另舉以昭折服由據呈該圖總甲朱順卿恃勢覇欺賄串經董朦復不予更換等情是否屬實仰寳山縣知事澈查明確秉公核辦具報此批粘存 
專件 
[中華民國八年通商海關各口全年貿易總論（錄海關貿易册）（七續）]  
　　土貨出洋本年計值關平銀六萬三千八十萬九千四百十一兩按本年滙票價值每兩係六先令四辨士合之金鎊爲一萬九千九百七十五萬六千三百三十一鎊是鎊數較上年多有百分中之五十五較歐戰前民國二年多有百分中之二百二十八銀數較上年多有百分中之三十較民國二年多有百分中之五十六歷年來以此次爲最多其異常情形固由於價錢高漲要之有不盡然觀於下列十種之大宗出口貨本年與民國二年比較即知其詳 
　　　　　　　民國二年 
　　絲　　　　十四萬九千擔 
　　各種子油　一百二十八萬七千擔 
　　豆　　餅　一千一百八十一萬八千擔 
　　豆　　類　一千三十二萬五千擔 
　　小　　麥　一百八十四萬八千擔 
　　麵　　粉　十一萬九千擔 
　　棉　　花　七十三萬九千擔 
　　芝　　蔴　二百三萬五千擔 
　　山羊皮　　七百七十九萬四千張 
　　茶　　　　一百四十四萬二千擔 
　　　　　　　民國八年 
　　絲　　　　十六萬五千擔 
　　各種子油　四百四十三萬三千擔 
　　豆　　餅　二千七十二萬五千擔 
　　豆　　類　一千五百十一萬九千擔 
　　小　　麥　四百四十五萬三千擔 
　　麵　　粉　二百六十九萬四千擔 
　　棉　　花　一百七萬二千擔 
　　芝　　蔴　二百八十三萬八千擔 
　　山羊　皮　一千三百八十三萬二千張 
　　茶　　　　六十九萬擔 
　　凡稍稱重要之貨物或加多或復元均已遍及無遺惟茶與某種五金則不然五金係因休戰簽定後銷場停頓之故此外之特色卽五穀類出口實爲空前之鉅中有食米一百餘萬擔查中國米禁係爲日本而開該國上年收成旣歉出口又多所以米糧缺乏絲及絲貨仍屬最有價值之出口貨以絲而言計值一百萬萬兩有奇以下挨次而數各種子油四千六百萬兩豆餅四千四百萬兩豆類三千九百萬兩五穀及粉三千六百萬兩棉花三千萬兩各種皮類二千六百萬兩各種子仁子餅二千五百萬兩蛋及蛋白蛋黄二千五百萬兩茶二千二百萬兩五金二千二百萬兩緜羊等毛一千四百萬兩糖九百萬兩冰凍肉乾肉鹹肉八百萬兩棉貨七百五十萬兩煤七百萬兩草帽緶七百萬兩菸七百萬兩紙烟六百萬兩花生六百萬兩猪油四百七十五萬兩猪鬃四百七十五萬兩織維類四百萬兩磁器三百七十五萬兩夏布三百萬兩以下數段陳述深得各商家之贊助絲及野蠶絲年初市面不佳不久歐洲休戰銀價雖然低落但各大市場不爲之動無人問津因之中國方面貨物堆積迨至陰曆新年市面恐慌已極幸得政府之短期借欵關平銀一百萬兩藉以維持金融常序捩轉危機約至三月底絲市倍覺興盛轉瞬之間存貨已罄卽六月以後應交之新絲亦預先從速購定以故絲價騰漲上等繅絲四月初每擔售價約七百五十兩至五月底其價足加至一百兩有奇而銷場仍能推行盡利彼時新繭已將上市絲價直往上漲較之以繭爲博向不可恃轉不如購絲之佳景爲愈奈五六月之繭造成數不足絲質又劣其故半由價高出產求多半由天時不正蠶子受病幸至年終銷場未變美國購額非常之大實爲待决之點絲之銷場旣廣殊覺供給難周又值歲底滙兌高漲之際最上繅絲每擔竟售價一千二百兩較之十二個月以來幾多至五百兩尤堪注意者貨價之昻貴若合美金最上繅絲每磅由六元半漲至十五元左右此爲華絲在歐美行銷漸盛之明證綜計全年絲市甚佳凡有關係者大都獲利惟繅絲價雖騰漲尚須補所有賤價售出之失總而言之新絲質地未見精良（未完） 
來函 
[漢口路商界聯合會吕靜齋覆海寧路商界聯合會書]  
　　閱報知貴路諸君子肝衡時局亟欲爲南北促和以息内爭而禦外侮滿腔熱血溢於言表惟僕非不賸同而願執鞭以隨其後私心惑焉竊有大謬不然者吾儕商人赤手空拳南北當局視之幾螻蟻之不若豈容條件之加入要知當道皆黷貨之官執政盡希榮之輩禮敎淪亡四維早絶襲共和之美名實專制之不若縱使允許條件亦無良好之結果反令商人索　於内將來權利不均黨爭遽裂朝和夕戰虎去狼來我商人對於國人亦難辭其咎况南北口雖言和而心不和若果和成利權傍落所以猶豫遲廻一載有餘遂使湖南又演最烈之惠劇洪水猛獸之禍未足比其虐蚩尤五胡之暴未足喻其痛嗟嗟國民何辜遭此政　苟不從根底解决終無安寗之一日（下略） 
[粤軍客籍士兵劉古記等來函]  
　　茲有客籍粤軍被粤省海軍桂軍脅迫出境於本月三號由汕到滬貧不能歸者約二百名幸蒙何護軍使派員發給每人船票一張大洋二元並允代電前途俾得安全回里仁人厚德畛域不分士兵等均感德莫名擬聚資登報鳴謝奈開輪在即迫不及待於端午日下午同乘華大輪回里矣祈代登來函欄内聊誌不忘粤軍客籍士兵劉古記熊萬勝黄漢周等二百人同叩 
雜評二 
[罷工問題（訥）]  
　　近日罷工風潮迭起一言蔽之生計艱難而已此生計艱難之原因甚多米貴僅目前之一小影響也故今日之爲維持生計計當探究本源籌永久無弊之方法而不當僅爲一時計爲一方計也 
　　蓋目前所以維持此工人生計之法不過增加工資而已然一方增加工資一方當於職務上謀所以報酬出力者謀所以增加共力出技術者謀所以益精其技術使出品加多而改良如是則彼所謂東家資本家者非特不感增加工資之苦痛且亦大受其益無論何種工人苟能人人存如是心則將來於自已生活之能力可以增高而不失敗於工商各業之發達可以日進而不退化國家且蒙其利焉寗僅此區區旦暮間生計之關係哉 
 
 

Page 12

 
 
 
[商務]  
[國外滙兌六月二十二日]  
上海滙至倫敦（以上海規銀一兩計算銀行電滙　五先令一辦士 
銀行即期　五先令一辦士二五銀行四月期　五先令一辦士五 
銀行買進四銀月期滙票　五先令五辦士　　　電滙四月定貨　五先令五辦士二五 
又六個月滙票　五先令六辦士二五　大條銀　五十一辦士五 
大條銀遠期　五十一辦士二五　上海滙至法國（以上海規銀　兩計算 
銀行電滙　一千二百八十五佛朗　銀行四個月買進　一千四百三十五佛郎　 
上滙至紐約（以上海規銀一兩計算銀行電滙　美金一百零一元 
銀行買進四個月期滙票　美金一百零九元 
上海滙至香港以香港四元合上海規銀銀行電滙　七十三兩 
上海滙至印度（以上海規銀計算銀行電滙　二百七十四羅比 
昨日先令初揭曉時頓長三辦士嗣後因要求漸衆以致市面步軟一步但未改縮下午先令（二時半鐘揭曉亦無動惟後五分鐘忽改縮一辦士美滙等亦有升縮熱市價原爲鬆動茲將更定市價列後 
倫敦電滙　五先令　印度電滙　二百六十九個羅比法國電滙　一千二百五十個法郎　紐約電滙　九十九元五角美金嗬囒電滙　二百六十五元嗬金　新加坡　四十六元二角五 
香港電滙　七十三兩五錢　嗬囒電滙　二百六十九元五嗬金　新加坡電滙　四十九元五角 
[各省滙兌六月念二日中國銀行報吿]  
北京即期每京公砝百兩合申規元一百零五兩 
天津即期行化每百兩合申規元一百零六兩一錢八分七五 
漢口即期每洋例百兩合申規元一百零三兩五錢六分二五 
[金市]  
昨日（星期二）大條（近期）又長八七五遠期亦長六二五標金（七月份）開盤因此跌爲二百三十三兩五錢後漲落不一未開先令前漸漲兩餘綠買者稍多之故迨至揭曉長三辦士美滙大四元五角東洋小去三分以故金價跌爲二百三十三兩五錢旋因售與各銀行之七月份先令價仍須五先令三辦士方可成交故金價最小跌至二百三十一兩二錢俄又　至二百三十五兩八錢乃由某銀行買進七月份先令數萬磅價五先令二辦士半之故繼又小至二百三十三兩五錢係人心見疲所致後有滙豐友華等銀行先後買進本月份及現先令數萬磅價五先令二辦士至五先令一辦士半又某銀行買進七月份美滙數萬元價一百零三元又賣出數萬元價一百零一元廣帮大德昌亦購買美金洋數萬磅價四九八七五至五錢大連帮亦買標金甚夥標金價因此步漲至二百三十九兩收盤烚赤係九時三刻許售出成交者共十三四平價爲二百三十八兩五錢午後價約須二百四十三兩標金開盤與午前收盤價不相上下俄因港滙長半辦士致價又跌一兩數錢先令揭曉無更動其時金爲二百三十七兩七錢後小至二百三十七兩三錢詎後二三分鐘先令忽改縮一辦士東滙則漲一分美滙亦縮一元五角以是金價頓漲至二百四十兩零五錢最高至二百四十四兩其原因綠業外人買者過旺之故先令市面初尙穩固由某銀行買進七月份先令一萬餘磅價五先令一辦士又賣出數千磅價五先令後逐漸見硬各銀行賣出之先令反較上午爲鬆七月份有五先令零七五可結致價跌至二百四十兩零一錢至四時許金價更跌至二百三十八兩五錢因恐須結價之故然後又漲至二百四十兩零七錢收盤較疲廣帮又買美金數千磅價五零三七五又昌興公司某某號輪船於星期日到申儎來本埠滙豐銀行美金二十二條約共美金洋二十萬元又花旗銀行大條銀一百四十七條道勝銀行係由某國公司船儎來大條銀九十四條又據某銀行中人某君述稱今日大條恐有變遷金價亦須　高數兩惟日後市　殊難活動蓋出口貨　次發生云云今將各價詳列於後 
大條銀　近期　五十一辦士半　又　遠期　五十一辦士二五　烚赤足金收盤　二百三十八兩五美金洋　上午四九八七五　又　下午　五零三七五烚赤起金下午約價二百四十三兩七月份標金開盤二百三十三兩五　又　高至　二百三十三兩八又　小至　二百三十三兩四　又　高至　二百三十五兩　 
又　小至　二百三十四兩七　又　高至　二百三十五兩一 
又　小至　二百三十三兩七　又　高至　二百三十五兩二 
又　未開先令　二百三十四兩二　又　先令揭曉　二百三十三兩五 
又　高至　二百三十三兩八　又　最小之價　二百三十一兩二 
又　高至　二百三十六兩　又　小至　二百三十三兩八 
又　高至　二百三十四兩三　又　小至　二百三十三兩四 
又　高至　二百三十四兩八　又　小至　二百三十四兩 
又　高至　二百三十五兩八　又　小至　二百三十五兩五 
又　高至　二百三十九兩　又　小至　二百三十八兩 
又　高至　二百三十九兩五　又　小至　二百三十七兩二 
又　收盤　二百三十九兩　又　下午開盤　二百三十九兩　 
又　高至　二百三十九兩二　未開先令　二百三十七兩八 
又　先令揭曉　二百三十七兩七　又　小至　二百三十七兩三 
又　先令改縮　二百四十兩零五　又　小至　二百四十兩零一 
又　高至　二百四十一兩　又　小至　二百四十兩零三 
又　高至　二百四十三兩五　又　小至　二百四十三兩 
又　最高之價　二百四十四兩　又　小至　二百四十一兩八 
又　高至　二百四十三兩　又　小至　二百四十兩零九 
又　高至　二百四十一兩一　又三時五十八分二百三十八兩五 
又　高至　二百四十兩零八　又　小至　二百三十九兩 
又　高至　二百四十兩零七　又　收盤　二百四十兩零二 
[銀洋市]  
昨日銀圓較念一號跌半釐江南小洋亦跌半釐廣東小洋跌二釐拆息漲六分銅元漲五百文餘無增减今將上下午市價列後上午開盤　銀洋　七錢二分七釐三五　江南小洋　六錢五分二厘廣東小洋　六錢五分四釐　銀拆　九分 
下午收盤　銀洋　七錢二分七釐二五廣東小洋　六錢五分一釐五 
江南小洋　六錢五分三釐　銀拆　九分　銅元　一百九十千零五百文銀洋兌換　一千三百八十文 
角坯　一百二十四文　貼水　十四文 
[蘇州金錢市]  
六月二十二日行情報吿如下 
赤金　三十六元　足紋　一元六角五分　龍洋　六錢八分九五　規元　九百四十七兩五 
英毛　二錢五　站機毛　一錢二分五　小洋　六錢一分五五 
銅元　二百千文　銀拆　二錢 
江蘇銀行發行鈔票及準備金星期報吿　自六月十四日至十九日 
地名　發　鈔票總數準備金總數通州洋七。三七０元洋七。三七０元 
[南市米市]  
昨日滬南米市莊桂清嚴少泉陳琴生蔡久春等客米船到者二十餘艘皆係中次貨各貨銷路雖不見暢然價又略漲茲將市上開出大盤行情錄下 
常錫帮高機破　十一元六角　常機白破中闌　十一元三角 
次至十元　常機元　九元八角　至九元五角 
蘇同白破　十元零七角五　至十元四角五分 
　蚇白破　十元五角　至十元 
　角白破高　十一元　至十元六角　客機尖　九元六角　至九元 
包機尖　八元八角　至八元三四角　客包尖　八元四角　至八元 
南帮廠機破　十一元五角　又　船白破　十一元三角 
[閘北米市]  
昨日北市到貨惟張松大石金男李茂弟等數艘去路甚旺故價又漲三角左右且聞内地非護照不能購運且沿途有搶米風潮各米客米咸爲裏足致市價難以鬆動今將船貨　貨之價列下 
沈小五船白破　十二元　張松大船白破　十一元五角七 
李茂弟船白破　十一元五角七　石金男船白破　十一元六角 
周二廣船白破　十一元一角　陸關二船白破　十一元二角五　殷小五船白破　十一元四角五 
陳福海船白破　十一元五角　石銀編船白破　十一元六角 
邵松大船白破　十一元三角　何大松船白破　十一元二角 
曹三大船白破　十一元二角　何二二船白破　十一元一角 
徐鳳岐船白破　十一元一角　趙云延船白破　十一元六角 
陳關福船白破　十一元一角　吳才卿船次白破　十元零四角 
曹大大船次白破　十元零九角二　張大才船杜尖　九元七角五分 
張大才船埠尖　九元　張天生船杜尖　十元 
張松大船杜尖　十元四角　楊少興船白元　九元九角 
周學高船白元　九元六角五分　高子章船白元　九元六角五分 
吳廷榮船白元　九元六角二分　吳金元船白元　九元六角二分 
顧金和船白元　九元六角二分　王裕興船白元　九元六角五分 
吳兆太船白元　九元六角五分　殷小五船羊尖　九元五角 
王三南船羊尖　九元八角　何小五船羊尖　九元六角 
以上係各米行售出船貨之價永大昌大成辰機客尖九元六角二中和協記户包機尖過磅九元三角又　蔣金昌白元九元四角二分 
仁豐豐泰裕户機破十一元七角半仁記吳和生機破十二元 
姚三寳小麥一百石債三兩一錢二阜豐價三兩二錢八 
以上均係各米廠由各米行售開之價未曾成交者槪不錄 
[油荳餅]  
昨日上午油市采菽堂售開岐荳油二百二十件　仍見鬆餅價平穩茲將售開之價列下 
聚源茂興晋德售開岐荳油二百二十件價十兩零二錢 
順記售開泊中餅五百片價二兩五錢四分六又售開靑中餅一百片價二兩二錢六分六 
[麫粉]  
昨日交易所綠兵船牌麵粉市價稍鬆六七分兩月標準比較上日小去三分八月份標準小去二分五月份兵船期粉小去半分全日交易有七十萬之譜股票共八十股票價尙平售開市價錄下 
六月份準標開盤　二兩一錢八五　至二兩一錢七五 
又　又　又　二兩一錢七分　又　又　又　二兩一錢六五 
又　又　又　二兩一錢六分　又　又　又　二兩一錢五五 
又　又　又　二兩一五二五　又　又　又　二兩一錢六五 
又　又　又　二兩一六二五　又　又　又　二兩一錢七分 
又　又　又　二兩一七七五　又　又　又　二兩一錢八分 
又　又　又　二兩一八一五　又　又　又　二兩一錢七分 
又　又　又　二兩一六七五　又　又　又　二兩一錢七分 
又　又　又　二兩一六七五　又　又收盤　二兩一錢七五至二兩一七七五 
又　又　又　二兩一錢八分　又　又　又　二兩一八二五 
又　又　又　二兩一錢九分　又　又　又　二兩一九二五 
又　又　又　二兩一錢九五　又　又　又　二兩二錢 
又　又　又　二兩一九七五　七月份標準開盤　二兩一錢五分至二兩一錢六分 
又　又　又　二兩一六七五　又　又　又　二兩一錢七分 
又　又　又　二兩一七二五　又　又　收盤　二兩二錢至二兩一錢九五 
又　又　又　二兩一九七五　又　又　又　二兩一錢九五 
又　又　又　二兩一錢九分　又　又　又　二兩一八七五 
又　又　又　二兩一錢八五　又　又　又　二兩一八七五 
又　又　又　二兩一錢九分　八月份標準開盤　二兩一錢五五至二兩一五七五 
又　又　又　二兩一錢五五　又　又　又　二兩一五二五 
又　又　又　二兩一錢五分　又　又　收盤　二兩一五七五至二兩一錢五五 
又　又　又　二兩一五七五　五月份兵船開盤　二兩二錢二分 
又　收盤　二兩二二七五　八月份股票開盤　六十九兩二五　又　收盤　六十九兩五錢 
以上交易所上午售開粉三十餘萬包股票三十股之價 
六月份標準開盤　二兩一錢九分　至二兩一錢八五 
又　又　又　二兩一八二五　又　又　又　二兩一錢八分 
又　又　二盤　二兩一錢七分　至二兩一錢六五 
又　又　又　二兩一錢六分　又　又　又　二兩一六二五 
又　又　又　二兩一錢六五　又　又　又　二兩一錢六分 
又　又　又　二兩一五七五　又　又　又　二兩一錢六分 
又　又　三盤　二兩一錢六分　至二兩一五七五 
又　又　又　二兩一錢六分　又　又　又　二兩一六二五 
又　又　收盤　二兩一錢七五 
七月份標準開盤　二兩一錢六五　至二兩一錢七分 
又　又　又　二兩一錢七五　又　又　二盤　二兩一錢五五至二兩一錢五分 
又　又　又　二兩一五二五　又　又　又　二兩一錢五分 
又　又　又　二兩一錢五五　又　又　三盤　二兩一錢六分至二兩一六二五　 
又　又　又　二兩一錢六五　又　又　又　二兩一六七五 
又　又　又　二兩一錢七分　又　又　又　二兩一七二五 
又　又　又　二兩一錢七五　又　又　又　二兩一七七五 
又　又　又　二兩一錢七五　又　又　又　二兩一七二五 
又　又　收盤　二兩一錢七分　至二兩一錢六五 
八月份標準開盤　二兩一錢五分　至二兩一錢四五 
又　又　又　二兩一錢四二五　又　又　又　二兩一錢四分 
又　又　又　二兩一三七五　又　又　又　二兩一錢三五 
又　又　二盤　二兩一錢三分　至二兩一錢二五 
又　又　又　二兩一二七五　又　又　又　二兩一錢二五 
又　又　又　二兩一二二五　又　又　又　二兩一錢二分　 
又　又　三盤　二兩一錢四分　至二兩一錢三五 
又　又　又　二兩一三二五　又　又　又　二兩一錢三分 
又　又　又　二兩一三二五　又　又　收盤　二兩一三二五 
又　又　又　二兩一錢三分　又　又　又　二兩一三二五 
又　又　又　二兩一錢三五　又　又　又　二兩一三七五 
五月份兵船開盤　二兩二錢二分交易所五月份股票開盤六十六兩 
又　又　收盤　六十六兩五錢　以上下午交易所售開粉三十餘萬包股票五十股之價 
[米麥雜糧]  
昨日黃荳市價平平河南大連頴州懷遠等貨由各油車同行客帮等售開漢口南京小麥寗波蠶荳市價亦與上日相彷江西靖江機米晚米價仍堅定毫無鬆落之象茲將杏花樓北公會售開各貨市價列後 
漢口新小麥　三兩二錢五分　至三兩二錢三分 
南京新小麥　三兩一錢六分　寗波蠶荳　二兩六錢五分　至二兩六錢三分 
河南黃荳　三兩三錢六分　至三兩三錢八分 
又　又　三兩三錢七分　大連黃豆　三兩四錢　至三兩三錢八分 
頴州黃荳　三兩二錢八分　　遠黃荳　三兩二錢五分 
蘇湖靑荳　三兩二錢六分　靖江米　八元五角四分　至八元四角五分 
江西晚米　八元五角四分　江西機米　八元九角　至八元七角九分 
又　八元六角五分　江西機晚米　八元九角三分 
以上均係每包二百磅之價由南北兩市售開 
[茶市]  
昨日愼昌等各洋行售開恒記謙泰昌等之　目蕊眉針眉等茶頗多自開盤以來以此日爲最多數價格平平茲將售開茶棧洋行牌號茶名市價列下 
恒記茶棧售與愼昌洋行二五賽華香蝦目十六件價五十一兩又珍眉七十五件價五十二兩　馥芝香蕊眉六十七件價三十兩祥記蝦目二十二件價四十七兩　第一峯秀眉五十二件價二十二兩德興和蝦目二十一件價四十三兩　又售與協和洋行二五新六香珍眉四十一件價四十七兩又售與天裕洋行二五天香蝦目二十一件價四十二兩又　隆蝦目二十三件價四十二兩又售與化威洋行二五新六香秀眉三十一件價二十兩又美最香秀眉五十九件件價二十一兩又售與愼昌洋行二五乾吉祥秀眉十四件價二十一兩 
謙順安茶棧售與天裕洋行二五瑞草芳蝦目十六件價四十五兩又賽寗丁紅一百三十四件價二十一兩又售與協和洋行二五天香秀眉三十九件價二十五兩又售與愼昌洋行二五一捧香珍眉五十三件價五十兩 
洪源永茶棧售與恊和洋行二五咸宜珍眉二十八件價六十兩又售與化威洋行二五咸宜秀眉十四件價二十八兩又二五本利和珍眉十八件價六十兩又　與怡和洋行二五咸宜蕊眉十二件價十七兩 
謙益茶棧售與惠利洋行二五湖州益昌五百三十二件價二十九兩七錢五又二五湖州大生五百二十三件價二十九兩七錢五 
鼎新昌茶棧售與化威洋行二五爕昌秀眉二十件價二十兩又售與美昌洋行二五爕昌珍眉四十件價四十四兩 
謙泰昌茶棧售與天裕洋行二五珍春秀眉三十八件價十八兩又謙義洋行二五　　　煕二十件價十兩又查瑞盛寳煕三十五件價二十兩零五錢又化威洋行二五孫瑞芳秀眉三十八件價二十七兩又美昌洋行二五天然香珍眉五十六件價四十七兩 
永盛昌茶棧售與協和洋行二五益昌針眉十一件價二十八兩　售與化　洋行二五孫瑞芳蕊眉二十二件價二十兩又美昌洋行二五益昌珍眉二十九件價五十七兩又同泰祥貨煕二十六件價二十六兩又怡和洋行二五芸咎針眉十六件價二十一兩又天香秀眉十一件價二十二兩又售與益大洋行二五孫瑞芳針眉五十五件價四十八兩　以上初六日各茶棧售與洋行之價 
[餅市]  
昨日餅價因端節已過大連消息亦有起色故上午采菽堂交易頗爲踴躍其價亦較上日爲漲期貨每片好起一二分現貨亦堅固茲將售開市價列下 
恒盛售開連中餅一千片價一兩一錢七 
森泰售開五月下旬標準餅一千片價一兩一錢五分七五 
恒豐　泰鼎泰和泰售開五月下旬標準餅七千片價一兩一錢六分永泰售開現光連中餅三千片價一兩一錢六分七五 
源記售開現廠餅二千片價一兩一錢九分 
洪泰大隆恒盛售開五月下旬標準餅三千片價一兩一錢六分 
新記鎭　售開輸牛餅一千五百片價一兩一錢九 
祥記售開船牛餅七百片價一兩一錢七分五 
元豐豐大售開五月下旬標準餅三千片價一兩一錢六 
德大售開六月上旬標準餅一千片價一兩一錢零七五 
旗昌源售開五月下旬本廠餅一千片價一兩一錢八分 
以上上午南市采菽堂胃開餅價三泰新大鎭康三號售開路貨連光餅二千五百片價一兩錢九分至一兩一錢八分五 
恒盛售開路貨連邊餅五百片價一兩一錢七分五 
鼎泰售開現連餅五百片價一兩一錢六分 
源豐鼎泰長愼裕泰三泰大隆售開五月下旬標準餅一萬二千片價一兩一錢六分又一兩一錢五分七五又一兩一錢五分五 
德大三泰本廠元德聚泰駿源盛售開六月上旬標準餅一萬八千片價一兩一錢一分七五又一兩一錢一分五又一兩一錢七五又一兩一錢以上下午北公　售開餅價 
[疋頭呌莊]  
昨日星期二（念二日）爲公平洋行呌莊疋頭洋貨之期所呌之貨因各客帮銷場淸淡故羽綢等價每疋跌銀四五錢至三錢不等西緞價每碼亦跌銀三四分售開之價如下 
象童羽綢　又　十兩　天賜黃金　又　九兩五錢 
西裝美人　又　九兩八錢七五　雙小人點炮　又　十二兩六二五 
百子高陞　又　十二兩三七五　二仙散果　又　九兩二錢 
祝壽圖　又　十三兩二錢五　萬紫千紅羽綢　十三兩 
餘寳圖　又　九兩八錢　綢莊　又　十兩零零五 
飛球奪營　又　八兩二錢　來鳳橋　又　八兩八錢五分 
三友圖　又　十兩　　宮春曉　又　七兩四錢 
四子高陞　又　九兩一錢二五　皇家圖　又　八兩九錢 
巧發　　又　九兩二錢　紅玉得勝　又　七兩三錢七五 
九虎　又　七兩九錢　雙蝶仙　又　七兩五錢七五 
人搶花牌　又　八兩一錢　龍鳳圖　又　七兩七錢七五 
小花圖　又　七兩五錢七五　母子　歸　又　八兩一錢 
富貴樓　又　七兩五錢七五　三美圖　又　九兩一錢二五 
夢筆生花　又　七兩四錢　鳳凰台　又　六兩六錢二五 
[本印紗市]  
邇因節期已過天津帮與北帮搜羅日紗仍不遺餘力 
昨日又買進日光丹鳳雙虎水月等現大包五六百包故價又見提高三四兩本紗之銷塲依然呆滯祇有野鷄江西汕頭福建天津等帮共進二十支採花十六支文明等紗二百餘包河南等帮又進印紗十支送子十二支紅大班等六七十包價較節前漲銀二兩公會小包略爲起色約漲銀五錢至一兩各廠未有開出現在市面據有經騐者云月内恐難久持蓋日商與華商手貨尙多均急欲脫去之故市價如下 
二十支採花現大包一百七十三兩至一百七十四兩二十支杭海潮現大一百七十一兩二十支三星現大　百七十二兩五十六支文明現大一百三十八兩五十六支地球現大包一百六十兩十六支寳鼎現大包一百六十五兩十二支杭麒麟　大一百四十四兩十支荷花現大包一百四十五兩　十支公茂麒麟又一百三十二兩五十支天宮送子印紗一百四十五兩十二支紅大班印紗百四十二兩半十二支夫婦圖印紗一百四十四兩至一百四十五兩 
以上江西等各帮共有本印紗四百餘包 
十四支胭脂虎現小一百五十四兩至一百五十四兩半 
十四支地球現小包一百五十四兩十六支寳鼎棧單小包一百六十二兩五錢 
十六支飛馬又又一百五十七兩十六支人鐘小包一百五十六兩五二十支如意現小包一百七十六兩二五 
以上公會售開現小包一百餘包棧單亦有百餘包　尙有日紗雙虎日光丹鳳等東紗本月份大包二三百包價不刋 
[輪船進出口日期]  
六月二十二號禮拜二進口 
江天　寗波　招商　甬興　福州　寗紹　鎭江　汕頭　太古新康　烟臺　招商　尼羅　香港　中國　宛培　波特蘭　提督同安　秦皇島　開　Wollowra　大連　大豐歐羅巴號　香港　太古WestJessup新金山　福來　六月二十三號禮拜三進口 
Dilwara孟買　大英　Devauha　新加坡　大英　Maquan　香港　茂生　Canidas　美國金山　福來包島斯　比國　法郵　 
六月二十四號禮拜四進口　Ｍontague　美國　提督　客馬頓曉　日本　怡泰六月二十五號禮拜五進口　WesternCross比國　提督 
六月二十六號禮拜六進口　巴沙　奥國　天祥　 
六月二十八號禮拜一進口　Arcturs　西雅土　福來　Waban　美國　提督 
六月三十號禮拜三進口　Deucaliou　利物溥　太古 
六月二十三號禮拜三出口　海門　海門　聚豐　瑞安　通崇海　崇海　阿白考司　波特蘭　提督Wytheille　紐約　提督　江孚　長江　招商　新寧　厦門香港廣東　太古　海門　海門　聚豐新寗紹　寗波　寧紹　山東　香港　太古　新北京　寗波　太古　廣大　香港廣東　招商景星　烟台天津　怡和　吳淞　長江　太古 
六月二十四號禮拜四出口　江新　長江　招商　朝陽　崇明　崇明湖南　安東　太古　大濟　揚州　大達　新康　烟台　招商　大昇　通州　大達永安　定海石浦海門　永安　華利　長江　怡和　Devanha日本　大英　盛京　漢口　太古大濟　揚州　大達　Karmala馬賽　大英　Eutyades利物溥　太古 
六月二十五號禮拜五出口　大和　揚州　大達　WestJessup　美國　福來頴州　香港廣東汕頭　太古　鎭安　靑島　太古　通州　威海衛烟台　太古隆和　長江　怡和　大通　長江　太古　升平　福州　三北WestCross　新金山　提督　Archer　香港　花旗　WesternCro新金山　花旗　包島斯　比國　法郵Methven　香港　昌興　六月二十六號禮拜六出口 
宛培　波特蘭　提督　大昇　通海　大達　哥倫布　新金山　花旗　大順　揚州　大達廣平　天津　開　　江永　長江　招商　重慶　長江　太古　濟南　靑島　太古Canibas　美國　福來　Montague　美國　提督　 
六月二十七號禮拜日出口　寳華　定海石浦海門　平安　永利　石浦台州定海　越東 
六月二十八號禮拜一出口　鄱陽　長江　太古　江華　長江　招商　西納物來亞　大連　華洋　客馬　曉　香港新加坡　怡泰 
六月二十九號禮拜二出口　宜昌　香港廣東　太古　綏陽　浦口　太古Wattawa温哥武　昌興　MestCalera　新加坡　花旗　PakLing　紐約　太古　　 
六月三十日禮拜三出口　巴沙　奥國　天祥　Oanpa　紐約　太古　Theseus　利物溥　太古 
[兜安氏止咳藥片]  
止咳　咳煞哉"StopthatCouqh"!!youwill-ilyouuse　Doan 'sCouqhLozenqes咳之爲患人都以爲普通小恙其實不然因咳能致肺癆也患者即宜覓對症之藥早爲治愈母因循自誤釀成危險之重症凡傷風初起咳嗽痰吐不出呼吸不靈聲啞喉痛喉管發炎以及演説唱歌家用聲過度致患口乾喉燥激剌作癢等祇要念化此藥一二片徐徐嚥下當大有效騐也各埠藥房均有出售每瓶洋七角每打洋七元 
[中國銀行函授學校招生]  
本校呈敎部有案辦理有年成効卓著肄業期定爲三個月畢業後得予介紹位置欲索詳章請附一分頭郵票三分函知上海海寗路福壽里六弄一六五六號本校可也 
[拔毒止癢癩疥瘡藥]  
此藥無論何種疥瘡小孩黃水瘡濕毒一搽止癢頭尾三天便無痕跡大盒半元小盒二角　上海抛球場北首　廣東杏林軒啓 
[上海望平街北口永豐餘金號]  
本號加烚眞字足赤成色提鍊最爲純凈精製各種中西首飾花樣多而工料頂眞進出一換分量極準定價克已每日報聞　昨日眞足赤飾金售出　三十五元　收進　三十四元 
[上海銀樓同義堂十八家大同行]  
門售行情烚赤天字十足紋銀每兩價洋　三十六元五角　一元六角五分 
楊慶和福記　老慶雲甡記　寳成振記　景福元記　裘天寳德記　方九霞成記　老鳳祥裕記　費文元裕記　慶雲仁記　楊慶和久記　楊慶和發記　寳成裕記鳳祥和記　裘天寳禮記　新鳳祥德記　寳成德記　方九霞潤記　方九霞新記 
[蘇州分申上海恒孚銀樓]  
本樓創設姑蘇歷今百餘年庚申赭亂遷於上海乙丑移回蘇城元妙觀東民國丁已年爲因便利主顧設支號於上海英大馬路發兌古法加烚上字足赤條錠葉金各種金銀首飾器皿貨眞價實遐邇馳名如蒙　紳商學界閨閣名媛賜顧請認明牌記庶不致悞上海昨日上足首飾金售出　三十六元半　本牌首飾金收進　三十四元半　紋銀售出一元六角總號在蘇州元妙觀東蘇州支號在閶門中市大街無錫支號在北門内打鐵橋南（○）常熟支號在縣南街州橋南上海支號在英大馬路集益里口　中央電話五一五五 
[上海銀樓新同行加烚頂上字足赤飾金]  
兌出三十四元半　收進三十三元 
虞永和　源康　德和　寳興　福和　周萬成　於震和　祥和　慶華　義和　於震泰　樂祥雲　周萬興　聚興　公啓 
[上海三馬路晝錦里寳裕金舖古法加烚太字足赤餙金每兩兌出三十四元五角收進三十三元五角]  
本舖發兌古法提煉加烚太字十足條錠葉金延聘蘇廣浙寗著名技師精造中西首飾時樣鑲嵌應有盡有如蒙　賜顧無任歡迎 
電話中央四千九百三十六號　 
[上海泰亨源方記銀樓加烚元字足赤餙金]  
售出三十五元收進三十三元半天字紋銀一元六角 
本店創始金銀號特購壙地設立金銀化煉兩廠經歷五十餘年向由金號批發亨字條錠葉金源記驃金運銷各省銀樓及裝赴歐美等處信用頗著兼收各國金銀礦砂裝置古法電烚金爐凡金銀兩項應提應煉應烚金銀工廠俱皆完備一切手續毌須假力於人此乃本店環球第一之特色早蒙中外　紳商贊揚非敢自誇其美茲於戊午年起業務格外擴張添設銀樓發兌古法加烚元字足赤天字紋銀聘請著名技師監製金銀首飾各種器皿寳星徽章搜挑人物特品鑲嵌無不推陳出新中西鍍金一應俱全專售珠鑽寳戒式樣玲瓏並備五色禮劵任憑兌貨取現且印工悅目送禮最宜凡蒙賜顧請認明富貴麟鳳商標庶不致悞本牌元字舊飾金十兩可換他家原飾金十兩零五分英租界北京路觀音閣碼頭東首鐵大橋南首福興里口　電話中央二八五八號 
[上海大豐永金舖發兌加烚大足赤飾金]  
兌出三十四元半　收進三十三元半　 
開設英大馬路盆湯弄口迄今念餘載精煉大字足赤時樣首飾製工精良定價克已期以實事求是故不舖張門面如蒙賜顧曷勝歡迎　本舖逐日市價單日登老申報雙日新聞報　電話中央一五九三 
[上海寳善街源康德記銀樓加烚上字足赤飾金]  
兌出三十四元半　收進三十三元 
内莊兼售原當赤金首飾其價格外克已分量準足工資不計貨價不合當退還洋批發各省加重金箔發兌紋銀凡　蒙賜顧無任歡迎　電話中央一六一二 
[立效遺精丸]  
凡腎經虚虧精竅不固膀胱受濕操勞過度心腎不交相火妄動遂成遺精之症或有夢無夢或每夜遺洩或數日一遺其病雖殊腎虧一也但腎爲先天之本精爲養命之源久遺不止於是面黃肌瘦四肢無力若不早治終成癆病服本醫生立效遺精丸可以補腎固精不論有夢無夢新起二盒全愈久年一料斷根按日見效抱病諸君幸弗忘内經苟知惜命須先惜精之語每盒一元雙料二元每料六盒五元外埠函購郵寄妥速寄費加一上海四馬路丹桂第一臺對面　濟生藥房費伯英醫生啓 
[欲免瘧疾]  
速種桉樹 
夏秋之交。空氣中每含濕毒。令人易生瘧疾。澳洲桉樹。有袪除之功。凡種此樹之處。其附近居民。永無瘧疾之患。枝葉煎汁爲治瘧聖藥。昔意大利瘧疾盛行。死亡相繼。自栽此樹。遂得廓淸。此爲歐美人士　所共知。其他功用尙多。不　枚舉。本園刻有桉樹種子苗木發售。購希從速。款請郵匯。原班回件。種子每袋約二百粒）價洋二元外加郵費七分　躉購十袋特價十二元　苗木每百株二十元外加郵費一元五角　均有栽　說明書附贈　浙江定海縣鎭署旁仙樂種植園 
[鳴謝華安合羣保壽公司賠欵迅速]  
先嚴秀山公於去歲由揚州華安合羣保壽分公司總經理周小春君介紹保有壽險洋一千元不報於陽歷五月二十八日急病身故當經報由該分公司電達總公司旋蒙將欵滙揚卽由周君如數送到絲毫不扣足徵該公司信實可靠祇領之餘謹登報鳴謝　棘人潘家駿啓 
[鳴謝華安合羣保壽公司賠欵迅速]  
先嚴春卿公會由揚州華安合羣保壽公公司總經理周小春君介紹保有壽險洋五千元不幸於陽歷五月二十三日因病身故當經報由該分公司經理周君電達總公司派員來揚調查確實立將賠欵如數照付毫無折扣足徵該公司信用卓著拜領之餘特揭報端以表謝忱棘人王步灜啓 
[立驗白濁丸]  
○購藥一元○　○出立保單○　○包醫斷根○ 
　　　　　　　　體　　　　　　兩赴若不早治　　　　　　　　　　　症　　　本公司發明立騐白濁丸藥性王道功效妥速無論初起遠年各種白濁眞有藥到病除一服即愈之奇如來購丸一元併可出立保單視受病之深淺限日包愈若無效騐原洋奉還外埠郵購寄費加一每瓶一元每打十元○總發行上海英大馬路永安公司間壁英華街惟新里一百三十四號大中華製藥公司 
[因宜學社打字招生]  
另設特别班限一月畢業 
本社創設日夜打字專科已十餘年選備各國極完善功課敎以捷速方法常備各種新式最通用打字機器數十餘座一經來學卽能閉目打字三個月精熟隨時加敎速記簿記並能介绍生意欲關詳章來取另有打字機廉售虹口西武昌路大街三百四十九至三百五十號本學社啓 
[蚌埠興轉運公司催客提貨過期拍賣緊要通吿]  
啓者本公司於去年底起絡續運申託上海恒泰公司代理之各客烟葉越期半載之久未見來提現核各户押欵拆息以及棧租捐稅客欠爲數頗巨若再延擱損失更甚故而特登申新兩報從今日起寬限一禮拜斯内望　各客速來繳欵贖貨如過限期仍不理提本公司祇得將貨統行拍賣以抵虧欠倘有不敷再向原客追償尙有本公司所出向上海恒泰公司提貨之提貨單據均作廢紙特此聲明 
[國貨照相卡紙招請外埠各大藥房照相舘經理廣吿]  
　此振興實業　廠　　國貨照相卡紙現爲推廣國貨起見特請各埠經理如荷願認是五月初一日起三十日止期内請函索章程即覆　上海三茅閣橋南法大馬路口茂泰祥照相卡紙廠啓 
[鳴謝先施保險公司賠欵迅捷]  
昨日鴻興路鴻興坊遭火鄙人等寓所仝被殃及焚燬幸早向先施保險公司投保平安火險遇事後卽蒙調查損失立予賠償辦事敏捷信用昭彰銘感之餘特登報端爲各界介紹焉　商務印書館杭卓英秦拜言仝啓 
 
 

Page 13

 
 
   
 
 

Page 14

 
 
自由談 
遊記 
[杭通旅行記（一）] [  息機]  
　　僕自美國歸來行裝甫卸即作西湖遊雖爲日無多而往返二日間所見所聞感觸頗多信筆寫出質諸同志亦可佐茶餘酒後之談資也 
　　五月廿日晨七時乘人力車赴北站賣票處尚未開門而旅客已麕集廳事中喧囂雜沓不可名狀吐痰咳嗽歌唱爭嚷之聲尤不絶於耳僕不能耐然亦無法避欲姑隱忍以待之迨至七時三十分賣票處始啓牖因購一次等客位上車 
　　七時四十五分開往方購申報一份危坐詳覽間迺前此在車站所聞之咳嗽吐痰大呼高論之聲復作回想在美時其車站中之整潔車行中之肅穆眞不止有上下牀之别矣噫吾國人不知自檢往往因小節爲外人所詆斥何以能自解耶 
　　車過松江後天已微雨見田野間麥熟桑茂風景殊佳浙省蠶桑之業爲全國冠近聞浙人某某諸君組織虎林緯成兩絲織公司辦理完善日臻發逹亦利用本地特產之著效者大凡振興實業要在發揮地方特產事半功倍望我國人勿忽諸 
　　正午十二點十分到杭州城站雨益大路泥濘甚乘人力車赴湖濱旅館住焉盥面飲茶畢即賃划子至樓外樓中餐紹酒一壺蓴羹溜魚佐之適雨已住湖面如揩心胸爲之一爽 
筆剳 
[毁約記] [  若渠]  
　　始予以文字交萬冰相習甚而萬冰有友名余凡者相習亦如之其人與予雖不相識聞於萬冰則耳熟久矣余凡家也是園左近初肄業於某師範距家百武耳鄰有江氏者富室也有女芝芬年弱於凡與凡自幼相暱凡旣讀書師範而芝芬亦負笈基督敎某女校假日則相約出游無稍間總之二人之能之品兩家夙知之故不之阻也惟江氏一舊家庭耳芝芬之祖若父皆古板殊非二十世紀人其兄某則反是初余凡之與芝芬相暱也余家視二人不啻未婚夫婦芝芬之兄視二人亦如之二人自視亦如之會余凡卒業師範欲就東京高等師範讀行有日矣别这前夕二人同往劇場以交換約指爲約余凡有劇癖嘗謂芝芬曰入三島後不能復見漢魏三國人矣安有能皮黄陜崑者侍我側按紅牙以歌之亦足以望梅而解渴也芝芬唯唯明日毅然别逾半載余凡假旋而芝芬曼聲緩歌於皮黄陜崑已三折肱矣 
劇談 
[歌壇賸語] [  民哀]  
　　武凈一角向爲武生之附屬品不爲世重其實武生之呌座究須武淨爲之烘托北派武生俞則靠把戲居多數武凈吃重劇甚少黄則短靠戲居多數若惡虎村盜御馬等已與武淨匀配而此等戲武淨注重架子老到道白噴練非能手不易生色南派武生皆係白水灘花蝴蝶一類戲試問白水灘之青面虎花蝴蝶之歐陽春一則以跌撲吃重一則工架道白把子皆吃重其費力正不讓武生然自有戲園以來祗聞武生獨當一面從未聞武淨獨當一面賢如許德義亦未能卓然著於世而海上之王益芳李德山輩更不足道 
　　前述之胭脂虎一劇戲情雖屬不佳而此劇之角色支配極爲平均各有顯本領處如李母李景讓石中玉王行瑜諸人皆可以名角充任因其有討俏地位名伶亦優爲之老生如大名鼎鼎之譚英秀亦曾演此劉鴻聲則更以此劇易爲唱工戲龔雲甫去李母以道白見長爲他人所不逮而龐勳武藝高强千人辟易衆將連戰皆不能勝乃被縛於一妓之手於斯可見天下美色之禍人深矣全劇惟此場最勝且略帶滑稽尤足動人聞友人言曾見田桂鳳演此黄三配龐勳描寫入微無美不臻惜余未能目覩僅就紙上空言聊當屠門大嚼耳 
 
[] [  ] 長笛一聲山谷皆震猛　　何不奇　　光漢 
新聞拾遺 
[一粒蠶豆送命] [  清白]  
　　常州東鄉塘橋鎭沈某日前偕其六齡子到鄰家游散鄰家以鹹水蠶豆給沈兒啖食甫入口即横哽㗋間氣機被阻不久即行斃命慘矣 
[醉漢臥人繡榻] [  警世人]  
　　湖州雞塞嶺某宅前日有一醉漢闖入臥室睡女眷繡榻上該宅眷適出日暮歸聞鼻息聲如雷啓帳視之大驚呼喊四鄰畢集共責醉漢而醉漢猶恃酒倔强出言不遜乃鳴警捉入官裏去判罰洋二元向該宅拜利市了事 
[鍾進士顯靈] [  朱魯庵]  
　　新閘路森德里某甲老學究也豪於飲家藏鍾頑像一幅端陽懸掛堂前藉避邪祟昨晚對畫狂酌舉觴向像曰願君更盡一杯酒又以蒲劍擬其幼子項下曰殺此小鬼以佐君餐無何深入醉鄉誤投香烟遺燼於案頭燃及畫幅幸家人覺察趕即撲滅於是若妻若母咸斥甲之無禮致遭神怒而甲亦自悔孟浪稽首向鍾進士乞恕云 
[西人拜財神] [  景趙]  
　　大世界跑冰場附近假山上素供有理財菩薩香火極盛日昨下午四時許來一西國少年似上流社會中人偕一華人至該菩薩處虔誠膜拜然該西人不諳跪拜禮一舉一動悉仿該華人厥狀頗堪發噱旁觀者咸捧腹不止 
劇本 
[新婚夫婦（三一）] [  瑙威名家皮琴生著一圭譯]  
勞拉我不知道這信是在最近的郵局中寫的他們要突如其來使我們詫異一下子呀我們該怎樣發付這件事 
瑪蒂爾逹（急說）快告知阿克塞 
勞拉我告知他麽 
瑪蒂爾逹是啊你必須告知他 
勞拉（做出吃驚的聲音）我麽 
瑪蒂爾逹（向阿克塞）勞拉有一件事要告知你 
勞拉瑪蒂爾逹 
阿克塞這可是一件新聞 
勞拉呀瑪蒂爾逹你且告知他（瑪蒂爾逹不說甚麽只回到房間的後部去） 
阿克塞（走向勞拉）是甚麽事 
勞拉（怯生生的說）我父親和母親快要來了 
阿克塞到這裏來麽 
小說 
[社會小說衆醉獨醒（七十九）] [  瞻廬]  
　　第十四回跑街坊兩脚鬭雞走門路一心拍馬 
　　青巖鵝行鴨步本來跑得不甚快阿巧娘卻比不上天足女郎他是個纒脚的婦人走起路來脚尖相對喚做鬭雞脚甚麽禮義廉恥他都解放了只有一雙鬭鷄脚他捨不得解放所以跑路時候路一步鬭一步越想跑得快越是鬭得利害跑得氣喘吁吁脚上的鷄眼陣陣作痛前面的青巖卻是大擺大搖從容不迫相離只在三五家門面左右這回賽跑當然是青巖占了先着鵝行鴨步的男子畢竟勝過了鬭鷄脚的婦人（可名之曰雞鴨賽跑與上一回龜兎競走作對）阿巧娘再也熬不住看這好東西面上免不得自已先開口迎合上去一壁走一壁喚道老青你跑到那裏去似這般拚命的狂跑簡直要把良心都跑掉了老青你慢慢兒走自古道快刀割不斷的恩情老娘與你相識了多年多年不好也有一年好多日不好也有一日好你怎便這般很心鐵打肚腸鋼打肺卻把老娘來捉弄你便立停了脚與老娘攀談幾句也不見得失了你的體統皇帝老子也有草鞋親没的這般勢利去掉青竹竿忘卻討飯時 
文藝俱樂部 
[點題短篇小說夢裏（滑稽）] [  半梅] 　　 
　　胡杜仲朝晨從床上起身一想我有大事在身怎麽睡到這時候呢一定是昨天受了四種大剌戟身體精神非常疲倦所以竟睡到快近午刻咧昨天的事說也希奇四件大事都聚在一天四件事倒有兩件半是很快活的不過還有一件半却實在呌人難受快活的雖快活難受的眞是畢生恥辱昨天我出門時不過到天台旅館裏去訪友人談老三不料走到半路恰見那大利源門口掛着頭彩號碼是六零六我見了怎麽不驚原來這六零六號是我前天所買的慈善券上的號碼不料居然得了頭彩心中怎麽不喜喜得走路時幾乎撞在電綫桿上打算趕緊趕到旅館中去說與談老王知道豈知到了旅館中談老三恰巧不在有個同房間的朋友呌我暫待我與那人交談方知他姓閻他說你且坐一下老三立刻就回來的他說罷也說有事就出去了於是我獨坐無聊呌茶房去買一張報來看看拿到手就看見封面上有（捉拿謀財害命閻瑞生）的廣告我一想方纔那姓閻的好像是呌瑞生啊卽忙從懷中摸出他方纔給我的名片來一看怎麽不是我若先見了報然後見人自然立刻將他擒住一千元賞格可以到手好得此刻本人没有知道還來得及咧不料我得了頭彩還能得這賞銀財運如潮水一般的湧來了正要想去報捕房忽聽得隔壁房内有一男一女嬉謔之聲我覺得聲音很熟自然要在板壁縫中瞧他一瞧諸君不瞧猶可瞧了我竟一時混身如在滚水之中你道是誰那女的實不相瞞就是我那結髮之妻桂花他平日對我何等親愛那知他避了我的眼竟與一個拆白黨在此做這不要臉的勾當我立刻趕出房去要想打開鄰室的門豈料突然撞着一人原來談老三回來了他喘喘說道剮我正要尋你剛纔我從大馬路來方知你那寳產就是保炎險五千兩的已經燒去了快預備取保險銀罷我一聽此話心中又是一變就趕出旅館來後來不知怎樣一點事情没辦回到家裏來睡的也想不起來了失了一個老婆一所房屋倒添了五萬多塊錢眞是一喜一氣杜仲想了一下先寫信與岳父說你女兒已犯七出之條從此離婚除正式控告外特此通知你問他昨天天台旅館一事他自然明白寫完打發人送去再打電話與祝融保險公司告訴他今天要來取銀又打電話到捕房裏說閻瑞生住天台旅館七號我可以去領捉然後自已做一張禀單要在新衙門去控告髮妻桂花另差一個僕人到新衙門去投禀順便把慈善券給他呌他去兌銀又吩咐他到小花園蓮英家中通知一聲說閻瑞生已被我主人捉住胡杜仲忙了半晌方始休息一下暗想燒去一所房屋有保險費賠償失去一個老婆我得了五萬多元去娶幾個姨太太豈不是勝過黄面老婆多多我旣得美人又發了財眞是一生受用不盡了正在亂想忽聽得外面人聲喧雜擁進一羣人來第一個就是他岳父後面是保險行員彩票店主人還有蓮英家裏一班娘姨大姐相帮以及巡捕包探還有幾個醫院裏的扛夫他們一陣亂嚷將我圍在中間竟像要向我動手我莫明其妙只見一個外國人操着中國話道這個就是瘋人麽快把他送往醫院中去其時他岳父就說我女兒病了半月現居醫院中尚不能起床難道你忘了麽一個包探也道你的房屋何嘗失火慈善劵開彩尚有幾天你那裏會得頭彩天台旅館那裏有什麽閻瑞生這種消息你從那裏得來的一定是神經病無疑他岳父接着道你向來並無此病你昨天一天到底做些何事旁邊一個下人揷嘴道昨天爲着午刻宴客主人上半天在家裏忙了半天後來飲酒過度弄得大醉從客散後直睡到今天上午一步也没有出去過胡杜仲聽了恍然道原來這四件大事都在我夢裏（完） 
自由談之自由談[  鵑]  
　　朋好宴集劇談以資笑噱一言之謔衆爲閧堂有大笑而淚迸者有狂笑至於腹痛者酒馨燈影中人人盡歡笑誠不可少也或曰笑爲滋補品可以益身心吾曰笑爲麻醉藥足以忘痛苦 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[議會與省長] [  箴]  
　　地方公民對於本省要政有研究之義務有如彈劾省長省政之重要事件也蘇議會有彈劾浙議會亦有彈劾蘇省長辭職浙省長亦辭職蘇浙誠兄弟之政哉 
　　然而浙議會之彈劾發於督軍倡議廢督之後蘇議會之彈劾發於查辦道尹警廳之後以道路所傳聞彈劾之原因或不同 
　　今者浙議會之議員乃有電致中央以督軍兼省長之請蘇議員之中亦有電致中央以彈劾爲不合手續而無效者其人即爲反對查辦道尹警廳之人何其蛛絲馬跡適與道路之所傳聞者同也 
　　蘇浙公民試思之試重思之此兩彈劾案關於兩省之利害究如何 
道德叢話 
[西洋格言之一斑] [  夢廬]  
　　二道德 
以德得名以學保之 
一羣之利益即個人最大之利益 
大人物常屏除私情私慾以身獻諸同胞待千載後之報酬 
勿貪一時之虛譽而失永久之令名 
生命可奪名譽不可奪 
名譽之於德猶影之隨形 
非難之聲比讚賞之聲尤爲可喜 
有大才之人不爲大惡則爲大善 
汝若欺良心良心必復汝之仇 
人不能無過其過最少即爲最善 
吾人最大之智識爲反躬自省 
國無自由不能存自由無道德亦不能存 
欲得獨立須由德行 
人之言行非及其一時必影響於將來 
不輕小事而後能成大事 
自私之人不獨害人終至害已以其爲羣所不容也 
傲慢者不愛人亦不愛於人 
道德之所非必不見是於政治 
才學兼備而無德爲人所輕 
患難爲最良之敎育 
華盛頓有五德一節制二忍耐三决斷四克已五謹愼 
與幸福於他人之人眞幸福也 
[公民道德（續）] [  樹華]  
（三）愛國家 
　　國家同社會一樣兩個都是要人民去組織的所以有人說人就是國家因爲光光有土地房子没有人民豈是一個國家呢 
　　國家是國民的國家是人人的國家所以無論男女老幼都應愛國如果你不愛國你就是自已害自已自已不愛自已你不愛國别個國的人民就要害你你不愛國國家就不會富强不富强就要衰亡 
　　你一個人住在家裏只曉得家裏的人是頂可愛的因爲家人同你燒飯洗衣服做一切的事情但是你没有國家你能彀享這樣的福嗎 
　　國家有警察保護你有法律有組織你可以做你的事吃你的飯同時你也應當報答國家有什麽義務你應當盡你就不可諉卸 
　　你不愛國專門盜國家的金錢和一切東西别國的人笑你看不起你用兵來打你呌你做亡國奴國家亡了别國人待你如同雞狗那時就要哭也没有用 
經濟 
[救貧致富之方法] [  志堅]  
　　貧人人之所惡也富人人之所好也夫人旣惡貧而好富則必思所以救貧致富之道今茲所論即其道也請先述貧富兩者之種類富有富中之富有貧中之富貧有比較上之貧有老病不能謀生之貧有在於經濟學者所謂窮困線（ＰＯＶＥＲＴＹＬＩＮＥ）上下之貧經濟學者根據一人身衣食住等費用之最小限度描畵一線名此綫曰窮困綫人而至於在此綫之下亦可謂貧極矣然吾以爲此三種之貧比較上之貧可不論老病之貧爲眞貧必待他人之扶救若在窮困綫上下之貧尚有救貧致富之道則勤儉是已 
　　夫人雖處窮困線之下貧乏不能自存苟其五官百體不十分殘廢當然可以勞動而勞動與生產力大抵爲正比例愈益勞動則生產力愈益大寖假而出窮困線焉寖假而致小康焉然使勞動者耽於烟酒嫖賭不事節儉其貧且不可救奚論致富故勤勞者尤須節儉也設有勞動者於此一歲所入則爲百金其消費爲六十金則年可餘四十金使再能儲蓄而勞力有加則十年後當可享千金之富由此而言貧者亦何樂而不勤儉耶 
　　吾知人之不動儉亦有由於迫成之者蓋近年來吾國内之母財贍養勞動之力日小而生活程度驟高勞動者之生產力不增而消費力漸大雖勤而無盈餘故游惰日多雖儉而仍難蓄積故奢侈日甚抑知社會國家之益貧亦由於此深願有識之資本家速謀擴充生產事業以收集游惰之民增加勞動者傭金以獎勵勤儉之風庶幾國民經濟有發逹希望此亦救貧致富之一要法也（乙種酬） 
[廣告與商業之關係] [  個儂]  
　　商人營業之發逹第一須有道德第二須憑廣告如樹然道德者根本也廣告者枝葉也雖有根本無枝葉何能茂盛故營業之先鋒當以廣告爲惟一之武器 
　　歐美商人利用廣告之法日新月異除普通利用影戲旅行名勝及新聞紙外另有利用雋語算術航空謎語郵電等數種者謹述所聞以資參攷 
　　巴黎有某巨商新出一種絲織品委托某廣 
 
 
 

Page 18

 
 
告公司代製一種廣告公司職員頗靈敏思得一法用油畫佈景於大劇場中繪一女郎與一少年耳語傍載說明書云女郎語少年曰某公司新出之絲織品物美價廉郎愛妾甚當不吝此區區爲我購一幀來以享風流雅潔之無上艶福也於是一般新婚夫婦見之遂爭先購取而營業乃大盛 
　　一日巴黎各報均載一告白曰擇耦下書欲知詳細請函詢某街第幾號當以詳情奉告於是一般未婚之男子羣以函投某號探詢及覆書來則一紙滑稽之廣告也其辭曰諸君欲求婚乎謹以介紹某街某公司新出之美女牌雪茄芬芳馥郁適宜衛生吸烟而對美人不啻與嬌妻行接吻禮也云云於是乎美女牌雪茄已深印入一般人士之腦海中矣 
　　一日芝加谷各報載一告白曰今日下午二時至三時請諸君至某戲園聽演說至則有人先送一種國貨出產目錄而留聲機演說繼之而起矣其辭略謂今日諸君到此來聽演說而演說要旨不外開通民智以愛護國家愛國之道不一而提倡國貨即其一種諸君欲購眞正之國貨乎請至某街某公司採購價廉物美當爲愛國諸君所歡迎也云云蓋某公司預託留聲機公司製片爲之也衆雖失聽演說之欲望而無不佩其廣告術之精於是爭先惠顧焉 
　　諸如此類不一而足以故其商業日甚非惟其信用有以致之抑亦廣告精善足以招徠也然而反觀我國之廣告術果何如者他姑不論即僅就新聞紙一端而言每日所登之告白雖多日曾無稍異由是可覘我國之商業矣吁嗟我華商而欲免淘汰於商戰之林者盍不於廣告術三致意歟（乙種酬） 
衛生 
[滅蠅] [  中華衛生教育會]  
　　蠅爲逐臭之物本甚可憎且能傳病故識者莫不惡之然常人多不以爲意是未知其遺害故也論蠅之所以能傳病之由因蠅爪之上生毛甚多爪下各有軟肉質黏如膠水當蠅飛集於污穢之處或腐敗之物其中細菌卽附著蠅爪蠅再飛集於食品之上人誤食之乃受傳染蓋蠅所喜游食之地種類頗多姑舉其大要凡糞堆痰盂尿桶厠所瘡痍食品廚房用器以及一切腥羶穢濁之物無不過問其中含有傷寒霍亂痢疾肺癆等病菌者因蠅爪以携帶得由此逹於彼故其遺害甚普遍也 
　　蠅之生育之繁大堪驚異平均而論一母蠅每十日能生卵百二十約兩通問　卵孵成大蠅每蠅又生卵百二十由此類推四個月後一母蠅可化成五萬五千九百八十七萬二千萬萬頭矣幸其自卵期以至成蠅其中經過種種阻礙及遭遇天然仇敵如蜘蛛蠅虎蛸蜓之類未能全活然欲滅之非用特别方法不爲功也 
　　滅蠅之法捕蠅範黏蠅紙毒蠅水等皆佳所捕之蠅宜投之火爐或傾以沸水凡厠所廚房臥室均應設法斷絶蠅跡以免傳帶細菌又蛆爲蠅蛹故滅蛆亦甚理要滅蛆之法用硫養鐵鹽兩磅化水一格蘭潑於糞堆上蛆遇輒死 
　　總之滅蠅之舉乃公衆之事人人宜盡力爲之學生小兒更可相助而撲滅之近日天氣尚温蠅猶未多及此捉殺一頭不啻殺數百千頭於未來捉殺百頭不啻殺數萬萬頭於未來蠅少則病少此亦衛生之一道也願國人惕於傳染病之可畏其急起遵行哉（不受酬） 
 
[最不適宜　　　國體的偶像　蠶眉　鳳眼青龍　赤兔馬] [  鵬]  
公民常識 
[論地方自治之設施當先有種種之預備（續）] [  行知]  
又聞江寧某鄉地方自治局由武舉人某及訟棍劣紳操權民國元年該鄉發生二農人因奸鬭毆一案訴於自治局該武舉審問之後即召集鄉民公議辦法設置紅黑二旗立紅旗於東堦下立黑旗於西堦下諭曰爾衆民以此罪人爲當重辦者立黑旗下以爲不當重辦者立紅旗下一時鄉民均走立黑旗下於是該武舉以爲此二人情眞罪當國人皆曰可殺矣遂執行槍斃之律後由兩隊屍親控於縣拘該武舉到案彼猶嘵嘵置辯曰余按照公論遵從民意而殺之非我後之也其荒謬糊塗全不知法律爲何物亦不知自治之權限一至於此 
　　設若此後再設地方自治局則此種怪現狀將徧地皆是又况狐羣狗黨嚇詐平民依頼自治局爲生活者每鄉何止數十人皆出於自治權限之外故欲辦自治必先使公民明國家之法律守自治之權限此當預備者三（未完） 
小說 
[商業小說模範商人（十八）] [  瘦鵑] 　　 
　　嘉德道大衛見了些甚麽葛來德道他親見那放火的惡徒飛一般逃開去嘉德道這惡徒到底是誰葛來德道他說模樣兒很像是大音報館的嘉德先生嘉德大聲道大衛在那裏人叢中有人答應道在這裏當下就走出一個衣帽不整 
子和眸子又紅得可怕像多喝了酒似的那時他當着嘉德身體微微搖動似乎很害怕這當兒警察長山爾格和市長湯德忽地排開衆人直到那嘉和的床邊山爾格放着那種音樂般沈靜的聲音向嘉德道嘉德你可是又遇了甚麽困難麽我正在和市長先生討論一件事斗有人來報大音報館中出了亂子因此急急的趕來你們到底閙着甚麽頑意兒我倒也要參　未席呢葛來德怒道這裏的頑意兒可不容你加入山爾格微笑道我親愛的先生在下不論做那一種頑意都很得手的就那打撲克一門也往往能壓倒人家要是捉拿無頼罰辦流氓那更是一等名工咧說着把兩手緩緩的又到腰間擱在兩邊插着的手槍上那一行人瞧了都微微打了個寒噤生怕他出其不意的 
了這情景却在床上吐了口氣低聲向嘉德道嘉德我放心多了山爾格在這裏决不給他們傷害你的他是個很好的人嘉德撫摩着他使他睡下却見他兩個面頰剛纔因爲受了剌激漲得緋紅此刻又泛成了慘白嘉德瞧着嘉和的可憐模樣更牙癢癢地恨那些無賴恨他們像瘋狗般擁到這病房中來騖動了病人那時市長湯德很莊嚴的立在床前揮着手向衆人說道列位今天你們這種舉動很使我詫異又很痛心我原知道你們攻擊嘉德說他犯了很大的罪名要是嘉德罪有應得本市長自有處置他的方法你們只須訴到我那裏好了爲甚麽集合了這一班亂民似的人莽莽撞撞的到人家病房中來胡閙不見這裏一位少年正病得很重呢列位這實是不合法的事你們把紅馬鎭的法律可抛到那裏去了當下人叢中有一個粗人暴聲答道說甚麽法律該死的法律我們此來　那病着的孩子並不相干我們只要捉拿那放火燒靜報館的人拿下了重重罰辦他一下子問他以後再敢放火不敢那纔是我們的法律山爾格大聲道你們的法律是流氓無賴的法律不生效力今天不論是誰不許把手指着在嘉德先生身上湯德也道没有官中的逮捕狀不許胡亂拿人這事也須由官中辦理不能私辦的 
 
 
