# 1889 - 46 - 4905688

 

Page 1

 
 
[新印十粒金丹出售] [  申報館主人啓]  
　　十粒金丹一書不著作者姓氏標題多用對偶盖遵章回小說之例而中間雜以七言句若詩歌者則又沿肓詞格調其中叙述鎭國公高贊侯事　雖皆羌無故寳而一經描寫無不栩栩欲生他如俠女貞姬刁奴强寇紅粧義士白袷名流要皆刻意描慕惟妙惟肖而尤妙者詞意淺近不涉艱　不特學士文人藉以遣興卽綠牕靜女黄髮慧重亦能一目了然毫無疑義誠小說中之别開生面者也現在裝釘告成每部十三本價洋七角本埠由本舘帳房及申昌書畫室出售各外埠則概歸申昌及經理申報人此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印訂　潢無不精益求精早爲有目共賞所有售出股票亦統歸恆泰昌發書此佈 
[京都分設點石齋售書局并設韻石齋箋扇鋪啓]  
　　啓者本齋石印經史子集各種詩文典籍搜羅宏富校勘精詳向在各省發售允已功資點石價重兼金今屆曠典宏開因思京師首善之區爲人文所薈萃特分鋪琉璃厰中巿以便海内鄉會諸君子就近購辦並設韻石齋選製箋紙筆墨屏條扇册名人書畫碑帖文房諸翫無美不備非徒射　聊籍揚名伏惟雅鑒 
[推廣實心行善說]  
　　盛矣哉滬上善人之多也自開辦賑務以來紳商之有錢者固莫不慨然解囊多者以千計少者以百計聞風興起者日益衆有錢者出錢有力者出力有心者出心可謂大觀矣歴觀各處賑所登紀之事略或以祈福而輸財或以却病而捐　求子求壽求平安幾於其應如響此則作善降祥之說有以動之而其易於動者則仍由於人心之好善故也綜核捐户大小不等有老嫗捨歴年之傭資以助賑欵者有小童省每日之點心以助賑欵者深閨弱息亦且脫簪珥以償善願街頭乞丐亦能捨遺金以盡善心文人學士或以畫或以字栘潤資以助賑者不可以更僕數并有鬻詩文以爲賑捐者善念之感通盖如是其廣且速也昨有花農居士劉有棣棠過舍揖而言曰僕觀報中所登書畫助賑者不知凡幾而以賑所捐數清單詳加稽核則克踐其言者殊落落如晨星豈皆以其筆墨不足以驚人過問者寥寥不敷移賑哉其中殆别有故意者借此以爲名並未實心以行善則其意可鄙其行可醜也僕則旣言之矣必當自杜其弊雖鈍筆拙墨未必風行而此實心爲善之意或可以共諒於天下謹將名號圖書一方交諸絲業會館施少欽善長如有索僕之畫者但須言明先將律資若干付之賑所而於收條内印所交之圖章於上卽可持此以索畵如此卽涓滴歸公絲毫無弊惟恐僕之畫不足以動人而銖積寸累未始非區區之苦心也余聞其言不勝敬佩蓋劉君爲余同鄉盯交數年深知其性情豪爽且工繪事於竹石尤佳得其尺幅者輒什襲藏之去年其尊甫先生病曾以二十洋助賑求父病愈而不欲著其名病果少間蓋其以實心行實事大都類此今爲此舉不但足以愧夫博虚名而鮮實惠者且自此可援以爲例人人皆以此爲法則人人皆施實惠而所以有裨於賑務者豈曰小補之哉余旣以此說爲之列報因推廣其說曰近日之辦賑務者亦旣大不如從前所謂强弩之末勢不能穿魯縞者也觀於各賑所清單前數年收數多而字數少近來字數極多而將欵無幾蓋前者每有以百計以十計之欵今則不過數千文數百文甚有以數十文計者非關乎善念之前後兩歧實以時勢不同非可以强致也而書畵助賑之人則日益衆朝登一行曰書潤助賑住居有所也經收有人也仿單有價也暮登一行曰畵潤助賑亦如之如是者報中幾無日無之欲拒而却之則似乎阻人爲善之念而其實此等所謂助賑者查諸賑所按名以核則不過十中之二三餘則多屬不解慳囊　藉此以揚名者前此曾經著論請凡以書畵助賑者必須聲明繳筆資於賑所而以捐票索書畫至今遵循者殊屬無幾劉君此舉則誠有實獲我心者矣劉君之言曰但憑捐票以索畫則凡捐票俱可以易僕之畫恐有不勝其煩者故特以圖章交之賑所必其果索余畫者而後應之則一無弊混其識慮之周密於此可見一班矣余於善事自視欿然徒託紙上之空談絶少慨助之實惠去年八月間與同志設立恒濟戒烟局於平康里每月分作兩期每期定額二十人入局戒烟者但取店鋪保單一紙先期掛號按時給藥計日減除自起戒至滿期烟癮悉除不敢分文其一切經費由諸同志先墊數月是亦欲勉步諸大善長之後塵以實心行實事然苦於力棉卽同志者二人亦皆不勝竭蹶幸賴諸善長鑒其實心玉成實惠陸續撥助然每月經費藥本核計總需百番左右恐終有不能持久之勢亦惟有勉力支持延一日是一日以待願力宏深者從旁扶植或可曲全善舉顧自念自人月至今戒除者已不下二百人卽使不克推廣而此二百人則亦實有所益私心亦頗自喜且滬上好善者多安知無人焉念其實心助成好事者則又望寺焉而不敢預必者耳嘗與諸同人言凡事必基諸實斷不可基於虚孔子言亡而爲有虚而爲盈約而爲泰難乎有恒矣今日以虚爲實者多無論爲利爲名莫不以虚作實此世風之所以日下人心之所以日漓也但得人人皆以劉君之心爲心事事從實則無論事之大小未有不可以奏功者吾知助賑諸君鎼劉君此舉亦必有樂於成全者矣劉君勉乎哉以此居心後福正未有艾也 
[瀛臺春色]  
　　太和門搭龍棚以備大婚典禮經營造司飭商多集工匠分投定辦所有太和昭德貞度三門悉遵原式尺寸以竹木　成五脊六獸頭停瓦隴滴子瓦簷上罩黄布幔遠望與音時黄琉璃各物不爽毫釐棟　椽柱亦如原式内用蓆片紥成外包紅布墻壁亦然門扇坎框悉以紅布幛席製成門釘以金葉包裹所存之底盤磚石欄杆臺堦則一律刷漿提色悉於去冬除夕報竣以備騐收○神機營右翼幼丁隊富專操森布調任福州副都統所遺專操一差奉邸諭着正白漢副都統恩光暫署按副都統字露濃前任印務叅領時曾充該隊帮操大臣管轄嚴明認眞訓練今兹委以專操益覺駕輕就熟矣○阜成門内迤北祖家横街和興油鹽雜貨店僻在一隅生意不無虧折一至年節債積如山掌櫃王某憂急交縈遽萌短見去冬十二月二十夜覓得一繩就梁上懸之雉經而死次晨鋪夥疑其睡熟喚久不應毁門崦入床上無人仰見縊於梁間急復將門面關閉呈明地方官閱三日刑部官詣騐委係自經飭卽殮理塡格送案以憑訊結○吉林雙城堡等處旗宅例禁外來流民溷跡每屆歲晚由省派員往察如有流民立卽驅回原籍去年 
 
 

Page 2

 
 
軍憲委員躬往各旗屯逐户搜查並無外來流民寄匿復向沿邊牛心頂子等卡倫农加訪查亦無流民私越邊界情事各卡官呈具切結交委員送省備案委員回省將往查情形禀明長軍憲俾得憑此入奏○總署函致各國駐京欽差謂准步軍統領衙門片稱恭照正月初五日大皇帝親祀祈榖壇初四日駕御齋宫出入正陽門沿途理宜嚴肅應轉行駐京大臣切囑各洋人於初四初五兩日毋庸由正陽門行走以昭愼重相應函知貴大臣嚴飭貴國官商人等一體遵照○廣儲司内銀庫於初四日午刻開放三旂侍衞銀一千兩侍衞褂銀二千兩正中殿喇嘛諷經費賞銀五百兩内務府三旂護軍營公費銀三百兩○欽天監繕進黄本題奏今年元旦風從艮地起主人壽年豐○由内頒出八寳荷包十數　特賞恭邸　邸克邸慶那邸奈曼邸漪瀅澍那等貝勒貝子公○駐京各國使署俱於初四晨高懸彩旗以賀中朝元旦各欽差曁叅贊繙譯悉具紅柬往總者恭賀總署堂司亦以紅柬答復各欽差復備函奉布總署約期往拜總署各堂曁六部理藩都察二院年禧○右翼總兵文錦如鎭軍琇自内散値由景運門外乘朝馬沿熙和午端天安大清等門出正陽門以抵天壇察看各廳修墊道路並諭南營叅戎等初四日駕人天壇後嚴禁鋪户居民人等不准施放花爆敲鑼擊鼓倘敢不遵立經拿交衙門懲治○京兆尹於立春前期在順天府署儀門外左右高搭席棚二座初三日下午赴方澤迎芒　春牛二像樂部和聲署備鼓吹鑾儀衞備彩亭校尉八人舁芒神春牛進定安門沿大街至京兆署前部鼓導引廿芒紳於東棚升春牛於西棚兩棚懸燈結彩前設犧牲香帛繪春牛圖翌晨遣官進内齎交奏事處恭呈御覽迨屆立春時高搏九大京兆朝冠焚香致祭畢親詣芒神前掣取手中絲鞭向春牛擊數次口誦吉祥祝詞擊畢仍將絲鞭送至芒神手内次晨五鼓校尉升芒神春牛於亭中春牛在前芒神在後鼓樂導引送至先農壇焚化亦鉅典也 
[吳門火警]  
　　正月十五日下午蘇州撞鐘巷某姓家不戒於火霎時間烟燄冲天火勢不可嚮邇幸是處逼近北局海防營勇聞信卽爭先馳救將屋鈎倒始得撲滅越日清晨肯門三山會館塲某姓顔料行失愼各　龍馳往施救是屋靠河建築龍夫取水甚便焚至刻許祝融氏卽歛淫威計焚去棧房六椽云 
[因災閙事]  
　　温州大南門内德豐當鋪爲五馬街陳姓所開自光緒初元迄今十餘年獲利頗爲不薄今正初一清晨忽然失愼燒燬衣　房九椽所儲衣服綢縀銅錫等物被祝融氏收括無遺計儲物之屋共二十餘椽今兹所焚自去年五月初一至十二月二十九夜當下者温郡當鋪之例每年除夕任人取贖至天明始閉門是日將晚時學徒携燭臺爬上廚頂對號取物燭焰延燒廚上棉花被褥學徒未之知也洎天曉各夥友均入睡鄉火忽蔓延炎炎直上及廚人煮早粥見而驚喊各人驚醒則己無可搶救惟有對之吁嗟而已及各廟水龍紛紛馳到而門尙未啓祗得在墻下將龍頭自外探入四處噴澆文武各官聞報之餘陸續均到自晨八點鐘起至十點鐘止事後查見共焚去當本錢一萬六七千千城鄉窮民怨聲載道初八日當主陳崇慶向永嘉縣請領告示恩明府援照光緒八年藩臬憲奏定章桯每當本一千者找賠錢六百六十六文然値錢一千之物祗當錢二三白文照此章程再扣利息實屬吃虧因此不肯取錢定要賠物初十日典主偕夥友并永嘉糧廳蘇二尹在南門内普濟廟設櫃賠錢有一鄉人年約三四十歲票上押錢二千文依算除利找出八九百文鄉人大呼曰我衣物値錢十千今所找止此數百錢乎卽將櫃檯推倒糧廳差役聲言須押候枷責一時激怒數百人喧譁而起蠭擁入内將所設之枷擊碎陳主夥見勢不佳由後門逃出貧民愈聚愈衆所停官轎被棄河中旋羣擁至五馬街將陳之大門擊壞中堂兩進所排桌椅燈屏銜牌等類擊至粉碎虚花陳急飭人至縣請邑尊帶勇禁壓閙至十二點鐘屋内人山人海擠擁不堪邑尊到來開導一切諭令爾等先散去本縣當飭該商將賠數加增如當本一千者找賠一千不除利息出告示黏貼高脚牌令差役掮之而去奈愚民無識竟毁其牌謂當本一千者必須賠錢二千求大老爺作主邑尊不允適府差持楊太守告示至言爾衆百姓各歸其業本府自有主意决不令爾等窮民受虧隨將地保笞責枷號陳宅門前并派兵十餘名守護又出示令於十四日起分赴府城隍廟贊善王廟縣城隍三處持票領錢仍是當一千者找錢一千不扣利息云 
[火警登]  
　　鎭江西城道署附近類多貧户小民支搭草房以蔽風雨某日河東某姓草房因作晚炊失愼遂肇回祿之災時適封姨作虐風勢顚狂以致拉朽摧枯霎時延及十餘户其有在河西居住者自以爲一江遠隔可保無虞矣不料有一火毬隨風飛去墮落河西某姓草屋登時炤起一炬可憐迨各水龍竭力馳來汲水灌救則已焚去草屋一二十家次日道憲諭令薛邑尊概將署前草房拆毁一空按户給發移家資貧民均頌厚德不置○某日之晚更魚兩躍西門外寳塔巷某姓早房亦被祝融肆虐幸經水龍馳救方得保全僅燬草屋十餘家○某日午膳後新河口所泊小柴船兩艘因作午炊遺火艙内舟子駭極無措倉皇躍入江心幸有划船見而奔救方將舟子等援起否則旣離火刼終恐水厄難逃矣以上三事俱由京口函傳不書日期者訪事人之疏忽也 
[吳趨行]  
　　婦女入茶寮最爲惡習猶憶譚序初中丞守蘇郡時屢經懲創一時裙釵粉黛不復敢與玉川子結緣至黄子壽中丞任蘇藩亦以此事最關風化亟命各總巡及地方官嚴申厲禁履端伊始婦女皆約比隣姊妹結伴嬉春偶或試茗層樓以消渴吻而恃一槍兩旗以餬口者見少年子弟多以得近釵光鬂影爲榮遂付諸不見不聞不復下秦皇逐客令以致雛姬豓婢爭於茗樓中占一席地得以招惹游蜂一日總捕同知王蘭士司馬便服微行親自掩捕行至宫巷見新如意茶肆中有三女踞坐品茗遂將肆主拘去責後荷以巨枷發元妙觀前示衆○姑蘇五方雜處宵小易於匿跡正初盛家浜某　船小孩上街買物行未數武背後忽來一人攫其耳上金環飛奔而去孩極聲痛哭旁觀者見匪去已遠無可追拿遂將孩送回船上青天白日禂人廣衆之中何物匪徒胆敢横行若此有巡防之責者尙其加之意哉 
[朝鮮紀事]  
　　日人畜猴教之舞衆往觀每人索錢二十文一日觀者過多擁擠不開日人持刀逐之傷鮮兵手鮮兵大怒羣毆日人日人被毆猴亦驚走不知所之鮮兵係在法國公舘當差之人回告法官法官在怒以語日官日官令日人親至法國公館請罪其事乃已○平壤一帶王將開闢金礦而乏資本托總辦通商事務大臣美國人赴申請貸○日商酒舘建造三層洋樓且多美妓生意極爲興旺○東王宫有大刀高約七尺重百斤光滔滔然照人如鏡春秋時物也○黄海道一帶近多明火刼掠之案○慶尙道絲客某稍有資本家中頗可過日一日絲盡而返被婦逐出室中巳叧有男子矣某控於官官受婦賄置諸不問○朝鮮未與各國通商之時外道皆燃松脂一日所取僅足二三日所用倘陰雨連綿皆入黑暗地獄矣○鮮人盡用字紙裱糊房屋寢榻仕宦之家無不皆然眞陋習也○日人戯館只兩三人在内跳舞無甚歌曲而往觀者尙絡繹不絶倘有中國戯館户限當踏穿矣○朝鮮捉拿犯人用紙糊其眼使不得牽累他人○京中擔水夫皆外道窮民未及半載積得朝錢十餘千便可息肩安坐矣○日本娼妓亦諳絲絃歌曲不似鮮妓之粗野○黄海道有箕子碑碣相傳箕子來鮮自彼登岸所留遺蹟上皆鐫刻唐宋文字恐亦好事者爲之也○國王大興土本將及一歲所造皆洋樓冬月間鮮兵忽改洋人服飾外觀甚不雅○一月之間華商被韓人誆騙銀不下五六千兩由是衆人相約以現錢交易概不賒帳○韓商持銀自相換用不至華商店中衆華商終日所買寳銀僅二三錠每船到時銀價往往高於平素○商人某禀稱内渡扮戯准備今正恭祝皇上大婚之喜道憲賞給洋銀五百元○去海州不遠有首陽山上有飛瀑韓人謂二賢餓死之處亦附會之談也○先是道憲委派李公充當釜山領事李辭不往着白公代之白歴任未及半載道憲撤回漢城仍着李公往斧山○華商某號來 
 
 

Page 3

 
 
一韓人素不相識持錢十餘千言將買貨出入數次後買妥貨物共錢七十餘千着店夥同去取錢及至鐘樓大街引入韓商店門内着負貨者將貨放下腰間取一錢帖使華人隨負貨者至東街取錢行至中途華人問向誰家取錢負貨者曰取何錢吾不知華人回尋買貨者不見後經韓店主人代將買貨者拘執送漢城府將錢追出○東王宫之東焚燒朝鮮房二十一間○朝鮮所産狐貉甚多男子未有衣裘者惟女子自内及外皆皮服○朝鮮境地各處皆有華商但不如日商之盛諒由地理不熟言語不通之故耳○鮮地女子私奔習以爲常其家亦不甚追究任其自擇良匹故往往有未經媒妁而忽得佳偶者黄海道某貧而鰥年不滿三旬有子方三歲一夜將眠忽有人扣扉啓視則絶代佳麗隨納之綢繆一夜鰥方睡俄聞兒啼聲舉火燭之兒不見問女女亦亡去人耶殀耶 
[烤火遭殃]  
　　京師正陽門内西高碑胡同居民某甲圍爐禦寒見有耗子綠桌攫肉急向撲之撞倒所燃煤火燈致兆焚如霎時火勢上炎烟焰繞梁甲與妻子逃出屋外而火勢益烈地方紅籌傳報維時甫交二鼓各汲桶聞報趨至竭力撲救甲所住房屋三間悉成灰燼併將甲隣某乙住房三楹一齊燒燬屋中衣物搶出無多一霎時間大半爲祝融氏捲去附近隣居多有將物搬運他方者火熄　本管官廳立將甲解送提署究懲○宣武門内西學院胡同居民全某年逾耳順家僅老妻二子分居度日某晚以熨斗置被池中取煖及睡熟火忽蔓延妻購物回見全兩腿皆火猶在睡鄉赶將下衣亂扯全始驚醒口中喃喃言今日何奇煖若此及見火發慌急不堪幸妻將上下衣服悉爲扯凈火始漸衰然兩腿巳燒灼烏焦涔涔然血液狼藉矣事後赶託人找二子至前延醫調治然受傷過重性命卽在旦夕間矣 
[五茸春草]  
　　松江訪事人來信云新正某日有甲乙兩人愛吳王獵塲之勝策天驥騁龍媒縱轡飛馳一覽五茸春色道經西門外里仁弄口適遇某姓十餘齡幼孩奶避不遑衝倒於地踏破鼻準兩頰亦大受傷夷滿面血流宛如京中人所調紅人兒模樣旁人將二人扣住解送琴堂張邑尊喝令各笞一千五百板荷以雙連巨枷發嶽廟前示衆旁有嘲之者曰似此獨桌酒較之五辛盤風味如何有人代答曰亦復大佳○西門外黄姓愼成南貨店主將屋售與鄭姓綢縀莊交易已畢約日遷栘其姪堅不允遵以致叢生枝節鄭疉次禀控婁邑尊庭訊再三飭差押遷一時物議沸騰咸謂煎之何水急云○十六日八點鐘　營中列隊出南門行迎喜神之禮迤邐入西門回赴校塲化紙○郡城三書院經恩太守示期正月十六日在校士館甄别雲間求忠題子曰辭達而已矣兩章景賢題未信至未信詩題賦得摛藻豔春華得華字是日點名較早士子都有未及接卷者 
[嶺南春色]  
　　廣東學憲出轅例先按試肇慶蓋取肇始之義也樊介軒文宗示期正月初六日開考而肇慶各屬文童多有距郡迢遙未能尅期而至者朱太守據情禀請暫緩行旌文宗隨由電諭本年恭遇恩科初六起程之期萬難改緩該守設法飛催各生童來郡聽候開考倘有一處延悮定將該學教官撤叅廪生斥革○去歲西北兩江基圍被水衝决旋經張香濤制軍籌欵興修現在大工一律告成紳民紛紛禀請勘騐制軍擬俟公務稍閒親臨巡閱○粤俗每逢新正日畫舞獅龍夜則賽花燈爭華鬥靡舉國若狂群不逞之徒每乘機竊發爲患閭閻大憲早有所聞遂先行出示禁止並責成各段保甲委員實力彈壓小民畏於憲威無敢違犯以故城廂街道寂靜異常在大憲整頓地方固應爾爾而好事者則不免怨其大煞風景矣○某日有車渡一艘由省開往三水河口是日飛廉肆蘧波浪滔天舵工偶不小心頓遭沈没搭客二百餘人均拯救得生僅有六人溺斃内有某委員奉委赴三水辦公者亦遭是厄云○肇羅陽道孔玉雙觀察奉調回京行將交卸矣○西湖書院爲南海闔屬文生肄業之所邑宰示期正月二十五日甄别 
[厦門紀事]  
　　閩海關拿獲往來臺灣之二枝桅商船一艘船中裝載漏稅之錫　木料甚多榷署委員等以船户抗不呈繳船牌必係積慣走漏遂禀報軍憲將船貨招買充公後由美打行買去計洋銀二千餘元○北郊入口貨以牛莊荳及荳餅爲大宗每年約計黄豆多至五十萬石從前本納厘金嗣援雜糧例豁免去冬省憲諭令仍飭照章收納各送郊業已允遵矣○牛庄營口黄荳大半供漳州石碼沺車之用去冬油價忽貴每斤售至大錢一百零八文誠不解其何故了翼奸商每隱戤洋行走漏厘稅司巡又狼狽爲奸以致每月短征不能比較省憲特委某司馬來廈提調局務認眞辦理整頓一番未及半年已額外多征四千餘兩云○廈門賭局大都車馬砲四色牌及紅黑十二門而已牌九四君子攤則不恒見間或有之亦不過江浙帮於新止消遣耳本年有本地人開塲聚賭勝負勤至數日金破産傾家皆不暇顧想上憲聞之當必有以懲處之矣○新年小民無事大都以四色牌賭錢巷尾街頭更有設攤押寳者厦防廳清廉公正嫉惡如仇初二日卽飭幹差上街查禁爲民除害人皆感之而宵小之徒反請新正五日中從未有拿賭之令竟敢挺身不服與差鬭毆嘻其眞愍不畏法者歟○匯兌局向只西帮三家去春有浙人來廈添設二家每與官商交結往來設席肆筵必召本地土娼及江西擋子班侑酒以故有票局無花不飮酒之諺云 
[破案神速]  
　　揚城人某甲向來隨宦粤東數載以來囊中略有積蓄遂乞假旋里於本月初六日抵揚家住便益門外舟旣泊定隨於岸上雇小車數輛滿載行李箱籠旣抵家暢叙天倫其　可想不料某夜忽來竊匪數人乘其睡熟撬門入内將甲所有席捲一空迨甲聞知急起追赶業已不及數年心血一旦歸於烏有懊惱異常守至天明開單報縣經甘泉邑尊會營履勘隨卽比捕勒緝一面復密派親信某乙四出緝訪前晚乙設法覓得眼線探悉南門外寳塔灣以下有船一隻寄泊河心形跡可疑乙連夜率帶防勇等前往偵察比至該處天色甫明果見一船船脣外有小車數輛乙不遑喚渡首先泅水而上逕入船艙見船中人皆高臥未起乙不敢孟浪從事正在躊躇忽於艙松下瞥見贓物一堀號召衆皆一躍而登乘具不備一一捆住計共五人立卽押解到署邑尊提訊遂吐實供盖卽甲登岸時雇載行李之車夫見箱籠沈重因之起意　本擬天明開行偶因貪睡致被拘獲想當照例嚴懲也聞　咸請破案之速從未有速於此次者非賢令尹平時賞罰嚴明知人善任其能如是哉 
[都轉出轅]  
　　兩運司福餘安都轉諏吉本月十五日亥刻出轅登舟晉省謁見督撫各憲並賀新禧屬下各員咸至徐凝門碼頭恭送憲舟於是夜五鼓開行聞月之下旬卽可旋棹尙擬親往袁江謁見漕帥云 
[將次啓輪]  
　　七十二沽間春冰漸泮招商局海晏豐順拱北普濟四輪船擬於本月杪開行北上先於今日報關海定一船現在來往寍波俟江天出　時亦當向北洋進發至怡和太古各船亦已次第預備云 
[開印賀喜]  
　　昨日午時爲開印吉時因逢忌辰循例暗開下午文員齊集道轅武員齊集叅府署叩賀開印之喜 
[難民回滬]  
　　前日有日本某輪船開行來滬中途救起難民二十八名據云船被德國某輪船撞沈以致被難經日本領事飭送道署　觀察着暫行安置以候訊供核辦按此事卽二十日本報崎陽餘話中所載泉州漁船行至寍波口外被德船所撞事也 
[借端滋擾]  
　　昨日楊家渡順濂館飯店主趙嘉賓偕掌櫃嚴聚卿扭周才寳顧長林胡三寳等至縣訴稱江北人張鳳川因賒欠不遂唆令周顧胡等於昨日來店用膳旣畢有意欠錢七文將瓜皮小帽抵押嚴不依周等卽鬨然而散黄昏時胡來贖帽藉端擲碎火油燈登時火勢上炎延及櫃上小的赶卽取稻草灰撲滅隣人均抱不平交口咎之胡倒臥于地妄稱被毆受傷旋經旁人勸之而去今日又來約吃講茶爲此扭安請究裴邑尊着候集訊核辦 
 
 

Page 4

 
 
[英界公堂瑣案]  
　　山西人某甲等衣服華麗舉止奢豪專放妓院印子錢盤剥重利人皆爲之髮指然亦無可如何昨有梁午橋者向周阿二索取印子錢周不付分文以致爭鬥巡街捕見而拘押捕頭命解送會審公堂蔡太守飭一并押候訊供核辦○巡街捕見有小孩失路哀啼帶至捕房捕頭命送會審公廨蔡太守飭將孩暫留諭令查明有無父母覆候核示 
[法界捕房瑣案]  
　　前日某甲附招商局海定輪船回寗波友人某乙託帶家信一封内貯洋銀六元甲置諸衣袋中下船時偶不留心被妙手空空兒攫去甲初猶未之知也嗣檢衣袋始悉情形急登岸復報捕房捕頭着包探王榮培李雲發等爲之查緝隨在烟館内查到剪綹老賊陳金和隨將原信搜出尙未啓封因卽拘陳入捕房押候解案○某甲曾於去秋犯案解送公廨嚴懲前晚復至大自鳴鐘對門臘梅里某花烟館中吸烟閙事經龜子喚巡捕至拘入捕房○某甲乘東洋車至大自鳴鐘左近給以錢十二文車夫嫌少將甲拉住是日適逢天雨甲恐衣上濺泥心甚厭惡隨將雨盖學法秀之當頭棒喝車天極聲狂喊宛若屠猪捕頭聞聲卽飭捕一併拘人研問情由謂甲實苛刻且任意毆人着管押一宵車夫給以錢十文揮之使去 
[疉蒙册捐]  
　　謹啓者敝堂一文願捐册十一至十七日一禮拜荷蒙本埠等處諸大善士賜函樂助施醫給藥大數已登報謝十八十九兩日又承本埠以及外埠瀏河蕪湖青浦楓涇蘇州寍紹太倉等處由信局寄到四十册共收洋八十六元七角銅洋十一元錢十六千二百八十文常捐三册共四十願善昌奉到之下各備函復尤恐慈念先登報謝上海六馬路仁濟善堂董事施善昌等謹啓 
[蒙助施醫藥一文愿謝啓]  
　　敬啓者本堂創辦施醫贈藥善舉以拯疾病貧民因經費浩繁入不敷出故倡勸一文愿刊印捐册分送以冀集腋成裘俾資接濟幸蒙外埠本埠各大善士軫恤時艱不分畛域源源資助惠彼病黎本堂拜領之餘莫名欣感兹由初二日至十九日計收到交回捐册一伯念六叩共洋二百九十三元九角錢九千八百九十四文另蒙助長捐者共三百三十九愿當卽抄錄各善士台銜細數在第一第二次清單内詳登報章諒荷公鑒還求紳商富户善土名媛一視同仁共襄善舉隨緣發愿董力捐資雖涓滴之稍施亦是楊枝一灑倘淋漓而概助何殊寳塔七層謹代疾痛貧民百拜叩謝並請善安伏惟慈鑒上海虹口元濟善堂同人趙岐峯陳仲夔陳詠南陳麗明麥業卿鄧善初鄭程先黄晴軒羅初屏何芸思頓啓 
[立春後七日海上賣藥翁岸吟香君饋以東釀六缾走筆奉謝卽送其暫返海東]  
　　梅剛破蕚醖相將不辨花香與酒香頓觸詩情先儿席忽驚春意到壺觴嘗來别味濃堪媲同此交歡淡莫忘指點扶桑歸擢便未應縱酒戀仙鄉[  倉山舊主醉後漫塗]  
[久不得絳珠仙侣書詩以訊之]  
　　人日梅花下書來氓得清因憐詞意苦倍覺旅愁縈杳杳青鸞信遲遲白鷺盟臨風頻拭目何以慰余情[  琴心印]  
[李君幹臣精中西學洒落不凡向以無一面交爲憾元宵節遇於江丈守山寓次懽若故交深相契洽因賦一律贈之卽用呈尊甫步仙先生元韵錄希正和]  
　　良宵邂逅識荆州逸興遄飛不自由座上豪談傾一席囊中佳句足千秋近蒙見示大作一册其句頗佳學宣重譯君眞博迹因窮途我最愁車笠許教寒士訂執鞭以外復何求[  聘三詞客初稿]  
[江督轅門抄]  
　　新正月元旦日文武各官均禀見賀○初二日候選郎中湯念祖運判龍澤鈞由揚來知縣歐陽丛縣丞黄啓南梁本榮均見○初三日安徽知縣陳綬若解餉來○初四日運河堤工局丁葆元由揚來初五日文武各官均禀見○初六日運河堤工丁辭○初七日候補道桂奉委鳳頴六泗加賑差○初八日知縣桂正華解棉衣回直隸知府徐建寅禀知會同查辦鎭江情形○初九日候補道沈守謙謝委會辦城外保甲局兼查皖賑○初十日縣丞方榖赴皖北隨辦加賑差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[岸君吟香先生暫東瀛賦此誌别卽希教正]  
　　海上懸壼閱歲年瞻韓私幸識　仙半生精力金丹製一片婆心妙術傳君轉辨症要論一書精細該博爲曲園先生所賞弁序簡端苦我　瘕常似此欽君鬚髮鎭飄然狂浮大白酬知已輸與新詩載滿船寄言東去倐東來杖履春生識比回美酒已教將醉盡承惠佳釀飽德實深名花能否代粧催子慕東國名姝久思往訪　得一善畵簡竹而又知書識字者以訂同心此願未知何日償也今先生言歸適子不克附驥歉何如之玉鏡臺一枚戲囑留意可乎遨遊我絆風塵足邁往君贏雨露才爾日臨岐道珍重玉蘭香處快銜杯[  中朝下士柳隱詞人馬相如作于申浦]  
[上海三馬路與昌協賑公所陳竹坪經收河南皖北奉天揚鎭賑捐十二月廿四日第一千二百五十八次清單]  
　　慈航普濟册宿遷王仲立桃源陳又三二位善士募陳　朋十五元王仲立五元葛祝齋等四户各二元陳祥芝等十四户各一元熊萬乍等四户合兩元于殿生第五户合一元方有號等五户合一千文乾泰等六户各五百隆順三百十户各二百七户各一百以上共洋五十元○紫陽六齡子求母病愈三十元勞綠子酬愿二十元興和銅洋五元映雪堂孫二十元德隆徐無名求二子無悔二元甬江瑞　莊銅洋三十八元丹陽册章　生等四户各二角方灶順世焰各一角合一元朱涇金山縣典史張桂卿善士募一文愿一粟齋一元奉金鹽公堂一千四百四十文　安氏漂陽謙吉各錢一千另八十大成興信知黄各一千八百　溪求安居士九百尙德堂陳寄鶴居各七伯廿榮陽氏四百五十聊滴居等七户各三百六十顧蘭生等十四户各一百八十皇南氏二百七十金義昌二百三省堂一百陳裕昌林山各九十以上共來洋十六元四百八十文○本日共收洋一百五十四元銅四十三元錢四百八十文合併聲明 
[上海三馬路昌協振公所陳竹坪經收河南皖北天揚鎭賑捐十二月廿五六七日第一千二百五十九六十六十一次清單]  
　　本埠洗心子兩次合助洋廿六元錦記沆莊衞錦州先生來漢口王順禮堂廿元鎭海胡十元篤位堂八元葉麗峰爲兒病愈五元又前愿五元又保合家平安五元佑記十元嚴大祥五元不書人宋一元祝朱氏四元王祥　各友省　二元又疎紅氏二元還愿生二元無民二元張小鴻一元李少卿兩元不名氏四元　一角慈北　氏助金表一只蘇省恆孚銀樓顔子賡來祝鳴諸祈父病愈十元祝吳氏啓　　助平銀一兩五錢半點見錢十二文蘇省隴西安分人三元蓉城補過軒六元銅四元丹陽孤山病鶴五角痴頑子三角天下　人以信取人各二角又十二户各一角共來二元四百八文　灣乾元典公記同人席資移助五元三角免災　鎭江來雙無名一千不署名張樹村各八百張桂生等三户各五百吳濟庭四百菊魁等五户各三百共五元上格蒲鳳儀一元又杭城　　　茂室一元同記等三户各五角靜翁三角莊翁二角共三元上册泰記號合助三元又不書名等六户二元又無名二户銅四元塔册杭州江干局來自怡堂餘　堂合助十元　召雨五元梁公順等三户各四圓又二户各三元又三户各一元共四十元友生銅一圓葉秋田英一元銅一元同康莊銅廿元張蔭堂銅十員淼成恆無名各銅一員○三日共收洋一百九十五員文銀一錢五分半小洋四角銅洋四十二元金表一只錢四百廿文合併申明 
[上海三馬路與昌恊賑公所陳竹坪經收河南皖北奉天場鎭賑捐十二月廿八九日第一千二百六十二三次清單]  
　　沙孫氏爲父母　　經資助十六元勉力　求子早登樂士二十員祈免累族黄仁厚各五員元朱　記十元求保平安室二元　記義計合二元無名四元高姓女三元福建普安堂交到經一堂吳六元誠心堂吳四元清河三童子一元對洋二個良興分司梁二元梁子雲珍姑各二元張蓮溪等五户各一元林元熙十千珠山守初子五千祝萱　三千陳晋其等十一户各一千一百郭善堂五百區氏六伯又四百共交　三十九員虚對三個小洋二角新册百川通來雲南有心無力人雲平銀二兩合來二員九角丹陽册胡家宅董來欲寡過齊等十户合洋十元又王恊盛來孫祥　敏德堂各二員李恊興五户各一員　益生七角趙奉卿三角共十員托四馬路同昌拍賣衣莊　去前助干尖馬掛十九員灰皮馬掛九員羔皮馬掛連伏八員二角中子毛馬卜三員五角花羔皮袍連伏六員二角寗綢夾馬掛四員半扣去莊用二員五角以上六件共賣洋四十七員九角另售灰皮舊套七員德昌參號來陳席翁六員洪崑翁五員蘇飛翁三圓任輔翁二圓共十六洋杭州楊氏求病愈五洋有福册無名渝平銀一兩廣東無名四洋元源莊來無名銅洋一百二十圓電報局來銅洋七十五圓　子安銅六洋興同一員銅英本共二十一圓　豐衣莊二圓銅一員不書票銅一員無名銅六員○陸善翁陳靜翁合一員盛計小洋三角錢五十一文盛悟子二角省酉四角徐阿寳莫司務合二百顧阿二　阿寳合一百○城王　桶捐白紙包小銅洋八角散小洋二角錢六百九十○本所門前桶捐免災單學禮子來不易子十二户共錢三伯三文點見抄票一兩英員小洋三角銅洋二圓錢七十五陳　泉增美順助陸稿薦肉票六斤○二日共收洋二百十二員小洋三十四個文銀一兩規銀一兩虚對洋三個銅洋二伯三十一圓八角錢一千四伯十九文肉票一張合併聲明 
[上海可熾順陳春記在四馬路奉省水災恊賑公所第四十二次收捐清單] 　　兩廣電局沈小園先生募第七批銀二百兩○恆豫來屏山主人求子病愈洋一伯元○花笑招客捐聽春用樓主人錢五百夢瞻生兩百文花朝生如意子夢花主人悟　生頴上主人獲壽堂東里山人讀月軒綺禪己思室主人拜石山房譜石軒脩皇舘共十三户各錢乙百以上十五人共來洋二元○乂春册一林豐四元費馥生五角黎桐黎以昭黎以銘以輝四户各一元黎玉寳玉顔金錫金爵金由弼賢共六户各五角○甬夢氏五元○邵貞度二角五分黎張氏黎吳黎龍黎吳黎盧黎陳氏黎曾氏共七户各五角鑽彩彩娥二户各二角五分○邵貞度又二角五分無名氏洋五元○姜同泰無名氏無名三户各乙洋松月山民有心無力吟香舘陸向榮四户各乙角健大健二健三健四户各五分龍生乙角新年節省戲錢三角陳留　西清河榮陽氏　召日利陳星記萬泰五户各一角有心無力湊數人二户各五角晋無名氏趙樂善堂二户各一元○東記一元○捷記心餘子二户各一元○王養記二角處仁居五角田羽祥二角烏維記廷記二户各一角○王金生二角○闕植生二角宋韶石一角○孚惠堂二角○藹如氏斗南岳樵氏三户各一元止清氏銅洋一元官一氏洋五角雲階氏蟾初氏無名氏吉兆氏四户各二角○朱蓮水恊泰源二户各一元金松齡五角廣利和　銅洋三元○裕泰興唐學鑑堂二户各洋二元何氏五角○許資記洋一元鄭學成陳純閣二户各五角陳效先張四魯朱星宇許崇順四户各四角許黨許繼有二户各二角○李開榮李　鼎二户各一元○程有梁二元敬悟孑一元光明子五角○　月吟　　山樵子左栢軒氏硯氏四户各二角伯氏馮氏二户各一角○黄敬記孫望記王步記　朗記徐　　陳時記陳穆合記李忠記葉記安善居共十户各一角南　承茂　各友洋一元四角○大豐洋布號有心無力人二户各一元○以上共收規元二百兩英洋一百六十一元五角　銅洋四元奉省恊賑公所同人謹啓正月十九日 
 
 
