# 1922 - 17 - 4917570

 

Page 1

 
 
   
 
 

Page 2

 
 
   
 
 

Page 3

 
 
時評 
[後閣問題（冷）]  
　　梁閣之倒據京電謂已無變化祗有時間問題然繼梁之閣實一難事何則以今日中國之情勢其人頭腦稍明苟非挾一種之目的以來决無肯自上台之理故至下之策仍爲去梁留閣而已 
　　去總理而留閣員此例已成近來之習慣其最甚者不過與總理最親信之一二閣員同去耳今梁閣如復出此亦無足怪特不知能否滿足攻撃者之意耳 
　　雖然梁氏一上下間時不轉瞬而國家又多千二百萬之國庫劵矣 
[國内專電]  
　　北京電　曹張電商留閣員去梁 
　　北京電　吳删日（十）（五）駁梁元電並促辭職但語氣較緩和（十六日下午五鐘） 
　　北京電　張紹曾昨由津經長辛店轉保赴洛梁派人懇張疏通願贊助國是會議京中形勢梁必去但過陰年與否問題（十六日下午三鐘） 
　　北京電　張作霖電徐謂靳辭係出自動並非本人攻撃而去曹使在京亦曾理解成約具在豈容反法梁閣當否仍由元首主持非疆吏所能强其去留前電奉張援梁以書面爲限徵實（十六日下午二鐘） 
　　北京電　徐覆保定謂俟物色繼任到卽免梁形勢已定决無意外變化（十六日下午二鐘） 
　　北京電　學生會决議反對借欵贖路並將二十一條從速提交大會各校代表今日赴外部請電三代表照辦（十六日下午一鐘） 
　　北京電　鹽餘庫券由七百萬增至千二百萬委係直奉等軍餉需給以鹽劵又北京各小銀行到期借欵催逼甚於外債其有勢力者可還鹽劵無勢力者只有展期一法各銀行家環伺於盧學溥前聽消息昨鹽券已付印恐千二百萬還是不够（十六日下午二鐘） 
　　北京電　徐派王芝祥往正定促王士珍組閣不則亦需來只一商直系方面則徵熊希齡同意熊謂本人决無籌欵能力借欵决不幹 
　　北京電　昨某某等偕吳佩孚胞弟文孚赴香山訪熊希齡徵組閣意熊言有國會爲後盾則内閣可依據爲進退若以軍人喜怒爲進退則實伺候不了（十六日下午十鐘） 
　　北京電　各公團來電甚多政府無法答覆（十六日下午二鐘） 
　　北京電　昨電唐在復辭職係唐三十一電政府未復又因國際會費不滙又因禁烟成績不足以表示聯盟席上（十六日下午十鐘） 
　　北京電　報載外部照會英使藏案十條不確因顧使在英時與英政府商定太議閉會後三個月方開議（十六日下午二鐘） 
　　北京電　汪榮寳有將任法使說 
　　北京電　姜桂題病故（十七日下午八鐘） 
　　天津電　津商會致函銀行公會擬訂日調查各銀行準備金以崇信用（十六日下午十鐘） 
　　漢口電　傳川劉湘趙與吳約不掣吳倒梁之肘 
　　漢口電　徐派梅馨持親筆信删（十）（五）到鄂謁蕭代梁疏通請暫許其留 
 
 

Page 4

 
 
任以觀後效並令便道回湘與趙商統一問題 
　　漢口電　蒸日（十）（日）在平洋暴動沈部約一營經宋鹤庚派隊繳械資遣 
　　漢口電　駐岳直軍五十旅長陳嘉謨九十八團長陳德麟均奉命删日到省商軍事（以上十六日下午七鐘） 
　　福州電　財廳長費毓楷定篠（十）（七）晚首途入京（十七日下午八鐘） 
　　香港電　劉震寰電告百色方面林俟廷部散兵在河池地方被我軍撃散刻正設法善後 
　　香港電　唐繼堯歌日通電謂在桂滇軍將領以統馭無人請出主持故暫在柳設總司令部 
　　香港電　傳桂林大本營便議孫自任海陸軍大元帥擬徑（二十五）親率贛軍十營入湘并定日間誓師 
　　香港電　省署派古應芬孫科調停港海員罷工事（以上十七日下午十鐘） 
　　香港電　林森汪精衛謁唐紹儀返省語人云唐政見（一）贊成北伐（二）維持國會（三）澳案嚴重交涉 
　　香港電　盧燾代表周銘久因某事須與王伯羣面商昨赴滬 
　　香港電　陳炯明銑日（十）（六）宴外賓 
　　香港電　十年度粤鹽欵收入大洋一千五十萬 
　　香港電　市廳令公安局催自來水公司带設河南分所 
　　香港電　港海員罷工條件仍未商妥聞昨有某法輪抵港各工人卽離船罷工又有輪三艘在港外不敢進口恐工人罷工（以上十七日下午五鐘） 
[國外專電]  
　　華盛頓電　海軍問題大旨就緒所未議結者惟防禦工程事及太平洋區域範圍日代表候東京訓示辦理日本本部一句可望删除香港是否在限制防禦約範圍内現尙未定英國主張香港除外理由有二一因香港在中國領海内二因九龍租借地無論如何必須設防法國願否參加限制防禦約亦未定聞休士貝爾福非正式建議魯案調停法中日代表已各電致本國請示衆料魯案有解决望各代表討論山東支路議定高徐順濟兩線歸銀行團辦理烟濰線歸中國自築又議定開放膠州租借地爲各國商塲（十四日） 
　　華盛頓電　魯案談判終結後遠東議程可陸續開議英代表稱議程中第一議題爲前已討論之租借地問題日本旣允還膠州法還廣州灣·英還威海衛之前諾當可實現惟英國未必還九龍英代表且有不欲討論二十一條要求之表示但願取銷以長江爲英國勢力範圍之約（十五日） 
　　華盛頓電　海軍公約討論垂畢遠東問題又將爲大會主要事件所可斷言者迄未討論之大問題如二十一條要求滿洲西比利亞等决不致擱置或草率了事美代表將竭其智能貫透辦理之貝爾福行期展緩至少當留此十日各方面多謂美國之不宣佈願否參加日諾瓦會議意見必與華會進行事件有關各國現候休士發動復議遠東事件休士是否欲將各國諒 
解載入約内抑由各國發表同樣宣言現尙未悉最重要事件迄今未經討論者爲二十一條要求案日人見解以爲此項要求乃已成事實之條約約由有主權之中國簽定故大會討論及此爲不合法英代表對之頗爲贊同記者探悉兩星期來當軸力勸代表勿藉口於日本權利係根據公法所認條約而來一語使中國永遠喪失滿洲蓋哈定休士已知國會必不滿意於此種解决也衆謂美國辦理此事欲求有效非得英國合作不可但英代表對滿洲與西比利亞兩問題迄未有顯明態度北京電傳吳佩孚掊撃内閣事加强此間主張魯案美滿解决之輿情並增魯案必可美滿解决之信心（十六日） 
　　巴黎電　法要人維維愛尼聲稱英法聯盟之議不得一致之歡迎此爲無可諱言者三年前法國得英美擔保約欣慰無似今日對英盟約則輿論不贊助之反起疑慮何今昔逈異若是法人所最不滿於英約者以凡爾塞和約給予法國之軍事保障將因此而喪失且有人指此約爲英國一面籌備國内大選舉一面隠約視法或爲附庸之文又有人以爲英國唱此救濟歐洲之計畫者殆仿行美國主義欲在歐陸爲盟主猶美國之欲執牛耳於東方也卽比國輿情亦不贊同開恩斯之發展對於比國優先權之剥削與英法盟約皆不滿意蓋英法盟約成則法國陸軍必裁减而對比安寗之保障亦必縮減以法國陸軍旣經減少將不能防衛法比兩國邊界也云（十五日） 
　　華盛頓電　參議員麥柯密克氏提出議案請國務院調查歐洲諸國陸軍經費咨告國會俾與協約國欠美債欵問題一併討論此案現已由參院通過據麥氏聲稱歐洲如不準備在政治上經濟上自圖整頓吾美人何能助之（十六日） 
[交通大學無線電]  
　　華盛頓電　遠東委員會决定俟魯案解决後再討論二十一條要求美代表休士解釋美國對中國門户開放之政策謂此政策係根據七月一日國務院致施公使之文内稱美國不參與在華植立特殊權利·妨碍其他友邦人民權利之任何計畫凡有契約欲在中國指定區域内植立商對經濟發展上超越權利者或造成專獨或優惠權利可排除他國人民合法經營工商業或阻碍他人參與中政府任何公共事業者美國旣不欲與聞之亦不欲默認之此爲美國之宗旨 
　　華盛頓電　魯案談判進行本星期可望漸趨近解决各國代表大都以爲魯案距解决不遠惟中日皆不願作解决在即之聲明但望本國政府之新訓令有以助其解决耳海軍公約僅待東京關於限制防禦工程現狀一條内區域範圍之訓令 
　　華盛頓電　海軍公約除太平洋防禦工程一條及數細事外皆已議畢將提交限制軍備全體大會 
　　華盛頓電　日代表團員十人定星期二三日離此擬由舊金山於二十四日乘日輪返國（十七日到） 
[特約路透太議專電]  
　　十六日倫敦電　英美代表亟欲結果束華會而卒未能及早結束之者殆全因中國問題本星期内中國事件將爲華會討論之集中點魯案談判已有顯明進步但鐵路管轄權之困難問題猶待解决同時中代表頗欲提議二十一條要求安王寵惠發表一文指約中所載之讓與權係從中國以武力索得者與開放門户政策絶對相反並謂日本所索得之權利如准其存在則將爲日人闢一地位揆諸中外間現有條約之條欵及外國相互間所有各約之條欵完全牴觸蓋二十一條要求約已予日本以一種優惠地位而使均等機會爲不可能也聞與會他國除日本外亦主張切實修正此約但不知用何法使兩主權國所立契約之尊嚴發生問題耳衆料此事將在下屆遠東委員會辯論之中代表亦要求日本退出滿洲中國似獲美國全國之有力的贊助 
世界路透電 
[華會殘餘記]  
　　十六日華盛頓電　海軍公約除數小點日代表團仍候東京最後之訓令外今已可謂告成大會今日繼續討論遠東問題九國委員會將於今日午後開第一次會議 
　　十七日華盛頓電　遠東委員會决議俟魯案爭端解决後再行考慮日本二十一條要求委員會已採納中國稅則條約繼乃討論開放門户政策以期於「開放門户」之意之得更明白之了解聞休士氏專意討論二十年前國務卿海氏所進行之開放門户政策休士之政策以消除在華勢力範圍爲其主項之一英代表團發言贊成休士氏之原則且有他國代表數人贊成之日代表團未發表意見休士氏規定美國之政策謂美政府從未與聞謀圖在華制定特别權利之任何計畫 
　　十六日華盛頓電　今日公報稱關於以膠州行政移交中國事已商得了解中日代表已關始討論礦務問題 
　　十六日巴黎電　聞新政府第一步計畫中　有提出關於中法實業銀行事議案一舉議案性質未悉 
　　十六日倫敦電　西藏政治委員裴爾氏回抵英倫後與路透代表談及渠入藏之行謂此行已商妥未决之各政治問題惟並未締結條約因雙方皆不願出此也裴爾氏並切實聲明所行一切毫無與中國合法願望有抵觸處 
　　十七日華盛頓電　今日公報詳紀中國修改稅則俾得實收百五之辦法其文曰儘速在上海開委員會俾依照上届修正稅則之普通方法立即修訂稅率此委員以九國之代表及他國爲華會出席各國所承認而與中國有規定進出稅則不逾照值每百抽五之條約並願參與此委員會者之代表組成之修訂事宜應儘速進行俾在四個月内告成所修正之稅則應儘速實行但不能在修正稅則委員會發表新稅則後兩個月以前施行之 
[英法間之關係]  
　　十七日巴黎電　英法兩國已開外交討讑蓋克松貴族曾與普恩賚氏討論英法間各問題而尤注重近東問題並允將該問題不延至冬盡雪融時解决蓋雪融後希土兩國即有復戰之虞也 
　　十六日巴黎電　普恩賚氏於星期日午後對每日郵報巴黎訪員曰余常堅主英法應親密和諧今抱此志更篤切余將以極友好之精神與英内閣研究兩國間未决之各問題而竭余之力儘速求取雙方滿意之解决今急宜清除兩國間之誤會欲達此目的不可不開誠布公於彼此利益有充分之了解法國主張最力者爲兵燹區域之整理及國家之安寗此二問題須賴英國誠摯之輔助法國對於鞏固和平之計畫亦願與其友及協約國合作法國在所要求者其在現有諸條約所得之權利須受人尊重耳 
[美議院與協約國債務]  
　　十六日華盛頓電　參議院財政股員會已贊成協約國償債議案僅修改數處以删除原文所定利息不得小於五釐一條最爲顯著參議院已採納美柯米克氏之决議案請國務院供給歐洲政府財政事務之消息而當注重軍用費一項 
[各國近事記]  
　　十六日海牙電　荷政府已派亞姆斯特丹大學諾倫士博士及扶斯博士充國際法庭之陪審員審判因勞工問題發生之諸案 
　　十七日柏林電　意大使已依開恩斯會議之决議正式請德國派代表參與三月八日舉行之日諾瓦經濟會議 
　　十六日巴黎電　德國數報於星期日載稱有人希圖暗殺法新總理普恩賚氏又據半官消息此說毫無根據 
　　十六日巴黎電　據毅報載稱聞亞爾薩斯勞蘭之美的與狄安登化方間將鑿一運河現正在計畫中 
　　十六日華盛頓電　參議院財政股員會共和黨議員暫允估定入口稅應以該貨運入美國時美國躉售之價爲基礎 
　　十六日喀爾喀特電　地方大會違背政府示文圖開會議會長等一百三十四人均就逮 
　　十六日約漢萊斯堡電　據當道宣稱今晨礦務會與實業聯合會開會後已有提出建議之希望煤礦爭端或可因以解决 
　　十六日華盛頓電　近來私運酒品者大爲活動今日禁酒官吏在墨西哥邊界拘獲飛機一架載酒一百二十瓶 
[太平洋路透電]  
　　十七日香港電　代表中法實業銀行之律師今日請高等裁判所展期七月三日結案經裁判長批准裁判長宣稱渠曾見一電報覺今爲債權人利益計對於該案不能有所行動 
 
 

Page 5

 
 
   
 
 

Page 6

 
 
[公電]  
　　海軍蔣拯等篠電　各報館均鑒竊維我海軍以欠餉　年擬　兩淮鹽稅撥充餉項以維將潰之軍心然自駐艦十二圩以來仍出以和緩手段者原冀中央鑒此苦衷允予指撥乃靜候多日毫無切實答復全用敷衍塞責並藉口外人干涉以爲恫嚇查我軍餉需月不過七十萬元就全國鹽餘收入每月約四五百萬元兩兩比較只需指撥一小部分旣與債權無碍而我軍便無乏餉之虞揆之公理實爲至當各國駐使深悉情形决不妄加干涉乃聞財長張弧有嗾使外人質問干涉情事此種卑劣手段不獨喪心病狂亦且辱及國體試問海軍餉糈是否爲中央應發之正項以鹽餘充餉欵是否爲光明正大之行爲公道自在人心軍事急於星火總之海軍此舉得之則生弗得則死誓必達目的而後已伏乞詳加鑒察力賜援助俾世界尙存公理而我軍得解倒懸臨電憂惶母任企禱蔣拯社錫珪楊敬修同叩篠印 
　　蘇齊王商榷贖路辦法電　各報館均鑒魯案問題爲國家先死存亡之關係旬日以來我全國人民同心戮力代表抗爭於外士夫呼救於内其最重要者尤爲案中之膠濟贖路問題然國民雖力竭聲嘶於下而巨奸方袖手冷齒於旁以爲國民雖有熱忱而無毅力有毅力而無財力藉巨欵以箝人民之口萬一無詞以應則此膠濟路權千回百折終不能出其壟斷夫賣路足以亡國贖路必先籌欵今彼奸人所藉口者曰贖路需日金三千萬元吾國人難籌此巨欵也彼直目我全國人民天良死盡坐視路喪國亡而不肯自救此厚誣我國人輕視我國人我國人固萬萬不能忍受者也不能忍受則挽救之策以何爲亟區區之愚以爲集股贖路之法似較輕而易舉今試妄擬簡章數條與我國人一商榷之（一）贖路欵項約需華銀三千萬元擬用集股方法募足之（二）該路收回後完全歸爲民有無論何時不得收爲國有（三）集欵方法概用股票定爲五元一股共計六百萬股照票面十足發行一次交足（四）爲贖路設總事務處一所專辦募股事務名曰贖回膠濟鐵路籌股總事務及分處正主任由各省區軍民長官擔任之並由各省區省議會商會敎育會農會各推一人充副主任其餘應設各員及施行各辦法由各省區自行酌定（六）所有籌備發行股票及一切施行手續均由總事務處擔任主持通知各省區辦理（七）集股斯限以各省區開募之日起扣足兩個月爲期（八）股息定爲週息八釐該路未獲利以前先由政府保息應發之息每年計二百四十萬元應由獲利之國有各鐵路分别籌足此數儲存可索銀行以備撥發利息該路將來獲有紅利由股東一體攤分其政府預墊保息應由每年餘利項下分年酌計攤還（九）所募股欵田各省區先行存儲中國銀行以備撥用（十）股票用記名式應募者以本國人爲限如查有假託華人之外股一律充公（十一）此項股欵專備贖路無論何項要需不得提作他用以上十一條爲國民自行集股贖路辦法票額小而易籌股息信而可情合全國民力共集此數竊謂必不至如梁氏所言清季蘇浙贖路一案以兩省之民力致千數百萬之鉅欵爲事非遠今日之民智民氣視清季何若膠濟路事視 
蘇浙重輕何若全國人富力視蘇浙兩省人何若而且膠濟路線東膠澳西達濟南物産富饒地勢形便所得利益更遠勝於滬杭自贖則坐享其贏借欵則終歸喪路人方挾以謀我其情已大可見覆剿之下必無完　諸公明達其念茲哉夑元瑚自顧迂庸以上所擬辦法非敢自信惟念自東髮受書受國一念自信未敢後人近復怵時局艱危凶人恣肆非有自存之術以爲共濟之方彼鬻國奸徒更將振振有詞引我同歸於盡而竊笑於其後是可忍孰不可忍怵目榱崗惟僑壓之是懼傷心左袵將微管其誰歸用貢蒭蕘伏祈敎益夫人之欲善誰不如我藎籌所及敢乞迅賜電示俾克早定基礎共同發起贖路救國在一舉惟諸公實圖利之再此電正譯發間適接梁氏元電於華會將停之時各方指揭之後言以立籌現欵謀之國人梁氏智囊云胡不早爲之計其爲包藏禍心更復灼然可見姑不深究但就其自任籌借三百萬元而論不過全數十分之一梁氏秉國之成對於此事不能未雨綢繆擔負全曹溺職之咎已無可辭况當此賣路不成之時猶復靦然人面昌言於國揭三百萬元以自人而無恥莫此爲甚我國民渴不飲盜泉水熱不息惡木陰亦旣羣策羣力自籌贖路之法所謂毁家紓難破釜沉舟者正自有人斷不容汝賣國金錢汚我神州華胄也再布悃臆諸公以爲何如齊夑元王瑚銑印 
　　交通部促國民贖路電　各報館均鑒膠濟鐵路與我國利害安危關係至重此次華會全國上下均主張該路應贖回自辦惟欵項約須日金三千萬元約合國幣二千七百萬元之譜論者不無以欵鉅難籌爲慮而委曲求全之法本部深知難得國民之同情故向不敢有委曲求全之主張當茲千鈞一髮之時宣有急起直追之計最善之法仍以速即籌集國内欵項贖回自辦關於用人等項庶可不受拘束永斷葛籐表示我羣衆公意惟籌欵辦路之方宜先熟計該路長二百九十五英里經過區域物産素豐德日管理時均有盈餘最多者年盈二百七十餘萬將來整理貫通發達將不可限量鄙意不如預定將該路歸爲民業由人民籌欵贖回即由人民自行管理旣可養成經營新業之能力又可副同胞愛國之熱忱似屬一舉兩得其辦法可將二千七百萬元悉行募集商股如有不足或另募内債或添招商股悉由銀行公會等辦理政府可不經手其股最低額可爲五元十元以芿普及並以本國人民購買爲限不得轉售或抵押於外人以爲該路永爲國民所有之確證而以此路完成於民衆公意之上近年我國民興業能力已漸昭彰此項事業具有已成之基兼有現成之利較之他項投資本形穏實益以利用國民公意當可有成吾國路政方始萌芽本部比歲以來痛政局之不寗怵進行之匪易本有極力提倡民業鐵路之意願以爲活動金融發達交通或者均可由此此次如能因此别開蹊徑兼藉以解决外交懸案似亦可爲國事進步之一表徵尙望切實籌維迅行見復以憑提議不勝企荷現距華府閉會祇有旬日非有實力不能爲三代表後盾無可游移查迭次三代表來電似付欵可遲至數月以後惟計須在目前現在機萬急務盼趕速籌示爲企交通部寒印 
　　援鄂魯軍楊清臣通電　各報館均鑒邦家不造國事日蹙内憂外患紛至沓來其間所最足疾首痛心爲我國之生死關鍵者卽爲魯案之膠濟鐵路曁被迫所訂之二十一條協約是也我全國人民均視此爲奇恥大辱故數年來查走呼號前仆後纰繼以圖挽救者職是故耳此次我國各全權代表於華會開議之時不憚舌敝唇焦與各列强周旋於壇坫之間費幾許若心始得英美代表調停於會外而由我國自行籌欵分十二年贖回膠濟路權似此調停我國人民猶嫌不滿乃梁士詒於此交涉吃緊之際乘機登台盜竊國柄甫經到任即在北京私與日人密約承認借日欵用日人曁鐵路共管之要求迨爲吳巡閱使通電反對當頭棒喝而梁士詒尙復發倒填日期之微電指爲流言以期掩蔽全國人之耳目以貫徹其賣國之伎倆幸經華會國民代表余日章蔣夢麐二君將梁奸電告專使接受日本借欵贖路與中日共管之要求通電宣佈於梁士詒之賣國陰謀豁然軒露無可諱飾矣夫梁士詒本係前清一急功逐利之小人自被放逐後夤緣於袁項城之門下攫取國家交通事業壟斷國家金融機關以爲營私植黨操政賣權之具洪憲帝制梁實成之安福禍國梁實助之故此次攫竊閣揆未及旬日卽赦免安福罪魁段之貴等於前又復援引賣國素有成續之曹汝霖等於後今梁士詒之賣國行爲旣已顯著若任其仍秉國鈞勢必舉吾全國土地人民財産奉之於外人之手不止所望吾全國人民急興直追共仰天討一面急華會代表母德梁奸賣國訓令堅持原議力爭到底一面電請大總統罷斥梁士詒以謝國人若有以梁士詒媚外賣國爲是者即甘爲全國之公敵清臣當與魯籍官兵追隨愛國諸君子之後共殲除之敢布腹心惟希賜敎援鄂前敵總指揮楊清臣率十四混成旅旅長鼓彭壽莘參謀長關際雯團長時全勝崔藎忠彭壽華營長李景武刁鴻圖張振山周仲平尹紀倫並駐岳魯籍全體官兵等叩寒印　　 
　　方履中等促開國會電　各報館曁全國國民公鑒民國十稔禍亂相尋而自南北分裂以來國本愈形摇動前據報載華府會議對於吾國國情頗滋疑義近日大會委員會通過恩德華議案主張向中國政府進友誼忠告節减軍費而對於中國關稅自主權之恢復則謂中國情勢不能使大會有更切實之行動等語夫軍費不能裁减致外人進其忠告關稅不能自主致外人無可援助國勢至此何莫非南北分裂不能統一有以致之往者海内憂時之士鑒於南北分裂之患亦嘗謀所以解决者矣若上海和會也若國民大會也若聯省自治也若廬山會議也熱忱愛國良有足多而卒不得國人諒解者無正當法律以爲根據匪特南北不能結合即南與南北與北又豈能一致給合哉故居今日欲謀根本之解决除依據約法組織完全國會外别無他途蓋南北之所以分裂者以新國會所組之政府與非常國會所組之政府均各相持而莫肯相下也南北政府旣各相持而莫肯相下則除以完全合法之國會解决之其將更有何策乎夫共和國家以人民爲主體國會爲人民代表之機關今明知國會不立則統一無期而不聞全國人民起而呼籲者是自放棄其天職而置國家禍患於不顧也是甘陷於水深火熱之中而不思有以振拔之也且西南各省自經分裂以後所受兵禍尤爲慘劇其期望統一當較他省爲殷乃竟未能同時改選者殆以改選之令爲北京政府所頒西南各省或尙有所梗碍歟不知政府有南北人民無南北全國人民可歧視其南北之政府而不能不擁護中華民國之國家一日無國會即一日無國家此豈可以鬩牆之爭而味國家之義且西南所謂護法者護民國元年共守之約法耳北京政府此次改選之令亦即依據民國元年人民共守之約法則法律已無問題况選舉者人民在賦之特權即無政府改選之令亦應爲正義之主張以求根本之解决今若互摒成心一致改選本代表多數國民之意見組織統一合法之政府三權並峙相維相繋則凡制憲裁兵理財自治諸人端均可次第舉行而外人亦不得以内訌爲詞施行其共同管理之策國家前途實利賴之邇者南北内部隠患方深厝火積薪燎原可懼同人等懍國亡之無日爲痛切之陳詞凡我國人羣宜警覺苟以國家爲重自能相見以誠未選各省亟應依法進行已選各省亦應主持正義尅期召集共拯危亡而在國會未召集以前無論南北概不得假借名義越境稱兵亦不得擅借外債增加擔負有違北意天下棄之苟挾私心神人共殛謹布悃誠竚候明敎本屆衆議員方履中·張啓後·葉成玉·鄭林臯張元俊·魯式榖·蘇長庚·柴春霖·蔡培·孫銘·馬希元·梁慶國郭葆珍·甲菊田·郭象伋·依不拉引·安大榮等一百九十五人仝叩銑 
國外要聞 
[維也納通信（奉）]  
奥京最近之恐慌 
　　立國大地之上凡不能在熱帶中者寒冬臘月嘗令人有『恨無廣廈萬間盡庇天下寒素』之感歐洲大陸氣候自西曆十二月至二月間爲最寒冷貧民至此益不聊生乃在本年（一九二一年）十二月一日之奥京其困况更有不堪言狀者即一切用度均於初一再行倍數增價外而人民賴以生活之麵包價因政府不能繼續津貼小民頓增十倍以上之擔負也 
　　先是十一月三十日維也旦報Wiener　Tagblatt發表一長篇演說要旨略謂『欲爲奥謀必先審察奥國之能否自活奥國今日人民之經濟狀况頗覺起色而國家方面乃告破産此何以故蓋振興國民經濟工業盛時不能無煤無原料農業極發達時人力馬力不足更不能無運用電力之機械此原料機械與煤産均須折合外國幣價而悉數向外人採購外國錢幣愈缺乏粤幣愈充溢人民經濟愈發達古侖（奥幣）之價愈不可問矣若統計各國失業人數奥國僅數千人瑞士人民之多寡與奥相等而失業者多至十五萬人英國失業人數更可驚統算約兩兆人此實奥國比較上差强人意處奥地利人之特性如「沈靜」·如「知足」·如能「勤力工作」均屬可喜所微缺者『魄力』而已由上種種似甚可抱樂觀而何以奥政府國用之虧累竟若是其重大也予細考之其虧累主因爲發行紙幣太多紙幣之用在戰時爲購軍械軍火而奥政府預算上之不足在戰後實困於津貼全國人民購辦糧食（如製麵包所用麥粉大抵抑給外國每一麵包售與民户政府貼八九成而人民所出祇一二成此麵包津貼費實即奥政府就維持民食以維持國内之安寗者否則民不得食鮮有不鋌而走險也）奥國充塞填溢之紙幣在昔以之償戰費今乃以之償平和費長此以往寗有了局故欲求助奥宜將政府津貼人民採購糧食一端迅即革除雖革除後奥境生活將有極痛苦時然事勢所趨實不能免而奥政府國用從此所差不多已可從容設法彌補』云云 
　　次日（十二月一日）下午二時極痛苦之時期已至粤京最著名之『環道』Ring即有無數形似工役者結隊往來記者自遠覘之其開始步驟已與尋常游行示威不同行時忽緩忽速若有所伺狀似獅虎之繞棚巡廻時值冬季天氣晦暗沿街各店有電炬者立即熄燈扃户屏息以俟其遠去移時呼嘯聲作而各大店玻窗豁豁然洞破貧民所最恨者一爲猶太人因其壟斷盤剥實足制大多數人民之死命也一爲掮客因其慣營不正當之營業以吸收金錢一爲暴富因其揮霍無度縱情女色致風俗人心隨之大壞一爲外國人之不事檢飾乘人之危以自豪者因一切物價有此等人自必愈見飛漲無形中實陷貧民於絶境也以此諸因故是日貧民所搗毁者不外兩種性質一爲近銀市之咖啡館因猶太人及掮客常往做買賣故一爲關於一切窮奢極慾之設施如首飾店·鐘表店·名畫店·大咖啡館·大酒館·及英國式「一盂千古侖一宿萬古侖一夕宴百萬古侖」之『百麗都』大旅社（百麗都Bristol爲英國第三大城中歐各國旅館以此名者大抵爲第一流大旅社）一時所損爲數不貲惟各小店無恙外各報館各書肆絶無所犯且其洞穿大扇玻璃時並無意存傷害何人之舉迫於凍餓激而爲此『能沈靜』『能知足』『能勤力工作』之奥國人思之亦大可憐迨至五時天色已黑警察紛紛出巡呼嘯聲在昏霧中遠去而漸歸沈寂各家掃破玻璃之聲乃如深秋風雨後之掃落葉其聲籟亦甚凄切也歐洲式各店舖玻璃窗外均有護窗鐵板晨起暮落如晶簾之抽捲自如記者初意頗以此物中隔星期暇晷不便瀏覽窗飾不料其今日尚有此等妙用一聞搗毁聲尙可趕即落板此外咖啡館等惜又不便有此問隔一遇大騷動祇得聽其自毁故今日所毁大扇玻璃窗仍以咖啡館之損失爲最多 
　　人聲起處全城閉市旅社不敢張燈郵局電局更不得其門而入其時奥京景象之慘澹可想直至黄昏後九時小咖啡館始放燈光情如大風暴後之見星月慰情可想而女郎輩未出門猶若驚魂未定然記者此時忽從今歲辛酉而回憶及於鄉先輩所言江浙一帶之咸豐辛酉長髮軍去官兵安民而居民之驚魂猶未定以小喻大可知天下事一有過不平處其危害實等於洪水之横决知幾之君子不可不先事預察也世界大戰而後經濟潮流所趨益令人不能安穏立足我國今日雖未波及然一國之資本家能預爲貧民開生路即他日預爲一已留一坦途天下人無不安於温飽而怵於禍亂而卒至於禍亂者總爲一部分人不能勉强温飽之故奥民今日之危奥幣今日之落我國資本家若能乘此饑寒相迫之會行善舉實足以啓白晳人種之敬視未始非千載一時良機否則急謀自顧使我中國永不致蹈奥地利之覆轍則亦預爲自身　福非至愚者必不肯不早爲謀若舉國上下徒能作政客之談論則又陷我中國於極痛苦之時期矣誠可懼也（十年十二月一日） 
[調停聲中之山東問題]  
　　世界新聞社東京通信云山東問題陷於决裂狀態者有日矣日來我國全權要求英美調停之說忽起於是此擱淺之山東問題遂又有脫離淺灘將泛於中流之形勢本來山東問題集中於鐵道鹽田兩點而尤爲困難之問題者則鐵道是鐵道問題日人謂由合辦改借欵即屬日本之讓步日本之所以有此讓步其理由有二一因欲華盛頓會議中之極東問題得圓滿之結果一因鑒於中日關係之緊密兩國國民問不容存有芥蒂故特讓此一步藉以恢復兩國國民之交誼以實際言則此言不惟不足以欺人且復不足用以自斯因日本以山東鐵道作爲借欵之主張乃發於華盛頓會議以前而堅持之於華盛頓會議旣開之後與其謂爲讓步則母實謂爲堅持也今本問題日人方面多信本星期以後必能順序進行日人謂中國全權之請休士及貝爾福調停非欲以英美之力壓迫日本令日本再爲意外之讓步乃欲藉英美全權之力以壓迫在華盛頓力爭山東問題之學生及新聞記者故其請英美調停實則爲讓步之表示云云按日人此說與事實極近以愚所聞得諸某有力方面者（一）公使館近日得北京政府關於山東問題之電令多通確已有對日讓步之意（二）日本政府曾派員至奉張處表示希望張將來在中國政界能占更重要位置之意又曾密電駐京某要人令其對梁士詒表示日本希望其能早成爲有力政府之意欲藉此好意之表示誘其直接間接效忠於日本使山東問題得自然之解决 
　　如前兩消息則吾人當知此次我國全權之乞英美調停實北京政府一種詐欺之手段而山東鐵道問題之調停結果則必爲略减日本所要求之年限以爲吾國面子上之轉圖以云實際則等於不調停也 
　　至日政府方面之態度則並無何等之改變其對三年後得以現欵取贖之要求固絶對不欲容納即八年取贖之假定亦復非其所欲但如形勢緊迫則亦不能不遷就唯借欵年限則至少須十五年以上而後可前此日紙所傳日政府將更讓一步將借欵年限改爲十二年八年後准中國一次還清之說未必可靠也（一月八日發） 
[英法倫敦議之經過]  
　　世界新聞社譯「日本電報」十二月二十三日巴黎通訊云英相勞合喬治·與法總理白里安·在倫敦舉行英法會議始於十二月十九日終於十二月十二日此會議發起原因係勞合喬治决以恢復國際貿易爲歐洲外交政策中之要圖蓋欲解决此問題以期救濟英國失業之大危機也自德國賠償問題發生後法國堅持厲行凡爾塞和約中之條件又必欲在萊因河流域駐軍據守以固其國防因此國際貿易之恢復不免爲之阻滯英相喬治爰發起邀白里安赴英協商一切以期調和英法政策上之異點使國際貿易迅速恢復此倫敦英法會議之由來也 
　　會議中勞合喬治力言　欲救濟目前歐洲之經濟恐慌情形必須召集一國際會議邀德俄兩國一併參加委此會議以取得國際間較大協作之重任白里安原擬對於此項國際會議之召集表示贊同但須附二條件（一）先由英法間關於賠償事件訂一協定（二）英國保證法國將來不遭德國之攻撃但白氏於此兩者均未能如顧以償勞合喬治先曾擬有一種處　賠償問題之計畫但於十二月十九日會議席上宣稱此項計畫非得美國協助不克實行但美國協助現已絶望故彼不能重行提議然亦未提出他種建議結果則英法財政專家只得縮小其計論範圍但將德國拒絶交付一月十五日與二月十五日兩批到期賠欵一問題加以審查而已 
審查之結果决定雖不許德國停止銀行付欵但宜予以較大之機會俾得用貨品代償賠欵又以本年五月間所設立之賠償擔保委員會權限不充即迫令德國公布其凖確之對外貿易稅關統計亦有所未能故主張擴大該委員會之權限查德國輸出總值百分之三十六須交付協約國故宣布凖確統計實關重要各專家又提議德國國家銀行應予以一種獨立地位歸一中立的監督管轄之俾得拒絶政府迫令繼續發行紙幣并要求德政府平均其預算制止德人以所獲財富投資於國外但此等提議所以增加賠償委員會之權力以干涉德國之内政者均爲英代表所格不能成立 
　　且專家之報告於各政府亦無束縛之力是勞合喬治可云保有自由行動之權勞合喬治又擬有一種英法德三國協定之計畫其内容之一部分係將萊因河區域作爲中立地由英國擔保對於侵犯者不論爲德爲法一律反對之然此計畫實爲法國所不能接受法爲求凡爾賽和約實行起見必得自由從萊因河方面施其壓迫也 
　　白里安所擬條件雖未獲當郤不能接受　行一國際會議之原則此國際會議之舉行將請一九二二年一月第一星期在開恩斯舉行最高會議加以批准英法兩國實業界代表將於下星期在巴黎開會則即爲此國際會議導其先路也 
　　現料勞合喬治在此國際會議中將得大助力以進行其强迫減少德國賠欵及解除軍備之政策連撤退萊因河駐軍一項在内且預期將促迫白里安承認蘇維埃俄羅斯其條件即由英法首相爲主席之英法實業家委員會擬定之又聞爲謀俄國經濟恢復起見擬組一英法德三國銀團以助俄人開發富源美國則廳其隨時加入云 
國内要聞 
[吳佩孚倒梁原因之一說（野雲）]  
　　吳子玉反對梁閣再接再厲來電紛如雪片其間萬無轉圓餘地已可不問而知吳氏所以必欲倒梁者其原因爲特赦安福對於魯案主張直交並借日債贖路然據知其内幕者方此尙非眞原因其眞原因在前次某氏出京赴奉乞援於張作霖時條陳設法制吳而其制吳要著則在借用日欵以京漢路作抵之一種計畫以爲吳氏現正據京漢全路攫其收入利其運輸所以能高掌遠蹠而不可制倘若以該路作抵押品借用日欵卽足以斷絶吳氏之財源且可限制其行動如此則吳氏必將坐困洛陽不能越雷池一步然後再行聯絡西北各省督軍徐圖布置此種條陳奉張大加撃賞認爲無上妙策因欲使此種妙策實現遂急急於改組内閣此中秘密計畫外間知之雖少而素稱直系中之智多星某氏則已洞悉度藴因之怱怱出都趨赴洛陽將某等所定制吳方略全盤告吳吳氏一聞斯語當然認爲生死關頭不能輕輕放過一方調兵遣將會議頻頻一方則大發電報製造倒閣空氣據聞某氏刻已由洛返津而津洛問電函往還尙數數不絶也聞日前水竹村人派赴保定疎通直曹之使者徐邦傑已返京對人言今年舊曆年關不至破裂卽屬幸事云云空氣之緊張已可想見今日（十四日）都中紛紛傳說謂保定軍隊已有佈置出動之朕兆因之人心又稍有不安梁士詒之態度則視此個有自認三百萬元之通電發後如能羣衆心理略略轉移則擬挨過陰年再圖他法否則亦將作下台計矣 
[各省響應吳佩孚電]  
　　延吉農商敎育會等電　洛陽吳巡閱使鑒電示各節大義凛然延民逼近强鄰又目覩韓人亡國之慘愛護國家不敢甘居人後魯案關係存亡膠濟路又爲魯案要點借日債贖路實際上管理該路即須歸諸日人之手此種辦法勢難承認除電政府力爭由全國國民凑欵備自行贖路外謹先電聞延吉農商敎育會曁各團體同叩 
　　張懷斌電　洛陽吳巡閱使鈞鑒魯電謹悉維護梓鄉至佩藎籌忝列袍誼願附驥尾敢祈契銜通電一致聲訂以破奸謀是所叩　烟台鎭守使張懷斌叩眞 
　　山東省議會電　洛陽吳巡閱使鑒歌電敬悉洞燭奸計如燃温犀東人感佩莫可言宣除已致電中央積極反對外特此電復山東省議會叩蒸 
　　孫傳芳電　洛陽吳巡帥鈞鑒兩歌電均敬悉梁氏敢冒不韙禍我鄉邦披覽之餘令人髮指爲國家計爲桑梓計自應追隨我帥之後一致聲討惟鈞電於庚日晚始奉到并聞孫傳芳叩眞 
 
 

Page 7

 
 
　　趙榮華電　洛陽巡帥吳鈞鑒歌魚二電奉悉魯案交涉擾攘數載膠濟路權實爲關鍵幸賴全國人民誓死力爭始有募債贖回之議不料梁閣開幕第一微即欲斷送吾齊魯命脈於日人之手實屬喪心病狂何異飲鴆止渴旅長誼關桑梓痛切剥膚鈞座隻手回天熱忱救國挽狂瀾於旣倒集衆志以成城義憤同伸後塵是步旅長趙榮華叩佳 
　　寇英傑電　洛陽吳巡帥鈞鑒歌魯兩電均已奉悉梁士詒素稱親日此次由港圖國難保不與日人有勾結所以未到閣之前藉口能謀統一而登臺之後日使即乘此時機改變方針力翻前議梁士詒以媚外爲能事以喪權爲己責私允借日欵贖路聘用日人違拂民意貽害魯邦將我全國人民數年來奔走呼籲之苦心與山東數十萬之生命財産斷送於日人之手甘心媚外不恤人言猶復於微虞兩日通電彌逢其過失其賣國爲千古不易之鐵案司馬之心路人皆知豈能一二通電可以欺飾全國之耳目聽聞之餘實堪髮指我公洞燭其好一再通電喚醒國人我邦人士尤深欽感旅長身爲軍人宜知愛國雖云不應干政然對於愛國者應敬之賣國誤國者即軍人之仇敵當羣起而除之愛鄉卽是愛國况桑梓之邦切膚之痛更當激發熱忱亟圖補救目下華府閉會在卽此存亡危急之秋放棄山東之利權不　斷絶山東之命脈也伏願我公領銜或電華會或電中央主持辦法聲討梁士詒賣國媚外之罪失之東隅收之桑榆應如何辦理之處務懇電示無不遵命以作後盾旅長寇　傑叩佳 
　　李厚基電　洛陽吳巡閱鑒歌魚庚三電均悉梁閣不洽輿情而措施又極乖謬陰謀詭計令人髮指我公仗義直言熱忱愛國自當力趨一致以銷奸邪茲派胡參議恩光親詣鈴轅面商進行辦法届時請賜接見并希指示一切李厚基眞印 
[外人所傳之梁閣形勢]  
　　大陸報十七日北京電云吳佩孚來電詞句較前和緩意在使梁士詒得保顔面下臺梁將向總統辭職而總統則挽留渡過年關如此辦法吳佩孚可望承認研究系領袖仍籌備出組内閣聞熊希齡可擔任總理但須附以軍界允裁冗兵並尊重北京權力之條件 
[鄂當局去梁之佈置]  
　　國聞通信社漢口通信云蕭劉仰承吳氏意旨通電倒梁昨日午后一時蕭特招劉至署開重要會議黄鼎（曹錕派來之顧問）戴經傳（吳續派來鄂者）亦均列席會議内容極秘據聞議定至必要時調駐鄂直軍北上至供給械彈亦議題之一散會後蕭劉以前日電請罷斥梁氏迄未見諸明令旋又聨電老徐請將葉一並免職另簡妥員組閣以固中樞並通電各省區一致驅此政蠧張福來亦領銜通電驅梁署名者團長以上九十餘人此外帶有奉系臭味之孫傳芳十一日亦曾通電表示驅梁之一致其詞略謂「梁某以洪憲倖臣盜内閣總理未經一月亂政頻聞赦安福魁用交通系旣藐視國法復背輿情更駭聞者我國魯案嗾使移京直接交涉主張借日欵用日人此誠賣國媚外罪大惡極茲讀吳使歌電及各督通電足徵大義爲國紓艱伏乞大總統迅免梁職另簡賢員並速電三全權仍持初志母或懈怠庶政蠧去而主權復」云云說者謂孫氏對梁亦與吳蕭劉一致似不知有奉張也其實孫之如此正見其知奉張之深蓋張之擁梁本有作用據聞近已表示愛莫能助也川鄂和議前由川鄂商人商請兩省當局各派代表六人法團各派二人開川鄂弭兵會議議决川鄂和議及聯防條件現孫傳芳與劉湘代表劉光烈等前此修正之川鄂停戰條約已經簽字至施南方面之潘藍兩部亦經商妥縮小範圍重行改編其限度不得超過一旅改編之後仍隸川軍接收統轄故施南方面防務近亦略有調動駐襲家橋之直軍二師七團（卽新編之第二支隊）將移駐興山施南防務由趙榮華完全擔任前駐龍泉之第三師吳佩孚大本營之幹隊聞亦將回洛聽候調遣其餘十八師等現駐各地暫仍其舊至所謂善後仍由孫趙與各該地方紳耆隨時協商其第一着卽是籌欵已迭向督省兩署呈商辦法矣 
[張作霖回奉後之設施]  
　　國聞通信社奉天通信云奉張自返奉後邇來對於改省裁兵减政等問題屢與奉省各要人開會討論所發表各項策劃頗爲詳盡茲分析言之（一）改建行省問題察熱綏三特别區改省爲奉張大東三省主義實施之一前次在京曾與當局商定以六省區事權旣然劃一應早實行三省各設省長道尹察省除興和道外添設一道熱省除熱河道外添兩道綏省除綏遠道外添設一道所需經費由該三省公費項下撙節不敷之數增加稅收補助不得向中央請領（二）裁兵問題擬就現有軍隊照額减去二成惟須行將各隊改編齊整核計足額外究多若干再行辦理其改編計劃係將現有之十一個混成旅合併爲三帥十一旅共約有四萬二千餘名三師三萬六千名改編後即裁去五千餘名其他衛隊旅警備隊合編一師現有一萬五千餘名改編後可裁四千餘名全體不過裁去萬餘名而已（三）减政問題聞曹張在京時協議奉直實行减政以挽救中央財政張允將奉天軍政費减去三百餘萬吉林减去百餘萬黑龍江减去六七十萬加以他項共計東省每年可减去六百餘萬此外巡閱經略兩署合併可裁汰官員百餘名其他各高級機關預計共裁三百餘名奉張連日已催孫吳兩督來奉商辦此事（四）軍民分治問題三省軍民分治奉張已决定本年春間實行除三省省長前已選定請北京早日發表外至吉黑兩省奉張已令孫吳兩督籌備劃清權限以免新省長藉口不前一面令行各道縣遵照上令實行籌辦自治清理數年來之存欵組織自治團體以期軍民分治後得以刷新民政（五）實業問題奉張以當此籌備裁兵之際必須興辦實業以爲被裁兵士謀生之路並可救地方之凋敝挽已失之權利其辦法如下（一）擇定撫順本溪柳河西安各縣之五金礦由官商籌欵由本年次第開採（一）呼蘭製糖廠鴨綠江採木公司各增撥經費數十萬元力謀擴充（一）紡紗廠限於本年上半年正式開辦（一）令各縣擴充敎養工廠普設貧民習藝所以安揷被裁兵士 
[孫吉督僣日領之感情觀]  
　　所謀不遂指爲排日 
　　十七日上海日日新聞云吉林督軍孫烈臣抱定猛烈的排日主義如哈爾濱取引所問題哈爾濱電車等之糾紛要皆基於孫督軍之排日主義方孫督軍就任之初對於北京政府即電陳謂吉林日本人之勢力極大今日不驅逐之則將來滿蒙之利權將悉歸於日本人之手云云邇來孫督軍以排日爲唯一之能事置國際的情誼於不顧而徒覗省民之鼻息溯彼受任督軍以來聲請中日合辦之事業亦已數種無一許可者夫孫督軍如此努力於排日究其裏面殆疑外交部不爲何種指示則中國政府及中國官吏之國際的關係不誠實正堪治歎就今日之情形推之不但吉林省日本人之事業不外漸次衰頽如此思想蔓延全中國共以排日爲愛國之至誠發露洵爲我日本之一大問題矣此時中國人中有希望孫督軍早日更迭者云 
　　惟據從哈爾濱歸滬者談云哈琐濱電車問題係徐鮑兩省長時代所辦理與孫督軍無與至取引所（卽交易所）問題今秋孫督軍到哈時駐哈日總領會將種種利益誘餌孫氏孫以舊案未經接洽無從决定詎日人焦急竟强誘吉林哈爾濱之紳商加入以引起今日之大獄此事紳商之受其誘引誠不能辭咎然日人方面實當負重大之責任也孫氏對於外交有何經騐未敢遽斷惟謂爲抱排日主義者亦恐未必孫之爲政全仰奉張之鼻息此次取引所事是否先商奉張外間不得而知惟事發以後駐吉日領往交涉署抗議謂似此行動中日是否通商云云特派員孫其昌諉爲此係省長所辦事本員不明瞭而奉張電令孫烈臣到奉孫託故不去特派政務廳長王樹翰前往王到奉後奉張仍令孫往奉不知孫如何對付然此事日人所謀不遂不得不大爲懊靈此固可斷言者也 
[魯省會爲外交致各省電]  
　　各機關各團體各報館均鑒本會頃電中央文曰靑島鐵路無條件交還乃世界之公理我舉國上下誓死力爭者也退讓至於備欵贖回交涉已屬失敗物本我有又焉用贖横加債務負累何堪一般國民尙謀抗拒詎料梁内閣甘心賣國未經外部交涉擅允日人贖路信用日欵用人由日人推薦之要求喪權辱國莫此爲甚國民憤激誓不承認泣懇鈞座熟計利害俯順輿情務期貫澈國民最初之主張勿爲賣國賊所誤國家幸甚等語梁士詒别具心肝媚外誤國凡我同胞莫不痛恨懇祈愛國志士熱血男兒投袂而起協力反對勿使奸謀得逞陷我國於萬刧不復之地則幸甚矣山東省議會叩 
 
[（二）武昌高師學生自治會成立會之餘興]  
新劇敎育片影第三幕蔡博士參觀男女合校之物理學發電機無線電敎授之圖 
[魯議會選舉議長之第一幕（眞如）]  
　　魯省議會召集已近兩月而議長猶未産出各界嘖有煩言一部分議員之熱心國事者暗中積極醖釀而政府派（謝一臣黨）以議長問題無充分把握故意延宕地方派（王貢忱黨）感於各方之責難及政府派之有意遲延遂决計迅速開選舉會俾議長早日産出乃定於十四日開大會討論選議長並規定選舉議長日期是日下午二鐘記者策車前往持旁聽券入參觀席參觀者約五六百人旁聽席幾不能容學生居多數一般議員均衣裳楚楚面團團有富家翁氣象大摇大擺絡繹出席朱闇如發言請公推臨時主席何藴生謂仍以年長者主席前兩次之臨時主席葉子衡是日請假遂推年齡次長者王紹一主席王紹一入主席坐振鈴開會秘書長徐蘭升報告出席議員一百零二人孫紀雲（政府派）謂今日開會是否大會抑茶話會何以通知書不預先聲明於手續不合王蔭吾（地方派）謂議會召集已王十餘日按議會細則議會常會會期僅六十日再延宕數日大會期間即已過去今日尙在常會期間即當然開大會無疑盛東曉（地方派）登臺發言吾東内政外交日緊一日黄河决口災民流離再不迅速選舉議長行使議會職權以副人民之期望諸公良心何在慷慨激昻幾至涙下後由政府派議員極端反對雙方競爭頗烈最後由李樹田主張贊成大會與否請主席付表决主席當付表决贊成開大會者六十四人多數政府派見主張失敗遂一齊謾駡搗亂希冀擾亂秩序以圖破壞樓上參觀席呼政府狗之聲大作政府派見周圍空氣不好遂又各自入坐噤若寒蟬不發一言王陰吾遂又登演說臺發言大多數旣贊成大會以本席意見今日即討論選舉議長日期且召集已五十餘日區區一議長問題竟不能解决實有負全省父老兄弟之付託可否定於十七日開選舉會請主席付表决主席即付表决大多數贊成王蔭吾又登臺發言大家即贊成十七日開選舉會請即從速討論籌備選舉手續如檢查員規定十六人以本會議員充之管理員以議會舊職員充之選舉票紙由本會製定以上各問題大家如無異議請主席付表决主席逐一付表决大多數贊成政府派以主張完全失敗孫紀雲李汝校等遂大嚷大閙將桌椅推翻一時嘲聲喊聲拍案聲撃手杖聲樓上參觀席頓足聲鼓手聲駡政府狗聲打孫紀雲聲嘈雜莫辨政府派遂一閧而散主席維持秩序秘書檢點人數出席者仍七十四人王蔭吾又登臺發言檢查員可否今日票選請付表决主席付表决全數贊成秘書遂散票斯時政府派退出之議員又進入議場徘徊觀望然不接受檢查員之選舉票主席指揮秘書檢票秘書報告票數七十一人唱票後當選檢查員十六人聶澄澤·孫維藩·朱炳焜·蓋政修·朱名焯·李文林·賈迺寛·張文泉·陳玉三·李潤紳·景傳詩·孫寳湶·胡子冲·郝風城·姜奎傑·趙仲如·最後朱諳如登臺請將今日議事錄出席議員一一簽名以昭核實各議員均簽名時已五時餘遂摇鈴散會 
P>内務部調查黄河報告 
　　天津通信云内務部前以去年山東河南等處黄河河堤屢次决口曾派員前往黄河下游各省調查河流情形茲聞該員調查結果已有呈報到京内部因將該項情形轉咨直魯豫各省略謂山東黄河爲全河尾閭近年險象百出施治益難下游附近之唐家東西馮家三不趕閻家王莊等處堤工卑薄潰决頻仍中游之陶城埠官莊霍家溜洛口上游之廖橋侯樓柳圓各工亦均岌岌可危豫省地處平原黄河自改道以後爲患較輕但現在南岸上南一帶大王廟民埝溜勢側注冲作急灣鄭工合龍舊地河流湍急衝决難免中牟第二堡以埽壩均有冲刷之處下南二堡至八堡之間堤係沙質最易坍塌祥工一壩水位高出城垣約二丈以外防備稍疏立成鉅險至直隸係東省上游近以尾閭不暢陰象紛來范莊小堤不及五年决口二次至南一南二等汛或堤有串溝或大溜側注情形均爲危急應分咨管河各省迅將工欵籌撥充足以重河務 
[湘憲實施之第一步]  
　　設立選舉事務所之周折 
法制編纂會簡章之撤回 
　　湘憲實施之第一步卽爲省議會之改選此選舉事務所之所以必須首先成立也關於選舉事務所之組織始則以人的問題久未解决繼則以章制問題難得各方之同意致布憲已及旬餘該所尙未組設至該所所長一職李漢丞彭兆璜吳景鴻諸人旣均以各方空氣不佳未能實現遂商之於彭允彝方擬發表羣又指其爲政學系而加以攻撃彭氏聞之恚甚立致函政務廳長吳景鴻堅辭不就函内並有如必以所長職務相加則明令朝發允彝夕卽離湘等語旋經趙氏再四浼託並允疏通各方彭始允諾延至十號各方已無異詞遂將委彭令發表同時並發出委狀四件卽係委陳漢傑袁贊德趙恒鍾衡爲該所參事委狀旣發遂將該所簡章十條並交政報處錄登政報乃此項簡章方始發出外間又起反對謂選舉事務旣有省長兼任總監督其下又設一事務所長不啻爲兩層首領制主張將所長撤廢而將參事額擴充卽由參事輔助省長辦理選政較爲敏㨗湘南湘西兩善後協會並經交換意見均以此說爲然擬即正式請願政府照此施行趙以此說甚佔勢力遂又於十號傍晚將該項簡章撤回修改彭氏聞之亦擬於十一日退還委狀力辭所長是亟須成立之選舉機關仍然未能産出似此懸擱恐布憲三個月内召集省議會之規定斷難如期實行也 
　　法制編纂會亦爲憲法公布後卽須成立之機關其簡章亦經由現政府擬定八條連同選舉事務所簡章同時發表乃事務所簡章撤回之際亦將其一併撤回云須另行修改據聞撤回原因亦係人的問題尙未解决政府初擬定編纂員九人中路五人西南兩路各二人後以西南兩路人士要求每路增加二人政府已允各增一人故簡章係定爲十一人現湘南湘西兩善後協會以非各增二人不可曾向政府力爭政府遂不得不撤回修改以一法制編纂會之設立尙須費如許之周折則將來各方爭執之多可想見矣 
[杭州快信]  
　　浙江省憲法自十年九月九日宣布後執行委員因時機未熱尙未執行現由嘉屬省議員梅昌祚（前省憲議員）亟請盧督速下自治决心尅日實行 
　　温屬各縣米折溢欵現甌海道尹呈請省署除提辦本邑工振外酌撥餘欵充彌補本部公米虧耗之用沈省長已指令照准 
　　省城各校學生自治會前日由工業學校首先發起取銷他校亦將繼起 
　　浙江國民自治會編纂雜誌准下月出版已聘陳旡咎爲總編輯 
　　此間自昨晨起天降大雪至今已得六寸有奇 
　　省垣近有一種閒散軍官串合著名賭棍龐阿唐等在姚園寺巷胡某家及水溝世楊某家大開賭塲輸贏在萬金以上警廳因有軍界在内不敢顧問 
　　省會各業現貨交易者居其多數而帳面亦屬不少時届陰曆年終各埠帳欵約有一百數十萬元現正各派夥友分投收取聞有七八成可望 
　　武林造紙廠爲軍政商各界所組織額定股本四十萬元已開成立會現届第一期繳股截止之期聞已收集股欵二十萬餘元（連發起股）所辦機械以及原料均將運到約下月開幕 
[南京快信]  
　　吳佩孚代表車慶雲昨辭齊督回洛復命 
　　嚴財廳長赴滬籌欵聞陰曆年關可穏度軍政費日内即可撥發 
　　近日無聊政客來寗求謁齊督者相望於道齊頗不耐昨諭承啓處以後如非因要公接洽者概不接見 
汪瑞闓謀長蘇已成熟倒閣聲起後汪自知難實現已由京返滬 
　　滬海道尹王賡廷·徐海道尹朱振儀·昨均因公來省謁軍民兩長 
　　新任邳縣知事崔委友昨辭赴新任 
　　齊督昨委朱振儀·兼充軍署諮議 
　　省署委李學富赴丹徒丹陽金壇溧陽等縣查勘烟苗 
　　近日市面銀根奇緊總商會向中交大陸三銀行商借二十萬救濟市面 
　　泗陽匪犯吳克賢昨在省被南區警察署拿獲已解廳訊辦 
　　張作霖派形相臣赴蕪採辦軍米五千包即轉津浦車運奉 
　　各縣商會紛呈省署請飭屬查禁輕質銅元銀角以維市面 
尚有要聞二及地方通信轉入後頁 
 
 

Page 8

 
 
國内要聞二 
[解决皖議會之各面觀]  
議員團漸漸軟化 
　　日來關於議會召集問題　京同鄉會派代表胡中將維棟劉少將自超津同鄉會派代表胡中將萬秦聯袂回皖澄清選舉團昨日特關大會公請各代表出席由商會長程慶福主席陳述經過情形對於外界喧傳調停諸說極力否認各代表聲稱姜案拒李二役京津同鄉助援甚力此次澄清選舉尤望堅持到底始終勿渝云云於是到會諸人皆盡歡而散數日間調停派之車界要人旅長史俊玉等多方奔走皆成幻影史等初意對學生界擬用壓力威嚇對各公團則勸誡兼施孰意京津同鄉會聳出軍界老前藎姜桂題領銜函電爭持國務院復有他人不得違法干與之電議員團之勢燄减去八成八日十日自由召集之决心亦不敢貿然從事張文生更未敢一誤再誤頃有函復各公團謂「逕復者接奉大函祇悉一是諸公厚愛桑梓至可感佩惟皖省新軍餉自前督任内則已虧欠甚多中央所指百四十萬比照原額不敷頗鉅積欠之欵未清裁兵之費無着整頓何從措手本年軍餉左支右吾積欠數月飢餓之兵散處地方又值災荒莠民密布責以大義雖善者無如之何文生謬筦軍符有地方治安之責職任所在旦夕徬徨無可爲計此次到省專爲籌商餉事而來此外别無他項問題至省會召集與否事關法律非軍人所應干涉以文生之愚尙能知之達如諸公寗有不諒者也飛語横加不審所自總之椎魯之性自問無他敢布區區諸祈察照專　并頌日綏」云云自議員團宣言將自由召集各旅外同鄉函電紛馳刻旅蘇李仲仙來電致軍民兩長曁各公團詞意亦甚堅决特錄於後「安慶張督軍許省長各公團各選員童方諸先生均鑒篤疾中接歌電省選種種不良不足代表民意良士亦爲所累輿論反對激烈勢已不可遏止惟法律足以平之爲選員計不聽先决選舉訴訟强迫召集人心不服不惟肇亂寗能行權爲省長計不堅持依法解决原議解紛紛愈甚安位位不安與其失道致亂何如守法平試即使因訌成亂罪有所歸平之以法道足自處諸鄉台敷衍調停意非不善然能全始不能全終寗能安皖至督軍向能守正自不爲非法干涉似宜脫漩回鎭以靜制動萬一訌亟亂生危及疆土用兵彈壓亦只有雙方解散决無受惑袒助使道失自上禍延益廣無以自明言盡於斯伏維公决李經羲眞 
[閩海盜猖獗中之兩消息]  
　國務院來電催辦海防團 
高等廳請解海面行刧治罪法 
　　前月末旬　有金裕和金濟元金駿昌金瑞茂金馴元等商船由閩省運儎木植五萬餘元赴申經閩轄羅武洋面即遇有海盜百餘衆分乘輕船游弋至閩浙交界洋面羣盜登船將所有銀洋衣物悉數刧去上海木商公所即電省請予追緝日昨國務院又電閩略以閩省海面遼闊海盜時有出没請即仿照英日各國辦法從速籌辦海防團以資保護云云查閩省海線頗長雖設有外海警察隊派艦分别游弋保護而商船時有被刧情事福州總商會因南北商帮之請曾請海軍總司令於閩省設立清海局嗣奉覆函以事實上尙難辦到是以不果此次國務院旣有此電則海防團之設立不日當可實現矣閩省向來捕緝海盜多以軍法槍斃日昨高等廳以海盜日益猖獗特電呈大理究云查刑律第三七四條第二欵在海洋行刧者原案注意項下所謂海洋係國際法上不歸中國外國管領之海面於該欵有疑問一爲領海界限問題國際法上之領海界限廣狹學說不一中國領海究以海里若干爲範圍尙無明文規定然有界限可言者如因島設縣以及濱海各縣所轄羣島外其洋面習慣上亦有所轄一定之範圍遇有刧盜被害人分别地點逕赴該處報緝該縣亦因而受理此等管轄雖廣狹不同度未有超過國際上主張最廣領海之範圍是否就此縣轄即可認爲領海而不以該欵之海洋論一爲領海適用本律問題揆規定本律之本意原在保障海面航船似非置領海於不問也若因其在領海之内卽不適用該欵是大洋得所保護領海反失安全似非法意若謂其在領海之外乃能適用該欵似與刑律第二條本律適用在中華民國内之規定不無抵觸該欵海洋似難將領海除外而專指律法上海賊之大洋惟領海應否在該欵海洋之内又難顯違注意之解釋關於此欵海洋包括領海在内領海起點國際法有高潮低汐之别中國未經規定遇有洋海輸送雜物小船素止乘潮沿岸行駛并不能駛出洋面地雖沿海而不能目之曰洋此等盜刧是否分别航行與否而以該條第一欵及第三七三條第一欵論該欵在懲治盜匪法上係加重處刑對於該欵字義範圍不能不力求明確敬乞解釋示遵云云 
松江 
　　縣敎育行政人員例會　昨爲縣敎育行政人員會例會仍在勸學所開會其議决案如下（一）討論新學制疑點當摘出疑問多條惟以時間怱促恐難詳盡議决請到會會員儘二月十五日以前隨時提出問題函送勸學所長·縣敎育會長·三科主任·縣視學·並推定之審查員·共同審定（二）縣立高小請增學生膳費否决（三）學級浮於學生請籌善微議决本年内凡學生不足或無故停課之學校經縣視學察見者由縣視學呈報縣公署經勸學員學務委員查見者由各該員函報勸學所長轉報縣知事分别取締（四）私立景賢女中請增補助費議决本年度預算敎育費萬分支絀萬無增加負擔之餘力惟是校董毅力維持敎育同人自應竭力贊助今到會人員願撙節各校臨時費項下捐助洋一百五十元（五）預算未成立前發給各校學欵辦法議决照上明預算發給（六）解除辦理决算之困難議决各市鄉如不能遵期造送即照各該市鄉預算案造報有餘劃入下期預算不足則自行彌補（七）商榷嫥科講習會辦法議决緩至明年署假舉辦 
　　衛生會徵求各方同意　勸學所·圖書館·敎育·於十六日午後請中國衛生會幹事員胡宣明講演衛生要旨是日適值天雨聽講人數寥寥當胡君略講公共衛生大意旋接開研究會由胡聲述組設全國衛生會之意見先行徵求各省人士之同意俟推定代表然後開中國衛生會成立會徵求期間以五個月爲限云云最後收到會者推定勸學所等三機關爲委辦機關擔任通信等事 
[蘇州]  
　　習藝所舉行畢業　吳縣貧民習藝所開辦以來已將兩載查該所内部組織計分織布籐器毛巾皮鞋四工塲藝徒定額一百六十人每部規定藝徒四十人本屆南京物品覽會該所亦有出品並獲二等奬章蘇人對於該所出品亦頗爲樂購現該所籐器工塲藝徒四十人修業兩年已屆畢業之期昨日起舉行考試並由所長錢子楚特呈吳縣郭知事請爲定期舉行畢業典禮屆時蒞臨給憑以昭愼重 
　　市聯會討論闢洞　越城暫停車行四十日人力車公會决定闢洞建橋初擬在南章梓門建一渡橋逕通馬路此項經費已由各車公司募集有即日動工之說嗣以車行至南童子門須經過中市及穿珠巷等處仍屬不便故昨日（十七）市公社聯合會常會開會時人力車公會特派代表列席提出闢洞議案請衆討論各公社長意見不一有主張北寺内城牆下闢洞者有謂由梵門橋弄恤孤局後闢桐當較北寺爲便者又有謂梵門弄過狹車行不便莫如闢桐於學士街舊藩署後爲善者衆說紛紜莫衷一是無結果而散 
　　蘇地降雪　蘇城入冬以來雨水稀少因之城鄉各處頗有喉症發生幸自前日起始轉朔風行人縮瑟未幾大雪紛飛昨日（二十）清晨雪猶未止一般農民咸額手相慶謂來歲豐年之兆 
[鎭江]  
　　年關之商業觀　鎭地金融界以陰曆年關將至放與各業之活拆及長短期欵共約二百餘萬兩不得不提前收取故近日各錢莊派夥至各商店催還長期欵者甚多銀根因此日緊拆息已漲至六錢以外此外各業如洋貨磁器衣莊北貨等舗均放盤競賣市面頗覺熱閙惟米價迄未稍減起米每石仍須八元貧民頗爲呌苦 
　　知事下鄉放振　揚中縣沿江各洲今歲大水爲災原定以工代振該縣李知事恐災民殘冬難度預先派員會同紳董往災區調查刻已事畢特於十五日携帶現洋親自下鄉散放冬振以惠災黎 
　　省委查辦知事　丹徒縣民顔承善等在省署控告該縣張知事種種違法經王省長派委王君到鎭不動聲色切實調查刻已蕆事已於日昨乘車回寗復命矣 
[揚州]  
　　海軍截稅近訊　海軍來圩堆留鹽稅充餉尙未解决聞海軍方面要求須先截稅七十萬始可將圩地軍艦撤回原防故揚州稽核分所協理高洲太助氏赴寗謁日本領事報告一切丁運使則電京請示海軍杜司令亦赴寗謁齊督磋商辦法此後結果如何殊難逆料茲錄鹽務署致淮運使電如下蒸電計達頃又接靑日兩電具悉查此事業山國務院逕電上海蔣杜各司令勸阻並由海軍部派員携欵十萬元赴滬接洽一切蔣杜各司令有何政見儘可就近磋商或逕電院部求一適當解决至截留鹽稅七十萬元事關善後借欵合同稽核方面斷難承認且揚州稅項向歸分所收儲司署亦無從撥起茲據稱高洲恊理己往寗報告日領事萬一債權各國根據善後借欵合同第三條之規定互起質問發生嚴重交涉則國際地位海軍名譽均受極大影響仍望查照蒸電向杜司令鄭重聲明是爲切要署 
　　令撥中學經費　財政廳近以敎育費需用孔亟省庫支絀挪借俱窮特規定將各縣應解省稅忙漕就近劃撥省立學校經費除訓令江都縣署劃撥第五師十一月份　費五千零三十七元第八中學二千七百二十三元外並又電飭限删鉄兩日撥放即經王知事分别辦理矣 
[嘉興]  
　　調查窮户　嘉興連遭歲歉秋令又逢水患黎遍野民不聊生值此寒冬歲底嗷嗷待哺殊堪憫惻現禾邑災振事務所曁各慈善團體憫恤貧民擬於陰曆年内籌欵購米散給俾資度歲連日分頭調查貧户姓氏以便發給米證聞調查限二十日竣事發米之期約二十五日左右 
　　催納錢糧嘉興縣知事汪瑩以十年份丁銀及抵補金收數寥寥現陰曆年關已届省令催解徵存欵項甚急特於前日諭知各櫃經徵人員限令陰曆年内須徵起銀十萬元以便解省故嘉秀兩櫃各催徵吏刻已分頭赴鄉趕緊催科　　禾地降雪　嘉興本月上旬天氣異當和暖迨至十五日起温度漸降陰雨連綿至十六日午前九時許西風如緊旋即雪花亂飛少頃屋瓦積雪城市如銀至午後四時始止積雪約寸餘入夜又大雨傾盆雪已因此融化矣 
[寗波]  
　　靑年會籌建會所　寗波靑年會開辦已閱三載成績卓著惟會所租自民家地位褊小構造窳陋不適於用該會同人謀自建會所爲久遠之計已卜地於甬江北岸浮橋之停預算基地建築設備各費共需十七萬元擬向就地及滬漢京津各埠分途募集該會總幹事胡詠騏前在寗波同鄉會任事已於本月初交卸回甬辦理捐務所有三年來靑年會會務報告册及募捐册等亦經編印齊備聞陰曆二月中·即將在甬開始募集建築捐欵 
雜評一 
[國民籌欵贖路（默）]  
　　此次之籌欵贖路事正我國民之試驗石也使我國民能一鼓作氣則此區區三千萬之數何難立集自足塞彼賣路者之口使我國民不羣策羣力急起直追則贖路之欵無着勢不能强代表以堅持時機一失萬刧不復非特示我民無力於世界仰亦如蘇督長通電所謂彼巨奸將袖手齒冷於旁我國民其何以堪 
　　不觀交通部促我國民贖路電乎彼交通當局豈眞有愛於民業鐵路又豈眞知關係國權之重要第以如此鉅欵逆料我民力必難驟集我民苟不立即承諾自籌則彼即振振有詞耳此非我對於交通當局之逆臆蓋即據其通電以觀早已昭然如見肺肝矣其電首即曰此委曲求全之主張本部深知難得國民之同情故不敢爲此委曲求全之主張所謂委曲求全之主張爲何已可不言而喻此中有人主張委曲求全者又可呼之欲出而彼自身並非不欲委曲求全第恐國民反對而不敢主張亦已躍然紙上即此數言已可證明其非眞欲我民集欵自贖矣我國民熟思之可不速起而共圖之乎 
 
 

Page 9

 
 
   
 
 

Page 10

 
 
本埠新聞 
[上海團體之調查研究]  
　　上海英國婦人會發起國際的調查研究便 
　　十七日上海日日新聞云日昨午後五時本埠卡爾合飯店熱心世界和平論者英國藥業博士鮑疆氏原定演說旋因博士感冒不能到會特爲延期司會者英國婦人會幹事代博士出爲周旋云俟氏病體痊可再行開會演說司會者又推多數到會諸君之意代表博士之希望提議國際的且最一般的問題之調查研究以供博士之參攷使次回演說爲最有意義者今諸君蒞臨幸各表述意　見席問上海日日新聞記者云從來此種會合我日本人出席者極少故社交殊與歐美人隔離致彼此感情恒欠明瞭而起相互之誤解不無遺憾次俄國新聞上海拉浦（譯音）社員起而述相同之意見次共商研究問題之選擇將爲物乎抑爲政治問題或宗敎問題或其他普徧之問題乎結果依幹事之意見則以上海階級之團體而就勞働團體進爲調查研究如何發案一同贊成由幹事指定調查員英人二法人俄人各一本社（即上海日日新聞社）記者亦當選中國方面則以萬國女子勞働協會之中國代表出席之程（婉珍）女士加入擔任婦人幹部各調查員劃定地方着手調查而本社記者調查則不以地方爲限而就查日本之各種團體即行開始定下星期一午後八時在司考子路五十號李德斐女士宅爲各調查員之報告并演說議决乃散 
[商聯會注意商約草案] 請抄發研究 
　　國聞通信社云全國商會聯合會前次開會時曾經議决嗣後訂定商約應發交全國商會研完業經呈部批准茲江蘇全省商會省事務所因遠東共和國墨西哥奥國三國商約現正擬定特公函全國商會事務所據案請部抄發草案當經事務所轉呈外部並函復江蘇省事務所茲將原文分錄於下 
　　呈外交部文　呈爲據情轉呈事竊本會前呈請將應訂商約發交全國商會研究並准派員參隨訂約大員陳述意見一案奉鈞部指令内開呈悉所陳各節自係爲顧全商情起見查我國現正擬與遠東共和國奥國墨西哥修訂商約除關於俄約迭據京師總商會及海參崴華僑商會開具條欵以備採擇外該會對於上開三國商約仰即詳加研究條舉意見用資參考至推舉參隨訂約人員一節應俟實行確商時再行酌辦可也此令等四奉此即經照錄指令轉函本會各省事務所將上開三國商約妥愼研究條舉意見住案茲准江蘇省事務所函以三國商約草案未奉政府發交研侒時苦無所依據請爲轉呈將三國商約雙方所擬草案曁京師海參崴兩商會所聞條欵一並抄發以便討論等由准此查我國與墨西哥國修改商約已擬有草案遠東共和國優林代表亦提有通商條件曾於上年披露各報鈞署自必有案爲此據情轉呈伏乞鈞部准予將上開三國雙方所擬商約草案並京師總商會及海參崴等埠華僑商會所開具之條欵一並抄發俾得轉交各商會以備參考俟各商會將研究所得擬具陳由本會彙呈核辦以資進行實爲德便 
　　　蘇事務　函　逕啓者接准函開以修正訂三國商約草案未奉政府發交研究時苦無所依據請爲呈請外交部迅將三國商約雙方所擬草案曁京師海參崴兩商會所開條欵一並抄發等因准此除業已呈請外交部准於將上開各約一並抄發相應函復查照一俟發交到會即行轉達可也此致江蘇小事務所 
[香港水手罷工聲中之滬訊]  
　　影響及於外洋郵船矣 
　　香港水手罷工要約增薪一事已紀本報至昨日勢又擴大且由國内輪船影響及於外洋郵船矣上海與港埠之貨除由他埠轉運之轉船貨外港滬問之輸運幾全停頓而中國郵船公司之中國號·及東洋汽船會社之大洋丸原定今日由港來申開往美國詎船中水手亦皆一致罷工該兩輪均不能按期開來據中國公司消息恐須延期四五天方可駛行至東洋汽船會社則電報亦無到滬何日能開刻無把握若近數日無切實之解决恐釀成航業停頓之惡現象也 
　　又訪函云本埠各公司輪船水手及生火工人昨日（十七）午刻接香港同業來電大致以該處同業因要求增加工資不遂已罷工乞一致行動等因其事一經宣傳停泊浦東西各碼頭之輪船水手火工紛紛集議莫不願爲後援如太古公司之綏陽輪船本定昨午開赴香港以此不克開行據聞該輪水手火夫之要求（一）工資在三十元以内者加四成（二）三十元外者加三成是否與港地同一要求不知如何解决也 
　　星報載十七日香港電云航務罷工狀况未有更動現信華水手之罷工者共有八千人預料各輪船今日將取聯合行動俾利便政府仲裁之企圖水手會館及聯合會現照料會員及其他失業之華人罷工風潮已延至外國船舶 
　　星報云有定期開往美國之郵船三艘今被覊於香港中國郵船公司上海事務處今晨接香港事務處來電謂中國號本定十七日由洪赴滬今無開行日期中國號船上有粤人一百六十名今均罷工按中國號前曾定期本星期五日由滬開往舊金山昌興輪船公司之蒙梯格爾號本定十六日由香港起椗來滬亦因水夫罷工覊留在港今晨據駐滬經理聲稱該船由滬赴美日期非接香港來電不能預定日本皇后號刻在香港旱船塢修理今恐九龍船塢之華人亦加入罷工則該船修理工程亦將受有影響又東洋汽船會社之天洋丸定期星期四日由滬開往舊金山今亦阻於香港北洋及揚子江之輪船所雇水手多屬甬人滬人故未加入罷工太古公司在香港之輪船現均不能駛出據本埠該公司辦事員聲稱後此數日恐無輪船自港到滬惟怡和公司與招商局之輪船能否由香起椗來滬今尙未有消息 
[時間守約會致吳佩孚電]  
駡梁者須并駡徐統兵者應即出兵 
　　日昨本埠時間守約會致吳一電其主旨在揭破吳氏倒閣之内幕其又略云徐世昌不敢逆奉張之命任梁士詒組閣祇略取同意於曹三不徵求於兩湖巡閱宜乎有歌蒸各電之煌煌大文章矣所怪者梁今日之組閣與靳昔日之組閣有以異乎無以異乎梁之賣路賣國固有罪矣試問誰爲渠魁誰爲脅從乎不責徐而徒駡梁未免解人難索若謂洪憲罪魁而洪憲征西將軍果可巡閱兩湖是眞一邱之貉耳至謂擾亂金融停兌中交固爲國人所切齒然而决堤淹民摧殘自治恐亦固人所不容平心而論閣下之罪惡與梁亦相伯仲也抑憑電文章便可欺世盜名噫可以休矣謹遵尊論本君子愛人以德之義竭誠規勸務望退讓湘鄂由人民自决即日誓師北伐掃蕩妖氛建設勛績非但前愆可贖民國九年之令名亦可保也若坐鎭兩湖高唱人省軍閥同盟恐第三政府未成而王占元之覆轍必再蹈於今日也幸垂鑒焉 
[全國國民外交大會談話會紀]  
定本星期六再開全體代表會 
　　昨日午後一時全國國民外交大會本擬開全體代表大會因適雨雪甚大代表到者僅十七人周霽光吳世英樓鴻書馬少奎嚴伯威鄧嘉縉熊本旭童理璋彭素民邱步靑李翌民楊翹新郭懋量曹文質徐子航董福開龐子賢本館記者亦屆時赴會該會因到者人數太少乃改開談話會由周霽光君爲臨時主席先報告一切次由衆議决催請文書部執行各項議决發出之文件次議定本星期六（一月二十八日）午後一時再開全體代表大會至四時許乃散散會後該會接代表李登輝君來函辭職昨日該會未及討論茲將其原函錄左 
　　執事諸公偉鑒敬啓者輝近日因籌備敵校新舍落成事務致未克到會至深歉仄邇聞外間謡傳有本會被黨派利用干涉内政之說華僑聯合會諸同志均以與本會外交名義不符不甚贊成輝以代表華僑團體資格入會與諸公討論一切自當以諸僑胞團體意見爲向背不能以個人私意爲從違再四思維惟有懇請諸公另舉賢能准輝辭職庶會務得以順行無阻區區苦衷不得已尙希原諒是幸耑肅祇頌公綏李登輝護啓一月十七日 
[請止改組商港之交涉署批]  
　　寳山紳董主銓運等前呈交涉公署爲浚浦局侵略主權懇請呈省電部迅行停止改組商港建議以安民業而維國權等情昨經許交涉員批示云呈悉查浚浦局爲此次組織技術委員會討論改良港口計劃前准將報告書英文原本函請轉呈外交部等情到署當以此次會議報告其中關係重大已呈請外交部審核在案昨據李紳珏泰紳錫田分别抄電送閱前來知已徑呈大總統及各部局請定善後辦法所呈各節與李紳等原電宗旨相同自應聽候政府核辦令遵仰即知照此批 
[航業消息紀要]  
　　昌興輪船公司之俄國皇后號昨日抵日本横濱將於二十一日至滬國民代表余日章君與本館特派華會記者及檀香山世界報界大會之代表王伯衡君均乘是船還國俄后號抵滬時停泊於吳淞口旅客由小火輪亞歷山大號轉載至海關碼頭登岸云 
　　提督公司之樞石邦號自本月十四日由西雅圖開行時亦有吾國華會代表員多人搭乘此船返國該船將於二月一號至申此爲代表回國之第五批至於第四批代表所乘之海峽邦號現亦將行抵東洋二十四日可以抵滬 
　　厦汕等埠因厦門海後灘問題發生抵制太古船風潮迭誌本報昨據航業中人云香港商界因太古在厦照常進行工作或將步厦汕之後塵香港爲該行之航業根據地若使此訊果確則其所受之影響必更巨矣 
　　日郵船會社向無港粤上海班輪此次自太古風潮發生該行乃乘機特開台東九一輪往來滬港礰粤各埠一以擴張其對華航路之勢力一以乘間而經營大好之航業日本人之商業競爭洵可畏也 
[日本定製平底商輪下水期]  
　　江南船塢前日本政府訂造航行川河之平底商輪三艘每艘各長二百英尺限明春開班營業是以製造船壳每艘各長二百英尺限明春開班營業是以製造船壳工程極爲迅速除已造成船壳二艘先後下水現正趕配機器外船名因尙未奉擬定須下水以後迄未定名茲該船塢昨又造成第三艘壳定於今日即十八日午後舉行下水禮式故由劉冠南所長及洋工程師毛根氏（譯音）昨已備函柬請駐滬日本官商各界屆時蒞塢參觀新船下水云 
[各路商聯會注意自治]  
　　聯合通信社云地方自治政府已於一月一日明令催促各界人士亦認爲有及時恢復之必要商界尤爲熱心各路商聯會會員多有加入上海縣自治協進支會者惟陰曆年内爲日無多該支會或不及開會昨商界總聯合會議事會將根據上月議案日内再召集大會共同討論此事云 
[上海市納捐人會之贊成人]  
　　上海縣敎育會及地方各團體爲恢復地方自治一事於日前開會籌議進行方法並議决先行設立上海市納捐人會假定會所訂期今日下午四時續開發起人會已誌本報茲聞南北兩市之各團體請爲加入該會者已有數起昨日該會接到公民楊景斌等來函請爲加入原函如下（一）逕啓者地方自治自項城以武力解散以來我滬人士　伏於官治之下而不敢容喙者久矣閱報見組織納捐人會之議欲以自動之决心謀自治之進行此爲偉舉何其壯也茲請將賤名加入該會爲會員卽希查照辦理爲荷楊景斌啓（二）逕啓者茲閱報載有組織納捐人會之議甚爲贊同請將賤名加入卽希查照爲荷此致上海市納捐人會主任姚子讓先生公鑒楊春綠啓 
[展收附加振捐問題]  
縣商會却還稅所所徵捐欵 
總商會函詢縣商會進行方法 
　　展收附加振捐一案上年十二月一日爲始由江蘇財廳令飭上海稅所長實行收徵旋因务業商羣起反對迄今仍未解决繼由上海縣沈知事會同俞稅所長邀集總商會縣商會會長特開會議後官廳方面决定將所徵捐欵送由商會轉送華洋義振會藉以支配厥後商會對於各業代表屢次勸導仍無效果茲聞俞稅所長以上年十二月份所徵附捐散收項下共計實數有二千五百餘元並各業商之記賬未收捐數有二千三百餘元各業認稅商人應徵者亦有二千五百餘元爰將該所徵收之捐欵悉數送至縣商會請爲察收以便查照議案轉送華洋義振會實行支配聞該會對於此案因未議决暫將此欵却還俟本會召集大會時再行公决云 
　　上海總商會前日接上海縣沈知事公函以附加振捐一事曾經公同議决仿照上屆改爲由商界自行籌集振欵以濟災黎在案迄今多時究係如何辦理未見呈復刻屆陰曆年關之際災民待哺嗷嗷需賑孔殷業奉財廳令催到署用特據情轉達貴會請將現在辦理情形希即函復俾便轉詳等因該會接函後查此案前曾會同縣商會轉勸各業商代表迄今尙無端倪是以函詢縣商會會長請將現在辦理此案一切手續及如何進行方法詳細答復以期聯絡一致進行 
[道路建設協會進行觀]  
移欵築路之各主張待之明春隊員大會議决 
　　國聞通信社云此次全國道路建設協會徵求結果超過預定三萬分之數成績頗佳惟該會對於以後會務進行頗多討論會長王正廷主張將三萬元實行築路以爲模範至照目下築路價值計算僅可築二十里之數但亦有人反對此意以爲此費當專移作宣傳之用並有人主張先辦儲蓄銀行以便與銀行界溝通聲氣以厚勢力然大半數亦不贊成銀行之舉因其近於牟利易起紛擾至移欵築路辦法雖佳頗有問題不易解决即將會費作爲認股權普通會員會費一元即可認股若干如此即可以欵築路更可鼓勵入會會員且能多得欵項辦法甚爲妥善此事究擬如何進行當待之明春之隊員大會議决云 
[家庭日新會展覽會預誌]  
　　二月二三四日三天 
　　家庭日新會預備開展覽會其一切辦法已誌　報茲聞該會自黄任之沈信卿君等發起組織後纔及二年會員日漸加多約有百人以上此次准於陽曆二月二三四日（即陰曆正月初六七八日）開展覽會三天推定顧蔭亭汪景雲君等爲籌備員日來正在積極進行自徵求陳列物品通告發佈後遠如北京湖南等處亦有出品送到均於改良家庭方面極有價值而各會員之準備出品者均異常忙碌聞開會時規定正午十二時至午後二時三十分展覽出品二時三十分至五時有各種表演並有各家庭之長於烹飪者特製各種適於衛生之餅餌糖果在會塲出售以便來賓其會塲假小西門外陸家浜中華職業學校新落成之職工敎育館各界人士如挈同眷屬聯袂往觀並不限有入覽劵云 
[國貨演講團勸商人除陋習]  
舊曆年中之新思想 
　　聯合通信社云　昨日下午一時中華國貨游行演講團在寶山路來安里聞討論會到者二十餘人陳霽辰主席杜椿森紀錄首由主席發言謂人人皆說上海爲商人最開通之區乃一經調查覺俗尙習慣與内地鄉鎭無稍差異每届年終必舉行謝財神送竃君諸禮與不開通之居户混合一轍又至正月初五日接財神以定夥友之去就攷其原因僉謂今年之盈利皆賴財神之呵護甚且關門閉户大吹大擂屏絶交易此種陋俗謬見全埠如此他平日之又麻雀打撲克擲骰鬭牌喝雉呼盧聲達户外銀號錢莊巨肆大店尤居多數又有引羣呼類以妓寮爲酬酢交易之塲習以爲常廢時失業毁名損德恬不知恥試問西人之行商居肆者有此惡習乎上海如此他處更無論矣以是而欲求中國商人之不染惡習者直千不得一也通國之商人如是又安能戰勝於他國乎况商戰較兵戰爲尤重兵單有停止之日商戰則有進無退國勢之積年失敗者皆由商人中之敗類不自覺悟有以致之是以國貨亦因之而不振本團抱振興國貨之宗旨希望商人之痛改惡習力除種種迷信一以樹商戰之赤幟改良國貨爲念鄙人管見若是諸君有何討論劉鐵提議陰曆正月初二上午出發乘滬太長途汽車至大場太倉一帶演講陸芝香提議必須續行徵衆演講員俾可分段演講陳已蘭提議出發旅費須由各個人自備不得向團支取杜志雄提議本團鑒於外交緊急非聯絡各宣講團不足以鼓勵全國民氣以上提議全體通過散會 
[舊曆年關與投機事業]  
　　滬上自陽曆九十月間各交易所一時鼎盛聞風繼起者共有七八十家報入公會嗣因合衆中外等發生風潮其中大多數或歸併或發還股本煞費周折虧耗甚鉅有股資最大中外合辦之某某交易所其時人心熱度過高一經籌備成立股本收繳甚速其中股票皆爲各發起人自佔多數儘其力量吸入己有因此外間更見罕貴權利驟　每股至二三十元越時未幾跌至六七成之譜有某某者亦居發起人一份子邇因年關不能周轉於前日自恨不能度此難關遂連服勃蘭地酒六杯意圖自戕以了殘生嗣經人察知有異嚴予監視未演慘劇現居其妾某氏處對人神經錯亂惟有哭泣亦可爲投機者之殷鑒矣 
　　有住居北浙江路愼裕里之羅某在某洋行爲買辦近因某交易所之關係損失八萬餘金積欠莊欵及債户逐步緊迫羅某之母住居城内九畝地地方羅於前日晚間至母處潛知鴉片烟素發不及施救遺下子女及妾某氏向住滬寗車站相近羅故後該妾卽遷入老宅不能見容於大婦亦於前晚背人吞服生烟幸經傭婦覺察施救嘔出未遭傷命云 
　　亞洲物劵交易所發起人中皆因與合衆等有連帶關係自問難以開幕故已於前日經股東會議决解散將欵發還 
　　法界天主堂街中國證劵交易所開幕之後曾有一度之風頭後因股票關係亦遭虧耗現經各股東開會因吃虧已多决定解散矣 
　　各交易所雖皆用陽曆期限而商家習慣則仍不能脫離陰曆之舊俗故雖尙未停拍而每日交易則殊减少棉紗每日祗千餘包棉花股票皆寥寥蓋各經紀人亦皆在結束預備過年矣 
[昨日之金融市况]  
　　昨日銀拆午前收盤仍爲三分各銀行收欵不多錢莊皆結束忙碌各商業因天時雨雪交易受阻下午收盤仍爲二分銀幣上午價七錢二分七厘一二五午後收盤七錢二分八厘二五市刑平　裝往汕頭厦門者仍略有出口廣東老雙角洋運滬由各銀爐鎔化寳銀市上皆新雙臺爲多江南小洋昨價亦小去三厘五市價六錢三分厘廣東小洋價六錢三分四厘半小三厘七毫半 
[中國號放洋之留美學生預報]  
　　中國郵船公司之中國號本定明日放洋現因香港水手罷工風潮不能出港所有赴美之官費生胡體乾董其政姜琦俞平伯吳有訓柳報靑自費生劉雨若項競呂超然葉鴻年等均已齊集滬上一切手續大半由寰球中國學生會游學招待部主任許君爲之立理一俟該船由滬放洋有確期後該會游學招待部當卽通知赴美諸君云 
[淞滬警廳嚴令緝查盜案]  
　　聯合通信社云浦東瀾泥渡莊家宅地方素稱安請近 
來時有竊盜等事發生前晚十一時（即陰曆月之初五日）該處鍾久大柴行突來盜匪十餘名三人粉墨化裝明火執械入内行刧其餘在外把風當被刧去現洋首飾皮衣等計值數百餘元之鉅當時該行夥友學徒家眷人等噤不敢張事後開單報告該處警所請爲偵緝刻聞此事爲淞滬警察廳徐廳長所知以該處爲浦東要道人烟稠密時届年關警務如此頑忽實堪痛恨已令飭該駐員上緊破案延干處分云 
[滬閔南拓工程之急進]  
　　滬閔南拓長途汽車公司預備明年舊曆端節前後開行車輛以期便利交通曾將購地築路建橋工程山周工程師等分爲二段建造自滬至閔行一段之橋工路工及挖掘濠溝另一工頭承包自閔行浦南起經蕭　至南橋達拓林又一工頭承包均經一併開工茲因閔行地方中間隔有浦江一道將來乘客如須渡浦搭卓者自應設立輪渡雇用輪船二艘專司往來渡客現經議决應即照辦惟南北二岸之碼頭亦當趕緊建築以期屈期各項工程同時完竣故由該公司將碼頭基址勘定先行繪圖以便招工投標建造云 
[南市發米駁船公會之組織]  
　　閘北常　米船夥曹根寳被水巡西捕毆斃南甫浦江中各米行駁船日前亦被警廳水巡隊水警毆打拘罰致陳玉泉受傷各船户鑒於食力平民受抑無告以及斛米遭風浪濕水船夥身後撫卹等事非有團體　結組設機關不足以資對付因山莊和美等發趨　設南市發米駁船公會會址賃定中毛家弄於昨日下午召集同業各發米駁船一百四十餘艘之船主等開會鹺進行惟欵項一時難集遂决定每船於駁費内每石提錢二文在各米行設桶逐日晚間算賬時隨提投入桶内俟積有數目存放錢莊生息並定於翌日（今日）下午開會選學會長等職員推定辦事員並訂定一切條規云 
[工商友誼會之特别會議]  
反對北政府舊曆新年成賭法 
　　聯合通信社云上海工商友誼會於昨日下午七時在金隆街該會所開特别會議討論各種問題列席會友三十餘人童理璋主席邱士丈記錄主席謂今日天降大雪寒氣逼人各會友尙熱心服務到會欽佩良深日來出發演講一事因爲出席各工團會議無暇兼顧然鄙人個人之事甚忙眞有疲於奔命之感但鄙人旣願爲社會服務不敢憚類我輩乃靑年時代光陰迅速尤宜怒力進行得達我輩所希望之目的此亦應盡之天職今日開會應討論之事甚多請各位同志依次發表意見（一）討論會友沈拙存來函係爲反對梁士詒之意見書邱步靑趙醒儂錢季寅勵榮金虞植卿謝鎔等各會友相繼發言大致謂梁士詒賣國人所共知竟敢向日以九千萬之借欵聲言爲贖膠濟路之用居心叵測實堪痛恨至鹽餘作抵押品尤屬荒唐現我國所有實業稅則無一不爲賣國者所斷送此種禍端實因人民不自覺悟任北京非法政府之處分本會前曾否認北京政府但徒托空言毫無實力亦係恨事今幸全國外交大會各省區代表通過否認矣但實力亦無所望南政府早日北伐掃除禍國罪魁耳但我人必須認定目標切不可被人利用痛吳佩孚之流乘機大出風頭假借民氣希圖擴張勢力俾將來亦可賣國總之根本問題不解决民權不能得到所言皆空吾人皆屬夥友於自身問題尙難維持過年徒托空言之電亦可不發欲救國必先准備實力惟候時機成熟自然將乃一斑喪權弱國之條約一概取消云云衆贊成（二）主席謂舊曆年關將届夥友危險日亦至且年來商業凋敝房屋加租夥友生計問題亟亟可危目無智識之夥友尚有賭博思想致失業流落甚多衆主三種辦法（甲）用剴切明瞭之勸告（乙）利用年假出發講演勸化（丙）俱樂部應早實行備置各種有益身心樂器（丁）書報部多備各種書報使夥友消　有方全體贊成（三） 
 
 

Page 11

 
 
現在外埠分會成立者已有十餘處近杭州亦有人發起並有杭州會友倪志禪君來滬接洽衆主以名義相同宗旨变必須相同表决請各埠友就近交際（四）討論經濟問題主席謂本會經濟素感困難務望各會友有熱心贊助外如有與本會表同情之同志亦可自由捐助本會當登報誌謝以揚仁風（五）報告本神户華商夥友關玉麟等來函並填志願書首先個人入會並欲組織分會公决儘請各處自由組織分會祗要不違背宗旨者無不歡迎議畢散會 
[第六次銀盾競賽之結果]  
　　本月十六日（星期一）早七時爲萬國賽槍會第六次銀盾比賽之期各國善射快槍者均集於虹口靶子場其時天色暗澹並下細雨氣候嚴寒北風甚烈比賽課程爲一百五十碼臥射十五響小號月亮靶每槍三杪鐘又四百碼臥射十響大號牛眼靶每槍五杪鐘結果推英人羅司射分爲最佳計奬二十分次華人郝伯陽奬十八分華人陳景塘奬十六分華人陳如松奬十四分英人雷登奬十二分葡人高拉沙奬十分英人林姆白脫奬八分茲將六次比賽總揭奬分照錄如下（一）英人雷登八十六分（二）華人陳景塘八十四分（三）葡人高拉沙七十二分（四）華人陳如松六十四分（五）英人林姆白脫六十分（六）華人郝伯陽四十八分（七）華人王衍慶四十二分（八）英人好治司四十分（九）英人羅司三十八分（十）英人愛而别脫三十六分（十一）日人伊籐一郎三十四分（十二）日人塚崎正敏十六分（十三）英人愛軋理十四分（十四）葡人雷拖·日人石角武夫各八分 
[靑年會黑人音樂大會預誌]  
　　三月二十一日靑年會舉行陰曆年終大同樂會内有黑人音樂跳舞大會黑童唱歌黑女跳舞並有特别像聲上年曾至上海在 
 
[將在靑年會中奏演音樂跳舞之黑人]  
　　靑年會開會一次甚愛歡迎此次更多特色世界各種民族均自有其文明未容軒輊白種人未必遂能居最高之位置諸君不信請試往聽之方知言之不謬耳 
[上海婦女會今日開年會]  
　　上海婦女會昨致會員通啓云啓者本會定於一月十八日星期三下午四時半在申報館（三馬路望平街轉角）開會選舉本年職員並各部長報告去年各事屆時務請駕臨上海婦女會啓 
[運通銀行控朱維善案]  
公共公廨之復訊 
　　運通銀行控夥朱維善吞用賬洋二萬元一案昨奉公堂復訊先由原告代表律師上堂譯述案情繼據被告代表律師上堂辬稱本案被告共有二人尙有被告鄭振翼現在内地檢察廳應請移提來案質證而韋姓買辦與此案亦有關係要求准被告改輕交保云云經中西官核供判朱交一萬元舖保候移請檢察廳將鄭振翼提案質訊 
[油餅業兩團體之結束]  
　　南市采菽堂油豆餅業貿易所各同業循川陰曆結賬歸宿茲值歲底故自明日始漸告結束迨明年正月初五日紅盤再行開始交易凡有買賣則向行號現銀直接交易昨日該所司月等將本年全年到船·來貨·及年終華洋各棧存底以及本所買賣交易等數目核結計算表　備報告萃秀堂公所查考又民國路華商雜糧油餅公會新屋落成遷入以來買賣較杏花樓爲暢達現值年底各行號結束自明日起暫停至明年新正再行交易 
[寳通路盜劫命案三誌]  
三嫌疑人轉解警廳地檢廳限法警一星期破案 
　　閘北寳通路寳通里寳山人趙師復家被盜戳傭婦蘇莫氏一案經檢廳蒞騐各節已詳前報茲悉由五區解科之嫌疑犯海門人袁才狗通州人開新興園老虎灶之吉阿三及夥秦恒基三人經段科員研訊之下袁供前在趙處爲包車夫歇出已久趙家被刧並不知情吉秦同供在寳通路住居多年安分營業從無犯法行爲云云奉判轉解淞滬警廳司法科偵查核辦 
　　又函云寳通路趙師復家六十二歲女傭蘇氏被盜刃斃刦去衣服飾物報請地方廳委派張檢察官蒞騐一案地方廳黄用中檢察長據張檢察官報告後以此等盜匪旣刦衣物又敢傷人性命忍心害理一至於此若不設法獲案究懲則匪膽愈加兇横爰面飭司法警長楊芝階及全體法警自即日始限一星期内上緊購線務獲本案眞贓正犯解案訊辦一經訊實應當破格奬勵如果延宕不破惟有從嚴比究不貸該警等奉諭之下業已四出查拿矣 
[梅曰格路盜刦未遂案續誌]  
　　老閘捕房中西包探前日在閘北華界拿獲盜匪三人押候解廨訊究各情已誌昨報茲悉該三人（一）耿開華（二）王鳳芝（一）張姓張姓因諟無關係已經釋放耿王兩盜收押即係圖刦梅刦白格路八百十九號門牌王金曾家財物未成刀傷事主婦王施氏肩際之盜黨昨晨由華探目黄潤甫包探汪竹生將該兩盜押解至公共公廨第一刑庭據西探目依克上堂稟明前情經關讞員得稟商之美了副領事以案關盜刦須詳細調查判耿王二人仍帶回捕房候查明展期七天再訊 
[上海靑年會中學畢業禮紀事]  
　　上海靑年會中學於昨晨十時半在靑年會殉道堂行畢業禮文科畢業十二人圖畫科畢業一人該校長朱樹翹君報告一年中之校務後有鍾可托君之演說及汪英賓君代表該校同門會致祝詞鍾可托君提出五事以勉諸生（一）宜多問（二）宜多聽（三）宜多讀（四）宜多寫（五）宜多行汪英賓君祝詞中以服務爲重以服務爲宗旨更以下列三事爲方法（一）創造之精神（二）建設之破壞（三）科學之方法除演說祝詞外同門會代表贈畢業以禮物全體歡送英文敎務主任程人俊君至十二時半行放假禮而散 
[學校彙報]  
　　育才公學之成績　卡德路工部局育才公學學生中英文成績俱臻優美歷届投考香洪大學得獲選者歲占多數此次有十一人赴考而被錄者竟有十人之多其中楊壽寶考入大學正科鄭正煊吳藍田考入預科甲級其餘七人均考入預科且中有葉昌鑑於代數幾何三角算學四者均得最優等之考語葉昌鉞於算學一門亦得最優等之考語云 
　　銀行學社商科夜校之新校舍　中國銀行學社由本埠各商學機關辦事要人前在美國留學時同志三十餘人所組織創辦夜校一所去年十月初間開學暫在北浙江路信昌里講習業已半載計有學生一百餘人開辦伊始尙稱發達茲租南京路四川路口懋業銀行後樓爲新校舍現正從事整理下學期即行遷入將來由四川路七十七號進出聞該校陽曆二月初間招考新生　社社長聶共煐與該校校長蔡競平及其他社員等現已議定增授各項商科科目及每週授課鐘點擴充學額大加改良云 
　　仁濟附設養蒙之寒假訊　六馬路仁濟善堂附設兩等義校自姚玉孫君校以來各敎育員循循善誘故校務逐次發達學生己達一百六十餘人惟敎室狹窄不能多容現因高等生年齡均在十七八歲大半欲紹介入商界初等生明年仍舊者多聞該校於明春僅招高等揷班初等班已額滿該校學期結束定於本月二十一日舉行寒假休業禮明年開學日期爲舊曆正月十七日云 
　　通俗義務夜校寒假休業　本埠少年宣講團附設通俗義務夜校於前日（十五）舉行寒假休業秩序如下（一）校長陳孳何報告校務及學生成績（二）向國旗行休業禮（三）學生謝敎職員禮（四）敎員王溶水陳賢本汪龍超訓詞（五）來賓谷劍塵甘梅嶺演說（六）給奬（七）散會休業式畢復舉行同樂會（一）張蘋周鄭鎭昌（絲竹）（開篇）（二）洪志堂幻術（三）王愼說書（四）張蘋周獨奏胡琴（步號）（馬號）散會已十時矣 
　　養性女校之寒假訊　派克路養性女學校於昨十七日（即陰曆十二月二十日）上午十時舉行寒假禮校長周袁學孟女士報告本年經過事實並經費上出納上敷情形繼謝校董致勉詞其餘各敎員如監學李鋤夷君敎員陸禮華女士虞報忠金叔平金時傑諸君等相繼演說畢全體學生唱寒假歌旋行師生及同學等暫别禮末爲該校長欵以茶點散會并定夏建正月十一日開學云 
　　民生女學寒假互助會　法租界貝勒路民生女學寒假考試已竣定今日（十六號）休業該校以本學期開十週紀念會學生課業上不無曠廢由校長發起於假期内組織學生互助會俾學生仍得聚集一堂互相攻錯節佚游之晷刻爲補習之時機聞各生皆贊成云 
　　蘇州旅滬公學之休業式　新關山海關路蘇州旅滬公學　於昨日下午行寒假休業式先由管理主任徐蓮舫君報告一學期來改革狀况次由校長楊叔英君代表鄭伯壬君訓詞後由職敎員相繼訓詞語多懇切復由徐君給發奬狀奬品全體攝影而散是校創立二載學生已有二百人云 
　　專科師範創辦附屬小學之先聲　黄家闕路上海惠科師範學校創辦將近三年曾畢業學生二次現該校長吳夢非君鑒歷屆畢業生對於試敎一層雖曾借愛國女學愛羣女學小學科實習揆之實際殊多未便深引以爲憾爰擬於今年始創辦附屬小學校址已定在尙路聞其一切辦法除照敎育部頒布小學規辦理外兼加重藝術敎科預爲聰頴活潑之兒童樹藝術敎育之基礎現擬從事籌備規畫云 
[本埠昨日下雪]  
　　陰雨連朝朔風凛冽氣候已届嚴寒杭嘉及揚鎭等處皆有下雪之消息傳來而本埠尙未見雪四鄉農民盼望甚殷迨至昨日天寒益甚至上午十一時許遂見雪花紛飛愈下愈大入暮始止積雪二寸有餘雪兆豐年故一般人士均爲色喜 
[滬杭慢車因風雪遲到]  
　　滬杭甬鐵路昨日（十七）由杭開滬之一百零五號慢車因沿路風雪交加天時寒冷機車受凍煤氣力减以致沿途車行遲緩不能按時到滬而由滬下午三時開杭之特别快車未便誤時延開故由上海北站電致莘莊站長將一百零五號慢車扣劉以待與特别快車交會並有下午由滬嘉之區間車亦與該一百零五號慢車改在新龍華交會沿途扣候交車愈延時間至滬已五時十分較規定時刻遲至二時四十五分去 
[靑年會之滿蒙講演]  
　　國會議員凌子黄君　前赴滿蒙視察一切業已歸國今晚（十八）七時半四川路靑年會敦請蒞講「滿蒙近狀與中國之將來」已荷凌君首肯屆時當將其視察所得發爲宏論凡關心滿蒙近狀者盍早往焉男女均可入座無須聽講劵云 
[孤兒進德會二週紀念]  
　　上海孤兒爲便利及習業辦事出院諸生起見特設進德會於閘北公興路新光裕里除租賃房屋數幢備出院生寄宿外並附儲蓄會以期集腋成裘漸能自立前日下午二時舉行進德會二週紀念並視儲蓄多寡擇優給奬來賓及學生到者甚衆先由主席張君康君報告一切經過情形次由院董高翰卿君演說及張一林君給奬最後由學生代表譚輝祥君答謝并謂辱承奬勉無以爲報當經各生認常年捐若干而散不僅敎養兼施并能於出院後繼續加以保護以免誤入歧途該院辦事人之熱心於此可見而各生受恩不忘報以血汗之資補助母院更爲難得云 
[寰球中國學生會介紹部]  
　　寰球中國學生便介紹部近受本埠某五金號之委託代聘富有商業知識之人才須有五年以上之經騐精通中西文年在三十歲以上者月薪從豐數目可應由聘人自行提出他日有升任經理之希望如具有上述資格者可詳具中西文履歷向該會介紹部主任許君面洽云 
[調查浙西敎育] 商務印書館派員 
　　本埠商務印書館因注重實際敎育調查以便隨各地學校狀况編選適當用書業經派委專員分赴各地茲以浙西一帶敎育向稱發達特派該公司交際幹事黄警頑分赴浙西各縣鄉鎭切實調查一面傳播文化考察學務該員現定今日出發并有同伴數人偕往俾可詳晣報告云 
[寧波同鄉會理事會議案]  
　　寗波旅滬同鄉會於昨日午後四時開理事會討論重要事件茲探得其議决案如下（一）刊印歷年徵求徵信錄准俟本屆徵求會結束後於明年陰曆三月間付印（二）揭曉徵求成績定明年陰歷正月底舉行（三）刊印會員題名錄限陰歷本年底付印其會員以本年度入會者爲限（四）編造會員總册以姓爲綱另行刊版（五）電梯規則由第二科編訂再行酌議（六）僑德華工領欵案請會董董杏生君辦理云 
[紅會南市醫院去年治病之統計]  
　　十六舖紅十字會南市醫院去年統計診治病人三萬五千三百十人内以外科居多 
[山西路商聯會募集基金]  
　　山西路商界聯合會因發展會務起見議决募集基金昨該會長周伯堯等印發通告云國家之情勢淪於水深火熱内政不修强鄰虎視大勢如是欲諱不能國民欲求生存之幸福惟有團結以禦外侮高明之士早已見及本團體追隨人後三年於茲在團體無發展之事對社會無毫釐之功同人等徒負衆託深自赧顔但團體之組織合區域會員經濟三者而成三者缺一事未可爲今本團體於此三者論區域則山西路論會員則山西路之商號論經濟則會員每月支出之捐助但月捐有限出入難抵處於經濟困難之地位欲求事業之發展是緣木而求魚也雖然不能因噎而廢食使已結合之團體任其浮沉鄙人等旣屬團體之一份子亟思維持係募基金以固永久冀本會事業漸著成效而社會公益藉可發展畧書緣起敬告同人 
[函催電話局修築路面]  
　　中國電話局在中華一帶埋設地綫動工以來有已埋綫筒未將路面修築完竣者殊與路政交通有所妨磚昨由滬南工巡捐局姚局長致該局函云逕啓者案查貴局前在自小東門起至西門止之中華路一帶埋設地綫所有拆動路函而曾經貴局葉前局長允承自行包工修築茲查該路工程并不堅實且至今尙未完竣全路狼籍殊甚爲特函達貴局應請將已經築成而未堅實之路重行修築其未經完工者迅即加工修竣所有沿路堆積沙石瓦礫一律出清并將埋管未完工程早日趕竣以上各項统希於陰曆年内完全結束是所切盼 
[美商輪修理訊]  
　　美商大來洋行航行歐美各洋之公司商輪一艘茲值由美抵滬因該輪汽鍋引擎曁船身均須油修故該洋行昨將該輪駛至南黄浦下椗定於今日即十八日入塢興修聞年内即可竣工云 
[陳家橋設崗保安]  
　　高昌廟警察所巡官高金榮近查南火車站南首之陳家橋一帶邇有普愛堂籌欵建造房屋共一百餘幢該處商市甚爲熱閙店舖住户尤極繁盛惟未造房屋之前雖係荒地現旣設有市面自當派警站崗以資保護茲因巡警不敷調撥爰特面呈徐警廳長請爲添撥巡警藉以設立崗位云 
[新出品之國貨新光皂]  
　　北西藏路南陸肥皂廠主任陸葆蓀氏對於化學素有心得茲向外洋訂購機器製造各種香皂並新發明新光皂一種業已出品此皂專供織襪花邊廠及染坊等所用功效遠勝於舶來之漂白粉因沾皂後無論時間多少垢穢立除皆不致妨礙物質該廠能擔保負責因此頗得社會之歡迎亦國貨中之佳品也 
[賈蔭希剩餘金又加一户]  
　　上海證劵物品交易所已經除名六十四號經紀人賈蔭殺對於委託人債權關係及其剩餘金額數已由該所市場揭示通告茲量得尙有人欠沈鹤記一户計元四百零五兩已於昨日繳到該所應一并列入餘數内由該所暫爲保存亦經理事會揭示通告矣 
[李森坤須三萬兩人銀並保]  
　　浦東棉花交易所理事長秦錫圭等扭控經紀人李森坤欠銀不付等情由二區一分所函送地方審判廳訊判决押限被告交本利銀一萬四千七百數十兩在案前日有被告之親友到廳求保被告出外料理此項欠欵當奉梅審判廳長諭另須有三萬兩價值之商保方可將李森坤人銀並保云 
[交易所股本收條圖騙案]  
　　絲繭交易所控陸潤生沈楚臣將該所初次繳付錢莊之股本銀收條向人圖騙等情由捕將被告兩人拘解公共公廨諭各存洋一千元交保在案昨晨由廨復訊據原告代表律師上堂譯稱本案内被告尙有多人並未提到請爲展期惟此項收條混於市面商界大受影響云云訊之被告亦延律師到堂代辯要求准被告等减輕交保中西官核供判陸沈兩人各交五百元舖保候再訊核 
[電車碾傷小車夫]  
　　小車夫周光一昨日上午十時許推車行經北四川路被二路電車撞倒碾傷腿足由虹口捕房一千零九十號華捕前來抄錄電車號碼另雇車送小車夫往同仁醫院醫治一面歸報捕頭核示 
[老者猝斃]  
　　昨晚八時許有一身穿黑布棉袍年約五十許之老者行經五馬路滿庭坊猝然倒斃由老閘捕房一千零九十號華捕查見稟明捕頭將屍車送斐倫路騐屍所候騐 
[桂圓行愼之傳訊] 狐狸果能作祟耶 
　　法租界新開河豫成桂圓行失愼各情已誌前報昨由捕頭將該行經理朱聘夫及夥計人等一併傳至法公堂請究先由捕頭稟稱查得被告桂圓行内已有四次失愼精核詰之朱聘夫供此行商人於陰曆十二月初三日盤下計價銀一萬三千元前次失火均係狐仙作祟所致此次商人虔誠焚香一再懇求於初四日由狐仙有字條一紙上書祗須將行内老司務停歇數名即保平安等語當時商人信以爲眞停歇四名不料於十三號桂圓内忽又起火商人雖保火險銀一萬五千兩實係天災請求查察中西讞員會商之下判各交保出外聽候覆訊再核 
[華興里失火再記] 此案關係甚大 
　　閘北五區境内華興里二衖居户起火延燒樓房十餘幢一案已見昨報茲查該區杜署長已提到起火之廣東人何啓清一名訊問一過暫行收押據聞此案内容關係甚大警區尙在秘密偵查中故因何起火及供詞若何均不宣佈容後探明再行續報 
[吳妹妹被拐記]  
　　徽州婦人吳黄氏前日扭鎭江婦人袁楊氏至四區控稱伊女吳妹妹年十八歲陰曆本月初五被人拐逃由鄰居袁楊氏來家通信在法界小客棧内尋見領回詢知係被袁之姘夫夏小樓誘逃藏匿今袁反欲勒索謝儀洋數十元是以扭案請究經顔署長質訊之下判袁交妥保限交夏小樓到案究辦 
[小弟子私奔記] 竟不願隨母歸家 
　　住居閘北楊家宅橋之揚州婦人陳孟氏有女名小弟子近忽失踪前日由該氏在共和路鴻順記本作主吳少山家尋見鳴警扭控回區吳供曾憑媒妁胡春福周登林張佑義作伐聘定該氏爲室近 
女因被母凌虐逃來民家等情陳孟氏供前吳曾央媒來求親並未成立婚約傳到周張二媒證亦不承認乃該女堅稱不願隨母歸家奉判還押候辦 
[駁船夜泊浦東被搶] 碼頭匪徒宜從重辦 
　　浦東沿浦一帶碼頭匪徒充斥近來如遇駁船傍岸索詐洋一元五角不等（名曰保陰費）前晚有張某金某二駁船停泊浦東鴻升公司碼頭因不遂若輩索詐至夜半突來匪徒六七人手執利刃嚇禁聲張將該兩船中銀洋衣服等約值十餘元搶刼逃逸昨經該船户等投報水巡捕房及三區警署請求飭緝 
[兩匪供認搶刦潮音寺] 已解南滙縣署訊辦 
　　浦東南匯縣境下沙潮音寺女尼被盜搶刦報案飭緝等情已誌前報茲悉水警連長王景川在陳家行拘之盜匪二名一名秦永全本地人一名周阿二江北人解經閔行沈專署長訊據供認搶刦不諱供出同黨四人該二盜已解南滙縣公署歸案訊辦矣 
尙有本埠新聞等轉入後頁 
雜評二 
[廣家庭日新會（旡用）]  
　　國之本在家家庭而不改良欲國之良不可得也上海創組家庭日新會有年矣由少而衆由直接相識者而間接相識者積是以推終有普及全國全球之一日雖然中國之腐敗須改進不可一日待矣亦即改進家庭不可一日待無如現社會之家庭有極舊者有極新者有似舊而新者有似新而舊者有家庭分子中有新有舊者使此家庭日新會而僅爲同類者聚樂計則以我之家庭爲本位已足若不僅爲同類者聚樂計實含有改良社會之熱心焉應以一般社會家庭爲本位所謂一般恐階級過多懸殊已甚理想難於見諸事實是宜謀所以通變之道隠寓先知覺後知先覺覺後覺之義如宗敎家之勸導未入敎者入敎然仰企俯就使高於我者不覺我之不足與低於我者不覺我之大可畏而相親相愛夫子循循然善誘人或者其收效益宏焉 
　　記者默察過渡社會之家庭與早經開明社會之家庭大異後者等差大略相同前者組織非常殊異不謀所以溝通之道祇見其用力多而成功少總損失猶在此社會熱心改良社會諸君子其有意乎盍廣厥義 
 
 

Page 12

 
 
本埠新聞二 
[陳金紅請求超豁]  
　　濱良所中西女士昨晨伴送女子陳金紅至公共公廨稟稱據陳女投所聲稱伊年十八歲被賣於山東路三百三十六號門牌鴇婦揚李氏所設之雉妓院内爲娼因苦逃出自行投所求援云云並由專查妓院之西捕摩亞與八百二十五號三道頭西捕協解楊鴇到案請示經中西官得稟向陳女畧訊一過判陳女暫留濟良所楊　押候禮拜四再行訊核 
[欠債人帶出料理]  
　　陰歷年關將屆　上海地方廳梅審判廳長查得民事被控執行未了之各被告一其擔負債額爲數稍微者諭令由押所提出交原辦承發吏帶出料理如果料理不妥仍應帶廳還押以示體恤而清案牘 
[兇犯在押滋擾共釘鐐銬四副]  
　　糾黨毆斃朱金山等案内兇犯小丹楊即楊福生諭奉判决不服上訴在押所向同號押季索詐行兇由張檢察官提案訊明判將該犯再加重大脚鐐二副共釘三副以儆兇横在案昨午該犯在押因鐐重難行又故意滋擾甚將飯碗從窗口擲出當經所丁　報張君諭令再加鐐銬一副共四副云 
[茶壺撃破頭顱] 尋妻無着之衝突 
　　閘北實康里張銘渭之妻張氏年二十七歲本月十五日捲逃無踪旋悉篤住在附近同里之朱阿清勾引姦佔昨日張銘渭向之根究致起衝突張用茶壺將朱之頭顱撃傷由警到來拘入四區警署函送地方廳由檢察官訊供之下判朱送堂醫治一面另派法警將張押赴寳康里張之家内搜查不見倪氏下落遂押解回廳奉諭收押候示 
[吃宵夜吃出事來]  
　　粤人易發葉漢王朱張美福張阿慶等昨午在崇明路十八號半門牌宵夜館内果腹口角起釁互相鬭毆被該店鳴由一千三百零二號一千三百六十四號巡街捕到來一併拘入虹口捕房稟明捕頭諭飭存洋保出自赴公堂候質 
[兜售彩票罰五元] 公共租界之善政 
　　寗波人袁紀生前口身藏各種彩票至虹口武昌路二八三號門牌米店内將彩票取出向店中人兜銷被該管捕房包探譚鳳池查見拘入捕房押至昨晨解由公共公廨中西官質訊之下以公共租界内向不許售賣形同賭博之彩票懸爲厲禁被告不應抗違應科罰洋五元充公抄出彩票没收銷燬 
[華捕馬忠瑞藉端竊洋] 押二年罰一百元 
　　海門人周志岡昨投法公堂控稱民人於日前由原籍來申帶有行李一件内藏現洋二百元行至法租界才北門外向三百五十五號華捕馬忠瑞詢問路徑詎該捕厞但不指引反誣指民人行李内私荱烟土囑令民人將行李寄在萬明德所開之舊貨店内須速覓保人到來如違究辦民人急即至表兄處同來認領不料檢查行李内所藏之洋二百元少去五十元當向該捕理論一味兇横不得已投案請求追究詰之馬忠瑞供實係原告自願寄藏不敢竊洋餘供支吾質之萬明德供實由巡捕偕同原告到來將行李暫寄後由巡捕將行李拆開竊取五十元令民人不可聲張並給民人卡片一紙民人不敢行竊請求查察中西讞員判以馬忠瑞不應知法犯法着押西牢二年外再罰洋一百元充公萬明德罰洋五元以儆贓給原告領去 
[偷鷄賊偷五隻鷄] 縳於褲帶之上 
　　偷鷄賊李阿根昨在北四川路華租交界地方竊取鷄五隻縛於褲帶之上被探侯松山查見當將人贓拘入捕房捕頭諭令押候解廨訊懲 
[公共公廨訊案彙錄]  
　　昨晨公共公廨民四庭由俞襄讞會同英包副領事訊理（一）孔文博訴周邦俊等不理賬欵案結果准展期一個月再訊（二）陳森記訴江顯丞不還取去承造房屋運動費案結果本案註銷（三）鍾四福訴鍾鳳林不還存欵案結果被告請求復訊不准 
　　又午後民三庭由李襄讞會同英包副領事訊理英商鼎豐洋行訴吳春霖辦灰鼠貨樣不符請追損失案結果准吳春霖具結開釋得欵應繳存公堂聽候攤派民四庭由俞襄讞會同日田副領事訊理（一）賈蔭希廷雷聲布律師訴林補靑不理往來久銀案結果候會商堂諭宣佈（二）葉寳珍請求給諭執管遺産案結果准給諭葉寳珍將已故組母葉戴氏所有財産全部執管報紙兩張附卷 
[誌謝]  
　　昨承銀行週報社惠贈二三三號「銀行週報」一册又中華書局惠贈第一四二號「英文週報」第十一卷六期「敎育界」各一册誌此併謝 
中華職業敎育社通訊 
社址上海西門外方斜路三四八號 
[本社附設中華職業學校創辦職業師範]  
科招生通告 
　　近來各處辦職棠學校者粉粉繼起每感師　陜乏之困難本社附設中華職業學校曾於民國八年間附設職業敎員養成科一班畢業以後回至本地服務稱職者尙屬不少遠近同志輒以續辦爲請而各地已辦之職業學校或其他含有職業敎育之機關常委託本社物色職業專科敎員苦無以應因知此項敎員之養成確有繼續辦理之必要爰經草具辦法提交議事員會通過定名職業師範科將於本年寒假後開辦除分函各省敎育廳·敎育會·各縣勸學所·敎育會·及各職業學校外合將本科宣言及簡章披露本欄各機關如需預備此項師資務請於二月二十八日以前保送到校爲荷（凡有來函均請逕寄該校） 
　　宣言　近來各地有志創設職業學校者與已設之職業學校要求規畫改良者往往矣託介紹職業敎師而苦無以應職業敎師不惟對於所在之職業科宜有充分之研究與練習且非熟悉學校所在社會情形不可故爲設學者計惟有就地選取志志職業敎育之人才派至相當機關特别培養第此相當機關何在乎就工藝方面論甲種工業學校修學期長往往重理論而輕實習又乏敎育功課高等師範學校工藝科較爲近似但其入學程度限於中學畢業則選送較難不得已擬以本校承其乏鐵工木工科爲最普通之工藝於敎育上價值最大中小學校實有設置是科之必要板金工染織工爲藝術中之較精細者就需要論急須提倡而各地學校已辦之工藝科以及慈善性質之工廠習藝所孤兒院等大都爲籐竹工以其工作較便而成品切於實用也本校職業師範科之設此五科實本斯意本校設有工塲故學科注重實習且兼習公民敎育此其微意也 
　　簡章（一）宗旨專爲各地公共機關欲創設職業學校·成貧民廠習藝所·孤貧兒院·以及中小學校設職業科者造就專門敎師及辦事人才爲宗旨（二）入學資格須身體强健品性誠實國文清通在高等小學畢業或中等學校肄業一二年者爲合格（三）入學年齡十九歲至二十二歲年齡過大或過小身體孱弱者均不收取一（四）保送機關凡各地公共機關欲創辦此等學校或工塲者皆可備文保送可無庸考試惟須證明其資格及年齡畢業後專服務於保送機關所辦之學校或工塲（五）分科（一）鐵工科（二）板金工科（電鍍工附）（三）木工科（漆工應用手工附）（四）籐竹工科（柳條工附）（五）染織工科（織襪毛巾工附）（六）各科學額鐵工科·板金工科各三十名木工科·籐竹工科·染織工科·各二十名（七）各科年限鐵工科三年畢業板金工科木工科籐竹工科染織工科各二年畢業（八）納費每年應繳用（一）鐵工科學費八十圓膳費四十圓雜費十圓材料消耗費二十圓總計一百五十一圓（二）板金工科同上（三）木工科學費六十圓膳費四十圓雜費十圓材料消耗費十圓總計一百二十圓（四）籐竹工科同上（五）染織工科學費八十圓膳費四十圓雜費十圓材料消耗費二十圓總計一百五十圓第一年入學時每人乃加制服費洋十圓凡有志入童子軍者應另繳童子軍制服費洋十圓統上各費均於入學時一併繳足（九）學科普通學科分公民學·應用國文·職業算衛·敎育原理·心理學·職業敎育·職業心理·科學常識·專門學科分各科製圖·各科工作法·各科實習工塲管理法（十）開學期民國十一年三月一日（當先一日報到）（十一）校址上海小西門外陸家浜 
來件 
[中國公學中學部組織大綱（續）]  
　　第五章　校務會議校務會議·以校長·部主任·敎務主任·指導主任·總務主任·敎員·職員·組織之校長或部主任爲主席議决左列各事一各學科之設立廢止及變更二各種規則三預算决算四各行政委員會委員之委任五學生退學或休學六關於校内其他重要事件第六章敎務會議敎務會議以敎務主任·學科主任·敎員·組織之敎務主任爲主席議决左列各事一學科課程之增减及支配二增設或廢止學科建議於校務會議三學生升組降組四關於其他敎務上之事件 
學科敎授會以各該科敎員組織之規畫本學科敎授上之事務學科主任爲主席第七章指導會議指導會議以指導主任·指導課各股主任指導員·組織之指導主任爲主席議决關於訓育·羣育·體育·作業·美育·各事務第八章行政會議行政會議以總務主任·各常設行政委員會委員長·及有關係之各股主任·組織之敎務主任·指導主任·爲當然會員總務主任爲主席議决左列各事一規畫本部行政事宜建議於校務會議二查審及督促各行政委員會及各事務機關之任務及規程三關於其他行政上之事件第九章行政委員會行政委員會恊助校長·部主任·規畫進行各部分事務其委員由校長或部主任從職敎員中指任徵求務會議同意每委員會人數自三人至七人（但臨時委員及有特殊情形者不在此限）設委員長一人田校長或部主任於委員中指任之以專任敎員爲本部常設委員會如左一預算委員會二審計委員會三聘任委員會四圖書委員會五出版委員會六敎其委員會七庶務委員會八考試委員會九懌業指導委員十調查委員會臨時委員員會·以所任事務定其名稱事畢即行撤銷第十章附則本校學生自治會各組各區及本部所認可之團體得派代表向本部各會議陳述意見本大綱得由校務會議修改本部各課各股各會細則另定之 
來函 
[發起上海市納捐人會來函]  
　　敬啓者見貴報今日本埠新聞欄載有關於上海市納捐人會之新聞一則内有並擬於南北市各馬路分設市民納捐會分會委託各路商界聯合會擔任兼辦已由各幹事分投接洽等語查本會方於本月十五日開發起人會公决定十八日續開發起人會通過會章再行定期邀集市民開成立大會公議擔任設立各路納捐人分會之法别行公布現在尙未决定如何設立分會也專此函達即請大主筆先生登入來函門以照實在謹頌台祺發起上海市納捐人會謹啓一月十七日 
公布欄 
[江蘇高等審判廳]  
　　民庭判决　孫鹤雲與張潘氏爲田面涉訟上告一案（判决主文）本案上告駁回上告審訟費歸上告人負擔楊幼庭與呂寶章因債務涉訟上告一案（判决主文）本案上告及附帶上告均予駁回本審訟費歸上告人員擔季潤之與季榮祿爲田債涉訟抗告一案（决定主文）本件抗告駁回印紙費一元五角發還 
　　批示　顧幼章狀一件爲呈訴曹榮伯等傷害案請延期審理由狀悉該案已審理終結所請延期二十日礙難照准着即知照此批張阿興一件請領印紙費由狀悉准領此批以上一月十七號 
[江蘇高等檢察廳]  
　　批示　陳華春狀悉查當事人對於請求偵查案件如有不服只能聲明再議不能抗告本案原係一種民事糾葛乃該民藉言換卷忽然牽入刑事已屬不合且即如所稱亦只能先向原縣請求查明核辦如果原縣無正當辦法方可來廳爲他項請求今該民不此之務遽以該縣知事身犯刑事請求指定管轄究不知何所稱而云然旣經本廳一再明予批示猶復來廳妄爲抗告核與上述規則均屬大相違悖所請仍不准行此批姜阿孟控訴狀悉仰候調卷核奪此批陳德基狀悉本案上告准予撤銷此批徐日炘追加理由并舉證陳述呈遞一狀業經本廳查閱函送同級審判廳核辦仰即知照此示以上一月十七號 
[上海地方審判廳]  
　　布告　第二號爲布告事照得本廳承發吏王致祥呈請照准所遺承發事一缺業派候補承發吏李中孚代理合行布告仰訴訟人等一體知悉持此布告廳長梅貽榖 
　　判决主文（民一庭）一件判决冷飲甫與張　記因欠租糾葛回復一案主文本案應維持本廳民國十年十一月二十六日之即時判决聲明窒礙後之訴訟費用歸被告人負擔一件决定胡錫坤與馮毛毛等贖單糾葛一案主文本件訴狀准予註銷訟費歸原告人負擔一件决定任修身與沈阿玉貨欵糾葛一案主文本件訴狀准予註銷本案訟費歸原告人負擔一件判决許金華與張小毛因存欵糾葛一案主文張小毛應償還許金華存欵本洋三百元又利洋三十六元壬戌年陰曆正月起之利息以原本三百元常年一分二釐計算應付至執行終了之日爲止但利息并計不得超過原本本案訴訟費用歸張小毛負擔一件判决奚隆金等與沈詠樓等贖田控訴一案主文原判撒銷坐落浦東二十二保五十圖第三百八十三號奚竹亭户則田畝三釐由奚隆金交還借欵本利錢一百八十二千文丁天龍應即放贖沈詠樓黄石卿應負幇同丁天龍向義泰祥貨店理贖該地之責本案第一第二兩審及發還更審前上告審之譤訟費用歸丁天龍負擔（民二庭）一决定張表明訴强進生帳欵糾葛一案主文本件訴訟註銷訟費歸原人賆擔一件判决黄儀生等周茂興借欵糾葛一案主文周茂興欠黄儀生本金洋一百元又欠沈和尙本金洋二十元並上兩欵自民國十年陰曆十月初八日起至執行日止按月二分之利息應一件償還沈和尙其餘之請求駁回訟費歸周茂興負擔三分之二沈和尙負擔三分之一一件决定翁守仁與劉體仁貨欵糾葛抗告一案主文原批示撤銷翁守仁應還朱佑成猪行貨欵准將滙龍鎭朝北門面内後落瓦屋房兩同由崇明縣知事公署鑑價拍賣抵償一年判决蔣進發訴錢銘卿抵欵糾葛一案主文錢銘卿應償蔣進發抵欵洋一百元陰曆三年十二月二十七日止利洋四十元聆陰曆本年十二月二十七日以後利息仍照常年二分起算應付至執行之日止訟費歸錢銘卿負擔一件判决俞嘉美與徐杏芳欵項糾葛控拆一案主文件控訴駁回本審訟費歸控訴人負擔一件判决鮑張氏與秦緝之等因修理費涉訟控訴一案主文本件控訴駁回本審訟費歸控訴人負擔 
　　批示　一件章朝漢狀保王熊記由狀悉已着王熊記迅即另覓妥保矣仰即知照此批一件傳福新狀爲聲明自行解决請求釋放被告由狀悉查被告丁連生係犯侵占罪業經本廳判處徒刑現尙在執行並非本廳因私訴糾葛收押所請釋放碍難照准此批一件朱鴻卿狀交案欵由准交　批一件丁蘭蓀狀保楊根榮由准保此批一件張表明狀請銷案由狀悉准予銷案此批一件謝湘銘狀請執行由狀悉候派吏執行此批一件謝湘銘狀請執行由狀悉已於該民等十三日狀内批示矣此批一件李金揩狀請傳案押追由狀悉業已當庭諭知矣此批以上一月十六日 
[上海地方檢察廳]  
　　布告第一號爲布告事照得本廳受理民國五六七八各年份刑事案内各種證物業經呈奉江蘇高等檢察廳令准並開列姓名案由物品名目布告刑事訴訟人等於一年内來廳認領在案現已逾期除在期限内陸　給領外所有未經具領各種證物自應照章拍賣合行布告商民人等知悉如有願來佔價買受者仰於七日内到本廳收發處領看可也此佈代理檢察長黄用中批示徐阿狗狀悉趙芝仙如果無端尋爾滋閘自可鳴瞽保護所請備案 
之處刑事上無此程序着毋庸議此批蘇湘生狀悉仰候調卷核送此批朱　善鄭振　狀悉仰候函提朱繼善歸案訊奪此批范竹　等狀悉即　候核辦母庸多凟此批印秋生案關田畝糾葛係　民事範劇着自向同級審廳具訴本廳碍難准理此批以上一月十六日 
 
 

Page 13

 
 
   
 
 

Page 14

 
 
自由談 
游記 
[碧瑶游記（十三）] [  顔文初]  
　　最後探視粤僑種植之菜園引山水爲灌溉搭竹作橋依山駕屋具有田家風味誠所謂世外桃源雞犬不驚者聞種菜者言現際雨水缺乏故所種菜蔬皆患蟲病如後來者欲再事耕種須向政府租地開懇欲得一水利相宜地变甚難矣觀畢再駕車行峰廻路轉則一平原地縱横各十餘英里中鋪一平坦大道可容摩托車往還彌望皆爲粟田引山水以便灌溉有三五茅屋錯處田中則皆乙峨羅地人Igorrotes所居也時已十一點半矣乃驅車回寓順途並觀跑馬塲及航空學校停車塲聞自岷中飛到碧瑶祇四十八分鐘可達予等游後之三日飛車爲第一次之試演至中途機忽損壞跌落於羅沙禮示Rosales駕車人幸不傷命其碧瑶之行則仍未達也 
　　論碧瑶一地雖爲局暑俱樂部然有總督公署有市政局有檢察所有裁判所有陸軍有警察有學校固儼然爲一特别區域惟不沾染城市氣習斯所以佳也山若安知匏洛Antipolo清爽雖不逮其萬一其所以號召遊客者陽爲天主敎善信還願地陰則烟賭之窟而碧瑶則不帶此臭味我國名山若五嶽若廬山雁蕩武彝等名山雖皆具鉅觀然論交通上利便論其人工上設施必皆不逮此萬萬最奇者於此等莊嚴都市中時見文身裸體之蠻施腰帶古式武器（乙峨羅地人出門恒腰帶笨刀或手執木製槍劍蓋猶未脫蠻勇風氣也）身裹蔴羶（半開化之民族恒知織布而不知裁衣聞之久客臺灣者云該地生番亦同此狀况迨爲人類進步必經之階級歟）遨遊道路中如在課室中讀菲律賓十六七世紀歷史敎師所指示人類人種之標本又如極時式之廳事中壁間掛起古時代人物圖畫爲最能引起來客興趣也於是可見人類文野之分其進步遲速有不可道里計者矣 
筆記 
[復仇記（四）] [  西雲]  
　　一夕匪衆外出惟留一司筆扎之少年及女任守巢之責時月影在地萬藾無聲娟姑仰天長吁曰吾父英靈不泯必有以佑我方甫出忽一人自後至握女手曰豈猶有復仇心耶若是吾當禀主前娟姑駭極回首視之即司筆扎之少年也强辭應曰余無所言何誣爲叛曰默禱先靈非叛而何娟姑乃作危詞恫之曰汝發我覆今日當先殺汝以滅口語畢袖刃出少年急止之曰娟娘無恐余遭遇殊苦同是天涯淪落者何竟不能相諒余久欲甘心於若輩所遲遲者待時機耳余曩日見娟娘忘仇媚敵心頗鄙夷今日方知有爲而然則吾輩亦可謂同病相憐者矣娟姑初猶懷疑嗣聞其言詞懇摰因傳叩其經歷少年喟然嘆曰余吳姓幼孤苦後聘李氏女爲婦尙未娶爲餬口計入富紳家爲記室二月前忽來一客自稱係岳家所遣聲言吾丈病危急待永訣請乘騎速在余信之遂辭居停逕去不意所至者乃爲匪巢非岳家也知已中計然已身入險地生死惟彼是命矣初匪首喜怒無常刃我者屢旋見余貌清雅令司筆札凡勒索之票皆出余手書以是得延殘喘然殺賊之念未嘗忘也至是娟姑如夢初醒不禁涙下曰據是君乃余之未婚夫矣於是相持大慟遂各剖衷曲並謀報復之計一日匪又盡出吳語娟姑曰時機將至殺賊不遠矣日前匪首刼某軍官公子公子固三世單丁者軍官權勢頗盛近正懸賞嚴捕我輩苟能私通消息於軍官則彼黨不難盡滅娟姑韙其言議旣定一日適匪首壽辰閧然集飲娟姑遂曲意奉承不期酩酊大醉未幾相率倒臥吳啓關急出具狀於軍官并導至巢中匪衆正酣睡大軍擁入一一被縛而匪首已早爲娟姑手　矣及軍官至獻首級於前並訴遇難始末軍官嘉其考竟赦之吳生亦邀重賞且命襄助筆至是大仇旣復二人乃諏吉成婚焉翌日擬他徙忽來一客伏前曰女主人脫離虎口且報大仇仇老主人 
 
[曺塵輝川]  
　　瞑目矣娟姑視之則舊僕生桂也主僕重見悲悒不已轉詢近狀曰自剌匪後浪跡江湖偵求匪蹤徐圖報復頃聞女主殺仇歸來急欲一見故相晤於此於是遂偕之同行焉朱桂爲吾鄉漁人子少時赴東省春間返里則已年逾古稀眉間猶英氣流露有古俠士風余心儀之 
軼聞 
[宦海拾零] [  半塘]  
　　浙人姚某以知縣資格署理太倉州直隸州知州其時鎭洋縣郭某以直隸州知州資格反署知縣一日宴於邑紳錢姓家錢好調侃人半酣忽曰公等亦讀過笑林廣記否姚郭莫明其語旨咸以未對錢曰不可不看笑林廣記載有妻妾論大小一事與公等身分吻合蓋有某士子者娶妻年幼娶妾長年人有詢其名位年齡者妾謂小是他小大是他大姚郭聞言默然 
小說 
[社會小說人間地獄（十二）] [  娑婆生]  
第二回雋人幾輩商略芳名老嫗片詞敷陳媚術 
　　但是阿美也不敢違抝蘭阿奶對胖大姐阿金道曉得了你先去我就來阿寳去後阿美心中想道這間房大概專替客人預備的没有客人來我便没有住這問房子的資格可見吃了這碗苦飯穿的住的任憑怎樣講究全是給人看給人適意的心中頓覺没趣懶洋洋的坐在牀前小椅上發呆經不起後房的蘭阿奶又連喚了兩遍只得没精打采的到後房睡覺去了後房房間雖是桌椅齊全床鋪乾淨比起前房來刦有天淵之别其時蘭阿奶已經睡了便喚阿美國榻蘭阿奶道我恐怕你一個人到驀生地方來有些害怕所以同你同睡明後天徐媽來有人陪你了阿美也不響解衣就寢蘭阿奶又在枕頭上發話道阿美趁今天閒空我有幾句話要交代你的你聽好記好了阿美道什麽話蘭阿奶道此番到了上海來做生意上海這地方不比得杭州好做的地方也有難做的地方也有你是杭州做慣了的杭州的做法用到上海來恐怕有些不對的因爲上海這個地方要搭點架子起來人家方纔看得起太隨隨便便了人家就要看輕了你看輕看重本没什麽要緊不過在做生意賺銅錢的上頭即大有分别人家越看重你越要轉你的念頭越轉你的念頭他那銅錢自然肯往你身上用一些兒不可惜阿美道媽什麽呌做轉念頭蘭阿奶笑道痴了頭這個你全不懂這是一句上海常用的話轉念頭就是一心要同你要好的意思你想客人如果一心要同你要好他那錢還有什麽捨不得麽只怕一樣你讓人家看輕了覺得就是念頭轉着了也不足爲奇那末你也不來他也不來你也不願意多化錢他也不肯多破鈔我們大家不是要喝西北風一年半載之後我固然是蝕煞老本你也回不得家鄉見不得爹娘豈不是大家没趣故此勸你以後做客人要大大的留神萬萬不可以像杭州的土辦法那是要吃虧的大過你也年紀輕也難怪你拿不定主意我看以後那個客人應該同他要好些那個客人應該疏遠些那個客人應該巴結些那個客人應該格外遷就些一切由我來作主我旁觀者清在暗中看凖了告訴你你聽我的調度親疏厚薄依計而行阿美呀不是我誇口的話早則一年半載遲則兩年三年金鋼鑽大珠子包你滿頭滿手載不了插不了那個時候你要想着你媽今天的話句句是金石良言了蘭阿奶只顧談得痛快淋漓不提防樓下忽然如天崩地踏的一陣響聲正是　 
　　蕭娘布就迷魂陣　凖備痴兒入彀來 
　　不知樓下響聲是什麽緣故欲知後事如何且聽下回分解 
餘瀋[  徐位銘]  
　　朔風怒吼彤雲密布六出紛飛宇宙都白人在斯時不啻進一帖清凉劑一切功名利祿皆不復置念雖然世之作如是想者能有幾人哉 
 
 

Page 15

 
 
   
 
 

Page 16

 
 
常識 
常評 
[亡國之兆] [  老圃]  
　　明朝末年烟草始入中國蓋自呂宋傳至漳州莆田其後盛行名曰淡巴菰當崇禎末年雖三尺童子亦食淡巴菰其始官府下令禁止民間私種者處徒刑而種者不止嗣下嚴令犯者處斬然卒因邊軍以此禦寒疾禁令漸廢據言當時喫烟者始用竹管燃之以火見者皆大怪指爲妖孽以爲亡國之兆豈知不幸言中轉瞬而明亡明亡固不由於喫烟然喫烟要爲明末不祥之事今則盛行紙烟人力車夫饔飱且不繼必口銜紙烟其傷財害生姑弗深論但觀今之女子衣似兩當褲如犢鼻吞烟吐霧恬不爲怪亦一望而知爲亡國之兆此事雖小可以見大妖孽本由人興不必奇鬼怪獸乃爲妖孽也 
經濟 
[商業問題之研究（續）] [  吳柬初]  
零售業店肆虧損之一（火災） 
　　零售店肆開消浩大往往所入不敷所出而店肆之盈虚須視凈利之充絀爲斷不能以所入之草利作爲盈虧之標凖所言草利係指賣價與進價相差之數例如米之進價爲每石十元賣價每石十二元二百石米可獲草利四百元然尙未除去開銷也大抵商店之開銷不外人工廣告租金納稅保險燈火電話運輸包裹修補改造等此外所謂虧損如破壞爛賬偷竊遺失及貨品房産之損耗均可列於開消項内按草利内减去上項開消後而猶有餘利可得者即爲凈利凈利無論何業究屬爲數不大在商店不竭力减少虧損雖草利甚巨要不得算爲賺錢也 
　　普通言之商店之虧損有二一内部管理不善一外界事變發生但良善之管理能防止外界之事變火災即其一也 
　　按每年商店在火災上之損失爲數極鉅據保火險專家云火災之釀成百分之五十並非不可免者其所以爲患如是之巨者强半由於人民事前不知預防火發不知救滅目今一般敎會大學如金陵滬江等有鑒於此特設救火一門每於習練時亂撞警鐘佯作失愼使學生習於急救之術此法如各校各商店能接踵興起則此後城市之炎災自可减少多多也 
釀成火災之主要原因大略如左 
　　（一）火柴爲患（一）用後隨意抛擲（二）兒童嬉玩（三）鼠蟲咬嚼（四）重物壓疊（五）裝袋摩摖而燒着者（二）烟囱破裂或游塞 
（三）火爐與烟筒過於燒紅或貼近板壁靠着地板或天花板 
（四）洋油燈爲患（一）燈芯過於　下（二）點時上油（三）加油時近火（四）熄時由罩口吹下 
（五）用洋油或格士林引火或生爐電 
（六）室内儲格士林 
（七）垃圾堆積 
（八）吸烟 
（九）近鐵路火熖落下 
（十）天然燃燒或炎署燥炸 
（十一）電力過足及走電 
（十二）煤氣爆裂 
（十三）燃放爆竹演放烟火及火棍火球 
（十四）熱灰貼近木頭家具及易於燃燒之質料 
道德 
[西方格言（二四二）] [  謝介子選譯]  
　　愚者恒閉目而是（本區）（Pnuch） 
　　能自主其舌將無病與餒之憂（德意志諺） 
　　饌當食女當嫁（英吉利諺） 
　　愈醜者愈惡鏡（德意志諺） 
　　淺人愈多言（英吉利諺） 
　　人心之火最明（丹麥諺） 
　　罪過相尋（英吉利諺） 
　　法律爲宗敎之半（土耳其諺） 
　　烏合之衆非卽團體也（英吉利諺） 
　　金錢永可爲健卒（莎士比亞）（Shakespere） 
衛生 
[整頓藥店之我見] [  徐雪緣]  
　　商業之中與中醫最有關係者厥惟藥店緣我國舊俗凡病人經醫士診視立方後須再經藥店之照方配藥方克携歸煎服由此可知藥之一業亦宜有學識者爲之蓋與醫士同負救濟人命之責任故也然今之執是對者大半市井失學之輩不特毫無藥學知識而且缺乏道德觀念致藥品中有應製者不製應焙者不焙蜜水炙者或反拌以醋鹽水炒者或反和以酒不明藥性不辨藥味任意混淆功用盡失若此而醫生欲冀收指臂之效豈可得乎更有醫方所有而店中或無者則代以他藥或醫方所無而店中頗多者則妄爲投入於是温凉雜進燥濕並用或上焦之藥反用以攻下大毒之味誤當以補品致病人服之輕者加重重者不起藥之誤人豈淺鮮哉此種弊病在城市開通之處或可少見而窮鄉僻壞及較小之市鎭則時有所聞蓋鄉間講究衛生者少故市儈易售其欺也病人旣直接受其害醫生亦問接喪其名不加整頓醫藥前途何堪設想而整頓之法維何照余意見宜凡各醫士聯結團體分途進行 
　　（一）調查　藥店中藥品種類至爲繁雜若經調查頗費手續各醫士宜預定日期輪流至各藥店用精密之眼光審察一切若藥品中有霉腐者命之剔除缺乏者命之添置配製失當者命之重行修合 
　　（二）講演藥物雖可由調查而命其改良但臨時之配方凖否不能常相監察何由而知則各醫生宜於平日時向執藥店業者廣爲勸導詳爲講演以喚起其道德觀念而灌輸某藥學知識二者若得奏效則醫藥界可收指臂之效而疾病之人亦可免危險之虞矣願中醫們起而提倡之（乙種酬） 
敎育 
[怎樣推廣中國女子的職業] [  孫彭]  
　　我國女子埋在黑暗的裏面幾乎是一點生路都没有了無論窮的富的都是醉生夢死昏昏沈沈過那奄奄無生氣的 
 
[大政治家唯一的成績]  
吧兄口 
除了侵略搶刼没有政治 
　　生活直到今日還没覺悟啊唷二十世紀的時代還能容有這種事情嗎 
　　中國女子所挨過的生活據我所見的大約如下 
　　上等家庭做父平的待遇女兒對於吃的着的雖然很能夠稱女兒的心但是對於女兒意志上的情願却完全不肯依從無論什麽事都要任父母的心意至於中下等階級的家庭更不用說了不但不給他入學校讀書連吃的穿的總要比待兒子差一點甚至有把女兒當賣品賣給人家作婢作妾作優伶作娼妓使女兒一生不能得到人類的平等幸福呌人家看成極下賤的人至於嫁了人的女子其痛苦更有不可言狀者爲什麽呢因爲要靠丈夫吃飯故無論什麽事也祇好一任丈夫專權甚至受翁姑的虐待丈夫的打駡也無處伸訴這幾種地方就養成男女不平等的惡習但是推原其故都是爲了經濟問題女子經濟獨立就可以不受舊式家庭的壓迫但是要什麽樣才可以使女子經濟獨立呢就是要推廣女子的職業女子的職業怎樣推廣呢第一要素是應當施以相當敎育但中國的敎育男女實在很不平等要是多辦幾個女學校國家的經濟又很缺乏試問怎麽樣呢唉可憐中國的女子敎育破産了我再三想不出好的方法來有了有了就是男女同校了講到男女同校的問題現在已由討論的時期變爲實現的時期了辦男女同校的到也很有成效我以爲没有開女禁的學校也可以早些招收女生了如此女子的敎育與男子平等女子的職業當然也能推廣了當敎員咧營商業咧養蠶咧女子都可以去做推廣女子敎育的方法的確祇有這個好些除此以外是我不到别的法子了中國女子的職業旣可以藉此推廣了女子的經濟也能夠獨立了那麽社會上不平等的事情也不會發生這不是很好的現象嗎（乙種酬） 
雜錄 
[賭徒黑幕] [  雲間翔鹤]  
　　越昨乘滬寗車至無錫遇鄉人於車中偶談前次亦乘此車在四等車上見一年約二十外之少年舉動土氣一似不甚出門者自言曰囊中銀餅甚多携帶殊重惜無處可以花銷旁坐一老者聆少年言即曰君言殊失當苟爲胠篋者所聞則前途危險殊難逆料少年似甚感相與寒暄兼通姓氏旣而少年離座小便老者笑向旁座者曰是雛可欺也設以法餌之吾人今日車金可取資於彼旁人亦微笑諾之俄而少年入原座老者復言曰長途悶甚盍小做輸贏以遣沈寂可乎少年詢以何法聚博老者曰途中誰携博具余有良法簡而且易諸君能從我戲乎衆唯唯老者即出一白絲巾攤於板上旋取銅元十枚面前置一枚對面二枚左三枚右四枚復出銅元一握不計數乃語衆曰此中四門視余手中多寡以定勝負設手中十一枚則一勝十二枚則二勝餘可類推言畢即以銅元當衆攤數於是勝負乃决少年及衆人俱出金相博合局者初僅三四人後漸增至五六人七八人至數十人始則互有勝負約一時許老者藉故停局適車至某站老者與少年三數人俱下車去未下車者互詢勝負則無一贏者中有一人愁眉不展者久之忽向板上一拍曰悟矣悟矣衆皆目注其父問何悟則曰彼之所博黑幕也頃下車者數人皆爲一黨僞不相識造成一局誘人隨其彀中旣而余亦下車以語相識有人語我曰此種黑幕行之久矣向祇長江輪船有之近則車上亦有之惟三等多上流人物恐被窺破故每在四等車上車中除查票外無人出入得於膽行之每見開車之前有人在車頭招待見其人情警者則指向他車愚笨而帶土氣者招之入座乘客以爲站上之人不之疑也至於賭法則亦不一或以紙牌百張分花白各半賭時純以調換取勝或以竹簽代之總總鬼蜮令人莫測子之所見僅其一端耳噫時勢艱難得錢不易一旦誤入迷局合家老幼啼饑甚至旅費無著自尋短見寄語旅行人勿圖倖獲墮其術中况年關已屆務須格外謹愼是所深盼（乙種酬） 
問答 
[劉仲華問] [  隨]  
　　民國十年六月三十日統字第一千五百五十九號止之法律書坊間已有出售但以後公布解釋修改及廢止之法令何處可抄尙希海内法律家不吝賜敎爲幸 
答可購閱政府公報 
 
