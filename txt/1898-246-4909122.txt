# 1898 - 246 - 4909122

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫　碼洋三角○醫醕　義碼洋三角○臨譮指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何興碼洋一角五分○六科準繩六套實洋六元○醫門法律碼洋一元○醒世　錄碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論振興工藝須擇民間繁用之物本輕價賤者先行製造]  
　　自通商以來洋貨之銷於中土者日增月盛以致華人之錢流入外洋靡有底止就大宗而論洋藥也洋布也洋藥爲中國人民之害爲中國一大漏巵固不待言自華人競尙洋布不特銀錢流入外洋卽凡種棉織布紡紗之處男女廢工民間驟少此一種進欵不免日漸貧乏民貧則商務不困而自困雖興紡紗織布之局旣不能銷之外洋且不能給民間之用大抵毎立一廠至少亦須三四十萬商本不易卽不能多設且祗能織一種之而現在風氣雖開卽洋布一端恐尙不能與西人爭利究其所以然之故大抵自製之布貨雖不亞於外洋而價不能减於外洋民間所用遂不能舍洋而就中蓋凡倣製之物非價值較賤斷不能與之爭利日本於三十年來倣行西法而於工藝商務尤得奥竅故理在泰西之貨日本皆能倣造且能與泰西無異而價值較泰西爲賤致華人日用東洋之貨而不知西人亦因其價值之賤而樂購之日人能隠攘泰西之利者職是故也方今朝廷欲振興商務精求工藝詔書屢下以勖臣民大有三十年來日本維新之局直督榮制軍於五月二十八日承准軍機大臣字寄二十六日上諭振興商務爲富强至計必須講求工藝設廠製造始足以保我利權王文韶面奏粤東商人張振勳在烟臺創興釀酒公司採購洋種葡萄栽植頗多數年之後當可坐收其利又北洋出口之貨以駝絨羊毛爲大宗就地購機倣造呢羽毯等物亦可漸開利源前經　准道員吳懋鼎在天津籌欵興辦等語著榮祿飭令該員吳懋鼎張振勳等卽行倣照舉辦但使製造日精銷路日暢自可暗塞漏巵務令該員等各照認辦事宜切實籌辦以收實效仍將如何辦理情形由榮祿隨時奏報將此通諭知之查外洋酒稅甚重酒價甚昻酒之銷路甚廣能仿造以分其利固屬美舉駝絨羊毛等物自行製造以遏去路卽此二種苟能精求亦可稍製西人之肘然但遏去路未遏來源商務終難起色近來民間日用無一不用洋貨祗就極賤極繁者言之洋火柴縫衣針洋皂洋燭洋綫等幾幾無人不用一人所用雖微而合總數亦頗可觀洋火柴洋燭現在滬上亦有製造然銷路未暢外洋之貨仍源源而來可見本國之貨祗居十之二三若洋線洋針洋皂外洋之貨日銷日暢宜先設法製造大抵商務貴乎交易而就目前而論當先遏來源後求去路華人非不欲興辦皆因無利可圖而止其無利可圖皆因講求未精製造之不得其法且商人資本不易旣無督率鼓勵之者遂　循面不能舉辦自在官爲之創如洋針洋線之類貨目繁多宜一一搜求廣爲製造務使中國之人盡用中國之貨然後推之外洋此亦商務中本末先後之序若但求製貨以銷之外洋無論所製之貨不能與洋人無二而中國之人仍用洋貨通盤籌算終未得便宜也若新奇玩好之物值雖貴重惟有力者方能購買利之溢出者萬不如價賤之物之多洋人以此求中國之利中國宜照此以收回其利此經商之要策也所望袞袞諸公一一條奏庶朝廷可洞悉其微而商務得振興之實也 
[本館接奉電音]  
　　昨日午前京師飛電傳來上諭二道硃筆一道敬謹譯登○七月十八日奉上諭湖北襄陽府知府員缺著錫綸補授欽此同日奉上諭步軍統領衙門奏遵旨查封倉犯房産並緝獲倉匪情形一摺所有現獲之李大等十四名口著交刑部嚴行審訊餘依議該衙門知道欽此○十九日奉硃筆吏部奏遵議禮部尙書懷塔布等處分一摺朕近來屢次降旨戒諭羣臣令其破除積習共矢公患並以部院司員及士民有上書言事者均不得稍有阻格原期明目達聰不妨芻蕘兼採並藉此可覘中國人之才識各部院大臣均宜共體朕心遵照辦理乃不料禮部尙書懷塔布等竟敢首先抗違藉口於獻可替否將該部主事王照條陳一再駁斥經該主事面斥其顯違諭旨始不得已勉强代奏似此故意抑格豈以朕之諭旨爲不足遵耶若不予以嚴懲無以儆戒將來禮部尙書懷塔布許應　左侍郎堃岫署左侍郎徐會灃右侍郎溥頲署右侍郎曾廣漢均著卽行革職至該主事王照不畏强禦勇猛可嘉著賞給三品頂戴以四品京堂候補用昭激勸特諭欽此 
[續錄湖北王宗師遵旨敬陳管見變通武科摺]  
　　一衡校各藝宜分先後也武試向憑弓箭雖有善射命中猶難操劵故入選者不過及額洋槍命中較易眼明手穏必無虚發試官之取舍甚難武人之進身太易砲須通力合作去取尤難若令人各演放一出則視表進彈納藥拉火一人爲之遲鈍可知縣有童生百人已非一日可以校畢不獨　方官供應太煩有廢閣公事之慮卽考生候試日久旅費亦屬不資皆非所以示體恤擬請先憑槍準沙汰一次接試　量繪圖體操有可觀者始校砲準砲彈一出動須數金减之又减而後試之則藥彈不至多糜試官亦較易從事故考生爲充兵地步不能不先明砲理試官爲注重地步不能不後校砲準鄂省考試人數目前而論但患其多應先從縣府試如法層遞沙汰不得悉數送考大率縣試送府五倍於學額府試送院三倍於學額人數少則稽查易而去取當矣一童試鄉會宜分難易也前所言者臣僅就武童應試而設槍砲圖算之外尙有工程臺壘橋梁鐵路電線地雷水雷以及考究各國兵法古今戰例馭兵馭將用馬用步擇地列陣量敵設謀等等皆武臣分所應曉之事亦各國現所通行之例然一人之精力有限武童之涉獵無多豈能求全責備應請將童試鄉試會試三考飭部分别酌定淺深明示階級俾有依據臣之愚見童試以槍砲體操及初級圖算爲率槍砲抵弓箭體操擊刺抵技勇測算繪地抵内塲去取以内塲爲準鄉試以中級圖算及工程繪圖兵法策論爲率會試以高等圖算及馭兵禦敵簡器列陣並各國軍政山川險要爲率其餘臺壘各項均宜别爲等門之學編成隊伍難入試章至考生應用何項槍砲兵部已行文南北洋咨取各種名目擇善而從體操名式器具種類亦多應由部中擇定一式繪圖立說與三考章程一體頒行天下以免歧異行之數年或出新 
 
 

Page 2

 
 
器或得新理仍宜隨時修改也一清釐册檔以便行法也戸口册籍爲國家之大政其重與輿圖相等譬諸一家子女碑僕之多寡與夫房屋田産之坐落操家政者鮮有不知推之一國何獨不然近惟八旗尙有檔册可稽此外各直省久已視爲具文不過冬防編查保甲奉行故事而已以國家至要之政至難辦之事付諸佐貳差役之手册籍盡屬廢紙丁口永無確數至使一切　政皆因之而束手而兵士籍　不清尤爲軍中最大弊病逃亡不能窮其鄉里則號令不明賞罰無以及其妻孥則恩威莫樹將領飽空額之餉無以發其覆士卒奮百戰之軀無以恤其家其應募而來也如烏之合其怯敵而奔也如烏之散雖有孫吳難善其後今兵士悉由考試則有廪派保之識認連環保之互結由學而縣而府層層稽該又准指攻槍冐則其三代年貎籍貫一無落空以之編入營伍人人皆有身家之慮無敢干犯紀律則約束更自易易營勇練兵如准一體應考宜將此條切實舉行雖營童應試例有明文然一營之中欲求其身家可靠井里可指者往往難之嗣後營中汰去老弱卽補試兵不數年而兵籍　然矣一兵額試額宜權通法也考泰西各國額設之兵俄爲最多約九十萬次如德法皆五十七八萬英以水師立國陸軍僅二十萬奥意幅員較小亦二三十萬美國兵數較少近亦議添汲汲皇皇如恐不及誠以今日之天下西人所謂藥彈世界不得不藉以圖存中國地方數倍於奥以二十二行省計之内地小省至少須練兵五六千海疆邊塞衝要省分約須二三萬而根本之地尤當倍之通計練兵至少三十餘萬方敷布置考試旣與行伍合而爲一以武生充正兵通計學額約止三萬僅敷兵額十分之一又除去調堂肄業之生則須滿十數届歲試始足此數新舊參差老幼間雜豈復成軍必無如此辦法現任練防各軍盡係募兵一兩科内隨汰隨補尙無慮此久之募兵汰盡武生僅敷兵目哨弁之用應改將考過縣府院三塲之武童年力及格者選充正兵略叅德國之制其升遷至千總爲止將領則拔自學堂及新章中式之舉人進士並定三年簡閱一次擇其年限已深者退爲後備兵有事聽調而以新選者補其缺庶幾士氣常新得生力之益後援有備無不繼之虞至原有之緑營兵本同虚設軍興以來得力蓋寡其名實相背與今之武試正同參遊都守同　地方之責而盜案考成武轉輕而文轉重似亦不得其平擬請汰八存二專司緝捕盜賊如外洋巡捕兵之例庶責有專歸餉無虚擲此臣又因選士練兵而連類及之也以上七條臣謹就目前槍礟考試情形陳其大略日後各省徧立武學堂將佐开兵皆可悉出於此卽海軍馬隊亦不外乎是庶收兵無不學將無不才之效而其要則在經理之得人如眞能破除情面實心辦事　不日起有功否則雖有良法美意祗屬空談中國積弱之故非盡立法之不善而在奉行之無狀也臣管窺蠡測何補高深祗以事關考政不敢安於緘默是否有當恭候聖裁抑臣更有請者從前軍政行伍爲重科舉聊備一格今旣合科舉行伍爲一事兵士皆從學校中來必能稍知大義已非募自田間一無知識者可比則尤貴博選將佐能通曉各學素具公忠之人以統率之所有現充統帶等官應請飭下各省督撫嚴加甄别年老無能不諳時事緩急及沾染嗜好者汰之從前立有戰功者優給奬銀令其回籍以樂餘年亦以昭朝廷體恤勞臣之意方今上下均已變通成法核實整頓而將領守拘瞀之見横梗於中恐難集事爲政在人經有明訓似亦不可置之緩圖也所有遵旨議覆變通武科緣由理合恭摺具陳伏乞皇上聖鑒飭部核議施行謹奏 
 [｀｀P>星使過寗 
　　金陵采訪友人云欽命駐紥朝鮮大臣徐晉齋星使交卸蕪湖關道後謁見安徽撫憲隨卽起節入都月之望日道經曰下命駕入城晉謁南洋大臣劉峴帥傾談許久然後辭出　赴中正街公館聞尙須小作勾留也 
[微旌暫駐]  
　　天津訪事友人云直隷藩憲裕壽泉方伯於本月初十日到津與督憲榮制軍商辦大差小作勾留仍回省會駐卽側聞皇上擇於九月十五日恭奉皇太后起蹕故方伯擬俟下月常駐津門恪恭　事 
[匪黨肆刼]  
　　廣州訪事友人云石井地方向駐女勇一營附近居民藉資保護前月西匪倡亂由大憲調往防剿以致境内空虚匪黨乘間而入本月初旬有赳赳者十數人明火持械至岡背望岡茶頭黄聖堂四鄉肆行搜　自去自來如入無人之境　黄聖堂一鄉有絲　數家被刼存貨約值銀二三千兩擄脅鄉人肩荷而行至龍眼洞始遣回毎人給以工資八角目下鄉民咸切杞憂擬辦傳練以衛閭閻亦未始非補救之一策也 
[嚴訊庇賭]  
　　廣州訪事友人云粤東紳士鄧禮賢等前以賭館林列由官弁賄庇等詞控諸督署譚制軍批飭將被控之西關汛李弁撤任交藩臬兩司將各種劣跡查訊明確禀候察辦於是藩臬兩司會委營務處總辦富太守差傳局紳鄧禮賢彭光瑩鄧卓騫潘肇元到案諭以西關汛弁得賄庇賭南海縣丞索規肇事已由撫　許大人撤任懲辦惟所控汛弁恃有護符縣丞因向索規被賭徒轟斃一人傷七人又在積金巷賭館肇釁致被賭匪轟斃行人一名究竟是非虚實必須集訊明確方可定案爾等務須據實指明以便錄供通詳紳等唯唯稱是旋卽訊積金巷賭匪轟斃行人後有無苦主報案　乃四月間事何以遲至今日始來禀究答稱此事係得之傳聞並無苦主控呈惟聞南海縣尊曾臨塲相騐耳又訊李弁所恃護符係指何人答稱李廣恊雖屢行札飭嚴查而賭匪終未盡絶近更到處皆是紳等因此起疑實爲地方公事起見並無他意詰以南海縣丞到塲索費被賭匪轟斃者是何人氏答稱是日彼此轟擊各有損傷嗣經查得祇傷七人並無命案太守問畢卽照錄供詞詳請上憲定奪 
[閩垣缺米]  
　　福州訪事友人云自五月間米價奇昻後民心惶惶幾有不克終日之勢幸經官紳設法平糶藉齊民艱嗣經善後局提調秦子質太守禀明上憲委柴蘭谷可馬赴湘採辦詎料湘民意存遏糴見是處某號錢米鋪係太守昆玉所開率爾遷怒搗毁一空並糾衆至縣署肆行吵閙迨司馬購得若干石運閩已延擱一月之久以致氣味略有霉變現在估計此項米石連運脚毎石約需銀三兩半然市　只值錢四千文之譜共計應虧萬金辦事之難不於此可見乎○福州非産米之區所有民食向資溪海接濟不料近有一種奸商反將本郡所産之米販運出口現經上憲訪聞已檄令黄大令逢年前往長門琯頭一帶查察矣 
[甌江火警]  
　　温州訪事友人云本月十一晚十點二刻鐘時東門外招商馬頭之右某箍桶店中人潑翻火油燈燃者鑤花登時回回熊熊　入　鄰恒盛魚行房屋時西北風頗勁祝融氏左衝右突銳不可當一霎時恒盛春記益順　記恒川甡記益昌聚發廣泰裕太寶興十家牙行均成灰燼迨各水龍馳在澆灌而火勢已趨至西首延燒洋廣局金大昇雨傘公所隆興茂興順豐館各鋪洎文武員弁聞警馳來分投彈壓火已逼近城門洋龍無地可容只得在其滋曼旋延及外横街一帶直至鐘鳴三下火勢始稍殺然横街兩面已俱燒至城閩極目江邊一片焦士太師坊亦被燬壞惟甌海新關及魚棚廟如魯靈光殿巍然獨存事後查點被災者不下百數十家誠浩刼哉所異者　芸舫封翁住宅貼近甡記行後椽柱焦灼火已射入揆厥形勢萬無可救而竟獲無恙稅務司因洋關西向逼窄久有恢擴之意乘兹火後擬購各行鋪基址以廣關屋照會關道王觀察請飭員丈勘觀察允之諭令永嘉縣秦大令於十四日午刻携帶丈算書勘丈界址以便給價惟各行戸雖遭意外而故土情深尙思重整旗鼓不願遷讓未知在上者能體貼商情别籌艮法否 
[蘭亭眞本]  
　　紹興訪事人云會稽縣署前高後低堪輿家謂爲機形機者織布器也機之織布也必有梭署大堂後宅門前有河一道名曰衙河任民間舟楫往來穿衙而過蓋卽以舟象俊也附會之說殊　可笑惟　河久未開濬日形淤墊天偶亢旱舟楫不　民　實多未　會稽 
 
 

Page 3

 
 
縣孫大令現擬東自保祐橋西至日暉橋一律雇夫挑濬從此打槳往來不憂阻滯矣○郡城龍山書院小課向惟試以經解詩賦現奉上諭改試策論初六日課期任厚甫大令命題生員旣富加教議問地方利弊童生深耕議問稻有嘉種以何者爲宜 
[上海官塲紀事]  
　　前日上海縣黄愛棠大令忽患　症刻尙未痊昨日遣家丁投道轅請假數天○上海縣黄大令探悉新簡出使朝鮮大臣徐晉齋星使行將到滬因飭辦差丁役前往碼頭伺候○前法租界讞員鄭景溪大令調辦漢口鐵路工程兼鐵路學堂總教習昨日部署行裝挈同瀛眷附招商局江寛輪船前赴差次本邑官塲及梓鄉親友咸　舟次送别大令深致不安再三遜謝旋各分道而散 
[醫院紀聞]  
　　南匯縣人陸炳生在楊樹浦華盛紡紗廠内專司機器昨日午前正在工作之際偶不留心被機器軋斷二指鮮血直流痛不可忍立卽昏倒在地經廠中司事倩人舁送同仁醫院求治雖無性命之憂恐終難免殘廢矣○蘇州人王某向在新閘京江公所爲司事前日因事出外行經北泥城橋忽有某洋人高騎駿馬迎面而來不及避讓竟被撞倒左足骨被馬踏斷後經巡街捕到來將王舁送仁濟醫院醫治未識將來能步履如常否 
[馬路工程局瑣案]  
　　太倉州屬崇明縣人孫福子挈妻蔡氏於本月五月間來滬有向爲蟻棍之陳鳳鳴唆令將妻賣去前日成議由孫領妻前往蔡氏不允在途倔强三十三號巡街捕勇詢知緣由拘至馬路工程局昨日朱森庭明府升堂研訊孫供年二十有五本年五月十三日偕妻自原藉來滬暫居於浦東爛泥渡堂兄恒喜處小的初無鬻妻之意後遇向識之同鄉人陳鳳鳴謂與其貧苦難堪不如將妻價賣卽由陳說合賣與同鄉人某甲明府得供命跪於旁飭提孫蔡氏訊鞫供小婦人年二十有一嫁孫多年在籍與丈夫開設糕餅店爲業因乏　本不能支持故偕丈夫至上海詎被暗中圖售小婦人不從在途爭吵由捕拘解至案求請大老爺恩鑒孫恒喜供年二十有九在浦東爛泥渡開設鞋底作福子係小的堂弟五月間偕妻至滬卽住小的家中後因無可謀生由小的給予盤費洋銀一元四角囑令回籍迄今約有月餘不知在滬有鬻妻之事今蒙傳訊叩請訊察陳供小的亦崇明人年四十有六在廳署爲差役不敢唆孫賣妻明府怒判令重責三百板孫福子游湯不端亦屬咎有應得判掌頰二十下蔡氏不卽歸家隨夫逗留滬上亦有不是判掌頰二十下著孫恆喜具結領回○李長興在南京街某姓處　得木柴一捆由十二圖汛捕拘解馬路工程局昨日朱森庭明府提訊之下判責一百板驅逐出境不准逗留○前日傍歇時崇明縣人王仲華在十六鋪橋南首新馬路中華樓烟館開燈吸烟流氓包耀福向之訛詐口角爭毆由二十號巡街捕勇拘解馬路工程局經朱明府提訊王供前日在愼記木行購買樹木除付洋五十餘元外尙餘洋數元被包前來索詐糾衆扭毆幸有巡街捕聞聲而至拘案請究明府以包不法已極判責二百板具結交保 
[英界公堂瑣案]  
　　日前戴生昌小輪船局代元泰豐綢莊裝運縐紗七十疋被竊報案後經包探竇如海查悉係陳永春所竊贓存某船戸王學桂尤阿二周德榮處卽往吊取原贓並有當日曾呼令渡岸之划船戸姜阿二一併于昨晨解案請訊戴生昌遣夥投案請領原贓陳永春供寗波人一時糊塗作此犯法之事所有縐紗七十疋業已吊到叩求恩宥姜阿二供是划船戸當日陳雖令小的載渡因情形可疑未允後卽另喚他人實與小的無十求鑒尤阿二供陳言縐紗係友人託寄故允暫存周供小的於此事並不知情求恩鑒察王學桂供尤阿二之事小的亦不知其細鄭大令據情商之梅繙譯判將行竊之陳永春及窩贓之尤阿二各責二百板管押一月周德榮管押一月船主王學桂亦有失察之咎判罰洋二百元姜阿二無干省釋○賭棍胡阿五毎日在天后宫擺設賭攤引人賭博前日有同類之虞阿多先在是處設攤胡斥讓不依突出利刃刺傷虞之手腕後經六十七號西捕拘獲於昨晨送案請究虞阿多投案申訴前情並請騐傷胡阿五供不敢行兇偶然失手將虞推跌受傷叩求恩典大令判枷號十四日並罰洋五元給虞爲養傷費包探孫光華拘解小工謝采芝馬阿成到案禀稱二人在公和祥碼頭竊取舊　多磅是以送案公和祥管馬頭人投案請究謝馬供認行竊求恩大令判各枷十四天以儆○包探秦少卿拘解積竊黄柴甫到案禀稱此人前曾犯案懲辦今又不知在何處竊取棉被一條送案請究質之黄柴甫供寗波人自知該死惟求寛宥大令判責一百板遞回原籍○洋人亨連生失去衣帽等物報捕後經包探沈阿鶴查係李長生程阿大二人串竊後由王阿大楊阿才質錢分用一併　送請究大令略詰之下判將王楊二人各責一百板管押十四天李程各責二百板管押一月○洋人禮脫失去金表一枚疑係粤婦瑞蓮所竊由捕送案管押英廨嗣洋人念其無憑恐有寃抑投廨訴說請准交保大令准之○同裕昌洋貨店日前失去羽綢三十疋疑同事劉蘭卿所爲報捕後由包探朱天林將劉拘獲嗣知同謀者尙有彭高二人遂著押候查獲再核 
[法界捕房瑣案]  
　　昨禮拜一讞員朱森庭明府蒞捕房命提竊取玻璃之施阿榮竊鞋之施華郎竊烟袋之張阿三竊烟槍之陸川寶分别責懲一并釋出○賭棍周星源前因聚賭騙取程稻邨洋銀二千餘元被程具控迭經讞員訊責押追迄今日久分文不繳昨日明府命提至案著先行枷號一月期滿笞責四百板○程福田串同俞錫生等揑造契據向西人柏禮才抵銀八百兩經西人具控迭經前讞員鄭大令訊供追繳程先繳銀四百兩餘以田單作抵自願限二個月歸楚大令以其有意玩延著先枷號兩月昨日明府命提至案著　緊措繳延　嚴比○王四因竊取烟鎗荷枷示衆昨日命提案疎枷照原斷笞責一百板釋出○舉人張士模前控夏以鴻糾股開設洋貨號虧欠　銀五萬餘兩經明府訊供交保出外限日理明昨日張投案遞禀聲稱各莊追逼欠欵求爲追比明府著保將夏交案移縣辦理○邵榮春前控張阿和貼票欠洋四百五十元經前讞員鄭大令訊供飭交董蕙芳保出赶緊理處迄今逾限已久昨日邵投案求追張阿和偕保人董蕙芳遞禀求請寛限明府大加申斥擲還禀詞著赶緊辦理延干究追○小東門裕德押店執事張雲卿控學徒趙敬修竊取所典各物值洋一百四十餘元迭經前讞員訊問趙供認各物俱寄存舅母朱周氏處大令命提至案訊問著將趙先行交保出外措繳詎料趙竟置之不睬迄今爲日已久昨日張投案求追明府飭提趙敬修至案略訊數語著押候提朱周氏到案解堂嚴訊 
[解欵聲明]  
　　啓者前以川賑緊急由嚴筱舫觀察籌墊規銀一千兩當經彚入第一批解欵内曾請登報聲明兹接筱舫觀察函稱因須解交顧緝庭方伯辦徐海賑山芋乾欵囑將前墊川賑一千兩籌措轉交等語敝所當卽籌措規銀一千兩代交緝庭方伯再乞登報聲明上海陳家木橋電報總局内籌賑公所謹啓 
[招認死客]  
　　啓者本月十六日信昌隆函送年約三十餘歲之病人來所身穿白洋布短衫藍洋布褲元色斜紋緊身馬甲赤脚形似爲工藝者據稱由鎭江附吉和輪船來申在船忽發顚狂似潮州口音語無倫次難查姓氏無處安挿請爲留醫等語乃將隨帶衣箱毯子各一件并英洋十元四角一併送交敝所當經代爲留醫服藥數次未能見效至十七日在所身故報據信昌隆答云請代安殮登報招認并云曾據吉和輪船羣房言此人似由鏡清兵輪來未知確否爲此當衆將衣箱開看除將箱内元色斜紋棉襖褲一套令穿著入殮發壇待認外餘存曰夏布短衫一件藍洋布褲一條箱一只并有洋文白紙一張所載不知云何又有六月十六日鎭江全泰盛信局收條一紙内開收到怡和黄廷坤洋信兩元代寄汕頭合順本鋪者所有之洋除代買棺木及扛力看夜等錢外尙餘一元五角一并存在敝所如有親族認領請央妥保來所述明認領可也此啓滬北棲流公所司董謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三潭月影]  
　　杭州訪事人云浙省學海堂在西湖蘇公祠畔爲諸孝廉肄業之所本年春會試時各孝廉咸公車北上故於七月間始行甄别先由監院禀知撫憲　中丞示期初八日在堂扃試先期塡册外府州縣例由本籍地方官起文移知監院備卷其有寄居省垣者則由省中孝廉出具保結以杜混冐至塡册日期定於上月杪截止届期廖中丞親臨點名委候補府韓太守紱監塲收卷題爲元憲宗頓合州釣　城一年不克思繞西蜀上游其得失若何論使先覺覺後覺義午初蓋戳後　太守命駕回城限於次　辰刻繳卷由監院打成包封送至太守處轉呈撫憲評定甲乙　向來江干賭風甚熾經保甲總巡黄大令紀年查禁重辦後此風爲之漸息現又有著名賭棍汪某在錢江對面長河頭開塲聚賭大令遂帶差役會同江防水師統領鮑副戎友章調撥帥船前往　捕本月初八日之夜徑至是處先令兵士登岸四散分布大令遂率差往拿賭徒見差役無多思欲拒捕而兵丁已隨後繼至乃不敢敵紛紛如鳥獸散當塲捉獲十六名帶回省城從嚴訊辦○浙省官米局發售洋米初定價值毎升六十二文嗣於本月朔日减去二文初六日又减二文而糴者仍屬無幾府憲以米價尙未大平民間謀生不易爰於初九日起特减至五十二文一時往糴者紛至沓來頗形擁擠官憲深恐滋事特撥勇丁十名在彼彈壓○本月初九夜二更時忽聞警鉦四起居民咸出外往觀但見東北角略有紅光片刻卽息次日探知太平門内長官弄某姓草屋失愼焚去一間幸四面並無毗連之屋故不至延禍他家○自入伏以來居民多患疾疫迨交秋令天氣依舊炎蒸患急痧者日有所聞本月初四日華光巷安濟廟客僧某彳亍而行忽爾倒地有好善者見之急投以痧藥終不見效旋經人舁回卓錫之所已赴西方極樂世界矣是夜紫陽山麓露宿一乞丐次早視之已魂歸泉壤遂由地保報請善堂給棺收殮諸如此類不一而足攝生者尙其愼之○普濟堂各善事向爲餘杭孫和叔廣文經辦邇者廣文選授教職不日呈請考騐前赴任所領略苴蓿盤中風味是以董事一席已先辭去現聞郡城各大紳擬請孫仁甫明經接辦○武林門外餘杭塘上懋森油鋪學徒　某年未志學頑劣異常鋪主深惡之本月初四日又因細故觸怒其師酷受鞭扑李不自悔恨竟於夜間濳開後門飄然遠遁不知所之鋪主尋　無蹤查檢失物約值青蚨十餘千而李之父母反以子生死難知至鋪吵閙鋪主則以竊物惓逃責令賠償擾擾紛紛各執一說勢將涉訟公庭旋由薦保人等再三勸解令俟尋獲李子再　理論○淫戲久干例禁現經租界會審委員陳司馬查悉垬宸橋二馬路新開之陽春　園時演畫春園梵王宫等戲劇雨意雲情描摹盡致最爲風俗人心之害爰飭差傳館主到案諭令停止不得冉演一面照會日領事官出示曉諭 
[索欠互毆]  
　　胡家木橋十六圖地方前日有鄉民徐春春徐海林唐雲卿等因索欠互毆海林力不能敵身受重傷後各扭至圓通寺巡防局控訴劉穆庭二尹審實情形判責春春二百板雲卿交保一併釋出 
[上海縣署瑣案]  
　　豫興東洋號股東李兆祥卽雲書與吳竹崖因帳轇　涉訟經年吳以李兆祥匿帳不算案懸莫結等詞遣丁赴府臬各憲上控前臬司吳廉訪批云查閱抄黏惟據稱該縣臨訊時旣不吊閱議單又不檢核帳據以揑供之欵卽予押追等語而查閱堂諭議單帳據曾否吊查亦未提及如果控詞不虚則草率訊追自不足以折服其心仰上海縣速卽按照控情查明議單帳簿究竟有無侵挪秉公復訊核斷毋稍偏倚切切此繳等因札行到縣黄大令奉札飭提李兆祥到案前晚倩李二尹提訊吳供號内照職員核算應餘五萬七千餘兩實緣李兆祥聽從潘純穗唆使將各貨貶價濫售職諫阻不依致有虧折李又不將帳目算清反將職原籍家産房屋發封計銀五萬餘金并三千兩之血本亦被扣除主實不甘求請飭令李兆祥到土地祠面算應還當還二尹曰歴年生意究是盈餘抑是虧折答稱均屬盈餘李供二十一年分確係盈餘二千餘兩至九月間被吳收去帳銀一萬餘兩請追二尹得供判曰　案延宕已久疉訊供詞各執限李兆祥於一日内邀集同業　正人訂期禀明以便派差帶同吳竹崖到洋廣貨公所會同將進出各帳算明盤清存貨禀復兩造遵諭而退○租界包探孔阿才等貼票倒帳一案前臬司吳廉訪札飭上海縣提案嚴追前晚二尹提訊孔阿才　當初確欠洋銀七萬料理以來僅欠三萬左右金濟堂供前開恒康莊所欠票洋具已理清二尹駁曰淮揚道一千餘元分文未繳尙稱理清耶一再研詰始供尙欠一萬一千餘元沈蘭汀供倒莊時共欠六萬元現在除還尙欠三萬六千元華雲甫供萬泰莊係黄廷芳所開小的祗欠金濟堂三百八十元商明出外措還所欠黄賜福之洋有會　可抵欠孔阿才四千元俱有原根可追俞阿福供前開福泰莊所欠孔阿才洋八百元除還尙欠三百元裘阿林供在汪老四店内爲夥汪欠吳沛廷洋八百二十元刻已央人擔保束雲坡供蔣月樵托小的貼換　洋六百元蔣現逃避童長慶供欠沈興山洋二十三元沈雲龍託貼票洋三百餘元亦有會欵可抵徐子卿供欠洋一百五十元金阿四借小的莊票洋上四百元黄廷芳供前開萬泰錢莊欠空票洋一萬元被首先逃走之徐松溪所累二尹問衆曰黄賜福刁榮卿現匿何處皆稱不知二尹曰爾等蓄謀騙錢情同盜刼被害喪家自盡者不知凡幾迭奉上憲札飭嚴辦遂判孔阿才黄廷芳沈蘭訂三人釘鐐收禁外監金濟堂亦應收禁姑念苦求在一月内理清暫與華雲甫等六人分押待質自新兩所金如不能　期理清再行收禁著各人赶緊繳欵如違血比○法公堂移送在江孚輪船滋閙圖　之任桂生張得勝陳有明張二子王友才張裕堂李春生士蘭生八名訊責枷號在案現已期滿地甲禀請核示李二尹命提至案問當日究係何人起意呈案小刀是何人之物衆皆抵賴不承二尹判一併收押改過所 
[南市馬路捕房紀事]  
　　有某　者不知何處人老態龍鍾蹣跚步履昨日午後行至南市新馬路三泰馬頭忽然内急在途大便二十七號巡街捕勇見之拘解馬路工程局捕房捕頭　著管押旋念甲已年老從寛開釋○沈阿毛在南市楊家渡擺設糖攤備有花骨頭誘人賭博十九號巡街捕勇以其違章　至馬路工程局捕房管押二點鐘然後釋之使出賭具當塲銷毁○錢開元在新馬路久大馬頭竊取邵金和東洋車上之踏脚布爲邵所見扭住爭毆當由四十三號巡街捕勇拘解馬路工程局捕房捕頭著管押二點鐘邵由其友向榮保去錢則無人具保飭捕驅逐出境○昨午王順卿高杏泉二人在南市新馬路萬聚馬頭左近爭毆由某號巡街捕拘解馬路工程局捕房捕頭盤詰之下王稱被馬欠錢七百五十文高稱被王欠錢五百七十文結算不符因而口角捕頭著高給王小洋一角不准多事○沈榮春前晚在新馬路祥記馬頭坐於鐵欄干上十八號巡街捕勇見而喝阻詎沈不服反加詈駡捕勇忿甚拘解馬路工程局捕房捕頭令覊押二點鐘後由其友薛祥郎保去○昨日上午有殷兆　陳富貴二童在南市新馬路祥記馬頭附近彳亍　啼五號巡街捕勇見之解至馬路工程局捕房捕頭詢問其故供稱均寍波人在虹口天后宫後福昌機器店習業因偶不留心將外國尺損斷被師驅逐出外旣不敢回店又不敢歸家是以沿途啼哭捕頭命暫留捕房未幾由其師到捕房具領捕頭准之 
[美界捕房瑣紀]  
　　前晚十二點鐘時有廣東無賴張阿九劉阿福莊阿亨陳阿根在虹口天撞路高謌粤曲響遏行雲二百八十五號巡街華捕以夜深人睡不應在途喧叫向前喝阻詎料若輩依仗人衆抽出鐵尺將捕亂毆捕窘甚立吹號呌召得二百三 
 
 

Page 10

 
 
十六號三道華捕前來帮拿究以寡不敵衆二捕均受重傷各流氓始一哄而散昨爲捕頭所知勃然大怒立飭各包探恊同二十三號西探將四流氓一併拘入捕房押候解案重辦○有名桂發者不詳其姓專在虹口胡家橋一帶欺侮良愚藉端索詐亦流氓中之著名者　前日身坐脚踏車逐電追風自鳴得意至虹口小菜街轉角處適有甬婦某氏迎回而來不及奔避爲桂發之脚踏車撞倒頭觸街石流血如注桂發竟不回視如飛而去後經氏夫某甲向桂發理論桂發邀集同黨竟欲行兇甲見勢不佳當至捕房控告未知捕頭將如何處置也 
 [P蘇省官報 
　　七月十三日二品頂戴河南題奏道孫壽昶浙江人由籍來候補道何福海由寗來卽辭海門恊鎭丁華容到儘先遊擊周家福湖南人由京來遊擊周遠明禀知交缷管帶蘇防右營差知府舒體元禀辭赴鎭江揚州公幹同知王秉忠自木瀆厘局來知縣姚守彝由錫金厘局來又方廷鴻禀辭回常昭河工米捐局花翎同知銜新選六合縣知縣吳大照浙江人由寗來補用守備秦子山禀知奉委帮帶蘇防前營昨日到差分省補用州吏目高文茂山西人由廣東來縣丞王嘉懋謝委本轅監　卽日到差五品頂戴遇缺先補用巡檢胡登衡四川人由寗來五品頂戴指分江蘇試用巡檢陳德修浙江人奉撫憲騐看到省五品銜分發江蘇試用從九品胡棨光湖南人由京騐看來省禀到前任溧陽縣楊志立於十二日亥時在省寓病故 
 
 
 

Page 11

 
 
   
 
 

Page 12

 
 
   
 
