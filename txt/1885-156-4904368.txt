# 1885 - 156 - 4904368

 

Page 1

 
 
[增選三塲俻要告巳] [  點石齋主人啓]  
　　國家以四書文取士選本之多日翻花樣洵爲多士揣摹之助惟經義策學袛有單行並無合刋亦憾事也兹有掃葉山房以藝林瑞玉三編類皆淸　雅正根柢盤深後來諸選皆無能出其右惜原板漶漫續刋豕魚爰不惜工資囑本齋校讐再四付諸石印合以五經正鵠策學大成近科舘律諸作名爲三場備要後附曠視山房學庸全章題文以補其缺三塲程式亦列入焉璧合珠聯取携良便習舉業者當亦先覩爲快乎約壬五月中出書如欲　購書請至掃葉山房面訂此佈 
[皇淸經解石印精本出書] [  點石齋主人啓]  
　　皇淸經解全書爲儀徵阮文逹相國選刻解經各家於學海堂計一千四百卷通志堂後又一鉅觀也咸豐丁巳燬於兵庚申善化勞文毅督兩　　刋之又續刻八卷共訂成三百六十册卷帙繁重繙閱較難携帶舟車尤多不便本齋不惜重價購得阮文逹初印善本付諸照相石印文取勞文　　刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱寒暑而書成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精縮印　簡而又簡居則易於繙閱行則便於取携於重規疊矩之中得挈領提綱之妙以此問世更無並駕齊驅者矣好古家宜各置一編以俻稽考惟本齋　印無多恐不敷海内士林購取譬如逐鹿捷足者得尚其先覩爲快乎現巳躉數售出欲購者請至上洋新北門外新昌寨行法大馬路南申昌號及　六堂書坊面訂可也此　 
[中法詳約書後]  
　　中法罷兵停戰以來中外人民無日不望議約之成以冀先覩爲快而乃遲之又久中朝除畀李傅相以全權之外復簡鄧錫兩星使赴津與傅相和衷共商法人則派巴特納至津會同辦理而一切往復商酌則仍由總署電逹法京命金君登幹與法外務臣妥商兩國欽差皆不置一辭但俟議成之後共相檢閱公同簽名而已以是盼之愈切成之愈緩直至前口滬上始接津沽電音謂四月廿七日業經畫諾人心爲之一快然其所謂約欵者則猶未見也前者紛紛傳說或言十欵中巳允其七三欵則斷難允行或謂十欵已全數訂妥或謂中朝不肯俯允之三條法人亦願遷就以期和議之速成凡此風傳固難定爲確信亦非盡事出無因以故心旌搖搖愈爲不定至廿八日晡時而滬上中國官商皆接有天津電傳急取閱之則約略和欵十條字句甚簡於中猶有所歉待至子初二刻而津友飛電亦到譯之則約欵全文較之官商所得之電音尤爲詳盡雖其中電碼稍有傳訛之處然核之前後兩電大致相符本館悉心紬繹當可無誤足以取信因而細加玩味反覆詳觀數十遍不禁以手加額曰此次約成而中法之和局從此可以大定中法之睦誼從此可以永敦善乎其無懈可擊者乎其第一欵謂越與中國之邊界由法人安撫自弭其亂則是法人自此亦不用兵於越但事安輯之而已如是則越民可以安越民得安則我中國大皇帝之心亦安法船固不復過北圻與華界中國又何用派兵赴北圻也第二欵謂法與越自立約章均聽辦理或欵爲中國之棄越南不知越南之所以連年不得定靖者以法人欲爭保護之權故也聽其保護則越南安而中國亦安不聽其保護則越南不安而中國亦不忍自安况越南政令不修民貧土瘠不善辦理前此西貢之爲法所踞初未嘗告諸中朝實爲不足顧惜此次中國之與法搆兵蓋亦我中朝一念之仁不忍藩封小弱爲法蹂躪耳倘法人而亦能安撫越民自弭其亂則又何必過於梗阻故其所以聽法之與越自立約章者仍是愛全越南而於中國之威望體面有何碍焉第三欵爲限期兩國委員會勘疆界之事自是要着其北圻現在邊界臨時或稍有改正亦屬當然但得兩國皆有裨益又何求焉第四欵謂兩國人民倘有彼此過界自應由兩國地方官給予護照以杜弊竇當亦彼此允洽第五欵謂華與北圻陸路交界准法人通商其地定有限制其通商之在華邊界者一在保勝則爲滇南之邊一在諒山則爲粤西之邊所有利益與各口通商無異中國則在此兩處設關收稅法人則在此兩處設立領事官以自保其商人說者或疑法人有漸入滇粤邊界之意不知但准其通商而中國於此設關收稅是亦兩有裨益與各口通商局面初無二致亦不必過慮也第六欵訂期三個月兩國派員會定通商章程俾資　守其稅有稍减有不减其稍减者亦不過雲粤邊界而由陸路進出者則仍不减卽其所稍减者亦與各口無涉則亦無甚關礙也第七款法人於北圻一帶建造鐵路似乎法人獨擅其利然中國如欲建置鐵路亦未嘗不可但雇用法國匠人而招募工人法亦無不襄助且指明不得視爲法獨受利益則是鐵路之利益亦仍我國擅之無所失也第八欵謂此約以十年爲期至十年期滿方可續修然則倘照此約章或有未臻妥善之處期滿之後可以從容商訂益加美俻矣第九欵謂法軍在基隆者立卽退出海面搜查之事立卽除去以便商情其在中國海面之法兵則以一月爲期當從臺灣澎湖全行退盡此一欵閱者最爲快慰盖日内謠諑紛紜傳言不一有謂法人欲借澎湖數年以屯兵船者有謂法人欲開基隆煤礦者聞者莫不色變神駭今得此語列於約欵之中明示以法兵必須盡退則中國人民魂夢俱安卽行旅帆輪各船亦皆放胆遄行一無阻滯今而後喜可知也第十欵則言前此與法所訂和約除有應改之外其餘仍前遵守凡此十欵於中於法兩得其平中國旣無損於聲威法國亦得沾其利益早能如此則前者中國何必有馬江之戰何必有鎭南關之師法人何必有諒山之役兩國之兵何必躬擐甲胄親冒鋒鏑兩國之商何必中途被截裹足不前兩國之民何必風鶴頻驚流離失所可知兩國朝廷本自有休兵息民交隣睦友之意前此之所以齟齬者亦示曾相見以心焉耳自是厥後睦誼常敦邊塵不動享太平之福於億千百年謂非兩國無疆之休也哉書竟爲醮三爵 
[本舘接奉電音]  
　　　昨日在京友人專電傳來本月二十七日諭旨一道謹敬譯登○四月二十七日奉旨朱琛轉補翰林院侍讀王文錦補授翰林院侍講欽此 
[天津飛電]  
　　昨晚十一點三十五分時本館天津訪事人發來專電云中法和約告成後錫鄧二星使卽于本日起節回京又云潘伯寅大司宼亦于本日乘輪船抵津合亟錄登以供衆覽 
[法官出示]  
　　中法和議旣定日昨本埠法國領事官已出有告示大略謂前此搜查船隻阻截漕米不聽往來現在利約已成兩國大臣均經簽名故將此禁除去無論貨物糧米均可隨時裝此宣明自此海波不揚行旅均可 
 
 

Page 2

 
 
放胆矣 
[英人戒嚴]  
　　香港循環報云二十日有英國輪船名記連押利到港載來三十八墩重巨炮於二十一日卽由九龍船澳起運盖是炮留爲英鐵甲船名阿今面暖者或有偶誤而承乏需並有火藥一萬磅亦以備此鐵艦之需另有砲彈開花砲等甚夥以供各船之用此外機器砲五門更續有軍裝由後期到之輪船名邊押地載來皆欲有備無患者也 
[都下叢談]  
　　阜城門外月墻根鳥雀巿於十四日淸晨有某孝廉帶領小童購鳥七籠約有三百餘頭定價京蚨四十千當卽查點錢票全數付給遽命小童將籠解開使各鳥縱翮遠舉翺翔雲表好事者詢及何故據云遵祖父遺命每年四月十四日放生一次非敢祈福冀免災耳○十六日早上駟院呈進御馬四匹鞍韉齊備以備皇上乘騎經御前大臣伯慶二邸諭將棗騮黑色二騎帝入乾淸門内騎試頗覺合宜二十日皇上卽乘此馬赴南海豐澤園○近聞北海内各宫殿亭園經内務府履勘亦擬稍加修補以壯觀瞻○朝陽門甕城廟有狗伏供桌下此已列報日前文鎭軍路經該處見無數男女圍繞廟前當詢該處官兵始悉其故鎭軍大怒遂卽下車持馬鞭親至供桌下將狗逐出面諭看廟人嗣後不准藉端惑衆如違此諭定干嚴辦於此見鎭軍之持正○十六日保和殿考試試差計翰詹科道部曹中書共有二百八十餘員俱由左中門領卷而入進保和殿内兩旁羅列矮桌均設座墊每員一張上有姓名各按次序不准亂座試以經文一篇四書文一篇詩一首日暮交卷不　遲延並賜奶茶點心等物禮待儒臣可謂優渥矣○西直門内大街路北樺皮廠地方某宅於十五日下午六點鐘因焚香餘燼燒去佛堂二間耳房一間幸各旗汲桶猝至取水亦易遂卽撲滅並未延及他房誠不幸中之幸也○吏部出示現有翰林院孔目一缺前經武英殿國子監咨送投考人員到部本部擬於五月初一日奏派考試合行示傳該員等務於五月初一日黎明携帶筆硯前赴上諭館以備點名給卷考試並携同出結同鄉官前往識認如出結官有陞遷出差各項情事另取同鄉京官印結如不及投部者卽於是日帶同出結官前往識認就便投遞目赴考各員如有就教就職者俟實授時卽行將原就教職呈明註銷云云查孔目一項例由校錄及肄業五貢由各該處保送考試亦入官之一徑也○皇上於二十九三十兩日在北海内小白塔前永安宫外閱視乾淸門侍衛等步射查侍衛恭備御閱步射果能五矢穿札例有賞賚彈冠有慶可於一矢卜之矣○南海内豐澤園等處由内務府派匠興修已列前報近由内廷傳出奉旨所有南海内各項工程着於十八日一律修竣故現在南海承修各工所需瓦木油畫各項上匠由西苑門放入計二千數百名之多云○内務府因廣儲司庫内帑項無存現計應放各要欵已有數萬兩之多業由内務府飛咨長蘆鹽政及粤海關監督各將應解五月節生息銀兩以及課稅銀兩赶緊設措務於五月節前委解來京赴廣儲司交納以便開放各項要需母得延宕蓋内庫隨收隨放存儲無多每遇要需爲數甚鉅者必咨催各關籌解誠非大庫可比也○京師地面於十六日下午六點鐘大雨溝澮皆盈平地水深數寸至八點鐘漸息芒種之前得此甘澍上慰九重之祈禱下沾四野之田疇使白太傅見之又將賦喜雨詩矣○神機營震字關花馬炮隊驤字威遠洋鎗馬隊精字威遠鎗砲技藝隊銳字威遠槍砲技藝隊並捷字勝字威遠二隊留營洋槍練兵於十九日初更各赴該本隊練兵廠内守晚以便二十日黎明列隊出城在黄旂教塲内演練大陣合操○善厚帥派員帶領馬步官兵數十名進京請領餉銀火藥鉛丸等項於十十日赴總理神機營投遞咨文一俟開庫傳領卽當運往通州防營○山左顧某素精岐黄之術僑雇京華五載於北户外之屨恒滿也近接家書知老母時切倚閭之望顧遂束裝就道三月中旬路經任邱縣城南十餘里時方薄暮顧以歸家情迫貪行半站不料突遇緑林客九人手持刀鎗將顧車攔阻顧見强人早已拳伏如蝟所有白銀二百餘兩並細軟物件盡被拿去及盜遠颺始報縣騐勘邑侯贈以程儀二十金勸令先行歸家一俟將刼犯弋獲時追起原贜存案待領○前報登甘肅新疆巡撫劉中丞會同譚制軍金軍憲擬於烏垣設立同文舘咨請總署酌派熟習洋文人員前往教習後生俾資辦公一則兹聞總理各國事務王大臣會商准如所擬辦理已揀得通曉外洋語言文字之繙譯貴君派往該處交劉中丞差遣委用不日卽可前往矣 
[金陵絲價]  
　　昨有金陵人來信云頂好鄉絲每百兩開巿十九元現已减至十七元左右經價在三月間每莊五十七兩刻减至五十三兩尚無顧而問者綠硤石細絲開盤祗得廿四五元加上運脚搖工等費每庄經不出五十兩云 
[閩茶續信]  
　　福州茶巿情形已登前報兹又接福州西信云刻下該處茶商與洋商未將諸事議妥以致内地運出之茶數十萬箱堆積機房礙難銷售不知日後如何定議也 
[江省雜聞]  
　　九江關稅應解部儲與貨釐鹽釐稍有區别十三日候補縣薛銓管解此項銀兩進京交兌○稅契一項定例著爲雜欵不與地丁糟糧名曰正欵者推原例意寶寓用一緩二之義也下而差催上而委催各有規費近則差委頻仍急于正欵矣如江省十三府屬俱有委員催征稅契各屬又差催嚴急自不待言惟望父母斯民者不失雜欵二字例意卽爲萬家之生佛矣○票錢通行民閒稱便日久不免獘生湖南人某甲向某鋪買貨議價已定付致大錢票一紙某鋪卽到致大照票以便行用經致大店夥察係假票問明來歴卽將某甲拿獲送保甲局訊出某甲住某客棧當經飭差前往起獲板片圖章一併轉送南昌縣訊押此後假票之風或可少息乎○某委員移住樟樹下之某公館爲日未久前月杪被賊竊去銀數百兩當經報明南昌縣查緝迄未破獲某委員親坐南昌衙門守催必返原璧而後已○江省應解福建軍餉上月解赴廣信河口交兌訖委員甫經回省十二日復委蘇光篤續解前項銀兩仍赴河口似此絡繹輸將仰見大帥籌顧邊防不分畛域也 
[鳩江叢錄]  
　　蕪湖洋藥稅釐局章程儘征儘解各土棧號所購之土必先投局報稅黏貼印花始准進口及出口時須呈請比銷分運單沿途照騐至洋行之土則進口後由買客自行投稅然奸商巿儈希圖漁利往往向洋行買得烟土多方藏匿繞越偷逃欲其自行投稅者實屬絶無備有近自改章增稅以來梁小若觀察深鑒以上情弊特札令沈輔廷剌史詳細妥議章程及添委員巡勇月支薪水口糧等事按剌史於通商洋務素所熟諳廉幹精明中外悅服想必有以善其後也○本月十八九二日大雨滂沱雷電交作灣沚方山忽發蛟水衝至蕪湖東南鄉田間盡成澤國至二十夜鄉人相率入城報灾翌晨鄒雋之明府卽帶同書役前往勘騐至其被災情形及有無淹斃人口俟有續聞再行詳錄○去歲本館所出畵報中曾繪少婦騎梁一事兹悉此事自涉訟縣署後案懸日久雀角未平某姓婦恃其悍戾之性勒逼某飯店出洋三百元始可了事飯店主不堪其擾竟於日前吞烟自盡當經家屬赴縣呼寃未悉堂上人若何判斷也○廿二日薄暮時曹家巷河南某姓家晚炊遺火致兆焚如各水龍聞警齊來協力灌救閱一點餘鐘祝　氏始命駕而返是役也計焚燬十四家俱係貧户露宿風餐當必不堪其苦矣○記名簡放總鎭前署長江水師蕪湖營左領都司李聯甲都戎明亮於本月十八日疾終任所二十二三日受吊二十四日發引暫厝北郊吊者盈門俻極一時之盛○本月二十四爲蕪邑新進生員入學之期午後一點鐘後諸生齊至縣署謁見鄒雋之明府隨送至學宫謁聖行三跪九叩首禮禮畢旋詣明倫堂行謁見學師禮小坐而散鸞旗招展雀頂輝煌濟濟蹌蹌誠足增璧水之輝而壯泮宫之色矣○蕪采營標下弁兵春夏兩季大餉於念四日 
 
 

Page 3

 
 
開放是日王梧岡叅戎親坐堂皇各弁咸親身報名具領魚貫出入毫不擠擁喧譁軍律森嚴一斑可見 
[禾中近事]  
　　嘉興縣差某於廿三日乘醉至班房揭去堂諭被管役所見禀明邑尊當卽升堂提問該差一味胡言邑尊大怒飭責白板枷示頭門該差可謂咎由自取矣○廿七日北門内晉昌衣莊入規傳富春班在天后宫演戲一臺前報謂譚寶元衣莊入規者悮也○咸豐十年四月二十六日郡城陷於賊士民殉節者不少以後郡人痛定思痛每届是日倩緇衣黄冠作水陸道場以妥幽魂並請府尊及兩邑侯出示禁屠嗚呼赭冠削平迄今已廿載餘矣後生小子不見兵革日以飽煖淫佚爲事爲一念及當日情事當有蹙然不安者然則此舉又烏可少乎○嘉興縣於二十二日起開徵上忙錢糧并收南糧每石奉奏定章程扦收錢五千四百文秀水縣則於二十四日起設櫃開徵聞嘉邑分櫃在南堰鎭猛將廟秀邑分櫃在新塍鎭云○紹興人甲乙賃居端平橋之東初時合開豆腐店後因虧本拆出甲之爲人素有忠厚之目而乙則從諸無賴游屬向甲借貸一不遂意動　逞凶前日乙知甲賣脫肥豕兩頭得洋十數元復向甲借甲婉詞謝之乙卽扭甲亂毆乙黨出爲調處罰甲酒筵兩席並出洋數元甲畏乙勢無如之何及歸家告其妻妻忿極潛服洋藥至乙處毒發斃命經北麗坊地保拘乙送縣朱邑尊於廿六日帶同刑仵書役騐得確係吞烟斃命但事從乙起再四問乙乙不承認飭責一千板仍不認再責一千五百板隨飭地保將屍收殮甲乙帶回答押 
[集欵造橋]  
　　距淞鎭西二里許有橋焉以其毗鄰泰興庵鄉人遂以庵名名之橋係架木爲之長十餘丈年久失修傾圯日甚一遇大雨泥濘行者往往傾跌近經淞鎭紳董擬勸各號店商集資二千緡重爲興造無如各店皆袖手旁觀不願襄助昨日紳等晉謁營務處朱星鑑觀察求詰絹助觀察允之並許募諸各防營以全善舉諒不日捐有成數當可鳩工庀材矣 
[開騐有期]  
　　中法和議已定海道可通海運滬局遂定於五月初六日開騐漕糧並諭交米人等先行赴局掛號以憑挨次查驗云 
[菜巿難興]  
　　前日有魚販陳文溪吳阿榮王阿炳韓士奎韓林奎諸人至捕房訴稱我等素在英會審公廨對面空塲上擺攤餬口今忽有徐煒金鍾　春等商通公平洋行經收房租人汪姓在五福弄中關設北菜巿房屋祗四十餘間强令魚販搬去并有夏永生王小福李阿林多方挾制務在必遷但該處祗容四十餘　且蔬菜等物亦不能擺卽僅就魚販而論亦有二百餘户安能齊往若分二處則彼處固難興旺原處亦必凋零似此情形必犯衆怒我等深恐釀成大禍因請拘拿爲首之人嚴行約束麥總巡飭卽提夏歸案頃又有人至公平帳房吵閙洋東鳴捕拘拿昨晨解訊陳等由訴前因并有魚販五六十人齊來跪求飭停北菜巿夏供小的惟代公平洋行經收是處房租每幢每月租洋一元另有小費二百文由小的所得設有人來租定房屋則卽知照洋東並無强令搬往之事公平西人訴稱開設北菜巿招徠魚販皆出自願斷不勉强他人何故致擾釁端汪成全稱是處房屋係徐恬山之業向曾託公平洋東經收房租刻徐因空閉甚多向洋東言定新設北菜巿與我毫無干涉我旣爲洋東之夥祗有惟命是聽而已北菜巿旣不能興我當向徐告訴惟徐現不在滬容返時向之商止陳等又稱端節在邇各魚販皆望生意起色并期國帳似此擾攘紛爭恐壞巿面請爲出示以　魚販之心黄太守商之易繙譯謂該魚販之願移與否决不能勉强陳等可仍舊安業不得再至公平行尋釁違干咎戾夏永生管押候示所有搜出之洋十餘元存俟給還又諭汪不得任意妄行致干咎　汪稱所有已移者皆出自願萬無强令人移之事現旣衆情不願當向徐言明停止所有已經拆去墻壁之房屋復當砌好所費工程我願認賠設徐不允則任其自行經辦收租我不願再爲于預太守頷之揮令退出詎各魚販等咸謂此事實由汪唆使大聲喧嘩似欲扭汪毆擊太守見而喝阻重爲開道再三若輩始退汪亦同洋東回去 
[憲示照錄]  
　　昨報列新關騐船一則兹將邵觀察告示　錄左方以供衆覽欽命二品銜監督江南海關分巡蘇松太兵備道邵爲出示曉諭事據海運滬局禀稱沙船承運江浙兩省漕糧向於冬間封關騐船承運上年漕務兌運較遲現在中法和議已成海道通暢禀請暫行封關以便騐船兌運等情現定於四月二十八日封關除諭飭大關及各牙行查明在浦大號沙衛船隻堪以承運潧粮者現有若干先行吊照封雇並將續到沙衛船隨到隨封聽候查騐派裝外合行出示曉諭爲此示仰在浦及進口沙衛商船各船户人等知悉爾等如願承運官糧速將牌照呈繳聽候封雇派裝漕米如有船身滲漏卽行趕緊修艌其船身較小以及不堪運糧各船准卽報由稅行開送大關委員會同海運局員先行查騐放行照常貿易以示格外體恤其各懔遵毋違特示光緒十一年四月二十七日 
[無獨有偶]  
　　甯人某甲細故輕生一事已列昨日報童不料天下事無獨有偶昨日又聞蘇鄉某甲之事甲年祗二十二歲妻子某氏靑春二九一對小鴛鴦不少閨房樂事家在滬北英界潮陽樓西首堂上老母五籗有餘素與子媳不和時有勃谿之衅前日又嗔媳貪懶其子謂其多言母大怒將子痛斥之子雖未敢倔强然已萌必死之志隨向妻子永訣惘惘出門購服洋烟然後回家母與妻見其容貌有異盤詰至再不發一言旋卽毒發臥床亂滾急爲設法救治無效而斃其母悔而大慟隨備衣棺殮訖雇舟扶柩回籍 
[瑣案彚登]  
　　周正榮失去行李一案昨日捕房將在押之義和棧接客戴東山解案翁太守詰其劉姓客可尋到否戴稱此人要問周客太守謂人住爾棧中贜在爾棧吊到自應向爾追問如將劉交出方不干爾棧事着將戴東山交保限五日將劉尋到交案又謂周正榮爾乃讀書人如何作此荒唐事向人借洋囑爾回去劃還家用事在去冬爾於今年春末方動身又不去辭行現在有信來請爲追洋爾如何料理所以昨日着包探帶爾交新恒茂酒店主保去周稱新恒茂店主係遠族况伊有訟事在縣署不肯擔保太守謂爾初到時人地生疎未幾卽有親友今事不順手則又變爲生疎殊覺難信着仍交新恒茂主保去○前報列正號莊俞侔儒汪雲生等控追魏心田將房契等抵銀一千二百兩嗣在去年底經魏肯堂擔代將契紙取回另立筆據言明本年三月底爲期今因逾期請追據云當時實抵銀一千五百兩昨日俞汪復投案遞禀肯堂遺抱遞呈請寛限十五日以便回籍變産歸款魏心田亦到案翁太守着魏等暫退隨謂俞汪兩人魏肯堂請展限當爲允准况此事已延多日何妨冉遲半月伊等旣有房産到期諒無别語俞王稱魏等向有家産每月房租可收六七百元實係有意躭延旣承公斷自當遵諭翁太守復着將魏等傳案謂爾等讀限半月若祗准十四日爾等又必嫌限期太促現在姑准寛限半月着將魏等仍交原保○前夜巡捕　浦灘見一幼童當卽拘進捕房據稱家在浦東被老丐領到滬上令其求乞夜間出錢七文作宿資等語捕頭囑解公堂經翁太守研詰據供姓倪名阿瑞年十二歲南匯縣人父在崑山當勇因鋸　大樹觸犯樹神而死母兄俱亡只剩一身母舅叔父均不照顧又無飯吃到甲兩日夜住小茶館中翁太守以其家内無人着令回去終非了局着將倪阿瑞送善堂收養○花烟舘鴇婦王張氏扭控松江人胡南杰偷竊鎭罐一案初則狡展不認在後太守允具從實供招當可免責始供出賣得錢三百文當卽帶往吊到原贜除將銅罐給失主領去外太守以胡南杰本應笞責因允從寛免責未便更攺着將胡再管押兩日以儆 
[英界公堂瑣案]  
　　竊犯吳錦友闖進比利時領事署竊去細崽人等衣服當經獲住人贜交捕管押昨晨比領事偕繙譯官至堂觀審吳 
 
 

Page 4

 
 
供浦東人是處向爲西醫生住宅所用庖人係我朋友昨往探之豈知已攺爲領事署因見無人順便將衣竊去包探秦少卿禀稱吳係積賊黄太守判發捕房　押三月贜交失主領去比領事繙譯隨告辭而去○包探秦少卿禀稱昨見周惠嘉土小弟身畔各藏小錢萬至順錢莊因卽拉住搜出小錢一六千并稱尚有八千已交錢莊包袱未取　詰莊夥施瑞甫　交出空包袱一條爲特一併抽案局王同供彭王廟人小本營生陸續剔下小錢若干串施供有鄉人寄存包袱一條不知有無小錢及包探　時卽將原包交出並無受買小錢之事該包探又稱周已在捕房認明私販小錢與錢庄黄大守飭將三人一併押候備文連小錢送縣根究○包探陳阿九禀稱東洋車夫馬晉卿前仕虹口拉一粤人至公和祥碼頭送十輪船遺下包内洋　二十元馬卽將此項洋銀置辦衣服償還債欠用去五元尚存十五元小的探悉以上情形爲特將馬拘拿存洋亦已交出馬供認前情求施恩宥黄太守謂馬直認不諱免追用去之洋起案之十五元存在捕房俟失主到來認領○昇昌號夥陸庭祥訴稱昨有船户周阿大持宏泰號字條來欲出鐵三十條察見情形有異遣人向詢安泰說無要鐵之事爲特將周交捕解案宏泰號夥蔣月明稱周係船户定有人串冒我店騙貨請爲追究且在周身邊搜得尚有向别家騙貨之票我亦帶　印下之圖章請爲較比眞僞周供有向在萬茂號之某先生在生義碼頭貲雇我船交票出鐵實不知票之眞假陸蔣同稱萬茂已閉多年黄太守着周供明何人指使免干咎戾周堅執如前太守飭柙令交出雇船之人再訊僞票存堂○巡捕拘得携帶硝磺之郭阿順解案請訊郭供甯波人年十八歲輪　水手葛揚惠稱有麫粉一包囑我看管　　車裝至天津碼頭詎卽被捕拘拿包内是否硝磺小的實未知道黄太守問硝磺　有幾許巡捕禀稱有百斤之譜太守飭將郭交保着交到葛揚惠再行訊究硝磺存候交官硝鋪變價充公○東洋車夫張阿長訴稱平空遭羅順初毆打右眼受傷爲此報捕拘案請爲騐傷羅供爲裁縫因被是車碰撞以致爭執黄太守騐得張受傷屬實判罰羅洋三元給予養傷完結○蔣忠發訴稱蔣龍高在我處躭擱十天被竊板箱一只内有銀洋金節水烟袋衣服等物報由捕房獲住人贜解案請辦蔣稱伊欺負我我故取伊箱子如今已如數交出捕禀水烟袋已被押錢刻經吊出黄太守判蔣管押一月贜交失主領去 
[送彭二歸筍蕩]  
　　湖海相逢快舉杯元龍壯志未應灰諭交十載誰知已放眼千秋獨愛才君竟買田陽羡去我猶作客滬江隈他年倘遂歸山約東泖西溪任往來嫩蘭室主待定草 
[江督轅門抄]  
　　四月二十三日署海州叅將吳炳辰禀辭赴任○二十四日縣丞范承顯辭奉姿解提淮属銀冊差候選縣丞曾紀琳湖南來○二十五日鄭鏞由浙領解絲捐回朱廷佐銷解揚州餉回 
[蘇省撫抄]  
　　四月二十七日新任杭州織造齊克　布由京來赴浙江明日開行蘇糧道王昨日辭行赴上海候補知州朱之模禀辭赴海運滬局差○二十八日候補同知李福冕禀銷感冐假卽辭赴海運津局差又余志銳卽用縣湯曜候補縣王棠又何啓綬均禀辭赴海運津局差候補通判蔡濟安金凌解餉來兩江督標親兵水師五號舢板哨官儘先把總唐有餘由金陵護解餉銀來省卽辭回寗 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官塲紀]  
　　本月二十三日楊子穆觀察由揚回棧同日鹽捕營曾沁泉都戎由下河公幹回張雲階鹺尹奉飭仍回庫廳本任於二十四日接印視事同日保甲總局移至東關街黄幼農觀察舊第五台山新設之查緝船私總船及内河外江均定五月朔日開局 
[巨魚就獲]  
　　西湖之裏湖一帶水艸叢牛爲居民放生之所不獨網罟不得施卽持竿垂釣之流亦懸厲禁焉前日有小漁舟三四　棹入六橋深處各以义魚爲樂時則桃浪初盈梅雨將至銀梭玉尺往往逆水上行一漁人方穏臥船頭持叉尋覓忽見一巨魚穿舟而來一叉恰中其背不料是魚氣力甚巨掉尾一拂帶叉而去漁人捨命不放躍人水中鄰舟爭相𪊽聚衆叉並舉魚肯連中四叉始負痛不能掙札衆漁乃將魚擒起漁人亦隨之而上權之計重六十一斤卽俗所謂螺螄靑也賣諸巿上得靑蚨兩串有奇於是買酒殺雞邀集各舟盡醉而散 
[上海六馬路仁濟善堂施少欽恭請良醫施診]  
　　謹啓者上海北巿六馬路仁濟善堂冋章常年奉請内外科並眼科諸醫士按期輪流施診每逢五六七八之四月内貧病來就診者照方給藥較之往月更多本年有孟河御醫馬培之老夫子高弟儒醫江雯靑先生博覽群書精通脉理洵爲法派名家至其品學兼優存心濟世尤所罕見今春奉令堂太夫人之命垂念山東决口水灾道出申江卜居于四馬路南畫錦里减價助賑善昌代定門診每號一百文出診每號四百文敝公所收醫金卽出號票見票卽診登報以來赴診及諸出診者莫不共贊高明兹善昌恭請江雯靑先生到堂施診自五月初三起八月杪止每于一月内逢三六九午後一點鐘到堂四點鐘回寓江雯靑兄可稱樂善不倦一視同仁善昌深恐遠道貧病未及週知爰特預登貴報謹以奉聞 
[贈沈諫民少尉並序]  
　　少尉工八分書余於松堂司馬小樓中見而愛之越數日松堂以君書見贈如獲珍寳懸掛壁間偶被友人奪去 
[今聞少尉重來滬上爰俻帋墨倩松堂代求并賦二詩先伸謝悃兩疉松堂元韵]  
　　作客申江又幾春京華五十艾生辰余生於庚寅中元已卯曾赴北闈讀書有味渾忘老處世無能祗率眞欲得素心共知已豈容白眼視他人不才願識荆州面許否樽前一洗塵濛濛烟樹小樓春舊雨重逢話雨辰謂松堂司馬未獲承顔深景仰每從下筆見天眞秦碑自古稱奇蹟漢隷於今有替人敢乞方家書紙幅摩挱蓬壁欲無塵四明楚亭徐士琛初稿 
[上海北巿絲業會舘籌賑公所施少欽經收山東賑捐四月二十三二十四日第六百七十七十一次淸單]  
　　范心孚病愈完愿一百元涇川朱蓮生一百元南　稻孫氏祈妻病速愈十元林子榮求父病卽愈五元性記四元無名氏求兒病速愈二元朱掌蓉求妻病速愈二元方信謙求兄啓和病痊二元○蘇州瓣蓮菴馬經募無名氏先來津三十元○山西李經募昌册一萬四千一百二十一號五元○滬電報局來蘭溪分縣胡經募昌册三百三十一號共十七户計洋十八元五角又蘭溪縣邵經募昌册二百三十二號一户洋十元又龍游縣薛經募昌册二百三十三號八户共洋十元又蘭溪電局經募昌册二百三十四號十二户共洋十一元五角又蘭溪電局　募昌册二百三十五號一户洋十元又爾溪電局經募富貴源頭同字二次一萬零零九十八號册共三十三户洋十元以上六册合來洋七十元○唐君錕華經募昌册六千六百五丨號洪隆典諸同事七元從吾好齋小主人四元汪位記一元三户合來十二元以上二十三日○湖北隠名氏規元五十兩洞庭無名 
福四元無名氏三元程順卿求性情改好二元潘守基求病速痊并合家平安安諸事順遂二元趙慶餘求病速愈二元○　州太湖救生局孫嶼芝兄寄來鄭庵手二百元又鄭庵手二百元又鄭庵手一百三十六元人和瑞元懋范榮波三户各一元恆茂公衡記其昌正泰昌四户各半元以上十户共洋五百四十一元合來規元四百兩錢一百零三文○蕪湖徐仲餘募昌册一萬五千一百二十九號徐智和求仲男和生病愈十元和生自節省點心錢求病愈兩元○漢口蔚泰厚范心孚轉託募昌册一萬二千一百零一號佩翁湘紋銀二兩大哥湘紋銀一兩六錢二哥三哥四哥七哥八哥九哥十哥香翁者翁綺翁王翁紉翁石翁養翁寶翁十五户各湘紋銀一兩五哥六哥二户各湘紋銀七錢申記靑記韻記蓮記遵記五户各洋二元又沙巿募昌册一百四十一號巨興和一隆昌生元豐久恊同慶四户各沙平銀二兩鄭興順通裕號德豐裕善信美德義祥陳元卿裕順源義泰益大生厚裕盛榮福興隆泰和賓春和源廣生同晋豐奏夏永順謙益奏聚亨祥義順全蔚泰厚二十户各沙平銀一兩又本埠募昌册一百三十九號恊成乾洋二元三和源一元文茂昌一元又本埠募昌册一百四十三號存義公公大莊厚孚莊志成信晉生五户各一元又本埠募昌册一百三十八號山西古陶梁求合家平安三元山西淸世范二元又本埠募昌册一百三十七號山西無名氏求合家平安五元又本埠募昌册一百三十六號天津德善堂李求合家平安五元又本埠募昌册一百四十號恊和信二元以上共八册合來九八規元五十兩零六錢九分六厘洋三十六元○慶豐洋行潘鶴琴經募昌册一萬三千一百五十三號乾豐洋貨號六元十齡童子肇基洋五角八齡童子迪基洋五角○孫恩鴻募富貴源頭同字二次九千九百七十八號册不求聞氏十二元又募富貴源頭同字二次一萬一千七百十五號册二十四户共錢二十八千合洋二十五元　上一册由通州典合來洋三十七元○穎上子募昌册一萬零一百九十號解阿德金七寶頴上子頴上氏運福頴上氏生福全城氏卿福行通子七户各一元王阿七凌龍飛二户各半元共九户合來八元以上二十四日 
 
 
 

Page 10

 
 
[光緒十一年四月二十二日京報全錄]  
　　宫門抄○諭旨兩道錄前○監督穆奏爲遵例奏聞摺○陜督譚奏委署各員片○又奏請委署副將片○大臣謙奏司道各飭回本任片○滇撫張奏爲叅革遊擊審辦摺子○四月二十二日禮部宗人府欽天監侍衛處值日侍衛處引見二十九名○許庚身假滿請安○莊王續假二十日○六額駙岳林各請假十日○刑部主事黄貽楫預備召見○召　軍機黄貽楫○皇上明日卯正至崇雅殿看侍衛箭○○張　口監督奴才穆特亨額跪奏爲遵例奏聞仰祈聖鑒事竊奴才荷蒙天恩派管張家口稅務於光緒十年閏五月二十四日到任接前任監督宗室岳琪移交前任監督宗室壽蔭代徵自光緒九年二月初二日起至六月二十三日止計一百四十二日稅銀一萬七千五百十二兩七錢四分五厘零星稅錢一千零二千九十文該監督宗室岳琪於光緒九年六月二十四日到任接印代徵起至十年二月初一日止計二百十八日稅銀一萬八千五百十一兩三錢四分一厘五毫零星稅錢二千一百四十八千五百五十五文等因復准另文移交自光緒十年三月初二日起至閏五月二十三日止　徵後任一百四十二日稅銀一萬七千五百二十五兩四錢六分零星稅錢一千零二千三百三十文各等因奴才除將另文移交代徵後任銀兩錢文循例歸入後任報鎖外所有　據移交自光緒九年二月初二日起至十年二月初一日止前任代徵一年關期内徵收正欵銀二萬四兩五錢八分盈餘銀一萬六千十九兩五錢六厘五毫制錢三千二百五十千六百四十五文遵查前項銀錢内發給過察哈爾都統衙門十二個月行糧銀一百八十兩内除案准察哈爾都統來文核减五成銀九十兩另欵存儲解部實發過銀九十兩居庸關稅課大使俸薪等項一年應支銀四十八兩五錢二分奉文每銀一兩折給制錢一千五百文共折發制錢七十二千七百八十文抵銀四十八兩五錢二分外節省制錢二十四千二百六十文另欵存儲解部運送工部年例並添解大馬皮共三千張武備院大小馬皮二千張大小牛皮一百八張車脚銀二百二十七兩七錢三分六厘奉文每銀一兩折給制錢一千五百文共折發制錢三百四十一千六百四文抵銀二百二十七兩七錢三分六厘外節省制錢一百十三千八百六十八文另欵存儲解部呈報錢粮解送銀兩盤費騾脚銀七十兩奉文每銀一兩折給制錢一千五百文共折發制錢一百五千文抵銀七十兩外節省制錢三十五千文另欵解部奴才衙門書巡工食心紅紙張等項應支銀二千一百五十三兩三錢六分五厘除搭放制錢二千四百二十一千四百五十文抵銀一千六百十四兩三錢外實支銀五百三十九兩六分五厘餘剩稅錢三十六千六百八十三文照例作爲巡查各口往返盤費並署内飯食以及差役巡查及小口盤費動用訖户部户科考核並一年飯銀三百七十四兩再准前任監督宗室岳琪移稱户部先後來文内開直隷總督臣李鴻章遣員採買軍需馬五百三十匹署理直隸總督張樹聲遣員採買軍需馬五百七十匹均經免稅放行所有免稅銀共三百三十兩俱准作正開銷理合聲明又准前任監督宗室岳琪移稱提取添解察哈爾都統衙門備放軍臺官兵俸餉等銀五千五百四十五兩三錢九分七厘八毫前任監督宗室岳琪奏銷摺内聲明在案又准前任監督宗室岳琪移稱辦解武備院光緒十年分年例羊毛六萬斤又添得羊毛五萬斤二共羊毛十一萬斤實因毛價並未見減援照七年成案每斤以九分開支共銀九千九百兩嗣奉户部札開准其作正開銷至奴才任内應辦武備院光緒十一年分羊毛查本年毛價仍前昂貴應如何開支之處已援案呈請户部俟札覆到日在於代徵後任稅銀内遵照動支歸入後任報銷理合聲明兹准察哈爾都統來文内開奏撥光緒十一年分無閏之年軍臺官兵俸餉等項共需銀二萬一千八百七十七兩五錢五分應令該監督照數解交等因前夾案查前准户部來文所有軍臺俸餉奏明自道光二十七年爲始每年祗令解銀二萬其餘正雜銀四兩零及應解盈餘銀二千兩仍由該監督按年解部等因在案又查光緒十年預解光緒十一年分察哈爾都統衙門軍臺官兵俸餉等銀前經解交在案今奴才應解光緒十二年分軍臺官兵俸餉等銀二萬二千八百七十八兩五錢五分自應遵照撥交惟查前　監督宗室岳琪移交自光緒九年二月初二日起至十年二月初一日止計一年代徵關期共徵收正額盈餘内除發給各項並免馬稅曁提取添解軍臺官兵俸餉以及發給毛價等欵銀兩外實存銀一萬九千一百五十五兩六錢二分三厘七毫不敷撥解軍臺官兵俸餉之數惟此項銀兩係屬奏定餉項奴才援案在於光緒十年二月初二日起日徵後任稅銀内提取銀二千七百二十一兩九錢六分六厘三毫二共銀二萬一千八百十十七兩五錢五分俻文解交察哈爾都統衙門查收至攺解部庫　　盈餘銀兩二千四兩五錢八分全行動用無欵解交理合聲明以上各項並免馬稅曁提取添解軍臺官兵俸餉及發給毛價以　移交軍臺官兵俸餉共動支正額盈餘並提取代徵後任稅銀統共開除銀三萬八千七百四十六兩一分二厘八毫開除錢三千一百五十千六百四十五文核减存儲解部銀九十兩節省制錢一百九十三千一百二十八文俟奴才任滿易銀解部再據察哈爾都統咨　　都逹布遜諾爾大小馬皮三千九百二十八張大小駝皮二百八十四張又咨解逹里岡崖大小馬皮二千一百九十九張大小駝皮六百二張又咨解太僕寺左翼大小馬皮二千二百五十七張太僕寺右翼大小馬皮一千二百六十六張以上各牧群通共解交到光緒十年分大小馬皮九千六百五十張大小駝皮八百八十六張除解交工部年例並添解大馬皮共三千張武備院大小馬皮二千張大小牛皮一百八張外茸餘馬皮四千六百五十張駝皮八百八十六張查馬皮每張變價銀五分駝皮每張變價銀一錢五分共得變價銀三百六十五兩四錢照例交廣儲司查收至光緒十年二月初二日以後各牧羣解交牲畜皮張以及發給書巡工食等項奴才仍遵照例案代辦歸入下任錢糧數内奏銷以昭畫一並將一年動用銀錢數目交内務府按例核銷所有光緒九年二月初二日起至十年二月初一日止前任代徵計一年關期共徵收正額銀二萬四兩五錢八分盈餘銀一萬六千十九兩五錢六厘五毫制錢三千一百五十千六百四十五文除將正額盈餘銀兩儘數動支並以錢抵銀外仍不敷開銷銀二千七百二十一兩九錢二分六厘三毫援案在於前任監督宗室岳琪俻文移交光緒十年二月初二日起代徵後任稅銀内提取抵補應歸入後任報銷其核减銀九十兩節省制錢一 
百七十二千一百二十八文另欵存儲俟奴才任滿後易銀隨核减銀另文解交部庫理合一併陳明　此恭摺具奏伏乞皇太后 
皇上聖鑒謹奏軍機大臣奉旨户部知道欽此○○譚鍾麟片再肅州直隷州知州裕曾調省遺缺查有卸任安西直隷州知州廖溥明堪以委署又署丹噶爾同知盧永淸病故遺缺查有補用知州袁昌鶚堪以委署又高台縣知縣羅佐淸撤任遺缺查有准補崇信縣知縣唐受桐堪以委署又凉莊同知承蔭病故遺缺查有補用通判文祺堪以委署又甯靈同知吳福鍾撤任遺缺查有試用同知郭昌猷堪以委署又署崇信縣知縣策謙調省遺缺查有補用知縣張靑選堪以委署據藩臬兩司會詳前來除批飭分别給委外理合附片陳明伏乞聖鑒謹奏軍機大臣奉旨吏部知道欽此○○譚鍾麟片再肅州鎭屬金塔協副將歐陽華坤撤任遺缺查有補用總兵龔得勝堪以署理除給咨飭遵外謹附片陳明伏乞聖鑒訓示謹奏軍機大臣奉旨失部知道欽此○○謙禧片再新任熱河道衡峻現已遵旨于本年三月十七日馳抵熱河當卽飭赴新任所有護理熱河道承行府知府嵩林交缷道篆自應飭回本任各專責成除分檄飭遵外理合附片具奏伏乞聖鑒謹奏軍機大臣奉旨知道了欽此○○雲南巡撫臣張凱嵩跪奏爲舞弊欺騙之營書曾保遊擊請旨革職以便嚴審究辦恭摺仰祈聖鑒事竊前訪聞在籍花翎遊擊余從文卽余從周向充臨元楚雄龍陵三營駐省經書有將營餉印領向商號押抵借欵情事當經飭查旋據百川通號呈稱余從文於十一年六月執臨元等三營十年秋冬兩季兵餉印領出利抵借銀兩約俟到期領出歸還不料赴庫查問楚雄營七月分餉銀已由營派弁請領等情臣等當以兵餉應按時請領支放該營何以預出秋冬印領致該書押借商欵况旣借銀回營該楚雄營何以又有另弁請領之事是否該書借公營私抑各錢粮官知情串弊　應澈底嚴究卽經行否各營一面發委雲南府提審該書恃符狡展供詞迭異飭追保舉行知延不呈繳由局卷查光緒元年續查克復騰越廳城及全省肅淸案内僅有該員准保免補都司以遊擊補用並賞戴花翎之案其都司以下係何案遞保無從稽查等情據藩臬兩司詳請先　奏叅前來臣復查無異相應請旨將花翎補用遊擊余從文卽余從周先行革職俾得從嚴審辦除再嚴催各營據實查覆另行核辦曁咨部查照外謹宣同雲貴總督臣岑毓英恭摺具陳伏乞皇太后皇上聖鑒訓示謹奏軍機大臣奉旨余從文卽余從周着先行革職從嚴審辦該部知道欽此 
 
