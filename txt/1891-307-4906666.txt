# 1891 - 307 - 4906666

 

Page 1

 
 
[新科順天江南江西浙江闈墨出售] [  申報館啓]  
　　制藝雖小道然理法必準諸先民花樣必宗乎　尚率爾操觚者斷不能工本舘每逃大比之年卽將直省闈墨排印同飲誠歡爲　應　氣　　　先路也本科順天江南江西浙江等省闈墨類多炳炳琅琅之作亟付手民冠以主司同考官姓名爵里新貴題名全　　　試帖加于首每本碩　七分有欲觀絶時眉樣者本埠請至三馬路申昌書室及掃葉山房外埠卽向申昌及賣報人購取可也此佈 
[中國宜開西文報館說]  
　　中國自與泰西各國通商以來西人之識華文者固多華人之識西文者亦不少而中西人之情究不能彼此相通者何也不能順其情故也夫西人之情豈能悉順然而亦有順之之道焉西國報館最多無論老少男女爲官爲商無一不喜看日報而日報之館亦無一處無之日與之習一似一日之中非此不可以過癮如華人之吸食鴉片者然非日報之眞有癮也苟不看日報則一室之外茫無所知一人之耳目雖遠心思雖勤若必皆經耳目之所及心思之所慮而後快則所聞見與其所思維者能有幾何第手一紙日報坐而觀之而一室之外六合之内聞聞見見怪怪奇奇是是非非明明白白此亦人生一大快事以故泰西日報稱爲極盛漸而通行於中國凡西人所駐之大埠必有日報之館盖外洋報紙寄到必需時日而各埠之新聞紙則於外洋之事倘有電傳信息立卽印登卽各埠間有可欣可羡可驚可怪之事亦無不取而記之以供閱者之賞心悅目其法可謂善矣近年以來中國亦盛行華文報紙中國之人亦頗喜觀之觀之旣久覺一日不看報紙忽忽若有所失或客來抵掌縱談大都皆日報中語然華人則看華字之報西人則看西文之報兩不相涉華人之通西文者或有時購閱西文之報西人之通華文者亦有時閱及華文之報然以華人而觀西字日報者固不甚多西人而看華字報紙者亦寥寥無幾也西字報紙之在中國各埠印行者大半皆中國之事而錄而登之者則西人也西人之於中國諸事未嘗不訪之詳而載之確然或遇公牘文字與夫官塲交涉中外事務未免於華文虚字稍稍有不能通曉者一經輾轉譯出語氣微有不同則差之毫釐卽不覺失之千里卽如今年教案中國之辦理此事者可謂盡心竭力雷厲風行應賠者議賠應誅者卽誅而且辦理亦尚迅速並不仍昔日因循之積習在華人視之則以爲至矣盡矣毫髮無遺憾矣而西人之意若猶有不滿也者豈眞西人之不諳情理也哉以其情之有所隔也西報中述及教案中事不免語氣稍有畸輕畸重之處流傳外洋再經外洋報館繙出則語氣必更有歧異之處由是以訛傳訛者有之卽非傳訛亦不免稍有失實而外洋各西人遂多不滿於中國外洋各西人有不滿於中國者則衆口爍金傳入政府逹之國皇亦不免有所激忿於是乎有發兵船來華詰問之舉兵船一到中國中國之人心因又惶惶幸而近日此事業經議結中外晏然民教仍相安於無事否則彼此兩不相下其事有不堪設想者矣此其故皆由於中西之情有不能盡通也夫此時而中西之情尚有不能盡通之處不亦難乎其爲通耶然而不難也中國此時倘能深悉其故則當由國家設立西文報館凡有交涉諸事無論公私文牘悉載其上俾西人見之知某事作何辦理有憑有証並非虚文某事作何辦理實理實情毫無揑飾華人之所以待西人者若何西人之所以待華人者若何據事直書不必加以褒貶而西人之申亦各有天良日日觀之有不釋然於懷者哉此等報館宜由國家開設照報館之例印以出售其初未必廣銷漸而久焉欲觀者衆銷塲自必漸廣而吾意則以爲此種西文報紙專以供西人之閱專以通中國之情其所益於通商事務者實非淺鮮無論其銷塲何如而此館必不可少惟主持其事者則必擇其精通中西各文之人斷不可輕意誤用以致語意錯亂反致悞事苟果能精詳審愼絲毫不誤西人亦必樂觀從此中外之情通而辦理交涉事件當無扞格之虞不但以報售人卽使以報送人尚屬便益又何憚而不爲哉安定後人日前過余縱談及此因卽其說引而伸之質之有心時事者其以是言爲然耶否耶 
[本館接奉電音]  
　　昨由京友電傳上諭五道敬謹譯登○十月初七日奉上諭順天府府尹着孫楫補授欽此同日奉上諭湖南按察司着王廉補授欽此同日奉上諭山西布政使着胡聘之補授欽此同日奉上諭廂黄旗蒙古都統容貴正紅旗漢軍副都統安興阿着加恩在紫禁城内騎馬欽此同日奉上諭李鴻章奏東明黄河伏秋大汛獲慶安瀾一摺直隸東明縣南堤上中下三汛頻年險工迭出本年伏秋盛漲各叚時有墊陷經李鴻章督飭文武員弁竭力搶護現在節逾霜降仰賴神靈顯佑獲慶安瀾實深寅感發去大藏香十枝着李鴻章祗領交大順廣道羅錫文䖍詣李連莊高村黄莊大王廟敬謹祀謝以答神庥所有隨摺保奬文武各員該部議奏餘着照所議辦理該部知道欽此○現換灰鼠袍褂襄袖頭 
[楓陛恩濃]  
　　京師西河沿汛巡緝弁兵等於九月廿二日夜間巡至正陽門西城根見御者某甲倒臥車中呼痛不已詢之則言駕車至此遭某某等持洋鎗轟傷左腿鎗子穿入腿内被將駕車之驢牽去弁兵等赶卽攙扶某甲到汛旋由汛官檢騐某甲左腿敷樂甚厚所着灰布單褲依舊完整惟外着夾套袴有一圓孔並無轟燒形跡其事顯係子虚因逼令據實　吐免致受刑甲料事難隱瞞遂供稱姓劉行三有白玉琳劉二等四人主謀裝成此事牽連庫兵等藉爲生財地步嗣由西河沿汛弁兵拏獲白玉琳劉二等四人到案並在白王琳家起獲洋鎗刀矛等件一併解交提署審訊大約一二日間卽由提署移送刑部也○京師内外城牆因客夏大雨連綿多有坍塌之處前經工部堂官擬以一律補修派令料估所司員隨帶房書前往各處查估銀甘餘萬兩具摺奏請欽派提署左堂敬子齋少冡宰都察院副都御史張樵野副憲認眞監修兹已招商十餘家將工程分作十成大約須俟明春動工矣○兵部窪某蒸鍋鋪忽來一人自稱係北城察院差役今屆各城憲團拜之期盛列筵席須用饅首百斤按每斤四百文核計京蚨四十串先付白鏺三兩找出京蚨十五串携之而去言將出城買零星物件饅首蒸熟徑送衙内可也少頃北城察院某差役行至鋪前瞥見蒸鍋鋪内異常忙亂笑問今日何如此利市掌櫃某答稱適有北城察院差役來買二饅首百斤以備今日團拜之用某差役言衙内並無團拜事莫非被匪徒騙取錢財乎掌櫃赶卽取出白鏺細閱果是贋物然京蚨十五串已被騙去惟　 
 
 

Page 2

 
 
足浩歎徒呼負負而已○旗人大松仔卽松琇前在刑部河南司堂上供稱新挑某庫兵借欠多欵延不付償因於日前糾衆搶刼勒追欠欵不期悞認玉然爲某庘兵之御車者致使砍傷斃命今仍懇求拘傳某庫兵到案追還欠欵云云承審司員當日備文咨行户部銀庫官員知悉旋派役解送某庫兵到司訊質據稱與松某素不相識至借欠多欵更無其事承審司員飭令原役將某庫兵帶回聽候下次傳訊○琉璃廠兩明齋眼鏡鋪日前有趙某購買水晶眼鏡一副付以二兩銀鈔一紙掌櫃劉某俟趙某去後反覆閱看銀鈔乃是贋物越日趙某復往購買淡茶眼鏡一副付以五兩銀鈔一紙經劉某當面檢閱仍是贋物不由怒氣上冲喝令徒夥各以老拳奉敬趙某帶領多人於鋪外探聽消息見主人慢客因一齊擁進各以拳力爭勝互有損傷劉某見事難結遂往北吏衙署控告立卽派役前往將趙某拘獲押收候訊餘人則已竄逸矣 
[英國備兵]  
　　西班牙新聞紙館據其駐英訪事人函稱英國現備精兵四萬名大小營宫一千五百名馬一千七百匹車二千二百輛大砲八十四尊傳話人廿七名行將遠出其統兵大帥亦已簡定顧未知所詣何方也 
[屋倒傷人]  
　　香港威靈頓街於九月三十日傾塌鋪店二間其門牌五十七號及五十九號該鋪上下三層並有土庫一座惟五十九號樓下開張區祺泰水喉店餘皆空曠無人其鋪後廚房經於前月倒坍現方鳩工脩葺三十日下午時候猝聞傾坍之聲甚厲店内數人亟爲走避幸脫於險旋查得有幼女幼婢及僕童各一均壓於瓦礫之内而門户已被堵塞不禁張皇無措當赴差館報信卽蒙總差馬地臣帶同英印捕差數名前往施救向瓦堆中搜尋片刻得悉此三人已墜落土庫之下遂率英印各差偕往隣鋪之土庫穴墻而入墻厚三十寸大費人力始覺有隙可乘仍未知三人落在何方惟執斧鑿鍬鋤奮勇從事至工程將半微聞内申聲息各差愈爲努力再閱兩點鐘拯出幼婢一口騐得身受微傷卽送往醫院療治復搜半點鐘又將幼女拖出業已體僵氣絶尚有僕童一名尋求無着另開一穴始見其兩足爲杉椽所壓不能伸縮自若幸上半身並無障碍仍覺生機活潑各差步入土庫將杉椽設法鋸斷使童之兩足免爲所掯一面將茶湯灌入該童口内童卽津津下咽並與諸差接語各差知其必能全活倍爲欣喜惟是時置身土庫之下深恐杉椽一斷零磚破瓦雜㳫而來於是惴惴小心直至夜後八點半鐘方將僕童拯出幸其身上無甚傷損祗有一二處略作紫色亦無妨碍云各差協力救援計閱四點餘鐘之久無論總差與各巡捕一體出力不避艱難卒令一死兩生同深感戴豈玩愒公事者所能學其萬一哉書竟爲之欽佩不置 
[小春梅信]  
　　浙省仁和縣越獄之事已刊報牘兹悉高大令嚴飭捕役四路尋覔於前月廿八日已獲住陳老大一名云○横河橋某姓因午炊不戒於火一時濃烟蔽日烈燄冲霄各叚龍會聞警馳往幸該處取水甚便當卽撲滅僅焚燬平屋數椽○聨橋直街烏龍巷口咸泰洋廣貨店學徒四五人鳩集青蚨數百翼向官巷口寄售白鴿小票店購取一條開彩後竟獲四彩計洋五十餘元卽持紅票領取賣票某甲言語支吾約期不付似有閉歇情形因托某衙門書差某乙往取甲無可如何併湊四十餘元另十元以初十爲期得彩學徒卽於財神誕日合設盛筵請乙高坐首席以作東道主○時近冬令宵小易於竊發杭垣保甲總局分局以及各叚巡查嚴密冬防將四路栅門修理一新二更後卽行鎖閉如有要事出入必須携帶燈籠以防匪徒潛蹤混跡至於栅夫均由叚董派撥風聞每夜給沙錢七十文○浙闈武鄉試崧振帥擇於十月初一日開考是日黎明振帥排列全副儀仗出轅迤邐由候潮門至羅木營演武廳正中升座各武生鵠立兩旁挨次點名考試騎射○前紀杭垣皇誥兒巷菜園内觀音顯聖近日城廂内外聞風而來者絡繹於途各項小本營生鋪設攤塲頗稱熱閙焚香插燭之輩莫不䖍心頂禮至於儒服儒冠亦皆呼朋約友拜獻香花噫讀聖賢書所學何事竟以妖妄之說惑於中良可慨已 
[冬防加嚴]  
　　寗郡向例於十月初一日設立冬防局今年以各處會匪不靖认憲胡練溪太守禀明道憲提前一月開辦自九月初一日爲始府縣及總巡保甲委員提標六營會同督率巡防六柱並經道憲禀准每柱添派弁兵分叚查緝飭令各城門啓閉以時木栅一律完整布置周密防緝認眞保衛地方以期華洋悉臻安謐道憲已先與提憲籌商督飭府縣遵辦再令督勇隨時實力巡緝加意防範仍親往抽查外又出示曉諭軍民人等各宜互相聨絡守望相助火燭益宜謹愼切勿稍涉大意此誠先事預防安居樂業之要政也 
[寗郡辨志精舍辛卯夏季課案]  
　　漢學超等鄭鈺施昌熾許克勤吳廷撰胡炳益孫同康王亨彦吳廷採許克治錢文霈特等陳卓人汪開祉梅鼎恩陳崇謙翁其泰秦鍾濠范盈烺王亨兆范崇禮林鍾崙○宋學超等王雅三姜莊臨張仁安葉金題吳廷採張鴻梅特等葉慧業沈重光李永康王亨彦朱藜祥吳廷撰○史學超等入陳國瑞梅士鐸張世銓王廷材蘇象賢馮善澂范彭壽習同樞孫國楨孫師鄭特等諸晞沆張善煒謝行溎黄俞秦潘敦先孫同康毛震　棻陶祖德施昌熾○算學超等王汝成秦偉棫邱雲祥曹仰欽馮澂盛沛柱王瑩朱熙范猷銘汪佐宸特等王芾棠沈金鏟張鼐汪榕如傅佐淸葛鵬翔柴冕藻張德詠王恭源李炳儀○輿地超等施仁紞王廷材孫灝孫以燕裘慶杓汪開祉朱師軾秦鍾濠吳廷採王廷鼎特等逹人王亨彦　啓成吳廷撰許文蔚孫國楨許克治殷松年施昌熾施仁績○詞章超等馮善澂殷松年陳培壽施昌熾張藩許承棨潘承撰邱曎炯尤金鏞何其杰特等夏循怛金士駿應祖煒陳輔宸管年祥褚德紹鄭楨士梅士銘周德馨許之平 
[主考行期]  
　　江西正主考陳於初四辰刻馳驛回京副主考余於申刻附江孚輪船赴院關道府縣及印委各員均恭送如禮 
[雲間霜信]  
　　松郡西關外小倉橋畔於本月初三淸晨驀見有無名男屍一具年約三十餘身繫於木板上係由西郊汆入者由該圖地保報知善堂備棺收殮發壇標記以備有人認領○近有游手好閒之輩三五成羣藉端滋擾最爲風俗之害普照寺某萊園主之子阿耕及甲乙丙丁等於初五夜黄昏時道出　樓下適徐姓子與嫂氏口角聲逹門外阿耕等數人聞之叩關而入欲詰其起釁之由徐謂此係吾家事何勞爾輩顧問請速去勿效豐干饒舌也阿耕等平日本以好漢自命至此不覺忿氣上衝彼此爭執頃刻間已打作一團拳脚交加勢如雨下致徐滬體鱗傷目瞪口呆奄奄欲絶阿耕等見勢不佳鼠竄而去徐母將薑湯灌入始漸還魂以阿耕輩無事興波作浪心不能平繕就呈詞舁其子投華亭縣署請騐吳邑尊立卽升堂檢騐見其受傷徧體並訊得起釁情由諭令赶緊醫治一面飭役拘提阿耕等研究毋任漏網○西門外堯記土店生意素形暢旺一日有如意館夥某甲踵門購買洋藥半元携歸煎熬殊不適口挈之以去向店夥理說店夥謂此次吃虧待下次補償如何甲不應申申怒詈嘵嘵不已司帳某乙素不肯服低做小謂余家開設多年從未以低貨欺人致招物議况一個土零售多人皆謂貨高味美汝所買區區獨謂其劣乃汝熬膏不得法耳甲以乙旣不肯更換又不許補償反一味自誇自奬不覺勃然大怒將手中所持烟缸向乙擲去適中右額血涔涔下上下衣裳染遍猩紅顔色店中人急鳴地保將甲暫行覊住訴知館主館主某以甲太覺兇横情願延醫爲受傷者療救並然點香　登門服禮其事始寢○初三日下午有宏興館主之子阿三偕其朋輩數人策馬於西關大街奈不善控馭悞將孫姓子踏傷臂賻負痛狂呼孫遂率其子至宏興館問罪館主願給英蚨數翼以爲醫藥資始得言歸於好 
[安慶雜言]  
　　安慶知府王子範太守九月望時禀查六屬秋成此已列報兹聞查畢於九月三十日回省旋卽進署赴各大憲衙門禀安并縷述各屬情形想中丞必據情入告也○本任滁州知州閻海岑刺史籍隸楚湘由軍功起家以知州出仕皖水歴署各州縣及各優差素爲上 
 
 

Page 3

 
 
遊器重雖年屆七旬精神尚稱矍鑠現以情殷桑梓禀請賞假回籍展視松楸大憲已俯　所請刺史行將諏吉登程矣○前紀安慶北門内楊家塘地方盧姓杖斃十四歲使女一事兹聞首縣吳松午明府於初一日帶同差役仵作檢騐遍體受傷致命者數處自晨九點鐘去屍塲至午後五點鐘始行騐畢塡具屍格飭盧姓備棺收殮封封舁於本屋大門外隙地諭令地保小心看管旋將兇手帶署收押聞屍親闔用人等俱不甘輕鬆了事想明府明鏡高懸不難定讞以服衆心也是日觀者幾於人山人海　閙之聲不絶於耳適彈壓某武弁見觀者愈閙愈凶遂飭兵丁捕人繫柱藉圖嚇散詎所羣之兩人均世家子登時喧闐釋之不去後經該處人出爲調處方行解散諺云家也大産也大子孫後來禍也大殆亦慨乎其言之耶 
[鄂渚官報]  
　　九月廿一日候補同知汪彦份候補縣丞惲元復俱奉藩憲委赴興國州公幹禀謝候補巡檢薛廷韶奉糧憲委催江陵漕糧稟知廿二日省垣六營中協中衡城守叅軍都守等將官俱禀賀迎霜降總辦宜昌土藥稅局候補道吳禀謝奉委曾辦鎗砲局赴兩院禀謝候補典史李裕鏞奉糧憲委催咸寍漕禀知廿三日署糧道恭進見奉委辦宜昌川鹽局務赴兩院禀謝候補府丁柔克奉委赴荆門州會審案件禀見知調辦江口厘局候補典史范錫祺禀見謝廿四日候補典史隨延方禀知進牙釐局監發聨票差廿五日候補府王開福奉委辦北路土藥專局禀見謝候補同知施啓華奉委專辦官書局赴兩院禀知分發新海防試用巡檢曹雲亨自京騐看來省赴兩院禀到 
[蘇省官報]  
　　初三日宜興縣萬立鈞專丁來省禀謝接奉飭知賞加同知銜准補金山縣劉元誠禀謝飭知赴任准補丹陽縣主簿陳以恭禀知解供布赴京卽辭前署吳江縣典史王道禀知交缷任事回省禀到原任浙江處州鎭總兵竇如田定於本月十六日開甲家人禀報家主候補縣丞楊熊於九月廿六日酉刻在鄢家巷章公館内病故初四廿同知趙曦耿禀知奉委發審局昨日到差知府銜補用同知李炳禀辭回金陵通判孫毓驥禀知交缷代理荆溪縣任事回省正任句容縣張沇淸由京引見回省禀到按司獄林守廉禀謝飭知十二年分海運案内蒙保俟補缺後以府知事用縣丞陸琪禀知奉蘇松太道委西局襄辦保甲差五品頂戴河南補用巡檢金猷巽由河南來巡檢張嘉謨一次胡榮棠二次典史姚彝史四次三位均禀謝十六年分冬防案内均蒙記功從九張壽椿禀謝十六年分冬防案内蒙給予勞績班前先委署一次記功一次初五日通判李蓮炬禀銷河運襄辦差孫毓驥禀謝奉委洋務局文案差林毓菁禀銷文闈内簾差方廷鴻禀知奉藩憲委赴常昭會同勸辦河工米捐差賴豐熙禀知調辦内河厘局差理問張振榮一次典史王在瀛二次二位禀謝十六年分冬防案内均蒙記功余郭成巡檢陳步靑二位均禀謝十六年分冬防蒙給予勞績班委署一次記功一次 
[浙省官報]  
　　九月廿八日温周鎭拜會辭行運司惠候補道彭俱進見督防統領劉禀見湘軍水師左營費禀見叩辭回防親兵小隊統領黄禀安謝步中協白禀安處州府陳晉省禀到禀見候補府徐承禮禀請展假數天將軍衙門筆帖式經文呈將軍名帖請安呈投表文收呈委員楊禀安候補縣王衡新市厘局專丁來省禀謝賑捐案内拔委優缺一次府經歴呂德錫禀銷假縣丞張善友由烏鎭來省泥首叩謝廿九日牌示仰會稽縣教諭朱毓廣桐鄉縣訓導言寳書知悉卽於三十日來轅聽候本部院考騐給憑毋違特示又示仰海防試用縣丞李晋元仰金煓知悉卽於三十日來轅聽候本部院騐看毋違特示乍都統忠織造明俱拜會前兵部侍郎朱差人謝步杭理事李禀知藩司委武闈放馬叩見同知楊允斌交缷嘉善厘局回省禀到通判梁佑年禀知會同湖屬長安孝三縣繪圖差叩辭葉祖巽由紹專丁來省禀謝順直賑捐案内奬叙花翎奉到實收仁和縣高禀知拿獲越獄盜犯陳老大卽云演一名押解到縣禀安署於潛縣劉舜年禀見禀辭赴任止任會稽縣俞禀請感冐假展前補龍游縣黄秉鈞由京起服來省禀到請感冐假三天候補縣　順謙禀奉臬司札飭留辦望江門外總巡差禀見叩謝三十日學臺潘紫陽山長吳學海堂山長楊俱拜會内閣中書況周儀親拜辭行赴都藩司龔臬司唐糧道世嘉湖道王俱進見運司惠候補道彭俱差人禀安黄宗俱進見親兵小隊統領黄禀見卽辭回防杭府李處州府陳候補府郭式昌劉至喜趙慶祺葉百川吳京培俱禀見袁學彬由京引見回省禀到禀見同知余乾耀禀知京餉於十月初三日起程叩辭仁和縣高錢塘縣伍俱禀見前署慈谿縣左宜之交缷回省禀到任内交代限内會算淸楚卽用縣陳敬修禀知丁母憂杭府訓導陳禀知杭府委初一日祭郡屬壇新選會稽縣教諭朱毓廣桐廬縣訓導言寳書均禀謝考騐給憑赴任准補台州府經歴吳承曾禀奉藩司飭知赴任諸曁典史熊家楫禀銷淸泰門稽查差禀辭赴任府經歴馮天瑞禀銷中六叚科塲保甲差並禀知到武闈站堂差鄭懃業禀知藩司委武闈監箭印臂差縣丞王念祖叩見李晋元從九品仰金煓均禀謝騐看叩見 
[武漢瑣聞]  
　　前聞有調取馬隊駐漢以厚兵力等語兹恐此說未確該馬隊兩營於本月初一日由襄抵漢卽行渡江赴省大約因駐襄已久現值省憲閱操之時或調來省閱視操演耳○初三四兩日督撫憲在馬廠閱兵調集督標三營撫標兩營及城守一營鴻字營漢口城頭升字營漢陽恊標與洋鎗隊按部開操自朝至下午演龍門八卦長蛇等陣戈甲如林刀矛耀日大憲頗深嘉許賞賚有差 
[小竊傷人]  
　　漢口將辦冬防文武各官莫不加意整頓以期有備無患惟地方遼闊竟有鞭長莫及之勢昨聞居仁坊大街有小竊傷及出店一事緣九月三十日該坊宏大莊因值月底未免事倍於常夜靜方得就寢宵小揆其收銀必多待更傳四鼓竊賊二人乃翻後墻而進至店堂内摸索鐵箱無計可施欲竊取錢文適被出店知覺卽披衣起坐比一人躍登櫃上撞響燈臺出店卽揪住竊足一竊欲來救援一竊喝聲看刀遂亂戳出店負痛釋手竊卽飛越隣屋逸去審視出店傷有五處惟兩處止及其衣而未損體其餘亦未致命誠不幸中之幸也 
[限緝竊犯]  
　　虹橋顧木堂家失竊後報縣履勘兩見報章前日上海縣袁海觀大令帶齊書差捕役會同城汛李千戎乘輿下鄉該處廿八保西七圖地保鍾萬和已預備公案大令千戎於千後二點鐘莅塲卽至顧家勘得賊從東廂房掘門而進連竊三間房屋大令遂與千戎升坐公案命傳顧木堂至案顧供稱係本邑人向爲米店生意自賦閒居耕田度日前晚三更時小的已入睡鄉忽有竊賊掘門而進竊去衣服首飾田單並洋銀二百元及小的知覺賊去已遠無從追拿至次日有隣人在小的住屋後面田間拾着田單小的當卽協同本圖地保來案具報該地保亦投案候示汛捕韓金汛弁某甲投案俯首求恩並求寛限緝賊大令與千戎喝將韓笞責二百板甲責軍棍四十下限十天緝獲竊賊解案訊辦遂命駕回署時已七下鐘矣 
[匪類攫錢]  
　　前晚九點鐘時有寍波人某甲手持靑銅七百文行至小東門左近忽有一人自後面飛步而來乘甲不備將錢攫去向南而逸甲大聲呼救已無及矣城闈之側匪人竟似此猖狂有巡緝之責者尚其加之意耶 
[備文送縣]  
　　前報列拔妓送縣一則兹悉昨日午刻已由代理英廨讞員宋二尹備文飭差張福將孫榮生張寳生林成金葉文標等四人移送上海縣發落至前報所載娶妓吳蓮卿爲妾之邱某係浙江南潯人開啓昌當鋪之邱二云並悉孫榮生等解送到縣後袁海觀大令卽着值日差分别看管少頃忽有某甲到縣將孫榮生等四人一併保去矣 
[英界公堂瑣案]  
　　包探秦少卿稱蘇州人顧阿福持包金銀鐲一副至當鋪質洋鋪夥周銀泉察得係銅質包金者問其來源則稱由曹和尚交伊將曹尋見交捕送案銅鐲呈堂周銀泉稱近來常有人持僞銀飾混當屢受其騙賠累不堪因此留心伺察昨又有顧阿福持僞鐲來質 
 
 

Page 4

 
 
詢其是何人之物伊言曹和尚交伊曹在外面守候顯是一黨立卽併交捕房送案顧阿福供蘇州人撑航船餬口向同鄉人曹和尚借洋三元曹言祗有銀鐲一副借我質洋我不知是銅質曹和尚供此鐲在路拾得借與顧阿福質洋亦不知是銅質包探稱顧到當鋪時曹在鋪門外伺候恐是同黨宋二尹謂顧阿福與曹和尚串同混當僞飾法無可恕判各枷號十天發頭門示衆僞鐲銷毁○包探沈金隆稱寗波人馮炳章前數天犯竊獲案懲責後開釋今又行竊水烟袋小孩帽洋烟筒等當經拿獲吊到原贓詰得各物在相識人家竊來惟洋烟筒已有人來稱係友人之失贓欲代領去尚未給領今將人贓送案馮炳章供本欲回里因無川資是以中止行竊物件意圖變賣詎被包探拘案宋二尹謂馮炳章前次犯竊本委念其是生意中人從寛戒責以冀改過自新乃不出數日又犯行竊可見怙惡不悛判笞一百板押候備文遞籍贓存捕房俟失主認領如無失主發還質鋪○包探秦少卿稱積竊張成勳籍隸湖北在滬犯竊不知凡幾曾經遞回原籍今又遁跡滬上見而拘拿在身畔搜出銀洋問其何來堅不肯說送案請訊銀洋三元呈堂張成勳供前已遞籍此次來滬圖覓枝棲不敢再犯行竊至銀洋係將衣服典質得來宋二尹謂張成勳旣經遞籍奚容復來滬上判發捕房管押兩月期滿仍行遞籍所有銀洋旣非贓欵俟遞解時給還○包探唐寳榮稱輪船上常被賊撬竊厚玻璃窓其玻璃用銅包鑲值價甚鉅先後報捕查無蹤跡昨日見金成紀所開銅店内有厚玻璃已由學徒徐阿來將所包之銅敲下共有五塊問其來源則稱由開洋瓶店之謝老和交伊及問謝則稱有掮客周大錫賣與伊查問周大錫據稱有人包拆壞船將厚玻璃代賣今將各人送案金成紀及學徒徐阿來同供如前謝老和供明向周買來周大錫供有人在金陵包拆壞輪船有此厚玻璃向人兜賣並非竊贓宋二尹飭將金成紀等四人交保厚玻璃交包探帶回捕房查明是否金陵拆船之物禀覆候核○包探黄四福稱湖州人吳少泉自投捕房聲言友人某申失竊值價七百五十文之衣服疑被某乙行竊代報捕房請爲查　巡捕頭詰其情節不符且係友人失竊何勞代報旋又查得吳少泉前曾冐充包探夥向花烟舘拆梢逮案奉判遞籍胆敢復來滬上藉端多事爲此送案吳少泉供從前因事到案未經遞籍此次報失忽被拘解案令人索解不得宋二尹謂吳少泉不安本份豈容强辯判押半月俟查明前卷曾否遞解回籍再行核示 
[法捕房瑣事]  
　　住居八仙橋西首之某甲前晚携帶衣衫欲至浴堂洗澡行經西馬路先入小烟館呼吸烟霞俄而檢取衣衫則已不　而飛起身尋視見被某烟客藏在身畔立將人贓拘獲扭送捕房昨晨經備捕頭訊明原委着管押候解公堂訊究○偷兒阿虎金屢經法公堂懲辦釋出後依然怙惡不悛前晚又在金利源碼頭行竊蘇木三株被包探所見將人贓一併拘押捕房○偷兒某專在輪船上行竊物件日前又在虹口泰和輪船竊得棉被夾祅衣衫等物携往法界付諸長生庫昨被法捕房包探查獲搜出押票數張送入捕房管押○某甲在英租界竊得便桶一個行經法界被巡街捕所見拘入捕房管押○東洋車夫某烟癮甚深無如兩足奔波所入不敷所出垃車三日積欠車租錢一百七十文無力繳楚被車主將車收回某懷恨在心潛於晚間用刀將車中戤背撕割如絲以洩其恨昨晨車主查悉情由將某尋獲送入捕房捕頭訊問之餘某堅執不肯承認捕頭着押候解案請究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湓浦述奇]  
　　一贑州船抵九江其中有一三四齡小男孩生有兩頭西手四脚耳目口鼻俱全面貌極淸秀如兩孩並立惟身體相連兩孩之口均能飲食說話則各道各事行則四脚齊動如兩人並行然一時觀者以堵必須贈錢一百文始淮入視是眞天地之大無奇不有也 
[錢馬路廣益堂九月分捐並附洋布號秋季捐年捐集物等項淸單]  
　　鍾愛堂十元唐茂枝六元　善亭五元李光琴戴綬之各三元王欣儒黄佐卿譚幹臣徐隸山闕鳳書宋資珊吳春池葉成忠和昌成各二元張金和趙馥畤何瑞棠韓山曦周蓮塘陳虚齋鄭芸初錦章元利大聨和廣永誠悅生棧華彰老悅生各一元美最時一元五角梁煥南李珊記籌大王仁泰各五元恆泰三角崔林記余洪記裕生正大恆生大恆生各二　余鄭氏太大錢三千徐雲岩一千壽康延康升大餘大惠泰元甡彤源衍大厚康存德利亨寳和晉和安字永豐立大協康和元恊昇協源豐泰愼餘宏元泰源各六百可熾風生一嘯樓萬有全各五百愼餘堂四百其萃樓升陽樓春圍亦新園金裕興各三百鴻運樓沈春記金合順協興舘恊成舘湧源廣盛張金太元利陳心淵祝源昌恊豐各二百萬興永盛恊盛祥各一百共收洋六十四元錢四千五百文又南北收洋布各號秋季洋廿三元六角錢二千一百七十八文又年捐日升全利各二元瑞昌　祐興各一元恆昌和五角以上共收洋　十四元一角錢廿六千六百七十八文何祖安助大連半桐木念根周蓮塘助步梯二部朱茗齋助茯苓五斤半 
[蘇城安節局經辦恊賑公所七月初一日至九月三十日第三十四次淸單以後賑捐停止刻印徵信錄]  
　　蕭香居士爲保佑大小四季平安洋二元恆孚銀樓桶湯門沈氏求病速痊洋四元祝錦淸銅洋一元桶内點見散洋一元錢一百八文本局桶無名氏洋一元終天抱恨子移百日懺資洋三元中下旬恆孚銀樓桶無力子張杏園求祖先冥福洋一元張念萱同弟爲先母五十食辰求超度洋一元八月上中下三旬恆孚銀樓桶無名氏洋二元錢一百文潘氏二小姐爲久病全愈洋一元無名氏洋二十元不留名併見洋五元錢一百九十六文無名氏銅洋二元錢二百文曲江公當票一紙當本二兩一錢人和震誥桶無名氏銅洋二元梅江黄景章趨吉避凶洋一元無名氏洋二元錢一百七十文云瑞堂鄭洋三元無名氏洋三元錢一百文胡巧生洋五元銅洋一元無名氏銅洋二元錢四百文本局桶平安氏洋十元范徐氏錢一百文陸潘氏洋四元宋培之交來無名氏洋二元終天抱恨子移下元懺資洋二元太和堂桶汪培林錢三百文下旬恆孚銀樓桶湯門沈氏爲病愈洋四元葑溪子爲求母病速愈洋二十元以上共收英洋九十七元銅洋八元錢一千六百七十四文當票一紙當本二兩一錢合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十七年九月二十九日京報全錄]  
　　宮門抄○諭旨二道錄前○發抄硃批四道○豫撫裕奏查明知縣虧短交代銀兩無措愁急自盡摺○蘇撫剛奏總兵呈請入籍遵例奏明請旨摺○東撫福奏請傳旨嘉奬片○又奏請准建坊片○又奏請准建坊片○又奏請准建坊片○江撫德奏調署知府片○九月二十九日内務府國子監廂藍旗值日無引見○慶土等謝賞綢縀恩○續昌謝寛免欠項恩○徐樹銘由明陵回京請　安○桂勛謝授缺恩○四川試用道林壽鼎謝恩○奕年請假十日○掌儀司奏初一日祭奉先殿載瀛行禮○召見軍機　廖壽恒文秀皇上明日卯初二刻升中和殿看版○發抄崇欽奏昌吉斯台卡倫侍衛成壽年滿更換奉硃批該衙門知道欽此○又核覆積年軍需請飭前承辦章京吉玉等赴烏淸理奉硃批卽着咨行綏遠城將軍飭令吉玉等迅赴該城淸理銷案欽此○沈秉成奏新漕仍請折徵奉硃批着照所請户部知道欽此○又已革山西遼州吏目靳泰才力堪用奉硃批吏部議奏欽此○○河南巡撫奴才裕寛跪奏爲查明知縣虧短交代銀兩無措愁急自盡恭摺仰祈聖鑒事竊據汲縣騐報缷署延津縣知縣郭炳新因虧短交代銀兩無措愁急吞服洋烟自盡身死一案當經批司委員查訊去後兹據臬司長祿會同藩司廖壽豐轉據署衛輝府知府嚴作霖委員候補知縣王豫徵查訊明確詳覆前來奴才覆加查核緣郭炳新籍隸四川南江縣由拔貢知縣來豫候補委署延津縣事交缷後赴衛輝府候算交代該員心地素窄慮及虧短交代銀兩無措向其家丁王升愁急光緖十七年七月初七日夜詎該員愁急莫釋乘間吞服洋烟王升查知解救無及延至初八日午刻殞命報縣騐訊通詳關傅該員家屬先回原籍未到由司委員會同查訊委無起釁别情具詳前來查缷署延津縣事請補伊陽縣知縣郭炳新因虧短交代銀兩無措愁急自盡與人無尤家丁王升救阻不及應毋庸議除飭司將郭炳新虧短交代銀兩悉數由府核明另行叅查並咨提該員家屬來豫追繳一面將供情咨部外理合恭摺具陳伏乞皇上聖鑒再該員請補伊陽縣知縣接准部覆在該員自盡以後所遺之缺豫省現有應補人員應請扣留外補食併陳明謹奏奉硃批該部知道欽此○○江蘇巡撫臣剛毅跪奏爲總兵呈請入籍遵例奏明請旨恭摺仰祈聖鑒事竊查案准禮部咨文童陶繼周係總兵陶茂森之子其入籍江蘇句容縣考試當以其父應否入籍爲定查陶棧森係廣西貴縣人曾任陝西延綏鎭總兵其入籍江蘇句容縣雖據聲稱係從前防剿之地與任所不同惟究係總兵大員未便據咨覆准仍遵定例奏明辦理等因當經轉行遵照去後兹據江寗布政使瑞璋詳據江寍府知府李廷簫詳據代理句容縣知縣任樹棠詳稱查例載商民呈請入籍地方官確實查明室廬以稅契之日爲始田畝以納糧之日爲始扣足二十年後准其入籍並移會原籍不准跨考又例載提督總兵副將等官不准在現任地方置立産業卽丁憂休致解退亦不許入籍居住或任内置有産業已經身故及不能回籍者該督撫具奏請旨定奪各等語今記名總兵前任陝西延綏鎭總兵陶茂森原籍廣西潯州府貴縣曾與胞弟把總陶茂光從戎轉戰江南咸豐六年陶茂光在句容縣打仗陣亡卽葬於該縣守墓奉祀復於同治三年置買田房投稅立户按年完糧已經二十餘年前據文童陶繼周具呈請在句容縣入籍考試當經前署縣趙受璋騐明契串核與入籍之例相符取具宗圖供結轉詳請咨在案兹奉札准部覆行令奏明辦理理合遵照查明例案詳　核轉聲明應送圖結已於前詳呈送邀免再取等情由府詳司核明轉請具奏前來臣查定例提督總兵副戕等官請入籍任所奏明請旨等語今總兵陶茂森係廣西貴縣人曾任陝西延綏鎭總兵因胞弟陶茂光在江蘇句容縣陣亡無後塟於該縣地方將其子陶繼周承繼爲嗣就令寄居該縣守墓奉祀業經置買田房投稅立户辦糧已扣足二十年以上所請在句容縣入籍以便其子考試由縣查騐契串亦與入籍之例相符惟陶茂森係總兵大員應否准其入籍江蘇句容縣考試之處相應奏明請旨恭候欽定除咨禮兵部曁廣西撫臣查照外謹會同兩江總督臣劉坤一江蘇學政臣楊頤合詞恭摺具陳伏乞皇上聖鑒訓示謹奏奉硃批着照所請該部知道欽此○○福潤片再黄縣紳士二品封職户部郎中丁晋祺素性好善見義必爲從前普豫旱荒曾捐洋銀二千三百圓以助賑濟光緖八年安徽水災捐賑銀一千二百兩經前安徽撫臣裕祿奏准照例建坊給予樂善好施字樣九年山東本省黄流爲患捐助賑銀一千兩復經前任撫臣陳士杰奏明有案十六年夏間順直被災該紳函囑伊子户部主事丁述曾在京捐助銀五百兩又因山東沿河災黎望賑待殷經費支絀捐助銀一千兩並廣勸各紳富量力解囊以濟賑需計其歴次所捐除安徽一項已請建坊外餘均未邀奬叙據賑撫局司道詳請奏奬前撫臣張曜未及核辦因病出缺奴才伏查該紳丁晋祺飢溺　懷屢捐賑欵洵屬好義急公合無仰懇天恩俯准傳旨嘉奬以昭激勸出自鴻慈謹附片具陳伏乞聖鑒訓示謹奏奉硃批丁晉祺看福潤傳旨嘉奬欽此○○福潤片再查接管卷内據登萊靑道盛宣懷上海恊賑公所紳士經元善等先後禀稱各省捐助東賑項下查有記名提督前署安徽壽春鎭總兵宋朝儒係安徽鳳臺縣人遵其故父一品封職宋文淸故母一品命婦宋孫氏遺命捐銀一千兩有湖北江陵縣典史陳謨遵其故父四品銜前安徽蒙城縣知縣陳宏勳遺命及母四品命婦陳李氏陳楊氏之命捐銀一千兩布理問銜袁錫爵係江蘇元和縣人遵其故父五品封職袁成麀故母五品命婦袁時氏遺命捐銀一千兩守備銜衛千總謝文鈺係貴州貴筑縣人遵其故父五品封職謝揚聲故母五品命婦謝宋氏謝張氏謝衛氏遺命捐銀一千兩同知銜沈賡賢係浙江平湖縣人遵其故父三品封職沈寳善故母三品命婦沈阮氏遺命捐助棉衣褲一千套又據賑撫局詳河南統帶威靖正營　記名提督李永等係安徽毫州人遵其故母一品命婦李尹氏命捐棉衣一千件河南直隸州用候補知縣武勷係山西交城縣人遵其故父二品封職前山東定陶縣知縣武變故母二品命婦武杜氏遺命捐助棉衣一千件該二員所捐棉衣均在光緖十五年新章以前請仍照舊每件作銀一兩又山東章邱縣八品命婦孟艾氏捐助棉衣二千件以上各項均經先後解局分撥災區散放核與建坊之例相符懇請具奏等情前撫臣張曜未及核辦留交前來奴才覆查無異相應仰懇天恩俯准各該員爲其父母及孟艾氏爲其本身在於各原籍照例自行建坊給予樂善好施字樣以示旌奬謹附片具陳伏乞聖鑒謹奏奉硃批着照所請禮部知道欽此○○福潤片　再奴才前在藩司任内據署濱州知州茅恩綬禀稱該州監生薛繼尚素行向善因所居北鎭地方貧窮僻陋子弟無力從師率多廢學於光緖十六年將住宅一所計房十間捐設義塾延請通儒教授其中並捐糧田四十畝以充修膳之資統計房地價值合銀一千一百餘兩懇請奏明給奬經奴才轉詳前撫臣張曜未及核辦因病出缺奴才到任後接准留交覆查該監生家居僻壤産僅中人乃能創設義塾培植貧寒子弟使之相率向學洵屬樂善可嘉所捐宅地價銀在一千兩以上核與建坊之例相符合無仰懇天恩俯准該監生薛繼尚自行照例建坊給予樂善好施字樣以示旌奬謹附片具陳伏乞聖鑒訓示謹奏奉硃批着照所請禮部知道欽此○○福潤睡再查接管卷内據登萊靑道盛宣懷禀稱候選道章桂苑因山東黄水爲灾捐助賑濟洋銀四千圓合銀二千七百兩七錢三分業經兌收解交賑撫局轉發災區散放該道章桂苑生長新加坡原籍福建泉州府今擬挈家回華仍在泉州府城居住所捐銀兩核與建坊定例相符懇請具奏等情前撫臣張曜未及核辦留交前來奴才伏查候選道章桂苑生長外洋不忘故土從前晋直省初災亦經倡捐助賑今復因山東水患捐施鉅欵洵屬好義急公相應仰懇天恩俯准該道章桂苑在於原籍照例建坊給予樂善好施字樣以示旌奬謹附片具陳伏乞聖鑒訓示謹奏奉硃批着照所請禮部知道欽此○○德馨片再臣接准部咨欽奉上諭廣西右江道員缺着崔國榜補授欽此當經轉行欽遵應飭交缷前赴新任所遺南昌府知府印務查有現署瑞州府事正任九江府知府曹秉濬精明練逹堪以調署遞遺瑞州府知府印務查有試用知府李嘉賓老成明練堪以署理據藩司方汝　　同臬司福裕具詳前來除分檄飭遵外臣謹會同兩江總督臣劉坤一附片具陳伏乞聖鑒謹奏奉硃批吏部知道欽此 
 
