# 1895 - 208 - 4908002

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印賦學正鵠重印各書出售] [  圖書集成局代啓]  
　　賦學正鵠集釋係平江李次青先生所選分　十　淡妝濃抹各擅勝長誠爲初學之秘笈文瑞樓主人倩本局用鉛字排印眉批註　悉依　本校讐裝訂格外精良計每部四本價洋四角○曾惠敏公全集每部洋八角○彭剛直公奏疏每部洋七角○詳註八家四六文　每部洋一元二角　向蘇州閶門緣蔭堂上海棋盤銜文瑞樓兩書切購取 
[保身篇]  
　　時屆夏令赤日當空汗流遍體揮扇不已余方徙倚北窓手執一編聊以避暑氣而遣寂寥忽有客叩門而入揖子而　曰今年入夏以後天氣太凉近交中伏暑氣驟蒸坐是致病近日患痧者初起泄瀉斬卽神昏俗名曰　螺痧醫治　　卽至不治現在本埠仁濟醫院配合藥水專治此症如有患此病者宜速卽送院醫治遲恐不及且無論畫夜院中　　人伺候患病之人每一時須服藥四五次所以必須送院爲便且愈速愈妙也夫以西教中人之設立醫院也往往救人於危急之秋起沈疴於頃刻之際固已口碑載道遠邇皆聞矣雖然時疫之流行不限於本處也卽内地亦未嘗不有之蔓延甚廣也以一院之施濟而欲應無窮之疾病無論遠者不能及卽近者亦恐顧此而失彼是遺憾尚多也古人不云乎上工治未病苟能絶其病之源而使其不發則較之病已發而施治不猶愈乎依余之愚見必須著爲論說登諸日報使人人知所以節飮食慎起居之要理防患於未然則與醫院之治病相爲表裏而登斯民於衽席者固非此二者而莫由也子以爲然乎否乎余曰天下萬物莫不好生而惡死雖至微至蠢之物如蚯蚓螻蟻亦必知遠害而保其生命焉何况於人乎第以延年却病之方雖有其書而人多不講縱欲戕生者比比皆是所以前人有七十古稀之歎也然考人之年壽能至七十者並不爲奇若氣體强壯而少疾病者雖至百歲亦多有之一生苟無意外之禍或遭水火刑戮之慘皆可保其身以至壽終然世之人欲保其身而身常不保欲壽其年而年常不壽終身疾病環生至於死亡而耄耋以終者如晨星之寥落碩果之僅存者果何故哉由於不知人身之何以能存百病之何由而至一切起居飮食與疾爲緣故也兹欲論保身之法必先推原致疾之由約而言之不外乎三端一曰飮食不慎夫人身之精神血肉不能不有所消耗全賴飮食以資其缺乏而補其所不足食必擇其有大補性而易於消化者則宜於胃而益於身今之人則不然飮食一事但擇其味之適口絶不計入腹之有損一若飮食專爲口腹而設而不知所以養生也甚至貪食美味過量猶啖或物已腐敗不忍棄去或果尚未熟急欲嘗新或當應食之時而不食不應食之時而反食此致疾之一端也二曰寒暖失宜天氣寒暑本屬有定而有定之中亦略有叅差人身衣服一以禦外至之寒一以固身内之熱天寒則增衣天熱則减衣一定之理也今之人則昧是理焉喜凉惡熱爲其恒情夏時則露坐納凉深更半夜仰臥中庭而不知寒已中於肌膚矣又有因受熱忽寒而傷風者此又致疾之一端也三曰起居無節夫人晝作夜息爲天理之當然今世之人往往深夜不寐日高不起精神因以倦怠智慮因以消亡或過勞而蹶其力或過逸而柔其心此亦致疾之一端也此三事者皆爲致疾之由然犯其一端而未必卽病犯二端而病矣或犯二端而病尚未重犯三端而病重不可支矣欲保其身者當於此三端戒慎不苟庶幾免於病乎雖然豈盡此三端而已可保身哉或博奕飮酒狎邪好遊或屋少人多空氣汚濁或溝道不通臭惡薰蒸或衣服垢汚皮膚不潔皆足以致疾而夏秋之間且足以釀成疫癘互相傳染防不勝防治不及治呼吸之間生死所係豈不懼哉嗚呼西人保身治疾之法可謂精且詳矣而猶有不能免於時疫者可見病之爲患於人無微不至而攝生之法或尚有所未盡也客曰唯論雖不詳然苟由此說而三反焉則愚魯之人亦粗得保身之法矣請先以此付諸手民以告世之有志衛生者其可乎余曰此事須大聲疾呼不憚煩言勸戒斯民或可得當也區區之論恐無能補救耳客旣去乃録此一則卽名曰保身篇 
[上諭恭録]  
　　閏五月二十八日奉上諭御史熙麟奏平宣民自抹身死一案傳聞刑部司員有受賄威逼情事承審各員未經訊及贓欵請飭澈底根究等語著啓秀徐郙歸入原案一併訊明據實具奏欽此 
[紀倭軍在臺南大敗情形]  
　　日本來信云東歷本月十九日午前八點鐘時臺灣電達東京本營云安平附近敵情難測天時甚惡黑旗兵變化無常只得從嚴守備又云安平稅關黑旗已命開收稅餉十四號日軍艦駛赴安平偵探旋回報稱租界中英德二國領事署仍揭國旗附近泊有英軍艦一艘詢之華船上人言目下安平附近之軍比前更少風傳已進嘉義縣境十號曾攻新竹所駐日兵黑旗勇往異常又得兵民聯爲一氣大約有分兵進北之意云○安平之役倭官報稱六月二十八號日兵大隊進攻午前四點鐘時由中瀝出兵分南西二處前進途中屢遇臺兵與之鏖戰閱三點鐘始達其地南西二處之兵得以連絡及鐘鳴八下與臺兵交綏臺兵依竹林列陣抵抗甚力日兵猛烈射擊得占竹林衛生部遂擇定一地令收取受傷人之補助擔架卒及看護人遇負傷者舁之而返不圖後面人家屋内臺兵突出日兵腹背受敵危險萬分只得全軍走避致將擔架卒遺業旣而竹林中忽然放火頓時烈燄燃燒且敵陣四面包圍以致日軍陷入重地至十點半始出垓心衛生部隨伐竹製成擔架將受傷者舁送返中瀝由醫員施以繃帶敷以藥餌逾三十分鐘醫治方了七月一號日兵大隊第二次攻安平午前由中瀝發出砲兵工兵步兵二隊途中遇臺兵抵抗如前七點半砲兵先燃砲以攻步工二兵將臺軍胡黄二將屯紥處包圍射擊臺軍堅守不動日步工兩兵連聲呐喊奪取臺軍第一隊所站之叢林工兵方進忽火藥爆裂死者尚少傷者實多先是軍醫在數里外派一末弁附左翼而進戰况如前少焉日兵被臺兵包圍距敵人之屋僅五米突醫員乃擇距十米突之凹處用心救護不料敵彈丸如雨不得已請兵護衛而行而背後臺兵又至無奈將傷者背負之匍匐而回至相距一百六米突之竹林中暫歇一面催令中瀝派人帶擔架前來舁去午後五點鐘岩崎軍醫歸自戰地俟傷者齊至乃一一爲之醫治維時弦月已上矣 
[停發誮照]  
　　天津訪事人云日前郡城糧價陡昂欽奉諭旨飭招商前赴河南山東採米接濟沿途准免稅 
 
 

Page 2

 
 
厘於是商人及各營之辦軍糧者紛紛請領護照照内填明限一月内遄回津郡不得逾期而影射者多或且逾期不繳目下南糧弛禁已准來津而山東所購之糧又經東撫奏陳限至五月杪止照章徵取稅厘津郡籌振局司道因出示諭停發豫東運糧護照並催令將已發護照如限繳銷 
[失火傷人]  
　　蘇城西小橋畔有阿天者不知其姓向以擺水果攤爲業上有老母下有妻兒母以阿天小本營生不敷食用遂織麥柴錠庫易取青銅以補不足初六日四更時其母以蜰虫惡作劇不能安睡起持洋油燈捕之偶不小心致將燈潑翻延着锭庫喚救不及致焚去房屋兩間全家七人無一幸免慘矣哉 
[鐵甕濤聲]  
　　鎭郡自入伏以來蕉扇風清茜紗凉透不必向丈八溝頭尋詩袪暑詎料上月二十八日烈日韜紅水雲潑墨阿香車轣轆空中與風伯雨師一齊飛下九衢隆隆之聲與風聲相應達旦通宵一味嫩凉恍似新秋時候邵平瓜美每斤祗值青蚨三四文惟多食易生疾病正不必效東坡之啖荔三百也至六月初一日晴旭東升炎威甚熾寒暑表高至百餘度居人無不揮汗如雨以致疫氣大作到處傳染巿中抱疾呻吟者時有所聞初二日仍陰雲四合大雨如注積水階前幾於没脛江潮因之益漲濱江一帶及洲　低窪田畝多有淹没者倘再不晴霽則老農之憂未有艾也○鎭郡土娼鱗次櫛比逐臭之徒往往趨之若鶩而城外薛家巷尤爲因花薈萃之區莫不爭妍鬥艶今歲二月間經常鎭道吕觀察以及府縣各官先後出示嚴禁一概不准開設故鎩羽之鴇曳尾之龜相與望風遠竄前此淫汚之藪一變而爲清净之塲近因日久玩生依然陽奉陰違有周三娘華年三八色藝雙佳在巷南開設娼寮栽名花數株高張艶幟每值夕陽將下簾卷西風人面花光互相掩映眞迷魂之陣銷金之窟也前夕保甲分局某少尹帶勇出外查夜巡至此處忽聞人聲嘈雜少尹異之飭差勇查問始悉有某甲者慘緑丰裁風流自賞約集三五同類訪艶過此呼雛婢敞綺筵拇戰聲中花飛釧擊突有惡少數人闖然而入遽效山膏之駡人甲反唇相稽竟被以老拳奉敬甲忿甚謂何物風狂兒竟敢觸犯乃公豈兩　請盲不辨顔色耶此外有駁船水手數人因作狎邪游打破醋罐遂致大逞兇鋒少尹知此風斷不可長將周三娘暫父地保看管次日禀明丹徒縣王伯芳明府先提周三娘訊問之餘謂爾膽敢私開花烟館勾引良家子弟敗俗傷風斷難輕恕飭差掌頰三百下荷以蘆蓆枷令地保鳴鑼遊街示衆沿途觀者頗不乏人由是周三娘身受刑章蓬頭垢面不復如前時之貌麗如花矣復籖拘甲等及水手到案從嚴辦理似此雷厲風行何難將汚穢藪澤一掃而空之也哉○某甲者口操楚北音年近不惑衣履翩翩曾在某防營爲什長素患瘋癲之症時發時愈日前由江北乘舟來鎭擬欲附輪旋里不料下榻後癲癇忽發初奔至小碼頭　布店購布選擇多時均不合意旋躍入櫃内將架上所置顔色布抛棄滿地一時圍而觀者若堵墻中見人多卽持板凳擲去店夥阻之突遭毆擊旋又坐於帳桌上大言曰此店由我開設我欲將布抛棄爾等敢倔强乎閱時飛步而出店夥隨之奔告地甲洎地甲上前拘捕甲竟具大神力推仆於地地甲無可奈何歸而報知保甲分局當經局員派勇在外拘拿甲大摇大擺已行至小街南首奔入某烟膏店在櫃上亂躍烟膏店中人驚駭非常不敢與較少頃怱怱出門或歌或哭復奔至某鐵店搶得利刃一柄沿途跳舞幸未傷人至雁兒河甲卽仰臥河邊且去其衣褲赤條條不掛一絲途人見之掩面而過其時局勇追蹤而至急向前拘獲以黑索繫其頸以麻繩縛其手足擡至局中局員訊問之下甲不肯跪局員詰以因何不跪甲大聲曰上可跪天子下可跪父母豈肯跪汝區區小官兒又曰吾現辦臺灣軍務大臣此次督率兵艦數艘赴金陵裝運軍火至臺灣攻打倭人定必得勝爾豈能約束我乎局員勃然大怒令差重責甲狂笑高歌語多妄誕局員飭差勇擡全縣署請王大令懲辦大令隨卽釘上鐐銬解回原籍庶免逗遛異地滋生事端噫若甲者其眞可恨而亦可憐者歟 
[月湖逭署記]  
　　拐賣人口例禁綦嚴而業此者變詐百出近來寍波城廂内外時有幼孩走失徧貼招紙迄無下落安得地方官密拿嚴辦使匪徒稍知畏懼乎○某甲者錢業中人也嗣因賭博失業無聊饔飱不繼每當窮愁抑鬱忿無可洩遷怒於妻偪令向岳家告貸妻遇人不淑自怨實命不猶赴河覔死幸經路人援救得慶更生噫賭之害人深矣哉○西門外某姓女隨人掷逃追尋無著此女早已許人婚期漸近不料其别有所歡作此不端之事現雖四處尋訪但鴻飛冥冥不知能否弋獲也 
[生没銜感]  
　　前署臨川縣李芋仙大令爲曾湘鄉徐豐城兩名臣入室弟子道咸間卽與曾忠襄劉峴帥張香帥相友善同治末大令一蹶不振瀛眷留滯江西不能回里光緒初大令客游滬上旋没逆旅大有廉吏可爲而不可爲之慨幸是時曾忠襄督兩江設法救全其瀛眷迨劉峴帥接任悉仍其舊去秋劉峴帥北上督師大令瀛眷頓失所倚皇皇終日幸張香帥繼之詢諸陳伯嚴主政備悉大令身後十年蕭條景况去臘匯兌五十金賞大令之文孫度歲本年復培植而成全之大令九原有知應感泣諸名公篤念故人有加無已都人士聞之爭相傳頌恍如身受益重友朋風義云 
[捉賭二則]  
　　禾郡北門外砲船勇於前夜巡查經過河口停泊之烏山船上聞有賭聲該勇當卽登船拿捉惟兩船夥在船接龍以消閑悶並非聚賭該勇仍欲拘拿一夥情急遂躍入河内該勇始去不意竟遭滅頂至昨日撈獲屍身投縣喊禀聞經哨官訪悉卽將兩勇送縣究辦未識如何收殮及作何了局也○嘉興宗郡守於上月廿八日隨帶親兵乘舟赴鄉拿捉客匪聚賭嘉興縣劉邑尊張協戎同往及至王店鎭賭徒聞信遠颺遂巡察一周當日卽返約二鼓後回城時所隨親兵納凉在船棚上不料睡熟約至南門外時播身跌入河内當卽撈救無著直至翌日撈著屍身禀明買棺收殮 
[蕪城客述]  
　　揚州訪事人云客歲海氛不靖募勇防剿需餉浩繁大部所開籌欵章程有應令有鹽省分每斤加價若干之語奏奉俞允後卽飛咨各鹽務省分一體遵行兩淮鹽運司奉此通飭各商凛遵辦理聞刻下江寍食岸議定每斤加價二文惟江甘五岸情形與江寍岸有别五岸總棧設在楊之邵伯鎭鎭東港紛歧可以直達塲灶時有私販出没其間甚至挑運各鄉挨户兜售鄉民往往貪其價廉向之購買而總棧官價每斤已收錢二十二文若再加二文勢必歲銷不能足額然不加又顯梗部議是以岸商籌躇　再疉次將其中原委縷禀於大憲之前直至上月始奉督鹽憲批准每斤加價一文按每年額銷一萬七千引爲數亦頗可觀現已將憲示高貼棧門曉諭居民一體遵照矣○客有來自邵伯鎭者述及鎭南有一質典每夜雇有二更夫司巡察上月下旬某夜更夫某甲巡至貨樓下一舉首瞥見屋上似有黑影一幌度必梁上君子佯作不知擊柝而過行至轉角處始將柝放下潛伏暗陬定睛視之果有一人躡梯而登迅如飛鳥不隄防梯級𡮦朽舉足太重顚下塵埃中甲遂飛步上前奮力擒獲紥以麻索置諸梯下隨仍照常巡察迨天明始告知執事者扭送官署請懲○揚城街道有寛有挾自經大雨積潦成渠穢氣蕪蒸觸之卽易致疾江都甘泉兩邑宰特發簡明告示懸貼通衢勸令居民各自洒掃其示云溽暑薰蒸街道宜潔瓦礫龌龊不准堆積　户居民洒掃一律倘有不遵定提究責 
[仁風廣被]  
　　寍波宫醫　由府憲錢甘卿太守出示定於六月朔日爲始在府署土地祠内開局施醫凡貧病之受實惠者當無不頌聲交作也○關道憲吳福茨觀察近因天時不正疫癘叢生製備痧藥丸藥除派員前赴所屬紹台二郡分給外並交六叚保甲委員轉給念切民瘼可謂無微不至矣 
[上海官塲紀事]  
　　湖南候補府洪太守鑾於昨日來滬假寓鼎陞棧隨命駕入城赴各當道處拜會駕至縣署黄大令飭家丁擋駕○松 
 
 

Page 3

 
 
滬厘捐局提調譚少柳太守前奉上憲委署常州府缺所遺提調一差以江蘇候補府余太守慶祺接辦太守奉札後於前日來滬入局視事並赴道轅及各衙拜謁昨日午後駕至縣署黄大令公出未會由家丁擋駕○日前江南提督譚青崖少宮保碧理秉節蒞申赴各當道處拜會前晚少宮保啓椗往吳淞口查閱營務提標各武弁咸往送行 
[船事雜紀]  
　　有公司輪船名皇后公司輪船往來中國日本美國英國等處又有呼之爲金山公司輪船者抵滬本月初六日又有船名日本皇后由香港來滬停泊吳淞來時有華人之爲火工者四人受傷甚重由小輪船名三生駁至滬上送往公濟醫院療治查四人受傷之由因此船在厦門時火工五名在煤艙取煤忽煤氣猝發將煤炸開五人皆受傷内一人傷勢較重立時斃命故祗存四人隨船醫生赶緊設法救治將人紥束先敷以藥再舁至醫院德國寳倫醫生爲之奏手想卽能痊愈也當受傷人送入醫院時觀者甚多謡言蜂起皆言日人在臺灣戰敗受傷是以舁來醫治云 
[龜巢遺火]  
　　前晚八點餘鐘英界西尚仁里大和豐土棧隔壁之某妓院所點三連燈忽然墜下一時滿地皆火幾致燎原幸人手衆多龜鴇等紛紛上樓樸救卽行熄滅事爲巡街華捕所知當將妓院龜奴傳至捕房捕頭詰問之下知事出無心乃大加申斥諭令以後小心不得疎忽龜乃曳尾而退 
[孽障難消]  
　　蘇婦某氏向以傭工度日與某甲姘識嗣以意見參商視蕭郎如陌路又與英界西新橋畔開老虎灶之吳雙福姘識甲則一縷情絲牽纒不已吳不堪其累挽人勸解未遂轉圜前日甲又欲爲打鴨驚鴛之計吳至此無可如何惟有默然不語心懷抑鬱竟萌短見俟夜深人靜時以三尺白綾了此殘生比至次晨經人瞥見卽爲解救則已氣絶多時矣事爲捕房查悉立飭包探顧阿六往查並傳該圖地保徐錫耕到捕房令速爲料理旋經該地保查得吳並無親族在滬卽姘婦亦不報官以致諸多不便因卽備辦衣棺草草入殮 
[冶游不再]  
　　近日天時炎熱異常有大腹賈呼朋歗侣雇大號游船一艘停泊木輪船局河干團坐作葉子戲以消酷暑更召名花作伴或肆筵設席或挾笛彈筝清興豪情一時無兩至晚間卽相約偕來日以爲常不料事爲英副領事薩君允格所見恐其滋生事端或更有人效尤成何事體因據情商之屠興之别駕請卽飭差協探前徃禁止别駕唯唯因飭幹役張福於前晚協同八號西包探前往驅逐禁阻於是擁翠偎紅者莫不銷聲匿跡矣 
[曇花幻影]  
　　有一女郎自蘇州附木輪船來滬前日傍晚抵埠獨行至美租界北山西路美華茶樓門外忽然倒地未幾卽魂赴泉臺有識之者謂此女安徽人姓范小字順寳年二十有一其兄芍卿在申貿易旋有人訃知其兄至晚卽備棺收殮 
[水國騎鯨]  
　　寍波人某甲向在虹口各碼頭當小工前晚工畢天氣炎蒸因就招商局中棧碼頭納凉閑觀俄而睡魔來擾遂偃臥在碼頭上正在黄梁夢熟一翻身竟墮入浦中至昨晨屍身始由琼記碼頭浮起經某號巡街華捕報諸捕房捕頭傳二圖地保費全全往查旋查至其妻在某處傭工遂喚之使來買棺收殮 
[勸勇歸田]  
　　中日和議告成各處防營裁撒上海爲輪船往來要道各散勇紛紛來此逗遛旅賣旣空卽以魚肉良民爲事日内南巿各處每有散勇向鋪户滋擾不堪事經劉康侯觀察所聞札縣出示禁逐黄大令奉札之下卽出曉示黏貼通衢大旨謂仰各散勇等知悉爾等旣蒙憲恩給發恩餉川資理宜速作歸計回籍各安本業毋許逗遛本境動輙滋生事端自示之後如有違犯者定行拿案按法嚴懲不貸各宜凉遵毋違特示 
[移緝盜犯]  
　　上海縣黄大令接准如皋縣童明府來文内開據客民鄭鎭青於五月初三日投縣報稱伊父鄭學成在本境丁堰鎭開設隆泰洋藥棧於五月初一夜三更時分被盜匪撞門持械進内搶刦銀洋首飾貨物其贓不少開具清單報請勘緝事主鄭學成起喊追捕致被拒傷等情當經會營勘騐飭捕嚴緝迄今未獲誠恐贓犯遠颺海上乃五方雜處客匪易於潛蹤移請飭捕代緝並送賞格到縣計開拿獲眞贓正盜者賞洋五十元送信因而拿獲者賞洋三十元黄大令准文後卽飭捕役用心嚴緝並將賞格懸貼通衢 
[彈壓散勇]  
　　昨日午後三點鐘時法捕頭克賴美接得某處來函知有散勇來滬誠恐人多滋事卽遣包探帶同通班探夥至各碼頭彈壓迨八點鐘時始悉威靖兵輪船由清江載勇至卾省空船回滬已於二點半鐘時駛抵高昌廟江南製造局前據云尚有一兵船閱日可到未知是否有勇載來也 
[英界公堂案]  
　　湖州人沈少蘭本宦家子因其甘入下流致被族人逐出逗遛滬瀆漸至饔飱不繼學作三隻手生涯曾經犯案懲辦乃不知改過又竊取天順德興兩客棧及毛阿大等家衣服什物烟膏等類約值洋數十元報捕後昨經包探孔阿才人贓並獲當卽解案請判天順棧等三失主先後投案請領失贓沈供湖州人幼曾讀書近因流落滬上不得已犯竊雖已二次尚求格外施恩以全體面屠興之别駕以沈係屬過犯本應貢懲姑念讀書人判令從寛遞解回籍○包探黄四福拘解宋丕月季宋氏及工部局掃垃圾人趙阿五趙阿法王阿狗等五人到案禀稱伊等因掃街起見互相扭毆送請訊究宋供山東人昨因與女兒李宋氏爭閙忽有趙等三人與小的爲難欲將小的毆打不料悮打外孫趙等同供因掃街起釁被宋父女辱毆别駕以宋父女之事與趙等無干今姑從寛一併斥釋○二百八十五號華捕拘解王瑞卿到案禀稱此人因酒醉在途滋事爲此拘解請訊王供爲洋行生意昨晚却因酒醉拘入捕房被伊等打傷頭面傷痕猶在别駕謂王酒醉滋事本應懲辦姑念已受微傷卽行斥釋○包探沈金隆禀稱積竊王永興此次行竊福來客棧衣服數件經小的緝獲後查出銀表一枚向問據言係在甯波江北岸天主教掌教士毛姓家竊得爲此一併送究福來棧遣人投案申訴情由並請領贓王認竊不諱别駕以其過犯行竊殊爲可恶判笞四百板衣給領銀表一枚存候認領○沈包探又解徐掌林汪利堂二人到案禀稱徐汪串騙玉聲堂扇店之油紙扇質錢使用經小的查獲送請訊究玉聲堂遣人投案領取失物徐汪二人同供與玉聲堂素來認識騙物質錢自知不合别駕以事屬細微判將徐汪二人各押四天○包探張阿五竇如海同解流氓馬裕春至案禀稱此人係結盟拜弟兄案内領袖之人曾經縣大老爺出票訪拿今由小的等查拿解案請爲訊辦别駕以馬旣係縣中訪拿之人卽著送縣辦理○陸阿案竊取郭祥祥家布衣四件經包探范進才拘獲人贓送究别駕以陸行竊屬實判笞一百板贓還失主○葉阿發金掌林二人均以駕舟爲生　因細故起見金竟將葉之頭顱打破當經二百八十七號華捕將二人拘解請究葉申訴前情請爲懲辦金俯首無詞别駕判將金管押三天 
[美界捕房紀事]  
　　前晚九點鐘時西人某甲向禮查路信大馬車行雇坐一百二十六號四輪車飛駛往東行近下海浦適西人某乙乘雙輪車疾馳而至互相碰撞致將乙馬脇際撞傷二西人各不相下扭作一團經二十號三道英捕一併拘入捕房捕頭傳信大行主某丙至令　獸醫將馬施治如得醫痊祗責令照償醫費倘馬竟死則須照馬價賠償丙唯唯而退○昨報記開興輪船被偷兒竊去風窓二扇經船主函報捕房昨晨包探江阿三查獲竊賊邵瑞瑞詰知將贓售與城内縣橋附近某銅作因押候弔贓送究○粤東人連阿元曾串同三興押店小主人誘騙貨物銀洋經包探竇如海拘入捕房管押昨晨竇探傳到三興小主人翁阿五詰以與連串騙各物窩藏何處翁自言藏匿英租界胡家宅協興烟 
 
 

Page 4

 
 
館捕頭飭竇探將烟館主陳阿惠拘押候解公堂請訊 
[好善可風]  
　　本館恊振所昨承張廷棟善士助賑濟洋三十元又黄承恩善士助順直賑捐洋十八元又胡靜軒善士腲洋廿元畿輔一帶水災甚重屢接辦賑諸君子來書想見無數飢黎流離失所禦貧無計乞米無門捫腹徒嗟難謀一飽此固仁人之所不忍坐視者也今承大善士慨解囊金遥頒義粟功德所積詎有限量哉除敬奉收條外誌之以當心香一瓣 
[再造嗷鴻]  
　　恒孚銀樓經募吳也雲善士助賑洋一百元又募各户洋十三元六角新泰厚號由福康莊交來兩益堂大善士助賑京平申規銀二百十兩零五錢六分劉益卿善士母病祈速愈助賑洋三十元銅洋一元陳玉卿善士助賑洋三十元銅洋八元京江無私社五户善士合助洋三十元順直鴻嗷未息奉天遼陽相繼告災籌賑情形萬分迫切此時此際解囊救命功德更無待言先後祗收同深感謝謹乞附誌報章敬告同緣[  上海六馬路仁濟善堂籌賑公所施善昌等謹誌]  
[螺痧經騐良方]  
　　肉桂末用膏藥一枚放上貼肚臍上另用艾蓬燒酒木瓜三樣煎水統身洗手足及手足灣亦洗吃絲業會館神符姜湯送下切忌挑痧 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　昨日午刻民人顧兆發昇其子顧桃桃至縣訴請　傷差役見桃桃頭面血液淋漓問因何　此兆發告以家住楊樹浦北二十二保五十一圖向業木工兒子被機器　布局小工多人訛詐行　肆行毆擊現在傷勢頗重是以請騐訊　　役據　入禀黄大令諭候看管騐視○昨日沈友亮投縣訴請伸冤差役詢尚原委沈自言憑媒文定紀耀忠之女已數年矣現在央媒關說　日完　不意紀頓萌異心任意勒索求縣主大老爺恩斷差役入禀黄大令著補詞候核 
[法界公堂瑣案]  
　　鴇兒汪陳氏控倡婦錢黛玉積欠帶擋及房飯貲共洋二百數圓因其母錢大姐掯阻從良以致此欵無從收取鄭大令迭　研訊並諭令汪鴇將錢大姐及陳阿同等扭案訊追以上各情已詳前報昨日包探將錢大姐及阿同汪鴇一併　案大令向之研究錢大姐供稱小婦人之女兒曾積欠帶擋洋銀至房飯貲不能計算因女兒在汪鴇處賣倡一載夜度資未得分文故也阿同供　小的與錢大姐鄰居此事確曾經勸過願照四折歸償旋被專管倡院閒事之惡棍朱某刁唆以致汪鴇毁約興訟大令問爾因何欲挈錢倡地逸供稱此事實情冤枉大老爺如不信請提黛玉小姐質對錢大姐又稱小婦人本不欲圖賴此項無奈一時無力措還小婦人在杭州青蓮庵内清修有客欲納女兒作小星許出身價洋銀七百圓汪鴇設計阻之是以此欵無著現在必須俟女兒脫籍方能料理此項銀錢大令命提錢倡到案問爾所欠之欵如何設法歸償錢倡雙眉深鎖幽怨盈懷供稱小婦人脫籍時　可歸楚惟未决定何時耳問爾在汪鴇家賣倡由何人領出供稱外祖母錢吳氏將小婦人挈出欲令擇人而事現在外祖母已物故矣問　與阿同是何稱呼供稱阿同名爲母舅實係鄰居大令謂汪鴇曰爾之欠欵須待該倡脫籍方能歸楚汪鴇仍求赶緊追還錢大姐嚶嚶啜泣稱此欵本可理清實被汪鴇覇阻以致女兒不得從良將奈之何大令限一月内歸楚錢大姐叩首求恩稱一月内斷不能應命大令將　同交人保出錢大姐及錢倡押侯覆核○包探禀稱賊犯王有才窩留興隆　　潛　得　客某甲所帶衣箱當塲拘　解請訊懲王言語支吾不認作賊大令判令管押三日○包探禀稱蔡阿寳潛來圖竊當塲拘獲在身畔攫出　劵二紙今特解案請訊蔡供稱不敢行竊所　者爲自已之衣大令判令管押兩日○包探禀稱張永昌在小東門外人叢中搶取過客某甲所持鵬翎扇當塲拘獲贓已交還朱主兹特解案請懲張供稱小的在某處當小工上月十四日來滬僑寓治下菜巿街某客棧大令問客棧　　　號供稱小的不知大令著押候笞責八十板○包探禀稱張俊發在浦難竊取某號所置鐵條經巡街西捕所見當塲拘獲解請訊懲張供稱小的向習　工在某鞋店工作是日散步至浦畔納凉忽被西捕所毆實不知所犯何罪大令著押候笞責一百板○包探禀稱張榮庭肩荷竹樣倚於小東門外某姓家簷前猱　而上意圖行竊嘗塲拘獲解案請懲張供稱前晚十二下鐘時天氣炎熱小的偶至小東門外乘凉致被拘押大令　押候笞責八十板○聚衆　捕案内有吳俊卿訊供　押已紀報端昨日有李阿四持泰昌保票投案具保大令命提吳到案著具安分改過切　申斥一番交李保出 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月二十七日京報全録]  
　　宮門抄○都統崇奏因病請假調理摺○皖撫福奏調署知縣片○又奏請建坊片○又奏番明反獄重犯照例懲辦摺○川督劉奏甄别各員片○又奏調署知府片○又奏調著知縣片○閏五月二十七日兵部太常寺太僕寺鑲曰旗值日無引見○澤公謝授正黄蒙副都統恩○荆州副都統瑞興到京請安○安徽藩司王廉請訓○廣東臬司張人駿請　訓○壽昌請假十日　召見軍機瑞興王廉張人駿○○奴才崇禮跪奏爲因病請假調理恭摺具陳仰祈聖鑒事竊奴才　體素壯能耐勞苦自光緒元年在山海關副都統任内得患肝陽上升眩暈不眠之症迄今二十餘載在京供職時發時愈從前年力尚强不甚介意去秋蒙恩簡放熱河都統時值軍書旁午邊防吃緊昕夕不遑以致舊疾同時舉發赶緊調理始見輕减入夏以來病又發　每於接見屬僚披閱公牘精神恍惚健忘心悸徹夜不眠據醫云濕痰凝滯心氣大虧非安心調理難以速痊惟有仰懇天恩賞假二十日俾得安心調理所有日行公事暫委熱河理刑司員印務協領等代拆代行遇有緊要事件仍由奴才酌度辦理一俟稍愈卽當銷假照常任事所有奴才因病請假緣由理合恭摺具陳伏乞皇上聖鑒謹奏奉硃批著賞假二十日欽此○○福潤片再亳州知州宗能徵現經調省另有差委所遺員缺應卽委員署理以專責成兹查有署六安直隷州知州合肥縣知縣屈成福勤幹廉能輿情愛戴堪以調署該員本任内並無承緝已起四叅案件據藩臬兩司會詳前來除檄飭遵照外謹會同署兩江總督臣張之洞附片具陳伏乞聖鑒謹奏奉硃批吏部知道欽此○○福潤片再據署布政使員鳳林詳據廬州府知府范葆廉詳該府廬陽書院爲各屬生童肄業之所兵燹後經費無出經大學士直隷督臣李鴻章一再籌捐置買田房歲收租息爲山長束修諸生　奬之用近年水旱　收田　旣减房屋間有坍塌修葺亦多耗費致進欵遞形短絀出入不敷兹有合肥縣人分省補用道李經翊本其母品命婦鄧氏慈命並遵其本生母一品命婦郭氏遺命共捐漕平銀四千兩交該書院紳董發典生息以助課試膏火之需出自好義實心應請闡揚德惠詳由該司核議轉詳請奏前來臣查定例凡士民人等捐銀至千兩以上實於地方有裨益者均請旨建坊今李　　善承親志慷慨樂施以廬　書院經費不充捐助銀四千兩實爲嘉惠士林盛舉核與建坊之例相符合無仰懇天恩俯准分省補用道李經翊爲其母一品命婦鄧氏本生母一品命婦郭氏在本籍自行建坊給予樂善好施字樣以示旌奬除咨禮部查照外謹會同署兩江督臣張之洞附片具陳伏乞聖鑒訓示謹奏奉硃批著照所請禮部知道欽此○○尚書銜安徽巡撫奴才福潤跪奏爲審明覊禁罪囚在監結夥反獄逞兇拒捕殺傷役卒分别按例定擬並先行就地正法恭摺仰祈聖鑒事竊照陽府監覊　盜犯田振得等結夥反獄勒斃禁卒張春並拒傷王堂等十復一案先經該府曾樹椿督同經歷莊介椲署鳳陽縣知縣陸楙增親率丁役馳往堵捕該犯田振得等逞兇拒捕致傷丁役多人適統帶卓勝營防軍記名提督高得勝等先後踵至會合兜拿當塲恪斃田振得孟兆堂王四田二四犯並將余化漳蘧守得藩開機三犯　解到府卽經禀道飭由府縣分别騐明生死各傷一面提犯研訊據各供認聽從格斃之田振得起意結夥反獄勒斃禁卒張春並拒傷王堂及丁殺人等不諱飭查同號犯人黄二等均各安靜守法並未知情同謀當將監門木栅修整完固一面備録供招禀經前撫臣沈秉成此飭將余化漳　守得　開機三犯先行就地正法梟小並將田振得等　犯照例戮屍以昭炯戒在案兹查禁卒王堂等傷均平復覆訊同號犯人乃刑禁人等委無知情同謀鬆刑賄縱　弊將案議擬　經鳳潁道核明移由署臬司丁峻核議轉詳前來奴才詳加覆核緣田振得孟兆堂土四田二均籍隷山東定陶縣因强刦亳州事主丁大舉　得贓拒傷事主之父丁汝曾身死並傷鄰佑人等平復犯案余化漳籍隷山東蘭山縣因從刦懷遠縣事主倪義昌錢店得藏犯案蘧守得籍隷山東單縣因從刦宿州事主王兆祥家得贓拒傷事主之妻王劉氏平復犯案　開機籍隷江蘇安東縣因從刦盱胎　事主於錫鉞家得贓犯案均審依强盜律擬斬立决照章加擬梟示先後由府州解道提勘飭發鳳陽府監覊禁管獄官該府經歷莊介　每日早晚　同刑書親往點騐收封已死禁卒張春與王堂亦均依法看管光緒十九年十二月不記日期該犯田振得與孟兆堂土四田二余化漳蘧守得　開機在監密談各　愁苦田振得起意商同結夥反獄乘間脫逃各犯允從約定遇便行事同號犯人黄二等與禁卒張春等均不知情二十年正月初二日傍晚時分張春進　伺候獄官騐封田振得密使眼色各犯會意共夥七人一齊動手田振得上前拉　張春兩手張春喊捕余化漳卽脫卸紅衣捲成長條環繞張春項頸與孟兆堂分頭拉勒立時斃命王堂聞喊趨至亦被孟兆堂等挖取地上磚石毆傷頭顱脊背等處昏暈倒地各犯隨用磚石砸斷鐐銬扳斷護監木棚分拿斷鐐斷栅打開監門正欲往外沈跑適該經歷莊介褘前往瞥見奮力抵禦並報經該府曾樹椿督同者縣陸楙增親率兵役馳往圍捕該犯田振得等逞兇拒捕致傷外監禁卒衛榮丁長孚二金貴蔣鳳等多人維時統帶卓勝營防軍提督高得勝管帶馬步隊副將何宗文鳳陽營守備傅寛把總朱得元鳳陽衛守備楊兆熊稽查委員叅將徐九如各帶勇丁先後踵　田振得等尚在監門往外　擊高得勝等會合各軍迎　兜截一面喝令弁勇開槍　擊當塲格斃田振得孟兆堂王四田二四犯並拿獲余化漳遽守得　開機三犯禀道飭由該府縣分别騐明訊供例擬禀經前撫臣批飭就地正法戮屍梟示在案兹查禁卒王堂等傷均平復覆訊同號犯人及刑禁人等委無知情同謀鬆刑賄縱情弊將案議擬由道移司核議轉詳前來查例載罪囚結夥反獄殺傷役卒不論聚犯罪名輕重悉照刼囚例科罪又紏衆刦囚殺死役卒者爲首並預謀助毆夥犯俱擬斬立决梟示各等語此案田振得等身犯重辟不知守法輙敢在監起意結夥反獄余化漳等聽從下手勒斃禁卒張春並拒傷丁役王堂等多人平復均屬兇横不法自應按例問擬田振得孟兆堂上四田二余化漳蘧守得　開機均應如該司道等所擬合依罪囚結夥反獄殺傷役卒不論原犯罪名輕重悉照刦囚例科罪糾衆刦囚殺死役卒者爲首並預謀助毆夥犯俱擬斬立决梟示例各擬斬立决梟示業經分别就地正法戮屍梟示應無庸議刑禁人等訊無鬆刑賄縱情弊應與傷經平復之禁卒王堂等及訊無知情同謀之同號犯人黄二等並先被勒斃之禁卒張春均毋庸議兵役格殺反獄拒捕盜犯律得勿論管獄官鳳陽府經歷莊介褘於監犯結夥反獄未能先時預防失於覺祭咎無可辭惟事起倉猝卽行督率丁役奮力堵禦將各犯登時格斃拿獲不使一名倖逃法網辦理尚稱迅速合無仰懇天恩將管獄官經歷莊介褘准其功過相抵並免議處俾策後效而勵前勞除將田振得等原犯各案分别另行擬辦並將供招咨部外所有監犯結夥反獄拒捕殺傷役卒分别按擬懲辦緣由謹恭摺具陳伏乞皇上聖鑒敕部核覆施行謹奏奉硃批該部議奏欽此○○劉秉璋片再查嘉慶十六年八月十五日欽奉上諭嗣後各直省督撫遇有分發試用期滿人員務須嚴加甄别如實係才具明晣辦事勤能者准予保留又通行内開嗣後道府丞倅州縣等官無論何項勞續保舉歸入候補人員卽以到省之日起予限一年詳加察看出具切寳考語奏明分别繁簡補用各等因兹查有候補班補用直隷州知州黨鳳岡試用知縣楊徵均計到省試看一年期滿例應甄别由藩臬兩司造具告該員履歷清册填註考語會詳請奏前來臣查該員候補班補用直隷州知州黨鳳岡　其穩練試用知縣楊徵年力富强堪以留省照例補用除咨部查核外理合附片具陳伏乞聖鑒謹奏奉硃批吏部知道欽此○○劉秉璋片再夔州府知府誠瑞丁艱遺缺查有成都府知府恩壽精明練達堪以調署所遺成都府知府查有寍遠府知府唐承烈結　敏幹堪以調署遞遺寍遠府知府缺查有候補知府趙恩祜老成明練堪以接署兹據藩臬兩司會詳請奏前來除由臣批飭遵照外理合附片具陳伏乞鏖鑒謹奏奉硃批吏部知道欽此○○劉秉璋片再署成都縣知縣沈炘現已委署大邑縣知縣所遺成都縣知縣缺查現署萬縣知縣准補大邑縣知縣鄒放堪以調署兹據藩臬兩司會詳請奏前來除由臣批飭遵照外理合附片具陳伏乞聖鑒謹奏奉硃批吏部知道欽此 
 
