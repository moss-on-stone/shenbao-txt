# 1914 - 381 - 4914864

 

Page 1

 
 
   
 
 

Page 2

 
 
第二版 
時評 
[敎育（抱）]  
　　敎育今之當局者認爲不急之務者也故苟有可藉口以施其减削者必减削之 
　　吾今不暇喋喋論敎育緩急急但有一事警告當局吾視爲緩而人乃有急之乾吾愈緩而人之進行且愈急也 
　　列强之於吾國向所爭者路權也鑛權也航權也土地權也財政權也今則同時進而注意於敎育權某國撥欵辦專門學校也某國移賠欵辦大學也昔惟專門敎育今且及於普通敎育設師範設小學揚子江一帶發逹之狀一瀉千里矣 
　　當局得母以代謀有人又將藉口以施其减削耶夫以國民敎育性質之小學校重煩鄰國輦巨金以廣布此直從根本上盡驅人心以向鄰國者也 
　　國必自伐而後人伐之此之謂自伐專電 
　　北京電副都統王治馨前在順天府尹任内聲名極大近與霸縣案有關昨由步軍統領衙門派張樂斌等傳提押在司法科候訊 
　　北京電王治馨被拿由肅政聨名呈劾贓欵纍纍外間有順天二十四縣賣缺二十二縣之謡肅政周登皞即前參霸縣者向任北洋州縣爲此次主動袁手谕據肅　聨參著交步軍統領看管最爲痛快人心之舉其秘書郭則泌潘毓桂又財政科長某恐不免 
　　北京電路透電載政府與英馬爾哥尼公司訂借二百萬鎊設八處二千里距離三百基羅無綫電信係四月一日簽字者經手者陳錦濤施肇基等近方將内容確定但外人視此極重大以爲通信權落英手 
　　北京電活佛將死俄意將與中國合同約定辦法政府有允意 
　　北京電確悉關稅改正條件俄要求除去陸路貿易及再輸入者仍照二五繳納惟中俄貿易以陸爲多有此則等於不改正法則要求間接損害賠償日則要求輸入占第一位之棉絲不計外部皆力拒 
　　北京電中比公司事愈益證實比使館己承認法人間亦謂不虛比人方面且要求繼續進行 
　　北京電革命賠償利息英德己允免法尙未允 
　　北京電政事堂組織略定除印鑄銓叙人員照舊主計尙未發表機要局參事趙廷琛王杜歐陽熙雷延壽唐在章趙歐雷均舊軍機章京僉事吕式斌向瑞口章華曹秉章王立承曾文玉劉式程濮彥珪陳誾黃彦鴻囗文明勞勤餘毛祖模阮永墀江保傳秦楙忠　　北京電張謇並不辭職 
　　北京電鄂財政司長王荃本徵收不力袁諭周謂勿以爲我用之人而寛之故免官 
　　北京電清史館定纂修三十協修四十郭曾炘將爲總閱 
　　北京電禮制館獨立錢能訓總裁政事堂之參議局長皆兼館員 
　　蘭州電據伏羗地方紳民報告白狼己被楊管帶擊斃匪屍由匪用大轎載之而去究竟如何尙難信其確實張督己電飭吳炳鑫詳查 
　　蘭州電甘肅尙有孫王章一股餘匪三千餘人在西固一帶負嵎 
　　西安電白匪現仍盤踞山陽一帶龍駒寨己有匪踪竄及各軍隊因連兩尙未成行張鳳翽確與陸建章意見不合張被陸電參因而免職宋聨奎現亦甚寒心 
　　西安電陸建章通飭前敵各軍有能將山陽一股白匪盡數掃除者賞銀十萬元 
　　西安電此間贛軍卾軍陸建章軍毅軍以及陜西本省軍隊彼此意見甚深陸建章極力調和恐難收效此次勦匪無功其一大原因也聞陸己將各軍情形詳電中央 
　　張家口電白靈廟一帶又起土匪四百餘人日前刼掠商人駝羣四十餘匹何都統己飭張圍長统兵進勦　　濟南電近日省城謡言甚多靳督特設衛戍司令以資稽察一切章程均己議定並呈請任命陳樹藩爲司令 
　　廣東電李巡按將實業司羅普撤換科員吳慶芳管押因興甯知事郭占敖以七千元賄缺敗露故 
　　廣東電舊幣七月朔開換 
　　南京電韓巡按電運司飭板浦中正兩場長督率灶丁搜捕灌雲蒼梧等處蝗蝻以免蔓延 
　　南京電財政部己允撥欵二十萬元飭劉恩源南下開辦浦口商塲 
　　南京電美將格爾斯氏擬由卾來甯游歷韓巡按飭交涉員預備歡迎 
　　南京電粤巡按派朱毓采調查蘇魯驗契稅契辦法昨己抵甯 
　　南京電昨梁世祚回甯謁韓呈報淮南墾務情形 
　　南京電巡按使署接上海江蘇省敎育會電以兩稅名目取消瞬屆七月未奉明示枝配標準地方辦學人員惶惑請電飭各縣凡從前規定敎育費毋任減縮未經另行支配以前暫照上年度支給 
　　特約路透電 
　　北京電外交部向例每晨十時至十二時接見各使署官員今將於七月起休暑一月如有特别事故仍將兿見外交家 
　　北京電黃河濱之包頭似曾於六月一日兵變刦掠居民統領寛加處待各兵後復回營惟有兵四百名己往投白狼聞地方損失不甚重大 
　　張家口電兵變時路透訪員適赴通州今回抵此間見房屋被焚者約二十餘所且有數店焚燬門面訪員曾謁見何師長據稱張家口之兵今不滿二千人附和土匪劫掠者僅二百人此次雖因軍警衝突肇禍惟其衛隊均未叛變事前並無所聞亂時擊斃叛兵二址人後復處决四十人衛城之兵死者兩人傷者一人且言查點商店被刼者人七十家訪員之意必不止此數各銀行多未殃及該城東部得以保全皆軍事執法處于武（譯音）諸員之力何師長對於當地警察頗貶辭 
　　廣州電北江西江之水仍在高漲三水佛山高明高要順德鶴山南海番禺四會新會等處受災最甚溺斃者聞有數千人目下賑務殊難遍及急望北京助之鄉民乏食多流爲盜良民益爲受累廣州半爲水淹商業大受窒礙 
　　廣州電實業司羅普（譯音）因受某知事之賄業經開除一般人士皆信近十月内鬻職之風頗熾 
譯電 
　　北京電張家口兵變原由現悉乃白狼之間諜煽惑第一師旗兵所致若輩散播謡言謂政府將于今秋遣散第一師禁衛軍称戍蒙古荒地第一師師長得此消息卽拘獲爲首者四人於是全軍譁變旗兵平變消息頗爲可疑蓋第一師即旗兵故也　　北京電北京將開新農業學校以旗民之欵爲維持經費招集旗民敎以耕種之法 
　　北京電交通部擬籌借欵洋三千萬元每債票一百元九六實收於第十一至第十二年間 
 
 
 

Page 3

 
 
第三版 
　　償還該部擬以京漢鐵路餘利抵住該借欵本利今每年可餘利尖三百萬元該借欵由郵務局發行且由該局發利聞擬用以築造齊齊哈爾至洮南府之鐵路及設一中國新航務公司 
　　打箭爐電德人司徒納博士四川探險隊同行者有地理學家伊斯萊爾博士上海德文報記者山克君等員其一部分昨（二十五日）己行抵打箭爐此次探險之結果於地理人種商業之上均有發明該隊將先沿大金川流域北上然後東折於秋間行抵松潘 
　　倫敦電茲接斯丹博士中亞西亞探險隊消息該隊於去冬由喀什噶爾起程過中國土耳其斯坦而抵潼關一路發見中國古物甚多該博士己於春間由撞關入甘肅省 
公電 
　　察哈爾都統報告兵變電各省都督巡按使護軍使鎭守使將軍都統並轉各師長鑒二十四日晚十鐘餘張垣四區巡警勾結叛兵搶刼焚燒商民數處斃叛兵數十餘均逃散刻巿面安靜如常恐傳聞失實特陳用釋遥念哈爾都統何宗蓮有印 
要聞一 
[江蘇省敎育會致巡按使請維學務電]  
　　南京巡按使覽省飭據財政部文取銷國稅地方稅名目以便支配而利進行等因各地方辦學人員紛紛來會詢問維持學務方法并以瞬屆七月未奉明示支配標準尤爲惶惑查蘇省縣巿鄉附稅從前本因推廣敎育帶征最多者約占縣巿鄉費全數十分之八兩年以來頗著成效本年另徵省稅原期地方公益事業仍得維持尋繹部文果係有益地方之舉亦自不令停輟等語固己兼籌並顧擬請電飭各縣凡從前規定之敎育費毋任减縮未經另行支配以前暫照上年度支給以維學務云云 
[對於修改關稅之附有條件者]  
　　俄國俄國公使關於關稅改革之事蟲有己答覆外交部茲聞其答覆文中附有條件三其一對於關稅則率之改革只限於海上運輸之物品至陸上之貿易槪仍其舊無何等變更他兩條件較爲重大目下尙守秘密未見發表自來俄國向中國輸入物品以陸爲主由海運時甚少故如是主張至部中對此條件承認與否尙屬疑問云 
　　日本我國提議修改關稅各國多早己贊成惟日本據某報所載小幡代理公使抵京後始照會外交部承認修改茲接東京友人來函謂日本承認修改之所以遲遲者有三種原因一以日本商約須至民國五年始屆換約之期一以紡績業開聨合會運動反對甚力三以政變無人主持迨大隈内閣成立以各國旣己承認日本未便獨異致礙邦交惟日本棉紗爲輸入中國之大宗近來巿價即較昻於中國若中國修改關稅再增稅率則棉紗必不能暢銷於中國而彼之營業紡績者因以受損故附一條件對於日本之棉紗不能以目前時價爲定稅率之標準須另定一折衷之棉紗價以課稅云云 
[組織進行中之新館院]  
　　參政院預備開議（一）議事規則起草二十日開幕特指定王家襄等十六人爲議事細則起草委員於昨日（二十三）九時開會下午三時始議畢議事規則聞分兩種其一爲參政院之議事規則其一爲代行立法院職權之議事規則其大略則以參衆兩院及約法政治兩會議之規則爲藍本至旁聽問題參政院係屬諮詢性質當然禁止旁聽至代行立法職權時則採公開主義當然可以旁聽其理由則以約法第三十三條立法院之會議須公開之令旣云代行立法職權勢不得不許人民以旁聽云（一）秘書廳組織告成參政院秘書廳由林秘書長以旬日之力組織而成惟近日所籌辦之事均由總務科辦理各科辦事細則及職員薪俸均未擬定現以議事細則旣己由王參政等起草非一星期不能蕆事秘書廳趁此閒暇即釐定辦事細則及職員薪　云 
　　禮制館組織大凡政事堂將設禮制館一節業紀報端唯禮制館成立後内務部原設之典禮編纂會當然消滅茲聞徐國務卿擬調該會人員入禮制館令其繼續供職至禮制事項與各機關均有關係擬將政事堂各局所局長及所長兼充禮制館政職一面仍飭各部各派熟嫻禮制一員到館列席會議館中經費每月約定二三千左右内容之組織現己就緒大約下月初即可開館 
　　清史館設置總閱趙次珊此次來京其始對外宣言此行不過因總統之私誼而來清史館總裁一席尙不肯就繼由總統再三相勸己於日前正式承認就職不日即可着手組織聞趙意於總裁之下設一總閱以總其成有聘陳弢庵出任之說惟陳以事忙郤之甚力大約郭曾炘頗有此席之希望 
　　新政局中之兩討論會 
　　政治討論會之議案總統制實行後普通政治均須經由政事堂中政務會議之研究至於有關重要者則由國務卿召集各部總長開政治討論會爲之議决故凡政治討論會之問題大半均由總統提出然後開會研究此蓋該會之慣例也現在總統提出之案件約計共分三事（甲）關於内官制如何組織及如何修改各事項（乙）今後預備提交參政院之種種議案（丙）總統府外交處久懸不决之事項 
　　財政討論會之主張　中國銀行爲國家銀行己得各國之承認當然辦理金庫事宜以該銀行在各省未能普設之故有由交通銀行代理者有由廣信公司代理者特設金庫局有之分歸交通機關者有之辦法不一於國家信用上殊有關係昨日財政討論會開議僉主張金庫統一擬專歸中國銀行辦理未設省分由交通銀行代理此外私立銀行不得代理 
[神聖佛救世大同會之解散]  
　　六月十日内務部批云據任文毅呈送神聖佛救世大同敎章程請飭各省轉飭保護等情以部查該具呈人於元年十二月以大同佛新敎章程呈部批准在案此次所呈章程乃改用大同神聖佛新敎名稱而呈文中則又稱爲神聖佛救世大同敎前後參差殊滋淆亂編末署名自稱爲敎主尤屬謬妄考世界各國宗敎不一而其所謂敎主者類皆堅苦卓絶毫無依附確爲信徒所信仰自成宗派故雖以馬丁路德之革新耶敎備曆艱辛猶不敢以敎主自居其他更無論矣該敎列舉古今中外社會所信仰者混合而供奉之旣無以表示一敎之所宗而所稱三歸五願十遵十二戒又皆摭拾陳言不能　標新義荒誕煣雜茫無主宰以之爲敎且不足言又豈容以敎主自命核閱印刷章程與元年批准者旣有未符而第六第九第十第十三及附則第五等條之文亦欠妥協如所謂免去納稅當兵義務等語與約法顯有衝突所錄部批又復任意改竄種種乖謬本部未便以前經批准竟爲廻護應先撤銷前案並將該會卽予解散重信仰而遏詖邪除分行外合卽批示遵照此批 
雜評一（抱） 
　　比日來關於維持敎育之告急文件紛紛發見昨有直隸省敎育會之呈有吳江丁知事之詳今乃復有江蘇省敎育會之電 
　　丁知事之文曰吾國二十年辛甘經營之事業僅得此濯濯之萌芽一旦摧殘知事職司民牧思之痛心云云其言誠沈痛雖然良心太好太不似作官語吾憎其太不合時宜矣不觀粤李巡按之理財條陳乎其言曰廣州城小學三十餘所擬查明如無成績即槪行停止每年約省銀六百餘元云云夫成績有無以何爲標準姑勿具論第有無成績尙待查明而即預計停辦省銀若干且直斷之曰槪行停止何等斬截了當雖然卽有减削敎育之决心於措嗣上亦宜稍掩衆人耳目此種語句未免顯露馬脚或曰此眞足以代表一般財務行政家對於敎育之心理者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
夏季之鄱陽湖（曳泥） 
　　鄱陽湖東南收贛河之水西南收廣信昌江樂平諸水而諸水之上游多山谷水勢湍急往往銜　泥沙淤蟄湖底致湖身漸高沿湖之地反多低於湖身冬季水涸時其淺處有僅深至二尺餘者可以見矣 
　　運輪冬季水旣過淺運載瓷器之船稍大者均停泊外湖由小船駁送該處裝載春季水深交通稍便至夏季雨量最多湖水漲溢始可通行輪舶而此時適有數百萬之祁浮紅茶由昌江經此運出數百萬之婺源綠茶由樂平經此運出茶巿性質愈速愈佳必須輪船拖帶至潯今夏各處來趕茶巿之輪船己多二十餘艘汽笛鳴鳴　　不絶浼足爲夏季之鄱湖生色也 
　　水災濱湖各區如星子建昌鄱陽餘干等縣地皆卑陋田尤肥沃苟有收穫必臻豐舠道光前從無水災馴至嘉慶面後湖身漸高豐年絶少往往三數年不得一穫 
　　各縣之田旣多低於湖身者於是皆用土築圩以障之一圩之長有延亘至三四十里者惟此種土圩僅能於短少之時間抵較弱之水勢如水勢衝激過兇或時間過久則圩隄一壞不轉瞬間悉變汪洋往往垂熟之稻忽淪巨浸尤爲慘喪無倫各縣中尤以餘干爲最蓋該縣全境之中不藉土築乞生活者幾希也近來霪雨己兩禮拜之久湖水己經漲溢而昌江發自神門之水日前陡漲數丈沿江廬舍人畜船隻被水衡没甚多蓋昌江河勢淺隘地勢頗高易漲易退不待浹辰水即消去 
　　鄱陽收昌江退下之水及樂平發自婺源退下之水鄱湖不能消納河水己經暴漲現在城區全境幾悉淪爲澤國餘干收廣信河水之影響圩堤己岌岌可危連日大雨尙無晴意己有不成巨災不止之勢鳴呼倉廪己虛衣食不足民生己大不易也 
　　况九江水勢亦頗不小鄱湖溢出之水一時未能消入長江則星子建昌不災又豈能倖免若水退稍速則濱湖食區尙可栽種晚稻而被浸之田肥沃秋收或有可觀然亦有復漲秋水之年則早晚兩稻不獲檐石更不知何以爲生也 
[新官制發表後之政費問題]  
　　官俸增加之草案確聞主計局承總統論令擬具官俸增加草案大致以特任簡任薦任委任分爲四等其薪俸係照現在三分二之增加（一）等一級俸一千五百元（一）一等二級俸一千元（以上特任官）（一）二等一級俸九百二十元（一）二等二級俸七百六十元（一）二等三級俸六百元（以上簡任官）（一）三等一級俸五百四十元（一）三等二級俸五百元（一）三等三級俸四百六十元（一）三等四級俸四百二十元（一）三等五級俸三百八十元（一）三等六級俸三百四十元（一）三等七級俸三百元（以上薦任官）（一）四等一級俸二百八十元（一）四等二級俸二百六十元（一）四等三級俸二百四十元（一）四等四級俸二百二十元（一）四等五級俸二百元（一）四等六級俸一百八十元（一）四等七級俸一百六十元）一（四等八級俸一百四十元（一）四等九級俸一百二十元（一）四等十級俸一百元（一）四等十一級俸八十元（一）四等十二級俸六十元（以上委任官） 
　　規定經費之陳請地方官制公布之後　於司法財政事項巡按使應受特别委任各項辦法己經明文規定惟據省官側第十條之規定巡按使公署經費另定之此項經費如何訂定至今未見發表至外間所傳恐未的確茲聞安徽巡按使倪丹忱君以公署旣經改級就緒則經費額數如何分配亦應卽時宣布以資遵守日昨特電呈總統　謂皖省奉到省官制之後業將政務廳組織就緒呈報成立在案惟巡按使署經費應請飭下政事堂從速規定蓋當此財政困難　行减政之時行政經費爲辦事之母亟應及早規定以免紛歧等語並謂皖省自改組後每月政費約可節省三四萬元之譜云云 
[湯總長之女子敎育方針譚]  
　　敎育總長湯化龍氏對於女子敎育之意見略謂中國今日凡百事務皆屬過渡時代宜尤注意就中如女子敎育尤不可不十分愼重以謀完善考中國女子本生長於深閨之中多不出門又常不與外人接見故其見聞至爲狹隘智識亦頗幼稚此一缺點實與今日時勢大不相合其開發女子智識之方法不可不大加研究然至於中國女子之性質則槪多靜貞優美者焉亦幸賴三千年來所遵奉一種高尙之道義行於家庭所致故未使女子陷於敗德非道之域中誠爲可喜者也民國以來頗有一派人士倡道一種新說主張開放女子之界限其結果致使幽嫻女子提倡種種議論或主張男女同權或唱道女子參政遂至有女子法政學校之設立雖屬一時之風潮所騙爲過渡時代勢所難免之一現象然而以余觀之則實屬可憂之事也如如敎育部此次禁止私立女子法政學校者蓋謂該學校在今日不但毫無利益而反有巨害耳余對於女子敎育之方針則務在使其將來足爲良妻賢母可以維持家庭而己况中國女子固有柔和貞靜之質性若加以維持　足以防止道德頽廢惟對於智識技能之方面則非設法研究以求發展則不能適應於文明日進之時勢也故敎育部今後對於女子敎育主持熟察國情民俗參酌東西女敎情形採長補短以謀女子敎育完善之發逹云 
[政府征狼之計畫]  
　　特别軍事會議昨聞總統府統率辦事處曾奉大元帥令邀集在京各軍事人員開特别軍事會議其内容確係爲征剿白狼之計劃開會時關防極秘難以探聽但散會後機要張局長即奉令通電各省都督巡按使各高級軍官等電一道略稱白匪猖獗實恃奸人暗運軍火曾迭令嚴加偵查勿得走漏并飭各軍此後如遇有迫不得己須退避時　　軍　于　不可稍有疏失以　長　　　云 
　　保萬張彪征狼政界最近消息副總統因　匪回　　西將後河南勢益　　特上呈　統密　前清湖北提督張彪出身行伍深於戰術自民國成立深自退避近見大局己定而狼匪肆行擾亂亟思効力圖功當此需才孔亟自應召用軍前以資策勵早日削平建樹功績總統以前日段芝貴曾電保爲軍區制左右將軍茲復得副總統上呈密薦己電召來京覲見叩日任用爲剿狼總司令云 
[紀十九後湘江水漲情形]  
　　湘省水災情形己兩誌前報十九日下午起（前報係載至十九日午後止）至二十日早又加漲尺許是日上午水勢即己平住下午則退去數寸惟天氣時雨時晴仍係漲水景象或謂目前之退落竊恐又係下流傾倒圩隄之故因連日以來迭次喧傳有某某圩隄先後衝倒省城北門外之湯頭圩地勢頗高每年收穫不下百餘萬石此次大水經圩民極力救護卒以水勢過猛無能爲力竟於十七日被水衝潰並聞附近之撈刀河一帶亦於是晚衝毁房屋甚多淹斃人口不計其數省城沿河一線城外上自南湖港下至草碼頭接近新河所有房屋一律被淹無少間斷城内則自學宫門以上至北門以下（歴七城門）沿城住戸亦皆被淹有齊簷者有封頂者居民多掀屋瓦坐立屋脊以待施賑警察用划船給粥至此亦不能分别是否極貧雖舖戸亦一體照給在各舖戸亦多領食緣彼等均無地可以舉火故不得不賴此以圖果腹先是十八日下午大小西城門水勢距門頂最高處僅隔尺餘凡坐小划出入者均須俯伏划上方能過去至附城各居民當房屋被淹時均紛紛搭梯向城牆垜口緣入以爲出路或擬在城牆上暫爲棲息其時守城兵士仍阻止不令上城因近日省城尙有風聲責令守城兵士嚴密搜查以防匪徒混入至十八日湯督查悉災民苦况通令一律開放是日各災民接踵上城者不下二三千人或棲入舊有營房或用草蓆搭蓋棚廠或竟露宿城頭凄慘情形目不忍覩並有被水災民升樓上屋而水勢亦隨漲隨高竟至不能棲止者多用門板木盆浮水而出藉以逃生間有失愼至於傾覆者警察廳特飭商埠水警兩局僱用小划若干分赴城内外災區迎渡入口及其什物湯督己於十八日將省城水災情狀電告中央其文曰北京大總統鈞鑒查長沙省城連日大雨湖河並漲溝澮皆盈沿河居民浮家泛宅情形至爲慘怛最近十四十五十六十七等日各漲二尺三尺不等較平時水大約二丈有奇實爲數年所罕見除由薌銘立撥欵項飭令警廳及長沙縣知事趕辦急賑並一面設法妥爲安撫外理合將大槪情形先行撮要上陳再連日並據寳慶新化湘潭衡山益陽等縣均因大水陸續電報業經　銘飛飭妥爲賑撫容俟詳報再行彙呈知關廣系合併附陳湯薌銘巧印至二十日晚天又大雨浙瀝不休人民以爲水勢必將復漲迨二十一日早查騐水痕幸仍稍退午後又退數寸合計二十日午前八時至二十一日午後二時共退去一尺之譜倘從此漸次消退災民己困苦不城惟是時淍請兩不常四面黑雲重重密布僉謂他處正在大雨將來水勞能否免其復　尙難逆料云 
[粤水災續詳]  
　　粤當道近接各處電告崩圍情形新會荷塘算灣李姓石龍圍崩决高明南岸圍崩决一口太和圍又决一口均　數十丈高要廣利墟陳塘與鴨塘同圍被冲崩三水　涌圍石版各圍崩决基口約十丈南海大槎圍缺口三處　六十餘丈沙利圍决口五處約八十餘丈碧岸圍决口四處約五十餘丈蚌崗圍决口二十處約十餘丈清遠崗坳基决四百餘丈南海羅格圍新竇决百餘丈溶洲圍决口百丈南洲圍豐登圍决基五　六十餘丈四會下區黃崗白鶴隆瀝等圍元後崩　連日西流暴漲南順兩屬各鄉多成澤國業蠶業魚各戸損失不知凡幾尤以甘竹龍山龍江及沙頭石江數鄉爲最蓋龍江沙頭交界之北附圍連亘數十里圍面濶可數丈向爲兩屬保障十九日忽崩决數丈淹没基塘甚多鄉民糾集千餘人設法救塞無效冲没屋宇無算佛山縣屬全院圍橫互兩司十堡大富朗邊白泥蓮塘海口各處亦己紛紛告急 
　　此次西水暴漲各周多被其害惟高要當西江之衝其害特甚鄉人奔走相告具言高要一縣除府城所在之皇城圍外全縣基圍殆無不崩决者肇慶峽下一片汪洋盡成澤國且火車火船均己　止交通斷絶米無來源居民數十萬嗷嗷待哺慘不可言己由縣知事陳煥章電請振濟 
　　西潦暴漲肇城景福圍危險萬分現查得高要縣全屬大小圍基共數十處己崩缺其九所餘者僅景福圍耳大灣圍素稱堅固人力亦足而日昨亦己崩决 
　　南海黃鼎江浦兩司屬地方自陰曆二十一日起己泊泊共來連日暴漲水高三丈餘廿四五兩日羅格圍鼎安圍大栅圍大有圍己紛紛鳴鑼告警圍外海坦則己一片汪洋盡成澤國 
　　昨當道致函救災公所並各善堂飭速派員分投賑　惟救災公所祇存東祇一萬餘元杯水車薪雞遍及　具呈公署經李巡按使電報中央請迅撥賑欵以惠災黎 
　　商會致焚燬紙幣會函略云現接廣東大都督函開近日西江一帶水潦驟漲沿江基圍多有崩災民蕩析　居殊堪憫惻除函請巡按使撥欵賑濟慈善界相助爲理曁派輪拖連平糶糧米前在施賑外擬請貴商會通知焚燬紙　會在餘欵項下提出二萬元撥交救災公所潘錫蕃等諸君帶往被災各處散賑以拯羣黎等由到會查此次西潦驟發冲缺基圍貧民失所固應急賑而未缺圍堤正在搶救尤應趕辦蔴包分給保衛所需之欵若待籌捐緩不濟急應即遵照都督函諭刻日提出紙幣二萬元　交　災公所充作賑需 
[卾知事兼理司法現象]  
　　審判程式之草率卾省自取消地方廳及初級審檢所後知事兼理司法所有上訴各案其中每多草率錯誤或卷内僅有堂諭並無判詞或雖有判詞而當事人年齡籍貫住址職業及承審員署名蓋章均付缺如且當事人因不知判决日期以致上訴逾限之事尤爲數見不鮮此　情形旣違中央法令又剝人民權利殊非愼重之道茲經高等　判廳長周詒柯通飭　縣　後審理各案務須凛部　作成判詞刑事判决應載何日宣告民事應載何日牌示以資考核並因各縣卷　問有判詞程式參差不齊乃附發程式各二分俾資遵守 
　　設置承審之支配卾巡按使前因知　兼理司法添設承審員及補助經費兩事未經明白規定殊無標準曾飭高等審檢廳斟酌規定茲己由該二廳長便同區分全卾各　爲大中小三級大縣准設承審二員中縣祇設一員其設置與否仍照暫行條例聽知事之自便其餘小縣訴訟　多槪責成知事兼理母庸鼍設承審至補助經費則大縣月支至多不過三百元中縣二百二十元小縣一百四十元均在司法收入内核實動支倘收不足數亦只能於所收欵内撙　匀用不得請求設法補助昨己詳　巡按使通飭辦理 
[湖北之黨人與土匪近訊]  
　　省垣又獲黨人卾省弔孝恭第六號門牌姚姓家於二十一夜三句鐘時忽有槍聲二蠁發作該地岡警聞聲查探覺其屋内有人語脚步之聲即回署報告該署長官派警在其門前監視迨至二十二日天明該署即派警官率警入宅查抄二小時之久抄出手槍四支内有七響者三支係在木井内抄出又子彈百餘粒青洋布大旗一方上書革新黨三字及該黨往來信札當將戸主姚長齡及子錫慶均拘至警廳轉移軍法處訊　聞姚供鎗械旗幟均係己正法之劉漢傑所寄藏現聞劉伏法懼遭連累故將投入井中不料誤觸槍機致發出二彈故有聲　軍法處以姚必與劉有密切關係定屬同黨刻己釘鐐收監待訊 
　　荆門痛剿土匪荆門縣屬李家壋與鐘祥宜城二邑連界地極幽僻不逞之徒家　　集設立會所在附近各鄉勒捐助餉意在思逞該縣知事查悉後即派軍警往拿而匪首陣光全竟率黨開槍燃炮轟擊軍警未及防備頗受傷痍縣知事得報復移請軍隊往剿彼此爭戰匪衆鎗彈有限力難支持被軍隊陣斃十四名擒張十七名均分别訊明正法其餘黨則深藏不出難以搜捕現該知事己詳中襄陽道尹轉報來省吕巡按使己批飭該道尹迅飭鄉近各縣會同軍警將李家壋匪巢圍剿淨盡勿任逃竄以靖餘孼 
　　咸甯獲解逃犯卾省監獄越獄犯未獲者甚　茲有王老三一名係湖南人逃至咸甯縣汀泗橋擬步行回湘因乏川資在該地行竊經緝捕小隊追至蒲圻縣境拿獲報由咸甯知事張行柄訊供在省越獄及行竊不諱特將俀至省垣高等審檢廳以該犯原屬軍事罪犯且前處辦皆依軍法故將轉送軍法處歸案昨聞己正法矣 
[紀雲南展覽會]  
　　滇省出品展覽會於本月六號開會都督曁各司長均往　會由該會總理演述開會詞後都督曁各來賓次第演說畢茶話散會是日參觀者甚衆場内陳一亦燦然可觀至初十日因歡迎軍界夫售普　票　故乘興來者不免有怨懟之語美術審查委員由都督委定陳蘭卿趙松泉兩人　日兩約　　到會　定先山徵集美術品入手其徵　　法一由陳君知會晝社請　美術家出品一由本曾南告　校國盡敎習出品學生所製　擇尤選送是日之歡迎軍界　售門票係呈明都督者也乃至十一日女賓參觀之期午前八點鐘忽有軍人結隊而來門警不納即由總理電詢軍府回電云昨日初十軍界本擬全體赴會因營内不可空虛故酌留守營今日始克　班前來云云幸爲時尙早僅可通融特許入場參觀至十時卽率隊而去十點半鐘始售女票亦兩無妨礙也是日爲專售女票故屏諸門外　男賓約四五千人皆　　而歸女　共售　一千餘份比較前兩日售票六千餘份則大相懸絶矣 
　　檢查所收之票發現僞票二張其紙同其版同惟圖章篆文小異印色各别而己噫區區六仙錢亦值得作弊耶紀念徽章惟本會會員各機關名譽會員有之所以示優異便出入非婦儒及下流社會所得而有也乃是日竟有某太太佩之而入者又有女傭佩之而入者更有赤足火房佩之而入者到門之時被收票人盤詰所供關係極有名譽之闊老收票人答云本人佩之則可太太佩之不可女傭火房尤不可因本曾並無女會員及赤足會員規定也於是一并扣留 
　　本會參觀日期分别男女人口出口預先指定懼嫌疑防擁擠也指入會參觀者而言也至常川在會辦事諸員職務所在不能一日不能會求辦事之便利亦不能以出入口爲限是日警察竟不許會員入會供職又必以出入口爲　所謂膠柱鼓瑟不近情理者也 
　　馮督保薦人才之呈文 
　　江蘇馮　督保薦人才外間早有消息茲得其呈總统文略謂國墇辟用僚佐必審資勞延攬雖不乏人薦剡未嘗輕列惟經騐旣素多成績委任復卓著謀猷當體旁求俊又之心舉備　事指揮之選查有江蘇都督府諮議廳長胡嗣瑗國璋於初任直隸時稔聞其才委充都督府秘書長旋薦任命行政公署秘書迨奉命統軍南下委充第二軍高等參議嗣經委任今職國璋與該員相處兩年知其志行純粹學識閑通心細才長堪當大受查該員曾經湖北民政長吕調元呈保奉令以相當之簡任官交國務院存記在案擬請遇有巡按使缺出准卽特加擢用陸軍會計審查分處處長諮議許星璧去歲因宣撫南來委充參國旋委任都督府諮議復奉任命今職該員心思縝密綜覈精詳局糧恢閎才具幹練於新舊政治亦能融會貫通諮　張季煜去歲委充宣撫使參議旋委今職該員嫻習軍事而於財政學亦極有心得其器識深穏富於閱歴通逹治體尤屬難能諮議劉體乾由國璋委充今職該員操履謹嚴智謀敏給機牙矸應洵屬幹才曾辦重要外交於條約尤能峐貫以上三員擬請准以財政廳長關監　監運使道尹交政事當存記隨時呈請摺用 
地方通信 
[蘇州]  
　　示諭銷燬烟具蘇州警察廳示諭云照得鴉片烟一項蘇州己於民國元年十二月底爲實行斷絶之期所有烟民吸　干膏烟灰以及烟鎗烟斗烟具等作均應焚燬無遺　經由廳設立繳燬烟具處示諭限令送繳銷燬抑或自行焚燬以期杜絶根株在 
 
 
 

Page 7

 
 
案嗣因限期己滿即將繳燬烟具處撤銷飭派各檢查員實行搜捕迄届年半其中堅志戒斷者固屬不少而暗中私吸者亦尙有之現在本廳預審各烟案每有烟讔己斷因存吝惜或希冀之心未將烟具銷燬一經查獲依然作違禁論豈非自貽伊戚本廳長以民爲重不忍使無知愚民陷於法網合再出示曉諭爲此示仰諸色人民知悉自示之後如有舊存烟具速即自行銷燬倘再有私藏情事一經查出定以私吸論罪决不再予姑容勿謂言之不預也 
[松江]  
　　議募諸燈捐路燈捐收數向微每夜燃點由巿公所委托警局後祇月需洋油若干以明月之夜不須燃點也近來改裝電燈需欵較前倍蓰東西以四十餘盞計算己月需四十餘元雖公益事業折半收價月計亦己不貲仍應警局擔責李警務長昨遂在警署設茶話會柬邀城内外士紳議募捐輸以資補助 
　　霍亂己多本年河水穢濁寒暖不時居民惴惴以爲秋來必生疫癘記近日霍亂症己盛醫生肩輿往來利巿十倍傕時症發洩較早醫痊者居多 
　　訛詐案这糾纒郡人侯某赴湳南松隠購米乘便至顧姓家說親主婦係青年孀居因天雨留侯下榻同族無賴以捉姦爲名糾衆直入將男女綑縛詐去洋五十元侯等心不能甘自去年迄今展轉糾訟不己昨日復偕入警局訊鞫後即解知事署 
[鎭江]  
　　整頓常關之部令鎭江關監督兼轄之揚由關爲海關監督兼轄之五十里外常關現由財政部周總長議定整頓各種常關辦法分飭遵辦茲將關於鎭江關屬之揚由常關整頓辦法錄下　　鎭江關應將揚由兩關書役數十家設法次第遣散（一）蠲除之船鈔（名曰探頭）可否籌議規復（一）嚴禁汗驗丈量時書差鈔戸等明折暗扣之獘（一）二道溝洋子橋木稅局等規費己否全數歸公（一）應將罰商銀兩編號列單按月報解 
　　國學研究社發現鎭郡王成諸君現在發起國學研究社以扶植國粹爲宗旨刻己組織就緒業將擬定簡章付印俟印就後當即通行分發招集同志舉辦矣 
[揚州]  
　　籌辦罪犯習藝所江都縣署前自温知事案内移交未解决之監犯一百餘人嗣經審檢兩廳取消後復移送監禁囚徒一百數十人合計三百名有奇監獄内不敷覊押刻謝知事擬辦罪犯習藝所其地點即在舊捕廳署惟開辦費尙待籌劃云 
　　盜賊被　情形二十一號午後八句鐘便益瘦外上方寺後身缸家莊尹焦等三家被刼失主受傷甚重被刼去衣物首飾銀洋共有數百餘金今日（二十二號）黎明在西門外大虹橋被看菜園人等疑爲偷菜而來將該盜捕獲十人包袱六個嗣又在邦溝財神廟菜園捕獲五人又得包袱四個當經鄉人鳴保捆縳並將匪窩查出在黃金壩仙農壇内遂將人證押送陳團長派駐五台山營内不知若何辦法 
[廣東]  
　　孔敎會之籌欵孔敎會前因經費不敷並未擇定會所地址曾以府學明倫　爲籌備辦事之所昨該會具呈當道請撥舊廣協箭道地址爲建築會所并請飭由焚燬紙幣義會酌量提撥經費聞當道以焚燬紙幣會本爲焚燬紙幣起見似非所宜且收換即在目前該義會當然取銷至請撥舊廣協箭道地址應候與國稅廳長會商核定再行飭遵 
雜評二（獸） 
　　直敎育會與蘇敎育會吾於今之倡敎育獨立官廳議有數疑焉其一立法司法之獨立且紛紛取消各機關因無費故而亦紛紛裁撤則此議之倡政府必以費　爲詞可預决也其二各地敎育狀况蕭索如是非人民興學之不力實無力以興其學况正值政府减敎育費而用之他途之際無論此議無效即允許設立矣其將從何督促乎又安知不爲振興敎育之故而反增一般老官僚衣食地耶吾故謂與其如直隸敎育會聨合以爭此有名無實之獨立官廳不如江蘇敎育會之爭勿减縮地方敎育費有實際萬萬也 
　　粤孔敎會與焚幣會粤之焚幣有奬義會粤人皆知爲賭博之變相也乃孔敎會請於該會内撥費孔子非禮弗視非義弗取諸公旣奉孔子之敎爲敎曷不爲孔子稍留體面耶水災之乞靈於該會者救人民一時之急也孔子豈可以難民比哉 
　　彪與狼前月大宴張彪於卾中喧傳彪將復出繼而寂然今則又有荐爲征狼司令之說矣張彪在前清爲何如人姑勿論第以娘之勢如此其張今之彪能與狼敵乎彪小虎也狼之功果能彪著於世乎 
　　門票與徽章展覽會之普通門票值得幾文錢而亦煩造僞票展覽會之特别徽章爲會員標幟而乃某有名人物之太太佩之僕婦佩之赤足之役人佩之公然出入而不知怪覘人國俗者必於其微忽我觀漢省之展覽會而知滇社會之狀况矣 
 
 
 

Page 8

 
 
   
 
 

Page 9

 
 
   
 
 

Page 10

 
 
第十版 
本埠新聞 
[拍發無線電報之善後計劃]  
　　亨美公司山皮亞輪船前由滬啓椗出口在某處遇險乃發無線電報求救其地　滬僅約百英里發電至四小時之久卒未得覆事後查知乃與他船所發之無線電報淆亂之故公共租界領事團因滬港各國輪船來往不絶急宜開會規定拍發無線電報畫一章程　免冉有如山皮亞輪船求救無應之失悮故己發柬邀睛本埠各航業公司及中國電報局商會海關各派代表籌商會務一俟該會成立卽可進行一切大約將來擬定章程須呈請北京外交轉交於有兵商輪來往滬港之各國政府批准實行 
[修理新大橋之交涉]  
　　叉袋角新大橋爲該處各工廠男女工人往來要道係於前清光緒年間由華商集欵建造近擬重修因被工部局出而干涉歷經閘北工巡捐分局詳由滬海道尹據理力爭自行修造當經道署函復准領袖領事函稱華官如能迅自修理工部局暫不干預等語故工巡捐局朱局長卽行籌備一切並由紳商吳子敬君擔任修欵正在招工投標詎前日下午工部局仍將該橋阻斷交通並有卽日開工之說昨朱局長己飛禀道尹請速向領袖領事交涉以保主權矣 
[復訊發現紀念郵票案]  
　　廣東路九十二號門牌潤泰五金雜貨號主倪雲九（即倪雲舟）因私藏己奉政府命令取消之孫文紀念郵票經本埠郵務總局倩代表德雷司律師控由捕房將倪及某輪船三買辦王安德傳至公共公堂迭次訊供判倪存洋一千元保出候再復訊在案前日午後由王襄讞會同德副領事裴君復訊原告仍由德雷司律師上堂請究旋由某輪船正買辦朱茂生上堂供稱曾由被告之妻來云有前項紀念郵票出售愿减八折並云如有人要共有一千元之譜故我即轉託同船三買辦王安德持赴郵局詢問兜售惟被告之妻至我處時我妻雖亦在座並不與聞此事訊之倪供前項紀念郵票係由一年約三十餘歲之廣東人取來此次據我妻云及朱買辦之妻曾云要收買前項郵票然我要賣十足之數不愿減折故未曾說定後來如何由王安德持　郵局詢問我未知悉至前項紀念郵票由我收買之時約在三月二十三四號曾至南京路郵務分局詢問並未說起己經取消作廢即今被控後昨日（即二十五號）下午我尙　北京路郵務總局内向王姓友人詢問亦云未曾取消至來售賣之廣東人未知是否姓鄺抑係姓關四係粤音聽不清楚並延逹商律師到堂辯護旋據法　房華探目沈德福上堂禀稱當日奉飭至廣東路西藏路口　告家中檢查時被告之妻卽在　子抽履内取出紙包兩個一放檯上一則丢入檯子底下由我看見拾起拆開有時約有郵票八百餘元卽今呈案之紀念郵票内有十餘張均己經火燒壞當時被告之妻曾向我商懇前項郵票可否不送捕房我不應允因卽取至捕房禀復應請　核中西官會商之下判倪仍存洋保出餘証退去候再訂期復訊 
[第四次研訊輪船誤撞沙船案]  
　　甯紹商輪公司甬興輪船悮撞金慶順沙船一案己迭紀前報前日午後復由公共公廨孫襄讞覆訊先由被告代表海司律師向金慶順沙船水手朱元團將前堂所供各節略行盤詰次據金寳順沙船水手金載福上堂供稱當時我睡在艙内忽然聽見極響之碰撞聲驚醒走出艙面看時始知一同停泊之金慶順沙船被一輪船所撞然亦不知是何輪船迨後救起原告船内之人始聽說是甬興輪船至馭告船上當時是否點燈因急放舢板救人要緊故未留心旋由甯紹公司冩字鄔錫鳳上堂聲稱原告沙船被撞後於二月二十三號曾有二人到公司中來據云伊船上有燈實被撞熄然據甬興輪船不手等人報告因原告船上並未點燈且停泊口外以致失悮請察復經寗波同茂號主陳維善上堂聲稱金慶順沙船所裝之甘蔗七千八百九十三梱係本號向福建裝運來甬尙未起岸被撞後祇撈起三千五百梱失去四千三百餘梱照自己進價每梱洋三角七分二釐共計洋一千六百七十四元二角另有值洋八十元之紙頭六梱即撈起之甘蔗三千五百梱亦因浸入鹹質之海水内多己損壞受虧不少此欵應向船主索賠並將進貨發票呈請察核後又由兩造代表律師略辯數語因時己鐘鳴五下問官宣布退堂判候下禮拜一下午兩時半再訊 
[約翰大學畢業式誌盛]  
　　梵王渡約翰大學昨日在校舉行放假禮午前十時半舊學生團聚蒞會者有朱成章余日章吳鏡憲等多人十二時半舊學生午宴午後四時半舉行兵式體操及童子軍演習上海鎭守使鄭汝成君躬自蒞場閱操兵操隊　爲李君純令操時軍容整肅甚爲可觀童子軍演習靈敏非常 
　　鄭鎭守使在場演說略謂兵操爲尙武精神之一端在吾國甚爲重要今日承卜舫濟先生邀至貴校閱操徧閱之後覺貴校兵式體操較諸他校尤爲優勝云云 
　　五時許舉行畢業式觀禮者千餘人吾國人如王正廷陸費逵秦平甫周易三諸君均在場會衆讀聖詩後畢業生陶潤之君讀英文論說論題爲吾國之貧苦其次前敎育總長現中華書局編輯長范源濓君演說略謂約翰創辦己三十八年成績優美今日蒞校益見規模之宏大中國今日在過渡時代需要者爲橋梁與舟舶鄙人希望畢業諸君爲過渡時代之渡船然河流必有兩岸吾過渡時代之兩岸爲東西方之文明二者不可偏廢中國數千年之成績爲其學術思想之豐富中國爲文學之國凡欲爲過渡時代之渡船者不可不自文學方面轉移國人之思想深望畢業諸君注意於中國之文學否則恐難逹過渡之目的也 
　　又次美國駐滬按察使洛平吉君演說略謂約翰爲美國人所辦之學校然美人所辦學校殊不止此一處沿鐵路而西至蘇有東吳大學至甯有金陵大學推及全國美人所辦學校徧於十八省然中美敎育上之關係殊不限於中國方面在美留學者有數百人自容閎博士在美畢業以來留學歸國者己不知幾許人其影響於二國之邦交者殊非淺鮮云云 
　　再次畢業生何聨第君作中文演說醫科畢業生陳宗貴君演說公衆衛生興中國經濟間題之關係又次給畢業文憑正科　　者爲陶潤之李壽康陳寳年孫華階沈志高韋煥章馬育　紀育鴻李湘圃張肇元徐爕元姚福壽施秉瑜汪康年諸君醫科畢業者爲陳宗賢沈慈仁高恩養謝源吳慶元諸君國文科畢業者何聨第蔡振華董選青陶潤之李壽康馮樹勲徐爕元鄢祥褆馬育　沈志高徐逸民諸君 
　　民國路行駛電車之先聲 
　　華商電車公司以城濠之民國路工程均己告竣行人衆多而小東門迤北至拱宸門外甯波會館一帶現尙未有電車行駛殊多未便業與法商電車公司商議彼此在小東門起至老西門爲止之民國路各築電車軌道一段互相通車現己商妥定於七月内先由華商公司動工安設電柱鋼軌一俟華公司工竣　由法公司繼續安設云 
[催鳳舞仍任分廳長誌聞]  
　　淞滬警察裁撤南北兩分廳改組總廳經韓巡按使呈請策命徐國樑升任廳長並委崔鳳舞任總廳顧問己誌前報茲又得一消息崔分廳長於前日（二十六號）下午四點三刻鐘接到京電奉大總統命仍任滬南分廳長之職崔君特於昨日午前十一時由電話傳諭滬南各區署隊長員到廳面諭要公惟此事核與近日報載改組問題情形不符是否仍留南北分廳而束小其範團抑仍照前制以總廳長爲督辦如何實情非局外人所能窺測姑誌之以觀厥後 
[傳諭領取鈐記]  
　　淞滬警察廳徐廳長以所屬各區署隊之鈐記曾奉韓巡按使飭令由廳自行刋刻業己分别刻就於昨日傳諭滬南浦東各區署隊署長署員巡官隊長等尅日來廳具領以便啓用 
[師船游巡澱山湖]  
　　原駐製造局西碼頭之水警第二廳師船二艘現因蘇屬澱山湖一帶水盜充斥故由第二廳趙廳長令飭劉謝二排長所駕舳板二艘卽日開赴澱山湖游弋昨己遵飭開往游巡矣 
[押解私造彩票案犯]  
　　滬南警分廳在大東門外如意里緝獲僞造各省彩票機關己迭詳前報茲悉此案自經司法課提審後因該犯黃炳文等供認私造彩票罪己成立業己禀奉崔分廳長諭飭於昨晨押解地方檢察廳訊明起訴按律究辦矣 
[探警搜查彩票]  
　　浙人金子建在寳山路來安里一千零二十三號屋内開設公大印書局近因承印蘇州普益公司之贈品彩票被閘北警廳偵探李鴻强張嘉生等查悉禀報徐廳長於前晚協同長警前往搜獲印就彩票計一千餘張鉛版三十一塊木戳九個連同金子建及代售彩票之萬介人拘解司法科押候訊辦 
[衛生處報告熱度]  
　　近日天氣酷熱溽暑逼人據工部局衛生處西人報告此兩日中熱度最高時己升至九十八度云 
[長江積竊之肆擾]  
　　浦東陸家渡停泊之某商輪於前晚八時半突有長江積竊林老九等多人各帶手鎗剌刀擁上該輪肆擾經滬南警廳派駐碼頭偵探顧三福瞥見當鳴警笛招集水巡隊前往兜捕當場拘獲林老九楊茂昌（即張老五）王金寳康張老六等四名一併解送水巡隊收押候辦聞林等此次上輪肆擾並非圖刦搭客財物實因該同帮林某現充顧三福探夥有害該帮是以前往報復幸林某聞風避匿未遭毒手云 
[木匠保全性命]  
　　楊樹浦辛家灣木作頭辛和尙家前月曾被盜匪持械搶刼開鎗拒捕擊傷木匠顧金桃之頭部等處當由捕房送往同仁醫院療治在案茲據該醫院西醫士述及顧之傷處刻己全愈可保無礙約下星期卽可出院云 
[曹鼎新尙難出獄]  
　　曹鼎新前因犯案經上海鄭鎭守使訊判監禁二年發縣監禁在案茲由曹鼎新之母曹鄭氏具禀鎭守使署以年老丁單請求將　　免開釋昨奉批示云爾子曹鼎新因案判處二年監禁現未　　所請碍難照准特斥 
[婦人誤吞毒物]  
　　　　局信差宋阿六與妻某氏賃居滬南萃豐弄三十三號門牌夫婦尙稱和睦不料前晚十時宋妻誤呑毒物初不覺察迨至毒發　吟始由宋送至紅十字會南巿醫院求救經醫生察得毒入肺腑無可救藥　卽舁回家内移時斃命刻經崗警得悉己報告第一區警察　飭探查察矣 
[投浦遇救]  
　　沈阿林不知何故於前晚在南巿浦江投浦自盡當經水巡隊巡警查見設法救起解送司法科昨日午後命送地方檢察廳訊明發落 
[屍妻請領棺木]  
　　湖北京山縣人劉鐵前在法新租界敏體尼蔭路弄中一號房屋内私造炸彈爆烈受傷經法捕房中西包探拘解法公堂訊實解送鎭守使署重行研訊執行鎗斃在案茲劉妻劉周氏在籍聞耗乘輪來申至法捕房請領棺木回籍安葬法總巡藍維譪君立即禀請法總領事甘世東君函致鎭守使並由捕房飭派探目黃錦榮沈德福帶同劉同氏備具領狀至鎭守使署禀請給領 
[關於洋丰認稅問題之公函]  
　　新任上海稅務所所長韓萃青君致南商會公函云逕啓者本公所呈復洋貨疋頭認稅請示祇遵一案茲奉國稅廳籌備處第二千七百八十八號批據詳己悉並據上海總商會函逹前來查業外認捐固爲定章所不許惟布業一項本歸振華堂洋布公所認辦迭經令飭朱前所長一再磋商不肯大加認額案懸莫定適有沈蕙記加額請認本處爲增加稅收計是以暫准承認旣據該所長呈稱沈蕙記等列名四家同人錄均無其名及細察内容似未妥洽然則舊認商對於布業認稅能否加至沈蕙記所認之數或能再加若干仰即邀集舊商詢明呈復若但知攻擊新商而於應加認額把持同業不顧公家此風亦不可長仰即轉復商會傳諭該認商等知之此批等因奉此合亟函致貴會請煩傳諭該認商等知照並希轉知該商尅日來所議加以便詳復爲禱 
[再誌藏書家與書坊之交涉]  
　　寗波公民范盈駧因天一閣藏書樓失竊書籍至上海法租界三洋涇橋食舊塵書坊查見原書盤問來歷該書坊以輾轉買來不知底細囑其照價收回范不應允除赴法廨禀控外又至上海縣知事署禀請提究昨奉洪知事批示云據禀閱悉候卽咨行法公廨立提食舊塵主金頌清到案追還原書並究竊賊可也仍候浙江巡按使等批示遵行 
[飲酖止渴]  
　　丹陽人趙老二因私帶嗎啡針爲地方巡警拘送警察事務所轉解地方檢察廳預審明確起訴審判廳於昨日午後由王推事官會同徐檢察官公開刑庭辯論趙老二供在閔行鎭小本營生前染烟癖今己戒除嗎啡針係自己所用並不爲人代打請求輕辦徐君卽將預審筆錄當庭陳述略謂趙老二實犯嗎嚈條例第五條請爲公判王君核得趙老二所帶之計確爲自用從寛判罰洋十五元以儆存案之計援照刑筆第四十八條第二欵没收銷燬 
[父母不及嗎啡針之親愛]  
　　本邑西鄉曹家橋附近鄉民王阿四之子王錫生吃食洋烟近因洋烟價昻錫生卽私購嗎啡到家打針代癮以致體無完膚事爲乃父查見當向面斥詎錫生非但不遵反敢恃蠻逞兇伊母上前解勸亦遭兇毆阿四夫婦立投地方第三區警局喊控奉派長警到家將錫生拘獲抄出嗎啡並嗎啡針立解到區昨日解送地方警察事務所轉送地方檢察廳訊辦 
　　罪犯解蘇寄禁 
　　上海地方檢察廳模範監獄及西門内前普育堂舊址地方分監等處所禁罪犯爲數甚衆現因天氣炎熱由審檢廳袁汪兩廳長禀請高等廳設法疏通以免發生疫癘業經高等廳審檢兩廳長一再會商以蘇州吳縣監獄地基極廣諭令袁汪兩君將判决徒刑一年以上者悉數解往吳縣監獄監禁袁汪兩君奉文後卽點查判决一年以上之有期徒刑各犯共有二百五十名立即備齊公文定於今日午前飭派司法巡長梅南枝副巡長王錫堂督率全體法警將該犯等用舟裝載以小火輪拖帶赴蘇袁汪兩君又以該犯人數衆多昨又禀詳鎭守使請派陸軍一排隨帶軍械護解以防意外云 
[洪知事拿辦二喬]  
　　上海縣知事洪伯　君以松江等縣辦理驗契己獲嘉獘而本邑開辦迄今所收驗契費祇在五萬元左右按之規定十萬元之數相去甚遠除一再出示又派委員分赴各鄉按戸勸諭外並以本邑西鄉各業戸之抗不是驗係有喬錫寳喬杏春等暗中唆使致各業戸觀望不前昨己飭派催徽吏恊同巡警下鄉查拿解究矣 
[分庭不理舊案]  
　　奚塘灣鄉人張芹輝前在閘北初級審判廳訴張春喬圖呑押單掯不放贖曾開庭兩次未經終精至五月十一第三次續開辯論適在初級廳奉令裁撤之際該被告觀望不到嗣由張芹輝赴地方廳提起續訴奉批此案因第三次傳訊原被不到己經認爲合意休止須於三個月後再行請求審理云云前日該原告又投閘北審判分庭聲明第三次奉傳時在初級廳前連候三天之久實爲承發吏胡炳生得賄朦蔽所致應請飭提胡炳生張春喬等到案質對按律懲治等情沈庭長以現在分庭祇受理新案一應舊卷己歸併地方廳辦理論令仍投地方審廳繼續聲訴聽候核辦 
[誘拐江北女子]  
　　無賴顧富武前日由江北誘拐女子陳小毛來滬行經一區轄境被崗巡查見解送警廳司法科預訊之下判移檢察廳分　究辦 
[傭婦自謂受愚]  
　　蔡根生至法公堂控稱妻子蔡夏氏出外帮傭日前忽在主人處私逃無蹤今偵知被年金生誘拐至東新橋街小客棧姦宿求請提究旋由捕房飭探李祥卿前往拘解公堂夏氏供實受年金生之愚現願隨夫回家訊之年供認誘姦不諱聶讞員以原告住在閘北判送該管警廳訊辦 
　　妓女自訴苦况 
　　濟良所昨解不愿爲娼之雉妓王三寳至公共公廨請示據王妓供稱年二十五歲原籍南京觀音門外父母俱故丈夫王老三己患殘疾曾於前年隨同姘夫來滬嗣由氏姑得價賣入英華街六號趙李氏所設之妓院内爲娼近因多病鴇婦逼令接客不堪其苦是以投所求援訊之趙鴇供稱係出洋賣來該婦自愿爲娼並不威逼中西官會商之下判趙鴇開釋身價不追王妓發濟良所留養擇配 
[姘婦幸卽脫累]  
　　住居貴州路八十一號門牌之婦人杜沈氏因其姘夫王子和於去年八月間在鎭江濟良所娶得留所女子陸竹青爲妻成婚後即逼令爲妾繼將陸女帶至廣東賣娼茲經陸女由　函訴鎭江濟良所董特派司事戴熙台來滬訪知王住址於前日報請老閘捕房派探協往提王未獲即將其姘婦杜沈氏拘送公廨收押昨由官媒將氏解案先由中西包探禀明前情訊之沈氏供稱雖曾與王姘識早經分離現不知其下落此事實不知情中西官會商之下以原告所控無憑判杜沈氏即行開釋 
[匿名不足爲憑]  
　　蓬路居戸沈龔氏失竊值洋一萬元之金珠飾物業經捕房將珠寳　客婦人張馬氏查獲吊出原贓滴珠一粒將氏拘解公共公堂訊實判押女所四年吊案各贓給原告具領在案茲悉原告前口接得匿名信函謂尙有贓物係住居法租界之婦人張楊氏代消因即將信送至捕房昨派包探將張楊氏移提到廨經中西官研訊一過毫無實據且匿名信函不足爲憑判令將案註銷被告開釋 
[汽車撞倒樹木]  
　　威海衛路某西人家出店朱正秀擅將洋東汽車開駛詎至靜安時路司機不愼將工部局所栽樹木撞倒由捕查見拘入捕房昨解公堂訊明判罰洋四十元充公無洋改押一月以儆 
[冒未受罰]  
　　住居虹口鄧脫路四百三十六號門牌之費文品曾於本月十四號雇令車夫劉雲林將寄存楊樹浦四十五號門牌貨棧内之鐵條十根車送青年會當時劉因分量過重未曾車往嗣費至青年會索取收條無着疑被車往他處旋於前日在途與劉遇見將劉扭控捕房飭探查得此項鐵條仍存棧内捕頭以費不應冒昧誣良爲竊遂將劉釋放並於昨日將費傳至公共公堂經聶襄讞會同德裴副領事訊悉前情判費罰洋十元充公 
[發封作場之請求]  
　　作頭戴連逹虧欠施長泰往來貨洋被控經法公堂判交人銀兩保嗣因無保押追不交故着原告查明產業票　候　昨日施投稱戴之父親情顧料理詎戴堅不肖理現查得戴有作　一所以抵欠欵有盈無絀求請發封判戴遣押谕施將　作塲坐落何　詳細禀覆聽候核辦 
[祇可照數償還]  
　　陳左卿前投法公堂控潘寳昌不還往來洋一百五十二元潘愼前由董姓理勸折還洋四十元己經了結判着邀　到案訊明核辦昨陳續求追文潘稱董現己出門難以到案判董旣不到無從質證應照所控之數還洋即着交保限十四天交清 
[冒名行騙]  
　　廣東路廣泰元號夥蘇田章控余榮福冒用伊叔名義揑信騙取小洋八十角避匿等情昨由捕房將余拘解公共公堂請究原告偕証投案証明被告揑信行騙情形訊之余供詞圖賴孫襄讞與德領海君以余揑騙屬實判押西牢九月以儆 
[成衣同業之爭執]  
　　成衣匠管永福徐惠雲姜興玉前日因向同業陳守昌索取工資口角邀陳至茶館評理致起爭執陳即以管拆梢行兇等情控諸捕房昨由包探將各人一併拘解公堂訊明以其不應在途吵閙判各罰洋一元充公 
[查禁駕車疾馳]  
　　法捕房以近來汽車馬車夫時有在熱閙之處不照章程任意疾馳以致掽撞行人之事日有所聞故特飭各捕嚴行查察昨由各捕先後拘獲開馳快車之周阿維胡阿林張坤生周文孝陳阿美等五人解送法公堂請究周等同供己後定當遵章開駛不敢再犯求宥聶讞員判周胡各罰洋二十元張周各罰洋十五元陳罰洋十元充公 
[小工私賣松板]  
　　蔣子培在莊嘉善木作内爲管作前日投閘北一區署控小工張守成竊取松板九塊賣與三貴里葛劉氏家請究當解警廳司法科訊問一過判移檢察廳分庭核辦 
[惜陰公會之擴充]  
　　南京路惜陰公會近因會務發逹會員日增下半年又添辦商業補習學校報名者日益踴躍致原有會所不敷應用特於今日遷至原會所對面四十號即前國民黨舊址并於今日下午一時開紀念會請王正廷君演說晚八時請黃炎培君演說又備幻燈茶點種種以助清興屆時商學各界均可往聽並不憑劵 
[道尹公署之牌示批示]  
滬海道尹公署昨日發出牌示禀批各一道照錄如下（牌示）照得上海衛生日報經本署核准發行知照郵局掛號給照茲准上海郵務局函送執據一紙並聲明嗣後報面刋印中華民國郵局特准掛號認爲新聞紙類字樣交郵局寄遞郎照新聞紙類納資可也等語合就示仰該報代理人徐人龍知籺於本月二十九日下午二時親身來署請領執照以憑發給此示（批示）中國牛痘傳習所校長沈亮呈請轉飭出示保送由批該校長設立牛痘傳習所養成西醫牛痘人才研究衛生尊重人道本道尹深表同情查閱章程亦尙詳盡候分飭所局知事一體按格保送仰卽知照此批 
[崔廳長之白話告示]  
　　滬南警察分廳長崔君昨出白話告示照錄如下照得近來天氣一天熱一天了所有大街小弄各場化要趕緊收拾得乾乾凈凈倒垃圾的時候己定每日早晨九點鐘爲限前幾天早己公佈週知的了倒垃圾的箱子也各場化都有啦如果日後再有過了早晨九點鐘纔出來倒垃圾或是倒在垃圾箱子外面查出來定要照章重罰的這件事體專爲大家講求衛生起見免得傳染瘟疫時症等病須要曉得是一番好意思從今朝起再有違犯情事卽是有意貽害公共衛生必定要帶署嚴罰的决不寛恕切記切記此布 
[公共公堂瑣案]  
　　陳松培殷洪泉與劣孩韓雙喜奚德寳串竊海寧路某煤炭店内銅吊並串攫某姓小孩金鎖片由探將各人查獲昨解公堂分别訊明判陳殷各押兩月韓奚兩孩發押改衣所習藝半年 
　　馮連生因與王毛弟串竊吳淞路某日人家衣物王己獲案訊明判押西牢七月馮則在逃未獲前日復經捕房將馮拘獲昨日帶同王毛弟解案質訊屬實判王照原斷還押馮押西牢牢年期 
 
 
 

Page 11

 
 
滿逐由租界 
　　劣孩朱慶蘭竊取老朱家宅范毛毛家衣物又江北孩子蕭小三仔竊取自來水表均經包探查獲昨解公堂先後訊明判朱孩押改良所一年蕭孩押候查明再訊 
　　寧波路二百九十七號門牌雉妓王老二前晚在南京路違章拉客由捕查見往拘卽由自稱押客之王翰元出爲阻止嘗被一併帶入捕房分别拘留昨解公堂訊實以王不應多事判與該妓各罰洋三元充公 
[謝劵]  
　　商民新劇場諸藝員於昨夜假江西路大利影戲園試演新劇蒙贈優待劵兩紙又中華女子公學定今日假座新民新劇社演劇籌欵蒙贈優待劵二紙又承光明公司惠贈亨白花園常期遊劵兩紙書此併謝 
[雜評三（訥）]  
　　告災 
　　我人處茲上海之極樂世界亦曾放眼一觀同胞之慘狀乎湘粤贛水災如此其烈也蘇皖魯蝗災如此其甚也匪之燒殺浮掠又徧　各省有匪災即有兵災如卾省荆門之李家壋因有餘匪竄匿而當道即令軍隊圍攻剿洗凈盡玉石不分何其酷也此外或公然兵變或暗肆搶掠又時有所聞近來告蝗灾告水灾告　灾於我上海同胞之前而乞一援手者己紛紛矣我同胞將聞而動心乎抑仍醉生夢死而漠然一不顧也 
專件 
[確定蘇省縣公署經費表]  
　　蘇省六十縣公署經費上年財政部規定祇共六十三萬餘元經各縣文電交馳以經費銳減辦公　蹶請再電部酌加韓巡按使亦灼知爲難情形一再電陳並派員赴部力請維持近始得財政部准予通融單開到省自本年七月起實行雖較二年度略滅然較上年規定者己增多三十萬矣茲將支配比較表列左 
　　等級縣名二年後半年度月支數三年度月支數比較減數 
　　一等甲級江寗縣二千元一千八百元二百元一等甲級吳縣二千元一千八百元二百元一等甲級上海縣一千九百一千七百十元一百九十一等乙級丹徒縣一千九百一千七百十元一百九十一等丙級常熱縣一千七百一千五百三十一百七十一等丙級崑山縣一千七百一千五百三十一百七十一等丙級吳江縣一千七百一千五百三十一百七十一等丙級松江縣一千七百一千五百三十一百七十一等丙級太倉縣一千七百一千五百三十一百七十一等丙級武進縣一千七百一千五百三十一百七十一等丙級無錫縣一千七百一千五百三十一百七十一等丙級宜興縣一千七百一千五百三十一百七十一等丙級江都縣一千七百一千五百三十一百七十二等甲級淮陰縣一千六百一千四百四十一百六十二等甲級銅山縣一千六百一千四百四十一百六十二等乙級江浦縣一千四百一千二百六十一百四十二等乙級六合縣一千四百一千二百六十一百四十二等乙級興化縣一千四百一千二百六十一百四十二等乙級泰縣一千四百一千二百六十一百四十二等乙級高郵縣一千四百一千二百六十一百四十二等乙級南匯縣一千四百一千二百六十一百四十二等乙級青浦縣一千四百一千二百六十一百四十二等乙級寳山縣一千四百一千二百六十一百四十二等乙級江陰縣一千四百一千二百六十一百四十二等乙級丹陽縣一千四百一千二百六十一百四十二等乙級南通縣一千四百一千二百六十一百四十二等乙級如臯縣一千四百一千二百六十一百四十二等乙級淮安縣一千四百一千二百六十一百四十二等乙級碭山縣一千四百一千二百六十一百四十二等乙級邳縣一千四百一千二百六十一百四十二等乙級宿遷縣一千四百一千二百六十一百四十二等乙級東海縣一千四百一千二百六十一百四十二等乙級崇明縣一千四百一千二百六十一百四十二等丙級句容縣一千一百九百九十元一百十元二等丙級儀徵縣一千一百九百九十元一百十元二等丙級東台縣一千一百九百九十元一百十元二等丙級寳應縣一千一百九百九十元一百十元二等丙級奉賢縣一千一百九百九十元一百十元二等丙級金山縣一千一百九百九十元一百十元二等丙級嘉定縣一千一百九百九十元一百十元二等丙級靖江縣一千一百九百九十元一百十元二等丙級金壇縣一千一百九百九十元一百十元二等丙級溧陽縣一千一百九百九十元一百十元二等丙級海門縣一千一百九百九十元一百十元二等丙級泰興縣一千一百九百九十元一百十元二等丙級泗陽縣一千一百九百九十元一百十元二等丙級漣水縣一千一百九百九十元一百十元二等丙級阜寗縣一千一百九百九十元一百十元二等丙級鹽城縣一千一百九百九十元一百十元二等丙級豐縣一千一百九百九十元一百十元二等丙級沛縣一千一百九百九十元一百十元二等丙級蕭縣一千一百九百九十元一百十元二等丙級睢寧縣一千一百九百九十元一百十元二等丙級灌雲縣一千一百九百九十元一百十元二等丁級溧水縣九百元八百十元九十元二等丁級高淳縣九百元八百十元九十元二等丁級川沙縣九百元八百十元九十元二等丁級贛榆縣九百元八百十元九十元二等丁級沐陽縣九百元八百十元九十元三等揚中縣八百十元七百六十五八十五元附洞庭東西山輔助行政費五百九十六元五百三十六元四角五十九元六角 
　　說明右表依照二年後半年度假定支配六十縣公貿表普減一成計得其數銀八十七萬九百七十六元八角 
 
 
 

Page 12

 
 
   
 
 

Page 13

 
 
   
 
 

Page 14

 
 
第十四版 
自由談 
游戲文章 
[庸醫擬八股文王尤體] [  東園戲筆]  
　　醫以庸名不易之謂也夫人不爲良相亦當作良醫醫而言庸是謂不良非改良不可自來醫家祖黃　醫道宗素問則著嘗草之功一則廣靈樞之學然究不可以之槪庸　蓋醫必視乎天時春夏秋冬鑑别者陰陽寒暑醫又審乎地氣東西南北區分者燥濕高卑有人於此不知天不知地鰓鰓然以人治人誤投金石未有不慘勝銅圖者也今天下競言醫矣非不改良面勉爲良醫也然而有熊之道不傳良相誰爲風后壺中縣术草徒脉枕之摩　然而扁鵲之賢難遇良醫孰是雷公籠内蓄蓍苓枉眼簾之運動以此言醫庸有術乎以此行醫庸有道乎其治内也一入手之良方不解湯頭祇知黑丑而白丑其治外也三折肱之良法不諳藥性專用紅申與黃申此而言醫庸言之謹此而行醫庸德之行誠哉不易之謂庸哉庸而誚等庸愚歟五行之生尅不明如五臟何菜園踏破神惡牛羊吾知打馬常山草菅人命熱症而以火救火五錢防己半兩細辛寒症而以水救水六分羚片一勺犀湯亦云脾經喜甘甘則甘草心經患苦苦則苦　熟讀王叔和其斯爲醫學中庸愚之手段也夫庸而羞蒙庸衆歟六脈之洪纎不悉如六腑何橘并乾枯命輕螻蟻吾知牽牛熟地茶　生靈虛症不宜攻而攻重用硝黃虎狼之劑實症不宜補而補倍加知白龜鹿之膠猶復金錢注意滑頭有滑石之防針砭無功覆手有覆盆之歎愧非張仲景其斯爲醫西中庸家之情形也夫要之壺頭失利益智仁非益智之湯上藥配刀圭而上方不足袖手旁觀當門子貶當門之品内經翻卷帙而内愧於心吾願今之爲醫者其速改良勉爲良相之醫國手哉（不受酬） 
劇談 
[滑稽新劇錯烟緣（共十六幕）（上半本一名專制婚姻下半本一名自由婚姻）] [  天虛我生編]  
　　第四幕避觀事五鼓潛逃 
　　（場設歸房晏）（新郎新娘並坐喜娘斟酒勸飲介）（新娘偷看新郎作喜狀）（新郎俛首他顧作沈思不悅狀）（喜娘撤晏去東引兩新人向牀交拜以手帕睡鞋納入新郎袖中介）（新郎倔强不願探袖出手帕睡鞋）這是什麽　　東西（擲地踐踏介）（新娘缷妝入幃）（喜娘替新郎缷衣新郎拒絶介）鬼纒些什麽（喜娘笑云）姑爺辛苦了早點安置罷（公子）不干你事你自睡去罷（喜娘掌燈出向場下云）你看新娘娘倒不曾害羞一咯碌鑽進牀裡去了倒是新郎官害起羞來可見年輕的爺們總是有些兒吃嫩呢（笑下）（公子起向臺口云）哎到這地步呌我如何　佈我若今夜和他同睡一牀從此以後我的終身也便定了我若一夜不睡旁人如何知得我旣無意與他成爲夫婦何苦懷了他的名節仔細想來我只有兩個法子可以抵制這場婚事列位替我想想一個主意便是尋死一個主意便是逃走你想我有母親在堂又無兄弟不孝有三無後爲大那可不是死不得的呢若是逃走茫茫大地我却逃向那裏去呢我的親戚大都疎遠只有我姑母那裏可以去得但我姑母定不贊成我逃婚之舉勢必仍就勸我回來那我豈不是依然落在樊籠之中所以我想不如逃往外國去的好多了呢怎奈我没得盤川我又不好問我母親去要這却如何處置（尋界介）吓有了事到其間實逼處此我只得暫時犧牲名譽將這喜房中細軟帶些走罷（又遲疑介）哎不好不好我把新娘娘的飾物偷了逃去回來冤到别人身上豈不造孽（又道）有了明人不做暗事我只要冩下一張字條留給我母親看去有何不可（轉身近案探懷出日記本就燈光下作書介（新娘從帳内探首作醜熊介）（新郎作不曾看見仍自冩介）（揮涙介）（内起更喜打五更介）（新郎側耳聽床上介床内鼾聲大起）（笑云）一個女兒家這等睡法可不蠢死了人也罷待我換了便衣就此帶些細軟走了的好（更衣介）（檢拾金釵珠飾裝入提包内介）（將所冩一紙扯下用物壓在案上開門出介）（向看客云）我此去呵便叫做獨往自由路跳出是非門只不過冷落了我母親罷了（洒涙下）（臺上寂靜惟聞房内鼾聲四下雞鳴介）（喜娘上）天明了聽見房門響動莫不是新姑爺起來了麽（看房門介）果然房門開了（進介）（床内作囈語顫聲）哎嘻好嗎（喜娘做臉云）原來新姑爺還在床裏我眞做了冒失鬼了（新娘忽呌云）哎吓救命吓救命老虎來拖我呢哎喲喲救命吓（喜娘駭云）原來夢魔了呢（揭帳介）（新娘作驚狀躍起抱喜娘云）我的媽你快救我（喜娘）不慌不慌小姐醒醒（顧床内介）吓吓新姑爺那裏去了（新娘）哦想必是老虎拖了去呢（喜娘）那裏有這話小姐夢　夢着老虎嗎（丫環上）新房裏大呼海呌不知道爲了什麽太太呌我看去呢（行介）吓新娘娘怎早起來了公子爲何不見（喜娘）姑爺早出去了（丫環）外間没有呢（新娘哭介）那麽眞被老虎拖去了呢（丫環復去尋公子介）（夫人率丫環匆遽上）吓滿屋子找到没有我家公子的蹤跡莫非躲在牀底下麽（尋介）（喜娘）阿吓不好了着了賊了新娘娘的首飾多不見了（忙亂介）（夫人）吓這裏有一張字條在此待我看來阿吓我的兒逃走了呢這些首飾是他拿了去了快去報與本家老爺知道（丫環急下本家率家丁疾奔上）（本家）笑話笑話有這等笑話（夫人云）快請打發衆人分頭追去呢（本家）知道他往那裏去他字條上面講明白麽（夫人）他不曾說走那裏去單說要到外國留學去呢他是不曾出過門的那可不要闖出亂子來麽（本家）那麽去必不遠快快追着找去（家丁應命閧然四下）（閉幕） 
小說 
[俠女花彈詞（十一）] [  東埜]  
　　第五回嘆月 
　　中原寇盜近如何昨夜王師初渡河廊廟有靈施剿撫閭閣無計避催科燈前細數紅羊刦帳下猶傳白紵歌將閣兵驕匪又悍兩淮遺子己無多 
　　自白匪擾亂中原淮畿千里所過一空近且自東徂西擾及荆襄一帶老河口之役悍匪外攻叛兵内應姦淫擄掠閙得個不亦樂乎吾小民力田服廛不能毁家紓難踴躍輸將以致長官束手司農仰屋馭兵乏術靖寇無方上貽宵旰之憂外啓鄰封之志咳想起了天王明聖臣罪當誅我小民負疚之深曷有旣極這也不在話下且說秦老夫人同素珠桂香一行人等船抵漢口之時正值老河口失事之後裏河流域風聲鶴唳行道者皆有戒心無奈秦老夫人歸心如箭便也顧不得仕麽出重爹僱了一雙民船溯漢江而上剩水殘山之下風高浪湧之天一個老婦人駕一葉扁舟挾着兩個青春閨女携了些金珠細軟去走邢寇盜出没之區你說險也不險 
　　襄河驀地起風波徹耳笳聲動遠歌處處銅駝埋荆棘問天不語奈愁何桂香斜椅蓬窗望只見那一幅流民鄭俠　兩岸哀鴻相對泣憂時剩有涙痕多有的是提携老弱相奔走有的是弱質伶仃泣路隅還有那失母孤兒填溝壑啼聲猶自試呱呱瓦全玉碎難伸訴鏡合釵分知有無慘象不堪重寓目累人清涙瀉銀河殘月墜客屋狐徹夜惟聞庚癸呼料想前途多伏莽試聽他聲聲行不得哥哥 
　　桂香素性任俠胸懷灑落平時少有戚容如今望見那災民慘狀也自心酸意　連日悶悶不樂有一天晚上泊舟在一個鄉鎭之旁地名黃風集但見巿廛冷落人跡稀疏大有亂離景象一更向盡素珠小姐陪侍母親在中艙内睡着了艄公亦己安置獨桂香心緒惡劣輾轉不能成寐乃披衣而起推蓬四顧但見月光如水照得那岸上樹木房舍似浸在水中一般兩岸寂無人影微風過處但聽得遠處林間草際隠隠有哀鴻啜泣歎息之聲夾着風聲潮聲蛙鼓聲蚓笛聲子規啼月聲聲聲剌入耳來不由得心傷涙落他坐在船頭仰面向天對着一輪皓月呆呆痴望心裡想道當初吾父親在時隨着他餬口四方也曾經過此地那一夜的月色同今夜差不多吾父親執着酒盞同吾在船頭賞月後來他喫得多了略有醉意顧着我嘆道玉兒你現在越發長成了倘然你母親還在見了你這般俊俏活潑并且面龐兒長得同他一模一樣不知要喜歡到甚麽地位可惜他没福在你呀呀學語之時他竟得着一病流然長逝紅顔薄命千古傷心實是我生平第一樁憾事說着舉起酒杯咕哆一飲而盡後來飲酒愈多竟對着我哭一回笑一回我見他醉得不像勸他不要吃了他只不聽我曉得他性情也不敢多說不知不覺在船頭上睡着了我父親把我拍醒喚我道玉兒你露天睡着不要受涼麽他說的時候從身上脫下一件破布袄要替我蓋上我抵死不要回答道父親我不涼你脫下褂子這眞要受涼了快快穿上我到艙裏去父親你也飲得够了時候不早也該休息了吾父親大笑了一陣把那件褂子倒轉披着自去睡了當年情景歷歷如在目前後來吾父親究竟爲的酒後失事受了人家暗算我做女兒的不能預先勸止他如今想起來眞個是抱恨終天呢此刻重臨舊地山河如故人物己非這滿腔隠恨待向何人說去你看時難年荒哀鴻遍野天下傷心人原不獨我桂香一個只我也是其中之一人了咳月哪月哪像你清輝朗照圓滿一如從前只是我呢可憐不平事獨許寸心知對此茫茫未免百感交集桂香獨自慨嘆了一回不覺觸勤他舊性在船頭紥縳停當一　上岸馳至平原荒草之間從襟袖底下抽出一把晶瑩短劍縱橫馳驟在月光底下使展起來但見白光一道盤旋上下驚得宿鳥紛飛林問狐兎没命的奔竄列位可曉得桂香何以有道副身手且聽在下慢慢道來 
　　他是少年賣解偶登場浪跡江湖氣未降老父相依共晨夕天倫樂事正無疆一朝痛被仇人害便挾刃除好把宿怨償不共戴天讎己復霜鋒三尺利難當他姓名原喚作花如玉七澤三湘是故鄉後來是緝捕文書如雪片只落得埋名隠姓走他方行行來到蘇臺下舉目無親暗自傷世事茫茫難逆料便投身周府學梅香素珠一見如相識說他是個娉婷好女郎從此　中得良伴　　素手夜聨床時當三五中秋夕起一個名兒呌桂香都只爲湘綱餘生深自諱等閑不敢把姓名揚慧心不　康成婢劍術誰知聶　娘今夜月　襄水闊引起他年俠骨與柔腸待把那劍魄花魂仔細商 
[俠情小說北美婦（二十三）（美人柏列希著）] [  是吾譯]  
　　隊長初醒時晨鼓未鳴起面四望東方微曰矣營中軍士奔走　　仍酣臥未醒似忘今日之血戰者隊長輕出深林獨步見晨光熹微枝頭鳥語芳草鮮美露結如珠遥望山嶺雲霧蔽天意度此中爲敵人之營忽焉軍笳戰鼓聲震耳膜則本營之軍號也隊長乃回營則衆軍士己披衣起矣隊長就早餐飲咖啡和麫包食之一少年問曰隊長在外見藍衣兵否對曰甚多今日將有鏖戰少頃日輪高懸即排隊出向西行越山嶺數重且行且前隠隠聞南軍歌唱聲至山谷卽止步離戰線僅半里矣俄而敵至即開戰彈九如急霰歷數小時始收兵然同盟軍仍逼陣來聲勢淘湧雖拿坡崙及克能威爾之精技兵亦不過若是一總兵高聲呼曰負極尼亞入此處乃汝等死地聨邦軍士閱此言怒髮衝冠宜告再鬥斯時鎗林彈雨血肉橫飛兩軍傷亡不下數千折臂者摧股者號哭者踵於道左紅十字會醫傷瘞亡幾不暇給隊長斯時亦瞑眩不省人事卽被送至醫院及蘇見一人持藥向各病人敷治其人衣白色短衣髮紅膚白未至隊長前隊長先問曰余今在何處對曰在醫院旋按手於隊長之額曰現覺如何對曰吾較其餘之人爲輕想無害請問此次戰事究屬何處獲勝對曰以死亡人數計算北　稍獲勝利隊長亦不再問惟覺半身不能動彈疑折其股者卽以手捫之則兩腿絲毫不損旁有二傷兵談話一人聲音甚習細視之不能見其面乃問曰是否副隊長克登在此乎對曰誠是汝何人隊長曰衛納聨邦軍士也克登曰吾甚喜遇汝惟遇汝於此恐汝己受重　矣隊長曰四肢無恙惟疲憊耳汝何以到此對曰中彈現己取出午後汝之最親愛之友將到此吾知其甚喜與汝重遇也隊長曰吾所最親愛之友一少婦乎言時己思及愛通勃來納矣對曰然彼己將汝脫逃事詳告我使吾狐疑不决總兵克倫與汝是否一人汝誠狡猾使血列騰將軍恨不釋也但此婦嘗言與汝之友誼甚篤想汝亦非簿情負義之人彼此情深令人豔羡隊長曰是夜跳舞場中粉白黛綠者不下數十汝有賞識否對曰其中惟密納女士亦可人耳隊長曰午後來否對曰必來彼知汝重傷而不看護乎隊長曰非也定看護汝吾將爲汝道賀隊長言時默思密納之狀態究遜於愛迪之嬌艶也 
[弔了青步嚴子曾韻] [  弭苡]  
　　宦游燕趙和齊魯一介書生百事哀斯世不諧惟下士彼蒼有意厄奇才瘦腰嘉耦聨吟咏熱血英雄掩草萊借問月明華表夜魂兮跨鶴可歸來（瘦腰指德配沈椅桐女士亦工詩） 
　　弓藏鳥盡身高蹈聲價鷄林重士林綠水紅蓮游子夢青山白髮汝鄉心只尋松菊三幽徑不受塵埃半點侵天下同聲齊一哭酒痕和涙滴青襟 
 
 
 

Page 15

 
 
   
 
 

Page 16

 
 
   
 
