# 1924 - 241 - 4918507

 

Page 1

 
 
1;第一萬八千五百零七號;中華民國十三年 西曆一千九百二十四年九月五號
星期五 * *   
 
 

Page 2

 
 
1;第一萬八千五百零七號;中華民國十三年 西曆一千九百二十四年九月五號
星期五 * *   
 
 

Page 3

 
 
1;第一萬八千五百零七號;中華民國十三年 西曆一千九百二十四年九月五號
星期五 * *時評 
[戰事之推測]  
　　此次戰事之起余即認爲戰事之不能速了今以兩日之戰况察之益知余言非謬矣蓋江浙人民初冀戰事之不作迨旣作矣不得已而求其次則望戰事之速了而不知於事實甚難如願也 
　　江浙之戰或爲各地戰事之起原滬淞部分之戰更爲江浙戰事之起原今於起原又起原之初相持兩日而陣地初未移動則其勢均力敵已可概見而曠日持久自在意中矣 
　　夫地方而有戰事人民之不幸戰事而至久延不幸之又不幸也我甚望我不幸之言之不中而爲人民者不可不爲久戰之預備焉 
[國内專電]  
　　北京電曹顧兩方對江浙事主由齊便宜行事苟有請求當爲照准對東北事照吳意辦理京中避免主動責任凡重要命令經齊吳請方頒京師戒嚴令暫不明發昨夜顧宅會議對戒嚴令須關顧憲法故在未至緊急處分時機暫不明頒由衛戍司令先行無形戒備（三日下午八鐘） 
　　北京電張九卿到奉見張奉浙成約浙被攻奉難袖手張九卿再電京京再電覆認攻浙係蘇巡閱行政統治權并未中央主動（四日上午十二鐘） 
　　北京電津電王承斌主和曹吳未納曹囑王速籌餉百萬王擬由稅務局提二十萬警廳捐提二十萬督庫提十萬更由銀行另借五十萬期凑百萬解京（四日上午十二鐘） 
　　北京電政府當局認上海三十里中立與商會請劃十五里中立之議謂爲袒浙將向使團答覆租界外可以行使統一手段所有調停緩衝行動俱欵袒浙蓋當事者對收滬認爲惟一目的（四日上午十二鐘） 
　　北京電晚報載冬（二日）答覆四使提議上海中立僅言政府對外僑安全極爲注意云云某某兩使對此種答覆不甚滿意明日上午會議再提詳細照會政府對浙命令俟齊電到後發表（四日下午八鐘） 
　　北京電使團訓電滬領團吳淞附近如有戰事各國艦隊務實力制止 
　　北京電中英公司英人到交部詢蘇齊更換滬寗路局長任傳榜以周善同繼及滬杭甬局長任吳夢南何以不照約通知本公司交部答想係運輸主任中央亦未據呈報（三日下午八鐘） 
　　北京電蘇齊請馮軍援蘇查去年政府擬令馮軍護津浦路齊未同意且東北需馮故未允（四日上午十二鐘） 
　　北京電警廳佈告少數報社造謡挑撥影響治安除飭傳各該社經理人嚴加根究法辦外嗣後對軍事及有關大局各項務宜審愼登載 
　　北京電錢宗澤回寗辦理護路事宜 
　　北京電孫傳芳再電請政府飭周蔭人極力剿除閩匪以維後方安全孫電拍自延平（四日上午十二鐘） 
　　北京電報載銀界要人騰購麵粉甚多　　北京電使團得蘇州電因大雨兩軍未前進（三日下午八鐘） 
　　北京電交部調津浦電生十人赴寗局　　北京電津浦孫鳳藻報東（一日）回局 
　　北京電臨淮蚌埠泗興常熟頴州泗州各局均報軍隊檢查局不負責 
　　北京電蘇電局請發雙薪（三日下午八鐘）　　北京電京車站今日售通票 
　　北京電衛戌部派何春芳代兵由津運大米三千包運灤州（三日下午八鐘） 
　　北京電京師軍警餉江（三日）放七成銅元三成現洋四成共百萬有零 
　　北京電隴海路東（一日）電蔡義堅被匪攻入闖進公事房未刦物傷人已電蘇長官撥隊駐護（三日下午八鐘） 
　　北京電馮檢閱使派乜玉嶺往張口運馬四百五十匹至永定門 
　　北京電贛電政監督夏森泉電請調電生至玉山河口又請由滬漢調生來贛（三日下午八鐘） 
　　北京電齊電津浦局飭申士魁在沿州一帶代招輸卒二千運寗遣用 
　　北京電馮玉祥電津浦路本軍派劉營副到南宿州運新兵北上速派棚車二十輛由宿至黄村（四日上午十二鐘） 
　　北京電豫豐停兌爲市政公所所累華某爲路局所累内程與洛吳均爲該兩行帮忙因兩行並不虧本 
　　北京電使團息日使向政府訪問道濟草約二十萬鎊滄石草約十五萬鎊之事（四日上午十二鐘） 
　　北京電蔡成勳回南昌政府派赴贛省之胡恩光已見蔡蔡允相當戒備贛東盼欵并盼賑濟贛災區人民 
　　北京電九月鹽餘外銀團提議全數扣留抵付克利斯浦及英法等債謂各省扣留鹽稅益多鹽餘變成鹽虧將要求由關稅補充（四日上午十二鐘） 
　　北京電今日實業會議到七十八人李士偉主席通過保護森林設棉業專局减輕麵粉運價救濟京師煤荒實行裁釐防止獸疾禁止棉花攙僞等九案下午游農事試騐塲五日開委員會六日上午大會下午黄郛講兵戰與商戰（四日下午八鐘） 
　　天津電省敎育會曁天津縣敎育局會三團體定麻（六日）假安徽會館歡宴小學會議全體代表 
　　天津電冬（二日）晚敎育界張希賢等八百餘人列單宣布張謹睪罪九項表示全體驅逐 
　　天津電各河水漲無已風緊省署前金鋼橋現爲津埠交通孔道運輸忙橋塞過橋一次需時半點 
　　天津電銅元市每一銀元現換二百五六十不等金融加緊 
　　天津電某要人冬（二日）晚囑拉大車六百輛備用災民壯丁因之頗得食機　　天津電海關稅司葛氏佈告返津照常任事（以上三日下午八鐘） 
　　天津電德縣兵工廠招募臨時工人一百二十人加添夜工趕製軍備 
　　天津電孫寳琦現仍在津庽觀察形勢後再定南下與否（以上三日下午十鐘） 
　　天津電歌（五日）楊警廳長邀本埠置房産者在廳會議商籌防水經費以房租收入十之九捐助一月爲度約計可籌二百萬元除充防水費餘悉助賑全體贊成即月實行欵存省銀行　　天津電海關息外艦英馬利臧法阿魯泰爾均於冬（二日）晚進口現泊各界碼頭（以上四日下午十鐘） 
　　奉天電張九卿回奉述曹言堅持以私誼維公義之旨絶無敵奉之意勿誤會能勸浙中止軍事行動尤感昨總部會議討論者㈠西路防務㈠充實軍需㈠對俄方針㈠取締白黨㈠大舉剿匪 
　　奉天電航空校頭班生舉行畢業試騐張親往監試考題於七千尺停機著陸地劃三圈能落圈中央並於停機後純以飄空滑走不須推進機之力者爲第一 
　　奉天電王省長擬由奉榆四洮兩路提欵千五百萬 
　　奉天電奉省商民集欵千五百萬作鐵路銀行資本（以上三日下午四鐘） 
　　哈爾濱電總商會電全國商會主庚賠築路以所入充敎育費 
　　哈爾濱電哈爾濱取引所日商將解散　　哈爾濱電特地審廳函警處日商俄文西比利亞報頻載侮辱法院官吏之文請締懲（以上三日下午三鐘） 
　　濟南電政務廳長由步蟾由寗回濟因江浙問題對就海州商埠督辦尚須有待並啣蘇齊命聘省署第一科長熊毅爲參謀熊已準備商下 
　　濟南電鹽運使柴勤唐奉洛吳電催餉柴定日内赴洛面陳籌餉辦法聞鄭並派員同往報告近日軍事計劃　　濟南電總商會又開會議反對膠路貨捐外傳係該會長張肇銓膠路商聨會長周嘉坤預備當選全國商聨 
 
 
 

Page 4

 
 
1;第一萬八千五百零七號;中華民國十三年 西曆一千九百二十四年九月五號
星期五 * *會副會長競爭見端 
　　濟南電交通確息津浦路今日止通至滁州（以上三日下午五鐘） 
　　漢口電敎育會等六團體代表十餘人冬（二日）謁蕭請實行扣欵蕭未許僅允電京力爭並派員赴京協助六團體特於江（三日）午在敎育會開緊急大會請韓玉宸報告一切並討論最後辦法 
　　漢口電秋節軍餉需百萬元財廳已籌得五十萬元餘令各縣局攤解 
　　漢口電旅京鄂人周樹模等五十人函蕭請將漢電局粤漢路局收入扣留抵償部欠鄂省米釐公股本息並派韓玉宸返鄂報告旅京鄂人協爭情形（以上三日下午八鐘） 
　　漢口電海關通告㈠關稅除中交兩行及各外銀行鈔票現金外其他漢口各銀行鈔票及錢莊莊票概不收用㈠據理船廳飭知行駛長江下游各輪於夜間及天未明時不得通過江陰及吳淞砲台 
　　漢口電蘇齊電鄂調用無線電人員蕭令由無線電局及巡艦内各派二人前往南京 
　　漢口電蕭通令各師旅略云江浙不靖武漢戒嚴各地治安尤關重要仰各嚴密防範 
　　漢口電蕭冬（二日）召銀公會長王毅靈等入署請其維持秋節比期 
　　漢口電昨今洋釐又漲每元可換二串五百文（以上三日下午七鐘） 
　　重慶電劉湘一日乘其平輪回籍治喪　　重慶電江巴衛戌司令張允明回鄂西楊森委唐式遵師長繼任唐擬委其團長陳杰爲城防司令 
　　重慶電警廳改席桌捐爲抽每日售價百分之二今昨日各飲食店歇業抵制（以上二日上午九鐘） 
　　香港電八月艶（二十九）函交涉員傅秉常云領團因聞中國當局擬砲擊廣州市尤注重西關故由領袖領事昨日向省長口頭抗議㈠如外人因之受損失當由中政府負責㈡領事對砲擊無守衛城市之野蠻舉動提抗議㈢如外人及産因之受損失領團將施行適當舉動本總領接英駐粤領袖海軍官來訊謂經奉令如中國當道有向城市開火時英海軍即以全力對待之等語孫因此向外宣言抗議帝國主義者之干涉並致電英相麥當那意亦同（四日下午九鐘） 
　　香港電大本營注全力於北伐對扣械案急欲了結江（三日）命永豐艦赴黄埔聞係保護槍械運省 
　　香港電聞孫將率各軍北伐廖仲愷亦隨行留滇桂軍一部守東江大約下月即可出師入贛計畫分三路右翼以樊鍾秀張民逹何成濬朱培德李明揚各部任之指揮擬任樊鍾秀左翼以全部湘軍任之指揮擬任譚延闓中路滇軍任之指揮擬任楊希閔三路同時攻贛孫在韶策應 
　　香港電東莞城商鄕團與劉震寰軍嚴兆豐部相持三日鄕團由太平等處到援商團者逾萬人嚴部大敗逃匿由石龍赴援之劉軍知鄕團勢大中道折回電省請援在省劉軍紛紛出發當局派員調停江（三日）槍聲已止劉昨親乘電船赴虎門探看請本地紳商調停東莞城内劉軍百餘人已被商團繳械拘禁當局發還扣械手續尚未决定擬由政府暫管商人方面不滿紛紛質問調人范石生廖行超范廖言必有辦法（以上四日下午七鐘）　　厦門電龍巖贛軍易團與民團戰猶烈東（一日）易佔酃中東路民團乘虚襲佔巖城易回援現在激戰中 
　　厦門電漳巖交通已絶此間傳粤軍到詔安將攻漳實則贛軍向洪兆麟告急洪兆麟擬派兵援易尚未發亦無攻漳意 
　　厦門電海軍調駐金門海鷗來厦弋防　　厦門電張毅派參謀李某過厦赴省　　厦門電聞海軍因加入攻浙洛寗間先有諒解允張毅不謀厦故海軍對厦防極懈 
　　厦門電高義部陳慶雲仍在官橋與鄕團戰安海戒嚴 
　　厦門電此間商界多接滬電謂江浙開戰停止辦貨（以上四日下午十鐘） 
　　安慶電皖馬頃劃盱蕪蚌爲警備區域宣布戒嚴委補充旅長田錦章爲戒嚴總司令盱城戒嚴正司令委警處長宋植柟並委軍警督察處長袁先杰補充旅二團二營長李維敬副之今日已布告宣布盱城戒嚴司令部設於警務處内（三日下午七鐘） 
特約路透電 
[南方近事]  
　　三日沙商電商民罷市雖已終止但復發生新重大事端因由英總領事近曾致文孫中山謂廣州當局如實行轟擊西關之恫嚇則英砲盤擬轟擊廣州政府孫中山曾發嚴厲之宣言書否認有轟擊西關之意並指英領事照會謂鼓勵反對廣州政府之哀的美敦書孫並謂已電致英首相提出抗議内謂匯豐銀行廣州支行買辦組織所謂中國汎擊黨志在用哈夫輪船之軍火推倒廣州政府廣州政府占據哈夫船後商民藉罷市爲抗當局正在設法對付此事時忽接英領事來函内有言曰香港司令奉命如廣州華員砲轟本城則即率所可調之英海軍與之抗敵云云此項哀的美敦書其實在目的乃在毁滅廣州政府故特向尊處提出嚴詞抗議以反對此種帝國式干涉中國内務之最近行動 
　　三日沙面電馬素與梁士詒此次同乘加后號由美回國曾在船中過談甚密馬素於星期二日行抵廣州與孫中山會晤擬勾留四星期 
[英法首揆出席聨盟會]  
　　三日巴黎電英相路過巴黎時對法國外交部代理總長稱渠將遇赫里歐於日内瓦甚以爲快渠信此次議會以全力辦理和平與安全之擔保事宜定獲極好結果云 
　　三日日内瓦電國際聨盟議會今農集議日代表團因聨盟會對於日本震災表示同情特向聨盟會致謝 
　　三日日内瓦電今日法總理赫里歐接見參加聨盟議會之新聞家二百人赫氏雖未表示在明日討論弭兵時渠所採之方針但謂法國願盡力贊助和平並以好意與忠貞之精神繼續倫敦所已開始之事業云 
　　三日日内瓦電英相麥克唐納爾今日揭開其解除軍備計畫之幕英相向新聞記者演說主張設一公斷會其組織由各政府决定之渠確信美國可參預解除軍備大會此會應在歐洲舉行之地點或可爲日内瓦同時美國解除軍備之辦法可交國際聨盟委員會研究之云　　四日日内瓦電英相開裁减軍備討論會發言約一小時謂渠之來會乃英國擬用全力以擴張聨盟會勢力之確證 
　　三日日内瓦電英法總揆皆出席聨盟議會赫里歐覩麥克唐納爾到塲即趨前互握手狀至親善議會諸人皆大擊掌星期四五兩日將討論國家安全與弭兵問題議長摩太氏致詞歐迎英法總揆之蒞會謂足徵其注重聨盟會歡迎詞畢各代表相繼發言英代表穆萊氏請議會注意於少數民族之保護法謂保護法之原則固屬公允但實施不易戰後解放或新造之國皆遇困難環境常覺雜有少數客民互相仇視聨盟會宜有以緩和其衝突希臘代表稱希臘政府凖備盡力保護少數民族瑙威代表南森稱依照去年所採行之手續受託代管制委員會所擬第四届會議事業之報告書應於第六委員股研究後交議會討論云 
[實行倫敦協定]  
　　三日杜塞爾道夫電法將台戈特將軍依照倫敦議定書已發出命令自九月十日半夜起恢復車輛往來之自由並取消入佔領境者須領通行證之制度再貨物往來於佔領境與非佔領境者亦自是時起免繳貨稅 
　　三日巴黎電昨日賠償委員會聽取賠欵總經理員楊格氏之報告甚以其所採行之計畫爲善 
　　三日巴黎電前美國財政部次長吉白特氏已接受賠償總經員之職將於九月中旬抵巴黎 
[英日交涉之白皮書]  
　　三日倫敦電英日兩國往來文件已用白皮書之形式發表内載一九一一年英日商約第八欵及其附件依日本之請求將於一九二五年三月十一日作廢 
[英國工團擴張行政會權力]  
　　三日倫敦電昨晚工團大會擴張總行政會權力之决議甚關重要各報頗多批評謂行政會以三十二人組成之今所授與該僵之權極爲重大此爲自百年前有工黨運動以來任何國體所未有者查三年前曾有一種提議等於組織工團參謀部者卒爲以三對一之多數所打銷今以此權給與打政會則行政會不僅可對於無論被請干涉與否之任何爭端指揮一切且可以其精神上與實力上之種種助力給與在爭執中之工團礦工聨合會書記顧克氏對客言行政會可白由辦事而無限制無須令會員投票或商諸會員並可隨時傳令全體罷工而使各工團分認維持罷工之經費云惟狄勒特氏則謂個人會員仍能限制行政會之權力自由黨國會議員甘維慈氏以參觀資格參加大會據其所言工團之聨合一致合成資本家從來未遇之最大勁敵 
[西摩戰訊]  
　　三日西班牙京城電政界米露西班牙軍將委棄摩洛哥境之徵象惟據最近公報述摩人叛變危及西軍陣地警告國人凖備較前規模更大之戰事克太砲隊司令格倫特將軍已經召回 
[飛行消息]  
　　三日倫敦電哈里福克斯消息環繞世界之美飛機今日十二時零五分在距化基斯灣一百哩處飛過巡艦米爾華基號 
　　三日北美批克杜電美飛行家今日午後由化基斯港飛抵此間計飛行六時十八分之久 
[各國近事]  
　　四日東京電英海軍大將萊佛森爵士昨日午後乘巡盤化金斯號行抵横濱 
　　三日倫敦電預算案减收茶稅某大零售商行宣布續減茶價每磅四便士但昨日躉賣市場購者踴躍致高等錫蘭茶平均每磅漲起三便士低等者每磅漲一便尼之四分之三 
[公電]  
　　杭州盧永祥電各報館均鑒本日據浙滬將領何豐林輩載陽臧致平陳樂山潘國綱楊化昭王賓朱聲廣王桂林夏超范毓靈周鳳岐馬鴻烈張伯岐等呈稱鄰方搆難意圖破壞地方治安軍事行動灼然共見豐林等分屬軍人頭應負地方治安之責其有企圖破壞浙滬之治安者即當視爲公敵謹率各部將士誓同申討呈請即日就職爲浙滬聨軍總司令俾有秉承早紓國難等情前來企督　身隸國軍由滬　浙十載以來夙以捍衛地方保境和平爲宗旨並以東南稍稱完善之區域休養生息以報國家故迭次政爭絶不加入今者寗方不察意欲破壞治安環境陳兵意圖一逞所有浙滬地方以及人民自不能不力籌捍衛以竭盡軍人應有之天職以維持地方永久之治安師出以義誼無反顧茲於中華民國十三年九月四日兼任浙滬聨軍總司令之職國事方殷仔肩彌重弔民伐罪罔顧艱危但期剪彼元惡早弭兵氛至於誰爲戎首輿論昭然當爲全國所共見也謹此布聞諸惟亮察盧永祥江印 
　　盧永祥通電二軍民長官各法團各報館均鑒浙滬各將領以曹錕賄選竊位茶毒四方爰振義師大張撻伐猥以老馬識途期膺重負羣以浙滬聨軍總司令一職付諸藐躬大義所在何敢告勞已於本日通電就職計逹聰覽茲爲貫澈正義各專責成起見特任何豐林爲第一軍總司令臧致平爲第一軍副司令陳樂山爲第二軍總司令楊化昭爲第二軍副司令張載陽爲第三軍總司令潘國綱爲第三軍副司令該總副司令愛國爲民素明大義宣勤軍旅久著勳勞此次見義勇爲不辭艱鉅必能殺敵致果剪彼凶頑有以副　民之望也專電奉聞惟希鑒察浙滬聨軍總司令盧永祥江印　　盧永祥通電三各省軍民長官各省省議會商會敎育會各法團各報館均鑒自中樞失馭强藩專政神奸巨蠧乘間竊發或亂國而稱尊或骩法而亂國叛國者變起倉猝不惟舉民國而根本推翻之衆怒所激大難立平亂國者僭竊名器假共和政府之名行武力專制之實惡貫已盈顯戮尚稽此今日義憤所由徧於國中而吾輩誼難坐視也彼曹錕者素乏常識安知治理旣不受法律之裁判尤不解民意爲何物祗知武力爲萬能遂爲衆惡之皆歸人之無良我何容心顧亂國之罪事跡昭然法所不容義當申討邦人君子幸詳察焉東海就職顧貽非法之誚黄陂繼統亦有任期之爭然曹錕則固後先翊戴而且倚畀甚殷之一人也旣逐東海於前復驅黄陂於後恩怨恣於俄頃進退憑其喜怒威福之擅綱紀之紊至是極矣臨城一案舉國引爲奇恥四鄰咸有責言曹鈚身任巡使擁有重兵坐視境内伏莽思逞不加預防釀成巨變指爲臨案罪魁誰曰不宜交涉結果卒乃媚外求容歸罪以人勔或際地位路政主權則已備受損失矣夫其毁法如彼誤國若此但今曹錕猶得倖逃法網盤踞近畿已足爲民國無窮之患不謂以數罪俱發之身竟敢作公然賄選之舉醜聲四播國民蒙羞各省攤派之欵形諸公牘議員買票之劵副在法庭利誘威迫之下果何所求而不得痛國家人格國會尊嚴則已横被蹂躪矣賄選旣終乃復欲以布憲欺國民是眞愚不可及而不知人間有羞恥事也乃至舉凡總統國會内閣等一切機關職權之所在初亦不求甚解惟旣好悉歸掌握則一一皆足資爲亂國之具以大張其武力專制之燄比年勞師川黔傳檄湘桂平粤征閩謀奉攻浙幾於日不暇給即使異已有時削除無奈宇内終難混一而生命財産之犧牲地方元氣之摧殘則已陷於絶地萬刦不復此而謂之政府是何異延狼以入室而認賊作父顧國民雖有誓不承認之表示而一切對外交涉依然爲曹錕一人所把持乃藉解决懸案之機會以賣國分肥爲政策收回德發債票一案内幕之黑暗權利之損失雖在受其指揮之閣員議員與夫奉其僞命之疆吏猶能言之此外則有若斷送東三省鐵路有若承認法郎付金有若攘奪興學庚欵等國民一致力爭之事件確將悍然行之而不顧至若嬖幸用事布滿朝列弄權肆虐穢德彰聞居中狼狽則閣員疆吏仰其鼻息縱兵騷擾則國有警察格殺勿論縉紳之所不齒都人爲之寒心總其罪狀罄竹難數漏網之魚終必覆家及今不圖噬臍何及國人處此徒爲長期之否認無裨根本之解决積污不除極流四溢中國雖大寗有完土文化所遺將無噍類永祥等分屬軍人責在捍國不違保境安民之初衷敢忘撥亂反正之大義迭經詢謀靡不僉同爰於本日誓於有衆成立聨軍聲罪致討殲彼元惡罔治脅從其有助桀爲虐恃惡不悛者兵略所關决鏟除爲國鋤奸何與政爭爲民前趨寗計成敗就大局言則與義已有先覺我爲步其後塵就江浙言則成固志在保安彼方實爲戎首當曹錕受判之日即本軍解甲之時特電露布伏希明察盧永祥江印 
　　盧永祥通電四各報館鑒曹錕賄選竊位骫法亂國當其盤據保陽擅作威禄逐徐迎黎詭方法統吾輩洞燭其奸首先否認滬杭輿論嚴詞抗拒是爲我江浙人民反曹之第一時期造逐黎肆威賄賂公行江浙兩省議員先各省而南下舉發賄證威武不撓是爲我江浙人民反曹之第二時期及曹氏僭據白宮薄海同憤江蘇敎育會議决十月五日爲國恥紀念於前國會志士復議請出師討賊於後仗義執言爲天下倡是我江浙人民反曹之第三時期以兩省民意之發逹人格之純潔復居於文化經濟之中心自應維護休養爲國家保存一片乾凈土爲前途留一線生機以待時局之澄淸不意我江浙人民智識愈高愈爲彼傖所不容質地愈美愈爲大盜所垂涎雖日受舉國怨謗詋祝而毫無感覺找兩省人民嚮義最早舉義較遲原冀其自圖晚蓋彼昏不知反敢與吾民尋仇以剷除臧楊爲釁端詎知臧楊所部原係正式國軍與彼黨招納豪冠資爲爪牙者判若霄壤觀其守正不阿與暴力奮鬬出死入生經敵軍盡力摧殘尚未減其精銳輾轉入浙靜受編置論人類相與之義理當濟難扶危論其爲節制之師更當儲爲國用藉令朝三暮四饑附飽颺浙人具有常識豈肯容認遺累屯駐邊境城市無驚以鄰爲壑詎彼今日顧勞彼輩鰓鰓過慮相驚伯有抑何庸人自擾乃爾揆其處心積慮蓋以爲浙人一日不屈正義一日不滅斯曹氏賄取之僞總統一日不安定舉凡賣國行爲終無由恣其狂慾故欲置諸刀俎之上而任意魚肉如免巡閱境内之自由雖微臧楊不患無假借之口實年來彼方舞牙弄爪對浙食指屢動人民固已洞若觀火黔驢之技原不足慮所慮者大憝未除國民終難安枕耳吾民奮力討賊原基於正當防衛之義師直爲壯有何惴惴此吾浙民所宜省悟者也蘇浙唇齒相依安危與共反抗賄選志趨脗合政治上之友誼較骨肉爲親切此次不得已而用兵意在産除政治障礙至蘇浙人民情感因艱難共濟而愈摯蘇人素明順逆如能贊助義軍驅除曹黨則浙軍對蘇决不以一矢相加蘇民之敵旣與浙同則對敵行動應無二致此蘇民所宜省悟者也尤有進者江浙素稱富饒席豐履厚安常習故非常之原黎民所懼此次軍興伊始畏難慮禍情或不兇詎知利害之判在目前是非之判在千秋歷來和平空談只論利害不論是非泥此不變天下後世其如之何而况冠氛方熾戰雲密布實逼處此寗能苟安語云毒蛇螫主壯士斷腕倘再因循則誤國誤鄕之咎誰其尸之眞正和平須以自衛能力爲代價今曹氏亂國之禍迫在眉睫鴟果毁室侵入堂奥尚復諱言攻守從事寗息是何異劇盜入室反以捕盜者爲多事縱盜者爲和平乎尚望兩省明逹指導羣衆曉以大義忍一時之痛苦方能謀永久之安寗永祥束髮受書粗明政理本視民如傷之懷懲不戢自焚之戒大敵旣去戰禍立弭分權自治本諸素懷敢有貳志神明殛之專佈悃忱敬希亮察盧永祥江印 
　　何豐林等通電各報館均鑒曹錕賄選竊位穢惡滔天南北志士義憤勃發迭次籲請浙督盧公興師討賊以申正義盧公愛護和平猶冀彼方悔禍弭亂戢兵詎意暴力鴟張日形猖獗四省攻浙公然不諱齊燮元媚事僞主狼狽爲奸覺敢分遣重兵侵我防境近復明白挑戰爲虎作倀追原禍始實由曹氏僭據高位盜竊魁柄故敢縱彼爪牙荼毒生民此眞天崩地坼之日軍人蒙羞含垢之時也浙滬爲中國財富之區我軍人尤爲國家干城所寄何忍坐視神姦巨蠧傾覆邦國惟是撥亂返正端賴人豪領挈羣倫尤恃魁碩伏維浙江軍務善後督辦盧公永祥軍界泰斗袍澤傾心年來砥柱中流扶綱植紀實爲宇宙間氣所鍾尤爲國家安危所繫上年檄抗賄選義正詞嚴屬在同人久深感奮謹於九月一日公推盧公爲浙滬聨軍總司令並請即日就職豐林等誓當服從命令勉効馳驅但期義幟高騫綏靖國難豈惟同人之幸民國前途實利賴之慷慨陳詞伏希公鑒何豐林·張載陽·臧致平·陳樂山·潘國綱·楊化昭·王賓·朱聲廣·王桂林·夏超·周鳳岐·馬鴻烈·范毓靈·張伯岐同叩江印 
　　何豐林等通電各報館均鑒前以討賊戡亂端賴賢豪領挈羣倫尤資碩望曾經聨名公推浙江軍務善後督辦盧公永祥兼任浙滬聨軍總司令已蒙俞允並於江日通電就職在案茲奉電令特派何豐林爲第一軍總司令臧致平爲第一軍副司令陳樂山爲第二軍總司令楊化昭爲第二軍副司令張載陽爲第三軍總司令潘國綱爲第三軍副司令等因奉此豐林等深維保國衛民　人天職靖難扶危責無旁貸謹於本日遵令就職誓必同心協力殲彼大憝以雪國恥而濟時艱尚望邦人君子時賜南針以匡不逮肅布悃忱伏祈垂察浙滬聨軍第一軍總司令何豐林副司令臧致平第二軍總司令陳樂山副司令楊化昭第三軍總司令張載陽副司令潘國綱同叩江印 
　　龍華何豐林臧致平通電各報館均鑒本日奉浙滬聨軍總司令盧任命豐林兼任浙滬聨軍第一軍總司令致平爲浙滬聨軍第一軍副司令遵於本日就職伏念蘇齊此次無故稱兵甘爲戎首凡我袍澤義憤同伸自當負弩前驅禦彼殘賊師直爲壯衆志成城謀永久之和平除國人之公敵特電奉聞統希垂察何豐林臧致平支印 
　　北京顧維鈞來電申報館轉張伸仁先生鑒東電奉悉東南形勢緊急人心惶恐一旦破裂地方糜爛何堪設想中央意向素主和平迭電前方俱本此旨維鈞忝在中樞重以鄕人屬望維護之責中心藏之惟力是視不敢不勉除與駿人叔魯兩公切實籌商外敬先電復並乞轉致同鄕諸公爲荷維鈞冬印 
 
 
 

Page 5

 
 
1;第一萬八千五百零七號;中華民國十三年 西曆一千九百二十四年九月五號
星期五 * *   
 
 

Page 6

 
 
1;第一萬八千五百零七號;中華民國十三年 西曆一千九百二十四年九月五號
星期五 * *國内要聞 
[江浙戰爭之直奉東北防務]  
　　直方布防之新計畫京畿一帶布防計畫政府現正着着進行洛吳派之胡景翼現已被派赴喜峯口塡防其兵隊日來由京漢路沿線送運集於喜峯口各處又原擬派馮玉祥在山海關塡防現有改令專力拱衛京畿之說至王承斌日前來京雖曾與曹交換意見顧王手内兵力有限山海關一帶塡防須向同派中抽選精銳前往目下董政國王維城彭籌莘曹鍈等部均其中心人物至熱河一帶現另擬以胡景翼前往布置又滿洲日日新聞近揭載直軍對東北布防之計劃云直軍防備東北勝於東南其計畫哪下（一）王懷慶率軍防備熱河（二）董政國防備喜峯口（三）馮玉祥彭壽莘防備山海關（四）楊淸臣屯軍糧城（五）王承斌南下應援蘇齊（六）駐馬廠之曹鍈派二十六師之一部屯山海關其餘一部正乘車出動方向未明（七）吳佩孚率第三師一部駐天津與北京之間爲對奉之總指揮（八）河南靳雲鶚培塡防徐州 
　　奉方散佈重兵塡防東南風雲吃緊東北奉張之態度頗可注意近日京中盛傳奉軍已在高嶺一帶活動此說恐不可靠因高嶺已漸迫山海關僅相距三站設有此事相手方不能默爾今京奉路秩序安謐如常想非事實若就謡傳而論則不乏言之鑿鑿者謂奉天之態度頗爲模棱在江浙未日破裂以前只在軍備上努力布置如江浙果然破裂則不得不向前線塡防浙勝則相機以進浙敗則不無影響亦當力收守勢其目的似抛却山海關之鐵路軍事而於熱河散布重兵蓋意在形勢散漫令相手方防不勝防也至奉張所視爲勁旅者爲李景林之一師與張學良郭松齡之兩旅耳又據奉天快訊云總司令部通令軍警各機關嚴查敵探混入境内原駐省垣之砲兵團昨携全部武裝向錦西一帶關拔增重防務又據日人方面消息錦州航空處已成立飛鷹隊長伊里布先後運去飛機十二架均裝置妥協無綫電台工亦完竣近更在榆關火車上設無綫電至軍裝軍械陸續西運葫蘆島方面布置更完密水上無綫電業已置妥近更運去水上飛機一架試騐時張學良沈鴻烈李景林郭松齡等親往監視除由營口水師練軍營撥去水軍若干水上警察局撥去警察若干近　開由二十七師撥軍隊一部扼要駐守似此緊急布置不能令人無疑也 
[奉張决議武裝調停]  
　　忠告曹錕之一函 
　　國聞社奉天通信東南風雲旣起夺天富局乃連日開重要會議以籌對付二十七日晚龍學艮由葫蘆島赴錦州二十八日張作相即電邀返省二十九日晨小張遂回奉列席是日三省要人凡在團長以上均與議結果對東南問題主多趨一致當議决先致函曹錕作善意之勸告如曹仍一意孤行則當率關外健兒長驅入關作武裝調停原函於三十一日飭人送京其文如下江浙風雲日見眞確北京方面遣送飛機復助械欵司馬昭之心路人皆知查今春以來水患頻仍災鴻遍野執政之人罪已不遑乃不恤民艱逞已私憤興師黷武民固不堪命友邦視我當局皆係喪心病狂國際地位將益低落亡國之慘跂而可待縱不爲江浙人民計獨不爲國家前途計乎軍旅一動需欵至鉅方今國用匱乏庫如縣磬不借外債無以應軍需舉債用兵則國權必損倘能將用兵之費移作振欵各省人民有不中心嚮往感戴盛德者乎語云天心即民心我兄竟必欲失民望而違天意欲求立足於將來之中國詎可得哉弟年來守保境安民之旨不問時事但求民得安案於願即爲已足江浙之爭於奉省利害更屬風馬掓相及惟弟旣係國民一份子又受人民託付之重爲良心所驅使不敢默爾而息敬進忠告以求亮察倘我兄能聽弟忠言上體天心下察民意蟠然知悔制止略浙之軍則弟當仍守保境安民之旨江浙人民之福亦國家之福也若不納忠言必欲黷武以病民　江浙數千萬人民之呼號於不顧弟不忍視人民之水深火熱而不救惟有武裝調停以兵請命佳兵不祥民怒　犯幸我兄實圖利之 
　　此函發出前二日久事奔走於奉直和議之鮑貴卿忽由津來奉此來已悉摒東路督辦問題不談而談和議奉張爲告上意鮑遂於三十日領其意怱怱返京翌日此函乃發並原函手抄一通附致於鮑惟不知曹與鮑接閱此函不知作若何感想也（八月三十一日） 
[京當局對付奉浙之外訊]  
　　日本電報通信社四日北京電云張作霖致最後通牒於曹錕請速電蘇齊中止攻浙否則將以武力干涉 
　　東方通信社三日奉天電云奉天派對於蘇浙問題之態度各方面皆十分注目風說種種不一實問奉天派尚觀望形勢自前日以來稍形緊張嘗開軍事會議協議應付之策當時自張作霖以下若楊宇霆張學良等皆偏於决計再戰之意表示蘇軍若開戰當立刻進關之氣勢對於麾下之各軍隊亦已有秘密命令凖備出動之事此在一面含有牽制直派之意然其果有何程度之戰意頗屬疑問奉天派此次之再戰即自　興亡存廢之分歧點也 
　　東方通信社三日北京電云自昨日始盛傳齊燮元於昨日似有急電致中央政府請立下討浙令昨能各閣員會議於顧維鈞宅就於北京治安同題議决三項如下㈠維持食糧㈡調劑金融㈢凡有問諜及其他紊亂治安者由各幹部調查逮捕之又四日上海消息據中國方面所傳消息北京軍事處以蘇軍之形勢頗爲危險故甚忙碌現因廣東之孫軍爲商團問題進退維谷不能北進故决以江西南部之常德盛及方本仁軍對付浙江關於以上吳佩孚之意見以奉天將取觀望態度必擊破蘇軍之後方始發動若浙破則未必有出師之意故此時當以江西南部之常德盛及方本仁兩軍與山東第六混成旅增加於廣德宜興方面一舉而破浙軍乃舉全力以對奉天爲上策又馮軍之一部亦將令其南下至孫傳芳則似已電令其以强有軍速即侵入浙江 
[北方對於江浙問題之策劃]  
　　北京某機關消息云政府對於江浙軍事聞已决定以蘇軍防蘇近畿並不調軍南下至於械彈等項可由三家店德州兵工廠漢口兵工廠酌量供給三家店方而開只運出槍二千餘枝彈五百萬發此外並允蘇齊在保定一帶招輸送兵五大隊當局對浙戰略原取四省進攻之策旋以皖贛兩省未能積極籌備不無影響連日迭電政府請轉電皖贛兩省迅爲策應皖馬接電後業已示當以全力鞏固廣德防務即以王普之第三旅前往擔任贛蔡則以養病廬山對江浙恍若未聞現經政府迭催其回任昨蔡來電於二日回南昌至對江浙軍事仍不提及政府知調用贛軍爲事不易因特　何恩浦赴贛與蔡面商一切何已於日昨起程矣 
[外報所紀之寗訊]  
　　戰事範圍將擴火 
　　上海泰晤士報二日南京消息云吳佩孚現　派兵助齊攻浙蘇省財政非常窘困齊之作戰經費僅賴洛吳濟助惟洛究能濟助若干設奉張出兵助盧則是否仍有餘力能助蘇齊此誠疑問也蘇齊果出於戰則恐蘇省將陷於破産地位蘇民負債之重將不堪設想至論兵力蘇齊現有兵十萬名惟今日訪員探悉吳佩孚擬續派重兵由皖助齊其實數未悉大約將有三萬名近數日内京漢路運兵頗忙足以徵實此說滬寗鐵路交已斷聞蘇州現集有火車　輛寗垣則幾開行一空浦口已運來津浦火車多輛惟尚未調用軍事當道曾集民船於江面上鋪枕木置鋼軌故浦口與寗垣目星期六日起已能以火車相通聞蘇齊已得南苑之飛機六架今日有兩架飛於天空其式甚小蘇州所拉之苦力約五千各今日開往崑山續有大批出發聞彼等除運輸軍需外尚將在崑山區域内任割稻之役務昨夜續有大兵開往崑山 
　　同日南京續訊云今日寗垣安謐齊督於今日赴前敵星期三日吳佩孚派兵三萬名至寗聞張作霖匯欵五百萬元助盧又聞長城内外業已備戰據省長稱官立舉校須停課兩月慈善機關現請外國醫院及學校等作爲難民收容所軍隊曾三次占用此間美領事之馬車卒有一名受懲罰 
[南京快信]  
　　齊督赴前綫督師後省城治安由江寗鎭守使王健飛·憲兵司令馬孟驤·第七十六混成旅一百五十一團團長陳兆豐·省會警察廳長王桂林·負責維持要塞防綫亦嚴密佈置似已無形戒嚴 
　　下關總兵站糧秣處連日由津浦路運到大宗行軍食品陸續運赴前敵備用 
　　地方維持會頃與紅十字會訂立公約聨合辦理救護事務大致就緖 
　　今日續到外艦數艘停泊下關江中保護長江商務（以上三日） 
　　齊委高維嶽赴滬會勘劃分駐兵地點昨已首途 
　　南京地方維持會關於臨時救濟辦法已與敎會方面接洽妥定中西各醫院一律加入願盡救護義務關於團防事務决照部頒保衛團章程辦理以期劃一　　各稅所近半月來稅收銳減比額相差甚鉅各縣籌欵亦緩不濟急值此軍需孔亟財政當局極爲焦灼（以上二日） 
　　總執法處長席鑅·軍務處長李梅·於三十一日下午五時率同員司數十人先行出發馳赴崑山前線齊總司令擬於一日晚一時由省起節參謀副官秘書電報生共計一百二十餘人均一律着軍衣隨節出發計開一列車共掛十六輛衛隊及機關連共有八百人隨車護衛聞原定三十一日開火因佈防未妥故尚未接觸頃聞今晚四時將下總攻擊令水陸並進夾攻齊赴前線後軍署日行公事由參謀長劉玉珂代拆代行 
　　駐寗英美日領事均奉到外交團訓令以書面請省當局保護外人生命財産 
　　連日由北運來飛機計共十八架連原有四架共有二十二架已有十二架運赴前線駕駛員四十餘人均係由航空署調來隊長爲江某 
　　諒調元仍驻寗垣外傳已赴蘇常說不確 
　　蔡成勳電告已於三十一日由牯嶺回南昌 
　　齊令豫軍郭振才部一團開赴蕭沛豐碭四縣塡防 
　　代理四省剿匪司令張培榮昨電齊報告即日出發視察防務 
　　齊令關福充通海守備司令 
　　軍署參謀處昨又加派檢查員六人檢查郵電並派便衣偵探數十人在茶樓酒館妓院隨時偵查 
　　寗垣治安由警察維持聞沿有陸軍一旅留防 
　　軍隊運送已畢小輪火車均恢復原狀交通轉較前數日便利 
　　徐蚌一帶招來輸送卒千餘名轉滬寗車運赴南方（以上一日） 
[浙江方面之軍訊]  
　　浙滬聨軍總司令部之組織浙滬聨軍總司令部業由總司令盧永祥在軍務善後處内組織成立以駐滬　六混成旅第二十旅補充旅爲聨軍第一軍松滬護軍使何豐林爲總司令邊防訓練處長臧致平爲副司令　軍第四師金部曁第二十四混成旅　聨軍第二軍第四師長陳樂山爲總司令第二十四旅長楊化昭爲副司令浙軍第一師第二師爲聨軍第三軍省長張載陽爲總司令第一師長潘國綱爲副司令尚擬於總司令部内分設各處辦公擬以范毓靈爲參謀處長周渤財政處長趙慶華爲交通處長王豐鎬爲外交處長旦晚即可發表並以蘇滬開火添調楊化昭所部特開夜車赴前綫第四師陳師長亦往湖防駐節指揮一切 
　　盧永祥致外交團電北京領袖公使轉各國公使上海領袖總領事轉各國總領事領事北京外交團上海領事團鈞鑒現在北京稱爲總統之曹錕在中國軍人之中最爲缺乏常識而且聲名惡劣之一人民國元年曾縱兵焚掠北京又曾因擁護帝制領兵入四川卒爲蔡鍔將軍所擊走嗣後駐軍保定　歷年所儼然與北京爲敵國曾以兵力逼走徐世昌及黎元洪又爲臨城事變之罪魁其履歷爲國民所記憶者大率類此去年以金錢賄買議員選爲總統尤爲全國人民所反對其反對不僅爲賄選也蓋根本上以承認曹錕爲總統爲民國之羞耳乃曹錕竟毫不覺悟居之不疑且無所往而不爲超憲的亂國行動擴張軍備對内作戰擾害地方危及國家本總司令爲維持國家秩序并地方永久之和平起見但知曹錕爲國民之大敵内亂之禍夔不得不取必要之手段執行國民之公意以討伐之用特專電通告即希查照備案至於向由本聨軍管轄及此次師有所至各地方　有僑民生命財産之安全當然由本總司令負完全保護之責合併聲明並希轉逹實所至盼浙滬聨軍總司令盧永祥江印 
　　浙議員對蘇議會東電之討論浙江省議會對於時局問題原定於必要時與省目治法會議共同表决現因江蘇省議會對於上海問題由滬報轉致一電主張頗爲激烈無異代表蘇齊下哀的美敦書於是在省議員大爲不然於二日午後六時齊集東柴木巷沈鈞業議長公館叙談此事首由顧紹鈞謂現在蘇議會並非開會期内何以對外發電竟用議會名義且封閉製造局拆缷砲台機件等事均係國防問題非省議會所能解决張楚英云查製造局不僅上海一處如爲免軍閥利用應將全國製造局及兵工廠一律停辦毛雲造云本會應發通電國防軍均有專責應各移國防地帶無所謂江浙問題張韜云如蘇議會此電直接拍發本會應有正當之表示倘僅有申報轉報本會可置諸不理某君云該電謂蘇之淞滬何以受浙支配殊不知匯任浙督均由中央命令以護軍使調充實係浙受淞滬支配丁仁云本會發電措詞自應詳細研究或用議長名義拍發沈　長云電文措詞以不落邊際爲是最後决定俟該電到後再開談話會解决比散已萬家燈火矣 
[杭州快信]  
　　盧督辦今（四日）晨七時徇各路軍言之　就浙滬聨軍總司令職所屬咸集道賀盧態度安詳温諭勉勵　　浙方查勘緩衝地線專員陳其采顧乃斌及陳參謀　二日抵滬三日蘇方挑戰四日午刻廢然返杭 
　　左路前敵總司令四師師長陳樂山確於三日夜而起節止長興此路軍情非常吃緊今日宜長間有開火訊　　浙軍將添設第三師以周鳳岐爲師長葉煥華等爲旅長現在計劃中 
　　楊化昭所部前昨等日紛紛開拔長興轉赴前敵 
　　奉訊有飛機七十架來浙吳興西門外楊家莊圈築飛行場廣闊百二十畝已工竣 
　　浙衛戌司令部取消改爲浙江警衛司令部已成立司令官馬鴻烈昨就職 
　　省會組織浙江保安總司令部夏超任總司令維護治安 
　　紅十字會杭分會昨午後續開會議討論進行推分股辦事員總務股長張冷僧等七人醫務股厲綏之等七人救濟股高白叔等十二人交際股金溶仲等六人今（四日）午後開辦事員會議及西醫聨席會 
　　一日銀根稍鬆（有到源十餘萬）現水减開四元半三日午後戰訊至現洋又軋現水開八元二角今日缺軋如故 
[蘇浙兩軍沿太湖陣線（閃）]  
　　江沿邊境旅行記 
　　湖州快信江浙兩方軍隊現已漸次接近而交界各口隘蘇方絶對禁止行人通過至於商輪以及民船容載之稍大者各皆扣留爲運輸兵隊器械之用蘇屬宜興邊境各由嶺均已安有大砲自湖汶至東嶺此十二里一望皆白色帳篷路上行人肩摩踵接者均肩擔背荷之拉夫耳余昨（二十九日）由宜興在浙祗得安步當車中經蜀山·烏溪關·蘭後·諸蘇境備受盤詰之苦經烏溪關時駐在陸軍更强指余爲浙軍偵探要無該處友人保釋此時之余不知竟作何狀追億往事猶爲心悸不謂雅諡天堂之蘇杭而行路之難有甚於蜀道者二十六日之夜駐在東嶺之蘇軍越浙境十餘里之楊店哨探與駐缸窰四師十三團方團偵探兵途遇時在午夜方團長據報以爲已被敵軍圍抄隨即分電杭州上海等處上體防範駐長興鐘士秀團長亦急飭屬之第一營迅　夾浦原駐夾浦之第一連則星夜赴鰲山防守 
　　次日詳加調查兩軍雖已接觸或以同鄕之誼或有戚屬之雅相逢天涯珍重而别並不衝突而即演成江浙戰爭之慘劇亦倖矣（八月三十一日） 
[嘉湖佈防雜訊]  
　　湖州快信第四師補充團范奪魁一團業於昨晚（二十九日）由省到湖聞將調駐長興夾浦一帶 
　　内河水警廳長徐則坸現因邊防吃緊將嘉湖兩屬水警編爲三路每路撥巡船五十艘兵艦一艘嘉屬王江涇下甸廟爲第一路南潯烏鎭爲第二路太湖方面爲第三一二兩路之正副指揮山原有區長隊長分任第三路另委督察長燮光爲正指揮水警第十四路長胡正斌副之 
　　第七旅長夏兆麟　奉第四師長陳師長委爲長興方屬命敵總指揮 
　　長興縣知　牛蔭麟昨奉浙當局令委兼充嘉湖戒嚴正司令部執法 
　　省立三中因經費關係將延開學 
[戰機緊迫中之寗波（廉）]  
　　華洋緊急會議甬總商會鑒於江浙風雲日緊有必戰之勢甬爲五口通商之一商業繁盛洋華雜居又以近日忽來閩艦泊於瀝港若一旦開戰甬地首遭其害苟不設法防範生命財産何堪設想故特於三日下午邀集在甬各界外人及華商領袖借海關總會開緊急會議到者有英領事翰壘德·曁洋商瑞義思·赫福門·等二十餘人華人有孔馥初·袁端甫·等二十餘人聞其議决請英領事借僑商名義電請英國政府派兵艦來甬保護外僑華商亦可得其庇護云 
　　閩艦仍泊原處寗台鎭守使以寗波防務殊爲重要已面請盧督辦允將紹興步兵第六團移駐寗波以重防務聞該團陸軍不日可到甬埠各報宣傳謂泊瀝港之閩艦已先後開去記者於三日上午親赴鎭海觀察適遇友人周君自象由來鎭余（記者自稱）即問及閩艦周謂閩艦四艘每艘相離約五里許均仍泊於關外並未開去此係周君親自所覩始知甬埠報館所載謂閩艦已先後聞去者乃係空氣作用也鎭海城廂居户稍資財者皆已逃避所餘者僅貧户而已鎭海砲台司令張伯岐每夜親率兵隊武裝巡查極行認眞警察所長縣知事亦親率衛隊挨街巡察更有城區民團團丁一百二十名分隊站崗緊守要衝故鎭城秩序尚無擾亂之憂寗台戒嚴司令部昨出有布告略謂奉督辦電開現在時局不靖亟應重申戒嚴以保治安倘有不逞之徒擾亂地方者准由各屬戒嚴司令官先按軍法就地槍决再行呈報匪徒聚衆持械抵抗者格殺勿論仰即轉飭轄區各屬嚴密防範並布告人民咸使凛遵等因奉此本使兼戒嚴正司令官負有維持地方治安之責如有違犯上列情事定當按照軍法從事除分令外合行布告各色人等一體凛遵毋違 
　　官商籌辦銀米甬總商會昨接財政廳通告云現爲調劑金融維持市而起見發行金庫劵五十萬元由浙江地方銀行隨時兌現先由各典當各工廠前往領取凡領金庫劵一千元先繳現洋三百元即期支票七百元此項金庫劵由各銀行各錢莊一律收用滿足一千元向地方銀行兌現即仰貴商會通告各業收用云寗波警察廳長鄞縣江知事昨奉道尹公署令會銜布告嚴禁糧米私運出口並派警探在輪埠查察如有私運者查獲充公又寗台鎭守使應寗波警察請發給護照赴台購米五百石又鎭海砲台司令昨亦函請王使給發護照一紙派員前往海門購運軍米六百石 
[温處防務之緊急]  
　　此次四省攻浙吾甌地處閩邊防務更形吃緊温台處軍現改組爲温處防軍其司令官仍由郝君允任原駐台防二團各軍已開拔來温分赴各邊境驻防前月艶日緝私巡洋艦運送砲工者營來温合計温防兵力有一混　旅衆且軍火運到甚多又經督署電令　處　縣統捐縣稅洋廣商會菸酒　局各籌撥一萬五千元以充餉糈並委員來温催欵現已就緖故於前日乘輪返省又因永邑東臨大海原有盤石龍灣各砲台亦趕速修理駐守重兵裝　大砲以防海道其布防可謂嚴密迅速且大兵雲集秩序整然人民安堵如常惟金融恐慌市　頗形冷淡郵電各局檢查極嚴再聞閩　已派 
 
 
 

Page 7

 
 
1;第一萬八千五百零七號;中華民國十三年 西曆一千九百二十四年九月五號
星期五 * *有兵艦四艘在温台洋面游弋其孫傳芳　鋒兵隊已開抵福鼎等處惟雙方尚未接觸耳又聞昨（二十九）日緝私兵艦到温内載各種槍砲彈三百餘箱砲工兵各一連（九月一日） 
[時局緊迫中之通州]  
　　淮揚鎭守使兼師長馬玉仁已率領一混成團由淸江開拔經過泰縣如臯南通等縣前往滸浦佈防所屬馬隊七十八人於二日上午十一時由天生港開赴滸浦馬師長司令部 
　　南通各市鄕董事及地方官紳定明日（三號）就桃塢路商會開防務緊急僵議探錄議案如下㈠會省二長電令催解派欵案㈠籌借地方急用及辦理善後諸費應如何攤派及預籌抵補方法案㈠組合通如崇海保安會推舉正副會長幹事以資聨防面便策應案㈠各市鄕籌辦保安團及自衛團以資保衛案㈠稽查港口編　船照以重沿江防格案㈠淸查莠民以遏匪源案 
　　馬玉仁由滸浦電請陳紳代聘醫士陳紳已紹介蘇州醫專沙鳳千等前往馬使來電略謂敝帥後方野戰病院須添衛生人員擬請台端就通地各醫院代選西醫專門二員隨帶治療器具即日過江至司令部是禱馬玉仁東南通政紳軍警各界前日開會討論地方自衛問題到者甚衆兹錄議决案八條如下㈠通邑除留防軍隊外地方各軍隊擬組織聨合保安機關其名稱及辦法俟九月七日大會公議㈠組設軍警督察處其詳細辦法由商埠警察局長實業警衛團長起草送通海管區守備司令部核明宣布實行㈠縣公署商埠警察局合組偵探隊分驻重要港口及各鄕鎭隨時與司公部便衣偵探互相協助以通聲氣㈠通如崇海四縣有輔車相依之勢由司令部協商聨防辦法以便隨時策應（通如縣道銜接處之阻礙物已由司令部函請如臯周知事撤去）㈠沿江各港稽查事宜由司令部加委海關稅所稽徵員担任盤查並由司令部縣公署會銜布告沿江各港禁止船隻於夜八時後進出港口違即拘究（天蘆任姚四港駐有防軍不在此限）其重要小港加派便衣偵探駐守㈠沿江組織脚踏車隊需用車輛向營業車行租用按月付給租價㈠江防請水警廳派來策電巡艦擔任㈠軍警駐防由軍隊警備隊·保安隊·工商團·實業警衛團及警察分擔一併造表送司令部審核宣布實行（二日發） 
[贛省之軍事消息]  
　　此次中央應付浙省原定戰略爲三面包圍之計劃近聞孫傳芳軍第地師已由延平崇安轉入贛邊之鉛山廣信一帶贛軍除綏遠第一旅已開往玉山駐防外其餘近畿第一師與省防陸軍步兵第二團皆集中於貴溪弋陽河口一帶據目下政界方面消息戰事雖尚未發動而贛省金融界之狀况極形恐慌各銀行省劵每千元兌現須貼水銀二十八兩因發生一種兌現風潮業經省公署出示禁止兌現並禁現洋出口矣本月二十九日孫傳芳第二師輜重兵二營營長楊鳳嶺率第一連乘車來潯即駐紥九江車站附近之龍開河三馬路組設兵站第二連駐紮南昌三連四連則駐紮河口以備輸送子彈糧食於贛東前路連日凡招商下水輪船抵潯即有由洛陽運來子彈數百箱上粘邊防督辦孫字樣而蔡成勳除上次在津自購子彈八百箱運省之外洛陽並未接濟一槍一彈昨日（本月三十日）又由洛陽運到四萬子彈給孫即轉南潯火車運省又孫之第二師司令部差遣員范羣保於本月二十八日來潯寓龍開河第一賓館專爲輸運新兵事務不日將有新兵四千陸續到潯該范差遺員一俟新兵運完即行返省九江郵電日來檢查極嚴至蔡成勳則仍養病牯嶺下山却無定期似乎對於贛東准備攻浙一事不大聞問惟一聽客之所爲而已 
[蕪湖快訊]  
　　皖南鎭守使兼第三旅長王普以所部三旅軍隊現已完全出發不得不親赴前方指揮一切於八月三十一日率領步兵一連並衛隊技術隊憲兵及旅部參謀等分乘鑅泰巢湖兩小輪拖帶大號民船兩艘赴宣佈置防務鎭署日行公事由該署參謀長徐嶽雲代 
　　馬聨甲以此間防務空虚特派補充旅李營來蕪塡防一面電令一旅陳團率步兵一營砲隊一連來蕪駐紥大約日内即可抵蕪 
　　鎭署一日下午召集軍警商團會議討論防務問題列席者十餘人關防甚爲嚴密惟聞已議决分段擔任於必要時尚須宣佈戒嚴 
　　蕪湖警察廳長陳祖蔭刻以防務加嚴特挑選巡警百餘名編爲武裝保安隊以資捍衛地方 
　　蕪湖縣知事兼警察所長汪開棟以時局不靖防務吃緊地方治安尤關重要定於四日舉行防務本議業已通令各鄕警佐巡官屆期來城列席與議 
　　軍界消息廣德郎溪間現已設立兵站線每隔十里設置數人專司辦理路段事宜並傳遞軍事消息 
　　江浙風雲日形緊張皖省軍事當局調兵遣將異常忙碌據　界中人云現在省城賡德一帶駐防之皖軍約有十營之衆不日仍有軍隊陸續開往該處駐防 
　　五旅二團長賈春波三十一日率領步兵一營由合肥乘小輪拖帶民船來蕪隨帶軍用品甚多在此間略停片刻節開赴郎溪駐防 
　　郎溪縣唐知事前爲保衛地方起見特籌大宗欵項派員來蕪購領快槍五十桿盒子砲四桿子彈若干粒現已運往郎溪矣 
[江浙風雲中之鄂訊（蕭蕭）]  
　　蘇皖閩紛向鄂運械調兵 
　　旅漢五省同鄕電請和平 
　　江浙戰雲密布大有箭在弦上一觸即發之勢據此間某軍事機關消息四省攻浙業經某方計畫妥協勢難中止似以贛蔡仍藉目疾爲名伏處牯嶺對於攻浙軍事尚無積極之布置因之閩孫蘇齊猶不敢遽爾開釁聞齊昨有電致鄂蕭略謂現任閩粤邊防督辦孫傳芳才大心細勇敢　爲此次用兵端資擘畫弟已密保爲浙閩巡閱使兼浙江督理使其兵自爲戰收効官速但蔡督理不顧大　藉目疾爲名久伏廬由不問兵事瞻望前途隱憂殊多昨已電商玉帥請保長江上流王總司令（即王汝勤）爲江西督理以便一致進行是否可行　希鼎力贊助早告成功云云聞肅未置可否惟已密電贛蔡請其力疾下山以免蘇洛之疑忌又聞蘇齊電洛請於漢鞏兩廠各撥子彈二百萬發以利戎機洛已將齊電轉鄂又皖馬派軍務課長余華仁來鄂昨在漢廠領去快槍五千支彈五萬發閩孫亦派劉兆祥在漢廠領去步槍五百支手槍五百支機槍十二架砲彈千發槍彈八十萬發閩孫所兼領之第二帥軍隊原駐鄂省嗣由贛　閩其營底尚留駐於鄂昨三十一日亦奉孫急　開拔赴閩蘇皖贛閩運械調兵之忙碌如此可信江浙戰釁之將開始矣旅漢蘇皖贛閩浙五省同鄕鑒於江浙空氣之緊張首由江蘇旅漢同鄕會致函寗波旅漢同鄕會長洪岑西君請照上年五省同鄕懇親會例迅速召集五省同鄕籌商對付江浙風雲之辦法洪君深表贊同當即函復江蘇同鄕會並函知閩皖贛浙各同鄕會定於八月三十日下午五時在寗波旅漢同鄕會所開聨席會議是日到者千餘人公推洪岑西主席報告開會原因及其希望當討論良久有主張設法自衛者有主張通電呼籲者嗣經大衆决定第一步仍分電府院參衆兩府洛鄂曁五省當道請其維持去年和平公約中止軍事行動是項電文業已擬就本可通過拍發旋因漢口總商會銀行公會錢業公會三團體感於此次市面所受江浙戰謡之影響故亦要求加入聨合呼籲臨時委托銀行公會秘書長金煦生君將五省同鄕會擬就電文之詞意略加修正准於明日（二日）拍發茲於某處覔得其原文爲錄於下北京府院參衆兩院·洛陽吳巡帥·武昌蕭巡帥·南京齊巡帥·福建孫督辦·安慶馬督帥·南昌蔡督帥·杭州盧督辦·上海何軍帥鈞鑒浹旬以來·謡諑四起僉謂閩皖贛蘇浙將發戰端報紙且歷指其徵調之跡岌岌不可終日繼而滬市果因戰謡緊張牽動金融錢莊倒閉漢亦摇動銀根恐慌就昨比期而言窘澀之衆爲開埠通商以來所本有雖經商會及錢業公會極力維持卒出於發行流通銀劵百萬之末策夫以全國三大商埠之一而滬市一恐慌區區百餘萬之現銀即不克周轉百業俱滯商貨停貿則全國財政之枯竭可想而知倘果江浙交綏恐長江金融將立見土崩財匱民乏豈非大拂公等撫綏素抱上年商會曁五省同鄕會亦曾通電請求息爭痛陳利害嗣奉電復俱蒙照察江浙之和平公約幸告成立此天相中國一髮千鈞之機不謂插血未乾謡言又起方今旱潦荐臻哀鴻遍野休養生息猶慮不暇豈宜重糜鋒鏑江海沸騰使全國精英罹茲慘慄國脈斵傷萬刦不復無論何方戰勝試問何以善後江浙地域非腹地可比若竟兵連不解外人乘機而入淪胥之禍即在目前用敢合詞籲請舍戰言和人之愛國誰不如我公約尚在戎首之惡誰則尸之中外睽睽齊瞻馬首伏乞俯賜垂鑒中止軍事行動庶人心寗商業安豈獨漢上一隅商會公會曁五省旅漢同鄕會所感禱百世實利賴之迫切陳詞敬候電復漢口總商會·銀行公會·錢業公會·江蘇福建江西安徽寗波紹興湖州旅漢同鄕會叩冬（九月一日） 
[江浙吃緊中之哈埠市面（鵬）]  
　　金融最受影響 
　　哈埠自江浙形勢吃緊後京滬銀根驟急市面大受影響人心惶惶岌岌不可終日各銀行及匯兌莊匯往天津之匯水每千元由六十元漲至一百五十元滙往上海者漲至二百元迄至昨日忽同時宣告停滙郵局方面於日前十二時接到總局通令各處匯兌一概停止即寄往長江上游一帶之保險與包裹亦均停止收寄錢市方面除金票提漲外餘均跌價聞日昨道外某錢莊竟因市面之變動一刹那間損失數百元之巨以致週轉不靈有倒閉之　　市方面米麥荳麵等類莫不大漲特漲一般貧民呌苦連天一說受公債票價格暴落之影響亦未可知（八月三十日） 
[蘇浙火併中之魯省海防]  
　　濟南通主日本漁船十餘艘前次闖入山東龍口母屺島擅行捕魚不聽禁止張帆飽載而去我國沿海漁户以其越境捕魚侵我主權且毁我捕魚器具計值數十萬連電呼籲以冀當局援助迨北京外交部一再向日使提出抗議而日人藉口龍口爲公海並未侵及中國主權云云迄今尚無結果漁户爲自衛計除成立漁業支部外迭與膠東道尹許鐘璐研究防維之法許將於日内來省面熊報告其秘書某已先抵濟據其語人云沿海已畫作六大區每區派警若干並有巡洋艦往來梭巡所有經費均就地籌措云又據烟台消息江浙風雲日緊山東與奉天隔海相望不得不先事預防膠東許道尹自奉兩長命令後協同鎭守使張懷斌將沿海畫爲六區積極整頓防務以防意外又據靑島來人云駐烟台之海圻艦頃已開回靑島未知有何作用駐烟台之美國軍艦及魚電艇之二百十二號·二百十六號·三百十四號亦已於前日（三十日）早七點開往上海係奉美公使命令調赴上海保護該國僑民（九月一日） 
[實業代表會議開幕（市隱）]  
　　農商部召集全國實業界代表及海外華僑代表到京會議籌備業已多時今日（九月一日）爲開幕之期假西城手帕胡同敎育部大會塲爲臨時議塲計前後報名赴會者一百二十人經籌備處編定一百一十八號（内有二處係一團體推出代表二人照章仍以一人出席）茲就所推舉之團體分别其代表人數錄如左表 
　　推舉團體（包括會·公所·及業）　　　人數　　商會（總商會及商聨會）　　　　　　　三二　　省農會　　　　　　　　　　　　　　　一四　　外埠中華商會　　　　　　　　　　　　　九　　實業會　　　　　　　　　　　　　　　　一　　化學工業會　　　　　　　　　　　　　　一　　墾牧及鹽墾　　　　　　　　　　　　　　四　　棉業　　　　　　　　　　　　　　　　　七　　油業　　　　　　　　　　　　　　　　　三　　漁業　　　　　　　　　　　　　　　　　四　　糖業　　　　　　　　　　　　　　　　　三　　紗業　　　　　　　　　　　　　　　　　五　　茶業　　　　　　　　　　　　　　　　　三　　麫粉業　　　　　　　　　　　　　　　　七　　絲業·繭業·及繭紗業　　　　　　　　　九　　綢業·絲織業·及紡織業　　　　　　　　七　　鑛業　　　　　　　　　　　　　　　　　九　　合計　　　　　　　　　　　　　　　一一八　　此一百二十代表各省均有並不以省分獨立與否有所殊異惟值此開幕之時東南風雲忽起致已報名之代表尚未能完全到京今日上午九時舉行開會式計代表到會者七十八人此外復有來賓十餘府曹派顧外長代表致訓詞摇鈴放座後首由農商總長顔駿人演說次農商次長嚴鶴齡報告籌備經過及希望次則顧氏代曹致詞致詞畢由代表李士偉答詞表示感謝次則穆藉初登壇演說首述此次會議極宜重視可惜開幕之時江浙戰事發生致已報名之代表未能全到次言商民希望於政府有二點一則减除痛苦二爲籌謀發展必痛苦先除而後才有發展之可言語極沈痛上午舉行開會式後下午二時仍須繼續開會以便推定議長及組成分股委員會聞會議結果已推農長顔氏爲議長穆湘玥及李士偉爲副議長分配五股明定職司第一股關於農林墾牧水産事項第二股關於絲綢棉紗等各業事項第三股關於茶糖油麫粉等各業事項第四股關於礦業事項第五股關於商業及其他各事項會期僅有十五日而收到議案則已有八十餘件茲附錄開幕詞如下 
　　全國實業會議開幕演說詞今日爲全國實業會議開幕之日承諸君不遠千里聨翩戾止或歸自海外或來從腹地或代表團體或領袖羣業冠裳濟濟歡然一堂惠慶躬逢斯盛曷勝欽幸除今日已列席之諸君外尚有因道路夐遠未能趕集或交通梗阻行程愆期而先後來電報名應召者合邊陲各地國外僑商共一百一十餘人不可謂非人民心理一致趨重實業之表現而爲政府與國民携手合作之絶好機會也此次召集會議之旨趣不外兩端一以謀周知各地最近實業之狀况洞悉各業特别困難之情形藉作中央政府確立行政方針之基礎一以求官商接近化除隔閡俾得携手進行共肩改良實業之責任區區此恉前經函電縷陳顚末想在洞察之中抑惠慶猶有不能已言者竊以爲古今立國以民爲本中外政治之極軌無非求人民最大多數之幸福向自海外歸國遍閱各地見夫民物之憔悴生計之艱窘深有概乎世界上竟有四分之一之民族尚未享受人類水平線上之幸福惻然以爲今日爲政首當注重民生而欲厚裕民生又非振興實業不爲功也然在我國今日百廢待舉幾乎無一業不重要無一事非先急以言農業今日國人泰半忽視而不知四千餘年立國之基即在於是東西各國有地壤偏偪小不適於農者故不得不偏重工業並非農不足務也抑且慶業易於自給工業每多他賴農業可行於資本散漫之國家工業必須待大規模之啓發我國地大物博産植豐阜農民道德又極淳樸天然爲農業國家旣秉天賦獨厚之資自當善用所長不容有所偏廢以言工商則全國工業比較最發逹者爲紡紗織布與繅絲兩種而最大資本不盈千萬十二年全國新設公司中股額最高者不過四百萬方之歐美何可比擬夫必工業發逹而後商業可旺工業如斯商業奚論而大勢所趨世界各强歐戰以還元力未復稍待歐洲問題得有妥協必將廻其視線傾注東亞經濟潮流澎湃而來門户浻開藩籬不設興念及此可爲寒心以言鑛業則煤鐵最要我國儲量雖不敵英美諸國之富要亦佔世界上重要之地位祇以無力開採每年産煤僅約二千餘萬噸爲數猶在日本印度之下與美國較僅約三十分之一産鐵則不過二十餘萬以至三十餘萬噸而五金礦産由外國進口者每年平均在五千萬兩以上凡鐵路所用鋼軌橋梁車輛各件以及製造軍器之鋼鐵材料無不仰給於人夫煤鐵爲一國富强之原動力其産　用量之多寡每足以覘國勢之强弱我國於此寧能坐視勿圖至於漁業我國領海約萬餘里海産每年約兩萬萬餘元而外貨進口者每年仍在五千餘萬元以上且外輪侵權客將反主保衛整頓亦豈容緩以上農工商礦漁各項何一非目前實業要圖但能盡力進行終勝徘徊不前各宜平均發展無分欹輕欹重然而各業之中又有分業門類繁頤經緯萬端兼鶩並營力有未逮與其顧此失彼不如擇要而舉是當外審潮流内度國情於衆業之中詮分其先後緩急之序此則有待於諸君共同討論者一也凡百實業互相關聨决非單調政策或局部設計所能奏效如欲求商務之發逹必先求農産出品之增加及工業製造之進步又如我國工業首推紗廠然苟使棉植不增原料缺乏紗廠亦惟有停工年前上海紗業紛紛歇閉卽其著例又如煤鐵爲國家命脈然使盡量開煤而國中無偌多工廠以消納之全力採鐵而國中無大鋼廠以製鍊而利用之勢不至原料過剩洋溢國外不止反之若鑛産不開貨藏於地煤鐵短絀動力不足亦必有百業停滯無從進行之虞凡此可見農工商鑛各業之聨鎖相關脈絡相牽矣再從政府各部之關係言欲興實業必賴運輸欲利運輸必賴交通我國西北棉業産植豐富品質亦優然而昔年上海紗廠因棉荒而紛紛歇業竟不能利賴西北棉斤以資救濟者交通不便實爲之梗其他各省或富銅鐵或饒鹽煤莫非因交通未闢運輸不便輾轉求售稅脚重於成本卒至富棄於地寳藏莫興是又可見實業與交通之相依爲用矣我國關稅束於條約不得自由應限制之貨物不能重征應奬誘之商品無從末减工業方在萌孽時代而保護無所施外貨充斥市廛而稅課莫能及彼外國對我烟葉之進口征百分之三百五十（即原價之三倍半）對我國茶葉之輸人每鎊征原價四分之一對我國之絲織品亦征百分之三十五至六十而我國對於各國之一切奢侈品物消耗商貨則概以值百抽五之稅率報之以如是不平等之地位而欲與各國角逐於商塲勝負之數奚待蓍龜修正稅則誠屬要圖此則發展實業之有賴於外交方面者也大規模之實業必賴有大資本之開發民間力量容有不逮往往由政府特别奬勵施以保育如美國之於太平洋航線年撥鉅額補助金以爲維持日本最初試用新式開鑛法由政府任其難而以贏利歸諸民是非國家財力充裕不足以言此又發展實業之有賴於財政方面者也更從政府與人民之關係言政府固當竭其能力之所及以爲國民謀種種之利便國民亦當盡用其機會以勉副政府之期望例以茶葉一項國外市場日見减削政府從前亦嘗减輕稅項以資提倡而茶葉出口之不振依然如故是則除政府當盡力協助國民以外國民猶當力求自助之道兩方責任分量惟均要當政府不忘提倡維護之職人民不存完全依賴之心各方抱通力合作之志庶百業有平流共進之趨究應如何上下合德羣策進行同業相維互資聨絡此則有待於諸君之共同討論者又一也近年以來工商各界進步頗著技術人材亦多增進然尚未能蒸蒸日上者考求其故主要原因由於資本之不集中往往一業發起稍獲贏利相率倣效而各樹一幟不肯歸併公司蔚起而資本微薄多者不過數百萬少者甚至數千元從未有能吸收羣資包舉一切者氣魄雄厚規模宏大之組織蓋未一覯今日經濟戰爭不外資本賭賽我國資本原已缺乏復不集中宜其難振今人恒言我國實業之蕭條實受政治之影響然而古人有言天下興亡匹夫有責國家政治之隆污豈容諉責於旁人現在各國中流社會實爲左右政治之潛勢力我國實業各界即其儔亞然而勢力遠遜者無團體之組織故也諸君而苟欲使實業順利發展者無亦宜於注意實業本身之外尚應同時共謀所以組織團結之方以共肩國民應有之責任藉導民物於正軌也以上所言僅舉個人思慮所及至於都中所有設施擬在計劃進行中者另當列爲議案以資討論諸君代表羣業惑經騐宏富或學擅專長尚望發抒偉論本部謹當傾聆並於本會閉幕以後接開實業行政會議酌核時宜採擇施行凡政府所能爲力者政府身任之人民所宜自勉者人民力圖之上下一心合力同赴實業前途庶幾有豸此則惠慶所韾香頂祝而諸君此來爲不虚也歟 
[參衆兩院一日開會情形]  
　　參院法制股之會議參議員法制股委員會昨日下午二時在該院第一休息室開會審查衆議院移付議决第四届省議會議員選舉應如何辦理案出席委員十六人委員長王家襄主席宣告開議當由各委員爲詳細之研究討論結果對於第一條（省議會議員選舉法由國會就省議會議員選舉法抵觸憲法條文加以修正適用之）第二條（前項適用時效以各該省自治法完成之日爲止）第三條（省議會議員之職務至次届省議會依法選出開會之前一日解除之）均認爲尚屬妥協表决通過惟對於第四條（前項之規定如第三届省議會議員未選出或選舉無效時第二届議員得適用之如第二届未選出或選舉無效時第一届得適用之）之規定僉以與現在各省省議會狀况不相適合且有先後届之爭執或尚在訴訟中者如照原文予以通過則將來不特涌平各省之風潮或更反引起糾紛不如將第四條原文完全删除以杜爭持遂依此議表决通過旋决定由理事製定報告書報告大會宣告散會又聞該會以該案雖已大體解决惟關於第一條之省議員選舉法抵觸憲法條文者尚須加以修正現已决定本星期五（五號）繼續開會就楚議員續經提出之省議會選舉法加以審查庶通過後各省省議會有所適從也 
　　衆院行政委員大索欵衆議院院内臨時行政委員會昨日（一日）下行三時開會出席委員十七人司徒穎主席首由主任秘書趙公瑾報告文件後又由主席報告審查議員請假之經過情形當議决星期三日續行審查凡議員之請假者查照向例與請假手續合與不合分别列表報告大會索欵委員代表趙金堂報告赴財政部索欵不得要領代表等（趙等自稱）心力已盡毫無結果特行辭去此項任務當由范殿棟李含芳等相繼發言結果議决全體委員於明日齊赴財政部坐索又議决秘書廳職員請補發去年七月欠薪由前存之五千元内即行按成分發其不足之數將來續補又議决推委員李含芳范殿棟二人赴參議院接洽推舉代表赴國際議會聨合會事件又議决星期三（三日）開行政委員會茲錄秘書廳通知原文如左㈠開委員會通知逕啓者茲定於九月三日（星期三）下午二時在本院開會届時務希准臨爲盼順頌　祺衆議院臨時行政委員會啓九月一日㈡赴財政部催欵通知敬啓者本會今日會商全體委員赴財政部催欵並訂明日（星期二）下午二時在本會辦事處集合届時務請賁臨爲盼專此敬請議安衆議院行政委員會啓九月一日 
[浙江省自治法大會紀]  
　　浙江省自治法會議三日下午一時續開大會出席代表一百十人由褚輔成主席報告朱承絢請假七日衆無異議通過次議起草委員會提出重要議題（十九）縣制度黄載賡主張知事由人民直接選舉邵宏志云本席業於縣知事贊成張代表提出意見書陳逸云現在縣參事四人縣知事委任半數縣議會選舉半數本席主張縣參事以後一律改爲民選以重民治戴敦勳陳夔主張縣長民選再由省長擇委龔俊云國憲對於縣長雖有民選之規定但本縣人長本縣深恐親戚故舊不免有所袒護故主張縣知事仍由省長委任周繼濚云縣應採委員制由人民直接選舉即縣參事會參事對縣議會負責任並以縣之稅收辦理縣之事業市之稅收辦理市之事業至鄕自治事業擬由省稅舉辦并酌定年限由省政府通盤籌畫並擬設置鄕官實行歸農運動姜恂如主張縣知事民選但須有下列條件㈠宣誓後就職㈡限制被選資格議至此休息十五分鐘繼續開議沈鈞儒云姜代表所云縣長應宣誓就任含有宗敎性質考試亦大不妥因縣長旣由民選何必再用考試但縣長及縣知事名目頗含有專制意義故主張完全廢除採用紅色憲法之委員制每縣舉委員五人執掌徵收等事務尹廷輔云縣長可廢參事長亦可廢參事由縣議會選舉毛蒙正云縣長民選三人由省長擇委人照黄色憲草辦理惟選舉應採有記名法潘上罃主張趨重下級自治縣以下分市及鄕村縣自治事業縣稅不足應由省稅補助吳庶晨主張廢參事知事採指道主義吳克煜云縣長主張民選遇縣長不稱職時應得由其選舉者投票表决罷免辭職孫世偉主張縣自治採一級制沈鈞儒主張連同市鄕制度均付委員會起草衆贊成比散會已五時矣 
 
 
 

Page 8

 
 
1;第一萬八千五百零七號;中華民國十三年 西曆一千九百二十四年九月五號
星期五 * *自由談 
[餐櫻廡漫筆] [  蕙風]  
　　海隅游樂之場近有以宮名者或詫爲未曾有桉宮之爲號指建築鉅大者而言不專屬帝王神仙之居也禮儒行儒有一畝之宮初學記自古士庶通謂之宮韓愈送李愿歸盤谷序盤之中維子之宮是其證矣殿與陵亦然漢書霞光傳鴞數鳴殿前樹上師古注古者室屋高大則通呼爲殿耳非止天子宮中國語管仲曰定民之居成民之事陵爲之終是民之墓亦稱陵也國史補董仲舒墓門人過皆下馬謂之下馬陵後人語譌爲蝦蟇陵又祝陵即祝英臺墓在宜興善權山見毘陵志 
　　明季名賢有歸奇顧怪之目而歸先生好奇尤甚初名莊崇禎中更名祚明自後或稱歸妹或稱歸乎來字元恭或作元功或作園公或作縣弓别號恒軒或稱埴軒或稱普明頭陀亦號鏖鋆鉅山人而以改名歸妹爲最奇嘗結廬墟墓間蕭然數椽與孺人相酬對自題其草堂曰兩口寄安樂之窩妻太聰明夫太怪四鄰接幽冥之宅人何寥落鬼何多一時有歸癡之目然實不也顧亭林先生初名綘又名圭年 
　　海虞沈石友有硯癖所藏多且精南宋名妓阿翠像硯尤所珍从硯高六寸寛四寸弱厚一寸二分半背鐫小像側坐倚几姿態明慧左方署咸淳辛未阿翠分書徑一分弱（淳弆享）右側馬湘蘭詩綠玉宋洮河池殘歷劫多佳人留硯背疑妾舊秋波己丑三月得此硯墨池魚損去之背像眉目似妾而右頰亦有一痣妾前身耶阿翠疑蘇翠果爾當祝髮空門願來生不再入此孽海守貞記行書徑二分陽文馬字小橢圓印己丑萬歷十七年也按書史會要蘇翠建寗人度宗時流落樂籍能八分書圖繪寳鑑蘇翠供奉樂部善寫梅蘭頗自矜貴每一圖成必以八分書題之墨竹扶疏曲盡其致題爲倚雲拂雲之類頗不俗今以硯欵年號及八分書證之阿翠即蘇翠明矣馬云眉目似妾並頰痣亦同雲腴一匣絮果三生尤文房佳話已 
[江浙戰禍之讖緯談] [  絜廬]  
　　東南戰禍已由醖釀而成事實猿鶴蟲沙浩刼方殷哀我黎元眞無死所矣客有以讖緯之說相告者事類風角術數家言紀之亦足　供談助也 
　　客之言曰夫天干地支之配也其變六十故有六十甲子之備今年歲次甲子爲天干地支之首東南變化之局肇於始焉試溯前代之史逢甲子未有不變者周幽王五年甲子王世子宜臼出奔申定王十年甲子楚敗晋師於邲漢靈帝中平元年甲子黄巾賊起廢帝正始五年甲子曹爽伐蜀無功唐昭宗天祐元年甲子朱全忠殺帝淸穆帝同治三年甲子洪秀全自殺曾國荃拔南京汽夫今日又六十年矣愁雲慘霧再起東南槍林彈雨復集江浙不可謂匪事之奇者此關於讖緯之說一也 
　　客又言曰今年歲次甲子子鼠也狐鼠横行豺狼當道齊齊牛也（見禮記）盧良犬也蔡大龜也孫　猻也馬駑馬也四省攻浙之舉是猶合牛馬猤龜而攻犬也而黠鼠又復煽惑於其間此「大獸戲」之所以開演於今年也此關於讖緯之說二也 
　　客又言曰齊燮元火也盧永祥水也齊爲火齊燮又从火永則从水水火不容毫無疑義甲子屬木仲秋屬金木能生火金能生水而東方甲乙木南方丙丁火火運太旺故齊燮元竭力主戰而竟以開火聞矣此關於讖緯之說三也 
　　客又言曰今年十三年也十三爲數無論中西皆謂非吉近世歐人亦抱畏忌之迷信（憶數年前周瘦鵑先生論之綦詳）前年美總統威爾遜參與巴黎和會第一日宴會列席者十三人後成爾遜發表十四要點以協約國對於『海上自由』一條竭力反對乃一變而爲十三要點矣在歐人之心理以爲威爾遜如能多提出一要點或在第一宴會席上多邀一人威氏在巴黎和會必無如此之『觸霉頭』也今民國十三年知大觸其『霉頭』者竟在我江浙之人民不亦深可嘅乎此關於讖緯之說四也 
　　吾聞吳佩孚精於易理深究奇門北京軍閥亦莫不迷信讖緯聞客言廼大明直系所以毅然用兵之道然而苦吾江浙兩省之黎民矣嗚呼 
[拉夫新法] [  霜痕]  
　　我嘗走過十六舖小東門一帶看着一般三分像人七分似鬼的烟妓拉着過路的短衣人不獨無絲毫抵抗並且情情願願伏伏貼貼跟著走自今軍事當局爲着拉夫弄得怨聲載道因爲丘八太爺粗手粗脚拉來不得其法所以大家畏之如虎假使將一般烟妓羅致去使任拉夫之責豈不輕車熟路包能事半功倍誠拉夫最上之策也軍事當局盍一試之 
[新對偶一束] [  繡君]  
　　時事新對偶四省攻浙對六國擯秦縮小戰線對擴大地盤紅帽軍人對白衣宰相 
　　時人新對偶北京軍事處廳長牛向辰可對馬聨甲較往年堃生君馬聨甲對金向辰似稍工緻也又香港人權報主筆李竹多君被捕李竹多可對梅蘭芳但多芳二字仄欠調耳 
　　伶人新對偶何雅秋可對淸初之陳名夏徐碧雲可對吳綘雪綘雪爲淸徐孟華之妻有國色者也乾坤大劇塲新聘之陳秋風可對唐之趙夏日夏日爲冬勝之兄見唐書儒學傳又可對崔冬日冬日信明子見唐書文藝傳 
　　劇名新對偶共舞臺新編之燕王掃北可對左公平西 
[拉夫怨] [  冷秋]  
　　陰雲四起閶門城朝拉夫役暮拉車丘八凶而很小民瘠且枯君不見豺與狼眼睢睢盱盱呌囂隳突東西南北無安居雞飛上屋犬伏竇商賈行旅不敢出其塗兵間缺額云須補勒輸錢財縶厥夫一串復一串草繩連貫繫（蘇軍拉夫以草繩連貫繫之如秋蟹之上市）人命等於蟹將軍威如虎東竄西顧餘鴟呌沙飛石走滾滾落黄霾誰無父母兄弟并妻孥去去復去去棄置弗敢顧吁嗟乎魑魅魍魎肆無忌吞聲飲泣緊誰辜 
[海上蜃樓（九七）] [  釧影]  
　　第十回濟濟　公紅樓夜宴嬰嬰多士綘帳風淸 
　　直到上了有七八回課方纔把十二位女學生都認得淸楚可是其中還有兩位面貌相同的却有將還要認錯那天祖書城點完名以後便要求看看學生們的作文因有看看他們的作文便知道他們的程度如何那許多學生中有的是坦坦白白把他們的作文課卷送到祖書城桌子上也有的自以爲作文不好慢慢地不大肯取出來和同學的課卷一同送上却把自己一本安放在下面祖書城看了一遍雖然程度不能算十分齊有幾個人已經筆下淸楚有幾個人還有些雜亂無章但是大致總算差不多一班裏的學生總有幾個程度高一些的也有幾個程度低一些的熟語說得好十個指頭伸出來也有個長短祖書城當時便給他們講了一個大意他主張注重在應用文學在這裏蠶桑女學校的學生尤其是各有專門之學國文不過至通用爲止至於要如何的精深只好自己去研究祖書城當時便提出幾種應用的文來一種是書翰文他以爲現在交通頻繁或者是朋友親屬終不能常常聚居一處將來通信的事一定非常多的各國并且以一地方通信的多寡定這地方的文野所以這書翰文是一種必修科要是寫信寫得好的每使人愛不忍釋藉此通友誼聨感情往往就只在一封信中他這個主張學生甚爲滿意因爲近來有種學生可以做籠統的論說倒是下筆千言要敎他寫一封簡要明白的信往往前言不搭後語自己也很以爲苦交通日繁這書翰文實爲當務之急一種是叙述文除選讀些前人的叙述文外主張由學生們自由記述不必出題目做文或由他們自己的感想或由他們自己的經歷隨意的叙述出來也不必要有多少字　的不過幾十個字算一條感想錄也没有不可以長的你動筆萬言也趁你的意總之不必勉强祖書城的意思請各學生們都備一本日記簿每天要有幾條日記或是自己的感想或是讀書所得或是把一件所聞所見的事或詳或略的記述起來這個法子後來果然有幾位學生照此辦理居然備了一本日記簿隨時紀錄送請祖先生檢定或加附語也有的不大注意除了課堂上功課以外他便不甚注意這也是各人的志趣不同勤怠不一每個學生社會中都是如此 
三言兩語[  鵑]  
　　自雙方贊成了劃出緩衝地點一方派出代表後江浙小百姓的和平痴夢似乎漸入佳境了卻不道一方代表没派中先就開火這不是明明和我們小百姓開頑笑麽唉小百姓年年敲骨剥髓的完糧納稅供養他們使他們尊榮安富結果卻被他們開一場頑笑而無數小百姓的身家性命也就在這頑笑中生生斷送了可歎可歎 
　　誌謝最小報第一八一號特刊債務號内容海鳴枕綠紅蕉等之小說西神小靑卓呆等之雜文悉具藝術的價值爲邇來小報所罕於覯凡將郵票二分寄往上海新碼頭裡良晨好友社即得一份倘寄一角五分可得三十份尤爲便宜昨承惠贈一份書此介紹並謝 
 
 
 

Page 9

 
 
1;第一萬八千五百零七號;中華民國十三年 西曆一千九百二十四年九月五號
星期五 * *   
 
 

Page 10

 
 
1;第一萬八千五百零七號;中華民國十三年 西曆一千九百二十四年九月五號
星期五 * *國内要聞二 
[第六屆全國運輸會議内容（二）景文]  
　　第五十三案滬寗或滬杭甬路裝運貨物無論如何概不准年守夫隨車護送一條本路擬將該項例外規定訂入本路貨運規則安（滬寗提出）第五十四案擬定鐵路負責貨物得適用公開專價起運案（京綏提出）第五十五案鐵路負責運輸擬請規定各等最多之限度案（京奉提出）第五十六案擬請將客車運輸通則第六十四條略加修改案（膠濟提出）第五十七案客車運輸通則第六十四條擬修正案（四洮提出）第五十八案擬請規定學生寒暑假期回籍减價辦法案（膠濟提出）第五十九案各校暑假年假學生單獨回籍及返校擬定减收票價案（津浦提出）第六十案學生團體票應收最少之車費辦法案（滬寗滬杭甬提出）第六十一案團體票應改每人各發一張案（京奉提出）第六十二案擬訂工人减價劵並難民及罪犯乘車辦法案（湘鄂提出）第六十三案旅客在車上補票加收之罰金案（隴海提出）第六十四案擬請修改客車通則第十五條辦法案（湘鄂提出）第六十五案擬請修改補價票格式案（四洮提出）第六十六案退還客票價其折扣數目最多不得超過十元應酌予核减案（交通部提出）第六十七案修改客運通則第二十一條「免收票價之座位」案（交通部提出）第六十八案擬將包裹重量容積運價改訂案（膠濟提出）第六十九案擬將包裹重量容積運價改訂案（京綏提出）第七十案議復包裹重量容積運費應否改訂及凡屬質輕體笨之包裹應否加半核收運費案（湘鄂提出）第七十一案擬請規定質輕體笨物品起碼運費案（膠濟提出）第七十二案凡屬輕笨物品之包裹擬一律加半核收運費案（膠濟提出）第七十三案擬請修正第六十六條末項條文案（膠濟提出）第七十四案修訂包裹運價及輕笨貨物照包裹核收辦法案（道淸提出）第七十五案擬請修改通則第七十四條關於包裹運價得由各站自行訂定案（京漢提出）第七十六案代運他路公文物件擬請規定統一價章以資適用案（隴海提出）第七十七案代他路轉運路用包件收費價格案（滬寗滬杭甬提出）第七十八案改訂包裹運價案（津浦提出）第七十九案運送易壞物品之包裹擬增加運價案（京綏提出）第八十案擬規定凡牲畜魚家禽狗等類貨物不得按包裹寄運案（京漢提出）第八十一案客車運輸通則第六十七條活家禽鷄鴨等及傢具應列入質輕體笨之包裹章程内案（京奉提出）第八十二案擬修改客運通則第八十條久未提取之包裹處置辦法案（京漢提出）第八十三案各機關查扣聨運包件似應聲明扣留期間損失鐵路概不負責案（津浦提出）第八十四案修改客運通則第七十七條案（交通部提出）第八十五案大水期内包裹之躭誤案（京奉提出）第八十六案擬將通則第四十二條規定行李房停止起票時間延長案（京漢提出）（未完） 
[無法羅掘之湘財政（春漢）]  
　　長沙通信云湘省數年以來每逢年節政府罔不向商民抵借現欵以渡難關然祗省政府向商民抵借此外無有向之抵借者現在秋節已近又爲政府向商民借欵之期省政府方面早已由財政司函請榷運局轉向淮商公所以鹽稅抵借六十萬元淮商方瀝訴苦衷請榷運局轉咨邀免而財政司則不由分說惟請榷運局轉催照繳並請該局不必將淮商訴苦呈文轉咨到司大有不言二價之意此外第二師有借欵之令計向淮商借八萬元湘潭知事公署借四萬元湘鄕知事公署借四萬元第三師亦有借欵之令計向淮商借十萬元湘潭知事公署三萬元繼又加借四萬元湘鄕知事公署三萬元繼又加借六萬元二師借欵則以所部遠徵桂境爲詞三師借欵則以湘西軍事行動爲詞各自派出委員坐守提撥湘潭紳士方訴大水之後謀振濟之不暇何能擔此巨欵云云而各委員則不俟其詞畢即變色而起謂係向知事要欵不直接向人民要欵云云意若曰我不直接向你們要你們苦處即不應向我訴之耳凛凛威風令人辟易湘鄕知事何國瓚以各委員均有不二價之而目實屬應付無方遂於日並逃避來省會合該縣省議員包道平等普見省良求分電二三兩師减免軍餉擔負並請將湘郵防軍確定爲某師以免應付困難則下以上諸借欵尚均無辦法又長沙知事亦有借欵之令某業五千某業八千均催取甚急不肯減免頃省政府以各軍紛紛自由提借殊屬不合特　電制止但不卜有無效力電云查吾湘財政紊亂已極收支秩序蕩然無存本省長爲亟謀整理起見迭經電令禁止各軍隊自由提借並嚴飭各經收人員革除積弊切實奉行各在案乃查近來迭據各縣知事及各徵收人員文電報告各軍擅發命令自由　借之事層見迭出似此情形財政愈趨紊亂整理更屬無期人民之負擔不一軍餉之支配難均種種糾紛因之以起最此以往尚復成回事體爲此特再通令仰各軍隊長官迅飭所部將所派提借人員立即撤回並令以後嚴行禁止至各軍餉糈自應按月由政府撥發縱或不足及有緊要費用政府一時籌措不及不得已須暫向地方籌措者亦應事先呈是理由經政府核准後方能辦理仰即轉飭所屬一體遵照爲要 
[魯商會維持金融會議]  
　　濟南市面因受江浙風雲之影響陡起變化不惟勸業邊業兩銀行發生擠兌風潮即各銀行開出之利息亦驟由一分四釐漲至三分各界人士極感痛苦總商會因於二日上午十鐘召集緊急會議討論維持辦法到會董二十餘人首由主席李月樓（商會坐辦）報告謂自江浙風潮發生以來吾東金融界亦受連帶影響幸本埠山東銀行在關上規定出進利息一月期者不得過二分五釐兩月期者不得過二分市面始賴以少安本會爲商界代表機關當然須負維持市面之責大家有何辦法請速提出當時發言者甚多最後公决由各銀錢號同業印造一種有期證劵如甲號擠兌時即以一種抵押品與乙號乙號即將此證劵與甲號甲號即可持此證劵往丙號借取現洋應用不過此等辦法只限於銀錢號同業外界不發生效力俟江浙風潮平息市面恢復原狀後即取消此等辦法如果不幸江浙開戰則再另議其他辦法以維持市面勿論如何决不使東省商界捲入戰事漩渦中也 
[魯七中校逐長風潮（非非）]  
　　濟寗第七中學校學生因反對校長於暑假前藉故要求廢考爲名自行放假開學伊始驅逐校長風潮遂即陡然暴發八月三十日全體學生突至校長室擁校長蓋乃斌出校沿街游行學生二百餘人聲勢浩大並沿途數其罪狀大抵不外侵吞公欵二千元虐待學生與濫用私人等語一時觀者塞途由該校出發至南城外復入南城北行至院門口又折而南行至道門口復擁校長回校即將校門緊閉以後未知如何又聞該校學生李遠名辦平民學校甚爲盡力校内事亦多由同學公推出而辦理及廢考風潮發生校長能李生鼓動將李開降李生回家伊父急怒交併一氣而死李生旣恨蓋之挾私排已又痛父之因已殞命遂愧憤塡胸投井而死聞李生家族將提起訴訟一說李生之死係因下井撈物空氣不通窒息而死姑井錄之（九月二日） 
地方通信 
[松江]  
　　省長逕令水警專任防務江蘇省長韓國鈞以時局吃緊戰禍難免昨特逕令水警專署長沈葆義督飭所部專任保護舊松府屬各縣及沿海一帶地方治安經沈專署長奉令後業已訓令徐亞伯督察員率領師船前往各縣認眞梭巡 
　　緝私三營開往靑浦駐紮蘇屬緝私第三營長何豐芑奉石佳華統領訓令開赴靑浦即於昨晚統率所部槍船五十一艘駛往靑浦珠家閣等處擇要駐紮聽候命令　　江浙開戰後之松江松地自三日下午起即聞崑山方而兩軍開戰之訊故是晚商店聞提早收市迨昨（四日）晨滬報到松證實開戰因見浙軍勝利人心爲之大慰惟因後方輸送輜重尚須添招夫役五百名由軍事當局令飭縣警所出示招募縣署亦出布告略謂兵隊出發應用軍需物件亟須雇夫槓抬交與火車運送所有受雇夫役日給工資半元並且按名給食吃飯毋庸出錢責任專管搬運並不開往前線運物不過數日搬完即行資遣此係實言相告决不使爾受騙云云詎勞動界仍多懷疑應募者至晚尚未足數警察當局非常惶急聞已通令各分駐所竭力招致晚間貼用何護軍使布告一道申明蘇齊竟開始進攻實爲戎首現惟張我三軍禦彼殘賊弔民伐罪揮涙誓帥等語觀者甚衆松江縣知事温紹樑已被委爲護軍使署軍政執法官昨晚祀孔因各機關人員忙碌有展至今（五日）晨七時舉行之說基督敎婦孺救濟會總務股各職員昨日開會討論籌備救濟方法議决原定婦女收容所中之育嬰全節兩堂及第一女高三處旣不能借用應即取消歸併天恩堂樂恩堂兩處天恩堂房屋有不敷時與圖書館接通樂恩堂方面與聖經學校聖經女塾慕衛女塾　共同設備以免人多擁擠婦孺所用碗箸被褥概須自備並推定鄭洪聲袁玉雨馮國安三君爲天恩堂主任孔慧珍陶美德（美國女士）楊維翰等爲樂恩堂主任即日着手布置至紅十字會分事務所亦已由馮靜岩等組織就緖與定馮幼鹿西醫爲主任已函縣署借定松江醫院爲事務所尅日成立縣警察所招募之保安隊昨已編制完成計分十二隊每隊十人除一二三四區各駐二十人外城内普照寺駐二十人南外·北外·各駐十人其經費由段董會函催認定籌募各董速即籌繳 
[嘉定]  
　　婁塘組織紅十字分會一嘉定婁塘鎭旅滬總國各界鑒於江浙戰事吃緊爲救護兵民起見發起組織紅十字會婁塘分會業經總會核准成立頒發鈐記旗章昨特聘請醫生印七襄張應芹二君隨帶藥品等物前赴婁塘施行救護矣 
[常熟]  
　　軍隊佈防雜訊第四混成旅於日前抵常後當時司令部暫設於西門外何姓屋内載兵船隻泊於甸橋之南在甸橋左近遍設防線縣署·縣商會·市公所·縣警察所於西門内嶽廟組織採辦軍需處爲旅部代徵糧糈夫役船隻等至二十八日起旅部先後將全隊軍士分途向罛里村及藕渠鎭開拔隨設軍用電話次日罛里村與藕渠鎭所駐軍士齊向支塘開拔至三十一日吳旅長司令部亦由西門移駐支塘全隊軍士約八營分雇民船向直塘太倉界前進其軍政執法處於是日遷至大東門外總管廟辦公兵士療養所已擇定縣立一高校内已佈置開辦常熟紅十字分會由宗子岱等發起組織昨電上海總會請求承認電稿擬就後因電局不能擅發由張映南等請縣轉商旅部聞旅部王副官請示旅長辦理昨日並得滸浦消息外海軍隊抵鎭者已有五營暫假廟宇棧房住宿均係馬鎭守使部下並在該鎭添募别働隊五百人如額募足並委王鳳儀爲隊長候令共同開赴前敵至本邑交通仍未恢復而商民等因軍隊需用船隻夫役時起驚疑雖經縣署佈告仍難安謐且遷移者亦絡繹於道致城廂商業市面日形蕭索 
[無錫]  
　　軍事雜訊㈠今晨常滬客車未開行人心惶惶㈡滬頭班軍至午刻尚未到錫㈢上午九點四十分及十點有飛機各一架由寧過境赴蘇㈣上午錫滬電報不通㈤車站上候車之人無插足地㈥城内外各街巷口均做木栅以防萬一㈦午刻有兵士押空車數輛過錫赴常二日下午有兵車一列滿裝米糧等過境省警備隊二團一營兵士到錫轉乘民船至他處常宜運輸司令部副官朱汝舟來錫令縣封船備用督省兩長令催速籌現欵十六萬元解省地方維持會開會議决招募輸送隊以免臨時拉夫聞郵政包封有走脚划船之說商團第三支隊游巡隊駐紮崇安寺防守紅十字會輸送隊已成立婦孺第十收容所亦成立護路隊更動三四五分隊長中新第三紗廠組織保衛團開原揚名等鄕保衛團已成立懷下市安鎭商團議决恢復今日上午火車仍不通郵件停頓候車之人不若昨日之多矣 
　　飛機過境無錫居滬寗適中要道故飛機往還乃必由之路而一二日内之飛機過境者往返不絶一號下午在北門蘆塘間開過者離地不過三丈鄕民目睹船中只坐一制服軍官餘有司機人兩名諒係傳遞軍機等情瞬息間忽向崑山方面駛去 
　　緝私營團長因事撤差駐錫蘇屬緝私營第一團團長吳恕之刻因某　嫌疑奉令撤差遺缺委蘇皖贛巡閱使署參議蘇屬緝私第二團團長陳宇鈞來錫接充任事陳君字伯全昨已抵錫隨帶衛兵十餘人寓馬路上惠中旅館 
　　前日形勢嚴重無錫自實行戒嚴之後形勢愈緊民心愈慌軍用飛機時刻過境謡言愈緊二時上午　下車無到恐慌莫名光復門至車站一帶商團紅十字會駐防軍隊均戎裝佩槍巡邏步哨不休以防不測縣長馮祖培設辦事處於新世界五十五號内日夜在寓間督促地方防務並候接過路軍官等情二號早晨石塘灣洛社等旗站上之原駐防軍奉令調赴前線於十一句鐘時各軍咸武裝實彈離原駐處出發各旗站及無錫總站站長二號上午奉車務處密電一律停止售票因是局勢愈亂該日早晨至下午五句鐘郵局不收快信電局不接電報新聞家轉輾無法蘇常消息愈遲 
[鎭江]  
　　戰訊聲中之消息種種鎭江自江浙風雲突起後駐軍開拔客軍過境謡言日甚居民恐慌城内外商民紛組自衛團金山河一帶由木商自行組織城外之王家巷寳塔巷薛家巷九如巷以及街北之楊家門又新街則由市總董王振文市議員盧士鎔方鏡淸等籌欵組織城内之五條街網巾橋梳兒巷一帶現由唐萼樓等捐募二百元招集自衛團日夜梭巡以防宵小美以美内地會西人恐戰事波及特在該會組織一救濟會以便拯救難民至基督敎徒則連日在城外又新街城内堰頭街敎堂開祈禱會以冀消弭戰禍若銀行方面鑒於軍隊過鎭有拉夫之舉特　行員公役廚房水夫轎班開具姓名備有符號多方函送警察廳蓋印携回佩戴以資保障二日晨半時寗總悮令部衛隊乘車帶飛機過鎭傳齊督赴常下午五時寗車二十八輛裝輸送隊約三千車上寫常砲四團崑六師 
[揚州]  
　　軍事影響雜訊商航輪艘都已恢復原狀惟由鎭來 
 
 
 

Page 11

 
 
1;第一萬八千五百零七號;中華民國十三年 西曆一千九百二十四年九月五號
星期五 * *揚之旅客甚夥有船都滿無一而非江南各埠避雖來揚者米市行情飛漲每石已至十一元下色之米亦須九元五角其繳結不僅銀根吃緊而來源缺乏實爲一大原因米荒現象恐不久即見也本埠商團前祗辦至兩班茲團長吳霈生（按團長一席已四易其人）以蘇浙風雲險惡地方謡諑繁興商團有保商之責自應賡續進行爰於一日下午讌請各業業董會議惟舊團員多謀食四方在此經商者約二十餘人結果除令舊團員服務外開辦第三班新團員由各業董推選僅八日前到團報名以憑試騐敎練齊守備司令對於防務極端認眞連日親自視察城垣揚子公司楚南小輪由界首鎭接運軍隊一連於昨（一日）夜過揚南下開係第一師尾隊 
[高郵]  
　　電留緝私營駐防本縣駐防軍隊調往後旋有揚州緝私營齊統領所部高連長率隊來郵塡防等情業誌本報茲悉營部擬將高連長調往揚州另調駐紮阜寗之某隊塡防地方法團咸以高連長軍紀嚴明巡防得力昨（一號）日商農敎育會公電保留電云揚州齊統領鑒高連長玉山率部到境連日巡防得力輿情極洽擬懇緩調以重地方迫切待命 
　　市議會議事紀聞高郵市議會昨（一號）日下午三時開會計到議員十五人首由議長報告議員陳家騂以本市兵單擬請商會酌量情形組織商團以防匪竄提出緊急動議當經討論表决由董事會函請商會酌量先行組織商團繼照議事日程議决四案㈠議員李佩芳等提議籌欵挑濬城内外市河並創立救火會以防火災案㈡請議人劉鑄人請議籌浚市河舉辦救火會案合併討論表决由董事會編成預算交由本會再議籌費辦法㈢審查員孫薪傳等審查縣道規畫與本市平橋計畫抵觸報告公决案公决此案先行保留下届再議㈣議員夏雨山提議請訂脚夫力例以免覇坊案公同討論表决函由董事會查明舊案呈請縣署免除差徭嚴禁覇坊酌量定價議畢散會鐘鳴六下矣 
[東台]  
　　知事由省返署東台縣知事王壵上月請假晋省面陳要政昨日午後返署地方士紳往詢時局者絡繹不絶王君均答以大局總可和平安慰人心 
　　省委來東提欵東台縣公署·商會前奉省署電令籌欵二萬元解省濟用正在召集紳商議復間忽傳省委有不日來東提欵之說聞者莫不駭然蓋地方受戰信影響金融呆滯流通此項鉅欵萬難籌集加以本年灶境之顆粒無收鄕間之晚禾　有中産之家典質殆盡市面景象蕭條正如秋風落葉安有現金以濟省需如此窘况未識能邀上峰恩免否 
[嘉興]  
　　軍隊過境此間於四日上午九時有陸軍第二十四混成旅由杭專車過境至禾停車多時軍士下車購物均照價給值 
　　軍事聲中之禾邑雜訊㈠縣警察所張光烈佈告招募輸送卒入十名以便派差㈡四日晨因急於招送輸送隊黄包車夫多被警察招去致小車未見行駛㈢新勝鎭商會通告各商號流通鈔票調劑金融㈣三日此間盛傳濮院鎭商號居民被盜刼迨至四日午前據濮院來禾者言該鎭地方安靜如常㈤此間得雙方接觸之信證明後各界人士咸抱不安㈥游巡隊一百名已招募齊集隊部坤址决借城中精嚴寺 
　　紅卍字會組織收容所辦法嘉興紅卍字分會擬辦難民收容所三處㈠設甸上㈠設大和繭廠㈠設興齊繭廠茲悉各該所組織簡則已由會議定（甲）本所依據世界紅卍字會大綱第六條一項組織之（乙）本所設所長一人辦理一切事務（丙）本所設庶務員二人辦理所内一切雜務（糧食燃料等）管理員二人管理所内一切事務（如進出災民紀錄）（丁）本所設捍衛隊十二人專司保護及輸送災民（戊）本所工役酌量應用（己）本則如有未盡　宜隨時增删又悉紅卍字會决向各米行借米二百名以作收容食料情事現米業董事陶慧斧已於三日邀集南北兩市及四鎭各米行集議各米商僉以賒欠記賬早已宣告停止如紅卍字會備欵購米行家願將價格酌予低減以維善舉業由陶董事函復該會查照矣 
　　函請籌設婦孺收容所嘉興紅十字分會會員吳劍寒·沈輔之·陸初覺等二十餘人擬組織婦孺收容所以便於必要時救濟貧苦婦孺地點擬借城中女高小房屋已於四日聨名函請該會事務所核議籌　 
　　本邑最近雜近㈠東栅口東原圩龍會有組織游巡隊消息以資捍衛　方刻正集議進行㈡此間居民之移徙鄕間者仍絡繹不絶箱籠行李亦多隨帶至船價陟增數倍大有一里一元之概㈢駐郡廟砲兵連大部分於三日夜半時開赴防地㈣自滬寗路掘毁之消息傳到後此間人民亦頗鎭靜 
[紹興]  
　　司令部宣布臨時軍律及禁令紹屬戒嚴司令部日昨（九月三日）又出布告云照得現大時局不靖奉督辦盧電飭重申戒嚴以保治安業經分令並佈告在案茲將戒嚴期内臨時軍律·及禁令·宣布如左（軍律）一擄人勒贖者槍斃二刦掠財物者槍斃三强姦婦女者槍斃四禁殺良民者槍斃五勒索硬買者治罪六私鬬傷人者治罪七私入良民家宅者治罪八聚衆賭博者治罪九酗酒滋事者治罪十類有以上擾亂治安者一律治罪（禁令）一禁秘密結社二禁私用密碼通信三禁未經報告官廳私藏槍械子彈及其他危險物品四禁新聞·雜誌·告白·傳單·煽惑人心者五禁酬神演戲六禁集衆賽會七禁燃放花砲八類有以上妨害秩序者一律禁止司令官盛開第 
　　東關鎭添招巡邏隊紹屬東關鎭爲甬紹交通之樞紐人烟稠密商業繁盛向駐有警察四棚保衛團二十名現因戰雲密佈謡諑繁興人心爲之不安該鎭士紳爲保持秩序鎭定人心起見特集巨資添募巡邏隊三十名刻已招足編就隊長一職暫由保衛團長樓偉兼充 
 
 
 

Page 12

 
 
1;第一萬八千五百零七號;中華民國十三年 西曆一千九百二十四年九月五號
星期五 * *   
 
 

Page 13

 
 
1;第一萬八千五百零七號;中華民國十三年 西曆一千九百二十四年九月五號
星期五 * *本埠新聞 
[蘇浙兵禍紀（二）]  
　　安亭黄渡問終日交戰瀏河方面戰事亦頗烈尚未分大勝負 
　　蘇浙兩軍已於前日開始接觸前日交戰情形已誌昨報昨日除黄渡安亭間終日繼續作戰外瀏河方面自上午五時起亦已接觸嘉定方面亦已開戰並有奉張已下動員令訊兩方雖未大分勝負而戰區擴大人民受禍更烈殊可痛也茲分錄昨日消息於下 
[㈠昨日各方戰訊之報告]  
　　昨日安亭黄渡間之戰訊路局方面消息前日蘇浙兩軍在黄渡外揚旗互戰浙軍進江安亭昨日（四日）上午五時許被蘇軍反攻浙軍退至黄渡防線至下午二時浙軍用大砲飛機復進攻蘇軍退至陸家浜雙方仍未停戰聞臧致平朱聲廣楊化昭林蘭亭均在前敵指揮其何豐鈺至瀏河又聞吳淞續到生力軍約二萬預備昨夜（四日）專車開往前敵助戰又吳淞昨運至黄渡砲彈二車龍華站運送子彈五車亦往黄渡浙軍司令部已在黄渡昨據軍署某君述稱前日安亭黄渡之役蘇軍取攻勢浙滬軍在南翔設兵站爲中路黄渡爲左翼南翔以西之某地爲右翼分三路抵禦蘇軍與浙滬軍爲三與一之比戰事偏重於左翼當其衝者爲第十師第三十九團龐秉釗一營中路與右翼互爲援禦是日作戰情形備詳前報茲不贅昨日拂曉蘇又復進攻嘗至安亭嗣得司令部電令切勿前進應嚴守原防故前線仍在黄渡安亭之間云又一消息云黄渡方面自今晨三時起兩軍接續交綏血戰終日兩軍屢退屢進未有勝負蘇軍屢次衝鋒均被浙軍擊退現浙軍陣線與前日相仿未有變　蓋浙軍係取守勢也午後據交通界消息五時至七時黄渡方面有劇烈之戰爭互開大砲轟擊蘇軍陣亡頗衆浙軍亦有傷亡至八時休息停戰陣線未有摇動昨晚十時許雙方又有猛烈激戰黄渡站側小屋被流彈擊倒一角十一時許停戰昨晨十時有蘇軍飛機一艘飛至南翔擲下極大之炸彈二枚一枚墜於草地一枚未爆發昨日上午至傍晚由杭運來兵車三次惟車輛不多約千餘人均開赴黄渡助戰昨午後四時由龍華運來第十六號機關砲一尊開赴黄渡前敵黄渡前敵總司令爲臧致平·何豐鈺副之總司令部設在南翔臧致平何豐鈺於昨晨親赴黄渡督戰何護軍使於昨晨赴南翔視察陣線午後六時三十分專車回滬何豐鈺於昨晚十時二十分由翔返滬即赴龍華報告軍情下午四時三刻由砲台灣運至南翔機關槍十架砲兵兩連昨晚十時由南翔運來浙軍五車約百餘人旋即運往砲臺灣療治又函云昨日（四日）上午三時三十五分鐘蘇浙二軍始戰至下午七時止戰線仍在黄渡車站西（離滬約五十一里）蘇軍之戰綫在安亭之東十里浙軍之戰在黄渡之西三里約戰有十七小時之久未分勝負惟二方死傷不少蘇軍死傷之兵一百餘名已由崑山紅會救護浙軍死連長排長共三人死兵士二十餘名傷兵五十餘名均由衛生隊醫治長官等三人之屍已搬通至南翔車站備棺三具收殮蘇軍之砲彈及流彈已飛過黄渡車站此次浙軍死傷之兵將均係三營之兵昨日（四日）上午蘇軍之飛機一架飛至黄渡車站相近擲炸彈二枚尚未中陣線内均無恙又軍隊一列車約一千人由滬開南翔車站下午五時四十分臧致平由南翔回滬至今晨一時三刻又專車赴南翔 
　　昨日瀏河方面之戰訊瀏河方面於昨晨四時三刻開始交戰在昨晨二三時間雙方各有槍聲大約係步哨所放者及至四時三刻蘇軍始以大砲攻擊雙方乃正式開戰離瀏河約半里之惠中醫院有紅十字會救護隊駐居是處此時有砲彈下擊該醫院門首紅會救護隊祗得移駐羅店初開火時蘇軍來勢甚猛浙軍則取守勢後浙軍由吳淞開到二千餘人始各力戰約至晚七時餘而止浙軍本守於瀏河口是役則以瀏河口交戰最劇下午四時浙軍尚陸續載運子彈及調兵前往接援是役浙軍死者不詳傷者則十五人上午九時起即由紅會派救護車先後由戰地載至海格路總醫院救治下午牛惠霖及湯醫生等親將子彈未穿出之傷兵多人用手術取出云又一消息昨日淸晨四時三刻浙軍在滬太長途汽車站之南新閘橋之西約去瀏河六七里地方先開排槍示威蘇軍亦即開火相迎在顯有山山頂架砲一尊直向浙軍方面猛擊其時流彈亂飛附近居民紛紛逃避紅十字會臨時設貧苦留養所該會駐所之處亦爲砲彈所擊致壁面洞開現已遷往羅店至午後七時許始行停戰浙軍方面共傷十七名蘇軍方面未詳又一消息昨日上午六時馬玉仁兵由瀏河海岸登陸雙方開火異常劇烈初蘇軍來勢凶湧浙軍幾不支賴土阜安設大砲兩尊猛轟蘇軍稍退自七時至七時半暫停蘇軍又進包火勇猛瀏河鄕公所已爲砲毁至下午六時許蘇軍進至霜草墩（距瀏河南六里）浙軍傷兵多運送吳淞上海療治浙軍已有援兵開出又一函云昨據瀏河軍界人員來滬云瀏河戰事由蘇軍於昨晨首先開火計有一團馬玉成統領袁得才·顧德揚爲前鋒並有手槍隊二百人由戴鎭珍統領浙軍不到一團交戰半小時蘇軍退至太倉八時半後之情形不知云 
　　又函云瀏河確於今晨五時開火據該處避難來滬者言兩軍激戰甚烈該鎭房屋被大砲轟毁不少聞浙軍稍挫 
　　昨晚十時由嘉興運來兵車兩列計四十輛係臧致平部精兵旋於十二時許用汽車赴瀏河接援昨午一時由龍華運來子彈五百箱每箱二百發用汽車運赴瀏河陣地又函云蘇軍浙軍於前日（三日）晚九時在瀏河開火約五小時之久浙軍稍退蘇軍用開花彈砲浙軍亦開大砲還擊故於昨日（四日）下午三時載兵一營子彈五十萬發均由長途汽車運赴羅店以上又下午十二時有兵車二列（均臧楊之兵）在北站下車均轉乘長途汽車送对羅店帶格林砲四尊機關槍二架均於今日一時半出發 
　　瀏河方面昨日之激戰昨日淸晨五時許天方拂曉離瀏河約二十餘里之石塘由駐在太倉之蘇軍向瀏河浙軍轟擊當由向駐砲臺灣現守瀏河之第四師一營應戰戰至十二時浙軍用大砲射擊雙方各有死傷下午即在瀏河附近二三里處戰爭故瀏鎭之被流彈炸毁者殆半紅會救護車來往絡繹於途是日上午滬太長途汽車即行至劉行爲止下午則完全停駛浙方援軍自 
[江浙戰區圖]  
　　上午起至下午五時止運往戰線應敵兵士約三十輛均由外間運貨車裝載計機關槍隊一輛炸藥一輛餘均爲士卒雙方劇戰至六時尚未止預料今晨必有更形劇烈之戰爭云 
　　朱家橋之激戰昨有白婁塘來客云蘇軍約四營於前晚三時餘由太倉出南門至朱家橋駐紮昨日浙軍約一營於上午自嘉定出西門欲思進攻太倉至朱家橋約十時餘雙方相遇遂相衝突先開排槍後開機關槍大砲朱家橋現已成平地云 
　　嘉定方面之來客談昨日午後四時許有新自嘉定來滬者據謂黄渡安亭間自前日上午十時開戰起劇戰至昨日午後未停浙軍第三十九團昨經蘇軍猛攻將該團包圍後由臧致平援軍趕到始得解圍然砲火隆隆雙方死傷極衆大隊潰兵搶掠嘉定附近之方泰鄕完全搶光爲狀極慘嘉定距南翔二十四里輪船雖照常通行但逃難人多時迫不能苦待故往往由旱路奔跑至南翔後再設法來滬現在嘉定城上由社會人家已均逃避一空陸續尚在逃出者多係農民苦力等等嘉定地境所轄本甚廣如安亭黄渡南翔等均在嘉定縣境之内嘉定城在滬鐵路右面現蘇軍與浙軍在鐵路右面劇戰至烈蘇軍又由鐵路左面猛衝志在衝過黄渡等則由左面包圍至鐵路右面浙軍之後則浙軍即至危且嘉定前面之太倉據最近消息謂又運到蘇兵一萬人將與浙兵大戰云 
　　傷兵口中所述昨日戰况昨日下午六時許由南翔專車運回傷兵三名一傷腰部二傷足部據該傷兵云前晚起至昨日（即四日）上午四時止兩方均取守勢迨四時一刻靑陽港陸家浜之蘇軍連開排槍數次我軍（浙軍）亦以排槍防禦詎至五時許蘇軍分五大隊（約四營有餘）用砲隊掩護向我防線猛攻及衝鋒我軍驟以大包還擊勢甚猛烈不一刻蘇軍竟死亡有一營之衆紛紛向靑陽港潰退我軍追至陸家浜暫行止擊余等（即傷兵）即此役所傷云 
　　浙軍將下總攻擊令說昨日下午三時瀏河方面戰事極烈蘇軍爲第四旅吳恒瓚部吳爲陸軍大學畢業該部戰鬬力頗不弱臧致平即在該方面指揮蘇軍於黄渡瀏河方面主攻宜興平望方面主守故浙軍有下令同時施行總攻擊說 
　　國聞通信社之戰訊國聞通信社云昨日據可消靠息前晚九時兩軍在陸家浜附近停戰以後浙滬軍隊以恐恒利一帶地雷電網甚多未便輕進昨早齊軍更分兩路由安亭前方向浙滬軍左右翼進攻左翼由臧致平指揮右翼由第六混成旅王團長致萍指揮齊軍兩路均被擊退至上午十時止黄渡戰綫即已無事浙軍亦未窮追猛進齊軍似已變更戰略轉向嘉定與進攻瀏河之軍隊相呼應昨日下午嘉定瀏河兩方均有戰事瀏河砲火尤爲激烈先是昨晨四時齊軍馬玉仁旅并有其他隊伍由正面向浙軍攻擊被浙軍鄭團長率一團擊退嗣齊軍又由側面進攻浙軍架砲於瀏河北市杪之土地阜猛力射放因齊軍人數頗多浙軍則兵力較薄相持甚久迄至傍晚尚未大分勝負因砲火猛烈之故人民非常驚慌謡言於是大盛據軍署方面下午七時宣稱浙軍在瀏河陣地迄未變動業已陸續增援預料今夜明晨將有大戰至於海軍則并未參加戰事僅在瀏河口弋巡警備蓋純爲陸戰云此截至昨下午七時之戰訊也又抿本社另一社員報告云昨日上午十一時據瀏河方面來人云該處於昨晨四時許兩軍開火槍聲頗密閘北宋墳附近人云昨日午時左右隱約聞瀏河方面之砲聲下午二時許閘北與市汽車公司之汽車被軍署人員截留在火車站勒令載浙軍往瀏河作戰裝兵汽車共有八輛據其他方面消息兩軍在瀏河激戰頗烈惟勝負未悉云國聞通信社又云本社又據另一訪員　告瀏河方面戰事消息謂蘇軍馬玉仁部攻瀏河爲該處浙軍擊退蘇軍旋又增集軍隊向浙軍攻擊浙軍因有一團扼守足以支持故陣地迄未移動但據聞傍晚時即已停戰蘇軍死傷甚多浙軍傷十三人已由紅十字會運回醫治云至浙軍方面後援隊業已陸續向前增發大致激戰當在今日拂曉云國聞通信社又云本社頃得關於瀏河靑浦崑山三方戰事之消息如下「瀏河」據紅十字會牛惠生醫生云瀏河方面戰事頗爲激烈浙軍居高臨下故蘇軍雖猛攻至六七次亦未能使浙軍陣地稍動予於七時回滬行時猶聞砲聲時時作響云云「靑浦」據外人之實地觀戰者報告靑浦方面之戰事蘇軍失利浙軍防綫現已展至三里以外云「崑山」據外人之實地觀戰者報告崑山方面之形勢則謂浙軍仍在陸家浜戰事上並無何種變動云 
　　遠東通訊社之戰訊「黄渡方面」㈠本社昨（四日）上午據由前綫返滬者稱江浙兩軍自三日上午實行在黄渡作戰後自晨逹旦砲聲槍聲忽作忽斷初蘇軍目的在佔奪黄渡攻南翔而取上海旋被浙軍施以砲擊乃退守陸家浜附近防地至下午蘇軍有大隊反攻勢甚猛烈戰地形勢稍有變化入夜則兩軍復惡戰於安亭問比日間爲尤甚聞兩軍夜戰皆係用有力量的砲兵兩方死傷兵士甚多戰至夜半三時始稍停止四日晨紅十字會由南翔運回傷兵頗多赴吳淞紅十字分會施以救治又據車站人員云四日晨火車可開至黄渡爲止兩軍在四日上午九時以前尚相持安亭附近勝負未判上述各情係四日上午十一時以前所得之戰事確情也又訊浙軍以戰事已迫經總司令盧永祥於四日拂曉下總攻擊令聞安亭前鋒軍隊於四日晨九時復分兩路進攻安亭目的在五日佔領崑山云「宜興瀏河方面」四日上午據軍界消息宜興瀏河兩路江浙軍確已於四日拂曉發動戰事甚激烈詳情未詳又訊四日拂曉浙軍由太倉進攻瀏河杜錫珪之海軍陸戰隊亦由瀏河附近登陸取兩路夾攻之勢浙軍初開大砲繼開機關槍至六七時間雙方鏖戰更爲劇烈結果　軍正面馬玉仁一旅被浙軍完全擊敗側面上午猶在相持中瀏河一帶居民家資稍裕者前數日已紛紛遷居滬地至窮苦者徒呼奈何而已不幸四日雙方實行開火槍林彈雨横飛而來不得不扶老携幼匍匐避難自昨晨二時起伏行三十餘里過羅店由閘北慈善團用運貨汽車數輛運送來滬現般難民由本埠各慈善機關分任維持云遠東通訊社又云據可靠消息太倉方面之蘇軍馬玉仁部自上午被浙軍擊退後旋即集其所部約六七千人於下午突向瀏河方面進攻勢甚猛烈浙軍稍退紅十字會救護隊之旗桿亦被砲彈擊毁云 
　　中國新聞社之戰訊「崑山方面」中國新聞社云蘇浙二軍自前日（三日）在黄渡站西外揚旗接觸後浙軍用巨砲轟擊蘇軍不支退至陸家浜浙軍前敵指揮臧致平借第十師陳參謀長於下午四時十分由滬乘專車前往黄渡與二十旅旅長朱聲廣商應付戰事七點四十分回抵上海列席龍華之軍事會議後旋於昨晨一時半再赴前敵自任左路中路則爲朱聲廣之二十旅三十九團第三營右路爲三十九團第二營昨晨蘇軍馬玉仁部三千人來攻激戰極烈至八時蘇軍敗退至恒利在靑陽港扼守又據軍事機關消息昨晨天未明時蘇浙兩隊在陸家浜附近接觸鏖戰甚烈浙軍左路臧致平親率隊猛攻前進蘇軍即退右路旋亦敗走浙軍乃三路追擊蘇軍退至靑陽港現浙軍陣線已展至距靑陽港四里處「瀏河方面」中國新聞社云瀏河蘇軍馬玉仁部以崑山方面兩軍已開始接觸乃於昨晨八時許率隊東攻軍隊出發未及六里浙軍楊子情團長率同鄭團長所部之一營兩路夾攻並用大砲轟擊蘇軍斃敵百二十餘名連長一人蘇軍還擊十一響中一死浙軍十餘人勢稍却現在瀏河以東無蘇軍足跡而何豐林之第六混成旅二團三營全部用長途汽車開抵羅店並有機關槍隊一連由鄭南勛統帶云 
　　外報戰訊彚錄大晚報云今晨兩軍重行開火後戰線已自滬寗路展至瀏河瀏河在揚子江邊係今晨八時開火據最近前敵戰報浙當道聲稱全線俱佔優勢但尚未有分勝負之大戰雙方今俱挖濠爲守死傷人數未有確訊但浙當道稱蘇軍因取攻勢死傷極衆據陵必書長言今日拂曉蘇軍在黄渡安亭間進攻作戰軍隊約有萬人當爲半數之浙軍所拒却其後續有小戰至九時許蘇軍復大舉猛撲浙軍左翼退向戰綫中心是役雙方俱以來福槍·機關槍·不斷射擊至九時半許蘇軍馬玉仁旅約三千人分抄浙軍兩翼激戰之後當爲浙軍一團之衆所擊退當蘇軍進衝之兵爲浙軍右翼所拒却時浙軍左翼亦逐漸回至原綫與大隊一同前進迨蘇軍兩翼行動完全拒却後浙軍乘勢進迫自十時起陣勢遂變成對峙之勢浙軍兩翼同時進迫蘇軍奮力堅拒但卒不支退出二哩外浙軍中路遂前進鞏固地位會蘇軍第四混成旅吳部生力軍自崑山趕至加入戰綫遏止浙軍且前進少許浙軍司令以人數懸殊乃令掘濠爲守蘇軍因不能將浙軍驅出濠外遂亦挖濠相守今兩軍俱在濠内作戰陸氏又稱自開火至今雙方僅用來福槍機關槍報載昨日開砲之說並非確耗但目下兩軍旣在濠内作戰下次或將用砲隊助戰更據陸君言昨日瀏河未有戰事今晨八時許蘇軍一旅約三千人在太倉附近進攻戰綫因展至瀏河浙軍人數雖祗及蘇軍之半但未滿一小時即將蘇軍擊走且前進若干里後以蘇軍到有援軍雙方遂依濠作戰其形勢一如黄渡前綫大晚報云强森少佐今晨親至黄渡前綫觀察形勢下午回滬但不允發表詳情大晚報云據今日下午軍署正式消息浙軍總數目下約有六萬餘人分作三軍此　實際作戰者僅有一軍全軍總名浙滬聨軍第一軍現在黄渡至瀏河一帶作戰以何護軍使爲司令臧致平副之人數約逾二萬計有何使本部第六混成旅全旅第十師之一部份另混成旅一旅及臧致平之閩軍第二軍實力亦逾二萬人駐紮湖州長興一帶此爲二道防綫司令爲陳樂山副司令爲楊化昭計有第四師全師第十師之另一部份及楊化昭之閩軍第三軍爲浙軍第一第二兩師各有八千人專任浙省防務現駐杭州寗波及浙邊各要隘第一師由張載揚統率第二師由潘國綱統率云 
　　文匯報云今日下午一時半記者訪陸秘書長於龍華軍署叩以何使是否將至前綫督戰陸稱就目下所决定者何使之意不欲輕離軍署陸君又謂渠意今晚或明晨將有極重要之大戰又聞一兩日内將有軍隊從浙省南部請來駐紮此間俟需要時開赴前綫作戰文匯報云昨晚六時前有飛機一架飛過靜安寺區來自傑斯菲爾特路方面向製造局飛去文匯報云安亭車站已燬於火 
　　字林報云昨午各方喧傳蘇浙兩軍崑山前線已於十時一刻實行開戰嗣詢之可靠方面亦有此種消息火車站電話中並可聞前方砲火聲甚晰華人某君曾隨兵車出發於下午三時返滬據稱渠離前線時戰事猶未停止死傷兵士運回後方者甚衆昨有紅十字會醫生看護員一隊携帶用品出發至江灣今日將復有出發至吳淞昨聞盧氏軍隊日前預發軍餉四個月但兵士多不明此舉用意且有不知目前即將發生戰事者昨日下午三時許龍華開出兵車兩列急駛至南翔每列車約有一千人第一列車兵士似頗精壯可用第二列車則老弱龐雜軍裝窳陋兵士有在靑年者亦有將近五十歲者背携油紙傘一具所携槍械幾全屬老式有爲Nartini式者裝短刺刀携毛瑟手槍者甚少兩車所携軍需混雜不可名狀一列車後掛有行李車三輛皆裝小槍械子彈關於各國外兵登岸一層尚無切實命令蓋當道以戰事形勢尚在混沌狀態此時無需取極端步驟也但各項凖備業已預先辦妥大西路跑馬總會新馬廐旣已假作軍用而梵王渡公園正在搭蓋蘆蓬大約今日可畢法租界内昨夜已有水兵四百人登岸暫駐陸地靜候命令以備緩急字林報云今晨一時消息據南翔報告蘇軍開釁作戰通日雙方俱不弱至日暮始停戰昨夜紅十字會車抵南翔戰事已停故未聞槍砲聲南翔浙軍不多而對方蘇軍則人數頗衆據浙軍各前線報告蘇齊之兵多於浙盧飛機兩架已從上海抵南翔昨日戰事雖稱浙軍稍勝但實未有結果聞浙軍揚言將於晨九時打到崑山字林報云齊燮元軍隊開拔至崑山後戰事遲遲不作者據昨日所得可靠消息蓋因　待曹錕命令之故蘇齊堅持須得政府政令然後發動其理由以浙爲獨立省分渠從而討伐之故非得政府命令不能作戰聞曹錕正待吳佩字之保證對付奉張一俟得其保證則將電令蘇齊解散臧楊軍隊齊奉此電即立刻出發赴前線下令進攻 
　　上海泰晤士報云據消息靈通之某華人言奉張所允浙江之軍費三百萬此時僅付一百二十萬其餘一百八十萬須俟盧至南京後再付此外贊助盧氏者合出七十萬蘇齊軍費現有六百萬其中三分之一爲齊自籌三分之二係北京洛陽及江西所供給此訊果確預計蘇齊可支持三個月無需續籌浙盧則僅支一月云 
　　日本電報通信社消息日本電報通信社云頃據可靠消息黄渡方面對峙之蘇浙兩軍今晨五時起復行接觸蘇軍在鐵道線附近者約一旅在線路南方黄渡鎭附近者亦約一旅五時沿線前進欲突破浙軍防地旋被擊退浙軍轉守爲攻追擊一英里目下（正午）正在激戰駐在浮橋方面之蘇軍於午前三時向瀏河方面前進午前五時開始衝突目下（正午）激戰繼續中靑浦附近之浙軍拂曉向平望前進取攻勢接觸總在午後宜興方面亦已開戰本日午後兩軍均下總攻擊令目下浙軍頗占優勝 
　　大批軍械運往黄渡昨四號晨七時半滬杭甬路由杭裝來手槍八箱子彈十二箱大砲四尊砲彈八箱車抵北站後即轉換滬寗軍事車運赴黄渡前線應用云 
　　浙軍兵械紛紛輸往前敵前夜（三日）滬杭路及淞滬支路轉掛滬寗路綫裝出兵士專車及軍械糧食等計有二十餘次晝夜不絶聞吳淞裝運至南翔兵士專車計三十輛兵士約三千餘人又杭州裝至麥根路轉至滬寗路綫加掛車頭運往南翔計有兵車三次均係臧致平楊化昭軍隊又四時半上海南站掛有廂車二輛又鐵篷車二輛邊車一輛裝有第六混成旅第一團機關槍連一連並機關槍四架子彈一車又拉夫一百五十餘人均運至南翔下車又下午十時一刻上海南站特掛頭二等客車二輛均係上級軍官聞三十九團及第六混成旅亦於前夜轉掛滬寗路機車前往南翔即赴前敵指揮一切又昨（四日）上午十時南站配掛三等客車一輛廂車二輛係裝第一團衛隊一排並軍官十餘人以及軍械糧食等於上午十時開出至上海北站由滬寗路機車運至南翔又下午二時南站又掛車輛八輛裝運第六混成旅二團三營第八九兩連計兵士四百餘人並機關槍二架子彈　即於下午二時十分開出至上海北站由滬寗路機車運出至南翔又昨日龍華站亦備鐵篷車二輛及廂車等聞係裝運槍砲子彈等至南翔又聞昨夜杭州仍有兵士專車來滬尚未知何時出發 
　　浙軍飛機赴前線視察四日下午一時據由眞茹來滬者報告稱眞茹附近浙軍晨間多開赴董渡前線八時左右浙軍有飛機二架飛過眞茹南翔等處視察敵情旋駛至瀏河一帶云 
　　浙軍運銀赴前敵犒賞四日上午浙軍由北站運銀元數箱赴黄渡交山該處軍官散發聞係犒賞前敵兵士藉資鼓勵軍心云 
[㈡海軍最近之消息]  
　　閩艦三艘已抵吳淞北口海軍方面消息閩艦海容·應瑞·普安·三艦已於昨日下午一時開抵吳淞北口楚同·楚觀·永健·三艦在後未來至本埠海軍領袖處之海籌·建康·永績·三艦則於本日下午三時開往瀏河防禦接觸一近戰事即在旦夕或謂雙方艦隊人員均屬閩籍非親即故不至有劇烈之戰爭信否日内即可瞭然矣 
　　閩艦隊參謀因公來滬閩艦隊參謀林知淵因公來滬與此間有所接洽差已就緖業定日内即行回閩復命矣 
　　海籌永績昨日開往吳淞口外駐泊高昌廟浦面之海軍海籌永績二軍艦於昨日（四日）下午三時半奉林司令命令開往吳淞口外巡洋以保航路云 
 
 
 

Page 14

 
 
1;第一萬八千五百零七號;中華民國十三年 西曆一千九百二十四年九月五號
星期五 * *　　林建章到艦演說海軍領袖林建章昨午躬往海籌軍艦演說謂此次江浙戰事發生我軍駐泊上海一年有奇與此邦人士休戚相關自以保障和平爲職志各員兵務以職務爲重勿負厚望云云員兵均極動容云 
　　周兆瑞率艦巡弋滬隊司令周兆瑞於昨午親率海籌永績兩艦前往瀏河口一帶巡弋永績係在昨午駛入高昌廟添裝軍火後復隨同海籌開出淞口至列字艦則開駐松江此次滬隊各艦出發均照戰時辦法另給用費以示體恤海軍領袖處又因軍務緊急參謀副官秘書均輪流在處輪值以資接洽云 
[㈢開戰後之吳淞情形]  
　　戒嚴之概况吳淞自前日午後得悉黄渡方面戰釁已開故軍警長官即下令戒嚴自午後九時起禁止人民出入昨日有武裝馬隊一排約計二十騎於吳淞寳山間往來巡哨砲台灣所停之鐵篷車二十餘輛則於三句餘鐘由滬開一機車前來拖去而吳淞至寳山日間尚可通行城内居民已搬遷一空軍隊則皆已調往制處惟東門外祇有砲十團三營兵士三連沿海塘向北連續搭就行營篷帳並排列陸戰砲六尊沿塘守護寳山縣警察所則出示禁放鞭砲其文云爲布告事現值軍務時代人心多懷疑慮所有住民人等一應婚喪喜慶事宜平素習用之鞭砲等類亟應禁阻燃放俾免驚恐爲此布告仰住民人等一體遵照毋違切切特示所長馮成 
　　傷兵之到淞前敵受傷之三十九團劉排長於前晚十時許到淞至陸軍醫院其時尚未傷重身死迨至昨晨因傷重斃命其家屬等住居上海聞信後即行到淞收殮昨晨淞滬頭地火車到淞時亦載來傷兵十餘名當入陸軍醫院醫治而淞鎭陸軍醫院以前設在國民第一學校附近現因原址房屋不敷應用且聞無論何處前敵傷兵及患病者均須送淞醫治故將醫藥辦事各室遷至商埠局内其養病室則暫供吳淞鄕立國第一學校故昨日運來之傷兵均遷入該校醫治 
　　淞滬車通夜運兵前晚淞滬火車全夜未曾停息至昨日天明始止所運者皆兵士因時在夜間故不知確數云 
[㈣外人防範擾及租界]  
　　領事團昨開會議駐滬領袖美總領事克銀漢君昨日下午召集各國領事會議保護外僑及維持治安各辦法僉以此次中國内爭若蘇浙兩軍不危及租界安寗損害外人財産則所調登陸之海軍亦祗限於保境爲止議畢各領事立即各電駐京該國公使報告 
　　外交界口中之領團態度昨晚據外交界消息上海領事團業已會議數次所討論者均係自衛方法現法國在滬有各項軍隊二十一團擬將他處在華軍隊繼續調來於必要時各國軍隊均須上岸保護租界各領事態度均守中立云 
　　外國海軍上岸後之分防駐滬領事團對於租界治安業經議决於必要時由各國海軍登陸分段擔任防守事宜自前日（三號）得悉江浙兩軍在黄江安亭間開火後即由英海軍副提督安特生將軍下信抽調海軍陸戰隊開往滬西白利南路愚園路口及大西路長浜路口兩處要隘防守蓋該兩地與華界毘連深恐有敗兵竄入擾亂租界治安故一得前線接觸之消息即調遣軍隊分防其愚園路口之防兵宿營於該處左近之花園内約有二百名長浜路口約有一百名駐紮該處馬棚左近兩處軍隊均携有大砲以便隨時架設防備極爲嚴密租界居民當可免受驚慌矣 
　　西報所紀外人保護租界訊上海泰晤士報云現泊浦江之各國聨合艦隊司令安德生　大將昨夜聲稱除昨日由浦江中法軍艦登岸之法水兵百名外尚有能調之戰士千餘名如事勢緊急可即登岸軍械子彈有其他必要品均殊充足此間外國海陸軍官均不以租界之安寗是慮尚未有何舉動惟事勢如果急迫則海軍當道上海團練隊及工部局巡捕均將協同保護此間之外人及外人財産各國海軍除法兵外均由英海軍總司令安德生海軍大將指揮美日意艦司令均與密切聨合行事安德生司令隨時提出之任何計畫各司令均將盡力助其實行昨據上海團練隊某員稱如敗兵及難民有擁人租界之虞則將以海陸軍兵士列於華界毘連處阻止敗兵携軍械入境並維持租界之治安 
　　日本海軍隊亦已登陸各國海軍陸戰隊昨已相繼編　　行服務除法海軍陸戰隊員百餘人已於前日登陸外日本隊員二百人亦於昨晚十一時奉令登陸在靶子塲紮營并分别派至北四川路及新公園一帶守護其司令爲比良軍艦長小林少佐又英國海軍陸戰隊預定防守地點爲楊樹浦一帶日内亦須登陸云 
　　代理總巡通令嚴防匪徒公共租界代理總巡毛鼎付前日上午得江浙兩軍開火消息當即電話通令所　捕房以恐有匪徒乘機煽動着關於維持租界治安事項格外注意各捕房捕頭奉令後即諭知中西探捕一體留心偵察 
　　法租界防範之嚴密江浙兵禍開始後法捕房總巡對於防務各事竭力整頓不遺餘力現悉又派華探目程子卿率同包探朱古農等分往軍事各機關刺探確實消息隨時報告外仍傳諭小東門·大自鳴鐘·嵩山路·盧家灣·寳建路·五捕房不分晝夜加派雙崗越捕擎槍實彈站立華法毘連之處又以日來内地居民均因戰事恐慌遷避至界内者視前尤多途中絡繹深恐匪徒乘隙强攫情事故特傳諭中西各探身藏實彈手槍分往新老兩租界嚴行保護并由法兵艦司令帶領水師兵四五百名携帶機關槍派至徐家滙西門斜橋等華法要隘之地嚴行防守以保治守因此界内安堵如常云 
　　租界當舖議决提早收市英法租界各當質押等舖均受江浙戰事影響業已議决於昨日（四日）起除押店不做夜市外其他當質等舖一律於下午四時收市云 
　　法租界組織義勇隊駐滬法國總領事館昨日上午十時舉行緊急會議法總領事·法艦隊參謀長·法義勇軍隊長·法總巡·法工部局書記長·及重要法僑等均列席與議討論結果以此次戰事險惡租界治安恐生影響特嚴重戒備除已由法軍艦撥派海軍陸戰隊百數十人登陸會同萬國義勇軍法國隊員在法租界嚴重佈防外另行組織機關槍隊義勇軍一隊人數規定一百二十人隊員由法僑曾參與前次歐戰之兵士充任之成立後由總司令隨時召集在界内騷擾其佈防務由法海軍艦等會同各國軍共同負責云 
　　日僑組織看護婦隊日僑看護婦學校昨因租界各國海軍陸戰隊登陸義勇隊員相繼出防特組織看護婦隊五隊分配服務以資救護云 
　　檢查密電之外團抗議昨據外交界消息護軍使對於電報局收發之密碼電均須檢查但已由上海外交團提出抗議故今凡密碼電報印有領事署團章者不加檢查云 
　　寳山路外僑遷入租界寳山路一帶外僑於昨日奉到該管領事命令紛紛遷入租界 
[㈤戰事中之海道消息]  
　　江浙戰事開火後滬上海運消息極爲吃緊亟將所聞報告如下 
　　外艦護衛輪船本埠吳淞港爲萬國商輪航行上海之出入總口而吳淞外之三夾水揚子江口更爲外洋輪往來之必由地自江浙兩軍開戰後該處海綫驟形吃緊滬上領事團雖有通告雙方不得侵入吳淞航綫之舉惟昨日已經領團調美英各兵艦除留防浦江中段以備保境外其餘則派入吳淞港口内外並揚子江口一帶實行保衛滬上行駛各綫之進出口輪故昨日長江輪·滬甬輪·港粤·及烟津·各班輪猶得照常開行但營業大落不過點綴班次而已 
　　水巡保護民船昨日蘇州河内之民船貨駁船等因懼軍隊封捉紛紛由新閘華界河開至租界地段内自垃圾橋起至四川路橋天后宮橋止一帶河内昨日逃入之民船貨駁船擠滿河中現在已有水巡隊巡船在河巡游以防封捉 
　　航業凋零概况昨日起滬上勿論近海長江各綫内之各航路出口貨與搭客均已一落千丈惟長江各輪出口時郵局内长載之書信郵件與北洋班輪異常之多昨日本埠招商局除長江班輪仍懸示出口船期外其餘各路之船舶出口已無定期而船牌亦一律取消　　龍田艦到滬訊日本海軍省從佐世保軍港急派巡洋艦龍田號載得陸戰隊三百餘名及輜重品甚多該艦業於昨日午後六時左右開到上海該艦抵申時其砲艦兩艘業已調入浦南矣 
[㈥兩方當道最近之表示]  
　　浙盧致海上要人電浙盧昨有電致上海各要人文云上海岑西林先生·唐少川先生·章太炎先生·蔣觀雲先生·李仲軒先生·余壽平先生·汪精衛先生·李印泉先生·于右任先生·吳稚暉先生·褚彗僧先生·章行嚴先生·湯斐予先生·蔣雨岩先生·均鑒曹錕賄選盜國僭據中樞海内英賢迭申抗議永祥待罪戎行夙承奬　久欲本諸公救國之宏願勉竭棉力綏靖國難蹉跎至今曷勝歉疚吾華夏代有聖賢垂禮義廉恥之訓以立人道之防何等尊嚴寳貴乃被曹氏一人玷污殆盡豈惟國家之不幸實屬人類之公羞凡有血氣能不痛心比者曹氏惡貫已盈天怒人怨旱潦交臻匪盜并發恐懼修省猶處不足贖罪乃敢殘民以逞荼毒四方近復嗾彼爪牙侵我轄境一日數驚旦夕風鶴苦我人民擾我商旅窮兇極惡宜伏天誅已經揭其罪狀誓師申討迭電露布諒逹淸聰彼肆强權我恃公理成敗之數寗待著龜惟今日之事非僅關局部安危國民人格之榮辱國家紀綱之存廢胥於此役卜之如何伸張大義如何激勵人心尚祈諸公隨時指導匡我不逮以後大局收拾之方法政治改革之途徑并望諸公從容討論共策進行是所深幸專布悃忱願聞明敎盧永祥叩 
　　齊燮元確已離寧訊據自南京來客言齊燮元刻下確已離寗究竟現在何處尚未待探報 
[㈦奉張實行助浙訊]  
　　張作霖下動員令援浙張作霖已下動員令不日入關援浙 
　　奉天發嚮應浙軍通電國聞通信社云本埠某君昨得杭州某要人來電謂奉天已通電響應浙軍並已凖備向關内進攻此外並接濟鉅欵現已電匯到杭云 
[㈧紅會之救護消息]  
　　紅會醫治傷兵之昨訊昨日（四日）九時起紅會時疫醫院初到瀏河傷兵一名繼到四名内有九歲女防一口係在家被流彈擊傷足部者下午又到四名當由牛惠生醫生將輕者連小孩五名留原處療治其餘負傷頗重須用愛克司光照取槍彈遂轉送　格路總醫院救治按該總醫院已將三等病房一律改作傷兵之州又下午四時許總醫院電請牛醫生速到因又有傷兵五名直接運到總醫院内有一名勢頗沉重故請牛醫生速往施救云 
　　紅會添派三隊出發本埠紅十字會以事機緊迫特　　江浙風雲中浦江所泊之外艦（心心攝） 
於昨日上午添派三隊一赴吳淞借住同濟學堂一赴江灣借住萬國體育會一赴寳山借住商務書館圖書館常川駐紮以備萬一有事時之救護云 
　　紅會救護團之統計自時局緊急以來各地紅十字分會均紛紛組織救護隊尤以本埠總辦事處所發出之救護隊爲最多昨日該處特將已經出發之救護隊之一統計表張貼門外茲錄之如下㈠崑山總隊與太倉嘉定相呼應㈡瀏河隊㈢常州總隊與宜興長興吳興相呼應㈣吳淞隊㈤江灣㈥北車站㈦鎭江㈧後備隊出發南翔㈨游行隊接應各處㈩南車站㈩㈠松江按十與十一兩隊係滬城分會所組織者云 
　　吳興紅會分會在滬購買物品湖州吳興紅十字分會會長顧信義來滬購辦綳帶藥品號衣皮件等品於昨晨（四號）由滬杭車裝運赴湖專船赴吳興矣 
　　日本加入救護之婉却日本紅十字會昨有電來謂去年地震承我國人員往賑極感盛意今不幸江浙發生戰事特組織分會預備馳赴戰地出動上海已集有救護隊員多人隨時可以出發云云當由我國總會電覆謂目前一切均已預備妥帖不敢有勞俟不敷之時當再借重又本埠有日醫數名昨親往紅會願加入救護亦由辦事處婉却云 
[㈨關於拉夫之消息]  
　　何豐林嚴令禁止拉夫松滬護軍使何豐林昨爲滬地發現强迫拉夫事特於傍晚傳令所屬嚴厲禁止拉夫凡㈠强迫充役不給工資者㈡藉拉夫勒索金錢者㈢拉及婦女者均許任何人喊捕訊實後就犯事地點槍斃云云 
　　何使訓令警廳長文何使昨訓令淞滬警察廳長兼戒嚴司令部軍法官陸榮籛文云訪聞近兩日内南市閘北及民國路一帶有流氓地痞冒充軍警以拉夫爲名恐嚇鄉愚希圖敲詐此等不法之徒亟應嚴密查拿一經訊明即予就地槍决庶足以安人心而昭炯戒合行令仰該兼軍法官即便遵照密派便衣偵探分路巡查務獲究辦毋稍弛懈切切此令松滬護軍使何豐林 
　　何護軍使覆總商會函何護軍使昨爲復函總商會云逕啓者接讀台函具悉一是查軍隊運輸事宜不得不臨時惟用夫役自應優給工資與尋常工人一律待遇毋許横加迫脅前經嚴飭各該廳縣責成辦事人員恪遵命令妥愼辦理本日又經切實誥誡並由本使出示布告仍當隨時查察以免稍有玩忽讀函前因相應奉復即希察照爲荷此頌公祺何豐林啓 
　　軍署要人對於拉夫之聲明國聞通信社云昨日本埠發生拉夫風潮甚至有婦女亦被拉去充役之說護軍使署某要人關於此事曾有所聲明謂軍署迭次飭令警廳與縣署出示招雇工役并飭由向充工頭之人代爲經募工資每日五角完全公平雇用且由警察廳長與縣知事會商辦法總期於民無擾不意仍有驚動社會之事萬分不安據聞有人冒稱拉夫要索金錢之事尤爲不法已極如果確有其事務望各界予以扣留交付官廳當以軍法從事以儆效尤云云 
　　縣署警廳爲招募夫役之會銜佈告上海縣公署淞滬警察廳昨日會銜佈告云爲佈告事照得本廳本縣奉松滬護軍使署訓令雇用民夫以備後方輸送之用富經派員會區招募並規定優給工資不准横加迫脅案現據將民夫招募足數每人每日優給工資大洋五角所募之夫大半由向充工頭之人代爲募雇均係出於自願并無强制情形即問有由區派警招募者亦經嚴飭待遇應與尋常雇工一律以副軍使愛民如子之至意誠恐人民或有誤會用再剴切佈告仰即一體知照此佈知事沈寳昌·廳長陸榮籛 
　　縣商會會長請勿强迫拉夫滬南各業商號因棧司出店被拉夫强拉後以送貨乏人關係營業且各店司見此狀况莫不畏懼有自行歇業回家躱避者於是由各業代表報告上海縣商會請會長設法維持經姚會長赴淞滬警察廳及上海縣公署請見陳述種切經沈知事答以此事奉松滬護軍使令飭廳縣如募夫役一千名專司在車站上按段扛抬糧食及軍需品等類規定每人酌給小洋四角原有訂定極短之期限必須優待不得强迫茲恐所給之錢不敷或有不願者所以商由陸廳長與人知事另行津貼凑足每名六角之數但外間往往誤會大約今日可以足數云云 
　　閘北紳商請變更招夫辦法昨日上午十一時閘北各商業領袖於討論組織保衛團後繼續開會磋商本埠軍警招夫事宜由俞寳琛·范和笙·等相繼發表意見結果公推王彬彦王堯臣二君往謁陸警廳長請其對於此事變更方法以安人心王君等當於昨日下午二時同赴警廳因陸廳長公出由倪科長代見當由王君等申述來意并呈遞公函（函錄後）次由倪科長發言謂對於禁止拉夫一事何護軍使業已一再佈告本廳亦有會銜佈告昨日所招者均許每日給以工資五角且不願受雇者來廳後仍許其出外今日起對於工資擬加至每日銅元一百枚默察社會失業游民頗多軍署爲國家要公招雇此類游民服務未可厚非且警廳對於各機關公司之工役亦不加招雇云王君等謂軍署及警廳對於此次招夫事宜可謂極其優遇但一班無賴因此造謡致閘北人心惶惶如臨大難云云倪科長又謂現在廳中已佈告對於此輩造謡之徒將以軍法重辦至於各商業團體方面至希善爲解釋以免誤會云云王君等又要求警廳出一通俗告示將此事再加解釋俾社會人心安寗市面不至摇動云云至是乃興辭而出茲錄閘北商會致警廳函如下敬啓者現值戒嚴閘北地方蒙我廳長維持保護得以安寗凡我人民感激無似昨因歸内有招夫之事一班無賴藉此散謡人心惶惶市面牽動今經同人集議推舉代表王彬彦·王堯臣·二君面陳一切伏祈賜以接見爲荷云云 
　　寳山提監犯充夫役吳淞鎭崗三十三國地保黄祥前日奉寳山縣馮知事令備雇夫役一百名分二批送到縣署該地保回淞後設法雇喚奈無人願去至昨日不得已據情回復馮縣長因軍中待用甚急特於看守所中提選犯罪較輕者二十名派令縣警察二名將該犯等押赴司充部聽候調用 
　　昨午西門之拉夫西門一帶自昨午起滬軍拉夫聞已拉去有三百餘人因之西門人心大慌搬往租界更衆云 
　　閘北所拉之夫役昨（四日）下午二時許浙軍在新閘地方拉得夫役千餘名由警察伴送北車站分乘鐵篷車十輛該夫役等上車後每名發給小洋二角（餘資到目的地再發）即開赴黄渡工作 
　　浦東之拉夫消息浦東三區警署曾署長因接警廳電話須在浦東招募輸送隊一千名等情以故會同各分駐所警佐及騎巡游巡二隊長警分往沿浦各碼頭各小茶肆實行招募無如應募者並不踴躍前昨兩日共募得二百餘名已陸續送往警廳彚送軍署聽候調遣又警廳於昨日午後飭派探員楊保廷帶同偵探渡浦至其昌棧招　四十餘人内有朱恒昌米店挑夫二名當經該店主朱金龍前往聲明保出其餘隨送警廳又浦東某油棧之工頭陳友三奉警署傳諭招募輸送隊四百名當即就地募得百餘人於昨轉送軍署應用 
　　漕河涇鎭因謡言罷市西鄕漕河涇鎭前日午後有一某甲故意造謡謂有軍警來鎭拉夫或云匪徒集衆來鎭行刦一時合鎭商家信以爲眞紛紛閉門罷市事爲縣警察第四分所查悉立命長警向各商家開導辯明始得恢復原狀一面將甲拿獲押候申送警察總所究辦　　出店被拉之經過昨日清晨滬南太平碼頭普益鷄鴨行内出店魯善寳往碼頭起貨甫經出門即被拉夫者强行拖去迨由該行得悉報告該業公所代表請上海縣商會設法保回俄而見該出店自行跑回據述被拉後共四十餘人爲一批乘滬杭火車抵龍華彼於中途徒車窗跳出得以逃回惟聞此項被拉之人充任車站上輸送重物糧食等品 
　　輸送卒中挑選丁壯應用北火車站有一貨棧寄頓所募之輸送卒約數百名昨午有武裝兵士六名至該棧挑選五十餘人率之而去該棧鐵栅之外係屬租界當其挑選時凭欄而觀者項背相望選擇綦嚴在一人年約四十許背稍曲遂不及格仍送入棧内故此一批所選者盡屬丁壯當挑選之際有一老嫗立於鐵栅之内涙落如綆或問其故謂係尋子嫗雖未號啕大哭但厥狀實含有無限凄慘也 
　　工人懼被兵拉不敢歸家前日華界招募輸卒頓形忙碌傍晚拉夫之事迭有聞見於是一般家住華界之工人大起恐慌前晚甚至不敢歸家租界人口遂更加增多各馬路行人如織就中以穿短衣者爲夥此輩工人如租界内有親朋者則寄寓其家若無親故者竟致露宿云 
　　輸送隊躍河逃走淞滬警廳陸廳長奉護軍使令招大批輸送隊曾誌昨報茲悉軍署於昨晨黎明三時許僱用大駁船數艘裝運輸送隊數百名由蘇州河出發開赴瀏河防地應用詎駛至新閘橋西首淺灘河畔内有數十人忽躍入水内逃走當經押船兵士禁止秩序未亂聞内有數人溺斃云 
　　拉夫之影響社會昨日販賣鮮魚者因販魚船户恐被拉去不敢來滬而賣者每亦被拉故市上鮮魚並無　市滬寗蘇三帮肉業恐一般屠夫亦受影響是以預請香雲堂公所董事召集同業會議自今日爲始每人各給記號佩帶以示識别各大公司對於各工人亦如法給以白洋布一塊上書本人姓名職業云 
　　外報紀載拉夫事字林報云閘北一帶拉夫甚急居氏逃入租界暫避者已逾數百人昨日下午民間頗爲恐惶拉夫者約有二三十人半係兵士半係警察對待被拉之人未免野蠻所拉之夫係做苦工尚非强迫入伍拉到數人則用繩連縛驅登汽車送至工作地方據目擊者言昨日下午狀况頗慘常見婦孺跟隨被拉者不去爲警察所驅散當拉夫者至某路時該路頓時行人絶路狄思威路附近被拉者尤衆昨夜有閘北居民數百人臥於租界路側蓋因兵士不僅在路拉夫且有敲門入室擇强壯者拉去故不敢回家云 
[㈩各界之防衛消息]  
　　軍警聨合調查處之巡守戰事起後華界治安由軍警聨合調查處維持昨日北站亦有軍警聨合調查處之軍警巡守其衣袖均有紅布黑字軍警聨合調查處字樣　　防守司令派兵梭巡城廂内外上海防守司令劉永勝昨日（四號）特令二團二營馬隊兵一大隊分成四小隊每隊由排長一名督同馬兵十二名手槍隊四名分赴城廂内外梭巡 
　　檢廳借警防護看守所上海地方廳車檢察長以本廳看守所法警力量單薄防護恐有不周因函致上海縣熊警佐商借巡警到所加防熊警佐即於昨午飭派巡官劉鳳麟帶　巡長二名巡警二十名到所保護 
　　閘北保衛團之籌備會議閘北各業領袖爲組織保衛團事於昨日上午十時在慈善團開會到三十餘人公推王彬彦主席起立報告略謂自發起保衛團由各　領袖公呈縣署請示後刻尚未得有批准消息現戰事已經開始地方治安急待維持余與徐春榮君於日昨赴軍署接洽請領槍械祇以軍署所存無多故已决意購置手槍六十支先資應付至經費一層除前次已由各業認定四千元外誠恐一時募集非易已由商務書館認墊二千元陳輔臣君認二千元沈聨芳君認一千元　募團員一百名擬請各區署員介紹至義務團員則由市民自由擔任薪資暫定十元與十四元定初六日正式成立次余錫品謂警署介紹之人物或不能盡職王彬彦謂均有擔保可以無慮鄭緘三主張團員薪資定十二元主席以上述各說付表决多數通過次王彬彦提議義務團員問題·姜懷素謂對於義務團員資格當審愼討論因此職務旣屬義務擔任者如出於一時咸情作用恐其有始無終不能盡職馬愼齋贊同姜說范和笙謂應先定名稱如被僱者爲團丁團目義務者方得爲團員均當有相當人保送主席以姜范兩君說付表决多數通過次推選臨時辦事員結果當選者爲總務王彬彦·尹村夫文牘姜懷素·湯有爲庶務周麟峯·韋伯成·徐錦裳·金式如交際范和笙·鄭緘三·馬愼齋·卞海程·陳翊庭會計王耀成·陸端甫·董鯉庭·等至十二時許飭會 
　　閘北救火會通告輪班駐防閘北救火聨合會昨通告各段救火會其文云江浙風雲日趨緊急閘北居民紛紛遷移本會以救火爲天職自應通告各會員即日起輪班到會駐防日夜輪值除再通函外相應函逹即祈查照辦理 
　　各區救火會討論守護辦法上海救火聨合會因江浙風雲日形急迫曾通告東南西北各區會員不論晝夜在區輪流服務行備不虞而盡天職等因該四區火曾各主任以目下時局不靖若會員到區守護非數小時間得以撤防因各於昨日午後七時集邀各該區全體會員討論守護辦法云 
　　豫園商聨會籌辦自衛團滬城豫園商業聨合會昨日午後六時開緊急會議籌辦自衛團討論之下公請薛麟岡君爲自衛團總主任指揮一切防務上應有服制嚴械　自衛條例五則均由薛君籌劃辦理 
　　縣警所組織閔行保衛團上海縣警察所招募閔行保衛團一百名昨已招募足額暫借該鎭北廟爲該團事務所設團長一員月薪六十元團附一員月薪四十元正月月餉十元副月月餉九元團兵月餉八元云 
　　洋涇市今日討論保衛團辦法浦東洋涇市經董劉頡雲以江浙軍隊業已接觸對於地方治安亟宜先事防範於昨柬邀各圖董保於今日午後二時在洋涇市公所開會討論開辦保衛團辦法以補警力不逮云 
[㈩㈠關於提取地方公欵之消息]  
　　護軍使提借地方公欵松滬護軍使何豐林以江浙戰事業已開火軍用浩繁曾經令飭征收各機關赶將所收稅欵如數彚解以濟軍需等情曾誌前報茲聞各稅局因戰事關係商業凋敝稅欵亦受影響所收無幾故何護軍使分令各縣知事將地方各項　欵暫行提借解至軍署以應要需毋得遲誤云云 
　　護軍使向縣欵産處籌欵上海縣公署前奉護軍使令縣地方公欵積有成數應即先行整數借撥又該知事妥爲存儲以備臨時撥借將來仍於該縣征存國稅項下如數撥還等因當由沈知事令知欵産處董事經秦沈·二君呈報以公欵并無積有所數但軍需孔亟自當勉爲其雖向華商電汽公司·内地自來水公司兩處存本内商提半數並附十二年積榖征信錄一册當經縣公署提借存儲積榖正本二萬元解送軍署後該欵産處又奉縣公署令以軍署令該縣僅據欵産處二萬元之數　能儘力壽措殊屬非是顯有不實不盡之處仍須責令該處將所有經管各欵全行交出聽候隨時指撥仍如派本署副官李恂會同該知事勒限提交勿任隱匿軍法具在懍之切切等該處奉文後當於昨日（四日）　知縣議會請爲查照示復而縣議會適於昨日宣告休會當由代議長李味靑函復欵産處云逕啓者頃接貴處致敝會公函囑爲示復敝會從今日起業已宣告休會惟事機迫切欵屬地方與地方人士均有密切關係應由貴處迅速集地方各法團及當地耆紳集議解决爲要此致上海縣欵産　　處總董秦副董沈上海縣議事會代議長李味靑謹啓 
　　張君勵致齊何電南京齊督軍龍華何護軍使鑒戰爭爲國際狀態非國内所應發生此次江浙之爭吾人民認爲軍人之黷武絶對違反民意乃公等以玩武平日豢養之兵力爲未足復向地方提取公欵以充軍實是無異人民自竭膏血以戕其手足也嘉森代表地方民意敬告兩公地方公産爲人民正富權利無論何種公欵或提現或抵借吾民誓不承認並當力圖抵禦特此宣告惟鑒察爲幸張嘉森叩支 
　　尚有本埠新聞轉入後頁 
 
 

Page 15

 
 
1;第一萬八千五百零七號;中華民國十三年 西曆一千九百二十四年九月五號
星期五 * *本埠新聞二 
[㈩㈡兩路昨日之情形]  
　　滬杭路之昨况滬杭甬鐵路昨日（四日）滬杭上下行各客車仍照常開行惟出發時與到逹時均不能準時抵站查杭來特别快車至下午二時半到滬其慢車及午快車亦均誤點皆因各站事運輸異常忙碌所致昨日各班客車到滬乘客及行李等較之前日稍减自杭來滬之特别快車内有軍政人員甚多南站昨日情形較之前日稍見鬆動聞麥根路車站頗爲忙碌因此處係浙軍運輸中點故昨日由南站調派車務人員數人前往襄理云 
　　昨日北車站之蕭條景象記者於昨日上午十一時許至北火車站視察一切至則見車站各栅門緊閉其情狀較前日無甚差異只大門前餘有一人之行道且派有兵士把守站外立而觀者甚少僅有黄包車夫往來蹀中躞汽車馬車亦復甚少大有門前冷落車馬稀之概站内除站長室有人辦事外其餘各室均闃焉無人至往杭州之車客及守候杭州之來客者亦復零落可數車站上堆積如山之行李箱籠昨亦悉數提完所餘有限記者詢站長自杭來車何時可到站長謂請視電報房門首之遲到牌記者告以遲到牌上并無字樣站長云如此則此車何時可來余不能言矣云云 
[㈩㈢開戰後之糧食問題]  
　　米業請維持限價嘉榖堂米業公所昨據米店同業報告以現在江浙開戰地方民食首應維持前因來源稀少市價陡增曾經仁榖堂米業公所議决限制米價常帮高白粳不得超過十五元松江同里帮米高貨不得過十四元次貨遞減秈米限售十二元錄有議案各米店亦照此限價出售從未逾越乃本日南市同里帮經售客嚴某竟將同里米業開出限價每石須十四元五角當經米行公會勸其照限價售開該客不允致未成交查現當人心恐慌之際如此情形跡近壟斷把持破壞限價議案請函米行公會維持限價轉知該帮照限開售等情該公所據函後以南帮同里之米價格向較常帮白爲廉平時每石相去約一元五角之譜次貨便更低廉今當帮高白粳限十五元同里米限十四元係仁榖公所議决應即據情致函該公所等維持限價以維民食云 
　　總商會致米糧公會函上海總商會昨函滬北經售米糧公會云逕啓者保護米船一事前承貴會擬有商請紅十字會保護及由敝會發給通行證兩層辦法當以敝會給證一層諸多困難擬如尊議函請紅十字會設法保護去後茲於本月三日接准紅十字會總辦事處函開頃奉惠函商借紅十字會旗以備運米接濟民食一片熱忱義舉良深欽佩惟時值戰局將開本會紅十字旗懸有禁令不得不謹愼照辦以免意外茲附上譯印條例一紙希即察核俯諒等語到會用特據情奉聞即請查照是荷此致滬北經售米糧公會上海總商會副會長方積蕃 
　　肉食供給將斷文匯報云工部局糧食稽查員今日午後宣稱上海至少於數日内無缺乏糧食之虞一切當然視戰事之久暫是决惟上海居民當知肉食供給恐將完全斷絶今日居户均以節省肉食爲戒按向來此項肉食均仰給於蘇州方面該方面今已成爲戰區來源已絶故工部局現已派人至四鄕覓購連日上海到有外艦多艘致肉食消耗更見增多如果告罄則上海各店尚存有罐頭肉食二百七十箱可供一時之需除肉食外如果蔬等物來源可望不絶云 
　　寳山糧食缺乏之可虞寳山城中自受江浙風雲後水道阻滯米船絶跡各米舖存米現經調查所得約有一百石左右祗敷二十餘日之用因之各紳商異常恐慌於三日午後一時邀請各米商在市公所開會集議僉謂此次戰事恐難倖免亦非一時即能解决而各舖存米祗敷匝月之需危險堪虞公議由各商量力認欵赴滬採辦雇舟運回以備不虞 
[㈩㈣各項關於戰事之雜訊]  
　　無錫人由鎭江繞道乘輪來滬昨日午後無錫有人由鎭江繞道乘江輪來滬據謂火車由寗僅開至蘇州且無一定時刻須不開兵車時方得開客車無錫紳商現在城内佈置甚妥洽與蘇軍約請其駐在城外馬路一帶因從前無錫兵站在城内稅務民現爲保護城内商塲等起見故請其將兵站移至城外火車站至於城内悉由商團與警察等維持秩序並有救火會等相助料理各街巷口均裝木栅以防匪類爲患又預備沙袋等件守城物品城内秩序尚佳某君等由錫乘車赴鎭江及由鎭江乘江輪來滬沿途尚無須護照等但沿途逃難人多慘况可慨昨晚某君仍乘江輪赴鎭然後由鎭返錫云 
　　俄白黨願受雇作戰說大陸報云昨聞俄輪白黨兵士六百人有願受雇作戰之說若輩俱有來福槍機關槍每人月餉需三十元但此訊未能證實亦不能證明有人擬雇用之云 
　　軍事範圍案犯歸警廳長審理淞滬警察廳長陸榮錢近奉松滬何護軍使令飭兼辦松滬戒嚴總司令部軍法官後前日又奉軍使食飭略謂自即日始着廳屬各區署獲送案犯到廳關於軍事範圍應着該廳長兼軍法官提案訊明詳報陸廳長已遵令辦理 
[㈩㈤開戰後關於和平消息]  
　　齊燮元覆盛張電江蘇省敎育會轉盛竹書張仲仁兩先生鑒江電祗悉即派高參謀及趙代表赴滬特覆齊燮元江 
　　浙參謀昨早返杭浙省軍署參謀陳譿奉盧督辦命來滬與蘇浙紳商籌劃緩衝地綫現因前綫已經開釁陳君因於昨日搭早車與顧乃斌君等偕同返杭覆命據陳君臨行語人云余此行任務係專爲與兩省紳耆商議劃緩衝地綫以求逹和平目的乃在滬久候蘇省所派之參謀迄未履約到來而據今日消息前方且已開火是余之任務已告中止不得已惟有歸杭禀告盧督覆命云 
[西報紀兵士戳傷兩車夫]  
　　大晚報云據某咖啡店主人白朗氏言昨夜渠同美軍艦侍役某甲乘車至閘北華界擬往某肉店購肉車過上海大戲院復經三排房屋入華界某馬路路口有作兵士狀者二人持槍守衛初時未加注意迨行過半排房屋作兵士狀者忽從後追趕大喊車稍作爭論一人似官長模樣者即以棍擊車夫車夫乃停車白氏亦下車拉美海軍人員之車夫稍稍拗强亦即停車乃該官長即轉身以槍刺戳其胸部車夫倒地血湧如注復連戳要害處三次繼復轉身以槍柄打白氏之車夫頭部車夫舉手保護復抽指揮刀戳入其腹兩西人見狀乃折回北四川路 
[張君勱講演國内戰爭]  
　　此次東南戰事發生影響所及足成全國騷亂江浙之先遭浩刦尤爲慘憺而一般國民對之舍呼籲和平與挈家逃亂外竟不知己身之天職與國内戰爭之可以免避不可謂非民主國家下之一重要問題國立自治學院特爲此事公開講演第一次講演者係　院院長張君勱講題爲『國内戰事六講』地點即在英界愛文義路八十八號國立自治學院時間定九月八日至十三日每日上午九時至十一時公開講演無論何人均可往聽其講演内容如下「國内戰爭六講」第一何謂内戰㈠戰爭之性質㈡對外戰爭與對内戰爭㈢中國歷史上之内戰第二各國内戰之往事㈠英國革命戰爭㈡美國獨立戰爭㈢法國革命戰爭第三歐美近百年免於内戰之原因第四各國憲法上關於軍事及和戰之規定第五内戰開國際法上之責任問題第六内戰與時局之將來 
[上海總商會宣告休會]  
　　上海縣議事會業經開會半月昨日（六日）因蘇浙兩軍業已開戰由代理議長李味靑發出各議員通告暫行休會原函錄下逕啓者本會於八月二十一日起召集常會迄今適值半個月今閱報載昨日蘇浙兩軍前敵業已開戰本埠在戒嚴區域之内祗得暫行休會俟大局平定後再行召集補開常會半個月合行備函奉逹即希查照爲荷云云 
[總商會爲金法郎案致法使電]  
　　總商會昨因金佛郎案電駐京法使云北京法國公使鑒貴國對於敝國庚子賠欵要求改用金佛郎一案敝國人民因此舉違反約文曾向貴使及貴國議會迭有陳述諒蒙鑒察茲聞敝國政府有容納此項要求之意並承貴國允以緩付賠欵兩年爲報酬此事敝國輿論極端反對即使勉强履行亦將大損威信幸加諒察上海總商會 
[意領事由山海關回滬]  
　　大陸報云意總領事羅西氏已於昨日自山海關回滬領袖領事一職將仍由羅總領事擔任云 
[商團華隊抽出年賽婦女彩賽員]  
　　本埠萬國商團中華隊定於本月六七兩日年賽槍業誌本報其比賽中尚有婦女彩一種專備本國婦女之奪標聞報名至昨（三日）午截止計售出婦女彩一百六十五號當於三日午後在該隊司令部抽代射賽員名號二時告竣至婦女彩比賽課程爲該隊年賽大會中之第一二三四種半課茲將婦女姓名及代射賽員之名號披露於后 
婦女姓名　代射賽員　婦女姓名　代射賽員　婦女姓名　代射賽員洪星垣夫人　章旭東　周德新夫人　鍾文耀鄧袁秀貞女士　汪春淦洪星垣夫人　郝伯陽　王叔平夫人　邊定遠　劉景和夫人　王瑞甫洪星垣夫人　姚良甫　李應南夫人　顧文忠　錢理瀛夫人　洪星垣洪星垣夫人　唐秉春　張鶴隱夫人　陸鈞培　謝佩貞女士　馬伯樂洪星垣夫人　張廷榮李　棣女士　馬毓仁　郝寳羣女士　徐少明陳貞敏女士　宋良才　張　女　士　莊振甫　茅菊芳女士　黄右瑜夏雅常女士　陳良瑜　張　太　太　何楚翹　茅聨芳女士　姜維良蕭正卿女士　陳文龍　沈觀寳夫人　劉景和　陳雨田夫人　陳家祥何秉臣夫人　范松夫　干龍庭夫人　陸振廷　葉逢春夫人　張梓湘何印侯夫人　徐　虎　干靑雲女士　王志仁　李大麟夫人　陳貴生何養昇夫人　王竹卿　吳學元夫人　殷企成　屠開泰夫人　胡學儉袁寳塘夫人　余顯恩　蔡均和夫人　羊秉淸　屠月嬌女士　沈樑才　　謀生奇術君欲費最短時間與最少之學費研究一種神奇不可思議之新法圓光術及神秘的靈子術乎請入本會秘能使君如願以償並速成敎授催眠術學費旣輕成功極易函授面授均保成功索章即寄上海北四川路大德里六弄○神州靈學總會啓 
　　金星人壽保險股份有限公司啓事本公司定於民國十三年十月五日上午十時在上海本總公司開股東臨時會補選職員修改章程及决議其他要件特此登報通告敬請股東諸君屆時蒞會爲荷中華民國十三年九月三日董事會謹啓王誦莊夫人　　　　　蔡愛甯女士　顧正模　陳文龍夫人　朱籌林王本兆夫人　虞伯瑛　馬廷桂夫人　顧文生　陳桂英女士　楊德昌陳松泉夫人　鄺福　　江輔臣夫人　張乃斌　胡舉儉夫人　楊伸綽逃釗　夫人　周名揚　謝仲譁夫人　陳志祥　陳宏潔女士　楊文卿王臯孫夫人　　榮堦　方月珍女士　顧正模　陸子淵夫人　陳雨田王　峯夫人　江輔臣　陳鑑壽夫人　章旭東　徐少明夫人　鍾燮章王德明夫人　孫子義　郝伯陽夫人　宋雲奇　徐少明夫人　鄭仰箎黄菊生夫人　劉桂棠　黄春蓀夫人　屠也香　周光業夫人　童文藻黄翠珍女士　余文惠　夏子輝夫人　張廷桂　張興之夫人　錢理瀛袁貞耀夫人　　雷同　夏子輝夫人　胡卓田　周安賢夫人　朱礎成崇棣華夫人　孫文賢　夏　聨女士　鄺福龍　周乃蟾女士　顧晋康陳家祥夫人　周夢賢　孫子臯夫人　姚夢庭　張靜之夫人　鄭應時姚瑾章女士　黄自强　孫寳霞女士　陳益滋　張靜之夫人　陸子淵　慕貞女士　崇棣華　陳袁良如女士韋純曾　金舜夫夫人　韋純曾周德新夫人　　庭輝　袁永康夫人　王德明　金舜夫夫人　鮑咸鏘鮑咸鏘夫人　顧潤身　王淑貞女士　汪士明　陳佩芸女士　何楚翹鮑咸鏘夫人　葉逢春　王淑英女士　黄有瑜　錢恂如夫人　王伯笙郝伯閣夫人　李輔政　黄國華夫人　陳升階　錢谷馨夫人　陳紹麟蔣郇美女士　趙勇昭　童賽英女士　王嶽峯　錢子勛夫人　盛少鳴王郇英女士　張鑑淸　陳賢庭夫人　邵棟臣　陸振廷夫人　黄國華沈郇華女士　蔡均和　殷企成夫人　干庭輝　洪福英女士　王乃强姚維宏夫人　劉春洲　朱侯琴女士　劉桂棠　盛少鳴夫人　陳時俠余顯恩夫人　屠宏勳　陳邦耀夫人　夏子輝　黄巧英女士　嚴韻笙胡筠秋夫人　金舜夫　王嘉祥夫人　王者香　戴采寳女士　陳華楚胡娟娟女士　吳潤身　袁志鴻夫人　周信棣　徐通浩夫人　周信棣吳潤身夫人　周日善　陳綺　女士　翁樂　　徐　　夫人　　　　吳鳳瑛女士　黄菊生　袁瑜貞女士　沈樣才　沈維楚夫人　王志仁吳鳳珠女士　王者香　袁瑶貞女士　錢理瀛　史九豐夫人　莊悅如朱秀娟女士　楊伸綽　錢理論女士　王瑞甫　徐通源夫人　姚崇德何鹿山夫人　沙兆昌　俞逸仙女士　王乃强　徐通湘夫人　陳紹麟何曄南女士　程漁舟　俞逸仙女士　鮑九思　徐通海夫人　顧　琅童妙英女士　張靜之　周瑶琴女士　茅漢卿　張廷榮夫人　徐芹香張芙伯夫人　羊秉淸　胡卓田夫人　馬伯　　張廷榮夫人　程漁舟張恩英女士　李應南　胡卓田夫人　　樸棠歐陽錫麟夫人　王維吉王佐禹夫人　李輔政　徐悌嵩夫人　徐　虎　陳慶華夫人　邵棟臣王衍慶夫人　王嶽峯　陳迎童女士　陳如松　周智卿夫人　朱勵公童瑞英女士　姚萼庭　孫廷栻夫人　洪君益　周妙容女士　王嘉祥莊悅如夫人　李玉書　鄭經綸夫人　戴兆龍　徐信孚夫人　徐侗夫祝惠英女士　張延祥　范松夫夫人　沈觀寳　孫梅仙夫人　陳成能陳景塘夫人　周冰心　范潤生夫人　王孝章　陳領鳳女士　張金德陳妙長女士　周光業　周冰心夫人　朱晋康　陶祖陰夫人　饒宗漢童彭英女士　施善雲　周和貞女士　何豫初　干蘭芬女士　胡卓同王迪民夫人　王衍慶　陳如松夫人　饒宗漢　干惠芬女士　黄少安 
[秋丁祀孔昨日演祭]  
　　本月五日（即今日）爲秋丁祀孔之期預由縣知事公署令行欵産處謹敬預備並分委各執事員以便届時伺應致祭昨日下午三時各執事員循例舉行演祭充由灑掃局董飭令夫役打掃潔凈演祭者共到紳學界同人三十餘人攝官爲賈叔香郁子封華琴珊通贊曹頌孚正引金松甫分引曹肅雲朱鏡淸讀祝范麟書迨演祭畢已五時矣 
[公共公廨訊案彚錄]  
　　昨日公共公廨訊理之民事公案併誌於下㈠永　瀛記延朱樹楨律師訴俞鏡新欠欵案堂諭案登報傳示被告仍不到案原告呈堂簿據屬實應准予缺席判决着被告償還原告洋一百五十元並負堂費㈠協泰本行訴陳煥章欠貨洋案堂諭准予改期㈠李桐茂訴黄蘭卿欠貨欵案堂諭准予具結出外趕緊償還　告判决之欵如仍違延再行提案押追㈠通惠銀行延樊克令律師訴趕志芳欠銀案堂諭被告因病呈騐醫方聲請改期照准㈠裕經號延許理律師訴方信根欠貨欵案被告延羅傑律師請求破産堂諭准給諭被告照原告請求狀辦理諭派本廨理賬員薛邁羅調食淸理具報核訊 
[誌謝]  
　　昨承大世界惠贈八月份游劵二十紙謝謝 
來函 
[上海縣敎育局來函]  
　　敬啓者日昨（九月四日）載有縣敎育局遷入天后宮辦事一節並非事實誠恐傳聲失實特此聲明上海縣敎育局謹啓九月四日 
[寳山縣地方欵産管理處來函]  
　　逕啓者頃閱本日貴阖本埠新聞載寳山籌墊欵項一節查蔡君責在保管統由縣會主持並無塾借情事想係傳聞之誤合亟函請更正以符事實專頌撰安寳山縣地方欵産管理處啓九月四日商業市况 
[洋厘平定]  
　　昨日洋厘早市七錢三分六厘五午市跌一厘半收盤爲七錢三分五與前日同正金售出洋二十餘萬其他銀行仍少出入戰事雖動人心尚覺安定市况如前無甚更變進出口仍稀祗寗波去洋十萬左右聞姚花年成豐　甬埠動用頗旺云 
[銀拆稍緊]  
　　昨日銀拆早市三錢六午市一錢五較前日漲起二錢劃頭緊急初劃七錢人心皇持探其原因爲各銀行做出之押欵抵押品恐遭兵災須加保兵險市場不明瞭其中細底錢業一部份欲贖取押欵市况驟起恐慌後有錢業董事對衆演說始覺明白劃頭漸小至三錢五出口計滙豐正金裝天津寳銀各三十萬兩美豐裝福州寳銀五萬兩云 
[上海銀行國内滙兌行市報告]  
　　昨日京津無電到滬漢電益趨緊急昨日掛牌又跌到一千○○三兩較前日又跌去二兩漢埠銀根甚爲緊急一上比期外帮有銀四百餘萬到期無力歸處要求銀行照轉一比希望本期歸償但江浙戰事實現申票更無售户預料該埠金融問題非一時所能解决也 
[英美日匯市]  
　　倫敦昨倫敦大條銀價近遠回均縮一二五辦士計近遠期掛三十四辦士三一二五滙兌市英美詄二分計四元四角七分二五日英勿動計一先令十辦士 
　　紐約紐約銀行跌二五計六角八分半滙兌市美英跌一分一二五計四元四角七分半日美漲二五計四十一元二角五 
　　神户神户匯市午前來電日美賣價高零六二五計四十一元一二五買價漲零六二五計四十一元二五正午來電日美賣價四十一元零六二五跌零六二五買價四十一元一二五跌一二五午後來電不動日英午前賣價一先令十辦士漲零六二五買價亦高零二五計一先令十辦士零六二五正午來電賣價漲三十二分之一計一先令十辦士三十二分之一買價漲零六二五計一先今十辦士一二五午後市價不動 
[外匯復堅]  
　　昨日星期四九時先令開出弗動餘若匯小七五掛二百二十七羅比法滙大十五法郎掛一千三百八十法郎美滙小二五掛七十三元七角半香滙小一二五掛七十二兩二錢五分新匯小五錢掛七十一兩二錢五惟東滙弗動各滙内盤市况轉俏計銀行賣出十二月份先令價三先令三辦士九三七五買進三先令四辦士零六二五又賣出十二月份美滙價七十四元六二五買進七十四元七五又賣出十二月份東滙五錢買進五錢四分八七五嗣後進東匯者甚多故價較前見緊惟英美甚淸價則亦隨便計銀行賣出十二月份先令價三先令三辦士七五買進三先令四辦士零六二五又賣出十二月份美匯七十四元五角買進七十四元六二五又賣出十二月份東滙價五錢五分二五買進五錢五分至收盤時銀行賣出十二月份先令價計三先令三辦士九三七五買進三先令四辦士又賣出十二月份美滙價七十四元六二五買進七十四元七五又賣出十二月份東滙價五錢五分一八七五買進五錢五分上午成交數甚多計有住友銀行賣出十二月份東滙十萬元價爲五錢五分二五又賣出二十萬元價爲爲五錢五分又台灣銀行賣出二十萬元價爲五錢五分二五又正金銀行賣出廿萬價爲五錢五又賣出二十萬價五錢五分二五共約有百餘萬之譜午後市况略平東滙較軟計銀行賣出十二月份先令價三先令三辦士九三七五買進三先令四辦士又賣出十二月份美匯價七十四元五角買進七十四元七五又賣出十二月份東滙價五錢五分一八七五買進五錢五嗣後計銀行賣出十二月份先令價三先令三辦士八七五買進三先令四辦士又賣出十二月份美滙價七十四元六二五買進七十四元七五又賣出十二月份東滙五錢五分一二五買進五錢五分云 
[標金轉漲]  
　　昨日星期四大條銀來電近遠期各縮一二五均掛三十四辦士三一二一十月份標金毛盤較上日漲銀行一兩先令揭曉時金價爲二百六十七兩八錢市而復見好緣銀行交易頗多價亦較漲是以人心回俏計最小價爲二百六十七兩七錢後進户頗衆金價漸步漲至二百七十二兩二錢（爲全市之最高價）收盤價回小數錢爲二百六十九兩五錢烚赤交易仍淸計做開三百二十五兩較上日又續小五錢九月份登賬價格爲二百七十一兩十月份二百七十兩補水爲二百七十四兩午後標金毛盤價爲二百六十九兩四錢先令揭曉時爲二百六十七兩二錢人心平定市况亦穩交易較上午爲淸收盤價爲二百六十九兩一錢較上日收盤漲銀一兩九錢全市最高低相差爲二兩五錢 
[外幣大致疲軟]  
　　昨日各項外幣市况愈形寂寞其原因大致上於江浙現已開火故中外人心虚弱大都無意營業所致花旗票買價計一元八角二分新加坡票爲九角五分半香港票買九角七分二厘較之前日市價各跌五厘老頭票退去三厘價買七角五分餘票進出兩鮮價仍未動 
[公債略見回漲]  
　　昨日各項公債市况益形呆滯後市因各經紀人對於委託人之追證金不能收齊故經大會議决專做上午一市停止下午交易以維市面而免危險綜觀場内賣氣已較减少故帀價除七長九月份期貨繼續下落外其餘大致回高經過情一菜分述於下 
　　金融金融大票現貨祗開出一盤價七十一元四角較前日漲起一元四角九月期開盤七十二元漸即小至七十一元四角此後受主尚多價又步見回高最後價七十一元九角比前日好起一元一角十月期（除息）成交價上落不定最後計七十元零八角比前日回高一元四角 
　　整六整六現貨開盤五十九元其後受主尚多價格步漲最後價五十九元九角比前日計大三元九角期貨進出非常淸淡九月期交易價由五十八元五角高至五十八元七角十月期只做出一盤價計六十元零七角較前日最後價各回高二元 
　　七長七長現貨仍無市面九月份期貨開盤五十元漸即抬高半元比前日計小七角此後進出兩鮮價無變化十月期買户尚多交易價由五十二元八角高至五十三元五角較前日漲起一元 
　　九六公債九六公債賣户已减開盤價即高至十八元半其後進出雖稀而市情穩固最後價十八元八角較前日回上一元八角餘外各票仍無開出 
[紗花連疲]  
　　現紗昨星期四現紗交易更見淸淡四川帮進二十支人鐘四十包十支大發二十五包其他若雲南廣東寧波江西汕頭等帮買去中日各紗六七十包行情小二錢五分左右鴻裕廠開出十支寳鼎三十包扣們價一百六十四兩五錢此外市上所做開本紗僅大發一牌十六支價爲一百七十一兩五錢十支價爲一百六十四兩日紗四牌計二十支水月價一百八十三兩二錢五分十六支水月一百七十四兩十六支豐年一百七十五兩十六支日光一百七十二兩 
　　期紗紗布交易所人鐘標準前市以江浙確已開戰人心因見恐慌價格益趨疲軟而市氣頗見呆滯成交極鮮後市以日商多頭轉賣價格又小各月期最高價爲九月期之一百六十三兩八錢較上日高峯小一兩最低價爲一月期之一百五十八兩較上日低價小四錢二所共成交一萬二千五百○五包較上日少二千四百三十五包計紗布交易所成交一萬○六百包物品交易所成交一千九百○五包 
　　現花市上做開現貨姚花一千包價四十四兩六錢日商横濱帮及廣帮各進五百包棧交火機花三百包價三十九兩日信買進十月份送廠又永美豐買進現貨棧交通州花一百包價四十二兩 
　　期花紗布交易所通花標準前市因人心關係市氣見疲新交易極少成交跌二三錢後市亦因日商多頭了結價格益軟近期跌二三錢遠期有跌四五錢各月期最高價爲秘月期之四十一兩九錢較上日小四錢最低價爲一月期之三十七兩九錢較上日低價小六錢五分二所共成交三萬一千六百擔較上日多二千三百担計紗布交易所成交二萬八千六百担棉業交易所成交三千担 
　　昨晨紐約來電謂紐鄂倫芬納估計美棉生産爲百分之五十九又七收獲總額爲一千二百八十九萬包較上次估計增五十一萬四千包云 
[英美日印棉市]  
　　昨晨紐約來電謂該處原棉市况先因南方商人抛賣而疲後以業中人買進及新棉估計利於多頭而漲各高一厘餘金洋計現貨價爲二角五分八釐金洋漲一釐五毫十月期價爲二角四分五釐三毫漲一釐三毫十二月期價爲二角四分二釐二毫金洋漲一釐七毫一月期價爲二角四分一厘五毫金洋漲一厘三毫三月期價爲二角四分三厘八毫金洋漲六毫五月期價爲二角四分五厘七毫金洋漲一厘一毫十月期最高價爲二角四分六厘三毫金洋跌五毫最低價爲二角四分三厘金洋跌一厘同時利物浦棉電見跌計米得林現貨價爲十五便士又二十八跌百分之二十八便士十月期價爲十三便士又八十八跌百分之十三便士一月期價爲十三便士又六十八跌百分之十三便士孟買停市故未有電來同時大阪現紗電訊見漲計二十支藍魚價爲三百四十八元與上日同二十支紅財神價爲三百三十五元漲三元十六支福島價爲三百十七元漲三元十六支三馬價爲三百十五元漲三元三品期紗前後市逐盤見小各月期最高價爲三百三十三元八角較上日小三角最低價爲三月期之二百九十二元九角較上日低價小一元五角 
[大阪品買氣漸疲（四日大阪電）]  
　　三品市塲近因現貨生産减少買方看漲搜買頗力故近期貨大抵仍趨漲風惟遠近期價格相差頗鉅美棉行市亦疲至第二盤買氣頓减至棉紗生産减少原因由於天旱過久電力不足一至九月必漸次增加而中國方面則由時局關係輸出銳減勢必惹起出産過剩故三品前途殊未可樂觀 
[大阪紗市閑散（四日大阪電）]  
　　棉紗現貨市况内需方面雖有幾分買氣輸出帮則袖手旁觀定期市塲亦極呆滯交易淸淡行情不動中等二十支現貨叫價爲三百三十八元 
　　鐘紡　　　　十二支　　　　三一三○○　　紫鳳　　　　八十支　　　　八二八○○ 
[大阪布市沉寂（四日大阪電）]  
　　棉市布况交易全行停頓市中人氣亦極疲軟 
[粉市平定]  
　　昨日粉市似呈平定狀態上午交易所開盤期現兩價回漲甚微嗣因營口帮動辦現期粉計有二分之漲度遠期因銀根關係回漲祗有數釐十一月份祗開一盤價爲一兩九錢六較前日跌二厘半午後開盤後因天津與營口兩帮各辦進期現粉數千包價仍堅挺十一月份午後未開十月份亦少做兩盤結果因賣方補空現期價爲一兩八錢八分較前日漲一分二五九月份爲一兩九錢四分半較漲一分十月份爲一兩九錢七分較漲一分半標準粉成交上午十一萬包下午十二萬七千包共計二十三萬七千包麵粉出口計由三井洋行交裝嵩山丸輪船運往香港兵船牌五千包北帮交裝順天輪船運往威海衛兵船一千包聞市場將於必要時擬停拍以待時局之平靖云 
[絲市仍淡]  
　　昨日洋莊絲市依然淸淡因歐美市場各絲行市疲滯兼以滬埠絲滙昨又故長以致美法各洋行進胃仍懈而華商方面則以戰事啓釁無意談交是以廠白黄絲經絶無去路僅八繭灰經美法等莊尚有需要計山信孚連納愼餘三行購成上中等貨一百三十八包而絲價仍屬平疲 
[横濱絲市穩定（四日横濱電）]  
　　生絲現貨商號帮雖停止採辦輸出帮如江商日本棉花生絲公司等均有進意行情漲起二三十元 
　　絲屑市况歐洲帮開始活動買氣稍形暢逹交易大有進步行情亦有起色 
[茶市淸淡]  
　　昨日星期四本埠洋莊茶市仍趨淸淡惟路莊珍眉一項交易仍頗爲暢旺珍眉成交六百四十九箱婺源段莘之商莊貨售盤八十一兩五錢屯溪深渡等路之貨售盤自五十四兩至六十一兩市盤較前日雖無漲跌然趨勢仍頗堅挺貢熙市而平穩蝦目珠茶同孚洋行略有進胃成交二百九十一箱路莊貨售盤五十二兩土莊貨售盤三十三四兩市價較前略爲見跌針眉秀眉等貨均無大宗成交祁門温州紅茶僅由同孚天裕等行買進一百六十二箱祁紅售盤自三十七兩至四十一兩二錢五分温紅售盤二十六兩較前尚無漲跌云 
 
 
 

Page 16

 
 
1;第一萬八千五百零七號;中華民國十三年 西曆一千九百二十四年九月五號
星期五 * *   
 
 

Page 17

 
 
1;第一萬八千五百零七號;中華民國十三年 西曆一千九百二十四年九月五號
星期五 * *常識 
常談 
[國内無義戰] [  覺]  
　　國家養兵所以禦外侮非爲一二人禍國殃民之利器也是故國内之戰内亂而已非戰也故曰無義戰 
　　且世界方想望和平凡好戰者皆可責之以非義况在國内今者齊盧之衅雖經江浙人士之奔走調停而竟出於戰江浙負齊盧乎齊盧負江浙乎 
　　江浙人不欲戰而齊盧竟戰齊盧之戰非江浙之戰也是無論其孰勝孰敗亦齊盧之勝敗非江浙之勝敗也然而齊盧之勝敗雖非江浙之勝敗而江浙人民之痛苦則爲齊盧所造成之痛苦我江浙人民永誌之勿忘 
經濟 
[節捲煙費爲子女學費之實證] [  淸華]  
　　予友陶君理齋鎭江人也十年前在交際塲中染成捲烟之癖晝夜不去口逐月耗費約需十元嗣後有人在該縣提倡不吸捲烟會於是立志戒除但初戒癮時覺身體不爽無可消遣便嚼鹽橄欖一二枚如是一月餘約啖鹽橄欖二三觔烟癮驟然不來身體亦回復原狀矣其妻周夫人有賢聲克勤克儉每月提出捲因之資以十元儲蓄生息過三四年已積至五百餘元今暑假時其子啓嵩在中學卒業投考滬上某大學得以錄取陶君爲學費增加力有不逮意欲改圖典業嗣爲夫人偵悉隨出示儲欵動用二百元預備開學時令其子赴申就學故鄰里親族莫不稱羨 
　　嗟呼捲兩之消耗日積月累便是一筆大宗鉅欵吾人固不可以不節苟能立志勿染積儲此項培養子女學費非特節省經費　爲家庭之模範也（乙種酬） 
衛生 
[學校中體育敎育之要點二] [  鳳賓]  
　　（三）體育必須與智育德育羣育並進昔年有體操學校專重體育不顧其他一日余過其門見校外有爭鬬詢之乃知某學生以細故飽車夫以老拳越數日該校風潮起矣聞其原因起於學生食膳時怒氣加於庖丁碗盞盆碟悉被敲毁夫學校中徒重膂力而忽於智羣德三育之栽培必致毆人毁物之事層出不窮毆人在民國法律上有處分毁物亦須賠償損失犯之者殊爲愚極且於道德方面顯然缺乏涵養而於羣育更無人我相安之道故敎授體育者宜時常注意四育之並進蓋此四者猶桌之有四足屋之有四柱缺一不可也 
　　（四）敎授體育者宜使學生明曉平均發逹之必要人不能徒求腦力之充足而忽於四肢軀幹全體必須得均等發展之機會設或偏面發展即使不成廢人亦有脊柱偏彎之弊全體平均發逹乃能得眞正健康推而至於四育平均發逹方可成一眞正完人個人旣須平均發逹團體亦然故學校中宜實行善及運動使全體學生天天練習體操或運動諸術此項練習與大力運動不同大力運動祗求栽培少數學生使其擅長一藝可爲體育之表率或備甲校與乙校競技時之用余於二種運動時常質問於腦中孰爲重要而覺今日體育孱弱之社會不得不注重於普及運動栽培大力非不重要但不合法者流弊頗多與其少數人得大力不如全體學生人人修習一種或數種必需的和緩運動使其身心調和筋骨强健之爲愈也 
道德 
[好兒童] [  趙石屏]  
　　予前日因事至街坊購物途遇一女孩年方六七歲手持一瓶中貯醬油見街上店肆之熱閙東張西望偶不經心足蹈於西瓜皮上滑而仆地時手中之瓶已碎爲數十塊矣女孩爬起後哭泣而去此時適有一羣兒童呼奔而來見女孩打破油瓶均拊掌大笑内有一童俯而拾之羣童曰拾之何爲我等盍速去觀變戲法遲則恐不及矣拾碎片之童曰碎片遺於地上大不利於赤脚之行人汝等先去我拾完再來予在道旁覩斯狀聆斯言爲之贊嘆不止（乙種酬） 
法制 
[妨害飲料水者注意] [  朱痴鶯]  
　　内地居民之飲水無一不取給於井水河流夏秋之交尤以河流爲公衆紛繁之需要若茶寮酒肆若商店菜館晨夕所供無非河水則對此公共需用之河流應如何保持淸潔以重衛生固不待言乃垃圾之傾棄棄諸河死畜之抛擲擲諸河一切污穢不潔物之洗滌滌諸河一若河流爲叢垢納污之處故居民亦熟視無睹從未聞經以衆之注意而加以取締與禁止雖屬人民之缺乏常識殆亦未知法律妨害飲料水有科罰之規定也按新刑律第二百九十八條載以有害衛生之物混入供人所飲之凈水内者處四等以下有期徒刑或拘役其所以如此科罪者以污穢河流不第妨害水形直是變更水質足使污穢所生之結果令他人逹於不能飲用之程度按此刑罰誰曰不宜所以余甚願内地居民之加以注意焉（乙種酬） 
科學 
[人體之化學分析] [  金仁]  
　　人體由先天之造成飲食之供給用化學分析檢視全體必不知人體構造之成分茲將研究所得略述一二 
　　人體之化學原質人體之成分中其異物質之單體號曰化學原質重要者凡十四炭（C）氱（O）氫（H）　（N）硫（S）憐（P）氞（GI）氟（F）鉀（K）鈉（Ma）麫（Ca）鎂（Mg）鐵（Fe）錳（Mn）是也 
　　由此單體存乎體中遂互成種種之化合物大别之有機化合物無機化合物二類是也 
　　甲有機化合物大抵爲炭氱氫　四種原質之化合物别之可得三種 
　　㈠蛋白質由炭氱氫　四原質之化合而成人體除毛髮爪齒而外皆含此質詳述分之又可得三種一槳液之蛋白質血液中含有之 
　　二筋肉素爲筯肉之主要成分人死後立變硬固 
　　三乾酷素大抵於乳汁中含有此分 
　　㈡脂肪由炭氱氫三原質之化合物而成大都於脂肪細胞中含之在筋肉及皮膚之最下層 
　　㈢含水炭素山炭氱氫三原質之化合而成大都含於血液筋肉以及大部分之内臟中 
　　乙無機化合物在抵爲硫燐　氟鉀鈉鈣鎂鐵錳等之化合物别之可分六種 
　　㈠水人體主要成分之一也體重中四之三爲水分 
　　㈡　氣鹽類人體各部中皆有之（食鹽鉀鹽等均屬此） 
　　㈢炭酸鹽類人體之骨骼及齒中含有此質最多（炭酸鉀炭酸鈉等均屬此） 
　　㈣燐酸鹽類亦人體之骨骼及齒中之主要成分（燐酸鉀燐酸鈉均屬此） 
　　㈤鹽酸人體中胃液内之主要成分助食物消化之利器 
　　㈥硫酸類鐵鹽類氟化鈣此三種在人體中非主要之成分（乙種酬） 
敎育 
[童子軍須習游泳（一）] [  陳卓人]  
　　氣候和暖的時候是練習游泳最好的機會大凡初學的人不能久居水中爲了心理作用許多人怕下水去但是一旦嘗試之後第二次即非難事了初步練習當然不免膽怯身不由主極易下沉稍久接漸知如何鎭靜如何行動泳游一術進步遂速惡習游泳的人往往托詞說「泳游毫無利益而且對於我的職業更無關係何必費時失事何苦自去冒險練習」平常人都好沐浴假使將沐浴同游泳合作一起豈不是更有趣味嗎所以西方人最喜而浴我們曷不效法呢 
　　游泳不僅是有興味而且有實用倘使你不能游泳而貿然去加入賽船或駕駛玩耍是很不安穩的事偶一不愼船身傾覆在能游泳的人無非視爲常事如同遊戲不售游泳的人若無旁人及時施救即遭溺斃　進論之或有人失足水中行將淹死能游泳者見之便立刻躍入水中救人一命如不善游泳雖具有勇敢之心躍入施救亦徒然隕命於事無濟或僅呆立岸邊束手無策眼看其在水中亂動呼號以致不救這是旁觀者的罪過故童子軍平日須先準備以便及時助人（乙種酬） 
雜錄 
[威爾遜Woodrow　Wilson成功之五大原因] [  欽明]  
　　㈠規律（Sydtem）所有一切執行或委辦事件每先一日製成表册限定分鐘數目繼續行之通過其個人所不欲之細目如以鋼鐵堅縛之然氏之特别成功者即藉此規律限制如大桅之有支索不致令彼與其職務成碎片也 
　　㈡食物每日氏自加減其量選擇曾經科學及經騐兩法証明合於彼的特别需要物品徵求近世名人忠告之關於食品問題及適宜食物 
　　㈢運動氏以户外運動爲彼日課之一部運用腦筋之餘濟以運用肺臟及筋力以　和之如值公務不甚忙碌時常潛往鄕村領略天地無量之大觀以及有力之原料淸其腦而靜其心 
　　㈣睡眠氏之睡眠皆合於彼的天性所必要並得酣熟氏從不以社會交際及專門職務懸諸睡時之腦中致成假睡故當其在睡中幾忘其身爲總統負一國之重任也 
　　㈤休息（Relaxation）氏常養成一暫息之習慣縱在最緊急事務中彼能時作時輟時或往晤有名之滑稽家一聆良好諧談時或閱讀狂放不實與夫迷惑童稚之偵探小說時或獨自逃出白宮至一可以暫停總統職務之地藉爲休息然氏的心神則極淸明時或缷其仔肩於辦公室停止辦公在外遊戲並遺忘之 
　　右爲在美時譯錄雜記中者溽暑蒸人偶翻萬册復寫一篇庸言庸行或亦爲讀者所樂聞也（乙種酬） 
 
 
 

Page 18

 
 
1;第一萬八千五百零七號;中華民國十三年 西曆一千九百二十四年九月五號
星期五 * *   
 
 

Page 19

 
 
1;第一萬八千五百零七號;中華民國十三年 西曆一千九百二十四年九月五號
星期五 * *　　本埠增刊 
[馬逹手電燈之發行]  
　　勞合路南京路口聨益貿易公司發售之馬逹手電燈乃一種不用乾電自行生電之手電燈隨身携帶異常便利頗受社會之歡迎茲又有大批到申式樣較前更爲新奇靈巧在廉價期内每隻仍售洋四元九角半云 
[泰豐趕製月餅]  
　　南京路泰豐公司所出之各種餅乾罐頭食物等銷路甚旺近一星期受江浙風雲之變動該公司貨品各界備作乾糧經理王拔如飭廠中日夜趕製月餅又值令節可供饋贈之用云 
[疋頭花邊之新貨]  
　　先施公司疋頭部自每元一件衣料發售後購者滿意現又到印花緞絲條冲北帆及各種應時衣料一大批仍照一元一件又加闊門面絲條蓆法每尺原價四角減沽二角絲條法蘭絨原價每尺四角四分减沽每尺二角惟貨無多 
　　先施新二樓花邊部所售之新式拷花緞邊每疋六碼莊原價三元七角半减沽二元七角半寳鴨穿蓮緞帶邊每疋六碼莊原價三元减沽二元二角半球折緞帶邊每疋六碼莊原價三元減沽二元五角銀緞邊砂價每疋八角半减沽六角五分竹紗邊每疋十二碼莊原價九角半減沽七角半絲光紗邊每疋六碼莊原價七角半減沽四角十二碼莊牙口絲邊原價每疋一元减沽五角六碼莊銀皮邊原價每疋三角减沽二角又緞帶部七號緞帶每疋十八碼莊原價一元二角半减沾五角十八碼莊三號緞帶每疋原價一元七角半减沽七角五分十八碼莊什色緞帶每疋原價二元七角半減沽九角五分三打莊三五牌白銅軋鈕每板三打原價一角半减沽一角貓牌白銅軋鈕每板原價一角二分減沽九分云 
[食品與烟草盒到滬]  
　　永安公司食物部新由外洋運來上等餅乾二百餘種定價甚低又歐美糖菓百餘種并有美麗錦匣裝成以便各界在中秋節作爲贈送禮品 
　　又烟草部特式上等海瑪香烟咀照碼八折各種蜜蠟香烟咀照碼八折洋漆香烟盒原價四角半减沽一角半銅畫片烟盒原價五角减沽三角半點星插心烟盒原價七角半减沽五角半各式板烟斗原價一元减沽六角半二百支莊愛時牌香烟每盒减沽一元一角一百支莊飛妹牌郎地釐雪茄每盒减沽一元六角一百支莊玫瑰牌雪茄每盒一元 
[毛線布木棉花同售]  
　　抛球塲華彰號新到廣東毛線布每疋足長六丈二尺祗售七元五角至八元二角另有小疋長一丈二尺五寸每疋一元五角上等木棉花每磅六角大帮蜂房牌毛絨線顔色均備每磅二元六角常靑灰色毛嗶嘰單幅每尺三角八分德國一磅莊二十四小時熱水瓶每只八角並售廣東關遜伯醫生監製女子玉露丹男子固本丹每瓶一元二角云 
[内衣公司秋季减價]  
　　南京路中國内衣織布廠發行所之ＡＢＣ牌新式内衣備受歐迎現該廠又新出秋季内衣多種花式齊備茲趁秋季减價期内（九月一號起三星期）并將底貨照碼六折云 
[出版界消息]  
　　最小報第一八一號爲債務號今日出版内容小說有海鳴之「炸彈式的負債者」紅蕉之「包討債的方法」枕綠之「賢妻手中的銀摺」均刻意經營之作雜著有瘦鵑之「我的債」自述其兒女債風流價筆墨債小靑之「科南道爾軼話」西神之「玉晚香簃苦語」報癖之「還賬賦」卓呆之歪詩等均有精彩郵索附郵票二分即寄一份若附郵票一角五分可得三十份以資推銷每份並附贈良晨樣子該報發行所爲上海南市新碼頭裏良晨好友社云 
　　金鋼鑽報出版迄今已有一年頗受歡迎現從一百零一期起掉換新印刷所對於排版印刷刻意革新取材極嚴現招請外埠分銷處利益優厚外埠愛讀小報者可向南市王家碼頭該報社接洽云 
[賈克哥根主演新明將開演]  
　　卡爾登影戲院最近又租得美國國家第一影片公司之出品由著名童伶賈克哥根主演之『孤兒苦遇』"OliverTwist"一片其劇情以著名小說家却爾司迭更司所著之"Oliver　Twist"（此書已由林琴南先生譯爲中文說部譯曰「賊史」由商務印書館出版）爲藍本由童伶賈克哥根飾倭利佛忒威斯忒郎却乃（Lon　Chaney）以善化裝聞）飾小竊首領法金令片共八本精彩極多對於描摹倫敦之社會情形及卑田院之管理不善活現幕上焉 
　　英倫某城有卑田院者院中多女工終日爲人洗衣主其事之婦人兇悍異常工人中有呼苦者即以足蹴之有老者因疲極而仆地婦即以水灌之其兇悍於此可見矣一日院中有産婦名安尼史者臥於床席呻吟多時兒産面婦死此兒何人蓋即此片中之主要人物倭利物忒威斯忒也倭利物旣失依恃及年長即作工於卑田院中爲劈麻之役院中主事爲村中之小吏本勃爾善媚上而欺下一日本勃爾至院察視適倭利佛持物自外入誤撞之本勃爾即厲聲斥之卑田院中羣兒之工作也其代價爲每日稀粥三碗故諸兒皆瘠瘦是日本勃爾斥倭利物後中有一童曰今日苟不得飽者我將生啖之兒矣於是羣兒大駭相率推舉發言之人要求主事者少增其漿倭利物適得主關入晚及循例應得之漿已罄諸兒皆目矚倭利佛倭利物乃挺身而前乞司杓者略增司杓者匪特不給反以足蹴之羣兒默然當是時也本勃爾亦在旁見之即奔赴院中院中董事方聚會議本勃爾乃以詳情告之董事大奇齊赴餐室董事長林木金詢聞倭利物曾否要求增漿倭利物年幼無知直言不諱遂被囚於暗室中明日卑　　倭利佛（賈克哥根飾）爲諸兒乞增漿司杓者怒時之神氣（本館製版） 
　新片「孤兒孤遇」之一幕 
田院門首貼一字條謂無論何人能領倭利物去爲　徒者當以金五鎊予之有蘇阿白雷者業製槥經院門願領倭利物董事長允之於是倭利佛乃隨蘇阿白雷去 
　　蘇阿白雷家先有哪亞克來波兒者其情人曰加洛德見倭利佛至妒之知其出自卑田院也則辱笑之一日倭利佛方擦地哪亞譏言又起倭利佛不耐以濕布擲之哪亞倒會蘇阿白雷入室禁倭利佛於煤室中室小而無光入夜倭利佛不能成寐見室中有鐵鍊一乃緣鍊而上鍊上爲一大蓋蓋啓即通行道於是倭利佛乃星夜逸出其身畔祗有食餘之麫包一方耳淸晨有馬車一輛過其地車中坐一貴官倭利佛見之乃逐車而奔且在車後作翻觔斗戲以喜貴官冀得錢以購食孰知貴官不給分文倭利佛乃燠喪坐於途次有雅克者又名靈物小竊之流也行經其地乃借之至法金家法金者一老而竊者也家中留養兒童多人居於陋巷之中日出竊人素巾以爲常倭利佛旣至雅克等乃授以竊術一日倭利佛與立却·靈物·三人同出行竊矣行至一書肆門首見一老者方立而觀書立却靈物乃上前施技旣得巾仍前走老者嗽索素巾不得返身而視倭利物適立其背後見此情形而大駭因駭而狂奔因奔而人皆疑其爲行竊遂捉將官裏去開審之日失素巾之老者白郎洛至書肆主人亦到堂作證謂竊素巾者非倭利佛實爲其他二兒已先倭利佛逸去矣白郎洛並願帶此兒歸官乃承其領去倭利佛之被誣行竊也身爱重傷白郎洛乃爲之醫治又命家人貝德盪看之護之且爲之製新衣一襲一如己出倭利佛傷勢旣愈御之而行於室中倭利佛之衣食起居生平以來素無人加意及之此時反衣食無愁居於華厦之中蓋爲其生平之第一次矣某日白郎洛與其友格林威格併座談心格林威格曰此兒殊不可輕信白郎洛無法辯之乃召倭利物至授以書籍數本及五金鎊之票一紙合倭利物還之書肆且向格林威格曰我决其十五分鐘必回 
　　法金之失倭利佛也也能捨之開審之曰令南施向探消息南施至而至堂已散惟聞人云倭利佛已歸白郎洛家矣倭利佛之出自白郎洛家也適爲别爾及南施見南施乃上前携倭利佛曰弟何一出不歸也倭利佛一見即狂呼路人頓聚南施乃僞謂衆曰彼爲我弟一出不歸阿母望之久矣羣皆信以眞反責兒之不應逃别爾乃徐步上前掖之而至法金矣（待續）（淺見） 
[評新片「採茶女」]  
　　百合公司出版之採茶女影片開映於夏令配克余嗜自製影片因驅車往觀至則頭本已開映韻琴正在叱責幼婢一種持富凌貧態度演來頗覺自然茲就所覺將各演員之表情及裝飾諸端評之如次 
　　鮑素素爲劇中主要角色表情時覺細膩動人時覺不合劇情苟能去劣就優不難爲電影界明星也扮鄕人之裝飾頗佳 
　　杜伯羣之表演等尚佳平平無疵文少如所飾之漁人老鮑表演恰到好處一舉一動莫不畢肖化裝術又其擅長 
　　耐梅女士之韻琴演來恰合嬌養成性之小姐們身份面目亦佳惜口之右角少大齒一横攝時不甚雅觀 
　　飾季某者面目猙獰舉動險惡一種奸計横生之態度流露於眉目間頗合師爺身分亦導演者之能擇人也飾錢夫人者小脚而大裝行路時各種姿勢難堪之至傅女士之表演雖覺呆木然不失好人身份 
　　其餘配角尚能稱職祝壽時之滑稽穿插亦佳惜不多該片攝影爲該公司攝影部主任經廣馥君所攝全部光線明晣猶其餘事他如茶山之攝影及捕魚時之晚景等均臻上乘（梅賓） 
[新大陸影片公司之參觀]  
　　旅滬粤商及南洋華僑多人集資創辦一新大陸影片公司從事製造中國影片推行歐美南洋各處昨往該公司參觀該公司辦事處房屋並不過大然佈置雅潔異常陳列用具秩序井然周世勳陳塵二君談話該公司資本二十萬每月開支約二百元辦事人俱不領薪金全屬義務須出片後方能稍得紅利云（麗芬） 
[華英電影研究會之發起]  
　　林秋康·張信瀚·朱瑞靑·王文卿等發起華英電影演員聨合研究會定於本月七日（星期日）晚八時開會討論進行事宜會址會址設於跑馬廳新康里一零二號云（中） 
 
 
 

Page 20

 
 
1;第一萬八千五百零七號;中華民國十三年 西曆一千九百二十四年九月五號
星期五 * *[談電影中之善哭者]  
　　吾人觀電影者莫不知美國電影界有偉人葛立菲士其人又莫不知其門下有善愁工悲之明星麗琳女伶然苟有人謂葛氏善哭較麗琳爲尤甚者人必不之信也 
　　閱者諸君猶憶「殘花涙」（Broken　Blossoms）劇中之麗琳乎孑身弱女遭時代之不幸受階級之支配當其身被縲絏而受鞭虐時痛極呼號熱涙横流此豈人工法用薑葱等辣刺所能使然蓋葛氏之善哭使之也 
　　閱者諸君猶憶麗琳之在「賴婚」（Way　Down　East）劇中乎在孩死一幕中呼天搶地四顧蒼茫旣痛失身之辱復哀餘肉之死涙珠迸發顆顆自眼睫交流絲毫纖微不容假作此又豈人工之所能爲力要又爲葛　善哭而使然也 
　　更進而言在「亂世孤雛」（Orphans　Of　Storm）中麗琳孤苦伶仃愛姊失踪忽在街樓遥聞街丐之哀歌探窗見姊不禁失聲際斯境地萬種藴藉不知涕泣之何從吾人觀劇至此亦不免同聲一哭此豈麗琳人工之假涙所能換得要亦必哀動於中而使人感之深也 
　　麗琳之善哭旣如上述雖其賦性善悲富於感情然苟無善哭如葛氏以導演之所演當不能眞摯乃爾 
　　蓋葛氏之導演悲幕也演前必集劇中人環坐一室靜聆其演講初則以宛轉之口吻演述劇情之痛慘迨講至必須流涙時則哽噎其聲令人悲不卒聞最後則老涙縱横豁然而止在座演員耳聞目覩鮮有不爲之感極而雪涙者於是葛氏乃立召攝影機至從事工作同時並用弦樂隊一班在旁吹奏哀音經此步趨而麗琳之愁眉涙珠換得普天下觀者一掬同情之涙其感人也深矣然葛氏之善哭吾人果未之前開也（次咸） 
[昨日之菜市]  
　　昨日南北市小菜塲各菜價目如下 
北市　　　　　　　　　南市　　　北市　　　　　　　　　　南市蝦每兩八十文　　　　　八十文　　甲魚每兩三十五文　　　三十文靑魚每洋三斤　　　　　　三斤　　大黄魚每兩四十文　　三十五文大鯽魚每兩一百廿文　　六十文　　毛豆每斤一百六十文一百二十文鴿子每只三角　　　　　二角半　　牛肉每磅二角六十　　　　二角梭子蟹生兩五十文　　三十五文　　蔴榚魚每每兩卅文　　　廿五文黄河蟹每兩卅五文　　　三十文　　鯧魚每兩二十六文　　　三十文本　蟹每兩廿文　　　　二十文　　海瓜子每兩四十文　　　四十文莧菜每斤二百文　　　　五十文　　蝎子每兩二十五文　　　二十文翁菜每斤七十文　　　　五十文　　鮮鰲魚每兩三十文　　　十八文鹹菜每兩一百二十文　　　百文　　辣椒每斤　　　　　　百廿五文茄子每斤　　　　　　　五十文　　鱠魚每兩七十文　　　一百廿文田鷄每兩四十　　　　　四十文　　黄溪魚每兩五十文韮菜每斤六十　　　　　八十文　　蛤蜊每兩十六文　每斤百二十文鴨每只十角　　　　　　　八角　　猪肉每洋三斤半　　三斤十二兩白魚每兩二十五文　　　二十文　　草頭每兩百文　　　　　六十文黄荳芽每斤一百文　　　八十文　　雄雞每元二斤十二兩　　二斤半鴨蛋每只四十文　　　三十五文　　鷄蛋每只三十五文　　三十五文大鱔魚每兩三十文　　二十五文　　鹹蛋每只四十文　　　　四十文小鱔魚每洋八斤　　　　　　　　　鷄毛菜每斤七十文　　　六十文夜開花每斤六十文　　　三十文　　捲心菜每斤五十文　　　三十文茭白每兩三十文　　　二十五文　　家香肉每元三斤半　　　三斤半　　每元二斤半　　　二斤十兩　　洋芋艿每斤二百四十文二百四十小白菜每斤五十文　　　五十文　　帶豆每斤一百文　　　　八十文　花蘿葡每斤一百文　　　百文　　南瓜每斤三十文　　　　四十文冬瓜每斤三十文　　　　三十文　　鯉魚每兩卅五文　　　　三十文　肉每磅三角　　　　　　三角　　白扁荳每斤百文　　　　六十文靑蟹每兩六十文　　　　八十文　　淡蝴每兩　　　　　　三十五文白米蝦每兩　　　　　　四十文　　米魚每兩三十文　　　三十五文刀鱭每兩六十文　　　　四十文　　杏邊笋每兩四十文　　三十五文 
[學務叢載]  
　　女美術校又得金奬章霞飛路寳康里中華女子美術學校創設六載學生成績優良屢得南北展覽會最優奬今春江蘇省敎育會第一届美術展覽會該校由唐家偉校長陳列手繡漢碑及學生所製走獸人物山水多幀於會塲經專家品評該校得金質一等奬章及奬憑昨已發表唐校長熱心辦學認眞敎授故能得此佳奬云 
　　安徽公學舉行始業式西門唐家灣安徽公學暑假所招各科新生刻已紛紛到校除原任諸職敎員外現又添聘曾壯飛君爲敎務主任梅從周君爲體操音樂敎授兼事務員昨日行始業式首由該校校長李振亞主席八日上課云 
　　鐵華商業義校之擴充巨籟逹路鐵華商業義務公學下季開學迄今一月近因江浙風雲緊急靑年求學者多該校爲義務性質又且地居租界不受危險以故近日報名投考者驟形增加現因校址逼仄實難容留副校長陸鐵民君在學校附近一帶租定房屋數幢云 
　　大陸商專之課外設備該校參考方面有圖書室及閱報室内備中外報章雜誌及辭源字典敎科書多種對於運動游藝則有球塲及游藝室購有綢球檯球籃球圍碁象棋軍棋等以備應用對於衛生則有洋盆浴室及理髮室均僱專人候用除理髮費須自付外不另取資云 
　　虹口澄衷學校昨開學虹口澄衷學校九月一日開學二日照常上課其新制中學自本期起分設普通商業兩科添聘英國愛丁堡大學文科碩士楊袁昌英格拉斯哥大學學士顧燿　王珪孫美國華盛頓大學商學士徐準紐約大學畢業柴榮光爲敎員近以避難來滬學生紛紛前往求學特定於本月七日上午九時補招新制中學商科二三年級曁普通科一年級新生云 
[幻術偶誌]  
　　劉君秋梧近組織一淸心社日前在狄思威路社址開籌備曾劉君精魔術因獻藝以娛來賓表演『空杯飛水』『魔指穿帽』『蛋袋』等均手術敏捷無懈可擊劉君係一學生課餘之暇學習未幾竟能臻此云（黄道扶） 
[大鼓小評]  
　　小黑姑娘小黑即黑姑娘之女也所歌「華容道」「南陽關」各折咬字沉着發音淸朗表情尤細膩週到的是三折肱於此道者面目尤秀動人 
　　金小艶廣陵産趙某之養女也所歌多廣陵土音惟其姿首絶佳故亦能引起一部份人之注意 
　　金小蘭小蘭姿首亦佳藝事較勝小艶其表情酷似小黑亦鼓界後起之秀也 
　　汪金蘭口齒淸晣發音嘹喨藝事與小蘭等面目尚覺楚楚動人 
　　貫大元之『連營寨』 
　　（北京容光照相攝） 
　　（本館製彼部製） 
[越舞臺之「玉麒麟」]  
　　昨晚越舞台演玉麒麟情節佳妙宗旨高尚如英雄之赤心報國奸侫之鬼計多端處處描寫入微該舞台藝員演來各臻妙處絶無浮囂胡調之疵 
　　裘湧棠之狄靑器宇軒昻工架老練一路領兵平番確有英雄氣概及被圍大郎山時四面水路不通一種驚悸態度誠屬維妙維肖 
　　趙虎豹之劉慶身材魁梧精神豪爽進京求救時中途被奸侫酒醉縊死頗覺悽慘動人託兆移壼時滿台電光閃爍頓吏奸侫心驚膽裂花園掘屍一段更覺精彩異常 
　　潘得勝之曹操保扮相險惡詐謀多端畢露奸侫恣態謀害英雄畏罪逃入皇宮張惶之狀筆難傾述奉旨接印一場在孝堂大駡包黑頭表演唱句俱臻妙境 
　　胡鳳林之曹妃輕顰淺笑水性楊花描摹妖妃身分三阻宮門時被包公辱駡羞慚無地哭奏朝庭演得淋漓盡致另饒風韻 
　　林芳錦之包公態度莊嚴台步從容進宮捉拿曹賊隨唱隨追腔調圓潤更覺幽婉動聽假死設計立斬奸侫滿座莫不稱快嗓音洪亮念白淸楚頗具抑揚頓挫之妙 
　　紹興戲情節佳妙結構完美頗不亞京劇近來該舞台新編四本海瑞出世並添置佈景行頭一俟排練就熟即將開演以餉吾越人眼福也（劉衍廬） 
[賽靈妃之「宇宙瘋」]  
　　「宇宙瘋」亦名「金殿裝瘋」叙泰趙高寡女貞烈事是金小香發音洪喨咬字淸楚（唐和華） 
　　金鳳娥金鳳娥貌不甚美其學鼓也不過載餘而學成之曲已二十有奇足見其慧然鳳娥之鼓能唱而不能表嘗聽其斬蔡陽出塞諸折英雄曲無英雄氣兒女曲乏兒女態其不善表也明矣但鳳娥之嗓非常嘹喨用腔用調極是工穩惜歌時不能身手相應有時竟呆滯不堪斯殆其短處也若鳳娥再肯於表情上琢磨則日後威希望眞大也 
　　銀姑娘銀姑娘曩曾奏藝大世界比時正值靑春丰姿綽約温雅動人一般自命風流之輩莫不爭聆爲快自大世界解約銀姑乃北走京津聲譽亦還不惡前年在京忽患外症兩臂幾失自由雖經延醫調理痊愈仍未春初病走漢臯隸老圃賞音者尚不乏人夏初膺新世界聘重遊售地特湖山依舊人事已非言念前情血涙屢下人雖奏技自由廳而其愁固未嘗釋也茲合同期滿矣銀姑擬再至漢臯但曲高和寡更足便銀姑傷心也 
　　于秀平于秀平姿容尚佳藝則中駟其歌字句頗淸晣但微嫌其尖每歌至高吭處即失其婉轉之音此無他實緣其過於賣力欲博彩聲故也但以鄙見所及于姬宜一秉其天賦之嗓出自然之音在歌者不費力而聆者已神怡矣（澄北狂人） 
　　劇精彩平平殊不能十分激揚前觀賽靈妃演來唱做俱頗認眞能引起精彩不少上塲面容戚然若重有憂者「杜鵑心頭氣血涙含悲啼」二句白念來極淸婉而神精幽然蓋彼時趙高方以鄺府事女亦抑鬱不歡也坐下與父對白頗覺明晣父詢其呼家人爲丈夫事之究竟面頓現詫異而必無其事之神色光以「......孩兒豈肯叫他一聲丈夫」句以順重出之以白事傳之訛「老爹爹恩德寛」之慢西皮一大段字正腔圓無疵可摘摇板亦佳裝瘋後散髮歪巾撲跌於地忽又立起告父忽欲上天忽欲入地時陡來陡往神情不一而足若眞瘋者然表情刻劃入微慢板反二簧以衷氣充足故拖腔有勁見二世痛斥其無道之一大段說白一氣呵成淋漓盡致二世傳斬對辯神情若眞若假頗爲難能云（芳草） 
[吳美紅由杭返滬]  
　　坤角吳美紅歷在新世界·大世界·及無錫各處女子新劇社獻藝工悲旦哀艶悽惻極能感動人也上月初應杭州大世界之聘上台後頗爲觀者歡迎茲美紅因蘇浙風雲恐有意外之事乃於前日返滬矣（倩） 
[賽龔處之釣金龜]  
　　老旦自襲雲甫後人才之凋謝大有與凈角齊驅並駕之勢海上以共舞臺竹翠茹可謂後起之翹楚此外實不能多得矣常聞鄭君裁依謂現隸大世界之賽龔處幼習老旦極有功夫且能劇甚多如目蓮救母滑油山行路哭靈諸劇皆稱擅長扮相之如何唱做之如何鄭君所述處處足滿人意一昨午後細雨綿綿獨坐無聊乃游於大世界得聆賽龔處之釣金龜去康氏龍鍾神度儼然年老嘗金龜一塲做工表情尚佳『這纔是......』一段慢板中尤以『寳貝珍』『無價寳』歌來帶喜形容入微聞子張仁進京得任祥符縣正堂一種欣欣向榮之氣概油然而生此乃人之常情及聞要將我母子饑死寒窰此時之驚怒頓現眉宇間而悲喜交集頗多精采維肖維妙『聽罷言來怒氣生......』聲容並　體會戲情『康氏女......』以下唱得愈思愈悶情景逼眞『那烏鴉......』一段聚精會神韻味濃厚唱句内以『那』及『他倒有』善以運嗓極屬可貴無怪台下彩聲之四起矣（費覺非） 
[蓋呌天之「惡虎村」]  
　　惡虎村一戲爲短打戲之一近來武生演者雖多若論武藝而言當推蓋叫天如大舞乾坤圈等戲演來格外生色尤以惡虎村爲最佳前晚蓋伶演此戲扮相英俊道白淸晰惜唱時嗓子稍不入耳然而武生戲對於唱工本可通融後與李德山祁彩芬開打幾塲身段活潑手脚乾凈幾套對子毫無破錠誠爲武生上乘云（少章） 
[集會表]  
陽曆本月時間　　地點　　　　　　召集者　　　　　事由五日上午十時　　城内　　　　　　文廟　　　　　　秋丁祀孔典　五日至廿三日　　城内　　　　　　上海市議會　　　常會七日晚六時　　　小有天　　　　　澄志社　　　　　月餐七日　　　　　　三馬路畫錦里西　愛華國貨商店　　開幕禮八日　　　　　　糧食維持會　　　淞滬糧食維持會　籌備麵食平價會議 
[天氣報告]  
徐家滙天文台昨日下午四時三十分親象預報云天色多雲恐有驟雨黄海東海上東北風稍大颶風將繼續西北進迫及琉球與東海中國海北部氣壓低降又昨日下午三時前二十四小時内本埠氣温最高八六·五最低六八·七去年今日最高八八·五最低六八·九 
 
 
