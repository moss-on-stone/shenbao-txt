# 1890 - 254 - 4906254

 

Page 1

 
 
[二十四史第一次書告白] [  圖書集成局啓]  
　　本局所印二十四史墨必選擇上品紙則一律用雪白連史略不參差本可早日告成祗以精益求精不免稍延時日莊已排成二十餘史第一次先出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二本與股者如戊足洋銀三十元卽可持票前來提取并付第二三次書票各一紙共第二次至本年九月終可出史記前漢書後漢書三國志新唐書新五代史舊五代史遼史金史計九史第三次至本年十一月終可出宋史明史計兩史現在尚有股票出售至第二次出書時截止務請速來購取否則全書告竣後當另宋價洋也其舊分盛木箱三口大小一式製極工雅惟取書時每口須另加洋六角此布 
[東坡居士眞蹟求售] [  申報館協賑所啓]  
　　昨有無能人以其先世所藏蘇東坡手書册頁一部送交本囑爲出售以濟賑需是册爲項子京氏所藏雖代遠年湮而未頁天籟閣圖章彰彰可据計共六頁裝以宋錦右趣盎然據云珍藏已歴數傳祗以塞士生涯不克解囊飲助是以姑從割愛藉賑飢民此其愷惻慈祥　非他人所可及矣惟望文壇雅士賞鑒名家慨擲朱提購歸墨寶旣得臥虎跳龍之筆復免哀鴻涸鮒之悲庶無負大善士苦心一片乎 
[書酌定訟費告示後]  
　　昨錄餘姚縣忠明府告示一紙緣該邑歴來訟費過鉅一案過堂竟多至數十千小户貧民往往受豪强之欺而不敢控官民情必多抑鬱以胡明府揭出弊端酌定數目通諭知之是固良而意美者也或有見此示而貢疑於余者謂朝廷設官旣專爲審理民間訟獄則爾俸爾祿民膏民脂又何必於審斷案件之時再耗民間之財卽此原告之一千六百被告之八百亦屬意外之費如果體恤民情何不并此裁去凡遇訟案立予審結衙門差役皆有工食卽亦從民脂民膏内所分潤又何必更酌給酒飯紙筆之費乎余曰此正明府之深心亦卽明府之妙用也周禮凡民間訟獄先輸束矢鈞金而後爲之聽斷夫周禮乃周公所制何至於訟獄之來而先耗民間財物不知是盖聖人欲使無訟之意凡人之情稍有不平卽形忿怒急欲有人爲之公斷鼠牙雀角之爭所以在所不免然欲官爲之斷而念及先須費若干則又心有所不忍一轉念間因而罷訟者有之昔陸清獻公治嘉定時凡有細故涉訟者必還其呈詞令其回去細思三日後冉來投告盖亦抑其一時之忿氣而生其悔悟故常有一去而不復來者其去而復來者則必實有不得不訟者然後准理惟陸清獻公之傳提被告多不標差輙於原告呈詞後批明令其某日候審而卽令原告致信被告此等作用苟非如陸清獻公之信義久孚必致動多窒碍而其於遠處鄉間出差傳人則亦在信牌上標明飯食舟車之費若干不得額外多索此則亦與忠明府之意相合由是觀之忠明府盖欲以陸清獻公爲法　步其後塵也觀其所定數目色色從廉而於原被告各出之訟費又有多寡之不同原告反多於被告被告反少於原告此其中又有深意存乎其間或者謂不必論原被告但論事之曲直曲者山訟費直者不費分文若此則尤爲平允噫是不知忠明府之用意者也事之是非理之曲直均肰審後方知而訟費則須先繳蓋不先繳訟費而遂爲之審理則民間將輕以嘗試而案牌將不勝其繁旣不知其孰是孰非孰曲孰直則又何由而定其訟費之誰出而原告則其發難者也以其發難也故令其多山被告則應焉者也應焉者令其少出如是則苟非眞有不得已之隱衷非官不能理又何肯首先呈控以自耗其貲哉此卽陸清獻公令其回去再思之法用不同而意則同無非欲民間之寡訟也治家格言謂居家戒爭訟訟則終凶此猶自其旣訟之後言之也若甫經涉訟尚未審訊而先於此處分一高低原告多而被告少此其意非左袒被告故抑原告特以使人知上之意不欲民間之輕易興訟原告雖理直而亦我出訟費被告雖理曲而亦少出則是被告反佔面子原告轉爲吃虧又孰則肯輕爲原告耶此其用意殆卽由周禮束矢鈞金之法所推廣而變通者也西例凡遇訟事亦有訟費其數隨事而定亦頗不菲惟必俟案情旣結爰書已定而後由刑司判定令訟而負者出訟費若十故官司旣輸又需訟費所謂苦中苦與忠明府之所定者不同而其用意則亦不同而同也夫不需訟費則民間將以訟爲兒戲前者江北一帶有所謂京控局者專有人兠攬京控案子聞一案京控所費不過二千文而原告成抱告均可由京控局雇用且並不須專人進京但以一信致都中自有分避中人就近雇往一經告准其解往原省備質之人又不須將正身解往卽在所解之省中分局内另用一人事便而價廉夫是以江北京控之案爲最多盖彼固視京控爲惠而不費之舉也近年以來稍稍較前斂迹然終不能絶迹吾故曰忠明府此舉正所以使民無訟之苦心也姚江何幸得此賢父母訟庭花落行將復見於今日竊不禁望梓鄉而額手慶之 
[鳳闕晴暉]  
　　吏部爲傳知事今出有盛京兵部題缺主事世斌題升本處員外郎所遺之缺據盛京兵部揀得盛京兵部筆帖式啓文擬止筆帖式喜亭擬陪給咨到部本部於七月廿三日帶領引見相應傳知該員等於是日丑刻穿紅青褂備帶補褂並佩帶荷包手巾前赴西苑門外六項公所報到聽候帶領引見先於廿一日辰刻赴部演習口背履歴不准託故不到○近有臣工疏奏以近畿水災極重地廣人多雖迭荷發帑撥粟曁紳商捐賑無如災民過衆賑欵深虞不給計日方長不得不廣籌賑捐俾多籌一分欵項卽可多活一分災黎擬先由京員倡始凡王公大臣文員七品以上武職五品以上槪由應支本年秋季俸米由官酌核情勢分别提捐助賑統歸户部籌擬遞捐米數悉由該倉彚提另存以備撥賑庶於大小官員所虧無幾而於災民所益良多等語此摺已交部核議未卜能否議准也○已故兵部尚書彭大司馬玉麟從前剿辦髮捻厥後創立長江水師皖省爲故尚書建功之地偉烈豐功昭昭在人耳目士民追憶不忘經皖省紳士擬於安徽省城購地捐建故尚書專祠籲請列入祀典每歲春秋由地方官致祭以隆報享而順輿情等情經曾沅圃制軍據情入奏奉硃筆着照所請該部知道欽此○廂藍旗滿洲都統恩相國於日前揀選該旗錫麟所遺世管佐領一缺將印務筆帖式領催明德擬正兵部候補郎中崇昆擬陪鳥槍護軍常安列名松山所遺驍騎校一缺將六品頂戴領催榮慶擬正印務筆帖式領催恆禧擬陪已令於廿一日進署廿三日加班帶領引見○神機營全營翼長以本年秋季照章分撥馬步一半隊伍於八月内請期入苑駐操現因永定河决口水入南苑各隊苑營今夏 
 
 

Page 2

 
 
雨水過鉅大半傾倒移操期近勘騐南苑營房因河决未堵恐不便立爲赶修擬將本年秋季分撥馬步入苑駐操暫行停止仍飭各隊該管官勤加訓練不得因停駐苑稍涉因循並按月於常操外酌加合操一二次以資嫻熟等情禀請慶邸等堂憲核奪以便繕摺入奏○吏部示傳所有指補盛京户部筆帖式恆麟一員又勞績保舉山東候補知縣吳兆毅保舉甘肅候補知縣兪象乾等二員本部於七月廿三日帶領引見相應傳令該員等於廿一日辰刻衣冠赴部演習口背履歴廿二晚在内城左近歇宿廿三日丑刻赴西苑門外六項公所内吏部公所報到伺候點名帶領引見冉是日穿紅青褂備帶補褂青褂並佩帶荷包手巾勿違○京畿西北各村庄迭有災民襁負子女三五成羣挨户乞討若給一文錢居然不要必須予食而後已若待多時則言語倔强藉此多索鄉人畏之災民於晚間隨地宿歇鵠面鳩形頗爲可憫竟有沿途倒斃者按近畿旣被災祲民食已虞不給加以外鄉災民紛紛避難而來雖有粥廠可以餬口然其間良莠不齊轉瞬隆冬恐不免流爲盜賊有地方之責者宜如何妥籌善策俾閭閻得以安謐也○前紀值年旗咨取名旗堂銜奏署寶坻等四處大臣兹聞各固山先後將副都統銜名咨到經值年旂繕單請派奉硃筆圈出正藍旗滿滿副都統秀吉署理欽此○崇又門監督行文侍衛處謂每屆監督任滿例由餘羡項下撥給侍衛處銀一千兩歴經照辦在案今本任應交侍衛處靈兩已由餘羡項下提出於八月初一日開放　行知貴處派員於是日赴崇文門稅課司署支領○七月廿三日由官花廠呈進大桂花二十餘株皆用緑油大木桶盛種以小車十餘輛推至西　門外由蘇拉拾入西苑於儀鸞殿涵元殿等處陳列以邀宸賞 
[北通餘話]  
　　被水各庄村房屋田禾一掃而盡貧民困苦幾不忍言每於富户擁倉箱者藉口借糧任意騷擾富户以衆寡不敵不予深求遂更胆大妄爲肆無忌憚近更有外來馬賊硬向借銀務必滿其慾壑而後止稍不遂意卽以洋槍恐嚇一日　郊鎭某姓被借去銀五百兩又有某庄頭家積存雜糧五六百石全被飢民刦掠俵分嗚呼天災流行繼以盜賊小民何罪遘此鞠凶殊可憫也○水災之後飢民多流徙四方何剌史奉尹憲札飭出示曉諭略云現委幹員協同本地善紳分路放賑凡屬災民不得出外以致求生反死務當各安本土靜候賑撫云○河運漕米刻已連檣抵壩除撥　外尚餘六萬餘石共裝三百號開騐日期尚無確信也 
[重申偉論]  
　　英京太晤士日報妄論中國派駐英法等國大臣薛叔耘京卿之失中國駐紥巴黎叅贊曾君函致該報力斥其立論之非兹悉中國駐英使署繙譯官英人麥加尼君覧該報之論心亦不平作函駁之略云閱太晤士日報前論之事全不知中國官塲情形倘各國駐華使臣得見此論必將爲之噴飯也查其論内有云中國與外國訂立合約一事多有從中取巧自佔便宜以虧外國云云不知此等之事中國斷不能任其咎也夫中國與外國所立之約皆由外國先行酌定而後請於中國允准畫押雖其中不無略有更改之處而大意則多從外邦所請至於中外交涉之件在中國亦惟按照條約而行然則立約未妥之處是誰之咎耶他姑勿言卽以各國之民旅居中國者觀之如所有外國商民等犯有罪辜卽由該國領事官訊辦　舉實從西例而外國商民有在中國購置產業者亦照其本國律章辦理至於中國之民旅居外國者不知外國亦許照本國之律章辦理否乎又如外國商民旅居中國其携帶物件自行應用者中國均免納稅至若華人之旅居外國者惟使臣之物得邀免稅此外則均須抽取觀於此節則究誰佔便宜裁至於英國及他國之物運至中國發售除烟土一項外其他貨物不過百中抽五如運入内地則更每百僅收二分五之稅其輕如此幾與無稅相同且其出口之稅亦甚輕　外國商民旅居中國地方而運貨出口如茶絲等項均有甚豐之利然則中國之待洋人未嘗不厚夫如是尚安得謂其從中取七多佔便宜哉今又試就中國派往外洋之使臣而言該報論中則謂各公使類多不識洋務非若拿浮鄰與占馬連與歇敝路士三人之才幹此語雖未嘗不是然試問外洋所有派往各國之公使其皆能及此三人乎又試問天下列國諸名公巨卿其能及此三人之才幹者能有幾人乎夫中國於簡派使臣一節視爲要事自必善爲選授此中擘畫朝廷自有權衡何待局外之人越爼而代謀哉又查中國所選各大臣出駐列國以充公使者其選舉之法較之各國不過微有大同小異耳雖其中未嘗無不識洋務之人不知中國自設使臣出駐外國僅十五年爲時未久安能悉選深諳洋務者以當斯任然今中國所選派者亦均聲望素敷之士可勝此任而後派之非若以勢位夤緣遂可濫充也試舉歴任中國駐英公使以觀如所派第一任使臣爲郭筠仙侍郎乃由翰院出身才望皆隆素爲外邦所仰第二任則爲曾龔侯是則更爲海外交推固不必以言語爲之贅述者繼其任者爲劉芝田星使爲人公正不阿善辦邦交之事中朝知其才之大也故始有升授廣東撫軍之命查粤東一省其民曾不遜於英倫而中朝特命公撫之則公之經濟才猷亦可想而見矣至於現任公使薛公之才猷品望並不遜於劉公查劉薛二公前者均膺關道之任常與西人來往所辦交涉各要件不可勝紀猶憶中法啓釁之時薛公適握寗紹台道之篆兵備撫綏一時并用不但能設訪守禦使法人不敢正視寗波一帶兼能善爲保護四人之身家性命且不惟他國之人蒙基保護卽法人之身家性命亦皆爲之保全當是之時中國民心皆切齒以恨西人大有不共戴天之意設非薛公妥籌善法則旅寗諸西商其能免於災害乎夫中國民心於無事之秋亦常因小事與西人爲難矧兩國正當爭戰諸民又安得不起而逞忿以遂其私乃旅寗諸西人均能樂業安居毫無損失則公之蔭及西人者亦可想見故中法事平之後諸西商以得其庇蔭卽其公禀呈於公前用伸謝悃查此禀前刊於英國各報之中盡人皆知夫西國商民罕有頌美華官者今如西商之旅寗波咸頌公之恩義則善待西人之處亦可想而知矣且中外交涉之事西國償欵於華者亦常有之然其恭頌華官則自通商以來惟此而已如謂薛公與西人來往不過在寗波一任云云然該報又安知公在外間不嘗與西人來往乎雖謂寗紹台道一缺較次於滬關然其責亦匪輕　薛公當日曾居曾襲侯尊人文正公幕　者十年嗣復在李傳相幕中辦事者亦十年是亦不爲不久然則公生平所辦洋務又何嘗遜於歴任之得使耶該論又言薛星使當日入告朝廷之疏竟請親俄以疏各國殊屬奇語云云因查疏中所言非僅謂親俄并謂宜結好於列邦至於疏内所陳之語乃其職所宜言而亦中國之所宜爲乃該報竟謂妄論洋情此說更多不合又查星使入疏之時適值新疆喀什噶爾一帶有事入其疏内所言親俄之詞乃因喀什噶爾與俄國爲鄰故特作是方并非憑空而妄爲論列也然則此疏亦何可以厚非耶麥君所論之大槪情形如此夫麥君本英國人乃亦爲此語可見是非之處公論有所難逃矣 
[烟臺近事]  
　　潺暑消夏凉颷荐秋海防營照常開操唯向來每月二期近因時症盛行免操一次云○自奉省停止燒鍋後酒家皆爭先購置以防瓶罄之虞某鋪夥擡酒二罈中途砸碎麴香滿地聞者垂涎竟有人蒲伏作牛飲者殊可笑也○天時不正釀爲瘟　辛苦之人患者尤衆旅客一經沾梁寓主卽舁置街心輾轉數時遂致斃命此種惡習不知賢有司亦有心痛懲之耶○威海口所泊北洋兵輪船水手多閩廣人中元節舉行盂蘭盆會超度衆生鐃鈸之聲不絶於耳○潮州帮擇於上月二十四日至一十六日福建帮擇於二十七日至二十九日興建太平公蘸以拯孤魂本年生意清寥以致規模不能極盛關心巿景者不免感慨係之○某棧屋後有便門以便貨物進出之捷逕有騙子見而留意一日向某處買定大士數塊使送至棧内取錢入自大門繞至便門而出不隄防被送士者所見飛步追拿適值扛夫卸貨之時來往者多不能兎脫除取回原物外復加箠楚數下始釋之歸 
[樂助賑捐]  
　　順直山左今夏洪水爲災數千里悉成澤國死者已矣生者飢腸轆轆氣息奄奄行將告斃瑣尾流離之狀實爲慘目傷心 
 
 

Page 3

 
 
雖經朝廷截漕發帑多方賑濟無如災區廣闊賑恤難周江西大吏因念畿輔巖疆齊魯隣境遭此顚沛何忍坐視遂札飭各州縣勸助賑捐九江府鮑太守德化縣張明府連日徧出印册分給城廂内外保甲局員以及各紳衿諄諄勸諭聞富紳巨族激發天良無不踴躍樂輸現已捐有成數聚沙爲塔集腋成裘於以拯顚沛之餘生扶國家之元氣豈不懿歟 
[嚴禁烟寮]  
　　九江北岸黄梅廣濟等縣烟館如林不下數千百處青年子弟流戀烟霞痼疾已深晝無夜横陳短榻廢時失業耗精疲神貽害無窮且烟寮藏垢納污盜賊匪類皆視爲逋逃藪生民大害無過於斯現經鄂撫譚敬帥行文各州縣一律嚴禁地方官奉到明文雷厲風行出示一律關閉每日帶同差役街頭巷尾挨户稽查無敢延滯行見烟霞之窟一掃而空果能　之以久不致始勤終怠地方受福不淺矣 
[上海縣署瑣案]  
　　潘吳氏訴稱小婦人被女兒許潘氏女婿許金泰兇毆並攫去皮箱四口陸邑尊飭提研訊九鋪地甲兪慶投案候示潘吳氏稱前月二十六日女兒乘小婦人出外攫去皮箱四口内有鷹洋二十元及金飾迨回家得悉急向地甲訴明曾出爲調停交還皮箱金飾惟少鷹洋二十元事後連日來家肆毆無奈控求究辦問爾作何事業爾女可是親生可有子媳答稱女兒確是小婦人親生一子已經娶媳現在添興麫館爲夥小婦人則另在正元麫館内許潘氏供稱小婦人年二十七歲依許後生有二子現住治下十二鋪地方前月二十六日嫂嫂寄來皮箱一口云母親與人口角是以暫爾寄存箱内並無洋元已經送還不敢違忤許金泰供稱小的在英界得興館爲夥早出暮歸並挜偕　肆毆妻母之事地甲禀稱潘吳氏之事經小的調理未妥是以來案控陳邑尊喝令將許潘氏羣頰許潘氏一再求恩並稱小婦人實情寃枉求大老爺傳兄嫂訊供便知明白問爾兄嫂是何名姓供稱兄名金元嫂嫂林氏邑尊將許潘氏交官媒收管候傳伊兄嫂到案再行訊核○震總莊執事人沈紹勳控茂記酒行主徐遠如虧欠往來銀兩前日之晚控邑尊升堂研訊徐由保人朱勝甫交案沈訴稱原籍紹興與徐往來被欠除繳過若干外尚欠銀八百五十一兩叩求追比徐供稱原籍穌州開設茂記酒行被各户欠銀以致倒閉所有震德庄欵照算尚少八百十餘兩現思回籍變產料理求寛限期朱供稱小的家在横涇現在八仙橋開設生記小酒店保徐之後曾連日催伊赶緊清釐邑尊飭將徐收入所中以便追繳徐一再苦求並稱公所中有人具保邑尊飭暫行收入准其邀公所中的實保人來案具保沈朱叱令退去○同泰米行主張晋卿控司帳人唐靜蘭查關茂侵吞銀　前日原差將查提到至晚堂陸邑尊向之訊究唐供稱奉繳銀一千兩現已繳清尚有一千兩求向查嚴追可也查供稱並不蒙蔽實係被誣唐又供稱此項帳目由公正人莊海　清算一係三百餘兩一係四百餘兩兩共合洋一千元去年十二月小的患病將銀洋帳目函托張經管至本年正月到行查看帳目則已弊端百出查堅不承認邑尊判令將查交人保出與唐查對帳目禀覆核辦 
[英界公堂瑣案]  
　　陸阿德與阿長無端口角致阿德左手驀被阿長戳傷巡捕見之遂將阿長拘入捕房暫行管押阿德則送入醫院醫傷○謙吉綢縀庄主陸季雲控莊夥張昆和捲去綢縀值洋三千元之譜包探陳阿九購得眼線協同公堂差役張福在南巿瑞豐弄沈小園家將張名獲起到綢縀九十六包又在城南人鋪起到皮箱兩口内皆新製綢縐各衣解請蔡太守訊供將張管押各贓先給陸領等因已詳前報昨日原差禀稱小的檢得張信函知城内八鋪陸姓家受寄皮箱共有三口除起到兩口外尚有一口因又吊出解案陸投案　爲給領並稱應酬包探之欵已繳人捕房矣太守諭令開箱檢點一周准其領去○包探沈金隆禀稱有張炳紀投捕房報稱號内失去紡綢長衫西紗坎肩等查無外人入内惟出店人朱福生在内照料失竊之夜朱忽出外不歸捕頭命小的拘朱究詰不認行竊問整夜不歸住在何處朱不能指實情無可疑今特送案請訊張訴稱疑竊雖無憑據情蹟殊屬可疑朱供稱張如何失竊小的並不知情蔡太守問失竊之夕爾不歸號究在何處存身答稱有事在友人家問爾有保人否答稱親友皆知小的係規矩人可來具保太守以張疑竊無憑姑飭將朱交保再飭該包探細查核辦○日前義和棧主錢如標訴稱棧中失去金壓髮金挖耳及金簪疑被茶房金裕照所竊包探　阿九拘金送案蔡太守訊之不認飭押候該包探查明再訊等因已登前報昨日該包探禀稱小的細細查明並無確據問金則堅執如前太守以疑竊無憑碍難准理飭將金交保俟該包探查得失贓以憑究辦○趙金順訴稱小的失去綢布各衣知被余月和行竊向索不認　捕送案請追小的家内無人來惟余到後卽失物余供稱小的不敢行竊蔡太守謂趙指竊無贓余雖不承認情實可疑飭交人具保出外倘無人來保則管押七天○張王氏訴稱小婦人持籃至菜巿購菜蔬籃内有錢一百文被粤人陳　亨竊去知而呼喊由捕阻獲人贓某號華捕禀稱小的聞喊獲陳除搜出贓錢外尚有元色絲帶一條不知是否竊得陳供稱小的冋在某洋行餬口失業已久且有洋烟癖飢寒交迫初犯行竊絲帶確是已物並非竊贓現欲戒烟苦無棲身之處且復飢餓難捱尚求大老爺恩釋以後卽餓死也不再犯矣蔡太守飭發交棲流公所戒絶烟癮再行安置錢交該氏領去 
[法界公堂瑣案]  
　　葛蕃甫同轉因目疾痊愈業經銷假於昨晨十點鐘時親臨公廨仍與祁繙譯官會訊各案○馬錫山投公廨控稱前月間由太古洋行長江輪船裝來金針菜等物當雇陸錫賢之駁船包運被伊墜落一件沈没浦中着伊赶緊打撈免致賠償該船户一味躭延至今尚未撈得聞此貨早爲他船夥所撈送至浦東售得洋二十一元想該船户必然分用爲此將陸扭案請究同轉謂金針菜來價若十如何上月不來控告答稱該貨每件重四百餘斤售洋四十元左右初時陸錫賢允許撈還延至今日始知被人撈去故來控告同轉間陸曰該貨是否爾串同變賣陸供不知被人撈去並無串賣情事同轉謂包裝之貨失落自須賠償陸供無力賠還馬禀失貨後屢次喊伊裝貨伊恐將貨價扣除不肯再裝復央人至我處言及情願認賠一半目卜忽然翻　殊屬狡猾同轉曰認還一半須洋二十元着戕陸押候先交洋十元其餘待駁貨再行扣除○王李郁三包探禀稱奉化人顧阿仁前因疑竊拘押經宋大老爺憫其年幼着自行回籍不料於前日復在打狗橋行過捕班夥見其形跡可疑在後跟隨經小的等看見阻住搜查身畔有時辰表一枚洋三元三角問其來歴據云在寗波竊來同轉問顧曰爾自公廨釋放後住在何處時辰表由何處竊得供稱住英界安泰小客寓表係時昌鐘表店親串處借來洋係寗波錦昌主董堯山交付均可查察並不行竊同轉着押候傳到鐘表店並客寓主再行核究○包探禀巨竊王仁金携帶賊具向協源祥南貨店行竊錢洋被小的看見扭解來案王供欲回寗波苦無川資因見該鋪中錢洋不少意欲挖門行竊不料遭包探拘案求請恩宥同團問鐵器從何處買來答稱或在江灣或在虹口買得同轉曰姑念行竊未成押候笞責二百板送縣遞解回籍○招商局碼頭小工頭目陳大投案聲稱前有小的名下之小工許姓同工頭毛福仁名下之小工商二沙大等扛運茶葉八十箱偶然口角被商沙等將許姓打傷蒙宋大老爺飭將許送醫院療治至今尚未全愈今將行兇之兩小工並工頭毛福仁一併扭案請究毛供商沙並未毆打許姓因作工不合稍有推動並非打人同轉曰如果不打許傷何來又問商沙究竟何人行兇供稱其時有小工袁洪濤沈義等在彼同打同轉當飭包探郁庭湘帶同毛福仁往醫院詢問許傷輕重再行交保下期定核○捕房將北局送來竊陰溝上鐵栅之李阿三解案請究李供由小東門外馬路上拾來同轉着押候笞責一百板枷號一個月示衆○工部局小工徐松濤控游能王寶山在羅家灣相近之馬路旁砍伐樹本同轉問有幾人手中可有家伙答有四人手中有刀一柄徐扒在樹上砍伐且下有三人捆紥及小的看見時三人已逃逸王將刀抛入河中故將王帶案請究王供由金陵來申三日不知章程悞伐樹木同轉曰砍伐樹木本干例禁判先行枷號半箇月期滿再核○通事稱寗 
 
 

Page 4

 
 
波人陳朱氏之夫陳賢章患病在家該氏乘夜至義泰烟館約同輪船水手甲乙丙等吸烟當被其夫知覺抱病赶至烟館反遭三水手毆打適被巡捕看見　將該婦拘在水手已逃去陳朱氏供因往該烟館收洗衣　與認識之水手間話並無别情同轉謂爾夫尚未到案未便將爾釋放着押候其夫來　質訊○票提萬安樓客棧主黎甫臣至案同轉詰曰爾夥高老文在天津包裝靈柩一具言明載至宜昌交卸計水脚銀四十餘兩今將靈柩擱在上海遷延日久仍不載往是何道理今據梅舉人赴縣禀控爾可知否黎供夥計高老文出門未返裝載靈柩曾收到水脚銀一半目下由申載往漢口須水脚銀十五兩由漢至宜昌需十五兩價貴不合裝載若裝小船方爲合算同轉着出外赶緊料理如違送縣訊問黎遵諭而退○包探禀積竊丁來友偷竊衣物甚多並水烟袋三枝經小的拘獲吊到原贓當將丁帶往失主家查對明白解案請究據失主李爕堂投　聲稱家在城中前次失竊今知吊到原贓爲此來案具領錢順高卽唐家媽媽投案稱住英界鶴鳴里亦遭丁竊吊到失贓王兆堂稱住法界普安里王韓氏稱住新興里均被丁竊吊齊原贓求恩給領同轉着將贓物各自認明分投領去其餘無失主承認之物仍交押店領回丁押候比追押本○蔣許氏投案聲稱見子錦榮素業木匠現固失業任在家中前日持衣一件押錢一百文與李阿根賭博小婦人向前喝阻李不依反敢將我拉住毆擊幸經巡捕到來將兩人拘押求請訊究通稱許氏前因犯賭經副捕頭拘案枷責釋放後果然改悔今因其子不習上送案請究同轉以李阿根誘賭行兇判責二百板枷號兩個月以儆蔣錦榮不應同賭掌責一百板 
[道福社勸募義賑啓]  
　　敬啓者竊以畿東七屬爲神京左衛民物繁昌大河環注誠天地之奥區也本年五月望後霪雨浹旬塞北諸山之水建瓴南下入潮白温榆兩河通州地當水衝蕩刷田廬溺斃人畜又旁溢箭桿河下游武寶杳寗諸縣巨浸環城盡成澤國勇婦露立波中或遭凍餒致疾或經大水漂流或受墻屋覆壓計旬日之内死者已不可勝記其他飢溺餘生苟延旦夕呼號求救哀痛迫切之狀能使鐵人下涙木偶傷心深惟畿左近地肘腋之間數千萬生靈孰非朝廷赤子今值此非常之災當　普天薄海所共憫恤幸聖天子潔誠祈禱恭迓時暘軫念災黎迭降明詔督尹憲據情入告准發各屬備濟存欵愼簡員紳籌辦急賑四出散放拯活已多惟是公家之發帑有盡而小民之待澤無涯杯水車薪深虞不繼此猶就目前言之也今民間所種秫粟禾桼配落無收水未全消不能補種北方盖藏空匱瞬屆秋冬民生饑寒之餘隱憂方大同人目擊時艱不忍膜視謹瀝繪災狀廣籲仁施伏惟大君子恫瘝在抱遠邇不遺敬求量力解囊共襄義舉或泛舟以輸粟或集腋以成裘俾災民元氣漸蘇知皇大無德不報倘蒙允助請列合銜捐欵卽寄通永道署掣付收條由同人分頭俵散不假胥吏之手務祈實惠及民並刊登時　以昭徵信惟仁人哀而許之則畿輔蒼生幸甚[  道福社同人公啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
大清光緒十六年八月初四日申報附張 
 
 
 

Page 10

 
 
   
 
