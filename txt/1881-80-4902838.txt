# 1881 - 80 - 4902838

 

Page 1

 
 
[新印直省地圖出售] [  點石齋主啓]  
　　本齋現用石印照相法印得皇朝直省地圖出售圖中界畫分明廣袤精確加以五彩遺染愈見縷晰條分兹已刷印竣工有裱成横披可作補壁者亦有全張裱成摺疊便於携帶者價洋均三角五分本埠及外省售處仍遵舊例此佈 
[兒女英雄傳出售] [  本舘告白]  
　　兒女英雄傳一書共四十回係近時人所著其措辭也宜風宜雅其叙事也有色有聲尤妙無脂粉呌囂之氣本舘現已裝印齊全每部訂成十六本價洋八角準於月之二十五日出舊閱者祈來購取此布 
[論中西物産]  
　　土地所出各有所宜或宜麥或宜黍或多獸或多魚未可以一例言也此卽就中國一處而言已有不能相通之勢古人筆之於書因其土産定其貢賦不必旁徵博引但取禹貢一書讀之兗地宜漆宜桑故貢漆絲靑州斥鹵故貢鹽絺海物徐州濵淮海故貢蠙珠曁魚他如荆州之菁茅雍梁之織皮皆因其土之所出而貢之可見物産之限於地土自古已然幾疑爲天定非人力矣至於外洋所出其與中國逈異更不待言其間卽有從同者亦不多見故中外之服食器用莫不判然兩歧乃自中外通商以來外洋之物漸有運至中國者中國所産亦漸有運往外洋者然不過卽中外所有易其所無初不能使中外之地氣合同而化而中土所産亦可植之於外洋外洋所生亦可育之於中國也洋人心計極重凡中國之利皆欲得之如中國之茶外洋向來所未有而今則紅茶産於印度而中國紅茶之利半爲所奪緑茶産於日本而中國緑茶之利又半爲所奪蠶絲之利中國素所獨擅而刻下外洋養蠶出絲之處亦時有所聞將來中國絲業之利亦將漸爲外洋所奪而此外物産之漸移於外洋者尙不乏也昨報載美領事之在滬者生獲各種禽鳥送往美國令其孶生蕃息以備他日弋獵之用又以竹筍運至舊金山等處使之播種兹二物者大約向爲該處所未有而自是以後設能滋長生息則未有者漸變爲有矣嘗聞西友言及近來中國所有之果品菜蔬等物外洋亦多有之其間亦有並非彼地所能種育而特於輪船出洋時偶然携出以供玩視服食者然則移種以往而使之孶生當不僅美領事禽筍之一端亦可知也西人之用心如此是殆中國之氣化將漸被於外洋之兆乎然而外洋之産則從未聞有中國人載以入華相傳木綿一種出自外洋元季始入中國至今中國廣爲播種衣被之利天下賴之卽此觀之則知外洋之物産亦非盡爲中國土地所不宜且除木綿而外亦豈竟無一物可以爲中國之利者乃中國於西人之製作皆竭力仿傚而物産則初不措意是豈以區區物産爲不足重輕哉說者謂中外地氣各殊其物産移至中國恐未必能生然中國之物旣可移之外洋外洋之物又豈有不可移至中國者不觀於外洋之人乎近夾各碼頭通商之處外洋人之寄居者何限而並不聞其有因水土不服而至於身有疾病不能久居者卽中國人之出洋者近日亦不乏人而其中因不服水土以致病而且死者亦不多見人猶如此物更可知故外國之菜中國近亦有種之以供洋人之食者其禽則如芙蓉等類亦皆産自外洋誠以中西之地雖有疆域限制而地氣之發生滋養不甚懸殊第中國人少見多怪則或以爲不能種育耳今中國人效外洋之法而種植以收利者亦有一物曰嬰粟此物雖亦係中國之種然種之以作烟土供人吸食此法則傳於外洋種此者亦或倡爲議論以爲中國種此庶勿使外洋獨擅洋烟之利不知種此以害人則寍讓其利於洋人矣外洋所取於中國者絲茶兩項其利已屬不貲而且皆係有益無損之物中國之取於外洋者除玩物之外獨此嬰粟一種害人尤屬不淺兩相比較何洋人之智而華人之愚也洋人取其利華人取其害又何怪中國之爲外洋所揶揄哉余因見美領事以禽筍等物運往外洋一節而縱論及此苦口之藥乎抑當頭之棒也夫 
[遣勇回南]  
　　山海關防戌之兵現擬撤囘本月二十五日利運輪船載有兵一千名到滬卽於前日　往漢口矣該兵在滬暫停一日散往租界間遊聞在虹口互毆幾至釀事殆由於暫時閒遊並無營官彈壓故至於此也按本舘前接津友函述謂輕鮑爵帥裁汰管勇之老弱者千五百名不日遣歸南省然則兹之一千名殆卽是歟 
[扃試鹽員]  
　　兩淮鹽務爲江蘇官塲之利藪兵燹之先運判每月有薪水十八金經知巡及塲庫大使每月有薪水九兩得一差委恒獲厚貲紀三次勞績又可得一次委署責輕利重故報捐者咸樂趨之其腰纏十萬貫僕馬出揚州者盖不知幾許矣咸豐三年軍需支絀運庫空虚各員每月薪水概行裁去局面一變其有聲氣引援者或一人數差無者或十餘年無一差食用不給在後運憲某公體卹屬員爲之甄别優絀且立輪委之法如能動筆月有膏火自十二千至六千不等亦云苦矣第自軍興以來得保之員願投兩淮者仍復不少今計運同班約有廿人運判班約二百人大使班約六七百人經知巡檢則千餘人濟濟師師益難位置日前洪琴西都轉忽傳諸員扃試塲規嚴緊杜絶槍替想必另有用意諸員惴惴莫測何故有臨期告病者有準備囘籍者其試題附錄如左○十六日文題 
臣事君以忠詩賦得春寒花較遲得寒字五言六韵紅杏在林賦以一枝紅杏出墻來爲韻雜作柳眼柳眉柳 
 
 

Page 2

 
 
第二章腰柳耳不拘韻七律各一首用舒財足論無求備論辛已二月金谷堂扃試各員詩以誌之不拘體韻○十九日文題舉善而教不能則勸詩賦得今年花似去年好得年字五言六韻棬簾入雙燕賦以題爲韵　雜作讀書聲得佳字賣花聲得香字棋聲得疎字琴聲得清字 
題襟舘外紅梅三十樹天寒雪霽花未全關詩以催之不拘體韻官園桂花數十本移種甬道宜如何栽培以遂其天問關防緝私砲船巡丁往往勾通梟犯不得其力宜如何整頓問思事親不可以不知人論子孫賢而多財則損其志論考試旣畢並不發案但致送優　以多寡爲高下以有無爲取舍又聞是日笑話不少有唱名歸號後枯坐終日繳白卷而出者有題帋下而卽繳卷都轉取卷翻閱上止錄雲淡風輕近午天二十八字者都轉狂笑不已其姓名則姑從隠匿云 
[查娟釀命案續聞]  
　　前報查娼釀命一案經臬憲飭長元兩縣提集人証會審先訊捕廳索賄緣由尸親供稱當初發封房屋時緣婦之衣節物件多未取出懇俟搬　清楚冉行封閉是以需索又訊此事係由何人關說何人過付則稱由府署書吏某甲一手經理交付捕廳及縣差瓜分者故臬憲復飭立提府吏務須根究明白分别辦理云 
[縫婦索詐]  
　　蘇閶中市某錢莊學徒人素誠實近日由閶門入城忽遇江北縫衣某婦招令吃茶徒以素不相識拒之詎跟踪至茶肆門首便大聲疾呼謂去臘徒曾在彼處住宿春風三度一去不還夜度資不名錙黍一時觀者咸謂婦雖廉恥喪盡然事非無因卽亦不爲排解幸徒之同夥路過代給洋蚨三枚將婦斥去而散聞此婦專爲此等索詐受其擾者甚多今見該徒樸訥故復行其伎倆也 
[創立暫棲所]  
　　回祿之灾隨時隨處皆有遭此者雖至戚密友三日内概不收留住宿有力之家尙可暫住客　若窮苦平民無非露宿卽或就所燒房基上搭葢蘆蓆草棚權作棲止然一遇雨雪滲漏堪虞其困苦情形實有不堪設想者金陵各局水龍向來救火踴躍且極齊心兹又創立暫棲所蓋焉無力榙葢草棚者而設其制用細木活筍架子外罩竹蔑編成似船篷者糊以豆腐敷以桐油令其堅而不漏每棚一間約值四五千文每局建置一二十間凡遇火災處如有無力搭葢蓆棚者卽由就近之水龍局每户暫假一二間令其有以棲身俟住一兩月或十日半月後歸還租錢不取分文故曰暫棲所似此辦理其惠及於災民者誠非淺鮮然則各地方之有水龍局者曷弗仿而行之 
[俄皇下葬]  
　　昨日爲俄皇下葬之期本埠俄兵船及各國兵船均於早八點鐘聲炮聯珠不絶直至十二點鐘始止蓋藉以仲敬也 
[上海縣試終覆題]  
　　文題如恥之莫如爲仁仁者如射詩題賦得楊柳依依緑映門得門字五言八韵補考首題夫子欲寡其過而未能也使者出次題而補不足詩題賦得無樹卽新村得村字五言六韵 
[妓請入堂續聞]  
　　昨報妓請入堂一則翁太守臨捕房發落各案時復提該妓沈氏訊其因何不願回家據供母雖生母自聽信除二之言將我樓入花煙舘後已經疉次生法今若同歸仍將賣我往他處且身已有病再受折磨將速之死叩求施恩送入善堂守節感激實深太守謂爾經作妓五年守節已晚尙是遵斷還家爲合當諭沈羅氏嗣後不准賣女作娼苦蹈舊轍到案定子重辦詎沈氏堅不肯行謂寍死於此不願回家徐二實係白螞蟻江姓一門爲伊所害何能委身仇人况其居心亦謀賣我我母實爲所惑太守問汝意欲嫁何人不妨說出答稱實情無人惟徐二斷不　嫁官謂然則欲嫁馬姓乎沈氏謂馬姓不過認識之客並無此意太守復傳徐二及沈羅氏到案詰問　沈羅氏稱婿於上年來滬欲領我女回去因押於人家未曾滿期故囑其今年來領隨致涉訟現須領回畢姻太守問沈羅氏現住何處答稱尙在船上適來上海未及起岸又　上年居於何所沈羅氏未及回答徐二卽言亦住江北太守便謂頃間沈羅氏供汝於上年來滬領女因女押期未滿囑以今歲再來然則沈羅氏住居上海不問可知今供語兩歧顯見不實隨詢沈氏汝母究住何處答稱將我帶來滬上已有五年初時取去洋一百元作爲包帳嗣後逐年到來索洋或三四十元或六七十元不等至第三年係與徐二同來囑我稱伊爲兄其時包帳做清又將我調到韓李氏家爲夥取去洋八十元刻下又將滿期另欲生法故有此事太守卽詢沈羅氏汝女之言可曾聽見所供實否沈羅氏叩稱的係實言並無虚假官謂然則爾乃勒女爲娼卽不然亦係縱女賣娼罪有明條旋據捕房通事傳述捕頭之言稱昨晚沈氏管押捕房夜半竟欲自縊幸卽知覺阻住現在派捕看管再　徐二逃羅氏已雇定船隻欲載女往别埠云沈氏惟求恩請發善堂太守仍飭暫行管押令法包探查訪確實再行辦理按徐二向住新街著名白螞蟻聞其與沈羅氏串合欲將沈氏領出轉賣故該妓抵死不歸今沈氏當堂供出其母歴年所爲逃羅氏亦當堂自認且徐二供詞歧異其爲串謀近之俟後訊辦如何再爲探錄 
[拐逃拿獲]  
　　蘇州滸墅關　開老虎灶之郭明發曾領同業婦高張氏之女高寳珠爲養媳兹年已及笄從人私逃兩家彼此索女因至搆訟互控於長洲縣署庭訊各執一詞案懸未結旋探悉女被坭水匠張阿大誘逃在上海法租界彩視街地方禀官移文飭差關提前日長洲縣差與郭明發等在莫租界撞見張阿大及寳珠當卽扭住交捕解送英會審署由陳太守訊悉前情以案由長洲縣移文至上海縣關提飭將張阿大寳珠分别暫押一面令長洲縣差投縣禀明俟縣文到來再行移送轉解歸案辦理 
[控案結]  
　　前報搗阻從良一案兹悉妓女許金鳳與　婦蔣馮氏自相說妥給還該搗金飾並償身償兩　均求銷案陳太守如請准予銷案許金風聽且自便云 
[繳租候核]  
　　前報列高易行控王關寳短角房租一案當經翁太守訊理飭王交保限期繳洋一百九十八元在案嗣由章東來保去前日禮拜六章偕王到案呈洋九十四元太守詰以餘洋何在據王稱昨日已同高易收租人前往各租户處對過交待明白惟日子兩下參差八天約知租泮十四元此項姑求寛免再洋臺八隻當初造時費洋一百六十元拆去非惟不值多錢且尙須裝還窓隔更屬吃虧求　恩斷太守謂此事須與房東商酌至房租對明一節俟收租人投案質明再爲銷案 
 
 

Page 3

 
 
[更正]  
　　念五日報載軍械運津一節兹悉此次軍械係由新南陞船解赴烟台並非運往天津用特更正 
[光緒七年二月初六日京報全錄]  
　　宮門抄○發抄旨六道○上諭一道錄前○將軍銘奏爲各項需費請照原奏免其减扣概給實銀片○又奏請留員補用片○浙撫譚奏更補塲員摺○東撫周奏請　叙片○又奏叅革都司片○浙撫譚奏特叅知縣片○將軍銘奏叅革監追摺子○二月初六日理藩院鑾儀衛光祿寺廂曰旗值日無引見○綿善謝授鴻臚寺卿恩○濂公假滿請安　山西布政使紹誠請訓○瑞興續假十日　召見軍機紹誠○發抄　裕奏游撃胡國柱等請卹奉旨胡國柱童祖光均着照所請交部分别議卹欽此○又請議林昌鋐應得之廕奉旨吏部議奏欽此○李明墀奏劉鳳儀補永州守奉旨吏部議奏欽此○又委蔣恩澍署耒陽令奉旨知道了欽此○又遊　姚華武等請免騎射奉旨着照所請兵部知道欽此○岑毓英奏李徐氏請旌奉旨着准其旌表禮部知道欽此○○銘安片再查奉天改設昌圖府以及添設東邊州縣時經署盛京將軍崇厚等奏明創辦伊始必須因時制宜以該䖍之所出供該處所需請將新設各官廉俸役食馬撥並修建城池兵房衙署各工程按無原奏數目免其減扣概給實銀等因具奏奉上諭崇厚等奏請將東邊及昌圖各官廉俸等項照數發紛實銀各摺片等因欽此奴才伏查吉省現設賓州廳五常廳敦化縣及分防各處建置事宜均屬創始必須量爲變通方能經久無弊所有酌定正印教佐等官廉俸津貼並書役工食援照奉天新設民官章程定擬弁兵餉乾援照吉省驍勇營步勇章程定擬將來均請由各該處地租項下作正支銷修建城池衙署等項工程亦援照奉天章程定擬將來均請由荒價斗稅項下作正支銷以上各欵委係核實定擬必須發給實銀庶官役可資辦公工程不致草率雖訓誥煌煌他處不得援以爲例第思吉省僻處邊疆缺分之瘠苦物價之騰貴不惟與内省大相徑庭較之奉省尢爲疲敝若不援　辦理誠恐不敷應用藉口賠累流弊滋多於地方大有關係惟有籲懇天恩俯念吉省邊地緊要所有新設各官廉俸並役食兵乾以及修建城池衙署各工程特恩准子按照奴才原奏數目免其減扣概給實銀出自聖主逾　鴻慈奴才爲實事求是起見是否有當不揣冒昧謹附片具陳伏乞聖鑒謹奏請旨軍機大臣奉旨覽欽此○○銘安片再前以吉省分地建官事屬創如必須盡心民事熟悉情形之員方能振作有爲變通盡利查知府銜升用同知候選通判王紹元同知銜分省補用知縣趙敦諴工員自調吉以來派辦事件實力講求著有成效謹援照奉天歴辦成案仰懇天恩准將該二員留於本省各歸本班酌量補用以資治理曾於本年四月間恭摺具奏奉旨吏部議奏欽此嗣於八月間接准部咨内開查該省添設各缺現在尙未據該將軍體察情形奏明到部該員等係屬無缺可補應俟　將軍體察情形通籌仐局詳細分别奏明到部再行核辦再候選通判王紹元分省補用知縣趙敦諴二員係屬未經赴部騐看之員應令該將軍行將該二員履歴造册咨部以憑查核等因具奏奉旨依議欽此照錄原　咨行前來奴才當取具候選通判王紹元分省補用知縣趙敦諴二員履　業已造册咨部現在吉省奏請添設廳縣三處試辦試署實係之員差委惟有仍請飭部准將知府銜升用同知候選通判王紹元同知銜分省補用知縣趙敦諴二員留於吉省各歸本班酌量補用以收得人之効實於地方有裨理合附片具陳伏乞聖鑒謹奏軍機大臣奉旨覽欽此○○頭品頂載浙江巡撫臣譚鍾麟跪奏爲更補塲員循例專摺具奏仰祈聖鑒事竊照鮑郎塲大使胡樹屏丁憂遺缺前以捐納班儘先前鹽大使沈忠珪題署光緒六年十一月二十一日接准部咨前次請補下砂頭塲員缺核與定例不符應以鮑郎一缺在先駁令更補等因案查先據布政使德馨鹽運使惠年詳稱鹽大使一項上次許村塲缺用至委用正班金元鏞爲止今鮑郎塲一缺坐補原缺卽用留省另補新班遇缺先均無人應用新班遇缺人員查有新班遇缺鹽大使書鳳年二十六歲廂黄旗滿洲端緒佐領下人由優學生報捐筆帖式加捐鹽大使指發浙江光緒二年四月二十八日到少報捐遇缺補用奉部行文扣　光緒五年二月二十八日作爲新班遇缺到省日期核計鮑郎出缺已在六個月以外與請補之例相符該運司到任未及三月例不加考經藩司看得該員年壯才明辦事勤敏以之請補鮑郎場大使員缺洵堪勝任詳請查核加考會奏等情前來臣覆核無異並查書鳳年富力强堪以請補鮑郎場大使員缺合　仰懇天恩准其補授該員係新班遇缺鹽大使今請補鮑郎塲鹽大使銜缺相當毋庸送部引見亦毋庸核計叅罰案件此缺係在限内遵例專摺請補並未遲逾合併陳明除將履歴清册送部查核外謹會同閩浙督臣何璟恭摺具奏伏乞皇太后皇上聖鑒勅部核覆施行謹奏軍機大臣奉旨吏部議奏欽此○○周恒祺片再光緒五年黄河防汛出力人員經臣於奏報安瀾摺内請將總辦北岸收支局務之候補知府積慶賞給該員二品封典當經欽奉俞允嗣准部咨該員係從四品官所請核與定章不符應令按照本職品級另行奏請等因臣查候補知府積慶前因光緒四年防河出力業經保有補用道加二品頂戴所請二品封典核與外官著有勞績准照升銜奏准章程相符惟前次請奬時漏未叙明現據該員具禀前來合無仰懇天恩仍准賞給該員二品封典出自逾格鴻慈謹附片具陳伏乞聖鑒訓示謹奏軍機大臣奉旨吏部議奏欽此○○周恆祺片再臣前因訒聞都司劉承恩有在省陖訟誆騙情事卽飭署歴城縣知縣宋森蒢查拿到案提訊劉承恩據供荷澤縣人投營歴保千　同治七年因隨銘軍劉匪出力得保花翎都司出營後各處游蕩光緒五年十二月間在省撞遇民婦吉楊氏因事涉訟卽揑稱熟識衙門打點使用名色向周楊氏　騙得制錢一百五十千不諱查傳周楊氏訉供相符追起奬札由府司解經臣咨部斥革兹准兵部咨覆該都司劉承恩係五品以上人員應由臣奏明辦理等因臣查劉承恩既由軍功保舉都司不思安分守法輒敢藉端誆騙得贓實屬有玷官箴相鴈請旨將花翎都司劉承恩卽行革職以便轉　嚴訉擬辦理合附片具陳伏乞聖鑒訓示謹奏軍機大臣奉旨劉承恩着卽行革職戰訉該部知道欽此○○譚鍾斷片再前據慈谿縣禀光緒六年四月十九日疏脫接遞甯海縣秋審發回暫犯盧阿五一名經臣奏請將簽差不愼之長解官甯海縣知縣邵秉經護解官慈谿縣知縣裕昌摘去頂戴奉旨允准嗣據慈谿縣知縣裕昌禀稱該犯盧　五已於六月十四日派差會同營讯並甯海孝豐等縣兵役拿獲係在百日限内尙屬自知　奮兹據臬司將盧阿五一犯審據解勘前來除由臣照例具題外相應請旨將甯海縣知縣邵秉經　谿縣知縣裕昌摘頂勒緝之案開復謹會同閩浙總督臣何璟合詞附片陳請伏乞聖鑒訓示謹奏軍機大臣奉旨着照所請該部知道欽此○○奴才銘安跪奏爲特叅營員購買戰馬不堪乘用擬請革職 
 
 

Page 4

 
 
監追馬價銀兩以肅營伍而儆効尤恭摺仰祈聖鑒事竊據開復恊領花里雅春禀稱飭派雲騎尉連春前往農安城一帶購得戰馬二百五十匹每匹價銀十七兩零二分九厘計共需銀四千二百五十七兩二錢五分業已如數發給嗣查該營官花里雅春操辦營務不能振作難期得力當經奴才撤委歸伍派全營翼長恊領德昌會同營官富貴將花里雅春前買戰馬認眞查騐是否堪　據實禀覆旋據德昌等禀稱驗得堪用戰馬僅數十匹缺額五匹倒斃五匹其餘老病瞎　均係不堪乘騎奴才進署辦公傳集開復恊領花里雅春雲騎尉連春等斟訉詎花里雅春克敢當堂狡展抗言瀆辨奴才恐查驗不實不足折服其心眼同該員等逐匹親加選驗僅挑出堪用戰馬六十五匹其餘一百七十五匹或係老馬或係馬駒多半瘦病瞎　實係難以乘用花里雅春等始行俯首無詞自知任咎奴才當將不堪乘用之戰馬一百七十五匹飭令該員等領回變價並倒　缺额馬統計一百八十五匹共計價銀三千一百五兩零三錢六分五厘勒限二十日責令該員等如數呈繳以便補買應用兹屈限滿延不呈交查軍營購買馬匹必須臕壯口輕方足以供驅策况直隸　軍章程各營馬匹先由官爲勢買分給衆兵每月扣銀一兩馬價扣完卽作爲該兵私馬乃開復恊領花里雅春身爲營官竟敢與雲騎尉連春通同舞弊將老弱瘸病馬匹濫行充數上以侵蝕餉項下以賈禍兵丁貪鄙欺朦深堪痛恨及至堂當其訉仍敢負氣置辨勒限追銀又復任意岩延實属胆大妄爲目無法紀若不從嚴懲辦何以肅營伍而做効尤相應請旨將記名副都統開復恊領花里雅春雲　尉連春二員一併革職監追俟馬價銀兩繳清再行分别　辦除飭泒恊領當貴買補戰馬外所有營員購買戰馬不堪乘用擬請革職監追緣由謹恭摺具奏伏乞皇太后皇上聖鑒訓示遵行謹奏軍機大臣奉旨花里雅春連春均若革職監追餘依議該部知道欽此 
[光緒七年二月初七日京報全錄] [  此本未完]  
　　宮門抄○發抄旨五道○成都將軍恒等奏勦辦首逆一律肅清摺○廣西撫慶奏叅辦知縣騐訊確情片○又䖏奏請補知府摺子○二月初七日吏部翰林院廂紅旗值日無引見○師曾由西陵囘京請安○崇喜謝充侍衛班領恩○道府聯綬等各謝思○朱智請假二十日○穆騰阿請假十日○掌儀司奏十一日祭奉先殿恭王行禮○召見軍機聯綬德鍾李璠○發抄金順奏擬　塔城屯田官兵屯墾車牌子等田地奉旨知道了欽此○又防禦驍騎校呈請休致奉旨额勒蘇豐紳泰均着准以原品休致至應否賞令全俸着兵部照例辦理欽此○又防禦驍騎校病請開缺囘旗奉旨春陞貴福均着准其開缺囘旂至應否賞食全俸着兵部議奏欽此○銘安等奏出征存營官兵名數奉旨知道了欽此○啓秀奏解京重案先將案卷送部奉旨知道了欽此○○成都將軍臣宗室恒訓四品頂戴署理四川總督臣丁寳楨跪奏爲官軍勦辦查录巢穴殲摛首逆收回侵佔各户口裏塘一律肅清恭摺馳陳仰祈聖鑒事竊臣等前因查录野番勾結瞻夷圍攻官寨台垣　殺搶擄勢頗鴟張將查辦情形附片具奏十一月十八日承准軍機大臣字寄光緒六年十一月初六日奉上諭卽着檄飭委員諭導該番官將瞻對之兵撤回一面將滋事各情秉公查辦務令兩造帖服永弭衅端等因欽此謹卽恭錄欽遵照辦臣等前於拜摺後迭據委員知府楊福萃禀稱十月初一日瞻地番官索康色到裏謁見舉止言語極爲狂悖楊福萃先責之以大義繼撫之以温語令其撤兵不准附和該番官狡詐支吾遲延三日僅將兵退紥台垣山後仍暗支查录首逆工却得且達馬貢大等帶領千餘人日肆滋擾楊福萃以查夷此次勾結外番恃横無忌非示威無以懾其心卽索康色亦不知儆隨派都司張洪得千總馮漸逵等帶弁勇三百名屯紥拉捕地方密令正副土司調集土兵約期攻撃初六日查逆四出焚槍張洪得等會合土兵前後截剿刀矛並舉鎗砲齊施斃賊多名軍功李朝富奮勇當先剌殺工却得且割獲首級達馬貢大等紛紛潰散連夜率衆敗歸三寨始將寨垣圍解瞻番乃陸續撤回惟索康色尙帶三百餘人盤踞裏　要求賞需楊福萃多方駕馭賞茶六百包該番官仍復逗遛楊福萃擬派兵驅逐又慮鋒刃相接殺傷必衆日後與裏塘土司結怨益深因密諭該弁兵等不准擅動軍械但揚言如敢抗拒卽行攻撃並聲稱已調阜和明正漢土官兵不日卽到懾以聲威索康色聞風惶懼始於十四日徑帶查录首逆格桑登舟工布朗杰札稱工呷三首犯逃回瞻對楊福萃以查逆被該番官帶回則查裏搆衅之事無憑訊辦不得已一面將各處被難土民酌發銀兩撫恤一百調毛了崇喜曲登三處士兵一千數百名派都司楊福恒張洪得外委單三泰把總楊禮等帶領分攻上下兩寨而自率弁兵進圍中寨二十八九十一月初一二等日三路齊集查看各寨險岐異常内皆建有碉樓力攻不易卽先行大張示諭准其投誠免罪詎達馬貢大等乃敢率黨抗敵楊福恒手執洋鎗將其撃斃我軍乘勝槍砲齊施各番心驚胆落又見逆首殄除羅跪寨前泣稱均係各土司部民誤被煽惑情願悔罪歸誠不敢再叛楊福萃察其眞切許以不傷一人卽令引官軍入寨搜捕餘逆贖罪旋據張洪得把總和壽保千絲銜周開基外委郭紹武等各槍獲索朗江策札录阿葱丹者汪學喜札此日及格桑登舟之子汪公布汪杰之弟成勒以業吳則江策等十餘首犯回營訊明分别辦理並飭弁兵將寨内闈牆及碉樓十餘座概行拆燬三寨一律蕩平木拉石數百番户仍來歸土司管轄其投順各番楊福萃佯以同惡相濟必加誅戮之言嚴加恐嚇而密令各土司代求劯貸邀懇再三方飭核實造册將各番領回各安住牧面諭以後務受土司約束不准妄爲均感激勸欣而去楊福萃卽於十一月初八日帶兵折回裏塘籌辦善後等情先後具報前來臣查查录野番原係裏塘部落其始不過數十家歴年逼脅土民遂多至一千七八百户自咸豐初年卽恃其　悍强横冒充夾壩搶劫爲生嗣又投附工布朗結黨惡助逆歴經前督臣派員辦理率皆敷　彌縫愈縱愈驕毫無忌憚本年裏塘土司喇嘛調兵攻撃實亦忿極使然並非無故尋仇詎該野番更串瞻夷圍攻官寨台垣實屬異常頑梗若不相機懲創將來擾亂益深自楊福萃督同兵弁斃匪多名而查逆胆寒撃退瞻夷而番官氣阻帶兵進取碉寨悉平遂使索朗江第等成擒授首木拉石番户仍隷裏塘該野番從此震懾天威或可冀其安靜且從前每次查辦縻費總在七八萬金此次楊福萃體念時艱力求撙節且辦理迅速用銀不過二萬數千兩尤爲事半功倍臣等現飭該員務將善後事宜悉心籌畫議明條約永遠遵行並令嚴諭各土司將投順各番加意撫綏不准凌虐苛歛别釀衅端一面飛咨駐藏大臣轉行商上勒令索康色等迅將帶回之格桑登舟等三逆交出歸案究辦以杜後患並將該番官索康色撤回治以越境滋擾之罪另派曉事番員接戍以期邊地乂安至委員鹽運使銜候補知府鼓勇巴圖魯楊福萃不辭艱苦於冰天雪地中蕆功妥速洵屬勒勞卓著相應仰懇天恩俯准俟補缺後以道員用並賞換清字員號出自鴻施逾格其餘出力員弁可否容臣等擇尤酌保以示鼓勵所有官軍攻克查录巢穴殲擒頁逆裏塘地方一律肅清緣由謹合詞由驛五百里具奏伏乞皇太后皇上聖鑒訓示再前次巴塘所派齎摺差弁據楊福萃等查明受傷並未殞命摺匣亦未遺失合併聲明謹奏奉旨已錄 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
