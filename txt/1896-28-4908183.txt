# 1896 - 28 - 4908183

 

Page 1

 
 
[張氏醫通告成出售] [  圖君集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南越会吳家以書献深當○上意尋○命醫院校勘匱之○南薰殿於是流布日遠然肆間坊板未免魯魚亥豕之誚本局覔得原刻精本用新式鉛字以潔白連四紙印成裝訂二十本出售每部碼洋三元欲買者請向蕪湖文苑山房及本埠博文書局購取可也此佈 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[接述西友論中國之弊]  
　　總之中國人才之少皆由精神之不振心志之不堅所以不能實學各務專門作事無一定之時游息無一定之候偷安苟且相習成風無人不畏難無事不因陋而近則鴉片盛行人之畏難者愈多人之因陋者愈甚實爲中國心腹之大患在中國之人無論吸與不吸者亦共知鴉片之無益而有害且羣以歐西之貽害中國皆不滿於西人夫中國之人旣知無益有害則已染者當立意戒絶未染者不可再染則西國雖有此物亦何害於中國哉乃中國非但不聞戒絶而染者日益加盛當時中國之人皆吸外洋之土因中國本無是物也現在中國各省民間無不栽種初種猶干例禁民間猶不敢張膽明目今則聽民廣種收厘以爲可奪外洋之利權詎知中國自種之後染者愈多而外洋之來源仍不見少亦可見中國之人吸烟之盛矣在西人之有鴉片本爲藥餌之品非常食之物且並無所謂烟槍也烟燈也烟籖也一切煎熬之法及臥吸之事此皆中國之人不知利害弄巧成拙西人運之來華誠非不欲中國之人購之中國之人服之不過爲一種之藥與現在運來各種之藥等耳初不料華人之常吸也初不料華人有熬膏臥吸之法也中國之人旣喜熬膏臥吸而且常吸則消路旣暢運載是多亦貿易自然之理似不能歸咎於西人也然若僅恃外洋所來之貨使外洋一旦不來則中國旣無烟可購或可望不戒而自戒乃旣自行廣種卽使外洋不來而中國鴉片之害仍不能除以利權而論固不外溢以害人而論不已更進一層耶中國人雖喜吸之然亦無不知爲毒物夫鴉片誠毒也若以爲藥對証而用之則非但不致毒人而且功効甚速乃中國之人不以爲藥而以爲消閒取樂之具初則隨意而吸之繼則按日而吸之甚且按時而吸之終日橫陳吞雲吐霧少吸一分而不能緩吸一時而不得幾如飢渴飲食之不可一日無且較飢渴飲食爲更甚人於尋常飲食之外補藥最爲有益試問中國之人能常服補藥乎補藥且不能常服而况此極歛之品日日吸之且必就火以吸之精神有不爲之耗氣血有不爲之爍哉况晝作夜息人之常情中國吸烟之人每有澈夜不眠終朝偃臥者廢事失時莫此爲甚凡物皆可坐食立食而鴉片則必臥而吸之亦何怪筋力日弛心志日偷耶其在體面之人尚能自好不過縻費夫銀錢抛荒夫歲月瘦削其形容消磨其志氣耳而下此者旣不能謀生又不能安亨凡物皆可從省而旣吸鴉牌性命所關卽倾家蕩產而不惜子凍妻餒而不顧甚至流爲匪類顯蹈刑章失所流離竟爲餓殍非皆由喜吸鴉片貽之害哉然中國之人未嘗不知其害故旣吸者皆思購藥以自戒未吸者皆欲合藥以救人余不知中國之藥果能戒烟與否亦不知中國之人果能戒絶與否而但就外洋進口之貨而計較之往年有增無减而中國自出之貨亦日見其多於是知中國之人無一能戒烟者矣卽就烟藥而論亦當以外洋之嗎啡爲最靈西人以藥來華本欲救烟之弊無如中國之人立志不堅不以嗎啡爲戒烟之藥而以嗎啡爲代烟之藥嘗有窮苦之人無錢吸烟嘗服嗎啡不特烟之利流出外洋而藥之利且流出外洋矣何華人不一計及耶雖現在吸烟之人尚不敵不吸之數然城鄉村落　　烟燈茶館酒樓皆陳烟榻一若非吸烟不能聚談非吸烟不能消遣甚至用心之人非吸烟之後不能搆思用力之人非吸烟之後不能勞苦恐將來種之愈多吸之愈衆禁之愈難倘不乘此未至人人吸食之時設法厲禁則其爲害更有不可勝言者矣是不能不望於中國在上之人也未完 
[本飽接奉電音]  
　　昨日上午十點鐘京師飛電傳來上諭二道敬謹譯登○十二月十二日奉上諭李秉衡奏高家大廟漫口堵築完竣一摺本年六月間山東壽年縣高家大廟大堤因伏秋盛漲漫溢决口經李秉衡飭派道員馬開玉知府李祐督率員弁勇丁晝夜催督用項核實於十一月二十五日堵築完竣辦理尚爲妥速所有在事出力員弁著准其歸入北趙家合龍案内擇尤保奬毋稍冒濫該部知道欽此同日奉上諭前因御史敬祐奏叅山東掖縣知縣楊德成劣跡多端當經諭令李秉衡確切詳查兹據查明覆奏楊德成被叅各事係屬傳聞失實惟該令聽任丁役藉差騒擾於民間詞訟及應辦事率多壓擱不理實屬有負職守前署掖縣知縣丁憂開缺平原縣知縣楊德成著卽行革職以示懲儆餘著照所議辦理該部知道欽此 
[漢皋火警]  
　　漢鎭河街佛照樓後隙地寛廣窮民之結篷棲止者密若繁星有細民趙阿大者亦卜居於其地本月初五夜三更時一匪徒竄行至此匿身趙篷右側放炬燃燒詎東風助暴星星之火遂成燎原迨趙夫婦驚覺亟起已灼及牀衾矣慌慌張張挺而走險冒火直出雖未焚身而手足被炙幾無完膚幸該處面臨江渚各堂水龍取水甚便不須臾卽將餘火滅息翌晨偵知被火災户計共一十九椽 
[安慶迭火]  
　　據訪事人云本月初八夜更魚四躍正睡夢之中忽聞警鑼亂擊鐘鼓齊鳴怪而起視見藥王廟内烟火冲天在近之水龍先至又得洋龍馳助幾如萬道銀泉祝融力竭而遁計焚去房屋一間係王姓銀匠店之廚屋起火之由因夜間煎參湯將所剩火炭置於罈内罈口板蓋燒着燃及蘆薪以至冒穿屋頂其屋與藥王廟方丈相連彼時諸僧慌急七手八脚擂　鼓鐘以此聞所未聞○又皖省某甲前在雙井地方開設雜貨店未兩月之久起火十有三次皆被救滅合家之人防不勝防今歲特移住北大街夏初祝融曾經下降幸未成災不意前月下旬樓上篾筐内盛有爆竹不知因何著火登時爆烈烟火滿樓無從施救致罹巨災有與同居者云甲得罪於大仙前年曾捉得黃鼠狼子四隻下以毒手遍澆洋油用火燒之由是大仙常借丙丁報復未知果否○冬月以來時聞火警因天乾物燥易於肇火所致現經懷寍縣吳雲濤明府諭令各叚地保轉諭居民鋪户將街市所搭凉棚一律折卸以防火星延接亦賢父母爲民 
 
 

Page 2

 
 
防患之至意也 
[神京鴈帛]  
　　京師采訪友人來函云前門之正陽橋牌樓下西官廳甲捕在大栅欄三慶茶園門首拿獲小綹一名年約而立身穿灰布棉袍靑洋縐棉背心當卽扭住髮辮送回官廳因某堂官之親戚在該處聽戲失去藍表一枚昨經交派西廳迅速嚴拿務獲意者所獲之人其卽竊表者歟○鞭子巷頭條胡同木匠李某性情偏執爲同行所黜以致失業前年曾娶張氏女爲室其岳父母言定將來靠以養老李至今不能踐言因而口角李反將岳母痛打折斷手指兩個李知事不能了服信自盡事關人命經人將李張家屬一併送交南城正指揮衙門不知如何訊辦也○范大令春堂前攝固安縣事才長折獄燭照無遺現在調任宛平於上月廿五日接篆視事前一日傳諭各房承辦速將案件彚齊呈堂以憑核辦不得案有留牘云○都門有一種教會不食烟酒者名曰在理鄉愚之輩信者甚衆前日在前門外北橋灣地藏菴内設壇名曰把齋在會者各携京錢數千交於教主以爲齋資除開銷之外教主可餘京錢二三百吊騙錢之法眞無奇不有矣○海甸廣盛錢店被搶一案曾記報端今悉當時被搶者尚有隔壁首飾鋪一家搶者業已携贓逃匿甲捕往拿其人毫無贓証聞已鎖獲送交提督衙門究辦矣○宣武門内西單牌樓一帶自冬月初一起沿街設攤出售走馬燈者甚多廟期之時男婦老幼前往購買者爭先恐後熱鬧非常前日有某甲正在挑選走馬燈之際被小綹攫去錢搭連一個洋表一枚甲卽赴該管地面官廳禀報經巡兵將綹賊拿獲搜其身上原贓俱在遂傳失主認領將該綹賊重責二十板並令荷校遊街○東四牌樓隆福寺每逢八九日期開廟人烟輻輳貿易者鱗比充巷遊人肩摩轂擊上月初九日該巷口茶葉店突來一人以手由裹當十錢數串露其兩端置於該店櫃上購買茶葉若干包約值錢十千有奇其人携茶入手將錢包交該店曰敝主人在口内車上尚用他茶須再詢明錢包暫寄汝處來時一齊找算可也茶店人首肯置錢帳桌上其人携茶怱怱而去至晚不回茶店人開包騐之則兩端听露銅錢統計不足一千其所裹者皆泥錢也騙人之術眞層出不窮矣 
[方伯晉京]  
　　卸任安徽布政使調補直隷藩憲王介艇方伯於月之初七日起程用吉安差輪護送届時在城文武均往江干恭送如儀近因北河冰凍聞方伯由淮河水陸兼程約年内必可抵都而方伯之瀛眷尚居安省天台里之公館内聞俟進京陛見後出都時再接赴新任云 
[襄垣近事]  
　　前報魯港保甲巡員傳犀亭少尹因久於保甲歴著勤勞蒙道憲詳委接辦金柱關差事兹悉已奉院批覆准札飭履新遂於本月朔日到差所遺魯港巡防一缺以百家驛前兩鋪巡員馮楚卿少尹調辦遞遺百家驛前兩鋪巡防以新近由省分蕪差遣之典史吳特君少尉接辦均已謝委視事○大江口便商委員袁澤民二尹江北泥汊關税務委員濮荷亭二尹均因公事認眞分書上考蒙道憲詳請各予聨差三月以示鼓勵現均奉准撫院回批如詳辦理○蕪市錢荒日甚一日雖經道憲知照新關停給運錢執照縣宰出示帶錢出境不得逾三十千之譜然積重之下勢難驟返銀價現仍如春潮之暗漲每兩牌市一千三百十文而兌賣必須貼水三四十文洋元亦然故日來本洋祇兌靑蚨一千一百五六十文英洋祗八百八十文而且攙夾靑砂鵝眼每百五六文不等設令剔換輙退洋不兌以致民生日用脂膏幾爲剝盡若欲挽回非多運鄂省新鑄之小洋恪遵張香帥前示大洋每元一千小洋一百不得絲毫增减並勒令大小錢莊每家各買若干通行市肆長江各埠一律照辦庶期月之後或能漸挽廻瀾蓋錢荒之害專在尅苦小民若商人貨以銀進零售則錢非但無所折閲且可因而獲利嗟我小民生機窮蹙安得坐鎭封疆者一爲轉移耶○道憲袁觀察前出公私泉布二千餘緡委員俞少尹於中江書院内添造尊經閣雲斤月斧邪許聲喧刻已美輪美奐爰慶落成登樓觴詠則見遠眺白馬近挹江光朝暉夕陰氣象萬千因顔其樓曰遠景卽將督撫二大憲所頒及各家捐送之書籍百有餘種貯之樓中以備肄業諸生橫經講舍兹又仿國朝前皖撫朱公石君西湖三祠之例就樓下分建先覺正氣遺愛三祠供設皖南自宋元明以及國朝諸先正如朱文公江愼修戴東元金輔之諸先生木主七十餘位於上月二十八日五鼓偕同蕪湖縣李大令山長汪太史監院五廣文鳴騶入閣分司爵献並命庖丁預備猪一羊一及水陸珍羞十六碗敬謹大祭肄業諸生亦預其事彬彬乎有文秩秩乎有禮洵作育人才振起世教之盛典也並聞此後已註定每年三九月由地方有司擇期大祭平時朔望則由山長監院帶領肄業諸生拈香云 
[粤海寒濤]  
　　廣東友人來函云候補道林舫西觀察賀峒前經奉委專審劉紳學詢被參一案嗣因劉紳謂觀察意涉偏私心實不服禀請督憲另委别員而觀察亦自謝不敏力向督憲禀辭督憲遂飭歸藩臬兩憲審辦觀察無庸與聞兹聞藩臬兩憲皆以觀察聽斷詳明且於此案情節素所熟識仍詳准督憲請觀察會審以期水落石出○南海縣李鐵船大令連日下鄉催糧刻下各鄉錢糧已完納過半大令遂於初四日回省赶將任内經手事件料理清楚以便交卸聞新任黃大令擇於十五日接印視事○卓營統領李芷香大令總巡城廂内外及河南等處緝捕轄境旣廣需勇亦多月費口糧爲數甚鉅兹大憲以各街皆舉辦民團足資自衛遂飭令將卓勇裁减過半以節餉項○原任藩憲成竹銘方伯在任數年勤政愛民口碑載道兹以因病出缺行將扶柩回旗屬下紳民追念舊恩繫懷不置聞擬恭製古之遺愛四字匾額一方懸掛大堂以誌愛慕甘棠餘蔭方伯有焉○黃沙地方疫症流行死亡甚衆近更有行路之人猝然倒地頭大如斗頃刻斃命據醫家謂此係大頭瘟由於心經受毒所致於是人懷戒心咸視彼處如畏途不敢越雷池一步矣○柴米油三項爲民間日用所必需而價值日昻有增無减小民度日維艱皆有長安居大不易之歎油價每埕現需洋四元火水每箱亦三元有奇尤爲從來所未見凡焚膏繼晷者莫不愁眉雙鎖矣○番禺某鄉落前晚有匪徒數十人明伙執仗來鄉行刦鄉民出而追捕被匪拒斃三人傷者甚衆連刦五家慾壑旣盈始長颺而去翌日鄉民赴縣禀報縣尊惠大令卽帶領兵差馳往勘騐飭捕查緝未知能緝獲否○前日雙門底有甲乙兩人因索欠起釁始則角口繼則用武甲逞其勇力將乙打傷頭破血流倒臥在地旁觀者代乙不平向甲理論甲自知理屈卽向乙服禮並出洋銀二元爲養傷費事始寢息○近日拐匪甚衆每於廟堂寺院及閙熱塲中施其技倆前日有某婦人携子赴城隍廟拜神叩拜旣畢回顧其子頓失所在出門找尋杳無蹤跡隨尋隨哭見者憐之翌日卽重懸賞貼四處訪求未知能珠還合浦否也 
[宜昌近事]  
　　宜昌友人來函云近以烟館林立宵小易於潛藏故地方官於上燈後在大街小巷及河下巡查如有燃燈開賣者店主責小板四百食客責小板二百昨在河下責小數家又在大街拘獲一人入衙板責枷號併發縣署頭門外示衆一月○前報所登之挑夫竊土一節當卽查出送縣責以數百板發往犯事地方枷示一月永不許再往碼頭挑貨○學憲歲科兩試塲及拔貢塲均已考畢擇於本月初三日起馬按臨施安府考試宜昌七屬文風不甚佳妙科覆七州縣時學憲以文字前後不符擬欲除名爲各學師求懇恩施格外學憲始屈徇所請云 
[勘界述聞]  
　　沙市訪事友函云馬關立約通商四口岸沙市居其一當日員未來之先蘇杭二州隙地爲紳商之富者鬻以居奇惟沙市則關道憲周觀察以堤邊一帶皆屬官地憑官買給官價計一弓四十串令居民遷徙遠避居民唯唯應命有一李某房產基址雖十餘弓而脩飾則華實並茂工費不下二千串關道憲亦以官價給之李頗不願道憲怒簽票鎖拿發交荆關提調龍大令大令見李反釋堂下之囚延爲座上之客温語勸諭李前經一番恐嚇今得一番拊循驚喜交至遂貶價聽命自後道憲陸續買至下窰灣地方廣袤包荒已不知其幾千百弓矣詎日員抵埠後所指買者不在關道地内而且所指之界實爲堤身要地道憲因不能應命當電禀督撫憲再爲籌辦聞日員意欲南北兩岸對修前日渡 
 
 

Page 3

 
 
江到南岸踏勘本日又至本埠上御路口相度一切迄未議定計日員六人於十五日附快利輪抵沙其二乘藍呢四轎云是領事後皆小轎前日又來一員乘緑呢大轎人呼爲總領事餘俟訪聞再錄 
[委解京餉]  
　　蕪友來函云鈔關京餉册擋定章以每年十月底爲結陸續造册連掃數京餉於次年北洋氷泮時齎解北上今届因部撥各省所關京餉奏奉諭旨五月解半十二月前須一律解清是以袁觀察特飭委員胥吏將本年所收税餉循例截至十月底爲止赶速造册連掃數京餉五萬餘兩於上月望後備辦齊全遂督同管庫委員書吏由庫中支如其數當堂釘鞘交解餉委員房子明少尹領解下船於十九日禀辭二十日揚帆出江照章由水師按站遞撥砲船沿江護送俟抵清江口遵陸北上 
[五馬榮]  
　　杭州府陳六笙太守璚宦游三十餘年所至皆有政聲其權台州府時緝獲劇盜多名就地正法居民胥賴以安及補授處州以該府僻處山鄉地瘠民貧酌减征徭剔除積弊勸民墾開山地以種雜糧整頓書院以興文教壬辰夏間調補杭府於今三載有餘訪拿地棍懲辦賭博嚴禁小錢示定洋價凡有益於民者無不盡力爲之兩次大計卓異保舉道員在任候升兹於本月初三日接到電傳上諭補授湖南岳常澧道太守隨卽恭設香案叩謝天恩初四五日官紳赴府拜賀者太守槪行擋駕遍詣各處謝步 
[催辦民更]  
　　金陵訪事友云省城爲南北通衢又係長江要道現值各處撤防散勇逗遛城内者不一而足城南一帶五方雜處人烟稠密宵小匿跡尤覺防範維艱以故當道各大憲爲安靖閭閻起見諭令本府曁上江兩縣除本届冬防加意巡哨外再添置民更其法仿保甲章程令鋪户居民以十家爲率雇用更夫一名無分雨雪通宵擊拆梭巡以補官更之不足更夫由善後總局雇用每月工食給大錢二千四百文至梆鑼等件與一切經費均歸民捐辦請公正衿耆董理挨户勸募收發銀錢各事鋪户中如客棧烟館則諭請店主較居民加捐若干每月須捐一千數百文左右大小公館及庵觀寺院均不得托故免捐同期守望相助保全地方所有衙役地甲人衆俱不准需索分文倘更夫怠惰玩公則由經承者送局懲辦斥革不貸月初江寗府李筱軒太尊上元縣王伯芳大令江寗縣翁笠漁大令曁各叚保甲局委員先後出示曉諭已近旬日而此舉尚未照行故邑尊局憲筵請本城衿耆三五人妥議從速籌辦刻下集貲若干擬先就地各緊要處試添更夫幾名庶望漸推漸廣而盜賊於以潛蹤也 
[訪拿賭棍]  
　　寗波友人來函云寗郡賭禁綦嚴賭風難絶近聞南門内倉橋頭以及南門外半街開塲聚賭者不下十餘處被府憲程稻村太守訪聞立出火籖簽牌往拿各賭棍已聞飃逃竄僅拿到聚賭三家林福徐三林筷作阿四徐阿毛張鴻福等五名發縣管押俟拿獲在逃之賭棍如小紅毛人秀才二大糊張小桃等十餘名到案一併訊究想經此懲辦此風或可稍戢也 
[馬兵升補]  
　　杭州撫標左營升用把總馬兵吳榮慶身材短小而膂力過人兼充轅下戈什哈平時辦公勤愼凡院中有奏摺等件大抵皆吳齎赴都中現因本營有額外蔣祥生操防不力遺缺須補中軍趙蘭亭參戎禀以吳拔補已奉廖中丞批示懸牌准補仍命兼充戈什哈以資熟手所遺馬兵一缺另由趙參戎於上月三十日羅下營挑選充補 
[德皇誕慶]  
　　昨日西歴一千八百九十六年正月二十七號係德國皇獄降之辰由德領事肆筵設席遍請中西官員英讞員屠興之别駕亦於亭午乘輿前往道賀 
[琴堂仁愛]  
　　劉德昌控妻呂氏不守婦道違忤翁姑求請斷離一案前晚經曹明府升坐花廳提訊劉供湖北人在滬開小客棧妻呂氏先前經父母押入花烟間爲娼十七歲時小的出洋一百元贖回爲妻不料淫蕩性成時常私行出外作不端事翁姑使喚不聽家醜不能外揚小的不好細説故求斷離且稍加管教卽尋短見或投河或吸洋烟將來恐有連累等事質之劉呂氏供江北人年十九歲前年在花烟間爲娼小婦人不愿接客是以從良嫁劉爲妻今已三年日則到繅絲廠做工夜則歸家日得工資二百五十文盡與丈夫使用不敢犯事明府曰爾如果無錯丈夫决不控爾不端致求斷離判發普育善堂留養數月務要改過並開導劉德昌俟數月後領回完聚 
[騐傷補提]  
　　王子香日前投縣喊請騐傷一則已列前報前晚黃大令提案騐訊王供監生浦東人日前由岳父沈洪元喚監生到申往泥城橋沈益兼處索取舅嫂孫氏沈不理反將監生毆打求騐大令曰爾岳父囑爾向沈益兼究是索人抑是要錢王語塞一味支吾大令大怒喝將大帽除下掌頰王叩求得免當有沈洪元投案供稱年七十五歲家住浦東生有二子皆故次媳孫氏不守婦道常住母家屢喚不回現悉住在沈處故喚同女婿王子香並沈學詩前往小的不要索人祗要身價洋二百元沈不允以致互打女婿受傷求騐大令飭仵騐得王額上有微傷無碍卽飭傳提見証沈學詩及孫氏到案再訊 
[命案述聞]  
　　山西人李阿林白晝被人砍死一案前日縣差薛貴等緝獲形跡可疑之王家金解案請訊已登昨報前晚十點鐘黃大令提案研鞫王供山西介休縣人年廿二歲向在蘇州放印子錢餬口與李阿林同事曾被他騙洋逃逸來滬小的找尋無獲今年五月初間來申住北市某小客棧訪悉李在王錦如處卽行前往面晤李不認騙洋小的至閏五月廿三午後二點半鐘又去由前門而進恰值李一人在家卽將烟茶欵等小的迨説及騙洋之事李生氣爭閙走進灶間小的跟隨進内看見檯上有切麫刀一時性起扭他髮辮連砍十三四下頭將垂落登時殞命然後驀進帳房搜檢帳箱内有大小洋共九十餘元取之從後門而出身穿長褂染有血污脱下捲緊携到老北門城脚將長褂抛棄有丐拾去小的出城立往虹口賭博數天至廿七日動身往蘇躭擱數日又到通州後到漢口現在漢口犯事於本月初十到申住太安客棧帶有二百元洋票一紙及現洋五十元并行李均在棧内尚有同伴一友亦住棧中王錦如供自夥友李阿林死後卽寫信通知家屬迄今未有回信行兇之王家金素不認識不過五月十二日事前到過我處找李阿林晚餐張希源供是王錦如之夥在家與王同居自小出門在通州做放印錢生意許久不會前日在四馬路合興里口撞見見伊衣服華麗與前不同偕至一層樓吃茶盤詰支吾當由台差協同拘案大令研訊王家金在漢口所犯何事王稍吐又隱繼稱亦是謀財害命砍死二孩一十四歲一九歲等語旋又支吾稱是遊勇所爲大令以其不肯直招喝跪大練良久矢口不移判令釘鐐收禁外監候詳上憲核辦一面派差協同包探將太安棧内存放之銀票二紙現洋五十元及零星物件一并起案儲庫王錦如張希源飭退并擬行文漢口移查 
[盜賣基地]  
　　鄉人周老德住居唐家弄北有祖遺公產基地一區共四畝與其叔徐徐珍寳等臨年耕種近日老德見田中樹有界石異而詢之族中人均答不知復向地保姚俊卿詢問亦答不知至前日始知被徐徐私自售賣因邀同地保將界石拔去當卽約至大馬路中園烟館理論周姓屬人及地保均以徐徐前曾私賣公地一畝餘近又肆其故智咸指徐徐爲非不料徐徐預約多人扭住老德不問情由卽肆兇毆以致老德受有傷痕旁觀恐釀禍端當卽拆散不知所終 
[抵屋轇轕]  
　　盛宜懷控王錦山將屋抵借錢文七百千踞星不交一案經黃大令斷將王錦山收押著令繳洋三百元屢紀報端前經帮審曹明府提案訊追王求限三日先繳一百元明府准之前晚明府升堂問案時王在押所遣人投案繳洋五十元明府諭曰前斷准限三日繳一百元今逾限已久僅繳五十元姑存案俟明日再繳五十元方准保釋 
 
 

Page 4

 
 
[阻塡河濵]  
　　本縣黃大令接准招商局來函請飭差役前往浦東拿獲流氓朱金龍朱鴻泉兩名解縣請訊已列前報前晚大令升坐花廳朱鴻泉供年三十四金龍供廿七歲同撑渡船餬口家住浦東並不犯事因舊管業河浜一條經招商局置買塡滿起造棧房俣是近浜五六十家田禾皆賴此河之水以資灌溉今被塡滿均各情急本月初三日訴知洋涇鎭董事趙承宗投縣具禀昨日又有十餘人來案喊禀前日小的等不過同到招商局懇情並未滋擾不知何故捉拿求明鑒大令曰本縣訪悉洋涇鎭有三十六個惡黨結盟肇事卽是爾等看爾身穿衣服流氓樣式我差奉票拘拿爾敢糾人拒捕意圖刦回實屬目無法紀喝令各笞二百板收押自新所候辦昨晨又經差役補提倪巽齋一名解案請訊并傳地保楊顯華到案訊問 
[法捕房發落]  
　　昨禮拜一鄭大令蒞八仙橋捕房會同謝副捕頭發落各案命提在安慶輪船竊取油魚之徐茂春著照原斷先行枷號半月期滿責放○又提竊取檀香之遊勇龔玉洪照原斷笞責二百板還押過堂送縣遞籍○李阿梅徐阿弟二人在新開河浜城脚下竊取柴炭當塲拘獲解經大令訊供著照原斷各笞一百板從寛釋出○張阿大在江裕輪船竊取烟煤當塲拘獲解經大令訊供著照原斷笞責一百板斥釋不准逗留○枷犯張瑞生張桂榮均係竊犯枷期已滿命帶案開枷照原斷各笞二百板張供廣東汕頭人先在蘇州開店著卽釋出赶緊回籍不准逗留○甯波人莊子卿前因違忤其母曾送請究懲此次因不安本分爲顧連桂控告經鄭大令訊供責懲禁押捕房一月待期滿交其母領回昨日莊陳氏投案請領大令命提到案再笞一百板著具改過切結交其母莊陳氏領回管束○枷犯吳心亦台州天台縣人枷期已滿命帶案疎枷笞責二百板還押覓保○天福戲園主武春山虧欠茶房押櫃洋爲邵中才等具控鄭大令飭提押追旋據陳永寍具保出外理處昨日陳先繳洋一百元尚有二百元求恩寛限至廿八日繳齊大令着於二十日一并交案繳到之洋存候邵中才呈具領狀准予領回○張硯香領洋避匿一案經大令訊供追比除繳到外尚虧洋二百五十元兹以年關在卽邵中才投案求追大令命提到案飭探帶同出外邀人理處仍飭帶回捕房禀復核奪○協興米行主張阿六偕保人張會甘投案禀稱歇夥張英渠私收客欵業民憑中講理明白禀求銷案大令命提張英渠到案交張會甘保出○賈茂卿控王步雲僞造租摺抵押銀兩經大令訊供掌頰押候追比兹案懸日久一味挺押不交包探禀稱王有意玩延堅囑其妻切弗料理今其妻遷往鄉間有心避匿大令命提到案從重笞責一百板還押如再玩延定予重比○紹興人瞿阿才在江寛輪船往來窺伺包探見其形迹可疑拘案經大令訊供並非竊犯從寛釋出 
[美捕房事]  
　　積竊陳金寳昨晨溷至裏虹口第九百八十七號屋内意圖行竊爲事主王方氏當塲捉獲喚一百七十六號華捕拘解捕房捕頭令押候遣探倪順泉查明送解訊辦○寍波人祝阿如曾該其同鄉陳紀榮借項昨晨遇諸吳淞路復申前説祝一味蠻橫以致互相爭毆經一百二十一號印度捕一併拿解捕房捕頭詰知顚末令將祝押候送廨訊究陳開釋○本邑人朱阿囝前晚投捕房控虞阿元屢次拆梢未遂今則糾同黨羽邀截於周浦路羣起毆擊痛楚已甚求請拿案送究捕頭派包探石金榮往捕虞等已遠颺他處至昨晨仍由石探查獲拘入捕房押候解送英公堂懲辦○前報西人老搿斯竊取大衣三襲此案粤人張阿炳聲稱目覩故包探張阿五恊同二十三號西探將該西人拿至捕房禁押昨晨捕頭派包探押送至英公館領事詰問之下老搿斯不認行竊而張阿炳亦默無一語不願作証一干仍復帶回捕頭怒張言語反覆飭押候送請英讞員究懲西人禁押派包探查明核辦 
 
 
 

Page 5

 
 
[新開同福昌官燕海味號]  
開設上洋棋盤街北首專辦西洋官燕各色毛燕鰉鱘魚肚雪白銀耳玉結魚翅紅旂海參各色海味南北雜貨椒木檀降發客其價均照批發格外克已劃一不二誠信無欺承蒙光顧須認明本號招購庶不致誤此佈 
[新印鉛板各種書籍出售申報館主白]  
啓者本舘所印各種書籍中有數十種現均减定碼洋如有外埠寄購若請函致三馬路本館帳房其折頭當格外克已信力亦由本舘付給務請賜顧爲盼兹將各書目列左聖武記六角○小五義三角五○續小五義四角○竹紙分類尺牘五角○快心編五角○　史二角五○耳郵一角五○薈蕞徧三角○東征集一角五○閩雜記二角五○澆悉集二角○東槎記一角五○春融堂二角○青樓夢五角○小豆棚三角五○薑露菴一角五○香咳集二角○新增宦鄕要則一角八○蕩冠志六角○曾侯日記一角○使琉球紀一角八○東池草堂八分○禀啓零紈一角五○瀚　尺牘四角○三岡識略三角○　園叢說二角○文海披抄二角○甃牖餘談二角○豫軍紀略三角五○四夢彚談二角○和約彚抄二角○中東和約五分○中俄和約五分○瀛實瑣紀三十○寰字瑣紀三十○四溟瑣紀三十○寰瀛畫報一角○紀載彚編一角五○訂譌雜錄一角五○藝林山伐二角○靈檀碎金三角○景船齋雜記一角五○正續水滸四角○雲間據目抄一角○讀中探驕錄二角○驪砭軒質言一角○尊聞閣試帖二角○硯云甲乙編三角○螢窻異草初編三角○螢窻異草二集二角○螢窻異草三集二角○尊聞閣鄕會墨八分○有正味齋尺牘一角○六梅書屋尺牘一角五○詩句題解四集一角五○詩句題解五集一角五○歴代陵寢備考五角○曾文正大事記一角五○鋤經書舍零墨一角○曾文正公六家書四角○海上羣芳譜一角○妙香室叢話四角○東藩紀要一角五○啓朦眞諦七分○書目一分○紅樓夢補四角○名賢尺牘七分○歴下志游八分○西洋記四角○霆軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○已丑會試闈墨二分○嘯亭雜錄四角五○道聽塗說二角○三異筆談八分○漫遊紀略七分○十三年諭旨一角五○十四年諭旨一角五○十七年春夏秋冬季諭旨各一本價洋四分○十八年春季夏季秋季冬季諭旨各一本四分○十九年春季夏季秋季冬季諭旨各一本洋四分○二十年春季夏季秋季冬季諭旨各一本每本洋六分○中西紀事四角○求闕齋日記一角五○壺天錄二角五○蕉軒摭錄二角五○滇南雜志五角○夜雨秋燈錄四角五○雨夜秋燈續錄四角五○曾文正公書札一元二角○續綏宼紀路七分○尺牘初桄二角○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○增註知愧軒尺牘一角五○　耕齋尺牘七分○白紙曾家書五種六角○粤屑一角五○篤素堂文集一角五分○通問便集二角 
[同慶茶園　十二月十四夜演大套　蛇仔牛第一前本　同氣連枝錯認袍衣]  
朝鮮犯宋金殿議帥大敗宋師忠臣替主趙洪打獵陳生遇救義效挑園遺衣起禍疑妻揑弟盗賊吐情奸計害賢秉公判案名表凌烟 
[天儀茶園十二月十四夜演　外請客串眞正第一等名角 
醉斬鄭恩悟空盜牌除去三害白馬坡斬顔良月華姻緣武松打店送親演禮拿一枝桃算糧登殿宿新安驛兄妹串戲連陞三級 
[丹桂茶園十二月十四夜演]  
演火棍打韓昌天水關寳蓮燈打齋飯反延安任殺人順放火福武十回顯魂殺嫂 
[天福茶園十二月十四夜演　特請名班會戲]  
頭定軍山等鍘美案客獅子樓串小上墳文武頭等名角合演白水灘硃砂痣賣絨花挑簾裁衣雙包案四班演割髮代首 
[天仙茶園十二月十四日演]  
滾鼓山打鑾駕探寒窰忠孝圖取帥印蔡家莊逼退婚斬浪子新排全本連營寨火燒七百白帝城 
[十二月十四夜演]  
大賜福全割髮本代首寳蓮燈收關勝失街亭空城計斬馬謖巧姻緣鍘美案翠屏山靈隱寺濟公傳 
[天儀茶園　十四夜准演會戲　外請客串]  
何家聲三盞燈夏月珊小奎官二盞燈張燕芳 
送親演禮宿新安驛白馬坡斬顔良月華姻緣武松打店 
[拍賣開期出貨]  
十四日二點鐘拍賣和大魚牌色羽毛雙工色呢龍牌色呢等貨此佈公平啓 
[招人改造房屋]  
啓者江蘇藥水厰今欲改造廠屋如有人願承辦者請至本厰與經理人面議可也此佈 
[禮拜三拍賣展期]  
本行於十五日十點半鐘拍賣鵝牌人馬熊牌羽毛虎圈馬頭雙鳳虎牌紅嘰 
單鳳紅洋呢人馬紅呢龍牌X8X9市漂藍九蝠竹布七磅英蛇輕布八四黑瓶XX藍雙鴨紅獅藍蟹藍鐘XX藍瓶　原布十磅藍龍第一等藍瓶DDD市布十二磅人砲鎗XX人集飛熊細布十四磅藍半獅飛龍穿山甲鵪鶉蛇牌蝠鹿觕斜二四藍龍人象紅茶瓶洋標等貨此期拍賣展限四禮拜至明年正月十四日到期用五天票出淸拍後須付定銀特此佈聞怡和洋行啓 
[禮拜三拍賣]  
准於十五日下午二點半鐘在虹口崑山路廿六號A字門牌内拍賣書樓大餐間房間廚房一應家用木器什物不計此佈　瑞和洋行啓 
[頂好洋肥皂拍賣放期]  
本行於十六日卽禮拜四二點鐘在本棧房拍賣塊頭肥皂一百箱條頭肥皂二百箱此次放開期四禮拜用五天期票卽正月二十日卽正月二十日卽期出淸此係開期出貨拍後一律先付定銀不得以未帶爲詞特此佈聞怡和洋行告白 
[拍賣放期]  
啓者禮拜四卽本月十六日十點半鐘拍賣路燈九老羽毛嗶嘰九老小呢船牌九老羽綾彩二美九獅羽綢十一磅彩三元十磅十二彩人鎗十磅紅三元紅萬壽圖紅四美紅人舘市布八磅四五子登科紅三元紅萬壽烏金三元藍彩人鎗藍三元藍四美藍人鎗洋房雙人綠九獅七磅藍三元藍四美藍人鎗採蓮圖原布八磅彩三元花邊藍獅七磅紅三元紅彩人鎗花邊藍獅挺市洋標八磅雙松鼠細斜紋十五磅老人頭十四磅老人頭雲獅粗布十二磅人鎗九獅細布劉軍圖彩四美紅五星紅金星七十二線紅二美白三元紅雙路燈六十四線烏金三元藍雙路燈藍洋房光毛市漂布等貨此期拍賣展限至明年正月十二日到期准用五天期莊票出清凡拍定貨者叨付定銀此佈　十二月十二日　元芳洋行啓　 
[拍賣車糖]  
本行准於每逢禮拜一四早十點鐘在本行拍賣B唛四　車糖拍定卽收定銀限兩禮拜出清如過期不出將定銀　去下期另拍特此佈聞老太古帳房啓 
 
 
] 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英早堂案]  
　　粤婦楊勝彩在途與西洋婦人爭毆西婦受有傷痕當經巡街西捕拘入捕房　　解案西婦投案供稱與楊隣居昨日因楊用棒打所豢之洋犬當向理論卽扭毆以致頭額受傷曾至醫院醫治請爲究辦粤婦楊勝彩延請律師到堂申辯先據楊供與洋婦爲鄰昨因伊家之犬走入吾家當卽驅出不料該婦縱子向小婦人爭鬧毆打手臂髮際亦受微傷而該洋婦又出助毆以致撞傷頭額小婦人因其縱子行兇故延律師至西洋公館控告屠别駕商之薩副領事以兩造均有不合惟西婦有傷判將粤婦罰洋一元至其子毆打楊勝彩著自問律師巡至大西洋署控告可也○寗波婦人尤范氏前因拒探致剪去范進才之髮辮等情經捕房解案著令遞解回籍今又潛來由范包探查知拘解請究尤范氏遞禀乞恩免　别駕詰明情由以該氏兇頑太甚未便從寛著仍遞解○包探竇如海禀稱金阿大竊取史悠發家布衣數件銀器珠飾等件經小的查獲金前犯案懲辦史悠發投案領贓質之金供無錫人行竊該死求恩别駕判將金阿大笞責二百板遞解無錫○包探張阿五禀稱袁連生在木輪船爲茶房昨因與同船水手戴如生戴亦生戴順發潘正寳等口角致戴等用滚水潑傷拘送請究袁連生投案騐傷别駕見袁兩手均燙三泡袁供戴等共十餘人小的痛極眼花不知何人動手戴等同供是時適有潘正寳腹痛欲至茶房取開水因袁非但不肯而且出口傷人以致潘怒極潑水餘均不知質之潘正寳供與略同别駕以戴等心太殘忍每人笞責二百板以儆袁傷著自行醫治○積竊楊昌甫屢經犯案昨又在某輪船竊取搭客之綢衣數件經包探陳阿九緝獲人贓送究楊供鎭江人因事來滬在輪船適見搭客將衣失落小的一時貪小拾取如今求恩别駕訊得過犯行竊判笞一百板遞解鎭江○工部局收捐西人禀稱查得興隆館福寍館春和館天香閣馬桂良各家均無酒照容人在店吃酒故傳請訊判興隆館等同供並非自已賣酒實是吃客自向購買在店吃飲求鑒别駕以旣欲容人飲酒自應請領酒照今姑免罪著自向工部局領照○包探顧阿六禀稱金炳齋卽馬子良住居寳善街泰豐各棧此次竊取同棧住客朱錫山之綿衣羊皮等件經小的查獲且身畔有信一封係欲呈與大老爺者今一併送究朱投案領贓質之金炳章供直隷人曾在金陵織造處當差求恩别駕判將金管押兩禮拜以儆○施品春以僞銀飾到各質當質錢昨又持至張寳榮質鋪當被看破扭交捕房昨晨由包探黃四福送案張投案申訴前情質之施品春一味求恩别駕判令管押一個月示儆 
[江督轅門抄]  
　　十一月二十四日前甘肅學臺蔡金臺翰林院編修熊方燧到江西來缷署安徽臬司安廬道丁峻到進京江順輪船　　旋由湖北回○二十五日巡道胡任事署巡道桂謝事均禀知正任碭山縣調署甘泉縣陳守晸交缷署豐縣事回缷帶護軍營提督藩鎭江辭回滬藩轅牌示　合縣裘宗圻調省另有差委遺缺查有候補知縣朱湘堪以署理○二十五日知縣葉元鋆禀銷江北回空漕船差知縣王廻瀾赴鎭江江陰一帶公幹藩轅牌示句容縣龍潭司巡檢員缺前經請以鄭工遇缺先趙鑑三請補現已奉部覆准自應飭赴新任○二十七日前甘肅學臺蔡金臺翰林院編修熊方燧候選郎中鄒凌瀚均會知府沈桓銷假赴看　路工次辭知州孔祥霦奉府委發審差○二十八日特授安徽頴州府鳳林到安徽來正任碭山縣調署甘泉縣陳守晸到見刑部主事袁寳璜上海來○二十九日福山鎭韓晉昌統領江靖廣義等軍李先義見中恊俞禀知拜本畢○三十日候選道唐榮俊回上海知州　善培奉司委赴韥榆靑口鎭公幹請補宿遷營遊擊李東武叩辭　補○十二月初一日翰林院編修劉燕翼余誠格蔡元培均會藩臺瑞糧道馬厘捐局候補道穆總辦大通督銷局李光瑜謝委調辦淮北督銷局差候補道程儀洛松麟謝委會辭善後局差正任漁溝　把總侯夔叩謝飭知赴任鹽巡檢侯謝舟陳葆昌縣丞陳冕湘祁振綸均奉示騐看府知事盧新畬照磨范志泰縣丞王鴻基府經歴陳世鍾巡檢羅奎王彝均見前營代老湘營軍馬隊遊擊彭桂林由天津遣散馬隊回鈞和輪船徐長順由上海解餉來福安輪船黃友勝湖北回李衍慶到福山鎭韓晋昌安徽頴州府鳳林澄波輪船王金相送曹嘉祥赴江陰公幹知縣葉元鋆奉委江北河運差郭冏並奉糧道委赴蕪湖公斡均辭記名提督蕭勝發老湘右營李盛貴左營鄧漢南後營均銷管帶差知府陳卿雲謝委善後局銀錢　並謝委差遣差何亮榘謝委銀錢所並到差周懋謙銷通州查捐差鄧炬禀謝飭知校對勞績儘先酌委州縣一次浙江知縣李續祐銷老湘右營務處並管帶中營差典史凌啓敬委江北河運隨漕差巡道胡銷假藩轅牌示興化縣安豐司巡緝差缺以候補巡檢崔國棟接辦○初二日翰林院編修張謇會翰林院編修陳兆葵判湖南來趙鴿齡辭行上海總　兩江營務處候補　桂謝委暫行代辦江南籌防金陵書局候補道韋禀知書院監塲通判林介變通判黃學仁均由揚來知縣王治觀由鎭江招幕回銷差大挑知縣羅忠灝禀知起服回省王培鈞由蘇來准襲騎都尉潘啓元由京引見回崇安輪船劉鶴輝送許河台官眷赴江西回並禀知修理機器均到知縣胡廷琛奉委赴海州公幹鈞和輪船徐長順解餉赴瓜洲後回滬福安輪船黃友勝送黃張沈委員赴江陰一帶看砲台　壺輪船周國祥赴清江祥雲輪船李家泰赴瓜洲均辭補昨日鹽知事旌鑄見藩轅牌示江寗府秣陵司巡檢員缺前經請以孝廉方正温士俊請補現已奉部覆准自應飭赴新任補二十七日湖北通州曹邦彥禀知由沿江砲台公幹回○初三日巡道胡總理兩江營務處　水師學堂代辦江南籌防局前淮揚道桂候補道程儀洛支應局江西候補道輝首府李均見仲字後營王正高禀知統領仲字營張仲春於初二日已時病故知縣林世濤禀知進署分省知縣趙宗詒到由滬奉四川督憲委領　炮書籍○初四日前甘肅學臺蔡金臺候選郎中鄭凌瀚均辭行駐蕪米釐候補道方碩輔到江西知縣黃　義奉委解老湘營餉　旨分江　試用布理問龔鳳藻縣丞干莊基海江來雷振鐸典史何震堃均安徽來劉金榜揚州來巡檢劉鼎門淮揚來候選縣丞袁慶宣湖北來龍驤炮船沈有恆安慶來均到候選府經歴開宗聖訓導張保衡謝委大通督銷局差巡檢崔國棟奉司委安豐司彈壓差從九鄧振　銷假崇安輪船劉德輝辭赴鎭江接衍聖公官親來寗○　五日藩臺瑞　江西從九李炯見奉江西藩司札委李家渡釐卡銷轅下文巡捕差禀謝給咨禀辭世職李振坤見奉示騐看新授甘肅　秦階道李光久銷假领老湘營兼會　營務處統領兩江督　親軍等營新授山西大同鎭劉光才到分省知府饒榮壽辭帮辦江北河運直隸州方　喜通判王國楨丁年均辭赴寳汜開局知州陸樹棠謝委河運差辭孔祥霖謝府委發審差威靖兵船徐九成由滬接湖北臬司惲來江安輪船揚星田水雷輪船馬超　均　許河臺官眷赴湖日回補昨日湖北漢陽緝捕局兼統漢防營候補道李謙差○初六日統領兩江督標親軍等營新授山西大同鎭劉光才辭回營候選州同沈瑞清上海來祥雲輪船李家泰瓜洲回江順輪船夏　　由鎭江回巡檢陳學鵬謝委冬防差○初七日貴州古州鎭丁槐傅見調補瓜洲鎭高光効辭知府柯逢時謝委五灌鹽運差錢松年禀知赴上海騐收　船沈桓禀知會同洋員勘路由鎭江回委辦上海　捐局知縣鄭學書顏澍由滬來福安輪船黃友勝江陰回典史周俟奉司委查江寗冬防差候選從九童郁勳辭回滬委勘鐵路德員錫樂巴到奉飭來寗元豐順洋行商人斯璧士由滬來 
[邗江官報]  
　　初二日王鹺尹鍾貴辭赴通泰查探水勢胡鹺尉坤禀知回十二圩○初三日府害沈太守赴蘇公幹○初四日鹽捕營趙都戎由邵伯公幹回翰林院周太錫史恩過揚○初五日分　經歴程鹺尹文彬禀到戴鹺尹韶銷北鹽又委南京餉差 
[上海六馬路仁濟善堂經收咸有一德施醫給藥一文册捐九月初一至十一月三十日清單]  
　　四明袁紫記大善士助洋二十元三多堂助洋十八元公義堂助洋十元銅洋一元陳樹卿陳大　嚴啓東各助洋十元嘉善督緣居士洋五元本洋五元承厚陸月至九月公正寸積堂王裕記洪氏玉華女史五户各洋五元沈性慈洋三元仙女鎭用位月　人十一月份洋二元又十二月份洋二元靑蓮居士陳少翁姚信泰宗胆均徐一鋒陶隱名愿心氏無名氏八户各洋二元李翰靑等十二位洋一元俞維新周桂生姚琢軒葉少　徐枝珊方濟元無名氏不書名不書名九户咎洋一元鄭氏石隱名范均記范宏記四户各洋五角葉薇生陳義康合助銅洋一元無名氏洋二元一角以上共收洋一百五十元一角銅洋三元 
[並送五彩描金滬景開彩圖月份牌　鴻福來附送彩票為記]  
小行大彩連捷中外咸知時有假冐故送彩票以絶途弊今售英二月吕宋票雙張十二元○附送彩票一雙張單張四開照算○分條七角彩票照送函委卽奉上海四馬路 
[上海英大馬路屈臣氏大藥房　嫩容玉液]  
本藥房秘製玉液香逾玫瑰令人搽之光潤玉顔嫩滑肌膚其用法宜於臨睡時以些少匀於面上令其自乾俟早起盥洗覧鏡自照倍覺光昌所有癍點暗晦凍瘃俱能治之每大瓶一元中半元小二角五○外國香蜜此藥採自泰西和以香露精製如蜜色分紅白二種極芬香鮮艷善能潤滑肌膚故治隆冬面唇燥裂手足炮拆等症用此搽之卽能全愈每瓶二角五 
[上海英大馬路屈臣氏大藥房　各種靈騐藥料]  
補身牛肉汁　疳積花塔餅䲄魚肝油　戒烟藥餅　壯陽廣嗣丸　滋腎壯陽酒　百補固精丸　三鞭種子酒金鷄納霜粉　搽凍瘃藥　三陰瘧疾丸　塗面花露粉心氣痛散　　洋胭脂粉　　花柳搜毒水　極品花露水白濁藥水　　花露香皂　　遺精洩夢水　生髮香水諸尊光顧請認各藥俱有龍麟伴塔招牌爲記不悞 
[上海英大馬路屈臣氏大藥房化痰止咳藥水　止咳藥餅]  
此藥水能療内傷痰火破金吐血陰虚潮熱五勞七傷肺痿乾咳啫暇逆中痰類似癲癎傷風咳嗽喉痛胸痛氣促氣逆肺熱等症用之無不奏效○此藥餅專治一切遠年咳嗽及咳傷膈膜肺痿破金吐血喘逆聲啞喉痛等症每點鐘含化二三枚其效如响誠治咳之易服簡便良藥丸無論男婦老幼常服均皆有益每大瓶中元小二角五 
[股票現交易]  
每早八點鐘有招商電報公茂紗開平漠河鐵軌大小輪船地基抵賣欲者送信白大橋仁智里第十三衖内　公平易 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水漬均照英國章程接辦設有不測立卽賠償無論禮拜夜深均可改印賜顧者請送交三井帳房 
[承製大小鐵甲輪船]  
機器之事層出不窮而製造輪船尤爲精奥操是業者必以工作爲體數理爲用兩相贯徹而又資以閱歴之功然後發縱指示無不如意否則毫釐之差必至千里之謬此其故人多知之而其藝人鮮能之何也亦以學者之苦心名師之秘授二者皆不易遘耳本廠現從外國聘得良工數人冀爲中國廣傳其術凡大小鐵甲戰艦木質輪船均可仿照各國圖式依樣製造並可隨時通變别創新奇其所製各船燒煤絶少而大小　速倍勝於人尤爲當時所獨擅　諸君賜顧請先訂立合同注功效如不符合倍價罰回决不爽約廣東省城河南藝興昌記廠謹啓 
[靈效誌騐]  
啓者戒烟有實效者趙同春堂戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽談此丸戒烟服後身禮康健心不思食烟此爲最易戒者我等見玉堂兄確能戒斷亦約同試戒去年五月購服此丸訂明堅心永不食烟開側議罰今幸俱已戒斷該同春堂戒烟丸靈騐名不虚傳也兹特誌之陳雲蓀劉東初鄭葆如梁浩池仝啓 
[新式八音琴]  
本行新到大小八音琴内敲鐘皷其音甚妙以　號簡戰皷洋笛洋簫等各色樂器俱全其價格外從亷凡貴官紳富賜顧者請駕至英大馬路三號便是謀得利琴行啓 
 
 

Page 10

 
 
[光緒二十一年十一月二十九日京報全錄]  
　　宮門抄○諭旨六道錄前○東撫李奏齊東北趙家漫口堵築合龍摺○又奏請將漕豆改徵粟米摺○又奏請將漕麥改徵粟米摺○將軍奎奏請將本年靑海祀典並與蒙古王公會盟暫緩與辦摺○護晉撫員奏委購馬匹請准一律免税片○又奏運汾州兩旗步隊改爲馬隊並起去月餉日期片○十一月二十九日理藩院鑾儀衛光祿寺正藍旗值日無引見○慶王等由東陵回京請安○慶王因伊女册封郡君謝恩○桂公因伊子册封額駙謝恩○帛公謝准其開去差使恩○克公續假五日○召見軍機慶王榮祿○○降二級留任又降二級留任山東巡撫臣李秉衡跪奏爲齊東北趙家漫口堵築合龍恭摺具陳仰祈聖鑒事竊本上游高家大廟下游北趙家兩處大堤前因伏秋大汛宣洩不及以致漫溢成口經臣於七月初五日在濰縣途次恭摺馳奏並將在工各員叅處在案維時水勢汛濫迤下之南嶺等處民埝亦同時漫溢簣土難求臣飛飭下游總辦候補道丁達意　築裹頭一面購備稭料迅籌堵合接據丁達意禀稱該處口門本係順隄支河掣動正河之溜刷寛至一百三十餘丈奪大溜十分之四口門與正河相去里許已成入袖之勢甚爲棘手若就前面正河取直堵合而水寛三百餘丈須塡支河三道需欵更鉅當兹庫欵支絀不得不力求節省經該道於七月下旬督飭營委各員於東岸兩水分流處做迎水壩一道又於西岸上流連做挑水壩五道將入口之水抛出大半西壩口門涸出七十餘丈隨卽加築成隄尚餘水工六十餘丈兩壩分路進占又值八月二十日至九月初十日河水接續增漲支流刷深大溜愈見側注丁達意督率文武奮力搶辦九月二十七日將東西金門占做齊二十八日搶進關門大占業已追壓到底而水勢湍急西壩陡出　眼兼之河底全係浮沙搜根淘刷將西壩金門占蟄動復牽連新進三占全行蟄落經在工員弁赶用蒲包盛土並軟草茸榮等將併力堵塞已將金門占搶固而西壩隄占接縫之處又潰裂刷成水溝一道寛近六丈深二丈有奇丁達意復飭於西面臨河廂做磨磐埽二叚以防回溜東面於蟄動兩占後廂寛二丈餘再另做金門占留寛龍門上口五丈下口四丈至十月初六日將金門占盤築堅實初七日寅刻下占合龍酉刻追壓到底惟人袖之水猝無去路回環鼓盪復出罅漏兩處不得已於前面添做門簾埽後面添做靠枕埽適臣巡閲河工率同中游總辦署濟東道李希杰候補道潘延祖於初八日到工該道等會同籌商於後面修築邊壩實以膠土竭四晝夜之力始於初十日亥刻閉氣斷流用欵僅六萬二三千兩據丁達意禀報前來臣查夏間漫口以北趙家工程爲最鉅口門距正河一里有餘大溜旁趨堵合本屬不易丁達意因雙壩多費料物袛用單占本屬蹈險幸仰邀聖主福庇得竟成功隄外之水逐漸涸出民間尚可無悞春耕堪以仰慰宸厪在事文武員弁奔走河干至十日之久風餐露宿艱苦備嘗復能力戒虚糜事歸核實不無微勞足錄合無仰懇天恩俯准將下游總辦候補道丁達意查銷降級議抵處分試用府經歴何國禔補用縣丞曾頒儒均請免補本班以知縣補用試用從九品吳震澤請免補本班以縣丞補用總兵銜副將用補用叅將杜榮福副將銜補用叅將徐天慶均請免補叅將以副將儘先補用儘先把總郭成楊連立均請免升千總以守備儘先補用其因漫口革職之候補知縣湯宗幹典史潘名彥革職留任之補用遊擊李金書曁呂家窪失事革職戴罪修築之候補知縣乙沛恩試用巡檢陳式榖革職留任之補用遊擊朱康仁經丁達意禀調來工均能奮勉圖功不避艱險應懇恩一併開復處分湯宗幹乙沛恩二員並請免其送部引見以昭激勸至上游高家大廟漫口經臣親歴履勘口門已漸挂淤俟劉新石莊民埝築後堵合尚易爲力估計需欵不過六七千金南嶺一帶民埝本係民修民守惟災黎昏墊之餘異常困苦擬仍飭下游總辦撥欵堵築以舒民力其呂家窪口門前經奏明留爲出海之路惟現在水落歸槽已不似從前之通暢尚應添築大隄挑挖河工俟丁達意切估禀辦再行具奏所有齊東北趙家漫口堵合緣由理合恭摺具陳伏乞皇上聖鑒訓示謹奏奉硃批另有旨欽此○○降二級留任又降二級留任山東巡撫臣李秉衡跪奏爲本年豆收歉薄各屬應徵漕豆請援案改徵粟米恭摺仰祈聖鑒事竊山東省漕糧項下例有應徵黑豆如遇歉收之年向准改徵粟米查民間種豆遲於種榖本年各州縣或因被水被風或因被鹻被河收成减色顆粒細小不堪兌運除被災較重之處另认蠲緩外所有應徵漕豆之齊河濟陽禹城臨邑長清陵縣平陰惠民陽信樂陵商河寍陽汶上陽榖菏澤鄆城單縣觀城聊城堂邑博平茌平清平莘縣冠縣館陶高唐恩縣濟寍金鄉臨清　縣夏津武城等四十三州縣先後禀報豆收歉薄請將應徵黑豆及抵額一五耗豆援案改徵粟米俾小民易於輸將等情由藩司督糧道會詳請奏前來臣覆查無異相應仰懇天恩俯准將齊河等四十三州縣應徵本年黑豆及抵額一五耗豆改徵粟米兌運出自鴻慈逾格除咨部查照外謹恭摺具陳伏乞皇上聖鑒謹奏奉硃批著照所請户部知道欽此○○降二級留任又降二級留任山東巡撫臣李秉衡跪奏爲本年麥收歉薄請將各屬應徵漕麥改徵粟米兌運恭摺仰祈聖鑒事竊山東省額徵漕糧例應徵麥十分如遇歉收向准改徵粟米本年各州縣春夏之交雨澤愆期麥收减色夥粒未能飽綻不堪兌運若令照常輪將必須另買好麥完納於民情殊多未便除被災較重之處另請蠲緩外所有應徵漕麥之歴城章邱齊河濟陽禹城長清陵縣德州平原泰安莘縣肥城樂平東阿平陰惠民陽信樂陵商河濵州蒲台滋陽曲阜宜陽鄒縣泗水滕縣嶧縣汶上陽榖菏澤費縣定陶鉅野運城單縣城武觀城朝城聊城堂邑博平茌平清平莘縣冠縣高唐濟甯金鄉嘉祥魚台臨清邱縣夏津等五十四州縣先後據報麥收將止五分及五分餘不等核與改徵粟米成案相符由藩司督糧道會詳請奏前來臣覆查無異相應仰懇天恩俯准將歴城等五十四州縣應徵本年漕麥改徵粟米兌運俾小民易於輸將出自鴻慈逾格除咨部查照外謹恭摺具陳伏乞皇上聖鑒訓示謹奏奉硃批著照所請户部知道欽此○○奴才奎順跪奏爲西甯回匪四起道路梗塞本年靑海礼典並蒙古王公會盟擬請暫緩恭摺具陳仰祈聖鑒事竊查每歲秋季奴才循例出口前赴察漢托洛亥致祭靑海礼典並傳集靑海各旗蒙古王公札薩克等會盟久經遵辦在案本年夏間至今西甯府屬各州回匪四起道路梗塞又值郡城東關回匪起叛負郭盤踞奴才督同文武晝夜嚴防堵剿戰守兩急郡城喫緊情形曾經電請總署代奏並由督臣楊昌濬會銜奏明各在案查上年西甯回氛不靖道路梗塞經前任辦事大臣豫師曾將靑海祀典並與蒙古王公等會盟事宜奏明暫行停止在案所有本所靑海祀典並與蒙古王公等會盟現交冬令援案擬請暫緩一次俟軍務平靖道路疏通再行照例舉辦謹將本年靑海祀典並與蒙古王公等會盟擬請暫緩緣由理合恭摺具陳伏乞皇上聖鑒謹奏奉硃批著照所請該衙門知道欽此○○員鳳林片再運城汾州駐劄兩旗步隊改爲馬隊共計需馬三百一十二匹除在遣撤之大同馬隊旗繳回馬匹内挑選堪用馬二百匹外尚不敷馬一百一十二匹當飭赴北路一帶如數採買又需用鞍　三百一十二副除在南路就近購辦一百三十副外計不敷鞍　一百八十二副亦飭赴北路一帶如數採買本軍營購買戰馬鞍　凡經過關口向准奏請免税據營務處司道詳請補奏前來除咨部並照會殺虎口監督查照外謹附片陳明伏乞聖鑒謹奏奉硃批兵部知道欽此○○員鳳林片再查接管卷内上年遵旨續調練軍馬步七營旂委已革總兵賀星明統帶北上去後原任撫臣張煦當以晉省兵力本單奉調缺額應卽如數補足奏明添募防軍各營旗在案内第一旗步隊駐劄運城第二旗步隊駐劄汾州府維時倉卒招募購馬維艱是以立为步隊迨本年夏間因該二處地當平原利於馳騁原駐練軍本係馬隊查有調防遣撤之大同鎭馬隊旗繳回馬匹可資撥用復經原任撫臣飭將該二旗步隊改爲馬隊其月餉卽自光緒二十一年七月初一日起改照馬隊旗餉章支給以清界限張煦未及具奏因病出缺留交前來臣覆查無異所有運城汾州兩旗步隊改爲馬隊並月餉起支日期理合附片具陳伏乞聖鑒敕部立案施行謹奏奉硃批該部知道欽此 
 
