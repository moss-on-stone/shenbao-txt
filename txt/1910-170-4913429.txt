# 1910 - 170 - 4913429

 

Page 1

 
 
   
 
 

Page 2

 
 
交旨 
　　五月十六日軍機大臣欽奉 
　　諭旨度支部奏厘定兌換紙幣則例繕單呈覽一摺又奏限制官商行號發行紙票一片均著依議欽此 
代論 
[各省政治團體國會請願代表余德元等呈請代奏書（續）]  
　　司法獨立不可。謂與國會無關係。然司法爲保護人權而設。祗可謂與國民有關係。而與籌備。國會初無直接之關係。立憲國之機關有三。一曰民選議院二曰責任内閣。三曰司法裁判。三者並重。蓋議院爲立法機關。内閣爲行政機關。裁判爲司法機關。三者並重。因一機關未備。而遂併他機關亦不許成立。此何理也。三者並重。立法機關。必後於司法。此何理也。司法機關。雖未完善。而立法機關。先已告成。不猶愈乎。此緩急先後之不能無疑義者二也。釐訂官制。不可謂無關係。然祇可謂與行政有直接之關係。而與立法爲間接之關係。仍今之官。無變今之制。但開國會。即大臣負責任。大臣負責任。而行政機關全身皆振矣。况國會未開。官之責任未顯私而忘公。雖釐訂無益。並有把持抗沮。便釐訂官制之大臣。雖欲更張而有所不能者。此緩急先後之不。能無疑義者三也。變通旗制。是我朝特有之事。與國會更無關係。以選舉言。則爲旗人立專額議員。如今各省諮議局之於駐防可也。此緩急先後之不能無疑義者四也。清理財政。爲預算决算張本。與國會可謂有密切之關係矣。然按之籌備清單。宣統二年。各省諮議局。卽有預算。地方稅旣已劃分。卽國家稅亦從而確定。雖以宣統二年。實行全國預算可也。且資政院今年開辦。即當有預算。藉曰無之。則不特資政院失其效力。竊恐議事之際。一涉經費。彼此均不得其要領。而衝突。繁興。必有不能待之數年之後者。以皇上之明威。飭下度支部限一年之内製定預算表式焉有不能之理。如其不能則終不能矣。豈理也哉。此緩急先後之不能無疑義者五也。至若宣布憲法議院法選舉法。並舉行選舉。則眞與國會有關係。眞爲未開國會以。前應行籌備之事。然所當籌備止此。則何待九年。又何以列之第九年。而前八年畧無所計議。夫前八年旣無所計議。則無待於先年籌議可知。旣無待於先年籌議。則自今日起先從事於憲法議院法選舉法可也。舍應行籌備之事不議。而以無甚關係之事。從容。延宕。坐廢八年。於義何取。此緩急先後之不能無疑義者六也。由此疑義畧籌辦法。則惟有請皇上迅賜飭下度支部自今年起。即調製全國預算案。並飭下憲政編查館速將各國憲法進呈御覽。恭候 
 
 
 

Page 3

 
 
欽定並由飩臣速將議院法選舉法訂定。即定期舉行選舉。聽候召集似此一轉移間。於急切進行之中。仍無背於審愼圖維之旨。皇上聖明。何憚而不爲此今天下之人。皆以爲九年之期。可已而不已。籌備之事。應爲而不爲。故一請再請。不能已已。此此其悁悁憂國之忱。至可恫念。未可以躁妄斥也。夫民困於專制政體之下之一切官吏之手也久矣。生計垂盡。而又怵。於外患。侘傺無聊。而渴望之意。僅僅得一九年籌備之詔。黄髮耆老。欲忍死須臾。以觀盛化之隆。則如恐不及焉。未奉明詔之時。不過渴望旣奉明詔。而故緩其期。則轉成觖望。某等故曰。天下之大患。莫甚於失人心。失人心之由。莫甚於陽許以至美之名而陰靳其實也。皇上以冲齡寅承大統。監國攝政王以負扆代宵旰之憂勞。何樂而使天下多觖望之心乎。夫一年以來。籌備之不力。久爲海内志士之隠憂。推原其故。皆無國會之監督而政府不負責任所致。今旣探本於緩急先後之間。而熟籌辦法。則前此之力與不力。轉可不論。惟在皇上迅賜乾斷。召集國會。則憲政之精神立時振作。可以警頑庸之官吏。可以甦垂斃之人民。可以收渙散之人心。可以延靈長之國阼惟皇上與監國攝政王一振起之而己。區區愚忠。不勝迫切待命之至。伏乞代奏謹呈。 
來稿 
[江蘇京官致蘇路公司函（續）]  
　　顧論者不察。或以破壞商辦全悞見責。謂各省未成之路。且竭力爭歸商辦。今以商辦已成之路。忽改爲官商合辦於計甚。左是說也。實未深體情勢耳。夫各省之爭歸商辦者。爲拒外欵耳。至吾省。則部借部還之議。久已訂定。現在無論官。商合辦或純然商辦。與外欵一層。固已絶不相涉。卽以商辦論。當時商部奏設公司之初南北綫俱包括在内。今則開海一綫。郵部已奏歸官辦清徐一綫部限四年。今已二年餘。設無力自辦轉瞬亦將入官。是此後利益優長之北綫。盡讓之官賠。累無已之南。綫獨歸之商。而猶自詡商辦。以爲得計。豈非大愚。且就現在情形而論商股僅三百三十餘萬元。而所借銀行及官局之欵。已達二百萬元。是即不與官合。而銀行與官局。已爲我公司之債主。猶得謂完全商辦之鐵路耶。况年復一年。長此虧累。必有不能支持之一日。至圖窮匕現之後。補救無策。則股東之血本。盡付東流。而辦事人之名譽。因之掃地。以後各省商辦之路。亦將動色相戒。莫肯投資。即他項公司。資本家亦且視爲畏途。是全國實業之不振。議者皆將歸咎於蘇路實階之厲。夫豈計之得歟。至截留股息之背定章。失信用。猶屬事之細者耳。吳江松江各函。言停息之弊雖詳。而無補救辦　。公司復函。僅以辦事人必能預籌百五十萬用之清徐路工爲言。不知此百五十萬之股息。旣非的實之欵。則辦事人所預籌者。將來從何抵償且百五十萬元僅敷北綫用欵三分之路未全通以前。必無息之可計。而此欵若係貸自銀行。斷不可一日無息。苟添此項息銀。是於現在每年虧二十餘萬元之外。復添每年十萬元之虧蝕也。豈不令股本之蝕盡。其期愈速乎。若謂清楊開車。風聲所樹。股欵即有把握。則試問南綫開車。已非一日。何以近來之入股者。反不及未開車以前之踴躍。可知欲冀股東之續行入股。當先求股息之可恃。僅僅開車。無濟於事也。現在股息已停而謂入股者轉能比前爲踴躍。竊恐其爲事理所必無耳。是補救之策。殆舍添官股無由也。總協理曁董事局諸先生。開敏練達。洞悉事勢。改絃更張之計。當早熟籌於胸中不過憚於輿論。不敢首先發難耳。則請登報定期開特别大會宣布某等函件。取决全體股東。迅定辦法。何去何從。必有能辨之者。蘇路幸甚。大局幸甚。臨風南望。無任神馳。敬請台安。 
　　按蘇路應改歸官辦之議京官輿論幾成全體一致此稿由蘇人單司長起草於四月初開會决議繕發簽名者甚衆惟事隔月餘蘇路公司絶不發表并不聞籌有如何對付之法豈竟說而不作耶此事關係蘇路甚大各股東宜熟籌而審處之記者附識 
專電 
[電一（北京）]  
　　各樞臣因國會請願事會議如何降旨大都主張仍照前諭酌改苟人民程度已足届時察核情形酌减年限 
[電二（北京）]  
　　某御史奏現在清理財政已有確數每歲各部不敷銀約三百萬兩各省亦均入不敷出大省約三百萬小省亦數十萬欲圖補救惟有量入爲出之一法乃計臣但知搜括羅掘民困已極深恐迫而致亂原摺留中 
[電三（北京）]  
　　鹽政處奏湖北督銷局歷年虧欠銀二十六萬兩請飭江督查明何年何員虧欠若干分别責令照賠 
[電四（北京）]  
　　學部奏法律學堂學員畢業請奬奉旨依議 
緊要新聞一 
 
 

Page 4

 
 
[請願書呈遞後之狀况北京]  
　　國會請願代表孫洪伊等十餘人于十六日午後六時赴攝政王邸上書並求賞見聞攝政王擬從某大老之議將請願書作爲資政院第一議案惟某邸尙未賛成又聞初十日旗籍所遞之請願書領銜者爲文耀其他列名之貝勒宗室覺羅世爵等甚衆 
[ 
　　日昨都察院呈遞封摺二件其一係國會請願書其一係請查辦金保權案件聞金保權曾充江西留學生監督以知縣需次江西此次試署寗都州知州下車伊始卽訪聞州有巨盜黨徒極衆横行鄉曲歷任皆莫敢過問金以計擒之交該州州判收監聽候訊辦詎盜夥聞信頃刻聚衆數百人敢於圍署要挾必達繹放之目的而後已該州判本極　頇之人卽據前由請金保權指示辦法金保權以事關盜匪無釋放之理由不允其請該州判回署見人衆未散遽擅將盜魁釋放金保權忿極電禀撫藩請將該州判撤任聽候查辦乃該州牧倉卒之間不悉其電禀内容遂吞金自斃此事經贛撫奏報吏部議金保權以降三級留任公罪業已奉旨不准抵銷然該州盜夥極感激該州判因極力運動復以該州牧寃死不明呈請都察院代奏懇再行查辦按其中情形是否確實容再續報 
[外務部顧問官之競爭]  
[外國願問官]  
　　外務部美國顧問官西里亞君刻已限滿例應去任所遺顧問官一席英人運動甚力而美人又不肯讓步致起英美兩國之競爭聞外務部各堂甚屬意於前署總稅務司伯黎君美人亦無異議蓋伯君前繼赫德之任總司稅務人極公允雖爲英人决不偏袒已國遇事一依公理因是英人甚惡其爲人此次調用漢口稅務司某君繼伯君之任爲總稅務司亦爲某使之運動故此次顧問官英人已别有所屬决不承認伯黎而美人。則從中反抗日來外務部對於此事甚覺爲難。 
[中國顧問官]  
　　外務部各堂以現在京内京外交涉日繁如澳門勘界問題膠州勘界問題中俄議界問題渤海灣漁業問題皆極棘手之件一衙門之人所見有限擬即奏請添設顧問官多員無論官紳凡本國人之熟悉外情歷辦交涉者皆聘充本部顧問官庶遇有重要事件不能解决之時可以博採意見就商一切現都中以外交家自命者得此消息咸思運動此席云 
[洵貝勒斥革海軍貴胄全班學生北京]  
　　烟台水師學堂曾由海軍大臣洵貝勒遴選八旗宗室子弟二十人前往肄業嗣因該學生到烟台學堂後自恃懿親對於同學不免輕視各學生亦以該生等每次　考成績均出人下祇知挾貴驕人遂亦不甘與伍兩方面在堂時起暗潮然尙未遽形决裂也乃一日宗室學生在操塲練習盤槓等技遽從高墮地呼痛不止於是在塲同學不免失笑宗室各學生竟引以爲奇辱相約退校回京洵貝勒接到該省電報初意俟接見該學生時稍加申斥勸其仍行回校不料該學生等不服貝勒勸諭出言挺撞貝勒大怒遂將二十學生一律開除并不准再入他項學校貝勒此舉實與肅邸之開除高等宗室班巡警學生同一手叚云 
[外部將調查上海推廣租界事北京]  
　　外務部曾據江督張人駿咨稱駐滬各國領事因滬地内外人民日益繁多處居稠密要求將舊租界酌量推擴此等要求關係重大恐損中國利權再三思維擬將上海縣城一律拆去改修馬路築建房屋組織各項商業闢一競爭塲地與外國各租界對峙此事有利於中國無害於外人實係一舉兩得之辦法云云外部旋卽議商以江督所籌情形誠屬良善擬不日簡派部中熟悉外交並兼通實業之專員先赴上海查勘情形再與江督詳訂一切設施辦法 
[内外官制何日定議耶北京]  
　　新内官制草案一俟各衙門所簽註之行政綱目送還後即可定議刻正行文催取至外省官制聞由陸宗輿汪榮寳二人主持其事槪行依仿徐相督東時所改設之狀態不日亦將訂妥 
[遊美學務處招考第一格學生北京]  
　　遊美學務處出示云本處遵照奏案按年遣派學生赴美並設立遊美肄業館考選第一第二兩格學生入館受課以資豫備垷在肄業館各項工程正在興作本年冬間始能落成而美國學校開學之期在西歷九月爲時已迫自應變通辦理援照上年招考辦法專取第一格學生先行派遣其第二格學生仍俟肄業館修造工竣再行招考除通電各直省一律示諭外爲此出示曉諭凡身家清白體質壯實年在十五歲以。上二十歲以下中西學科能合下開程度者定於六月初三日起至初十日止每日上午八點鐘至下午五點鐘旗籍取具佐領圖片漢籍取具同鄉京官印結並各携帶四寸相片二張前赴東城史家胡同本處親筆塡寫報名書聽候定期考試毌得遲延 
　　計開考試各門一中文論說二英文論說三歷史（希臘史或羅馬史英國史或美國史）四地理（高等地理學）五算學（高等代數平面幾何平面三角立體幾何）六格致（高等理化學動植物學生理學）七德文或法文（作文繙譯）八拉丁文右列學科自第二項至第六項均用英文考試其第七項德文或法文以能通一門者爲合格八項拉丁文能兼作者尤佳 
[山西大學堂未允交還北京]  
　　美人李提摩太來京辦 
 
 
] 

Page 5

 
 
[]  
理山西　學堂交涉。已誌各報茲探悉此事原委係當時美人提欵創立此學堂時雖有十年交還中國之約惟合同並未聲叙明晰今届十年期滿李提摩太擬掯不交還刻聞外學兩部正會籌對待方法 
[德人對於山東鐵路之堅持北京]  
　　中德山東鐵路交涉迭紀本報茲聞日來外務郵傳兩部對於此事頗爲棘手德人聲稱如中國不許改築烟濰路綫則德國决計將烟台至高密一綫自由修築持之甚堅不肯退讓一步並竭力運動魯人主張此議雖魯人不至爲其所愚然其心計之詭巧手叚之强硬亦甚可畏聞此次梁士詒出京卽確爲此事 
[中俄北滿洲交涉開議北京]  
　　中俄兩國之北滿洲各項問題前在哈爾賓埠由中俄兩國委員會同磋商因兩國各持主見未能和平了結至西歷五月二十三日兩國委員停議遂移京師開議已由外務部與俄署公使會商一次互換意見日前哈爾濱稅務司俄人某君來京與署使商議一切將即與外務部開議現聞兩國主持在京妥議主要事項至其細節仍在哈爾賓埠商議不久卽可和平解决也 
[美政府之方針一變]  
　　美國對于中國素抱結好主義前見俄國在哈爾濱種種横行曾首行倡義聨合列强反對俄國政策保全中國主權乃近因俄國反對錦愛鐵路借欵竟大變方針遇事親俄冀達錦愛借欵之目的頃又得歐洲電信云美國政府于陽歷六月十二日實已照會俄國政府聲稱業已通飭旅哈僑民一律謹遵俄官命令照章納稅矣 
　　本日字林報載十九日倫敦電云美國財政家代表史屈萊脫君現在聖彼德堡與俄國官塲討論錦愛路事今日曾由俄國外務部大臣伊斯華克君接見據每日電報通信員電稱目下困難問題仍無輕减之象且尙無法可以緩弱俄國之阻力惟美俄兩方面現正竭力融和意見以冀商妥此事云 
[喀喇沁邸之保蒙政策北京]  
　　蒙古親王喀喇沁邸以蒙古危亡事機迭見現已遍說蒙古王公謂若不趁此時籌劃保存蒙古之策將來日俄野心一動則噬臍無及那肅兩邸及博公頗表同情聞所劃之策一聨絡在京蒙古各王公貝勒研究保蒙政策一由理藩部咨行各蒙旗及各辦事大臣報竺蒙古最近情形一請政府速改蒙古爲行省一籌措建行省之經費一籌欵先練陸軍一鎭分駐要隘一請政府速選外交人才赴蒙一殖邊學堂及滿蒙高等學堂内選擇最優之學生赴蒙游歷一請理藩部派員游說各蒙旗勿爲外人所搖動其餘尙有多欵未得詳悉 
[俄兵濳入庫倫再誌庫倫]  
　　日前各報載烏里雅蘇台俄兵暗趨庫倫一事頃得訪函云俄兵駐紥烏里鴉蘇台八千餘人於上月二十一日晚間忽然濳行僅留兵百名駐紥該處居民亦不知其何往証以前聞大約即趨庫倫也聞外部昨又有密電致駐俄薩欽使即係因庫倫俄兵事請速向俄廷要求撤退 
[湘陰又有匪亂警告長沙]  
　　湘陰縣距城六十里之石龍橋桃林寺近有外來匪徒有該處勾煽滋事當時官紳未經留意約被勾結千餘人突於本月十一二等日竪旗起事當由該處團保飛禀到縣縣尊喬大令一面派兵馳往彈壓一面電禀省垣請兵楊中丞據禀立飭兵備處派兵一營馳往勦辦十五日兵備處據該軍隊電禀到省謂匪徒已經擊散拿獲匪目六名即日解省訊辦 
　　按此則已略見本報十六十七兩日專電 
　　相諮議局議長不甘申斥湖南 
　　湖南路議局議長以電致軍機處爲湘紳王孔等訟寃奉旨申飭一節屢誌本報茲聞該議長譚延闓等接奉廷寄意頗鬱鬱前日又有電上軍機處辯爭畧云諮議局爲代表輿論機關舉凡鄉曲公評不得不據情上達以符其代表輿論之本旨前次湘省亂事經鄂督奏奉諭旨請將王孔葉楊諸紳分别參處一案一時輿論譁然大有共抱不平之意諮議局見此情形遂即據情電請軍機處代奏覆查以安人心而彰公道並非爲諸紳訴寃乃奉傳旨申飭謂爲踰越章程伏思中國自預備立憲以來屢奉明詔及讀館章均有庶政公諸輿論等語夫所謂庶備政自係指凡百政事而言所謂輿論自係指人民公論而言不識基保有何限制何者始可公諸輿論何者始可由諮議局代表想係另有新章巳將庶政輿論字樣修改應請即以新章寄示庶此後有所遵循不致再行踰越並免勞諸大老之傳旨申飭各督撫之隨時查察從嚴參撤云云 
[西報譯要]  
　　印土入華轉增之可奇字林報載十九日北京電云據一千九百零九年海關報告所載是年印士入華總數較之一九零八年增多十萬磅有奇蓋因中國鴉片出産大减不敷銷用故洋土遂乘隙而入英國駐京 
 
 

Page 6

 
 
代理公使穆勒君現擬令印度政府興中政府訂立合同禁止間接由波斯土爾其及其他諸處輸運鴉片入華大約中英兩國將於一千九百十一年之前商訂新約與該合同融成一體惟歲减十成之一一節則並不更動中國官塲現已承認此不測之變局英國則擬竭力以相當之法消滅之云 
　　中日兵警又起交涉據大阪日報載奉天消息云本月十五日有日兵與中國巡警因言語誤會之故互起衝突巡警卽吹警笛號召多人毆擊日兵三名旋復將受傷之兵一名帶往警局日本領事已向華官詰責此事 
[京師近事]  
　　中國紅十字會已由軍諮處奏准成立聞政府對於此事亦頗注重將來有以振貝子充任總裁之說併聞振貝子福晋因各國紅十字會多由貴族婦人襄贊而成擬即運動攝政王福晋及洵濤朗各貝勒福晋充作會員以爲提倡 
　　聞内務府因數次大差已畢事務較簡且皇室經費規定後必有一番裁汰不如陸續變通尙可存立擬先將七司中差事較少之郎中員外先行裁去一半咨送吏部選用至大臣四缺則擬減去二缺其餘各庫織造等缺亦擬酌量核改或謂此舉係攝政王因内務計之糜費太鑫諭飭辦理者 
　　政会擬添四川巡撫早有是議日前又經會議四川幅𢄙遼闊地方新政諸凡待理非添設大員不足以資控制决將總督移駐雅州於成都添設巡撫一缺已電商川督趙制軍詳愼體察情形再行奏明辦理 
　　四川旅京官紳昨日在全蜀會館會議保存川省路礦辦法並擬公舉駐京代表與本省諮議局聨合維持並擬舉王乃徵方伯遙制之 
　　日前有滇紳來京具禀郵傳部請准集欵商辦雲南鐵路聞徐尙書飭令先行回省俟籌有的欵由部派員查騐後再行批准商辦如欵有不足官家尙可補助以期速成 
　　威海衞南毗連租界處有蔗山虎狼山産金苗極旺某國人垂涎已久去年曾向袁撫要求開採當被拒駁孫撫到任後曾咨農工商部請設法開採部以欵項支絀不能辦理延至今日時勢益迫日前駐京某國公使竟赴外務部要求開採權外部已咨孫撫查辦拒駁 
　　新簡駐日汪公使因東三省中日交涉甚多須親自查詢特於昨日坐快車赴奉天聞在奉天調查後尙擬往大連灣一行俟回京後准下月初乘大智丸放洋蒞任 
　　濤邸出洋考察軍政原定七月回國刻已調查完竣聞於六月初旬即可由西伯利亞回京 
　　上海商會有電到京言赴比賽會代表李復畿有索費刁難情事以致到會貨物不能開箱陳列請政府速電該代表迅卽開箱陳貨毋再延悞等語聞外部已嚴電該代表母再延抗 
　　近來内外各報皆載有賀昌運起解後半途被解差刺死之事茲經詳細調查實係不確 
　　内外廳各科僉事自去年調部後久懸未補現由肅邸奏請以董玉麟補内城總務處僉事王揚濱補行政處僉事顧鰲補司法處僉事朱德表補衞生處僉事又以春濤署外城總務處僉事王揚濱兼署衞生處僉事均於十五日騐放 
時評 
　　其一 
　　蘇路公司之欵項竭蹶誠無可爲諱矣。然塲官有恒言曰。官民同一支絀則試問郵傳部。果有。餘力以辦此六成之蘇路乎。如其無有。而仍出。於借債之下策也。則商辦公司亦。何嘗。不可以借債。何嘗不可從容以觀此路之成功。主張官辦者其思之。 
　　其二 
　　軍機處成例。領袖軍機不言。則各軍機必不敢言。各部院成例。除一二司長資格可以辦事者外。其餘各司員均不敢顧問。以故樞府雖有新。進佼佼之軍機。部院雖有新進佼佼之司員。亦以無可施其長。而退處於局外之地位。積之百數十年。遂養成此盈廷互相推諉之習慣。非速改官制。速設責任内閣。雖欲挽回國是。其道末由。 
　　其三 
　　昔江春霖咨回原衙門也。京官餞之同鄉送之。各團體開會歡迎之。何其榮也。今之榮光革職。同僚笑之。津人罵之。報紙宣布其醜歷史而議之。何其辱也。所謂榮者不榮。而光者無光。顧名思義。能無自愧 
　　雖然。猶有爲榮光一萬二千金訟寃者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂督奏保交涉使人才武昌]  
　　政府通咨各省預保交涉使一事已詳前報現又探悉瑞莘帥所保交涉人材爲東三省財政監理官熊希齡哈爾濱關道施肇基二員摺中略云臣歷官三省所見僚屬不爲不多然大抵碌碌無所短長抵鄂以來於各司道中留心物色尤無一人堪以保荐即臣亦曾備員關道歷辦交涉自揣才力實不稱職以臣所知如熊希齡施肇基二員之洞悉外情才力磅礴綜觀海内人材蓋無有出其右者云云其推重熊施可謂至矣但熊現係東省監理官靑任亦綦重要施亦爲錫陳所倚重以瑞督之力不知能轉移其地位否 
[嗚呼審判廳之前途漢口]  
　　漢口各級審判廳因廳屋未經竣工須本年冬間始能成立現僅在夏口廳署附設一審判見習所以爲司法人員練習之地並遵照法部定章收受狀紙印花費及因錢財糾葛之訟費所中各員除所長暫以夏口廳丞兼任外餘如民刑兩庭庭長推事錄事書記會計等職皆係候補人員充任薪水異常微薄或僅夫馬費數竿而己但漢地習尙繁華各員不免有嫖賭之癖薪水旣不敷其揮霍遂視索賄舞弊爲當然之事如訟者兩造均不願納賄該員等即苛索訟費（定章如因千金涉訟須繳訟費三十金餘以此遞推）有因萬金訟事被詐索千金者前任夏口廳馮篔向來好貨與各員照數瓜分以致該員等愈肆行無忌而尤以檢察長法某爲甚現新任夏口廳王國鐸到任力矯此弊凡鉅商因涉訟所繳訟費無不致函往查日前查有益大錢莊店東蔡宗昌控其夥田子常虧逃。三萬金一案蔡已繳訟網五百金銅元三十串而見習所收納訟費底簿僅收到印花費銀二十兩並無收銀五百兩及銅元三十串之根據王司馬極爲詫異知係該員等所爲當卽嚴密澈查究辦一面飭詢蔡宗昌究竟前欵交給何人是否掣有收條聞蔡禀復係交給檢察長法某而法亦直認不諱惟謂此欵係蔡借給刻尙糾葛未清云 
[馮啓鈞之地産出售武昌]  
　　鄂督瑞制軍近查得革道馮啓鈞所虧公私欵項甚鉅即以各項産業全數變抵尙屬不敷故已准其不將地皮充公惟所押於湖北官錢局之地産現在逾期未贖公欵礙難久懸特札飭官錢悞總辦署勸業道高觀察將所押各地迅即清查界址按照時價出售除償還抵欵外所得之欵卽以抵償所欠公項昨官錢局已遵諭出示招商承購但近日銀根吃緊地皮銷塲極滯官塲中人又不敢囤積招尤此數十萬金之地産恐非三數月所能售罄云 
[萊陽苛捐激變之大風潮出東]  
　　萊陽縣民因各種苛捐不堪其擾要求豁免詎朱令明允停止暗仍羅掘遂致激動風潮初六日突然將署圍住朱令情急復諉其責於諸紳於是衆民擁赴諸紳家先將巡警局董王景嶽房屋全行拆毁器具付之一炬又赴魚池頭村將高玉峯之宅焚燬朱令此時嚴扃四門搔首而已初七日衆民又擬進城拆毁諸紳房屋迨至城下見城門已閉遂退至城西九里河地方屯駐連莊會（初朱令勒逼各捐城北八社連絡一氣擬圖扺制名曰連莊會）會長曲詩文派人四出偵探諸紳之劣跡查知各捐諸劣紳雖不免從中染指然主動者實朱令而昨日之巧言卸罪全出虚僞衆乃大憤聲言翌日非攻城殺官不可朱令聞之大恐請城守王鳳苞及闔邑商界赴九里河與民議和衆民要求數事如下（一）徵收地丁宜按章每兩作大錢二千四百文以外分文不准浮收且無論制錢銅元不准折扣（一）官紳盜賣積榖若干宜全數包賠急速發放以濟貧民（一）各種雜捐嗣後不准抽收分文（一）自治局敎育會宜公舉公正紳士辦理倘不得人暫卽停辦（一）巡警不准隨便下鄉恣意騷擾（一）闔城紳商宜全體出保曲詩文不死（一）所有陋紳劣董一律斥退不准干預地方公事以上數端駁一不可當有富商姜菊平一力承當照准衆商往返者數四至初十日官民之和約始成朱令立即出示略謂昨經姜菊平等說妥因曲詩文與前積榖局紳董滋閙致動衆怒現蒙恩諭紳董避匿不歸急須飭革另擇人員充當等語（示諭甚難索解）其革條如下一革除局董張尙謨于贊揚因犯衆怒一革除勸學董王圻敎育會長葛桂星巡警局董王景嶽均因犯衆怒乂定議數件如下一裁撤敎育會一裁免戲捐一銅元不作折扣一巡警不得下鄉民見示諭之後遂卽解散并聞上月十四日初起風潮之際有僧道尼姑多人赴署滋閙事後朱令拿獲僧人二十一名道士七名尼姑五名用慘無人理之毒刑日日拷逼當時刑斃一人現該令又用杏花雨連環計火燒箭船連生貴子等非刑挨次拷掠每一堂訊則鬼哭神號之聲慘不忍聞而該令必欲置之死地而後已現聞僧尼同行亦晝散夜聚紛紛集議勾結莠民擬乘其無備殺官刧獄以爲報復之計 
[上虞閙學案又將暴動杭州]  
　　紹屬上虞縣鄉民反對苛捐糾衆暴動搗毁城鄉學校事後官紳互訐電牘紛馳省臺特派該府親蒞查辦請嚴懲劣紳王岳生等並徇士民之請嚴飭卸任洪令回虞妥籌會商善後各節業已數誌本報昨聞撫院續又據准上虞敎育會勸學所縣學堂自治研究所各團體公電密禀略稱憲飭洪令回虞迄今無耗匪膽愈壯挾嫌尋仇已將該鄉富戶王錫周金晉寳等家被勒多金現正指名四出。索擾並揚言於本月念四日再統衆入城藉口要求緩徵實圖重搗團體及各富戶警報迭至闔城汹懼乞速設法援救勿再延誤等情到院即經增帥密飭藩學兩司謂此案前據該總董章明等禀請當經 
 
 

Page 11

 
 
批行該司轉飭洪令卽日回虞專辦緝匪事宜在案迄今日久未據呈報出發據電前情合再札飭札到該司即飭洪令星夜赴虞會營協緝並會同葉令和衷辦理不得推諉亦不得掣肘致干重咎 
[勸業會塲之見聞錄]  
[各出品協會各物産會出品人注意]  
　　出品無說明書則無效用構造不明無姓名無從給奬此各國通例故不審查也屢經本會正會長電催及事務所函告不啻三令五申迄今審查着手限期已迫惟恐出品人不能週知特再登報佈告若不趕緊具說明書送會及匿隠姓名者係屬自失權利勿謂審查之不周密也 
[衞士太不知權]  
　　昨十七日夜間有鄂省委員解來槍炮送寗陳賽至塲時已中夜該委員出其公文以示衞士衞士以其無劵阻止嗣該委員率其押解之親兵等均遵購入塲劵而衞士及招待員忽以曾有禁令堅拒之嗣經事務所職員某君出而調停甫得入塲聞該委員異常憤懣云 
[勸工塲舉定董事]  
　　勸工塲商店共七十餘家各業俱備營業日見發達經理委員陳少南君以爲多數商店團集一處自應組織團體以爲機關爰於十五日邀齊各商店主任舉定直隸出品賛助公司楊柏田君聨陞成鞋莊陳明山君爲董事照章每月有酬勞金四十元楊陳兩君熱心公益力辭不受 
[賽品豈需金錢購來耶]  
　　昨上海志强學堂全體函致會塲美術館畧謂敝校繪畫敎員童發樓君長於西法水彩山水畫馳名海内索畫紛紛且潤格極廉每繪縱一英尺五分横二英尺之紙面畫潤資不過一元貴館如購該畫陳列尤足以徵美備果蒙不棄請速先匯潤金即將該畫奉上云云不知各館賽品並非沽名釣譽者比若如該函所云是於賽會宗旨失之遠矣 
[豈爲賽會而來歟]  
　　前日午後三點鐘時有男婦數人手提烟槍烟燈自外而入當被巡警郭萬之將提槍之人帶局請訊經臨時巡警官訊得該犯主人王某素有阿芙膏之僻因携眷來會塲游覽隨帶煙具以備臨時之用入門時致爲巡士看見求恩釋放警官以現時烟禁綦嚴凡領照吸烟均指有定所豈容任意携帶惟會塲并無取締條文應如何處分禀請事務所核辦現事務所已批令查照城内禁烟章程辦理矣 
[雲貴館暫時停覽]  
　　雲貴别館於（十九晚八時）疾風雷雨時房屋頗爲損壞幸陳列品物尙未滲濕現正雇匠量加修葺暫時閉館兩日停止入覽 
分類新聞政界 
[電催各屬速解倉儲表册廣州]  
　　粤藩司以各屬倉糧收支存儲表册迭次嚴催延不查造復再電催廣州肇慶韶州惠州潮州高州廉州雷州瓊州欽州南雄州各守牧並由瓊州轉送崖州潮州轉送嘉慶州英德縣轉送連州各守牧令文云倉糧收支存儲確數表册前經派員分赴各屬會同查造并電覈交催現查會委造報到司者僅三十餘處無憑彙辦頃奉准部電嚴催急如星火萬難再緩各該守牧應飛催所屬印委漏夜趕造齊全專差飛齎赴司切毋刻延經此次電催各印委倘再疲玩致誤通案定即從嚴撤參不貸不通電各屬由附近之府州縣立刻飛轉一體凛遵藩文 
[財政局詳請裁撤營務處廣東]  
　　廣東清理財政局現詳督院以廣東全省水陸巡防營務處兼緝捕總局本係已裁復設專管水　巡防隊調　稽察諸務及各屬清鄉緝捕事宜並設有發審委員承審各行營及各州縣解省匪盜等犯現在廣東省城奉行籌設高等以下各級審判廳照章分置刑庭民庭推事官所有刑事民事訴訟並各屬卜控及京控發回之案俱應分别由各級審判廳裁判原所以重司法獨立之權刻今省城各級審判廳指日成立將來各營縣解省人犯卽不應再由營務處收審致碍司法權限按營務處事務實以收審人犯爲最繁裁判現應畫歸審判廳則所餘事務無多且各屬緝捕向由水陸兩提督指揮緝捕局本同虚設自可將應辦事務分别歸併同類之局所辦理即將營務處兼緝捕總局裁撤每歲計節省銀三萬餘兩似於庫欵不無小補所有本局查明擬請裁撤營處兼緝捕局緣由理合具文詳請憲臺察核俯賜飭行主管衙門核照詳辦務於年内辦定並將裁節數目先行移知過局以便核明於宣統三年預算表内刪改此項經費數目以昭核實 
[義烏商會被毁後補救辦法浙江]  
　　金華義烏縣屬佛堂商會開幕演戲侮辱商民激成暴動紏衆搗毁並波及鄰近某典事後紳學界聨名上控歸咎總理魏世福恃符欺民兼管典當又有重利盤剝取怨窮黎種種事實喧傳杭滬各報而魏某不自引過百計運動思與紳學反對增中丞以情聞各執疊次電飭查辦日前據金華府嵩連禀覆知府疊奉憲電遵卽派委分府程照磨世達馳往該縣會同李令秉公澈查禀覆前來稱附生虞紹堯前因商會成立演戲鋪張釀禍累民公叩澈究嗣又據紳商學界代表周炳文互控假名煽惑業經由縣明晰　杳續據城紳來署面稱王茂和等聚衆煽惑擾亂商會毁及店舖罪有應得法紀所在斷不容稍從末减即於三月十八日發柬在邑廟開會知縣維驁因義邑商會基礎甫經成立一再開會深恐鄉民不服重肇禍端於實業前途大生障翳極力會商諸紳婉詞阻止惟自治所敎員樓鳳升等以該商會演戲釀釁頗有微詞曁江灣初等小學堂校長王顯奎對於此案措詞尤激烈此外别無煽惑議論現經知縣等一再開導諄諄告誡意見悉平擬請和衷銷案公籌善後等情知亹復查該縣委等所禀尙屬實情合即詳覆仰乞憲示各節到省本日奉勸業道批謂商會爲保商振商而設應爲公衆力謀利益方爲正辦乃於開辦之際演戲宴客作種種不合舉動受人誹議夫復何辭樓鳳升等旣無煽惑莠民情事應毋庸議惟王茂和聚衆滋事實屬不法應由該府飭縣研究確供按律懲辦仰卽知照 
交涉 
[嘉綸繭廠勾引外人案之集議杭州]  
　　五月十五日嘉興縣學界董得謙等十八人發起遍發傳單畧謂嘉綸繭廠勾引外人阻撓學欵侵越地方主權假宏文館開會公議對付方法到會者爲嘉興縣宗大令正巡官潘爕學界到一百餘人下午二時開會公推董君仲光爲臨時議長主席宣布開會宗旨宗大令宣布外人到縣要挾情形秩序第六條審查勾引外人之繭商决定請宗令到府署調查禀設嘉綸繭廠之人並有無洋股在内第七條提議外人干涉地方行政有辱國體之辦法吳君鴻逵起言嘉綸繭厰如有洋股嘉邑東柳口非通商口岸應勒令遷移通商塲 
 
 

Page 12

 
 
開設如果勾引外人文明戲園同是營業應援昭文明戲園一案辦理主席云諸君以爲何如張君寅爕起言贊成並由主席宣讀光緒九年嘉邑餘賢堞設一繭廠援照同治五年不准洋商在内地開設繭廠之例由縣封閉之舊案一通亦議援照辦理公議電稿一通遂散會電云撫憲曁提學交涉兩憲鑒嘉興嘉綸繭廠阻收學費勾引洋商違約千涉妨害地方行政公請查辦以維學務而保國權董德謙陳以義吳文禧沈文華吳文開何紹樞張寅爕蔣庭梧張升榮沈榮清王日極譚日森叩 
[實業]  
[新撫提倡實業之熱心鎭江]  
　　鎭道劉襄孫觀察奉新任蘇撫程中丞電開緣近有某商以江北一帶飢民衆多雖經賑糶兼施仍宜再籌工賑以惠災黎始禀請中丞籌設農業銀行擬辦墾牧事務請撥官荒開辦以工代賑庶足興實業而厚民生仰即轉飭各屬查明各處究有官荒若干據實禀報聽候酌撥等情觀察奉文後當卽轉飭所屬一體遵照 
[林山煤礦之發達鎭江]  
　　鎭郡前有某君集資開採南京太平門外三十里林山之煤礦現已大著成效久經禀蒙農工商部給照開採外又蒙江南礦政總局准其將所採之煤發給護照運銷各埠聞該煤燒用最佳無烟無昧各省皆極歡迎現在已分立公司在鎭江荷花塘發售矣 
[雜記]  
[武進王令之淫刑以逞常州]  
　　武進北鄉圩塘鎭蔣姓日前失竊疑係某甲所爲當拷問致斃經族人出而干涉私和了事近日屍親忽又控縣經王大令前往相騐實係受傷身死當欲將蔣某拘案未獲遂將無辜株連十餘人有秦某者年七十餘亦被嫌疑在株連之中王大令屢次嚴刑拷訊竟斃於三木之下（如天秤架等用至六七小時之久）王大令頗覺驚慌飭令將屍移入自新所令獄卒即日報病次日又報加重至第三日始報病故其時天氣甚熱屍經數日未殮已變而腐敗同獄者受其傳染又斃二人又南莊橋日前連刧二家經王令往勘後見案情重大恐報搶案與彼前途有碍遂與幕僚書吏籌商將搶案改爲竊案將二家合爲一家並託書差向失主磋商將原禀抽出另易以爲掩飾云 
[南海王令始終袒庇一拐婦廣州]  
　　粤省拐婦鍾林氏前因拐匿陳姓婢女彩玉一案解由警署轉發南署監禁縣委金令謂該拐婦並非有心誘拐判令取保釋放該事主自見判詞後初三日卽具禀南署至今尙未批示詎竟有鍾樂成（該拐婦原鍾姓妾已爲其夫逐出）具禀請將該拐婦釋放即奉批云鍾林氏雖訊無拐陳彝之婢彩玉情事惟旣知其來歷自應妥爲勸歸或速報其主領回方爲正辦乃計不出此並將該婢寄往他家無怪被人疑拐指控業經判示擬辦據呈前情應候覆提究罰再予核奪云聞十四日經提該拐婦追繳罰欵不日便可出獄事主以縣令有意袒庇拐婦立擬具禀當道各憲請示辦法 
[法政知縣之法律思想杭州]  
　　候補知縣梁建章前曾留東畢業法政經增撫奏調來浙辦理新政兼差十餘處爲全浙惟一紅員前日該令公館僕役失竊查係同事所爲梁令得悉勃然大怒謂係有心串謀意圖索詐反將失物之人片送縣署請究被押十日該僕妻兒勢將斷炊奔赴公館哀求又逢彼怒謂係要挾滋閙續函縣署催辦錢塘李瑞年大令廉得其情又因酷暑被逮妻兒枵腹卽日飭令保釋事爲梁令所聞愈怒首縣之輕已飾詞讒諸中座架各署失竊大題謂其玩視要案增中丞頗爲愠怒即日嚴札該縣勒令明白禀復云 
[掗銷織錦彩劵之公忿杭州]  
　　日來杭垣地面有所謂農工商部織錦劵者出現其名目似乎興業而實際則仍然賭博該商任阿茂（本係庖丁出身）係串同劉阿德等一班無賴藉口官勢欲用壓制手叚向同店兜銷各店以值此奉諭禁止彩票之時豈肯承認此票孰知奸同等老羞成怒大肆蠻罵硬欲各店銷售以致激成衆怒各票商連夜分發傳單邀集同業商議對付之法畧爲今因織錦劵事准於月之二十日上午八點鐘在聨橋鶴陽樓茶室開文明談話會凡吾同業均請早降是幸下城票業公啓 
[新關基址遷讓之游移蕪湖]  
　　蕪湖新關基址早經勘定租界之南即陶溝南首臨江帮堆木灘地計江面六十丈由關道酌給該木帮遷費業經由洋務局牛谷臣委員李仲良參軍再三向木帮首事剴切開導該木梆只認劃出二十五丈至今尙未定議聞關道近疊奉外部電因稅務處對於此事催迫甚急萬難聽該木帮遷延致啓洋商口實該帮董事特於前日在會館籌議此項問題矣 
宦海紀聞 
[食肉軍機]  
　　某滿軍機以善啖肉著稱素與某軍機有意見。一日各軍機會食於辦公處。滿軍機擇愛嘗之肉而大嚼之。某軍。機日。佳肴被汝啖盡矣。滿軍機。置之不顧復舉著取肉。某軍機奪其肉。於著上。滿軍機乃大怒。起而推翻食桌。碗菜狼。藉徧地。同　某相之新狐裘。爲肉汁所濺。淋漓滿身。經已故某軍機極力解勸。始各悻悻而。散此後奪肉之某軍機。戒不食暈。每飯必具素菓二肴滿軍機復反唇譏之云。素菜被汝食盡矣。由是兩軍機之意見益深。此蓋去年事也。 
[磕睡軍機]  
　　某軍機老耄頽唐兩耳重聽。又素善睡。當其未告病時。每於政務處會議。諸大老抵掌高談。某軍機則鼾鼾然睡聲大作。與諸大老之聲浪相應。迨議畢諸同僚牽其衣始醒。乃蹣跚而出。輒問同僚曰。今日所議何事。同僚附耳告之。然終若聞若不聞云。 
[同棋軍機]  
　　某軍機素以善賭同棋著稱。都人稱爲國手。有與之交手者。雖達旦不倦。 
噫嘻。軍機處者。政令所從出之地也。今若此。予又何言。 
[探險錄]  
[西部蒙古游歷談（廿九）]  
　　四物産孛克德因果勒河溪谷白楊樹茂生。山地有落葉。松森林之。間華人輙就其地製造木炭。又往往於近郊山。林中。採集覆盆子等果寳。華人。最喜吃。蒙人培柘草蘭。俗名蘑茹。其産額甚鉅。每斤約。售價。銀二三錢。較之他物。不亷。也 
　　五生計烏城蒙人異常窮困。均住居張幕不飼牲畜。婦女賣包。男人充苦役。技藝工人極罕以故。各蒙人。中無賴戶甚多。民治上極爲危害於。是由將軍。調派巡。警查。緝然良莠不齊捕獲極難。蒙人中又有鹽商。其鹽均由色愕努勒湖及得卜特爾諾爾湖連至。鹽價漲落不齊並無劃一價值。只以二　杜之鹽與一箱之磚茶交换。烏城附近牧草極少。城中蒙人因牧草價。　不飼牲畜。委託鄉間蒙人飼養。駱駝一頭每月飼料銀一錢五分馬牛一頭每月銀一錢山羊一頭銀三分。其牧塲。自塲西北伊羅河畔至於博勒霍驛。茫漠廣遠。各有監守。以資保護牲畜之用。 
　　六交通由烏里雅蘇台南行至張家口。有二路。其經抵賽爾烏蘇驛與並行賽爾烏蘇驛路之買賣路。均用駱駝。　費甚爲便宜。每一頭。路費不過十二兩。然華商　至庫倫。轉運張家口。是爲華商蒙古商務界之通例。以故庫倫張家。口二市間。運輸極便。且行旅亦極安適云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[榮光第二次奏請仍在天津城西南隅設立車站摺稿]  
　　奏爲維持路政全局請飭疆臣據實查勘亟求利便謹再恭摺仰祈聖鑒事竊臣於二月十三日奏迅求利便一摺當奉諭旨翰林院侍讀榮光奏津浦路務應迅求利便一摺督辦津浦鐵路大臣知道欽此嗣於本月二十八日奉諭旨督辦津浦鐵路大臣徐世昌等奏議覆翰林院侍讀榮光奏津浦鐵路迅求利便謹陳明籌設天津車站情形一摺著依議欽此仰見朝廷博採輿論愼重路政之至意欽感莫名惟查該大臣覆摺所稱據天津北叚纥叫查明具覆各節有非臣前摺本意者臣意謂國家建設鐵路原以利便商民若不顧商民竟如該悞所覆謂衆願不能盡償恐中外古今無此政體該處爲商務要地乃謂俟路成後斟酌商務是否發達而轉置目前於不問則該路之所謂交通者究何所指似應基礎商市期旁達於無窮安得以海陸通衢而恝置之伏查津埠商民困難已達極點各商危急之形莫可言喩專恃該路刻卽交通以期振興而圖補救若舍近求遠恐新商之發達尙未有期而舊商之隳頽已可逆料千百戶身家性命急切待援何忍深拒固閉必吝此數里之地不爲一通臣言雖詳而該局所覆於臣摺所陳糜欵費時諸要端及商民所利便皆置不一答輒以革道李德順南開廢站爲口實並將順直諮議局之電不加審查拉雜以陳以實其不能挽回之據不知臣摺原以不沿用李德順舊勘路綫爲言第南開舊站係屬正南　西南隅偏西一叚　頗寬廣有餘何妨另擇善地况前署督臣那桐因李德順在南開舞獘故俯順商民而懲治之其人有罪其地何辜非謂德順應懲南開遂應封禁也如言現已奏准京奉接軌不能更移不知臣請設立分站者亦權宜便民之計與奏定路綫毫不背馳而於京奉接軌自若也雖總站現定隄頭意在銜接京奉然從楊柳靑紆繞七十餘里非二年後不能接良王莊而良王莊現已南通德州北亦修成一枝以達陳唐莊雖該莊爲運材料起見然以息借鉅欵修此枝路業已成功又僅費區區五六萬金再修西南隅四五里便可使津埠商務發達而得收其所入以爲養路之資與總站修築仍然無礙又何必執定總站先成再待二年後乃通津埠耶務遠圖忘近利此中得失不待智者而始知如云墳墓尙多梗阻臣聞該處坟塚民間早已遷徙卽各巨紳墳墓亦能繞避槪不佔用其爲飾詞無疑又云數站並立不免顧此失彼之虞此尤不知路務之言大抵交通惟求其便立站不厭其多卽就京都而論京奉路則豐台有站永定門有站東便門有站前門又有站京漢路則前門有站西便門又有站京張路亦然况前臣摺所言者僅一分站耶又云當籌全局豈所謂全局者不應利便商民耶徒籠統以措辭實拘墟於成見然細繹該局所覆於分站諸利益究不敢遽斥臣爲非一則曰誠如原奏所云程功較速再則曰衆商要求以爲樂利之圖是其利便未嘗不知特含混其詞置津埠商民於不顧耳竊謂當今庶政尙公諸輿論津浦路政何得聽北局一二人成見一再閃爍其辭欲藉李德順廢站一言漫圖敷衍耶亦傎之甚失此不圖後悔何及臣非嘵嘵妄凟實因時事艱難商民困窮該局以一折枝之勞可爲津埠造如天之福故知無不言言無不盡不敢引嫌自避緘默苟安相應請旨飭下直隸總督會同督辦津浦鐵路大臣切實查勘津埠情形折中定　奏明辦理以維路政而恤輿情大局幸甚是否有當謹再恭摺具陳伏乞皇上聖鑒訓示謹奏 
[榮光交部議處後次日再上摺稿]  
　　奏爲部勘津浦鐵路自良王莊至辛莊總站實係繞道糜費謹將商民公布原圖粘簽比較敬呈御覽仰祈聖鑒事竊本月初十日奉上諭前據侍讀榮光奏請仍在天津西南隅設立車站一摺當經諭令郵傳部確查茲杳明津城西南隅設立車站諸多不便並繪圖具說據實奏陳津浦鐵路天津總站前因設立南開弊端百出業經查明改定乃該侍讀一再瀆陳淆亂是非甘爲夥販地皮奸商所嗾使置大局於不顧實屬有玷清班翰林院侍讀榮光著交部議處欽此伏讀之下莫名陳惶自應靜候議處何敢冒昧凟辨惟因今春天津商民刋印公布津浦鐵路車站圖說一幅隨在京日報紙附送家家俱徧臣按圖細閱見郵傳部新勘由良王莊繞楊柳靑至辛莊總車站越河三道如張弓形道遠六七十里又將修三大鐵橋以渡河躭延歲月固不待言且所費太鉅勢必再借洋欵始能蕆事不及由西南隅另取直線於適中建設分站旁通天津上達辛莊總站僅十餘里時速而費亦省况所指西南隅爲地甚寬距南開與租界甚遠臣之前摺早已聲明正恐該部以革道李德順所勘南開爲口實耳不料該部堅護其私臆造圖說欲遂其借欵自肥之詭計以自欺而欺朝廷臣一身功名何足憂惜而坐令商民受無窮之害致國家受累虧之深不知該部是何心肝忍而出此此則臣始終耳不忍聞目不忍覩者也本應依照商民公布之圖敬謹另繪呈進又恐該部指爲僞造迫不得已謹將原圖粘簽凟呈藉明臣摺之所本而表天下是非之公倘蒙朝廷鑒臣愚忱特命廉明仁恕大臣會同直隸督臣陳夔龍詳細勘測求捷速成功兼查算一切帳目以免該部尚書徐世昌侍郎沈雲沛再蹈前革尚書陳璧覆轍則臣雖黜猶榮永戴聖恩於無旣矣除附呈商民公布津浦鐵路車站原圖外謹侍罪凟陳伏乞皇上聖鑒訓示謹奏 
本埠新聞 
[輿論折衷社致總工程局書（爲售賣公地事）]  
　　貴局辦理地方自治以經費不敷屢將地方公地出售此雖不得已之苦衷然而地産有限將來公地售完不知何以善其後近如高岸頭叢葬地又將遷棺出售殊非正當辦法應請貴局即以此地爲始作爲局中恒産祇應出租不應召賣以後凡有公地皆當如此辦理庶爲持久之計敝社同人愚慮所及敢獻芻蕘幸垂鑒焉 
[浙江旅滬學會致杭州袁提學書（爲嘉興中學堂風潮事）]  
　　頃閱浙江上海各日報登載嘉興中學堂大風潮一事察核情節因學生迭次酗酒監督分别記過而起按照學部增訂各學堂管理規則該校學 
 
 

Page 19

 
 
生已犯學堂禁令章第六節第九節之禁令該監督應按賞罰規條章禁假出堂規條辦理僅予記過已屬從輕乃該生等竟敢無理取閙誣辱師長毁及校物遍發傳單在明倫堂開評議大會英太尊向稱嚴明何以不先嚴諭禁止擇尤開除輙准監督解職並任學生要挾輕率蒞會悉惟學生之言是聽懸牌揭示提前放假種種辦法似未適當查提前放假不合部章我公於去歲師範案内曾經明白批示英太尊豈未聞知何以貿然出此該學生譚新咸等旣已醉酒又復喧閙學風之囂至此已極嘉興爲浙西文明之地中校爲小學升入之階設令道德墮落秩序紊淆不一懲儆其阻碍於普通敎育者至重且大茲經敝會同人公决擬請台端就近派員確切查明嚴辦一二違犯規則學生以儆其餘一面飭知英太守趁此暑假期内會同紳學界團體取决公論預籌辦法以重學務而肅校風敝會爲旅滬全浙機關有維持陳議之責不揣冒昧敢布區區 
[改革欠租封屋之秕政]  
　　滬上人煙稠密房租昻貴英美租界各商民曾經　禀公共公廨請飭轉商房主酌减租金均未允准近因市面清淡欠租被控發封之案日必數起但二房東欠租被封同居之家受累不淺寳讞員有鑒於此以房屋本房主之産自可毋庸封閉業與西官商明通融辦法嗣後凡欠租請封者祇須將欠租人生財各物發封備抵以清紏葛而免波累 
[巡防營拿獲强盜]  
　　淞滬巡防步隊五營管帶梁太守敦焯昨據眼線黄善先來營報稱現泊浦東東溝左近之釣船一隻船中皆係盜匪甫由寗波等處搶刧富戶典當得贜逃來太守因即飭派各哨營勇上船拘拿當塲拿獲楊高福林大昌施久紅周老五蔡阿倉周阿妹蔡阿龍及船主何善發等八名又抄出洋槍十餘桿槍珠三匣金銀首飾多件立即解至該處巡警分局移送上海縣釘鐐收所聽候訊辦 
[龔三郎尙須解省]  
　　蘇臬左廉訪以著名流氓龔三郎擬以永遠監禁不足蔽辜諭令本縣田大令將龔犯解府轉解司署提勘之後再行核辦 
[賭塲烟間之變相]  
　　馮雲泰賃居南香粉弄八十五號屋内因開設總會糾合楊仁山朱貴章郁貴道孫任才劉阿甫陳仁康等聚賭並私設烟榻被老閘捕房查悉派探一併查獲昨解公堂訊實判馮罰洋二十元餘人各罰洋五元一併充公烟賭各具銷燬 
[又有難民來滬]  
　　湖北難民紛紛來滬迭誌前報昨晨又有楊張兩姓帶領男婦老幼三百餘人來滬寄宿關帝廟者一百餘人其餘均在湖北會館内棲宿聞一二日後即須乘輪前往吉林省墾荒總工程局西區特派巡警兩名晝夜彈壓以免滋生事端 
[知縣挾妓夜遊]  
　　前晚三點餘鐘有寓居英界鳳林旅館之祝翰卿即祝翰昌帶同迎春坊妓女朱老三何小妹乘坐馬車經過閘北新大橋因無車照被崗巡將馬夫馬車帶至四路一區祝與二妓步行至新閘橋路該處崗巡見一男兩女深夜同行情有可疑當卽向之詢問祝稱係江蘇候補知縣旋被拘局經黄巡官畧詢數語斥釋免究馬夫押候訊罰 
[懲辦縱逃拐匪之勇丁]  
　　王宗堂之女阿大被谷步渠拐往宜興由王控經巡警總局飭派探弁孫晋發前往移提詎被駐防宜興太湖水師砲船勇丁羅老三縱谷逃逸該弁即回局據情禀覆經總辦汪觀察移請水師統領嚴飭該船哨弁李起祥將羅交出在案茲悉該勇丁已由宜興縣汪大令派差移解來滬昨經孫裁判提訊判責四百板還押候辦 
[城内]  
[打放逆子]  
　　朱安生武松山唐四濤等三人均因違忤父母由縣責押在案前晚提案復訊據供現均知悔求恩開釋判朱責一百板交差送交伊母朱邱氏收管武賢手心一百下唐笞責二百板分别具結當堂省釋 
[人洋並保]  
　　周世昌控紀發炳不付往來彩票價洋八百數十元前晚由縣復訊紀供求釋出措還判交人洋並保限十天料理 
[一女兩字]  
　　唐萬源前至縣署禀稱前由母舅王恆豐等爲媒出洋一百元聘定劉小牛之女爲妻尙未成親今悉劉已　女另配於許姓請爲提究當由田大令將劉逮案訊實判令交還許姓禮洋在案前晚復訊劉供奉斷之洋業已托人湊借不日可以交案判劉還押著令速繳 
[道批照錄]  
　　　嘉瑞禀批此案前因張祥潤訴伊子夢九納沈月珍爲妾有婚據爲憑並稱在沈家查護各物有董保眼見核與沈懋良原控情迹互異經此飭移縣確查再行訊斷在案現據該商具禀前情是張夢九揑媒造據意在狡避誘拐罪名毫無疑義應由廨移縣一體勒提張夢九到案秉公集訊明確照例擬議通詳察辦以端風化而儆揑誣仰會審官寳令遵照辦理並諭該商知照 
[南市]  
[危牆傾圮]  
　　竹行碼頭吳姓住屋之甲牆年久失修昨日午後忽然坍下壓壞後面同益里第八第九號屋面并傷及包姓家傭婦某氏之頭面旋由崗巡報告總工程局諭飭十六舖地甲傳知業主劉聽泉赶緊修砌 
[革逐巡士]  
　　總工程局警務處巡員因巡士李貞義不守崗規嚴詞申斥詎該巡士心不甘服出言抵抗昨已票明局董斥革驅逐以肅警規 
[巡士接贓]  
　　總工程局偵探前日緝　著名竊賊張阿四卽小湖北一名解局盤詰承認行竊某輪船搭客之銀表棉被枕箱等物遂卽帶至大東門外壩基橋某號屋内查吊原贓詎張妻周氏乘隙將所有　票十二張寄交一百四十二號落差巡士徐希文（即西文）收贓徐接票後隨手抛入該處河内旋由該探吊　銀表枕箱各　解請湯裁判研訊供認不諱並稱有同釋數人　張留候補提周氏及同黨訊究規巡士徐希文已由警務處革除卯名送案請究矣 
[失竊可疑]  
　　西門外日暉織呢廠帳房前日失竊洋銀六百七十四元呢三十餘丈事後由司帳人周子純查得廠内戴阿友即劉阿友情屬可疑昨即扭送工程局拘留候訊 
[車夫逃逸]  
　　湖南人袁鼎文昨偕其友吳文友由大碼頭各乘人力車至大達碼頭詎行至中途吳之車輪忽然脫落吳即跌仆迨袁下車扶掖車夫即拖車逃逸尙有手巾包一個内儲洋銀四十二元及鎭江某莊支票兩紙計洋二千三百五十元遺在車上當將吳之車夫高步奎扭至工程局留候原告自行訪尋該車夫到案　究 
[累及妻子]  
　　穗禾米店夥金文忠昨將蘇州婦人周王氏扭至工程局控被伊夫周文奎積欠米洋七十三元四角又代保某猪行貨欵一百二十一元　匿不還訊之氏代前開肉莊　係氏翁所欠判氏交保限交伊夫到案訊追 
[閘北]  
[價賣寡媳]  
　　趙炳茂前日至四路一區控稱胞妹嫁於戴上　爲媳現在妹壻已故被姑價賣於王某求請　究昨經黄正巡官提到戴王氏質訊突有厘卡巡丁楊　龍投案訴稱兩造均係親戚情願出外排解巡官准將戴王氏交楊保出調處禀復核奪 
[流氓搶物]  
　　張劉氏前晚抱一小孩在門 
 
 

Page 20

 
 
前玩嬉被小流氓王阿三陸阿六搶去小孩手鐲一對當由巡士帮同追獲拘解四路一區各責手心四百下贓給該氏具領 
[英租界]  
[不認誑騙]  
　　無賴徐阿二冐陳阿根之名 
向陳妻梅氏騙取金紐扣兩粒由探將徐查獲昨晨解廨請究徐供詞推賴判押候查明於禮拜三訊核 
[造屋違章]  
　　翁阿虎因造屋不砌三和土違章由工部局查悉昨派包探將翁傳至公堂判限一禮拜照章塡砌如違傳案究罰 
[並不抛工]  
　　英美工部局水車馬夫朱嘉廷因聚衆停工被控收押在案昨經公堂復訊朱供並不抛工判交保開釋 
[逐出復來]  
　　過犯孫龍虎張阿寳均潜入租界由探一併查獲昨　公堂請究判張押三月期滿仍逐出租界孫押候查明於禮拜五訊辦 
[咎有應得]  
　　英商大古公司延律師哈華托控告金雪齋串同看棧人余錦全私出值銀一萬餘兩之苧蔴一千九百餘件一案昨由法包探將看棧副手高滄如林蓉江一併解至公共公堂質訊明晣中西官以高林二人無干開釋余押西牢二年半金亦押滿二年半如於限内繳銀准予减罪 
[養媳可憐]  
　　女子施阿二前日在虹口徘徊四顧由捕帶入捕房轉送公廨盤詰女供母在南京開設剃頭店自幼由父母許與滬上施姓家爲養媳詎被翁姑赶田因往虹口至襄陽輪船上找尋父親白老三　暫留本廨候其姑來案於禮拜三再行訊奪 
[妓拉客]  
　　雉妓沈吉貞王三寳張四寳張阿雲陳老二王華氏等均因在途拉客昨由包探將各妓一併傳至公堂訊明判各押女所七天 
[便宜劣保]  
　　楊樹浦劣保楊勸廷曾與吳關榮串同盜賣吳秀芳出畝逃逸已久前日忽由包探王寳生將楊緝獲昨解公堂請究孫襄讞商之英雅繙譯官以原告早已病故遂判將案註銷 
[私取支票]  
　　某洋人控黄廷弼串同周謙和私取麥加利銀行支票洋三百二十五元昨由捕房將黄周二人解廨請究黄供此票係邢立鰲送來托往照對並非私取判周交保黄押候邢立鰲到案於下禮拜一再訊 
[拐匪還押]  
　　季叔林控王阿二等串拐小孩泉昌一案昨由捕房解請公堂復訊判王仍還押候美領堂期解訊 
[限期清理]  
　　英國婦人梅亞讀控周炳祥不還押欵由探將周提獲昨解公堂請究判周交保限一月清理如違將産變價抵償 
[西思誣控]  
　　西　孫瑞祺控嚴錫卿等攫洋一案昨由楊樹浦捕房將一干人証解奉公堂訊明實係孫屢至吳連生家向吳妻曹氏調戲被嚴瞥見喝阻起釁遂判將案註銷 
[美租界]  
[西人打店]  
　　某西人於前日下午向乍浦路王泰興糖果店購買食物與店夥論價起釁致將玻璃窻擊碎當由店主喚捕將該西人拘送捕房賠洋二元了事 
[洋兵閙院]  
　　前晚有某國艦兵一名酩酊大醉至狄思威路七百十六號粤妓院内尋歡鴇婦拒而不納該兵大怒滋閙良久而去旋由鴇婦將遺下軍帽一只送交捕房留候認領 
[索討酬勞]  
　　林阿策將周碧雲扭至捕房控稱前與周同在旅順周託帶回鈔票數萬元應出帶費百餘元向討不給請爲追究捕頭命林赴公堂具控一併斥退 
[流氓可厭]  
　　張戴氏昨至捕房報稱每晚有流氓多人在門前高唱淫歌恣意胡閙請爲查辦捕頭准之 
[學徒私逃]  
　　吳淞路復順昌銅店學徒邱毛大許茂生二人昨日偕同逃逸被九百九十四號巡捕帶入捕房旋由店主投案領回 
[法租界]  
[水乳交融]  
　　宰牲公所獸醫查得協源牛奶棚所售之牛乳和水甚多實於衛生大有仿礙故將該棚主魏錫源拘捕送廨中西官以魏已罰過多次未便輕縱判罰洋一百元充公 
[不認竊取]  
　　美界嘉興路某法商家近日失去金飾等件查有隣家傭婦劉奚氏之兩兒時往戲玩因即報知美捕房在氏處抄出小洋刀一柄由六十二號包探周耀廷偕同西探將氏等一併送至法廨研詰原告西人亦投訴前情中西官准提氏孩隔别盤詰供稱小刀確係拾來餘物均不行竊判氏押一天兩孩開釋 
[偷竊烟土]  
　　邱登甫竊得烟土一枚售於廖阿四得洋六十五元被探偵悉將邱廖一併送捕解廨訊辦邱供土係他人所竊由小的賣於廖阿四是實廖供不知竊贓悞收求宥判邱枷號一月廖罰洋十五元充公 
[設攤誘賭]  
　　流氓沈阿大偕同黨羽擺設賭攤硬將趙庭甫拖住與賭由捕　入捕房送廨請究沈供小的並不在場實被誤拘中西官以原告不到判沈從寬開釋 
[小工貪小]  
　　小工范阿三張奎兩人前日在太古行扛送貨物乘間竊取食米被巡丁查知一併拘送捕房昨解公廨請究張范同供一時貪小以後不敢再犯判各押一星期示儆 
來件 
[澧州勸募災賑公啓]  
　　謹啓者澧州僻處西陲半屬水鄉自光緒乙已歲水災告警荒歉已甚迨丙午夏下流悉成澤國丁未秋晚禾復被淹没歲戊申又罹從古未有之巨患城垣破土垸潰匪特低窪之鄉一望浩涉即高原之地全歸沈淪雖經州憲詳告得荷天恩賑撫而轉徙之間富者已貧貧者已散我澧元氣蓋亦消磨殆盡矣然猶冀來歲之有秋殘喘可稍延也無何歲已酉四五兩月迭次澎漲洪濤巨浪地裂山崩較之上年更高二尺視彼未盡之垸蕩無一存廬舍邱墓掘發飄零漂溺民屍遍浮水面或流入村舍塡積壑中或掛繫樹間蕩擱岸上以致魚鳥共食蠅蚋爭嘬卽間有得保餘生者則告貸無門呼救無路欲依親以過活則族戚皆遭淪陷矣欲他徙以就食則饑餓難出門戶矣種種現象慘不忍覩然使水自此退患自此平而蚩蚩者氓未必無一線之生機乃今春三月霪雨連注東北一帶（如北民復民西岸魏家陳家毛家縻家等垸）旣當其衝西南諸境（如合口新安王家廠大堰垸丁家坪等處）又遘其殃豆麥半歸糜爛種苗悉化朽腐無論本邑不流通也卽鄰邑亦接濟無方無論無欵可儲備也即有欵亦購買無從木皮草根向之藉以生活者今則披剔凈盡矣雀鼠獸骨向之賴以苟延者今則網羅告罄矣鬻兒買女甘作忍心之父母弱内强吞反類食人之豺虎（如窰破波杉林舖缸窰塲艇弦渡等處均殺人而食）况復天雨不時疫癘大作流氓無賴搶刧肆行如尖刀嘴靑木港燕子山隴成堰等處行旅戒嚴凡我同鄉不死於水即死於饑不死於饑即死於病且掠奪被傷或死於匪類流離日久或死於異域是以四境之内兩月之中死乾殆不下數千人矣巷哭野泣生等可憐之虫飲露餐風死爲餒而之鬼假蘆蓆爲棺槨善堂之木匣久空將草菅爲衣衾仁人之善門難繼噫澧人何辜天之降禍竟如是酷且烈也現在雖蒙上憲賑撫以度餘生然來日方長倉榖有限所望海内外仁人君子哀此無辜日就死亡不惜捐巨資以相救也則再造之恩感荷無窮矣澧州王與楫曾廣桂宋雲濤黄兆祥等謹述（惠欵處諮議局指定長沙城儲備倉商務總會） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
神驗無匹驅黴靈藥毒滅本舖大阪森下博藥房商標 
ＵＳＴＥＭＵＫＯＤ，ａｅｈｒｒｏｎｏＧ，ｓｉｌｉｈｐｙｓｒｏｆｅｒｕｃｔｓｅｂｅｈＴ 
，ｓｅｓａｅｓｉｄｌａｅｒｅｎｅｖｌｌａｄｎａ，ｍｓｉｔａｍｕｅｈＲ 
，ＯＣ　ＡＴＩＨＳＩＲＯＭＮＯＰＰＩＮ，ＡＫＡＳＯ 
大日本陸軍𠚤醫總監男爵松本閣下大日本陸軍𠚤醫正雪吹先生両大家賛助練製大日本醫學大博士七大家合議方劑大日本官設五大驅黴院長經驗保證 
耑治 
楊梅結毒　魚口便毒　五淋白濁　赤濁虚淋　下疳横痃　尿後下血 
龜頭腐爛　濕毒五痔　節關腫痛　四肢倦怠　耳鳴花眼　滿身紅雲 
等諸症並因四季氣象變遷發症一切疾毒俱服此藥神驗靈妙奏效甚速夙已馳名中外眞爲天下無匹矣凡雖現無斯病之人常日照法服用之必能有排毒斷根强健膓胃補益血脈兼清腎之效　毒滅靈藥監督　大醫　澤田吾一大先生 
價目　 
服二日量日金拾五仙　服壹禮拜量仝四拾五仙　服貳禮拜量仝八拾五仙　 
服四禮拜量仝壹圓五拾仙　服八禮拜量仝貳圓八拾仙 
毒滅虔製老舖日本大阪備後町　各處馳名藥房均皆代售就近購取是祈森下博大藥房 
總經理上海河南路東亞公司書藥局 
[老太古公司]  
倫敦崙格西火險公司柯里仁火險公司叭喇定火險公司雙司勞洽其火險公司家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
[橡皮股票作廢]  
頃遺失勝加疊納（ＳＵＮＧＩＥＤＵＲＩ橡皮股票一紙計五十股由六千五百零六號起至六千五百五拾五號止已向該經理愼昌洋行掛失作廢特登報聲明諸公幸勿收買爲盻此佈　陳可揚告白 
此香水係德國德利名廠所出採取白蘭花精液釀成此水歐美兩州上等尊貴婦女均喜用此等香水每年計銷有二十五萬打之多亦可見該香水價値矣緣此香水少些酒之衣巾氣味能耐一禮拜之久兼避夏令不正之氣現在運銷中國風行一時凡賜顧者須認明江西路怡昌洋行經理德利白蘭花香水精方不致誤價亷物美一試便知再啓者此係香水之精如以少些香水精用火酒化即可成一大瓶絶妙耐久香水　江西路怡昌洋行謹啓 
 
 

Page 25

 
 
   
 
 

Page 26

 
 
要件 
[東三省紳民全體代表喬占九等國會請願書（續）]  
　　然管見所及則尤有可上陳者以中國民智初開其程度誠萬有不齊即俟至宣統八年而謂程度遂能畫一此在内地或可循序以幾而在東三省萬難從容以待且程度者必因事而見亦因事而增國會誠開人民實任其事其程度及者自當益竭忠誠其不及者亦勉圖自効如必俟程度畫一始開國會恐無能開之日何若先開國會以促人民之進步而程度容有畫一之時上年詔設各省諮議局仰賴宸衷獨斷决策行之迄今各局設已經年各議員黽勉從事尙不至貽憲政前途之憂貽中外通人之笑可知程度者無定之名詞而惟此國民奮發之氣阻抑之則易致决裂利用之則共矢忠愛即如九年中所籌備如海陸軍司法行政實業各要政際此經濟困難端賴國民之擔負誠使國會早開上下同心分途共進以分年籌備之事爲實地練習之端則人人視國如家齊力擔負亦何事之不成何政之不舉蓋有國會則機關完備人民知有應盡之義務而無異詞非然者縱使多方搜括竊慮怨詛繁興而來源涓滴去勢汪洋非惟東三省不堪設想恐籌備所需即各省亦萬難爲繼預算决算徒託空談勢必坐廢半途終無完全之日此亦莫大之憂也况立憲各國皆力守國界主義我國二十二行省外人嘗笑我爲二十二國蓋省界不化則國界不堅國會者化除省界之大關鍵也天下大勢分則力弱合則力强東三省旣爲國家根本東三省之存亡即關係全國之安危國會一開則東三省納於完全國界之中而脉絡互相貫通國會不開則東三省囿於各省界之地而氣勢不能壯旺强弱之關迫而且危若必預備九年深恐時機不待挽救莫及矣伏願我皇上明降諭旨速開國會俾得及早以圖藉以團結未渙之人心擔荷救危之責任則財政可紓利權可挽疆域可保東三省之幸福亦全國之幸福也東三省人民益當激發熱誠共襄郅治以無負我皇上實行立憲之到意所有籲懇速開國會以救東三省而保全局緣由披瀝上陳伏乞代奏謹呈 
小說 
[中國偵探小說繡衣盜（三十）]  
　　第八回赫司馬靦顔求借貸姚觀察無意露機關 
　　赫司馬聽了。雖然有些相信。却看着姚觀察這樣的一個人。那裡竟會做賊一時倒也說。不出什麽來。正在這個時候。齊永惠齊大老爺。也坐着轎子來了。見了這般情狀。也不覺呆了一呆。連忙問道。你們在這裡閙些什麽。大人爲什麽站在這個地方。那幾個捕役。不等姚觀察開口搶步上去。把情形說了一遍。齊大老爺那裡肯信。不覺大怒道。你們這班奴才。胡說姚大人堂堂的江西大員。難道是做竊賊的麽。說著。便對赫司馬道。你趕快把他們。帶回衙門去。嚴刑訊究。我看起來。一定不是他們這班東西的主意。裡頭總有一個主使的人在那裡。清平世界。敢於誣指職官爲盜。這還了得。赫司馬聽了。一時答應不出。那幾個捕役。連忙對赫司馬大聲說道。回大老爺的話。這個人委實是個多年的積竊。現有實在的憑據在這裡。小的們爲著這兩件竊案。已經受了縣大老爺的許多板子。今天不論乍樣。一定要見個明白。他的船就在這裡碼頭上停泊。小的們一定要打開他的行李。細細的查上一查。如若没有贓物。小的們情願領罪。就是砍了小的們的腦袋。小的們也不敢怨恨。若是有了贓物。只要求大老爺把他交給小的們就是了。說着。一個捕役。在懐裡取出捕賊的官票。呈赫司馬看了一遍。赫司馬和齊刺史看了。知道這件事情。有些不妥。齊刺史也不由得目瞪口呆。想着這件事情。若要果然是眞的。我們和他往來。也狠有些不妥當。想到這裡。不覺着急起來赫司馬起先也狠有些着急。想了一想。眉頭一縐。計上心來。暗想我何不如此。如此這樣的一來。借此好脫自已身上的干係。想着。便走近一步。和姚觀察說道。這班奴才也不知什麽原故。竟把你當作竊賊要查檢你的行李。他們現有籤票。若一定不呌他們檢看一下。他們心上一定不肯服的。據我看來。不如竟依着他們的話兒。把他們放上船去。任憑他們去查看一回。再重重的辦他們一個誣辱職官的罪名。也好叫他們死心塌地。不知姚觀察怎生回答。且看下回便知分曉。 
國外新聞 
[裴式楷仍將回華]  
　　十九日倫敦電云中國前任署理總稅務司裴式楷君現已行抵倫敦大約將於西十月間回華 
[英國政界近聞]  
　　十九日倫敦電云愛爾蘭總理大臣裴納爾君在白里斯托演說謂憲政公會之集議必將提出調和之策此固無庸懸猜無論何會必以求得合同爲宗自萬一不能如願則政黨諸員始能重行激戰一如往日云 
[英國陸軍員更調之訛傳]  
　　十九日倫敦電云英國每日新聞謂每日郵報所載吉靑納元戎將俟尼柯爾森將軍調補愛爾蘭軍統時簡爲陸軍參謀總長之說實屬不確 
[英國立儲之禮節]  
　　十九日倫敦電云英國皇太子韋爾斯親王已在温特沙宫由聖脫保羅大敎長實認當時行禮枵形肅靜英皇英后及前后亞力山大並皇族諸員均曾蒞止 
 
 

Page 27

 
 
[匈加利國會開會]  
　　二十日倫敦電云奥皇約瑟近開匈加利國會時曾當衆宣言謂此次選舉政府得占優勢足爲和平發達及匈加利國基鞏固之保證政府現擬施行普通選舉之法及增長守軍勢力又謂歐洲和平日進無疆足令此心欣悅云 
[德皇賽船獲勝]  
　　十九日栢靈電云德皇御艇米脫哇號已得第二勝品當時皇亦在艇云 
[意奥外交官之會晤]  
　　十九日柏靈電云意大利外務部大臣一俟國會休議後即須赴伊斯乞爾謁會奥皇並將與奥國外務部大臣會談政務 
[德國社會黨得勢]  
　　十九日柏靈電云德國拂里特堡選舉國會議員社會黨業已獲勝 
[希臘國會定期選舉]  
　　十九日柏靈電云希臘國會已定期西八月十四號舉行選舉 
[墨西哥火車失事]  
　　十九日柏靈電云墨西哥近有火車互撞搭客死者三十七人 
[總督准許比武]  
　　二十日倫敦電云美國里代達省總督已聲明並不干涉瓊生與桀拂里士比武之舉 
[德國飛船公司開幕]  
　　十九日倫敦電云飛船齊泊林第七今日載搭客數人由杜賽爾毒甫啓程飛游片時藉作公司運送搭客之開幕禮（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
