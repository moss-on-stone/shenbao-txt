# 1882 - 331 - 4903446

 

Page 1

 
 
[縮本史記出售] [  點石齋主人啓]  
　　學者抗心希古淹通經籍尤貴博覽史書從前廿四史有大板而無小板寒素之士未易購置且卷頁旣多舟車携帶亦嫌不便本齊有鑒於此不惜重價訪購原板初印廿四史用照相石印法縮成紬珍本公諸同好史記現巳印成訂爲四本外用木套板擇於本月十八日出售每部價洋二元五角此書　係縮本而字樣較本齋所印之康熙字典加大故能使閱者了然於目無異掌上螺紋毫不費力且紙張潔白裝潢精工價值旣亷取携亦便洵爲史書中最善之本其餘各史當按次照印式樣與史記一律届時當再出告白以便諸君來購分之則部居各異合之則先後同揆想海内賞鑑家必以先覩爲快也售處仍照曩例請卽賜顧爲幸 
[新書開印] [  點石齋主人啓]  
　　　鑑類函一嘗爲聖祖仁皇帝所御定其書乃合藝文類聚北堂彚鈔初學記白孔六帖太平御覽文苑精華王氏玉海山堂考索萬花谷天中記諸大類書爲一部刪其繁複纈其菁英又旁採歲華紀　事類合璧事詞類奇通典類苑諸書以及子集稗編咸與蒐羅計凡四百五十卷大綱分四十四部子目多至三千餘條上至天文地理下至昆蟲草木無所不載無所不包诚紀纂之淵海而類書之巨擘也尤佳在每門首則詳釋名義總論緣　次臚興故摘對偶終以詩文　焉故旣便於孠章復有裨於考據匪特俻芸窗之流覽尤足供蓮幕之取携盖其官制之詳明郡邑之典實翩翩書記多所取裁以　尋常之四六類腋事類統編諸兎冊相去奚翅霄　至於三場條對尤爲矮屋所不可少之書原本卷帙浩繁本齋不惜重價購得古香齋殿板初印原帙如法縮印醒心悅目約於明正出書特此預告知海内名家當必以先覩爲快也 
[論馬車當嚴定章程]  
　　租界馬車傷人之事日有所聞幾於書不勝書本舘亦己屢論及之無如言之諄諄聽者藐藐輪蹄之下仍時有傷斃不測等事說者謂行路者或不能自己留神以致猝不及避遂履危機其咎或亦半由自取然馬車行駛迅速御者本當四面照顧究不得盡歸咎於行道之人也夫馬車之所以肇禍其故約有數端馬路之中街衢雖亦寞敞而或彼來此往兩車有相並之時加以東洋小車等絡繹於道兩邊雖有高坡供人行走而或有自東之西横衝而過則每易逢危其在並無要事蹀𨇾街頭者尙不難徐徐吾行留心避讓倘有急事步履迫切卽不免於碰撞之虞又當轉灣之際肩摩轂擊極易失事設馬車疾馳而來不及閃避卽致遘禍西人乘車或自己拉韁彼固熟諳駕馭而有時亦有出事之處至於中國之野鷄馬車則御者往往不知控御之法欲止不止直前逕行其出事尤屬易易若各車行之車則馬夫必先愼選或不至變生意外而無如此等馬夫多係揚鞭作得意狀遇有華服者當乎其前或尙不至直行無忌若遇窶人子與夫褐夫貧婦則竟視若無物不但不肯稍爲停留而且有故意直衝而過者此其居心更不可問矣又有翩翩公子顧盼自雄乘高車駕駿馬或偕燕朋或携名妓及時行樂馳騁郊原或且效西人之所爲不令馬夫執御而手自拉韁執轡在手策騎從心在彼之意固以爲是亦六藝中之一事吾能執御可以自豪矣而不知控縱之法亦未易知地曠人稀尙不妨載馳載驅若在街衢闤闠間人烟稠密行旅有人安得以畧解執鞭遂矜善御一或不愼禍卽隨之此數端者皆馬車傷人之所由來也今欲禁絶馬車其斷乎不能卽明定章程傷人者作何抵償傷物者作何賠給然一經肇事受傷者臥地不起不能將馬車拉住而坐車之人自知肇釁加上一鞭疾馳而去又從何而執之若遇巡捕在途或尙可以拉住索償倘無巡捕則旁人必不肯作此寃家惟有含憤莫伸巳耳此而不爲之設一良法以杜其弊行路之人將有裹足而不敢前者矣租界之地而竟使馬車横行若此尙復成何事體或者又謂坐車者固不應有傷人之事但行路者亦當自爲留神今若明定章程凡馬車碰人必先審其曲直曲在坐車者則罰之曲在行路者則除受傷令投醫院醫傷外亦科以行路不愼之罪此言也似亦兩平之論然行路之人亦孰肯以身命嘗試而故意欲與馬車相撞冀博此區區養傷之費也者且若定此例則凡有馬車傷人皆可藉口於行路之不愼又孰肯出爲見証也者是有此一例反使馬車得以張其氣焰也竊以爲馬車傷人其曲總在御車之人居多必須嚴定章程照例懲辦如果車行照章並無不合而行道者自不留心致遭碰撞則置之不理亦卽把以示罰矣然終恐有此一例而御車者得以藉口而反致被撞者寃憤莫伸計不如止定傷人科罰之律而行路者則各令隨地留心設有初至上海不諳規矩或年老翁嫗跛聾懵慬之輩則其親友等早爲告知鄉間傭婦懵然無識則主人預告誡之行則必令其由街旁坡上倘欲横街而過則必須左右照顧然後疾趨而過庶幾行車者有所畏憚恐罹重罰自能謹愼小心行路者恐横遭碰撞無可伸寃自能步步留意而馬車傷人之患或者可以稍弭矣乎 
[電音照譯]  
　　本月十九日倫敦發來電報言前香港總督燕制軍不復再行回任已受命總督毛里西河司地方而以毛里西河司總督調赴香港云 
[亂黨滋横]  
　　外國新聞紙言法國利用地方目下亂黨殊形滋擾某日有某飯舖内被匪人用低乃麥炸藥轟炸舖内計有二百人其中受傷者甚多亂黨愈肆凶燄人心惶懼聞該處之新聞紙館銀行公所皆爲匪人所仇視目下皆有兵士環衛以備不虞該報言利用地方兵士不敷恐有寡不敵衆之慮亟當增兵以靖亂也并聞巡捕查得該亂黨有私造炸藥之所該黨亦横矣哉 
[日本茶信]  
　　日本報云今年日本茶業最壞原其所以緣前數年每有以劣茶攙和售賣嗣經查出力求斃頓不准以劣茶攙和圖混然西商購茶則但知前時常買之茶初不知今年整頓之故劣茶價賤易銷可以速售所謂劣茶者其中三分之一或四分之一實非眞茶以他物製造而入於茶内其色竟與上等之荼無異惟其味則惡劣不堪人見劣茶反易銷售乃將好茶與劣茶攙雜以圖速售及至彼此賣買存積棧房數月之久其茶皆已變色不堪適用西商聞之皆裹足縮手不與交易茶業因之大壞刻下　業中之正經貿易者公禀於官請設一糾察之會以整理茶業務去其劣茶而益求致力於好茶官府得禀之後己携禀親赴東京商定日期准其設會矣 
[東報彚錄]  
　　日本西字報云朝鮮公使隨員等自抵日本各處官吏皆以優禮相待殊有難舍之意己定於下月初旬回國惟伊等自到日本以來遊覽各政事頗有除舊更新之念其公使曾與日本某大臣言俟其回國後奏明國 
 
 

Page 2

 
 
王欲赴毆羅巴一游擬用三年苦工學習西洋各國之禮儀技藝等事云又檀香山公使抵東後於西歴十一月十五日覲見日皇並呈遞國書聞公使此來欲招日人赴彼開墾但恐日人未必偕行也又有日本郵便局所聘美國人二名亦同時謁見日皇以其辦公勤勞大爲讚賞聞有寳星下賜矣○日本報云琉球王前爲蕃王時庫中所藏寳器古玩甚多俱藏於冲繩縣首里城之倉庫内近有法國博士某來遊我國專爲查考技藝及古玩等事故前日商之於我政府政府轉商前琉球王尙泰君請將伊前時收藏之古玩等物借與法博士一觀今聞尙泰君准其所請不日將各古物運來東京矣○又大坂日報云冲繩縣有島名曰鳥島該處地方不産五榖民人皆捕魚爲業得魚交換别物以供日用所需但該縣令前曾禀請政府發借欵項數千以助民人捕魚之資刻下政府批准允借四千五百七十三元此項借欵准其分作五次歸還云又秋田縣下羽後國阿仁礦山前已興工採掘今見礦苗甚旺是以礦山局長禀請工部卿購添機器增夫役等事云又朝鮮修信使朴泳孝擬於本月二十一二日赴野州日光山一遊歸東京之後不數日卽歸本國矣又大坂砲廠前奉政府命鑄造二十四斤之砲三門今已工竣載來東京聞此砲乃備相州觀音崎砲臺之用云又云元老院議官之俸金向來一等議官每年四千五百圓二等議官每年四千圓三等議官每年三千五百圓知府縣令轉任議官者槪賜三等之俸金今日皇特旨令於該議宫中察核自明治初年有勳勞者及累年任職勉勵者由本年西十二月查明悉予陞賞云 
[東臣祭文]  
　　日本報云朝鮮來信謂西歴十月念九日陸軍中尉海津三雄領其日本商人往祭被亂黨所殺之陸軍中尉堀本禮造及參謀本部生徒岡内恪池田平之進等十三人之靈兹將祭文譯錄如左維明治十有五年十月己亥哉生魄越二日辛丑陸軍工兵尉從七位海津三雄以清酌庶羞之奠祭於亡友故陸軍工兵中尉堀本禮造及參謀本部生徒岡内恪池田平之進等凡十有三人之靈嗚呼人棄妻子離父母鄉深入不測已可傷矣况罹兇變一朝倉皇忽爲厲鬼厥慘可量惟斯朝鮮建國千歳建國雖遠運尙蒙昧與彼爲隣一葦接界我殊申好友愛孔至蠢兹有衆彼頑本强憤怨積蓄禍心包藏仇視大帮鬩於蕭墻不奰干内覃及他方維七月念三匪徒犯闕咆哮呼號川壞山崩圍我公衙如蝟如櫛追念及此尙竪毛髮當斯倉皇靡有長策健鬪奮前一以當百其危如何衆寡不敵吞恨懐怨暴屍殊域嗚呼哀哉事關京師士庶腕撫或擲土産或編隊伍帝赫斯怒爰整厥旅艨艟如山武夫如虎使臣有人罔黜厥武執訊獲醜膺懲是舉韓王深懼載擇羣臣載差特使以謝迷惛綢繆斯就舊好更申庶幾其有以慰怨魂嗚呼禮造予之與君氣類相適壎箎相和寔爲莫逆高山流水幽明忽隔絃旣可絶琴旣可折君創訓諫嘲馬百方隉杌顚躓後來推望歲月黽勉溘焉忽亡厥骨難朽厥勳尚香與君别後忽二寒暑生不赴難死不哀憮葬不得送尸不得撫望君傷懐有淚如雨嗚呼岡内池田爾性敏捷克攻螢雪大望後來豈圖今日沃若厥英嶄然厥角臨秀乃摧花發而剝花多風雨月有浮雲理固如此吁又何言嗚呼哀哉尙饗 
[機器首途]  
　　英公司輪船於前晚抵滬帶來英國新聞紙云英國近來發出鑽砲口之機器一架業經裝船將運至中國聞係中國所購辦也 
[德員升調]  
　　聞駐上海之德國副領事於前日接德廷發來電音升授駐紥暹羅國京城之領事官大約兩禮拜後卽當啓行赴暹羅履新也 
[輪船新到]  
　　前晚所到之英公司輪船係屬新船於去年西歴十二月下水名曰色力據英國新聞紙云該船初次展輪係赴新金山此次來華乃第二次啓行其船身長三百九十英尺闊四十二英尺吃水二十四英尺其機器有四千匹馬力可裝貨四千餘墩每一點鏟可行十四個半諾脫船上客廳客位及吸烟作樂大餐等處均極精美一切裝貨搭客諸事極爲便利其由香港來滬於禮拜一下午開行適值逆風逆潮而禮拜四晚間卽已至埠屈指僅三晝夜可謂神速之至該公司增此新船殊可喜也 
[華官赴宴]  
　　昨聞有中國官員於十二點鐘時到法國兵船上小憩且食各種酒菜來去時船上均升砲三聲以伸敬意云 
[貨船傾覆]  
　　前夜本埠白渡橋下河内有寍波船一隻裝載鐵條及外國油桶等貨行至該處忽然側翻幸船上諸人均獲無恙昨日在該處打橯失物恐未必能全獲也 
[憤擲物件]  
　　裏虹口魯般殿内吞烟自盡之張某經親友信致其家令其母妻到滬料理一節已列前報兹翻張某之母妻於昨晨來滬至魯般殿撫屍在慟甚爲悲慘哭罷將公所内桌椅掀翻盌盞擲碎大肆吵閙未識作何了結也 
[誤傷鄉女]  
　　虹口東北鄉間西人設有打靶之所毋論商人兵弁均可往觀前日午後有水手兵丁咸集該處有某兵開槍時彈從右邊横飛適有年約二十歲之鄉女正在田間工作彈傷該女左足當卽臥地由旁人之耕種者關照其家舁送該女至捕房由捕頭送同仁醫院醫治旋據醫生騐得該女受傷甚重必須將足鋸下方無大害業已如法鋸下矣並聞該女之父其右足亦曾受過彈傷亦鋸足而愈後裝木脚今女又如此何父女之同病耶 
[添裝水管]  
　　本埠租界中裝設自來水各情疉列前報今聞擬於大自鳴鐘大捕房曁法工部局并小東門外捕房及八仙橋捕房等處均添裝小鐵管由外接至用水之處另設龍頭以便起水聞人家屋内亦可接裝云 
[絞犯餘聞]  
　　昨報列絞犯續聞一節兹得餘聞該犯陳忠浩吳阿全由差提出内監時有年老書役人等均備有冰片高梁囑該犯食之使其糊塗免受諸般苦楚該犯均辭不受故臨刑時人極清楚次晨范邑尊委許捕廳前往騐明氣絶然後棺殮云 
[會審小票案]  
　　查禁小票各情疊經列報昨日平捕頭至英界公堂聲稱前輩飭傳私售小票各店詎華利士華洋公司綺雲閣等三家奉傳不到至新福記其昌萬利等業己閉歇今祇傳到滿所欲易得萬寳來利開和萬利興記連元金德利同和同福來等各華人請訊并將各家小票呈閱有王祥林者供在滿所欲爲夥東家係西人麥思爾云又有易得之袁志永萬寳來之張仁慶利開和之陳雨汀萬利之周維泉興記之沈美廷連元之錢寳齋金德利之王菊泉同供東家皆是華人小票現巳不敢出售所售者皆是吕宋大票夏小亭供在同和爲夥同福來係分號東家係華人今祇發售大票云陳太守商之司副領事謂現到之各戶由平總巡查有小票可據豈容抵賴然滿所欲旣是西人所開卽飭該夥王祥林交保請轉達貴國按察司查辦至袁志永等九家華人均判押至年終店則槪令閉歇未到案之華利士等三家再行補提究辦司君亦以爲然隨照所斷辦理 
[纏訟可厭]  
　　前日有三人因爭執起見同上法公堂一稱葛金榮呈西字信一封于繙譯官拆閱後見有中國字洋票一紙計二十餘元聲稱王茂生欠我銀兩等語翁太守詰其作何生意銀兩若干如何被欠答稱我前在阜隆及長豐洋行與王往來代墊銀兩現被欠一百五十兩一稱王茂生遞禀一扣黏附英公堂及縣署道轅三處之堂判批語另呈已廢之議單一紙聲稱被葛誆騙銀兩等語一稱蔣子香亦遞禀帖及花果襇一紙經摺一个聲稱葛金榮誆人財帛今日到此眞自投羅網也翁太守將各禀閱視後謂爾等前在别處衙門有案着仍投原衙門遞禀何 
 
 

Page 3

 
 
得到此且本分府早知爾等均是局賭之人今姑從寬不究着速退去葛王兩人遵諭卽退而蔣子香叩稱葛金榮實欲謀財害命太守着投英公堂候示云 
[各執一詞]  
　　立德洋行控失西木曾在豐泰木行查得原𧷢請追　因由陳太守飭傳該木行之執事人到案則稱木向該洋行執事洋人鮑而台處買來者立德洋東又稱鮑而台虧空盜貨現巳遠遁華洋交易均有定章該木行何得不照規矩貪買便宜之物太守謂該木行雖有不合然立德行亦用人不妥咎亦難辭判將西木發封俟立德行尋到鮑而台再訊各情曾列前報兹由立德行函請司副領事照會華官追還西木太守飭傳該木行之徐嘉生到案供稱此事非我經手經手人現回寍波原籍不日卽可返滬司副領事謂該木行不循向章應請吊還立德之木太守謂礙難准請隨限豐泰行於月内將木拍賣得銀繳呈公堂再行商辦云葢是木躭延巳久深恐將來朽壞故須拍賣也 
[定貨涉訟]  
　　怡和洋行投英領事署控自立生記號之季某拍定各色洋貨共計價銀一千六百零五兩立限繳銀出貨旋因跌價季竟逾限不來出貨現已折短價銀共計二百五十兩爲此請追司副領事卽據情照會陳太守太守飭差傳季到案則稱向怡和　定洋貨是實然我所拍之貨暗與該行經理拍賣之朱少谷合股我認二分伊認八分太守飭傳朱少谷於昨日會訊季申訴前因并稱旣虧本應令朱認償以了此案朱供並無與季合股之語然季係掮客無甚資本我因憐恤以致延約多時現在洋東控告豈容妄指合股然生意塲中當以信義爲重季之所爲殊不合理且其拍定各貨均簽名字帳簿呈閱太守問季與朱合股有無憑據答稱憑據雖無合股則眞太守又謂朱曰汝旣憐恤季姓願助彼了案否朱稱請爲公斷太守隨判貨准怡和行另行拍賣所虧銀二百五十兩着朱帮貼四層餘向季姓追繳朱遵斷而退 
[英界公堂瑣案]  
　　蘇鄉人金阿虎投縣署控妻吳氏私遁曾在現充華捕之戴金保處尋見領回復又私逃訪知仍在戴姓處向領被匿求請提究范邑尊准詞俻文請英界會審公廨移提太守飭傳戴姓到案金申訴前因并稱曾　戴處尋出我妻交與信件及戴之小照原信已呈縣署小照呈閱戴供並無誘匿伊妻之事實被誣告又無信件小照想係前與隣居時被竊者太守飭差再令捕頭派捕同至戴姓家搜尋果有吳氏否再行核辦俄聞呼喊聲則金與戴業已同回金稱出外被伊毆打我父亦致遭毆戴供奉飭金至我家詎伊出外後不肯同去反糾衆毆打由捕押同搜尋我家並無吳氏旋由富捕頭申訴戴被金姓毆打各情太守隨飭金須查明爾妻實在下落以便究辦又斥戴退小　存堂○周方氏訴稱住北公陽里昨夜正在呼犬突遭開妓寮之趙鳳姐毆打受傷并失去金飾約值洋三十餘元開單報捕傳趙鳳姐送案請究趙鳳姐供丈夫趙梅卿昨不在家我被該氏毆打我未還手太守騐得周方氏畧受微傷失物如許雖難憑信平心而論事非無因判趙鳳姐繳洋十元以五元給償該氏五元充醫費○羅啓揚訴稱向爲木匠與鄭旭初相識鄭在我家住宿十天我卽失洋五十元大錢十千文及衣服等件查知被鄭所竊報捕拘鄭搜出香爐二只係隣近寺院之失𧷢一併送案請訊有王阿三者供前失香爐今來請領鄭供並未行竊實被誣指香爐係我所借者陳太守以羅控竊無據碍難准理惟所竊之香爐可証隨判鄭枷號二月香爐給王收領 
[惠濟成書]  
　　大英醫士屈臣先生在滬開設大藥房精製各種妙藥以爲濟世壽人之助製造精美藥品純粹服之者無不藥到回春疉冡中國各大憲贈匾嘉奬早已風馳中外望重華洋今復刻成惠濟全書一本潘太史爲之叙首列各大憲匾額容君緝熙辨惑書後例所製膏丹丸散及藥粉藥油藥酒藥水藥冰藥餅等項功用價銀以便需用者按症購　其宏濟之懐有加無已於此可見一斑矣閱其書益想見其爲人爰綴數語以誌欣慕 
[行船不可冒險]  
　　陜西商州屬之龍駒寨水路通於襄樊余初未經行過今年春余由杭州旋里適有甘肅在浙候補之張大令希仲於客臘病故候補同鄉託余將其眷口靈柩照料回籍余遂與之同行余至漢口及老河口每訪龍駒寨路程皆言冬春水小甚嫌遲滯夏秋水大則易易耳並無一人言其有險者余因在老河口將船直雇龍駒寨旣而行到荆紫關船戶皆卸帆眠桅問之則曰此上山險水逆全用人力拉縴耳再前至竹林關距龍駒寨尙二百餘里余船見水大不敢開行而張大令眷口坐船先搶前行遂致水漲船壞溺死者三人余船在後特幸免耳用是布告仕商諸友凡由樊城或老河口雇船者止可雇到荆紫關便當登陸啓行荆紫關以上萬不可坐船也蓋關以下河岸寬闊水漲可擇地綰船關以上山峽迫窄水來無處躱閃也行路之難可不愼歟[  蘭石主人稿]  
[機器繅絲有益於華民說]  
　　天下之物莫不生於天長於地而成於人者也人苟不善成是物則雖天生之地成之終無裨於國計民生也嘗考育蠶之則肇自西陵遞傳至今無處不生無代不育至　本朝道光初年絲漸出口銷日益增育日益廣且兵燹後絲價倍增是故念切民依者卽素不事蠶桑之區槪教之以樹桑育蠶之法以其獲利易而無妨於耕耨也近年來如四川安徽江南江北等處其出數果倍蓰於曩昔豈曰小補之哉而其所以著名者惟东浙爲巨擘詎江浙之天時地利有殊於他省哉實他省之人工機巧有遜於江浙耳故雖同業於是而數有多寡貨有高低價有貴賤而獲利亦因有厚薄之殊焉由此而論則江浙之區宜乎遍地樹桑比戶皆育以獲無竭無窮之利富固可甲於天下矣抑知天之生物雖曰有時而多寡原無所限而人之成物卽云無定而力量亦有所窮所以業於是者旣慮活繭之難藏又慮人工之不逮畏縮不事拘守故常情愿安於樸陋不敢萌貪多務得之心今若用機器之一法不患成絲之不疾而患出繭之不衆各處搜羅以多爲貴人堪　食工倍於常繭價如絲利多厚獲而且蠆積續成無間寒暑繭不限於方隅成不拘子時日工不分于庸愚卽素不事蠶桑之區纅中得以廣育素不習蠶桑之婦盡堪聚以奏能上裕國庫下實民家此其中誠有取之不竭用之無窮之利焉誰謂有損於捐餉而奪中華之人工也哉　[  李氏子來稿]  
[題奚子勤赤壁覽勝圖曾蘭亭司馬所繪也錄呈諸大吟壇教正]  
　　一葦飄然夜泛舟秋光依舊滿吟眸江山無恙英雄杳千古興亡一筆鉤　髯仙而後更何人赤壁重來問夙因招月入船談往事長江惟剩此　峋嶙孤鶴東來帶月飛清風入座野煙肥夢中道士重相訪猶認當年舊羽衣　勝游有客繼蘇公畫裏煙雲妙手空可否圖中更添我臨風合唱大江東[  壬午孟冬月春漁席時熙甫草]  
[題陸鋙卿拈花獨立圖用龍湫舊隠韻] 　　 
　　神仙丰致鶴精神畫裏芳標畫裏眞十里春光如對面一輪明月是前身輕拈恰露含情態微笑偏多未了因頰上添毫描粉水相逢認得個中人○贈寶卿眉史娉娉嫋嫋正瓜年桃李容顔劇可憐最是耐人尋味處琵琶斜抱理珠絃幸從繡閣訂知音秋夜挑燈話素襟愁緒滿腔羞說起偷拈紅線結同心[  瘦腰生未是草]  
[雨窗書感]  
　　十載申江住烟花夢巳醒年華交錦瑟踪跡類浮萍俗眼偏多白衣衫漸减靑客窓連夜雨愁重不堪聽　吳趨少海氏稿 
[添妝移賑啓并單]  
　　浙江長興縣主趙公紫琳同轉宅心亷潔士夫人耳其名茲其令媛于歸前湘撫次山惲中丞長孫福同明府凡寅好戚友部民各具花儀聊申芹献公峻辭衆乃請曰公之亷我等所知姑存爲賢婿媛作福何如公頷之令附長興賑欵之末衆唯唯而長邑與賀紳耆開此僉謂公爲我邑災民捐亷籌賑開倉平糶口見仁至義盡倘復以公集花儀濟治下子民是無傷亷之取而有傷惠之與也今災倍長邑者實多請擇要遺之皆曰諾乃請於公以欵奉申轉解災區并叙緣由以爲四方有喜事不受禮者觀感焉後有補賀之儀容續奉俾得同歸於善與賀同人公啓○李世榮趙吉甫王士增蔣生甫孫森林潭榮甫趙子元孫福堂陳子升周錦春鮑成齋包匯東房榮升陳順甫陳子雲趙桂生韓眉生秦少堂趙升甫王長發王琢卿吳德山羅一清丁子猷廿四位各半元○許友三李彬李輔卿榻丹梧李小農楊文彬兪石蓀金榜孫福祥臧佩甫趙覺堂方錦堂姚慕卿施芝庭高蓉洲嚴亮疇朱子蘭錢 
 
 

Page 4

 
 
桂馨王允臣宋普卿張春塘金蘭初吳槐庭皇甫田稼殷丹亭趙文燦許達義戎十髮金雲樵丁槐卿皇甫華庭孫海門吳石泉胡少杏費清泉鄧子壽李麗齋邱月樵欽雲階欽翔風梢子振邵竹慈朱蓉江丁又吾施憲門余文軒錢心如孫誕軒金红林葉子庭吳少伯欽亦岩錢成齋朱小墀董西橋鄭森泰邵仰慈許句香朱苹渚胡朗軒朱翊庭金烺軒趙廷槐衞小浦吳梅亭蕭譜琴張蓮卿姚鏞光朱艮齋邵雲軒高晋之嚴潤甫周西藩宋錦春孟敬臣朱鏡波范文光敖承恩阮景岑朱石洲吳敦甫沈靜生馬長順王如錕阮孝通錢幼卿王蘭谷楊文錦朱子佩許蘭馨李杏園沈蓮塘吳春橋趙昆峰沈子瞻奚仁李德俻盧有堂嚴廷榮李錫侯孫少岩王蓮溪張士俊尹仰之屠文鑑張喆夫嚴松濤一百七位各一元○姜德仁譚正興陳同門韓晋卿陶芳李得勝居保和居德培許季田錢曉峰沈筠卿張小梅范幼樵張侃許實甫馮芹波耿毅齋全芝卿邱丙如余祖鎬許筱初臧松坡周振軒邱金波林慰堂邱蔭軒吕松泉徐鑑臧浦泉董履青吳伯霆鍾丹軒姚甄甫張春仙王振軒孫講軒寗東橋張玉山楊志良丁得標興園王麗堂陳步靈錢雲軒徐慕橋周嵩甫黄硯蓀鍾伯荃孫輔元陳莘甫黃仲修李慕襄吳樸齋劉祥峻李子芹姚超南吕熙齋王行先臧少梧五十九位各二元○王芝卿鍾至齋二位各一元半○曹雲程錢鏡湖江丹洲韋耀庭邵玉峯趙竹如盧立齋温蔗靑王祖望陳子苹鄒衍慶錢海珊趙慰如朱月如李運山曹伯璵十六位各四元○林志仁林志禮胡聘之趙序五四位各五元○潘稼生陳醒吾錢少卿胡文甫韓省三五位各六元○金肖農趙瑞麟居心田胡郁文趙錦鴻存芝舫陳雲生七位各八元○長雲衢陳希甫陳曉峯陳宏卿王蘭軒孫筠軒朱德山七位各十元○林篤甫楊霽村鄭陟山黄花農阮彦融金筱竹六位各十二元共五百五十二元 
[浙省撫遠抄]  
　　○十月十五日調補臨海縣薛禀謝藩飭赴任禀見典史余寅恭禀謝藩司委署遂昌典史○十六日通判沈藻烈謝上屆海運保舉補缺後以同知直隸州儘先補用並銷假咨補桐廬典史吳爾厚禀謝藩飭准補候補按司獄陳炳堂湖属查騐水師船隻差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月十一日京報全錄]  
　　宫門抄○上諭兩道錄前○發抄旨四道○尙書麟等奏請將雲南現案報銷飭部再行核實擢子○江督左奏請奬叙夾片○大臣崇奏守尉難期振作請送部帶領引見摺子○又奏整飭操防摺子○將軍豐奏委員接管佐領事務片○給事中國等奏遵保司坊紳士摺子○十月十一日理藩院鑾儀衛光祿寺廂白旗值日無引見○順天學政孫詣經請訓○睿王索布多爾札布和現各請假十日○召見軍機孫詒經○發抄張之洞奏補用守周天麟等署平陽守等缺奉旨知道了欽此○倪文　奏本年夏季分委署代理府縣等缺奉旨吏部知道單併發欽此○又捕除積匪出力官紳等請奬奉旨徐延旭著交部從優議叙餘着該　議奏　併發欽此○臧濟臣奏考試完竣請假回籍省親奉曾臧濟臣着賞假三個月欽此○○臣　雪麟書臣潘祖蔭跪奏爲晴將雲南現案報銷飭部再行核覧以昭詳愼恭擢具奏仰祈聖鑒事御史陳啓泰奏叅太常寺卿周瑞清包攬雲南報銷一案經臣等於光緒八年九月初二日　奉諭旨太常寺卿周瑞清着卽解任聽候傳質飭將崔尊彝原信呈　等因欽此旋據　瑞清遣抱赴部遵將崔尊彝兩信呈繳均係尋常通候之語並無辦理報銷字樣殊難憑信臣等以周瑞清如有包攬情事必向承辦司員預爲闌說該部核銷之件因之含混辦結究竟各欵應否准銷　應考核明晰以憑究辦連日督飭司員傳集戶工兩部承辦各員詳加訊問飭令各遞親供據戶部雲南司郎中福趾等呈稱應銷軍需用欵均按照同治十二年以前開單報銷成案核辦其廉俸等項係查照威豐年間年例題稿核辦泒辦處郎中松安等呈　准雲南司將報銷片稿移付該處覆核查核數目相符係照案准銷之欵工部虞衡司郎中福志呈稱准戶部印單所開製造等項核與該省原奏數目相符遵照同治九年奏定章程知照戶部　銷各等語臣等伏思該員等果係認眞辦理照例准銷何　以舍混辦結等情致干御史叅劾所供與例相符不足爲據且崔尊彝等迭經奉旨催提指日卽可到案如果訊有通賄情節將來定案擬罪分别枉法不枉法當以應銷不應銷爲斷此案稿件不得不預先核　軍興以來各省報銷章程不同頭緒紛繁臣部無從查考承審此案司員分隸步軍統領刑部各衙門素無經手錢糧之責未諳勾稽非由戶工兩部堂官另派廉幹司員逐案確查無從核實相應請旨飭下該部將此案報銷查照則例並歴辦章程秉公覆核聲明應否准銷不得稍渺　護以便遵照訊斷所有請　辦理緣由謹恭摺具奉伏乞皇太后皇上聖鑒謹奏奉旨巳錄○○左宗棠片再光緒七年十月十五日接准總理各國事務衙門咨稱請派熟諳日本路程之兵輪船一號以便駛送出使日本大臣黎　昌東渡等因當經咨由江南提督飭派管帶馭遠輪船叅將金榮添配煤油遵照侗送黎庶昌隨卽抵滬卽於七年十二月初一日乘坐該兵輪船出洋是月二十一日安抵横濱該船於八年二月二十九日回防查該兵船此次東渡時值冬令狂風大浪無日無之沿途駕駛已屬危險其尤甚者十二月二十日行至倭西倭麥嶴之時颶風陡起雪浪泊天船行洋中顚簸異常歴一晝夜之久始能炊爨而管駕人等均能枵腹囊事克　安謐該船道經東洋口岸約有十餘處之多在船弁目水手約有二百餘人無一上岸滋事者卽有因公登岸亦必諭使恪守營規洵見該管駕平日督率有方約束　明在船各弁等亦能不辭勞苦竭力從公實與尋常勞績不同自應擇尤奬叙以示鼓勵玆准江南提督李朝斌將該船尤爲出力之管帶員弁查明開單請保前來臣逐加查核尙無冒濫理合據情陳明仰　天恩　准將副將銜補用叅將儘先遊擊准補太湖右營都司金榮請免補遊擊以叅將儘先推升都司銜守備用補用千總江蘇内外洋儘先拔補把總虞慶堂請免補把總以千總仍留原標儘先補用五品軍功補用把總江蘇内外洋補用外委屠宗全請免補外委以把總仍留原標儘先補用六品軍功江蘇内外洋補用外委陳培請免補外委以把總仍留原標儘先補用文生丁作楣請以從丸品不論雙單月歸部選用以昭激勸是否有當出自逾格鴻慈謹附片具陳伏乞聖鑒訓示謹奏軍機大臣　旨該部議奉欽此○○崇志片再莊浪城守尉年已逾歲難期振作事竊本年軍政之期奴才自應循例秉公分别優劣以符勸懲大典其照常供職以及卓異之員循例專摺具奏外查得莊浪城守尉覺羅慶志現年六十七歲奴才詳加考驗該員精神雖健心地糊塗相應請旨送部帶領引見恭候聖裁是否有當伏祈后太后皇上聖鑒訓示遵行謹附片陳明具奏軍機大臣奉旨覽欽此○○奴才崇志謹跪奏爲整飭操防以利行間恭摺具奏仰祈聖鑒事竊維工欲善其事必先利其器武欲勝其敵必先練其兵兵精器利將領得人然後宜於行陣矣我朝定制於各省分設旗緑諸營歲支官兵俸餉甚鉅蓋豢養在平時原以備折衝於臨事乃於道光末年粤匪猝至所犯之處率皆望風披靡所謂承平日久民不知兵也邇來軍興十有餘年用以削平粤捻諸逆大半得力於湘　各軍遂置額兵於不問奴才熟思詳審多因久則生懈營務廢弛平日訓練無方之所致旣失之於已往當謀之於未來卽今天下乂安亦應講求兵事其緑營之未雨綢繆亦宜計量然各督撫必有一番措置奴才未便擅干至於奴才等職　旗營者責無旁貸伏思奴才自光緒三年間恭膺簡命以來凡營務操防莫不隨時立加整頓稍挽積習除每届春秋例操外將凉州滿營兵丁躬行教以演習寺時行陣馬步合操打仗隊伍並馬步槍箭準頭曁各項刀矛雜技現今頗有成効奴才於咸豐同治年間轉戰浙江直隸陜甘等省目擊益於行陣者遠則以鎗砲當先近則以刀矛爲急物兵丁藉資得力而將弁有帶隊督率之責未便任其技無所恃致使臨時失措溯查向來旗營等官惟以馬步騎射爲進身之階此外别無長技何以教練兵丁而振士氣奴才欲擬令防校等官練習馬步火技俾資　濟戎行率其貢事如蒙允准自命下之日起遇有應升各員缺必擇其粗曉清漢技藝熟嫻者秉公揀選擬正陪送京引見　候欽定倘京旗察看馬步槍箭平常者卽將該員駮　另揀並將該原保上司分别例議以爲疏濫者戒奴才冐昧直陳誠爲固本調元起　是否有當伏乞皇太后皇上聖鑒訓示遵行謹奏軍機大臣奉旨兵部知道欽此○○豐紳等片再奴才等所属土默特左翼世管佐領噶勒丹右翼世管佐領達克丹前後因病出缺詳查該故員等族中並無應署佐領之員奴才等照例揀派奏請飭令異姓前鋒校松阿哩森木丕勒等暫行署理在案茲准理藩院來咨巳將噶丹之孫阿木喝習第達克丹之子額爾根佈等奏請承襲佐領並經欽派和碩怡親王等驗看將阿木噶習第額爾根佈等請照例回旂等因覆奏奉旨依議欽此欽遵回旂所有前鋒校松阿哩森木丕勒等交卸佐領事務飭令阿木噶習第額爾根佈等接管之處理合附片奏聞伏乞聖鑒謹奏軍機大臣奉旨知道了欽此○○巡視中城工科掌印給事中臣國秀等跪奏爲遵保獲盜出力之司坊紳士仰懇恩施以資鼓勵事竊查吏部奏定章程五城水局則有拿獲斬梟盜犯者無論名數多寡准保官皆班次按奏定尋常勞績請奬章程辦理等因光緒元年九月初一日奉旨依議欽此欽遵通行在案茲據正指揮何據綵等會同北營叅將王山寛拿獲盜犯劉三卽劉上寛等一案並拿獲盜犯王大銀子等一案經步軍統領衙門於光緒八年二月十二日奉交刑部審辦嗣准刑部將該犯等訉明按律定擬奏結並將獲盜各　隨　聲明由各該衙門奏請奬勵等因於本年七月二十二日准步軍統領衙門將此案會同獲犯之北城正指揮何振綵南城正指揮魯壽陽中城副指揮高　諭北城揀發副指揮俞霖北城揀發副指揮沈祖煌　委吏目邱廷棨南城副指揮陳福緒北城紳士候選知縣董志敏南城紳士候選敎　房毓璋南城紳士議叙縣丞李振鈞北城紳士候選知縣寗師張中城紳士議叙知縣楊逢篁南城紳士候選縣承王慶蘭南城紳士候補知州倪倫升西路廳同知石賡臣西路廳巡棆唐維藩西路廳紳十監生王際清卽選巡檢陳明倫大興縣知縣趙文粹北城紳士候選通判凌甲棟等司坊紳士銜各咨送到城臣等查該司坊紳士等拿獲罪擬斬梟盜犯緝捕尙属得力未便没其微勞謹按照歴保成案擬保首先司坊官三員紳董五員可否將五品銜北城正指揮何振綵請以同知歸本班儘先選用四品銜南城正指揮魯壽陽請作爲俸滿在任以同知選用前中城副指揮高楓諭於本年三月因案降三級調用現巳捐復仍以副指揮請俟補缺後作爲俸滿以知縣不論雙單月儘先選用北城紳士候補知縣董志敏請隨帶加三級南城紳士候選敎諭房毓璋請加光祿寺署正銜南城紳士議叙縣丞李振鈞請俟題覆後仍歸議叙班不論雙單月儘先卽選北城紳士候選知縣寧師張請隨帶加三級中城紳士議叙知縣楊逢篁請不論雙單月本班先選用以示鼓勵之處出自逾格鴻施所有臣等遵保獲盜出力司坊紳士緣由理合恭摺具陳伏祈皇太后皇上聖鑒謹奏奉旨巳錄 
 
