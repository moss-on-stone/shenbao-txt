# 1886 - 283 - 4904853

 

Page 1

 
 
[新印三異筆談出售] [  申報館主人啓]  
　　三異筆談四卷乃雲間許小歐先生所著内多本朝掌故往代軼聞茶罷酒餘足供淸玩本館覓得原本排印問豈　已工竣訂成二本每部收回工本洋一角五分卽日出書售處仍照曩例諸君幸卽賜　爲盼 
[招請在京訪事人] [  申報館主啓]  
　　啓者本館現欲請一人在京師訪事務須實事求是鉅細無遺隨時詳繕寄示倘有願就是缺者祈先訪新聞數則由信局徑寄上海申報館收拆並望於信内將姓名住處開明以便詳細裁覆設寄來新聞不合程式恕不再作覆函以歸簡易此布 
[蘇州經理報務友人遷寓] [  申報館啓]  
　　本館經理蘇州報務友人前經更易由石暎菴承辦今移寓道前街同益祥棧内所有以前各帳以及買報等事統歸石暎菴經辦特此聲明 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少琴所集選集中憲作居多而家藏名稿亦採覈二三理法一准乎淸其風氣必宗諸時尚　文五　餘首萹之尾備列評語俾文之妙處易於尋繹後陽分韵試帖詩四千餘首亦皆眉樣入時者校對不厭精詳字跡亦極匀整至於開印之時機器　　火力故墨色黑而匀再無燕瘦環肥之銷現巳竣工每部分訂十二本九月初十出壽價洋五元五角法馬路南申昌書坊與外埠申　發售皆可購　如躉買祈至新北門外天主堂街大順行及還讀樓面議可也 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成書日繳洋十二元取書一部等語均　　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先　四元餘俟成壽日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針巿街恆　里源豐潤匯票莊○京都煤巿街興隆店内源豐潤匯票莊發賣各種書籍○漢口郭家巷復源　紙號均可代　如　　　准至上洋大馬路集　里天保棧内　順晉號面議此佈 
[火油愼用說]  
嗟乎自火油入中國而居民之罹火厄者多矣本館之作爲論說以冀觸目警心者亦　矣無知聽之藐藐或轉笑此言爲不知世務以火油雜猛烈苟用之得其法非徒明亮勝於油燭且其價亦甚便宜况祝融氏廣大神通匪夷所思往往燄借星星遂至燎原難撲試問未有火油之世豈竟無失愼時乎而乃偶遇延燒輒歸其咎於火油未免一偏之見矣然而因噎廢食者固爲膠執之私思患預防者終屬老成之識火性燥烈人皆望而生畏唯火油一物注諸燈盞中旣價取携更多光耀復狃於灾祲由天之說於是雖有百喙無非過耳秋風或且陽奉陰違以爲人人知利少害多勢必仍用油燭則火油之價且愈廉吾能格外小心擇其廉者購之日用所需節省不爲不少利之所在人盡趨之愚者多專顧目前卽舌敝唇焦其奈此火油之隠患何哉或曰此宜官爲之禁官亦何嘗不禁哉目見被火之後推原禍始　火油者衆口一詞相率聯名禀官嚴禁官卽俯如所請煌煌告示黏貼於曾賣火油之家似宜凛遵憲諭矣豈知暗中交易利息倍饒積久漸忘幾等於開門七件官亦稔知其弊乃姑爲之限制每店所進貨物不得過若干箱而貿易塲中惟求居積倘躉買之價較零售者貴賤懸殊則卽有峻法嚴刑亦必巧爲安排或分寄他方或密藏内室迨禍機猝發累及比鄰面彼仍不悔也則官且無如之何也或曰是宜人自爲禁夫貪小便益而遭大禍殃正復何苦豆油雖貴每斤不過百文卽蠟燭亦不過二百文耳以爲不便則從前未有火油時更有何術以照昏黑此後應互相警戒之如毒蛇猛獸不可一朝居與其爲此區區萬一有失卽兆焚如何若舊貫可仍粟燦金缸光搖銀燭亦足以誇照乘而抵夜明天下事固有法令所不能除而鄉里間片語單詞轉得奉行尊信者吾於火油之愼用不禁叩禱深之且火油之來源其說不一有謂凡燒煤者其氣四流涓滴積之便成此物有謂東西海外皆有火燄山每當火發其光熊熊坎窞之中汪洋如水試投以火卽邛烘不可嚮邇聽其自熄非人力所可施名之爲油任人取携不須價值以故運來中土出新意製諸式燈價不昻而用甚便漸推漸廣凡有鎭巿處無不爭用火油而孰知火易成災卽本此油而起尚其未雨綢繆哉抑一物必有一物爲之制邇所傳救火藥水已經於上海天津等處一一試騐火勢雖大將瓶口敲破遙擲火中祇須三四瓶頓然烟銷燄滅則凡用火油家各預儲救火藥水數瓶有備可以無患雖每瓶需錢幾許或恐非貧家所能置辦然衆擎易舉亦可設立公所與水龍洋龍等一處停留旣非日日所需先備十瓶二十瓶嗣後可源源接備未始非弭災救患之一助特較之不用火油已爲次着耳昨者滬上南北南巿同時火警北則燬三十餘間南則以上下樓房計竟至一百餘幢聞係某廣貨店誤將火焠抛入洋油箱急傾淸水一桶遂四面火毬亂滾一星之燄竟爾炎炎欲不諉罪於火油而不得矣又今歲火災層見疉出其大者廣東福建動逾百家而松江之嶽廟街最爲繁盛邇日亦遭一炬大小鋪户不止百間其天運之適然耶抑人事之當然耶其不專爲火油而火油亦時爲回祿君所藉手耶天道遠人道邇要唯卽人道之所當盡者挽回而補救之則所謂愼用火油庶幾千慮之一得乎 
[都門日記]  
　　本月初十日黎明時八旗專操王大臣在德勝閂外兩黄旂教塲會同八旗滿蒙漢驍騎槍營檯槍鳥槍練兵合操○呂宋國新泒駐華欽差偕叅贊繙譯隨員人等於初二日抵京除循例照會總署外並具函訂期親往拜見總署王大臣亦擇日答拜中外睦誼由此益敦豈不懿歟○鑲藍旗護軍營傅知本年例得皮襖獎賞之各護車於本月十二日五鼓備帶弓張穿開氣袍齊集本營預備印務護軍叅領騐看以便造具花名細册咨送聽候欽派大員看視○阜成門内北順成街居民全介五家道小康一夜三更時突被妙手空空兒越墻入室竊取衣物全驚覺呼拿賊卽擕物出户越墻而逃迨開門窮追則賊已杳如黄鶴矣檢查所失騐時表一枚銀釧一對就蚨票一百六十千靴頁 
 
 

Page 2

 
 
一个首飾數件包袱一方約計值錢三百餘緡當經呈報地方由步軍校騐明竊迹許以詳請通緝然未卜能否弋獲也○左右翼步軍營技勇練兵於初十日黎明在安定德勝兩門外黄旗教塲内預備該管帶會同神機營委員閱看合操○鑲白旗護軍統領處爲知會事本旗現在接辦兩翼八旗值日無事摺件所有本旗隨同辦事護軍叅領照章暫止進值隆宗門班之處爲此知會景運門檔房查照辦理○初九日午刻有一年約半百之人在西直門高梁橋邊躍入河中好善者見之急爲救起設法今嘔出淸水須臾始甦詢其因何自盡據云因有人控諸刑部謂使婢係被人拐出然此婢買已二載立有劵據不料差役竟百般勒索花錢至一千數百餘緡到部數次俱被攔阻不得愬明一時抑鬱是以投河語畢叩頭申諸隨有好善者伴送回家○宗室例備恩箭一事已綴報章嗣經宗人府奏請欽派王大臣等於初十日在正白旗侍衛教塲閱看奉旨派出伯邸恩相國承錫大冡宰珍紹大鴻臚祺循例僅閱騎射其步射則俟皇上於十六日起在海内分日御覽以便分别中箭支數酌开恩施云○本月十二日恭奉懿旨十三日皇太后駕還儲秀宫皇上駕還養心殿所有添設甯壽宫各項值宿值班侍衛官兵卽於是日撤回本處當差欽此○前粤每關監督海榷使緒經理稅務頗極認眞復損助要需銀五萬兩經張香帥奏請恩施奉旨海緒着以内務府三院卿候補欽此○武會試列字圍内有四川某武孝廉因拉硬弓用力太猛致將臂骨擠出當卽倒地昏迷經人舁出抬往寓中○粤海關解到花梨各物雕刻玲瓏蓋備南北海陳設也○紳機營檄飭槍砲馬步各隊現因南苑營房滲漏猝難修建不克按期撥隊駐操是以本年秋季暫停赴苑惟恐坡藝因此生疎理宜倍加訓練除照章澡演外自本月始所有馬步各隊每月酌加大操一次○正藍旗滿洲弁兵九月例支甲米照章於舊太倉支領由慶邸帶本旗叅領人等赴倉支給該倉花户呈騐樣米慶邸遴選米色潔凈者照章給發米甫出倉卽可售京蚨二十八千數百弁兵皆欣然色喜頌慶邸之體恤兵艱云 
[閩垣碎錦]  
　　左文襄公崇祠落成現又改期於十月初二日恭奉栗主入祠屆時文武衣冠必當恪恭將事也○榕垣屢聞火 
地方程文成筆店前日幾兆焚如幸卽救滅當鳴鑼告警時各鋪已爲之罷巿前晚剪草營某宅忽又失愼亦得隨救隨息相傳各處火警總督口狐精作崇民間無不惶惑異堂收拾細軟物件賤質典鋪渡雞里謝某驚惶尤甚挈眷至北關外鄉間居住聞者大以爲駭傳云妖由人患因有野但於曲突徙薪時時留意雖有千百狐狸安能爲祟紛紛擾擾奚爲耶○有林郭氏者東關人爲傭覔食現在北門某公館中其夫林堯木之知也前日查知到某公館索人互相角口某恃官勢將林送縣懲治旁觀如蟻咸抱不平○彭某者以書吏致富顧爲子弟計非讀書不可以光門户遂於今春聘某茂才爲師訂定按年束修一百緡茂才到館後訓迪頗勤閱數月病逝彭某以先生旣作古人修脯卽可不給某茂才之子以其有意狡賴現擬控官究追噫嘻世風不古文道日非以區區修脯而涉訟公庭體統安在耶○閩省廳縣缺分貧瘠者甚多守土者稍不節儉往往虧空致遭叅革現大憲已委同知黄澍鈴知縣樊明逵郝士珍章國均等催追各叅員欠欵以重庫儲○稅釐所以濟軍需乃朝廷不得己之舉近日屬員司巡反從而舞弊罔上害民殊可痛恨惟徐樹瓊少尹前者委辦泉州秀塗厘局與百姓極能和洽商賈亦樂出其途故稅巿愈旺徐君儘征儘報毫無延擱卸事日民間有送匾額者上憲亦深爲器重此亦聽鼓人員中所不可多得者也 
[章門宫報]  
　　前任督糧道定觀察出缺後奉旨以鄧觀察蓉鏡補授日前觀察由京南下旣抵章門卽赴撫轅禀見聞不日當卽履新矣○原任新喻縣祥麟如大令安與德曉峯中丞爲兒女姻親上年奏請廻避當卽卸任暫寓八旗會館現聞奉調江蘇某縣蜺旌東指行有日矣數日前中丞之瀛眷親往八旗會館爲大令之瀛眷祖餞觥籌交錯備極歡悰○九江府同知德心泉司馬椿升遷後遺缺以克司馬什布選補刻司馬巳經禀到應否卽赴新任或另有差使須俟上憲酌核飭遵也○原任德化縣金雨卿明府時宣於上年調署廬陵縣轉瞬已寒暑一周近奉上憲飭回本任已於上月初二日交卸廬陵縣事卽日往德化履新○新選山東武定府德椿禀知請咨候補直隷州汪宗牒往南康府勘騐衙署工程指發試用從九陳子健禀到典史雷文明繳照署新昌縣雷樹人調省差委正任見缺胡傳釗飭回本任彭澤馬當司李懷德病故以從九品施鋆署理署弋陽縣縣丞周應龍飭回玉山縣縣丞本任署玉山縣縣氶韓錫鏞飭回弋陽縣縣丞本任坐補峽江縣葛熙春禀銷福建偵探差准補上饒鄭家司尹樹槐飭赴新任進賢縣縣丞李崇祿患病開缺以試用縣丞譚元士署理同知李大紳解漕折並籌邊餉銀進京布理問王　翼接辦善後局監守關防收發文件試用從九品林志忠縣丞鄧貞琳俱禀到鍾期漢起服來省 
[蘇城小誌]  
　　游人騎馬馳　歴經各憲嚴行示禁蘇城内外街道狹窄游蕩之子日於熱閙叢中招集友朋誇示手叚揚鞭得意馳突東西老年幼穉趨避不及輒被撞跌其間或傷或不傷時有所聞近日閶門外及護龍街二處均有老嫗被馬踏傷之事經總巡局訪聞請朱廉訪重申禁令不日將頒發示諭矣○吳縣一都區彭涇村地方吳叙海等毆傷王小阿金姜福生一案經馬明府騐傷後飭差將吳叙海拿獲到案嚴行笞責押禁一面飭緝莫上逹杭友堂到案懲辦聞杭係該處經造莫上逹爲該處催甲雖百般應飾恐終難逃馬明府之明鑒耳○日前馬漁珊明府赴木瀆騐屍聞兇犯某甲素業南貨與銀匠店某乙交好無嫌前日偶過乙家不三四語忽瞪目厲聲持刀連剌乙數下乙卽倒地殞命店夥將甲擒住問其何故甲目定神呆語言顛倒隨報官騐究云 
[惡姪弑叔]  
　　嘉興縣屬徐婆寺相近地名下八莊有郭老三者年逾五十充當圩長其姪郭金桂不務正業日以遊蕩爲事郭不能禁止意欲送縣究辦姪知之遂萌惡計前日持刀往郭處以性命相拚郭不及避被姪砍傷頸項痛極倒地姪慮其不死復在下半身連砍數刀郭始斃命當由隣人報知地保將兇手拿獲正欲入城報案適嘉興縣王明府由他處勘地回路經該處地保遂卽攔舟禀報王邑尊隨卽往騐實係砍傷致斃卽飭棺殮將兇手帶回於晚堂提訊招認不諱飭收禁以待申詳定讞 
[廣州官報]  
　　八月廿六日補用通判李鳳山禀知委辦東莞沙田局候補同知閻維周禀知委核估繪定槍廠試用鹽知事劉鳳翔由京來省禀到廿七日通判曹乃楣禀銷解米往廣西差廿八日補用同知榮俊業禀知委兼厘局報銷交卸銀庫差補用同知王貽璋禀到京來平圃司張嵩年禀謝委琼州洋藥稅務廿九日從九品錢綸書禀到服闋冋三十日補用同知王鴻鈞禀知兼營務處審案九月初一日補用典史張承志禀知委船局查點各廠差初二日俸滿遂溪縣承吳其鑑禀知丁母憂初三日卽用縣曹學彬禀知解餉進京補用通判朱爾田禀謝開復頂戴另補縣鄭菼禀知委往淸遠查察捕務初四日補用同知朱陶楷禀知委往新安查勘礦山試用縣申顯曾禀知委解京餉從九品羅祖蔭禀到京來初五日補用同知羅家煦禀知委催香山稅糧 
[甬上雜言]  
　　甯波東鄉大嵩塲人被蝦壩袋人傷斃多命一案從犯早已陸續拘拿惟正兇黄某尚未獲住至日前始經拿到一一直陳朱邑尊隨備文解府復賞給原差某甲洋銀四百元甲領賞出外誤爲專賞一人者遂悉數入已囊差夥數十人聞之齊向追索中不允衆遂爭閙扭甲禀官邑尊大怒各笞數十勒令甲照股均分○浙江學憲瞿子玖宗師刻已行文到郡定于十月初一日舉行縣試十一月初一日府試想届時濟濟英才當必錦標爭奪也 
 
 

Page 3

 
 
[津沽雜錄]  
　　天津府汪子常太守於初七日往七屬查勘被水災區分别輕重詳請蠲緩並籌撫卹署中日行公事循例委天津縣代拆代行約二十日前後卽可冋署云○俄國欽差拉德仁君帶同繙譯官王厚君商人四逹爾祚福君連日謁見傅相四逹爾祚君即開設薩寳實洋行者此次與傅相商議殆爲商務也○操江兵輪在大沽口與英國某帆船互碰經列前報聞該帆船係裝駝絨羊皮等貨回申操江自旅順來至離口七十英里兩船相碰時操江管駕王君永發適在艙中及兩船旣近操江倒輪亦已無及遂致各有損傷時有某觀察在船以管駕漫不硜心申斥至再現在操江已入塢修理帆船亦折回天津向操江索償修費○籌賑局現撥欵項委丁子春别駕等三員購製棉衣褲三萬套以備冬賑今年天河兩屬均被水災一交冬令就賑者必源源而來故需寛爲籌備每套計發銀六錢九分係按舊例施行不能多給些微價值而欲求衣料堅厚戞戞乎其難之故奉委者頗費躊躇也○欽差會辦北洋大臣吳淸卿副憲於十一日到烟臺電致津城各官派船往迓○河東李四前在天河兵備道署充當經書侵吞庫欵銀二千餘兩經前道憲發天津縣永遠監禁迄今垂二十年李年已屆花甲十二日在監病故經天津縣騐明飭屬具結領屍同日自新押所亦病斃人犯一名該犯係積賊亦經騐明諭令抬理了結○日來銀價極賤每足色錢平紋銀一兩只換九七六津錢二千九百三十文洋價二千一百一二十文而米價甚貴每米一升需津錢一百十文豈獨長安不易居耶 
[就地處決]  
　　於潛縣盜劫一事殊駭聽聞傳聞該盜等自犯事後自知無地可容咸逃至深山内暫避乃囊中雖挾多金而腹内竟無半粒飢腸歴鹿枵腹欲嗚强忍兩日實不能耐是日方在城中換洋而洋上印花未抺圖記顯然有識者遂窺破其隠密報營局點兵拿獲計共十有一名當卽嚴刑確訊錄供定案飛詳省憲各大憲以此種亂民死有餘辜且其黨羽繁多稍稽時日或有他變卽於十三日密飭本標中軍恭齎 
王命馳往該處立時斬决首級懸竿示衆聞有某兵以一人而連斬五犯頗獲重賞云 
[制憲莅松]  
　　蘇松太道龔仰蘧觀察于十六日乘火輪由滬赴松恭迎制憲是日上午十一點鐘時拜會恩詩農太守十七日各營出隊迎迓制軍至黄昏始行收隊十八日未及黎明城頭畫角嗚嗚然蓋又發號出隊矣聞十七日曾沅圃制軍在薛澱湖閱淞南北兩營水軍至十八日五點鐘時制軍舟次祭江亭郡中文武官員紛紛遞呈手版各營皆然砲嗚虔制軍坐船帶以小火輪抵郡後卽懸牌於明日六點鐘親莅校塲大閱 
[雲間瑣紀]  
　　華亭縣漕書吳桂華卽吳蓉江從公十餘載侵吞庫款至七千餘千之多求田問舍居然作富家翁矣吳仲英邑尊署事以來漕總顧某自知年老無能交王某承辦王苦于帳情未熟仍延吳襄理一切吳膽敢將各甲户所納上忙地丁銀兩復吞没二千餘千各甲户紛紛控縣索取串張邑尊廉知其弊將王管押提吳對質吳情虚規避遣十餘齡之幼子到官邑尊大怒將原差比責數四始將吳提到吳已于數月前預爲之備將住房借作鹽捕營公館俾官不能發封邑尊乃將原委詳禀府憲一面照會鹽捕營孔哨官諭令赶速遷出定將房産查封以償欠項云○西門外關爺磯地屬靑邑僻處泖濵爲梟匪出没之所行旅屢遭劫掠咸有戒心上月廿四日有常熟某姓未商載米過其處突來盜舟多艘將錢洋貨物攘奪一空該商不甘於心控諸提憲府憲各署想爲民父母者必不忍於膜視也○十七日爲育嬰堂齊堂之期各乳婦咸抱嬰到堂騐視凡面目端好者每有人欲撫作螟蛉恩太守及兩縣皆捐給餻餌費 
[雇船當差]  
　　往來淞滬之飛雲輪船主曾託虹口鐵廠定造小火船一艘名曰飛龍於十九日下水駛至吳淞泊於看艙碼頭船身較飛雲略闊船尾懸美國旗幟據聞該船於今日起來往淞滬將飛雲替回因飛雲經寶山縣葛大令雇以當差待差竣之日卽歸花旗公司收管或謂先雇飛龍當差再行更替因葛大令昨日赴滬尚未定見也 
[醫院近聞]  
　　同仁醫院董事禀諸英會審員蔡二源太守稱因醫院經費不足請爲設法籌措蔡太守閱禀後函致法總領事愷自邇君卽今年之首領事請商之兩工部局可否於東洋車捐内每輛增收三十文積少成多可敷醫院經費首領事旋卽函商工部局局董議得比事不便照行緣工局捐項皆係總議事時議定不能半途增减致違定昌惟有俟總議事時再行會議方可定奪然工局每年則已有銀四百兩撥作該醫院經費矣按醫院爲租界中之要務今因經費不敷爲此將伯之呼想惻隠爲懷者當必爲之竭力籌措也 
[法廨停訊]  
　　昨日本係法公廨訊案之期因翁太守迎接曾沅帥是以知照捕房所有應訊各案於下期解讞 
[遠憲節]  
　　上海縣莫邑尊曁文武各員均于昨日黎明時乘滿江紅船帶以小火輪赴松恭迓曾制憲其滬南製造局行轅昨已鋪設一新午前據接差者報稱憲駕二點鐘可以到滬松滬厘捐局督辦蘇觀察英法會審員蔡翁兩太守福山總兵及印委各官均在製造局嗣候至滬軍營督轅信字營撫標　兵製造局礮隊親兵蘇松太道親兵提右營兵則均在浦濵排隊綿亘三里許旗幟風翻刀槍雪亮可見軍容之盛至薄暮時尚未見憲節臨滬云 
[毆傷身死]  
　　甲乙兩人同住浦東素有嫌隙邇日互相爭鬥致甲身受重傷倩人舁至乙家乙以甲盤踞滋擾等情訴諸縣署莫邑尊略詰情由飭差提甲詎甲已因傷身死昨由其妻邀同該處地保赴縣具報云 
[英界公堂瑣案]  
　　包探陸阿長稱積竊鄭桂林因犯賭管押捕忽用繩自縊解放後又吞銅錢尋死爲此送案鄭供这徽人家住蘇屬木瀆鎭惟求施恩蔡太守飭將鄭交差收管再候發落○職官錢某寓居某棧被周炳南將箱籠等件捲竊一空禀請蔡太守提周訊究據稱一箱押在寳泰質鋪計錢一百二十二千文一箱押在晉隆質鋪計票兩張各洋三元經太守命將周管押飭包探秦少卿吊到兩箱寳泰晉隆兩質鋪夥投案同稱箱是有利船局中人來質不知其見竊贓請追質本太守命暫退候核又將周帶案問餘物在何處周稱求限七天託有利　局中郭姓料理太守謂此等事有何料理喝笞至八十板周稱容卽知照郭姓太守飭差押周同至該船局問明郭姓能否交齊各物禀候核辦○福隆洋行東控楊亭記定鋼五百擔祇出百擔尚有四百擔延不付銀出貨一節經蔡太守傳楊質訊限於八月底付銀出貨因過期後由福隆行投催太守飭傅楊於昨晨再訊楊稱鋼無消路已向該行買辦劉福堂商認虧價另售本可了結因劉往甯波以致拖延劉今明總可回滬乞再寛限三天太守謂爾自限於前月底付銀出貨今已九月十九日殊難冉准寛限且恐料理之說又屬子虚鋼鐵四百擔價銀幾何楊答稱再限三日定可了事綱價值銀一千二百餘兩太守遂准格外從寛着覓保限三日料理明白再如遲延定干提追○朱星倫稱我子在路被人攫去小銀鐲追獲人贓送案蔡太守判將攫鐲之吳錫英管押七天贓交朱領東洋車夫沈和尚稱林氏雇坐我車向索車力遭毆由捕拘案林氏供雇車言明價目到後又欲加錢肆行辱駡致與爭執蔡太守隨飭該氏覓保准釋 
[書畫助賑]  
　　海昌查掄先孝廉善寫蘭竹八法尤精平日有求甚非易易今因各處被災賑捐孔亟願任筆墨之勞慨濟飢寒之困先以書晝二百件爲限堂幅八尺五角六尺四角五尺三角四尺二角屏幅倣此楹聯八言三角七言二角横幅三角長與闊另加紈摺扇一角匾額面議由敝局掣付收票自寄海昌園花鎭查隆興京貨號内無悮上海三馬路陳與昌謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[恭祝袁翔甫大令花甲大慶]  
　　海天光燦老人星裙屐蹁躚集大庭一樣稱觴饒逸趣所醅菊酒好延齡倉山幻作小婁臺萬種药妍四璧開宦海抽身閒供養箇中淸福定修來乘槎海外儘遨遊豪氣能消萬斛愁倭國不須購詩稿等身題詠遍瀛洲熙朝佳話四方知八十生辰娶婦時繩武自應操左劵請君快意進璚巵硯鋤陸增壽拜稿 
[秋日感懷錄請高昌寒食生大吟長政削]  
　　無邊落木感秋風景物炎凉與世同樹瘦楊枝千縷碧蟲吟籬豆一登紅壯懷未賦凌雲竹幽怨愁聞泣雨桐滿腹牢騷何處發年年客裏嘆飛蓬無多骨肉半凋傷客裏矜憐仗渭陽裘敝黑貂慙季子琴黑緑綺感中郎命宫磨蝎嗟無益涕涙聽猿下不遑欲與黄花分位置東籬並傲九秋霜西湖花　楊槐　求是艸 
[趙君渭卿遭祖龍之刼詩以慰之]  
　　城門失火豈無故殃及池魚何太殘非敢修翰擬子厚聊當焚劵付馬驩慘聞頃刻千金盡愁見長虹萬道攅從此潔身再努力相期事業卜鵬搏海上種榆山入悅彭氏稿 
[感舊游二絶錄呈霧裏看花客夢畹生惜紅生敲正]  
　　　　劉蕡感舊游淸河坊裏管絃幽月明海上雲飛去添得離人一叚愁秋草斜陽訪故居門前非復駐香車詩情未異羅昭諫但愧雲英我不如○贈周寳珍詞史錄請夢畹生惜紅生粲政去年初識坐香車秀絶哦眉未破瓜今日重陽呼把盞不嫌人瘦比黄花詞史小病新瘥恰是胡姬十五春兩鬟千萬最嬌人憐卿且作蓮花看玉立亭亭不染塵倚紅吟客初稿 
[望夜風雨凄然觸緒成章錄請高昌寒食生夢畹生大吟壇正]  
　　寒雨凄凄動客情蕭然無寐到三更牀頭金盡人誰間天外詩來我自驚家兄詩來問訊貧裏友朋易星散窮中骨相與秋爭臨風漫有蒓鱸感一夜歸心滿滬城秃筆滿筒書滿牀已堪斷送半生忙年來漂泊人皆笑事盡蹉跎我梅狂詩與寒蛩吟靜夜　同孤鴈怯新霜瀟聽到今宵雨那不天涯憶放鄉鷗所生求删稿 
[題滄海遺珠錄卽呈小藍田懴情侍者大方家教政]  
　　環肥燕瘦彚成編驪頷珠探一串連影寫美人眞活廢詞工名士最新妍玉盤擎出成千顆珊網搜來遍九淵笑我題詩愧魚目恐辜彈雀意纏綿懴情侍者多情甚鈴護申江十萬花譜列羣芳曾早著網搜滄海又何加開編如共佳人語掩卷頻思彩筆華嘉惠拜登無以報含珠我欲效靈蛇西湖花隠楊槐卿次山氏求是艸 
[申江旅寓感懷]  
　　北馬南船苦不休又來滬上小勾留八公山色縈歸夢三輔人烟感舊遊出世尚難謀一飽著書何暇問千秋征夫心緒孤臣涙併作寒潮入夜流桐城張詩岩拜稿 
[袁翔甫先生六秩大慶肆筵泰和館賓朋畢至藜亦往賀焉祝聽桐仁丈善鼓琴咸來傾耳無不擊節歎賞賦此呈霧裏看花客海上忘機 
[客吟壇郢政]  
　　羡君才技擅絲桐古調彈餘儼發聾運筆原非拘刻鵠　承以靑藜閣篆文圖章見贈感甚揮絃底是送飛鴻羣稱眉壽瓊筵上合證心期玉柱中早把萸囊投妙句韻流指下和來工霅溪靑藜閣主人待定草 
[感懷四章]  
　　漫道屠龍意氣雄浮沈身世　　蓬靑衫有恨情誰訴黄卷無靈計總窮倒盡金樽聊寄憤磨殘鐵硯但書空早知强項難諧俗到處廻車似阮公依人幾度慨登樓巿駿無臺志莫酬徒學干郎空斫也誰憐平子黯吟愁崚嶒傲骨窮難眨磈礧眞胸氣益遒冉冉光陰如水逝儒冠誤我幾時休男兒壯志竟如何二十三年一夢過兩度秋風遭蹭蹬半生奢願付蹉跎元龍豪氣今猶在　狗雄心誓不磨顧此昻藏軀七尺中宵拔劍起悲歌元瑜才調縱翩翩思到無聊百感牽緑髩暗殘仍故我靑氈兀坐誤華年閒時嬾買相如賦要著　輸祖逖鞭醉舞狂歌徒抑鬱難將遭際問蒼天一琴一劍室主英齋氏稿 
[上海四馬路高易公舘籌賑公所經收九月初一至十四等日賑欵淸單]  
　　初一日永泰豐信局交來沈蕩萬原新典節省中秋節費洋三元○由横濱萬隆洋行蘇傑生翁寄來陳玉池翁經募陳海珊兩宜押同安押陳麗生四户各洋十元義昌號裕昌號陳佩之三户各五元陳和記三元鄺餘初李敬堂梁康明三户各二元佘炳玉李泰柏黄任英彭裕積黄貴五户各一元以上十六户洋六十元○蘇傑生翁經募蘇傑生洋二十元蘇德星五元榻符三鮑亮宗二户各四元李仁靖三元許大猷鄭道錦盧士春鄭元幹吳大誥五户各二元曾瑞琪張根捐關銳堅汪漢三江怡零蘇康業　　宗七户各一元陳子彬中元以上十八户洋五十三元五角以上二欵共洋一百廿二元五角七二伸舉八十八兩二錢○雙慶子助山東洋四元蹙眉子求闔家平安助銀一百兩○初二日劉謝氏運夫柩回廣求保平安洋八元○初三日丁寳聲求平安福銀廿兩○漢口茶業公所交來鳳鳴堂文祈保病産平安果钉獲吉助洋五元○彭曉初翁羊十二元三角○初四日沈品華求痊愈羊二元○恊隆洋行交來京都翰林院劉寓募妥字册李南臣惠樹滋繼心齋蔭愧庭延仲穆善守齋周芑堂七户各銀二兩溥倬雲京錢廿千文鍾卜舫延頌臣鍾社　三户各京錢十千文以上十一日共銀一十四兩京錢五十千文合規元十八兩八錢○陳聞聲保平安　名氏二户各二元○隠名氏二角○初七日金寳草堂四元○初八日無名氏錢一百文初十日　子瑞求保病速愈助規元一百另五兩五錢○通裕局交來一點心人爲弟求獲一事洋二元○十一日振元庄交來廣東潮州府正堂朱少愚太守捐助直隷見元五百兩○山東青州誠邑徐善士助山東五元○冠卿指助直隷二元○十二日協源局交來　善吳靖記爲妻陳氏臨産保安續助山東洋四十元○十四日天仙義錦茶園趙錦華仝兩班衆弟子合助英洋四十元内花洋十二元○○以上統共收規元八百三十二兩五錢洋一百三十一元五角内有花洋十二元錢一百文 
[上海四馬路文報局内恊振公所經枚賑捐九月中旬淸單]  
　　十六日銳　安慶宿公　左堂李虚谷二　經募周和典二千文李虚谷周紹棠錢和祥　成高愚　李孔文六户各八折錢一千文太和號星泰號怡泰號萃豐號三才號葉樹臻六户各八折錢五百文來發號公興號正泰號福康和生福鼎盛號五柳堂七户各三百文億隆泰鴻順仁興永豐店四户各八折錢二百文中和潭長生仁義和德順店義興五户各八折錢一百廿五文謙益堂本洋五元太原仲氏英洋一元大誠號八折錢一百文以上寳收漕平銀十一兩五錢八分七厘宿松縣右堂萬樸臣少尹募元善堂一元舒信余一千文厚生祥裕　號仁和號裕　厚震發號協裕號六户各五百文王聘三李大順安榮豐高葆　尹佑之五户各四百文信昌號三百文劉窩虞四千文周朝俊姚覲樞虞逹聰未啓泰任鴈共汪福泰張德泰正昌　濟堂雷澤鈞周共順崇德堂袁成烈十三户各二百文太原仲氏一元寔收漕平銀八兩三錢七分二厘○江册餘記莊募英洋二元銅洋七元虚對開一固張堰南角里村李長芥善士爲次兒染恙求迷愈一元又經募三元吳善士交來孫桂芬翁洋三元又产來吳羅福善士求小恙卽愈二元又經募胡葆眞一元許潤章一千文胡履祥胡卓羣同春泰胡雲甫四户各五百文汪樹之六百文程新之吳壽甫二户各四百文無名氏吳文新余佩文葉育之退省居士無名氏洪聲氏七户各二百文吳治平洪立發二户各一百文德記四百廿文實收英洋七元海上移情五元山東利誠信號三元○急單湖北方子厚翁募錢月仙劉應鍾李善堂徐申錫徐源鐘五户各一千文蕭聚泰蔡幕僑袁丹墀管燮堂陳信甫五户各五百文蕭恆昌王怡順同生春方養泉關萬春五户各四百文尹怡昌吳永順程福昌春生泰崇得堂五户各三百文楊永興朱恆和二户各二百文雷復興張裕源陳紹芳沈佩玉四户各一百文胡光德五十文實收英洋十一元○本日共收英洋三十七元銅洋七元曹平銀十九兩九錢五分九厘虚對開一個 
[上海四馬路文報局内恊賑公所經收賑捐九月中旬淸單]  
　　十七日江册滬上協康庄交來江陰鹽棧代寄中州無名氏英洋二百員江　輪船帳房交來武穴下局無名氏洋二十員内銅一員嘉善胡同泰募隠名氏二百文不留名四百十文胡同泰油坊改省一日船資四百五十文實收洋一員鎭江無名氏二員平湖泳源號交來東湖釣者募二十四户實收洋二員周　宸泰庄頴川氏募八户實收洋一元銅洋一員小洋二角錢三百九十五文又募高香記一元松江沈公舘交來長樂室一元○太古輪船帳房交來漢口吳朗珊翁續募怕塤氏規元一百兩新閘巡防局委員查爲吳朱二人賭案罰欵六元南匯龔寶銓爲母病禱神默佑全愈還願四元徽郡休東隆中補過子十五元○本日共收英洋二百五十二元銅洋二元規元一百兩小洋二角錢三百九十五文 
[上海北巿絲業會舘核獎籌賑公所施少欽經收山東順直賑捐九月初六七日第一千一百三十三十一次淸單]  
　　善三居保合家平居二十元山西韓網官求保平安押歲資移助二十元盡我心許善愿病痊由太倉永義昶局來二十元研經堂蔣求合家病愈二十元誠求子爲妻懷孕求保臨産平安由杭州楊廉伯寄全盛局來二十元莫釐汝南氏將褚海林罰欵移助二十元汪程氏求夫病速愈十元無名氏保平安十元周徐氏求保姑病速愈由汪蓮怕交來十元張兆圻求妻病速輕由製造局來四元馮敬卿求妻生産平安質資移助由江西福興潤局來四元信裕酒席資移助二元楊玉堂二元楊國香求小女病愈半元山西無名氏銅洋一元高郵丁鏡齋第二十二次募懋功永病全愈洋五元由福興潤局來南京姚焯雲募熊葆初求妻身子壯健胡莘棠候東生熊動甫求子平安四户各洋一元汪太太求生産平安錢一千五百文何總戎五百文共六户由福興潤局來洋六元邵瀚生募一萬四千一百三十九號救災圖同字一次册吳姓求病愈洋十元不留名四元靑芝舘二元三户由揚州慶茂號寄老福興局來洋十六元以上初六日周魯氏由准城周耘文寄託永安街森記糖行尹靜齋來二八足漕寶紋一隻計重五十兩零零二分合見九八規元五十三兩五錢七分一厘淸遠堂主人徐寳之以甲申乙酉丙戚三年爲各善士合吉祥藥水濟世除付去藥資外餘欵移助爲各善士種福洋一百元周嫻範求外子腸紅速愈十元楊徽猷求病速愈由文報局來十元不留名求病速愈由周浦日生局來十元彭城基裘氏求母病速愈由永義昶局來五元埭溪王知足齋病愈還愿由全盛局來二元無名氏二元陸王氏求合家平安一元陸惟善求合家平安並祈延成長壽一元陸至善求身體康健一元武穴無名氏由江裕船來銅英洋三元銅本洋十三元周小泉募柏歲廬移本年祀神費洋四元葆生齋移本年祀神費三元不留名放生　移助一元三户由海昌同善堂寄七恊源局來洋八元慶泰絲號墓善餘堂隠名氏何許人文石氏鍾丹記五户各洋一元徐笠記王小翁君記三户各五角無名氏三角施善記陳大官二户各一角共十一户合來洋吳元當湖伺仁集　邵璜墅洋十元胡光裕五元胡蘭英三元三餘書屋金菉猗盛三省魯大昌天記恆記祿記松記年記泰記輔記宜記桐記錡記黄記矜士十五户各二元黄貞記廣敬記桐香書屋金程潤悟雲齋徐源源大房潘逢興七户各洋一元大順錩程三泰馮振源三户各半元蔣德昌德源號二户各二角五分元昌徐鵡記二户各二角陸源盛錢三百文泰盛王隆茂何合順振泰源沈正和朱養元周永興源泰盛顧恊盛順興何同順薛合順瑞興森恆順茂盛昌不留名十六户各二百文共四十九户由平湖同裕庄寄協源局來洋六十元錢六百九十二文以上初七日每 
 
 
] 

Page 11

 
 
[光緒十二年九月十四日京報全錄]  
　　宫門抄○諭旨一道錄前○粤督張奏爲總兵出缺請旨簡放摺○臺撫劉奏查明尅扣軍餉統領營官片○署　藩黄奏報接署藩篆日期摺○東撫張奏登萊　道飭赴新任片○又奏修防不力總兵革職仍留防効力片○護西撫李奏　將等請免騎射片○又奏請降補縣丞片○晋撫剛奏飭道員赴任片○疆撫劉奏爲據情代奏片○九月十四日理藩院鑾儀衛光祿寺侍衛處值日無引見○英煦假滿請安○恩公請假十日○召見軍機紹祺○○兩廣總督兼署廣東巡撫臣張之洞跪奏爲總兵因病出缺委員接署並請旨簡放遺缺恭摺具陳仰祈聖鑒事竊據護理廣東雷瓊道謙貴署瓊州鎭中軍游擊劉幹淸禀稱署瓊州鎭總兵事高州鎭總兵張得祿因剿辦客黎各匪積勞受瘴於本年七月十一日病故禀請委員接署前來臣查瓊州現當剿辦客黎各匪及籌辦海防善後之際該鎭有統轄水陸各營之責未便曠缺久懸查有署欽州營叅將事記總兵楊瑞山勇敢隠練紀律嚴明堪以署理除檄飭遵照外其張得祿所遺本任總兵實缺應卽請旨簡放　查本年六月十九日准兵部咨新改北海鎭水陸總兵應否卽以舊制陽仁鎭總兵黄廷彪高州鎭總兵張得祿隨缺移撥抑或另行請旨簡放並各營原設現在實缺人員如何改補及北海鎭應設千把外委若干名由何營抽撥各弁缺如何考拔均飭下該督迅卽查明覆奏等因咨行到臣查現議分高州鎭所轄添設北海鎭應裁陽江鎭總兵缺而以該鎭所轄併入高州鎭業經奏奉俞允自應將該兩鎭隨缺移撥本擬請以高州鎭總兵張得祿改爲北海鎭總兵以陽江鎭總兵黄廷彪改爲高州鎭總兵正在籌議覆奏間適據張得祿病故相應請旨將新設北海鎭總兵迅賤簡放並以黄廷彪攺授高州鎭總兵俾令各專責成以符奏案合併聲明伏乞皇太后皇上聖鑒訓示謹奏軍機大臣奉 
旨已錄○○劉銘傳片再駐防鳳山統帶鎭海前軍三營記名提督方春發經臣訪聞該統帶有侵扣餉項營務廢弛情事富卽密飭署臺灣道陳鳴志就近密查并派差弁馳往確訪現據陳鳴志禀稱委員查明方春發營中餉項自本年三月起每日止發勇丁伙食錢八十文至今未發全餉仍照甘肅章程俟銷差時再發全餉勇子病故一名應發燒埋銀五兩並不照章發足遇有故勇欠存口糧親屬具領該提督亦始終不肯給發並信用已革甘肅知縣陳海春田内地販運烟土多斤聽其在營熬煮烟膏發賣各勇吸食按月扣餉抵銷以至營伍廢弛等情並查明管帶鎭海前軍右營總兵桂占彪亦有減發燒埋銀兩及扣發故勇存餉等情具覆前來並據派住差弁先後禀報訪查方春發以正各節亦屬情節相符臣伏查方春發桂占彪均以提鎭大員充富統領營官駐紥獻山後海口要隘宜如何認眞　防方副委任乃竟敢尅扣餉銀並减發燒埋銀兩廢弛營伍實屬咎無可辭若不據實叅辦何以肅軍政而飭紀綱除將方春發等卽行撤委另派前陜西榆林鎭標副將陶茂森儘先副將江南通州營游擊余德昌分别統帶外相應請旨將記名提督方春發卽行革職總兵桂占彪以游擊降補以示儆戒以肅軍政謹附片具陳伏乞聖鑒訓示謹奏軍機大臣奉旨已錄○○署理陜西布政使本任按察使臣黄彭年跪奏爲恭報微臣到省署理藩司日期叩謝天恩仰祈聖鑒事竊臣由湖北調補陜西臬司遵旨入覲仰　召見二次訓誨周詳並諭以時事艱難人才難得跪聆之下　悚莫名遵於六月二十七日出都八月十四日行抵陜西省城撫臣葉伯英以新任藩司李用淸尚未到省委臣署理藩司印務十六日准兼攝潘司曾鉢委員將印信文卷齎送前來當卽恭設香案望闕叩頭謝恩祇領任事訖伏念臣承乏鄂垣值三年之報政量移關轉沐九陛之殊施臬事未陳潘條先領每思天語矢竭愚忠臣愚以爲時事多艱以保養民生爲本人才難得以澄淸吏治爲先微臣壯歲隨任陜西正回亂初平之際迄今休養多年無如瘡痍過甚入關以來目擊民艱丁户尚覺稀少田廬未盡墾復非十年之生聚則教訓何施非白爾之淸勤則拊循誰寄况欲臻富强而除貧弱必先培元氣而去煩苛臣惟有懍遵聖訓一工用人理財隨時禀承撫臣悉心　理斷不敢以暫時權篆稍懈仔肩所有微臣感悚下忱及接任日期理合恭摺其陳伏乞皇太后皇上聖鑒謹奏奉旨知道了欽此○○張曜片再直隷候補道盛宣懷鉄奉上諭補授山東登萊靑道現已領憑到省自應卽飭赴任供職以專責成除咨部查照外謹附片陳明伏乞 
聖鑒謹奏軍機大臣奉旨吏部知道欽此○○張曜片再世前因趙莊漫口將修防不力總兵陳榮輝奏叅革職嗣於光緒十二年七月初六日欽奉上諭陳榮輝著革職仍着張曜察看如不得力毋庸留工等因欽此遵查該總兵陳榮輝自被叅之後將漫口東埧修築裹頭並將所轄險工竭力兼顧尚知愧奮該總兵防河有年工程尚屬明白合無仰懇天恩府准留工以觀後効謹附片陳請伏乞聖鑒訓示謹奏軍機大臣奉旨陳榮輝着准其留工効力該部知道欽此○○李秉衡生再准督辦邊防提臣蘇元春咨稱分統毅新各營提督銜記名總兵兩廣儘先前補用副將署新太協副將訥恩登額圖魯陳桂林於光緒十年八月十四日在越南率隊攻克陸岸縣被敵炮傷左手左足俱穿出筋骨損折前管帶毅新副左營儘先補用副將孫玉春於光緒十年八月二十一日在越南船頭地方接戰被敵炮傷右手腕彈子穿出筯損骨折管帶毅新中營廣西提標儘先補用遊擊敢勇巴圖魯莫火生於光緒十年十二月二十七日在越南委坡地方接仗被敵炮傷小壯大胯子未取出前管帶毅新正後營副將銜留廣西補用游擊札布東阿巴圖魯陳顯道於光緒十一年二月十三日攻克越南諒山省城被敵砲傷左腿背筋絡縮損管帶親兵行營中軍廣西提標儘先補用都司朱　康於光緒十年八月十四日在越南攻克陸岸縣被敵砲傷左腿彈子穿出筯損骨折前　帶鎭南正右營留雲南儘先補用叅將鄧在廷於光緒十年八月十八日在越南船頭地方打仗被敵砲傷右肩子穿骨折帮帶鎭南中營廣西補用守備張華書於光緒十年十月二十九日在越南坑下地方打仗被敵砲傷左手及右手肩膊子俱未出損斷觔骨前管帶毅　副右營儘先補用副將克勇巴圖魯梁效賢先帶效定營於同治十年八月内剿辦藤縣積匪黄亞能等禱破賊巢大案砲傷右腿子未取出光緒十年十月管帶副右營出關轉戰無役不從觸發舊傷不時作痛均未能挽强馳驟先後據禀請免騎射到營卽據騐明屬寔查該副將陳桂林等勇敢異常連歲出關戰功卓着陳桂林孫玉春莫火生陳顯道朱錫康鄧在廷張華書七員均被砲傷肩膊手腕腿脚等處雖經隨時醫治平復而筋骨損折殊多不便梁效賢一員舊傷觸發未能伸縮如常難以挽强馳驟均屬實在情形咨部核明具奏籲懇恩免騎射前來臣查前准部咨請免騎射人員應令改習槍砲除咨提臣轉飭遵照並查明各該員出身履歴受傷部位造册咨部查照外合無仰懇天恩俯念該副將陳桂林等因傷艱於騎射准予優免之處出自逾格生成臣謹會同督臣張之洞提臣蘇元春附片陳明伏乞聖鑒訓示謹奏軍機大臣奉旨着照所請兵部知道欽此○○李秉衡片再粤西當上年災祲之後地方窮苦全賴州縣勤求培補加意撫循庶幾元氣逐漸可復乃賀縣知縣孫宏澤性情浮躁任意妄爲苛派勒罰民不堪命若不立予糾叅何以蘇民困而釋衆怨據該管道府及藩臬兩司揭報前來相應請旨將孫宏澤卽行革職以爲罔恤民艱者戒又試用知縣王金釗於上年十一月間委赴湖南購買榖米以資平糶湖南係鄰近省分平糶爲恤民要需該員遲至　年之久始據運到頭批榖石當本年四五月問米價昻貴幾至貽誤大局雖已陸續購齊究屬玩視要公並請旨將王金釗以縣丞降補以　懲儆仍由臣飭司局嚴核孫宏澤任内鋮糧交代如有虧挪王金釗開報榖價如有浮冒再行分别從嚴叅辦所遺賀縣知縣員缺應歸揀補廣西現有應補人員容再揀員請補合併聲明謹附片具陳伏乞聖鑒謹奏軍機大臣奉旨已錄○○剛毅片再新授河東道邁拉遜現已到省自應飭赴新任以專責成除檄飭遵照外理合附陳伏乞聖鑒謹奏軍機大臣奉旨知道了欽此○○劉錦棠片再臣准古城領隊大臣魁福牘稱新疆各大臣員缺奉旨裁撤所有實缺署任各員俱應欽遵交卸候旨簡用現在古城攺設城守尉員缺該領隊並無經手未完事件亟應請旨交卸回京聽候簡用呈請代奏前來臣查魁福向隨前湖廣督臣官文前陜甘督臣左宗棠前伊犁將軍臣金順轉戰鄂豫燕齊晉隴間繼復馳驅關外會剿烏魯木齊等處所向克捷勤勞卓著自光緒七年署理古城領隊大臣蒙恩補授實缺迄今六載於邊防要務均能認眞辦理力顧大局其性情爽直持正不阿尤爲難得之員現在領隊員缺奉旨裁撤理合據情代奏籲懇天恩准其交卸回京應如何擢用之處出自鴻慈逾格除咨部部查照外謹會同護理烏魯木齊都統臣富勒銘額附片代陳伏乞聖鑒訓示繫奏軍機大臣奉旨魁福着准其交卸回京該部知道欽此 
 
 

Page 12

 
 
   
 
