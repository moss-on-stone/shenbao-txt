# 1896 - 218 - 4908332

 

Page 1

 
 
[校印王氏潛齋醫書五種○脈四種] [  圖書集成局代啓]  
　　潛齊醫書五種海寗王士雄先生所著先生博覽羣書研究醫學數十年著手成春名布遐邇其書風行海內久爲醫林鴻　惜原板久已　漫　刻訛悞甚多讀者憾之今緯文閣主人倩本局用新鑄鉛字校印紙張潔白字晝清楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彚輯名人方論互相參考發明仲景諸家奧義實辨别温熱之要書也○飲食諸洋考食物之本性功用洵衛生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[論時務所急]  
　　近來講求洋務者殊不乏人論者莫不鰓鰓然以富國强兵爲先於是乎欲重設海軍矣謂治中馭外之規模不外乎是不知欲商人之充裕利源莫先於更定稅則欲富强之著有實效莫先在乎得人欲得人宜培植人士講貫洋學廣舉人材此四者近今時務之所宜亟行者也泰西征商之例往往重進口而輕出口蓋所以遏人而殖已也自道光壬寅定値百抽五之稅迄於今無所變易由近年觀之進口稅則本輕核厥價値未遠百五出口則貨價日减不加稅而稅已暗增考乙亥年出口貨價六千八百九十萬征稅至五百六十四萬是百而取八矣辛巳年出口貨價七千一百餘萬征稅至六百八十七萬是百而取九矣關册所載彰彰可考輕重倒置此商之所以坐困也又若進口免稅各物初因品物無多無關稅額又皆彼中日用無預華人不加征科以示曲體遠人之至意豈意向之專供旅用者今則視爲利藪且同一紙墨金銀器之類皆出口有稅進口無稅中外互巿貴取其平今遏已而殖人雖我朝度量宏遠殊非所以保護利權之道况進口各物中國稅則所免者大半爲日本稅則所不免是宜據理以爭更定稅則上以裕國　下以紓商力此謀國計者所不可緩也竊以我國家待士最稱優渥無論省會郡縣廣建書院給膏火以助寒畯獎花紅以勵優異而所課惟詩文爲多當此需才孔亟豈不欲略爲變通哉誠恐開處士橫議之風致使士氣日囂士習日壞耳然識時務者爲俊傑泥於詩文盲於時務非所以振興人才也宜於各書院購儲時務書籍命諸生入院傳鈔倣英國藏書規制使其習聞時事具有眞知灼見院中可專設特課於詩文外兼課時務以覘其識見議論優者予以加獎如是則人才鼓舞聞見口多幼學可以壯行家修可爲庭獻何至所學非所用所用非所長哉方今通商日廣開埠益多交涉之繁每因事出細微時有齟齬皆由不諳其語言文字以致風土人情隔閡不通必得寄耳目於繙譯以通中外之情意則所以議和議欵立約索賠一切惟命是聽坐是一誤再誤以迄於今惟洋文深奥微曲文法綦繁文理又與中國不同語多詰曲字皆斜行英法兩國之文字語言尤爲各國所通行惟音韻不能無殊故語言亦不能無異我國誠欲通彼此之情不獨洋務人員當習英法俄德文字卽士農工商皆當講求庶凡遇交涉事件不致受他人之狎侮也况乎今者時事多艱尤應遴拔眞才藉資幹濟我國家需才孔亟亦欲使野無遺賢朝無倖位曾諭令各部院堂官各直省將軍督撫於平日眞知灼見器識宏通才猷卓越究心時務體用兼備者臚列事實專摺奏保天語煌煌仰見聖朝旁求俊乂之至意乃內外臣工保舉人才形之薦牘登之章疏者多已仕而不及未仕薄値孤根草茅疎遠之士雖具郇牧之忠誠懷管樂之才略卒不免爲資格所限竊謂才有數等有吏才有將才有匠才有出使之才有折衝禦侮之才有明體逹用之才有應急濟變之才用之必各當其才而後才乃見須采訪者虛衷以延攬任用者側席以諮諏而人才自無不出矣今欲通逹時務講求實學振興人才擴充商路釐訂稅則要非上下勵精圖治痛除因循虛憍之積習以實心行實政實事　實功不能致也而其首要所緊請一言以蔽之曰是在得人而已 
[本館接奉電音]  
　　昨日午刻京師飛電傳來上諭二道敬謹譯登○五月十七日奉上諭刑部奏審明御史敬祐奏叅山東逃犯邢二等霸占地畝一案據稱提集邢二等疉次研訊所供情節証以各衙門查覆與該御史所奏無一相符並據山東巡撫覆稱益都長山兩縣並無邢二等毆斃期親尊長之案查風憲官彈事不實律應以誣告論應如何懲辦之處請旨等語敬祐陳奏此案妄聽人言誣陷良民實出情理之外敬祐著卽行革職科道例准風聞言事若竟懷挾私見任意誣陷甚至爲人驅使藉言事爲納賄之資則是自蹈愆尤朝廷亦惟有執法從事經此次申儆之後該科道等倘再有前項情弊必當從重懲處决不寛貸欽此同日奉上諭刑部奏遵議御史彭述武營扣餉缺額請嚴定罪名一摺軍營扣餉缺額本有治罪專條全在各督撫及統兵大員認眞稽查有犯必懲方足以儆貪婪而挽積習嗣後各省遇有武營扣餉缺額等弊一經審實卽行按照刑部律例計贓科罪不得曲爲徇隱並不准僅以革職留營及永不叙用等詞含糊完結以肅軍政欽此 
[安慶試事續誌]  
　安徽省垣采訪友人云本月初七日李大宗師考試選拔生頭塲題子曰君子欲訥於言而敏於行二章苟求其故同律解十一日考試選拔生二塲題政如農功策崔浩高允優劣論賦得聲之於羌得聲字初九日考試優貢生頭塲題出門如見大賓使民如承大祭唯聖者能之十三日出拔貢榜云欽命通政使司通政使稽查西四旗覺羅學安徽全省提督學院李爲榜示曉諭事案據安慶府提調官申送各學投考選拔生員卷册到院照例關防嚴加考試躬親校閱兹將選拔各生姓名傳集提調官當堂拆號依照憲綱次序開列合行榜示曉諭須至榜者計開安慶府學廪膳生員馮汝簡安慶府學廪膳生員馬承融懷寗縣學廪膳生員吳光華桐城縣學廪膳生員方履中潜山縣學附生余誼密太湖縣學廪膳生員朱宏煐宿松縣學廪膳生員胡子英望江縣學廪膳生員宋城 
[日下叢譚]  
　　京師訪事友人來函云五月初七日醇賢親王福晉病篤時皇太后皇上皇后至醕邸看視係當日傳出口信故沿途地面官弁均無預備臨時驅逐閒人而已○外城溝瀆雖前經陳侍御璧督飭溝夫認眞淘挖但年久失修究難一律通暢侍御復禀請堂憲撥欵重修現經都察院堂憲具奏撥欵興工已蒙兪允兹於五月初八日復於沿街張貼告示二次濬修并妥籌新章務期通暢刻已於北城地面首先興工想不日大工告竣京師街道當不虞積潦難行矣并將告示照錄於左欽命巡視五城察院欽命督理街道察院爲通行曉諭事照得本院准都察院劄開所有外城官溝淤塞擬將歸選户部撥欵展緩兩年以資淘修督理街道衙門會同五城認眞辦理一摺於光緒二十二年四月十四日具奏奉旨依議欽此等因前來本院欽遵公同妥定章程撥動正欵興工一毫不資民力現在 
 
 

Page 2

 
 
　考舊圖新量叚落必須淘修疏暢方足滌除穢氣利益民生爲此仰鋪户四民一律知悉此次導逹溝瀆事在必行毋得有意阻撓致于查究倘官役溝夫人等有私歛錢文借端訛詐情弊許爾等攔輿禀訴本院立卽從嚴懲治决不寬容所有辦法開列於左各宜懔遵毋違特示一此次請有正欵無庸善堂善紳認修叚落以免轇　一多年未開之溝各鋪户毋圖私便或阻淘修違者查辦一民房騎壓之溝有必須淘挖者由本院秉公會勘指明辦理不假吏役之手以杜流弊一鋪户內溝眼有願照前門大街路西各處舊式砌作溝井者聽從自便每溝井給銀一兩一新開叚落明春接連舊溝一律淘挖所有工費由官發給無得民淘至常年民淘之溝照舊辦理一官役人等如有歛錢訛詐等弊情節重者送部治罪○宣武門外鐵廠正蒙義塾舊爲衆善紳集欵捐設房屋亦係公産自甲午春歸王姓一人經管義塾之旁有房一所亦塾中之產租與京官洪君居住月租八金以助經費之不足其房年久失修端陽前洪索王修葺王置不理以致口角洪怒批王頰經人勸散節後王藉口於洪而辭所延諸師并遺散來學弟子該塾共六齋齋二十人綜計就學者百餘人皆貧苦之家一旦遺散皆不無怨望也○京師各處粥廠因貧民過多今年依舊展限一月至四月底一律停止獨打磨廠粥廠復有衆善捐資自五月一日起接放月餘至六月二十日始行停止每日貧民就食者踵接不絶眞可謂功德無量矣○今年永定門外南頂娘娘廟仍張貼告示禁止婦女來遊向來河下支搭凉棚賣酒賣飯頗爲熱閙今僅設席地茶攤數處甚爲冷落云○户部陜西司副郎裕君守儒向充本司掌印曁司務廳掌印烏布今春該部失愼裕君於火光中到署驚心慘目下車卽吐血不止經人扶之上車暫回私宅次日復到署謁見堂官同僚代白其夜來病狀堂憲念其誠慤免予叅處詎裕君自是病體日重竟於端節前逝世身後十分蕭條其平日守身廉潔可見一斑司務廳陜西司諸同寅刻擬代出知單爲裕君集腋成裘以料理後事云○滋閙戲園刃斃勇丁之太監罪名已定因初八九十等日齋戒期內暫緩出决者二絞决者二充軍者一其後獲之窺伺屍塲太監則僅擬荷校枷滿責放 
[北通州近聞]  
　　北通州訪事友人來函云五月初一日倉憲提騐江蘇第二十八起漕糧又浙江第十六起漕糧又浙江第三起白糧前半起　二日因雨停騐初三日提騐江蘇第二十九起漕糧又浙江第十七起漕糧又浙江第三起白糧後半起浙江白糧掃數報竣初四日因雨停騐初五日循例停騐初六日因河水漫堤只騐江蘇第三十起漕糧前半起初七日提騐江蘇第三十起漕糧後半起又江蘇第三十一起漕糧初八日提騐江蘇第三十二起漕糧又浙江第十八起漕糧又江蘇第七起白糧前十船初九日提騐江蘇第三十三起漕糧又浙江第十九起漕糧又江蘇第七起白糧二十船初十日提騐江蘇第三十四起漕糧又浙江第二十起漕糧又江蘇第七起白糧十九船江蘇白糧掃數報竣○久旱不雨農民望澤孔殷初二日急雨一陣初三日傍晚又復濃雲密布勢如潑墨入夜大雨滂沱檐溜如注通宵逹旦直至翌日午後始止運河水倐漲五六尺平堤拍岸圩堤均岌岌可危初四夜山水暴發大溜直下恍似萬馬奔騰聲徹數相致將東浮橋新築之擋水霸冲决樁料柴草隨波逐浪飄蕩河中水入大光樓漫過壩樓前之長堤沿河二麥均被淹没江蘇第三十三起漕糧報到後停泊小河口劉各莊聽候提騐黑夜水來過猛遷避不及被擋水壩上之大木撞碎剥船二隻押運委員赶卽派人撈救奈洪波巨浪人力難施只救出在船人口計二剥船共裝漕米四百石至天明撈起濕米三十餘石及零星板片查點人口尙少老婦少女二人想已被屈大夫收去矣連夜報告江蘇總局未識將來如何辦理也○裏河五閘查漕松侍御於五月初二日到通閱壩英竹農李茀亭二坐糧廳憲宴侍御於壩前大光　午後兩點鐘飲畢侍御由裏河葫蘆頭乘船回大通橋差次○蘆津鐵路工程業已次第興修日前有匪徒數十人聚夥成羣在楊村一帶將所疉土堤拆毁數處鐵橋亦有損傷一時人情洶洶勢不可遏督工洋員聞聲遠避幸未遭害赶卽電逹總署傳說已欽派大員前往查辦矣○本郡城隍廟年例於四月廿九日大啓廟門城鄉巿鎭善男信女紛紛入廟拈香是晚三更城隍神升座兩旁書差鵠列將一年內所告陰狀一一判斷嘻是眞哄誘鄉愚者歟○京西海甸萬代長香子孫獻供會年例四月廿九日由海甸舉辦聖會錢糧儀仗龍旗御棍銅鼓隨駕遊行有條不紊至通州西街通逹店安駕五月初一日由西街起會往城南張家灣里江泗廟內天仙聖母前獻供禮畢　鑾俗傳此會係聖母之母家人舉辦每年一次亦不無以訛傳訛耳○端陽佳節城東南隅文昌閣樓臺亭榭布置井然是日放工之際居人皆登城遊覽 
[丁沽鯉素]  
　　天津訪事友人來函云北方患水於夏令爲更甚大抵大雨時行而山水又建瓴而下倒灌入河謂之麥黃水其勢惟驟而不長如不潰决隄防尙不至爲民害月之初三日聞京師雨勢滂沱徹夜不止津地於傍晚亦雨簷溜淙淙直至午後始停初五日京北順義縣　之牛狼山山水大發瀉入北河河水驟高六尺初六日有從通州循河來者初七日之晨已抵津邵水勢之捷可想而知時當麥熟櫳覆黃雲有已刈有有未刈者一經河水驟漲沿河如武清如通州如香河等屬漫過隄防致靠隄地畝已刈之麥皆被飄没然非若往年之滔滔皆是有互相傳述者謂衛北州縣一槪來田悉數没入水中不無過甚其辭以冀高擡糧價耳初六日往來車輛晉京者祗至馬頭來津至蔣家溝卽有水阻比初八日來車謂地中之水已盡車馬均可通行又津郡北河下游海河之水於初七日陡漲五尺至初八日亦退一半云○紫竹林有耳某者向賣蒸食爲生現以海運沙寗船隻停泊河莊遣伴某甲前赴河莊作小經營五月初一日天時驟熱甲固熟悉水性者於飯罷入河洗浴以除煩熱初二繼之比初三日入水逾時不起旁人赶緊打撈腹如五石瓠早已魂游水府矣閱三日有河東魚販就鹽坨河下洗刷魚盆旣畢順流濯足濯後足不能起一若有物掣之者販知有異亟挣脫而登彼岸臨流大駡旁人叩之得悉其情咸謂有水鬼討替嘻豈眞有水鬼乎哉蓋亦如諺所謂疑心生暗鬼耳○欽憲榮仲華協揆奉命來津於初一日赴小站初七日赴蘆臺分别閱操小站係袁慰庭總統督練之新建陸軍計二十餘營蘆臺則古北口提督聶功庭軍門所部之武毅軍三十營也均一日畢事當校閱蘆臺時較之小站尤爲神速緣接京電醇賢親王福晉病勢增劇故亟亟於初八日旋津溯協揆於四月廿七日到津卽牌示行轅所有地方文武無事槪免禀見初九初十等日印委各員以未盡東道之忱互送　席槪不收隨於十一日晨約八點鐘遵陸回京覆命津郡文武及各營隧伍均恭送如儀○法國租界自紫竹林起至迤北之牌坊止繪圖立石四至分明俾免淆混租界以外則不問也乃於四月間法人於紫竹林大街之旁租界之外丈量地叚嗣而溯租界而上自擺渡口至先農壇馬家口次第丈量初量街道之闊狹短長次量人家之方圓大小墻之厚薄亦加玉尺評量有叩其故者謂擬於地下置管通自來水耳居人之桀鷔者謂通自來水當取道砥平何必於轉灣抹角之處亦一律不遺且計及牆之厚薄是殆欲攘奪我産也不如先發制之月之初八日丈至溜米廠下被居人婦女約集一二百人作鷹鸇之逐法人恐滋事故回禀領事隨從之工役均被驅逐亦相率言歸○法界擬設自來水穴地四五十丈始及泉水味不佳暫停工作嗣以九仞爲山不忍功虧一簣仍行奏手穴至五十餘丈之後鑽之彌堅每日工作不過五六寸餘悉皆碎石碍難再下事之成否尙難預料也○津蘆鐵路現在奏工不遺餘力所費手者係河上橋梁所待用者係途中枕木聞由津至楊村以河爲界六十里之遙當先工竣秋以爲期開車行駛俟該處橋工旣竟渡過河西得尺則尺得寸則寸再行前進大工告成當在明年春令云 
[榕垣消夏]  
　　福州訪事人函稱南關外里許鄉民演劇酬神有一種賭徒就廟內排列賭桌爲　蒱之會適有勇丁向之勒索陋規不遂所欲遽起爭鋒互有毆傷地保卽將情形禀官當將兩造送案請騐○現在閩中文武官多湖南北英才輿葆冠裳誠極一時之盛現因新授鹽道余鹺憲聨沅係湖北人榮握新符理應接風又督糧道陳觀察鳴志晉京引見總理閩浙營務處候補道楊觀察執中奉委署興泉永道官塲餞祖滌塵一時應接不暇日前在湖北會館欵治盛筵以伸鄉誼主賓歡洽爲向來未有之盛事云○有散勇某前日在南校塲與賣甘蔗人晤談不 
 
 

Page 3

 
 
料該勇突將甘蔗攤上小刀遽持手中猛將咽喉割斷登時殞命○福州陽關城樓上人跡罕到偏僻之區本月初二晨有偉丈夫踽踽獨登未知何故竟在樓上雉經而逝後經報官相騐見死者係用小繩倒繫項後脚尙踏地呆然木立云○南后街郎官巷口自經回祿後一片瓦礫堤店户民居正在起蓋有某甲從檐下經過不料一灰桶從上墜下將甲手持之洋傘鐵骨打斷斜刺入甲頭顱立時血流如注幸經人以藥爲爲之敷治眞旡妄之災也 
[海客談瀛]  
　　厦門訪事人寄書云澳頭洋面出刦案後提帥楊西園尙書不惜重賞購線訪拿并派楊覺齋叅戎張華軒李松亭楊寳山諸營官分赴各鄉緝捕於四月初旬始將賊首林水拿獲並於身旁搜獲六門手槍一具短刀一柄解厦發海防分府訊供不諱一俟周道憲回厦復訊卽當明正典刑也○興泉永道與海壇協鎭每年必彼此在南口洋面會哨一次乃定例也現經周子迪觀察照會海壇協衙門訂於四月底在南口會晤廿八日坐靖海官輪前往闔厦文武印委均赴接官廳恭送如儀砲臺亦升砲恭送禮也○四月二十九午前有水師標兵三人在二十四崎頂向某鋪購物不知因何忽犯衆怒致各店一律閉門罷巿旋經中營守備聞信飛往將該兵三人拿到當街每名責三十軍棍命向各店服禮始各并門貿易○月之初三日省中派琛航官輪到厦將練勇載赴揚子江一帶遣送回籍並臺灣南北陸續逃回勇丁二三百人共計五六百名於初六日展輪出口先至温台海門然後上海鎭江溯金陵而上至湘岳一帶分散回鄉○月前寒暑表升上九十八九度揮汗如雨時症復興死亡尤衆幸五月十二三兩日海外風颱尾順道而過得雨數陣炎威漸減否則又增幾許病人矣 
[滕王閣題壁]  
　　江西采訪友人云本朝鄉賢以朱文端李穆堂二公爲首屈一指理學名臣儿經論定文端公刊有遺集十八種自遭兵燹原板蕩焉無存本年裔孫茂才君禀請瑞州府江訒吾太守募資重刻兼謀祭祀經費太守慨然允之兹者已量移南昌政事益形煩脞不知簿書这暇尙能確踐前言否耶○江西藩司翁小山方伯於上月某日已慶眞除電報飛來　署欣喜至本月欽奉諭旨行到省垣爰擇於初八日恭設香案望闕謝恩○南昌新建兩縣上年秋收告歉貧民困苦難言刻當青黃不接之時凡家無斗筲儲者益覺悉屬難展幸吉贑撫建各郡榖價甚廉米商販至省垣時有榖船數十百艘就江千艤棹省垣榖價因之漸平端午後每米一升已减去錢二文左右矣○省垣賭窟棋布星羅地方官厲禁高懸而愍不畏法之徒依然明目張膽高燒銀燭輙夜呼盧牧猪奴一擲千金幾不知禁令爲何物署南昌耑城守備鄔守戎洪元蒞任後將府學前天后宮外所有寳攤一律驅除淨盡特不知曲房邃室五木喧呼者守戎亦能查拿禁絶否耶 
[秦淮畫舫錄]  
　　金陵訪事人云省中人烟稠密良莠不齊自迭經城內外保甲總局憲及地方官有案必破有犯必懲絶不稍從寬典數年以來計被獲而正典刑者正不可以僂指數因是若輩稍知歛戢無如愍不畏法者流終未肯匿迹銷聲攺邪歸正也日前東花園孫姓家被刼一事甚駭聽聞據傳孫姓住宅旁無鄰舍本嫌魯靈光巋然加以家主近日遠出門以內祗剩眷屬偕傭媼相與樂數晨夕雖云籬牢犬不入然以小康之家而門庭若虛難保不啓宵小以窺伺之漸某日有賊數人訪明路徑竟於是夜魚更三躍後漏殘人靜逕赴其家知其家無男子放瞻躍過墻垣大踏步在魚鱗瓦上行走不已響聲聞於下房中人詰問是誰賊厲聲答曰偺老子來借盤纒者言未畢已從簷際躍下　進堂皇繼入內室傾囊倒篋任意揀擇細軟背負以去合家婦媼嚇做一團伏於暗陬均屏息不敢出視直至天曉知賊去已遠始羣起檢點衣物被刦去者甚多幸人口均未遭毒手廼遣　告知戚友某懇爲開具失單赴縣禀報請官勘騐追究嗣該汛武卡并本叚保甲分局各派勇丁携器械來宅守獲詎賊得意不再往越二日賊蹤杳然全無影響第三日以爲平安無事矣相與詣局銷差詎是夜賊黨竟知勇等已去乘間復至刼掠如前於是　室驚惶亟擬他徙乃先寄寓於親戚家以避或曰此賊必有寄頓處所故往來如入無人之徑是豈止虎兕出於柙龜玉毁於櫝中云乎哉爰述之以見省會之內不法之徒竟敢目無法紀如此○聚寳門內花巿大街街道雖闊然地屬入巿通衢出城要道彼來此往輿者騎者負者䭾者絡繹不絶非止轂擊肩摩不容駐足閒玩已也每日上午加以鄉人挑柴擔糞愈形擁擠午後始漸稀然沿路設地攤者又交易兩旁令人不敢一顧再顧某日下午有紈袴騎駿馬招搖過巿由南門加鞭而來不料行至巿中前面有人行走馬上人方高聲喊讓而馬蹄已奔馳過去其人躱閃不及撞倒於地馬已四蹄迅疾不知不覺正由此人大腿上輕輕踏過馬上人見已肇禍急加鞭繞道飛行絶跡而傷者猶急自掙起負痛狂呼詎竟不能立更不能步乃細視其傷處色青紫透骨按之筋痛不可近仍臥原處適當江義和錢莊門首聚觀者路爲之塞後經街鄰察知傷者係貧民無力延醫調治而傷勢甚重乃共出資雇夫舁歸其家令其速自療治毋成殘疾是亦好行其德者歟然此騎馬之紈袴則未免太便宜了 
[飭修道署]  
　　本城蘇松太道衙門年久失修頭門大堂漸次凋敝榱甍零落實不足以壯觀瞻現在黃幼農觀察已飭上海縣傳集工匠擇日興修矣 
[解送棍犯]  
　　郭善臣軍門訪悉長江一帶硬行訛詐之劉仙臣等七名函請江海關道飭英界讞員先後拘獲五名曾詳昨報昨日屠興之别駕命駕入城親赴道轅禀白及回廨立飭差役將劉及蔣益堂卽蔣以堂霍樸雲韓鴻藻馮海三等五犯解送入城 
[火未成災]  
　　有陳阿寳者僑居英界北香粉弄不知其爲何許人前晚一下鐘時手持洋油燈蓮步輕移躡梯而上偶一欹側悞將洋油潑翻以致火勢飛揚延燒蚊帳幸左右鄰皆未安睡得以助之撲滅未致成災 
[捕頭捉賭]  
　　前日下午美界捕房好捕頭督同中西包探往裏虹口地方擒獲賭徒一名解入捕房押候送廨究辦好捕頭深恨賭博誓必絶其根株因卽告知英界老巡捕房約定於昨日午後復往兠拿鐘鳴三下麥捕頭派出落差捕數十名有喚杉板船從虹口港前往者有從北河南路前往者好捕頭復督率中西探捕分乘馬車飛駛至沈家灣賭窟衆賭徒遙見捕頭親至乃四散奔逃適爲英捕房所派落差捕四面兠圍無有漏網當獲賭徒四十餘名解入捕房有本邑人張小弟因逃落水及救起已氣絶矣 
[發所暫留]  
　　四月某日春華祥茶棧主姚雲溪之妾蕭氏隨馬夫趙文才逃逸報捕後捕頭令包探陳阿九在徐王氏家將趙緝獲起出金珠首飾解送英界公堂屠别駕提訊之下趙供稱蕭氏在寍波奉化縣境香山菴别駕飭差押令趙前往指提其詳已紀本報前晚升堂訊鞫蕭氏供稱小婦人年一十有七原籍粵東當十四歲時經姚買以爲妾入門後卽令燒洋烟稍不遂意時被大婦打駡姚亦不敢進房後知姚有三妾上年逃去其一並不追究故乘姚往普陀山進香時令趙代租會香里徐王氏家樓面暫避每月房金四圓未及一月由趙領往寍波在香山庵披薙爲尼並無姦情叩求原諒别駕謂此事可由趙起意答稱小婦人一人作事一人當與趙不涉趙供稱小的係寗波人蕭氏捲逃之事小的實不知情惟曾取伊洋銀五十圓代租會香里房屋其屋租由伊親手過付嗣因伊欲削髮爲尼故小的帶至寗波在香山庵薙度别駕喝令笞責七百板押候遞解回籍徐徐王氏掌頰一百下蕭氏暫發棲流女所收管 
[滬南瑣聞]  
　　劉康侯觀察前日接兩江總督電諭飭令仍遵前旨回江南製造局觀察因擬日內前赴金陵禀陳一切○昨日某營水歸陳哨官解送王福壽至廿三鋪局據稱因陳木令之妻顧氏被福壽誘拐至三馬路藏匿今福壽已將顧氏交出兹特送請訊辦等語陶子衡二尹訊供後判將顧氏掌頰五十下王福壽判責一百五十板交保了事 
[上海縣案]  
　　積竊周阿春在新閘行竊潘公館衣箱又竊花公館自鳴鐘等物經英公廨將周送縣請究昨經蔣刺史提訊周供本地人 
 
 

Page 4

 
 
年廿四歲素無恒業行竊潘花兩公館並花衣行煤店等家叩求恩宥陳阿𡝤供小的潮州人在新閘開設烟館周阿春吸烟熟悉周有鷹烊七元存在小的店內現算除去烟資尙餘三元五角小的不敢窩贓求恩典周德山供太倉人年四十歲習南貨業刺史曰查得窩贓之小妹現未獲案爾速供明供他銷過幾次贓物答稱代他當過皮袍一件當錢四千一百廿酬力洋三角高韓氏供揚州人年五十九歲生有一子年十八歲小妹住在比鄰每月貼房金洋四角小婦人代他當過元色縀皮套一件當洋十二元酬小婦人一元刻下小妹不知逃往何處刺史判將周阿春收自新所陳阿婁具結交保周德山笞五十板釋放高韓氏交官媒看管候提到小妹冉訊○冒充官長私刻僞印之劉棋卽劉殿臣前在滬上哄騙經英公廨獲送縣署屢次訊供不諱日前蔣壽林刺史提訊劉一再　恩刺史從寬判遞回籍商請大令轉禀道憲批示遵行在案兹奉遵批准將該犯解回原籍毋許逗遛等因大令又倩蔣刺史於前晚升坐花廳諭曰爾作此不端亟應嚴辦兹蒙道憲大人格外成全從寬辦理爾以後當革面洗心去邪歸正劉供在押日久苦楚萬分可否叩恩釋放刺史叱曰尙不知足耶飭令還押候備文遞解江西廬陵縣原籍請地方官管束○陳學啓前呈控兪天順漆店兪雲堂結欠往來貨洋五百九十餘元屢索無還求提追一案前晚亦經蔣刺史提訊陳學啓供小的湖北人年已五十有八素與兪雲堂往來被伊結欠至五百九十餘元催索再三竟無分文不得已投案控追兪雲堂供年五十九歲安徽人在治下大東門內開設漆店陳學啓控欠銀兩係司帳汪石泉經手刻已辭歇此項欠欵應候汪到來可繳償刺史叱曰爾是店主欠洋應向爾索取亟宜從速理償焉能以司帳辭歇爲詞耶若候汪到案豈非爾顯欲拖延刻下爾願還否答稱憑公斷刺史遂限二日內繳洋四百元取具限狀交人保出○縣捕蘇愼禀稱小的查得某日有竊賊在廿二鋪手携衣包三個在途行走該處汛捕韓金并夥役混名牛角寳生瞥見拉住將贓藏匿縱之使去並不解案請提訊大令據禀卽飭帶案訊究○本邑西鄉民人某甲其妻於前年走失直至昨日始在本城大東門外尋著勒令回歸奈妻掘强異常甲無可如何扭送縣署禀請訊辦値日差據情代禀大令著該差協同某甲押婦上船而去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[杭省官塲紀事]  
　　杭　目　官　　後所用　圓　已通行赴局易　之人絡　不絶惟制錢愈形缺乏雖已添工鼓　仍有　　不及之　刻下奉憲示諭凡來局易錢者每人以五元爲限上午錢銀並換午後專兌　圓巿面之上均照局定價目合算以昭畫一○　　　　大　繼能並奉藩憲札委調署山陰縣缺而以候補縣侯大令康田署理富陽刻下侯太令已禀銷讞局差於十二日禀辭赴任聞擇於十六日　　也○中城保甲總巡祁大令蔭甲現届瓜代之期總巡一差奉臬憲札委候補縣趙大令長保接辦○撫憲牌示仰江蘇試用縣丞邵　年湖北試用縣丞王道坦巡檢魏蓮安徽試用巡檢嚴慶餘知悉於本月初十日來轅聽候本部院騐看給咨是日各員俱穿公服在官廳伺候俟廖中丞出堂騐看後十三日復上院禀謝給領咨文以便分赴各省禀到也○徐季和大宗師考杭屬時凡女理通順無大疵謬者悉置二等以免錄遺各學中列入三等十名後者計府學僅一人仁和八人錢塘四人其賑給貧生歴來前任學憲每名極多者不過四元少則二元三元不等此次宗師從優發給每人有六元之多有錢塘書斗魯某聞得宗師賑給從優揑報貧生二名廣文查悉其事立子重懲於本月初十日特發長條將該書斗革除實貼本學照牆之上以爲舞弊者儆焉○本月十三日爲關聖帝君誕辰查會典武聖列入上祀例以太牢致祭是日杭省官憲恪恭將事先期由仁錢二縣敬具祝帛呈請撫憲用印當奉牌示云照得十三日本部院親祭武帝仰文武各官一體遵照毋違特示届四鼓時一府兩縣已詣吳山帝祠下伺候辭差人等將殿庭上下灑掃清潔鋪設齊全懸燈結彩殿庭之上中供太牢一頭特豚少牢分居左右一切恒豆之葅水草之　排列案前少頃司道及武職等官先後戾止時交五鼓廖中丞命駕前來各官迎入官廳小憇庭燎之光與燈燭照耀如同白晝各憲隨更朝服賛禮生高唱就位中丞主祭　憲以下分列兩旁陪祭先在堂下行三跪九叩首禮然後上香獻爵奠帛讀祝司樂　鼓樂齊鳴聲音嘹亮令人意氣和平迨至禮成各憲俱退入官廳更衣然後排導回衙時已東方旣白矣是日將軍憲者仲　爵帥及常鶴鄉統制在本旗城中梅青院致祭理事同知鍾司馬匯前往陪祭八旗子弟集資在廟前演戲三天以祝千秋 
[英界公堂瑣記]  
　　鄭雲泉將包永生扭交三百十四號巡捕云有暗昧之事捕卽解送公堂屠别駕命候過堂核奪二百四十七號華捕送病臥道旁之游僧至公堂别駕命差役送至棲流公所留養○四百三十號巡捕送病臥在途之王金連至公堂别駕命邀請棲流公所醫養 
[法界捕房紀事]  
　　昨日積竊某甲在江天輪船試其伎倆經包探拘入捕房捕頭令押候解送公堂嚴辦○某乙竊得新北門外某麻袋店棉綢褲一條持赴某質店質錢由巡捕拘解捕房捕頭令押候送請问官訊究○小東門外天成昌烟館値堂人某丙藏有硝磺八包經包探搜出詰知某輪　水手所寄爰卽帶回捕房捕頭令　行管押旋由烟館主某丁保出 
[美捕房紀事]  
　　醫生某未悉其籍𨽻何處於日前來滬假寓寳善街老椿記弄內遣人赴虹口遍貼招紙其紙均貼在電燈桿上爲電燈公司人所見卽將招紙悉數揭下復控諸捕房捕頭於昨午飭包探石金榮將該醫拘至捕房押候解送英公堂訊核○金陵人胡幼甫因事附輪來滬係是初次故亦莫辨東西有崇明騙子陳招和者乘機施其伎倆帮胡將行李一切運至英界某客棧復偕往觀劇旣至戲園陳卽潜出取其行裝而逸迨　畢胡歸棧中人告以鋪程行李早經陳客取去胡知受騙因終日偵尋前日傍晚在北河南路遇見當卽扭獲喚二百五十六號華捕拿解捕房捕頭詢悉前情派包探倪順泉查與所稱合符令將陳招和押候解送英公廨訊辦諭胡候堂期投案質對○偷兒陸順泰昨晨在王德茂木作內竊取松板經事主捉獲扭送捕房捕頭詰問之餘供出同夥二人卽飭包探石金榮將王菊人陳阿坤二夥查獲拘入捕房押候吊贓併送英公廨究辦○昨午有甲乙丙三鄉人同至北河南路桃源坊口某飯店午膳食畢計鈔六百餘文甲出　餅一枚爲質約翌日取贖掌櫃者已將此洋估看之後甲等始去行未遠遣人追至謂頃之押洋乃僞物不能爲質甲等回至騐看並非原璧由此開釁旋致用武經八十六號印捕將甲乙丙及店夥丁戊共五人一併拿送捕房捕頭令押候派包探倪順泉查明曲直然後核 
[粵東官報]  
　　藩憲牌示潮州府黃岡同知缺委試用通判鄭敦善署理豐順縣知縣缺委試用知縣兪煐署理高明典史委試用從九李榮椿署西寗縣夜護司巡檢缺委試用從九潘燿署樂昌縣典史缺委試用從九李富海署歸善縣知縣缺詳請以遂溪縣嚴崇德調補　寗縣知縣缺詳請以信宜縣知縣敖式槱調補 
[金陵官報]  
　　五月初三日知縣袁國鈞叩謝奉飭前次隨營効力蒙給儘先酌委勞績一次祥雲輪船李家泰送郭寳昌赴安徽回澄波輪船王金相由瓜洲口拖軍裝回均到普陀輪船易錫藩辭赴瓜洲拖軍裝船○初四日統領淞防營班廣盛辭提督朱淮森謝委會辦兩江營務處委署江西袁州恊副將田明山謝委寰泰兵船董全才奉籌防局委解藩司銀到上海巡檢劉鼎門禀謝二十年挑竣上海城河案內賞給五品頂戴補昨日壽春鎭郭寳昌到安徽回督轅牌示壽春鎭郭寳昌前因丁生母憂欽奉諭旨攺委署理欽轉行在案茲查該鎭業巳守制百日應行飭令赴任署理○初五日文武各官均禀賀正任鹽城縣劉崇照到交卸後赴蘇回○初六日惜陰書院山長鄒先舉會壽春鎭郭寳昌叩謝飭知上元縣王禀知下鄉勘案○新七日委署江西袁州恊田明山辭前六合縣裘宗圻禀知任內交代　清奉巡道委赴上洋勸辦賑捐禀辭○初八日委辦下關掣驗候補道蔡傳見補昨日巡道胡禀知由滬回上元縣王傳見禀知下鄉勘案回蘇藩轅牌示吳江縣李汾參革遺缺查有候補知縣方道濟堪以酌補又嘉定縣員缺前以候補班知縣章鴻森請　業已奉部覆准其補授照章　應飭令前赴新任又江陰縣劉有光調省遺缺查有華亭縣葛培義調署所遺華亭縣缺查有卸宿遷縣葛祥熊委署又吳縣凌焯現因海運出力詳保開缺歸直隸州知州候自應委員接署查有知縣項兆驤署理 
[䢴江官報]  
　　初八日前署甘泉縣方大令臻峻禀知交卸陸鹺尹寳禀知奉委留辦六叚保甲分發知事宋鹺尹昭麟巡檢鮑鹺尉彭齡禀到○初九日劉鹺尹芝齡銷蘇州餉差○初十日鹽捕營趙都戎辭赴邵伯公　　鹺尹兌孚辭赴大伊山卡許鹺尹善登銷吳家集差分發巡檢朱鹺尉世瑛禀到 
[上海北巿絲館籌賑公所施子英經收山東順直湖南廣西賑捐四月初一日至廿九日第一次清單]  
　　初一日不留名洋十五元高郵丁玉軒募一滴涓三元陸至善求雙親康健延年又求妻戚氏分娩安健各一元無名氏求肝胃氣速愈一元貿易餘銅洋一元○初二日錢塘信女王紫姑求病速痊解寃釋結由餘大莊來洋五十元松江陸蘭繞求女病速愈十元角里陸鴻鈞銅洋十元蘇城金鼎三角○初三日如臯徐石麟爲內人求肝胃氣痛速愈洋五元○初四日湖州趙步春山館爲女慢驚風求速愈洋十元賁湖愼修居士病愈樂助六元求保　安氏五元無名氏一元○初五日鳴鶴塲葉雪航洋二元○初七日漢口敦實堂救生局同人募龍源氏洋四十元星沙無名氏四元○初九日張桂生銅洋二元○初十日味蓮子卞求病卽愈湘平二七寳銀四百兩合規元四百二十一兩八錢四分六釐興愼堂申姓洋五十元○十一日高郵丁玉軒募源官洋一百元余性洪十元徐李氏一元○十二日貿易餘求安穩洋三元無名氏銅洋三元○十三日鎭江王雲樵洋七十元常昭鹽公堂募楊湻餘堂月捐七元九角吳書田病愈完願五元吳　年病愈完願五元○十四日揚州　慶徵募了願主人洋五元無名氏一元○十五日壽蘐堂主願慈親康强家宅平吉由元源莊來洋一百五十元○十六日東洋客求平安三元梁姓三元楊姓銅洋二元○十七日蔚泰厚銅洋二元○二十日蘇城不留名爲第二女氣喘求卽安靜家安洋二十元廣東徐聞縣署葉叔亮爲兒元超求消災延壽爛印洋六元無名氏銅洋一元○十一日楊　照求弟傷寒速愈洋十九元清江太瘦生五元無名氏爲目疾求速痊洋一元又銅洋一元○廿二日越城沈永和洋十元○廿五日吳太記資冥福五角○廿六日武進董正誼堂洋一百元○廿八日梁洗氏保子五角○廿九日吳宜人病中許願洋五百元許氏兩元洙經黃也村二元四月分共收洋一千二百十九元價扯七三一二五合元八百九十一兩三錢九分四釐爛板洋六元小洋二十二角扯七二合元五兩九錢零四釐元四百二十一兩八錢四分六厘共計元一千三百十九兩一錢四分四釐銅洋二十二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
