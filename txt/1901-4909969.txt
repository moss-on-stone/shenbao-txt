# 1901 - 14 - 4909969

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[讀申報所登去逆效順事推廣之]  
　　戊戌八月康逆之事敗窮竄也一時不明順逆之流鮮不謂當軸之鍛鍊康梁者太酷而鄙人獨謂當軸之保全康梁者孔多夫矯詔徵兵陵脅聖母暴戾恣睢陰賊險狠康梁固優爲之祗以奸謀早敗毒計未成海外長颺事無佐證遂得掉其三舌不闕之舌以莫須有三字欺人鼎鼎維新領袖之名且洋溢於海内外而保皇會啓益復獲利不貲康梁苟從此養晦遵時杜門思過幡然知宗社全重名分難十則消悍戾而釀太和康梁師若弟縱千秋橫六合猶得令名永享美譽交馳謂非常軸之保全而何不謂流離遷徙故智依然日號召亡命無恥之夫相與結爲死䣊遍布内地濳圖斬木揭竿彼亡命無恥之夫其狡獪更不及康梁萬分之一頃刻事敗不保首領有人心世道之憂者暴其罪狀昌言止論筆伐口誅而憬悟者卒鮮豈大果不欲存我中國故旣生康梁更生惑溺康梁諸謬種以與我國家爲難而終不使順逆之理大白於天下耶我有以知其不然也獨不觀彼在日本所爲淸議報乎淸議者何議宮間也議國家也彼其造爲皇上被幽太后專政之説傳布海内外冀以聳一時之聽其意可一言以蔽之曰欲使海内外皆知彼之無罪耳無罪則可依外人爲保護藉以苟延其軀命耳今試問太后於皇上爲何如人非母子耶康梁於皇上爲何如人非君臣耶姑不必問其説之憑空結撰卽使或有是事而爲臣子者公然滕其口説宣之楮墨其爲愛我皇上耶其爲害我皇上耶其猶有爲太后地耶其猶有爲皇上地耶其爲母子之間所忍聞此耶其爲君臣之間所忍　此耶稍明順逆之理者當可不煩言而自解矣夫康梁之敢於誹謗太后者以太后之不利己也其故爲依附皇上者借以要結　類行其自私自利之計也彼等祗知自利遂不復知十犯太后祗知　利并不復顧全皇上使無戊戌八月之敗將野性難馴一發而不可收拾其敢加於太后者安知其不敢加於皇上操莽往事行將再見於今日中國時事詎尚可爲向特以供證未全彼得嘵嘵狂吠迨淸議報出不啻自畫供招而謀闈頤和園離間兩宮皆可决爲當日康梁必有之事而爰書一定康梁生平大學問大經濟亦俱可循是以求其他種種悖逆之謀可不必問矣今觀叻報所載憂心人及泗水友人去逆效順之言以知人心未死公道難誣因更　此説藉以與海内外相印証世之惑滃康梁者詎無平旦幾希之良得此説而讀之湔滌自新恍然悟昨非而今是則中國少一亂黨卽朝廷存一分元氣此固我四萬萬人之深幸抑亦余之所厚望也夫 
[本館接奉電音]  
　　昨日午後一點二刻時西安行在飛電傳來上諭一道敬謹譯登○十一月二十二日行在内閣抄奉上諭内閣侍讀學士裴維侒　官軍紀律不嚴請旨懲辦一摺行軍以紀律爲先果如所奏官軍任意剽掠沿途搶奪婦女營官視若故常拔隊時隨意留遣至數百人之多實屬大干法紀若不嚴行懲辦無以申軍律而順民情著岑春煊確切查明將該管營官從嚴參辦滋事兵勇卽行正法並飭屬妥　資遺毋任流離失所欽此 
[索欵述聞]  
　　天津直報云頃　德國擬向中朝索償洋銀一百八十兆圓俄國擬索償一百兆圓爲修補滿洲鐵路之費法國擬索償一百四十兆圓補雲南邊界所失 
[參議約章]  
　　天津直報云議和全權大臣李傅相以各國所開條欵尣長過甚未便由電飛傳爰分繕若干分委趙副戎建城齎呈南省各督撫評閲以定從違 
[相躬已愈]  
　　京師來電云日前議和全權大臣李傅相政體違和以致和局暫緩關議兹者傅相已喜占勿藥吉人天相薄海臚驩矣 
[長安市景]  
　　京師友人述及近日市中銀價低昂不一大約每兩足銀可易當十大個錢十三吊二三百文洋銀每圓可易大錢九吊三百文白麫每斤售錢五百八十文白米每斤售錢五百六十文老米每斤售錢四百四十文猪肉每斤售錢一吊一百二十文羊肉每斤售錢一吊二百八十文麻油每斤售錢一吊七百六十文燒酒每斤售錢九百六十文鷄鴨每頭售錢兩吊四白文惟鷄蛋甚貴每個售至一百六十文白菜每百斤售至八吊文按京錢一吊合尋常足制錢一百文 
[俄軍移駐]  
　　天津直報云近日天津府屬各地俄國所駐軍隊均已調赴山渏關迤東其在京者僅一小隊在大沽者則不過兩三哨而已 
[聨軍返旆]  
　　京帥來信云前者開往張家口之聨軍隊刻已由德國統領蓋耳君督率回京其歿於是處之統領約克君屍骸亦卽運回殯葬 
[議覆籌欵六條摺]  
　　昨見廣東商務報載魏午莊制軍遵照部議籌欵一摺雖閲時過久已如明日黃花然其中至論名言切中時事大臣卓識固自與流俗不同錄諸報端當亦有心人所先覩爲快也其文曰頭品頂戴署理陝甘總督陝西巡撫臣魏光　跪奏爲部識籌欵六條謹將甘肅情形斟酌分别　　據實具陳恭摺仰祈聖鑒事竊臣接督臣陶模移交前准部咨以帑項奇絀謹擬籌欵六條通行各省將辦理情形及籌集銀數專案奏明報部核辦等因具奏奉旨依議欽此欽遵咨行到廿業經轉行籌辦在案查原奏聲明歸部籌欵者一條歸各省籌辦者五條甘肅 
 
 

Page 2

 
 
爲受協之省開銷匯費一條亦屬所無自應毋庸置議共計應行籌辦者四條據布政使岑春煊會同辦理釐金總局蘭州道黃雲等詳稱鹽務一條甘省向係招商領引納課兵燹後攺課爲釐復加整頓節年收數較之從前課額尚有增加惟聽民販運納釐給票多係零星小販肩負駄載資本旣薄利息甚微本無巨商且乏常業實難按年勸辦捐輸土藥一條甘省釐金曾於光緖二十三年奉准部文按照原定濕漿三百斤合城乾土百斤徵銀五十兩嗣又加徵銀十兩每百斤徵六十兩益以另收鶯粟地税成本愈重價値愈高地僻邊隅陸運艱遠經過各省層累加徵若照部議再加三成誠恐正商裏足轉見絀收奸賈生心易滋流弊擬請暫行加收合成乾土百斤徵銀六十六兩如果行無窒礙察看漸次遞加以保餉源而恤商困烟酒一條查甘省烟酒釐金　係統入百貨收報蘭州出産水烟裝箱成石合重每百斤運銷他省本省收釐三道原舊每道徵銀一兩三分五釐嗣緣資重滯銷經前督臣楊昌濬體察商情苦　核减三分五釐每道徵銀一兩本省三道合徵三兩部議加徵一倍途長本　商賈必去而之他素業驟荒小民之生計立窘擬請暫加二成每石徵銀三兩六錢以維持邊瘠利源至酒釐向章每百斤徵銀一錢五分均係下色靑稷所造名曰燒酒釀者無多僅供本境自食從未運銷出省誠如部議係屬嗜好之物非日用所必需卽價値稍昂尚於民生無碍應卽遵照加徵一倍每百斤徵銀二錢以符部議此外洋樂土藥酒膏以及洋酒洋烟捲皆爲甘省商販所無毋庸另議辦法至田房税契一條甘省每年報收僅數百兩蓋因地瘠民貧兵燹之餘招墾迄未復業荒地領種猶尚乏人世業農莊鮮有售買居多窰洞平地亦磚砌土萊草蓋泥塗構置靡難遷栘輒廢税契遂覺寥寥然亦難保無需索侵吞諸弊如部議所云者當由司通飭各屬實力整頓嚴禁需索出示曉諭買賣田宅隨時投税從前白契予限三月投補隱匿查懲倘胥吏侵吞徵報不實予以叅處並責成道府督察以期辦理日有起色以上各端均係體察地方情形斟酌分别擬辦惟釐收之豐絀歲有不齊整飭之規模時方初定卽增收之成數均難預知司道等謹當督飭　實辦理核實具報涓滴歸公冀圖裨補於萬一各等情詳請　咨前來臣查時局艱難厙帑奇絀部議籌欵六條苦心經畫冀可補苴甘肅歲受鄰協不能别議開源節流苟就各欵多籌一分亦可稍寛一分之力而地域所限商力物力各有所窘該司道等所稱均屬實在情形又不能不審處厥中期克有濟惟有督同司道飭屬暫照現章奉行嚴杜浮勒欺隱儘報收儲候部核辦除咨部处所有部議籌欵六條謹就甘省情形斟酌分别辦理緣由理合恭摺具陳伏乞皇太后皇上聖鑒訓示謹奏奉硃批户部知道欽此 
[盜藪一空]  
　　寗波訪事人來函云本月某日浙江巡撫惲菘耘中丞委道府各員至紹興率同上虞縣主某大令約會提著所派各營汛弁剿除盜窟拿獲盜首陳元水姚佩玉徐滋生三名訊明正法旋又在山穴中搜出貂皮袍套寳紋洋銀連陳妻子解至上虞未幾復赴各處搜獲羽黨二十餘名管押周公宅詰知曾在寗波犯案因檄調鄞縣徐睿齋大令鄞江司巡檢徐少尹前往會訊適大令方舉行縣試未克分身至少尹則已於十六日馳赴越中矣 
[匪首解省]  
　　杭州訪事友人云本年六月紹興府屬諸曁縣奸人突然閙教其爲首之余某等五名刻已擒獲由署諸曁縣葉詠霓大令派差會營解赴省垣治罪羽黨之竄入山中者另由督辦防　事宜之李鳴九觀察率師搜捕 
[撥勇防盜]  
　　厦門訪事友人云近日厦防可知張司　查知内港一帶時有盜匪出沒爲害行人因卽詳請提道二憲派出勇丁若干名設法保衛旣而福建水師提督楊西園軍門特派水帥哨船十餘號開往彼處盺夕梭巡本月初十日各師船齊赴海關口合操蓋亦未雨綢繆之意也 
[懸金購盜]  
　　厦門訪事友人云前者米廾巷林陳氏家被盜行刦拒傷鄰人報經厦防同知張司馬飭捕嚴緝迄今盜犯尚未成禽司馬赫然震怒除比捕勒限查拿外特於本月某日發出賞格一道略謂如能將此案首盜拿獲者賞洋銀二百元從盜每名賞洋銀一百元若全案拿獲者賞洋銀四百元訊實給發决不食言 
[照料輪船]  
　　武昌訪事友人云湖廣總督張香濤制軍近接駐紥漢口某國領事來文知某洋行新輪船名瑞生者由宜昌入蜀中途觸礁　事中西人之淹斃者爲數甚多因卽電飭宜昌鎭總兵傅弼卿鎭軍署荆宜施兵備道陳復莘觀察迅速遴派員弁馳赴失事處妥爲照料以免滋生事端 
[浙省官塲紀事]  
　　杭州訪事友人云浙江候補府張石琴太守琳前曾請假回籍修墓刻已事竣於本月十六日來省趨詣各憲轅禀到禀安○署浙江臬司許星友廉訪擇吉本月十七日申刻由臬轅遷住督憲行臺因正任兩浙鹽運司升任按察使世振之廉訪現已奉到部文不日卽當履任也○日前浙江新前軍統領吳吉人總戎杰由鎭海防次赴省禀見撫憲惲菘耘大中丞面陳公務迨辭出復赴各營官處投刺謝步禮也 
[鴛湖掬月]  
　　嘉興訪事友人云前海鹽縣境寺賢埭及曹莊等處紳董製就萬民傘德政牌匾買舟至禾中導以鼓吹送入報忠埭費統領公館統領謙謝再三然後收受是亦仕途中官樣文章也○前有某某等三女棍拐賣婦女事發被人控諸秀水縣署縣主熊大令飭差拘獲迭次訊供暫行管押某日復提至案鞭背掌頰各數百下以木梏其項繕明案由派差掮牌鳴鑼押令游街三日俟期再行嚴辦○漕糧爲天庚正供邇因行在需餉浩繁經大憲促令各州縣早日開徵從速起解嘉興縣劉邑尊擇定本月十九日開倉秀水縣熊邑尊擇定二十二日開倉居民深悉時艱自必輸將踴躍斷不至賢長官有催科政拙之憂也○日前南門閒内朱姓家忽失去一十餘齡之使女偵騎四出蹝跡杳然大約已墮匪人之手矣 
[滃江釣雪]  
　　寗波訪事人來函云本月十八日爲署理浙江提督余瑞廷軍門懸弧令旦屬下文武各官均赴提署稱慶軍門令演劇兩日以宴嘉賓○寗郡地方官嚴辦花會不啻三令五申近日王阿生戴呈槐二人仍在靈峯山下掛巴哄誘愚民傾其囊槖本月某日被城守營兵拿獲押解守備署禀經楊守戎移送鄞縣請懲縣主徐容齋大令升堂嚴鞫飭先將王站以木籠發大門外示衆戴則釘鐐收禁外監再行訊辦○本月某日某營勇拿獲江東新河頭賭棍張來順卽混名打勿死者及朱順發二名連不識姓名之甲乙丙丁四犯解送縣署縣主徐大令訊明情節飭將張從重笞責三千板朱從重笞責一千板荷以雙連枷發犯事處示衆旋又提訊在眞武宮前席地聚賭之福建丁家帮人四名亦分别從重笞責枷號一月 
[上海官塲紀事]  
　　昨午新任蘇松太兵備道兼江海關監督袁海觀觀察命駕赴各署謝步至上海縣署時縣主汪瑤庭大令飭家丁擋駕○蘇松太兵備道袁觀察懸牌敬業書院行轅定於本月二十四日詣各廟拈香二十五日巡閲城垣 
[扣銀助振]  
　護理江蘇巡撫聶伸芳中丞以本年陜西苦旱顆粒無收迭奉綸音籌欵振恤除分飭各屬地方官一律捐資接濟外並札飭上海江南機器製造局總辦　芸蓀觀察就局中撥款佽助觀察擬將各工戔工資扣取一日各委員幕友薪水扣取三日另籌備銀一千　俟馬路工程局總辦程雨村大令解餉起桯時隨同解赴災區歸入官振散放 
[局員文告]  
　　前日本邑南市馬路工程局總辦　孟紀司馬命書吏繕就告示多張遍貼南市各馬路略謂本委世受國恩仰承家 
 
 

Page 3

 
 
學昔從公於淮北今筮仕於江南兹奉道憲札委辦理局務查上海爲華洋薈萃之區正商賈輻湊之地舉凡振興商業保衛閭閻修理工程勸辦捐務在在胥關緊要當此視事伊始不得不嚴密防維要知本委潔白乃心淸廉自矢事無巨細悉出親裁法有重輕絶無旁貸僚友則相知有素藉以辦公丁役則約束惟嚴祗供奔走至於局内書差要皆奉公守法路旁捕役專司彈壓巡查惟滬上良莠不齊賢愚混雜更有外來痞棍本地流氓或遇事招搖或冐名撞騙除隨時嚴密查拿外合先出示曉諭爲此示仰馬路居民人等知悉如有前項匪徒藉端生事許卽送局懲辦自示之後敢再受其愚蒙一經訪聞或被告發則與受同科定卽立拿嚴究决不寛貸惟不許挾嫌妄告致干罪戾各宜凛遵毋違特示光緖二十六年十一月日 
[滬城火警]  
　　前晚本城大東門内孫家弄汪姓家遺火積薪中迨至四鼓時毒燄遽發紅光辊塞回回熊熊左右鄰好夢驚回立卽鳴鑼報警未幾各叚水龍爭先馳至吸水狂噴新任蘇松太兵備道兼江海關監督袁海觀觀察上海縣汪瑤庭大令總巡保甲各局員以及提右營叅將廖楚材叅戎部下各員弁齊集火塲督同施救洎火熄查得焚燬汪姓住屋三間餘未殃及當火熾時有一老嫗一幼孩不及奔逃葬身火窟亦慘矣哉 
[美界火警]  
　　昨晚七點鐘時美租界公平路某姓家不戒於火霎時間烟燄迷漫冐穿屋頂捕房瞭望臺見之立卽鳴鐘告警英美租界救火會各西人急驅皮帶車風馳電掣而往揭開自來水龍頭竭力噴澆約歴一點鐘之久始得火滅烟銷至焚去房屋若干及如何起火容俟探明再錄 
[案須會訊]  
　　日前本埠領袖總領事函致前任蘇松太兵備道兼江海關監督余晉珊方伯以拘獲富有票匪龔超時並未會同出票有違租界章程等因旣而英總領事署繙譯梅爾思君亦函致英美租界公廨讞員張柄樞司馬謂龔旣獲案應由公廨會訊然後送縣兹聞方伯已將情電禀兩江總督兼南洋通商大臣劉峴帥旋接回電允將龔匪解送公廨會訊然後核定罪名 
[事須覆訊]  
　　前者英租界中某戲園管門之印度人將强水澆流娼王馬氏等身上報經捕頭拘送英總領事署前日領事命傳齊原告王馬氏張三寶張顧氏王愛保王阿三王巧雲秦蔣氏及見證人曹阿金徐錢生王奚氏張陸氏楊阿福等研訊移時迄未定讞聞尚須復訊核奪也 
[賭棍成禽]  
　　著名賭棍曾阿金林阿根姜阿來孟阿福等久在外虹口百老匯路八十號門牌屋内招集劉盤龍一流人物無明無夜團坐摴蒱昨始由包探劉阿炳偵知協同三十六號西包探前往拘拿各賭徒聞有風聲相約從後門逃逸祗將曾等八犯拘入捕房捕頭令押候解送公堂禀請讞員張柄樞司馬訊辦 
[上海巡局紀事]  
　　前晚上海縣署捕役陳金之夥張順蔡錫之夥張阿根順林等三人行至南市某馬頭見王阿虎駁船上裝有豆油三 
簍向之盤問來歴王不服喚同船夥用麻繩綑縛處以私刑張等再四哀求始得釋出事後向陳捕訴知將王拘解十六鋪巡防北局局員文韻松二尹研訊之下王供此事係船夥王掌桂所爲小的並未行兇叩求鑒宥二尹判令笞責二百板管押候核昨日又將王掌桂拘獲二尹令押候訊明懲辦○前日趙福生丁阿桂唐松華三人至南市萃豐馬頭聚興飯店内踞案大啖幾如虎嚥狼吞旋忽與値堂人口角不休卒乃互相毆擊店主恐遭巨禍投十六鋪巡防中局聲訴情由局員黃衡堂二尹飭勇往拘一干人研訊判將趙掌頰二十下丁唐一再苦求從寛免責飭具呈攺過切結然後開釋 
[英租界捕房紀事]  
　　邇來租界中各藥肆到處遍粘招帖出售毒門白濁丸工部局董以其詞多穢褻諭令各捕頭一體查禁○本月十九日南京路德仁里第三百零四號門牌某姓家披屋被焚捕頭查有縱火情事因將某姓傳至捕房詢詰據稱並未保險且火從外入有車夫阿二目擊情形捕頭爰傳阿二至捕房詰問屬實遂卽開釋歸家昨日復禀請英美租界公廨讞員張柄樞司馬飭傳某姓到案訊究○日前偷兒盟坤濳至寳善街某小客棧内竊取布衣二件被包探陳根寳緝獲解簾捕房捕頭令押候解送公堂禀請訊辦○日昨杭州府屬某邑人平某投捕房訴稱伊妻某氏被沈某誘拐來滬現寓寳善街某客棧内請卽派探往拘捕頭准之倩包探徐榮珊往查沈稱實係親戚並非誘拐爰據情回告捕頭捕頭著平投英美租界公廨具控 
[法租界捕房紀事]  
　　姑蘇女郎王二寶王三寳姊妹行也前晚携首飾及銀水烟袋投法界長豐小客棧借宿棧主某甲見其形跡可疑投捕房聲訴捕頭派包探將二女郎帶回盤問據稱伊姊雇車載送棧中小住一宵卽欲挈之回里捕頭命暫留捕房待家屬認領遲至昨日因無人過問因復派包探查明伊姊僑居何處究竟所言是否屬實以便解送公堂禀請讞員杜枝園大令訊核○昨日包探拘獲竊犯根泉詰知在南市竊得荳油數簍爰卽送入捕房旋由英界某包探聲請帶回辦理捕頭著押候解送公堂禀請核示○甲乙二小偷在護城河畔竊得途人衣袋中小皮夾一枚旋由包探拘獲送入捕房捕頭命押候堂期解請研訊 
[美租界捕房紀事]  
　　前日駁船户陸明生謝阿狗爲斐倫路三十七號門牌公記雜貨店載落花生油二百餘簍至某處中途忽起歹心竊去油十餘擔店主某甲查知其事投報捕房捕頭令包探劉阿柄邵仁初將陸謝拘獲押候解送公堂禀請讞員張柄樞司馬訊辦○有周章泉者携其妻子僑居虹口蜜勒路第七百二十八號門牌屋内前月某日忽失去首飾箱一口内儲金臂釧金戒指及銀首飾若干疑車夫某甲所竊幾遭不白之寃昨日始經包探劉阿炳倪順泉查悉此事出自周之姊夫吳松卿因卽將贓弔出送入捕房捕頭令押候解送公堂禀請究辦○昨晨偷兒陳扣仔闖入蜜勒路第九十九號門牌甬人王阿大家竊取布衣三件携之而出適爲包探劉光震所見拘入捕房捕頭令押候解送公堂禀請究辦○昨日午後小竊王子卿潛至北河南路二十六號門牌湯友淸家竊取衣被等物携至鄰近某押店質錢適爲包探孫阿新所見拘入捕房捕頭令押候解送公堂禀請懲辦○前晚偷兒陳文仙混入蜜勒路第五號洋房某西人家竊取紅呢綿被一條及衣服四件昨由包探劉阿炳查獲解入捕房捕頭令押候解送公堂禀請訊究 
[籌辦陝振十六誌]  
　　奏辦陝西義振總局爲申報事竊奉憲臺札飭欽奉諭旨飭辦陝西義振等因遵經籌墊欵項禀解在案查此次辦理義振收解欵項核造奬册事極繁重理應刊發關防以昭信守惟路途迢遠往返需時事關振濟要需恐滋遲誤兹由職道等自行刊刻木質關防一顆文曰奏辦陝西義振駐滬總局關防於十月二十九日啓用除分别呈報外理合備文申請憲臺府賜察核備案施行須至申者右申兩江督憲劉江蘇撫憲聶陝西撫憲岑○爲栘會事案奉兩江督憲劉札開承准軍機大臣字寄光緖二十六年九月十四日奉上諭陝省連年歉收今年亢旱尤甚灾象已成自宜亟籌振撫補用道施則敬候選道嚴信厚向辦義振均著成效著飭令該員等分投勸辦等因欽此應卽欽遵辦理等因奉此敝道等遵卽先行墊欵禀解一面設法分投勸募並報明刊刻木質關防一顆文曰奏辦陝西義振駐滬總局關防於十月二十九日啓用以昭憑信除分别呈報移知外相應備文移會爲此合移貴道縣分府請煩查照施行須至移者右移蘇松太道上海縣英美法租界會審分府上海六馬路仁濟善堂盆湯弄絲業會館奏辦陝西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局示持平]  
　　廣州訪事友人云此間小闈姓票前已由宏豐公司商人禀准開辦不意近日復有廣榮公司商人鄧汝棠陳崇德投善後總局具禀願每年繳餉項洋銀三十萬元報効洋銀十萬元原辦商人韋崧恐利權被其攘奪亦赴善後局禀稱願每年繳洋銀四十萬元另報　十萬元請承辦廣肇韶三府屬闈姓以六年爲期旣而厚成公司商人劉永禄王福培又赴藩轅禀請承辦全省闈姓並截緝各私票每年認繳餉項洋銀四十萬元另報効三十萬元承辦六年按年匀繳旋經局憲牌示云照得鋪票小票承充認餉一事各商紛紛爭承本總局察閲禀辭互相比較其中銀數最巨繳餉最早惟廣榮公司之鄧陳兩商本可卽予批准惟念承辦闈姓之宏豐公司認餉有年尚無貽悞如果情殷報効與廣榮公司辦法無異仍以先儘宏豐公司承辦方免有所藉口倘該商難於遵辦應卽以廣榮公司承充以顧餉項至繳餉章程每年認正餉四十萬元遇閏照加八年爲期於准辦之日先繳餉銀十萬元俟尾年尾季方准扣抵仍俟開辦之日起按月匀繳正餉一次如有遲逾卽將按餉充公商名華退其報効一項三十萬元定限批准後十日先繳二十萬元餘十萬元於第一年内分四季匀繳如或遲欠亦卽分别充公革退均不准或有多差爲此牌示次日遵照赴局禀候核飭辦理 
[上海縣署瑣案]  
　　曹毛毛曹全寳因分產不均投縣互控前　　瑤庭大令升堂研訊　　　　　　稱伊等兄弟四人長卽全　次毛毛三木全四炳炳光緖十三年伊父逝世之後伊等卽爭論遺産由親族秉公分析繕立分據各執一繕後全　　置地一畝八分今毛毛等指爲前人遺產强欲瓜分親族理勸不依以致涉訟惟求公斷曹全寳供此地係小的所買失主曾加索洋銀二百元毛毛等悞聽母舅徐阿桂唆使强欲瓜分求鑒徐阿桂供小的並不唆使且曾排解再三曹毛毛等同供此地實係曹全寳私匿公産大令令曹全寳出洋銀三百元給三弟具領○官渡船户周廷山與民渡船户周桂山爭奪馬頭互投縣署控告經縣主汪瑤庭大令指分地叚諭令彼此不許佔越前日忽又爭閙不休被義渡局查獲送縣至晚大令升堂研訊廷山供前蒙訊諭各分界址無奈桂山仍復尋釁誣指小的越界攬載糾人將小的兇毆衣服均被撕破求鑒桂山供邇者廷山帮内周新泉一船仍在小的馬頭上攬載小的勸令他往廷山卽恃蠻滋閙新泉供小的前向某姓購得渡船一艘在浦江中攬載渡客詎料桂山出而阻止同黨徐了頭更帮同將小的兇毆求恩究辦了頭供新泉並不在小的帮内是以不准撑駕渡船大令詰問廷山曰爾名下共有渡船若干廷山答稱小的共有十三號桂山稱十一號大令判將新泉歸入廷山帮内并著兩造出外各造淸册呈案以便永遠遵守免起爭端 
[英美租界晚堂瑣案]  
　　愼和祥洋貨號主王國璋控跑街人朱培之虧耗貨欵銀兩等情讞員張柄樞司馬准詞飭提兩造前晚升堂研訊王國璋供號内由朱培之經理定貨之事言明合股貿易不料朱所定各貨均有虧耗照股攤派朱應出銀二百兩向索無著旋又自立字號迄今三年積欠往來銀八百餘兩置之不理叩乞究追朱培之供小的前爲王國璋之夥雖經理定貨然仍歸王出售小的不能代賠虧耗求鑒司馬謂王所控無懇斥退不理○祥生器機廠鐵匠頭目陶𦸅寶控李三大誘拐伊妻李氏等情張司馬提集研訊陶供稱去年小的由包沈氏卽袁沈氏執柯娶孀婦李氏爲妻出洋銀二十元嗣李時來引誘致李氏被其蠱惑將衣服席捲而逃叩求究辦李氏供稱去年小婦人嫁陶後陶因無錢養贍自願邀同媒人立據離異今將陶親筆所書証據呈騐包沈氏及李同供小婦人及小的不敢誘逃司馬著李氏繳還洋銀十元以了此案兩造皆遵斷具結而退○前者林韻笙控王麟奎徐星農鄭杏孫經手轉付廣大號銀五百兩從中吞沒等情業經張司馬迭次訊供徐供認侵用洋銀二百元鄭供認侵用銀五十兩司馬著一併交妥實人保出理處迄今置之不理林遂具禀請催前晚司馬提訊之下限王等於一禮拜内淸理正推鞫時王妻某氏忽飛步上堂大聲狂喊司馬怒甚喝令掌頰四十下攆逐出置旋判令將王重責一千板以儆刁頑王崩角哀求林亦代爲求免司馬怒稍息令將王還押依限淸理違干嚴比徐鄭仍交原保人保出 
[陸純伯部郎在津禀李中堂稿并批語]  
　　敬禀者竊司官昨於都門叨聆榘誨渥蒙靑睞有加逾奬飾慙交并圖報彌涯叩辭後卽於次日起行十三日抵津一路賴有美兵保護尚屬平安惟沿途市鎭邱墟夜無棲止風餐露宿艱苦備嘗抵津後當將護送出京之南省被難官商約三百餘人由火車運沽上船赴滬其保定之南省難民亦約三百餘人前一日由法兵護送到津業經送往塘沽登船南渡所有避居附近州縣赶來不及者仍租公所三處以備留住俟開河後再運回滬並懇德法統兵官給照保護以臻周密刻下各處冰凍難民無從渡海謹擬酌留數人在津辦理平糶施衣等事司官卽於日内旋滬俟明春再行北上此次司官仰蒙委任冐險遠來幸能援救多人尚無貽悞私衷自問似覺少安惟在滬創辦之初諸形棘手煩言時至險阻備嘗若非憲鑒洞明幾至不堪設想司官志切濟人别無希冀慨自戊戌請假還鄉卽不欲妄求仕途緣才慙肆應只合家居當此時局艱難不敢自甘暴棄倘荷栽成後進驅策有加自當蹈火赴湯力圖報効再卑局經費悉由勸募而來無如市面凋殘籌集實非易易况事繁費巨後繼爲難若不設法招徠深恐事成中輟可否仰懇憲恩嗣後凡有慨捐巨欵者准其呈請奏奬以資觀感至隨同北上辦事人等或駐津坐辦或冐險遠行不無著有微勞擬擇其異常出力者懇請酌奬以示鼓勵司官係爲救濟起見是否有當伏候批示祗遵實爲德便專肅敬請爵綏司官樹藩謹禀○十月十九日奉李中堂批禀悉此次津送避難官民途險欵巨各紳民好義樂施本應給奬惟專摺具奏必須在萬兩以上方與奏奬之例相符其辦事出力官紳統俟事竣併案辦理仰卽傳諭知照益加策勉繳 
[金陵官報]  
　　十一月十四日燕轅牌示准補泰興縣龍璋應卽飭赴新任所遺上元縣員缺查有候補知縣劉燡堪以署理正任浙江宣平縣劉肇甲到牽浙江撫憲委查硝礦大挑知縣葉在泗到由蘇來准補上元縣戴奉委送學憲關防赴江陰卽辭都司陳鑑謝委管帶祥雲輪船日本海軍大尉有馬純　海軍醫政六位勳五等戴下林之助又大佐扶桑艘長大塚暢雄又正七位勳六等飯田大恆通譯井原鶴太郎均見 
[蘇垣官報]  
　　十一月十四日候選知州劉夢熊鎭江人禀知解前山東撫憲張報効銀三萬兩來蘇同知銜儘先前選用知縣廖宗誠由天津來同知許鑫禀知奉委勸辦陜西賑捐差卽辭赴滬知縣壽慶慈禀謝奉委崇明塘工差周慶賢禀謝奉委勸辦陜西賑捐差縣丞築汝傑由南渡厘局差次專丁來省禀知丁繼母憂十五日知府鄧心茂由滬回三品銜候補班補用知府胡念修浙江人由籍來禀到同知吳源禀辭赴滬公幹唐典禀謝奉委勸辦陜西賑捐差通判陳鎬禀謝奉飭二十五年在西路總巡差内給予記功二次吳樹橒禀知由淮徐賑捐奬給同　銜成希縉專丁來轅禀報於十月初六日丁内艱鹽提　銜江蘇候補知縣廖倬淸由甯來巡檢沈承裕交缷署無錫縣典史任事回從九汪承祖禀謝奉飭二十五年分冬防案内記功一次吳繼孝沈學書均禀謝奉飭二十五年分冬防案丙給予勞績班前先委署一次記功一次太湖水師營務處兼帶正前營許國祥由常昭回 
[贛省官報]  
　　前帶武衞先鋒正後營胡泰朝由北洋請假回籍修墓代南昌縣丞姚光祿候補縣馮元亮俱監修南昌圩堤楊寅委往廣東催解捐欵張樹森由撫建運穀來省李克鑅往辦鄱陽卡馬肇修王鴻壽俱監收積榖縣丞余本嵩接充撫院　巡捕張洪鈞委辦謝埠釐卡從　李昌燮帮辦瑞洪卡林志賢永甯催税契回鮑壽齡龍泉催漕折回署南豐典史王琣芸缷事回知縣謝超源往萍鄉散賑毛文源委解威武行營軍餉縣丞狄渭起服來江金沛田調往壽春鎭差遣 
[維揚官報]  
　　十一月十一日新簡浙江學政李文宗蔭鑾過揚武分轉元統由通泰差次來揚許鹺尉秀儒禀知赴差鄭分轉琦起復回淮丁觀察葆元由省旋揚十二日葉分轉爲楨辭赴淮北差次邵伯司李少尉汝鏞公幹到揚十三日德分轉干禀辭十四日餘西塲歐陽鹺尹彬禀到朱遊戎冠樑到揚公幹 
 
 
