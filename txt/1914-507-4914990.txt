# 1914 - 507 - 4914990

 

Page 1

 
 
   
 
 

Page 2

 
 
時評 
[青島（冷）]  
　　據各方面之消息觀之青島陷落之期近矣青島陷落以後東亞其可以更無戰事矣乎東亞之現有勢力者若日若英若法若俄均屬一方面之國也若德於青島外無根據地也若奥除附於德之青島外亦無根據地也若美宣言不混入此次戰事爲主義者也若中國祇有受人之侵略而决無侵略人之意念者也據理以斷此次之歐戰期内東亞决不應有戰事之發生矣 
　　更就中國之國内以言青島用兵之始黨人有乘外事中起事之謡然若至青島之戰巳畢則可乘之機會巳過而起事之力未必有加於平時而各地土匪雖未盡絶然大股如白狼者巳去更無有擾亂之價值按今而論暫時國内亦不應有戰事之發生矣 
　　雖然世事無定者也可藉之口可乘之機無窮者也我政府其慎之國民其慎之今日之事非可以理斷也 
命令 
　　十月二十九日大總統策令姚煜給予二等嘉禾章此令 
　　又令田作霖給予三等嘉禾章此令 
　　又令蘇鼎銘給予四等嘉禾章此令 
　　又令夏超王萼均授爲陸軍少將此令 
　　又令内務部呈准兼署安徽巡按使倪嗣冲咨請任命朱家珂爲安徽省城警察廳廳長應照准此令 
　　又令陸軍部呈請將柳保和王恩綬梁維嵩梁謙光高鳳和高　周程元瀚温錫瑩均授爲陸軍三等軍需正宗月授爲陸軍二等軍醫正張冔光王棪金子英王逢辰姚兆豐王傳達張慕瀛吳定均授爲陸軍三等軍醫正應照准此令 
　　十月三十日大總統申令立法院組織法曁議員選舉法業經約法會議議决咨由本大總統公布施行查立法院之爲民國議會本法開宗明義即巳確定範圍本大總統前次提出大綱曾鄭重聲明此項制度之良否大之擊國家之治忽安危小之繫民生之慘舒休戚事體重大討論宜詳是以大綱决定之初迭經合集東西各國法學名儒反覆研究僉以爲根本法典首宜注重國情未便削足適屨逮咨交約法會議以後該會議討論兩項法案歷時四五閱月之久所有組織方法及選舉方法胥係折衷釐訂旣不背立法機關之通例復適合吾國現在　情形就中關於選舉　節率多採取世界法家最新之學說及立憲各國現行之良規將來籌備告成利國福民當可預卜本大總統爲共和國家以立法機關爲重前此國會組織旣苦不良議員遭舉尤滋流弊萬不獲巴方於政治會議創建改良組織之議約法會議力爲根本解决之謀毖後懲前與民更始本大總統躬承重寄自應依照議决立見施行凡此救國之苦衷諒爲天下所共見現在立法院組織選舉各法旣巳公布自應分别舉辦尅期觀成以慰國民喁喁之望着壽備立法院事務局先將選舉進行程序切實按法通籌辦理至各省及各特别行政區域選舉監督身爲地方長官責無旁貸尤應督飭所屬初選舉監督遵法定程序依限執行並將辦理情形隨時具報毋得疎忽因循貽悮要政以副本大總統尊重立憲機關之至意此令 
　　又令兹　定籌備立法院事務局官制公布之此令 
　　又令江西巡按使戚揚呈稱要犯汪鯤南前經拿交省警察廳管押嗣因押所修理房屋暫寄南昌監獄因知事交替之際乘間脫逃請飭查緝等語該犯汪鯤南上年江西倡亂時助逆有據業經在押輙敢乘間脫逃實屬膽玩着各省將軍巡按使飭屬一體嚴拿務獲懲辦其疏防之代理南昌縣知事王臣着交文官高等懲戒委員會議處以示懲儆此令 
戰事要電 
[其一（本館特電）]  
[北京電]  
　　連日毫無青島消息日人云想因天候之故攻城砲安置工程亦未完 
[其二（英人路透電）]  
[巴黎電]  
　　法政府今日下午發布公報如下我軍左翼極端伊塞爾河下游之比軍决壩以淹敵軍巳經渡河之敵軍乃急退走比法砲隊乘機猛轟之敵軍曾圖猛御向伊泊爾東北及東面進發之英法軍團日暮時我軍仍向指定方向進發佔據各地點英軍在拉巴塞之北各地點爲優勢之軍所攻者巳奮力復取攻勢且克復前讓之地一大部份英軍且在戰線其他地點擊敗敵軍敵軍死亡甚衆陣線餘處我軍及敵軍雖有一部份之進攻行動然無總攻擊我軍幾於處處得有進步尤以亞拉與亞爾培之間愛恩河右岸之高地蘇瓦松之下及自末斯河至凡爾登之北諸處最爲得利（三十日 
[北京電]  
　　俄使署接三十日俄京官電敵軍後隊在維斯土拉河左岸爲俄軍所迫遂沿洛特資至柴維火斯特之戰線退走俄軍奪獲大炮重炮飛機甚多退走之奥軍在台洛伏境内爲俄軍所阻遂受炮火之夾攻死傷極衆俄軍擄獲敵兵千人奥軍之在卡巴西安山者刻在特加境内頗爲活動（三十一日 
[北京電]  
　　俄使署接三十日俄京官電謂東普魯斯陣地刻仍有激烈戰事德軍曾力攻巴加拉桀伏但被擊退（三十一日） 
[彼得格勒電]  
　　據官中宣稱德國巡艦愛姆登號垂黑駛入檳榔港時衆以爲乃聯軍戰艦不意該艦開足速力向俄國巡洋艦桀姆冲號進發以魚雷轟其船首桀姆冲號開炮擊之是時巳中愛姆登號第二次發出之魚雷遂致沉没俄國水手溺斃者八十五人救起者二百五十人中有受傷者一百十二人愛姆登號曾裝成四枝烟囱改變形式並聞曾懸日旗（三十日） 
[倫敦電]  
　　據官中宣稱費歇貴族巳任爲海軍第一司令路透電社得官中消息土國軍艦曾入哇特薩無防之口岸轟擊港内俄船數艘路透電社得官中消息俄政府因土艦轟擊俄國口岸巳命駐土本國大使率大使署人員囘國土耳其各處俄領事亦接有同式命令（三十日） 
[東京電]  
　　據官中宣稱今晨日本陸海軍巳在青島開始總攻擊（三十一日） 
[東京電]  
　　海軍省佈告二十九日三十日艦隊繼續轟擊青島砲台頗爲得利（三十一日） 
[其三（德人德文報專電）]  
[華盛頓電]  
　　駐美德國大使接柏林官電如下 
　十月廿九日德軍大本營報告 
　　德軍在尼曷濮爾進攻者逐漸得有進步伊泊爾附近之戰局並未變動德軍巳在列里之西奪得敵軍之要塞擄獲英國軍官十六員英兵三百人砲四尊英法軍迎擊者均爲德軍所敗法兵以砲一排置於萊姆天主敎堂前而以砲隊瞄準者一人居於敎堂之巓故敎堂之塔遂不免受砲火焉德軍在亞貢山奪得敵軍戰濠數道且獲機關槍數枝法軍在凡爾登西南猛攻德軍受挫而退德軍曾迎擊法軍截斷其所佔之主要地位法軍大受損失敵軍在摩塞爾東之行動雖無重要關係亦爲德軍擊敗德軍在東北戰地進攻者大有進步近三星期内俘俄兵一萬三千五百人獲砲三十尊機關槍三十九枝東南戰局自昨日至今未有變動（三十日） 
[紐約電]  
　　兹接柏林來電如下德軍由東北戰地進攻者業巳得手近三星期内共俘俄兵一萬三千人獲機關槍三十九枝砲三十尊奥軍戰於伊文戈洛者俘敵十萬人德國飛機擲炸彈於華沙城中毁其鐵路車站德軍復於法國東北境俘英軍官十六員英兵三百人德軍巳在凡爾登西南攻破法軍陣線佔據其主要地位德軍目下似在進逼列里附近之聯軍陣線土耳其巡洋艦巳轟擊黑海西哇杜西亞·洛伏羅西斯克·哇特薩·口岸裝甲巡洋艦末蒂里號（卽戈朋號所改）曾轟沉俄國商船雅爾太號及加斯倍克號（三十日） 
[華盛頓電]  
　　兹接柏林來電如下據某公司宣稱德國所産之銅縱久戰亦不致告匱私家實業亦可受供給愛爾蘭工人在愛爾蘭報章宣稱今與英倫共戰殊與愛爾蘭無益據官中宣稱德兵攻入安哥拉之說實謊言也造此說者蓋求證明葡萄牙參與戰事之正當耳柏林現信南斐亂事或將蔓延蓋德韋特與皮葉斯二將皆爲波爾人素所景仰之領袖也前充駐日德國大使署參贊洛姆堡君曾與客言謂日本志在令亞洲脫離歐美之勢力而抑置中國於日本最高權之下（三十日） 
[舊金山電]  
　　土耳其巳向俄國宣戰土國軍艦刻方炮轟黑海俄軍口岸且擊沉俄國砲船商船土軍現預備進攻埃及北斐南斐及印度之亂事日漸蔓延德國炮隊重創在比國海濱外之英國巡洋艦不里銀特號及魚雷驅逐艦福爾堪號里那爾特號據法國消息德國海底濳行艇一艘曾擊沉英國巡洋艦維納萊白爾號（一萬五千二百五十噸一八九九年下水共有將士七百五十人）（三十日） 
[北京電]  
　　英文京報載稱日兵駐紥山東鐵路一帶及礦産附近者共四千六百人（三十一日） 
[其四（英人字林報專電）]  
[倫敦電]  
　　俄軍於波蘭獲勝德軍於比國法蘭特斯省進攻不若前之猛烈此足徵德人將罷行其直搗巴黎之計聯軍每星期輙增生力兵數千人今巳乘機取攻勢矣聯軍今都抱樂觀惟德人於中立安靜之航路中秘密安置水雷衆極忿怒南斐洲新亂事似不致延久衆信英人與波爾人將因以永遠固結友誼德人圖在全球惑亂人心計巳失敗在美尤爲顯著（二十八日） 
[哈爾濱電]  
　　據克里米扣區二十九日電稱俄國商船雅爾太號在太基爾希燈塔附宾觸巡艦戈朋號安置之水雷於數小時後沉没船中之人悉得救商船加斯倍克號開往救之連觸水雷二枚登時沉没溺斃者甚衆又據西哇杜西亞（黑海俄國之主要口岸）二十九日電稱該口岸接土耳其英文通告謂兩小時後即將開砲轟擊土艦巳實行此言該口岸迄今所受損失殊爲細微且死傷工人數名土耳其領事署亦落下一彈該口岸繼又來電謂有白萊斯洛式之土巡艦一艘開始向鎮中及鐵路轟擊天主敎堂郵政局稅關貨倉埠頭均 
 
 
 

Page 3

 
 
被毁外國商業銀行亦爲砲火所焚（三十日） 
[哈爾演電]  
　　此間土耳其僑民巳奉命離境豫料星期一日將下動員令（三十日） 
譯電 
[北京電]  
　　財政總長周自齊定於下星期答覆參政院之質問 
（三十一日） 
[北京電]  
　　袁總統命銓叙局訂文官養老金規則（三十一日） 
專電 
[北京電]  
　　第三區礦務監督黄羣辭職巳准以何燏時繼任尚未同意此項監督經費皆係該部自墊現雖痛裁人員財部亦未發表 
[北京電]  
　　張臨行時請辦糖業試驗場財部覆貴部所辦農事試驗場久無成蹟今之辦糖想另有計畫惟欵難照撥 
[北京電]  
　　陳繩案巳宣告辨論終結 
東方通信社電（日本人組織） 
[東京電]  
　　日本圍攻青島軍隊攻擊準備旣竣遂於今日（三十一日）黎明開始海陸夾攻先以大砲攻擊敵軍炮台巨彈紛集勢極猛烈德軍亦即應戰由晨至午砲戰未息日軍士氣極盛此即連日期待總攻擊之第一步也（三十一日） 
[東京電]  
　　今日爲天長節天皇陛下幸宫中表御座所總攬政務旋皇太子裕仁親王及親王及淳宫高松宫兩皇子入覲因在大喪期内未舉公式之儀式然中國公使及英俄法各大使仍入宫覲謁如儀（三十一日） 
[東京電]  
　　飛行家星野氏在靜岡巿下落人事不省（三十一日 
要聞一 
[青島之陷落說]  
　　大陸報云昨日（三十日）上海接有青島消息謂日兵巳將十六寸口徑之大炮安置妥帖計發炮七次青島所餘最後之屏陣伊爾的斯及卑士麥二砲台巳被完全炸毁又謂日兵本可於當日攻入然擬延至今日（三十一日）爲之蓋今日爲日本之天長節也又謂奥國巡洋艦伊里沙伯號曾圖逃出而爲英國巡洋艦特拉愛芬號逐回港内且曾以極有力之砲彈擊中其中部故該盤大有沉狀茄瓜號伊爾的斯號及其他軍艦一艘聞均除其桅桿斷其煙囱預備最後脫走之計 
　　據昨日上海所得之消息日本巡洋艦高千穗號沉没青島之外得生者僅十二人耳 
[英人之德人防備談]  
　　大陸報云英國之德僑均奉命預備離境此昨日上海所接之私電也按開戰之初德人寓英者共有二十七萬五千名如欲運之回國或至中立境内殊非易事今其男子在軍役期内者大約將與比法解至英倫之俘虜同拘一處電中雖未云及然勢必如此也前數日香港新加坡兩處均下驅逐德人之令故此電之來無足詫異顧戰時之意外事端毫無裨益徒足增長交戰國之仇讎耳星期三日上海接有新加坡私電謂該處有德人兩名因被發覺曾與德艦愛姆登號暗通無線電音故判作苦役七年昨日又接一電謂香港總督亨利梅業巳辭職惟尚未經徵實香港檢查電報甚嚴此電果確不知何以傳出也 
　　字林報二十五日香港通訊云有極誠實不作妄言之某君謂德人在自香港至汕頭之航行路線上安置水雷一百十枚水雷來自汕頭由某行辦理云此中疑竇甚多人必斥爲妄談然某君素不作誑語其言或不盡無因也官場對於此種事極守秘密主義即屬實事亦無從而知一二日前香港内發見一頗大之本箱其中究有何物未經官場宣佈數夜來港口探海燈非常活潑得勿與此事及埋雷事有關係乎 
[美軍官之歐戰評]  
　　大陸報云據九月二十二日華盛頓傳來消息自美國總統嚴禁軍界評論歐戰情形以來大家咸有戒心不願縱談紐約世界報訪員近曾謁見美國高等軍官六七十人探詢對於歐戰意見請求其祗以軍事上之眼光觀察實際作不偏不倚之答復並允許發表意見者之姓氏嚴守秘密斷不洩漏集合各人答復而研究之大半異口同聲如第一問題爲歐戰延長之期間大家謂自九個月至十八個月不等其中最多數咸以一年爲答尚有不肯預言者二十人第二即爲最後勝利之問題據言德人若非天助終必失敗云 
　　該軍官等又言此次爭端並非僅照各國現時之財力兵力爲戰且必竭盡其永久之財力兵力一决勝負易言之非至一方面財窮兵盡一時斷難恢復之頃必無和平可望似無疑義蓋英德之爭其爭點乃在佔奪世界上第一把交椅之高座彼此仇嫉巳久拱手相讓必無其事利害所在不啻生死關頭也 
　　論戰事者固重精神然物質亦不可不講吾人詳加研究之後以爲戰局苟必延長無論財力兵力以及地理上之形勢三協約國（指英俄法）必較德奥處於優勝地位即僅以英吉利一國而論其力巳駕德意志而上之况加以龐大殷實之俄國耶德若失利退入邊陲尚有砲台可守惟軍人豪氣消滅殆盡對於德軍組織之優美至是幾不自信矣當此之時必有新兵預期而至併入大隊若訓練需時日且必移用東普魯士以及奥之加利西亞各軍增厚西歐兵力可斷言也 
　　德人現正訓練後備兵且及公民恊約各國亦無不然以人數計之聯軍兵額當較德軍爲夥至於砲隊兩方似亦不相上下惟攻圍大炮德却較勝然據可靠消息聯軍業巳趕造此項大砲冀與克虜伯大砲並駕齊驅由是言之雙方軍隊不久必有大戰或在德境之内亦未可知惟須數月工夫方能交綏届時德由聯邦添募新兵英則取給於加拿大印度埃及澳洲及其他各殖民島地俄有西比利亞及南部之新兵法則有非洲殖民地之軍隊均可移用是聯軍兵力恐非德意志帝國所能望肩背也 
雜評一 
[戰事盲談（五十五）（無名）]  
　　大礮之價值於此次大戰中顯之比之要塞以礮而破聯軍之左翼以海軍之大礮爲協助海軍協助聯軍左翼之大礮又用德之陸軍大礮以抵禦青島之堅壘又以日本大礮之來以期　落於是德以大礮勝人而聯軍亦正趕造與德相等之大礮以爭勝 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[直隷省之敎育]  
[本報行記者抱一]  
　　吾國各省敎育以何省爲最發達乎前清敎育統計之披露者至光緒三十四年止學生數四川爲最多凡二十七萬七千有奇學校數則直隷最多凡九千五百有奇記者足跡未入川未悉川省敎育近况何若直隷之敎育吾悉其大概矣 
　　據最新出版之直隷省民國元年敎育統計全省學校數一萬四千一百七十七學生數三十三萬六千六百六十一敎育費歲出數二百九十萬八千五百八十六就學校數一項計之比前四年增三之一矣此民國初元之敎育概况也 
　　去年之冬直隷省敎育會派員分赴順直各縣調查地方敎育據其所披露之報告調查所至凡三十八縣就學生數一項略　鈎稽在一萬以上者一縣不及一千者四縣八千六千五千四千以上者各一二縣其三千以上不及四千二千以上不及三千者各八縣惟一千以上不及二千者多至十一縣然則折中以每縣二千計順直一百五十五縣亦得三十一萬人合之中等以上各校學生比民國元年必有贏無絀此去歲敎育概况也 
　　至現在之中等以上學校列表如下 
　　大學　　　　　　一　　女師範　　　一 
　　農業專門　　　　一　　中學　　　十六 
　　工業專門　　　　一　　女中學　　　一 
　　法政專門　　　　一　　甲種工業　　二 
　　高等師範　　　　一　　甲種商業　　二 
　　師範　　　　　　四　　水産　　　　一 
　　以上各校三年度預算併入由地方籌認之中學經費（十九萬元）計之共得九十萬圓左右云接語該省敎育界人士則莫不咨嗟太息以爲大不如前觀省敎育會調查員意見書所舉原因（一）地方欵項爲中學高小搜羅殆盡各處初小欵項有隨糧加征者有由公産公欵略爲提充者不過小補而巳故敎員薪水極廉或年僅京錢百弔甚或年僅八十弔一切雜費在内致使敎員稍有能力爭改他途（一）革命之初人心恐慌中學高小之底欵挪爲保衛地方之用者隨地而有鄉間初小亦有因之　輟者遂致敎育一蹶不振（一）自改組敎育科之令下勸學所隨時消滅其未改組者敷衍因循其巳改組者非有名無實即遽易生手毫無裨益等語至本年四月復有除師範小學外本年内一律停止招生之省令而敎育界意興益蕭索矣 
　　記者則以爲真熱心敎育决不因進行之障碍而隳其意志須知學欵減縮足以阻敎育實體上之進步辦學者意志衰頽足以阻敎育精神上之進步旣不幸而有第一種原因阻其進步矣奈何復自造第二種原因以重遏之耶 
　　直隷省行政機關對於敎育亦未嘗不注意積極進行今年五月通令各縣規畫擴充小學辦法限一月内呈報於是呈報紛紛而定縣知事孫君發緒以革命界有名人物作宰百里至是洋洋　　爲萬言之書詳陳改良敎育方法省令深許之即責其實行焉 
　　更有一事極可喜直隷省立各學校均有積聚金多者數萬少亦數千凡歷年預算支餘之欵報明由校積存以備緩急省未嘗提取也似此根抵盤深終非他省數米而炊岌岌不終日者所可同日語矣 
津魯之日人行動 
[膠濟路近訊]  
　　昨日（二十七）英文京報載稱本報（京報自稱）頃得可　消息謟日軍官現正擬與山東當道開一談判要求沿鐵路一帶每方擴張二百邁當（約六十丈）之範圍據日人所云此項　議實恐中日軍隊再有誤會而生衝突惟據本報（京報自謂）實行調查知日前日兵向濰縣第五師軍隊生有枝節即爲擴張路線範圍之導線此事如確則中國决不致承認此項要求又京函云日人自佔領濟南鐵路之後對於路務上一切事宜均巳著手籌畫逐漸整理據近數日所聞除每日試行車輛及分别派人趕速修補橋梁以期尅日通車外刻下對於該路事務員以不敷分布現亦正在亟擬設法培養以備將來任使 
[視察團抵津]  
　　十月二十七日天津日報云日本大陂商業會所派之視察中國團其團員計有掘田元治郎安住伊三郎清水芳吉黑川芳雄四人日昨由山海關乘車到津約在天津勾留三日考查一切商務情形然後到北京又云名古屋實業團員今尚勾留天津團員中如小林八百吉志村悅郎廣瀬實光三人明日（二十九）即將入京其餘七員明後日亦可入京 
北京最近發現之兩案 
[鍾頴逮捕案]  
　　前駐西藏辦事長官鍾頴回京後寓居甜水井日前因在藏被戕參贊羅長椅之子向政府告發並訴鍾頴在藏勸捐歛財縱兵搶掠致令西藏叛離總統閱呈後當飭軍政執法處將鍾逮捕嚴行訊辦另函云前西藏辦事長官鍾頴日前忽爲某軍法機關捕去係爲前西藏參贊羅　椅之子春馭上血書於總統告發鍾頴前在西藏任内嗾使亂兵殺害伊父後來藏事遂至不可收拾云云總統大爲震怒遂下捕拿之令其内幕雖未能悉但聞牽涉要人甚多恐又須成爲極大案件並聞某某肅政史對於此案異常注意刻正搜羅一切證據以期水落石出 
[學生入獄案]  
　　海軍部劉日學生十九人因求增給川資與學監吳宗煌衝突一案巳經該部宣告判决業誌昨報兹續　京訊於此案經過情形紀述較詳再誌如下吾國海軍自中東一役至今日幾無一可戰之艦於是總統爲培養人才計乃對於海軍多派留學生此留日之學生亦即所謂吾國培養之海軍人材也其中有十九人於日　畢業回國每人發給川資一百元其中有數人以家貧且在日本積有債累遂强求監督吳宗煌發給三百元吳面柔不能拒之遂各發三百元遣歸吳亦回國事巳久了矣一日吳偶至軍學司談話謂此次發三百元乃係學生所要求者語爲軍法司司長許繼祥所聞於是遂組織軍法會審而此十八人遂皆就逮中唯一人未來幸而免矣海軍軍法會審之組織由許司長指定甲科科長爲審判長乙科科長爲辯護人謂之辯護客此辯議官與審判長辯論之結果認此十八人有重罪初擬爲無期徒刑劉總長不以爲然乃改引新刑律第一百六十五條判學生以一等有期徒刑而十五人分别監禁矣此案揭曉各參事各司長均大憤聚議於會議廳羣具呈於總長反對許司長以爲情輕罰重請再行詳鞫劉總長亦欲法外施仁而許司長堅持不可且謂此係學生犯罪宜從重辦理此案遂成定讞而各參事各司長亦不敢有異議唯此十八人學生僅有一閩人餘皆江浙湖廣之人且皆爲少年聞案判决皆失聲大哭慘不忍聞其中有巳定婚者則屬其家退婚勿令女子堅守蓋此十二年之牢獄儘彀此十八少年之銷磨矣 
[參政院開會紀事]  
　　參政院代行立法院十月二十七日午後四時摇鈴開會尚不足法定人數候至四時二刻開議參政列席三十六人政府特派委員一人黎院長主席宣告開議第一業出版法案總統提出首由政府委員登臺說明大意逐條說明規定之命意略謂人民出版之自由載在約法夫欲文明之發達必須出版之發達然出版無所限制必將有害公安有妨公益故必制成法律俾人民有所　從今所提出者計第一條規定出版之範圍第二條規定出版關係人第三條爲著作發行及印刷所姓名住址名稱之規定第四條爲禀請備案之規定第五第六兩條爲禀報備案手續之規定第七條爲依著作權律出版之規定第八條禀報再版增删修改之規定第九條爲函件等類出版之規定第十條第十一條爲禁止出版出售之規定第十二條至第十九條爲違反本法出版處罰之規定第二十條則規定公訴期間第二十一條爲規定縣知事代理屬於警查官署權限第二十二條規定公布日施行主席詢問有無討論衆稱無討論遂指定王揖唐王世　胡鈞孫多森塔旺布魯等爲審查委員四時三續議第二案導揚中華民國立國精神建議案參政嚴復提出由嚴復登臺說明要旨略謂此案之理由巳經繕分各位不必細說立國之精神即先民所以敎導民也如羅馬蒙古帝國不永久而早即於滅亡此其　之精神未善也我國相傳最古數千年於兹現當列强環視之秋如若立國的精神没有則早巳滅亡也此立國之精神即人心風俗是也是故丁此時代在本席看來保存人心風俗是必要的事故爾提出此案現在歐西各國各有其立國國性故此戰爭巳有三個多月力量俱各用滿尚未得其結果吾國忠孝節義四字爲數千年來之立國精神本席欲存此精神以救晚近之人心風俗忠字不專是臣對君而言上對下亦有思四方八面都可用的孝字就是家庭主義愛國主義就是由家庭主義擴張來的况忠須由孝起節字更要緊如樹木然一節一節必須有節制民國以來有許多人濫婚自由可爲憂嘆　是道義如臨陣逃生臨難逃免此無道義者也有道義者雖生命財産亦視爲輕兹擬辦法幾條有一條最要是忠於國家代表卽是忠於國家論說國家是國家代表是代表不可混合的雖然代表即代表國家便應對之盡忠即如從前帝制時代公一位侯一位君主亦只能算是一位而今之大總統乃是國家之代表非個人之徽稱恐有以靈忠爲個人交情私誼者則非是也因此規定怕人誤會致滋議論故特辯明之語畢胡鈞發議謂辦法條件尚未磋商梁士詒謂此案或指員起草或由秘書廳起草繕分待下次再討論施愚請先表决此案能否成立主席付表决全體贊成遂宣告散會另由秘書廳起草 
政海現局之一瞥 
[徐東海新匾聯]  
　　本月三十一日爲徐東海相國六十生辰相國以時事多艱不許僚屬送禮不受親故慶謁惟門生故吏必欲藉申祝意者許其呈送詩文聞總統巳送相國一匾一聯以祝難老匾書潞國精神四字聯語云華髮共匡時四十年金石論交布衣昆季期偕隱丹心同愛國億兆人鈞衡繫望帶礪河山祝大年上欵書菊人相國六秩大慶下欵書袁世凱祝 
[劉總長上條陳]  
　　劉總長於此次南下之前曾具條陳數條呈請總統核准中有一條聞係添設醫院蓋海軍醫院目下僅有吳淞一處劉總長以艦隊巡弋原無定向其距吳淞較遠之船員若驟罹病傷必送至吳淞醫治殊有不便故擬於沿口海重要地方增設醫院六處總統亦甚以爲然不日當即設法組織 
[孫將軍談德砲]  
　　孫武赴德考察陸軍於日前回京有人向彼詢及歐洲戰事者據云德國新製大砲彈能入土數十丈再行爆裂地爲之陷者約數方里其放砲之人即係製造之工匠軍人能放者尚少 
[張巡按請撥欵]  
　　張元奇氏經總統任命爲奉天巡按便後因奉省現在財政困難曾面向政府請撥給現款五十萬元携帶前往以資整理一種當經總統照允飭由財政部照撥而部中以目前欵項不資未能即撥惟張氏因奉省屢電　　行期逼切亟需此欵曾迭向部中請撥部中不得巳乃於日前電飭奉天財政廳一俟張氏抵奉卽由田賦項下先行撥與二十萬元以資應用巳接該廳復電張氏遂於日昨出京 
[黨人圖湘續誌]  
　　黨首劉文錦等近日來湘圖謀大舉詳細情形前函旣言之矣兹又聞被捕之某黨人供詞謂劉之來湘係由孫黄委任尚有譚鐵珊其人者係黄之心腹黄任南京留守時譚充某步兵團團長一切機要亦得與聞刻下譚巳至滬上遥爲聲援俟劉在湘得手彼即糾合黨徒來湘及至蕭伯勳案敗露湘政府防範益嚴劉知事有難圖未敢遽行動手雙十節之謀雖係先經政府偵悉然彼輩究巳氣餒各懷疑團而湘中以黨人迭次隂謀幾至全城糜爛故一聞黨人起事即疾首痛心劉亦頗知民情不順愈不敢驟然動手此案破獲之前一日劉尚有密函致譚詳述湘省防範情形約其展緩時日云云 
　　兩日以來省城紛紛傳述謂又有黨人來湘定期起事故商民頗形恐慌二十二日晚十一句鐘時忽警鐘亂鳴謂荷花池火起始則僅聞水龍馳駒聲及狂呼救火聲無何　軍樂大作於是一般人民羣相驚駭以爲必係黨人巳經動手蓋發火地點適在軍裝局附近而湘垣發現火警又從未聞有軍樂之聲且正在謡風最熾之時故有此等現象實則係民間失火與黨人毫無關係至軍樂之作係各機關軍隊之轉更云 
　　蕭伯勳案内要犯孟汝梅巳經政府懸賞五百元緝拿早誌本報兹聞孟尚有同黨多人分佈長沙湘潭等處專司通信事宜昨有鄭一成者被將軍署調查員拿獲旋經軍法課訊問據供彼等實專司探聽消息通信各黨人函内多係隱語如（某某巳好）則係指某人業巳槍斃（某處巳成大路）則係指某事敗露指湯將軍則用1883碼字指劉巡按則用1000碼字如有緊急事宜則用合九碼密電除通信員以外尚有專司聯絡退軍者多人分住各鎮巿至省城則僅一二人若輩住址毫無一定因政界調查過於嚴厲恐遭拿獲云云訊供之次日又由警察廳解到黨人馮某一名則專司聯絡者聞湯軍巳經飭發軍法課併案審訊 
鄂省新政譚 
[使署職官新支配]  
　　湖北巡按使署職員自吕使調陜辭職者紛紛所有四科十二股僉事主事現巳經段巡按另行分别委派計得聯蟬就職者僅敎育實業兩科主事及技正技士等數人而巳其餘非自行辭職即被淘汰然合計主事員額實較前滅去六名又額外主事十員亦概裁汰　事務員七十人則以文字試騐定其去留計取消三十六名留存三十四名段使嘗宣言現在國步艱難用一人須得一人之用兹雖將全署人員裁減三分之一將來辦事順手尚須酌裁並規定如各科遇有公務紛繁事務員不敷支配時得向他科調員襄助以資通力合作兹將巡署現在支配人員姓氏職守調查紀下秘書長馮　秘書徐寛嚴張從仁顧問黄以霖查爾崇政務廳代理廳長胡俊采技正段大誠技士鄭廷壐謝　南文牘祁兆祥張友侃總務科僉事羅慶昌機要股主事馮視丁乃達胡光煜司法股主事楊元烈稽核股主事蔣琛徐鼎勳庶務股主事朱連鏕張克一高蘭芬周保璋内務科僉事田庚民治股主事汪　王立廷警備股主事吳應兩夏日清土木股主事龍瑞萱陳鴻翼敎育科僉事李文藻學校股主事熊世玉郭萬英社會股主事張祥鸞余從簡實業科僉事江紹墀農商股主事周廣吳慶元工鑛股主事曹藴建王詡中 
[鄂中學界歡迎會]  
　　段巡按使電調來鄂最爲倚重之黄以霖君前清曾任湖北武昌府及　警道并曾代理提學司光復時正調任湖南提學司兹鄂省學界黄福姚汝說時世英諸人以黄將薦任爲政務廳長湖北學務將來或可得其扶植爰於二十七日假座公園開會歡迎首由黄嗣艾代表報告歡迎理由云黄伯雨先生政績學術素爲吾鄂人所欽仰當前清張文襄初辦學務即由日本電促先生回鄂倚之如左右手一切學校建設皆其擘畫故經歷大亂吾鄂尚能有如此景象宋始非先生之功也惜民國成立後主持敎育者多不得人又加前巡使　經費過巨致難以爲繼先生此次游鄂正於茫茫長夜忽賭曙光　人不　爲之歡忭語有之斯人不出如蒼生何願先生眷念鄂民肯再起也（因黄君聲言不願出任政務廳長）即不然先生與段使交好詳陳湖北情形爲敎育前途之扶助亦是造福於吾鄂也同人敢馨香禱祝以希望先生云云次由王楚橋演說痛陳湖北學　困難情形謂現在不僅專門學子名譽碩彦不願執敎鞭即中材以上亦以學俸匪薄望望去之黄伯雨當答謝曰鄙人今日受諸君歡迎誠不敢當鄙人服官無狀至於國亡本不欲重履城巿此番因段巡按以舊交故堅邀來　一游鄙人深念素與諸君相處亂後竟不審如何竊爲深慨有不能不朿裝就道者然終不過平原十日之留耳凡鄙人所熟悉者與諸君所述困難情形自宜詳達巡按以期應機維持則鄙人心事亦稍自釋幸段巡按之政見一以敎育爲前提敎育之規畫一以恢復文襄之規畫爲主惱所難者惟財政困難耳然巡按終必勉爲其難以答諸公之望也回念文襄當年辛勤勞苦恒夜以繼日誠可謂視民如子今幸段巡按生平極欽文襄之爲人雖屬形格勢禁未能遽復文襄之舊觀其用心則遥遥相同今湖北得此巡按庸非福耶鄙人與巡按相知有素重以諸公囑託敢不披露於巡按之前（衆鼓掌）時新敎育科僉事李文藻（係黄君薦引）亦在座當亦就其個人對於學界之意見演說演說旣畢撮影就宴盡歡而散按黄以霖君是否願就政務廳長任現尚在未定然段巡按决不放走也 
地方通信 
松江 
[傳疑傳信]  
　　姜某楚産也生長松城在警局服務曾充西區巡長光復時從戎志切辭職赴滬　後蹤跡遂飄忽靡定前忽傳其因亂黨關係在京伏法近其友言姜與亂事無關被獲之說實係訛傳 
[虚憍受窘]  
　　知事署南薙匠方某有私售嫌疑經縣署小隊往查以無證據將　退出薙匠以言調侃遽觸其怒返身窮搜果在地板下抄獲煑烟器具遂併薙匠父子解送縣署 
[私吸判罰]  
　　石潤橋堍某姓廣交游有烟癖警局李警務長以禁烟非從此等處下手易惹物議爰派警往查並預戒以查見證據而止勿准搜及箱篋獲到後略一詰問即解縣署訊認私吸判罰洋百元釋出 
鎮江 
[縣知事卸任紀聞]  
　　丹徒縣知事劉鳴復因病奉准請假巳紀報端兹訪得齊巡按使飭知一道錄下案查該知事因病請假業巳照准所　篆務查有分發江蘇縣知事張鳳瑞堪以暫行代理除分行曁飭委外合行飭知該員即便遵照並將交卸日期具報毋延聞劉縣長雖巳因病請假然地方人民對於劉任内處分各案頗有違法殃民之處誓不甘服巳經多數公民逕向肅政院提起行政訴訟兹另禀要求金陵王道尹轉詳齊巡按使依律懲戒又聞縣公署佐理各員對於地方一切公牘頗有隨意出入之處刻聞有人在巡按使公署及道尹公署指名控告要求查辦 
[發行儲蓄票之通電]  
　　政府發行儲蓄票其章程業經公布兹 
 
 
 

Page 7

 
 
悉蔣財政廳長　奉到財政部電知此次有奬儲蓄票仿照印花稅票發行以北京新華銀行爲發行總機關江蘇省即指定中國銀行蘇松常鎮江揚淮徐各分行及電政郵務各處支局爲發行代理機關仍　該廳長隨時提倡以收裕國便民之實效 
揚州 
[撥欵補助工廠]  
　　前兩淮運使張岱山君創立貧民工廠三所一在東台丁立棠君爲經理一在南通商言志君爲經理一在十二圩汪秉忠君爲經理該廠雖巳成立惟經濟支絀前經該三廠經理聯名禀請淮運司姚文敷君撥欵扶助當准在交通銀行攤買商鹽四萬引之餘利儘數撥助（按此項攤買之鹽係交通押借欵項届期不能履行）常經電知在案兹又據管理員等禀陳困難情形即函知駐揚交通銀行陳經理貫三查照辦理 
[鄉鎮刧案滋蔓]  
　　下橋鄉日前被匪搶刦巳記前報兹該鄉前昨兩夜又遭大帮盜匪連次刦搶十餘家失贓甚鉅謝知事得信即委承審員孫兆基遄往勘騐並勒限偵探畢永謝彬等分頭購線跴緝勿任遠颺 
杭州 
[省會土木工程局之動議]  
　　屈巡按任民政司時擬設立省會土木工程處曾提議案於議會嗣經議會多數否認此案遂不成立現聞巡按使以省會土木工程之事機關不一如西湖工程局旗營馬路工程處各自爲政不相統屬若不設立統一機關於工程事宜殊未能迅速進行故擬特設省會土木工程局各處工程機關均行取消局中設行政經理兩股現巳由杭縣擬定大綱進呈巡按使察核矣 
[法官得賄案之預審]  
　　杭縣地方檢察廳學習檢察官李開元自受賄敗露後高等兩廳特組織臨時法庭由高等檢廳臨時指定高等檢察官李君爲預審檢察官推事亦由高等審判廳指定地方審判廳民庭推事張培康爲預審推事昨（二十九）日預審先由司法警察到看守所於上午十一句半鐘將李開元俞爾恭陳阿本等十人提出李開元出所時以手帕遮面順爲含羞照例原被等皆應在待質所候審因李開元曾任該廳檢察官故改送至司法警長室候審書記俞爾恭則在待質所外室其餘一干人證皆在待質所至下午二時始開庭由推事張君先提陳阿本等問其行賄之情形次問俞爾恭及李開元等至六時始行退庭 
南京 
[飭留中立紀念]  
　　聞中央以我　此次辦理中立關係日後國際史頗重故欲詳誌始末以資將來參考昨特電令馮上將軍齊巡按使將各中立分處地點並辦理中立全體人員及扣留各國之禁品各項情形皆須撮影俟中立事務完竣彚呈中央以作紀念 
[寗垣旅客被拘]  
　　昨有某甲形似宦途中人乘滬寗頭等快車抵寗並隨帶僕役二人一携軟皮衣包一携各種小說報章一朿車站稽查員吳某飭軍警搜查在身畔搜出零件鋼質鎗片數塊合成即是小快礮一桿外有嗎啡一包藥彈數十粒當派軍警連人帶贓一併拘交商埠警區訊辦 
[青口設備原因]  
　　將軍府諮議官李顯謨偕新分發之知事周昌壽前往東海青口贛揄等處查勘沿海地方形勢擇要繪圖以便呈報馮將軍派兵設防一事綠東海等處自歐戰發生後時有交戰國兵艦在彼游弋數日前曾來兵艦數艘下椗於青口海面並有洋兵登岸測繪之事迨東海知事察覺而該兵艦巳杳無蹤跡馮將軍聞悉乃飭中立籌備處另派專員在東海地方設立中立分辦處即責成東海知事協同委派之員經理其事一面又委李周兩君查勘形勢擇要設防外間前傳李周兩君前往主任中立一節實以此纒誤云 
安慶 
[飭令嚴拿著匪]  
　　皖屬和州地方向有著名巨匪吳大才在和全兩縣境内之吳家橋高王廟等處開堂放票收徒極多不時糾集黨羽四處搶刧敲詐地方深受其害現經倪將軍訪聞特飭令和全兩縣嚴密緝拿限期務　 
[凑欵請辦平糶]  
　　皖北宿縣前因大水爲災　倪巡按使特派委員金鴻翥前往查勘並撥賑欵二千元飭即會縣分别散放頃該縣牛知事以此次宿境灾區甚廣恃此杯水車薪恐難爲繼因擬變通辦法請以奉撥之二千元并加以上年賑餘之欵又勸諭富紳　助共　集巨欵若干以之講辦雜糧於被災之區設所平糶業經本縣士紳恊商同意詳請巡按使核示巳奉批准 
山東 
[革新團團長罪狀]  
　　前（二十六號）早八時内由將軍府軍法課懲治黨人張培錫一名原名邱丕振掖縣人其罪狀因前與黨人宋弼臣邱鯉庭等在青島組織機關部圖謀不軌發露後懸賞緝捕乃復潛與某某等組織革新團擔任首領以圖破壞日前由津捕獲解赴到濟屢經法庭審訊供認不諱乃處以死刑 
雜評二 
[南皮敎育（默）]  
　　自中央有敎育動機各省將迎其機而亦動於是湖北之學界乃以此責望於當道黄以霖謂段巡按素仰慕文襄之爲人其政見一以提倡敎育爲前提又以恢復文襄之規畫爲主腦夫文襄之政續印於鄂人之腦筋固深然以前清時之敎育規畫施之於民國未知果合宜否也恢復舊詞爲今日之趨勢而敎育原理則因研究而日新敎育方法亦日進於精密顧亦可以恢復舊規耶然而當道猶兢兢以不克恢復爲慮亦可見仰慕文襄之切哉 
[潞國精神]  
　　文潞國在河南與富弼等置酒高會一時與會者皆鬚眉　白衣冠甚偉都人羡之至圖其形於妙覺僧舍稱爲洛陽者英會將之節度任也神宗賜宴瓊林苑遣中使遺詩祖道當世又榮之今徐國務卿壽辰總統以潞國精神四字及製長聯祝之徐氏之壽與其榮誠潞國彷彿哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[會商協防滬杭路線之辦法]  
　　浙江興武將軍朱介人因黨人擬乘青島戰事之際舉行三次革命浙省雖經迭破機關然仍須嚴爲防範查滬杭火車實爲黨人混入之路亟應協力巡防以遏亂萌故特與松江鎮守使楊善德師長上海鎮守使鄭汝成將軍會同商定協防滬杭火車經過路線一　辦法除浙境楓涇起至嘉禾一段由朱將軍責成嘉防營王統領派兵擔任其長安臨平至南星橋艮山門清泰門各站責成杭嘉湖水陸營劉統領派兵擔任並由朱將軍加派本署衛兵二隊在杭垣車站會同稽查外所有蘇境各站責成鄭楊兩鎮守使每站加派兵士一排協同原有駐軍實力稽查計上海至松江由鄭鎮守使擔任派兵四排松江至楓涇由楊鎮守使擔任派兵四排現巳一律派定出發矣 
[製造局防人窺探]  
　　上海鄭鎮守使據探報製造局東西栅口附近各街道邇來時有形跡可疑之人屢在該處窺探道路等語鄭君以現當歐戰未平黨人時思蠢動之際此項窺探之人安知非黨人所造自應密派探員跟蹤追緝故於昨日特選暗探八名在製造局周圍各馬路進出要道嚴密巡查並諭飭凡遇形似窺探者立卽拘拿到署以憑訊究 
[廬墓地畝務須領價遷讓]  
　　上海鄭鎮守使滬海道楊道尹曾銜出示云爲出示曉諭事照得前因歐戰發生影響所及滬地肩挑各項苦力失業可慮經本使飭令工巡捐局將應辦道路橋梁招工興築即據該局規畫興辦並將路線内所有廬墓地畆酌定遷費圈入官用先後詳報到署均經批准照辦在案查此項工程民生交通兩有關係現經該局招集工人將近千名亟應趕緊興築惟恐地方人民對於遷讓廬墓觀望阻擾勢必停工以待不僅阻碍進行虚糜經費而麕集多數小工任其閑散轉於地方治安致多關礙除飭令該局與各業户妥商遷讓並督飭在工人員謹慎將事免生阻力外合行出示曉諭爲此示仰各該地方人民一體遵照須知此次築路建橋係爲維持苦力便利交通起見爾等如有在工巡捐總局標記路線界内廬墓地畝務須趕緊報局領價遷讓事關路政毋得觀望切切特示 
[製造局明日開工]  
　　上海製造局現因四川定造之鋼質鎗統五千限期甚迫必須趕速開工故定於十一月二號將練鋼廠先行開工以便趕造鎗統又製造局之機器砲彈炮廠三廠亦因趕造砲械曾經訂期於十一月一號開工所用工匠飭令須具聯環保結在案兹巳届期當由鄭總辦飭總工務處傳諭各工匠准於十一月二號進廠工作蓋一號因係星期故改自二號起先行整理機器以備製造砲　 
[詰問暗殺二命案之關係人]  
　　法租界後新街精益里青浦珠家角醫生陳蓉舫　夜被人謀斃報經法捕房函請地方廳派員相騐並由捕頭飭探拘獲兇犯董兆桂等押候解堂訊辦一面飭緝嫌疑人陳之逃妾吳氏在案兹悉吳氏於未嫁陳蓉舫之前曾與前清充當縣役之奚蘭卿姘識自此案發生後該氏查無蹤跡奚蘭卿因案收押地方檢察廳第一看守所是以法捕房函請該廳汪廳長請爲提奚訊究汪君即於前日將奚由押所提出詰問奚供稱小民前與吳氏姘識後因無力供養與之分離嗣後該氏初嫁某姓小民尚略知一二迨與某姓離開轉嫁與陳蓉舫爲妾則小民毫不知悉况小民於去年八月中奉諭收押以來外面之事均不知悉求察汪君得供判奚仍還押候據情函復法捕房核辦 
[飭截交戰國逃兵]  
　　上海鄭鎮守使及滬海道楊道尹於上月二十九號清晨據駐滬某國領事用電話傳達謂刻有形似德國兵士者六十人將乘京漢火車抵漢後由漢遁避來申應請查照中立國條約急行阻止等情因即立飭淞滬警察廳長轉飭該處閘北警區趕派警探協同警廳偵緝隊士赴輪埠車站守候截阻　警廳長接九江警察廳長來電云此項德國兵士巳在該處截留徐廳長當即報告鄭鎮守使照復該領知照　　 
　　又聞徐廳長飭知各該警署分署等嗣後凡遇輪埠等處交通地點宜注意查察如有形似交戰國之逃兵應即照章扣留隨時呈報到廳以憑辨理慎毋違悮等因各該署署長署員巳均遵照矣 
[緝獲逃兵楊錫周]  
　　向充兵士之楊錫周曾於本年四月間逃逸在滬北某處黨人機關部内暗受黨唆使運動本埠軍隊希圖起事兹爲駐滬軍界訪悉將該逃兵楊錫周緝獲對於前日解送上海鎮守使署訊究 
[紅十字會紀事]  
　　紅十字會總辦事處以現在青島戰事正劇前組救護醫隊雖巳早抵膠即一帶設立臨時病院從事救治但戰線甚廣各處雖有分會仍恐不敷展布且醫隊行動在在均關外交故由沈副會長另舉醫藥顧問王培元醫博士爲臨時監察員帶同救護醫學生四員及藥料醫具等物前往援助救護員等巳於昨晚出發王監察員亦定今晚啓行 
　　該便前調救護醫隊副隊長鄧笠航君轉赴膠即等處會同印委調查水災并放急振等情曾誌前報兹因魯省天氣甚寒災民凍斃堪虞業經該會先撥第一批棉衣一千套交由匯通轉運公司由滬寗鐵路轉運至魯以資施送 
[中西學校同業會誌盛]  
　　三十晚虹口益賽會全體會友特假中西學校開同樂會在坐男女數百人會友固多中西學校學生故是夕之會亦以學生占多數公推本校英文敎員馬君主席唱歌開會監學袁恕庵先生演說略謂弓有弛張人有動息爲學生者終年攻苦研究道德學術身心俱苦疲勞必得陶情作樂之事以舒悅其意志庶不至形神枯槁索然無生氣故談道德者未嘗不有詼諧孔子爲古今最推崇之道德家吾知其持躬接物之際未必常板其面孔而一無笑樂時也吾人之有同樂會即向名敎中求樂地之意聚父老兄弟姊妹來此一堂彈琴詠歌說今道古釋師長之威嚴暢兒童之天趣洵可樂也然而娱樂之中吾人身體之健康道德之觀感知識之增進且於是乎收效焉吾願同人尊重此同樂會也云云說畢復有唐桐侯君率領學生唱歌及爲種種游戲會友某某兩君合奏口琴某君獨奏風琴某某二君手風琴洞簫合奏會長徐少范君自製燈謎倩衆猜射復出茶點果品分饗坐客各各盡歡而散記者按當代敎育家皆能如袁恕庵先生之言一般少年又何致祝求學爲長途哉 
[旅滬商帮協會董事會紀事]  
　　旅沿商帮協會於本月初七日開選舉大會情形巳誌本報兹訪得該會於十三日開董事談話會因該會原訂章程有幹吉長交際員調查員評議員諸職現查新頒商會法除正副會長及駐會辦事員外僅有會董與特别會董之規定並無前項各名稱是日開會議决遵章推選特别會董所有原舉之幹事長評議長及各職員名稱俱依法取消並議决以後每逢隂曆月之初二十六兩日爲開常會之期以午後二句鐘至三句鐘爲限所推舉特别會董問係馬乙棠定與九韓幼亭崔維周帥鼎丞凌舜卿羅郎山包竹峯劉鳳和楊叔　劉萬青章鴻卿白少玉印錫章李明輔石柳溪徐荃浦諸君云 
[通俗宣講社今日開講]  
　　通俗宣講社定十一月一日（即隂曆九月十四日）午後二時在西門外肇周路南陽總弄西區宣講所開第五十五期宣講會延請王立才宣講衛生要旨戈朋雲宣講家庭敎育葛雲韶宣講中立條件徐惠施宣講勸募公債之理由届時有各種印刷品分贈各界曷往聽之 
[日本官商慶賀日皇壽辰]  
　　本埠日本領事署及日商各行號昨因逢日皇壽辰均懸挂國旗以表慶賀日領事署並停辦公事一天 
[飭傳前寳山縣知事]  
　　寳山縣知事茹慶琛控前寳山縣知事李國琮挪用公欵交代未結一案昨日上海縣知事奉滬海道尹公署飭開奉巡按使批飭將李國琮傳案押繳等因洪知事以交卸在即未便傳訊因特併卷移交新任沈知事遵照辦理 
[鹽巡官得賄庇梟]  
　　上南川緝私左營隊官張占忠日前帶領鎗船三艘巡至浦東北蔡鎮地方查獲私鹽十餘擔正欲將鹽帶往船上時詎有駐在該處之浙鹽巡隊官趙恒芳挽懇紳董魏某向張說情求放張以今春所獲梟匪姚應堂亦曾供認由趙隊官於每包私鹽内抽洋五分派鎗船護送出口情事是以未便放行當將所獲鹽斤如數充公一面禀請該營朱營長核示嗣經朱營長派員覆查屬實現巳禀請劉統領核辦矣 
[圖董藉端索賄]  
　　浦東張瑞英家被盜　刦砍斃三命案内之陳掌生顧掌生經鎮守使署訊無爲匪實據判令交保出外嗣與前充眼線之何某尋仇執復將其毆傷逃逸事爲駐防塘工局陸軍楊連長查明拘拿即由該處圖董陳某勸解等情曾紀前報兹悉此案業經楊君查得陳掌生等二犯於交保時被該董藉端索去洋六十四元楊君以此項洋元若不深究殊與本營名譽有碍除仍飭拿陳顧二犯外一面往傳該董到營詰問詎該董出言挺撞楊君大怒着令暫押候示至次日經該鄉紳耆聯名到營將陳董保出現在楊君巳將所訪前情申詳該管長官核辦矣 
[九畝地火警續誌]  
　　小北門内九畝地彚義成京貨店保險失火一案巳紀昨報兹悉此案業經二區一分署將該店陳姓執事送請敬廳司法科訊供判押一面飭探調查經該探詢問該處四鄰咸謂該店有心縱火圖賠險銀當火勢冒穿之後戴同興粥店各夥前去叩門見該店人並無驚惶之象不無可疑等語該探當即據聞回報警廳奉飭再拘該店主並各項帳簿到案核辦 
[棟折榱崩浴客壓焉]  
　　滬南中毛家弄新快池浴堂房屋本係年久失修岌岌可危前晚十一點餘鐘正浴客擁擠之際該浴堂池間内之平房樑木忽爾中斷屋面因之坍下人咸不及奔避壓傷浴客四五人内有清江人張某在磚瓦堆中曳出巳一息奄奄不知人事當經浴堂主倩醫療治頗有性命之虞爰即知照該同鄉人函催家屬來申料理事後經第一區警察署訪悉派警勘明呈報淞滬警察廳查核一面飭傳浴堂主及房主等聽候究罰 
[災民勿輕轉徙]  
　　上海縣洪知事昨接宣武馮上將軍江蘇齊巡按使發下會銜示諭數道當即發貼通衢兹録其原文云爲出示曉諭事照得江北一帶旱蝗之後復被水災禾稼蕩然田廬湮没迭據各該縣官紳文電報告披覽之餘殊深憫測當經電蒙大總統助捐撥欵分别災區輕重或辦平糶或放急賑雖值財政支　之秋亦當力壽　濟之策近又舉辦義賑分電各省　爲　　并擬以工代賑期於水利賑濟兩有　益兹復電蒙大總統軫念災黎特任大員　　賑務所以爲吾民　者官巳無微不至本上將軍巡按使責任所在民瘼攸關仍當悉心籌晝以救荒拯飢爲前提凡此受災之户均爲善良之民母得輕去鄉邦逃荒遠出况本年災區較廣江兩鄰省亦非豐收　并離鄉先受奔馳之苦異地覓食益增蕩析之悲誠恐小民無　用爲剴切曉諭除分飭各縣妥爲撫卹外該災民等務須一體遵照萬勿輕易流徙自貽伊戚切切特示 
[飭換皮坊等業之執照]  
　　上海工巡捐總局兼閘北工巡捐分局朱局長昨出示諭云爲出示曉諭事案查前巿政廳爲注重衛生清潔道路起見將巿區　内皮坊腸廠毛骨棧等項營業議訂專章嚴加取　以後祗　閉歇不准添開並不得冒名頂替倘有違章及無　私開情弊查出議罰並於每年冬季編號給照以便稽查在案本總局所轄地方即從前巿政廳區域所有皮坊腸廠毛骨棧等項營業自應查照舊章繼續取　以肅路政而重衛生現届換給執照之期除咨淞滬警察廳查照外合行出示曉諭爲此示仰各該商民人等一體遵照務於陽曆十一月内携帶前廳執照赴本總局稅務處騐明填給新照毋需繳納照費該商人等幸勿觀望自誤爲要特示 
[星期六各銀行查倉單]  
　　中國銀一百六十六萬洋三百五十八萬交通銀四十九萬洋八十九萬麥加利銀二百十四萬洋一百八十三萬滙豐銀二千三百十四萬洋三百八十九萬德華銀十四萬洋十萬正金銀五百四十八萬洋二百零六萬道勝銀二百二十六萬洋六十一萬通商銀三十萬洋五十萬東方銀三百二十一萬洋二十二萬花旗銀八百五十八萬洋二百五十萬華比銀一百三十七萬洋八十四萬和蘭銀一百三十八萬洋一百二十八萬台灣銀八十萬洋六十萬本街銀二十二萬洋一百七十九萬共銀五千一百十六萬洋二千零七十八萬 
[閘北烟土案]  
　　前日閘北檢察分庭李檢察官將警署所送烟土犯起訴審判分庭經孫推事分别判决計葉徐氏帶土皮五塊罰洋四十元吳保球帶土十二兩罰洋一百五十元高良良帶烟泡八個罰洋七十元王兆生帶土二兩罰洋七十元徐氷金帶烟半盒罰洋三十元羅德義帶泡八個罰洋二十元陶洪模帶泡十個罰洋七十元王福根帶土七兩罰洋一百元張樹根帶烟土四兩罰洋七十元皮阿金帶烟四兩罰洋四十元一併還押候繳到罰欵准予開釋五區崗警前日又在滬寗車站查獲烟土犯傳海泉吳麟趙氷祥張玉坤王益甫王洪根祖阿二等七名抄出烟土二十餘兩一併移送檢察分庭預訊屬實押候起訴核辦 
[流氓攫取烟土銀洋]  
　　流氓姚春壽前日在金隆街糾黨攫取張錦春所購值洋一百十五元之烟土並現洋一百十一元逃逸經張報請捕房派探將逃拘獲昨解公共公堂請究據原告訴稱被告糾黨十餘人從後趕上將其拖倒所有烟土洋元悉被攫去等語訊之姚供詞推賴中西官核供會商之下判姚押候查明實情於下禮拜六再訊 
[鄰孩不認攫取金圈　　住居閘北之孫阿五前日偕見證何王氏扭鄰孩朱大丫頭至警廳司法科控稱伊子耳上之金圈一隻被朱攫去經王氏目睹等情當送檢察分庭預訊之下朱堅不承認判還押候查核辦 
[積竊圖謀報復]  
　　長江積竊小扣子湖北三子等前在浦東大阪公司大貞商輪上行竊搭客銀洋物件被該公司輪船包探蘇麟查獲起出原贓給還搭客將小扣子湖北三子兩名送由淞滬警察廳水巡隊轉解地方檢察廳訊辦在案兹該積竊黨夥江隂阿三等因蘇麟對付該黨手段嚴厲挾恨在心糾集同黨多人日在該碼頭守候圖謀報復現爲蘇麟偵悉特報請該公司帳房加派印捕四名在該碼頭荷鎗巡防一面禀報淞滬警察廳請飭水巡隊協緝以免危害而保行旅 
[半老徐娘之風流案]  
　　住居小南門内藥局弄口范洪成之妻范趙氏年近半百性猶輕浮該　　近有漆匠楊金生迭次向該氏求歡前晚楊乘氏夫未回之時又往調姦當被范自外歸家將楊與氏一併拘送一區三分署解送地方檢察廳將楊收押昨經檢察官提案研訊楊供稱曾與該氏通姦二次質之該氏供稱楊曾來求數氏竭力拒却並未通姦實被　指范則請求究辦官判楊並該氏分别收押范令退去聽候核辦 
[尋獲失妻]  
　　在滬南馬家廠開設小茶肆之江北人錢寳生之妻榮氏於隂曆八月十七日托稱回胞兄榮　章家内不料被榮之族人榮　蘭之妻某氏串同蟻煤徐炳生蔣氏私賣在本邑西門外某飯店夥周阿狗爲室得身價洋六十元嗣後錢以妻出不歸心竊疑之急向錦章詢問錦章堅稱不知適於昨日在西門外與妻遇見始知串賣情由遂赴第一分署控訴立即派警至生義馬頭某飯館内將榮頌蘭徐炳生拘獲解署訊據徐供稱周　出洋二十五元原由該氏收領等語情甚支離飭送警廳司法科訊究 
[誤認表妹之笑柄]  
　　前日有楊彩生偕妻許氏弟楊東生妹楊阿娥行經雲南路詎有住居南巿之成衣匠徐泉生遽指楊妻許氏爲其兩月前走失之表妹與其友沈鳳生上前將氏拖住氏駭極狂呼楊以不應調戲伊妻趨前理論致相爭執由捕查見一併帶入捕房當經捕頭詢知係徐誤會惟在途打架均屬違章諭令分别拘留昨解公共公堂訊悉前情判一併開釋 
[惡鴇之狠心毒手]  
　　江北婦人王珠英被人誘拐來滬押入西棋盤街一百六十號門牌惡鴇趙許氏所設之花烟間内爲娼因不善逢迎被該鴇百般凌虐前日復用燒紅火鉗烙傷手臂等處經總巡捕房一千一百三十六號華捕查見將王妓與鴇一併帶入捕房分别拘留昨晨解紅公共公廨關讞員會同德師副領事訊實判王妓發濟良所留養趙鴇押女所半年示儆 
　　又瞿胡氏投法捕房禀稱前在揚州原籍被拐來申售入陳楊氏花烟間爲娼時被該鴇凌虐今因狎客稀少又被打傷左目受苦不堪求恩超拔捕頭騐明傷痕屬實飭探將陳楊氏拘解法公堂請究胡氏申訴前情求恩　傷楊氏供胡氏昨因與狎客嬉玩跌在脚桶口上以致跌傷左目婦人不敢凌虐判以傷痕確實豈容抵賴大加申斥並罰洋二十元充公胡氏發堂擇配 
[兩人均係狎客]  
　　向在美國兵輪充當水手之粤人姚東卿（即姚棟材）因伊妻姚陳氏（即陳阿蘇）背夫捲逃與粤人張仁山（即張阿小）犯姦匿居西虹口克能海路一百九十一號門牌延請律師具控公廨乃粤婦陳阿蘇（即姚陳氏）不認與姚爲夫婦並以姚朦報捕房擅搬衣物等詞亦倩代表律師投廨互控一案迭經會訊候核在案前日午後由廨復訊先由見證婦人鄭何氏上堂供明姚與同居時張仁山常來與陳氏私語繼復由張帮同搬物云云質之姚陳氏供稱向爲粤妓姚與張均係狎客惟姚前曾每月貼洋四十元獨包並非與伊正式結婚至衣物均係巳物姚不應朦報捕房擅自搬取云云並經兩造律師互辯多時俞代襄讞核供商之美領博君判仍各退去候再訂期會訊核奪 
[西律師惻隱之心]  
　　東洋婦人某氏控虹口小菜場擺設魚攤之小販甬人戎阿文行兇推跌毆傷面部請追傷費及賠損汚衣服兩共洋二十七元等情前日午後由公共公廨會訊原告日婦偕代表某東洋律師上堂請追質之被告供稱實因原告向購值價洋三角之鮮魚僅給價小洋一角强欲携之而去故向爭奪原告所携之魚籃原告自行失手傾跌不敢行兇並經見證周阿明及二百二十六號華捕上堂證明前情乃因原告堅指被告行兇决欲追賠損汚衣服及傷費聶襄讞核供以被告貧苦力難賠償與日領西田君磋商良久始判令被告酌賠原告洋六元了案其時有担文帮辦搿來特德雷司帮辦莫肅及穆安素三律師因代表另案在堂目擊堂上磋商情形念被告貧苦故當堂各給被告洋五元該被告始不敢受繼由繙譯某君述明三律師憐憫之意被告始收受稱謝而去 
[恊康莊倒閉之牽累]  
　　俞昌如投法公堂控協裕號主毛葆卿將協康莊票交伊弟毛吉良持來掉換去現洋一千一百元秦祥生控毛葆卿亦將恊康莊票掉換去洋四百十元杜生寳控毛葆卿來購麵粉由伊夥顧鴻喬付來協康莊票銀五百六十三兩曹鏡清控毛葆卿來購白米付來協康票銀十六兩三錢到期向收該莊巳經倒閉今由捕房拘獲同求訊追聶讞員訊之毛葆卿供雖向恊康出票商人亦先付過洋一千元如何不付須問該莊經理趙雲屏毛吉良供雖與葆卿係兄弟商人另營别業此次來申辦貨躭擱在協裕號内致被拘案顧鴻喬供商人祗管跑街之事欠人之欵與商人無涉葉松年供恊裕與協康因帳目紏葛故托商人代爲查帳捕房　爲該號中人致被解案求察趙雲屏供因週轉不靈以致倒閉各原告又稱葉松年實無干涉毛等三人均係串同一氣求恩一併　追聶讞員判葉交保毛等四人一併管押限十四天交清 
[訊理自强賓館之債案]  
　　自强寳館股東陳德雲葉茂林前因吞用寓客蔣才友所寄值銀五百兩之元寳十只被控法公堂挺押不交故將該寳館拍賣於　尚少餘洋仍押追在案今蔣禀稱前堂奉判着陳等立據拔還現由葉茂林托伊親戚相勸陸續拔付商人巳允求請銷案又有同豐泰號主控該旅館虧欠洋三百元除收到公攤洋銀尚少洋二百五十元怡茂店主控被虧欠肥皂洋十四元同求附追陳葉同供須出外方可料理判將控案准予注銷同豐泰等所控欠洋着交尋常保人出外清理 
[聲辯收取騐車費之原因]  
　　任紹卿（即任藻清）控車寓主陸德泰冒工部局名義騙取騐車費洋五百二十五元五角一案前日午後俞代襄讞與美領博君升座會訊先由捕房牛門律師上堂譯訴案情請究並據原告上堂供明因有黄包車四十部託被告代爲經理故被冒騙云云訊之被告由代表律師辯稱每届工部局騐車之時須將車輛修理整頓前欵即係騐車時修理車輛之用故車業中人均稱之爲騐車費並非冒騙云云中西官核供會商之下判陸交原保候下禮拜三再訊 
[毆破車夫頭額]  
　　昨有王阿三雇坐陳三子之東洋車至吳淞路因陳爭索車資被王毆破頭額扭控捕房捕頭命將陳送同仁醫院療治再行核辦 
[公共公堂瑣案]  
　　福建路通裕客棧不將寓客姓名登載循環簿經捕房查悉以其違章禀請公廨出單於昨日將該棧經理張江聲傳至公堂訊明判罰洋五元充公示儆 
　　英美工部局衛生西人安兆德查悉虹口天潼路六百四十號門牌小客棧病斃棧客匿不報捕違章請廨出單於昨日將該棧内之陳洪興傳案請究據供該棧係胞兄所開近巳病故死者並非寓客而衛生西人堅稱死者確係寓客棧主另有其人等語　襄讞得供商之德領斐君判陳洪興開釋諭候查明實情再核 
　　周元章張元新均在天潼路開設食物店未向工部局捐領執照被捐務處西人查悉請廨出單於昨將周張二人傳案請究據供均非店主判一併開釋候提該店主等到案訊核 
　　裘瑞福在北河南路五百號屋内開設炒麫館深夜賣酒違章被捕查悉於昨將裘傳至公堂訊明判罰洋一元充公示儆 
　　王阿二在蓬路五十三號門牌蕭知吉家爲包車夫前日因潛至内室扭　　竊被蕭妻張氏與婢秋香所見鳴捕拘押昨解公堂訊供不認判王交保候查明再核 
　　徐榮生前日在嘉興路一千五百四十三號門牌日本人松尾岩松家撬門圖竊由捕查獲昨解公堂請究判押候照會日領訂期會訊 
雜評三 
[逃兵之傳說（訥）]  
　　報載日軍於青島水陸兩方面均巳封鎖且甚嚴密至稱爲巳完全與世界隔絶即有戰敗之德兵恐亦不易逃也據言逃兵約六十人數又非少逃之難當甚於前日之德船也然則所傳請截逃兵之說或非盡合於事實歟且以觀續報也 
要件 
[三讀通過之立法院議員選舉法（續十月三十日）]  
　　第六章初選舉 
　　第四十一條初選監督應令該區選舉資格調查會就本管區域内分派調查員按照選舉及被選值資格調查合格者分别造具選舉人調查名册及被選舉人調查名册　前項調查之 
 
 
 
] 

Page 11

 
 
分區由初道監督酌定之 
　　第四十二條選舉人及被選舉人調查名册依第二十六條審查後由該審查會齎送覆選監督轉行初選監督分造選舉人及被選舉人名册召集選舉人於該監督駐在地組織選舉會依法選舉 
　　第四十三條初選監督應於初選期四十日以前頒發選舉通告於選舉區各地方共應載事項如左（一）選舉日期（三）選舉會所在地址（三）初選投票所及開票所地址（四）投票方法 
　　第四十四條投票所開票所均設於選舉所在地其地址各由初選監督定之投票所開票所之秩序得派警察隊警備隊維持之届投票時並得扁門 
　　第四十五條投票所及開票所辦事細則由覆選監督定之仍須報告於立法院事務局 
　　第四十六條投票紙應由覆選監督按照定式製成於初選期三十日以前發交各初選監督前項投票紙各初選監督應於初選期七日以前交於投票所 
　　第四十七條初選監督應按照選舉人姓名造具投票簿並按式製成投票匭於初選期七日以前交於投票所 
　　第四十八條投票簿應載明選舉人姓名年歲籍貫及住址 
　　第四十九條投票人以列名投票簿者爲限 
　　第五十條投票人届選舉期應親赴投票所自行投票 
　　第五十一條投票人於領投票紙時應先在投票簿本人姓名下簽字 
　　第五十二條投票用記名單記法每票被選人一名 
　　第五十三條投票紙由選舉監督依照册載選舉人姓名預行填寫發給 
　　第五十四條投票人於投票所内除關於投票方法得與職員問答外不得與他人接談 
　　第五十五條投票人投票後應即退出 
　　第五十六條投票人有冒替及其他違背法令情事管理員及監察員得令退出 
　　第五十七條管理員及監察員應將投票始末情形會同造具報告　連同投票匭於投票完畢之翌日移交開票所并報告於初選監督 
　　第五十八條初選監督自投票匭送到之翌日應酌定時刻先行宣示届時親臨開票所督同開票即日宣示 
　　第五十九條檢票時應將所投選舉票數與投票簿對照 
　　第六十條凡選舉票應作廢者如左（一）寫不依式者（二）夾寫他事者但記載被選人職業或住址者不在此限（三）字迹糢糊不能認識者（四）不用投票所所發票紙者（五）選出之人爲被選舉人名册所無者 
　　第六十一條開票所管理員及監察員應將開票始末情形會同造具報告書於開票完畢之翌日報告於初選監督所有選舉票應分别有效無效一併報告於本届選舉年限内由初選監督保存之 
　　第六十二條當選票額初選以本區應出當選人名額除投票人總數以得數三分之一爲當選票額非得票滿額者不得爲初選當選人 
　　第六十三條凡投票至二次因不滿當選票額致無人當選或當選不足定額時由初選監督在原投票所比較各次得票較多者加倍開列姓名决選之以得票較多者爲當選 
　　第六十四條當選人名次以選出之先後爲序同次選出者以得票多寡爲序票同以抽簽定之 
　　第六十五條凡得票滿當選票額因初選當選人足額不能當選者即作爲初選候補當選人其名次準用前條之規定 
　　第六十六條初選當選人名額定爲議員名額之五十倍由覆選監督就該覆選區議員名額用五十乘之爲該覆選區内初選當選人名額分配於各初選區 
　　第六十七條初選當選人之分配由覆選監督以該覆選區應出之初選當選人名額除全區選舉人總數視得數多寡定各該初選舉區應出初選當選人若干名初選區有選舉人數不敷選出當選人一名或敷選若干名之外仍有零數致當選人不足額者比較各初選區零數多寡將餘額依次歸零數較多之區選出之若兩區以上零數相等其餘額應歸何處以抽簽定之三初選當選人名額分配定後由覆選監督於初選期六十日以前宣示各初選區 
　　第六十八條當選人確定後應即宣示并由初選監督分别通知各當選人（未完） 
 
 
 

Page 12

 
 
   
 
 

Page 13

 
 
自由談 
游戲文章 
[改良重九節私議] [  有美]  
　　九月九日律中無射俗謂之重九菊花佐酒瘿木懸符洵一年中之佳節也惟自世風丕變令節就湮題糕之彩筆都閒送酒之白衣不至將使劉郎氣索陶令神傷矣方今世尚革新人求進步亟宜改頭換面庶無膠柱之譏或者翻陳出新竟擅出藍之勝訂爲四則垂之千秋 
　　㈠佩茱萸 
　　攷西京雜記漢武帝宫人九月九日佩茱萸查茱萸一物雖見本草不易搜羅嗣後重九節宜一律蠲除文宜改佩嘉禾章武官改佩文虎章兵士改佩獎章學生改佩校章庶幾五光十色典麗矞皇方合點綴此佳節也 
　　㈡落帽 
　　落帽爲龍山佳話惟須出於無心方合雅人深致前清紅纓大帽額下有帶瓜皮小帽亦緊合腦際風吹不落故效顰爲難嗣後重九節可行脫帽禮以代落帽旣合歐風復符韻事流風新頴孟嘉不能專美於前矣 
　　㈢登戲馬台 
　　考前齊書宋武帝九月九日登項羽戲馬台至今相承以爲故事按即今日登高之濫觴也惟戲馬台遠在彭城四方來游不易嗣後重九節宜改往大舞台中舞台新舞臺第一臺等看戲一日以資遣興如必欲追源溯流循名責實雅慕戲馬之雄風者可改往西人所設之馬戲園蓋與其登假想之戲馬臺不如看真實之馬戲園庶於消遣令節之中仍寓直觀敎育之義一舉兩得人所樂從 
　　㈣投錢 
　　齊俗九月九日投錢於水不知何所取義惟民國財政窘迫公私交匱安得有如許閒錢酬兹佳節嗣後重九日可改投錢爲投稿即以應投之錢購郵票三分將稿送往申報館自由談亦古人佳日論文之遺意較之撲通一聲永無消息者相去遠矣㈣ 
詩選 
[早起] [  周揖花]  
　　簷前鳴玉響丁東清夢初回鶴帳中早起井梧　一葉方知昨夜是秋風 
[閨思]  
　　寫就相思字燈前帶涙看欲緘還未忍少待涙痕乾 
　　聽盡芭焦雨愁人夜不眠憑誰將此意爲妾到郎邊 
[與貴州宦夢蓮奕] [  東園]  
　　棋枰消永畫坐對午窗隂一指齊天地雙眸小古今晴光花外轉樂　橘中尋成敗未須問同盟澹淡心 
劇談 
[時事新劇佛動心] [  鈍根未是稿]  
　　第三幕私逃（續） 
　　（場土左方作高牆牆上有窗方緊閉牆側有樹樹下有平石場内右方蓄水成河可以蕩小舟） 
　　（廖鐵藴打烏帽軟皮靴渾身黑色西裝自場内右方沿河濱潛步而出至牆下仰望窗尚閉則徘徊四眺牆内作猜拳狂飲聲廖就樹下平石坐倚樹交手仰望窗際信口唱京戲或廣東調） 
　　（四警察作巡邏隊各携燈自場外左方上） 
　　（廖遥見巡邏隊急停唱佯作睡熟狀） 
　　（一警察推廖問）喂你是誰爲甚麽睡在此地 
　　（廖佯作摩挲倦眼）嚄嚄你們是甚麽人 
　　（一警察）吓這莫不是廖先生 
　　（廖佯作清醒牀）正是敝姓廖剛纔在朋友家裏多喝了幾杯酒不知甚麽會睡在此地如今覺得清楚了只是口喝得狠你們那一位可替我拿碗水來喝喝 
　　（一警察出身旁水瓶喂廖）（廖就警察手中飲水畢）（手撑石起立）　　（一警察扶之）可要送你回去（廖）不用不用我如今狠清楚狠能走一個人回去不要緊（警察釋手）廖先生你要記着下次切不可喝得這麽大醉酒這東西真不是好東西在凡愛喝酒的人大則喪命小則生病譬如你今天躺在河裏溺死了有誰曉得豈不是白白丢了性命（廖陪笑應）是是金玉之言自當謹記（伸手與警察握手）多謝諸君我們再會了　 
　　（廖廻身向河濱行去兩手插於袋時時偷目回顧）（巡邏隊亦迤邐向河濱而去）（巡邏隊去遠不見廖復　出作鬼臉竊笑）（又至牆下仰視窗尚未開）（倚樹唱戲如前）（樓上窗砑然開）一淡裝女子探身出視即麥儷昭也）（向廖點首）（廖亦向麥點首）（未完） 
小說 
[滑稽小說魔玉（八續）] [  卓呆]  
　　九 
　　那孩子道我因爲家鄉很遠不及回去所以年假後留在校内的此外却還有六七人這幾天無聊得很大家發起赴嘉定參觀工藝品又可以算修學旅行你美慕不美慕那孩子只管說頑公呆呆的凝視孩子之面孩子又道你　呆看快去收拾你的行李來頑公道無用行李我要回家去了孩子道你要回去難道是退學了麽你父親不生氣的麽好極好極我也很不喜谊　校怎奈父親作主無法可想你臉上又驚又怒是什麽意思頑公道我並不驚也不怒你這孩子只管向老年人查三問四太没規矩了孩子道什麽老年人你說些什麽頑公道幸虧我和你素不相識可以置諸不理的孩子怫然道這也奇了我與你同校同班并且敎室内還是鄰座你竟說素不相識麽未免太瞧不起人了頑公道不認得自然說不認得孩子注視着頑公臉上說道誰來和你裝癡裝瘋你明明是高定一我是施澤霖你也决没有不認得之理你許我的小鳥怎樣了頑公一想我還是不與他多說話快些逃走罷想定主意便默默向門外走去也不管施澤霖在後呼喚那知還没有走得幾步忽的覺得面前有人攔阻去路抬頭一看乃校長何杜仲先生校長道在這人多的地方怎麽躱來躱去像什麽樣子說畢走到賣票門口呌道三等八張喂高定一你不是一同去麽那是要九張了頑公一時没有機變只得點了一點頭自巳曉得失敗巳經變成了小學生了不能恢復咧但是我尚有最後之手段可以將事情向校長聲明的校長與頑公本是　交向他說明他定能深信校長生得體軀高大黑髯大眼帶着强度的近視眼鏡他的對人接物宛如在戰場之上聲音又很冷靜說道高定一年假中怎麽樣身心都健全着現在安然的上學校去麽你且走過來校長拿着九張票子與所找的錢走往騐票口去那邊人很擁擠一出道門頑公髣髴巳做了校長的俘虜别無逃遁之法校長催着道高定一快些走頑公帶哭帶顫的說道我也要去的麽校長向前領路呌道大家快些排在一起此時八個學生好似潮湧推將過去頑公又像一隻潮中之舟只好聽憑他們擁着而去 
[慘情小說同命鴛鴦（續）] [  科吾]  
　　斯時也生與女情　方濃鴛鴦交頸垂成並蒂蓮花待發驟遇此急雷暴雨拆散摧殘何能堪此幸皆知命達人泰然自若所最難堪者老人以風燭年華方喜得乘龍快婿忽遭此無妄飛災一痛幾絶從此奄奄一息遂於中秋時節告終天年噩耗傳至鄉間生心不啻刀割遥念玉人旣痛所天之遭禍更益父喪其憔悴不知到如何地步安可無慰藉之者蓋女近支無親人老父愛夫之外無所托也遂不計其爲逋逃人毅然欲入城探視臨行時於被底中搜得紙裏一納衣囊中潛然脫僕輩而獨行途人之見之者皆指而共訝之不顧也 
　　旣入岳氏之門方撫稍痛哭錢塘縣役四五鐵鎖郎當排　而入勢兇兇撲生如搏猛獸恐共作兎脫也者家人相顧戰慄無人色生從容謂役人曰諸公生母急急某不脫逃累公等也又顧家人曰趣以茗進無慢客也巳亦離棺坐於諸役之間而語之曰某欲向諸公假一小時之暇以訣别家人可乎役人曰得無欲他往乎曰否即在此間也諸役齊應曰可生即起坐趨女前執其手曰卿乎吾悮卿矣雖然予豈設心悮卿哉區區之身本應早從吾妗氏於地下所以偷生於窮鄉僻壞而至於今日者徒以有卿故也憶自蘇墳驚艶橋畔傳情方期管結同心永諧白首誰知脂澤未視遽爾永訣精衛云亡誰填恨海女婿不起熟補情天吾二人今日者真天昏地黑時矣殆即所謂末日到臨者乎雖然靈魂不死精誠可感幽明軀壳雖銷此心終難枯爛我二人長保精神之愛情以爲愛情無肉慾是念則吾雖死之日猶生之年卿乎珍重吾去矣女倚棺呆視生面不言亦不哭忽轉身入房中不復出生亦不問其究竟顧役人曰可以行矣呈首受其鎖練將行忽返身呼婢曰趣以茗茗我潤吾喉上堂見貴人好說話婢即以一杯茶進生受之探囊出白丸數顆投之口和茶吞之曰吾今日尚忘服此補丸也吞旣從容理鎖練以行高聲向内室曰鄉乎吾去矣吾去矣室中人答曰即！去！去！好！好！生將出門顧役人曰徒行乎抑　與乎　役未　家中老奴某對曰小姐巳　　家中　在門外矣生曰　出門登與經向錢塘縣而去 
　　途中於　中得紙箋一上有字跡於忽忙中猶晚秀氣一見而知爲意中人所書者讀之其　曰與郎同命郎無過悲乃復探囊出白丸數顆裏此箋而吞之曰聊當浮一太白復高吟曰縱使黄泉無客店從今不復忠岑宵 
　　與至縣衙扶生下　至堂次有官者坐堂皇喝生跪生直立不語按之則類然臥地上細視之口噴白漿面赤如關王狀未幾而紫而籃而青而黑而生死矣衆方詫異莫知其致死之由檢其身於衣囊中得白丸數顆驗之砒　也始悉其自斃也以此 
　　生之赴縣署也家中老奴實尾之行至是見生於公堂自斃急馳歸欲以噩耗報小姐也將入門即聞小婢哭聲蓋小姐巳私吞多量之阿芙蓉奄奄待斃而無救藥矣老奴覩此情狀不禁引共如盆之口放如牛之悲聲哭曰天乎吾主人何薄德而食此慘報乎彼所謂半子者巳公堂自斃矣而此一滴親骨脉亦復將離人世一日之間連喪二命天乎吾主人何薄德而食此慘報乎床上人聞聲略頷其首微嘘曰郎乎！妾亦來矣！郎乎！妾亦來矣！繼此遂不復聲而如花似玉之女才子亦逐其未婿夫而魂遊地府矣 
　　生旣自斃當道恨猶未洩欲取其屍而戮之邑之紳耆憫之呈詞懇免家人領之歸而與女合葬於湖水之濱鴛鴦塜距當日二人相遇地之板橋蘇墓才數十武耳遊人猶有憑弔之者（完）（不受酬） 
文字因緣 
[題酒丐先生三借廬賸稿即步元韻] [  情虎]  
　　等身著作老華年詩酒陶情丐亦仙文字足傳君不死長留天地有斯編 
　　小詩勉向大家吟盡是雷門布鼓音報我瓊瑶非敢望郵筒雖付聽浮沈 
[懷胡君伯承時在上海任南洋路礦學校監學] [  松江姜岸人]  
　　遐想青溪胡伯老手將桃李植春申何時得接戰三雅意氣侈然劘百秦 
　　北風忽送尺書至　念故人情實隆行且從公海上去吹簫說劍排蒼穹（懷胡君伯承時在青浦） 
　　一雨先秋洗輭塵晚風盪漿藕池濱倚　遥望青溪月正是團圓照故人 
　　白蘋風急促歸期沉醉青山不自持爲問小虹橋下水秋來依舊綠參差 
[和揆勛姪鄲字韻]  
　　一雙白眼向天看鄉國誰憐范叔寒身世於今蕭索甚文章自古起衰難　波秋冷甘張翰芋火胄深羡懶殘剩有雲藍三百紙會當操筆記邯鄲 
[歐血後氣弱神疲校事乏人代理力疾上課適伍省視學來謂少精神真知我也賦寄胡君伯承] 　 
　　半生心事逐浮　燈下吳鉤嘯欲愁熱血淋漓滿襟袖轉如病燕不禁秋 
　　馬上琵琶出塞愁數奇李廣不封俟韓非老子竟同傳今古原來貉一邱 
 
 
 

Page 14

 
 
   
 
