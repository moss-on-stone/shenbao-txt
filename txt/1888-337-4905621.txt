# 1888 - 337 - 4905621

 

Page 1

 
 
[順天江南浙江江西廣東福建闈墨出售] [  申報館主人啓]  
每當大比之年　墨一出海内皆以先　爲　　以風氣所在有志者皆須　　　　　特　　本　不易　　坊　　　　　者無亥豖　　　　本舘特用新鑄鉛字印成逐加圈點印釘工　　校精　冠以　臨以下諸　姓名　里及題名全錄較之　沙本　　　　之　爲每本　　七分正本埠歸申報舘帳房及申昌　　室發售各外埠則槪　申昌經理此佈 
[雍正○○○硃批諭旨售書告白] Z>點石　代啓 
　　是書向由新　絲棧發兌現於五月初一日起改歸淸　里恆秦昌出售此外則南北申昌汲本帳房皆再購取價碼仍照四十元監其校　印釘　潢無不精益求精早爲有目共賞所有售出股票亦　歸恆泰昌發書此佈 
[點石齋售書啓略]  
　　經策通綦○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我　矣今定碼洋卅五元○大題觀海初二集○實文三萬六千篇本届各省鄕試題十得八九謂予不信可覆按也今定碼洋廿五元○五經文　○　文一萬五千首其中向無陳作而特搆者不下萬首新　美備無踰於此碼洋八元○五鳳樓試帖○得詩一萬二千首慶襲土飯旣不　人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必　之書碼洋一元其餘種類　多不能　載本埠外埠俱有分鋪士商就近購取可也此佈 
[賓紅閣答問]  
賓紅閣外史方患肝疾每當痛劇坐臥俱覺不安客有執手慰問者命之坐而勉與談焉曰子之疾深矣亦曾進平肝之劑尅肝之方俾得勿藥有喜乎外史曰夫肝鳥可平烏可尅哉聞之醫者云肝居左屬木爲將軍之性伐之則性益　　而不可制法當以温和之藥進之西醫則云肝居右常生汁注於甜肉由甜肉注於膽膽汁實肝所生倘肝汁過多脯中不能容納則將脹痛而氣亦因之不順故必用微瀉之品　膽汁常得推陳出新而肝亦不致有疾然則肝固烏可平烏可尅哉客曰聆子所言子固洞明醫術者吾聞古者稱上醫醫國子其能以治人之術出而施治國之方乎外史曰是則不能吾輩人微言輕烏敢與人家國事然亦嘗熟思之矣聖人云制治于未亂保邦於未危人之保身者當未病之先維持調護俾外疾無由感受身軀自不受虧即國亦何獨不然是故詩言迨天之未隂雨徹彼桑土綢繆牖户今此下民或敢侮予孔子以知道贊之而曰能治其國家誰敢侮之誠以人君盛極思危泰極思否當其承平有象朝野乂安一人方宵旰勤勞百執事亦必勵精圖治始不致恬嬉成習廢弛朝綱以致事患之來猝不及備矣客曰方今天下亦事故多矣宼盜之風幾無省不有矣已然者不必論卽就目前之近事而言之報章所載如信局船行駛内河時時被盜行刼昨報戰掦州近事有安徽程姓老叟携銀行至三江管驀來二盜奪其行李并將手腕斫傷其尤甚者今年六月間合肥土匪劉文弼糾黨起事抗拒官軍直待調集各營始行剿滅上月臺灣埤南之亂生番糾合無賴據堡行兇雖經立刻敉　然已大費周折豈諸大憲于先事預防之道或有未合故得乘機煽禍擾　　民歟外史曰非也此皆　疥之疾何　　　譬如人之一身濕毒外邪無從發洩秋後必釀成瘟　等症致有性命之虞不知偶發癬疥　搶　濕邪從此而化　　而病卽去誠何事介懷哉吾所謂未雨綢繆急宜防備者誠不在是方今哥老會性理教遍布江湖羽黨衆多蔓筵各省其人雖皆蠢如鹿豕頑若雞豚但知入會斂錢授徒惑　然安知其中無一二素蓄異志桀驁性成如昔時洪秀泉之類者一旦揭竿而起作亂横行如　之狂如浪之驟猝不及備木有不糜爛堪虞者且夫今日之災亦甚矣今日之民亦顛沛流離苦無可訴矣彼家有衣食終年温飽卽有匪人煽誘斷不肯棄其妻孥家室爲亂而犯刑章賞此饑饉洊臻窮無聊賴恨不得有人焉爲之解衣推食藉延溝壑餘生一經匪人之誘以甘言惑以美利小民有何見識有不如水就下入其黨中者乎此則腹心之疾誠不能不頃刻防維者也客曰昔范文正公言不爲良相願爲良醫蓋以良醫活人無殊艮相治國目今人才輩出濟濟師師不知果有人焉能作曲突徙薪之計乎外史曰奚而不有昔年中法之戰整師旅購　械不惜鉅欵精益求精方今玉帛重修復敦和好屈指海疆各口斷不復以兵戎相見兵禍結連矣而國家籌備兵防不遺餘力福州船政局依然斧鑿丁丁矣滬江製造局仍復人工碌碌矣而又不吝百千萬庫欵命大臣持飾往海外購辦巨砲快槍雷船鐵艦陸路則緑營練勇加意會操務使技藝精良步武整齊而後已勵精奮發可　竭力經營矣而復新設海部整頓海軍特遣大臣以重北洋門户誠以旣事而籌敉定其力難施不如未事而切　謀其功易奏也客曰如子所云哥老會性理教諸匪誠爲可慮當此整軍經武國日雄强盍興一旅之師迅速撲滅乎外史曰是亦不能獨不聞頃所論肝疾乎攻之尅之則猖獗而痛作必待和其氣瀉其汁然後疾漸可除迨疾旣除復進以補益之物庶幾身軀壯盛疾病無自而生彼哥老會性理教雖聚集多匪尙不敢公然犯法苟先施以撻伐則是激之生變勢必滋蔓而難圖何若預爲之防使彼知螳臂不可當車其謀庶不解而自息然後朝乾夕惕刻勵憂勤以漸臻唐虞郅隆之盛庶幾　患旣輯卽癬疥之疾亦不藥而自除乎言至此客色怡然爲之首肯乃振筆錄諸報簡迨錄畢心神爲之一快而肝疾亦霍然矣 
[津門氣候]  
　　天津於上月初六日曾得雪一次着地卽融屋角墻隅絶無積雪至廿五晩朔風獵獵濃雲似暮頗有釀雪之意夜間小雨翌晨雨中夾　未幾雨止而滕六君戾止撒鹽搓絮未足比擬午後階除積雪約逾寸許三農曰此豐年兆也惟飢同臣朔臥效袁安者正不知若何卒歲耳 
[旌節抵津]  
　　新任漕運總督李筱荃制軍於十月廿五夜到津暫駐直督行轅擇期往履新任 
[傭婦輕生]  
　　女子以家庭細故動輒輕生原係數見不鮮之舉至以靑年僕婦死於僱主之家此中情節固未可臆揣也東粤駐防某甲洊保州牧未經分發就津之某局當差棲其梅鶴於紫竹林租界其傭婦中有芮某氏者係　州人祗廿餘歲甲之寓所逼近巿　據隣右云平日罕覿傭婦之面蓋因貧窘而藉傭工以餬口故當以禮義防閑而甲又非絶無家教者不知爲何於上月廿二日晨婦忽倒植於廚房水甕中水淹身死其夫芮寳華與同籍貫亦傭於津　在分司南之大麵鋪司炊爨者甲飭家丁一面報知氏夫一面投縣請騐是日午後縣署委員帶同刑仵到寓騐屍褫去 
 
 

Page 2

 
 
水濕上衣穩婆騐報無傷當叩芮寳華欲褫中衣騐下體否寳華請免遂以自投缸死飭芮具結領屍芮稱尙有妻族並未到津人命至重不敢含糊具領叩請俾寃問官固長於决獄者擬折服芮以斷訟藤究芮與氏有無誅求曾否打駡芮稱貧賤夫妻百事哀祗緣歲比不登致妻出外傭工心殊愧赧所得區　伊需穿着何敢誅求寄人籬下何從打駡惟妻曾泣訴主人固寛以御下而主婦過與吹求奈經透用一月工資以致欲歸不得照此而論亦不至死伏祈研究問官顧全大局未予提究向抱禀家丁略詰數語着購棺衾從豐𣩵殮仍飭芮領屍芮求免釘遂具領結婦之死誠輕於鴻毛矣 
[時事述新]  
　　布政使銜前任江蘇淮揚海道桂觀察於九年間以生母年逾八旬例得終養呈請開缺由是優遊林下畫錦承歡現在養事已畢前由兩江總督曾宫保代奏服闋給咨赴部已於上月十六日引見二十一日謝恩聞准於二十五日由京起程仍以道員歸江蘇候補查向來凡告終養人員例得坐補原缺今桂觀察不知何故未曾照此辦理豈宦轍雖同而宦情各别歟又聞部友云江蘇道班序補名次現以鄭工新例之馬觀察官印聲煥者爲第一云○善後局每歲於賑米外又辦棉衣七八千件所以賙無以卒歲之貧窮也定章每衣一件裏面用老布二丈四尺中舖棉花一斤後以老布不如洋布之省費乃攺用洋布届期由局委員赴滬采辦洋布棉花兩項雇工裁剪卽發給婦女之自食其力者每件計縫工八十文此不但寓工爲振且可使年輕婦女得以安坐家食不至抛頭露面實隱爲廉恥之大防故董是役者名雖嚴厲而意存忠厚苟非潦草太甚亦不輕挑剔於長針密縷之間本届善後局不知委何人承辦此事昨聞大街小巷凡攬縫紉者無不呼寃呌屈且有坐路隅涕泣而道者謂剜却心頭肉補不得砍頭瘡見者皆竊笑以爲女德無極婦怨無終未必果易善舉爲厲階若是最奇者朝聞散放夕便峻拒短裋不完之子依舊負曝墻隅瑟縮如病鶴得彼此衣者什不一二推原其故實由於某也去一千而莫問其所終某也去八百而莫知其所始委員止知爲善最樂而不知紂之不善不如是之甚夫豈首善者所及料哉○上新河爲木簰總匯之所木客至此有落地稅其稅向有攬頭出爲包攬計一年之中來簰若于座納稅若干金其中入於官者幾何入於私者幾何攬頭悉有簿據上年某攬頭病故其妻以夫在日稱某砲船爲知已某喻官爲朋友今皆不恤其嫠與孤見簿上諸姓氏猶存將舉火於庭而燔之適爲某所覩强奪其簿去現在正如華陀醫書僅存閹猪燉雞數頁某乍來白下擬按簿上之姓名而遍爲閹之燉之想墮其術中者不得不入其彀中也昨聞有張某向余某索欠一事前二年已經人調處勸余以木　一座售而償張現在張以所償太菲仍興訟控當日調楚諸人於督轅冡宮保批飭一廣東人王姓者查明詳細禀覆諺曰中保不還錢正不知此中有何轇轕耳 
[難蔭新章]  
　　國家取士文武並重故用人亦不拘山東出相山西出將爲一格所以重柱石而備于城也向例難蔭一項以蔭生有入監讀書之例凡以蔭謁選人者莫不專就文職由來已久乃近日部中新章忽改爲一體給予武職當時並未通行各直省以故承蔭者仍照舊辦理比至都始知昔是而今非長安居大不易眞有令人進退維谷者矣昨聞金陵有二品隂生艾君少潭者於此事獨出心裁爰錄之俾天下之欲以蔭通籍者咸　此意焉少潭官印廷棟實煦齋都督之公子也都督爲昔年名將有輕裘緩帶之風當髮逆亂時總兵江上戰功卓著前爲林文忠後爲胡文忠所推許旋殁於王事少潭方年稚及壯聞死節事時以父爲忠臣子不得爲孝子爲憾今歲思得官爲國効力乃援例呈請兩江總督騐看承沅帥看得才具優長精明練達批准給咨送部考蔭時少潭不知新章之非故調也比至京始知所答非所問不得已浼同鄕官出結自具呈於某相國備述自少讀書求嫺弓馬懇恩奏請仍賞文職旋奉上諭著以通判歸特旨班選用因於保和殿引見勤政殿考試此　典也論者謂少潭若非聖恩浩蕩相德涵濡則侍中此行不易雖有槃槃大材無所用之卽欲不爲東方朔之索米長安其可得乎少潭倜儻有大志所交多通儒佳士居處雖逆旅門外亦常有長者車轍則其爲人可知矣繡轂朱輪行當拭目俟之 
[北通近狀]  
　　前報紀輪車抵通運赴京邸云云兹悉某日某大憲已發傳牌至官車局令預備大車數十輛裝載鐵條木料運京隨於十月二十一日由北浮橋開行聞在京都萬壽山一帶建修鐵路十里許恭俟皇太后皇上駕臨云○前由寳坻縣解來吳李二盜犯歸通永道刑訊供認後卽解回本縣某日州署接到釘封文卽將二犯梟　示衆○北關某氏婦不知何故吞烟自盡其父母以夫家有凌辱事情控諸州署未識秦鏡高懸者何以定讞也○署東路塵張璞君司馬之胞兄延秋太史在京病故司馬擇於十月二十六日在長椿寺開弔○十月二十六日淸晨彤雲密布六出花飛入晚尤甚得雪寸餘想沴癘可因此潛消不僅豐年之兆也○封河在邇粮價日增芝麻每石售至京錢十八千五百文香油每斤二百八十文麥子每石十千零四五百文雜糧菜蔬亦一律騰貴通平松江銀每兩易京錢三千零四十文○杜某向操錢業人頗謹厚日前行至東門洞一蹶不起卽於是晚逝世○新署通州趙松峯司馬欽舜頒到紅諭定於十一月初二日接印是日闔署書役均往東門外東獄廟鵠立恭迎司馬隨進東門入署○十一月初一日南關王恕園粥廠開杓貧乏之人咸來領取 
[災民過潯]  
　　九江連日到有江北封廊洲災民船二百餘號男婦老幼共有萬餘人查該洲今年雖免水災而旱魆爲虐以致秋收無幾棉花穀粟之類不過二三分收成現直隆冬子婦丁男無衣無食何以卒歲不得已相率扶老携幼覍食遠方蓬首垢面厥狀甚慘連日由小池口渡江停泊九江大關前哀懇放行李亦靑觀察憫其困苦流離卽飭書役給予免單一律放行該難民等隨卽揚帆下駛云 
[福建省戊子正科武闈題名全錄]  
　林高飛長樂　張夢周建府　蔡鴻章福州　鄧兆慶閩縣　王廷璋永春　吳拔楨長汀　許永芳興府　林壽椿連江　孫慶雲連江 
　唐錫三侯官　銘　勳廂紅　馮駿聲閩縣　曾鎭　彰化　薛起英長樂　王仁俊福州　黄兆熊侯官　蕭鴻淸福州　鄭葆霖侯官 
　黄鴻賓閩縣　林捷鰲永福　張應奎福鼎　許　期莆出　黄一聲惠安　李花元福州　練　星武平　江錦堂詔安　蘇義標德化 
　王炳麟閩縣　李松年侯官　黄景元閩淸　黄騰鯤南安　永　鐸正黄　黄　德南安　張品陞德化　郭輝山惠安　胡澄淵台縣 
　陳如藩侯官　張國揚彰化　關錦鴻上杭　林培元永春　黄忠椿連江　陳雲安閩淸　涂兆祥詔安　羅占颺沙縣　何國寳詔安 
　沈占芹連城　傅銘中長汀　潘吉昌閩縣　王振斌福州　江朝瑞詔安　林鴻翔閩縣　永　常廂藍　郭祥安閩縣　黄梅榮閩縣 
　張慶元侯官　陳寳吉長樂　夏夢龍福淸　余標元古田　陳國珍興府　藍苾然旗甲　吳仰高上杭　廖國英詔安　陳曜垣上杭 
　英　燦正白　潘逢源福州　林一淸興府　景　鐸正紅　松　祿正紅　汪增慶閩縣　黄培年閩縣　 
[袁江雜錄]  
　　新任江西學政龍大宗師於十月二十一日由都抵浦隨卽乘舟赴任○江西副主考朱太史於十月二十四日抵浦浙江副主考吳太史於二十六日抵浦均各登程北上○署理淮揚海道憲郭觀察於二十三日抵浦翌日登岸暫居崇實書院於二十六日辰刻接印○安徽賑撫局委員張少尉裕穀由汜水採購賑米押運船隻於二十八日過浦 
[江西官報]  
　　賀輝玉禀謝甄别行知王愼猷委解第四批漕折進京董治卸辦樂平緝私卡回省徐垚麟委解市卡石守謙聞訃丁父憂曹珏起服來江弋陽典史王仲仁飭赴貴溪鷹潭司升任該典史事以劉崇謨署理　 
 
 

Page 3

 
 
[節錄來信]  
　　培義於八月初四日捧檄丹陽受任治事是日卽有鄕民數百人環告荒苦卽於初八丁祭後赴各鄕周歴履勘其時西北鄕已成赤土東南鄕香草河一帶亦已數十里汲飲全無迨後又十餘日亢旱不雨至第二次往勘時災民已漸有質當農具牛隻兒女及挖掘爛石俗名觀音粉以度命者並有因而　毆抬騐等事體察情形非賑撫萬萬不能安戢是以會　在邑廟誓神　議撫卹並查户籲禀賑濟現在確查户册節次挨村細覈非賑不能存活災户實有極貧大口二萬一千九百十二口小口一萬二千三百二十口次貧大口二萬三千三百二口小口一萬二千八百五十二口刊印榜册分别按村實貼及通送查考定於十一月中給票賑發一應出入銀錢縣中槪不絲毫經手禀憲派委駐縣辦理尙有别出稍　自業薄田災户數萬口如何措濟猶未定議所需賑欵除培義約可籌辦捐項一萬餘串並地方約可動撥積穀一萬餘串外餘欵尙懸而無薄培義係初任署事之員並不望錢漕照常豐收庶辦公不致賠累今不獲已而查户籌捐寍置虧累署用萬餘金而不顧其災象之重必實有困苦顚連不忍聞踷　當亦執事所可想見也受牛羊而爲牧籌辦賑撫亦培義職所應然何敢以竭蹶苦衷冒瀆　聽而區區之私實有不能不一陳於前者月前邑紳孫銘等以陽邑災苦賑欵無出仰慕執事諸君宅心惻隱特肅緘致少欽善長乞爲發業培義亦加函籲達迄逾一月未獲　章引領之私不知所喻伏維諸君子飢溺爲懷於晉豫數千里外尙倚關懷拯救斷未有近在目前而轉或視同膜外者諒由籌濟艱難數目尙未能酌定或則以培義　各邑紳辦理或未盡核實恐金錢致爲浪擲耳又閱十月十四日貴館日報所刊張君廉臬書緘　丹陽災象不過二三分左右與前報李君書緘謂丹陽尙有積穀需欵較緩則邑民顚連之狀與此間核實辦理情形必有未曾悉邀洞鑒者明知諸君子博濟爲難前此發棠之請有無原不敢固必不過災民困苦情狀惟目擊而知之方稔張君等辦理丹徒善舉於丹陽災况猶是見牛未見羊之大旨故必以丹陽爲較輕而徒欸始期雲集然陽邑紳耆深恐　張李兩緘刊報傅誤捐項竟籌勸不行大負諸君子好善優於天下之盛心重沮陽邑十餘萬災民延頸雲霓之厚望而培義等籌辦賑濟之苦衷亦復因而棘手故具禀籲求轉達貫館衆意難違謹特抄錄邑绅禀辭並附所辦籌賑章程册式及核定榜示災册肅緘奉布恭候台覧幸而教之並祈賜將陽民災苦情形與培義等籌辦大槪登諸報中俾海内善士稔兹災况各發婆心源源捐助則闔邑災黎重慶更生感沐仁人之賜於無旣也愚弟葛培義頓首 
[  錄丹陽紳士二禀]  
　　具禀增貢生林澄前如臯教諭姜堉南等爲徒陽賑務事同一律公籲詳請兼顧事竊雄仁憲下車伊始卽慨然以籌辦賑需爲事愷悌慈祥愛民如子欲炊無米萬分憂勤父母不坐視子民之凍餒子民忍獨貽父母以憂勞生等具有天良亦嘗思贊　賑務稍効涓埃也乃昨閱申報有丹徒李紳書以爲丹陽災幸略輕且有積穀並已勸捐開辦等語亦似有備無患無俟於賑欵者竊思今歲旱荒徒陽一律同一鎭屬何分彼此同一災况何判重輕徒邑濵江田畝成熟尙多陽邑則不過百分之一災況雖同災區較廣區區積穀何濟於事且丹陽地方瘠苦殷實無幾不若鎭江爲通商碼頭富商大賈萃聚一方其勸捐爲較易兼之生等人微言輕無能爲力又不若徒邑辦賑諸董均係巨紳世族登高一呼衆山皆響其呼應爲較靈生等再四思雜别無良策惟有公乞憲臺詳細備文詳請道府二大憲勸諭該紳士一視同仁不分畛域可否將丹徒振局改爲徒陽振捐總局兼顧統籌撥銀振濟所有費用照股匀攤自當由丹陽紳董自備資斧况徒邑諸善士向辦他省振捐尙且不遺餘力卽今歲告災書除爲丹徒災民請　外亦且兼顧揚屬甘儀二縣遠省如此矧屬近鄰他郡且然矧爲同府其所以不及丹陽者非膜視丹陽也不過誤聽人言以爲有備無患耳倘知災區甚廣災黎甚衆積穀無多勸捐非易知諸善士胞與爲懷大公無我當無不慨然俯允也爲此瀝情環叩伏乞公祖大人俯賜詳請照會兼顧俾十數萬垂斃災黎獲邀再造之恩得免向隅之泣則災民幸甚生等感甚戴德上禀光緒十四年十月日○具禀舉人孫銘等爲乞撥救災公籲轉詳事竊雖仁憲下車伊始洞見陽邑本年遭遘旱災首以籌辦賑欵爲急務仰見愷悌慈祥愛民如子父母不忍視子民之凍餒子民忍獨貽父母以憂勞第丹陽土瘠民貧素稱困苦今歲遭此旱災與丹徒無異實爲數十年來未有此災傷之極也董等現悉被災各農佃已有賣牛度日者亦有質賣已罄饔飱不繼者形容憔悴情狀誠極慘怚邑　倪山一帶所產爛石俗名觀音粉可以　飢紛紛採取咽食者又有練湖出產小野荸齊亦復紛爭掘挖充飢者兹蒙刊册飭董編查災民户口己有十萬口之多卽照徒邑給賑錢數計　錢十萬餘串欲炊無米令人輙喚奈何董等竊思鎭郡爲通商碼頭富商大賈聚會之所勸捐甚易爲力而丹陽本屬瘠區旣無巨商大賈又乏殷實富紳縱有小康數户盡力勸募所得亦不過一二千串之數所有存典積穀捐錢二萬餘串皆係按田捐存此時若盡數發給災民則未被災之處倘後仍逢歉歲勢必追索前存捐積之欵衆口嘵嘵且來歲靑黄不接待賑尤殷不得不酌留接濟卽上年購仔倉穀亦祗大千餘石變米不過二千數百石亦屬杯水車薪於事無補舍此之外别無他欵可籌但哀鴻遍野待哺嗷嗷董等誼切桑梓尤深焦灼頃聞招商局有撙節餘欵專爲各省災黎賑欵昨閱申報欣知善士嚴佑之函囑上洋賑局諸君謂徒陽災况甚重務乞推情籌畫撥欵兼顧等語足見諸善士無分畛域一視同仁今丹陽災民待賑孔殷籌欵乏術董等難安坐視冉四思維惟有仰求公祖大人電鑒刻賜通詳各大憲格外思施俯准函致招商局曁上洋籌賑公所諸善士於招商撙卽餘欵並籌賑捐款内分别酌量提撥務期多多益善俾陽邑災民藉得拯救以濟燃眉而蘇涸轍董等幸甚災民幸甚實爲恩便戴德上禀光緒十四年十月 
[奥王又來]  
　　奥國恒親王乘坐兵艦來華在各通商碼頭遊玩曾列本報兹悉恒親王由天津復來滬上暫住法租界密采里西飯舘本埠海關道龔觀察松海防劉司馬上海縣裴邑尊英會審員蔡太守法會審員王司馬均於前日下午同往會晤以盡地主之誼 
[出𣩵誌盛]  
　　招商局總辦陳茇南觀察因病逝世已列前報其公館在英租界二馬路東首於昨午後出𣩵除銜牌執事香享僧道淸音頂馬魂轎外并用西樂一班靈柩用龍頭槓舁者二十四人送喪人之翎頂步行者乘轎者坐車者甚爲濟濟又有西人送喪者或步行或馬車約有三十餘人從大馬路向西至廣肇山莊暫厝沿途有中西捕照料彈壓觀者殊形熱閙也 
[名妓剪髮]  
　　妓女左紅玉粤產也素署艷名豪商貴客尋歡買笑者趾　於門有朱某見而悅之帳底枕邊盟山誓海自以爲漢家温柔鄕不是過也將營金屋以藏艷質妓負債五六千金朱允爲之料理端午節後妓至德鄰里賈屋而居不復　新送舊矣朱約俟返里匯銀至滬以成其事各債户知朱某頗有阿堵物當不食言相與靜候好音不料朱某迫於家教禾能納妓爲小星遂遣人送洋五百枚與妓言明負約之故妓聞之淚下如雨謂如此則非但前債不能淸端陽節後閉門坐守新債又積何以料理且彼旣訂約在前而忽失信於後何薄情之甚耶誓欲與負心人一見而後巳朱多方𢌞避妓怨忿難堪遂於日前剪去八千根煩惱絲思欲遁跡空門以自懴悔朱聞之未免惻然又挽人向說願償三千金如在安徽省内尼菴焚修則當按月再貼洋二十元噫妓果矢志淸修則夕梵晨鐘固勝於舞衫歌扇火坑中何必無一朶靑蓮哉然而難言之矣 
[上海縣署瑣案]  
　　信船獲盜迭紀報章前晚裴邑尊飭提郭金魁鄔桂林兩盜并徐才林高德記等訊究郭　供詞狡　堅不吐實邑尊喝令各鞭背二百下徐稱小的在法租界關設小客寓時有湖南人來住宿並不知伊等爲盜高稱小的雖係湖南人並不與郭等同黨邑尊飭將郭鄔仍置木籠中徐高收所候示○劉秋江控張祉薌誘領寡媳周氏一案訊究情由已登前報前日傍晚有戒珠庵女尼德　至劉家言爾家媳婦今日來庵欲皈依蓮花座下稱佛弟子菴中不敢收留特來相告劉言媳婦出門已久在家時亦不守婦道任伊披剃可也尼乃唯唯而去迨尼 
 
 

Page 4

 
 
出門劉卽知照原差將尼拘住周氏亦乘輿投案邑尊升堂訊究劉及尼伸訴前情周氏稱小婦人自丈夫去世後在家守　並無失行八月二十四日往普陀山進香今始回來駭悉被翁妄控是以投入空門欲藉暮鼓晨鐘　除夙孹邑尊問劉願將媳領回否劉稱不願邑尊飭將該尼并周氏交官媒看管此係前晚讞詞也至昨午邑尊復帶同差役親詣戒珠菴查勘一周飭將菴内女尼五人帶回候訊繼復往黄道婆庵察勘内有比邱尼四人亦飭帶回並交官媒看管候訊○日前瞿鳳生訴稱胞兄鳳藻卽少卿將父親棺木抛擲九年延不安葬并覇佔家產不肯均分裴邑尊飭差將鳳藻提案候訊 
[英廨瑣聞]  
　　寍人何材卽何天生投英會審公廨控被王拱甫陳琅甫吞銀檢據呈請提追蔡太守准卽飭差立提王拱甫陳琅甫到案候傳原告何天生投案再行訊斷○蘇人方阿四先與王氏姘識嗣又分離另與劉吳氏有私王氏知之竟往尋釁同扭至捕房巡捕頭隨飭巡捕將方及該氏等一併移送英會審公廨植日差據情禀明蔡太守　將人証分别管押候訊 
[泊舟上人卓錫焦山薄游歇浦喜談時尤工書無尋常蔬筍氣賦此爲贈卽希法正]  
　　十年淮海卸征衣托足空門願未違身似浮雲常作客心隨流水共忘機西風野寺疎鐘動夜月滄江旅夢歸聞說閒來勤染翰雨餘窓外緑蕉肥[  潄蘭居士未是艸]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海三馬路昌恊賑公所陳竹坪經收河南皖北直隸奉天賑捐八月十九日第一千一伯三十五次淸單]  
　　上條册常州府無錫絲人交來楊沈氏求合家平安四　　　吉洋七十五元又册無錫日昇昌募愼修堂張十元積玉堂朱思義堂四翎德堂毛每五元總來洋廿五元又無力子二人及朱肇祥每五角三人合一元五角又鄭何氏兩角無力子二伯又册無名氏洋兩元又裕元愼盛月樹五元又王冶梅屢次潤資移賑銅洋六元又無名乙洋又朱培翁募三圓四角呂宋　乙條又城内蔣姓來問心兩元八角藕翁時翁朱隱名每二角厚德堂孝友堂等五人每一角干靑書屋有心無力每五分總來四圓又三省堂保安氏二人合二圓又春討行經募周成嘉四角周善生二角紫正陽淸河堂存仁堂林世福懹魯軒醉竹居等十六人每乙角總來二洋二角又甡和莊來子文氏一元黄元相陳建動顔唐二隱名五人各五角葛宗良九甫等五人各二角永記樓記各一角總來四元七角又平湖沈左欽募無力士四角費和卿朱壽臣汪雲門每二角曹五官李幼翁沈福香鄭啓祥隱名五人每一角夏兩友合一角馮新泉錢廿總來二圓六角錢廿文洪盛米號來孫云峰洋三十圓被累三載未伸祈求消災降祥助　平鬤逆圖二十部一德册泰來洋貨號助洋一元吳先生來虎林仲常洋廿元馬懷新堂保平安一元無名一圓錢朱氏二元古吳吟香書屋陳一元曝麥山莊錢九百五十杭省萬承志堂溤聽五寳康莊來揚州賴樹臣洋六元○本日總收英洋二佰十四元小洋三十一角銅洋八元錢一千五佰四十五文呂宋禀一條蕩逆圖二十部合併申明 
[上海三馬路與昌恊賑公所陳竹坪經收河南皖北奉直賑捐八月二十日第一千一百三十六次淸單]  
　　聨甡號五元謝廣漢五元共來十元敦睦堂鄧五元敦禮堂邵楊日章徐金榮鄧啓記四户各五角朱勤伯忠恕堂應各二角四户各乙角共七元八角沈慶思求病全五元又求合家平安五元積誠子二元頴　松記各乙洋太原汝南二女乙元同威全三兒一元坤琴葉章四兒乙洋存記銅洋一元健記二角共英七元二角銅一元利興號來關植生一五角關錫荃二角半程氏乙角半關潤華乙角共來二元同昌洋貨號節省日用費兩元○爲善最樂鄭力不足二户共四佰徐克記等十乙户共一元二角周留耕二元澄心書屋天來號無　氏三户各一元悅來號虚對一個共來五元虚對乙個惠生莊來王燦華兩洋姚鼎鉛乙元惜我貧乙元楷求平安一元瑞成號來印奎林三角鄭增喜杜松翹鄭培英三户各二角許阿才秋蘭姐各乙角功德册鄭瑞成一元鄭增坼長壽增望盛世銘汪氏等八人各二角七人各一角共來四元四角○以上均是上格册金華來富貴圖吳仁山始十户乙洋又附十友一元又再十五友一元錢五佰五十文諸葛維威十户一元宋金魁王祖顆宗海松關沈氏方天寳王國昌妻姚氏各募五户各捐五角方如皆三户方榮貴二人合五角攸歸册香閣氏等四人各二角停參氏潘餘慶堂諸葛海秋等十二人各一角共來十洋劉河牌樓鎭洪咸亭保平安二元浙寧永慶禪方四洋又朶福生二洋湖州恆德號來七人節省月餅資虚對乙個王薌孫求母病全十洋楊味吟二　尋五元映雪舘主人求病速全一元小耐修一元庚野堂洋十元誠意興潻號銅洋十元吳林翁銅一元章英洋一元章洋一元銅乙元又虚對一個吳章合一洋姚輝翁一洋全盛合局銅四洋無民不取票五洋祥成燭號二元方宏修一元週兒求痢卽全兩律道源二角城王廟桶捐實無力求病五角點見散捐小洋五埆銅一元錢四　本宅門前桶捐上格册周松華一元另條有心無力人保病愈兩洋樂善册呂恩發四角沈明山吳萬通萬興李錦山呂開輻姐官李氏七户各二百連餘　洋兩元黄紙包小洋兩角點見散捐英乙兀銅二元小洋五角錢一千二佰十三又有南京通源莊鄕試供給票一紙計錢二佰○本日共收英洋一百三十元銅洋念元小洋四十五角虚對三個錢二千另十三文合併聲明 
[上海三馬路與昌恊賑公所陳竹坪經收河南皖北直隸奉天賑捐八月十八日第一千一百三十四次淸單]  
　　南市箱餘記洋三十元○無名氏三户合來二元○乾發源交來葉鄭嚴程四户合來一元○大新洋貨號一元○高三益來聨齋氏芝庭氏楚琴氏三户合來三元○同和棧來進修堂一元謙益堂五角○許元禧五角○省用子一元二成齋高二元○保太平一元又合九角無名氏一角共來二元○遠香氏五角大通三角吉慶氏竹居氏各一角共來一元○首兌册人求上倉消災降福一元○無名氏二元○藜以炤以輝以銘三户各三元有心無力人二元同源成一元無名氏一元求子平安一元隱名氏一元無名氏三户合四角○留樸堂一元諸事稱心一元邱姓洋三分經募人等四十二户共三元○馬三聚堂錢五百文廣利生各友五元零五分蔡肯堂無名氏合一角共來五元一角錢五十二文○宋靜記一元愼裕　來無名各氏十七户合二元孚惠堂五角屑成三角壽萱室二角合來一元信昌隆來智厚堂慶餘堂各一元樹玉堂锺善堂各五角迎桂軒黄雲記各二角又册鴻猶堂不留名樹德堂李廷記怡怡堂王錦記友貞堂各二角無名氏二氏各一角以上二册共來五元盡已所有一元半補過齋半元勉刀氏二角共來二元三角成泰愼一元雙成氏鳳裕氏再雙成各二角紫氣散人四角共來二元大豐洋布號一元又銅洋三元又册五柳堂藜蔭書屋銅洋一元求志氏四百世居堂無名氏足志軒補過氏各三百五户各二百三户各一百以上二册共來英洋三元銅洋五元錢八百文復泰來一元錦源樂廣源錦源泰三户各二百十人各一百共來二元錢五百五十文以上均是上格册普濟册敬藝堂錢生泰罰欵助賑一元椿記明記各五角又上格義堂一元諸友二元共來五元○解囊册南匯永記一元康生銅洋一元又册無錫孫詢芻善士續來第七批匡叔九元錢選靑七元薛處來六元藩燦元一元又册掦四寶觀無名氏各四百又册華安甫一元無名氏榮桂各三百十户各一百又册華金太一元節孝詞七百玉山五百金榮二百十文華洪三二百龍臣等三户各一百四十文四户各一百又册孫宜興仁寶各五百方樂林瑞喜曹增喜各三百趙逸山二百七户各一百又册楊金川七百金堯五百三户各二百八户各一百又册楊阿龍一元阿五七百阿六四百進才洪產各三百茂堂二百阿榮一佰又册楊涵生一元錫萬三佰魯封二百又册趙談道一元鳳桂五角福全五百丙文壬川各三百五户各二百三户各一百文又册楊献夫二元翼雲三百又册楊子愿子銘各三元福昌五百禮昌一百四十又册楊俊明三百秀全二百八十永茂如南各二百五十五福等三户各二百天元一百五十五户各一百以上十三册共來洋五十七元内估見銅一枚錢五十路文○同里航來悟生子完心愿念五元浙慈邵曹氏病愈完願三元塘西來范澄甫祈保父母康强妻孕得子助十元鄭泰隆莊來松江敬業堂全新棉衣褲一百套平湖沈平六元○水災册湖南湘隂張精一善士墓路河珍竹堂一元韓寶琳自在軒用户生稽心鼓棧四户各五百韓寶容南陽堂韓寶玲寶綜綿澤堂羅濛忠愛堂張耕心堂七户各三百三户各二百一户一百共來洋六元○心得呂宋票行助十元又交來朱涇大成典查福來三角蔡元號銅洋十四元劉同泰銅洋十元無名氏銅洋六元徐崇德錢三百汪六句大慶助錢五百文○退隱松樵洋五十元又平安堂規銀十六兩八錢四分徐禮謙得子完願十元方宏修八百三十文陳柳氏二元屈侶松保平安一元　程氏求安康平順五元泳吉英洋三元銅洋一元保平安一元無名氏一元知過氏五角餘福錢六十七文○○本日共英洋二百八十二元規銀十六兩八錢四分小洋廿六角銅洋三十八元錢三千五百五十六文全新棉襖褲一百套合併聲明 
 
 
