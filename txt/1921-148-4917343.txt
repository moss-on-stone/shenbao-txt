# 1921 - 148 - 4917343

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[紅部與黑部（老圃）]  
　　北京部衙有紅黑之别在前清時已有之特紅黑之標準與今不同當時部長或兼軍機大臣或爲天潢貴胄則其部立顯紅色革命前部長幾無一非貴胄又以貴胄之親疏定紅黑故當時之紅黑以人爲本位猶憶張之洞爲軍機大臣兼管學部學部中人亦饒有氣燄不如今日之垂頭喪氣可知當時文明程度尙高於今日也 
　　今日各部紅黑之標準不以人爲本位而以錢爲本位故收入最多搜括之力最强者當然爲最紅之部若無所收入而仰給於人則等於乞丐故同是一部有乞丐與財主之分交通財政爲大財主對於呌化之部頤指氣使司法稍有收入爲增乞丐敎育絶無收入爲全乞丐當然爲最黑之部陸軍亦無收入然爲强横之乞丐爲財主所怖予取予求不汝瑕疵故就强索所得之結果而言仍不失爲惟一之紅部農商部爲暴發兒近因南中企業發達關於註册存案等事頗得意外之巨額雖其收入册未見公布然商人固習知之則就最近之收入而言亦一時之紅部也 
[命令]  
　　六月三日大總統令全國烟酒事務署督辦張壽齡呈請將黑龍江烟酒事務局局長鄧邦造免去本職另候任用鄧邦造准免本職此令 
　　又令任命趙世澤爲黑龍江烟酒事務局局長此令 
　　又令任命王樹榮爲河南高等審判廳廳長此令 
　　又令任命許受衡爲江蘇高等檢察廳檢察長此令 
　　又令陸軍總長蔡成勳呈陸軍第二十六師步兵第一百零四團團長張紹緒請予免職張紹緒准免本職此令 
　　又令任命劉振鷺爲陸軍第二十六師步兵第一百零四團團長此令 
　　又令司法總長董康呈直隸天津地方檢察廳檢察官周駿聲因病懇請辭職應照准此令 
　　又令陸軍總長蔡成勳呈請調任霍有濟爲陸軍第十二混成旅步兵第一團團附宋清溪爲第一營營長應照准此令 
　　又令海軍總長李鼎新呈請授余叙典爲海軍少校應照准此令 
　　又令傅宗耀晋給二等大綬寳光嘉禾章施則敬沈化榮陶湘徐驥均晋給二等大綬嘉禾章黄植唐宗郭均晉給二等嘉禾章李晋施熺元楊廷棟管祥麟朱鈞弼盧學孟李銘榮瑞錦葛飛業均給予三等嘉禾章謝志鏗龐元濟陳開采戴天溶章雲施肇信吳熙年夏鳴臯均給予四等嘉禾章此令 
　　又令陳培錕給予二等寳光嘉禾章馬延喜晋給二等嘉禾章此令 
　　又令德嘉達司錫達孟司均給予四等嘉禾章此令 
　　五月二十六日大總統令孔祥雲授爲陸軍步兵上校此令 
　　又令陸軍部呈請任命姚克禮爲施宜鎭守使署副官長朱玉田爲蒲通鎭守使署副官長廉成功爲漢口鎭守使署副官長均照准此令 
　　又令刁鵬臯給予四等文虎章此令 
[專電一]  
　　北京電明日一時各界在天安門開國民大會惟當局將仍禁阻前夜留在純一齋之男女學生代表至昨晚出（四日下午三鐘） 
　　北京電某閣員主張停辦學校謂現在歐美回國學者頗多正可根本刷新徐靳未允交民巷輿論謂學生代表見總統總理一見就可無事但以不屈尊一見查曩時學生赴外交部質問吉林密約案顔氏一見學生即歡然引退可爲明證（四日下午一鐘） 
　　北京電公府門口正修馬路故石子多栅欄不開學生將石爲敲門磚至住院不肯出之代表二十名當日一併驅出大門（四日下午一鐘） 
　　北京電男女學生數百人至敎部詰馬不負責任赴院又不理馬答敎職員欠薪本日准發三分之一齊（八日）全數發清衆又詰院前有不上課不發薪說究有無其事並要求本日將欠薪如數發給復須將敎育基金獨立不受他界支配馬不能答其時適校長團曁敎職員亦先後到部取决欠薪問題三方乃逼馬同赴院面靳質問根本辦法馬無法遂偕與步行赴院靳拒不見學生强欲入内乃與衛隊衝突（三日下午八鐘） 
　　北京電胡維德電部東京會議小幡主張山東撤兵由日本表示讓步限度爲中日接近地步已於末次會議通過不因對俄美牽動對華方針又謂小幡參内後即回華使任（四日下午一鐘） 
　　北京電中央訂購無線電話機爲奉直分領惟此項話機未付欵日商催討甚力（四日下午一鐘） 
 
 
 

Page 5

 
 
   
 
 

Page 6

 
 
[專電二]  
　　北京電陸榮廷電許崇智因擴充地盤調駐廣寗民軍第五六各營向懷集進攻前線已至年岡舖除令該處所駐桂防第六團向前應敵外並調左翼各軍前往接援免有他虞又據各軍報告子彈均不敷用請設法接濟以利戎機 
　　北京電鈕傳善今午謁徐條陳財政方針徐頗嘉許有命代部務意一時即到部任事（三日下午八鐘） 
　　北京電黑吳電海拉爾一帶俄黨經防軍剿擊後分向吉邊逃竄與濱江附近鬍匪勾結除電孫督聯合防範外由黑省增派勁旅游擊以防蔓延仍請示設防機宜（三日下午九鐘） 
　　北京電鄒芬電邊陲蒙匪蠢蠢欲動若不預剿將來與俄黨勾結勢必猖獗益難防範請將應發械彈從速撥給（三日下午九鐘） 
　　天津電鄂王在直魯境招兵千五百人已由京漢車運鄂 
　　天津電張作霖江日（三日）下午返奉 
　　天津電吳慶桐及其弟江日（三日）被侍役岳樹森用手槍擊斃並將慶桐肚部用刀斷開其妾亦受重傷凶手被追躍河被馬弁擊斃聞因冬日（二日）該役將還賬洋二百元挪虧被吳申斥故（以上四日上午九鐘） 
　　南京電蘇議會議决請撤蘇皖贛巡閱使（四日下午八鐘） 
　　滁州電皖學生圍議會係因儉（二十八）接開第二臨時會依法不得逾三十日十年預算案仍無頭緒虞（七日）蚌埠倪生祠落成又屆端節多數議員將回散一時難開會十年預算案難成立新增敎育費五十餘萬將無著冬（二日）省校聯合會曾通告各議員請預算案未成前勿散（四日下午十一鐘） 
　　揚州電旅部奉令豪（四日）午獲朱琨甫等解究（四日下午七鐘） 
世界路透電 
[英礦工談判之曲折]  
　　三日倫敦電礦主昨在倫敦集議考慮各地方之覆書今日將議决上首相之書現信礦主願接受政府之臨時解决條件惟願將永遠計畫聽候公斷礦工幹事部今日集議政府之條件必遭拒絶可以預决煤礦停工爲日已久各大實業區域大受影響孟郤斯德之現象說者謂從來所未見商店貨棧多已閉門商業漸由沉寂而趨於停頓惟鐡路事務已有轉機之象倫敦西南鐡路公司宣佈自星期一日起將增加火車開行次數 
　　三日倫敦電礦主答覆政府之提議謂礦工如不放棄全國利益共同分配全國工資一起解决之要求則解决爭端事務難有進步可言並建議設一全國事務局以中立方面之人爲主席根據利益對工資之比例定一標準工資其决議雙方均須遵守礦工亦答覆政府僅言各區均拒絶政府之提議 
　　四日倫敦電礦工雖拒絶政府之提議但衆意雙方爭端不日可望解决蓋礦主覆政府之書表示各爭點可以商得同意書中除陳述礦主之意見外且詳細解釋前所提出之條件且提出改善條件之計畫願視礦内之情狀增加礦工之工資礦主又允津貼受低資之工人 
　　礦工將於今日復開會議似將考慮上述條件及考慮桑姆白倫召集全國大會討論全局之提議 
　　三日倫敦電竇比夏之斯温維克煤礦平時曾雇用工人千名今晨已復開工工人允暫減工資工作日後照暫時解决之條件辦理 
　　二日倫敦電英國機師公會發表一文言煤礦風潮之經濟上原因謂一九二一年首三個月内每人掘出之煤額較諸一九一三年同期僅占百分之六十八而礦工則較前多九萬九千七百人每人一年工資平均計算由八十二鎊增至二百三十二鎊蓋已增加百分之一百八十三而生活代價則增加百分之一百五十三每噸煤平均工本由六先令四便士增至二十六先令平均售價由十先令增至三十二先令而出口之煤則由九十七兆噸（一九一三年）落至三十八兆噸（一九二一年）矣以一九二一年三月份而言直接之欵損失年達八千五百萬鎊鍊鐡廠共三百零三家四月間煤礦停工僅有十三家照常營業一九一三年礦鐡月出八十五萬五千噸今祗有六萬噸據實業界意見苟不設法使煤價低落俾實業界能購煤應用則煤礦風潮之解决無論用何方法終無價值可言云 
[英棉工之罷工]  
　　三日倫敦電今日棉業僱主作最後之企圖希望阻止棉業罷工雇主議减輕工資等於每鎊減五先令工人則允减輕半先令談判業已决裂罷工通知書將於明日實行直接受影響者將有工人二十三萬名連間接者共有六十萬名 
[英美棉業開會]  
　　三日倫敦電今日孟郤斯德某紗廠開會時主席愛德加爵士乃倫敦銀行家演說棉業前途表示樂觀謂世界缺少棉貨甚於往日但全球需求現爲暫時種種不利之情形所阻遏將來必有需求實現之一日故目前不過觀望問題耳紗廠今日可以賤價購置印度日本又减縮工時與蘭開夏工時相差不遠德國復能輸出棉貨而價格不定金融緊迫之時代現已過去故棉業前途確有樂觀云云 
　　三日紐約電植棉家與棉業製造家二百人已啓程赴英參與世界棉業大會該會將在利物浦舉行自六月十三日起至三十二日止 
[英國之失業保險金]  
　　四日倫敦電失業保險金近兩月内屢經提用所餘無幾故政府决議減輕失業工人所得之利益及增加各方面應付之經費在二月杪此項存金尙有二千萬鎊近每星期内輒提用一百八十萬鎊分給二百萬工人而每星期之入項僅有六十萬鎊故存金今已告罄其不足之數由財政部供給借欵一千萬鎊亦已用盡 
[愛爾蘭黨之新舉動]  
　　三日倫敦電愛爾蘭蒂泊萊里郡波里索康附近有警察二十八名爲新芬黨二百名襲擊死四名傷五名　　三日倫敦電昨夜利物浦有通里斯之電話線五十條通北方之電話線三十條爲人割斷電話桿亦多被砍倒利物浦與北方之電話交通大受防礙此舉必係新芬黨所爲 
[辛博遜在英談論]  
　　三日倫敦電中政府政治顧問辛博遜博士已抵倫敦解釋中國對於遠東難題與英日盟約之意見辛博士擬在英倫盤桓兩月博士言及渠與美國及加拿大政府諸大員晤談事謂渠在美國見一般輿論皆贊成參議員考米克氏之議論以爲英日兩國或能締結可爲美政府所接受之約但不能締結可爲美國人民所接受之約美國人民今已决定美國最後之政策矣美政府諸公與渠談論此問題者對於太平洋海岸問題無不表示重大注意而關於造船築港以謀盡力自固等事固毫不自諱也加拿大議員於晤談時咸抱一致見解以爲盟約雖以任何形式賡續之然必加入一條規定非俟加拿大國會批准此約不發生效力博士又謂渠離北京之前中國外交部長曾告渠中國將視英日續盟爲英國正式承認戰時日本對華政策如山東等問題之表示博士力言中國對日並無眞正齟齬但僅政策之問題與解釋公文之問題耳如中國觀念果得適當之考慮則中日間惡感即可迅速消釋博士後言及中國抵制英貨之可能性謂中國報紙常稱日本爲英國政策之機械遠東全局英國實負其責是華商中頗有激昻感觸云云 
[德國之保皇黨]  
　　三日柏林電保皇黨在此集衆示威時有小軍官名尼森者謂萊浦齊審訊戰事罪犯爲侮辱德國之舉當勿令英人生入萊浦齊該員並祈禱前皇回國德總理韋士博士今日在衆院宣稱將拘該員控以大逆不道之罪 
　　三日柏林電被控暗殺前土耳其内閣總理太萊特氏之兇手台列里安氏業經開釋 
[各國近事記]  
　　三日倫敦電大東電報公司宣稱近今發往印度與遠東之電報傳遞遲緩乃屬暫時之梗阻因公司中之紅海線復須大加修理以增傳遞力俟工程告竣發往印度與遠東之電報即可較前迅速此項進步數星期内可以實現云 
　　三日華盛頓電衆院外交股員會連席卜德氏將即在衆院提出宣告對德奥戰爭狀態終止之議案以代諾克斯氏之議案 
　　三日華盛頓電合衆儲備金部四月份之報告謂各項實業已有進步惟以全體而論仍未入正軌零售物價漲落靡定殊礙工資之最後整理對外貿易仍見疲滯失業工人數額加增天時不正榖棉皆已受損 
　　四日華盛頓電參議院已令航務部於十月一日前出售該部所管理之木船 
　　三日倫敦電顧公使與其夫人今晚宴待美大使哈維氏來賓多屬外交界人員朱爾典爵士與其夫人亦在座 
　　三日比京電朱啓鈐與其隨員今日偕駐比華使由比外相引見比皇旋由比皇饗以盛宴與宴者有外交工部科學美術部諸大臣及比京市尹比國各大學校長 
太平洋路透電 
[北方近事記]  
　　三日北京電日人電稱蒙匪七百名出現内蒙赤峰 
　　三日北京電閻相文之左翼兵士已於星期三日入陜尙有駐觀音堂之兵二隊現向潼關進發 
　　三日北京電政府命駐美施公使與阿眞廷商訂商約 
　　三日北京電據長沙外人電稱湘省當局擬增收電報附稅以三個月爲限所增之數與現行之附稅相埒 
　　三日北京電據半官消息各省爲英日聯盟事來電者絡繹不絶其主張不一政府甚見窘 
　　三日天津電前德租界内今日發生殺人案兇手爲張作霖軍事顧問吳慶桐之老僕因犯小過爲主人申斥神經昏亂殺其主人與主人之弟繼圖乘汽車逃逸爲汽車夫所阻復殺之旋逃至河濱爲携械之警察所困乃躍入河中由警察開槍擊斃之屍身尙未覓獲 
[南方近事記]  
　　四日香港電華字報載稱黔軍現攻擊桂省柳州與黔邊之交通中阻商業停頓人民大爲驚惶 
　　四日香港電香港華商若干人議仿歐制設一銀行集資本二百萬元每股十元定名商業儲蓄銀行 
[香港近事記]  
　　四日香港電政府現正考慮强迫在香港註册或常至香港之船隻裝置無綫電報事大約不日將以議案提交立法會議 
[日本近事記]  
　　三日東京電外間謠傳原敬因樞密院彈劾内閣殖民地之法制勢不能不辭職云云此說毫無根據陸軍大臣田中男爵一月間提出之辭職呈全爲身體不健之故大約可邀批准不日將正式發表以副大臣山梨將軍繼之此事毫無政治關係 
[東俄近事記]  
　　四日海參崴電領事團决議非俟濱海省人民對於該省將來政府之性質有表示意見之機會不許謝米諾夫登岸海參崴及周圍之謝軍須解除武裝加浦爾之軍隊現守衛謝米諾夫所乘之日船阻謝登岸謝米諾夫政府之人員近由哈爾濱抵此者已被逮捕據雙城子烏蘇里消息加浦爾之軍現向伯力進發已在伊滿附近俘黨兵一大隊 
[公電]  
　　北京交通部來電各省巡閱使督軍護軍使省長省議會總商會各報館均鑒本部本日復上海總商會一電其文曰上海總商會鑒卅電具悉吉會借欵合同自前年商訂未能就緒中經擱置現在本部並未繼續辦理尤無簽訂該項合同之事希鑒察特復交通部江特此奉聞交通部肴印 
　　安徽省議會通電各報館公鑒六月二日上午八句鐘各校校長光昇等來會要求將敎育廳主張增加敎育費五十餘萬元立時通過否則限制自由等語下午五句鐘值大會散會時突有各校學生數百人圍攻議會同時學生分往各議員住宅搜索並私擅逮捕楊議員貢璠班議員捷師張議員之紳監禁於學生聯合會及第一師範兩處至夜十二句鐘經警察前往解救始得出險是時地方秩序大亂比由聶省長會同馬帮辦并力維持始得粗定現在該校長等糾合學生仍聚衆鼓譟百端尋釁法律幾失效用除咨請省長督飭警察嚴密防範外先電奉聞安徽省議會江印 
　　安徽學生聯合會通電申報館轉全國學生聯合總會全國各界聯合會各報館曁旅滬皖省各公團鈞鑒皖學界爲敎育經費預算請願議會議長趙新椿議員劉碩等仰承倪道烺意旨勾引鎭守使馬聯甲派兵團捕學生槍傷五十餘人已死者數人似此摧殘敎育草菅民命務懇主持公論安徽學生聯合會總會叩 
　　盧永祥通電中外各報館均鑒政綱解紐海宇分崩治絲愈棼離軌愈遠長此以往國將不國瞻望前途惄焉如擣竊維共和眞締惟公與平若以做法自使行選舉詎得謂公以瓜分利權舉外債詎得謂平以不公不平之方法謀統一無異以油救火適以速其燎原今則不顧利害不恤人言而竟悍然爲之永祥之愚期期以爲不可邇者人民渴望和平正如久病望醫顧欲謀醫病須索病源吾國前之不能統一病在南北對峙今之不能統一病在各省分裂對峙之局已變則已無和議之可言計惟有順應潮流納之軌範庶可因分裂而進於分治蓋吾國自有史以來即有内外輕重之聚訟東西政哲集權分權之辯亦不過就政權分配之程序而言與國家之統治權根本無關年來政黨視綫集重中樞野心家復齗齗焉保持中央集權之名以爲盜國肥己之便十年九亂正坐此病國人懲前毖後謂與其騖中央集權之虚名釀尾大不掉之實禍何如分權於地方俾羣才各有効用之途先以省憲定自治之基礎繼以國憲保統一之舊觀改弦更張斯固正本清源之道惟依永祥愚見救國不患無方患在不能推誠相見倘使國人眞有澈底覺悟則又何事不可協商我袍澤同此愛民愛國之心即同負救國救民之責如由各省區軍政長官選派全權代表擇定適當地點先籌妥善辦法再付國民公决但能允孚民意我軍人决不越權干涉如天之福邦基由此底定永祥退爲太平之民固所深願惟兹事體大必須廣集衆思方能研求至當諸公愛護民國具有同情碩畫嘉猷夙所欽仰謹抒血忱維希亮察盧永祥豪印 
國内要聞 
[北京通信（吹萬）]  
　　學生第一次請願留宿一夜 
　　北京各學校前曾議决對於敎潮運動三項辦法（一）先於六月二日各校舉代表一人向國務院請願（二）倘請願不得要領各校全體學生於三日齊赴院請願（三）各界聯合會於五日開維持敎育大會於天安門故今日各校舉行第一項請願案由男女各校每校推一代表共二十二人就中男十五女七上午九時許各校代表集於女高師十時出發十時半至新華門時東西兩栅門前已滿佈兵丁阻不令入各代表多方交涉始放入代表携有餅食麵包等備拘留時充飢者號門不令携入令存號房中代表無奈與之代表請見總理允由夏秘書代見由號房引入純一齋至十二時三刻夏出問代表來意代表謂兹事體大欲當面見總理得一答復夏謂總理正在開閣議不能接見有語可代陳代表復力請謂姑請秘書轉請于總理或蒙俞允亦未可定夏乃書一字條令聽差持入文曰「各校學生請求見總理請示」聽差回言「不空」並謂總理因國務會議尙未完畢如學生代表係關於敎育問題來見可先往敎育部聽信因國務會議馬次長亦列席於敎育問題有計多議案尙待討論馬回部後必有以告諸學生云云而學生堅請如前謂代表所請求者話至簡苟總理肯出數分鐘者則言可盡夏復書條請示謂學生要求短時間之接見語極簡單但非面陳不可請批示總理批不能見且召夏入夏旋出告代表曰總理謂敎育部已有次長負責有人學生如有所求可向敎育部說現正開閣議不能見代表謂總理現固無暇請待至閣議散後賜見夏云即閣議散後總理亦不能見學生謂總理旣不能見可否由秘書代陳得總理一答復夏謂諸君有言可向敎育部說我不能負責諸君携有呈文我可轉呈遂携呈文出呈文辭云「呈爲敎育淪亡迅予維持事竊北京國立專門以上八校因經費無着敎職員停止職務已逾兩月敎育淪亡中外詫駭京師爲敎育中心八校是敎育樞紐國立學校竟至停頓數月之久非特宣布中國敎育破産實爲中國財政破産之預告生等旣受切膚之痛遠懷覆巢之懼傷心洒淚恐駭萬狀敎育界人奔走呼號月數十次每一撓折血憤塡胸中國雖貧何至二十餘萬元之敎育月費籌至數月尙無的欵如今百政雖待舉奈何令千鈞一髮之敎育糜爛哉暑假將届八校未定全國萬數中學畢業生將何所投止是八校直接罹災中學間接受損八校廢學於前中學生廢學於後後日敎育何堪設想生等憂憤所至異口同聲與其坐而耗時不若急起力爭爰共議五條派代表到院恭呈鈞覽伏懇總理以敎育爲念俯順輿情迅予維持並乞將所開五條分别批答不勝翹企待命之至謹呈附請願五條於後（一）政府屢次失信及國務院致敎育部九六一號灄是何用意請明白答復（二）請於一星期内將財敎交三部前次所定關於敎育經費條文眞相明白宣布（三）國務院前次批准三條辦法請即實行（四）四五月份敎育經常費及應撥還之積欠請於日内發給（五）以上四條如政府不能照辦即請明令解散云云夏出後門外警察圍滿代表不能出北大代表曾青雲出外交涉被拘經某氏爲緩頰得釋法專代表尤憲祖出外爲各代表取食物於號房號房不與復入各代表舉工專劉兆陽法專尤憲祖北大曾青雲出告各校備進行大請願餘十九人則皆在院住宿凍餓一夜政府方面亦已預令戒備恐明日大請願時難免不起意外之風波也 
　　據某京報云學生代表要求見總理不得要領夏秘書允面達總理去後各代表徘徊於純一齋中得以自由散步而四欄之外已滿布兵丁荷槍實彈大有臨敵之勢蓋學生代表與夏秘書交涉已歷數時之久此時已飢如中燒勢難忍耐遂議及麫包問題當學生代表來院時已預料結果不佳勢非一宿國務院不可故已將乾糧備辦多品預備一同帶入不料爲門役所阻經再三交涉允於需要時由電話通知再行送入詎意此時純一齋八號之電話已壞學生代表中本有二人預定留宿時派出通消息者一爲曾青雲一爲尤憲祖此時遂由曾青雲出到中華門外傳達處索要點心據云非得庶務處允許不可乃由傳達帶同往庶務處迨到庶務處後竟無一人曾在庶務處獃坐許久此時已爲軍兵監視欲進不能欲退不可大爲惶急乃電其友某君（係公府辦事者）告以情形遂由渠友電知秘書處由秘書處通知庶務處方准放行於是曾雲青得以逍遥自在出新華門矣但在純一齋諸代表照舊枯坐望眼欲穿於是再派尤憲祖出取點心尤此時竟寸步難行兵詢其何往尤云擬出外兵云非有號房帶領不可旋找來一號房由號房報告庶務處謂某係代表之一此時擬出外可否放行庶務處回電照准遂由號房將尤代表領出新華外尤回校後隨向京師各校學生臨時幹事會報告一切經討論結果派尤憲祖汪瀚兩人再到國務院與已入内諸代表接洽及送點心入内不料尤汪兩人與傳達處雖一再商量均被拒絶並云此時國務院實無一人能負責也於是在内各代表之消息外間竟無從知悉大約免不了一日夜之凍餓也男學生固尙可耐而女學生及小學生未免太苦矣兹將留宿國務院各代表之芳名列下除曾青雲尤憲祖兩人已回校外北大楊惠生職工諸昌祺法專周茹芝女高師劉蘅靜農專張大陶工專劉兆陽醫專梁鐸四中李達男高附中汪德耀男高附小李健吾美術黄歲翹北師黄澤敷北師附小錢棨枋女附中傅毓修第六女小陳慶秀徐華第一女中黄又民女附小余湛德趙婉貞 
[京敎職員赴部索債]  
　　第四日情形 
　　前日（一日）下午敎次馬鄰翼赴國務院後敎職員仍在部坐待約至六時馬氏回部向敎職員代表言欠薪共計四月准星期五日（三日）發一部分至少在全數三分一以上其餘至端午節前陰曆五月三日完全結束代表等乃請馬次長暫行退席自行討論結果擬一條文請馬氏·及校長團·聯席會議主席三面簽字申明限五月初三日止完全結束不附條件此時馬氏已出部回宅代表等在部晚膳後再請馬氏來部馬來後不允簽 
 
 
 

Page 7

 
 
字只認星期五發一部分對於端節前將欠薪全數發清一層堅持須明日（二日）國務會議後乃能回答交涉至夜十一時許代表等不允回宅仍擬在部度宿馬氏不得已始又承認謂此話雖確已說過但明日只能以已對諸公說過全數在端節前（即舊歷五月初三日）結束發清之語向國務院當局申明請其允許後爲確實之回答代表等遂與約明日（二日）下午三時仍在部會見並請八校長亦仍同至部而散時已夜半十二時四十六分矣至昨日（二日）下午一時代表百數十人仍在女高師集齊至二時有發言權之八校代表即開第三十九次聯席會議决定一重要議案至三時即一齊赴部先是馬次長告敎職員於下午五時至敎育部敎職員以國務會議一時可畢三時儘可相見何必遲至五時故仍以三時往與八校長會晤於大講堂馬次長亦以三時許出見先報告國務會議之結果謂本日閣議已議决先發一二四五四個月欠薪三分之以上已領得二十七萬元支票一紙至於敎職員所要求五月初三以前全數掃清之說曾於國務會議上力爭終以午節在邇經濟困難仍歸無效應請諸位原諒敎職員相繼發言大意謂政府上次聲明儲欵以待足見政府未嘗無欵有欵而不給是爲圖賴無欵而空言是失信用政府應酬太上督軍之程儀千萬不足惜而獨靳此數十萬血汗之敎職員薪水大總統嘗自稱以文治臨國未見所謂文治何在今敎職員以債權者之資格力爭欠修以國民之資格力爭敎育體面然敎職員今在要求辭職之中辭職一日不照准敎職員不能他離政府即應負一日損失之責辭職至何日批准薪水即應算至何日結止而至五月底截止之薪水非於陰歷五月初三日以前全數掃清不可因同人於節前亦極困難至於今日閣議通過三分之一薪水雖云支票已經簽字然將來至銀行領取時是否能領得出尙一疑問應請次長即時問明馬次長當即囑會計科打電話至中國銀行經該銀行承認可付惟須財政部再以一公文關照馬次長乃復令打電話至財政部問潘次長在部否答尙在部因即派人赴財部與潘次長接洽當經允即照辦此項支票已由八校校長領取準今日（三日）發給敎職員關於陰歷五月初三前歸還全部之條件則議决再行討論定於今日下午二時許重赴敎育部與次長交涉馬次長則允於今日上午與交財兩部盡力接洽敎職員出部時已七時餘矣 
[陜局形勢仍混沌]  
　　陳樹藩態度莫測 
　　陜西問題據前昨兩日形勢觀之似已達於不穏程度惟昨日陳樹藩復有來電到京忽又一變態度原文略云奉令解職至契初衷樹藩向之所求未獲者今得如願以償從茲優游歲月還我初服身雖在野圖報心長現已將各事宜辦理清楚專待交代請飭閻督從速蒞陜勿事懷疑云云據此以觀豈不與陳氏前此請延兩月交代之電大相抵觸府院方面亦以此中變化捉摸不出昨已由院拍發一電復陳略云來電已悉報事經手所挪墊之餉欵自應清理即希與曹使曁閻督直接接洽當無不協惟現在借重長才待辦之件甚多希迅速來京相助爲理云云惟據某方面消息則謂陳樹藩已决定即將軍權及軍隊交出將其所帶兵隊一律撥往陜西西路南路兩路屯田但其内幕實係俟閻氏接任後再行譁變爲驅閻之活動果爾則陳氏此電或即含此作用亦未可知聞此項消息已爲直隸方面所探知曹錕曾向府院請示辦法府院方面均謂陳樹藩軍隊如不聽命即行嚴剿遣散故曹及閻督馮旅刻下均已準備一切刻日進軍入陜而陜西軍官張寳麟等日前來電請收回易督成命經政府轉電直曹設法應付聞曹氏當即致電井岳秀張寳麟等切實撫慰並分電陳樹藩囑速拊循所部曉以大義勿爲越軌舉動致累令名旋得陳氏覆電詞極恭順略以部下將士類多生死患難之交情感作用在所不免迭經分别勸諭尙能服徒惟欠餉達百餘萬目兵官佐節節上索委屬無法疏通務懇轉達中央俯賜維持迅予撥付則非惟一身重負立釋即一切糾紛亦可渙解等語上電業由曹氏轉呈來京政府方面尙無何等表示但聞參陸處昨曾分電吳新田馮玉祥二人促率所部趕速入陜并令一切事宜隨時電承曹使辦理仍將各該前部現抵何處及餘部陸續開拔日期分别具報一面政府並派陜西諮議馬浩出京赴陜宣慰陳氏 
[唐榆雙軌借欵之經過]  
　　京奉鐡路唐榆段添設雙軌訂借中英公司短期借欵昨已由交通當局繕具函約呈明備案查此次借欵之由來係在去年十二月間中英兩國當事者於倫敦開會商酌意在擴張開平灤州兩處煤礦故會議結果議决應先改良兩礦採掘方法現在由兩礦僅輸往日本内地者每年約達七十萬噸若採掘之法完備年可增百萬噸輸出旣多以現在之單線論當然不能敏捷勢必趕修複線同時擬將秦皇島商埠增修比現在大三倍並擬投資二千五百萬元在該處設一大製鐡所以兩煤礦所出之煤鎔鍊附近及安徽寳興山各鐡礦之鐡獲利决當豐富其白河口之塘沽亦擬修大規模之商埠現下訂借之津榆鐡路複線工費借欵即爲當時議决之結果其欵額聞爲英金五十萬鎊以京奉餘利擔保年息八釐回扣千分之五其欵自上月起每月由匯豐銀行交付路局一萬六百六十六鎊至明年六月起開始還本 
[日政府會議中之魯案]  
　　此次日本東京會議内容秘密惟聞俟山東問題辦法確定後將先發制人對世界各國發出一種聲明書一面使各國默認其所定辦法一面即以破壞我國提出聯盟之政策使我國不得不出於直接交涉之一途據日人共同通訊社所宣傳謂「中外重視之魯案問題迭經中日雙方討議進行方針然宗旨各歧故難正式解决兹聞日本此次所開之對華會議關於斯案特爲審愼之研究所得之結果雖不得知然以意測之仍擬直接交涉爲第一要義據聞當事者擬將青島開闢爲公共租界且預先向各國詳細聲明直接交涉之理由藉得友邦之諒解一面籌備實施者即先將膠濟路沿線之軍隊撤退俾示無侵佔之惡意嗣則對華表示親善之誠意以冀直接交涉之實現」云云此爲日本方面之政策至於我國外交當局對此似尙茫無準備日前山東交涉員施履本應召來京商議此案雖曾提出報告書於和約研究會然亦僅爲報告山東種種情形以供該會參考並不附以意見外部方面顔總長適因乃兄病重遄赴漢口本星期五六方可回京故亦未爲積極之商議和約研究會本定提出聯盟之方針迄今未改然對於日本之行動如何應付仍屬茫然外傳日本已以辦法通告我國尙非事實外部至今未接日本自願撤兵及請求直接交涉之通告日本果行撤兵則我國軍警應如何分配布置亦無相當準備魯案前途之失敗徵象已見國人奈何尙昧昧耶 
[英日續盟與我國]  
　　英日續盟爲期迫近英國屬地會議對於此事將於日内取决刻據外交界之傳說英日續盟一節似已决定無疑屬地會議不過英政府手段之一種澳洲首相日前在英對於續盟之表示即可見此次英日續盟已定之情形惟此事與我國所關至重因是政府除已迭向日英兩國聲明該約不得有損及中國主權字樣外近顔外長更向日使館有一種鄭重之表示大意以「英日如續訂立盟約中國以地處遠東之關係應當派員參列所有前此約文碍及中國主權字樣一概删除用保世界和平以免牽動國際」我國所聲明各節英日兩方如何回答尙不可知聞顧維鈞公使在倫敦對此十分傷感昨日政府又得顧氏一電略云英日盟約之賡續其間關係我國何等重要自日皇儲抵英後其形勢尤日見險惡並聞雖有改變同盟之性質至害及中國主權字樣却未能删除清夜自思固維鈞之手腕不敏未能運籌急愧交感五内崩折惟竭我棉薄冀圖萬一然竊思衆力易擎獨木難支默察此事發生以來國人對之懵懵無聞漠不關切如秦人之視越而各報紙對於此事之紀載亦稀如晨星至於冠蓋往來政海浮沉誌之特詳是我國之操神聖新聞業者目光祇注方寸以内又遑責國人之大夢未醒但維鈞對外則因之致失臂助務懇從此迅速設法轉移國人之視線起而作雄有力之後盾則希望取銷害及中國主權字樣之英日續盟庶可達到目的云云顧使此電話長心重不知國人對之其感想何如也 
[張勳之復辟始末記]  
　　天津益世報云張勳運動重登政治舞臺其唯一要挾品即爲張之手中有復辟始末記一册以爲本人重上舞臺之良好媒介張氏時常掀髯謂所親曰吾將付印且用珂羅版印成原文以存其眞其中如某也有函贊成復辟某也有電稱皇朝深仁厚澤某某有電某某有函脫經印出關係甚大故張勳視之爲奇貨去年運動發還財産即曰我將付印因遂有人爲之請求發還財産後來要求開復功名即曰吾將付印後有人爲之說項而林墾督辦之令以下本年三月張欲得省區地盤復派其徒言於某疆吏曰吾又擬將此項復辟始末記排印以了畢生志願某疆吏驚駭異常派人婉請將此項始末記交出並言無論如何必將爲少軒出力得一地盤故張勳所以爲政潮中之關係人蓋恃此始末記耳今此記已入於某疆吏之手而張勳之出處已漸漸沉寂矣 
[陜督更動後之豫聞（開封通信）]  
　　閻馮吳趙最近之行動陳樹藩備戰消息 
　　調陜之馮旅於二十七日開赴西安者一團餘兵亦於二十九日全行西開計經過汴站者有四十列車此車並接運吳新田所部第七師之一混成旅在内同行閻相文所部二十師業由嘉魚整裝北上者過汴站已有兩團頃據軍界消息汴西潼關一帶已有陳軍派守掘壕修備形勢甚惡昨晨督署得國務院萬急電令趙倜即派兩支隊偕同直軍入陜並授趙機宜令從汴西方面開一部分由藍關入陜一部分由潼關直進西安此項計劃蓋即防制陳之抵抗也聞趙已電令豫西丁統領派毅軍丁方劉三營長編成支隊趕趁汴洛車西行先駐陜州靈寳一帶又電令南陽李鎭使派李詹王三營長編一支隊集於商南以便聯合掩護直軍入關至吳新田所部則不由京漢道轉西將由襄陽樊城一帶取道襄河溯流直上經過豫境浙川内鄕等縣至陜南之商州與潼關一路遙遙相應陜軍如果抵抗即首尾夾擊使其不能兼顧也馮玉祥已於五月三十日下午五點搭京漢車抵汴當晚即以鄭州第八旅旅部爲行轅直軍師長張福來適由汲縣回防順邀馮晏馮席際演說頗有發揮其軍隊在汴站極有秩序（露宿一夜）一部分唱軍歌一部分傳道圍觀之人甚多外人之往觀者均帶日記記其言動軍隊胸次并懸有特種徽志是夜三點馮步行至站搭汴洛車西行明日可先抵觀音堂（離潼關三百里）計隨馮同行者爲十六旅二團團長張之江步兵二營衛生兵一連砲隊及機關槍隊各二連至陜西方面已有反抗之勢督署昨接陳樹藩通電照録如下（此電係致趙督及北方諸督者）樹藩待罪秦疆於兹五載自維薄德貽累地方人禍天災相循迭至方虞竊位之議久思避賢之計只以桑梓所關責職綦大與夫父老昆弟之付託者至重元氣之如何休養匪氛之如何剿除起視瘠痰能勿慚憤私心自誓但得掃除障碍稍進安寗即當解甲歸田遂我初服縱觀軍閥專横方鎭遞起每讀唐史輒爲廢書執今衡古變本加厲樹藩痌焉恒思身爲其先力矯是弊况值新潮激蕩自治聲高尤當循軌利導豈容遏勢逆流故去歲曾有廢督之建議雖未得請未敢或忘今何幸遠承德蔭俯鑒微忱於前此陷落各都邑力征經營已收回三十餘縣現狀亦在次第恢復麥秋大有民氣以和適中央能鑒初衷量予升擢俾釋重負實體恤之有加錫以崇銜更報酬之逾格知足不辱老氏吾師一俟新任入關遵令交替其未解除職務以前所有地方治安藩仍完全負責知關綺注謹此布聞陳樹藩儉印按此電特其面子語據汴西來客言潼關陳軍有埋地雷消息張錫元届時將宣布中立云云此說雖尙未徵實然聞成愼餘黨確有投陳約期就汴西發難消息刻洛陽副使署已檄召各地駐防軍隊聽候選擇開拔督署今晨亦正會議此事汴西風雲日趨緊急可想見也 
[皖學界亦起大風潮]  
　　議會請以軍隊壓迫學生 
　　學生受刀傷數十人一人已死 
　　昨日省學生會以新加之敎育預算案議會無表示且聞夏曆五月初二日爲倪嗣冲生祠落成之日議員有赴蚌慶賀者恐此案一時不能成立或因此而停滯遂開會派代表至議會要求答覆並由各校推舉代表十人分至各議員公寓疏通詎是日議會正公讌馬聯甲與倪炳文故對於學生質問無圓滿答覆學生以議會旣無結果不散於是議會議員請求馬使保護以電話調各處軍隊彈壓並下臨時戒嚴令斷絶交通如臨大敵而學生方面均得報告各校遂率隊圍議會孰料行至中途即被軍隊阻止遂發生絶大衝突學生被刀傷者數十人惟一師姜高琦與戴文秀危在旦夕（聞姜君今午已故）江淵章祖康盧前鑑王鳳章受傷亦重其時聶省長程處長史旅長均先後至省議會該會即開緊急會議並召各校代表討論無結果而散今晨各校一律停課城門至九時始開軍警異常戒備電局郵局均派軍隊檢查現時人民非常惶恐各界開會毫無具體辦法惟被害之學生已依法請求地檢廳檢騐一面將江章盧王等受傷情形及韓高琦君之血衣用照相攝影以爲證據後事如何容即續誌（六月三日） 
　　字林報三日安慶電云昨夜學生若干人赴省議會責問敎育經費移充軍費事省議會令衛隊攻擊學生致學生受傷多人内有一人生命難保現有三人在醫院療傷今日各學校罷課即聖保羅敎會學生亦不上課學潮有蔓延之象學生已上書省長陳訴 
[蘇議會紀事（八）]  
　　蘇議會連日審查十年度預算案因收支難符各審查員略有意見致不易結束故本星期大會遲至今日（六月三日）始開午後三時十五分議員到九十二人鮑副議長主席依程議事（一）請議審查會提出上海縣商會會長姚曾綬請議維持原案取消投標方法案結果付審查（二）省長咨請解釋各縣地方欵産經理處條例第三條案結果逕復省署（三）本會追加九年度第三次臨時會經費案結果逕咨省署武同棨請變更日程提前討論其提議查辦灌雲縣知事彭世祺吸食鴉片違法殃民緊急動議案葉理封請提前討論其提議松江縣知事郭曾基違法殃民請咨省長切實查辦緊急動議案結果均逕咨省長（四）特别審查會審查張援提議組織省憲起草委員會俾制定省憲法以圖省自治案華彦銓提議組織江蘇省憲法起草委員會簡章案報告照議事細則由秘書逐條朗讀公决可否徐宗鑑張援朱紹文劉文輅鄭立三劉伯昌馮世德宋銘勳等詳加討論自三時三十分起至五時二十分全體三讀通過是時議場中有鼓掌者朱紹文請於明日大會前開一慶祝紀念會衆贊成而散（江蘇省制憲規程已録前報） 
[杭州快信]  
　　省議會昨選出省憲法起草員杭屬除章太炎外如王湘泉汪曼鋒等均主張辭謝 
　　省憲期成會各會員昨晚車紛紛由滬返浙明日（五號）第一次評議會可望開會 
　　私立國語講習所第一期學員日内舉行畢業所董胡炳旒等定明日（五號）假省敎育會開會集議繼續辦法 
　　高等廳因王阿毛案（係照懲治盜匪例呈請執行死刑者）經省令提案覆判後僅得傷害罪失入過重昨通令各廳縣以懲治盜匪法第一條第一項得先行摘其事實由電逕報原爲對於第五條之例外有必要情形而設現竟省略程序率行呈電殊屬違法嗣後應認眞辦理並報法部省長備案 
　　天津桑園防疫員俞樹芬病故後醫藥學會浙江分會明日（五號）假公立醫藥專校開追悼會各界派代與祭 
地方通信 
[松江]  
　　農會改選風潮之續聞松江縣農會於四月十日改選因運動會長者預取躉數選票在外朦混投舉致釀票額超出實到人數兩倍以上之弊竇除當塲决定無效外並經會員陳鳳儀等提起選舉舞弊訴訟雖經省長飭行實業廳令縣查復迄未解决兹陳等以選舉舞弊之釀成實因會員入會之並無限制爲一大原因按諸商會成文法之限制准於改選通告之日爲會員入會截止之期今農會舊有會員幾人旣無名册宣示更難保無新入會者朦充舊會員之弊病現在根本救濟之法唯有於重選之時以四月十日實到繳費會員四百八十三人爲限蓋是日未投票之舊會員旣已故棄選權於以後重選之時即不得再行加入新入會者旣如商會規定當然無投票之權故將上列理由呈請實業廳核示飭遵 
[鎭江]  
　　瓦木匠罷工鎭屬金壇縣瓦木工匠約有千餘人近因米珠薪桂生活艱難於二號起一律罷工要求工頭加增工資未知如何解决也 
[揚州]  
　　曁南學生來揚參觀南京曁南學校近組遠足隊四十人由理算敎員許民一率領於二日下午蒞塲瀏覽名勝是晚假庽圖書館三日參觀五師八中兩校後即赴鎭江參觀由鎭回寗 
　　勸購美産智利硝實業廳訓令江都縣署以准特派勸辦實業事使函據南美洲華僑歐陽詒瀚面稱現已聯絡中南美各國僑商組織中華航業公司並擬採辦智利硝（即硝酸鈉）回華增進祖國之農産品請介紹提倡等情（中略）仰該縣轉令農會俟該僑商採運智利硝來華酌量購辦試用如有明騐設法提倡 
[嘉興]  
　　繭市蕭條嘉興四鄉蠶事本年收成不佳統扯不過五成左右而各繭商又以銀根關係停止營業者嘉屬方面竟有十餘家之多即開秤各繭行又恐虧蝕成本定價極短且收售時又異常挑剔故鄉民多不願出售折回繅絲現各廠已停秤所收鮮繭較往年爲少嘉北繭捐委員陳亞春以稅收寥寥比較短折除將各繭廠所收鮮繭逐日呈報財政廳備查外並將繭市蕭條緣由於昨日具呈財政廳察核矣 
雜評一 
[京敎潮又起大波瀾（默）]  
　　敎潮之已往吾姑勿論即以最近擊傷學生一事言之政府亦不能不負其責也據二日消息政府已有解决辦法夫政府旣有辦法則對於學生之請願正宜開誠延見當面宣佈政府有何種意見何種困難亦不妨藉此機會盡情罄吐果欵而有着又得當面之解釋則敎潮不難立平又何必自高身分堅拒不見致釀成如是之慘劇耶 
　　軍警行兇固决非出於政府之本意然事前之嚴加戒備如臨大敵顯然欲以武力示威則亦决非無所受命者軍警旣受命以武力拒學生則對於學生之强入當然有相持而起衝突之結果故於事後於諉咎於軍警吾恐軍警亦不盡負其咎也 
　　各國之總統總理接見平民係一極尋常事獨吾民國之總統總理尊嚴如是歷次學潮發生因請願而演學生流血之劇者已非一次政府當局之身分决不因見學生而稍褻苟其坦白無他何必吝此一見致將平之學潮復激起偌大之波瀾耶吾誠百思而不解也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[本月份太平洋往來輪船預誌]  
　　本月份由太平洋來華之郵船及商輪將有二十七艘其間由紐約來滬者有愛曲里斯（福來）·大來（大來）·東方提督·倍爾福（提督）·蘇勒介（巴勃）·里昂丸（日郵）·愛茂丸（大阪）·勃歷斯朋城·腦威城（怡和）·雪爾太克王子（太子）·樂曼登（藍烟囱）·等十一艘由舊金山來滬者有天洋丸·春洋丸（東洋汽船）·南京·尼羅（中國）·東方進口·金邦（太平洋）等六輪從温哥武來申者有蒙抵格爾·俄羅斯皇后號（昌興）·兩輪從西雅圖來滬者有香取丸德島丸（日郵）·愛爾佩瑪丸·亞刺伯丸（大阪）·愛利達治（提督）·等五船從波特蘭來華者有寳蘭德（提督）·西納佛來亞·倍派脫（華洋）·等三艘至本月内之太平洋出口般舶共有二十五艘計往紐約者有老羅得·愛曲里司（福來）·得來門朱斯·干巴尼亞爵士（太古）·上海城（怡和）·大來號甲·大來號乙·鳥羽丸日郵）·海牙丸（大阪）·文協（提督）·等十輪赴舊金山者有大洋丸·西比利亞丸·天洋丸（東洋）·哥倫比亞（太平洋）·西康瑪乃（福來）·南京（中國）·等六輪赴西雅圖者有亞菲利加丸（大阪）·香取丸·伏見丸（日郵）·華納溪·愛利達治（提督）·等五輪赴波特蘭者有西納佛蘭亞（華洋）·寳來得（提督）·二艘至寳提滿者有東方進口號（太平洋）一輪至温哥武者有蒙抵格爾（昌興）號一輪云 
[航業消息零拾]  
　　昨日三北公司之寗興輪船開往福州本埠泰亨源裝往銀子二十箱計六萬兩又招商局之圖南號昨由營口裝來金子一箱計一千七百兩又太古公司之武昌號輪船昨由漢口裝來小洋四箱又招商局之江新號由漢口裝來新銅元六百箱約六千千文此項銅元現雖起存滬棧大約須轉運至烟臺又太古公司之浙江號自將寗波號拖起後刻已來滬定今日臨時班開往厦港粤裝赴香港有麥加利銀行之現洋七十五箱每箱四千元合洋三十萬元另有銀子兩箱計六千兩又恒和泰裝至廣東有小洋五箱合洋一萬二千元大德昌一箱計二萬角另有銀元四箱同日正班之鎭安號開赴汕港粤本埠錦經綸銀號裝赴廣東有寳銀八十箱計四千八百枚合銀二十四萬兩又有廣東銀行及恒和泰等裝往之小洋銀元二十三箱計合洋九萬二千元裝往汕頭者共有銀元七箱 
　　大來洋行行駛之揚子江輪原祇宜昌重慶一路今已决定添闢上海至漢口航線即將本年在美新購入之愛極尼司大來號Agnes　Dallar駛行此路本月内即將開始駛行而招商局之新輪江順號在兩個月以後亦可開班矣 
　　昌興輪船公司近擴充本平洋航業添加中國皇后號新輪係德船惠爾希倫號Freidrich　Wilhelm所改建現在修理已將完備實行開班之期當不遠該輪有一萬七千零八十二噸之巨長五百八十九尺每小時可走二十一海哩比較美國船政部撥發太平洋郵船公司及提督公司之各新輪爲尤巨 
[昨日火車運出之現洋與寳銀]  
　　昨日（四日）滬寗路大通運銀公司承運中國銀行寳銀五百四十隻又交通銀行五百四十隻大陸銀行一百二十隻金城鹽業二銀行二百四十隻裝至南京交造幣廠鑄造現洋又中國銀行現洋十萬元運至蘇州 
　　昨日滬杭路同和運銀公司承運現洋二十萬元至杭州六萬元至嘉興九萬元至硤石一萬六千元至臨平 
[元年公債發息愆期之外汛]  
　　字林報略云持有元年公債舊票者現見本屆半年利息迄今未付至於換給面值四成之新票則已付息按照舊章元年公債定六月一日付息但此次上海之執有舊票者今尙未悉果能收到利息否也利息向由中國銀行代發每次發息之前該行輒接財政部訓令照辦今則未奉到此項訓令故未便發給該行因來索者頗多已向財政部請示辦理大約訓令未到以前必不發息此次發息延遲縱無他故亦於中國財政地位與名譽有重大影響查元年公債政府在二月間有整理之議照其面值改爲四成凡百元六釐之票換爲四十元六釐之票十年收回當時吾人曾評議此舉之不合因其取銷面值十分之六也逾數日北京消息傳來謂執票者願意換取新票與否悉聽其便不過舊票清償之期甚遠耳執票者信以爲眞今半年利息竟到期未發則中國財政之信用將受一大打擊矣整理公債之計畫中國銀行家曾參預之以爲換給新票乃穏健辦法以市價遠在四十元以下爲理由聞換取新票者頗不乏人但就中外執票者觀察點言之上述理由不能變更原則蓋執票者之入市塲本欲購置低價之債券也凡財政部之訓令或總統之命令胥不能脫除政府對於此項證券之義務今到期不付息事已在交涉中此後數日人將密切注視政府之態度云 
[一週間之金融調查]  
　　銀洋出多進少調查此一週間（五月三十日至昨日止）美國等處並無大條銀進口惟現標金裝赴大阪者共有六百三十條又寳銀往香港者計六十二萬兩又洋四十九萬元又廣東雙毫二百二十五萬角（合大洋二十萬元）至國幣進口由天津漢口南京烟台及長江各埠共來八十九萬元而裝往無錫蘇州常州杭州嘉興嘉善硤石横林楓涇等處收繭之用共有二百七十九萬元又裝往汕頭洋八萬元此届現洋出口超過進口十成之七銀兩祗有出口而無進口惟各銀行存底尙豐刻下現洋統存二千六百六十九萬元較前届少存一百六十八萬元所以洋釐跌而復漲至於寳銀則仍有三千八百八十萬兩之存底也 
　　洋釐昨日最大自南京造幣廠開鑄以來本埠中交大陸金城鹽業等銀行日有寳銀十萬兩上下運往故每日所出國幣約十二三萬元應市此届繭市所需約六百萬之譜此七天中洋釐最小「上月三十一日午後」到過七錢二分三釐八七五最大「昨日下午收盤」七錢二分五釐八七五緣有某銀行收買墨洋俟星期一二裝往香港約二三十萬元之故繭市將畢苟無躉數出口嗣後洋釐尙須鬆動也 
　　銀拆昨已回小自上月杪因有大宗解欵與洋商方面故二十九三十兩日銀拆均至七分自是以後常在四五分間昨日下午回小至三分蓋出口貨多於進口貨華商錢莊共存有五百萬以上之故 
　　匯率升縮互異鎊價仍掛三先令二辦士大條銀升縮無常法郎又回長至七百九十五元美匯反小半元近兩星期來因德國賠欵問題各國匯率各各不同較昔日依據鎊價爲轉移者不可同日而語因此期金市面甚爲淡漠此一星期内之金價竟有二三兩之上下云 
[昨日滬杭車運來之鮮繭]  
　　滬杭甬鐡路上海南站匯通轉運公司昨日（四日）報運之鮮繭爲許村站四車計四百五十包又周王廟二車計二百五十二包又閘口十二車計一千三百七十九包又以長安站六車計六百八十包又楓涇站九車計九百包係華順泰·大豐·久成·宸昌·惠通·振興·德昌·裕農協·公順等貨分裝於日夜貨車運至上海南站卸入貨棧即由繭捐員會同海關扦手查驗後再由運送處車送滬北各廠 
　　滬杭甬鐡路上海北站昨日（四日）由北匯通公司在楓涇站裝來鮮繭四車計四百四十二包係元豐大綸等貨當由北站繭捐員會同海關扦手查驗放行 
[花衣市價見漲]  
　　連日花衣市價逐步見高通花期貨交易所買賣七月份售開二十八兩三四錢現貨亦漲各紗廠對於陳花因盤價過高購買不多昨得花業消息言孟買印度花日内將有二十包運到係廠家訂購之貨業已來電裝船在途通花聞通崇海存底尙有二十萬擔之譜現悉滬地市面之好大達各輪船到埠陸續有數千運來通帮客售出不少期貨以漢口帮買進爲多 
[糖市交易清淡]  
　　近日滬地糖市仍疲昨香港來電青糖漲一元嗬囒白電報漲三盾據糖業之觀測謂恐係做手申市大里三半合十一兩尙無受主如再减一錢成可合算台白EO十一兩一錢EK十一兩一錢五分交易極形冷淡 
[北京兵傷學界後之滬團體電]  
　　學生總會電北京國立專門以上各學校校長敎職員聯合會各界聯合會學生聯合會均鑒據本日報載北京敎職員及學生在國務院被衛兵用槍柄刺刀亂擊重傷數十人餘由武力衝散聞茲噩耗羣情憤懣中外人士屬目之區演此慘劇馬鄰翼固應直接負責徐世昌靳雲鵬亦應間接負責蓋彼輩摧殘敎育久具决心侵蝕敎育經費是暗肆摧殘也嗾使衛兵逞兇是明肆摧殘也最近曹張王入京索欵至一千餘萬北庭無從羅掘則拍賣吉會鐡路以飽其慾壑惟對於數十萬金之敎職員薪水竟靳而不與嘑爾蹴爾侮辱已覺難堪而况加之以槍柄刺刀乎曩者公等委曲備受無非暫圖瓦全而北庭冥頑性成終屬不肯晚蓋今日而欲根本解决敎育問題惟有號召國人與北庭奮鬥俛仰隨人之徐靳豈能獨當衆怒若乞憐於禍首訴苦於法庭微論其罔效也即令有效不外薄懲機械迨事過境遷敎育費依然無着自由權依然莫保長此頭痛醫頭脚痛醫脚以有用之光陰從事無用之呼籲公等將不勝其煩矣臨電梗咽是否有當統候亮察中華民國學生聯合會總會支 
　　各界聯合會電北京各界聯合會並轉國立專門以上各學校校長敎職員聯合會學生聯合會均鑒自北庭侵吞敎育費以後敎職員辭職校長辭職學生請願均不值彼輩之一顧其居心之狠毒路人皆見今竟明目張膽嗾令衛兵擊傷敎職員及學生槍柄刺刀紛如雨下旣吸國民之脂膏以豢養惡劣之軍隊復假惡劣之軍隊以摧殘國民之自由乃徐靳之慣技宜其奉武人如神聖視敎育如仇讐公等縱效生公說法難使頑石點頭委曲愈甚蹂躪疊加彼輩旣自絶於公等公等何所愛於彼輩計惟有號召國人否認北庭對内對外之資格敎育前途始可挽救若徒要求懲辦吮癰舐痔之馬鄰翼則奔走疏附者誰非馬鄰翼之流敎育之破産如故也生命之危險如故也頻年學生從事於愛國運動飽受凌辱觀察力薄弱者輒歸咎於安福部兹安福部傾覆已久罪在徐靳萬喙莫辭吾儕實逼處此豈有優容姑息之餘地公等登高一呼羣山皆應即希從速宣布北庭罪狀同人一息尙存誓盾厥後臨電髮竪諸維霽察全國各界聯合會支 
[省敎育會再請裁蘇皖贛巡閱]  
　　江蘇省敎育會昨致北京電云北京大總統國務院參謀部陸軍部鈞鑒蘇皖贛巡閱使一職三省人民一致反對前已由各公團迭電請裁迄今未見明令謹再電陳務請從速裁撤以杜覬覦而尊民意江蘇省敎育會支 
[七團體公餞斐島華僑敎育團]  
　　昨日中午中南務會籌備會·江蘇省敎育會·中華職業敎育社·華僑聯合會·寰球中國學生會·新敎育共進社·曁南學校商科等七團體在大東旅社公餞斐律濱華僑敎育參觀團顔文初佘澍諸君席間首由楊小川君致餞别辭希望以中國敎育之特長移植於斐島華僑圖華僑敎育之進步次由沈信卿君致詞述各團體期望參觀團之誠意與彼此共圖敎育進步之必要並說明中南協會之性質次趙厚生君述中國年來政治方面雖破壞黑暗毫無進步可言而社會之實業學敎育確呈進步之象觀於兩年來輸出貨日增輸入超過之數日减可爲實證希望參觀團以中國社會之進步報告於僑界勿以政治上之悲觀而失望等語復說明中南協會之發起所以圖南洋中國兩方面敎育與實業之互助而共圖發展現在簽名發起者雖已達七十餘人皆海内外實業與敎育之鉅子而尙未普及於南洋各界且值政局不定一切進行計劃尙留以有待等語後由參觀團團員張時英佘澍兩君先後答謝張君述山西省事特詳如普及敎育提倡中國原有美德敎育軍人重用學生整頓吏治等均足表示進步精神云云佘君又聲明江蘇省敎育界之進步曁多數人士關心華僑敎育之可感殊爲樂觀賓主酬酢甚歡至三時許始散會 
[力爭學校註册條例之電函]  
　　七州府華僑聯合會來電云余佩臯轉全國學生聯合會並各公團各機關鑒徑電甚感昨僑民大會公决堅持到底不受條例支配並舉代表赴英京請願仍乞協助進行保全我僑敎育自由七州府華僑聯合會會議主席黄肖岩東 
　　華僑聯合會接馬來聯邦四州府華僑代表廖衡酌由北京來函云英屬學校註册條例案已得外交部電飭駐英公使及駐新嘉坡領事就地向英政府交涉矣近接新嘉坡覆電經衆會議表决誓不註册拒絶當地政府命令請即轉致上海各公團此等危機渡過實賴各團體挽救之力希代道謝容俟回滬再行趨往各團當面感謝云云 
[招商局股東接交部覆電]  
　　招商局股東會發生風潮後各股東一面在公廨起訴一面致電交通部請派員查辦該部當派胡司長礽泰於日前來滬等情已誌前報兹將招商局股東所接交部覆電録下招商總局董事會勘電悉據股東艶電稱本日招商局股東常會盛氏代表孫鐡舟箝制輿論不待表决逕行選舉致會場秩序大亂選舉匭被擠搗散迨股東退出會塲已逾半數而孫鐡舟强迫議長復行開會將四散之票胡亂收集私相檢算種種情形認爲違法預備向公廨提起訴訟乞迅派大員來滬查辦等語並據股東施肇曾徐恩元盧學溥王克敏陶湘陶瑗等函同前因本部現派胡司長礽泰往查仰即遵照並轉告股東傅宗耀施肇曾等知悉交通部東印 
[漢冶萍公司股東會]  
　　不足法數一月内再行召集 
　　漢冶萍公司昨日（即四號）下午二時假上海總商會議事廳開股東常會到會股東七十餘人合計七萬七千零二十七股一萬二千九百九十二權未足法定人數當由副會長李伯荇出席報告今日爲本公司開股東常會正會長孫寳琦因在京未能與會特電囑鄙人代表主席報告一切惟有一層先須聲明今日到會股東未足法定人數照本公司章程第三十二節股東會須集股東四分之一以上並股東人數有十分之五以上之到會議决事件又第三十三節到會之股東如不滿前兩項之定數其會議事件不得爲决議惟可將會議之意告知各股東限一月内得再集第二次股東會議如至第二次開會時不論到會股東及股東數之多寡提議事件得議决之此爲本公司章程所規定故特聲明云云其時約三時許到會股東以今日天雨互議延會一小時向主席說明遂宣布延會一小時時至四時餘股東仍無續到當由主席報告現在雖延會一小時而到會股東仍祇有七萬七千零二十七股查照本公司章程及股本總額均未及法數應如何辦法請公决嗣决定查明公司章程於一個月内一再召集第二次股東會議除函告外並登報通知所有一切議案選舉事件均歸下屆提議决定至報告賬略均已印就可隨時至公司領取至五時而散 
[組織洋布疋頭業團體維持會]  
　　本埠洋布公會·洋布商業會·洋布集益會·洋布公益社等四團體現爲同業中有擬組織洋布現貨疋頭交易所一事特於前日（三日）午後四點時邀集同業各團體全體會員開會籌議對付方法計到會簽名者共有四百餘人之多旋即公推顧子泉報告開會宗旨並由各團體共同組設維持會以便籌辦對付手續定名曰洋布疋頭業團體維持會藉以維持營業次由解建堂起言謂現下組織交易所之發起各人並不顧及我等同業之前途刻下應由各團體先行通函忠告該籌辦處勸其自行取消一面函致總商會轉電農商部令即取消云云又由顧子泉發言謂今日出席諸君須知對於疋頭交易所之設立實無永久的希望若祇圖目前小利而欲收受股份者試思此項股份之代價每股十二元五角即使股票價格飛漲不過一度利益然目前之利益即是將來之巨害也務望諸君認明彼等實爲一網打盡之計若使該項交易所任其成立則同業生計從此殆矣聽者動容又由陳九峯起言今日到會人數多至四百餘人先聲足以奪人惟疋頭交易所之成與不成都可付諸不問但願同業各號自今日起誓不收買該所股份無論半股一股均宜不購爲是贊成者請舉手全體舉手又謂即使將來該所成立務望足跡不踏該所即微細交易亦請一概不做以表决心贊成者亦請舉手全體舉手又由沈叔平起言謂中國人習慣類多五分鐘之熱度我等自今日起應各爲自己生計務要痛除此種惡習全體幸甚議畢散會時已七點鐘矣 
[碾米業特别大會紀]  
　　討論米店領照事 
　　上海機器碾米公所因公共工部局定七月一號起實行米店領照一事故將昨日常會改爲特别大會下午二時正會長張樂君副會長錢貴三曾影毫曁司月評議各職員同業到者四十餘家遂振鈴開會由會長發長工部局實行領照及所訂取締各項章程於我業大有關礙嘉榖堂米店有直接之關係我同業亦有間接關係今日米店嘉縠堂亦在本邑廟内公所開大會其會議結果尙未詳晰擬推朱安生等前往參預俾一致進行云云經衆贊成並議决七月一號工部局實行捐照我業决不承認現經總商會允爲磋商辦法以下星期答復如果抗爭無效當再聯合米店嘉榖堂及南北米行公會各團體開聯席大會討論辦法云云次議五月初旬糠粞市價因米價增漲略爲加增計米糠每擔洋六角白粞四元六角糙粞一元八角泥粞七角轉頭糠四角二分議畢已六時矣 
[烟酒聯合會電阻借欵]  
　　中國烟酒聯合會致北京電云北京大總統國務院財政部烟酒事務署鈞鑒前奉烟酒事務署電稱並無接洽烟酒借欵之事乃連日報載最近又有攬成烟酒借欵並載轉向日商三菱三井承借成立後烟酒稅將增百分之二十五北部植烟釀酒權利與兩行另訂附約云云商民愚昧實所未解想政府爲保存國家主權商業命脈斷不致先後矛盾且以北部權利斷送外人是祇顧目前之急而貽無窮之累止渴飲鴆無異自殺智者不爲伏乞鈞座顧全大局勿使此喪權禍國之借欵再有發現國家幸甚中國烟酒聯合會叩支 
[又有兩信託公司之籌備]  
　　中央信託公司近日滬人士紛起組織信託公司曾誌本報兹聞宋漢章陳一齋陳青峰張顔山田時霖孫鐡卿等又發起組織中央信託公司資本定一千二百萬元已由發起人認足公推田祈原君爲籌備主任事務所設在漢口路一號云 
　　華商信託公司昨聞滬商王一亭顧馨一范季美顧棣三等發起組織華商信託公司資本定爲五百萬元已由發起人認足半數其餘半數由發起人議决委託華商證券交易所代募昨在某處集議當推王一亭范季美李詠裳梁文臣尹韻笙樂庭三萬印樓顧克民姚蔭鵬九人爲籌備員云 
[近一週中印日紗進口之調查]  
　　本週中印紗進口計二百六十一擔日紗計二千五百八十三擔自元月迄今進口總數計印紗三萬九千八百五十二擔日紗七萬六千九百五十二擔較之去年同時日紗增五四一八一擔印紗較减一四四五二擔本週中出貨計印紗二千零九十一擔日紗一千二百四十二擔計運往寗波印紗十五擔日紗六十一擔南京印紗二百零四擔日紗十六擔蕪湖印紗三十擔日紗十六擔九江印紗三百三十二擔日紗十六擔漢口印紗三百十四擔日紗三百四十八擔宜昌重慶印紗四百四十六擔天津日紗四百四十七擔香港印紗三百擔日紗一百八十八擔本地印紗四百五十擔日紗一百五十擔本週止本埠計存印紗七千八百二十一擔（尙有四千九百四十七擔在船上未出）日紗二萬二千五百十二擔云 
[浙省禁限銅圓進口之函知]  
　　滬杭甬鐡路局昨奉浙省軍民兩署來函以浙省銅元充斥市面動摇整理之法當從禁運進口爲入手之辦法該路爲杭滬孔道恐有奸商人等希圖微利由車私運等情殊於本省禁令大有妨礙此後凡有乘車商旅携帶銅元者准以十千爲限倘或查有溢出十千之數一概查收充公但有浙省財政廳護照者不在此例仰即分飭遵照等因該局准函後即於日昨通飭路員警局一體遵照查禁矣 
[官場明日公宴美艦隊司令]  
　　美國駐亞艦隊總司令史特拉上將此次率同各艦長赴京回滬等情已誌前報兹聞江蘇交涉公署·松滬護軍使·海軍總司令等已定下星期一（六號）晚假海軍聯歡社公宴史上將等聞已遍發柬帖矣 
[水木匠罷工三紀]  
　　本帮工匠紛紛離滬本埠滬寗紹三帮水木工匠因要求加給工資不遂全體罷工業經水木公所通告該工匠首領備具正式信函報告公所候商並經官廳預防該工匠等聚衆滋事各情詳誌本報昨日據該工匠等聲言此事雖經該業董事與各作頭磋商辦法恐一二日間不能解决所有本帮工匠大半住居離滬二三十里之鄉間一停工作住食無力紛紛回鄉以故昨日滬寗火車與内地小輪附搭此輩工匠甚夥云 
　　閘北方面亦已停工水木匠鋸匠要求增加工資同盟罷工已經數日閘北方面前日起亦已一律加入停止工作四五兩區區長曁各分所署員恐若輩工人輟業之後成羣結隊在外滋事特飭在差長警一體注意防止 
　　匯芳鋸板匠並未加入虹口湯恩路匯芳鋸板公司常年雇有鋸匠五十名專司該公司鋸板並未加入本埠鋸匠團體以故日來滬寗紹三帮水木作工人及鋸匠要求加給工資全體罷工該公司鋸匠並未表示同一態度仍照常工作昨日午後有同業多人相率至該公司工作所迫令一致行動事爲該公司西人所聞立即報告該管哈爾濱捕房捕頭戤畢生飭令中西探捕馳往彈壓時該工人等業已分頭散去該探等遂向公司鋸匠詳詢當時情狀回稟捕頭諭令中西探捕一體留心偵察如遇成羣結隊之工人隨時勸令散去以免人衆滋事 
　　法捕房派探調查水木工匠罷工風潮發生後法捕房查得界内尙稱平安深恐工人有集議情事故特飭派包探四出調查情形隨時報告以備查考 
[交通大學滬校消息]  
　　交通大學滬校化學科大學講師西門氏近辭職回國氏曾任敎職九年中政府獎有五等嘉禾章此次氏回國該校同學無不婉惜各班皆贈物留别電機科二年級贈銀盾一幀王永禮方子衛二君請氏宴於寗波同鄉會氏擬於八號上午離埠 
　　該校因機械科建築工廠所有無線電臺天杆不日即 
 
 
 

Page 11

 
 
擬遷移 
[歐美各郵船之行程]  
　　英國郵船公司之沙利亞號現第一次由倫敦開來本月一日駛抵埃及子亞丁將於十日至哥倫布十八日至星加坡昨日來電報告本月二十八日可到上海船上有上月十三日以前之英國郵件二十號以前之法國郵件又三月十二日離滬之開勃號昨據電告已於上月二十七日安抵倫敦矣又四月二十五日由滬還歐之沙阿廷號昨據電告即日可到法國馬賽將於十三日還泊倫敦 
　　日本郵船會社之横濱丸自盎凡爾開出後今日可抵星加坡本月十三日可以來滬翌日即須開往日本 
　　英印郵船公司之托列拉號昨日已從印度之格爾格噠開出將於七月上旬抵滬 
　　意國郵船公司之攝本號現在日本即日將開往大連順便回滬已定十五日回奥 
[國内輪船運貨進出口之調查]  
　　進口貨（長江）招商局之江新號昨日由長江裝來雜糧二千八百三十二包毛茶一千零零三簍茶葉三百十四箱棉花三百二十六件機花一百件青蔴一百八十六件樟腦油十桶花果二十一件生漆三十二桶土酒六罎雙連紙等三千二百零四件鴨蛋三十四簍夏布一百四十二件黄白絲七十一件繭壳四十二件松香一百二十八件水菸一百七十五箱瓷器九百三十八件雜貨四百九十六件又該公司之江孚號亦從長江裝來毛茶五十簍棉花六百四十三件棕片四十八件黄荳八百四十三包黄絲二件緞子五件繭壳一百七十四件爛繭壳三十六件土酒一百零八罎生漆十八桶桐油一百五十桶株皮五十八梱水菸四十箱粗布一百五十件雙紙等一千九百二十件雜貨六百六十五件（福州）三北公司之寗興號昨日由福州裝來箱板二千六百塊松板一萬扎茶葉一千零零五簍松板一萬五千二百六十片松香九十一件白礬十件破布四十二件紙傘二件銅器一件皮箱六件碎紙十三件下紙九百二十六件上紙十三件笋乾八十四件梅皮二十七件（營口）招商局之圖南號昨日由營口裝來玉石二千二百二十件粉乾二百十五件鹹魚一百五十一件燒酒五十五罎野絲九十七件絲頭六十八件藥材六十五件洋紗五件本紗三件馬鬃六十件米仁十件洋燭十九箱銅器一件鹿角三件干貝七件府綢十九件瓜子三十一件蝦乾二十一件魚乾十二件雜貨四件（寗波）又招商局之江天號亦於昨日由寗波裝來黄荳一千八百三十二包色綢二件菜子一百三十五包草蓆四十二件棉紗八十五件香烟十箱舊蔴袋二十六件梅子十三簍螟蜅十二件乳腐一百六十一罎紙傘二十一件雜貨六十七件 
　　出口貨（港粤）太古公司之浙江號昨日由申開赴港粤兼過厦門計裝往厦門貨有黄荳一千一百二十八包麵粉六千一百包麩皮六百包洋紗一百零七件爆竹一百六十二件藥材二十一件木耳三十件蛤乾九十四件魷魚三十件水菓六十二件雜貨一百二十九件裝往香港貨有藥材七百五十八件土布六十八件綢子二十三件水硍十五筒土酒五十罎爆竹二十件鹹魚一百五十件皮蛋一百罎青蔴一百件黄荳三百零五包花生油二千桶鰌魚一百六十六件雜貨二百八十二件裝往廣東貨計有棉花一百八十五件洋紗七百十八件麵粉八千包藥材一百零二件香烟一百五十四箱爆竹二百八十件花生三千零三十五件土酒五十罎皮蛋五十罎硃砂十桶乳腐四百罎雜貨二百五十件又太古公司之鎭安號亦於昨日開赴港粤計裝往汕頭貨有白米五百五十五包麵粉二千七百包黄荳七百五十二包荳餅二千片花生餅一百片牛油四十桶花生仁一千八百件青蔴一百零一件瓜子五十件棗子三十五包棉花三百二十件土酒二百零五罎礦砂一百五十五桶瓦器四百七十件雜貨一百四十件裝往香港貨計有茶葉二十七簍黄荳一百包木耳二十三件綢緞十八件瓜子等八十件藥材一百零四件洋酒五十箱雜貨一百三十五件又裝往廣東貨有黄荳八十三包洋紗一百六十三件洋布一百八十件牛骨五十一件鹹魚十三件玻璃十箱雜貨一百六十九件（福州）三北公司之寗興號昨日由申裝往福州貨計有茶葉三十簍麵粉九千包黄荳一千包荳餅五千片白糖一百五十包洋火二百箱洋紗布一百三十件鐡七十擔雜貨三百件 
[美盛公司棉市報告]  
　　中美新聞社譯美盛公司報告云上星期華棉價繼續上漲較一星期前漲一百五十分計自漲價以來共漲二兩五錢印度棉自上星期二日後即繼續上漲本地棉市即受此影響也據吾人之意漲高已達極點因本地各紗廠已備足原料足敷三個多月之用也江蘇浙江直隸山東陜西各省種棉情形大致皆佳棉妙市况鬆動本星期交易大半爲投機活動交貨情形甚好美國農部棉收預算局報告本年美棉收成可得平時百分之六十六去年則得百分之六十二零四利物浦中等美棉十月份貨價八·六八便士紐約現貨十二元八角五分孟買七月份貨三百零三羅比華棉出口額自本年九月份至本年五月共二十七萬零二百二十六擔 
[法國水上飛艇銷行中國]  
　　日前青陽港賽船時發現水上飛艇某西報曾有紀載兹悉此種飛船中國從未有過此船於水面上飛駛時入水祗二三英寸雖行駛絶速亦不起波浪惟過後畧有水花一道他船之在旁者亦不覺摇動行時機翼鼓動空氣而前艇中乘客之所與轎式汽車相等能容九人駕駛人坐在船前舵盤與汽車上所用者無二速率每小時能行五十英里該船駕駛非常靈便返申時由彼蘇州河起程星光未散一小時間已達浦江賽船時向各方面行駛雖過橋洞亦不遲慢絶無東衝西撞之虞在旁之船亦不受其震蕩港内雖塞滿船隻飛船之行駛仍絶無阻碍乘客上下均稱便利此種飛船乃新近發明者專爲改革水面上向有之機器近廣東軍政府曾購置一艘在該省河内試騐成績極佳該項飛船純爲法國製造他國於此項飛船雖亦有製作然其程度至今日尚相去甚遠法國所出之品首推郎盤爾廠該廠所造之船使用便利在戰征時法國及他國曾利用此船聲名卓著英政府亦曾利用之於米索波太米亞現此項飛船歸中法合資之求新廠在中國銷行因該廠乃郎盤爾中國經理故也該廠爲朱志堯君所創辦現朱君仍爲該廠經理之一 
[王家井刦案盜犯之刑期]  
　　行刦王家井地方趙姓家案内盜犯蔡如松周慶生並牽涉收贓之張廷渭等三犯先後由警拘送地檢廳訊供明確起訴審判廳公開辯論終結候判在案前日下午該廳堵鄭推檢兩官開庭飭提蔡如松等至案畧詰一過當庭宣判蔡如松周慶生兩犯判處一等有期徒刑着各監禁十四年以儆張廷渭收贓之所爲判處罰金五十元判畢飭令分别還押聽候執行 
[坤範女學演劇籌欵紀]  
　　梅白格路坤範女中學昨日假丹桂第一臺演劇籌欵雖風片雨絲來賓仍衆塲中由該校職員招待一切並有英美烟公司興業烟草公司捐助之香烟中法藥房所助之龍虎牌中國人丹由該校附設之小學生售賣得資併歸校用直至六時劇畢該校職員俞君登台演說致謝來賓而散 
[工商協會之新職員]  
　　本埠中華全國工商協會昨晚在馬玉山公司舉行第二期月餐會到會者各廠代表共約五十人謝復初主席席間演說者甚衆大都有關振興國貨之旨并於是時揭曉新舉會長會董之姓氏今將該會民國十年件份之評議會董事會新任人員録下評議長孫紫臨評議員董俊臣盧煒昌蕭楚南嚴子良陳萬運蔡際雲江政卿王南林鄭藻森潘勵紳諸文綺諸錦良趙汝金馬泮林姜繼梅謝晉昌范亮卿王敬甫顧海珍邱廷良胡生理陳仲强蔣少奎方液仙徐時隆潘旭升范迪秋毛榮章楊子雅等三十人董事會會長虞洽卿副會長沈九成謝復初會董簡照南項松茂徐霞村邵爾康邵廷玉吳善卿馬玉山沈卓吾孫梅堂徐春榮高翰卿簡寅初吳愼之宋則久陳志廉謝渭卿尹鶴林盧星堦董蘭舫馬樹周陳蝶仙陳蓉館王漢强王連舫王啓宇謝崇華邵晉卿徐嘉禮瞿福莊卓樂生等三十三人 
[雜糧油豆餅交易所消息]  
　　上海雜糧油荳餅業交易所理事會昨日揭示云兹准經紀人公會天字第七號函開本所所議交割日如遇星期休假提前一日辦理一案請爲取銷等因查本所一切辦法無不采取衆意本月陰曆小建二十九日爲交割日適逢星期所有交割手續自當於星期日照常辦理再經紀人公會議决新經紀人三十四名定於陰曆五月初一日入塲營業特此公告 
[江蘇第二監獄長之交替]  
　　江蘇第二監獄署看守長鮑祖壽奉令與蘇州第三監獄看守長孔祥麟對調孔已於昨日來申蒞漕河涇二監與鮑看守長分别交替矣 
[滬南工巡捐局通告常會日期]  
　　滬南工巡捐局長姚石蓀以本月七日即陰曆五月初二日爲本月份第一星期二例開常會之期所有關於局中進行各種路政工程及征收地方捐稅等議案應行列表移交董事會公同决議昨已分函該局名譽各董事查照請於是日午後三時蒞會以便列席與議 
[貨船被撞沉没之稟請交涉]  
　　船户陸世祥昨具呈江蘇特派交涉公署畧稱上年十一月三日晨六時裝載窰貨新方磚三萬六千塊由浙江嘉善來滬抵黄浦白蓮涇口被日華協信公司之富士丸輪船撞沉船夥八人遇救得生當向該公司理論并向理船廳日領事署聲明由該公司大班斷保和吉面允查明賠償并囑不必控告稍緩候信奈一再催詢迄無消息小民遭禍苦累難堪抄呈譯函賬單并圖一幅叩乞照會日總領事轉飭該公司迅速賠償云云聞許交涉員已允准函達日總領事查照轉飭矣 
[警廳重申任意傾倒垃圾之禁令]  
　　淞滬警察廳長徐國樑以現届夏令天氣漸熱所有境内各處街巷垃圾亟應掃除潔淨以免醖釀疫癘而重衛生並查悉居民每將垃圾任意傾在垃圾箱外且又不照規定時刻隨時傾倒殊屬妨害公益作踐地方貽患無窮爰再重申禁令頒發簡明告示誥誡居民人等勿再作踐一面責成各區署所清道員按段督率長警將街巷垃圾查明押令挑夫掃除淨監務須依時裝船駁運浦左鄉僻地方傾棄云 
[慈善副券開獎紀]  
　　昨日慈善副券在久大碼頭利濟局内開獎上午九時起關出大獎號碼如下頭獎第一萬六千八百五十八號本埠公和祥經售二獎第一萬四千八百五十二號杭州義記經售三獎第六千八百六十九號本埠善利全經售 
[董家渡火警]  
　　南市董家渡南首商船會館附近承善里口祥泰紙棧内忽於昨日午後六點餘鐘時不知如何失火頃刻冒穿屋頂救火聯合會鳴鐘報警當由各區救火會馳往取水澆救然已不可收拾霎時間延燒貼鄰某某兩姓住户因俱石庫門四面圍有高牆火勢不能外溢約歷一時許火始熄滅僅焚去該棧平屋三間及内儲紙貨等類並鄰居之屋面餘未殃及後由崗警將棧夥翁瑞文帶入一區一分駐所暫留候查明起火情形以憑核究 
[巨籟達路之小火警]  
　　法新租界巨籟達路某號平房於前日下午不戒於火當爲巡捕查見報告救火會立驅皮帶車到塲救熄祗焚去平房三間事後捕房飭探將起火者傳入捕房聽候核奪 
[男屍騐係病死]  
　　寳山縣吉一圖地保陶祥生昨午投上海地方檢察廳報稱閘北虬江路天主堂左近今晨發現一年約四十左右之無名男屍秃頭身穿元色破棉襖褲赤足形似車夫屍旁有人力車一輛因案關人命爲特報請相騐等語下午奉張檢察官沈檢騐員等前往騐得該屍委係病死判令由堂棺殮人力車一輛暫時交由該管警署存候車主認領 
[業主請遷墳墓]  
　　甬商陸永生現擬創辦水泥廠一所特在龍華江境廟沿浦灘項家宅地方購買民田藉作廠基業已購就民田八十餘畝每畝價洋三百餘元惟因所購田内均有墳基昨由該商函致該鄉經董請爲知照各墳主迅速遷移云 
[傘店學徒迷路]  
　　男孩王阿春身穿藍布短衫白條子布單袴洋襪蒲鞋頭鞋子秃頭前晚在法租界迷路啼哭爲一百零四號巡捕查見帶入捕房昨送法公堂請示詰據王阿春供奉化人在雨傘店學生意家中父母俱亡餘供含糊判送堂留養俟家屬到案認領 
[潤昶莊控夥私用賬欵之昨訊]  
　　潤昶錢莊夥王懷德因盜用巨疑被莊主邱渭卿控請公共公廨將王提案訊供判王具結出外候示詎王釋出後避匿無踪由捕將王妻冷氏拘案訊交五百元人洋並保候訊各情曾誌本報昨晨由探將冷氏傳案據原告代表律師上堂譯訴被告監守自盜賬銀共有四十餘萬之多而王具結出外即行脫逃雖將王妻拘案祗交五百元人洋保查與控數懸殊應着被告增加保數並請移提關係人到案訊追而王冷氏之代表律師表示反對經張襄讞核供商之義副傾事費君判王冷氏改交一萬元舖保候移提人證到案再訊 
[昨日公共公廨訊案記]  
　　昨日公共公廨民四庭由李襄讞會同英包副領事訊理（一）郎孟松訴鄧雨生不理欠洋四千三百七十二元零二分三釐案被告律師以此案與裕慶堂前控鄧案係同一案情要求註銷「結果」被告代表律師請求註銷之處未便照准被告應於五天内交二千元舖保候訊（二）寳盛金號主馮籌朋聲請破産案債權者長源錢莊延律師到堂反對謂馮之賬目不實旋由本案查賬西人上堂報告查賬情形「結果」據查賬員報告請求人賬册並無弊混應准其破産所有理賬費在破産産業内撥給（三）大通號與陳桂記因買賣棉紗互控損失案「結果」改期續訊民三庭由俞襄讞會同荷韋副領事訊理荷商金隆洋行訴茂得利鐘表店經理何友蘭不理所購金表等項價洋及損失案「結果」限被告何友蘭於本月底償還原告銀三千八百五十二兩四錢五分又銀一千二百六十兩零二錢八分以上兩欵准被告内扣一分七釐半之們金並償還原告損失銀三百兩合同取消又由關讞員會同美約副領事訊理律師梅華銓訴殷文元不付律費銀三百兩案據原告供訴此項律費係於前年代被告解决其夫婦糾葛應得之辦公費彼迄未照付云云被告亦延律師辯護「結果」著被告於一禮拜内補具訴稟再行訊核 
[誘拐婢女之結果]  
　　北四川路祥順里十二號門牌粤人吳國卿家十五歲婢女吳彩霞遭陳繼英串通婦人麥林氏設計誘出藏匿中興路該氏家中正擬出售爲吳偵悉報警將陳與該氏並彩霞等一併拘送地檢廳當奉檢察官提訊之下飭將彩霞交吳領回管束陳匪等押候起訴審廳辯論終結昨奉該廳堵周推檢兩官開庭飭提陳繼英麥林氏至案略詰年歲當庭判處陳繼英四等有期徒刑着監禁二年麥林氏監禁八個月以儆 
[汽車撞碎電車玻璃窗之科罰]  
　　公共公廨陸襄讞昨偕領袖英總領事特派員麥拉夫氏升座第二刑庭會訊俄人習樹立司戤開駛運貨汽車不愼撞碎英美電車公司拖車上玻璃窗案先由電車公司西人偕司機人徐福卿相繼到堂訴明五月二十一號上午被告在百老滙路開駛運送牛皮之汽車疾駛且悞路徑適電車駛至該處由東往西致被將二十六號拖車玻璃窗撞碎請飭賠償等語又據見證朱怡清供稱雖見電車被撞惟被告是否開駛快車當不在意云云訊之被告延費森律師到堂辯護中西官核供會商之下判被告罰洋念元充公以儆 
[携帶烟土之科罰]  
　　王炳成前日身藏烟土十餘斤行經法租界大馬路被三百五十三號華捕查見上前抄出烟土帶入捕房又唐阿先身藏川土數磅行至法租界爲二十五號西捕查見連同烟土一併帶入捕房昨日將兩案併解法公堂請究先由中西兩捕上堂投訴前情詰之王供此烟土由漢口朋友給吾以抵欠欵不敢私販唐供此土係朋友囑令民人送至某處餘供支吾中西官判王罰洋四十元唐罰洋二十五元充公烟土銷燬 
[參行夥被搶西洋參之追究]  
　　十六舖裏鹹瓜街元昌參行派夥衛某赴香港購辦白粉兒（即西洋參）六包計重三十斤約值銀六百餘兩搭太古公司綏陽輪船來滬於前日抵埠停泊浦東華通碼頭衛携貨登岸時被碼頭匪徒數人疑爲烟土當被搶去三包事後由衛投報三區警署飭警緝獲匪徒小安徽一名解署訊據供稱所刦贓物只分得參三斤十二兩已轉售協興街某藥材行内得洋六十元餘贓不知賣在何處等情昨經曾署長傳到失主併解警廳司法科訊究 
[介紹紗廠聯合會季刋]  
　　華商紗廠聯合會季刋現出第二卷第三期兹將要目摘録如下組設棉業研究機關之借鏡·日本紡織業之困難·論我國紡績公司今後宜兼紡細紗·爲我國新組紡織廠進一解·紗廠管理法之討論·清花間機械之管理·混棉管理法·纎維與紗二者强力之比較談·第二次世界棉業大會·一九二○年棉業之經過·歐洲紡績業近狀·英國棉花之需要及其自給政策·美國棉市形勢·美國棉識品輸出概要·日本棉業統計·日本紗布輸入中國狀况·美國農部一九二○年改良植棉情形·主要商業棉類·米特棉·中國紅鈴蟲及其除法等每册另售大洋三角定閱全卷四册大洋一元 
[誌謝]  
　　昨承商務印書館惠贈第二九五期「英語週刊」及第十八卷第九號「東方雜誌」各一册又中華圖書館惠贈第一百十二期「禮拜六」二册又中華書局惠贈第一百十期「英文週報」一册又新業公司惠贈新世界游劵十紙誌此併謝 
來函 
[陶席三來函]  
　　敬啓者閱五月三十日貴報登載江寗同鄉會來函内有調查寗屬水利一事派員前往始悉屠君於議會曁水利局提欵之時曾與陶君聲稱此事已爲旅滬同鄉會贊成云云閱之不勝詫異查去歲在申因與史君量才談及同鄕會正擬研究江寗水利當以此事南京方面有省議員屠君宜厚俞君仁愈郄君大純朱君積祺等正爲開濬赤山湖及秦淮河便民河有所爭議迄未解决旋與史君量才商議彼此紛爭致水利根本不能解决深爲惋惜因即函致朱君積祺轉邀郄君大純屠君宜厚等來申開會研究越日只屠君一人來申旋由同鄉會召集開會屠君報告主張兩縣所積畝捐計有十一萬有奇以之開湖旣然不足莫若先濬便民河免致公家移作他用而鄙人則主張開湖濬河雙方並重且須實地測量根本解决大加修治方與水利有益斷不能敷衍其事云云迨後江寗句容兩縣召集少數士紳會議贊成全欵撥修赤山湖而便民河則置諸不理是會鄙人並未到揚後屠君宜厚等又呈省署謂爲違反議案復經江寗縣重行集議此次鄙人始行到會仍主張根本疏濬雙方並重乃格於衆議遂爲分成撥修之表决自是以後鄙人即毫未與聞此事如何進行始終英明其妙今閱同鄉會公函載有屠君提欵之時曾與陶君聲稱此事已爲旅滬同鄉會贊成云云鄙人並不知有提欵之事又何能聲稱已爲同鄉會所贊成名譽攸關用特據實聲明除逕函江寗旅滬同鄉會外卽祈貴報登入來函以昭核實而免誤會此頌公綏江寗陶席三啓十年六月四日 
[上海醫院來函]  
　　敬啓者六月三日報載吕文斌與顧姓訟案有送上海醫院調騐結果舉而不堅一語查敝院覆審判廳並無此語祈即更正爲幸公立上海醫院謹啓六月四日 
雜評二 
[皖學界亦起大風波（訥）]  
　　空前絶後之皖學潮與京學潮同時並起學生被軍隊槍傷者亦有數十人之多且有傷重斃命者鳴呼敎育界暗無天日之慘劇何竟無獨有偶一演再演不已也所尤可駭者皖之慘劇由於省議會主動省議會恐力不能敵乃借軍隊之力以敵學生致成此不可思議之惡果國人鑒於敎育之迭被摧殘每謂中國之敎育無望於政府官吏惟有人民起而自謀維持自圖發展若省議會者非即人民之代表耶以人民推舉之代表假軍隊之力以自摧殘人民之敎育則人民尙有何言耶皖議會本爲媚官之議會然不料以媚官之故竟敢冒此大不韙恐軍隊之不摧殘而招之使來吾知皖人今日必憤憤於議員之喪心病狂然亦嘗返己以思自咎選舉之非人耶嗚呼吾爲敎育前途悲吾不僅爲敎育前途悲矣 
公布欄 
[上海地方審判廳]  
　　公示送達（全文在本廳揭示塲公布）第七六號（民二庭）一件陶塘蓀等與王子明因存洋糾葛一案（判决主文）王子明應償還陶塘蓀洋一千三百元顧筠生洋一千三百元唐志良洋一千元潘松泰洋一千元又上開各欵自本年陰曆初五日起至執行終了日止按月八厘計算之利息訟費歸王子明負擔右仰被告人王子明知照 
　　判决主文（民一庭）一件判决程紹南與張賢卿因營業損失糾葛一案主文張賢卿應償還程紹南借欵洋一百一十元正程紹南其餘之請求駁回訴訟費用由張賢卿負擔四分之三餘歸程紹南負擔（民二庭）一件判决鍾惠山與錢將生因抵欵糾葛一案主文被告人應償還原告人本洋四千元又其自民國九年陰曆七月十六日起至執行終了日爲止按月一分五厘計算之利息訟費歸被告人負擔 
　　批示一件沈金洲等狀請執行由狀悉准予傳案勒追爾等仍應從速調查該債務人財産來案聲明以便核辦此批一件蔡黼臣狀交拍賣費由准交此批一件戴純甫狀請銷案由狀悉准予銷案訟費一項仰候傳案訊辦此批一件王壽卿狀領單據由准領此批一件陳陳氏呈爲陳龍孫遺産糾葛請求備案由呈悉查陳龍孫與爾遺産糾葛已在本廳起訴并經定期傳訊自應靜候審判何得又具呈來廳備案所請不准此批一件戴純甫狀領欵洋由准領此批一件顧松記狀請銷案由狀悉准如所請辦理此批一件俞遠生狀請執行由狀悉着即來廳聽候訊奪此批以上六月三日 
[上海地方檢察廳]  
　　批示趙寳生狀悉業已票傳遵期到廳候訊可也此批陸夢洲狀悉案經送付預審所請暫毋庸議此批劉李氏狀悉查該划船未經警應送案所請給領之處應向淞滬警察廳請求具領可也此批張金松狀悉所訴各節均與易科條件不符所請仍難准行此批寳裕江據訴如果陳廣富誘拐爾妻旣經爾扭送警署豈有交保不送來應之理所訴顯有不實不准此批劉松泉查是案早經起訴仰向同級廳請求可也楊吳氏爾子旣非李學才毆傷如敢收受李學才醫費即以詳財論罪着即知照此批邱連生狀悉候傳案訊究此批朱德邦狀悉傳訊核奪此批陳阿德狀悉准予上訴仰於五日内補具控訴理由書以憑核辦此批以上六月三日 
[上海縣公署]  
　　批示劉文揆呈爲設立上海華界棉業交易所擬訂章程請轉呈咨部備案由批呈及章程均悉已據情轉呈矣此批賀得霖等呈爲設立上海華界證券交易所擬訂章程請轉呈咨部備案由批呈及章程均悉已據情轉呈矣此批胡詒經等呈爲設立上海華界雜糧交易所擬訂章程請轉呈咨部備案由批呈及章程均悉已據情轉呈矣此批 
 
 
 

Page 12

 
 
   
 
 

Page 13

 
 
   
 
 

Page 14

 
 
自由譚　小說特刊　工父（第二十一號） 
論文 
[小說與戲劇] [  厚生]  
　　「小說與戲劇」一題吾同學牖雲所欲爲者也叵耐彼事大忙致力於翻譯以致斯題高閣者垂月餘矣余不揣謭調敢就吾之所知借其題以發揮至於所呈各節或病簡略或患失當或吾之意見有與讀者不合處尙乞詳加賜敎焉 
　　當吾未入本題之先吾首欲叩讀者諸君曾聞「小說改編劇本」Dramalization「劇本改造小說」Novelization二俗套語乎苟聞焉則吾人可閉目瞑思若莎士比亞之採仿意大利故事及英吉利奇怪小說爲劇本若查爾斯李德CharlesRoade之以鄧耐孫史詩編戲劇若馬孟拖爾Mermotel之歡迎他人改編其所作之小說若威爾肯士Wilkins取莎翁之劇本而爲小說若拉斯治LeSage取西班牙名劇家而爲小說之材料與人物而布里斯信利敎授Prof.Bliss　Perry於「散文小說之研究」中復有專論戲劇與小說之文章中有云「小說與戲劇自記載事實方面觀之必不能謂其逈不相同然就表現之格式有不同處言之則其所傳述之事實亦遂互異矣」是則小說與戲劇雖可以互爲改造或改編然自形式上觀之頗有類於飛鳥之與游魚雖屬極自由極活潑之生物（猶小說與戲劇同古文學上之位置）要皆異類也即使雙方可交互而變換之其結果亦不過成爲兩棲動物之飛魚飛不高游不遠二者皆非其所長是故羅司登M.Rostand梅得林M.Maetrlinck喬恩士H.A.Jo　es等戲劇家只專心於戲劇而不旁鶩小說也 
　　竊嘗考小說與戲劇改編之風何爲而興乎曰劇本小說之改編由來已久當散文小說未興以前即有取材於史詩之劇本發現考其原因實有共同生活之關係蓋戲園欲廣其貿易遂改造小說以廣招徠小說爲欲增其價值遂改編劇本以昭眞實故馬孟拖爾於「進德録」Moral　Tales之序文中有言曰「本書中已有一段故事爲人所改編其餘各篇亦均有改編之價值與希望」可知改編風之盛行實緣互相爲用之故也然就鄙意觀之小說與戲劇非不可互爲改編或改造也苟欲改造或改編焉務必求其融洽與調和而求融洽與調和更不可不於小說與戲劇之不同處研究之兹分述如左 
　　一篇幅之不同小說之篇幅或長或短或繁或略惟因創作者創作力爲轉移譬如大海行舟任意所至若戲劇則否因戲劇之爲用非如小說之可以藏諸箱笥僅供各個私人之把玩動各人之感興而已必也所編之劇本克堪大舞台之採用以實地表演爲的若篇幅過長則觀者興趣蕭索不耐尋味篇幅過短則觀者豪興减殺時覺惘惘是故佳善之劇本常長短適度可於二三小時間以畢事（無形舞台上之劇本·不在此限·） 
　　二編法之各異同一情節材料也其編纂之法宜相同矣然編戲劇者常因舞台上表演之關係而被限於三一律The　lawof　three　unities三一律維何即時間·地點·做態三者是也時間何爲欲限制乎則以表演之時間異常短促若劇中取材甲事與乙事相間十數年之久即使年光增加速度亦未易縮成十數分鐘之暫此戲劇上所不得不嚴守者也若夫地點亦然蓋舞台非可遷徙者也如第一幕爲北京第二幕苟爲上海寗不使觀者疑雲肇自半空詫爲怪異不然十數分鐘竟能駛二千餘里乎至於做態則純爲表示劇本之主旨起見恐觀者不明劇中之主要角色故嚴定每劇中主角不宜過多以防淆亂觀者之耳目淹没劇中之中心點也 
　　談及編纂小說則否小說之創作悉本乎作者意思之所辯想像之所及時間可長可短距離可遠可近創鑄之角色惟如其分雖角色較多亦易辨其重心之所在也 
　　三描寫之有别馬可利Macaulay曰「悲劇因日辯而糜爛喜劇因有智慧而减色」夫所謂口辯者卽反覆申訴吐語誇大之謂也智慧之不利於喜劇者以其易於虚飾隠暗至情也是以戲劇家之描寫常避斯二者小說家却無是禁忌焉蓋小說家之智慧運用口辯調劑可於心理上描寫之不必拘拘於對語也而風景之描寫也狀物之想像也是又小說獨操之專利劇本則無庸若是之描寫也 
　　此外不同之點如小說之角色可多可少而戲劇則須有限制小說可靜戲劇須動小說爲私人戲劇爲表演明乎此始可與言戲劇與小說之改編及改造矣 
批評 
[小說閒評] [  吳靈開]  
　　錢之力能役鬼神驅萬物以通俗言似爲世界上第一威權物而不知文人寸椽之爲物威權尙有盛於此者英文家却爾斯迭更斯Charler　Diokens所撰諸種小說其所描寫市井卑鄙齷齪之事如禹鼎象形秦鏡照膽魑魅魍魎五妖百怪無不顯露紙上一聽人之喜笑怒駡蓋凡屬現世界之人物不論貧富貴賤賢愚苟有所遇皆足爲其手下奴隸可以拾供使役爲所欲爲而不能禁是故筆力之大尤足藐視此孔方面有餘 
　　今試問我國類此者有何種小說人必曰水滸儒林外史此二種新推爲中國之社會小說其取重固何在人必曰在水滸之描寫多人各有身份口吻魯莽戇直機敏奸詐......之習性皆可從其身份口吻中傳出然則是無他即所謂能作性的表現文學（此題名爲余所假定）是耳性的表現文學我國近不多見彼迭更斯所撰獨多占文壇上永久之聲譽我今不多評即以其賊史Oliver　Twsit一部言一起始叙某外婦流落卑田院中生子倭利佛爲官中寄養於村間育嬰所育嬰所虐待所育男女以致於腹空而死從知幼兒法不宜飽蓋不飽之法匪特利兒亦足利已上生發幸賴所主曼愚之媚詐乃能瞞公差作勢之眉目曰「或佳節令辰則每人予麵包二兩碗亦不滌以羣兒飢恒以舌舐碗碗潔乃如濯旣已則執碗於手引目視灶幾欲並吞其甃人人旣不得食則自吮其指見案上有剩漿亦立舐之令盡......所謂體操者寒天嚴冷中本特而仍擒而即之井闌取井水澆其身復患其寒則行以杖笞令血脈流盪無阻......」足見英國當時卑田院中之慘無人道欲令我廻想我國内地育嬰堂之設置有何如者而兒童公育之新主義將或因此而多受社會攻擊亦未可知...... 
　　繼而倭利物被買製棺人家復受主人蘇阿白雷一家之陵踐冩蘇阿白雷之懼内曰「密斯旣哭則天地震矣讀吾書之諸公皆娶妻者試問妻哭而仍不動則人道淪於畜生將奈何」數語可謂與歐文同其滑稽色彩而倭利物之懷母傷悲酸辛處直足刺人心脾後逃至倫敦遇賊徒引入賊黨被捕官中得雪寃而遇父友白龍路復爲賊追踪引還至此乃有一伏線則猶太人受倭利物之兄孟克斯所囑託將因遺産上關係設計與賊爲同黨力謀害弟於行賊終於倭利物逐盜魁之後去盜老命婦麥烈女郎密斯羅斯之家幸爲收留因與父友白龍路合得賊窟中女賊南施之告密共同設計使二盜魁先後受誅死仍得逼伏奸兄孟克斯承受遺産認識密斯羅斯爲姨母成一結局 
　　中間寫盜魁沙克司之兇惡法金之狡詐密斯羅斯等之仁愛醫生洛司朋之戇直白龍路友人格林威格之氣傲自食其顱一言不離於口麥烈夫人家僕之見賊怯而事後雄談羅斯與海雷之 
[法國名小說家柯貝氏小影] 柯貝F.Coppee以一八四二年一月生於巴黎初以詩人名有「神龕」「仇恨」兩詩最著嘗爲陸軍部書記居三載始去職專爲文字生涯成劇本說部多種劇本有「旅客」「棄婦」等說部多短篇有「散文小說集」「新小說二十種」等亦均有聲一八八四文學院一八八八年入軍中爲軍官顧軍務之暇仍治文藝如游記故以一九○八年五月卒於巴黎 
情愫俱能爲各備一口吻身份曲盡性的表現文學之藝術手腕而公差之驕横官中賊窟之昏黑下級社會之疾苦或爲我國小說即如水滸尙且描寫不到者此書愬來極懇切令人感喟悵觸無已旁及公差本特而與卑田院女司事考尼調情受制先後種種趣事刻劃微妙尤殊令人發噱 
　　嗟夫水滸寫草澤英雄儒林外史寫儒林人物人事既遠其所及亦偏於下級以上人物故决影像於社會之功效甚鮮今固有發其悲天憫人之意從蟻封狥洞中取材爲此下級人物一道疾苦乎則饗名之盛或當不讓於迭更斯願我中國新小說家共勉之 
談叢 
[小說叢談（十五）] [  寂寞徐生]  
　　光緒季年一二憂國之士頗有以小說轉移風俗之志於是有小說林月月小說之刊此時冷血·天虚我生·天笑生該君漸有著作問世厥後說報中斷冷血天笑撰時報館小說極有精采旣而又發起小說時報而王西神剏小說月報於商務書館此宣統二年事也清屋旣屋說報蠭起然多蕪雜不可觀時惲鐡樵操小說月報選政立矯當時堆砌之弊譔譯說部清絶滔滔與從前之穠麗香豔廻然兩派（惲譯荳蔻葩·黑衣孃·波痕荑茵等書登於小說時報意辭頗纎麗也）夫亦見黄鍾毁棄瓦釜雷鳴有以致歟當時有詆惲之小說爲大說者以予論之若惲君者實當時小說界之馬丁路德也今惲先生業醫矣科南達利Conan　Doylo由醫家而從事於小說惲先生由小說家而從事於醫學此亦中西人士思想之不同歟 
　　天虚我生小說家也今則殫心實業矣（實則天虚我生多才多藝人也長詞章擅音樂凡經史·實業·法律等學無所不窺安得厪目之爲小說家哉）冷血天笑久不見其著作矣枯寂無味之文學苦工Litcrary　Hack其幾人哉然吾聞霍桑Nathanicl　Howthorne之遺友人箋曰人生三十理當執一業以爲仰事俯蓄之資而立功名之斯世顧吾思之旣不願爲醫恃人之疾病以爲生亦不願讀律恃人之獄訟以爲生又不願任官恃人之罪孽以爲生除此以外茫茫世界尙有何事爲鰥生之諮跡者乎靜言思之其惟著書幸生文明之世破紙數東持之五都之市亦得與抱布貿絲之肇以有易無歲時伏臘不慮匱乏濁酒一斗擊瓦缶而歌之以此得終其天年詎匪幸事書不盡言惟望諒察云云（此書見孫毓修歐美小說家談）吾儕爲文學苦工者讀此不知作何感想也司各德Walter　Scott英之歷史小說家也一千七百七十一年八月十五日生於蘇格蘭之愛丁堡其說部總名Waverley　Novel卷軼繁多所記本英國七百年間之事實而復加以杜撰故後世稱之曰妖怪之小說家然其一生所得之酬金共計十四萬鎊之鉅可謂豪己不知我國之小說家對之其感想又何如 
　　吾以爲著小說非無興味也明牕净几簪筆構思不亦快哉月明如水萬籟俱寂吾之思潮似受月之吸力汨汨而出不亦快哉香夢乍轉夢筆生花不亦快哉濁酒澆愁名花照眼吾之思潮自筆端縷縷而出不亦快哉報國有志照妖亡鏡唯有三寸毛錐使魍魎無所逃形亦屠門大嚼之類耳不亦快哉 
小說 
[古屋（二）] [  紅蕉]  
　　這所古屋聽說上海有家百貨公司去看過要想收買翻造開分公司公司只肯出二十萬賣主要四十萬至今還没有成約其實那處開築了馬路倒變成一個商業輻輳之區銀行咧珠寳店咧金子店咧綢緞店咧還有洋貨店手表公司各種大店都造了石琢四層樓洋房屋頂懸着極大的旗幟好像上海南京路一般這古屋的位置恰巧在這馬路的中段四十萬的價值也不算怎貴他們一共有十進房子每一進的中間都開通了改作甬道每一間足有三丈多寛各租尸的房間就做在甬道的兩邊也有掛着門簾的也有不掛的在甬道裏走過就可以望見臥室裏烏黑的蚊帳還有些不可思議的事情也没有會客的地方俗不拘禮的人來了就在臥室裏請坐生一些的賓客便在甬道裏坐那天早晨孝廉公還没有遷住旅館我去瞧他他也請我在甬道裏談靠他臥室板壁的地方有一張桌子灰塵積得狠厚足有一分多厚桌縫已裂開桌面并且受了潮霉已現東高西低不平的狀態那隻斷柄的茶杯盛了一杯半凉的淡茶連放總放不平水平面相錯了十幾分的角度孝廉公也狠促僭他見我坐在三隻腿的椅上不安的形狀就說道屈就你談一刻兒我們還是茶館裏去罷 
　　才坐了片刻他們臥室的後面忽有一陣啾啾唧唧的聲音原來有一羣小雞小鴨跑了出來我們脚邊破方磚空隙裡來尋食一樣有抓地的能力把浮灰撥開捕各種小虫果腹我雪白的絲襪上就堆滿了灰泥還有小雞四叉的脚跡孝廉公瞧見有三個姪子拖了鼻涕坐在天井裡地上捉鐡子他們的年紀總不過在五歲到七歲的模樣衣裳原來是白的却已變成深灰股上還坐了一大堆雞尸的痕跡孝廉公就喚他們過來驅逐雞鴨這三個孩子起初不肯後來孝廉公許他們每人一銅元的酬勞才丢了鐡子跑過來服務但是廢了四分鐘的功夫依舊没有驅逐掉一個他們便立刻辭職道他們不肯去咧......說完飛奔而去却撞了甬道上走來一個婦人滿懷那婦人是這三個孩子的嫂子提着一籃從市上回來籃裡有三個罐頭一罐是三十文醬油一罐是十銅元的豆油一罐是四銅元的鹽都被他們撞翻還濺了另外兩個行人的衣上淋的不成模樣三個孩子早已一溜烟逃了那婦人駡了一陣提了籃去聲言與他們的大人交涉濺污衣裳的行人也走了就有一擔木柴挑進去一個糞擔挑出來還有許多婦人提了溺器在每一進天井裡洗滌萬馬奔騰蕭蕭不絶那甬道上的行人也格外多了其實他們把大門前門檻去了車子就可以拉進來成了一條馬路或者像上海的衖堂一般那裡還像大宅的廳堂咧 
　　孝廉公道我是窮了又是孤掌難鳴這屋裡腐敗的情形整頓是無望了中國人歡喜家族同居算是美德你瞧此地美得如何德又在那裡我活着做一個中流砥柱而且如此我要死了這所古屋怕就成了犯罪的製造所了你瞧現在裡面烟賭色那件没有所以我主張趕早把這屋子賣了各房分居或者可以振起一些中國人有了團體作事業是狠難造惡却易成羣合黨了 
　　我見孝廉公牢騷得狠就用别話扯開他却轉入正題又向我說道一個人生兒子没出息不如不生子息多的大都好的狠少我以爲國家可以定一條特别法律凡是多生了子女就定定一種有期徒刑的罪名這幾個子女長成了有出息可以減輕他父親母親的罪名如此取締或者才有人注意敎育不敢縱慾......我聽了他憤激的論調覺得都是現在不良社會的反動也狠不耐煩就與他告辭走出來經過外面庭中樹旁却見兩個婦人點了香燭拜大樹將軍求仙方給他愛子吃其實他愛子都是犯的花柳病已到了第三時期 
　　孝廉公送我到門外大家嘆一口氣說道再會罷 
[自由談之自由談] [  鵑]  
　　小說命名非易事也往往有一作旣成而苦索不能得一佳名者雕紅刻翠無當大雅摭拾昔人詩句爲之復覺其未善則無寗以白描爲得近作命名如「一諾」「之子于歸」「一念之微」「十年守寡」等似尙可取也 
 
 
 

Page 15

 
 
   
 
 

Page 16

 
 
   
 
 

Page 17

 
 
　 
[遠東運動會之敎訓（冷）]  
　　擇其善者而從之其不善者而改之無論所遇何事一經審察之後無有不可爲之敎訓者今之第五届遠東運動會亦猶是也 
　　始就運動方面以言如足球等類我國學子近年以來習練有素其取勝也宜不但學子之身經習練者即其父兄家屬以及親戚朋友亦多樂觀足球之比賽而津津以道可知此種運動已與我國社會相融洽而其進步自速準此以言苟於棒球游泳徑賽等項亦能如足球之漸次引人注意面漸次普及則他日之成效亦必有可觀者 
　　更就辦事方面而言遠東運動會者原爲中日菲三國相約而成其始蓋以我國人運動知識之幼穉故歷次之開會多藉友邦人士之相助然友邦之助爲友邦之善意不能永久煩勞之也譬如學生不能永久藉師之指導而不自樹立故我甚希望後次開會時旣有歷次辦事之典型在前不妨遵而行之以習練辦事是亦於國民甚有益者 
[運動會之結果（默）]  
　　此次運動結果照從前計算我居第三今更變算法則躍居第二是可知勝負並無定評第三固不足爲辱第二亦未足爲榮扼要之一語在國人自知其優劣而已運動會本非競一日之勝負道在比較優劣而知所改進我國人取此一星期中比較之所得而時時研究至下届大會更收進一步之結果則今日運動會之目的也 
　　萬國運動之組織不分國界而以團體計算斯即其萬國運動之本義也蓋無論何種學問必以世界共同進步爲歸結國界且不論更何論乎個人之勝負是可知今日之運動爲世界的運動求世界的進步個人之勝負固不足爲榮辱即以一國言亦非以爭一日之勝負爲其最後目的此又我國人所當知者也 
　　抑我更有感者運動僅爲比較之一事今日世界無論何種事業無論農工商學界莫不有會以資比較莫不因比較而得改進之結果我國人對於運動會固已感起其比較之興味吾尤望國人對於其他種種之會亦感起其同樣之興味圖强非徒强身體强身體與發展其他各事業相輔並進又爲運動外之最要一目的 
[國際運動會之本義（圃）]  
　　第五届遠東運動會告終矣街談巷議莫非計論分數與錦標之多寡而於此類國際運動會之本義懵焉未知吾乃引西史闡明之 
　　國際運動何自昉自希臘希臘小邦林立各自爲政其人民雖屬同血族而不相往來睚眦之怨往往引起戰爭立法者患之乃定每四年舉行運動會於奥靈秘亞地方開會期内全希臘各邦不得有戰事謂之神聖之和平時期於是各邦人民不顧畛域咸來觀賽平日之不相往來者頓棄前嫌來通有無矣與賽者豈徒體育家而已哉文學家以詩歌相競音樂家製新譜來賽運動得勝者雕刻家爭塑其像於是而美育亦隨體育而得一衝動矣是故由前之說國際運動會者破除國界避免戰爭保持和平之具也由後之說國際運動會者獎勵文藝溝通民情之具也知乎此則遠東運動會爲非虚設矣不然徒論分數與錦標之多寡則羅馬之鬭牛鬭人中古封建時代之騎士械鬭耳去希臘奥靈秘亞運動會之本義遠矣 
[八類運動勝負之總决算]  
　　菲勝四　　中勝三　　日勝一　 
　　此屆勝負决算法之不用積分而改用奪標法已誌昨刋惟昨刋所載成績因棒球未經終决故非全豹其他諸類分數亦多舛誤兹再考核正式分數列表於左 
 
 

Page 18

 
 
　　國名　　　　中　　　菲　　　　　日 
種類　 
田徑賽　　　　　一三　　五九（勝）　四四 
游泳　　　　　　　一　　二一（勝）　二○ 
長途賽跑　　　　　○　　　○　　　　　九（勝） 
足球　　　　　　　五（勝）三　　　　　一 
籃球　　　　　　　五（勝）三　　　　　一 
棒球　　　　　　　一　　　五（勝）　　三 
隊球　　　　　　　五（勝）三　　　　　一　 
網球　　　　　　　一　　　五（勝）　　三 
總計　　　　　勝三類　　　勝四類　　　勝一類 
[昨日比賽結果]  
[萬國運動之决賽]  
　　萬國運動之預賽開始於星期五昨日比賽皆爲其决賽除一英里撑竿跳高已於前日决賽外其餘各項結果如下（撑竿跳高一項前報未載决賽查前日所得結果即作爲决賽分數（一）柏得菲特（二）金瑞川（三）梁重坤） 
　　百碼賽跑第一加泰隆時間十秒五分之一第二柏士考爾第三本岡國雄 
　　二百二十碼低欄賽跑第一地松時間二十六秒五分之三第二亞倍依拉第三皮考 
　　八百八十碼賽跑第一岡崎時間二分五秒第二蓮見三郎第三納户德重 
　　一百二十碼高欄賽跑第一伊格耐西婀時間十六秒五分之四第二蘇埃拉第三奥山 
　　二百二十碼賽跑第一加泰隆時間二十三秒五分之三第二平岡第三馬賽爾 
　　四百四十碼賽跑第一達那台時間五十二秒五分之四第二麥萊諾第三洛倍兹 
　　從便長途賽跑從便長途賽跑决定採用十英里其程途在百碼起點先繞場二週出公園北門由西江灣路三叉路至東江灣路回園入塲繞行一週再出北門循原路至東江灣路回身入園繞塲三週再加百碼而畢結果第一吉岡時間五十五分十八秒五分之一第二佐野第三生田 
　　半哩接力賽跑第一日本時間一分三十四秒五分之四第二菲列濱第三上海西人 
　　一哩接力賽跑第一菲列濱時間三分三十八秒五 
 
[遠東運動會給獎（兆芳攝影）] 中立者爲王正廷博士其右爲石美玉女士其右爲岸清一所有獎品皆陳列案上 
分之三第二日本第三上海西人俱樂部 
　　跳遠第一三多司遠度二十一呎三吋四分之三第二馬强第三長澤信之助 
　　擲鐡錘第一奥托爾遠度一百十二呎五吋第二福史特第三柯樂克 
　　跳高第一袁慶祥高度五呎八吋二分之一第二助利拉第三梁重坤 
　　擲鐡餅第一柯拉克遠度一百○八呎九吋八分之七第二敏杜隆第三科土科魯拉 
　　擲鐡球第一慕爾遠度三十八呎十一吋四分之三第二中村第三瓦靈克 
[菲日棒球比賽]  
　　菲得遠東棒球錦標 
　　遠東運動截至星期五皆已結束惟棒球比賽自五月三十日日本勝中國一次得十五與一之比五月三十一日菲列濱勝中國一次得十五與一之比六月二日日本勝菲列濱一次得一與○之比而菲日兩隊决賽菲列濱又勝日本亦得一與○之比不能終决故昨日午後二時半菲列濱棒球隊與日本棒球隊續行决賽棒球遠東運動會棒球錦標之誰屬即將取决於此比賽時兩方均竭力攻守觀者亦鼓掌助興結果菲隊勝爲三與二之比於是遠東運動會之棒球錦標遂爲菲列濱所得矣 
　　又萬國運動棒球比賽美國亞細亞艦隊與菲列濱球隊比賽結果十與二之比菲列濱勝 
[足球比賽之失利（萬國運動）]  
　　昨午後香港足球隊與旅滬英人比賽足球前半時不分勝負後半時將完之時天忽大雨塲中泥濘異常吾國隊員仍各奮勇直前戰鬭甚力惟卒以連經大敵不無疲勞而西人球隊雖屬生力之軍亦祇能攻進一球而已香港球隊自一九一五年來每遇大敵連戰連捷已執遠東足球界之牛耳昨日失利於西人手中國人莫不爲之惋惜然觀前此之成績則此亦不過小失利安足爲辱哉 
[籃球亦遭失敗（萬國運動）]  
　　日前遠東運動籃球决賽吾國獲得勝利菲列濱隊員雖無愠色而中心不無介然蓋年來該國對於籃球之訓練苦心孤詣志在必勝有伊柴加斯Izacas者菲列濱之木商也擁資雄厚雅擅籃球之戲曾獨力出資提倡籃球以菲列濱地處熱帶如來温帶之中國恐感水土之不便乃特在海濱高山之上選定氣候適宜之塲所從事敎練敎練長即由伊柴加斯氏自任之其思慮之週到有如是者此次該國隊員來滬伊柴加斯亦棄其職務（原爲律師）伴同來觀比賽之日伊氏在旁悉力注視不稍轉瞬及結果中國獲勝伊氏雖滿口稱美中國隊員之技能而其懊喪之情見於眉目蓋一生心力盡耗於此也昨日午後菲列濱籃球員復邀吾國隊員與作萬國運動之比賽該國隊員奮勇矯健似勝於日前遠東運動之比賽蓋以前恥在所必雪也青年會體育幹事麥克樂評判比賽語記者曰今日之賽兩隊各顯其好身手銖兩悉稱神乎其技矣比賽結果爲三十一對二十九之比菲勝是役也吾國雖敗而差數至微不致喪失前此遠東運動中之榮譽也 
[給獎紀詳]  
　　石美玉女士給獎　　中國杜榮棠君得獎最多 
　　遠東運動會影戲之開演 
　　昨晚八時半遠東運動會在青年會給獎委員如王正廷·陳立庭·李迪雲·郝伯陽·駱維廉·柯蘭克·劉福基·加納治·岸清一·近藤·阿西亞斯等均到運動員全體均到曁中西男女來賓約七百餘人由王正廷君主席略謂遠東運動今日終止得有圓滿之結果甚可欣慰鄙人代表本會敬致謝於各辦事人員中外南北各運動代表及扶助本會各團體各個人及各學生童子軍以及報界今日所請諸君演說因時間短促祗可有三分鐘之短演說云云次由張謇代表朱宗道君演說略謂今日略謂今日鄙人代表張君歡送諸君此届運動諸君得佔優勝不僅個人榮譽亦係邦家之光但鄙人以爲運動一事不僅得勝可以慶賀有較得勝更形重要者試爲諸君言之中國古代六藝有射御希臘古代亦提倡運動考其目的表面上雖爲軍事之預備内容則借運動以提倡青年精神團結能力以及百折不撓之志節也故勝敗之數實不足較但願諸君發展此種精神以爲國家造福則較得勝更爲重要也繼由岸一清君演說先致謝意繼謂本屆運動較上届更有進步其中以菲列濱成績尤爲可觀日本雖失敗但運動之所重者誠爲勇往之精神區區勝負誠不足較也又由阿希亞斯君演說先致謝意繼謂此次比賽極形圓滿鄙人尤爲慶幸蓋菲列濱成績最佳也菲列濱得勝之故想係中國日本兩方面太客氣也鄙人等此次回國船上恐將暈浪必將回憶中國天氣之佳戀戀而不忍捨蓋中國氣候宜人非如菲列濱之炎熱也鄙人等在菲習練運動恒在高山之上取其天氣較凉如能常住中國豈不美哉又由葛萊將運動會預備情形作簡略之報告遂請石美玉女士給獎石女士先起致辭略謂鄙人對於此次運動會有兩種感想（一）女學生加入表演實爲女子體育之曙光十餘年前中國風氣閉塞不知體育爲何事女子更不足論女子加入大運動會此爲第一次希望將來女子體育日形發達（二）中國團體運動最爲出色希望益加勉勵毋墮威名云云獎品除各種運動第一第二第三各獎金銀銅牌外尙有紀念品贈品極多給獎時歡聲雷動拍掌不絶得獎最多者爲中國杜榮棠君給獎畢由商務書館開演遠東運動會活動影戲散會已十一時兹將紀念品獎品及得獎贈獎人姓名詳細列表如下 
　　（甲）紀念品 
得者　　　　　　　　　　品件　　　　　　　贈者 
田徑賽第一加泰隆（菲）　銀杯　　　菲列濱福碧斯總督 
運動成績第一之國（菲）　金蓮花圈　萬國運動大會美國委員史洛恩阿摩爾温台爾及該會會長兼發起人柯白汀男爵 
十項運動第一泰特倫（菲）　銅牌坊　中國前故袁總統 
五項運動第一杜榮棠（中）　銀天壇　中國黎前總統 
成績第一之籃球隊（中）　　銀杯　　菲議會阿斯米那議長 
游泳第一愛不利奥（菲）　　銀杯　　馬尼刺海陸軍俱樂部馬尼刺俱樂部與大學俱樂部 
念五哩賽跑前三名長谷川茂木八島（日）銀杯　馬尼刺羅薩思 
成績第一之隊球隊（中）　銀杯　芝加哥斯巴定 
成績第一之足球隊（中）　銀杯　上海商務印書館 
五哩賽跑第一吉岡（日）　銀瓶　日本加納治五郎 
游泳第一愛不利奥（菲）　銀瓶　日本近藤茂吉 
　　（乙）獎品 
得者　　　　　　　　　品件　　贈者 
成績第一之足球隊（中）銀杯　　靳國務總理 
單網球第一法格士（菲）銀杯　　張季直 
撑竿跳高第一愛魯（菲）銀杯　　顔外交總長 
中國個人成績第一杜榮棠（中）銀杯何護軍使 
運動成績第一之國（菲）錦旗　江蘇王省長 
擲鐡餅第一杜榮棠（中）銀杯　江蘇齊督軍 
上爲萬國運動十英哩賽跑起點下爲日本游泳隊全體攝影 
成績第一之籃球隊（中）　　錦旗　　江蘇胡敎育廳長 
五項運動第一杜榮棠（中）　油畫　　江蘇省敎育會 
十項運動第一泰特倫（菲）　銀鼎　　葉恭綽 
五項運動第一杜榮棠（中）　銀盾　　南洋公學校友會 
成績第一之隊球隊（中）　　銀盾　　廣肇公所 
成績第一之足球隊（中）　　銀盾　　廣肇公所 
五項運動第一杜榮棠（中）　銀盾　　廣肇公所 
跳高第一袁慶祥（中）　　　銀盾　　廣肇公所 
單網球第一法格士（菲）　　銀杯　　史量才 
五項運動第一杜榮棠（中）　緞旗　　時報館 
成績第一之棒球隊（菲）　　銀盾　　上海商業儲蓄銀行 
運動成績第一之國（菲）　　銀杯　　商務印書館 
成績第一之棒球隊（菲）　　銀盾　　英美烟草公司 
成績第一之足球棒（中）　　銀鼎　　南洋兄弟烟草公司 
中國個人成績第一杜榮棠（中）兩銀杯華商證券交易所 
跳遠第一桑托士（菲）　　　銀盾　　朱煜生銀號 
　　本届遠東運動會之獎章爲一圓形上有天壇一所四週有英文之遠東運動會下面有上海一九二一等字樣並附有會長總幹事評判員簽名之褒狀一紙萬國運動之獎章亦圓形外圈有萬國體育運動等英文字樣中有中文之萬國體育運動會民國十年上海等字樣分三等贈給一等金製二等銀三等銅製 
[歷屆遠東運動會各項成績比較表]  
運動種類/年份　　　　　　　第一屆　　　　　　　第二屆　　　　　　　第三屆　　　　　　　　　　第四屆　　　　　　　　　第五屆　　　　　　　　世界成績 
　　　　　　　　　　　　　　一九一三　　　　　　一九一五　　　　　　一九一七　　　　　　　　　一九一九　　　　　　　　一九二一　　　　　　　　 
　　　　　　　　　　　　　　在馬尼刺　　　　　　在上海　　　　　　　在東京　　　　　　　　　　在馬尼刺　　　　　　　　　在上海 
百碼賽跑　　　　　　　　一○秒五分之四（菲）　一○秒五分之三（菲）　　　　　一○秒（菲）　　　　　一○秒（菲）　　　　　　　一○秒（菲）　　九秒二　　　　 
二百二十碼賽跑　　　　　二三秒五分之三（菲）　二四秒五分之一（菲）　二三秒五分之四（菲）　　　　　二三秒（菲）　　　二三秒五分之一（菲）　　二一秒一 
四百四十碼賽跑　　　　　五六秒五分之一（菲）　　　　　五四秒（中）　　　　　五五秒（日）　　五一秒二分之一（菲）　　五二秒五分之四（菲）　　四七秒 
八百八十碼賽跑　　　二分一六秒五分之一（菲）　二分六秒五分之三（中）二分一二秒五分之一（日）　　　二分五秒（日）　二分三秒五分之四（日） 
一哩賽跑　　　　　　　五分五秒五分之一（日）四分五○秒五分之四（中）四分五六秒五分之四（日）　　四分五二秒（日）　四分四○秒五分之一（日）　四分四秒三　　 
一百二十碼高欄　　　　　　　　　一八秒（中）　　一七秒五分之二（中）　　　　　　一七秒（菲）　一六秒五分之一（菲）　　一六秒五分之三（菲）　一四秒二　 
二百二十碼低欄　　　　　二八秒五分之四（菲）　　二八秒五分之一（菲）　　二八秒五分之三（菲）　二六秒五分之二（菲）　　二六秒五分之一（菲）　二三秒三　　 
擲鐡餅　　　　　　　九二呎五吋二分之一（菲）　　　一○四呎四吋（菲）一○九呎五吋四分之三（菲）　一○五呎八吋（菲）一○六呎二吋八分之一（中）一四三呎九吋 
擲鐡球（十六磅）　　三七呎二吋四分之三（菲）三五呎九吋四分之三（菲）　　　　　三五呎一吋（菲）三七呎四吋四分之一（菲）　　　四二呎一吋（日）　五七呎三吋 
擲槍　　　　　　　　　　　　　　　　　　　　　　　　　　　　　　　　　　　　一四三呎六吋（日）一五二呎四吋二分之一（菲）　一五五呎二吋（日）　一九○呎六吋　 
跳高　　　　　　　　　五呎五吋八分之五（中）　五呎六吋八分之七（菲）　　　　　　五呎六吋（中）　　五呎七吋四分之三（菲）　五呎七吋八分之五（中）六呎七吋 
跳還　　　　　　　一九呎一一吋八分之一（中）二一呎九吋四分之三（菲）　　　　　二一呎九吋（菲）　二一呎六吋四分之一（菲）二二呎三吋二分之一（菲）二四呎七吋一 
撑篙跳　　　　　　　　九呎六吋八分之七（菲）一○呎三吋八分之五（菲）　一○呎四吋八分之一（中）一○呎一○吋八分之三（菲）一一呎六吋四分之一（菲）一二呎一○吋 
半哩替換跑　　　　　一分三四秒五分之四（菲）一分三六秒五分之三（菲）　一分三八秒五分之一（菲）　一分三三秒五分之一（菲）一分三四秒五分之二（菲） 
一哩替換跑　　　　　　　　　三分五○秒（菲）二分四二秒五分之一（日）　　　　　三分四一秒（日）　　　　　三分三六秒（日）三分三八秒五分之三（菲） 
五項運動　　　　　　　　　二百六十六分（菲）　　　三百四十一分（中）　　　　二百九十五分（日）　　　　三百五十九分（中）　　　　　四百十分（中） 
十項運動　　　　　　　　　五百九十八分（中）　　　　七百十一分（菲）　　　　六百七十八分（日）　　　　七百五十三分（中）　　　七百七十五分（菲） 
五哩長距離賽跑　　二九分四一秒五分之四（日）　　　　　　　　　　　　　　　　　　　　　　　　　二九分二五秒五分之一（日）　　　二六分四四秒（日）二四分二九秒五分之一　　　 
八哩長鉅離賽跑　　　　　　　　　　　　　　　　　　四七分一六秒（日） 
十哩又　　　　　　　　　　　　　　　　　　　　　　　　　　　　　　　　五五分五七秒五分之一（日）　　　　　　　　　　　　二時三七分一六秒五分之四（日） 
二十五哩又 
四十碼遊泳　　　　　　　二二秒五分之四（菲）　　 
五十碼遊泳　　　　　　　　　　　　　　　　　　　三二秒五分之二（日）　　　二六秒五分之二（日）　　　　　　　　二七秒（日）　　　　二五秒五分之一（菲）　　　　　　　二三秒 
百碼遊泳　　　　　　一分二五秒五分之二（菲）　一分九秒五分之三（日）　　　　　　　一分五秒（日）　　　一分四秒五分之二（菲）　　　　　　一分四秒（菲）　　　 
百碼仰泳　　　　　　一分三八秒五分之三（菲）一分三八秒五分之二（中）　　一分二三秒五分之二（日）　　一分二一秒五分之一（菲）　　分一九秒五分之四（菲）　　一分八秒五分之一　 
二百碼俯泳　　　　　四分五九秒五分之三（菲）　四分○秒五分之三（中）　 
二百二十碼游泳　　　三分四○秒五分之四（菲）三分二七秒五分之二（中）　　二分四六秒五分之一（日） 
二百二十碼俯泳　　　　　　　　　　　　　　　　　　　　　　　　　　　　　　　　　三分二九秒（日）　　三分一六秒五分之二（菲）　　　　　三分一九秒（菲） 
四百四十碼游泳　　　九分三二秒五分之三（菲）　　　　七分二一秒（日）　　六分四一秒五分之一（日）　　六分三八秒五分之三（日）　　　　　六分一六秒（日）　　五分五秒五分之三 
八百八十碼游泳　　　　　　　　　　　　　　　　　　　　　　　　　　　　一三分四二秒五分之三（日） 
一哩游泳　　　　　四二分五一秒五分之四（菲）三一分五九秒五分之二（日）　　　　二九分四三秒（日）　　　　二九分三六秒（日）　二○分二六秒五分之一（菲）二二分三八秒五分之一 
一百六十碼替換游泳　一分五五秒五分之四（菲） 
二百碼替換游泳　　　　　　　　　　　　　　　　　二分二五秒五分之四（中）　　　　　　　　　　　　　　　　　　　　　　　　　　　一分五二秒五分之三（菲）　　　　　　　　　　　　　　　　　　　　　　　　　　　　　 
二百二十碼替換游泳　　　　　　　　　　　　　　　　　　　　　　　　　　　　一分五一秒五分之三（日） 
落水比遠　　　　　　　　　　　　四八呎（菲）　三六呎五吋二分之一（中） 
十哩自由車比賽　　三○分二五秒五分之三（菲）　 
十五哩自由車比賽　　　　　　　　　　　　　　　　　　五○分一三秒（日）　 
二十哩自由車比賽　　　　　　　　　　　　　　　　　　　　　　　　　　　　六二分五二秒五分之三（日）　 
網球單人比賽　　　菲勝　　　　　　　　　　　　　日勝　　　　　　　　　　日勝　　　　　　　　　　　　　日勝　　　　　　　　　　　　　菲勝 
網球雙人比賽　　　菲勝　　　　　　　　　　　　　日勝　　　　　　　　　　日勝　　　　　　　　　　　　　菲勝　　　　　　　　　　　　　菲勝 
籃球　　　　　　　菲勝　　　　　　　　　　　　　菲勝　　　　　　　　　　菲勝　　　　　　　　　　　　　菲勝　　　　　　　　　　　　　中勝 
棒球　　　　　　　日勝　　　　　　　　　　　　　日勝　　　　　　　　　　菲勝　　　　　　　　　　　　　菲勝　　　　　　　　　　　　　菲勝 
隊球　　　　　　　菲勝　　　　　　　　　　　　　中勝　　　　　　　　　　中勝　　　　　　　　　　　　　菲勝　　　　　　　　　　　　　中勝 
足球　　　　　　　菲勝　　　　　　　　　　　　　中勝　　　　　　　　　　中勝　　　　　　　　　　　　　中勝　　　　　　　　　　　　　中勝 
五項運動　　　　　 
[歷屆遠東運動會三國所得分數比較表（一九一三年第一屆之分數無從查考）]  
　　　　　　　　一九一五年　　　　一九一七　　　　一九一九年　　　　一九二一年　　　　　　　　　 
田徑賽運動　　　中　菲　日　　　中　菲　日　　中　菲　日　　中　菲　日　　　　　　　　　　　　　 
百碼賽跑　　　　○　六　○　　　○　五　一　　○　四　二　　○　五　一 
二百二十碼賽跑　○　六　○　　　○　三　三　　○　四　二　　○　五　一　　　　　 
四百四十碼賽跑　五　一　○　　　○　一　五　　○　五　一　　○　六　○ 
八百八十碼賽跑　四　○　二　　　○　○　六　　○　三　三　　○　○　六 
一哩賽跑　　　　六　○　○　　　○　○　六　　一　○　五　　○　○　六 
一百二十碼高欄　五　一　○　　　二　四　○　　○　六　○　　○　四　二　 
二百二十碼低欄　二　四　○　　　○　六　○　　○　六　○　　○　四　二　　 
跳遠　　　　　　二　四　○　　　○　六　○　　○　六　○　　○　六　○ 
跳高　　　　　　三　三　○　　　六　○　○　　三　三　○　　三　三　○ 
撑竿跳　　　　　三　三　○　　　五　一　○　　○　五　○　　○　六　○ 
擲鐡球　　　　　二　四　○　　　一　五　○　　二　四　○　　○　三　三 
擲鐡餅　　　　　二　四　○　　　一　五　○　　三　三　○　　三　三　○ 
擲槍　　　　　　　　　　　　　　一　二　三　　○　六　○　　○　三　三 
半哩替換賽跑　　二　三　○　　　○　三　二　　一　三　○　　一　三　二　　 
一哩替換賽跑　　○　二　三　　　○　二　三　　一　三　二　　一　三　二 
五項運動　　　　八　一　○　　　四　○　五　　八　一　○　　五　○　四 
十項運動　　　　四　五　○　　　○　四　五　　六　三　○　　一　五　三 
長距離賽跑（五哩或八哩）三○六　○　○　九　　○　一　八　　○　○　九 
自由車比賽　　　三　○　三　　　○　一　五 
總計　　　　　五四　四七　一四　二○　四八五三二六六六二二一三五九四四 
二十五哩長距離賽跑　　　　　　　　　　　　　　　　　　　　　○　○　九　　　　 
游泳 
五十碼游泳　　　一　二　三　　　　○　一　五　　一　二　三　　○　五　一 
百碼游泳　　　　二　一　三　　　　○　○　六　　二　四　○　　○　五　一　 
百碼仰泳　　　　四　二　○　　　　一　○　五　　○　六　○　　○　三　三 
二百二十碼游泳　四　二　○　　　　○　○　六　　　　　　　 
二百二十碼俯泳　四　二　○　　　　二　○　四　　一　五　○　　○　五　一 
四百四十碼游泳　二　一　三　　　　○　○　六　　二　一　三　　○　○　六 
八百八十碼游泳　　　　　　　　　　○　○　六　　　　 
一哩游泳　　　　　三　○　三　　　○　○　六　　一　三　二　　○　○　六 
落水比遠　　　　　五　一　○　 
二百二十碼替換游泳三　○　○　　　○　二　三　　二　三　一　　一　三　　二 
總計　　　　　　二八　一一　一二　三　三　四七　九　二四　九　一　二一　二○ 
球類 
網球單人比賽　　　○　二　三　　　○　　四　　　五　　○　　　三　　五　　一　五　三 
網球雙人比賽　　　○　二　三　　　○　　三　　　五　　○　　　五　　三　　一　五　三 
隊球　　　　　　　五　○　○　　一○　　六　　　○　　六　　一○　　○　　五　三　一 
籃球　　　　　　　○　五　○　　　六　一○　　　○　　六　　一○　　○　　五　三　一 
足球　　　　　　　五　○　○　　一○　　六　　　○　一○　　　六　　○　　五　三　一 
棒球　　　　　　　○　五　○　　　○　　○　　一○　　○　　一○　　○　　一　五　三 
總計　　　　　　一○　一四六　　二六　二九　　二○　二二　　四四　　八 
各種總計　　　　九二七二三二　　四九　八○　一二○　五七　一三四　三九 
 
 
 

Page 19

 
 
廣肇公所贈與杜榮棠君之銀盾鐫有遠東健者四字又贈與袁慶祥君者鐫有邦家之光四字又贈與足球隊者鐫有完全勝利四字又贈與隊球隊者鐫有威振遠東四字上海商業儲蓄銀行贈與棒球之優勝之銀盾鐫有篆文之藝冠羣英四字銀盾中以商業銀行贈者爲最大英美烟公司次之此外江蘇省長王瑚之網幛上有黑絨製之武裝和平四字葉恭綽之香鼎一座鐫有傑出冠時四字 
[本國選手準備離滬]  
　　華北蘇州選手今晚啓程 
　　第五項遠東運動會已於昨日閉幕各地來滬之選手均相繼準備離滬兹聞蘇州及華北之田徑賽選手已定於今晚起程大約當有專車送往南京選手星期一方可起程福建選手定於明後日搭浙江輪起程香港及廣東之全部各項選手大約八號乘南京號起程云 
 
[右爲萬國運動八百八十碼賽跑第一日本岡崎左爲萬國運動跳遠第一中國袁慶祥]  
[童子軍昨日離滬]  
　　江蘇全省男女童子軍此次遠道來滬擔任全塲服務極爲盡職中外人士已交口贊許昨日運動已畢童子軍亦收拾一切預備啓程返里有十一二歲童子軍多人綑載營帳器具等堅忍耐勞儼若成人觀者無不嘖嘖稱羡之 
[杜榮棠君之榮譽]  
　　此次遠東運動會田徑賽各項運動中國共得十三分本埠交通大學畢業生杜榮棠學士竟獨得八分即五項運動第一得五分擲鐡餅第一得三分該校同學會擬贈杜君銀盾一幀以酬殊勳而誌紀念云 
[日本委員之談話二則]  
　　岸清一昨日本報記者往訪遠東運動會日本總代表岸清一氏兹記其談話云此届運動進步極速菲列濱尤爲顯著蓋該國敎練極勤紀律極嚴而尤極端服從其領袖故能得此成績日本雖敗而絶不以爲辱蓋自料在各類運動本可奪得錦標將來可望以運動之技能普遍於全國也今乘此機會使吾三國人民感情更形融洽關係更形密切此誠最可滿意之事蓋唯此爲最高之目的也余更希望下屆一九二三年在大阪開會之遠東運動會中菲二國可以多派選手來日又見報載中國有業餘運動會之組織將來全國體育事務可圖統一此實可慶事若將來之運動會能由華人自己辦理以華人爲公正人則尤善矣 
　　金親正直昨晚由岸清一博士及近藤君特派金親正直代表向報界告辭特來本館據云此次來華每逢日本商人宴會時曾竭力聲明中日之不洽多由在華居留民不善交接之故甚望在滬居留民與中國接近以便解釋誤會每逢開會無不鼓吹兩國國民須以誠意相待庶不致發生惡感並云此次選手來華曾經極愼重之考察不但取其技藝之優長並須考其人格之高尙又云敝國民對於軍閥之不滿意與貴國處於同等之地位兩國國民心理相同目的終有達到之一日而後中日之眞正親善始可實現也云云 
[今日歡送選手之兩集會]  
　　商務印書館定於今日午後二時在四川路青年會開演此次新攝之運動會塲影戲藉以歡送各處選手渴望參觀又天潼路工界音樂會於今日下午亦開會歡送各選手云 
[會場瑣聞]  
　　菲列濱商人之仗義可風星期四午後三時半左右網球塲附近忽聞人聲糟雜傳言某童子軍失足墜入池内已經溺斃記者隨聲往觀則見池中有一童子軍將遭滅頂正危急間忽見岸上一服裝都麗之菲列濱商人縱身入池將該童子軍抱至池畔雖遍體淋漓而不之顧也抑知童子軍之墜入池中並非失足蓋係隊中一種練習故令一人縱身入池狀若滅頂者然再由其他童子軍施救拖之上岸以表技能菲商誤爲眞溺致使童子軍之長技末由表顯誠足惋惜然該菲商之義行至足感矣 
　　過激黨乘機煽惑觀客昨日午後塲中忽獲一種傳單鼓吹過激主義上書拳打資本家脚跌政府等字樣當由巡捕拘住數人解往捕房該匪等袖出手槍希圖脫逃惟手槍並無子彈故得當塲捉獲云 
　　吾國亦有歡呼指導員日本觀衆有歡呼指導員爲之領袖故能聲調劃一秩序井然已誌昨報昨日午後會畢之時日本指導員又復率其觀衆三呼菲列濱萬歲中國萬歲日本萬歲吾國方面亦由郝伯陽君爲領袖率衆三呼日本萬歲菲列濱萬歲中國萬歲以答謝之吾國觀衆之爲後援者今始有此組織亦一好消息也 
　　觀客仍極擁擠昨日爲本屆會期之末日又值星期六觀客之擁擠已在意料中雖以天忽大雨途路泥濘而北四川路一帶轂擊肩摩盛况不減前數日二路十一路十五路諸電車賣票人大有應接不暇之勢塲内售券計得二十餘元外間所得券資其數當亦不少此可以見社會上注意體育之一斑矣 
　　紅十字會救護員之勤勞昨日紅十字會救護隊仍在運動會場服務是日下午四時許十英里賽跑特由救護隊長方菊影君親率隊員乘救護汽車在後隨行自會場至江灣往來二次末一次有二百零八號西人當有人開放手槍時看客廣東人吳仲培驚避奔走爲竹離刺傷手指又有三百零五號運動員頭發暈眩皆經紅十字會治療主任黄子靜醫生診治而去是日會塲遠東運動職員王正廷穆藕初劃福基譚雅生麥克藥葛萊柯蘭克司馬德白朗加納岸清一大下近藤野口源阿布亞斯殷歸蘭等攝影 
主任醫生牛惠生醫生及胡蘭生醫生等亦皆蒞塲迨運動終止紅十字會救護隊始收拾篷帳旗幟整隊而歸此次該救護隊執事人員服務甚爲勤勞手術頗稱諳練會場中外新聞記者來攝影者日有數次隊長方菊影君異常辛苦事前訓練臨場指揮皆獨任其責到塲服務之隊員皆該會北市醫院附設之救護學校高材生而方君即係該校敎授云 
　　更正昨日本刋第二版遠東運動會正式規則之擬定末兩行將分數計算法改爲五三二一應作五·三·二·一接力賽跑五項運動與十項運動改爲一○六四二應作一○·六·四·二特此附正 
 
 
 

Page 20

 
 
   
 
