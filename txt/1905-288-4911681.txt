# 1905 - 288 - 4911681

 

Page 1

 
 
[電傳上諭]  
　　九月二十四日奉論前據御史黄昌年奏參周馥各欵當經諭令張之洞確查兹據查明覆奏署兩江總督周馥辦理内政外交尚無不合卽著毋庸置議江蘇候補直隷州知州王世綬胆大妄爲有虧職守著卽革職永不叙用補用直隷州直隷候補知縣洪壽彭朋串招遥釀命生事著交部嚴加議處江蘇候補道羅長委辦陸軍學堂徒事敷衍激生事端著交部議處江蘇候補道李光葉派充學堂總辦衆望難孚著撤去差使調補永寗縣知縣葉保慶署山陽縣知縣單琳頗滋物議均著周馥隨時查看該署督務當振刷精神破除成見於一切用人行政悉心整頓秉公考核毋負委任伊子江蘇候補道周學琛迥避改省仍畱署中致滋謡諑著迅速赴部改掣省分領照到省毋任逗遛餘著照所議辦理該部知道欽此 
[電傳宫門抄]  
　　九日二十四日召見軍機李傳元朱寶奎 
[論紳董對於地方自治之責任續九月初二日稿]  
 
 
 

Page 2

 
 
然則紳董之地位其處乎今日未立憲以前所宜預爲準備以扶助憲政之成立者其道不一揭其要點大略有二 
　　一宜設政法研究會地方自治體恰如法律上之一個人於國家有應享之權利(如得保身家財產等)有應盡之義務(如充兵納稅等)故以自治要義而論始則集多人成一轉體作共同之事業繼則將團體分作個人盡一已之責任其條理皆極繁密其原委皆極複賾苟非貫通其條理原委合力研究則非特政治上之能力固不甚完備卽政治上之思想亦或不免有所欠缺也爲今之計内地各省莫若招集同志徧設政法研究會專以考究各國政法之精旨宏義詳細組織機關區别其異同比較其優劣並取吾國傳來之歷史民族之性質地方之風俗某事宜信何國爲適宜某法宜取何國爲折衷變政而後首宜改革者何政次宜補救者何事旣以發揮東西政法之精粹而尤必曲計吾國之相宜研究有得或佈之大衆先就近地試騐或編之雜誌互與鄰封參考此今日各地方紳董所應爲之事而自治基礎政黨萌芽皆可由此植焉者也吾國紳董苟以兹事體大畏難卸責爲辭不知國家當過渡時代新舊紛紜智愚雜糅一政之行互相聚訟一法之立半相齟齬往往經數十年之糾正更訂乃臻於善此見諸世界歷史者可一一證也又豈得以造端伊始甘自放棄其責任乎上海近接關道照會自開總工程局自治之體肇開先路亦旣早有研究會之議矣内地人士亦當應時而起儲其材力爲他日立憲國民之預備也 
　　一宜設政事演說會天下極美之意至良之法以往往民智民德之不逮而所行多阻地方自治體議决機關大抵因團體多數人之意見而定夫以少數從多數不如以多數從少數此其理論固確鑿無可移易者然而民質不純羣治未進事之極是者有時或得轉體中之少數事之至非者有時或昨團體中之多數執迷爲眞認曲爲直甚矣民愚之不足與言自治也蓋自治團體由人民之合羣共治而然合羣共治必人人愛國人人於國家皆有一部分之義務而後羣道固欲人人皆有一部分之義務因以生其愛國之心必誘之使與聞國事教之使洞逹外情而後有羣策羣力之能事然則地方自治莫先開通民智而開通民智又莫先於設會演說昭昭然矣演說之道以言不以文以口不以學感化之力最爲捷速今紳董旣注意自治研究政法當於會中附設一演說會使大腹之賈村野之夫無不可以受其啓迪牖其靈明則他日議决機關庶不至以智者團體之少數被抑壓於愚者團體之大多數而破壞其事也向者演說之舉所以相戒不敢者以與政體相犯慮觸當世之禁令今朝廷將宣布憲政深以民智不通爲慮爲紳董者正宜仰承其意多方鼓舞以助成新政之發逹亦復何所顧忌而尚噤不發聲耶吾國内地各省有善堂說書舊例與夫朔望宣講鄉約事件均宜改易主法指陳時事並宜結集團體派人四處演說然後羣治演進有影響效果之可言而不然者通國之民不知公德爲可事愛國爲何語終身苦力舍一私而外無餘物將一稅之增民皆以議董爲厲已人心旣去天下寗有可爲之事哉故以事勢言則勸我民以自治之方法尤爲刻不容緩之事矣 
　　以上両端爲今日未立憲以前紳董所早宜有事者此之不圖而但敷衍了事日日責政府以變革咎官吏之腐敗吾未見其有濟也國勢汲汲時不我待願吾國紳董其各去其舊日之思想補最新之智識以爲救國計乎 
[巡警部定期辦事北京]  
　　京函云自上諭設立警部後已定於本月二十二日開辦一切事宜(爲) 
[續誌電局與滬寗鐵路公司交涉]  
　　上海電報總避經辦滬寗鐵路沿路電綫自滬至寗計二百零一英里此項工程電局已派工程委員方大令子厚辦理業於九月初十日開工鐵路公司亦須派員會同照料聞材料及運費等需欵數萬金先由鐵路公司撥付三分之一計銀九千五百三十三兩九錢一分交電局查收備用(尋) 
[南昌添設拒約會江西]  
　　南昌本有拒紾會惟全係學界中人近日又添設一江西拒約會與會者六百餘人商界亦與其列公議立誓不用美貨如有違議則照價三倍論罰貨物充公俟美約改良後售去作公益之用衆皆承允(外) 
[清江抵制美約之運動清江]  
　　清江施君企學得上海公忠演說會宣告遂親往各洋貨鋪勸杜絶美貨以伸公憤見有售品海香煙者卽訽其何以不表同情答謂銅元局工人非此不購乃又往銅元局集衆苦勸其中多係同鄉且平日往往代作家書者是以得此運動功效立見衆皆允不吸品海並願於作家書時戒家屬鄉里亦不用一切美貨以保大局工人之奮發天良如是可敬可感(外) 
[紀孫文去日詳情東京]  
　　孫文游歷東邦前有去日消息兹聞駐日楊欽使向日本内務省再四交涉内務省始諭警察署下逐客之令飭其速離横濱先是孫文行抵東京中國人之好談革命者開歡迎大會時到會者不下二千人楊使聞之恐干罪戾不敢徑逹政府至陽歷上月二十七號更請孫文大演說會不料事前已有旅東之留學生某電逹北京政府飛電傳來責言甚厲於是楊使謁請日本内務省將會解散而孫文之蹤跡遂亦不克久畱矣並聞楊使近日已與各省畱學監督籌議約束學生之法堅請日政府實行其議此後凡開會演說一槪禁制云（昃） 
[電告英兵艦遊厯鄱陽湖禁阻不允九江]  
　　本月初七日有英國兵船名司乃普來潯欲往鄱陽湖遊歷適關道瑞觀察公出經湖口水師極力勸阻不聽現已電告省憲矣（立） 
[紀楚報主律第二三次提訊情形武昌]  
　　楚報主筆張漢傑第一次由黄伯雨太守提訊情形已志前報兹探悉鄂督張宫保頗嫌黄太守審間太鬆十六日晚問又密札署武昌 
 
 

Page 3

 
 
同知陳介葊司馬赴府署會訊陳司馬素性執抝因張語多諷剌觸陳之怒責掌八十至十八日夜間武漢兩府及陳司馬又會訊一次並命張作贖回粤漢鐵路論一篇以觀其筆氣是否與五大臣論脗合（聞此論係張督授意汪太守出題命作官塲傳說皆謂張因宣布粤漢鐵路借欵獲罪不爲無因）由汪太守携至督轅呈閱第二三次提訊皆於深夜在府署花廳故供詞不得其詳惟聞張於香港秘密黨一節始終未認又聞楚報館洋東英商賀立克大律師因事赴滬現已得電赶回將偕該館總經理美人某君爭辯此事（文） 
[梁鼎芬辭署臬不果武昌]  
　　鄂督張宫保請示政府委署鄂臬一節已志本報嗣聞十七日晚間張督始决計委襄陽道梁鼎芬陞署臬篆梁得委札卽於次晨往督署力辭謂外間人言嘖嘖均言鼎芬運動署臬今雖出自宫保逾格栽培非夢想所及然鼎芬負謗於政界百口而莫能辯矣張督慰勉再三梁始受札刻已筮期二十一日接篆（制） 
[平反重案奏請送部引見蘇州]  
　　如皋縣民婦吳徐氏被地甲誣控謀殺本夫吳永全由縣解經署通州王仁東審出實情平反一案已迭紀前報兹蘇撫陸春帥以署通州知州候補知府王仁東平反理案例得奬叙已會同江督周玉師奏請將王仁東照例送部引見聽候錄用（榮） 
[蘇撫札知銅元局所提辦公費撥歸專欵蘇州]  
　　照得寶蘇舊廠銅元局餘利項下應給花紅原提一成以五釐分給局員司事工匠人等以五釐提歸院司衙門辦公之用現承准辦理財政事宜王大臣會同户部議章奏明天津銀錢總廠所鑄銅幣合計淨利分作十成提一成作爲公積一成作爲花紅並參酌各省章程花紅以十之三分給提調各員以十之五分給全廠員司匠役以十之二分解財政處户部作爲飯食銀兩等因本省原提花紅一成自可照辦惟其中仍以五釐分給廠中總辦以下員司工匠人等尚餘五釐除提二釐叧儲俟財政處户部如提飯食銀兩應否照解再行酌辦外餘卽一併提作公積由局專欵存儲以備酌撥本省新政善舉之用母庸再解院司衙門以清界限至從前所提辦公經費除朱署臬司呈報二次退還前項銀六千四百五十餘兩由局收入附儲項下叧存外其效藩司在護院任内有辦公經費銀八千兩當據詳報與兼署藩司陸道經費銀三千五百兩均收司庫候撥此次自應由司一併解還銅元避連同朱署臬司所退銀兩按照原分五釐之數核明提出二釐存作飯費此外由局歸入專欵聽候撥用札行各司道局一體遵照（基） 
[粤省銅圓仍請販運北京]  
　　京師財政處會同户部奏定整頓圜法章程内載各省鑄造銅元自九月初一日起槪不准大宗販運出口至他省有充斥之患等因電粤照辦岑督接電後以創造銅元始自粤省現在粤省一切支欵全賴銅元餘利且借墊將近百萬一旦禁運餘利頓歸無著不啻制其死命特電奏請仍准粤省銷運以一年爲限聞已奉旨交部議奏矣（署） 
[接收粤漢鐵路續聞廣州]  
　　十三十四兩日接收粤漢鐵路聞黄沙所剩築路材料足敷三十華里之用約值銀一百萬元十五日將已收之路圖契據及測量繪圖機器槪行運至點交明白至行車處事宜仍交黄贊廷觀察經理每日所收車費則送交善後局存貯（暑） 
[鐵路公司遷入談瀛閣廣州]  
　　粤漢鐵路旣經收回自辦自宜先行設立公司以爲行政機關前日各紳咸注意於周東生所建之談瀛閣惟已查封入官乃請馮牧嘉錫轉禀岑督借用此地聞已邀准當由梁黎二紳會同王觀察等再到鐵路公司將所有契劵圖畫點收全行遷入派委員弁看守（暑） 
[周榮曜之家書廣州]  
　　聞官塲搜得周榮曜家信多函其一係覆其妻馬氏欲爲子謀中進士者謂總裁二人雖有往來惟時已不及應俟下增等語又寄回哈巴小狗兩隻函云此狗係大内物經賜某王某王轉贈者嘱其妻珍重之又一函答其妻謂庶子欲害嫡子者覆云現庶子某年已長大已諳人情必不致有害嫡子等事云其餘函件尚多不能盡錄（暑） 
[諭呈周氏寄頓財物廣州]  
　　粤督岑爲曉諭事現據署廣州府陳守轉呈據商會函稱查有高海東之妾姚氏係由周榮曜之次妾李氏遣嫁本年六月十七日李氏將衣箱各件存放伊處現聞周家已被官查抄所有李氏存物經商會開導字慰并開列什物單一紙呈繳等情查高姚氏因存寄周榮曜家雜物現已飭令據實呈騐毫無株累周榮曜於六月間卽令家屬將箱物搬匿是其侵盜國帑必有查封之事早已慮及老奸巨惡深堪痛恨（中畧）爲此示仰紳商士民人等知悉爾等如有代周榮曜等寄頓財物者務於見示五日之内赶緊自赴廣州府報明轉報本部堂核辦其願由商會報由廣州府轉陳者亦聽其便果能據實呈報前此寄頓之咎准予寛免倘敢始終徇匿定將寄頓之家財產一併查封爾等早自爲謀切勿從井救人自貽伊戚云云（暑） 
[調統湖防督勦帮匪杭州]  
　　浙西帮匪披猖姚統領百般隱飾以致匪燄大熾聶撫特札教練處叧委承統略謂湖防統領姚振榜屢失機宜不勝湖防重任應卽撤差所遺湖防陸軍查有候選知州龍贊綱堪以委令接統並查有張游擊立德熟悉水師營務應卽委辦湖防水師營務處仍兼帶浙西内河水師右營及飛划營遇有勦捕事宜會同湖防陸營統領龍贊綱督率水師各營妥爲辦理札到該處卽便移行遵照（必） 
[屠捐釀命廣州]  
　　廉州府屬合浦縣境北海地方包認屠捐商人因各屠户不肯遵抽屠捐禀縣派勇查封店鋪屠户不服 
 
 

Page 4

 
 
致被勇等轟斃吳貴芬一名受傷者數人（谷） 
[湘省口捐又起糾葛武昌]  
　　湖北包認湘省川鹽口捐前與湘紳多方辯難後稍認加數目始遷就了事近來銀錢兩價相懸過甚湘省定價又高湖北川鹽局吃虧殊甚而湘省毫不通融故上台又擬與湘人再爲磋商所有銀錢往還議照巿價特不知湘紳能否允從也（位） 
[撥款開辦自來水之先聲廣州]  
　　省城自來水前經大吏照會張太僕籌欵開辦惟張太僕照覆仍無著實現聞岑督以此舉於衛生救火均有裨益且將來辦成利權甚厚核計開辦經費約一百一十餘萬兩擬由鹽運司撥欵三十萬兩關務處撥欵二十萬兩作爲官本其餘六十餘萬兩招集商股湊足並派委用道朱榮操爲總理廣州府陳守爲副理一俟股本凑足卽行開辦（暑） 
[户部銀行添設上海分行]  
　　户部設立銀行已志前報兹悉滬上添設之分行在三馬路外國墳山對面第三百六十四號門牌石庫門内定於十月初四日開辦（見） 
[外務部奏陳改訂修濬黄浦條欵摺]  
　　外務部謹奏爲修濬黄浦河道議歸中國自辦改訂條欵與各使臣會同畵押恭摺具陳仰祈聖鑒事竊查辛丑和約第十一款内載設立黄浦河道局經管整理改善水道各工所派該局各員均代中國曁諸國保守在滬所有通商之利益預估後二十年該局各工及經管各費應每年支用海關銀四十六萬両北數平分平由中國國家付給半由外國各干涉者出資等語並附件第十七開列詳細辦法三十七條此事在當日雖明知於地理地方上之主權不無侵損惟和議關係全局安危未便因此一端與各國齗齗爭論嗣經各使迭催派員開辦前両江督臣劉坤一曁署督張之洞均以此項條欵有碍主權堅持未肯派員惟旣載公約斷難作廢因建議不知由中國獨認全費改歸自辦至上年前督臣魏光壽復擬辦法五條電商臣部事屬更改公約磋磨固非易易而熟權利害關繫匪輕臣等不敢不勉爲其難遂照會各使請各國政府允中國獨認全費自辦此項工程卽先據美使以美政府之意中國全認全費有無担保之據來相詰問臣等因轉商户部指定四川省及江蘇徐州府之土藥稅作抵以堅其信嗣又據英使來照以所擬辦法五條尚未詳備另擬十二條於責成認籌全費担保工程各節諸多限制臣等復就其所擬條欵詳加察核或照允或駁改分别酌定仍爲十二條一面與現署督臣周馥往返相商一面與各使逐條辯論必至無可再爭悉臻妥協乃爲定議計前後四年爲此事内外協力堅拒婉商始克就範在中國認出經費雖歲增二十萬両然原約所謂半由外國各干涉者出資實係抽捐於沿江各地產及進出各船貨仍是取諸華人者居多故全費較半費其增減之數本非甚鉅而藉此以收回管轄事權保全長江門户於大局不無補救兹已將改訂條欵於八月二十九日由臣等會同各國使臣在部畫押將條欵恭繕清單進呈御覧併咨户部曁両江總督查照辦理所有修濬黄浦河道議歸中國自辦改訂條欵與各使臣會同畫押各緣由理合恭摺具陳伏乞皇太后皇上聖鑒謹奏 
[改訂修濬黄浦條約]  
　　一所有改善及保全黄河道并吳淞内外　灘各工統由江海關及稅務司管理其黄浦江面之巡捕及衛生驗疫燈塔浮標引水等事仍照舊章辦理二此項議定章程畫押後三個月内中國自行選擇熟悉河工之工程師經辛丑公約畫押之各國使臣大半以爲合式中國卽可派委其承辦工程倘開工後工程師或因事故須叧換人如其事故經各該國使臣以爲然者則其選押委派各節仍查前法辦理三凡立令同全攬或分攬河工購買材料機器等事均須招商公同投票以最宜者得售四每三個月須將所辦工程及所用各欵詳細開送駐滬各國領事官備查五凡所築泊岸碼頭並安設活馬頭及河面停泊蠆船各事須由江海關道及稅務司允准方能舉辦六凡已設泊船處所器具江海關道曁稅務司均有取捨之權並有權設立公共泊船之處七濬河各工須由江海關道曁稅務司核准方能開辦人凡改善保全黄浦河道各工所應用外國租界以外之地江海關道曁稅務司有收買使用之權凡有應改善河道之工須買地叚如係洋商之產其價應由該地主之領事官及江海關道與稅務司並領銜領事官三處各選擇一人會同議定如領銜官旣係地主之領事官則第三人應由亞於領銜之領事選擇該三人如何公斷該地主之領事官卽保其遵行如係華人產業卽由海關比照酌定遵行河岸地叚並如因改善河道之丁增加淤灘應先儘該河岸之華洋地主買受承租其價仍照前法分别會議酌定或按情形由海關酌定九河工全費中國國家一律承出並不向沿河各地產及來往船貨徵收稅捐十中國現指定四川省及江蘇徐州府之土藥稅統數以担保河工之全費仍照辛丑和約每年支用關平銀四十六萬兩以二十年爲限如開辦後無論何年須購置材料機器等物用欵較鉅中國可籌借若干欵項備具保票卽以上所指定之土藥稅爲抵押每年付還借欵本息及本年舉辦工程養已竣之工一切諸費總以至少四十六萬兩關平銀籌備由該省該管各官將此數按月均匀分開交江海關道曁稅務司手收如以上所提之稅不敷則由中加政府應用他項進欵以補足所定之數十一如此項工程辦得有不見勤愼堅固之處各國領事官大半可告知兹道曁稅務司轉語工程師設法改良或仍辦理不善各國領事官亦可請關道曁稅務司將該工程假撤退另行選擇委派仍照第二欵所言辦理如江海關道曁稅務司承允照辦各或領事官卽可申詳以上所指之各國駐京大臣核奪十二此條議定畫押後卽將辛丑和約第十一欵之第二叚及附件第十七暫行停住惟中國如不照此新章每年籌撥足用之欵以致有誤工程要需或有遺漏不照本章他項要端則辛丑和約條欵及附件十七卽復施行中歷光緒三十一年九月十二日在北京訂立 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[通飭酌提廟欵設學鎭江]  
　　蘇省各屬興辦學堂往往苦乏欵項現經省憲通飭酌提廟欵以助經費如有刁僧阻撓卽從嚴辦亦不許劣紳借此勒索日昨鎭郡官場已接到此纪矣（常） 
[分派紳士赴各屬考查學堂江寗]  
　　署督周玉假以現在科舉旣停士民咸視各種學堂爲出路而經辦各種學堂者若仍徒存形式上則悞國下則悞人雖遍地設學終難得其效果昨特飭學務處遴派精通各種科學之紳宦分赴各屬查攷各種學堂外表内容及經濟各門分别上中下三等列表呈報經理得人教育有效卽當優予奬勵反是者罰以示勸懲（道） 
[禀請提撥游學經費蘇州]  
　　陽湖縣紳士趙瑞豫遞禀學務處請將典捐餘款及鳴鳳書院膏火撥充遊學經費當蒙學務處批飭陽湖縣查明核覆（首） 
[憲示禁阻夜行航船湖州]  
　　前日有四安夜航船裝載貨客開行來湖駛至中途忽遇狂風船卽傾覆貨物隨浪漂流各客大聲呼救近處居人聞之放船來救已溺死多人至天明將救起各官叧船送至城内卽投縣鳴報而該船户亦溺死一人餘則登岸逃遁現經程安両縣主飭查尸屬騐領一面嚴緝船户究辦當卽會銜出示通衢禁止夜行船隻如違封鎖究辦云 
[鎭江]  
　　美國教士鄧璧赴江西江蘇安徽浙江逰歷由外務部咨行各該省通飭各屬妥爲保護常鎭道郭月樓觀察奉文後業已札行各州縣遵辦○署丹陽縣洪鷺汀大令刻議籌欵招雇巡兵開辦警察并擬有巡警簡章十六條業經陸帥批准○江北東臺一帶近有不法棍徒開爐私鑄銅元經揚州府知府榮月帆太守札飭東臺縣嚴查務獲究辦 
[滬城官事]  
　　江蘇候補道劉蔭香觀察新委道署洋務局英文繙譯候選知縣金鞏伯明府紹城警察提調沈稷臣二尹瑚寶警察南局委員黄幼薌二尹蓉繁昨日先後至縣分别拜會禀見○太陽廟局員章次荍二尹仲英前患感冒請假刻已就痊昨日親詣縣署銷假（近） 
[叩賀帨辰]  
　　昨爲公共公廨讞員關絅之司馬楊氏夫人帨辰本署差役循例入署叩賀（見） 
[裁撤各局紀聞]  
　　本城警察局及清道局等各處近聞均奉道憲札飭裁撤歸併總工程處著卽料理一切整備交卸（近） 
[派員估勘]  
　　昨報紀駐防吳淞二號砲艇被風吹損桅桿禀由提憲咨奉江督札道派員勘修一節兹悉袁觀察委滬南水利局員高邕之司馬前往估勘以例撥欵修造（近） 
[製造局紀事]  
　　製造局總辦魏觀察近奉江督周玉帥札飭將光緒二十九三十兩年所給各項薪銀速開詳細清册以備咨部報銷等因觀察接札後當卽遵照辦理○江寗銅元新廠近因需用汽筒重架一副派委朱華甫二尹成榮來滬南製造局商借以備解省應用（欣） 
[造册保]  
　　蘇撫陸春假日來訪得上海各鄉鎭每有搶孀逼醮情事札飭上海縣汪大令著將城鄉各鎭孀居寡婦速卽查明造册呈報以便保護大令奉札後已飭各圖地保查明禀覆矣（欣） 
[命案離奇]  
　　楊樹浦十圖蕭王廟地方有陳毛毛者因事出外數日不歸父母妻子正深皇急適有某甲病臥道旁其衣服與毛毛彷彿毛毛之父見之疑爲子也怱怱扶歸未幾斃命正擬棺殮而毛毛已回合家驚駭台知其悞乃羣議將屍舁回原處地保恐有未更赴縣報騐前日午後上海縣汪大令委捕廳趙敬臣率同刑仵人等蒞騐並無傷痕乃飭地保報堂棺殮（古） 
[拿獲鉅竊詳志]  
　　英租界包探邊槐洲奉文至漢口協拿行竊新閘路王公館鉅贓賊犯龔麻子曹老六二名帶回上海經捕頭派西探協同入城中到贓物由上海縣略訊供詞仍交西探帶回捕房已紀昨報兹悉失主昨至捕房點騐吊到各物缺少尚多二次帶同龔麻子復至家中在地板下曁抽屜内起出金珠寶翠首飾若干件解至捕房押候今日解廨訊供再行帶往蘇州吊贓聞邊探云龔曹二犯實在九江美順輪船拿獲緣該探到漢口後協同夏口廳差役至離漢口六十里之蔡店地方飭拿首犯金玉亭卽金耀亭不知逃往何處無從偵緝乃由漢口附搭美順輪船回申詎至九江見龔曹亦在船内因卽下手拘住龔賊身藏洋砲本欲施放因人衆不敢拒捕始幸就獲回滬云（見） 
[諭遷猪行]  
　　滬南祥記碼頭至太平碼頭一帶由通州張殿撰等招集巨股建築輪步公司已紀前報兹因是處開有猪行甚多赶猪出入頗與公司有碍故卽商請關道轉飭本縣汪大令諭知猪行董事知照各行一律遷移至南碼頭交易（欣） 
[預備開廠]  
　　滬南大南門外施粥廠出月初旬道憲卽當派員到廠發給粥米周濟窮黎故昨由丐頭雇工將廠屋打掃潔凈以便開辦（欣） 
[巡捕作竊]  
　　七百零二號華捕前晚巡至伯頓路見王陳氏家門未上閂掩身而入竊得小圓檯一只寄在附近某粥店内爲六百六十二號捕聞知將檯送入捕房捕頭命將該捕押候送究（古） 
[法界火警續志]  
　　法界小東門外洋行街火警略記昨報兹悉火起於同愼糖行計燬該糖行及海味行等房屋五幢昨日同愼執事投捕房禀明失火情由捕頭諭着交保俟查明解廨訊奪（居） 
[病民斃命]  
　　前日由一百二十六號華捕車送病民蘇有高至公共公廨請爲安插關司馬飭送棲流所醫養昨日由所中司董報稱蘇於早間身故因無屍親照章給棺收殮掩埋（見） 
[縣案彚錄]  
　　四川婦人劉木氏捲飾背逃投縣誣控被夫凌虐一案迭經研訊因木氏曾在吳瘙氏家借宿當物飭提馮氏並姪媳吳陸氏到案於前晚質究陸氏供劉木氏前住滬南豐記碼頭曽雇婦人爲梳頭傭旋於去歳該氏隨夫遷往租界婦人並未去過八月十三木氏同一幼婢忽至婦人家内據云遭夫虐待逃出欲回四川婦人與叔姑馮氏勸伊暫宿兩宵十五日來案控告雖託叔姑質當衣物並水侵吞錢洋乞鑒馮氏供代木氏當衣一次並時表一只連當票俱已交明祗有洋三十元擬作川資寄在婦人家内餘與陸氏供同木氏供所當各物其洋均經收到發堂後已將衣服贖出大令判木氏仍發堂看管馮氏交媒管押陸氏交保限明日將木氏寄洋交案察奪○又訊汪來喜控妾陳氏一再逃逸一案汪供徽州人年七十歲因無兒女納陳氏爲妾已十二載生有一子陳氏嫌小的年老逃逸三次求究陳氏供家内有妻妾各一婦人爲第三妾屢被汪與正室欺虐是以背逃大令申斥數語判汪具結領回管束○金秋濤將陸東喬抵押之三畝餘方單一紙揑造價銀二千兩之僞契託任裕泰向兪鴻禮抵洋六百元控縣訊押四月之久抗不清理昨奉大令提比供俟覓到生意逐月撥還大令判責二百板還押再不理償照誆騙例治罪○歐打巡士之海防署轎班方正明枷號染病解經大令訊騐屬實奉判疎枷開釋（近） 
 
 

Page 10

 
 
[英美公廨紀事]  
　　葉德和投廨控張滋園用空帳銀八百餘兩張亦控葉　没股銀三百餘兩各求提案訊追司馬以兩造各有不實不盡日前批候傳案訊奪○魏聲相前欠婦人陳氏之母洋一千元分文未還近因陳母病故日前陳氏檢得魏之親筆借據投廨控告司馬著姑退去候示○住南巿生義弄之财思木投英捕房報稱婢女華香年十三歲日前竊金戒及衣物等逃匿租界請爲沓緝捕頭准之（見） 
[法租界捕房事]  
　　流氓陳阿木昨日在途强刧行人洋二十元失主投報捕房經探拿獲押候解訊○朱阿二昨在碼頭扛貨行竊麵粉一包爲包探緝獲拘入捕房押候解辦○張桂生竊馬車上洋燈一對至某押店求質爲包探所見拘送捕房諭押候究（居） 
[美租界捕房事]  
　　某西人飲酒過醉倒臥百匯路由七十五號西捕帶入捕房押候醒釋○余啓秋乘脚踏車至四川路橋下將某西人所坐之人力車撞倒跌傷車夫楊阿三由捕將余楊帶入捕房捕頭以楊僅受微傷將余斥釋○兪阿五手持衣服三件至西華德路押店求質爲陳包探撞見在其形跡可疑拘入捕房押辦（古） 
[安慶撫署同人捐助棉衣欵]  
　　德星聞十五元懋德堂韻香書屋閑閒草堂小紫山房天佑堂頤性廬孝友堂七户各捐洋十元無名氏六元介濤堂補不足齋兩户各捐三元鳴珂堂承恩堂各捐兩元寶儉堂寄鷗縣福庇　愼厚堂各捐一元居易堂嘉芝堂各捐五角共合洋一百零六元[  嚴信厚啓]  
[叩募海門災賑啓]  
　　敬泣求者海門下沙濱臨江海地極代窪易遭水患而今秋尤甚八月初三夜颶潮暴漲加以疾風堤岸冲破盡成澤國自糖蘆港小沙洪以東悉遭淹没老弱溺斃廬舍漂失不可勝計盖藏盡罄顆粒無收死者已矣生者何堪目擊心傷不忍名言災區雖不廣而災情之重實爲五六十載所未見之慘刦也廳主梁公親自履勘擇尤先賑不致流離雖暫救目前無以善後轉瞬冬令股慄待斃屈指來春枵腹彌長縱横數十里不見烟火不聞鷄犬凍餒餘生嗷嗷待哺此乞莫災賑實爲萬不得已之舉崇寶南川被災較重旋獲帝澤海隅災狀未及上聞固不敢抱向隅之泣而海地貧瘠不能自治爲特登報廣告仰望海内仁人君子普救災黎不分畛域果報之說不敢諛承推解之恩如同再造謹爲數萬户災黎九叩首以待如蒙惠寄振欵請寄海門溥善堂兪貫槎先生代收送上海盆湯弄絲業會館紅十字會徐藎丞先生代收卽掣收條爲憑此啓海門紳士王子環陸漱霞徐子繆沈幼瑜沈鏗若張如峰等公啓 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
