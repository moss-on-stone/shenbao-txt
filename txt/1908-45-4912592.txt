# 1908 - 45 - 4912592

 

Page 1

 
 
   
 
 

Page 2

 
 
[今日本報目錄]  
第一張　論說　專電　緊要新聞 
第二張　要摺　分類新聞　評事　小說 
第三張　小說　本埠新聞　國外新聞 
[代論]  
[留甫湖南同鄉會致湖南商會維持湘路書]  
　　商會幹事同鄉諸公鑒啟者自蘇杭甬迫惜問題發生而各省驚起恐路礦之盡爲外人席捲以去也日謀實行保全改進之策其冥然罔覺坐視剥膚燃眉之痛迫于目前而不爲少動者獨吾湘耳是故政府籌英款之尾閭者必曰湘路以湘人之渙散而易與也海内外同胞咸睡駡者必曰 
 
 
 

Page 3

 
 
 ]HH [ 
湘。人懼影響之及于全局也。夫吾湘人。固素以急公好義聞者。乃當此生命財産之存亡關頭。而噤若寒蟬。甘受侮辱。豈勇于退化而凉血至此耶抑于其利害危險之現狀。尚猶知之不詳耶。不然則以前者張軍機撥借英債之說。經趙帥電釋而遂意可高枕無憂矣。夫亦知湘路固無日不處于危險之地位乎。竭三省全力以同時爭回者。粤境則集股者千數百萬開車者數站矣。鄂線最短。近亦實行開築矣。獨路線最長之吾湘遲之數年。不獨不聞成一里之路。開一輛之車。且所謂奏辦公司者。徒以脂膏供二三劣紳之揮霍。以致信用全無。招股莫應。腐敗若此。疲茶若此。是政府今日。即無撥債之議。要之日日可倡此議也卽不然。王益吾吾席匯湘之向三井訂借。余堯衢之向萍。礦洋人訂借。約雖未成。固無日不可成此約也何者若輩旣舍此别無成路之能力。而吾。湘人又相率袖手旁觀。放棄責任。則其勢有必至者矣惟然故湘路無日不危。湘路無日不危即湘人之生命財産。無日能脫于險也明矣。夫蘇浙粤贛諸路舉商辦也而獨加湘路以官督。總協理由股東推選商律有明文也而獨予湘路以奏派須入股者若千。方得被選總辦。部章有明文也。而獨予湘路總理協理得直接升任。遂使煌煌公司。變爲二三劣紳之養老院。豈獨輕視吾湘商若此耶抑吾湘人坐安揖讓有以自取也。且湘之貧瘠固矣。然爲築造保身家性命之鐵路計。遽謂千數百萬之股金。必不能集也。其誰信之。然而非斥退王余席諸劣紳。則不足以回復招股之信用。不撤消官督。不足以一辦事之權限。可斷言也。是故吾人而不欲保全身家性命所繫之鐵道也則已苟其欲之。舍斥退劣紳。撤消官督。舉哀京兆專辦以外。無他術矣留東同鄉。不忍坐觀成敗。業經召集全省大會。决議組織路礦專部。附屬敝會。一面聯合内地紳學各界。以期切實進行。而以通禀京外各當道爲入手第一着。此敝會近日辦理情形也。竊維貴會商界總匯。有不得不希望諸君之力負其責者。則聯合舊股東厚結團體以實行干涉是也。或謂舊股東紛請退股系出自貴會之贊成。所謂以破壞爲要求改良之具者。其法善矣敝會竊以爲不然。夫股東者公司之主人翁。未有無股東而公司能成立者。故公司一舉一動。不能脫離股東關係。而股東當始終保持其主位挾積極干涉主義。以力圖改進。叱咤一聲。足以進退劣紳而有餘實股東獨具之能力。即爲股東特有之責任。而其團結策勵之法。雖欲不望之貴會不可得也。若徒以退股爲惟一之手續。是諸君旣退于客位。而默認二三劣紳爲公司之主體矣。主客倒置。即能如願以償。其爲效蓋亦僅矣。况舍退股外别無一策可展乎。且諸君試熟計之。舊股東旣昌言解。彼王余席者何。愛于吾湘有。不乘機招碧眼黄髯之族揖。而進之者乎與。其事之于事後。孰若制之于機先。要之路政爲吾人生死關頭。敝會惟力是視深望貴會母悮主客之位。爲實地干涉之中心點熟思審處。亟謀進行。内外合力。庶幾可得一當乎。西望桑梓。所懷萬千。敬維以時自愛。留東湖南同鄉會公啟 
專電 
[電一（北京）]  
軍機處甚不以盛宣懷前事爲然故難位置 
[電二（北京）]  
大理院擬改錄事爲奏補 
[電三（北京）]  
吏部學治館開辦後報名者極爲寥寥 
[電四（天津）]  
直督楊士驤派吳籛孫爲南北巡警局督辦 
緊要新聞 
[加鑄一文錢之諭旨北京]  
　　正月十三日。軍機大臣面奉諭旨前以制錢缺乏各省鼓鑄當十銅元以期相輔而行乃近來銅元益多制錢益少銅元一枚不足抵制錢十文之用而奸商折扣盤剥頗足爲害巿面且小民因制錢太少零星日用諸多不便當各省鼓鑄之始原期準作十文與制錢兩無軒輊而錢少元多遂至錢貴元賤不但物價騰漲大礙小民生計抑且鑄本日虧並足損碍餉源自非鑄用一文之錢。令一文本位常存。不足以顯銅元當十之數。保銅元行銷之利。前年湖北廣東等省曾奏鑄一文新錢當經度支部議奏通行而各省搭鑄一文新錢者仍不多見蓋由於鑄造一文新錢成本較重不免稍有虧耗然以鑄當十銅元餘利酌量提補虧耗尚不至無著所失無多所全甚大著度支部通行各省廠。凡鑄當十銅元。必須於定額之外。加鑄三成一文新錢以資補救其形式重量銅質鑄本均須預爲核算妥爲配合又必須與當十銅元工料成本大致相準則兌換價值。銅元一枚。必當新鑄制錢十文 
 
 

Page 4

 
 
 ]HH [ 
庶利推行而資信用。至此項一文新錢或宜黄銅或。宜紫銅或宜有孔或宜無孔。並著該部詳晰考校。悉心厘定。迅速奏聞。務期子母相權大小相維以便民生而正圜法欽此按此則略見前報專電 
[浙路總副理决計晋京杭州]  
　　浙路湯總理擬自晋京磋商路事經旅滬浙人勸阻一節曾紀前報現聞湯總理接到留京代表來電。謂磋商路約。非再有人晉京不可。而各團體公勸張菊生君前往又以病辭各董事亦無人肯去遂不得已仍擬自行。以了此局聞沈新三蔣挹巵兩董事已先乘江輪由快車晉京劉澄如副總理。亦願晉京一行 
[熱河都統奏請添設州縣北京]  
　　熱河都統廷杰。奏請添設州縣一摺已交政務處議奏聞官塲人云該摺所請設立共一州三縣。一將阿魯科爾沁東西札魯特三旗設立一縣名曰開魯又巴西左翼地面設立一縣名曰巴西因該兩縣均僻居北漠距熱河幾及千里若仍歸承德統屬一切管轄事宜實有未便擬將口外赤峯縣改爲直隷州兼轄新設兩縣。又阜新縣屬之小庫倫爲奉熱互巿喇嘛僑居之地擬設一縣名曰安東。仍歸朝陽府統轄此摺已交政務處核議（子） 
[奏准自治局附設諮議局北京]  
　　江督奏請地方自治局内附設諮議局片略云諮議局之設已奉明旨復又准資政院咨開諮議局事關重要其詳細章程應先設局所俟由院擬定草章咨商各省議妥後奏請頒布等因查諮議局章程旣應俟資政院奏定則各省先設局所。自爲討論豫備起見。臣等現於地方自治局内附設諮議局。即以自治局原委局長參事兼領諮議局事。由局廣延士紳詳加研究以爲議會之豫備。一俟資政院頒發詳章再行遵照妥愼辦理正月初九日奉硃批該衙門知道（酉） 
[皖撫預備姜軍駐紥營地安慶]  
　　姜軍南下議駐安慶曾紀前報專電現皖撫馮夢帥以所有紥營地勢。必先預爲察看特電致浙撫馮星帥云姜軍南下。先暫住安慶。察看地勢安設坐營會商一切須叚少滄兄速接洽。請轉致煦咸（遠） 
[蘇浙防匪彚聞]  
　　徐統領面禀聚殲巨匪。松府戚太守昨據飛划統領徐錦堂副戎來郡報稱前日在崑山遇匪當卽督率凌管帶等與匪接仗擊斃梟匪二十餘人。匪首余孟庭夏小辫子亦在其内。均受重傷。江北阿四亦被鎗斃惟官軍亦有傷亡現因子彈不敷特來松面求提台就近商借提營子藥以應急需。等語太守得報頗爲嘉勵即飭速行尋蹤追勦以免竄越並飭陳嘉玉赶緊會商徐副戎恊力兜勦以期一鼓盡殲云 
徐總鎭密查通匪弁勇。十六日江督端午帥札行常鎭道略云邇來長江一帶梟盜充斥所携鎗械。訪聞多由營兵接濟。且與梟匪賠通消息以致搶刦傷人之案層見疊出殊爲地方之害現已咨商長江提督飭委福山鎭總兵徐傳隆。密查各營弁勇暗通梟匪情事。並飭督率兵輪在長江各要隘往來梭巡一面通行各司道府嚴飭各廳縣迅將盜刼案件在逃逸犯。勒限赶緊嚴緝。務獲究報如久不破獲定即照限查參 
巨盜連刦十四家駭聞。十一夜嘉善楊廟鎭突來大帮盜。匪連刼十四家失贓巨萬該鎭紳民畏其人衆不敢追捕事後始報知府縣一百電請撫憲飛飭該管官勒限緝追以維危局 
江督撥輪巡緝洪澤湖。江督端午帥以洪澤湖。一帶港汶紛歧如遇追緝梟匪原有之鎗划砲艇往往不能駛行非有快輪不足以資勦捕爰於日昨撥派淺水快輪三艘。前往應用 
松府派兵協勦重固梟匪。松江府戚太守接撫憲電開據林統帶開武電稱十五日早重固鎭來匪船一百餘隻卑營分防散漫祇派兵六棚馳勦電求速飭師船兜拿等語省城飛划小輪皆已四出無可調撥除電劉軍門酌撥鹽捕營赴援外該守即飭陳嘉玉迅帶所部馳往重固協勦母稍延誤太守接電以重固地方屬靑浦縣界當卽飛飭陳管帶嘉玉。迅赴該處恊剿 
甯軍管帶電禀爲難情形。十四日寗軍管帶電禀杭州吳協統云卑營前隊駐新西廟後隊駐菱北栅武聖宫均安妥惟辦船一節。官紳互諉年自雇小船率三人先赶至菱夜均落水游泅登岸惟張副目不識水性頃己滅頂由年等救起幸獲無恙竊思隊官年輕須時往照料且送餉無輪。實難飛渡。年非惜命。乞飭密查情形。仍求派輪爲感。張船不合用前請係督帥備之新快砲船并求察示年迫叩二 
德淸縣屬又有梟患。德清縣屬之下舍地方。近日又有大幫梟匪。各執六門手鎗。開塲聚賭大肆猖獗初十日下午并攔搶來去行船以致居民異常驚惶未夜即閉門罷巿。現己由地甲報縣請兵勦辦矣 
[東省近事彚誌]  
　　軍機處請加鹽釐。東督日昨接到軍機處來電謂各省庫欵支絀每當舉辦新政一時不能籌措非商借外債即請撥部欵其困難情形比比皆然現在興辦海軍在即所需欵項尤屬不資向議籌劃各欵定必不敷 
 
 

Page 5

 
 
應用請將鹽務極力整。頓并擬每觔加抽二文或三文。分别抽捐以備要需云云徐督唐撫己將來電情由轉飭東三省鹽務總局知照 
憲政大臣到奉。郵得部右侍郎于式枚奉命赴德考察憲政現己乘京奉火車於十二日。上午十點三刻鐘到奉。兩首縣均往車站迎接于欽使下車赴練兵公所恭請聖安後至電報總局駐節 
鐵路商業情形。字林報載十八日東京電云東三省鐵嶺地方大小店肆之閉歇者。不下五十餘家。南滿鐵路所造接聯寛城子至芝罘港之鐵路。業已開始。 
東督奏緩貢貂。東督徐世昌奏布特哈年例應進貢貂皮。實因缺乏請緩奉旨著准再緩一年並。由内務府咨覆東三省督撫遵照辦理 
[永禁錢業賣空買空南京]  
　　江督札行寗蘇臬司曁商務總局云准農工商部咨據蘇州商會禀稱蘇州錢巿賣空從前雖經勒石示禁惟人情狡猾變幻靡常始猶陽奉陰違今且明目張胆或謂其廣結勢要。勾通劣幕。多公帑作資本。變局所爲巿塲。人言若信則是商倚官爲護身之符官與商爭錐刀之末孤注一擲必有山盡水窮之時蹈上海金巿之覆轍仰懇電咨督撫憲詳查各屬情形將金巿錢巿。賣空人與買空人。嚴定科條。以維商業等情查金業買空賣空業經本部照准永禁咨復在案兹准前因相應咨行貴督查照核辦等因到本部堂查蘇州錢巿買空賣空自應照案勒石永禁其各屬是何情形及金巿錢巿賣空人與買空人應如何嚴定科條定以相當之懲罰應由各司局會同飭查妥議詳候核辦（眞） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
要摺 
[江督蘇撫會奏官民禁烟及難辦公債摺]  
　　奏爲詳籌官民禁煙分别遵章實行及碍難遽辦公債票情形恭摺具陳仰祈聖鑒事竊於光緒三十三年九月初五日欽奉電傳上諭上年降旨禁烟諭令政務處詳定章程凡官員吸食鳩片准其自陳請限期戒斷前經予限六個月恐亦未能一律切實遵行朝廷法外施仁著自此次降旨之日始再行展限三個月一體戒除凈盡内外文武各大員凡有嗜好者仍迅即照章自行陳明其餘京外文武各官仍著各部院堂官各直省將軍督撫各旗營都統等督飭屬員實力奉行母得悠忽自誤倘或始終怙過或畏難中止逾限未能戒斷即著按照定章懲處不貸母謂寛典可屢邀也欽此並准吏部咨行前來仰見聖明力戒宴安曲加矜恤恩威並示薄海同欽查寗蘇兩屬於上年欽奉諭旨實行禁煙並准政務處咨行章程即經臣端方會商前撫陳夔龍恭錄通行並出示曉諭勸導一面檄飭臬司叅酌本省情形查照定章妥擬規則通飭遵辦其一切實行禁烟情形已於本年六月間經陳夔龍縷晰奏陳在案竊以法乃國之綱維官爲民之表率欲除積習先清仕途寗蘇兩屬文武軍學官界迭經通飭一律按照現行規章認眞遞查所屬業據文武各衙門取具各員曾吸己戒及向不吸烟册結詳送察核均仍令隨時嚴密訪查如有嗜好甚深不能遵戒之員不准隨同欺飾臣等每於接見屬僚亦必留心體察時時以刻勵自新相勗勉兹又欽奉諭旨再行展限三個月一體戒除凈盡京外文武各官仍著各部院堂官及各直省將軍督撫都統等督飭屬員實力奉行自應欽遵辦理當經嚴飭各屬文武再行認眞確查務須於奉文三個月内將官界烟癖一律廓清如屆限滿仍有不能戒除之員即責成該管上司據實詳揭倘該管上司故爲徇隠不報一經查實定即分别叅處以示懲儆現限期甫經屆滿察各屬於查禁官員吸烟一事尚能實力奉行應再由臣等隨時留心查察如所屬文武各員仍有始終怙過抑或畏難中止者　屬自外生成不堪造就自當遵旨隨時按照定章奏請懲處不敢稍存寛假總期於通省文武軍學官界痛除痼習以爲民倡至民間禁烟政策首在封閉烟館寗蘇兩屬禁期係限至本年六月底截止據各屬呈報所有烟館均一律依限禁閉復經派員密查尚無違禁私設情弊問且一二烟户意存嘗試經各該地方官立時查明提案旨懲民間頗知警懼其失業烟户多由各屬自行籌欵設立因利局習藝所以資改營别業各屬紳董有籌設戒烟善會者均由官提倡維持期實惠可以普及祇以辦理禁煙善後各事宜在在需欵若非官紳合力斷難相濟且近自禁烟令下洋土藥稅釐收數己見虧短財力益形竭蹶但爲大局計要未可因噎廢食前於三月間承准軍機大臣抄寄都察院代遞候選道許玨奏請嚴飭各省實行禁烟並准籌辦公債以免稅釐短絀一摺奉上諭飭令臣端方曁前撫臣陳夔龍妥議具奏當查原奏内稱某省本年短收洋土藥稅釐若干即由某省咨商度支部准售公債票若干其如何定期還本付息均歸各該省自認如此則帑入不至有虧而禁煙仁政毫無窒碍等語數月以來臣端方迭與升任撫臣陳夔龍及臣啟泰先後督同各司道往返籌商此舉洵爲目前籌款至善之策如能一律實行則各省洋土藥稅釐短收之數得此抵補財力卽可以稍紓即非有許玨之奏臣等亦未嘗不計議及此惟查籌辦公債必先以取信便民爲宗旨尤須籌有的欵酌定限期備付本息並准交納本省官欵關稅各項庶足以規久遠前直隷督臣袁世凱試辦直省公債票辦法即係照此辦理先經籌定歸還公債本息的欵藩運兩庫及永平七屬鹽釐銀元局餘利每年共一百二十萬兩專備還債之需並奏奉諭旨作爲永遠定案責成直隷總督及藩運兩司無論現任接任各員一體認眞經理實力奉行故募集極爲踴躍現寗蘇兩屬司道局各庫帑藏異常支絀平時入不敷出挹注己萬分爲難實無餘欵可以騰挪爲備還此項公債本息之用若未經籌備的欵即行舉辦民間必多觀望無非徒託空言即使多方勸募集有成數而將來付息歸本各欵無從籌還必致失信於民旣屬大乖政體迨至還款無著民間必以所得債票儘數交納本省官欵關稅各項於歲入公帑反致受其影響經此通盤籌畫自未敢遽議舉行惟禁煙一事係拯民陷溺之要政斷不容以洋土藥兩項稅釐短収稍存顧惜現在扼要之法祇有將官膏專賣一事切實辦成庶幾寓禁於徵以及稽查吸烟人數曁考核洋土藥銷數産數始均能確有把握寗屬前已設有官膏專賣局尚未就緒電飭暫行停辦蘇屬官膏加價本係招商承辦因寗屬官膏甫設即停各商遂多觀望均未能辦有端緒現經度支部派員分赴各省調查洋藥進口及土藥産銷數目再行酌核議章開辦官膏自應聽候部臣查明核辦至减種鶯粟地畝亦關緊要蘇省種烟地畝以徐海爲最多此外各屬向不恃種鶯粟即間有一二數亦無幾己勒限嚴飭各地方官迅將所轄境内種烟地畝查明實數造册呈報一俟報齊即行彚案送部查核以憑遵照定章按年遞减溯查鴉片流入中國己百餘年創鉅痛深萬不可不尅期洗袚朝廷洞鑒貧弱之原勒限嚴禁爲民除害風聲所布民氣爲之一新現除服官人員均應遵奉此次欽限實力戒斷不准稍涉怠忽外臣等體察情形即分居齊民苟屬稍明事理有志上進者亦無不力袪舊染近一年中民間之發奮興起認眞戒除者頗亦居其多數但能上下一心堅忍相持煙害廓清之期當不難計日以待也所有詳籌官民禁煙分别遵章實行及碍難遽辦公債票各緣由除分咨各部查照外謹合詞恭摺具陳伏乞皇太后皇上聖鑒謹奏正月初九日硃批知道了 
分類新聞 
政界 
[蘇藩接印先聲。蘇州]  
　　新藩瑞方伯擬赴浙謁見馮中丞會商勦匪事宜事行受篆曾紀前報現聞方伯定於日内先接藩篆俟受事後再行赴浙（一） 
[奏請限制紳民條陳。北京]  
　　資政院孫倫兩總裁會議以各省諮 
 
 

Page 11

 
 
 ]HH [ 
議局尚未成立以個人資格紛紛呈請代奏實爲陵躐無序嗣後凡紳民條陳待諮議局成立後均歸該局酌議如果確有見地者准其呈請督撫轉呈資政院核辦業己具摺奏請通行遵辦（酉） 
[拿獲鄰盜記功蘇州]  
　　蘇屬豐縣知縣王之全因拿獲沛縣許敬賢家被刼案犯濮兆泉一名經上憲以該縣歷獲鄰境盜犯捕務勤奮故特予以酌委署理州縣一次以示鼓勵（命） 
[漢關道易員消息漢口]  
　　漢關道桑鐵珊觀察近有升補汴臬之信遺缺聞鄂督擬以洋務總辦朱鍾琦署理不日當有明文（今） 
[鄂督尊重屬員之通務武昌]  
　　鄂督趙次帥近通飭所屬各員以官塲積習自稱甚卑此後所有實缺候補人員如知府則曰知府縣曰知縣不得率稱卑府卑縣至尋常謁見無論何職均長揖不拜以崇體制 
交涉 
[江敎士被戕案議約。江西]  
　　代理南康縣毛大令與法國天主堂司鐸安穆兩敎士議明立約完案原約錄後 
爲公立議約事照得南康敎案業經議定立約惟江敎十被戕一節作爲另議兹奉江西撫憲蒸電内開頃據栢主敎覆稱已飭敎士與贛州地方官商議南康老敎堂間壁有餘閒公地請南康縣代購儘三丈寛六丈長造一小經堂撰文立記念碑於經堂内立碑購地造屋共約三千元己照此議結又據南康天主堂安司鐸接徐司鐸轉栢主敎來示江敎士事議定於南康老敎堂傍側購三丈寛六丈長之地造一小經堂立江敎士碑於其内約定共費三千元惟其地須地方官代購與撫憲蒸電微有未符頃奉江署臬憲轉飭南康縣毛與法敎士安穆和衷商議立定議約三條照樣書寫二紙各執爲據彼此永無異議一城内老敎堂傍側閒地查係謝姓管業現因謝姓弟兄人多不肯遽賣南康縣從中調停妥爲購定議明與謝姓毗連一邊留寛三尺長九丈六尺以爲謝姓上簷滴水之地此外地基計長左七丈八尺右九丈六尺寛二丈五尺由縣購買送與天主堂造堂立碑以敦睦誼另立送堂字交堂收執爲據一造小經堂立碑仍照原約共洋三千元不增不减分明年二三四月三期過付其碑文由縣撰就送交堂内刊刻一江敎士葬地原議由敎堂自理惟地須官購今旣將敎堂傍側地基購送彼此商定墳地或就近卽葬坪路上或將來遷葬大窩里均由敎堂自行購辦不煩及地方官料理並議定查照中國土俗城内向不葬墳以後决不再遷至南康城裡經堂之内 
軍界 < ] 
[嚴查遁回梟匪安慶]  
　　皖撫馮中丞以蘇浙梟匪滋擾勢甚猖獗該匪多係巢籍現經蘇浙兩省大軍兜拿難免不遁回皖境刻己札飭巡警巡防各軍管帶認眞巡防遇有形跡可疑之人嚴密盤查以靖匪患 
[閩督更調武員之牌示福州]  
　　閩督松鶴帥發出牌示云浙江杭州協副將趙永銘奉旨簡放處州鎭總兵應即飭赴新任遺缺查有記名總兵姚期珍堪以委署所有現署處州鎭總兵之閩浙督標中營副將萬起順應卽飭回本任准補浙江提標中營叅將王香齋給咨引見所遺福建詔安營遊擊篆務委漳州鎭標左營守備張紀楨署理遞遺守備篆務委該營千總蔡鎭藩署理海壇協副將員缺查有標下水師營叅將儘先副將何紹志堪以奏請補授銅山營參將員缺查有南澳左營遊擊吳永宗堪以奏請升補調補閩安右營守備陳光裕銅山營守備黄承宗應准各飭赴任標下右營守備楊廷華撤任遺差查有陸提前營裁缺守備鄭葆霖堪以委署漳州鎭標中營把總戴英威斥革遺缺查有台回插補實缺把總張熙堪以插補金門協副將劉賢斌飭回本任所遺海壇恊副將委督水營叅將何紹志先行署理所遺督水營叅將一差委裁缺烽火營叅將吳鼎署理現署金門協副將浙江鎭海營參將何祥麟飭回本任浙江金華協副將蕭尹農病故遺缺委現署提標中營參將補用遊擊湖州協左營都司穆同春署理所遺提標中營叅將一缺委定海中營遊擊劉繼泉署理（田） 
學務 
[會拿誘姦學生之敎習。蘇州]  
　　蘇省毛提學接浙江支學司咨開商人趙士翰禀控敎習孫翼中强姦伊子趙學詩犯罪遠逃一案業經會同臬司具詳浙撫略謂前據仁和縣詳稱孫翼中屢提不到請斥革拿辦業經詳奉批示暫行斥革在案兹據商人禀稱孫翼中確己逃往日本改名樂安甫依然徧發傳單狂吠反噬將來年月久遠証或不齊恐復翻案受累請查照逃罪律擬辦等情該革生果無誘姦學生之事自應挺身到案質明虚實乃事發即逃案經五月之久屢傳不到顯係情虚避審畏罪遠颺此等敗類何能任其法外逍遙致令案懸莫結應請先行褫革一面勒限嚴拿並移各省一體訪緝歸案訊辦查孫翼中係錢塘縣商籍於丁亥科試蒙前學憲瞿撥入府學第十二名入泮應即斥革詳咨立案並請咨明出使日本大臣索解訊辦以端風化而維學務相應咨明查照等因毛學使當即通飭各屬一體訪拿以便解浙訊辦（眞） 
[海寗紳士請示毁學辦法。杭州]  
　　海寗紳士因毁學一案尚無辦法電請學部核示後又電禀撫學兩憲云海甯開智等學堂被匪焚燒搗毁共計十處學紳敎員亦皆被害辦學就學均視爲畏途己毁者若何籌劃規復未毁者若何切實保護其毁學各匪目若何嚴拿懲辦以昭烱戒伏乞鈞裁核示辦法以重學務海寗州各學紳士朱寶瑨錢鴻寳朱克勤等十六人公叩删（光） 
實業 
[桂撫注重種植之一斑。廣西]  
　　桂撫張鏗帥札飭樂平縣略謂照得森林一項迭經通飭各屬督勸種植以盡地利在案兹本部院巡關邊關道經該縣轄境見有林木葱鬱上自楓木磯下至大結塘長約數里詢悉灘頭村王姓管業當將該家長王世傳見面諭認眞培植推廣并飭行營支應所提賞洋銀壹百元以資勸勵惟該處上下一帶土質相等均屬童山并無新種樹林應由該縣切實查明勸導民山責令業主倣照趕種 
 
 

Page 12

 
 
 ]HH [ 
官山亦准赴地方官領照開墾母令稍有廢棄（丑） 
[發明造紙新法。廣西]  
　　桂省興安造紙公司開辦未久己獲厚利現有職商崔文奎研究造紙新法在東江村地方安置水碾水磨以代人工機器業己禀奉農工商務總局批准矣（子） 
[水産學堂購地。天津]  
　　直隷提學使盧木齊自管理漁業公司後擬先設立水産學堂一處刻己禀准直督批准撥欵開辦昨派員在學會附近處購買民地五十畝不日興工建築大約三月間即可開辦 
[官錢局添印鈔票。武昌]  
　　湖北官錢局所出鈔票每張僅限定錢一千文銀元一元刻該局總辦高松如觀察己禀准鄂督添印錢五千十千銀元五元十元四種鈔票共五十萬張不日即編號頒用（生） 
[厦門建築鐵路情形厦門]  
　　厦門鐵路去秋興工現嵩嶼車站房屋己經完竣枕木鐵軌業已鋪設者約有十里之遙其線逹至漳州羊岱山之路綫刻正從事墊平各路（夏） 
雜記 
[盜耶狐耶。蘇州]  
　　學士街藩署附近朱公館連日見屋上有人至十六夜見一少年手持器械作欲下之勢時家中並無男子婢媪輩急鳴鑼呼救屋上人似以所持器械指恐禁勿聲張於是合室不敢少動鄰右聞聲集救叩門不應一時大譁藩憲瑞方伯甫經進署聞之大怒立用電話告知撫憲由陳中丞電傳諸文武赴援俄而一府三縣兩中軍四守備總捕同知警察總辦七路巡官以及撫轅衛隊併駐紥王廢基等處之營兵先後馳至登時聚至數千人將朱公館四面圍住扣其前後門皆無應者當經幫辦吳縣王竹坡剌史首先破門而入猶聞後屋一片喧閙聲而四處搜查則並無所見惟屋上遺有絨帽一頂别無他異公舘中婦女皆呆若木雞噤不能聲問何以不肯啓户則稱外面喧閙甚急恐係强徒故不敢出旋據鄰人云此中曾有狐崇是耶非耶究無從深悉也（禾） 
[道員浮收捐欵被控武昌]  
　　趙次帥據湖南道庫大使彭播馨禀控湖北候補道蕭策勲代捐知縣浮收捐款迭次紏葛特批飭藩司移文蕭道查明據實禀覆核辦（由） 
[調查蕪埠出口米數蕪湖]  
　　蕪湖去臘米巿因奉江督禁止恩關故出口之米較往年僅有五成蕪埠商務皆受影響現調查臘月分出口米數共計五十六萬三千一百六十二石五十斤（儀） 
[禀請免完柴釐安慶]  
　　桐城縣境王家套分卡委員劉國恩以茅枝茅柴兩項本屬極苦營生每屆冬令鄉人砍伐茅枝以爲生活因即據情具禀皖撫懇免完前項茅枝釐金以示矜恤馮中丞已批飭全省牙釐局議復核辦（孔） 
[沭陽縣因案被控蘇州]  
　　沭陽縣于令前以湯兆林通同梟黨唆匪殃民等情訪拿到案押斃刑房現經屍妻湯許氏赴京上控併牽涉刑幕書差兹江督准都察院咨札飭蘇臬司親提全案人証秉公研訊究明氏夫楊兆林有無縱匪害民于令是否挾仇妄拿擅押斃命并刑幕書役曾否扶同揑串詳復核奪（命） 
[匪徒約期起事九江]  
　　江西會匪若干人聚章江廣潤二門外潮王洲地方約期除夕奪門入城起事幸督辦警察署臬司慶廉訪察知飛飭二門委員督率兵役嚴守并飭南昌新建兩令密往查拿當時拿獲頭目等多人訊出口供詳請懲辦（工） 
[鄉民格斃盜匪寗波]  
　　鎭海縣鄉孔浦地方劉阿生家前夜突來盜匪數人搶刼衣物劉姓出外喊救經鄉民糾集多人各持器械當塲格鬥格斃盜匪小梅一名當即報縣該縣孫令勘驗後飭地保將盜屍收殮一面派差分途追緝（行） 
[設立米業公會揚州]  
　　揚州商務分會日前公議在甘泉縣境橋墅鎭設立米業公會將往來各米船照章稽查以杜奸商私運出口之弊並禀請揚府札令該鎭保甲局一體查照（徙） 
[厦門謀殺奇案]  
　　十九日文匯報載厦門電云此間出有謀殺案情節頗爲離奇有海上陶特（譯音）島之守燈塔者名魯塞爾忽於今晨死於沽侖蘇（譯音）某日人居屋之廊下 
評事 
[欺人寡弱之甘督。]  
　　董福祥未死以前家資何嘗不百萬也。何以不查没於福祥未死之前。而查没於福祥旣死之後。董福祥未死以前。新政何嘗不當辦也。何以不辦於福祥未死之前。而辦於福祥旣死之後。有罪者福祥也。革職者亦福祥也今不能於福祥未死以前。查没其家産。而必俟福祥已死。在於孤苦子女伶仃寡弱之手而查没之殊不解 
[疑兵爲梟之兵輪]  
　　策電兵輪不知爲簫軍兵隊。於金山五庫地方。開放排搶迎頭痛擊。勇矣哉策電兵。輪也所幸者僅擊斃船户一名耳。設擊斃數十人將奈何。所幸者蕭者蕭統無恙耳。倘蕭統擊斃將奈何。莽矣哉策電兵輪也 
小說 
靄剌小說新水滸（八）　浦四太郎 
却說王婆立起身來。要走。爾個刁徒疑是不肯告訴他們。十分着急。王婆乃笑道。你們的兩個尾巴兒。還未被人剪了去。怎地這般着急。李四在旁答道。我們兩人的性命。全靠在你老婆子一人身上你若假痴假呆。餓死了我們兩人的性命。你要知得我兩個餓鬼兒與你這個老婆肯干休麽。王婆一想。亭兩個眞是要鬼兒。這椿事情。到敲着實在老娘身上了。乃說道。不是别的。這裏吃茶的人狠多不是講話之所。且到我家裏去講給你們聽罷。朱三道。這也使得。於是朱在會了茶錢。王婆笑道。我也不客氣了。停一會兒我請你們兩碗三鮮魚肉鷄汁大麫罷。二人聽了。笑個不止。王婆怒道。你們笑什麽。我見招牌上頭不是寫的三鮮魚肉鷄汁大麫麽。朱三道。那個事情我拜你做師父。這吃的事情你也須讓我們三分了。一面說。一面三人下了扶梯朱三李四在前。王婆在後。走不都遠王婆在後大呌道前面走的不是色中餓鬼倭脚虎王英麽。朱李二人聽見。抬起頭來向前一看果眞是王英。見他頭上戴的是尖頂小帽。上身穿一領天靑縀灰鼠出風馬褂。袖口。約有二尺許大。約有二尺七八寸來長裏面穿的是寳藍花緞團龍袍子。後邊拖出尺許長兩根黄絲帶。鬼頭鬼腦。大踏步。向前面走着。朱李二人一心要王婆指敎他的方法。恐遇着了王英又要打斷他的主意。心中懷着鬼胎乃假說道不是。不是王英决不是這樣村漠 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
小說 
　　哀情小說情海波瀾記（十六） 
伯爵之數語一出。勃恩士乃大震。立釋其手。退立伯爵之後。垂首側目。不敢仰視。伯爵無意中。出此數語。不知一入勃恩士之耳中乃如霹靂之驟震。心經之震動。逹於極點。以爲此老年之伯爵。何故忽作此語。思至此心大惶懼。竊引其目。以窺伯爵之面。見此老人方端坐椅中。目光炯炯注於美芬之一身乃不少瞬絶無機械之色。勃恩士乃覺釋然 
伯爵不語至三十分鐘之久。而此時之美芬亦乘間起立。拂拭其衣上之塵點。心房躍躍然。震動不止。如機軸之跳盪。充此女子之意者以爲華特恩今日之境遇。已入於至不幸之地。我雖至愛此華特恩。至於同死不悔然華特恩一堂堂之丈夫。當祝其永永自立。脫此困苦之樊籬徒與同死胡益者。計今日之舉。吾冒萬死而向此倔强之老人果使我死而華特恩生者尚可。否則吾兩人皆將如涸轍之魚輾轉而趨於死地矣。美芬思想至此。肺葉相擊。齒震震作聲。乃力握其手。冀其勿震。頃刻之間忽見伯爵之唇微動。似欲有言。讀者聽之此老人之言發矣 
此時伯爵斗回其首。與美芬相對。以一種至沈著之音吐。出於喉吻之際而謂美芬曰。汝果願與華特恩離婚乎。此言一出美芬乃涕不可止。似見華特恩之面貌。矗立於伯爵之旁。迷惘中又似華特恩與己接吻爲禮。此時美芬心胞之内。乃有無量無邊之情網。千縷萬縷之情絲。約束其靈魂軀殻至於不能自脫。噤不發聲。乃力迸其一生之能力。直以靈魂出諸情絲情網之界限。發聲言曰。伯爵苟能復予華特恩以分内之利權者。吾必踐約而行。嗟乎。吾事畢矣。此語乍出。美芬已涙滿其眶。而伯爵則立頷其首。謂美芬曰。汝果如是者。吾報可矣 
讀者諸君。試思此時勃恩士之狀態何如耶。以旁觀者卜之必且謂此。勃恩士者。殆鬱極而癇發矣。蓋勃恩士一聞伯爵之語。則大震立努其目。怒視此可憐之女子。雙目盡赤。且力握其拳。向美芬作欲擊之狀。又縮身至於屋角。駢二指指伯爵之背。乃力搖其首不己。意謂此老悖之言。乃殊失計設此時有人窺見勃恩士之狀必且大笑 
本埠新聞 
要事 
[奉天張提學致江蘇敎育總會函（爲捐助經費事）]  
　　頃奉賜函敬聆一切敎育會事賴鼎力之提挈迄於有成每念藎籌私深佩仰竊謂地方公事本應公之地方其奈官辦之各端旣於用人行政一切以專斷成之而民間又毫無共負責任之心以相與叅預維持於其際幸而一二有心人倡率籌謀又立於羣相放棄之時旋舉而旋墜否或依附官力稍圖扶掖而盤旋於專斷手腕之下漸且成爲官立之附屬品劣者竽厠濟之以私而趨承之而爪牙之於是黑白是非同一倒顛故鄙人謂紳者官之隷紳辦之事自謂勝於官辦亦聊以解嘲云爾敎育會事得公主持每有解决無所迎合於官吏亦無所袒徇於社會庶幾其憲法之初基籌費一節謹當贊助以盡分子之義擬每季納費二百元均於季首交納兹先呈戊年春季二百元祈即檢收 
[嚴防梟匪濳購鎗械。]  
　　巡警總總辦汪觀察前因浦東閙事將辦理情形禀復督撫查核昨奉江督批示云據禀浦東滋事一案辦法甚屬周妥惟滋事匪徒現雖解散而上海民心不靖伏莽繁滋邇又訪聞有梟匪來滬暗購鎗械之信急應預爲嚴防應由該道會同梁道督率地方文武各官嚴密梭巡愼加防範 
[淞口擴張車路碼頭。]  
　　淞口張華浜迤北之軌道現須移至西首另造堅固大橋俾火車直逹瀏河以便行旅並聞淞口至張華浜一帶海塘亦須分設躉船碼頭數處使進出各貨便於起卸近日己有西人在該處丈量測勘矣 
[組織浦西南鄉聯合會。]  
　　浦西廿六保龍華漕河涇梅家弄朱家巷華涇長橋各鎭近由張秀峯等發起擬設一浦西南鄉聯合會其宗旨以維持地方振興敎育研究公益調息訟端爲四大綱假横涇廟爲事務所己於初四十二十六三日開會集議公舉劉子瑜爲正幹事唐詠茗爲副幹事張秀峯爲漕河涇會董裴湘舟爲長橋會董劉東海爲華涇會董王哲甫爲朱家巷會董梅玉書爲梅家弄會董吳毓卿爲龍華會董此外並舉評議調查書記庶務會計招待等員共三十四人月内卽須具禀道府縣通詳立案 
[駐滬奥總領事近世。]  
　　駐滬奥總領事衣密爾罕邱於昨晨九時後因病逝世租界各署局均下半旗誌哀所遺事務暫由副領事高孛爾君攝理 
[巨匪成擒]  
　　巨匪周錦臣盤踞租界私販軍火接濟匪徒經江督訪悉札飭滬道照會捕房於前日在四馬路昇平樓拿獲當卽解入捕房押候送廨訊明轉解道署核辦 
 
 

Page 19

 
 
 ]HH [ 
[南巿添築馬路之先聲。]  
　　南巿新馬頭至張和浜又外郎家橋至王家嘴角等處道路不平昨經總工程局路政處查明擬將該路改　馬路以便行旅 
[餘姚購運鎗械]  
　　寗波餘姚縣各紳董因邇來盜匪充斥創辦團練於月初來滬購辦五響後膛毛瑟鎗四十二桿前膛來福鎗三十桿藥彈一萬粒兹己購就禀由滬道給發護照函請新關稅司驗放運回 
[鐵路公司採購木植]  
　　蘇省鐵路總理王京卿昨派穆杼齋君赴奉天仁川等處採辦木植昨己起程 
[請派師船保護漁户]  
　　崇明縣所轄之嵊山即陳錢島洋面漁户史杏岳周子林包才法等於去臘迄今己被海盜搶刦十餘闪是以請由江浙漁業公司禀陳滬道請爲保護兹梁觀察己咨請蘇松狼山福山等三鎭台迅卽派撥師船數艘駛往陳錢馬鞍大羊諸島洋面擇要駐泊以資保護 
[盜首認供]  
　　巡警總局孫裁判昨復提訊行刼嘉定縣境錢姓家之盜首蔡文卿供認行刼不諱遂命於供單上蓋印指摸仍飭還押候禀明總辦詳請嚴辦 
[公益研究會開會紀略]  
　　十八日下午七時城内地方公益研究會開第二年第二次常會先由趙運文君演說次由書記員宣布禀請滬道照會租界禁煙擬稿又報告老北門内季家弄西口塡浜砌溝鋪路業己竣工 
[私塾改良會開會]  
　　二十四日午後二時私塾改良會假六馬路仁濟善堂開大會恭請上海道梁觀察主席并發給師範生文憑發給私塾學生獎賞展覽各私塾敎員及學生成績 
[華比銀行失竊案近聞]  
　　華比銀行被蔡昌言竊去法郎一千一百五十枚又開平礦務局股份單二十五張計共值銀六千餘兩曾經報由捕房轉飭探捕查緝一面禀由領袖領事照會英廨飭差協查在案兹該銀行得悉蔡己逃往雲南爰即禀請領事照會滬道請爲轉電滇督查拿解滬訊辦 
[屍親投縣候質]  
　　西人海利之子鎗斃李趨生一案李大令曾諭屍父阿寶速覔証人來案以便爲趨生伸雪昨阿寶己邀証人三名投縣俟質 
　事 
[城内]  
　　騐傷○金戴氏檯夫金維勲到縣喊控被夫兄金福林毆傷求究經帮審李明府騐明受傷屬實着令檯回醫治候飭差查明提究强姦○淸江婦人趙陶氏到縣喊控稱丈夫趙長孝現往杭州婦人前日在南巿大關碼頭遇見夫友張阿二邀至白玉樓啜茗繼而騙往浦東某屋内持刀强姦有老嫗看守嗣張出外賭博婦人乘嫗熟睡逸出請爲究辦候飭差提究 
押犯交保○王阿二李小弟前因僞造銅飾經法公堂解縣訊押在案前晚復訊王等再三求恩判一并從寛交保 
鄉鎭聚賭○西南鄉長橋鎭賭風頗盛且有土棍通同外來匪徒抽頭勒詐情事現爲本縣李大令訪悉當卽飭差查究 
春祭○道署昨日發出春祭單照錄如下二月初一日祭先師孔聖廟黄婆祠吳應余三公祠　初二日祭神祗壇　社稷壇　風神廟　周太僕祠　海壇　羣忠祠　土地祠　初三日祭文昌廟　初四日祭呂祖廟　初七日祭天后宫　初九日祭陳吉袁劉公祠　愍忠祠　十二日祭龍神廟十三日祭關帝廟 
官事○淞滬巡防步隊第四營管帶候補知縣蕭振豫吳淞關委員補用通判胡士植同知唐燮元知州王佶縣丞巢蔭堂等昨日因公到道禀見浦東塘橋巡防委員何紹先因公赴穌未回請展假四天 
道署監印委員濮吳善禀請銷假 
[南巿]  
　　提究詐洋○南區巡士唐鴻年與史德生等在龍華酒肆中向潘金生圖詐銀洋一案昨由上海縣李大令泒差至工程局查提歸案訊究 
控追失物○崇明人陳子佳前乘長和小輪回籍途中失去皮包内有緊要信件及洋銀各物當將搬運行李之宋錦培送至總工程局訊押在案兹陳又投縣禀控奉李大令派捕到局提回候訊 
總工程局瑣案○黄福生竊寳成水果行橄欖一桶戒責一百下逐出贓給領大碼頭賈毛毛茅蓬店内小孩被車夫何阿二撞倒跌傷判何戒責一百下成衣匠沈阿大承做陳豐記船號衣服失去料判交保限令尋緝竊犯莊金生周阿二在押所吵閙各戒責一百下還押 
[閘北]  
　　勒閉客棧○新閘路第二千零八十九號門牌如意小客棧及新閘橋路六號門牌泰豐客棧均有容留匪類情事兹經捕房查明押令一併閉歇 
發封住宅○泰利洋行控新閘路宏吉里一千二百四十五號門牌房客欠租昨由公廨派差協探將屋發封 
[英租界]  
　　復訊福裕公號失愼案○福裕公洋棧失愼一案昨又由公廨寳讞員與德師副領事會訊先由捕房所延瓊律師詰問股東何永昌如何起火何稱由友人陳鶴年喚醒逃出不知因何起火復問保險行所開估價貨單銀數祗值六萬餘兩何以保至十二萬五兩且尚虧欠各莊往來銀四萬餘兩其中必　情弊何稱尚墊付客帳銀三萬餘兩並有各號所欠貨銀未歸瓊律師囑於簿上指出答稱尚有帳簿十餘本未帶旋由被告愛理司律師問何棧中存貨多少何稱約值銀十三萬兩復問此屋租金幾何答稱白高林洋行租來每月租洋二百元兩律師遂互相辯駁中西官以時已傍晚判仍交原保訂於禮拜三再訊 
發封洋貨店○河南路懋昌洋貨號主劉澣甫向德商惠大順利兩洋行定貨不出控奉公廨訊判交保限理在案兹原告以劉延不料理復禀由德領事照會讞員請先將該號發封再行追繳 
密查小客棧○捕頭惠爾生以租界内時有匪徒搶取行人衣物昨特面諭中西各探每晚須至各小客棧密爲稽查免致匪徒混跡 
老犯人○陳阿生卽陳海林犯案四次兹又潛來租界由包探查獲解人捕房押候究辦 
小流氓○周宋堯前晚在三馬路被小流氓彭來福等五人持刀剥取衣服由探張寶榮查見將彭拿獲解入捕房押候究懲 
毆人○張小弟偕見証陳金煮扭張阿三杜文華至捕房稱被用鐵條打傷左脚捕頭飭將張杜收押候解公廨訊究 
獲賊○陳阿二王和尚均因竊衣被張姜兩探先後拘獲解至捕房押究 
[美租界]  
　　縣差提人○縣差沈瑞昨至捕房稱有爭産案内之張錦林張聖榮等請派捕協解至縣訊斷捕頭准之 
賭徒收押○沈阿四辛阿掌沈岳氏因賭扭毆田捕拘人捕房押候訊究 
酒店違警章○元芳路沈阿金酒店深夜賣酒被捕房查知飭探請單傳訊 
車夫爭生意○人力車夫沈有才主寳子等六人在西華得路爭奪生意由西捕拘入捕房各存洋若干保出候訊 
[法租界]  
　　客氣過分○法界各華捕上差時遇見工部局各捕房辦公西人例須舉手示敬詎各華捕具有奴隷性質卽於落差後不穿號衣亦必舉手麥總巡以雖係示敬轉難辯别爰傳諭各華捕嗣後不穿號衣可以無須舉手云 
本性難移○妓女傳老三從良後旋又捲逃避匿英界兹由英捕房拘獲移送法捕房押候訊究 
保人脫累○萬蓉記欠筮榮昌洋四百元避匿不還經筮將保人吳逹三控奉法廨提訊交保著交在案兹吳將萬尋獲扭交捕房押候解訊 
竊案彚誌○陳小喜在某輪船竊取衣服一包由探查獲送捕押究某甲扭周金言毛連冲至捕房稱被串竊木柴周毛不認押候查核積竊王阿根昨又在輪船圖竊拘獲押辦 
 
 

Page 20

 
 
國外新聞 
[土爾基準備出師]  
　　十八日倫敦電云俄國報章刊載高加索來之報告内述土爾基徵集軍隊於波斯及俄之邊界約計有二十七營均秣馬厲兵以待越界前進聞在邊界附近之某某三城又接訓令各增兵十營並聞土國軍士所用之器械均係新式 
[奥國鐵路政策之關係]  
　　十八日倫敦電云自奥國欲築鐵路逹土爾基海濱塞朗尼卡之議起而巴爾幹半島之勢局乃爲列國所注意之重要問題奥國各報章均信俄國對於築造丹尼孛江至埃屈來的克海鐵路之舉必可允諾故此問題諒能和平解决也泰晤士報謂歐洲協和之局搖動則馬基敦改革之希望必將消滅英國雖當危難之時然亦將以强迫手段對付土政府云每日電信報亦謂歐洲平和之基漸致淪滅 
[日人入美之數驟减]  
　　十八日紐約電云美國工商大臣斯屈勞斯於内閣會議時報告日本人之入美國者今年西正月中共九百七十一人而上年正月中入美之數則有五千人 
[美總統有續任之機會]  
　　十八日紐約電云自羅斯佛大總統末次致意見書於議會後美國西部各省均要求羅斯佛仍爲總統之職 
[摩國借債付餉]  
　　十八日倫敦電云摩洛哥銀行得法政府之准許將以十萬金磅借與摩國王爲給付兵士餉銀之用 
[旅順失守案近聞]  
　　十八日倫敦電云得聖彼得堡消息謂旅順失守案内之司徒塞大將於最後辯護之語中有云旅順降服之事余將身任其責如此案不免於流血則願一人承當以上譯字林報 
[俄艦游歷意海]  
　　十八日柏林電云近有俄國戰艦一艘駛至意國那潑爾埠該艦上伊貝哈大將及其僚屬均蒙意王接見 
[德王將至希臘]  
　　十八日柏林電云德皇不日將至希臘境内之考甫地言届時希臘皇室將歡迎之 
[比國橡皮業之不振]  
　　十九日倫敦電云比利時國恩脫迥波各報章均載刊橡皮商業之窘况並謂目今橡皮之堆積未消者不計其數 
[俄國對於奥國鐵路之宣言]  
　　十九日倫敦電云俄國近有半官報發刊内稱奥國之政略可增土爾基反對改革之固執性頗不宜於時惟奥國此舉並無他意不過係鐵路上之經營而已俄國亦並非欲得一己之利益惟誠心願望與土爾基永永和好云以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
