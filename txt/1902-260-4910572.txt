# 1902 - 260 - 4910572

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[論議開蘇路]  
　　泰西各國盛行鐵路爲富國强兵之計通商惠工之機誠善舉也西人不欲自秘推開風氣於中華二十餘年前在上海試辦自滬至吳淞口計程數十里片刻而逹居民無不驚爲便捷而皆欲捷足以登焉後爲當道所阻以數十萬金購而毁之有識者早知雖毁於目前而必盛於異日而果也合肥李文忠在津沽創設鐵路迤邐直逹山海關風氣於是日開而蘆漢之路興焉現雖未經告竣而成功當在指顧之間由滬至吳淞之鐵路亦於前年規復經費較昔爲多規模較昔爲大鐵路之興從此當無有已時矣惟風氣雖開而經費不足故鐵路之大者惟蘆漢而尚未告成其次津沽其次淞滬較之泰西尚百不能得其一也大抵築路之法第一籌欵欵項籌足一氣呵成以免旋作旋輟曠時費工固爲上策如俄之築西伯里亞鐵路費至數百兆併力而作今已一律告竣爲期不過十餘年自聖彼得羅堡至中國旅順不過二十天具便何可勝言俄人用獅子搏免之法故籌欵能如此之多成功能如此之速中國當庫項支絀而加以拳匪亂後賠欵之大費用之繁庫項更絀民力亦窮若欲效俄人之所爲何能籌此巨欵欵巨則易生畏難之心遂因循而無舉辦之日然一氣呵成固非易易苟逐節推廣欵尚易籌視欵之多寡築路之長短漸漸推廣雖不能限以年月而路則無有不成者也就逐漸推廣之說而欲築其始基則蘇滬鐵路其要也猶憶六七年前今兩湖總督張香帥委候補知府沈笛伊太守來滬與地方官查勘由滬至蘇之地叚以備舉辦鐵路後悉勘路已略定基址稍有眉目而終以經費難籌事又中止迄今未聞有議及開辦者說者每以蘇滬鐵路不過便商旅之往來無關緊要且自小火輪船大興其便不亞於鐵路故蘇滬之路似可從緩不知東南爲財賦要區而上海尤爲東南聚會之處於京師往還最爲要道將來蘆漢之路告成運餉運兵可由漢口直逹京師免航海風濤之患然由漢而京固徵便捷而由滬而漢則仍多周折苟由滬築路直逹京師或與漢路相接豈非更形便捷乎是則蘇滬之路爲逹京幹路之始基也至今未經舉辦不可謂非當道之忽哉乃前接姑蘇訪事友人來函云蘇州自准外人開埠通商後當道卽議開築火車鐵路以便往來無如經費　築順難籌措兹始與上海怡和洋行訂定一切經費悉歸行中墊付常年利息五釐以二十年爲限至二十一年始將本籌還不　月日不分期數再二十年如不還淸則鐵路統歸行中與中國無涉大約一經畫諾卽須度地興工觀此則蘇滬之路必成矣此路一成不但蘇滬生來之便而步步爲營節節推廣則逹京之路亦可拭目以待惟怡和順墊經費祗取五釐之息而並未干預且遲之二十年始籌拔本二十年歸楚利輕期遠不知西人何意肯如此之玉成也或者謂西人垂延礦路無微不至大約西人欲攬此路之利權逆料中國府庫支絀四十年後可以獨操利劵故樂得而市情也惟鄙意揣之蘇路之費不過二三百萬以三百萬而論每年五釐起息不過十五萬籌欵一足成功必速以車價償利儘有餘而無不足利之有著當可無慮若論二十年拔還三百萬中國雖貧而區區者尚易爲力何至愆期且往來必多車價必旺尚可津貼拔本利權斷不能爲外人所奪果能如斯訂定所望當道勿事徘徊此路之成當翹足以待而其利亦可卜無窮矣 
[諭旨恭錄]  
　　八月十一日軍機大臣面奉諭旨四川保寗府知府慶連著開缺送部引見欽此 
[本館接奉電音]  
　　昨日午前京師飛電傳來上諭一道敬謹譯登○八月二十日内閣抄奉上諭貽榖著賞加理藩院尚書銜督飭各蒙旗將開墾事宜隨時認眞妥籌辦理欽此 
[宮門抄]  
　　八月十一日刑部都察院大理寺侍衛處值日無引見敬信因伊子授銀庫謝恩張動謝授四川建昌鎭總兵恩貴壽謝批本官恩莊浪城守尉托雲泰請訓英信文熙延侯各假滿請安卓公續假五日召見軍機及托雲泰張勳皇太后皇上明日辦事後乘轎出德昌門福華門西安門西直門至倚虹堂少座後至頤和園駐蹕○十二日工部鴻臚寺廂黄旗值日無引見繼祿文廉謝在西苑門内騎馬恩　貝子續假五日召見軍機 
[醇邸婚期]  
　　聞之京師友人云榮仲華相國之女公子前蒙皇太后懿旨拴婚爲醇親王福晉已於七月十八日行納采禮擇吉八月二十九之夜成婚先一日致送妝奩 
[湖北鄉試三塲題]  
　　首題質勝文則野文勝質則史文質彬彬然後君子二題僅庠序之教申之以孝弟之義三題張而不弛文武弗能也弛而不張文武弗爲也一張一弛文武之道也 
[照錄蘇皖贑三省裁併弁兵情形奏稿]  
　　太子太保頭品頂戴兩江總督臣劉坤一頭品頂戴安徽巡撫臣聶緝槼漕運總督臣陳夔龍頭品頂戴江蘇巡撫臣恩壽調署廣東巡撫江西巡撫臣李興銳跪奏爲三省制兵分别裁減改併並酌裁員弁更訂畫一餉章恭摺會陳仰祈聖鑒事竊奉上諭著將原有各營嚴行裁汰精選若干營分爲常備續備巡警等軍認眞訓練以成勁旅等因欽此遵將三省防練各軍分别改設各緣由經臣坤一臣興銳曁前安徽撫臣王之春先後具奏臣坤一裁改防練各軍摺内聲明制兵三省應歸一律俟會商酌擬章程另行會奏各在案臣等伏查江皖西三省制兵近年以來疉經裁减所存本已無多地廣兵單實覺不敷分布兼之積習較深掃除匪易今 
 
 

Page 2

 
 
欲　加整頓固當從嚴裁汰以節餉需惟兵威愈裁愈少非酌照練軍改訂章程新其耳目作其志氣不能使一兵得一兵之用所需餉項仍　虚糜查緑營兵餉向分馬戰守三項守兵餉銀每日僅止三四分實不足以資養瞻兹旣改爲巡警專備巡防警察擬照現存之額裁去二三成不分馬戰守統改守兵於原餉之外酌量加給卽以裁節之欵抵支覈有不敷再裁冗弁俾資挹注蘇皖兩省各標營酌裁千把等弁計每年蘇省約可節餘銀一萬五六千兩皖省約可節餘銀八百餘兩惟江西全省三十五營内有駐紥各屬縣城及鄉鎮地方向設都司之武寗等營原存兵丁再加裁减數甚畸零原設都司等員幾同虚設徒耗鉅餉且庫欵支絀異常加餉苦難籌措擬將武寗銅鼓廣昌鉛山浮梁　後興國龍泉萬安永豐蓮花文英永鎭等十三營原設都司守備概行裁去仍留千把等弁分紥各縣汛地該弁等與裁存之兵各就駐汛歸該府州標營管轄該都司等廉俸馬乾等項節歸加餉統計有盈無絀並察酌地方情形其緊要處所於裁存弁兵較多各營内酌量發駐卽隸該處營分此則因地制宜不能不量爲變通者也至裁存之兵按數分哨各以營官爲管帶自帮帶以至正副哨弁督隊督操均以本營裁存各弁依次遞派仍各支原領廉俸薪餉勿須另加各兵月餉不分銀米擬每各給銀二兩四錢什長給銀二兩九錢均照向章支放擬裁之兵酌發恩餉三個月卽於節省欵内動文其存兵加餉亦俟定案三個月後再行照加免致加籌爲難馬匹變價爲該營改製旗幟號衣之需三省各標營一律照此辦理其奉裁員弁仍各歸原省按照裁缺章程分别補還一缺俾免向隅第念裁併後兵數較前更少應令常川屯紥認眞訓練方能破除舊習漸底精强從前解犯護餉等差嗣後應免籖派卽責成州縣經理庶不致襲循例之虚文曠操防之實效總之此次裁汰制兵與各標練軍同改巡警當用挑練成規化無用爲有用以冀仰副聖主經武整軍之至意現擬辦法臣等咨函往返商酌意見相同如蒙俞允俟奉旨後臣等卽遵照辦理節餉加餉銀數分行各藩司確核各歸各省連同裁存兵數另行分别造册咨部查核其節餘之項卽留爲各該省湊解洋欵及舉行新政之用除將分立營哨及擬裁員弁另行開單分咨政務處兵部查核外謹將裁改併撥營汛人數分繕淸單恭呈御覽所有遵旨裁改三省制兵更定章程緣由是否有當理合會同江南提督臣李占椿合詞具陳伏乞皇太后皇上聖鑒訓示再安徽皖南鎭標練軍馬步三營經前撫臣王之春奏明改名續備現已一律更正作爲巡警以符通案合併陳明謹奏奉硃批政務處議奏單三件併發欽此尚有裁減弁兵淸單明日續登 
[鄂闈紀事]  
　　武昌訪事人云鄂中每遇科塲各士子點名之時相率徘徊觀望須俟點竣再行陸續補點此次署武昌府梁集菴太守禀請端午橋大中丞請先期出示曉諭一概不准補到是以進塲之夜各屬考生異常擁擠太守復飭役持鞭恐嚇以致各考生聲勢洶湧幾欲羣起而攻幸中丞親出彈壓並出示准其補點始免滋生事端 
[鄂中火警]  
　　武昌訪事人云本月初五日更魚四躍時山前杏花天後街某姓家因作葉子戲致洋燭燃及蘆蓆一時火勢熊熊幾至不可嚮邇幸各水龍馳往救援始得煌滅然已焚去房屋十餘家矣 
[查案銷差]  
　　武昌訪事人云候補知府趙楚江太守前奉撫憲端午橋中丞委赴蘄州查辦案件現已淸查明白回省銷差並申明凌仲桓刺史實無劣跡證據鄂督張香濤宮保飭俟端午橋中丞出闈後再行定奪 
[耶谿秋月]  
　　紹興訪事人云紹郡蠶桑之利向不亞於嘉湖邇因連年歉收鄉民未免虧損日前由各官紳集議擬先籌欵延聘省中蠶學館畢業生二人來紹創立蠶務學堂傳授新法俾得互相傳習以興自然之利○百官鎭釐局委員刻届期滿例須瓜代業奉省憲札調現辦海鹽釐局之王大令賡夔承乏不日卽可來紹蒞差矣○本年紹屬各縣禾棉均稱豐稔四鄉父老大有同歌不意上月一十七日忽然驟雨狂風歴三晝夜之久田中積水盈尺禾穗倒浸於中不铭多所朽爛棉花受損尤多異日收成深恐因之减色矣○紹郡各典商大率承領官欵以資挹注邇因帑項支絀曾迭次抽提各商利其息輕因之相率觀望日前省憲派員來紹限提功令掃數解淸不准再事延緩 
[甌海風帆]  
　　温州訪事友人云本月初八日永嘉縣秦鹿苹大令接奉上憲釘封文書隨於翌日黎明由獄内提出劫匪五名曁樂淸縣寄禁重犯一名會同城守王敬亭守戎督帶弁勇押赴市曹梟首示衆○有張永興者本甌郡舊家子嗣因昵比匪人家貲揮霍殆盡遂與海宼爲伍永嘉縣秦大令迭次嚴捕終被漏網本年秋間因船損壞竟駛至朔門馬道地方雇匠修理被眼線某甲所見通知縣役董鎬將張獲案秦大令提案研鞫直認不諱遂命釘鐐收禁嗣以玉環州亦有控案遂於本月初十日將張加上鐐銬裝入囚籠由永靖小兵輪船解赴玉環詎料張已預服毒迨抵西靑碼頭已毒發斃命矣○永樂兩邑沿江一帶禾稻本極茂盛不料序入孟秋異常亢旱離離禾穗漸見焦枯逆料將來收成難免减色彼沾體塗足者因之雙鎖愁眉深怨天公之不肯粒我蒸民也○荳腐岩航船於前月二十八日由郡城駛回突遇狂風全船傾覆共計溺斃八人語云行船走馬三分險信然 
[廣東省欽賜舉人副榜題名錄]  
　　禮部謹奏爲遵旨議奏事内閣鈔出前雲南巡撫李經羲廣西巡撫丁振鐸廣東巡撫德壽等奏查明鄉試三塲完竣未經中式年老諸生奏請恩施各一摺先後奉硃批禮部議奏單併發欽此欽遵各鈔出到部查例開各省鄉試錄科時由各該學政將合例之年老諸生查明實在年歲分别貢監生員並將何項貢生何年出貢捐納入學各年分詳細造具淸册先行送部又鄉試三塲完竣未經中式年老士子由該監臨詳查年歲分别貢監生員合例者於榜後開具淸單奏交禮部覆核請旨賞給舉人副榜其年歲不符及應行查辦者暫行扣除行查本省俟查覆到日再行具奏又議遵嗣後鄉試各直省奏請年老例貢監恩賞時將該貢監原捐各照送部查核俟奏准恩賞舉人副榜後原捐原執照無須發還收執卽分送户部國子監查銷等因各在案今光緖二十七年舉行庚子辛丑恩正併科鄉試據雲南廣西廣東各監臨查明應試年老諸生奏交到部查臣部歴年卷册兵燹無存現據咨查各該省補送近年學册臣等逐加覆核其正貢一項除欽賜副榜余璟光李恒榮二名有案可查外所有恩貢鄭徽猷歲貢桂　枝等十一名均係遠年出貢現存學册並無其名惟檢查各學政錄科册該老生等實在年歲及何項貢生與各該監臨所奏尚屬相符若再調查各省學水免有稽時日該貢生等桑榆已暮不克早沐鴻施轉非仰體皇仁嘉惠耆年之至意應與查明各項合例之老生等一併繕具淸單恭呈御覽至貢生榮一桂係何項貢生未據聲叙副貢張廷炤題名錄查無其人附生歐卓棻馬慶仁二名錄科册係屬捐貢與該監臨原奏不符附生張品楨原奏與學册年歲不符例貢阮培根等十八名未據該監臨將原捐各照咨送到部以上各項臣部仍照例咨行該省應俟查覆到日再行核辦所有臣等遵議緣由是否有當伏乞皇太后皇上聖鑒謹奏請旨○蓮將年届八十以上之恩歲副貢及年届九十以上之附生繕具淸單恭呈 
 
 

Page 3

 
 
御覽計開廣東廣州府學附生羅亮采年九十歲新會縣附生鍾遇文年九十九歲附生陳瑞疇年九十九歲香山縣附生趙克猷年九十三歲新寗縣附生副貢生余璟光年九十二歲甲午科欽賜副榜廣東新寗縣副貢生李恒榮年九十一歲光緖二十年甲午科欽賜副榜廣東三水縣附生范宣猷年九十歲附生梁福年年九十五歲豐順縣附生羅煥梅年九十歲朝陽縣附生黄江年九十一歲高州府學附生顔德科年九十九歲茂名縣附生梁杏棟年九十四歲萬州附生梁廷樞年九十八歲羅定州學附生陳顯堯年九十二歲西寗縣附生蔡霖傅年九十二歲廣府州恩貢生鄭徽猷年八十歲潮陽縣歲貢生吳寳年八十四歲從化縣恩貢生黄子元年八十歲揭陽縣貢生羅懋修年八十一歲電白縣恩貢生蔡宋傅年八十一歲雷州府歲貢生楊伯年年八十歲化州恩貢生劉傳　年八十歲萬州歲貢生謝浴淸年八十一歲西寗縣歲貢生范其薰年八十歲所有年屆八十以上之恩歲副貢及年届九十以上之附生羅亮采等二十四名查照定例均附請賞給舉人○謹將年届八十以上之增附生繕具淸單恭呈御覽廣東南海縣附生譚杞年八十歲東莞縣附生黎明起年八十八歲香山縣附生梁廷森年八十三歲新安縣附生曾彬年八十歲新安縣附生鄭耀宸年八十一歲潮州府學增生黄暄年八十二歲饒平縣附生張泮池年八十二歲普甯縣附生方揚烈年八十二歲揭陽縣附生黄錦淸年八十四歲鶴山縣附生李茂喬年八十四鶴山縣附生源體乾年八十一歲陽江廳學附生鄭家蘭年八十一歲新興縣附生李炳忠年八十二歲廣東茂名縣附生陳廷瑞年八十歲附生邱麟書年八十五歲附生張作容年八十七歲電白縣附生李淸鍾年八十一歲附生許紹普年八十二歲化州附生余兆鵬年八十歲瓊山縣附生王仁年八十九歲文昌縣附生符錦波年八十歲東安縣附生謝薰楠年八十八歲所有年届八十以上之增附生譚杞等二十二名查照定例均擬請賞給副榜 
[紹郡官塲紀事]  
　　紹興訪事人云正任山陰縣主甯琯香明府本瑜於前年調省差遣後卽加捐郎中現將入都供職故特禀請上峯開缺刻聞浙江藩憲誠果泉方伯擬以現署是缺之正任安吉縣汪夢紱大令一麟詳補惟尚未見明文也○前會辦紹郡酒捐侯補縣吳文甫大令躍金自省來越禀見趙漁衫太守係奉藩憲札飭稽查酒捐收數及教案事件大約小作勾留卽當返省也○百官鎭釐局現奉誠大方伯札委候補縣王錫臣大令賡夔承辦大令奉委後已挈同司事人等來越禀見總辦及府尊趙太守隨卽涓吉月之旣望到差視事 
[甌郡官塲紀事]  
　　温州訪事人云候補縣劉連澄大令冕現奉撫憲任大中丞札委管帶温標練軍已於十三日附乘招商局普濟輪船來甌筮吉十九日接統各軍○前署玉環營叅將呂輔廷叅戎在任病故後卽於十三日由家屬扶柩回籍安葬寅僚戚友咸往吊唁素車白馬輻輳於途 
[潯郡官塲紀事]  
　　九江訪事友人云廣韶九南兵備道瑞莘儒觀察訪悉棍徒某甲等窩娼聚賭貽害閭閻特諭府尊飭縣會同保甲委員認眞查緝并照會領事官及稅務司凡洋關水手服役人等一體嚴加約束業經出示曉諭矣○新委續備前軍統領江蘇候補道錢琴齋觀察駐軍湖口本月初三日命駕到潯暫駐嶺南會館○署九江後營遊擊兼帶選鋒右營劉淸泉遊戎履任伊始卽於本月初三日馳赴白下謁見兩江總督劉峴莊宮太保禀商要公○九江鎭王雲笙鎭軍飭前營遊擊胡寳林遊戎札委外委劉君鳳祥接查保甲而調程外委得勝稽查西門事務○委署湖口縣尹枚臣明府葆衷近已接印任事矣 
[潤州官塲紀事]  
　　鎭江訪事友人云本月十七日南洋續備新湘全軍統領陳宇山軍門由大馬頭登舟帶以小輪船東下赴圌山校閱所部左後兩營操演兼勘砲臺瀕行麾下各營員弁咸詣江干恭送○月之十七日丹徒縣洪鷺汀大令出示曉諭曰訪聞近有無賴等在輪船碼頭代寫過客船票名爲野雞每藉故口角滋　實屬有害行旅除飭江快嚴密查拿外特此示禁如敢玩違立予懲辦不貸○長江釐捐總辦李太守盛鐘命駕赴江陰通州一帶查察釐務近已事畢月之十六日乘某輪船道出潤州拜會各當道傍晚啓輪上駛遄回金陵 
[軍節蒞申]  
　　昨日午後江南提督兼南洋各兵船統領李壽亭軍門乘官舫用小火輪船拖帶由松來滬舟泊大碼頭本埠文武各員均詣舟次謁見 
[上海官塲紀事]  
　　撫標滬軍營管帶龍葆珊遊戎昨因要公詣縣署拜會縣主汪瑶庭大令晤商良久始别○江蘇候補府李笙甫太守昨日因事來申午前命駕入城先詣道轅拜謁道憲袁海觀觀察繼至縣汪大令飭丁擋駕 
[航船被劫]  
　　本月二十日有鄒傳興所駕之航船由洞庭西山開行來滬行經塔港龍王廟左近突有暴客持械躍登舟中貨物肆行刼掠并被擊傷二人是亦可見行路之難矣 
[英廨停訊]  
　　昨日英美租界公廨讞員張柄樞司馬政躬小有不豫照會領事轉飭各捕房有早堂會訊各案暫行停解一期 
[無須會勘]  
　　法總領事巨籟逹君函致道憲袁海觀觀察略謂工部局新闢租界西至法華刻已築就馬路所有各業户應領地價亦已照章給發共計地二百餘畝請飭會丈局立契管業等由觀察隨飭知局員陳明府明府卽飭各圖地保繪圖開單呈核並吊各業户舊單批銷隨圖發還一面移請縣主汪瑶庭大令會勘昨日汪大令接閱來文以此事毋庸會勘惟著册書地保將讓築馬路之地查明出額糧册批註業户姓名造具淸册分送縣局核辦 
[南市瑣譚]  
　　前日滬南江海新關稅務司好君查獲漏稅崇明船三艘卽將船户朱海郎帶回議罰銀七百餘兩船貨給還以示體恤○前日救生船在浦東張家浜撈獲無名男屍一具年约三十餘身穿夾襖下穿藍布褲由救生船帶至老白渡報明同仁輔元堂備棺收殮舁至義塜瘞埋 
[上海巡局紀事]  
　　南市竹行馬頭左近有甲乙丙丁四人同赴順興飯館果腹後因結帳口角大起爭端當由店主阿寳投控十六鋪巡防中局局員黄衡堂二尹以事甚細微飭地甲帶往調處○滬南王家嘴角有顧心田者憑沈琴三爲中價買張介三之墳地數分當付洋銀三十二元後向沈索取方單無著遂投十六鋪巡防中局控告局員黄二尹提訊之下斷令張還洋銀十六元沈賠洋銀十六元給顧具領了案 
[馬路工程局紀事]  
　　裏馬路協源米行主陸雲舟投馬路工程局控高二羣竊米逃逸由總辦翁子文太守飭包探黄量海拘獲解局押候訊究○靑口人繆振鰲生有一女名小丹前日忽然失去四處訪尋杳無蹤影至昨日行經外馬路瞥見拐匪曹金喜正携女而行當卽扭獲喚巡街捕拘入捕房捕頭令轉解工程局押候訊究 
 
 

Page 4

 
 
機器去其毛疵以化學提其精華製成糖精其味美其色潔其補更竣具百藥之功抱衆藥之效有益　損奏功甚速初不料其如是之奇騐也無論男婦老幼四時八節有病無病苟能略服少許不但痼疾　除且精神頃刻百倍卽公卿攜帶進京紳商攜帶出門士子攜帶入塲代官攜帶行軍均可隨意餌服　便無比且性極和平功頗神奮開胃健脾能扶正氣蓋正氣勝則脾胃强脾胃强則精神來精神來則百病消故無論何病服之立見奇功妙在異常適口故人皆喜　誠五洲試騐之妙品萬國應效之良方一切功用服法另詳仿單大匣四元小匣二元假冐甚多認明牌號地址及門懸會審分府　翁吿爲記上海　馬路北望平街口朝東紅磚洋房以　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前英美租界公堂移解搶刼引翔淮萬生槽坊等家之盜犯徐關勝卽大刀關勝到縣汪大令刑訊之下狡不承認收押在案前晚帶案復訊先傳另案在押之蔡毛毛與之對質蔡供前由徐關勝糾小的向某鄉人訛詐洋銀五十元其餘搶劫情事均不知悉關勝供藉端索詐容或有之從無犯刼情事大令喝上天平架良久供稱今年六月初五夜小的糾集十人到虹鎭同邢德興米店强借店主不允當攫洋銀二十元而散在押之徐禍生卽閙天宮亦分用洋二元大令研詰引翔港之案堅稱不知乃飭差帶徐福生到案究問亦堅不承認喝令鞭背十下仍稱並不分潤亦未同劫大令著將三人分别還押再訊○前日洪徐氏舁女任洪氏到縣求請騐傷大令提訊徐氏供次女任洪氏於二十六年三月嫁任正才爲繼室夫婦和好後緣任與前妻之妹應陳氏通姦請佔在家去春被本夫應志惠投案控告任卽逃匿家斷陳氏交本夫領回寗波原籍任復往寗波引誘來滬從此被陳氏唆使不顧家用並常肆毒毆本月十五日次女求任歸還賒欠油米店帳任允諾而去镒日忽偕陳氏來將次女猛毆脚骱打脫原媒徐某家在附近聞聲往勸將次女扶到伊家任復追往毆擊並將徐家物件搗毁陳氏遂將衣飾盡行搬去爲此舁求騐傷　提任與陳氏訊究任洪氏供與母司大令飭仵騐得該氏受傷多處脚骱脫筍業已敷藥醫治諭令舁回候提任正才到案訊辦 
[英租界捕房紀事]  
　　前日偷兒張和尚行竊貴州路張阿三家金練條等物由包探沈阿炳拘獲帶入捕房捕頭著押候解送公堂禀請讞員張柄樞司馬訊究○王瑞生行竊福州路劉侯吉家衣物由包探劉　震拘入捕房押候解請公堂訊究○流娼吳阿二劉阿金在途强　押客有違租界章程由四百九十六號巡捕拘入捕房捕頭派包探張寳成轉送公廨押候訊究○無錫路謝友元家燃放爆竹違章由捕拘入捕房謝存洋銀五元保出捕頭著翌日自投公堂聽候訊奪 
[法租界捕房瑣案]  
　　前年無錫人榮錦芳向德裕號購買小麥七百餘石運往天津銷售托名匪亂將貨欵銀二千餘兩盡行吞没潛回無錫原籍號主王芬具控法界公廨讞員杜枝園大令飭差至無錫關提到案迭次追比迄今已逾半年案懸未結榮反唆使其母赴道轅上控道憲袁海觀觀察斥不准理後投縣署歧控縣主汪瑶庭大令以案在法廨著仍投法廨聽候訊理昨日原告投案求追大令命提榮訊問因何上控榮供小的禁押捕房母親在外呈控小的實出不知求准飭包探帶出交同族榮某具保情願變産歸償不敢再延大令以其有意刁狡著從軍掌頰一百下還押赶緊理楚如延嚴比○唐猷舟前向趙裕卿貨得脚踏車一輛值洋銀二十六元被唐私自出售趙具控公堂經大令訊供判令照數賠償迄今日久尚未了結昨日命提復訊唐供有親戚吳某在西門外某店爲夥求准交吳具保出外措資料理大令准予人銀並保限五日内理楚○女郎李阿星在西門外某繅絲廠工作被匪徒顧木泉誘至滬北唐家弄連宵姦宿其父李掌金四出訪尋經人送回路經羅家灣初巡捕拘獲解案訊供大令判將顧從重懲辦阿星亦有不合昨日命提到案著掌頰一百下交其父領回管束○八個黨積竊錢六仔迭次犯案屢經懲辦近又在某輪船行竊被包探拘獲解經大令訊供昨日提案著先枷號一個月期滿責放○偷兒張阿元陳阿福均經大令訊供昨日提案著各枷號三天發碼頭示衆期滿責放○竊犯馬炳生史阿福均經大令訊供昨日提案著各責一百板釋出 
[美租界捕房紀事]  
　　本邑人施阿增僑居天潼路第六百零三號門牌屋内前晚忽被流氓多人索詐不遂肆意行兇事後投報捕房請爲查輯捕頭卽派包探前往查拿以憑究辦○前晚江北人張阿四因向表兄徐昌貴强借洋銀一元未遂所欲袖出利刃猛刺徐腿流血如泉徐忿不能平奔赴捕房聲訴捕頭見其受傷屬實令送同仁醫院療治一面派包探顧阿六將張拘獲押候解送公堂禀請讞員張柄樞司馬訊辦 
[皖省官報]  
　　八月初五初六日委署合肥縣趙煦辭通判王鏡涵請省親假一月府經易煥禀知赴皖北措資初七日分發安徽試用直隸州李萬基到河南人號皖青丁酉拔貢指分安徽試用巡檢陳廷　到江蘇人委辦軍械所丁艱知縣董玉書知由南京撥發來復鎗收竣初八日分發安徽試用知縣崔鶴到河南人號襜如缷辦東門渡　卡知縣王懋淸署寗國岳山司張開甲均到候補知府胡大庥知奉臬台委赴定遠公幹知縣張鑑泉知代首縣赴永豐圩騐收閘工木料府經梁樹聲辭赴浙江探礦　陳　到註册回初九初十日候補知縣錢印綬到山東引見回知州譚祖綸知奉委估工修萬億倉府經葉樹含辭潁州府差遣巡檢胡勷智知丁外艱黄文彬到由原籍註　回十一日委署英山縣劉家序辭並銷洋務局差委辦馬頭釐卡州同毛熙淦到指分安徽試用縣丞周文治到江蘇人巡檢祝宗　到河南人通判孔廣洋知奉委赴南陵訊案從九　恩江知奉委保甲局文案典史張開甲辭奉委崇文洲公幹 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年八月初六日京報全錄]  
　　宮門抄諭旨均錄前○兩江總督劉等奏爲查明鹽務革員挪移正雜各欵據實覆陳摺○又奏爲請將已革海分司監追庫欵片○江西巡撫李奏爲保舉道員送部帶領引見片 
　　頭品頂戴兩江總督兼營鹽政臣劉坤一頭品頂戴江蘇巡撫臣恩壽跪奏爲遵旨查明鹽務革員挪移正雜各欵據案分别准駁繕列淸單據實具覆恭摺仰祈聖鑒事竊臣恩壽按准兵部遞回前撫臣聶緝槼奏鹽員交代欵鉅期迫謹陳不及核辦情形一摺奉殊批著恩壽詳細覆核奏明辦理欽此當卽恭錄札飭兩淮運司程儀洛欽遵併飭該司前次册報經革員虧短有著銀六十八萬七千九百八十一兩九錢一分二厘七毫不計外其待查之銀一萬二千五百九十六兩六錢五分八厘現在已否查明有無著　其無結難以作抵銀二十七萬三千九十二兩四錢四分一厘如何無著難抵其短交無莉銀二萬八千一百六十兩七錢八分五釐二毫五絲是侵是挪與前淮安府知府許寳書等所禀因何不符一併查實造册詳辦去後臣坤一旋准户部咨行令督同按照各原册所開欵目迅卽會同詳細核　某欵准抵應歸於某處報收某欵無著應如何設法　繳分晰奏覆等因亦卽分行運司及現署海州運　繆延恩調卷確查明白聲覆在案兹據該運司程儀洛署運判繆延恩先後造送清册前來臣等會同詳核前後案據册報曁此次該運司運判申到名册證以案據叅以情法平心考究逐欵鈎稽緣已革海州運判徐紹垣交代光緖二十六年係已革通判杜際辰承查未按交代定章憑同監交三面質算凡蛎實存在庫者均列爲虧且未分正雜官商囹圄造册甚至將捐　揚州省要堂善舉之欵亦列其中交抵欵目亦多錯漏詳　兩淮運司柯逢時轉經前升任河南撫臣松壽以餐奏並將杜革運判原册咨送軍機處此　叅一百萬一千八百餘兩續查七十餘萬兩繼又查三十萬一千餘兩前後叅差之由來也嗣據程儀洛呈部又内有謂徐革員交代難以作出及短交無著共銀三十萬一千二百五十三兩二錢二分六厘二絲五忽無人出結運判繆延恩又不加結一層臣等檢閱程儀洛　同繆延　復查册關所謂無人出埕及不加結各欵皆係繆延恩查案請示尚未奉批者内如該革員在任奉前淮揚海道謝元福禀經臣坤一批准各欵　挑海沭水利河工又奉前漕臣松椿飭置挖泥機器船隻請銷銀兩之類皆非繆延恩所得擅專擬結程儀洛未經詳請覈定故以無結具報現在該　員亦向臣等衙門逐條據案申辯又如所謂該革員短交無著三十萬一千餘兩而繆延恩最後印册則稱現經續收商繳之銀及欠之有欵可　者尚有二萬數十兩以此擬算實止短交銀二十七萬南兩與程儀洛册報數又不符查鹽　與地方情形不同地方丁漕若非奏明不准挪動鹽務則有官欵商欵之分官欵按綱課釐奏銷期限指撥抵解針孔相符而鹽岸之緝私善舉捐輸等欵皆以商捐濟官力之不　商情利鈍時　變遷而地方之善舉辦賑建倉挑河又於鹽運通滯息息相關故凡有禀陳以上各情請挪欵辦理者歴任督鹽臣均量緩急輕重分别准駁批飭有案卽難執以爲虧此該革員挪移各欵或有的欵可抵或係禀准有案之實在情形也惟是數有百萬之多事非一年之案撥　時有轢轕頭緖未免紛煩臣等竊以查辦虧空必先分部銷外銷繼查有著無著惟公私不容混雜而科斷乃有定憑凡有欵可追則應勒繳有案准銷則應作抵此外爲案所不載欵難扣歸者卽屬虧短當將前　各册卷案細加察核就册中列欵平情定斷實查得該員徐紹垣應交正雜各欵據册列者計銀一百萬一千八百三十一兩七錢九分六釐九毫五絲内除不應列入捐提揚州育嬰堂善舉一欵銀五千五百三十九兩三錢一分一釐四毫不計外實應報部正欵計銀七十六萬九千七百十七兩　錢三分五釐五毫其不入奏銷應歸外結附儲雜欵計銀二十二萬六千五百七十五兩三錢五分五絲抵欵已收項下據程儀洛册報業經接收現銀二十六萬五千八百七十三兩六錢七分四釐又據册報尚有堪抵各欵銀五十二萬一千四百四十七兩二錢六分六釐六毫以抵應交報部正雜各項有盈無絀其該革員應交外銷附儲雜欵如蒙天恩准將擬請作抵津貼南鹽等九欵就欵抵劃則應剔出銀十四萬八千五百四十四兩三錢七釐總核全案可收可抵外該革員實虧短外銷雜欵銀六萬四百二十七兩二錢三分七釐八毫五絲滿擬請作抵之欵有不應作抵者卽應提出列入該革員實虧項下謹逐欵分晰繕具淸單恭呈御覽聽候聖裁惟欵項旣已核定庫藏亟應收回無論報部外銷莫非國家庫帑現經臣等逐一淸算明晰其作抵之欵上緊設法追收劃扣之欵照案分别剔除虧短之欵功限嚴追繳還自當分别辦理務期於庫無虧於法得平以重公項而昭折服除咨户部查照外所有遵旨詳細覆核明確列欵開單現擬辦理緣由謹合詞恭摺覆奏伏乞皇太后皇上聖鑒訓示謹奏奉硃批仍遵前旨速將徐紹垣解部發邇並著户部確查虧欵奏明嚴追該家屬完繳毋稍輕縱單片併發欽此 
　　劉坤一等片再海州分司運判一官本爲淮北鹽務總匯因與商販交涉酌量權宜是其責任其承辦江運倉鹽又係先鹽後價該革員徐紹垣在任十年正值淮北多事始則辦理海防墊用銀六萬兩前升任撫臣松壽咨逹軍機處册内卽有此欵現署運判繆延恩於交代案内删歸該革員自　繼則復　　災陰雨池鹽缺戽該革員壹意顧全淮北正綱奏銷賴以無誤而於應捆江運無鹽應付不得已買運南鹽抵交查南鹽成本貴於北鹽而例定鹽價不敷購給該革員又賠墊十餘萬兩當時以江運北鹽係海分司專責其所貼鹽價　得不責令賠補然如潮災陰雨天時之不濟究非人事之過上年沽查交代經淮安府知府許寳書署運判繆延恩禀請山後任海分司經辦江運每引津貼六分弭補虧累雖出變通辦理無非因該革員　内適遘奇災因公受累尚非别項虧挪可比是以原情貼補俾昭公允在運司印册内不准作抵係遵原批駁斥非不允當第念該革員業經獲　罪有應得就令准其作抵尚有餘虧　按引津貼係出自繆運判等情願在後任所攤甚微而於該革員應交外銷雜欵卽可陸續收回其餘　撥洵沐河工置買挖泥機船等欵因公動用有案可稽臣等伏查庫欵出入無論部銷外銷自應絲毫爲重該革　歴因歉産賠累鋪池復額遂至官商負欠挪動庫欵至數十萬兩之多雖此時猶可設法扣收尚不至於無著而當日並不愼重支發責以濫用咎無可辭第詳加確核尚非侵蝕營私挪欵均有可抵至現在查明無著虧短之銀如將該革員卽行解再發配轉得置身遠戍巨欵虚懸且查該革員原籍家産曁服官兩淮處所産業經江西撫臣及臣分别行司查抄卽使查無隱匿恐難彌補所虧合無仰懇天恩准將該工員徐紹垣先行嚴予監追俟欵項追齊再行起解俾庫欵獲以早日收回而挪移公項者亦知有所懲儆臣等爲收回庫儲起見是否有當理合附片具陳伏乞聖鑒訓示謹奏奉硃批覽欽此 
　　李興銳片再奏留江西補用道徐紹楨學術宏深智識高卓前經臣於敬舉賢才摺内奏請破格錄用六月十七日差弁齎回原摺奉硃批徐紹楨等均　交軍機處存記欽此仰見聖主宏奬人才之至意下懷莫名欽悚伏查徐紹楨前以分省道員奏留江西補用尚未晉引現已飭將所辦營務處講武館各差料理淸楚並無經手未完事件應卽給咨赴部臣現蒙恩命調署廣東巡撫查兩廣匪勢方滋正當用兵之際該員究心中　兵略尤諳兩粤情形惟籍隸廣東格於成例未敢擅請調往除給咨該員赴部並將履歴咨逹軍機處外合無仰懇天恩俯准送部引見候旨錄用出自慈施逾格謹附片具陳伏乞聖鑒謹奏奉硃批徐紹楨著送部引見欽此 
 
 

Page 14

 
 
[光緖二十八年八月初七日京報全錄]  
　　宮門抄諭旨均錄前○江蘇巡撫恩奏爲請銷蘇屬壓徵黨課已未完並支銷各欵摺○又奏爲查明蘇州各屬光緖二十七年應徵地丁等項銀米完欠各數摺○熱河都統色奏爲籌立熱河承德府中學堂情形摺 
　　頭品頂戴江蘇巡撫奴才恩壽跪奏爲請銷蘇州等屬光緖二十七年壓徵二十六年蘆課錢糧完欠支銷各欵改題爲奏恭摺仰祈聖鑒事案准行在户部咨議覆湖廣總　臣張之洞奏應題各案分别改奏改咨一摺黏單内開各屬壓徵蘆課已未　數目考成河應具題改爲具奏等因奉旨依議奏欽此咨行到蘇當經轉行欽遵辦理在案兹據蘇州布政使陸元鼎詳稱蘇州等屬蘆課錢糧例　壓年徵收業經按屆造册請銷至光緖二十六年壓徵二十五年分止在案今屆二十七年壓徵二十六年分蘆課錢糧業將未完一分以上各官職名銀數遵章另行開　詳請具奏所有各州縣應徵銀兩除坍荒蠲减候豁等銀外實該成熟蘆課正銀一萬九千八百二十九兩零耗羡銀　千一　九十八兩零今催辦各屬徵解司庫正銀一萬八千七百八十八兩零又溢完銀一釐内動撥孟河營二十七年冬季養廉銀九十五兩零金山營二十七冬季二十八年夏季養廉銀伍　五十四兩解還寗庫墊放駐寗旗兵二十七年十一十二二個月練餉銀　百八十四兩零存候撥放京餉等用銀一萬七千九百五十四兩零又已完耗羡銀一千一百三十兩零内存俟造入光緖二十七年耗羡報銷新收項下報部銀三十九兩零存候造入二十八年耗羡報銷新收項下　部銀一千九十兩零統計未完正銀一千四十兩零耗羡銀六十八兩零相應查明督催經徵各官職名開造分數淸册詳請具奏前來奴才復加查核無異除鈔奏同送到請册咨移户部科查核外理合恭摺具陳伏乞皇太后皇上聖鑒敕部核覆施行謹奏奉硃批户部知道欽此 
　　頭品頂戴江蘇巡巡奴才恩壽跪奏爲查明蘇州等屬光緖二十七年應征地丁等項銀米完欠各數改題爲奏恭摺仰祈聖鑒事案查前准行在户部咨議復湖廣總督世張之洞奏每年已完民賦南糧銀米奏銷並續完各數向應具題改爲開具簡明淸單具奏等因一摺奉旨依議欽此欽遵咨行到蘇轉行遵辦去後兹據蘇州布政使陸元鼎詳稱蘇州等屬每年經徵地丁等欵正耗錢糧例應於次年五月底截數造册題銷歴經報至光緖二十六年分止在案今届查辦光緖二十七年地丁等項銀糧奏銷核計蘇州松江常州鎭江太倉五府州屬並蘇州太倉鎭江鎭海歸併金山等四衛幫征地丁驛站祗應俸工屯折等項除蠲减緩徵外實該徵熟田正銀一百一十九萬五千九百三十六兩零耗羡銀七萬一千二百八十一兩零内原熟項下正銀一百九萬九千二百七十六兩零耗羡銀六萬六千三百三十兩零蘇州鎭江二府屬清賦增征正銀九萬六千六百五十九兩零耗羡銀四千九百五十兩零又應徵扛脚正銀二萬二千八百四十一兩零耗羡銀一千二百四十二兩零内原熟項下正銀二萬七百四十二兩零耗羡銀一千一百二十六兩零蘇州鎭江二府屬淸賦增徵正銀二千九十九兩零耗羡銀一百五兩零又蘇州等屬縣徵學租正銀一千四百二十七兩零耗羡銀九十五兩零又蘇州等屬併衛及首領各官應扣官生空缺銀一千九百一十九兩零均已全數催完又應澂牙典田房洲塲牛猪等稅統計有額無額除預完典稅外共該徵正銀四萬九千五百七十七兩零耗羡銀一千三百二十六兩零已完正銀四萬九千一百六兩零耗羡銀一千二百九十七兩零未完正銀四百七十一兩零耗羡銀二十九兩零又蘇州等五府州屬曁歸併省衛應徵南糧米豆除坍荒註緩秋歉緩徵外實該徵熟田米並本色折色豆五萬五千三百二十五石零原熟項米豆五萬二千三百六十石零蘇州鎭江二府屬淸賦增徵米豆二千九百六十四石零亦已全數催完以上應徵地丁屯折雜稅等項並南糧米豆遵照部文按熟田以十分計算驗派經接徵曁該管府州督催已未完分數於　册内分别關　職名聽候部議所有收存屬解正雜錢糧除奉部指撥京恊各餉各國還欵各項經費及本省額支旗緑各營兵餉併本年年例雜支之欵外所餘無幾應留放本省未支兵餉等項之用統俟隨後分别造報又淸賦增徵銀米等欵存儲備撥統俟年終另造動用細册報銷相應分造地丁等項銀米已未完撥用存剩各數並臚列經接催徵各官完欠曁督催職名各淸册期遵照新章詳請改題爲奏等情前來奴才覆加查核無異除鈔奏同送到淸册咨移部科查核外謹將光緖二十七年分奏銷應徵地丁等項正耗銀米完欠各數繕具淸單恭摺具陳伏乞皇太后皇上聖鑒勅部查核施行謹奏奉硃批户部知道單併發欽此奴才色　額跪奏爲遵旨設立熱河承德府中學堂謹將籌辦情形恭摺具陳仰祈聖鑒事竊奴才伏讀光緖二十七年八月初二日上諭人材爲庶政之本作育人材端在修明學校除京師已設大學堂應行切實整頓外各省所有書院於省城均改設大學堂各府廳直隸州均設中學堂各州縣均設小學堂並多設蒙養學堂莉卽切實通　認眞舉辦等因欽此仰見聖朝廣學育材培植根本之至意欽感莫名當經通飭欽遵舉辦嗣據前署承德府知府吳鈁禀請先行設立承德府中學堂卽寓各屬小學堂於中學堂之中仿照山東學堂規制叅以本地情形擬就開辦電程懇請酌撥經費等因前來隨經奴才批准並檄辦熱河道錫恒爲總辦督同該府及委員知縣陶藻華防禦麟章切實通籌迅連開辦兹據該總辦等公同妥議核定章程禀請奏明立案奴才竊維學校爲人材所繫而治道因之蓋必教育於平時始能收效於臨事熱河僻處邊隅見間固陋　　墨守學鮮師承非建設學堂誠不足以開通錮蔽惟是荒瘠之區又值兵燹之後延師籌欵在在爲難若欲令各州縣小學堂同　並舉勢實有所不連自應先就本郡建設中學堂以爲之倡且開辦之初無所取材不得不於中學之中先課小學之事擬　學額八十名愼選學生以十五歲以上二十五歲以下曾誦習四書並讀過一二經文理稍順者爲合格無論本郡曁廳州各縣不分滿漢土著客籍一體　其挑選考　肄業仿照山東　程命設正齎備齋先入俯　習初級淺近之學限以二年卒業陞入正齋課以中西普通學限以四年卒業限内學成者咨送大學堂入專齋肄業以咨精進一切教法恪遵諭旨以四書五經綱常大義爲主以歴代史鑑中外政治藝學爲輔延聘中文兼通西學總教習一人西文華教習正副各一人東文華教習一人中文分教習二人分班督課總辦一人帮辦一員提調二人總司學務暫將郡街振　院改爲學舍俟籌有的欵再行購地建堂約訂每年經費額支教　東修提調薪水學生膏奬司事夫役薪工及全堂伙食雜用等項極力撙節需用銀五千數百兩除山各屬書院經費項下酌提銀一千數百兩外擬　於煤稅鑛課内每年提撥銀四千兩作爲常年經費此外如增置學舍購辦書籍儀器添買器具各項活支需欵尚多應另行設法簡撥　用目下經費短絀實難遽臻美備然規模粗具奴才自當督飭各員認眞經理以期遂漸推廣成效可觀且使承學之徒爭自濯磨講求實用日新月異蔚爲通材庶不負朝廷振興學校之盛意除咨明管學大臣　發大學堂章程課本並札飭總辦熱河道錫恒督同該府延譽豐各委員尅日開辦外所有設立承德府中學堂情形謹會同直隸督臣袁世凱順天學政臣　　忠恭摺具陳伏乞皇太后皇上聖鑒謹奏奉硃批著卽督飭認眞辦理隨時考核務收教學相長之效欽此 
 
