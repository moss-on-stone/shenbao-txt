# 1896 - 203 - 4908317

 

Page 1

 
 
[繪圖隋唐演羲出售] [  圖書集成局代啓]  
　　隋唐演義一書久己膾炙人口雖裨官小說而皆摘收正史筆法清祈旣無齷齪委瑣之句洵爲雅俗共賞之書因坊本漫漌故賞奇齋主清本局鑄鉛排印板旣精工紙尤潔白每部碼洋一元二角欲購者祈至本埠各書坊取閱可也此佈一 
[四史復出] [  圖書集成局啓]  
　　四史者何史記前後漢書三國志是也本局疉印數次因字跡較别家爲大刷印較别家爲清是以購者皆爭先快覩早巳消罄兹仍用潔白連史紙重爲印出裝釘每部六十册邇來紙價昻貴稍爲酌加今定價實洋四元二角售處仍在三馬路申報舘並申昌書畫室 
[論德弁被傷及自强軍移駐吳淞口事]  
　　上月二十三日本報登金陵來電略謂南洋所延德國武弁中有一人被人所刃事聞於德國水師提督急調百令司烈威亨及意而帝司二兵船前往保護二十五日本報又云被刃之弁係格老司君四月二十日午後四下二刻時格老司君方欲教練第五隊自强軍突有督標兵士約二百名自後狂呼一回頭見若輩己逼近身旁急上馬欲行督標兵士驀以矛擊其頭痛極墜下而督標兵士己四面合圍有持棍猛擊者有桀石遥投者有牽裾不放者格老司君不得己出手槍恐嚇未及開放而督標兵士忽挺矛戳格老司君之臂以致手槍墮地一兵士拾取欲發幸未悉機關彈不得出而所乘之馬所持之棍己悉被兵士奪去祗得奔逃至馬路中兵士猶自後窮追盡力攻擊幸所部第五隧自强軍來救始得出險以上蓋得之西字報卽格老司君所遞禀詞也翌日得采訪者來函則所述情形不無歧異謂格老司君欲在湘勇護軍營空塲操演護軍營統帶鄧君出而阻止以致齟齬不休格老司君突掣所佩之刀與之狼鬥護軍營勇奪而反剌以致格老司君身上受傷至本月初一日報中所紀亦大略相同報筆人讀而疑之謂西國弁兵素知禮法自强軍旣有操演之地何致欲占取護軍營操塲苟占取矣則曲在格老司君何敢突出佩刀以剌且釁苟由格老司君而起則曲直不難辨别何劉峴帥遽撤鄧君差使并將四勇重責軍棍八勇插耳箭每日押赴洋員寓所負荆此種道途傳說之詞明眼人自能察及意者内地風俗每每仇視洋人兹旣肇此禍端於是好事者語出無稽貿貿然於洋員乎是咎换鄧君於肇事後向上臺禀訴類多一面之詞一旦傳入采訪者耳中遂率爾修函郵寄乎及讀昨報所載遷地爲良一則而後乃得恍然大悟矣昨報之言曰上月二十日德員格老司君被護軍營鄧管帶麾下健兒毆辱當時格老司君束手受侮並未向之揮刃放槍事後兩江總督劉峴帥以諸西員作客省垣諸多不便擬將自强軍遷至吳淞口俾地近申江飲食起居較爲舒適庶他日練成勁旅足備我國家于城腹心大約須先將營壘築成然後定期移調按當日報章所紀護軍營勇約有二百名而格老司君所帶自强軍僅二三十名之譜格老司君固老於行陳者明知寡不敵衆安敢冐昧放槍揮刃致犯衆怒而取傷夷其不與交鋒束手受侮眞善於隨機應變者哉特是中國營勇之壞至此而己無術挽回昔年有事遼東閔砲而卽行奔逸非得諸西員盡心訓練一變營規深恐年復一年必致無一勇之可用而諸西員覊棲省會又以異言異服動致人疑此次釁隙一開勢必日後羣不逞之徒動輙滋事一唱白和尤而效之諸西員寢饋不安必致此軍因之中輟俗約束各營勇不許再與尋仇而若輩皆糾糾桓桓者未心能恪遵將令不將令張香帥之良法美意未久而卽蕩焉無存乎我乃服峴帥之擇地移營爲老成持重之見也吳淞口爲長江第一重門户置兵列戍防範森嚴又以距上海祗三十六里之遥中西人耦俱無猜大有見慣司空之意自强軍苟移駐於此不特數防疆圉可以固我金湯卽諸西員亦皆身心俱安不致有意外之禍他日者千萬貔貅悉歸教練同袍同澤士氣振興在諸西員當亦顧而樂之訓練益爲盡力斷不致如某大帥東征一役相與棄甲曳兵大臣謀國之深心不誠加人一等哉海隅卜士不禁喜躍欲狂巳 
[上諭恭錄]  
　　四月二十二日奉上諭巡視中城給事中桂年等奏太監在外結夥逞兇拒傷弁勇殞命請交部審辦一摺本月十八日正陽門外大栅欄地方有太監多人執持刀械在慶和戲園尋釁經該城副指揮楊紹時傳知練勇局派勇緝拿該太監等膽取拒傷勇丁並將隊長趙雲起砍傷斃命實屬不法己極必應從嚴懲辦所有拿獲之太監李長才張壽山閻寳維苑連元陳和玉民人畢文祿等六名著交刑部嚴　審訊按律定擬並究明在逃餘黨一併飭拿務獲究辦至被傷殞命之隊長趙雲起著兵部查案辦理另片奏太監滋事請加等治罪等語著刑部遵照康熙年間諭旨從嚴定議具奏欽此同日奉上諭巡視中城給事中桂年等奏近來京師匪衆持械鬥毆搶人奪財及行兇拒捕之案層見迭出請飭加重定罪等語著刑部議奏欽此 
[本館接奉電音]  
　　昨日清晨京師飛電傳來硃筆一道敬謹譯登○五月初二日奉硃筆恩順著掌河南道事務欽此 
[京師火警]  
　　京師采訪友人云四月某日之晚更魚三躍忽聞城内北新橋某姓家失愼以致吳回氏大展威風各官廳齊舁激桶臨塲竭力澆灌祇焚去瓦房數户幸未遠近蔓延 
[叅戎進署]  
　　揚州訪事友人來函云揚州營叅府袁叅戎涓吉前月二十日鶯遷入署旋因署内修飾尚未竣工遂攺於二十五日是日辰刻叅戎率同瀛眷排列全副儀仗至署署内己陳設香案叅戎降輿行拜門等禮禮畢步入後堂稍憩印委官紳均各衣冠往賀車塵馬跡熱閙異堂有見者謂叅戎儀仗内有紫光閣繪圖銜牌一對詫爲得未曾有蓋叅戎曩隨曾忠襄公克復金陵省城事後蒙朝廷異數酬庸諭令於紫光閣繪像洵可謂不世殊恩無怪見者嘖嘖稱羡也 
[安慶試事三誌]  
　　安徽提督學院李大宗師按臨安慶府四月二十二日考各經古二十三日考七學生員科試所有試題己紀報章二十四日老生補考二十五日太湖縣文童止塲並發經古案錄取五十三名二十六日覆試經古二十七日宿松縣文童正塲今將四塲題目抄後補考題先之勞之請益詩題賦得籬疏漁網補得籬字太湖正塲題無喜色三己之次題然則舜不禁與詩題賦得草色入簾靑得簾字五言六韻覆經古題無絃琴賦以無絃琴象外傳音爲韻詩題賦得夏雨生衆緑得生字五言八韻宿松正塲題以約次題然則舜如之何詩題賦得掃淨樓臺徑是日黎明發七學案府學二十二名懷寍學二十四名桐城學二十三名潛山學十六名太湖學二十三名宿松學十六名望江學 
 
 

Page 2

 
 
十六名七學共取一百四十名榜示於二十八日卯刻進院聽點 
[都天盛會]  
　　據鎭江訪事人手畢云都天神會每年四月間舉行相傳極爲繁盛故竟有不遠千里附舟來觀熱閙者今年四月二十日爲會期城内雙井巷大市口紅旗口等處均搭高臺高丈餘結彩懸燈五光十色名日茶供臺上春神像神前擺設各種供玩燕金越玉夏鼎商盈陸離光怪觀者咸稱罕見關帝廟茶供别出心裁於臺下掛絹製蝙蝠燈一盞門欄上掛六角走馬燈亭二盞臺内又懸五層者四盞餘則絹紥之象燈獅燈鶴燈鹿燈虎燈馬燈無不簇簇生新至於多福萬福景福增福金爐龍亭陸端蔣公府鍾馗老會長壽星老會各會堂皆收拾整潔陳設傘牌燈彩任人遊覽進香者均在南門外都天廟内此數日間香客游人絡繹如梭兼之天氣晴爽日暖風和人人興高采烈黎明各會齊至南門叅廟上午計有十餘班經過城内外大街及洋馬路前者甫過後者又來眞如山陰道上令人應接不暇神像舁以緑呢八轎前導旗牌鑾馬香亭等項其餘各班皆用顯轎供奉冠帶袍服今年會景以增福多福爲首屈一指有鞦韆數架每架上選童男之美者四人扮演戲劇惟妙惟肖飄飄乎有離世獨立之槪其他玻璃紗絹各色大傘約百數十柄又增海梅雕鏤大傘十餘柄花紋精緻鬼斧神工傘上下四旁遍綴琉璃製嚴翎毛人物鬚眉欲活鱗鬣如生燃火其中卽是光明世界神袍冠帶向以綢縀繡成今則花樣翻新易以琉璃燃以燈火表裏通明並新添五色明角傘二十餘柄花茶擔十餘副陳設玉器古玩精雅殊常咸謂他會雖亦佳妙總不及該會之多且奇綿延數里又擡閣六架均仿絶時花樣扮好女子者迷離撲朔幾不辨其爲花底秦宫鑼鼓燈棚皆懸燈彩光騰巷陌響撤雲衢經過文武衙門及稅務司洋行均預備銀牌等以爲賞賚黄昏後千枝蠟炬由西門過大街在雙井取齊望之幾同不夜城開迨神駕還宫中時巳魚更四躍矣街市中人山人海足不旋踵高樓巨第皆就户外低颺竹廉賓影釵光璧人隠現至鄕鎭聨袂而來者粗布裙釵更不知凡幾他如客寓烟寮飯館酒肆悉爲利市三倍河下錦纜牙檣銜頭接尾皆從風來拓眼界者前數日城廂己熱閙非常常鎭道吕觀察統領新湘全軍陳軍門管帶南字左營裘遊戎新兵前營吳叅戎水陸總巡周都戎城守營焦守戎丹徒縣宗大令乘輿乘騎各帶兵勇遍處梭巡以防意外滋事各會經過古樓岡愈形擁塞輕薄子弟一見小家碧玉故意圍繞其前後間或狼藉花枝更有剪綹賊乘間攫取簪環設非官府早爲彈壓更不知何如荆棘矣然而斯會也據觀者云可算沿江第一故每年此日幾幾乎舉國若狂云 
[羊城紀勝]  
　　四月十四晚老城朝天街李大令公館内被多人各持軍械將公館物件搶掠一空大令素辦緝捕差原　勇丁亦被打傷是夜四營將宫均出隧前往彈壓直至天明始收隊而返○寳源北街新塡塘陳村郭宅在此買地建屋數十幢啓用泥水土作各工俱由陳村招來因此省城各行碼首均到該廠索取工人規例數月以來爭端不一某日有整窓門行首又來索取不允卽將工用之傢伙搶去主人與工皆忿不平督率多人將該行首事用槍毆傷該行卽投四鄰將被傷二人擡至該廠尚未知如何了結也○黄沙戲館會館後街四月某日五點鐘時有匪十餘人在某宅搶一少女用轎擡至黄沙海邊下船而逸鄰右觀者莫敢誰何聞該宅係新興人鍾姓其中有無别情外人不得而知 
[十洲影事]  
　　寍波采訪友人云郡城西門外二十九房人某甲輕薄如魏收人咸目爲驚蛺蝶瞰某姓婦美眉挑目語遂與私通偷韓掾之香薦宓妃之枕雲天雨地漸被人知某日無賴項大阿福陳均堂等人相約攻破其扉一擁而入甲不能脫被扭至毛某家勒索靑蚨甲母聞之羞憤交併雉經而逝項陳懼相與戢尾潛鱗甲以母罹此鞠凶欲赴公庭涉訟項陳乃浼人關說湊給洋銀七十圓甲遂自行棺殮○四月二十四日寍波府程稻村太守由江北岸乘紅船虔詣普陀山禮佛屬下各員均至江北岸恭送旋於二十六日回郡各員仍往江北岸恭迎 
[鍾阜晴雲]  
　　金陵訪事友人來函云日前有某甲在三條巷地方遇見某乙從對面將甲熟視挽甲之髮辮喝云爾非寳應縣之王阿寳否甲意頗驚繼日吾不姓王欲詐我乎乙指甲且詈且笑云某固知爾不姓王但爾爲何事逃遁至此快隨我回寳應縣去道旁觀者不解所謂向乙問故乙言甲係寳應人於前歲拐本籍鄕人婦走匿經事主告發邑宰飭差拿獲收押候究某卽獄隷因醉弛防致被乘間逸去訪尋無著迭受追比苦不堪言現亦在逃奔走四方兹幸途遇誓不與之干休甲至是俯首無辭當經和事老出爲排解謂事己至此冤家宜解不宜結不如不間前事彼此妥籌善法甲於是邀乙至茶館面叙言乙現充某官署門丁爲君位置尙不費力肯從我遊否乙應允乃相與偕行以去其事遂寢○聚寳門外東嶽廟每届清和節前後會中首事例行捐資倡舉香會演劇酬神本届四月十七八等日將廟中掃除清潔高搭彩棚雇儀鳳園名班登臺演戲緑女紅男絡繹於道惜午後天公未能作美細雨輕寒令人不能駐觀遊興爲之頓减○江寗縣屬祿口鎭寗橋地方紳商合股創開繭廠己紀前報兹悉該廠計有十八股湊集成本約三四萬金之譜現届新絲開市之期預遣廠夥赴各鄕鎭收買并包攬土户來廠貨賣廠開甫五日己收有六百包之多雇船裝載赴滬交易運貨出廠每包抽釐若干充繳官稅因此寗屬沿途卡汛凡遇絲繭土貨其釐稅半由該廠完納本届絲産亦甚平平但由廠估價得值較豐以故鄕户咸樂趨之而進省販賣者反寥寥矣往年城内絲價每百兩不過洋十九元或二十元上下今年竟漲至二十七元半省城中之操機業者咸若進貨之價不减出貨之價不增無不相顧咨嗟云○新任江寗縣胡大令廷琛日前在貢院東街公館内聞得河南喧嚷之聲飭幹役四五人查提究辦該役繞道過河至石霸街有奎元茶館爲棍徒聚集之所正在酣鬥當卽拿獲解案大令略爲研詰判令每貢一千板何校示衆又有著名地棍周姓天津人來寗年久憑其武勇魚肉良懦現經某觀察因事送縣請究大令著卽笞責一千二百板並令荷交三個月在犯事地方示衆期滿再行責放聞該犯身帶枷鎖猶穿洋縐長衫足踏四鑲花鞋週行街市平日受其侮辱者見之無不快心 
[鶴市客談]  
　　蘇州開新碼頭經督撫奏明卽以江蘇督糧道兼任蘇海關監督云云兹悉陸春江儲憲元鼎己筮吉四月二十七日未刻在糧道本署接關道信印因是本署人等早己預備一切以便届時道賀者之輿馬紛紜也○蘇垣競渡之戲久不舉行今大學士張中堂之萬前撫吳時在葑門外黄天蕩試演一次迄今三十年來闃焉無聞日前忽訛以傳訛有人向常熟南翔等處措得龍舟二十餘艘准於四月二十五日在婁門外外跨塘河中演試一時城廂各處以及左近鄕鎭均各結伴往觀甚至城内外船隻悉數雇盡迨至該處毫無影響適是日有土地祠新修開光餘則烟水蒼茫衆至此莫不爽然若失該處當渡口有一渡船一時問渡者衆船小人多行至中流遽爾翻覆有三客遽占滅頂兩巳屍身撈起其一尙不知去向聞其人僅十五六齡云○四月二十四夜有通裕局信船一艘由上海滿載信札及申報開行來蘇駛至某處時交四鼓突有盜匪多人跟蹤迫至上船先禁舟子不使作聲當將船中信件搜括一空而去說者謂此等盜徒見信局送信每封取錢數百文或數十文以爲生財之道祗在一紙遂將空信一并攫去而不知伊非送信之人何令人可噴飯 
[唳鶴灘話雨]  
　　松郡四月初旬洵是清和氣候晴曦朗照宜民宜人詎入望後太雨連翩時行時止雷聲電影排闥驚人礎潤縱横欲活延至下旬更覺寒暖異常如陰則晨夕非棉不可晴卽單袷亦且可蠲廿五六日潮蒸更甚庭前池滑於油令人不堪駐足兼之雨師稅駕勤於箕伯終日滂沱詹漏淙淙建瓴而不惟農家得此沃澤可早有事田疇分秧及初夏各欣欣然有喜色焉○前任松江府恩詩農太尊前月晉省請咨北上上月二十四日下午贏眷先出署登舟翌午恩府尊排齊儀　出西關至官　頭華婁兩首縣以及同城各寓均在此恭送先是城内外各店鋪一律俱設香案又地方紳董亦就全節善堂等處設筵祖餞共有四起適值大雨傾盆從者悉濕透衣衫淋漓盡致○松郡自陳太尊下車後卽 
 
 

Page 3

 
 
訪知各縣棍徒設局聚賭當經出示嚴禁並條舉律例以爲有犯必懲者戒無如禁者自禁犯者自犯荒僻村莊搭廠抽頭者幾如銅山西傾洛鐘東應漸至城廂内外相率鬥牌以爲是非賭博不過深閨消遣毋傷大雅現又適值府試考棚一帶皆藉考寓爲名居然設局朝朝暮暮絶大生涯葛邑尊訪悉情形疉經躬親查緝若輩遂於夜闌人静依舊在深堂䆳室高燒紅燭喝雉呼盧惡習牢不可破日前有靑浦童生某與差役之子因索賭欠起釁被攫去洋表等物由是於三覆時童等具禀府憲案下蒙陳太尊批飭婁縣提訊兹將批詞錄後批云該童等來郡應試輙呼朋引類在酒肆賭局往來致招侮辱實屬咎由自取而吳槐春係婁縣差役贍敢當本府出示禁賭之日縱子壽昌開局誘賭實屬目無法紀究竟是否因索賭欠糾奪該童等洋表等物仰婁縣迅速著吳槐春交出吳壽昌訊取確供盡法懲辦毋使漏網一面將窩賭房屋照例封閉并將吳槐春斥革究辦以爲縱子犯法者懲該童等卽赴縣候質可也 
[勸辦湘捐]  
　　欽命二品頂戴江南分巡蘇松太兵備道黄爲出示曉諭事案奉兩江督憲劉札准湖南巡撫陳咨湖南省長衡等府上年被旱致災呈請仿照直隷省章程勸辦賑捐業經奏明奉旨允准在案查上海爲商賈輻輳之區應行委員前往勸辦除委湖南候補道黄道携帶捐章實收馳赴上海縣勸辦外咨請查照轉飭等因札行到道查此案前准湖南籌賑總局移送收捐章程當經分别移行勸辦在案兹奉前因並准湖南候補道黄道奉委來滬勸辦湘捐己在上海保甲總局内駐設湖南賑捐局一面派委分投勸辦誠恐未及週知請再示諭前來合行出示曉諭爲此示仰紳商士庶人等一體知悉爾等須行湘省被災甚重現在靑黄不接小民待濟甚殷爾等有志上進者務速到局照章報効踴躍輸將不特顯宗揚名藉以恤隣濟困洵屬一舉兩便毋得觀望不前稍分畛域切切特示 
[遵札諭示]  
　　本縣黄大令奉到松江府陳蓉曙太守札開照得絶弊清源必始於謹小愼微本署府自奉儉約日用所需物件皆現錢照民價購買有時因公出城所帶書差轎夫由府署發給工食不使累及廰縣滋擾閭閻恐遠近未及周知札飭抄錄出示曉諭等由大令奉文後行將飭繕明示曉諭矣 
[詳述輪船遇險]  
　　上月二十九日巳刻招商局廣利輪船由滬開行是夜至大戢山以下離申約三百里之遥因霧觸礁船頭入水數尺招商局聞信後卽飭小工携抽水機器前往將水抽出卽駛回昨午己至馬頭查得不致大損惟船頭之貨俱濕後艙貨無恙人口皆平安昨報所述係訪事者得諸傳聞後旣訪悉眞情忘未將前節删去以致事出兩歧云 
[試演水龍]  
　　旅滬西人設有救火會一遇火警無不踴躍爭先嘉惠居民實非淺鮮計英法美三租界共有洋龍十三具大抵皆以時操演安不忘危昨日午後三點鐘時會中人咸至法界取齊由浦灘舁各洋龍導以鼓籥過外洋涇橋入英租界繞道大馬路迤西至賽馬塲定於四點鐘時演試塲中搭蓋高臺一座各洋龍四圍排列首事者手執旗幟左右指揮聞首先噴射者得銀二百兩及銀盃十二枚 
[慘遭水厄]  
　　寍妓人殷斌全年十九歲在陳春甫駁船爲夥裝運碎石前晚停泊楊樹浦自來水廠附近夜半時殷在船尾蹲伏大解墜入浦中艙内聞養驚出探視巳蹤影杳然昨晨屍屬來與陳爲難陳爲打撈屍身從豐殯殮屍屬尚在饒舌也 
[吞烟自甦]  
　　本城小東門大生弄某氏婦之丈夫小本營生入不敷出家况蕭條難以度日用前夫病無力延醫漸致不起氏以夫在尙難過活何况隻身目怨命薄不如一死爲愈前晚潛吞洋烟一盒以圖畢命迨毒發呻吟牀褥其姑知覺立卽倩人設法施救而蘇否則枉死城中又添一怨鬼矣 
[南市述新]  
　　昨日二十三七鋪地甲偕巡局勇丁巡全鉤玉弄新街等處見有貧户將衣服沿街曬晾令其一律收去免致送局訊懲○昨日十六鋪巡防局勇丁地甲巡至恊興街天寳茶肆見有多人作葉子戲正欲拘拿而各賭徒巳紛紛逃竄未經拘獲亦云辛矣 
[會訊花案]  
　　日商三井洋行控掮客嚴藍田不交所定棉花曾由日本總領事珍田君捨己據情函告英界公堂屠别駕准詞飭差傳案定於昨日會訊届時三點鐘署總領事平井君深造帶同繙譯官蒞廨旣升座三井代理人石田氏倩律師唅華托申辯先據石田氏訴稱去年九月向嚴定買棉花三千包每擔計銀五兩三錢曾交過若干尚少二千六百包每包約重六十斤去年至今花價飛漲現巳議妥每擔貼銀一兩三錢請爲追繳嚴供稱此項棉花職員向劉清記定購一千包除交過二百包外尚少八百包劉願照貼每擔銀一兩三錢一二日内卽可繳足尚有一千八百包係宋大昌短交請將朱傳訊别駕謂嚴日去年爾曾控朱大昌本分府卽往關提因朱己病故將執事人沈蟾林提案交人保去其時爾曾到堂供認三井洋行之事願歸爾一人清理具有切結始准保釋今何忽又變言况此案係三井控爾並未旁及朱大昌豈能又往關提以致無端拖累平井君靖將朱提案别駕謂朱可以無庸再提祇須令嚴具限料理平井君日諾遂著嚴具限兩月内清理毋得遲延嚴唯唯遵斷而退 
[縣案一則]  
　　鄕民林梅郎投縣喊禀騐傷前晚蔣刺史提訊稱小的住縣東北鄕務農爲生四月廿四日被從弟勝其桂其爭奪祖遺田産不由理說奮拳兇毆致傷腰脇求驗究刺史問爲何爭奪答稱鄕野恃蠻强欲小的將田出賣得錢分用剌史飭仵騐其腰脇果有拳傷惟將次平復矣因諭日爾供皆是一面之詞亦難憑信今傷勢將平爾可回去候提到勝其桂其再行投質可也又問拳傷一處究是何人所毆答是勝其所打刺史飭退候示 
[巡局二則]  
　　鄕人張永增前日午後投圓通寺巡防局據稱住虹口二十三保十三圖被附近地痞吳月佳張老明張妹茂三人盜買小的祖墳求請提究王壽華二尹准詞立飭勇往拘吳等到案訊核○昨日浦東洋涇鎭左近鄕人瞿嘉祥至十六鋪巡局訴稱侄子瞿甲娶沈氏爲妻去年侄子病故沈氏不守婦道潛逃至滬與韓咸林私姘現在大碼頭某飯店尋獲請卽訊懲旋有地保薛錦齋者爲之理勸沈氏亦自願回鄕局員遂令瞿領回管束 
[英界公堂瑣案]  
　　水巡捕唐寳榮禀稱船户張錫錫張阿六深夜行船不照海關所定章程在船上點燈是以由小的拘請訊究二張同供稱小的等並非不照海關所定章程實因此船由馬立師洋行鴨屁股船拖帶屠别駕商諸單繙譯官然後判令將二張押候查明覆訊○包探秦少卿禀稱積竊何友法迭次犯案曾送請大老爺遞解丹陽原籍今又潛行來滬依然不改前非是以由小的查獲送究何供稱小的係彤陽人來此訪友不敢圖竊惟求大老爺施恩别駕判令笞責一百板發回捕房再遞解回籍○三百零一號華捕解陳丫頭王江郎二小工至案禀稱伊等兩人均在工部局工作不知因何糾合衆工人一律停工昨日崇明人陳阿梅入局做工伊等强行阻止經管理小工之洋人尊臣唤小的拘拿送案尊臣偕工頭某甲來案申訴前情並請重辦阿梅訴稱昨日小的在工部局掃除污穢丫頭等多人勒令停工小的答以旣己支取工資自當盡力詎料伊等竟敢用强了頭及王同供稱小的等不敢把持工務實是他人所爲小的等惟從中附知而己别駕判令各枷號五日○包探孔阿才禀稱黄張氏在某龜所開野雞倡院傭工昨晚沿途拉客適經小的所見因之送請訊懲黄張氏供稱小婦人係蘇州人不敢强拉客人惟求恩典别駕判令管押三日○包探顧阿六禀稱王小狗王阿金昆季行前因犯竊經大老爺遞解回籍今又來此由小的查知道究二王同供稱小的等係蘇州人蒙大老爺遞解後本不敢復來實欲向友索錢暫住幾天卽須回去别駕判令各笞責一百板再行遞解○包探張阿五禀稱方長郥在鄕間竊得布被布衣各一持之來滬質錢花費兹經小的緝獲送請究懲别駕判令笞責五十板○包探施奎江解陳雲生至案禀稱時當深夜 
 
 

Page 4

 
 
此人沿路逗留小的向之驅逐堅不肯去以故送請究懲陳供稱小的訪友不遇無處棲身以致吸露餐風終宵彳亍别駕判令管押二日○丐僧五桃手持緣簿到處乞布施有不給者必多方纒擾昨在靑雲里募化與李阿生口角由三百九十三號華捕解送公堂五桃供稱僧人流落滬江無處褂褡不得己而化緣以資果腹别駕從寛斥釋 
[美界捕房紀事]  
　　偷兒奚靑園在楊家灣圖竊經二百三十六號華捕拿送捕房搜身畔有金戒指二枚飭包探施奎江稽查據覆並非竊賊立准釋放己略登報前日又經巡街捕捉至捕房禀稱在天潼路三百五十八號屋首撬門捕頭遣包探倪順泉覆查固積竊也曾竊裏西華德路順裕燭店錢三十餘串武昌路瑞記錢店數十元篷路嚴天華銀樓首節值百餘元以及某某等家共計竊贓約四百數十元據情禀覆捕頭詰問金戒指何在稱前　出付諸長生庫今己用罄捕頭大怒飭禁押傳施奎江呵斥並斥其蹟近舞弊前曾放逃積竊一名今又含糊若此實屬不勝是役於昨晨帶同五號門差捕將施探帶至老巡捕房禀請麥捕頭辦理旋因公事紛繁諭令下禮拜二訊核○施雨亭爲靶子路七號洋房細崽前日下午在崑山路與某蕩婦口角經巡街捕驅散昨晨婦邀流氓與之爲難施卽奔訴捕房捕頭派包探竇如海訪知係調戲婦女起釁不復深求○小工頭目胡德順前日下午在漢璧禮路撥派衆小工薪水致犯衆怒羣相攻擊唤三百九十七號華捕到來始散胡卽偕捕投控捕頭諭投英公堂喊控○翁阿會吳厚生各設牛肉攤在裏虹口小菜塲各懷妬忌互相尋仇昨晨竟大動干戈經一百七十二號華捕一併拿送捕房捕頭詢悉兩造均有不合姑念初犯免究斥釋○昨晨鄕人朱逸三持衣包一個行至漢璧禮路遇一百十一號華捕以其情節可疑立卽拘送捕房據稱住居二十三保四七圖刻因正用向親串家借來轉付長生庫以應急需捕頭飭押候具保○嚴禁賭博幾如三令五申好捕頭曾經禀請英廨讞員及上海縣憲各派差役恊同搜捕雷厲風行幾可根株盡絶不意又有潮洲帮鄭茂與方家芝阿登等三人復糾人在沈家灣地方搭蓋草棚聚散無常無從捕捉捕甚爲痛限特派各包深輪在是處查察毋使相界中有侯吞舟之漏網 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[官樣又章]  
　　國史館再傳吏部送到漢謄錄孫傳綺汪世蔭謝楨楊鴻逹等務於三月二十九日親身赴館騐到毋違特傳○户部示傳所有熱河請領圍塲駐防官兵俸餉銀兩定於三月二十八日開放該委員翼長亨壽務於是日辰刻赴庫支領毋違特示○户部爲移會事捐納房案呈本部具奏道府人員擬請准捐遇缺花樣附片一件光緒二十二年三月十七日具奏本日奉旨依議欽此相應曉諭捐生一體遵照○吏部爲曉諭事所有光緖二十二年三月分月選各官原籍住址界連省分接壞相去與現出之缺在五日里以内並應行廻避同族各官務於二十四日以前取具同鄕京官印結赴部呈明以便扣徐銓選其佐雜等官本月分選授得缺如有情願就近在部過堂者亦准取結呈明並將執照携帶呈騐毋違特示○吏部爲批示事據分發廣東補用知縣楊于濵呈稱竊職以知縣補用分發廣東於光緒二十一年十月二十一日在部領照起程十二月初二日行至上海縣被賊却掠執照亦被掠去曾於二十九日在部呈請補領在案查執照被刦由被刼地方申詳督撫咨部補給惟職被刦地方係在上海法國租界當報上海縣該縣因係法租界不肯申詳督撫咨部遂報巡捕房查緝無蹤法人亦不肯代詳督撫咨部進退無據萬不得己取具同鄕京官印結呈明執照被刦緣由核准補給執照俾得赴粤候補等情具呈到部查楊于濵湖北拔貢由正紅旗漢教習六年期滿光緒二十一年九月十六日引見以知縣用遵照新章於二十一年九月呈請分發到部當經本部照例騐看堪以分發籖掣廣東於光緒二十一年十月十九日帶領引見奉旨分發廣東補用知縣楊于濵著照例發往欽此二十日發給執照令其赴省前據該員呈稱行抵上海縣執照被掠呈請補給本部當查該員執照旣在上海縣被刦按照定例應由原失地方督撫咨報到部本部再行照例辦理批示在案兹復據該員呈稱前請懇切請補給到部查該員所呈乃係一面之詞本部碍雖照准除由本部行文江蘇巡撫查明該員行至上海縣被賊刼掠執照詖掠是否屬實外相應批令該員在京守候應俟江蘇巡撫咨覆到部再行照例辦理相應批示 
[法界捕房紀事]  
　　前晚八點鐘時有台州流氓三十餘人麕集小東門外一枝春茶肆盡情喧閙繼復相與揮拳巡街捕喝阻不依反遭圍困　三號包探朱春和巡綽至此唤同落班巡捕拘獲五人帶入捕房管押少焉捕頭令傳茶肆主王阿生卽吊籠阿生詰問據云此種流氓來喫講茶雖曾口角相爭並未毁及器物捕頭責其不報捕房申斥再三麾之使出五流氓則禁押一宵然後開釋○昨日午前九點鐘時某號巡街　在途巡緝見有一男孩在小東門外沿途啼哭知係迷失路途恐入匪人之手因卽帶回捕房捕頭詰問之餘孩自言家住新北門年方五歲捕頭令包探帶至新北門一帶查問明確交家屬領回 
 
 
 

Page 10

 
 
   
 
 

Page 11

 
 
[光緒二十二年四月二十一日京報全錄]  
　　宫門抄○缺單○直臬季奏報接篆日期摺○將軍長奏整頓錄法罰懲賺錢　　　時片○又　　　諓養齊院　濟旗民片○東撫李奏遵旨嚴核關稅提欵充公情形摺○四月二十一日兵部太常寺太僕等鑲黄旗值日無引見○熙貝訪假滿請安○　似瑄謝授湖南常德府知府恩○倉塲奏漕船五日回空○兵部奏派考試糼官出學之土大臣派出鄭工敬信松滬裕德○召見軍機蕩似瑄○光緖二十二年四月分缺單知府浙江嚴州鶴山開缺送部引見知州雲南霑益孚春霖了通判湖南衡州劉友彦不謹知縣陜西宜川張世恩丁福建德化胡永榮近寗化　頌揚修墓湖北安陸張源深革貴州安南楊榖成丁浙江天台李光益丁湖北長樂葛鴻恩近湖南寗鄕鄭梁不及新田王鶴春不謹山西滿縣梁懷顔近安徽建德黄國城革府經湖南岳州劉守正浮躁安徽池州張文照革縣主簿安徽懷遠湯潔廻避府照磨江西吉安錢蔭枬丁吏目安微六安殷葆亷廻避巡檢安徽建德郎錫恩廻避浙江關花張昌故典史山西武鄕邢廷譽胡安微太平劉用中太湖劉松琴鳳台李文藻定遠楊頌三俱廻避江西樂安龔鏡清丁○○二品銜直隷按察使臣季邦楨跪奏爲恭報微臣接受臬篆日期叩謝天恩仰祈聖鑒事竊臣於光緒二十一年五月在長蘆逢司任内欽奉簡命補授福建按察使嗣經督臣王文韶奏留直隷署理臬司並兼署藩司十月間蒙恩調補直隷按察使二十二年三月遵旨交缷來京仰蒙召見二次聖訓周詳莫名欽感陛辭後束裝出都行次天津奉督臣飭知赴任馳抵保定省城於四月初一日准兼署按察使臣潘駿德將直隷臬司印信文卷移交前來當卽恭設香案望闕叩頭祇領任事伏念臣久玷朝班出膺右咸甫銜寵命陳臬八閩旋捧温綸移官三輔旬宣兼攝覺鵜翼之滋漸畫接新占荷龍光之曲逮受恩愈重報稱愈難竊維直隷近在封畿臬司總持憲紀詰奸禁暴以猛濟寛案律存疑惟明克允成浮靡而官方整肅糾貪墨而吏治澄清禱昧如臣詎堪勝任惟直恪遵訓諭力矢眞勤隨時隨事禀商督臣認眞辦理敢矜鐵面執法要貴無私恐負繡衣正己庶能率屬倚參天之庭柏益戒堅貞比向日之園葵勉輸忠愛所有微臣接受臬篆日期並感激下忼理合恭摺叩謝天恩伏乞皇上聖鑒謹奏夺硃批知道了欽此○○長順等片再吉林錢法之壤於奸商囤積居奇販運圖利光緒十四年冬間奴才長順因禁絶通省抺兌業將弊竇詳細奏陳諒在聖明洞鑒自是以後兩次奏准由滬購運現錢每次不下數十萬貫錢法積弊爲之一袪前年奉天錢絀異常獨吉林鋪商安業知故羣謂前次禁絶抺兌之效於此益見奴才長順遵旨回任默察錢法復壞錢亦日形短絀推原其故皆由奉天銀價低微奸商將錢運往購銀當飭吉林道府出示禁錢出境詎商人趨利如騖置若罔聞隨卽密飭防汛營兵查拿本年正月杪據吉勝營哨長杭連元在蕭家店地方拿獲販錢人犯孫彦昌一名並起獲現錢一千串文呈送到省飭交發審局訊明此項現錢係雙陽河福興當執事人劉清芝由城中興源昌錢鋪執事人王用賓手内販去該兩鋪自知犯禁每家各願認罰市錢五千千請免治罪奴才長順當將此項罰欵共市錢一萬千撥交靖邊親軍統領明順收存助修砲臺工程並將前獲現錢一半充公一半充賞以爲奸商壤法者戒至吉林現錢奇絀亟宜設法補救奴才等現擬遵照部咨開鑄銀錢惟仿照何處式樣方能通行盡利前巳咨請部示容俟示復到日再行奏明辦理所有吉林整頓錢法並罰懲販錢人犯緣由謹附片陳明伏乞聖鑒謹奏奉硃批户部知道欽此○○長順片再查光緒二十年恭逢慈禧端佑康頤昭豫莊誠壽恭欽獻崇熙皇太后六旬壽辰奉旨賞給吉林賑濟貧民銀二萬兩嗣准部咨指由奉省昌圖租稅項下撥給等因隨卽派員請領到吉當經奴才長順與奴才沙克都林札布會商以吉林原係旗僕駐防省分現蒙皇恩下逮必須旗民均霑實惠隨卽分撥各旗署共銀六千兩各民署一萬四千兩一面行知該管各官務須確查赤貧之民並鰥寡孤獨人等分别散放在案兹據吉林分巡道聨　詳稱此項恩賞銀兩分撥吉林府長春府伯者訥廰等處各二千兩五常賓州兩廳各一千六百兩雙城伊通農安敦化各一千二百兩飭令核實散放去後嗣據各處禀覆僉謂散放窮黎誠恐稽查難周又不免奸胥侵蝕莫若將此銀兩創立養濟院其原有養濟院地方將此銀兩發商生息添補院中經費拯濟窮黎免其凍餒且可經久無弊等情請核示前來奴才長順與奴才富爾丹熟商至再各府廳州縣大半多係新設本未立有養濟院名目卽原有此院地方經費亦屬無多今將此項銀兩立院添費以廣養濟自較按屯散放爲實惠及民應請准予照辦將來俟各處辦竣再行咨部立案其旗署所放銀兩應俟報齊彚核另行造册咨部覈銷理合附片陳明伏乞聖鑒訓示謹奏奉硃批知道了欽此○○降二級留任又降二級留任山東巡撫臣李秉衡跪奏爲遵旨嚴核關稅謹將山東東海臨清兩關提欵充公情形恭摺具陳仰祈聖鑒事竊臣於上年九月覆奏閏五月二十七日欽奉諭旨一摺業將東海臨清兩關委員密查有無隠匿申飽情弊於摺内陳明在案查東悔關常稅正額五萬兩額内盈餘一萬二千兩額外盈餘八千　歴年收數除正額五萬兩外每年盈餘不過六七千兩下短之數照例免大賠四實則報部共只六萬餘兩而此六萬餘兩中竊軍經費一項卽支銷三萬餘兩再除去各局十經費七千餘兩解部之數不過二萬餘兩上年恊辦大學士臣徐桐條奏謂關道歲入私蠶在十萬内外基數雖未必符合其弊實所難免也惟積習相沿己非一日臣上年十一月奏裁練軍片内聲有員非一任應請寛其旣往巳荷聖慈洞鑒臣先派委員嚴密查訪復飭升任東海關道李興銳核實鈞稽力祛從前徴多報少之弊其在外支銷欵内有臣署公費銀四千兩先己裁革合計可提出歸公之欵約在三萬兩内外擬請自上年十月初三日李興銳到任之日爲始每年正額五萬兩額内外盈餘二萬兩並正額盈餘徴耗銀七千兩一併照實數報部不准再有短收賠繳名目此外長餘之銀每年約尙有二萬兩儘數提出報部候撥其銷欵之練軍一營經臣奏明裁撤後只請留一哨計可節省二萬餘兩合之報部之數共歲增銀五萬餘兩此東海關提欵充公之情形也臨清户工兩關正稅盈餘共額定六萬二千餘兩向係儘徴儘解惟正稅之外取之於商者名目繁多有名爲監督辦公而實歸書吏坐扣之一分存耗一欵有歸濟東道辦公之三分一欵有歸臨清州辦公之三分一欵又傾費一欵收數多寡不等皆隨正稅徴收如正稅暢旺每年外收之欵約在二萬兩上下此項本可裁禁惟相沿己久商民習爲固然當兹餉項支絀之時不如化私爲公提充正用擬請自上年六月初三日户關届滿之日爲始每年於正額盈餘儘徴儘解之外將各項名目内提出銀一萬兩作爲常年報部之欵聽候部撥下餘一萬兩上下提解司庫留充本省緊要公用查歴届臨清工關收數未能足額均以户關長收之數抵補據報本年户關截至三月十三日止己溢收銀一萬餘兩至六月一年期滿除抵補工關外其長收之數約可一萬數千兩卽此亦可見徴收實報之效此臨清關提欵充公並正數溢收之情形也臣維關稅之設無異正供所以裕國家之度支非以盈官吏之谿壑自奉行者視爲利藪百弊叢生損下而不能益上殊失設關之意臣習知其弊飭將各關出入關稅澈底清查升任東海關道李興銳現署臨清州許桂芬亦皆潔巳奉公銳意整頓用能力袪積弊稍助餉源以後關稅衰旺究有不齊而大致當不甚相遠但得經微　潔清自矢所定之數約可取盈總在辦理之得人耳抑更有請者東海關設在烟台較之津海江海及閩粤等海關其繁盛遠有不逹關清關更僻在一隅經此次厘定東海關歸公之欵計增五萬餘兩臨清關提欵並溢收之欵亦不下三萬兩以此類惟其各省關之局面較大收數較多者若能實力稽查其可提出歸公之數合之當成巨欵可否敕下各督撫監督於所在關稅嚴飭忍眞整　以裕餉需之處伏候聖裁所有東海臨清兩關嚴核關稅提欵充公緣由理合恭摺具奏伏乞皇上聖鑒訓示謹奏奉硃批另有旨欽此 
 
 

Page 12

 
 
[光緒二十二年四月二十二日京報全錄]  
　　宫門抄○諭旨三道錄前○浙撫廖奏甄别道員知縣各員片○粤督譚奏飭糧道赴任片○浙撫廖奏改請獎叙片○又奏請獎糧道片○又奏叅追鹽大使虧欵片○又奏報海運漕船放洋日期摺○又奏糧道督運北上緣由摺○大臣又奏調員差遣片○將軍依等奏揀員調補同知摺○又奏委署知府片○晉撫胡奏委充管帶員弁片○湖督嚴奏委署總兵片○四月二十二日刑部都察院大理寺正黄旗值日御茶膳房引見四名○懹塔布等得賞謝恩○明桂請假十日○召見運機裕德李端棻○○廖壽豐片再准部咨道府州縣保歸候補人員應於到省一年後察看分别補用又准部咨嗣後勞績道府分發到省按照定例責令該督撫隨時認眞察看扣滿一年後出具切實考語嚴行甄别不得瞻徇情面槪行留省補用等因光緒二十年七月初罰日具奏奉旨依議欽此欽遵在案兹查有新海防例試用道陳壽昌試用一年期滿候補知縣朱其珣張兆楨試看一年期滿據藩臬兩司會詳前來臣查新海防例試用道陳壽昌篤誠諳練請留省堪膺繁簡之缺補用候補知縣朱其珣公事明曰張兆楨年力富强請留省照例補用謹會同閩浙總督臣邊寳泉附片陳明伏乞聖鑒謹奏奉硃批吏部知道欽此○○譚鍾麟片再新授廣東督糧道延祉現己到省應飭赴新任以専責成除檄飭遵照外謹附片陳明伏乞聖鑒謹奏奉硃批知道了欽此○○廖壽豐片再案准吏部咨議覆浙江省辦理光緒十八十九年冬漕海運出力官員書吏請獎案内有應行查明復奏另核請獎各員飭督糧道鄭嵩齡會同布政使龍錫慶詳稱光緒十八年冬漕海運案内補用同知直隷州前署嘉興縣知縣全廷楝原請俟離知縣任補同知直隷州後以知府儘先補用今擬改請加四品銜又光緒十九年分冬漕海運案内烏程縣知縣徐國柱原請俟得同知後以知府用今擬攺請交部從優議叙其同案奉查之試用縣丞顧鴻縣丞銜賀唐虞二員另俟聲覆到日詳辦等情詳請奏咨前來臣復核無異除將清册送部查核外理合附片陳請伏乞聖鑒敕部核復施行謹奏奉硃批吏部議奏欽此○○廖壽豐片再浙江省光緖二十一年起運二十年分漕白糧米議令折六運四事屬初辦經糧道鄭嵩齡悉心籌畫始則議交洋輪包運會訂保險章程繼因四成糧米起運該糧道兼署按察使未能押運出省仍事事預爲措署分飭各局員小心照料力籌運費催趲交兌辦理均致安善現在運務完竣除將在事出力官員書吏另摺奏請獎叙外所有浙江省糧道鄭嵩齡可否仰懇天恩賞加二品銜以示鼓勵之處出自逾格鴻慈謹附片陳請伏乞聖鑒訓示謹奏奉硃批吏部議奏欽此○○廖壽豐片再塲員經徴皂課每遇交代應由後任憑同監盤查接清楚依限結報兹查前署穿長塲巳故大使趙篤恕任内經徴各年皂課正雜餉耗羡契稅銀四百四兩五錢零到應該故員家屬照數批解迄今二叅巳逾節催延不清繳實屬抗匿據鹽運使惠年詳請叅追前來相應請旨將前署穿長塲己故大使趙篤恕卽行革職勒令該故員家屬掃解清款以重庫項除鈔摺並將職名揭送部外理合附片陳明伏乞聖鑒謹奏奉硃批著照所請該部知道欽此○○頭品頂戴浙江巡撫臣廖壽豐跪奏爲恭報海運漕船全數兌竣放洋日期恭摺仰祈聖鑒事竊照得江省光緖二十二年起運二十一年漕日交倉正耗等米五十萬五千六百三十餘石己由滬局委員禀報頭批米二十一萬一千餘石於二月初五日放洋業經奏報在案又截至二月二十日將二批米一十三萬七千三百餘石内輪船裝運米六萬六千一百餘石商船裝運米七萬一千二百餘石船配二十五隻陸續開放今於三月十五日將三批掃數米一十五萬六千三百餘石内輪船裝運米七萬九千六百餘石商船裝運米七萬六千六百餘石配船二十六隻陸續開至崇明十滧地方候風放洋赴津交卸總共正耗米五十萬五千六百三十餘石分裝輪船商船全數起運據滬局委員禀報前來臣復核無異除咨飭沿海水師實力迎護外合將本届海運漕船全數兌竣放洋日期恭摺具陳伏乞皇上聖鑒謹奏奉硃批户部知道欽此○○頭品頂戴浙江巡撫臣廖壽豐跪奏爲糧道督運北上該衙門公事循案飭委杭州府代行代印恭摺奏報仰祈竊聖鑒事竊據督糧道鄭嵩齡詳稱本届海運糧米己據各州縣分批剥運赴滬陸續派裝商輪各船乘風放洋該道應卽馳赴津通妥速交兌現定於三月初五日由省帶印起程先行赴滬查驗米色隨卽北上所有糧道衙門日行事件詳請奏委杭州府代行代印以専責成至催提上下兩忙漕白錢糧並漕項錢糧題銷各册案一律蓋用杭州府印信等情前來臣復核無異除檄飭遵照外理合恭摺具奏伏乞皇上聖鑒謹奏奉硃批知道了欽此○○文海片再奴才此次簡放駐藏辦事大臣必須奏調賢員以資差遺兹查有貴州湄潭縣知縣調署貴筑縣知縣王人文穏練精明結實可靠又試用縣丞蕭富榖廉幹老成試用典史李方銳才學發越以上三員均非尋常俗吏隨同奴才進藏遇事奮發有爲定可收指臂之效王人文係湄潭縣實缺此次奏調出差照例毋庸開缺除由奴才先行檄飭並咨行貴州撫臣轉飭遵照外理合附片陳明謹奏奉硃批知道了欽此○○奴才依克唐阿松林跪奏爲揀員調補海疆要缺同知以資治理恭摺仰祈聖鑒事竊查准補營口同知陳忠因案奏叅革識於光緖二十二年正月初七日奉旨按五日行文奉天照限減半計算應以二月二十七日作爲開缺日期歸於正月截缺所遺係海疆要缺例應在外揀員升調該廳地處海濵爲奉天省通商口岸撫綏稽查防禦彈壓均關緊要非老成練逹熟悉情形之員不足以資治理奴才等於能省現任同知州縣内逐加遴選查有奉天府軍糧同知耆齡現年六十入歲係正藍旗蒙古玉祥佐領下人由文生員於咸豐六年考中國史館繙譯官八年戊午科中式文舉人會試三科後擡選以知縣註册選用同治二年充補又移收掌官三年因續辦宣宗成皇帝實錄全書告成保奏奉旨耆齡著賞加同知銜欽此十年續辦蒙古王公表傳全書告成保奏奉旨耆齡著歸舉班知縣班後選用光緒元年四月經欽派大臣揀選奉天知縣五月初二日奉硃筆圈出耆齡者發往奉天以知縣差遣委用欽此六月十八日到省十日委署金州海防同知到任三年八月委署安東縣知縣到任四年六月奉文試署任事一年期滿加考題准實授八年六月奉補奉天軍糧同知十年二月初十日到任十二年閏四月因獲盗出力案内奏保以知府在任候補奉部覆准十四年正月請咨赴部三月初三日由吏部帶領引見奉旨奉天府軍糧同知耆齡著准其升補欽此五月二十七日回任十六年閏二月因江浙恊濟奉賑案内核獎花翎十七年四月因獲盜出力案内奏保俟補知府後以道員用奉部覆准十八年二月調署鳳凰廳同知到任十九年八月委署義州知州到任二十一年十二月十八日回軍糧同知本任該員年健才明辦事幹練在奉年久熟悉情形以之調補營口海防同知洵堪勝任且該員在運糧同知任内業經三年俸滿加考保題在案於例亦符合無仰懇天恩俯念員缺緊要准以軍糧同知耆齡調補營口海防同知實與地方有裨如蒙俞允該員係實缺同知調補同知銜缺相當毋庸送部引見所遺運糧同知一缺例應於正途人員内酌量升調容奴才等另行揀員請補所有調補海疆要缺同知緣由理合恭摺具奉大乞皇上聖鑒敕部覈議施行謹奏奉硃批吏部議奏欽此○○依克唐阿等片再昌醫府知府錢開震三年俸滿請咨赴部引見所遺員缺查有試用知府陳震年壯才明公事穏練堪以委署除檄飭遵照外謹附片具陳伏乞聖鑒謹奏奉硃批吏部知道欽此○○胡聘之片再晉省管帶新防中營步隊應補守備李得功管帶新防後營步隊候補守備唐得勝均另有差委所遺管帶差使自應遴員接替以専責成查有留晋差委之記名提督朱德開記名總兵陳營輝堪以派充該兩營管帶除分檄飭遵並咨部查照外理合附片陳明伏乞聖鑒謹奏奉硃批兵部知道欽此○○張之洞片再湖南永州鎭總兵轄境界連廣東廣西整頓營伍巡緝游匪撫緩民猺極關緊要必須老成幹練之員方足以資鎭懾查有湖廣督標中軍副將熊朝鑑資望最深戰功夙著堪以署理其現署斯缺之衡恊副將續福應卽飭回本任除檄飭遵照外謹會同湖南巡撫臣陳寳箴湖南提督臣婁雲慶附片具奏伏乞聖鑒謹奏奉硃批兵部知道欽此 
 
 

Page 13

 
 
[光緒二十二年四月二十三日京報全錄]  
　　宫門抄○諭旨三道錄前○御史胡奏叅監司大員貪婪不職摺○湖督張奏請獎徵收錢漕勤奮之員摺○署新撫饒奏知縣請開缺回籍修墓摺○又奏委署廳州各缺片○雲督崧　襄調署府州各缺片○川督鹿奏解還道庫運本銀兩片○江督劉奏江北漕糧兌竣開行日期摺○直督王奏統軍實任藩司因病在防出缺請旨簡放摺○四月二十三日工部鴻臚寺正白旗值日無引見○瀾公銘公成公玉書各假滿請安○榮祿前往天津請訓○海公繼祿各請假十日○専侗續假五日○慶公大額駙各續假十日○召見軍機榮祿○○河南道監察御史臣胡景桂跪奏爲監司大員貪婪不職請旨查辦嚴懲以儆官邪而清吏治恭摺仰祈聖鑒事竊維大法小廉正己方能率屬吏治之壤固由牧令之不得其人亦由該管上司之誅求無厭勒索規費所致臣風聞直隷清河道潘駿德貪鄙徇私辦理河工每年領帑數萬金與其私人治河局委員姚恩綬裴季倫商寳燦唐應駒等朋比爲奸支發各叚辦工錢文層層刻扣夥同分肥實在到工者不及十分之六以致河工年年决口殃民糜帑衆怨沸騰又縱容其胞姪串同委員姚恩緩等勒索沿河一帶州縣銀兩稍不遂意卽挑剔堤工賢令另行修補各州縣畏其勢燄往往趨承納賄是以姚恩綬裴季倫由佐雜微員不數年捐升州縣前年冬間該道署理藩司到任後卽向藩署幕友聲稱伊由道員越次署理頗不容易機不可失屬令將州縣上中下各缺分别開單按缺分之肥瘠定價值之多寡官塲聞之傳爲笑柄並將其私人姚恩綬委署高陽縣裴季倫季署安平縣商寳燦委署新河縣凡支發庫欵委署佐雜各缺皆令其胞姪與門丁在外需索講明規費始能邀准藩庫存儲寳銀屬令庫使交天成銀號改鑄小錠從中漁利該道所轄五十餘州縣缺分本優乃每年收受各州縣節壽規禮又按季收受各州縣鹽當商規銀兩兵　以後當商歇業者本多州縣批解有不足數者前任道員皆量加體恤從無委員守提之事自該道履任後槪照從前原數追取甚至札委員弁前往催提不准絲毫短欠如此批少遲或解不足數該道卽遇案挑駁立示禍福前年七月奉委署理臬司業己定期交卸道篆乃貪收中秋節禮鹽當秋季陋規由電報局密懇總督李鴻章暫緩交缷首府朱靖旬近在同城卸府之後遲一月始接清河道任於是省城譁傳有潘老道爲節禮打電報之謡似此徇私貪縱安望其正己率屬哉直隷爲畿輔重地吏治河防均關緊要該員竟敢明目張贍誅求無厭屬員幾不能自守吏治何由澄清督臣亦安望其相助爲理也擬請飭下督臣王文韶嚴密查叅庶可懲一以儆其餘臣謹據所聞糾叅伏乞皇上聖鑒謹奏○○頭品頂戴湖廣總督臣張之洞頭品頂戴湖北巡撫臣譚繼洵跪奏爲徴　錢漕年内掃數全完之員懇請照例獎叙恭摺仰祈聖鑒事竊照錢漕乃維正之供催科爲有司専責鄂省頻年奉提京餉及撥恊各省餉項全賴地丁等欵徴解踴躍藉資挹注是州縣催徴之勤惰實關餉需之贏縮其有先期完解之員歴經奏准獎叙在案兹據湖北布政使王之春督糧道岑春蓂會詳稱查麻城縣額徴光緖二十一年司庫地丁等欵錢糧除作支外實應解銀二萬九千四百七十六兩五分又應解道庫漕南正耗米折等欵銀七行三百一十二兩八錢五分七厘均於年内掃數全完請奏獎前來臣查該縣額徴各欵錢糧銀兩合計在三萬兩以上均於年内掃數全完洵屬催科勤奮自應専案請獎合無仰懇天恩俯准將署麻城縣事海防分缺先補用知縣陳瑞瀾照例給予加一級以示鼓勵而資觀感謹合詞恭摺具陳伏祈皇上聖鑒謹奏奉硃批著照所請該部知道欽此○○署理甘肅新疆巡撫布政使臣饒應祺跪奏爲知縣呈請開缺回籍修墓恭摺仰祈聖鑒事竊據護理新疆布政使丁振鐸署鎭迪道兼按察使銜英林會詳據卸任葉城縣知縣王俊禀稱年五十四歲湖北江夏縣文童由從九報捐河南試用知縣甄别革職光緒七年役新疆軍警効力開復原官留歸新疆候補十七年准補葉城縣知縣十八年九月二十二日到任二十一年二月十三日卸事任内正雜交代均輕後任接報清楚並無經手未完事件溯自由豫出關離家二十餘年屢接家信知祖塋多年失修日形坍塌心實難安呈請開缺回籍修理等情詳請具奉前來臣查該員王俊呈請回籍修墓委無揑飾規避情事自應准其開缺回籍除咨部外謹會同陜甘總督臣楊昌濬恭摺具陳伏乞皇上聖鑒所遺葉城縣知縣係衝疲難三項要缺應請扣留外補此案改題爲奏合併聲明謹奏奉硃批吏部知道欽此○○饒應祺片再署莎車直隷州知州潘震調省遺缺委該州實任署和闐直隷州知州劉嘉德飭赴本任所遺和闐直隷州知州員缺查有在任候補知府借補瑪喇巴什直隷廳通判譚傳科堪以調署遞遺瑪喇巴什廳員缺查有候補直隷州知州蔣士修堪以委署又署温宿直隷州知州彭緖瞻卸署遺缺查有候補直隷州知州傳壽森堪以委署據護理新疆布政使丁振鐸署鎭迪道兼按察使銜英林會詳前來除由臣批飭分别給委外謹會同陜某總督臣楊昌濬附片具陳伏乞聖鑒謹奏奉硃批吏部知道欽此○○崧蕃片再新選大理府知府景春現己到省應飭赴任又順寍府知府党吉新據請開缺回籍修墓遺缺查有准升個舊同知王培心老成練逹堪以署理又署景東直隷同知何進賢署石屏州知州朱毓崧署姚州知州吳申祜署陸凉州知州陸長潔等調省遺缺查有試用通判黄景濬勤愼耐勞堪以署理景東直隷同知補用行州布政司經歴王作楫年强才裕堪以署理石屏州知州補用知縣王琳任事勤愼堪以署理姚州知州現署平彝縣知縣鄔振鐸堪以調署陸凉州知州遞遺平彝縣缺查有新選恩安縣知縣石渠堪以署理據藩臬兩司先後會詳前來除分檄飭遵並將所遺順寗府要缺另疏題報照例由外揀調外謹附片具陳伏乞聖鑒再雲貴總督係奴才本任毋庸會銜合併陳明謹奏奉硃批吏部知道欽此○○鹿傳霖片再據官運局委員題奏道王季實詳稱案查前奉户部飭提運本銀兩當經詳明在於成緜道庫儲土釐項下借撥庫平銀二十萬兩以應急需於光緖二十一年十一月籌還過銀五萬兩詳蒙奏咨在案兹飭收支所委員在於副本項下續行籌撥解還庫平色銀五萬兩彈兌封固於三月初六日委員解赴成緜道交收等情前來臣覆核無異除咨部查照外謹附片陳明伏乞聖鑒謹奏奉硃批户部知道欽此○○頭品頂戴兩江總督臣劉坤一跪奏爲江北漕糧仍辦河運謹將兌竣開行日期恭摺馳陳仰祈聖鑒事竊江寗淮安掦州徐州通州五府州屬光緒二十一年分冬漕遵照部議仍行河運派委候補直隷州知州方臻喜在汜水等處設局提前赶辦業將籌議章程會奏在案兹據江安糧道馬恩培詳稱本届江北漕糧起運正米及徐州府屬粟米改辦大米共一十三萬五百五十六石四斗三升五合八勺備帶七升餘米九千一百三十八石九斗五升五勺船户四升食耗米五千五百八十七石八斗一千五合四勺以上共米一十四萬五千二百八十三石二斗一合七勺分派委員雇齊船隻自上年十二月十八日開兌飭令各委員陸續運赴汜水等處水次開行後帮五起亦於三月十八日一律開行連檣北上等情詳請具奏前來臣查河運以雇船爲最要近年以來運道節節淺阻渡黄入衛甚費周章各船户每因躭延賠累觀望不前本届全漕起運江蘇漕米仍舊分别河運需船更多招雇之難較往届爲尤甚現經該糧道督飭委員分投設法勸集優船給值並揀選舊船添雇新船助運始得次第閒行此後過閘渡黄各事宜除飭該糧道按程前進相機赶辦毋任稍延外所有江北漕糧兌竣開行日期理合會同漕運總督臣松椿江蘇巡撫臣趙舒翹恭摺由驛馳陳伏乞皇上聖鑒謹奏奉硃批户部知道欽此○○直隷總督北洋大臣臣王文韶跪奏爲統軍實任瀋司因病在防出缺恭摺馳陳請旨簡放仰祈聖鑒事竊統領湘軍江西布政使陳提前以夙患外症潰口兩次請假來津就醫因輪車一日可逹往來關津間時發時愈近復感受時邪觸動勞傷頓形困憊兹於四月初四日據報在津病故臣查陳　所統湘軍二十營均紥山海關除由臣檄飭該軍營務記名提督易文光分統前廣東南韶連鎭總兵方友升等各按所統所管營分照常操趽示以鎭静聽候諭旨遵行外所遺江西布政使員缺緊要相應請旨簡放以重職守理合恭摺馳陳伏乞皇上聖鑒謹奏奉硃批另有旨欽此 
 
 

Page 14

 
 
[光緒二十二年四月二十四日京報全錄]  
　　宫門抄○直督王奏查覆清河道被叅各欵並查禁任邱縣沿隄設局各緣由摺○署陜督陶奏報接印日期並覆陳下悃摺○開缺陜督楊奏報交卸日期摺○豫撫劉奏恊解毅軍餉銀片○四月二十四日内務府國子監正紅旗值日上　院引見二名咸安宫二名内務府十二名○卓公克公椿齋各假滿請　安○麟中堂等謝署授缺恩○官祥謝稽察三海官兵恩○松普由口外賜奠回京請安○睿王續假五日○黄伯續假二十日○召見軍機麟中堂○○直隷總督臣王文韶跪奏爲遵旨查明清河道被叅各欵並查禁任邱縣沿提設局各緣由據實覆陳恭摺仰祈聖鑒事竊臣於光緒二十二年二月初三日承准軍機大臣字寄二月初二日奉上諭有人奏監司大員貪婪不職請飭查辦一摺據稱直隷清河道潘駿德辦理河工與委員姚恩綬等朋比分肥又縱容其姪勤索州縣銀兩前年署潘臬時有委缺索費改鑄庫銀收受陋規節禮情事著王文韶按照所叅各欵確切查明據實具奏另片奏署任邱縣知縣毛隆光借堤防以圖利沿堤設局三處科歛罰民請飭查禁等語著該督一併查明具奏毋稍徇隠原摺片均著抄給閱看將此諭令知之欽此遵旨寄信到臣當卽密飭藩司王廉按照所叅各節明查暗訪務得確情並令委員前往任邱嚴密查訪一併據實具覆兹據先後查明詳覆前來如原奏内稱河工領欵該道與局員朋比爲奸尅扣分肥又縱其胞姪串同委員姚恩綬等勒索州縣稍不遂意卽挑剔提工責令另修各州縣畏勢納賄是以姚恩綬裴季倫由佐雜微員不數所捐升州縣一節查朋比分肥均無實據惟保定一帶民間行使京錢以九百六十文爲一千河工支發夫價亦按九六攤給各夫必致短數故有每百千扣錢四千之說所云尅扣或卽因此訛傳沿河地叚綿長工員不一其有工作較遜者自應責令修補此則因公致怨難以需索不遂槪之該道署内查有候補縣丞藩龍曾係該道族姪並非胞姪在署管理帳房所稱串同勒索等情查無其事第以到省人員在署司帳究屬不知遠嫌至姚恩綬係由縣丞保升知縣裴季倫係由州判保升知州均非捐升亦尚無勒索州縣情事惟姚恩綬充千里堤長差沿途葦草民産所資該員平時賤價勒買工時昻價售官實屬牟利病民壟斷工務該道每年辦工自勘估以至騐收多係該員一手經理不免爲所朦蔽失於覺察候補知縣商寳燦候補同知唐應駒與候補知州裝季倫均增在清河當差尚無實在劣蹟原奏又謂該道署理藩司按缺定價併將其私人姚恩綬裴季倫商寳燦委署高陽安平新河各缺縱令胞姪門丁在外需索囑令庫使改鑄寳銀一節查姚恩綬署理高陽縣知縣係前藩可裕長任内所委裴季倫商寳燦兩員署缺係該道署藩司任内所委該員等皆在工有年該道或按其勞績子以委署在任未久此外委缺無多均無索賄實跡至與幕友所言事涉隠微無憑究詰亦未聞有胞姪門丁在外需索之事至藩庫存儲寳銀支發欵項遇有尾封零數凡在五十兩以下卽須捶剪亦有傾鎔小錠以便發放者所稱該道囑令庫使交天成號攺鑄之事派員密訪未有迹據研請庫使亦云實無此事並以庫儲寳銀若公然提出交號攺鑄耳目衆多斷難掩飾其爲並無攺鑄情事似尚可信原凑又謂該道所轄五十餘州縣每年收受節壽規禮又按季收爱鹽當規銀委員催提如批解稍遲或解不足額卽遇案挑駁立示禍福前年委署臬司貪收陋規求緩交缷一節查節壽陋規各省裁革不同收受與否惟視其人之操守該道曾否收受均無證據可憑至鹽當公費誠如原奏兵燹以後歇業者多自應量加體恤該道任内间有批解稍遲委員催提之事亦尚無解不足額卽遇案批駁立示禍福等情惟批解到署門丁亦收隨封該道失於防範咎亦難辭前年該道委署臬司係八月初三日接印至八月二十五日交卸清河道印中秋節適在其内所叅求緩交缷似亦疑似之詞此查明清河道潘駿德被叅各欸之情形也另片奏署任邱縣知縣毛隆光藉提圖利科歛罰民一節查千里堤爲任雄霸保文大各州縣保障而安州積水爲其所阻往往聚衆扒堤上年十一月間防汛砲船撤防安任兩邑村邑又因爭堤聚衆經署任邱縣知縣毛隆光馳往彈壓始各解散嗣有任邱紳士武生李箎文生薛兆春等議在上下游安瀾兩局分建鐘樓以便聞聲救護擬具條陳禀經該縣轉詳臣以該堤防汛本有砲船足資彈壓若聽紳民立局誠恐約束不嚴致釀械鬥重案正在飭查適奉諭旨查禁因飭藩司派員前往查明禁止查得該紳士擬設上下游兩局雖有各村湊集公欵之議尙未歛起錢文擬建鐘樓用欵皆由李箎薛兆春二人自認墊辦毛隆光並無勒派及藉堤漁利情事業將兩局停撤並將毛隆光撤省另委知縣張繼軾前往接署以資整頓此查禁任邱縣沿堤設局之情形也臣覆查清河道　駿德被叅各欵或事出有因或查無實據惟其族姪潘龍曾業以縣丞分發到省仍令在署司帳未免不知遠嫌所用委員姚恩綬私藉葦草漁利未能隨時學察於門丁收受隨封亦未能嚴加防範均屬咎有應得相應請旨將清河道潘駿德交部議處候補知縣姚恩綬雖無尅扣工款勒索州縣情事惟於千里堤葦草賤價勒買重價售官罔利病民實屬不知自愛應請卽行革職以肅官方候補縣丞潘龍曾以到省人員在署司帳雖未招摇納賄究係不知遠嫌應請一併交部議處候補知州裴季倫候補知縣商寳燦候補同知唐應駒查無實在劣跡均請免其置議署任邱縣知縣毛隆光於紳士禀請設局卽爲轉詳未免輕信然爲地方禦患起見且係議而未成併無藉堤圖利科歛罰民等情業經撤任應與武生李箎文生薛兆春均請免其置議所有遵旨查明清河道被叅各欵併查明任邱縣沿堤設局各緣由是否有當理合恭摺覆陳伏乞皇上聖鑒訓示謹奏奉硃批另有旨欽此○○頭品頂戴署理陜甘總督新疆巡撫臣陶模跪奏爲恭報微臣到任接印日期叩謝天恩並覆陳下悃恭摺仰祈聖鑒事竊臣欽奉諭旨署理陜甘總督先後將交缷新疆撫篆及行抵哈密甘州各日期奏明在案嗣於光緒二十二年二月二十三日由甘州按站東進三月初六日抵甘肅省城初七日準督臣楊昌濬委員齎到陜甘總督銀印一顆王命旗牌文案卷宗等件當卽望闕叩頭謝恩衹領任事伏念臣渥蒙寵遇忝　師干聞命以來時深慙懼比於謝恩摺内樓陳下情早邀聖鑒現在西寗等處逆回如何分别剿撫董福祥魏光壽自必權衡至當仰紓　宵旰憂勤其善後事宜頭緒紛繁應由督臣經理然非籌撥鉅欵又得實心愛民之員分任其事辦理諸多棘手臣向患咳嗽入春卽發現近夏令嗽旣未痊喘復增劇似此日形衰憊卽竭蹶以圖竊恐上無心副委任之隆下無以起彫殘之衆應仍懇恩另簡賢能署理以裨大局至目前應辦事件自當與各文武和衷商確期無貽誤仰答高厚鴻慈於萬一所有微臣到任接印叩謝天恩並覆陳下悃各緣由謹恭摺具奏伏乞皇上聖鑒訓示再臣經過永昌平番所屬各站多被回匪蹂躪滿目瘡痍深堪憫惻應與測湟等處一併設法賑撫附省一帶近得時雨麥苗靑葱民情亦尚安帖臣所刊署理陜甘總督新疆巡撫行管木質關防應卽請銷合併聲明謹奏奉硃批知道了欽此○○太子太保頭品頂戴開缺陜甘總督臣楊昌濬跪奏爲恭報微臣交缷日期仰祈聖鑒事竊臣前准吏部咨開光緒二十一年十月初五日内閣抄出初四日奉上諭楊昌濬著開缺回籍陜甘總督著陶模署理饒應祺著署理甘肅新疆巡撫欽此欽遵咨行到臣當經具摺叩謝天恩在案兹署督臣陶模於光緒二十二年三月初六日抵省臣於是月初七日將欽頒咸字第九號陜甘總督兼管甘肅巡撫銀關防一顆並王命旗牌十面杆副及文卷等件飭委蘭州府知府胡孚駿督標中軍副將湯仁和齎交署督臣陶模接收臣卽於是日交卸尅期起程回籍除遵例題報外所有微臣交缷日期理合恭摺具奏伏乞皇上聖鑒謹奏奉硃批知道了欽此○○劉樹堂片再部庫撥恊毅軍餉銀每月一萬兩光緒二十二年十二個月應協銀十二萬兩業經臣照案奏明仍在豫省應解地丁京餉内按月如數劃撥分批抵解下餘仍解部清欵奉到硃批户部知道欽此當經行司遵照並將正二三三個月餉銀三萬兩提前委解具奏在案兹據藩司額勒精額績撥銀二萬兩作爲部恊毅軍二十二年四五二個月餉銀於三月初六日發交支應局轉解宋慶軍營應用詳請奏咨前來臣覆核無異除分咨查照外理合附片陳明伏乞聖鑒謹奏奉硃批户部知道欽此 
 
