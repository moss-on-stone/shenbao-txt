# 1909 - 73 - 4912975

 

Page 1

 
 
   
 
 

Page 2

 
 
[上諭]  
　　監國攝政王鈐章二月二十九日奉 
　　上諭廣西左江道員缺着紀堪謹補授欽此軍機大臣署名奕劻世續張之洞鹿傳霖那桐假 
論説 
[論籌欵不當專注意於鹽税（孚）]  
　　近年以來。國故繁興。需用甚鉅。計臣窮于籌畫。仰屋興嗟。論者輒以鹽斤加價爲得計。旣以之抵土藥釐税矣。而又有整頓鹽政撥充海軍經費之議。雖紹侍郎極意反對而事不果行。然亦可見上之人之以此爲利藪也。噫嘻。計亦左矣。 
　　鹽法爲中國數千年粃政。人盡知之。竭小民血汗之資供官吏侵漁之用。繩之以引地。困之以層商。束之以製驗。苦之以巡緝。有利而不能自擅。必待上之人代爲攬之。有貨而不能自銷。必待上之人代爲運之。而商人更以世業。故坐擁巨資。專其利以病民。結納地方文武。自運司郡縣以至營弁佐貳。無不爲其所使。巡船卡栅。密如網絲。狐假虎威。邏騎四出。捨大夥私梟於不顧。日取步販肩挑以爲魚肉。卒之經費愈多。成本愈重。官值昂于私值之半。而百弊爲之叢集。出之于塲灶。則偷漏有弊。夾帶有弊。驗之于監掣。則掌稱有弊。捆包有弊。運之于中途。則換　有弊。改包有弊。行之於口岸則。攙和有弊。滷耗有弊。普天下皆官鹽。實普天下皆私鹽也。不明。地利之便。而故設爲國法之禁。於是產鹽之地。轉食隣鹽。往往以極賤之地。而食極貴之鹽者矣。不爲豐。歉之權。而故束以額定之地。於是此憂其寡。彼患其多。往往不挹彼注茲。甘借他引以轉給矣。有識者痛心疾首。至謂鹽之產于塲。猶五穀之生于地。宜就塲定額。一税之後。不問所之。仿劉晏之法。但於出鹽之鄉。廣置鹽官。收灶户所煮之鹽。轉鬻商人。任其所至。不復置官。以汲汲焉爲減費敵私之舉。乃當事者一再加價。路股之不足。則取盈焉。賠欵之不給。則取償焉。至今日且有增設鹽政大臣。以從事于切實整頓之議。亦獨何哉。 
　　况鹽。也者人生日用所必需。如菽粟之不可須臾離。如布帛之不可斯須缺。攷之各國税則通例。奢華品宜重征。爲其有傷於物力也。而　則煮海以成。民生所樂。利非若奢華品之耗財病民者所可比。嗜好品宜重征。爲其無補於民生也。而鹽則一日不得。民　淡食。非若嗜好品之可有可無者所可例。劇烈品宜重征。爲其有害於生命也。而鹽則佐食攸資。裨益於衞生者不少。非若劇烈品之流毒貽害者所可擬。不觀印度乎。運鹽無定商。銷鹽無定地。歲徵鹽課亦無定額且屢次减税。税減則價輕。價輕則私販自無大利可圖。而販者轉少。中國之鹽政則何如運有定商。銷有定地 
 
 
 

Page 3

 
 
歲徵鹽課有定額。且又屢次加價。不問其與民生利害若何。沾沾焉惟以給大藏之求爲事。卒之鹽價愈大。私販愈多。無論其塲私不能杜。商私不能禁。土私不能除。日言整頓。而鹽價之不平者如故。官鹽之不敵私鹽者仍如故。積之至久。將又有洋私充斥之可虞。其在於今。東三省一帶有俄鹽。西藏有印鹽。沿海各口有洋鹽。其質純白。。其味精美。民生莫不趨便而圖易。雖日出條敎以戒之。桁揚以懼之。而小民亦將有所不顧。吾知始而東三省者。繼且不止於東三省。始而西藏。者繼且不止於西藏。沿海各口之洋私。浸淫侵灌。勢不至舉奉鹽蘆鹽東鹽淮鹽浙鹽閩鹽粤鹽諸引地。盡化爲洋私引地而不止。爲淵毆魚。爲叢毆雀。此其害可勝言哉。吾願當今之籌欵者一思之。 
專電 
[電一（北京）]  
　　度支部奏定高等財政學堂章程招高等小學畢業生入堂補習中等科三年升入正科三年畢業其中學業生錄取後逕入正科奬照實業學堂奏定章程並招京外官吏舉貢另設别科三年畢業奬臨時酌定年招學生二百名入堂肄習修膳從廉以宏造就奉旨依議 
[電二（北京）]  
　　籌辦海軍各大臣時以經費難籌爲言攝政王不以爲然謂籌辦二字本須先行籌畫然後妥辦余意只須内外各衙門竭力撙節不患經費無著 
[電三（北京）]  
　　交諭内務府大臣奎俊攝政王府第赶五月内竣工 
[電四（北京）]  
　　桂撫張奏融縣知縣殷有鑒於諮議局選舉事宜毫無預備請即革職奉旨照准 
緊要新聞 
[李御史請除州縣積弊北京]  
　　御史李浚以近來各省州縣因案苛罰　累民生奏請申明定例責成該管上司認眞揭報以肅吏治而蘇民困等情已誌前報專電茲悉原奏略云各省舉行新政攤派民財夫以地方之財辦理地方之事所謂取諸民者仍還諸民本無不可無如各省州縣往往因案攤派甚至苛罰更或結成莫須有株連杪等獄民心將失政何以　昔乾隆年間曾奉上諭治民之要端在牧令而牧令之賢否全賴該管官之表率等因又查六部則例凡罰充修治橋樑等欵亦必舉實開報按之定例本極完備詎意各州縣所捐各欵一若專爲充私囊計者應請降旨申明定例嗣後各省州縣如仍有不法情事而知府及直𨽻州事前旣失於覺察或待交查仍爲之彌縫掩覆務須由督撫隨時具摺奏參一併交部議處庶安民察吏有所責成而地方官之骫法營私者可以知所警戒抑臣更有請者門丁之弊甚於吏胥前兩廣督臣奏准將各衙門門丁一律革除改用收發委員立意未嘗不善惟各衙門情形不同迄未一體遵辦所最異者東三省州縣不但不革門丁並將門丁報捐職官作爲委員照常任用似此罔上營私伊於胡底且恐尤而效之者不獨該三省爲然應請飭下各省督撫將軍切實查明如有此等　員即將其所捐官職革職驅逐出境並將任用之員并予議處是否有當伏乞聖鑒摺上攝政王甚以爲然即行通諭各省欽遵辦理 
[那中堂丁艱詳情北京]  
　　那相太夫人仙逝一節早紀前報聞太夫人前因那中堂病風痺半身不能運動太夫人焦憂過度病遂不起接三之夕中堂夫人亦痰厥數刻始能蘇醒中堂旣丁内艱特諭管家凡非親戚故舊饋送禮物者槪不收受十九日有某部員餽送祭品多樣門者以前曾奉諭不敢通禀所有禮物均行璧回日昨監國攝政王特派府中辦事員張君前往那相宅弔祭現聞百日服期内如有軍機應議緊要事件仍封送那相宅第請中堂閲看 
[籌辦海軍彙聞北京]  
　　籌辦海軍各大臣擬俟蕯軍門來京後將海軍一切事官通盤籌畫限　籌辦並先將按年應辦之事列表呈進以便逐漸開辦　邸澤貝子前日在樞府提議現在籌辦海軍首以用人籌欵爲第一重要問題當經樞臣知照會議政務處將年來條陳興復海軍各摺件及已决未决各議案封送海軍籌辦處以　檢閲核議舉行興復海軍人材政府擬先由長江水師各營兵丁内拔取粗通文理者令其入海軍學堂肄習軍機大臣度支部尙書等奉攝政王　籌備海軍常年經費五年内應如何籌足之處速將辦法議訂切勿玩延 
[沈大臣修訂商律之愼重北京]  
　　修律大臣沈子敦侍郎因新訂刑律多爲各省所指駁近日又擬修訂商律未敢率爾起草 
 
 

Page 4

 
 
昨特與各館員會議修定此項商律必須先行咨詢出使各國大臣速將各國現行商律查明報告并咨行農工商部調查各省商務實在情形藉資考證再行參訂 
[振興敎育之計畫北京]  
　　學部堂憲以强迫敎育現在尙未實行亟宜預先籌定辦法咨行各省轉飭各屬府廳州縣先將户口切實調查每村　住户百家籌設小學一區宣講所一處並嚴定視學章程勉力實行以期敎育普及又聞學部提議强迫敎育事堂司辦難紛紜迄無定策督學局長孟右丞首以經濟艱難爲言主張官立小學一律徵收學費於强迫之議更覺懸殊部中惟寶侍郎力闢其非而左袒者反占多數學部咨行各省提學使云現當興學時代所有各府縣私塾蒙師亟宜大加甄别以圖改良本部曾經專摺奏准並釐訂章程希卽轉飭各屬遵辦學部以游學各國人員所學課程不一或習陸軍或習實業不能同時考試擬訂新章凡游學各國畢業回國赴學部報到呈騐成績後可隨時奏派部員堂官各一員會同考試以求拔專門之才而示課程之區别昨已咨行駐各國欽使及在京各衙門照辦 
[澳門劃界之近聞廣東]  
　　日前外部致電粤省大吏商議會勘澳門界址辦法隨經粤督電飭前山莊丞來省諮詢一切後即着返署預備隨同會勘事宜聞届時擬先勘前年被佔之灣仔以至銀坑馬騮洲一帶再勘從前被佔之關閘界起以至旺夏靑州等處然後詳勘舊日交界原址以憑釐定界址澳門劃界一事關係國權最爲粤人所注視香山士紳楊君瑞初陳君賡虞等特因此事設立劃界維持會以爲政界之助日前電致北京文云北京法部戴尙書曁梁尙書各同鄉京官轉呈張相國鈞鑒中葡劃界葡欲無厭稍任混越全粤堪虞請電粤督外務部堅持陸界舊址尺寸勿讓水界非葡所有尤宜保守張相督粤力籌挽救現局危迫仍乞鼎力保全香山劃界維持會楊應麟陳賡虞等叩（致外部電文相同從略）欽派澳門劃界大臣高而謙廿二日抵港張督派委洋務局會辦伍光建來港與高大臣晤商定廿四日夜輪一同上省此次葡人特遣專員來澳劃界係派國中最大之艦名威士哥大金馬者以壯聲勢查此艦載重三千二百一十五頓本英國已廢戰艦現在南洋某處擱淺故亞揸度將軍到港之期尙須稍延時日 
[京師近事]  
　　軍機大臣會商政務處王大臣擬將新疆全省官缺一律裁汰酌設滿蒙哈蕯事務處數所總理蒙哈事務歸巡撫統轄其應與伊犁將軍及領隊大臣分任權限各細目俟會議大臣擬定辦法後再令該省大吏議覆　　吏部陸尙書前飭該部考功司各員將查取革職之廢員分列三等其被革事由若係公罪革職者列在一等單内私罪列在二等其有贓私字樣列在末等以便呈覽時攝政王易於詳細閲看又聞近日在京寄居之廢員赴吏部投遞履歷及革職事由呈件者已有二百餘人 
　　憲政館擬遷移於東安門外北洋公所現正開工修葺俟工竣後即行遷入聞遷移日期當在閏二月中旬 
　　法部通咨各省略云查　罪常犯在常赦所不原者十無一二若槪令於造册報部後覊候核覆再行開釋勢必往返需時殊失沛澤省刑之意業由本部奏准凡徒罪常犯在光緒三十四年十一月初九日以前者准其先行取保開釋仍希彙册咨部以歸劃一 
　　禁衞軍派定監督四員一爲廷立齊君一爲尤星北君其二未詳 
　　承政廳知會陸軍部云恭照本年三月十二日德宗景皇帝梓宮奉移西陵梁格莊現准内務府製造庫文稱陸軍部應派押槓官十六員造具銜名淸册咨送本庫以便製派班次沿途按班投遞職各茲陸軍部堂官已赶即點派矣 
　　度支部主事王某素有烟癖爲某参議所賞識前年派查南省烟膏現在該部派人查察烟苗該主事又有得差之説以吸烟之人任查烟之差所謂以毒攻毒用其所學矣 
　　禁烟年限現經政府彙核有請以六年者有請以三年者雖多寡未定均以縮短期限爲請惟尚有數省未經奏到故軍機處昨復發電催問預備彙齊擬定宣布 
　　政府通飭海外華僑如將子弟送回祖國准入官立各學免敢學費膳費以示體恤 
　　農工商部通電各省略謂各省商會商董原訂額數至多不得過二十七人惟商務繁盛之區若僅照原額恐不足以資提倡是以電飭各省凡商務繁盛之區准於原額外加添人數俾維商務 
　　沈慕貞女士控告某大員撞騙一案近經審判廳究訊情由尙未定案茲聞沈女士之父沈萃鈿曾隨李文忠公平定髮捻戰功卓著後隨馬玉崑宮保幫統毅軍亦著功績現沈萃鈿之夫人因弱女在京興訟恐難與某大員爭抗聞將來京勸止 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇撫咨憲政館籤註新訂刑律草案文（六續）]  
　　第四十七條凡於分則有得褫奪一部公權之規定者以應宣告徒刑以上之刑爲限得褫奪現時所有之地位或於一定期限内褫奪前條所揭資格一欵以上按褫奪一部公權亦以徒刑以上之刑爲限與前條意相同惟一部與全部究竟如何分别　則旣未剖明分則亦僅言全部或一部考目本刑法剝奪公權有九種非如前條所定僅及官員有職銜並在軍籍學堂及爲律師之五種即民人亦各有其能力之權故所謂全部一部　就各人之公權面定方爲圓足若如前條所列之五種資格無非就各項之有職任者言之似近於偏應請再加考核釐訂至褫奪現時所有之地位或於一定期限似即外國暫時停止公權辦法亦即舊法暫行革職撤任之類俟將全部一部分晰明定後自可照行 
　　第四十八條凡沒取之物如左一違禁私造或私有之物二供犯罪所有及預備之物三因犯罪所得之物沒收槪以犯人以外無有權利者之物爲限按本條所列應行沒收三項物件自可遵行又沒收槪以犯人以外無有權利者之物爲限自係指凡沒收物均無關於他人權利若有關於他人權利在内即未便沒收立意是否如此請再聲明 
　　第四十九條几十六歲以上二十歲未滿之犯罪者得减本刑一等按幼年犯罪中國舊律向以十五歲爲斷蓋世俗謂十六歲爲成人由來已久然考諸禮　二十日弱冠儀禮鄭康成註童子任職居士位年二十而冠則未滿二十固尙未得爲成人也日本以二十歲爲成人原合古法本條議以二十歲未滿之犯罪者减輕一等初看似於中國習俗澆漓及秉性桀驁往往年輕犯罪若許十五歲以上展至二十歲之犯罪得以减輕恐不足以　　儆繼思年輕人之犯罪究由在上者無敎化之過且證諸古法二十歲加冠爲成人則未滿二十歲在十八九歲犯事得减本罪一等尙近情理但犯起意謀故殺人放火强姦婦女等情節重大者不在此限再年齡應註明統以現年爲定不以生月日計算以杜趨避 
　　第五十條凡聾啞及滿八十歲以上之犯罪者得减本刑一等或二等按現行律七十以上及廢疾犯流罪以下收贖八十以上及篤疾殺人應死者擬議奏聞取自上裁盜及傷人罪不至死亦收贖餘皆勿論所謂廢疾者瞎一目折一肢之類所謂篤疾者瞎二目折二肢之類却無註明聾啞在内惟外國法律有聾啞兼病不治罪之説瞎者亦然自指兩目俱盲者而言日本則於聾啞兼病改爲减等較之中律瞎一目折一肢即爲廢疾流罪以下收贖瞎二目折二肢死罪上請盜及傷人罪不至死亦收贖餘皆勿論是外律轉有嚴於中律處然中律廢疾篤疾律註均指瞎目折肢而未及聾啞外律則止言聾啞而不及瞎目折肢竊謂人僅瞎一目折一肢仍可爲惡則以爲廢疾收贖本近乎寛是以後又增訂條例凡瞎一目之人犯軍流徒杖等罪俱不准收贖誠爲允當而折一肢之犯却未計及今本條删去廢疾收贖一　未爲不可似仍宜用篤疾之律或添注聾啞兼病者亦包在篤疾之内庶較周妥至七十以上爲古稀之年中國本恤老之意犯罪特從寛恕外國則謂老者經騐知識較少者爲多不應有犯罪之事其罰與壯者同至昏耄不明則精神作用不完全歸入顚狂一門云云所議尙近　此本條所以規定八十以上歟但人至八十犯罪究不多見或七十以上得减本刑一等八十以上减二等似亦平允至此項篤疾及年老如犯死罪應如何擬辦未經議及似亦疏漏又其中如何得减一等如何得减二等之處應　再分别酌定以免上下其手之弊未完　　 
分類新聞 
政界 
[皖撫和土客紳民意見安徽]  
　　皖撫朱中丞據宣城縣紳耆李若年等稟稱該邑客紳周堃倡辦畆捐假以興學致土客不安始生界限請飭該紳冋籍以安土民等情當即批云前因該縣提費辦學土客互控屢經詳批諭以和衷辦理在案茲該紳等仍復膠執成見罔顧大局長此交鬨尙復成何事體至如所禀各節尤屬難憑杳該邑興學數年歷經查騐謂辦理尙有成効提舊有書吏册費移作學欵原爲化私爲公起見非格外抽捐可比亦無畆捐名目若謂稻費擾民該紳亦無籌欵善策當此預備立憲時代集欵興學本國民應盡義務今敎育方謀普及豈有將已成立者因欵廢學之理學堂旣不能不辦自應妥籌經費舊有之書稻捐已行兩年自未可輕議裁减該紳等誼關桑梓正宜曲加調和共維公益即周紳辦事未協輿情亦當統籌全局另圖補救豈逐彼一人竟將興學盛舉置之不顧該紳等仍宜和衷商摧勿得再執意見致遏新機仰寗國府招　該紳等勸導商辦如周紳有措置失當之處一併查覆聽候核奪務期土客兩得其平是爲至要 
[財政之大會議吉林]  
　　吉林防營餉需向共百二十萬兩防軍常年額支活支約八十六萬兩餘三十多萬兩作爲撫署内文案巡警局裁判所等處經費自去歲添設督辦巡防營務處駐吉軍械分局而内文案又改爲書記處裁判所又改爲各級審判檢察廳巡警總分局又大加擴充出欵日見增加入欵僅有此數以致共虧官帖官錢兩局不下三百餘萬吊度支司以無法彌補且各該處請領額支活支者紛至杳來若不未雨綢繆誠恐難乎爲繼當稟商公署請示辦法撫帥以防營擔任剿匪重責無論財政如何困難所有官兵俸餉以及運脚卹賞並軍裝房租均不可裁减至書記處巡警局以及各級審判檢察廳如何撙節浮費如何裁减閒員已仰度支司邀同民政提法兩司並巡防督辦孟恩遠總辦穆隆阿巡警局長林世翰會同妥議呈候核奪 
交涉 
[日本兵艦至湘遊歷長沙]  
　　日本隅田兵艦於日前遊歷到湘停泊西門外河中每夜用電光探海燈四面探照越日由該艦大副及　官至湘省常備軍各營叅觀十四日將該艦移泊日淸輪船碼頭即於是日邀請旅湘日本官商學界至艦宴會並飭各兵士扮演日本戲劇至夜八句鐘始盡歡而散聞不日即當開行下駛 
[中西輯睦之一斑鎭江]  
　　江安各省天主敎主敎姚宗禮大司鐸由滬馳赴沿江各處　查敎務二十二日抵鎭江就二馬路天主敎堂暫駐行旌駐鎭巡防隊統領周錦堂協戎知之特派允兵妥爲保護二十三日淸晨大司鐸會同該堂敎士施方禮君舉行大彌撒禮並稽查堂中敎務一切事宜旋於二十四日乘火車回滬瀕行周恊戎以及文武各官咸往牌灣車站恭送如禮 
軍界 
[浙撫不准陸軍官佐兼差浙江]  
　　浙撫據混成協楊協統稟請通飭各局所學堂不准陸軍官佐兼差以專責成等情當即批云據稟一標 
 
 

Page 11

 
 
二營書記長祝紹箕私自兼充警務敎習並未在協聲明殊屬非是旣據飭令銷去書記長差應准照辦仍仰該協統轉飭所屬各營詳查如有前項人員私自兼充地方各局所學堂差事者准其自行聲明辭去兼差或銷去營内之差以專責務倘有朦混即將本差兼差一併撤去俾知警誡 
[南洋徵兵退伍回籍鎭江]  
　　駐鎭三十五標徵兵初次退伍計有三百餘人現經江南陸軍第九鎭徐固卿統制札飭該營統帶李文升君於二月二十二日舉行退伍禮式並點名發給憑照列隊恭送一面派員將退伍目兵帶領分别遣回原籍又駐江寗三十三標此次退伍目兵内有七十四名籍𨽻丹徒刻由兩江督練公所派張鴻奎帶領於二十三日同乘午班火車到鎭維時駐揚鎭巡防隊統領周锦堂協戎知之特派弁兵至南門車站列隊歡迎現該徵兵已各回鄉里矣 
學務 
[武陽公學改辦師範之批斥常州]  
　　武陽勸學所批武陽公學改辦龍城師範學堂稟報提學司當奉批云此案前據勸學所以武陽公學擬改龍城師範具詳到司當以諸多窒碍即經電飭徐視學來省面詢旋據武陽公學堂長楊元珪疊次以辦學棘手公學消滅等情具稟並奉撫憲批示當札飭該二縣傳諭徐視學據實呈縣核詳各在案茲閲來詳查此項師範講習科附設於武陽公學爲養成勸學員之預備與借武陽公學校舍别立一龍城師範名目爲將來添辦完全初級之預備二者用意截然不同蓋爲造就勸學員而設者雖亦借用公學校舍而裁撤即以畢業爲期則附設講習科者其暫保存公學者其常也爲添辦完全初級而設者雖目前經費可以設法另籌將來校舍仍擬擇地另建際此物力維艱之會具此不可必得之宏願一旦財力不能周轉計非出於兼併公學不可此不可不明辨而愼思也公學自楊堂長辦理以來頗爲輿論所許該縣等亦稱其頗著成效前功可惜即不應復徇該視學之説爲之詳請創設龍城師範且以統一財政一案言之公學原有學生百數十人該視學爲之核定常年經費四千元今自行經理學生僅得其半則此次附設之講習科一班即使不收學費亦應綽有餘裕乃又煩惲紳設法另籌其何以折服楊生爲本司日前電飭該視學來蘇固爲保全公學計亦實不欲該官紳等有消滅公學之名惟時該視學面請罷設龍城師範講習科一班本司念其尙不固執即不追究前非量予允准蓋無非曲示成全孰意其虚幻執拗之至于此也總之此案本司但准其就公學餘屋附設講習科一班暫爲目前造就勸學員之計斷不准於公學之内創立龍城師範名目致日後諸多牽掣經此次剴切批示之後如再不遵指飭或至别滋事端定惟該二縣該視學是問 
[蕭縣敎育會改良辦法徐州]  
　　蕭縣段少滄觀察復江蘇敎育總會函云昨奉惠書並抄示蕭縣廪生朱金暉等報告貴總會函及公禀等件俱悉朱生等所具稟函皆書雲離蕭以後之事察核文義似與當時所議微有不符查蕭縣敎育會初立之時所集會員多非學界中人品類不齊規則不嚴第以能納會金者即准入會所收會金又甚微末其不能盡滿人意固無待言本年正月書雲在籍聞有重新組織敎育會之議意在推翻舊案别樹一幟書雲爲之解曰蕭縣敎育會旣已立案此時但求改良應查會員名籍汰其不及格者此外合格之員彼此介紹則氣象一新可期進步凡謀公益應屏除意見之私不必與初創者以難堪致令互相攻擊也其時學界諸子尙以爲然若果如此則會章未密者可以增入職員未合者可以復舉仍是舊日之敎育會一綫相延固不必有重新組織之名也因承垂問謹將當時所議情形奉復台端敬祈察核施行 
實業 
[查明商務分會之誣控蘇州]  
　　蘇省商務總會前奉農工商部飭查江震分會總理龐元潤被控各節已紀前報茲經該會查明實無其事昨特呈復大部略謂職會奉鈞部札並抄黏原禀當即查照原禀密訪該會總理聲名若何收欵若何均言該總理歷任兩届總理辦事和平操守可信該會歲收會費决無一萬數千元之鉅本年正月間職理某協同職會理事員親往吳江一帶訪察輿論在該會調查入會户册及會費收册並將該會辦理情形爲我鈞部縷晰陳之按原禀謂龐總理所管之一城十一鎭歲收捐洋一萬數千元自光緒三十二年起迄　年夏季止不下三萬餘元旣不設陳列所又不開藝徒學堂坐擁鉅資作威作福一節查該分會設在吳江震澤縣城而於各鎭分設事務所爲辦事之地自光緒三十三年十月十二日奉鈞部批准設立分會以來閲時不過二年零數月初時入會者四百數十餘户迨至去年冬季漸增至五百二十八户該會收納會費按户按年一律定以六元除本城各户及周莊平望二鎭各户會費全繳至該會外其餘如震澤同里黎里北　梅堰横　南麻章　塘蘆墟北厙莘塔十一鎭之事務所皆以二元繳至該會以二元爲事務所辦事經費以二元留存於事務所按季將收支數目報告於該分會均有會費收據可以復核職理某等又調取該會收支淸册核計兩年收入會費每年不過一千數十元而常年開支除留存各鎭事務所外該會實支實收尙屬不敷原禀謂坐擁鉅資全屬子虚至該會雖有欠繳會費者然統計兩年不及二十分之一據此以爲衆情不甚踴躍並思解散至謂其百端恐嚇送縣比追此等危辭全無足據此職會查明該會收欵之實在情形也又按原稟謂該總理利令智昏以鄉宦自居血食一方禀請立刻撤換一節查該總理兩次被選去年八月間又值第三次選舉之期該總理因有實業在同里鎭距城十二里會務恐難兼顧先經報呈農工商局及職會聲明此届被選實不能再勝鉅任而衆商以該總理辦事有年商情允洽投票仍居多數熟商挽留至三月之久始行報告職會懇爲轉呈鈞部加札委用此次職理某等奉委往查該總理仍再三告退情見乎詞竊思商會總理必經公舉遇事必經衆議斷非一人可以擅作威福原禀詆之曰貪邪非僅欲損該總理之名譽實欲解散全體别有作用此　會查明該總理被誣之實在情形也又按原禀謂吳江有盛澤商會震澤有平望商會何必重設總理請札飭平望盛澤兩總理妥議就近歸併一節查吳江震澤兩縣同城所轄鄉鎭十數以米業綢業絲業爲大宗除平望盛澤已先後設分會外餘如震澤同里黎里蘆墟等鎭商務皆形繁盛其中尤以震澤一鎭爲最盛該鎭絲業不下二千萬運銷外洋者有一千 
 
 

Page 12

 
 
四百萬之多爲江震西邑商務之巨擘縣城商業雖不及各鎭之盛然以之統屬各鎭商情自易聯絡若以此鎭兼彼鎭情勢旣虞渙散辦理亦形隔膜且各鎭中商務繁盛者平望盛澤以外尚有四五處兩縣旣無多設分會之例平望盛澤兩分會又難兼顧其間頗不易於融洽是以該處城鎭商董費樹遠等禀請設立分會於該縣城以爲樞紐而仍與平望盛澤兩分會聯絡辦理固已籌畫再四期臻妥善此職會查明該會設立之原因與不能歸併之實在情形也職會又查原禀旣未具姓名又無鋪户圖章而禀中一則曰商等再則曰商等以職會愚見所及竊謂似非商家口吻否則旣爲入商會之衆商豈有不知入會之多寡與收欵之數目該會收欵止有會費一項一律定以六元且各鎭繳至該會者實止二元苟知入會之多寡則收欵之數目自易核算何所言大相逕庭若是禀中又牽涉金𢡟基金祖澤薜鳳鈞等人查金𢡟基等現均不在該會會員之列職理某等詳加查訪金祖澤於該會第一届選舉時曾推爲名譽贊成員薜鳳鈞於該會開會時辦延爲該會臨時書記員而金𢡟基從未與聞會務之三人者現均担任地方義務有無梜嫌傾陷之處不可得知唯揑名衆商控告商會總理自應切實根究特此等匿名禀件一時難獲實據應請毌庸置議該會總理龐元潤經人控告應否准予告退另行公舉或准該會商董前禀仍留委用之處出自鈞裁理合呈復鈞部俯賜批示祗遵 
雜記 
[新學究之怪現像南昌]  
　　贛省惡習雖學堂一年考驗並無奬敍一律掛匾額豎旂桅或稱貢生或稱舉人甚至混稱進士要皆開賀筵取花紅打抽豐不但冒濫名器亦實誑騙財物而學問品行置諸度外誠科舉之遺毒新學之巨蠧也昨奉提學司牌示云醫學一科學理精奥非極深研幾未易出而問世部章開辦醫學本科必從普通學入手其畢業年　綦嚴自爲愼重生命起見茲查有省城醫學堂學生胡霞去臘由本堂舉行普通試驗考列中等未經咨部奏奬有案正擬將來送入本科以資深造乃該生胆敢在外擅造匾額自署醫科進士並妄稱出自撫院及本署司所立殊屬荒謬已極細揣該生用意無非欺飾鄉愚藉供婪索不但謬矜學術恐蹈庸醫誤殺之條而且破壞學風並貽世人詬病之隙害羣之馬屏斥宜先亂苗之莠芟夷務盡即將胡霞驅逐出堂以示懲創並仰各學堂學生此後不得妄造匾額以致求榮反辱是爲至要 
[熊汪兩觀察之廉介南京]  
　　熊秉三觀察希齡現因分任寗蘇兩地差使兼顧不遑禀請銷差聞端午帥以該道會辦諮議局籌辦處本未給有薪水應無庸議其向支督署文案薪水准予免支以成其志至印刷官廠本由該道建議現值開辦伊始諸務繁重該道誼無可辭所有該廠監督薪夫銀兩仍應照章開支又汪觀察詠沂前奉江督委派淮海營務處差使照章支薪並支夫馬銀兩旋又奉江北提台札委顧問官差使當經觀察辭去薪水奉批准按月支領夫馬銀一百兩在案現在欽奉諭旨裁節冗薪日前特禀提憲請將江北顧問官差使銷去一面禀請督憲將所有淮海營務處夫馬銀兩即行停支仍懇留差以期徐圖報稱聞端午帥以該道廉介自持已如禀飭局停支夫馬矣 
[牙釐局督辦之憤激蘇州]  
　　督辦牙釐總局朱之榛因被參劾雖經督撫查奏代爲洗刷而朱仍不悦昨叙在蘇辦事情形具稟督撫請准賞假兩月並將局差另行派員接辦 
小是非 
[敬告敬告監察員及選舉人] [  者　　山岳]  
　　（一）（姓名遺漏未入名册者届期到投票所不得拒絶）此節重在先期聲明。假定一例。如某中學畢業生。調查員以其非本國中學或依據其他章程而擯棄之者。彼畢業生業旣先期聲明。最後得籌辦處或憲政舘之許可。而於投票之日至本投票區投票。於此拒乎否乎。 
　　（二）（幸入名册而實無選舉權管理員或監察員得其實証者或隨時拒絶）諮議局選舉章程。許有選舉權者投票。豈無選舉權者亦許其投票乎。管理員或監察員。皆有遵章辦理之職務。拒其投票。此章程意也。 
　　（三）（法律不禁自舉）自舉爲有效。日本梅謙博士持之最力。而法律無明文禁止。實爲主張有效説者唯一之後援。彼國博士如鯽。主張此説。時未聞有非笑之者。異乎吾國之聞者。 
　　又其以管理員與監察員之職務。最重要者爲保持投票所之紀律。言者將以警察之職務。爲管理員或監察員之職務乎。鄙人甚欽言者之熱心。而不敢自外於他山之石也。 
[辦理選舉談] [  新愁]  
　　（江蘇某縣之特色）辦理選舉必設投票所開票所而江蘇之某縣亦有投票所開票所兩所之辦理者必有監察員而某縣之兩所亦有監察員蘇屬之初選日期限閏二月初一而某縣之投票開始亦閏二月初一然則某縣之特色云何 
[（甲）入所券之亂飛] 　 
　　章程祗載投票人應在投票簿所載本人姓名項下籖字畢方准領投票紙而某縣則别有所謂入所券券以人名册爲限欲領投票紙者必先得入所券否則投票所不許入投票紙不准領先期由縣令發出入所券派人投送投送者不識住址挾券一厚束恍兮惚兮窘無所措於是張一券。李一券。不知誰何塞一券。知名者投送。碌碌者遺漏。而剩券幾何。悉充字簏中之資料。 
[（乙）差保之發財] 　 
　　千餘張之入所券。不假思索。而付諸圖差與地保。眞是特色。聞城　因多體面人差保送券者未敢肆威間有援分送串單之例索茶資二三十文者鄉間則每券索二百文或一百文有鴉片便吸有點心便吃鄉　唯唯不敢較吝嗇者且因差保索費訾諮議局爲騙錢局而　鄉差保則甚感縣大老爺之照應蓋旣沾油水。則飲水思源。亦固其所。 
[（丙）監察員之人物] 　 
　　因吸烟奪權。投驗不滿三日。恭維公祖。彌縫過去之某某。而充監察員。識斗方字數百。患神經病已久。薄荷蘇梗。亂開湯頭。權利義務。瞎聽法政。痴來獃去。並無資格之某某。而充監察員。浮滑惡少。專吊膀子。文理未通。資格無一。課讀鼻涕兒六七之某某。而充監察　。常啣旱烟管。裝入烟炮髓。特另過癮。幾被奪權之某某。而充監察員。某縣之監察員如此聞其派充之先即由驗烟復權之某某開單推薦前列人物即單中所列其不列單而派充者因羞與噌伍多已辭職 
　　記者曰某縣之辦理選舉。何若是其怪　也。某令顢頇。固然其無足怪。某某諸人之胡關。固然其不足責。獨怪地方之公正士绅。對於此種怪象。而袖手作壁上觀何歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉區成立]  
　　安徽　　（潁州渦陽） 
渦陽縣風氣蔽塞異常簡陋前經籌辦處催辦選舉事宜去後茲據該縣稟報續辦選舉情形聞該縣人名草册業經宣示一俟呈訴期滿即可申送正册現已分劃投票區五處每處設一投票所每所設管理員一人連開票所管理員一人合計共祇六人就現任敎佐中分别派充不足則添派小學敎員襄同辦理其事務所各紳及調查員准予行使選舉權照章投票經朱中丞核閲各節辦理尙無貽誤揆諸定章亦覺尙無妨碍應准各屬一律照辦仰籌辦處先行錄批通飭遵行 
　　江蘇　　（常州錫金） 
　　錫金兩邑城鄉各區投票所照錄如左 
　　錫邑城鄉投票所第一區在城並開原揚名兩鄉在錫金勸學所第二區在天授鄉胡家渡胡氏家祠第三區在靑城鄉前洲鎭白雲祠第四區在萬安鄉孟里孫氏書塾第五區在富安鄉安陽書院第六區在開化鄉新橋南前章朱公祠 
　　金邑城鄉投票所第一區在城並景雲鄉在錫金商會第二區在泰伯鄉大牆門畢鴻模屋内第三區在南延鄉蕩口華氏老義莊内第四區在北延鄉西倉鴻西小學堂内第五區在懐仁鄉張涇橋城隍廟内第六區在天授鄉八士橋張中丞廟内 
[官長設立]  
　　奉天 
奉省籌辦處因初選舉投票日期同日開始不必同日完竣特恐各屬未及週知爰通飭各屬略謂本處於初選投票日期擬俟各屬名册總數報齊藉以分配議員定額呈請督憲批准飭知各複選監督遵額分配各初選區當選人額數後再行酌定投票日期呈准督憲通飭遵照俾全省一律以示齊整業於侯司選員及臨江縣呈件中詳悉批示在案並登報章藉便週知頃據各處辦理選舉人員來處面稱同日投票有困難情形一則管理監察等員難得多人二則初選監督不能各處親身監臨或恐貽誤等情查本處批示投票日期務令全省一律係指四十五初選區開始投票之日而言至各初選區中所分各投票區何區先投何區後投以及投票之同日不同日均應責成各初選監督通盤計算便宜從事本處不能預籌緣多區投票手續紛繁只能酌定開始之日期不能使完了之日期全省一律也似此辦埋齊整之中仍寓變通之法甚屬便利茲恐各屬尙有誤會之處除投票日期届時另文飭知外合行札飭一體知照云云現聞各屬合格人數已經禀報者新民府鎭安八百八十六名錦西廳屬一千零九名海城縣三千二百零六名 
　　湖南 
武陵縣調查選舉事務所電禀省垣籌辦處詢以匯票號商人是否有選舉權旋奉電復無論何省寄居人均應查照定章寄居本省滿十年以上寄居地方有一萬元之產得有選舉權至票號係股東財產與在號各執事人無涉昨又電禀籌辦處詢以革員有財產選舉權而得罪可否分公私按照品行制奪隨奉電復名位與財產二者各不相冢革員如未犯第六條所列八項事故並未查抄者有五千元以上財產准有選舉權 
　　岳州府複選監督魏太守迭奉籌辦處札發各項章程條例及屢次電催連日函知所屬巴平臨華四縣略謂該縣選舉調查事務所開辦已久現在初限將届二限又相逼而來所派調查員是否得力月半前能否將草簿告竣應分區數若干届期有無成效云云聞巴陵縣梁大令已將各函即日專差分送平臨華三邑矣 
專件 
[湘省衡山縣沈令禀報調查選舉事宜]  
　　敬禀者（前略）竊以調查選舉事宜責成綦重擔任極難當于奉到章程之後接見士紳之時即將選舉之利益調查之關係剴切詳明隨時宣布總期先使地方紳民有以事屬創舉詫異驚奇且因衡山敎諭貝允昕曾在日本法政大學畢業平時于選舉一事體會周詳偶有疑難復與　敎諭互相討論以收集思廣益之效並嘱其于士紳中隨時察看何人堪任調查事務再將知縣平日所留心者以印證之漸次考求略有頭緒十一月十六日奉籌辦處行知開辦日期十二月十六日奉憲台及籌辦處各發告示六十道同日又奉籌辦處札發辦事限期表各屬選舉事務所通章稿係章程表解各種簿册式樣二十三日奉到抄詳行知暫不派員幫選另詳功過章程以專責成二十九日又奉抄詳援雲南辦法酌量　通限本年四月以前將調查造册申轉複核事宜一律辦竣並行知分别本省人與寄居人投票辦法飭即示諭又因調查欵繁飭在税契項下撥傾經費錢六百串文本年正月初二日奉發憲台電詢憲政編查館往復文稿並投票開票規則簿式各等因仰見憲台光輔憲政策　屬僚慮事精詳無微不至欽限極其緊迫更何敢稍事因循雖迭奉札飭正届年終四鄉紳耆刻難齊集知縣仍以各屬奉文之日即爲實行之日先將應辦各事挨次辦理在于署中設立辦理選舉事務所一面照會在城正紳擇定勸業所内附設衡山選舉調查事務所告示章程有當照刻刷印之件雇匠刷印預備分區以期周知一面預定時期囑令各紳函知各鄉紳士齊集城内會議選舉調查員茲于正月二十六日經知縣督紳在所會議城鄉士紳到所者一百四十餘人首先演説選舉權利次説調查職掌察看各紳未必一時均能明白選舉利益然其中識見開通者頗不乏人又得有素孚衆望之廖紳漢章向紳燊李紳子美李紳子榮李紳子茂從中　助因勢利導各紳已知選舉權之不可放棄知縣有初選監督之任選舉調查事務所毌庸另設總辦其辦事人等須盡義務該所旣附設于勸業所内先由知縣照會勸業所李紳漢丞等爲選舉調查事務所辦事人各紳亦皆悦服廖紳漢章曾任臨湘敎諭學粹品端資深望重刋送衡山選舉調查事務所圖記羣舉該紳經管廖紳頗知義務當盡不敢推辭于是選定調查員五十四員凡有不合調查資格者槪行剔除並不通融濫竽充數蓋衡山向按朝宗于海九江孔殷沱　旣道雲土夢作义一　七字 
 
 

Page 19

 
 
爲一十七號又按號分爲四百三十七區每字派調查員三人分區調查原祇五十一人因近城户數稠密加派三人故有五十四人之多至于應送夫馬近城各員自願各盡義務僅領紙張費資鄉間夫馬據各員紳面稱地方雖寛旣經分區易于周歷且非淸查户口必須挨户調查一區之遠小或十數里大或百餘里其人之能合選舉資格者大都不外乎平日所見所聞决不使有冒濫遺漏每區發錢數百文補長補短足供支應因此遂令每區發給夫馬錢四百文連近城紙張費合計衡山共應發錢一百七十五串八百文仍將調查員姓名住址紙張夫馬錢數遵章榜示曉諭俾被調查人一律周知以便接洽而杜騷擾知縣猶恐各調查員陽奉陰違敷衍塞責又恐其畏難中止廢于半途疲玩拖延任催罔應正在躊躇之際適於二十七日接奉本府轉奉憲台敬電嚴飭調查務使毌濫毌漏知縣立刻宣示飭令恪遵並另叙一限期表檢同告示各件與調查證書一併發給飭其隨時携帶赴鄉後務向被調查人詳細演説尤須謙和莊肅不傷感情總以無碍調查而又必須使無冒濫遺漏爲第一要義如該員等遇有疑難不能確定必于記事簿内特别註出以便復查再事體重大又屬創行選舉事務所圖記固當遵飭摹呈即照刻與刷印各件亦當呈請立案以杜假冒而免藉口合併聲明除俟收到各區調查員調查草簿復查完竣一面宣示人名册一面造册連同投票區所圖另行稟報外所有奉飭開辦選舉事務所與選舉調查事務所曁集紳公舉調查員實行調查並賫摹木圖記照刻告示刷印示榜各緣由理合詳細禀懇大人俯賜察核訓示祗遵 
來函 
[敬問調查選舉諸君] [  振華稿]  
　　閏月朔爲初選期投票人必先得有選舉單方能到區換票塡寫此項選舉單由調查諸君按名給發今爲期已迫而選舉單尙多未領聞頗爲諸君壓擱案頭延不分派然則有選舉權者將憑何投票乎敢問 
本埠新聞 
[滬道辨明交界地址]  
　　閘北巡士張嫌李文卿二人被西捕拘押虹口捕房屢紀前報茲悉滬道蔡觀察業已照會領袖領事謂北四川路北叚馬路當未設警局以前係由工部局築造及至設立警局之後凡該處路政垃圾等事皆由華官管理早經劃明界限詎容再啟越界築路交涉務請貴領袖總領事飭令工部局遵守界址切勿越界塡築以免交涉而敦睦誼 
[浙鹽事務所嚴查私販]  
　　浙鹽事務所總辦朱觀察以浦東一帶素爲私販聚集之處爰派巡鹽弁勇六十名分給號衣腰牌書明查緝私鹽勇目字樣飭令前往浦東分投查緝昨已移文滬道請飭浦東二路巡局沈明府派差協查以重鹺政 
[包探禀訴匪徒之歷史]  
　　匪徒吳品山夏天生於去年除夕到英界河南路宏茂昌襪店圖刦未成旋將總巡捕房華捕毛久康戳斃逃逸經紀前報茲吳夏兩匪業由包探李星福查獲昨晨一併解請公廨訊究李探禀稱查吳品山即何阿炳又名林阿生陳蓮生先後犯案四次夏天生即小任福亦係二次過犯該匪等專在租界糾黨搶刦喑差華捕毛久康被夏天生連戳兩刀身死請爲嚴辦判兩匪還押候下禮拜六訊辦 
[自備資斧出洋遊學]  
　　浙人王祖　歷在上海澄衷學堂及漢口法文書館肄業現擬自備資斧前赴法京遊學業已禀奉滬道給發護照並咨請駐法欽使妥爲保護 
[航船覆沒續聞]  
　　張杏寛之新場航船與木頭船碰撞傾覆溺斃多命已紀昨報茲聞昨日又由救生局巡船在浦撈獲屍首五具帶至局前以待家屬認領收殮所有前日撈獲之男屍五具女屍一具已由家屬認去四具尙有兩男屍無人認領昨已開明服式招認一屍年在三十左右穿白絨衫褲身帶洋銀十元左手有黑木戒指一只一屍年約五十餘歲有鬚穿蓆法布領衣棉襖 
[修理萬壽宮]  
　　城内萬壽宮房屋稍有損壞現由住持僧具禀滬道請爲飭匠修理昨蔡觀察已派員前往估勘矣 
城内 
[揑造信函]  
　　二十七保十圖地保談長生因錢債紏葛由縣交差看管在案茲忽有某公司來函云有丈量要公求請保釋大令函詢該公司則稱並無其事並請大令澈查究辦昨大令已飭將交差之談長生改爲収押一面飭差查訪揑造信函之人禀復懲辦 
[召領屍棺]  
　　本縣李大令昨接吳縣令來文云本縣昌二圖地保徐明山來案具報據稱長安棧有庽客彭叔英係上海縣人前日在棧患病身死本縣當即蒞驗騐得該尸係於戒烟後因病　死並無别故業已備棺收殮因該尸屬住在上海請即出示召認到蘇具領 
[因病交保]  
　　濟宏衣莊主郭傳生倒欠各莊往來銀兩由縣收押在案刻因患病甚重由管押家丁禀知李大令諭飭將郭交保出外醫治一俟病痊即行投案候訊 
[道批三則]  
　　朱秦氏禀批行產旣有分據詎容毆逐强覇惟來禀係一面之詞亦未將縣批抄呈碍難輕信仰寳山縣查明呈案分撥是否足據及因何不予准理情形刻目具復察奪黄鉅卿禀批前據上海縣上爾毌病危急求請釋回具禀請示前來經批飭確查是否毌老丁單再行核辦在案茲來禀叙有胞兄弟婦字樣顯見爾上年稟稱單丁買子承祧之説全已狡避販買人口罪名而此次所稱毌病尤難保非出於揑飾所請取保開釋之處仍不准行魏天生禀批案已由廨訊斷逾限不理自應提案押交仰公共租界會審官核案飭遵具復毌遲黏抄並發 
[一路警局批詞]  
　　致中和金吉　久大陶德孚等禀查此案前據李德源禀控彭瑶琨租伊所創之寳和燭店拖欠租金借欵貨銀等項避匿不面向中催理推諉延約請將該店先行查封一面飭提原中高峻峯勒交彭瑤琨到案訊追等情到局業經批飭地甲前往開導所有該店貨物生財一槪不准移動聽候指提高峻峯及彭瑤琨等到案訊明核辦在案茲該商民等復以寳和燭店拖欠該商等往來貨款約四百元之譜由彭瑤琨暗串李德源將店倒閉密約私逃店由德源掌管帳則置之不理懇予查封備抵并傳同李德源到案勒交等語恐亦未盡吻合仰仍候傳提高峻峯李德源到案訊明核奪毌庸妄臆 
[官事]  
　　道轅法文繙譯候補知府萬鍾元昨日飭丁到道報丁母憂 
南巿 
[是否寃誣]  
　　吳家弄雜貨店主陳昌信失竊大洋八十餘元小洋三十五角借據三紙報由工程局查緝未獲昨陳扭送包永斌到局指爲竊賊經陳裁判立即提訊包供年十五歲在蘇州丸三藥房習業日前來申暫庽丁德隆帳簿作内旋至該店購買食物忽被 
 
 

Page 20

 
 
扭住誣竊　宥判飭探帶往查問明白再訊 
[覓保理欠]  
　　泰號永茂興等石灰行控木作頭孫達舟積欠貨洋三千餘元一案由工程局判令押候理處在案昨泰號永行主徐聽聲茂興行夥梁悦亨等投案請追經孫裁判復訊判照原斷着孫趕緊覓保理楚 
[盜賣車輛]  
　　公共公堂寳讞員昨派差探至總工程局禀稱住居南巿　家渡之彭禮發將張阿大所失之包車一輛賣於陳阿林業已查獲人贜請爲協提彭禮發歸案訊辦局中准即派探提彭到案解廨訊辦 
閘北 
[命案報驗]  
　　寳山縣屬虬江橋糞頭應得福近因巡警總局設立淸潔所迭起衝突念二日上午應妻徐氏至淸潔所司事周錦堂家任意滋閙周即投報三路二區經張副巡官　派巡士將該氏帶局剴切勸導釋放歸家詎前日應忽投局報稱其妻被毆受傷因而斃命張巡官傳集人証移解一區經德正巡官略訊一過分别管押一面飭保投寳山縣報騐 
[嗚鑼聚衆]  
　　楊貴榮楊侯氏夫婦與同族楊二寳爭奪家產貴榮夫婦即鳴鑼聚衆與之爲難昨由三路三區巡士一併拘局移解一區經德正巡官提案研訊以貴榮鳴鑼聚衆有妨治安本應重辦姑念年邁從寛斥釋至爭產一案着赴縣署控告 
[姘夫何多]  
　　三路一區已革巡士惲培生向與蕩婦姜氏姘識近又與洗衣婦王氏有染賃居該區境内前日被姜氏偵知前往吵閙並索討衣物等件適被王巡弁查見上前拘拿惲即逃逸當將二氏拘局判令一併収押候送所留養在案詎另有該區已革巡士劉文忠亦與姜氏姘識聞婦被押劉即入内探望德巡官聞之大怒立即將劉拘案判責手心一百下驅逐出境 
[不認賣烟]  
　　劉阿德向在三路二區境内開設烟燈業已禁閉前日有宋有桃在内過癮被巡士拘獲移解一區究辦劉供宋係友人並非烟客判暫行　保候明再訊 
英租界 
[查詢搶案]  
　　匪人陳才寳於去年正月間搶刦劉伯卿等衣物由廨移送上海縣訊辦在案昨員德裴繙譯官面商襄讞李司馬以陳解匪縣後不知如何辦法請爲函詢查復以憑核辦 
[冐名索詐]  
　　蔣曹小控陳錦堂冒充差役索詐洋五十元由探將陳查獲昨解公堂請究陳供與人同謀求恩寛宥判將贓洋先給原告再押西牢半年一面查拿同黨再究 
[推諉起火]  
　　廣東路五百十五號乾泰銀樓失火後由捕房將該店經理毛子祥拘解公堂判交一千四百兩人銀並保候訊在案昨晨復訊據五十四號西探與鄰証楊玉明蔣全來供稱該店保有火險銀十千五百兩當未起火之前已將銀器運出情甚可疑請爲澈究毛延某律師辯稱火係蔣全來客棧樓上所起判毛仍交原保候勘明再訊 
[謗毁名譽]  
　　日斯巴尼亞公館控某印書局經理李張二姓揑登西報謗毁名譽昨晨由探將李張兩人傳至公　判一併交保候禮拜四會訊 
[幸無証據]  
　　鍾何氏控婦人徐阿二私揭封條搬取什物昨晨由探將徐阿二傳至公堂請究中西官因訊無証據從寛開釋 
[騙案定斷]  
　　王惠卿袁福壽唐春金唐吳氏串騙珍珠一案昨由公堂訊明原委判唐夫婦開釋袁押限一禮拜繳洋一千二百元到案再核 
[聚賭罰洋]  
　　王雙喜朱公祥違禁聚賭由捕查獲昨解公堂請究判各罰洋五元充公 
[抵單不贖]  
　　陸家移控吳竹崖抵單不贖昨由差探將吳傳至公廨判吳交差候晚堂訊奪 
[洋行追欠]  
　　瑞記洋行控周文石欠銀昨經公堂訊明屬實判周交二百兩人銀並保限一禮拜淸理如違提究 
[人銀並保]  
　　德商克魯森洋行控俞富泉欠銀一案昨晨由探將俞傳至公堂判俞交三千九百兩人銀並保候查明再核 
[拐匿小孩]  
　　郭裴氏控夏錫堂拐匿伊子金元由探將夏與孩一併查獲昨解公堂請究判夏押候下禮拜六再訊 
美租界 
[副領到滬]  
　　新簡駐滬美副領事許爾君昨乘皇后輪船來滬暫寓禮查旅館即日入署視事 
[升充捕頭]  
　　新閘捕房二十七號西探昨奉卜總巡升爲副捕頭調至美捕房當差 
[暗差標識]  
　　卜總巡昨日傳諭各捕房副捕頭所有派出之暗差巡捕各給銅牌一方出差時懸於腰間以爲標識 
[走失女子]  
　　關文明昨至捕房報稱女兒桂香年十歲在某絲廠做工前晚未歸請爲查緝捕頭准之 
[監犯病斃]  
　　提籃橋西牢押犯李佐森昨忽病斃當由管獄人通知捕房飭保查明屍屬備棺収殮 
[法租界]  
[冐認妻子]  
　　招商局巡丁頭目吳卜在飛鯨輪船拘獲拐匪黄慶桂黄陳氏及小孩兩口送廨收押在案後有粤人陳世旺禀稱在火車站營生陳氏是伊之妻子孩亦係親生求恩給領等情聶司馬即於前日提陳氏鞫訊氏稱丈夫已故多年並無後夫司馬得供不勝詫異判氏還押候再查辦 
[不認拐孩]  
　　葉洪生金吳氏二人失去小孩後由俞德興自稱認識蟻媒索酧洋二十元代爲找尋繼竟避匿逃回　波當將俞之堂弟寳根扭至公廨押候關提寳興訊究在案前日德興自行投案供稱小的因店已關閉欠人欵項是以逃回原籍葉吳二孩實非小的所拐姘婦倪氏之孩亦未帶去求鑒判德興賣根均交保候查明再訊 
[變賣烟葉]  
　　上年夑昌號主戚仁芳同經瑰卲鴻煮控楊炳臣不贖抵押烟葉以致虧折銀四五萬兩一案前日又邀烟葉商董黄玉書到廨請追聶司馬遂給諭單一紙令黄將烟葉佔價變賣值價若干開單呈案候核 
[希圖核减]  
　　永愼米店夥王如雲通同經理顧雨梅吞用客張洋數千元案已　年始於上月定讞判顧折還洋八百元王折償一千元在案詎昨日顧王二人又至公廨禀稱以内有主顧欠洋四百餘元祇肯二折半償還請爲再斷王如雲交呈洋二十元亦求减償聶司馬俱駁斥不准揮之使去 
來函 
[同濟醫院董事來函]  
　　敬啟者已故醫士寳隆君之友人數輩現擬爲醫士傳一永遠紀念之名想醫士若仍在世亦必謂然也友人等擬將同濟醫院地基買進查該醫院本係醫士組織而成得有餘暇即在該醫院診治中國病人且捐助巨欵存放之利以充常年經費因就診人所助醫藥費甚微之故現擬改同濟醫院爲寳隆醫院刻立碑石並塑半身像於　中以志不忘此事舉辦共需欵約銀三萬兩竊思此等美舉贊成者必多惟願醫士之中西友人同心慨助想不難籌集敝董事等深願貴報賛成此舉並懇代收樂助欵銀將來轉撥鄙人等舉辦此事爲感同濟醫院董事哈華托律師潑臘德同孚洋行大班西門美最時洋行大班密舍羅江海關税務司好白遜荷蘭銀行大班賴格羅愼裕行主朱葆三瑞記洋行大班盎霍而特德文報館主筆芬裕東方銀行大班亨利亞脱泰來洋行大班佩克順全隆大班齊克們瑞記洋行買辦吳少卿瑞生洋行大班史諦法怡和洋行大班蘭特而禮和洋行大班連納　臣洋行大班施妥克馬郵傳部侍郎盛宮保北洋砲務總管哈卜們德華銀行大班費格　勝銀行大班白根大而德國總領事官蒲立仁濟醫院總董麥格遼特招商局總辦陳輝庭亨寳輪船公司大班伍而澤沛匯豐銀行大班奥蘭荷蘭銀行買辦虞洽卿仝啟 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[小説滑稽魂] （二十二） 
　　第四回換輪船忽遇同鄉坐小車跌翻飯桶 
　　包松濤吃了一驚。連忙把兩手緊緊的巴住。覺得好不吃力。偏偏的小車上起橋來。那車夫趁着下橋的勢頭。放開脚步。往前便跑。不想這位包師老爺。把兩手巴在車上。巴了多時。已經二十四分的吃力再。湊着這個下橋的勢頭。往前一送。再也支持不住。一個身體望着地上直倒過來。包松濤着了急。便叫停車。剛剛的口中叫了一個停字出來。一個車字還沒有出口。早已一個狗吃屎。跌下地去。剛剛地下堆着大大的一堆馬糞這位包師老爺恰恰的不前不後。不左不右。把個臉兒。全個兒的跌到馬糞堆裡去了。這一下子。把路上來往的人。都看得哈哈大笑起來。連一個站在路口的印度巡捕。不由得看着包松濤。嘻嘻的笑。那小車夫看見包松濤跌了一交。連忙停了脚步。放下車子。向前來攙。那接客的跟在後面。也赶了上來。把包松濤扶起看時。只見他滿面的糊了馬糞。雙脚亂跳。却説不出話來。那接客的和車夫見了這般模様。也禁不住的笑。包松濤只是拚命的把衣袖向面上亂抺。鼻子裡不住的打着噴嚏。嘴裹不住的打着惡心。原來那一堆馬糞。倒着實的把包師老爺奉承了一下。非但鼻子眼裡給他塡了許多。連嘴裡也塡了他滿滿的一嘴。當下包松濤嘔吐了一回。方才説得出話來。駡着那車夫道。很好很好。你把我好好的送了一交。這是從那裡説起。説着。又把衣袖在面上亂抺。雖然把面上的馬糞。抺掉了些。那眉毛和鬍子上。還是　連着一片黄澄澄的。接客的見了。十分好笑。便對他説道。事已如此。　着跳也不中用。赶緊到了棧裡。再想法子罷。這是你老人家要省錢。不肯坐東洋車的緣故。要坐了東洋車。就沒有這件事了。包松濤聽了。又羞以氣道。我何曾要省什麽錢。都是你叫我坐的。説着。接客的已經和他呌過一輛東洋車來。請他坐上。那路上的人聚了一大羣。都　着包松濤。指指點點的説笑。 
國外新聞 
[海參威日人抱怨領事]  
　　二十八日東京電云海參威日本商民公禀本國政府謂該埠日本領事對於俄國封鎖該口岸並無爭执致日人之商業機會全行損失 
[巴黎罷工之影響]  
　　二十八日倫敦電云巴黎郵政電報辦事人全體罷工後各項商業皆不靈便殊有乏食之虞現待發函件已積有五萬餘封 
[英首相宣布海軍政策]  
　　二十八日倫敦電云英國聯合黨在下議院敦請從速於海軍預算案内加入隨時增造奪雷諾脱式戰艦條欵海軍大臣麥肯萊宣稱此舉將有礙下期之增造因此後戰艦之式較目前所造之式將超勝百分之三十也反對黨首領具爾福君請將該事明白宣布旋由首相愛士奎斯宣稱德國嗣後仍增造不已則英國自宜增建夫使鄰國增造奪雷諾脱式戰艦駕乎吾英之上則受貶必甚 
[英國女子要求選舉權近狀]  
　　倫敦支那報載稱英國女子自由會於國會開議時特派著名要求選舉權女子曼特士駕乘飛船擬在西明斯脱之上示威於人不幸爲風吹失其程旋在柯爾斯登地方登陸本月十五號海軍部開會有要求選舉權之勇婦三人未經柬請亦均蒞會旋由個中最勇武之女子從容步登海軍大臣麥肯萊君之坐位朗聲問曰吾皇演説其涉及女子選舉權事乎迨海軍大臣急覔侍從逐此女子該女子即乘此向衆客演説後卒經人扶出會塲 
[美國修改税則續誌]  
　　二十八日華盛頓電云美國南部農人現擬在新哇蘭斯省集會反對菲列濱島米糧自由人口之舉届時必與塔孚脱總統互起激爭美國修改之税則各大商業均蒙其益惟有數欵亦未便照行二十八日鈕約電云美國籌畫部已將裴萊君之議案核定報告下議院於該議案核准或駁退以前必有激爭 
[美簡駐土大使]  
　　二十八日紐約電云美國前任商務大臣斯屈洛司君現已簡定駐土爾其大使至駐日大使奥平君依舊留任 
[近東大變局百十六誌]  
　　二十八日倫敦電云英國外務大臣葛雷在下議院答某議員問巴斯利亞與赫在戈維拉問題　政府現擬於東方大會開議之前與各國議定草約目下正在交涉同日柏林電云塞爾維亞政府已宣言擬從速草定宣布書聞將由各國代擬巴斯利亞問題則由奥土草約解决各國政府現力促塞政府停止調軍德皇以紅　十字寳星一座賜於土爾其外務部大臣李番脱布勒嘎利亞現借助俄政府要求列强認爲帝國二十九日倫敦電云奥皇約瑟近在凶加利下議院宣稱謂彼今更信保守和平之宗旨已使維也納之興情益復融洽 
[荷蘭國會新議案]  
　　二十九日倫敦電云荷蘭國會近有人呈　議案設太子冲齡登祚請奉皇太后盎滿（即今荷女主之母）爲攝政君主而以亨利駙馬充長師傅 
[俄國購買戰艦圖樣]  
　　二十八日柏靈電云俄國政府已向德國某船廠購買德國戰艦圖樣 
[萬國海軍大會餘聞]  
　　二十八日柏靈電云德奥兩國已將倫敦萬國海軍　　議定之宣布書簽押 
[巴黎罷工蔓延]  
　　二十八日柏靈電云巴黎郵政電報辦事人局盟罷工現已逐漸蔓延各省 
 
 

Page 27

 
 
   
 
 

Page 28

 
 
   
 
