# 1895 - 95 - 4907889

 

Page 1

 
 
[代解醫傷經費] [  申報館啓]  
　　遼陽一帶戰爭未已軍士之受傷者皆赴營口烟臺等處紅十字會醫院療治所需經費端賴中西各善士源源接濟今由本埠仁濟善堂集成規銀一千兩浼本館交匯豐銀行轉解醫院慈雲所被萬卉皆春戮力疆傷者庶有豸　 
[論中國教育之法不及泰西中]  
　　泰西各國皆有博物院毎多數千年以前數萬里以外之物舉天地之所有羽毛鱗介草木蔬果山川之精英淵叢之怪異博物志所不及載博古圖珍玩考所不及辨格古論所不及詳無不類别羣分星羅棋布各呈其本然之體質事外新奇製造中外書籍無不廣爲羅致包涵萬象囊括古今西國之所以創此院者非以游目騁懷供玩好而已也蓋於游觀之中而寓學問之意焉世人限於方域阻於時代足跡不能遍歴五洲見聞不能追及千古儒者雖讀書稽古往往知有是名而不見有是物今旁搜博採綜括萬有備於一堂用以廣其識見資其辨論此與藏書館之立法並足以佐讀書之不逮助訓導之不及實與書院相輔而行者也中國絶無此等制度雖山海名經爾雅釋詁然或涉虚無或沿謬誤無人　　　　　　　　　　　　　　　　　　　　　　步虚無或沿謬誤無人爲之湖厥淵源辨其是非故鳥獸草木之多識華人不若西人之精確良由無以資其博覽便其考核也此中國不及泰西者四也泰西於各種工藝製造及農政歴算礦務等學除尋常書院教授外各有專設書院以精其教授深其計論更由朝廷爲之提倡爲之鼓舞毎有新式製造則畀以奬銀給以文憑定其年限使之獨擅其利他人不得仿效有得新法而無力試騐者則假以資以觀其效故其人咸努力自奮爭奇鬥巧思有以表見於當世前人爲之而不成後人繼起而爲之往往有積數十年之久娶數十人之心思而成一物者其農政歴算礦務亦各求新法務以突過前人故其國工藝製造日新月異而歲不同者夫固由在上者誘擁奬勸有以使之然也中國於泰西精巧器物未始不知愛好於其人之心思靈敏未始不知羡慕然爲民見所拘好之而不肯學羡之而不肯爲偶有智巧之士欲於中國常制之外創一物立一法爲之而成羣亦以卑無高論置之爲之而不成則羣起而非笑之是以巧匠裹足賢智結舌雖有同文館以肆業算學然不以算學之深淺爲去取仍使從事於時文以爲出身已乖立學之意况時文易而算學難雖國家取士之勢旣偏重於時文則趨功名者苟非性情相近確有心得孰肯舍其所易而好爲其難哉故同文館之設已歴多年而中國今日以算學著名足與西士領頭者卒不一二覯不特此也外此方言有館而善於詞令折衝樽俎者罕其人製造有局而推陳出新自出機杼者罕其人格致有書院而精通化電輕重各學者罕其人水師有學堂而深諳駕駛乘風破浪者罕其人由是言之泰西有書院中國亦不書院泰西有藝學書院中國说有藝學書院名雖同爲育才至按其實而求之不免有彼此之分者則以泰西重視藝學而中國輕視藝學故也此中國不及泰西者五也先王耀德不觀兵斯言也中國之人世守之故歴代以來皆尙文事而不尙武功夫德之宜修固矣然安不忘危治不忘亂昔人有言兵可百年不用不可一日無備則文事武功二者固不可偏廢况今日海外數十國悉負其船堅砲利抵我瑕而蹈我隙我乃欲修唐虞三代之治以兩階于羽懷柔遠人雖聖人復生亦知其勢有不可矣則今日武備之宜修尤較前代爲亟國家定制武試與文試並行似乎無所輕理然同一考試而於武生必設爲跪報唱名一切卑下之禮使不得與文士抗且以行伍爲正途科甲反不得與顯與國家設科之意相背所試之事不外射箭擎石演刀諸務雖有默經一塲然潦草塞責儘有目不識丁倩人捉刀者習俗所移毫不爲怪夫弓矢於今已成廢物雖有百步穿楊之技亦無所用之至擎石演刀諸務皆士卒之事而原武試設科之意固欲得將帥之才也爲將帥者大則統御一軍總决軍務審敵情應機變運籌帷幄之中决勝千里之外其次亦當指揮進退獨當一面乃欲得將帥之才而以士卒之事試之則所得者亦不過士卒之才而已當世爲大將立大功者行伍多而科甲少武科不得人視文科爲尤甚此其故一由於右文左武之見太重一由於取之不得其道泰西大小武員悉爲考取未授職者入小武備學堂肄業所考之事自鎗砲命中而外凡算學天文地理兵法靡不講求故其位至將軍提督者必才具出衆韜略深諳上無虚授下無虚受得人所以獨盛視中國僅予以舉人進士之名目而徒以士卒之事試之者豈不顯判得失哉泰西選兵之制身材修短胸圍寛窄各有定式當兵年數各有定限期滿則退爲藏兵非逢大軍旅不徵調故在營之兵皆年富力强果敢勇往之士中國營兵虚額居其三四而又老弱居其一炊爨洒掃之夫居其一其足以備行陣資戰守者曾不及半泰西陸軍則有武備學堂水軍則有水師學堂大者數十小者數百雖公侯子弟親王世子之貴亦且肄業其中與齊民同其操作故其人咸肯努力自奮而殊尤異敏往往出乎其間中國於武備絶無專設學堂近雖增設海軍兼有水師學堂之設然通中國計之僅天津江南設有兩所較之泰西至小之國且難相提並論况乎衣冠之族鄙夷武事不屑與武人爲伍故入學堂者大抵貧戸子弟及鄉愚椎魯者居多雖薠草無根醴泉無源桑怕蓬樞之中未必無英明特達之子然在上者旣未神其鼓舞振作之方卽　下者無由生其感奮發憤之心此中國不及泰西者六也商爲四民之末務然虞書論治不廢懋遷衛文通商卒以富國知中國昔時未嘗不講求商務也况今日通商極盛操奇計贏各擅其勝商務之興廢卽國家貧富之所繫卽强弱之所由判是商務於今日不可以商務視商務直當以政務視商務而不容漠不加察也泰西之於商務則特設商部特簡商務大臣有商務學堂凡工藝良楛物産豐歉出入多寡月有稽歲有考遠方異埠恐耳目之不周也則置領事以經理之派兵騪以護衛之蓋所以規晝而布置之者至周且密中國之於物産若何工藝若何國家絶不措意互市五十年以來出口者日見其少進口者日見其多稽之關册彼常贏而我常絀憂世者毎懷民貧國病之歎此非通商之不利於中國也良由無人爲之振興推廣故耳此中國不及泰西者七也 
[倭電存疑]  
　　字林西字報載東京十三日來電云李經芳爲全權大臣倭廷已應允矣又西字捷報載有十四日馬關來電云是日倭國官醫佐藤所傅消息卽作爲公家消息李傅相之傷約略全愈傷處已平復佐藤將回廣島本館按同上二電頗覺兩歧令人索解而不得如謂伯行觀察爲全權大臣係代傅相之任則傅相傷勢已痊此時方重申和議斷不致遽易生手亦斷不致因傅相春秋高傷雖平復未可操勞過甚而令伯行觀察庖代以意度之所謂倭廷已允爲全權大臣者大約俟和局定妥之後持節駐倭樽俎雍容用以聨兩國之好倭廷之有此舉豈不自謂優禮我傅相哉未知究竟若何俟接續信再行布錄 
 
 

Page 2

 
 
[補述澎湖戰事]  
　　澎湖被倭人佔據屢紀報章昨接臺灣訪事人來函云臺灣撫憲駐節之地爲臺北府城臺北離澎湖尙有一日水程二月廿四日午後臺北憲轅接澎湖陜電謂到有倭船八艘内有兩艘爲他國隨以觀戰者廿五六兩日官塲雖電報往來絡繹不絶局外難得其詳但聞倭船忽近忽遠來去無定殆均於口外游弋爲我砲臺所擊相率退去迨廿七日辰刻傳聞是處已於九下鐘開戰午間憲轅得電悉會辦澎湖防務統領定海防軍等營福建補用知府朱幼懋太尊上泮有節制各軍之責於兩軍相見之餘力率砲臺將士施放巨砲登時烟霧迷漫聲振山岳倭船亦前後左右列陣以爭未幾力頗不支竟爲我軍擊沉倭船兩艘傷兩艘倭人知難抵禦立卽懸旗止戰至三四下鐘時又升旗整隊急攻砲臺我軍禦之仍不稍懈傍晚有千餘人乘小舟從北首登岸聞有分統防軍等營之林子雙恊戎福喜奮勇當先督率所部在要隘處抵禦再接再厲敵復潰退此廿七八兩日臺北所接電音大概情形也無何在澎之電線桿有一二處爲砲所燬致海上消息不能瞬息千里幸澎湖與臺南府屬相近雖地隔一海登高瞭望可以彷彿見之臺中之嘉義縣屬其地有名布袋嘴者濵臨海口與澎湖後面相對約距數十里之遥砲聲隆隆分明入耳可揣兩軍虚實由是澎湖情形均賴兩處探察二十九至初二等日迭據兩處來電加以臺北府城傳說紛紛不一其辭直至初二日午後始痓某統領身親前敵略受損傷當鏖戰時我軍雖稍有傷亡敵兵則已傷至數百人惟澎湖地處海中四面孤懸前者唐大中丞於續布臺防摺内已將敵之所以急爭與我之所以難守情形奏達聖聰相傳倭船於初至時只有數艘後漸增至十餘艘澎湖共祗定海防軍宏字等十三營駐紥尙能大挫凶鋒且被困至八九晝夜不使稍進雷池一步不得謂督軍者之不嚴防守所惜臺北臺南兩處絶無兵輪可以運兵赴援成敗但聽諸天耳按澎湖失守本館早接厦門電信登諸前報今閱臺嶠來書似尙不知失守事想因失守以後電線已斷又無兵輪派往偵探情形遂致消息不靈也 
[水手交鬨]  
　　臺灣訪事人云國家以數十萬金置一兵輪冀一輪收一輪之用然兵輪之能滞乘風破浪折衝禦係則視管駕之得人與否北洋各兵輪經營數十載一旦盡付東流亦前事之可鑒者也乃更有於船中數十水手不能駕馭而調和之使同舟之人竟成敵國甚至以互毆而致傷斃者更是出人意外如臺灣調至之南琛兵輪是已南琛兵輪前隷南洋差遣防務戒嚴後經前臺灣巡撫邵大中丞調至其管駕向爲袁軍門九臯資格已深到臺未久卽易已革都司康君長慶接帶康君籍隷粤東好以大言期人當任管駕時南洋大臣張香帥知其素行不端卽傅電調赴兩江察看康苦求今署撫憲唐大中丞而止不意於登輪時見水手中皆寍波人心滋不悅遂欲去之以便安置閩粤諸同鄉又恐全船盡易生手舉措茫然爰卽撤退其半盡以厦門廣東人補之其所留之半又任意貶勒薪銀詎寍帮各水手在南洋供差多年各懷船存與存船亡與亡之意見康顯分門戸義不受辱相率告退康以爲侮已不叩其故立卽拔刀相向聲言欲退者請嘗此刃旋又傳令凡請假者一概不給餉銀衆皆不服致起爭端由是寍波與粤厦兩帮人各持器械在船對毆兩陣齊圓皆有滅此朝食之心俄而厦帮因有管駕相助寍帮勢不能敵旋斃水手一名傷三名此船適泊基隆海口寍帮中有二十一人共赴各營署喊寃事爲撫憲唐大中丞所聞電飭基隆理民同知方樾亭太尊與統領定海銘字等營張月樓軍門會同赴兵輪查問二副王言有者所供與寍帮喊禀情形相同提騐受傷最重水手二名則一在右脇一在大腿灣均被搶矛所刺雖倩醫生调治其致命與否尙未能决太尊軍門當將查騐情形禀覆中丞未知如何處置當邊防吃緊之時管駕兵輪不能建功海上破一時之圍壯千軍之膽乃反視同室若宼讐自相殘殺然則所謂乘風破浪折衝禦侮者祗可施於私鬥不必見於公戰乎時事至此不禁擲筆三　 
[松試七志]  
　　江蘇學憲龍大宗師考試金山上海南匯青浦四學生員於十二夜二鼓時發案今將錄取一等諸君照列左方金沈嘉樹徐法祖程學伊楊成樂程家洛張徵灝顧本濂黄家驊俞廷颺王平格俞秉鈞張鼎昌袁大炘上王宗毅劉至濤張在新曹棅李宗鄴朱壽朋李鴻膏孔憲和曹基鏡姚文杓徐揆大顧文郁顧樾楊元爔汪永思蘇紹基曾鈞王豐曾王納善范熙瑞趙世修錢椒楊辰蔡爾康周文治王植善葛尙冲劉欽謨葛尙質朱孔文南徐守清陸志清沈厚堃王慶福顧乃嘉徐世傑凌起鵬王家彦胡咸亨于鬯鍾樹勳衛光龍張可鎭沈雅詩青蔣壽祺趙鴻與朱泮章金詠榴李樹棠金鬯沈彬黄澄清潘寶瑛李于藻錢學乾倪龍光朱宫泮許元亮徐公勉張心熊何績書孫承福徐公和 
[潞河春鯉]  
　　張家灣駐紥兵勇有因事進城者據云一夜有明燈萬盞人馬無數營中見之大爲驚恐幾欲開砲相擊營官急遣探馬往視未幾回報前面有人馬不計其數俱係黑色惟燈籠上大書靈佑侯三字向東北而去遂謂爲本郡城隍顯聖特來保佑地方也無稽之談不足深辨錄之以資談助而已○客有自山東德州來者言及山東德正頭帮粟米已於二月廿一日閱兌裝船開行北上○春徵期近除去歲被災村莊照例分别緩徵外所有成熟村莊由張直刺示期徵收逢五逢十比較○往年開河後戸部稅局歸坐糧廳徵收開關之期計雜糧米麥等船報載者或數萬石或數十萬石不等今届戸部稅局於二月初三日開關無一報載者或因糧米缺少或因連日被大風所阻均未可知惟本郡需米孔亟幾令人望眼欲穿耳○練勇局條規凡入營當勇者不滿三月告退砃先將領過口糧銀繳還方准離營有某勇因夜則巡更晝須操練不堪其苦遂爲金蟬脫壳之計將號衣裹好抛擲道旁有鄉人見而拾之適被巡勇所見問號衣在何處得來鄉人茫無所對當被扭至總局未知若何處置也○坐糧廳漢堂葛振卿部郎三年任滿倉憲擬奏留數月以資熟手未知能仰邀允准否 
[兵差難辦]  
　　自倭人肇釁以來我朝於各省招勇調兵無片刻之暇而北通州爲往來大路貔貅萬隊擁斾長征多出於其途數月間車不停輪馬不停轡甚囂塵上幾致塞斷通衢近日有新疆調來之馬隊先後過通又有神機營兵一萬名由京師起程分往山海關喜峯口一帶駐防官車局赶卽招雇民罩二百餘輛拉運軍裝器械藥彈等件奈近日春氷已泮地脉滋融加以雨雪連綿道途泥濘車行愈多轍跡愈深後來者毎有軸斷輪折之虞騾馬亦間有倒斃者雖經官車局疉加津貼優給車價然車行苦况已不可言喻矣 
[八閩談屑]  
　　福州府屬之某縣風俗純樸素稱易治邑令某忽於日前通禀大憲略云因舉辦聨甲民間以爲不利相率抗諭竟敢糾衆圍城與官爲難等語上憲恐釀巨禍派員前往彈壓現聞鄉人業已解散其所以釀成敢變者因某令勒捐城工所致當此海氛不靖難保匪徒不乘間蠢動某令不能下洽輿情致釀變端尙幸一時卽可解散乃上憲恩威並濟所致否則星火燎原某令其能當此重咎耶○閩俗最喜詞訟尤喜拖延甚有延至三四年之久尙未傳到質訊者推原其故非原告情虚避訊卽被告理屈抗傳亦有彼此均不願到案由公親代爲勸和而衙中差役代書慾壑未塡復從而阻撓之者趙清獻公有云氣死莫告狀誠哉是言也福防廳唐蘇亭司馬下車以來勵精圖治有代書甲乙二人膽敢勒索息詞戳記賄金因未滿其慾任意掯擱爲司馬查知勃然震怒立將甲乙當堂笞責數百下並將卯名革退另招人充當一面曉諭洋洋千百言頗能抉出利弊見者無不嘖嘖稱善○學院前有綽號跛脚春者手創門楣家資十餘萬居然富翁也其子納粟入官得京銜株守先業日漸虧耗亦可見富貴之不能常保也有某孝廉曾借給千餘金歴久不還屢次催索無如之何日前糾合養濟院瞽民數十人前往代爲催取其家閉門拒之瞽民候至晚間始呼嘯而散　 
 
 

Page 3

 
 
[柳浪聞鶯]  
　　杭垣東太平巷某公館之使女年逾二八嬝娜娉婷頗饒風致其主人係納粟得官翎頂煌煌素有登徒子之癖年已知命粉白黛緑者計得五人近忽羡使女之色欲納爲妾擇於十三日行事女得信愁鎖春山涙盈秋水蓬頭垢面不加修飾者累日初七日傍晚竟化黄鶴而去偵騎四出杳不知其所之初九晨跟丁某甲遇女於錢塘門鬼神塘地方詢其何往答曰自出門後我在阿金家幸勿告我主人中唯唯所謂阿金者係孀婦在觀音庵作道姑毎月至公館募化月米者也甲進城後卽告主人偕同健僕至菴將女捆縛如豕舁至公館用籐條鞭其背閉置密室中道姑則呈送縣署誣以拐騙之罪未識高坐堂皇者作何判斷也○艮山門外高宁山有娘娘廟現届春日融和進香者絡繹不絶初八日有鄉民男女六七人乘小划船由凌平鎭而來行至赤岸橋適有一貨船裝載栗炭一帆風順飛駛而前突將划船撞沈船中有五人鳬水登岸尙有一婦女一幼孩竟赴龍宫之召慘哉○硝磺爲軍火必需之物現當海口戒嚴操練營勇在在不能節省大挑縣夏大令先楫向在防軍局帮辦局務今奉憲委赴安徽查探硝磺以充軍實 
[鐵甕濤聲]  
　　鎭江自三月以來天氣頗覺寒冷隂雨濛濛寒風颯颯初六日午刻忽又隂雲四合雷電交作雨勢如倒瀉銀河直至傍晚始止初七日狂風陡起江中白浪滔天義渡船一律止渡斯時蒜山江面有某湖船滿載五色紙張乘風破浪而來行至是處因風力過猛舟子支持不住頓遭沈溺有一七齡女孩竟葬江魚之腹其餘舟中人皆諳水性得慶更生所有貨物幸由救生紅船爲之撈起在岸上晾晒惟恐水漬斕斑不復光明似錦耳○去冬江水大落輪船來往恐遭擱淺均有戒心邇來節過清明雨澤甚多江水已漲至六七尺有奇從此舟楫如林可以放乎中流輪船行駛亦不虞阻碍矣○鎭城各客寓向由保甲局發給循環簿毎日一換以便稽查凡形跡可疑之人及無的實保人者不准留宿近時城内各小烟館曁山巷各小客寓毎貪微利容留生客良莠混雜非所以靖地方府尊彦太守有見於此因出示曉諭並飭各叚巡員嚴密查察遇有此等情事卽將房屋封閉並將房主送局懲治如地保徇情不報一經察出定須從嚴究辦似此認眞查緝匪徒當爲之歛跡矣○鎭郡西門外山巷南首某姓家於初四夜三鼓時突來暴客十餘人明火執仗劈門而入各盜面塗粉墨猙惡異常連放洋槍數十響鄰人聞聲畢集見盜勢甚兇不敢上前爭拒任其翻箱倒篋慾壑旣盈蜂擁而去事主見盜去遠始敢也外呼喊督標新兵營防卡相隔不遠一聞警報經金哨官帶勇多名風馳而至盜已杳無蹤跡矣次晨事主開單赴丹徒縣署報案王大令卽於是日午後帶同差役前往履勘立派幹捕四處跴緝不料初五午刻有盜三名將贓物携至銀山門某長生庫典錢正在估價時縣署馬快數人躡蹤而至見賊所當衣服與失單無異卽向前盤問匪等心虚面赤神色慌張支吾以對馬快將三盜拘獲以鐵練繫頸解至縣署王大令高坐堂皇研訊之下盜供係本地人前在某營盤當勇因事斥革此案非吾三人所爲尙有六人在案現已遠颺訊畢大令飭各笞八百板加上脚鐐手銬分别收禁聽候核辦其餘供出盜匪飭捕按名緝訪當不難一網打盡矣○鎭江府彦詠之太守考試文童先期出示各鄉鎭之應試者均於前二日先後買棹來鎭赴學保結至初三夜二鼓後太守排導進校士館小憩鐘鳴二點燃砲三聲太守徒步至儀門前升坐公案由禮生唱名給卷各士子均恪守塲現魚費而進計與考者凡徒八百餘名丹陽六百餘名比點畢封門晨光已動矣次夜漏下三商放頭牌天明卷始收齊太守亦鳴騶回署所有各題照錄於左丹徒已冠朋友之交也五者天下之達道也知未冠德一朝廷莫如爵通塲次題何必然詩題賦得文章有神交有道得交字五言六韻丹陽已冠我故曰未冠其設心通塲次題宋經詩題賦得重與細論文得重字五言六韻京口駐防已冠鞠躬如也如不容立未冠若寡人者通塲次題食饗之禮所以仁賓客也詩題賦得春寒入花骨得寒字五言六韻○鎭江府學汪廣丈亮鈞之夫人於去冬逝世擇於三月初二日開弔初四日舉襄先是各官紳之執紼以送者衣冠濟楚齊集學署前辰時發引先有開路神引魂雞一頭清道旗二面及青獅白象二花神並站燈之童男童女花容月貎幾疑謪自瑶池繼以銜牌三十餘對全副鑾駕軍健馬四匹手持火牌軍棍劊役馬四匹引魂亭一座按步徐行整齊嚴肅怱有花衣頂帽揚鞭而至者則頂馬也馬後清音一班竹脆絲柔恍聽琅璈法曲俄見旗幟鮮明鎗刀森列則城守營兵三十二名至矣香烟繚繞中四人舁藍呢魂轎一乘翣牌長旛白紙裹竹二十餘根又有甘露寺僧三十二人皆手執藏香列隊前行孝子孝孫在孝幃中哀號擗踊哀動路人靈柩用五彩灑金柩罩舁以二十四人其眷屬則乘素輿沿途嚶嚶啜泣由小市至四牌樓出西門過大街詣義渡碼頭其時鎭郡各官飭辦差人等在馬頭上支搭席棚素彩流輝露柩旣至各官咸在靈前叩奠午刻諸公子雇大號官舫數艘將靈輀載回原籍安葬當經過大街時觀者竟有萬人空巷之勢可謂非常熱閙誰謂廣文先生官獨冷哉 
[英界公堂瑣案]  
　　洋人愛克老控東洋車夫瞿阿來拉車不愼以致撞壞馬車約須修費銀十兩瞿供稱小的係江北人來滬未久貧不聊生安能賠此鉅欵通刺據情商諸薩副領事判令將瞿交捕房管押俟兩造自行理處○二百二十八號華捕禀稱昨晚小的見沈春生手携生油火油各一箱異而詰詢據言日間恐被洋人所見故於此時携取回家因之拘解請究沈供稱小的在坟古洋行牛莊輪船上執役此油陸續餘下並非竊取通刺著帶回捕房俟牛莊輪船回滬再行質訊○前昨兩日本報紀醫生宋德標圖竊被拘一案包探竇如海查得宋曾竊取金仁財等四家大小洋銀及首飾衣服遂於昨日解案禀稱宋竊物後質錢使用並在王陳氏老虎灶内與張來生姜阿元等人賭博質票已抛棄贓物未能吊齊金等各投案領贓宋供稱小的係寍波人在治下設藥草攤所竊洋銀八圓小洋銀五百三十枚俱已賭輸叩求恩典王陳氏供稱宋來小婦人家鬥牌求爲恩宥張姜同供稱小的等雖曾同賭然亦無甚輸贏通刺判罰王陳氏及張姜各洋銀三十圓如不能繳則管押一月宋交捕房管押兩月期滿遞回原籍○包探竇如海解王阿大至案禀稱此人屢次遞解今又濳來滬上爲此送請訊懲王供稱小的實係本地人去年雖曾犯案蒙恩笞責並未遞解通刺判令具結開釋諭以如再犯事定予重懲○蔡錦堂竊取金清和家銅香爐一具報捕　經包探黄四福拘獲人贓昨晨解案清究金投案領贓蔡供稱小的係寍波人向習成衣近年失業無聊腹枵難耐不得已而作賊尙乞原情通刺當堂賞給棉褲一條判令押送回籍包探顧阿六解竊賊陳福林到案禀稱此人竊取鄉人金四榮布衣數件經小的拘獲人贓送請訊究金訴稱小的初次來滬行經四馬路偶不留心致被行竊幸經包探緝獲請准領贓陳供稱小的係蘇州人行竊該死通刺判令押送回籍○包探孔阿才禀稱日前奉老爺諭令往傅野雞娼院龜奴王榮豐倪和尙今已傳案請卽訊究王龜供稱小的並未在治下開設野雞娼院所有各野雞俱係同住之人業已遷住他處矣倪龜供稱小的姓王名桂林實被誤拘至倪所開野雞倡院現已閉門通蠒令各具切結如以後見野雞娼定須逮案懲辦包探陳阿九禀稱東洋車夫王阿三控龔榮郎借錢不遂糾人兇毆致失去洋銀二圓六角小的查得實係吃醋起見所失洋銀毫無實據王訴稱小的實係被毆時失去洋銀二圓六角今將扯破之袋呈電龔供稱小的與王共姘一婦王先紏人毆小的昨日小的與論並未還毆通刺著兩造各具切結而退○祥生廠主某英商投該管領事署控稱日前戴生昌船局向本行辋去鐵板倩嚴錦才代造乘風小輪船上各件不料造成後私置順記船局之順和小輪船上請照會華官究追薩副領事據情照會公堂昨晨祥生主人帶戴生昌船局主戴甲到案先由戴訴稱乘風小輪船向英公館租下由舵工薦保嚴代製鐵板此鐵係局中向祥生廠買來不料造成後伊等竟串通一氣裝置邵順寶所開順記船局之順和小輪船上現在邵已病故嚴避匿不面一切俱由聚豐園嚴佳萃經理可否求恩先將順和輪船黏封然後提人研究通刺據情商請薩副領事隨派差至順記關照將順和小輪船暫停一面傳佳萃到案核訊 
 
 

Page 4

 
 
[美捕房紀事]  
　　美租界西華德路第九百四十四號門牌耕盛米店係本邑人徐文義所設前晚失去洋銀三百餘元徐卽訴諸捕房昨晨捕頭遣包探江阿三往查見洋銀置於櫃内櫃在樓面决非外人所能竊取因將同帳之朱佩秋店夥孫辛南二有拘入捕房捕頭盤詰至再朱等言語支吾乃命押候訊核○粤人王阿毛昨晨投捕房訴稱向在武昌路一百二十二號屋内西洋人某處爲傭洋東累月不給工資意圖賴去求請追究捕頭謂此非捕房所應理命投西洋領事公館控告○鎭江人王子和前曾犯案經英廨讞員判令遞籍暫覊捕房前晚一下鐘捕飭包探張阿根將王帶至順泰碼頭附安和輪船解往鎭江原籍○昨晨二百九十六號華捕禀稱北河南路靶子塲相近冰水潭旁有棺木一具捕頭立命傳頭圖地保孫順和諭令查明係何姓所置囑其赶速遷葬○二百九十二號華捕巡至吳淞路見東豐泰雜貨店因有喜事在　自燃放鞭爆有違租界定章遂拘入捕房押候解訊 
[口角生春]  
　　本館昨接蘇城湖南館彭大善士函云敝處前繳醫院捐洋三次均蒙察入并寄到回條此次又蒙蘇城各善士慷慨解囊湊集洋三十五大元寄上惟希卽賜查收轉遞前途并擲收條以便照騐屢費清神功德無量不惟鄙人私心感頌已也開函維誦具見大善士惻隠爲懷慈祥在抱以婆心相感召以苦口相提撕用能集腋成裘聚沙作塔盥微三復篆竹五中又承周炳生善士勸募鮑公館助傷兵醫院經費洋十四元又接吳興自願博濟　來函閱本月初三日申報藉悉前代收戚翁智記捐助烟臺等處醫傷經費四十洋業已收到謬邀褒奬愧惑莫名惟智記智字報上譌作盛字特請更正庶幾九京之下豪髮無憾而僕則級感雲情更無涯涘矣理合節錄來函以正前悞 
[續解奉天烟臺施醫賑捐啓]  
　　謹啓者敝堂經收北洋營烟等處傷兵醫院經費業經一再解欵諒邀公鑒惟是傷兵頗夥該院待欵正在吃緊之際兹又續解規銀一千兩仍託申報館代爲匯解目下北洋等處雖暫行停戰而和局尙無端倪俯仰時艱札憂正切總仗仁人義士薄海同仇無灰壯士之心慨解腰纒之助庶俾裹創血戰努力戎行傷痊奮勇之餘共奏凱歌之曲善昌等食毛踐土敢矢愚忱敬代傷兵九顧百叩上海六馬路仁濟善堂董事施善昌等謹啓 
 
 
 

Page 5

 
 
人參胎産金丹爲胎科之要藥用參不佳反使良藥見疑如購極品頭每粒一洋無須自加人參雙料二角單料一角以用參之多少定價之貴賤○參茸白鳳丸解鬱退熱調經種子雙料每洋一丸單料十二丸○參茸甯神丸價仝上○保胎無憂丸如易小産一覺受孕卽服此丸包不墜落雖屢屢滑胎極滑者無不立效卽不滑者服之能免胎前百病使子先天充足易産易育每兩角半○求嗣男服毓麟丸每兩四角女服調經種子丸每兩一角連服三月必孕○止帶神丹諺云十女九帶若不治止卽成癆瘵此丹無論赤白諸帶服之卽止每兩二角○牛黄抱龍丸治急驚痰厥一角○琥珀抱龍丸洋六分○牛黄抱龍多寳丸急驚痰厥直視頭摇險危重症立刻回生老人中風痰厥亦效每丸五角○小兒萬病回春丹一角三粒頭洋六分○保嬰錠食厥泄瀉或飲食不思每錠五分其餘良藥頗多膠丹丸散蠟丸膏藥痧藥服藥花露藥酒藥油藥錠人參鹿茸官燕洋參香料細藥珠黄八寳遵古泡製飲片一應俱全○如秘製著名妙藥汪製珠桂半夏膏治一切頑老諸痰胸脇痛氣急便閉一切怪異諸症俱能應手立效功用甚多每錢洋四角○痔漏化管丸不論有管無管新久諸痔其效甚顯服二兩除根極重之痔管有數十不過五六兩永不復發每兩一元半滬上已經家喻戶知接吻稱道請仿本地諸君便知敝堂各藥非自已揄揚也來往信資圖津税厘自理上海四馬口老巡捕房南首一顆印庫門内 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　十六鋪巡防中局送流氓李桂華葉阿發并原告周來富朱和尙到縣請辦前晚翁明府提訊之下朱訴稱小的係本地人設攤售水果爲業本月初五日葉來買甘蔗一根言定價錢二十三文迨將皮削去見係紅心遂欲退還小的告以甘蔗紅心常有之事旣已言定價值總須買去葉卽與小的爭論數言而去次日李糾同小船帮中重來吵閙互毆誑稱失去小帽一頂責令小的賠償并將馬褂剥去質錢一千二百文事經周目見葉供稱小的係浦東人向朱買甘蔗朱以紅心者糖塞小的不要伊就詬詈并將小的頭上之帽擲去字供稱其時小的在某茶肆啜茗並未帮毆周訴稱小的在治下設攤售點心見伊等打降是以極力解勸十六鋪地甲裘鎭禀稱小的查得李　流氓時向各攤滋事明府喝令將李葉各笞責一千板枷號兩個月發十六鋪示衆○倡婦趙楊氏訴稱小婦人不願爲倡求恩超豁前晚明府　堂訊同氏訴稱小婦人年二十六歲東臺縣人父親楊桂山母親楊張氏由某年親戚某姓將小婦人誘來滬上賣與打狗橋某龜花烟館内風聞丈夫自小婦人被拐後親赴揚　帶偵尋然並未來滬小婦人入此陷阱困苦不堪望眼將穿苦無音信求大老爺高擡貴手援出火坑世世生生誓酬大德明府准如所請發交普育善堂留養候移文傳母屬到來認領○竊賊黄阿關要閔行鎭竊得煙袋等物經事主拘獲綑送黄浦司署陳少尹查得黄屢次行竊擾害地方因備文申送縣署請辦翁明府提訊之下黄供認不諱明府遂判令笞責三百松枷號二月發閔行司署外示衆○李成裕送逆子李阿狗到縣請收入改過所翁明府提訊之下李訴稱小的共生三子次者年二十四歲三二十一歲阿狗係長子當十三歲時從師習業旣而一意游蕩專與　　爲伍時向小的索錢稍拂其意卽肆行蠻横小的在治下開烟館前日阿狗又來索錢小的略加呵斥伊竟舉手兇毆小的無可奈何送案請　　狗供稱小的年二十七歲在袁阿五處賣水果度日不敢違訓父親聽旁人唆弄不免偏愛諸弟以致小的慘遭不白之寃明府判令發改過所覊押五年 
[法捕房瑣事]  
　　上禮拜四堂期有殷元聚控同鄉人王文標借錢不遂糾衆滋擾等情經葛同轉提訊著押候責懲傅其母舅到案具保昨日同轉蒞捕房發落卽命提案覆訊王供因念親情曾借洋五元小的情願歸還同轉謂爾前次拕借曾立筆據因何屢向滋擾糾衆横行爾向操何業供向爲報關行生意自從母舅處歇出後至測海兵輪現在旅居泰豐客棧同轉姑念生意中人全其顔而著改責手心一百下謂爾年紀尙輕以後須改過自新勉爲良善飭探持名片送至乾豐報關行交其母舅收領旋據泰豐客棧主婦史殷氏投案具保同轉問是何親串供稱姨甥現在棧中爲夥呈具保狀同轉著存案備查仍飭包探送至虹口交其母舅收管以免流爲匪類王叩謝而退○文生魯鐸投案禀稱上月廿七日在吳淞失竊皮馬褂烟槍等物卽於本月初一日赴松江歲試閱日報知案已破獲贓存待領今已試畢來案請領同轉謂此賊交河鹽廳差役帶回　贓交爾領去尙有卞姓失主亦著來案具領魯稱謝而退○提糾合匪人至黄振隆烟館串竊烟槍之張文奎照原斷掌頰一百下申斥一番　予釋出○探夥陶金標在長江輪船查緝見有形跡可疑之人肩負衣包上前盤詰至吉祥街口爲流氓吳阿元等將陶扭住扯破衣服經巡街捕帮同拘獲解經葛同轉研訊著押候追比昨命提案供稱當日在上金館晚餐以酒醉多事求恩明察問因何攔阻尙敢妄稱探夥爾爲往來長江輪船老賊侒竟同黨幾人何人指使吳阿元稱並無同黨同轉著重責一百五十板驅逐出境不准逗留如再到案重懲不貸○又命提金利源碼頭竊取蘇木之王福生到案疎栅姑念先已責懲着從寛釋在○林顧氏控王小鶴誘匿養媳希圖另配經葛同轉提案訊供以林顧氏兒子已死不能强令改配姪子况姜王氏母女不願適從已斷歸母族着給還財禮洋一半昨日原被投案林顧氏仍請斷還養媳并稱撫養多年費盡心力同轉謂本委遵查律例並無斷還財禮之條今念爾家貧苦格外體恤給還財禮洋一半旣已交案着各具領紙送案備查 
[蘇省官報]  
　　二月廿五日指分江蘇截取知縣孫壽彝河南人禀到○廿六日藩轅牌示照得昭文縣典史張源病故遺缺查有遇缺先興史楊爵修堪以請補○廿七日知縣竇鎭山上海公幹回並謝委兼辦督審局差縣丞馮詠芝謝委署金壇縣縣丞事從九魏湘交卸署荆溪縣典史事回遇缺先補用典史卓煊杞服由京　　回省○廿八日候補道朱福春由徐州東征轉運局來卽辭赴天津○十九日廻避改指江蘇候補同知衡珊旗人　徽來禀到川沙廳司　王侃禀知交卸回省 
 
 
 

Page 10

 
 
   
 
 

Page 11

 
 
茲本巡工司查瓊州關税務司所屬界内抱虎山地方水道下有暗礁新設警船浮一個合將其情形度勢開列於左　計開一瓊州府海南島抱虎山之東南相距一千一百四十丈視岸上單樹爲南六十九度半西該處水道下有暗礁一段於朔望潮落時礁上水深一丈七尺現於礁之東北約離九十二丈新設黑色尖圓形警船浮一個上置黑色三角式籃帽浮下水深四丈九尺爲指明船隻由東進海南水道應行於浮之右邊在急水門所設之第二浮業經裁撤不用一凡以上所開度數均照羅經方向 
一瓊州新設此浮之外另有前設第三第四兩浮凡船隻由南路進海南水道必須相離新浮及第三浮約一百八十三丈沿途亟當小心愼勿輕忽駛近船行宜向右沙可以時刻用錘探水深淺因左邊礁石參差測量難準必於右沙爲穩也如過第四浮約距六十丈外可免 
有悞光緒二十一年三月初七日第二百九十二號示 
 
 

Page 12

 
 
啓者本藥房開設上海英大馬路第十六號門牌又設分鋪于中國各處計香港小吕宋等埠零躉出售各藥并代客定辦外洋各貨本藥房所有各藥皆向英國倫敦一處辦來因此各藥較東方各鋪格外便宜且皆上等之貨貨眞價實與衆不同不比他家之價亷而貨亦低也今可代客辦貨用錢不多而貨皆上品如貴客現錢躉購折扣可分外從豐茲有安眠藥出售係陌法崙思迷司等所製本藥房逕向有名製藥師處購來並不托人轉手所以服之可保無虞倘貴客欲託辦此藥或來購若干均無不可惟此藥有危險之處故必須擇提清眞質毫無他物攙雜者如不留神購用低藥服之必致壤人蓋此藥如攙雜僞物非明于化學者不能試騐而知故進貨時必愼擇誠實可靠之家始敢購致本藥房尋常醫病各藥便于應客外另有提金提銀諸藥并照相所用最上藥料照相玻璃片本藥房更經理外洋英爾鏗所製鎔化金銀等物之罐現在大小各式均有留存合意者請來選購可也如貴客欲閱藥單及欲知本藥房買貨折扣章程請臨英大馬路第十六號門牌面叙此布 
 
