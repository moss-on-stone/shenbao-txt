# 1912 - 63 - 4914028

 

Page 1

 
 
代論 
[財政總長陳錦濤呈請籌設興農殖邊銀行文]  
　　竊維立國之道以民爲本養民之法惟食爲天曠觀古今縱覧宇宙國勢之强弱商業之盛衰恒視乎農業之興廢以爲準是以古聖敎民首言足食列强富國先重農林特託諸空方無補事實故進行之法當在創設金融之機關以行獎勵農業之政策我國在大物博冠絕全球而民貧國弱一至於此則以生財之道不講補救之法不行束縛於專制政府貽誤於腐敗長官今民國方興共和確定興利除弊當在此時敝部職掌全國金融機關中央普通各銀行固宜次第規畫而農業殖邊等銀行豈能獨付缺如茲擾籌設農業銀行爲貧民代謀生計創辦殖邊銀行爲疆隅安置流民互相維繁積極進行農業銀行宜設於内地蓋東南各省户口繁麻生計日　良民多失業之憂膏腴有石田之歎處和豐之世終歲動勞僅資糊口近復天灾流行兵戈　至黎麻之流離失所轉徒他方者瘡痍满目慘何忍言設非有招集之法敦撫之方將見强者爲盜弱者轉死良民何辜遭此浩刦開設銀行使無着者得謀耕種有田者設法改良抵當確實銀行無所損失利息輕減農民易於償還至籌備方法先立總銀行於都城名曰興農以資提倡再置地方銀行於各州縣名曰農業以謀普及興農銀行資本由政府募集農業銀行資本由地方公欵酌量提撥如有貧乏州縣或募集債券或請求補助總期同胞均沾實利細民得慶安居在昔德國自七年戰爭而後民生敝疲農業衰頽斯　　　　我今日實相伯仲於是政府旣爲之　　　　商人索林氏復　　　　　抵當銀行力圖補救以年賦償還之法爲質　　轉之資曾不　　面元氣復民生裕東西各國繼續仿行咸至富强此皆足爲我國之攷鏡而亟宜籌設者也若夫殖邊銀行則邊疆之地有萬不容緩者良　　　　　　之本國地爲致富之源英以蕞爾三島雄視世界惟賴拓地殖民之籌設有方泰西列國近皆盡心擊畫力圖擴充而我國以固有之地棄之不顧誠爲可惜且西北各省沃野荒蕪空虛可盧强鄰遍峙　食堪虞非用移民實邊之策不足以圖補救之方非建立銀行以資周轉又不足以實行移民實邊之策况兵　餘生居民已多失業干戈旣息軍隊宜爲安置能使此種人民貸以資財寓兵於農移置於邊陲之地不特可以遏亂萌舒民力抑且可以絕鄰邦之窺伺謀國勢之富强一舉而數善備焉夫開設銀行以盡地力蘇民困嗣疆土安流民利徧於蒼生功收於久遠爲政之道莫急於是本部責有攸歸自應力任其難設法提倡爲此擬就興農銀行則例五十二條農業銀行則例四十六條殖邊銀行條例三十四條呈請大總統俯賜察核可否咨交參議院議决公布施行之處伏候裁示謹呈 
[專電]  
　　内閣總理唐紹儀定十七號（陰曆二十九日）出京南下與南京政府協商組織内閣辦法 
　　蔡專使及各代表已於今日出京由京漢鐵路往武昌晤商黎副總統後再行回𡩋 
　　公使團皆信袁總統履任後中國大局必可平復 
　　聞外交界意見各國承認共和問題須俟新政府組織完善出國會舉定正式總統頒布永久憲法始能承認 
　　袁總統傅　　土凡有刦奪民人一錢者即以軍法從事 
　　北京秩序漸復各商店一律開市 
　　德國新簡駐華使署頭等秘書官馬爾森男爵今日抵京　（以上北京） 
　　張懷芝部下潰兵前在凔德二州大肆搶掠今日已逃散 
　　天津有法兵二百名開往北京（以上北京） 
　　統一政府制度已由新舉袁總統電商孫總統咨交參議院議决計設十二部一外交部二内務部（添設次長一員專理蒙藏事務另附設官産局建築局因土地工務兩事目下正在籌備創始且乏綜理專才故暫不設專部將來事務擴張再議獨立）三理財部四敎育部五陸軍部六海軍部七司法部八農林部九工業部（兼管礦業）十商業部（兼管漁業）十一交通部十二郵電部 
　　袁總統擬簡唐紹儀君爲内閣總理由孫總統咨交參議院於昨日開會投票公决多數承認僅有四票反對（以上南京） 
[公電]  
　　北京袁大總統電　南京孫大總統各部總長叅議院武昌黎副總統各省都督督撫各軍總司令司令師長各路軍隊統將各省臨時議會諮議局各政團報館均鑒世凱依叅議院初六日議决第三條於新曆三月初十日在北京受職歡迎國曁五大族官紳軍商學各界均來叅禮禮成謹聞臨時大總統袁世凱蒸　　又電　上海商務總會滬南商會諸君鑒齊電悉　論佩甚京冿保擾亂現已嚴懲亂兵土匪　百人秩序安定鄙人今日受職日内卽組織政府商辦進行方法當不至再有變動請紓綺注袁世凱蒸 
　　又電　華僑聯合會鑒中華民國之搆造經吾　　幾許艱難困苦而後克底於成現在　　 
 
 
 

Page 2

 
 
事業告終建設事業方始海外同胞前此直接間接盡瘁於共和其效甚著本大總統深所欣佩夙興夜寐思所以副海内外同胞之望尙望各抒愛國保種之熱誠以促祖國文明之進步是所深企中華民國臨時大總統袁世凱眞 
　　南京陸軍總長電　北京袁大總統各部正副首領各省都督各省議會均鑒頃聞北京因兵變擾亂以後將添招新兵三十營自爲保衞治安起見惟兵興以來公私交困南北現有各軍已苦難以安插豈容再行增兵且新募之兵訓練裝備種種困難又不適急用現在正議南軍調北尤不必多此一舉轉滋歧誤鄙意與其添募新兵不如移南方業經編成之軍塡紮北省地南方可節餉需在北方得資保衛且一令調發旬日可至尤爲便捷應請大總統速發命令將新議添募各營卽行停募當此共和一統必無畛域可分維祈斷行幸甚黃興叩 
[譯電]  
　　英國每日郵報駐天津訪員電稱英兵出巡租界搜擒中國叛兵有反抗者卽鎗斃之　（倫敦） 
　　中國各處滋擾搶掠之事日有所聞而以沿海諸省爲尤甚因其地多盜故也但近來大局情形似不若前此之危險安寗之秩序旣復則各處進步必大發達而西北諸省當尤爲可觀 
　　駐羅馬英德俄法四國大使會同詢問意政府所擬與土國締和之條件内容如何意外務大臣謂數日後當以公文答復 
　　君士坦丁盛傅意大利兵將來攻擊故土皇皇宮已遷往博土坡鹿市海峽之外　（以上栢林） 
要聞一 
[新總統之新令]  
　　其一　各省都督總督巡撫將軍大臣臨時大總統令國體變更首在蕩滌繁苛與民更始我國民受專制官吏之弊失敎罹罰致多陷於囹圄或非其辜當茲民匣初基正宜湔除舊染咸與維新凡自中華民國元年三月初十日以前我國民不幸而罹於罪者除眞正人命及强盜外無論輕罪重罪已發覺未發覺已結案未結案者皆除免之我國民其自納於軌物懍茲刑辟毋蹈非法以保我同胞之身命與名譽於無極此令 
　　其二　我國民積苦專制重罹兵禍農民損失甚鉅豈宜催督逋欠重滋擾累所有中華民國元年以前應完地丁正雜錢糧漕粮實欠民者皆予除免有司毋得追索我國民其勤儉農業務培根本薪共進於富庶登維新之郅治此令 
　　其三　現在民國法律未經議定頒布所有從前施行之法律及新刑律除與民國國體牴觸各條應失効力外餘均暫行援用以資遵守此令 
　　其四　本大總統於中華民國元年三月初十日舉行受職禮自念德薄能鮮膺茲重任兢兢業業惟以隕越自懼惟我民國建設伊始統一政府初立所以策安全求幸福者千端萬緒肇造維艱是皆賴我内外文武各官恊力同心共擔義務諸君皆具愛國之熱誠爲斯民所倚托當此瘡痍未復責望正殷苟有可以破除成見保持公安謀秩序之挽回籌政治之統一者本大總統當與諸君竭力圖之並當相見以誠相規以善以期互維大局奠我邦基此則本大總統所孶孶焉願與諸君交勉者也此令 
　　其五　本大總統辱承國民推舉今當受職禮成之日爰抒所見助我同胞民國建業我海陸軍人卓著勳勞然此不過扶持國家之初基實（疑有脫字）尚不知凡幾其重且大益遠過於破壞之時未容以前此之成功視爲满足所望我愛國軍人曠觀大局益矢血誠萬衆一心皆以鞏固我民國初基爲的凡所舉動務必服從中央之命令保全光大之名譽毋或少有怠忽以玷全體而躓半途庶不負我軍人前此之苦心孤詣而諸君勳業當與國基偕永矣此令 
[袁總統履任之禮節]  
　　初十日臨時大總統袁受職時其禮節次第如下（一）各項人員齊集禮堂依次排列（二）引導員請大總統至禮堂中間偏北面南正立（三）各項人員就本位向大總統行一鞠躬禮大總統答禮（四）大總統誦宣誓文誦畢奏樂（五）各項人員分班至大總統前行一鞠躬禮大總統答禮禮畢退囘原位（六）大總統退至門次立定各項人員向大總統行一鞠躬禮（七）各項人員以次退（八）大總統至他室分次接見進謁人員由各部首領帶見（九）茶會奏樂 
　　右禮節單旣定臨時又於單中添入三事在袁大總統宣讀誓詞之後（一）袁大總統以誓詞交於蔡專使將由專使賫送南京參議院（二）蔡專使代表孫大總統致祝詞袁大總統致答詞（三）喇嘛代表二人供哈達袁大總統回送哈達各一 
　　蔡專使代表孫大總統致祝詞文曰我國新由專制政體而改爲共和政體現在實爲過渡之時代最重要者有召集國會確定憲法諸事孫大總統求全國第一能負此最大責任之人而得我大總統因以推薦於代表全國之參議院參議院公舉我大總統而我大總統已允受職孫大總統爲全國得人慶深願與我大總統躬相交代時局所限不克如願用命元培等代致祝賀这忱希望我大總統爲我中華民國造成鞏固之共和政體爲全國四萬萬同胞造無量之幸福焉 
　　袁大總統答詞文曰世凱衰朽不能勝總統之任猥承孫大總統推薦五大族推戴重以參議院公舉固辭不獲勉承斯乏願竭心力爲五大民族造幸福使中華民國成强大之國家敬謝孫大總統及歡迎團諸君 
[暫緩遣散軍隊之動議]  
　　臨時籌備處成立以來業已會議數次皆關係緊要之政事自上月二十九號兵變後一切善後事宜尤關重大該處爰於前日邀集各股員大開會議計歷三小時之久先由軍事股員提議謂刻下戰事方定經濟匱乏全國人民皆處於恐慌之險境因之各處匪風日益熾盛而南北各省自軍興以來新招兵隊不下數十萬一旦裁撤謀生無路勢必流爲匪類倘使勾結起亂因内憂而生外患其危險實不堪設想爲此擬具呈袁總統請其設法籌欵接濟暫緩遣散以維治安云云此時財政股員接言此事於財政上頗有關涉應請詳述利害之關係軍事股員乃復言曰中國凡遇用兵之際大開招募及至軍務完畢則即分别遣散而應募者大多遊手者流無家可歸因之流落異鄉流爲盜刦是以大亂之後往往繼以小亂當局者因其擾害治安不得不再用兵剿捕而加以剿捕者皆屬從前有功戰事之人未免違背人道雖遣散之時各軍士皆給以川資似屬咎由自取但積弊叢繁層層刻扣及至兵士之手爲數已屬無多而各軍士悉由他省募調而來欲恃此區區轉徙千數百里之行程杯水車薪何濟於事勢必流入帮匪再行謀亂而天下將無安寗之日矣况今大局初定人心雖已稍安然外蒙古及西北一帶亂事尙復迭起將來或尙須用兵力亦未可知即内地各省居民多爲匪盜所累亦非兵力鎭攝不可至蒙藏各屬地方廣闊强鄰窺伺待隙而動就現在兵力以觀尤屬棉薄可慮不如暫緩遣散酌調軍隊前赴蒙藏西北等處藉資捍衞或於甘新邊地舉行屯墾則旣可息九邊烽火之驚又不至貽内地無窮之累誠一舉而兩得者也惟餉需一項不得不由財政股另行設法籌畫云云當經各股員多數贊成旋將斯議列入議案預備繕稿呈請袁大總統酌核辦理 
[天津亂事三誌]  
　　天津被兵匪焚搶種種情形業已兩誌本報茲又據津友函述近狀云此項變兵約有二千餘人先經分投潛伏各處約定三月二號（十四日）晚第一次鳴銅管線鎗爲號第二次鳴銅管即砸搶各商店第三次鳴銅管將金銀細輭一律搶齊遂乘火車開往東省 
　　是晚巡警各區所獲變兵土匪四百餘名已於十五日在東馬路斬决十七名前日午後又提出十二名在北門外斬决示衆人心始稍鎭靜然各街除賣食物及雜貨店外無一開市者　 
　　調查被災各處河北大胡同南自商務印書館北至金家窰大街口東西兩面舖户片瓦無存鍋店街估衣街南北兩面未被焚搶者祇十餘家樂壼洞東面舖户南自北門起北至河沿保存者十之一二西面被搶者不過三數家河北大街南自北大關北至營門焚搶者十这六七北馬路南面舖户西自北門東至官銀號被灾亦鉅間有保存者只小商號耳惟北面則無恙宮北東西舖户焚搶者十之六七宮南無恙以上所載各灾情係據已燒者而言其未燒者門首皆書本號被搶子樣此外若城西針市街竹杆巷太平街西頭灣子鼓樓南北及河東三義當陳家溝等處被火被搶者紀不勝紀總之此次鉅灾較庚子年尤加甚焉 
　　警道楊敬林曾於十五日夜間親自帶兵沿街彈壓並向日本提督借兵一百二十名保護地面始稍安靜 
　　駐津英德法日俄奥義比各領事對於此次變兵暴動非常注重昨日特開會議聞將彼此聯合一致進行以保護租界爲目的 
　　英國兵隊前晚在新開河車站拿獲變兵二十一名已於十六日下午經捕盜營槍斃 
　　又駐津法國提督昨派法兵十五名前往新開河車站保護京奉路局 
　　又河東義領事曾傅諭界内居民一體嚴加防範每晚至八鐘一律閉門不准行人來往並各家預備警笛一個如有土匪砸門應即鳴笛兩分鐘洋兵卽到無論搶匪多少全行槍斃 
　　前日下午四鐘有日本武官數員帶領兵隊一百三十餘名由楡關乘坐包車晉京駐防 
　　直督張鎭芳特由財政總滙處提欵六萬兩分賞南北叚臨時未動及彈壓得力之巡警 
　　現在天冿紳民組織臨時保安會推舉前二十鎭統制張紹曾爲會長與華世中帶領之新民兵數百人暫時維持秩序至借洋兵一層除已借定日兵二百五十名保護外其他各國軍隊均有關說如再有焚搶等事一律出爲保護 
　　又聞十五日津門叛兵強搭津浦車三輛赴濟沿途刧掠滄德兩處亦被搶甚鉅云 
[江蘇省議會第二屆開會]  
　　江蘇臨時省議會第二屆臨時會於三月十一日（陰曆正月二十三日）在闆門外留園開會是日各屬議員到者四十六人代理都督莊蘊寬民政司長沈孚提法司長鄭言均先後蒞會開會儀式照錄如左（一）上午十時都督及議員齊集會所（二）鳴鈴開會（三）都督及議員入議塲就座旁立（四）都督議員行相見禮（一鞠躬）禮畢入座（五）都督致開會詞（六）議長致答詞（七）鳴鈴散會 
　　開會儀畢由張議長宣告今日下午提議緊急重要事件一槪謝絕旁聽都督以次各長官遂即分道遄歸 
　　聞今届都督交議及議員建議各團體請議之議案甚多俟議决後容再續登 
　　附莊都督開會詞　今日爲江蘇臨時議會繼續開會之日蘊寬行能無似不自揣才力之所不及輙欲隨父老兄弟後求終達保衛地方之願乃權任兩月棘地荊天縷縷之意旣無見諸實行之力而外物相乘皆有深墮阱阬之懼此中困苦艱難非身受者不能知其萬一値茲省會開會卽爲大衆重見天日之時必請别選賢能免滋蘊寬之罪戾此今日所必欲傾吐於諸君之前者也江蘇光復以還歲出各欵除軍政費照舊額外其他政費節經銳意裁减徙以號令歧出歲入之數驟見短絀鹽課無著釐金裁免歲收歉薄漕忙减額挈此舊册僅止總數十成之一旣絕羅掘之方自無支配之術勉闢稅源求合收支諸君子或予協贊或定他法旣諉行政官以行政之責不能不與以行政之費此當爲諸君之所熟籌而亦今日所必欲獻納於諸君之前者也其他官制略有增損庶政略有舉措皆别具議案將俟諸君議决而定施行之準焉 
　　張議長答詞　南北統一民國肇新破壞之業已終建設之事方始然而環顧全省金融阻滯生計凋殘失業之人駢踵待命加以軍政財政錯雜糾紛稍一舉步天荊地棘此誠艱難困厄之秋也雖然江蘇省者江蘇人之江蘇楝折榱崩同受覆壓言念及此固濡手足焦毛髮而有所不敢辭矣都督擔任以來憂勞之况審等共聞之亦共見之今幸晤對一堂敢不竭其一得之愚期自效於全省同胞並以分都督之憂勞於萬一艱危共濟正在斯時成敗利鈍無從逆臆審等敢以自勵質之都督當有同情也謹答 
[内務部勸用國貨文]  
　　中華以農立國麻苧絲棉等物民間賴以生活　物所成之貨質美價廉全國稱便近來工業進步精益求精綢縀布疋等料另意改良摹仿泰西製法直將駕而上之雖通商大埠洋貨日益充斥而一般窮檐蔀屋之民猶得以餬口度日者良由沿用國貨尙多而小民隱食其利者爲不少也乃自民軍光復以來國民心醉歐風競尙西式凡衣服冠帽等項一切仰給於外以致競騖控馳利權旁溢而於本國自有土貨鄙夷視之極其潮流所趨匪惟將來農工商界失業堪虞而於全國利源亦將大受影響本部有維持風俗之責爲國利民生計惄焉憂之竊念遣責相因法宜善變所可仿效者西裝必不可以廢棄者國貨學西裝所以廢满淸之舊制而日趨於新用國貨所以挽中國之頽風而不忘其本考日本維新數十年各種制度全採歐洲而其國中人士今仍不廢和服雖亦仿製西裝而呢絨等類皆用其國中自造土貨從未聞甘棄國貨一切購自歐美者此無他愛國之心切也我國人愛國之熱忱素不讓於日本値此經濟恐慌時代對於日用所需尤宜特别注意須知多購入國中一物即爲小民多留一線生機少輸出國中一錢即爲我國多存一分命脉今雖服制未頒尋常便衣便帽暫可悉仍其舊卽欲學其製法大可以國貨爲之用費旣廉外觀亦未嘗不耀願互相維持轉相勸勉毋逐未利而致荒本務毋長澆俗而不恤生民毋詡文明而襲人皮毛毋競新奇而導民奢侈盡曰惟土物愛厥心臧我國尙留意焉 
[藍天蔚經營關東紀]  
　　關東都督藍天蔚君前令曹文章攻打鐵嶺連戰多日遂得佔領意圖以哈爾濱爲根據地當於二月二十九號與附近阿什河地方之勤王隊開戰藍軍以人少不支第五營步隊長王藎侯第七營馬隊長楊恕皆死於難并失去過山砲四尊槍若干枝兵士受傷者百餘人陳亡者數十人藍軍大爲憤激乃於三月一號 
 
 
 

Page 3

 
 
復與勤王隊血戰約歴八小時斃該隊首領八人降者五營餘皆敗逃乃將哈爾濱全境恢復 
前淸東督趙爾巽及東省議員等前日電致袁大總統誣告藍天蔚君自稱關外部都督煽惑土匪擾亂地方等情藍君聞之異常憤激日昨特電致袁總統及南京政府辯正略云予奉命充關外都督志在確保大局並不爲個人之計民軍佔領鐵嶺復州等處實緣該地方未掛共和國旗之故至於東省同志予早已嚴飭勿再以武力從事須以和平手段解决一切並飭軍隊一律撤回然若趙次珊張作霖等濫行殘虐同志至數十人且以蔚爲自稱關外都督聞已據情誣告閣下今在東省之同志欲退尙無生路趙張二人雖口贊共和而心實反是其奈吾共和何奈吾同胞何懇請閣下亟籌善後之計否則恐有不測之變予固不辭爲革命之犠牲然　不願戀平和都督之棧云 
要件 
[重訂民國法政大學校暫行規則]  
　　第一章　通則 
　　第一條　民國法政大學以養成完善法政學識足資實用爲宗旨分設大學部專門部并附設速成科 
　　第二條　大學部分設法律科經濟科專門部分設法律專科政治專科經濟專科 
　　第三條　前條規定之各科均三年畢業其附設之速成科以一年半畢業分爲三學期大學部得分别程度先設預備科一年或二年補習外國語文 
　　第二章　細則 
　　第四條　各科學生之名額隨時酌定之 
　　第五條　各科學生須照左列資格受本校試驗錄取後方准入學但由大學預科畢業者得免試騐 
　　（甲）凡在中學校畢業精通英法德文語之一者及在高等文科畢業者得受大學部各科之試驗 
　　（乙）凡在中學校畢業及有與中學相當程度者得受大學預科及專門部各專科之試驗 
　　（丙）凡有與中學相當程度及中文確有根抵者得受速成科之試驗 
　　前項學生均須品行端正年在二十歲以上 
　　第六條　凡在法政或法律學校修業一學年以上得按學級及其性質受本校編入試驗但在本校修業者得免試驗 
　　第七條　入學試驗除大學部應試外國語文外均試驗晋通科學四門（速成科僅試驗歷史地理國文諸科）編入試驗按學生選定之各科試驗之 
　　第八條　入學及編入之兩試驗期日均不得過本學期四分之一以後之時期 
　　第九條　學期試驗於每學期終時舉行於全科修了時舉行畢業試驗 
　　學期或畢業試驗時有違誤或不及格者得依本校所指定之期日補追試驗至再試驗而止 
　　第十條　凡試驗分數平均以六十分爲及格一百分爲满格 
　　第十一條　試驗成績分三等八十分以上爲最優等七十分以上爲優等六十分以上爲中等 
　　第十二條　各科課程依左之規定 
　　甲大學部 
　　一法律科 
　　第一年 
　　比較憲法　　　　　　四 
　　民法（總則物權）　　八 
　　刑法（總論） 
　　羅馬法 
　　英吉利法　三科擇修一科　六 
　　法蘭西法　 
　　中國法制史經濟學（總論）　隨意選科　四 
　　外國語（日語）　　四 
　　法律科第二年 
　　刑法（各論）　　　三 
　　行政法（總論）　　四 
　　民法（債權）　　　四 
　　商法（總則商行爲會社）　六 
　　國際公法（平時）　三 
　　民事訴訟法　　　　五 
　　英吉利法 
　　法蘭西法德意志法　擇修一科　六 
　　西洋法制史破産法　隨意選科　二 
　　外國語（日文）（英語）　　四 
　　第三年 
　　國際公法（戰時）　　二　 
　　國際私法　　　　　　二 
　　商法（手形海商保險）六 
　　民法（親族相續）　　四 
　　民事訴訟法　　　　　三 
　　刑事訴訟法　　　　　四 
　　英吉利法　　 
　　德意志法　擇修一科　六 
　　法蘭西法 
　　二政治科 
　　第一年 
　　比較憲法　　　　　　四 
　　民法（總則物權）　　八 
　　刑法（總論） 
　　經濟學（純正）　　　四 
　　國法學　　　　　　　四 
　　世界最近世史　　　　四 
　　經濟史政治史　隨意選科　四 
　　外國語（日文）　　　　　二 
　　（未完） 
譯林　（蘇譯） 
[汽船越山]  
　　陸地行舟古有是說所以形容勇力之猛非實有其事也若夫千萬噸之巨船能自由越山則眞亘古未有之奇聞矣今巴奈馬運河將次完成船舶於大西洋遙見卡坦恩湖而其間之距離尙有六十五哩其高約八十五呎船舶往復悉用三叚之堰以升降之即船在堰間由兩岸用電氣機關車四輛曳之以行船之自身停止航行一賴陸上機關車之力以進行焉 
[法國水泗之自動車]  
　　街市衞生最要之事卽洒水與掃除塵芥二端市之健康胥賴乎此若法國之自動車斯眞能達以上之兩目的矣據唯而沙衣市之實例觀之每一自動車一時間之洒水區域爲二萬方碼等於洒水馬車八倍之作用其費用則减少六成至掃除塵芥用之自動車則一時間可以掃除一萬一千方碼其費用减少五成此自動車洒水後卽拾取塵芥無須人工爲之料理也 
[淸談　（東吳）]  
　　光復以後各處會所如林黨員如䱶洋洋乎新中國之大觀哉 
　　東西各國以政黨多而進步速此稍讀歐美史者類能知之顧一黨之成立也其宗旨有特殊之處卽其意思有獨到之處而今之所謂某會友某黨員者果皆能確認其宗旨體會其意思否黨派勢力之雄弱不在招徠人數之多寡若惟爭雄競長薰蕕雜投意見紛歧議論百出則小之爲人類之憂之大貽民國之害誠有不免如内務部所云者我願諸君子其愼之於機先焉 
　　以女子而喜從軍其愛國可嘉以從軍之女子而肯演劇籌費其熱心尤可敬顧演劇矣而必演時下無謂之京劇演京劇矣而必唱靡靡不堪入耳之詞得毋所謂軍事團之某女士某女士者皆係假托之詞耶然而　凟我將得參政權之女同胞甚矣 
小說 
[俄王之偵探　（二十五）　（無名）]  
　　密烏蘭爾道我父親也有呌做阿愛爾斯遊船現今爲我伯父在瑙威海灣遊行我原來也要同去因爲久居海上於身體不宜所以換地上陸每年總有一次上陸的時候如去臄我便信在紐約密烏蘭爾因又說起去臄往紐約時曾遇大風船幾沉没幸喜那船主善於駕駛得免危險余問船主何名密烏蘭爾道名毛愛斯其人甚有本領船上水手多係北海漁民余聞言知其人甚是聰明因問道那麽你在世界上厅異之處都去過麽密烏蘭爾道大槪都去過如墨西哥巴拿馬海腰麻六甲埃及非洲西部余道你也到過賴言密鳥蘭爾道正是我們到那裡僅一點多鐘因爲我與父親上岸發一電報但是賴方城内卻無可觀余道正是賴方城内原無足觀賴方有名之處實不在城内如聖及考坡如何淡食如鐵尼耶諾均極可觀便在城外只因你未去故不知道余又問他此事想已過去多時了密鳥蘭爾道不是並不長久便在不久以前不過日子我已忘了那時我們剛從亞力山大國來余因問道你們船在海口來往也曾見過一綠蠟游船麽密鳥蘭爾一聽綠蠟二字登時面色改變先紅後白後又假做不動聲色的樣子答余道綠蠟是否船名我不曾看見也不曾聽見過這個名字這船是否一小輪船那船主何名言時余見其眼光中含有怖色然也裝着不見的樣子 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[民軍退出開原之情形]  
　　民黨段右軍率勇鬥員于呈祥劉殿英高雲峰等二十九人於二月二十一日（即舊曆正月初四日（佔領開原已紀前報東督趙次珊以該民黨於共和後舉兵陷城視爲土匪命軍隊於二十七日（初十日）午前四時由大孫家台子開始攻城巡防攻東陸軍攻南並西南隅降軍趙希孟攻西面砲兵就陳地後即開砲轟擊城垜口上之民軍民軍亦以抬槍向砲兵射擊甚猛隊官與日官並列日官突著一彈但僅著衣上並未傷肉掩護砲兵有一人手上亦被擊傷斯時陸軍早已在前散開猛進約離一千米突處民兵由城墻上向官軍列隊小槍彈丸如雨官軍亦還擊然一進一止至午前十一點即攻至淸河南沿稍停蓋因河水尙满不能逕渡官軍以不能渡河即不能攻城遂奮勇冐槍逕渡鄭管帶亦渡過橋斯時離城不過二三米突官軍仰攻敵軍在城上瞰射戰死排官兵丁各一受傷者六然官軍並未稍却仍力進至城下排長李文耀隊官劉萬淸吳恒斌等揮刀身先士卒奮勇登城兵楊玉淸登城被擊斃槍亦被其搶去排長李文耀見被擊死兵丁遂憤不顧身揮刀躍登又被彈死民兵仍施放銃彈如雨下隊官劉萬淸仍身先士卒率隊揮刀大呼前進被彈傷右臂正兵張登科手傷張自新王全喜趙桂芳等胳膊被彈穿透韓慶雲脖後受傷惟砲僅一尊且係開花彈不能打破城墻遂致遲延至午後五時民黨漸不能支日本中將帶兵二百機關槍二杆來至炮兵陳地言若再戰恐傷日人並商民等願進逼民軍出城鄭管帶見天氣漸黑不能再戰日人又干涉遂許之日人入城而民軍遂即他去現日人已出官軍已進城安民但民軍退至東北方二十里仍謀抵抗官軍仍擬續行追擊並請輸送彈藥以備補充補充彈藥如下砲彈五百颗槍彈十萬粒機關鎗二支步兵一隊馬兵一隊 
[黑垣軍隊之衝突]  
齊齊哈爾城内戲園二月廿九日有新軍與游擊馬隊前往觀劇不知何故忽爾爭鬬三月初二日兩隊在城内相遇又大起衝突一時非常擾亂城内外之商店悉行閉門罷市旋由巡撫親往壓彈漸歸鎭靜是役兩方俱有負傷之人該處居民深恐再有衝突極爲驚慌 
[吉林之東鱗西爪]  
　　整理財政　吉撫陳劍池現以民國成立財政一端尤須首先整理非設有統一機關無以綜核前公署中雖設有統計處性質不甚相符且諸多窒礙特邀集各司道議將統計處撤去另行組織審計處以爲全省簿書錢　匯集審查之總機關當委張直牧平階充主任員其餘各科辦事人員亦次第派委想不日卽當成立矣 
　　調查軍隊　吉垣自川卾變亂某國人煽惑人心查我户口顯係居心不測今我國共和成立各界前進伊等又暗託某照像館執事王君訪查吉省新練巡防軍隊若干軍械多寡内容如何一一查明從豐酬謝甚爲秘密孰意王君素稱開通愛國心熱即將伊等開來信函禀明陸軍某協統辦理矣 
　　私賣森林　東淸鐵路自哈埠以南凡汽車燃料俱用木梆現今沿鐵路界内森林砍伐殆盡自去歲某國人百方運動私行砍伐以圖利權今又將哈埠統稅局總理謝某竭力賂妥謝某即將東𡩋廳一帶森林私賣與某國人任意砍伐現該廳紳士大抱不平遂即來省擬欲禀明撫憲陳簡帥懇派委員查辦 
[三省諮議局代表赴京]  
　　東三省諮議局以共和成立三省對於中央雖有電達消息所存政見究未詳加印證此次三省聯合指日西上計同行者奉局劉君星閣李君省三吉局沈君育田谷君芝珩江局戴君鄰卿文君振之六人偕行同往云 
[文登民變之詳情]  
　　山東文登亂耗屢誌本報茲經詳細調查此次起事原因於陽曆二月十九號（陰正月初二日）晚有民軍二百人攻擊暘哩口鄉民當與對敵被民軍擊死數人擄去十餘人鄉民敗退民軍進據暘哩店初三日放火焚燒暘哩口暘哩店兩村不下三十餘家初四日民軍將擄去鄉民剪去髮辮全行釋放維時該鄉民當即擊鼓號召各村鄉民約有二萬人之多初五日齊赴暘哩村兩方各開槍砲鄉民又死傷十餘人民軍西退初六日該鄉民進攻至𡩋海州屬龍泉湯挨家搜索民軍當將龍泉湯社長綁縛因此次燒暘哩係該村棍徒所爲逼其賠償嗣該村歸順已將社長釋放初七日仍回暘哩口初八日多有各回家者初九日又在佛仙口與民軍開仗現經紳商前往勸解聞日昨兩方均各暫退以便聽候調說免滋擾亂 
[山東流血之健兒]  
　　劉義士懋德字勉齊山東卽墨西北鄉太祉庄人也性情温良家道充裕數年前憂時局之艱危抱革命之熱衷入直隷保定陸軍速成學堂肄業以爲將來用武之地於淸宣統二年冬卒業置身軍營爲排長待下嚴明仁惠最得同僚及士卒心去歲十月間在靑州曾運動全營軍士反正被漢奸察知其意調往萊州繼又調回丈嶺時在臘月初旬卽往高密諸城等處相繼起兵義士同學隊官劉君洪餉者亦率領其分駐　州等處之一隊人與義士相約舉義義士在丈嶺又値其上級軍官調往他處得掌理全營事務以爲天假良機力爲運動遂遣人與劉君洪鈞相約决於十七日舉兵　共和之旗以圖光復登萊靑三郡城邑與烟台登州民軍相合不料部下漢奸某（現未知其姓名）洩漏機密電致濟南十六日濟南開專車運兵（約一營餘人）前來丈嶺義士此時度衆寡之不敵（時營中兵士僅足一隊）以爲與其鹵莾債事不若徐待時機且以形跡未甚顯露乃速遣心腹隨孟德（高密人營中修理軍械者）前往劉洪鈞處止其帶兵西來令待後變隋甫去義士卽整列出迎詎隋去未遠竟被捉獲營盤旋亦被圍義士遂與部下軍士六十餘名同被執下餘皆逃遁軍士等再詢後盡皆取保釋去惟義士與隋孟德被禁至二十日下午推出帳前不容置辯同時被殺義士臨刑髮指　裂痛駡漢奸不絕口逾二十餘日家人來運靈柩開棺視之面色如生靈柩回籍時觀者無不下淚鳴呼義士以一排長而謀舉義忘身以犯大難不　漢奸生於肘腋漏洩機密致使功敗垂成壯志未伸終受满奴殘害當爲天下志士所同悲也不有以懲漢奸何以洩羲士之憤不有以表壯節何以慰義士之靈今共和雖已宣布魯省依然黑暗囗囗囗囗囗囗甘爲民賊恨不食其肉而寢其皮使義士當日克成其志魯省人民早慶共和之樂矣可見義士之所爲關係甚鉅而其死益可悲也義士初遇難時其詳無有知者茲據詳確訪查表述如上庶幾義士雖死壯志得伸長眠地下亦可以瞑英雄之目耳 
[濟南今昔觀]  
　　濟南大明湖其風景不減西冷前淸顯宦率在此湖建築别墅以爲鈞游之所自革命軍興率多荒廢亦世事滄桑之一端也爰類述之 
　　李鴻章專祠在舊貢院署後大明湖之濱景物鮮明點綴精雅頗稱名勝自周馥楊士　吳廷斌相繼爲巡撫皖人在魯勢力極形膨脹乃於舊有之江南會館以外復建皖江公所於李祠之東以爲飲宴之所又建潘駿文祠於西而前警道潘延祖（駿文之子）復於公所之東建設住宅棟字毗連規模宏大丹文碧瓦捲雨飛雲酬酢亘連極爲繁盛及袁樹勛孫寳琦相繼撫東皖人頗爲減色近來胡建樞張廣建雖皆皖人然値戎馬倥怱炸彈橫飛之候多深居簡出而潘延祖又移家靑島其宅亦已封鎖故行經該處者大有今昔之感云 
　　小滄水榭朱鍾琪之别墅也朱在山東總辦籌欵局農工商局於明湖西畔小滄街建築水樹亭臺池沼對山臨湖頗極幽勝嘗率妻妾及子朱曜姪朱是等釣遊於此去歲朱爲趙爾巽調赴奉天伊子朱曜又在津充鐵路提調革命軍興朱先將全眷送往靑島於是水榭無人雙扉靜鎖矣 
　　徐園者黎世昌之弟世光之園也在西城外東流水泉流活潑水勢濚洄亦名勝之區也有妾五人同居其中題曰徐園係仿上海張園蘇州盛園之例又題園外之水以水明湖三字係請松小夢所書目武昌起義風鶴頻驚徐適在烟臺爲登萊關道後烟臺獨立徐遁至靑島徐兄世昌之眷由京遷來在園小住卽偕徐眷一同赴靑而此園亦遂冷落矣 
[汕頭陳林二軍之交惡]  
　　汕民驚慌　汕埠舊汕頭汎原有小城近爲民軍駐紮自三月初五日下午該處民軍忽用沙袋在周圍城堞上堆放并安放大砲二尊口向審判廳之林毅强軍駐紮處是夜商民見者已頗疑有事至初六日特别會又開會人益驚疑初七早忽又有兵百餘名聞係陳宏蕚調由普寗來汕先到致安街大淸銀行欲駐紮該司事不允旋即他去是時鎭邦街之潮州步兵某標亦紛紛出隊遂風鶴四起謂陳林二軍將戰矣各街多閉栅閉店約一時許始各安定然至晚猶有驚疑未息者是夜各店舖均開門甚早云 
　　公安維持會致陳安撫書　輝圃先生鑒林軍到汕十日前無别樣舉動曾由本埠商會及敝會發起舉出代表雙方協商共保和平知會貴安撫亦蒙贊成毫無意見本日林軍並無舉動貴營軍官忽派兵整械四守街口商民疑慮莫知所措萬一兩軍誤會致開戰釁全汕生命財産何堪設想本會同人有維持公安之責除一面派人到林軍知會該標統約束軍士毋許輕動外相應函請貴安撫應即行知貴部撤隊歸營以免輕啓釁端致滋驚擾商民均感 
　　第四軍致省都督電　陳林軍戰線日近此間軍隊林立勢不相下戰禍開潮局爛懇迅設法消弭粤第四軍陳礪吾張則通叩又電云廣州陳都督鑒陳林交惡戰局將開敝軍當隨時派重兵保護商民事機急激請迅電陳林嚴約軍隊毋啓釁爭礪吾本日已赴省面陳第四軍張則通叩虞 
　　第四軍急佈　粤第四軍討虜軍爲急切佈告事連日謠傅陳林兩軍失和聲勢洶洶倘果激成變故全埠中外商民生命財産何堪設想本軍尙有三營一千五百人駐在潮汕一日未出發即當一日盡其保護治安之責現已下令全軍戒備無論早夜遇變卽分隊出巡以保護中外商民爲宗旨仰我商民人等認明本軍徽章一有告急卽當應援至本軍對於各軍毫無左右袒兩不干涉惟倘有侵犯中外商民者則以匪論特此佈告 
　　林毅强等覆陳宏蕚等書　輝圃丹崖子因靜山諸先生鑒敬覆者昨奉來函將敝團日前通告文逐層駁詰在諸先生以開會公舉當時並未與聞標出名稱語氣似屬含混懷疑莫釋致有今日未敢承認之詞固無足怪然當事機緊迫之際所經手續諸多權借一時其中委曲求全以維大局之苦衷誠有難見諒於局外者爰不揣冐昧再將各軍團舉定駐汕各軍臨時總司令理由爲諸先生刮晰陳之查汕埠軍團林立土客之見未盡消融此亦無可諱言當時各軍團恐交涉繁多萬一釁端猝起事權不一渙漫錯雜誰爲指揮約束之人各軍團以曾君伯諤明敏公正適當其選此即各軍團舉臨時總司令之微意也至於聯合團而冠之曰駐汕各軍者因無論何軍皆可聯合旣非强各軍納入範圍之中亦非拒各軍聯合敝團之内統括其名稱不必劃淸其界限若必標明日惠梅各軍聯合團則是顯分土客之界特張客軍之旂不獨弟等所不安亦恐諸公所不取且近聞輝圃先生曾對人言嗣後潮梅人士勿稱潮人梅人以中國人爲名等語具見化除意氣畛域皆融令人欽佩無極何獨對於此而必欲標明惠軍梅軍乎况臨時云者係當事勢紛繁之日藉此以一交涉之權一俟秩序旣復各方面軍紀肅然臨時總司令卽行取消此又定名爲駐汕各軍臨時總司令之微意也至若承認與否諸先生自有主權弟等亦無置喙之地猥承賜覆合將一切理由再瀆淸聽希即亮察並請軍安林毅强張玉堂古攻楊靑山李恩唐同啓 
[鎭江禁米出洋]  
　　鎭江米價近來日益昻貴白米每升已至八十八文謀食小民頗以爲苦江蘇莊都督以民以食爲天去年節奉程前督出示嚴禁煮造燒酒且自光復後免解漕糧則米數當不虞缺乏何以自冬以來糶價仍復有增無已顯有奸商囤積居奇或偸運出口等弊爰通令各屬令各該民政長迅即曉示嚴禁不准私運米石出口並廣派幹員嚴密偵探如有拿獲米販者准將其所運之米一半充公一半充賞丹徒民政長楊振聲君奉到府令除於三月九日抄令移知商會通告各米商一律遵照外另示諭米舖諸色人等略謂私運米糧久干例禁自示之後倘有市儈勾通奸商違禁販米一經訪聞或被告發定卽遵照府令從嚴懲辦决不寬貸云 
[飛划營勦匪之布置]  
　　蘇鄉光福胥口木凟善人橋各鎭幚匪猖獗開設賭塲擄人勒贖已紀前報近悉各帮匪中以羅書義爲領帮已收集千餘人散布各該處聚賭抽頭並擇富商巨紳肆行搶掠徒黨日多皆以太湖爲巢穴其勢日甚一日且有洋槍百餘桿實爲地方巨害各鎭紳商迭次赴省禀請拿辦現經飛划統領鍾君堯階調集第一第二營師船前往木凟光福善人橋一帶痛剿並調第四營師船前往大山烏溪關無錫太湖一帶各要隘駐紮又調第五營師船駐泊常熟崑山澱山湖黃埭一帶以資防堵諒區區小醜不難聚而殲旃矣 
[湘省軍官消除黨派]  
　　湘省軍界近有一種黨人妄布謠言希圖離閒軍隊遠近聞知莫不紛紛竊議事爲第一鎭余統制第二鎭趙統制獨立第一恊王統領查悉以此等妄人劃分黨派搆造邪說冀圖擾亂軍心殊屬可惡已極爰即行知各營略云我輩軍人雖經訓練有素不致爲若輩所動搖然影響所及於軍隊前途大有關碍著卽嚴行查察務將黨派從速消除以肅軍紀而弭隱患　 
[發還余誠格遺物]  
　　湘省自舊曆去年九月初一日反正前淸湘撫余誠格隻身逸去所遺什物甚夥旋經譚都督一律封存並電余派人領取迄今數月至近日始由余派遣葛君廷杰來湘當經都督府稽查庶務兩處將余存件當面逐一點交葛君領取而去六 
[江南北軍事種種]  
　　駐鎭混成一恊曁駐鎭滬軍進行隊共計六千餘人現奉陸軍部總長黃命令悉歸顧君忠琛節制以一事權顧君接委任狀後卽於三月八日午後三時乘車蒞鎭各標營弁兵咸詣車站列隊歡迎旌旗五色映日鮮明有頃顧君乘騎入城駐節前都統署内一面發出告示以安商民云 
　　第一軍參謀團擬以浦口臨淮一帶爲第一師駐屯區域潁毫正陽一帶爲第四師駐屯區域徐州全境爲第九師駐屯區域鎭江全境爲第十六師駐屯區域以資防守 
　　揚鎭各軍隊在碭山沭陽兩縣間剿辦土匪聞該匪投誠者爲數不少地方已安靖如常 
　　淮北馬步防營統領米占元現派大隊駐紮宿遷並力任保商萬衆歡呼雷動 
[鄂都督籌畫預算]  
　　鄂軍都督黎爲通諭事案據理財部呈稱竊查鄂省財政艱窘已極屬部職任所關職無旁貸而一切困難情形屢經呈明諒蒙洞鑒並以出入多所不敷非通盤籌畫力求撙節不足以資維持各節咨請各部趕將應支各欵列表預算以便提出臨時會議各在案查現在議會旣經成立全年支出之欵應即預備交議其勢不能再緩相應備文呈請轉飭各部處務於五日内將全年收支各數詳悉預算列表咨送過部俾得交出議會早日計劃實爲財政前途之幸等情據此除批據呈已悉查各部處全年預算表册頭緒繁多五日之内恐難赶造完竣且無一定程式尤恐多所紛歧難昭畫一仰該部迅速擬定簡要册表程式通行各部處限一月内赶緊預算齊全送由該部查核轉呈本府發交議會議决可也切切此繳印發外合行通諭諭到該處即便遵照俟理財部擬定預算册表程式送到該處卽行趕辦限二月内將全年收支各數預算齊全送由理財部查核轉呈交議施行切切此諭 
[開封共和後之頑固官吏]  
　　孔少霑　河南提學使孔少霑任事數年辦理學務毫無成效前年發行簡報去年更名中州日報以圖書科長李古餘董其事專以逢迎上峰錮蔽民智爲宗旨武漢起義該報詆爲土匪張鍾端起事該報誣爲痞棍以致河南人民多有不知共和爲何物皆孔祥霖之咎也共和宣布各報皆改用陽曆該報獨仍用陰曆已可見其一班矣現王肖庭曁諮議局及負時望各紳擬將該報取消另辦一種民報專以解釋共和開通民智爲務大約新曆三月初旬卽可出版故孔祥霖自以旣不合於時趨而中州日報又遭取消頗覺無顔對人已禀請解職旋里不久卽可發表矣袁鎭南日前齊耀琳傅集各司道及首府縣商議剪髮事各員均無異詞惟開歸道袁鎭南大怒起而間曰剪髮一事不知是大總統命令抑係大帥意思齊曰上頭並没有命令不過民國旣已成立留此無用之物始終要剪不如早些剪去還可以提倡百姓袁曰大帥應辦之事甚多何必諄諄以剪髮爲囑吾老矣不能用也怕欲剪則當乞骸骨以避賢路耳聲色俱厲大有頭可斷髮不可剪之勢後經藩司調停始各不歡而散 
 
 
 

Page 7

 
 
本埠新聞 
[討論米捐問題之函稿]  
　　民生國計會會員諸宛明等以本埠米價驟漲係爲開辦米捐之故曾於前日開會集議電請袁大總統迅飭豁免已誌昨報茲又覓到該會與上海民政長吳懷疚君往來函稿照錄如左 
　　致民政長函　敝會抵制米稅問題昨據滬都督特派沈君來會詳述並未預聞甚爲反對現飭民政總長調查云云刻下會否查明尙未知曉今敝會特於本日二時借座江蘇敎育總會開全體大會討論抵制之方以謀公益想閣下總司稅務必有所聞乞派代表員惠臨敝會恊賛一切並賜敎 
　　民政長復函　頃接貴會函稱以米捐攸關民食電請免捐一面邀請各團體等開會集議請卽派委代表到會等因查前奉蘇都督訓令開辦貨物稅當以米捐亦爲貨物之一似應照章征稅弟以民國成立伊始正宜培養元氣米糧攸關民食呈請暫從緩辦當奉都督指令以無錫等縣均已抽收上海未便獨免飭卽趕緊開辦嗣奉指令查臨時省議會議决改辦貨物稅抵補裁厘方法並無米糧免稅之說蓋米價之貴賤本不在區區捐稅而公家積少成多尤爲收數大宗且欵關抵還洋債要需不容缺誤各屬均已抽收上海安能獨免趕卽辦理具報各等因爰即商請米業各董於陽曆三月一號按照前定捐章八折征收在各米商亦因事關洋債遵章完納尙無異詞准函前因如貴會不以爲然請卽逕呈都督一奉命令自當遵照辦理專此奉復 
[交涉使維持商務]  
　　駐滬通商交涉使温宗堯君照會商務總分會曁廣肇公所文云竊維中華民國掁武昌起義黎副總統首明約束名譽騰騫得列國友邦之默許宗堯從伍君廷芳後與滬上外交團和衷交涉幸具端倪孫大總統受任組織臨時政府以宗堯充駐滬通商交涉使之任自維無狀深虞隕越徒以滬上爲華洋商務總匯交通要區專制之綱維解紐共和之締造方新國信未孚法律無據數月以來奔走竭　毋敢諉卸恃公理所在獲與各國駐領文明對待中立之界克嚴郵電舟車轉運無阻查捕戰品差免枝節然因戰事影響貿易受損華洋商人同受其弊比者南北統一大局漸定爲本埠計爲江漢各埠計爲南北沿海各省商埠計均應先就上海速籌維持調劑之法以期提起動機主力鄙意所及宜貨物通銷斯各埠商場可復舊觀工廠實業可望展達工商並進資本灌輸方能回復華洋之信用今承凋敝之後非從銀行錢莊救活銀根無從下手政府確定公私大計爲急切之補救必出於輸入外債一途上海商務爲全國緊要關健則羣合工商各業通籌辦法要請主持正宜及時預備歴年工商如何受病之本原錢莊架空如何整頓之實際舟車商運如何保護之必要是當於事實上考求也籌撥巨欵以資周轉應如何擔保如何收放使本利不至受虧銀貨不少窒滯是在體察商情現勢妥爲規定也而通商交涉使對於商場應負之責任亦應確訂遵守以上數節應請商界同人詳具確論條議不吝賜敎邀集大會决議鄙人但任一日之職務無不願爲同人竭呼號奔走之勞也 
[繳還漢陽兵工廠存欵]  
　　湖北軍政府代表彭壽朋控告前淸漢陽兵工廠總辦王壽昌與收支處委員張鴻鈞乘該處光復時串捲公欵逃匿等情業經共公廨將王張一併提案王將存摺帳據交出已奉開釋張交妥保限將存錢一千串及道勝銀行存欵繳出再核在案昨晨由廨復訊被告代表佑尼干律師譯稱張將存錢一千串照市價合洋七百五十七元五角七分及所存道勝銀行之湖北官錢局一千文錢票五千張一併繳案應請將張開釋旋據彭代表投稱張等在鄂所存之款恐難提取仍請飭張隨本代表回鄂同往領取以免往返周折關讞員諭曰被告所存之欵業由本公堂移文漢口交通銀行將欵匯解來滬迄未接復張仍須交保佑律師辯稱張在客地覓保不易須請開釋候示彭代表接稱堂上如將張釋放日後提欵無着誰任其咎應請察核關讞員商之陪審官美副領事海君判張仍交妥保着禮拜四來案候示所有繳案現洋錢票帳據等件暫存捕房候核 
[學界改正名稱]  
　　上海縣民政長吳君於新曆三月十一號出示嘵諭云案奉代理江蘇都督第七十號府令内開准内務部電開頃奉大總統令開官廳爲自治之機關職員乃人民之公僕本非特殊之階級何取非分之名稱（中有已見前報者從略）等因奉此應卽電咨卽煩都督轉飭所屬一律照令改換名稱等因合行通令該民政長卽便遵照將上閣各節轉飭各衙署局所並出示曉諭俾衆周知至學校爲社會模範尤經改正稱呼合行省立各學校並由各該民政長轉知所屬各學校一體遵照以除陋俗而示更新是爲至要此令等因奉此除轉行各衙署局所曁各學校一體知照外合行曉諭爲此示仰合邑人民一體遵照毋違 
[電請强迫戒烟]  
　　前同仁戒烟會會長沈君動以近來國事　繁烟禁稍懈擬即重訂辦法繼續進行並已於昨日電請袁大總統强迫戒絕俾臻强盛電文照錄如下　北京袁大總統鈞鑒自公訂約限期革除烟害年來稍免流毒此次各省事起禁令漸弛傅染潛滋深爲可憂共和國民首重人格若鴉片未絕於政治敎育皆成汙點孫大總統亦頒有禁文目下南北統一萬民歡娯敬乞吾公極力主張强迫戒絕動前充同仁戒烟會長現仍盡心勸戒卽當重擬辦法呈請維持伏乞垂察沈動謹叩 
[修道院藥局之宴會]  
　　新曆三月十日晚好時洋行經理之修道院膏子局總行代表畢曉夫君曁買辦李晋戀君假座大慶樓酒館邀請在滬諸名醫及各藥房經理等飲宴到者約百餘人入席後畢君起立演說由徐君維榮譯成華語大致謂鄙人來華雖僅數月然所見之中國人大都眞誠懇摰可稱爲世界最有禮貎之人惟鄙人尙欲貢献一言以凟聰聽夫中國地大人衆當爲世界最富最强之國而今則猶未也在座諸君須知日本於二十年前祇一小國耳而今之能如此强盛者皆因日本人力圖維新之故如果中國人能將各項實業實力振興利源自能發達二十年後必能遠勝日本敝藥局來華銷售藥品雖爲謀利起見然觀中國人之患肺病者甚衆如傷風咳嗽等症購此藥者以數元之费即得脫離疾苦則此藥之輸入於中國似非無益且敝藥廠主人對於中國人極表友愛數日後將設法周濟貴國饖荒之人此時諸君當能深諒敝藥局之來華非儘爲謀利實欲濟世矣說畢衆皆鼓掌酒數巡後攝影而散 
[嚴禁糞夫閙事]  
　　上海民政總長昨日出示云照得市區域淸潔事宜業由市政廳呈准開辦現查東南兩區内復有姚阿毛樓葆珊等唆使各糞夫聚衆滋閙前昨兩日内將糞穢傾倒满地打毁鉛桶警探勸阻並被毆辱意圖破壞成局此種舉動實屬野蠻業飭將姚阿毛樓葆珊拘獲懲辦向有童福壽等到處煽惑聳動糞夫群相閧閙亟應嚴禁爲特出示諭各糞夫知悉爾等各安生業切勿受其唆弄致蹈愆尤現經通知警務長諭飭各區巡警嚴密逡巡並將童福壽等拿獲懲辦再有糞夫滋閙立即拘送從嚴懲辦不貸其各凜遵切切 
[私賣公地案近聞]  
　　引翔港董事王秋屏前因盜賣公地被人扭控上海檢察廳收押候究嗣據王秋屏自行承認願向買主取消前議求請交保即經廳長允准保釋在案昨日又由原告王志澂王秋岑王奇桂等數十人聯名呈訴以王秋屏於交保出外之後非但不向買主取消前議反串同地保辛韻蘭誘騙鄉愚遷坆讓地求請着保交案從嚴澈究廳長諭各退去靜候核辦 
[又有華工遞解回國]  
　　英屬南斐洲亞非利加開挖金礦工人楊德山等曾在該處紏衆毆傷工程司經該處巡警拘住收押嗣逢英皇加冕恩赦每人給發金磅三枚遞解回國業將楊等十八名遞解到滬經公共公廨分别遞回原籍在案前日英公司輪船進口續又解到順天人李有季學文保定人張老元張平三田德順李榮禄永平人沈桂仁劉淸候天津人劉京喜張田氣項通弓頌子張永順河間人霍永慶山海關人沈全河南杞縣人李金斗山東濟南人許長友曹州人黃德言等十八名寄押匯山捕房昨日解廨經聶襄讞與英康副領事逐一訊問判候代購船票將籍隷山東之許長友黃德言遞送烟台其餘李有等十六名一併遞送天津一面先後分别電知該處民政署俟該輪進口時派人照料分别遣囘原籍免流離失所至所給金磅除兌換銀洋代購船票外其餘分給各人具領 
[李部長交卸]  
　　閘北民政總部長李厚礽君禀請辭職已奉都督批准改組市政廳已詳前報茲悉李君已於前日交卸所有科長科員及各區隊長均至總局送行並合攝一影以爲紀念 
[又有閩軍赴烟]  
　　暫駐斜橋浙紹會館永錫堂之閩省步兵三千名近奉閩都督來電飭卽由滬開赴烟台聽候調遣該營各兵士遵於新曆三月十號由滬南製造碼頭乘坐　順輪船赴烟候命 
[敢死隊查緝逃兵之預備]  
　　福字敢死隊劉司令長昨將該營脫逃各兵士之名姓開單移送公共公堂及法公堂請卽轉致捕房嗣後如有暗探在租界内拿獲逃兵解請捕房代爲管押者切勿擅行首釋應候本營備文移提歸案訊辦一而給發護照諭令該營各暗探隨時携帶免多製肘 
[女子共和協進會籌款興學]  
　　三月十號（卽舊曆正月二十八日）女子共和協進會在張園開會演戲所得看資撥助該會學堂開辦經費想滬上男女兩界之熱心敎育者届時必爭往贊助也 
[關於鹽務之通告]  
　　辦理松鹽　蘇屬運銷局昨出示諭云爲道安事照得松江地處海濱居民以業鹽營生苟能治理得宜何患不臻富庶乃满淸失政松江劃爲浙江引岸主客之形旣易利源之失頗多自神州光復吾蘇鹽務卽收回自辦兩省議案載明松江係蘇屬轄境本省有完全收稅管轄權從此力求整頓松鹽之範圍日張斯外鹽之銷路日縮是鹽務利權不久自能恢復本局長生長雲間素知沿海同胞久苦淸法故自奉實業部總長兼江蘇兩淮鹽政總理之命權榷松鹽以來日求所以改良之方以蘇同胞之因默念產數之絀由於私販之多私販之多由於官價之賤欲求改良舍增價多收其道莫屬正與各鹽商盡力磋議具有端倪詎松江人士誤會斯旨倡松鹽松辦之說强爲紛擾於松人未見其益於國家大受其害蓋民國百端待理需欵孔殷鹽課爲出欵大宗又爲賠欵外情所倚賴現在司農方嗟仰屋外人漸欲干涉若執一隅之見而無統籌全局之辦法就令商人甘居退讓松江一邑能銷幾何恐私販之多外鹽之灌且遠過於今日是利未見而害先至徒以充少數人之私囊而於我勞苦板户之同胞恐仍未能寔蒙其惠爲此通告沿海板户知悉須知本局辦理松鹽原爲興利除弊起見本局長爲松江一份子有敬恭桑梓之情斷無袒護商人殘害板户之理當此菜市將屆急宜修理曬板預備攤曬一俟開收之日盡數輸送自當酌增價格廣爲秤收决下至再有抑勒之苦俟規定辦法通告施行彼時本局長對於我板户之爲計自可共見共聞幸勿悞聽浮言自相紛擾致墮舊業而違國法其各澟遵毋違 
[革除舊習之一斑]  
　　法公堂向章審訊刑事案件被告必須下跪茲聞聶讞員以共和政體現已成立所有專制時代之惡習亟應革除昨特會商新任法國副領事君禀准總領事喇君自卽日起審間各案一律免跪 
瑣聞 
[城内]  
　　都督府批示○吳淮陳尙傑呈批大局旣定正擬裁減人員寔屬無可位置該生等旣曾受軍事敎育儘可速往他處投効幸勿蹉跎自誤　馬長連呈批獎案早經辦畢該巡員宮無聞見何以逕至今日始行來府呈請未便照准　張孝熙呈批威武軍現已調赴皖省之廬州及鄂省之黃州等處駐紮仰卽知照　李建楷呈批禀悉該生奉有明文後再將該生父子光復勞績彙根可也嚴傑陳炳权程寅余浩呈批此間人員擁擠正苦無法疎通萬難位置該生旣在浙江講武堂畢業仰仍回本省效用以盡桑梓义務可也 
　　無須規費○上海縣民政長吳君批二十四保黃二圖捆保姚愼卿等禀云旣據該捆業聯名具禀公議姚全業爲首捆承催錢漕並繳銷上年姚十業舊諭請換新諭察核所議於公事尙有專責姑准換諭給執惟此等辦法究與立案議據不甚圓满旣經改爲十捆輸流當年按圖接替應仍照章於交接之際新舊捆業同來公禀用阿値之人的名領諭以符名實而淸界限至投充給諭規費現已永遠革除一接一交不費分文何必省此手續之勞致貽淆混之譏爾等其細思之下屆遵辦勿誤舊諭存銷 
[南市]  
　　索取章程○崑山地方檢察廳函致上海華洋裁判所略云頃聞貴所業已成立不勝欣慰法院各處均有關係應請貴所將章程賜寄一分以備查攷 
　　來歷不明○荷花池浙寗會館附近之常熟婦人華張氏招留來歷不明之女子小七子被駐紮該處之陸軍第十營第三隊三排軍士李田山查見因該女係是淸江同鄉向之查問該氏稱由包車夫丁三領來寄養旋將丁等一併扭控裁判所訊據丁等供由王和尙阿六二人託寄判將該女暫留候伊父來案具領華張氏與丁留候提集人証併究 
　　盜賣貨物○花園衖萬成靛行執事顧榮堂至裁判所控被船户葉阿三盜賣貨物兩桶値洋百餘元請爲追究訊據葉供因中途遇盜刧去銀洋各物事後由船至將貨賣去小的分得洋十四元判留候提到船至質明究辦 
[閘北]  
　　捎弭風潮○民政總局警務科長蔣夢九前日因委　充上海縣捕役之嚴福（改各丁思成）補充偵探隊目被該隊長警等羣起反對已紀昨報茲悉此事已由總務科長張鎭元警務科長蔣夢九允准取消並令該長警等照常當差業已和平解决 
　　無可推諉○日本人水谷喜松郎與野瀨良吉同至總局控告住居南林时之趙雲記卽趙瑤軒不還定槍洋四十五元已記前報前日由華洋交涉裁判員許繼祥君傅集人証質訊明晣以該被告旣出筆據豈容推諉不理判交人銀並保限十天繳洋 
　　拐匿女子○黃潘氏之姨甥女被蟻媒劉奶奶沈孫氏陳張氏江梁氏潘俊鳳等拐匿前日潘氏向該蟻媒等案人致相吵閙由崗警拘解總局經劉科長分别研訊一過判潘氏孫氏闪保開釋餘人押候查辦 
　　婦人捲逃○呂妙金前　張某等說合出洋七十元娶王徐氏爲室詎該氏近又與船户張福郎私姘乘𨻶捲取衣飾逃出匿居閘北永順里前日被呂偵知報告一區掦區長派警往提福郎未獲遂將徐氏并其親戚張殷氏李阿二等三人併解總局拘留候訊 
[英租界]  
　　婢女迷路○女孩徐翠蘭不辨路徑由捕帶入捕房轉送公廨盤問女供年十一歲湖北人在大馬路附近王姓家爲婢因出外泡水忘却歸途遂被送案王襄讞商之美强副領事判暫留本廨候認 
　　尙難給領○粤人關耀垣前控辛文英等悔婚串詐經公堂訊明係因辛妻丁氏被王周氏等串賣於關爲妾當時因氏已懷孕判送棲流所俟生産後再核在案茲氏已墮胎昨晨由所解回公堂請示關卽投案求領判氏改留本廨候函致所公堂查明再行核奪 
　　拐匪就獲○住居新閘成都路之王仁安因誘拐法租界寳昌路四百四十三號周姓家十八歲女子安林賣於寗波地方由周報告法捕房移請英捕房將王查獲昨解公堂訊悉前情判押候法公堂來文提回訊辦 
　　違章聚賭○周炳榮在虹口武昌路六百二十五號門牌開設茶館聚賭抽頭被捕房查悉昨將周傅至公堂訊實判罰洋五元充公賭具銷燬又沈榮福陳毛大王福元張阿二李阿榮王金裕王阿毛等在新閘平橋路二百八五號屋内聚賭被隣人馬錫俊報知捕房派探將各人拘獲昨亦解案訊實判令爲首之沈陳二人各罰洋五元餘人各罰三元一併充公 
　　男女串竊○王成祥王成寳與王劉氏鄔磘氏串竊新閘愛文義路三百八十二號李記登家値洋二千餘元之金珠飾物被探查悉昨將王等男妇四人一併拘解公堂經中西官略訊一過判分别押候查明於下禮拜二訊核 
　　毆打巡捕○王瑞源前日無端毆打戈登路捕房一千一百零五號華捕並打失該捕銀表當被拘入捕房昨解公堂訊明判王罰洋五元充公再賠原告洋兩元以儆 
　　流氓橫行○流氓汪金生（卽蹺脚金生）糾同黨羽炒熟黃荳牛皮膠等在唐家弄攫取唐林氏之金押髮被探查獲昨解公堂研訊一過判汪押候補提同黨到案再訊 
　　何苦逞兇○陸小連顧二顧三前日將曹阿二毆傷被捕一併拘獲昨解公堂訊供明白判陸等合帖曹醫費洋二十元再給損失　十元押候繳洋釋放 
　　何可游玩○浙江路同春坊一八零八號妓院妓女花雲蘭房内因容留幼女周阿菊沈富寳被老閘捕房包探金泉叙查獲一併帶入捕房轉送濟良所昨解公堂請究據周女供稱父名周洪生前在永和輸船爲買辦現已失就生母早已去世隨同後母周沈氏度日前晚因送物至該妓院内致被查獲沈女供年十三歲因家貧由父母得洋五十元賣與周姓並不爲娼旋由周洪生與沈氏上堂求領據稱被傭婦領出游玩悞入妓院關讞員商之美海副領事判沈女發濟良所留養阿菊准予領去周沈氏罰洋五十元充公周斥釋 
　　我馬瘏矣○三馬路昇大馬房屢將病馬駕車昨由包探將馬夫朱阿慶傅至公堂請究判罰洋十五元充公病馬送畜牲曾留養　 
　　訊明拐案○季文炳培林控藍阿二張祝山姚王氏張王氏等拐賣小孩小毛子小林子等情兩氏已經公堂訊實收押藍張二人押候查辦在案昨經公堂復訊明白判藍罰洋三十元充公兩氏仍照原斷還押小林子交其伯父劉德杯領去小毛子留候其父來案具領張祝山無干省釋 
　　醉漢闖禍○要作頭汪德明前晚酒醉在廣西路沿途胡閙九百九十九號華捕向阻不服反被打失警笛銅表旋將汪帶入捕房昨解公堂訊明判罰六二元充公再賠原告損失洋四元了事 
　　懲辦搶匪○流氓陳長林在廣東路轉角處攫取陳　氏之金挖耳由探查獲昨解公堂訊供不偉判押西牢一年期满逐出租界 
　　自行投案○朱升在上海審判廰控告住居租界内之孫友三抵單不贖昨由該廳移請公共公廨轉飭捕房　孫傅案令自赴該廳候訊 
　　霸呑股本○楊發記控宜澤民霸呑酒館股本洋五百五十元昨由捕房將宜傅至公廨交保過堂候訊 
　　定貨紏葛○德商地亞士洋行控已閉鴻豫洋貨號主王步靑不理定貨虧銀一案前日午後由廨會訊原告洋人借　辦投案求究訊之王延赫來司律師到堂代辯並稱王並非該號股東且該號閉歇後曾經江陰沙嘏董夏淸桂調　　擬關讞員商之德師副領事判候傅齊案証於下禮拜二再訊 
　　人洋並保○華瑞福控高鶴雲抵借洋三百元不還前日午後由廨傅訊高供係姚子才託爲代抵判交三百元人洋並保限一月理矀至商與姚台何紏葛着另補禀控告 
[美租界]  
　　犯人病斃○西牢押犯朱阿五因病送往海能路工部局醫院醫治無效於昨晨身死報由捕房昇送騐屍所候驗 
　　硬借錢財○方阿毛住天潼路光裕里昨至捕房報稱前晚有名來順者來家硬错洋十元請爲查辦捕頭准之 
　　女子自由○兪華駒從江北帶來女子朱大妹子一口年二十歲賃居登脫路被捕查見併送捕房訽據該女答稱自願隨兪來滬並非拐逃旋卽釋出免究 
　　裁縫捲逃○李金福昨至捕房報稱日前託茂海路成衣匠陳錦昌製西式衣服數套被陳捲逃無蹤請究捕頭命李赴廨控告　　洋東難事○百老匯路某俄人家侍者王阿大蝗至捕房控被洋東兇毆捕頭令赴俄領事署控告 
[法租界]  
　　生財抵租○城内徐萬興商舖因欠天主堂房租被控經公堂判押日久延不料理嗣雖一再展限實已無力措繳昨日收租人投案催索聶廨員判將生財歸房主收管以償欠租案始了結 
　　烟賭齊備○吉祥街某號房屋樓上租户陳阿二近備燈槍私售洋烟且時常紏人聚賭抽頭茲爲捕房查悉將陳拘解公堂訊實判罰洋三十元充公 
　　水乳交融○牛奶棚夥顧阿生挑出　水牛乳被宰牲所西人查見拘入捕房傅同棚主馬阿坡解廨訊究判願開釋馬罰洋三十元充公押候繳洋開釋 
[來函]  
　　日報公會執事先生公鑒　啓者某國人常將各種大招貼每日派人分頭强釘於華人之墻壁門欄鄙人等親見有浙江路某華人不許其釘出而阻止乃竟力批其頰華人不敢與爭任其釘满而去又見西華德路某店牆上之招貼偶然脫落某國人遂以爲該店之罪乃毆辱華人華人忍氣呑聲不敢與較此二事皆親見者茲將此事不合之理由揭示數則如下 
　　一須知房屋已由租主出有租金則所有之牆壁門欄一切皆租主之所有權卽房東已將房屋租出尙不能過問而况渺不相關之外人乎 
　　二照上海情形所有華人房屋不日將全變爲某國人之招貼處因已釘者旣不能取去而日後源源而來者猶日日不已也 
　　三此等廣告在某國登報之費每年在百萬元左右今彼來吾中國不費半文之告白費而以不値錢之洋鐵皮以煊爛之油漆大書特書汚人牆壁其違背公理爲何如 
　　四内在各處城門廟壁等處無不有某國人各種尋丈之大廣告甚至聖廟門牆亦任彼張掛醜形惡態有損觀瞻 
　　五在某國凡張掛此等之招貼須納極昻之租金與住居之人今上海旣不能立時詎絕則惟有收納租費訂定張掛之時方可大約每招貼板一塊每月數元至少亦須一元期满後或租金不來卽可將其招貼隨意撕去　各界公啓 
[北京大學同學通信機關處來函]  
　　北京大學分科高等科各省同學公鑒自武漢起義輟學數月今幸中央統一政府成立亟應請願開橠續修　業茲由旅滬同學籌商再四暫設同學通信機關於上海大南門内西王家弄將君雲　處尙祈各省同學惠函示敎以便聯名電請袁大總統曁敎育部長早日開校爲此據情函　務祈貴報登入來函　内　　北京大學同學通信機關處蔣奎項特飭謹啓 
來件 
[中華民國公民急進黨簡章]  
　　（一）緣起　满淸滅南北一我國民咸有責黨派與意見　公　百事舉私則全國裂非有政事之方針人心之藥石恐民國雖成不立吾公民急進黨緣是以出 
　　（二）定名　本黨定名爲公民急進黨 
　　（三）宗旨　本黨以養正鋤非化私就公鞏因民權發展民意俾全國人民各盡公民天職造成完全共和國家爲宗旨 
　　（四）黨員資格　銷除慾望曉暢學術以本黨之宗旨爲宗旨得本黨黨員介紹者得入黨（未成立以前先由發起人介紹） 
　　（五）職員　凡本黨黨員皆負責任由黨員公選掌理一人以總黨事協掌一人以副其成文牘一人書記一人庶務一人會計一人各專厥職以一年爲任期任满續選（選舉法另載詳章） 
　　（六）會所　設本部於上海實善街祥麟里各地支部隨時設立　　（七）進行　民國初成意見疊起或爭權相賊或假公濟私或戕害善良欺弄愚魯或破壞建設專斷橫行凡此諸端皆與共和本旨大相背馳本黨得實行監督而糾正之其有染毒旣深積習成慣或貎爲革滌胸塞狐疑或因之弛範或放棄公權或罔知法律强爲同異凡百種種對於共和之基礎難期鞏固本黨得提挈而善導之其進行手續約分四端 
　　（甲）刊行日報以爲發揮言論之機關 
　　（乙）宣講共和旨趣以爲普及民智之助力 
　　（丙）編輯當務應用書籍以爲各種敎科之準備 
　　（丁）分地建設小學惟爲培植公民之張本 
　　（八）經費　所有開辦費用槪由發起人擔任凡入黨者納入黨費二元每年納經當費四元分四所繳納 
　　（附則）本章乃發起簡章一俟本黨發達後另議詳章　　發起人 
　　周福鵬　鄭鐵如 
　　徐掃千　查士端 
　　羅鳴舉　鄒東山 
　　鄢江如　田頌堯 
　　陳　雲　高集生 
　　沈劍侯　梁炳麟 
[禁買奴婢會緣起]  
　　專制流毒中國二千餘年階級相尙高卑是判閥閱之家等民人如蟲蟻草茅下士仰搢　如天仙高者益覺其高而陵侮日甚卑者愈安其卑而娬媚日工甚至喪失人格爲婢爲奴殘害人道漢族之玷自武漢起義曁獨立旗撞自由鐘大招國魂于中土恢復民人天性薄海内外英靈畢萃雲龍風虎彪炳矞皇使沈　苦海之難民一躍而登于如錦如茶爘爛輝煌之共和民國心昔日專制所設施之一切虐政無不悉反其所爲如巨石之轉危崖如百川之匯東海愈演愈烈愈接愈厲務使五大民族此兄彼弟并駕齊馳无稍軒輕而後已然奴婢之風未除則菀枯異集負斯民甚深用敢不揣謭過本諸君子之苦恉發起是會我父老兄弟姊妹尙其發大慈悲結大團體玉成斯舉則馨香頂祝銜感无涯豈獨本會之福哉謹儗規約如左 
　　第一條　宗旨 
　　本會專以化除奴婢階級爲宗旨 
　　第二條　會員 
　　本會會員須中華國國民有公民權者由會員二人以上之介紹入會時須繳入會費一元常年費四元定期繳納如有違悖本會規約者查出由評議員議决告知會長由會長宣布除名 
　　第三條　職員 
　　本會設會長一員總理一切事務　協會長一員協助會長率同各幹事調查員執行任務會長有故可由協會長代行會長及協會長均二年一任投票選舉得連任　幹事部設總幹事一員幹事若干員（分任評議書記會計庶務招待各事宜（由調查員會選舉任之　調查部調查員不設員數以全體會員分任調查員有十人以上卽可組織調查會研究進行方法以期實力進行 
　　第四條　經費 
　　本會經費以會員當年費及特别捐充之 
　　第五條　會期 
　　本會會期分五種　一大會一年一次　一職員常會一月一次一幹事會一星期一次　一調查會一月一次　一特别會有特别事故發生由會員三分之一以上要求由會長登報召集附件 
　　本會設總會於上海各省以次設立曾成立后禀請内務部立案 
　　本會議組織平民報專以破除階級爲言論機關 
　　本會事務所俟發起人數多時在上海擇一處所爲事務所以上属條如有删改之處俟開大會時再行核議暫時通信處武穴洞街蔣裕源號轉交大坡劉棣收 
　　發起人　劉棣 
 
 

Page 8

 
 
自由談 
游戲文章 
[和滑稽子詩] [  愛]  
武林滑稽子有家有雙汀及賤妻詩四章寫賤嬾醜婦形容盡致其原唱云 
　　家有雙親及賤妻賤妻還有好東西鏝頭兩個胸前掛硬似銅鎚黑似泥 
　　家有雙親及賤妻賤妻腰下草藝葉個中滋味誰嘗透却羡鄰家小滑奚 
　　家有雙親及賤妻賤妻時覺笑迷迷莲船一尺稱天中綽板聲音咭聒兮 
　　家有雙親及賤妻賤妻行齒像狐犀有時一口肩頭咬鴻印猶留數日泥 
[余和之云]  
　　家有雙親及賤妻賤妻不是好東西衣裳寸積未曾洗一半灰塵一半泥 
　　家有雙親及賤妻賤妻兩眼笑迷迷有人般道他和氣三五鄰家小滑奚 
　　家有雙親及賤妻賤妻作態學嬌啼聽來驚破旁人膽半似老鴉半似雞 
　　家有雙親及賤妻賤妻妝就佛都迷臉黃厚拍鵝油粉涕淚痕成桃李蹊 
[烏有致東方大藥房之保證書] [  烏有]  
　　東方大藥房主人曁諸位滑頭大醫行鑒久慕刁風無緣拜謁比維騙術大進欺心日深爲頌敬啓者鄙人身軀素健一無疾病客冬新得一症始則頭髮冰冷繼則牙齒堅硬且大便變黃帶臭小便稀薄如水每至黃昏安睡直至次日黎明始醒臥時湯水不進口閉眼合竊思此等惡症若不急早醫治將來何堪設想當延中西名醫調治均謂奇病難醫鄙人自以爲於死無望矣乃有友人子虛君過訪述及貴藥房之損人利已丸有轉强爲弱之功去世危生之效誠環救共棄之品當即函購數瓶按法服之不旬日間竟能霍然而死鄙人銘感之餘至鬼門關後逢鬼說項到處頌揚貴藥房之欺世害人實爲圖利起見茲特奉上一函作爲保證即希登諸報端敢爲介紹世之患無病者速即購服以便早離齷齪世界共享冥中幸福務使人黃種同胞不殺自滅將來中華成爲無人之國則皆賴貴藥房諸大醫生之所賜也耑此謹請 
庸安　鄙人烏有頓首 
[手銃先生傅] [  夢若]  
　　先生不知何許人也亦不詳其姓字坑邊常打手銃因以爲號焉厚重少文不識羞惡好登厠不求二解每無人見便欣然大　常暱妓親嚴不能常往朋友知其如此或置妓而招之造席蹴坐合飲而醉旣醉而返曾不忘情雨雲子夜悽然情懷難釋高唐入夢骨軟筋酥交如也嘗以兩手自娛頗傷精氣淋濁並下以此自終贊曰色鬼有言不戚戚於無偶不汲汲於交媾其方茲若人之儔乎藉手作妻以忘其死肉慾氏之民歟情天氏之民歟 
海外奇談 
[野貓周旋所] [  慶霖]  
　　美國堪納的克省幾歇愛亞地方某旅館主活爾脫司考脫特備大屋一所專供無家之貓居住每日飼以三餐目下已集得九下七頭飼食時擁擠號呌頗有可觀也 
[學生擊斃監學]  
　　英國特勃林脫立姆地方有脫立姆工業學校一所其監學爲約翰開萊君平日學生對彼之感情甚惡數日前開萊行於操場突有學生多人擁至咸以石子向開萊抛擲内有某生以一大毛刷擲中開萊之頭部開萊遂倒地不省人事院長聞聲出視當塲拘捕行兇學生八名年皆未至十七一面令人車送開萊君至醫院醫治醫生驗視後謂開萊之頭骨及牙床已碎不可治遂殞命今查得學生攻擊開萊君之原因係因開萊君不允學生在操塲内踢濕球故云 
尊聞閣詞選 
[輓吳受卿烈士聯] [  王照小航]  
　　推倒一世橫絕一時現出垂成事業腹有甲兵胸無城府的是本色英雄 
[又] [  孫揆均寒厓]  
天之將喪末如何母奚恃乎嗟予季在死而無知亦已矣鬼猶雄也還我頭來 
[又] [  廉泉南湖]  
東省策邊籌江頭鴨祿松花孤詣何嘗負北满西城作寒食門外馬蹏芳草勝游更不忘南皮 
[書感　] [  求愚]  
蒿目幾經嗟往事愴懷曾未似今時幢幢鬼影多爲幻閣蛙聲半是私危局不知何日定勞筋終竟爲誰疲買生欲哭渾無淚四顧蒼茫獨咏詩 
心直口快 
[憂患罪言] [  上杭潛廬]  
汝中懷耿耿有何觖望耶夜䦨未明時試聽車聲隆隆彼爲衣食奔走冐寒風雨雪曾未休息汝在樓上安眠夢魂淸適何等享福 
　　汝耽遂欲尙圖安樂耶連年荒歉試閱江北各團體報告灾區狀况一字一淚一淚一血閉目冥思令人酸鼻嗷鴻徧野傷心慘目汝猶得安居美食豈非大福 
　　均是人也境遇懸殊苦樂霄壤天旣厚吾之生吾何以報天地社會幸福爲吾輩所獨占吾何以酬社會 
　　汝可不亟亟猛省克去私欲事事勉循天理念念不忘憂患於權利則當存退讓心於義務則絕去規避心誠敬乍重庶不自絕於天 
　　陳眉公云吾本薄德人宜行惜福事吾本薄福人宜行厚德事苟吾人能實行節則助帳亦畜德造福之一端始可以對社會同胞 
[南京和尙寺尼姑菴之不可解]  
尼姑在寺内修道要菴作何用不可解靑年婦女可隨意入秘密室遊玩而男子獨不准不可解 
　　男子若入内須知叩門之暗號難道婦女早已學過的麽不可解 
　　靑年婦女同和尙在佛堂念經拜佛心裏想甚麽不可解 
　　三四歲童子已知出家不可解十六七歲女子便削髮爲尼不可解姨太太拜尼作乾娘不知尼姑對行尙作何稱呼不可解 
　　地方上財奴每遇公益之事則一錢如命若遇和尙尼姑來募化則满口應承或千或百内中有何緣故不可解 
　　臨時政府駐於其地而不施禁今不可解財政支絀何不將眬菴寺廢産改作公用不可解 
紙上空談 
[電動時計] [  鈍根]  
此時計不用鋼條專以電氣運動機關常年不息非若尋常計之須人開捩也磁面有五個最高者記年度次者記月度又次記日數又次記星期最低者記時刻分秒人家購置是物可以省記憶年月日時之勞大者懸之壁間小者懷之身畔價亦甚爲便宜惟有一種每至淸晨六時内有大聲呼喚（你可以起身了）數十遍人聞之精神大振瞿然而起至晚十時又有嬌身喚曰（你今天幸苦了請你安睡罷）亦數十遍人聞之精神馳蕩怡然而睡此種製特精巧價須萬金以上 
小說 
[理想小說電氣世界] [  樂君]  
　　春宵寂寂夜雨潺潺游子天涯居斗室擁殘書一燈黯然作淡綠色此情此景無聊甚矣無已展臥具抱孤衾姑作睡鄉遊鼾然一枕領略黑甜滋味睡興正濃忽聞門聲剥啄急披衣啓户視之乃至友吳江何笑君也 
笑君性高潔喜探險抱環遊全球涉足冰洋之志笑君旣入乃謂余曰如此良宵曷爲辜負盍作古人秉燭夜遊之雅事乎余諾之乃携手出門至一湖邊笑君已備一煤油艇相與俱登呼小童設杯箸陳酒肴看明月水波徴動上下一碧洵可樂也歡然共話衷腸各述素志美酒良朋竟忘長夜蓋已玉兎西逝旭日東昇矣 
所乘之舟方隨風向前如飛猛進忽耳膜爲大聲所激刺而船身復振盪不已察之乃舟誤獨岸傍之石也 
笑君與余急出艙望則見兩岸桃花漫山粉黛國色天姿嫣然秀出相對驚異視小童方酣睡乃擊舟於石登岸尋路而行 
一路新紅嫩綠桃花满地重瓣疊色前後煇映笑君欣然謂余曰今日必窮其奇君其許我乎行半里許見一山口遇一老叟老叟見余等大驚猝然問曰君等何爲來此又何能來此笑君筦然謂之曰天假之緣隨風麷此君何訝焉 
老叟曰我世居於此數百年矣未嘗有外人至此今二君異裝特然而來安能不令人驚詫耶雖然君等苟不遇我必不能盡我村之奇今旣有緣當介紹一見村長且領略我村風俗笑君與余均大喜乃隨之行 
行至一洞入其中漸黑至不辨五指老叟乃出懷中電燈照之洞周光滑俱以塞門德製行少時豁然開朗叟云此處無畫夜其光乃鈤燈也故名不夜城叟延我等入一小室室中有椅各就坐老叟亦閉門就坐探手懷中出一玻璃管向之問答畢乃語余曰是爲懷中電話復出一銅管曰是乃電鎗也用以防身雖遇虎豹以此擊之可立死乃今日最利之防身器也又出一玻璃杯置同上向壁中抽出一管斟满授余視之乃茶也方欲有言門忽闢一緣衣少年入曰已至十八層矣笑君與余俱大驚曰豈至地狱中耶老叟笑曰否是村長所居也我村開闢以來已成十八層今十九層方在用電機造路大約下月内可以工竣廣凡四十萬方里我亦未之見據村長言當比十八層更美備言已乃出室外四望綠茵異常淸淨路平滑如鏡面老叟云以電力製成永久不壞路傍有白板彷彿有人像及字蹟余問老叟是爲何物老叟曰新聞紙也其法與打電報略同敝村人欲閱報者祇須備此板則一有新聞其上卽現字蹟欲登新聞者亦可以筆寫其上則他處亦俱發現矣行近七板不覺大託異蓋余與笑君之照像俱在其上下有數字曰（頃有異客二人到村一名笑君一名樂君餘俟探明續登）乃急問老叟曰余等來未久何以報上已經登載且照像何來老叟曰我本之報可以隨時登載此必綠衣少年所爲君如不信可即試之乃於袋中取出一鏡向面自照復迴照於板板上卽現出一老叟鬚眉畢現又取筆寫其下云（招等員逸叟）於是路遇電板俱現有三人之像　（未完） 
 
 
