# 1882 - 267 - 4903382

 

Page 1

 
 
[縮本南巡盛典出售] [  點石齋主人啓]  
　　牙籤玉軸鄴架紛羅固藏書家快意事也然而驢背船唇提　累重行遠者弗便焉高廟南巡一書民間向不易得以出　　　渚居多今本齋購得　本仿巾箱本而變通之倩人繕寫一通校勘數次圖則鬚眉畢現字則點畫分明外束錦函内裝綢面縮成八本定價四元五角披闈一過覺全盛時之氣象規模不啻身親而目覩所願切心常故家早賜垂鑒焉現定於八月十五日出售上海在三馬路大禮拜堂南首申報舘間壁申昌書畫室發兌各外埠售處仍遵曩例此佈 
[論鄕士子供給折錢助脤]  
　　國家取士子之典以三年舉行鄕會試爲最重尋常考試均不及其盛士子以此爲進身之地不遠千萬里而來雖得失由於命數而讀書立品爭自濯磨所以希冀顯榮徼幸上進者其心蓋亦甚切而國家定制優待士子亦惟此時有加無已焉夫會試聚鄕試所取之人而合試之猶曰已成之功名卽不獲登甲榜大挑揀選居然一行作吏若鄕試則百人之中止取其一其在省會者尚免跋涉之苦至外府來者水陸兼程旅費已非易　而三場九日辛苦備嘗其情不甚可憫耶朝廷特簡正　主考三次扃試擇尤取之愼重之至也塲内供給按名分派推愼重之意而特示體恤者也豈不知每塲士子白帶火食而故留此餼羊之具文耶蓋意之所重雖久而不敢廢耳或曰士子入場所爲者功名不徒爲餔啜也卽此粥飯鯗腿之供分之不見爲多合之卽已不少就令不設　屬無關緊要而不知國家之厚待士子正在此戔戔之數奉行之人罔敢或缺也此項經費列入科塲正開銷塲内分派士子各省成有不同而每名三塲綜計應費若干自有例定之數僕浙人也他省供給若何未嘗親見卽以浙省言之知每人每塲所派供給亦須百餘文而復辦考椀一　及大小碟各一雖質粗不可適用然須二十文火腿一塊煮熟重二兩五錢則生者必須四兩以二十文一兩計之已須八十文加以皮蛋一枚值錢十二文瓜薑數片少亦二文粥飯雖不按名分泒而所備儘足取飽亦以二十文爲率其燒煮之柴與火腿切剩之折耗尚不算入是每塲實值百三十餘文三塲已須四百再以中秋三元餅每個十文計之又須三十文矣以庫紋價值凖錢每一士子在二錢六七分匕下此則供給官之實辦者也咸豐以前供應頗覺不佳火肉切片而不塊鹽鯗又不及皮蛋粥飯和灰水而煮不堪取食較之今日費二百文而已足後於同治乙丑經蔣薌泉先生整頓遂改今例歴七八科而未廢然在供給官猶沾光不少以定額士子一名供給準價總在四五錢足銀也然國家費此巨欵而十子在塲皆食自帶之物號軍於放飯時徧問食否無不摇首但收其盤盌腿蛋帶歸以貽不兒肌利巿之意而已故當天氣躁熱　霉狠籍粥飯處處皆是有心人以爲蹧蹋罪過不如將此項供給一概折錢然歴屆供給官皆以折錢須發實銀爲疑屢議未改至於今年則士子以請捐賑欵爲辭此固名正言順而無可擬駁者矣顧吾思之此項供給國家以之厚待士子而士子　體聖人痌瘝之抱移充賑饑則辦理供給之員安有不思潔已奉公而以例定價銀全數提撥者而謂僅以買辦各物實用之價爲準而仍須解其沾潤之餘可乎故此次具禀之十子固屬深明大義而辦理之官員亦宜激發天良也夫以一名而開銷五錢銀則一萬人可提五千兩以之助賑卽全活五千人其功德自非淺薄矣然吾但就浙省情形而論他省則未之知也聞江南塲中以供給一切不甚精潔已於前科經士子禀請折錢給發每名僅止二百文噫此供給官之深感江南士子者宜其樂從而不辭也蓋江南之供給雖不如浙江經蔣公整頓一律精潔第以浙江近數科之所辦每名實須錢四百三十餘文爲斷則江南折錢二百不過浙江之一半而合之定例銀數竟至五錢紋銀而以二百文了事旣省辦理之煩勞又增盈餘之大半官塲差使有任意侵蝕可以至此者乎夫十子旣非徒事口腹蹧蹋起見而請改折價無論二百卽再减而至於一百亦無人爭較此錢者所惜者今年　浙兩省皖賑浙賑相繼而起募捐者正苦無從下手得應試之士子省此供給移助灾區方兾愈多愈妙浙江旣經禀請則江南士子亦必聞風而起請以折價撥充賑務而豈知若此二百文者實三倍而不止前年以之欺士子而今歲以之尅災民推士子好善之心彼司供給者留此倍半之盈餘得無清夜自思有惄焉不安者耶吾故願兩省大吏旣允士子請尤必嚴飭供給各官照例定銀數實提而足解也倘以余爲多言彼人聞而深惡之則以災民之故亦不遥辭謗矣 
[譯錄電音]  
　　偷敦十三日發來電報云俄國駐士耳其之欽差現在激請各國欽使擬共商議定規希臘國交界之地也又云英國馬軍現在調赴埃及　祿地方因該處埃人常有欺侮外邦客商之事故調軍以資鎭孱云 
[譯錄東報]  
　　昨日三菱公司輪船來自東洋帶有日本新聞紙云日本現有兵官十八人濳毜中國各處祭看險隘關口及砲臺兵馬器械一切繼此而來者尚有太人焉又云嘗高麗啓釁之時日本有百姓三萬餘人告諸日廷謂倘與高麗開戰伊　願執殳以爲前驅并願各出銀錢以助軍餉旋因高事已平無須用此日廷頗嘉其敵愾之義各頒給憑單一紙以示奬勵也又云高麗與日本未曾搆釁以前大院君於高境徧立石竽上鑿以字皆告誠高人不得與外國人通好如有違背卽非良民云云今和事已成日本花房公使與高廷議定將竿盡行拔去公使恐拔之不盡復遺人自往各處查看以期不留餘憾又云日前兵端已肇日本有一商人謂勞師饋餉糧價必昻乃屯米居奇以圖獲利不料高事驟平糧米不須運往而今年田又豐收米價大賤該商所屯之米虧折甚鉅現在除將家財盡抵虧空外尚借洋三千元以弭其隙盖所失已不貲矣 
[安南近聞]  
　　香港西字載有海防信息云八月初二日該處黑旗盜黨五百人前往生岱地方海防城内之人見其或行或聚頗爲疑懼法國有兵船一艘因在海内沬租界相近停泊以　保護云 
[冐稱顯者]  
　　詐騙之事翻新出奇不一而足有非屈指所能盡者此中國刁民之所爲也若泰西諸國則此種欺僞之事向不多見以人情之誠樸故也不謂近來美國事此風盖亦見矣美國新聞紙云該處有一大客寓係顯者幨帷所駐之所一日忽　客至身軀修偉服飾麗都自相爲王爵云湏擇廣厦以作行轅　寓眷口并云身邊所帶銀　數皆甚大一時不能分析向寓主先借洋百元應用問其眷口則云晚刻火輪車至當附輪而來寓主見其狀貌言語頗 
 
 

Page 2

 
 
懷疑慮乃囑一包棎者視之包探察言觀色向難指破其僞繼因此人所着之履舊　且躃謂養尊處優者必不若是乃决其爲騙子無疑此人見蹤　已露亦辭出另赴一小客寓大言如舊寓主問其因何舍大就小則以大客寓繁冗爲辭寓主以貴客之惠臨也出上等美酒良煙以欵之客亦豪舉不辭適該　棧司自外　見其人乃大驚蓋素稔其爲騙子也因白諸寓主請客他公客復昻然向去二客寓幸免疎失云 
[彗星出見]  
　　前報美利輪船主在洋面見有彗星近則本埠人亦有見之者昨又接蘇人來信謂當天色將明在曉星之下有白光長約丈餘自東北斜指西南至日出而隱天文家言此彗星在大火之次按大火宋地也彗星主除舊布新河南唯歸之間其有事乎然西人謂彗星自有軌道不主吉凶禍福因思近　格致之學盛興倘能推箕成法繪圖立說庶幾人人得天算之精處處息譌言之起是亦爲政之要務也 
[西人落魄]  
　　句日前本埠有猶太國夫妻二人携一小孩在租界各處乞錢手持名單一紙皆與之錢者簽列名號問其因何來華則稱一百二十一年前被逐而出然觀其人貌不過三十餘歲光景或者是其祖父被逐故子孫相循未歸耳然聞之者已不勝疑怪矣旋爲富捕頭所見因查知該而人各處求得之洋已有百元之則有好善洋人願給資令其反國則又不願而猶太人滬上又無專管領事遂拘送英公堂訴明一切請爲發落陳太守轉請莢副領事哲君訊問該西人夫婦同供欲住香港苦無川管故向各行乞助然願給者均在紙上簽名並非强討名紙呈閱哲君問其究属何國人氏二人語操土音哲君亦不能辨遂詣太守曰該夫婦二人旣無領事承管應由公堂發落　租界中不准逗留乞丐該夫婦情形如此理合一併驅逐太守　當在罰　内提洋二十元交捕房送該夫婦二人至香港再請港中西官遞送向藉哲君亦以爲然并云川資該夫婦自有銀洋母須提給太守隨飭補房　回俟交輪船送往香港云關該西人男者自稱名賽垃門九賽妻名賽拉門吕蘇貌俱清秀布衣修潔不像乞丐模樣突不知因何流人中國落魄　此亦可憫矣 
[載則回籍]  
　　駐温楚軍因更調充補先後管帶主見不合互禀鎭道二憲當輕温處道温味秋觀　調處言陽谷禀係匪類出没之區西枏溪多鬥殺之案兩處路旣叢雜俗復兇悍非熟識諳練者必致僨事今改充如許之多恐於公事有碍　議許久而滕李兩管帶方能許允刻聞陳太尊已奉道憲面諭詳請撫憲撥派超武輪賴將未補各散勇載送漢口以免將來滋生事端也 
[捕魚被食]  
　　海箬思卽比目魚温　謂之長舌魚取其形似是魚灰色無鱗貼伏水潭下聚於一處捕之者非網所能撈取須入水捉之然漁人志於此者每觀水面即知其魚之折在獲則多而且易本月初瑞安下洋頭地箬魚大集漁者　潮落之時赴水捕捉其先下之一人被魚所困良久不起衆人赶爲救田右手已經咬斷臀　之肉均遭食盡舁至岸上卽斃按箬魚體甚軟弱若無骨然而竟能食人是亦奇矣 
[浙闈二塲經題]  
　　易經雲從龍風從虎聖人作而萬物覩書經黍稷非馨明德惟馨詩經我稼旣同上入執宫功晝爾于茅宵爾索綯亟其乘屋春秋吳子使扎來聘襄公二十有九年禮記圭璋特琥璜爵 
[浙闈續聞]  
　　十一日二塲　名不比頭塲之擁擠送考工人皆准直入别舍隨到隨進然後空身接卷故較爲便捷惟泥腿皆滿場亂跑殊覺不成體統耳○頭塲被貼掛名藍榜者計共二十餘人盖監臨貼例頗寛其有添註塗改等處違誤者皆包含免貼惟曳白污卷及因病不交者故被貼者寥寥也○下午以後宻雨如絲凉風砭骨入夜尤甚蜷臥矮屋中殊覺寒氣逼人出題極早不到四更題紙已下多有半夜可做故放頭班時人數已不少也○二塲極爲平安雖號軍水手亦無一患病者誠幸事也○塲中泥濘地滑如油賚嘉興某生衣服頗爲整潔交卷後令水手挈籃已隨其後水手走略快某生急以手拉之不及而仆立起則滿身泥污矣幸放班時天略晴霽否則更形困苦也○二塲查號而不葢戮蓋已有亂號者三塲之亂號有可預决者已 
[蘇垣節景]  
　　蘇垣自初旬以後雨晴不定十二日竟日大雨十三日猶未晴霽迨十四五只畫則天高氣爽日麗銅鉦夜則月明星稀輝騰銀漢元都觀裏每日午後游人如織街衢擁擠數倍往時其茶寮酒肆燭舖餅店尤無駐足之處聞此數日間觀前稻香邨野荸薺爾舖日售現錢四五百千文其獲利可概見矣噫吳中各業近以物力維艱無不聲希味淡而獨此口食玩耍之塲乃煊爛若此何哺啜是求者竟若是其多耶是可以觀怛矣 
[西兵會操]  
　　前晚爲西商團練會操之期於九點鐘時齊集江海北關門首約一百五六十人各執洋槍分三隊曰衣兵一隊居中紅衣兵兩隊分列南北兵頭教練者三人騎馬往來排隊伍傳口號又有西國樂工在三馬路口伺候排陣已畢衆兵起行西樂迭作其聲悅耳後拖銅炮一尊沿灘而北經大馬路直至泥城橋東墝紥住兵不過橋沿河而南在二馬路三馬路適中之處放鎗試演紅衣兵與白衣兵各嚴陣以待勢若對壘者約片時許南路之兵佯敗曳兵而走北路之兵卽整隊往追遂開礮其礮門向跑馬塲空隙處礮聲過後衆鎗齊放聲似連珠若是者數次槍砲暫停西樂又作復至湖北路盡處之橋邊兩軍又放槍砲旋又折回往北在四馬路口會集再操其時已近十一點鐘矣衆兵卽由四馬路回至江海北關復整隊傳號衆兵始散是多也玉宇雲開銀河露冷矛戟之光與星月之色上下輝映故中西人之往觀者絡繹於道云 
[失慎幸熄]  
　　昨午後一點鐘時英租界大馬路保安司徒廟附近之水菓店忽然烟囱傍冒火延及椽木幸即知覺店夥均取水上屋灌救得息不致成災亦云幸矣及細查起火之由則午飯後火已早息雖有遺火豈能如此之久而始發乎總之回祿無情所當愼之又愼也 
[索還租地]  
　　法租界安樂聖房屋其地向歸天主堂管業堂中定例凡華人之租地造屋者不准租與烟館妓院賭塲立契時必先註明違章則將地收回現聞該處房屋係石世記所建轉租他人前因堂中查悉石世記將房租與粤妓卽俗所謂鹹水妹也卽函致公堂請傳石世記到案開導翁太守諄囑至再不意石世記屋内尚有一家未遷堂中又信致公堂請詰其陽奉隂違之咎并稱不願將地再租與石請將地收回故法包探將石世記傳案翁太守謂石世記曰前次已明白開導何得不遵而石世記稱現在未搬者非娼妓也乃外國人所包定者太守謂地主自已查明又偕捕頭覆查見伊日間閉門夜間開門甚爲熱閙顯係違章何敢狡辨着限本月底還地石世記又稱地有三畝零寫定十年每年地租二百五十兩我已造建三十六幢堂中旣要收地祗好將屋賣與堂中太守着遵斷退去 
[詳訊局賭]  
　　前報疉列局賭一案昨復將在押之張杏村調停之蔣士龍陳蘭亭三人解訊原告殷富林亦投案翁太守卽訊張杏村事屬如何原告殷遽稱伊有人在外卽着傳進擬供姓陳名蓉亭卽係蘭亭之弟呈現洋十元四馬路口某錢莊本月底期票洋四十元又殷富林前供張杏村勤冩之洋票兩帋計一帋一百元　帋二百元一併呈閱翁太守知非借據却似錢店所出莊票洋數寫在中閒蓋有安康圖章紙邊亦有戮記左列號數右列月日并盖年分太守大爲詫異遂將票與殷富林看并問此票是爾親筆否答稱是親筆但無圖章太守謂爾亦不應寫此票殷富林稱因張杏村到鄕閒花行借洋必須如此寫法太守謂原票不蓋圖章不足爲憑今盖圖章則僞票騙人更于例禁且圖章來自何處張杏村供稱圖章乃殷富林帶來伊曾說在英租　外國坆山對面刻字店所買翁太守謂殷富林係上月二十九日出外待洋一百元從未回家由 
 
 

Page 3

 
 
汝領至靜安寺換小洋回住大雅棧又到復興里妓院又至四馬路美仁里復到嘉定南翔等處伊豈逆知有事而身帶圖章乎隨謂陳蓉亭此等期票不能抵數當卽擲還令交現洋陳蘭亭准其交保出外取洋限明日繳捕房又着蔣士龍將陳錫卿交出可再追洋五十元尚有洋傘一柄扇一把着張杏村交出以便結案張蔣兩人仍帶回管押云 
[兩造有傷]  
　　二十號華捕昨投法公常禀稱十五晚在城河浜巡緝見兩人從小烟館出似有醉意在路爭論又到新開茶館將茶桌掀翻我卽勸伊好好囘去不可肇事伊竟踢我一脚以致腰脇受傷爲此送案據被拘之陸阿狗供稱向爲木匠因中秋節偶貪杯中物酩酊而行致撞巡捕卽被掌頰兩下復拉到捕房背後腰間又被踢一脚皮亦開裂滿身疼痛翁太守謂兩造俱稱有傷着帶往仁濟醫館驗視兩人有傷與否再爲核辦 
[嚴辦賭棍]  
　　英法交界之打狗橋南北一帶每有設牽絲摇寶灘鄕愚往往受其哄騙雖經名探巡捕隨時拘拿解案嚴辦無如懲者自懲犯者自犯昨日法包探過永發路經打狗橋拿獲牽絲灘王阿三一人餘俱逸去又拿獲牽絲骰盆一雙英洋一元解案經翁太守訊實著將王阿三重責二百板柳號一個月以示懲儆 
[鴇婦裝傷]  
　　昨報列醉後妄行一則所謂上江人者乃金陵陳某也投法公堂訴稱路過新街因醉肇衅被衆攘取搭連袋一只内有洋四元翁太守詰該鴇婦卽據李蔣氏供稱在新街東四號開花烟間伊同兩人來吸烟四盒祗八開洋一元向伊索找反被逞凶將我左目打傷是以鳴捕翁太守見陳項間有指抓痕李蔣氏目上祗有一點青紅隨詢李蔣氏伊將何物擊汝又問陳項間之傷何來陳稱係伊處衆妓所抓李蔣氏又稱陳用拳擊我翁太守謂拳傷不應如是之小顯侮裝傷着將李蔣氏限兩日交出取袋之人又謂陳不應到此地方自于罪戾云 
[英界公堂瑣案]  
　　揚州人王小雲至公堂稱在同鄕妓院帮工有寧人王瑞生前來索取中秋節費無付尋興交捕送究王瑞生供業馬車生理因到妓院尋客索取車錢被阻不容進去因致爭執並無取節費之事陳太守問原告前節曾否給過節費答稱端午節曾給過他洋二十元太守謂王瑞生定非安分之人至王小雲所稱給過洋二十元亦難憑信隨判王瑞生管押七日以示薄懲○開利和洋行之奥國商人投該國領事署訴稱萃豐恒號向伊定買白蠟六十担曾出過五担今延不出貨共合貨價一千零六十餘兩請爲辦理等因夏領事據情照會陳太守飭差於昨日傳到萃豐恒號主則稱曾向利和行定貨是實然尚有下情容再具訴太守准令該號主明白呈訴候會同夏領事再行庭訊云○陸雲谷至英公堂稱現在自來火洋行寫字之西人住宅做出店前幾夜失竊被褥等件昨夜東家婦在樓見是賊在對門李氏家撬門圖竊當卽喊令趕出獲住交捕請究李氏供與同又有沈氏婦到堂稱此賊前夜到過我家圖竊撞破奔逃惠捕頭亦稱該賊係犯過竊案者請辦何阿二供常州人前曾犯竊今已改過當小工餬口昨夜經過該處被獲誣竊痛毆遍體受傷陳太守謂陸雲谷所控前失被褥却無証據姑置不究然該竊旣經犯過案件今又圖竊隨判發捕房管押二月以儆 
[法界公堂瑣案]  
　　昨日法公堂據捕房解婦人夏王氏并帶十齡之小孩投案翁太守問何事據通事禀稱此婦由伊母送到捕房不知爲何事太守正在詰間旋有鄕人投案訴稱姓夏名老坤浦東高家行人此婦是結髮之妻我欲領伊回鄕伊不肯爲此請究夏王氏稱在家時無衣無食實難株守故到滬已五年矣丈夫有病時到我處取錢前日我母令我弟毆我故自到捕房翁太守謂母弟惡汝則汝之爲人可知着從夫囘家如不遵卽當嚴辦夏老坤叩謝領妻而出○前報列法捕房獲英包探夥沈長林一案往詺英捕房則稱並無此人是以帶回管押於昨日解案翁太守略爲詰間着責八十板押半个月以儆○抛球塲薙髮店主竇月輝控店夥錢月生竊洋一案業已追還銀洋所虧少者即將雪青紡紬褲及京鞋兩雙作抵又經保人賠洋六元完案而錢月生尚在捕房昨解公堂翁太守斷寶一百板以儆○法租界八仙橋浴堂主馬劍亭控伊堂中扞脚李仁茂竊去小皮袋一個中有大小洋數元赶卽找尋在小東門外拉住搜出原贓計少洋一元五角爲此送案翁太守詰率仁茂據供行竊属寔但所少祗一元左右翁太守以該扞脚偷店主物尚敢計較多少殊属可惡着責一百板 
[助賑病愈]  
　　桃塢主人來函云各善士助賑病愈諄囑將事實登報者書不勝書鄙人以情節從同特於清單中詳註想蒙公鑒兹接知足齋主人函云先患類中醫藥難效胞兄三省老人云捐賑可以回生時余六十初度卽以壽費二十元於庚辰八月二十六日捐濟直賑曾經焚香告天若得全瘳再捐二十元一年以來雖未脫然似覺病減聞皖賑孔亟再禱灶神倘得手足行動卽將薪水抽積之欵濟助竟不及一月果如所願特卽寄奉并請登報以告同病者 
[壽儀助賑]  
　　桃塢來函云道咸之際吳中疏財行義者以潘功甫舍人爲首推輿論鄕評至今樂道猶憶易簀前三日曾以慈悲方寸古錢相贈並諄囑曰他日治軍蒞政勿好殺人又曰要中解元切勿吃蟹言猶在耳忽忽三十年矣頃接其小阮潘部郎祖喜函云皖浙水患籌賑孔殷久擬捐助奈家累頗重力有未逮兹于月之中旬係五十賤辰蒙同人集貲公祝湊得洋五十元送呈貴局祈入賑册藉償夙願嗚呼義漿仁粟旣羣沾水部之恩餘韻流風益追念舍人之澤因物寄興不勝神往 
[和解濟賑]  
　　海門長樂鎭有鄕典一座招人接替以一産而兩許致已付定銀旋又翻悔現經居間人調停議明另召受主兩不交易願罰洋五百元寄本埠電報局撥充賑濟如此和事人不易多得本館樂得而記之 
[潤資助賑]  
　　平江黃垚夫篆刻黃昆生花鳥刊有潤格今悉各省災荒需欵甚亟故减潤一月以八月二十日起九月二十日止待有成數儘繳上海電報局彚解以作賑欵諸君賜教者函至嘉興河署内五日取件信資自給石章每字五分牙章倍之花鳥紈摺扇册頁每件一角 
[杭州同善堂經收皖賑寄桃埠彚解八月上旬清單]  
　　宋煇祖捐洋一百元紹城勉善居士捐洋十元無名氏祈眷病愈捐洋五元不具名人求病愈人二户各捐洋四元隱名氏祈妻病愈捐洋二元無名氏捐錢二千文金號捐錢四百五十文其收洋一百廿五元又錢二千四百五十文 
[杭州同堂經收八月上旬元魁會寄桃塢清單]  
　　吳福英陳綬藻葉曾藩孫祥麟張念疇陳綬來葉德焴許邦治黃煜朱昌燕黃景泰張掞鄧志銘章霦鄭桐年汪慶祥汪慶祥汪慶祥余秉德翁燮馮家莆王會圖陳謨蔡祖彝邢壽清共二十四會各捐洋一元各募賑洋九元計洋二百四十元○周桓虞仰南鄭文藻嚴文煇胡毓騏劉焜徐聯芳應藻章周世滋范登保余躍龍張家　鄭福椿鄭顯聲屠繼美沈國楨戴同壽李采灃陳仁川毛彦陳德培王審度繆廷黼曾桂芳忻繼述朱昌堂湯崇煥袁彭年馬裕藩王國鼎李寵圭王榮商陳文銓郭應年郭承志王正詒陳熙亮馮士衡陸學潮張美翊徐崇照屠懷堂吳大瀛沈洽邵辰禧柴維泃汗崇煊樓昌運王顯承張濟棠潘成熙王祚封盧光增忻嗚盛章灝施有成胡際運王彬沈昌渭盧零鵬唐經濬奏翰黃德照陳祖康張家馴陳廷許杜瑞樑杜文蔚莊振英謝楨德莊祖估徐錫棠史祖壽王誠如林舒翹俞寅楙鄭崇楷王錦標張憲鎔曹雲章曹玉渠單恩培金昌壽共八十三會各捐洋五角各募賑洋四元五角計洋四百十五元○均先由敝堂掣票解交桃埠掣取彩票存堂諸君高中後來堂換票到蘇兌取程儀不悮 
[江寗上元學内賑寓經收元魁會解桃塢清單]  
　　薛葆楹李彬陳作儀司馬濤吳義遵鄭驤劉啓輝朱芝生朱荃生曹傅霖張祖啓曹說霖徐景謙曹用霖翁長森汪啓瑞華黌英張士瑜馮熙廿一會各捐會一元募賑九元○章濟川方培容程仁銳石永熙戴起芬沈同壽蔡慶澄曹蓉鏡吳笏慶顧雲麟虞恩海張兆麟季國標十三人各捐會五角募賑四元五角 
[蘇電局内桃塢同人經收元魁會一萬一百號清單]  
　　江南吳憲曾長洲附高琳江寧歲○浙江陳觀潮杭州附孫官鈞歸安附蔣佐堯海寗廪洪日芳慈谿廪 
 
 

Page 4

 
 
陳善溥會稽附姜秉鈞會稽監李麟仁和附張寶榮海寗廪楊錫孫海寗廪費棠慈谿附周桓杭州附虞仰南錢唐職鄭文藻仁和附嚴文煇歸安廪胡毓騏德清附劉焜蘭溪附徐聯芳蘭溪附應藻章金華增周世滋西安歲范登保西安拔余躍龍游恩張家驤郵縣附鄭福椿慈谿附鄭顯聲慈谿廩屠繼美鄞縣副沈國楨鄞縣監戴同壽鄞縣附李来澧鄞縣附陳仁川鎭海副毛彦鄞縣歲陳德堷鄞絲附王審度鄞縣廪繆廷黼鄞縣附曾桂芳鄞縣副忻繼述鄞縣增朱昌堂鄞縣監湯崇煥鄞縣監袁彭年鄞縣附馬裕藩鄞縣附王國鼎鄞縣附李寵圭鄞縣廩王榮商鎮海廪陳文銓兹溪附郭應年鄞縣附郭承志鄞縣附王正詒鄞縣附陳熙亮鄞縣附馮士衡鄞縣監○以上五十會各助會洋五角各募賑洋四元五角共收洋二百五十元 
[蘇電局内桃塢同人經收元魁會第九單]  
　　江南朱官保涇縣附朱官濬涇縣附江蔭先旌德增江靜齋旌德附江肇豐旌德廩江佐清旌德職吕爵廷旌德附吕翰芬旌德職任文翰旌德廪王道生江寧歲蔡敦復江寗附盛元良全椒職吳謙吉全椒附孫孚貞太平附陳之鎔太平附陳鳳飛太平附王南金合肥歲張雲霖合肥范大杰和州拔汪之謙婺源職賀欣宿松金兆鼎常州廪胡再福無錫副沈芸婁縣附張祖寅寶山附葉昌俊吳縣附鮑國楨歙縣附崇家泰天長廪婁傳琦天長增婁傳瑶天長廪洪炉休寗附○順天謝琇長州附徐友蘭會稽附陳昌圻儀徵監胡良駒續谿監○浙江沙樹勲鎭海附沙際清鎭海廪鍾家鼐杭州附許慶堯海鹽增蔡聯采德清附錢中青仁和附陳德垣鄞縣廪戴兆登杭州廪吳福英杭州官陳綬藻杭州附葉曾潘仁和廪孫祥麟仁和歲張念疇仁和廪陳綬來錢塘附葉德堉錢塘附○以上五十會每會助洋一元募賑九元共洋五百元 
[蘇省撫轅抄]  
　　八月十四日前刑部江西司主事徐嘉徵由南匯籍來服滿赴都徐致和謝委代理蘇總捕事王慶祺禀知分甯差委　臬委赴江北緝捕○十五日五品 
銜户部七品小京官吳振先陜西人由楚省親來蘇回京○十六日同知銜分發江蘇試用知縣顔守銘湖南人由京騐放來省禀到分發江蘇試用縣丞沈翰浙江人禀到藩轅牌示照得署丹徒縣馬海曙期滿遺缺查有正任丹徒縣知縣馮壽鏡業經銷假在省堪以飭回本任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月初七日京報全錄]  
宫門抄○發抄旨三道○陜臬葉奏恭報接署藩篆日期擢○糧道善奏恭報接署臬篆日期摺子○東撫任奏爲漕糧交兑全完日期片○鄂臬蒯奏恭報回省接篆日期摺○皖撫裕奏賑撫續被水災縣分情由片○閩督何等奏商人踴躍樂輸共襄善舉摺○閩撫岑奏請更正各項公費片○署閩臬潘奏恭報代理日期摺○大臣劉奏調署知縣片○鄂撫彭奏臬使回省飭赴新任片○八月初七日理藩院鑾儀衞光祿寺廂黃旗值日無引見○恩承等各謝署缺恩○陸潤庠假滿請安○福建漳州鎭總兵孫開華到京請安○廣東韶州府知府奇克愼謝恩○記名總兵馬柱謝恩○豫王請假數日○靈中堂續假數日○都察院奏改派專司稽查之堂官泒出恩承○召見軍機孫開華奇克愼○發抄恭親王等奏兵部員外郎季邦楨充軍機章京並添傳内閣中書胡仁燿在額外行走奉旨知道了欽此○陳士杰奏浙省下游被災籌款賑恤請作正開銷奉旨覽奏已悉着卽將應辦賑撫及預籌接濟各事宜次第認眞辦理以恤災黎毋任失所所有籌撥各欵准其作正開銷欽此○又甌海關第八十六結徵收華洋稅數奉旨該衙門知道單二件併發欽此○○署理陜西布政使按察使臣葉伯英跪奏爲恭報微臣接署藩篆日期叩謝天恩仰祈聖鑒事竊臣於光緒八年六月初五日接奉陜西撫臣馮譽驥飭知以藩司王思沂現在遵旨入都陛見所遺藩司篆務委臣署理旋於六月十七日准藩司王思沂將印信文卷等件移交前來當卽恭設香案望闕叩頭謝恩祗領任事伏念臣皖江下士農部微員豫省從戎監司洊擢清河奉職臬事屢權自愧知識庸愚久濫竽於畿輔仰荷絲綸優渥俾陳臬於關中抵任以來涓埃未報撫衷循省兢惕尤深兹復奏委署理藩司篆務伏查藩司爲錢糧總匯陜省係關輔要區兵燹災祲之餘元氣迄未全復舉凡安民察吏理財用人一切事宜在在均關緊要如臣檮昧深懼弗勝惟有勉竭駑駘倍矢勤愼隨時隨事禀商督撫臣認眞辦理斷不敢以暫時攝篆稍涉因循以期仰答高厚鴻慈於萬一所有微臣接署陜西藩篆日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○二品銜署陜西按察使督糧道奴才善聯跪奏爲恭報奴才接署臬篆日期叩謝天恩仰祈聖鑒事竊奴才于光緒八年六月初五日奉撫臣馮譽驥行知臬司葉伯英委署藩篆所遺按察使員缺委奴才署理隨於六月十七日准葉伯英將臬司印信文卷移交前來奴才當卽恭設香案望闕叩頭祇領任事訖伏思奴才滿洲世僕迭荷隆恩由禮部郎中於光緒五年簡放陜西督糧道方愧涓埃未報兹復奏委署理臬篆益覺兢惕彌深查陜西爲關輔要區臬司乃刑名總匯舉凡詰奸除暴察吏安民在在均關緊要奴才自維檮昧深懼弗勝惟有勉竭駑駘隨時隨事禀承督撫臣實心經理斷不敢以暫時攝篆稍涉因循以期仰答高厚鴻慈於萬一所有奴才接署臬篆日期並感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○任道鎔片再東省本年起運光緒七年分漕糧仍作二起運通交兌所有德正首帮開行日期業經臣奏報在案兹據督粮道陛仁愷申稱頭運船雙於三月十八日到埧其餘各帮跟接前進自三月二十日騐卸起陸續至六月十四日交兌全完並無升合短欠等情臣覆查無異謹附片奏聞伏乞聖鑒謹奏車機大臣奉旨知道了欽此○○布政使銜湖北按察使臣蒯德標跪奏爲恭報微臣回省接篆日期叩謝天恩仰祈聖鑒事竊臣於本年三月蓮旨入都仰蒙召見二次聖鑒優渥訓誨周詳莫名欽感陛辭後束裝就道兹於六月初一日行抵湖北省城當奉兼署湖廣總督湖北巡撫臣彭祖賢飭卽回任業於是日准兼署臬司糧儲道惲彦琦將印信文卷移交前來當卽恭設香案望闕叩頭祗領任事伏念鄂省爲水陸要冲臬司乃刑名總匯舉凡安民察吏禁暴詰奸在在均關緊要如臣檮昧懼弗克勝惟有矢愼矢勤遇事禀商督撫臣悉心綜核堨力辦理以冀仰答高厚喝慈於萬一所有微臣囘省接篆日期並感悚下忱謹繕摺卯謝天恩伏乞皇太后皇上聖鑒謹奏軍機大臣奉旨知道了欽此○○裕祿片再濳山等州縣猝被水災情形經臣恭摺具奏在案兹於五月二十九日又據婺源縣知縣吳鶚稟報該縣自五月初二三等日大雨之後山洪下注水勢陡漲丈餘以致西南鄕民房多被冲塌田園亦多沙壓並淹斃男婦數十名口被災情形甚重請查勘撫恤等情臣查該縣西南兩鄕猝被水惠其受災情形與濳太等處無異實堪憫惻亟應一體赶籌賑撫俾免流離失所除於前籌賑款内赶緊分撥銀米遴泒妥員馳往妥爲查勘撫恤外所有續據婺源縣禀報水災現辦賑撫緣由謹會同大學士兩江督臣左宗棠附片具陳伏乞聖鑒訓示謹奏軍機大臣奉旨知道了欽此○○閩浙總督兼署福建巡撫臣何璟署理雲貴總督福建巡撫臣岑毓英跪奏爲商人踴躍樂輸其襄善舉恭摺具陳仰祈聖鑒事竊維設科取士所以振拔人才勵俗維風端在敦崇名節閩省爲理學之邦士多閉户濳修女亦懷清矢志風俗素稱純美雖鄕試賓興會試盤纒例均設有專欵即孀守士媰亦經在地官紳先後籌捐於省垣建立敬節堂稽查恤養惟海隅遠隔經費無多往往業儒者觀光有願而資斧難籌守節者餬口未敷而阨窮可憫臣等忝膺疆寄亟宜分别周恤以廣皇仁而值此餉需支絀亦不敢擅動正欵惟有與司道就地籌廉因民之所利而利之兹據藩司沈保靖會同善後局司道翁學本謝宗瑞奎俊等詳稱閩商以茶葉洋藥爲大宗該商人等平日慷慨樂施凡有善舉不吝餘囊佽助現經辦理華稅局道員盛世豐辦理南台稅厘局道員潘駿章據洋藥茶葉商人廣福等邦各董事具禀命稱該商人等除稅厘正欵照例應納外情願按年酌量捐助作爲善舉經費另欵存儲聽候撥用出具甘結承認詳請具奏前來臣等查該商人等好善樂輸深堪嘉尚擬俟三年後能始終如一再仿照茶捐章和開具清單奏懇恩施奬叙以昭激勸至此項捐款臣等已會同在籍公正紳士悉心商酌留作通省士子鄕會兩試川資卷金併嫠經費如有盈餘推作别項善舉之用由官紳會議章程按收數多寡分别酌給辦理從此負異懷奇之士皆得奮志於科名卽孀守無依者亦不致因窮改志振沈淪而恤甇燭於世道人心不無裨益庶藉以仰副聖主教養兼施之至意仍俟試辦三年除本屇鄕會試兩科撥用外餘銀若干能否置産生息或應接續收捐以資久遠屆時酌量辦理再此項銀兩係民捐民銷邀免造册報部合併陳明謹合詞恭槢具奏伏乞皇太后皇上聖鑒訓示謹奏軍機大臣奉旨該部知道欽此○○岑毓英片再閩省各衙門陋規經前督臣左宗棠前撫臣徐宗幹于同治五年奏准概行裁革並將各州縣私收之茶葉起運稅耗騐箱經費提歸公用卽由此雜欵及閩安等關稅餘與洋藥百貨一成厘金盈餘等欵按各缺分之繁簡用費之多寡提給公費不再優及民間亦毋須另動正欵出納一正其名予受各得其實洵於吏治民生兩有裨益惟事閱十數年今昔情形稍異據藩司沈保靖同稅厘局司道會詳請將原鈐各衙門公費銀兩酌盈劑虚以昭公允仍由雜欵開支並未另動正欵杳總督衙門向無公費艱苦異常在督臣莅任已五年有餘廉隅自矢絶無請益之意第一衙門兼轄兩省各項人役較繁出入委有不敷自應一體匀給又糧鹽二道公事較簡應將所攤公費酌减添給撫藩臬三處衙門至外道曁各府廳縣俱照衰多益寡甘苦同共等情詳請具奏前來臣查該司道等所擬更正各公費尚屬允協除批示外謹附片具陳伏乞聖鑒訓示謹奏軍機大臣奉旨知道了欽此○○二品銜代理福建按察使補用道臣潘駿章跪奏爲恭報微臣代理臬篆日期叩謝天恩仰祈聖鑒事竊臣於光緒八年五月二十九日接奉督臣何景撫臣岑毓英檄行以署理福建按察使本任鹽法道翁學本病故所遺臬司篆務奏委臣暫行代理等因臣遵於六月初一日恭設香案望闕叩頭謝恩接任視事伏　臣　江薄植識淺才庸由選授福建雲霄同知洊升府道同治二年八月在鹽法道任内曾經兼理臬司嗣歴署台灣等道篆務涓埃未効兢惕滋深兹復　代臬篆值刑名之總匯如臨履夫淵冰臣惟有遇事禀承督撫臣實心經理不敢以暫時權篆稍涉因循軰無負高厚鴻慈於萬一所有微臣代理臬篆日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○劉錦棠片再署奇臺縣知縣朱開懋因案撤委遺缺查有署阜康縣知縣甘氶謨明白穩愼辦事認眞堪以調署所遺阜康縣篆務查有同知銜分省補用知縣李時熙心地樸寔辦事勤愼堪以委署署綏來縣知縣歐陽振先因案撤委遺缺查有分省補用同知楊庭玠心地明白辦事勤愼堪以委署除由臣分别檄飭遵照外謹會同陜甘督臣譚鍾麟烏魯木齊都統臣恭鏜附片陳明伏乞聖鑒謹奏軍機大臣奉旨知道了欽此○○彭祖賢片再新授湖北按察使蒯德標遵旨赴京陛見現已回省應卽飭赴新任以重職守除檄飭遵照外理合附片具陳伏乞聖鑒再湖廣總　係臣兼署毋庸列銜合併陳明　奏軍機大臣奉旨知道了欽此 
 
