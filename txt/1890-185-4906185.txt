# 1890 - 185 - 4906185

 

Page 1

 
 
[勸振福州水患啓] [  申報館協振所同人拜手]  
　　福州自四月下旬洪水爲災至五月初而更甚民生數萬户流離蕩析無食無衣甚至屍骼漂没水中蔽江而下其幸而獲免者餐風宿露殘喘苟延見諸報章諒邀諸同仁所共鑒矣本舘前募江浙賑捐荷蒙慨解腰纏玉成美事今兹閩省豈可稍存膜視之心所望海内仁人寰中善士源源捐助不吝傾囊一俟集得若干卽當解往閩垣請同仁善堂爲之散放俾榕嶠窮民轉徙于炎天毒日中不致坐以待斃則修德獲報定當操券待之已特肅短箋謹九叩首以待命 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔壁又設分局在二馬路横街三層樓紅墻洋房内此佈 
[書廿四日報錄上大英議院禁止鴉片入中國公禀後]  
　　蘭言山民正襟危坐焚香讀易問於先迷子曰天下之利有獨受者乎以英國所取之烟税當之可乎天下之害有獨受者乎　中國所取之烟税當之可乎英取烟税竟能使鴉片盡入中國尚恐英民之便於偶吸更設會以禁之是取償於烟税者無英民也此其所以爲利也中取烟税不能使雅片運往他國轉聽華民之便於常吸更招商以廣之是取償於烟税者皆華民也此其所以爲害也方將縱筆直書審時度勢求所以議禁之良策先迷子啞然笑曰此老生常談於今何補則亦已矣及見廿四日報錄上英議院禁止鴉片入中國之禀而重有感焉據述在印度傳教之英美德諸牧師及本地牧師並在該處之土客教友等約一萬名以今歲中英新立鴉片商約期滿擬禀中國總署請旨與英國議除鴉片烟一事傅述各會同深欣慰皆謂我中國之救期果到矣英商有禁烟會而英議院亦曾有提及禁鴉片不入中國之議者查一千八百三十三年英國大皇帝及議院曾頒上諭飭英屬地奴才一律禁止并償銀二千萬磅此舉可謂善矣但不知何以仍歸虚語也其抑印商英商悔禍無心乃相與控准緩期而收回成命耶今者印度之土客教士等亦皆同聲祈禱與聞禁止鴉片入中國之議并望我中國乘此可除烟害之時速籌補救或者上主亦深憐憫降一機會使此事當可成於今日歟夫以産烟税烟得利之國而其主臣與教士轉欲議禁而去其利是誠何心哉盖有鑒於天道好還捷於影響英國受利獨貽吾中國受害揆諸眞神一視同仁之意當不至此或者烟霞痼癖漸染泰西五十年來循環運轉亦必至之事矣刻聞該處土人果有私願分甘漸傚中國者印度師友早慮及此此禁入中國之議所由聨名具稿與聞其事也乘此商約期滿至期必有兩國使臣奉旨換約相與會議後事者循例而仍之則亦無如何矣然驟議鴉片不入中國之禁而不爲之善其後則印度種烟之地與種烟之人歲歲生息守爲恒産一朝失業豈不呼吸待救請命英廷則又無如何矣是故議禁種當兼議改種查中國所種鴉片待田稻登塲方得下種至明年鴉片漿收盡再行布榖是鴉片一種與春花豆麥同時中國禁種鴉片與改種豆麥若乘鴉片尚未下種之時由保甲局勒令改種違者亦無庸議刑議罰　牘往返但下一簡明之禁曰有仍將鴉片私種者其田其地充公屆期再定查騐法此内地之禁固行之易易者　且内地種烟有在田在地之别田則春花草本皆可及時改種若地則平衍無水桑茶棗栗各視士宜印度之在田在地與草本木本之所宜均難懸擬所慮者内地與外洋雖同以改種爲策内地今歲改種卽有今歲改種之利印度則改種宜何尚難預定卽使勘有成議欲求與鴉片相當轉害爲利而并無他國之同之者萬不可得况草本數月生息木本必數年生息議改種之棘手大可慮矣雖然中英之交旣固其中卽有難言之隠兩國使臣皆得直言不諱維持大局者一旦議禁使五十年來歲收之常税棄諸烏有而不惜卽中英兩國之度支足與不足區區守兎園一册何能見及而其事理固大可思也何則禁烟必止税止税或絀用從碍難止税之餘或轉定整飭厘捐之計吾子豈願聞之乎先迷子曰唯唯否否不然夫國家開辦厘捐迫於軍餉支絀姑爲是議今者兵禍已息方將望直省督撫大臣速清善後事宜次第議厘局一律撤收與商民相更始乃轉欲整飭之豈尚以商民受困未深而更將議增議罰耶先生休矣此萬不可行之議矣蘭言山民曰厘捐增罰之議萬不出此而所以整飭之者將於無定中權其有定可乎查設局之始行商坐賈並起及宇内肅清言官以撤局爲請萬不得已乃停坐賈一捐留此行商以濟用若謂再緩數年可并此行商而去之也獨是行商一項商民之受困實甚一旦統籌大勢綜天下厘捐核定各直省所收各産捐數通編定於各鋪坐賈項下量入爲出斟酌於盈虚之際迫編定開辦卽使釐局委負無大增减而天下星羅棋布統分卡司巡之屬可一律撤矣此因鴉片止税有碍而并整飭釐捐之説也所望英國使臣念商約期滿實難得之機會首先請旨定鴉片止税之議并乘此鴉片尚未改種之時速議改種則吾中國亦卽嚴限止税明定一鴉片永不入中國之禁果使英皇垂憫其大臣更以交誼爲念實心禁種速議改種將吾中國海關進口并無鴉片之可税又何至議停議禁之空談無補也乎至華民所産鴉片定議田地充公誰敢再種若各直省釐卡商捐改編定於坐賈項下異時國用充足議减議撤大可隨時惟是英國議禁恐有一時棘手礙難定議倘吾中國大老與德美之牧師教士陰行補助并仗吾中國駐英使者與英廷君相和衷商榷於印度産烟之屬延紳設局以監督改種事宜查騐之勞兩三月已足而鴉片無遺種矣是故英國去鴉片之利則爲義中國去鴉片之害則爲仁仁義合而利害非所計矣夫利害其倚伏者也 
[帝城夏景]  
　　年例於小甚暑日起至立秋日止應由造辦處於乾清門階下安設木桶二具每晨由御藥房製辦暑湯注入桶内上置冰塊俾入内供差各項人員飲以消渴去暑目前歲駐蹕南海奏准於西苑門亦如乾清門製備暑湯刻因小暑節近經内務府移付造辦處御藥房照例於本月二十一日小暑日起至六月二十二日立秋日止於乾清西苑門安設氷桶每晨添換暑湯等語如此浩蕩皇恩無微弗至彼於闕廷趨蹌者莫不食德飲和矣○本科 
 
 

Page 2

 
 
新進士二甲第一名蕭傅臚大猷未入木天改授庶常而以主事分部行走披閲邸抄頗爲駭異因向科傳臚皆授庶常故俗有鐵翰林之目乃今科傳臚竟失庶常深爲惜之然訪諸傳言有謂保和殿朝考日蕭公偶因感受暑熱心神不支致寫作未佳是以抑之○國史館示傳准吏部送到漢謄錄劉重光賀良樸儀良吳榮攘　錫洛胡永榮鄒雨霖謝頌品盧士棻程偉騏左楨王瑶何乃鑅尚廷弼邱惺劉春烺土夢桃胡麟瑞郭玉鎔等知悉務於本月二十日親身赴館騐到勿違○聞湖北宜昌府知府存寛甫太守厚爲守兼優堪任繁劇經張香濤制軍擬調補漢陽府知府所遺宜昌守缺事務較簡卽以現任漢陽府知府逄潤古調補如此一轉移間人地旣屬相宜於地方有裨等情附片入秦己交吏部議奏矣○聞總理各國事務衙門各堂憲近屢在署密爲酌商事宜所議交涉何務外間例不與聞然傳謂因各有約諸與國各爭通商利權云○署正藍旗秀護軍統領吉訂於本月初十日已刻在東安門内南池子正白旗侍衛教塲揀補正藍護空銜護軍校一缺藍翎長一缺並挑補七箇甲喇護軍二十四缺　由該營印房咨請稽察左翼前鋒護軍營務侍御屆期前往該處會同揀補各缺云○阜成門内大街於前日午後有一年甫三十之男子偕一年逾不惑之婦人衣服打扮非同安分乃自東向西並肩而走隨走隨説隨嚷隨駡行至宮門口内天順山貨鋪前彼此詬詈益厲男突由衣内掣出夾把刀以刀背敲擊婦背數下婦回詈汝敢砍乎男掉轉此刀向婦臉上一揮桃花迸出婦卽倒地男復向婦腰腿連砍數刀復持刀將自身亂砍本地官兵已急前喝住而此男已渾身是血矣當解至官廳步軍校見此情形立將男子解送提署訊辦而此婦躺臥處暫遮蓆棚以候騐傷有識此婦者婦姓宋住於北順城街其未宋二赶車爲生也其因何起釁雖未得知諒由於曖昧難言故也○正白蒙印務叅領等在西苑門禀知本管都統烏達峯大司馬本旗應領五月季兵丁甲米經户部劄由海運倉支領現在滿洲業經赴倉領米將次完竣所有本固山甲米應請訂期支領當經大司馬足於本月十三日赴倉支領甲米旋由該固山行知海運倉監督等屇期開倉以備本固山支領甲米云○新任山東布政使福方伯潤遵旨陛見已由濟南於初八日進京遂歸宣武門内化石橋西本宅赶爲敬繕皇太后皇上安摺各一分裝匣於前日丑初齎往西苑門呈交奏事處遞入福方伯亦於丑正衣冠趨詣西苑門將膳牌交由樞垣於膳前呈遞少頃由内傳令福潤於第二起入覲上以山左要務垂詢數語方伯奏對如儀退值後驅車回宅午後卽往謁各處禀安矣○管理廂藍滿都統恩露圃相國訂於本月十三日辰初在内大臣值班處揀選廂藍滿正叅領一缺公中佐領一缺已由該旗摺房咨傳文武各衙門所保人員是日齊赴内大臣值班處預備揀選云 
[蕪湖風暴]  
　　十七日上午江中有木牌數十架順流而下風狂浪急悞觸茂隆躉船旁所泊大駁船纜索旣斷一瀉無餘猛撞太古躉船所下之大鐵錨亦被帶起船身簸蕩岌岌可危諸水手扭住木客索償謂非數百金不可茂隆駁船則淌至弋幾下經衆小划拖回費錢數十千亦須索諸木客後未知如何了結也 
[烟臺近事]  
　　二麥收成尚稱中稔劣紳奸儈往往囤積居奇以致巿價漸昻貧民幾難舉火未悉爲民父母者亦念及民之疾苦否也○東海關道盛觀察於本月十八日由滬抵烟屬下文武各員及海防練軍俱在碼頭迎迓禮也○食力者流扛挑貨物時逢潮落必涉水上三板船來往通衢一絲不掛青天白日殊不雅觀前經官憲厲禁高懸若輩梢知愧悔邇來天氣炎熱故熊復萌孟子曰羞惡之心人皆有之要不可以律若輩也○醫術之壞至斯而極矣稍讀湯頭歌訣卽詡詡然自謂知醫而略有聲名者則身價過高幾若目空一世殊不知醫稱小道卽使肱稱三折亦不過江湖星相之流烏足與士大夫分庭抗禮哉庸醫某中招牌上竟大書太醫院三字此其招摇撞騙不問可知不知官憲聞之亦思稍子懲儆否也○南栅欄外妓舘如林其人類皆鶯老花殘嗜烟成癖惱人眠不得眞當以春色呼之有某甲者眷一老妓繾綣情深一度春風竟爾脱陽而斃諺云牡丹花下死做鬼也風流此則由風流而入下流未免令人齒冷矣登徒子豈眞能好色哉○本月十六夜某署失竊枕箱一口飭捕嚴緝未得眞贓若此賊者眞所謂胆如斗大矣 
[禾中人語]  
　　嘉興來信云南潯人某甲借宿北門外端平橋堍王姓寓中寄存洋銀數十元金約指三枚洎出外有人告以寓主行爲頗不正道甲遂回寓取還寓主疑之濳向捕班聲訴至二鼓後捕班託言查夜拉甲出搜去洋銀戒指并處以私刑隣人聞呼救命聲不敢出而詢問及次日不見甲之蹤影以致合巿哄傳咸謂已被抛入河中毁屍滅跡矣事爲宗太守及秀水縣劉邑尊訪聞飭差立傳該捕班訊問供稱是晚祗搜出洋四元至次日其人已附松江航船而去邑尊恐所供不實飭卽管押着交原人○郡人某姓在新塍鄉仲點木橋開塲聚賭揚言奉憲該查盜案借賭以察情形鄉愚信之無不罄其腰纒而去劉邑尊訪聞其事飭差往拿想須盡法懲治也 
[勸團擬賞]  
　　粤東盜風丕熾時有搶刼擄掠之案迭經地方官奏請加重罪名從嚴懲治更於查辦善後整頓緝捕之責盡心竭力籌策萬全並諭飭各城鄉局紳耆舉辦團練妥議捍禦之法務使盜無所竄醜類悉殲無奈境屬海陬地隣港澳匪能朝發夕至窺伺易乘且以團練雇募之人禦救亡命不逞之輩其兇悍畏葸相隔天淵若非加懸重賞以鼓舞其心優增補卹以善安其後則遇事仍有强弱勢殊事多棘手也日昨南海縣危邑侯特將團練捕匪賞卹銀兩章程逐細刊示曉諭俾知觀奮而著成效其示云署理南海縣正堂危爲懸賞購拿事照得粤省盜風丕熾縣屬刼奪之案層見疉出現在水師提督軍門方廣州協鎭府黄督勇查辦匪鄉乃各盜匪不惟不知歛跡甚敢挺而走險剽掠如故實屬愍不畏死　而不嚴加捕治必將釀爲亂階本縣身任地方責無旁貸　黔黎之罹害彌跼蹐以難安雖經隨持會同營汛督飭兵役悉力偵拿無如盜蹤飄忽無定兵至先已遠颺兵去仍復潛回若非局紳鄉耆舉辦鄉團聨成一氣嚴守望以資捍衛聨聲勢以通應援何足以戢奸宄而保良善但各非悉皆亡命不逞之輩兇悍異常團丁更練遇警赴援畏葸退縮勢所必至倘不能鼓其勇往之氣起其歆動之心無以收其擒斬之功敢决之力應卽重懸賞卹以示優奬而昭激勸除移行諭局舉辦團練外合亟懸賞爲此示諭軍民人等知悉嗣後如遇盜賊刼掠爾等一聞警報務宜同心協力振奮直前或伏路攫拿或從旁衝擊或迎面邀截或跟蹤尾追如有當塲獲盜及捕盜傷亡者訊騐屬實卽照條開格條如數賞給銀封儲庫决不食言其有格殺者俱照律勿論此賞格是實計開一當塲拿獲首要盜犯賞給花紅銀一百大員一當塲拿獲盜夥每名賞給花紅銀五十大員一當塲拿獲刼擄盜首賞給花紅銀一百二十大員一當塲拿獲刼擄盜夥每名賞給花紅銀六十大員一當塲截獲被擄人口每名賞給花紅銀五十大員一如捕盜被拒致傷重者賞給醫藥費銀五十大員次者三十大員再次者十員倘因捕盜被拒當塲斃命者賞卹銀一百大員光緒十六年五月初七日示 
[宜昌瑣綴]  
　　江水漸增湍急如箭一日有船二十餘號行至石門上游八斗灘全行傾覆貨物漂流水面轉瞬數十里人亦淹斃十餘名近日江行者咸有戒心悉改而走旱道云○雲南所購開礦機器現已到有多件存放招商局中須俟秋季水枯方能載運入川由川運往滇省也○前報記四川英領事雇船入蜀垷聞行至黄𩺞洞見峽口已封遂卽折回不復前進云 
[吳下秧歌]  
　　前報紀小竊行兇站籠示衆云云有鄉人聞之欣然靠近籠旁驀被籠中人扭住髮辮大聲云汝亦通同犯事者今我已身罹軍辟而汝仍事外逍遥得毋太享清福乎鄉人駭極面如土色口噤不能言經旁人剪斷瓣梢而鄉人已昏不知人步履欹側送至舟内不 
 
 

Page 3

 
 
移時而一命嗚呼蓋瞻已嚇破矣○距閶門數里某姓家有一十齡小女子鍾愛殊甚無異掌珠珠翠金銀惟女意所欲雖費巨金不吝也一日鄰人某甲誘至僻地褫其服飾擲女入河中斯時女父母尚未之知也待至日下崦嵫不見蹤影偵騎四出頭緒毫無青鸞黄犬信音乖惟以涙痕洗面而已閲日忽風雨交作電影飛青阿香車轆轆之聲如在頂上馳過甲知觸豐隆君之怒盡吐衷情女父母遂告知地保禀縣請辦邑尊臨騐後將兇犯下獄候懲聞甲亦生意中人年只十九歲近日賦閒飢寒交迫是以出此下策而不知其已犯刑章也○某孀婦生有一子年甫七齡一日忽被匪人某甲誘至吳江售得洋蚨數十翼其母求籖問卜影響全無寢食俱忘幾成癲癇後幸其戚報知蹤跡備價贖歸急欲尋甲控懲而已遠颺無跡矣○日内省垣舉行童試熱如三伏矮屋中更暑氣蒸騰譚少柳太过恐士子易於發　特請名醫數人預備爲人施救且購辦痧氣等丸藥以免臨事蒼黄每塲於夜半點名出題頗早俾下午卽可交卷而出不致竟日埋頭體帖入微身受者俱應感奮矣不謂各文童鼉更旣盡蝶夢尚酣以致乘興而來時爲門外之漢是以補考者爲數極多云 
[風潮損壩]  
　　今歲蘇撫剛大中丞奏濬寳山縣境藴草浜河道一時鄉民交頌不已按藴草浜實寳邑之幹河所關甚鉅前經嘉定紳民議阻黄水入境以便吸食清水禀經蘇松太道憲應批准堵築大壩一道非不知其不可蓋重違該邑巨宦之意也由是淤塞不通遂大貽隣境之患緣此河係匯太湖之水自吳江長橋起達崑新太倉嘉定出吳淞以入於海卽禹貢所稱三江旣人震澤底定之故道後人不以大禹疏濬徘决之法爲法而但以堵塞爲事無惑乎水利不興而國帑徒費焉今届大濬此河而嘉邑之民臥於壩上仍不願啓竟成無可如何之勢惟是工竣之後潮水暢流直抵壩口洶湧異常加以連日大雨壩内清水亦復滾滾滔滔晝夜下注致將壩旁迴隴冲開大壩業已岌岌不支幸賴寳邑尊陳雲村明府督夫搶築力爲保全得不潰倒然亦危乎其危矣 
[再整關防]  
　　署寳山縣正堂陳爲關防詐僞再行出示曉諭事照得本縣籍楚湘服官斯土所有親戚同鄉來此寥寥卽間有之亦皆安分守己罔　體恤本縣愛民之心决不招摇滋擾全署中丁役僅供驅遣約束向嚴亦不准在外滋事前經出示曉諭在案近聞有種不法之徒任意冒充本縣親戚同鄉及衙門人役在各處招摇撞騙詐擾鄉愚情事實堪痛恨除飭嚴密查拿外合再出示曉諭爲此示仰軍民人等知悉爾等須知本　事無巨細皆出親裁從不假手他人卽審斷詞訟由土細故無不一秉至公毫無偏袒嗣後倘有不法之徒假托本縣親戚同鄉及長隨家丁名色招摇撞騙嚇詐財物者無論何人許被擾之家協總扭禀來縣以憑盡法懲辦决不姑寛惟不准挾嫌誣控致于併究其各凉遵毋違切切特示光緒十六年五月日示 
[直剌赴郡]  
　　裴浩亭直剌由通來滬昨晚赴松郡公幹然後遄返通州 
[殯儀志盛]  
　　施少欽封翁之繼室倪夫人在滬仙逝筮期昨日舉襄午前由英租界後馬路恒源里寓中發引柩前有開路神清道旗肅靜廻避牌對鑼冲風棍馬上執事香亭誥命亭隨後爲容亭蘇松太滬軍營大旗隊勇苦干名西樂一班滬軍營洋槍隊若干名茅山道士二十人法師三人更有八僧八道一路鐃鈸丁當末後清音一班軍健頂馬鑾駕半副親戚之執香而送者肩輿二十餘乘然後有童子舁　　翼　孝子四人在孝幃中行走封翁則穿細麻外套乘轎以行柩用玻璃罩舁以二十四人柩後姪輩穿白假以隨女眷之穿孝乘輿者又十餘人銜　爲誥封恭人晉封夫人乙亥舉人丁丑考取咸安宮教習欽加四品銜賞戴花翎陞用清軍府直隸待用州正堂欽加四品頂戴　浩　二品江西卽補分府卽選府正堂奉旨嘉奬奉天誥命御賜匾額龍章寵錫另有黄亭一座内供硃書横額一方文云存心齊勿盖　筆也復一亭内陳鳳冠霞珮銘旌上書皇清誥封恭人覃恩晋封夫人施年伯母倪太夫人之靈柩下書賜進士出身翰林院編修國史舘協修四川學政年愚姪朱善祥頓首百拜其路由由大馬路轉西過保安善堂堂董皆整肅衣冠設筵路祭稍停向西至五雲日舁樓前折而南至四馬路轉入石路過陳家木橋電報局委員司事等人亦有路祭復轉向東南至二洋涇橋經法大馬路法讞員葛蕃琢同轉會司英獻員蔡二源太守在公館前預備祭筵焚香奠醊祭畢卽乘輿恭送靈柩復折向西至玉露春茶舘轉而西北復過陳家木橋道出六馬　往西至仁濟善堂門前蘇松太兵備道聶仲芳觀察已在彼陳設祭品行禮畢過西新橋達法界四明公所前葛同轉另飭家丁在皮伺候復羅列祭席以志敬　柩由會館前繞道至西門護城河畔向東轉灣仍至公館馬路過大八仙橋轉南直抵昌善局卽江浙會館時已鐘鳴二下矣當舉襄時沿路由捕房派中西巡捕爲之照料是以觀者如堵略不滋生事端惟聞人皆合十稱贊曰多福多壽是謂太夫人及旣至會館孝子俯伏塵中迎接旣安厝南向設位孝子復稽顙舉哀英法兩讞員親臨叩拜由戚族欵坐片時然後乘輿而返云 
[會銜示禁]  
　　上海縣正堂陸英會審分府蔡爲再示諭事照得靜安寺地方自有茶肆花園以來游人得以憇息　車往來日衆卜晝卜夜徹曉喧闐轔轔攘攘不絶于耳以致附近居民不能安枕兼有地棍匪徒從中攫物滋事殊爲地方之憂每逢夏令游人納凉祗圖一時爽適而深宵風露剝膚侵肌受之者深發之者驟夏秋疾疫之多未始不由於此須知日作夜息古訓明昭豈可貪樂忘害　無限制業於上年本分府會同前縣示諭在案兹屆夏令合再出示曉諭爲此示仰靜安寺一帶茶肆及楊樹浦大花園游人等知悉自示之後夜間茶巿以十一點鐘爲限一律停止不得逾時倘敢故違定卽提案究辦决不寛貸除飭差捕協保查禁外本縣及本分府爲綏靜地方起見其各凉遵毋違時示 
[險遭碾斃]  
　　昨日午後三點鐘時某馬夫駕馬車從坭城外向東飛駛將至坭城橋堍有東洋車夫載女客冋西迎面要逢急爲避讓悞撞一七八歲男孩跌仆於途馬從身上馳過見者咸驚駭流汗而孩竟毫不損傷眞意外事也 
[上海縣署瑣案]  
　　前記吳趙氏控姚鵬舉卽姚高生拐賣女兒一案由法公堂送縣訊供昨日午堂　大令飭提覆訊吳趙氏供稱小婦人向與姚無往來次女寳珠實遭誘拐朱周氏李玉寳同供稱寳珠被誘時小婦人等實未知悉亦無立據得洋之事吳金寳供稱小婦人由母親字與唐姓現在爲人梳頭並無賣娼情事大令問吳趙氏曰爾之長女許字何人答稱憑媒嫁邑廟刻字匠唐阿虎提姚嚴訊姚供稱寳珠實由玉寳售與小的於去年十二月議定至今年三月初九日付洋卽帶回福州字與施姓爲童養媳曾得財禮洋銀八十元當買時由寳珠之外祖母及玉寳出立筆據交小的收執今特呈案大令閲竟問代筆人胡姓現在何處答稱胡已去世大令怒謂爾一味謊言着跪大練並上挺棍　二時許始供稱筆據實由小的倩胡姓繕就玉寳並不知情細加盤詰矢口不移大令以姚誘拐無疑判將寳珠給吳趙氏具領着赶緊回籍不准逗遛金寳暫交官媒候傳伊夫來案覓保領同姚飭差送交鏡清兵船管帶官自行懲辦並須遞回閩縣請追身價洋銀八十元給還施姓傭婦王馬沃等分别斥釋○南通州人馬某之妻施氏近被王姓誘來滬上馬據情控諸通州州尊裴直剌提王到案訊得施氏匿在上每金德興客棧前日直剌至上海縣署拜會陸春江大令述及前情大令飭差至該棧拿獲施氏解至縣署昨晨提訊之下施氏供稱丈夫不務正業衣食全無不得已而隨王來申傭工度日大令着交官媒收管候備文解赴通州歸案訊辦 
[英界公堂記事]  
　　沈錦全瞿連可二人貧而且病倒臥路旁巡捕見之雇車舁至捕房轉送公廨蔡太守飭發棲流公所留養旋以醫藥 
 
 

Page 4

 
 
罔效相繼病亡太守飭差查得均無親屬遂由所棺殮發壇○蔣鳳增扭許寳和至公廨訴稱掮賣桂圓與許價洋無着請賜訊追蔡太守飭將許 
暫行管押諭令蔣明曰具詞呈候訊察 
[法界捕房瑣案]  
　　昨晨宋莘樂二尹蒞八仙橋捕房命包探　在押之賭徒潘怡生趙阿東張阿四楊六袁三寳卽葉小寳帶案略加詰訊潘等仍執定前詞二尹令照昨斷枷號犯事地方遊行示衆待期滿再行責釋○東洋車夫章阿張番復義等因不願加租賃號衣資與車主吳光臣蔡兆榮口角被英等送案訊押已登昨報昨日宋二尹命帶案詰章曰爾等向操何業如何肇事章供稱小的本爲磚瓦匠並非生而當車夫者近因失就無聊向楊小和處租得東洋車一輛言明每日租錢二百文起初十日内情讓一天目下英工部局諭令車主置備號衣楊欲另外加錢每件每日收二十文小的是以與之口角不敢行兇尚求寛恕二尹謂據楊等所禀東洋車共六千餘輛一體加錢且爾等皆無業流氓有意插身多事潘供稱小的向租揚州人小和之車請查飭可也二尹曰爾等車夫可邀同業數人向伊商酌何致遽肇釁端答稱小的因嫌租值太昻情願償還衣價車不允稱由工部局諭令加錢小的偕至捕房問明不料已被吳等誣控二尹謂東洋車有數千輛之多各車主立有規條未便任爾等紊亂着仍押俟查明發落○扛夫周培英失去油扇欵同業李佳泉所竊在玉露春茶肆兇毆毁物宋二尹訊明情節着將受傷之李姓兩人送醫院　治此已詳記報章矣昨晨包探李雲發禀稱小的奉諭送兩李至醫院據醫生云李小生背皮稍受刀傷李佳泉並無傷痕玉露春主人鮑悦山開單呈閲聲稱所毁物件的值洋十元二尹謂諒爾所開未必實在從直供出尚可斷賠鮑求恩酌斷二尹謂周曰爾等思所毁之物如何賠償周稱小的向充小工得錢無幾實在無力賠償二尹曰爾早知無錢如何向人尋釁今着爾等三人合賠佳泉稱周於十八日失扇卽約小的至烟館中勒令出烟錢四千餘文小的不依佛衣而出至次日復約至玉露春茶肆遂遭周等痛毆一頓小生向之解勸亦波用刀劃傷二尹謂爾等小工最爲多事本委察得兩造均非善類致滋訟端隨判令周及佳泉賠償鷹洋三元小生賠兩元一併押交佳泉求將小生釋出措洋二尹謂　小生去而不來定向爾追取佳泉稱情願担保二尹着照所請當將小生釋去諭鮑曰爾暫退去俟交到賠洋再行核定可也鮑遂叩首而出 
[名園勝集]  
　　徐園曲會久付闕如花草精神亦無從生色兹有知音雅友定於月之廿五日下午邀集諸清客假徐園小叙半日拍按紅牙歌徴白纻管絃之盛金鼓之讙藉以消永日亦藉以壽名花想屆期聨騎偕遊當又一新耳目也 
[上海文報局協賑公所起解閩省第一批水災賑欵報解啓]  
　　敬啓者敝所自經辦東浙賑欵以來近已收數寥寥來源漸竭不意天未 
厭禍兹復閩省告災迭接該處來函謂延建一帶一片汪洋居民雖登堞以避然日炙露宿難延朝夕亟求籌欵拯濟等云敝　拜聆之餘而又承乏是役不得不先爲墊解以應急需兹於五月二十二日起解第一批閩賑規元二千兩當交絲業會館賑所彚解災區散放嗣後須望海内大君子不吝解囊源源輸助俾　接濟使中澤哀鴻咸登仁域不勝叩禱之至急切盼切請登報啓合併聲明 
[浙省撫轅抄]  
　　初七日候補縣徐懋簡禀奉臬司委督審局提調差禀見叩謝○初八日候補府阮士彬禀知籌賑局委驗收秀水圩岸工程叩謝○初九日候補府趙慶祺禀知紹屬賑捐第二三批解局禀見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　　　　　　　　　　　　　　　　　　　　　　　　　　　　　　角　　一　　　　　　　　　　　　　　　 
　披　　　　　　　　　元二角眞　八分花卉並同仕女加倍潤資先惠大件十日取小件五日取一月截止　馬路吉祥樓抛球　一言堂 
代收請將未書者台銜名　開外　書單欵者德楚北蔡竾卿謹啓 
[上海四馬路文報局内山東浙江恊賑收解處經收松江府正堂恩太守交來金山夏午亭翁經募細户清單另登]  
　　五月十九日○阮懷青堂洋三　六元信和典邢大成 
益泰當恊和當四户各洋廿四元慶泰當洋二十元張偃米業洋十五元奉金公堂洋十四元顧麟趾丁敦仁吳嘉榖吳日豐不留名五户各洋十元萬鼎順張敦行靜記兩户各洋八元莊德　丁崇禮王崇　李惇裕曹存德林存恕六户各洋六元丁敦厚清壽堂錢兩户洋五元陳尚直心朱樹堂世美愛吾廬許增盛　懷新張明甫　積善孫問　秀記朱怡安十户各洋四元　承啓叔已黄紀堂兩户各洋三元程明恕雲烏山莊芝秀三户各洋二元濟陽平記郁星鹺曹雲齋三户各洋一元以上共計英洋三百四十八元由惠泰莊交到合并聲明 
[申報舘恊振所經募江浙賑捐五月十一日至二十日止第四十九次清單]  
　　十一日無名氏銅洋三元者榮記洋一元恆大典朱洋四元○十三日周子美書價助賑洋二 
元○十四日無名氏捐十四户四元四角五分浙寗鄞縣徐葉氏常慧十元浙寗鄞縣徐頌房記二十元海淑記銅洋乙元無名氏善士求長女病愈五十元○十五日　梅生廣文祈保合署　安洋十二元無名氏洋十五元邵松黻銅洋一元○十六日慶保洋二元孫良才祈合宅平安洋十元○十八日騎龍山人代募諸善士洋六元定海蔡敬　洋十元程淡泉洋七角無名氏洋二角歐亭卿洋五角無名氏洋二角袁鑫庚洋二角在槐堂王洋五角張興泰洋二角無名氏洋二角范春發洋三角無名氏洋二角余森和洋二角無名氏洋一角養基山房洋五角留積書屋洋四角積善堂孔陸詠唐求産後病愈洋二元○以上共收洋一百五十二元四角五分銅洋五元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年五月十三日京報全錄]  
　　宮門抄○諭旨一道錄前○發抄硃批五道○鄂撫奎奏　年辦振各紳併案給獎摺○浙撫崧奏海運完竣請奬出力官吏摺○又奏輪船管駕迭次救護遭風人船請照新章給奬摺○浙撫崧奏侍郎捐賑建坊片○署浙臬唐奏報接署篆日期摺○五月十三日刑部都察院大理寺廂紅旗值日無引見○　壽恒假滿請安○陳湜謝發往江南差委恩○熙貝勒續假五日○福中堂請假五日○麟書請假十日○掌儀司奏十五日祭奉先殿載瀛行禮○召見軍機徐用儀陳湜現換藍葛紗袍萬絲冠○發抄楊昌濬奏崇信令唐受桐調補平凉令奉硃批吏部議奏欽此○又周崑借補提標左營遊擊奉硃批兵部議奏欽此○又各局卡歸併情形奉硃批户部知道欽此○張岳年奏到甘接潘篆日期奉硃批知道了欽此○又階州被水城垣等工冲損撥欵勘修奉硃批該部知道欽此○○頭品頂戴新授　哈爾都統湖北巡撫臣奎斌跪奏爲查明湖北省頻年勸捐賑濟並辦理地方緊要事件尤爲出力各紳懇恩併案給獎以資鼓勵而勸輪將恭摺仰祈聖鑒事竊據漢陽府知府逢潤古禀稱光緒八年十三年間湖北省兩遇災荒飢民麕集漢鎭凡數萬人該處爲九省通衢逼近省垣毗連租界沿河本多不逞之徒若飢民無所仰給暗被勾煽深慮滋事維時人數日多官欵不足嗷嗷待哺其勢不可朝夕賴有在籍紳士劉璘等見義勇爲分投勸捐但就漢鎭一處論每次集數不下三萬金卽由該紳等核實散放事必窮親無一口之遺一文之濫賑務旣畢復以次資遣回里飢民歡呼就道咸慶更生地方得以無患者實惟該紳等勸捐濟賑之力並能無分畛域兼募直山東江蘇安徽各省賑捐分途接濟事非一次又漢鎭近數年中如江堤河岸城工各工程此外尚有常年育嬰敬節義塾粥館各經費雖藉各紳商衆力同擎實賴該紳等一手經理勸集鉅欵百廢具舉深裨地方祗因該紳等好義性成各欵又皆係民捐民辦是以遞年以來未經請獎兹奉恭讀光緒十五年三月十六日恩詔條欵凡鄉紳富民全活貧民百人以上者咸得據實具奏該紳等以在籍紳士或迭次勸捐濟賑全活飢黎每次皆在數萬人或勸辦各項工程地方善舉　自備資斧實心任事成案具在未便没其前勞理合擇其尢爲出力者二品封典三品銜江蘇試用道劉璘從五品封典光祿寺署正銜李榮光從三品封典同知銜黄毓瑞同知銜俞培舉人大挑一等攺就教職張行簡等五員禀請併案恩獎經臣先後飭據前湖北布政使蒯德標現署布政使湖北按察使覺羅成允覆查屬實詳請核奏前來臣等查湖北省公欵支絀每遇地方賑務工務藉助紳富之力爲多尤賴勸捐辦事諸人實心實力毫無染指素孚忠信乃期踴躍上年鄂中水災甚重奏奉恩准在本省司道庫儲各項下兩次共提撥銀十五萬兩俾資賑撫臣等以災區太廣用欵不敷尚多復援案奏開賑捐幸蒙俞允惟是紳富近年景况亦　從前若非藉地方紳董勸諭招徠於事曷濟倘歴來辦捐出力各員得仰荷恩奬榮施庶有以作其向上之心而收集腋之效查前安徽撫臣陳彞浙江撫臣崧駿均將勸捐濟賑各員奏乞奬叙在案該紳等事同一律而遞年辦理地方緊要事件裨益於民生者盖非淺鮮旣據該司等覆查明確委該紳董中最爲出力之員合無仰懇天恩俯准併案給獎將二品封典三品銜江蘇試用道劉璘賞給二品頂戴從五品封典光祿寺署正銜李榮光賞給從四品封典從三品封典同知銜黄毓瑞賞給四品頂戴同知銜俞培賞給從四品封典舉人大挑一等改選教職張行簡賞給國子監助教銜以資激勸出自聖主逾格鴻慈臣等爲期裨賑務　見除將各員腹歴咨部查核外是不有當謹合詞恭摺具陳伏乞皇上聖鑒訓示謹奏奉硃批着照所請吏部知道欽此○○浙江巡撫奴才崧駿跪奏爲海運完竣查明尤爲出力官吏援案懇恩分别獎叙恭摺仰祈聖鑒事竊浙江省杭嘉湖三府屬漕糧改由　運每屆事竣歴將辦理出力之委員書吏曁商船牙埠人等擇尤請獎在案兹查光緒十五年起運十四年分漕白糧米飭令各屬提前赶辦由海運津逕交通壩經糧道世春督率各屬委員悉心經理一律交兌完竣米數顆粒無虧米色悉皆乾潔辦理尚無遲誤所有在事各委員書更或綜稽　務籌畫精詳或派船騐　　夜辛　　　　　洋　嘗艱苦不無微勞足錄又杭嘉湖地方各官將應徴　木首先全完似應將該府　　　一併量予獎叙用昭勵據　道世春　同布政使許應　詳請奏獎前來奴才覆核無異除飭查各該員履歴造册咨部查核並將出力稍次之給予外獎曁　　牙埠人等確查另辦外謹將尢爲出力官員書吏酌擬奬叙繕具清單恭呈　仰覽合無仰懇天恩准給獎以　　　謹恭摺陳請伏乞皇上聖鑒訓示謹奏奉硃批吏部議奏單併發欽此○○浙江巡撫奴才崧駿跪奏爲輪船管駕　次救護遭風人船名數請旨准照新章給獎恭摺仰祈聖鑒事竊准總理各國事務衙門咨自後文武汎官及外海水師管駕人等遇有中外船隻遭風觸礁瞬將沉没者果能奮力冐險救出至三十人以上准其比照異常勞績奏獎等因奏奉諭旨依議欽此咨行到浙卽經分飭遵照在案前准提督歐陽利見咨稱標干左營遊擊鄧驄保前在管駕超武輪船職内於光緒十三年五月初一日在江蘇崇明洋面遇有遭風寍字第一百四十一號糧船一隻船户林恒延計救得耆民盧曉帆等二十二名復於上年八月間在浙江太平縣之石塘洋面救護漁船一隻計難民王阿大等十一名前後兩次共計三十三名或因大霧迷大誤觸礁石或因驟起狂風船翻桅斷皆係逐浪飄流命懸頃刻該遊擊不避艱險奮力援救幸慶生全咨請核辦當經札飭寗紹台追吳引孫確查鄧驄保兩次救護人船均係實在報明有案詳請奏獎等情前來合無仰懇天恩俯准將前管駕超武兵輪提標左營遊擊鄧驄保免補叅將以副將留浙儘先補用以昭激勸除將詳細履歴清册咨部查核外理合會同南洋大臣兩江督臣曾國荃閩浙督臣卞寳第合詞恭摺具陳伏乞皇上聖鑒訓示謹奏奉硃批着照所請該部知道欽此○○崧駿片　再浙江省上年災廣欵絀當經設法勸募以　接濟並將捐銀一千兩以上者奏請建坊各在案兹准户部左侍郎孫詒經函稱故祖正一品封職孫嘉謹故祖母正一品命婦孫聞氏在日樂善好施故祖曾開設大興米鋪道光十三年杭城大水故祖因語故祖母曰窮　過多我輩豈忍不救乃商定查明里中極貧者每日准售米一升暫與記帳不取現值半年之後資本悉爲窮民虧負遂至歐業鄉人感其盛德咸請立逋劵故祖悉諭之去俟爾等稍有贏餘能歸欵者聽毋庸立劵其後貧民能歸欵者乃百無一二家遂中落然遇　中義舉無論大小必竭力爲之現在本省又見奇荒因思故祖父母昔時毁家濟衆之仁不忍湮没用是仰承先德捐助賑銀一千兩以竟故祖父母好善之志請予核辦等因前來核與建坊之例相符合無仰懇天恩俯准將户部左侍郎孫詒經之故祖正一品封職孫嘉謹祖母正一品命婦孫聞氏在本籍自行合建一坊給與樂善好施字樣以昭激勸理合附片陳明伏乞聖鑒訓示謹奏奉硃批禮部知道欽此○○二品頂戴按察使銜署浙江按察使金衢嚴道臣唐樹森跪奏爲恭報微臣接署臬篆日期叩謝天恩仰祈聖鑒事竊臣於光緒十六年閏二月十七日奉浙江撫臣崧駿行知欽奉諭旨浙江按察使廖壽豐升授福建布政使調補河南布政使所遺按察使印務委臣署理旋卽交卸道篆於三月初一日抵省初三日准廖壽豐將浙江按察使印信文卷移交前來臣富卽恭設香案望闕叩頭謝恩祗領任事伏念臣三湘下士兩浙備員從事海塘仰荷頭銜疉普初權衢道旋充温處分巡更忝攝乎鹽糧曾兩權乎臬篆涓埃未報兢惕方深今當備職三衢復權臬事顧兹責任益切悚惶查浙江之訟獄煩多臬司爲刑名總匯舉凡詰奸除暴察吏安民在在均關緊安惟有振刷精神倍加勤愼隨時禀承撫臣實心經理斷不敢以暫時署篆稍涉因循以期仰答高厚鴻慈於萬一所有微臣接署臬篆日期並惑激下忱理合恭摺叩謝天恩伏乞皇上聖鑒謹奏奉硃批知道了欽此 
 
 

Page 13

 
 
[光緒十六年五月十四日京報全錄]  
　　宮門抄○諭旨一道錄前○閩督卞奏查閲閩省水陸各營事竣摺○粤督李等奏同知要缺需員請仍以請補之員補授摺○閩督卞奏革都司等片○護析撫魏奏提督因病出缺請旨簡放摺○大臣長奏知縣留藏差遣片○又奏喇嘛率衆諷經爲國祈福片○五月十四日工部鴻臚寺正藍旗值日無引見○繼公假滿請安○補用道府李經芳等謝恩○山東候補道黄璣謝恩○記名總兵胡錦榮謝恩○浙江副將秦懷亮謝恩○嵩申續假五日○倉塲奏漕船五日回空○召見軍機李經芳潘祖蔭汪鳴鑾○○頭品　戴閩浙總督臣卞寳第跪奏爲查閲閩省水陸各營官兵事竣恭摺仰祈聖鑒事竊臣欽奉諭旨派閲福建營伍業於上年將閲過迤平邵武建寗順昌楓嶺等營及省標旗緑各營先後陳奏本年接閲下游各屬營伍復將起程日期於閏二月十三日奏報在案臣旋卽出省至福清縣校閲長福海壇兩營興化府校閲協標兩營泉州府校閲陸提標城守等五營分駐永春大田兩營及擢勝勇營漳州府校閲鎭標中左右城守龍嚴雲霄平和詔安八營並調考汀州中左右三營按日簡閲各該營陣式步伐整齊槍砲聲　聨絡籐牌對械雲梯長矛等技均尚便捷馬步箭洋槍抬砲中靶亦能足額陸操閲畢隨赴厦門閲看水提標七營南粤鎭二營並南字勇營陸操陣式槍炮皆屬嫻熟又遴選水兵會合水操折戧行駛泅水爬桅亦甚靈捷又閲視武口盤石嶼仔尾白石頭鳥春園五岸砲台演放火砲多能致遠命中惟盛石砲台安放二十一坐後膛鋼砲二尊最爲迅猛餘與前膛舊砲比較差遜閲後航海旋於三月十二日到省復循例調集福寗　如閩安海壇及旗營督標水師於十六日在南台水次合操浮水對械等技均與厦門水　略同各營旗幟器械均屬鮮明堅利馬四亦尚臕壯塘汛兵丁查無缺額所有水陸官兵技藝優嫺者當塲給予奬賞及拔補記升記拔以示鼓勵現任將弁尚無馬步箭全空之人其僅中一二矢者仍勒令練習惟福寗右營遊擊林長春久患脚疾步履維艱長福營外委倪春龍年力就衰以上三員調考未到據該管鎭將禀請勒令休致水提標左營守備吳顯安儘先千總湄洲營把總陳耀西洋槍全空　顯安應請以千總降補陳耀西應註銷儘先千總免其降補福寗鎭標左營外委鄭登祥海壇協左營外委陳國陞右營外委黄奠邦江思清洋槍全空均以額外外委降補閩安協左營額外外委陳高飛水提後營額外外委陳有勝洋槍全空均開去額外勒限學習又　考福寗鎭　陸營將弁馬步射均屬有準標兵循舊委福寗鎭總兵代閲槍砲中靶亦均足額仍屬水陸提督及各鎭將率同屬弁勤加訓練務使各兵勇有勇知方悉放勁旅如有懈弛不職者隨時叅劾斷不敢稍涉寛縱以副聖主整飭戎行之至意合將閲過閩省水陸各營事竣回省日期恭摺其陳伏乞皇上聖鑒再臣經過地方雨暘時若二麥登塲民情靜謐堪以上慰宸厪謹奏奉硃批看照所請兵部知道欽此○○頭品頂戴兩廣總督臣李瀚章署理廣東巡撫布政使臣　智開跪奏爲同知要缺需員請仍以　補之員補授恭摺仰祈聖鑒事竊照潮州府粤閩南澳同知周錡於光緒十四年十一月十七日聞訃丁母憂所遺南澳同知係外調安缺例應由外揀補經前兼署撫臣張之洞請以候補同知直隸州知州黄鎭南題補嗣准吏部咨覆查該省尚有截取記名分發候補同知孫實琮一員例應先儘請補未據聲稱是否人地相宜所請以黄鎭南補授粤閩南澳同知碍難議准應令另行揀選等因查定例各省同知如係奉旨命往或督撫題明留於該省候補並試用人員因軍營出力保歸候補班補用者無論應題應調應選之缺令該督撫酌重才具擇其人地相宜者悉准補用至題調要缺同知酌量以候補人員請補時該省如有截取記名分發人員應先　酌重請補如果實係人地不宜准聲叙以各項候補人員請補等因今粤閩南澳同知係孤懸海島責重事煩非請明幹練之員不足以　治理兹查截取記名分發候補同知孫寳琮係屬人地不宜復於通省現任同知及應補應升各員内逐加遴選亦無堪以調補　補斯缺之員查軍功候補同知直州知州黄鎭南年四十八歲湖南安化縣人由附生投効廣西軍營克復永淳縣山澤案内保奏同治六年五月二十四日奉上諭着以訓導儘先選用並賞加五品頂戴欽此九年復投効甘肅安定營克復金積堡案内出力保奏十年十月初三日奉上諭着以本班不論雙單月歸部遇缺前選用並賞加國子監學正銜欽此光緒四年遵籌餉例在湖南協黔捐局報捐通判分發指省廣東試用奉委解餉進京就近皇請引見是年十月十五日經欽派王大臣騐放覆奏奉旨着照例發往欽此領照於十二月十二日到省並無在粤游幕業經繳結詳咨嗣因廣西官軍關外迭次獲勝案内保奏免補本班以同知直州知州仍留原省歸候補班前先補用十一年八月二十一日奉上諭計十月初十日接列部文十三年甄别堪以本班補用該員年力强健吏事勤愼以之補授潮州府粤閩南澳同知洵堪勝任與例亦屬相符據藩臬兩司會詳前來相應請旨准以候補同知直隸州知州黄鎭南補授潮州府粤閩南澳同知俾資治理如蒙俞矣俟部覆到日給咨送部引見臣等謹合詞恭摺具陳伏乞皇上聖鑒訓示謹奏奉硃批吏部議奏欽此○○卞寳第片再據漳州鎭總兵侯名貴面禀鎭標候補都司黄時泰武斷鄉曲包攬詞訟候補都司盛廷標窩賭抽頭劣跡昭著臣訪之該管練營將領言俱相同黄時泰並敢在臣行館具禀求缺足見糊塗躁妄又提標候補千總莊家受前充練營哨長縱兵開塲聚賭昨據同安縣生員葉炳煌控告莊家受將女配與伊子爲妻得受財禮聘物過門後復又接回意圖另嫁迭控營縣年餘抗傳不到據代理同安營叅將邱德福同安縣知縣王金球禀稱該弁恃符妄爲貪鄙無恥現當整飭營伍之時以上三員行爲惡劣萬難姑容相應請旨將候補都司黄時泰盛廷標候補千總莊家受一併革職以肅戎政謹附片具奏伏乞聖鑒訓示謹奏奉硃批着照所請兵部知道欽此○○頭品頂戴護理甘肅新疆巡撫新疆布政使臣魏光燾跪奏爲喀什噶爾提督因病出缺請旨迅賜簡放以重地方恭摺仰祈聖鑒事臣准喀什噶爾提督臣譚上連咨稱邇來舊傷時發痰血交吐設法醫調益形委頓請據情代奏開缺回籍等因臣以喀什噶爾地方緊要標營甫立防範未可稍鬆當經咨覆在任調養藉資鎭守兹據署喀什噶爾提標中軍叅將萬勝常疏勒直隸州知州蔣誥禀報該提督於光緒十六年三月初三日丑時病故等情前來臣查譚上連忠勇性成卓著勳勞兹以舊傷觸發在任病故殊堪憫惜除飭將該提督身後一切妥爲料理並查明生平戰蹟事實另案具奏請卹外所遺喀什噶爾提督員缺相應請旨迅賜簡放以重職守謹會同陜甘總督臣楊昌濬恭摺由驛馳奏伏乞皇上聖鑒訓示謹奏奉硃批另有旨欽此○○長庚片再委辦瞻案候選知縣張炳華前在伊犁將軍金順軍營隨同奴才當差有年該員籍四川瀘州於奴才道經成都時由籍遠道前來投効途次江卡值瞻對事起派該員會同王延齡前往查辦該員首先入瞻百計開道卒以化囂頑而歸驅遣用能殲擒首惡洵屬異常出力現在藏務需才孔亟合無籲懇天恩俯准留藏差委出自逾格鴻施如蒙俞允該員薪水卽自奉委辦理瞻安之日爲始照章起支謹附片具陳伏乞聖鑒訓示謹奏奉硃批着照所請吏部知道欽此○○長庚片再奴才前據西藏糧務黄紹勳詳稱據商上第穆胡圖克圖差派羅藏娃面稱達賴喇嘛定期於二月初七日循律由布達拉山前赴下招攅招率領僧衆諷誦經典爲國祈福等情當經飭該糧務會同駐藏司員德喜前藏遊擊陳錕至期揀派弁兵迎護並親往料隨時稽查彈壓由奴才譯行周上傳諭各喇嘛並出示嚴禁漢番僧俗不准滋事招畢還山仍飭弁兵護送各等因去後兹據司員德喜禀稱該員等飭派弁兵迎護遊賴喇嘛下山赴招唸經該員等督率弁兵晝夜梭巡商上亦能約束番衆毫無事故已於二月二十六日招畢達賴喇嘛卽於是日還山仍飭弁兵護送該員等親爲照料招後瑞雪盈尺漢番無不歡悦等情前來查西藏沐浴德化匪伊朝夕達賴喇嘛率領僧衆諷誦經典仰答皇仁商上亦能約束僧俗歴事始終一律安靜具見悃忱理合會同帮辦大臣升泰附片陳明伏乞聖鑒謹奏奉硃批知道了欽此 
 
 

Page 14

 
 
[光緒十六年五月十五日京報全錄]  
　　宮門抄○發抄硃批五道○廣西撫馬奏考察屬員賢否續行舉劾摺○又奏廣西新出繭絲請免税厘片○粤海關監督長奏交卸印務並造册移交錢糧摺○湘藩何奏接印日期摺○總兵曹奏出洋督緝日期摺○總兵張奏報到任接印日期摺○粤督李奏飭署知縣缺片○大臣永奏騎都尉年老乞休摺○五月十五日内務府國子監廂藍旗值日無引見○黑龍江協領烏善謝恩○熱河協領根齡謝恩○召見軍機烏善根齡○發抄崧駿奏前直藩司孫觀之姪女孫氏捐賑建坊奉硃批着照所請禮部知道欽此○又刑部郎中徐煥藤遵母命捐賑建坊奉硃批着照所請禮部知道欽此○又粮道世春帶印赴滬騐米奉硃批該部知道欽此○又附生陶冠瀛捐賑建坊奉硃批着照所請禮部知道欽此○潘霨奏提督陶茂林署古州鎭奉硃批兵部知道欽此○○廣西巡撫臣馬丕瑶跪奏爲考察屬員賢否續行舉劾以昭激勸而期振興恭摺具陳仰祈　聖鑒事竊維爲政之道莫先用人粤西邊瘠當此防營難撤伏莽猶多籌餉維艱民生未裕之時舉凡理財經武戢盜安民得人乃治非時加甄别不能鼓舞群材臣受任後迭有舉劾並聲明隨時蔡看辦理在案數月以來詳加察看查調署梧州府平樂府知府志彭整躬率屬潔已愛民捐廉創設機坊廣開利源教民蠶織尤能力爲其難柳州府知府玉祥性情樸厚操守謹嚴地方利弊切實講求遇有查覆案件辦理亦皆安當候補知府石承霖堅定樸實力果心精辦理　州厘務破除積習勞怨不辭收數頓見豐旺候補知府夏敬頤和厚安詳實事求是前任百色直廳同知民情愛戴辦理善後各局務清楚精審均極妥協候補知府曾毓璠識裕才明能知緩急歴署太平潯州府克舉其職委辦事件有條有理不激不隨龍州同知任玉森才堪肆應明幹有爲邊要可期得力臨桂縣知縣顧國誥盡心民事輿論翕然署平樂縣請補藤縣知縣吳徴鰲廉明果斷卓著政聲調署博白縣靈川縣知縣席䕫安詳穏練措理裕如象州知縣郭步瀛持躬廉樸緝捕勤能該十員均堪備循良之選應請旨嘉獎椑益奮勉凌雲縣知縣李守和居心近利聽斷草率署興業縣補用知縣羅惇德貪鄙糊塗難膺民社該二員均請革職以上舉劾各員皆與藩司隨時考察確有所見不敢稍涉冐濫亦不敢故示優容總期勸懲悉當有所振興如後有應行舉劾之員仍當隨時察看辦理是否有當謹會同兩廣總督臣李瀚章恭摺具奏伏乞聖鑒訓示再凌雲縣係調補要缺應請扣留外補謹奏奉硃批另有旨欽此○○馬丕瑶片再廣西興辦蠶桑經臣奏奉諭旨於桂林梧州兩府開設機坊責成守令妥爲經理覔雇男匠女師分闢舍宇教民繅織並隨時收買繭絲俾小民就近獲利咸樂爭趨自去冬開辦以來民情頗勤羣相仿效到坊學習坊間人滿織紡所成綢疋絲線不並廣東今春育蠶之户似覺倍增新繭新絲爛盈筐篋惟係開辦之初購種桑秧置辦器具工本較衝獲利尚微前撫臣沈秉成於光緒十五年五月曾以舉辦蠶桑新出繭絲爲數有限沿途關卡厘税奏請豁免僅收落地税以兾成本减輕暢通銷路臣伏查此項新出繭絲多半便於就地銷售仍宜將關卡厘税曁落地税一併暫行豁免庶幾獲利較厚漸廣推行俟數年後絲利煩增行銷暢旺再請照例抽收厘税實於生計課利兩有裨益所有此項請免厘税係專指廣西新出繭絲而言其外省入關一切繭絲綢疋絲線仍照常抽收不在此内合併陳明是否有當理合附片具陳伏乞聖鑒訓示謹奏奉硃批着照所請户部知道欽此○○二品銜粤海關監督奴才長有跪奏爲恭摺交卸印務日期並造册移交錢糧仰祈聖鑒事竊奴才承准户部劄知光緒十五年八月十三日奉旨粤海關監督着廣去欽此此兹新任監督廣英於十五年十一月二十六日行抵廣州省城奴才隨派大關委員孔符鉞恭齎粤海關關防一顆並庫儲錢糧逐欵造册移交訖其大關潮州新關瓊州新關北海新關曁各口共徴洋税常税洋藥税土貨半税子口説招商局輪船貨　各　　現均藏至十一月二十五日止一併移交接收奴才俟交代清楚卽行起程回京除循例恭疏題報外所有交卸奴才印務日與並造册移交錢糧緣由謹恭摺具奏伏乞皇上聖鑒謹奏奉硃批知道了欽此○○湖南布政使臣何樞跪奏爲恭報接印日　叩謝天恩仰祈聖鑒事竊臣在四川臬司任内渥蒙寵眷補授湖南布政使當卽具摺謝恩籲懇陛見旋於光緒十六年正月十七日交卸四川臬篆卽循江北上行至湖北武昌原摺齎回奉硃批毋庸來見欽此遵卽折回前赴湖南於閏二月二十二日行抵湖南省城奉撫臣張煦行知飭赴新任二十四日准署布政使臣岳常澧道崔穆之將印信文卷移送前來臣卽恭設杳案望闕叩頭祗領任事俯念臣知識庸愚歴任湖南道府多年自愧涓埃未效甫遷川臬復蒙恩推任湘潘舊地重臨敢謂情形熟悉新官初蒞尤恐報稱艱難况藩司責任較重舉凡察吏安民用人籌餉在在均關緊要如臣檮昧懼弗克勝惟有勉策駑駘大勤矢愼遇事禀商督撫臣認眞辦理以期仰答高厚鴻慈於萬一所有微臣接印日期並感激下忱理合繕摺叩謝天恩伏乞皇上聖鑒再臣經過四川湖北湖南地方春苗暢茂民氣安和堪以仰尉　宸　合併陳明謹奏奉硃批知道了欽此○○記名提督福建福寍鎭總兵芬臣巴圖魯奴才曹志忠跪　奏爲恭報奴才出洋督緝日期仰乞聖鑒事竊照道光二十四年二月間欽奉上諭嗣後沿海水師提鎭着於每歲出洋時具奏一次俟巡洋往返事畢卽將洋面始何情形據實其奏等因欽此伏查福寗鎭總兵向於每年二月初一日出洋統巡至九月底撤巡回署歴經遵辦在案兹光緒十六年二月屆應出洋統巡之期奴才遵卽依期馳赴三沙駕帶兵船在於所轄南北各洋而梭織巡防如探有匪蹤卽當認眞搜捕務獲懲辦庶幾海宇澄清商漁樂業現在海防無事水師尤當卽時整頓奴才惟有勉竭愚忱督率將士常川在洋勤加訓練習慣風濤力圖振作至轄境爲閩浙要冲尤屬福州門户一切布置事宜隨時禀承督江酌度辦理以仰副聖主綏靖海疆之至意所有奴才出洋督緝日期理合恭摺具奏伏乞皇上聖鑒謹奏奉硃批知道了欽此○○遇缺題奏提督廣西右江鎭總兵奴才張春發跪奏爲恭報接印日期叩謝天恩仰祈聖鑒事　奴才江西下士知職庸愚上年渥蒙皇上天恩補授廣西右江鎭總兵調署左江鎭總兵涓埃未報悚惕實深奴才現奉兩廣總督臣李瀚章行知着飭總兵董腹高到左江鎭總兵本任飭奴才卽行交卸回右江鎭總兵本任等因奴才遵將左江鎭總兵印務交代清楚由南寗起程於光緒十六年閏二月二十四日到任除將到任日期循例恭疏題報外伏思右江乃邊圉要區總兵是專圖重寄上通雲貴下達潯梧操防緝捕均關緊要奴才惟有竭盡駑駘矢勤矢愼隨時隨事禀商督臣撫臣　力辦理總期營伍整齊地方文謐以仰副高厚鴻慈於萬一所有奴才到任日期感激下忱理合恭摺叩謝天恩伏乞皇上聖鑒謹奏奉硃批知道了欽此○○李瀚草片再部選海豐縣知縣魯其昭於光緒十五年十一月十五日領憑到省本應飭赴新任惟海豐縣地方民强俗悍素稱難治必須熟悉情形之員方期得力先經遴委准補平遠縣知縣陳紹棠署理甫經履任未便遽易生手兹查有徐聞縣知縣趙光表奉行革職所遺徐聞縣知縣篆務政事尚簡憑卽飭令魯其昭署理據藩臬兩司會詳前來除檄飭遵照並將該員應繳文憑扣明限期另行咨部查照外臣等謹循例附片具陳伏乞聖鑒謹奏奉硃批吏部知道欽此　○○奴才永德跪奏爲蔡哈爾騎都尉因年才力衰乞估照例恭摺具奏仰祈聖鑒事竊據察哈爾廂黄旗總管奇莫特哩克津詳據該旗騎都尉札米彦札普呈稱竊職現年七十二歲曾於道光咸豐年間出師天津河南等處兵差西次亟宜終年報効惟因年老力衰弗能馳騁當差不敢以殘軀戀棧理合具呈乞休等情由該旗總管親加查騐委因年老力衰弗能當差將來不堪起用加具印結詳報前來奴才伏查五品以上官員因病乞休例應專摺具奏歴經遵辦在案今察哈爾廂黄旗騎都尉扎米彦扎普委因年老力衰乞休查騐屬實相應照例具奏請旨將察哈爾騎都尉扎米彦扎普原品休致除將該員履歴循案造册咨送兵部備查外所有察哈爾騎都尉因年老力衰乞休緣由理合恭摺具奏伏乞皇上聖鑒訓示遵行謹奏奉硃批着照所請兵部知道欽此 
 
