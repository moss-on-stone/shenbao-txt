# 1920 - 331 - 4917167

 

Page 1

 
 
   
 
 

Page 2

 
 
   
 
 

Page 3

 
 
時評 
[人世間無盡善事（冷）]  
　　段勢張於北而忽敗陸勢張於南而又敗滇勢張於川而亦敗此一例也孫段方結合而段敗岑靳方結合而岑敗滇欲出川以通粤而滇敗此又一例也奉張之力方計入關而琿春之事起直曹之軍方主中夏而信陽之兵變此又一例也 
不但中國然也東方三島正在操縱亞陸之時而歐戰遽以告終西歐各國己在制德死命之後而俄又宣布過激之義美唱國際聯盟之議而國人反對於其後英操外交上之勝算而新芬黨擾其中其餘各國如波蘭如希臘等凡有機可乘者又必各有其害以制之使不得逞此又若干例也 
　　苟知此義則失意之人毋多悲怨而得志之徒又何必野心之勃勃 
[命令]  
　　十二月一日大總統令前於停止駐華俄國公使領事待遇令内曾剴切聲明凡僑居華境俄國安分人民仍應照舊切實保護惟恐各地方奉行不力拊循安集或存未周用再嚴申誥誡著責成各地方軍民長官督飭軍警對於僑民境内俄國人民務當照舊切實保護一體妥爲待遇用副本大總統保惠外僑之至意此令 
　　又令任命關海淸兼奉天關監督此令 
　　又令署外交總長顔惠慶呈請任命張端璽爲僉事應照准此令 
　　又令署内務總長張志潭呈准安徽省長聶憲藩咨試署蕪湖警察廳廳長邱鳳五因病懇請辭職應照准此令 
[專電一]  
　　北京電本國銀行團定五號在滬開聯合會中行派周作民等赴會提出意見書對外國新銀團主不表示態度對政府擬建議四欵（一）確定財政方針（二）整理内債（三）統一幣制（四）凡用於社會事業上建設而有保障者方願投資（一日下午七鐘） 
　　北京電元年公債息今日如期照付共三百三十萬係私立銀行承借百五十萬中交各五十萬三個月期息九釐又八十萬亦中交暫墊均由總稅司擔保每月在關餘扣還三分之一（一日下午七鐘） 
　　北京電元年公債息在京付者以七折給息（二日下午三鐘） 
　　北京電各界聯合會推男女代表四人謁外部由熊垓代見質問三案（一）琿春事答日使必欲保留第三欵謂卽不明認亦須默認部仍堅拒復文已去回文未來（二）對禍首事答去文列四要求要點在道歉引渡尙未據復（三）魯案辦法答决提聯盟會（一日下午九鐘） 
　　北京電敎職員罷工事經部竭力疏解一面四出籌欵今早敎職聯會决議展一星期如再不完全解决卽實行總辭職（一日下午十鐘） 
　　北京電王士珍仍不就巡閱意頗堅决故特任令未能遽下徐意擬調王占元督蘇兼巡使王懷慶升鄂督讓出步軍統領以授張景惠（一日下午二鐘） 
　　北京電陜陳亦主廢督來電請付閣議（一日下午四鐘） 
　　北京電保定歸客言曹錕因所屬兵變故做壽大掃興（一日下午四鐘） 
　　北京電盧燾通電黔與西南携手取一致行動（一日下午四鐘） 
　　北京電岑電請將甘肅議員周之言等取消通緝（一日下午六鐘） 
　　北京電隴東帮統張兆鉀等電計馬福祥謂蘭州孔道尹過寗夏刦留烟土十三萬洋元五千萬黃金四十兩銀子三十萬不報政府悉入私囊軍士對此非常忿激又寗夏各界來電歡迎馬督甘推崇甚至（一日下午六鐘） 
　　北京電陸洪濤又來電反對馬福祥督甘謂軍民羣起反對倘明令朝頒夕必演成流血請以新督楊增新對調軍民均服又平泉各團體連日反對馬督甘電已有十數起（二日下午三鐘） 
　　北京電陸錦由滄州來電鹽山龍軍已分四批遣散完竣至京津尙有官兵日内亦可着手辦理（二日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電洪禎經王迺斌辯護奉張許其摘釋（二日下午三鐘） 
　　北京電外顔以非正式的接見優林僅爲交際上之聯絡至中俄通商事並未談判（二日下午三鐘） 
　　北京電日使因東三省禁止雜糧出境向外部抗議謂有礙中日商所訂大豆小麥買賣合同（一日下午九鐘） 
　　北京電哈電日立花大將徑（二十五）日赴綏芬一帶巡視艶（二十九）回哈陷（三十）回旅順（二日下午三鐘） 
　　北京電吉鮑電據哈埠總司令報稱日關東都督立花帶隨員六人兵五十餘抵哈聞與駐哈各機關及綏芬一帶軍隊改隷關東事極有關係將作永久機關與我路政主權影響甚鉅應請注意（一日下午十鐘） 
　　北京電王佐才一師援庫無期去電嚴催復稱並非故延實因部欵未到裝械未齊候鄒副司令回口規定出發（一日下午十鐘） 
　　漢口電王懷慶冬（二日）抵鄂聞奉府院命調停省長風潮（二日下午五鐘） 
　　漢口電王督東（一日）下午過漢赴夏私宅拜會道某軍官干政歉忱並促返省夏遜謝答俟病痊卽來（二日下午五鐘） 
　　漢口電駐大冶縣城某軍陷（三十）晚譁變一營焚掠頗鉅駐沙市八師鬧餉鼓噪向商會索欵二十萬經趙榮華槍斃爲首軍士八名得以未變（二日下午五鐘） 
　　漢口電王懋賞周英杰東（一日）奉命由漢赴宜籌辦善後（二日下午五鐘） 
　　天津電曹錕壽誕有剌客混入被守備兵獲十餘人聞係第十一師兵日内將槍决（一日下午十一鐘） 
　　天津電保定續開會議（一）否决蔡成勳督陜（二）否决張景惠調步軍統領（三）通過王士珍巡閱蘇皖贛（一日下午十一鐘） 
　　香港電章炳麟函陳炯明反對重組軍府主張獨立聯省自治且謂滇唐禍川與桂系禍粤同唐陸皆在排擠列（二日下午七鐘） 
　　香港電東（一日）軍府議决籌欵召集議員及援桂事由上午十時議至下午二時爲從來未有之長時間會議（二日下午七鐘） 
　　南京電機工數千人圍議會議員朱積祺施文熙陳伯盟孔昭晋金樹芳及職員金某均被毆重傷拖赴綿業公所並言明日縱火焚議會議員均逃避警察袖手旁觀（二日下午七鐘） 
[公電]  
　　南京嚴財長來電申報新聞報館轉各報館鑒前日在滬借欵討論彌補舊虧方法曾談及將來擬向省議會提議舉辦省公債昨貴報載有發行省公債四百萬元已經省議會通過等語諒係傳聞之誤請即更正爲荷嚴家熾冬 
世界路透電 
[國際聯盟會紀事]  
　　三十日倫敦電國際聯盟軍備委員會之巴西代表提議製造軍械應爲政府專有權利中國代表亦在贊成者之列此事巳展緩討論 
　　一日日内瓦電美總統威爾遜電覆聯盟議會會長希門斯略謂願依所請出爲調人勸令土耳其與阿米尼亞息爭又謂未經國會核許不能施用武力但願運用精神上之行動 
　　一日波爾多電日内瓦聯盟會今日公報如下行政會今晨集議巳按到美總統與巴西外交總長及西班牙首相覆電允依行政會請求設法勸阻阿米尼亞與基瑪爾間之仇殺行政會又接聯盟委員之電報告波蘭與立陶宛停戰草約在柯夫諾簽字事行政會依海陸天空委員會一致之提議决定請美政府派代表加入此委員會以諮詢資格於考慮縮減軍備問題時參與討論一俟此委員會繕具報告後行政會卽須提議此問題行政會電請美政府派代表時聲明遇有限制軍備製造之問題行政會當愼重考慮美國之態度並謂美國之加入海陸天空委員會並不碍及美國之行動自由 
　　一日日内瓦電國際聯盟第五股委員會（卽討論新會員入會事之委員會）今晨集議於南斐代表薛西爾與美代表費攝提議後全場一致决定向議會報告贊成奥國入會之請求 
[新芬黨之新擾亂]  
　　一日紐約電共同通訊社訪員電稱英警察在距孟茅資夏州紐樸特西南四哩半之瑪虚菲爾特地方覓見小炸彈一枚又在加狄夫之湯萊地方覔見炸彈一枚 
　　二十九日紐約電此間新芬黨擬將某具樂部之英旗扯下致生事端衆抛磚擊破玻璃窗警察紛至施用警棍竟將衆驅散 
　　三十日紐約電各報一致怒斥昨日之鬧事謂爲類於無政府黨之行爲 
[南斯拉夫國會之選舉]  
　　一日巴黎電法報宣稱南斯拉夫國會選舉結果迄今所得之報告如下急進黨一百十席民治黨七十席塞維亞農黨三十五席共産黨三十五席斯拉夫哥羅捷克黨二十五席回敎黨二十五席社會民治黨二十席克羅蒂亞農黨（急進黨）四十席克羅蒂亞統一黨三席克羅蒂亞佛蘭克黨二席塞維亞自由黨一席共和黨一席計議員四百十九人巳選出三百六十七人 
[各國近事記]  
　　二十九日美國布薩灣電查理嘉倫氏不受其父遺産一百萬美金自述其拒絶合法遺産之理由曰余不受此資因其非余所有也遺産制度餓死萬千人飽死千百人此制當速廢除余意耶穌必不受此錢錢非己有縱錢可以爲善亦不願施用之也 
　　一日巴黎電外交部曾開會議解决巴西租與法國之前德船問題巴西外交次長俄克太維哇（國際聯盟會之巴西代表）特由日内瓦來巴黎與會據稱法國與巴西彼此完全了解 
　　三十日倫敦電英政治官裴爾氏等巳抵拉薩達賴喇嘛曾派人於沿途招待並館之於其宮側 
　　一日巴黎電法總理萊矩氏今晚十一時由巴黎赴倫敦擬於明日與英湘及意外相續開會議 
　　一日加州長濱電前禁酒黨候選總統查芬氏於十一月二十日爲煤氣爐燃着衣服因傷逝世 
　　一日紐約電共同通訊社訪員電稱前德后病篤 
　　三十日倫敦電芬蘭京城電稱據伊斯凡斯蒂亞報云前在滿洲受雇之華人四千名巳抵莫斯科編成聯隊守衛克里姆林 
　　三十日倫敦電今日下院質問政府曾否設法使香港境内價買之婢女幼孩一律註册以便稽查政府曾否擬廢除香港現所有之人口買賣殖民部次官愛梅立氏答稱本月四日已逐條答覆明白議員中有謂英國治權之下尙有奴利者愛氏答稱巳詳細詢明香港未有奴制 
太平洋路透電 
[北方近事記]  
　　二日北京電外交部以甚長之覆文致外交團言俄使領事覆文次第論外交團所提出之辦法總括其意可謂委婉之拒絶其所持之主要爭點在中國之措施對於俄人而行者正當公允並謂中東鐡路區域内之俄人法庭並非依照中東鐡路合同或條約之規定此事在撤銷俄使領地位以前曾與哈爾濱俄領事討論之後乃議定撤除俄人法庭 
　　二日北京電估計庫倫華兵約有萬人至萬五千人軍用品刻正陸續運去但在此冬季能否輸運充分用品以供軍食則不無可疑近十日來庫倫未有戰事 
　　二日北京電據哈爾濱消息火車搭客現受檢查搜其有無金銀珠寳等珍品 
國内要聞 
[羅素對於中國之第一感想]  
　　英國哲學家羅素日前由北京致本館論文一件對於中國頗具誠懇之希望特將原文照錄如左 
　　初次由歐抵華之游客其首先所感觸者爲中國自古相沿之藝術上優美與夫新式實業主義所到處之美術上摧殘使此游客而爲專注重藝術與優美之人則或將太息於歐洲之勢力將見中國詩畫之凋殘將見泰西平庸器具竟爲中國古式案椅之代替物渠且或將更進一步而移其保守觀念於思想界將見菩提寺院佛家思想有古時代的使人傾服之魔力在焉將樂見有自闢途徑敎育高尙之人物其目光與學識逈異乎歐洲學子者在焉凡此特異點渠將願其保留庶宇宙供人潛究之將觀得增其趣味與派别焉 
　　雖然使此人肯就中國本身加以考察而不徒務美觀則未必終以此種保守態度爲滿足渠將覺悟古舊之優美今不復有何生活力欲保守之舍以全國爲一博物院外别無他法矣將見最有毅力最有知識之華人今多完全不重視國内各種古舊之優點雖外人譽之亦有所不恤矣將恍然於舊者縱佳然不抛棄之無以圖進取矣沿傳不變之文化有譬諸雕像栩栩欲生之優美若實業也德謨克拉西也科學也新敎育也則無之三四百年前歐洲所有之美趣至今日巳無之然而歐人今殆未有願恢復中古時代者以此類推中國之最活動者固亦願奮步前進而對於必不可免之美術上損失不予以過分之珍惜也 
　　人之由歐抵華者輒爲不信古者求思想求文化求指導之大熱念所感觸夫學問之價值與賢智之重要乃古時孔子所深信者此種信仰沿傳至今雖極端破壞家亦抱有之千百年來中國之執治權者率拔自博學能文之徒於是有士之階級焉今此階級中之靑年輒向美國或向歐洲求智力上之指導其所求者不常爲事實但常爲智慧一般信仰以爲賢智之士必能有良謨善策以解决國家困難此則雖欲不爲之驚異而亦不可得也若吾西人則早已失其對於賢智人物之信仰矣西人對於個人信仰減弱其所以致此事由於組織之性質國家之廣大與夫商業經營及政治黨派也但在中國則猶屬望賢智之士應時而起以行沙龍（ＳＯＬＯＮ）與賴扣格思（ＬＹＣＵＲＧＵＳ）（皆古代雅典大政治家）之事業焉追隨於後之志願固有之矣但嚮導於前之相對的能力則未之見也 
　　過去二十年内中國所成就之事良足令人驚愕余可斷言者今日中國最重要事厥爲敎育此不獨爲目前學生界之敎育且爲全國人民之敎育中國之社會組織向爲貴族性質至今猶然中國生活使歐人憶及十八世紀其勞工之賤僕役之多手藝之盛遂産成如歐洲在實業革命前所經過者之經濟狀况即以思想空氣而言亦與曩昔歐洲情形同其對於古傳信仰之懷疑與研究新學術之熱誠正與一百五十年法國無異自余思之任何新學術苟無較多之德謨克拉西精神斷不能有益於中國此種精神尤必先於工人敎育之置備中顯明之余固深知困難阻碍未能倖免但若持以耐力與决心則種種阻力終必可克制也 
　　中國對他國及對西方思想與方法之關係其問題複雜殊甚余意愛國之華人具有新眼光者必願收從西方科學與實業方法而得之最大利益並力避外人在政治上與經濟上之支配勢力顧思想與勢力二者難以分隔夫拒絶外人資本或外人侵略之舉動苟出以愛國大運動目前或可成功第其趨勢將延及思想界與經濟方法及社會組織焉際此情勢欲得良果而無惡果似匪易矣初抵中國之外人用是迷惑不定而不知何所適從也 
　　無論如何事有可灼見者此後二十年中實業主義必大變中國惟視實業發達而無其隨以俱來如各國所巳見者之劣點耳第此希望未免過奢余固知先以戒備愼其方法當可安然渡入實業時代而不致有嚴重之流弊但各國於過渡時從未有先以戒備愼其方法者今若謂中國獨能破例則無此理也 
　　依余僅數星期之表面觀察余覺中國有希望之特點在少數有敎育者求學識之大熱心與其擔任先導以求社會與政治改良之大志願余深信此項資格輔以貫澈必要各階級不折不撓之忍力與願心苟領袖得人當可導國家入於可驚的醒悟之境第此假設的條件是否有履行之象則尙非余所能知也 
　　茲有一事余可竭忱稱讚之者則華人之好客是已華人之歡迎余也具有一種令余驚感之熱忱殷懇備至異地皆然余天然願有供獻助中國問題之解决以爲之報但中國問題複雜困難余又初到中國不諳其語言無以了解之也故余所得言者終不免有皮毛膜隔之處焉 
[北京通信] 王士珍巡閱說與各方面 
　　通信一久懸不决之蘇皖贛巡閱問題近數日忽有行將任命之說然曹錕方在保定作壽各督代表咸在逐日有非正式之會議長江地盤爲近日糾紛問題之最大者此時當有解决逆料即令發表亦當在保定大會散後 
　　昨日外間紛傳頗有王士珍任蘇皖贛巡閱命令業已擬就之說又有王迺斌自奉來電謂張作霖業表同意之說然此令迄未下則尙未全定可知昨日蘇皖贛代表各一人因請明令裁撤巡閱經吳笈孫接見吳之所言謂「總統主廢巡閱王聘老尤力主廢巡閱但恐驟然廢去蘇贛之間生有枝節現擬先任命王聘老待三四個月後將軍隊結束王聘老辭職即同時裁撤實以設爲撤」云云三省旅京人士咸認爲重要之談話且見政府之意並不欲裁且逆知王不久居則此席仍將有人佔得其雖三四個月後仍未能撤而此一席話又足證命令擬就之說非全無根據也 
　　原來蘇皖贛巡閱之職最後之有希望者爲王士珍及張勳兩人張旣爲衆反對且曾自言曰只張雨亭一人呌我去我决不去而政府方面則欲抵制張勳不得不用王士珍直派中如師景雲熊炳琦陸錦之徒無不向王勸駕而王氏忽來京師居十餘日之久其非無意於此可以斷言當初至時自言八九日後卽回正定然迄今未回而巡閱之聲日高不過王氏自身對於此席確謙讓未遑前曾與蘇籍某公言决不擔任今日有軍界要人往謁彼仍表示堅决之意吳笈孫語三省代表謂「聘老肯幹固發表即不肯幹亦必相强總統與之陳說已非一次略有活動即將任命」是全出於政府之用意而暫時將屬於王及王之尙未承認有如此也 
　　曹張兩方面對於王氏均無誠懇之表示王氏未出正定時曾有「如說仲珊需我早巳應來找我」之說即外間傳爲王待曹之親往勸駕者然曹氏之言則曰「聘老如肯任此我何惜此行如終不肯我雖往無益」故曹之態度以直隷派團體關係不能不說希望王出而以地位上關係實亦冷淡近日做壽期内直派軍人欲在保要求曹氏來電促政府早日發表而此電尙未來此曹之態度可見者也張作霖本來不贊成王氏出馬曾於奉天會議時有拒絶之動機惟自身尙無正式之表示所以然者以奉直兩方雖暗潮日起而究未破面且對於王氏不如曹拒張勳之易於藉口故掃墓十餘日於此事故作不聞似取徘徊瞻顧之態度也者王迺斌赴奉當局托以疏通固係實事然張巳同意之電雖有二十八日到京之傳說而另一方面所聞張仍未改反對之態度則張之决非本心贊成實可下斷語者此張之態度可見者也加以三省同鄉會公呈遞後惟公府以疏通之面目覔三代表言之而國務院寂然且靳之於王亦始終無誠摯之勸駕則只是東海方面欲聯絡直隷派保持長江地勢而其中尙多隔閡也 
　　三省旅京同鄉早下一廢督軍並廢巡閱之决心江蘇同鄉會且有兩次决議責成代表聯絡皖贛一致進行二十五日之聯席會議二十七日之遞呈實三省一致表示决心者三代表歸以吳笈孫語報告皆表示不滿且不信任吳氏之言以爲我求明令裁撤政府反任命人是直背道而馳三四個月後卽裁云云明係欺哄人民之手段故今晨又開一緊急聯席會議决定函致吳氏請其轉達東海仍予裁撤此缺但贊成結束軍隊之說請其裁撤巡閱使後另派大員專司裁兵尅期辦竣則三省人民仍始終不認存留此缺也但三省人民之意有可明見者只是對官制問題非對人問題其於王氏個人只以爲負重望之身不應任此全國反對之職而别無他意也（十一月三十日）（穆） 
　　通信二政府决定以王士珍爲蘇皖贛巡閱使及其經過情形已由般若君於二十九日通信報告於讀者矣其情形不復述茲述人民方面之反對情形二十九日上午蘇皖贛三省代表李榮萃孫毓筠李安陸自公府出卽發函召集三省代表於三十日上午十時開緊急會議於順治門大街各省區自治聯合會會所届時三省代表到者十七人先由吳榮萃報告請願經過謂「星期六赴院待至十一時而靳不至迺去至府掛號求見二十八日晚府以電話約代表於二十九上午入府談話遂往吳笈蓀代見告代表以中央業决任王士珍爲蘇皖贛巡閱謂非此則蘇贛間將生不可說之暗潮無可如何迺任王王主廢巡閱甚力令往裁三省兵三四月後即由彼自請裁撤是總統之意實以任王爲裁巡閱之手段者請轉行三省人民勿生誤會云云此事關係重要請大衆討論對付方法」王玉樹首先發言謂「此事我等當然反對吾儕主張廢止巡閱而中央迺任命巡閱我等固無實力阻其任命止可任其任命然吾儕却不可一刻不反對故余主張對於此舉宜以書面表示反對」張煊謂「反對王固易事王去後至者固有人其人且不畏反對者但爲空談而不求實現非吾儕所以主張此事之意也今吳轉總統之言曰王之爲巡閱其職專在裁兵三四月後即由彼自請裁撤吾儕誠宜於此注意裁兵何必任巡閱巡閱使三省人民所反對者也裁兵三省人民所贊成者也中央何必於行人民所贊成之事而必取人民所反對之名吾儕誠宜一反對王士珍爲巡閱使而對於中央任命爲三省裁兵委員長限三四月裁畢然後取消裁兵委員長之名則不妨贊同」王源瀚贊成張說謂「王士珍去之至易王不去而謀去者有奉天助去之較難」孫毓筠反對張說以爲吾儕但當反對不必代政府畫策政府之言未必可信王玉樹謂「吾人受同鄉會委託要求廢巡閱不能言及題外終需將來若向大會報告可得大衆歡迎今張君此種主張能得大多數同鄉同意否」張煊謂「政府之言吾固深知其不可信吳笈蓀尤好信口開河前次王君玉樹報告吳對代表言反對官督民治與本會同一主張而總統明令實明言由内務部代爲立法機關者其言不由衷於此可見但吾人旣向政府請願則雖明知其言之不可信亦不得不執之以對付政府否則此請願爲無意義至王君言吾以爲殆未深察大會所付托吾人者三事（一）廢除督軍及類似督軍制度（二）裁兵（三）實行自治反對巡閱使固吾人所當竭力進行者而裁兵亦吾儕所當爲吾之主張請王爲三省裁兵委員一方固以之抵抗巡閱之復設一方復進行第二項事須知此時巡閱使之官制不廢王縱不去必有後起者吾人空言反對必歸無效今任王以裁兵委員長之名義赴三省則巡閱使之名義當然不能存在是巡閱使巳無形中打消矣及王去四月而裁兵之成績未睹或裁兵之事已可告一結束吾人即可去王去王至易爲諸君所公認此時王去中央萬不能復巡閱使官制而裁兵委員本短期事亦無再設理若云三省裁兵委員與巡閱使有類似之嫌疑裁兵爲十九省區贊成事不妨提出大會再以十九省區名義歡迎王爲十九省區裁兵委員長」王源瀚以爲可不爲立名不指定王但言歡迎裁兵張仲仁謂「吾人研究多時有一點尙未談着卽吳謂不設巡閱則蘇贛間將生不可說之暗潮是李純爲巡閱而蘇贛暗潮以起中央之言可以此破之」余積高主張「請王士珍爲檢閱使」大衆以爲檢閱之名雖爲檢閱軍隊而事前必先當定其官制否則或不免同巡閱反不如以裁兵爲名之直捷迺决呈公府反對巡閱使之任命歡迎裁兵完全根據吳言以立說李安陸謂吳言無信彼或不承認江西代表即曾遇之不如求其批孫毓筠謂公府必不批張仲仁主函吳笈蓀衆贊成迺作書曰士湘先生左右敬啓者頃據敝三省代表吳榮萃孫毓筠李安陸報告昨日赴府秘書廳承元首委託執事接見傳述政府意旨謂敝三省同鄉會呈請裁撤蘇皖贛巡閱使一節爲維持長江局勢計暫時礙難照辦且此席業已内定有人不日卽當正式發表政府對於所任之人 
 
 
 

Page 7

 
 
並擬委以裁兵任務俟三四月後裁兵事務辦竣即將此職裁撤等語敝三省同鄉對於巡閱使一職堅持反對態度無論發表後爲何人大衆仍一致不能承認惟執事所述政府主張裁兵且限於三四月内辦竣甚與敝同鄉會宗旨相合亟盼政府迅頒明令裁撤巡閱使另派員專司裁兵限期辦竣尙乞執事將敝三省同鄉會意見詳陳元首移懇俯順輿情迅予批准是所至禱（十二月一日晨七時）（鏡） 
[琿春交涉之延緩]  
　　外交界確訊日本對於琿春交涉藉口中央有意延宕乃在琿春東寗汪淸等處設官辦理匪案並調某處游擊隊改編警察擔任維持各處之治安而於百草溝四道溝靑松嶺等處均設有警察分署一般居民對於日本此種舉動憤激異常 
　　外交界消息中央近因日本政府仍提出要求保留出兵權雖經胡公使再三交涉均歸無效日來琿延各屬又發現日本警察似此範圍愈擴愈大主權所在理應提出反抗昨（三十）特急電胡公使令其再向日本政府提出抗議以維主權而日軍撤退一節究在何時亦并提出質問 
　　日本對於撤兵之要求除根據外務省會議表决之保留出兵權積極進行外於共管一項刻下已向駐日本公使胡維德聲明取消然關於在股匪未肅淸以前該處之緝捕審判匪徒司法機關不能取消並又要求俟日軍撤退後須將日僑指定地點作爲保衛界由中國軍隊竭力保護如有意外事件發生須由中國政府擔負完全責任 
　　府院當軸對於琿春交涉因其趨勢延緩毫無進步可言特改施三種方針第一係直接與駐京日本公使交涉務使撤兵其餘嗣後再議第二係電令鮑貴卿來京並令其責成所屬嚴守該處秩序勿再發生意外事件第三係致電駐日本公使胡維德囑其將我國民情向日本政府詳述 
[周自齊與銀團接洽之又一說]  
　　據外國官塲及銀行界方面消息日前財政總長周自齊曾以非正式之請帖邀美銀行團駐京代表班奈特氏赴部會議借欵事宜班氏答稱周氏非正式邀請四國銀行代表同去碍難獨行後周氏發出正式邀單故四國代表於本月二十三日午後齊集該部會議周氏報告華盛頓電傳新團之條件問是否屬實各代表答曰大致不差並言新團只擔任建設之借欵周氏云政府切盼二千萬之政治借欵兼作裁兵之用今中國巳有燃眉之急而新團乃欲激西江之水以救之是將索之於枯魚之肆耳各代表答已電詢各國都會新團總部並巳接其答復略謂决不贊成政治借欵將專投資於鐡道之建設云云各代表去周之公函巳見當日西報其中誤會新團之處有二點（一）該函第二段聲明不贊成新團條件之壟斷財政者各代表言新團向無此種之宣言並謂以後永無此等之條件（二）該段後半聲稱反對地丁抵押外債並歸外人管理惟新團向中國及他邦從未有此宣言亦未提出此種條件僅十月新團開成立會對某銀行家曾提及中國有此稅收將來可以作借欵之抵押今春拉孟德來華時曾言新團如無中國人民正式代表（意指國會）之贊成决不借欵即借欵亦無需地丁爲抵押一則因全國人民反對再則因此稅不易徵收監督及管理且周氏與駐京代表會議時彼等亦未提起此條聞新團代表擬今日午後開會討論並擬具一答復大致謂周氏所言不衷於事實並將揭　報端云 
[三十日閣議紀聞]  
　　昨（三十）日星期二國務院例會除農商王總長請假外靳氏及各團員於上午十點二十分先後到齊越十五分開會探悉主要議案八起（一）外交部提出擬派魏宸組充任國際聯合會全權代表案結果通過卽日呈請明合發表（二）外交部提出顧維鈞代表來電報告國際聯盟會對將禁烟問題提出討論我國如何應付結果一方面致電顧代表准其簽訂英國禁烟公約一方面分電各省軍民兩長嚴飭所屬厲行烟禁（三）海軍部提出林葆懌率艦北歸倡首統一擬加給海軍上將銜以資奬勵結果通過即日請明令發表（四）邇來甘肅各團體迭電政府一方面攻訐張廣建一方面反對馬福祥極宜研究應付辦法以維甘局結果由院分電張馬囑令務以地方爲重破除成見和衷共濟（五）應付謝軍擾邊案孫黑督來電報告謝軍竄入索倫山恐有擾亂舉動請示方針結果責成該地方軍事長官查明剿辦（六）建設江蘇李故督銅像案結果准在江甯設立（七）奉吉黑直魯各省會及各團體紛電政府請與日本嚴重交涉琿春案結果自當從嚴力爭以重民意分電各該省長官轉知各界俾免誤會（八）財政部提出奉天增設海關所有關監督一缺請以外交部特派奉天交涉員關海淸兼任結果照准此外關於庫倫軍事問題有所討論仍擬分電各路援軍星夜前往以固邊防時届十二點五十分散議由周薩兩總長晋府報告 
[貴州内亂紀聞]  
　　頃接貴州來電云黔游擊軍王華裔前日之倡亂係熊範輿郭重光何麟等主使擅調王隊入省十一月十號在黔中道署密議起事方法爲陸軍偵悉當卽圍攻該營迫令繳械解散熊郭被擒正法半日之間敉平劇變秩序如常劉副帥旋以精力就衰辭去各職由省議會各團體公推任可澄擔任臨時省長維持治安但此後有無變化尙未可知也 
[廣州通信（平）]  
　　孫唐伍到粤後之新局面 
　　孫中山回粤軍政府復設一事殆將成爲事實當粤軍恢復廣州時陳競存本意原望上海和會恢復速以快刀斬亂絲手段解决一切則糾紛可以立解故當時國會議員等紛請重開軍府召集國會陳皆以冷靜態度視之而葉夏聲之欲重組軍政府護法第一二軍陳皆解散之而不顧此可以知陳之態度本渴望和平矣乃北方對於上海和會旣不主張規復某系在京雖明言與陳競存素有淵源可以說陳不爲激烈舉動陳在今日爲實力派苟不贊成激烈之事粤地當無特别舉動發生但陳今日之應付亦極爲難陳之名義陳之地位皆由奉孫唐伍之軍政府命令而來斷無羽翼已成又忽然反抗之理北方挾詐用術不能於上海和會從根本解决而僅恃某系之捭闔欲於廣東方面疏通此必不可能之事故上海和會無甚動靜然後孫中山决意回粤抵粤以後粤省當然有新局面發生而西征之舉則决爲事實之所不能免近來軍事機關已一再會議西征名義决定改爲援桂正司令由陳炯光擔任副司令由潘乃德擔任此已徧登各報然將來有無變更尙不可知許崇智赴滬將與孫中山一同返粤此事極爲社會所注目當許拂袖而去時人皆謂其與某某有不慊而當時所提出意見一爲反對黄强濫兼多差一爲確定軍餉汪精衛極端調停而陳於許亦極端推重所要求諸事均允照辦蓋以許勞苦功高於此次潮惠戰事戰無不勝其所領第二軍竟未敗過有時爲他軍所牽動而許仍能保持現狀共部下共有六十營皆歷經百戰者故陳對之極爲尊重不能與共患難而不與共安樂也但外間傳言孫中山回粤後援桂之事擬專任許崇智擔任其餉械由孫自籌許之赴滬晤孫實含有重大任務未知確否某系對於粤事極力運動反對軍府復活及西征二事其由港商發電及用七十二行商名義發電者皆係欲於事前制止之然此僅屬一種言論反對者自反對建設者自建設無甚影響也至西征之舉必以欽廉爲着手陸榮廷譚浩明等近以重兵侵擾欽廉該處紳民恐戰禍發生連日飛電來省請派大兵馳往鎭懾昨經總司令部召集軍事會議僉以欽廉迫近廣西桂軍久思割據决議援桂軍未發動以前應先以重兵監視欽廉邊境以杜桂軍覬觎而免粤省肘腋之隱患至擬派何人馳往鎭懾及兵力如何支配現尙在計畫中也 
[并門通信（端端）]  
　　山西人眼光中之江亢虎 
　　江亢虎之遊晉及其說法本可從略特山西人歡迎江氏之情形與其歡迎之心理則可表而出之以見山西社會之現狀及其政治之眞諦換言之吾人試運用解剖之手術以觀察山西人之所以觀察江亢虎者卽不異爲山西現狀繪一幅解剖圖也 
　　民國八九年之交山西新政噪於一時名人之入關游歷者如鯽今則環境皆非政象寂寞久擬蒞晋之要人如梁如熊等或及河而返或姗姗遲來晉人之不見名人顔色久矣於此萬籟俱寂之候月初忽由省敎育會報界協會及宗聖總社等三團體公同函請由美回京之江亢虎氏蒞晉講演氏遂於本月十六日抵晉即夕擬定講演一覽表印發各界計自十七日至二十一日五天之内陸續在大學校省敎育會第一女師法政學校國民師範及公園之講演亭洗心社之自省堂等處每日輪講兩小時講題爲「社會主義之今昔」「女子在社會之地位」「中國文化在西方之影響」「西方文化在中國之影響」「敎育之新趨勢」「國民大會」「代議制之改良」等每次聽者總在千人以上且山西學生從前之聽名人演講多由敎操之軍官帶隊而來完全被動入座之後怪態百出此次均自由環聽肅然無聲各界人士之列席聽講者亦多能運用批評及研究之意旨並非如從來聽講之完全爲敷衍長官面子起見各報紙復竭力歡迎最有勢力之山西日報幾變爲「江亢虎號」於茲一星期中此方百里之并門空氣幾完全爲江亢虎三字所漫布聞所聞江亢虎見所見江亢虎道所道江亢虎噫嘻一十年前過去之社會黨首領不料無端於娘子關内爲一星期之列寗何修得此 
　　江氏告人曰「余姓江江是洪水所成名亢虎虎爲猛獸之最故余卽洪水猛獸也」其實不然氏態度圓活議論滑稽不肯得罪人於山西社會極爲合宜恰到好處如新思潮提倡大家胡適之君去秋來晉旣不獲學生之歡心復大背當道之意旨以視氏之聰明伶利相去遠矣氏文學上之根底如何書法如何詩格如何吾人且勿置論而第見其講演之餘索書求詩者紛紛不絶氏不假思索信手直書人益奇之敎育廳長虞君敎育會長馮君日追隨左右此間號稱第一流學者又向來不輕佩服人之法政校長冀君獨對於君之演講笑口頻開掌聲時作甚至命學生三呼江先生萬歲也如氏之辯而活潑直琉璃珠耳胡言乎洪水猛獸 
　　江氏之辯才江氏之活潑固大足博晋人之歡心其實尙有原因在焉山西政治之原動力即爲孔子之學說閻氏之初意擬使政敎合一而自爲新孔敎之敎主去年一年中所用於建設「自省堂」之費全省計之多至七八十萬元即此一端可見一般不料新文化傳入後致尊孔政治無以自解乃聞江氏以社會主義之先導而於新大陸之講壇尙言必稱孔孟由是恍然大悟謂以江氏而尙尊孔子是孔子固無礙於新思潮也故此間當道早與江氏通音問一若江氏之來晉大足證明山西政敎之不誤者此山西人歡迎江氏之理由一山西學生之傾向新文化亦不後於他省其敎師中亦多研究社會主義者江氏之來適逢其會故除擬定之講題外學生方面復特約氏演講數次學術研究會亦開會歡迎之氏亦能根據學理曲盡物情侃侃陳詞頗有大叩大鳴小叩小鳴之槪此山西人歡迎江氏之理由二 
　　今晨江氏去矣各界公推山西日報記者曾君遠送君至汴梁聞將謁吳孚威也此間人士旣以文學家推重君故君得以滿載碑帖書畫而去君十分滿意於車站上尚告人曰「這次的講演吾自己也確實覺得十二分滿足」不久此間將有「江亢虎山西講演錄」出版也 
　　記者整稿將發時忽以事至軍署見方淸宮結彩如做大喜事者問之則預備美公使之蒞止焉使美國克蘭公使果來則山西人所以歡迎之者當然加於美國國會圖書館漢籍部主任兼嘉省大學東方文學講師之江亢虎博士者數倍也（十一月二十四日） 
[南京快信]  
　　旅京蘇皖贛同鄉會電蘇議會主張裁撤蘇皖贛巡閱使北京黃以霖來電告知孫振家巳到京 
　　嚴財廳長現擬淸查歷任各縣知事前後交代不淸積欠地方正雜各稅切實查追以淸積欠而裕收入 
　　政務廳長蔡寳善實業廳長張軼歡中行長許福内昨均由滬返寗許世英由滬來轉車赴京府侍從武官李和月由寗赴滬 
　　敎育廳長胡家祺因各校索欵甚急避不見客 
　　警務處長王桂林請假赴津聞有他調消息 
　　省議會昨日因雨上午之特别審查會下午之决算及各項審查會均未開成 
　　軍民兩長昨致蘇州水警趙廳長電云准浙江督軍省長梗電據漁業代表朱慶漁等電稱冬日至佳日木船金濟生等二十一艘漁船莊貿均等十七艘沙船二十五艘在江浙洋面被盜擄去難民二百餘人殺斃三人勒贖巨欵請飭緝等因案情重大仰該廳長迅飭合力兜剿毋任漏網 
　　江蘇警察傳習所昨日（一日）下午二時舉行第三班學員畢業禮齊代督派主任參謀曲巖一等副官高占元齊省長派第二科長湯文鎭代表各機關長官各界領袖到三十餘人行禮畢給奬撮影散會 
　　浙盧永祥派參謀樊鎭來甯謁齊代督 
　　浦口商民公推代表許潤生向省議會請議恢復浦口商埠警察 
地方通信 
[蘇州]  
　　限制造報選民數目吳縣知事兼省議員初選監督温知事昨接南京省會選舉事務所公函略云訪聞各屬初選調查有浮濫冒揑情弊若不嚴行限制殊非愼重選舉之道所有該縣選民總數應以上年戶口調查爲標準選民以戶口册所列男丁數得三分之一爲準不得逾限俟造送調查册後仍候派員嚴密抽查以昭實在而杜浮冒 
　　第二中學之急振游藝會蘇垣草橋省立第二中學前日在本校舉行急振游藝會入場劵每張售洋二角是日男女來賓約有一千數百人下午一時開會其遊藝節目分軍樂·灘簧·虎琴拉戲·催眠術·音樂合奏·雙簧·弦子彈戲·軍樂奏戲·魔術·京調·武術·新劇·十二門中以軍樂奏戲最爲特别所奏者爲硃砂記係敎員黃君所編第二劇場在校内會食堂淸唱崑曲無如知音頗少以致聽客寥寥校内學生所製之蠟質菓品亦廉價出售並陳列名人書畫所售得之資一律撥入振濟云 
　　籌設工巡捐局之省批蘇州工巡捐局爭議情形迭誌前報茲悉市民方面主張以旣不信任現在之七董事於前萬無追認於事後之理且蘇州爲重要商埠非另設商埠萬難望市政之發達特擬具計劃書公舉代表韓雲駿等呈請省署核示昨己奉到省批略稱查蘇州設立工巡捐局一案前據該處總商會電請重行組織到署當經令行吳縣知事查復核奪在案茲據前情該縣城外商埠路政另設專局是否可行候訓令吳縣知事悉心核議併案具復察奪 
　　商輪改正航線之咨查吳縣知事公署准常熟縣咨轉奉蘇州關監督訓令略稱協昌輪局現將飛輪一艘改正航綫起蘇州訖常熟呈奉交通部頒給執照由關騐發並聲明改後開行時刻自常開蘇及自蘇開常均定爲上午十二時與招商之安豐輪船各走各班力矯從前並駛爭先之弊究竟該輪行駛有無違礙之處令仰查明會復等因温知事當即咨行警察所轉令所屬各分所一體遵照查明具報以憑核轉 
[吳興]  
　　學校捐募振濟雙林竹溪兜區立初等國小敎職員史延齡等刻於本月十九日乘星期放假特設留聲機及音樂等品召集農學兩界開勸捐大會藉以救濟八省災况業己集有捐銀五十七元九角四分擬即日送請振務機關代爲彙解散放 
　　查封房産拍賣南潯紳士兪映園虧欠杭州元大錢莊欵洋一千餘元一案現因地方廳判令於本月二十二日之期償完該欵兪某仍不履行以致元大莊昨日請求地方廳轉函到廳查明該紳有坐落南潯南栅南安橋住屋一所要求發封備抵吳知事接函後立派的吏陳鳳翔前往南潯將該産執行查封拍賣以資抵償 
　　判决大批烟犯縣知事吳鬻臯因據地方某紳抄開城内外私烟數十餘家秘密函告得信大爲震怒前日即將該單轉送各警所並加以電話嚴詰各警所巡長己於前昨兩日破獲烟窟二十六家獲犯至四十餘人故昨晚（二十）刑事承審王錦泉特開第二法庭先提售戶三十二人一庭判决尙有吸戶不在其内 
[無錫]  
　　救火聯合會開會紀聞無錫救灾聯合會於本月一日在城中盛巷内事務所開會選舉下午二點半鐘開始投票至五時止即當衆開票原任正會長唐永成得九十八票當選爲正會長單紹聞得一百零一票高季蓮得八十六票兩人均當選爲副會長蔡有容爲正議長馮雲初爲副議長顧荷生爲幹事部長兪濟臣爲消防主任秦伯康爲調查主任馮雲初爲庶務主任王惺　爲文牘主任金梅欽爲文牘副主任其餘各名譽會長·會董·及特别會長等不及備載至六點半鐘振鈴散會 
[鎭江]  
　　咨請協緝盜犯鎭郡東鄉大港左近莊廣源家於前夜突被盜匪多入衝門而入刦去銀洋衣飾等物並拒傷事主之弟廣祥携贓逃逸當經報請丹徒縣派探跴緝尙未破獲張知事恐匪遠颺特咨請金壇溧陽丹陽揚中江都各隣縣一體協緝務獲究辦 
　　籌募北省捐欵旋鎭順直諸同鄉因該省旱災己在北五省會館邀集會議籌募捐欵經該同鄉諸巨商紛紛贊成將捐册分送各商號以期代爲勸募現聞該同鄉己籌有的欵不日彙解災區分别散放以濟災黎 
　　整頓敎育捐欵丹徒城廂市董事王君以時届冬令屠業宰羊擬照例征收羊捐每頭一角以充學欵往年此捐係包認性質收數每致不足本年擬附屠宰稅事務所帶征誠恐屠戶未能週知致有隱匿違抗情事昨特呈請張知事出示週知矣 
[揚州]  
　　遴委緝私連長十二圩駐防緝私水師第二營三連長出缺現經楊統遴委郜鈞鴻充任己來圩地供差矣 
　　郵局加收振捐揚州郵政局長沈承霈遵照寗垣管理局公函於一日起加增掛號信一分以一年爲限協助華北災荒振欵 
[嘉興]  
　　賑欵免收滙費嘉興中國銀行以禾邑慈善機關籌募賑欵滙解災區放賑災黎受惠良多第念賑欵募集匪易少一分耗費即多一分實惠該行特於日前通告各經募機關如有賑欵交行滙往災區者不論數之鉅細一槪不取匯費共襄善舉 
　　所得稅之反對自政府佈告所得稅條例以來各省埠商民之反對者日有所聞禾地各商亦於日前在縣商會開會集議僉以該稅瑣屑苛擾萬難遽予遵行業由商會出面電請杭總商會轉電政府暫緩徵收以紓商困其於印花稅改貼一角一節亦因驟增四倍難以負擔呈請主管機管轉請免予增貼矣 
雜評一 
[機工搗亂蘇議會（默）]  
　　勿論此次蘇議會通過開放繭行案無甚關於機工之生計即與機工生計有礙亦應籌正當之補救不應以此種暴行加之於議會 
　　勿論議會尊嚴官廳應負保護之責即普通人民遇此種暴行亦應加以制止斷無警察袖手旁觀之理 
　　議會與官廳之不相能也久矣然雖不相能表面固應有相當之敬重人民搗亂議會官廳應執法以懲之者也警察應受官廳指揮以制止此搗亂之徒者也倘此等事而警察不負責官廳亦從而不負責羣袖手以任挾憤之徒肆意搗亂則議會將以何保障尙得成爲議會乎 
　　今蘇議會旣被搗亂矣此後惟有訴之於法特不知所謂法者又能爲議會保障否耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於華顧問問題之往來函件]  
　　（一）納稅華人會致總商會函敬啓者公共租界納稅華人爲市民權一事擾攘經年始獲有此一日當該案通過於本年納稅西人大會後工部局曾具函通知貴會在案嗣因廣肇公所甯波同鄉會等各方均主公選公開不限團體及地方界域是以於本年六月二十二日各團體在靑年會開會推舉籌備委員組織籌備處起具草案一面着手調查除分函各團體外並不再登報通告各納稅人幸勿放棄誠以事屬草創深懼或有遺漏旋於十月十四日假靑年會開成立大會通過會章十月二十一日仍假靑年會爲投票地點邀請交涉公署特派朱斯芾律師蒞場視察翌日卽在該處當衆開票結果選出理事王正廷等二十七人候補十五人十一月一日開理事部成立會九日由理事部照章選舉出席工部局代表宋漢章·謝永森·穆藕初·余日章·陳光甫·五人事關市政要舉相應函請察照并祈轉致工部局實紉公誼云支（下略）（二）總商會報告工部局覆函敬復者接准大函當經轉致工部局查照在案茲准工部局書記李台爾君函復來函已悉惟所指之納稅華人會其組織及章程等項乞惠一份俾資查考相應備函轉達幸祈查照檢發以便轉給爲荷云云（下略）茲將各顧問歷史略紀於下宋漢章年四十九歲浙江餘姚人歷在電報局及海關任職嗣奉財政部委創北京儲蓄銀行並任大淸銀行上海分行經理今該行改名中國銀行宋君仍任經理並任上海銀行公會會長 
　　謝永森年三十五歲原籍浙江生長滬上係巳故謝綸輝之第四子留學英國畢業於劍橋大學得法律大學士學位又畢業於倫敦法律專門學校得大律師名位屢出庭於英國高等審判廳具有法律經驗回國後受上海哈華托律師之聘佐理律務 
穆湘玥字藕初年四十四歲江蘇上海人美國伊立諾大學農科學士塔克塞司農工專修學校農學碩士上海德大厚生及河南鄭州豫豐紗廠經理華商紗廠聯合會植棉委員會長穆氏植棉試騐場軋花廠經理中華勸工銀行創辦人並著譯植棉改良淺說·中國花紗布業指南·及學理的工廠管理法諸書 
　　余日章年三十九歲湖北蒲圻人湖北文華書院畢業上海聖約翰大學畢業美國哈佛大學敎育科碩士回國後任湖北文華大學堂長兼敎授民國元年任黎副總統府外交官現任中華基督敎靑年會全國協會總幹事陳輝德字光甫年四十歲江蘇丹徒人幼習中西文字前淸光緖三十一年隨公使團赴美國充聖路易賽會Ｉ 
[舉定之工部局華顧問肖像] Ｉ 
（二）余日章（四）陳光甫（一）宋漢章（五）謝永森（三）穆藕初 
參贊事畢入霍勃林大學肄業旋入本薛斐利亞大學畢業得理財科學位後入美國銀行實習前淸宣統三年回國任南洋勸業會外事科科長民國元年創辦江蘇銀行任爲總理民國四年創辦上海商業儲蓄銀行現在該行辦事董事兼總理 
[澳洲改訂留學經商條欵]  
　　澳洲政府自一九○一年實行白澳政策禁止雜色人民入境卽對於留學經商亦嚴加限制一九一二年復訂立專欵僑商深苦之自魏子京總領事到任後屢謁澳洲政府要求改良至本年五六月間復向新内閣重申前議並親遞說帖痛陳不便情形辯論多次亘三月之久始亽八月二十四日接到内部照會大意如下 
　　修改華人來澳留學經商條欵本部大臣業將貴總領事之說帖詳細研究討論茲爲鞏固中澳邦交振興通商起見特允修改如下（一）「中國來澳留學生」中國來澳學生遵照一九一二年條欵須年滿十七歲者方准來澳茲將此節删除嗣後中國學生來澳留學不拘年齡舊便中國學生留澳六年爲限此節亦卽删除嗣後留學者可以長住澳洲至學成爲止茲特聲明留澳學生在澳時祗能專肄學業不得兼營他項事業本部大臣如查有越例之處得將新改條例更改（二）「經營中澳海運商家之家屬」經營中澳海運商家領有中國政府來澳經商護照方允其携帶妻子來澳子女以年至十六歲爲限同來同歸茲特聲明所稱中國商人必係眞正商家經營中澳海運商務者方爲合例中國商家領取護照來澳時必須於護照上註明有否携帶妻子及其妻子相片該項商人如遇死亡中國政府應負責任令其妻子回國（三）「中國游歷員」中國游歷員如領有中國政府護照由駐華英領證明後可以來澳游歷無所阻碍一年爲限所謂游歷者係指專事游歷而來之人不得兼營他項事業云云此條欵訂定後此後國人之赴澳留學經商者當瘤前便利矣 
[旅滬贛人請裁蘇皖贛巡閱使]  
　　江西旅滬同鄉會昨致京津同鄉會·蘇皖同鄉會·蘇皖贛省議會江西各報館·商會·農會·敎育會·各縣旅省同鄉會·各界聯合會·贛省警察學會·學生聯合會等電云頃致北京府院及陸軍部東電文曰北京大總統國務總理陸軍總長鈞鑒巡閱使一職爲位置特殊勢力而設旣無法制之可言亦非事實之必要乃如蘇皖贛巡閱使一缺自故使李純抱憤自戕政府果因地制宜本應裁撤以息封圻畛域之爭而免軍權尾大之患今則必覔一人以繼其後至屢强王士珍而不就夫王久耽禪悅固已權利淡然然又安知不以頭上安頭爲事實上萬難辦到之事即如李故使威震江南而合命榮頒之日即有鄰封齟齬之言謀之未臧於茲巳見今必仍留此大臠以供野心者之爭攫誠不知政府曾爲數省之人民及將來政局之變象計及否也今民治論潮方將噪烈一省之不能有督軍巳成公認况督軍之上復加巡閱政府如必欲提倡割據封建羣雄則已如以爲民國須崇民治則何必拂逆潮流一至於此想政府尙不知民意之所在也茲特瀝情申籲懇請即將蘇皖贛巡閱一缺明令裁撤小民愚昧誠不知軍國大計惟螻蟻之命疲敝不勝伏望仁慈釋其重負則安生樂命矣無任屏營懇切之至江西旅滬同鄉會叩東等語請一致主張以除惡制江西旅滬同鄉會叩東 
　　又致王士珍電云北京探送王聘卿先生鑒本日致府院及陸軍部一電（中略）竊見政府屢以此職凂公蓋欲公當衆矢之的公决然不就燭見幾先應請即推獨善之懷進言政府亟行裁撤則利國利民感尤無量江西旅滬同鄉會叩東 
[續誌宜昌兵變之滬聞]  
　　大陸報云本埠美孚油行接漢口轉來宜昌星期二日所發之電文曰全出意外之兵變昨夜發生繼以搶物縱火洋商房屋有被殃及者美孚房屋尙安惟氣象不佳大局現定但掠搶尙恐難免宜昌未駐兵艦云云又太古洋行之宜昌經理人兼代理隆茂洋行行事務者亦有電來謂變兵掠搶未息太古與隆茂皆安云除大來公司被毁巳見來電外聞日淸輪船公司之辦公室亦被變兵肆刦本埠昨發無線電詢問詳情但英美領署尙未接有覆電故兵變中有無傷人等情今尙未悉英美砲艦之在漢口者巳奉命上駛約兩日可達兵艦到後將有何等行動尙無所聞但變兵見兵艦抵埠後當不敢再肆虐矣 
[聶雲臺氏明日由美回滬]  
　　昌興輪船公司俄后號由温哥武開來巳於十二月一日午後一時半行抵神戶二日晨六時駛出三日晨六時可從長崎開赴上海約四日午後五時可抵吳淞乘客附亞歷山大號駁船入口晚間七時半在新關碼頭登岸聞總商會會長聶雲臺氏乘此船由美返滬該船到滬後即須開往馬尼刺香港故去客須於五日午後一時離滬 
[又有飛機運往奉天]  
　　太古公司行駛天津·烟台·之浙江輪船上月十八號由滬開赴天津時裝去飛機十六架轉運赴奉天一節曾誌本報昨日該輪還滬定本日開往天津此次又有飛機四架裝往天津後仍由京奉火車轉運至奉天今次之飛機較上月之十六架爲巨又悉此機與前次之機均係錦隆洋行報裝云 
[參觀格林奥格爾號輪船紀]  
　　英國格林輪船公司在中國行駛之商輪原有六千噸以下·四千噸以上之輪船十二艘·往來倫敦·日内瓦·荷蘭·星加坡·哥倫布·香港·上海·日本·紐約等處本年增有格林泰來號新輪一艘又華倫號（ＶＯＧＴＬＡＮＤ）一艘近Ｉ 
[格林奥格爾輪船攝影] Ｉ 
又建造格林奥格爾號（ＧＬＥＮＯＧＬＥ）新輪一艘因該公司之輪船上海歸怡泰洋行經理此次該輪來申係屬下水後第一次裝貨到滬故怡泰洋行於昨日下午邀請本埠中西各界人士同赴該輪參觀往者數十人由該行華經理周桂笙君等招待該船載重一萬二千三百噸排水量一萬九千二百二十噸馬力六千匹每小時能行十二海里半船長五百尺闊六十二尺深三十八尺在格林公司各輪中以此船爲最大搆造亦最新式船上無線電報等亦均完全船長爲薛普生（Ｏ·Ｏ·ＳＩＭＰＳＯＮ）云 
[招商局又將添造兩新輪] 一名江慶一名新華 
　　招商局新建之輪船三艘其中「江安」號已於前日下水「江平」「新江天」須於明年出廠均紀本報茲悉該局爲擴充航業起見本定增造新船五艘欲擬俟江平等各輪下水後繼續再造兩輪其名稱聞已擬定一名「新華」一名「江慶」預備江慶號專駛重慶新華號行走外洋云 
[招商局董事提議再添新船]  
　　招商局董事鄭陶齋前於開董事會議决撈新大輪船時曾以怡和太古新船日多營業發達該局船舊且噸位少故復提議添船其言略謂怡和有往來南洋各埠三千餘噸海船四艘太古有往來南洋各埠三千五百噸海船五艘而尤以今年新出之新四川船爲最佳本局無此等大海船所以不能如人之船有定期又或由浦口靑島等埠來滬轉南而繞厦·繞汕·以至港粤也本局倘不速添造此等大海船三四艘斷不足與人競爭如現已添造五船（江安·江平·新江天·江慶·新華·）無力再添可否借欵行之應如何處置即請公决云云未悉各董事能照此議决否 
[外洋各輪船進出口消息]  
　　法國郵船公司之矮姆瑞號ＡＭＡＺＯＮＥ從法國馬賽來滬於昨晨八時抵申停泊於楊樹浦之黃浦碼頭搭乘該船來滬之旅客共有五百三十四名現定明晨六時開往日本之神戶大約本月十九號開還法國又提督公司之斯巴根號ＣＩＴＹＯＦＳＰＯＫＡＮＥ上月三十日自美國西雅圖來申當在上海裝去麵粉五千餘包卽行開往小呂宋·香港大約夏曆十一月底由港返滬卽定舊曆十二月初三日在申開還美國又有十字埠號ＣＲＯＳＳＫＥＹＳ亦從美國開來本月十八號可以進口約二十號開往香港·南洋又有某國公司之第八多聞丸ＴＡＭＡＮＭＯＲＵＮＯ８昨由香港運來檀香二千噸刻在公和祥碼頭起卸又日本郵船會社之八幡丸昨從門司神戶等埠運來紫銅三萬五六千塊洋紗布五百餘件火柴二百餘箱大件機油一百餘桶又有太平洋郵船公司之貨船湖田號ＬＡＫＥＦＩＥＬＡＮＤ從印度開出經加坡檳榔嶼香港而至上海原定本月一號抵此以行期不及遂改緩四日現已確定五號進口又行駛中美之火船西那愛斯號ＷＥＳＴＮＥＲＩＳ自舊金山出發後初定本月一號可到上海旋改至十號進口頃又來電報告須至二十號始克抵申又英輪船公司杜納拉號ＤＵＮＥＲＡ由孟買開來已於星期四日午前七時開出香港五日午前可到上海該船載有棉花一千七百包紗二千三百四十三包來滬又該公司之喀什格號ＫＡＳＢＧＡＲ自十月十八號在申開赴歐洲後昨日來電報告已於十一月三十號安抵英國之倫敦又有從英京開出之潑蘭散號ＰＬＡＳＳＹ現在已過哥倫布昨日來電報告將於本月七號從星加坡開赴香港二十七號可到上海船上載有十一月十三號以前之英國郵件云又有行駛印日中國之丹達號ＴＡＮＤＡ自上月十四號由喀爾喀特開出後將於本月九號從香港香厦門然後再到上海 
[又有一批旅法華工回國]  
　　法國公司郵船於昨日上午十點時載回由法回華之華工四百餘名當由法總巡費君得悉立飭探目黃金榮徐阿東等前往黃浦灘碼頭妥爲照料當將華工等導引至大自鳴鐘捕房給予飲食當晚由法捕房派中西探捕八人押至滬寗車站乘滬寗路由滬開行之夜車遄回原籍計到天津者六十三人到靑島者八十人到南京者一百八十五人聞華工事務所每人發給小洋四角云 
　　又一報告云昨日法郵船矮姆瑞號ＡＭＡＺＯＮＥ到申載有由法回國之華工四百十一人大半籍隷天津·塘沽·浦口·南京等處故到滬後尙須轉送至各處原籍又有法國水師兵士二十二名亦附搭該輪抵滬聞現巳赴法領署報到矣 
[絲綢機織業之呼籲電]  
　　省會仍主開放繭行之反響 
　　江浙絲綢機織聯合會·中華國貨維持會·昨接溧陽絲業公所代　史駿聲等自南京來電云廢止繭行條例省署駁回復議東日審查仍主張無限開放置絲綢原料機工生計於不顧萬懇推舉代表赴京請願急起直追誓死力爭無任惶迫史駿聲等叩東等因該兩會接電後當各致江蘇省長曁財政實業兩廳長一電請爲維持電文照錄如次 
　　南京齊省長嚴財政廳長張實業廳長鈞鑒廢止繭行條例案蒙鈞署駁回復議維持兩省千萬機工生計商等萬分感戴昨得電訊省會東日審查仍主張無限開放置絲綢原料機工生命於不顧幸災樂禍誤國殃民商等一息尙存誓死不認務懇鈞長以兩省大局千萬民生爲重設法維護萬勿公布千鈞一髮端賴鼎維臨電惶迫無任盼禱江浙絲綢機織聯合會叩 
　　財政廳實業廳省長鈞鑒昨得甯電廢止繭行條例案省會審查仍主無限開放似非將絲綢原料命脈斷絶置千萬工商於絶地不止本會爲維持國貨顧前大局起見用敢電呈左右苟不設法維護恐兩省治安大有關碍險象環生思之股栗務懇乾綱獨振設法挽救萬勿公布拯千萬工商於水深火熱之中續絲綢原料於千鈞一髮之際凡屬治民俱感恩澤臨電惶悚無任迫切中華國貨維持會叩 
[捕房對於絲廠停工之注意]  
　　本埠各絲廠以外洋銷路阻塞市價大跌不能支持相率停工迭誌本報日來各絲廠以絲市仍無起色請求維持亦無確實消息是以相繼停車者益多本埠六十餘廠停工者已逾三分之二實爲從來所未有租界各捕房鑒於絲廠停輟有關小民生計深恐於治安有碍故於前日傍晚由公共租界海寗路匯四捕房捕頭帶同華探合德安王桂生二名親至北山西路絲繭總所調查因何相率停工當經該所員對以銷路阻塞存絲已堆積如山虧本太巨因而停輟又問照現市究屬欲虧若干有否開車日期該員對以照自己繭本繅絲一擔照現市必須虧銀三百兩左右日積月累豈有如此巨欵虧墊只得暫停開車日期難定也又問廠東之受虧固鉅而小民之失業實一日爲難豈貴總所不用爲設一維持之耶該員對以本所已迭次籌議因無出欵之處是以尙無表示末謂望早設法使得開車若再停延恐於租界治安有碍希注意問畢乃去 
[義勇軍賽槍發奬大會紀]  
　　中華隊居全軍十五隊之第三 
　　英國義勇軍昨晚在南京路議事廳舉行頒發本年全團賽槍奬品大會會塲布置極爲莊麗中外男女人士到者約數百人先由英葡兩國人士奏樂馬秀聲（ＭＡＴＨＩＥＳＯＮ）夫人·高德培（ＧＯＤＢＹ）夫人·命覇屯（ＧＦＤＵＭＢＡＲＴＯＮ）君·息勞斯（ＳＩＬＡＳ）君昆仲等唱歌並有幻術等種種餘興繼由工部局總董夫人發奬茲紀其前五隊如下（一）美國隊得三十六奬（二）葡萄牙隊得二十一奬（三）中華隊得十九奬（四）蘇格蘭隊亦得十九奬（因其隊較中華隊人衆故居第四）（五）日本隊得十七奬其餘各隊亦均各有奬茲再詳紀中華隊得奬諸君名氏如下（一）得兩奬者陳景塘·郝伯陽·陳家祥·黄國華·黃火·沈觀寳·（二）得一奬者劉景和·陳文龍·周慶恩·齊潤生·唐瓊相霍思美·朱勵公·發奬後休息進饌復有各種歌唱新樂約十二時始盡歡而散 
[全國銀行公會大會預誌]  
　　上海銀行公會現因討論新銀行團問題并研究關於全國銀行之重要事項發起在滬舉行全國銀行公會大會定於本月五日起卽在本埠香港路四號銀行公會開會集議業已邀請各地銀行公會特派代表前來與會除由上海銀行公會推舉會員五人爲代表外頃接各地覆電據聞北京擬派三人濟南擬派五人天津擬派三人漢口擬派二人蚌埠擬派一人届時來滬蒞會上海銀行公會現巳推舉幹事籌備一切云 
[中西女塾同學會開會誌]  
　　議决義務學校撥費數目編定母校徵金隊 
　　中西女塾同學會前日（星期三）下午四時半在西藏路四號開常會由會長吳玉芳主席略謂前曾提議每年由會費内抽出若干以充女子社會服務社所辦義務學 
 
 
 

Page 11

 
 
校之常年經費今須議定數目俾能報告該社社長後經衆議决每年由會費中提出百元撥作該學校之用次提議擴張母校徵金案由到會諸人討論良久結果由會長委派王瑞嫻·韋增佩·程婉珍·三人爲徵募隊長以會員全體分成三隊嗣因無他事項即於五點三刻散會聞此三隊長於散會後卽從事於編隊現以各隊員名誌下王瑞嫻隊有史鳳寳·鈕黃福梅·鄺潘珍寳·張端珍·吳玉芳·張毓錫·謝銘錦·胡郭志超·馬雪珍·楊佩金·謝文秋·王蘇梅英·方連珍·爲隊員·韋增佩隊有舒顔慶蓮·瞿蘇羅生·丁美英·陳毛鳳娟·沈均·張陸秀貞·史馬秀娥·潘玉美·李謝小韞·王安生·施惠齡·朱葆筠·程叟齡等爲隊員·程婉珍隊之隊員則爲曹孫素馨·劉吳昭生·陳招悅·王史鳳珠·李潘桂馨·吳蔡紀珍·唐美貞·李黃素娥·唐玉瑞·歸嚴順貞·何張麗珍·朱潤之·張藹貞·徐有踪諸人該隊長等鑒於與外埠及留美諸會員通訊未免遷延時日故商定由外埠與國外諸會員中選派代表請各代表與近處會員通信後以結果報諸隊長以期便捷此項徵金蓋因中西女孰爲擴張規模起見需欵甚鉅故同學會允擔任徵集二萬五千兩爲母校建築費云 
[南滙商會函告反對兩新稅]  
　　上海南北兩商會昨日均接南滙縣商會來函云逕啓者民國以來所行政治無體恤商艱之至意（中略）近更厲行所得稅及新章印花稅兩種凡我商人經宜抵抗爰集羣力結合全國商會一致否認如再因循恐難挽救遙念貴會爲全國商會之領袖凡事立於先導之中心若非急起直追後悔無及敝會僻處海濱毘連上海凡事附隨諸君子後盾務祈聯合全國振刷精神電京抵禦務達收回成命爲終結之期是所企望於貴會諸君之毅力也合亟專函奉達敬祈察核施行 
[關於加徵賑捐之函電]  
　　上海總商會曁縣商會昨日均接江蘇財政廳嚴廳長快郵代電云敬代電悉貨物稅附收賑捐係遵部電辦理事關全省上海自難獨免仍希轉勸各商勉力捐輸以濟災黎財政廳艶印 
　　上海總商會昨日又接江蘇財政廳快郵代電云有代電悉免稅物品按照正稅徵收四成賑捐係遵部電辦理麵粉麩皮兩種本難獨異惟據稱麫粉公會對於北地災賑實己竭盡義務准予據情電請部示飭遵財政廳艶印 
　　上海稅務總公所兪所長昨接縣商會復函云逕復者昨准貴公所函開以徵收附加稅一案商家請求核免但以期間迫促應於未奉部令以前仍須遵令繳納俟奉部令准免再行發還囑即轉知各商遵照等因到會准此查此案發生敝會迭接南京武進各商會來函均以近年商業困難此項附加稅决難承認一致同情呈部請求核免上海一隅亦應從衆靜候解决昨將台示宣告各商羣情一致實無磋議之餘地并又據豆米業油豆餅各行號來函以加稅一成一案經同業緊急會議一致否認且經同業各行號議决自陽曆十二月一日起如要加稅一律暫停捐納等語請願敝會轉求貴公所准予詳請取消前令等情前來相應一併據情奉達希貴所長體念商情暫緩加徵實紉公便 
[各方面之籌賑聲]  
　　北方工振協會消息北方工振協會第六次理事會議議决事件如左（一）呈請政府取消災糧四成運費電公决以沈信卿先生修改之稿譯發由紗廠聯合會銀行公會錢業公會等具名（一）公决由會撥四萬元會同京津各團體合辦移工代表約移災民一萬人時間六個月到滬後安揷於各工廠並由會函知華洋義振會及洋商紗廠公會又第七次理事會議議决事件（一）主席徐靜仁報告辦理急振情形並請派人專辦運輸案略謂本會所辦急振之地點爲直之棗强豫之臨漳及晉之平定三縣惟因辦振人員太少所有平定一縣請張君聲翔主持率同佛敎會辦振員數人及康君炳春所辦之同益蛋廠執事數人會同辦理臨漳一縣請康君主持率同滬派之救濟團七人辦理棗强一縣請胡仲涵君主持率同救濟團五人辦理目前運送振品異常困難若改放銅元固無不可但災區糧價極昻似不能僅圖辦事之便利使災民暗中受損最好由會派人前往下關專辦運輸事宜於刷品之輸送或可稍期迅速如何請公决公决由會函請南京交通銀行長李耆卿先生擔任向津浦局交涉（一）主席報告籌辦工振情形並請公决案略謂關於工振之籌辦事宜敝人偕劉伯森先生到京後曾向各機關接洽其所定計劃均嫌太大非本會力所能及且於將來之偏災亦嫌無補嗣與各方斟酌擬將全會所籌之欵先行借與北運河開工俟此河之借欵告成再行撥還由本會另辦其他工業詎與此河主辦人潘罄航接洽後似於將來還欵一成殊無把握故又作罷適此時穆藕初先生有修理潼觀大道之建議嗣據調查所及覺築路之利似不如修河之溥現關於濬河之報告前己呈諸諸君之間似以其中第三條之聊城至臨淸運河之河道及第五條之豫北溝渠爲可興辦究應如何進行之處即希公决張則民提議此事關係重大應請先付審查再交會公决穆藕初附議吳寄塵方椒伯提議審查一層固屬應有之手續但審查人員必於陜豫道路河渠情形熟悉方可知所去取若就修河之報告結論似以第五條之利益較溥主席提議此事關於本會工振之當否及河南之利害均極重要莫若轉請豫人自决在本會旣無情勢扞格之弊在豫人因利害之切身亦必能從長計議擇善而從衆一致贊成當經表决如左將本會所訂修路及開濬豫北溝渠計畫電咨河南省議會河南省長請其公决至此項欵額以三十萬元爲限於十日内答復再交會公决（一）袁述之捐洋四萬元專辦移工代振請公推爲名譽理事案公决推袁述之爲本會名譽理事（一）移工代振一事頭緖繁重請公推主任一人以專責成案公推劉伯森專辦移工代振事宜 
　　聞該會昨接河南趙督軍張省長養電云上海北方工振協會鑒豫災奇酷備荷藎籌無論渠工路工同爲救苦救難馨香以祝申謝勿遑惟豫北安陽等縣經各善團施賑已在三十萬以外豫西災匪交迫水火益深未免向隅擬請從速先修豫西路工仍可兼招豫北災民之丁壯者通力合作似屬兩全路工完竣以後如有餘欵或另籌的欵再辦豫北渠工是否有當仍希卓裁 
　　貧民糧食救濟會游藝募賑駐滬北京貧民糧食救濟會沈藴石關炯之聶榕卿兪奠孫陳介卿李萼仙陸仲良張葵靑歐彬張心蕪孫鏡湖徐卓堯項松茂吳吉卿等爲籌募振欵定於隂曆十月二十七日假大世界舉行游藝大會佈置情形及其恃點分述於後（一）佈置（地點）大世界全部（劇塲）乾坤大劇塲（時間）十月二十七日日夜舉行（劵資）每劵兩元門票觀劇均在内塲内並不另募捐欵（二）特色（一）李雪芳日演珍珠蝴蝶夜劇仕林祭塔（二）各銀行大班夫婦大跳舞（三）女學生大游藝（四）大世界全部游藝及其燈綵（五）大演說代災黎叩謝來賓 
　　法公堂罰欵酌提充賑華洋義振會昨接法副領事葛禮邦君致朱葆三傳筱庵兩君函謂日前陳震東先生在雷領事處談及北地災黎饑寒交迫餓殍載道慘不忍言同爲惻然者久之茲總領事已允嗣後於公堂罰欵中提出五分之一充作振濟每届月終送交華洋義振會彙解災區直至義振會停辦爲止相應函違即希貴會董查照爲荷 
[松斃盜犯六名之軍署布告]  
　　前日松滬護軍使槍斃盜犯六名已誌昨報茲錄其布告如下爲布告事案據公共公廨呈解拿獲持械搶刦華耀榮等家銀洋並開槍拒捕之盜犯宋子平·張榮昌·兪忠元·范卿文·周吉三·謝正標·錢金標即獨眼龍等七名併抄供一份到署發交軍法課傳集承辦此案探捕及事主人證到案開庭審訊並迭次提同各犯悉心研鞫除周吉三一犯訊係事前知情事後分贓臨時並未共同上盜情節較輕應押候另行核辦外訊據該犯范卿文即老范謝正標兩名供認先後夥結兆豐路盧姓烟紙店·及北四川路華姓雜貨店兩案均係由伊等起意分别指使兪忠元張榮昌宋子平錢金標及在逃之同黨二人前往實行所刦贓物亦係由伊等俵分只因宋子平在北四川路當場被捕由探捕帶同前往將伊等指認拿獲起案手槍即係伊等發給張榮昌等行刦應用之物又據兪忠元張榮昌即劉二兩名同供聽從范卿文謝正標指使先於隂曆去年臘月十七日晚七時許夥同在逃之同黨二人持槍侵入兆豐路盧姓烟紙店行刦一次事後伊等各分得大洋兩元銅元五十枚後於隂曆去年臘月二十八日晚七時許夥同宋子平錢金標及在逃之同黨兩人持槍侵入北四川路華姓雜貨店行刦一次事後分途逃逸宋子平當塲被捕迨伊等逃回即由探捕帶同宋子平前往指拿並起獲行刦時所用手槍一支又據宋子平錢金標兩名同供伊等於隂曆去年十二月二十八日晚七時許聽從范卿文謝正標指使夥同兪忠元張榮昌及在逃同黨二人持槍侵入北四川路華姓雜貨店搶刦財物當因巡捕趕至大衆圖逃曾開槍拒捕但未傷人旋該犯宋子平當場被獲錢金標逃至家内與范卿文等同時被拘各等語供證確鑿無可諱飾查該犯等范卿文即老范劉正標兩名供認先後敎唆他人結夥持槍侵入商店行刦兩次按照刑律第三十條之規定實係觸犯兩個刑律第三百七十三條第一二兩欵之俱發罪又兪忠元張榮昌即劉二兩名供認先後結夥持槍侵入商店行刦兩次亦係觸犯兩個刑律第三百七十三條第一二兩欵之俱發罪又宋子平錢金標即獨眼龍兩名供認結夥持槍侵入商店肆行搶刦己各觸犯刑律第三百七十三條第一二兩欵之罪且該犯谥夥刦北四川路華姓家一案並有開槍拒捕情事似此兇惡昭著尤爲律所難寬非盡法懲辦不足以戢匪氛面保治安該犯范卿文即老范·謝正標·兪忠元·張榮昌即劉二·宋子平·錢金標即獨眼龍·等六名應即分别按照懲治盜匪法第二條及第三條第五欵之規定一併判處死刑以昭炯戒除飭提該犯等六名騐明正身押赴行刑場依照軍法執行槍斃外爲此布告仰軍民人等一體知悉此佈 
[第四批解散龍軍抵滬]  
　　龍濟光部下解散之振武軍第四批三百七十二人於前日由滄洲乘津浦車南下昨日（二日）由寗轉乘滬寗路貨物加車於下午十一點三十分鐘抵滬當由該營長率領至愛多亞路各旅館暫寓待輪赴粤回籍解散 
[又有新兵赴厦]  
　　厦門鎭守使署副官巢安瀾奉令來滬招募新兵六營先在山東徐州蘇常等處開招因未足額再就滬添招除將魯徐各處所招新兵業經送厦訓練外滬地添招之新兵亦己分作三次送厦每次均各二百名茲又有招就新兵二百名定於日内由滬押送赴厦以便編制訓練云 
[小東洋押解公廨訊辦]  
　　隨衆行刦金家橋閔姓家盜匪丁春榮綽號小東洋此次擔刦水警軍械並傷斃探警一案丁犯亦在其内茲爲線索報告由探拘送警廳收押即經縣警察所熊警佐親詣警廳將丁犯索回發科訊押候辦在案現據虹口滙四捕房捕頭查悉小東洋於前月間糾衆將新閘永順里口烟紙店主某甲軋出拆梢不遂用强將甲擊傷太陽穴醫治無效而死當時報經公堂奉中西官騐明諭飭各捕房通緝有案現在該犯旣由華官拿獲應行先送公堂訊辦稟奉公堂備文飭探詣縣警察所聲請引渡沈知事准如所請令飭熊警佐將小東洋由押所提出而交來探帶回捕房以便解堂訊辦 
[協緝行刦盜匪]  
　　劇盜小無錫即周福慶自奉上海縣警察所解送上海地方廳訊辦後連日經張檢察官將該犯提案詳加究訊並查閱案卷知該犯即民國五年舊曆四月十一日矮登橋鄉民陸阿虎家被刦拒傷事主脫逃漏網之犯此次又與徐占郎等行刦船戶曹揚炳之棉花本案實施行刦共有匪犯十餘名之多目下在逃者尙居多數是以除選派法警四出查緝外並據情陳明譚廳長於前日備文移請淞滬警廳縣警察所一體上緊協緝匪犯務獲解究 
　　公共捕房刑事稽查處昨日發出通告云頃接新署來函内開上海地方檢察廳函稱滬南老馬路萬裕碼頭晋泰廣貨店於舊曆十月初四夜八點餘鐘被盜推門入内搶去小洋一百角民國銀行鈔票三張共銀十五兩該盜二人均一手持槍一手拿刀身穿黑色短衣斯時店夥趙盛昌見盜入門勢欲減救竟被該盜戳傷左腿等語函請協緝等情因此合行出示仰各探一體協緝其各凛遵 
[高廳傳命案人證重訊]  
　　滬城虹橋著名流氓高阿二因向女子李阿毛調戲起衅糾合同黨錢鴻康將女兄李長金戳斃當奉上海地方廳派員將屍騐明訊供屬實判决高無期徒刑錢監禁十二年詎高錢奉判不服即上訴蘇州高等廳不得直又上告於北京大理院在案茲悉此案業奉諭飭再行重審前日由高等廳行文地方廳着即派警往傳本案證人即一層樓堂倌徐文德及帽店主人丁國榮遵同屍兄李長有屍妹李阿毛等一干人傳齊先行解蘇以憑於十二月七日開庭審究等因譚檢察長奉文後昨己飭派法警分投前往飭傳矣 
[楊樹浦發現被害男尸續誌]  
　　上月二十九號下午楊樹浦齊齊哈路之西龍江路前而沈姓墳山上發現被人謀斃之男尸一具死者年約三十左右體肥面瘦頭髮剪就東洋式身穿藍色夕法布棉襖黑布單褲足穿灰色衛生襪無鞋經該管捕房將尸舁入騐尸所報請公共公廨中西官會往騐明該尸生前喉間臂上均受刀傷左目已被挖去因查無尸屬飭保報堂棺殮厝壇候認等情己詳本報自此案發生後楊樹捕捕房捕頭强生氏頗爲注意連日密飭華探目陳銀松·包探蔣阿二·姜喬喬·西探搿勃脫等偵查得住居楊樹浦路四百十六號屋内之松江人趙小弟·吳新甫寗波人袁仁炳三人似處嫌疑地位爰將其拘押昨日解廨該捕頭即上堂陳述此案發生偵查情形請求展期開審張襄讞及美約副領事得稟判趙吳袁三人候查澈究 
[友華銀行銀市報告]  
　　中美新聞社譯友華銀行二日報告云昨日倫敦銀價當地漲三先令四便士遠期漲一先令四便士紐約銀價漲至六九又四分之三倫敦紐約滙價仍爲三四九此間今日定價與昨同投機家雖買進市况仍頗穩固交易頗鉅金鎊價自四先令五便士半至四先令六便士半金圓價自七九至八○紐約市况堅定無人出賣倫敦亦堅定預料數日内銀價或須再漲 
[昌世中學新校舍定期開工]  
　　上海救主堂係華人自立附設昌世中學己有十七年前在狄思威路購基地八畝餘預備建築新校舍茲由上海營造公司繪圖監督工程周鴻興包造計洋三萬二千五百元對經簽押准十二月六號開工限明年十二月告竣茲定五號即禮拜日上午十時舉行闢壤典禮敦請該校十二歲童子丁寳訓宣讀頌詞執鍤開土加以該校新組織之銅樂集及禮樂集童子服務團各職員到塲任職鳴砲申賀如遇天雨改下禮拜日舉行 
[省敎育會覆敎育廳函（續）]  
　　爲顔議員質問劉江氏捐欵事 
　　本會歷年收支此項捐欵之細數所以僅由本會另立簿記而未經報告於官廳者亦即因此項捐欵之所有權早己屬於本會也欵權旣屬本會則無論以此欵辦理何種事業當然由本會自行支配按本會章程第十五條評議員之職務及權限第五欵核議本會每年出入欵項之預算决算第十六條幹事員之職務及權限由學校敎育部·社會敎育部·庶務部·調查部各幹事各執行其本部分之職務其在幹事員會議之時仍公同取决均擔責任不以本部之職務爲限各等語權限分明歷來處理劉江氏捐欵亦即依此手續辦理即或因時機關係不及集會商酌於事後補行報告亦有辦事人員負其責任試一檢本會歷年月報便可得其詳細總之此項劉江氏私人捐欵旣由官廳移轉爲本會所有即己不在行政事項範圍顔議員等質問第一次時本會恐其於此欵之來歷未盡詳悉多所誤會致再勞函牘往返所以不憚推誠答復實己至爲詳盡茲閱第二次質問書似顔議員等對於此案尙誤認爲行政事項且於所述本會出版物件等等亦未明嘹如質問書所稱該會年鑑二年五月十六日幹事員會並未列此議案一節本會自文牘停刊之後凡報告開會情形於會員者仍有月報一種民國二年五月敎育研究出版恃闢會報一門而停刊月報五年九月起敎育研究截止出版於是重刊月報迄今照辦前項議案即載在第二期敎育研究會報關内至年鑑之編輯始於民國四年依職員會之議决曾追記三年七月至十二月止之會務狀况三年七月以前之開會紀錄等固未曾重行列入也又如該會往往假敎育會等名捐募華僑巨欵一節當係中華職業敎育社會同淸心實業學校募集南洋捐欵及中華職業敎育社徵集南洋永久特别社員二事之誤該社辦事機關雖借設本會而會與社各有事業未可併爲一談即此二端足證顔議員等提出此項質問書以前多未詳察以致種種誤會且本會收受劉江氏捐欵後所有經過事實印文簿據具在一一可供會員之檢查今質問書乃有疑簿記文牘爲臨時擬造及少數人朋分之疑似語本會職員稍知自愛何至有此行爲而省議會暫行法第十九條固有一定之權限要非一有十人以上之連署不論何事皆可干涉不論何人皆可非難苟多發逾分之言即不免爲官廳所輕視苟多盡分内之責即不難得社會之同情本會爲愛惜省議會機關計對於質問諸君亦不敢不有相當之貢獻也自此次答復後如顔議員等對於此案尙有所質問應請申明權限以不在行政事項範圍答之本會决不願再作此無謂之筆墨酬酢合先聲明統希轉呈實爲公便此致江蘇敎育廳長胡 
[中華武術會徵求圓滿慶功大會預誌]  
　　中華武術會定於陽曆十二月五日下午三時舉行徵求圓滿慶功大會分贈出力人員奬品並攝影以誌紀念會塲在滬南小南門内東喬家浜王氏梓園云 
[坤範女子中學演劇籌欵預誌]  
　　坤範女子中學校爲擴充義務學校起見將於隂曆本月二十五日假座丹桂第一臺演劇一天徵募捐欵藉資發展云 
[棉業同人參觀棉業公會新屋記]  
　　上海華商棉業公會全部房屋己於日前工竣特於昨日下午二時柬請南北市棉業同人蒞會參觀同業中到會者共有四百餘人遂由該會發起人等招待參觀并欵以茶點攝影六次散會時己五句半鐘矣 
[崇義堂南貨公所開特别大會]  
　　崇義堂南貨公所於十八日邀集全體同業開特别大會公推胡鑑人主席朱敬侯紀錄首由主席報告開會宗旨略云吾業範圍甚廣商號林立而每有所事多袖手旁觀毫無團結力故己完全失去互助的精神自後務望協力同心固結團體凡吾業有利害相關乃應興應革之事均可隨時提議且云我人立身須處處謹愼上海黑幕重重偶一不愼即遭失敗此吾人宜當注意者也次由主席提議吾業中之拐騙問題即請各號代表洪盛張輝伯震新徐翼淸大同周三興同盛馬天衢泰記等先後報告被騙情形僉以此爲王某私刻圖章在外冒取貨物所爲繼由張輝伯程東屏金馥生王錦銓呂天英諸君相繼討論結果由崇義堂登報聲明遍發傳單更由洪盛震新大同各家登報嚴緝以絶後患主席付表决一致通過時己晚宣告散會 
[閘北救火會將試演抽水機救火車]  
　　閘北二段救火會曾向法國笛雷海廠定製二十四匹馬力最新式抽水機救火汽車一輛茲己運滬配製另件定於陽曆十二月五日（星期日）下午三時三十分在閘北新閘橋北共和路四署警察署東首大操塲舉行開車典禮並有閘北向段火會汽車到塲試演另設警樓演習滅火方法己柬邀各官廳曁各團體士紳等届時蒞塲觀禮矣 
[爛泥渡救火會開會紀]  
　　浦東爛泥渡第九區救火火於前晚七時開臨時會首由主任陳泉聲報告開會宗旨次補選職員汪薇舟常選副會長陸兆麟爲董事次提議設置滅火機於各商店俾有火警可就近灌救議决設置南北四處（一）東升南貨號（二）乾德豐燭號（三）振發磁器號（四）存心堂藥號該會曾向外洋訂購馬達救火機隂曆年内可到所需經費刻王設法籌集以促進行 
[新世界董事會紀]  
　　聯合通信社云新世界各董事自經股東大會正式舉出以來業己開過董事會數次舉定董事長爲瞿宏聲喬治大羅斯二君對於該公司事務己定有進行辦法至於該公司之債務己定期募集經收銀行業己指定現在趕辦一切印刷董事中有袁履登君來函聲明不應當選亦己議决除名更正云 
[金融維持會宣告解散]  
　　聯合通信社云金融維持會前因先令暴跌進口洋布業大受影響乃由該業數百家組織此會不料成立數月空言維持目的難達振華堂各董事近亦無所表示該會以進行爲難遂於上星期五自行宣告解散其愛多亞路十三號該會事務所亦於是日撤消就此結束云 
[徐愼夫之悼亡紀念]  
基督敎徒游英回國工程師徐愼夫之夫人邱蝶仙女士於去年逝世茲值週年特懇中華聖公會上海救主堂區牧朱葆元碩士新編追思禮節爲徐夫人開演追思典禮定十二月五號下午三時舉行共分十四幕另加英文詩歌滿臺燈燭寳鼎焚香所有俗例中應費之錢悉充該堂起造美國大管新式風琴經費徐君並爲紀念其夫人起見發起大風琴捐欵聞在五年内集成美金洋五千元向美國琴廠購辦他日告竣該堂禮樂之進步當無限量云 
[重修龍華古塔]  
　　西鄉龍華寺曾由步兵三十九團張團長發起募捐業將寺房略爲修整惟山門外之七層寳塔坍毁不堪現又由張團長等竭力勸募並巳雇定工頭韓林生包修計需費洋五千元准於隂曆本年十一月初一日動工興修云 
[浙洋海盜猖獗]  
　　滬上恒豐木號之金恒來號及巽森木號之金吉和號兩木頭船日前均由滬赴閩經過浙省洋面檀頭地方突被羣盜强擄人船均無下落該兩號聞鎭海仁濟公所電音後己聯名電呈浙江盧督軍迅飭水陸軍警查緝逸盜並偵查被擄船人下落聞盧督己准撥派巡洋艦上緊緝拿贓盜矣 
[男屍驗係受傷身死]  
　　二十六保十一二十七圖地保趙秋桃投地方檢察廳具報西南鄉是橋鎭東市唐鳳樓家門外坑厠中發現無名男尸查無家屬報請相騐一案茲經檢廳所委之張棆察官沈檢騐官於前日午後下鄉後即騐明該尸年約四十餘歲周身無衣上下身均有傷痕委係受傷致命而死填明尸格判由堂棺殮發封厝壇聽候偵查尸屬並嚴緝兇犯到案究辦騐畢遂返滬稟復 
[汽車撞傷行人]  
　　浦東人包雲祥於昨晚七時許行經公共租界靜安寺路遇有某號汽車駛來一時不及避讓致遭撞倒身受重傷當即不省人事由新閘捕房一千四百二十六號華捕到來押令汽車載送受傷人往仁濟醫院醫治旋即帶汽車夫入捕房請示 
[破獲販土機關]  
　　北火車站界路某轉運公司内有人組織販土機關附設其中前日被鐡路巡警查悉報告該管長官至該公司内抄獲烟土一鐡箱值價約數千元箱内且有認股人之名單一紙爲首者聞係徐某路警局昨已按明提究矣 
[昨日公共公廨訊案紀]  
　　昨日下午公共公廨民四庭由陸襄讞會同美約副領事訊理四案併誌如次（一）龍文祥訴何順富不還欠洋案前判被告分期償還茲被告到堂聲明己還九十元餘欵今亦交案『結果』被告呈堂之欵交原告領去准予銷案（二）婦人吳邱氏訴陳炳記欠房租一個月請飭遷移案被告不到「結果」限被告於七天内遷讓違干押遷（三）婦人朱許氏訴妓女半天紅債欵糾葛案該妓己入濟良所原告代表朱斯芾律師要求將其提出交保候訊「結果」候禮拜五再核（四）小工頭目顧乃林訴殷開山邱雲華季德才等串同冒伊名義私向正昌鐡行提取水門汀一百桶請着償還代爲賠償該洋五百元案季延律師到堂否認被控案情而殷邱二人亦供並無私取水門汀變賣分肥之事「結果」改期續訊 
[誌謝]  
　　昨承駐滬北京貧民糧食救濟會惠贈游藝會入塲劵兩紙又坤範女校惠贈觀劇劵兩紙又商務印書館惠贈第二百六十九期英語週刊及第十二卷第十一號敎育雜誌各一册書此併謝 
雜評二 
[電與會議（訥）]  
　　今日之廢督裁兵巡閱等問題人民日日發電無論說得若何慷慨激昻政府總漠然無覩而督軍略帶幾分負氣語之一電政府即巳攫然驚矣人民日日會議無論鬧得若何天翻地覆政府總視若罔聞而督軍酒席間從容談笑之一會議政府巳奉命唯謹矣 
　　政府何以輕人民而重督軍若是曰督軍有兵有實力也彼督軍之兵不必論其他即一變已足嚇政府而有餘人民無兵無實力雖無論若何鋪張揚厲又奚足畏然則國人亦可以知矣人民千萬電不敵督軍一電之有力人民千萬會議不敵督軍一會議之有效政府旣不以民意爲重則今後可勿徒以民意之空名發電與會議矣其速凖備民意之實力也可 
公布欄 
[江蘇高等審判廳]  
　　民庭判决（民二庭）一件徐周氏與徐春桃因承繼涉訟控訴一案（判决主文）原判撤銷徐春桃之子賡聲並未承繼己故徐銀桃爲嗣徐銀桃之遺産徐春桃不得告爭本案訟費歸徐春桃負擔一件王善卿爲不服丹徒縣知事批示聲明抗告一案（决定主文）本件抗告駁回抗告費用由抗告人負擔一件徐尙亭與葉玉珊因貨欵涉訟聲請再審一案（决定主文）本件聲請駁回以上十一月三十日 
[上海地方審判廳]  
　　判决主文（民一庭）一件判决左廷邦與唐馥棠因經界糾葛一案主文系爭地認爲原告人所有應准原告人建築牆垣被告人不得無故阻止其拔去之界石應由被告人回復原狀訴訟費用歸被告人負擔一件决定陶炳炳聲明抗告一案主文本件抗告駁回一件决定黄慶元聲請再審一案主文本件聲請駁回一件王尙堂與謝天錫等土地涉訟一案主文原告人之請求駁回本案訴訟費用歸原告人負擔一件朱葆元與孫靜山等因執行異議一案主文原告人之請求駁回本案訴訟費用歸原告人負擔一件袁長滿與嚴有玉會欵糾葛一案主文被告應付原告會洋一百元訟費歸被告負擔一件黄支輝與康萬雄欵項糾葛一案主文被告應償還原告洋一百二十二元九角八分訟費歸被告負擔（民二庭）一件判决時友鶴與沈映泉因票欵糾葛控訴發還更審一案主文本件控訴及附帶控訴均駁回本審及本判决前之上告審訟費兩造各半負擔一件判决莊伯源與顧春海票欵糾葛控訴一案主文原判决撤銷被控訴人第一審之請求駁回本案訟費歸被控訴人負擔一件判决朱鼎臣訴王成林等票欵涉訟一案主文孫連卿應將同慶豐號五月念六期支祥康莊洋二百元支票一紙返還於朱鼎臣訟費歸孫連卿負擔一件判决陳鳴齋訴瑞豐懋南貨號主郎豫棖貨欵糾葛一案主文原告人之請求駁回訟費歸原告人負擔一件判决李謝氏與黄鄭氏因牆基糾葛控訴發還更審一案主文本件控訴及附帶控訴均予駁回本審及本判决前之上告審訟費兩造平均負擔一件决定莊伯生聲明抗告一案主文原縣本年十一月十一日所爲之批示撤銷本案應依照陳小弟出抵於抗告單均迅予執行一件判决張仁松訴雷文成等假扣押異議一案主文原告人之請求駁回訟費歸原告人負擔一件判决奚餘堂訴李春泉抵欵糾葛一案主文季春泉應償還奚餘堂洋一百元訟費歸季春泉負擔一件判决王家勛與榮杏芬債務涉訟控訴一案主文本件控訴駁回本審訟費歸控訴人負擔一件决定魏信榮聲明窒礙一案主文本件窒礙之聲明照准一件决定魏信榮聲明撤銷假扣押一案主文本　本年十一月二十六日假扣押之决定准予撤銷一件判决袁老三訴袁周氏飾物涉訟一案主文被告人應將縐紗羊皮短襖一件羅紡長衫一件又花緞羊皮袍一件交於原告人原告人共餘之請求駁回訟費兩造平均負擔 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　德國人士最善於探索科學上一切應用知識有某君謂我中國山東産之府綢初以華人不諳化學原理新製綢服一經浣滌必漸灰暗嗣經德人設法改良故今烟臺出品竟可愈洗愈白此極少數擅改良新法之府綢廠家蓋即昔日在德廠工作之夥友得其薪傳出而自立者云今巴西麗河城ＲＩＯ所獨有之咖啡洗染奇術實即創始於德德人初以所收買之咖啡加以種種色彩染製别向需求上感缺乏之各口岸運售而得大利迨歐戰開交通阻絶此洗染法遂爲巴西業咖啡者所獨擅洗法以工業上有特别秘奥外間不見宣傳而其染製之方係傾咖啡粒滿圓筒和以一茶匙之染料疾運輪機從事摩打每圓筒中容納咖啡六包共重七百零二磅可以二十分鐘畢事如是則每機在一小時之間可染成咖啡十八包之多也每一次染成時啓圓筒旁之小口隨以容納六基羅重咖啡之紙袋承其下紙袋滿時卽就封固而備運送法至便也美國開設巴京某廠家並有極精之分析器使大中小各粒自然分析爲若干號并附爾風吹淸除斷梗碎粒與穢屑誠極有趣味之機件也 
　　咖啡之染製與挑選雖經上述種種設施然至各埠臨售時一經烘焙染色巳不可復辨若在烹飲諸人更絶不料自採取至運售間經有此等之作用矣而孰知此豆大圓粒於工業上曾演如許神出鬼没之幻術乎嗚呼一國工業不發達雖有天産亦不能保持其優勢甚可憐也 
劇談 
[霓裳新話（上）] [  野驢]  
　　綠牡丹登臺獻藝以來聲譽日隆大有俯視儕輩之槪海内知名士亦日有投贈之作前輩周均一先生尤傾倒備至推崇綠實爲侯俊山後之第一人其論調多中肯語特備錄之辭曰（自譚貝勒王母詔演梅畹華起而代執伶界之牛耳花衫一門遂爲顧曲者所重視去年韓世昌今春梅蘭芳先後蒞滬一般戲迷者奔走相告色然以喜一若天女眞個散花者然亦可見旦角一道感人之深矣嚴格以論旦貴夫藝尤貴夫色而於年齡身材更有深切之關係梅固色藝雙絶惜年事已長以之演虹霓關之丫頭佳期拷紅之紅娘巳失嬌憨嫵媚之風致韓則藝術平平所恃者秋波一轉憨態可掬故猶能自樹一幟至若今日滬上所稱之某某等極力摹梅而所得者僅其皮毛更無論矣余以爲旦角一門究以俟氏俊山爲最三年前來滬隷第一臺以七十老翁而猶復佳人紅粉觀者不嫌爲東施效颦其少年時之佳妙可懸想而知海上旦角輩出若馮若賈若毛若周十五年前固亦嘗享大名者也當時姿勢唱口均尙平穩一言夫色似俱少娟媚之態惟十四年前隷春桂之紫金仙嬌小玲瓏撫媚天成的是佳兒惜曇花一現尋卽倒噪迄今不知何往深爲可惋此十四年中求一色藝兩佳而又年齒身材恰合荳蒄梢頭月圓年華得渺不可得才難之慨寗獨尼川 
 
[國家　石] 走馬燈中之變相 
詩選 
[錫游偶記] [  天虚我生]  
　　庚申天佑節與常覺小蝶游梁谿瘦鵑爽約不至因作錫游偶記若干首傲之 
　　沿村矮樹繞山行轆轆車聲漸放晴天意恰如人意好玻窗面面透空明 
　　詳澄湖水遠連天風味思量到酒邊手把雙螯白於雪醉中曾倚畫船眠 
　　我與山靈結舊盟近郊卅里便相迎分明引起孫登嘯不是黃昏汽笛聲 
　　凌寒高閣第三層蕃榻猶懸隔歲繩偶與西神話前事一詩吟出衆山譍 
　　古懷消瘦愛荒凉寄暢園中木葉黃月色還如舊時好藤花落後見滄桑 
　　濃隂半畝壓方塘弔古人來一倚廊四百年前連理樹夜游應億舊紅妝 
　　漫把林泉比冷泉安知魚樂不知仙（園亭一角榜曰知魚檻跋謂園景絶似冷泉故云）我來每到黄昏後淸磬下山催暮烟 
　　惠泉山麓不生苔試茗游人一半騃輸與路旁捫蟲者聽松石上聽松來 
新聞拾遺 
[僧異] [  隱厂]  
　　甯垣通濟門外西方寺歷年香火之盛首屈一指住持某僧年九十三昨忽染病逝世一般迷信婦女均往追弔並索黄絨繩黃紗帶以沾壽氣不料衆僧誦經之際某僧忽活大呼阿彌陀佛衆僧與婦女等驚極外奔後有一僧膽量較大前往窺視則某僧坐榻上合掌急經衆乃放膽復入某僧謂衆曰余至隂間十殿閻羅王降階迎接後朝見地藏王談佛經深蒙誇牂遂放我還陽令我救世人苦難今擬定每日下午二時開講佛經云云一時聞者莫不詫爲怪事 
[蟹警] [  民]  
　　馬霍路某里第九號半門牌李姓家二十一日爲某女贅婿鼓樂盈門賓朋滿座詎賀客中有名邵小五者生平最喜戲弄他人是夕密購大蟹三只乘鬧新房時置之新郎新娘被窩新人均未之知直至夜深安寢新郎疲乏已極脫衣上床足践爲蟹箝住痛徹心肺新郎大號新娘亦徬徨無計走房媪急索床上於被中搜出螃蟹三只明知爲賀客有心作剷究未得主名而新郎之足則已浮腫如紅蘿蔔云 
小說 
[社會小說衆醉獨醒（二一一）] [  瞻廬]  
　　第三十四回綠閨寂寞燒樺燭翠袖殷勤捧茗杯 
　　小賓夫婦聽着眞個點起兩枝大燭翠娥才弛衣寬帶安安穩穩的上床睡臥小賓夫婦本來疼愛女兒况兼轉眼之間女兒便是劉姓家裏的媳婦執掌他們的財政權做父母的須要靠女兒過活怎好違逆他的意思當下便呌傭婦自去睡歇夫婦倆輪流在女兒房裏值夜你坐上半夜我坐下半夜眼都不敢閉嗽都不敢欬屁都不敢放小心在意陪伴這位又嬌又貴的千金只有隔壁房裏的老頭兒没個親人相伴依舊喃喃呐呐和那五十年前的死鬼講話（勢利起於家庭可發一歎）一宿無話到了來朝客堂裏布設鐘磬經卷開始拜懺五衆高僧一齊光降（光降二字最適用於光頭）先擂幾通鼓接着發喊似的誦起佛號翠娥在睡夢裏正和西廂待月生接席吟詩並肩談學被那不做美的鼓聲佛號驚醒好夢微微的吁了一口氣就此推枕起身盥洗都畢他娘自己蓬着頭郤先替女兒整理雲鬟王嬷嬷坐在鏡臺旁邊一疊聲的讚美這幾綹靑絲隔壁房裏的病人嘴裏不再絮聒只是喉嚨裏略略作響遮莫是痰聲比及翠娥打扮完畢進了晨餐忽見傭婦揑着一張卡片笑嘻嘻的進來說道外面來了一位年輕的客人白凈的臉兒烏黑的髮兒身上衣服很時髦走近人前一陣陣的香水氣撲鼻他說是小姐的朋友特來拜會小姐小賓娘子道哦我理會得了（你理會得甚麽）想是同學姊妹特地來探望不是張公館裏的小姐定是龐公館裏的千金你請他到小姐房裏來談話便了傭婦道不對不對這位年輕的客人是男客不是女客怎好請他到小姐房裏來說時翠娥早把傭婦手裏的卡片搶取在手 
[自由談之自由談] [  鵑]  
　　天意不能如人意亦爲人生缺憾之一璧諸俊游或看花非天晴不可也而届期雨集遂有行不得哥哥之歎雖終有放晴時顧已大殺勝會矣吾不知冥冥中果有主天者乎脫有之則竊願其常如人意也 
大昌煙公司徵文揭曉（丁等） 
[大小嬰孩牌香煙新灘簧] [  徐徐] 　 
　　上海灘浪香煙公司勿知開子多多少牌子名目弄子一大淘上等貨價鈿貴得勿討俏普通價鈿雖然蠻公道貨色總歸勿考較故所以吃烟朋友弄得渾淘淘有爿大昌公司開拉篤西新橋牌子出得少嬰孩兩字個個曉貨色好算刮刮呌煙葉來得嫩煙絲來得黄外頭用子紅紙包一個小囝來浪哈哈笑有人呌做紅錫包價鈿定得眞公道總歸比較别種香烟小而且近來兩日新出一種加大號烟枝格外粗物事格外好並且還有紅蛋送豫賀吸者諸君養個小寳寳寳寳雖然小只要志氣高將來爲國立功勞而今先拿嬰孩香烟買一包做個可愛寗馨出世的大預兆 
 
 
 

Page 15

 
 
   
 
 

Page 16

 
 
常識 
常評 
[凡事請從我始] [  漸]  
　　今人動謂某事不合公理某人太無道德而從未聞其自下一决斷曰我當如何如何此等心理萬不足以改良風俗救民救國也 
　　我嘗謂世界苟尙有一好人則擴充其自信之心必可以改良風俗救民救國况人之欲善誰不如我我能决爲好人安見人之不爲我所動從我而奮起徒作局外之太息語而不先示人以道德之模範公理之標準寗有當乎 
　　是故無我美德也事事盡我之責則改良風俗救民救國之本也人人各盡其我之責則人人可以改良風俗救民救國然苟非自下一决斷曰請從我始則未盡我責何望於人徒紛紛何爲哉 
政治常識 
[萬國女子參政會紀略] [  畹譯美國ＭＡＲＹＯＧＤＥＮＷＨＩＴＥ著] 　 
　　本年六月六日起至十二日止萬國女子參政會集於瑞士之吉尼弗城爲歐戰後第一次之集會焉美總統威爾遜氏特派海軍總長待尼而司夫人爲政府代表亦爲美國政府首次有正式代表參與此會也其他政府派正式代表者有塞克司羅伐克（ＣＺＥＣＨＯＳＬＯＶＡＫＩＡ）大不列顚烏拉圭尼革拉圭（ＮＩＣＡＲＡＧＵＡ）與哀司蘭諸國 
　　一晚演講者均爲歐洲諸國之女議員又一晚有英國波希米亞與推來司會而（ＴＲＡＮＳＶＡＡＬ）諸都會女議員領袖討論題爲地方自治中女子佔何位置而印度中國日本之代表則略述遠東諸國女子之進行 
　　六月六日適值星期由羅盾（ＭＩＳＳＭＡＵＤＲＯＶＤＥＮ）女士在吉尼弗之大禮拜堂宣道爲舉行開此大會之先導也女士在倫敦之城市堂（ＣＩＲＹＴＥＭＰＬＥ）講道已歷有年然於吉尼弗城之講道誠爲空前之舉 
　　雖然此等舉動實爲女子於政治上發生關係之一種表示而萬國女子參政會與歐洲之改造大有痛癢相關之勢故歐洲諸政府中有資助　會者亦有津貼代表之經費者 
　　除設法推廣女子參政於無此權諸國外此會中所討論之要題爲下列三事（一）男女經濟平等（二）男女民權平等（三）男女道德平等 
國民常識　　 
[議員歲費之討論] [  樓明遠]  
　　議員之歲費各國互異或採無給主義或採有給主義而採有給主義各國中又有厚給主義少給主義折衷主義之不同茲列表於左而後討論其得失 
　　議員之歲費無給主義有給主義厚給主義少給主義折衷主義 
　　無給主義與有給主義究以何者爲精當乎考無給主義之起原蓋以古時議員之至議院者或爲個人謀利益或爲團體謀利益或爲其一階級謀利益是議員之參與立法權利也非義務也旣非義務自無報酬之可言矣今也不然立法之權縱屬於國民全體立法之責實委諸國民代表議員旣有代表國民之權又有代議國事之責盡一分之職務受一分之報酬事理之當然也况乎議員無給則有才識而無財産者不能從事而議會將爲富者所獨占矣是故徵諸各國實例採有給主義者居其多數其採無給主義者不過英吉利西班牙意大利數國而已 
　　有給主義中究以何者爲精當乎靜言思之議員之歲費過多則人人皆將視爲利藪選舉弊害而不堪言况議員來自民間生活程度何至突改舊觀雖少給之亦足維持似少給主義較爲精當矣然議員之歲費過少又不足以勸士而養廉也吾謂議員歲費當以社會生活程度國家財政狀况爲衡過薄過厚均非所宜三者之中其惟折衷主義最爲精當乎我國議員歲費規定五千元衡諸社會生活程度國家財政狀况不已過厚耶利之所在趨之若鶩無惑乎選舉弊害百出不窮也（乙種酬） 
雜錄 
[世界動物界之特色] [  瘦梅]  
　　（一）羊澳大利亞畜牧繁昌有世界著名之大牧場其中以羊産爲尤多約達八千萬頭實爲世界第一 
　　（二）牛荷蘭域内多牧草養牛之富稱世第一 
　　（三）蠶我國出口貨以絲爲大宗域内多養蠶而浙江尤多至於山東等處又有野蠶蠶之多居世界第一 
　　（四）蟻亞馬孫河濱之蟻長可二寸一分或至二寸五分其大實爲世界蟻類第一新西蘭之黃頷蟻大者長不足半分但其行路之速不一分時能達數英里爲世界蟻類第一 
　　（五）狗那威之哈爾厄灰色改良種狗（狼與狗交而生）其强壯爲世界狗類第一西班牙皇后所畜一犬其項圈上嵌金剛石十二粒齒則以寳石裝之統計此犬全身之裝飾品可值八萬九千餘鎊誠世界富犬第一 
　　（六）鴨波希米亞有一鴨重至三十四磅有奇其肥爲世界鴨類第一 
　　（七）蛇賓都亞山有一長蛇長凡百五十二尺印度人捕而殺之視其骨徑約長數寸腹中得獸之爪牙無數可謂世界長蛇第一　 
　　（八）蝶英國博物院有蝶翅徑三尺二寸自非洲剛果國來殆爲世界大蝶第一 
　　以上八種僅就雜書所及者述之非敢云搜羅無遺掛漏之譏定所不免至人亦動物之一其特色較多篇幅所限容再别論之（未蓋章） 
衛生 
[腎臟炎之原因及禁忌物（一）] [  鳳賓]  
　　腎臟居腰之左右專司排泄之職血中穢質賴腎臟之分析力而洩出之故腎臟猶沙濾筒也保險行中遇保戶之有腎臟炎者例不能保險其重要可知近年診察腎臟炎症於其原因與禁忌物余懷常有感觸因記之以供參考 
　　某君患水腫騐其小溲得多量之蛋白質與『尿　柱體』細察致病之由乃因中年乏嗣屢服種子壯陽之藥非獨無益而藥之剌激性竟釀成慢性腎臟炎聞市上壯陽藥有含斑螯者其發生劇烈之症固當然耳 
　　其婦患産驚且雙目失明腿部腫脹騐其尿中亦含蛋白質後因不聽醫家之言竟殞命西洋婦女在姙孕期中醫生恒騐其小解幾成習慣其預防腎臟炎可云周備矣 
　　急核症與梅毒以及大部之湯火傷亦能致腎臟炎猩紅熱（工部局醫院中稱爲紅痧）與傷寒症中病者之血液每含毒素當熱度大增之際亦有患腎臟炎者 
家庭常識 
[過渡時代的家庭應如何去改造和建設] [  守和]  
　　（二）屬於新式的建設方面 
　　（Ａ）愼重結婚中國舊家庭的婚姻雖說是由父母包辦然而我們可謂全没負責這種無責任的結婚就是後來依賴家庭的病根所以我們要想建設一個新式的家庭就不可不愼重結婚至於怎樣去愼重法就要看（一）看自己的年齡是不是已近結婚的時代（二）看自己的能力能不能擔負結婚的責任馬爾薩斯說「人若不能自信其確有支持平均數一室家之力雖全世界人不結婚可也一旦爲人父母則敎養之義務責無旁貸矣」這個話雖不免有一部分的消極然而我們要想去建設新式的家庭就不可不去打算一下要是仍然蹈着舊式家庭的覆轍結婚時旣不量自己的能力生育時又不負敎養的責任那就會糟糕了 
　　（Ｂ）打破大家庭制實行小家庭制中國人素來喜歡大家庭制的什麽張公藝「九世同居」歷史上都傳爲美談今姑無論他美不美總是養成家庭中依賴性根的况且他那百個「忍」字中竟不知含有多少不平的事在内不過是没有顯然的像今之「兄弟鬩牆」「夫婦反目」罷了所以要去建設新式的家庭就不可不去打坡這種制度對於自己所生的子女老早就要使他們受點敎育等到成人時代即使他們自謀生活自組家庭那末一方面可以減輕自亡的擔負一方面可以使他們發展個人的能力 
　　（Ｃ）制限財産承繼權中國人的家産每每死後即完全傳之子孫這個我即不大贊成因爲他的結果就不免下列兩方面（一）子孫好的只有守成能力創造能力必因之消滅（二）子孫不肖的不僅不能守並且蕩盡家産流爲盜賊的都有之所以我們要去建設新家庭的對於自巳管有的財産使之承繼時不可不加以制限最好臨終遺囑把自巳的財産作幾成平分以幾分之幾捐作社會公益事業以幾分之幾歸子女承繼鄉末一來呢於自己也博個千秋令名二來呢於子女也免得墮落他們的個性 
　　以上都是我對於現在過渡時代的家庭的意見究竟是不是　樣的去改造和建設還要請大家指敎（乙種酬） 
 
[青年人的一種墮落思想]  
種植常識 
[桉樹（二）] [  朱鳳美]  
　　第二是怎樣的樹木？ 
　　桉樹在植物學上是歸於按屬（ＥＵＣＡＬＹＰＴＵＳ）的這一屬的植物種類狠多但通是澳洲特産巨大無比的喬木曾經爲人量過說他高有四百八十英尺周圍有五十六英尺那麽接起十本按木來便是長達三里了所以世界第一高樹便是他了 
　　桉樹屬共總有二百五十來種的植物其中有呌做什麽ＥＵＣＡＬＹＰＴＵＳＧＬＯＢＵＬＵＳＬＡＢ的便是桉樹桉樹的形狀因爲老幼而不同的小的时候方莖對葉敷粉發香到了老來便變同楊柳不過幹本是亭亭聳直裸光無皮葉片是變曲如鐮匀敷白粉並且遍體放出一種像薄荷又像樟腦的烈香這就是不同柳樹的地方 
　　桉樹雖是怎樣高大生育却很迅速萌發一月之後便長到二尺三年之後便粗到一拱三十年後便高二百多尺可以砍伐取材了所以我們一生可以種伐兩三次桉樹的桉樹雖然性喜濕熱的風土不過在温帶地方也可以生長的偶遇霜雪常患旱魃一槪没有大害至於繁殖呢是用播種法的而種子保存力的耐久發芽力的强盛更是他樹所難能了 
道德叢話 
[西方格言（七十）] [  謝介子選譯]  
　　愛衆親仁毋欺一人「莎士比亞」（ＳＨＡＫＥＳＰＥＡＲＥ） 
　　經騐者最良之師也「英吉利諺」 
　　無論遲速眞相終能大白「葆蘭諺」 
　　人逢劣運始知幸運之價值「英吉利諺」 
　　猛烈之病症必須猛烈之療法「法蘭西諺」 
　　常能節食即可免延醫「英吉利諺」 
　　鷲不能與蛙戰「意大利諺」 
　　生犬優於死獅「英吉利諺」 
　　眞誠二字不能作爲口頭禪「意大利諺」 
　　小費毋忘微隙可沉巨舟「佛蘭克林」（ＦＲＡＮＫＬＩＮ） 
識字捷法 
[應用字] [  濟滄]  
　　兵械也戎器也篆文作　从廾持斤并力之貌又執兵器從戎者曰兵如兵士兵卒又擊敵曰兵之按兵字本爲斤廾二字合成近人以畏兵士橫行不欲斥言謚之曰丘八先生實與字之本義未合 
　　孚鳥伏卵也篆文作　从爪从子謂以爪反覆其卵也又信也鳥之孚卵不失其期故以孚爲信又孚甲艸木甲坼而發生子葉也 
　　孵孚之俗字旣从子又加一卵字贅 
　　父家長率敎者篆文作　从又舉杖父母生我之人也爲人後者以所後之人爲父母稱生我者爲本生父本生母又父老老叟之稱又同甫男子之美稱又野老通稱如田父漁父是按父字本祗有甫音音附者後起者也 
　　及逊也篆文作　从又又手也从人謂以手及前人也古文作　又至也遇到也又兼與之詞接續詞句時用之古者追人而及之曰及故从又从人追獸而及之曰隶篆作隶从又从尾省後加辵爲逮 
　　秉禾東也篆文作　又持禾又把也執持也又量名十六斛又同柄 
 
 
