# 1896 - 368 - 4908482

 

Page 1

 
 
[新印四國日記四國志略告成] [  圖書集成局啓]  
　　四國日記一書爲無錫薛叔耘京卿奉使英法義比時所撰京卿於洋務素所精熟故能言之有物纖細無遺以視紙上空談者實有天淵之判至四明沈仲禮觀察弱冠時曾游歴泰西由英而法而德而俄所至必與彼國之王公大臣名儒碩彦游以故問俗采風必詳必盡著寫志略于沿革疆域文學武備物産民風縷析條分無微不至是二者體例雖各異而同爲留心洋務者不可不讀之書茲經本局付諸手民印以新式鉛板紙墨精善　校謹嚴刻巳告成分裝四冊釐定碼洋六角正請臨三馬路申報館帳房申昌書室隨意選購可也外埠則各處申昌皆有出售 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肊草存案曰敖氏傷寒金鏡錄曰痎瘧論疏曰逹生編曰扁鵲心書曰本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[論風俗之壞由於不能崇儉]  
　　處今日之時勢而欲思變化人心蕩滌污俗要莫急於崇儉去奢大抵儉之一字足以養廉恥足以勤學業守之可以致家之充裕推之可以致國之富强然則人烏可不崇儉哉近來國帑之促人民之窮商務之壞皆由於不儉害之試就其顯而易見者言之一壞於官塲也官者所以治民者也宜何如清廉自矢率物整躬使民效法乃今日之官不問民間之疾苦風俗之盛衰而但計缺之肥瘠差之優劣惟利是圖一若非此不足以養赡身家者朝廷之廉俸薪水反視爲可有可無之事豈朝廷之廉俸薪水果不足濟官之用耶大都皆由奢華靡費大僚不足不得不取之於屬員州縣不足不得不取之於百姓上行下效相習成風假公濟私夤緣奔競一宴會焉費必數十金并有數百金者一饋遺焉費亦必數十金且有數百金數千金者一若非僕從之如雲不足成官體也非裘馬之顯赫不足爲官派也以應酬爲能事以交結爲聲援官之用路旣如此之大而官之眷屬又須講求服飾矣官之子弟又須講求珍玩矣其爲子孫求田問舍之計尤其後焉者也試問一錢不取之官其能足用乎其中雖亦有潔己之員樸實之士然一入仕途卽爲牽制不得不稍稍附會久之卽爲習氣所移有不期然而然者然此猶謂其爲官則然耳乃有慕勢之徒趨炎之輩競言體面不顧廉心一舉動必學官派也一起居必學官體也其所學者亦不過衣服飲食酬應結交之陋習耳自此習一開其費何可勝計豈非官塲之靡費有以開其漸乎况自通商以來中外輻輳非但競效官派而且競尙西法無一不用洋貨但求趨時不惜所費祗就滬上一隅而論洋塲十里攘往熙來之輩大半皆衣服麗都排塲闊綽茶寮酒肆之中成羣結隊楚館秦樓之上酒地花天試問此衣服麗都排塲闊綽者果皆豪華之公子富室之王孫歟而其中人類之高低幾令人莫能辨識豈非風俗之大害乎然此猶謂上海則然耳乃有四方之人並非商於滬客於滬寄食於滬者亦必至滬一開眼界呼朋引類相率而來其有錢者或一擲數十金數百金甚至數千金者或流連忘返或燕雁代飛又甚至挈眷同游鬢影衣香幾與唱妓歌姬莫可辨别卽近方貧苦之輩積資若干亦必至滬上茶寮烟館一嘗風味風俗之不儉一至於此於是漸推漸廣無論郡城縣邑市鎭鄉村奢風日甚一嫁娶也一喪葬也貧苦之家向不過數十千文足以辦事而今必數百千矣一宴會也向不過四盆五簋而今必魚翅燕窩珍羞羅列矣一服飾也向之穿布者而今必服洋綢洋縀矣向之穿綢者而今必穿縀矣再加以雅片之害嗜好之多旣不能崇儉自不能習勤有不但生之者寡食之者衆之謂人民安得而不窮國帑安得而不促爲今之計欲挽回風俗當以崇儉爲第一義官儉則自無貪酷之弊而吏治清矣士儉則自無非分之千而人材出矣商儉則商務自有起色農儉則農家皆有蓋藏苟一切之人皆能崇儉而去奢則四方盜賊之害將不平而自平民生國計之央將不富而自富現在五大洲通商已成商戰之局華人不能生財而但能用財西人卽能用財而生多於用此西人之所以日富而華人之所以日貧也蒙謂華人旣不能學西人之生財自不必學西人之用財况華人用財之處卽西人生財之處其理易明華人不能生財華人固無如西人何然華人不肯用財西人亦無如華人何也有心世道者其能不以余言爲河漢否 
[本館接奉電音]  
　　昨日上午京師飛電傳來上諭三道敬謹譯登○本月二十日奉硃筆準良補授詹事府少詹事欽此同日奉硃筆載著補授通政使司副使欽此同日奉上諭都察院奏編修馮恩崑等呈稱已故大員勳勞卓著請將事蹟宣付史館立傳一摺原任左副都御史薛福成前任浙江寗紹台道任内勤求實政功德在民嗣充出使大臣辦理中外交涉事件悉臻妥恊著將生平事蹟宣付國史館立傳以彰勞勩該衙門知道欽此 
[漁陽雁字]  
　　天津采訪友人云三又河口向有天主堂一所二十年前亂民閙教被燬於火惟門前石壁高插雲表如魯靈光殿之巍然獨存是時被難之泰西男婦計共十三人事定後悉瘞諸堂之廢址中衰草斜陽荒凉滿目現在教中諸司鐸籌撥世欵議卽重修本月初旬樊主教國樑由京邸來津拜會法國領事禀見北洋大臣王夔帥備陳一切旋發圖樣鳩集工匠攻金攻木邪許聲喧所有十三八之墳塋定不遷移擬卽蓋屋其上云○督辦漢口蘆溝鐵路之盛杏蓀京卿已於本月初九日出京擬先赴蘆溝查勘鐵路所經之處然後赴上海招集股資遲至十一日尙未駕臨蓋以勘路勾留不能從速也聞聞此路擬集銀五千萬兩由部撥發一千萬兩集股四千兩每股一百兩分爲四十萬股核定十餘年工竣股銀亦分十餘次徵收○容純甫觀察久客外洋及回華後急思開設銀行爰於月前具禀譯署王大臣請撥部欵就京師設立官銀行以次推及二十一行省由商招股設立分行繳存股本若干發給鈔票行使其鈔票卽可納餉完釐作諸正用等情譯署以未遑及此不加可否○江北河運糧米奉旨截留十萬石以濟飢民各運漕船遂就天津交兌無論已卸未卸咸泊河漘月初某號運漕船突被某小火輪船所帶駁船撞損帮中人遂鳴金聚衆砍斷帶船巨纜責令照償恐難免於經官訊斷矣 
[南浦濡毫]  
　　江西采訪友人云入秋以來人家遺失小孩者不可勝數街頭巷尾時聞鑼聲鏜鏜然覓女呼兒其聲不絶於耳拐匪眞罪不容誅哉或謂城廂内外向有窩家寄國是以拐匪得肆其惡無從發其覆而處以嚴刑所望保甲分總各局員紳詳加查察舉凡烟館客棧藏垢納污之處悉心搜捕雷厲風行庶得絶其根株若輩無所復施伎倆乎跂予望之○各屬早稻頗慶豐收至得陽節前江水廣流倒灌鄱楊湖内雖間有浸入新建圩堤之内者然高處仍覺 
 
 

Page 2

 
 
無恙晚禾亦不致顆粒全無卽豆麻薯芋落花生亦皆有篝車之慶刻下省垣秈米每石售錢二千文瑞郡晚米每石售錢一千三百文蔀屋茅檐當可免民不聊生之嘆矣○省垣磨子巷均和典鋪分設錢鋪一家亦以均和爲牌號夏初各股東意見不合遂併歸梅姓獨開將典鋪改曰元升錢鋪改曰元恒刻下又聞有人擬在永和門外另開新典有欲設肆於羊子巷中者惟議論紛更尙未就緒也 
[神山寒翠]  
　　鳩江訪事函云皖臬趙廉訪奉命移節金陵訊鞫元和葉革令一案刻已定讞遂自白門返斾回皖初三日蕪湖官塲接得金陵來電知豸節已於先一夕啓椗凌晨卽鳬趨鵠萃爭往江頭恭迎乃自晨至午不見棨戟遥臨直至傍晚始見一縷濃烟盪漾落照中且探悉憲舟係吉安官輪昨夜由石城解維之初星稀月黑誤撞某橋柱險將橋梁撞坍頗受虛驚是以遲遲其行道憲袁觀察及諸文武次第晉謁俱蒙優禮周旋旋卽命駕登岸赴各處答拜與袁觀察在道署花廳剪燭西窓暢談一切直至叅横斗轉月落烏啼始命駕回舟晨光甫動己啓輪上駛王事賢勞不遑啓處廉訪當之無愧矣○日前道轅撥出稅銀一萬五千兩札委府經李煥生叅軍領解乘輪赴省垣呈繳藩庫聞卽前此奉撥攤還英德法俄等國洋價六萬兩内之第一批也緣奉撥共廿九萬兩皆解由藩轅彙齊而後再解滬關云○前載永盛衣莊主戴燦英因積欠莊欵萬餘金一夕將招牌改爲潘天成遂卽藏頭露尾欲效赧王之登臺以避旋經各莊夥情殷訪戴扭控於蕪湖縣發押捕廳一面將藩天成勒閉釘封會值移交署任萬邑尊下車伊始急於縣考遂仍稽押至月初始經提鞫戴燦英一再哀訢謂伊店自客冬戴鬎鬁折股後業已銅山暗頽金穴早空不得己召頂與潘以抵舊欠實非有心荒倒叩求明察各莊家所禀亦尙圓融邑尊遂斷令七折償　准以燦英自執之店房門面邀衆估值七千五百金分抵外不敷之數仍著依限清繳始許結案一時輿論咸頌邑尊爲明允云○不西梁山救生紅船前因日久生懈由道憲袁觀察臬憲趙亷訪先後訪聞雷厲風行力加整頓兹聞廉訪又以該處離城窵遠終恐耳目難周特札委駐紥該處精健前營陸小賓副戎就近督率辦理將局中所有章程當因當革悉心釐剔期收實效並蒙觀察捐助廉俸三百金面交副戎將向章撈獲浮屍每具給賞六百文之例酌量加增而廉訪亦有倘經費不敷儘可來司請領之諭以是近來該處紅船不論晴雨恒鼓棹揚帆巡弋江上不似向日之深藏遠浦欲覓無蹤可見天下事得人則理否則弊端百出非虛言也○江面漁船向歸水師各汛地砲船稽查管轄歲給私費編號註册否則欵乃聲中亦未易領略漁家樂趣也月前西梁山下有漁人莫姓因未納費編號註册擅自灑網江心經該處守汛砲船督見連人並船帶至砲船邊重加棍責並欲治以應得之罪漁人一再哀懇浼出附近大信街漁行主胡姓出爲擔保不知如何胡亦被責百棍宛轉哀號嗚咽之聲與江濤相應答旋卽腎囊腫如斗大閱三日一命嗚呼胡母以其子實死於該砲船汛弁之手偕媳並孫奔赴太郡提署喊寃該弁知事不妙急挽本地鄉紳力阻其行並藉孔方兄金面始卽轉圜無事○節屆冬令袁觀察循例抄發警盜章程札飭皖南二十三州縣一體舉辦冬防保甲蕪湖地屬通商辦理尤爲戒嚴每夕除保甲文武營汛按叚巡邏外又派委縣宰萬邑尊保甲總辦楊太尊保甲總巡饒刺史緝捕委員曾都戎等七員輪流值夜通巡城廂藉爲各分叚之領袖兼以覘勤察惰因之在事員弁無不踴躍從公徹宵槍聲柝聲隆隆盈耳益以民間自辦之十家門更燈光人影組織於途雖啓户亦可無厖吠非虛諛也○保衞營開辦迄今三載於兹巡邏捍衞無間昕夕成效業已大著兹際冬防梭巡更密之又密每日黄昏先由饒守戎親自督勇巡弋闤闠一周次卽換班此往彼來側出旁趨以成其叅互錯綜刻不暇隙之妙用至郊外扼要駐紥之勇除觀音松吉祥寺倉前鋪三處原經股勇三棚照舊戍守外現又添撥兩棚分駐南岸火帝廟南關口兩處其北門外之一天門則向由練軍分兵一棚屯駐自此四郊俱經有備苟有賊膽包天之匪類入境夜瞰則丸泥函谷諒亦插翅難逸也○米厘局方觀察近奉劉峴莊制軍札委採辦白米三萬石以備金陵冬賑之需方觀察以蕪地米價過高特派司事偕同廣號辦米熟手親往廬州三河等處憑行採辦不日採運齊全無數飢黎朝斯夕斯當共喜其浩蕩靡涯已二 
[靈隱霜鯨]  
　　杭州訪事人云杭州丁松生司馬丙爲善堂總紳凡有益於地方者無不請於大憲次第舉行任怨任勞不辭况瘁方謀始時羣議訾之互相摇撼司馬一切不顧爲守自如及歴歲踰時功效衆著毁去而譽獨存公道之不冺於人心實公先自盡其心故人心有以感之耳今秋偶患風溼兩足麻木臥牀不起外面傳言有謂公中風者省中士民聞之無不歎惜乃調養月餘疾遂漸瘳現在雖未出門而行步已覺裕如本月初六日爲其女公子招贅乘龍佳婿賓客盈門公一一接見答禮舉動如常賀客莫不爲之歡欣鼓舞云○杭州各糞行每於清晨雇夫擔糞往來大街之上横衝直撞不用桶蓋臭氣薰蒸尤屬令人難受月前已經錢塘縣吳雲笙大令傳諭各圖頭加用桶蓋不准在大街市面經行如違立卽重辦并出示曉諭已登前報乃本月初七日有湻佑橋宿舟河下某行糞夫擔上不用桶蓋自以爲偶然耳適吳邑尊經過見其違禁立卽拘拿到署堂訊時該夫又語言不遜反謂習俗移入賢者不免杭地向不用此物今偶爾一時忘却並非有心干犯况各叚未用蓋者不知凡幾大老爺何能一一查辦邑尊怒其挺撞重責二百枷號示衆以戒下次使毋敢有違訓頑當如是也 
[白門冠蓋]  
　　金陵訪事人云上元縣王伯芳大令芝蘭去歲奉調署上元縣現在署期已滿藩轅牌示飭回丹徒本任所遺員缺經桂薌亭方伯遴委候補知縣張大令貴誠署理張大令接札後隨詣轅叩謝所有王任内交代刻已赶辦經手錢糟詞訟雖案牘煩多要皆安置安帖本署書吏亦覺栗碌逾恒至赴鎭吉期大約須俟半月之後請補溧水縣殷大令以恕現亦奉部覆准藩憲牌示飭知赴任大令當卽趨轅叩謝遵飭禀辭就道矣○又藩轅牌示署江都縣葛毓清調省另有差委遺缺查有候補知縣童寳善堪以署理鹽城縣劉崇照奉飭撤任遺缺查有候補知縣李雋堪以署理○署城守協楊軍門金龍前隨峴帥東征總辦前敵營務處大蒙峴帥奬許回任後特委署理斯缺現又奉到部文卽准以軍門補授督憲隨卽飭知軍門接札後恭設香案望闕謝恩畢復趨詣督轅禀謝○江安督糧道馬植軒觀察恩培已於月初奉上諭升授湖北按察使遺缺著吳重憲補授刻下糧道衙門赶辦移交公務殷繁闔署書吏亦各摒擋一切歴碌不遑大約吳觀察南來當亦不遠矣 
[榷使鶯遷]  
　　寗波訪事人函云寗關道憲吳福茨觀察前日接奉浙撫廖中丞電札升署浙江按察使司所遺之缺以現任杭嘉湖道王心齋觀察署理惟紅諭未到故接印日期刻尙未悉也 
[蓴鱸滋味]  
　　嘉興訪事函云新任臬憲丁亷訪到滬有日該署書差等已在上海接著惟未悉何日起程十四日官塲接有電音悉憲舟於七點鐘解纜是日午後在郡文武大小印委各員咸乘舟往蘇州塘恭迎後旂營親兵排齊在蘇塘站隊以待又楚湘水師砲船嘉防緝捕鎗船嘉恊汛弁等亦排列如雁翅至上燈後探悉憲舟尙遠遂各回城十五天將破曉各勇復魚貫而往午後遠望遥見半空濃烟直冲宵漢乃知憲舟將近水陸各軍均聚精會神以待約二點鐘各官接著憲舟投呈手版禀安水陸各兵掌號鼓吹跪迎憲舟用小火輪拖帶經麗橋河而過至大西門官碼頭暫泊傳見各官畢遂卽起輪向杭州塘而去水陸各兵復赶往杭塘與文武各官恭送如儀想憲舟於半夜時可抵杭也○嘉興縣屬新豐鎭有駐防嘉恊李汛官兼分防新篁鎭在任有年安良除暴爲民稱頌近經該鎭恭置萬民傘軟匾各一德政牌四塊送至新豐紳董衣冠鼓吹送往李汛官謙謝再三而後受領並卽設筵相欵盡歡而散此亦武弁中之難得也○北門外城灣有三義京雜貨店係甲乙丙三股合開近因生意清淡時有不合商議暫停清理乃乙不願再爲馮婦甲亦許其還本詎乙不允且要現洋甲被逼不過遽萌短見購服洋烟以圖畢命經鄰人察知請西醫設法灌救幸爲時尙早服毒不多嘔吐後漸漸醒轉 
[四明山色]  
　　寗波訪事友函云十月十一日某輪船到甬有人述及當船將開行時突有一人自挑行李怱怱上船因跳板已經拔開躍 
 
 

Page 3

 
 
身而過不意板箱一只墮落水中是人見箱已落水輪葉展動不能撈取頓足大號同舟人詢其何處人氏何以來遲答稱家在奉化木匠爲業今接得要電囑令回家所有銀洋衣服等皆在箱中兹忽落水何以爲生言畢又涕泗滂沱聞者皆惻然憫之内一女客具有菩薩心腸爰爲代給船貲洋一元又出小洋一角與之零用是人如痴如顚自言自語入晚由水艙首躍身入海衆管急報船主無如大海茫茫無從撈救葬身魚腹亦可哀已○十月初十日鄞縣衙門接到刑部釘封公文因在萬壽慶賀期内遲至十四日清晨楊大令始會同城守營馬叅戎升坐大堂飭役提出斬犯陸阿五一名卽前年與史王氏通姦謀害親夫之重犯也如法綑綁用無頂小轎舁至南門外法塲斬决觀者如堵咸爲之拍手稱快○寧波江東余隘余俞氏被林長林威逼身死一案兹聞鄞縣楊大令擬定軍罪已於日前備文派差押解省垣審訊○雨澤久愆河水頓涸居人皆待澤孔殷本月初十日溼雲四合薄寒中人至連漏四下果聞雨師稅駕檐溜丁東至次日上午始行開霽人咸謂好雨知時天公做美也○寗郡自有運錢出口之禁洋價漸增每元可換大錢九百七八十文乃近來錢價又昂洋價日跌每元僅換大錢八百八十文推原其故咸謂有圖利者裝載出口盈千累萬如水歸涸是以錢價昂貴若不嚴禁查辦則民間固受累無窮而市面之壞將來更不可問矣 
[豸節蒞杭]  
　　杭州采訪友人云新授浙江臬司丁廉訪於十月十四日由上海登舟遄赴杭省省中旣接電信仁和錢塘兩縣辦差丁役卽在下碼頭懸燈結綵灑掃一清十五日午前杭州府及仁錢兩縣主乘舟前往塘棲迎迓接見之下卽回至接官廳伺候其時各僚屬均已陸續到來至六下鐘時遥聞輪州氣琯聲嗚嗚然遂依次往河干站立但見濃烟一縷高入雲端有十小輪船拖帶官舫破浪而至轉瞬間已抵碼頭水軍師船卽升砲志敬岸上防軍局勇施放洋槍一排舟旣下碇各官爭先呈遞手版旋由號房傳諭概行擋駕十六日黎明本署執事人齊集碼頭之上廉訪行裝登岸由武林門大街詣行轅暫駐少頃更換補服赴撫轅禀到 
[潤州冬旭]  
　　鎭江訪事友函云鎭城居民房屋湫隘者每於當街晾曬褻衣行者稍不留意卽作袴下王孫先時不過冷街僻巷有此等惡習近則通衢大道亦復任意曬晾日前丹徒縣宗明府乘輿而出遠見作酒帘之颺蕩者皆袒衣也回署後爰出簡明告示云街道通衢理宜潔凈攔街曬衣垃圾滿徑齷齪穢跡亟應嚴禁倘敢不遵立提懲儆想自此以後小家婦女當體賢令尹垂誡深心互相儆戒矣○網兒橋某甲向以賣鮮貨爲業其妻勤於針黹十指所入衣食不憂近年賃廡小街擺設一攤屋小如舟僅能容膝且又衰朽不堪危墻壁立大有東倒西歪之懼意欲修整而力有不逮月之初十日忽聞屋瓦格格有聲夫婦兩人知將傾圯急起趨出倉猝間忘携四齡幼孩其屋驟倒幼孩登時壓斃其母哭洋之哀慘不忍聞然已無可挽回矣童子何辜遭此慘斃豈所謂前生注定事耶○統領湘軍南字營張軍門於月之初七日由揚州起程乘船蒞鎭舟泊荷花塘文武各官均詣舟次投刺晉謁初八晨軍門舍舟登陸乘坐緑呢大轎排齊全副儀仗迤邐由大街入城至各衙門答拜然後往張王廟閱視南字左營迨各健兒操演旣畢日已沈西該營管帶徐遊戎就營中盛陳水陸請軍門讌飲軍門辭之卽乘輿回舟揚帆渡江逕赴蕪城瀕行各營弁兵皆在碼頭鳴鎗放砲恭送如儀 
[滬濵宦轍]  
　　已丑翰林王繼香太史止原籍浙江行將乘輪入都道出春申文旌暫駐泰昌棧而乙未探花王澤審太史文龍由衡湘泛棹來申曁乙未翰林萬萸生太史本端亦從粤轎抵滬同假寓長發棧内日昨分道至道憲行轅拜謁經吕觀察延入客廳欵茗清潭片响始出○升任皖撫鄧小赤中丞華熙覲見出都道出申浦兹定於二十二日乘威清兵輪至皖履新日昨分詣各衙署辭行均飭丁擋駕 
[鳳凰于飛]  
　　昨日爲上海縣黄愛棠大令之公子友梅徵君合卺喜期縣署自二堂以迄内宅均懸紅縀紅呢錦軸綢幛四壁輝騰燈彩炫燿自晨迄午本城文自吕觀察武自廖叅戎以下及遇滬客官咸至縣署道賀大令一一恭陪稱謝午前行親迎禮用全金紅縀彩繡喜輿一乘併排齊儀仗旗鑼扇傘頂馬鼓樂等至廣福寺前李宦公館午後新人登轎導以衆樂舁之而回坤宅銜牌有禮户部尙書廣西督學部院廣東巡撫等數十對抵署後鐘鳴三下待至吉時公子與新人交拜堂前禮成合卺門闌喜氣熱閙非常觀者咸嘖嘖艷羡不置 
[告示照登]  
　　欽加鹽運使銜在任候選道江蘇松江府上海縣正堂黄爲出示曉諭事本年九月初七日奉署府憲陳札開光緒二十二年九月初五日奉監督江南海關分巡道黄札開查職員王燕安等禀購小輪行駛松江往來淞滬擬歸新關稽查一案當經本道詳奉南洋督憲劉批開查前准總署電杭滬華輪由南黄浦行走不在現訂關章之内應照華商向章遇卡抽厘庶免牽混等因當以不在現訂關章内之華輪卽係不歸關轄須歸局管應照章遇卡地抽厘以昭劃一由電飭遵在案此次駛松江小輪事同一律自應照電飭辦理仰卽飭令該商遵章照辦并移商務局尊照繳等因到道奉此除諭飭該商遵辦並分别移行外合就抄詳札飭等因到府奉此合亟抄黏轉飭札縣遵照出示曉諭等因下縣等奉此合行出示曉諭爲此示仰商民船户人等一體遵照毋違特示 
[機師過滬]  
　　昨日有泰西機器師國德云者至本館修相見禮談次自言由京南下將赴外洋并稱前者持駐英大臣龔星使英外部大臣及各員之信來謁中國政府旋經美國駐京使臣引至總署面陳一切蓋以國德云係外洋機器師會中　事故人皆引重之目下英國有多人延主騐視機器事宜故急於回國也并悉上海租界工部局亦倩其在外洋察騐所買機器云 
[循禮追思]  
　　前日本邑南市董家渡天主堂院長谷司鐸振聲一病而殂早已記諸昨報昨晨鐘明七下就堂中行追思禮所有洋涇浜徐家匯各堂司鐸修士以及教中男婦咸來與祭堂中先設黑色彩綢中間立追思臺將屍舁置臺上四邊遍點曰燭至鐘鳴七下由江南會長姚司鐸身披元色祭服頭戴禮冠先至祭臺前行彌撒大禮堂上琴聲大作入耳生哀幾如巴峽秋猿令人涙下旣而各司鐸率同修士手持白色祭燭至追思臺邊喃喃諷誦洎禮成時各教友沐各司鐸之恩受各司鑪之訓咸深感悼畢已鐘鳴九下矣 
[請减罰欵]  
　　石作主聞松林承攬電燈公司石板屢次悮公爲工部局打樣西人送押捕房遵照合同原議應罰銀一千兩兹因在押日久無人具保且實因力有未逮業經諸董集議擬請從寛辦理减半科罰未識能如願以償否 
[怙惡不改]  
　　楊樹浦八十個黨流氓頭目張桂卿搶刼蔣家橋顧姓新婦霸勒不還一案昨經上海縣黄大令飭差緝拿未獲兹者張倩人向顧姓商懇不再催禀縣署願以孔方兄了事惟婦依舊姦佔不肯交還顧姓恨之切嚙願訟公庭聽斷張知非軟騙所能濟事遂於前日午後率領羽黨三十餘人各帶手鎗鋼刀等器蜂至顧處尋仇幸顧早有風聞已將家屬遷至租界一面具禀縣署催提刻下張率黨日夜搜尋欲得顧而甘心尙未知其嗣後如何了結也 
[控追租值]  
　　南市聚海源客棧主楊瑞林近因積欠租屋錢二百餘千其屋係城内四牌樓陳悅盛碗店主之業屢向索取延不措交陳遂函請十六鋪巡防南局追給局員鍾偉臣二尹准之前日喚地甲傳楊到局諭限本月杪元交銀洋二十圓如延提究 
[縣案紀聞]  
　　著名流氓阮阿二王阿四前者糾同許德標等至王醫馬弄老虎灶上向顧阿順拆梢不遂扭住蜂毆由顧赴局喊控送縣訊驗曾將阮王從重笞責押入自新所補提許得標兹顧傷已全痊前晚蔣刺史升坐發落王阿四供小的在曲尺灣剪刀店生理被阮糾往毆人實是不合已奉訊責養傷費十洋亦已付顧從此再不敢多事叩求省釋阮阿二供小的在曲尺灣聚寳樓帮夥此次毆顧實是該死已奉責押求恩寛免亦願謝洋十元給顧養傷刺史以阮刁狡著笞二百板准繳洋十元均交的保諭令赶繳傷費并謂以後再犯均須加等治罪○有業紅木 
 
 

Page 4

 
 
作之馮子琴日前在邑廟游玩被豫園中著名剪綹賊朱通寳吳小廷串同摸去時辰表一只馮當卽知覺急行扭住詎知表已遞給同黨因扭交某捕役旋被放走馮乃求夏芝蓀司馬函縣指名索究限捕交出前晚解由蔣刺史升座訊問朱通寳吳小廷同供前爲小竊今已改過並不敢再作歹事是日適在廟園閒玩並不摸馮之表實被誣指交捕役經役察知是以將小的等釋放叩求恩鑒刺史以原告未經到案指質飭交捕帶出嚴加盤問聽候再核 
[法界捕房瑣事]  
　　招商局新濟輪船昨由津沽駛回本埠停泊碼頭突被宵小乘機竊物法包探知之因卽上船巡緝拿獲扒竊一名並衣包一個由失主開明失單候領○長江輪船著名積竊某甲三年前曾經犯案遞解回籍此次潛來滬上又復行其故智前日在新街某花烟館爲某包探拘獲解送捕房捕頭命押候解堂訊究○帶鈎橋南首招牌店主張某前承攬城内蔡姓作頭房屋二十餘幢粉刷油漆等事尙欠洋一百餘元屢索不還因赴法公堂具詞呈控求請究追鄭大令准詞出票提蔡到案訊究 
[美捕房瑣紀]  
　　昨日午後甲乙二小工江北人在公和祥碼頭扛運貨物索忽中斷扛捧飛起將甲之頭顱擊破血漓不止甲遷恨於乙將乙扭赴捕房控告捕頭詢知無意所致一併釋出○昨日上午本邑人顧雨發偕友某甲往南潯路某烟間開燈吸烟轉瞬間顧將甲解下之布衣二件携之而去甲卽奔告捕房捕頭飭包探石金榮將顧拘至甲禾求免究捕頭准卽釋放贓交失主領回○偷兒劉雪凌前晚由冰廠街張姓家竊取紫銅水吊一隻途經三百二十八號華捕巡獲拘解捕房禁押昨晨捕頭飭包探張阿五查明確實因令押候送廨訊究○前晚西洋人某甲乘坐二千五百六十八號東洋車至篷路爲給資不符與車夫王阿大爭毆繼復扭入捕房捕頭詢問之餘以事屬細微一併斥釋○前晚有一年約六七歲之女孩在天潼路哀啼不止無人認領旋經三百八十四號華捕送至捕房後經女母投案領回○虹口新記浜路成衣公所傍有隙地一區已經洋商出資購買日昨該洋商函告四馬路巡捕房稱被基地上停放棺材八具請卽飭探諭遷等情咨照虹口捕房捕頭飭傳二圖地保奚坤寳查得地上果有棺木八具當卽雇工從事詎公所中出爲阻止謂此棺係公所内移出所放之處乃五業公地非洋商所能干預保遂據情回告捕頭未知若何辦理○前晚有寗波人張阿書溷蹟西華德路某弄内形同偷兒經四百九十一號華捕拿送捕房覊押昨晨捕頭訊知此人尙未犯案因卽開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英界公堂瑣案]  
　　包探孔阿才禀稱無賴棍徒楊金寳前曾送經大老爺遞解回籍今又緊此依然情惡不悛是以小的拘拿請究楊供稱小的係常州府屬無錫縣人向　皮貨業前因與人口角以致被拘到案　大老爺遞解回籍目此卽　心革面不敢再蹈愆尤求賜宏恩免子懲辦屠别駕據情商諸薩别領事然後判令笞責一百板遞解回籍○包探孔阿才解陳阿大至案禀稱小的查得此人前曾犯案遞解回籍今又來此改而習穿窬之術連竊張阿金錢銀河等家衣服首飾各失主報捕後捕頭令小的緝獲吊出原贓兹特解請究辦張錢兩失主投案領贓陳供稱小的貧無聊賴不得已而行竊求大老爺筆下超牛别駕判令笞責二百板遞解回籍各贓分别給領○抱探竇如海禀稱前日日本某甲帶婦來滬登岸後被流氓徐陭和等　言密語誘全某處小客棧中　取所　金約指金對時表等物甲投報捕房捕頭遺小的將徐緝獲吊出所攫金對時表及金約指各一枚尙少金約指一枚餘黨亦未拘獲是以先將徐解案請究某甲投案申訴前情請將餘贓追給徐供稱小的所取金對時表及金約指各一枚現已繳出餘人雖曾相識然皆不知姓名刻已無從指出矣别駕著竇探帶回捕房押候補緝同黨多人定於下禮拜訂期覆訊核辦○二百三十五號　捕解流氓朱銀生至案禀稱昨日此人在虹口菜市向設攤售物之賈阿福　索洋銀五圓以致互相爭閙適經小的所見拘押捕房今特解請訊辦賈訴稱小的與朱　不相識昨日忽來訛索故與忿爭幸有巡捕到來得以拘獲米供稱小的係本邑人不敢詐錢求恩豁免别駕判令笞責二百　枷號三禮拜發往犯事處示衆○包探張阿五禀稱前日錢吟三投大老爺　下控其妾戴氏與法國輪船公司細崽桑景芳私識捲物潛逃小的奉票提桑未到今特將戴氏送請訊究錢投案訴稱此妾淫蕩不堪不願領回求大老爺作主戴氏赬霞上　俯首無詞别駕著押候發某書堂擇配○陳金桂至某戲園觀劇不給戲資守門巡捕同之阻止陳逞强不服　　中襲東來湯阿六二人肆毆因之扭交四百十六號巡街華捕拘逃捕房解堂請訊龔湯投案歴訴前情陳　　小的在治下某號當車夫昨晚主人方入園觀劇小的來此伺候並非看戲賴錢别駕判令枷號四日○倪順　石金榮兩包探同解遞解復來人犯劉順生　阿德至案别駕訊鞫之下劉供稱小的係浙江　妓府定海縣人鄭供稱小的係江蘇揚州府屬某邑人　又供小的等不敢犯事可否求恩免再遞解别駕判令各笞責一百板管押一月期滿後遞解回籍○包探洪阿寳禀稱賊犯張照福前曾解請大老爺懲辦今又叢　張阿二及王小弟兩家衣三件報捕後捕頭遣小的拘獲送究張王二矣主投案　贓照福供稱小的　曾行竊不敢狡賴能求格外施恩别駕判令笞責一百板遞解回籍○包探秦少卿禀　陳小兒前因犯事解經大老爺遞解　籍今又來此適駕小的緝獲送請究懲别駕訊得小兒　金陵人判令笞責一百板遞解金　請該管地方官張加管東 
[施粥開]  
　　謹啓者敝堂　　　醫停止接辦施粥今准於十一月初一日記　　開　　日仍以午後爾　錢　　　　　限　籌　　風雨不更竊維時　攸　充飢兼可耐寒　數急莫先推食敝堂夙　竊餓内按候開施枵腹餘牛必令鼓腹以仰　諸　仁　　饑　之至意但　堂　　　産又　　　雖　陸續捐貲而需貲　繁終　綆短　祈澤周涸涸　及哀鴻德溥恩洋　　與仁奬並錫　緣善慶　　惜世業俱　　　　開　日期并　捐繼　附　報　　　公　上海虹口元濟善堂董事唐廷桂嚴信厚　謹啓 
 
 
