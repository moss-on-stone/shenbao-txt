# 1910 - 81 - 4913340

 

Page 1

 
 
   
 
 

Page 2

 
 
論說 
[歐美列强海政論（福建留法學生王慶驥來稿）]  
　　近日歐洲學者。論及現今時勢。莫不走相告曰。政軸東轉矣。政軸東轉矣。蓋自希臘羅馬以降。以至封建時代。商務戰事。皆聚集於地中海。美洲發現之後。轉入大西洋。今則轉入太平洋。其原因繁雜。在政治界。生計界。地理界。科學界。互相藴釀。生此形勢。要其大關鍵。則在航術之進步。歐人得指南車後。遂不復依傍海岸。乃望星宿而行。至得汽機。則放洋愈遠。汽船之興。距今一百零四年。先由美人福爾當造火輪行紐約。載客貨。速力每鐘不過四海里。其後始用輪機於戰艦。法人占領非洲北地時。巳有傳信汽船三艘。速力六七海里。（西歷一千八百三十年。）至西歷一千八百五十二年。排水翼始發明。法之第一次戰艦。用排水翼者。名拿坡崙。馬力一千匹。速力十二海里。今則馬力竟達至四萬五千匹。速力倍之製船之質亦變。其初用本。其後用銅鐵包裹之。美洲獨立時。英人曾有銅裹之船。因其易焚。至一千八百六十年。創用鐵甲。後十二年。又易以鋼甲。善拒礮彈。故歐人謂之甲彈相鬭之時代也。愈進愈烈。其在地中海大西洋太平洋角逐之列强今分新舊兩壘舊有英法新。則德美四國之海政如何。其往 
 
 
 

Page 3

 
 
事。其現勢。試略述之。 
　　英近世歷史。一海戰歷史也。英人利用其地理民性。自掃除西班牙百勝大軍之後。（一千五百八十八年西班牙希歷二世遣大隊海軍擊英名百勝大軍全師敗殁）操海權者。至今三百二十年。屢患其失。未雨綢繆者甚苦。其政策皆在先發制人。抗俄抗法。皆在海軍。國之存亡。懸於其手。今日愈甚。蓋英全國趨歸工業。棄農不講。麥食皆取諸外鄰。敵若鎖其海口十日。糧即不繼。且其商舶遠出。僑民四散。水權一失勢同瓦解。今日頗處危勢。故求各屬地。同力保守此權。新西蘭年認十萬磅。并奉大艦一艘。新金山及坎拿大亦同造艦隊。或歸母邦節制。保其洋面。或由屬地自理。英人不顧血。不顧金。務將兩旗主義。守之不墜。兩旗主義。者謂英之。海軍兵力。當與最强兩敵之海軍兵力齊。七年前兩旗即。指法俄。其後則指美德。抗法抗俄。英巳奏凱抗德抗美之功效。今尚未現不過可以逆料耳。（下文提及）英與法爲世仇。百年慘戰（由一千三百三十七年至一千四百五十三年此戰係由英王愛塗威第三爭法國嗣位而起英人屢獲勝仗後爲法女將貞德擊退）不必追論。後至十八世紀中。有三大海戰。一因西班牙襲位。一因奥國襲位。一因美國聯邦獨立。除末次英人失勝之外。兩次法國失去美非兩洲占領屬地甚。多西班牙於屬地之外且失其國土。割其南部海口畀英。法革命後。至拿坡侖失位時。中間二十五年。乃英法相抗最烈之日。拿坡侖思建國東方。且印度。中英心腹故有埃及之敗。後思渡蒲梁取英。宣言曰。吾若能占據海峽六鐘之久。吾當爲天下主。惟此半日之時晷。紐孫。（英海軍大將）靳不之與。英土遂免復見西沙之下降。（西沙係羅馬將軍曾侵人英國者）拿坡侖囚後。英法無復劇戰矣。英之政策。乃轉防俄。其舞塲三處。在東歐。在中亞。在泰東。歐人謂俄爲無窗之廣厦。因所環之海多冰。不利舟楫。大彼得游學荷蘭歸國之後。惟一政策。乃求一不凍海岸可展其水權者。子孫繼其志不懈。屢思南下。侵入卑孫。（卑孫卽今土耳其京城前爲東方旁都俄女皇賈　第二南巡時其幸人某建樹大書曰此走卑孫路也歐人常引之以徵俄欲得土人京城之意）在中亞之亞復斯坦。鯨象又復相遇。在太平洋亦然。其結果乃假手日人滅俄海軍俄蹶後英之精神全注德國閱其報紙無時不驚呼若德之將至。本年三月泰唔士登一書。中曰。（觀德國之急治一世當處危地）英德挾仇甚深。先由商塲爭競而起。南非戰事。英之戰艦。又常虜德國商船。德人常恨之。且見英國陸軍羸弱之真相。遂急治水師。秦晉甥舅。竟成仇讎。矣 
專電 
[電一（北京）]  
　　俄使復向外務部要求黑龍江航路俄有共同權俄國得於洮南府設領事俄人在庫倫不守蒙王範圍如蒙古借欵興辦各項實業先儘俄欵蒙古礦務俄亦有共同權 
[電二（北京）]  
　　直督陳夔龍奏海軍支應局淮軍銀錢所練餉局籌餉局印花局均裁撤改設財政總匯處以藩司運司爲總帮辦設支應糧餉等股派坐帮辦各一員振撫局水利局建造局巡防營務處保定營務均裁撤洋務局員全行裁汰一應交涉歸關道總理所裁各員認真選擇令入憲政研究所 
[電三（北京）]  
　　鹿中堂病勢頗重連延四醫診治均謂難救 
[電四（北京）]  
　　吏部議將佐貳雜職停止銓選 
[電五（長沙）]  
　　湘省紳學商界電懇郵傳部早廢路債草約並派代表入京 
[電六（東京）]  
　　新鄂督瑞澂今日（二十）未刻乘江寛輪船過蕪 
[電七（東京）]  
　　十九夜日本外務大臣小村伯爵請濤貝勒及各隨員飲讌首相桂太郎清國公使胡惟德及其他貴紳均列席先爲兩國皇帝交換乾盃辭繼由小村伯爵濤貝勒演說極言清日兩國政治上商業上密接親睦之事貝勒並謂兩國敦睦係同文同種之關係 
[公電（杭州）]  
　　各報館鑒敝校總辦張復泰違背部章虐待學生請伸輿論浙江陸軍小學堂全體學生公電 
緊要新聞一 
[英國兩次聲明决不干涉藏事北京]  
　　駐英李使電告英政府聲明决不干預藏事巳誌前報兹悉達賴喇嘛遁跡英屬印度後與該處地方長官不過照例來往印總督奉英政府訓令於達賴所到地方除保護監察外均不干預駐京英使近見中外各報載有英政 
 
 

Page 4

 
 
府干涉藏事之謡故於日前亦向外務部梁尚書聲明略云此次貴國進兵西藏爲保護該地起見本係貴國應有之權且與中英條約毫無違背敝政府决無干涉之意局外謡傳殊屬誤會本國政策幸勿聽信 
[吳軍機非打簾子者北京]  
　　向來新入軍機者多無所建白但必先到朝房爲老軍機打簾子以示恭敬獨吳蔚若閣學不然是以各軍機反有所畏懼不敢以老前輩自居亦僅見矣 
[鄂人喜可知矣北京]  
　　湖北同鄉京官黎大鈞等請予立案禀巳由郵部批准其批詞巳錄昨報兹將原禀錄下爲鄂路籌有的欵組織商辦公司請查照前案立予批准立案事竊查鄂境粤漢川漢鐵路爲西南兩路交通幹線比年以來鄂人爲自保利益起見提倡集股自辦創設湖北商辦粤漢川漢鐵路股份有限公司擬集資本金共二千五百萬元所有一切詳情業於宣統元年十月由前掌廣西道監察御史吳兆泰等呈請前湖廣督憲陳咨請鈞部立案旋又經湖北鐵路協會會長前廣西按察使劉心源偕代表入都縷晰詳陳均各在案刻下創辦股份業巳陸續交納異常踴躍其餘普通優先等股亦復爭先恐後至各州縣認定常年的欵均訂有期限分繳等情亦經大鈞等疊次陳明計邀鈞鑒現鄂中屢次電催會長回鄂設立鄂境商辦粤漢川漢鐵路股份有限公司爲此公懇中堂大人查照前咨及禀呈各案迅予批准立案俾得早日集齊股欵尅期興工無任感激屏營之至敬乞批示施行自鄂路商辦之批下鄂省旅京同鄉無不距躍三百而張伯烈於憂愁慘淡中始爲之一霽代表劉密賀三公巳將此批電致鄂垣協會及各團體并擬同時電致日本鐵路協會即於是晚十鐘議决同時發電鄂路代表張伯烈由郵部派警吏跟隨巳誌昨報兹悉十三日晚十一鐘協揆之幕友吳石香鄂人易舉軒等以批准鄂路商辦告張張始由徐第歸庽是時有四人緊跟張蹤或前或後十四日晨張自黄梅館至天門館由天門館至邊防大臣吳祿貞宅自吳宅至陸軍部易宅自易宅至南池子還黄梅館而四人仍不稍離十五日商辦批下張乃至永光寺公益研究社四人猶未舍去殊可異也 
[法學生組織法學協會北京]  
　　法律學堂舊班生去年畢業今有人發起組織一中國法學恊會以收切磋之益而謀法學之普及近巳廣發傳單聯合新班及監獄班共同組織現各學員簽名入會者巳有多人且擬公舉修律大臣沈子敦爲會長并欲組織法學雜誌以爲本會之機關 
[法部將發現爭權之議案北京]  
　　自法院編制法編定後法部巳儼同虚設日來朝廷尊重司法獨立每逢重要案件又强半批與大理院知道而不關照法部法部近遂無事可辦乃發明一種預備抵制之法於本署中派出司官十人爲議員連日開會集議抵制大理院辦法一俟議案成就即請廷尚裁可奏聞以冀稍挽權利 
　　廷尚書近以本署司員人多無事惟模範監獄適當開辦之始尚可安插特派科員二十人爲監督工程之用所派者大抵皆都事司之司 
[請奏陸軍新官制之運動北京]  
　　陸軍部尚書自奉旨特簡蔭午樓欽使升署後近日壽署尚對於一切應行興辦各事均批緩辦惟照例公事署名畫諾部中舊日各司員以蔭到任後恐遭裁汰而新官制適巳議定爰公請壽署尚從速出奏以便日後即被淘汰而實缺人員改調尚易壽署尚不肯主持現各員正在運動中未知能否達到目的 
[海軍處擴充編議局之計畫北京]  
　　海軍處本設有編議局一所自考察大臣洵貝勒薩軍門回京後購有東西洋海軍書籍甚夥現擬遴員編譯以資研究日前兩大臣在海軍處擬派顧問官嚴幾道觀察復總司編纂嗣以嚴氏現充學部名詞館總纂恐難兼顧擬改調伍光建觀察充任惟伍現在南洋大臣幕中來否尚未可必巳於日前發電詢問候得復再行定奪 
[英和兩欽使暫不更調北京]  
　　本年駐英李欽使經芳駐和陸欽使徵祥均届任滿之期例應瓜代前經外部迭次提議現又會商咸以本届保和會開會伊邇提議事件甚多未便驟易生手仍以陸欽使聯任爲宜惟某大臣則欲另簡駐和欽使而以陸專辦會務故尚未决定至李欽使係當藏務吃緊之時正資交涉均謂毋庸另簡日内當可定奪 
[裁釐加稅之入手辦法北京]  
　　度支部現議以裁釐加稅一事將來必須實行惟釐金係進欵大宗若預算不周致有虧短於賠欵軍餉諸多妨礙自須預籌辦法以免臨時棘手現擬實行將内地釐卡逐漸裁併暫由洋關加徵倍稅以覘徵額之盈虧而定一成之辦法俟澤公假滿後即當會同稅務處會奏試辦 
[憲政館催設自治研究所北京]  
　　憲政編查館現議以地方自治範圍内之董事議事等會爲地方行政之機關關係憲政至爲重要上年冬間曾咨各省一律設立自治研究所遴選公正紳董入所研究以爲充任議董之預備近聞此項研究所未經開辦者各屬尚居多數殊近藐玩亟應會同民政部再行咨催各省切實舉辦 
[民政部奏設圖志館北京]  
　　民政部奏竊維國家富强之要圖不外軍備農商財賦交通諸大端而方輿一職實爲庶政之樞紐 
 
 

Page 5

 
 
蓋全國之險要阨塞有所弗悉則兵事無由策畫物産土宜有所弗辨則實業無由振興至若道路之夷險民生之貧富其於交通財賦尤有密切之關擊推之海權國界爲言外交者之所注重更無論矣我朝有皇輿表一統志諸作以志全國地輿其餘行省州縣滿蒙回藏莫不各勒專書官家著述之富遠邁前代事實之徵信體例之詳明亦非前代所可比擬惟中外交通以來天下形勢爲之一變昔時所稱完備之書今日實鮮經世之用不特礦産鐵道航路電線爲從前志乘所未有卽疆界政俗亦因時而變遷臣部職掌内政首重方輿舉凡經界户籍之審查自治警保之分劃尤非究心地形明習地事不足以資治理而固邦本伏查大清一統志成書巳越二百餘年各省通志自乾隆以後半未續修而嘉慶道光一統志均未見頒行近來私家著述更鮮善本方輿所關至爲重大亟應準今酌古繼軌重編臣部前經奏明調取各衙門行省圖志並頒發地理表式飭令詳細報告各在案兹謹設立圖志館匯萃圖書並督率司員悉心纂述嚴定體例分門編輯並隨時調取各衙門案卷藉供參考以爲續修一統新志之預備所需圖籍大半由各省調取館員悉由臣部司員兼充一俟成效可觀再行請旨辦理 
[日人逞蠻釀成暴動四誌杭州]  
　昨日諮議局爲十四夜日人行兇釀禍致毁日店一案各常駐議員特開協議會提議此事以日人旣違章在内地開設店鋪復爲不正當之營業設賭圖賴召釁傷人種種行爲皆與條約不符應請立向日領交涉並宜速籌善後之法須令一律遷出内地以保主權衆論僉同議决向撫憲遞呈請書並聞許紳炳堃亦以是事由蔡議員煥文介紹向諮議局呈遞建議案矣 
[仁錢兩縣照會商務總會文]  
　　照得日本商人在城内大井巷口開設蛋餅店兼營打鎗贈彩旣背約章又近賭博屢經撫憲札飭洋務局照會日本領事嚴行禁止在案不意本月十四日晚有人在該店賭彩連中應得之彩該日人靳而弗與遂致口角道旁觀者愈聚愈衆咸抱不平該日人等走至新宫前橋弄口醬園内暫避無知之徒跟踪滋閙敝縣聞信電禀道府憲馳往彈壓始將該日人設法保護出險又聞有人將日人所開之店搗毁玻璃及零碎等件當經敝縣同警察分往救護立即解散查日本人在城内開設商店打鎗贈彩又非正當營業固屬違背約章自有撫憲及洋務局主持商民人等縱受欺騙理應赴地方官廳呈控并報告商會辦理不得因一時公憤聚衆滋擾亦不得借端造謡妨害治安除通禀各憲并出示曉諭外應備文照會貴總會請煩查照剴切傳知各商號一體遵照 
[仁錢兩縣告示]  
　　日店打槍賭彩本屬有違約章正在照會交　民人不用張皇查得前夜滋擾其中雜有流氓祇知一味混閙事後相率逃亡自應訪拿究辦方與治安無妨良民當守律法勿得藉端逞狂倘敢造謡生事國法不容輕嘗諭爾各色人等一體懍遵毋忘 
　　按此次閙事日人之過歟華人之過歟而曰拿辦拿辦流氓流氓 
[陸軍小學生聚衆閙事杭州]  
　　十九日上午十時陸軍小學堂學生因飯菜不豐斥罵廚役並將菜碗擲毁數桌廚役禀訴張總辦復泰頗以學生跋扈立傳班長敎員飭查爲首數人意在薄懲了事詎各學生以總辦左袒廚役羣赴總辦室詰問一言不合恃衆暴動張總辦見聲勢洶洶無可理喻傳令將堂門關閉飛輿上院學生愈憤將全堂儀器什物概行搗毁擊開大門毆傷門役全體一百六十餘人追蹤繼往方到撫署東轅門見總辦下輿大呼歸隊將乘輿打破張總辦逃至儀門被學生追獲扭毆拳足交下幸本轅巡捕戈什哈等極力攔勸喝阻尚未重傷然巳狼狽不堪矣踉蹌入謁中座面禀起釁原因而全體學生仍在大堂站隊喧譁不巳奉撫憲傳令入見諭令即刻回堂靜候查辦而學生不允要求立刻撤換總辦中丞怒甚謂學生無禮囂張恣横巳極如果違抗本部院命令汝輩全體解散可也嗣經總稽查某君設法調處謂孰曲孰直大師自有後命諸君暫且解散回堂靜候查辦等語各學生始紛紛退歸聞此次肇釁原因複雜不僅因飯菜一端巳也詳情續報 
[京師近事]  
　　會議政務處片奏吳郁生現奉恩命派在軍機大臣上學習行走所遺臣處提調一差臣等公同商酌查有帮提調翰林院學士錫鈞堪以派充謹附片具陳伏乞聖鑒 
　　各省代表來京後又有長沙徐公勉來京加入此團共籌國會請願各事與各代表情意極浹以故同志會漸次成立並預備刋行雜誌以期鼓吹政黨 
　　法部司員王某縱妾虐死使婢一案曾誌前報兹聞王君於日前持在假翰林朱君信至部要求開脫堂官執法不允巳飭歸案審辦又聞該婢因受虐不過於臘月二十九日逃出經王之友人遇見送回並囑王好爲看待不料王妾見之不勝忿怒即對之大罵次日日間毒打一次夜間又打一次初一又打打後繫而懸一足指僅得著小凳又不與飲食王歸婢泣求與食並請食後再懸略解饑渴之苦妾聞尤怒即懸而打之並以爐中通條燒透者插入兩脅中婢痛絶遽倒於地妾尚打不停手稍頃絶無聲息及視之則氣巳絶矣 
 
 

Page 6

 
 
　　詹天佑觀察因張綏鐵路本年舉辦興修惟因該路延長甚遠所有購用之地畝恐不能一律給價故於十三日出京赴張家口調查購地情形約需十日間始能回京覆部并聞部内修築該路購地辦法現巳將官價章程訂定 
　　聞外務部昨電蔭午樓尚書須俟濤貝勒抵德考察事竣方可起程回京故新簡德使梁震東星使擬請假一月回粤假滿即行赴任 
　　爭議津浦鐵路直隷團體事務所昨發通知書定期於十七日下午大開會議 
　　濤貝勒啓行時諭隨員諸人云我此次遠涉重洋考察軍政總須格外認真不得敷衍從事致負朝廷重任惟我一人之見聞有限皆賴諸公時時留心查察詳細告我以收集思廣益之效若竟因循玩愒漫不經心徒勞跋涉豈非虚糜國帑乎務須各自奮勉於軍政實際上真切采訪不但觀其形式而巳俟回國後將一切制度彚集成書呈進御覽以裨軍政我與汝等方爲無愧耳 
　　督辦鹽政處大臣以東三省鹽政自從日俄兩國運入洋鹽本鹽利權頗爲所奪曾擬派前東三省鹽務督辦陸潤生京卿前往調查嗣陸京卿不願前往力保前充三省鹽務總辦楊毓臻觀察前往澤尚書巳允其請不日將見明文 
　　日昨軍機處提議黔省邊防重要而龐撫自歷任以來聲名甚爲平常現值期滿應行酌保賢員奏請簡放鹿芝軒中堂擬保梁鼎芬爲署撫 
時評 
[湘粤人之責任重矣]  
　　鄂路拒欵。經全省人民之力爭。各代表之奔走呼號。護鄂督之代爲陳請。而僅得批准立案。夫批准則竟批准矣。而必曰將來所有路事。應視湘粤等省確定妥協之辦法。旨一體遵辦。則該部之游移瞻顧。不得巳而做此半面文章。以聊慰鄂省之民望者。巳見於言外。而將來之如何確定妥協辦法。則尚未可知也。 
　　夫郵部自有此批而鄂代表之責任盡矣。所喫重考。湘粤人耳郵部旣以湘粤等省辦法是視。則湘粤人應急起而與郵部商定妥協之法。一有不慎。則非特關係湘粤全路。并將累及鄂路湘粤人能擔此重咎乎。湘人乎粤人乎。盍深思之。 
[官塲之有幸有不幸]  
　　監理官陳惟彦。在湖南逼斃家丁。經御史崇興參其兇暴驕横而得撤差處分。視學官戴展誠。在湖北撞斃老嫗。經御史趙熙參其勢燄薰灼。而乃安然無恙。可謂有幸有不幸。 
[袁督所不料者]  
　　京官爲包鹽抵賭事。極力參粤督而袁樹勛安然如故。御史爲新軍兵變事。極力參粤督。而袁樹勛安。然如故不意數年前循例參一吸烟州縣。而忽奉交部議處之。諭斯豈袁督所。及料也哉。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[皖省丁漕加捐仍改銀徵錢北京]  
　　御史石長信奏皖省丁漕加捐改錢爲銀民情實多去便請飭部核議仍照舊章辦理一摺刻由度支部覆奏云查原奏内稱安徽賠欵加捐係於丁地漕米折征定價外每銀一兩米一石各加收制錢三百文乃因銀價昻貴奏請每錢三百文改收庫平足銀一錢八分夫賠欵加捐原不得己之舉現當清理財政之時何處不可取盈該撫乃於奏定徵錢者忽欲改而徵銀致令遠近驚疑閭閻受累請飭下度支部核議仍照舊章辦理等語臣伏查上年十一月間安徽巡撫因銀價奇貴賠欵不敷奏請將賠欵丁漕每兩每石向來捐錢三百文者改收庫平銀一錢八分等因奉硃批該部知道欽此當經臣部以前項加收錢文原係奏明籌還新約賠欵近年銀貴錢賤各處皆同旣據該撫奏稱改收銀兩核計目前巿價稍有所增較之原定時價仍屬從減等語是以准其立案今據該御史奏稱前因自係爲預防流弊起見朝廷撫念民依凡事力加體恤查該撫奏稱收錢合銀二十一二萬兩改爲徵銀歲可收銀二十四萬餘兩是徵銀徵錢兩相比較所加不過二萬餘兩爲數本屬無多自未便以區區欵項致滋妨礙應請旨飭下安徽巡撫即將賠欵加收丁漕錢文仍照舊每兩每石加收制錢三百文毋庸改爲徵銀以順輿情而防流弊至賠欵不敷應由該撫另行設法籌措二月初七日奉旨依議 
[紀川兵入藏詳情四川]  
　　此次入藏之川兵係蜀督趙次帥之麾下會於西川所訓練者其兵員卽係步騎砲工混成旅團計七千五百人其將士多係留學畢業生其先鋒係步兵五百人騎兵二十人混成大隊巳入拉薩後陣則係步兵一千及過山砲六尊混成大隊兼行赴援趙季帥躬親督率兵馬五千駐紥從巴塘西行二十日程之察木多以備緩急蓋從巴塘抵察木多路巳開鑿又從察木多起約行十六日里程亦巳開鑿然山路崎嶇不便行車隨開隨進耳從該地抵拉薩約行三十五日里程此間架設電綫亦將竣工若一旦竣工則消息靈便諸多利益蜀督趙交帥現於成都工廠赶工造械以便接濟並督飭勞工數千正在輸送糧餉聞次帥意擬乘此機開發三千年之秘密國以紹介於世界也 
[龔領事請慎發赴坎護照廣東]  
　　自英屬坎拿大近年以來徵收華人入口身稅由五十元迭增至五百元外務部訪悉情形急設領事以資保衛乃坎官又定華人入口新例較前尤覺煩苛該處領事龔心釗曾呈報粤督略云查華民之入坎拿大境者幾於盡隷粤東西歷一千八百八十四年英官徵收入口身稅以五十元爲率乃粤人仍沓來紛至坎人本有力拒華工之意遂由一百元突加至五百元復設種種苛例逮及於商人學士以致欲來者望洋而歎僑居者同受奴名署領事奉命開辦坎都領事館本年（宣統元年）五月到差與其工商部提議英國定例專禁華工不得波及於商學兩途始由該部改良章程五條差爲公以惟查粤商入坎自三十三年九月至今執有護照免納身稅者計二百零五名近據坎拿大商務大臣面告查得入口華商均散往他省以浣衣爲業似難目爲正商竊思坎地工價貴逾中國十倍工人每有納五百元身稅而不恤者且利之所在難免百出其途以取償但恐以賤工而混正商正商必受其累貴部堂必以擴充海外華人之商業爲懷擬請嗣後發給護照務各認真察核不致到坎後仍以力役營生爲人藉口旣保正商利益並使外人信服謹粘抄坎拿大改訂章程呈請察照施行粤督接准來咨即札行司道轉飭照辦矣 
[黑省鬍匪猖獗近狀黑龍江]  
　　哲里本盟四旗總長齊公日前電致江撫周中丞内稱蒙匪陶什陶現帶黨羽數十名竄入内興安嶺東南一帶意在深入刧掠當由公署電達各屬警防等營一體嚴防並飭前路防營許統領督兵淮剿又聞綏化城西六七十里地界通肯蘭西各屬刻有大帮胡匪横行爲患駐綏巡防孔統領派兵往捕一日與遇賊匪悉竄人民居兵隊在外環攻不能前進反被匪擊傷數名巳而海倫防兵亦尾追至此鄉警亦隨之助剿奈匪旣入窰爲負隅之勢竟無所獲又餘慶縣界高家屯地方近日亦有胡匪二十餘名與駐餘巡防營兵搏戰賊憑牆固守舉鎗外擊該營官李慶祿駐綏有年素著驍勇此次以其散匪不過二十餘名心輕之直前往捕不料頓時爲賊鎗斃二人賊仍呼嘯而去現在零星匪徒路刧行人入夜刧掠居居每夥約匪四五十名其巴彦餘慶綏化蘭西等界内亦實繁有徒且匪皆剽悍屢拒官兵綏化黄太守巳調呼蘭吳統領前來助緝不日即可抵綏 
[東三省近事]  
　　一外界奉天漁業總局在蓋平縣屬海口鮁魚圈地方拿獲勒索漁捐人犯係屬受雇於日人爲之插旗硬收稅欵者當時日領事聞知竟出面索取犯人督憲當札山海道將犯解交營口廳擬辦一面將日領無理干涉情形嚴予駁斥旋據該犯供認實係勒索漁業詐害民人并供認官兵往拿時開鎗拒傷兵弁等情不諱惟查該犯係屬從犯另有日人巿原源次郎者爲此案之首犯刻聞法憲擬按律援發極邊足四千里安置例上减一等完案至日人巿原越界勒捐情罪難寛巳由交涉司照會日領懲辦 
　　日本東洋製鹽及滿韓鹽業等公司前擬在奉天金州半島租界内開闢 
 
 

Page 11

 
 
鹽灘當經禀准關東都督府丈放地畝一萬五百町步嗣日政府爲保護自國鹽業計限制關東州産鹽之輸入各公司之製鹽事業因之頗受影響開闢之鹽灘僅及一千五百町步而止頃聞日政府爲擴充鹽業起見又豁除限制之例允許汪加一億斤之輸入額於是關東製鹽事業近時頗有起色聞各鹽業公司近擬擴充鹽田二百町步滿韓公司在貔子窩夾新子間東洋製鹽公司在五島地方均擬分别推廣現正在籌劃中一内界延吉官塲賭博之盛甲於他處自吳督辦交卸後此風益熾聞支應局長某日輸至一萬三千吊巡警局總辦幫辦審判廳推事亦各輸六七千吊其輸一二千吊者則等之自檜以下矣現被延琿道郭觀察查知嚴飭各屬員防營謂從此次電諭之日起寛其旣往以後如有仍不自愛者小則撤差懲究大則禀請撫台嚴參望諸君努力國事無貽伊戚云云邊事如此棘手而官塲猶酣嬉無度尚得謂有人心者耶 
分類新聞 
政界 
[粤省咨報釐金數目廣東]  
　　度支部日前電催粤省迅將釐金收數飭查具報以備稽核昨聞粤省巳咨報該部舊歲七月份起至十二月份止所有釐金收發各數計此六個月内所收各廠釐金八十九萬五千四百兩零鹽釐三萬二千三百七十五兩零收匯豐案内奏撥各欵九十六萬三千九百兩連上餘存釐欵四十三萬二千五百兩統收銀二百三十二萬四千八百兩零共解過銀二百二十一萬餘兩計尚存銀八萬餘兩當即札發司處核明備案矣 
[巡警道定期週巡考察杭州]  
　　浙省推廣城鄉巡警輔以水巡辦理漸形周密而州縣報告尤以嘉湖二屬爲完備警道楊昧蒓觀察深慮各屬仍有敷衍或則僅具形式非週巡考察藉資督責不爲功前巳禀商中座原擬本月初出轅嗣因要公覊延旬日兹探聞巳擇定十八日晨刻乘杭滬火車先赴嘉興週歷各屬縣次往湖州由水道回省云 
[直督統一財政辦法天津]  
　　直督陳制軍日前將本省關於財政各局遵旨裁併另設全省財政總局派藩司爲總辦運司爲帮辦總辦内設海防糧餉陸軍糧餉淮軍糧餉練軍糧餉四股每股派坐辦幫坐辦各一員以道府充任按此條當與專電參觀 
[寗藩整理調查局之政見南京]  
　　寗藩司樊函致江寗調查局伍坐辦略云本局成立兩年風聞各股員常有經旬累月不到局者有到局一坐即去者玩泄如此何怪成績寥寥巳往者不深究矣惟願諸同人自今更始兹擬責成各股員將兩年來所徵集各署局所之材料應編者編應纂者纂未報齊者姑缺之其巳報者必應輯錄不能辦者暫置之而能辦者勿再宕延統限於本年三月底一律辦清其有本局能自辦之事而不先辦者責在局員待州縣之報告而不至者責在州縣若督催不力即弟亦不能辭咎届時當分别秉公甄察辦理此後局中當設考勤簿自坐辦以至書記每月曠日若干即在月表内聲明送閱以資考核而定去留軍界 
[協統差之去思直隷]  
　　北洋陸軍四鎮七協楊統領八協陳統領平日辦事皆能熱心毅力頗得軍心客臘忽以身弱多病四字考語撤差當時該兩協官佐目兵礮工輜各營得信後大爲驚惶立即聯合多人公同具禀挽留後爲該統領等聞知遂向衆人勸阻謂帥憲以我等爲無用札飭銷差亦正合吾意諸君切莫輕作此舉衆人見該統領等夫志巳堅不得巳遂請求合拍一照以作紀念嗣有正目夥兵數十人亦向該統領等請曰我輩在此數年深荷敎育之恩愧無以報願請與統領同照一相該統領等亦欣然應之臨行時各營設宴祖餞兵士至有牽衣而泣者 
[陸軍經理學編就專書湖北]  
　　湖北陸軍應用各書均由督練公所敎練處次第編輯惟經理一學尚未　有專書兹經陸軍將校講習所經理班各學員將新編陸軍經理學呈請該處核定秩序尚屬井然事實亦復詳盡裨益軍政良非淺鮮爰即刋印成書以百三十七部送第八鎮以六十八部送二十一混成協請爲分發軍需書記各員研究以重軍學 
學務 
[詳請獎勵寗屬小學生畢業生南京]  
　　署寗學司李詳請督院文云寗省各小學堂舉行畢業凡在省垣者均屬照章會集三項人員公同攷試并經本署司派員按科監攷其在省外各州縣或由司派委省視學員前往會攷或飭由地方官會同該處學務宜及敎育會人員認真攷試仍令將畢業成績試卷送司復核評定分數甲乙仍飭地方官列榜揭曉即由本學堂按照榜列等第名次填給憑照發領再行照章保送升學以昭慎重兹據各州縣及各學堂詳請獎勵前來應將光緒三十三年分江浦縣高等小學堂學生董兹國等七名又三十四年分上元縣高等小學堂學生龔濱等十名句容縣高等小學堂學生張景江等五名高淳縣高等小學堂學生楊榮等十六名贛榆縣高等小學堂學生徐燦芹等二名通州公立第一高等小學堂學生達思本等三十七名如皋縣高等小學堂學生閔之中等十二名計一州六縣畢業學生共八十九名其揚州府屬之泰州高等小學堂亦於是年下學期畢業查表列各生學年惟最優等之鄧逐一名優等之韓受祿韓受德二名中等之翟維書姚裕光戴朝徵三名學年巳足其優等徐鍾峻等八名雖據稱由他私立學堂及私塾轉入以前分數無從稽核旣經攷試畢業程度及格准其攷升中學未便一律邀獎至下等巳滿八學期之羅會寅一名僅有六學期之周善禾侯士雅二名照章均應留堂補習一年再行攷試分别按等辦理江寗省坦官助紳辦之養正兩等小學堂高等班畢業學生達福祿等十名思益兩等小學堂高等班畢業學生索隆建等十四名應請照章將攷列最優等者獎給廩生優等者獎給增生中等者獎給附生下等者給予佾生准用頂戴伏乞咨明學部核辦飭遵再由本署司分别填給執照以資鼓勵 
[勸學所劃定學區辦法吉林]  
　　吉林府勸學所自去歲開辦以來整頓鄉學不遺餘力現就府屬劃分四路四十六區計西路十區東路十區南路十三區北路十三區每路派勸學員一人專任勸辦學堂及改良私塾一切事宜聞不日即行首途云 
實業 
 
 

Page 12

 
 
[部查一邑兩商會之競爭杭州]  
　　勸業道日前接准農工商部札開案據台屬臨海商務分會禀稱海門商務分所周繼瀠王士駿等違章與擅設之各州商會衝突涉訟迭經據實禀訴奉飭查辦自應靜候憲裁惟案懸半載以一鎮之地而會所並立主客倒置事事窒碍商情惶駭萬分苟非迅予解决則懸宕多期合屬商界之憧擾其何以堪等語續又據臨海紳商主事余光啟等禀稱臨海爲台州首縣海門爲縣屬一鎮分會分所先後成立今台州分會未奉部准擅自開辦上違定章下拂輿論紳等礙雖承認聞本府業於去臘派委江令煥勤會縣查復不料該縣委竟敢受其運動並不召集紳商公議可否率行含糊袒復置勸業道憲所指重要問題於不顧而台府啓守亦懵然據以轉詳伏乞察核各等情先後到部查此案業於上年兩次札道詳查禀復在案據禀前情合再札該道迅即確查聲復毋再宕延現聞董觀察業於昨日照會寗波總商會尅速遴派會員馳往海門會同官紳妥爲理處 
[移請趕催運送出品揚州]  
　　揚州府日关准南洋勸業會事務所坐辦移稱本會會期准於本年四月開幕所有各處巳經開會展覽之出品均限於二月内一律運送到寗以便裝飾陳列業巳通行在案現届開春會期日近和屬物産會之出品無論曾否得獎均須按限期早日運到若於册報巳經審查各品之外尚有續到他種出品或特别大宗出品預備自然裝飾者應即一併運賽多多益善以便受欽派審查總長之鑒衡榮譽益彰進步迅速祈轉飭所屬各出品運賽人一體知照 
[貂皮巿價低落原因吉林]  
　　三姓皮莊共計二十四家每至冬季以收買獵户皮張爲營業之源有俄商來購則由本城轉售以獲盈餘如遇俄商出巿低微則將高貨挑選自赴玻璃銷售其次貨自忖不能上洋莊者即赴奉天售歸華商京莊等路每年行巿悉憑俄商出價之高下以定方針客冬因俄商共到八人前後成交不過十萬羅布之譜近俄商稱莫斯科行巿不佳以致貂皮巿價比年内什减其一（即白板者爲上中貨）時價僅值五十羅布較前益落云 
雜記 
[自治會代弱女子函請申雪廣東]  
　　女士許有昨經番禺縣楊令查知無罪送交廣仁善堂該女子特具投詞求自治會代達申雪聞該會據情代爲轉達府憲原函照錄如下敬啓者昨接女子許有投稱竊小女子香山人原由祖母郭氏配同邑翠薇鄉吳姓父錦泉光緒三十二年往廣西當工程司遣女與後母洪氏叔鏡池嬸陳氏居河南光緒三十四年後母洪氏庶母王氏與叔嬸催吳迎娶吳姓以家貧擬概從簡並减禮金祖母允之後母庶母及叔嬸以無資賠墊作罷由是常常罵逐迫令隻身返吳家自縊蹈海均遇救遂依港堂庶伯母陳氏念佛後矢志不貳去臘返省被叔嬸及大姨誣逼毒打投警局公斷展轉押解正月念六日復解番署押覊所慘受家丁自稱袁制台李鴻章弟與楊家將等及伴婆女犯鎖禁空房凌辱萬狀羞憤欲死被誣顛狂楊令提堂不由分說以木橙穿掌再三刑訊　鎖手足復交丁役鞭刀毒打連日復加鐵棍吹簫至昨初九日送交廣仁善堂聲稱交善堂擇配任你自由女子當以官衙無理無辜刑辱力請見楊令訴明　雪未蒙面訊　蒙善長優待函訪原配感激良深惟庶母王氏及叔嬸大姨等如此誣虐衙署如此黑暗伏乞轉達申雪死亦甘心等語查該女子矢志原配受屈蹈海迷信不移志原可諒案經迭訊該女子所請應如何核辦憲台自有權衡楊令濫用非刑監獄積習尚復如是似非朝廷改良刑獄之本意據投各節應請查明嚴辦以儆將來 
[違禁開墾南湖之結果杭州]  
　　餘杭縣客民葉照波等屢次禀請開懇南湖田畝省憲因此湖水利有關杭嘉湖三府之生靈前年奏定永遠禁墾因遂批斥不准去年葉照波等又到農工商部控告經部咨請浙撫查復增中丞當委王大令蘭芳前往查勘不料葉照波等巳在南湖搭蓋棚廠標插籤子並揚言奉旨開墾王大令喝令拆棚拔去籤子回省鎖差現在葉照波等仍不甘心又赴府署禀控經夏太守即將遞禀之林世榮獲住延請王令蘭芳楊令德懋督同審問限令三日内赶將棚子一概拆去並將林　榮押發仁和縣看管 
[大雷雨觸電紀聞松江]  
　　本月十八夜大雨如注雷聲隆隆竟夜不絶翌日城内外喧傳擊物擊人隨地異詞惟倉城内有牆擊破一穴西林塔最高層被雷攝去一椽柱木亦有雷火焦灼痕聞風往觀者殊衆 
清談 
[經科學生不當錄送歟]  
　　分科大學巳取之學生。格致科僅四人。經科僅八人。其餘各科。自十餘人。以至二十餘人而止耳。監督劉廷琛。以費　甚多。而育才甚少。乃商之學部。續行招考。且稍寛其格以取之。是固樂育人才之意也。 
　　惟經科學生。例由各省提學使考選咨送。而各省提學使。每以重視經學。率至擯棄不送。在邊遠之省。人才不多。或者其難於及格也。乃以素稱。文風最盛之江蘇省。亦未錄送一人。不亦大可。怪歟。今大學之中。旣以乏人爲憾。爲提學使者。不亦當善體此意。而如額錄送歟。若猶繩之過苛。靳於取錄。是自以爲鄭重。實則使鉅欵虚糜。而造就之目的。且因以遏而不達也。毋乃大誤。 
[奏請開缺者何紛紛也]  
　　近日大吏。新開一固寵希榮之不二法門。嫌邊癢。奏請開缺。遇參案。奏請開缺。其甚者。人地不宜。鬱鬱不得志。則亦奏請開缺。辦理要政。恐或不稱旨。則更踵例而奏請開缺。前倡歟。後和歟。其果出自中藏之流露。抑亦明知其大可不必。而故爲此言以解嘲歟。其果别有不得巳之苦哀。抑亦以彰一巳之賢勞。而故爲惝恍迷離以令人不解歟。 
　　宣尼有言。雖曰不要若。吾不信也。彼其食祿而事事者。印纍纍。綬若若。豈獨罔聞知乎。 
雜著 
[國會借鏡錄醒（續）]  
　　十三年三月。愛國社更集同志於大阪。議請政府開設國會。來會者二府二十二縣。共八萬七千人。各簽名於　願書後。公舉片岡健吉河野廣中二氏爲捧呈員。入京以陳之太政官。大政官以古來無受人民上書之成規。却之。二氏復呈於元老院。元老院辭以無權。亦不納。於是上達之道竟絶。二氏將其始末情形報告各地。此時都下議論。雲湧風生。皆以國會爲改革政治之急務。各　社會。以厚其勢力。而隱隱與政府相抗。政府遂定立會條例以箝制之。是年二月又開地方長官會議。政府許各府縣之議員列席傍聽。一時不約而至東京者數百人。此輩悉執改進主義。深以愛國社之舉動爲然旣歸。遂募集各地。同志。亦作請願書遣。人呈於政府終不得達。愛國社請開國會之願書。雖不得達於政府。而自由　義。益形發達。十一月　開大會於東京。重　前議。來會者爲二府二十二縣之總代表。共六十四人。十二月政府發令。凡關於公益之建百。必經其管轄廳察核許可後。始得以次遞奏云。 
　　自愛國社重設以來。政府雖以新聞　例立會條　等。種種專　手國。歷拘人民。然風潮所激　重難返一時人情皆以犯法爲榮。愍不畏死。其不唱民權自由而拒開國會者。殆不齒於社會。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[川漢鐵路公司留京股東致董事局函（再）（續）]  
[第三議案]  
　　竊查公司股本原自不豐又經當局諸人累年糜耗存放之號迭次倒塌現在所儲不過千萬僅恃租股來源亦枯縱使公司改良組織恢復信用然在宜萬開車以前而路股票鬯銷雖何人不敢擔保某等深思熟慮發見危機今請言其概略第一問則全路延亘數千里需欵浩繁租股旣成强弩之末而又别無的欵其果能以川人之資金成此大功乎第二問則他日欵竭工止畫於半途郵部收回路權其能恃部欵以成事乎路權歸於部則籌　資金之權亦歸於部則雖出於漏脯救飢飲鴆解渴之下策川人奚所設詞以拒之乎心所謂危不敢不告尤冀平心研究早爲之所公司幸甚股東幸甚 
[第四議案]  
　　竊查公司收支各欵自光緒三十二年銅元局挪欵改進會倡議由部派查帳人得釐一次以後迄今三年又復不見公司報告究竟每年收人若干支出若干存放於滬漢各埠者若干股東不得過問因而物議紛起以某等所聞則存於上海之欵由施子謙經手者又倒塌十餘萬矣其存於漢口者據旅鄂商界同鄉之說則高伯恂惟鐘煥堂之言是用鍾本一販賣粗品藥材之人不識行情不知商務而爲一二錢店管事所籠絡惟知夥同漁利而股本所寄在危險之地將來必爲上海之續至於在事人員浮鎖冒領取若錙銖而用若泥沙者抑又不知凡幾矣股本之盈虚係於公司之成敗應由貴局之查帳人尅　分往滬漢各地澈底清查詳細列表附以報告限於年内竣事據實宣布以昭大信而釋羣疑股東幸甚公司幸甚（完） 
各省籌辦地方自治 
[江蘇（華亭）]  
　　松江華亭縣令照會紳董文云奉籌辦處札宣統二年二月初一日奉撫憲札開案查蘇省前因籌辦城鎮鄉地方自治應從調查户口及選民資格爲入手當經會議廳議定分年籌辦期限表并定合併調查分鎮表册辦法先後通飭遵辦在案現查該期限表所定各屬公推士紳調查巿鎮及各鄉户口總數係本年七月至九月之事而民政部章程本年查報全省各屬户數應于十月内列表詳院咨部核計爲時甚促深恐各屬辦理不及貽悮部限應飭迅速趕辦限九月内全省各屬户數呈報藩司衙門再由該司彚张填表該處彚總造册分别詳咨俾可併行而免延悮除札蘇藩司外合特札飭札到該處即便遵照通飭遵辦具報切速母違此札等因奉此合亟通飭札縣即便遵照限半月内城廂選民册趕速申送到處其提前籌備各鎮鄉巳將選民調查完竣者亦即一律造册同送以便本處彚總造册分别詳咨事關憲政母稍延悮致千重咎云云奉此查城廂户口選民均經籌備城廂自治公所調查明確先後詳報在案所有各鎮鄉自治以及調查户口選民亟應實力趕辦免悮部限惟華轄四十莊向無鎮鄉名目非爲之分别聯合劃定辦理難期得手兹經本縣就原有四十莊地方酌量歸併劃分定一鄉鎮大致與貴董等商榷以利進行合亟照會爲此照會貴董請煩查照單開劃定鎮鄉區域刻日會同議决詳細禀復核奪以便設立籌備公所推舉明達士紳担任籌辦案關憲政幸勿稍延 
　　華邑共四十莊其在城東外華陽地藏石區巳歸入城廂辦理李莊巳歸入金山衛太平趙家巳歸入泗涇辦理此外三十二莊未經禀辦有案時期巳迫用特遥爲劃分是否便利或分或合仍俟各莊董于本月内就近議復核奪計開鹽鐵吕蕩車墩梵修（以上四莊擬合爲一區）新橋沙港十字陳家行（以上四莊擬合爲一區）莘莊占橋娘娘莊朱家行（以上四莊擬合爲一區）葉榭南新張澤袁家廟（以上四莊擬合爲一區）亭林運港大洋望河（以上四莊擬合爲一區）汝河夏横歡菴（以上三莊擬合爲一區）前岡後港寒字嚴家莊（以上四莊擬合爲一區嚴家莊或歸入亭林亦可）蔣莊漕涇柘林濛缺沙磧（以上五莊擬合爲一區） 
本埠新聞 
[組織上海城根保産公會]  
[各業户上各憲禀]  
　　上海城根房産業户職商何琛邵仁恭邵炎之李萬甫陳林陳鳳翔長生善會徐敬熙陸連生衛三餘陳如林高德寳陳基昌陸連貴周鶴林張洪槐等禀爲奸商攘奪租産公叩恩賜維持保全血本事竊上海沿城護河之内自駁岸以達城根四周之地向係提右營主政昔以蕪穢不治往往任流丐游民雜居其地自咸同以來法國闢租界於東北城之外巿面日盛巡警日多益將宵小驅而至此蓋華洋之界僅一衣帶水耳雷池一步越之甚易曩爲地方治安計乃將其地招租建屋藉以興巿面而除匪類於是聞風響應相率偕來或爲慈善計建屋設賒材會者有之或爲公益計建屋立公所者有之或以棲身無地蓋矮屋以蔽風霜者亦有之舍此之外大半挾巨資而來建屋招租以權子母其中在一二年内承租者十居七八但當時格於禁例不准建高大樓房故外觀不甚壯麗近幸稍稍變通各業户巳漸改建藉與租界抗衡惟不能一律同時並建耳溯自各業户承租以來歷年憑串繳租相安無事詎獲利尚未可必而攘奪者巳踵其後風聞有奸商勾串洋人暗中入欵借河身淤塞道路汚穢爲外人訕笑爲詞朦禀各憲藉設公司之名目作一網打盡之計若不據實揭陳何以保營中主權而全職商血本爰集承租各業户組織公會名曰上海城根保産公會公舉正紳爲會董總理會務營中與業户自當仍循向章辦理母存異見亟應互相規畫以期改良而保權利至道路之崎嶇城河之汚穢雖係地方行政上之事業然與該處房屋亦關利害業户等有應盡之義務擬由公會酌提房租專欵存儲以備浚河修路經費之補助庶幾公私兩無遺憾除俟公會擬章呈請備案外曾 
 
 

Page 19

 
 
將擬辦情形曁奸商攘奪狡謀巳於上年十二月二十四日會禀右營易署備未蒙轉禀批示合亟抄錄全案聯名禀陳環求大憲大人俯賜保全迅予咨請督撫憲並照會上海道飭縣遵照毋須另立公司以免騷擾而順輿情伏乞批示曷勝迫切待命之至 
[松江劉提台批]  
　　該職商何琛等禀係屬顧全大局起見應准所請除轉咨督撫院並照會上海道檄縣外仰即遵照此批正月二十一日 
[江督張制台批]  
　　此案現准江南提督來咨業經札司會同上海道併案核明妥議詳奪在案據禀前情仰蘇蕃司遵照另檄辦理禀抄發二月初九日 
[上海蔡道台批]  
　　查縣呈簡章擬招股設立公司改建城根房屋及築岸鋪路浚河造橋無非爲振興巿面求合衛生起見兹各租户組織保産公會願提房租儲備浚河修路之補助一因一創尚無不合所禀有無别情候照會總工程局會同自治各董秉公妥議禀復察奪二月十一日 
[摘錄江督咨復提台文]  
　　究竟上海縣前禀紳商設立公司之事應否作廢租户何琛等所稱組織公會自行改良是否可行應由蘇州藩司會同上海道併案核明妥議詳奪 
[江督札藩台文]  
　　爲札飭事准江南提督軍門劉咨（中略）等因到本部堂准此查此案前據上海縣具禀當以該縣自大東門至老北門一帶坍塌房屋現擬紏集公司改建新式樓房並修路浚河係爲振興巿面求合衛生起見所訂章程是否妥協批飭蘇藩司移會上海道查明妥議詳復飭遵在案兹准前因究竟上海縣前禀紳商設立公司之事應否作廢租户何琛等所稱組織公會自行改良是否可行應由司會同上海道併案核明妥議詳奪除咨復外合就札飭札到該司卽便遵照辦理 
[覆訊震澤盜案]  
　　林小和尚楊福生王寳仁孫金生劉長生董阿連張星發等盜匪七人在震澤縣境黎里等處夥刧燒香船上之衣飾運至滬上泊舟虹口斐倫路浜内希圖消贜被美捕房探目石金榮等查獲解奉公共公廨訊供收押候移請震澤縣查核在案昨由捕房將林等七盜解案復訊該盜等供稱起案各贓及坐船一艘均係竊來實非搶刧寳讞員商之英繙譯官廓君判將林等七盜連同贓物一併帶回捕房候備文移解震澤縣歸案訊辦 
[巡官掩捕賭徒]  
　　閘北四路二區華興坊三弄顧同祿家開塲聚賭抽頭漁利前晚被一區黄正巡官訪悉親率巡弁長警等前往掩捕共獲賭棍王和之（混名大英子）王福榮周貴卿王榮生陳其中王阿二王德海沈阿根陳餘祥張才莊張同生張阿四張阿三王洪紹王阿毛夏阿來陳阿五黄永生丁阿毛及顧等共計二十名並起出賭具烟具多副帶回局中收押候辦 
[地甲果將站斃乎]  
　　頭舖地甲施福因疏縱兇犯被本縣田大令裝入站籠後迄巳多日仍未開釋至其母榮陳氏亦甫於前夜十二句鐘得蒙釋放該氏一見伊子放聲大哭思欲托人說情又恐田大令怒上加怒不敢嘗試其一時痛苦情形見者莫不爲之酸鼻云 
[醫生誘拐婦人續誌]  
　　崇明人錢玉書控虹口醫生蔡邦鎮誘拐嗣母錢朱氏來滬並被捲取衣飾一案昨由捕房將蔡與氏一併解至公共公堂復訊錢供嗣母被蔡誘令捲逃後曾投崇明縣控告請爲核辦訊之蔡與朱氏供仍推賴判一併移送崇明縣訊辦 
城内 
[棧房失慎]  
　　小東門内大街童涵春棧房昨因烘藥失慎燒燬平房一間 
[監犯患病]  
　　著名流氓鐵匠連生即朱連生前年因用刀戳傷同黨田前縣汪瑶庭大令拘拿到案釘鐐收監在案前日該流氓在監患病即由禁卒禀報田大令昨派官醫入所診治 
[各有不是]  
　　東區函送季海和袁金水周慶林甘鳳林戴天福等　一路巡局前晚經游正巡官審訊周慶林供小的係四舖地甲之夥月初有東廳捕頭季海和到四牌樓查見袁金水所開之福泰神袍居夥徒小賭季遂冒充巡士向袁拆梢旋由小的勸散未會涉　迨後又有巳革巡士甲乙兩人到季海和家稱奉東局巡長吳得勝之命向季拆梢季不應允彼等即將季之鳥籠攫去後由季告知巡長請爲查　其黨甘鳳林戴大福知事不妙巳於前日將籠送遠今由巡長吳得勝訴知錢副巡官諭飭小的將一干人証　齊解案求鑒　之季　和袁金水甘鳳林戴天福供與周回巡官以各有不是判季海和責四百板押候查明再核袁金水罰洋六元與戴天福一併交保甘鳳林責四百板驅逐回籍周慶林責五百板從寛斥釋 
[合賠捐失]  
　　南區函解韓大和韓和尚張任氏吳小弟等四人至一路巡局函稱本區巡警郭祥甫在永興橋崗位查見韓大和與子和尚將張任氏吳小弟肆行兇毆該巡警喝阻不聽號召隣崗巡警陳松林到來帮同解勸韓等竟不問情由又將郭陳兩巡警兇毆打失軍裝警笛警棍實屬蠻横送案請究等語游巡官准即提訊韓大和供小的有一女兒年十六歲前日被隣人張任氏吳小弟汚　謂有不端之事因此與子和尚至該氏處理論詎該氏非但不服反取行　求鑒訊之張任氏供並不說壞韓女實係誣指巡官以韓等各有不合不予深究惟毁壞巡士制服軍裝應賠洋二十元判令韓大和張任氏吳小弟等合湊賠償如違押辦 
[道批照錄]  
　　職商雷震揚票批案經飭廨澈查朦升盜賣之人提案究追旋據　復斷令馮振揚雷汲韓共繳地價連息銀二十四百二十兩七錢五分未據　繳等情　案兹據具禀前情保非年久恃無　証有意諉卸該商本係地販旣自認楊公記係其友人代爲繳價斷不能置身事外至此項升科軍地從前如向報升　過價銀若干仰會丈局兼清查灘地局員查明原案禀復察奪並轉移廨員遵照廨詳及申文一併抄發 
南巿 
[招摇撞騙]  
　　内地自來水公司夫頭周汝貴冒充水爐公所行頭向大南門外小茶館主徐阿美誑騙洋十四元兹被徐之同業陳龍生查知扭控南區除將騙洋追遠外著再罰洋十元以儆 
[不安於室]  
　　住居十六　高岸頭地方之史虞氏與包車夫施獺皮姘識施又甲令恆大米行車夫邱阿四與伊合姘前日捲物圖逃被氏夫撞見將邱及氏一併送至工程局控稱被將衣箱匿於邱之親戚王長根處求請追究訊之邱供詞狡賴判與氏各　責二百下一併押候補提施王二人到案究辦 
[竊案訊結]  
　　元甡泰木行主沈某前將錫器寄存施家弄各　認捐總公所門房内後忽失　多件控奉工程局吊獲原贓於昨日飭將季林等多人帶案復訊判季林戒責二百下押改過局一年車夫陸阿坤戒責一百下押兩禮拜明興押店主張慶銓罰洋一百元充公 
 
 

Page 20

 
 
[再三滋擾]  
　　大碼頭大興成油紙店司莊阿林歇出後私至陸家浜該店棧房内阻止工作由該店執事吳訓齋扭控南區判令具結不准滋擾在案詎現又唆令伊母莊陳氏同女吳莊氏百般詐擾又被送區解請工程局訊究判陳氏戒責五十下莊氏戒責四十下具結斥退 
[無恥之徒]  
　　小東門外魚攤主譚炳奎前與崇明婦人陳徐氏至某小客棧内姦宿當時由譚取去金戒一枚前日氏向索還不認反指强借洋五元在途爭毆山巡士拘至工程局訊明判各戒責一百下一併斥退 
閘北 
[幸未脫逃]  
　　洪安里對門剃頭店主劉洪義拐匿某姓女孩正欲逃逸因欠吳子英米洋二十餘元　吳扭控四路一區押候繳清米洋再究 
[收買賊贓]  
　　韓怡剛昨至四路一區控稱被人竊去猪猔二十餘斤事後偵知係吳桐軒收買向論不服求請提究黄巡官准即提案訊有判吳賠洋十二元押候繳洋再核 
英租界 
[抵單不贖]  
　　業新洋行控羅坤甫錢玉成抵單不贖一案昨由包探將兩被告傳至公堂交保候訊 
[原告未到]  
　　英國律師古柏控陳自山即陳月山朦轉道契一案昨經公堂復訊判陳交保候原告到堂會訊 
[曾否舞弊]  
　　祥利印字館主湯寅生控經理楊俊泉私取帳洋一千餘元一案昨日由廨復訊原被均延律師到堂代辯判楊仍還押候再訊奪 
[限期理處]  
　　金谷香紹酒店控夥孫文炳私收客帳洋三百餘元一案昨由捕房解廨復訊判孫押限一禮拜設法理處 
[驟難訊結]  
　　陳萬永控夥陳春法陳桂生私收客帳並串竊火腿二百只由探將陳春法查獲解廨判押在案昨日復訊判仍還押候補提人証再訊 
[妨礙衛生]  
　　蔡全英出售之牛乳經工部局西人驗明内含雜質有礙衛生於昨日將蔡傳至公廨罰洋二十元充公 
[抛棄孩屍]  
　　張阿榮昨將孩屍抛棄馬路上由捕查見拘入捕房解廨訊究判張押兩天著將孩屍設法掩埋 
[騙取金戒]  
　　羅成昌騙取王阿榮金　由探查獲昨解公堂訊實判維賠原告洋二十元再押兩禮拜 
[推及夥友]  
　　日本郵船會社控吳阿六趙春林串竊值洋二千餘元之漆十七桶銷贓於張　山一案昨日由廨復訊張供漆由夥友梅海榮收下求鑒判張　保吳趙還押候補提人証再訊 
[拐匪推賴]  
　　李子裕串拐卞孟氏之五歲男孩和尚由廨押限交人在案昨日復訊李一味推賴判再押限一禮拜交孩如違擬罪 
[無可狡賴]  
　　馬夫周和尚控同業曹阿春誘拐伊孩一案昨日由廨復訊曹仍不認判押限七天交孩 
[人証未齊]  
　女子王三寳捲取值洋一千餘元之衣飾與私識之馬夫沈阿寳逃往寗波由女之寄父華湘雲控請公廨將女移提來滬訊供收押在案昨由官媒將女解廨復訊判仍押候函催鎮海縣移提人証再訊 
[懲辦流氓]  
　　應仁堯控被無賴施桂華王阿二軋入茶館内拆梢不遂戳傷頭面由探將二人查獲昨解公堂訊實判施王各先枷號三天期滿各押三月 
[客棧罰洋]  
　　三馬路美仁里長泰客棧違章聚賭昨由包探將棧主石筱山博至公堂請究判罰洋四十元充公押候繳洋開釋賭具銷毁 
[馬夫違章]  
　　美捕房一百零六號印捕控馬夫陳桂生快馬違章往拘被毆昨由捕房將陳解廨訊供不認判押　禮拜五訊辦 
[印人索欠]  
　　巳閉春桂戲園看門印人控園主趙春庭經理江友仙結欠工洋六十元一案昨由包探將趙江二人一併傳至公堂請爲追究江繳洋三十元趙供未帶判江開釋趙派差帶同原告隨往索洋如無洋仍着帶回押追 
[勒砌隂溝]  
　　英美工部局控嚴張氏胡坤　不砌隂溝昨由捕房博至公廨訊明屬實判氏交保胡收押均着照章砌造 
[串竊銅元]  
　　余竹君控金桂有劉安春串竊銅元昨日由探將二人查獲解廨訊實判金　各押三月期滿驅逐出境 
美租界 
[印人失竊]  
　　招商局中棧管門印人某甲昨至捕房報稱清晨出外大便時被賊乘間竊去大衣一件内有銀行存銀簿一本及鈔票二十五元捕頭允飭包探查緝 
[無端滋閙]  
　　朱龍生昨在百老匯路影戲園前無端滋閙巡捕向阻不服拘入捕房押候查辦 
[車夫舞弊]  
　　車夫張阿五昨因私改工部局驗車房所蓋之火烙印被驗車西人查出將張拘解捕房押候究辦 
[安插病人]  
　　潘阿二因病倒臥蓬路道旁由三道西捕車入捕房轉送公廨請爲安插 
[何謂包車]  
　　趙福生昨拖包車在北四川路兜攬坐客被捕　見拘解捕房押候究辦 
法租界 
[乞兒串竊]  
　　東華洋行棧房前晚被乞兒蔣小二子王小君子郭慶如祥小和子張小八子唐小來紅等撬門入内竊去洋傘數箱洋襪二百餘雙報由捕房一併緝獲旋在陳步法舊貨攤上吊到洋傘二百二十八把將陳　各　一併解廨訊究判蔣王各枷一月各押捕房年半其餘五人各押一月陳步法罰洋一百元如違改押捕房二月餘人無干開釋贓給失王領回 
[怙惡不悛]  
　　積竊胡桂林犯案纍纍經公堂拍照驅逐出境在案兹又改名在某輪船上通同陳　二行竊膏粱子被巡丁獲住送捕解廨訊辦判胡枷一月押捕房年半陳姑念初犯薄押七天 
[妓女擇配]  
　　女子王四寳由其生母押入德順里某鴇婦處爲娼近因該鴇逃逸無所依賴由捕送至公廨判送善堂擇配 
[鄉人受罰]  
　　鄉人陳阿弟昨携腐敗牛肉在途行走被宰牲所西人拘入捕房陳稱係向麥福生處買來旋又將麥一併拘入解廨請究判各罰洋五角示儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏增訂各學堂管理通則摺（再）（續）]  
　　放假規條章第七第一節按房虚星昴各日爲星期例假聽學生自便出入但住寄宿舍之學生除回家外至晚九點鐘時仍須回堂如其地並無家屬而在外住宿者記大過一次設實有不得巳事故應由監督或堂長察核情形辦理第二節凡住寄宿舍之學生每日晚五點鐘後七點鐘前爲學生游息時刻有事准其請假外出然必在七點鐘前回舍免誤温習功課逾時始歸者記過第三節凡學生有事請假除小學堂須由學生之父兄或戚族代請外其中學以上各學生無論假期久暫均須在監學處請准領取假條填明原由交監學後始准出堂第四節恭逢皇太后萬壽正月初十日皇上萬壽正月十三日孔子誕日八月二十七日慶祝行禮後放假一日其端午中秋節亦均放假一日第五節第年以正月二十日開學至小暑節前散學爲第一學期立秋節後開學至十二月二十日散學爲第二學期計年假暑假合七十日遵照部頒假期表辦理惟各省氣候不同准由各該提學使酌量伸縮但不得增加放假日數及全不放假第六節中學以上各學堂如遇舉行學期考試之時先期停課二日舉行學年考試之時先期停課四日俾資温習各項小學堂此項停課日期應行酌減第七節凡各學堂開設紀念日及各項重要之紀念日與夫學堂所在之地關於風俗習慣上必須放假者亦可酌量放假但此項假日中學堂以上通年至多不得過十日高等小學以下至多不得過五日 
各室規條章第八第一節學生在堂寄食管理員應與學生在食堂同餐聞號鈴即須齊集勿得遲留致他人久待第二節會食堂不得高聲笑語致起嘈雜第三節會食時舞論管理員學生均不得在會食堂提議别事第四節憇息室爲功課暇時息游並飲茶之所談話笑語俱無所禁但不得喧呼戲謔有傷學人行檢第五節閱覽室爲學生閱報章及圖書之所第六節盥漱室爲早起或飯後盥漱之所多人共用務須先後順次不得攙越競爭如學堂因屋宇不敷不能備理髮室者除盥漱時間外可兼作理髮之所第七節儲藏室以藏圖書噐具凡中學以上學生欲取閱圖書或器具時須由敎員監學率領取用用後即行安置妥帖不得獨自往取任意損汚第八節行李室以藏學生自帶箱篋等物嚴行扃鎖學生欲入室取物者先告監學同往或監學派人監視不得一人私令取鑰尤嚴禁持火入内第九節凡存放物品於行李室者須於該物品上標明自巳姓名以免誤認誤取至學生所帶貴重緊要物品仍須交由管理員收存第十節學生應接所專爲學生接待外客之所每日功課完畢有學生親友來堂探望者由門役報知得在所内接見數分鐘時但該親友不得擅自入内學生不得因客出外第十一節浴室於學生有澡身却病之益天氣炎熱之時尤宜一律勤浴以助衛生第十二節調養室爲學生有病調養之所堂中多人同居小病驗明後移居是室以便調養病重者出堂第十三節厠室宜距他室稍遠應飭人役逐日滌除厠外各處更宜嚴禁汚穢 
　　學堂禁令章第九第一節學生在學堂以專心學業爲主凡不干巳事一概不准預聞第二節各學堂學生不准干預國家政治及本學堂事務妄上條陳第三節各學堂學生不准離經畔道妄發狂言怪論以及著書妄談刋布報章第四節學生不得私充報館主筆及訪事人第五節各學堂學生不准私自購閱稗官小說謬報逆書凡非學科内應用之參考書均不得攜帶入堂第六節各學堂學生　有向學堂陳訴事情應由值星生或值日生代禀本學堂監督或堂長不准聚衆要求藉端挾制停課罷學等事第七節各學堂學生不准聯盟紏衆立會演說及濳附他人黨會第八節各學堂學生不准干預地方詞訟及抗糧阻捐等事第九節各學堂學生不准踰閑蕩檢故犯有傷禮敎之事第十節各學堂學生遇有本學堂增添規則新施禁令概不准任意阻撓抗不遵行第十一節各學堂學生不准傳布謡言揑造黑白及播弄是非第十二節以上各條犯者除立行斥退外仍分别輕重酌加懲罰 
　　賞罰規條章第十第一節學生賞罰由敎務齋務各員或敎員等摘出請監督或堂長核定第二節凡賞分三種一語言獎勵二名譽獎勵三實物獎勵第三節語言獎勵者監督敎員各員對各學生提出以温語獎勵之或特班傳見以勗勉之其應得語言獎勵者略如左一各門功課皆及格二對各員無失禮在各處無犯規條事三對同學者有敬讓無猜忌交惡諸失德四於例假外無多請假第四節名譽獎勵者以講堂坐位置前座或加考語送各學堂傳觀等皆是其應得名譽獎勵者略如左一各學科中有一科出色者二能恪守堂中規條并能匡正同學者三立志堅定不爲外物所誘者四用功勤奮日有進境者第五節實物獎勵者由堂中購圖書文具曁諸學科應用物器以獎勵之其應得實物獎勵者略如左一各學科中有二三科以上能出色者二能就各科研究學理者三品行最優有確據爲衆推服者四得名譽獎勵數次者第六節凡罰分三種一記過二禁假三出堂第七節記過者記名於簿以俟改悔其記過之事略如左一講堂功課不勤二於各處小有犯規事三對各員有失禮事四與同學有交惡事（犯此條者記兩人過）五假出逾限六詈罵役夫人等不顧行檢犯以上各條者均記小過其有情節較重者應記大過第八節禁假者於數日内無論何假不准出堂一步或三日或五日或十日俟監督堂長判定後監學奉行其禁假之事略如左一志氣昏頺講堂功課潦草塞責者二於各處犯規不服訓誨者三對各員傲惰不服訓誨者四詈罵同學好勇鬭很者五假出後在外滋事者第九節出堂者由監督堂長在講堂對衆學生宣其罪過斥出本堂其出堂之事略如左一嬉玩功課藉端侮辱敎員屢戒不悛者二性情驕縱行爲悖謬不堪敎訓者三行事有傷學堂聲名者四犯禁假之懲罰數次不悛者第十節凡學生一學期不曠課者記勤三個月不曠課者記次勤均於暑假及年假時揭榜宣示第十一 
 
 

Page 27

 
 
條凡記小過三次併作大過一次記大過三闪應即開除出堂（未完） 
專件 
[廣東革黨黄洪昆緊要供詞（再）（續）]  
　　倪映映時與孫汶有信來往十二月三十日小的曾聞倪映典說孫汶到江蘇打聽廣東消息但不知藏在江蘇何處小的平日也没見過孫汶的面去年十二月二十七日福建亂黨起事小的並不知道至廣東革黨聞潮州嘉應州居多倪映典煽動人入會時常演說係分步砲工輜等營分日到白雲山脚小的記名寺内或在寺外每次或幾百人或幾十人多少不定伊立在檯上各弟兄站在地下演說是革命因漢人如此之多滿人僅及二成我們多數人受此少數人欺壓輕漢重滿全無公道專以壓制手叚外國則不然何以我漢人甘爲奴隷嗣後務須同心同德苦志操練聽候機關命令大衆當要排滿保我漢民言至忿際拍桌幾爛各人則鼓掌贊和陸軍各人飲荷蘭小食餅而散其費用係由倪映典譚瀛在公欵項内動支革黨巳定天運年號因革命總統未立之故不記元年二年如去歲巳酉年則寫天運巳酉年今歲庚戍年則寫庚戍年以示不戴滿清之意謹將情節略叙親供呈閱至小的所供的翁錫亮曾在一官里總機關處會過面初時小的本不識他由倪映典對小的說他係廣東人曾人革黨係砲隊敎習官現在到案的翁式亮並非小的所供的翁式亮不能混扳梁成有辛發利林燦輝余瑞麟等都非有心爲逆實係被衆人逼脅的周田福王興小的都不認識惟聞占振華亦係革黨劉君烈劉如竹並不識其人湯少清雖係革黨亦無督打情事今蒙覆訊所供是實（完） 
[萬國衛生博覽會章程]  
　　該會定於西歷一千九百十一年五月起至十月底止在德國聯邦薩克森國德斯登開會兹於西歷一千九百十年二月十二日在該國都城先行預備商議設會事宜並詳訂會章今將會議章程陳列分類備錄如後第一章分四門如空氣光亮地土水空氣者如天然之氣空氣之改變空氣中之損害及與衛生之關係天氣之温和天氣之壓力空氣之潮濕空氣之行動及其成風成務成雲成雨雪之理四時天氣之隂晴光亮者如成光之理及日光之功用地土者如地土之肥磽及地土之成級地土之氣候地土之天氣地土之内容土與水之關係土與病症之關係水者如天然之水使水能飲使水用於農工等業查驗水之淨否使水無害之法第二章人民居處分八門一城鄉地圖城鄉居户分叚法街道及空塲建造章程二單所建造如房屋房基定方向畫房圖興作修地基工程屋舍分房間之法住房之種類改良住房之法特别建造房屋法三通空氣如必需改換輕氣之法改換輕氣之多寡數天然之輕氣人力做成之輕氣四涼煖之法燃火之法燃火之物使氣候减涼之法五光亮之法天然之光亮人力做成之光亮六用水之法少欲用法多欲用法用物取水及安設水管之法化學蒸水之法收藏淨水使之不壞之法七消除穢水穢物之法如隂雨積水糞土穢質設法去之建造厠所暗溝明溝之法引穢水入江河之法查驗穢水之法使穢水惡質用於有用之地之法使街道少塵土之法八殯殮等事驗尸停尸塲移運尸首法墳塋布置法葬埋之法以及各國風俗不同之處皆附焉第三章養人之物及人食之物分五門一人生宜食何品方可保養身體及該該物之價值二肉食之類如家獸野獸飛禽魚叚等類肉食之害查驗食肉有毒與否更造屠宰塲江使食肉做成罐頭食物法又如鷄胥牛乳牛油奶餅蜂蜜等類其做法功用及泡製法三菜蔬米糧五榖水果之類麫粉麫包麫做成之細點菜蔬五榖果品之害做糖之法由糖可做之食物取各種菜蔬果品汁之法四人飲之物如茶咖啡嘠　之類又香料酒皮酒燒酒醋等類於人有損益之處五查驗各種飲物食物之法或用化學或用格致之法用何種噐具考驗法第四章衣服及保養身體法分三門一衣服之古式新式日漸改良之法衣服之種類及衣料不合宜之衣之害處二調養身體之法如淨身洗澡兼用藥料建造浴堂浴池浴盆之法使身體强將則用光學或空氣及人力　擦法三習練身體法如體操練身力打球抛彈及各種活動精力之事（未完） 
小說 
[官塲小說玉樹花（四十五）]  
　　第十二回標俊語寵冠三軍結全書珠穿妙謔 
　　果然做到大員的人。非同小可。本領經濟。和平常的人。大是不同。拿出那平日對待上官的面目來。八面張羅滿斱飛舞。兩三天的工夫。早巳把這三個人都騙得樂意輸心。伏伏貼貼。連在下做書的也不知道他究竟如何的騙法。用的是那一門的工夫。所以在下做書的。也就無從說起。若是在下做書的人。果然得着了吕觀察的這些秘訣。在下做書的也就高牙大纛後擁前呼的做官去了。那裡還會這樣的風塵奔走。湖海飄零。十年司馬之窮。五日唐衢之哭。奉勸天下的一班英雄名士。一個個都要學着吕觀察一般。留心些周旋肆應的工夫。不要着在下做書的一般。每每的强項向人。白眼玩世。那就是如今世上。進身圖利的妙訣了。閒話不提只說吕觀察自從巡閱回來。新公館裡頭的東西。都被熊夫人抄了回去。只得又在觀音巷裡頭。看了一處房子。好在有的是錢。没有辦不到的事情。幾天之内。早又辦得齊齊整整。無不備。立刻把那位新姨太太接了過去。依然的重樓護玉。金屋藏嬌。熊夫人雖然一連吵過幾回。要叫把新姨太太搬到衙門來住在一起吕觀察聽了那位如夫人和那位男侍妾的枕邊言語。一昧的支吾搪塞。只是不肯搬回來。倒便宜了這一對私行交易的寳貨。吕觀察那裡知道。這一天吕觀察正在衙門裡頭簽押房内。看往來的公事。忽然柳禧從外面走了進來。面上怒氣冲冲的。一見了吕 
 
 

Page 28

 
 
觀察。就跪在地下。眼中流下涙來。吕觀察見了。吃了一驚。連忙雙手去扶他起來。問他什麽事情。柳喜含着一胞眼涙道。標下這個差使。實在當不來。求大人俯準銷差。標下還是來伺候大人罷。吕觀察摸不着頭路。連忙問道。你好好的爲什麽要銷差。這裡頭是什麽原故。柳喜拿腔做勢的撒嬌道。這件事情。要求大人和標下做主。如若不然標下以後是没有面目出來見人的了吕觀察道究竟什麽事情。你要這船模樣。你只顧講出來就是了。天下的事。都有我在這裡。 
國外新聞 
[美人對於滿洲鐵路之惡感]  
　　十九日倫敦電云美國因滿洲鐵路問題不能得手嫉視英國英人頗以英政会無端受怨爲憾 
[中國稅務員之調動]  
　　十九日倫敦電云赫德君自去年西十二月患麻痺症後經醫診治進步極緩惟醫生對於赫君近來之起居頗能滿意此間商界中人咸知裴式楷君將由稅務部另予位置然其意何在尚難預决愛格蘭君之受簡皆以得人爲慶不日彼將署理總稅務司之任云 
[布君啓程回國]  
　　十九日倫敦電云布爾茄里亞國君與后巳由土京啓蹕回國土皇及各大臣均在車站餞送現土布兩國大臣正在討論商約界務及兩國鐵路接軌問題 
[美國巡洋艦肇禍]  
　　十九日倫敦電云據小吕宋電稱美國巡洋艦查萊斯登號操演砲術之際忽有三寸口徑之大砲脫落砲門機關以致炸裂死者八人傷者數人 
[瑞典皇太子妃生女]  
　　十九日倫敦電云瑞典京城電稱瑞典皇太子妃誕生一女 
[匈加利舞蹈會巨災]  
　　十九日倫敦電云匈加利哇柯里托鄉人聚集某車室跳舞作樂之際室中忽然起火羣人咸奪太平門而出衣服多巳燒焦有被擠仆地者後來之人即踐踏而過旣而屋面坍下又壓死二十餘人綜計是役死者共有二百五十人又電云晆柯里托之災死者共有四百人傷者百人 
[意國火山爆發之烈禍]  
　　十九日倫敦電云伊脫那火山昨日復行爆發熔石共成三流毁菓園葡萄田甚多其流巳及一八八六年爆發時之極處（譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
