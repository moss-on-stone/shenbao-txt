# 1881 - 60 - 4902818

 

Page 1

 
 
[蒐書] [  本舘告白]  
　　啓者本舘以刷印各書籍發售爲常如遠近諸君子有已成未刊之著作　將問世本舘願岀價購稿代爲排印抑或俟裝訂好後送書數十部或數百部以申酬謝之意亦無不可總視書之易售與否而斟酌焉再如　有世上罕見之本宜於重刊者本舘亦可以價買或送數十部新印之書籍以　謝至原本於刊成後仍可璧　也現在承賣申報之人隨處皆有若以書付托交寄下　不致悮或託信局寄來亦可接信後不數日内當奉　耳 
[書天津水師學堂章程後]  
　　前報錄天津現擬水師學堂事宜各條欵此係　在初設學堂招收生徒及所教習各事之規矩也至於學堂　功課生徒進岀以及隨時甄别奬勵責斥章程　略備焉細閱一過誠見立法之良用意之美而我中國講求武備仿效泰西於此精益求精不遺餘力者亦具見其端倪矣大招收學徒之舉昉自福州船政局而天津水雷各局繳之　既行之有效蓋各局生徒大都年力精壯材識聰敏平時教習既熟臨事自是有用其法固自泰西各國襲取而得之較之同文方言　館僅習語言文字繙譯推算者尤覺具有實用以同文方言之生徒不過在館學習其事至於能通西文能讀西書能知西事而止而船政各局則於在局肄業之外兼須撥入船中學習駕駛鎗炮水雷等事不　口誦其書而且身親其事使之熟悉洋面用兵之法以爲將來禦侮地步故視同文方言其所學尤有進焉船政局開設多年各生徒學有實獲亦既派充船主人二副長非不成　可觀而水雷局亦復加意教習生徒中儘有諳於製造善於施放者以此二局之成於是推廣其章程創設水師學堂於水師各事使之全　練習先則在當肄業兩年之後即赴教塲練習洋操步法演試洋鎗打靶其第四年上練船操練桅帆大砲五年脩練船岀洋廵歴練習風濤沙線六年以後擇其岀衆者派赴外洋各國肄習以備大用是則較船政局專習駕船水雷局僅嫻水雷其所造之才又加人一等矣蓋泰西各國水師之足以制勝正以其練習之法由少小以至强壯專心壹志以學之而教法又復不厭精詳器用又隨時變更愈岀愈新故其成材甚難而成則未有不可大用中國水師則不然船械舊而不修事事拘守成法無所吏制操閱廵防皆虛應故事歲以爲常而統帶之武弁則更調太煩隷籍之兵丁則身家不恤以故雖有船隻而不能岀洋雖有鎗砲而不能禦敵也今一旦湔洗積習大事更張以西人練兵之法爲之準的不憚功之久遠不厭帑之虛縻務使事事皆有實濟備用將來從此强兵富國四洲之上莫能與我爭衡未始非轉移之一大機會也特是猶有慮者以中國之人情不能如泰西耳葢中國重文輕武此風已有由來以西法之故而欲令其易所見殊覺大難凡人家子弟自幼入塾成童以後操筆作文莫不以舉人進士相期許不幸文章憎命屢躓名塲則一領青衿猶可教書以餬口否則求諸異途或捐而爲官或游人之幕可也假令父母期望過高兒輩禀資夙薄經書不能全讀八股不能破題則不得已而改習商賈亦可經營以遺子孫其材質乖僻性情放恣有讀既不成賈又不習十之一二以騎馬彎弓爲事應武試而博無足重輕之名父母宗黨且賤之故讀書子弟而有人勸以習武則相顧而唾矣何况入水師學堂有似於當兵乎哉此次章程内以文理全通讀書甚多者爲第一班夫文理全通讀書甚多父母豈不以舉人進士望之而謂肯令其入水師籍乎此固成見之牢不可破者我則曰水師之事今國家特重之非當兵也而彼則曰學成而後駕船放砲非明明一兵也耶近來船政學生派充船主人二副長歲縻厚俸人保武銜而其中儘有并内地洋面而不知路程者良由招收肄習之時半皆村巷小兒未嘗讀書明理故學之有年而迄無成就也竊恐水師學堂中所謂第一班第二三班者到者寥寥徒收村巷中幼童不能如設教者之初心焉爾 
[創會述聞]  
　　賽珍博覽等會外國常有此舉法國美國早經興辦東洋則自前年興會之後今年聞又將舉行凡所以招徠生意開拓識見其意甚美其法至良而中國則向未舉行乃昨閱字林報言有一意大利人名加葛理者欲在上海興一博覽大會招集各國之人廣搜博採以成鉅觀擬於一千八百八十二年上半年爲開會之期據加君所言各西國人皆樂爲襄助其設會之房屋及亭臺等類亦可以興造成功云按加君於一千八百七十七年時在阿非利加之南曾爲首創設此會英官之在阿者給與一憑據謂此人實能興辦此事意皇亦以加葛理曾在意國建會賞以一牌今又欲在上海創辦是舉故中外商人咸樂助成其事惟中國向來並無此會今加君欲創古今未有之舉而欲以明年爲期未免爲時過促恐人未必見　也以上皆字林報所載然以鄙意度之上海如創設此會則生意必大有生色雖或慮其爲時過促恐他處未及周知或知之而珍奇之物一時不能連至中國然加君既屢次經辦此事早已名重一時則必有成竹在胸不難刻期而待者行當拭目以俟之矣 
[查稅傷人案續聞]  
　　前報載廣東海關洋人因查稅鎗斃華人一節於英二月十五日由英按察司在廣垣審訊國家狀師云該洋人擅自殺人應照律辦理而被告所延之狀師則云該洋人爲中朝辦事捉拏漏稅之人不伏拘拿用械抗拒不至互毆傷人例可從寛况中國總理衙門亦云不必究辦該洋人既爲中國辦事則無異中國之人英按察司安能治中國人之罪兩狀師皆各執一律故英按察司復於二十二日判斷云照一千八百五十八年天津 
 
 

Page 2

 
 
和約而論若在中國犯事應歸領事及知英律之官辦理其一千八百六十五年通商和約第四欵則云英國宜派按察司在中國凡有英人被告者無論人命錢債產業等事均由按察司訊理云英國與他國似此案者亦曾有之皆仍歸英國辦理今據該狀師所言云本按察司不能管理殊不可信乃傳被告到案訊供被告仍稱無罪云至其作何斷結之處尚未核定但此事既經按察司必欲斷理則殺人者律有常刑恐終不能幸免也 
[宜昌大雨]  
　　北京輪船前日由漢口回滬據云得有華正月二十五日宜昌來信言該處於是日大雨滂沱勢如傾盆云按近來江水甚淺不但行船殊多不便即上海食水亦因江水爲海水所刷其味頗鹹如能大雨時行則江水庶可稍漲而滬之食水亦得正味矣 
[盜風甚熾]  
　　粤東番禺之鹿步司屬逼近海濱山深林密爲萑苻山没之所地方官雖久欲剪除無如地僻　岐向爲盜　其岀也欻若風雨至其没也瞬若鳥獸散劫案頻仍蹤跡難測且其户口無多地方貧瘠故緝捕之事更無有加意講求者而盜賊益扼要禦人肆無忌憚如波羅廟爲名勝之區游人苟欲登臨亦須俟神誕日逐隊以往過此則挾有資財者咸相戒不敢問津矣行人既少盜賊無可生發乃岀下計入該處小村落刼掠雖不足饜虎狼之志聊以供夫衣食之需害及貧民殊堪痛恨正月初八夜該屬甲子里村有劉姓者聚族而居然闔族不過數家盗欺其孤弱相率掩至刦取劉姓財物約值數十兩光景起號散去鄉人目送之莫敢攖十三夜復劫該屬譚村村中均屬小户有李姓者不過擁數畝田以爲農長已稱富有盜于是夜入其家李拒之爲盜刃傷刼去現洋十餘元並衣物等件復有二家農户被劫室無長物該盜不憚煩瑣謀及涓滴聊勝于無其志亦殊小矣聞該處土人謂盜由海面而來亦由海面而去但遥觀其去時舟行不遠即捨舟登陸誌巢穴必在附近云又香山縣屬小欖鄉渡船前月某日由鄉啓行駛至中途遙見長龍數艘鼓棹直前船主知爲劫盜即命水手戒備盜艘竟向前攔住燃砲轟擊渡船亦燃炮相攻移時盜勢益增渡船漸不能支該處海天遼闊無自乞援遂爲盜躍過艙中攫取財物幾盡所失不貲乃同一遇盜其中竟大有分别蓋船有甲乙二人均爲人代帶信件即該處諺語呼爲廵城馬者甲乙同居一艙所有代帶之信件置於一處迨盜去後則甲所帶銀信盡爲掠去而乙物竟絲毫未動羣客皆爲乙賀正欣幸間甲忽思彼此皆爲人作寄書郵且銀洋同置一處何以或刼或留截然相判顯見乙平日與盜有往來故能如此遂向衆申言其說謂破綻已露須得禀官追究有和事者代爲排解着乙岀資賠補與甲而後了事噫匪類横行小民被　居者有袪篋之慮旅人歌行路之難賢有司可有良法以弭盜也乎 
[盜託神仙]  
　　神仙之說本屬渺茫紫府赤城有誰控鶴排雲而訪壺嶠方丈幾見驂鸞越海而來此始皇武帝招術士望仙山徒費冥搜致譏愚惑也然婦孺無識多信其真雖江湖醫卜之流妄托神靈即能傾動而盜賊之狡猾者因借此以行其伎倆殊可慮也聞粤垣龍藏街泗興泥水店外屋交易内屋居眷正月十八晚二鼓前夥伴均他岀惟店主婦獨在室中時店門固虛掩者也忽一翁年逾古稀昻然而入直趨内進婦間爲誰曰吾仙也能前知休咎適于山中望氣見貴人星隱在汝家故尋蹤而來今見子果符吾算汝日後必生充閭之子願謹記之今給子利市一封可鎮不祥之物慎藏之日後有一足踏七星之人至始可拆也婦聞言以爲真仙從天而降傾耳恭聽談次適店夥某甲回見老翁與主婦絮語想係親串因不之顧而翁見甲歸即便辭去臨行猶囑婦謂頃間言語牢記勿忘婦唯唯翁去甲問婦翁爲何親婦曰此真仙下降備述詳細甲大驚曰噫此盜也仙云乎哉稔知吾輩岀外惟子一婦人在店故乘間闖入揑造謊言惑子使子不疑乃用藥迷人攫取財物幸吾回店早彼未及行計見機即遁不然子殆矣利市何在可與我驗之真僞不難立判詎婦猶不悟謂此分明真仙賜庇何得妄言致干神怒急藏其利市不以示人甲無可如何惟深歎其愚耳然婦家先有一異事一若前後互爲呼應者據聞去歲婦家所畜母雞生一卵形質甚奇與常卵逈别剖而視之則中結一人形手足俱備盤膝而坐眉目可辨一時傳播坊鄰觀者雜沓嘖嘖稱罕合之今事情節相類咸喧傳某姓門庭鍾瑞仙佛示徵以致酒肆茶坊互相談論言者既旁徵博引聽者亦色動神馳噫一婦之愚猶可說何多人均爲妄語所欺也此真足異矣 
[保員傳述]  
　　江西官塲傳述兩江制憲於舊歲奉有密諭令將平日所知各提鎮除實缺不計外核實酌保若干員以備召用嗣經制憲於臘底封章入奏保舉十員大約皆湘淮兩軍中宿將多年隷制憲麾下者云 
[春雨續沛]  
　　寧郡自正初得雪後田疇霑潤春花可望有收上月杪又濃雲密布細雨廉纎入夜大雨繼以霢霂從此簷溜丁東連日未見開霽河水陡漲二三尺天之嘉惠農人不可謂不厚矣 
[虛應故事]  
　　寧城街路堆積垃圾穢氣　蒸既碍行人又易致疫曾經宗太守飭令紳士捐欵歸河工局雇人打掃在案乃日久玩生居民漸違禁令故轍復蹈垃圾仍任意傾倒而打掃夫亦止掃衙署附近之處及官府必經之路其餘街巷依然堆積如山苟非岀示申禁設法整頓則善章漸棄良可惜矣 
[申禁搶孀逼醮示]  
　　欽命頭品頂戴兵部尚書兩江總督部堂碩勇巴圖魯劉爲申明定例岀示嚴禁事本部堂近閱各屬票詳搶孀逼醮之案層山迭岀甚有夫病方重而妻已議定身價婦志難奪而翁轉誣以姦私又有翁姑本　勒婦賣姦不從慘毒致斃非舍生無以自全至未死而仍不免受辱者至親之人毒於虺蝪倫常之地同於陷穽風俗澆　於斯爲烈夫紏搶婦女逼孀奪醮親屬凡人各有定罪即翁姑本夫名分雖尊而至於誨淫不屈虐殺其身定例亦應照凡人謀故殺論罪立法非不森嚴而罹法網者日以衆豈皆愍不畏法歟抑國家法令有不知　有司教令有未逮歟合亟申明定例開列於後　一聚衆夥謀搶奪路行婦女及入室搶奪婦女一經搶獲岀門即屬　成審實不分得財爲首者斬立决爲從者皆絞監候知情故買者减正罪一等如未搶獲者首犯絞監候爲從者發極邊烟瘴充軍拒捕殺人者無論已成未成下手殺人之犯斬决梟示帮毆成傷各犯均絞監候　一孀婦自愿守志母家夫家强奪搶孀以致孀婦不甘失節因而自盡者不論已未被 
 
 

Page 3

 
 
汚祖父母父母杖一百徒三年期親尊長杖一百流二千里功嚴杖一百流二千五百里緦麻杖一百流三千里緦麻卑幼發邊遠充軍功服發極邊充軍期親絞監候娶主知情同搶以首從論各減親屬罪一等　一婦女令媳賣姦不從折磨毆逼致媳情急自盡者絞監候若抑媳同陷邪淫致媳情急自盡者　發各省駐防爲奴　一尊長故殺卑幼案内如有與人通姦因媳碍眼抑令同陷邪淫不從商謀致死滅口者俱照平人謀殺之律分别首從擬以斬絞監候　一本夫逼勒買姦故殺妻者以凡論折又故殺人者斬監候除通飭各該地方官贖時訪拏照例懲辦如敢希圖少事稍涉　就者立于撤任特叅外爲此示仰各屬軍民人等一體知悉自示之後爾等各宜觸目驚心痛除惡習倘敢明知故犯一經訪實或被告發定即照例治以應得之罪至翁姑之於媳本夫之於妻名分既尊恩義尤至如竟忍心無恥勒令賣姦慘毒致死其命尤爲天理不容神人共憤本部堂整頓風化不能不從嚴執法惟有擇尤立正典刑從嚴懲辦其各凛遵毋違特示 
[上海縣正堂示期縣試示]  
　　上海縣莫爲科考事光緒七年二月初二日奉本府正　博札開光緒七年正月二十七日奉提督學院黄批本府詳請展緩縣試日期由奉批如詳准展至二月十五日開考具報仰即通飭遵照繳等因到府轉飭到縣奉此除移學照例辦理外合行岀示曉諭爲此示仰闔邑與考文童知悉先期齊集滬城敬業書院考棚聽候本縣扃門考試均毋違延自悮切切特示 
[洋藥孔多]  
　　英國公司輪船名瓜里爾帶得西正月二十八日英國信件於本月初七日由香港到滬船中載有洋藥七百七十五箱云噫洋藥之來華者若此而謂中國烟禁尚克認真哉 
[操演改期]  
　　本報前載西商團練定於禮拜六即本月初六日操演兹悉以雨雪載塗地上濘滑英雄無用武之地因此停罷聞須再定日期始可開操云俟有定期之後容再登錄 
[水手傷斃]  
　　招商局開往天津煙台等處之日新輪船於昨早在虹口招商中棧碼頭開輪當起錨時忽錨練中斷以致盤車上之斷練打轉帶傷水手二名一則傷及頭顱門牙腰間當即斃命一則腰間右手俱傷立即舁送公濟醫院醫治然聞傷亦沈重難保必能生全也死者之家屬昨已投局請給恤銀當由局給洋六十元隨自備棺成殮云 
[再查餘產]  
　　前報飭交存本一節兹悉所錄歐夢麟供詞其間稍有誤處盖廣東巨利鐵號股分係稱江裕昌與昭姓合股存本銀五千兩非謂伊自有股分也昨午前陳太守又飭差將歐夢麟帶案問爾東人及爾滬地尚有别舖與產業否答稱無有又問他埠有否答稱香港安發永綢緞號監生有股分銀七百五十兩然此銀委係借來者又問爾曾購慎昌恒慎昌隆兩字號新茶本銀約需五千兩此貨何在答稱此兩字號貨係歐陽利慶與江耀南及薛姓等三人所定購太守隨謂此三人當傳到質訊答稱生意中人最怕見官可否求恩酌傳一人官隨飭傳江耀南到案再行訊察又謂統帶水師之鄭協鎮曾存江裕昌餉洋二千三百元疊經移文催取然此欵亦已開送廣肇公所由諸董事議覆謂須照大衆攤償設惟此欵全追難以服衆然其間折短之洋恐鄭恆鎮尚將　爾答稱實在無計彌補又問依爾意見此欵應否照他項一般打折抑或全還答稱餉銀自應全還太守曰諸董事秉公議論曾謂既是餉銀何以存諸茶棧兹應照存項公攤歐唯唯官飭仍舊交差看管按此案延生等九家錢莊控欠銀十萬零又存項銀四萬兩裕泰松等各茶商控追銀十五萬兩故共稱三十萬兩今聞董事查得莊銀與存項無錯惟欠茶商銀祇有八萬光景故欠項核實共二十三萬左右云說者謂江裕昌係租界中最著名之茶棧且其家產甚豐何致一旦倒閉或曰江裕昌在本埠浦東陸家嘴角購得濱浦田百畝初有洋人定價銀十二萬繼而漸漸減跌現不過取值五六千兩尚無人接手并在原籍地方起造巨宅約費二萬金以致外有餘而内不足兼用莊銀盤利故有此變然人言各異究未可以爲憑也 
[低貨賠銀]  
　　通庄倒店案内之王子全趙惠三兩人業經法公堂送縣已列前報今聞沈介眉尚未岀塲而元利售岀之假牌低布各號商俱已查明數目經引翔港地方之某孝廉代爲調處議套布每包賠償現銀六兩期票銀二兩白生布每包宰銀四兩衆商依允復由布行核算聞賠項共計一千六百餘兩至德茂錢庄除已收貨物作抵外餘銀尚無着落故仍在請追云 
[改供傳質]  
　　押店被控一案經朱明府飭將林阿忠林阿大送縣辦理諭陳鼎臣赴縣控追在案今悉初送縣時莫邑尊即傳提林阿大訊問林阿大仍執定供詞前日覆訊據林阿大改供稱於正月間在陳公館賭博同賭共有四人前次作抱告之陸某亦在其内因賭負無以爲償故商岀此計串謀伯父林阿忠銀錢邑尊謂前後供詞實屬歧異復加研詰林阿大仍稱賭負串謀邑尊飭仍爲營押俟傳到陳某及陸某再行質對核辦 
[竊騙彚誌]  
　　馬立師洋行平州輪船之大夫洋人赴英公堂禀稱被細崽姚阿旺竊去洋五十四元訴捕拘姚業經承認惟洋已用盡祗存原洋所購之衣服三件值價不過四五元今亦起案請爲究辦姚供廣東人行竊是實惟洋以賭愽輸罄伏求施恩陳太守判押姚三个月起案之衣交洋人領去又英包探陳阿九赴公堂禀稱王桂生持假摺至德茂布號騙取布疋現已尋獲人贓一併送案請辦德茂號夥供同王供騙取布二疋屬實伏乞從寛陳太守判押王三个月贓交德茂號夥領去又包探康阿順至公堂稱昨遇曾犯竊案之李阿桂孟耕新盤問支吾搜岀許多押票吊得自鳴鐘衣服等件詰知係李阿四等三家所失之物兹將人贓一併送案並傳失主到來請爲究辦給領李阿四等供同竊犯李阿桂孟耕新則稱行竊該死求從寛典陳太守判李孟二人各押三個月贓交失主領去 
[錄熊明經應蒼鹽厘私議二則并其哲嗣宇上舍生禀稿]  
　　緝鹽私議天地有自然之利而使上與下共之者五穀而外厥惟鹽與斯世相流通而無一日缺則利在下收其稅於薄海而源源不竭則利在上鹽與穀同也顧穀岀於田田未嘗無疆界而穀則舟車運載無虛日關不增稅市不抽厘即值歉荒亦遏糴有禁平糶有規未有彼此不通分某穀爲官某穀爲私者何於鹽獨不然鹽之利經歴代而愈廣鹽之 
 
 

Page 4

 
 
弊亦經歷代而愈多愈甚姑即近者言之世之治鹽者唯在禁私販以銷官引故欲行引必在緝私未嘗非法之善亦立法所不得不　然私不一有塲竈偷漏之私有官商夾帶之私至巨奸結夥販賣連舩飛渡比屋收藏其類多强狠有技能所至設礮位鳥鎗長矛大刀以捍衛者乃梟私也今且置一切私於不問而設卡廵邏唯緝隣境之私吾撫毗連閩疆鄉里小民或歲晚務閒稍求嬴餘禦冬之計或東作未興預謀自運爲終年之備又或無田可耕無術可貿易獨鹽之貲本無多尚能假貸往返雖遠者不過五六日息即不豐貨不至壅仰事俯畜可日資之以爲命故崎嶇崱屴肩腫足皴而不惜而聞有鹽卡之地猶迂廻數十里以避之乃猝遇廵丁肝魄俱碎使自挑歸卡如驅羊間有車運者或棄之遠遁又或什伯爲羣冀衆可恃思與角力廵丁爭鬥不勝輙施鎗炮以斃之如更不敵則憤報拒捕誣以刀械雨集并傷痕彼爲所斃者妻子或聞而赴溺至爲所誣者則駢聚拘孿無首從以逆論并族里株連經歲月吁可畏矣然人且冒死不顧絡繹爭趨者非不知懲也非敢於犯上也誠一家之啼饑號寒欲救其生不遑自恤其死也而至自死并一家不生矣不重可哀哉顧廵丁之門鹽車鹽蘿如列肆欔奪之鹽日於市售而藉恣淫酗且素結無賴匪徒探伺勾串遂每瓜分羣飲甚且匪徒冒名假威中途攔截得則競飽私槖不得復密約真捕以顯肆所爲尤大爲風俗人心之害緝私之弊一至此然則私必不當緝乎非不當緝也夫私固有不待緝而自止者有日緝之而終不能禁者盖私販之所以盛行以其鹽燥潔而值亦廉耳至吾撫之官鹽質既潮黑雜以草屑泥皮澄之尚不及半而其價且增私之半彼鄉曲細民之買私鹽必辨其色審其味較其價與秤而其買猶或以斤計以兩計况肯買鹽之惡而秤短價昻者耶微論鄉曲而已即問緝私者果食官鹽乎食私鹽乎已不能食而强人之食已不能售而惡人之售則雖日酷刑以加之緝私愈嚴私鹽愈熾激而愈甚患將有不可勝言者是驅之而陷之也即果以嚴刑禁止而此窮困無聊之民懦者必轉於溝壑强者必廹爲寇盜可悲可懼孰逾於此若夫官引僅欲疏銷但鹽之净與私同價之平亦與私同民誰不樂食官鹽亦誰不知食私之爲罪者私販將不禁而自絶矣庸待緝乎然而官鹽攙和之弊上固未知之至緝私慘烈之弊則不惟上不知也即卡員未必盡知使果知之詎甘心於縱虐亦詎不慮上之知更使上而或知又豈忍以利歸於上者害歸於民哉况害深於民利豈能長據於上哉特鹽政重大無人敢爲上言徒皆怵心而側目焉耳余老矣足不能行而口不能默安得與當世名公卿痛陳其利害使推廣而考求之則其弊豈止吾郡已乎吾豈徒欲爲郡民請命乎夫千古治鹽之善莫如劉晏倘能如劉晏之就塲取稅一稅之外任其所之則天下之私鹽皆天下之官鹽如五穀之流通而源源不竭也又豈特一時一地之利耶○釐捐私議　夫樹國必在安民興利亟宜除害爲國計而不惜民生圖利多而不顧害大甚非所以務本而抑末也溯自募勇勦匪以來軍需不繼創議抽釐原其始意不過爲一時權宜之舉豈遂定爲久而不變之例哉按江省初章百錢之貨僅抽三釐旋增二釐分卡給票後因大餉不濟復行增抽五釐合成百錢抽取一分揆之釐爲取不爲分之義已失本旨要之民爲國本利在國而害即在民也然以全省分立四卡抽之釐雖重而卡尚少不甚受委員丁役之勒掯詎罰刁難阻滯所以民猶奮勉輸將以利其國冀立掃賊氛即踐前約停止抽釐以甦民困不貽長久之害耳邇年各鉅寇漸次削平江湖之人皆引領望與休息乃行商厘務不惟不見裁撤又添設無數之卡盖徒知有利之便而不知有害之甚體國者亦曷足徵信於民哉間嘗由建郡越撫州經省垣過吳鎮以抵湖口若硝石萬年橋滸灣臨川城下河魚橋黄江口李家渡劍江口謝埠滁槎黄家腦省城樵舍等卡遠者不過七八十里近者祇四五十里再近者特三五里而吳鎮河之上下左右相去不數里竟設有五卡外又有老爺廟卡大姑塘卡湖口卡沿途給票騐票網羅密布重疊苛求其征　於什一其課嚴於正供所歴如此餘可類推矣現以候補員多設爲疏通調濟之方於中非不擢用賢能期於裕國　商然而利孔一開弊端滋熾嘗有窮乏委員不能啓行而假冒游幕之賓技無片長藉代措貲以偕進到卡之後妥其挾制又有市井狡徒鑽營情面薦充僕丁勾串舞弊廣大神通或縱漏正稅以飽私囊或故意苛求而索重賂有時富不含詐而若輩反致暴富每見商民納釐錢必个个選青倘有銅色及厚薄不符或串錢内偶短分文微論數串數十串俱不耐煩數算揮擲撒地勒換索補無休掯延終日者有之拖累數日者有之稍有夾帶瞞漏逞虎狼威動枷鎖刑必至十倍重罰而後已當斯時也民猶釜中魚若砧上肉只得賤賣貨物以供需索即無夾帶瞞漏之弊又故意搬翻貨物開拆箱句丢抛破損袁懇罔聞近聞票限十日爲滿萬一延誤苛勒重完且更有貨至地頭艱於售脫返卡又須復輸甚至孤客帮夥破產亡家　害不可勝言是不僅國以釐金爲餉利官以厘金爲美利而局友丁役等且假此剥民利以爲私利矣又聞吳城之麓井時值春風夏暴湖北黄州之武穴並荆襄上下左右沿江等卡風狂水急甚難　舟欲暫避風誣以偷漏往往强赴查騐多遭覆溺嗚呼爲國儲利到戕民生夫豈裕國便民之善政歟致使異端匪徒藉口塞責誹謗朝章蠱惑人心漸生怨望是可忽乎哉即如外洋互市中原徧招諸商附搭火輪船不但通運奇速兼可免遭厘卡剥削商民曾無遠識多有樂從浸淫日甚頽俗難挽凡兹諸弊皆由下情礙難上達以致大府耳目難周夫稅非正供取宜寛而不宜刻利因　餉法可暫而不可常是在有力回天者撥度時勢酌量裁撤以厚民生而紓積困抑或暫行裁併檄飭局員隨事隨時留心稽察於商民曲爲體恤於諸弊嚴加剔除除千艘感戴報効彌殷此實上安下全之至計矣否則弊竇日深漸成苛政年復一年伊於故底閭閻中有不貨財日匱歇業日多者乎竊恐好義急公之輩將來必苦於報効乏貲此有子所謂百姓不足君孰與足也或謂厘卡尚未裁撤盖欲儲餉充庫先事預防究之儲餉於庫莫如藏富於民且已効義於前斷未有不奉檄於後者百姓足君孰與不足哉蒼職無官守分無言責適閱樊口厘局黄委員秩柄景元堂記雷鶴臬先生跋後有云方日抱作俑之虞遂不禁有感於懷確就所見所聞論其顛末貌若爲民留意情實爲國關心循其流若專爲民惜利究其源　欲爲國去害也倘得仁人君子不壅上聞官多一分之體恤民受一分之恩惠叩元氣補培邦本永固是則畢蒼志願也夫○江西省撫州府宜黄縣例貢生熊宇春謹禀大人閣下敬禀者竊生父恩貢生熊應蒼於咸豐十年經前統領江軍劉暨撫州府憲李鍾先後舉辦撫郡總局團練嗣又刊給鈐記總理宜邑分局團練均各在　詎至同治十三年正月病危不起臨終謂生曰吾 
 
 

Page 5

 
 
生平修德未能讀書未達當時事艱難又不能爲桑梓分憂深自愧焉惟念國家自軍興以來抽釐濟餉始得大功告成洵　權宜善策而其後爲時既久漸開弊竇適閱湖北樊口釐局黄委員秩柄景元堂記於搉取釐稅之中寓體恤商民之意補救瘡痍莫善於此雷鶴臬先生跋其後云予方日抱作俑之虞而天下愈競爲謀利之藪因時撫事遂不禁有感於懷曾作釐捐私讓一則爲商賈瀝陳疾苦久思繕禀遞呈奈居山僻衰病交侵因循未果此後若能爲吾上陳或堪采納微言死瞑目矣生苦塊之餘檢查遺稿質諸江湖老成僉謂事真語樸切中時艱似於大局不無小補云等語伏查本年十二月閱許御史廷桂奏稱所有重疊苛碎無益之卡請可併者併可裁者裁奉旨已錄並恭讀光緒元年三月聞上諭内閣侍讀學士廣安奏川省積弊請　禁苛勒裁撤釐卡各節該省釐卡太多剥削適甚所有綿竹冕山兩處厘局及　騐厘票之松林卡即著照廣壽等所　一律裁撤其餘局卡仍著該督隨時體察情形酌量裁併欽此等因欽遵在案是閭閻困苦已在聖明燭照之中一經臣上奏請無不立沛恩施也爰於本年夏間遺叩江西署撫憲劉轅幸徵采納復檢岀緝鹽私議一則又並於光緒二年鄉試禀至署藩憲任轅奉批據核查禀呈該監生故父遺稿所議鹽厘二條不爲無見但厘金乃奉旨抽收方今邊陲軍務未靖待餉孔殷焉能遽行停撤私鹽久干例不獨江省設有緝私他省大都如是勢難更張此二者均非本署司所能妄議所請轉詳之處應無庸議著即知照抄件存覽生以父囑在心耿難忘仰維大人治理勤求關心民瘼竊　際此休兵息民之日補培元氣是在力可回天爲此不揣冒昧謹　生父緝鹽私議厘捐私議並抄兩景元記共一本叩呈崇轅懇賜察奪采納芻蕘應如何安上全下以廣皇仁而紓民困之處岀自鈞裁大局幸甚生民幸甚不獨生父　給於重泉已也肅修蕪禀叩請崇安伏乞垂鑒例貢生宇春謹禀六月初三日奉兩江督部堂劉批檢閱該生故父緝私抽厘兩議慈祥愷悌高　然仁者之言擢鹽所以裕課抽厘所以濟餉皆朝廷必不得已之政今賴承辦之員于徵求之中寓體恤之意庶緝私而不流滋擾抽厘而不涉煩苛本部堂重莅斯土覆餗滋慙惟區區愛民之心一刻未敢去懷所呈抄本不須通行當置案頭時加披覽凡遇緝私抽厘　事均本此以誥誡　僚俾課餉不致　絀而于積弊或可稍稍挽救也著即知照 
[賀聖朝　賀歲自朝]  
　　未能免俗虛文仿把衣冠相强徒勞兩脚一時忙懷刺空投往　無光金頂靴堪入黨似如何形像教他穿㟿坐虛輿笑書生酸象 
[  鴛湖映雪生倚聲]  
[岀門賀歲兩次逢雨折回步前調賀聖朝再以自嘲]  
　　當車安步方興嘆之長班來喚蒼天何必太揶揄把雨絲紛散　半新衣帽連番更換滑泥塗堪惲舟年兼爲禱甘霖間大官何判 
[  映雪生又草]  
[内弟許竹篔太史特晉頭銜間有簡命詩以柬賀二十一疊贈倉山舊主韻]  
　　望重淸華翰苑推曾憑玉尺去量才山川蜀道培新植　興四川試　桃李春陰畏舊裁　分校禮闈　帝簡渥承丹詔降頭銜爲共未心來堂前更喜椿萱茂好頌南臺與北萊○聞將艱鉅寄君身奉命東瀛可否真果使仗卿綏遠服此行爲我訪詩人　我禾陳曼壽明經在東售詩賣字　文章自是能華國　君夙有文名　回紇而今定畏神莫道等閒浮海事和戎也賴濟時臣 
[  映雪生草]  
[詠盆中古梅二十二疊前韻]  
　　老去癯仙第一推占魁猶是不凡才移從芳圃時加護供向蕭齋愛自栽縱使放經殘臘後也因修到幾生來無多花着尤蒼古手植殷勒剔草萊○諒來仙骨有君身番雪叢中趣逼真三友嚴寒同是伴一簾疎影最多神冰霜骨格難諧俗鐵石心情也動人底事百花頭上放和羮　爾比朝臣 
[  鴛湖掃花仙史草]  
[庚辰除夕有感二十三疊前韻]  
　　暑寒又是一相推客裏光陰老朽才詩爲多愁將稿削時因有暇把花栽漫言下在人檐過但使無虧我室來惆悵故園歸未得當年遺業委蒿萊○塵世飄零一葉身廿年前境是耶真斷非天意偏苛我祇爲儒巾尚累人度歲有詩聊遣悶送窮無術轉勞神憶前矮屋論又伴半作彈冠濟濟臣 
[  掃花仙史稿]  
[辛巳元旦柬賀詩社諸同人二十四疊前韻]  
　　屠蘇送暖歲華推瓣祝神交海内才帶草分香隨意種筆花破夢稱心栽但求福並中天降且喜春從大地來獻頌而今歌樂歲硯田相與共鋤萊○願把梅花作化身折來寄贈見吾真放懷詩酒惟佳士搔首春風憶故人常望平安　竹報時開富貴祝花神紅箋一一傳難遍且寫蕪詞託楮臣 
[  映雪生草]  
[梅弄影　題半鰥生思梅圖]  
　　暗香纔領忽被罡風警剩得離魂倩影慘目傷懷月明林下静　發儂深省好夢羅浮境鐵石心腸也耿盼斷梅粧佩瓊聲似引 
[  鴛湖映雪生孫熙曾倚聲]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
