# 1909 - 252 - 4913154

 

Page 1

 
 
[本館定報價目]  
每份售大洋二分中國境内全年逐日寄大洋九元六角半年四元八角日本全年九元六角半年四元八角外國全年十四元四角半年七元二角報貲先惠郵票不收 
[告白刋例]  
諭前兩行起碼每行以第一版爲準第一日每行七角半第二日起每行五角半多則按行照算後幅長行二百字起碼短行五十字起碼多則均以十字遞加第一日每字五釐第二日至第七日每字三釐第八日以後每字二釐半 
 
 
 

Page 2

 
 
論說 
[論親貴出洋考察之效果]  
　　洵薩兩大臣奉　命周歷海疆。查勘軍港。爲興復海軍之豫備。本報業已一再陳辭。既深幸簡派之得人。復翹企觀成之有日。近者使旌南返。成算在胸。軍港一事。已竟厥功。行將回京復命。爲國外考察之豫備。大不列願之國旗。何以飛揚於歐亞。薄立太尼之艦校。何以傳播於全球。伊德未興。而奧匈耀武。英荷搆釁而歐屬增兵。前事不忘。他山借助。艦械之比較敎育。之講求。與夫現勢之激刺。歷史之光榮。一一接於目而徹於心。於軍門既屬舊遊。於貝勒實資先導。然則此一行也。較之國內查勘爲重且要。兩大臣眼界之擴張。即爲後日軍力擴張之先兆。此固我全國人民所注意。而又記者所不能已於一言也。 
　　近日論者於兩大臣之簡派。有兩種理論。甲襲親貴不合掌兵之說。乙謂貝勒方屬英年。經騐末能鴻富。其實甲說未免昧於國家之現勢。亦并昧於本朝之掌故。乙說則經騐必資閱歷。畀重兵。與以臨陣。固爲非計。海軍於時創始。貝勒於焉考察。是即可爲英年練習之資也。且有久於行間。 
 
 
 

Page 3

 
 
習於外事之大臣以相助爲理。經騐未富。即此而能富其經驗未可知也。以上二種理論。雖不能謂其不當。而未免失之過慮。惟記者更有進焉者。援各國之先例。爲今日考察。軍事計。則親貴重臣。之簡派。不能謂無特別受益之處。願盡其辭。以爲一般社會告。且爲善於受言之貝勒朂焉。 
　　地球海軍之創始。莫先于歐。全歐海軍之勢力。莫盛于英。稽其歷史。殲法挫荷。割非屬美。無一非海軍之收效。于是各國受其激剌。上下知所從事然終以步武爲難。遣學派員。歲無虛日。尤其盛者。大彼得之遊歷。固不專于調查軍事。然實爲熱心外事之倡。迨夫美洲南北戰爭以後。同時巴西受其影響。一千八百七十年間。因有創辦海軍之議。近赴美遠赴歐自學生以迄上級官廳之貲遺。歲逾百計。而猶以遣派者之未能專攻。與指引敎導者之頗守秘密爲憾。最後乃由其國主挾動貴三四人親赴英倫調查確切。于是海軍以立。歐西人例之以最堅之轉動機。今尚稱爲美談也。若近者暹羅王儲既已畢業歐洲。復親往日本考察艦隊者再。而前數年俄皇叔愛蘭克以學成歸國。統轄海軍。悉爲此次簡派親貴出洋之比例。蓋各國于軍事頗守秘密。非有國家親貴重臣親赴調查。或礙于邦交。或迫于互換。乏焉留學派員。終不能得其奧域。此曾惠敏之所以視爲隱憾也。援各國之先例。成效既有如是。則爲中國今日計。或因簡派親貴出洋考察。而獲有特別之益處。亦意料中事也。 
曩者振貝子之奏使日本也。公餘考察法政。于是有國會參觀之請願。日政府嘉貝子之熱心。崇中華之體制。贈入塲優異券。設旁聽特別之座。參贊隨員悉往焉。自辰至午。參觀既畢。瞧子出語人曰。今而得窺國會之形式與精神也。今而知國會之可寶貴也。此則參贊某公所耳聞。歸以語人者。而貝子且以奉使公餘獲觀摩之益監國而下。實爲天潢中開通之選。矧吾國親貴。簡出深居。久爲西人所竊議女傳阿保。又沿前代之慣例。前者貴胄學堂之創辦。已爲救弊之先聲。今者籌辦海軍之考察。正可藉爲實地之練習。其裨于皇族之開通。中國之富強。內政外交之改革。行政司法之釐訂。正未可量。即不爲考察軍事計。料亦必有不。虛此一行者在。而況乎賢王目的之所注。各國觀聽之所繫。逆知貝勒此行。必能步武大彼得之後塵。而於將來洋洋黃海之中。爲我國放一異樣光彩也。此則不但記者所切望。亦我全國人民所切望者也。 
　　嗚呼。沈沙折戟。莫往事之重提。旭日陽春。觀後來之有耀。值茲賢王監國。咸與維新。竊願貝勒凜再命之益恭。而薩軍門尤克盡贊襄之職。則庶有豸乎。 
專電 
[電一（北京。）]  
　　度支部以清釐鹽政需才孔亟議即通咨各督撫物色富有經歷之鹽商開單送部派充顧問官 
[電二（北京。）]  
　　中央大同報因登載東三省交涉事初二日由外務部咨請民政部轉飭警廳傳諭暫停出版 
[電三（北京。）]  
　　東督電覆樞府東省人心現尚安謐 
[電四（北京。）]  
　　趙爾巽奏川省法政學堂畢業學員請歸奏留部用學部擬準 
[電五（北京。）]  
　　郵傳部奏張綏鐵路仍派道員詹天佑爲督辦 
[電六（松江。）]  
　　洵貝勒薩軍門今晨（初三日）九句鐘過松不停車 
[電七（東京。）]  
　　駐澳日本公使男爵內田康哉。將代男爵高平小五郎調任駐美日本公使。 
[電八（北京。）]  
　　前駐上海日本總領事永溢久吉。現已歸國將升爲駐紮間島總領事。 
[電九（北京。）]  
　　美國維新根辛大學野球團。今朝（陽歷九月十六日）由美國到橫濱。 
緊要新聞一 
[鐵尚書重視武職廢員北京]  
　　○陸軍部因查取各省緣事被革之武職人員。由鐵尚書與左右侍郎議商除一二品統兵大員儘先列單。外其他三品以下各員須將各該省督撫保送到部者編列於上其自行來部遞呈者編列於下以期進呈時攝政王易於覧閱聞鐵尚書并派部員。詳查被革之統兵大員內如有曾在某處卓著戰功。及夙稱知兵者。無論其因公私罪獲咎。務將職名。另其一單。以備量才錄用。 
[決議推設蒙地大清銀行北京]  
　　○度支部澤尚書。日前與樞府王大臣議決庫倫設立之大清分銀行年餘以來極著成效該處商務因之亦極有起色亟宜在內外各蒙旗。揀擇交通便利之區一二處。迅速推設分行。以期國幣流通經濟活潑云云聞已電致各辦事大臣。調查情形。具報核辦 
 
 

Page 4

 
 
[浙撫認籌海軍經費約數杭州]  
　　○浙撫函致各司道局內開前奉度支部電預算海軍開辦經費飭即分認等因查浙省財政困絀業經電復大部查察惟海軍經費關係自強大計各省均已分飭司道關局合力通籌認定確數浙省事同一律且既奉部奏派。自不能不量力認籌。素稔執事公忠體國當此要需自能儘力分認浙省現擬認籌開辦經費一百萬。自宣統二年起。分作四年勻撥。常年費十五萬。按年協解。應如何協籌如何分認望即會商籌議並希電知寗甌二關。併力合籌。務於三五日內認定。確數。指明的欵。詳請立案。以憑咨復蓋分認則較易爲力確指則經久可期尚祈通盤籌畫於無可騰挪之中勉爲設法臨頴無任盻切 
[浙省籌設議案審查委員會杭州]  
　　○浙撫增固帥通札各屬略云諮議局將次成立本部院應行提議各案亟宜早日編訂發布應先行籌設議案審查委員會。由本部院特派專員。并由主管事務。各官廳各派委員。共同組織。將應行提議事項詳晰調查妥爲編訂除分飭外合將籌設議案審查委員會綱要札發限文到三日內。將應行選派之委員趕臣緊派定。尅日詳覆 
[附議案審查委員會綱要。]  
　　（一）本會爲對於諮議局預備提議之案而設先由主管事務官廳各選派委員將應行提議事項。調查編訂。然後組織審查議案委員會。以備編核議案。而資接洽 
　　（二）審查委員在本院則自行選派多或六員。少或三員。在各官廳亦自行選派多或四員。少或二員。同時具報本院以備召集 
　　（三）各審查委員派出後先就各該官廳所掌管事項應行提議者詳細調查編訂具報本院以備採取然後由本院指定日期。傳集開會。其會塲由本院選定 
　　（四）審查委員會。隔三日一次。或繼續行之。先由本院將各官廳具報事項編訂議案大綱。分別開列。然後由委員會逐項審核討議之。其如何審核討議一切方法由委員會於第一次會議時自行議定 
　　（五）會議時有認出各官廳具報之事項尚有缺漏或材料不足時。仍由該官廳所派之委員前往調查。以資補助。 
　　（六）審查委員會隨時承本院命令指派二三員赴諮議局議員預備議案處。調查該局之議案。該局亦得隨時派員到本會調查一切 
　　（七）諮議局開正式會議。各官廳長官蒞會有提議答復之事得攜帶審查委員二人。一併蒞會作臨時顧問。 
　　（八）審查委員。有承長官命令蒞會於諮議局。代長官報告答覆之責。如長官選遇有不能蒞會時亦得以所派審查委員。作爲代表。 
[吉省增官設治情形吉林]  
　　○吉省新設各府廳州縣行將遴員設治應由清理財政局酌定公費以資辦公之用現聞該局奉簡帥面諭新設各缺。所有常年公費。均不得過一萬兩以外。 
　　前日有阿什河。紳士姜維嶽侯執中等以阿城縣治。有不可緩設緣由六端。稟請賓州廳李司馬轉詳公署當奉陳簡帥批準不日即委妥員。前往設治。 
　　洮。南府。知府孫幼谷太守以洮南地處邊境華蒙雜處風氣頑梗匪類潛伏田土荒蕪非速行籌辦墾荒不足以圖治安查府東鎮國公旗界。曠野千里村屯寥落膏腴廢棄殊爲可惜爰即稟請上憲在該旗界內添設縣治一缺。名爲東屏縣。籍作遠東之屏藩一面整頓墾務以爲移民實邊之計茲奉督撫憲批示該府所請添設縣治開墾殖民洵爲邊境切要之圖惟該處既屬鎮國。公旗界。可改東屏縣爲鎮東縣。以存其舊有名稱。仰候分別奏咨立案施行。 
[吉林清理財政部題吉林]  
　　○吉林清理財政局以州縣爲一省出入之初基所有收支各欵自應通盤稽核查各項規費。以錢糧爲大宗。而徭稅次之。但其間有有定之費。有無定之費。且例征規費之外。復有單費櫃費大差常差有額無額出錢出夫之別。雖各省名目不同其實則一自應按照以下開列各欵目通飭分註明晰。庶可一目了然爲將來勻給州縣津貼酌定辦公經費之預備　計開　歲入之。欵　地丁　漕糧　稅契　雜稅　由司給領之欵　平餘　火耗　公費　盈餘　加價　就地抽收之欵　各項差徭隨費　歲出之欵。　起解各欵　典禮用欵　錢糧用欵　詞訟用欵　驛站用欵　巡警用欵　學務用欵　農工商用欵　其他因公用欵 
[蕪湖路礦會致省會電（爲麥奎連機入出事）]  
　　安慶路礦會鑒據敝會調查員報告德和輪船代麥奎由滬運開礦噐具十五件。於二十五日過蕪。經怡和行代報關。運往銅官山。前聞麥奎在山纉　工觀此益信惟那相既云廢約。不日宣布何。以麥仍有此舉動。乞告代表稟撫電部詰英使速飭麥奎離山免再滋蔓蕪湖路礦公會艶 
[海軍大臣由滬赴杭]  
　　○海軍大臣洵貝勒。海軍提督薩軍門。於昨日上行七句半鐘由海軍事務所行轅起節同乘雙馬車至滬嘉鐵路車站換乘專車赴杭本埠文武各官及閘北巡警局騎巡隊滬軍營兵砲隊營兵製造局巡警滬北義勇隊各商團等均站立恭送八句鐘開行。車上遍綴松柏。幔以黃緞。另紮五色彩綢。車中備有大餐室後。附二等車以備隨送人等沿途護送聞今日本下午四時。兩大臣即須回滬云。又聞前日洵貝勒頒贈中國商團國旗後是晚即由商團公會。假座滙中旅館恭請洵貝勒薩軍門中西官商及萬國義勇隊各隊官飮讌到者六 
 
 

Page 5

 
 
十餘人。至十一點半鐘始盡歡而散茲將該會所進頌詞緣左 
　　今日本會不揣冒昧公讌王爺軍門爺蒙紆尊寵臨萬分榮幸其一切誠意已由華商義勇隊隊官陳達不再觀縷所有職商等於本會發起已往之緣由及將來之期望敢竭下忱敬爲王爺軍門陳之上海爲通商巨埠華洋雜處就租界一隅戶口統計華人之旅居者數十倍於西商（光緒三十三年戶口西商一萬四千餘人華商三十餘萬人）其身命財產可以類推華商向無團力各國庽商則各有團練步伐號令儼然止齊以致偶有事故西商則從容整暇自相衛護華商則毫無預備徒益驚惶且近來戶口益繁良莠難齊妨礙治安不無過慮虞道和德及職商等有鹽於此因思西商圖練皆體而商人練習勤苦與之相勒各國西商喜華商團練進步之速互相稱許引入萬國團練會即於商團中挑選身壯藝精者一百人補充華商義勇隊與各國義勇隊編入工部局按時曾操於是萬國團練會中始有華商一席各國庽商亦始有起敬之心一面仍由商團公會添補新班習練體操以補他日期滿挑補之舉從此以往庽滬華商大半皆受兵操敎育全埠皆兵華商之身命財產有自衛之資格即各國寓商亦隱在華商保衛之中地方治安且因戶口之繁滋而益加靜謐此職商等創辦商團已往之緣由也今者王爺軍門以考查軍港蒞止滬濱頒賜國徽乃商團於立後非常之典職商等歡感之誠與勵進之志倍加黽勉不覺更有所請竊維職商等創初志原不以上海一隅爲限倘能各埠響應則庽兵於商步武泰西此其起點或亦強國強種之一助伏願王爺軍門上達天聽請頒明喻通飭各省凡屬商賈蒼萃之區一律與辦商團由官提倡保護則人盡知兵不徒守望栢助區區自衛君民一體我國前途庶有豸乎異日者飮水思源王爺軍門提倡之德將共河山面不朽矣此職商等所謂將來之期望也敬音一巵爲王爺軍門壽 
[京師近事]  
　　宗人府。禮邸日前與各堂官籌議整頓該署事宜聞共議定辦法四端（一）設立統計調查處。（二）清理本署財政。（三）甄別淘汰本署人員。（四）提倡籌欵多設宗室小學堂。 
　　政府因新疆伊犂。兩處與蒙古接壞之區荒田荒山所在皆是前議移民屯墾業有端緒擬即咨行伊犂將軍。派員赴各邊境詳加勘測。分別山嶺平原繪具圖說。并酌議開墾次第。聲復核辦。 
　　度支部籌議禁衛軍用欵。擬照準軍餉章發給。其官員廉俸照防練新軍支給俟經練成後準該管王大臣照銜奏請獎敍聞俟中秋節後挑足軍士定明隊數。即可開練。 
　　軍諮府。現接派赴口北測繪輿圖學員報告所有直北三府一州所轄境界。刻已繪劉。應否接繪候處憲諭下遵行聞該處已著各測繪員回京俟明春再行接繪他處 
　　外務部。因東三省各處漁利。素極富厚現日人在該處極力經營大有日見進步之勢若再行延緩將來利權損失不可勝計擬即知照農工商部。速行核訂該省漁業章程。以便與日人訂立專約。藉保利權 
　　理藩部接到察哈爾都統誠動。咨稱所有宣化府屬口外各廳州縣之食鹽應禁商人運銷蘆鹽。今蒙民採收本地所產蒙鹽。在蒙古地面暢銷。以保蒙民利權並與該處盟長議商於沙窩地方設立鹽棧以便蒙民運銷俟鹽產日富再行淮廣行銷國課當可大爲加增先將現時情形報部查照。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[預備恭迎海軍大臣續聞浙江]  
　　○海軍大臣洵貝勒準初三日到杭暫寓西湖劉莊暨浙撫預備恭迎各節經紀昨報茲悉連日府縣辦差異常忙錄。並以劉莊爲欽使節轅禮宜嚴密警衛經卓太守分傳沿湖巡警官弁入城面諭一切並飭水利廳會同兩首縣。預備劃船一百四十隻。爲欽使隨從及聽差之用。 
[浙路股東代表謁見撫憲情形浙江]  
　　○初一日午後浙路股東駐杭十一府代表面謁增中丞求代電奏維持浙路情形增中丞謂保路會之宗旨暨諸君之熱心業已見之報章深悉一切惟日前陸春江中丞諸紳。曾有公呈公函到院。請代電奏。當以路事與情亟應上達電奏底稿。業已擬就。嗣得湯京卿有陳請陛見之信。未便遽發。已函商陸中丞諸紳。究應如何妥定挽留辦法。尚未得覆。諸君或先與就商議定後再行見告或奏或咨茍於路事有裨無不力爲維持 
[西報譯要]  
　　○日俄分割權利之計畫。　字林報載初二日東京電云東京著名各報皆信俄京對於中日條約有所不安一節大抵爲訪事所誤至俄國官塲。則皆知吉寛鐵路來須展至高麗北部。且須與黑龍江鐵路互接。俄國亦在蒙古竟力擴其勢力設俄在蒙古爲和平之施展。則日本自無反對之理。而日本在南滿所施之和。平事業。深信亦不致召俄人之反對云。 
　　英議院問答中國路事。　文滙報載初三日倫敦電云英國外各部次官胡特。在下議院答國民黨議員琴萊爾。君之問云余並未接有報告謂英人在華所獲之鐵路權利。曾用不合理之法。向華政府要求。除中國官塲不按所允合同各欵辦理外。從未聞英國曾以外交壓力施之。 
　　俄國經營西伯利亞鐵路。　又載初二日柏靈電云俄政府擬再另設西伯利亞鐵路軌道。以便繞過貝加爾湖北部。 
分類新聞 
政界 
[籌備處訂定自治所辦法。蘇州]  
　　○蘇屬自治籌備處以現在各屬自治公所次第籌備爰特訂定辦法不日通行各屬遵照辦理茲先錄下　一城鎮鄉同爲下級地方自治並無統屬關係本宜各按區域分別籌備照會議廳議案應以本年爲籌備城廂自治之期各屬籌備自治自以先設城廂公所爲正辦本處所定各屬籌備自治公所暫行簡章發即本此意　一籌備自治期限照會議廳議案祗準提前不準落後各屬籌備之法如有將城廂自治縮短成立期限或將鎮鄉自治提前與城廂自治同時舉辦原無不可惟地方自治須以本地方人爲主體城鎮鄉畫區調查等事應由本城本鎮本鄉之人任籌備之責庶現在之籌備公所與將來之議事會董事會脈絡貫通不至成爲兩截致多隔膜故暫行簡章第二條有城鄉籌備時另設公所之規定　一各屬地方情形不能盡同如有因向來辦事之習慣必須合設一城鎮鄉籌備自治公所以謀籌備時之便利者須不背下開各欵方準立案（甲）發起時確有鎮鄉士紳與城廂士紳同意（乙）職員中確有各鎮鄉士紳與城廂士紳協同辦事須先將各士紳銜名及城鎮鄉住所報明本處備案（丙）公所成立以後城鎮鄉各方面確能衆情允洽各無異議（丁）不得因兼顧鎮鄉而誤城廂自治成立之期限（戊）公所職員須任實行籌備之責不得徒居督促機關凡已設城鎮鄉籌備公所者不得再設城廂籌備公所惟某鎮某鄉願另設籌備公所者準其獨立辦理（已）城鎮鄉調查選舉等事公所職員應會同本城本鎮本鄉之人分別辦理總以不背第一條城鎮鄉並無統屬關係及第二條地方自治須以本地方人爲主體之宗旨爲主（庚）公所之組織法仍遵照本處所定各屬籌備自治公所暫行簡章辦理 
[財政局分查全省鹽塲利弊。浙江]  
　○浙省財政局以鹽課爲財政大宗分札全省鹽塲飭查各該地塲片收銀數并歷年積弊情形應如何改良興革之處詳晰查明稟復去後茲聞嘉屬海沙塲大使趙煃首先稟復略謂現在該塲境內尚存肩灶二十五座季灶十三座年產鹽數本有限制無如灶戶等日久玩生往往多煎私販通年併計爲數甚巨於財政有絕大關係應請頒示灶戶鍋盤嗣後各灶產數不得仍蹈多煎私販之弊 
[地方自治開會鎮江]  
　　○鎮屬丹陽縣地方自治會於日昨在公善堂開正式大會選舉各職員並籌議推廣宣講所至四時散會 
[會議實行印花稅辦法蘇州]  
　　○蘇撫瑞方伯以部頒印花業已派員赴京承領惟此項稅票部定章程頒到三個月後爲實行之期一切辦法自應早爲預備當經行司轉飭府縣籌議辦法在案茲悉府縣奉文後以事屬創行亟須商議妥善辦法應如何招商承辦暨總發賣分發賣人若干或由商會經招出具切結等情茲已照會商會訊速商酌辦法以臻妥洽 
[鳴鑼催征之無效南昌]  
　　○江西鉛山縣地丁向分上下兩忙均於九月中交納歷任宰官屆時均至河口鎮設局征收近李蘭軒大令以庫欵支絀需銀甚急特於七月十六七等日飭役至各處鳴鑼曉諭限日催令各花戶將上忙錢糧送邑交納否則重懲云云惟聞鄉民狃於故習依限交納者尚屬寥寥 
[截留飢民之爲難鎮江]  
　　○鎮城前有湖北飢民數百人到瓜揚一帶求食尚在無法資遣刻下又有準徐海三處逃荒飢民相率結隊南下江北提督王聘帥在清江浦設法截留揚郡各紳士亦經電請張安帥從 
 
 

Page 11

 
 
速派員弱上堵截聞此項飢民有萬餘人之多此間米珠薪桂必不能再謀留養未知當道者有何善法以處之也 
軍界 
[會籌陸師巡防隊餉銀浙江]  
　　○浙省營務兵備參謀三處會議本省陸師巡防隊裒多益寡一律歸併改編加增薪糧每年約不敷銀三萬餘兩現擬在司庫籌撥絲捐洋二萬餘元其餘不敷由釐餉局籌畫 
[頒發新式泅水衣南京]  
　　○兩江督練公所敎練處以軍隊游泳一門亦關緊要自應練習於平時特由漢口購得新式泅水衣數十套送請第九鎮徐統制轉發江寗鎮江江陰各標營試行練習 
[商協統銷差免罪詳情江西]  
　　○贛省陸軍協統商德全到差以來遇事不以兵備處爲軍政之機關每與馮撫直接竟視兵備處爲虛設以致該處人員夙存意見惟定章每月餉銀皆由兵備處派員點名發給以昭慎重而免尅扣七月分陸軍協部兵士餉項經營道札委兵備處提調劉太守體仁點騐缺額六十餘名劉太守遂堅不出具點騐足額印結逕稟撫藩據實按辦兵備總辦張觀察季煜極力調處而劉堅持不允竟請當道按章辦理以免外間煩言馮中丞亦頗爲難適奉上諭撤換協統始寢其事 
[協統注意目兵寒衣浙江]  
　　○浙江楊協統訪聞目兵等每有因餉用不給致將綿衣被等付質情事特飭管帶等限日檢查將該目兵所質棉衣被尅期贖出除將某管帶記過罰薪外并發傳單儆戒各目兵已將所質各物一律贖歸矣 
學務 
[札查世職就學官費浙江]  
　　○浙撫增中丞前據高等巡警學堂監督劉道詳稱世職就學應給官費應于何處請領並送承襲學生履歷等情當即札飭布政司查核詳復茲聞顏方伯以是項學費向無成案可稽該堂官費生每年每名計需官費若干本學堂原有經費係在何項開支能否就此添支抑尚不敷若干並考取該世職詳細覆歷及警務處原詳本司署均未準行知有案礙難懸擬現已備文移查巡警道飭檢原案送司以憑詳復 
[留日學生要求津貼浙江]  
　　○日前留日第三期浙江學生蔣志清長文項鵬等稟陳撫憲請補給津貼當奉增中丞批云查上年三月間接準陸軍部咨速成學堂派赴日本游學單開浙省學生祗蔣志清項鵬二名並無長文之名現準陸軍部咨開上年選送日本留學生趙連科等稟請瞻家銀兩應由各省旗酌核辦理單開浙籍學生姓名亦僅蔣志清項鵬二名其長文一名是否杭州駐防旗籍候咨請杭州將軍查復核辦據請津貼等項查得浙省前派赴日振武學生文鍾等九名每名月給津貼洋八元有案該生等事同一律應準援案酌給惟此項津貼即係安家之欵該生等請津貼瞻家兩項並給無案可稽礙難照準仰即知照 
[爭魚興學之道批寧波]  
　　○象山縣東五區紳董張乃文等以爭魚興學等情聯名具稟道轅當奉桑觀察批云塘有七處之多放水蓄水附近田廬誠有利害關係既稱象山縣照會紳董詣勘此中損益且有衆論難容含糊偏徇至陳有業遣子陳志謨稱橫塘水被紳董覇閉在市塲演說如果言不由中又何能激動衆心事關水利田廬未便以興學爲名置民產利害于不顧既據分呈本府仰候飭該府查核辦理用示兩全 
[詳復武義加捐學費浙江]  
　　○浙藩顏方伯具詳撫轅略稱前奉憲批武義縣孫令詳查明契稅項下加抽學費各節奉經飭府確切查復去後茲據金華府嵩守詳稱伏查武邑從前開辦勸學所因經費無著暫行停止係屬實在情形現經該縣孫令會同合邑紳董悉心妥議僉稱以契稅項下每洋銀一元加收學費錢二十文作爲開辦勸學所經費所捐錢文出之殷富之家並未累及貧民且仍係地方公用逐加體察民情樂從尚無窒礙自應準予照辦等情詳復到司據此查武義縣勸學所經費支絀擬將契稅每洋一元捐錢二十文既經行府查無窒礙擬請於本年下忙爲始準其試辦奉批前因理合核議詳覆伏候憲示祗遵 
實業 
[添闢後湖商塲之計畫。漢口]  
　　○漢口商務近年日漸繁盛各紳商因擬以後湖增闢商塲但該地綿亙數十里積水汪洋欲興修成市自應從開闢馬路入手現由商會總協理及諸董事發起擬就城垣馬路上自橋口水電公司上首起下至劉家廟京漢鐵路車站止興築馬路二十六條每條長約四百丈闊四丈又修橫馬路五條每條長約二千六百丈統共馬路約一百二十里工竣俊再畫分畝數營造房屋但後湖之地業主衆多須得公衆認可始能決議刻已擬具章程及意見書定於初六日假商會開會邀集各業戶會議公同讓地修路規則再稟當道立案開辦 
[浙路股東電請維持浙江]  
　　○全浙保路會同人會議廢約留湯各節已紀前報茲聞上軍機處及垂部電稿經起草員擬妥於七月二十九日下午仍在敎育總會劉集代表商定草稿分別簽名即日呈請增撫察閱再行繕發茲錄其原稿如下　北京軍機處郵傳部王大臣鈞鑑浙路總理湯壽潛布告奉郵部電簡滇臬令另舉總理既奉朝命公義不應留全浙之役累總理枵腹四年私情亦不忍留惟閩路陳總理蘇路王總理同一被簡不聞飭令另舉贛路劉總理告辭且蒙以電慰留郵部統一路政一視同仁諒不至顯分厚薄部章第二條第四條自訂自違應廢不廢郵部未復之咨呈即總理未完之經手廢章朝核示總理夕另舉如大部慮商力薄弱貽誤國防杭甬鐵路逾限不成浙民願任其咎除公呈撫憲代奏外兩省股東已各要求公司繳還第一期撥付不至全之五十萬金預備撤局迫切待命浙路股東代表公叩 
[飭議商業研究所之辦法蘇州]  
　　○蘇垣商務總會日昨奉農工商部札云據廣東石城縣商務分會總理柳龍章等稟稱中國物產富饒商力雄厚若不設立會議研究之所恐無以聯商情而開商智於商業前途終難望其發達職等集議擬懇通飭各直省商務總會於會內附設全省商業研究所一區並議定章程選舉總董依期到所會議凡關於商業者皆得各抒所見詳細條陳每年會議兩次每次以一個月爲期所費無多 
 
 

Page 12

 
 
於商業大有裨益當此商戰劇烈時期若開會之後一省發其先各省踵其後是合全國之商會商力以營商業業無不成請通飭各直省總商會移會勸業道公司核議等情到部查該會所稟係爲交通智識振興商業起見惟各處情形不同分會距省路程遠近不一合行札飭該總會會同核議體察情形酌擬辦法稟部核示 
[物產會展緩會期之原因常州]  
　　○常郡物產會假定天寗寺已誌前報惟據該寺住持僧治開謂該寺每奉十月十五日起至三十日止爲打七之期勢難更改他處又無相當之塲所不得已改於十一月初一日起至初十日止爲陳列之期十一日方開正式會已由事務所函告各邑公決矣 
雜記 
[請移災民實邊。武昌]  
　　○鄂督陳小帥近據沔陽州生員周安世稟稱鄂省地產豐饒人口稠密作以人浮於地一遇災患饑民遍野甚至點者乘隙刦搶值茲財政支絀萬難普濟莫如以振恤之欵移作墾荒之用擬請將各縣饑民之素無恒產者查明造冊咨送往黑龍江省開墾以固邊圉則內憂泯而外患除矣小帥以其所稟不爲無見惟茲事體大措辦匪易是以批飭由籌振局移會全省自治籌辦處訪詢與論詳加參考議覆核辦 
[鉅商被人暗殺。廈門]  
　　○泉州人施紀峨又號常敖經商外洋致富二十餘萬今夏由呂宋挈一貌美年輕之妾媵回廈借住鼓浪嶼地方上月初六日萬發洋行東林某設筵晏客林財產四十萬上下共請六人一爲蔡姓係泉州鉅富有三百數十萬資財一益記洋行東亦數萬財產酒半酣施忽下樓而去次日喧傳施因酒醉落井身死當報其妾將屍撈起見施之頭額上有一大洞身懸半井之中如蜷曲彎弓並未落水後報廈門廳尊及日斯巴領事兩次來騐施妾力陰隨即收殮昨施妻來廈稟控謂蔡串妾謀害其夫迨開棺檢騐果見太陽穴有鎗傷一處董廳尊及日斯巴領事騐畢後即飭錄供以憑研究聞施死後腰內所佩之金剛鑽石值價數萬並未失去說者謂此非謀財者之所爲也　又聞此案被告諸人多入洋籍廳尊已廳尊亦照請送案過審未知能達其自的否　日來廈市對於此案晴有煩言或謂萬發號內之井逼所廚房是夜宴客時廚中往來人多假使施係失足誤跌驚呼之聲頃刻可聞何待越日始知其事依此揣度是必既死後推置井中可不辯而明矣　又有一說謂施某之死同席多人均無甚關係惟引其赴席之蔡某形跡最爲可疑並聞施死之後蔡即他往云 
[飭查房捐舞弊病商浙江]  
　　○蕭山縣商民英贊扉等聯名具控省臺以該縣房捐經董汪土芧三人分辦以來百弊業生祗報閉歇不報復開或徇情隱漏或賄託倖免或縮短租金或漏未入冊司巡則如狼如虎經董但坐地分贓角洋照市須貼水二三文洋價每元抑短數十文種種苛弊果與公家有益商民何敢多言惟聞按月解數反較前董短少甚鉅爲此環乞派委查辦撤銷劣董另舉正紳接辦地方幸甚旋奉顏方伯批謂此案昨據該縣稟復查明經辦紳董並無弊竇即經批令仍飭妥辦並由縣隨時查察如果經收捐欵貫有不實不盡另行改派接辦在案據稟該董等種種苛獘究竟有無其事控關捐務商民既尚有煩言應再確切查辦仰新任蕭山縣蕭令按照所稟再行據實調查復奪 
[收支員賭負潛遁浙江]  
　　○浙江陸軍小學堂收支委員周某本爲總辦金季聰觀察至戚爲著名賭棍楊秀泉等所誘陸續輸去堂中公欵洋六千餘元現在堂中將次開課需用綦急周某無法彌縫脫身潛遁總辦金觀察查悉內容萬分焦急日前密函同賭之許叔也文老四及孫某鄭某等趕緊設法賠繳如敢玩延定即稟明撫院按名拿辦茲聞爲首之楊秀泉混號隨煬王者已於二十六日由縣獲案矣 
[贛省巨蛇相門江西]  
　　○贛省萍鄉縣大安里地方上月該處忽有巨蛇鬬於田中鄉人異之乃持鳥鎗轟繋兩蛇俱傷斃長約一丈有餘重約二十餘斤論者謂龍戰於野而道窮蛇門於鄭而妖作該處大安里其將爲不安里乎 
社會小說（朗） 
[風流案。]  
　　一片喧鬧聲。自南而北。有衝門口而過。 
　　時人聲鼎沸。無非好事者。逐隊往觀。則一壯男子。拉一美少年之衣。另有一老婦。且泣且走。拉一年輕女子。隨之而行。 
　　此美少年者。家資富有。才學亦優。會以文場之鏖戰。采泮宮之芹藻。祗以風流自喜。爲人所輕。而且搔首弄姿。已則美而艷。牀頭人顏如嫫母。則又黑而麻。伉儷之情。敦篤與否。固無待言。於是卿鷄摸狗。爲其長技。尋花問柳。具有間情。 
　　此年輕女子者。出自小家。而至姿絕美。年已待嫁。而情資久開。以故小姑居處。不慣無郎。家有老母。鍾愛特甚。旁有一兄。爲人力役。兇悍異常。此女子者。既恃其母之愛。實憚乃兄之嚴。不敢公然陌非禮焉。 
　　然而一縷情絲。隨眼波而牽動。某日。少年過其門。觀面遇之。各喪其魂魄。眉挑目逗。相印以心。一則出其惹草拈花之技一則施其勾蜂引蝶之能。日復一日。儼如夫婦焉。 
　　其兄微聞之怒。細訪之確。則大怒。約無賴數輩。陰伺之。此美少年者。施施從外來初不知機械變詐也。即某女子亦茫然。攜手歡然。相與入洞房而談笑。 
　　俄而打門聲。呼喝聲。警罵聲。哭泣聲。伏地哀告聲。擲銀錢聲。勸慰聲。諠囂雜平不辨誰何。俄而伏辨書成。剪刀聲響。某少年牛山漝濯矣。前推後擁。東拖西倒。某女子涕泣嚶嚶矣。其母則痛其女之出醜。恨其子之無憎。椎胸頓足幾拼老命不得已相與訟之官。 
　　時相將入縣門。異事發現。萬咱攢動。邑令坐堂皇。侖魚貫而入。訉得其實。忽兩立。顧某少年日。君名列膠庠。理宜自愛。又指其首曰。君何年游學外洋。現入何校。而作是裝束者。言已。微露其後作一團和氣狀。坐視某少年。而赤不語。旁艱者聞縣尊之譏諷。咸拍手大笑。無何。命女之日至責其家敎之不嚴。侖女之兄至。責其兄敎之不修。命女至。責以無取。罰有羞。懌之去。某少年發學看管。立墾堂旁戰者鳥取散。 
　　無幾時。學署有片至。請由學署責任。縣尊許之。而案遂結。 
　　然自是某少年。易西裝。如裝。如留學生狀。不知者且疑其爲真留學於外洋者。 
　　然自是張少年。與某女子益肆無忌憚。女子之兄。且敢怒而不敢言。 
　　記者對於此事。深惡風俗立汙下。而服縣尊之詼諧 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[選舉訴訟]  
　　浙江。 
　　寗波府鄧太守昨奉臬憲電開查選舉章程複選訴訟須提前審判現開會期迫所有經本司電飭或札飭查訊各件限一律於八月十五日以前備文稟復到司以便審決勿再遲延等因當即移飭各廳縣遵照辦理 
專件 
[山西諮議局全省議員名單（續）]  
　　寧武府議員二人　李捧霄神池　劉效文寗武　候補議員二人　賀國士神池　武盡美神池 
　　代州議員五人　梁善濟嵉縣　姚烈舜五臺　趙長庚五臺　郭際豐繁峙　馮晙代州　候補議員四人　殷開瑞五臺　蘭　均嵉縣　左炳南繁峙　王懋德代州 
　　忻州議員三人　鄭　淑定襄　張煒忻州　陳敬棠忻州　候補議員四人　蘇懋章忻州　米廷珍忻州　劉肇興定襄　武澤霖靜樂 
　　平定州議員三人　李素平定州　崔廷獻壽陽　王敦臨樂平　候補議員二人　王士秀平定州　劉懷瑛壽陽 
　　綘州議員三人　高正祿綘州　楊黻田聞喜　申夢鷹河津　候補議員二人　史際榮綘縣　相成霖聞喜 
　　解州議員三人　袁履泰解州曲逎銳解州　楊馨桂安邑　候補議員一人　邵允恭安邑 
　　沁州議員二人　李華炳武鄉　叚雨田武鄉　候補議員一人　韓秀升沁州 
　　霍州議員三人　叚慎憲霍州　田萬棠靈石　王鴻順趙城　候補議員二人　閻榮光汾西　朱登瀛霍州 
　　遼州議員二人　王用霖榆社　趙廷璧遼州　候補議員一人　劉祖基和順 
　　保德州議員一人　王　熾河曲 
　　隰州議員一人　王嘉會隰州　候補議員一人　叚金城永和 
　　歸綏道議員五人　李苑林豐鎮　史煥文歸化　宋　杰豐鎮　秦甚都豐鎮　栗名儒豐鎮　候補議員三人　程心之歸化　王時恭豐鎮　龔秉鈞歸化 
　　綏遠駐防議員一人　繃僧額　候補議員一人　英　魁 
　　士默特蒙旗議員一人　金　善　候補議員一人　錫林阿 
本埠新聞 
[滬道維持自來水公司之計畫。]  
　　○內地自來水公司成本不敷提借商部生息庫銀二十萬兩常存公司請以五釐起息業由該公司總理李平書君稟奉滬道蔡觀察批云來牘閱悉減輕利息一節本擬通融辦理惟檢查原訂章程載明擔借商欵二十萬歸公司認息七釐字樣嗣因商業蕭條改提部欵詳蒙院憲奏明照舊生息案已達部本難減輕且股票利息亦係七釐茲擬減爲長年六釐以卹商艱而顧公益如必需提用定當先期商量俾得從容籌措仍希將借券清摺刻日赍送爲要 
[工部局預防開鎗肇禍。]  
　　○租界領袖領事現據工部局報告查得沿浦港內及浦邊界線近來時有中國緝私兵丁及巡警人等開放洋鎗似此舉動恐易肇禍因特照會滬道轉移巡警總局及浦江緝私巡船周千戎等嚴渝巡警弁兵以後不得在浦邊界線之內開鎗以免肇禍 
[滬道慎重人命。]  
　　○滬道蔡觀察近查租界西牢時有犯人斃命因特札飭公廨寶明府前往西牢察看是否清潔有無凌虐情事著即查復 
[閩浙洋面大風報告。]  
　　○據本埠徐家滙大文臺報告浙江福建洋面一帶日來起有大風故香港來滬之船應於昨日抵埠者均已失期招商局之廣利輪船亦在其內大約現已下椗暫避風力 
[電車夫挺撞官長。]  
　　○電車公司控姜敘芬圖竊銅元昨由捕房解廨審訉姜供並不圖竊被電車夫溫九臯兇毆是實質之溫供認毆人言多挺撞王襄讞以溫藐視公堂諭令帶回捕房押候查辦旋由滙四捕房七十三號捕頭上堂稟稱溫係鹵莽並非藐視請爲免究王襄讞以此案係虹口捕房所解 
[九廣鐵路會計員押解回粵。]  
　　○九廣鐵路會計員英人賴愛脫吞欵私逃於前星期在滬拘獲已誌前報茲悉該英人昨已由英領事委派西探維爾氏乘安徽輪船押解赴粵矣 
[官紳會勘界址]  
　　○法捕房近在西鄉善鐘路華洋交界之處建設捕房曾經法華司及各紳董稟請滬道照會法總領事請爲阻止在案昨日午後本縣田大令已帶同丈量書手到鄉會同紳董查丈明晰論飭繪圖呈覽以便稟復道憲核示 
[三十八誌寗紹人之團力]  
　　○滬上洗衣作東夥兩幚以寗紹人最佔多數約有三四千人向分協興會爲東幫集賢會爲夥幫茲由鄔謨堂嚴仁發等於上月二十八日在靶子路德福樓會議又由樂阿鰲殷仁興等二千餘人在四明公所同時集議議定同業往返滬甬除不得已外應擇寗紹班期啟行以達乘坐已輪之目的云 
城內 
[查究行賄。]  
　　○本縣田大令因三小子陳抑子有勸索差夥賄洋情事昨特傳齊皂快各總頭諭令查明何人行賄稟復候核 
[搶匪遇赦。]  
　　搶匪陳阿大曾由前邑尊李大令判發押改過所年半迨田大令履新後親提復訉改判收押改過所十五年在案前晚復由德襄讞將陳提案因奉恩赦判責二百板省檡 
[並非流氓。]  
　　○新委本縣幚審勝臣明府前晚到縣審訉流氓朱殿三及子阿二地保胡玉成胡供現充三十保二圖地保專辦刑事所有本圖錢漕係由三捆經辦朱殿三亦係捆保因傕繳錢漕以致招怨並無打毀茶食店之事小的亦不敢包庇求鑒朱殿三同子阿二供亦相同判各交保候查明核辦 
 
 

Page 19

 
 
[落坑身死。]  
　　○老北門內瀹智學堂西首有坑廁一所昨晨有巨記鞋子店夥某甲到廁大使隋入坑中以致淹斃旋由該處地甲金文查悉報縣請驗 
[吞沒珍珠。]  
　　○潘俊明前日將顧任氏扭至一路巡局稟稱七月初十日有珍珠十粒值價洋一百付於顧任氏託伊出賣詎即避匿不面前日遇見向之索詐該氏竟不承認請究詰之顧任氏據稱並未取珠判氏交保候查明再核 
[道批三則]  
　　○北蔡鎮董黃雲錦等稟批調派哨弁防衛地方姜統領自有權衡況葛哨官接防北蔡布置一切安知必不賢于顧于顧董等爲桑梓計應隨時盡其義務以補官兵所不逮斯爲全善正不必於軍界進退之權鰓鰓過慮此批鄭召臣稟批案懸數年不結屢批視若具文成何事體仰公共租界會審官速將訊辦情形限五日內稟復察奪母得逾限干咎黏抄並發吳涵生稟批此案鞋欵據稟繳呈票洋二百元而抄黏廨批又係諭令自向領取究竟欵存何處何以延不給領亦未帶訊仰會審公廨查案辦理飭遵具復黏抄並發 
[縣批六則。]  
　　○厚德銀行稟批該銀行在英租界大馬路開設上海分行自應呈報度支部農工商部暨關道憲批示立案邵招福稟批據稟徐順卿已串赴英工部局領取照會願將塜地讓與該局築路是否屬實仍傳案訊明滯究楊會稟批職父捐產興學志願宏大海內羣欽獎一事至今尚未辦妥閱卷慘然所稟有無別情唉即照會勸學所一併查議復奪抄件附王震卿稟批課勤院收管游民戒煙習藝係紳董公辦稟縣通詳有案爾因子不務正業憑保送入在院竊物旋即病故爾已具結領回乃敢事後聽唆混控希圖訛詐殊堪詫異現奉道憲批縣查復候即錄案具詳抄黏附裕成公司稟批案查二十五保頭圖知字捍九十六號沈有福戶名單外無糧地一畝八毫又九十七號沈佳明戶單外無糧地五分二厘四毫均經李前縣飭據亭耆等丈明稟復嗣準會丈局商移奉前道憲瑞批前項地畝如無朦升情事準給單執業續奉道憲蔡批示以沈明佳戶多地三分八厘八毫等因核與縣丈相差一分三厘六毫未知作何究竟該公司詒繳價報管但現在該兩地歸何人執管已未給單定案無從懸揣候函詢會丈局查復核奪丁泰經等稟批丁湘洲拆賣祠堂擅將基地租與洋人業已訊明送交改過局收押地販顧沿星地保趙六其候桂生串同蓋戰盜賣實屬膽玩候立提究追洋文據四紙附 
南市 
[責令交人。]  
　　○漢口周晉記本作主周晉昌因被伊弟周文秀將遺失之正金銀行支票銀五百兩持至晉生莊調現後經該莊查出即向周晉昌追問時文秀已私逃來中因派熊金生來滬尋獲扭控工程局訉明判令交保著赴漢口理直在案詎文秀保出後置之不昨經該莊稟奉廈口廳移文上海縣照會工程局移提未獲昨又飭傳加蓋保戳之寶成水菓行到案詢知係由永大水菓店主曾國安借戳具保立即傳曾到案押限交周文秀到案移縣轉解 
[客棧窩贓。]  
　　○法租界包探昨日帶同竊賊陳錫榮至工程局稟稱該賊所竊各贜窩留南康棧內請派偵探協同查搜旋至該棧吊出竹箱一只及考籃煙真等均交來探帶回 
[被告刁狡。]  
　　○源茂舊實糧坊主婦張蔣由前控嗣出族姪陳坤吞沒洋二百元又向源興莊冒取洋二百元迭經工程局提訉又保料理迄未導辦昨又復訉陳刁玩如故判送縣訉追 
[不認誘拐。]  
　　○水果攤主史潤山之養媳年已十六歲忽於上月二十七日私逃無蹤昨將前興隣居之彩票掮客崇明人史同章至工程局請究史供前至潤山家抹牌數次並未誘拐判交的保飭探查明再核 
閘北 
[挾緣誣路。]  
　　○巡士蔣廷臣圖姦被獲已紀前報昨經四路三區畢副巡官將該巡士移解一區請爲訉究旋有婦人蔣氏投局稟稱蔣巡士係婦人之姪因與同局巡士韓重新有嫌揘詞朦報求請查辦黃正官論去聽候批示。 
[盜犯解局。]  
　　○搶刦內河杭班小輪船之盜犯朱開良曹友勝由上海縣訊供各節已詳前報嗣奉蕪撫電諭飭送巡警總局歸案訊辦昨田大令已派差解局收押候訊 
[妨礙衛生。]  
　　○魚販陸連生售賣臭魚由巡士拘至四路一區經黃正巡官訊實判則洋五角並飭巡士押同將臭魚理去以重衛生 
[各有不合。]  
　　○周德本閔德盛昨在又袋角某茶館評理吵鬧由巡士拘入四路一區請訊黃正巡官以兩造均有不合一併斥釋 
英租界 
[傳訊經理。]  
　　○德商克魯森洋行控義與號主張于謙不出定貨一案曾由公堂訊明將案註銷茲原告以該號定貨係由經理人朱樹山經手復稟公廨將朱傳案於昨日午後會訊原告洋人偕式拉夫胡春生投案請追訊之朱供定貨之事歸店主張子廉管理與我無涉判朱押候復訊再核 
[起火可疑。]  
　　○捕房代表高易律師控虹口天滂路蔡仁發坡璃店主蔡仁和將洋燭等貨寄存吳淞路四號新記洋棧保險起來等情昨日午後由廨會訊高易律師聲稱查得焚剩之木尚有煤油築味況該店保有險銀三萬兩情實可疑應請澈究蔡亦延德雷司律師上堂辨駁判蔡押候明日午堂再訊 
[如此了結。]  
　　○馬小收家汽車夫徐興生撞號新豐公客棧茶房陸春泉一案昨晨又由捕記房將徐解廨請爲發落徐仍由馬代延哈華托幇辦律師上堂辯護戶陸小弟亦到案求銷實慮員商之美赫繙譯官諭徐以後行車務須謹慎從寛交保開釋 
[印人誣竊]  
　　○印度人某控徐言怡行竊鈔票洋二十五元昨由包探鍾新南解廨請究原告投稱徐深夜楊門行竊請爲嚴辦徐供昨夜一句餘鍾行經河南路另有一印人將小的拖至三百十八號門牌樓上欲行非禮小的大聲賊救被其從樓窗擲下反誣行竊求鹽判徐押候傷愈並查明實在於下禮拜四再訊 
[原告自誤。]  
　　○金榮昌控被馬夫王桂生撞傷頭面一案昨經公堂復訊王仍延博文律師到堂辨護中西官以原告臨訊不到已有三次判王暫交妥保候金傷愈再行訉核 
[索詐無憑。]  
　　○陸乾坤控趙阿二邵連福索詐昨經公堂訊無證據判被告交保開檡 
[串竊靛青。]  
　　○過犯王振許與戴錦春張茂全串竊陳阿四靛青昨經公堂訊明屬實判王押西牢九月期滿驅逐出境張押一月戴押兩禮拜 
[節外生枝。]  
　　○趙桂記與王懋庭造屋紏葛一案昨經公堂第訊由瑞典國婦人投案附控實讞員商之美赫繙譯官判王交保候詢問英領是否與瑞典歸人有涉再行訊核 
[圖吞票欵。]  
　　○王濤控葉志鏞圖吞調票一案昨由差探將葉傳至公堂判葉過堂候訉 
[改傳爲提。]  
　　○德商謙信洋行控麥履時不出定貨一案由探兩次往傳不到昨經公堂改傳爲提 
[勒限清理。]  
　　○利源通號控楊國安騙取貨物昨經公堂復訊判楊交保限十天清理 
[註銷姦案。]  
　　○沈紀堂控徐達青奸佔伊妻吳氏一案昨經公堂訊無實裁判將奸案註銷又以沈徐在途互毆係屬違章各押二天 
[流氓漏綢。]  
　　○薛根敘控妻葉氏與流氓蔣雙林姘識捲逃一案蔣仍未獲昨由官媒將氏解廨請究判暫發棲流所候核 
美租界 
[洋員過滬。]  
　　○日本外務省書記官安谷丹君昨日乘輪來滬定於今晚乘襄陽凡赴漢口公幹 
[演唱淫詞。]  
　　○前晚漢璧禮路某弄內有江北人多名聚唱花鼓戲當被捕房訪開飭探往拿彼等遂一哄而逃 
[印人獻酒。]  
　　○禮查飯店內之守夜印人前晚恃醉毆打行人由捕拘解英署押候訊核 
[乘車跌暈。]  
　　○李森發昨乘電車至華記路不待停車先行跳下以致跌暈逾五分時始尅雇車而去 
[涬濕貨物。]  
　　○南潯路雜貨店主李王氏昨 
 
 

Page 20

 
 
至捕房報稱被工部局二十九號水馬車夫在自來水龍頭上開水澆濕店內貨物捕頭諭候查明核辦 
法租界 
[無辦賠償。]  
　　○達培元行竊賈寶生珠寶飾物曾經公堂提訊除吊到各賊外尚少各物值洋一百九十元判達及銷贓之陳雪榮各半認償茲已在押日久分文未繳前日追比達供實在無力陳供亦難磜缶惟拘案時尚有舖蓋銀表等物留存捕房可以作抵判達押兩月陳押候將留存捕房之物估明價值再行核斷 
[定貨紏葛。]  
　　○林兆榮前向沈耀奎定購顏料十三箱計銀一百九十餘兩當時付過銀一百六十兩至今年出過四箱茲又前往出貨沈稱湞價銀二百四十兩並索棧租利息銀三十兩因此齛齬控奉公堂傳訉沈供林出四箱時商人不在上海由司帳經手緾錯林供此貨因沈不交清以致延擱斷無認償棧租息銀之理判沈交保候傳司帳人到案再核 
[棄店潛逃。]  
　　○菜市街新衣店主袁章順前將條屋轉租於同業開錦泰恆衣店茲因欠租三月棄店潛逃所有棄下之物估值價洋十餘元以抵欠租不敷尚鉅昨袁投廨控告諭候查明各物究值若干於下期定核 
[賊黨口供。]  
　　○行竊江督差弁唐明德行李奏摺之同黨吳金寶李金生張阿六（即小洵羅）等前日由廨提訉張供並不同竊所有有小紹興分給小的洋五元亦非是案贜洋求鑒李金生供小的向爲小工與彼等均不相識判李開樣吳張還押候捉到同黨再究 
[縱火收禁。]  
　　○吉祥街未開張之煙紙店縱火一案昨經公堂定斷判將起意之瞿子文押西牢四年唐栢香押三年莊衡如押二年傳錦賢姑念已押兩月從寬開釋 
[來函更正。]  
　　○報載副巡官易員一節諸多失實鄙人自充三路三區副巡官以來並無貽誤至謂叅事官來區考察成績因高臥不睬據情稟請撤差一語實則并無其事此次鄙人稟請銷差係汪南巡警總局電調回寗亦無下札撤差之說此事有關個人名譽請爲更正劉佛船謹啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹（六十五）] [  英敦勞斯著　瘦狷譯意。]  
　　時失火之屋垂燼。樓居數楹。悉付一炬。葛蘭崖曰。祝融無情。爲此惡劇。吾鞏君樓中之物無噍類也。客曰。樓燬誠可惜。惟祝君家曾保有火險耳曰有之。客曰。然則雖燬何害。至爲鄙人計。則更無慮。蓋至貴重之物。悉在此中矣。語至此。以手攜之小箱示葛蘭崖。箱製頗精。係用上等之摩洛哥皮爲之。惟容量甚小。僅足藏紙籍等件。葛蘭崖方在凝想。客復曰。吾珍藏此物。刻不離身。若此物不失。則餘物雖燬。吾仍可以金錢購得之。言甫已。有人在門外呼曰。葛蘭崖在內否耶。葛蘭崖曰。是爲吾母之聲。因啟門延入。凱斯夫人且行且語。問曰。汝非偕一。言至此。驀覩來客。逡巡不語。葛蘭崖急言曰。是爲被焚之屋主。吾初見火發時。即馳件偕之同來。凱斯夫人急趨輿爲禮。慰問殷勤。客亦答禮甚恭。且曰。辱令媛相招國。遂冒味至此。以夫人爲此室之主。敢以鄙人籍貫相告。蓋令媛力命吾下榻於此非。及早剖陳者。恐夫人或以來歷不明疑我矣。 
　　凱斯夫人笑曰。客真善於辭令。因命之速言。客曰。吾爲辣司登夫人。體贏善病。輿世隔絕者。幾及十年矣。愛雷痕及克拉哀夫兩先生。爲吾父執。彼者。當知吾素行雖奇僻不近人情。實則吾亦猶人耳。何奇之有。言至此囅然微慶。凱斯夫人亦一笑答之。且曰。覩君氣宇。即知非僉壬者流。時晚矣。行且天明。君夜眠爲火警所擾。吾已爲預備睡室。請速往安睡。辣司登夫人曰。謝夫人厚貺。愛雷痕先生知吾驟罹火災。必且爲吾另覔棲止。然此時固須仰庇夫人宇下也。語畢。乃隨凱斯夫人至於睡室。葛蘭崖送之去。暢餤少時乃別。 
　　愛雷痕爲及姆斯凱斯之舊雨。明日。凱斯乃以此事往告愛雷痕。愛雷痕聆之。驚喜交集。謂凱斯曰。是誠吾素交。佛其奈之望族也。少失怙恃。親知甚少。中年悮適所天。士也不良。耗其產幾半。彼乃私遁至歐羅巴。近方倦游至此。語時。詳述其爲人之明慧。心地之嫺婉。家資之殷富。雖遭其夫之浪擲。尚足自給。且諄屬凱斯曰。尊夫人及女公子能常與彼同處者。微是女感恩靡既。即鄙人亦仰佩雲天。第慎母令渠夫知之。茍知之者。且將問其私遁之罪也。 
　　凱斯歸述斯語。凱斯夫人母女。始其悉辣司登夫人之歷史。憫其孤露。相愛有加。辣司登夫人長日處幽寂之境。忽遇凱斯夫人之問暖噓寒。恩同已母。葛蘭崖之聯吟。門句一瞬不離。正如名花蘦落。惟悴霜枝。一旦黍谷春回。風高日暖。安有不立茁情芽者。數日後。遂允凱斯夫人母女之請。長輿彼等同處。而輿葛蘭崖尤稱莫逆。或油璧青驄。一鞭陌上。或牙籤紅袖。雙影閨中。回視昔日幽居之苦。況判若雲泥矣。 
　　葛蘭崖暇時。乃作書輿牙麗芙及梅黛嶺。告以新知之樂。顧未嘗將凱司登夫人之歷史轉告。二人讀書後。亦僅一覧置之而已。 
國外新聞 
[駐日英使回任]  
　　○初二日倫敦電云駐日英國大使竇樂爾君已由倫敦起程乘西伯利亞火車回任 
[英國樞密院長逝世]  
　　○初二日倫敦電云英國樞密院總理大臣屠維茅因病逝世 
[美國鐵路公司新總理]  
　　○初二日紐約電云洛凡脫君已被舉爲南太平洋鐵路總理以繼哈里門君之任 
[美民找妝待日親王]  
　　○初二日紐約電云日本閑院宮親王夫婦行抵洛特島紐拋脫地方曾經該處官紳設筵欵待 
[美總統巡幸各省]  
　　○初二日紐約電云美總統塔孚脫君巡幸沿太平洋各省至阿拉斯卡省爲止 
[柯克博士抵極之疑團]  
　　○初二日紐約電云有客謁見北極探險家裴爾萊君問以探險情形裴君仍持柯克博士未抵北極之說同日倫敦電云斐爾萊君在拉勃那杜省培脫爾港語客曰抵極者僅余一人耳余今將證明所述各節至柯克博士並未抵極余亦集有證據惟須俟柯克博士報告書出後再行宣布實情以憑科學界中人判斷云 
[摩王自文其過]  
　　○初二日倫敦電云摩洛哥各國領事近會謁摩王正式呈遞各國政府詰貴摩王虐待俘囚公文摩王答稱俘囚妥刖手之刑確爲哀憐惟斷肢猶較死爲愈且摩人並未確然文明故處罪之法不得不異於歐洲現已不欲重以此法處囚故此後可望革免 
[高麗患疫]  
　　○初二日東京電云據南滿洲電稱濟物浦疫癥現已傳染日遠漢城亦有疫癥發現 
[蒲羅親王不願出山]  
　　○初二日柏靈電云前任德國首相蒲羅親王宣稱彼不欲受國會議員之任並不於將來再人政界任事 
[西摩戰事近聞]  
　　○初二日柏靈電云西班牙軍隊近與摩人在米里那附近交戰仍未得手 
[西班牙政府之頑固]  
　　○初二日柏靈電云西班牙人民因政府擬革除立憲政體人心浮動騷亂異常各報因政府擬設檢稿官亦以激烈之詞排斥政府 
[英國著名陸軍員赴東]  
　　○初三日倫敦電云吉青納大將已田柯龍巴乘坐雪萊號汽船前赴遠東 
 
 

Page 27

 
 
   
 
 

Page 28

 
 
   
 
