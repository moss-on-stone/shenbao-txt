# 1912 - 19 - 4913984

 

Page 1

 
 
   
 
 

Page 2

 
 
評論 
[記新南京三日之見聞（續）]  
　　明故宫遺蹟惟存午朝門與崎嶇不平之石道而己荒烟蔓草極目蒼凉桑田滄海之悲黍離麥秀之感殊令人欷虡歔置 
　　方正學祠卽在午朝門之北其右則血跡碑亭在焉相傳成祖登極命正學草禪位詔正學大書篡賊罵不絕口成祖怒抉其舌血淋殿庭石上歴久不滅後人因建亭而供奉之以爲紀念此次兵燹祠亦被燬而此亭完全無恙撫麾碑石血影模糊亦一異也碑隂有左宗棠文記其事 
　　由明故宫西南行經滿淸駐防將軍衙門高堂大厦都付刧灰祇留門前石獅靜對斜陽而巳 
　　旗營操塲西偏有馬路長互里許垂楊夾道風景極佳惟有尸骸一具遺棄當路殘肢剩骨不忍正視聞係從瓦礫塲中檢出者 
　　寗城向稱瘠苦自一厄於水再厄於兵哀鴻嗷嗷不下數萬社會黨員特在皇城附近賃屋搭棚爲難民暫棲所並設法代謀生計鳩形鵠面倚門託鉢情狀極瑟縮可憐吾新政府吾慈善家幸有以生活之 
　　沿途設攤售舊貨者絡繹不絕每攤之上必有紅纓帽頂子補掛朝珠等類陳列 
　　張勳在寗凡剪髮西裝及身携白巾之遭慘殺者不下千人而以學界受禍最甚聞當時除沿途濫殺外其部下又擇肥而噬挨家搜查如藏有洋文書籍無論片紙隻字必指爲民黨無能倖免故人家每於深夜焚燒滅跡其慘酷無人理言之髮指 
　　陸軍小學校舍己被張勵拆毁計學生之罹害者三十餘人 
　　寗城各學堂十月初間即紛紛解散所有書籍儀器土匪乘機刧掠賤價兜售有值價百數十金之儀器而以二三角得之者 
　　夫子廟及利涉橋一帶爲秦淮中心點菜館酒樓櫛比鱗次今日則均閉門歇業冷落殊甚 
　　秦淮畫舫本專備逹官顯宦讌客蕩湖而設平時絲竹聲雀牌聲終夜不絕自經此次變局游人絕跡船家降格以求出售茶點爲聊勝於無之計故船門均貼有銀針香茗隨意小酌字樣亦從來未有也 
　　南京軍界人物以陸軍中學學生爲多有新班生某君（係友人面述借忘其名）年止二十歳爲人沈默寡言笑自武漢起義即潛約同志六十人赴鄂投効每戰必奮勇爭先漢陽之役民軍大挫黄興君且戰且退死亡枕藉而北軍猶跟蹤猛進幸某君從旁截出連發排槍斃其魁北軍始却黄興君下馬慰勞問明姓氏大爲賞識挈之歸寗位以標統使自領一隊年少英雄此君其庶幾乎（赴鄂同志除病死一人及一人因出征時鳬水沈没外餘均無恙） 
　　聞張賊遁走實受紅十字會之勸其去寗時猶存馬步兵及砲隊約二千人天禍我民留此殘寇眞恨事也 
　　幕府山獅子山砲臺均陸軍中學東文敎員某君所勸降陸軍總長奬其能以司令官位置之戎馬倥偬之際正英雄立功之時洵哉 
　　總統府每日投剌求見者絡繹不絕而歐美洋員亦均以一見顔色爲幸外人之承認共和政府與歡迎我大總統於此可見一斑 
　　總統會客時刻一如在滬時以下午二句鐘起四句鐘止凡進謁者均行握手禮列坐縱談若禀陳公事尤必慰勞有加共和國之總統與專制之君主其相去遠矣 
　　以上均係日記册所記之聞聞見見計時僅三日耳至十一日下午卽因事離寗回望鍾山心猶戀戀也 
要件 
[民社緣起]  
　　昔盧梭有言國家者人民同意所約成之社會也旣不能有脫離國家之社會亦同時不能有違悖民意之國家果國家而違悖民意者其社會即得合全體之力監督而糾正之或竟取消而改造之以無僢民意爲究竟武漢起義二三同志以人民消極之份子豈敢犯天下之不韓而爲此芟夷根株摧廓習慣之舉動乎誠以某等奔走國事數年於茲默覘人心或表同情所幸民意所指如矢在括義聲一倡響應者十餘省景從者逾同胞全額之半滿淸之覆當在不日成績固良好矣雖然此豈高唱凱歌交馳祝電鋪張功業侈意肆志之日乎行百里者半九十前途之艱鉅正未可一息自卸也破壞易建設難破壞之事業得少數熱心志士鼓其百折不撓之氣犧身命糜汗血皆優爲之建設之事業非圑結我國民全體中之多數有能力者護惜萌芽防範流弊審愼結搆不能逹完全良好之目的一有不愼啓破壞之端而流不可收拾之禍其負罪於天下後世世界萬國者爲何如更母寗不先發難而貽此大任於來哲之爲苟安旦夕也以故破壞之事業得少數人民之同意即可以無敵於天下者建設之事業非合多數人民之同意即不能收萬弩齊發趨於一鵠之效果某等發難於機先自不能不綢繆於事後爰本盧梭人民社會之指發起民社我父老兄弟其能集思廣益鑄造與論以國民聯合之大多數組成統一共和之新國家乎是豈獨本社之側耶公定規約如左 
[第一章總綱]  
　　第一條本社對於統一共和政治持進步主義以謀國利民福 
[第二章社員]  
　　第二條本社社員須中華國民年滿二十歳以上有公民權具普通常識者由社員二人以上之介紹經評議部審查後得爲本社社員 
　　第三條凡社員入社時須繳入社金二元常年社費六元分正六兩月繳納有逾一年未繳者銷除社員資格 
　　第四條社員有違背本社規約或敗壞本社名譽者經評議部議決由社長宣布除名 
　　第五條本社本部及各支部社員其權利義務一切均等有互相維繫之責任 
[第三章職員]  
　　第六條本社設社長一員總理本社一切事務副社長一員協助社長率同各幹事評議員執行任務社長不在本社及因事故不能任務時由副社長代爲執行社長副社長均二年一任投票選舉得連任 
　　第七條本社幹事部設總幹事一員幹事若干員分任書記會計庶務招待各事宜其辦事職任權限另以細則定之 
　　第八條本社評議部設評議員若干員每社員二十人選舉評議員一人評議員有五人以上卽得組織評議會其議事職任權限另以細則定之 
　　第九條幹事部各員由評議會選舉任之幹事有缺額及因事故不能任務時由評議會臨時選補并須得社長之認可 
　　第十條本社幹事及評議員均一年一任改選時亦得連任但不得繼續連至三任 
[第四章經費]  
　　第十一條本社經費以社員常捐及特别捐充之 
　　第十二條本社經費每月收入支出須於下月第一星期内由會計員造具報告册交評議部審查决定由社長公布之 
[第五章會期]  
　　第十三條本社會期計分五種如下 
　　一大會每年秋季開大會一次其日期須兩月以前登報布告支部社員得一體與會 
　　一特别大會凡重大問題發生經社員三分之一以上之要求由社長臨時登報召集開特别大會 
　　一職員常會每月第二星期六日午後二時合職員全體開常會一次如臨時發生事件得由總幹事通知開職員談話會 
　　一幹事會每星期六午後二時由幹事員開幹事會一次如臨時發生事件得由總幹事通知開臨時幹事會 
　　一評議會每月第一星期六日午後二時由評議員開評議會一次其特别事故發生經評議員三分之一以上之要求得由總幹事通知開評議會開評議會時幹事員得到會陳述意見但不加入議决之數 
[第六章附則]  
　　第十四條本社先在上海設立本部各省地方以次設立支部各職員未經正式選舉時由發起人先行推定分任職務 
　　第十五條本社先就上海組織民聲日報爲發表言論機關 
　　第十六條本社規約有應行修改者於開大會時經多數社員之同意得提議修改 
　　第十七條本社事務所暫設上海江西路Ａ字五十號四明銀行間壁 
　　發起人黎元洪藍天蔚譚延闓王正廷王鴻猷李登輝孫武朱瑞張振武吳敬恒楊曾蔚劉成禹項驤寗調元孫發緒周恢張伯烈汪彭年高正中朱立剛徐偉高彤墀郭健霄何　 
專電 
　　聞駐京各國公使將來甯垣調查情形大總統得信己籌銀五十萬元準備歡迎并將袁海觀舊宅作爲迎賓館 
　　孫大總統現將特簡一才望卓越之人爲西北大經畧此人聞己確定因關係北軍未便宣布俟授爲經略後卽令統率湘軍由鄂入川聯絡滇黔合兵入秦一面分兵平定藏亂一面會師北伐 
　　陸軍部聞外間謠傳新軍省界綦嚴擬於日内招集各軍長官開一軍事大會議將舊有軍隊編制一律重訂以求統一 
　　總統府連日搜查奸細甚嚴計前後己拿獲八人故門禁異常嚴密（以上南京） 
 
 

Page 3

 
 
　　暗殺袁世凱之志士三人己被絞斃由袁世凱親臨監視 
　　暗殺袁世凱案現復拘獲數人聞有十人與此案有直接之關係均被監禁 
　　暗殺隊所用之炸彈在京津鐵路事務所後面製造北京先經有人告密故事發之前一夜己有數人以嫌疑被拘并在天津車上查獲炸藥一簍 
　　淸豫撫齊耀琳有加急警電致袁内閣請速添派兵隊由汴洛鐵路即日備車運往以防陜亂（以上北京） 
公電 
[江北北伐軍司令電]  
　　各報館鑒頃得急報張勳殺其幫帶即派崔洪鼎爲營務處聲言不日南攻蚌埠東襲宿遷並有北來旗兵二十營相助且睢寗耿千總實與張逆勾合等語查張賊盤踞徐州我不進攻彼即南下敝處整齊一切不日即擬開隊前往刻己派參謀總長華彦雲總參謀何緒基赴寗謁總統面呈機宜徐寶山叩 
[江隂軍政分府包參謀電]  
　　各報館曁孫大總統黎副總統黄部長各司令官均鑒頃接淸内閣袁電延長和期十四日聞之不勝憤懣足見袁氏奸狡彼以軍備未整軍需無着藉爲時日待理諸端然後進行此計此謀路人共知我軍北伐計劃己定豈可再從所請况前度議和固當彼此停戰而袁氏乃令張勳陷我徐州倪嗣冲攻我潁太猶且誣我民軍指爲土匪肆意攻擊傷殘無數破壞條規違背公例此固天理所不容人神所共棄斯時未申誅討己屬姑息乃復續和期再墮奸計懈我兵心阻我雄圖俟彼軍備己整軍需己足而乃與戰某雖至愚亦不知其可也且袁氏果使有意議和何以忽將唐代表議决各條力圖翻案並許辭職其居心爲敵不問可知凡我民國固當秣馬厲兵分道進攻而乃猶豫不决坐失戎機貽誤大計不惟無以副北省同胞之渴望且何以慰九泉同志之靈魂道平一介寒儒滿腔熱血奔走國事歴有年所　幸天公佑我人心思漢時集同志光復江靖正行組織大軍力圖北伐乃忽屢聞和議狂駭狼狽不知所謂伏願公等堅持宗旨勿誤和議自老雄師道平亦當執戈躍馬以與袁氏决一雌雄使異族惡劣專制之政府早日推翻則我北省同胞早見天日幸甚江隂軍政分府參謀官兼秘書官包道平叩 
[安慶孫都督電]  
　　陸軍部各都督各司令各軍政分府各報館鑒據調查員報告外間多有冐用軍隊名義私自招兵者往往勾串軍士擕械潛逃當此兩軍相持之際難保無北來偵諜竄入其中事關大局不可不防茲特通告此後各省派員來敝省招募兵隊必須持有正式公文呈騐經認可後詶是任其開募如無正式公文卽以土匪冒充軍隊統照軍法懲治敝省有往各省招募者亦祈一律照辦請卽通佈爲禱皖都督孫毓筠　 
[南京葉頌淸電]  
　　各報館轉滬軍駐甬第五圑圑長蔡參謀官徐敎練官蔣鈞鑒敝軍集中江寗排長李榮堂忽然脫逃業己禀明協鎭憲轉報陸軍部分電各省協拿現聞避居貴營請即押送前來懲辦以肅軍紀中華民國幸甚葉頌淸叩皖 
[武昌軍務部電]  
　　大總統各都督各總司令各報館公鑒茲有湖北蘄州凌元洲派充鄂省兵站總參謀忽然逃去形跡可疑祈一體轉飭所屬嚴拿解來鄂軍務部 
[蘇州莊都督電]  
　　松江軍政總長鈕鑒文電己悉餉捐應出樂輸若按畝帶徵即係附加稅性質核與省議會議案不符且授抗糧抗租之口實斷不可行代都督莊諫印 
[又電]  
　　松江軍政分府鑒元電悉省議會議决裁府直隷州以縣直隷於都督府業經公布在案軍政應與民政劃分司法應按法院編制法組織來電自係爲維持治安起見所稱將預算造册呈核最爲正當其餘尚須劃淸權限仍希勉體斯旨查照歷次文電辦理代都督莊霰印 
[貴陽趙都督電]  
　　各省都督鑒頃接福州孫都督電謂各省己獨立資政院議員資格例應消失等語敝省亦表同情特此轉逹黔軍都督趙德全叩支 
[又電]  
　　各省都督均鑒奉譚都督寒電由各省參謀部舉代表駐鄂搆成全國參謀本部敝省贊同今特派參謀總長陳鍾岳代表隨同第二次援鄂軍准於十七日起程謹此通報黔督督趙德全叩元 
[杭州蔣督電]  
　　南京陸軍部黄總長安慶孫都督上海陳都督衢州劉統領均鑒簋以不材謬當重任承賀感愧肅鳴謝悃浙都督蔣尊簋叩嘯 
[又電]  
　　南京大總統各部長參議院諸君武昌副總統各省都督各路總司令均鑒謹率人浙國民恭賀新禧蔣尊簋叩巧 
[滬軍都督去電]  
　　南京孫大總統鈞鑒川人顧鼇前經同盟會中多人告發堅認顧爲漢奸且稱周休表係顧鼇至戚以私誼誤公等情旣據程總長函稱各節尚希尊處詳細查明電示以憑核辦滬都督陳其美叩 
[岳陽日報館電]  
　　各報館公鑒敝報館主筆李澄宇所貢巴陵籌餉分局章程之證言並非反對籌餉岳州知府何陶早己仇視敝報信該分局一面之詞竟派衞兵十數人紿拿李去生死難卜乞持公論岳陽日報館叩 
譯電 
　　沙韋培救援隊己回北京據謂陜西山西河南三省秩序全亂民軍未能彈壓匪亂淸軍亦亂無紀律各村莊居民逃避一空多入山中巖穴以爲藏身之所西安府城門關閉四日被殺者約一萬名（北京） 
　　日本下議院反對黨領袖犬養毅己由上海回抵東京據謂外間所傳彼因共和政府不以禮待之故己辭去政治顧問之職一說實屬不確彼與孫逸仙黄興諸人交情頗厚並言民軍前途之可望犬養毅君在神戶時梁啓超及張鳴岐均往謁之（東京） 
　　俄國外務部宣言洛伏佛萊雅報所載俄國願借債與淸政府惟須割讓蒙古以爲酬謝之說實屬不確該報所載日本欲併關東一說亦經官場聲明並無其事（柏林） 
要聞 
[暗殺袁世凱之烈士]  
　　袁世凱任淸内閣總理後自知爲衆人所不容出入必淸道而行前後皆有馬隊護衞氣象赫然較淸皇帝且猶過之而此數志士者獨能犧牲性命效副車之一擊眞鐵血奇男子也茲經秘密調查此次暗殺隊人數頗多而實以陶姓名鴻源者爲首領陶向居滬瀆於前五六年得交黄興之弟其革命思想甚發逹旋充京漢鐵路法文繙譯以其地距京師近恒思做一驚人之事以自表見而其時黨禁方嚴密遂盡耗其資財結交一偵探局長與之通譜稱兄弟焉旣可自免且易偵察滿淸大員之蹤跡然以同志少且爲職務所拘不能有所作爲今年乃去京漢路而移住天津某租界中其兄知之力勸其返滬不聽直至前月始親挈之返然陶君鬱鬱不自得嘗與其至友某君言必入京手刃袁世凱而死之方快我意其友勸止之且曰此事固能成功誠快人心但恐機事不密徒傷身命無益也鴻源佯允之而意弗謂然越數日忽辭其友將入京友以其有前言也仍力阻之鴻源謂此行并非殺袁實爲就事往耳其友其兄乃聽之行不意二十六日方抵 
京而二十九日卽聞袁世凱被彈之事蓋陶入京後即與諸同志籌畫此事以袁防護嚴密且恒易道而行故於探實袁之來往行逕後分各志士爲三隊其第一隊在東華門口見袁過即擲一彈不知知何竟未炸裂袁見狀知有異急命御者加鞭疾馳時陶君在第二隊係在茶店樓上見袁將逸去急發一彈不意袁車奇速彈落車後始炸僅死其衞隊統領及兵士一人而袁竟未死迨第三隊欲擲彈則袁車己去遠矣陶君於擲彈後并不圖逸袁之衞隊及警兵等上樓陶卽從容任其圍裹而去嗚呼豈非奇男子哉 
[袁内閣搖搖欲倒]  
　　袁世凱自組織内閣除用舊日所謂袁黨數人及羅織一二名士以掩飾場面外其閣員對於袁之信仰力本不堅固故内閣成立後辭職者聯翩接踵自和局開始民軍要求强勁一般官僚知地位己不能久存而爲自保身家性命起見又不敢做官於是紛紛掛冠而去袁内閣之勢力日孤即親密如唐楊等人亦皆遠颺而去袁内閣大有搖搖欲倒之勢袁官派極重對於國事旣以專制獨裁爲政策當此危急存亡之秋又不肯延攬人才所用者無非其舊日之私人梁士詒倪嗣冲段祺瑞嚴修其最著者也至於高囑遠　英偉救國之士多不肯入其彀中並聞袁之門丁異常惡劣凡晉謁者無不爲其所拒稍有氣節者皆不屑登袁之門故袁近日異常困憊云 
[淸帝遜位之日近矣]  
　　文匯報十九日北京電云袁世凱於今日上午由衞隊保護入宫聞袁意如各皇族不肯從命則將不與續議而卽實行以下數欵（一）淸廷退至熱河（二）每年付贍養金四百萬兩（三）皇帝以外國君主禮待之（四）籌畫旗民生計（五）都城問題則由則來國會公决 
　　聞各國豫備暫允承認袁世凱管理之臨時政府再候召集（） 
國會 
　　又電云袁世凱己告假三日擬不豫問淸廷之會議因北方尚有反對淸帝遜位及宣布共和者而以淸軍統領主張爲最力内蒙古親王及鐵良載澤輩則仍思分中國爲南北兩國云 
　　捷報云今日上海盛傳北京己頒遜位上諭淸廷卽日將赴熱河淸帝每年得贍養金四百萬兩後經探諸唐紹怡君據謂此說未必確實蓋北京須在晚間會議也然其結果淸帝仍必遜位退至熱河惟贍養金一層則不能豫言其數 
　　捷報又云今日瑞和洋行發出星期貿易傳單内有一節如果確實極關重要茲特　録於下今日據上海所接私家消息各國外交代表己照會袁世凱謂各國將卽承認中國之共和惟須仍以北京爲都城以袁世凱爲第一任總統臨時總統及内閣應即辭任而淸帝及皇族移居熱河後歳爲贍養金四百萬兩現料民軍必將允認以上各欵果爾則各事可望卽日平定歴史上最有成效之工命將燦爛以告大功云云 
　　按淸廷退至熱河後袁世凱管理北京臨時政府各國己有承認之意事尚可信但於將來之都城及現任之總統必不致横加干涉設果有此事則民軍必反排滿之戈轉而排外也 
　　大陸報云據各處情形及消息觀之今日或將爲滿人主治中國告終之日淸皇族及皇太后將於今日會議遜位問題載澧奕劻毓朗載濤載洵及各皇族之有權發言者均將豫議以爲最後之解决惟袁世凱是否豫議尚不可必袁之行事詭譎難測據其最近行事觀之似極有手段但其心思何着外間終難猜測耳 
　　據確實消息遜位之舉早己議妥皇族諸要員己於數日前承認近日不過討論淸廷移居之地及民軍對於此事之保證並贍養金若干耳且聞淸廷旣下遜位之諭即將簡袁世凱爲副監國權理政務以候國會議定水遠之政體或舉君主或舉總統再定切實辦法聞此事乃各國公使建議盖防北方騷亂之故各國政府皆信袁世凱有維持治安之能力故曾聲明如淸帝遜位則政府當舉一領袖以候第二政府之成立而據最近情形以觀各國顯己早經商定公認袁世凱爲領袖也 
　　北京旣有此重大之舉動而民軍領袖及南京臨時政府一面亦在豫備一切今將即行召集國會以在兩方面公允之地開會大約以上海居多數 
　　淸廷遜位上諭中將宣明以開會之時日及開會之地點聞此事己由袁世凱與伍廷芳議定唐紹怡君雖雖未正式重行簡爲淸廷代表大約仍將豫聞此事 
　　聞唐紹怡君與袁氏時常通電商議改建政體辦法足見將來國會如果議决共和政體則袁世凱亦必承認耳 
　　現望淸廷遜位之後數星期内即能召集國會從速組織永遠之政府今兩方面皆知大局所關斷不能長如目下之情狀蓋有多處己漸越出管理範圍之外延緩愈久則收拾愈難也 
　　國會解决政體之後則即可組織永遠政府正式請列强承認據確實消息各國對於此事决不觀望以便即可安定大局而使新政府得以進行各事 
　　又十八日北京電云明日淸皇族會議解决遜位問題袁世凱將不豫議此會原定昨日舉行袁於事前入奏謂有寒疾不能蒞會淸太后乃降密諭命其於星期五日到會並謂此事關係重大全仗卿力云云致使袁世凱對於此事不能不負絕大之責任惟袁今日己請病假三天顯欲規避此事或謂袁之請假非但不願豫聞會事或將借此辭職耳　　明日之會議關係非常重大聞皇族各要員皆知續戰業己無望故己大半默認此事惟蒙古諸竊王則尚竭力反對共和云 
[可笑可憐之京師]  
　　傳聞袁世凱現仍極力籌借軍餉旬日前由某署任國務大臣經手密向某國巨商息借債欵數千萬現將告成有日内簽押草約之說至以何項作押及一切詳情尚未探悉或謂仍係法款日前某國公使拜見袁内閣密談者卽爲此事 
　　奕劻日前面晤英公使朱爾典詢問調停之意見朱謂列國深願和平了結不見刀兵之禍但貴政府亦須以保守和平爲主方不負列强調停之苦心奕劻又問南京政府列國承認否並以東南意見不一新政府人員亦不免時有齟龉恐不能久持等詞語之冀惑其聽朱公使笑曰南京政府有價值與否姑不具論惟其人物尚知有世界觀念較貴國當日之政府其程度日高出萬倍奕劻赧顔而退 
　　客有新從灤州來者爲旅京西報記者道該處淸軍之行爲其野蠻殘暴實出人情之外先是淸軍至灤嘗無故殺無辮髮之人人莫敢誰何繼又鎗擊紅十字會中人斃其一又欲擊某君某君者立紅十字旗下與美醫士會提爾摩故相近力救護之得不死淸軍復擊斃鐵路人員林某爲其無辮髮也而遇革命軍官則皆生剥其皮其酷虐猶得謂爲人類乎 
淸談 
　　因議和問題而發生召集國會間題因國會問題而發生淸帝退位問題就表面觀之民國勢力似日有進步而共和政府之成立己日近一日 
　　然淸廷旣允退位則共和政體己定何事更用國民會議淸帝旣往熱河則北京應即銷滅何必更以袁世凱爲監國而握行政之權 
　　我民國政府須知袁世凱者狡詐之人物也我謂今日調停和戰之局與其以解决政體爲前提母寗以解决袁世凱之心理爲前提 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[陜都督經營河套]  
　　陜西都督張鳳翽日前照會北路招討安撫使井勿幕云榆延爲陜北重鎭河套爲九邊藩籬故歴代籌邊必先防守榆延而防守榆延尤以經營河套爲套本軍政府興漢滅胡克復省城凡外屬州縣莫不爭先降附正宜籌謀北邊屯田河套以爲聯絡蒙古鞏固北邊之至計查有蒲紳井勿幕熟悉屯務諳練邊防即着帶馬步軍一營前往招討並以某某等爲隨營參謀官管理軍務沿邊遇有土匪即宜彈壓以安良懦地方官有歸順者則令權知縣事收回印信即用該縣自治會關防以昭信守並擇本地公正紳士數人共司賦稅錢糧各欵爲之監理其有秉性頑固甘爲胡守者則宜申以天討暫行監禁至大軍行至北山駐紥延安府附近要隘後急須派遣軍隊招收鄭庠并遣田柱臣招收王同春即令經略河套至軍餉不足則就各處田賦釐金兩項設法籌備可也以上各節該紳得有便宜行事之權總期羣策羣力共襄大業内以固關輔之基外以釋北顧之慮本軍政府有厚望焉 
[紀河南福公司近狀]  
　　福公司自出煤以來己經數年該公司因每日出煤過多刻聞各煤井煤塊己漸告罄該公司意欲停辦豫人聞之擬即備欵贖回並購其一切機件以便開採他礦所議均有眉目惟因亂事未平故未見諸實行 
　　福公司當初開辦時屢傅煤井不佳並虧累等事所傳實係不確該公司深謀遠慮深恐一云獲利啓豫人羡妒之心故特詐稱虧累以免人妒又該公司開採之初每井一經見煤即行封閉一俟各井口一律竣工然後宣布見煤同時開採皆所以免人妒視致生阻力也售煤以來雖不過三年然獲利極厚虧累之說殊不可靠 
　　福公司借欵一事各報暄傳不一實係道淸鐵路購買材料一時無欵曾由福公司墊借數萬金以致誤傳爲淸郵傳部經手借債云 
　　福公司刻因亂報不一人心紛紛不定交通阻滯所有礦井各工大半停止並停售煤又將小工遣散五百名因之焦作地方（福公司所在處）頗爲不靖皆因小工無計度活相率搶刧幸有保護福公司之兵隊尚無 
大患云 
[粤垣預備拆城築路]  
　　粤軍都督陳爲佈告事照得省垣地方素稱殷盛城廂内外商業尤爲繁富若非於交通上設法改良實不足以資利便查現在城基一帶佔地甚多而城内城外互相隔閡於交通上尤形不便徒以往日滿淸官吏藉城自衞故雖明知其害亦終不忍棄除此實地方之大障碍而亦我全省人民之不幸事也方今民國新成閭閻安堵振興商務整頓交通實不容緩往日阻碍之城基自非從速拆除不可且就城基一帶審查地勢最合改建大馬路之用將來若建築功竣車馬分馳與昔日情形當有天壤之别軍政府爲人民籌畫交通起見故對於此種事業自不得不從速進行以爲粤民圖幸福惟附城一帶民居甚多今一旦變更於該處居民實有密切之關係若非預爲籌畫恐多窒碍難行現經知會工務部務即從速詳細調查藉資辦理爲此出示佈告凡屬附城一帶店戶業戶準於一箇月以内速將房屋所在地列明某街某號深若干闊若干及業主何人住戶何人詳細報到工務部以便酌量辦理其係公家官地者亦卽由住戶照例報知切勿延遲致干自誤特此佈告 
[粤省劃一幣制]  
　　粤軍都督陳爲通告事照得省中各錢銀店每乘金融窘急將紙幣兌換毫洋短額折扣因以爲利又巿塲交易多用兩數計算平碼不一往往從中舞弊此等陋習己非一日本都督爲維持幣制起見經出示禁止規折紙弊並知會財政部出示曉諭以後巿塲交易均用毫圓計算不得再用兩數等因各在案仍恐積重難返各商民意在觀望不即實行合再出示嚴禁嗣後紙幣毫圓互相兌換均以一圓十毫計算母得稍有折减至兩數幣制旣採用以後巿面來往概用毫圓不准仍照從前兩數算計倘敢故違一經查出或被告發定必嚴辦不貸其各知之特此通告 
　　財政部長李爲通告事現奉都督諭開所有粤省紙幣兌換毫洋兩不貼水又巿塲交易均以毫洋計处东得再用兩數如違定即嚴拿究辦等因奉此查粤省紙幣兌換毫洋兩不貼水係向日定章巿面行用相安己久惟有等奸商希圖漁利短額折扣欺弄愚民此等藐法營私深堪痛恨又查巿場交易多用兩數計算而平碼參差又無一律較輕論重爭辨滋多阻碍交通莫此爲甚現在民國告成與民更始凡百陋習立予痛除合亟通告嗣後紙幣兌換毫洋兩不貼水巿場交易均以毫圓計算不得再用兩數仍前陋習至有碎銀及重印破面大元許向官銀錢局按照重量平換决不令商民受虧經此次通告後尚敢故違准卽指名控究從嚴懲辦以儆效尤 
[粤東陸海軍近事]  
　　粤東北伐軍總司令部於新曆十二日一句鐘統率敎練圑并所部粤東各軍隊前赴東門外牛王廟致祭庚戍年正月陣亡新軍各烈士用紙札李世桂吳宗禹張哲培三人爲漢奸李張兩名裝札袍帽紅頂吳宗禹裝札操衣　帽均裝草履用草繩反縛雙膝作跪形抬以下櫃分配輓聯各軍到牛王廟前將紙人放下跪向墳前各軍隊祭畢將各紙人用竹砲轟毁隆然一聲化爲灰燼軍隊并觀者約數千人均鼓掌喝采約三句鐘始率隊而散 
　　日前鄂軍政府派出保民軍艦一艘來粤載運軍械以備北伐之用寄錨黄埔該艦軍官甘君聯敖等皆係長於海軍學識富有革命思想者武漢戰功實資得力此次到粤海軍界同人極表歡迎昨海軍恊會會長曁諸同志特設席於黄埔公園請該艦軍官莅會先由會長申表歌迎之意并請甘君詳述武漢反正情形續由孫君澤春宣佈組織海軍協會宗旨謂我民國成立海軍尤爲要圖凡我同志急應協力贊助同謀進步將來必於中央地點以協助海軍行政甘君等極表同情擬於日内囘鄂提倡從速組織斯會互相聯絡以期發逹當時在座諸君均歡呼民國萬歳海軍萬歳 
[莫干山交涉案己結]  
　　湖州長興縣境莫干山一月八號匪徒槍竊天主敎堂刃斃英國牧師福爾格一案前由長興縣民事長具詳來省當由外交科長方君鴻聲酌委科員陸君佑之帶同兵隊馳赴該處躬自履勘相機查辦當時緝獲爲首匪徒兩名就地正法查敎堂財産尚無損失刃斃之福爾格牧師擬從優撫卹乃將全案議結照會該國領事可謂保敎安民兩無偏倚矣 
[吳江莠民抗租之近狀]  
　　吳江縣屬同里鎭四鄕莠民聚衆數千人抗租滋閙並將該鎭出入官河要道用木椿釘斷以阻交通聲勢頗大當經江震旅滬士紳就近公舉代表呈請滬軍陳都督電致蘇州軍政府立派飛划營員帶内師船十號前往彈壓詎該鎭各鄕民恃衆抗拒用兩人所抬之土鎗開放數響幸未傷人營勇開鎗還擊傷四五人死八人各鄕民始各四散逃去即經營員與士紳等傳同該處各圩甲先將河内木椿拔去一面曉諭各鄕民云只究罪魁禍首不究脅從爾等如願照完租米當可寬其旣往不予深究如仍抗拒不完定當一併拿辦聞各鄕民大半情願完租惟求减輕成色現在營員士紳等己赴吳江會商民政長再行定奪云 
[南甯遣散軍隊始末記]  
　　廣西駐邕陸軍步隊第一標前因該標統任福黎奉電率帶弁兵兩隊赴梧駐防該標事務即以龍鎭覲光恊統自隂歷九月十九日宣布獨立之後政界以該標需耗甚鉅且近聞各省新軍往往生變决擬將該標改編巡防隊該標官兵得悉此耗甚爲詫異自忖標隊名譽甚佳無故改爲巡防殊覺不快是以衆口一詞不願改編龍鎭聞之即於二十六日派員飭繳槍械該標隊官長等以軍械關係最重該員素無名望未便輕交該員則回禀龍鎭言該標違抗不繳龍鎭據禀益疑該標有變即往禀商陸都督陸云伊等如實抗繳着卽帶隊前往勒繳如再抗違即令開砲轟擊龍鎭即刻傳令在城各防隊計千餘人於兩句鐘内齊抵該標營逼令繳槍該標官兵目覩聲勢異常驚恐當將各槍械逐一交出毫無暴動時有三隊隊官譚某挺身抗辯謂爾等如此行爲成何體制言猶未畢巡防隊弁兵即蜂擁上前將譚扭翻并在譚身上搜去短槍一枝即綑解龍鎭龍飭解或候訊時己日暮各防隊仍即囘城駐紥維時城内外商民不知其故滿城震動多有閉門逃避者使斯時該標内各兵施放一槍則防隊定即放槍轟擊該處商店民居不堪設想矣現譚隊官亦經省釋各目兵將給一月恩餉遣散回籍間有原籍稍遠川資不敷或耗散賭博身無分文在邕流離及沿途乞貸者尚不知凡幾云 
[潯州裁撤南卡]  
　　潯州統稅沈督辦以南厰附設南卡征收上游落地貨有未領貨復出口者所有重征即應裁撤即照會潯州總商會云本督辦來管潯榷經己數月尚能與吾商民聯絡兩關輸稅月有溢額私心竊幸詎料廣西宣布獨立後吾潯忽遭擾亂商場凋敝關稅式微貨且不通餉從何出本督辦亦廣西國民休戚與共前者保護灘頭河岸諸商回城安業及商請龍鎭統派兵保護貨船下梧凡心力之所能赴者無不竭誠以濟皆商民之共知共聞者也爲吾潯計欲復元氣不可不振興商務爲第一要事而商務又以除去障碍爲利便機關查南厰附設南卡稽征上游落地貨於未領貨品復出口者亦有重征商民怨咨己非一日始於滿淸咸豐時代亟應將南卡裁撤以蘇民困而暢商情嗣後上游入境貨物經本廠稅過後任由分運南北江出境過關憑照騐明分别批銷不再徵納上游貨物不得混充下游下游貨物不得混充上游一經查出全數充公該商民務當遵照定則繳納母得阻抗偷越及减輕免稅之請除公布外相應照會爲此照會貴總商會請煩查照通告施行 
[皖省軍政財政之鱗爪]  
　　皖軍北伐隊前經段君等帶領三營開往臨淮會合各省聯軍以備北伐茲孫都督以和議旣難就緒北軍又在潁州一帶騷擾民心震動特飭北伐隊續開兩營前赴壽州藉防皖北軍之蠶動聞不日即可開隊前往矣又孫孫都督以進行事件亟須舉辦經濟困難特籌借洋三百萬元以爲各項之用茲聞財政部長黄君書霖擬日内親赴上海一俟籌商妥協先撥給三十萬金運解來皖以資應用 
[皖軍之北伐熱]  
　　皖軍第一大隊全體兵士以此次都督命令北伐隊出發未將該隊加入深爲觖望特公舉代表要求該大隊長呈請都督將該隊加入北伐之列略稱吾輩前經淸撫朱家寶調赴英山省垣起義未盡義務深爲慚愧黄煥彰擾亂之後吾輩返省誓竭心力以保治安以報父老於萬一經月以來幸稱平靖刻下省垣人心大定北境賊兵猖狂吾輩身爲軍人即應拚命沙塲盡軍國民之天職如安居省垣坐食重餉實非新願云云聞該隊長己據情禀報孫都督聽候命令 
[雲南聞見録]  
　　雲南學政司通飭公文云爲通飭遵照事大中華國四千六百九年十月二十五日奉軍政部札開照得敎職之設原以辦理科舉各種事件自改設學堂後凡出缺之敎職早經停選况反正伊始庫欵尤絀所有通省敎授學正敎諭訓導等職應由該司通飭各屬自明年正月起着卽一律裁撤其黌案卷宗交該地方官存案備查印信鈐記仍由地方官解省繳銷至舊有之學租學産等項即行撥歸各該地方專備添設學堂經費惟該敎職等半多寒畯出身一時解組千里窮途不籌補助之方難遂歸來之願除將辛亥年秋冬季俸薪銀仰飭由該地方官照數核發外所有現在任所各敎職著由該地方公款項下每員酌送夫馬銀二十兩以示體恤合行札飭爲此札仰該司即便遵照辦理並移財政司查照立案切切等因奉此查前奉軍政部發下諮議局議員萬鴻恩意見書擬請裁撤敎官一案飭司核辦等因當查敎官一職原以辦理科舉各種事件科舉旣停自應裁撤繼爲體恤寒畯起見故改奉祀官己屬贅　今百端待理庶政更新地方學務需欵甚切該議員所請將此項敎職裁撤電飭各府廳州縣凡有敎職之處如現在任者由地方議事公議按站酌給夫馬保護回籍未在任者明示廢止所有應得俸金由地方官照例發給其餘公租學署卽提歸各地方勸學所專備添設學堂經費應自明年正月初一日起將此項敎職一律裁撤文廟一切事件責成各地方官妥爲照料等因詳覆請示在案茲奉前因除通知財政司立案外合行通飭 
　　　省染織業向僅昆明周氏織成滇緞而出數無多質料工程均不及外省嗣省會農業學堂開辦後由浙聘請男女染織技師來慎附設染織科招生學習卒業兩班織出各物去年齎赴南洋賽會得奬一等金牌正期力圖推廣之際而淸李督以係學堂辦法不合工藝性質學務公所諸人亦嘖有煩言乃改隷勸業道更名染織實習公塲遷於報國寺内場中各生多以學成而未能自立爲愧今夏曾由李君堃裕等自行集資組織工場惟蠶絲器具房屋非得官力輔助不能有成乃請於淸提學司由農業學堂賣給絲料借給器具飭昆明縣借某寺爲房屋俟開辦見利後再一一償還淸提學爲提倡實業計一一允許在案現又有楊君維濱等亦師前意合夥組織公司承辦染織擬集股一千元試辦一年仍請實業司借工塲器具廉價賣絲一年後再行還價司中一一核示明白謂資本甚少試辦期限應改爲六月器具則飭工塲中總理及管理員一一當面點交又將場中所餘各絲每兩合價二錢一分六厘其中酌撥數成作爲司中股本嗣後收有生絲即照前價發給該公司試辦六月後核算盈虧再議續辦各生之獨立營業如此司中之周全維持如此染織其可興乎 
[黑省人士不量力]  
　　淸黑龍江巡撫周樹模准東督趙爾巽電咨謂現在官革議和南持共和北持君主兩不相讓將來勢必决裂我東三省爲國朝發祥重地决不能崇共和而鄙君主趨强避弱奉省己持君主卽希執事抱定宗旨母稍觀望卽由周撫覆電允准故周撫即於日前特召集各司道諮議局員等開秘密會議大旨不外堅持君主出師勤王接濟軍餉等事一連三日一切詳情甚爲秘密外間無從探悉而該省陸軍統領壽慶巡防統領慶恩接奉天巡防統領張作霖電稱將來議和不成勢必以兵力决勝負吾輩身爲武將世受國恩有保衞國家之責現己聯絡奉省二十餘營統領出勤王之師聞該統等深表同情將來亦必列入云 
[滿洲里中新黑店]  
　　滿洲里俄屬七里截子各酒樓均有俄妓賣淫引誘靑年尋花飲酒酩酊大醉即被圖騙日前哄傳三道街俄人所設酒樓其執事名四大羅夫慣行毒手近被俄人某訪知隨赴道南大巴厘司控告俄員某帶兵多名將酒樓四面圍住搜翻在地窖起出華人頭顱二個蒙人頭顱二個俄人頭顱四個即將該執事抓獲一併帶去復返將該犯全家男女大小數名拘獲下獄該犯房址查封以便入官 
 
 

Page 7

 
 
各省通信 
[蘇州通信]  
　　都督府令代理江蘇都督莊爲通令事據民政司稱各學校之學年學期業經分别規定通行飭遵在案茲經訂定江蘇暫行小學校令合亟通頒俾便遵照辦理除小學校敎則及納費細則應候另文飭發外爲此通令該民政長應轉行該縣各小學校一體遵行此令 
　　都督出巡蘇省莊代都督以蘇城地方近來盜竊之案時有所聞恐有匪徒溷跡其間擾害治安特於前日晚間乘馬督隊親自出巡在城廂内外周歷一徧至天微明始行返轅 
　　莊主起訴臨頓路義裕錢莊於本月初因金融擱淺當經豐備義倉以虧欠倉款由倉董潘濟之禀請江民政長將該莊東李少泉住屋發封備抵現李心有不甘延請律師赴地方審判廳起訴謂該莊並未倒閉不應遽行發封並禀控於民政長署奉批云該商欠豐備義倉公欵遽行倒閉屢催不應旣經義倉紳董祈請發封事關備荒要政自應查照辦理以重公欵該商業經赴廳起訴應候將此案移廳辦理至所呈張菊記莊摺能否作爲本月初十日尚未倒閉之證據應候地方審判廳檢定核辦仰卽遵照刻聞審判廳己傳知倉董潘紳定期開庭集訊矣 
　　約束軍士軍政廳以盤門外絲紗各厰時有軍士前往遊觀恐妨工作日昨特發出簡示一道文曰蘇經絲厰工作正興男女攸别秩序分明近有軍士擅入厰門自由行動三五成羣機器火力危險萬分若不嚴禁紀律何存爲此出示諭爾軍人母再入厰一體懍遵 
　　酌派衞兵長元各鄕前因聚衆抗租將催甲房屋搗毁現宗民政長以粮從租出租由佃完此等刁風斷不可長己由縣署設櫃飭由各業主開明田數送署刊發三聯印單租粮並收一面移請檢察廳分赴各鄕將破毁之各催甲家勘明核辦檢察廳恐鄕民恃蠻刻己商請軍政廳酌派衞兵會同前往 
　　不應重征紗緞業雲錦公所以各貨己在蘇報捐産稅上海稠稅分公所不應再征貨稅且與省議會議决稅法不符由代表李祥記等於昨日具禀都督請准指飭遵行云 
[杭州通信]  
　　添委銀行議董浙江銀行自光復後一切欵項未曾逐一淸理前經財政部移請上海總行朱曉嵐君來杭於舊歷年内理淸欵目在案現悉高部長以該行事務複雜特添委袁文藪君爲銀行議董共理財政 
　　拿獲强盜文案武康縣上栢巨盜王世照糾集黨羽疊搶塘棲　湖洛舍各典當經統領及鄕圑協力圍捕解散惟王世照兎脫四竄各鄕殷富之家又被擄掠不堪其擾聞其主謀均出文案夏雲帆十六號夏乘坐上柏信船開駛德淸欲圖搶刧不料事機不密爲德淸商圑債悉當即齊集隊伍前往捉住解送縣署經狄民事長提訊夏直認不諱遂飭釘鐐錮禁擬行重辦 
[廣東通信]  
　　鶴山和平輪拖昨十號由省滿載客貨返鄕駛至順德濠敎河南被匪乘駕金鰲輪船而來泊近該渡各出快槍指嚇將渡中所有刧掠一空聞失贓至萬餘元同日有高明九江等處輪拖駛至鄧敎沙被匪百餘人伏於兩岸亂鎗轟擊喝令停車各渡加足馬力飛駛而過祗將高明渡一人鎗斃另傷數人近來西海各輪渡紛紛被刦行旅裹足己有多處不敢開擺云 
[西江通信]  
　　前淸五十四標統領胡謙駐守萍鄕自稱都督分府假托招兵網收三府稅糧任用私人百端肥己並委營官郝賢林爲袁州知府省都督電令取銷屢假托民議不允旋經軍官驅逐省委齊寶善爲袁州衞戌司令官接統軍隊乃齊一再固辭故改委郝賢林就近接統所遺袁州知府飭政事部遴員往署未到以前委宜春縣兼護其辦法如下一衞戌司令官應與地方官劃淸權限凡關於地方用人行政事件司令官不得干涉其一應民圑商圑保安軍及從前所設職官非司令部應有各名目均應歸該行政官禀承省都督分别併合裁减二衞戌地方遇有緊急事項發生行政官照會前來司令官應負協助之責任遇急需軍隊事項司令官應照發臨時命令惟計時尚及電禀省軍政府即應電請辦理三衞戌軍隊祗須就現有額數編成無庸添招如遇有萬不得己必須添招應先禀省軍政府核准方許開招四原有軍隊名額軍官佐簡明履歴及槍械子藥若干速卽趕造花名淸册兩份送省軍政府查核分别存案其服裝器具現存幾何曠額裁餉若何一併呈報五原有軍隊駐紥地點速繪略圖呈驗附呈一一載明某地係某某駐紥時日兵額並註明六自淸册呈報後軍官佐更調均隨時呈報候核七以上六欵係該衞戌司令部暫時辦法其詳細章程俟規定再發 
[湖北通信]  
　　淸查公産警察第十一署署長彭君華章前奉警務籌辦處札飭調查公産官産滿産彭君面派警長朱寶華前往調查己查有紫金山係江夏公益保存會管業又有前撫標牧馬塲内有菜園四塊水田十九坵藕田一塊藕塘一口又馬蝗頭有漢奸馮啟鈞地皮一段計菜園三十九塊又長春觀對面地方有地皮一段計菜園十八塊又天符廟對面有漢奸馮啓鈞地皮一段菜園三十八塊又杏花村有梁節菴私建小學堂一所均經彭君呈請籌辦處收作公産矣又賓陽門外第三十二號房屋前曾順姓旗人居住經警察十一署署長彭君華章查知己飭房主倪德福繳旗人床架一乘棹子一張茶機一個其餘物件散失責令房主查獲再報 
　　華僑捐餉鄂垣開辦國民捐以來解囊輸將者甚形踴躍日昨復有巴逹維亞之華僑匯寄國民捐欵一萬元卿助餉需又參議夏君道南亦繳洋一千六百元云係某華僑托伊代輸之國民捐 
　　開辦煤礦大冶縣士紳陳暢煦等昨在内務部具禀集股組織公司開辦煤礦以興實業等情當奉此云該紳等組織公司開辦煤礦以興實業先從陳家灣炭山入手辦煤最爲近今切要之圖該紳等果能熱心組織深堪嘉尚惟事因創始公司章程尚未訂定不得不加以愼重而保商本應候本部行知大冶縣將各煤礦山勘明有無妨碍糾葛並騐明該紳等所集股本實數若干以及組織開辦章程呈候核奪仰即赴縣補呈可也 
　　奮勇請戰廣西此次挑來援鄂各兵士均是幹練精强之士現因停戰期久大拂初心無不躍躍欲動滅此朝食日昨特公舉代表陳大漢君禀請副總統願請爲先鋒前往殺敵且云該軍自廣西出發以來即領訖餉項至隂歴臘月爲止不奪得陽夏即無以對故鄕父老云云 
本埠新聞 
[岑春煊呈淸廷諸親貴電文]  
　　北京醇邸恭邸洵倫貝子濤邸澤公鈞鑒本日停戰期滿民軍海陸次第出發現在人心己去大權復落他人之手北方雖有軍隊恐亦難操勝算而軍民之心更難保不爲搖動初九日諭旨旣許人民以開國會决政體何忽遷延反復是必有人以一己之私心不顧大局之糜爛皇室之危慘者今爲朝廷計與其徒延時日致上下不能徑接以誠何如廓然大公明降諭旨宣示中外令人民組織共和政治俾天下知禪讓美德實出自朝廷本懷人民感念至德必籌安富尊榮之典上酬皇太后皇上而宗支王公及八旂亦蒙安全之福春煊目覩時機迫切朝廷己無實在之權將履不測之險不得不披瀝上陳籲懇速定大計上存宗祀下全民生翹望闕廷不勝悲痛哽咽之至伏乞皇太后皇上聖鑒謹請代奏岑春煊宥 
[陳都督嚴禁勒捐]  
　　滬軍都督出示云照得本都督府遇有禀請在外募捐之人雖屬熱心可嘉亦必訪察其人是否公正間有照准亦曾諭以平和開導不得稍有勒捐情事近聞有人在上海地面用恫嚇手段勒令捐輸如此行爲必係假冒民軍之徒藉此攘奪本都督正在嚴密查拿之際適接外交總長函告領袖總領事照會聞公共租界亦有自稱民軍用恫嚇手段勒令富戶捐助軍餉情事本都督恨之切骨自此次出示嚴禁後如仍有前項情事准由被勒之家禀報本府以便飭令地方官廳從重治罪决不稍寬右仰居住上海地方紳商人等一律知悉 
[拆除城垣之防備]  
　　上海城垣於隂曆十二月初一日起實行拆除己紀昨報茲悉自舊道署迤南至倉基塲一段决計先生動工惟恐有反對黨慫恿愚民出而抗阻故由商圑公會司令部選派會員並由救火聯合會會友聯隊出防梭巡彈壓一面由巿政廳庶務科飭派工人伺候工作惟福佑門新北門西門等處城上之丹鳳樓振武台大境等廟宇應候議妥飭 
遷再行按段興拆 
[軍人冶遊之禁令]  
　　滬軍陳都督昨日備文誥誡各營隊略謂軍人立於尊貴之地位應如何愛惜名譽尊重人格乃據外界報告竟有身穿戎裝出入妓寮戲館者實屬不成事體現在戰備孔殷正軍人枕戈待旦之時軍律辦明萬難稍縱此後着各軍士一律戎裝以便區别如有再敢身穿戎裝出入於妓院劇塲者一經本都督查明立即軍法從事除另懸賞格偵訪外合行通飭各軍隊以肅軍律 
[陶煥卿被剌四誌]  
　　會稽陶煥卿君横遭暗殺迭誌本報茲據廣慈醫院看護侍者傳述當晚有身穿西式大衣之兩少年進院稱有秘密要事與陶君晤商惟聲音低膽頗似婦女且燈火之下難辨面目等語業將傳述情形由該院轉禀滬軍政府諭飭諜報科並英法公廨一體嚴緝如遇形跡可疑之人無論男女均須詳細盤查務得正兇訊明澈究 
[仁源典當失愼三誌]  
　　公共租界泥城外大沽路馬霍路附近仁源典當失火己兩誌本報茲悉公共公廨讞員以典舖非他項營業可比旣保火險自應向各質戶妥議賠償設有推諉勢必滋擾特於昨日午後由王襄讞會同英翰副領事各乘馬車前往會勘以憑察奪 
[區長不洽輿情]  
　　前日下午北段一區全體長警同赴總局公禀該區區長李欽典不洽輿情要求查辦計列六欵如不諳法律侵蝕公費荒廢職務蔑視人道苛待屬員剛愎自用等條均有事實引證經警務長盧君宗岳善言撫慰勸勿罷崗靜候部長察核各長警唯唯而退 
　　另一訪員報告云閘北光復時曾由各長警等公舉黄君士瀛爲第一區區長其時大局粗定黄君以保衞治安爲己任线晚親出查崗風雨無間地方人民賴以安靜十月下旬黄君请假回籍省親總局警務科長盧鎭嶽即委李欽典代理一區區長迨黄假滿回流因李並不退讓黄君乃赴總局辭差旋往皖省投効現充炸彈隊員而李代區長到差後己將一月舉動荒謬不洽輿情日前由崗巡查獲專盜小孩屍棺剥取衣飾之匪徒解區後僅將該匪戒責手心二十下開釋不究以致屬下警員益加不服於前日下午公禀控訐開列六欵請李部長查辦盧科長擬將李調委二區以爲轉圜之計不料二區長警聞之大曄羣謀對付幸經藍區長覺察着言解散免起罷崗風潮 
[添招砲兵]  
　　滬軍陳都督札行管帶成貴富略云遊擊隊及砲隊營兩營兵士操演各種陣式頗爲嫻熟此皆該管帶訓練有方督率勤能殊堪嘉尚查該管帶所部現祇兩營所成之軍旣有成績應再添招一營以成砲標一仍仰認眞督練母負委任 
[募餉員在蘇被窘]  
　　游擊志願决死圑近派募捐員蘇炤君等前赴蘇州勸募軍餉被該處土民沈三寶指爲假冒軍人逼勒捐助將蘇扭送北路一區總巡請爲訊辦茲經决死圑總代表陳王謨君得悉卽於昨日諭令秘書員王祖潜迅即赴蘇禀陳蘇都督請爲核辦 
[威武營奉令赴寗]  
　　駐紥徐家匯李鴻章祠堂内之威武營業己練成步馬砲工輜五營備有克林砲三十尊昨奉滬軍陳都督命令該營張協統迅率所部開赴金陵聽候孫大總統調遣現張協統己傳諭各營趕速整備矣 
[共和憲政會之進行]  
　　中華共和憲政會各會員近日紛紛發表政見投函總會以備編纂憲法之用大有應接不暇之勢以故研究編譯二部需才甚殷現正廣爲招集留學東西洋法政專家及精於法美文字者從事研究編輯其中宣講一部尤形忙碌昨日又由徐企文朱繩先唐小瀾諸君往吳淞宣講該處有財神廟最爲繁盛故遂作爲宣講地點聽者約三百餘人講畢卽將宣講白話文分送各商店及行路之人閱者莫不首肯稱是 
[挑糞夫聚衆集議]  
　　南巿淸潔事宜昨己開辦舊有挑糞夫即一律罷工同至淡并廟及淮揚公所内集議抵抗西區區員聞之因恐肆擾立即派人前往解散亚轉告各區員通飭各長警落差後仍須在區守候特别差遣如滿兩時者另行給賞 
[告密者是何居心]  
　　滬軍政府簡諜科科員張竹如君近日據人報告謂小南門外老義泰燭舖主吕某在第二進樓上鐵箱内密藏手槍三支及子彈等物其子吕烈甫業己改名汪炳南前曾常過徵兵逃遁回滬混人商圑於滬上光復時竊取舊道署内貴重物件等語張卽親至南區據情轉報當奉飭派長警前往該店搜出指揮刀一把洋槍一支並詢明該店主係是商圑會會友業己由區禀請軍政府核示矣 
[章漢邦舉動荒謬]  
　　章漢邦曾同本邑巿政廳巡警齊德明張德泰　人至崇縣地方意欲硬佔鎭守官一缺與蘇都督所委之許某大起衝突由許飭兵將章等三人拘解崇明縣經民政長解至滬軍都督府昨奉執法科長蔡君會同楊陳二科員分别提訊以齊德明張德泰二人旣充巡警不應擅離職守判送巿政廳交警務長發落章漢邦因其供詞支吾判交巿政廳押候查明再核 
[糖業商圑定期開會]  
　　糖業同人自九月起紺織集益商圑業己徵集操友六十餘人連幹事等共有百餘人每晨練習體操甚爲勤奮其事務所設於福佑門内丹鳳樓下茲定於元月二十號（即陽歷十二月初三日）二句鐘假滬軍營前商圑公會操場開成立會昨己通告各界届期前往參觀 
[鄕民搶掠米船]  
　　前晚有米船戶某甲裝運白米若干担駛至寶山縣境莊家涇地方突被鄕民聚衆擁至船上搶掠空該縣民政長得報後立即報告吳淞軍政分府李總司令並電禀上海民政總長請派兵士嚴緝懲辦昨李總長己移知上南閔水陸總司令李英石君帶兵馳往該處查緝防護矣 
[學生軍實習野戰]  
　　駐紥浙紹永錫堂内之中華民國學生軍共有五隊日前派出二隊由滬前往杭州西湖實習野戰等術由軍務部長鄢維洲君率帶啓行 
[學生軍起程北伐]  
　　駐紥吳淞之學生軍計有三百餘人業於前日由淞乘坐滬寗火車先赴金陵禀知孫大總統開往烟台北伐 
[會審員加薪]  
　　公共公堂正會審官薪水每月原支銀四百八十兩副會審官二員每員月支一百五十兩茲由外交圑商准酌加正會審官關君月薪八百兩副會審王聶二君各月支三百兩文案二員各月支九十六兩均於本月爲始照數支送 
[銀行控追票欵]  
　　英商匯豐銀行控合盛元匯票號不付票欵前日午後經公共公廨聶襄讞會同英康副領事研訊先由原告代表高易律師上堂譯稱被告於本年六月間由兆康莊經手將漢口合盛元匯票三紙賣與原告計銀三萬兩届期寄至漢口向合盛元分號收銀不付禀奉駐漢英領承認向之交涉遂將匯票寄回原告正延律師具控時適日本合盛元分號托東京原告分行匯申報三萬兩原告當卽將銀扣抵旋在東洋涉訟堂上以原告不應扣抵判仍　歸被告故復到案禀請究追繼由匯豐副大班西人司埋脫投稱些項　票系由買辦席立功向兆康莊買來票上蓋有兆康圖章詎至期往收無着請追本利銀三萬另六百六十七兩五錢旋據席立功訴稱此項匯票先由被告用人王鶴仙來行兜賣因照章須錢莊過手故由兆康轉賣該票銀亦由兆康劃收訊之合盛元經理胡某延沃沛律師辯稱此項票銀因兆康不允交付早己登報聲明止付所有止付情形與庚子年麥加利銀行不付本票理由大致相同請爲鑒核聶襄讞商之康君判被告交保候下禮拜二復訊核奪 
[傭婦斃命之疑案]  
僑居北河南路圖南里五百四下二號門牌之杭州人詳子卿曾於陽曆二號遽開手槍擊斃傭婦馮范氏旋經隣人得悉因恐許姓或有暗昧情事傳說紛紛致爲捕房偵悉前日派探往查實有其事屍棺己厝於錫金公所内當即禀明捕頭請廨出單於昨日將許子卿傳案訊究先由侃克律師代表捕房上堂　究許延哈華托律師辯稱是日許在伊叔許綬臣家内開箱檢取張園之入場劵見箱内存有手槍一支許即取出玩弄詎槍内裝有子彈悮觸機關槍彈突出而馮范氏正在揩窻適中肚腹送至醫院醫治無效身死事後即通知其夫到來棺殮事出無心請爲察核并由許叔綬臣投案聲訴語亦相同旋據范氏之夫馮大了頭供妻子年己三十六歳諒無别情小的　　欲多事是以未赴捕房報告又據許綬臣家女傭王郭氏男傭張壽峰投稱是日聞槍聲一響見馮媽媽倒於地上口稱腹痛當送醫院醫治無效斃命是寶王襄讞商之英翰副領事以許雖非有意擊斃然匿報命案實有應得之咎今格外從　照違章例着罰洋三十元充公示儆 
瑣聞 
城内 
[請勘盜案]  
　　本邑西鄕二十九保四圖王滿水橋地方有殷裕卿所開之裕泰南貨店久爲匪徒垂涎前日夜半突被紏集三十餘人破而門入搜刦贓物是晚又連刦伊姪殷福如家携贓逃逸昨該事主殷裕卿殷福如卽邀地保陳連堂來城開具失單報請地方檢察廳詣勘飭緝 
[通知被告]  
　　地方審判廳民庭昨日揭示云今將未能送　各通書依照訴訟律第二百十一條揭示於左計開一據張奏　禀稱於前淸光緒三十二年十一月間有慶記水菓行經理人孫瑞舟招與徐東福孫竹樓合開協成興水菓行伊認一股將股本洋五百元交於孫瑞舟轉付迨去年孫徐拆股伊向追索豈知孫瑞舟與徐東福以未立股單諉卸串吞股本求提究追等情前來除核准外合先通知該民遵照限三日内趕邀徐東福將欵料理一經逾期即行傳訊核辦特此通知右通知被告孫瑞舟一據黄丁氏禀控顧慶泉將房屋挽中借洋五百元立有約契以一年爲限今利息不付反將餘屋出租求請押遷等情前來除核准外合先通知該民遵照限三日内趕緊淸理一經逾期定行傳　特此通知右通知被告顧慶泉 
[儘可取銷]  
　　楊壽聲徐蔭敏禀陳滬軍都督講將各業所領滿淸部帖一律取銷另頒新帖分别徵收帖稅等情昨奉批云來　閱悉己將原禀函送財政總長核辦仰即靜候批示可也 
[語言失實]  
　　滬軍都督執法科蔡君宣布云爲判決事案奉都督發下據滬軍北伐先鋒隊司令官劉基炎呈請處置迹近搖惑軍心之退伍伍長婁樂羣一名飭由本科按律擬辦當將該司令官來呈詳細審察該退伍長業經該營執法處研訊旣未得搖惑 
 
 

Page 8

 
 
軍心實據且檢查囊物毫無疑証惟因一時出言不愼致涉嫌疑殊所有干紀律應依本府核准懲問令照語言失實者治罪處以有期之禁閉刑以肅軍紀而昭炯戒此判 
[聽候集訊]  
　　都督府執法科批裘元良禀云此案頃奉都督發交本科召集三面秉公判决仰候定期質訊核辦可也合同附 
南巿 
[祇可遷移]  
　　上南閔水陸總司令李英若君向就巿政廳後埭設一辦事處嗣因該廳事務漸繁且附設之稅務總公所刻己成立故由李君將辦事處遷至萬聚馬頭商圑體育部樓上照常辦公 
閘北 
[廚司負欠]  
　　粤人周阿福甬人何阿玉同在光復軍隊内當厨司賖欠萬衞興醬園裘永和米店協興鮮肉莊等八戶賑洋一百數十元延不歸還前日由該商等告發經孫科長提訊屬實判周何二人交保出外赶繁淸理 
[押店索帳]  
　　吳國元與譚阿根夥開舊貨店由沈學明担保向翁靜波翁明揚翁阿四嚴福生等各押店賖欠貨物洋百餘元被翁等控追昨經孫科長覆訊一過判吳譚二人交妥保出外理處 
[釋放偷兒]  
　　前竊浦東某鄕民家耕牛之朱小龍子王壽生二人經總局判發改過局禁錮三月在案昨己滿期經孫科長提案判令具結開釋 
英租界 
[不認吞没]  
　　姚學文控兪竹亭吞没股本並不還借欵一案前日午後由廨傳訊原告投訴於光緒二十八年份與兪合開魚行被吞資本洋四千元嗣又由兪松亭爲中借去洋二千四百元詎兪挾資匿賑帶同學徒顧金濤逃往漢口别謀營業後經商人偵悉禀請移文夏口廳將兪提案挺押不交應請嚴追訊據兪松亭供爲借洋中証是實訊之兪竹亭供稱與姚股開魚行資本己經虧耗所有借欵亦有方單在松亭處作抵王襄讞商之英翰副領事判兪竹亭還押限十天提到顧金濤並吊查帳據再行訊核 
[减折償還]  
　　成衣匠姜承法因虧欠升昌永泰新生記等六戶貨欵被控押追在案前日午後經公廨王襄讞會同英領復訊各原告投訴被姜剪去呢絨等貨計共價洋一千六百元環求究追訊之姜供因被某西人欠去工料價洋爲數甚鉅是以拖欠判姜交保限三禮拜折還洋六百元公攤並着先繳現洋二百元尚有四百元准出期票淸理 
[人銀並保]  
　　英商道逹洋行用人張杏春控石金發不還借欵洋七百元昨由捕房將石傳至公堂判交人銀並保候訂期會訊 
[私用賑欵]  
　　鄧國芬控張阿南張守華私用帳洋六十一元昨經公堂關讞員會同英康副領事訊明判阿南押三月守華押一月示儆 
[醉漢無知]  
　　郁阿榮控王小廷無端行兇打毁器具昨經公堂訊知王洒醉所致姑寬判罰洋十元充公再賠原告損失洋五元了事 
[串竊小麥]  
　　陳阿三王金海串竊日本郵船會社代運小麥由探查獲昨解公堂訊實判陳押西牢九月期滿逐出王押三月 
[控訴無憑]  
　　靜安寺路某西旅館西人某甲控管事人夏阿桂算帳吵閙由廨判夏存捕房洋十元保出候訊在案昨日復訊兩造仍由律師到堂代表中西官以原告所控無憑遂判將案註銷保洋發還 
[賭相就獲]  
　　虹口著名賭棍陳裕合羅利堂王者香許阿二楊了頭姚炳光等在華洋交界處設立賭檯誘人入局茲經閘北巡警局查知嚴密拘拿若輩即逃匿租界被哈爾濱捕房包探王阿巧查悉昨將各賭棍一併拘解公堂經王襄讞會同英翰副領事略訊一過判押候閘北警局移提歸案訊辦 
[店夥行竊]  
　　浙江路和源押店夥金立餘因竊店内洋一百五十餘元被控捕房昨解公堂訊供不諱判金押西牢半年如能於限内繳洋准予减罪 
[來歷不明]  
　　吳淞路居婦王奶奶因買來不明之湖北女子上桂香爲養媳被探查悉於昨日將蟻媒周曹金拘解公堂請究據供王奶奶與女己移居城内判押候移提人証到案再訊 
美租界 
[幸無見証]  
　　前晚有美國燼兵二名坐沈阿春等人力車至篷路不知何故將沈等毆傷頭面經二百三十四號捕併送捕房捕頭因事無見証斥退不理 
[俄人行竊]  
　　俄人某甲前晚至百老匯路三百五號某俄婦家竊取金洋等物而逃報由捕房派念號西探將甲緝獲押候解辦 
[騙取洋布]  
　　吳淞路一千五百五十九號洋貨店主昨報捕房控被某甲騙去洋布數疋捕頭允候查明緝辦 
法租界 
[何謂誑騙]  
　　謝丁元控堂兄謝茂椿以股開煤炭店爲由騙去股本洋三百元昨經公堂中西官提訊茂椿供稱前邀丁元入股關店事實有之該店開在治下可請訪查况丁元曾向店中購去煤炭價洋一百零五元此帳尚未除算何得謂之藉端誑騙須請究誣聶讞員以原告所控不實斥退不理將案註銷 
[大失信用]  
　　大興棧主葉白卿前因虧欠房金八十元被收租人朱可庭控奉公堂提訊後當交租洋二十元餘欠交保限期理處茲因傅限己久分文未繳原告復至公廨請追葉之保人因恐被拖累投案退保聶讞員准如所請命葉另覓保人限七天交淸 
[欠租逃遁]  
　　沈森堂因虧欠房金一百餘元無力應付遂抛棄雜物私行逃去當由收租人投控捕房飭探將棄下各物逐件呈明於昨晨禀明公堂交付房東收管　 
[展限還淸]  
　　金沛生虧欠裕記公司房租六個月計銀二百零八兩由該公司控奉公堂判令交保限七天料理在案昨日先交銀一百二十八兩其餘巿面艱窘求請寬限聶裁判令交原保展限一月如數償淸 
來件 
[目兵讀法八條（滬軍都督府訓練科訂）]  
　　一發揚國威我們漢族同胞受了滿淸苛待二百六十幾年今我民國大舉義軍恢復舊業脫除覊束凡軍人都應協力同心直搗黄龍使我中華國旗飄楊全球之上 
　　二服從命令軍人犧牲自己一切的自由以保全全國的自由所以爲全國人民所敬重這都是服從兩個字的效果况營中長官如同自巳家中父兄一般所發命令自當服從平時服從慣了到了戰場萬衆齊心自然就打勝仗 
　　三保護同胞中華百姓都是我們同胞或爲農商或爲工賈所有我們吃的着的用的都是他們担任我們自當盡力保護他們的生命財産 
　　四和睦同營營中同胞都是共患難的比自家弟兄還要緊些應當格外親愛互相關照不可各存意見致起衝突 
　　五愛護軍器武器本是我們軍人性命平時若不愛護戰時不能適用就同没有性命一般其餘公家發的物件都是同胞捐錢買來的價值也狼貴我們當比自家私物還看得要緊些 
　　六顧全名譽當軍人的名譽比性命還要緊所有一切卑污及不規則的事決不可做如果做了犯了軍法不獨對不起同胞且對不起自己的祖宗 
　　七考究學術學術是我們軍人殺敵的本領倘不格外向學操演技術一到戰場毫無把握反被敵殺所以技熟則胆壯則戰勝是一點不錯的 
　　八母尚小勇打了勝仗是我軍人本分切不可稍生驕傲以至與人略有細故就鬥毆爭閙一經察覺受上官責罰是小事還要被大家看不起 
[福州共和演說會簡章]  
　　宗旨本會以演講共和開發民智爲宗旨 
　　名稱本會亟於宣講共和故名爲共和演說會 
　　塲所本會場所暫附塔巷閱書報社 
　　演期每日演期暫定逢月曜下午一時至五時木矅晚間六時至十時 
　　辦法本會會期分爲常會特别會所有應辦事宜另由各細則規定之本會演說俱按現時情况隨地切實開導 
　　組織本會會員之組織如左（甲）幹事員二人（乙）文牘員二人（丙）庶務員二人（丁）演員無定額（戊）紏察員二人（巳）調查員無定額（庚）招待員以全體充之（幸）名譽贊成員 
　　會員凡係品學兼優熱心公益年在二十歳以上者有本會員二人以上介紹皆得爲本會會員由會員投票當選者爲本會職員未經介紹而贊成本會宗言樂助經費者爲名譽贊成員 
　　經費本會經費暫以會員並名譽貨成員擔任之 
　　附則本章程如有未臻完善儘可隨時修正 
　　發起人 
　　顔文浩嚴師榮周鼎邱醒旦 
　　謝葆章林斯森郭　林爲　 
　　黄　蘭林亞傑莊翊楚陳筱齋 
　　吳醒齋林志　吳少巖林秉樞 
來函 
[匡樹棠君來函]  
　　本月廿八日鄙人偶染微寒延醫開方内有附子三分干姜三分字極淸晣詎遺人至某藥店購藥該店夥竟將附子一味誤秤三錢幸經鄙人查出照方减去夫以此等性烈之藥誤服之即有性命之憂乃該店夥竟漫不經心不知危險實湛痛恨除己向該店當面詰責外因思滬上藥店甚多以後難保無此等錯誤况華人不識藥品者居多誡恐商旅住戶婦人僕從購藥卽煎不加考查勢必有誤特此函祈貴報登入來函俾使以後購藥者知所留意各藥店亦稍知留心實爲鄙人區區之意也 
自由談 
游戲文章 
[姮娥辭職書] [  愛]  
　　啓者鄙人自始皇改正政月以來受任近四千載兢兢惕勵時虞隕越貽羞初一是死魄初二旁死魄初三再生明十六始生魄初旬畫娥眉之樣中秋增蟾魄之光計自歷秦漢六朝唐宋元明之遞降未嘗有分毫之差池自謂四千年如一日可告無罪於天下矣正憾奔波殊甚擬稍息勞生數日之肩乃荷民國曲諒下情允代陽曆鄙人聞之欣慰奚似蓋鄙人本疎懶性成玉帶烏紗向非所願祇以職司光隂無人受代故濫竽至今因循己久當杜鵑枝上楊柳梢頭不知辜負多少墨客騷人舉杯邀我更唱迭和時矣鄙人自此次解職之後擬往作洞庭庭訪髯蘇於赤壁或至潘室庾樓少歇游蹤聞西湖山水頗佳將於秋夜一泛平湖寄語塞上征夫樓頭思婦嗣後幸勿以鄙人爲念蓋恐行蹤靡定不能踐三五良宵之約矣珠簾畫閣不勝依依繡幕紗窻相見有日莫謂上元踏燈未見鄙人之面遽興悵惘之思也今與公等約杏花梢上重話前緣爲期當亦不遠須知鄙人今但爲解組之淵明非爲騎鯨之太白也謹攄愚忱諸惟公鑒 
[盛何貴銘（仿陋室銘體）] [  天民]  
　　盛不能久先壞其名官不能保運動無靈家多銅穴祗臭勿馨頭戴頂子黑身披蓑衣靑陽譴雖革職冥罰將絕丁有女字瑤琴没正經惟淫慾之過度乃赤體而露形南湖建别墅時作牡丹亭天民云何貴之有 
[强盜學堂章程] [  楚江健兒]  
　　本學堂以猖熾盜風塗炭生民擄掠人民財産爲目的章程七條照録如左 
　　一本學堂公舉馮回璋爲監督張勳爲敎習猿四開爲總辦 
　　一本堂學生旣畢業後當在外肆無忌憚奸擄淫殺無所不爲以全本校名譽 
　　一本堂分爲兩隊一名明刦隊一名暗竊隊明刧者明火執槍至體操塲暗竊者扒狗洞而己 
　　一本堂學生晨六時睡夜八時起暗竊隊則晨九時睡夜二時起有早起或遲起者皆重懲不貸 
　　一本堂體操塲無定處或在民宅或在富戶 
　　一本堂學生至體操塲必帶手鎗或身藏利刃以便攔路刦掠之用發起人民賊圑同啟 
海外奇談 
[縮本侏儒] [  頌斌]  
　　巴黎泰晤士報載近有荷蘭國人生有子女八人雖不皆偉丈夫奇女子要各與儔人不相上下迨最後復弄一瓦今己六齡其身軀之短小迴出尋常蓋自頂至踵平量之祗得一尺有八分也頭顱週圍一尺獨與常兒相髣髴全身權之僅得九十六兩是亦罕見者矣且此兒身雖矮小而言語己通資性靈敏並能獨立獨行無賴乎人故其行在路上衆人見之尤以爲怪伊父家本窮困現以此女於上月二十八號載往法京巴黎博人觀看每日獲貲頗厚未悉再閱數年以後其苗條當何若也爰摘録之以窮其異 
尊聞閣詞選 
[聞民軍北伐有期奉詩以賀] [  苕溪雲華女史]  
　　鄂聲風度戰旗開捲地烽煙畫角哀彈雨叢中飛熱血槍林隊裏聘神威復仇國士金爲志敢死將軍鐵作胎翹首燕雲遙企望欣看從此絕蒿菜夷狄猖狂二百秋胆膻遺跡遍神州中原王土悲忘鹿異國衣冠笑沐猴喋血喜飡胡虜内間心暫復漢民仇燕臺他日銘動績銅像應看萬世留 
瞎費心思 
[俗語對]  
　　騎騾打皷對牛彈琴小題大做舊店新開咬釘嚙鐵 
　　穿金戴銀頭枕枕頭脚踏踏脚水車車水火鍁鍁火 
　　皮膚燥癢眼目淸凉一作兩便十拿九穩遺腹子回 
　　頭人開臭口伸　腰頭　頭手挽手縮脚韻推背 
　　圖葢葢碗算算盤三隻手五分頭泥菩薩瓦將軍 
　　萬民傘百家衣 
心直口快 
[感言] [  四志]  
　　俗語以大模大樣者謂之皮氣皮氣二字官界中人染者居多官愈大皮氣亦大否則恐不像官樣吾不意芝蔴樣大之官一入仕途即有一種不可嚮邇之皮氣無怪鄕間蠢婦偶涉繁華之地而語言體態不幾時而驟然變易矣 
　　鄕婦之願爲妓傭爲利也貪夫之厠身仕宦亦爲利也可知利禄之動人性情最易耳 
　　民國成立之後一般卑鄙溷濁之官吏幾無噉飯地惟有一二實心實力之辦事者民國當歡迎之吾亦嘗遇見逃吏之在海上者雖流離失所而皮氣依然 
　　嗚呼豈眞江山易失皮氣難移 
新劇本 
[滑稽新劇北軍歸向民軍] [  緒承]  
　　（净扮袁世凱戎服上引）武昌一朝起義支那各省從風試看今日穴下畢竟誰家手中（詩）崇朝聽罷共和鐘長暵一聲滬滿胸烽火燭天血流地蜉蝣身世最愁儂俺新任僞廷内閣總理大臣世　凱是也獨掌朝政効力胡奴陽爲報恩力膚伊周之任隂謀不軌心懷操莽之圖引用私人堅持君主不管衆人睡罵只思一己尊榮可喜慶王　餉熱心捐助幸虧太后借債親口應承拔去眼中釘攝政王甘心告退飽啖爼上肉宣統帝一命難逃此時打下民軍借助外國推翻政府號召中原萬世帝皇長享太平之幸福千秋事業實行專制之技能管他什麽污名中我這個巧計到此地步俺心中仔細思想起來豈不是個人生第一快事麽（作得意介）（唱）（駐雲飛）滿運銷除正是羣龍見首時未許風塵置要做世間事（你看今日呵眞呌做强權世界這須那一人有權力不論事大事小便可到他手中去這話倒也並非虚話）嗏大造本無私我來何事（謀王篡位那是俺今朝第一着手）平靜風潮做漢家天子（好說如此便逹到了俺的目的俺就是）占領東風第一枝（白）怎知道天道難違人心大變各省獨立衆口共和調軍不靈籌欵無着近日來革黨北伐在即官軍南下未能不但議和大臣變心臨時總統赴任可恨良弼又不受參謀之職載濤竟實行暗殺之機恐俺的老命不成了開國元勳當陽聖主便做個刀頭剩魄釜底游魂（暵介）咳外債難借内帑儘空士心旣己分離兵氣又愁衰敝眞是萬分棘手一片灰心兼之叚祺瑞統兵無方逃回北京漢陽失守事在目前薊北進攻禍延眉睫中心焦灼殊難爲懷當此大局動搖人命危急的時候不得不急籌善後之策早作退步之思俺想此事重大且待馮國璋姜桂題張勳三位將軍到來商議一切再作定論（净作嘆氣介）（唱）（前腔）如醉如痴大禍臨身力不支（俺今日那並非爲了足疾）歌哭成何事事急歸何處（俺想仍舊回到了河南不知河南人心大半己歸順着民軍去也是死不去也是死當此之時呌俺進退維谷走頭無路把心中悶沉沉如　煩惱那能過得去（唱）勞我費躊躇呌聲將士相對無辭今夜同生死（這怕他們不肯便見爲難）請你們將巧計施 
　　（副净扮馮國璋上）戰心勃發難休歌（武生扮姜桂題丑扮張勳同上）軍士進行没主張（副净白）下官湖廣提督馮國璋是也（武生白）下官山西提督姜桂題是也（丑白）末將南京都統張勳是也（相見介）（净）列位將軍請了（衆）請了（净）今日有事會議坐了再談（衆告坐介）（净）只因民軍由武昌起義以來未滿三月中國十七行省省省響應盡人民軍之手我軍　戰屢北不克顯揭戰功諒來天數使然非人力所能挽回列位將軍休得生氣但俺身居京師危在旦夕列位職重行軍均當大任各敷儻論以濟時艱（副净）下官參列戎行惟知用武自從蔭昌敗北薩鎭冰投誠而後末將統師南下備嘗險阻與民軍接戰數次先攻漢口後打漢陽雖無　大奇功報效萬一然堅持軍事算來己有月餘赤胆忠心自問可告無罪方今和議未定民軍日日倡言北伐心心掃除滿奴倘稍緩時日一閧都進來了據下官末計與其今日隨着文臣武將坐以待斃不如立即傳檄各軍分頭進剿作背城借一之戰效先發制人之謀民軍以文明辦法待我我以野蠻手叚待民軍奪其所長攻其所短庶可振吾兵心挫厥民氣北伐之禍立見消亡待末將去挑戰一番者（破齊陣）忙將大砲駕起還敎鐵甲親披烽火彌天血燐掩地倒覺心中歡喜陷陣衝録可須記武士區區命不奇霎時安國基（净）馮將軍主戰不爲無識只是軍興以來猛將雄師不知損折多少良深痛惜古人有言戰爭之道全恃糧餉糧餉不足百戰亦危我們今日講到這句話眞覺萬分棘手籌欵不能軍需孔亟如何能輕易言戰若令將軍空身兒去豈不是率了所部兵馬曁各軍將士白白裏送與民軍供他們刴爛了據俺看來這一個字竟不足恃雖有奇策未敢深書（未完） 
小說 
[短篇軍事劉家廟雙傑傳] [  嘉定　二我]  
　　亞東大陸睡獅初醒鄂江怒潮黄鶴歸來白旗瑟瑟出現於大江南北檄文昂昂徧傳於中原舊土二百六十八年沉淪之祖國恢復於黄帝紀元四千六百零九年之八月十九日也 
　　敵來咫尺夢破深閨國家多事驚電紛傳斯時揚子江之濱黄鶴樓之旁有一小門戶戶中雅而潔種種陳設皆舊家樣書架倚牆垂籤累累長案横排楮翰硯牀悉具一少年風神朗澈万伏案讀李華古戰塲文傍坐一及笄女子伴讀目注口吟丰彩豔絕不施脂粉衣履撲雅雖小家女而有大家風範少年家貧椿萱早謝此係其童養未婚妻也女子忽謂少年曰君......君亦知近日革命軍戰况乎義師發難使人心快奏凱傳來萬姓歡呼當此民族競爭之時代英雄用武之機會馬革裹尸爲國捐軀男兒有志也萬不可效兒女情長英雄氣短之惡習李華之文悲雖悲矣麗雖麗矣但令人一披讀而英武之血氣盡歸冰冷何勿易讀文天祥之正氣歌耶悲壯之句雄奇之文一讀爽然快然 
　　語次女子即在書架上抽一古本授少年讀少年一讀再讀三讀之而一變其從前文弱之驕風勇武之氣現於面上少年曰我能效孟堅之投筆卿能效木蘭之從軍乎女子曰釋笄而爲弁此易易事須臾女子携一農人衣服至少年見之喜曰善！善！女子乃一經改裝惟妙惟尚猝然望之儼一鄕間農夫也 
　　蕭蕭易水壯士從軍去纖纖弱女桃花馬上騎國人歡送祈戰死！祈戰死！之聲不絕於耳不願生還辱但期戰死榮一對佳麗慷慨請纓殆所謂兒女而英雄者耶 
　　硝烟彈雨血飛肉舞斯時也漢口劉家廟之役民軍與北兵劇戰兩陣旣定礮聲震天敵彈飛來嗤然一聲己突中一少年民軍之右臂驟然蹶仆血流殷然又一少年兵士亟亟趨而前以手扶其背以巾拭其血以假綳帶縛其傷處而負之于背至臨陣之軍醫處敷以止血藥又復負之於漢口之倫敦醫院臥之榻上解傷臂示西醫醫以藥且敷且灌不數分鐘而少年民軍之身漸漸不動診治無效一轉瞬間而忠魂竟歸去天上少年兵士呆立若喪魂魄涕涙不成聲戰戰曰君死國難妾其奈何斯言旣出諸醫士益羣相駭顧曰此非女子之聲音耶此非三楚女子之聲音耶噫胡爲若此胡爲若此兵士乃略述其易裝改服夫婦從軍之顚末 
　　言畢己操刃剚胸前矣一聲嗚嗚烈魂飛去醫者不及救乃檢視少年民軍身眲有藏書兩卷一爲中國歷史述古人之豐功偉業己爲槍彈洞穿一爲地圖詳載各省入京之路嗚呼以一普通兵士而竟儲此兩物恐歐美之軍國民亦未必有如此之人物也 
　　二我曰忠男烈女拚性命薄血肉出入槍林彈雨之塲抱定馬革裹尸之志義哉雙傑勇哉雙傑兩魂西歸三軍北上死者不死生者母生 
 
 
