# 1918 - 65 - 4916188

 

Page 1

 
 
   
 
 

Page 2

 
 
時評 
[督軍團之解部（冷）]  
　　自督軍團之名詞發現後先行分裂者爲非北洋派之張勳等其次分裂者爲主和派與主戰派又其次分裂者爲直隸派與皖派此次張作霖之舉動所謂督軍團者不過張與倪二人耳其外若李若陳若王固彼所謂主和之督軍而立於反對之地位者也其外若曹若二張雖屬主戰派亦未曾贊成此舉者也故今日掀風作浪之督軍團質言之不過張倪二人命令 
　　三月十二日大總統令任命杜炳章署川邊鎭守使署參謀長王大勛署上校參謀此令　　又令參謀總長廕昌呈請任命周鏡署川邊鎭守使署中校參謀應照准此令　　又令陸軍總長段芝貴呈請授申熙治爲陸軍工兵中校林傳香何振揚加陸軍步兵中校銜劉奇偉加陸軍騎兵中校銜董廷煇爲陸軍憲兵少校黄庭熹葉玉清王正清王標顆陳子鏞爲陸軍步兵少校那震泉爲陸軍騎兵少校姚子發張策芳劉德　仲延榮張金鐸耿殿臣谷鈞勝蘇綱倪朝英馬懷香石連峯趙金福周如居郭得標李菜芹丁佩如侯其信王金標楊濟戎鴻炳陳富魁　清邦蕭聨瑞李汝舟楊傳書賈鳳山周克功陳占標宋兆山杜得安潘子衡晁萬勝徐少生卜慶生李振國蔡文彬李尚溪趙錫寛戴金秀加陸軍步兵少校銜均照准此令又令内務總長錢能訓呈准吉林省長郭宗熙咨請任命安國祥試署吉林濱江警察廳廳長應照准此令　　又令張慕韓晋給二等文虎章張敬芝給予三等文虎章王東海晋給四等文虎章此令　　又令章祜張祖廉廳學孟岳昭東薛馬藹大達均給予四等文虎章此令專電 
[北京電]  
　　某要人言張作霖徐樹錚行爲愈使段不能再出段亦有此覺悟張徐將自招失敗（十三日下午四鐘） 
[北京電]  
　　張自稱奉軍總司令而徐樹錚爲副司令聨同致電政府又截留軍米三千擔（十三日下午四鐘） 
[北京電]  
　　王郅隆歸報張奉督所持意見極簡單出兵仍協助南征惟對時局希望速組强有力内閣至求罷主和督軍確有此主張現已宣言開出兩旅由京漢南下須待上述問題解决即發（十三日下午二鐘） 
[北京電]  
　　昨日閣議非常秘密探悉王郅隆自奉回京報告言張督面告馮已與商請徐段組閣祇須組閣免李解决便了閣議乃决欲令李離職養疴令盧暫行代理一面請徐段出山議畢入府報告馮兩事絶對不允遂無結果而出（十三日下午四鐘） 
[北京電]  
　　李督已來電銷假視事（十三日下午四鐘） 
[北京電]  
　　盛傳北洋派新有一種團結之運動即李純交歡張懷芝與直鄂贛督結五省攻守同盟約此爲直系與皖系分裂之表徴（十三日下午二鐘） 
[北京電]  
　　錢能訓不願改代爲署又有段芝貴組閣説（十三日下午二鐘） 
[北京電]  
　　陳樹藩保劉鎭華長陜國議從緩取决（十三日下午二鐘） 
[北京電]  
　　浙敎育團昨由朝鮮回 
 
 
 

Page 3

 
 
　　中華民國七年三月十四日星期四（申報）舊曆戊午二月初二日（三） 
國乘津車謁孔林轉蘇歸杭（十三日下午二鐘） 
[北京電]  
　　報載七年公債商人訴王于平政院已受理頃電詢某評事言現正與律師研究權限手續可受理否尚未决定曾會議一次意見亦不一致（十三日下午四鐘）外電 
[東京電]  
　　西比利亞過激黨之暴行日見其甚外人之居於其地者不得不設法自衛白拉斯成斯克之日僑近因黨人謀搶日人店舖爲自衛起見被迫而與黨人爭鬭致日人死傷數名哈爾濱日領署已派警兵及隨員前往察視該處共有日僑三百三十八人阿穆爾鐵路支線在白拉戈夫斯成斯克與波乞加里羅之間者今已不能通車電線亦中阻但阿穆爾幹路未有更變（十二日） 
[東京電]  
　　伊庫資克電稱全俄農工兵代表開大會議决定以西比利亞全境組織共和國爲俄羅斯聨邦之一前於二月二十八日召集之行政委員今又召集以組織政府至於各地方議會將逐漸解散伊庫資克之地方自治會於七日開會農工兵會諭令解散自治會置之不理紅衛隊乃將自治會會長拘捕（十一日） 
[東京電]  
　　星期一日有華人三百來自横濱羣至日本銀行各執百元紙幣求兌現金排立　前頗有提現風潮之狀日本自禁現金出口後凡旅行所需之現資規定以每人百元爲限　恐有私運現金赴滬謀利之舉動警察方認眞訪查（十二日） 
[神户電]  
　　開往上海之日船近江丸有一華人已被拘捕謂係私運日本金洋出口數達三萬元近來東京大版兩處皆有華人藉口回國兌換現金雖每人僅可兌現百元絲官場頗慮有人私將現金運往上海（十二日） 
[廣州電]  
　　軍政府已接管兩廣鹽務以止鹽税交付北京政府或龍濟光軍政府擬踐行關於鹽税之國際義務並請由中國銀行交納鹽税及不更動鹽務人員英總領事已向伍廷芳博士提出抗議現信軍政府將覆稱此爲行軍計畫以免税欵慕於　濟光之孚（十一日） 
[香港電]  
　　九日以前一星期中香港共有脊炎症一百零四起死者五十五人内有英人二葡人二日人各一餘皆華人（十二日）以上路透電 
[北京電]  
　　楊格醫士稱太原西南山境死二十人似係疫症長城以南染疫之區共有十二縣其中今有九縣無疫醫士　刻往長城之北分赴朔縣與平魯（十二日）英使署電 
[北京電]  
　　據某方　消息以張作霖爲盟主之督軍團現在所定遺行之順序欲首先絶馮（總統）李（純）之連絡以防馮總統依賴李純之實力然後打破現今之總統政治由段派採用責任内閣政治令馮退居總統之虚位也據一般人士之推測段祺瑞必於選舉總統時被舉爲總統或副總統始允出山（十三日） 
[北京電]  
　　皖派仍主張李純免職甚力昨日之國務會議曾討論及此多數贊成决議姑暫待時機馮總統現雖無罷免李純之决心但至必不得已時或將依李純之自願准其辭江蘇督軍之職而另調他缺亦未可知（十三日） 
[北京電]  
　　據總統府方面消息馮總統因得岳州攻擊北軍優勢之報甚喜推測總統之意向有岳州入北軍之手即行停戰開始和議談判之計畫近將似有達其目的之希望故抱樂觀云（十三日） 
[漢口電]  
　　曹銀王占元關於大總統辭職問題協議與李純張懷芝趙倜張敬堯等聨名勸阻且决議主張查辦强迫辭職者（十三日） 
[漢口電]  
　　王督軍對於國會選舉之命令因湖北省内紛糾碍難準備選舉呈請暫緩（十三日） 
[漢口電]  
　　九江來電白南京輸來第六混成旅兵約六百名及山東之軍約五百四十名於十一日抵九江由南京之軍隊輸送完了下次輸送張懷芝之兵云（十三日） 
[濟南電]  
　　日本贈與勳章於張督軍及第五師師長（張樹元）以下各大官十名現小野中佐來濟已經賫贈矣（十三日） 
[濟南電]  
　　此間之百斯托病邇來漸少二三日前城内有三名新患發生者山東鐵道近來於一二等乘客不禁（電碼不明）（十三日） 
[東京電]  
　　駐華日本公使林權助氏現正由東京啟程歸任途次語大阪朝日新聞記者云據一般心目中所測中國南方實力不及北方然而能挽回形勢者實因北方之不統一如此無中心人物之國家宜其紛擾不絶然吾人不喜多預聞鄰國之事至日支提携之根本方針斷不以屢易内閣而有所改變余曾會見張繼氏彼實有趣之人物也（十三日）以上東方通信社電 
[東京電]  
　　日本政府十日令吉澤代理公使向中國政府提出警告此時不宜内爭同時駐北京列國代表者以天津日本駐屯軍司令官石光少將不經列國同意由京奉鐵路輸送軍隊决議認爲不宜向日本政府正式提出抗議（十三日） 
[東京電]  
　　横濱華僑向日本銀行兌換金貨事件查係密運金貨赴滬鎔毁航行上海輪船近江丸之僕役華人某在船中藏匿二萬元之金貨現已發覺以前密運金額當在二十萬元以上（十三日） 
[東京電]  
　　法國所租用之大阪原田汽船會社所有船鹿兒島丸（五四六○　）自賽伊根駛赴哥倫波半途失蹤或與常陸丸遭同樣之運命亦未可知（十三日） 
[東京電]  
　　俄國蒲拉俄愛幾斯克附近日本義勇團與俄國過激派發生衝突日本外務省即自齊齊哈爾派員赴該地調查擬待其報告後講求善後方法（十三日）以上共局通信社電戰電 
[倫敦電]  
　　每日郵報俄京通信員電稱駐海參崴協約國領事已致哀的美敦書與當道要求恢復過激黨未佔海參崴前之制度並保護協約國之僑民（十二日） 
[倫敦電]  
　　英外交大臣貝爾福氏今日在下院宣稱政府未接日兵已抵西比利亞消息至於何時能以日本出兵一事之消息報告議院未可豫定云（十一日） 
[亞姆斯特丹電]  
　　柏林電稱過激黨外交總長祁吉林氏已從德國要求命釋回里伏尼亞之流犯（十一日） 
[倫敦電]  
　　俄京電稱無政府黨現佔據莫斯科决議俟俄京過激黨抵城時與之一戰並以人在俄京嚴察過激黨諸頓袖之行動以阻若輩離京（十二日） 
[華盛頓電]  
　　威爾遜總統致電莫斯科美领事文曰余其可乘勞兵大會開會之際表示美國民衆對於俄國人民之誠衷蓋德國權力今侵入俄國而使爭求自由之戰爭爲之頓挫且以德國之志願代俄國人民之目的美人殊爲扼腕惜美政府今日之地位未能直接力助顧實具有此志余懇由勞兵大會代告俄國人民美政府將利用一切機會使俄國重得完全之主權與獨立及於歐洲與新世界生活中完全恢復其偉大之任務俄國人民力圖永遠脱離專制而享自由幸福美國固心焉嚮之云云（十一日） 
[倫敦電]  
　　貝爾福氏今日在下院宣稱羅國與中歐帝國之和約尚未調印政府之知敵人條件在羅國承認之前政府對於羅國所遭之厄運深爲憫憐英政府自當於他日媾和大會設法更改加於羅國之慘酷條件云（十一日） 
[倫敦電]  
　　狄倫博士在每日電聞載有一文調彼接俄國有聲望者之書多通其要點皆言德人之計畫已於俄國得財政與社會之助力且確已商定恢復帝制又言此種計畫可以破壞之因協約國如能恢復俄國治安則其他有勢力之分子均將爲之歡悦不置也近數星期内一般人士不復疑罹日本之干涉日本苟能入境援救俄民必可得政界軍界無數人之助儘海參崴一處現已有避難軍官六千人之多波蘭軍在俄國陸軍中以最有力著名今贊助過激黨者若無鎗决與監禁之虞必即紛紛變志云 
[瑞典京城電]  
　　芬閘紅旗軍恣意行暴贊助民消之敎士與地主多遭戕害農區之議員皆被殺得生者僅一人（十一日） 
[蘇里克電]  
　　安特拉細伯爵投稿匈京某報謂波蘭須令脱離俄國而屬奥國否則波人之蠢動將擾亂奥國治安且將延及俄境云又據某報載稱前敵波蘭隊伍運動反對烏克蘭和約條件已經解除軍裝拘禁臭境（十一日） 
[亞姆斯特丹電]  
前駐北京德公使末姆氏已赴其夫充駐烏克蘭臨時外交代表（十二日） 
[丹京電]  
政治報載稱俄德商約中將列入自波羅的海　一運河通至黑海之計畫德國財政家殊顧供給築費（十一日） 
[倫敦電]  
瑞士京城電稱德國外交部命德國報鼓吹媾和而就以東歐之所得抵西歐之原狀立説（十二日） 
[巴黎電]  
公報云昨晚十時有敵飛機七隊攻擊巴黎於數地點抛　炸彈略有死傷與損失敵飛機一架起火墜落機中之人均就俘晚間九時報警至夜半發敵人全退之信號敵飛機共有六十架之多（十二日） 
[巴黎電]  
昨夜德飛機襲擊一役共失飛機四架敵機共九隊分兩路而進法飛機繼以炸彈五千八百基洛格拉姆擲擊敵機所自出發之營（十二日） 
[倫敦電]  
今晚海格將軍報稱敵軍在亞美稽愛爾附近猛轟後襲擊三次均爲英軍所敗今晨敵步兵在巴香達爾西北廣一千碼之陣線進攻爲英軍擊退大受損失敵兵一隊攻入化土爾森林哨營一座即爲英軍逐走星期日有大風妨　天空戰事英飛機擊落敵繫留汽球三具飛　六架又逐走七架自失者因架（十一日） 
[巴黎電]  
今晚公報云香巴業敵軍襲擊臺希里愛爾至聖沙泊勒路附近之法軍陣線爲法軍回攻所敗敵軍猛轟後進攻末斯河左岸鵝山與死人山均遭失敗敵兵一大隊圖在聖米葉爾北面法兵戰壕中得一立足地爲法兵驅散勞蘭美兵曾奮勇襲擊一次（十一日）要聞一 
[東京通信（心兌）]  
俄國内政棼亂西伯利方面亂象日甚近旦與德國單獨議和不但於歐洲戰局所關甚鉅　與東亞全局亦有密接關係日本之出兵説喧傳已久顧猶遲徊審顧不卽實行者此中原因良甚複雜按之各政黨所發表之議論大致謂出兵尚早其理由一方恐傷俄國之感情一方因外交上之時機尚未純熟不能不有所考慮今微諸最近消息略述列國對於日本出兵問題之態度法國對於俄之過激派深爲憤慨近因俄國破棄單獨不講和之條約主張聨合國起與問罪加以懲　故對於日本之出兵問題頗表贊成之意英美兩國對俄之態度最初尚屬冷靜頗無意於與俄爲敵至近來始一變其態度即如英國於西伯利亞堆積之資料擬取非常之段以防爲德國所利用美國駐俄大使遍訪各國之大使商酌大使撤退俄都之事卒開五國大使之會議可知其不復如曩之專取傍觀態度矣英國於日本出兵問題雖尚贊否參半然其朝野大多數之希望日本出兵者亦自有理由良以俄德單獨講和於波斯及印度方面不無危險故就大體上論之英國尚非絶對反對日之出兵也日本之出兵英法均無甚異議而尚未即發者因不能不觀望美國一方面也蓋在美國雖有一部分之輿論贊成日本出兵而大總統威爾遜氏則尚遲疑不决據最近之外電謂威氏之意必俟判明俄國之情形及了解日本之眞意而後始與英法兩國取一致之行動威氏之態度大約不久决定但就目前之情勞觀察威氏對於日本尚不能絶無疑慮也日本之所以不能不顧美國之態度者原因不外二端（一）美國禁鐵輸出及輸入限制皆予日本工商業以苦痛歐載以還美日經濟關係更加密切日本不肯結怨於美國此其經濟上之原因一也（二）美國雖加入戰國其戰爭之目的究與聨合國不無稍異尚處於超然之地位將來議和列席美之發言權如何日本不能不顧此其外交上之原因二也然日本之出兵問題已大有矢在弦上不得不發之勢將俟與美國意見接洽而後發歟抑不及待歟未可知也現日本本野外相聲稱確保東亞之和平乃日本之義務亦日本之權利且聞參謀本部分派軍官及熟悉中國地方之情形及深通華語者前赴西伯利亞及蒙藏方面以爲出兵之應援故此日本之出兵乃時間遲早之問題耳俄土擾亂德勢東漸危險之來吾國實首當其衝至於日本尚屬間接關係吾朝野上下良心苟不完全麻木其母再鬭心老洫於自相殘殺之一途於世界大勢　急放眼以觀一加考慮謀所自處之道此則記者之願對國人忠告者也 
[中央政局前途之推測]  
大陸報九日北京通訊云北京政界將有何種發展各方面傳説不一據轉助總統最力者之言總統决不致辭職惟總統因時事糾紛心緒頗爲不寗耳總統已致長電於各省詳言時局之困難徴求意見諭於十日内答覆在實際上言此乃探試各省意旨如何之舉動使多數省分或最有力之督軍皆謂總統政策不善則總統除下野外别無他法總統自謂甚願卸肩且常語人有僅代理總統從未就大總統職之語國事艱難辦理不易一旦解職繼者何人此亦爲河間所當自問者今確有人運動黄陂復職記者前函所言非無因也張作霖之軍隊愈趨愈近斯逼北京爲衆共知於是謡言紛起咸謂政變在即衆口一詞事爭談復辟惟記者見消息最靈之各方面以復辟爲笑談謂目前斷不致有此舉動尤奇者有人謂張作霖之來京志在擁護河間設此説果確則一盤政局又别有新異之佈置蓋以張本督軍　之分子素反對河間今若幡然變計則必某某方面大有變遷也奉軍五營現駐廊房足以控制京津操縱時局若助馮抑黎則無人能擁黄陂出　若迎黎拒馮則亦無人能阻美行動此兩種見解人各執一説然皆不能舉其理由第無論如何張作霖無非藉不告而取之軍械以總攬北直隸之軍權耳蓋　不權在握政權卽隨之而來勢力遂因之愈大矣 
[慰留總統與疏通蘇督]  
大總統陽日通電拍發後外間有謂總統尙有二次辭職通電者但據本日所調查公府於前日確曾繼續發出一重要通電但與陽電性質極不相侔係詳邊夕交國防之緊急情形並催各省速覆陽日之通電者蓋陽電未論及外交曾聲明將另電陳述也聞該電原文亦甚長自河間陽日通電拍出後於九日下午接得曹宣撫使固密青電云前敵將士正在努力進攻鈞座忽懷退志深恐官兵誤會戰志渙散萬不可行并言張督光明磊落决不變擁護元首初心務懇勿再抱倦勤之念致使大局益陷紛糾云云同日公府專電處先後接到王占元李純曹鋭王廷槓楊善德倪嗣冲趙倜等七個電報皆不以河間辭職爲然而對於睦局問題尚未叙及至十日上午公府接張懷芝陳光遠張敬堯會銜電除懇總統勿辭之外有解决時局由中央主持某等無不聽命等語二説謂河南趙倜山西閻錫山湖北王占元三督軍相繼致電大總統瀝陳不可引退之利害並　　元首迅速打消去志以維國艱原電均不甚長惟語意　　均尚懇切主座閲畢後遂將原電存於内辦公室龍濟光　昨亦電大總統對於元首引退頗持反對主義江蘇督軍李純免職問題外間屢傳謂爲解决時　局之一關鍵最近聞元首對於李督免職問題意　　活動蓋以岳州前敵正在開戰恐固執已見更惹同派之紛爭而授敵人以隙惟是免職問題不能與奉軍入關問題混而爲一故　行以前必須先有疏通日前元首傳見謝龍蘄少將授以　備宜不日即往南京疏通李督今聞謝氏已於十一日早車出京赴寗俟疏通之後再行定奪一説謂必須俟奉軍由郎坊撤退始行發表或非事實也並聞李督昨亦有電到京謂魚日表明辭職之通電業已拍發惟恐有未盡之處特擬派代表晉京親向元首表明辭職之本意云 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月十四日星期四申報第二張舊曆戊午二月初二日（六） 
要聞二 
[奉軍入關後近訊]  
　　和平解决之希望張作霖派兵入關原因至爲複維且亦實有所課便近由各方面疏通雙方疑竇均已了解故張氏對於元首陽電首先答復至於請組織强有力政府一事係仍根據從前電報所主張又聞奉軍入京一事已作罷論據公府方面消息云張作霖軍隊現在决意暫行停止前進前日元首對於某當局商議奉軍辦法旋即由趙次珊親赴奉天與張氏切實調停茲聞商議就緒將來不致發生何等問題又一消息馮總統淚參謀次長陸錦赴郎坊良王莊獨流調查奉軍事亦於昨早出京倪丹忱派赴奉天疏通之王郅隆十日已有二電到京一致王叔魯總長謂一二日内當來京面商一切一與元首亦謂日内來京面陳並聞其對於奉軍撤退問題似有具體解决之辦法或者奉軍問題從此可望和平了結也又聞張氏前日覆馮總統電於慰留總統以外並要求組織强有力之政府茲聞該電係用特别密碼拍寄先言總統萬不可存倦勤之意至種種困難宜先求政合之統一若愼選總揆各方同意政令有内閣負責總統即處於安全若有效用及某之處赴湯蹈火亦所不辭云云總統接電後於十日已有覆電略謂來電以組織强有力之政府爲挽救時局之要圖極爲中肯目下王聘卿業已出京錢幹臣亦不願久代揆席時思引退中央苦難覓相當接替之人望速通電聨絡各省商定總理繼任之人若果各方之意皆同中央無不樂從衆議庶今後政令可以實行分裂之禍可以獲救若憑少數之意推舉總揆恐各方意見不同中央即無辦法云云至李秀山免職問題總統電中並未提及隻字　　三司令之勸張電頃據某方面傳出消息云日昨曹仲三宣撫使張子志檢閲使張勳臣總司令聨銜通電奉督内容稱此次貴軍入關南下協助攻岳聞命之下曷勝歡迎但貴軍駐紥郎坊外間流言孔多知之者固以爲並無他意不知者則疑惑滋多甚望執事將駐紥郎坊之軍隊從速開拔南來或撤回原地若有與中央磋商之件請直接與中央妥商云云並聞此電業經三司令拍致中央矣　　探報入關之奉軍數軍界消息政府對於奉軍南來異常注意聞據探報數目與報紙載不無出入茲將探員報告詳數分誌於下（一）獨流鎭駐有奉軍步兵一千五六百名騎兵四五百名砲兵輜重兵等約計三百餘名（一）良王莊駐有奉軍步兵騎兵共計六七百名（一）郎坊駐有奉軍步兵一千一二百名騎兵五百餘名統計在一旅之數 
[邊疆危急近訊]  
　　黑督連電告急齊齊哈爾鮑督軍八日密電到京報告俄黨窺伺哈埠愈逼愈緊刻已侵入馬碟子站等處務乞飭部派援以作對待云云九日鮑督又來一電謂俄黨進據馬碟子站要求將謝米拉夫兵隊驅逐出境或解除武裝當答以驅逐出境與公法不符可由我國擔任不令謝隊再赴俄境但戰線相距太近務懇中央迅將國防計畫提前决定派隊赴援並派總指揮官一員早日來江布置一切俄黨要求一節仍請核示云云十日政府又接鮑督華密電稱中東路線自對青山至滿洲里共計一千六百華里大小二十四站現特責成警備左司令張鳴九警備右司令張魁武分站保護黑河對岸海瀾泡及大烏里均被俄激烈黨佔據查大烏里距滿洲里僅二百華里現派原駐嫩江之混成第四混成旅旅長雙泉統率所部開往黑河防備一切云云據外交界最確消息俄國過激黨聨合德奥俘虜由黑龍江南下近已在滿洲里黑河一帶戰敗俄國和平派聲勢大振蓋此次俄德奥亂軍目的在攫取中國北鄙各處以爲根據地以待德國處置東亞之大軍目下東西北雖皆緊急惟黑省首當西伯利亞車站之衝中央倘不積極維持不久必有噬臍之痛也　　吉省議會之呼籲吉林省議會因邊防緊急特電政府呼籲其文云北京大總統國務院參謀部鑒俄德媾和旣實德奥俘虜侵迫北邊約數十萬人情形危迫殆不可保時勢如此以全國兵力圖之猶恐不逮而况内鬨不已羣以東省爲邊地漠然視之乎夫三省爲中原屏障東省危亡卽國家危亡之導線古云兄弟閲牆外禦其侮中西各國先例昭然惟願我政府及南方諸將帥羣釋小怨捐除意見犧牲私權共圖大局否則滅國之慘即在目前豈獨東省之禍亦我國全國之大禍也時迫言直泣涕上告吉林省議會及咎團體等同叩陽印　　新疆之緊急信新疆兼督軍楊鼎臣省長前日電達政府稱現因防務日緊特擬添設臨時檢查所三處以昭愼重聞政府刻已覆電照准並令其將設所地點電告中央昨總統又接楊增新加急密電謂現據迪化派出之外交偵探密報近數日德奥俘虜藉俄國過激黨之力確已暗遣奸細佈滿伊犁甘肅邊境及纒回部落施行煽惑手段前途極爲險惡特懇電示維持方法俾得西北地方不爲擾亂云云聞元首閲畢即將此電批交參戰督辦處迅速核奪矣又聞俄屬安集延亦稱宋旗營本浩罕國舊址三十餘年前爲俄所滅其地回民乘俄亂獨立擁戴故主之裔孫爲長意在恢復浩罕舊國其地緊接新疆且歷史上與新疆頻有衝突此次獨立後難保不生窺伺參陸部已電楊增新一體嚴防　　外蒙要求派兵外蒙不駐兵之約自民國三年起實行都護使署僅駐衛隊一營約五百人兵數過於單薄現值西比利亞激黨發難其省會伊哥次克距恰克圖庫倫不過四日路程俄黨德俘乘機思逞外蒙頗有戒心自向我都護使聲明希望派兵聲援云云陳都護使特向政府請求十日參陸部特電綏遠察哈爾兩都統各派騎兵二營出駐内外蒙交界之烏得滂江地方如恰克圖庫倫有警再行相機開進云 
[黑龍江之邊警消息]  
　　滿洲里迤西俄過激派率衆南下俄舊黨與過激派激戰不能制止鮑督軍以滿洲里吃緊連派警備總司令左右司令赴滿洲里籌畫一切近據報告俄國新黨利用德奥俘虜實行南下進窺我滿洲里俄境火車被拆數處過激派聲勢浩大情形日惡特連日向鮑督軍告急　　邊事緊急東三省當局擬在哈爾濱開東三省外交聨合會由吉林郭省長主席電請奉江兩省各派代表與會藉資進行　　俄國過激派與德奥俘虜聨絡由西比利亞東下進窺滿洲里東北邊防吃緊陸軍部特派調查員吳義武赴奉同軍署劉諮議官於五日北上赴哈爾濱海參崴滿洲里等處調查俄德亂黨之實情現已首途　　統帶哥薩克軍隊之總隊長謝米拉夫在滿洲里站以北之大務里站與過激派軍隊交戰軍敗退至舍利孫等情已誌前報茲據哈埠函云謝氏業經受傷在醫院調治滿洲里殊形危險至滿洲里與俄内地之交通阻斷一節聞由俄國向哈埠開行之郵政車皆在中途停止現郵件與搭客等均由阿穆爾鐵路經過伯力繞道至哈雖遲延日期甚久然尚能平安抵哈也又聞滿洲里近日多數黨與謝米拉夫軍隊並無戰事中東警備副司令么聘三氏日前奉到孟督軍指令調集全體兵士於日内開赴滿洲里以防流金南竄至於三月五號么副司令卽督率全團兵士首途北上矣又聞么團長自奉令駐防滿洲里後除將本團駐哈軍隊發往前防外又將留防阿城軍隊全數調集本埠一二内即開赴前防　僑居俄境日僑近奉日政府令均紛紛回國齊齊哈爾日僑連在日領事館開議聞日領事二瓶氏亦請假回國已定三月十一日起程　　前駐防滿洲里各軍開拔回省近因邊事吃緊又令仍駐滿洲里原訪聞各軍奉令均於三日出發鮑督連日向中央告急電令於重要區域宣佈戒嚴令鮑督近每日將邊情報告中央一次　　滿洲里非常吃緊鮑督軍令陸軍營長張耀武（即天邊羊）出防滿洲里張奉命即日帶隊開往滿洲里去矣 
[中央最近政聞]  
　　十日府院之狀况元首自陽日發出通電後政局驟現岑寂之狀府院兩方之狀况已如昨報所載而十日府院兩方面亦依然岑寂聞是日公府方面秘書長張仲仁及陸軍總長段香岩均未到府辦事祗有參謀總長廕午樓次長陸秀山及參謀部崔局長海軍部劉次長陸軍部張次長到府然亦未辦何事清冷異常元首則政躬小有不豫亦未辦公而國務院方面惲公孚秘書長除到院發交印鑄局賞給勳章之命令一則外旋亦退出且無值班人員其清寂之狀尤甚於公府或者該日係星期日故較冷靜亦未可知一説開總統自陽日通電拍發後仍依電文所云在職一日仍當引爲己責辦法照常視事府内各部分亦均照常辦事惟十日因元首政躬小有不豫故至下午四時餘尚未到辦公處所也　　續紀星期六閣議上星期六（九日）之國務會議已誌昨日本報續聞是日之會議情形頗有足資參考者是日因財政王總長業已出席即將上兩次擱而未議之財政問題七件完全議决其中最關重要者爲交通部提議之四鄭鐵路繼續追加預算案及借欵維持留歐學費案此外尚有修正捕獲審檢廳條例案前因江翊雲總長諸假未能决定惟該條例與外交軍事一方面關係甚重刻不待缓當由外交海軍兩總長説明修正之内容討論之結果擬暫照原案施行至外交陸總長所報告之邊警情形係屬報告性質並非議案自無具體辦法且關防嚴密無從探悉也　　郭宗熙到京晋見吉林省長郭侗伯九日晚來京當晚請見元首未蒙延見頃得公府消息總統准於十一日午後三鐘在春藕齋接見並聞已將近日所接東北各項外交電報一律檢出以便與郭君作詳細之討論又一消息郭宗熙昨早赴公府報到總統傳諭十一日接見郭即赴錢幹老處陳述中東路接收情形頗詳又聞郭省長擬於晋見元首後再往見外交陸子欣總長陸軍段香岩總長財政王叔魯總長交通曹潤田總長磋商吉省邊防外交及中東鐵路一切問題俟就緒後二三日内即須回省　　熊希齡辭職問題熊秉三督辦辭職前日閣議决定挽留頃聞十日政府已有挽留公文送達水災督辦處元首又派張弧前往勸駕並聞水災督辦處政費本甚支絀而銀行團方面前借之六百萬元擬即日提交此次熊督辦鑒於元首之慰留熱忱各方面之信仰諒能繼續擔任也十日國務院接到天津總商會曁各團體來電籲懇挽　留熊督辦勿萌退志以顧大局俾竟全功津民幸甚云云 
[鄂省議員與李督之談話]  
（南京通信）鄂議會代表周之瀚（鵬程）於日前來寗晋謁李督軍探詢和議之進行茲於某方面探悉李督與周議員之談話大槪如下李督問周代表之來意後周即陳述鄂省自岳州失守以後之情形謂武漢人民流離遷徙十室九空而南北兩軍猶不惜以武漢爲孤注各走極端戰禍逼在眉睫武漢人民奔走呼號迄無辦法敝會爲免除戰禍起見特召集商會以及各團體開聨席會議俾和衷共濟不致有單獨之行動公决一面要求中央疏通主戰各督不攻岳州一面派代表要求西南當局不攻武漢並派代表赴贛蘇請示和議辦法惟近日王督軍爲主戰派所包團所處地位旣不能自由處置而又不得不與主戰派周旋於是鄂人不得不希望貴督軍與陳督軍之進行詎聞貴督軍與陳督軍因主和之故竟横被蜚議先後辭職鄙人聞之誠恐從此和平絶望長江治安勢將不保故委託代表馳赴蘇贛要求督軍與陳督軍以人民爲重勿萌退志日前在南昌謁陳督軍陳督對於時局頗抱悲觀謂岑西林先生譚組安督軍均先後有電來已另囑速提出具體條件請南北兩方承認以達和平目的等語今聞張子志督軍入赣陳督態度難不致改變然地位上已與貴督軍微有不同今有一線之希望者厥爲貴督軍並聞譚督軍王上將日前在寗磋商和議想有辦法故特而請督軍指示一切以便回省報告共同進行李督答云余始終抱息事寗人宗旨不過鑒於外交緊急不容再長此内訌以召滅亡耳乃不爲各方面所見諒疑謗叢集余上期父母中鮮兄弟下又無子姪今職尚固辭不獲遑論其他余祗求戰禍早息退爲公民而已周云疑謗之來莫非忌惡者之揑造以灰督軍主和之志而促督軍進戰之心也督軍以去就爭和議苦心孤詣已爲全國人民所共仰仍求勿灰初志以救人民之倒懸李督云時局若此辦法極難日前譚組安督軍蒞寗余與之一再磋商於無法之中假擬二策第一岳州現爲北軍之矢的武漢又爲南軍之矢的兩不相下勢必有劇烈之戰爭計不如退出岳州以岳州爲中立地分派警察維持秩序由兩方認可後再呈請元首宣布停戰南軍旣願和平於先當不致再爲爭執北軍注目於岳旣退出岳州或可就範第二國會問題南重舊而北重新各不相容當求一法律機關以解决之今日適當之機關厥爲省議會自應由省議找 
會聨合各省議員從良心上裁判之决定後再呈請元首另以命令公布之其餘總統内閣不難迎刃而解矣現譚督軍返滬將此意與西林先生磋商如以爲可即行通告兩方望將此意轉達貴會及王督軍並向曹宣撫疏通曹仲珊督軍爲人余素知之和戰原無成見今次南下受宣撫之命必能仍於和議上盡力也周云督軍之主張不偏不倚實持平之論南北當局鑒於外患緊迫或能覺梧不致再以武力爲言亦未可知明日返鄂抵省時當將督軍盛意報告敝會及各界俾成知督軍始終主和不逾初志云云 
[武漢軍事消息]  
岳州已開始總攻擊參陸辦公處昨據湖北來電報告總攻擊所以一再愆期之原因有二（一）因田樹勳前部所部軍隊於通羊以南地理情形不熟又將後部吳佩孚調爲先鋒隊將田旅調換後隊（一）因七八兩日羊樓峒一帶小有衝突兼以軍隊未齊故遲至（十號）各路始行開始總攻擊曹仲珊張勛臣兩司令十日又會電參陸辦公處謂俟張子志所部開抵贛邊卽當同時開始攻擊使敵軍首尾不能相應不難一鼓克復等語張氏十日來電稱本月八日自九江抵南昌與贛督面商辦法即當親赴前線督戰又聞中央所得報告准十日前線向岳州開始總攻擊張勛臣總司令自任前敵總指揮官第八師第十五旅旅長王汝勤任攻岳右翼直隸混成第三旅旅長蕭耀南任攻岳左翼第十一師師長李奎元刻已加入攻岳前敵約計前後派定之軍隊確在五師以上又一消息張敬堯總司令昨有電到京呈報岳州方面七八兩日確係停戰業於九日開始攻擊並請中央轉電曹宣撫使趕赴前敵察看軍隊一可以壯軍威次可以知一切之布置云云停戰兩日之原因攻岳各軍先定六日會師併攻因值大雪天氣寒冷山險林密調兵需時聞直至八日方始調齊大約九日或十日即將開戰攻岳以前各方面仍有小部軍隊接觸互戰曹仲珊陽日致參陸部電謂三師吳佩孚又於支日佔領港口敵軍棄屍二十餘具中有官長二員湘軍趙恒惕所部一師已擊破四分之一林修梅所部一旅已擊破二分之一趙林退回羊樓崗又補充第一混成旅長王承斌在新堤進戰分飭所部閻團長自赤墟山進龔團長自鼓花洲進在黄蓋湖遇敵正在激戰中云云據某要人所述岳州方面北軍以防禦爲主旨倘敵軍能退亦不再事戰爭故近日政府除吳佩孚呈報克復羊樓崗外至今並無接到雙方劇烈戰爭之報告云云此説實非眞相茲據某交通機關消息謂張敬堯司令歌日（五日）行抵汀泗橋地方以各路軍隊尚未集齊電令暫先停戰兩日故魚虞兩日（卽六七兩日）岳州方面實未發生激戰至庚日（八日）仍未開始總攻擊惟駐羊樓崗之北軍已與駐羊樓司之南軍（兩地距離僅華里十二里）開始戰鬭庚日以前尚無甚大之勝負等語據另一方面報告則謂張敬堯總司令歌日（五日）抵泗汀橋之後比即通知前敵各軍於魚日（六日）向南軍開始總攻擊嗣因前陣某支軍隊於進攻路程不甚熟悉比經小挫張司令乃飭令虞庚兩日（即七八兩日）暫行停止前進另調他路軍隊爲先鋒以期一鼓攻下此虞庚兩日岳州方面尚無激戰之原因也兩説雖略有出入然岳州方面曾停戰兩日之情形則一也攻岳軍隊之布置公府參陸處前夕接趙李橋張總司令電告前方布置情形謂我軍分三路進攻戰缐取包圍形勢以直第三師（吳佩孚統）及第七師之第十四旅（田樹動統）并直隸第 
 
 
 

Page 7

 
 
　　中華民國七年三月十四日星期四申報第二張舊曆戊午二月初二 
一混成旅任正面以直隸第二混成旅（閻相文）及第三混成旅（蕭耀南）任左翼以鄂第二師之第三旅（朱廷燦）及第十三滉成旅（李炳之）任右翼以第七師之第十三（吳新田）爲總預備隊并派衛隊六營爲遊擊隊以期一鼓而下岳州云云又聞第二路軍隊抵贛後張懷芝對於協助攻岳之計劃係分二路一路由宜春趨萍鄉協助安武軍向西循株萍鐵路進攻日内即將開動一路由武寗西南進攻循通山通城之惻東攻岳州現在此路軍隊已經開抵通城左近其軍隊係施從濱所部　　蕭旅佔領蜈蚣山岳州方面仍時有小戰蕭旅長所部於九日佔領蜈蚣山仍在激戰中曹宣摭（九日）來電報告戰情謂據蕭安國旅長電稱敵軍迭次猛攻陣地均經我軍擊退并佔領蜈蚣山等情除飭積極進行外謹聞一説謂蕭安國十日自鄂拍來電報稱該旅長已於前日佔領蜈蚣嶺　　譚組菴不願返湘譚組菴赴寗後復返回上海頃從某方面所聞譚君昨日由滬拍來一電係致某要人者略云延闓到寗正與李秀帥磋商調停忽聞岳州方面已啓戰端延闓即返湘亦於大局無裨故復回滬暫觀動靜至於和議一層延闓此時不便再過問請將鄙意轉陳當局云云 
[陜西省長問題之推測]  
　　新任陜西宣慰使劉承恩因隨行軍隊及欵項未有著落暫回天津候命聞劉對人言鎭嵩軍劉鎭華到陜以後陜事已逐漸有解决之望余（劉自稱）赴陜與否此時均無甚重要且隨行軍隊改府尚未撥定旅費亦無着落一時仍須暫觀形勢赴陜之期尚不能預定也又據官場消息陜西方面自鎭嵩軍開拔往援連戰皆捷渭南各邑以次克復目潼關至省城大道聞已全通現正修理電線不日即可通電鎭嵩軍現已開抵省據稍事休息再行會同陜軍分赴渭北剿匪昨日陳樹藩電參陸部報告近日軍事得手情形並開去省長兼職卽以鎭嵩軍統領劉鎭華爲陜西省長當軸聞已照准不日當見命令據此二説則陜西省長一席當屬之劉鎭華矣 
[張百麟尊重國會意見書]  
　　民國同胞均鑒自叛黨變亂國本動摇義師勃興原爲鞏固共和而戰故屢布義旨始終以擁護約法尊重國會爲前提民國撥亂反正舍此固别無長策也商月以來各方義軍聲勢日漸發展北京政府一方下討伐之令以施暴力一方藉外患之説以誘和議一般希望和平之人竟爲北京政府所惑甚至有主張犧牲國會分配權位以言寗息者百麟竊大惑不解願就國會與民國治亂之關係爲同胞詳陳之一就國法説當尊重國會也國於天地必有與立民國與立者何國法是已吾國昔由專制君主國進而爲君主立憲國辛亥革命再進而爲民主共和國君主之威嚴信用旣經掃除勢已無可挽回所恃以運用國家機關行使國家律令者國法而已民國憲法未公布以前約法卽民國之國法其根據民國約法爲國家庶政淵源之最高機關厥爲國會約法規定民國國會之特權爲制定憲法選舉總統同意閣員制定法律監督政治諸大端則民國約法之精神實完全寄諸國會故尊重國會即是擁護約法亦即是鞏固民國其因果固彰彰明甚約法無解散國會之明文北京政府竟以武力解散之則是約法所無者可任意行爲約法所有者亦可以任意不行爲此外殺人刧財誤國喪權等事北京政府直無一不可以獨斷國法旣摧毁殆盡民國終歸於消滅而已或有以召集新國會爲調停之具者抑思國會果負何罪必强迫解散亦不過因監督不良政府而已今日之國會因監督政府而被解散異日新國會監督政府亦必被解散否則必投降政府同惡相濟庶幾可以苟延殘喘以民主國主體之國會必至附和政府始適於生存則是求如君憲制之國會能力已不可得轉不如恢復君主專制較爲直捷耳新國會豈非多事乎一就政治説當尊重國會也夫民主國政治之綢維法律而已開國之始由約法産出國會由國會産出總統産出内閣由總統内閣産出全國軍民長官此國家機關搆成之順序也國會立法政府依國會制定之法以發號施令行賞罰黜陟生殺予奪之大權即使失職亦僅受彈劾於剛會不許他力之干涉故國家有治官之法天下之官不敢抗政府有治民之法天下之民不敢違長吏法律尊嚴人莫敢犯即政治之網維作用也今北京政府以武力蹂躪國會直是自破網維網維旣失故督軍可以駡元首逼元首師旅長可以反抗督軍推之團長營長連排長可以反抗師旅長目兵有武力亦可以反抗軍官小百姓有武力亦可殺官逐吏而趨於無政府之危境何莫非破壞國會階之厲哉一就外患説當尊重國會也夫同舟遇風雖在鄉愚尚有扶同渡險之意以一國政府當外患進逼之日正宜開誠布公引國人共負艱鉅之責况原有國會烏可不迅速集會討論國家之存亡問題北京政府究與國會何仇今值此風鶴頻驚之日猶復蹂躪原有國會必召集新國會以圖利用非喪心病狂何至横行乃爾顧自吾人觀之國會之關係民國治亂則如此而北京政府之厭惡國會則如彼謂北京政府尚有誠心與國民謀和平其誰信之今者護法之聲幾全國一致足見公理自在國可不亡惟冀主張和平諸公勿舍棄民國根本問題徒以權位之説愚我義師領袖諸公勿舍棄民國根本問題竟爲權位調和之説所摇奪合全國多數人之意力認定民國根本存於約法約法根本繫於國會堅持大公至正之政見即所以國民國永久之治安使今後之政府不敢專横今後之國會能盡其職責民國萬年不拔之基由此奠定豈不遠勝於苟且牽就之策萬萬哉百麟辛亥一役忝領黔軍奉職無能解甲歸里頻年飽經世變不輕置詞旣非議員不爲政客國會存廢何事辯論惟蒿目時艱良知難昧心所謂危不敢僤煩埀涕而言尚希賜鑒張百麟上言 
[天津之兩會議]  
　　（一）防疫會署直隸省長曹鋭曾派各處醫員檢驗人民有無患染疫病近接各員電告實無傳染之患昨省長又飭令各縣知事從速籌備檢驗以弭隠患聞防疫處訂於月之十二日下午二句鐘函約交涉員黄子誠海關監督趙仲宣財政廳廳長汪向叔警察廳廳長楊敬林海軍軍醫學校校長經子卿陸軍軍醫學校總監徐靜瀾津海道尹姒繼先天津縣知事齊耀城直隸省公署政務廳廳長陸孟孚紅十字會天津分會天津商務總會正協理葉蘭舫卞月庭日本顧問田村法顧問盧梭望屈永秋并各機關團體開防疫討論大會以策進行天津貧民敎養分院管理龔雲波現已會同防疫醫員徐鼐賡在西關外大窪添設臨時預備隔離所一處以便檢驗平山縣迤西重山峻嶽處處與晉省接壤前年有大名人李某由晋回家宿於該縣屬柏嶺村地窖中染疫病死該村遂傳染多人嗣經該縣汪知事派警會同第四區守備隊駐紥與晉省交通大道之黑山關十八盤關等處外並於與晉省相通之小道如合河口神堂關白羊關等處及西北入關後之小覺鎭正北入關後之郭蘇鎭西南入關後之洪子店温湯回舍等村均派警兵遮斷交通以免西來旅客再行傳染易縣張知事於縣屬之紫荆關奇峯嶺五廻嶺設立檢驗所其瓦窰關及官莊嶺小道則派警斷絶交通淶源縣亦與山西大同等縣毗連聞該縣業於艾河莊夥龍門等村各設立檢驗所矣　　（二）急賑會警察廳内天津水災急賑會於十日上午十鐘仍開董事會議首由楊敬林處長提議熊督辦對於京畿災區之辦法甚爲熱心且尤得當而今已提出辭職鄙人主張本會全體董事聨銜呈請挽留衆贊成王小舟提議挽留熊督辦之辦法陳楚湘主張以本會名義挽留之楊處長又報告前次河工堵塞楊柳青至大蔣莊等處之决口河務局領出工料欵共九萬九千七百四十七元二角二分由本廳接辦至工竣時共支用洋四萬七千七百零五元二角六分三釐又本廳重築元家院决口隄防共用五萬八千五百三十六元零五分（原估預算七萬元）南門外至海光寺築埝費共用洋四萬五千三百五十元零零六分二釐特别第一區筑埝排水費一萬九千零四十一元三角七分六釐疏通水道共用洋一萬六千四百二十四元六角五分八釐（原估預算二萬元）天津城廂各處搶修臨時隄埝共用洋三萬零七百二十元零一角五分（係由財政廳請領）以上共决二十道共長四百八十餘丈深均二三丈上下總共用欵三十一萬七千五百二十四元七角七分九釐將來均詳晰公布俾知此次河工需欵之無虚糜也繼又報告土團牆子建築之辦法及籌畫之手續王小舟表示主張討論資遣住窩舖災民之辦法及遷移補助方法張蔭堂報告河北竹林村民房坍塌之情形適有西北鄉線河村代表徐殿魁曹同慶翟望卿禀懇補放該村等之賑濟並另呈户册均提出會議由董事表决之周星北葉星海王小舟張蔭堂陳楚湘崔孔箴等先後發言均表示辦法終結交由董事張月丹設法補查散放至十二鐘一刻閉會 
[杭州快信]  
　　答復元首陽電辦法議决通電各省徴求同意後卽聨銜發表大致以欲弭外患先息内訌元首不可灰心爲言　　曹錕電告前軍已佔蜈蚣嶺　　二師張載陽以目下各屬徴兵將次晉省前甬事遣散之三旅五團各部及一二兩營各連亟待分配編製昨特召集各軍官佐赴師部開會集議一切　　各屬防務近益加緊警備隊總司令部電牘紛馳應接不暇齊省長咋又添委李世珍在副官處帮辦收發文件　　新委平湖統捐局長省署收呈員鄭維鈞昨已辭行赴差准十六日接辦　　官産清理處汪處長電召江西知事胡宗成委充本處秘書昨已來省　　上海工業專門學校函致省署擬由洋敎員督率學生二十六人訂期隨帶儀器等件來杭赴西湖一帶實地練習測繪請飭屬保護已令警廳遵照辦理　　祀孔人員昨經派定以運使袁思永分獻東配財政廳張厚環分獻西配伍敎育廳分獻東哲雲實業廳分獻西哲高審廳經家齡分獻東賢高檢廳陶思曾分獻西賢林交涉使分獻東儒警務處夏超分獻西儒　　十一屬調查牙税委員王嗣昌等昨俱發表中僅候補知事三人餘俱浙籍 
[南京快信]  
　　李督又擬日内東邀軍警政紳商學報各界到署開茶話會宣布時局眞相及己擔任調人經過情形　　謝龍蘄昨謁李督密商一切住華洋旅館　　李督昨稍有不豫未到辦公廳批閲公牘報傳中央將准李辭職尚無確信　　李督派赴奉天接洽之李登科已於昨日回寗　　公府侍從武官趙俊卿啣馮總統命來寗面晤李督旋於今晨乘輪赴贛晤陳光遠張懷芝接洽一切　　王士珍昨由津電李督謂時局混沌險象環生此後决不再聞國政免悞大局云云　　吉林省議會因德奥俘虜侵迫北邊情形危迫昨電蘇議會請合電南北將帥息兵共禦外侮　　海軍總司令饒懷文派毛參謀長赴漢會晤第二艦隊杜錫珪司令夁商江防　　張敬堯通電十日向岳州開始總攻擊分三路進兵　　長江巡閲副使王廷楨亦於昨晨乘輪赴漢協商時局　　張紹曾昨由滬乘車來寗李督尚未接見住華洋旅館　　魯軍軍械官昨押送子彈二百八十箱由浦轉輪運赴九江　　齊省長昨飭政廳長蔡寳善着手籌備國會選舉事務所　　高等廳委候補知事劉思誠充上海地方廳推事　　軍民兩長會委朱振儀（軍署參議）陳超衡（省署諮議）爲臨時防疫局會辦　　省警廳長王桂林因省防吃緊昨已銷假地方通信 
[蘇州]  
　　校長敎員被控飭查蘇州巿國民學校校長敎員陶子瑜金南冀等十餘人公禀敎育廳長略謂吳縣敎育會會長兼第三高等小學校長潘振霄第二高等小學校長徐振之縣立商業學校校長龔耕漁及某敎員等常在宫巷内第一天門玄壇廟中賭博撓克麻雀牌九無所不有該廟道士卞劍虹則藉此抽頭漁利有時則招集無賴人等同唱小曲引人入勝禀乞查辦等情符廳長閲禀以所呈之節是否屬實特派省視學員鄒楫查明細情禀復核奪一面令行吳縣知事一體查辦聞鄒君已於昨日到蘇從事調查矣保充屠宰税經理述聞蘇垣城廂内外肉舖屠宰税前於民國四年六月開辦之時即有丁少卿等數肉舖起而反對甚致肉業閉巿三天當經前任吳縣孫少川知事將丁等拘押一面派員再三開導遂由肉業公所司月十二人公保倪松坡經理征收始得開辦近有原保倪松坡之徐小龍徐東平朱鳳翔及錢某等公稟另保魏耀卿經收税欵倪遂上禀辭職吳知事以倪松坡經理數載尚無貽誤今何以忽欲易人且本年一二兩月捐欵未收一旦遽易生手有無窒碍魏耀卿是否殷實商舖均應詳查明確故昨已派員調查矣 
[松江]  
通志局松屬微訪員續修江蘇通志局呈請省長以松江紳士朱似石擔任松上南川奉金青七縣徴訪事宜齊省長委任令已於十二日到松當由李潤之縣長轉交朱君矣事站添造天橋滬杭鐵路列車經過本邑西車站時無論乘客上下或貨物裝卸均需渡越軌道上部之天橋惟該站祗有天橋一座每届列車至站橋上行人貨物頗形擁擠故滬杭路局現又鳩工在該站月台東角上續架天橋一座橋面橋礎均已架起大約一兩日内即可工竣青浦賽燈狂熱青浦縣城現有好事者二十八人向各舖户捐募金錢大舉賽燈已於十日晚間開始迎賽四鄉集觀者頗有萬人空巷之象茲聞各燈頭又續集百餘元派人至上海向小京班租借戲裝以便在迎賽時加扮各種戲劇該縣連知事深恐釀禍已出示布告大致謂如因賽燈釀成禍端即須拘究各戲頭云 
[鎭江]  
軍艦攻岳過鎭十二日午後三時有列字張字魚雷艇各一艘由滬開行道出京口並未停輪溯江上駛逕赴漢臯轉往攻岳當過鎭時象山焦山各炮台均升旗歡迎照料新兵過鎭閩省李督軍厚基派員前往徐州一帶招募新兵本月十一夜有新兵四百餘名乘車過鎭丹徒縣倪知事得信之下即派本署衛隊多名前往車站妥爲照料直至一時始開車赴滬聞轉乘商輪至閩張鎭守使過鎭回防通海鎭守使張仁奎署任已滿半年經李督軍呈請實授已見明令故張君特於日前晉省茲已事畢過回防次即於十一日乘午班火車過鎭維時鎭郡軍政警各界咸往車站歡迎如儀迷信賽會徒邑西南鄉高資地方每年於舊曆二月二日舉賽土地神會熱閙異常今歲由該處董事禀請出示禁止以免滋生事端經倪知事出示諭禁乃該處鄉民迷信甚深雖經嚴禁仍不能挽其錮習故近日仍聞有預備舉賽之説 
[杭州]  
省會委任人員彚誌高等審判廳廳長經家齡君昨日委任葉旭英爲本廳民庭推事高等檢察廳廳長日昨添委許嶔爲本廳書記王道尹委趙志仁爲杭縣告冧事務所所長已於昨日十一日到所視事齊省長昨日委任馬傑爲警備隊三區二營三哨哨官余夢熊爲警備隊第三區一營二哨哨長高等審判廳廳長昨委本廳錄事祝葆仁充永嘉地方審判廳書記官財政廳張廳長昨將調查各屬牙帖委員分别委定其姓名如下杭屬王嗣昌嘉屬沈灝湖屬符壽嵩寗屬史傑紹屬沈襲台屬施榮復金屬鄭頤培衢屬顧思義嚴屬陳齊賢温屬姚鳴楷處屬龍斌綢業公司之盈餘記省垣下城一帶綢莊林立要皆有利可圖尤以六大公司稱巨擘去年各公司中如緯成盈二萬元日新盈一萬元天章盈八千元振新盈五千元九成虎林二公司亦　有盈餘紙價昻貴之原因本省各紙廠所造之洋連史紙及江西常玉所産之京放紙物美質堅銷路頗廣年來因造紙原料昻貴出貨不多故價格迭見增漲現聞杭垣各紙舖以此項紙貨來源稀少已將售價增加一元左右計洋連史每件（十五刀）售洋十二元零京放每件（十刀）售洋十元七八角尚且有價無貨云 
[濟南]  
酒商禀訴苛累齊河智鄉四區薛官屯郭姓在莊開設酒店歷年虧累停止釀燒於去歲陰曆正月間業將池座平毁在縣公署三次遞禀請求免税臘月間酒税委員馬式雲到邑城並不下鄉按池查驗亦不召集郭姓酒商進城卽行塡寫牌單飭差發給郭姓一見牌單大爲驚惶急赴縣城與該委交涉而該委已去如黄鶴矣郭姓以去歲已完納空税一年今歲實難再受此擾累已來省向總局禀請免税矣未知總局能主持公道否調查産鐵確數農商部電致省公署云現擬設立公家鍊鐵廠須先調查産鐵之多寡以便進行云云省公署即轉飭財政廳迅將六年度産鐵確數並捐税征收辦法收入數目分别註册詳細咨部以作進行之參攷 
[長春]  
黨案餘聞黨案牽連之長春官銀分號經理王宇清經長春縣彭知事交警察所看管脱逃聞長春彭知事及警察所所長周鳳岐昨均奉督軍署令來省候訊王宇清脱学之原因並聞吉長某某各機關領袖以王宇清素行端方人人皆知斷無勾通亂黨圖　不軌行爲此次被史某牽涉實屬寃枉擬聨名在孟督鞏前上禀代爲昭雪下九台確無鼠疫吉長路醫員吳解於本月初四日會同金警務員預備檢菌器具等項乘第一次車前往下九台永衡達實地調查查悉一掌櫃年五十一歲已患痰喘年餘此次因氣不能接續病狀增劇吐痰帶血遂於舊曆正月初二日身故又一掌櫃年四十三歲去年十月患咳嗽病數月以來身體消瘦臉無血色此次病狀加重臥床不起三四日吐血不止遂於舊曆正月十七日身故按前一名似係氣泡痕症後一名確似肺癆症且兩死者時期相隔半月確非肺百斯篤疫症去雜評一 
[體面（默）]  
不論是非不問利害而但求保全體面者結果必至喪盡體面而後止北派之必欲攻得岳岳後議和者謂以保全北派之體面也政府必欲分免李與張倪要求爲二事者謂以保全政府之體面也以不得岳州而和爲辱殊不知卽得岳州能謂之體面耶以徇要求而罷李爲辱殊不知即聲明非出於要求能謂之體面耶以情理言之戰而利堅持主戰可也和而利則議和可也乃爲體面故戰旣不敢戰而和又不敢遽和所以成此不進不退之戰局也李而應免免之可也李不應免拒絶要求可也乃爲體面故拒張有所不敢允張又懼人言所以成此左右爲難之問題也嗚呼中央常藉口於保全威信其實所謂威信者皆此體面之代名詞也而今日之所謂體面更一無體面可言而猶斷斷然以此是爭不幾令人齒冷也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月十四日星期四申報第三張舊曆戊午二月初二日（十） 
本埠新聞 
[工部局保持租界安寗]  
　　公共租界工部局報告云工部局出示自即日起凡旅館俱樂部茶館飯店戲園書場音樂會跳舞會及他種公共場所不得於未經工部局允許之前擅自舉行有政治性質或發表政治演説之會議亦不得集衆開會或分散煽亂誨淫等之文字致礙及租界安寗云 
[邊境商民避難來滬]  
　　哈爾濱齊齊哈爾等處自俄德媾和以後因有過 
激黨與俘虜聨合活動地方頗不安靖昨有俄國郵船到滬附乘該船之避難華人約有一千餘人之多該輪抵埠後各避難人卽分雇駁船十餘艘滿載鋪程箱籠雜物運入内港如盆湯弄新橋及各處碼頭皆有旋至租界福州路各旅館分投假宿此種避難商民大都魁梧長大身穿皮袍頭戴皮帽頗似軍人模樣惟值此奉軍入關之際見者難免疑慮云 
[盧永祥升調蘇督紀聞]  
　　聞松滬護軍使盧永祥昨接北京某要人來電天致謂政府現擬調李秀山督軍内用畀以參謀總長一席所遺蘇督决調我公蒞寗遞遣滬缺擬調齊燮元業經電徴李督軍同意我公老成練達資望較深卓意如何希即見復等語刻盧使以未奉公府電令故尚無何種表示云 
[盧使對於總統陽電之答覆]  
　　松滬盧護軍使對於馮總統陽電與浙省楊督軍協商後昨已電復其文甚長大致謂奉陽電惶悚莫名吾總統受任於危難之秋與段前總理再造共和功在民國前總理因息事寗人慨然引退數月以來國内之蜩螗如故國外之風雲日亟值此時局一髮千鈞大總統繫全國安危應以國家爲重組織强固政府恢復中央威信某等祇知有國擁護元首即所以効忠國家云云 
[閩省添招新兵源源而來]  
　　閩省督軍李厚基派副官何恩普前往徐州添招新兵五營其第一第二兩批七百餘名已於本月本號十一號兩日派令排長白秉臣崔振家分次送滬暫駐滬軍營操場待輪送閩已兩誌前報茲悉前昨兩日又由何副官招得三四兩批六百八十名派委排長劉永卿由徐押同乘車至寗渡江特開專車於昨日午後一點三十分駛抵南站下車同駐滬軍營操場現此項新兵留駐滬地者共有一千四百餘名聞須俟徐州招募足額來滬齊集一併搭輪送閩云 
[黨人採辦軍械之查察]  
　　松滬護軍使署昨據調查員報告粤省民黨現派人携資來滬會同在滬機開部採辦軍械及軍用品秘密運粤等情盧護軍使除通傳軍警各機關一體查報外并函致海關監督公所請飭扦巡隨時注意扣留 
[依周塘築路近訊]  
　　上寳兩邑興築依周塘一事會經兩縣知事會同紳董磋議進行方法並預估全路興築經費約需銀十二萬六千餘兩呈請省長撥給六七萬餘俟另壽等情經紀前報昨據某區董談及依周塘興築問題官廳方面因籌欵維難本極冷淡此次因盧護軍使擬在閘北寳山路中宋墓旁空地上起建營房若干所並在彼處開築枝路一條接通依周塘中間以達吳淞迭經面令上海縣沈知事設法進行是以沈君即邀同兩邑紳董並工巡捐局長議决募集公債洋十萬元從事興築所有路燈等項俟巿面繁盛再行逐漸添設現周家嘴至滬江大學一段已由滬北工巡捐局籌資興建工程告竣如所請省欵得蒙批准即由滬江大學前繼續開築直達吳淞以意度之興工之期當不在遠云 
[復訊傷害西捕案詳紀]  
　　兇手已畏罪自盡矣靜安寺捕房三十二號西捕頭海密爾登（譯音）於陽曆去年十一月二十四號督同華印各捕在滬西同孚路晏芝路轉角搜查行人身畔有無危險品物被匪拒捕開鎗擊傷要害立時殞命後經老閘捕房特别機關内之華探目陳雲忠李星福包探王寳生偵悉此案兇徒周壽亭（即周開樓）案發時被印捕開鎗還擊身中一彈曾赴法租界寳昌路二百二十一號門牌某醫院及新閘路寳隆醫院療治當卽協同西探目壳羅香前往查獲派捕看管繼至法租界白爾路一百十號門牌續獲周之同黨王鉗芝（綽號王大爺）解送公共公廨訊判押候周犯傷勢平復再行訊核在案前日午後由捕傳同見證將周王兩犯押解到廨經關讞員會同英卓副領事研訊先由工部局刑事檢查科代表牛門律師上堂譯稱去年十月二十四號晚七句四十分鐘靜安寺捕房西捕頭海密爾登率同印捕二名華捕三名在晏芝路地方搜查行人身畔有無危險品物見有二人由北往南迎面而來當由一華捕攔住一人正在搜查其第二人即出手鎗向海密爾登轟擊身中兩彈立時倒地當時一百九十二號印捕亦開鎗還擊未中致被脱逃繼得眼線報告始在寳隆醫院將被告拘獲並經查得被告先投法租界寳昌路二百十一號醫十月三十號由民黨王某介紹到院一切費用由王擔任察視創口飲彈有一星期之久且其所穿衣服亦有鎗洞因鉗取鎗彈無着被告另投寳隆醫院將彈鉗出彈上號碼係三十八號查本案關係重要有見證可以證明此事係被告兩人所爲請究並據新閘捕房包探周少蓮投案禀稱此案發生時我未升爲包探尚充巡捕去年十月二十四號晚捕頭海密爾登帶同印捕二人華捕連我三人至同孚路晏芝路轉角搜查行人見前面有兩人到來印捕先搜穿藍布長衫之人詎有穿黑色棉袍之人突出手鎗向西捕頭開放其地約離我四碼當見捕頭與印捕亦出手鎗向匪還擊乃捕頭忽然倒地我等三華捕因手中皆無手鎗且追捕不及致被逃去兩匪面貌現難指認云云又由西醫買索姆（譯音）到堂證明海密爾登受傷送院時我在場目覩因其身中兩彈均在要害以致斃命又由一百九十二號印捕到堂證明是晚搜查行人我亦在場當時與捕頭開鎗向匪轟擊有無擊中尚難證實又據斯密脱（譯音）姑娘到堂證明海密爾登西捕頭偕華印捕在晏芝路查抄行人時我突聞鎗聲即在對面開窻出視見西捕已中彈倒地印捕雖開鎗還擊然不敢上前捕拿今捕房緝獲之兩人確與是晚拒捕開鎗擊斃西捕之匪徒形狀相似云云並據三十六號西探薩拉文（譯音）投案禀稱此案發生後約在八句餘鐘時我往出事地點調查見有血跡旋在離開血跡約五碼之處檢獲三十二號鎗彈八顆三十八號鎗彈壳十八顆今連同被告周壽亭腹中鉗出之三十八號鎗彈一顆及海密爾登所中兩彈呈案請察繼由西醫九江海到堂聲稱我在寳昌路醫院爲醫生周壽亭於去年十月三十號來院求醫當由王姓及住居保康里五十號門牌之俞子萱兩人介紹其面貌不復記憶惟創口尚能指認云云中西官訊至此時已薄暮判被告一併還押候復訊再核詎周壽亭帶回捕房後即於昨日黎明時在牢自縊身死當經管牢西捕查見禀知捕頭諭令將尸車送斐倫路騐尸所報請公共公廨中西官詣驗再核 
[參衆兩院議員選舉日期]  
　　滬海道尹曁上海縣知事均接齊省長電云頃接籌備國會事務局虞電開查參議院議員第二届選舉日期並衆議院議員第二届總選舉日期業於魚日奉令公布茲錄令文電達請卽查照並希轉電所屬一體依期遵辦爲盼計開（一）參議院議員第二届選舉日期令第一條各省區地方選舉會之參議院議員覆選舉曁蒙古西藏青海地方選舉會之參議院議員選舉於民國七年六月二十日舉行第二條中央選舉會各部之參議院議員選舉於民國七年六月二十日舉行第三條前二條規定遇有必要情形得由覆選監督或選舉監督酌量延期但至長以十日爲限覆選監督或選舉監督决定延期後須報告内務部第四條本令自公布日施行（二）衆議院議員第二届總選舉日期令第一條各省衆議院議員初選舉於民國七年五月二十日舉行第二條各省區衆議院議員覆選舉曁蒙古西藏青海衆議院議員選舉於民國七年六月十日舉行第三條前二條規定遇有必要情形得由初覆選監督或本管地方行政長官呈報選舉總監督或特别行政區覆選監督或選舉監督得酌量延期五日前項延期届滿各地方確因辦理困難至不能依限舉行時得酌量再行延期但不得延至本令所定日期十五日以外選舉總監督或特别行政區覆選監督或選舉監督决定延期後須報告内務部第四條籌備日期與選舉日期有關係者以内務部令定之第五條本令自公布日施行等此次期限急迫仰即查照先今電令妥速籌辦勿稍延誤干咎切切再參議院議員衆議院議員選舉法及施行細則已刊登二月十八日三月四日政府公報不另排印並仰查照省長齊佳印 
[小學校員兼任通俗講演]  
　　上海縣署接江蘇敎育廳訓令云學校敎育與社會敎育其關係於人民之薰陶涵育者實有互相維繫之勢是以學校敎育固須竭力提倡社會敎育尤宜設法推行庶社會得以改良敎育易於進化而社會敎育之易於奏效者莫如通俗講演查各縣通俗講演前奉省長公署通飭舉辦惟以限於財力未能一致進行考東西各國學校敎師每於休假之期或課餘之暇在公共場所開會講演社會程度賴以促進其效彌宏其功彌著吾國社會風氣錮蔽脱非從事講演以資啓發何足以長道德而進智能計惟仿照東西各國辦法使擔任學校敎育者兼盡社會敎育義務從事演講積極進行庶經費不必另籌講演得以推廣旣可收改良社會之效並可增人民信仰學校之心一舉數善計無逾此合行通令各該縣知事轉飭各小學校校長敎員於星期休假之時兼任講演遵照通俗敎育講演要項切實辦理仍於每學期末將遵辦情形彚報備核此令 
[北京美術學校招生]  
　　上海縣知事接江蘇敎育廳長訓令云案准北京美術學校函開敝校自上年冬聞遵奉部令籌辦業經就緒定於本年四月八日開學竊思美術各科所以養成國民優美精神促進工藝發達關係甚巨在東西各國成績久昭而我國社會上之需要亦復至亟徒以我國向無此項學校之設立故國人多未注意現雖開辦又以敝校招生僅在北京上海武昌此外恐未及週知或致全省之大絶少肄習美術之學生揆諸中央提倡美術之意不無缺憾夙仰貴廳長對於敎育竭力進行爲特奉上廣告五十張簡章五十份請爲宣布俾願學美術者照章應考得以來校肄業將來美術流播與東西各國同收效果受賜無量謹此奉達即希察核辦理至紉公誼等因並附簡章及招生廣告到廳准此合行令仰各該縣知事查照宣布如有志願前往肄業學生務飭於三月十八日以前逕向上海江蘇省敎育會報考毋得自誤仰卽知照此令附國立北京美術學校招生通告（宗旨）敎授美術及美術工藝上必須之智識技能（學科）先設繪畫　案兩科（名額）每科五十人（資格）高等小學畢業及與有同等學力者（畢業）預科一年本科四年（徴費）學費全年十元在校膳宿者每月收膳費五元均分三期繳納書籍用品制服等費入學時先繳二十元（報名）七年三月一日至三月十八日止須繳證金一元四寸半身相片一張並呈騐畢業或修業證書（地點）北京前京幾道本校湖北武昌高等師範學校上海西門外小菜場西口江蘇敎育會（試騐學科及日期）高等小學畢業者試驗國文算衛圖畫非高小畢業者另試歷史地理理科以三月二十日爲試驗期（開學）四月八日（附件）在武昌上海取錄各生定期由本校招考員帶同來京並給車費半額 
[日本軍艦由青駛滬]  
原駐青島之日本軍艦ＣＨＩＯＬＯＳＥ號裝有快砲二十四尊士兵六百零五人於前日駛進黄浦保護該國僑商當赴江海關照章報告以備查考 
[華丙輪船將赴日本]  
德商波西米亞輪船自經我國收管後改名華丙租與日商營業現已將該輪修改完備呈經交通部掣給部照並由江海關理船廳考驗合格塡給海關四十三號船照發交該船主具領所有該輪船主及管事水手等均雇用日人已於前日齊赴海關河泊司處簽名註册該輪載重二千三百零五噸長三百七十五尺四寸中寛四十四尺定於日内開往日本營業 
[永績永健均將試水]  
海軍部前在滬南造船所製造永績永健兩艦業已將次竣工由部核准撥歸閩省擔任防務並限令於三月一號下水是以該所加工趕製業將永健發配完全於日前起閘下水暫泊江邊俟永績完工同時試驗速率後即可開駛赴閩現因痋督李厚基又迭電催促是以謝所長除飭令工匠從速裝配限日告竣外並擬於十五號實行下水聞該兩艦艦長日來已將各職員艦兵水手人等分别編定並在練習處從事操演以資純熟届時試水尚須柬請軍警政紳各界登艦參觀云 
[正金銀行注意提貨單]  
駐滬日本總領事有吉明君函致交涉公署略謂據上海正金銀行禀稱華商向日商定購貨品到滬後凡各該商提貨時必須將提單繳驗始生効力旣免舛錯又備考核等因特爲函請轉知各華商一體知照云云聞陳交涉員業已據函轉致南北商會通告各業矣 
[破獲美租界内之烟窟]  
潮州人周阿五在公共公廨前面開封路承路永和里四百三十九號屋内私售鴉片被滙司捕房捕頭偵悉於前日派令中西包探協同前往搜獲烟膏兩缸又小盒一百餘盒將周帶入捕房押至昨晨解送公共公廨請究先由中西包探上堂禀明前情次由見證許順福證明會至被告處購買烟膏兩盒被告周阿五延律師到堂代表辯護中西官判周交妥保候禮拜五再行訊核又無賴莫阿寳李阿祥同向文監師路祥麟里一千三百四十七號門牌陳王氏家租得披屋一間私賣鴉片被滙司捕房中西包探查悉前往搜獲烟具即將莫李兩人拘押捕房昨解公共公廨經中西官訊供屬實判莫李兩人各罰洋一百元充公烟具銷燬 
[强搶烟土之質證]  
譚月明指控朱正香在英租界直路一興旅館内强搶洋一百八十二元等情業經捕房將朱與嫌疑人吳榮生拘解公共公廨訊知原告向爲土販被搶者係是烟土並非現洋判令原告交二百元人洋並保朱吳押候補傳人證質訊在案昨由捕房傳到證人一興旅館經理張和生與朱吳兩人一併解廨先由原告投訴前情請究訊之被告延賚美律師到堂代辯良久中西官判譚仍交原保朱吳還押張退去候查明復訊再核 
[坤泰烟紙店被刦不確]  
法捕房施總巡昨見某某等報載有法租界菜巿街第一百另六號門牌沈杏生所開之坤泰烟紙店私售烟膏生涯頗盛茲被盜匪埀涎糾合十餘人各執手鎗闖入該店搶刦現洋衣服烟膏值洋一千餘元等情惟該管捕房並未有失主到來報告事關盜刦虚實必須查明故飭包探前往該店向沈杏生詢問有無被搶情事沈稱昨日早上開門至晚間收巿終日安　並無被搶之事報載各節均屬子虚旋又向鄰人訓查亦稱毫無聞見該探乃回至捕房據情禀復 
[紹興縣引渡要犯之遲延]  
盜匪謝其昌因在浙江紹興縣境糾黨持械搶刦居民財物與犯案偵探王國樹及紹興縣逃犯平阿膏俞海山謝通金等逃至滬上分匿英法租界業經捕房將謝等五人先後查獲解送公共公廨迭經訊明判謝通金先交紹興縣公署來警帶回平俞兩人各押西牢五年期滿逐出租界謝其昌王國樹押候紹興縣知事來文移提在案昨晨復由捕房將謝王兩人押解到廨請示並禀明紹興縣公署尚未來文移提等語經張襄讞商之英白副領事判謝其昌王國樹仍均帶回捕房候再函致紹興縣知事派員來滬迎提 
[刦案牽涉人解禾質訊]  
去年浙省天凝莊同德典當被刦案内牽涉之兩浙鹽捕營艙長趙吉波李逢春張龍發及士兵邱嘉生等經浙省嘉禾防守司令部訊明後發回駐滬兩浙緝私第二營營部看管在案茲因嘉禾防守司令部獲到此案盜犯須令趙等對質故特令飭兩浙緝私第二營營長婁子雲將看管之趙吉波等解禾質訊昨日婁營長已派委第二隊隊長王錦鑄執事官盧毅將趙吉波等押乘火車解送嘉興請嘉禾防守司令訊辦 
[義務夜校開學]  
白克路上海公學學生自治會附設義務夜校去年試辦一學期成績斐然附近貧寒子弟受益非細茲聞該夜校已於下星期一開學各會員仍推梁孫謀君爲主任年長失學而無力讀書者盍速前往報名 
[三廉學校開課]  
滬寗車站克能海路三廉學社已於陰曆二月初一開課學科分中文珠算德文英文速記打字簿記七門該學社開辦已久成效卓著今歲更力圖發展添聘敎員故報名者紛紛不絶云 
[南洋路礦學校添租校外宿舍]  
南洋路礦學校（原在北四川路）自去夏美國威斯康辛大學理學士朱貢三接辦以來管敎一切力加整頓故學生日見發達茲因原有校舍不敷應用已遷至法租界霞飛路尚賢堂内並於該校後面三多里添租民房一大宅作爲校外宿舍云 
[英文夜校訂期上課]  
永豐秦附設英文夜校已於今春遷至法大馬路永興里内該處地段適中學者往還較前益爲便利聞定於二月初三日開始上課有志求學者可逕赴該校報名 
[尊孔會公學開課]  
尊孔會公學於上月二十八號開課時值副會長張仲屏君北上提倡會務即由正會長曹恂卿君議長董東蘇君代理校事新舊學生已達百數十人之多董君演講大意謂本校宗旨在昌明孔學之精粹以融會世界之文明期將來孔子大同主義足以救萬派競爭之劇烈以爲人類造福諸生來此求學務知此旨以力學敦品爲首基云云聞該校暫設滬南車站路俟修屋工竣即將推廣 
[中華工業專校之進行]  
新閘路辛家花園中華工業專門學校原名中華鐵路　校因報部立案始改今名本學期開學以來各班功課加意整頓中學四年級因學生於各種算學已有根柢特添授測量及機械畫以便該生畢業後得有實用以應社會之需其餘各級英文改課由敎務長葛耀良君親自擔任體育一道該校亦極力提倡令學生組織足球部及技擊部並聘精武體育會趙振羣君爲技擊部敎師至於學生品行亦加意注重云 
[圖畫美術學校上課]  
西門外圖畫美術學校已於陰曆正月二十二日開學因修理未竣展緩上課曾誌前報茲聞該校校長張劉二君又於昨日召集全體敎職員會議（一）討論本學期各種進行事宜（二）報告去年收　支相抵不敷銀七百餘金均係劉海粟私人籌塡（三）决定署假以前籌備學生成績展覽會餘如各級課程由敎務長丁慕琴編定其間以人體寫生野外寫生二科尤爲注重至美術史博物學已聘定姚岳申敎授聞該校設備業經完竣於本日正式上課云 
[華界創辦聾啞學校之動機]  
滬紳李平書等以本城内外及各巿鄉學校雖已林立而對於聾啞兒童之敎育尚付缺如殊足爲憾爰擬仿照外人所設聾啞學校辦法邀集紳商各界勸募的欵於華界創立學校專收聾啞子弟敎以文字技藝冀化廢民爲有用云 
 
 
 

Page 11

 
 
　　中華民國七年三月十四日星期四申報第三張舊曆戊午二月初 
[國技傳習所遷移]  
　家圖中華國技傳習所刻已移至白克路上海公學後餘慶里一弄一百七十七號練習場所較前大至四倍可容會員百餘人近因減費之故報名者絡繹不絶所長劉君擬招滿百名即行截止云 
[基督敎會勉勵會請人演説]  
　　北四川路横浜橋前美華書館弄内中華基督敎會勉勵會於十四號即今日禮拜四夜七時半鐘請中國青年會全國協會講演部醫學博士胡宣明演説（試探）胡君長於辭令想是夜必有一番閲歷之言以對在座人士也 
[中華銀行之成績]  
　　中華銀行開辦至今歷有年所對於各種放欵素取穏健故每届獲有盈餘及江少峰君經理其事各埠滙兌又日謀擴張去年任事半載計獲盈餘洋三萬元有奇該銀行成績已著苟能循序漸進當不難蒸蒸日上也 
[請給遊美護照]  
　　南洋兄弟烟草公司經理簡照南擬赴美屬調查烟業狀况並携帶子媳自備資斧留學美洲大學特詣交涉公署呈請發給護照以利遄行陳交涉員准卽照章塡給護照送請美總領事簽印 
[引翔鄉自治問題之變遷]  
　　本邑引翔鄉所轄區域内一切路政及地方公益各事宜向由該鄉經董兼管現因滬南滬北工巡捐局業已劃分故該鄉路政清潔各事亦於卽日起併歸滬北工巡捐局辦理以期統一矣 
[順直水災續乞春賑電]  
　　總商會昨接京畿水災河工善後督辦熊希齡來電云商會轉各業領袖均鑒上年順直水災蒙貴會諸公勸募鉅欵賑濟難民以一百五縣災區之廣五百八十餘萬災黎之衆不致凍餒溝壑流亡匪寇者皆諸君德澤之賜也瞻仰仁慈無任感謝惟是冬賑雖竣春撫須籌各災區之積水未消耕種已無希望各災民之苟延旦夕者去年次貧之户今年轉爲極貧其因房屋倒塌就食戚族以及流散各埠者均須助葺窩棚資遣回籍俾得回復故業延此餘生無如籌疑艱難捐亦弩末束手無策憂心如焚當此時艱年荒萬方同槪且知諸公節衣縮食從井救人本已竭澤而漁何敢爲再三之凟惟救人救澈不忍立視其死已恩再恩謹再忝顔以求孟子有曰今人乍見孺子將入於井皆有怵惕惻隠之心非所以内交於孺子之父母非所以要譽於鄉黨朋友可知慈善一舉亦以不忍人之心行不忍人之舉耳南北雖有兵爭吾人仍屬一體美國總統宣言對德宣戰係攻其政府非敵其人民我南方諸公上年捐助北省賑欵將及百分純體上天好生之德實具我佛廣大之心甚盼膏霖再滋涸轍敢爲五百萬災民九頓首以請無任迫切待命之至督辦京畿水災河工善後事宜熊希齡叩文 
[饒司令謁晤林廳長]  
　　海軍總司令饒懷文昨午乘坐馬車詣上海地方廳與林檢廳長晤談良久而别 
[徐國樑外症漸痊]  
　　淞滬警察廳長徐國樑自腰背發生外症延醫療治以來瘡口已平惟尚未全愈昨日徐廳長已電票省垣軍民兩署銷假並訂定陰曆二月初五日假滬北一家春西餐館設筵柬請各當道及醫生叙宴 
[緝私營長之布告]  
　　租界食鑒公茂棧經理顧棣三以浦東等處每有船隻夾帶私鹽混入租界有碍額銷特呈請兩浙緝私統領嚴飭查禁茲由第二營營長於昨日繕發布告照錄如下爲布告事照得鹽税爲國家收入大宗故設有緝私軍隊立有治私專律絲毫不容漏私蓋境内多一斤私鹽即國家少一价利益無論鹽斤之多寡即爲販私本營長蒞差伊始查有不肖之徒往往販私爲業實與緝私前途大有阻害爲此示仰軍民人等一體知悉嗣後務宜各安本分痛改前非不得仍操故技倘若明知故犯不問鹽斤之多寡旣屬私鹽定即一律按法懲治本營長言出法隨决不寛貸其各遵照母違 
[老人縊死姘婦家中]  
　　通州人朱雲奎年已六十歲向爲小車夫頭目與住居閘北大統路安祥里對面之同鄉婦人陳吳氏（三十九歲）姘識多年前日下午五句餘鐘雲奎在該氏家自縊身死經四區余署長查悉將該氏拘案收押並傳死者之子朱福有到案訊問一面飭十圖地保沈岐山至地方檢察廳報請相驗業經該廳委派檢察官沈檢騐員前往相驗矣 
[妻子被人强姦之控訴]  
　　兵工廠彈子房工匠康小弟去冬憑媒聘娶錢氏（二十四歲）爲室賃居廣東街附近前日傍晚康在廠工作未回忽有鎗廠工匠安徽人祖延齡闖入康家臥室扭住該氏嚇禁聲張强行姦污而逸該氏受辱後即回母家哭訴未幾康放工歸家不見其妻尋至岳家詢悉前情昨日將祖尋獲扭控二區警署轉送地方廳請辦午後經檢察官提案研訊該氏隨夫投案訴明被姦情形訊之祖延齡供詞支吾問官判祖收押該氏交伊夫領回聽候查明再行核辦 
[拐匿小孩之懲治]  
　　江北人朱金山王阿四與金松生串拐新閘大通路八百四十一號門牌同鄉人滕過子之十三歲胞妹林弟及七歲胞弟阿二歲匿於法租界朱家木橋六十號門牌王桂生朱郁氏等家内希圖販賣被滕偵悉報告新閘捕房派令中西包探協同法捕房探捕將朱等一干人拿獲提回收押昨晨併解公共公廨先由中西包探上堂禀明前情請究繼由林弟阿二兩孩證明被朱等誘匿於王桂生家内朱郁氏係王之姘婦云云訊之朱金山供認串拐圖賣不諱金松生亦供認將兩孩寄藏於王桂生處訊之王桂生朱郁氏供詞推諉經關讞員商之英卓副領事判朱金生王阿四各押西牢二年王桂生押年半朱郁氏押女所一年分别示儆 
[隣婦誘拐養媳之敗露]  
　　住居閘北永盛里七弄第六家之寗波人江玉德有養媳春來今年十歲去年陰曆十一月十八日下午被隣居婦人陳王氏串同其姘夫拐往寗波江四處找尋無着日前該氏又帶女來滬住居法租界福興客棧内欲圖將女變賣詎江之姊卽在該棧内帮傭當將陳王氏扭控法捕房捕頭以案出華界派探夥送閘北偵緝隊暫押聽候補提該氏姘夫到案解科究辦 
[請領被拐女子]  
　　去年陽曆十二月二十八號有被匪誘拐之女子王兆弟爲警查獲函送地檢廳訊知王兆弟實名左秀珍有家屬在滬王兆弟三字係爲拐匪代爲化名當經該廳判送救濟會留候認領在案兹由該女之母左王氏到會認明聲請給領昨日午後該會派探將該氏母女押送地方檢察廳請爲訊明發落當經林廳長諭候訊明給领 
[鹽城縣移提拐案]  
　　江北鹽城縣知事前日派警倪欽來滬至上海縣地方警察所禀稱該縣鄉民陳某之姪女年已及笄於上年被其隣近之顧炳宏誘拐來申匿居南巿地方請爲派警協助移提當經縣警佐領袖察閲來文未載住址無從查提遂諭令來警自去查明地點隨時鳴警協助拘解在案旣而該法警據眼線人楊大金指引在南巿薛家浜西弄地方當即鳴同崗警將顧炳宏及陳女一併拘住帶至淞滬警察一區一发駐所由張警佐問明立即押送縣警察所收押由該法警回報該縣備文移提歸案訊辦 
[拐賣女孩之推諉]  
　　鴨緣路華租交界處婦人劉王氏施陳氏兩家之女孩翠金秀子二口被湖北人崔文才與陳瞿氏串拐至靶子路一百六十八號門牌粤婦高陳氏家得洋五十七元賣於北四川路一千七百零五號門牌婦人譚羅氏經女母等偵悉於前日報告捕房派探將以上各人與兩女一併查獲分别拘留昨解公共公廨經中西官訊據原告等供稱伊家兩女於正月十八日同時被拐請爲究辦訊之被告男女各人供詞互推判譚羅氏交五百元人洋並保崙與瞿陳兩氏分别還押兩女先交伊母等領回候下禮拜三再訊 
[婦女藉端敲詐之辯論]  
　　婦人孫高氏至法公堂控稱日前有婦人王老五邀同多人來家自稱婦人之夫與伊私姘將夫軋至全安茶肆索詐洋一百元當由婦人之胞弟高明光報告捕房飭探王銀桃前往該茶肆將王老五及朱伯年等拘案請求訊究詰之王老五供四年前高氏之夫孫開甫娶婦人爲妾詎孫心起不良旋將婦人帶至寗波賣於陳金生爲妾現被婦人乘隙逃回上海至孫處向索售於陳金生之身價銀兩並未糾人拆梢所有同被拘案之朱伯年素不相識求察由孫開甫供王老五前在妓院爲娼時商人與之姘識確有其事後商人因事前往寗波王老五自願同去詎至該處後又與他人私姘並被捲去衣服洋銀等物商人乃獨自回申不料今又糾合多人强行拆梢應請究辦朱伯年供民人與原被均不相識是日在全安茶肆與李姓友人啜茗閒談被探誤拘到案是實旋由王探上堂禀稱高明光至捕房報告後當即與之同往因見朱伯年在前飛奔圖逃是以拘案中西悹判均還押候傳茶肆内見證到案質訊再核 
[持刀傷人]  
　　陳阿明前日在新閘派克路將住居福海里之曹甫華用刀戳傷頭面經曹友張和琴代報捕房將陳拘押並將曹送往醫院爲之醫治昨由捕房將陳解送公共公廨請爲訊究中西官判令還押候原告傷愈再核 
[聚衆兇毆]  
　　蔣阿華蔣阿榮余阿福金友香田文卿黄坤山等在海寗路一千零十一號門牌茶館内聚衆凶毆被三百七十三號一千零零四號兩華捕查見當將蔣阿華等六人一併拘入捕房禀明捕頭諭飭押候解廨請究 
[西人酒醉肇事]  
　　羅馬國人克立司脱（譯音）因酒醉在虹口北四川路胡閙經一百四十六號印捕查見上前阻止詎該西人反將該印捕毆打並將號衣扯碎旋由八百七十七號等四華捕到來帮同將該西人帶入捕房捕頭詰悉其情諭令收押乃該西人又將牢監内之便桶拆毁經管牢捕禀明捕頭諭着嚴行看管候解公堂訊懲 
[攫取珠花之否認]  
　　匪徒袁金桂前日在西藏路攫取曹朱氏值洋三百八十元之珠花一朶又楊阿生亦於是日在勞合路搶取李王氏值洋一百五十元之珠花一朶均經包探查獲昨晨併解公共公廨經中西官訊供不認判均押候查明於下禮拜三再訊 
[容人吸食鴉片]  
　　無賴陸寳賣張林生在引翔港七百九十四號屋内私設烟具容留陳春泉楊金生沈泉泉等吸食鴉片被一百八十二號西探與華探程明德查見以其違章將以上各人連同烟具現洋一併帶入捕房禀明捕頭諭飭押候查明澈究 
[警所不理錢債案]  
　　揚州人田圻前日向親戚朱德福索討借欵洋二十餘元無着互相扭毆田被磕傷頭部當由閘北四區一分所將兩造併解司法科段科員察得田所傷甚微當以錢債案係屬民事未便受理從寛斥釋 
[作頭家屬盤踞滋擾]  
羅楚才前倩木作頭鮑鳴臯在西門内楊家荒場左近建造住宅嗣鮑因承包虧本將工停止要索加價當經中保等勸羅二次加銀三千八百兩詎鮑仍抛工延宕後經小包作頭陸瑞林等在地審廳控鮑虧欠工洋經該廳將鮑傳案訊供收押在案茲鮑母苗氏以伊子被押遷怒於羅運日率同媳婦孫女等老幼多人至羅家盤踞滋擾昨午羅投報二區二分駐所經孟警佐飭警前往將鮑苗氏拘獲餘均四散乃押送到所轉送地方廳請爲發落一面着羅自行投質 
[再誌皮貨店倒欠莊欵之訴訟]  
徴祥錢莊在公共公廨呈控南京路合豐祥皮貨店主王本源倒欠巨欵一案昨晨由王襄讞會同美博副領事升坐民庭復訊原告代表上堂譯明案情要求執行前斷被告亦由代表律師上堂反對經中西官會同簽判云此案候訂期排訊時函致審判廳將在押之黄劍青帶案作證訊畢仍行解還並詢明城内之皮貨店現在作何處置或已拍賣得價若干查明見復此判 
[定貨不出之辯論]  
美商茂生洋行在公共公廨控已閉源秦成蔴袋號經理吳槐卿定貨不出請追損失等情前日午後經張襄讞與美博副領事傳訊原告西人延代表律師上堂譯訴前情請追損失被告亦延律師辯稱原告所控各節内中頗有週折且照被告折出之賬據核算兩面已可抵銷請爲察核原告律師又稱查得被告與賣隆沙咪兩洋行從前已均有控案云云質之被告吳槐卿供稱所定之貨花色不符以致難以銷售乞鑒繼又由原被兩律師互辯良久中西官會商之下判着被告尅日將賬簿呈案以憑核對訂期復訊 
[合股糾葛案重行算賬]  
王元勳前與吳仁奎合股開設俊記石子公司因有一千餘元之賬目理算不明由王延請盛得祿律師代表至法公堂禀請追繳吳亦延逖百克律師代表投報此事須由雙方請公正人將賬核算方能水落石出經中西官核准在案昨日盛律師又至公堂聲稱原告舉定汪少卿爲公正人惟現適有事出門約三天後卽可回滬將賬核算並由逖律師稱被告舉定王百葵爲公正人今已到案請示王百葵亦即投稱此事前已有人將賬算過此次係是復算惟前次算賬之人今仍須令帮同指點俾易清理聶讞員判准以王百葵等爲公正人並諭原告轉令俊記司賬朱亦祥會同理算限一月禀復候核 
[租地糾葛案限期理勸]  
王仁貴前至法公堂控告顧福共不付地租洋四百六十元顧將租洋繳存公堂後即延逖百克律師投案反訴據稱顧前向王租地時立有合同詎王將地若干劃售他人以致租契與地址不符應請堂上着王將原地交出以符合同判王將地照契交出在案昨又傳訊王亦延盛得祿律師代表聲稱地已售去難以收回現在祗能將另外一地歸顧租用以補不足或將地租商一通融辦理請堂上寛限七天在外理勸以期和平了結聶讞員判准展限七天磋商解决 
[證明收賬人説謊]  
法商百代公司前至法公堂控告收賬人許三寳私收客賬四户共計洋七百元許稱實係宕賬並非私收故於昨日飭傳該公司買辦張長福到案質證張稱前經公司中察悉此事卽向理論由許父出場再三商懇作爲借欵將田單二張作抵分期歸還後來祗收過洋四十元尚少六百六十元逾期已久置之不問今反稱是宕賬實係謊言有賬簿可證請鑒聶讞員向許嚴詰之下始稱商人因恐供認私收客賬即犯刑事故此謊供今亦自知不合求宥判交人銀兩保限七天繳洋如逾限不繳將地拍賣作抵 
[竊賊示衆二十天]  
浦東其昌棧内失竊緊要鋼板十五塊價值一千餘兩經該棧買辦陳某懸賞洋三百元函請各官廳飭緝後由警廳偵緝隊士沈杏山先後緝獲是案竊匪徐義生（即暴釐脚）董瑞卿王小狗陳翠其等四名拘解警廳訊辦已誌本報茲經司法科劉科長訊據徐竊等供認行竊不諱禀經徐廳長核准於昨飭將徐竊等四名發往其昌棧示衆二十天期滿帶廳核辦 
[積竊挖洞被獲]  
積竊奚銀銀前夜在浦東其昌棧天主堂附近居婦姚邵氏門首挖洞入内圖竊適三區長警苗鶴等巡邏經過當場將奚拿獲搜出竊具鐵棍紙煤等物將人證併解至署昨經解警正訊據奚竊供認前在該處竊過三次不諱解警正判傳事主姚邵氏併解警廳司法科訊辦 
[鄰居拆牆行竊]  
住居浦東彭家宅之香烟廠女工趙周氏前日午後將門鎖閉入廠工作傍晚放工回家查檢衣箱内綢皮衣服業已失去報由三區警署劉巡官帶同長警盧學義等前往察勘得該氏房内牆壁有拆壞重修痕跡顯係鄰居人龔阿囡所爲當在龔家内抄出原臧花緞女背心皮馬褂料銅茶壺等物將人贓拘解至署於昨轉解司法科訊辦 
[縣公署批示三則]  
邢其昌呈爲根據省令續行辭退捆保請求批准由查二十三保三五圖捆保議單爲各捆業所信守已歷多年以田畝之多寡分别正副爲輪流之先後本極公允前據該捆業呈請退捆業經批令該圖董查復該捆業額田有三十餘畝之多未便准其退捆免致各捆業反對等情業經批飭遵辦應即仍遵前批繼承父業妥愼辦理所請退捆之處應毋庸議此批二十七保十三圖圖董談雲生呈爲擬蔡旭洲承充地保請示遵由據呈已悉應即先將二十七保十三圖捆業所議單妥速議定送核再行按照輪次保充以免爭執藉昭公允此批李幼棠呈爲人犯交案請撤銷保結由呈悉應將該民保結註銷着即知照此批雜評二 
[養疴（訥）]  
馮玉祥之免職以其頓兵不進也李督之閣議免職將有何説謂其主和耶則主和者不止一李謂爲張作霖强迫而免耶又不可以此告國人閣員亦知無説以處此於是有一法焉曰離職養疴而李督遂不能不病矣雖然總統猶未允將奈之何或者亦將請總統養疴歟 
[本館啟事一]  
武進人鄒魯（號禮邦）曾於數年前代本館訪事送稿數天旋即停止與本館脱離關係嗣因有人詢問經於前年登報聲明鄒禮邦並非本館訪事諒已早邀公鑒茲又有人問及特再答復鄒自停止代人送稿以後本館從未以採訪職務委托斯人即希鑒察是幸 
[本館啟事二]  
各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[迎富文] [  召侯]  
　　蓋聞境遇之艱莫艱於困乏生人之樂莫樂於豐亨是以溯遺俗於池陽窮原可送（天中池陽風俗以正月二十九日爲窮九掃除屋宇塵穢投之水中謂之送窮）而識遺聞於巢氏寓亦能迎（歲華紀麗巢人乞子以得富注昔剿氏時二月二日乞得人子歸養之家便大富後人以此日出野采蓬葉向門前以祭之云迎富）不是迎年何事蔬肴之列非關迎會偏來簫鼓之聲倘敎乞得富兒留爲養子定許換其窮相轉作財翁使迎富者而爲總長歟則黨債索還孫行者腰纏許滿家私掙得梁財神官槖彌增使迎富者而爲軍人歟則要求遣散之資動逾十萬補給官兵之費不少分文使迎富者而爲偉人歟則爭到川資奚患無出洋之費賠償戰欵不枉爲護國之軍使迎富者而爲議員歡則掘金之事業告成財源大闢販土之生涯不惡利益均沾富之不可不迎於此槪可見矣而且遺老迎富則青島銀行儘堪存欵參謀迎富則黄油飯桶大可充饑政客迎富則乾薪領而體面增看他吹拍知事迎富則苞苴行而脂膏足任你貪婪至於賭豪迎富則大辮將軍四十萬抽頭何闊嫖客迎富則寳成經理二千元倒貼有資投稿家迎富則奪得錦標許列十名之選潤將彩筆頻邀五等之酬迎富迎富庸可緩乎嗚呼得失初無成局利在逢迎富貴端在人爲莫愁困苦傳成窮鬼翻憐戴子之愚論著財神還笑魯褒之拙不是執鞭之賤富有可求聊同迓鼓之迎貫仍其舊有同志者盍興乎來（五） 
家庭常識 
[拖泥板] [  丁秋生] 　　 
收集汽水瓶或皮酒瓶上之洋鐵蓋一百四十枚作十四排每排計十枚用洋釘將蓋仰釘於大小相宜之木板上板之下面離兩端二寸許釘寛二寸許厚寸許之板條兩個（蓋之多寡隨倣製者之意）置門户檻外作削鞋之污泥甚合用此亦廢物利用之一法也 
[口蘑鍋巴] 　　 
將口蘑洗凈以鷄湯烹之再用蔴油將鍋巴炸透乘熱傾湯中隨傾隨食（不可遲延鍋巴冷則無味）鮮美無比　　 
試牛油法 
巿上所售牛油往往莫辨眞僞試將燈草蕪牛油用火燃燒如發出臭氣者必爲僞品無疑 
[搶笋] 　 
將笋二三株（連籜）埋文火灰中數小時後取出以手揑之如覺已軟剝皮切成小塊用蔴醬油拌之味固美下酒尤宜 
[貼信簿] 　　 
社會中往來重要信函時常失落宜將無用報紙切成小本偶有信函即可貼上旣不廢資又免失落此誠廢物利用之一法也 
[驅燈蛾法] [  卞鼎孫] 　　 
夏日炎熱燈蛾四飛頗惹人厭茲有一法子冬季將燈心一束浸於雪之溶液中越七日取出置日中乾之至夏日作爲燃燈之用則蛾不驅自遠又法於清明日辰折楊（） 
[瘰靈] [  錢杏才] 　　 
俗名栗子筋捉活蝙蝠燔成灰和菜油塗於患處二三次卽可愈 
詞苑 
[高陽臺] [  顧佛影]  
　　淑羣由家赴校道出梁溪以手製鵝油糕見饋作此謝之　　綵縷繩鬆銀彄匣緊紅酥細透春香藥裹文簫問誰搗與瓊漿股勤如玉煎茶手料呵寒一响怱忙怎安排渴了文園饑了劉郎食單親檢翻新製道調脂穆粉總費商景巧樣玲瓏可憐紅比斜陽天涯難辨愁滋味盼雲厨甘苦同嘗甚時間雙勸　觴共醉柔鄉 
集益錄 
[三答八十一問] [  海陽吳廷陽] 　　 
前答述糖蘿蔔種法尚有數點未經叙入茲復補述並稍稍解釋前意如下凡種糖蘿蔔當種子未播之先以治地爲第一要着據農政全書云九耕蘿蔔十耕花中國農業種植誰則有九耕十耕者惟會其意則土必欲極鬆而極細（肥令久釀土柔如脂）有可斷言故必取砂質土壤（若含有石灰燐質則更佳）欲其易耕而深也下肥必於第二次耕後欲其易入而酥也經四次之深耕細鋤蘿蔔發生之後自得任意蔓延種時除前述爬土成埨闊三尺高五寸（從地面起）長不拘外每窟（下子不宜太深只須五六分已足將四邊碎泥蓋平三指輕撳以取稍實）距離縱尺二横尺四欲其易於長養無疏密之嫌也摘芽之後（去弱留强謂之摘芽每窟只宜一株若土肥而苗多壯旺棄之可惜當於餘地分種之能於埨之四週相度地勢開深一尺闊尺五之水溝少加荳餅（搗碎）灰糞蓄薄肥水備灌漑爲尤宜）二三日間草必繁殖須勤除之勿令分肥蘿蔔性好温煖發生之後天時温度漸高愈温暖則發生愈速根在土内糖分必多迨至隆冬葉黄卽當收穫過時則糖又減少王君兩年試種小而不能大發者恐治地欠合法與揀種未乃留心耳種子粒數小而輕糖質多而鹽質少種子粒數大而重糖質少而鹽質多王君蘿蔔子較鄙人者爲大是多鹽質之證也欲謀救濟之法須用種稻之田土質多含淡氣者如法種之或當有效一説蘿蔔子人土欲其容易發芽須先浸種子於鹽水中一分鐘取出入薄石灰乳一拌隨即下土亦有效但此法敵友未經試過難預言也至製糖取汁有二法壓榨則汁多而較雜浸漬則汁少而稍清法隨人用最好莫如先行浸漬法後將各桶副産統貯一桶加入沸湯攪拌後入囊加榨另熬之則出貨較多渣滓較淨費料較省而亦無碍於肥飼之用也餘情初答再答已詳叙不贅 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十章（四） 
　　甫及門次已有兩健兒荷鎗而俟竇瑪齊揮去之但自引湯訥向賴福司監獄而行行入僻巷竇瑪齊始低聲曰汝卽在英倫娶曼萊露蒔者乎湯訥曰然竇瑪齊喟然曰然則汝何爲來此汝豈不知法國有大亂耶湯訥未答意則殊詫念此人態度何爲獨異於儕衆竇瑪齊亦知其疑因曰湯訥我非他人蓋即曼萊老人之舊僕也湯訥乃恍然曰噫不圖見君於此是無怪乎君名之耳熟矣雖然若輩遇我何如是之酷豈將欲以大禍臨吾身耶竇瑪齊曰不幸誠如君言湯訥曰嗟乎然我得於此地遇君亦猶不幸中之大幸君其一念曼萊氏之情愫爲我一援手乎竇瑪齊色動旣而掉首不出一語湯訥乃大失望且行且曰國民竇瑪齊君爲奉法之人予亦不敢以私情凟君惟有一語相詢亦能見答否乎竇瑪齊曰此則當視所問何如湯訥曰吾欲問者即今入獄以後亦能與外間之人自由通信否乎竇瑪齊面色愈沉若有隠恨深刺其心者曰届時汝自知之然吾聞貴族之待平民固未嘗有是例也湯訥曰嗟乎酷至此歟但我今此被逮竟不復容一申訴耶竇瑪齊摇其頭曰吾見貴族捕人亦未嘗許平民申訴也言次仰面視天更不復答湯訥遂無可語每行一步竇瑪齊之面色愈沈湯訥知無望矣忽念勞雷當已早至巴黎或者可爲予救亦未可知因向竇瑪齊曰國民我今亦無他求惟求汝傳一口信至泰爾生銀行其中有司事人曰勞雷者謂湯訥現在賴福司獄中矣竇瑪齊微軒其眉曰勞雷亦至巴黎歟然我殊不能從命須知功令嚴也湯訥至此不禁微慢念竇瑪齊之爲人亦殊不近人情乃惟付之一嘆轉游目以觀途中街景則覺數年不到眼中每一接觸皆有特異之感想而人人面色尤含鬼氣途中囚犯似已爲若輩慣見之物故於湯訥亦無一人駐足而觀者但以涎沬唾地踐之以足曰可殺之貴族湯訥思此輩狂耳不足與較但自俯首而行顧街頭巷尾尤見有所謂愛國志士高立於矮櫈之上演説王族對於人民之罪惡宜如何施其報復湯訥留意聽之始知法王已被錮於獄中各國大使亦星散出京惟恐遭池魚之殃湯訥不禁微歎私自念曰國體瓦解政事不可爲矣（未完） 
 
 
 

Page 14

 
 
   
 
