# 1885 - 314 - 4904526

 

Page 1

 
 
[分設湖州申昌書畫室告白] [  申報舘主人啓]  
　　本舘申報並鉛版書籍以及點石齋石印各書碑帖墨寶畫圖等業經四遠馳名不脛而走兹又在湖州北門内泰和坊城隍橋西塊分設申昌書畫室如欲　閲報章可與　定按日送覽至書畫等件任憑選擇價購此佈 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天　墨洋七分江南八分浙江江西均七分售處仍照曩例揣摩風氣者所宜先睹爲快也 
[五十七號畫報出售] [  申報舘主人啓]  
　　其旋西關外瓦倉莊有三聖菴爲陳圓晚年長齋繡佛處菴内比邱尼藏有遺像架爲秘重山陰東南卿司馬官滇時潘知梗概借圖譕繪遍徴詩歌入此浙後以此册見示因屬畫工貼紙勾下詩則擇其尤雅者摘錄數首圓圓始末詳原記中故將原記缀錄其上望古遥集閲者其亦先覩爲快乎列愼南次畫報之首以代畫譜兩圖畫報仍然九圖後附淞隱漫錄圖説一則准於初六日出售此布 
[論美國狐鳴省土人毆逐華人事] [  山陰述蕺子稿]  
　　書曰懋遷有無詩已適彼樂土誦習之餘竊歎古人深得柔遠之計而其存心爲獨厚也夫人至故土雖存求生異地其顚沛流離之苦狀人苟心非木石孰不見而生憐雖地土風氣各處不同而惻隱之心固人人皆有者也乃今者吾獨有異于美國狐鳴省之土人矣查舊金山之地出有金礦人皆欲淘之以爲利而雇用土人工値頗苦其昂貴因而轉用華人華人之在彼者價廉工勤較之土人實相倍蓰故該處富家大户無不樂用華人是華人之在彼固有益而無損者乃該處貧苦小人反以爲實逼處此遂視若仇讐毆門驅逐之事時有所聞前者甚至輪船到埠凡有華人必須騐視身上有無種過痘瘢之痕有則留之無則不准上岸謂恐土人傳染天花嗟乎是舉也豈眞恐土人傳染天花而設哉其意不遇於辱華人而沮其趨耳美廷内逼于土人外格于和約不能左華人而右土人又不敢助土人而抑華人遂特遣使臣另定新約華人之赴美者限以額數然美人之夾華未聞有限額也美人之往他國者亦未聞有限額也則是舉也雖謂不敢過抑華人而實則辱華人亦已甚矣定以額數是謂二辱驗視痘瘢是謂再辱吾意華人其亦可以攺轅易轍矣乃前車不鑒故轍復蹈前者閲報知狐鳴省又有毆斃華人之事洛士非埠有一大煤礦該公司因土人高抬工價遂攺用華人以充採煤之役乃土人以騖鷄爭食之故遷怒華人搶掠縱火將所居屋宇焚燬一空共斃華人數十名其　逐者露宿風餐不堪其苦幸得地方官派兵保護始得慶更生嗟平土人何其悖哉夫華人充役固少一土人之生路然招之來者公司也非華人也工價之廉以華人日用儉省故無須多止此已足不敢多求非謂欲奪土人之業而故减其價也爲土人計亦祗宜向公司理論若公司不之理則成　諸官請其設法代籌官若不問則自抑其價與華人等則公司自必舍彼就此去華人不用而用土人矣乃計不出此徒知逞一朝之忿上貽國家以薄鄰之譏下致各礦失用人之便而已亦罹法網而致惡名計不亦左乎雖然土人不足責所可惜者華人耳夫四海遥矣中國通商之國輪舶可至之地　已衆矣旣欲自食其力何處不可以謀生將謂美國有金可淘人故不惜死而趨之然淘金亦有年矣卒未聞有獲利而歸者且偶一不愼性命亦所難保卽有豐盈而首邱莫正又安望衣錦還鄉則亦何必遠越重洋而與殘狠之人爲伍哉然吾竊計之今日在美之華人頓欲舍美而他往盖亦有難者矣夫人苟室家可戀必無不安土重遷在美之諸人未必盡志在四方心存破浪諒其初亦因家無立錐貸少親朋不得已遠適他鄉庶幾一舒其窮困乃今者不特素願不償而且如旅之喪貲焚次欲居則主客不相投欲歸則故鄉無可戀或者中國以國體攸關派一船而載之回國然中國遊閒失業之人已不知其凡幾若載回此項人將來作何處置且諸人本以中國無可謀生而適異國今旣無所獲而仍回中國心必不甘然則將何往乎吾爲此諸華人計必擇地廣人稀事多人少土人少而華人亦少之地而後可焉然亦有其地耶有之則沙峇是矣沙峇之地自創立公司之後開墾種作在在須人而土人實不敷所用勢必招用華人土人旣稀則嫉妒之心亦可不作尋仇之事自必無聞若在美之華人能攺而適此則旣可以避土人之殘害又可以酬出洋之素心前此騐視等辱亦皆以一洗雖或慮沙峇之地不能盡容然該處將來日漸開墾需人正復不少以刻下被辱之華人轉而赴此沙峇雖小容此有餘矣吾謹告諸人其各白保重速攺征轅甚無久處此枳棘中而自求顚沛焉爾 
[諭旨恭錄]  
　　九月二十七日奉上諭巡視西城御史文海等奏遵保會同獲盜出力司坊各員及水局紳董擇尤彚請奬叙各摺片着吏部議奏單併發欽此○三十日軍機大臣奉旨御史良弼奏節婦劉孫氏等懇請旌表一摺劉孫氏魏劉氏均着准其旌表禮部知道欽此 
[法使近聞]  
　　法國新欽差抵京列前報兹悉法欽差進京之後卽將赴津度歲故法國駐津領事官已擬將公廨讓出以便爲欽差駐節之地云 
[西商收息]  
　　日前有英國商人偕華人陳某前赴神機營署内持中朝所立借劵與恩觀察佑核算利息計自七月初一日起至九月三十日止應付銀八萬數千餘兩云 
[纂修玉牒]  
　　每閲十年例修玉牒黄擋一次現届開館繕修之期例由宗人府派委擬調等官督理一切兹經惇邸派定各官秘有銜名具列後幅玉牒舘提調掌經歴司印理事官壽蔭纂修理事官載萼綿煚副理 
事官奎郁額外纂修副理事官崇壽主事宜烈經文泰正收掌筆帖式增輝長慶海燾載楷載如 
吉爾哈春載存福恩副收掌筆帖式恩元海銘繼仁普勝瑞賢繼爕載切溥楝載皆恩斝 
[京華紀事]  
　　鄧鐵香大鴻矑奏叅廣東學政葉文宗摺内有自胡瑞瀾督學後迄無砥行學臣一語未幾値更换學政之期聖上從諫如流遂命胡公往粤重掌文衡○張樵野星使於九月下旬遷入總署儲才館中查閲中美日秘交涉案卷摘要抄錄屈指會啓煖爐當握節南下矣○本届北闈中定各卷已交磨勘内有十餘卷違式幸無文理練謬之處惟一卷對策不滿三百字又一卷漏寫第四問策題内收掌恐不免有處分耳○上月二十八日申正紫禁城 
 
 

Page 2

 
 
内神機營恊巡官兵見一人頭戴小帽形迹可疑當卽攔住訊以何事進内其人自稱姓趙係廂藍旗三族宗室由西華門信步至東華門意欲面見皇太后云云恊巡官兵見其狀若瘋癲因卽解交景運門檔房暫行看管隨由恊巡管带官飛禀醇邸景運門値班統領因係宗室亦卽赶報醇邸酌奪辦理未知作何處治也○景秋平中書侍郎騎箕仙逝後其靈柩於九月二十九日辰刻發引前有領魂旛一架舁以三十二人繼以黄鶯細狗駱駝　馬十餘對官銜紅牌七十餘對及清道飛虎等旂八寳鎗大刀隔勒粉棍龍頭鳳尾傘扇棍金執事正黄旗標槍黑紅帽劊子樣車馬橋小童十餘對手托陳設玩器舁柩者共六十四人柩上葢杏紅寸蟒官罩後擁馬步執事數十人由德勝門出官吏之執紼者甚多沿途觀者幾如蟻聚　屯無可插足牛榮死哀此之謂歟○神機營由外洋購到克虜伯砲四十尊運至石碑胡同鎗砲廠内添練砲軍一隊聞此項砲位約値數十萬金云○宗人府空事處獄内某監犯乘間逸出幸爲護守官兵及衙役道上拏回當由値班筆帖式據情禀白管理空事處理事官該管理官隨將該犯面加申飭本欲回堂懲辦姑念宗親初犯暫且從寛乃該獄所禁各犯非但不感寛恩反敢肆　滋閙値班筆帖式雖嚴如約束各犯竟置若罔聞誠哉兇悍絶倫愍不畏死者矣○京師各大街培修甬路一節屢列報童兹經步軍統領衙門出示張貼街巿曉諭人民略謂查甬路設立棚攤雖由無知愚民謀利情殷未悉侵佔官街究亦該各地方官兵漫不經心所致　擬將甬路次第興修其從前佔立棚攤槪免追究限一月内各將甬路兩旁有礙車輛往來之棚攤一律拆去以便往來車輛於便道行走云○持衛處由户部領出御前大臣領侍衛内大臣散秩大臣乾清門侍衛等養廉銀一萬兩有奇當由侍衛處分放○年例十月朔舉行頒朔之禮王大臣朝服朝冠在午門前祇領各部院旗營在京文武各衙門均赴欽天監領取再行分放故是日各衙門赴監領曆者車馬喧闐大有應接不暇之勢云○本月初二日右翼廣翼尉忠在宣武門内醬房胡同技勇兵廠内開放右翼技勇兵皮襖查技勇兵每年冬令各給新皮襖一襲至立夏始繳價每年放至八千餘襲足見皇恩浩蕩澤被無涯矣○神機左右翼驍騎馬隊左右翼前鋒護軍馬隊八旗驍騎抬槍隊於初四日黎明齊赴德勝門外教場合操以各備各尃操管带會同委員閲看 
[白門寒色]  
　　初五子初一刻天公忽作玉戲河山一片幾成銀海瓊宫至辰正而止奇冷冷特甚爐煨榾柮猶苦銀粟盈肌彼吳巿吹簫之輩欲求一敗絮而不可得顚連於風雪之内凍斃者實繁有徒刻下天已放晴而水面時結薄冰皎潔霜華已鋪遍紅詹翠瓦履霜堅冰至其將筮坤之六爻乎 
[江甯辦賑]  
　　自晋豫兩省赤地千里之後人咸知利之溥者莫如賑功之大者亦莫如賑數年以來辦賑諸善士自東自西自南自北足迹幾遍疆索一有水旱遍野哀籲幾視嗷嗷待哺爲成例而衆善士亦遂爲救灾救難之活菩薩矣金陵偏於江左於賑之一事幾如介之推不言祿祿亦勿及卽間有情殷惠濟者又自顧孤掌難鳴此年以數年來竟同於魯人之不識麟出邇者百粤靑齊　及沙洲等處同呼庚癸衆善士不惜舌敝唇焦之苦復爲財窮力盡之求金陵於是有某君出約同志二十人在江甯府禀明綠由請示設立籌賑公所卽就城隍廟内爲萬善同歸之地孫太尊喜某能補地方官之所不及深加奘借且首爲之倡現在賑欵頻來每日不下百十號其中竟有節省一二百文以示集少成多之意間此二十人擬每日分四班在城内挨户敦請書丹果爾則勸之者愈力應之者愈易集腋成裘立見成效不禁爲億萬灾黎額手頌之 
[武闈詳述]  
　　金陵訪事人函告云武闈供給所於九月十九日開局大憲仍委文闈各員總理其事以資熟手本月初二日午刻各大憲次第入闈曾爵帥則於初三日寅刻入闈隨卽考校馬箭分中西東三廠中由爵帥與吳鎭戎並坐親閲稍下設兩公案則梁方伯張運司對坐焉閲東廠者係譚中恊田觀察及朱鄧兩觀察閲西廠者係馬儲憲城守恊及劉馬兩觀察至初四日馬箭如竣初五日雨雪紛紛箭道潮濕因之暫息一天當夜卽開霽供給所派人以煤灰沙土篩襯馬道初六日卽接試球箭至晚試完初七日試步箭聞本科人數較上科祗十成之七不知盤馬彎弓誰是出人頭地也 
[皖省雑聞]  
　　皖垣東門外迎江寺江岸本有緝私委員由大通督銷局憲派委並撥砲船兩艘常川駐泊梭巡水陸商販近日局憲以前任委員辦事不力撤差記過另委候補知縣金明府士衎接辦○嚴寒將届防務宜嚴保甲局及府縣等官每夜率带兵役巡行各處以察其勤惰黄昏以後卽見籠燈高矗而來支更者一見官至不敢偷怠拆聲閣然喧徹街衢前夜陳嘉謨少尉忽於夜半出巡支更者不及提防大半酣睡少尉大怒立將更夫提至街心重責數百板惟北門内平心橋吕八街城隍廟等處更夫守夜不輟少尉賞給靑蚨三百翼以爲勤奮者勸○吳子健中丞抵任後傅諭府縣各官如無緊要公事不得率行來省蓋爲愼重地方起見禀到之員必於次晨傅見諄諄諭以勤政愛民其候補各員須俟引見後始准當差丁艱之員不得徇情濫委由是鑽營之路絶而宦途爲之一清皖省吏治豈不蒸蒸日上哉○某大令者以科目起家出宰百里頻年拮据乞貸於親友虧欠約以萬計前年冬赴任某邑方謂一宫小試雖未能大展所長或可望彌補前欠孰意兩載以來需用浩大宦槖蕭然秋間奉調簾差未免稍有賠累滿冀回任後作桑榆之收忽有查辦事件聽候叅辦各親友聞之皆至寓所索欠聲勢洶洶殊難爲退兵之計宦海風波洵不測哉○西門外某善局近延僧道誦血湖經七晝夜超度産婦冤魂查得距城十里内自今春至秋因産亡身約有一百五十餘口極樂國中乃有無數苦衆生耶○桐城縣屬數鄉落濵臨大江港　紛歧誠所謂水國也今夏霪雨連綿江水内灌畇畇原隰盡在水中刻届冬令積水已消而沙土積有數尺厚開墾殊覺費力各業户聨名禀官請委員前往查勘以爲免納錢糧地步當經大憲委夏太守允升往該處查勘再行酌辦○甲乙二人同居西門外水師恊署前各有一子年旣相若性尤相狎以此嬉戲往來有甚於折花門草者卽甲乙亦視爲兒戲之常未嘗呵禁也日前乙子又與甲子互詈始則擲磗以撃繼則奮拳以毆悞中乙子小腹倒地斃命錢明府得報於初二日午刻親往相騐當將甲乙二人带回縣署候訊○近來各厘卡收數甚爲短絀難保無不肖之徒不顧考成但知漁利吳中丞於是明定章程台收數有數日不符前額者卽記大過停委以示限制想此後各委員當不敢如從前之疲玩矣 
[清波雑志]  
　　白潘兩主考於十月初二日起程省中文武員弁咸往下碼頭恭送武林門一带輿馬充塞云○浙省武闈例於十月朔日開考今歲是日適逢立冬節且日建爲火胃平大爲不利故攺於初二日考試云○十月之朔爲省城隍下元祀厲之期例必出會是日辰初恭請神駕出東轅門下山由鼓樓大街直落出武林門至社稷壇舉行祀孤之典會中夫役及各執事人等皆有班户各歸班首承値整備午飯紛然各散迨神駕更衣之後然後换坐煖轎進武林門由西大街出孩兒巷直上至清河坊轉灣經藩司前大街至花牌樓由四宜亭上山進西轅門廻殿時已日暮矣會中儀仗極爲整齊一年三届例定於二月望七月望十月朔皆歸一府兩縣之差胥承辦其費用例有公欵由地方官領發也會中有萬名傘八柄朱緑元黄顔色皆備其字皆以眞金繡成間以山龍藻火黼黻絺繡等形一時高舉半空望之覺十色五光迷離眩目更　鬼會一班扮演無常莫必鬼王獄卒及牛頭馬面夜又羅刹等鬼皆極地獄之孿相猙獰可怖後更増有地戲四齣所演者係泗州城趙家樓翠屏山百草山故事脚色齊備有讓梨園故觀者至塡街塞巷○杭垣鳳山門内之大街最闊巿廛亦最熱閙乘車戴笠之人自朝至暮肩相摩踵相椄也嘗有 
 
 

Page 3

 
 
紈袴之徒及少年之不更事者騎欵叚馬馳逐於閙巿中以致撞人觸物滋生事端現値武闈開考千騎雲集各處之良驥名駒無不聞風四至蓋以兾孫陽之一顧而增燕臺之聲價也故日來大街之上鈴聲鞭影此往彼來更有各考寓放牧之馬尤往來不絶致馬糞當街隨　　滿曾經首府吳太尊出示嚴禁城中各處馬廠一律封閉驅逐出城若遇游手少年紈袴子弟一槪不得貰與騎坐卽各武生等欲操習技藝演試身段亦當於城外寛閒之處何得於閙巿中馳騁屢致失事云云無如厲禁雖懸而空言　補城中之千勝橋某店中學徒及湖南會舘門首賣柴之鄉人前日皆被馬蹄踹傷吉凶未卜近又鳳山門外之南新橋地方有一惡少騎一劣馬疾如飛隼適一老翁負擔前行驚避不及撞倒道旁　馬卽從身上躍過如星馳電掣而去衆人齊聲呼捉馬已不知去向幸馬夫在後爲衆獲住時傷者僵臥道上口不能言醫者云外而腰腹内而　肝皆係重傷恐難保其性命也衆將馬夫指交地保收管不知如何了結 
[署理得人]  
　　江陰縣陳鈞堂參革出缺後藩司以江海要區未敢率委禀請督憲主栽適衛中丞返省督憲亦有回示爰於初二下午牌示以陳莘農明府署理斯缺明府前權吳苑卓著循聲今得蓉城税駕自必童迎竹馬德溥棠陰也 
[蘇臺雑述]  
　　各業收和折價已由巨紳禀請大憲酌定每石二千文飭縣示諭兹値各省災荒米石多運銷出境以致價値飛騰新米每石兩元一角尙有駸駸欲上之勢各業因聚集數十家環禀府憲詳請酌加以免米價加漲致有窒礙向隅等情想各大憲公正無私當可俯如所請竊思蘇省近年頗稱豐稔而榖賤傷農小民實形苦累甚至糶米盈石不克置一絮襖今得社價稍增庶可藉甦積困至業户田粗苟全收無欠卽折價稍短開漕亦勢難懸殊何至十分賠累所望寛留地步顧恤佃農則食報自無涯矣○下元祭厲之期譚護撫仍出示禁止婦女冶游且照案簡派員役攔截燈舫畵船是日天氣晴和城内外土榖各神賽會者多至三十餘起炫奇門富各擅勝場糾察司壇有茶廂一隻扛者均着　花縀箭衣薄底皀靴斬新簇簇又有新製繡旂繡繖頗爲鮮麗掮旂張繖者亦衣履一律齊整吳兒好事於此可見一斑○初一夜漏下三鼓東城獅　　　與　　巷　連之小弄中某姓失愼幸無風伯助威祝融氏卽時回馭僅焚去樓屋一撞城西一带水龍均未及往救云 
[祈雨得雪]  
　　湖北一带地方自入秋後常有嘆乾之歎現在二麥將次下種農民待澤孔殷府縣各官設壇祈雨冀得甘霖渥沛藉以潤澤郊原及至本月初天氣依然和煦初四日晚北風忽緊江浪翻騰初則細雨廉纎繼則雪珠灑飛夜分時鴛鴦瓦上拉雜有聲如撤砂石　初五早江岸山坡一白無際而六出繽紛仍覺光摇銀海至八點鐘滕六始行返旆平地約積三寸厚至九點仍曈曈旭日大有快雪時晴景象是夜冷甚水缸中冰花約厚二分許寒暑表降至四十一二度漢江水漬則尚在二十七尺所以輪船往來仍無阻碍也 
[詭計脱逃]  
　　揚城觀巷内某公舘有一雛婢典琴煮茗伶俐無雙主人愛若掌中珠不忍輕加箠楚上月忽爲長隨某甲誘去常儀竊樂奔月無蹤甲孑然一身住三祝菴東首主人訪之確將其拘送保甲總巡局局員周仲峯明府研訊之下甲供詞狡展堅不肯承明府飭交地保管押俟查明確實証據然後訊懲甲出外向地保云大東門某公館是吾舊主意欲親往求缓頰奉屈同往一行可乎再四哀求保不覺首爲之肯卽派夥某乙押往至則果有一公館甲入囑乙守候門前半晌毫無聲息乙疑焉貿貿然入内查詢適一庖丁衣衫油垢提籃血出將入巿購魚鮮叩之云適見甲從廚房後門去固不知其爲罪犯也乙無奈回禀情由明府大怒立將該保嚴責勒限交人此事地保固難辭疎忽之咎然不識能弋獲也甲乙狡猾絶倫亦可謂非非妙想矣 
[祝釐誌盛]  
　　昨爲皇太后萬壽之期黎明時關道憲卲觀察松海防劉司馬上海縣莫邑尊及粮廰捕廰水利廰提右營陳參戎守備傅守戎城守營朱千戎英法公廨兩讞員均朝冠朝服齊赴西門内萬壽宫嵩呼叩祝其時簫管和鳴冠裳妌肅穆蹌蹌濟濟極盛一時草莽小臣恭逢盛事謹拜手稽首而進頌曰亦有文母黄耈無疆於萬斯年長發其祥 
[萬壽停公]  
　　昨係皇太后萬壽正日本埠文武各官員均於黎明時至西門内萬壽宫行朝賀禮英會審員羅少耕太守飭差知照捕房停解公事 
[勒限交人]  
　　派捕拘人一事本報已兩次錄登前日下午莫邑尊飭將譚月樓提案詰訊原告延生莊孫世馥等三十八家亦均投案候示邑尊謂爾等毋須紛至沓來祗須秉公之一二人投質可也孫卽訴稱從前金嘉記　號虧欠我等各莊銀兩旋將典舖幾家作抵内有嘉興之大有典由金與譚誼卿合開因將譚姓合同作抵該絲號復將各典另立抵據爲憑嗣譚欲央人調處詎伊弟月樓挺身覇阴且將誼卿臧匿不面不得已控請提懲邑尊遂向譚月樓曰爾屢經本縣傅唤何故抗不到來及至出票拘提猶敢逞繍抗拒前經王委員提訊爾又挺撞多端爾係有身家人何得無禮若此乎答稱此事與職員無涉憑空忽被拘提實所不解邑尊謂事旣與爾無干一遇傅提儘可奉法來案何得滋擾事端爾胞兄現居何處如欲脱累速卽交來答稱職員不能交到請簽差傅提可也邑尊謂爾旣到案務須着爾交人現在姑准交的實保人限半月内赶緊將爾胞兄交出月樓堅執不遵且稱無人肯爲職員作保邑尊謂本縣探悉係殷實之家豈有乏人作保之理實屬疲玩逞刁遂仍署發應管押並諭孫靜候核示 
[逞兇待訊]  
　　有一莽男子投小東門外巡捕房訴稱湘人某甲與我有仇刻欲將我刺死被我奪取刺刀對呈請騐視通事述其言於値班捕頭捕頭謂爾旣能將刀奪取何弗將逞兇人獲案以便解懲其人卽翩然去越半點鐘捕役巡至陸家石橋西首見一人直挺挺横臥地上詰以何事其人默然不答偪視之蓋已被毆傷噤不能語矣隨舁至捕房捕頭立着包探孫寳生送入仁濟醫舘醫生爲之施治始克出言據稱姓宋名炳鶴年三十歲原籍湘中素在吳淞營當差刻奉裁撤因之到滬擬附輪舶回湘忽遇楊名者糾人硬借洋元不允則率多人將我剥去馬褂馬甲棉袍各一襲洋蚨二十一元且被毆擊受傷該包探詢之醫生則云内傷實重大約不能尅期痊可惟尚無性命之虞凶卽回禀捕頭飭將兇手查緝此前晚八點鐘事也事前一點鐘有湖南人某乙一手持一押票一手扭一無鍚人至捕房訴稱無端被伊拆梢將我馬褂馬夾質錢使用隨將質票擲還値班捕頭見原告亦非善類飭卽一并管押昨早解歸大发捕房備捕頭研問情由甲忽攺稱並非此人拆梢我與此人素不相識實係悞拉無錫人稱此人平空將我拉來寔不知爲何事捕頭以兩造言語支離着一併押候解送公堂訊究説者謂揆度情形兩事實屬一事想翁太守無微不燭一經庭訊自能明察秋毫也 
[索還舊欠]  
　　粤人某甲前在上海某洋行爲買辦時與蘇婦某氏相識生有一子嗣因甲失業生計蕭條無復昔日豪華景象遂挈子回里某氏則仍居上海出其所有放債於人收子息以餬口未幾又與津人某乙私另抱琵琶不復念及舊好而思子之念則未嘗一日忘也曾託人到粤商之於甲請以千金易子甲雖窮然不忍以親生骨肉謂他人父其子亦非如禽獸之知有母而不知有父者由是某氏之望維特恨身非漢武不能於河上作思子臺耳厥後某氏患病當彌留時囑乙修書與其子言已命在旦夕可速至滬上遲則恐不及見甲得信始挈子來滬　屋於虹口俾得母子相見其時子已成立某氏乃出其金珠首飾衣服現銀共一箱約値千餘金而告之曰此區區者盡以畁汝但我死後汝當爲我成 
 
 

Page 4

 
 
服我在九泉下亦瞑目矣迨某氏死其子果爲成服哭泣盡哀而所有遺物悉以歸甲甲因此留滬貿易旋亦病故此事相隔已久近因甲子檢點箱中有本邑人某丙向母借洋五百元之據隨向丙索取丙謂洋固有之惟向乙所借須乙到塲自可交付子不之允意欲控追丙無奈扯乙至而再邀甲子來子見乙怒不可遏便以老拳奉敬曰曩因母在故隱忍之今母旣亡爾　我之仇人也我向人索欠豈容爾插身其間况借契上並無爾之名姓乎乙不敢與較抱頭鼠竄而去丙亦計窮央人調處情願逐時拔還其事始了 
[疫症又作]  
　　本年夏末秋初各處疫症流行本埠亦時有所聞刻下立冬己過小雪將至疫症當可不作乃證以近日之所聞則有可駭異者英租界坭城外墻前地方某姓家於前日迎娶其親戚吳阿春係爲庖人者前往帮忙又有親戚俟茂泉爲北汛兵弁亦往吃喜酒當夜回家頃刻忽患肚痛家人知係痧症急請挑痧人皆不及而斃天時不正衛生者尚愼　哉 
[蘇省撫轅抄]  
　　十月初五日撫轅牌示恭照十月初十日慈禧端佑康頤昭豫莊誠皇太后聖壽令節是日五鼓應穿朝服齊赴萬壽宫麇慶賀其自初七日起至十三日止前後各三日俱穿蟒袍補服掛朝珠候補同知褚成績禀知奉委牙厘局文案差從九吳光煜禀謝奉飭留蘇差委○初六日候補縣賀鏡如禀知奉委赴崑山騐收新買積榖差卽辭○初七日華亭縣楊開第禀知交缷回省前護撫憲譚定於十月初八日午時接印回蘇藩司臬任署藩憲李定於十月初八日午時接印回蘇臬司本任 
[浙省撫轅抄]  
　　十月初一日錢慶禮禀知過人海防新例試用奉到藩司飭知叩謝○初二日藩司許禀知本日開射第一場馬箭大挑縣顧鴻烈表陽饠厘局尃丁來省禀謝藩司飭知題署長興縣缺○初三日牌示仰新選定海廳訓導王壽杞泰順縣敎諭程焕然知悉於本月四初日來聴候本部考騐給憑毋違特示學轅文巡捕潘禀知學台于初五日未刻由上馬頭赴衢邵考試 
[江督轅門抄]  
　　十月初二日知縣葛慶同禀謝准補寶山縣知府丁葆元儀棧來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年九月二十九日京報全錄]  
　　宮門抄○諭旨兩道錄前○發抄旨四道○黔撫李奏報監臨事竣出闈日期摺○又奏據情代奏片○鄂撫彭奏循例恭繳 
[欽命題目片]  
　　江撫德奏報監臨事竣出闈日期摺○川臬王奏報兼署臬篆日期摺○蘇學政黄奏科試完竣並辦拔貢錄遺各情形摺○總兵劉奏報出洋巡緝日期摺子○大臣色等奏爲奏聞摺○九月二十九日户部通政司詹事府廂黄旗値日無引見○崇公　覆勘試卷覆命○倭恒額假滿請安○奕年吉恒各請假十日○召見軍機○皇上明日卯止二刻至太廟行禮○發抄　凱嵩奏賓川州被水恩安縣被雹情形奉旨知遒了卽着督飭屬員查明被災户口妥爲撫恤毋任一夫失所欽此○又昆明令鳴奏升補廣西牧奉旨吏部議奏欽此○岑艈英等奏南甯令吳光漢調補保山令奉旨吏部議奏欽此○徐　奏交缷後請假回籍修墓奉旨着賞假三個月欽此○○署貴州巡撫布政使臣李用清跪奏爲鄉試監臨事竣出闈恭摺由　具奏仰祈聖鑒事竊黔省本年乙酉科鄉試臣循例監臨於八月初六日公同正考官李桂林副考官王仁堪入闈業經奏報在案臣入闈卽將闈内執事官役人等行李逐一搜查内外簾官分派督同提調粮儲道黄元善監試候補道袁開第在至公堂眼同將坐號戳記攙和令掌眷等官隨手印用以杜聨號之弊謄錄對讀彌封三所人雑事繁臣分飭承辦各官詳愼辦理不使稍有草率今科士子踴躍觀光共有三千六百餘人進塲時派令首府各官督率委員兵役先在頭門點名搜檢並令各該教官悉心辨　臣率同潘藩司曾紀鳳者臬司吳白發曁提調監試在龍門外復行搜查按名點進散卷卽令各歸本號封門後臣與提調監試晝夜輪流稽查另派文武員弁分叚梭巡棘闈以外藩臬兩司率領首府縣及各委員居歴巡防三塲完竣該士子均甚安靜尚無夾带傅遞倩替等弊硃卷　畢全數送入内簾臣遵例將闈中事宜交與提調監試留心　料卽於八月二十一日出闈委令臣標中軍叅將刁士樞在貢院外　宿彈　以昭愼　至内簾房考官黔省向派八員分房校閲本年遴派興義縣知縣劉杭晋定縣知縣彭億清永從縣右縣白希李因實缺人員不敷派甲杳照定例參用候補同知蕭湘卽用知縣王恭三試用知縣任塍大挑知縣賈翽梧試用知縣胡大經一體考選充當以重分　除將出闈日期另疏題報外謹將鄉試監臨事竣綠由恭　具陳伏乞皇上聖鑒謹奏軍機大臣奉旨知道了欽此○○李用清片再臣在闈監臨八月十一日准考官李　林王仁堪片稱本科第二埸春秋題目旁詓襄公二十有七年刊刻題紙遺漏有字理應自行檢　片請代奏交部議處等因前來理合據情附片代奏伏乞聖鑒勅下部臣核議施行謹奏單機大臣奉旨李桂林王仁堪着交部照例議處欽此○○彭祀賢片再繙譯鄉試欽偷命題目例　恭繳本年舉行乙酉正科鄉試准荆州將軍咨送繙譯鄉試士子三十九名來省臣謹遵部行舊例仍俟民牛三塲考試完竣後於八月十七日點名入塲隨准湖北正考官承翰副考官朱一新恭交欽命題目臣跪領之下謹擇嚴密處所刊刻刷印十八日發題考試　督提調官署鹽法武昌道瞿廷韶監試官補用道胡鏞曁旋漢委員等認眞巡查十九日各士子义卷後均各比塲　將試卷同題目紙封固委員解　禮部外所有欽命題目理合敬謹封送軍機處恭繳伏乞聖鑒謹奏軍機大臣奉旨知道了欽此○○江西巡撫臣德馨跪奏爲鄉試事竣遵例出闈恭摺奏祈聖鑒事竊照光緒十一年舉行乙酉正科鄉試臣職任監臨於八月初六日偕正副考官入闈凡一切巡查搜檢杜弊各事宜俱督率提調監試各員敬謹辦理江西士習尚能恪遵矩矱現已三場完竣内个均極清肅試卷俱已謄錄解送内簾臣於八月二十五日遵例出闈　飭提調監試等愼司啓閉嚴密闈防並委臣標中軍叅將鄭國謨駐宿貢院門外彈壓防範　仍督飭在事文武員弁隨時巡察以眧愼重除將出闈日期另行恭疏題報外理合恭摺具奏伏乞皇太后皇上聖鑒謹奏軍機大臣奉旨知道了欽此○○二品頂戴兼署四川按察使杨綿龍茂道臣王祖源跪奏爲恭報微臣兼署臬篆日期叩謝天恩仰祈聖鑒事竊臣接奉督臣丁寳楨行知現署按察使鹽茶道崧蕃奉上諭補授湖南按察使所遺　臬司篆務委臣接署兹於八月初五日准臬司崧蕃將印信文卷笅我前來臣當卽恭設香案望闕叩頭祗領任事伏念臣海濵下士世受國恩由道光乙酉科拔貢供職兵部於同治十一年　簡授四川龍安府知府光緖五年調署成都府知府八年三月蒙恩升授成綿龍茂道未報涓埃復署風紀查川省爲邊要煩區番夷雑處臬司乃刑名總匯獄訟煩興如臣檮昧深懼弗勝惟有知勤知愼隨事隨時一切禀承督臣悉心經理不敢以　時　篆稍涉因循以冀仰答高厚鴻　于萬一所有微臣接署臬篆日期並感激下忱謹恭摺叩謝天恩伏乞皇上聖鑒謹奏軍機大臣奉旨知道了欽此○○江蘇學政臣黄體芳跪奏爲恭報科試完竣並接辯拔貞會考生監錄遺各情形仰祈聖鑒事竊臣于上年五月間曾將江蘇歲試竣事情形奏報在案隨於是月在江陰駐署科試常州府屬生童六月初旬試畢七月中旬按試鑌江次及蘇州太倉松江十一月下旬回署本年月下旬按試淮安次及徐州揚州通州江甯其海州歲科併考已於上年歲試奏明在案所有八府兩州科試續已一律竣事選拔生員隨棚錄取齊全於七月下旬會同兩江督臣曾國荃扃試懸榜另行會題生監遺才亦認眞考核從嚴錄送如例伏命臣視學江左已逾五年雖事必躬親固屬臣之職而士知　學彌徴聖治之隆查各屬文風以江寗所屬之上元江睪蘇州之長洲元和吳縣當熟松江之上海靑浦常州之武進陽湖無錫金　宜興鎭江之丹徒淮安之山陽鹽城揚州之泰州高郵太倉及所屬之鎭洋嘉定通州及所屬之泰興爲上蘇州之崑山松江之華亭婁縣鎭江之丹陽淮安之清河揚州之江都甘泉儀徴徐州之銅山邳州宿遷通州之如臬次之而泰　通州山陽兩州一縣文風尤爲傑出卽童卷中亦多頴異之生卓然可造至拔萃一科求所謂文行兼修留心時務者各屬頗不乏人臣按試各棚於生童正塲則危坐公案督飭塲禁離號交談以防槍替之獘於童試次日則黎明毷牌午後出榜親自當堂校閲必求正覆相符帖括之外試以經史算學俾知書數之宜爱獎賞之時朂以行誼廉隅期于保實之相符卽多士皆深知自愛庶能年足以上應旁求至臣所過地方入春後雨水較多夏为江朝頗損堤岸經督臣撫臣隨時設注防護賑卹幸無大　堪以仰慰宸懷合併陳明伏乞皇太后皇上聖鑒謹奏軍機大臣奉旨知道了欽此○○記名提督署　廣東瓊州鎭總兵官印務前三江口副將奴才劉成元跪奏爲奴才出洋巡緝日期恭摺具奏仰斬聖鑒事竊照道光二十三年十一月初六日欽奉上諭嗣後沿海水師各鎭着於毎歲出洋時具奏一次等因欽此伏杳瓊州洋面每年分上下兩班統巡上班自正月初一日起至六月底止輪値海口營叅將出洋統巡下班自七月初一日起至十二月底止輪値總兵出洋統巡光緖十一年七月初一日届當奴才下班統巡之期據代带上班統巡海營試用叅將吳世恩將拖民各船禀交前來奴才卽日出洋督率値巡　弁管駕各船在於所屬洋面遍歴梭巡嚴密查緝總期有盜必獲以仰副聖主綏靖海疆之至意除將出洋日期禀督臣查核並俟奴才洋巡班滿再行將巡過洋面如何情形據實陳奏外所有奴才出洋巡緝日期理合恭摺具奏伏乞皇太后皇上聖鑒 
謹奏軍機大臣奉旨兵部知道欽此○○奴才色楞額奴才崇綱跪奏爲循例查閲後藏三汛營伍邊界起程日期恭摺奏 
聞仰祈聖鑒事竊查後藏江孜定日等處營伍邊界隘　例係駐藏大臣二人按年輪班巡閲一次本年輪應奴才崇綱前往現於七月二十二日由前藏起程赴後藏三汛橠閲漢番官兵各項拔藝順道巡查隘口自當實力整頓仰副聖主愼重邊陲修明武備之至意其一切日行公事由奴才色楞額照常辯理遇有緊要事件奴才等仍返函商妥愼籌酌至後藏三汛營伍邊隘情形俟奴才崇綱旋回前藏再行奏聞所有循例查閲後藏三汛營伍邊界起程日期綠由理合恭摺具奏伏乞皇太衙皇上聖鑒謹奏軍機大臣奉旨知道了欽此 
前月二十九三十日邸抄兩本先由輪船寄到隨卽排列其二十七二十八兩本因爲時已晏容明日補登本館附識 
 
 

Page 10

 
 
[五十初度述懷]  
　　人生五十共知非愧我仍貽大雅譏歲月枉隨流水去田園半逐刼灰飛治生針綫羞頻壓偕老糟糠願已違誤我靑衫成底事空教五度戰秋闈○讀書學劍兩無　到此方知誤半生涉海險遭翻匹練亂時浮海至滬幾覆舟出山悔未請長纓舍親錢敏肅公薦至銘軍營務處拔隊攻黃渡時上海方戒嚴眷口在城内不果行襄空榆莢思何左常以服賈破貲圖譜梅花涙暗傾室人高氏云亡什思梅圖以誌感身徵詩海内蒙賜佳什甚夥聞道蹉跎將壽補瓣香我欲禮長庚○喜轉陽春綻嶺梅白朋錫我競銜杯縱非桃葉心還慰幸有芝蘭手自培落拓不曾拘小節窮通未必盡因材故鄉松菊知無恙遊倦應教闢草萊○愧同老佛共生辰明建文宫中呼爲老佛以十月二十九日生想是前身具夙因畢竟無材方是福從來觀過亦知仁性偏几傲難諧俗座有圖書不厭貧七尺昂藏徒自負未能醫國僅醫人○向平願了了方全冡媳姚孺人殁今更爲之續娶小女亦已遣嫁息却仔户快似仙風月吟懷供笑傲詩文隨意竟忘筌含飴娛蔗留餘日花醉春酣憶昔年往時曾號春酣花醉詞人放眼海天高處望幾　爭我　先鞭○魚鹿頻年鬢欲霜幾多世事感滄桑炎凉有味嘗應熟名利于今兩未忘縱使居諸曾浪擲可堪筋力尚康强及時好把家風振差幸蓬壺日月長[  硯鋤陸增壽初草]  
[上海四馬路浦灘文報局内協賑公所經收賑捐十月上旬清單]  
　　初六日催單東新塲葉　伯翁募汪啓元一元胡誐庚黄瑞明詹湧源蔡瑞春吳子勤周家仁周葉氏七户各五角恆山堂五百五十文朱廟潮五百文合收四元虚對開一個錢一千零五十文常州樂善齊主人募樂善齊十元朱奎壽五元無名氏朱不書名蔣不書名周朱祖壽不書名五户各二元朱省齋趙瑣貴張安記不書名不書名蔣不書名許不書名卜金汪姓合八懚各一元丁姓五百文蔣姓六百文合收三十四元無錫華興仁號募武　華氏三元無名氏四户合三元武陽保嬰　局交來不自量力人募吳子才王重光王少華陳子和沈顯庭五户各一元漢口隱名氏二元張旭之翁募李無名一元五角何强三百文陳良記陳桂香葉順成李富李懷何秩黃遠胡鏌勞脩梁林區科十一户各二百文常熟程桂舫翁募同志軒一元四角李志大七角正懋號王步雲無名氏三户各五角楊菊村周念萱陸蘭安福記四户各三角秦友村　　　收五元恆源泰木行一元長邑永和號募茅六藝堂一元永和銅洋二元紹興謝正昌號募山陰縣四十六都一謝文海求添子嗣十元安昌五齡童子謝世堯一元謝世德　　　　　三錢二分○滬册宜興鄧韻初翁　黃維茂王友卿二户各二元許華大錢兆明黃不書名匡有褔四户各一元不知名王一百十文○鋭册常熟邵訪林翁　吳定九四百文無名氏求消灾無名氏二户各三百文求消灾王錫卿沈巧榮季富記四户各二百文王松亭王亮城義隆香店無錫　人失忘四户各一百文三鳳堂忠恕堂吳二户各一百十文鄕人失忘一百廿文求消灾一百四十二文有餘氏二百四十二文不書各二百五十文葉大松何小弟二户各二百七十文隱名氏六百五十八文無名氏失忘信力念八文合收四元寳豐王裕林王蔭堂王明山劉兆金高來庚高永隆嚴全寳陳少金胡庚福楊步雲李希　徐宗秀十三户各二角震記隆興虞象融丁竹均徐大甫徐大榮王士芬張錦文八户各三角鼎元公成和元泰昌馬生茂程守庭吕際昌六户各五角元隆汪錦標姚芝亭任秋舫馬承　宋正甫六户各一元王禮耕二元張炳榮五元榮順銅洋六元○籌記求平安等三元南通洲黃笠溪翁指廣東賑十元瀏河收運總局沈交來王新之先生書潤一百十文知仁莊交來餘記棉衣一元○本日共收英洋一百十九元銅洋八元虚對開一個現銀三錢二分錢二千零七十文 
 
 
 

Page 11

 
 
   
 
 

Page 12

 
 
[光緒十一年九月三十日京報全錄]  
　　宫門抄○旨一道錄前○河督成奏照章估築攔河大壩摺○又奏爲先行陳明片○東撫陳奏報江浙漕船二次收口放洋日期隻數片○雲督岑奏叅革守備歸案審辦片○晉撫奎奏請獎叙片○東撫陳奏請優卹片○川督丁奏參價銀兩已收司庫片○九月三十日禮部宗人府欽天監正黄旗値日無引見○六額駙因伊子賞侍衛謝恩○明勳謝放淮　關監督恩○徐致祥謝稽查宗學恩○絪貝勒續假十五日○延煦續假五日○召見軍機○明日吃肉卯正二刻入座○○頭品頂戴河東河道總督奴才覺羅成孚跪奏爲東省微山湖存水異常淺弱照章估築攔河大壩以資收蓄恭摺仰祈聖鑒事竊照泇河廰　微山湖爲東境八閘江省邳宿運河濟運水櫃　關緊要定例收水以一丈五尺爲度歴届存水總未能悉符定誌而所短無多尚不至十分消耗本年春夏　來雨澤稀少來源缺之本已短絀繼以四五月間新漕北上節次鋪水宣濟仍有續耗遂致益形枯涸涸該湖自豊工黄水漫注後湖底淤墊高窪不平現量至深處尚存水七八尺淺處僅存二三尺甚自湖底涸露之處實爲向來所未有若不及早籌計不惟來歲加運漕糧未易浮送卽向年江北一隅亦恐儧挽棘手奴才焦思輾轉　饋難安疊經檄飭運河道督率廰營汛間各員將如何設法收水機宜妥籌赶辦去後兹據該道廰禀稱微湖蓄回以坡水爲大宗本年曹單一带未得透雨無水可收雖汶泗諸河疊經漲發在淺窄運河則已拍岸盈堤幾難容納迨入寛大湖面則又散漫分流難已增益卷查道光咸豐年間或値湖水微弱不敷濟運卽於朱姬　下估築攔河大壩一道使上游山泉各河之水悉數收納入湖以資瀦蓄歴著成效擬請援案估辦查照歴估丈尺共需工料土方銀一千三百兩從前運河另案歲准鎖銀十萬兩自可通融挹注近年减折銀六萬兩而司庫尚多蒂欠往歲僅發　萬兩本年則止撥到二萬兩以之辦理常年額准各工已屬左支右絀萬分爲難若再另出新工勢難兼顧除一南先由道庫儘力籌墊飭發泇河廰購料集夫尅日興工以期及早完竣庶免遲延外此案工需並乞奏請由司撥欵歸還等情前來奴才伏查微湖水淺源微築壩收水最爲當務之急所估攔河大壩委係亟應辦理銀數亦與歴届相仿尚無浮多已批飭先由道庫墊欵發辦卽將兩岸壩基預爲築说一俟回空各船過竣立卽堵合以裕瀦蓄所有來往差船一經築壩悉應繞道行走奴才擬卽分咨各省並出示張帖工次一體遵行至該道所稱近年運河工需核減現估築壩經費未能籌畵亦屬實在情形合無仰懇天恩准將現估攔河壩工銀一千三百餘兩在於山東藩庫照數撥還運河道庫以清墊欵出自聖裁爲此恭　具陳伏乞皇太后皇上聖鑒謹奏軍機大臣奉旨着照所請該部知道片併發欽此○○成孚片再奴才前以兩岸險工層見迭出原因錢糧不敷友發仰蒙恩准續添銀兩俾貲接濟惟以上南中河等廰臨黄工叚旣險且急費用煩鉅續准之銀不敷料理兹祥河廰復出鉅險更屬萬分棘手且不知何日方能竣事用數多寡尚　逆計今歲水勢之大爲近年所未有所請錢粮雖經竭力節省無如工煩費鉅實爲籌畫所不及現惟先儘已准欵内儘力設籌赶謝第能敷用　不敢再請添增倘實有不敷惟有先由司庫通融借發俾免貽誤而固要工仍俟工竣核定實用若干另容奏明添撥歸款理合兩片陳明謹奏軍機大臣奉旨知道了欽此○○陳士杰片再本年江浙兩省海運漕船在東收口放洋日期及船隻數月業經臣兩次附片奏報在案兹又准署登州鎭臣李楹咨並據署登榮水師營副將馮明山曁該管道府等禀報自七月初四日起二十八日止江蘇婁縣漕船郁隆順武進縣蔣長利崑山縣朱長泰華亭縣金泰安四隻先後收口惟郁隆順一隻耆民袁春芳呈報於六月二十二日行抵江南沙洋洋面陡遇狂風波浪洶湧米船進水勢將沉溺船頭稍板並小頭桅錨纜均被風浪打答人力難支先將所带二成貨物全行抛棄船身仍覺沉重風浪愈緊不得已抛棄兩艙漕米約有七十餘石船始輊浮隨浪輾轉飄蕩至七月初四日方收淮石島口經榮成縣　縣李文炳勘騐訊供相符因該船米多浸濕急欲北上不及盤是量赶將船隻修整整與蔣長利等三隻均卽陸續出口放洋由水師護送北上等情除仍飭查探續到船隻隨時迎護催趲並先咨明天津騐米總局照章辦理外所有江浙海運漕船二次在東收口放洋日期隻數理合附片陳明伏乞聖鑒謹奏軍機大臣奉旨户部知道欽此○○岑毓英片再據署雲南按察使能昭鏡會同署布政使史念祖詳稱案據威遠同知方桂芳詳光緖十一年二月初二日據廰民董之美報稱本年正月二十一日署威遠營右軍千總陳育珍遣派李三等將伊胞弟董惟芳拿往文生易文德家鎖押拷打追問周禮　竊牛隻並欲伊胞弟岳父張宏發賠償銀兩致張安發被逼自縊身死等情詳奉批飭革審移查陳育珍保案去後兹准署威遠營叅將尉遲東曉移稱查陳育珍係威遠廰民　 
籍由行伍於同治三年正月内　同進攻普思茅一带賞給六品軍功四年三月内攻克普思地方閏五月内記名以把總儘先拔補六年八月内委署威遠營左軍頭司把總八年二月於進攻威遠髮匪克復廰城案内保奏九年六月十二日内閣奉上諭六品軍功陳育珍着以千總儘先拔補並加守俻銜賞戴藍翎欽此又於攻克大小東溝等處案内保奏十二年四月十六日奉上諭守俻銜拔補千總陳育珍着免補千總以守俻補用並加都司銜欽此十三年以武童應試經前提督學臣李端棻取科普洱府學武生光緖八年六月間經普洱鎭委署威遠營右軍千總等情由司核明詳革前來臣查陳痛珍已由行伍保至守俻輒以武童朦混應試入學已屬不合復敢士使拷打平民以致釀成人命更屬任性妄爲　應請旨將署威遠營千總補用守備陳育珍先行革　以便　案審辦除咨部　照外謹　同雲南撫臣張凱嵩片附片具奏伏乞聖鑒訓示謹奏軍機大臣奉旨陳　珍着先行革職歸案審辦該部知道 
此○○奎斌片再准户部咨山西清枵豐　二廰荒地出力各員援案請獎核與部定章程相符自應准其獎叙惟查光緖八年晋省奏派勘丈官荒委員僅止八員連廰員合計亦袛十一員今單開十一員内有銜名多有相符且薪水册内並無其人碍難照原單奏交吏部獎叙迅將單　員數銜名因何與前奏曁薪水册不符之處詳細奏明咨部以憑核議具奏等因臣伏查此案開辦之初始經前撫臣張之洞奏　勘丈委員原止八員嗣因口外墾務煩重地方潦闊非多派委員分叚履勘勢難遂清轇轕且原派之員有不得力者旋卽撤回亦有攺派他差及輪委署事者隨時更换統計前後在局實共三十餘員此次保列十七員勞績係屬最著其出力稍次及　局日淺者由臣核給外獎槪未列保此單開銜名所以與原奏不符也至所保人員内有未領薪水者查晉省定章凡有尃差人員兼辦　 
　事均不開支薪水此次派辦勘丈經理墾務各員另有尃差者均照章辦理是有薪水册内查無銜名也伏念口外墾務績獘日深多年辦無成效此次經臣一再親臨其地前後揀派各員或勘丈地畝經徴插荒或清厘案牘勾稽欵項三年於兹清出粮地幾及萬頃已收押荒銀一十二萬餘兩在事人員洵屬異常出力保獎委無冒濫據清源局司道詳請　奏前來合無仰懇天恩勅部仍照前奏核議以昭激勸出自逾格鴻施是否有當伏乞聖鑒訓示謹奏軍機大臣奉旨該部議奏欽此○○陳士杰片再提督銜記名簡放總兵余譚貴湖南善化縣人由武童役効湘軍轉戰數省荐保今職留於四川補用光緒六年投効來東派充利捷水師營哨官平日當差勤奮隨營襄辦河工亦甚得力去歲飭赴歴城南岸防汎伏秋水勢盛漲該總兵督率勇夫廂修搶險昕夕靡停因而積勞成疾在工身故據該營統带儘先副將趙得華禀報前來臣查東省河工自前歲迄今築堤堵口備極煩難員弁人等奔馳於風雨泥淖中寒暑無間異常勞苦以致屢有病殁經臣隨時奏請議卹在案今該總兵余譚貴防守要工積勞身故殊堪憫惜核其從戰功在於江西四川甘肅等省迭克各城擒斬要逆亦有微勞可念合無仰懇天恩俯准勅部將該總兵余譚貴照軍營立功後積勞病故例從優議卹以慰忠魂而昭激勸出自渝格鴻慈謹附片具陳伏乞聖鑒謹奏軍機大臣奉旨余譚貴着交部照軍營立功後積勞病故例從優議卹欽○○　寳楨片再查職關應繳參價銀兩經前督臣奏准自咸豐八年起仍照向章每年二千四百餘兩之數由該關自行籌解兹據藩司易偑紳詳查前任知府黃毓恩任内自光緖七年正月初一起至十二月底止應攤參價銀二千四百七十九兩二錢已如數批解司庫彈收俟有便員赴京搭解内務府交納等情請奏前來臣覆核無除批飭藩司速解曁分咨外理合附片陳明伏乞聖鑒謹奏軍機大臣奉旨該衙門知道欽此 
 
