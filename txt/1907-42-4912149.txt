# 1907 - 42 - 4912149

 

Page 1

 
 
   
 
 

Page 2

 
 
[蘇州新年之俗例（春）]  
　　吾蘇人也。卽不免爲習俗所囿。蘇州吾祖若父遊釣之鄉也又安能出於常例之外。憶自七八歲稍有知識以來。至光緒三十三年之丁未。已過二十六新年。而此二十六新年之中。無一年不爲循例之事。亦無一人不爲循例之事。乃人行斯例。從未告我以此列之何據。吾行斯例。亦不推究其此例之誰援。惟知見人則必拱手稱恭喜。接神 
 
 
 

Page 3

 
 
則必磕頭如摀蒜。一若如是種種。乃我蘇州人應盡之義務也者。而周圍三十六里之蘇州。遂無一處不如是。亦無一家不如是。如傀儡之爲人牽率。而不知被動之何因。如猢猻之爲人播弄。而不顧識者之非笑。於是積習相沿。演成蘇州一般之俗例。吾今現身說法。乃述蘇州新年之俗例。 
　　一接路頭蘇州稱接財神爲接路頭。初四之夜。乃商家普通接路頭之期。門之左右。懸兩燈籠。中供佛馬數貼。享以猪魚肉三品。桌前供大銅盆。摶炭屑爲圓形。名曰歡喜團。架炭燃之。其光熊熊然。主人三拜進紅香。約五鼓。主人親捧佛馬焚於庭。而鑼鼓鞭爆之聲大作。此爲接路頭之儀注但接路頭者。其意將求發財也。蘇州家家接路頭。年年接路頭。而近十年來。未聞有一發之人。此無異按月開彩之彩票。未見每月有得頭彩之人。而買票者之興致。固仍勃勃焉。是可爲蘇人接路頭之比例者也。 
　　一拜年蘇州拜年有三派。主人乘肩輿。僕人乘怒馬。飛行道中。過人家則投以紅柬。而主僕卽絶塵而去。此一派也。官紳用之。王亦乘肩輿。僕人喘息隨於後。過人家則必入内。遇至戚并拜其祖宗之影像。此一派也。商民用之。更有十數歲之小兒。穿新衣服。跟老嫗。至人家吃菓盤。女主用紅紙封番佛一二枚。或小洋數角餽之。名曰拜節錢。此又一派也稍次之商民用之。有是三派。而五日之内。途中皆拜年之人矣。但拜年者。賀歲也。如以多活一歲可賀。則除夕固非必死之日。如以發財爲可賀。則新年何以反爲賭博遊蕩之時。此吾屢問之拜年人。而彼亦不能自解者也。 
　　一萬年糧除夕之五鼓。以飯米各一大籮。供於堂中。主人向之三叩首。元旦卽取熟飯炒熱食之。以後四日。則炊籮中之米。必使稍有餘存。取倉廩常充享用不盡之意。但吾聞文家形容貧者。每曰無隔宿粮。今是戔戔者有隔宿粮而已。充其數亦祇五口粮而已。乃我蘇州人之志願而止於是耶。此亦可謂見小者矣。 
　　一供圓子元旦初三十五三日。以米粉搓成小丸。供於祖宗影像之前。名曰供圓子。其義不知何取。最可異。者人家以四五代之影像。羅繪尺幅之中。名曰代圖。而四旁必繪花園景緻。男則朝服。女則霞帔。或坐凉亭之上。或踞池石之旁。每一展視。有足令人失笑者。此亦可謂不倫不類也矣。至其懸像之期。短者五日。長者亦不得過十七日。緣蘇州有十三上燈十八落燈之謠。以祖宗見落燈爲不祥。而其所以不祥之故。則雖詢之一般孝子順孫。亦未能措對者也。 
　　以上四者。乃吾蘇州通行之俗例。無貴無賤。無老無幼。皆能言之。而亦皆習行之。但其義何取。其來何始。則詢之父老。卽不能數典也無差。傳之後人。亦不必指掌而相告。聽佛家之說法。如是我聞。學靖節之讀書。不求甚解。是亦庶幾我蘇州人之特性也歟。 
[民政部兩廳官制說帖]  
　　一京師巡警總廳原分内外城兩廳各置一長官分地而治此次廳制草案議仿日本警視廳之制併兩廳爲一名曰京師警察廳按漢初之左右内史唐之左右街使左右巡吏皆係分京城地段而理現在内城王公府第較多地面又係八旗分管上則與禁衛相涉下則時與勳舊相關此内城之情形也外城則無王公府第人民向係五方雜處加以車站旅店來往叢雜戲園妓館品類紛歧與内城情形又種種不同幾有如漢書所云潁川可問南陽不可問者兩廳之長必揀擇情形熟悉人地相宜者乃可望於治安有益於地方無誤若合而一之恐材地宜於此者而不宜於彼轉生　格若仍分設廳丞而總之於尹則頭上安頭疊床架屋實中大官過多之弊如謂事權錯雜政令紛歧非所以專責成而資治理則兩廳同隷民政部同受本部堂官之指揮監督整齊畫一之責固自有在母庸顧慮也一原設内外城巡警總廳各置廳丞一員秩正四品惟考該廳職掌前經奏准將蹕路警衛及整理地面各事均歸管理責任本重本年九月奏劃淸部廳權限摺内又聲明内外兩廳恭遇道差保衛地面等項是其專責民政部範圍甚廣不止一端復經欽奉諭旨允准詳繹原奏之意嗣後兩廳上則警衛宫蹕下則整理地方均有應盡之職務應担之責任凡京師之治安與否全視兩廳用人之得失爲轉移較初設兩廳時權限固爲恢廓關係尤極重要自須酌升品級方昭鄭重而專責成証之於古如漢之中尉管京師巡徼秩中二千石下三公一階唐京城左右街便掌京城巡警多帶檢校尙書御史大夫及金吾大將軍出可爲節度使皆秩三品誠以責之者重則待之者必隆且現在各分廳各區官員巡警統歸節制任兼文武以視順天府尹之三品者權限固無軒輊而翼尉三品更萬分不及日木警視總監亦係敕任品秩亦正三位今擬内外城廳丞位爲從三品所有京城地面巡警事務均歸專理仍令受本部指揮監督至廳丞旣改從三品原設各知事參事皆係五品將來警務官員必以用專門人員爲主而長屬隔品未便令超等躐升於用人遴才必多不便唐之各府少尹四品皆爲府尹屬官今滿員如佐領四品之類多係僚屬外官如巡撫布政皆係二品道府一正一從皆係四品而卽爲長屬該兩廳地方專官不必槪以京官相例擬改該兩廳總務處叅事爲總僉事秩從四品爲廳丞屬官之長遇廳丞告假及有 
 
 

Page 4

 
 
其他事項時即可由該僉事代理一以養其資品一以便於升轉但一切體制不得比照京堂其原設之警務衛生兩處叅事皆改爲僉事併增設司法處僉事一缺皆秩正五品其總廳内添設五品警官一階以爲六品警官升轉之地並備充各市塲公園　監督之用如此辦理分類較密設階較多務使專門人才絶兼營旁騖之心而仍無越級超遷之弊於用人行政裨益匪淺矣 
　　一京師内外城巡警總廳原歸巡警部直轄現經奉旨將巡警部改爲民政部議者頗有加增廳權離部獨立之說或且引大理院與法部之關係相爲比例查此次厘定官制改巡警部爲民政部係仿照曰本内務　之例以巡警歸納於民政之中非將巡警劃分於民政之外民　部職掌範圍雖較巡警部爲廣而其對於巡警廳之職權實絲毫無所更改遞議分立義無所取至謂巡警廳之對於民政部猶大理院之對於法部則尤爲擬不於倫試先言大理院與法部之關係大理院爲全國最高之裁判所係司法衙門而法部管理司法上之行政爲中央政府之一係行政衙門大理之獨立實本司法獨立之原則而來司法權之獨立非特行政衙門不能侵越卽君王亦不能曲狥故大理院之地位自與他種官廳不同此爲各國憲法之通義至巡警廳所專掌之警察乃内務行政之一端立憲國但聞司法權獨立之　不聞警察權獨立之說查日本官制司法大臣正一位大審院長亦正一位同係直接天皇卽中國舊官制刑部尙書大理寺卿均各獨立直接皇帝與日本制同今改刑部爲法部大理寺爲大理院大理院卿爲正二品與法部各有値日專摺奏事此制之絶無可議者也若夫民政部之對待巡警廳則不然按日本警視廳原係内務省分局後雖别開官廳仍在内務省監督範圍之下内務大臣正一位警視總監正三位其地位次於内務省次官之次視大審院長之與司法大臣地位相等不可同日語矣故警視總監雖别開官廳仍受内務大臣之命關於各省院並奉各大臣命令而行此日本之官制也故即如議者之意仿照日本警視廳之制併内外兩廳爲京師警察廳而設立總監亦萬無離民政部獨立之理此不待煩言而决者也 
　　一内外城原設三處曰總務處警務處衞生處其中警務處事件特繁凡司法警察行政警察均歸管理查司法警察雖屬行政之一大部分而搜索逮捕職有專司實爲裁判之補助機關若與行政警察同隷一處職掌尙嫌不淸擬將警務處所管事務分爲二處曰行政處掌行政警察及高等警察事項曰司法處掌司法警察及違警事項並原設之總務處衛生處共四處庶無繁簡不同之弊將來法權獨立預審廳裁撤所有不能歸併裁判所事件卽歸司法處辦理一五城未裁以前本有應管外坊地叚皆在城外本年於便同順天府奏復朱錫恩廣警務摺内聲明即當寛籌餉項推及外坊與順屬各州縣劃分權限詳擬辦法另行奏明辦理等因現在内外城巡警布置已有端緒外坊警務自應及早推擴以期周密總計内外城設有九分廳而查核人民户數則内城有六萬餘號外城尙不及三萬歷代治民官吏　多寡皆視民數爲對待漢唐於郡縣户多者則分析户少者則歸併皆其明証今外城户數較少擬止設二廳内城户數較多擬留設三廳此外原設四廳皆分移於原有外坊酌設數廳凡近内城者則歸内城總廳管轄近外城乾則歸外城總廳管轄以前三門爲界限至如何劃分區域及分廳應擇治所地方皆統俟奏准後再行籌議如此一轉移間則城廂郊關聲勢聯絡治理貫通於稽查奸宄整理地方皆易爲力此擬移設分廳於外坊之說也 
[附酌改内外城巡警廳官制章程淸單]  
　　一内外城擬仍設巡警總廳各一曰内城巡警總廳曰外　巡警總廳總理京師内外城一切　務 
　　一内外城總廳原分總務　務衞生三處現民刑事訴訟旣歸大理院辦理原設之内外城豫審廳俟地方裁判所成立後理應裁併所有搜查逮捕護送罪人及處治違警罪等事擬添設司法處以分理之又警務處名　太　擬改爲行政處以專辦行政警察事務 
　　一内城原設五分廳外城原設四分廳今分廳之下旣分設各區則分廳不必多設擬内地併爲三分廳曰内城中分廳内城左分廳内城右分廳外城併爲二分廳曰外城左分廳外城有分廳各歸内外城巡警總廳直轄其内外城原設各區即由兩總廳酌量撥隷各分廳 
　　一京師四郊警察变應推廣興辦應分設廳區若干由兩總廳酌量辦理再行具奏一内外城總廳原設廳丞各一員位正四品現經奏准廳丞專任恭備道差整飭地方一切事務之責自應酌升階品以專責成而資董率擬仍名廳丞位從三品承民政部尙書侍郎之指揮監督管理地面一切事務 
　　一内外城總廳原設之叅事官與各部叅事名稱相混擬改稱僉事惟警務貴用專門人才必須依次升轉方資歷練而免凌　現擬升廳丞爲從三品而原設知事參事皆五品於升轉不便擬改設總務處僉事一員位從四品爲廳丞屬官領袖不得比照京堂仍改設行政處司法處衛生處僉事各一員位正五品承廳丞指揮命令分理一切事務 
　　一内外城總廳各設五六七八九品警官若干員分隷各處執行各項事務由兩廳酌定額缺申請奏明立案 
　　一内外城分廳仍各設知事一員位正五品承廳丞指揮命令辦理本管廳區事務知事以下仍各設六七八九品警官若干員由兩總廳酌定額缺申請奏明立案 
　　一每區設區官一員以六七品警官充之承該管分廳知事之指揮命令管理本區地面事宜區副一員以八九品警官充之恊理本區事務 
　　一各廳應設八九品錄事由廳丞酌量委用申報本部 
　　一民政部與巡警廳權限關係擬另由本部詳訂章程奏明辦理（駒） 
[崇侍御條陳要政北京]  
　　日前崇侍御呈遞封奏略謂現在改定官制亟宜認眞整頓擬請飭下京外大員核實保薦人才不得徇私任用平均官員俸祿以期砥礪廉隅并嚴禁升遷亂雜之弊及革除官塲積習等語洋洋數千餘言頗中竅要聞兩宫深爲嘉許已交政治館酌核施行（和） 
[趙侍御條陳預備將材京師]  
　　日前趙侍御呈遞封奏一件畧謂現在朝廷振興水陸各軍實爲强國要圖擬請飭部早日預備將材以期任使庶免貽誤要機云云兩宫覽奏甚爲嘉許已交陸軍部核辦（上） 
[張尙書進退維谷北京]  
　　郵傳部張尙書自奉旨申 
 
 

Page 5

 
 
飭後頗滋内疚擬即具摺乞休又恐觸怒聖意若不告退則唐侍郎於公事多執已見甚覺爲難因之氣　交集政躬不豫現在尙未告痊（上） 
[沈家本已懷退志北京]  
　　大理寺堂官沈家本現以所訂各項法律窒礙難行逆料一時不易整頓且伍秩庸告退後尤覺孤掌難鳴故近日已有退志擬請乞休未悉能邀兪允否（上） 
[總督對調消息北京]  
　　聞樞廷擬俟改定外省官制後奏請以升心調補閩浙總督而以丁振鐸調補陜甘總督慶邸並不贊成謂須詳愼酌議然後奏聞云（上） 
[吉林將軍有更動消息北京]  
　　東三省現將改爲行省聞政府諸大臣擬以趙爾巽補東三省總督程德全補黑龍江巡撫惟吉林將軍達桂必須更動將來改設吉省巡撫當另簡賢員補授云（和） 
[邊防總兵議從緩設北京]  
　　科布多辦事大臣前經電奏籌備邊防事宜政府擬將哈喇通古地方添設總兵一缺昨據錫大臣來電謂設總兵一缺需欵甚鉅且有不便者三請核示辦法等語慶邸以其所言均中竅要已飭其按照前擬章程妥爲佈置其添設總兵之說暫從緩議（下） 
[吏部奏准補用裁缺人員辦法北京]  
　　吏部日前片奏略謂各部裁缺人員如有呈請分部者其實缺人員遇序補之缺仍按原奏補日期先後與本部人員相閩輪用先用本部一人再用裁缺一人其候補人員則與本部人員各較名次勞績到班時則與本部人員各較班次均相間輪用先用本部一人再用裁改一人各員分部後如有熟悉部務才具出衆者准由各堂官酌　擬補以昭公允云云奉旨依議（京） 
[鄂督派員設局籌餉武昌]  
　　鄂督張香帥近以庫欵支絀興辦一切新政亟需籌欵特派委員多人分赴各州縣限月底開局抽收烟酒糖稅以濟要需各員銜名列下恩施來鳳等縣委知府趙子燦鐘祥天門京山等縣委知府陳完南彰宜城等縣委知縣汪德崇咸寗通山崇陽等縣委知縣李傳蔚監利潛江二縣委知縣徐傳堂麻城黃安等縣委知縣陳緯（平） 
[電查庫倫釐局弊端北京]  
　　日前政府電致庫倫辦事大臣謂近聞庫屬所設之厘捐局積弊甚深並有任意勒捐華商情事其籌辦鋪捐亦多被委員侵蝕務請認眞淸查勿稍廻護并將該局從前如何辦理曁現在改良情形詳細聲覆（上） 
[籌商開辦汴淮鐵路江寗]  
　　去臘儀棧總辦徐積餘觀察在揚與張季直殿撰許久香觀察籌商開辦由河南至淸江揚州以達瓜洲口而接鎭江之鐵路由官商兩途籌款兼招股分每股五元并擬從速興辦卽招難民以工待賑云（豈） 
[籌議自辦東省森林北京]  
　　日前外務部堂憲會議中日合辦鴨綠江森林一事載在新約第十欵邇來日人頗有獨辦之意俄國亦要求某處林業擬卽電飭　京將軍會同黑吉兩省設法籌欵辦理東三省森林事業以保利權（上） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[擬派員赴藏敎授滿蒙文字北京]  
　　近政府於西藏頗爲注重屢次會議佈置事宜日前慶邸以西藏人民所學唐古忒語言文字諸多隔閡議商理藩院揀派精通滿洲蒙古語言文字司官數員赴藏敎授一切擬先電飭駐藏大臣籌欵設立小學堂招收生徒然後再爲派員前往以廣敎育（和） 
贛省學務彙誌江西 
[廣豐縣禀辦勸學所]  
　　署理廣豐縣邵蓮士大令近擬設立勸學所並仿照各省章程選刋勸學報已禀奉贛撫批示略謂該縣遵照部章設立勸學所分劃學區派委紳董勸諭興學並稽查課程所辦甚是附呈勸學報理明詞達足開錮蔽仰學務處卽飭督率紳董認眞妥辦務期學校徧設敎育普及是所厚望云云 
[宜黃縣創辦女學堂]  
　　宜黃縣舉人程志諏之母華氏近與職婦吳陳氏等組織女學堂一所並附設幼稚園所有聘請敎習並製備圖書儀器等件經費均由華氏捐欵暫定學額四十名擇期正月内開學業已禀請縣令轉禀省憲批准立案案（丹） 
[寺僧禀立小學安慶]  
　　去臘舒城縣觀音寺住持僧靜修禀請提學司擬就該寺内設僧立初等小學堂一所自行籌欵開辦懇請立案當經沈提學批飭先行將房宇經費學科規則敎員等情禀由該縣轉詳再行准予立案（多） 
[商業學堂招考漢口]  
　　漢口商業學堂刻已落成議定招生二百名於去臘某日出示招考聞報名者有七千餘人定於今正十六日考試（有） 
[陸軍小學擴充學額江西]  
　　省垣陸軍小學堂學生額定一百名今年擬擴充八十名已添聘日本岸永法電郎爲敎員於去臘抵贛預籌改良一切辦法（丹） 
[敎練所定期開學蕪湖]  
　　蕪湖巡警敎練所自去臘二十四日放假後現定正月初九日開學並須添課英語以期完全云（起） 
[陸軍小學堂收支易員武昌]  
　　陸軍小學堂收支委員桑大令宣與監督兼會辦劉邦驥因細故衝突事爲總辦張統制所聞遂將該員撤差遺缺　前武備學堂會計員王作朋二尹接理已於去臘二十二日到差任事矣（八） 
[歸併水陸防營鎭江]  
　　沿江督捕緝捕向分水陸兩營現江督端午帥爲節省糜費起見飭將兩營併合謂之水陸緝捕營其統帶一差仍委李鎭軍定明接辦（再） 
[鹽捕統領整頓營務蘇州]  
　　新委浙西鹽捕緝私等營統領徐賡陛到差後極力整頓營務所有湘楚淮及浦東等處勇役平時多有通同梟匪情事故均裁撤又以鹽捕中後二營及駐紥江陰常州二處之緝私營鍾吳石王四管帶撤差易委以期振作（且） 
[專募緝匪勇丁湖南]  
　　湘省經瀏醴匪亂後各府廳州縣迭奉大憲札飭查拿餘匪務絶根株武陵縣廖子才大令因擬另募壯勇六十名專爲緝捕匪黨而設現已出示開招矣（時） 
[募勇到省重慶]  
　　常備軍稽查委員劉大令奉委赴各屬招募勇丁去歲臘月已由順慶保寕潼川等處募得五百人陸續到省一俟考驗體格便可組織成軍（求） 
[皖藩派員查探軍情安慶]  
　　皖藩馮方伯近以萍　亂事雖平謠言未息特札委知縣文棨前赴江西一帶查探軍情是否平靜即時飛函密報母稍張皇云（士） 
[處置儲材館學員之辦法江西]  
　　省垣儲材館各學員去臘考試畢業即經司道擬定辦法三條令各自定趨向簽名送閱以便詳請撫憲錄用辦法三條列下（一）巡防隊各軍敎練需員如各員中有願赴各該軍幫同敎練者擬每月籌給津貼銀十兩以後遇有營哨官出缺儘先委用（一）各府縣中小各學堂體操測算等科需員敎授如有願充敎員者擬移會提學司聽候分别派充（一）凡本省關於武備各處所需材頗多如有願留省者擬將銜名移會藩司註册並詳請撫憲聽候酌量委用（丹） 
[湘撫通飭整頓吏治長沙]  
　　湘撫岑堯帥日前通飭各屬畧謂瀏醴之亂今雖就平惟致亂之源伏於獘政積於衙蠧各牧令領方隅之地聲息相通乃至盜匪竊發不能先事防維釀成巨患其平日官民之隔絶左右之壅蔽不言可知現定條約四（一）禁用家丁（二）裁革規費（三）嚴辦保甲（四）安設自新桶勸令投誠其各凛遵照辦母再觀望貽悞云云（佐） 
[督銷總辦之更調長沙]  
　　湘省督銷淮鹽局總辦歐陽伯元現奉江督調赴大通督銷鹽務所遺湘岸一差委李葆恂觀察接辦至湖北督銷事宜則委岑春蔭觀察辦理（　） 
[蘇州官事]  
　　中路巡警分局巡官尙崇基現奉藩司調委江陰釐捐局總辦○署理無錫縣伊立勳於去臘二十六日赴省禀到○富光祖亦於同日禀知由宜荆催漕回卽辭赴徐州公幹○劉繩其禀銷滬寗鐵路七叚稽查督遷墳墓差○委署太倉州吏目梁伯怡專丁來省禀知接印日期（且） 
[閩省官事福州]  
　　福州府呂文起太守期滿卸事新任張星炳太守業已赴任履新○福州財政局提調向由呂文起太守兼辦現太守充當洋務局會辦遺差委張岱山太守辦理（史） 
[皖藩牌示安慶]  
　　准補懷寗縣三橋巡檢趙潤芳飭赴新任試用訓導王昭益委署壽州學正署靈璧縣固鎭巡檢鄭欽調省遺缺酌委試用典史雷明發署理（士） 
[臬司搜巡匪黨蘇州]  
　　蘇臬朱廉訪近因各處會黨勾結爲患每於夜深人靜時親至各處梭巡並檢閱各客棧號簿以防容留匪類（悅） 
[湘省獲匪彙誌湖南]  
　　湘省大吏以瀏醴匪亂雖平而各匪目及一切餘黨多竄往鄰境並下游一帶遂通飭呼屬一體協拿去臘武陵縣廖大令以飭拿之會匪陳壽山一名曾充本署　役爰卽飭差拘獲訊明屬實錄供電請省憲核示○前有湖北陸軍第八鎭四十一標二營楊管帶奉督憲張宫保派委率帶所部駐防岳州查緝匪類去臘某日拘獲會匪張炳南丁南貴陶先庚歐陽貴福徐得 
 
 

Page 10

 
 
勝等五名訊明屬實立飭營兵解赴湖北以憑究辦○日前某營兵在醴陵所屬之淥口地方拿獲會匪王姓一名隨卽解到省垣聞已審訊兩次取有確實口供不日卽當正法○日前由某營兵在距省三十里之　梨市地方拿獲學堂裝束（操衣假辮）之柳姓一名解省訊辦聞係爲鄂督張宫保懸賞飭拿之湖南匪目柳際貞迭經大憲研訊尙未取具實供並聞近日有巨紳某某等代爲辨白實非柳際貞將擬聯名保釋云武陵縣警察巡勇於日前在該縣北門傘鋪街查得某篾貨店内有多人借燒香爲名聚衆歛錢名曰同福會並每夜在該處聚賭報由警察坐辦王翰笙别駕武陵縣廖子才大令選帶幹役多名前往拿獲二匪訊供不諱並在身畔搜出票布名册大令復飭差按照名册緝獲同黨蕭姓等數名一并收押候訊日前某參將派左營千總劉千戎親率營兵赴瀏陽搜緝餘匪旋在該縣白家山地方擒獲匪目黎姓一名解省訊辦經長沙府周太守研鞫據供實係會中頭目起事之日由某設案點名並發給白布衣巾等件無如人數太衆點名較遲以致未能成事云云太守令暫予收禁禀候上憲核示湘潭縣於日前由差役拿獲會匪兩人一名龔銅匠一名馮三十戀瓜均爲省憲飭拿之犯經縣主任大令訊取實供卽日押解省垣以憑核辦日前經營勇拿獲瀏陽匪亂案由之僞軍師兼東路總統李世億一名當由淸鄉委員王伯平太守研訊實供卽行就地正法（事） 
[禀請派員覆審要匪武昌]  
　　武昌府趙楚江太守以要匪朱子龍劉家運等犯雖經疊次研訊供詞仍多游移若不另員覆審恐不足以資折服昨特　禀督院請派員覆訊以成信讞（八） 
[寗兵撤回江寗]  
　　江寗徴兵前經調赴贛省剿匪由南昌移赴銅鼓山駐紥現因萍醴肅淸經江督調撤回寗去臘二十二日已由徐固卿統制率領馬步輜砲等軍隊乘江新輪船返省（才） 
[奉札更定稅務新章鎭江]  
　　蘇省財政局近以各稅釐局卡年來收數短絀擬請變通援照各州縣征解錢粮辦法核實釐定額數限令征解足額並增訂勸懲章程以期起色當經詳准上憲移飭各屬局卡遵照辦理去臘二十五日鎭江瓜洲各厘局均已奉到此札矣（再） 
[贛省鹽局抽捐增餉南昌]  
　　督銷淮鹽總局胡觀蔡去臘禀請加抽東坡墟鹽捐增給緝私營餉當奉督鹽憲錫制軍批示云此項新軍營餉經該道飭據該運商等情願每引認捐銀一錢三分自十二月初一日起按引　捐尙屬急公應准照辦如果將來私盡銷暢營勇裁減届時察酌禀減以恤商艱仰即遵照並候札行運司知照（丹） 
[恩關無米出口之原因蕪湖]  
　　蕪湖米捐每届歲底恩關减收五成是以商人必先雇鐵船停蕪趕運前年恩關日共有鐵船二十二艘裝米七十餘萬石出口去年則並無一船推原其故實因粮貴捐重無利可沾各商人是以各懷退縮也（九） 
[會詳酌定提學使公費南昌]  
　　贛省藩臬兩司日前會詳贛撫略謂奉札轉准學部章程各省提學使養廉均比照學政原有之養廉支給其署任人員若署無人之缺養廉全支均加給公費其數目由督撫奏定等因咨行奉此查江省學政每年向支養廉銀三千五百兩内除二成軍需銀七百兩六分减平銀一百六十八兩實支銀二千六百三十二兩所有提學使養廉自應照數動支並另行籌加公費以資津貼本司等會同商酌擬請每年於養廉外籌撥公費銀一萬二千兩内由司庫動放銀七千二百兩學務公永開支銀四千八百兩遇閏照加俾資辦公至原設之學務處每年僅支費銀一萬一千數百兩將來改設學務公所究有不敷若干應由提學使預算確數會同籌定再行詳請核撥云云（百） 
[舉員專籌警察經費重慶]  
　　重慶警察自去歲創議開辦後以欵項無著辦理頗難近聞成都警察總辦周孝懷觀察特舉在籍江蘇候補道冉方倩觀察爲重慶警察會辦專任籌欵事宫至於行政並不干預云（求） 
[警察改良之豫備武昌]  
　　鄂督以警察局務缺點尙多擬今正爲始改照民政部辦法日内已派熟諳之員叅訂章程准備一切矣（户） 
[武弁被控江寗]  
　　儀徴對江南岸於數年前漲一新洲曾由何姓在儀徴縣報完蘆課李姓在句容縣報領新灘每屇冬季兩姓爭割蘆薪時生事故去冬何姓欲將蘆薪一千担捐入儀棧粥廠作爲善舉李乃串出高溧句三岸緝私領哨趙鴻喜帶領勇丁將何姓之人在洲拿去送至句容縣收押何不甘服遂至江寗上控緝私武弁干預民事云（才） 
[守衛軍因縱賊被刑武昌]  
　　去臘某日鄂省常備軍左旗二營有賊踰牆入内至軍裝房竊物爲守軍裝之人驚覺大呼捉賊賊遂飛奔出營事爲標統吳某所知切守衛軍未能將賊擒獲笞責軍棍八百幾致體無完膚衆兵以其過於殘忍大爲不平旋經某哨弁將該兵帶入自新所爲之調理其事始寢（人） 
[嚴辦誣拿搶匪之捕役湖南]  
　　湘潭縣十六都尹明四家前被匪焚掠殺人報經縣尊任大令飭差緝獲匪盜數名訊明收押日前乂據拿獲馬姓一名到案審訊供稱尹姓搶案亦曾在塲惟察其情似有觳觫畏罪情狀大令疑之再三研鞫則稱君姓搶案實不在内大令問以前此提訊何以屢次承招則云恐受差役近脅臨審之際又恐苦受嚴刑是以勉强招認大令反覆詳訽堅稱此次搶案實屬冤枉大令遂將此案已供各犯提出令其當堂辨認均無一人與馬相識大令始知實爲差役誤拿並爲迫使承招希圖塞責立即飭提拿獲馬姓之快役王炳壯役王勝等命各笞小板三千並將王炳囚入站籠王勝情節較輕僅將壯役除卯斥革以示懲儆（事） 
[巨商被控漢口]  
　　漢口福建帮鉅商謝煥齋經理福建會館寶樹社租產十餘年去臘各同鄉以其侵呑公款有數十萬之多曾在考查銅幣大臣陳玉蒼侍郎（陳係福建人）行轅及商務局具控已批令將帳目交出如再抗匿卽札夏口廳押追謝知事不得了特 
 
 

Page 11

 
 
懇京漢鐵路南叚總辦鄭淸濂觀察出爲調處未知能免涉訟公庭否（人） 
[議催速償華商賠欵北京]  
　　外務部各堂近因俄政府已允賠償海參崴華商所失財產其淸册早經造送惟迄今尙未交欵應照催俄使迅速照覆賠欵辦法以便轉飭遵照（和） 
[市亭領牌開市武昌]  
　　省垣前建魚菜熟食廊多所甫告落成各小販均爭先入内貿易以致口角鬥毆事爲鄂督所聞即飭警察局議訂章程俾各安生理茲經警察局編立號數凡欲入内貿易者須赴局抽簽發給牌照以免爭執日來業是項生理者已按照牌號紛紛遷入較前已整齊可觀矣（八） 
[組織馬車公司漢口]  
　　富商蔡榮近糾集股木三萬元勘定一馬頭地方開設馬車公司月内即須開辦（人） 
[咨查靑龍㵎煤礦地勢北京]  
　　日前農工商部咨照順天府公文略云現據職商林鳳鈞禀請開採宛平縣屬靑龍㵎煤礦請速派員前往詳查四至有無妨碍迅即聲覆以憑核奪（上） 
[接量泗安路線蕪湖]  
　　蕪廣鐵路洋工程師勞克柏韻士曁繙譯袁君嘯等勘量寗國至廣德路線已竣日前蕪湖鐵路總公司接廣德來函悉現已由廣德接量至泗安本月二十日前當可告竣回蕪云（沙） 
[培修江岸堤工漢口]  
　　鄂督張香帥前日札飭培修江岸堤工局委員兪地山明府略謂春水行將泛漲所有沿江堤岸如遇坍塌應卽迅速開工修葺先用沙土塡塞冉葢沙石于平面以期堅固而臻久遠云云現兪明府已遵於去臘念四日估工興辦矣（有） 
[冰廠改造棧房漢口]  
　　漢陽高公橋向有西人所設冰廠一所邇因鄰近湖水不潔以致所出之冰銷路大減現西人已將此廠售與華商改造棧房另行擇地建造藏冰之所（乃） 
[鹽井忽旺重慶]  
　　富順縣自流井楊家冲鄒雲苓家向有火井一口能燒七十餘灶名曰正豐井嗣因井中有物障碍火勢頓减後又加工穿鑿較原井深七尺火忽上炎添燒至一百四十灶而火勢仍熾現在鄒宅前後排列鍋灶幾無隙地（求） 
[動物園陳列之預備重慶]  
　　夔龍形如螭虎長二尺有餘產於四川之夔州府故名夔龍張袞甫觀察前在夔關督辦槯務覔得二條運載來省蓄於新機器廠内以爲本年靑羊宫商會動物園陳列之預備亦水族中之特色也（求） 
[議添憲法專科北京]  
　　政府現與政治館提調商議飭令速編憲法全書頒發法律學堂曁各省法政學堂添設憲法專科以備研究（棠） 
[岳常舉辦團練彙誌湖南]  
　　湘省自瀏醴匪亂湘撫岑堯帥奏請舉辦團防先由長善兩邑興辦旋又通飭各屬一體舉行岳州府巴陵縣何峻廷大令擬訂章程出示曉諭刻下郡城呼團均設有旗幟軍械沿街竪立以壯聲威合城並派有百餘人充當團勇按日操練辦理頗爲認眞○常德府張琛午太守自奉省台飭辦團防之諭卽飭警察局刋刷門牌挨户給發以備稽查日昨復會商武陵縣廖子才大令謂常郡街道紛歧五方雜處宵小易於潜蹤現値舉辦團防必得公正紳耆督同街總按照十家牌法認眞稽查匪類方無 
從匿跡故刻下已選派團紳多人切實諭令親自督同辦理矣（時） 
[吳道禀請派員續辦淸鄉廣東]  
　　調署高雷陽道吳觀察具禀兩廣督憲以高州各屬近年會盜匪徒充斥劫殺擄人猖獗日甚迭經秦前道及朱前道禀請派員分赴各州縣查辦淸鄉嚴密緝捕惟閱時未久盜風復熾近來搶劫擄勒傷斃人命之案層見迭出亟應添調數員前來接續查辦茲查有楊令毓琪帥令耀衢楊令本楫三員均年力富强任事勤奮擬請調令來高委赴各州縣淸辦匪鄉至各屬淸鄉應派營勇現亦不敷分派擬懇札飭廉欽王道就近酌防勇三營來高或准予自行添募三營俾咨調遣云（出） 
[諭飭撰擬皇后賀箋北京]  
　　軍機大臣世相國面奉皇太后諭旨正月初十日皇后四旬千秋所有王公百官恭進皇后賀箋著交翰林院撰擬内閣恭繕以便屇期進呈世相國已轉飭遵辦至禮部援照皇太后四十萬壽之例奏請舉行慶典兩宫以時局艱難内災紛起飭令停止慶賀（和） 
[江督飭免拜年南京]  
　　江督端午帥接到院撫來函云每届年節之期遠近所屬每借晉省拜年之名擅離職守敝處業經飭免端午帥深然其說通飭所屬文武除行香拜牌外一槪免予來轅拜年如有仍效從前虚文者以擅離職守論（豈） 
[提審反獄各犯寗波]  
　　去臘十九日鄞縣各犯反獄一案已迭紀報端當時經高大令將逸出盜犯陳長更等三犯刀斃鎗斃餘犯均不敢逃加釘鐐銬嚴訊之下各犯均供係已斃陳長更三人及在監之陳正發秦弄五王幼生王文盛王阿六起意謀斃　卒係王文盛王幼生同謀迨二十七日府尊文太守由監提出陳正發等五犯覆審俱各直認不諱仍令發禁鄞獄一面電禀浙撫想不日定當明正典刑矣（易） 
[飭究公役誘賣民妻蘇州]  
　　山陽人劉三寶偕妻某氏來蘇謀生氏僅十五歲在靑陽地彼吳縣緝捕劉崇德計誘令甲乙二夥將氏載至浙省得價售去三寶偵悉卽投馬路工程局鳴控局員汪太守提訊之下飭移送吳縣訊辦未能得實復由汪太守將情禀知臬同朱廉訪札飭元和縣秉公研訊從嚴究辦（且） 
[渡船覆斃多命鎭江]  
　　去臘二十六日午後有瓜洲頭號義渡船揚帆南渡行至江心忽然傾覆淹斃百餘人經鎭江義渡局張委員派救生紅船赴下游打撈屍身亦云慘矣（拜） 
[盜劫成擒寗波]  
　　去臘二十九日傍晚時有某鄉地保收得 
錢粮銀洋百餘元來鄞納庫至灣頭地方突遇口操台　之四人搶劫而去經鄉民拿獲二人捆送縣署高大令研訊之下發押刑房俟續訊明確詳辦（易） 
　　今日尙有小說及本埠新聞列入第三張 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　度支部主事胡大榮江蘇農務局文案候補知 
縣張浚基昨日到道分别拜謁○淞滬總巡候補知府陳綸昨日由寗回滬到道禀見○滬道瑞觀察定於初六晚乘輪船赴金陵謁見江督并將所有前年鬧公堂案卷親自帶往面呈（宜） 
[應桂馨之面情]  
　　應秉鈞卽應桂馨前因犯事逮至會審公廨由中西官會判逐出租界並判攝取一景以備稽查嗣因應匿跡蘇省抗不到滬經讞員關太守一再禀由道憲瑞觀察電請撫憲陳筱帥速卽將應押解來滬以便攝景茲悉觀察已接到筱帥覆電謂現下蘇省正在查辦應之事件未便遽行解滬如急須攝影可逕由蘇省攝取寄申云云觀察接電已札飭關太守遵照矣（宜） 
[公共公廨襄讞易員]  
　　公共公廨襄讞委員孫耳三明府因被人禀揭奉滬道瑞觀察下札撤委遺差札委王篤基接辦昨王已到道謝委孫明府亦詣道禀知銷差（宜） 
[釐局批詞]  
　　牛行鴻興等禀批此案該商等統年祇認四萬八千元核與認額懸殊現貨捐局詳覆已由王定灜願認洋六萬三百元爲數較多詳經本局批飭准其承認矣所禀應母庸議○王大昌等禀批前據該商董等來局屢陳商困情形禀請退辦或照原認繳數量予核减當經明晰批飭該局議詳乃該商董等不候詳覆遽行禀退雖屬鹵莾惟旣據報明一年届滿停止收捐日期且稱已將應繳捐錢用剩捐票一併逕繳該局並將原發示諭呈繳前來自應准予照銷所遺捐務應仍歸該局接收辦理除將該商繳存捐錢四千千文按數收入代征項下彙撥外請發還認保各結查認保結一紙曾據該局聲明附卷保結則由本局檢出發還仰布捐局查收轉給一面將該商逕繳該局捐錢二千六百六十六千六百六十六文刻日按數批解到局以憑彙撥母遲○棉紗認捐公所禀批此案現奉撫憲批示已分行縣廨遵辦並移知該局矣惟此項棉紗認捐旣由益錩恒裕元豐協恒泰興等四號列名凡有禀牘自應先後一律照寫不得僅書公所字樣致涉含糊仰貨捐局轉飭知照 
[照常開關收稅]  
　　江海關向例於年終停辦公事茲届新正由關員定於初十日開關收稅（尺） 
[警局接收淸道路燈]  
　　本城淸道路燈去年曾奉滬道批准歸巡警總局辦理局董范麟書因於除夕將局務移送總局交程明府收管昨明府諭飭各掃夫等將花名淸册先行錄送察核（宜） 
[穿狐皮袍者留意]  
　　昨有徐某身穿華服在某處賀年雇車至法租界新街口迨下車摸給車資始覺所穿狐皮袍後半幅已爲剪綹賊剪去遂投捕房報緝捕頭允之（深） 
[寶善街鎗傷巡捕案再誌]  
　　昨報紀華捕在寶善街因拘竊賊被擊兩洋鎗報由捕房飭包探劉光震王阿巧分頭往查二東洋車等情茲悉該探等已將八千六百十七號之王萬興二百四十八號之某甲查獲帶至捕房王等同供是晚曳車在山東路仁濟醫院門前見有二人一空手一携絨毯洋布等物當卽置於車中嘱令向南推　轉入寳善街王太　藥鋪相近遇一華捕第一車已經放過第二載物車則被截住並曳車上　髮辮　其下車其卽出利刀將割斷逸去此時第一車中人卽下車開放手鎗二響旋被逃去惟此人常見在洋涇浜一帶閑遊見面似尙相識云云著將二事夫管押一面飭探緝兇究辦（力） 
[拘究起火葡人]  
　　昨晨一時美租界密勒路五百四十七號某葡人住宅忽然起火常即救熄事後捕房飭中西探查得保有火險銀六百兩形跡可疑當將二葡人拘入捕房押候查辦（似） 
[賭徒被拘]  
　　城内各賭徒因新正弛禁三日沿街遍設賭檯茲因三日之期已過昨晚警察西局長率同各巡士四出拘拿各賭徒除在路賄放不計外約被拘去數十人之多（宜） 
[巡士聚賭]  
　　總工程局因新年弛禁賭博三天該局及南區各巡士因亦公然在大街聚賭毫無忌憚甚致勾通革探流氓爲護符藉以誘人資財現被局董訪聞業已飭地甲及警務處細查虚實以便澈究（尺） 
[流氓向巡士分肥]  
　　總工程局六十七號巡士李左浩前晚在南區境内三角街地方荳芽錦全之賭攤上賭勝被流氓多人向之分肥不允互相扭毆致李竟失去各物旋由某巡士拘獲褚洪寶卽彭洪卿一併由區解局押候訊判（尺） 
[巡士私押號衣]  
　　南區四十五號巡士張順恩因私押號衣被巡長和悉交警務處斥革并押令將所押號衣交出（尺） 
[流氓拆梢]  
　　沈良甫僑居英界二擺渡淸遠里第五十二號門牌前晚至東尙仁里某妓院飲酒而出甫至里口卽遇流氓十餘人向之拆梢將所携鈔票洋十元洋二元七角悉數攫去各流氓一鬨而散沈當即投老閘捕房控告捕頭飭探劉光震前往查辦（力） 
[糾黨行兇]  
　　小木匠王明郎於前日下午五點鐘時糾同類十餘人至大馬路北香粉弄將同業顧桂泉兇毆仆地放經一百七十一號巡捕將爲首之王明郎拘住連同顧喚車拘入捕房捕頭見顧已奄奄一息飭原捕送仁濟醫院療治王則管押捕房候堂期解訊（力） 
[日人搶洋]  
　　婦人王張氏前晚行經美界南潯路被某日人搶去洋四元餘由途人毛姓將日人扭交一百二十一號捕帶入捕房奉飭押候送日署訊辦（似） 
[西牢斃犯]  
　　積竊鄔全才前經公堂判押西牢七年昨日病斃由管獄人知照捕房飭傳地保棺殮（似） 
[法捕房擬添招安南兵充當巡捕]  
　　八仙橋西自闢新界以來地方遼闊市面日興匪徒亦因之蜂起捕房雖迭次添招巡捕終嫌不敷分布茲聞擬再添招安南兵數十名來申充當巡捕以資彈壓（深） 
[定期辦公]  
　　法公署曁法國書信館公司洋行等均因年節循例停辦公事三天惟初四日禮拜六例應休息半日初五日又遇禮拜故定於今日起始行辦理公事云（深） 
 
 

Page 18

 
 
[公廨定期訊案]  
　　公共公廨目去臘小除夕停訊後茲由讞員關絅之太守照會英副領事巴爾敦君擇於新正初八日卽禮拜三開堂會訊各案（力） 
[學徒竊物]  
　　木工張家本被學徒沈愛林於去臘竊去皮馬褂持往法界質銀花用迨沈回家詰知其情扭送至總工程局請追原贓（尺） 
[補錄公共公廨晚堂案]  
　　周　荃控吳秀亭賣地悔議　臘奉襄讞孫大令提訊周供上年十二月憑陳金金彭玉亭等爲中買吳地一畝零付過定洋四百元至今不將方單交出求追訊之吳供地　孫兒鍚卿作主惟未收定洋大令判鍚卿押候繳到方單再核○妓女汪鳳仙贖身紏葛控奉訊判押候伊夫張榮泉到案領回嗣因並不投領奉大令提訊汪妓供求恩遞回閔行原籍大令准予押送閔行司就近傳其家屬訊領不准來滬賣娼○楊啓鳳控汪季寅呑沒股銀亦奉大令提訊楊供出股洋四千元與汪開仁記永號未及兩月卽行閉歇向查又無淸賬求追訊之汪供求寛限理算大令判交保算賬再核○冷子薌控顧炳初圖賴貨洋亦奉提訊冷供與顧父往來迨伊父故後查賬被欠洋三百九十餘元向追不理求追訊之顧供求恩斷大令判顧交保還洋一百八十元完案（力） 
[補錄公共公廨早堂案]  
　　　臘廿八日捕房派探至廨請出牌票由包探何阿春將邵厚村洪賚臣提入捕房於念九日解廨請訊讞員關太守與英巴副領事升堂會訊朱云卿供係義源廠執事洪賚臣在廠内七八年管理銀錢出入向無舛悞此次串同邵厚村以開設怡德莊爲由定欲與廠内往來商人勉從其請　届年終查賬被虧空賬銀七萬五千餘兩卽如臘月初六至十八日止賬上有銀三萬兩卽此一端顯見作弊迨向提取邵即將怡德倒閉求請　追訊之邵供願查賬理明不敢有悞太守商之巴君判押廨訊追一面派探恊差將賬簿十本吊案再行復究○牛肉莊主嚴金林之妾某氏任意將婢女林弟凌虐並不給飯食二房東藥云卿報捕由濟良所將林弟送案請訊嚴供因婢竊食稍加訓責太守判罰洋廿元充公林弟發所留養完案○張丙因形跡可疑奉中西官訊判押查茲經包探黃四福禀稱張丙曾夥刦揚樹浦楊姓家今事主到案請訊　裕臣供廿六夜被盜打開大門而入有十三四人搶去衣服等物今解案之衣服料件卽係原贓訊之張一味求恩太守判押候查辦（力） 
[美租界捕房事]  
　　嚴富貴陳生才二人在三泰路將朱鍚卿肆毆由六百五十三號捕將嚴陳拘入押辦○唐阿土與妻何氏在北蘇州河畔互毆將氏推入河中遇舟人救起由七百十一號捕將唐夫婦並送捕房奉飭唐押候解訊○高德福竊衣由探宋掌桂拘押查辦（似） 
　　本館目今日始譯印小說名棲 
　　霞女俠傳先將目次評話登出 
　　以後每日接印正文閱者注意 
[黃種必讀棲霞女俠小傳目次] [  日本嚴谷蘭軒著亞東破佛譯]  
　　第一章　出入世界之奇境 
　　第一節　緒論 
　　第二節　世外境象 
　　第三節　羅箋詩 
　　第四節　入世之機紐 
　　第五節　不容置身局外 
　　第六節　倏忽飄渺 
　　第二章　禍福憂喜相倚伏 
　　第一節　保種族 
　　第二節　入世情味 
　　第三節　塔夜傾談 
　　第四節　美人無影 
　　第五節　歷漂流之險 
　　第三章　感情百方面 
　　第一節　羣女爭壻 
　　第二節　揭示女俠之意趣 
　　第三節　登男山絶頂之棲霞亭 
　　第四節　俠術 
　　第五節　餘情如海無涯涘 
　　第六節　剖仇人之胸 
　　第七節　生離死别 
[（評話）]  
　　一專喜事蹟離奇者。此種人必輕薄。無道德思想。不許讀是書。 
　　一不好尋繹意義者。此種人必粗率無科學思想。不許讀是書。 
　　一急欲知其究竟者。此種人必淺狹。無植立思想。不許讀是書。 
　　一溺於聲色者。此種人無一時非邪念。不許讀是書。 
　　一陷於貨利者。此種人無一時肯安分。不許讀是書。 
　　一知孔子而不知釋迦者。此種人過於人過於迂拘。不許讀是書。 
　　一知釋迦而不知孔子者。此種人太無檢朿。不許讀是書。 
　　一非眞曾入世者。此種人亦不能。出世。不許讀是書。 
　　一非眞曾出世者。此種人亦不能入世。不許讀是書。 
　　一但知其事。不知其義者。不許讀是書。 
　　一未知其事。先論是非者。不許讀是書。 
　　評話已畢。 
　　評書者。儒冠和尙先大歡喜。 
　　箸書者。蘭軒大歡喜。 
　　譯書者。破佛大歡喜。 
　　讀書者。國民皆木歡喜。 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
　　宫門抄十月二十五日禮部學部正紅旗値日度支部引見三十七名禮部三名理藩部三名正黃漢三名廂白蒙一名廂藍滿二名圓明園二十名壽勳假滿請安李傳元預備召見延康續假十五日禮部奏派視看牲隻派出醇王張亨嘉又奏改派分獻大臣派出承蔭掌儀司奏三十初一日祭奉先殿澤公恭王行禮召見軍機榮中堂嚴修李傳元巡警部奏爲鑾儀衛衙門空閒房院擬撥作巡警部公用摺 
　　巡響部謹奏爲鑾儀衛衙門空閒房院擬撥作巡警部公用恭摺會陳仰祈聖鑒事竊查西長安街路北向有儀愼親王舊房院第一所前於先緒三十年正月二十日蒙恩賞作鑾儀衛衙門在案其西偏舊有空閒房院一所當時一并劃歸鑾儀衛署内因正院房屋寛大已可敷辦公之用原據署旁西偏房院幾同閒置伏念巡警部應用局所及醫院學堂等處需房甚多且推廣警政尤以開通民智爲急務現准軍機處抄交考查政治大臣戴鴻慈端方奏請籌辦博物院屬牲園公園容由臣部另行妥籌次第興辦現擬先擇覓房舍陳設書籍及各項器物圖册准令官商士民人等時入游覽藉以啟瀹新知據充聞見惟必須地址稍爲寛展方足以新耳目而壯觀瞻臣部與鑾儀衛公同商酌該署旣有空閒房院若稍加修葺移作開辦此項陳設之所尙堪敷用事關公益洵爲一舉兩便合無仰懇天恩俯准將鑾儀衛署旁空閒房院撥作巡警部公用於警政實有裨益是否有當謹恭摺會陳伏乞皇太后皇上聖鑒訓示再此摺係巡警部主稿會同鑾儀衛辦理合併聲明謹奏奉旨依議欽此 
[湖南巡撫龎奏承襲世職之李定淸楊運松二名均年已及歲發標學習據詳陳明片]  
　　龐鴻書片再查歷次奏准承襲世職年未及歲之長沙縣陳亡記功應保把總李致和繼子李定淸現年三十六歲通道縣陣亡藍翎訓導楊長蔚嫡長子楊運松現年四十三歲均因年已及歲據該縣等具文詳請核辦前來經虑先後將各該故員子嗣李定淸楊運松二名發標學習仍俟接准部覆再行飭知分别照例辦理除將各宗圖册結分咨吏户兵各部查照外理合會同湖廣總督臣張之洞湖南提督臣曹志忠附片陳明伏乞聖鑒敕部核覆施行謹奏奉硃批覽欽此 
[伊犂將軍長奏爲一時實難逕赴伊犂懇恩准令副都統廣福暫行兼署並請刋刻木質關防途次鈐用片]  
　　長庚片再疊准烏里雅蘇臺將軍馬亮函電切奴才到伊以便交卸北上而奴才經户部奏奉諭旨飭令盤查新疆庫欵必先淸查甘肅底案前在蘭州已稽時日嗣因沿途預籌應辦各事臚陳一切又於肅州躭延至今屇計程途尙須用餘始抵新疆省城自維馳驅駑鈍已學惶悚難安而欽承恩命節制新疆地方文武及兵餉一切事務尙有應與撫臣聯魁會商籌餉練兵整飭地方等事並盤查司庫均非旦夕所能竣事實難一時省城即行徑赴伊犂如由馬亮送印到省則木署公事必須包封遞送而伊犂距省千數百里往返程途誠恐不無遲誤可否仰懇天恩准令伊犂副都統廣福暫行兼署奴才一將新省公事辦竣立即馳赴伊犂接印任事惟在省城應行奏咨事件旣多而到任後猶擬現赴南北各城曁沿邊各卡周歷查看校閱營伍考察吏治以及布置農工商牧等事　　印前往遇有木署公事副都統　未頒有印信無以鈐用黨不帶印信奴才途次辦公隨處借印亦多不便查伊犂將軍信文　總統伊犂等處將軍之擬　刋刻木質關防一顆文曰兵部尙書銜總統伊犂等處將軍節制新疆地方文武兼理兵餉事務之關防以昭信守如蒙兪允遵即奏明開用是否有當理合附片陳明伏乞聖鑒訓示謹奏奉硃批著照所請欽此 
　　宫門抄十月二十六日陸軍部鑾儀衛廂白旗値日吏部引見八十名召見軍機鐵良壽勳 
[伊犂將軍長奏懇恩准將該員調赴疆差遣委用以資臂助片]  
　　長庚片再舉行地方要　必得　悉情形之員方足以供　使查有同知銜四川候補知縣陳玉森賦性耿直學識兾優前任伊犂充當文案委員辦事有年邊情熟悉合無仰懇天恩准將該員調赴新疆差遣委用藉資臂助謹附片具奏伏乞聖鑒訓示謹奏奉硃批著照所請吏部知道欽此 
[伊犂將軍長奏凡係奏調京外各員懇恩准予照奉天成案免扣資俸並照異常勞績奏保優奬以資鼓無片]  
　　長庚片再奴才此次重赴伊犂仰蒙恩命節制新疆文武籌餉練兵整飭一切事務殷繫必有得力員并方能籍資臂助而新疆僻處極邊向有乏才之歎且因陋就簡風氣　開於各新政更無講求請練之人自非借才内地不足以宏濟艱難惟賢能卓卓之員斷不至投閒置散或現居要缺或現充要差正資任用或選補資格已深不願舍之他就况邊塞迢遙相距萬里風雪寒苦十倍勤勞尤不免畏葸不前每致奏調者多而來者無幾亦情使然也查盛京將軍趙爾巽前因奉天需才孔亟所調之員率多遲迥不到專案奏懇天恩格外請奏調京外各員槪予免扣資俸應進單者照常進單應選補者照章選補其已經到奉各員無論補署差遣但有卓犖俊才准其隨時核實保奬庶該員等得以需次之餘自奮功名可冀踴躍而至等情奏奉硃批批照所請該部知道欽此仰見朝廷軫念邊艱鴻施逾格之意奴才伏查奉天之寒苦雖與新疆相等而離京較近且通火車不數日卽至與新疆之　侬跋　動輒數月計已勞逸迥不　侔而奉天本係陪都沐聖朝之德澤已久物產豐饒民情敦厚與新疆之改設行省歷時尙淺闢草萊以事經營啓顓　而儆頽情通商惠工勵忠敎孝計深慮遠刻苦圖强以期防患未然者時地實有不同其治理之難亦較奉天爲尤甚似更應搜羅賢俊破格裁成以收得　　理之效並查向來因事被劾各員投効邊防沿爲常例然其中亦多才優識卓者若因　𤯝之愆遂至終身廢棄亦殊可惜矧聖朝本　棄瑕錄用之恩則此等人員原　曲賜矜全之列卽奴才於所調各員必於其人之才學政績實有專長允孚公論詳加採訪確　見聞始敢徴調合無仰懇天恩俯念奴才此番到新百務待舉兼營並鶩有日不暇給之勢而創行各新政更非閱歷有素才具優長者莫資任使而深慮延攬無術招致不來惟有籲懇聖鑒准予查照奉天奏蒙兪允之案嗣後凡係奴才奏調京外各員均准免扣資俸照常進單照章選補其已到營任差倘有才品卓越學 
 
 

Page 24

 
 
識俱優明悉邦交通達政體嫻習兵學講求實業奮志趨公勵勤効職各人員遠歷極邊辦理一切新政俱屬創始其馳驅鞅掌不憚勤勞内地實百倍艱辛　由奴才隨時核實按照異常勞績奏保優奬俾資鼓舞趨事赴功則於邊防吏治以及兵農工商新政大有裨益如蒙恩准應請旨敕部曁各省遵照施行是否有當伏乞聖鑒訓示謹奏奉硃批該部議奏欽此 
　　宫門抄十月二十七日　部大理院廂紅旗値日無引見召見軍機戴鴻慈紹昌張仁輔 
[湘撫龐奏湘省應解新案賠欵第五十九期銀兩片]  
　　龐鴻書片再查新案賠欵湖南省每年原撥銀七十萬兩又部撥曹折銀兩自光緒二十七年十二月第一期起　三十二年九月第五十八期止均經依限解淸先後奏咨在案茲據布政使英瑞會同鹽道曁善後釐金各局詳稱現値光緖三十二年十月第五十九期應解耕案賠欵在於新籌欵内動支鹽斤口捐加價銀四萬八千三百三十三兩零稅契銀九千兩土藥加抽銀一各兩凑足一月償欵銀五萬八千三百三十三兩零乂漕折銀一萬三千三百三十三兩零連前共銀七萬　千六百六十六兩零復加關平補水銀一千一百七十七兩發交湖南駐漢官錢局匯兌處承領限於十月初一日匯交江海關道兌收守候批照廻銷以期迅束而免逾期等情詳請奏咨前來臣覆核無異除分咨外謹會同湖廣總督臣張之洞附片具奏伏乞聖鑒謹奏奉硃批該部知道欽此 
[雲貴總督丁奏爲已革訓導報効鐵路公欵照章奏奬開復以示鼓勵摺]  
　　雲貴總督臣丁振鐸跪奏爲已革訓導報効鐵路公欵照章奏奬開復以示鼓勵恭摺仰祈聖鑒事竊查已革雲南白鹽井訓導吳保廷前　家務滋訟經臣在雲南巡撫任内於附片奏　候選道王熾倚財仗勢賣弄神通請旨革職案内附叅吳保廷係王熾女壻只知袒附王熾幾陷其弟於大辟願私暱而忘倫理不孝不友豈堪師表請旨一併革職等因於光緒二十七年正朋十　日遞回原片奉硃批著照所請該部知道欽此欽遵轉行遵照在案茲據雲南布政使劉春霖會同滇蜀騰越鐵路總公司詳稱該革員吳保廷湊集庫平銀五千兩作爲報　鐵路經費不領股票等情禀經查核兌收惟查奏辦滇蜀諸路續議增訂章程内載嗣後認購股分三萬兩以上者彙案奏奬十萬兩以上者專摺奏奬三十萬以上者奏請破格優奬又各紳商報効股款不領股票在一半兩以内者彙案奏奬數在二三萬兩以外者專摺奏請破格優奬各等語現因滇蜀騰越鐵路需欵該革員報効庫平銀五千兩聲明不領股票洵屬急公可嘉核其銀數與續訂准其專摺奏奬章程相符詳請奏奬開復前來臣覆按勸懲者官常之權度法令者彰癉之權輿且查該革員吳保廷被叅　後閉門思過深知愧悔繼承先志講求敦本輯睦之道鄉里許之自足蓋其前愆茲復報効鐵路公欵銀五千兩好義急公尙知大體合無仰懇天恩俯准將已革雲南白鹽井訓導吳保廷開復原管原銜並免繳捐復銀兩以示奬勸出自逾格鴻慈除咨吏部查照外謹恭摺具陳伏乞皇太后皇上聖鑒訓示謹奏奉硃批著照所請該部知道欽此 
　　宫門抄十月二十八日農工商部郵傳部正藍旗値日無引見山東臬司袁大化請訓道府黃仁濟等謝恩吉和因伊子謝稽查三海値班大臣恩阿霖謝稽查三海値班大臣恩順王續候五日植公請假二十日召見軍機袁大化桂春 
[河南巡撫張奏爲馳報河工霜降安瀾摺]  
　　河南巡撫兼管河工事務臣張人駿跪奏爲骣報河工霜降安瀾恭摺仰慰聖懷事竊照豫省黃河南北兩岸河勢工程情形自交伏至白露均經臣節次奏報在案迨交白露以後雖萬錦灘黃河未報陡長而武陡沁河則於八月十一日陡長水一尺二寸十四五日又接續長水三尺五寸來源仍旺各廳水勢皆陸續陡長黃沁縣攔黃磯雖在沁河入黃之上因被沁水頂長上游不免抬高是以亦報陡長兩岸掃石各工皆因秋溜淘刷力勁仍復　見蟄陷當飭各該廳營隨時體察情形見蟄即加不任稍涉貽誤如南岸上南鄭中中河等廳工作尤繁迨至寒露節後北岸黃沁廳郭汛攔黃磯又因封　生長沙灘逼溜北臥以致掃壩續見刷蟄復飭竭力加廂盤築得臻穩固茲於九月初七日節交霜降兩岸八　工程一律修守平穩普慶安瀾伏查本年自夏徂秋河水疊次猛漲大溜奔騰趨刷各廳掃壩工程先後蟄陷頻仍情形在在吃緊幸各工料儲備充盈督差隨時相機搶辦均能保　無虞此皆仰賴皇太后皇上至誠感格神祇默佑得以化險爲夷臣欣幸餘倍深寅畏當飭道廳分往各河神廟敬　致祭茲臣回省後恭詣省城大王將軍各廟虔誠祀謝以答神庥所有出力各員如布政使瑞良當此庫欵異常支絀運　倍極艱難尤屬甚於往年仍能　力兼顧河工修防賴以無　開歸陳　鄭道曹　元河北道馮光元均能相機因應調度合宜督率工員講求實際河務裨益良多前署開歸陳許道軍　處存記候補班前補用道吳肇邦親歷各　督辦春壩用能料節工堅抵禦長水深資得力均屬着有微勞合無仰懇天恩俯准將瑞良曹福元馮雿元一併交部從優議叙吳肇邦請賞加二品銜以示鼓勵出自鴻慈逾格其餘出力人員照章先行存記屇期彙案保奬除飭取該司道等履歷　部外臣當督飭道廳營汛照常愼密巡防並一面籌備來歲工儲斷不敢以時逾霜降稍涉大意所有河工霜降安瀾緣由理合循例恭摺中驛馳陳伏乞皇太后皇上聖鑒訓示謹奏奉硃批另　旨欽此 
[浙江巡撫張奏爲舉劾屬員以肅吏治摺]  
　　浙江巡撫臣張曾　跪奏爲舉劾屬員以肅吏治恭摺具陳仰祈聖鑒事竊維整理庶政要在澄叙官方臣前於到任後詳加甄别將庸劣各員奏叅在案惟是揚淸激濁自宜彰癉兼施茲復留心考其賢能卓著與　茸不振者亟應分别舉劾以示勸懲查有候補道葉壽松委辦温處　釐精心籌策革除夙弊勞怨不辭署中防同知定海廳同知楊志濂深通治體守潔才長蘭谿縣知 
 
