# 1884 - 264 - 4904117

 

Page 1

 
 
[第十五號畵出箸] [  申報館主人啓]  
　　我朝中興事業恭　實冠百僚民間欽仰雖　恆歎無由寓目近以養疴邸第沐浴聖恩報人士每於閒中獲　丰采敬摹小　郵寄南來俾四海景仰之心庶幾共慰再基隆於七月初十十一兩日又復開仗法船三艘均受炮傷退出口外兩圖編入此次十五號盡報准於初六日出售淞隱漫錄一書自六虢畵報附送至此次十五號畵報止前後共得圖說十種是為卷一以後總以十圖十說為一卷此書凡十餘　仍分附　號書報之末分送閱者鑒之此布 
[尺牘告成] [  申報舘主人啓]  
　　寳山陳起霞先生親所以名下士爲　花幕下客翩翩書記譽噪青淮其所著息菴尺牘上下兩卷并附存一卷類皆官塲通問之作繡口錦心四駢六儷絕時眉樣無過於斯本舘愛其　麗端莊足資後學矩矱因以活字板排印分裝兩間准於八月初二日出售收回工　洋一角二分諸君子先　　快者請移玉　取可也 
[法人見惡於華人說]  
　　法人於越南東京固屬無理取閙華人聞之莫不髮指眥裂故於朝廷大度優容屢屢請和之意竊以為官長之畏葸焉至今日宣示開戰薄海民心莫不同深踴躍敵愾從王之義發乎至情至性之中非可作而致也雖然豈特法人已取東京始見惡於華民也哉越南世爲藩服　衛南洋壤地相連以亞細亞洲大勢視之有南洋諸島之地綦布星維交於黄道上下不啻為中國門戶如則越與暹緬正中國之邊地也且非外洋環衛者可比較之琉球有加重焉卽較之臺灣尤切近焉惟南方三小國邏邏地形俠長國之南隅不如越緬之斬截有銳然一片土如人伸足於地上者彭亨大年土番滋族小藐之邦十有餘處直至新加坡而盡其地雜居於南洋諸島之中爲西人東來稅駕卽關之逆旅而三國之皆有西人足跡者亦卽由此推之以至於今而法之在越居然創爲保護之說欲翦我千百年之屏　也不然明季估帆萃集南注諸番島於永樂年間遣使册封悉命爲王者一旦而貢舟隔絕不克自達雖西方商旅愈來愈多顧不敢遽爾内向何以五百金之租稅竟能賺得我澳門也自此以後華洋雜處內外交易貨賄相通華民之獲利者固自不少而出入不能相準究之內地之財蔬出外洋者多逮夫本朝康熙年間因粤東洋商與西人因債涉訟諭百飭下粤中督撫妥爲審理務使洋人不致失利此固柔遠綏安之道則然而洋人從此往往占華民之便宜官吏袒之民不敢較於是積怨日甚一日然爾時僅粤省濱海之民素與洋人交易　習者乃有此情形耳東南海疆通商在後居民不喻其趣其他不濱海各省之人更不必言矣法人奪佔西貢原因越南有盗匪而不能勦法之戍兵願為掃蕩與越君相約所用兵費事平分年拔還以嘉定等六省為質厥後費已償還而地威久據理不可爭情不可喻其時中朝内地多故各省用兵越人被法所算無由赴愬卽愬之而中朝未必能代爲理也故西貢帶竟為法國屬地粵東近越　此而惡歐人者尤仇法人以歐人事事佔我便宜無非商賈交易之中若注人則得我屬國之地久假不歸其居心何可限量也然各直省之人心未必如粵東之深　法人者盖民不盡知地利僅言西貢其地究在何方不能言其詳卽不至蓄其怨至於今日謀取東京然第笑法人之踞我越南所謂西貢者卽中國內地相連直出海濱之邊地以計取於越南者也夫越之土地卽中國之土地乘中國内地之亂而設計餂誘安居樂業朝廷絕不過問則亦已矣乃猶覬覦東京思席捲北圻而有之意謂金山銀坑蘊利無窮我總其權可以補國內之不足於是簧鼓其說煽惑議院興兵東向遂取海防使由此勢如破竹無所阻遏滇粤邊界今日恐難安堵也夫僅取西貢　可言也至由東京而遠愼粤國家將不以尺地爲重而任其取擕哉此時民心已甚洶洶而朝議顧以和局爲先謹愼矜持不敢言戰由是偪河内取海東劉永福屢敗其軍而法不悛致空言恫喝以禁制中國不得助劉而救越時則民怒益甚勃勃相持日久則傳聞愈遠萬里之進有言及法人者皆咬牙切齒痛恨唾駡然朝廷前不因乎民情而决意備戰洎宣泰北寗之失乃始明降諭旨詔示防軍而天下爲之大快以爲　除法人有日也能勝法人凡各國昔與法俱來者其欺我華民雖不如法而亦與法等吐氣於法不啻洗恥於各國此人心之所同也所惜者華民盛氣向敵而其所以解殺敵者要令法人登岸然後吾民得逞　憤而法人此時則斷斷無登岸之心也噫深仁厚澤二百餘年未嘗稍改民心之愛戴亘古未有昨報香港船澳華工人不肯代法人修理水雷砲艇一節因工役等謀將水雷炮艇攻毀經法兵官知照水師提督飭港中差役防護某謀不成又和路加火船入澳時華匠祗將　底洗刷卽行罷工可知法人之取惡於華人亦已深切工匠等人賦性椎魯尚能如此然則普天下之民心有不欲食法人之肉哉余觀於此而因樂為之書知異日有不恃水師而力創法人之舉不禁拭目俟之 
[諭旨恭錄]  
　　八月初二日奉上諭慶裕奉特叅故員虧短錢糧請旨究追查抄一摺　天已故岫巖州知州鳥勒登額前在岫巖州任内虧短正雜錢糧倉米為數甚鉅屢催不解實屬玩延着慶裕裕長提集該故員家屬及經手丁書人等嚴訊是侵是挪有無隱匿寄頓情事按律嚴追定擬具奏一面將該故員寓所資財嚴密查抄其旗籍家産着廂白旗滿洲都統一併查抄備抵以重庫欵該部知道欽此同日奉上諭穆圖善等及張佩綸何如璋先後具奏法兵攻擊船廠砲臺官軍接仗情形自請議處治罪各摺片法人乘上海議和之際潛駛兵船入泊福建馬尾等處中國素重誠信並未卽行驅逐乃該國包藏禍必不顧信義七月初三日何璟等甫接法領　照會開戰而馬尾法船乘我猝不及防先後開砲攻擊我軍合力抵敵兵商各船多被擊燬各軍于瀕危之際猶復奮勇　戰擊壞該國兵船雷船三隻初四等日法兵猛攻登岸經提督黄超羣道員方勳都司陸桂山督隊擊退法兵　攻館頭田螺灣閩安等處希圖上岸踞鴇經張世興蔡康業劉光明督軍擊卻穆圖善駐守長門等處督飭總兵張得膀副將洪永安守備康長慶等率隊截剿斃敵甚多擊翻敵船二隻以炮台門皆外向敵由内擊致爲所燬此次因議和之際未便阻擊致法人得遂狡謀各營將士倉猝抵禦猶能殄斃敵人多名並傷其統帥其同心效命之　　堪嘉憫所有擊退上岸法兵出奇制勝之提督黄超羣着以提督遇缺題奏前賞穿黄馬褂道員方勳着以道員遇缺題奏並賞給達春巴圖魯名號都同陸桂山着以擊儘先升用並賞給捷勇巴圖魯名號擊翻敵船奪獲軍器之副將洪永安着以總兵記名簡放並賞給鏗陞額巴圖魯名號其餘出力之水陸將弁着穆圖善張佩綸先行傳旨嘉奬並從優保奏候旨施恩力戰受傷之都司孫思敬着以遊擊補 
 
 

Page 2

 
 
用陣亡之高騰雲及受傷之宋錦元洗懿林及其餘陣亡受傷各將弁均着查明分別奏請奬卹並著穆圖善張佩綸於前頒内帑　賞項下擇其打仗尤爲　力兵勇及陣亡之宫弁勇家屬分則核實賞給毋稍疏漏閩浙　督何璟在任最久平日於防守事宜漫無布置臨時又未能速籌援救着都行革職福建巡撫張兆棟株守省城一籌莫展着交部嚴加議處船政大臣詹事府少詹事何如璋守廠是其專責乃接仗吃緊之際遽　回省實屬畏葸無能着交部嚴加議處翰林院侍講學士張佩綸統率兵船與敵相持於議和時屢請先發及奉有允戰之旨又未能力踐前言朝廷前撥援兵張佩綸輙以援兵敷用爲詞迨省城戒嚴徒事張皇毫無定見實屬措置無方意氣用事本應從嚴懲辦姑念其力守船廠尚屬勇於任事從寛革去三品卿銜仍交部議處以示薄懲福州將軍穆圖善駐守長門因敵船内外夾攻未能堵其出口而督軍力戰尚能轟船殺敵功過尚促相抵着加恩免其置議嗣後閩省防務左宗棠未到以前着責成穆圖善楊昌濬張佩綸和衷商辦務臻周密毋稍疏虞至沿海戰守事宜各該督撫務當凛遵迭次諭旨督飭各營認眞戒備不得稍涉大　致于重咎欽此○初三日奉上諭宗人府府丞吳廷芬奏請假回籍修墓一摺吳廷芬着賞假兩個月回籍修墓欽此同日奉上諭張凱嵩奏遵旨保薦人才一摺廣西候補道蔣澤春看交軍機處存記四川巴縣知縣國璋着該督出具切賞考語送部帶領引見欽此同日奉上諭御史方　紹奏吏部改定資深先班次顯背例意請飭再行覆核一摺着吏部議奏欽此同日奉上諭李鴻章奏東明黄河漫刷成口分别叅辦一摺直隸東明縣境黄河提岸本年伏秋大汛黄水節次感漲險工迭出致中汛十一二舖堤身漫制成口水入越堤以内將越堤南頭冲破土塘抽刷成溝雖據查　並未奪溜惟水勢東越亟應赶緊設法搶堵其被淹各處應否撫恤着李鴻章飭屬勘明分别辦理所有疏於防守之署東明同知朱豫復管帶練軍營官總兵韓鳳昌均着暫行革職留任仍勒令在工効力東明縣知縣張宗沂候補知府桂本諴均着摘去頂戴以示懲儆餘着照所議辦理該部知道欽此同日奉上諭岑毓英張凱嵩奏請將因公科歛之通判革職審辦等語雲南署大關同知候補通判謝光燾奉派勘查荒地輒敢因補給執照收取照費雖據聲稱收銀悉充公用並未入已難保無事後揑飾之詞謝光燾着先行革職提同經手書吏質審明確按律懲辦該部知道欽此同日奉上諭岑毓英張凱　奏請將庫局委員革職質訊一　雲南丁憂候補知縣王樹槐候補府經歷縣丞李敬鑄辦理厘務因該局書識被控無弊供詞均有牽涉王樹槐復不候質訊具禀妄訴亟應確切根　以成信讞王樹槐李敬鑄均着暫行革職歸案審辦該部知道欽此 
[京師來電]  
　　昨晚接京師友人發來電報言福州之戰游擊張成革職練營効力副將張升楷革職治罪陣亡之高騰雲陳英王漣許壽山葉琛材森材均從優議卹初七日已奉上諭合先據電登報俟接到邸抄再行恭錄 
[法船叵測]  
　　太古洋行武昌輪船由天津來滬據船上人言在路見法國兵船一艘似卽縛爾德聞人傳言該法船之所以在北洋者因聞中國利運輪船裝運軍械故來此偵察也此可見法人之詭計華官所當先爲之防也 
[西貢信息]  
　　西貢法字報言一日有越人駕船在海面遇盜當赴法官處呈報法官卽遣未比爾兵船前往勦捕及抵該處海面與盜相遇擒獲盜船四艘搜出軍械無數該兵船遂將盜船帶回越人甚喜送牛二頭與該船兵官刻下盜黨尚未定讞也以上皆法報語觀越人之獻媚他人直令人眥爲之 
[西報照譯]  
　　香港西字報云前粤東大憲出有賞格俾情殷敵愾者皆得設計攻擊法人此固為激勵忠義起見而海盜則反藉此以逞其計卽有運械出洋及販私鹽諸事官憲見之以爲必將攻擊法船不加詰問而盜黨在海面並不敢與法船爲難惟以打刼商船爲事近來香港已破盜案三起一起獲盜兩人一起發二十人一起獲盜船兩艘西報所言如此未知確否 
[天津西信]  
　　天津西人初四日來信云有一船裝麻袋一萬隻至大沽或請將築砲臺或謂將堵塞北河未知孰是如堵北河口則水不能洩津郡必有水患矣 
[鄂垣大火]  
　　初四晚鄂省北風勁疾江上雪浪如山七點半鐘時漢陽門外街東門坡地方張姓胃貨作坊失火該坊本係　屋因學徒執火油燈上小閣取物失手將燈傾落施救不及遂致燎原當時延燒筷子骨牌鹹包等作坊復飛至江柴院子與王家板廠箕伯揚威火鴉飛舞城内黄鶴樓第二層護欄亦被延及立兆焚如先是有多人立在樓前左右觀火及樓經　着内外夾攻看火人均往後山撞倒栅欄而走附近黄鶴樓之官廳與湧泉台亭項同付一炬幸胡文忠公祠祖師殿魯班閣並茶館無恙燒至八點多鐘樓向南倒計沿江一帶木作板廠舖面住宅約共焚去二百家左右十一點鐘火又　至平湖門溝邊始行止息所奇者漢陽門外之油貨豆絲飯館三家面面皆火而彼則巋然獨存又貼城之觀音閣及巡卡亦未災及惟黄鶴樓内燒死臥病之六十餘歳老道人一名督撫同道府縣營官聞警後均帶隊馳到汪協戎在胡公祠守候全夜卞制軍到時火勢正熾不敢冒險到祠祇在經廳署坐候許久方回聞火頭張姓當已走避祗將同住之某姓拘去王姓板廠主江柴院子主人均亦拘拿云 
[蘇垣火警]  
　　月之初六日正午蘇城三茅觀巷西口某姓　鋪内因學徒司爨不愼致兆焚如計燬去上下樓房七八間人口幸而無　惟貨物搬搶不及被焚甚多一時水龍畢集鄰右搬動者已有數家幸門口圍墻甚高不致蔓延左右該巷四周皆係殷實紳宦住宅設有不測貽禍匪淺故各路水龍保護亦加倍出力也 
[日下紀聞]  
　　風聞俄欽使有回國之信須於一月後起程未知確否○聞步軍營所派常川駐廠之技勇兵一千名逐日演習牌式按期合操頗見辛勞而神機營尚未籌給該兵口糧是以先由步軍統領衙門辦公項下每月提銀一千兩暫爲給發以資激勵云○西藏土司喇嘛來京朝覲一節玆聞係札薩克喇嘛非大喇嘛也土司隨　到京者共有百餘人惟貢件尚未到齊故未呈進云○聞恭邸於上月二十六日演戲三天爲福晉祝壽一時選舞徵歌搜羅殆遍都下各戯園幾於曹部一空花園內戯臺俱用蛤蚌飾木製造而成一概活筍頗便拆卸若值晴天則光耀奪目恍如置身琉璃宫中前面一帶房櫳蝦簾影密猊鼎香薰卽福晉格格等觀戲之所聽法曲以怡情献蟠桃而上壽彷彿　池盛會非人世所有也○左侯相於上月二十四日大閱各項練兵甚覺欣喜閱畢　取朱提百兩交神機營分給入操之兵作為犒賞待士如此宜其能得士心也○風關户部因籌餉維艱百計羅掘擬將王公及閑散宗室之藍甲餉銀暫行停領此項餉銀在各王公所少無幾而於欵項所益頗多然尚未見明文也○通州洋藥加稅一節經京師洋藥商人在崇文門稅課司及户部次第遞呈聲訴原委旋經戶部咨坐糧廳令其明白咨覆並將商人訴呈附去現在坐糧廳知事不可强已將余家圍新卡裁撤聞該卡自經徵以來僅收稅銀六百兩而經辦書役墊銀已不下六千兩云 
[津沽近信]  
　　天津驅逐法人一事前已列報兹接津沽來信謂上月二十五日津海關道盛杏蓀觀察晤津海新關稅務司請轉告駐津法領事略謂中法業已失和所有在津法國官民概應出境况現在開辦民團倘有不測恐一時保護難周稅務司當將各情轉達法領事二十六 
 
 

Page 3

 
 
傍晚法領事乘小轎見中堂及歸將在津神甫商人姓名産業開與稅務司轉付津海關道法租界有一法捕久爲居人側目二十七夜不敢安居宿於他處遂於二十八日趁輪來滬至若教堂街道擬中華官派人看管法領事署聞已議定託津海新關稅務司照管矣○火會中人預備迎接左侯相亦曰列報兹聞上月二十六日每會預發大旂兩面小旗五六面大旗係三角式紅心白邊小旗係長方全紅與號衣之紫花布半臂上均印津郡民團字樣每人各　洋槍津郡火會連分局合計共有百數十家每曾出五十人已有五千餘人二十七日上各穿號衣挨次向僧王祠點名點畢魚貫而前過南門外海光寺登城行走圍繞半週各回本會衣械鮮明步伐整肅西人旁觀者咸　嘖稱羡云 
[營口近聞]  
　　營口信云慶軍憲於上月二十四日寅刻由盖平縣往旅順口○初一日下午鎭海兵輪由天津載電線來○各營逐日操演尚稱認眞惟謡言不一人心惶惶商賈因之束手而油價亦驟跌云 
[勁旅過潯]  
　　恪靖營勇三千人由金陵調赴閩省乘兵輪抵湖口縣卽派弁勇協同地方官差至各碼頭封民船載兵進鄱湖由豫章上駛入閩初一初二等日往九江一帶封大小船隻二百餘艘尚不敷裝載又派弁往武穴等處封船聞各船户一聞大憲封船載勇無不各懷義憤踴躍樂從故近日長江一帶不見片帆上下惜各碼頭米船亦均封去致别處米船亦皆觀望不前米價不免驟漲竊願統兵大帥嗣後封船載勇凡屬米船援照鹽船例示禁不封庶上下江糧食流　無虞阻滯軍民益當同聲感頌矣 
[粤憲告示]  
　　欽命兵部尚書兩廣總督部堂張欽命太子少保辦理廣東防務彭欽命太子少保辦理廣東防務張欽命兵部侍郎廣東巡撫部院倪爲諭爾廣南北洋沿海居民漁户耳商人等越南西貢新嘉坡檳榔嶼等處華人知悉法人無理擾犯中國殘害生靈毁壞地方天人共憤爾等如有忠義報效者由外洋雇備船隻購置軍火馳赴越南閩粤海面攔載法船使其前後受敵或佯受法人雇募充當兵勇便中毁其船械焚其火藥或充作工匠爲之修理船隻則　其機器爲之帶水引路則引入礁淺絕地或賣與飲食用物則置放毒　令其自斃或受雇探信則顚倒眞僞誤其所往或探其狡謀洩其虚實一一報知官軍果有成功騐明馮據除按賞格給賞外仍當會同沿海督撫大臣奏明朝廷奬以不次之官船資軍火官補給價其能自率一旅　取西貢奪據河内海防等處者定有封爵之賞努力報國本部堂部院决不食言特示 
[潛運地雷]  
　　太古洋行輪船從外洋來滬船中有桶　隻前日在公和祥碼頭起運各貨而桶竟無人來提該船卽欲開行乃請海關扞手來騐及開桶視之則係地雷藥己裝好并有電線不知爲何人所裝亦甚危險矣聞海關尚欲查究此事也 
[騐屍詳遽]  
　　前日下午崇明吳景森寳山王雲莊兩明府均由石頭沙騐屍回淞聞初六日下午到沙時已將昏暮先由地保徐文奎將汆至鑊帽沙之屍用板拖至石頭沙請騐據件作報稱徐得滕叶腹澎漲遍身腐　並無傷痕的係溺死騐後兩明府以天適大雨遂各回船初七晨同往再騐張義賓據報張係頭額刃傷人字式兩刀深而碎骨的係致命其餘微傷無其緊要兩邑尊離坐覆騐無異當由屍親求爲自行棺殮　邑尊准如所績飭令先行具結備案查是案緣起施翹河外朱家浜均係捕魚之區至晚巡船見有私販船一艘在彼停泊當卽駕巡船往查計獲到私鹽二百數十包私販船户等五名内有石洞鄉人兩名睚欲送縣遥見外港有岱山私船飛駛而過是以哨官陳元浩特派巡勇張徐兩名照看查獲之私船其五人拘至　船陳君卽廹拿岱山船詎料私船内尚有販私兩人藏　鎗底艙勇未曾防備竊聽巡船已去驀卽跳出將張某刃斃徐則溺去該私船卽揚帆而遁及陳君緝得岱山船回見前獲之私船并巡勇杏不知去向當卽報案嗣有屍身汆至石頭鑊帽沙由保報縣故寳邑王明府會同崇明縣主會騐刻下案歸崇　辦理大約訊供後尚須緝拿兇手也 
[兵船宴客]  
　　虹口琼記碼頭泊有三枝桅美國兵船前晚邀請各國男女觀劇燕飲酒肴霈霧歌管遏雲人在中央聲聞兩岸各西人之赴會者寳馬香車絡繹不絕馬頭幾爲之擁塞美水師提督另雇小火輸三艘往來迎送至九點鐘演戲已畢餘興未闌復放電光照耀浦水繁星萬點與燈火相煇映誠鉅觀也 
[捕房新例]  
　　英巡捕房向例各捕一月更調一次現定於西歷十月一號起以一禮拜更調一次日班每早六點鐘出差至十點鐘落差十點鐘出差至二點鐘二點鐘起至晚六點鐘晚六點鐘至十點鐘爲止此新例也 
[覓死甚奇]  
　　裏虹口鄉間陶家灣鄉屈瞿掌掌娶妻某氏式好無猶前夜就枕時某氏忽坐起披衣下床出門逕去及其夫枕畔夢回始知鴛鴦已少隻冀急出追尋杳無蹤影昨早忽見某氏坐於屋後數步之水潭内撫之已僵而裙　在其手内未知何故殊令人無從索解 
[原告扭人]  
　　前報張介奎赴縣投控賭棍王梅溪任來全等業經提縣責懲並補提王供出之胡開良趙麻子等到案前日張在小東門外面見胡開良卽行扭獲進城原差禀解先行管押矣 
[斷給身價]  
　　蘇女播阿寳投上海縣控稱早歳喪父終鮮兄弟寡母聽信讒言於前年逼我爲娼遷居租界我不得已而從之現有相識之顧小舟情愿娶我我亦樂從曾商諸我母給身價洋一百員先付定洋三十員不料我母反覆無當竟欲居我爲奇貨求恩提究黎邑尊卽飭差提人前晚經帮審委員蔣明府訊究潘阿寳申訴前因質之伊母潘姜氏供稱祗生一女現年十九歳自幼在蘇鄉許字王姓嗣因事休退氏只得倚女爲活阿寳不守閨範自愿爲娼氏亦不能管東現既嫁顧姓爲妻氏亦甘心從未攔阻明府卽詰顧小舟供稱在治開設藥店尚未娶妻阿寳既願嫁我業經給女母洋三十員尚有三十員小的卽行繳案求恩斷領蔣明府廉得各情謂顧曰爾既娶該女爲妻潘姜氏卽係爾之外母何必爭此區區本委員衡情酌斷令汝再繳洋一百員顧小舟等遵斷而退 
[屍骸有著]  
　　前報庖丁入水一則兹悉昨早蘇州河白渡橋下浮起一屍巡捕報知捕頭轉飭三圖地保往查知卽該庖丁之屍遂帶至自來水橋下繫住正擬報縣適該砲船已由蘇省回眼見無悮遂報知救生局船將屍帶往南市收殮矣 
[保人免累]  
　　經理公平繅絲棧之西人投英領事署訴方子記曾將本棧股票八十張抵銀四千兩立有抵據係吳月亭爲保人自還過銀千兩外結欠銀三千兩及利息尾打銀十六兩請爲傳追等　由翟副領事據情照會黄太守差傳去後昨由原告西人同吳到案抵據呈閱吳供南翔人向爲米店夥有販蠶繭之方子記與正管棧人章茂春交好去年八月間曾將該棧股票八十張抵銀四千兩立有抵據載明四个月爲限逾限不贖准其拍賣償本盖股票每張本銀百兩原係對折抵銀倘初逾限時照章拍賣每張尚值六十餘兩迄今股票價跌至十二兩實在行情不過九兩我亦無力認償且當時係方章二人自己言明保抵據上雖冩我姓名花押係伊等所簽我早已回籍嗣後聞方已付過銀千兩餘作長期抵欵聞又有旗昌繅絲棧及池州等股票抵銀我均不在塲今春章茂春病故洋東催其子章錦甫料理由章函追我與方來滬昨同方至該棧洋東卽令到案太守與翟副領事察閱西人所呈之抵據確係去年八月所立載明四個月爲期逾限拍賣迄今躭延已有年餘未便再向保人是問一概斥退 
[質物可疑]  
　　包探秦少卿至英公堂稱昨聞有人持元寳三只向源來當質洋五元殊爲駭異當卽往問該當夥楊培之認有其事惟來 
 
 

Page 4

 
 
質洋之人已去又查得其人持寳住質時有二人在外探望因將二人拘獲并令當夥將元寳交捕房今一併送案當夥楊培之供有年約四十餘歲身穿青布長衫之人持寳來當洋五元我亦不能令伊多當蓋近來時有人將值價之件當洋幾元其意祗為寄頓起見我亦不能測其來歷林士并供聞元寳係劉錦堂阿當者我不干預李清浦供當寳之事毫不知情無端被拘翟副領事以元寳三只僅當洋五元該當夥豈不知來歷不明黄太守亦一再駁斥飭將林李二人及元寳均交捕房查明實情再行核辦 
[限期償債]  
　　俞祥林卽俞昌麟控魏永廷誆借洋一百十六元一案疊列前報昨晨原告投案求催太守復將魏提案掌頰四十下限五日料理違則再予笞責 
[鳳去臺空]  
　　前有江北人張金隆將其表妹金鳳携帶來滬詭稱星未婚之妻經人薦至新街巧仙花烟館中爲妓取去帶擋洋一百八十元在後金隆常到該花焑館婪索銀洋巧仙不勝其擾因將金鳳掉至徐桂芳花烟舘中前項帶擋洋應由桂芳償還巧仙而桂芳囊槖空虚不能取懷而予因託其友徐子卿作中向别處借洋以還巧仙巧仙遂得脫然無累金鳳在桂芳家與柯姓客莫逆烟霞隊裏雲雨窟中早有三生之約而柯亦願以金屋藏之鴛盟既訂鳳諾頻書桂芳失此錢樹子心頗怏怏然畏柯之勢焰無如之何而是時金隆貪心未死復自江北來滬欲肆其子取予求之計及抵金鳳舊居則人面桃花風景已非往昔嗣知佳人已歸沙叱利乃揑造情節赴縣矇禀意固圖准不圖審也被告等以柯爲護符置之不理金隆見勢下佳仍尋原中說和了事自行投案求銷官以其出爾反爾不無可疑着傳到被告一于人研訊得實着各自具結完案 
[英公堂瑣案]  
　　吳淞相近鄉人將某牧師毆辱一案已經黃太守斷結昨據西訟師小樂皮生稱西牧師曾請我代質此案定斷時原告旣不在滬我亦未到案應請覆訊太守謂該牧師旣延訟師理應候質今本分府奉道札會同翟領事訊究旣已定斷未便再訊習君深以爲然該訟師唯唯而退○瑞生洋行何買辦稱失竊金簪二枝珍珠二十一粒銀洋八員由捕房句探緝獲前爲侍者之郭阿明搜出珠十九粒尚少二粒及金簪已被兌洋使用今將人贓送案請為給領黄太守問郭所少之贓安年郭稱因睹輸用盡太守隨判郭阿明管押六月珠交何領○包探秦少卿稱輪船大副四人失去金有及練并金小洋報捕查緝昨在費阿大押舖内查得金練一條的係原贓惟表及小洋據費言有人狀類侍者持金練向押洋十五元金小洋當塲解去及傳西人認贓無　是以送案西人丰訴前因并稱金表值洋百元練值四十元小洋十元黄太子商之翟副領事謂該押舖既已押洋十五元理無不合隨斷西人給償半本始准領贓并諭費阿大設見押練之人隨時交捕以便究追○蘇婦趙氏稱昨在路被素不相識之二人扭住頭髮拔去銀簪曫物由捕拘獲當搜出銀荷花板一枝今蒙送案請辦吳錦熙供蘇人向與該氏拚　今我落魄該氏與別人私識且在花姻舘爲娼昨夜到小房子被我撞見向索寄存之衣物伊不肯還以致爭毆並未取其首飾我友金桂生在旁解勸並未逞巒黄太守商之翟副預事判吳錦熙金桂生各枷一月銀荷花板交該氏領去 
[上海絲業會舘籌賑公所施少欽募捐山東江西棉衣啓]  
　　啓者古人云人情一日不再食則饑終歲不製衣則寒此特言平時衣食之不可缺也叵夫流離漂泊淪胥以鋪上無椽　蔽其身下有淤泥没其　形容枯稿匍匐咨嗟其爲饑寒又何如哉屢接山　陳冠生　潘撰振聲孝亷江西幕中徐少衡善士來函備述兩處水阨之巨灾黎之苦疊經登報以間蒙四方樂善君子慷慨輸將絡繹濟助先謀二漿義粟之資未及尺縷寸絲之計轉瞬冬令將屇朔風頻吹安居飽食之家尚思刀尺寒衣之製矧彼災民既　輖　復加寒凍其何以堪縱上臺之軫　有加而萬衆之號　可慘善昌爲此急急作無厭之求有勸助棉衣之舉焉務祈遠近大衆仁人君子慨發仁慈宏兹善願已捐者有加無已未捐者舍已從人授衣之什堪歌挾纊之恩生感將見解推盡致不啻共樂裁成煦嫗為懷庶兾咸登袵席謹啓 
附啓者前奉東撫諭函内開如有善士樂助新棉衣一千件卽作庫平一千兩當援照成例奏請建坊以昭激勸等因善昌歷經遵辦在案此次重募兩省棉衣仍當遵照辦理合併聲明卽請公鑒善昌再啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月初一日京報全錄]  
　　宫門抄○蘇撫衛奏添給織造工料銀兩摺○陝撫邊奏為籌辦賑撫緣由摺○又奉派員充當提調片○晉撫奎奏總兵如期銷假片○東撫陳奏甄别府縣片○又奏請調補知縣摺○江督曾奏委署知縣片○晉撫奎奏知縣飭回本任並委署夾片○廣西撫潘　奏察看知縣夾片○八月初一日兵部太常寺太僕寺鑲黃旗值日無引見○耀年假滿請安○周家楣等　寛免處分恩○内閣奏派騐放之王大臣派出克王錫珍畢道遠徐用儀○兵部奏派查齋之大臣派山札拉豐阿恩全慶福伊崇阿清覬富勒渾泰福魁岳林○吏部呈進　官卷○召見軍機醇王○○頭品頂戴江蘇巡撫臣衛榮光跪奏爲蘇州織造織辦甲申年大運縀綢擬添　撥工料銀兩恭摺奏祈聖鑒事案准戶部咨稱內務府奏派三處織造織辦甲申年大運縀綢忝給　造額撥用欵一摺於光緒九年十二月十五日奉旨依議欽此抄奏咨會並令轉飭藩司查照停止川縀　併大運織辦核减市價豹核欵項撥給該織造應用等因卽經轉行去後兹據蘇州布政使譚鈞培詳稱改派蘇州織造織辦川省縀綢工料係於光緒六年起按年由蘇　司庫籌撥銀二萬九千兩以資購料織辦伏查蘇藩司庫向以地丁爲大宗其蘆課雜稅為數本屬無幾近年災歉頻仍各屬錢糧蠲緩未能照額徵收以致收數大為短絀現值本省海防江防以及奉撥京協各餉並額撥大運年例一切放欵不能少减現又加以派辦龍　等件工料暨此外兩廣協餉撥欵甚鉅均屬異常緊廹更應設法籌解支絀情形實與寍藩司庫相似所有改派川省縀綢工料自應遵照部議停止撥給另於歳撥外添籌俾濟工需再四籌思惟有查照甯藩司庫添給江寍織造織辦成案從光緒十年起每年添撥大運工料銀二萬兩解由蘇州織造儘數辦解以免名目紛歧而裨織務等情詳請具奏前來臣覆核無異除咨户部查照並令藩司赶緊籌欵解交應用外謹會同署理兩江總督臣曾國荃恭摺具奏伏乞皇太后皇上聖鑒勅部查照施行謹奏軍機大臣奉旨户部知道欽此○○陝西巡撫臣邊寳泉跪奏爲陝西長安等屬被水現經督飭查勘籌辦賑撫　摺仰祈聖鑒事竊查陝省自閏五月以來連次大雨西安府屬之長安咸陽盩厔渭南同州府屬之華陰鳳翔府屬之岐山漢中府屬之南　城固洋縣弗坪沔縣乾州屬之武功商州及所屬之雒南共十四屬或山水暴發或江流泛溢淹没田廬人口迭據各該地方官先後禀報前來查長安北鄉西鄉淹　馬廠更地三十五頃九畝餘冲塌草　十一間咸陽縣淹没灘地三頃餘盩厔縣東鄉冲傷軍民更地三十六頃六十八畝渭南縣南鄉　塲地百餘頃冲塌房屋一百餘間淹斃人丁五十餘口華陰縣華山峪口冲塌玉泉院及左近廟房三十三間淹斃道士三名工人一名進香男婦十餘名岐山縣淹浸地十四頃餘南鄭縣城關各鄉泥淤田地十八頃十畝沙壓地十四頃九十五畝冲刷灘地六頃二畝淹塌瓦房五十間草房五百七十九間淹斃人丁九口城固縣龍王廟等泥淤田地五十四頃九十諭畝沙壓地十七頃四十餘畝冲刷田地六頃四十二畝冲塌草房二百八十一間淹斃人丁九十三口洋縣江壩村等處淹没水田二十八頃五十九畝旱地一百五頃七十四畝冲搨房至八百六十餘間淹斃　丁一百三十六口又佛坪廳沔縣沿河村莊堤岸間有淹没冲决之處武功縣瓦子岡等處十三號廠地多被淹浸商州西南鄉東鄉冲傷田地二十五頃四十六畝冲傷房屋七十四間淮南縣南鄉中傷地三十餘畝冲塌房至一百三十餘閭淹斃人丁二十八口奴才伏查長安等屬猝被水災小民蕩析離居情殊可閔兹據各屬稟報當卽飭司陸續委員星馳往勘清查極貧次貧户口或散放義倉或發欵賑濟並給資修理房屋掩埋人口至錢糧應蠲應援飭令查後卽行示諭周知以杜影射重徵等弊流計被水各屬洋縣城固渭南南鄭情形較重長安盩厔商州武功雒南次之咸陽華陰岐山沔縣　坪等處據報僅止微勞無碍收成陝省麥收中稔糧價平减貧民謀食尚易奴才惟有督率司道責成印委各員逐一確查分别被灾輕重妥　撫卹總期窮黎衣食有資母使一夫失所以仰副朝廷子惠元元之至意除俟查辦完竣另案奏報外所有陝省長安等屬被水籌辦賑撫緣由謹恭摺具陳伏乞皇太后皇上聖鑒謹奏軍機大臣奉旨覽奏長安等州縣被水情形殊堪憫惻卽着該督撫督飭所屬確切查勘妥籌撫恤毋任一夫失所欽此○○邊寳泉片再學政考試各屬如有考棚設在外縣由督撫派委知府充當提調歷經辦理在案查西安府屬考棚向在三原縣城内現屇學臣考試該府係省會首郡政務殷煩現在知府李楹勢難兼顧考試事宜查有候補知府劉鳳玉堪以派委充當提調除行藩司檄飭該員前往妥爲彈壓巡察外謹附片陳明伏乞聖鑒謹奏軍機大臣奉旨知道了欽此○○奎斌片再大同鎭總兵張樹屏前以假期屇滿病尚未痊經臣奏奉諭旨張樹屏着再賞假一个月欽此當卽咨行欽遵去後兹准張樹屏咨稱所患外症多方醫治迄未就痊第現值張家口外馬賊紛擾密邇晋邊防務戒嚴亟　籌備續假業將屇滿未敢再事凟請惟有如期銷假力疾任事等情咨請代奏前來臣查張樹屏久戍朔方雖在假期之中未離防所緝匪巡防深資得力兹以隣境匪徒竊發邊防緊要卽行力疾銷假尤屬勇於任事除咨會該總兵實力籌防以固邊圉外理合附片具陳伏乞聖鑒謹奏軍機大臣奉旨知道了欽此○○陳士杰片再勞績保舉人員應於到省後予限一年察看甄别兹查在任候補知府濟南府同知李九彰候補知縣郝廷珍二員均係勞績保舉到省試用已滿一年例應甄别據藩臬兩司會詳前來臣詳加察看李丸彰　實無華公事穩重堪以煩缺知府在任補用郝廷珍公事尚勤堪以本班補用除履　清　咨送查照外謹附片具陳伏乞聖鑒謹奏軍機大臣奉旨吏部知道欽此○○革職留任山東巡撫臣陳士杰跪奏爲遴員調補要缺知縣以裨地方恭摺仰祈聖鑒事竊照荏平縣知縣張熙瑞告病接准部咨應以光緒九年十一月初九日奉旨後第五日行文按照限减半計算至是月二十八日作爲開缺日期以本月三十日截缺所遺茌平縣知縣員缺係衝繁難兼三要缺例應在外揀員調補該縣地當孔道政務殷　非明幹有爲之員弗克勝任臣督同藩臬兩司於通省現任知縣内逐加遴選查有東昌府屬之舘陶縣知縣倉爾爽現年四十六歳河南中牟縣人由監生遵籌餉例報捐知縣指省山東同治元年到省　捐同知銜丁憂起復回東復在京餉局報捐分缺先補用因西捻肅清在事出力經前湖廣督臣李鴻章保請賞戴花翎題補館陶縣知縣同治十年四月二十七日到任本年飭委代理單縣知縣二月二十三日接事該員公事曉暢明幹有爲在任多年早經歷俸期滿以之調補茌平縣知縣實堪勝任雖館陶任内有承緝未獲盜案及欠解地丁商課潛倉等項銀兩與例稍有未符但人地實在相需例得專摺奏請據藩臬兩司會詳前來合無仰　天恩俯念員缺緊要准以館　縣知縣倉爾爽調補茌平縣知縣洵於要缺有裨如蒙俞允該員係現任知縣調補知縣銜缺相當毋庸送部引見初次請調任内一切因公處分例免核計所遺館陶縣知縣員缺係簡缺東省現有應補人員應請扣留外補除咨部查照外謹恭摺具奏伏乞皇太后皇上聖鑒訓示謹奏車機大臣奉旨吏部議奏欽此○○曾國荃片再署江甫縣知縣朱之幹現經調省另有差委所遣員缺應行委員接署該縣地當街途政務殷煩查有　縣知縣王敬修堪以調署所遺蕭縣員缺界連東省亦關緊要查有桃源縣知縣許之　　以調署　　桃源　知縣員　查　候補知縣龔之格堪以署理除分檄飭遵外謹會同漕運總督臣楊昌濬江蘇巡撫臣衛榮光附片陳明伏乞聖鑒謹奏軍機大臣奉旨吏部知道欽此○○奎　　再吉州知州　署武鄉縣御縣陳寳楨現經撤省察看所遺武鄉縣篆務卽以調署吉州知州實任武鄉縣知縣吳葵之飭回本任　遣吉州　缺查有　　　縣知縣　德熙堪以署理據署布政使高崇基按察使黄照臨會詳　來除批飭遵熙外理合附片具陳伏乞聖鑒謹奏軍機大臣奉旨吏部知道欽此○○潘鼎新片再定　朱經筮仕人員簽發各省試用令該督撫詳加察看試用期滿如果才堪勝任卽據寔奏留遇有相當缺出酌量題補又各省保舉孝亷方正以知縣用者照拔　知　試用二年等因兹查有分發試用知縣江有　係由保舉孝亷方正以知縣簽分四川親老告近改掣廣西光緒七年十一月到省業已用二年期滿由藩　固司察看該員年力正强才識明敏堪膺民社應請留于廣西照例按班補用具詳前來　查無異臣到任未及三月例不加考除將該員履歴送部外謹會同兩廣總督臣張樹堀附片具陳伏乞聖鑒謹奏軍機大臣奉旨吏部知道欽此 
 
 

Page 10

 
 
[光緒十年八月初二日京報全錄]  
　　宫門抄○諭旨五道錄並○河督成奏河工修守平穩摺鄂撫彭奏爲聲明自請議處片○豫撫屁奏爲仍以前請之員署理知縣摺○大臣杜等奏循例更換侍衛摺子○八月初二日刑部都察院大理寺正黄旗值日無引見○克王等各謝授缺恩○尚宗瑞請假五日○椿壽續假十日○召見軍機胡瑞瀾○○河東河道總督奴才覺羅成孚跪奏爲節交處暑河水復長兩岸緊要工程督飭修守平穩恭摺仰祈聖鑒　竊奴才前將伏汛期内長水廂工情形陳奏後續據陝州呈報萬錦灘黄河於六月十四十五二十九等　三次共長水八尺接續奔騰下注勢甚浩瀚幸在前水既消之後河身尚資容納惟大溜南冲北突兩岸　　工程廂辦甫有端倪復又紛紛報塌而上南廳之胡家屯及八九堡塌掃潰堤尤爲岌岌當督率嚴營汛委激勵兵夫撒手分投搶辦竭數晝夜之力　匯塌各　依次補廂　缺堤工按　　築大局始保無虞該廳自入夏至今無日不事廂作料物需用繁夥仍在分别購添實緣片叚過長險而且急芳稍停待卽恐釀成鉅患中河廳中牟下汛八九堡及人字　　首空檔日交溜漸外移較伏汛情形略爲輕减擬估廂抛工叚論目下河情自可從緩然黄流變遷莫定應儲磚石料物仍飭該廳趕購存工相機抛護庶緩急有恃不致臨時棘手迤上三堡各埽因河底日見　深屢鑲屢蟄迄未穩定且河勢下卸四五堡順堤一帶舊有之埽壩亦多汕塌工　日以繼夜刻難少休此外南北各工或猛溜趨淘舊工塌陷或河灣圈臥新險驟生均飭該管道分督各廳營汎等隨宜節愼鑲修　臻穩定查本年水勢長發之勤爲歷屇所未有此後汎期正遠來源旺弱難知奴才惟有徃來各工督飭在事文武各員共矢愼勤認眞宜力防護不任一處一時稍有懈忽以冀仰　　厪至南北各廳鑲辦已竣埽工據開歸河北二道禀請具奏前來謹繕另片恭呈御覽所有河水復長兩岸緊要工程修守平穩緣由理合恭摺具陳　乞皇太后皇上聖鑒謹奏軍機大臣奉旨該部知道片併發钦此○○彭祖賢片再臣於光緒十年六月初七日准户部咨湖光省　年軍安　津漕糧　廊兌　並南糧水脚等欵銀三萬二千兩先解善後局濟餉並未遵照部咨請將糧道交部議處原欵提還解部一片閏五月十二日具奏本日奉旨依議欽此咨行欽遵辦理等因當卽分飭善後局司道去後兹　詳稱卾省糧庫帮津等欵前於咸豐年　奏准留充軍餉上年户部奏令儘　解部如有緊要餉需專案奏明核准行知方准動撥復因　年庫儲竭　如遇要餉必待奏奉部議誠恐　不濟急詳　奏咨仍照向章以免遲悮三月十二日奉旨知道了欽此惟時糈局正在籌解應還西　續借洋欵數鉺期廹又所本省水陸各軍餉項待放孔殷竊思前案已　奏奉諭旨似可照舊隨時撥解是以四月十六日詳請奏明於　庫帮津等欵　下撥銀三萬二千兩湊濟急需嗣奉户部行令仍俟核准動撥係四月二十三日到卾奉准轉行已在　項解局之後前奉部飭將此項提還解部自應勉力遵行惟鄂省水旱頻仍商賈裏足厘金則逐年减少鹽課亦日見衰微現又將糧庫向章充餉之欵奏合解部線計度支益形　絀以致　解之京餉洋欵並本省水陸營餉各庫搜羅　屬不敷湊撥其餘原協各省餉項及滇黔兩省减撥恊餉曁新撥之廣四月餉山東改撥新疆西征等欵更屬設措爲難力竭計窮徒深焦灼所有應還糧庫之三萬二千兩勢鞭刻期籌偹擬請陸　撥還由糧道分批解部　遵部飭等情詳請奏咨前來臣覆加查核委係實情除批飭移將前項迅速籌還糧道解部外　查督糧　素　撥解並項帮津等項係於四月十六日具詳部中恭錄諭自仍飭奏待部議之咨係四月二十三日到鄂實在奏請仍　向章既奉諭旨之後未奉部議以前原詳聲叙遵照奏案辦珵臣於核奏時仍援歷年成案附奏未經錄叙原詳以致部臣無可稽核雖在臣奏奉諭旨以後究屬臣之疏漏相應據實聲明請旨將臣交部議處至糧道素麟旣非不遵部咨可否飭部免其議處出自逾格鴻慈謹會同署湖廣總督臣卡寳第附片陳明伏乞聖鑒訓示謹奏軍機大臣奉旨吏部議奏欽此○○河南巡撫臣鹿傳霖跪奏爲知縣員缺仍以前請之員署理恭摺仰祈聖鑒事竊桐柏縣知縣俊賢於光緒九年十月十三日病故經臣恭疏題報並將所遺員缺按班以庚辰科大挑知縣吕佐周請署俟於十年六月十一日接准部咨以豫省大挑知縣班丙尚有科分各項在前之子光明一員該撫疏内聲稱該員甫經借補布政司經歷尚有奉到准補部文未便調還請補斯缺等語查于光明前請借補布政使司經　經臣部議准坐光緒十年二月二十日行文知照在案核計該省尚未接到准補部文之先出有桐柏縣知縣病故缺輪應大挑到班旣係于光明科分各項在先應令該撫照例另行更補其布政司經歷員缺應仍照馬玉麟升補原出缺　期序補所有該撫應　以大挑知縣吕佐周署理桐柏縣知縣之處應毋庸議等因光緒十年閏五月二十六日奉旨依議欽此坐六月初二日等因當經轉行去　兹據布政使孫鳳翔按察使唐咸仰會詳稱例載布政司經歷理問庫大使三項缺出除新班遇缺先新班遇缺人員不　外輪用各項班次時用本項各班一人再用大挑借補一人相間輪用如上次已用至本項各班一人止無論是否揷補之班卽接用大挑借補一人輪用本項時仍各按各班按照例章補用本項無人卽專以大挑借　借補後如遇大挑原班到班准其調還選缺知縣等語是辦理補缺向計出缺先後按班序補例有明文今桐栢縣知縣病故一缺係光緒九年十一月分之缺當將開缺日期　請具題並續經截缺造報均早到部如謂于光明科分各項在前應補斯缺當時部中按册可稽兹于光明借補布政司經厯部中係光緒址年二月二十日行文扣至三月初四日接到准補部文計在桐柏縣開缺以後而布經歴出缺輪應接用大挑借補到班原係不計科分名次先後酌量借補與越次不同例内所稱大挑借補後如遇大挑原班到班准其調還選缺知縣係專指大挑准其借補以後出缺大挑原班到班方准調還知縣現奉駁飭以于光明科分各項在前應將桐柏縣一缺照例另行更補雖係指大挑本班到班應按科分名次先後調還不准攙越而言但既不准攙越則于光明前請借補布政司經歷與例不合應卽擬駁况桐柏縣開缺以後三月之久于光明准補布政司經歷部文始行奉到既經議准行文知照似應俟此次借補以後大挑原班到班再將該員調還知縣方與定例相符若照部議復將于光明更補業經議准借補布政司經歷以先所出之桐柏縣一缺則凡補缺人員但論班次均可不計出缺先後似　例章未恊　核與大挑借補後如遇大挑原班到班調還選缺知縣例意亦不甚脗合且于光明既已准補布政司經歷如再更補桐柏縣遺缺仍按馬玉麟升補原開缺日期序補竟置准補部文於不問亦無似此成案可循碍難遵辦所有桐柏縣知縣一缺應請照例仍以大挑正班知縣吕佐周請署俟續有缺出大挑原班到班再將于光明調還以符例案該司等覆查吕佐周年强才裕明榦有爲以之請署桐柏縣知縣缺與例相符等情會詳請奏前來臣查于光明准補布政司經歷部覆係坐十年二月二十日行文其桐栢縣知縣俊賢病故開缺臣於九年十二月二十日恭疏具題並隨案揭報部科選司豫省知縣一項新班遇缺先新班遇缺以及大挑班前分缺先前均已無此缺應用大挑正班人員其科分名次在前之于光明現奉部議准其借補布政司經歷應遵照定章借補後如遇大挑原班到班調還選缺知縣所有桐栢縣知縣一缺應請仍以大挑正班知縣吕佐周署理臣覆查該員才明年壯心氣和平以之請署桐柏縣知縣與例相符該員係大挑正班知縣請署知縣銜缺相當毋庸送部引見亦毋庸查開叅罚仍照例試署一年如果稱職另請實授是否有當理合恭摺具陳伏乞皇太后皇上聖鑒勅部議覆施行謹奏軍機大臣奉旨吏部議奏欽此○○奴才杜嚘爾車林多爾濟恆明跪奏爲年滿步倫侍衛循例更換以重職守恭摺具陳仰祈聖鑒事竊查烏里雅蘇台科布多所屬各卡倫侍　三年期滿照例由奴才等奏請更換歷經辦理在案兹據津吉里克卡偷侍　立壽呈報於光緒七年七月初一日到卡任事之日起連閏扣至光緒十年閏五月初一日止三年期滿祈請另行更換等情呈請前來臣復查無異相應請旨飭下領侍　内大臣迅卽揀員更替以重職守謹將年滿津吉里克卡倫侍衛循例更換緣由理合恭摺具陳伏乞皇太后皇上聖鑒謹奏軍機大臣奉旨該衙門知道欽此 
 
