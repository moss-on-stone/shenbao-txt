# 1911 - 155 - 4913770

 

Page 1

 
 
   
 
 

Page 2

 
 
上諭 
[五月十三日内閣奉]  
上諭載澤奏請裁撤督辦鹽政大臣一摺前因各省鹽務疲敝特命該大臣督辦鹽政以資整頓該大臣任事以來措施尚妥裨益良多現在財用支絀鹽務爲國家税關係甚重仍著該大臣照常督辦以期日有起色所请裁撤督辦鹽政之處著毌庸議欽此監國攝政王鈐章奕劻那桐徐世昌署名 
十三日召見内閣總協理大臣志銳恒廉吉同鈞徐孝豐 
陳棣堂鮑琪豹沈似廉 
[交旨]  
　　五月初六日欽奉 
諭旨郵傳部奏部事日繁請調員差遣一摺着依議欽此 
五月初七日欽奉 
諭旨理藩部奏蒙古郡王因病謂假旅行一摺帕勒塔著賞假四址日在京調理毋庸旅行欽此 
論說 
[满蒙未來之風雲（審）（宜）]  
 
 

Page 3

 
 
觀一月以來各報所載關於满蒙日俄事件之警信。實屬指不勝屈矣。四國借欵前後兩次簽押之時。俄人有要求加入借款。或更貸鉅欵築造張哈鐵路之說。日人爲四國一千萬磅借欵以東省税項作抵。并供振興東省實業之用。亦猜忌非常日。政府訓令駐京日使。日使報告日政府。往返電音。時觸於耳。且聞日俄兩國政府以後四國借欵旣成。於東省土地主權大有關係。又有締結攻守同盟之說。外交風雲瞬息萬變。報紙所載。前後異辭。種種詭秘之行動。一時殊難揣測。但日俄對於满蒙之隱謀。早已成熟。今特備端發難。微露表面。用示釁非我啓之意耳此實無可掩飾者也。 
上所云云猶其過去之事跡。日來各報未見繼續之記載。且俄人曾宣言日俄締約之事。全屬子虚。則種種傳聞姑。置不論可耳。然俄國陸軍大臣近忽遊歷遠東。與朝鮮總督會晤於韓境。秘議要事全球各。國又瞠目相對。靜觀其事後之舉動矣。且俄陸軍大臣尚未回國。又有海軍大臣來東視察之說。更有内閣總理大臣繼續來遊之說。風聲所播遠近駭然。以目前平和之局而論。遠東一帶固在我勢力之下。何勞彼國之大臣一再降臨。卽云尋常遊觀不足詫異。然總理大臣海陸。軍大臣均爲國家重要之官僚。何至一時同出而爲無謂之遊觀。且陸軍大。臣又有約會朝鮮日督之。舉其必含有政治之性質。侵略之意味。固無容飾辯者矣。往年日本駐韓統監伊藤博文約會俄財政。大臣於哈爾濱。雖未加願而慘遭身死之禍。然不久朝鮮卽爲日有。（伊藤死後。日政府派外務次官某氏與俄大臣續會。卽爲併韓之先聲。）可知兩國大臣斷無偶爾相會之事。將來俄大臣回國後。不知满蒙之間又將添出幾許波瀾也。 
以目今情勢而論。列强均有利我土地之志。惟美國以别有關係。尚屬獨樹一幟。未必從同英法。德諸國立意亦不十分。堅决惟日俄兩國則躍躍欲試。頗有無風作浪。迫不及待之。勢而以俄人爲最急。春間俄人無端肆其種種之。要挾。屢致决絶邦交之文書。即爲公然挑。釁之舉動。使非我國一一承認。則决裂之勢已成。而遠東大局將不可問矣。今疑難問題解决未久。而又有大臣視察遠東之舉。且新疆蒙古一帶逐漸深入之兵隊。迄未撤退。暗中仍續進不已。其雄心勃勃之氣概。一旦暴發。不知當其衝。者將何以待之。（近日各報已有俄人謀佔伊犁之警告。）况中俄商約轉瞬期满急宜從速改訂。方能接續遵守我政府雖派陸使徵祥馳赴俄國專議商約。然能否平和議决尚在不可知之數。倘俄人借此發難。不肯就我範圍。致我忍無可忍。則來日糾紛情狀。誠有足令我當局爲難者矣。或更釀成春間相持不下之局。亦未可知也。當局者安可不先事預防哉。日人思得東省之主權。固不亞於俄人。然尚不肯破壞邦交。使人難堪。故其今日進行之方策。在先使俄人悍然發難。而已安受其惠。證諸近來日人對俄之情况。實有不可掩者。且其視東省之主權。一若探囊可得。袖手可取之物。不過暫置我國主權之下。以爲待時而動之計耳故此次我國借欵振興東省實業。彼有妨礙利權之說。言外之意。亦可知已。是則將來動用借欵。著手措辦之時。又不免與日人稍費唇舌矣。以主權不完全之地。而欲行其完全之舉動。蓋有甚難者。近日大島都督視察南满鐵路一帶。有要求擴充沿路居留地之說。使此所傳不虚。則困難交涉又將發生矣。不知我東督我外部已籌對付之方法否。且日俄兩國又有聨合要我借欵之說。日來各報喧傳殆遍。足見事非無因。一波未平一波又起。當局者誠有窮於應付之勢矣。嗚呼满蒙介於兩大之間。虎視耽耽。情勢日非。將來果能完我主權與否。惟在當局者之措置如何耳。若云目今情勢。則危迫巳達極點。非運神計妙算。恐未足以語拘迴也。用著數言。以告當局。要件 
[石長信奏請幹路收歸國有原摺（續）]  
至川漢集欵。皆屬取諸田間。其疑確有一千餘萬。紳士樹。黨各懷意見。上年始由宜昌開工至歸州以東。此五百里工程。尚不及十分之二三。不知何年方能告竣而施典章擅將川路租股之所入。倒帳竟至數百萬之多。此又川粤漢幹路之潰敗延誤。亟宜查辦者又一也。近來雲貴督臣李經羲。議造滇桂邊路。於國防尤有關係。然不有粤漢幹路。自湖南之永州與廣西之全州相接。則滇桂路何能自守考之列强造路。無不由腹地造起以達邊陲。斷不能邊路孤立。與腹地不相聨貫。不特修養之費難籌。即防守之兵亦難往援。是以日本欲籌造朝鮮之鐵路。必先收回國中民辦之鐵路。今我粤漢直貫桂滇。川漢遠控西歲。實爲國家應有之兩大幹路。萬一有。事緩急可恃。故無論袤延數千里之幹路。斷非民間零星湊集之欵所能圖成。卽使遲以十年或二十年。造成之後。而各分畛域。儻於有事之。際命令不行。（何以見得）仍必如東西洋之議歸國家收買。此幹路之必歸國有者又一也。國家成法。待民寛厚。雖當財政極困難之際。不肯加賦。西川湖南。現因興造鐵路。創爲租股名目。每畝帶徵。以充路款。聞兩省農民正深訾怨（何時聞有訾怨之聲）偶遇荒年。追呼尤覺難堪。但路局以路亡地亡之說驚嚇愚民。遂不得不從。（須有此一語以自圓其說）川省民力較舒。尚能勉强擔負。湘民本非饒足。若數年之間。强逼百姓出此數千鉅萬之重資。而路工一日不完。路利一日無着。深恐民窮財盡。 
 
 

Page 4

 
 
欲圖富强。而轉滋貧弱是以。幹路歸國有命下之日。薄海百姓。必無阻。撓之慮。（試問今竟何如）况留此民力。以造枝路。其工易成。其資易集。其利易收。其土貨得以暢行。亦如河南之芝麻黄豆。歲入數千萬之多。民間漸滋饒富。此枝路之可歸民辦者又一也。以上數端如蒙皇上俯加採擇。應卽責成。度支部籌集欵項。並令郵傳部將全國重要之區。定爲幹線。悉歸國有。其餘枝路准由各紳商集股辦理。庶幾緩急輕重不爲倒置。民政軍政財政。從此皆可扼要以圖。關係似非淺鮮。所有鐵路亟宜明定辦法各緣由。臣愚昧之見。謹具摺瀝陳。是否有當。伏乞皇上聖鑒謹奏。 
專電 
[電一] （北京） 
諮議局聨合會公呈皇族不宜總理内閣慶邸以並無諮議局鈐記退出不收並密飭都察院毌再收遞 
[電二] （北京） 
駐俄薩使密電改訂商約俄廷預先研究并有特别要求四端須飭全權大臣熟籌對付 
[電三] （北京） 
施紹基挾廿萬金謀吉撫某邸允貶某督將施力保奏請簡放 
[電四] （北京） 
寄廷各省督撫收路抗議恐有匪徒從中煽動着密偵嚴懲 
[電五] （北京） 
伊犁將軍志銳十三日請訓卽赴任 
[電六] （長沙） 
湘諮議局因幹路爭回無效議員已多辭職學堂亦先後罷課 
[公電] （廣東） 
各報館均鑒敝處蒸日開會股東到者數千人决計保全商辦已電部并附設保路機關所認死力爭删日再議辦法請登報以安衆心粤路董局叩 
緊要新聞一 
[憲友會開大會紀事]  
初八日午後一時憲友會在湖廣廣館開成立大會到會者約百餘人推謝遠涵君爲臨時主席黄爲基李文熙兩君爲臨時書記遂由主席報告開會宗旨次即用連記不記名投票法選舉常務幹事三人候補者三人開票之後雷奮以五十一票當選徐佛蘇以四十四票當選孫洪伊以三十二票當選其餘籍忠寅以十五票候補李文熙以上票候補此外皆不足十票遂再行投票選舉開票後謝遠涵以三十票候補其次卽由常務幹事推定各科職員惟暫以三分之一爲限餘俟開職員會時再行推定計庶務員一人文耀文書員二人李文熙吳賜齡會計員一人李素交際員二人歐陽弁元陳登山調查員二人康士鐸何宗瀚編輯員二人王葆心余紹宋其各省支部之發起人即由各會員當塲推定計廣西推定甘德藩蒙經湖北推定湯化龍張國溶鄭萬瞻山西推定梁善濟李慶芳李華炳李素奉天推定袁金鎧山東推定周樹標江西推定鄒樹聲宋名璋葉先圻羅家衡郭志仁謝遠涵黄爲基福建推定高登鯉劉崇佑林長民林志鈞河南推定方貞王敬芳陜西推定李良才郭忠清四川推定蒲殿俊何耀光胡庸章蕭湘羅綸李新展浙江推定湯爾和馬叙倫陳黼宸湖南推定譚延闓吉林推定何印川安徽推定竇以珏陶冠禹李國松康達直隸推定李榘籍忠寅齊樹楷李長生高俊浵張銘勳劉春霖王法勤八旗推定恒鈞文耀貴州推定楊壽籛廣東推定倫明姚梓芳黄節江蘇推定馬良沈恩孕黄炎培汪秉忠次即由主席宣告請會員演說黄爲基張國溶奮相繼出席演說至六時遂散會 
[袁世凱被擯于澤那]  
　　恐不僅澤那兩人 
澤公近頗得太后售用日前監國見内外臣民反對皇族内閣知總理大臣一席非用漢人不爲功因有起用袁項城之意爲澤公所偵知乃在太后前力排袁項城謂切不可令入内閣致有類引虎自衞云云太后以問那相那相所對與澤公略同緣那本騎牆黨不敢得罪澤公也那當辭内閣協理時曾保項城實爲收買人心之計並非眞有是心由是觀之項城恐終難見用云 
[好整以暇之憲法大臣]  
　　修訂憲法澤倫兩大臣自荷此重任以來未見有所舉動幾與旗制差事視同一律聞自倫貝子入商部後所有憲法問題僅與澤公會商一次彼時適值樞部密議借債吃緊之際故擱置不提日前該兩大臣遇於内廷偶爾談及此事倫曰現在内外官制均未議妥關係憲法 
 
 

Page 5

 
 
之各項機關尚在飄泊不定之列我輩何必太急俟他們搗亂過去再辦不遲 
[一紙書斷送副都御史]  
　　尚是要面子者副都御史陳名侃初七日續假一月並請派員署缺一摺業經奉旨允准並派朱益藩署理是缺探其請假原因係爲禁烟大臣連日接到之匿名信件揭摘大員中吃烟大王數人陳名亦在其列又有今年六月一品大員仍須入所調騐之議因之甚爲恐慌以爲主司風憲者尤不可予人口實萬難尸諫垣重貽笑枘故聞擬俟假满後具奏乞休云 
[慶親王將營半閒堂]  
　　大有菟裘終老之志 
聞慶内閣現已决意將其海淀舊有之花園大爲擴充已派人收買附近地址預備秋間開工將來亭榭告成似有退政休養作半閒老人之意傳聞此項工欵爲數頗巨 
[留學生巴結老師之怪狀]  
　　尚不如金邦平遠甚 
當金邦平應留學生考試時聞者莫不唾駡之乃後來罵金邦平者又漸漸皆金邦平矣然當時尚有不拜老師者至近來則且以拜老師爲榮矣然千形萬狀每下愈况又未有如此次留學生舉行同年團拜之甚同年團拜質言之即巴結座師也每人出資五元定於十一日舉行其會塲爲湖廣會館特訂同慶雙慶各班名伶演劇一日以博陸潤庠于式枚劉廷琛陳寶琛諸大座師之興會其簽名者己達三百内中勸人簽名最力者爲榮陞劉冕執諸人甚至在學部演禮時大庭廣衆徵收現洋說者謂與城市弄猴戲者執盤求錢其情態正不相上下云 
[弟不先兄之内閣]  
　　寳銘寳熙 
内閣官制本擬於初十前發表特以各員位置未定故當再待商酌蓋内閣擬設四局一曰法制局一曰統計局一曰叙官局一曰鑄印局局各有長寳銘原係吏部左丞置之敍官局長可謂資格相當而閣丞一席確欲屬之寳熙局長三品閣丞二品又適係其上級一切當受丞之指揮寳銘爲兄寳熙爲弟兄爲弟下似於倫理不順因是頗難决定又寳熙本爲侍郎閣丞雖是二品而丞之名義尚近於左遷亦頗有不足之意現正籌商不决或且將丞字改去别用一體制較崇之字樣亦未可知又聞内閣屬官中有秘書廳長其位置亦未定云 
[湘人竟有自賣其路者]  
　　至此恐辨别不及矣 
大理院少卿王世琪等前爲路事遞上一摺奏請湘路加抽各股一律停止當奉明諭水停在案茲悉王摺發表後大爲同鄉所攻擊有由湘省來電不認爲湖南人者有旅京新學界中人不認爲湖南代表者有致函詰王者謂我輩正在與政府爭鐵路公等竟聨名上摺請旨停止因鐵路攤派之各捐是公等不反對之反對試問捐欵一停路欵從何處募集居官者旣不講公益旣不肯負擔路欵而反阻止人之負擔款項路欲不亡豈可得乎况初次上諭已有勒令湘人停止各項税捐明文何煩公等之嘵嘵是公等有意藉此以取媚於各大老也又有某某數激烈派連日至王寓面責之曰公齒齡與品級均在我輩之上對於路事應較我輩持之甚堅去年湘人聨名奏請歸商辦者是公名領銜今日各路賊聨名奏請停止路欵者又是公名領銜是公一人而兩面也公只要官不要路只求取媚於人不顧名譽豈讀書人之所爲乎公如再阻撓我湘人商辦已成之局我輩即認公爲路賊先與賊魁拚命以爲他賊戒王聞是語頗不自安已連日至同鄉處辨别不已茲將王摺錄左以見湘人賣路之眞相聞此摺列名者僅王世琪鄭沅戴展誠曹廣權羅維垣黄瑞麒六人其餘多數京官並不贊成而摺稿則爲黄瑞麒所起定云署大理院少卿王世琪等奏臣等籍隸湖南於該省從前商辦招股困難情形知之較悉蓋其思保路權也有衆志成城之氣故其集路股也不覺爲竭澤而漁之圖若非明詔收回雖數年可策其全功恐民力亦將不逮蒙聖明洞鑒及此將湘省租股首先豁除湘民雖愚至此亦當感悟惟是該省所收之股除田租外尚有米捐股鹽捐股房捐股等名目湘省素稱貧瘠自粤漢路綫向美國合興公司贖回後分攤贖路之欵湘省每年至六十萬金之多已經攤出五年而湘境路綫獨長自岳州上至宜章共一千二百餘里本省無富商大賈可集鉅貲故不得不借共同之機關以爲并力投貲之計合計米鹽房股每年約收七八十萬兩當時祗計路成之利幾忘民力擔負之艱租股一項尚多富戶房股亦不及貧民至米之振糶與鹽斤之加價則貧富無擇尤爲病民茲旣借債官辦無須商股則此等股款若不一律免收蚩蚩之氓將疑郵傳部旣奪其修路之權復攘其收股之利昔者民自竭其力以爲衞國之策今卽假其策以厲民不體陛下視民如傷之心而有因利乘便之意以爲此等欵目旣創收於前似可踵行於後不知湘路公司所收米鹽各欵乃股本也非税源也乃民間自 
 
 

Page 6

 
 
投其貲本於鐵路非公司强取以爲補助也旣撤銷築路之案若復授此爲湘民無窮之累稍知大體者必不忍出此比來奉詔收回幹路湘民初頗憤激幾釀事端及聞免收租股曁己收之欵不使有絲毫虧損以致失信之諭有識者欣然解顔搢紳父老宣布德意正可從容開導擬再懇明降諭旨將米鹽房各股一律停止並將以前已收各欵辦法不使有絲毫虧損應提作地方實業之用以後不得藉口欵項難敷改立名目照常抽收移作别用則事理旣得其平不獨湘省民困可蘇人心大服卽天下之民亦皆歡欣鼓舞曉然於皇上之大公至仁矣臣等上念國家大局下顧桑梓安危不敢緘默所有湘路加收各股宜一律停止以蘇民困而安人心五月初三日奉上諭己錄 
[女師範懇親會始末記]  
　　國風報之交涉 
京師女師範學堂監督喻長霖向以理學自命辦理該學校屢釀風潮近見北京國風日報載有三女成姦戕一男新聞一則因恐各學生父兄見該報所載羣與爲難立命校中庶務員請該報更正一面禀明學部並咨呈外城警廳及地方審判廳控告該報審判廳昨巳傳訊該報編輯吳君超到案供稱所載新聞範圍甚廣並未指明該校卽屬該校而該校庶務員到館申辨之次號亦已照律更正更無被控之理由審判員飭令具狀辨訴吳君乃退初六日喻長霖特爲此事在校開懇親大會招集各生家屬並女界來賓到者共三百餘人喻親上合報告開會宗旨一辨明校中并無此事全屬捕風捉影之傳言二共籌對待該報辦法當請各生家屬連袂演說有最少數謂本校旣無此事爲人不作虧心事那怕半夜鬼敲門况該報業經更正則卽便消滅可也有多數謂女校方在萌芽而該報竟以毫無憑據之詞率行登載若不即請官廳行懲辦恐阻女生向學之心其最奇者爲一年二十許男人面微麻從人羣中跳上演說台一望而知爲下等旗人其言曰咱們姊妹都是金枝玉葉甚麽作洋報的硬胡說亂道起來咱們非禀官究辦把他押在本學堂門首枷號一月示衆不能出這口氣聞者無不匿笑當由監學伍女士（年僅二十許）登中台演說略謂諸君意見鄙人有一二感佩的有絶對不贊成的名譽爲人生第二性命毁人名譽卽與害人性命無異此即便取銷之說之失於放任者也將新聞記者枷號示衆試問世界有此法律否此說之絶無法理者也吾國女學方在萌芽璀璨自由之花若隱若現如取自由主義則頑固家屬妄引禮敎來相責言如管理過嚴則敎育之堂與監獄何異此辦事人之所以最難着手也然風氣尚未開通女學程度亦淺故鄙人等對於學生寗嚴母寛不料捕風捉影之言論偏來攪擾而國風日報亦竟不加審愼率行登載不知影響所及關係非輕就法律上有控告之理由就情理上亦萬難置之不理本校處置此事應俟審判告終將兩造供詞公布各報是即恢復本校名譽之方法亦卽此案之大結果也衆拍掌至五鐘半始行散會當未開會之先該校顧監學端漪帶領男女來賓詳細參觀校中内容卽學生浴室寢室亦引入指示以証明誘姦之說之誣妄云時評（希夷） 
[其一]  
　　石長信之摺價 
昔人稱楊繼盛嚴參民賊疏。價值十萬金余謂今日石長信請明定鐵路辦法一摺。其代價必當倍之何也。楊疏之所以見重於人者。以其能言人所不敢言耳。今石摺中種種說謊。非出於一己之本意。實爲某大臣欲言不敢言。而石乃代言之也。然則石非特能言人之所不敢言。并能代言人之所不敢言。故其言較楊爲尤難。而其代價宜較楊疏爲尤重。 
[其二]  
　　留學生之身價 
近人譏留學生。在東京時腔子裡都是熱血。聞祖國外交失敗。則憤然開會。聞政府斷送主權。則譁然集議。發電也。上書也。刋傳單也。舉代表也。倡國民軍也。標其目曰救亡救亡。大有拔劍。砍　之概。乃一旦。身入都門。心肝盡變。面目都非。蠅營狗。苟奔走乞憐。吮上官之痔。咶親貴之癰其甚者且挾政府勢力。以欺壓同胞。賣我國土。凡此種種醜態。記者心竊疑。之而未敢决其必然。今觀新貴各學生之大宴老師。召集名伶演劇。廣羅名花侑酒。百般獻媚。惟恐博老師一笑而不得。吾於是始無望乎學生矣。 
嗚呼。今日之時局爲何等時局乎。留學生之身分。爲何等身分乎。翰林院編修也。檢討也。庶吉士也。小京官主事。也郎中員外郎也。此非以償留學生十年辛苦之虚榮。實留學生擔當國事之發軔期也。乃甫膺光寵。而即演出種種不堪寓目之怪狀。嗚呼。吾何望焉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[俄人竟借箸籌蒙矣]  
　　内外札薩克之主權安在 
聖彼得堡通信俄京近日特開各衙門大會議由米列爾爲代表提議蒙俄交能問題首由其代表宣言今欲振興我國在蒙古之商務必先由整頓蒙俄交通入手現在交通之路頗屬不便須改良已有舊路再添築新路方克興盛商務中俄之利權亦可因之日有進步刻聞中國議定修築蒙古鐵路擬接張家口至庫倫之路以期恰克圖與庫倫聨爲一氣新開辦之蒙古實業股份公司並擬在恰克圖庫倫間試行電車議定資本一百萬兩不准附入洋股若此則前由張家口至庫倫須行四五十日今開行電車五日可至並聞中國擬定整頓蒙古東南交通議開濬黄河及遼河上游云云因提議修築恰克圖至梅索瓦鐵路各會員當塲贊成此外更擬修理車路疏通航路並提議去歲赴蒙古調查團以及各商行局所前後條陳整頓交通問題議决之事彙錄如下甲修路（一）修由比斯克省至開什噶赤各路共長一千六百里修陞斯克路共長五百里（二）修由阿爾泰站至鳥蘭達布嶺之路約長二百五十里（三）由烏新斯克村至俄蒙交界唐努山嶺中國大路爲止共長三百六十里（四）修裡烏新斯克路三百四十里（五）由米奴新斯克順阿梅里一帶路整理（六）修平至喀木查克河流域之路約長四百六十里（七）修由俄界至喀洛土克路約長四百里（八）由納斯克至喀什哈爾改修寛軌之路（九）頁尼賽河河坎頭修通繞道一段以資輸運（十）疎通依爾太什河水道更由交界至黑依爾太什河發源處詳細測繪一圖（十一）測繪伊犁河至庫里札爲止共長一千一百五十里（十二）疎通邪連葛阿　什河水路派輪挖濬並用快輪經營航路（乙）籌欵今興辦以上各項必須提撥官款無須招募邊界遊牧人民應役修築因邊界人民向以結夥或乘馬旅行故也（丙）取締貨品開辦税卡及衞生局以便查騐貨品並設法將由满蒙各處運往俄境之貨消售（丁）會商航運與中國政府會商在蒙俄交界各河通行直輸入蒙古境如此俄國在蒙古商務自然有興盛之機矣 
[吉撫奏報火災善後情形]  
吉林大火情形迭詳本報茲悉日前已由吉撫陳中丞查明情形恭摺具奏略稱此次火災除公署撫署督練公所與提法提學交涉民政勸業各署曁東城民居幸獲保全外計焚燬者自西南迄東北宫紳商民據巡警局編查門牌戶數考之共正附二千四百五十八戶官家如度支司署清理財政局經征局官銀錢號陸軍糧餉局統税局官書刷印局巡警局電報局官醫院工程局圖書館高等審判檢察吉林府地方審判檢察第二初級審判檢察各廳並省獄等均被焚燬核計災區約佔全城五分之二此二千四百五十八戶中大小商鋪居十分之四官紳衙署局所第宅居十分之四其餘或係小本營業或係無告窮民道左流離無家可歸者亦居十分之二至善後一切事宜自火熄後卽經督飭各司道及紳商等集議辦法先經議定大綱四條（一）調查災狀被災戶口雖據巡警局查照門牌正附戶數册報前來而於公私財産尚付闕如其顯著者僅止市肆房屋至於公家建築鋪墊卷宗器物均應詳細開列方能酌量緩急分别修復其商業損失現據商會聲稱約佔全城十分之八實則所燒燬者亦以房屋器具爲大宗若商貨錢幣時當白晝尚易搬移且吉省大商半有窖藏有被焚燬者亦有能保存者非切實調查不能得其確實情况（二）救濟災民先於三城分設粥廠多處以濟赤貧之人又設平糶所多處照市價分别减售俾中下各戶易於買食前經督臣於聞報後電飭長春哈爾濱雙城等處採買米麵雜糧源源接濟臣亦經次第派委妥員就近赴鄉採買水陸並運現在存糧甚多當可不慮缺乏又因被災之後貧民無處棲止於各處分給帳篷並搭蓋板棚俾其住宿現已旬日尚無道路流離之苦（三）鎭撫地方當火警之時經臣分調二十三鎭九標軍隊入城駐紥分叚巡邏城巡警局當晩被焚各分區被燬之處亦復不少巡警機關已失次日即於民政司署暫時成立旋卽另租民房於十三日將城内崗位一律復舊並由民政司吉林府及督練公所參議二十三鎭統制徹夜巡行會哨地面安謐人心大定旬日以來並無絲毫不靖情形（四）維持市面官銀錢號被焚之後舊有官帖損失確數尚未查點明白市面周轉不靈特擬暫出臨時官帖現奉部電停止另派銀行監督來吉察酌辦理而各屬税局分號因省垣被火解款接濟及省城商號保存未燬者暫時挪借强勉可支至街市被焚並擬借建築銀兩一面由官訂立建築方法將從前板棚板牆最易引火之物嚴行禁止藉圖久安而期規復以上各端已暫立火災善後局附於公署分委員紳會商辦理概不支給薪水事定即行裁撤五月初五日奉硃批均照所請該部知道善後事宜仍須妥籌辦理 
[西報譯要]  
○孝欽遺帑運歐異聞字林西報云近者外間盛傳慈禧皇太后遺帑不日將運往外國存放繼又聞該金已運抵上海候船運往英國茲接北京秘信知該金實已運往歐州自皇太后崩後此欵貯藏宫 
 
 

Page 11

 
 
内以重兵守護巳有數大臣建議謂此項巨金派兵守護不特危險且棄金於無用之地而不存諸安穩之處藉以生息亦殊可惜乃請各保險公司代理開呈保險價後又决議不復保險逕行運歐此金今已分批運出卽前往參列英國加冕海軍閱兵式之海圻巡洋艦亦載有此金之一部分惟此金並不存於英國聞將存於比京某銀行至該金裝運以前北京外人確有見之者其該金總數約在五六百萬磅之間云 
魯省大冰雹近聞字林報載初十日青島訪函山東省中部近日大降氷雹其面積之廣殆爲此地從來所未有由濰縣至高密縱約六十英里而據土人証明寛約二十至十五英里受灾之區廣約七百方英里所種之麥稍緩數日卽可收割今全行被毁他物收成亦多被毁者大麥一項損失之數約近八百萬圓云 
分類新聞政界 
[派員稽查土膏捐款蘇州]  
　　蘇省日前因加征土税上諭發表後各處十膏各店以爲膏捐牌照捐有停收之舉相率觀望且各處吸戶換照一事亦未能依限倒換致各項捐欵收數不齊而此項捐欵專爲辦理巡警之用待用甚急業經撫憲程中丞電商度支部核准膏捐牌照捐均照常征收亟應分派委員前赴各屬切實曉諭詳細稽查以免誤會昨經禁烟公所派委本所總務科科長鍾鴻鈞前赴蘇州府屬調查科科長李振鐸前赴松江府屬禁制科科長謝恭寛前赴常州府屬候補知府陳世恩前赴鎭江府屬本公所總務科科員劉澍前赴太倉州屬分别稽查各吸戶土膏牌照捐等各項捐事宜該員等日内均須前往分别查察矣 
[鎭郡審判廳將次開幕鎭江]  
　　鎭郡城内地方審判廳城外商埠審判廳約十五後卽可開庭商埠審判廳推事宗加彌大令刻經省憲調回另有差委其推事一缺大約不日委員來鎭接辦矣 
[萍鄉令電商自治轄境江西]  
　　萍鄉縣楊大令日前電禀自治籌辦處以上栗廳轄境前雖劃定民不便利已由紳民禀請撫憲核奪故戶口總數及區域全圖擱未呈報應如何辦理乞示遵再縣治源頭地方距白竺境四十里該境紳民謝炳融等議劃歸就近之南坑境乃白竺境陳乃弼堅不承認互相訐控除照會自治事務所紳董查勘具覆外巳核情批示劃歸南坑境以便交通請憲核定電示旋經自治籌辦處覆電略謂電悉上栗人口及區圖俟遵撫批由道派員履勘確定後再報至縣屬源頭地方旣據紳董議覆應照自治章程第二條辦理劃歸南坑以裨治理 
[數頓達警罰金之規定杭州]  
　　浙屬各州縣城關巡警自上年改良推廣後改巡官爲警務長現正接續組織鄉鎭警察種種籌備布置疊經巡道報告詳咨惟本屬初創任事者往往矯枉過正力主激進如違警罰金一端任情苛勒商民不服紛紛上控並有激成暴動者卽經撫院批飭從嚴整頓如遇違警罰金洋元再有率行苛罰及册報浮冒諸弊一經查明從嚴撤換以重警務現由楊觀察禀承撫院擬定存根証單收據三聨第一第二册頁蓋用巡警道關防其第二三册頁蓋用各廳州縣監督印信逐案榜示接月册報一次以資徵信而裨警務業於日前分别札發各屬警務長公所實行塡用矣 
軍界 
[蘇省徵兵無謂之騷擾松江]  
　　蘇省新軍近有人引誘回伴於胸背手臂間廣刺花紋以爲觀美少年喜事從者大半詎爲管帶所聞疑係革命黨符號甚且謂此符號與廣東革黨相聨合者於是將次嚴搜之風說鬨傳满營刺花各徵兵知有身家性命之禍無不驚惶萬狀日來松郡恒昌山貨店主胞弟某在蘇從軍亦於手上刺花聞信後驚懼失措不事飲食其友不得已爲之致信該店主問有無避禍之法昨店主寄去洋兩元囑買消鏹藥水塗抺花紋矣 
[鄉鎭添兵駐防之手續杭州]  
　　杭州總捕同知日前詳請省憲以據瓶窰自治各團體等禀稱瓶窰鎭接近獨松幽嶺章頭九洞嶺四關係屬錢餘臨武孝五縣交界之區直達江寗及皖贛陸路必由之地且又瀕臨苕水下通嘉湖洵爲省會西北門戶歷來駐有重兵司省垣之筦鑰乃庚子以後用兵者專駐海疆瓶窰防兵遽行减少或紥半哨或紥數棚兵力一單盜風日熾截刧要路連搶多家假扮官軍騷擾市鎭等事層見疊出均各有案可查自經撫憲奏准以貴捕府衙移駐瓶窰迭蒙貴捕府請添防兵四棚駐守轄境本年三月間忽奉抽去兩棚地重兵單益難鎭攝接情上求省憲俯念要地迅速添撥防兵營駐窰以資捍衞云云未知上憲若何批示也 
學務 
[質問中學堂經費案之說明杭州]  
　　浙諮議局日前質問丁漕平餘作爲中學專欵與預算案牴觸呈請批答昨奉撫憲批云來呈閱悉查此案前據提學司詳稱係由各府中學堂監督公議之件故札行藩司查核分飭遵辦在案日期預算案不但尚未公布並未經本撫院核准所稱同時公布殊與事實不合現在諮議局旣另案議决自以本撫院核准公布之案爲有效希卽知照 
[敎育總會將次選舉正會長湖北]  
　　湖北全省敎育總會正會長吳星階侍御作古後繼任無人幾同虚設各分會及關於學務事件無所維持大受影響前經全省學界提議擇於十五日開選舉大會投票公舉正副會長及各執事員籌辦進行事宜刻由辦事處王劉二君刋佈傳單妥擬完全手續甚爲忙碌會址氣象已覺翻然一新 
[兩湖師範畢業之預備湖北]  
　　兩湖師範學堂爲湘鄂兩省初級敎授之機關現值學欵奇絀無論何項學堂或停辦或改辦異常危險惟該堂仍須按年推廣以期敎育之普及茲王文宗以仁義兩齋明春卽可畢業特查照宣統九年改革學務表册籌辦第三類俾符定章以資造就實業 
[鎭屬繭絲市况鎭江]  
　　鎭屬丹陽縣素以蠶桑爲大宗出産今年蠶汛尚佳該處各繭行開秤後定價每石四十元鄉民因之互相觀望不甚踴躍繼因各行收貨不多將價抬至五十五元投賣者方始絡驛於道連日各繭行收貨亦甚满足至新絲上市日内業已開盤茲特調查絲價開列於下頭號經絲每百兩四十三元高紗絲四十二元高緯絲 
 
 

Page 12

 
 
四十元零五角中緞絲三十七八元綫絲三十四五元 
[華工自造捲紙烟機器漢口]  
　　漢口歆生路聶恒記木作坊有山東木工某心思靈敏爲衆匠師現自制一種紙捲烟機器其形若一木箱中有鐵軸箱外並有一木炳製烟之人若將烟葉及素紙入之將木柄摇動即成一紙烟捲矣現陳列該店中觀者無不讚其機件單簡靈巧云 
[部咨大清浙江兩銀行權限杭州]  
　　浙省批解京部等欵前經度支部咨稱凡屬國家行政經費範圍以内者歸大清銀行經理其事屬該省行政經費各欵即歸浙江銀行收放等因經藩司吳方伯以現當國家税與地方税未經劃清这際實有未易分别者嗣經與兩銀行商榷除指定批解京部等欵改歸大清銀行經理外其釐金正雜各欵約討近年收數劃分爲二以一半歸大清銀行經理以一半歸浙江銀行經理至支出之款不能預先懸擬祗可隨時匀配並擬訂試辦章程十條聨票單式樣二紙具詳撫憲咨部等情近悉增帥接准度支部復稱查該司所擬釐金正雜各欵列分爲二以一半歸大清銀行經理以一半歸浙江銀行經理一節係斟酌該省情形兼顧並籌起見查該省現已設有大清分行所擬劃分辦法似與將來司庫統一章程施行有磚惟現在國家地方兩税未經劃清爲一時權宜这計正名定義仍應專由大清銀行經理至浙江銀行可由大清銀行委任代理收放其如何明訂權限各專責成之處應由大清銀行與浙江銀行另訂專條報部核辦以符定章而歸劃一 
雜記 
[丹徒縣盜刧頻聞鎭江]  
　　現署丹徒縣知縣文章卿大令初膺民社要缺才力不及以致地方迭出盜劫重案計自本年正月至今已報盜刧重案十起内中僅止一二起獲有盜犯而原贓未獲其餘皆不能破獲一贓一盜云 
[武岡州罌花慘獄武昌]  
　　鄂督近據武岡州（湖南屬）民婦陳毛氏禀稱渠夫陳嘉謨家財豐厚爲該州上旂團首因勇於任事與劣紳陳玉華結怨前歲湘撫委白倉巡檢曾昌周巡防隊隊官陳其昌蠶州查禁罌粟玉華串通委弁誣陳嘉謨以包庇鄉民種烟帶同兵勇至其家中搶掠一空鎗斃雇工七人所有屍首卽置於室内縱火焚燬又將陳嘉謨拿案誣以抗違種烟聚衆毆官焚斃勇丁等情武岡州龔牧不察眞僞據以詳省定爲斬罪旋有州紳王中閬王自修等以此案暗無天日爲公禀上憲訴寃孰知襲牧執定一錯到底主義反揑詳將王紳等革辦現在陳家謨田房財産多被陳玉華佔據家散人亡苦莫堪言懇求將此案提省訊辦以期平反云云聞鄂督以此案情節離奇駭人聽聞已飭湖南提法司將是案情形錄詳核辦矣 
[上思州寃案難伸廣州]  
　　粤東地方審判廳於初四日兩時許提官犯蔡其銘赴廳審訊略登昨報茲聞該革員是日赴訊時身穿雪紡長衫黑馬褂一入審庭卽坐地上問官閱卷後云此案被控至今審訊數十次尚不明白認供嗎蔡即極口呼寃問官云此案發現係在十月何以十二月始報况輕罪之案亦須速報保以重案反遲兩月之久始報定有緣故且此案係謀殺顯然又何以用刦殺通報爾是審過案的爾認明白蔡供因州縣案多一時未及察覺實無作弊亦無貪贓又問究竟謀殺抑係刧殺蔡供係先謀後刧又問吳鳳典有十餘萬銀帶回前供交爾是否屬實蔡供十餘萬銀用挑夫挑担亦須數十人始能挑回十目所視安能有此况在任時尚有虧空亦欠税契則更無可知又問平日與劉永福有無嫌怨蔡供甚爲相得并無嫌怨不過因此次誤殺其勇始稍冲突又問拿獲劉某黄某四人爾想殺他否蔡供與伊並無寃仇不想殺他又問旣不想殺何以僅訊一次卽將伊等殺了實屬草菅人命蔡供係奉撫台電覆辦理又問撫台電覆實因爾張大其詞以謀殺爲刧殺朦混電禀所致如爾無弊雖奉電覆正法亦應詳細電禀今並不照律例藉口電覆卽行枉殺究係做國家之官抑係做督撫之官蔡供督撫爲一二省諸侯凡係政界自然做督撫之官至電禀字語未合有之並非張大其詞亦無作弊害人之心又問起出吳朱氏銀八百三十兩係三十三年十月何以三十四年二月始交具領又吳世通行兇日期拿獲日期通禀日期均係更改顯有情弊蔡供案卷公文係交房吏辦理字語未合係交老夫子起稿係各衙署如是偶有舛錯不合實因案卷繁多革員未及細察錯了實非作弊害人現在審判廳爲司法獨立專管審案較州縣衙門公事繁多不同求各位大人詳查案卷開恩斯時巳聲噎眼紅欲泣經問官再三詳詢該革員仍一味不認有故縱逆倫枉殺五命之事至四句餘鐘訊畢發回南海縣監候核明詳辦 
清談 
[湘之路]  
明明其爲取媚於大部也而偏若爲體恤鄉民之負。担者嗚呼。其　誠巧其計誠工。雖然。其如不能掩。盡鄉人之耳目何。 
孔子曰。是故愚夫佞者。 
[吉之火]  
吉林此次大火。焚去全城五分之二。官署民房。燎原一炬。乃區區公署。屹立於熊熊烈烈。之中。而獨蒙保全此何故也。 
且所焚。者不爲法學。交涉民政各署而偏偏及於。度支司。署官銀錢。號經征糧餉統税各局若。與經濟界爲難者然。此又何理由也說者曰。此其中必有特。别之原。因在。 
紀事 
[國際婚姻之離婚新法]  
　　歐化東漸。競事獵取。面國際婚姻一語。尤爲留學青年所艶羨。望風附和接跡國中。日前有大理院推事李方者。留學英國時。娶英女拍爾利爲妻。現因不愿呈請離婚。此亦國際婚姻史上一叚佳話也錄其原禀。以資前車。 
具呈大理院推事李方。遣抱家人李興。爲呈請咨行事。竊職係廣東長樂縣人。自幼留學英國。於光緒二十五年。在甘别立與英國人拍爾利結婚。三十一年畢業回國遂將拍爾利帶回。現因拍爾利不守婦道。復於三十四年一人回。英國至今不歸並來信言伊不返實係彼此情願離異爲此理合取具同鄉京官印結。並拍爾利親筆來信一併呈請尹堂大人查該。照例咨行外務部轉咨英國公使館辦理伏乞准予施行。 
雜錄 
[左必蕃軼事]  
左必。蕃廣東順德人性豪俠慷慨。樂善。好施人有。危急多所救濟。鄉人咸德之。年三十餘。舉於鄉。翌歲北上。會試行至某。處寓於客。邸夜靜荒凉。月明如水。百無聊賴轉輾難寐。忍壁外哭聲。悽愴悲哀嗚咽碎心不忍卒聽左聞之。心極怪異。細聽。之則似兩人。互哭。聲狀若婦人。一老一少者。若隱若現。乍停乍作左心更疑異。急欲。一詢究竟而店。門緊閉。又復黑夜。路岐欲訽無從。惟有聽之而已。約兩小時。哭聲乃歇。左心。仍不安終夜。猜疑卒不成寐。凌晨早起。核洗畢乃尋昨夜。哭聲處不數十步。有破屋一。間潚條四壁。見有。二婦人在。一年五十。餘一年二八。悲愴慘。淡兩目紅暈。而少者風。姿　娜。豔麗非几。雙眉顰蹙愁容可掬。默默含。情衣服。雖朴。實絶不類貧。寒者舉止閒。冶有一種。大家風。範左行將至二人仍一。若無覩者然及近。老者始。刧乃起迎甚恭。少者亦起立。頻以目視左。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[書業商團開操誌盛]  
　　昨日午後一時滬上書業商團在南市滬軍營商團公會操塲舉行正式開操禮時適宿雨初霽纖塵不揚塲内外國徽飄蕩軍樂悠揚令人勃然興尚武之思該會名譽會長陳潤夫觀察席子佩部郎偕同會友一百數十人列隊進止步伐齊整四團觀者如堵均以該團成立未久有此成績深爲稱許升國旗時放鎗三排申敬操畢以次行相見禮又次爲官紳會長訓詞（滬道劉觀察訓詞因時間匆促未及預備）各團體頌詞本會會員答詞迨攝影散會已四句半鐘計是日官界蒞會者有滬道代表關絅之太守上海縣代表趙俊臣少尉巡警局長張霞琴太守提標右營參將團體來會者有商團公會全體商餘補習會全體南洋中學體操團均先排隊到塲歡迎又全國商團聨合會代表葉惠鈞君中國國民總會兼留日國民會代表蔣洗凡君參藥業商團代表葉家祥君豆米業商團代表張樂君君閘北商團代表俞宗周君精武體操會代表盧煒昌君等總計不下二千餘人車馬雜沓頗極一時之盛並聞該團會友操帽均一律購用中國貨熱心愛國尤可欽警訓詞頌詞答詞及演說稿錄後 
上海縣田大令訓詞商團之設所以集一業之團體備商戰之後盾而振起國民尚武之精神養成國民完全之資格法至良意至美也滬上自全國商團聨合會成立後凡在商界聞風興起有一日千里之勢而書業商團又首先成立以爲之倡不可謂非國民之幸福也今者開操禮成整齊嚴肅有形式有精神凡會員之曾受敎育而來者固不待言所望貴會發起諸君子確守宗旨而以社會治安爲主詳定規則而以造就人材爲本鼓勵同人而以廣資觀感爲效異日由一業而推諸百業由一邑而推諸全國干城之選保障之功是則貴會進行之方針亦即貴會提倡之成效也謹貢區區伏祈公鑒上海縣田寳榮春亭敬言巡警總局長張霞琴太守頌詞吾華人習尚重文輕武數千年來文事武備往往能成絶學而不能爲普通之敎育自學堂講習體操然後知操法一事可以調和氣血振厲精神自軍隊演習新操然後知肉弱强食之世非經武整軍不足以揚國威而作敵氣以吾環觀世局自京師以逮各省學界軍界類能行之商界則上海一埠前有體育會後有商團然以單獨之營業組合而成團者則未之聞也陳席夏三公抱愛國之熱心籌自强之大計爰就書業中青年子弟組織商團以儒雅之風流備干城之上選惟權輿伊始爲數僅百有餘人而風聲所樹各商業踵而行之各直省商業亦踵而行之則謂吾滬上之商團即吾滬上之軍團可也則謂各直省之商團亦即各直省之軍團可也吾爲書業諸君賀吾更爲同志諸君馨香祝之矣 
中國國民會頌詞國民不武受制强鄰大禍家國小灾一身神洲大陸瞬將沈淪貴團奮起天地一新救亡要道尚武精神智育體育唱導羣倫食其賜者四萬萬人中國國民總會留日中國國民會代表仝敬頌 
聨合會等三團體頌詞歲在辛亥序屬五月十有三日書業諸君子創辦商團舉行開操大會荷蒙函招同人觀禮欣幸之餘而維頌曰立憲之世民自爲兵東西各國最重軍人南北樞紐稱我滬濱中外互市交涉頻生匪徒四起烽烟如雲設或不幸我商先臨上海商團七年於今守望相助賴以安寗今歳聨合勉力進行荷蒙不棄互表同情他日前途膨脹無垠茲逢盛舉不勝懽欣供献蕪詞聊伸微敬全國商團聨合會上海商團公會商　補習會同人拜祝 
商餘學會頌詞歐風墨雨咄咄逼人概我中原棘地荆天痛列强之侵略星羅棋布恐祖國之淪亡内患外試危在旦夕當今之世欲思挽回時局舍尚武其奚自哉舍合羣其奚自哉滬上爲我國商業薈萃之區際此時局日艱不得不寓兵於商羣起挽救幸各團成立接踵而起者實繁有徒然皆由各業組織而成未聞　一業獨創其事者因之尚付缺如今貴業提倡在先參藥業追隨其後足見諸君子洞明國事特創商團爲各業之導綫其辦事之精神毅力之堅忍竟有百折不撓之概此敝會同人所景仰贊成於不置者也今觀貴會成立之盛舉并貴會員之踴躍從事不禁馨香禱祝恭賀於書業商團會之前曰中國前途萬歲書業商團會萬歲 
參藥業商團會頌辭宇宙一戰塲也古今一戰局也能戰者昌不能戰者殃歐美各强國雄聲振海内武略撼全球尚亟亟以修戰備爲事况處四面楚歌之中如我中國者乎今幸而酣夢已醒民氣大奮無論工商學界知尚武爲救國之上策國民軍敢死隊組織者接踵滬地雖僻在一隅而各業商團亦因之次第成立今書業商團會又行正式開操禮焉赳赳桓桓足以矯柔靡之習鼓勇敢之氣一洒書賈有文士風之誚不禁歡欣忭舞而進頌曰維書之業坐擁百城與文人習風雅和平豁然開悟生存競爭投袂而起氣象崢嶸機宜萌動舉國皆兵謹陳蕪語用頌進行 
會長答詞敝業同人慨念時局艱危人民孱弱内憂外患相逼而來大有岌岌不可終日之勢莫不惄焉憂之用是發起組織書業商團遴選少年合格之人百二十名尅期成立擇於今日下午二時特行正式開操禮乃蒙官紳商學界諸名公惠臨指敎奬勵備至固已愧不敢當况敝會諸事草創所定簡章猶恐不無談點尚祈指示方針俾資奮勉敝業幸甚敝業商團幸甚謹以奉答惟諸名公埀諒焉 
節錄葉惠鈞君演說稿吾國之研究槍操於今六十年矣然所操者是臥鎗而非立鎗所以操練愈精而强者弱富者貧身家財産都付星火之一炬而國亦愈弱今日睡獅醒矣各處商團風發雲湧惟願諸君子研究立鎗一如研究臥鎗云云 
又俞宗周君演說稿中國人民於愛國思想向來薄弱以爲國自國家自家只求身家飽暖其視國事如痛癢不相關今日朝廷因外患急迫宵旰憂勞手足無措譬如家主被衆鄰强取巧奪不能自保爲子侄者覆巢之下豈有完卵務須大家努力扶此危局 
又高韓卿君演說稿中國今日如駕破舟於狂風巨浪中非國民戳力同心斷無挽回之策挽回之策維何尚武而已商團之設即尚武之起點然鄙人有一言爲諸君子勸勉者第一須有堅忍心吾國各團體通病剏辦一事非不興高采烈一經挫折不久而渙散者比比皆然不知辦事之不能無阻難實一定不易之理即如各國大製造家大政治家天文家格致家其成名也亦未有不受許多之磨折經許多之頓挫者但願諸君各存一遠大之目的不達不止庶幾可免蛇尾之誚第二須有自治力此時各業商團之設上爲政府所疑下爲無知識者之反對亦意計中事故尤願諸君束身圭璧守規律聖名譽云云 
[美領與廨員齟齬三誌]  
　　美國領事與公共公廨讞昌齟齬一節已兩誌本報茲悉美商茂生洋行控趙冠卿結欠貨銀一案美副領事哲君自得滬道批飭公廨交保消息後查知該被告未經收押之前與他人往來用欵動以萬計其必饒有贏餘可知今結欠原告貨銀十五萬兩僅僅繳出六千餘兩如果准其保出勢必料理無期自應勒令再繳若千方准交保業已照請公共公廨查照辦理在案至張鴻卿一案曾由副領事蓋君與孫襄讞會訊時商明須交妥實保人並聲明將保單送閱後始能保釋嗣因公廨以趙已禀奉道憲批飭交保張則旣有存銀 
 
 

Page 19

 
 
一律照辦亦無不妥故未備函商議而美領以案由美商控告自有干涉之權乃未經許可遽卽保釋殊欠公現兩方面已各將辦理情形及往來函稿詳報上台請爲核示又聞昨日寳讞員雖巳函請美領照常陪審美領仍堅執不允謂若不將趙張兩被告提回收押美國堂期惟有决意進訊云 
[復訊洋商與陳逸卿之訟案]  
　　英商怡和洋行控已倒正元莊股東陳逸卿不理抵欵一案前日午後由公共公廨孫襄讞會同英康副領事研訊原告代表高易律師上堂譯稱陳逸卿前將小沙陀路房産托原告向香港保險公司抵銀七萬兩又向原告抵借銀十萬兩自去年西歷四月三十號起利息分文不付茲已逾期應請將房産歸原告管業訊之陳逸卿供認抵借屬實中西官以陳逸卿虧欠被控之案有數十起原告律師所稱將房産歸原告管業一節未便照准判陳還押候將訊供情形詳請滬道核示遵行 
[預防提訊要案之紛擾]  
　　上海縣田大令昨出牌示云照得信義銀行與鎭江造紙廠糾葛一案現奉道憲札飭定於十五日親提集訊至應訊人証除尹克昌馬湘伯吳秀伯外其餘信義銀行存戶曁紙廠股東人數過多飭縣傳令各舉代表一人届期投訊毋庸親自來道以免紛擾等因到縣奉此合行牌示爲此示仰信義銀行存戶曁紙廠股東人等一體知悉各舉代表一人届期投訊毋稍觀望 
[寶山縣低抑洋價之反動力]  
　　寶山旅滬同鄉爲該縣胡大令調元低抑納糧洋價致城鎭鄉議事會函云蘇省納糧洋價業奉藩憲通飭各屬釐定每圓作錢一千二百四十文各報傳載已久各縣相繼奉行同人等旅居滬地對于上海納糧洋價之規定見聞尤確上寶壤界毗連文到之期斷無稽延多日之理迺閱縣示今届上忙洋價照藩憲規定之數竟抑至四十文之多吾邑三面環海地方瘠苦鄉民生計較他縣尤爲迫蹙值此民力困難何堪遭此額外之担負同人等侷守甲江不獨桑梓之情不能自已且皆有直接之關係查城鎭鄉自治章程第十三條凡二鄉以上有彼此相關之事必須聨合辦理者得以各該鄉之恊議設聨合會辦理之今胡侯違背憲飭低抑洋價關係全邑民命苟貴會遵照奏定章程則對于此事結速自有連合辦理之責獨念日月不居轉瞬上忙截數多抑一日洋價即多累一日鄉民矧憲飭以後之浮收亦不能置之不問積累愈久糾葛愈多合應尅日規正諸公梓鄉望重爲鄉民代議機關爲特函請貴會祈從速開會集議如何規正務望於本月二十日以前將議决情形賜覆以慰同人并備進行手續事關公益無任盻禱之至 
[查覆錢業兌騐匯票之辦法]  
　　滬北商務總會近接公共公廨函稱日商王敬祥控法界東昌餘號主劉子謙不付匯票銀兩一案因此項支票僅於票背註明十五來三字應否照兌無從懸斷即請調查票業定章迅即見復以憑核斷等因當由當會函詢錢業董事查復去後茲經該業董事查得錢業規條第十七條内載客路支票設有見票幾天以對票註明日期爲准此係指註明票面而言或註某日見或註某日兌一經註期不能止付間有票根未到未肯批准權於背後註明某日見票根未到字樣然必須由執票之家於次日再行照對准照票根批明票面方可作准今金發祥之匯票當時旣未批見僅於背後註有到日照章似應不付業由該業董事函復商會轉致公廨查照矣 
[勇丁誤害什長之眞相]  
　　駐防日暉港巡防步隊勇丁李俊卿誤傷什長龍玉懷身死一案昨由本縣田大令復訊李供因龍購買稻柴出價過昻小的向論不服反遭辱罵其時小的正在打更一時憤甚將手中所持鼓鎚向龍頭上一擊不料竟中腦部但小的素與龍姓交好並無宿仇求恩寛宥判李還押候究 
[提法司閱勘審判廳工程]  
　　江蘇提法司左廉訪定於今日由蘇來滬察勘南市新建之審判廳工程本縣田大令接到電音即飭差役人等預備迎接並將洋務局行轅整理清潔 
[城内]  
嚴追漕尾○上海縣田大令去年冬漕欠尾甚夥特傳辦糧各差到案諭限十六日爲止如再不繳定須嚴懲 
巡士獲賊○郭榮盛陳永壽前晩手携時鐘棉被銅件洋布衣服等物在途行走形狀慌張由崗巡拘至一路分局經德區長訊據郭陳同供今日傍晩在小北門内九畝地某姓家偷得各物求恩寛宥判郭押留所二星期陳押一星期贓暫存候查失主到案認領聞昨日已有秦姓投案認領矣 
道批五則○鼎裕等禀批仰上海縣照案追繳給領毋在久延家人黄安禀批仰松江府分行華亭婁縣金山三縣並浦東横浦兩塲立案抄件並發仍繳陳小毛禀批陸三元抄呈退婚據該民亦曾列名現旣堅執並未休妻據被揑立着自禀廨請爲吊據驗質實究虚坐可也余賢渭禀批據禀在廨控案究係如何情形仰會審官寳令分别秉公訊辦所請先行交保一節能否照准并即核案飭遵金光照禀批此案移催商會仍未復到候再據情催詢俟復到飭遵核辦可也 
道轅記事○候補知縣藍光策新選靈南廣西州州判吳世愷候選從九徐銘動昨均到道禀見 
[南市]  
誥誡崗巡○城自治公所警務處昨出條諭云照得崗巡於晩間交哨時警燈頗爲緊要乃往往有携燈不點任意違背者殊屬非是爲此通飭嗣後崗巡如有携帶警燈並不燃點者一經查出定行記過不貨各宜凜遵訛詐結局○唐少雲前在浦東坍石橋被潘忠泉見其在該處寡婦周裴氏家指爲有姦紏衆捉獲詐洋二十五元後由氏姑周夏氏借給了事唐俟潘來申時扭控裁判所忽有氏之夫弟周利建投稱唐誘佔寡嫂並帶去四歲女孩一口潘忠泉並非訛詐等情當奉集訊唐供認已約周裴氏由閔行來申拳判責押在案潘交周帶出候裴氏來案訊樣茲由周裴氏投案供明並非與唐通姦實由周唆使潘忠泉乘唐進來算帳之時紏人捉姦後即洯孩居住母家奉諭將氏暫留唐則還押周交保尋交潘忠泉並邀氏姑來案復 
 
 

Page 20

 
 
訊昨周夏氏偕裴氏之兄裴祥投案供稱前次借給之洋二十五元已由潘如數送還尚有周索取用費洋三十元曾將方單一紙交伊作抵是實裁判官以潘未到將周申斥交保限將田單交還夏氏具領周裴氏給其姑領回唐押半年示儆 
追究保人○江都張協興過　行執事何四寳前將船戶何有堂扭至裁判所控稱去年託裝拷魚二十九包行至八圩港遭風失事被該船戶盜賣六包尚有十包存在浦東棧内應虧洋七百餘元求請追究判何有堂交保着何四寳自投江都縣控請移提後由悅賓旅館執事馬金城保出延抗不交昨由陳裁判傳馬到案判限五天交人候訊 
[閘北]  
勾引成姦○袁劉氏前日扭鄰婦蔡王氏至四路分局控稱夫妹自幼許字於人今被蔡婦牽引至法界某客棧與人姦宿一去不回向蔡詰問亦承認不諱求恩究追奉諭着兩造同出帮尋禀復核奪 
毋再往來○吳祥林與姘婦陶趙氏毆打髮妻顧氏已記昨報茲悉此案已奉警局着吳具改過結不准再與陶趙氏往來交保開釋趙氏交其母趙王氏領回管束 
文光少色○邵文光投四路分局控稱弟媳邵石氏與姘夫某甲　居德生里今被尋見求恩提究奉諭暫行退去聽候查核 
[英租界]  
串拐女子○揚州人王小二陳金榮高陳氏陳張氏等在籍串拐幼女小左珠魏鋃珠徐雲珠等三口來滬圖賣匿居廣西路某姓家被探查獲昨將各人併解公堂請究據小左珠供年十五歲鎭江人父名袁望林在鎭江城内小校場開設茶館被老李出洋七十元價買帶滬學唱戲曲魏鋃珠供父母均亡來李姓來滬徐雲珠供係高陳氏生女隨母隨滬已有年餘訊之王等男女供均推賴判分别押候補提同黨到案於下禮拜三再訊不認逞兇○粤人鍾昇平因在北四川路一百五十二號屋内私設總會紏合賭徒江澤竺本等聚賭由捕查獲江等已經公堂訊罰鍾因尚有毆打西探情事押候查辦在案昨日復由捕房解廨經孫襄讞會同英康副領事研訊不認行兇祇認聚賭判罰洋五十元充公如無力繳洋改押一月 
有無保人○粤人吳阿紀控李阿林串同黨羽在虹口青雲里攫取衣服昨由捕房將李拘解公堂訊供不認判令交保如無保人押候下禮拜一解辦 
冒名行騙○寳恆源頤康等控胡仲年僞造聚裕號圖章冒騙洋紗昨經公堂提訊判胡押候查明有無别案再核 
人格太低○廣西人盤珠堃自稱係中國公立學堂學生前日因竊泰安棧庽客李召南等衣服鋃表被探查獲昨解公堂訊實判押一月贓交原告領回 
唆令賣女○鎭江西門外湯家村人徐啓秀近由原籍帶一七歲女孩小年來滬至虹口找尋其戚王鳳祥途遇張英伯吳炳良二人唆徐將女價賣得洋分肥旋徐反悔致起爭執被捕一併拘入捕房昨解公堂訊悉前情判均還押候傳諭徐戚王鳳祥函囑其妻來滬一面着張吳二人交女到案再核 
妨碍衞生○寳山路牛奶棚主陳小寳因棚内收拾不潔並出售攙水牛奶被衞生局西人查悉以其有碍公衆衞生禀廨出單於昨日將陳傳案訊實判罰洋十五元充公遇人不淑○南潯婦人馬四寳控夫馬吉生逼娼圖賣昨經公堂復訊明晣判馬開釋四寳發濟良所照章擇配 
窮思極想○向爲醫生之甬人陳榮卿昨晨冒充工部局用人至新閘小菜場向各小販查閱捐照希圖索詐被包探張天林查獲拘解公堂訊供不認判罰洋十元充公 
芬芳馥郁○大馬路廣生行所製香水花露水等一應閨閣用品發行頗廣挽回利權實非鮮尠聞其生意近更發達又將推廣一切云 
[美租界]  
小孩肇禍○派克林路十六號洋房某西人家之役人王炳發昨報捕房稱被鄰家某西孩以石擲傷頭顱捕頭諭送同仁醫院療治再行查辦 
日人動蠻○昨有某日本人闖入鴨綠路三十八號俄妓院内擊碎玻璃窓而逃由捕追獲解禀捕頭賠洋了事 
危牆傾圮○北江西路二百六十四號門牌石庫門之圍牆忽於昨晨坍倒幸未傷人捕頭飭探查傳房主到案再核 
庖丁逞兇○陳俞氏昨至捕房控被百老匯路某洋人家廚司王　三逞兇肆毆捕頭允爲查辦 
欠租封屋○西華得路四百六十三號及鄧脱路三百三十二三十六號等三戶均因欠租被房東控奉公廨昨飭差探前往封門 
[法租界]  
押欵斜葛○某法商控地保蔡恂成措贖抵押房地等情昨經公廨傳訊蔡供前將坐落閘北華界之房屋地畝抵於顧桂林言明價洋二千元當時祇收洋八百元現已與願當面結過允再找付洋六百元將地歸顧　業未知如何忽有洋商出面控告聶司馬　閱押據係顧桂林譚長生爲中判蔡退去候傳到顧譚二人再訊 
畏首畏尾○洋商勃蘭地控成泰莊趙　田不付票銀四百九十餘兩經公堂飭探往傳趙不到案昨遣莊夥葛栢如投廨禀稱趙因事未到所有票銀已交於商會判葛退安着趙自行到案訊核 
强搶首飾○匪徒丁華由前日在途强　某氏婦頭上金挖耳由捕拘入捕房嗣因原告急欲動身當由捕頭將贓給予領去一面將丁解廨請辦判枷押各一月示儆 
塌車坍塌○前日有某號塌卑送運貨物因車輪汚壞轉動不靈在電車軌道内折　坍倒旋有某號電車馳來幾遭危險當由　捕報告捕房飭傳該車頭目張寳昌至廨判令罰洋一元充公 
[海上閒談]  
○性命爲人生第一寳貴之物v而我滬人視之獨輕。惜小費也。寗拚性命而不顧衞生。貪小利也。寗拚性命而甘爲竊盜。不忍一朝之忿也。寗拼性命以與人鬥毆。貪圖一時之樂也。寗拼性命而淫於嫖賭。於是死於疫病。死於牢獄。死於爭鬥。死於流蕩者不知凡幾。宜乎西人之蔑視我人性命也。嗚呼。 
○書業商團。昨已正式開操矣。聞事前頗有以天雨改期爲請者。該團中人。則謂商團立於軍人之地位。無論風雨雪。夜有事均應。効命。豈有因雨退縮之理。故昨日雖未暢晴。會長會友。則莫不振奮精神。踴躍從事。而會塲秩序。尤極整肅。可以見文明事業中人之程度矣。 
且更有一事。爲記者所樂於表彰者。該團所製制服。悉用湖北織布廠所出之斜紋布。利不外溢。尤見主任者之熱心愛國矣。嗣後他業繼起。均宜則效非然者。成立一團。卽多銷一批外貨。其暗中。受損亦豈鮮尠哉 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[陜甘總督長庚奏查明藩司王樹枬被叅各款摺] （再）（續） 
汪步端之署莎車府王炳堃之署疏勒府方鋆之補烏什廳同知易榮鼎之補和闐直隷州朱瑞墀之補于闐縣魏霖澍高生嶽之補署伽師縣陶登科之補皮山縣吳光照之補甯遠縣均屬新疆優缺忌者亦多訾議然非一年一月之事其中亦尚有資勞可紀者邊省吏才本乏爲地擇人固爲事所常有况補署雖由司詳而予奪則在巡撫如果缺以賄成撫臣聨魁律已旣嚴又何所用其隱忍查原奏並未指出確實憑證數目且有贓私暗昧實遽雖查之語自未便吹毛索瘢憑空羅織又原參票莊天成亨蔚豐厚協同慶先後爲該司電匯原籍銀數十萬電報局有截條可證一節均經詳細調查除蔚豐厚號聲稱與該藩司向無銀錢往來外查天成亨號自光緒三十二年九月該藩司到任起至上年十月止共存過湘平銀二萬四千三百餘兩其子仲英存過五千六百餘兩協同慶號共存過一萬七千三百餘兩又兩號共代該藩司匯兌過銀三萬一千六百兩實無數一萬兩之多查此數尚在藩司四年所入範圍以内檢閱電條並無代匯銀兩之事惟光緒三十四年王樹柟有寄北京天成亨兩電係言撥兌款項然數不過萬金亦難指爲貪賂之確據又原參藩司使劣員蔡世長私鑄金銀等幣各攙鉛錫四成通省不便行使一節查新疆行用銀幣由來已久回語謂之天罡光緒二十九年前署藩司李滋森曾以土法鑄造三十三年六月王樹柟始詳請在機器局另製精模改鑄一錢二錢五錢三等銀幣又請試鑄一錢二錢兩等金幣委試用巡檢蔡世長爲坐辦原詳並未明定成色其銀幣一項據蔡世長報稱每百兩申水四兩則當爲九六成足銀四成紅銅查騐各幣高者未逾九成低者或當不及訊之當日在局化銀纒匠賽里木則供每銀百兩實攙紅銅人兩具有模結是該員於每百兩中實隱蝕申水銀四兩以三十三四兩年塡表報部之三十二萬兩計算約乾沒銀萬餘兩但原銀成色本有參差亦難得其侵吞確數至金幣一項共鑄過砂　等金五千一兩三錢三分原報申水五成以銀幣例之恐亦有不實不盡蔡世長於三　四年借補迪化縣典史次年冬出局旋請開缺回貴州原籍無從質問所鑄銀幣市面業已通行尚無不便之說金幣則新省不甚行使早田商人運往天津換銀歸欵又原參上年十月二十四日國服未闋該藩司藉母壽斂財張筵演劇貺敬逾萬者以劉文龍汪步端潘震朱瑞墀等十餘人爲最鉅一節查上年二字當指宣統元年而言是年十月該藩司實未張筵演劇惟光緒三十四年十月二十一日爲該藩司之母李氏八旬誕辰藩署開筵宴客其時寅僚送壽禮者頗多該藩司但收壽屏聨幛他物不受亦未聞有人餽送銀兩自二十日晩起戲餪壽本擬演唱五日忽於二十三日午前奉電傳德宗景皇帝遺詔當即停止飭傳該戲班掌班訊問所供均同原參目係傳聞之誤又原參該藩司投効甘肅夤緣陶模左右朦混開復又結交升允門丁尹小泉冒邀濫保一節王樹柟從前如何被參係在四川之事新疆甘肅無案可稽其到甘開復檢閱前督臣陶模奏案王樹柟係於光緒二十一年十月奉署兩江督臣張之洞委解軍火到甘當經前陜甘督臣楊昌濬發往西寗前敵効力迭隨湘軍掃蕩西寗北川西川各處回堡嗣乂在北大通督隊打仗攻克堅巢異常出力經陶模保請開復原片内曾聲明于樹柟被議原案並無貪酷字樣此次隨營効力卓著戰功等語二十二年十月初五日欽奉諭旨著開復原官原銜吏部恭錄行知並催令引見如係朦混邀准與例不符吏部豈有不奏請更正之理至升允門丁尹小泉久已他去曾否結交無從傳訊該藩司夙負重名所在能以才自見得膺薦剡當非出於鑽營此查明被參各節之實在情形也臣伏查新疆藩司王樹柟經濟文章本超庸衆不過性情堅愎自視太高敢於任用匪人或轉爲匪人所用而又耽心著述日事丹鉛理財察吏諸端不及一一躬親考核舉措未能悉當怨讟遂致朋興即臣處亦謗書盈篋固難曲爲之諱也被參各節以吞沒冒銷庫帑數十萬金爲最重臣因款目繁賾非調查全案不能水落石出特將該藩司先行奏請解任電飭接署藩司杜彤會同委員趙惟熙督飭隨員及新餉所新舊經手並現派調查專員窮數十日夜之力澈底清查逐細勾稽均屬針孔相符並無侵冒亦無燒燬卷宗之事至賄買差缺各節查明皆無實據爲母慶壽演劇一聞先皇大行哀詔即經停止次年確無其事應均免其置議惟該藩司素有吸煙之名雖經結報並無嗜好是否早已戒斷自非調騐不明且用人亦間有未當之處相應請旨將甘肅新疆布政使王樹柟即行開缺由禁烟大臣調京查騐照章辦理鎭迪道兼提法使銜榮霈現已調補山西河東道迪化府知府潘震現署新疆伊塔道據稱煙癮確已斷净應由山西新疆撫臣隨時察看以免戒而復吸之弊署迪化府准補莎車府知府劉文龍雖無行賄買缺確據惟前在塔城同知任内辦理哈薩克案件頗滋物議聲名平常操守難信應請即行革職借補迪化縣典史試用巡檢蔡世長承鑄金銀各幣所報申水成色不符顯有弊混並查得該員即前已革甘肅高臺縣毛目縣丞蔡世德係屬改名朦捐應請革職永不叙用葉城縣知縣張應選屢膺要缺衆論未孚應請開缺留省察看其餘被參各員除方鋆請咨赴引旋即因案革職吳光照朱瑞墀均已丁憂離省毋庸議外知府汪步端王炳堃知州易榮鼎知縣張華齡魏霖澍高生嶽陶登科等容臣會同新疆撫臣隨時訪察如果别有劣迹或才不勝任再行分别撤參以肅吏治所有查明藩司大員被參各節緣由理合恭摺據實覆奏伏乞皇上聖鑒訓示謹奏宣統三年五月初二日奉硃批另有旨欽此 
國外新聞 
[土耳其與阿爾巴利亞之關係]  
　　十二日倫敦電云米爾地脱部落攻擊阿萊西哇一事土耳其政府並不注意據西汀其消息該部落攻擊其地之故因欲使裝載軍用品之某船在其哇凡里米特亞口岸起岸旣而得手旋即退軍據維也納電稱奧國某官報儆戒土耳其勿以苛刻之計畫壓制阿爾巴利亞歐洲土耳其版圖之存立全賴該地之矢忠土政府云據羅馬電稱有共和黨十一人在下議院提議請政府發起聨合各國以定阿爾巴利亞之亂俾逼令土耳其遵 
 
 

Page 27

 
 
守柏林條約第二十二欵云 
[土皇行抵薩洛里卡]  
　　十二日倫敦電云土耳其國皇穆哈默德第五己行抵薩洛里卡民間懸旗歡迎極表熱誠 
[法國分畫香餅酒出産區域]  
　　十二日倫敦電云法國分畫香餅酒出産區域之諭令巳由法總統簽字 
[大地震之報告]  
　　十二日倫敦電云全世界地震計近皆呈示一極大之地震大約必在太平洋或東印度一方面云　據上海徐家匯天文臺報告十一日晩間遠方有激烈之地震爲時甚久自七點二十二分二十秒鐘起至十點十分鐘止其地大約在哥倫皮亞或中美洲其遭災之時必在上午六點零四分鐘云（以上譯字林報） 
赴德國小住兩星期以便考查軍政 
[意國議院近事]  
　　十二日柏林電云意國前任外務部大臣其西阿地里君在議院中要求下届二國聨盟條約重訂之際當加入奥意交際特别之保證 
[比國内閣告退]  
　　十三日倫敦電云比國内閣業巳告退因急進黨不允與反對黨調停新敎育議案之故該案之宗敎主義爲急進黨所駁斥 
[西五月份英國商業情形]  
　　十三日倫敦電云西五月份英國商業報告業已宣布計入口貨减少英金一百二十九萬九千九百二十九磅出口貨增加英金四百萬零七千五百十七磅以鋼鐵製造品機器棉花洋毛等貨居其多數 
[日本賀禮代表抵英]  
　　十三日倫敦電云日本赴英賀英皇加者之代表伏見宫依仁觀王及王妃已微服行抵倫敦日本大使署各員皆往迎接旋赴伊斯脫邦擬在該處住至西六月十九號 
[日本飛船失事]  
　　十三日東京電云陸軍大尉德川氏近來每日在陸軍操場試騐飛船今晨乘白納禮哇脱飛船飛行二十四英里後忽然翻落於地德川氏稍受損傷其同伴伊藤氏受傷甚重左臂已斷機器亦大受損傷觀者大爲震動（以上譯文匯報） 
小說 
[殖民小說華僑涙（三十六）]  
張月華聽了弗蘭脱意說出這般的一番話來。只氣得面罩濃霜。花容失色。停了一回。方才顫聲說道。你不要這般的含血噴人。敗人名節。方才的情形。你也是自。已眼見的。這個畜生和我執手接吻。都在同時一秒鐘的時間。又是出於意外。萬萬想不到的事情。一時間呌我那裡躱閃得來。呌喊得出。弗蘭脱不等他再說。就大怒道。你不用這般詭辨。就是詭辨。我也斷不相信的斐而明是個男子。你是個女人。他沒有得你的許可。何敢這般莾撞說著。又自已嘆一口氣道。這件事情。原是我自家不好。平空的把個中國女子。當作好人。如今究竟閙出這般笑話。本來你們中國人。無論男女。那裡有什麽高等的人格。弗蘭脱說到這裡張。月華早氣得肝腸欲裂。氣擁心窩。只覺得眼迸金花。耳鳴石磬。一時立脚不住。踉踉蹌蹌的仰面一交。跌倒在地。弗蘭脱看著他。只是冷笑。坐在那裡。動也不動。張月華跌倒在地。昏迷了一會。方才蘇醒回來。睜開兩眼看時。只見弗蘭脱依然坐在原處。别轉頭去。正眼兒也不看他一看。這個時候。張月華不由得怨氣冲天。毛髮皆豎。搶步過來。拉著弗蘭脱的衣袖。口中高聲罵道。你這個忘恩負義的鄙夫。我那一件事兒。虧負了你。你這樣。的忍心背理。設阱陷人。又把我這般信口的汚衊。你的良心何在。弗蘭脱聽了。慢慢的對他說道。憑你怎樣的分剖。我也不來信你的詁兒總而言之。你們中國人沒有一個好的就是了。如今你旣然幹出這般醜事。連我的姓氏。也受了你的汚辱。那裡還好留你。從此以後。你不能再用我的姓氏。憑你自已的主意怎麽樣就是了。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[女鐸宣言書]  
天未悔禍降厥閔凶神州赤子鼎沸土崩此正志士仁人毁家舒難泣血亡命之秋然而夕陽歌舞不减當年煮荳燃箕相殘日甚傷心慘目民氣之不競也民氣之不競者吾輩女子失敎失德有以牽掣之驅使之故也漆室興悲魯其有豸五湖載豔吳乃爲沼於以知能左右世界者惟女子能破壞世界者亦惟女子德意志女子崇拜軍人而陸軍振英吉利女子醉心憲權而政蹟著等而下之如家庭之責任敎育之基礎胥以吾輩爲中堅民氣之所寄國運之所繫藐余弱質歷數在躬不然者筆上眉痕畫中顔色彼男子百載經營之不足吾女子一朝摧殘之有餘是則當此時局决非鼓吹女權昌明女職不爲功然而天演劇矣物競烈矣急則治標是非組織女報以求根本之改革公理之普及不爲功同人不揣譾陋敢佈公忱附擬簡章以證同志幸祈敎正貫虹女士謹識 
（一）編輯簡章 
一本報爲促進女界程度聨絡女界聲氣以純正之思想發切實之言論名命曰女鐸 
一本報仿歐美各大雜誌體裁分社說演壇傳記談叢文苑小說專件圖畫等類間期刊佈 
一本報除聘定名士才媛主持筆政外尚祈女界同志以宏鉅見惠尤願以與女界有關之各種攝影（如女學女子成蹟女子風俗等）見贈則本報必得當以報（另有投稿規則） 
一本報材料豐富趣味濃郁月出一册每册約四萬餘言每年除正月十二月外每月望日出版閏月另印增刊一册 
一本報除發行女鐸外并編印於女界有關之書籍銷售以期擴充範圍惟不違負本報宗旨 
一本報中另列廣告一門效力極大凡關女界之食用品刊廣告於本報者特等每一頁十元半頁六元頭等每一頁七元半頁四元二等每一頁五元半頁三元女學校廣告概取半資惟廣告費一律預付 
（二）發行簡章 
一本報發行謹遵欽定報律呈請學部立案札銷以期普及 
一本報零售每册大洋三角預定半年大洋一元四角預定全年大洋二元八角增刋臨時定價（定全年者增刋奉贈）郵費照加空函不覆一代售本報十册以上價作九折三十册以上價作八折五十册以上統作七折按期清帳 
（三）辦事簡章 
一本報編輯部聘任總撰述一人言論門撰述一人記事門撰述一人文藝門撰述一人書記兼發行一人調查兼庶務一人會計一人撰述員採訪員無定額各守職分和衷共事一年以内概盡義務 
一本報一年以内暫不設發行所不設印刷所一切發行印刷事務託人代理 
一本報資本照有限公司章程招股满五萬元卽行截止（零有招股章程） 
一本報事務所暫設上海三馬路永泰棧二十三號 
（四）招股簡章 
一第一期招基本金五千元除由發起人先繳二千元外分股招集 
一每一大股洋五十元每一小股洋五元男女界表同情者皆可認繳爲本報社員 
一旣經認股一律繳清不得在他項款下劃付及遷延不付等情 
一基本金長年一分起息按年發息 
一除認股外有願捐助五元以上者贈報一年十元以上者贈報二年五十元以上者贈報十年一百元以上者永遠贈報（繳捐股洋當即掣付收據） 
一每年終開股東會一次宣佈帳目如得紅利作十五成分以八成均發股東二成作公積五成作辦事人酬勞 
一第二期俟出版一年後續招擴充金一萬元自備印刷第三期在出報後第二年添招成立金三萬五千元合前爲五萬元資本一統長年八釐起息）改出日報 
一本報收到捐欵股欵當即登報聲明如有已繳未收該社員惟經手人是問與本報無涉 
 
 

Page 35

 
 
   
 
 

Page 36

 
 
   
 
