# 1934 - 142 - 4908659

 

Page 1

 
 
[閒印刑案編] [  圖書集成局啓]  
　　本局前印刑案彚覽正　編早已　撫風行申韓家奉爲金科玉律矣茲又覔山陰周春　先生所輯刑案彚編十六帙　近年各省刑　　分樓部　門分經陳六舟大京兆岸述緣由深相推詐用特印以鉛字以廣流傳一俟印成再行布吿世有如紳氏之片　折獄者尙其家置一編乎 
[增註目耕齋精本初二三集吿成○評點小題正鵠全集] [  圖書集成局代啓]  
是書風行已久海内之士莫不奉爲圭臬無如坊間木板未刋註釋近來雖出石印購者皆嫌字　有損自力茲有天祿書局將是書重復　　増評加註倩本局用大字鑄板加入圈點上眉評旁線批後附總評註釋字蹟淸　條緖分明誠讀本盡善盡美之書以潔紙上墨印成六大本碼洋七角七折劃一如單購註釋目耕齋小題折實一角八分評點小題正　初二三集後附訓蒙草養正草字跡與目耕齋同　洋六角七折劃一購者認明本局圖記以免魚目混珠由三馬路南晝錦里天祿書局南京天祿閻發兌及各省皆有代售 
[ 閱報紀臨别贈言喜而論之]  
　　官者所以治民者也如何而能治夫民如何而能使民受其治則惟視官之能盡心與不能盡心而已官能盡一分之心卽民受一分之福所以一邑得人則一邑治一郡得人則一郡治其所以治民之道要不外教養兩端教民之道雖不啻萬緖千頭而握其本原不過興學校正風俗而已養民之道亦不啻萬緖千頭而究其歸宿不過課農桑安商賈盡地利而已然亦必因地制宜庶民風可變官之盡心與不盡心卽於此分軒輊也昔人云一官如傳舍言乎宦轍靡定或經檄調或奉陞遷少則數月多則數年斷無久居是邦者於是官於所治之邑初則民情未熟無從下手卽有到任一年半年者亦以去任不遠不肯更張大半皆因人成事相習成風官之自待如此官之待民可知則欲求一振作民氣丕變民風者不亦戛戞乎難哉然官無論久暫苟能盡心則雖一年半載而民之受其福者可數十年不觀署松江府陳蓉曙太守乎太守自蒞任後不以五日京兆自待首以振興學校爲務禀請上憲設立融齋書院分齋課士俾七邑士林折衷正軌親自較閱灌漑靡遺又復諭合郡士人如有所見不妨函逹有進見者無不延接悉心博訪是以到任浊數月而合郡之民俗利弊無不周知松郡民風素厚自通商以後接近滬江奢侈之習漸深流民之輩日甚太守下車伊始卽開單按名札縣訪拿一時劣紳訟棍賭徒蟻媒之流爲所懲辦者指不勝屈民間訟事不憚訉鞫而有關於倫紀者太守更煞費苦心爲之定案松郡水利廢浚已久自太守蒞任後凡有紳耆禀開之處無不批准委員查勘籌費開工一年之中報浚合郡幹支各河多至數十條商民受其益農民蒙其庥非太守遺之利熟遺之利哉且自通商以來江浙之絲銷塲日旺而民間養蠶者浙省較多松郡皆事紡織現在紡織之利日漸微薄太守蒞任後洞悉民艱勸民養蠶種桑諄諄示諭郡人士爰設蠶桑之會禀請於城中𨻶地栽桑以爲民導太守無不批准現在松郡蠶桑日有起色非太守有以鼓舞之則至� 
今猶瓦礫耳此皆太守之實政爲都人士所共見共聞者也今者太守瓜代而猶惓惓於松郡士民出示曉諭本館登四月廿五日報章標其目曰臨别贈言示云卽選道江蘇特用府署理松江府陳爲曉諭敦勸事照得本府猥以儒素忝列淸班時事多故乞陳外攺旋奉憲檄攝篆是邦到任之初妄思宣明教化搜揚幽隠挽回士習寛恤民力而才德淺薄事與願違利未盡興害未盡除丕變民俗未盡還樸因循朞月甚自恧焉今將任滿受代聚處有限而意願無窮合行條列勸諭以當臨别贈言凡在士民其各父諭其子兄勉其弟勉爲善良以仰副聖朝長育人才敦厚風俗之至意云云觀此知太守雖去而太守之心猶未去也太守治松郡纔一年則惠澤之及民亦不過一年耳不知治民雖一年而民之受其治者已數十年而不能忘并太守之名將數百年而不朽矣太守猶恐書院之廢弛水利之復塞獄訟之繁興風俗之衰頽蠶桑之荒蕪鹽梟之不靖諄諄吿誡語重心長太守之心乎松郡之民竟如是哉惜太守去之太早否則松郡之民之受惠更無底止矣說者謂子無惓惓於太守也要知普天之下莫非王土率土之民莫非王臣太守之治松郡如此太守之治他郡亦必如此松郡之人受其惠他郡之人亦將受其惠自朝廷視之皆子民也亦何必獨私於松郡哉况恩太守駕輕就熟亦必有新政之可觀前此舊令尹之政必以吿新令尹者今則新令尹之政想亦必吿舊令尹矣洵如是 
言則太过雖去太守猶之不去也於是乎喜而論之 
[本館接奉電音]  
　　昨日午前京師飛電傳來上諭二道敬謹登○四月二十四日奉上諭陶模奏提督捐欵濟振請旨嘉奬等語甘肅海城平遠一帶兵燹後難民流離失所提督董福祥捐銀一萬兩振濟鄉間洵屬好義急公深堪嘉尙董福祥著交部從優議叙欽此同日奉上諭陜西潼商道著錫桓調補李希東著調補山東登萊靑道安徽鳳𩒮六泗道著李光久補授欽此� 
[希事電音]  
　　本月二十四日倫敦來電云希臘因與土耳其交戰臨時召募勇丁刻已次第遣散至各國之在希當團練兵者計美人五百名法人五十名咸調至交戰處備用目下希京民人咸積忿難平恐日後各兵一律調回尙不免滋生事故也 
[爲國儲才]  
　　福州采訪友人云鎭閩將軍兼船政大臣裕軍帥前在八旗奉直會館招考船政學生凡聰俊子弟願習英法語言文字及測算製造諸學者咸得報名入試未及數日求試者已不下五六千人軍帥令默書作對錄取四百名至三月二十日就船政署覆試又汰去二百二十名只取一百八十名派入堂中肄業俟三閱月後再擇尤留學月給薪資至各廠藝徒報名者亦有千餘人軍帥遴選精健者二百六十名分派各厰習藝 
[嚴申定例]  
　　鎭江采訪友人云此閒爲瀕江互巿之區莠民多若繁星往往月黑殺人風高放火跳刀拍張習以爲常誦李涉相逢不用相廻避世上于今半是君之詩覺地棘天荆幾令人足爲之裹也兹者常鎭通海道吕鏡宇觀察被召入都當交卸之先曾出示曉諭曰照得寗蘇各屬向辦强盜等案無論斬梟斬决之犯槪行照例解勘聽候部覆處决祗有土匪馬賊會匪游勇四項係照部定章程一律就地正法嗣因徐海等處盜賊充斥刼案最多蒙前江蘇撫憲崧奏准將淮徐海三屬凡强盜殺人放火强姦有干例載六項並竊盜執持火器拒捕殺傷人例應斬梟之犯均卽先行處决迨後寗蘇各屬盜案亦復不少又蒙兩江督憲劉奏准將寗蘇各州縣拿獲前項例應斬梟之盜犯均照淮徐海章程一律辦理續蒙前署兩江督憲張奏明寗蘇各屬斬决盜犯如聚衆至五人以上執持刀槭或强刦得贓或拒捕傷人或夥刦二次或連刦數家並强盜案内造意分贓之窩户及平空搶奪良家婦女已成之犯均照湖北奏定章程卽行就地正法誠以此等案犯兇暴昭著法無可貸非從速嚴懲不足以懾匪瞻而戢盜風乃定章後盜刼之案猶復　　疉 
 
 

Page 2

 
 
出其中執持洋槍刀械拒捕殺傷人者不一而足雖據各屬陸續拿獲數起照章解道審明禀准就地懲辦而盜風仍未能稍息卽如鎭江府屬丹徒縣境内近日又出盜案聞有執持洋槍刀械拒捕傷人情事推原其故皆由游匪散勇濳相句結所致在造意轉糾者皆係甘心爲匪各犯自取殺身之禍且陷人於大辟死有餘辜殊不足惜惟被糾入夥者率皆無業貧民飢寒交迫一時罔顧利害隨而上盜迨事後分贓所得無幾或竟毫無所得及至被獲到官則又貪生畏死往往聲淚俱正祇認在外把風接贓妄圖輕减罪名不知把風接贓卽屬同惡相濟與入室搜贓者無異按照新章均屬决不待時萬無生理本道素懷慈善每逢提審盜犯見其　觫之狀聞其號泣之聲不禁潸然淚下爲民上而使吾民身罹重辟良用疚心祗以贓証確鑿廉得眞情欲求其生而不可得憫惻徒深因思小民雖愚莫不具有天良豈眞頑梗不化其所以置性命於不顧者良由不知法紀使然若不教而誅心更不忍特申明定章頒示遍吿以期見者觸目警心聞者交相戒勉或可補救於萬一除通行道屬及府州廳一體飭遵外合亟剴切諭禁爲此示仰闔屬軍同諸色人等知悉爾等須知强盜等犯情罪重大一經拿獲卽應就地正法新章何等森嚴豈可以身嘗試自示之後爾等務宜父誡其子兄勉其弟共爲善良安分謀生愼勿流爲匪類自投法網致貽後悔倘敢復蹈故轍則是愍不畏法定卽飭拿到案照章從嚴懲辦本道執法如山嫉惡似仇决不稍從寛宥也其各凛遵毋違說者謂觀察前權蘇松太道篆辦理上海惡棍張桂卿一案迄今滬人士猶交口頌之兹者臨别贈言猶以除暴安良爲志諄諄苦口不憚再三方之古者所謂屼如泰山者誠何多讓歟 
[學使將臨]  
　　天津采訪友人云本月十二日爲府考之期十九發正案二十日淸理貢院由本縣飭匠修理整齊伺候學憲案臨聞月之二十日文旌卽可戾止矣 
[命案駭聞]  
　　姑蘇采訪友人云本月二十三日崑山縣屬唯亭鎭人某甲身懷洋銀二十枚至蠡墅鎭某當鋪贖取所質之物黎明時行至盤胥兩門交界之接水橋猝遇匪徒三人一擁而上扭而袒索意圖攫取不動尊甲固孔武有力者卽以老拳從事三匪突出利刃亂刺甲血流如注倒地不能動三匪遂攫去所有洋銀然已格鬥多時筋疲力盡爰橫臥於相距十餘武之草地上至辰刻附近售角黍之某鄉嫗行經是處驚見甲渾身鮮血面色如灰急向詢之甲將所遇情形一一直吿旋卽氣絶身亡嫗慌忙報知總巡局文武二巡員立遣差勇若干名前往掩捕將三匪悉數擒獲飛報吳縣賴大令大令見係刦財戕命之巨案卽率同刑仵胥役臨場相騐仵作唱報死者身受刀傷一十六處大令頷之飭將三匪帶回研究隨訉得正兇係上海浦東人年二十有八帮兇二人一年二十有二一年二十有三均蘇州府屬某縣人遂飭釘鐐收禁以待申請上憲按律嚴懲 
[示考西學]  
　　寍波訪事人函云邇來崇尙西學各省皆設立中西學堂以期造就人材爲國家禦侮折衝之用浙省寍波府屬亦建有中西學堂一所前日府尊程稻村太守出示招考其文云照得寍郡建立中西學堂現經本府議定章程禀請道憲轉禀立案餘俟開堂有期另行曉諭外所有肄業學生本府定於四月十四日考騐合先出示招考爲此示仰紳民人等知悉爾等如有聰頴循良子弟入堂肄業與後開章程相合者速赴遷善所提調中西學堂委員梅分府處報名塡册至期來府聽候命題考試錄取後申詳道憲覆試俾可送堂肄業其各遵照毋得遲延自悞特示計開一肄業學生必須本寍郡人身家淸白聰頴循良年僅二十歲以下者平日讀書作文完篇或作半篇而文理已能通順或已入泮而願入堂學習均應官紳保送取具年貌籍貫由提調會同董事造册送府考騐錄取後申詳道憲覆試送堂肄業一堂中經費素裕肄業學生額數暫以三十名爲限額滿不錄者列爲備取俟有缺額俟次傳補如有外省外府本郡紳富子弟願入學堂肄業者應准一體保送考騐惟每人每月須出修膳洋五元以充經費目下房屋無多教習又難兼顧暫以十名爲限作爲餘額額滿不錄 
[閩中患疫]  
　　福州采訪友人云前歲春間鼠疫流行人卽繼之而病死亡枕藉不下二三萬人近日又鼠疫叢生大率眼赤色腹膨脝跳擲哀鳴移時而斃民人觸其穢毒或生結核或發癍痧比户呻吟慘難入聽某日南街某鞋店後某甲之婦腿邊結一小核寒戰逾時急延醫者診之投以凉劑不騐越夕卽溘然而逝安民巷内小孩罹此刦者已有七八人横街口西門外南後街一帶亦有之聞之歧黃家謂當疫盛時藥石竟難救治誠可悲也 
[南屏滴翠]  
　　杭州訪事友人函云茶巿方興所有應納捐項由某孝廉及某茂才禀請包辦認捐銀一萬二千兩較之往年可多三分之一惟設卡甚周稽查尤爲嚴密雖零星小户携帶至五斤以上者亦責令納捐小民無不以爲苦也○杭地手藝中人向以機匠爲最横滋閙之事時有所聞立夏日有機匠四人在兩宜樓滋事初六日闊板橋某機坊甲乙丙三人遊玩六橋三竺間買醉黃壚沈酣而出過景樂園茶室鬥茗狂談半响給付茶資茶埔士以鵝眼太多不肯收納甲等遂將茶碗飛擲園主與之理說反遭辱駡並將板橙擲去幸爲旁觀者所格未至傷人後有以魯仲連自居者出作調人令甲等賠償服禮其事始寢○杭地新開店鋪衙署差役必往需索陋規有閒水閒稅等名目復以銅洋小錢購買重物名　紅包杭州府林太守惡之勒石永禁而犯者仍不能免去年訪得有馬夫某甲在酒肆索費未成卽被拿獲枷號示衆而閒水閒稅之名始絶惟購買紅包强用小錢尙有所聞本月十八日小福淸巷口新開醬鴨店淸晨行用小錢者一槪收受午後則均不用有一土棍持錢四百購買各物全是砂壳店中人不允以致爭閙急向巡防局報信派差彈壓其人始懼而逃 
[蜃江麥浪]  
　　温州采訪友人云温處道宗湘文觀察因鄂省洊饑待振孔亟自捐廉俸從甌採辦番諸絲等諸雜糧裝運前往散給飢黎眞可謂好行其德者矣○永嘉縣葉詠霓大令接奉廖大中丞札飭大略謂○朝廷試士當重經濟實學尤須講求時務力圖自强刻當西學盛行多士務宜留心時務銳意西書幸勿徒事章句淺近之學嗣後鄉會三塲以及小試書院均帶問外洋輿地兵制刑律格致化學電汽機器郵政鐵路商務之類爰遵卽出示曉諭想從此西學振興風氣爲之丕變矣○平陽縣巢梧仲大令因公赴省本月十五日附招商局普濟輪船赴申江然後由内河前往○前署雙穗塲大使錢叔魯鹾尹交代已淸本月十五日附招商局普濟輪船至上海以便旋省銷差○本月初五日玉環州涂菊生刺史護解洋匪九名難民三名至道轅聞由雲字旗防勇拿獲者宗觀察命將九匪發交永嘉縣監禁難民中有丁德順者自言加址人春初販貨來甌投宿永塲新隆昌牙行至三月初二日裝樹株出口中途被盜所擄刻已由隆昌行主人具結保釋矣 
[石棧雲痕]  
　　重慶訪事人函云江北廳東升門城上雙烈亭地方前月某日夜忽坍下城石一叚約有數文城下民房多被壓倒傷斃廿餘人次日檢查屍身有壓成肉泥者有被土石壓埋不見蹝迹者吁亦慘矣○美國駐渝領事官石密特君帶同繙譯官曾賴生由渝赴成都遊歴並查看教堂情形已起程前往矣○太古洋行在平斯門租得棧房一所堆積貨物突於某夜被賊入内竊去洋布約五十疋報縣飭差查拿未識能卽時破獲否 
[彜陵瑣誌]  
　　宜昌訪事人函云上月廿六夜天大雷雨歴一點餘鐘方止次日人言有杜姓船户來往川楚常運掛旗貨物現因有運米入川之差杜恐被差事移泊於姜詩溪以爲隠避計不料是夜大雨傾盆不啻銀河倒瀉杜停船處所正當溪口衆水匯流陡漲丈餘致被衝覆一妻一子二女全行沈溺僅將二女救起妻與子不知被水衝往保處矣哀哉○插禾割麥時値農忙范石湖詩所謂鄉村四月閒人少蓋紀實也今歲春雨過多大麥被水所漬尤當早爲割取有某甲者以田内水多意欲開放惟須經過某乙之田乙以田已糞肥恐被水衝去不之允甲性蠻横 
 
 

Page 3

 
 
其子又有跨竈材爭論之下將乙毆傷甚重乙欲控諸官經鄰右調處令甲父子治酒服禮又商之某丙由丙田中開一小溝便甲過水以免兩造雀鼠之爭○雨水過多豆麥不旺嘗新者皆以爲其實未足不能應朶頤之供巿中米價每石又漲五六百文○近日江水已有拍岸平堤之勢小民無不惴惴然恐之也○上月以來城内外多有時症始寒繼熱惟醫痊者多近因天氣失時寒煖不正患時症者每多不起諸醫頗爲之束手無策云 
[識舟亭影]  
　　前報記舊辦蕪通保甲緝捕事宜之李葆林副戎因公罜誤經劉峴帥電調赴江寗兹得蕪湖采訪友人手書云邇日安徽巡撫鄧小赤中丞接蕪湖關道申文以沿江會匪出沒無常似非精明幹練熟諳緝捕之員不足以靖萑苻而安良善擬請仍令該員回辦原差俾得收指臂之效等情遂專函招副戎來皖上月杪副戎遄返鳩兹禀見道憲本月朔日捧檄接差○所謂遊字號者卽江北貧民來蕪傭工食力者也每届春末夏初属按人醵資數百文在金斗會館演劇酬神羣聚歡樂其人性率粗鹵初雖靑鞋布襪揖讓雍容而一經玉斝傾餘銅鞮舞罷卽不免謌呼譁擾效駡座之灌夫時或排闥花叢作打鴨驚鴛之舉滋生事故禍且難弭是以迭奉憲章嚴申禁令本届若輩又擬興勝會重鼓豪情適爲袁觀察所聞飭蕪湖縣傳諭該帮首事人作速停止如敢違犯定予重懲會中人聞之咸不免㗳焉若喪○靑皮地痞向有文武大小之别出入衙門包攬詞訟把持地方公務謬附衣冠者謂之文武斷鄉曲遇事生風動輙敲詐平民魚肉良懦者謂之武其有奔走門下執贄請業得受衣缽足以自豪者則謂之小入其黨者大抵雲龍霧豹未易窺見一斑若夫肆意逞兇横行閭里詐取酒肉作彼中爪牙者尤小中之小等諸自檜以下者也歴任賢宰官聞而惡之每有所懲然終不能殲厥醜類近日袁觀察及萬邑尊洞知癥結之所在特將文武黨之卓卓有名者聲容笑貌一一𫏎之夾袋中稍一舉動卽羅而致之法綱遍張務戢其暴戾恣睢之性不特武靑皮銷聲匿跡卽軒昻其態自托搢紳之文靑皮者亦鎩羽濳鱗� 
不復敢飛揚跋扈矣賢長官眞善於除暴者哉 
[日使過申]  
　　日本簡駐中國使臣矢野氏名文雄者乘神户丸來華昨日午前行抵滬上暫駐虹口日領事署聞小住數日卽須取道入都也 
[勘視馬路]  
　　昨日午後三下鐘時上海縣黃愛棠大令馬路工程局委員朱森庭明府偕自來水總辦葉觀察命駕出城赴江南機器製造局迤東勘視馬路并擬建造自來水公司直至夕陽西墜時始各返駕 
[美界火警]  
　　昨晚十點三刻時美租界新記浜路朱家木橋附近某姓家忽兆焚如捕房立卽鳴鐘報警救火會中人驅皮帶車風馳而至開取自來水竭力噴救得以應手而滅至起火緣由及被燬房屋若干容俟探明續錄 
[略受虚驚]  
　　有馬某者在邑廟東街開設斑鼓鋪亦已有年前晚店夥偶不經心將洋油燈打翻延及木料烈烈轟轟幾成燎原之勢幸時未深晚店中人手衆多又經左右鄰居帮同撲救得卽熄滅雖未成災然已受驚不淺矣 
[幾釀命案]  
　　昨晨八點鐘時有口操琴川音之甲乙丙三人相與至老閘橋北首某酒肆暢飲酒至數巡忽起爭端繼以毆鬥乙内併力毆甲甲不能勝見櫃上置有切肉刀一柄卽取而猛砍中乙之鼻而湧若泉丙欲奪其刀亦被砍中右手指勢將脫落乙丙負痛狂呼一百零七號三道華捕聞聲赶至見甲刀光閃爍尙在飛舞知難近身急吹號呌各華捕應召而至者十餘名圍住兠拿甲見勢不妙卽奪門而出躍入蘇州河中泅登南岸由高大順弄内逸出欲往北京路而去適弄口有一百三十六號二百九十一號二華捕把守因卽拘獲隨後各捕陸續而至襄同解入新巡捕房禁押候解公堂訉辦受傷之乙丙二人送至仁濟醫館療治 
[無賴不法]  
　　本城花草浜一帶每至深晚時有無賴之徒在是處横行不法婦女之受其累者已不知凡幾前晚有某姓婦因事出外行經是處突有甲乙諸無賴一擁上前任意調笑婦置之不理無賴等遂將婦拖住攫去首飾等婦回家訴知翁姑以其不應私自出外致遭此禍訓斥一番婦鬱憤難伸私購阿芙蓉膏背人呑服幸經家人察悉急卽灌救得以轉危爲安然諸無賴似此肆無忌憚有地方之責者聞之想當嚴治也 
[上海縣署瑣案]  
　　僧人西慈控吿師姪悟通不守淸規盜賣廟基經蔣刺史訉供在案本報亦已紀之矣前晚又由刺史升堂提訉西慈供年六十有五當中年時在寳山縣子江廟削髮爲僧師名明圓曾募建老閘浜北之文昌閣一年師故世後由僧人與悟通經管後以患病不能管理遂托悟通一人執掌詎意不守淸規賣去廟基餘地現悟通旣將田單繳案求准存查萬勿給與致蹈前轍質之悟通供年四十有九閘北文昌閣係師祖明圓募建師祖故世後由師父掌管師父故後由僧人執掌西慈於同治年間有犯姦情事被師祖逐出又在靑浦縣境犯姦被人捉獲反控僧人不守淸規殊爲誣衊前經大老爺訉供著僧人將田單繳閱故呈候電核又據僧人瀛峯供稱在虹口三官堂爲住持西慈與悟通訐訟均爲小沙彌輪香之言所惑前西慈賣去田地之價實爲悟通還債現旣在案求爲公斷剌史衡情訉斷著將呈案之方單存留永不准再賣廟務給西慈經管每月貼悟通洋五元所賣之田價六百元提出一百元給與悟通具領完案○沈尙文控陳阿堂硬贖田地前晚由蔣刺史升堂訉問沈供本地人帮傭度日咸豐七年價買龔輔卿田三畝立有絶契現有陳阿堂忽來硬贖並將田道坌壞是以控吿陳阿堂之母沈氏供稱小婦人家有祖遺田三畝在吳淞港灘邊咸豐三年活賣與龔輔卿得錢七十千上有墳墓去年五月備本向贖曾經應允現忽翻悔投案控吿求爲公斷陳阿堂供與氏同訉之龔輔卿供稱是田原在父親手中活買陳沈氏家之業咸豐七年轉賣與沈尙文亦是活契陳月廷供係二十八保十一圖地保陳沈氏之田賣與龔姓由龔轉賣與沈現沈所執之方單係五百三十號其田則在二十五號尙有三百六十九號之田則在上半圖其中方單互有錯悞沈控陳坌壤田道小的往查並無其事刺史得供以田雖活賣然已年久照例不能回贖著沈尚文撥給陳沈氏洋二十元限十日繳案給領了事○十六鋪巡防局送受傷人張阿虎及帮兇之徐阿順至縣請訉黃大令飭仵騐明補提正兇趙茂和及店主甘毛毛等至案前晚倩帮審委員蔣刺史升堂集訉徐阿順供本地人代茂和爲替工打械之事小的並不與聞求察至起事之由緣閔行鎭董事蔣姓及隨人　阿虎至店用膳給付飯資口角扭毆甘毛毛供稱店夥趙茂和與蔣董爭閙小的情願服禮無奈不允控局送案求請明斷趙茂和供本地人是日蔣董來店用膳因找帳不合毆打其從人張阿虎現已知悔求恩寛恕張阿虎供傷已大好求恩斷結刺史判將趙茂和責二百板甘毛毛從寛免責嗣後嚴加約束店夥具結了案 
[上海巡局瑣案]  
　　前日南巿萬裕碼頭駁船户張金桂之甥姚阿虎冋張假洋蚨一翼張設詞却之姚以似此區區者而不余畀不禁忿火上炎爭論之餘貿貿然將櫓攫去張怒扭姚赴十六鋪巡防南局請懲局員鍾偉臣二尹升座提訉張投案歴訴情由姚供稱小的因乏零錢向舅父借洋銀一圓舅父悞疑小的溺志烟花靳而不予小的無奈暫將櫓抵押錢文二尹判令笞責一百板者將櫓交還并具呈攺過切結然後交張領回管束○本邑人張銀華王阿金二人賃屋王家碼頭合資開荳腐店擇吉前日開張突有小流氓梅阿榮者糾得黨羽二十四人持鞭爆香燭至店中口道吉利語其意蓋欲抽豐也張王以素昧平生璧辭不受梅等大失所望肆意咆哮張王遂奔赴十六鋪巡防南局控訴局員鍾二尹立飭勇甲馳往將一干人解赴局中升座研訉梅供稱小的小字臘榮與張王曾有一面之緣故備禮前往店中慶賀詎意張王反指小的爲訛錢 
 
 

Page 4

 
 
二尹喝令從重笞責二百板著具呈攺過切結然後交人保釋○昨日午後洞庭山碼頭弄内和順米行主吳某遣行夥某甲往老白渡喚渡船裝貨江北船户扣仔及金寳爭相攘奪將甲扭毆行主聞之立遣人往十六鋪巡防中局請究局員蔡蓉卿二尹准之卽飭勇甲馳往拘拿○常州人陳某在楊樹浦大純紡紗廠未知其職司何事近日廠内屢次失竊從未破獲前晚又有偷兒穴壁入其臥室圖竊陳聞聲披衣起捕偷兒業已奔逸翌晨陳卽訴諸巡防局請緝曹二尹維喜立飭差役陸銀全嚴查勒限三天内務將偷兒破獲懲辦○有王寳林者向爲絲業生理此次由蘇州誘拐同業夏才寳之妻蔣氏來滬在本城西門内賃屋而居事爲夏所察悉追蹝而至在三牌坊地方將妻及王一併扭送巡防西局局員訉問之下著將王重責一百板蔣氏掌責五十下移送總巡局訉究前晚鍾受百明府升坐飭將王等提案研訉王自知不合一味苦求夏則申訴被拐情形質之蔣氏供詞游移明府大怒將王寳林判責四百板荷以巨枷示衆七天蔣氏不應背夫潛逃著掌頰一百下交夏才寳領回管束 
[法捕房發落]  
　　昨禮拜三鄭大令蒞捕房將上期公堂訉判并案發落命提在途攫取趙桂卿車輛洋銀之張四著照原斷先行荷　三個月期滿責放○又提萬森泰酒店酗酒滋事擊毁確𦾟檯桌之張友生照原斷重笞二百板斥釋○周玉桂在途竊得純泰錢莊學徒姚福生之鈔票洋一百元爲包探拘獲傳同失主經鄭大令訉供著照原斷重笞二百板勒令回籍不准逗留○錢阿金假租房爲名闖入寳興里袁金堂家竊取金銀首飾等物報捕查緝經包探查明錢在英廨犯案移解到廨錢供認不諱大令飭探帶至城内東來升等金店内查明禀覆昨日袁投案求追大令准飭吊贓核辦○枷犯翟堂文沈德祥前因攫取鄉孩銀飾爲包探拘獲解經大令訉供枷責昨已期滿命帶案開枷照原斷各笞二百板從寛斥釋○枷犯陸阿二前因在碼頭打架爲巡街捕拘案經大令判枷一個月責放昨已滿期命帶案開枷照原斷笞責一百板還押具結○枷犯張阿五前因竊取小東門某烟妓衣服控經大令訉供判枷一個月昨已滿期命帶案疎枷照原斷重笞三百板還押覓保○枷犯章阿五前因在長錦館飯店持刀行兇控經大令訉供判枷一個月昨已期滿命帶案開枷照原斷重笞三百板還押覓保○居之福之妾居李氏背夫潛逃緝獲後連其母李黎氏及衣箱等物控經大令訉供昨日命提到案李黎氏著具結不准再與其女往來居李氏著交本夫居之福領回飭具領狀備查○電報局會辦遣家丁江來寳控乳媼陸朱氏私竊衣服銀洋逃回原籍請將廌頭陳阿二張朱氏追究大令飭提到案訉供昨日又命提至案著各覓本租界的實保人限三日内赶緊理明 
[來稿照登]  
三月二十三日秀水南匯鎭有光蛋船十八號停伯江蘇界廊下地方宙字新後旗胡哨弁前往該匪拒捕鎗傷什長一名鎭上因此罷巿嘉興府聞信率水陸各師於次日赴南匯錢該匪聞信退入江蘇黎里境内嘉興府到鎭後飭地保傳諭各鋪照常開巿二十四日帶各勇赴唐與陳分統曾哨後帶隊回城 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂案略]  
　　董文叔扭控股東吳榮梅封文和呑沒帳洋屠别駕於前日晚堂提案訉斷董供蘇州人上年與吳封兩人　出資本洋　　圓開張源盛小米鋪後小的以有事返蘇將現洋一百四十餘圓錢六十四千文點交吳榮梅歸還南巿欠帳不料返滬查悉吳與封並不將錢洋交付並私收放出各帳避匿不面是以扭案求請究追質之吳供稱董所交之錢洋已付各帳小的經手放出之帳共有二百餘圓被董阻止不能往收求鑒訊之封供經放各米帳約有四十餘圓亦被知照不付董有意返蘇以致店内開銷不便因之閉歇現求大老爺饁董與小的算淸各帳戴德無旣董稱小的亦願淸算因吳約同流氓是以不允别駕得供判將吳封兩人押候交保出外核算帳目倘敢行凶定干懲治○鄭馬氏控龜奴陳雙慶匿女月桂一案已詳前報前日鄭馬氏同其夫榮堂復將雙慶扭案别駕升堂提訉氏供無錫人今年五十有四並無兒子祗生女兒月桂十二歳時因家計貧苦挽王家媽卽阿毛娘向陳雙慶押洋一百元言明七年爲期至十八歳時陳閉歇妓院將女兒轉賣與寍波人孫世馥爲妾控　大老爺訉斷飭陳領氏往孫處見女詎陳刁狡異常出外後置之不理今丈夫來滬向論不睬扭案時被毆受傷不能來案求恩鑒核訊之王家媽供稱傭工度日鄭馬氏之女却由氏爲中押於陳雙慶得洋一百元後陳轉賣與孫世馥爲妾得洋六百三十元惟小婦人並不在塲未經目見求鑒質之陳供稱因欠孫姓洋元是以將女暫押餘供含混别駕謂鄭榮堂鄭馬氏曰現據孫姓具禀稱陳雙慶欠洋六百三十元本　不婦將女月桂作抵後女忽出天花瘢痕滿面已配與寍波人徐孝廉爲妾此女已不能回來然陳龜作事不妥轉押時理應知照貿然作主殊　　　　令拖下重責二百板著帶同鄭馬氏至孫姓家給函至徐姓家與女會見并取見面時不准滋閙切結一併開釋 
[英界公堂瑣案]  
　　浙江紹興府屬某邑人黃岐珍向在某洋行執役失業後貧無聊賴爰令其妻至某花廠做工膝下小嬌生年甫四齡倩　人爲之照料今歲正月二十四日不知如何失去尋之不得幾於廢寢忘餐前日親串行魯杏亭偶在公陽里龜奴陸阿德倡院中作狎邪游燈前相遇因卽投報捕房捕頭遣包探孔阿才往查知由匪人陶根生拐出倩棍婦陳鄭氏王周氏售與陸龜得洋銀一百圓遂將一千人拘入捕房昨晨解送公廨魯訴稱黃失女後卽移家至花廠之旁今者其女雖已尋見恐尙未知容往關照可也陸供稱小的雖戴上緑頭巾然亦不敢作昧已暪天之事此女確由陳鄭氏王周氏作保故敢以洋銀一百圓買得言明聽憑賣倡决無後悔陳鄭氏王周氏二女棍同供稱小婦人等素以傭工度日與陶相識某日陶央小婦人等介紹將此女賣與陸龜當時詰問由來言是親生故敢爲此陶供稱小的係蘇州府屬某邑人在治下作縫工此女由友人浼小的轉售與倡院中並非小的所拐屠别駕問女曰爾在家時誰人將爾　出女卽指陶曰確被此人所誘别駕乃商諸薩副領事官然後判令將案中人犯一併押候嚴懲女交官媒留養候其父來當堂具領魯請將女領回别駕不准○包探黃四福禀稱陳德興年祗十餘齡竟已習得穿窬之技前日混入四馬路利亨洋貨店竊取牙柄綢洋傘兩頂邇爲小的所見拘入捕房今者捕頭令解案請訉利亨洋貨店主某甲遣夥某乙投案領贓陳供稱小的年一十有三湖北某邑人有李姓者唆使小的　物小的無此大瞻求大老爺格外矜憐别駕判令押候遞解回籍贓給還失主○包探趙銀河禀稱昨夜野雞流娼錢銀寳飛翔於四馬路迤　　家宅一帶見小的獨自行走悮以爲作狎邪游者强拉入室笑語承迎旋由小的拘入捕房捕頭令送案請究銀寳供稱小婦人並非生有賤骨實被鴇母威逼無奈作此無恥生涯别駕判令交官媒管押三日○包探顧阿六禀稱天寳洋行買辦朱子福之妾吕氏捲物私逃現已控諸法界公堂鄭大老爺訉得尙少珠邊衣裙三件昨日小的見李芝卿持衣裙付質取而視之確是吕氏所捲之贓是以拘入捕房捕頭令送請訉究朱浼其友某甲投案領贓李供稱小的所質衣裙係妹子之物别駕將李斥釋諭令將衣裙暫存待領按此事已見昨報所登法界公堂案内特法界采訪者悮朱子福爲居三福吕氏爲李氏故似乎事出兩歧也○包探施奎江禀稱小工顧小六竊取陳慶雲木作内木板約値洋銀五十六圓報捕後捕頭遣小的拘入捕房今特送請究辦陳投案領贓顧供稱小的見此板已廢棄無用故貪小取回别駕判令管押一月○包探倪順泉禀稱江北某邑人王榮池向在某處馬頭上作小工前日竊取招商局馬頭堆存之馬脚鐵十餘斤報捕後捕頭遣小的查獲送請究懲王供稱小的向來自食其力不敢與匪人爲伍此次尙是初犯叩求格外施恩别駕判令笞責五十板贓發回捕房給還失主○包探何瑞福禀稱昨晚某洋行所雇細患王阿寳出外閒行突被舒生有扭毆小的見而拘獲帶入捕房捕頭令送請研究王投案　稱小的無端被毆叩求懲辦舒供稱小的無心碰撞不敢逞兇别駕判令管押五日○南通州屬泰興縣人周緝熙因事來申被賭棍吳雲山卽吳小灰及楊海春誘至三馬路儀和客棧賭錢輸去洋銀金約指等物控經别駕判罰吳楊二棍及棧主張杏初洋銀五百圓前已登諸報牘昨　覆訊張供稱小的自知心地糊塗願罰洋銀二百圓請免究辦　駕查得吳係積年惡棍賭案甚多判令發捕房管押一年楊管半年 
[美界捕房紀事]  
　　寗　人錢義耀僦居虹口西華德路東桂芳里家有小孩年約五六歲前晚八點鐘與鄰孩爭吵鄰居某甲將錢孩毆打錢向理論甲一味恃蠻呼集同類七八人將錢併力兇毆以致錢受重傷旁人代抱不平喚四百九十七號華捕到來甲等已懼罪逃去遂將錢帶回捕房捕頭轉送至同仁醫院施治一面派包探查拿行兇人訉辦○昨晨七點鐘時有通州人某甲行至虹口吳淞路烟癮猝發遂往第三十七號門牌源泰烟　過癮呑吐之餘復爲睡魔所崇睡鄉深入鼻息如雷烟館主某乙以淸早來此磕睡甚爲不利遽下逐客之令甲因擾其淸夢大肆咆哮乙集内丁二夥毆之甲疾聲呼救經二百九十九號華捕到來將兩造一併拿送捕房捕頭詢悉原由令將烟館主禁押捕房餘人斥釋○　波偷兒溷名小麻皮者前晚闖入下海浦某木行圖竊爲事主當塲捉獲扭交包探張阿五拘入捕房押候解送界公堂訊究 
 
 
 

Page 10

 
 
[光緖二十三年四月十三日京報全錄]  
宫門抄○旨一道錄前○兼江臬劉奏恭報兼署臬篆日期摺○兼川藩文奏恭報兼署藩家摺○黔撫王奏報自川起程赴黔摺○都統崇奏籌欵修河順軌以固　基摺○閩督邊奏援案請以學政代辦文闈監臨摺○都統崇奏飭調馬匹　○江撫德奏甄别知縣片○四月十三日禮部宗人府欽天監正黃旗値日無引見○遷公守護東陵請訓○裕　假滿請安○潤貝勒希朗阿各請假五日○　補知府和熙增　霖謝恩○德公銘公各續假十日○良培續假五日○内務府奏派廣仁宫　髻山拈香派出潤貝勒棍貝子○侍衛處奏派保和殿監試之大臣派出頭班　貝勒恩壽志鈞訥欽泰全山二班濂貝勒　瑞啓松壽松普○召見軍機○遷公○○○二品銜兼署江西按察使督糧道劉汝翼跪奏爲恭報微臣兼署臬篆接印日期叩謝天恩仰祈聖鑒事竊臣接奉撫臣德壽行知以署臬司鹽法道裕昆在署任内因病出缺所遺篆務委臣兼署隨於光緖二十三年三月初八日經署按察司經歴蔣星煥將封存庫印信並文卷齎送前來臣當卽恭設　案望闕叩頭謝恩祗領任事伏念臣皖江下士知識庸愚光緖二十一年正月在北洋機器局蒙恩簡授江西督糧道未報涓埃方深兢惕兹復兼署臬篆益學惶悚難名查江右係水陸要衝政繁訟雜臬司爲刑名總匯任重責專舉凡察吏安民在在均關緊要如臣擣昧深懼弗克勝任惟有隨時　商督撫臣悉心經理斷不敢以暫時攝篆稍涉因循以期仰副高厚鴻慈於萬一所有微臣兼署臬篆日期并感激下忱謹　摺叩謝天恩伏乞皇上聖鑒謹奏奉硃批知道了欽此○○二品頂戴兼署四川布政使按察使奴才文光跪奏爲恭報奴才兼署藩篆日期叩謝天恩仰祈聖鑒事竊奴才於光緖二十三年二月三十日奉督臣胣傳霖和知以藩司王毓藻奉旨補授貴州巡撫所遺　可篆務委奴才兼理等因三月初四日准升任布政使王毓藻將藩司印信文卷派員齎送前來奴才當卽恭設番案望闕叩頭謝恩祗領任事伏念奴才滿洲世僕深受國恩臬事忝陳愧五年而寡效藩條兼綰益重任之難膺查蜀省地當邊要藩司職任旬宣舉凡用人行政籌餉安民諸大端在在均關緊要奴才檮昧深懼弗勝惟有矢愼矢勤隨時隨事禀承督臣悉心經理斷不敢以兼攝篆務稍涉因循以期仰答高厚鴻慈於萬一所有奴才兼署藩篆日期並感激下沈理合恭謝天恩伏乞皇上聖鑒謹奏奉硃批知道了欽此○○新授貴州巡撫臣王毓藻跪奏爲叩謝天恩附報自蜀赴黔起程日期恭摺仰祈聖鑒事竊臣於二月三十日准四川總督臣鹿傳霖咨稱兵部遞到光緖二十三年二月初五日内閣奉上諭貴州巡撫著王毓藻補授卽赴新任毋庸來京請訓欽此臣楚產下士魯鈍菲材官巴蜀之雄區任屏藩之鈞寄涓埃未報兢惕方深廼邀帝簡之隆特荷恩綸之沛擢升黔撫統治苗疆聞命自天抱漸無地臣來川日久未聆訓示於九重戀闕方殷益切瞻依於咫尺兹奉諭旨卽赴新任臣祗肅欽遵罔敢遲滯擬於三月初四日交卸四川藩篆擇於十三日迅速起程趨供職守以仰副聖主睠念邊陲之意所有微臣感激天恩並自蜀赴黔起程日期理合繕摺具奏伏祈皇上聖鑒謹奏奉硃批知道了欽此○○奴才覺羅崇歡那木濟勒端多布志銳跪奏爲籌欵修河順軌以保街巿而固城基恭摺仰祈聖鑒事竊烏里雅蘇臺城垣街巿處於四山之中東西對峙相隔三里有餘城之南北有河兩道萬山叢雜衆流之所匯也正河雖係兩道支流則不可枚舉冬令結　之後每夜必有山水冲下土人謂之淹水水流一寸冰結如之春融之時有結至三四尺高者一旦消釋泛濫無歸兼之土性鬆浮沙石叅半冲决刷陷日積愈多城垣以北現竟冲至護濠之邊街巿年年築壩禦之然旋築旋冲竟有將壩基湮沒無存者南河每年蒙人死於水者不絶除南河現已籌欵修築長橋一道以濟行人可以無虞外城垣街巿亟須設法保衛惟工非尅日可施欵非一朝所集查烏里雅蘇臺未遭兵燹以前街巿商民富庶冋有二十七家輪流値月凡將軍叅贊衙門日用之需無不取給有一月用至三千金者商民受累苦不可言凡此皆係康熙年間隨營來烏開設官店二間充當社首經理其事各家買賣平秤以兩店爲準交易以兩店爲憑每銀一兩取用二分兵燹之後商買肅索値月輪差之例久已不行而兩店章程仍然照舊蓋無此準則街巿必紊亂無章現在商販漸復舊觀屢有議及　復値月舊規者奴才等以事屬損下迄未允辦然利之所在不能必人不爲與其徒爲累民之政供一二人之取攜不如設法保衛地方旣免　　無名人亦樂於輸納查兩店取用二分每年買賣如至三十萬兩卽有六千兩之多本欲酌提以資辦公惟烏城地屬極邊一切柴米無不昻貴兩店每年支用各在二千餘金若再酌提店商必致無餘誰肯枵腹効力現擬出示曉諭將値月輪差之例永遠革除所有買賣每兩用銀除店用外再加一分統由兩店交納每年派官稽查各鋪出帳與兩店入帳若一年買賣能到三十萬則此用可得三千金在各商并非自出血本不過每兩多賣一分且又革除値月輪差之例想亦無不樂從後據禀稱加用一分力有未逮現願於各家來貨每駄出銀二錢統算每年貨駄將近及萬亦可得二千兩上下以之辦理堤岸工程不無小補若能年有此欵擬於城垣東北水之來源處斜向東南築堤一道以束城北一河令其順軌流至街巿之前免其南流再於城垣東南斜向西北築堤一道以束城南一河免其北徙惟兩堤長約一二十里或挑挖或砌築臨時相機修理一年經費不足期以二年二年不足期以三年但能有此長欵無不可吿成之理一俟河堤吿竣再行斟酌奏明辦理所有修河籌欵情形謹合詞具陳伏祈皇上聖鑒謹奏奉硃批該衙門知道欽此○○頭品頂戴閩浙總督臣邊寳泉跪奏爲福建省文闈鄉試援案請以學政供辦監臨恭摺祈聖鑒事竊照直省鄉試例應巡無入闈監臨福建自巡撫攺駐以後歴届鄉試監臨均經學臣入闈代辦本年舉行丁酉科鄉試臣以總督兼管巡撫事不克分身入闈相應援案奏請以學政臣王錫蕃代辦監臨至科塲一切事宜仍由臣督飭藩司等遵照條例妥爲辦理除分咨外謹繕摺具陳伏乞皇上聖鑒謹奏奉硃批著照所請禮部知道欽此○○奴才覺羅崇歡那木濟勒端多布志銳跪奏爲援案就近飭調馬匹歸入官廠以資應用恭摺具陳仰祈聖鑒事竊查烏里雅蘇臺所屬官廠備差馬匹不敷應用經兵部議覆該處官廠備差馬匹向由科布多調用嗣因塔爾巴哈臺淪陷以來所存無多實難調取擬由孳生廠内提用三百匹應如所請准其就近提撥該處孳生馬廠每年開造均在四百餘匹若遞年加增足敷官廠二年後提用自無須另向各處提撥致費周章嗣後官廠備差馬匹如實不敷應用卽就近由孳生廠内提取等因光緖五年間具奏奉旨依議欽此欽遵辦理在案兹據管理官廠公銜台吉報稱前於光緖二十二年二月間雖經奏調二百匹除放給新陞各員例馬多補各路臺站倒斃外下餘無幾現在官廠所存備差馬匹實係不敷應用自應援照成案由孳生馬廠内調取大騸馬一百五十匹歸入官廠應用除分行咨報外謹將援案就近飭調馬匹歸入官廠以資應用緣由理合恭摺具陳伏乞皇上聖鑒謹奏奉硃批兵部知道欽此○○徳壽片再准部咨嗣後道府州縣無論　　　納各項人員應於到省一年後察看考核分别補用等因歴經遵辦在案茲查有軍功保舉仍留江西歸候補班前先補用知縣汪守棪候補班補用知縣張桂芬均已試看一年期滿應行照章甄别據藩司翁曾桂兼署臬司劉汝翼會同詳請留省補用前來臣詳加察看軍功保舉仍留江西歸候補班前先補用知縣汪　棪年富才敏候補班補用如縣張桂芬老成穏重均堪以留於江西補用相應請旨留省照例補用謹會同雨江總督臣劉坤一附片陳明伏乞聖鑒謹奏奉硃批吏部知道欽此 
 
 

Page 11

 
 
   
 
 

Page 12

 
 
   
 
