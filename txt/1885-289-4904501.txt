# 1885 - 289 - 4904501

 

Page 1

 
 
[五十五號畫報出售] [  申報舘主人啓]  
　　京師前門甕洞内來一遠方孩子頭足俱備而無臂印度之勒鐃地方有一孩子一嘀兩身四手四足兩孩之年俱在十齡以外造物生人無獨有偶大是奇絶用兩圖之以供衆覽報首畵譜一驢一麒麟均係任君阜長所繪後附淞隠漫錄圖說一則准於十六日出售此　 
[中西男女輕重不同說] [  山陰述蕺子稿]  
　　天地之道天主化而地主育乾坤之義乾主動而坤主靜此陰陽之所以分卽男女之所由别也然　連言之乾　不可無坤順以理言之剛强必濟之柔和陽之與陰名雖有分而義同無偏也乃中國之人情每多毗于陽而偏平陰重視男而輕視女何爲者哉夫古人生女則教之以傅母習之以保母其教亦與男子無異故女子在家則守其閨箴旣嫁則修其婦職觀内則一書女事父母與婦事舅姑其事與男子無異是古人之視男女不過分其内外之職陰陽之名未嘗有所偏重也今則不然男子七歲出就外傅女子則全不使之讀書泥于刕了無才便是德之俗諺家貧者尙責之以紡織烹調等事若稍有家貲者衣則需之職袵職針食則需之庖人饔人所責乎女者不過閨房刺繡而巳此外則任其嬉戯作爲無益且閨中一呼堂上百諾一似恐觸其氣而逆其性者幼時旣習于晏安及長卽放乎理法女道婦德素所未聞如是而欲求其女之明大義有才能難矣前報載有揚州某姓之女偶失父母歡以致頭白鴛鴦遽占反目女婉解不聽幾諫不從默思内省殊抱不安遂致輕身投井以一死自殉致老夫婦追悔莫及病不欲生嗚呼傷矣論者謂此愚昧無知等性命干鴻毛貽堂上撫心之痛嗟乎此女非愚昧之謂也觀其行爲亦猶如霍光之天性素重所恨者不學無術耳旨魏太武問何物可以益人智崔浩對以惟書古人云子孫雖愚經書不可不讀誠以古今之得失時運之興衰無不畢載於書者人能讀書則理之得失事之是非亦無不曉然於胸中矣觀某姓女其父母旣愛若掌珠諒平日間必不肯輕加訓斥乃此女猶娩言幾諫内省白慚至不敢愛其死其性質詎可厚非所缺者不明大義遂陷於輕生之議而致堂上之憂耳然平時旣不讀書弱女子又何由而識此等大義凡天下之賽會信神燒香佞佛以及夫婦之反目婦姑之勃谿皆由於大義不明之所致豈特此女爲然哉此中國不使女子讀書而輕視女子之弊也若泰西則不然泰西之人生女無不令其入學凡有學堂男女皆可肄習待其虚字粗通略識文義則或另習女紅間亦有以訓蒙爲業者故泰西女子無不讀書此泰西之重視女子也且中西男女之輕重又有不同者中國之女子每多安處一室設有人至不輕露其面曰此大家之風範也泰西之女則遊行於街市眺望於林坰無妨也且呼朋引類女子之大忌也泰西則男有友女亦有方家中有不平之事而逢人相訴此女子之大忌也故中國之女子每有不平無可往訴致抑鬱以成疾者比比皆然若泰西則有事可以共商有屈不難共白又何有抑鬱之氣存於胸哉舉動皆有節中國之視女也似重而實輕出處當其宜泰西之視女也似輕而實重此又中西不同之大較也然泰西之所以若此放達者以其先讀書以明理也若不學其讀書而徒羡其放達不且大爲風化之患耶爲今之計中國宜先設女學塾其例亦如育嬰義塾各善堂等官先爲之倡聘請宿儒耆老于其中亦教以經史等書講明其義理不必學腐儒之尋章摘句但使明其大略使之知古今之得失明事理之是非習至十四五歲略有心得卽令其另學女紅則詩書可以化氣質可以益神智天下自無不明義理之女子矣且夫夫之有婦也猶衣之有著也娶婦而惡古人比之附骨之疽何哉誠以教化必由近而遠由内而外若一家無一惡婦則一家安天下無一惡婦則天下安故中國若女塾之事一興不但比美于泰西各國而且遠邁乎漢唐之風化矣吾因某姓女一事而縱論及之以質諸天下之有心風化者 
[定造兵船]  
　　天津西人來信云聞得日本近向外洋定造兵船一百艘分五年交清觀此而知日人之講　武備眞有不遺餘力者矣 
[東國采風]  
　　朝鮮官金銘圭巳返王京或謂爲俄國之事軍事機密未得其詳也○河水泛漲有蛇隨流而下有粗如臂者有長數丈者或靑或紅或花色不一○七月間雨水過多蚊蚋亦因之蝟集每夜如雷如市攪人夜眠○八道皆報水災有最重者數處雖秋稼無大損傷而屋宇傾圮小民時有露宿之慮○機匠陶匠及栽桑之工約計卅餘人因工價不敷用度皆欲辭工回國王之允否尙未知也○王國將所練親軍左右兩營移於宫内前後二營移於左右舊駐之地防有變也○聞太公將回日黨及洪逆之黨均紛紛遷徙○朝人傳說將攺用當五大錢存錢之家心焉憂之物價困之騰貴嗣經政府出示通衢云無此事再有造言生事者拿獲懲治○撤防時有逃勇數人避在外道又聞仁川亦有游勇往來如不拿獲將滋禍矣○道署孫某被日兵刺死業巳定案僅將犯事之兵監禁六年人命至重如此了結將何以服人心○仁川山後擬立三聖廟祀關帝文昌孚佑帝君現巳捐有成數尅日興工○仁川有　假洋者至千餘元之多而後破案澈底根究知係某號所爲向其盤詰不肯承認亦無可如何也○大院君之宅在東王宫西偏址頗宏敞門外繞以長河現巳興丁挖濬堤之毁圮者一律修好其内屋宇亦補葺整理煥然一瓣○廿五日國王生日各國公使致送壽儀屆期均往祝嘏鶴籌衍算鳳葆增輝極海外衣冠之盛○聞英國將設博文局中藏外國各種書籍欲觀看者許進内任意翻閱不限時刻惟不許私帶回家也○王欲出祭太廟羣臣力諫而止徧街草屋拆已過半忽下令停息居民感恩不淺○南别宫爲冊封使者駐足之所其街口樹立木捍高十餘丈如栅攔又如牌坊式數日大風捍被吹斷居民房屋壓倒者數家○有營兵某趁民船而來帶有十數人云是國王令其招募小隊徧街招搖無知小民信以爲眞莫不喜形於色○牛皮一項本地官民巳奉王旨辦成因練營粮餉有缺借此爲軍需也聞錢欵不足有借之華商者中外一家於兹見之○雜症甚多都是咳嗽而氣喘者至痢瀉之症亦復不少此地無良醫有向華人求方者故失業華人趁此機會擔負藥囊四出覔食有並不知醫藥而妄爲之者以人命爲兒戯較之庸醫殺人罪加十倍○此地少銀以致諸商束手如不設注流通恐商務終難起色洋元尤少每元價至一千八百文○仁川有小漁船數艘昏夜私行出口不知駛往何方海關派人赴各島巡查如經拿獲定將船貨扣留充公○吳武壯祠内現巳竪立石牌載其東征功績並述及去冬保護之勞隨渡各營官弁及諸營幕友皆鐫姓名于上而去冬陣亡之兵丁亦一一附列焉燕然勒石古人不能專 
 
 

Page 2

 
 
美於前○漢江左近地名揚花津日前一本地木筏載運柴米並男女四五人由此岸以達彼岸不意駛至中流忽山水陡下流急而猛船遂傾覆人均隨波以去四顧無船莫能拯救在岸上者見之亦徒喚奈何而已 
[乙酉科浙江鄉試題名全錄]  
陳陔山陰兪陛雲德清茅立仁山陰黄元吉金華陳樹椿武義曾桂芳鄞縣張宗德錢塘孫模紹興胡福臣瑞安姜士林江山黄佩璜海甯查濟元海甯繆其昌奉化史悠誠鄞縣孫延采嘉善洪曰洵慈溪韓焜烏程鮑德麟錢塘朱謙黄巖吳寳鎔仁和童景春慈溪孫廷翰諸曁鄭福椿慈溪何敬釗杭州楊家驈慈溪嚴以盛湖州嚴以寛歸安許承綬錢塘趙鼐餘姚金福昌諸曁章萼銜湯溪王修植定海王寳銓石門孫樹禮餘杭任晉衡蕭山沈士濓紹興朱承經杭州方崇年鎭海章紹洙鄞縣許鑫烏程胡益先建德宓起濤慈溪鄭世洽甯波洪錦標瑞安陸積昌歸安胡儒亮鎭海高琨標湖州姚貽慶餘杭夏之森嘉興婁紹棣鄞縣胡霖沛會稽喩華黄巖孫國鈞杭州黄丙壽蕭山吕興周縉雲恩長駐防黄鼐風上虞陳雲衢鎭海陳康鼎鄞縣朱琇泗鎭海沈金蓉會稽張選駟甯波袁友仁甯波孔繼昌錢塘朱丙麟海甯段唐歸安嚴曾鑑仁和李庭鴻甯波兪瞻淇諸曁陳源鄞縣陳康瑞慈溪朱戴清會稽查文清海甯袁順實鄞縣查貤緒海甯孟錦濤温州魏龍長山陰許桂瀾海甯徐承湛長興劉鳳章鄞縣李福簡東陽王祖燕紹興陳瑞疇台州黄鼎瑞樂清胡克惠鎭海王曾望蕭山吳大受錢塘酈昌期會稽高斐然松陽方桂鎭海程梁馭杭州周光藻諸曁鄭怡魁衢州凉賡颺錢塘徐思謙常山陳沛鍠紹興蔣清瑞仁和王予袞象山王國鼎鄞縣吕渭英永嘉謝煒餘姚王履咸蕭山趙鼎仁鄞縣張世勳鄞縣陳謨新昌 
[副車]  
朱賛淮上虞陳漢章象山兪曹臣杭州楊積芳餘姚王祖瑛餘姚傅師保蕭山韓嗣文山陰朱楷元山陰連保仁上虞高保康仁和繆廷黼鄞縣金壽康太平石虞磬新昌孫雲章海甯沈金栻蕭山倪鍾祥海甯湯祖蔭歸安錢錫姚仁和江浙爲毗連省分且浙人之寓於滬上者甚多各有親族下場定必懸盼捷音先覩爲快本館用特專派友人在杭一俟揭曉卽將全榜名次由電傳來并詳列籍貫俾閱者庶無疑議若僅錄元魁則占龍頭者固私心竊慰而附驥尾者猶望眼欲穿也[  本館附識]  
[乙酉科江南鄉試題名全錄]  
第一名張廷瑞海州廪趙振聲涇縣廪　趙振聲涇縣廪馬錦繁如皋貢楊寳森鎭洋廪茅艮鎭江廪姚文枬上海貢沈毓材如皋廪潘啓龍揚州廪王廷樑婁縣增朱路海州廪第十一名孟昭暹太湖貢袁掄武進附葉新第夥縣廪馮誠意嘉定附吳春鎔儀徵附髙覲昌丹徒廪胡榮婺源貢胡釗甘泉附錢承煦金匱廪李經述合肥官第二十一名韓泰東泰興廪翟人表泰興官李慶元泰興增孫明廉舒城官慶昌鑾含山附何聲灝安慶附曹元弼吳縣官儲兆芹潜山貢馮誠中嘉定廪愛仁駐防第三十一名孫啓泰江寗廪秦寳珉無錫附張澍霖高郵廪崔保齡揚州廪胡炳堃桐城附朱廷梁靖江廪沈維驄吳縣廪孫泰圻無錫附王貽典泰州官章鈞金匱廪第四十一名曹汝霈鎭江廪周祖成太倉增鮑國琛歙縣監吳濬懐甯廪周丙榮如皋附曹纉明震澤增詹鼐高郵增丁文瑜江都附徐聿修震澤貢姚中林宿松附第五十一名周維申泰興廪許汝棻丹徒附王宗喬江甯增焦春樾太平附王棟甘泉廪洪大誥徽州府李炳章長洲附袁翰合肥附朱鳳喈休甯廪周鴻磐山陽廪第六十一名劉復基如皋廪袁長清清河貢章歔琳績溪廪姚光治陽湖附葛繩正江浦附沈林一常州廪王玉彬鎭江附張曾培崇明附過錫綸金遺附丁樹屏懐甯增第七十一名海洪駐防秉堃駐防經康杰蕪湖貢張彦昭無錫附時鳳標鎭洋廪史久華常州廪周士吉常熟附管得泉揚州附孫緒安慶廪丁恩廕通州附第八十一名王光第江寗貢張文江上元附程道馨徽州廪嚴繼志丹徒附吳鑑三上元附王運昌宿遷貢王元池州附李書翰太湖增查富棣涇縣廪朱焯成涇縣附第九十一名徐飇太湖附張恩書丹徒廪張都泰江都監何葆麟南陵貢馬聮芳江甯廪陳宗元嘉定附金還上元廪潘尙志歙縣廪彭述太湖附吕文祉甯國廪第一百零一名洪釗祁門附張恩澍廬江貢黃漢清合肥貢胡世昌涇縣監王魯言泰州附黄澤潤太湖廪陳光紳江甯增王用賓貴池貢葛增祥江寗廪賈殿元高郵廪第一百十一名王尤通詶廪胡杰涇縣附謝家治和州附檀鳳翔望江附張懋功泰興附郭問太湖貢葉南金桐城貢程炳熙武進附方兆霖望江廪江紹宗寗國廪第一百二十一名汪匯太湖附蔡瑞勳金匱附袁煥新通州附裘廷梁金匱監蕭書白宜興附何彦達江陰監歸棠常熟附朱啓勳宜興貢蕭翰臣鹽城附儲鳳林宜興附第一百三十一名張祖渠來安廪何直清太湖附胡煦太湖附楊士驤泗州附王國澂通州附陳鍾駿甘泉附米鳳書休甯廪張保珍含山廪徐漸盤廬州增戴祥元通州附第一百四十一名陳敬躋婺源附范揚芳黟縣增張傳仁江甯廪汪二元蕪湖貢汪鎭第懐寗附錢晉武進廪魏均興化附 
[副榜]  
第一名耿植寳應廪金逢辰桐城附余國鈞和州附錢鍾祿吳江附眭世隆鎭江廪顧忠宣南匯廪姚濂桐城附卞汝方高郵附管仁植常熟增孔繁露高湻附 
 
 

Page 3

 
 
第十一名石嗣宗績溪監王子元潜山附李祖錫松江增居鳳標寳應增楊寅揆安慶附左溥淮安廪王毓瀾吳縣附唐芝榮滁州貢朱文豹吳縣附李樹杞定遠廪第二十一名張廷升太倉附賈之玉廬州廪 
　　南闈揭曉諸新貴大名卽於當夜由電傳到立刊附張於十三日隨報分送惟繙譯電碼容有小誤且爲時忽促亦不及細校兹得金陵友寄官版題名全錄一無訛誤合卽照登此眞所謂千佛名經想不厭復讀一過也[  本館附識]  
[漕帥回轅]  
崧漕帥前月赴江甯議事巳於初一日啓節初四日船泊平橋初五日午刻抵浦進轅所有攺撥蘇松糧米聞已酌减成暫行試辦河道尙須遴員修理也 
[皖垣捃要]  
太平府當塗縣所轄各鄉濱臨長江夏間江潮泛溢圩堤均受水淹秋後雜糧亦未能補種現縣中巳開櫃起征鄉農紛紛然叩乞緩征大憲遂委知州沈慶立前往會同印官挨保查勘分别辦理云○皖撫吳子健中丞夫人設帨文武屬員多有備辦壽儀致送者中丞槪不領情卽屬員手版亦不准遞進廉以持巳誠可風焉○桐城某甲年三十餘隻身在省傭工與某孀婦有私婦居楊家塘茅屋一椽面山背水牽蘿補屋孤苦可憐甲雖以野騖作家雞而工值甚微斷難滿其慾壑一日婦誑稱至親戚家挪借榖米甲待之數日不見婦歸心知有異四出訪尋始知婦避匿孝子坊某菜傭家遂挺身而入大聲詬詈婦不能忍扭甲出外滋閙多時經人竭力勸散甲忿不能消濳服阿芙蓉膏復至婦處扭婦至保甲局瀝訴緣由局員諭赴有司衙門求究時甲已毒發遍體紅紫倒臥街心逾時卽已氣絶地保聞之急將婦看管一面報請善堂收殮因戀姦而斷送一命甲之愚眞不值一笑也○某甲家住北門正街素充衛粮經承貪囊所積又設錢舖以通有無昔與某孀婦有奸婦姑年已花甲家中一切皆甲承當近甲以婦之貪婪無厭也意欲棄而不顧婦往尋論甲卽托故避開一日甲經婦門婦見而拉住刺刺不休甲怒將婦推倒揚長而去婦隨赶至甲家與之滋鬧甲母及妻揮拳欲擊并以穢物汚之婦忿不欲生私購烟土五錢吞服植立門前至夜間毒發而斃氏姑旣奔至踞坐騷擾經保甲及隣衆公評令甲棺殮外再給洋二十元貼補婦姑膳資始免涉訟○錢鋪主某甲資本式微全倚各處解庫丁漕銀兩存店轉運蠅頭利薄聊博餬口而已一日某邑解銀人役解到地丁銀二千餘兩投交藩庫抵省時已黄昏不及上庫暫存甲鋪解役亦於此下榻焉四更時甲聞地板有聲急呼解役起視則一楹已開一桶横閂已損忙亂之中賊已遠颺無跡計失銀五百兩報案後錢明府親詣勘騐傳集隣舖解役訊供以便勒捕跴緝云 
[倣製漕斛]  
衛君家壽靑浦好善士也本年六月間曾禀奉譚序初方伯頒示嚴禁業主收租私用大斛並飭縣將收漕烙印之斗斛發給四鄉善堂聽民仿造凡在佃農莫不歡騰遍野現在烙印斗斛尙未發鄉惟該屬珠街閣鎭田家樂斛作仿製漕斛定價發兌所望各城鎭斛匠效其規模悉心製造以便各鄉購取遵照收租庶惠澤靡涯凡百農民益頌衛君及方伯之德意不置也 
[臺城紅葉]  
元武湖中有兩小嶼前朝就此儲黄册其中今雖淤塞過半然猶見當年艨衝習戰氣象數百年來産魚頗盛故每歲有魚稅額納錢二百餘千於官又多紅荷花時香清益遠說者謂白荷有藕紅荷無藕故湖例准售葉不售藕葉亦有稅甚薄現在敗荷充塞如張葢而魚漸上市此項湖稅迭由商紳包辦皆不得法刻下仍歸太平門城門委員帶徵嘗見其直立魚筐碬籪間與鮮牙腥儈爲伍心中猶惴惴焉惟恐有馮煖無魚之歎雖云供職然用心亦良苦矣○小教場在覆舟山之南麓爲劉寄奴破桓元之處今設武圍塲於此計就麓有演武廳三所廳前馬埓各一道皆長里餘埓盡處有照壁甚大現在上下江武生多有到者每日清晨咸牽馬在埓内試演演畢焚紙錢如白蝴蝶名爲祭道子聞伊輩因果卽在此間可以頃刻立見比文場之偃蹇號内者猶速故各有戒心焉刻下太平江陰紛紛錄遺想二十以後弓刀矢石相映于道赳赳桓桓之雄武恨不得古人所謂鬥牛象于江南耳○金陵多回教人每日大力王之伏斧鑕者自四十蹄至八十蹄不等悉皆在城北嚼衰草于斜陽間以俟死惜不如滕公之見肉白如瓠耳又聞屠稱考時日宰猪五百口平時只三百口可見此亦一大宗性命惟習禽獸人則稱百禽獸皆可教惟猪不能教盖其頑不能使靈其痴不能使擾付諸刀七正所以代天地行好生之德是說也或近于激 
[賽船停公]  
本埠西商賽船日期前已列報今明兩日正蘭橈桂楫盪漾中流各西人興高采烈之時定以下午一點鐘起連賽兩天各銀行亦因此一節於今明兩日内自十二點鐘起卽閉門停辦公事云 
[示諭行船]  
會審分府羅爲出示曉諭事奉道憲邵扎開本年八月二十四日接英總領事啊來函九月十六七日爲西商賽船之期是日午刻起傍晚止所有新閘至大橋吳淞港内華船均宜避讓以免碰撞之虞請札縣示諭等由到道除札縣曁諭大關書舍外飭卽曉諭等因到廨奉此除飭船牙及該處地保人等知照外合行出示曉諭爲此示仰船戶人等知悉爾等往來船隻務於十六七兩日自午刻起至傍晚止一律暫避切勿在於新閘至大橋吳淞港内一帶行駛以免碰撞滋事毋違切切特示 
[法員抵滬]  
法國新任上海繙譯官羅君於前日乘輪抵虹口公和祥碼頭登岸後卽駐法國書信館間壁新公廨内昨日至法公堂因未接任故堂事仍由白副領事訊理 
[滬濱雜志]  
老閘北之鄉人某甲係在駁船爲夥前日下午該駁船在虹口公和祥碼頭裝載洋貨駛至下海浦地方甲在船頭持篙偶不經心失足落水在船人赶卽打撈業巳無蹤隨報知其家屬云○老閘北首係與租界毗連新閘雖有巡防局然兼顧難周時有土棍流氓嘯聚去冬由該處謝紳文紹等禀由邵道憲派員設立冬防局謝紳等又招募壯丁日夜梭巡地方爲之安靜嗣緣經費無出隨就撤去兹聞新閘巡防局員查君以流氓甚多辦不勝辦業請道憲發給木籠二只設在局門前示儆并聞道憲仍欲在老閘北首派員設局再撥勇二十名爲冬防計該處商民聞之不勝盼幸蓋能撥勇設局則經費可省也 
[訊案明决]  
華捕至英公堂稱昨見李九江至婦人王巧林家行兇爲特拘李送案王亦投質王巧林供蘇鄉人丈夫係撐航船者現住薈芳樓地方前有李九江向我訛詐交捕送案奉黄大老爺判責二百板昨午前適我母親炊飯李竟突來手持石塊聲言黄大老爺已經卸任今來報復等語與論持蠻卽將我頭髮拉住痛打母親解阻亦遭打致均受傷幸喊巡捕到來拘住石塊呈閱其母王某氏供詞相同李九江供江西人現在法租界大自鳴鐘附近開久香閣烟館因我妻之妹被王巧林花烟館内之妓女徐珠姐欠洋一元囑我往索豈知王巧林出頭硬覇又唆使姘識之華捕將我毒打受傷並被拘押小的犯法自有大老爺懲辦今並不犯事遭捕毆打心實難甘請騐傷伸寃并稱妻氏及妹亦均到其妻界妹供同王巧林又稱並不開花烟舘更無妓女徐珠姐至李九江的係向開花烟館到案之二婦人一係姘識一係在彼幫夥之妓女且李係法與租著名之惡棍李九江又稱我從未開花烟舘可訪可查王非特開化烟館並開臺基王巧林又稱李九江兼爲蟻媒水販華捕禀李持石行兇 
 
 

Page 4

 
 
時我就拘拿彼乞免不依致被誣指羅太守謂王巧林李九江均屬無恥彼此毋庸推諉隨喝笞李九江二百板再行片送至法公堂發封門戶又喝掌王巧林四十下飭差押令驅逐出境其餘婦人槪子斥逐及一千人解至法公堂翁太守着將李九江等三人帶進研詰據供住蘭芳里第四家爲王巧林欠洋一元與之索計爭毆等語翁太守謂李屢次肇事實屬可惡本應押閉姑念英公廨業已懲辦從寛着限三日内遷移不准再開倘再不遵查出嚴辦 
[鹽梟拒捕續聞]  
　　昨報列鹽梟拒捕一則兹得其詳細情形爰再錄報聞該鹽梟均湖南幫人向由甲乙兩人爲首卽所謂領幫者近因甲與乙口角棄好尋仇此次有鹽船十餘隻由南沙大團等處裝載赴蘇卽由甲一人領帮前日傍晚時將抵南匯縣屬之龍王廟左近因爲時過晚未便直卡卽歇在該卡左近意待黎明闖卡詎事聞於乙遂赴厘卡據情禀明該卡委員立飭營兵前往兜拿與鹽梟互相械鬥及鹽梟力不能支卽爲營兵擊斃十七人擒住十餘人尙有器械無數業巳搬運卡中云 
[縣案彚錄]  
　　信船被盜一事其情形疉錄報端兹悉信局主陳某昨復投縣具禀稱該信船於本月十三日早行抵日暉港突有匪徒六七人蜂擁上船意嘿劫掠竟將信船踏沉在船物件遭溺無遺該匪旋卽乘間逃逸所沈銀洋等物業巳撈獲惟有貨物四十餘件均付東流爲特投案禀請給示以免各客饒舌等語莫邑尊如何批示容俟續聞○寡婦陳錢氏前日投上海縣署稱夫名子藩娶小婦人爲側室生有一子取名寳珠嗣因夫故小婦人撫子分居苦度素稱相安詎邇來寳珠屢遭正室張氏計誘誤聽伊言竟將家資暗運淨盡以後養瞻無着且寳珠被誘之後終日遊蕩不歸屢經訓斥置諸不理爲特投案求提訊究莫邑尊准詞飭提去後前日由該差等奉票往提張氏匿不見面且有周某等出爲覇阻該差以奉票提人胆敢若是遂欲回禀邑尊該氏見勢不佳旋央人出爲担保情願自行投縣該差等始允而去至邑尊如何訊理容俟續錄 
[界公堂瑣案]  
　　前報列張勝發控妓女李琴仙欠洋六百元一案經翁太守着將李交保李出外後至上海縣署揑詞歧控張勝發復投法公堂伸訴翁太守函商縣署將李琴仙歸案核辦昨日堂期莫邑尊派差將李琴仙送到翁太守詰其因何歧控據李供現在永不爲娼所有欠洋祇有一百元其三百元一欵不知交代何人之手翁太守詰張勝發借據可曾帶來答稱未帶容下期呈案太守謂李琴仙始則逃逸繼則誣告且爾在官媒處伊如何逼爾爲娼旣欠人銀洋與其無端浪費何不還之原告李稱實屬無錢現在有病亦不能再爲妓女太守着將李琴仙父捕暫押著張取呈借據再核○昨報列西門外斜橋柯化威住宅失去金八開鈕扣銀調羹等報捕後將出店帶回一案捕房昨將出店陸華卿解案法包探將皮酒洋皂洋線等呈案並禀明往看情形翁太守研詰之下陸供此乃管事有心尋事我做外面之事房中進出連我有三人係小侍者與老婆婆太守詰其棄在河中是何物答稱是吃剩柿子皮及核非字紙翁太守謂金鈕雖未搜到但洋皮皂藏在身畔實屬可疑垷着往查可有妥保陸稱無保旋據該洋東到案稱銀調羹是祖宗遺下作爲記念者共有十二把今携金鈕銀抄之樣呈案金鈕值洋十二元翁太守閱畢復將陸華卿研詰陸稱銀調羹情願賠償金鈕實無力賠伊太守着將華卿交保限日查到原物○前次查究女堂烟館一案除枷滿之男婦先後釋放外尙有小東門外開女堂烟館之福建人王阿狗枷示捕房現巳滿期因於昨日解案翁太守詢其可有保人王初稱無保太守謂如無保當送縣遞解回籍王始稱有小工頭耿阿康可託伊作保○前報列江天輪船抵埠時有吉星公棧接客人王桂廷與　椿記棧接客人朱阿寳爲爭接客人起見王將朱打傷朱送仁濟醫院王解案自稱守備翁太守着其呈出憑據閱看乃是功牌係光緒七年六月間爲俄事時所給　給與唐桂平並非王姓今朱阿寳傷巳就痊法捕房因將王解案據供王是寄父之姓我實姓唐翁太守謂不問别事爾將人打傷卽是守備亦應懲責姑念巳管押多日照棧房接客人懲辦責一百板以儆○萬安樓客棧夥錢小靑稱有人持别家所給船票到來退洋一味吵閙鳴捕送案法包探將搜出之洋五元護照一紙呈案翁太守詰之解案人據稱姓彭名春瑞與護照名姓相同本在吳淞當勇現已撤防擬回金陵前日在碼頭買船票一張出洋一元四角在後無處趁船故向伊退換伊是有名客棧法捕頭閱得船票係野雞輪船並無行家寫定於西歴本月二十號開行今巳二十二號勢不能再搭翁太守謂彭春瑞船票係别處所買自己不及趁船何可向别家饒舌着嗣後不准再向吵擾銀洋等物當卽給還○前報列八仙橋地方顧秋濤等遞禀謂新開仁和酒店有婦女當爐情事經翁太守將該婦管押其夫李錦千昨將開酒店之婦人童陸氏邀　公堂稱惟娘兒三人在八仙橋開店並無夜深吵鬧之事翁太守謂該婦平日與隣人不睦故被誣告着嗣後謹愼并諭李錦千在家亦須管束婦女免致冉生事端 
[上海文報局内協賑公所籌解第七批粤振啓]  
　　啓者敝所截至九月初十日止共解兩廣嚴佑之諸君六批銀七萬五千七百三十五兩洋五百元愛育堂十一批洋二萬元銀一千四百八十六兩山東賑三批庫平銀一萬三千兩沙洲賑兩批銀六千廿九兩另均經列報兹擬於二十日商同各公所急解兩廣七批賑銀二萬兩現尙無着倘蒙善士樂助祈速惠交敝所或陳與昌棧絲業會舘高易公館事同一律功德無量王心如任逢辛丁柏卿謝銳止拜啓 
[上海文報局籌賑叢譚廿五]  
　　杭城王君述夫因張六謙先生喜得文孫應送湯點洋于凶移以助賑而祝之曰關煞開通福壽綿亘卽以收票封送張君倘四方善士凡遇親友喜慶悉以此法行之造福正無限量○新場鎭同仁書畫社名家萃集冠於一時前次晋省被災捐潤助賑爲欵甚鉅兹承諸君子憫念粤灾重設是社昨巳由葉蓀伯先生交到潤洋二十无行見洛陽紙貴藝苑珍藏潤滴水於硯田起殘黎於溝凟惠而不費筆下超生其諸君之謂乎 
[上海絲業會館籌賑公所施少欽經解山東賑銀棉衣啓]  
　　謹啓者連接山東子英四小兒來禀災情愈報愈大并來函叩託文報局謝綏翁王心翁高易公館李秋翁陳與昌絲棧陳竹翁諸善長商請撥濟今承三局撥解庫平銀五千兩兌成匯票公函一併附去敝公所等解第十二批庫平足紋一萬兩託巨豐寳莊經手向新泰厚票號匯價一千零九十八兩合付出規銀一萬零九百八十兩共解去匯票庫平銀一萬五千兩又解第一批棉衣七千件廣包捆成一百包善昌禀上海道憲請給免稅單報關裝招商局海晏輪船運往烟台另備陳中丞禀函并新泰厚匯票放賑諸君信一併固封拜懇登萊靑道憲方佑民觀察速解山東登報奉聞卽請公鑒九月十五日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探顧阿六稱緝獲竊犯翁阿惠起到衣服等件係張順生等四家之失贜今將人贜送案失主亦均投質張順生等四戶均投案請領贜究辦翁阿惠認竊求恩羅太守隨判將翁阿惠押候過堂笞責一百板以儆贜交各失主分别認領○包探陳阿九稱昨在路見何阿金身藏上錢十四于文爲特送案請究何阿金供爲小本營生小錢是友人寄與我者羅太守飭將何阿金押候過堂覆訊察究小錢檢點存堂○包探顧阿六稱伶人雲裏飛與張來根毆扭後報捕由捕頭命我查問知雲裏飛與人鬥牌張來根酒後往觀口角爭扭所致今一併送案請訊雲裏飛供昨在路突遇素不相識之張來根與我尋釁將我搭連袋内洋五元取去及報捕後洋仍還我然我天津人並不知挖花張來根供並未取過袋内銀洋實因彼與人口角我在旁多言致遭毆打羅太守以兩造均非善類今姑從寛一併斥釋如再滋事定干重辦○包探楊阿炳獲到禪臣洋行之出店蔡阿開行竊洋東發信所用之人頭片解案由羅太守訊供飭交捕房帶回查明有無别贜再訊等因已列前報昨據該包探禀曾至蔡阿開家搜查别無竊賊惟尙有信壳信紙等件今又解案請辦蔡阿開仍供如前羅太守商之易繙譯判蔡阿開枷號三天以示薄懲贜交捕房交還失主○地保沈仁和稱住居閘北之鄉民楊木金曾在逝處河中捕魚突有甯人葉阿寳强欲捉魚楊與爭辨葉卽行兇致扭破楊之衣服楊來告知我着賠衣不允反又持蠻交捕送案楊供與同并將破衣呈騐又稱衣值價洋元半葉供該處河内人均可捕魚豈彼阻止致與爭論羅太守隨判葉賠楊衣洋一元半完結○華捕稱胡奎雲不知何故將人毆打受傷現送醫院不能投質惟將胡奎　解案羅太守飭將胡奎雲押俟受傷人投案訊瓣○周雲生稱雇張桂林之船裝載桂皮詎被竊去二担報捕獲張送案張桂林供周遺在我船之桂皮現寄在南市萬茂鐵鋪容取來交還羅太守飭差押令張桂林同往起到桂皮再行發落○包探唐靑山稱緝獲竊犯張阿毛問得行竊許正祥所開染坊之布當卽起贓今將人贜送案失主亦投質許正祥申诉前因請爲領贜究辦張阿毛認竊求恩羅太守隨判張阿毛管押七日以示薄懲　交許止祥領去 
[上海四馬路浦文報局内協賑公所經收沙洲山東江寗賑捐九月上旬清單]  
　　沙洲捐寗波新關李募申三百三十七單達字前營天祿堂劉達字右旗周一戶各二十元達字副右營張達字後營唐達字中營伍三戶各四十元鄭永權堂十六元世德堂費十二元居易齋六元候補從九余四元候補縣丞朱二元又募銳一千七百六十一冊　隴西經氏歸清河陳氏二戶各二元李大小姐李珠姑歸滎陽趙氏經甬安歸頴川濮氏何沈氏屠太太屠孫氏福慶楊婆婆趙陳氏王兪氏淨法葉氏蔡氏十四戶各一元元桂姑娘朱鞠人虞張氏彭城德記陳馮氏　姓徐姑娘七戶各五角歸太原曹氏四角歸太原金氏棉力子二戶各三角丁太太歸太原丁氏戴隆氏三戶各四百文阿謝陳東生邵劉氏阿王江張氏五戶各二百文江生金屠徐氏雙福金有發田媽楊家人五戶各一百文無名氏銅洋二元四十戶合收英洋念四元八角六分八厘銅洋二元寗波新關李募申三百四十八單寗波　捐洋藥船捐一百元又洋廣濠河鹽捐一百元寗波新關委員殷五元寗波鄞縣右堂瞿六元杭電局募申三百四十九單吳子紱陳拜颺吳少琴金子雲羅蟫生吳鹿平樊銘舫樊彭伯湯杏薌陸蓮叔施誠齋黄仰仲許竺生汪瀛栽夏少蘭朱子紱沈燕詒朱道生朱韞輝十九戶各一元張薇珊高竺生合助一元廣東電局規元十四兩四錢横州電局規元七兩二錢潯州電局規元七兩二錢廣州電局代募善士規元二百十六兩陶幼亭翁募滬八百七十九冊銅洋十元又交來卾撫署墓滬一百七十二冊規元二兩一錢零七厘恊源莊交來袁江敬敷氏募滬九百零八冊餘裕堂誦芬堂隠名氏孫萬順遵善堂近仁堂仁厚堂三義堂四勿堂無名氏元記　迪堂求母康健武定堂槐蔭欣天元潤仙無名氏無名氏永益在兹堂二十一戶各一元無名氏寶銀申規元三十二兩二錢九分五厘未能氏補過求安五元祝敝友子病速痊三元倬記四元魯文氏一元五角無名氏竇德裕二戶各二元九枚堂漢葉堂崇德堂雙福堂寶善堂五戶各五角受記經募四元○山東捐揚州復茂恆募規元四兩四錢九分九厘○江甯捐常熟金陵存德堂募常熟Ａ脩堂馮義興無名氏三戶各五十元中元節减費王升甫二戶各十元合記二元○本旬共收沙洲賑規元二百七十九兩二錢零二厘洋五百元零零八角六分八厘合元三百七十一兩六錢四分四厘銅洋十二元烊見元一兩七錢八分一厘三次共收規元六百五十二兩六錢二分七厘○共收山東賑規元四兩四錢九分九厘○共收江甯賑洋一百七十二兩合元一百二十七兩六錢二分四厘統歸入粤賑内總結合并聲明 
[上海四馬路浦灘文報局内恊賑公所經收賑捐九月上旬清單]  
　　初八日浙江藩憲許發到德清縣正堂童三十元文募金三十五冊六莊總捐一百元文敎堂雷十六　同茂永十五元同益典鼎源典泰和典恆盛典濟大典春生典陽泰典五醬園總鳳趾堂趙修省堂鍾愛敬堂程愼修堂邱世範堂陳十三戶各十元崇德堂程武　分棧二戶各八元馨冝堂沈宗元兪吉祥徐步靑二戶各六元蔭玉堂沈槐蔭舊屋務本堂施渚山草堂求是草堂倪開泰謝榮章七戶各五元綠野書屋陳恆昌磁號王益泰源記莊悅昌莊宏大行德泰行七戶各四元貝益壽堂資敬堂葉仁安堂章留餘堂夏玉塵山房施樂山堂蔡六房湧豐泰號大新衣莊程愼餘方有順沈秀昌陳臨菴陳仁菴沈同盛乾泰號恆泰新泰行公裕行泰源森茂念戶各三元德清縣左堂許右堂湯新市分司周世經堂倪補桐書屋徐寶書堂許德馨堂邱樹滋堂吳敦睦堂錢承厚堂蔡又安房馮甡和園吳鼎元號泰和衣莊鼎記行慶昌號同昌行鼎裕店吾悅來祥泰沈尊三王梅卿朱小泉胡笑梅沈子鎔無名氏念六戶各二元進修堂徐同泰南貨嘉會三戶各一元勤裕興對開洋二元仁和縣正堂趙募金十四冊培蔭堂趙庫銀一百兩申規元一百零九兩陸錢聞在齋陳林生椿壽堂羅沈氏四戶各五十元榖詒堂沈不留各二戶各十元李　靜善書移賑自求齋人和莊三戶各五元源豐昌記項錦記坐嘯軒葆綸堂項無名氏陸羅氏七戶各四元美益順泰成記恆記正泰桐豐許季温許幼笙許林韞許德孫朱雪　葉端甫周載榮童吟記邵惠記章築記美瑞記無名氏薛王氏寶盛祥寗順祥新美益洪敬廷許杭經宋曉江徐　汀願親常健培德堂范崇德堂陳遺忠堂陳滋德堂湯敬修堂羅兩宜堂陳三十三戶各一元余潤記朱李氏金善卿陸明龍胡來祥許寶衍祥子裕梅山溪下有心無力人八戶各五角嘉興府正堂宗洋五十元又又募金念三冊嘉興府恊副戎賀十六元都閫府胡分府胡洋約局委員吳張壽堂吳高榮五戶各十元著嘉興都閫府焦張鴻渚募二戶各四元永泉堂恆新莊二戶各三元嘉興府經廳左府照廳張司獄廳陳西水驛林道紀郁洪坤總局文案委員朱縣右堂朱秀水縣左堂馬周右堂朱世經堂祁陸貽安堂新盛莊寶裕莊億昌莊十五戶各二元嘉　縣右堂黄陳益禮二戶各一元共合收英洋九百六十七元規元一百零九兩陸錢○慈溪無名氏一元○本日共收英洋九百六十八无規銀一百零九兩陸錢○附收沙洲賑捐規元二百四十兩九錢零七厘銅洋十元另行詳報 
[上海四馬路浦灘文報局内恊賑公所經收賑捐九月上旬清單]  
　　初九日寗波招商局募申三百五十號單甬江衆鹹貨行十元周順生又新號豐順號瑞生號孫寶華五戸各洋四元松鶴求母健二元○無錫電局交來施敦彝翁二元○仙鎭登善堂募沂泉主人一元○陶幼亭翁募電一百廿九三十滬八百七十八三冊洋十四元五角又滬一百七十三無洋四元銅本洋一元小洋三角又滬一百七十二冊卾撫署募　元十八兩六錢二分○太倉繆紉蘭翁交來聞柘蔭募銳二千零九十一冊坐花二元三餘舍靜遠齋有心齋無悶于角心子游蕩子常病人師儉八戶各一元兪欽記七角弇山草堂環翠軒謙記三戶各五角北一百居敬堂二戶各四角餘慶龢敦倫吉横溪居無名氏顧半耕清瑞生薄心岩七戶各三茂共收十五元一百十一文○吳少翁交來嚴州東海濱人募滬五百四十五冊孫産金四元陳春記三元周同記退補居修愆記湯樂山懐震記五戶各二元樂益生程德範葉壽記李錢記愼微軒童沛泉方吳氏七戶各一元○綠天室主小兒驚風速愈八元俯仰無慚室主節省禮斗資二元○本日共收英洋一百零二元五角銅本洋一元小洋三角規元十八兩六二分錢一百十一文 
[上海四馬路浦灘文報局内恊賑公所經收賑捐九月上旬清單]  
　　初十日德州電局黄募電十国冊記名總鎭黄德州正堂程山東督粮道福三尸各庫平念兩紳士馬十兩濟前幫韓陸兩道庫大使王四兩城汛千總王恩縣把總吳柘園外委李舊城外委夏精健中哨周馬隊黄文案傅又李漸堂翁八戶各二兩前哨司左哨姚右哨劉三戶各一兩五錢文案李陳黎三戶各一兩○天順祥交來都門銳二千另四十二三兩冊顧諟明翁顧陳氏兩戶各京平五十兩壽萱堂二兩鴛湖書屋周元熙兩戶各十元勤方陸元敬　五元綸恩平安二戶各三元存心葉竹山瑯琊三戶各兩元孚號隠姓朱耀奎隠姓聶氏祈安悔過清遺太邱樂安永安江都存心無名清和京兆隠名孟氏趙氏自省念戶各一元無名氏三十兩另五錢六分共合收規元一百六十五兩一錢二分洋十九元○高郵丁鏡齋翁募第七次光裕堂漕平五兩藕記求子病愈五元林仲記三元董氏太貪利人二戶各一元劉邗生求子壽長銅洋一元張子祥五千文淮城河下店三千文金鳴岐裕源號林承澤性記代求冥福四戶各二千文洛陽堂近仁堂二戶各一千文德本堂守愚堂二戶各五百文木捅另錢二百六十文鏡添二百文共合收英洋念八元銅洋一元漕平銀五兩○禾城内閣第程募申三百五十三號單葉湛持四元評經主人墨緣子乾昌典泰來典四戶各一元○杭省淮海書生小女求病速愈五十元○崑山正心崇善堂募申三百五十二號單不列名四元沈氏二元○閏莊公所交來武毅老右營虎君翰章募申三百五十一號單無名氏東錢念千無名氏張　璜厚堂氏三戶各十五千馬虎臣十二千陽羡訪聃平江僑如開成唐金鼇香停海峰六戶各十千虞卿合裕成卿清泉調臣五戶各六千公裕厚記晴樵二戶各七千壽喜堂八千文釗文齋景顔叙亭裕齋茂卿翰章無名高陽無名尹卿陸莘田十二戶各五千夢堂少文熙宇芸臺橘浦虞臣九如曉湖長順胡禮堂初陽十一戶各四千玉衡梅村二戶各三千輔菴丹秋子和孝先績臣藴山秀峰紫臣無名桂雲周錦堂任義卿李銘一無名十四戶各一千受卿一千共東錢三百念八千九四五合湘銀三十四兩七錢正無名氏湘銀十兩共收湘銀合申銀四十八兩八錢三分○太倉繆紉蘭翁交來毛似蘭王笠甫兩先生募銳二千零八十七冊瀏湄隠者四百文不作言賑人裕記二戶各三百漱六一峰鑑　奉之松竹偶嬀水朿文拜石十八公樂春台何許人恆吉祥錦泰和隠名週歲郎留香以牛不詳姓字臨川玉樹生階沈秋齡積善無名沛記念四戶各二百文志蘭安素日新易安在安玉茗玉階生聽潮鑑渠無名不詳姓字省悟無名王記韻香靜記五望四香三雅二友柳蔭承義紅豆春游　窮極苦吟香竹溪春林海上釣鼇蓬萊僊房洲客齋名秋水沈宅瑞和益記何德成天外三山三十九戶各一百文彚豐和一百四十文共合收洋九元○蕪湖招商局募銳一千八十七冊華德泰病愈四元蕪局節省中秋席資三元同祈平安人二元蕪局茶房補讀書屋德厚堂三戶各一元○因病許愿十元○曹潤翁太守銅洋二元○史念修軍門交來東陵花翎二品銜堂正郎阿東陵花翎武　院卿銜正郎廣二戶各庫紋二十兩伏蒲堂三十兩有心人十四兩長沙張伯麟二兩王新之先生書潤二百念六文李養源堂二元○本日共收英洋一百四十四元銅洋三元規元二百十三兩九錢五分現銀一百九十四兩五錢錢二百念六文○附收沙洲賑洋四十五元規元三十二兩二錢九分五厘又江寗洋一百七十二元○本旬共收粤賑規元九百七十一兩六錢八分九厘現銀三百零九兩九錢批見元三百三十一兩一錢八分二厘洋四千二百七十三元計元三十一百七十六零五錢六分六厘銅洋四十七元烊見元六兩九錢七分五厘足對開三元虚開三元小洋四十七角合計元五兩一錢七分三厘爐坯洋三十八元計元二十二兩八錢錢二十千另另八十四文計元十三兩二錢一分三厘七項共合收規元四千五百二十一兩五錢九分八厘○共收沙洲捐合規元六百五十二兩六錢二分七厘○共收山東捐規元四兩四錢九分九厘○共收江寗捐合規元一百二十七兩六錢二分四厘○連前共收規元九萬二千六百八十兩九錢三分七 
厘洋二萬另五百元○初七付解揚鎭沙賑揚寶三百十三兩六錢二分八厘合規元三百三十六兩二錢另八厘○連前共解規元九萬四千二百七十四兩七錢洋二萬零五百元實墊規元一千五百九十一兩七錢六分三厘 
[上海四馬路浦灘文報局内恊賑公所經收賑捐九月中旬清單]  
　　十一日通政司大堂周募規元一千另五十兩○寗波卓學川翁交來新沙遲行葛渶水翁募申三百五十四單公羽氏半閒廬二戶各二十元灘園氏守約居壽萱堂柏林山莊資德堂姜新沙　陸戶各十元又卓學川翁募申三百五十五單瑞康莊二元茂生號五元咸和莊四元安記彚記二戶各二元○費鑑明翁求母病速痊十元童沈氏藥資移賑一元徐桐善士銅洋一元○嘉興知愧子二元○本日共收規元一千另五十兩英洋一百念六元銅洋一元 
 
 

Page 10

 
 
   
 
 

Page 11

 
 
[光緒十一年九月初五日京報全錄]  
　　宫門抄○發抄旨五道○大臣烏等奏據實陳明請旨飭查辦理摺○東撫陳奏查明被災籌欵賑撫摺○又奏籌辦决口情形片○又奏爲仍請以開復知縣署理摺○又奏請飭部立案片○蘇織造世奏起解奏銷黄册摺子○九月初五日戶部通政司詹事府正藍旗值日無引見○敬信由東陵同京請安○熙貝勒恩公熙敬各假滿請安○安微學政貴恒請訓○江蘇學政王先謙請訓○耆齡績　十日○内閣奏派騐放之王大臣派出怡王崑岡祁世長周家相○召見軍機醇王李中堂貴恒王先謙○發抄岑毓英奏請將瘴故之叅將州同等優卹奉旨陳定國等均着交部分别從優議卹欽此○穆圖善奏續解京餉奉旨戶部知道欽此○希元等奏補用同知善晵署伯都訥廳奉旨吏部知道欽此○又吉林道豐紳泰赴任奉旨吏部知道欽此○又出征存營官兵名數奉旨兵部知道欽此○○奴才烏拉布等跪奏爲職官因閱誤刻閣抄人闈據實陳明請旨飭查辦理事竊奴才等於本月初六日奉命入闈後所有内外簾各官亦陸續到齊至公堂委員將本日所抄閣抄呈閱奴才等卽按照名單令收掌試卷等所官在至公堂自行掣簽分所任事封門後詳核禮部來文單開各員均與奴才等所閱抄單相符惟收掌試卷等所官内並無閣抄内所開朱震甲之名時朱震甲己簽分受卷所當差當向該員詢問憑何入塲隨據該員呈稱初六日赴午門聽宣見抄單内列有職名所以赶緊入塲至抄單與部文因何兩歧無從懸揣等語奴才等以該員呈詞尙屬實在情形又與奴才等所見抄單相符因復徧查各報房所送抄報刻報均有其名其是否奉旨圈出之員碍難懸斷是以仍令該　暫歸本所當差　查禮部去後嗣據覆稱初六日題請奉旨派出收掌試卷等所官並無朱震甲在内始知該員入塲緣由委因閣抄錯悞所致相應會同提調臣楊頤監試御史臣恩霖臣英樸臣葉蔭昉臣汪正元恭摺奏請飭下内閣查明此次閣抄係由何處傳寫錯誤並飭五城嚴訊報房何以將朱震甲之名誤行列入從嚴究懲内閣中書朱震甲因閱誤刻閣抄入闈闈中徧查並無似此成案應否交部議處伏候聖裁至此次進呈御錄各所官條下理應不列該員銜名以符向章再漢監臨順天府府尹臣沈秉成現巳遵例出闈理合會銜具奏合併聲明伏乞皇太后皇上聖鑒謹奏奉旨巳錄○○山東巡撫臣陳士杰跪奏爲查明伏汎期内各屬被水灾民籌欵分别賑撫以廣皇仁恭摺抑祈聖鑒事竊前次伏汛盛漲歴城章邱靑城齊河等處堤埝漫决當經臣奏報聲明被水災黎先放急賑一面委查籌款再放普賑在案兹據藩司崇保詳稱本司遴委各員前赴災區會同地方官查明戶口分别輕重造報以房屋倒塌水入村莊者爲最重房屋間有倒塌人口無恙者爲次重積歉之區田禾略有被淹者爲又次重其最重災民每大口擬給京錢八百文次重每大口擬給京錢六百文又次重每大口擬給京錢四百文小口均照例减半以示區别查初次被災歴城章邱長山靑城高苑博興樂安等七縣最重大小災黎共折大口十九萬八千七百七十一口次重大小災黎共折大口十一萬四千三百一十口又次重大小災黎共折大口四萬三千八百二十五口半按照口數分等給賑共需京錢二十四萬六百五十三千每京錢三千二百文作銀一兩計需銀七萬六千四百五十四兩四分七厘查賑撫局現止存銀一萬九千餘兩不敷之欵應請由司籌撥並將海防捐輸銀二萬八千餘兩　緩就急湊集應用等情臣覆查無異業經批飭迅速散放並令刊刻簡明告示委員分投張貼如一莊之中最重次重又次重大小各若干戶每口給賑錢若干於告示内分晰註明倘有短少准其指名控訴以免吏胥尅扣之弊至本年南岸被灾較上年略輕惟積年受水牛計爲艱戶口人數核計不能不稍爲從寛以仰副聖主軫念災黎不使一夫失所之至意除秋汛北岸續行被淹各州縣　藩司趕緊催集戶口清冊籌款散放普賑另行具奏外所有伏汛期内歴城等處被水灾民先放普賑緣由謹恭摺具奏伏乞皇太后皇上聖鑒謹奏軍機大臣奉旨知道了卽着該省迅速籌欵將被灾戶口妥爲賑撫務使實惠及民毋任吏胥舞弊用副軫念災黎至意欽此○○陳士杰片再據署德州知州程兆祥禀稱該州衛河水勢因秋汛盛漲兼之大雨時行來源洶湧宣洩不及致將老虎倉白草窪兩處民埝漫决成口各寛數十丈深七八尺不等臣當卽飭令設法堵禦一面查勘災民有無捐傷人口分别妥爲撫恤兹據禀報白草窪一口該州捐資購辦稭料會督勇夫業巳堵合惟老虎倉溜急水深無從取土應俟秋後水落方能辦理巳將兩頭用料廂護免再刷寛該處附近城址漫淹尙不甚廣被災處所並無損傷人口房屋亦未坍塌惟州城地勢窪下水無出路日久恐被浸灌現在擬將鈎盤河挑挖深通以　宣洩鈎盤下游爲直隸吳橋縣所轄請咨該省一體興挑等情臣覆查無異除飭赶緊籌辦仍俟水勢稍落將口門迅速堵合並咨直隸督臣李鴻章轉飭吳橋縣遵照挑濬外理合附片陳明伏乞聖鑒謹奏軍機大臣奉旨知道了卽着赶緊籌辦迅將决口堵合並咨行李鴻章飭屬挑濬下游以資宣洩欽此○○山東巡撫臣陳士杰跪奏爲部駁題署知縣處分業經開復仍請以之署理恭摺具陳仰祈聖鑒事竊照蓬萊縣知縣鄭錫鴻調補壽光縣知縣所遺員缺前經臣請以教習試用知縣朱行祺題署接准部覆班次係屬相符惟該員前因辦工不力奏叅摘頂尙未開復核與歴辦成案不符具蓬萊縣知縣一缺應令另行更補專摺具奏等因當　行司　辦去後兹據藩臬兩司會詳稱該員摘頂之案現巳由臣奏請開復且上年恭逢皇太后萬壽一切因公處分例邀恩免該員現年四十二歲廣西臨桂縣人由附生中式咸豐十一年補行壬子巳未兩科本省鄉試舉人同治元年考充景山官學漢教習期滿引見奉旨以知縣用欽此八年呈請分發籖掣山東十一月二十四日到省業經期滿甄别光緒元年委署諸城縣事因在賈莊河工出力經前升任撫臣丁寳楨保准賞加同知銜復因捐助河南賑濟銀兩經前河南撫臣凃宗瀛奏准賞戴花翎四年七月委署益都縣事六年正月交卸旋丁母憂服滿起復於九年五月十九日回東委署高苑縣知縣是年十一月初二日到任應請免其扣補等情臣查該員朱行祺穏重耐勞公事練達現署高苑縣知縣於地方工賑一切事宜均能實心籌辦挑挖小清河去歲五月間卽巳告竣因上游齊東縣决口黄水灌入復有淤墊之處是以未請開復原叅摘頂處分現在補挖各工亦巳竣事業經臣具奏懇請賞還頂戴奉旨着照所請該部知道欽此具奏上年恭逢皇太后萬壽此項因公處分亦得邀恩寛免其蓬萊縣知縣一缺係該員輪補到班人地旣屬相需與例亦無不合相應仰懇天恩俯准仍以教習訌用知縣朱行祺著理蓬萊縣知縣如蒙兪允仍照例試署期滿如果稱職另請實授除咨部查照外謹恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○陳士杰片再臣接准禮部咨定例鄉試彌封所官山東額設二員檢查該省近科題名錄彌封所官同治庚午科係五員癸酉科以後均係四員與例定員數未符係於何年月日奏請添設如無奏准案據應將應添員數先行酌定奏請添設以憑核辦等因當經行司確查去後兹據布政使崇保詳稱查科場條例内開各省鄉試　封所官山東額設三員等語而檢查歴屆東省科塲成案於道光五年乙酉科巳用彌封所官四員增自何年無可追溯至同治九年庚午科並補行丁卯科鄉試因應試士子衆多添建號舍奏准添設内簾房考二員並於是科酌用彌封所官五員此後仍每科派用四員誠與例定員數未符惟東省文風日盛近來應試士子有增無减彌封所事務殷煩每科派用四員尙形忙促若於本科减派一員深恐不無貽誤所有東省彌封所官應請永遠添一員共用四員以期辦理裕如請奏咨立案前來臣覆查無異除咨部外理合附片陳懇伏乞聖鑒勅部立案施行謹奏軍機大臣奉旨着照所請禮部知道欽此○○蘇州織造奴才世勳跪奏爲光緒九年分動用辦差銀兩循例綣造黄册專案奏銷餘剩銀兩解交造辦處收納恭　仰祈聖鑒事竊查奴才衙門向例於滸墅關盈餘項下每年額支辦差銀三萬兩遇閏加增銀二千五百兩專辦内務府造辦處隨時傳辦御用一切零星活計之需按年造冊呈報造辦處核銷餘剩銀兩解交造辦處應用嗣因關稅停徵經造辦處曁前任織造錫祉奏准由蘇藩庳照數撥給仍循舊例按年專案奏銷餘欵解交造辦處收用在案兹查光緒八年分報銷係截至九年二月止今光緒九年分應自三月接算起至十年二月止扣足一年先後由蘇藩司解到銀三萬兩陸續奉文傳旨辦解御用五色洒金絹硃紅絹福方各色錦匣絹繡縀荷包等項共用料工銀一萬八千六百三十七兩六錢五分八厘又裝盛解費等項銀一千六百三十兩一分四厘除循例造冊呈報造辦處核銷並將餘剩銀九千七百三十二兩三錢二分八厘派委庫使文錦解交　辦廉收納外　合　造　冊恭　奏呈御覽伏乞皇太后皇上聖鑒謹奏軍機大臣奉旨該衙門知道冊併發欽此 
 
 

Page 12

 
 
[光緒十一年九月初六日京全錄]  
　　宫門抄○上諭五道錄前○院撫盧奏請旌表摺○江督曾等奏報水災並賑恤情形摺○陜撫邊奏糾叅各員片○皖撫盧奏關稅期滿徵撥數目片○又奏起解册擋銀欵片○大臣克等奏請援案借補員缺摺子○又奏更換戌守官兵緣由片○西撫李奏知縣起病請留營差遣夾片○九月初六日禮部宗人府欽天監鑲藍旗值日無引見○醇王等總理海軍事務謝恩○那王等演砲覆命○全佑假滿請安○河南學政華金壽請訓○慶熙謝授甘州储知府恩○福錕請假五日○長順請假十日○禮部奏派册封慶郡王之正副使派出絪貝勒文暉○又奏派覆勘試卷之大臣派出崇綺李鴻藻孫詒經景善畢道遠烏拉喜崇阿薛允升祁世長徐樹銘馮光勛○又奏請覆試日期旨着於二十二日○又奏派稽查中左門之護軍統領派出豐陞　○值年旗奏派專操之大臣派出花尙阿○召見軍機華金壽慶熙○○頭品頂戴暫署安徽巡撫布政使臣盧士杰跪奏爲壽婦年逾百齡循例請旨旌表以彰人瑞恭摺仰祈聖鑒事竊據候補道錢祿曾候補知府彭祿等禀稱同鄉壽婦張周氏係江蘇常熟縣已故四品封職張朝錟之妻三品銜候補道張保慈之胞伯母同知銜張守誼之祖母生於乾隆五十年在室時端莊貞　孝事父母及于歸朝錟善事舅妨力盡婦道相夫則必敬必誠持家則克儉克勤撫子姪長成恩勤備至同治三年因姪保慈迎養赴皖氏夫病故子泰保已先父而亡氏竭力經營喪葬悉如儀禮以保慈次子守誼嗣泰保爲後教養兼施劬勞罔息現年一百一歲精神强固戚族莫不稱揚職等係屬同鄉見　眞確備造事實册結禀請具奏前來臣查定例壽民壽婦年逾百齡均得請旨旌表今四品命婦張周氏德合巽順性本坤貞慈惠流聲衆論久孚於鄉黨康强逢吉修齡已過乎期頤皆由聖澤之涵濡洵屬熙朝之瑞應旣符年例宜沐榮施合無仰懇天恩俯准旌表以示優榮而彰人瑞出自鴻慈除册結咨送部科外謹會同兩江總督臣曾國荃安徽學政臣徐郙恭摺具陳伏乞皇太后皇上聖鑒謹奏軍機大臣奉旨張周氏着准其旌表禮部知道欽此○○太子少保兩江總督臣曾國荃暫護江蘇巡撫布政使臣譚鈞培跪奏爲恭報蘇省沿江沿海各屬猝被風潮冲决圩岸分别撥欵委員查辦賑卹情形恭摺仰祈聖鑒事竊照本年七月初一二三等日蘇常鎭揚四府屬之常熟靖江江陰丹徒丹陽江都泰興等縣境内沿江沿海各沙洲陡遇風潮浪高數尺至一二丈不等圩岸多被冲决平地積水甚深禾稼淹没房屋農具什物冲坍漂失並有淹斃人口之處小民蕩析離居深堪憫惻節據各該縣紛紛禀報卽經臣國荃於江藩司庫撥銀一萬兩因待賑孔急飭由常鎭道就近墊發鎭江府縣查收飭司遴委候補知府程儀濟同知聶徵琨馳往會同地方官查明賑撫並經臣鈞培飭司派委候補通判王祖慶馳往鎭江會辦委候補通判張祥符帶銀五千兩赴江都知縣劉澍仁姚詩聲帶銀二千兩赴常熟知縣王芝蘭孫家聲帶銀二千兩赴靖江會同各該縣親往各洲圩查勘被灾輕重分别妥爲撫恤兼於賑銀内分撥江陰丹陽等處以資散放並令會同紳董勸捐湊濟以輔官欵之不逮旋據委員王祖慶丹徒縣知縣馮壽鏡會禀提撥項欵接濟又飭司續撥銀五千兩委候補知縣王椿蔭解往鎭江備賑統計江甯司庳借撥常鎭道庫銀一萬兩蘇藩司庫共於十一年地丁項下動放銀一萬四千兩迭飭印委各員確查被災戶口核實發給務期實惠均沾一面責令地方官督飭洲民修補圩埂疏消積水以期挽救秋成惟此次灾區甚廣秋汎正旺現撥經費如有不敷尙須接續籌濟據江甯藩司梁肇煌署蘇州藩司李嘉樂將先後動撥賑欵銀數會詳請奏前來臣等覆查本年丹徒等沿江沿海各縣猝遭風潮冲决圩岸田廬淹斃人口實屬被災較重雖經分飭甯蘇兩藩司庫撥欵委員查辦賑卹惟境地　廣深慮難以爲繼除飭將賑濟修圩各事宜核實辦理並令就地籌捐協濟毋使一夫失所並將各屬風雨情形彚入雨水粮價摺内奏報曁咨戶部查照外謹合詞恭摺具陳伏乞皇太后皇上聖鑒訓示謹奉軍機大臣奉旨覽奏殊深厪念卽着飭屬核實散放妥籌接濟毋任一夫失所一面赶緊修圩疏消積水以衛農田欽此○○邊寳泉片再正佐實缺候補各員如有才具平庸及貪劣欵跡均應隨時紏叅以肅吏治奴才督同司道留心察查有吳堡縣知縣袁啓豸才欠開展辦事竭蹶前署佛坪廳同知試用同知吕懋深怠惰偷安虚詐　實前　淳化縣知縣候補知縣周裕懐乖謬任性庇役病民試用布經歴吉升階營利妄爲行同市儈大荔縣典史衛光祖身弱多病聲名平常淳化典史周鏡堂行止卑鄙不守官箴相應請旨將袁啓豸開缺調省察看酌量另補吕懋深周裕懐吉升階衛光祖周鏡堂均卽行革職所遺吳堡縣係簡缺及大荔淳化典史二缺陜省現有應補人員均留外補所有甄劾正佐各員緣由理合附片具陳伏乞聖鑒訓示謹奏奉旨巳錄○○盧士杰片再蕪湖關額徵戶工二稅例分二季報部兹據委管蕪湖關稅務徽寗池太廣道梁欽辰詳報自光緒九年四月起至十年三月底止一年徵收稅數前經分季詳奉奏咨在案今查前署關道孫振錀任内自光緒十年四月初一日起連閏至七月初六日交卸前一日止徵收戶稅銀二萬二千八百九十七兩五錢八分工稅銀一萬四千七百九十三兩二錢一分該關道梁欽辰自七月初六日到任接徵起至八月底止計徵收戶稅銀一萬二千一十三兩二錢二厘工稅銀九千八百八十九兩六錢九分二厘以上首二兩季共徵戶稅銀三萬四千九百一十兩八錢八分二厘工稅銀二萬四千六百八十二兩九錢二厘總共戶工稅銀五萬九千五百九十三兩七錢八分四厘查本屆首二兩季收　核與上届首二兩季　减無增所有前項稅銀除舊存銀一萬八千一百一十一兩四錢九分九厘巳於奉撥山東利津縣十四戶决口截留京餉攺撥蕪關常稅銀二萬兩案内儘數動解並於本屆首二兩季現收稅内湊足銀一千八百八十八兩五錢一厘此外尙有奉撥光緒十一年分京餉曁奉撥藩庳湊解西征協餉四萬兩均應赶爲撥解仍一面竭力督率員吏認眞稽徵以期稅項日有起色用裕餉需等情詳請奏咨前來臣覆核無異除咨部查考外理合附片陳明伏乞聖鑒謹奏軍機大臣奉旨該部知道欽此○○盧士杰片再據委管蕪湖關稅務徽寗池太廣道梁欽辰禀稱前因辦理蕪關第八屆册檔稅銀徵存之數與未解銀兩不敷甚鉅禀請奏調前關道張蔭桓來蕪自行清厘並請將冊檔展限辦理嗣　陰桓清友來關會同逐款清厘明晰俱巳相符其第八屆册檔亦經彚齊八月初旬卽可飭委管解就道禀請奏咨前來臣查蕪湖常關自光緒九年四月起至十年三月底止第八屆期滿應行解京冊擋並應隨解各欵銀兩旣經張蔭桓倩友來關清厘明白自毋庸議除飭該關道赶將册檔銀欵起解並咨明戶工部查照外謹附片具陳伏乞聖鑒謹奏軍機大臣奉旨該部知道欽此○○奴才克蒙額奴才奎英跪奏爲借補　缺事竊查綏遠城遺出正黄旗滿洲佐領一缺奴才等以前經擬陪引見奉旨記名佐領官亮坐補循例咨報部旗在案其遞出防禦一缺查有四品頂戴花翎儘先卽補佐領前鋒普祥人明白差使　愼係由科布多換防章京同治九年經叅贊大臣奎昌勘辦界務奏保頂翎以佐領儘先卽補人員因各項保舉候補人數較多本城額缺有限所以回城十餘年尙未得補實缺今擬援照成案請將該員普祥借補遞出防禦之缺以示鼓舞該員係曾經引見人員毋庸再送引見除咨行部旗外理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○克蒙額等片再前准科布多叅贊大臣清安等咨稱今屆科城戍守官兵三年期滿應行更換驍騎校一員戍守兵五名照數由綏遠城派補迅速馳驛來科以資差委等因巳經具奏奉旨允准行令欽此欽遵照辦前來奴才等遂由各旗兵内擇其熟習滿蒙漢文義　寫端楷及年力富强當差勤愼者五名派委驍騎校舒欣泰管帶赴科更替其驍騎校應支俸銀兵丁携帶軍器仍照舊章辦理巳令該官兵等於本年六月二十四日起程前往並移知前途各處照例應付烏拉駝馬以期速行除造冊分咨外理合附片具陳伏乞聖鑒謹奏軍機大臣奉旨兵部知道欽此○○李秉衡片再前任崇善縣知縣陳鳴謙於上年六月内因病禀請開缺回籍調理當經前撫臣潘鼎新照例題請開缺由司委員騐明陳鳴謙患病屬　並無揑飾規避應准回籍調理病痊尙堪起用復經題報在案嗣該員在省就醫尙未回籍業巳調治痊　例得中任所督撫騐看起病臣秉衡因布置邊防差委需人查該員樸誠廉勇歴著循聲堪以調營差遣據報於本年六月初二日到龍州行營騐看差遣惟病痊起用人員例應赴部引見今該員調營差委未能卽行赴京擬懇天恩准以該員到營當差之日作爲起病到省日期俟差遣事竣再行送部除飭將起病供結照例辦理咨部查照外臣乘衡謹附片陳明伏乞聖鑒訓示謹奏軍機大臣奉旨着照所請吏部知道欽此 
 
