# 1914 - 354 - 4914837

 

Page 1

 
 
   
 
 

Page 2

 
 
[未了之事（冷）]  
　　今日政潮之漸入岑寂者以各事都了也約法了矣議會了矣黨人了矣官制了矣財政上之逼索了矣蒙藏了矣質言之卽内無直接反對之人外無緊急要索之事得過且過又可以偷旦夕之安矣所謂休息也所謂昇平也皆此義也 
　　然而猶有未了者在也白狼之徒未了也紙幣之毒未了也裁兵之難未了也游民之多未了也然而政府不以是爲未了者蓋政府之事已了而茲之未了者人民之事也白狼之徒所掠者人民掠而旋走政府無失地之憂也紙幣之毒人民受之政府之賦稅可收現銀也兵之難裁變而被搶者人民不變而負擔者亦人民於政府固無預游民之多盜賊匪類亦人民遇之政府賦稅之收入不至被竊而被刦也與政府更無預 
　　是故今之已了之事了矣未了之事亦將以 
不了了之矣政府尙安有未了之事耶 
　　校正昨評日本太后之喪句后字誤印皇字特改正之 
命令 
　　五月二十九日大總統令李經羲給予一等嘉禾章此令 
　　又令據陸軍總長叚祺瑞呈請將剿辦金匪出力之陸軍少將馬忠孝等分别給獎等語馬忠孝着給予四等文虎章餘均照所擬辦理此令 
　　又令派張元奇充文官高等甄别委員會委員此令 
　　又令各省裁缺之國稅廳籌備處處長濮良玉陳同紀胡文藻財政司長胡瑞麟陳之麟蔣繼伊黃立中華之鴻龔廷棟均着巫京聽候任用此令 
　　又令平政院院長汪大燮呈擬將庭長董鴻褘曾鑑張一鵬評事楊彥潔邵章陳兆奎蔣邦彥盧弼范熙壬廷鴻鄭言賀兪馬德潤李景吳煦肅政史曾述棨王瑚馬念益夏壽康蔣寳善兪明震周登　徐承錦夏寅官張紹南惲毓齡江紹杰李映庚雲書方楨程崇信均叙列二等等語應照准此令 
　　又令財政總長周自齊呈稱閩省驗契徵收得力人員擬請照章分别給獎等語福建候局局長陳壽璚實解欵十萬元以上古田縣知事林炳華浦城縣知事張必明長樂縣知事吳鼎芬均解欵三萬元以上福安縣知事兪人蔚永泰縣知事鄭祖仁閩淸縣知事竇熾昌建甌縣知事王子懿思明縣知事來玉林運江縣知事高彤崇安縣知事潘紀雲羅準縣知事魏錫滋閩侯縣知事劉煦均解欵一萬元以上應均給予五等金質單鶴章以昭激勸餘如所擬辦理此令 
　　又令兼代農商總長章宗祥呈擬將司長陳介進叙列三等等語應照准此令 
　　又令平政院院長汪大爕呈擬將書記官姚大榮汪馨許寳芬叙列五等等語應照准此令 
專電 
[北京電]  
　　參政院秘書廳通告該院已成立不日開院現先於前參議院内設秘書廳辦事處 
[北京電]  
　　政事堂公所之機要主計二局本同駢枝現擬併入總統府政事堂 
[北京電]  
　　約法會議昨日開會指定梁士詒等十五人審查審計院編制法該案取事後監督主義畧似審計條例正副院長各　一特任審計員十二協審員十八薦任均須曾任行政官三年以上各省設駐外審計員一監督現設之審計處 
[北京電]  
　　昨政治會議員餞别於陶然亭 
[北京電]  
　　張國淦仍以母喪力辭奉批慰留 
[北京電]  
　　梁敦彥定明日到任 
[北京電]  
　　黎副總統任命參政院院長後已辭參謀總長並保薦陳宦升任總長第一局局長劉一淸升任次長惟第一局局長何人升任尙未擬定此項手續已經總統批准不日可見命令 
[北京電]  
　　昨法文政聞報論中國財政謂今日賦稅收入之增出於意料鹽務月可收三百萬交通月百萬常關月約五十萬各省月解約百五十萬政府每月可得七百萬故大借欵可由二千五百萬鎊減至七百五十萬鎊以後只有實業借欵寗非幸福 
[北京電]  
　　外交團昨日會議關稅案仍以美德派與俄法派主張不同無結果而散 
[北京電]  
　　昨日本使館爲參贊水野開追悼會中外赴唁者甚衆並唁山座公使日皇賜山座金萬元治喪 
[洛陽電]  
　　陜州一帶時有小股土匪託名白狼四出搶掠軍隊置之不問據人云河南之匪永難除盡 
[潼關電]  
　　陸督辦所率之七十旅至西安時沿途所過以徵給民間糧食頗有騷擾之處人言嘖嘖陸督辦威信大爲損失並聞有多數商民函告中央謂陸督辦治兵甚爲無狀云云 
[南寗電]  
　　陸督以近日謠言四起嚴飭軍隊加意防範並向外人聲明廣西决不致再演亂象且謂兩廣有二龍一陸黨人斷難逞志云云 
[南陽電]  
　　吳使慶桐因匪𠞰之不� 
盡現已設法招降聞其所招成者現達六百名之多 
[徐州電]  
　　中央頒布長江巡閱使 
條例張使大不滿意聞其對人云予我以名義不予我以事權猶臨時約法之約束袁大總統也聞者以爲趣語 
[南京電]  
　　陸軍部派龔質夫來甯昨 
與馮督接洽要事 
[南京電]  
　　金鼎今日晋京向政府磋商賠償四成現金事 
[南京電]  
　　　木商聯名呈控上新河釐局弊　昨國稅廳長派陳迺勳前往調查 
特約路透電 
[北京電]  
　　黎副總統復辭參謀總長之任外間盛傳黎如固辭將以蔭昌代之 
[北京電]  
　　交通部内外營私政務紊亂梁敦彥就任後部事漸定據華報載稱梁入政界粤派乃得轉弱爲强按粤派近與皖派抗衡北洋派今大佔勢力與兩黨與有不利云 
[北京電] 　 
　　舉員監理收回廣東紙幣一舉仍未解決聞已請香港當道推轂熟悉廣東紙幣之專家 
[貴陽電]  
　　警局已將懸日商招牌之商店封閉謂按通商條約洋商不能在内地設行棧故遵章封閉該店其經理及店夥仍拘押未釋 
[武昌電]  
　　都督公宴張彪文武官員陪宴者甚多 
譯電 
[孟特萊爾電]  
　　著名商家漢特森君爲愛爾蘭皇后輪船餘生者之一據其來電聲稱死者共一千零三十人 
[圭貝克電]  
　　救難專車一輛載愛爾蘭皇后餘生諸人離里麻斯基未久即行脫軌未傷一人 
[圭貝克電]  
　　愛爾蘭皇后所載救世軍一百六十人餘生者僅二十人英國著名商家多人現尙不知下落船長康台爾因浮水過久業已殞命 
[倫敦電]  
　　愛爾蘭皇后之怢事全球爲之悲惻法總統已致電弔慰英皇法國海軍總長維維亞里亦代表海軍全體致電弔慰英國海軍大臣邱吉爾各報皆謂該船之設備就航事一端而論可稱毫無缺憾今乃慘遇此慘令人更可驚駭云 
[哇太樺電]  
　　巴爾丹君在國會演說謂以載客一千三百人之船於距圭貝克數小時路程之地十分鐘内即行沉没實可震駭此種意外顯難設法預防云勞里爾君亦謂自勞倫斯開航以來此已爲第三次巨灾 
[雅典電]  
　　希臘政府否認商購美國戰艦之說 
[倫敦電]  
　　泰晤士報威靈頓訪　電稱鈕西蘭首相馬山君謂英日聯盟不足保衛鈕西蘭故建議聯合加拿大澳大利亞南斐洲鈕西蘭不列顚於太平洋設一大戰鬭力之海軍 
要聞一 
[皖南之敎育狀况]  
　　（本報旅行肈者抱一） 
 
 
 

Page 3

 
 
　　安徽敎育自經去歲都督明令停辦全省學校後一種蕭條零落之象已至極點在都督意不過停辦一學期並非永遠廢止然而上有好者　必有甚一般人民以爲地方將從此無學校學校廢必且復科舉復科舉必且復八股種種揣測流言四起記者前在皖贛兩省沿江一帶顧聞鄕僻私塾有讀八股文者比自贛東折入皖南某日過婺源之賦春村村民就余問是否將廢學校復科舉爲之反復剖告意始恍然 
　　徽州各縣敎育在皖省六十縣中較爲完善蓋各小學尙未隨去歲停辦潮流以俱去然學校數學生數則銳減婺源一縣往歲小學六十餘所現存三之二歙縣一縣往歲二十餘所現存十餘所屯溪一大鎭也去年有高等小學一初等小學一女子學一下半年公費不復補助學校同時停止今僅存師範學校附屬小學一所耳余過婺休歙各縣村落間晤小學校敎員叩其學生數往往今年視去年减少三之一乃至二之一當前年去年學校最盛時不惟學生名數驟增甚有私塾生徒求入學校限於校舍不得入乃求附習體操算術兩課餘則在家自課者前此嚮學之殷如此而今之紛紛出學校入私塾也又如彼婺邑各村皆貼有縣知事四言告示大意爲學堂永存勿信謠言等語其苦心維持敎育誠善矣雖然未審有當於皖都督意否也 
　　皖南小學讀經者甚多非課讀經也學生類自私塾來行李中莫不挾有經書朝夕皆自溫習寄宿者不納宿費日納米一升於校校風樸實刻苦生徒嚴於自課見客彬彬有禮不待師命肅然起立皆爲他處所罕見獨其所玩讀之文章不出古文觀止東萊博議之類故其所爲文類乏新思想夫所謂新思想者非他乃立國於列强環峙時代之中華民國國民所必不可缺之國家思想僣世界思想是也敎員亦聞有埀辮者 
　　休寧縣之屯溪鎭有師範學校焉是爲安徽省立第二師範學校其辦事人精神之團結與心思之縝密刻意研究而力行不懈可謂獨出冠時觀其所設施以規律勤勉爲訓育初步之主旨而處處抱定地方狀况校以舊徽州六縣爲區域凡此區域内之地理歷史農產礦產以及其他名產物圖籍標本燦然具備余此行獲見師範學校六七所若斯校者可謂空山無人孤芳自賞者矣 
西報訪員之選舉與借欵 
談 
　　大陸報五月二十四日北京通信云袁總統不日擬將立法院組織法議案提交約法會議議覆余（訪員自稱）由可靠處探悉該案之要旨如下每縣知事應於本縣人民中選出十人以有政治經騐或積學或多財者爲合格然後由此十人中互選一人各縣選定後乃會集省城選舉立法院議員其名額按全省縣數定之每十縣額設一人中國共約一千三百縣故立法院議員各省總額爲一百三十人每省巡按使應各舉議員二人合計之爲一百七十六人全院議員總額大約爲三百人大總統應舉議員若干人其數不得逾全數十分之一約在三十人左右尙有九十餘人則由全國商會蒙古靑海西藏分舉之按上定辦法縣知事之權似屬過重就中國現狀論之選舉權固應大加限制然立法院議員必由知事所選之人中選舉之此實太不公允袁總統近來一再下令以縣知事溺職爲憾必不致昧然以此重權輕予若輩而生種獘端蓋如上說則惟與地方官有瓜葛者始能有入政界之機會而選舉之際全國營私舞獘之風必將大盛也 
政府甫言擬將五國大借欵减爲英金七百五十萬磅僅以償淸各項短期借欵而外間又有政府擬惜英金二百萬磅充行政費以京漢鐵路爲抵押品之謠此事眞相今始發露政府於近數星期内似曾以說明書草稿散播歐洲各京城以期招致外國經濟家擔任發行六釐起息以京漢鐵路爲抵押品之公債券洋二千萬元或募全額或募一部分陽稱供該路各工程之用除給六釐息外政府並擔保以該路紅利分給購債券者每年至少當有一釐故合計之週息當有七釐也此事大約未經請准袁總統蓋袁總統必知如以七釐公債劵發行歐洲之市則五釐息之五國大借欵將無成望矣政府旣有此不穩固之舉則雖借債償淸短期借欵亦何益耶 
某政客論參政之作用 
　　昨有某政客談及任命參政一事頗足研究其言云政府前日任命七十參政總括其大體之用意在於調和各方面勢力蓋政治不發達之國家爲政者第一困難問題多在於人的方面若對人不能得各方面之滿意雖有善政良策亦不得行施袁總統向對於中國國情民意知之甚悉故於參政任命首先解决此問題而昨日發表七十名之大人先生名公巨卿實足以代表各方面之勢力而今後各方面人物所責望於政府者其皆圓滿無缺雖然此僅大體上渾括之作用至各别之作用則又非尋常所能測度者　　（一）崇德酬庸之美典七十名之參政中年高望重者以王闓運爲最次之如前淸一般老督撫亦屬德望兼優故此任命首重崇德次則卽爲酬庸第一如法律派之施愚等於去年反對憲法草案停止國會遣散議員及開設政治會議約法會議取消内閣制修改約法各案出力獨多第二爲熊希齡梁啟超於取消議員停止國會委曲求全使政府得脫去束縛尤爲難得第三爲李經羲孫毓筠一爲政治會議議長一爲約法會議議長王家襄陳國祥一爲參議院議長一爲衆議院副議長先後主持立法機關政府借資得力第四饒漢祥贊助黎副總統來京馬良嚴復以演說文章鼓吹統一甚久且皆有功於修改約法第五趙爾選樊增祥等共和後雖避居靑滬不聞政事然二年以來暗中建議亦不少今政府所行各制度此輩諸公實多有關係特外間未之深知耳其餘蒙古王公及商界巨子皆直接間接擁護政府之功而此中功之高者尤以黎副總統爲莫及在大總統用人原不屑屑於對人的投報吾人之論及於投報者特其餘意耳 
　　（二）行政立法之預備中國政治上本無多種困難問題而將來最費籌劃者則在免官之各部總長及各省都督民政長無法位置而未來之總長與巡按使又無從出能有此廣大之參政院七十名之員額最易存儲人材如趙次珊等前淸名督撫素以靑島風著名靑島風者卽相約不欲出仕民國是也今一舉而網羅之於參政院借此爲無形之過渡將來各省有巡按使缺出各位各督撫皆可由參政院中陸續輸出而免官之巡按使卽可回京補其參政遺缺如此甲出乙歸用之不窮取之不盡經騐益多人材尤當此行政方面大有作用者也至施愚黎淵朱文劭汪有齡嚴復馬良勞乃宣等又皆爲參政院立法之准備故此兩大部人物可以兩語括之即一爲巡按使之候補者一爲立法之專司者政府於此等處　煞費苦心獨是其中人物有學識資望僅能備立法之用而多有夢想將來出任巡按使者多見其不知量也 
雜評一（無名） 
[賦稅收入之增]  
　　賦稅收入之增政府竊竊自喜而人亦以是樂觀之余謂是蓋有二故而其喜非可恃也二故維何其一爲革命之後省自用財或困於兵或飽於官政府一不之得非但不得且索接濟焉今一旦不索接濟而解欵兩相比較自可云增然未增之前國民之納賦稅初未嘗減也若紛擾已去國是稍定則此數之賦稅原在意中非政府理財之能也其二爲今日各省之解欵者大半爲驗契費騐契費者暫時費而非永久費也政府不能月月騐契年年騐契則此欵終有時而截止又非政府　欵之長策也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政平政兩院院長譚]  
　　參政院副院長當款發表以前外　紛傳必爲李仲宣及日前揭曉乃爲汪大爕而平政院長一席復爲周樹模所得其中輾轉　折大可搜求蓋參政院組織法議决之際院長以黎副總統　其任絕無問題之發生惟副院 
長則實以有四議長之爭逐一時不能偏於一人所　四議長者即政治會議議長李經羲約法會議議長孫毓筠副議長施愚及參議院議長王家襄是也前二者有相當之資格施則爲法律派之健將　則　副總統之保薦皆足以取得副院長之位置顧以同時並進不便有所偏重遂乃求之於四人之外 
　以汪大爕任之至周樹模則以從先有畀以内務總長之說嗣以機會不良　務長不能出缺故徐内閣成立周氏竟付闕如今任以繼汪氏之後即所以補償前約而政府之配置人材用心亦良苦矣一說謂徐東海旣　國鈞周少樸即應絕對有一重要位置前此已有電招總統不能不從其請然現在所剩大位僅參政副長一席而參政院中非勝國闊老即新朝大官必資望較高者　　擔荷故改汪參政而騰出平政院以與周兩者並無軒輊不過地位之變更而已又一說謂平政院一席不過暫時任周總統胸中實早已有相當之人材平政院官制未發表時已傳播各報今乃爲一過渡不久將見前言之實現再觀昨日命令任顧鼇署政事堂法制局局長此中關聯之處卽可瞭然矣云云兩說郡似有理而後者於事實尤爲切近也 
省官制發表後之三廳 
[財政廳之人物與權限]  
　　各省新設之財政廳廳長已於昨日一律發表觀其内中人物略分三種（一）裁缺財政司長（一）裁缺國稅廳籌備處（一）國稅關監督内中尤以國稅廳長佔多數此後全省財政機關即歸納于財政廳各廳長承巡按使之命令辦理全省財政事宜再查各廳長中如雷多壽龔心湛等均係前淸戶部司員於財政頗有經騐至審計分處雖天明文裁撤然聞　以約法會議通過審計院編制法後即將審　　處裁去於財政廳另設審計官辦理全省行政審計事宜乂聞財政廳之官制尙未制定刻法制局已經起草聞其所定廳長之權限金有以前財政司國稅廳　職權頗與前淸藩司相近凡一省之收入支出均歸管轄且負管理金庫之責任廳長得發支拂令此項官制不日卽可發表 
[警察廳裁撤之不確]  
　　因巡按使有兼統警備　之權外間遂謂各省警察廳長將歸裁撤茲聞此說　確　備隊者道縣所設者也實含有兵隊性質警察　專辦地方治安事宜責任稍有不同此後各省警察廳仍爲内務部直轄機關巡按使祗有督察之權云 
[政務廳長之發表]  
　　各省政務廳廳長政府業已擬定在致多由行政公署秘書及内務實業財政裁缺司長等改任日内即可發表 
巡按使之人物與責權 
[晉粤兩巡按任命之原因]  
　　前日晉粤兩巡按使之任命外間皆不知其原因而於金李二公歷史又皆莫能舉其槪略茲經調查乃得其　如下（一）金永不知何許人惟聞前曾任奉天某縣知縣執法甚嚴於治胡匪允爲得力後任江北執法長先後捕拿黨人多至七八十名地方賴以治安由江北執法長洊升爲山西内務司長到任不過月餘遂有巡按使之任命（二）李國筠係淸李文忠之孫前政治會議議長現充參政院參政李仲軒之公子也其人長於理財且於軍事上有舊統系廣東巡按使一席總統初本擬任命蔡鍔蔡旣出發至滬後因特别障碍回原故以李代之某報謂粤省財政紊亂又龍督舊屬李文忠部下非李之才識門第不能肩此重任其說甚爲確實可靠但李之父仲軒亦巡按使材也今因公子之粤使則仲軒一時轉恐不得出京云 
[贛蘇吉黑巡按之推測]  
　　日前省官制發表雖有以現任民政長改任明文惟聞有數省仍須更動江西巡按使有將任命現順天府尹沈金鑑之說其前任戚揚則聞將調任山西江蘇巡按使韓國鈞吉林巡按使齊耀琳均籍本省刻聞韓國鈞將調東三省中之一巡按使齊耀琳則將調任江蘇云云以上諸說確否尙未可知又黑龍江省祗有護軍使並無民政長所有黑省巡按使一席卽以該護軍使朱慶瀾改任此係特例也 
[巡按使將來之兵權]  
　　徐國務卿日昨進謁總統以軍民分治巡按使不干預軍政但淸初入關時巡撫皆無兵權所有軍政統歸提督其後座釀軍人專制擅殺巡撫不得已將提督兵權削輕加巡撫撫標并陸軍長官銜以資調動軍隊現在巡按使毫無兵權軍隊全屬都督恐將來釀成淸初覆轍請於劃分軍區改定軍制時務予巡按使自衛兵權以免偏　之獘袁總統甚以爲然故定此制云 
[巡按使將來之責務]  
　　名省民政長改爲巡按使後政府卽特電致各省飭其遵照數端（一）各省四司限期裁撤政務廳限於兩星期内成立選擇堪勝廳長員呈請任命（一）巡按使務分期巡視全省地要考察吏治　察民情所有來京覲見一節暫行從緩（一）督率道尹限期組織所屬辦事機關呈報來京（一）縣知事現任者分期來京試驗卽以策一期第二期取錄分發各員　理各缺（一）每半年將經過辦理事宜呈報一次對於屬吏尤宜嚴加考察隨時呈請賞罰 
道尹縣知事之將來 
　　省道縣官制業已公布並以原任民政長改爲巡按使伹道尹縣知事是否以原任觀察使縣知事改任尙未見明文茲聞縣知事須由巡按使考核一次列爲最優者准加以新任命政績平常者卽行撤任山考取一二屆知事中補用至道尹由觀察使改任已爲必然之事祗以道區尙須重新劃分大約有增無減關於道尹及縣知事改任命令俟巡按使復電到京卽可發表 
山座氏逝世與日外交之關係 
　　日本山座公使未逝之先紛傳其將次回國於　惹起報界注意之議論日本報與華字報眼光各有所注方在詳論此事而不料山座氏之忽焉以没也此亦足見天人間風雲之不可測已 
　　（一）報論調前日東京朝日新聞載有山座公使歸國一節其論文云邇來外間紛傳山座公使對於中日外交前途抱悲觀主義故有辭職消息然據本社所聞則大謬不然當昔日山座公使赴任時國論　雜嗣後又以海軍廢稅兩問題政爭劇烈致該公使蒞任後不能一展其手腕因之半年來成績鮮尠舍民國承認問題滿蒙五鐵道漢冶萍借欵事件外幾於無功足錄惟今後之對華事件更將層出不窮假山座公使於此時而欲潔身引退則不特重負國民之托且於個人之外交官立脚地上亦異常不利益故日來該公使辭職之說斷然不確矧自大隈内閣成立加籐男任外交大臣爲該公使極有力之後援者斷無掣肘之虞此次歸後與當局諸公所議各問題亦無不言聽計從而國内政爭文適當收熄之時將來該公使回任後正可與國内外交家一致努力進行云云 
　　（二）華字報論調北京某華報云山座公使將日次回國其原因據日本某報稱大隈内閣成立後日本外交政策當略有更改之處蓋日本之外交政策以日英同盟爲根據而日英同盟與加籐外相尤有密切之關侮因加籐會兩任駐英公使歷年甚久故也今日英同盟旣積漸失其效用於遠東大局甚有關係故令山座回國使知日政府將利用英日同盟之勢力以維持在中國原有之局面也現時日本之外交眼光俱注重於加籐及山座身上其對支政策之有無進步全在日英同盟之是否鞏固云又一報則云自日　内閣更迭大隈伯起掌政權識者早料其對於外交政策或有所發表未幾大隈氏果有外交政策之宣言其主要在維持英日同盟而對 
華則主張與各國持同一之步調　據確實報告駐京日使山座氏有於日内卽行回國消息其用意即在與大隈氏接洽對華政策蓋對華政策表面雖聲言與各國持同一態度至其暗中之有無變動消息實非外交所得盡悉此次山座氏回國與大隈氏接洽一切自屬必要之舉云云 
[日報紙又傳軍港借欵說]  
　　馬尾借欵日報言之鑿鑿至引起一時社會注意後經各方面駁擊不得不自行取消其說不意近來各日報仍堅持前說且欲　各種事實以爲證明其意仍注重中美同盟一事亦可異已 
　　日昨日本英文報云日　某報稱海軍借欵中國政府已與美國之比斯來衡鐵廠訂立合同合同内某條中國應許美國以福建之三都爲海軍根據地又引證日本政府某要人之言蓋此人於一千九百年之頃曾至華盛頓者也略云自中日訂約福建不得讓 
與他　之後其年余適往美國美政府曾語余云欲在福建之三都設一海軍醫院與設在横濱者無異望日　勿以中日之約而生反對同時余往遊美國之水道局在該局内發見福建三都之地圖數幅蓋美國欲在中國得一軍港實自拳匪之亂爲始去年二三月間有一北京美使署人員偕同中國海軍將校乘坐戰艦至福建勘察軍港其後北京美公使又語駐京某日 
人云確有海軍借欵之事據此理由余敢信借欵必係簽字且不但簽字並有墊欵若干必已先行交付矣云云惟據某華報揣測斯言不足信藎借欵築港係海軍機密要事美使方秘之不暇焉有晤某日人而告以確有海軍借欵事實之理至謂在美國水道局發現有福建三都地　即爲美欲在中國謀得一軍港之證則各國之有我國地　者衆矣豈盡欲在我國謀得軍港耶日本之說不攻自破矣一說謂日本之播傳三都借欵消息實由日本海軍界欲藉此以聳動一時之聽聞而使海軍增費案易於通過云云此又說之近是而實非者日昨華盛頓來電聲稱海港借欵與美政府毫無關係當係誤傳云云美政府之態度亦可見矣 
鄂省行政公署之改組 
　　鄂民政長呂　元接奉省官制改組令即大開行政會議着手籌備改設巡按使署事宜聞會議時呂省長宣言云省官制自民國成立以來屢經變更此次實爲最終改革巡按使事權雖窄於民政長用人亦頗寬廣凡稱職人員仍當留用其餘亦須改派他職現值改組期限迫促各司應督率所屬赶將緊 
要政務於三日内辦理結束其無關重要公牘則暫置緩辦以免顧此失彼至六月一日卽爲巡按署成立之期屆時實行新官制云云現財務廳長一職已經中央任命王荃本充任該廳職員即就國稅廰財政司　機關中遴選薦任政務廳長一職日内亦必有命令發表聞已經呂省長會商段都督保薦未到任之内務司長伍莊該廳職員係就内務敎育實業三司中選用將來淘汰必多統計巡按署所定員額較之民政署只及五分之二故公署人員現皆大爲恐惶云 
贛省黨案兩則 
[密訊組織誅奸團之内容]  
　　江西都督府偵探張小斌等昨獲誅奸團首要蕭繼明等四名比即解交軍法處騐收訊辦聞所訊口供甚爲秘密茲將大槪情形探錄於下據供此舉係謀三次革命先　印信刷貼布告搖惑人心俟開秘密會議擇定日期即行夤夜放火效前年府學内放火起事故事假救火爲名同時舉事現已推定蕭繼明爲誅奸團團長陳勳爲營長劉劻亞爲南昌衛戌司令官康定金（現充榷運局衛兵哨長）爲萍鄕衛戌司令官其餘同志尙有八十餘名均已派定職務難以盡說等語旋復派兵將康定金鄒炳榮二名一併緝獲歸案訊辦聞李都督已密諭軍法處長張之銳一俟覆訊確供即行正法並通令兵警各機關恊緝餘黨務獲懲辦 
[鎗斃謀刺鎭守使之偵探]  
　　贛垣警廳前獲贛北鎭守使陳廷訓任内偵探蔣鴻斌等九名因其暗通黨人在　設立機關謀刺陳廷訓鳴槍起事現經軍法處提案研訊直認不諱呈奉都督指令於五月二十五日將蔣鴻斌陳開運陳開吉等三名騐明正身綁赴南營坊槍斃其餘宋紹甲胡松廷等情罪稍輕聞擬開番茲將江西軍法處布告照錄如下據九江鎭守使陳廷訓　拿亂黨蔣鴻斌陳開運陳開吉三名在潯密設機關勾通亂黨　謀不軌罪狀已屬昭著又復設計行刺鎭守使及各重要人物殊屬罪大惡極法無可宥茲特奉令就地正法以伸國典而昭　戒 
粤當道維持紙幣辦法之又一說 
　　粤省都督省長四司曁國稅廳等偕同銀行行長王璟芳等議决維持紙幣辦法大致已錄昨報茲又得政界確息其所定引換紙幣之手續與昨報所載微有異同爰再錄之（一）公債票之作用設中央公債票三千萬元凡持有東紙赴中國銀行兌換者准照數換給公債票一張此票本息分作十年淸還每年由銀行還本一成並給息六釐遞至十年爲止（二）統一紙幣之作用設中央統一紙幣二千萬元專備抵押公債票之用凡以中央公債票向銀行抵押者准給回五成統一紙幣此項紙幣得隨時向銀行兌換現金　採間接兌換方法也（三）兌換現金之方法凡持有統一紙幣隨時可向銀行兌換十足現金照此推算以一千六百萬元之現金即敷収回三千二百萬元之舊紙幣因中央所撥現欵不足此數故多撥統一紙幣四百萬元以爲凖備蓋哀多益寡酌盈劑虛中央於此中具有深意也五月二十七日辰刻已由龍都督李省長與粤省銀行行長王璟芳會銜宣布略言財政部電已由中央撥滙鉅欵設立銀行按照沂三月平均市價定以五成限期一月内盡將粤省新舊紙幣收回擇地焚毁惟收回方法另日續布自得此宣示粤人爲之大慰矣 
川軍援陜之報告 
　　川省三師奉命援陜沿途經過狀曾誌前報茲復接得該軍報告如下該師各團營陸續由省開㧞後司令部自四月二十三日出發宿營新都二十四日次德陽二十五日次羅江二十六日次綿陽二十七日休養士卒二十八日次魏城驛二十九日次上亭驛三十日次劎閣五月一日露營大木竹二日次廣元三日次朝天鎭四日次較場壩（川陜分界處）後即兼程赴援現已早抵漢中矣當援陜軍未出發之際胡都督行文各縣知事並函商成都總商會轉函大北道各商務分會預先籌備銅元以便軍隊過境兌換之需並預定夫脚以資大軍運輸之用初入陜境時秦民極表歡迎所到之處如寗羌大安褒城沔縣各地均結彩張燈郊迎道左漢　原駐秦軍第十三　亦派掌旗官一員排長二員兵士數十名慰勞川軍各法團紛派代表泣懇駐節藉資捍衛惟司令尙力持客體主義不願入城且因該處尙有陜軍始終未允久留秦民如此熱誠歡迎倘不能爲之稍分其憂不自愧耶又漢中兵變曾詳前報茲聞原　漢中秦軍第一師余團長因病請假將該團交朱團　接收未及月兵變四月十四日夜兩營士兵全着便衣沿街搶劫將所刧物品輸送十餘里安置仍回營着軍服持鎗彈壓陜南觀察使南兆豐見此情形恐有大變乃請駐川秦軍回漢鎭壓不意該軍回漢後藉捕散兵爲名陰行搶劫姦淫現漢中居民遷移城外者十分之八而朱團長未變之一營與丁老八之兵士在城内互相衝突約戰二日之久此當日之情形也 
浙省政界消息 
　　督府中人傳述浙省都督有裁撤消息　軍區劃定後即當實行并聞朱都督有改充軍區長之說 
　　聞都督府昨得部電内開奉大總統令據稱浙江務司長孫俶仁敎育司長沈鈞業堪以充任道尹已交政事堂存記錄用聞朱都督業已函致省長矣 
　　新官制發表省　署即應改組茲聞屈省長張司長與都督籌議巡按使署與政務廳即京行政公署房屋酌改以總務處及内務敎育實業等司人員酌量支配財政廳擬設於舊臬署國稅廳内以財政司國稅廳人員酌量支配於七月一日三年度預算開始實行 
浙路風潮中之近訊 
[浙路股東開臨時會]  
　　迭經登報聲明並由沈潮蔣抑巵等四百十戶詳述理由事實分布傳單乃前日上海辦事處理事姚慕蓮顧企韓監事陸叔同及新補理監事等會議以六月五日杭州第舞台開臨時股東會並非以公司名義出名誓不蒞會所有議决選舉事件亦不承認業由代表虞和德竭力和解尙未知其如何結果 
[浙路公司以]  
　　第九届股東年會係朱都督來函建議謂浙路改歸國有股本散還可惜擬請將部還之疑仍以創辦實業等語朱議長提出後股東多數贊成惟公司工場等類是否由官廳發起抑聽商民自辦須由都督酌定辦法俾此次開臨時會時請股東議决實行昨已函致都督察照矣 
[浙路收歸國有其最近車輛情形昨已由機器廠造册報告]  
　　（一）機車數及走行里數本屆現用機車十九輛走行里程共九十一萬九千八百二十五里平均每輛之走行里計四萬八千四百十一里比較上屆機車二十輛走行里程八十三萬零七百九十四里計總走行里增八萬九千零三十一里每輛機車走行里增六千八百七十二里（二）機車運轉用料本屆燃煤一萬一千九百五十二噸一千五百九十六磅油八萬二千二百零四磅每機車行百里計需煤二千九百十一磅油一兩零七分比較上屆煤增三百十六磅油增一錢四分 
地方通信 
北京 
[添設京門枝路]  
　　近來口北運京雜糧甚多每由大車載　殊屬不便現由路政局飭令京漢管理局添修枝路條以便輸運聞自西直門車站起至朝陽門外大橋止經過德勝安定東直等門云 
 
 
 

Page 7

 
 
蘇州 
[獲曾官之劇賊]  
　　蘇　西區一帶近來迭出竊案如附馬府堂前吳縣第一高等小學堂及司前街沈立之家（沈係蘇防兵團附）被竊等案均報廳履勘毫無痕迹迄未破獲後由第一高等小學校長王伸　君自行派人四出偵察有無原　發現旋經該校職員某君在司前街舊貨店内查見磁茶壺一把有二龍戲珠花紋認係校中失竊之物當向該店詢問售價據云此物係友人寄賣須售六元四角某君卽付洋一元四角言明找洋取貨遂赴西區　察署報告程平若署長派警前往將該舊貨店主孫姓連同　　一併帶署轉解警廳司法科訊問孫姓供茶壺係出錢買來再三究詰矢口不移廳長即諭交偵探隊偵查核辦茲由　探課潘福昌隊長潘　俊提孫姓到隊再三盤詰並加以威嚇始據　　供出此茶壺係湖南人兪某寄賣兪係劇賊頗嫻武藝前住司前街現遷往黃廢基鷄姆　地方潘課員等即派探長探士等帶同孫姓前往指拿當將兪某拘獲時兪身穿軍服家中又有　揮刀及賊具長竹杆（翻高所用桿上紮有草結）鐵揷子　刀等多件並有當票等項均經起獲一併解隊經瀋課　潘隊長等提　兪供湖南人前年曾當軍宫光復九江江西等處故由排長升至營長迨交卸後來蘇所有司　街沈姓案係我時爲從電杆木上扒進偷竊尙有高等小學校一案係用竹杆　高而此茶壺確係我所寄售其餘各物大半當錢用去本擬數　後偷竊當典冀得鉅欵即行他往云云旋即解送司法科訊供究辦聞孫廰長以兪某旣曾充軍官應請鎭守使歸軍法辦理業已呈明殷鎭守使請爲核示矣又聞俞某在偵探隊供伊全身武藝係江湖有名人物楊小雁子所傳授楊小雁子年七十餘歲有輕身本領前淸時曾到過蘇州彼時係汪姓爲淸巡警道楊因聞蘇州偵探破案能名　帶同伊等到蘇略施小技　　警道署科長戴宗禮之公館中偷竊次以作路費現在楊小雁子業已洗手云云 
[章律師尙難出庭]  
　　前高等審判長楊君曾以吳縣律師章世菼有附亂嫌疑呈明司法部通飭緝拿迨後章律師禀奉南京張都　通飭免緝並咨司法部將停止律師職務案撤消乃楊廳長未允查案呈復司法部在案茲由章世菼具呈高等審判廳請求准予出庭廳長蔡國卿君以該律師停止職務一案棠經前廳長奉令飭卽取消停止職務之處分後復於二月二十一號呈復司法部未便准其撤消迄今未奉指復須候司法部復到再行核奪所請准予出庭之處碍難照准業已批示矣 
[委任縣署科員]  
　　吳縣知事楊勉齋君呈請以沈貞王纘文汪一飛充科員汪敬源充技士已奉韓省長核准日昨頒發委將分别轉給矣 
浙江 
[屈省長所知之賢才]  
　　署浙江民政長屈陜光具呈大總統保薦湯壽潛夏　武沈曾植吳慶抵章　五員請俯賜禮羅樊恭煦劉焜二員請特加任用周李光王文卿秦毓琦三員請以觀察使存記等情奉大總統批呈悉湯壽潛等五員應由政事堂優禮函聘樊恭煦等二員交政事堂存記周李光等三員着以道尹交政事堂　記 
[移送諸先烈栗主]  
　　浙省光復後徐陶馬趙葉諸烈士曁秋瑾女士等皆分祀於西湖　李劉盛諸祠茲浙當道以民國先烈應遵中央命令仿日本神社之例合祀一祠業已令飭西湖工程局員王萬舞將諸先烈栗主於六月五日上午移送東山弄口李公祠内崇奉以符體制 
[測繪浙洋之成績]  
　　浙洋海面前由技正黃某親往測繪現已　　繪成草圖七幅呈送陳部委閱視後再行詳細分繪報部核復計浙海溫台寗乍總圖一幅温州全境圖一幅象山灣南田石　　一幅鎭海沿岸圖　幅定海洋面島嶴圖一幅浙閩洋面界線圖一幅聞此項圖幅自經中央審定後當分繪三份一送中央一存軍港局一送省署備查 
廣東 
[安懷會仍須解散]  
　　四會縣屬之安懷會近經當道勒令解散嗣有周超憲爲之辯護呈奉民政長批斥云據呈該安懷會係爲衰老殘弱貧無喪費而設如果所呈非虛兼之經理得人似於貧苦社會不無裨益惟檢閱呈繳會簿其卷道弁言及章程第四第十第十一各條均託名自治經費核與現呈各節絕對不同夫該會爲自治籌欵則不應謀及貧民如爲貧民集喪費則不應以會欵辦自治且該曾名義竟於安懷二字之上更冠以自治字樣　係假託美名希圖狂騙似此不正當之集會若不嚴行干涉何以儆作僞而杜效尤前據黃茂經等具呈業經批飭解　并將會欵淸　在案仍應照案辦理所請飭傳訊究及免解散之處均　　議再該民與該　究竟有何關繫詞内并未呈明如係身居局外　敢飾詞代辯殊　謬妄特斥 
[陽江夥匪置酒高會]  
　　粤省屢有匪患然未聞有當軍隊林立之地公然置酒高會者詎陽江鴉　岡近日竟有會匪數百人治　拜盟迨經軍隊　悉於五鼓時暗地拔隊馳往匪黨已聞風四散惟内有五人因酡然大醉各匪中有大力者負之而走軍隊　見卽拚力追襲該匪因路滑行遲中途舍棄軍隊遂將梁國陳　等醉匪五名一併捕獲搜其身上有三角盟證十餘張現將式樣呈報都督通飭一體防範矣 
雜評二（默） 
[今日之所謂派]  
　　今日之言派者謂總統府有北洋派有淮派有粤派此就政事堂中人物言之也參政有大官僚派有法律派有軍人派此就參政院中人物言之也陸部爲皖派海部爲閩派交通爲粤派司法爲浙派敎育將爲鄂派此就各部中人物言之也此外有所謂新式派與舊式派又有所謂東洋派與西洋派自政府改組以來他無所表見所表見者惟此派而已矣派之義即私之代名詞也各尊其派卽各顧其私派愈多卽爭私之見愈甚寗有良果哉 
[山座氏與外交關係]  
　　嗚呼世事之不可測有如是哉當 
山座公使之未逝也北京間方盛倡山座回國說或謂山座對於中日外交具悲觀故辭職也或謂日政府於外交有所計劃故召山座回國商議也而據某日報聲辨則謂日本近年因國内多故於對華政策停滯不進山座故無外交成績可言今國内平息外交方針亟當變更而山座旣有大隈内閣爲之决策加藤外相爲之後援自宜力任其難云云某日報之言而果足代表政府也則日人值此機會正欲藉山座氏以實行其對華政策而不謂山座氏遽撤手西歸日人方以國内事故已平欲盡力於外交而不謂此可悲之事故即出於身當外交之人世事之不可測有如是哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
展覽會已開幕矣 
　　今日爲江蘇籌備巴拿馬賽會出品恊會開展覽會之期以故該會辦事各員昨日更形心碌茲將昨日籌辦諸事調查列下 
[會場佈置大略]  
　　向南樓屋第一層中間爲開幕時禮堂其東首爲來賓休憇室其西首及樓上各房均係陳列品物昨已佈置就緒矣 
[秘書代表省長]  
　　江蘇行政公署秘書實業司長徐壽滋君自寗來滬行開幕禮已誌昨報茲聞徐君此次來滬不僅以實業長名義來會行開幕典禮實因韓省長近奉中央命令改任巡按使另租公署要公覊身不克親臨故派徐君來滬代表擬俟徐君初四五回寗再行親自蒞會監督會務 
[紅會辦理衛生]  
　　會場衛生問題已由紅十字會派員駐會擔任茲悉駐會紅十字會員因現當夏令天氣潮熱正疫癘發生之際會場觀覽人多自宜注意淸潔特與該會主任商定招雇夫役五六名專供灑掃之役並在湫卑暗之區勤洒避疫藥水以免發生疫癘其各該夫役工食由會中支發昨已雇募定妥矣 
[江寧軍樂到滬]  
　　會場軍樂前經該會主任商准江寧警察廳長撥派二十名來滬茲聞此項軍樂隊因開幕在即已於前日由甯附搭火車來滬惟會中無空屋可資居住故該會主任令其暫借客棧過宿聽候設法安置 
[黑省附賽誌略]  
　　黑龍江物產館設在樓下第二進正屋業於前日着手陳列出品物計共七百數十件其中裝飾之華魘布置之適當足以引起一般參觀人之注意貴重物品頗多如庫瑪爾河金礦局金塊二個計重百餘兩值銀四千元貂皮二件值銀四百數十元動物除麅活貉外又以狼狐諸皮製作樣型活動如生尤徵特色 
[皖桂出品未到]  
　　安徽廣西兩省出品前經展覽會主任因開會期近電詢籌備巴拿馬賽會事務局該兩省出品何日運申嗣得覆電謂已起運在途開幕之前想不能赶到也 
[商店取締規則]  
　　一遊戲場各商店租賃本會場地作何項營業均先塡明願書經本會許可存查至開會之日所作何項生意應遵守所塡願書履行不得於本業外兼營别項生意如有私自違背查出卽行取銷願書租費槪不退還倘有持蠻不服即由警察干涉茲將各商店牌號及所租地若干丈所營何項生意並保人名姓牌號縣掛場内一遊戲場各商店所占地點及面積若干方均經本曾指定不得計較優劣致啓爭端一各遊戲　商店有與本會接洽事件祗准具願書人出面直接他人不得干預以杜紛歧如具願書人推避不面則惟保人自問一各飲食店於厨房用件及飲食器具等均須收拾淸潔菜蔬製成後必須用　罩蓋好以免灰　蟲蠅如用氷　盛貯者最佳一凡飲食原料不新鮮及熟物隔宿者槪不准使用一遊戲場各商店須常川各自打掃淸潔以免汚穢一本會招商設立遊戲場　店租價極廉各遊戲場商店務各和平交易售價不得故爲抬高尤不得喧譁滋閙違犯規則一夜間會場四圍均裝設電燈　　通明各店内祗許用玻璃頭油燈十點鐘後須一律息火倘不遵照警察得禁止之一男女厠所本會場已指定地方他處不准便　一各遊戲場商店每日下午六時半一律停止 
[電車招攬游客]  
　　南市華商電車公司經理陸伯鴻君以巴拿馬蘇省出品恊會現就滬南陸家浜圖書公司舊址開展覽會定於六月一號（即今日）開幕該處地稍偏僻電車祗可由十六舖至滬軍營爲止遊客欲赴該會者於滬軍營站下車後由草鞋灣過海潮寺橋前赴該會參觀並已池致該會于主任通告遊客知照矣 
美富豪捐輸巨欵之先聲 
　　美國富豪煤油大王洛克番洛前曾獨捐美金一萬萬元作公益基金每年息金提作經營美國各地地方公益之費洛氏近頗注意中國特遣代表吉特孫博士來華調查現狀審察中國社會需要備决投資方針吉特孫博士在内地考察甚久日前過滬前晚由美國大學俱樂部　赴茶話會演說先由美國駐滬總領事薩孟斯君介紹博士繼起演說陳述洛氏公益基金之用途及其個人對於洛氏之關係次言據内地目覩之現狀論之中國今日所最缺乏者爲醫藥知識此時固有人熱心傳佈然以限於金錢故其勢力所及終不能廣現在需要最急之事莫如醫學人才苟擇中國敏慧少年若干人灌以西方科學的醫藥知識則於中國醫學前途必有絕大影響末謂旅行所至荷官吏人民優持心實感之中國古文明甲於世界將來之希　可尙無限量也 
浙豫止運印藥之確耗 
　　駐滬外交部特派交涉員昨接駐滬英總領事照會云奉駐京公使訓令開奉本國政府敎令自本年六月十六日起不得再以印藥運銷中國河南浙江兩省等因除通告在滬英國土商外相應照會貴特派員查照 
觀察使會議要案之電音 
　　上海觀察使楊小川君爲規復英美會審公廨管理權及外人要求推廣閘北租界兩大問題奉大總統命令赴京會同外交部與駐京公使團磋商解决各情屢誌本報茲悉楊君入京迄已匝月前日有電到滬謂該兩問題與公使團迭次會議已有端倪所議辦法雙方有益惟未表决並定於日内返滬云云 
小沙渡破獲黨人機關 
　　前晚十一時閘北警廳警探等在小沙渡地方破獲黨人機關一所當場拿獲七人抄出手鎗一箱計二十餘支炸彈十餘枚竹篙數十根上皆裝有鈎刃又軍號兩只塌車數輛及新置之器具什物多件當解警廳司法科押候訊究一切詳情容探明續報 
敏體尼蔭路炸彈案五誌 
　　上月二十四號法新租界敏體尼蔭路弄中一號門牌屋内炸彈爆烈經法總巡藍維　督同探捕在籐箱内抄出炸彈五十餘枚浸入水缸派捕看守等情均詳前報茲悉此項炸彈約有四寸餘長一頭尖銳一頭用鐵帽套住昨由捕頭　彈一枚至靶子場空地試放聞雖浸水多日炸力甚猛響極大現捕頭以久留屋中屬危險擬戕此項炸彈用藥水瀔過設法銷毁友免肇禍云又聞此案發生後曾當場拘獲被彈炸傷之劉鐵及王天鏞等六人後又牽涉法大馬路四百别七號門牌人權品記印刷所謂有該黨中人設立機關情事故將嫌疑人方性貞張秋白拘入捕房經藍總巡迭次研訊不認當飭探目黃　榮沈德福詳細調查茲已查蝗方張兩人雖被牽涉並無緊要關繫業已禀覆藍君准予交保惟如需傳訊仍着投質 
大帮嫌疑犯中之主要 
　　上月十四號晚上法捕房中西探捕在寳昌路善鐘路及福開森路等處拘獲形跡可疑者七十五人解經法公廨連訊三堂於上月三十號訊畢一切詳情均誌前報現讞員聶君以招各小工前去當兵均係李洪所爲李實案中主要是以商明法副飿事德君判李暫押捕房候送華界照律懲辦又恐李後來或有翻供情事故將供明由李招去當兵之王德寳王光方羅金山楊裕山暫缓開釋以備作證惟王等四人均係貧苦小民俟作證後再行酌給洋銀以示體恤 
楊樹浦又出雪刧案 
　　楊樹浦三新紗廠對面木作頭辛和尙家於前晚二時半突來盜匪百餘人各持利刃手鎗越牆啓門而入其時該作頭正在臥室内結算帳目帳臺上置有銀洋被盜所見當卽開放手鎗轟斃盜匪一名擊傷木匠顧金桃之頭部又小工頭奚順奎亦遭木棍毆傷均因痛極倒地致被劫去現洋二千四百餘元金鐲一對綢衣數十件四散逃逸昨晨由事主投報楊樹浦捕房捕頭聞報立卽率領中西探捕前往勘查一週當將受傷之顧奚二人車送同仁醫院療治擊斃之盜匪屍體舁送斐倫路騐屍所候騐一面諭飭中西探趕緊嚴緝逸盜務獲解案究辦 
江灣鎭亦有刧案 
　　江灣鎭宋家巷地方鄕民郭殿卿家亦於前夜二時被盜十餘人持鎗而入郭大聲喊救被盜開放手鎗擊傷手臂並毆傷郭妻某氏刧去值洋數十元之衣飾而逸事後經郭之友人投報該處警察署及巡捕房等均請查緝受傷人現送同仁醫院療治 
製造局之近事 
[督辦電請護照]  
　　製造局督辦鄭汝成君前日接陸軍部叚總長電令以該局造成新式七生五口徑身長二十九倍之陸路野炮及砲身十四倍長之過山快炮各一尊曾據本部軍械科科長韓芳辰　復考騐確能昂高三十度射足六千密達等情仰將該二炮迅即裝送來京以便由部審查候撥軍用等因鄭督辦接電後以邇來恐有黨人私軍火故各海關嚴查甚力前經由部通電各關津如有軍械輸運必須執有陸軍部護照方准驗放現旣奉令將將砲解京而解運護照未奉核發沿途關津恐有稽阻爰於昨日電請陸軍部照案核給護照一俟頒發到局即當起解一面諭令漆匠速將砲身油漆預備解京 
[軍部飭造快砲]  
　　陸軍部段總長以上海製造局此次造竣之陸路野炮一尊統計開支材料工資僅洋八千元較之購買外洋者减省二千餘元又過山炮一尊工料兩價亦僅四千元之譜如向德國採購需價六千餘兩　下自行製造每尊可省三千餘元非僅節省庫欵實爲我國完全之軍械廠嗣後軍用器械均應自行製造以免利權外溢爰特令飭上海製造局鄭督辦迅再督匠製造老式管退快炮十尊炮身以七生五口徑合算應長十四倍（每倍英尺七寸五分）需價若干估計報部並將開工日期及預算何時工竣一併陳明以憑查考等因鄭督辦接令後當卽預算前項炮價每尊工料計需四千元左右業於五月二十七號開工刻下砲廠工匠共有一百五十餘名遵令趕造約在本年陽曆八月間當可工竣屆時報請部委蒞滬騐收昨已據情電報陸軍部查照矣 
[外省電購毛坯] 　　 
　　新式（六米立五）（七米立九）（六米立八）等口徑之快鎗其槍統一項（即子彈射出之鎗管）及炮械之砲壳須提練美善之鋼質製成乃可無炸裂之危險素推上海製造局所造之鎗管砲壳最爲堅固因此各省軍廠之製造快鎗炮械其鎗統克砲壳之毛坯均向上海製造局定造前日製造局鄭督辦接湖北兵工廠來電訂購鋼質槍管毛柸二萬桿又接四川製造局來電請造鋼質砲壳砲閂油缸零件等物毛坯一百尊鄭君接電後以近來滬局所存　料無多且練鋼廠自去夏停工後迄今尙未開工現因局庫支絀無欵可墊他省旣需訂造各項鋼料應先匯欵來滬故已分别電復鄂蜀兩軍廠請籌銀滙滬濟用一面飭軍械處速將練鋼廠機器整理預備本月内招匠開工 
未經部准之法政學生仍不得與知事試驗 
　　上海縣知事署接江蘇省行政公署訓令云内務司案呈五月二十一日奉内務部訓令開辦理知事試驗事務處案呈本月二十四日通告凡各省法政學校學生無論曾否報部量予變通本屆准予與試茲准敎育部函開民國成立以來各省甫經軍事財政奇絀敎育事業因此驟難擴張獨至公私立法政學校如林而起較軍興以前增加何止倍蓰其間認眞辦事確有成效者固亦不鮮而辦理荒謬視同投機之營業者亦指不勝數兩年以夾各省行政長官之報告本部視學員之調查駭異情形不可殫述或呈報學校成立學生若干人及派員視查不但無學生并無校舍或號稱學生數百人而實在授課者不及十之三四或設學未滿一二年揑造表册朦請畢業至於不按程度濫收學生不照定章課程敷衍更屬書不勝書蓋植黨者以此爲招徠之利器弋利者以此爲按時之奇貨貽誤靑年混淆黑白皆在所不計而不肖生徒或且僞造文憑肆其欺蔽者　所在多有故本部對於此項學校極力從嚴取締非確知該校實係辦理合法者不予認可非學生成績確合本部定章者不予核准畢業法政學生卽爲將來行政司法者之預備始基一誤流獘何極本部之嚴重辦理者爲敎育前途計并爲國家全局計也貴部舉行知事試騐於條例第二條所載各項關於本國學校及畢業學生應仍請以本部核准備案者爲憑　因前來查各該處未經核准之法政學校其辦理情形旣准敎育部函稱諸多不合自應嚴格限制嗣後凡有法政學校學生未經敎育部核准者仍一律不得報考除函覆敎育部外合亟令行該民政長仰卽布告所屬一體知照等因奉此合亟訓令各該縣知事迅即出示布告各該應試人員一體知照此令 
[通令在部註册各公司一體遵貼印花]  
　　上海縣署接韓省長通令云奉農商部訓令内開本年四月十九日准財政部函稱查印花稅法第二條所規定大抵與商業有切近之關係則印花稅之發逹與否全視商人之能否遵用爲斷近日商業日形發達各省商會曁各種公司曾經在貴部及前農工商部註册者其數當亦不少應請通飭曾經註册各商會曁各公司所有該商會及該公司所用之契約簿據均應按照印花稅法分别貼用印花以利推行等因並附貼用印花稅票細則一紙前來合卽通令各該民政長轉飭曾經報部核准之總分各商會並由各該總分商會轉知在部註册之各公司一體遵照分别貼用印花以利推行等因并附貼用印花稅票細則一紙奉此合　訓令該縣即便遵照轉知各商會傳諭各公一體遵辦此令 
[附貼用印花稅票細則]  
　　第一條印花稅法第二條列舉各種之契約薄據除照印稅法貼用印花票外應查照本細則辦理第二條國家所用之契約簿據除公法上行爲所用者外其私法上行爲之證明仍應一律貼用前項私法上之行爲如任用人員非依任官之形式者買賣物件非供行政之需用者均應照私法人一律辦理第三條有營業性質之各種官業如航路郵電各局各銀行及印刷局造紙廠等其契約簿據均應一律貼用印花第四條凡行爲契約係對於現已存在之物件者例如包運貧物之類無論其契約用何名稱均應照印花稅法第二條第一類第十二種貼用定率稅票其對於現未存在之物件之行爲契約例如承攬工程之類亦無論用何名稱均應照印花稅法第二條第二類第二種貼用累進稅票第五條凡契約有繼續之性質無確定之繼續期間者應依契面所載數目加十二倍計算貼用印花如立約已逾一年仍舊使用應照印花稅法第五條關於憑摺之規定辦理第六條本細則如有應行增改之處由財政部隨時辦理 
[薩督辦北上辭行]  
　　淞滬警察督辦薩鎭冰君奉中央政府任命爲陸海軍大元帥辦事處總辦事員定於即日北上昨日特乘汽車親赴上海鎭守使署及地各官廳各機關等處辭行 
[上海醫院開會歡送薩督辦]  
　　滬南上海醫院監院張竹君女士因薩督辦行將北上於昨日午後四時開歡送會到者上海縣洪知事滬南警察分廳長崔怡庭君紳董陸崧侯君及紳商學界各人士與中西醫學士等先後蒞院俄而薩君亦即戾止張女士即率同男女各學生出至大廳迎接然後開會演說至五點餘鐘始行閉曾共同至花園内攝影以留紀念 
[稅務所長易人]  
　　上海稅務所所長朱伯良君近奉江蘇國稅廳長訓令調省另候差委遺職委韓萃靑接辦韓君昨已乘火車來申詣該所與朱所長面商機宜訂衣今日（六月一號）視事茲聞南商會總協理因朱所長辦理稅務頗能體恤商情擬電請國稅廳長及韓省長等挽留云 
[美按察使返滬]  
　　美國駐滬按察使洛平吉君日前出游北方登泰山謁孔陵前日游畢歸滬茲已照常辦公矣 
[誌東馬橋之火警]  
　　昨日上午十點二十分鐘時滬城小北門内東馬橋西首梨園公所斜對面神州印刷所不知如何失愼一時濃烟四佈冐穿屋頂救火會卽　鐘告警各區救火會員急驅皮帶車到場汲水灌救無如該處水管極小出水薄弱一時不能救熄當卽延燒比隣成衣舖祥泰小雜貨店等家至十一時祝融氏始捲旗息鼓而返共燬樓屋五幢披屋兩間及峻德里門樓一間事後該處二區一分署孟署員飭探往查失火情形並傳火首到署究罰當火熾時有靑年會學生程仁元年十七歲聞警因火場附近有戚友馳往探望行至東馬橋地方爲巡警攔阻程向之聲明堅欲走入火線之内當被該警批頰一下致程所戴眼鏡堕地程欲拾走入火線允當卽拘解二區一分署行過紫金路口另有一警到來帮同毆擊迨到署後禀由孟署員飭令將程收押嗣經程之家屬得悉協同該處目覩此事之各商家投署剖白該警即以程仁元毆警扯破制服等詞報告署員諭飭將程押送警廳司法科訊辦又有一商人模樣身穿雪靑熟羅長衫之某甲亦行至東馬橋地方爲巡警攔阻甲不服與之力爭當被該警扭住拳打足踢復有多數巡警赶上帮毆以致甲頭破血流該警等尙不干休堅欲解署究罰後經旁人力勸始縱之去然甲已狼狽不堪矣 
[敎民亦有納捐義務]  
　　上海縣知事公署昨發布告云案查本公署前因辦理地方巡警經費不敷創辦房舖捐曾經呈奉省令核准布告征收在案茲據征收員聲稱向有信敎人所開店舖稱係敎產照例請免房舖捐等語查敎會產業如敎堂學堂及慈善等項公產自應一律免收其他營業店舖自未便援照公產辦理况巡警有保護地方治安之責凡在警區以内無論敎民非敎民同在保護之中即應共擔經費業經商准邊院長一律照繳此項房舖捐合行布告境内人民一體知悉征收房舖捐辦理巡警即所以保護地方治安本知事對於地方人民本無歧視同一保護地方人民應共擔經費以免藉口自經布告之後無論敎民非敎民均應共體此意一律照繳此項房舖捐以維警務本　事有厚望焉特此布告 
[和尙一面之詞]  
　　前日有北新涇鄕董陳月祥在一區四分署控某廟僧人福琴私吸洋烟不守淸規等情當由該署署員派長警往查抄出嗎啡藥水針等物當將該僧逮案訊據供稱該鄕董前曾屢向圖詐不遂昨又揑寫匿名帖子黏示廟前任意誣陷云云署員問嗎啡藥針何來僧供係香夥王茂堂之物奉判據供係一面之詞未便遽信着即解送警廳司法科核辦 
[地方廳拒却第二初級廳各案之續訴]  
　　本埠兩初級廳奉諭取消後刑民訴訟各案並在押各犯悉歸地方廳續辦茲因地方廳袁汪兩廳長以各初級廳旣奉裁撤本廳手續更繁實難兼管業已禀准法部仍在閘北設立地方分廳不日當實行開辦以故日來袁汪兩廳長將第二初級廳範甲内續訴各案暫行拒却命各當事人暫緩起訴俟該分廳成立之後仍歸閘北廳接續辦理至現押第一第二兩看守所内之第二廳中各案犯將來亦當送還該分廳收押 
[電促韓委員回京]  
　　陸軍部軍械科科長韓芳辰君自奉部委來滬考騐新砲後迄尙在滬昨由叚總長電令韓科長即日返京故定於日内離滬起程 
[獎嘗奮勇擒盜之包探]  
　　法捕房藍總巡以劇盜余三龍糾黨劉芝東郁新中等於上月九號晚搶刦法租界大自鳴鐘斜對面福康祥烟膏店並開鎗拒捕擊斃陳永泉等三人後由探目黃錦榮沈德福包探韓邦逹方福林程子卿等奪勇擒獲實屬辦公勤奮須當獎賞業已禀請法總領事核准賞洋三百元分别派給矣 
[六霍放賑員回滬]  
　　本埠中國紅十字會總辦事處以今歲白狼肆虐禍延數省除電囑河南安徽各分會救傷瘞死外特請安徽同鄕會公舉張君瑞臣周君穀生朱君星五等携欵二萬元並藥物等馳赴六霍等處散放業於上月分投施放計分福祿壽三項會同官紳擇要散放茲聞業已竣事日昨該賑員全體回滬聞該會沈會長及安徽旅滬紳士約期備筵歡迎云 
[紅會之好生之德]  
　　本埠紅十字會總會成立十年經歷兵禍三次賑濟水旱災荒數次集欵百六十萬支持十年備嘗困難近來醫院分會林立多至數十處而一切國内善舉次第進行爲泰西紅十字同盟各國所　道該會總辦事沈副會長以英美日本各國每逢十週五週紀念有開會之祝典特編輯好生之德一書詳述行善報施及關於道德人心之助後附癸丑成績撮要首頁精印百歲老人發明百歲捐寳塔捐從事勸募日來郵局允爲分送本埠鉅商大宅計一萬五千册而外埠内地郵務局電報局知事署等亦代爲介紹異常踴躍是足以覘國民慈善觀念之發達也 
[抵欵不贖案之上訴]  
　　西門外南陽里一帶房屋前經業主周開雨分向各債戶抵押銀兩延不取贖經債主何友蘭等控由地方審判廳屢訊不結茲經各原告不服齊投高等審判廳上訴業由高等廳命令地方廳備文飭吏連同案卷並周開雨一併解蘇訊辦 
[務商中學運動會誌盛]  
　　上星期六下午二句鐘閘北上海務商中學假北四川路靑年會操場舉行第一次春季運動會是日天氣淸明場内設司令部一張以布棚中爲司令台兩旁爲優待席左爲運動員憇息之所右爲軍樂隊二時開幕運動名目計有二種以撑竿跳及擲球爲 
 
 
 

Page 11

 
 
最完　時已夕陽西下計是日運動分數最多者爲蔡克平田　庚何孝坤三人男女來賓共有二千餘人薩上將鎭氷王　惠博士李登輝學士陳振南學士薛思培君俱蒞場觀覽並由該校商科主任敎員黃添福法學士邀集薩上將王博士李學士及該校職員等共撮一影以爲紀念閉幕時復由評判長李登輝學士發給獎杯及銀牌等件一時歡聲轟動鼓掌如雷頗足令人振起尙武之精神而興愛國之觀念也 
[歐西節期之休息]  
　　今日爲歐西各國公共節期外人稱爲白日各國官商均須休息以誌紀念故昨日英美會審公堂亦停理讞政一天 
[妨碍公衆衛生]  
　　新閘路三百十八號居戶劉福根因將穢水傾於馬路被工部局衛生西人查見以劉不應將穢水任意傾倒通衢有碍公衆衛生知照捕房請廨出單傳案訊罰 
[爲小失大]  
　　四馬路大新旅館茶房朱金山前晚由三十三號房間内所寓之販牛客人朱兆奎囑將鈔票洋四百元兌換龍洋該茶房先至石路運大錢莊兌得龍洋二百元繼至運大對面德康烟紙店兌換北洋龍元二百元因與該店夥陸某計較貼水爭執忽失現洋一百元當時互扭至老閘捕房控告捕頭以其情節支離斥不准理詎該茶房心不甘服以陸乘間攫取等詞於昨日具控公廨請爲 
[一傳再傳]  
　　英商譚華在公共公廨具控王幼齋欠銀不理又英商通和洋行控鄭湘藻欠租不還由廨准飭傳訊未到前日經管理傳提事宜之探捕禀奉中西讞員諭令再傳 
[查明浙省富商產業之通令]  
　　上海觀察使署前接江蘇都督府第六八○號通令内開案准浙江都督函開案照浙省吳興縣民人龐靑城因犯骨亂嫌疑奉大總統令飭將其產業暫行收管以防濟亂等因當經飭由吳興縣知事並遴委專員會同查明收管在案並據縣委查報尙有蘇境平望鎭禮和典股分嚴　鎭泰和禮本欵及震澤鎭房產曁在上海各項營業事關隔境相應函達貴都督查照　煩飭屬切實查明暫行收管以免濟亂並盼見復施行等因准此除分别函行外合行令仰該觀察使查照辦理具復云云楊君接令後當卽轉令所屬聞本埠華租各界官廳現正從　調查云 
[城濠官產丈放局之通告]  
　　上海縣城濠官產丈放局昨發通告云查前在城濠事務所領地已經結價之源記愼記楊信記杏記彩記等五戶仰於六月二號下午准兩點鐘携帶前給執照來局呈換毋得遲延特此通告 
[工巡捐局之批示]  
滬南工巡捐總局長朱君昨發出批示云浦江船戶秦阿狗等呈請恢復市舶科由批查市舶科業經本總局改爲市舶所仍派連錦堂照舊辦理以資熟手呈報江蘇巡按使上海鎭守使察核並出示布告在案據稱徐良佐　請縣署復充船牙擅製船牌索取規費等情是否實情仰候函請上海縣知事查明分别撤銷可也 
[謝贈]  
　　東亞公司等發起雙美人選舉現已終結定於六月一日發表假座石路中新民社請新劇員會演著名新劇胡四娘昨承贈劇劵十紙又文匯書局惠贈公司條例釋義及像片案各一册書此併 
謝 
雜評三 
[悲喜交集之今日（訥）]  
　　江蘇展覽會開幕此今日可喜之事也小沙渡又破機關楊樹浦又出大刦案此今日可悲之事也展覽會開幕何以可喜以足以促起國人競爭心而將來實業有振興之望也實業振興則人人能謀生計而得安居樂業矣黨案刦案之所以可悲者非僅在一時之擾亂也人民爲生計迫不得已而入此兩途生計愈窮即此二者之擾亂愈甚人民遂永無安居樂業時矣然欲俟實業發達以救今日之生計而消弭此二者之患則所謂俟河之淸人壽幾何也是又何喜之足云乎 
 
 
 

Page 12

 
 
   
 
 

Page 13

 
 
自由談 
游戲文章 
[新四書集句] [  閒]  
　　　貨欲　孔子歸孔子豚子謂子貢曰今我尙病肉雖多不敢嘗求　價而沽諸子路慍見曰由也心廣體奨非内不飽從先生者今旣數月矣雖蔬食菜羹未嘗飽也今日之受是可以食肉矣夫子何爲沽之哉 
[債卦] [  天寄]  
　　債利害眞兇先笑後憂大往小來不利見債主至於五月吝 
　　象曰欠帳不還債利害有利則有害也先笑後憂債　　也大往小來利債重也不利見債主見則討索眞兇不如避之大吉也五月有端陽節該債者節　難過一還則蛈飛不返故吝 
　　象曰利上加利債君子以躱債登台 
　　初六端陽已過粽子傷人 
　　象曰時至初六債期過也綜子傷人飽如何也 
　　六二　多不癢債多不悉得過且過小人吉君子有悔 
　　象　債多不悉眞達觀也得過且過利用漂也君子有悔者該一還一不知折扣也 
　　六三債戶來雁行立主人有言 
　　象曰債戶雖來　債無期也雁行而立欲坐無位　主人有言者請其明日早至可坐椅上也 
　　六四　債不楚娘姨呪駡大姐滿街利見批杷大少 
　　象曰　債不滑頭也娘姨呪駡大姐滿街腿子苦也利批把大少見則不放也 
　　九五借外債　回扣抵押旣盡禁止發言 
　　象曰回扣九五外債慣例也抵押旣　不可長也禁止發言不要　管　 
　　上九殺人　命借債還錢舞債一身淸　 
　　象曰有債須還　待來生也無債一身淸元吉在上也（　） 
[鍾與偵探之比較] [  瘦蝶]  
　　　　有鍾　　小鬼之說余嘗疑之夫鍾　固進士也一文人烏能殺鬼卽能矣何以不殺大鬼而專殺小鬼今觀於各省偵探之搜捕叛黨實有合於鍾馗之殺鬼試思偵探所獲之黨人類皆無名小卒彼鼎鼎大名之輩雖日在租界而不能獲殆亦如鍾馗之欺軟怕硬日以殺小鬼爲事耶雖然觀鍾馗嫁妹圖投使小鬼擔箱負籠馗則乘馬躬送之是蓋尙有至性者而彼偵探甚至誣陷同胞以遂其邀功獲獎之計且鍾馗之殺小鬼猶足以淸唐宮之妖孽彼偵探之搜捕徒紛擾於閭閻宜乎鍾馗之對於偵探掀髯大笑不止也（四） 
尊聞閣詞選 
[金縷曲送吳卿返呈] [  柘鄰]  
　　不是君歸早同何人三年遊　客愁還小三十六峯孤角外夢裏溪魚山鳥那處覓瓊樓瑤島黃歇浦邊　陣　散半林霜葉丹楓老停車看趁斜照 
　　錢唐潮大風帆　想蘭　　春解纜畫眉　曉舟向　魚山下過寄我平安竹報爲傳語梅妻一笑鶴子琴書船共載準今冬人比春先到心上事　中草 
[題畫照] [  學鈍]  
　　大千色相劇難知兒女英雄託　師是我是他終隔世疑眞疑幻總成癡本來蕉鹿迷離甚此金是蟬蛻化時鄭重靈根君記取墨花何日換　脂 
自由談話會 
　　孟子曰無政事則財用不足古之人未嘗諱言財也所惡於利者爲其必至於害民也 
　　君子得位欲行其道小人得位欲濟其私 
　　治世之天下無遺賢亂世之天下無遺利且利不在官則在民民得其利則財源通而有益於官官專其利則利源塞而必損於民名勝於利則小人之道消利勝於名則貪暴之風扇所以段干木隱而西河美漢李陵降而隴西慙 
　　知其不可爲而爲之滿腔惻隱之心也不問世道人心如何道一副與人爲善熱腸冷他不得 
　　堯之禪舜曰四海困窮天　永終周公之繫易曰渙王居無咎管子曰興天下同利者天下持之擅天下之利者天下謀之觀明崇禎末造之事可爲殷鑒 
　　衣垢不揃器缺不補對人猶有　色行垢不　德缺不補對天豈無愧心 
　　近人或圖功名或治生產熙攘攘爭奪不已而天地間之好風月好山水好書籍則了不相涉可謂枉却一生矣 
　　能於熱思冷則一世不受姜凉能於淡處求　則終身不落枯槁 
貧賤之人一無所有及臨命終時脫一厭字富貴之人無所不有及臨命終時帶一　字脫一厭字如釋重負帶一　字如擔枷鎖　　　　怪怪奇奇惟一般政界中人物假亷潔以行貧藉引退以干進口啣仁義心醉貨財朝賦採薇夕　捧檄予戲贈以評語曰　風楊柳搖曳多姿 
　　離婁不見輿薪師曠不聞霹壢儀秦不能吐一語賁育不能舉一羽人謂必無是事豈知終有是時到此時候何智何愚何勇何怯只落得個賢奸邪正之名以掛千秋齒頰[  嘯霞]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者寳山蘇海若揚州朱星北潘仲辰江都華滸楊紹文邵伯華　泉丹徒仇承厚寗波包惠成 
小說 
[哀情小說滿園花（十九）] [  天虛我生]  
　　大局旣定吾家已無長物亦不復作歸計惟吾猶念漱花不置顧不得間一探消息爲憾耳日者請於吾父曰白公曩時所托要不可恝然置之吾父曰傷哉白公其初之時彼固自分必死而吾亦以爲彼必死今乃知其不果死也則好收吾骨之說直不過托之空談已耳烏足道吾知吾父之爲此言直以白公不死爲可鄙遂亦不敢復言其年之冬吾妻乃舉一雄明年吾父憶及先塋乃欲親往一省廬墓忽以小恙不果予於此時乃得請命而行比及里門則風景猶昨入鄉掃墓則廬墓依然惟於歸途訪我故居則已成爲瓦礫碭矣白公之家幾幾無從辨認第見頽垣荒并斷水殘山往日迷藏之所今則已爲牧地而吾與漱花絃誦之堂則已改爲馬廐觸目荒凉吾心有如沃醋其中一馬吾固識之蓋瑞爺之坐下物也銀鬃修尾毛印宛然一武人匆匆至牽之出馬則挽首垂耳狀似不甘武人上騎肆力鞭之乃始狂奔而逝道旁有人嘆曰此馬亦大不幸若使瑞爺在日苟捶其馬則寗捶其人耳予視之蓋一老人因就訽其梗概乃知瑞爺與白公子皆已死惟白公倖免然亦病死太夫人與女公子及諸婢在三月以前尙居此今以此屋入官遂被放逐不知所之予聞其言則不禁涕泗交下老人駭曰汝滿奴耶汝爲此態殆有反抗之意則汝首領弗保予亟申辨且告以故老人亦欷歔而去時予立斜陽中幾不自知身在何處極擬步入園林一尋舊夢乃被守都斥沮不獲逕入逡巡回庽涇梗萬狀連日訪尋漱花　跡卒無朕兆計亦無　則登一告白於報端詳載現在寓址竊冀漱花見而臨我顧乃杳然間有因此告白而見訪者則皆父執故舊耳非漱花也不得已改登嵐江住址旋卽束裝而返以告吾父吾父亦爲扼腕不置嘆曰白公不死於難而死於病誠非始料所及然而瑞爺與我兩學生者誠不可以貌相彼女學生之不死者因其母耳傷哉是兒今不知其漂流何所天胡夢夢不相其人言已太息久之而吾心中益形酸楚每值郵使踵門輙疑漱花書至而惟是歲月愈湮消息愈渺是誠無如何耳（二） 
[家庭小說浮生恨（二十）] [  浮生]  
　　平安竹　靑鳥傳來啓視則余妻方病一紙書促余歸也余伉儷素敦至此遂不覺英雄氣短　　買舟掛帆西渡沿途風景無意流連抵省城一宿後即附汽車返里旣至家則室人病已廖流連數日治裝首途且於省垣小作勾留領略江山風景洗滌胸襟一日品茗蓬萊閣披閱報章見本省新聞樣内紀事一則標題爲（師校門首之二婦人）其詞曰 
　　日有本城師範學校突來二婦一老一少求見某敎員老婦自稱爲某敎員之母其少者則某敎員之妻也關者入報某敎員擯之不見二婦大哭大閙謂某敎員棄家不養窮蹙來此如不接見定當赴提學使衙門控告後　該校庶務某君一再婉勸并給審蚨十翼始悻悻而去傳聞鞯敎員已因此事於今日辭職返里矣 
　　咦此所謂某敎員者非我兄耶然吾嬸吾嫂何爲出此令人不解欲窮其異因庶務于君與余同鄕且有戚誼遂以電話招之約於下午六時至共和樓晚餐且告以有事奉詢座無他客務必來　得于君覆謂於六時准到余大喜屆時余先往俄而于君亦至相與寒暄因出日報示之于曰此事極離奇抑知此二婦人其少者旣非令嫂其老者亦非令兄之尊堂　余駭曰然則何人膽敢冒此母妻之名來相訛詐于曰此事亦非無因君試猜此二婦人究爲誰者蓋桂寳母女耳令兄自東渡歸來對於桂寳雖云覆水難收然而情根未斷藕絲猶連且桂實　中物悉被令兄耗去問心亦自　故每值良辰令節輒買棹至桂寳家流連三四夕有時桂寳來省借城西某旅社與令兄作歡　之所旣而桂寳請賃屋省會仍從令兄居而令兄不之允桂寳忿恚中語侵令兄令兄怒因與相絕桂寳來省均斥不見因揩其母來冒爲母妻與令兄惡作劇當日由余排解與以十元始克了事余曰小妮子亦可憐哉時于已被酒大聲曰渠於令兄一往情深雖中道棄捐而相思之意猶未泯然平心而論令兄不能爲無負余曰報載余兄已辭職返里信乎于曰辭職良確然未返里也余曰然則仍勾留此間乎于曰又不然令兄於去秋八月痱赴都考試列優等以七品　檢試用前月補得某府民庭檢事辭職之說早已向校長聲明今日附　車赴任所適逢其會故報紙有因此辭職之訛傳耳余聞于君言心中默然有所　因出懷中時計視之已指九點二十分語于君曰夜深矣君居校中過遲恐不便盍歸休第我兄抵任所後始有函來祈示我尙越五日于君訪　于君不知我之用　四卽首　相與下樓而别越五日于君訪余於旅邸探懷中出函相示　我兄抵檢廳復來書也 
 
 
 

Page 14

 
 
   
 
