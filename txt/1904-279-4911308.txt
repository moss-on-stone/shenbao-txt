# 1904 - 279 - 4911308

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[四書五經義大全] [  圖書集成局啓]  
　　　間四書五經義汗牛充棟且互相　襲十九雷同本局有見於此特請名夙廣收古今名人經義之作棠爲一編題有未備埃次擬補共五十七卷爲文五千餘篇　皆獨運匠心詞嚴義正本屆鄉會試各題無一脫漏科塲和器無有遇於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[四川學政鄭大宗師奏川省新生提覆積弊擬請以教官兼任學堂總理摺]  
　　爲川省新生提覆積弊擬請以教官兼任學堂總理以期考試學務兩有裨益恭摺具陳仰祈聖鑒事竊維教職一班世稱清苦全賴各處士紳捐置學田以資贍足其未置學田者則惟恃歲科兩試新生帮貼學費視貧富爲等差各省之例皆然要未有若四川積弊之甚者也查川省一百五十餘學無學田者七十餘處當時物力豐盈民生充裕一經取進措辦匪難近因連歲歉收復經匪亂生計日艱往往提覆届期而到者無幾推原其故則以新生未繳學費各學遂扣卷不申於是有隨棚帶覆者矣有下届補覆者矣試事不清流弊百出考其學費分上户中户下户三等雖略有區别而漫無限制未有不流於取盈者且讀書應試寒士較多纔得一衿安有餘積良可衿憫臣若操之過蹙則各學例以招覆不到詳請扣除夫考試所憑者文藝耳以貧富爲棄取尚安用考試爲哉然此亦積習相沿勢不能苛責於一日臣忝任學臣目覩寒微登進之苦而不思變通上無以答報聖明下無以對蜀中人士欲救其弊莫若學田然當時尚未及徧籌則今日豈復有餘力查川省中小學堂地方紳士管理其中未嘗無實心任事者而資輕望淺輒爲人所挾持其劣敗者則藉興學歛費以公濟私無所不至兩年以來學堂之無成效大率由此臣愚以爲與其用紳士不如用教官以名實則相副以體制則較崇且今日風氣每立一學堂卽有一種新說謬論之書流染於不覺學校雖舊明倫宣講略貝規模若用教官必能整飭士習爲益實多於是總理例支之費卽爲教官養廉之資而覆試繳費之弊可以永除矣或謂教官平庸慮於近時學術隔膜臣延訪所及實不乏開爽敏練之員亦實有請咨出洋游歴者且皆優於文理以之辦理學務實無不宜如或拘滯性成不諳教育尚有督臣及臣隨時糾劾比之紳士暗中把持無從深究者爲何如也臣自按臨各屬以來考試則控書斗刁難學堂則控總理侵蝕紛紛呈訴究詰多端默察情形似宜因時變通始有兩利而無一弊且各屬學堂尚多延緩未辦者得此尤有追之使不得不興之勢矣如蒙俞允卽由臣咨明督臣以各府州縣教官悉兼中小學堂總理以專責成其詳細章程俱由督臣札飭學務處核辦至新生提覆向歸提調拆號塡名卽令兼　此場試卷責成提調自行稽察不得再有一毫勒索遲延情弊俟提覆塲後仍令新生赴學以符定制如此則合川士子不復以進取爲畏途皆將爭自濯磨鼓舞聖化而教官有學堂之責食其食而事其事於學務亦必蒸蒸日有起色矣臣爲恤寒畯維學務起見是否有當謹恭摺具陳伏乞皇太后皇上聖鑒訓示施行謹奏奉硃批學務大臣知道欽此 
[電傅宫門抄]  
　　昨晚七點鐘閱二十分時京師友人專電告知本館云八月二十九日皇上召見軍機大臣是日並無明降上諭 
[兩軍小戰專電]  
　　昨晚八點鐘接日本東京專電云日本大本營接前敵軍報邇者日俄兩軍在　陽邊門平臺子及長灘之三處小有衝突其軍士損傷之數則尚未知也 
[逆揣戰期]  
　　華歴八月二十八日日本東京來電云刻下戰事將次延長之信到處傳楊且甚的確大約戰局須遲至二年之後方能告蕆亦未足爲奇也 
[日佔高原]  
　　華歴八月二十八日日本東京來電云日軍現已將三微石山註譯音在奉天正南五百二十尺與烟臺堡鐵路枝線相距不遠左近高原佔據矣一 
[俄帥行期]  
　　華歴八月二十七日英京倫敦來電云前者俄國所簡滿洲第二軍總統克立奔褒格君現已整理行裝定於西歴十一月某日啓行東下矣 
[行期又展]  
　　華歴八月二十六日德洋栢林來電云前聞俄皇將巡幸來佛耳地方今知此行尚須攺期說者謂由此以推俄國波羅的艦隊啓行之期亦須延緩蓋俄皇此行其注意在赴東誓師也 
[俄紳新軍]  
　　華歴八月二十九日英京倫敦來電云俄皇於華歴八月十八日駕幸離畦特沙送别遣赴亞東之新兵其中第八隊已於八月二十日起拔隊來東聞之俄國總管務處謂現已將西比利亞軍二十四隊悉數訓練謠熟足以効力疆場矣 
[俄將調任]  
　　華歴八月二十八日英京倫敦來電云俄國駐紥滿洲之陸軍提督畦格夫君已奉俄廷之命簡爲俄京聖彼得堡參謀部總裁矣 
[俄軍逐北]  
　　昨晨駐滬日本總鎖事小田切君以華歴本月二十八日晨京京大本管所發官電見示内　八月二十八日東京得前敵電音報稱遼嚴前面於八月二十五日有敵軍若干畝擊我軍於　陽門　在渾河左岸奉天 
 
 

Page 2

 
 
大路之旁平臺子左近前進之隊均被我軍擎退其留駐渾河右岸漲灘之敵軍爲數似巳無多藍其大隊已退往北路故陽　子鄰近地方不復睹敵軍旌旗矣 
[俄師東下]  
　　日本東京來電云頃得歐洲某處電報悉俄國陸軍中第八營定於西歴十月三號爲始開往遼東一切章程與第十四營啓行時無異先是九月二十八號俄皇駕幸啞迭殺地方三十號在距離啞迭殺六幾恪奴脫羅簡閱第十五營兵士十月一號在氣臘薄爾簡閱第十四營 
[旅順情形]  
　　烟臺來電云某日有一華人由老鐵山至此言及西歴九月十九號以迄二十六號日本軍士日夜猛攻旅順俄車左翼其於右翼兵士亦時或發砲以轟隆隆之聲多至三五十次每有彈丸墮於華人所闢新巿屋宇　壞甚多當日軍進薄之時俄艦之駐泊港中者輒發砲坻禦二十二號有一砲彈擊中一滅水雷艦之尾舵爲之傷當由旅順至老鐵山乘舟出口時目擊俄人將太陽溝西首砲臺併勇修繕老鐵山警船燈塔南首所築一臺刻已將次竣事臺上置大砲五尊能令機器盤旋分擊水陸兩面更募集華人五百名左右編成隊伍迫令於夜間冐砲火而出殮瘞椅子山鞍子山一帶戰殁之屍目下旅順所有華人約共一千名之譜食物未見十分告匱所少者惟鷄卵與肉巿中每一鷄卵售至洋銀二角某日有一戌守老鐵山之俄弁忽令眷口乘華船他往尚未知其有何密謀也 
[日獲俄糧]  
　　日本佐世堡來電云歴來每有華人潛將糧食接濟旅順俄國軍十雖經加意巡邏終難絶其根株某日又有華船一十六艘望旅順直駛適爲我堵口之艦隊所見悉心搜檢知所載食品甚多因卽押赴靑泥窪一律充公變賣 
[俄築新臺]  
　　烟臺來電云旅順俄人度地老鐵山燈塔之南建築能置大口徑砲五尊之砲臺一座其砲妙於旋轉水陸兩面皆可遙轟並時派艦隊駛出口門以免敵人發砲將臺擊損目下旅順光景無異昔年丁汝昌死守劉公島時說者謂敵人旣築此臺急切何來大砲或者運自軍艦亦未可知蓋西歴八月十號海戰時中有一二艦已損壞不克駛行卽砲亦留之無用也 
[俄製新艦]  
　　英京路透電局來電云有法字報名吞者言俄人近倩地中海香梯愛製鐵廠定製滅水雷艦十有一艘交付之期約定十五閱月旋又互相議訂添製與拔陽同式之巡洋艦四艘 
[俄帥示疾]  
　　英京倫敦來電云邇者傳聞俄國總統波羅的海艦隊之洛習司脫温司基軍門偶攖小極電文過簡尚不知其病狀若何也 
[優遇日民]  
　　德京柏林來電云有日本民人之寄居西伯利亞各地者一千餘名口結伴而回約於西歴十月五號道經德之蒲列明哈亨註其地在蒲列明之西北相隔三十四西里德國伯爵皮尤洛以及政府中人咸以爲此等日民於發給旅劵及征榷關稅事宜切須優禮待之隨令附北德意志之洛伊獨輪船遄回故國 
[俄人患疫]  
　　華歴八月二十八日英京倫敦來電云刻下俄國薩喇托夫地方虎列拉症流行甚厲患此者十三人中必有五人殞命因之麻司瓜地方居民惶恐異常註按薩喇托夫爲俄國南方商埠在佛耳加河之畔有人民二百五十萬 
[船中巨擘]  
　　日本大阪某日報云邇者美國卡内氣卡脫省尼由倫騰船廠製一商輪船名之曰米内沙他試行之後已於近日回抵南阿美利加洲之希矮脫羅日後擬由美之西境往返亞東其船長七百三十英尺寛者十三英尺自艙面以抵艙底深五十六英尺入水三十六英尺有半壓水力三萬七千墩量見重一萬八千四百墩註每一百立方尺爲一墩能容貨物二萬墩註每四十立方尺爲一墩速率每一小時行十七海里自船底迄西名部利其者計九十英尺自西名薄脫至最上層計八十一英尺有半自上而下設梯十有一具自船面艙口俯窺心目皆爲之眩說者謂置之環毬船舶中係第四等大船美國則推爲巨擘焉 
[詳述查辦樂平匪亂情形]  
　　江西訪事人云前者樂平縣匪人夏混天麻子聚衆二千餘人蟠踞石鎮街揭竿起事大憲聞之特派廣饒九南兵備直瑞莘儒觀察帶兵往剿匪知不能敵卽日退回睦樂村八月初七日新任樂平縣主馮太令帶同勇丁六十名至樂接篆是日觀察所部已行抵韓家渡離城僅十五里次日入城卽傳諭紳民縛獻首惡以免玉石俱焚鄉民聞諭皆勸夏自行投案夏要挾三事一不加丁漕價二不設釐局釐卡三不立天主教堂無知愚民因復互相觀望并聲言將入城殺掠開溝放水等情十一日觀察探悉情形立卽電禀上憲旋奉電示略謂夏匪聞大兵將到尚擬先期入城殺掠其在睦樂村挖溝放水聚持槍械希圖死拒已屬形同叛逆罪不容誅現在該上下兩村良善之户旣皆遷避亦復何所顧惜該道准十一日督隊前赴該村各營哨到齊後亦皆分别布置並懸賞鄰村協拿四面圍捕諒難於得手紳士馬秉泉馬振聲仗義奮勇實堪嘉尚事後應由該道禀請優獎被擾教民性命財産已派員清查爲議卹根據初次滋事首犯暫緩拿辦各節權衡緩急辦法均合所需帳棚已諭飭照數發交輪船運送方府經濟川應准留營辦公云云觀察奉諭卽日進兵睦樂村村民聞風星散夏亦隻身遠颺其族叔夏振　禀稱族惡夏混天麻子平日不安本分罪惡多端今兹兩次閙事皆爲之倡實爲惡貫已盈族中無知愚民曾有　具煽感然有身家著早已移遷他去其未遷者均係貧苦之人然亦未敢相從抗拒懇求恩釋免累無辜觀察允之隨飭將夏混天麻子房屋焚燬並高懸賞格嚴行緝拿一面傳諭駐兵村中以資彈壓其爲首肇釁之紳士蔡嘉謨則解送饒州府署管押候懲 
[樂平械門]  
　　江西訪事人云八月初五日離樂平縣城二十里之八都地方有程汪二姓因爭砍柴互相械門程姓殺斃汪姓男女五十餘人焚燬汪姓房屋四百餘間汪姓亦將程姓傷數人縣主馮大令聞報卽於初十日親臨相騐諭飭嚴拿兇手照例重懲 
[制府來蘇]  
　　蘇州訪事人云正任兩江總督調任閩浙總督魏午莊制軍之公子文定已取陳制軍之女筮吉九月某日行合禮因於交卸兩江總督篆務後假道蘇垣俾屇吉期至上海迎娶蘇省各官探悉特飭辦差人役將湖南會館灑掃潔淨預備制軍暫駐襜帷一面在胥門外官碼頭結綵懸燈恭申迎迓大約憲旌戾止在指顧間矣 
[潤守訃音]  
　　鎮江訪事人云鎮江府知府祥遂安太守福蒞任在載勞瘁不勞祇以言力過勤遂患痰喘之症延醫診治藥石無靈延至八月二十六日酉時騎箕而逝所遺府篆尚未聞大吏委何人代庖也 
[路工抵省]  
　　姑蘇訪事人云此間擬造鐵路行駛火車開議迄今已逾數載兹者撫憲端午橋中丞决計興築特籌鉅欵委員赴上海招募熟悉築路事宜之　八月二十四日已有工匠二百人分乘各小輪船到此矣 
 
 

Page 3

 
 
[禁運銅圓]  
　　鎭江訪事人云常鎮通兵備道兼鎭江關監督郭月樓觀察查得巿上銅圓寥落必由奸商私運出口所致爰通飭所屬各關卡一體嚴行查禁八月二十四日鎮江關稅務司雷樂石君查得奸商蕭大甡陳宗國私運銅圓一起照例充公旣而陳具禀籲求雷君因批示曰具禀已悉此次江孚輪船查獲之銅圓錢文均在水手房中搜出並非客商隨身携帶顯係違禁私運該陳宗國尚敢私送洋扦手洋銀一百元已據該扦手報明呈關應照章一併入官毋得妄瀆切切此批 
[整備行轅]  
　　正任兩江總督調署閩浙總督魏午帥將次過滬蘇松太兵備道袁海觀觀察飭縣在北洋務局預備行轅并札委王參軍坤元當文巡捕劉千戎克銘當武巡捕 
[劇盜起解]  
　　前日英美等國租界公廨讞員黄耀宿司馬飭解劇盜高東山等人至上海縣署午後縣主汪瑤庭大令升堂研訊先謂高曰蘇省各處當鋪被劫獲到盜犯供出爾曾犯刼案二十餘起本年四月某日如皋縣石莊鎮某當鋪亦由爾起意行刦速卽實供免受刑責高供如皋之案實係閔得勝周春山爲首糾同三狗子張某李某王松林及小的等二十餘人劫得洋銀三千數百元金飾數十兩銀飾數十件事後閔周卽回湖北投營當勇小的正欲前往卽被拘拿妻子萬氏實不知情乞恩超豁趙榮芝汪潤卿同供小的等俱湖北人曾在某營當勇自被斥革卽輾轉來滬借宿高家從未犯過刼案萬先珍稱高妻萬氏係小的之堂姊今年五月某日倩小的伴同來滬尋夫小的隨暫住高處萬氏供小婦人年二十有八湖北武昌人先嫁劉姓歴四載卽因病逝世去歲醮與高爲室僅及一月高卽來滬音信杳然小婦人不得已託堂弟伴同來滬初寓某客棧閱月餘始　見丈夫遷至虹口居住高自言係船户並不知曾犯刼案大令盤詰至再各執前詞千戎飭將高等四犯收禁獄中萬氏發宫媒看管昨晨撫憲端午橋中丞所委歐陽子林及朱登魁先後至縣署商請大令禀由蘇松太兵備道袁海觀觀察派滬軍營親兵護大令旋卽升堂提四犯至案驗明面貌箕斗嚴飭捕頭持文督夥小心押解又派民壯十二名隨令護送遂將高裝入囚籠由恊戎千戎率勇擁護趙汪萬等犯則另由捕頭押送至大馬頭登舟用小火輪船帶向姑蘇進發 
[盜案報縣]  
　　昨日船户顧阿巧恊同縀商俞開記投上海縣署報稱小的承裝魏廣興等號京縀十五箱由金陵來滬八月二十七日黄昏時行至治下西北鄉四圖莊家涇突有盜匪七八人駕船追上高呼緝私隨一擁入艙拔刀嚇禁刼去京縀六十疋約值銀一千七八百兩並向小的身畔搜去洋銀三元四角後復攫取水烟袋一枚銅面盆一具始呼哨而去去後查知船上之擄已被若輩抛棄無蹤及向地保聲訴情形地保不肯來案具報爲特開列所失縀匹號碼呈請緝查縣主汪瑤庭大令諭令明白補詞聽候飭捕嚴緝 
[奉檄勘地]  
　　本埠道勝銀行曾存浦東楊家渡置有空地一方刻因俄艦弁兵擬在彼處支搭草舍圍以竹笆禀山俄總領事照會蘇松太兵備道憲袁海觀觀察札飭上海縣汪瑤庭大令浦東保甲總巡謝岳松明府前往會勘情形大令奉札後已於昨日午後命駕至浦東會同謝明府蒞勘矣 
[格致書院九月分課題]  
　　策論日俄戰事勝負尚雖逆覩將來結局如何爲上策試推論之　夷齊讓國說算學設火星自轉之周時較今加速幾倍方能使赤道上之物失重四分之一試細推之求華歴月大月小之簡訣 
[美界火警續志]  
　　美界火警已誌昨報兹悉火起於漢璧禮路某小弄内竹行橋東首某姓家共焚去房屋七八十間是處均係江北貧苦小民所居情形之慘可想而知矣 
[上海官場紀事]  
　　候補京堂龎萊臣京卿元濟新委江南輪船支應局總辦江蘇候補道李小廷觀察永懋辦理上海樹木捐局委員江蘇候補知縣屠小漁明府仁溥均於昨日赴上海縣署投制拜會○浙江藩憲札委候補知縣呂明府劭宗管解京餉銀六萬兩候補知縣涂明府道康管解京餉銀五萬兩繞道滬江赴京交納日前抵滬後二明府卽命駕詣縣署拜會縣主汪瑤庭大令請即派差照料大令准之○本城三牌樓福音教堂係英國畢教士所管刻下附近居民時將穢水傾棄因之函致縣署請縣主汪大令出示禁止大令准如所請○南洋保民兵輪船管帶王副戎德標江蘇撫標續備左營帮帶朱都我九斌同於昨日詣蘇松太兵備道轅禀兒○陳嵩屏别駕汪禹臣二尹同於昨日詣蘇松太兵備道轅禀稱奉委押解盜犯葉子紅等六名赴蘇業已竣事請准銷差 
[續錄溝帮子萬國紅十字分會六月初一日起至二十九日救護民清單]  
　　十六日柴二直隷天津府人至天津十七日劉永和山東濟南府人至天津任永恒直隸昌黎縣人至昌黎何信泰直隷永平府人至唐山張同貴直隷永平府人至北帶河董祥直隷寗河縣人至蘆臺金鳳谷直隷定河縣人至蘆臺趙殿渠李蘭海均直隷灤州人至唐山郭萬春直隷臨榆縣人至榆關十八日楊四勝玉亭均直隷滄州人至天津崔亭喜山東濟南府人至天津李德直隷河閒府人至天津李金勝直隷灤州人至唐山趙英直隷臨榆縣人至榆關李順直隷灤州人至開平十九日路五安程均直隷天津府人至天津周龍直隷臨榆縣人至榆關呂長勝直隷甯河縣人至蘆臺李德直隷深州人至天津趙運山東濟南府人至榆關趙有才直隷灤州人至灤州二十日李秀榮山東濟南府人至天津楊同如直隷臨榆縣人至榆關張慶志直隷鹽山縣人至天津劉紀直隸灤州人至榆關二十一日張立生山東濟南府人至天津張福元直隷寗河縣人至蘆臺楊富寛直隷定河縣人至至蘆臺啞子不知姓名住址至榆關二十二日傅五奎張對樹琴樹棋金亭均山東濟南府人至天津崔南貴直隸天津府人至昌黎張柱田奉天甯遠州人至中後所趙臨海直隷豐潤縣人至唐山趙景賢直隷大名府人至天津陳鳳年山東濟南府人至天津李德直隸寗河縣人至蘆臺二十四日石占元存志李玉占趙西增禮書均山東樂陵縣人至天津於文升直隷大城縣人至天津劉明直隸玉田縣人至唐山韓瑞直隷永平府人至昌黎劉玉直隷蘇州人至京師二十五日郭順山東沂州人至天津崔如永直隷永平府人至昌黎趙小元秦秀雲均直隷保定府人至天津楊坤奉天寗遠州人至沙河朱秀山直隷密雲縣人至京師田錦堂山東館陶縣人至天津董繼清山東濟南府人至天津羅文定直隷遵化州至唐山秦老宇直隷永平府人至安山薛香山東濟南府人至天津尹珠山東濟南府人至天津嚴利臣直隷臨榆縣人至榆關二十七日劉馬氏河南許州人至天津張正王根心許德卿均直隷大名府人至天津劉鳳山黄連鳳均直隷永平府人至昌黎二十八日楊典公許惠皆朱慶林均山東濟南府人至天津張順張厚等二名均奉天寗遠州人至中後所張存義直隷保定府人至天津余申正直隷豐潤縣人至唐山二十九日何恩慶直隷天津府人至天津任占文石鳳山均直隸豐潤隷人至唐山賈光來携一孩小直隸河閒府人至天津王榮發奉天甯遠州人至前衛孫玉芳直隷寗河縣人至蘆臺以上難民共救出一百四十八人[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電局遷喬]  
　　杭州訪事人云浙省電報局公務日益繁冗而板兒巷房屋狹　寶屬不敷辦公總辦許君因賃取清泰門内小米巷某紳大厦重加修整定於八月十一日遷移先期廣發傳單知照各官紳商號 
[漢口火警餘聞]  
　　武昌訪事人云八月某日漢口河街大火燒去糖棧三家及一品香月華樓二酒肆有知者謂此項房屋均曾保火驗而以禮和洋行經保爲最多計須賠出洋銀八萬五千元其次禪臣公司須賠五萬餘元 
[鶴巿叢譚]  
　　姑蘇訪事人云上海英界捕房拘獲行刼吳縣境某當鋪及某某等姓家之劇盜葉子紅葉子靑等六名八月二十一日傍晚由上海縣主汪瑤庭大令派令差勇押解來蘇蘇州府許子元太守率同襄讞委員許王二司馬升坐發審局大堂略詰口供飭發長元吳三縣收禁候核○横涇木瀆等鎮近有梟匪聚賭爲害事經撫憲端午帥訪悉飭蘇　營管帶胡游戎飛划右營管帶黄副升率領師船駛往剿辦旋由游戎拿獲梟匪十一名槍斃一名副戎拿獲六名槍斃一名八月十九日禀由午帥飭蘇州府許太守札委吳縣李紫璈大令下鄉相驗翌日卽回省銷差 
[馬路工程局瑣案]  
　　駁船户沈阿毛楊阿林應泰安長發兩客棧之雇裝行李同業周長利沈阿順沈壬會向之爭奪以致口角互鬥被巡街捕拘入捕房捕頭令轉解馬路工程局總辦翁子文太守倩襄讞委員黄衡堂二尹研訊命各具呈安分結叱之使退○翟三保驅豕經馬路中被巡街捕拘入捕房捕頭解至工程局黄二尹研訊之下斷令枷號半月○唐德順投工程局控江德記窰貨店主江忠林吞没所存洋銀一百元等情總辦翁太守准詞提集一干人倩黄二尹研訊唐供店係小的兒子所開去秋兒子病故卽由小的到店清釐將店事歸江經理所有貲本作爲存項今江忽欲圖賴求恩究追江供現有羅姓者積欠貨價若干應將此欵作抵二尹限三日内將羅邀到赶緊理明○日前萬聚馬頭駁船户熊昌友失去駁船一艘旣而在同帮人丁太初處查獲將丁扭入捕房捕頭解至工程局黄二尹研誚之下判掌頰四十下○陸雲洲莫瑞林前因船捐牽涉經總辦翁太守飭地甲傳案研訊供詞暫行看管未幾莫伺隙脫逃太守飭卽緝獲移送上海縣署請縣主汪瑤庭大令訊懲 
[英美等國租界公堂會訊案]  
　　前者德商裕豐洋行主人偕買辦潘某控棧中傭人謝阿金行竊棉花二百餘包等情讞員黄耀宿司馬飭包探張天林將謝拿獲傳集案中牽涉之邵金奎陳生記等人與德總領事署繙譯官麥令豪君會訊數次尚未讞成昨日午前十一點鐘兩共堂覆訊謝稱小的實係受人之愚現已知罪務乞恩寛潘稱被竊棉花二百六十五包值銀一千八百餘兩謝兩次付過六百兩連棧租二百兩共八百兩尚少一千兩又陳處有銀四百兩統計尚少六百兩叩乞追還邵延律師賀立克曁辯司馬謂此案本分府已訊有端倪如斷結時貴律帥以爲不然再行聲訴可也賀律師唯唯而退司馬與麥君互商之下判令將所短少之六百兩著邵陳謝各繳一百兩惟陳連存欵應繳六百兩謝除二百兩外再罰一百兩賀律師稱請問謝之竊案就此了結乎司馬曰然賀律師曰邵尚有　潘欠銀三千餘兩之事求爲兼理司馬曰　案須另行控追不能牽涉賀律師請將邵謝所繳之銀存堂俟邵之控案了結然後給領司馬允之 
[英美等國租界公廨晚堂瑣案]  
　　粤婦嚴蕭氏携其女阿四投案控女婿佘阿舫另有所歡將女休退等情讞員黄耀宿司馬准卽飭差將佘傳到前晚升堂質訊嚴蕭氏供女兒嫁佘之後佘有外遇逐日將女凶毆辱並欲立據退婚求恩公斷阿四所供大致相同佘供小的在某般廠工作阿四不守婦道願與小的分離叩求恩准司馬飭具願卽離異甘結呈案將阿四發棲流女所擇良婚配○朱錫坤控顧福元霸屋不遷等情司馬令傳同居之許三太到案前晚升堂詰訊先詰許供此屋租與顧時並未定有年期若朱欲收回卽可令顧遷讓顧供旣欲遷讓請酌　遷貲司馬判朱貼遷費洋銀二十二元限顯於九月初七日遷出　胡陳氏控張朱氏將女兒阿珍誘匿法界並竊取衣服等情司馬研訊之下　陳氏稱求將女兒懲儆以杜將來司馬向阿珍大加申斥交其母領回管束張朱氏先責手心二百下還押候懲 
[英美等國租界公堂瑣案]  
　　包探錢少蘭解宗潘氏到案禀稱此婦係著名流氓宗金林之妻宗因犯事奉斷收禁西牢一年氏遂私　逸出邇經其姑偕鄰人錢東生尋獲氏反投捕房妄訴姑與錢毁物兇毆等情兹者捕頭派小的將一干人拘獲是以解請究懲宗潘氏供小婦人在外作工並不爲非不意姑糾同匪人前來滋詐並攫去衣飾若干向論兇毆叩求鑒察宗王氏供長媳潘氏自兒子犯案訊辦後時時在外游蕩不歸求卽懲辦讞員黄耀宿司馬商之德總領事署繙譯官麥令豪君將氏等申斥一番從寛斥釋○工人沈祥福向在自來火廠服役邇者廠中已故買辦范雲卿之妻朱氏移居屬沈檄取衣箱等物沈乘間將值洋銀五百元之衣服一箱吞没經朱氏報由包深錢少蘭緝獲送案記究司馬判責三百板發押捕房三個月贓給氏具領○趙沈氏至張柳溪家閒游乘間竊取枕畔所儲鈔票洋銀三十元報由包探張才寳獲案請追司馬訊詰之下氏稱情願繳還遂飭押候交保出外具限一月繳清違干押比○陳鶴卿家所雇車夫徐阿福將車倩某甲賣與湖北人某乙得洋銀六十元報由包探方長華獲案請究司馬判責三百板發押捕房三月一 
[法租界捕房紀事]  
　　湖北人干祥勝之女玉貞許字李姓子去年被王領至滬上押入總奴陳阿大所開野鷄娼院得洋銀一百五十元迨本年英界某包探夥役楊欣與所私蕩婦阿珠唆使王賄串流氓羅世懷冐充玉貞之舅父控諸英美等國租界公廨奉讞員黄耀宿司馬訊明飭王交還身價將玉貞領回楊霸不許領轉售與鴇兒大肚皮阿金所開妓院得洋銀一千餘元攺姓林字曰瑞娥邇爲李姓卽李先藻訪知將土及媒人李玉堂扭控夏口廳署廳尊馮少竹司馬訊悉情由飭交人保出勒限將玉貞交案前日李偕王玉堂來滬訪知楊居法界遂投捕房聲訴情由捕頭立遣包探往拘楊已聞風逃逸因將阿珠及楊妻某氏帶回交人保去著將楊及玉貞交出以便解送公堂禀請讞員陳楚生大令訊究○某戲園傭人張某誘得某姓女郎賃居法界私自成婚前日被女父尋獲一併扭送捕房捕頭令押候解送公堂禀請請究○昨日爲法捕房發落之期適上期並無應責人犯讞員陳楚生大令因飭家丁咨照捕頭暫停發落 
[美租界捕房紀事]  
　　前日傍晚時沈德友投捕房訴稱僑居楊樹浦路第八百八十二號門牌屋内近被寄居匯山路某號洋房之某西人所雇細崽張裕生將妻某氏及年甫十三齡之男孩誘逃請爲查緝捕頭允之即令包探前往查察○前日僑居提籃橋左近之勇婦趙沈氏至法界菜巿街醫生張柳康處以就診爲由乘間至樓上竊取裙一條及金約指洋銀等物携之而下被張查出報知捕房捕頭令包探張才寶將氏拘獲吊出原贓押候解送公堂禀請讞員黄耀宿司馬懲辦○前晚偷兒王松生至百老匯路第九百十七號門牌某烟館開燈過癮乘間竊取烟槍等報由包探錢榮堂連贜查獲帶入捕房捕頭令押候解送公堂禀請訊辨○前晚七點鐘時甬人方金芳行經靶子路被某姓所駕馬車撞仆於地碾傷左腿痛極聲嘶馬夫某甲見已肇禍加鞭馳去後經某號印捕將方送入捕房捕頭令轉送同仁醫院醫治 
 
 

Page 10

 
 
[金陵官報]  
　　九月十五日候補道許炳　禀知派送政治科官紳學員赴東洋上元縣丞鄒　鵬叩謝十六日福建特用道徐紹楨到叩謝奏調兩江差委知縣　慶瑞禀謝獎應儘先酌委州縣一次十七日知縣汪寶增謝委轅下發審兼繕校譚傅霖縣丞鄭洪年均叩謝轅下文巡捕前轅建臬臺楊文鼎謝委洋務局十八日藩憲黄籌防局李支應局王均傳見知縣易煥鼎謝委轅下文案世職杜淑鸞奉示騐看十九日大河口厘捐知府趙繼椿到揚州認捐知府吳炳仁禀知回揚轍局直隸州湖維藩叩謝飭知遇有缺出儘先酌委一次二十日藩轅牌示如臯縣單紳總因案撤任遺缺查有候補知縣胡廷琛署理大河日厘捐知府趙繼椿奉示察看知府黄　禀知赴漢滬稽查江匪通判林廷墉知縣舒霈張存彞均舉藩委憲署修飾陳設差二十一日知縣胡廷琛叩謝署如臯縣牌示沈鴻儀奉委課吏館收支差二十二日蘇藩牌示署震澤縣許文濬高省違缺查有卽用知縣章鵬翔暑理統領武威軍魏榮斌到知縣沈鴻儀禀知到課吏館收支差葉元鋆奉委學習稅昌差二十三日江陰水旱電局楊恩慶辭赴差轅下巡查藩占魁禀知送魏大帥赴任請賞假三月二十四日福山鎭徐傳隆代健安健威兵棆赴上海裝炮位後回署 
[江宫報]  
　　八月初八日查丈江都儀徵兩縣蘆灘委員常大令桂馥到揚堤工總辦范觀蔡德培赴工○初九日楊鹺尉樹芬香淮北聽差宫鹺尹杰煒銷　鹽邱鹺尉福珩辭回淮北○初十日趙鹺尹爾旅謝委○十一日委署角斜場萬鹺尹立鍾銷西　卡奉知赴任○十二日甘泉縣白大令由省公幹回○十四日温鹺尹州孚季京餉○十五日各官商禀賀吳分轉允徠銷鄂岸差吳鹺尹元惠委泰州南門卡○十六日分發運判徐分轉煥華江西人分發大使楊鹺尹福建山東人均禀到○十七日河南候道朱觀察啓汛公幹過揚范分　慶錫辭回通屬姚分轉近愷销西岸差○十八日崇鹺尹璋由富安灘卡來委解京餉○十九日府縣學四廣文禀赴泰州道考○二十日童鹺尉煜禀奉泰遷委解呈關防一顆○二十一日甘分轉樹勲由高寳差次來○二十二日場分轉葆鈞銷南京餉差 
[日本横濱各號捐助紅十字會漬單]  
　　曾卓軒鄭曉初繆輝堂順利棧各捐銀一百四十四兩曾星舫捐銀一百　八兩廣生和廬棣生水義和捷裕號大德堂怡興和新南盛廣萬泰東安隆鮑芳昭東同泰招相記各捐銀七十二兩陳舜樞東盛隆德隆號廬勝隆萬福號泰來號李宗漢楊符三昌和泰鄭岐川錦彰彰曾鄭氏陳煒各捐銀三十六兩同原泰萬泰莊東昌店新泰莊萬安隆昌記　廣萬榮廣榮安永泰隆馮紫三新民叢報社明安號同義昌同順利　隆號　昌樓復興昌　揚招各捐銀二十一兩六錢曾梅田林紫垣盧頴衡　鐸靈曾　臣譚伯笙容伯楚梁兆南董焯民　銘彰同生永和廣福源兩益曾賛魁鄭炳森董阜成郭五　宜生號同發號郭　峯各捐銀十四兩四錢聘珍樓捐銀十兩零八錢採芝堂福生泰卓琼玻曾潘氏吳　澤吳文軒　廷珍阮翹生吳永垣陳紫庭陳植臣合興號同益永各捐銀七兩二錢同昌號楊日彰鄭十溪孫諭臣黄仁英阮用安歐渭南陳廷潤劉習芳鄭蘭軒祥泰莊各捐銀三兩六錢鮑次　盧榮彬魏學勤張能之盧逸堂共捐英洋八十六元四角○共捐銀二千八百五十一百二錢英洋八十六元四角 
[上海六馬路仁濟善堂經收咸有一德施醫給藥一七月初一日至八月二十日清單]  
　　王姓楊健高朱姓吳永泰陳和春各洋十元陳硯蓀求病速愈不署名求符吃病速愈楊浩庸求　災延壽隠名氏求　體全愈嚴　　　　病速愈無名氏　産後平安培孫氏助育嬰捐祖薰求保身　康健簡隠名求合家平安各洋十元沈雲龔無名氏王景德楊玉崑譚義生張仲記楊姓萬源知足子楊玉崑隠名氏各洋二元潘吟香求身體康健汪滬生爲小兒水消災降祥無力子求妻病愈崇儉齋各洋二元鄧英之無名氏任氏儲俊卿無名氏各洋一元陶氏求父身體速愈梅姓代求病愈各洋一元無名氏求身體平安馮寳廷求合家平安銅洋五元無名氏隠名氏盧隠名陳培　洋五元無名氏銅小洋一百五十角無名氏銅洋二元無名氏銅洋二元二角順合誠銅小洋一百五十角隠名氏銅洋四元三角無名氏洋二元十角銅洋一元三角吾氏洋三元一角木商吴所銅洋二元楊三省堂洋八元銅洋十二元劉兆熊銅洋五元永興昌顧潤生各銅洋一元培蘭書屋洋一元銅洋七元王瞿渥洋一元錢四十文鄧丹樓竹幽氏各洋三元無名氏爲岳母求病速愈洋三元章清芬洋六元張紹南求身體康健小洋五角葉姓病愈完愿洋四元鄧定毓求子病速愈應尹卿求子病速愈無名氏各洋二十元以上共收洋三百零二元小洋十五角銅洋四十元銅小洋三百零九角錢四十文 
 
 
 

Page 11

 
 
   
 
 

Page 12

 
 
皇上聖鑒訓示謹奏奉硃批知道了欽此 
大臣鍾奏爲例徵光緒二十七年葦稅銀兩摺初十日 
奴才鍾靈跪奏爲例徵光緒二十七年葦稅銀兩恭摺具陳仰祈聖鑒事竊照奴才衙門所屬牛莊等處葦塘歴年派員前往將抽分葦東照例變價易銀交庫按年具題歴辦在案查光緒二十七年應徵葦稅銀兩當經派委五品官俟濟前往會同地方官徵收兹據該員呈稱本年舊收額數並現收額數二項共割葦二百四十五萬三十九束四分二釐四毫照便二八抽分葦四十九萬一百八十七束八分八釐四毫八絲除照例撥給五品官供應一年三陵及各處編織蓆片葦一萬八百四十束外計剩葦四十五第九千三百四十七萬八分八釐四毫八絲每束變價銀五釐共計應徵銀二千二百九十六兩七錢三分九釐四毫二絲四忽通共加增銀十兩七錢二分八釐浮多地畝補增銀十三兩八錢九分二釐二毫共應徵銀二百二十一兩三錢五分九釐四毫二絲四忽又據錦州解交光緒二十七年分大凌河西廠東隅　明新添葦塘應徵銀六十六兩二錢四分二毫加增銀十二兩四錢四分四釐悉數呈交前來奴才詳加查核並無徵多報少情弊實與應徵數目相符再徵收牛莊葦稅向係每銀一兩徵收小數錢六千易銀交庫於乾隆五十九年七月前任侍郎傅林布因巿集錢價甚賤不能易銀交庫題明暫停以銀易錢之例令其實收本色銀兩俟錢價稍昂再照徵收錢文舊例辦理除將稅銀存庫供應三陵各處要差另案核銷並先行造具清册曁徵收各印結一併咨送工部查核外所有例徵光緒二十七年葦稅銀兩理合遵照新章攺題爲奏恭摺具陳伏乞皇太后皇上聖鑒敕部覈覆施行謹奏奉硃批該部知道片併發欽此 
浙江巡撫聶奏爲浙江省光緒二十九年徵收土藥稅釐收支數目循案繕單具陳摺初十日 
頭品頂戴浙江巡撫聶緝槼跪奏爲浙江省光緒二十九年分徵收土藥稅釐收支數目循案繕單恭摺具陳仰祈聖鑒事竊照浙江省土藥捐數歴係按年具奏兹查光緒二十九年分收支數目已屇奏報之期據布政使翁曾桂會同釐捐總局詳稱查浙省所産出漿質薄銷微本難與川徐各土相提並論上年漿事雖稱中稔惟因前届收成奇歉種户多改種雜糧産數旣微稅數自難暢旺徑督飭委員寶力稽徵核計通年收數較之二十八年大有加增比之最長之年尚有短絀際此餉需孔亟極宜加意講求除仍體察情形認眞整頓外相應循案造册詳請奏咨並據聲明所收捐欵因庫儲支絀業奉奏明湊撥防餉等情前來臣覆核無異除將清册分送部科查核外所有光緒二十九年分收支土藥稅釐各數目理合循案繕單恭摺具陳伏乞皇太后皇上聖鑒敕部查照施行謹奏奉硃批户部知道單併發欽此 
浙江巡撫聶奏爲浙省武備練軍續購勇丁義地查明應豁銀米各數摺初十日 
頭品頂戴浙江巡撫臣聶緝槼跪奏爲浙省武備練軍續購勇丁義地查明應豁銀米各數恭摺具陳仰祈聖鑒事竊查浙江創設武備練軍前經派委候補知府聯豫統領在銀山門外購定民地建造營房將應豁糧額造具册結詳經前護撫臣誠勲奏請豁免在案嗣據總領武備練軍候補知府聯豫又在營地左邊陸家川地方購定民地一方作爲武備練軍丁義地飭由仁和縣督書科算應豁銀米各數共計民地四畝八分應豁免銀五錢八分八釐閏年加豁銀一分二釐例不徵請豁銀數内應豁地丁銀四錢遇閏之年加豁地丁銀八釐例不徵米應豁漕項銀一錢八分五釐遇閏之年加豁漕項銀四釐例不徵米應豁河工銀三釐例不加閏由縣造具册結詳府加結由藩司糧道會同逐加查核悉屬相符應請自光緒二十九年爲始照例豁免歸入光緒二十九年奏銷案内除額造司册謹送察核具奏前來臣覆核無異除册結送部外理合恭摺具奏伏乞皇太后皇上聖鑒敕部覈覆施行謹奏奉硃批户部知道欽此 
浙江巡撫聶奏爲光緒二十九年分奏銷案内盤查倉榖攺題具奏摺初十日 
頭品頂戴浙江巡撫臣聶緝槼跪奏爲光緒二十九年分奏銷案内盤查倉榖改題具奏恭摺仰祈聖鑒事竊查各屬存倉米縠例應嚴飭盤查造册具題兹據布政使翁曾桂詳稱浙江杭州等十一府屬光緒二十九年應造倉榖盤查册以光緒二十年分奏銷册開實在爲舊管並按各屬新收各數由司分别管收除在開報查核在舊管光緒二十八年分共存榖三萬四千九百石零新收光緒三十年分官捐榖五百三十七石零開除給過光緒二十九年分軍流口糧榖五百七石零實在應存榖三萬四千九百三十石零内除虧短盤缺叅追榖一千一百三十三石零外實存榖三萬三千七百九十七石零實存榖折米無項彚造總册詳送察核具奏前來臣覆覈無異除將清册分送部科查覈外理合遵章攺題爲奏恭摺具陳伏乞皇太后皇上聖鑒敕部覈覆施行謹奏奉硃批户部知道欽此 
浙江巡撫聶奏爲藍翎五品銜升用知州候選州同胡乃麟摒集家資獨力創辦安定學堂懇恩准建坊旌表片 
聶緝　片再據藩司具詳據杭州府詳稱辦理安定學堂省城紳士候選郎中胡煥禀明伊父藍翎五品銜升用知州候選州同胡乃麟摒集家資獨力創辦安定學堂一所捐洋六萬圓存典生息以充經費經前撫臣任道鎔附片具奏請獎奉到硃批户部覈給獎叙欽此欽遵在案兹據該紳禀稱創辦安定學堂意在振興栽培後進不敢仰邀議叙由司查明例案詳請爲分部郎中胡煥中書銜部寺司務胡彬之父藍翎五品銜升用知州候選州同胡乃麟奏請建坊旌表等情前來臣查該紳創辦學堂捐洋六萬圓合銀四萬餘兩爲數甚鉅猶稱不敢仰邀獎叙洵屬深明大義急公可嘉旣據藩司查明例案援請奏獎合無仰懇天恩俯准建坊旌表給予樂善好施字樣以昭激勸除咨部查照外謹附处具奏伏乞聖鑒敕部覈覆施行謹奏奉硃批著照所請該部知道欽此 
署漕運總督蘇撫恩奏爲謹將六月分湖河水勢增漲並各工搶護平穏緣由摺初十日 
 
