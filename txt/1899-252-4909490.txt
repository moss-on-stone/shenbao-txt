# 1899 - 252 - 4909490

 

Page 1

 
 
[敬辭嘉貺] [  申報館主人啓]  
　　昨日承某君寵貺節敬二十八元本館以素無收受之例敬謹奉璧并普告諸君以後不必惠　免致往返徒勞也聊貢下慨惟希鑒及 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人歡付石印以公同好首自預定三百部原期工省成速嗣見印出　本字跡太小瀏覽刺目難以翻閱復商放大字體改托本局用大號新字排印廣延名齋悉心校對方輿紀要三月間早己成書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家認明封面後有二林齋校本庶不誤購仍存上海文瑞樓蘇州緣蔭堂蕪湖河南文苑山房均可購取二林齋售出股票請諸君憑票找洋向經售處取書 
[廣學會擇著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華救著書十載信足端風教而杜窕言天下大同此其左劵合括宏旨藉貽通才○新學彚編四卷哀西瀛旅客名篇開束土導師先路理明法備言飭意賅八角○中國度支考二卷詳稽奏報購舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購圖書集成局啓 
[論俄勤逺略之失計]  
　　今天下至强之國非所謂俄羅斯哉其地得居高臨下之勢其君有長駕逺馭之才其人之性情則又鷙悍英毅善於沈幾觀變地毬各國咸畏之忌之比之於虎狼秦惟從前地處大陸無瀛海之利英法各邦又約縱連横堅扼黑海要隘不准俄兵艦越雷池一步俄人計無所出於是舍西圖東决意建築西卑得亞鐵路直達遼海前歳中日失和俄以爲機有可乘爲中國索還尞東中國許其所築鐵路展接至東三省嗣又索租旅順大連灣運煤屯兵藉爲外府經營盡瘁己閱數年歐人方竊竊私幸以爲俄之全神畢注於亞東泰西諸國可藉此休兵息民爲聊固吾圉之計乃觀初七日本報紀俄人逺慮一則轉錄天津國聞報云俄國欲得地於波斯灣直抵印度計畫己有年矣而卒未能如願頃者忽有佔據盤逵港之說此港在偶麻斯海峽口扼波斯灣之咽喉倘於此建築砲臺嚴設守備則一面抑油英烈平原一面制阿　比亞海從容展布可以綽有餘裕又昨日報登新加坡叻報紀意人備俄云紅海之濱有地名拉希阿者本爲土耳其所轄近歸意大利版圖日前俄國有一運兵船載步兵一旗携帶快砲私出黑海意人聞之立卽派兵駐守其地云云嗟乎俄人鯨吞蠶養之心何意有加無己若此哉夫印度者英國之命脈也曩時俄人覬覦土耳其英人糾合各國竭力代爲防禦非必果有愛於土誠以土京及兩水峽地勢險要實爲印度之屏蔽倘入俄之掌握於印度必有關礙故不惜持以全力拒之必堅至拉希阿旣居紅海之濱雖其地歸意國版圖然竟爲俄人所有英國亦有不利斷不肯甘心退讓作壁上觀然則英俄齟齬或卽從此起乎夫俄之高視一切久有凌五洲包六合之心然事必行以漸而功必策其全方今西卑利亞鐵路工作正在繁興糜費度支己不可數計且彼處頻年飢饉小民流離蕩析慘不可言俄廷雖發帑振濟終難遍及弱者餓死溝壑强者以刦掠爲事四野騷然己屬可慮俄皇又因卽位以来内則制於太后外則制於權臣行事旣不遂心其志常鬱鬱不樂日前西報載有堅欲讓位之說是君臣上下間久己囂然不靖而乃内憂未弭逺略矇勤觸鄰國之猜嫌受民人之怨謗試爲俄計亦何必有此無謂之舉動哉雖然吾竊因之而重有慨焉夫今日地毬大勢與春秋列國最爲相似强吞弱衆暴寡兵端一啓流毒生民俄皇於昨歳議創萬國弭兵會照會各國會議於荷蘭都城俾得永息干戈藉保地毬和平之局各國雖明知其未必出於眞心然以其議論甚正不便故違會商以来己有數次環球諸邦方屏息聳聽留意於此議之成否乃曾幾何時而俄首先違約冀以兵力佔據巖疆鷙悍如英豈肯俯首下心受俄人之侵逼兩雄不並立變玉帛爲干戈實在意計中事一旦潰敗决裂則歐洲固爲喋血之塲亞洲亦豈能平安無事生民刦運方由此而興未知身在局中者亦知暫息雄心而不致遽生意外之變哉噫 
[諭旨恭錄]  
　　八月初三日奉旨國子監監丞著高向瀛補授江蘇分巡鹽法江寗道著徐樹鈞補授江西南康府知府箸葉慶增補授福建古田縣知縣著趙鼎仁補授安徽涇縣知縣著汪贊綸補授安徽繁昌縣知縣著陳元弼補授雲南河陽縣知縣著周芳松補授四川鹽源縣知縣著斯康補授直隸任縣知縣著吳慶祥補授四川彰明縣知縣著郭連城補授廣東鎭平縣知縣著方廷珪補授直隸博野縣知縣著陳書補授吏科帖式著忠芳補授　科給事中著富通阿補授截取掌湖廣道御史閻錫齡江南道御史萬本敦俱照例用保舉河南候補道李國和著遇岂儘先補用山東候補知府丁鏜廣西補用知府方占鰲直隸候補知縣章祥霖浙江候補知縣彭文柱廣西候補知縣王國材俱照例用欽此同日奉旨本日引見之直隸候補道王仁寳山東茌平縣知縣豫咸長山縣知縣劉文煃陽榖縣知縣胡建樞河南候補道李國和著於初七日起分日預備召見欽此 
[本館接奉電音]  
　　昨日午刻京師飛電傳来硃筆一道上諭一道敬謹譯登○八月初九日奉硃筆楊佩璋補授翰林院侍講欽此同日奉上諭本日召見之山東長山縣知縣劉文洵著在任以同知直隸州儘先卽補並交軍機處存記欽此 
[英助意俄]  
　　香港循環日報譯西字報云某日代理駐京英使入謁總署王大臣略稱意國與貴國和好有素其所索五欵似應一體允許若再稽延不答恐致相見以兵戎至於俄國所索西山煤礦及由西山至蘆溝橋一帶鐵路亦乞俯允蓋因我英國亦有利益可沾也不知總署何以答之 
[貪心難饜]  
　　香港循環日報登倫敦来電云中朝己將浙江寗海縣屬礦產讓與意人然意人心猶以爲未足也 
[奏裁軍隊]  
　　天津訪事友来函云去歳榮仲華恊揆所募武衞中軍本擬概習洋操嗣因張軍門不喜西法仍照舊章操演惟小站袁慰廷侍郎代募之兩營則兼仿西法操練因是營中時有齟齬邇經熙侍御奏請遣散以免餉項虚糜 
 
 

Page 2

 
 
[海軍復振]  
　　上海西字報云中國北洋海軍議復振興迭次向各國定製軍艦其己到者羣聚大沽計帶甲巡洋艦五號兵輪船練習船各一號滅水雷艇數號有見者謂目下雖聲勢己覺赫然然全軍告成尚須時日也 
[留守起節]  
　　杭州訪事友人云杭州將軍常鶴卿留守交卸後擇吉本月初六日起程入都陛見省垣各官禮須寄請聖安日是未刻留守排導出轅至武林門撫憲劉景帥率同司道以下各官在月城伺候署將軍玉留守提督浙江學政文宗師杭州織造誠尚衣亦先後戾止迨常留守下輿各官趨詣香案前行三跪九叩首禮然後迎入官廳略叙寒暄留守卽興辭至下碼頭登舟杭州府及仁和錢塘兩縣主旂營各屬員俱送至河干八旗兵丁防軍營勇次第鳴槍燃砲以表敬忱 
[浙學將臨]  
　　寗波訪事友人云署理鄞縣李穉白大令探悉浙江提督學政文叔平大宗師定於本月二十日由錢江東渡按臨寗波舉行科試爰飭辦差各役預備供張 
[裁撤學堂續誌]  
　　天津訪事友来函云前聞北洋有裁撤學堂之信或云俄文學堂不在其列兹聞須一律裁撤故堂中各學生俱己料理行裝想不目卽當風流雲散矣 
[加釐述聞]  
　　香港循環日報云前者髮逆披猖軍需孔亟當軸者不得己而創辦釐金然事屬厲民本非聖朝仁政是以奏明一俟軍務平定卽予酌裁乃數十年来外侮内訌相繼而起國庫奇絀甚於往時政未能遵照定章與民休息兹聞粤東大吏因需欵孔亟擬令各釐廠將解額酌加計曰沙新塘二廠各加解二萬兩菉蘭江門二廠各加解二萬二千兩後瀝蘆苞二廠各加解二萬五千兩河口廠加解三萬兩此言如確則雖加自委員似與加諸商民有别然試衙委員之欵從何而来乎誠可慨己 
[匪徒猖獗]  
　　客有自遼東至天津者語本館訪事友人云錦州一帶馬賊出没無常其西海口著名店鋪及各富户時被刼去人口勒令以重貲贖回并示以限期逾期卽殺斃彼中口號名爲綁票又名請財神目下各家所費贖命之錢不下二十餘萬串北洋大臣裕壽帥以匪勢如此猖獗深恐滋蔓難圖己飭總統毅軍馬軍門玉崑相機剿辦矣 
[臬匪不法]  
　　姑蘇訪事友人云臬匪麕集善人橋左近開塲聚賭前己略誌報章兹者事爲光福司巡檢蔣少尹所聞爰於本月初五日帶領通班差役前往驅逐若輩自恃人衆竟敢持械抗拒少尹見勢不敵卸却冠裳避入村僻處某姓家始得免害差役中有陸某者痛被攢毆復用利丸砍傷左腿幸經衆鄉人舁歸翌日少尹乘舟至省謁見府尊彥詠之太守據情禀白太守立卽移請飛划營管帶歐陽副戎帶領砲船十號馳往緝拿然仍恐未易弋獲也 
[鐵城思盜]  
　　有廣東香山友人言及縣屬白花頭港口邇有亡命之徒千百爲羣設立堂名如聯順堂順和堂之類多至一十六起往往白晝持刃截刼過往各船且附近鄉村時被若輩擄入勒贖有緝捕之責者何竟懵然若罔聲知乎吁 
[照錄上虞縣會同勘災委員禀批]  
　　據請撥給上虞縣江塘加高培厚及擇險改築石塘工料洋一萬一千元前接電禀業經飭由紹興釐局如數撥給以應工用此欵應歸外銷不能動支正釐將来作何籌補　在尚無把握本司力爲其難無非以保護民田廬舍關繫至重以工代振亦與災黎有益是以先其所急毅然爲之所望在事官紳咸體此意於購料則務求適用於做工則務求堅固盡心盡力自有後效可睹不得以支銷核實便爲卸責卽如連氏經管是塘數十年連故紳仲愚在日官绅欽佩人無間言本年决口之後頗有歸咎於連紳芳兄弟歴年歳修名實不副者本司不加詰責處處留意顧全一則成其先志一則工程熟悉望其實心毅力俾一方黎庶永慶奠安也此次搶險工用連紳認捐洋九千元殊爲難得持此慷慨慨公之志加以善無自伐謙以待人祗求於事有益甘受勞怨委屈而不辭則惠周桑梓澤被爲無涯矣仰紹興府速飭該縣委傳諭連紳兄弟遵照指示將加高培厚改　石塘各工程起緊購料集夫妥速修建完固以資捍禦至搶險挪移之三千元以改築石塘後逐年省出歳修彌補清楚富能照辦忠令查户散振不克親駐工次自係實情卽由府飭令梁湖巡檢李煒常川駐工照料毋任草率苟簡爲要切切仍候撫憲曁巡道批示繳圖摺存 
[奉天官塲紀事]  
　　實任營口廳同知劉鳳来司馬朝鈞由省棒檄起程於七月中旬某日抵營吏役恭迎如禮司馬小駐天后宮南益友店稍稍部署一切定於二十日兿印任事○新任岫巖州知州咸迺臣刺史斌擇於七月二十日履新旣接篆卽赴鳳皇城謁見東邊道及鳳皇廳然後順道赴省 
[天津官塲紀事]  
　　七月三十日之晚官塲接電報大悉名府缺己由大憲題請以李少雲太守蔭梧補授次日各保甲分局委員以及所屬各員均趨詣太守前道賀翌晨太守赴督轅叩謝○浙江候補縣關大令鍾衡現經上憲委解京餉銀兩赴京交納本月某日行抵天津船泊大王廟後督憲裕壽帥得禀卽札委水師營鄭灼三統領餾武弁陳榮喜以水師砲艦一艘護送○近来南窪涸出地畝甚多府尊札委天津縣原大令會同工程局隨帶弓手丈量揷籖爲志大約不日卽當遵照辦理矣 
[浙省官塲紀事]  
　　杭州訪事友人云本月初六日爲致祭文昌之期是日黎明時撫憲劉景帥排導詣吳山文昌宮藩憲惲方伯臬憲丁廉訪先己率同文武各官在官廳伺候及景帥駕臨卽步上階除排班行禮三獻旣畢始次第回轅初八日致祭武聖由兼署將軍玉式廷留守率同屬員在旗營中　青院行禮杭乍理事同知溥錫二司馬均往陪祭○臬轅監印官候補主簿陳少尹溶由臬憲李健齋爵廉訪委辦下城六叚保甲差所遺監印事務另委候補縣丞劉二尹接辦○省垣牙釐局文案由上憲委候補知縣周大令緒益辦理所遺大令和辦之收支局差委防軍局收支委員吳大令喜孫接辦遞遺防軍收支一差委候補知縣强春巖大令紹嵩辦理○新任東防同知劉鶴笙司馬己於本月初一日接篆仍兼辦通商理事局及會審公廨事宜嗣因積雨初晴道婁將次查閱塘工因商諸新委理事局兼會審事務陳司馬定期初六日接辦俾得交卸局務辭赴塘工○新右軍營帶現奉撫憲劉景師札委候補守備李守戎廷芳接辦○秀水縣縣丞缺由藩憲惲方伯擬以候補縣丞沈凱請補己於初七日牌示矣 
[禾郡官塲紀事]  
　　嘉興訪事友人云鎭浙將軍常鶴卿留守由杭州起節入都陛見本月初六日之晚四鼓時憲舟行抵西門外官碼頭郡中文武各官均往迎迓留守小駐片刻卽命解維各官復恭送如禮○前者嘉興縣蕭邑尊因公赴省旋於本月初六日清晨乘舟返禾命駕入署○新任嘉善縣蘇大令擇吉本月初八日接印石門縣林大令原定初六日接印嗣以公務覊留未能如期到任想當再行涓吉然後手握銅符也 
[五羊仙蹟]  
　　廣州訪事友人云前月某日西樵匪黨分駕大船四艘小輪船一艘長龍小艇數十艘至石崗灣泊石崗爲西北兩江来省必由之路日有匪黨數百輩向各船勒收行水必飽其所欲始得放行卽微細如柴船者每帮亦須賂以百餘金之譜兇頑饕餐莫此爲尤洎乎大軍一到匪黨卽四散奔逃日来所泊各船己悉數被官兵扣住矣○三元里人與棠溪村人械鬥社學紳士調停未妥日前棠溪村人嘯聚白十人至三元里村行刦傷斃二人燒去房屋一間日内始經紳士公斷罰出撫卹銀四百餘兩至械鬥時斃命者作爲罷論各不抵償兩村人鑒於羅格闈 
 
 

Page 3

 
 
之前車均己首爲之肯矣 
[上海官塲紀事]  
　　前者上憲以菴觀寺院及各客棧最易藏垢納污特委應二尹文瀾專司稽查之責現己期滿由江海關道憲曾經郛觀察札委前十六鋪巡防中局委員高小雲二尹瓜代昨己到差視事矣○瑞典國駐流正領事柏固君副領事哈勒克君曾致函英界公廨約於今晨答拜道憲曾經郛觀察適觀察往謁德中丞不史如期晉接令讞員翁笠漁直刺據情函覆請改訂日期○昨晨江南製造局總辦陶榘林觀察福山鎭總兵楊鏡巖鎭軍候補道何詩孫觀察先後至英界公廨拜會讞員翁直刺直刺飭丁擋駕○江蘇撫標中軍曾叅戎毓衢探聞新任江蘇巡撫鹿芝帥將次蒞滬遂乘舟前来伺候昨日午前命駕赴各衙門拜客至縣署時王欣甫大令飭丁擋駕○昨日午前江海關道曾經郛觀察上海縣王欣甫大令海防同知劉乙笙司馬英法兩界公廨讞員翁笠漁直刺朱森庭明府提右營廖楚材參戎先後乘馬車至垃圾橋北堍黄姓家參謁調任廣東巡撫德靜山中丞 
[履勘馬路]  
　　前日午後四點鐘後江海關道曾經郛觀察乘馬車至南市新馬路由經理電燈廠委員朱森庭明府工程局會辦司徒貽芬司馬輪船救生局總辦陳明府迎至救生局略坐片時由朱明府將馬路情形及電燈事宜逐一禀白然後由集水馬頭迤南次第履勘事畢復至廠所查看汽爐機器 
[會營緝兇]  
　　本月初五日白蓮涇浮一無名男屍地保張恊貴見之報請同仁輔元堂給棺收殮堂董查得屍身頸繫麻繩恐有别情報請上海縣主王欣甫大令騐明緝兇究辦兹者大令細核此案必係謀財害命所致遂移請柘林營會勘緝兇一面詳禀各大憲并將地保提案聽候比緝 
[公廨停訊]  
　　昨日英界公廨讞員翁笠漁直刺因伺候卸任江蘇巡撫德靜山中丞爰知照美繙譯官白保羅君及英美各租界捕房停訊一日 
[巨竊破案]  
　　浙江寍波府屬某邑人名阿順者向習公輸業近忽流入匪類偕姘婦某氏賃居楊樹浦第二千五百八十號門牌屋内前日竊取泥城橋外劉學詢公館内骨董數十件值銀一萬八千二百餘兩翌晨劉開單投王家庫捕房報詳踹緝嗣經美界包探金立生查得阿順得贓後匿迹家中爰於昨日午後率同通班夥役馳往拘拿適阿順尚未出門因卽連贓解入捕房捕頭令押候轉解英界公堂禀請讞員翁笠漁直刺嚴行訊辦 
[研訊起火]  
　　法界公館馬路西首同春樓茶肆畔横街朝北門面大盛烟紙店於本月初八日午後六點半鐘不戒於火霎時冐穿屋頂捕房鳴鐘報警經英法兩界各洋龍及救火會西人併力救滅事後檢查共計延燒左右鄰樓房十二幢包探將起火之大盛烟紙店主張廷豪店夥吳子漁柴松林拘入捕房捕頭准交人保釋昨日著保人將張後交出解請讞員朱森庭明府典何繙譯官會訊張廷豪供是晚六點半鐘起火時小的不在店中不知因何肇禍吳柴同供小的等聞人言樓上有火急上樓觀看己烟霧迷漫不可嚮邇明府謂爾等須將實情供出切弗含糊吳供店中同事共有八人内有唐姓在樓上做工吸食紙烟以致遺火學徒胡文椒於起火後卽逃回小南門家内唐佩玉胡文椒吕昌茂錢永生等投案同供小的等均在樓下不知樓上如何起火明府謂爾等漫不經心以致肇事害及鄰右咎實難辭著下期來案復訊該辦張吳仍交原保人保去唐柴管押餘人一併叱令退去 
[英界火警]  
　　昨晚十點逾三十分鐘時英界大馬路會審公廨西轉角之某顧繡店不知如何失愼突然冒穿屋頂一時捕房警鐘亂鳴救火會中人咸爭先馳至汲水灌澆得卽熄滅其廨中女押所即在其後當火熾時幸卽將押犯放出得皆無恙至其詳細情形容俟訪明再　 
[西人出殯]  
　　前晚救火會西人司蜜士在法界救火由高仆地跌斷　骨血液淋漓舁至虹口公濟醫院施救不及而斃會中人同深憐憫昨日午後三點鐘成殮將棺舁至新北門外大天主堂循例追思然後送赴八仙橋西首安厝執紼者實繁有徒法界捕頭特派探捕沿途照料 
[會訊案略]  
　　前者饒恊泰木作包造海關房屋訂立合同須用青州水泥潛將低貨混充旗昌牌號事由海關執事人何旦成查悉訊知洋人投控英領事署經英正領事班德瑋君照會英界公廨讞員翁笠漁直刺訂期前日下午會訊原告某洋人投案聲訢前情請從嚴究罰饒恊泰司帳人倪行立偕掮客張少卿投案供稱刻下主人因事赴蘇大約二十日左右可返此次承造海關房屋所用青州水泥向掮客張少卿購得土載旗昌牌號不知伊從何處賑来今特偕同到案叩求澈究張供小的向操花行業倪向小的所買水泥實係正昌牌號儲以旗昌舊桶共計四桶每桶價銀四兩五錢若果旗昌之貨每桶需銀四兩七錢半小的並不冐牌求恩鑒察讞員翁直刺商之班君以饒不到案無從質訊著將倪張交殷實店鋪保去限十日内將饒父案如逾限卽將房屋發封並提倪張管押究辦○前者哈味洋行主人投英領事署控買辦戚榮卿等盜用莊票銀兩讞員翁直刺會同西員訊知票銀己由戚交與某洋行包索債之魏禮青因飭提魏到案訊追前日下午直刺與班領事提案覆訊原告倩律師哈華托訊稱戚將永茂號所付各莊票銀二千餘兩交魏收取悉數吞没曾往各莊查對無誤今魏又稱交與戚景高應請一併提案訊追魏供票銀確由戚榮卿托監生代收後因哈味洋人遣人往各莊止付是以另託戚景高向之收取迄今己逾三月尚未將莊票付還亦無銀兩付下求恩究追戚景高供魏有意拖累監生業經洋人查明並未將莊票付交求恩明察翁直刺著交的實人保出理處 
[上海縣署瑣案]  
　　夏士鎏遣家丁夏升控地保顧榮堂掯勒糧串前晚經帮審委員馬清渠明府提訊夏升供稱前年張竹庭交来二畝六分之田單一紙係夏姓户名向家主抵押洋銀一百元言明一年爲期期滿不贖理應杜絶遂由家主過户完糧現被地保顧榮堂扣住糧串叩乞訊斷顧供小的現充二十七保五圖地保此項田單由張竹庭向伊親串夏子福借来暫抵未便過户並非小的扣住糧串明府著將　收押候提夏子福到案質訊○家婦陳許氏控梁桂全盜賣糧米馬明府提訊之下陳許氏供原籍通州年三十有三丈夫陳寳林己去世多年遺下錢寳元沙船一號去冬經同鄉人薦梁桂全當耆民今春承裝糧米至北通州交卸忽發電至申稱少去四百石小婦人無可彌縫親往將船變賣料理返滬後查明被梁盜賣遂於上月二十六日至梁家理論梁反偕妻子行兇將小婦人毆擊并被扯碎衣服求恩提究明府以事隔多日恐有别情諭候飭差提梁到案訊明核辦 
[上海巡局紀事]  
　　羽士陳祿明向在南市董家渡内街開設素麫館邇日其妻丁氏忽乘隙逃逸迨尋至西門内岳母家則牀頭人依然無恙欲向領歸突被藏匿爰投二十三七鋪巡防局控告局員盛雨村二尹准詞飭地甲往城内西局禀知局員某二尹請派地甲傳陳之妻兄丁文卿到案研訊供稱陳欲將胞妹私售與人是以逃回家内並無别情陳供小的成婚之後和好無間言安有私售與人之理三尹命丁將妹交陳具結帶回諭以此後須安分度日不准另生枝節○本地人王大大曾在小南門外大校塲左近開設小烟館因窩頓賊贓由二十三七鋪巡防局委員邱友齡二尹查獲究辦事後鄰人訴知房主蘇國生蘇卽投二十三七鋪巡防局控請押遷局員盛二尹立飭地甲傳王研訊王供小的願卽遷移二尹子限半月不准逗留○南市萬裕馬頭左近某茶肆招集無賴子弟開唱攤簧事爲二十三七鋪巡防局員盛二尹訪知飭地甲前往查明禀候核辦○前晚初更時十六鋪北局委員楊聘侯二尹督率地甲勇丁挨叚巡緝至楊家渡新太平弄等處將各小烟館嚴密搜查蓋恐有女堂倌伺應烟客也 
 
 

Page 4

 
 
   
 
 

Page 5

 
 
   
 
 

Page 6

 
 
[道法養神遺精膏壯陽煖腎種子膏]  
京都天寳齋鋪分上海二馬路西鼎新里石庫門内發兌馳名丸散膏丹藥酒○修合雖無人見存心自有天知 
此膏道家所傳選三十六味貴品煉成能治男子遺精白濁陰虚陽痿腎竭精冷陽不轉興婦女赤白帶下經期腹痛子宫寒冷血枯陰虧等症貼此男先止遺女卽除帶諸恙漸漸驅逐元神充足養身之捷法莫敵於斯也每張洋七角○純陽祖法遺精必愈丸每料洋三元每盒洋一元此丸治遺精實有中流砥柱之力功能延年益壽 
壯陽煖腎種子膏 
盖人欲得弄璋貼此易如探囊取物能煖丹田鎭玉池固元神療虚損功難盡言養龜存精百戰百勝誠種子仙膏保身聖藥兼治各症詳載仿單每張洋一元如購十張照市九扣用後舊膏退回作價二角○扶陽種子衍慶丸雙料每兩二元單料一元此丸苟能試服雖配敗之體復如壯年無異欲種藍田之玉宜服衍慶之藥湯餅之會誠可預賀也 
[道法養神遺精膏壯陽煖腎種子膏]  
京都天寳齋鋪分上海二馬路西鼎新里石庫門内發兌馳名丸散膏丹藥酒○修合雖無人見存心自有天知 
此膏道家所傳選三十六味貴品煉成能治男子遺精白濁陰虚陽痿腎竭精冷陽不轉興婦女赤白帶下經期腹痛子宫寒冷血枯陰虧等症貼此男先止遺女卽除帶諸恙漸漸驅逐元神充足養身之捷法莫敵於斯也每張洋七角○純陽祖法遺精必愈丸每料洋三元每盒洋一元此丸治遺精實有中流砥柱之力功能延年益壽 
壯陽煖腎種子膏 
盖人欲得弄璋貼此易如探囊取物能煖丹田鎭玉池固元神療虚損功難盡言養龜存精百戰百勝誠種子仙膏保身聖藥兼治各症詳載仿單每張洋一元如購十張照市九扣用後舊膏退回作價二角○扶陽種子衍慶丸雙料每兩二元單料一元此丸苟能試服雖配敗之體復如壯年無異欲種藍田之玉宜服衍慶之藥湯餅之會誠可預賀也 
[永明人壽保險公司] 　 
人生天地間莫不欲久遠計而爲久遠計則以保人險爲最善也本公司專保中西人壽險如保者定期已滿卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事商辦毋容函逹外洋總公司以昭便捷計本埠英董事怡和洋行未士柯佛老公茂洋行未士逹臣華董葉澄衷先生席正甫先生黄佐卿先生朱子文先生唐傑臣先生如蒙仕商惠顧祈移玉英界黄浦灘怡和洋行江西路老公茂洋行或天津路十號怡和保險分行或法界二洋涇橋南四十二號怡和保險分行面詢可也此佈總經理人怡和洋行啓 
[新開錕源吕宋煙行]  
先行交易擇於八月初六日開張 
本行設廠吕宋歴有餘年創造三妹星妹皇后牌雙跑馬金象牌雙賽馬仙花牌等烟俱是揀選上頂烟葉督工精製氣味俱佳早已馳名遐邇今特分設在上海二馬路抛球塲朝西門面開張專運本廠及各大廠名烟外國烟絲紙烟黄黑板烟蜜臘水泡烟嘴香木各色烟斗一槪全備如蒙仕商賜顧其價格外從亷此佈 
[丹桂茶園]  
八月十一夜演 
[沙陀國虹霓關大報仇惡虎村三義絶交血手印二本南樓傳雙騎木馿遊唱四門無底洞]  
[天寶茶園]  
八月十一夜演 
天宫賜福日鎖五龍天雷速報佳期拷紅樂毅伐齊煩演虹霓關迷人館巧拿九畫花春准演算粮全本登殿崑描金鳳 
[桂仙茶園]  
八月十一夜演 
[雌雄鞭盜仙草遺翠花七子八婿奪頭彩頭二三四本荆襄設宴馬跳潭溪全遊青陽地]  
[天仙茶園]  
八月十一夜演 
[平北海李葵磨斧惡虎村龍虎鬥雙盡忠换刀計火燄駒節義亷明打沙鍋 
[胡家宅新開衆樂茶園]  
八月十一夜演 
[復中原書館十五貫新戲杏春橋西廂記開齋寄柬雙冠誥新排全本合演昊天塔]  
[叙樂茶園]  
八月十一夜演四出頭 
青樓會妻太白和番雙蕩湖船亞蘭賣猪 
[青樓會妻仙花旺與小生才演太白和番金山貞與美人昌演雙蕩湖船美王扮男丑與秋桂嫦娥月演亞蘭賣猪鬼馬九鬼馬保等演]  
[桂仙茶園告白]  
新軿三四本新戲 
馬跳潭溪 
准於十一夜試演 
[禮拜五拍賣]  
准於十一日二點鐘在四川路四十五號春和酒行拍賣一切生財厨窓洋廣貨樣子及各種洋酒等物不計此佈瑞和洋行啓 
[香港太古糖局]  
拍賣車糖 
本行由港自運ＡＢ唛五温Ｂ唛四温半WC唛四温二五　唛四温　唛三温七五H唛三温車糖準每逢禮拜二五早十點鐘在本棧房拍賣拍定卽收定銀限兩禮拜出清如過期不出將定銀罰去下期另拍特此佈聞上海老太古洋行謹白 
[禮拜五拍賣]  
啓者於十一日十一點鐘在本棧拍賣三星色羽毛福壽人勇花縐地布美人花手帕十一磅九蝶市布稍有油汁十支魚翁福壽紗廿支八仙人槍三人雙股三股線等貨不計此佈老公茂行啓 
[禮拜五拍賣]  
准於初十一日十點半鐘在本行拍賣前廣東街失愼之裕生號被遭稍有水漬各色聽頭水菓荔子干瓜子猪皮生油蔴線甘草欖鹹魚午時茶杭豉佛手衣服檯椅木器等什物不計此布倍發行啓 
[欠租拍賣]  
謹啓者新閘路永大酒店疊欠租金甚鉅屢催無著故特登報再限十天如不來理楚立將店内生財拍賣以抵租欵爲此預聞有益公司謹啓 
[遺失棧單]  
初九晚在途遺失開平局第七號單第八十六期林西統煤五十墩八月初八出過三墩半尚存四十六墩半當咨照開平局此單作廢另補給棧單望各寶行號切不收用特此聲聞鼎源號啓 
[日本郵船會社]  
啓者本公司神户丸准於本月十二日卽禮拜六早七點鐘開往長崎神户横濱由長崎接續本公司輪船轉運釜山木浦仁川海參崴等埠不包收到禮拜五午刻客票賣到十一日五點鐘止倘蒙各寶號如欲裝貨搭輪者祈單臨爲幸郵船株式會社 
[義記洋行拍賣]  
本行每逢禮拜六上午十點半拍賣洋布呢羽等貨凡貴商寳號購辦定必合式其貨設有一箱一色一疋亦隨行拍賣光顧者必須叨付定銀十成之一倘蒙拍者照特請至上海四馬路第九號門牌面議 
[寄信要覧]  
英界山西路宇字第一號卽華名南晝錦理文軒書莊戎文彬代理郵政局發售郵票等事以及粘足郵票信件均可投入箱内郵政局按時收取彚寄各處决不有悞此佈再掛號信件請仍送郵政局恕不代勞大清郵政局分設信箱第四十號告白 
[新到花板]  
兹有新到頂上四川老山花板出售寄存杭城棠子巷寶善當内如有備辦壽器者卽請往看價亷物姜 
ＯＨＡＭＢＥＲＬＡＩＮＳＭＥＤＩＯＩＮＥＳ 
[曾伯廉各藥料]  
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服藎緣内無毒性物之故 
曾伯亷所製痧藥能治大小腸各病用過之人盡皆稱妙藎能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凉瘡皆可用此藥治之 
分寄各藥鋪出售每小瓶洋五角大瓶洋一元 
上海新晉隆洋行總經理]  
 
 

Page 7

 
 
   
 
 

Page 8

 
 
   
 
 

Page 9

 
 
[西人測海]  
　　倫敦報云英國某武員謂東太平洋有六十八兆英方里西太平洋有三十兆英方里此外印　　　　洋北極洋合而計之得四十兆英方里如築深闊一千英里之方池以東太平洋之水日注一池須四百四十年方涸至西太平洋水只須　一四十三方英里之池卽可挹盡大抵此洋之深淺匀算之不過三英里而己 
[箕帚釀命]  
　　金陵訪事友来函云金陵城内有馬某者武舉也平日武斷鄉曲雄霸一方月初某日偶因箕帚紙故與姪媳某氏大相詬誶且誣以污穢之語氏不能堪突取剪刀自戳其喉適中氣管以致鮮血噴射口噤不能言延醫求之無效而殞母屬聞耗率衆而至大興問罪之師馬避匿不及被衆所執毆之幾斃嗣經人勸解令馬披麻執杖匍匐靈前若爲孝子也者馬無奈允之繼念昔日自命爲一世英雄今者忽作此態未免被人訕笑遂潛以阿芙蓉膏和酒吞服迨家人覺察而馬己負弩執戈爲石曼卿捍衞之臣矣 
[英界公廨紀事]  
　　南通州人丁道平向在楊樹浦華盛紡紗廠執業近日不知何故忽移寓三馬路春申福客棧前日英界公廨讞員翁笠漁直刺接奉鐵路督辦盛杏蓀京卿札文内開丁侵用廠中巨欵飭卽密拿訊辦遂簽差拘獲押候如數嚴追○前日耶穌教浸禮會堂教士萬君由塘棲乘戴生昌某小輪船来滬途中失去金對時表一枚值洋銀一百元向究不理因卽據情禀知該管領事古納君照會公廨請傳局主到案訊追 
[法界公堂瑣案]  
　　安徽桐城縣人吕紀榮扭控同鄉人李清誘拐母弟不知去向經讞員朱森庭明府訊供押候查明覆核昨日堂期解案覆訊明府問吕曰當時爾母與李同居金陵有無鄰人可作見證吕供所居之處皆豢牲口問及此事無人不知李供並未到過金陵務請查明實情小的雖死無憾明府與何繙譯會商飭將李押候照相寄往金陵查問鄰居有無其事覆候核辦吕叩謝而退○馮香齋控還俗僧慧堂卽陳蘭士吞没會項洋銀四百餘元經朱明府訊供交人保出邀中理處昨日堂期著保人交案覆訊陳供前堂奉諭之下小的曾邀李美均向馮商勸馮不允馮供李雖来勸爲數懸殊實難允許明府著於下期偕李投案候核陳仍交原人保出○趙曾氏控孫明山經理棧務侵吞巨欵朱明府訊供之下著孫繳銀三百兩給趙曾氏具領昨日趙曾氏投案請追孫明山因病不到明府著俟下期傳孫到案訊核○周敬堂控楊伯英經手售地侵吞銀一千兩前經明府訊供交保出外理明禀復昨日堂期原投案求追明府　保將楊伯英交案復訊楊供小的經手所售之地因與契單不符以致得主不肯付清地價周供地價共銀三千零五十兩得主早己付訖明府以楊有意掯勒著押候嚴追○宋成昌禀稱在南洋某兵輪船當差曾雇張和芬小車裝運行李至小東門相近及下車時忽稱失去水烟袋一枝有意吞没拘案請追明府以在途失竊難以准理著一併斥逐出外自行清理○徐秀昌控姚秋濤吞没田單一案明府訊供追繳田單二紙先行給領尚有田單二紙匿未繳出昨日徐投案禀稱現由親友出爲調處姑請寛限明府著還押赶緊理明禀覆候核○包探禀稱陸利元葛渭元在火塲乘危刦物當塲拿獲解案請辦明府　各訓號一月發火塲示衆期滿責釋○包探禀稱吳福春至小東門新開同樂樓酒館竊取藍紡綢長衫一件追至門外人贓並獲送案請辦明府判責二百板贓交失主領回○包探禀稱吳金寳在胡家宅竊取銅鍋一枚携至法界求售拿獲人贓解案請辦明府判責一百板贓存待領○包探禀稱王和尚在小東門外行竊爲探夥拘拿以刀自刺其股奉飭送仁齊醫館療治今己痊愈解請核辦明府判責二百板 
[美界捕房紀事]  
　　前晚流氓王桂生至吳淞路將中西書院傭人阿六肆行毆擊適爲某號巡街捕所見拘送捕房捕頭令押候解送公堂禀請讞員翁笠漁直刺懲辦○前晚偷兒徐子卿混入西華德路某錢莊竊取帳箱一口昨爲包探沈阿鶴查獲解送捕房捕頭令押候轉解公堂禀請究辦○前日小竊王連生至爕昌自来火行後某姓家竊取首飾衣服等物適爲包探胡瑞龍所見拘解捕房捕頭令押候解送公堂禀請訊辦 
[上海陳家木橋電報總局内籌賑公所經收紹興義賑第一次清單]  
　　無名氏求病速愈英洋兩元周春　翁我来梁溪浩然老釐祈保平安英洋一百元又梁溪棣華伯主祈保平安英洋五十元老恊興信局交来周景瑩英洋五十元無名氏英龍洋各五元○以上共收英洋二百另七元龍洋五元正 
[上海陳家木橋電報總局内籌賑公所經收山東義賑第十四次清單]  
　　熊燠周緒薰兩户龍洋各八元許守瑾龍洋六元羅襄徐士瑞兩户龍洋各四元余營龍洋兩元鍾尚閣氏龍洋十元建寗電局史潤翁經募兼圃茶莊銀五元又何侣漁銀兩元又元茂茶莊銀三元又潘吉垣銀兩元又春圃茶莊銀五元又孔健之銀兩元又李植庭陳汝合李鑑泉梁湛羣黎日暉潘近春等六户　各一元又致和帛龍洋四元又有容堂有慶堂兩户龍洋各一元又修德齋龍洋兩元又樟舍主人佩蘭居士幼蘭堂宜棣堂等四户洋各四角又源源堂龍洋三元又景福堂龍洋一元又漱　堂吳龍番兩元又聚星書星洋四角又補不足齋不書名兩户洋各八角又元婢南陽堂兩户洋各四角又葉樸山龍洋兩元又大有號洋六角又喜菊賢潤兩户洋各二角又連茂福壽堂東海漁徒三户中洋各一元又葉聲鴻葉聲　兩户龍洋各一元又隱離氏　番兩元又葉作謀楊恊春謝泉益益懋泰等四户中洋各兩元又春和號翁隆盛鼎成號劉如山陣超亨乾泰茂同安堂厚昌記泰豐茶史乾興號史宏山彭佐臣陳長豐等十三户中洋各一元又曹乾和中洋三元又張晉發六兌洋一元又史必善中番四元又宜和號中　一元又傳筱筠銀四角又無名氏　十二角又王壽圃費端臣兩户六兌番和一元又無名氏番四角又崇德堂洋四角又楊仁甫　兌一元又奎樓六兌洋二元又務滋氏龍洋四元又式榖氏同登氏鵬飛遵養居士等四元龍洋各兩元又彝尊鐘鼎百福氏兩户龍洋各一元又古堂徐番洋元又萬和暉葉大茂如来臨福隆布號等四元報洋各兩元一德成布鋪德豐布鋪楊錦順號林枝富美興源佐齊子源成美聚成等八户龍洋各一元又不書名十一户洋各兩角又補不足齋三十一户洋各一角以上共一百二十九户六七原合来光英洋一百二十六光六角八分四釐○以上洪收光英洋一百二十六元六角八角八分四釐龍洋四十二元正 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年八月初二日京報全錄]  
　　宮門抄○諭旨一道鎭前○大學士榮等奏會議加添武衞前後左三軍勇餉摺○將軍延奏增設武備學堂摺○新撫饒奏委署通判片○粤督譚片奏調員差委片○八月初二日禮部宗人府欽天監廂紅旗值日吏部引見三十八名刑部十一名正黄蒙三名廂藍滿九名德魁假滿請安○李徵庸前往四川辦理銅務請訓○施典章預備召見○禮部奏請換戴暖帽日期旨著於本月二十日○刑部奏派覆核朝審之大臣派出李中堂崑中堂徐用儀敬信曾廣漢榮惠吳廷芬葛寳華徐樹銘清銳○召見軍機施典章李徵庸○○大學士節制北洋各軍奴才榮祿北洋大臣道隸總督奴才裕祿跪奏爲會議加添武衞前後左三軍勇餉與武衞右軍餉歸一律繕具清單恭摺仰祈聖鑒事竊奴才榮祿於光緒二十四年十月二十四日具奏北洋練兵籌餉先陳大概情形一摺聲明以各軍餉章必使劃一萬衆乃能齊心宋慶董福祥聶士成袁世凱四軍之餉以袁世凱餉章爲最優若將淮練緑營裁併騰出的餉集有巨數卽以酌加各軍正勇之餉使與袁世凱軍相同惟袁世凱軍營制官弁勇夫名數較多開支亦鉅各軍概不得仿照加增以示限制等情奴才裕祿並於光緒二十四年十二月間奏明統籌全局將直隸淮練各軍分别裁併更定營制餉章以淮練兩軍各省歳供額餉計之裁併之後每年約可節省銀三十九萬餘兩又本年四月間具奏裁併事竣案内陳明原議每年節省銀三十九萬餘兩内除現在楚軍馬隊兩營留防豫省餉項尚難停發又庫倫奏准免裁練軍五十名仍須照支餉數又熱河都統奏准前由朝陽調紥圍塲練軍馬隊一百名仍留該處改照駐防旗營恊餉練軍成案由直隸練餉每年協濟銀一萬二千兩遇閏加銀一千兩亦尚照撥並上年原奏練餉改發湘平應廢補部庫原扣京平平餘及淮練兩軍統領公費巡哨加夫按照新章應支各欵曁協解熱河練餉撥解永定東明兩河燒磚經費等欵均在内動支此外再除前經奏明申部餉項下撥銀九萬兩認籌閩廠造船經費改爲湊解新募武衞中軍餉項外其餘均擬湊撥宋董聶三軍加餉之用會商奴才榮祿通盤籌畫另案奏明辦理各在案此次加添餉項原爲鼓勵軍心以期精練必須籌有的欵方足接濟無誤查核宋慶董福祥聶士成三軍餉章宋軍馬步砲隊共二十四營一哨共什長兵勇等一萬七百八十四名照武衞各軍餉數祗加正勇不加官弁每年計需加餉銀四萬七千七百五十四兩零董軍馬步砲隊共二十五營旗共什長兵勇等九千五百八十八名照武衞各軍餉數祗加正勇不加官弁歳需加餉銀五萬二千三百七十七兩零聶軍馬隊並工程隊共三十營七哨共什長兵勇工匠等一萬三千一百一十七名照武衞右軍餉數祗加正勇不加官弁先需加餉銀五萬八千五十七兩零統計三軍正勇等加餉每年共需銀十五萬八千餘兩擬俟奏准後自光緒二十五年八月起分别照加以上所加餉項按照前奏淮練兩軍節省之數原屬僅敷湊撥惟原議裁撤尚未停撥之楚軍馬隊二營現又因熱河防務緊要奏准毋庸遣撤按照新章核定人數一併調往熱河應需餉項在於節省淮練各軍餉欵内設法籌撥是節省項下每年又少銀六萬餘兩而前次所計節省數目本係照各省額解數目計算近年各省關皆因攤還洋欵短解甚鉅解數斷難足額餉數旣加旣爲計口授食之需若不豫籌備抵之欵誠恐接濟爲難致滋貽誤奴才等復加籌酌查光緒二十三年前督臣王文韶奏明裁减緑營制兵自二十四年起分作三年遞减一成計裁足三成後每年約可節省銀十三萬餘兩又本年奴才裕祿具奏直岸鹽斤加價酌提歸公一欵每年亦約可籌銀十餘萬兩前項加餉如有不敷卽可在此兩欵湊足以免缺乏至於現在添練武衞各軍一切操防需用軍械日益增多應需之欵亦必須寛爲籌備方不致有缺誤此兩項如湊補加餉有餘卽爲添補軍械要需庶兵糧軍實均資周顧以冀漸收實效直隸本係額缺省分向来一切餉項全賴部撥額解之欵恊濟各該省關當念拱衞畿輔重軍餉需緊要於應解淮練額餉照數源源報解以資接濟軍食倘有短解過多者卽由奴才等隨時奏用嚴催務使士馬飽騰軍械精利俾得加意操練悉成勁旅以仰副朝廷整軍經武至意所有籌議武衞前後左三軍正勇馬步隊現擬分别加餉數目理合繕具清單恭呈御覽謹合詞恭摺具奏伏乞皇太后皇上聖鑒示謹奏奉硃批著照所請該部知道單併發欽此○○奴才延茂成勳跪奏爲吉林援案增設十旗武備學堂現己試辦著有成效擬就本省厘捐盈餘項下籌撥經費以期經久而廣儲材恭摺仰祈聖鑒事竊吉林武備學堂己著成效業經奴才延茂另摺奏報查該學堂創設之初曾經前將軍長順聲明辦有成效再另籌欵擴充等因奏奉諭旨允准在案惟該學堂肄業原係旗民兼收奴才等以吉林旗丁類多精壯滿洲世僕本易啓其尊君親上之心土著相親尤易聯其敵愾同仇之誼每欲精練大支勁旅以備防守徵調之需第一練兵實效必先有諳練之士足資分布廣爲訓迪庶幾儲材衆而取用宏當與十旗恊領詳細籌議仿照邊軍武備學堂章程推廣辦理於去歳校閱本省十旗秋操後未令遽散歸農卽就其中之年力富强資質聰頴者挑選二百名擇地訓練名十旗武備學堂委升任副都統全營翼長明順親軍統領軍機處存記世襲三等子爵文福總理其事由户司暫行籌墊津貼復調武備學堂優等學生爲之教習復派委官分管各牌於考究武事之餘兼講忠孝大義俾其曉然爲子爲臣之道以期學成有用之才正在開辦間適奉諭旨飭令各省籌餉練兵等因奴才等伏思驟挑多兵微論餉項難籌卽倉猝成軍烏合之衆教習少而兵勇多勢必多需時日是成軍速而奏效反遲不如先就學堂勤加訓練今日學生即可爲異日之教習一旦成軍分布各營教者旣多操演自易成軍遲而奏效或速吉林旣難籌集巨欵驟練多兵則學堂之講求儲材愈不宜緩遂飭總理各員認眞督練現逾八月之久操法己有成效禀請校閱並請各操尚能整齊靈使人材均能造就富經面宣朝廷重視旂丁精求武備至意諭以勤學圖報以備緩急學生等均係邠岐舊僕尚能踴躍從公本年五月間遵旨挑練旗兵武備軍一營由學生挑充兵什者至五十人之多衆兵有所觀摩訓練較爲捷便是以小用小效之驗惟邊軍武備學堂經費係由停演砲費項下動支各營抽調學生亦皆隨帶原餉今試辦十旗學堂雖由户司暫爲設措籌墊津貼欵項究多不敷而且勢難持久旣經費操有規模所有該學堂生薪餉自應籌有常年餉欵俾資循序精進以底於成查吉林就地所籌之欵均各有所專需惟全省厘捐經奴才等於上年厘剔整頓收數較從前暢旺異常謹擬卽由此項盈餘項下指撥常年經資以資訓練而垂入逺如蒙恭兀恭候命下之日卽將學堂一切章程妥擬具奏所有奴才等增設十旗武備學堂擬由本省厘捐盈餘項下籌撥經費緣由理合恭摺具奏伏乞皇太后皇上聖鑒訓示遵行謹奏請旨奉硃批著照所請該部知道欽此○○饒應祺片再署瑪喇巴什直隸廳通判陳純治卸署遺缺應以准補該廳通判周儀飭赴本任以專責成　新疆布政使趙爾巽鎭迪道兼按察使銜　效蘇會詳前来除由臣批飭給委外謹會同陜甘總督臣陶模附片具奏伏乞聖鑒謹奏奉硃批吏部知道欽此○○譚鍾麟片再查記名總兵馬進祥甘肅固原州人勇敢性成治軍有法關外轉戰十餘年功績卓著光緒九年奉旨發往廣西差遣借補義寗恊副將臣在陜甘深悉其人可靠上年委署柳慶鎭總兵現值用人之際己札調来東以資臂助謹附片陳明伏乞聖鑒謹奏奉硃批知道了欽此 
 
 

Page 13

 
 
[光緒二十五年八月初三日京報全錄]  
　　宮門抄○諭旨三道錄前○大臣毓奏爲搜捕松蟲一律凈盡摺○燕督裕奏爲訂購英德兩廠魚雷快艇核趙收支數目摺○贑撫松奏遴員署理南康府知府片○八月初三日兵部太常寺太僕寺正藍旗值日無引見○豐伸布謝授四川綏定府知府恩○海公英信各請假十日○克公興伯各續假十日○善聯續假十五日○何昭然預備召見○召見軍機何昭然豐伸布○○奴才毓煜光裕果鞘敏跪奏爲松蟲凈盡繭蛾無多業將普收局裁撤以節糜費恭摺據實奏聞仰祈聖鑒事竊前於五月間陵寢儀行海地樹株漸有生蟲處所歴將辦理情形均經隨時奏報在案迭經欽奉諭旨諄諄訓誨奴才等欽遵之下曷敢稍事因循自戾咎戾惟有竭盡心力躬親率屬認眞督拿以期迅速竣事俾免貽誤事機現經兵役民夫人等不遺餘力己將此次所生松蟲搜拿一律凈盡四蛾亦屬無多查自五月初十日開辦起至三十日至共收松蟲門萬一千餘斤蟲繭九百三十餘斤復由六月初一日設立普收局以来至六月十四五等日兵民所交松蟲一千餘斤至數百斤不等繭蟲亦在千斤上下惟查蟲蛾之性畏雨喜晴自五月下旬每日所收不過三五個至六月初徇　不過十數個詎意於六月十四日入伏以来天卽不雨日旱一日虫蛾得順其性化生甚速局中卽見逐日加多每日所收虫蛾二三十斤至四五十斤不等奴才等不　焦灼晝夜籌思惟有盡心竭力逐日進内嚴催員役弁兵人等認眞極力窮搜並選派精於上樹之兵役民夫人等升高捕摘不留餘孽此十數日間局中每日所收松蟲一百餘斤蟲繭數百斤巡六月杪松蟲見淨天氣仍旱幸賴聖主洪福於七月初三日始得連日大雨蛾繭被濯易於霉爛局中所收遽見稀少每日蟲蛾不過八九斤蟲繭不過一二十斤至七月十一二等日爲數尤屬寥寥蟲繭至十餘兩蟲蛾至一二斤當以收數旣少卽將普收局原設五棚於七月初五日先撤三棚稍撙經費復經奴才等停内率屬經覆尋查所有生蟲處所松蟲委係一律凈盡繭蛾亦將次捕竣伏思此次蟲蛾捕收如此之多逺過上届檢查上届捕蟲成案自三月間開辦起至八月中旬始行停止搜捕時經五月之久共捕蟲蛾不過十數斤之譜此次竟多數十倍奴才等曷勝詫異詳詢上届承辦捕蟲差委各員僉謂上次伏雨過勤蟲蛾易於霉爛此次滋生之盛總由入伏天旱之故等語奴才等詳譯此言亦屬實在情形現在奴才等公同商酌松蟲旣己凈盡繭蛾所剩無多卽將普收局於七月十三日全行裁撤以節糜費仍派局員承辦衙門收煮掩埋以節簡易其奴才等所管儀行樹株並緑營所管海地樹株均屬一律菁葱密茂並無黄萎稀疏之形現在奴才果勒敏因病開缺未能隨時查看新放馬蘭鎭總兵尚未到任當經奴才毓焜光裕嚴飭各内關防司員並馬蘭鎭員弁以及此次派出之督催統帶各官督率兵丁差役樹户人等予限二十日務將繭蛾蟲子餘孽上緊認眞細搜不准稍留後患統俟搜拿凈盡後奴才等再行詳細據實奏報以期仰慰宸衷所有松蟲凈盡並裁撤普收局緣由謹恭摺據實陳明伏乞皇太后皇上聖鑒訓示謹奏奉硃批知道了繭蛾旣所乘無多卽著上緊搜捕務期凈盡毋留餘患欽此○○頭品頂戴北洋大臣直隸總督奴才裕祿跪奏爲查明訂購英德兩廠魚雷獵艇二艘收支欵目及派員接帶飛鷹船用欵開單報銷恭摺仰祈聖鑒事竊查光緒十七年七月間奉總理衙門傳諭旨李鴻章電奏添定快船得力請先籌欵等語現經海軍衙門户部會商撥銀二百萬兩交李鴻章應用欽此經前北洋大臣李鴻章電商前出使英國大臣龔照瓊　使德國大臣許景澄在英國阿摩士壯廠及德國伏耳鑑廠訂購魚雷獵艇兩艘的需價銀由部指撥山東省三井銅價及各省恊甘新餉銀一百萬兩又海軍衙門指撥海軍鉅欵本銀一百萬兩共二百萬兩内海軍鉅欵因發存期限未到未能驟提暫在東徵經費内挪墊銀九十四萬二千餘兩嗣經海軍衙門户部奏明由海軍衙門庫存海軍練餉項下墊放銀五十萬兩由户部庫存息借商欵内墊放銀四十萬兩共銀九十萬兩歸還東徵經費計東徵經費一欵實墊船價銀四萬二千餘兩又三井銅價實收二十一萬二千三日餘兩計短解銀一百兩有奇統計共收銀一百九十四萬二千一百餘兩如數買匯英金三十萬磅交前出使英國大臣襲照瑗兌收作爲購船經費嗣於是年十月升任廣西按察使胡爝棻奉命督辦東徵糧臺曾經海防支應購船案件移交糧臺接辦所有購船經費約計動用二十三萬磅尚餘七萬磅匯回撥歸東徵經費一併由糧臺造銷旋因購買船砲等項須由前出使英國大臣龔照瑗錄送全案又接帶飛鷹獵艇委員陳恩燾由糧臺領銀一萬六千餘兩亦須俟該委員將用欵開報方能核辦糧臺適將裁撤未及造銷仍開具册摺移交該局俟全案彚齊再行核明報部當經該避查明前出使英國大臣龔照瑗在英廠訂購魚雷獵艇一艘名曰飛霆由洋廠包送来華前出使德國大臣許景澄在德廠訂購魚雷獵艇一艘名曰飛鷹由前北洋大臣李鴻章飭派候補知州陳恩燾選募員弁水手人等出洋接帶並派洋商滿德前往帮同接收照料己於二十一年十月回華疉經該局催取購船全案旋准出使大臣龔照瑗將英德兩廠訂購船砲等項收支各欵及陳恩燾接帶飛鷹船用欵分别開報飭據該局司道逐細按欵稽核計訂購飛霆一船并隨購快砲魚電燈等項及包送来華支用英金十三萬九千一百八十三磅有奇訂購飛鷹一船并隨購快砲魚雷電燈等項除回華經費不計外支用英金八萬九千二百八十五磅有奇共計兩廠船砲等項支英金二十二萬六千四百六十八磅又派員出洋接帶飛鷹一船華洋員弁水手匠役人等薪餉川資輪船火車價脚置辦號衣旗幟添購快槍海圖并回華保險領港購煤及電報信資一切用欵共支銀八萬一千一百八十四兩有奇統計購船費項下原購英金三十萬磅内除匯回七萬磅由東徵糧台列收造報又撥歸接船案内收銷英金三千四百磅又撥歸北洋海防案内收銷餘欵英金一百三十一磅有奇外計購買船砲等項實收英金二十二萬六千四百六十九磅合庫平銀一百四十六萬六千一百三兩有奇内應歸兵部核銷銀八萬五千九百六十八兩零應歸工部核銷銀一百三十八萬一百三十五兩零撥付無存接船經費項下先由東征糧臺撥銀一百六千二十四兩零續由接船經費内撥給英金三千四百磅合銀二萬二千十兩零尚不敷銀四萬三千一百四十七兩零經東征糧臺奏明由該局北洋經費内設法燾墊作正開銷計共支用銀八萬一千一百八十四兩零内應歸户部核銷銀三千九百十兩零應歸兵部核銷銀五萬一千九百七十一兩零應歸工部核銷銀二萬五千三百二兩零收支相抵應存無項查此定購英德兩廠魚雷獵艇并雷砲等件及接船用欵均由洋廠議明包辦實用實銷絲毫無浮造具四柱總册及分銷細册具詳請奏前来奴才查訂購魚雷獵艇及接船用欵均係由洋廠議明包辦各有合同收單爲據迭經督飭司道按欵逐加查核皆係實用實銷并無絲毫浮糜自應按欵開單請銷以昭核實除將總分各册分咨總理衙門户兵工三部查核外理合分晰繕其簡明清單恭呈御覽仰懇天恩俯准照銷謹恭摺具陳伏乞皇太后皇上聖鑒訓示謹奏奉硃批該衙門知道單二件併發欽此○○松壽片再南康府知储蔡世俊病故臣另行恭疏具題所有該府印務應卽遴員接署查有試用知府徐元霖老成明練堪以署理據布政使張紹華會同署按察使周浩具詳前来除檄飭遵照外謹會同兩江督臣劉坤一附片陳明伏乞聖鑒謹奏奉硃批史部知道欽此 
 
 

Page 14

 
 
[光緒二十五年八月初四日京報全錄]  
　　宮門抄○御史秦奏爲江北河運漕米擬請停辦片○皖撫鄧奏特叅將重犯失禁致令在押結夥同逃之知縣請旨革職摺○閩督許奏擬撥鐵路經費摺○八月初四日刑部都察院大理寺廂藍旗值日正紅蒙引見八名廂紅漢十五名○景厚謝授侍講學士恩○徐樹鈞謝授江蘇鹽法道恩○葉慶增謝授江西南康府知府恩○候補知府方占鰲等謝恩○慶公續假十日○啓秀續假五日○熙元請假十日○何得彪萬本敦閻錫齡預備召見○崇文門呈進銀魚○召見軍機閶錫齡萬本教何得彪○○稽察海運倉河南道監察御史臣秦夔揚跪奏爲江北河運漕米勞費太甚擬請停辦以袪積弊而節虚糜恭摺仰祈聖鑒事竊維河運漕糧本沿明代舊制我朝全盛之時庫儲充溢不以漕連多費爲嫌且黄河由淮安穿連入海亦與今日情形不同然至道光年間運道己虞淺阻履經改行海運咸豐初年粤匪竄擾湖廣等省軍務繁興五年河决銅瓦廂山東運河廢壞由是各省河運不復可行迨東南平定江浙二省漕糧田海運津均稱便利惟江北試辦河運始於同治四年當時不察河漕不能並治之故而勉强行之迄今三十餘年其事之有損無益亦旣彰彰在人耳目矧值庫儲奇絀朝廷於籌欵一事幾費周章則積弊如江北河運自應亟議停辦請言其弊約有四端一曰坐失水利二曰牽掣河防三曰苦累商船四曰有妨兵食謹爲我皇太后皇上縷晰陳之查山不境内微山獨山等湖名爲濟漕水櫃每届江北漕船北上由泇河廳相度水勢啓閘下注以利漕行河員惟恐誤運湖内蓄水但過於例定尺寸設遇春夏雨水連綿則環湖數百里悉爲澤國而天旱水淺之年則傍近泉源盡以濟漕而不足更無涓滴之水潤及農田本年沂州旱荒致煩振濟向使早弛運河灌引之禁俾地方官一意講求水利不必兼顧運道河至漫無補救成此巨災所謂坐失水利者此也黄河濁流宜合不宜分故借黄濟運人人知其非計無如江北旣辦河運卽必得使汶衞二水與黄相接東省河身較窄一遇盛張兩岸所留運口極爲吃重防守稍懈則倒灌奪溜在在可虞每届漕船入北運河全資黄水浮送所以臨清以南二百餘里運河旋濬旋淤視南岸爲尤甚且黄水亦以勢分而力弱而沙停頻年横决之患幾至不可收拾所謂牽掣河防者此也河運雇募民船例定十二月初一日開兌限次年二月兌竣開行各船户在高寳水次停泊候裝需時數月之久不無虚耗及開行以後長途牽挽備極艱難雖有糧道封雇船隻以備沿途起剥而東境漕渠節節膠阻逢閘提溜遇淺加夫驅千百船户水手䟎行於炎天烈日之中幸而汛水足敷灌送抵　較早尚可回空倘值水勢撒弱磨淺而進或至七月間始渡黄入衞則重運到通己將竭盡人力迨事竣回空運河又漸乾涸勢必凍阻北河以待春融南下夫一船受載不過二三百名糧米而使之窮年累月歴數千里之艱險船户所得水脚幾何其窮無復之者弊端百出又奚怪焉所謂苦累商船者此也南漕减運以来江浙海運蘇松皆係粳米杭嘉湖粳米外間有秈米爲數無多惟江北河運定章採買秈米統核近年進倉漕糧秈多粳少其大較也京倉放欵以甲米爲大宗旗兵食用不盡需米每季所領甲米售之碓房者居多售價高低視乎米色而以籼視稉有不免相形見絀者何則秈米質嫩不如粳米之能耐久儲故市價比粳米爲賤秈新者且然况倉儲之陳陳相因者乎本年四月間有旗兵入倉滋閙不領秈米之事在倉塲固屬爲難而兵丁以口分之故輕蹈刑章亦殊爲可憫所謂有妨兵食者此也以上四端其弊皆與江北河運相表裏欲清其弊莫如不令採買籼米停止河運爲便查京倉米數卽就江浙海運計之目屬歳有贏餘若江北自本年冬漕爲始停運秈米則八旗甲米只須明年輪放一季新秈此後浙江所運秈米無多儘可專歸漢俸搭放俾旗兵全食一色粳米而倉塲亦易於清釐可無竭蹶之虞矣至江北歳運止耗秈米約共十三萬餘石所需米價運費及沿途濟漕等項工費每年開支銀五十餘萬兩旣經停運則此項銀兩卽令按年解部亦可稍裕度支所有擬停江北河運緣由是否有當伏乞皇太后皇上聖鑒謹奏奉旨一道欽此○○頭品頂戴安徽巡撫臣鄧華熙跪奏爲特叅將重犯失禁致令在押結夥同逃之知縣請旨革職以肅功令恭摺仰祈聖鹽事竊據繁昌縣知縣史悠康禀稱光緒二十五年四月十九日因公至蕪湖道署面禀地方事宜二十日晚得信人犯脫逃卽於二十三日清晨馳回據典史面禀前由卽提訊禁卒供稱二十日四更時分因狂風驟雨至黎明該禁卒一時睡熟監犯伊歡喜程行功李崑山結夥越逃等語查仇歡喜係毆傷胡國長身死案内審依鬥殺例擬絞監候解審發回監禁之犯程行功係聽從殺死李洪福等一家三命解審翻供發回復審之犯李崑山係聽從行刼事主唐兆麟雜貨店臨時因别故未行事後分贓擬遺改軍監候待質之犯現己會營協緝請查核等情當經臣批司將典史先行詳請奏叅一面委員前往復勘查明該縣公出有無揑飾旣將該典史及刑禁入等提省發交安慶府審辦並飭勒緝各逃犯務獲旋據該縣典史金元棣禀稱該縣史悠康係二十一日公出人犯仇歡喜等於二十一日夜四更時分自縣署東首班管脫逃並非越獄請澈究等情亦經批司飭令委員一併查覆辦理去後兹據布政使湯壽銘署按察使李廷簫會詳委據候補知縣龔樹棠前往該縣查得縣署東設有押所絞犯仇歡喜等實由押所脫逃該縣史悠康委係四月二十一日公出至二十三日公回並續據該縣禀報逃犯仇歡喜己於六月十一日在含山縣屬拿獲還禁各等情到司查該縣史悠康以應行監禁之仇歡喜等提禁收押亦未率同典史小心看守致被結夥同逃己非尋常疏忽可比又該縣係二十一日事後公出禀稱十九日公出更屬規避雖據禀獲仇歡喜一犯己在五日限外且尚有程行功等未獲詳請奏叅前来臣查該縣人犯仇歡喜等旣據委員查明並非越獄實係在押脫逃典史金元棣並無看守押犯之責自應免其置議相應請旨將繁昌縣知縣史悠康先行革職除飭司將史悠　撤任查究揑報各情並飭將己獲之仇歡喜解省提同看役人等究明有無鬆刑賄縱情弊分别辦理曁緝逸犯程行功等務獲究報外謹會同兩江總督臣劉坤一恭摺具陳伏乞皇太后皇上聖鑒訓示再繁昌縣知縣缺安省現有應補人員請扣留外補合併陳明謹奏奉硃批史悠康署先行革職歸案查辦餘依議欽此○○閩浙總督兼署福州將軍臣許應騤跪奏爲閩省應解鐵路經費無欵可籌請將江西應恊閩餉如數撥解以省周折而免遲誤恭摺具陳仲祈聖鑒事竊照閩省前因購辦搶械擬將收存昭信股票欵内應解鐵路經費銀二萬二百餘兩儘數挪用一案先經臣奏奉硃批昭信股票銀兩著准留購槍砲鐵路經費仍行設法籌解等因欽此轉行欽遵在案伏查閩省昭信股票欵内奉撥蘆漢鐵路經費銀一十萬兩先後解過銀六萬兩尚短銀四萬兩因思按年部撥江西地丁銀五萬兩恊濟閩省旗緑各營官兵俸餉光緒二十四年分僅解到銀一萬兩尚短銀四萬兩迭經奉部行催江省籌解係屬有著之欵年内本應解清現在鐵路需用孔殷閩省乏術騰挪擬將前項二十四年分協銀四萬兩卽由江西撫臣速籌徑解督辦鐵路公司盛宣懷查收作抵閩省補解鐵路經費所有閩省不敷俸餉由司自行彌補似此一轉移間可免彼此匯兌之煩庶鐵路要工不致曠悞而閩省財力藉可稍紓實屬兩有裨益據署福建布政使余聯沅會同善後局司道具詳前来臣覆查無異合無仰懇天恩俯念閩省應解鐵路經費無欵可籌准將江西應恊閩餉如數撥解以省周折而免遲悞除分咨查無外謹恭摺具　伏乞皇太后皇上聖鑒謹奏奉硃批户部議奏欽此 
 
