# 1906 - 323 - 4912073

 

Page 1

 
 
論前一百字起碼多則以十字遞加每日每字暫取洋銀一分後幅長行二百字起碼短行五十字起碼多則均以十字遞加第一日每字五釐第二百至第七日每字三釐第八日以後每字二釐半 
西歷一千九百六年十一月卄七號禮拜二 
[諭旨恭錄]  
　　十月初五日奉旨江西鹽法道著慶寛補授福建邵武府知府著朱錫恩補授江西靖安縣知縣著鄭應墀補授貴州印江縣知縣著鄒毅洪補授四川榮昌縣知縣著趙詠淸補授江西袁州府同知著博勒忠武補授陜西岐山縣知縣著邊祖祥補授河南西平縣知縣著程嘉穀補授截取舉人十毓祥著以直隸州州同用現任永順府敎授劉廷棫着以鹽庫各大使用截取舉人黃竹修著以直隸州州同用廉蔭着以直隸州州同用熊繼本着以鹽庫各大使用陶步瀛著以鹽庫各大使用王恩翰著以鹽庫各大使用陳繼修著以鹽庫各大使用康鴻鈞著以直隸州州同用陳棅前著以直隸州州同用現任祁陽縣敎諭楊昌謨著以直隸州州同用揀選舉人于文貞著以直隸州州同用任桂芬著以鹽庫各大使用鄭經宇著以鹽庫各大使用常壽泉着以鹽庫各大使用李进林著以鹽庫各大使用陶炳榮着以鹽庫各大使用郝秀觀著以直隸州州同用崔榮標著以直隸州州同用蕭殿勳著以鹽 
 
 
 

Page 2

 
 
庫各大使用胡謙福著以鹽庫各大使用王佩眞著以鹽庫各大使用朱道濂着以鹽庫各大使用胡鳴鶴著以直隸州州同用陳保彝著以鹽庫各大使以應升之缺升用俸滿福建漳浦縣敎諭王登琦著仍以敎職用俸滿安徽石埭縣敎諭王拔萃著仍以敎職用理藩部筆帖式著桂斌補授起居注筆帖式著增元補授内閣侍讀學士員缺著劉式訓補授内閣中書員缺著常禧補授擬補西安將軍衙門筆帖式文鐘著准其補授實授直隸北運河楊村通判趙燡芳著准其實授保送分發知府翰林院編修夏寅官管象晋俱著以知府分發省分補用保送分發知府盛京裁缺禮部員外郎巴克坦而著以知府分省補用保送直隸州知州盛京裁缺刑部主事多倫布著交部記名以直隸州知州用保送知縣盛京裁缺刑部筆帖式常奎裁缺國子監筆帖式玉琨俱著交部記名以知縣用改就知縣前刑部主事桂芾著以知縣分發省分補用奏留吉林補用道史菡吉林補用知縣善元任鳳閣保舉江蘇候補知州許省詩山東候補知縣王夢松浙江候補知縣徐寳靑俱著照例用京察盛京將軍衙門主事紹海着准其於筆帖式任内一等加一級卓異俸滿在任補用道湖南永州府知府德泰著回任准其卓異加一級仍註册候升社稷壇五品官員缺著喜祿補授欽此又軍機處交出奉 
　　旨本日引見之開缺送部廣西鎭安府知府豐陞額着以簡缺知府用廣西南寗府知府潘江著以同知用欽此 
呂欽使尙賢堂演講文（續） 
　　 
[論中國學界宜保存國粹於歐化之中]  
　一曰歷史國無歷史則不國矣泰西各國之人無有不知其本國之歷史者今日我國學界試語以我國之歷史其能明悉顚末治亂興亡之蹟者實不數數覯也古者左史記事右史記言爲我國有史之權輿孔子得百二十國之國史作春秋筆則筆削則削褒貶謹嚴故歷代列之爲經而亂臣賊子始知所懼龍門變編年而爲紀表傳志扶風因之遂爲後世史家不易之體顧正史卷帙浩繁初學每病不能盡讀即讀之又卒然不能得其條貫故正史而外編年之書若涑水通鑑紫陽綱目史之最善者也兩書雖亦頗用馬班之舊而上溯三代下迄五季提綱挈領俾上下數千百年之故瞭如指掌我高宗純皇帝擷兩家之精斷以宸衷編定通鑑輯覽書仍涑水紫陽之例然後大義炳日星微詞析秋毫蓋自有編年以來至是而始無遺憾我國國粹胥在乎是學者誠能研究貫穿實保存國粹之要務也 
　　一曰政治堯咨四岳舜命九官夏禹有謨商湯有誥武王受命典制尤備周公負扆治定功成乃作官禮經緯萬端鉅細畢具古人謂周禮一編爲周公致太平之書信不誣也今雖年湮代遠因革不同然試考泰西各國政治往往有隱相符合者此以見古聖人創制之精正如布帛粟菽合古今中外措之而無不宜者也若設官興學理財治兵通商惠工諸大端果能舉唐虞三代之制度而保存之則將來仿行泰西各國之法更融會我國國粹於其中豈非盡善盡美唯一之政耶 
　　一曰禮制中國爲禮義之邦全球各國素所稱許三代制度備存禮經其於家庭有冠禮有昏禮有葬祭之禮鄉黨有士相見禮鄉飲酒禮國家有郊廟巡狩朝覲聘問之禮先王之制禮也乃欲納人人於軌範之中也今日學界多倡自由之說放棄禮法恣肆不馴抑知泰西各國所謂自由者必人人先有自治之能力自治云者卽遵守禮法之謂也夫人而能遵守禮法則仰不愧天俯不怍人所謂名敎中有樂地也是眞自由也若夫自由不本於自治則必蕩踰檢閑凌亂秩序其勢不至於作亂犯上不止故禮制者我國之國粹亦泰西各國所最企慕者也可不保存乎哉 
[本舘接定期開議外省官制專電十一日亥刻到]  
　　北京專電云政治館議改外省官制定萬壽後即行開議（孔） 
[本舘接民政部會議廳制專電十一日亥刻到]  
　　北京專電云民政部尙書派出榮厚鍾鏞祝書元賀國欒顧鰲六員會議部廳權限及改併廳制（白） 
[本舘接工部暫緩更改專電十一日亥刻到　　北京專電云農工商部奏請工部事宜暫緩更改仍舊辦理（孔） 
[本館接到皇太后撥欵存户部銀行專電初十日酉刻到]  
　　北京專電云昨日奉太后懿旨撥欵二十萬兩存户部銀行生息按商業機關全恃銀行今宮庭能撥存巨欵以示提倡中國商務之興其庶幾乎（南） 
[本館接到嚴定戒烟章程專電十一日午刻到]  
　　北京專電云自奉旨禁烟政府已擬就章程十一條卽日出奏）一）土藥種植按年遞减（二）吃烟之人必領執照（三）除五十六歲以上之人均由醫官騐視體質分别予限禁嗜（四）所有烟室予限一律禁開前三月仍収燈捐後三月均行免捐烟具僅准賣一年一年之後槪禁出售（五）傳給戒烟藥方（六）開戒烟會（七）進口洋藥按年遞減（八）通查洋藥店家數此外不准再開（九）責成地方官實力奉行違者嚴參（十）大小官員一律戒嗜予限六個月准其聲明請假戒烟員缺差使派人代署倘或逾限不戒一經查出卽行革職永不叙用（十一）遍出告示（食） 
[王侍御最近之條奏京師]  
　　近日王侍御步瀛又復摺奏四事（一）近日政治改變不善三綱破壞亟　預防（二）請飭滿漢大學士協辦大學士六人并兼政務處差使五日（三）入决 
 
 
] 

Page 3

 
 
事永著爲例（四）戴鴻慈端方有剪髮易服之奏幸聖明未允查端方乃貪詐巧不滑原無足取若戴鴻慈平日頗言理學何亦所見如此旣荷寛容自後再有建議此事者仍請置重典以昭炯戒（日） 
[張尙書擬赴日本調查郵傳章程京師]  
　　郵傳部張治秋尙書以現在本部初立一切章程均須編定擬親赴日本調查關於郵傳各項事宜回國仿辦聞不日首塗（呂） 
[駐俄胡使條奏地方自治京師]  
　　駐俄公使胡大臣惟德日昨奏陳地方自治辦法其注重者二（一）請明定府縣官吏職務權限並請立府縣議會參事會以此二者爲地方自治之精髓（二）請飭考察政治大臣會同政務處大臣調查各國地方自治制度叅酌定章須示限期（日） 
[步軍統領電請各省認欵北京]  
　　步軍統領衙門那中堂以欵項無著特電商各省督撫將軍略稱步軍統領衙門有拱衛京城綏安地面之責現奉諭旨母庸裁撤自應力圖整頓設法改良惟慮經費不敷一時無從措置度支部用欵浩繁勢難籌撥思維再四祗得電商各省合力代謀以集數之多少定辦事之次第總期衆擎易舉藉擴新規當將此意面商慶邸甚以爲然執事夙抱公忠尤相關切用敢求將伯之助務希酌籌的欵每年認解若干卽行電示以便繕單具奏並請作正開銷云云（吹） 
[淸都護起程赴魯京師]  
　　此次政府密派淸都護銳前往山東其故因九月間成侍御子方曾叅劾楊中丞與德交涉多失機宜故有密派查辦之事現淸都護已於初三日啟程赴東閏 
[湘撫覆外務部電（爲洋商請照運米事）]  
　　外務部鈞鑒奉電敬悉湘省本非豐收且從前水災所動倉穀至今尙未購齊還倉鄂蘇所運寔係賑米並非開禁至應如何出示禁止之處擬轉達後任查照辦理謹覆鴻書印 
　　附外務部原電長沙撫台龐鑒前英使以英商請領長沙運米照關道不允亟請本部轉飭照給經復以湘省收成歉薄並未弛禁運米出境去後昨又接該使函稱鄂蘇兩省曾赴湘運米援中英新約第十四欵應仍給英商執照等語己由本部復以前因隣省被災或偶有接濟之事現湘省缺米白食且恐不給决不能再給華商執照致英商向隅希尊處迅飭出示再行禁止以符約章爲要並電復外務部印（塲） 
[扣留冐掛洋旗米船漢口]  
　　黃岡縣職員陳炳章昨禀江漢關道略稱本縣因年荒禁穀出境現有船户高瑞霖即昌潤指英商泰記由英總領事奉督憲文憑及江漢關執照在縣扯掛洋旗强買穀石業經紳士將船扣留等語業經桑鐵珊觀察批示查英商泰記並未赴黃買穀乃高瑞霖以船户冐掛洋旗可惡已極已電飭黃州府迅將該船貨一併扣留並將船户高瑞霖卽昌潤拿案究辦（生） 
[俄國交還黑龍江金礦之風聞]  
　　日本紀事報載倫敦電云哈爾濱報章載稱俄國以日俄戰時中國曾受虧損因將黑龍江金礦交還中國以當償欵譯文匯報 
[日商提金爐坊罷議漢口]  
　　日商在漢口開設提金爐坊與華民糾葛至今未結前由漢廳馮司馬查按約章不合有碍禁令特與日領事妥議將爐坊罷議改造别項事業茲特出示曉諭略云案據職員胡恒興等以日商在橋口建造提金爐坊鏹水烟𦦨有碍該處居民衞生等情禀經本撫民府出示禁止並申請關道憲照商日本總領事在案茲據領事函稱俯順爾等民情將此項提金爐坊與本撫民府另行妥議辦法轉諭日商東益經營搬遷惟起造半成廠屋亟應續行興上完竣另做别項合例事業請予保護前來合亟出示曉諭爲此示仰該處居民人等一體知悉現在日本領事俯順民情該廠屋工成以後另做别項合例事業無碍居民衛生該居民等務各安靜無譁聽其興造完工不得阻撓滋事總之日本合例商業照約准行倘敢無端阻止抑或陽奉陰違一彼告發訪聞定卽拿案從重究辦决不寛貸如日商仍作不合例商業亦許紳民禀由本撫民府按約照會飭停以昭信實其各懍遵（生） 
[雲南留學生致外商兩部電（爲騰越鐵路事）]  
　　外部商部中堂大人鈞鑒雲南騰越鐵路業經奏准自辦頃駐滇英領事無理要求中英合辦并繼以種種恫喝手段請力拒以杜陰謀而延滇命餘詳雲南鐵路總公司電雲南留日全體學生公叩（仁） 
[滬𡩋鐵路續借英欵合同紀要京師]  
　　滬𡩋鐵路借欵商議决定外務部己與英欽使訂立條約簽印茲將要目開列如左 
　　一借欵總額。英金六十五萬磅壹股劵百磅壹股實收金額九十四磅半 
　　一借欵付給限期訂立條約後六個月内由承辦人將全額交付 
　　一行息年百分之五（卽五釐）每年付給 
　　一交還限期借欵本金二十五年内勿庸交還由二十六年起按期交還本欵遵辦實行 
　　一借欵承辦銀公司 
此外合同要目大約與九廣鐵路借欵合同相類云（閏） 
[九廣鐵路借款合同紀要廣東]  
　　九廣鐵路籌借英欵商議已成兩國委員訂立暫行合同茲開列要目如左 
　　一借欵總額英金一百五十萬磅但借欵券額百磅實收額九十四磅（即實收額由劵面額減六成也） 
　　一還欵限期此欵二十五年内無庸還付由二十六年起按期淸還 
　　一擔保。中國政府擔保本欵一切之責所有該鐵路之資産權　 
 
 

Page 4

 
 
爲抵押 
　　一互換合同限期訂立暫行合同後於八閱月内兩國政府將本合同互換實行遵辦 
　　一承辦借欵銀公司承辦本欵一切事宜（閏） 
[禮部電覆東三省分取優額京師]  
　　禮部日　　昨電覆盛京將軍趙次帥云查東三省優額向係三名照新章加四共取十五名提學使旣經分設自應分省考試惟文風高下及應試人數多寡本部無從懸揣應由貴將軍酌量情形分額考取（食） 
[學部所調留學生告假回籍京師]  
　　學部奏調之畱學生在部當差者共六人謝天保顔惠慶范鴻泰路孝植董鴻褘陳錦濤（陳雖歸學部當差惟又經户部奏調）現均告假回籍明春始到京任事（白） 
[彭翼仲擬從寛擬結京師]  
　　法部直隸司於上月二十九日令彭翼仲呈遞淸供並未跪訊口稱鎗傷一事素無挾仇安肯仇擊朱委員實因槍子落地爆起磚供畢司員判令限一二日呈遞親供再審聞政府之意仍擬遞解回藉不日便可定案矣 
[盛京將軍嚴拿革命黨]  
　　初十日東京電云傳聞盛京將軍因有革命黨潜謀不軌之事諭令地方官在省城内外及鄰近各境嚴行搜捕云譯字林報 
[飭防海州亂匪南竄鎭江]  
　　江北海州飢民與匪徒勾結謀亂經當道派軍剿辦擒獲匪首多名刻已平靖江督端午帥仍恐該匪餘黨南竄日昨電飭揚州瓜洲水陸各營一體防堵以備不虞（再） 
[飢民恃衆抗官揚州]  
　　北路飢民來揚就食者愈聚愈多資遣不去江甘兩縣令恐其滋擾生事同往南門外靜慧寺查察詎飢民恃衆鬨鬧竟將該寺圍困甘泉震大令疾呼閉門請兵勦辦不都袁大令以閉門示弱請兵則激生事端遂親詣寺外向各飢民解說利害並令其十户公舉一人俾有頭緒以便稽查施賑當卽舉出十餘人帶至署内諭話一面禀知運府二憲請示辦理（步） 
[鄉民毆斃路工南京]  
　　滬寗鐵路所雇路工數十名前日在金陵神策門外一帶先行動工將鄉民施錦春之菜園地基踏毁施與爭論即被毆打施妻某氏情急遂呼喚鄰里前來救護土工即紛紛走散惟有張某者係淮安人帶病工作不及奔避被毆即斃上元縣朱大令得報蒞驗飭令先行棺殮路工不允要求抵償幸經鄉耆方某央求路工經理人幇同調處勸施貼還衣棺超度等費始克寢事（已） 
[民政部奏辦高等巡警學堂摺]  
　　奏爲陳明開辦高等巡警學堂情形恭摺仰祈聖鑒事竊查前經奏定臣部章程聲明巡警學堂歸臣部逕轄等因欽奉諭旨允准在案伏維保安之用警政爲先造就之方學程最要現在整理内外城警政需用警官以下人材日多加以各省舉辦巡警多因任使不敷或咨請調員前往或電請派人來學尤非亟設高等學堂分科敎授不足以宏啟迪而資應用當於四月間招集京外人員及舉貢生監並原充各項巡警考試共有六千餘人之多復派精通警學各員嚴加甄錄由臣等校核計挑入正取二百四十名副備取三百名先將列在正取者令入學肄習計分三科一曰正科授以高等警察及各項法律分六期畢業凡挑取舉貢以下及巡警人之一曰簡易科授以簡易警察以應急需二期畢業凡挑取各官員等入之一曰專科授以必修警察俾現有差各警員可及時來學分二期畢業凡各廳隊警官以下入之就原有警務學堂房院酌加修葺應有堂舍亦均粗備名曰高等巡警學堂延聘中外各科敎習酌定課程以資講授查有二品銜分省補用道唐家楨堪以派充該堂總理並派臣部警學司員外郎熙棟總核該堂事宜提調以下各員均經揀派並酌設司書生夫役名額其經費等項飭令核實動用撙節開支業於本月初十日開辦至京師號稱首善學堂又爲各省標准現因欵項支絀僅就財力所能覈者辦理嗣後仍當籌增欵項設法恢張以期學業日清成材日衆内足供京城这選用外能應各省之取求上副朝廷設立專官保衛元元之至意所有開辦高等巡警學堂緣由理合恭摺具陳伏乞皇太后皇上聖鑒謹奏光緒三十二年九月十八日奉旨依議欽此 
[輪船行期之遲緩]  
　　初九日天津電云中國招商局廣濟輪船運帶歐洲郵件由上海開往天津在途十二日始於今日抵津譯字林報 
[法國擴充海軍之政策]  
　　初十日倫敦電云法國政府添造海軍艦隊之政策己經議政院用投票法决定計贊成者三百九十三票反對者一百十二票前議院所擬於今年建造新艦六艘之語亦己决定海軍大臣湯孟森亦贊成擴充海軍保護海面之議並謂日俄之戰如日本祇恃其守護艦隊之力則不能有戰勝之望彼亦承認潛水艦之功用惟其建製之工程艦體之模範則尙未有實騐也 
[法國預備遣艦赴摩洛哥]  
　　初十日倫敦電云法國地中海艦隊之支隊已在度龍海口置備食用物件以防摩洛哥事亟開往 
[俄政府辦理戰事之善後]  
　　初九日柏林電云俄國政府傳諭凡曾在旅順口置有産業者可將戰時捐失開單索賠 
[日本專使赴英有期]  
　　初十日東京電云日本伏見宮親王定於一千九百零七年西歷二月二號由橫濱起程赴英 
[輪船在高麗海岸沈没]  
　　初十日東京電云神户中國輪船公司金敘 
九在高麗南境海岸沈没死者二十八人譯字林報 
[法國增加議院經費]  
　　法報云法國上議院己採用議院經費增至一萬五千法郎之議 
[法與西班牙立約共防摩洛哥]  
　　十一日倫敦電云法與西班牙恊議立約補救丹支亞地方目前危急之情形以防事機廹切兩國可各派兵一千二百人登岸惟此約尙未核定然無論如何两國之兵艦當仍駐泊丹支亞海口 
[舊金山腐敗情形]  
　　十一日倫敦電云舊金山市長史密司由歐洲回美行至紐約因有人控以需索之罪當即被捕有訪員一人聲言舊金山地方敗壞不可收拾竊賊刺客遍於城内民政官皆　工黨專事揮霍用錢如水云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[周督抵港補紀香港]  
　　新任粤督周制軍乘安平輪船來粤赴任因沿途風浪念一日在福州口避風至二十五日上午十一點鐘始抵本港隨於三點鐘登岸拜會港督邢制軍特備小輪迎接并排列軍隊奏樂鳴砲致敬周督會晤港督後五點鐘到花旗酒店赴華商歡迎會筵讌與會者一百零五人旋由楊君蔚彬等上周督頌詞云制府昔膺直藩治亂絲而不棼大局危而復安逮旌麾南指敷政金陵内治則措置裕如外交則折衝不辱半載治績中外咸欽比聞啓節南來五嶺紳民莫名欣忭今幸親承德範官民之分位胥融大雅謙光有逾想望竊維粤省地雖鄙遠民俗猶淳况形勢當交涉之衝時代際維新之局當興當革何止一端固三千萬之所同期亦五大洲之所共矚者也南天要政莫如粤漢一路民氣雖可用惜總其事者未能握要以圖致令附股者寢食皇皇而傾軋轢之風潮亦以久而益甚此中得失想早在洞鑒之中將來調護維持尤不能不惟制府是賴也至於本港乃南方商部樞紐亦粤民航轍之所必經粤省之治化圖爲與此島有息息相通之關繫是在制府泯其畛域以袵席粤民之盛治波及我旅港之華僑使中英之交誼日親華洋之商塲更盛此則蔚彬等敢於制府未下車之先卜之矣周人即致答頌辭云今日在香港承諸公盛意設筵公宴羣賢畢至鄙地不敏恐無以副衆望甚樂與當君叙談一傾積素香港爲通商要將洋舶至中華者以香港爲第一馬頭今商務日見振興可喜之至同來廣九鐵路旣成南洋商業工藝自必日見發達至於粤漢鐵路尤爲中華命脉所關此路成敗實係全局安危願我紳商共結團體督顧大局鄙人當力盡義務任維持保護之責凡事公則無私和則無爭有路章在有商律在願諸君捐棄微嫌熟籌至計他日路成爲萬世利當不忘鄙人今日之言也禮畢復與隨員及歡迎會諸君共百餘人合拍一影盡歡而散（冬） 
[邘江官事揚州]  
　　候補運判楊永錫前經江督請補泰州分司茲奉部駁應以本班先叙准補海州分司夏敏功飭丁赴運轅報丁内艱（引） 
[駐鎭英領事將次易人鎭江]  
　　駐鎭英國領事竇爾慈君署期屇滿聞英政府有調南京英領事來鎭接辦之說（巧） 
[郵局加收寄費寗波]  
　　甬江各信局與客幇代寄信札向由郵局彙寄現郵局議加寄費每磅定洋三角五分各民局有碍生業日前己邀集同業聯名禀請稅務司酌減寄費未知能邀允否（具） 
[丹陽創辦自治會浙江]  
　　鎭屬丹陽縣紳士近日組織一自治會專以發達德育實行自治爲宗旨現已於本月初十日開會演說（再） 
[蘇撫諭飭廣設宣講所蘇州]  
　　蘇紳蔣季和太史等禀准蘇撫在元妙觀方丈殿設立宣講所己紀前報茲悉陳中丞以　講所爲開通民智要點因諭令太史等擇東西南北中五路各設一處選紳士中曾經出洋之人充當講員如不敷則禀請於候補人員中擇尤委充（且） 
[蘇州敎育會商借房屋蘇州]  
　　蘇州學務公所現須遵照部飭改爲敎育會以房屋狹隘禀經蘇撫陳中丞商准前師範學堂監督羅叔藴將所建滄浪亭附近之住宅一所改爲蘇州府敎育會凡府屬學務統至該處商辦（且） 
[典商禀請仍照舊章淸江]  
　　淸江各典商前由蘇撫轉札諭令按照蘇屬各典成例剔出布棉絮被等四項提前自十月朔起至臘月底止讓利三個月以惠窮民現淮屬六縣各典商以淮屬典規與他處不同向來不分布棉綢皮金珠首飾一律自臘月起至除夕止均讓利一月日久相安民無異議此次如需更章剔出布棉襖褲等四項民間必多不願况前憲台屢次奉飭更章民間竭力違抗幾釀事故値此災荒更易滋事如欲提前讓利則各典商以抽捐重疉實在力有不逮連日與府縣竭力磋商實難就範特請商會聯合六縣各典商紛紛向撫轅進禀以冀仍循舊章辦理云（對） 
[皖撫加給標營地價安慶]  
　　皖撫恩中丞日前特出榜示略謂安省遵設標營業經勘定地址購買侯家圩等處民地由紳公平議給地價每種一斗給予地價本洋六元佃户頂價本洋十二元本部院軫念民依於各價之外另照每種一斗賞予龍洋一元並准自本年爲始該地糧差一併免完以示體恤仰各地户佃户於本月十九日親自到院聽候發給（士） 
[滬寗鐵路租屋儲料南京]  
　　滬寗鐵路寗叚管理材料所賬房業已租定金陵下關虹濟橋邊汪姓房屋兩進並在該所之東半邊街地方搭蓋茅草棚廠十餘間以備存儲材料（長） 
[定期開辦粥廠鎭江]  
　　鎭地舊有冬賑局粥廠例於冬月朔日開辦現經管各董以灾民日多交冬又早爰議定添籌欵項改於本月十五日備粥施放（巧） 
[鄉民報荒蘇州]  
　　本春雨水過多收成無望前經各鄉民投縣報荒縣令即飭董將荒熟田畝詳細查明造册具報詎各董弊端百出以荒報熟以熟報荒顚倒是非任意播弄各鄉民無奈聚集三四百人於初六日來城投長洲縣署瀝情禀控經蘇大令婉諭再三始各回去（且） 
[災民滋事鎭江]  
　　淮徐海灾黎陸續來鎭綜計己不下萬餘皆分往四鄉採薪伐木以爲生活日前西鄉後庫地方鄉民出爲阻止灾民遂行兇門狠鄉間亦聚衆抵敵以致互有傷損各鄉董保恐釀巨禍業已禀請地方官設法禁遏矣（巧） 
[梟魁因賭肇事松江]  
　　浦南淞隱鎭梟魁小蘭生投誠當差後不知如何復被斥退在鄉仍不能安分近日被人在金山縣告發縣尊劉大令飭差查復差即偕地保遞禀申覆謂爲不知該梟下落詎初五六等目該處六圖張姓家有喜慶事小蘭生與有戚誼卽糾衆前往賭博嗣忽與地方上人起釁並將六圖地保扭打因是激動衆怒齊起拘捕獲住該梟羽黨稱爲陳師爺者一名初七日解至洙涇泊舟縣署後詎夜半復被鳬水逸去初八日黎明時於某處松林中尋獲乃縶縛送案想不免懲治也（酒） 
 
 

Page 10

 
 
[上海官事]  
　　新簡福州副都統勝恩日前來滬假寓全安棧兩江督練公所委員來滬向九如洋行定製軍衣軍褲五百套昨日均至道轅拜謁新簡廣東臬司朱壽鏞昨晚乘輪赴粤履新（宜） 
[慶典志盛]  
　　昨日爲皇太后萬壽之期城内各店鋪均懸燈結綵高掛龍旗藉伸慶祝其大小東門新老北門等處最爲熱閙其中尤以楊天祥萬源昌二珠寳舖爲出色純用珍珠紥成花籃花盆並羅列磁銅玉石及一切珍貴之品價値連城道旁觀者途爲之塞（宜） 
[醫會慶萬壽祝立憲]  
　　初十日上海醫務總會慶賀皇太后萬壽并歡祝立憲邀城内正誼學堂軍樂隊學生奏軍樂開會繼以軍笛各會董相繼登台演說上頌詞畢學生唱慶祝立憲歌旋各用西點盡歡而散（助） 
[預備慶祝總工程局周年紀念會]  
　　總工程局定於本月十六日開周年紀念會聞城廂内外各學堂敎習擬屇時帶領通班學議齊至總工程局恭祝開會典禮並定於十四日先集學務公所會生一切辦法（宜） 
[頒發違犯警政條欵]  
　　總工程局現將違犯警政條欵五十六條邗單分發各店户俾衆周知以保治安（寸） 
[華人接辦西女士所創之天足會]  
　　日前本埠天足會開會中西士女到者爲會長英國立德樂女士李提摩太李佳白卜舫濟三敎士沈仲禮觀察薩鎭冰軍門唐介臣觀察等是日提議事件甚多其中最要者爲由西國女士將創辦十餘年之天足會移交華人辦理當由沈仲禮觀察接收選派薩鎭冰軍門關絅之司馬電報滬局總辦周萬鵬觀察滬甯鐵路隨辦鍾文耀觀察滬甯鐵路管理處總辦王閣臣觀察金鞏伯大令顔駿人博士唐介臣觀察沈仲禮觀察滬寗鐵路總文案關君等十人爲董事並於十人内選派鍾文耀周萬鵬十閣臣唐介臣五觀察爲辦事董事唐介臣觀察爲西文書記員關君爲華文書記員復由李佳白敎士創議選派希孟彭斐爾立德樂三位西女士帮助華董事辦理一切事宜當時立德樂西女士報告天足會歷年辦事情形謂近如蘇州遠如四川之綏州府會事皆成效卓著若山西甘肅兩省則甫經開辦蒙古邊境及浙江之温州則至今尙未發端即如上海虹口一隅亦復毫無進步上海董事可設法提倡之張家口蒙古邊界甘肅等地方纏足之惡俗甲於他處尤應設法勸導之云云（譯） 
[家政修改之先聲]  
　　滬南外毛家弄競化女校設立之家政改良會每七日演講一次初十日午後二時至四時請女十程頴演講家政與社會關係滿座感動家庭之進化庶幾有望（助） 
[飭造軍械淸册]  
　　製造局總辦張觀察近接江寗督練公所來函飭卽查明所造新舊各種軍械件數分别造册其槍砲之未曾完工者亦一律開報備閱詳請練兵處察核觀察卽飭軍火處及槍砲廠各委員限日造竣查報（寸） 
[詳請酌裁船塢工師]  
　　船塢督辦薩軍門近日會同製造局總辦張觀察將塢中洋工程師名姓開明詳候江督酌裁以期節省經費（寸） 
[移提串詐傷人兇証]  
　　江橋鎭人王木寳前央該處唐志堯之弟唐某作伐贅於寡婦李氏家費資百餘元近王來滬在南市親戚家暫住被唐志堯追蹤來申索取媒金洋五十元不遂立喚多人軋至某客棧中有向爲丐頭之徐阿江與王相識徉爲解勸令出洋三十元不從竟被串通私刑以致受傷迨王家屬聞信來滬唐徐己乘隙逸去嗣又暗糾某營勇希圖擄王勒詐事爲營主所聞當卽禀請滬道查究並將該勇等懲以軍法現在王母某氏己控經嘉定縣備文到申移提兇証矣（寸） 
[滬西盜案]  
　　滬城西鄉二十七保頭圖地方富户唐姓聚族而居前晚突有匪類八九人撞門入内劫去衣飾約値二三千金并將事主縛置他室嚇禁聲張續又挨至隣族家掠劫事後經事主開單報縣求請勘緝王大令於昨日帶同捕役前往踏勘矣（宜） 
[被盜行劫]  
　　前晚三下餘鐘新北門河浜吉祥街口義昌珠寳玉器店爲匪徒十數人以長梯升上由洋台人内用釜劈開大門一擁而進肆意刦劇約失贓物有一千餘金翌晨卽報捕房跴緝 
[濟良所失愼]  
　　前晚九點餘鐘美租界西華得路師善里濟良所廚房失火當即撲滅當起火時所董恐留所婦女不免逃逸當即送人英租界四馬路分　暫留旋即仍回原所事後查點中途被逸三日昨由所董知照捕房飭探查緝（似） 
[火未成災]  
　　昨日午後三點鐘英界湖北路大新街第一百八十號門牌胡義泰木匠作不戒于火幸時在日中由左右鄰幇同救息捕房聞之飭探王阿巧前往詳查起火情由禀復核奪（力） 
[欠銀被押]  
　　純泰錢莊被恒興布莊主高松卿倒欠銀二百九十兩由莊夥將高扭至總工程局請追局董命押候訊究（寸） 
[扭控欠還麥價]  
　　恒裕米行夥顧正祥扭高雲樓至總工程局稱被欠麥價洋一百元局董命押候訊究（寸） 
[拘容私匿珠花]  
　　美界甘肅路第一千二百念二號門牌吳姓眷屬於日前至張氏味蒓園遊玩無意中遺失珠花一枝爲馬夫馮雲生周阿王二人所拾付諸某質舖得洋四十元旋以分贓不均爭閙不休爲包探王長桂所聞遂將馮周人拘獲並至質鋪吊出原贓傳同失主吳子和至捕房認明失物捕頭飭將二馬夫管押捕房著于今日解送公共公廨請究並令吳届時投案候質（力） 
[查究虐婢]  
　　濟良所女董訪知公共租界靜安寺路第五十二號門牌王李氏有凌虐幼婢情事隨卽　告老閘捕房捕頭飭七十二號西探帶同華探陳洪德至王李氏家中果有九歲幼婢視之傷痕遍體下身且生外症爰將婢帶回捕房捕頭著先行送醫院待醫生驗明傷痕再行核辦（力） 
[迷路男子待認]  
　　男子羅子德年十七歲在南市迷路由巡士帶至總工程局詰得在跑馬廰習鞋業被師責打逃出當即留養候家屬認領（寸） 
[公共公廨紀事]  
　　姚信卿前投公共廨控姚馬氏不守婦道捲物避匿等情一案經襄讞孫明府飭候函致上海縣著保將氏交案送廨訊奪昨明府復飭函催縣署將姚馬氏送廨訊結○腦威商人恊亨控奚朗如等地皮糾葛一案茲讞員 
 
 

Page 11

 
 
關司馬接准領事來函此案訂本月十八日午後會訊○英商喴厘洋人控朱世恩定購玻璃乾餅香水等物延不出貨請傳訊究讞員關司馬接准照會當即飭傳（力） 
[英租界捕房事]  
　　徐發甲至英界山東路某小錢莊竊得小洋四千數百角爲包探何阿春拘入捕房於今日解廨請辦○流氓張雲龍前日在貴州路拔取某氏婦頭上之銀挖耳攫之而逃爲包探陳洪德追獲送入捕房押候解究○泥城浜瑞公館前有値價四百元之鼻烟壺一枚交廚司周某携往城内配盖周私行藏僞稱被賊竊去主人囑速報捕查緝周一面挽人料理賠償五十元尙未了結邇日周　姘婦某氏將烟壺持往四美軒玉器茶會求售有人允價二百五十元適爲瑞公館中人知悉告知主人立即投訴捕房捕頭飭探竇如海將人證傳入捕房候今日解案請究○盆湯弄橋北首三泰路成衣匠孫阿大行竊店主衣服及布疋若干件爲包探王阿巧將人贓一併拘入捕房押候解辦○歹人楊阿炳行竊工部局路燈一只由包探陳金標逮入捕房押候解辦○偷兒王阿六行竊徐阿二家衣物報探趙銀河拘解捕房押候解辦（力） 
[法租界公堂案]  
　　小東門仁大莊經理黃金蘭控聚源魚行主俞竹亭結欠往來銀五百两倒閉逃逸請提擔保人郭小連追究昨日傳郭到案郭供商人係所保去年往來業己理淸接保者爲姚學文姚亦係股東官判交保候傳姚到案訊核○某法商控不順星包造泥城橋西影戲竹棚房屋工料不堅以致坍塌壓傷各物昨傳案訊究江供小的於二月間承造竹棚五月間爲風灾吹倒法商藉口不還所欠價洋卄七元此事己由英法两捕房捕頭勘過並無壓毁物件情事求察中西之判退候下期再核○古洋行小工賑房尤大生控小工張掌福行竊銅元一百卄千業己追出八十餘千求追餘贓張稱贓用去不能交出官判押捕房二月○源興酒店卲子卿卲茂軒控被木匠林阿生行竊洋一百八十元報經包探抄出贓洋八十元餘洋無著哨追官判林押捕房三月林旣是茂軒引荐所少之贓理應向茂軒追債○趙士林之妾將寳林因私逃出外控經公堂判發堂留養昨有寳林之母及舅　子生投案求領明府令覔妥保方准領去（深） 
[美租界捕房事]  
　　錢阿四昨乘張阿四東洋車至漢壁禮路遺忘衣包一個怱怱付資而去迨折回向張索取張强索酬洋起　竟將　衣　　由一百十六號捕併送　房捕頭以各有不合斥釋○小車夫曹文　　車至西華　路將小孩李阿四撞跌受傷由捕併送捕房捕頭以孩　受微傷斥釋○某西人在四考　路黎　並闖入邱某　開西飯店内擊破磁器甚多由一百十七號印捕拘入押送該管領事　訊辦○耶松船廠工人王和有竊取舊銅多　由管門印人拘送捕房押　○　寳寳在乍浦路　取徐生榮衣服由二百五十一號　拘入　究（　） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
