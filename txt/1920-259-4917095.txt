# 1920 - 259 - 4917095

 

Page 1

 
 
   
 
 

Page 2

 
 
   
 
 

Page 3

 
 
時評 
[救災與統一（冷）]  
　　中國之所謂不統一者特三數武人與官吏以及若干政客耳若其外人民則固無此界限並無此思想也故若欲望彼所以不統一之人以謀統一是不啻南轅而北轍無論有力者之部局謀和藉名者之正式議和終無能成之一日 
然若本非不統一之人民起而謀統一之表示則其事有易爲者他且勿論今祇就救災一事能設全國之機關由人民自由主持無論南北何方苟遇災患一律捐輸一律振救示無疆域之分漸次推而至於他事人民團結之力旣固則所謂不統一之權力將不攻而自破矣與武人官吏政客何預哉 
命令 
　　補九月十八日大總統令江蘇省長齊耀琳迭呈辭職齊耀琳准免本職此令 
又令特任王瑚爲江蘇省長此令 
又令特任夏壽康爲湖北省長此令 
又令任命孫振家爲京兆尹此令 
九月十九日大總統令任命褚其祥爲陸軍第二十五混成旅旅長此令 
又令王鎬基授爲陸軍少將潘竟授爲陸軍步兵上校此令 
又令兼署陸軍總長靳雲鵬呈請授朱管樂爲陸軍三等軍需正江聖鈞爲陸軍三等軍醫正均照准此令 
又令兹制定整理金融短期公債條例公布之此令 
九月二十日大總統令任命馬聯甲爲安徽陸軍第一混成旅旅長李傳業爲第二混成旅旅長王普爲第三混成旅旅長邱昌錦爲第四混成旅旅長史俊玉爲第五混成旅旅長此令 
專電一 
　　北京電華北救災會呈據葉恭綽認捐十萬元請示支配又粤政府助萬六千元各省認籌總數直奉蘇各三十萬魯鄂晉各二十五萬豫皖各二十萬陜閩甘各十五萬熱綏察各十萬但非一時可募解（二十一日下午四鐘） 
北京電閣議明令責成縣知事查報災情電鄂王爲夏壽康疏通裨速到任市政坐辦戚之珩調護軍副使以唐在常繼祝惺元爲直隸交涉員考試分發原官署學習人員特别津貼一律取消司法官官俸條例呈請修正均通過 
（二十一日下午六鐘） 
北京電本日令張元奇准免職特派李國筠爲經濟調查局總裁派王正廷爲和約研究會長劉鏡人沈端麟爲副會長任命廖宇春爲安徽烟酒事務局長張之銳署河南實業廳長（二十一日下午四鐘） 
北京電京兆拒孫靳接見代表允設法蘇紳保張一麐靳復令已發表礙難變更（二十一日下午四鐘） 
北京電鄂西防務吃緊奉張擬就二十七八師中抽調若干赴鄂助防（二十一日下午四鐘） 
北京電徐以近畿災區廣漠恐易滋事主將本屆冬防提前開辦 
（二十日下午三鐘） 
北京電豫省長電自十一日起疊沛甘霖田畝霑足人心安定 
（二十日下午八鐘） 
北京電平政院長提周樹模 
（二十日下午八鐘） 
北京電王廷楨皓（十九）日來京面陳蒙情（二十日下午八鐘） 
北京電隴省高審長徐聲金因祀孔不到被撤（二十日下午八鐘） 
北京電閩李電請撥閩南善後費（二十日下午八鐘） 
北京電鮑貴卿電皓（十九）起程赴奉議防務（二十一日下午三鐘） 
北京電孫烈臣請以第九師宋支隊暫駐東路協防巳照准 
（二十一日下午三鐘） 
北京電郭則澐將改任平政院長（二十一日下午三鐘） 
北京電察都統調張景惠繼任 
（二十一日下午九鐘） 
北京電本日令譚慶林爲口北鎭使（二十一日下午六鐘） 
北京電外部根據新疆及東省俄舊黨與俄使領密謀煽亂各情爲决取消在華俄使領各館按無約人民待遇俄使抗議甚力外部决堅持（二十一日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
北京電赴俄專員張斯麐抵俄舊京與俄外部磋商中俄各問題意頗接近（二十一日下午三鐘） 
北京電意京電意法兩總理相約國際問題取一致步調 
（二十一日下午三鐘） 
漢口電外傳滇唐爲籠絡湘譚秘派李烈鈞赴湘召集會議鄂督電囑留湘代表何錫蕃相機疏導 
（二十一日下午三鐘） 
漢口電外訊李純派赴滇代表周予覺被唐逮捕（二十一日下午三鐘） 
香港電海軍會議時莫子正聰代表與會因關剌程正兇黄某已升統領與最近謀炸軍艦案卽被扣留追究聞海軍將有重大宣言 
（二十一日下午七鐘） 
香港電沙面領團警告莫督如戰須離城三十里（二十一日下午七鐘） 
香港電海軍繼程志力保省安桂軍必不得逞（二十一日下午七鐘） 
香港電沙河燕塘近有白旗出現顯伏黨衆莫令軍隊日夜戒嚴民軍佔領東莞城桂濫行紙幣三千餘萬粤軍到卽不攻自亂 
（二十一日下午七鐘） 
世界路透電 
[英國礦工罷工之談判]  
　　二十日倫敦電煤務爭端之情勢前星期杪未有變動惟能否有轉機將於後數日内定之如不幸而實行罷工則影響將及於全國經濟生活將受極大之打擊數百萬人將陷於窘困之境政府現願設研究裁判所審查增薪問題且將於數日之内提出報告某某數界因此頗具希望據謂星期日各礦區之會議表明工人不亟求罷工且承認民間之人多不直工人之行爲惟據連日會議之情形觀之工人均願贊助彼等之領袖今日工部大臣賀恩氏與礦工領袖重行開會全局之關鍵將伏於此礦工領袖定於明日在倫敦開全國大會解决本星期杪罷工問題路工與運輸工則定星期三日開會决定對於礦工罷工所應取之態度所可危者礦工如果罷工則路工聯合會有資助經費之責亦有竭蹶之虞故彼等之領袖宣言曰吾人不如罷工俾爭端得迅速勝利解决今據有責任方面宣稱政府仍堅持仲裁政策雖允將調停細則稍加修改但必須先行調查始允增加工資 
二十日倫敦電礦工聯合會幹事員與工部大臣賀恩氏今日午後復會議兩小時旋届進茶時問遂宣告延會賀恩氏曾與斯密里在私室共相進茶衆視此爲信徴 
[英國紗廠工人罷工]  
二十日倫敦電明日哇爾特漢之紗廠工人將全體罷工紗廠之停工者將有二百家工人受影響者共有三萬人罷工原因乃由工人不承認聯合會代表工人與廠主所訂之合同 
[意國工人占廠之解决]  
十九日羅馬電内閣巳一致贊成首相喬里蒂氏對於五金工人與僱主間爭端之政策據米蘭電稱製造家巳允工人年在二十一歲以上者每日增加工資四里爾（意幣）年在二十一歲以下者增百分之八十婦女幼童增百分之六十聞工人巳退出多廠各處紅黑旗多巳除去 
[紐約炸彈案近聞]  
　　十九日紐約電當道於緝捕華爾街慘劇之兇犯仍未得有切實線索或謂有十九歲之童屍一具待查明其人當可迎刃而解該童大約乃駕駛爆炸前委棄之炸彈車者當道現懸賞萬元以購華爾街炸彈案之消息各報載稱當道曾覔見定時機關之部分知此次所用者爲絕大之炸彈又貨車主人業經查獲現信其人乃運送炸彈者 
[柯克巿尹之近狀]  
　　十九日紐約電共同新聞訪員自倫敦電稱柯克巿尹今體極羸弱但仍未失知覺又據貝爾法斯消息星期六日新芬黨曾奪占游樂之摩托車二十輛大舉襲刧軍械 
[俄波戰報]  
　　二十日巴黎電波蘭公報稱波蘭軍摧毁過激軍之抵禦力巳將過激軍逐至斯特里巴河以外現正向塞里資河上游進發波蘭軍巳占據齊瑪洛芳鎭刻在柯比恩境追逐過激軍過激軍仍從事猛攻雖曾調生力兵助戰卒未得利其暫時占據之地巳爲波蘭軍反攻克復過激軍死傷頗衆 
[法國近事記]  
　　十八日巴黎電國會定於二十三日午後二時在凡爾塞開會選舉繼任總統米勒蘭氏雖屢次辭選但衆意仍屬之 
二十日巴黎電班樂衛巳由海南安抵河内將在東京小住然後赴交趾支那乘法郵船回國 
太平洋路透電 
[日本近事記]  
　　二十一日東京電國際聯盟議會之日本代表人員今晨十一時自神戸啓程十月二十七日可抵馬賽 
二十日東京電東京警察署現設專局照料外僑一面監視跡近過激黨之人物 
二十日東京電星期學校大會招待股共有譯員百人華人未接受與會請書 
二十日東京電前大藏大臣若摫男爵及上議院主要議員多人今日謁見外交大臣内田伯爵探詢關於開里福尼亞案之情形聞内田曾語代表團謂駐美日使輿美國務卿談判結果未定之前彼不便有所發表憐内田仍望可得滿意之結果 
二十日東京電經營日本南美間航務之船公司將於下月大舉　張營業赴西部海濱之輪船將倍於今數前兩月開行一次嗣後改每月開行一次並擬置五千噸之新船六艘於東部海濱航綫每六星期開行一次 
[南北近聞錄]  
　　二十一日北京電北京接昨日廣州發出之官電稱虎門砲臺巳宣布獨立贊助陳炯明溫宗堯現仍在廣州深信和議必可告成據謂北京與南方各省除滇黔外巳商妥一切惟廣州輿情謂軍政府處境甚爲阽危據澳門消息澳門日報（華文）因提倡過激主義巳被封閉 
二十一日北京電交通總長葉恭綽决議實行其舊計畫在京建築京奉京漢京綏鐵路總站巳命次長及路政司提出計畫儘速測繪圖樣葉並擬於京漢路綫築一跨黄河之新橋巳命部中人員各上條陳及預算費用 
二十一日北京電中意實業銀行近曾拒絕李士浩辭職兹復請以中意銀行名義註册舊股東將於日内開會討論關於新企圖之各事 
二十一日北京電庚申社現有社員二千人巳議决每員至少須助賑捐洋二十元 
[天主敎士之桂兵談]  
　　二十一日香港電天主敎會某敎士頃由惠州抵此述及桂軍戰狀據謂淡水鎭到有陳炯明方面之國民軍三百人與桂軍開戰因衆寡不敵向北退走被俘者七十人並陣亡若干人桂軍入鎭後除虐待居民外且四出刦掠鎭中所受損失約五十萬元所得倖免者僅商店數家某鄕長住宅亦遭搶刦其老婦等四人且被殺死男婦孩童避入天主敎會者共有四百餘人又北門埠（譯音）亦被焚刦當舖受損最重該埠之損失約二十萬元左右馬鞍鎭（譯音）與平山鎭間之村莊多被焚燬景狀甚慘距馬鞍七哩之半塘鎭（譯音）巳被焚爲平地鄕長及商店主皆被槍斃梁茅（譯音）基督敎婦女避入敎會者皆爲拖出槍斃内有一婦背負嬰兒爲某兵槍斃母則中彈殞命子幸保全桂兵一隊在赴惠州未到淡水途中之某站路旁小肆飮茶見一外人行近急起列隊掩蔽倒於肆側之死屍五具蓋爲無辜之村民而在數分鐘前爲桂兵槍斃者也大隊桂兵現駐紥小岡一帶携有機關槍及來福槍該敎士曾在惠州見兵民死屍數具自東江飄下且料戰事必仍在劇烈進行蓋每日輒有桂兵受傷者運入城中也該敎士曾謁見馬濟馬濟頗爲謙恭允保護敎堂及敎堂産業甚至願以政府小輪載送該敎士自惠州至石龍俾返香港馬濟爲其部下兵士辯護謂各村鎭人民皆贊助陳炯明就行軍而言不得不以嚴峻方法懲之當時惠州城幾四面爲陳炯明之軍所困惠州至廣州之陸地交通巳被截斷僅藉東江以爲運輸該敎士估計雙方作戰之兵共有一萬五千人 
國内要聞 
[北京通信（濮）]  
　　江蘇省長問題 
　　蘇長問題至今日而始解决者繼任問題爲之也繼任人物政府因李督保薦始終擬議不出二王而旅京人士感於南通只問賢不賢之來電其蘇人治蘇之高調業巳闃然無聞又以江蘇根本障礙巳不屬行政範圍而目前所需要之省長亦僅求得一清廉正直之老官僚使其撙節省欵驅除污吏多做些消極事業而巳若敎育水利諸大端蘇人久有自治之經騐巳擬有具體之辦法殊不必借重行政官吏也是以二王之中王瑚尚屬適當即靳雲鵬氏面告張一麐等亦明言不贊成王克敏並使李督代表何恩溥返甯報告政府取捨之理由巳駸駸確定矣 
然適於此時忽發生一種謡言謂某系與王克敏暗中結合代其運動長蘇擴充黨勢爲明年選舉張本并謂粤籍某鉅公入京在中央公園宴客爲王克敏疏通語甚詭秘不可詳述但知某鉅公於民國四年赴粤倒袁曾得王克敏之助如果有此或亦一種應盡相當之義務而巳未幾而熊希齡氏忽又以近畿賑務重要函勸王瑚留任京尹言外若諷其營謀膴仕置桑梓災黎於不顧之意王瑚夙負氣經此一激遂宣言寗甘罷職决不長蘇而人言愈藉藉指目熊氏謂其代王克敏去政敵者然其實熊氏不過欲留王瑚辦賑無他意也熊氏另有一電拍致南通爲蘇人嚴家熾推轂嚴氏久官廣東洊至財政廳長兩次調湘條理精密政聲尚著此亦似足爲熊氏非代王克敏致力之一證但嚴氏資望尚淺其應付武人之手腕亦欠敏活其不能成事實可斷言矣斯時南中忽又發生一周肇祥說可謂異軍突起此君平生佚事頗在人口蓋其人賢不賢之問題亦頗難下判斷但李督始終迄未薦舉政府中亦無爲之道地者則亦不足深究惟至此而王瑚長蘇說益形沉寂矣 
絕王克敏三則悚於軍閥勢力不能過傷李督之感情對於王瑚但可謂之不拒絕而不得謂之歡迎其自决自治之主張固未完全抛棄也今王瑚旣决計不來而蘇人治蘇之說又起京中更盛傳將抬出一張四先生者然張四先生之不肯擔任又可以預斷政府鑒於湖北巳事旣不敢貿然用王克敏致蹈孫振家之覆轍亦不敢再事拖延致益激起蘇人之憤慨於是仍不得不思及王瑚而决然下令矣但王是否承諾則尚未敢决也 
王之生平歷史度爲留心時事者所樂聞特述之如左王字鐵珊直隸定縣人生平服膺李剛主顔習齋學說主躬行實踐甲午庶常己未散館改知縣分四川補某縣自肩行囊赴之旣至登大堂下擔出公文向前官索代情狀大似京劇五彩輿中之海剛峯而當官特廉樸戊戍川東敎案起嘗短衣草履率團練拒土匪邑賴以安受知於錫良岑春煊保升知府岑調兩廣奏請自隨值廣西匪亂移湖北武匡軍軍剿命王統之深入柳州四十八峒蓋匪巢也遇伏大敗全軍盡沒王僅以身免狼狽返粤岑不以爲罪也岑去幾爲周馥所劾而岑再任兩廣力耍樞府　以欽廉道先岑赴任旋以失陷屬地詿吏議而岑又罷去無爲之解者遂革職錫良督奉天奏調赴奉逕補吉林東北道（即今之依蘭道治）時以微服巡境内婦孺咸知其名有當街訴訟者輒據地了之輿論翕然後章太炎籌邊東北嘗爲袁世凱言東三省僅二良吏一則黑龍江民政使趙淵一即瑚也入民國爲肅政史參劾五路不法事然袁氏授意也熊希齡嘗薦爲湖南巡按使而湯薌銘意在鄕人劉心源遂不果前年京畿水災任賑務總稽查子身遍走災區官紳無能欺以災狀者今年赴甘肅勘烟禁盡得官吏奸狀歸即據實糾彈而政府多故遂任爲京兆尹而寢其事王腦筋頑固誠非今日所宜特江蘇吏治腐敗巳久能得一包公案之人物將前任餘毒剷除净盡以爲蘇人治蘇之先驅則亦藥方中之大黄巴豆也唯任期决不宜久然亦决不能久也 
至王氏聞命之下是否眞能來蘇抑仍勞政府下一命令留辦京畿賑務則此中尚有内幕以非本函範圍之内故略焉 
按另接某君通信云昨晚命令發表之際王在京兆尹公署中即以電話告東海謂﹁長蘇之命王瑚决不取承如眞逼我則我將步行還定州躬耕十畝田以終暮年對於政事一切謝却﹂云云觀此則王瑚之不肯來蘇似甚堅决也 
[更動大吏之經過]  
自鄂人反對孫振家後政府無法位置又因對於孫氏之種種關係不認令其賦閑遂將反對孫振家之夏壽康命之長鄂而令孫爲京兆尹不意此項命令發表之後各方面反對之聲相偪而來兹特分誌如下（一）孫振家自被鄂人反對其長鄂後中央爲敷衍王占元面子起見特調任爲京兆尹頃聞京兆人士咸以孫氏政績毫無聲名尤劣且爲鄂人所棄京兆亦不敢歡迎特致電武昌聲明擋駕電文云武昌省長公署孫振家先生鑒讀明令任命先生爲京兆尹衆議譁然先生長鄂政績業巳有目共覩鄂人反對函電盈尺旣巳不堪長鄂詎能尹我京兆况京兆兵旱之餘何堪再遭塗炭請勿蒞任以免蹈長鄂覆轍除呈明國務院並通電外特此掬誠忠告尚祈鑒察京兆國會議員京兆省議會議員京兆敎育會華法敎育會京兆分會京兆自治聯合會京兆勸學聯合會京兆同鄕會京兆民治促進會京兆實業協會此電發後同人等猶恐無效聞昨晚京兆同鄕發一啓事共籌對待方法啓云本會刻有緊要事件急待討論兹定於九月二十日下午一時開會屆時務請蒞臨因通函不及特此登報通知云云據此則京兆人對於孫振家感情可知矣（二）王瑚長蘇命令發表之後北京巿民大爲失望王君到任以來勤僕耐勞實心任事爲事擇人毫不徇私對於兵災旱災尤多所存活因之巿民擬上書政府切實挽留並竭力反對孫振家繼任謂政府不宜以鄂人所棄者轉禍京畿云云（三）前日夏壽康長鄂令下鄂人治鄂之目的可算逹到惟傳聞王巡閱因夏氏反對孫振家最力之人大不滿意擬通電政府阻其到任未知確否至於夏氏本人對於湖北省長一席因係反對孫振家最烈者深恐接任後王占元與本身爲難故不願前往刻巳密請吳秘書長向東海代爲懇辭（四）孫王夏之外政府任命張文生督皖一節聞張巳於篠日來電辭謝其文略云兹奉明令著文生暫署安徽督軍莫名悚惶自顧庸材斷難勝任擬懇起用定武繼任督皖以慰軍民謳哥之望謂伸謝忱伏維鑒察云云又聞皖省大通李國楨等篠日致電政府大意謂張文生督皖多表反對頃聞各路調動軍隊人心惶惑地方糜爛堪虞務請立予主持以奠皖局 
[南北時局之外人觀察]  
　　字林報十六日北京通訊略云南方傳來消息朝野皆不深信之惟陸榮廷威權漸失倒台在即則爲一般人士之印象北京政府南北議和之計劃本欲結納陸榮廷以制唐繼堯今陸氏失利之消息當然不爲靳總理及超等督軍張曹二人所歡迎蓋桂軍敗績則長江以南將非北京權力所能及而唐繼堯將成愈難對付之人矣傳說吳佩孚巳與湘省譚延闓接洽共助唐繼堯按曹錕軍部實際上大半由吳氏指揮而吳又與馮玉祥李奎元聯合一氣故吳氏聯譚助唐之說雖屬謡傳虚實未定然巳佈滿於北京空氣中而爲京人所重視假使此項聯盟竟成事實則將成中國最有力之聯盟曹錕與北京政府將朿手無能長江諸督亦將驚慌失措張作霖雖大言炎炎自詡兵多亦將勢成孤立而陸榮廷輩更不能復存在於政治或軍事之舞臺矣中國將得何種結果則未能斷定吳佩孚得民信仰譚延闓亦得人心唐繼堯亦可爲人所推重但惜其與孫派接近致遺結歡安福之嫌疑耳論者皆以陸榮廷比段祺瑞但無人擬唐繼堯於吳佩孚也唐爲陸所迫逼不得不聯絡孫派但終不能免人指責至於陳炯明與陸榮廷之爭論者無所左右惟視爲兩犬相噬之劇耳若唐抛棄國會議員所倡之護法主張而以大規模之計畫與吳佩孚譚延闓相合則定得國民最大之援助而以精神上不可抵禦之力倒壓北京廣州固無俟戎衣相見也此外北京尚有一同樣重大之謡言據謂日本支配西比利亞之謀巳歸失敗日本軍閥前以少年俄羅斯爲慮竭力欲在遠東造成一緩衝國以期平時政權歸其管轄有事時則以其土地爲日軍之根據地然此謀終不能成若必欲成功則須用兵佔地而軍費浩繁又非國人所能承認顧俄日衝突之機迄今尚在在在日人計之組織可爲日軍根據地之緩衝國始終乃一要圖詳察中國人民仇日方殷不能爲日人助如欲以强力壓服之勢必引起世界之注意無巳惟有交納張作霖耳於是乃與張氏接洽使以滿洲爲獨立國藉詞復辟或稱與中國當道意見不合宣佈斷絕關係推日本之意蓋思以滿洲爲緩衝國也以上所云乃一種謡傳但視爲言非無因者則頗衆也 
[各方面救災消息]  
　　旅京英人以華北此次災况情形可慘美人旣巳積極贊助進行當仁不讓英人未便獨落人後巳由北京英國商會發起召集旅京英人於月之二十日下午七時到英使館戲場討論英人對於救災意見 
北方急賑協會自成立以來積極進行不遺餘力刻聞該會發起人所捐之欵巳由虞和德君撥去現洋十萬元在上海購買米石施肇曾君撥去現洋十萬元在豐鎭購買雜糧一俟運到即分向各災區實行散放 
華北救災協會巳由交通銀行募欵十萬元以充賑濟之用一面定於日内開各項遊藝會以便籌募賑欵（一）書畫展覽會巳派關晚鈞顔世清二君籌備（二）廣東音樂會巳派吳錫河籌備（三）公園遊藝會巳派方仁元籌備均於日内實行 
京兆尹王瑚以近畿災情甚重民間疾苦亟應巡視以備賑撫前日上午十點特由西站出京前往各縣實地調查以作施糧之準備 
[京聞拾要]  
　　四照堂宴會情形徐東海於十九日特在集靈囿四照堂宴請梁燕蓀朱啓鈐並邀顔惠慶周自齊（周因赴津未到）張志潭范源濓（范因赴津未到）葉恭綽吳笈蓀等作陪聞席間研究之件第一爲由梁朱積極斡旋和局並希望朱氏赴甯滬一行第二爲責成梁氏迅速設法整頓中交鈔票及維持中央政費大致均巳議妥 
國民大會之籌備前報載蘇浙鄂直魯豫等省各界籌備國民大會巳着着進行頃據旅晉某君來京談云山西方面巳由學術討論會發起聯絡學生及各團體定於十九號在文廟圖書館開籌備會議派人分赴各縣指導各團體各界選舉代表事且聞該籌備會將與蘇浙直魯鄂豫等省籌備會聯合通電全國從速籌備期各省響應逹到召集全國國民大會目的云云 
和約研究之組織外交部消息云和約研究會定於今日成立籌備處其會長一席巳定王正廷副會長兩席巳定劉鏡人沈瑞麟其餘委員三十餘人業經顔氏分别指定微聞另行聘請客卿兩三名加入該會共同研究聞以德約爲入手成立期爲九月下旬 
裁員聲中之敎部外間喧傳敎育部將裁員七八十人並擬有名單等語兹據確實消息范總長對於部員之學識成績刻正從事考查其學識成績毫無可觀者將事員張楷平汪侖元等四人皆係兼差甚多不常到部之人此後雖尚須分别裁減以符中央命令但聞范氏之意决定以學識成績爲標準一切夤緣請託槪行拒絕大致非考查確實决不輕易發表外間所傳巳擬名單一說似尚非事實 
吳佩孚又赴洛陽吳子玉將軍前在保定情形巳經報告現得最確消息吳將軍因秋節將屆駐紥洛陽軍隊均須發給餉欵特於十九日上午四時乘專車回洛陽總司令部 
陸徴祥將游瑞士陸徴祥由歐歸國即以病爲詞力辭外長至新閣正式成立始明令照准另以顔惠慶繼其後任陸氏眞意原望外任法使兼充聯盟首席代表因遭某方面反對不果意興蘭珊近更將和約研究會會長一併辭去預定於今日由山海關回京稍作勾留卽往瑞士養疴 
航空處繼續問題航空處所設之航空敎練所於前此戰事之後本有可以繼續辦理之說近聞某方面擬將南苑前被封存之飛機一律運往東北並擬在東省另設學校實行敎練報載巳聘定敎員十五名一節確係事實聞此十五人均係南苑航空學校畢業者此次薪金極豐每人每月各銀二百元大致本月度即行首途赴東省組織該校目下正着手裝運前屬交通部之飛機計亨利佩治式大飛機戰鬭飛機阿務魯式飛機各二架其從前屬於航空敎練所之飛機裝運與否尚未得知故航空事務處之可否繼續辦理須視此項飛機運走與否爲標準也 
[天津通信（若冰）]  
　　救災聲中之戰事餘音 
　　大兵之後繼以大荒畿輔人民巳屬痛苦不堪不謂當此災荒滿目羣情呼籲聲中戰事餘音仍然未息當夏季戰事發生之時因軍需緊急曾由省長通令軍隊經 
 
 

Page 7

 
 
過各州縣均設立支應局以資接濟及至戰事肅清省署早經令行各縣一律裁撤無如駐有軍隊地方陽奉陰違刻雖無兵過境而支應局依然如故無賴之徒勾通一二軍官每假軍隊名義終日派差四出抓車或數十輛或多至百餘輛其有需用人夫者則令人四出抓差如肯花錢運動立卽放回否則守候無期其各村鎭求免出車求免派差者一村有費洋一二百元者有花錢四五百弔者統計一縣總數花數甚鉅人民受害怨聲沸騰荒旱之餘其何以堪又此項支用局多藉軍隊籌餉名義共派欵項三次初次則派各商聲言限期不交納軍隊卽分駐各鎭次則派各富戸聲言如不交納軍隊卽自由行動其第三次則以抓車派差種種名目向各莊騷擾際此哀鴻遍野各縣人民巳十室九空又加以如此之擔負行見流離失所者日多一日此項弊端皆由不守法軍隊與縣署長隨及地方無賴組合行動也現在又傳奉軍二十八師有入關之說至入關原因有謂以固中央政局者有謂因外蒙不稳奉軍繞道京師以赴蒙古者又有謂張文生督皖恐舊安武軍反對以爲聲援者言人人殊此項消息本由外人方面傳出惟駐津奉軍司令部則又否認其說竊謂當此災民待拯野無青草之時苟無重大問題决不致有奉軍入關之事實也 
[中央擬接管漢口俄租界]  
　　大陸報二十日漢口電云聞北京外交部現擬接收漢口俄租界暫由政府派員管理又聞俄總領事不日將按照北京外交部與俄使署訂定之辦法離開漢口 
[河南敎育之悲觀]  
　　河南自軍興以來財政即有捉襟肘見之象加以旱魃爲虐十室九空農商各業大受影響而賦稅漕糧人民均無力完納財源旣竭軍政各費均爲竭蹶敎育一項當局夙視爲不急之務值此庫空如洗更將敎育經費置之腦後暑假後各校開課業巳多日各校欠欵久不發給前經各校長在法政學校商議辦法聯袂向當道要求速撥經費以便維持現狀不得要領各職敎員以米珠薪桂生活爲難又於十八日齊赴財政廳向鄭焯面索鄭亦無法只得同赴省署請示辦法張省長延見時聲言豫省遭此旱災財源告罄積欠薪水巳屬萬不得巳大家總要原諒當長豫命令初下時我本不願就職經總統再三勸勉以豫人治豫必得各方面贊助今各校逼索欵項各縣又紛紛報災實令我無法安排因將河南預算表取出說及某項經費若干某項經費又若干絮絮不休而絕不談發欵方法各校職員以仍不得要領不俟張話畢即相率辭退約明日在敎育會商量辦法次日商議結果咸以爲各方面多方推延空談廢時貽誤前途不如全體辭職於是即日遞一辭呈其文曰一爲校欵奇絀維持無術懇准辭職以免罪戾事竊敎育爲文化之原學校乃人才之藪自古巳然豈獨今日吾豫自創辦學校迄今十餘年矣往者設備雖未盡周經費尚堪挹注自鄭財政廳蒞任以來弁髦學校積壓學欵動輒數月預算案等於具文通知書竟成廢紙校長等責無旁貸屢請該廳長設法維持乃庚癸頻呼而卒不肯回顧奔走數月成效毫無不得巳商之鈞廳黄科長再四丐索僅得省垣十四校共分八千元之結果至今浹旬累月不獲一錢源壅流竭山窮水盡各職敎員等枵腹從公生活艱窘迫索薪金譏誚並至道義之交際變而爲債權債務之關係會計無避債之主校長乏點金之術所聘者旣逡巡不肯到校蟬聯者復辭職而索川資敎授學科竟致無形停滯其在師範學校學生係屬官費火食等項尤難供給若至不可維持之日則全體潰散誰尸其咎瞻念前途憂心如擣校長等智盡能索日暮途窮旣呼籲之無地復緘默之難安但未缷却仔肩非敢妄生枝節不揣冒昧懇准辭職不勝迫切待命之至謹呈﹂聞新敎育廳長李步青接收辭呈後即派黄科長慰留許以不久必有辦法一面晉省長陳明情形請求亟予維持並聞李氏視事旬日鑒於財政困難用人行政在在棘手巳一度表示辭意又各校受旱災影響學生額數驟減招考新生應者亦寥寥私立學校恃學生繳納學費爲生活者更形拮据矣 
[山東籌賑之近况]  
　　山東之省議會近因全省各縣多半罹於旱災而且災區廣漠飢民衆多又益之以德禹平恩一帶兼受兵災情形尤爲慘苦官紳雖曾發起振災會不過粗有端緒尚未能積極進行因特派專員分赴各被災之區調查一切以便着手振濟目前各該員均巳調查完畢一律回省爰定於今日（十九）下午在省議會開會報告一切以便聨合各界籌備振欵再分赴各縣發放 
日昨有自臨清來者言臨清左近收成無望自臨清至武城約二十五英里榖糧失收所餘者僅牛羊草料耳自武城至李家莊（小鎭在德州臨清間）收成較佳約有半數李家店附近皆窪下數星期前大雨兩次田禾盡被淹沒出李家店五六里外榖糧半收人食其粒桿梗則用以蓋屋作燃料自鄭家口至故城約二十英里田畝荒蕪一如臨清由故城至德州一帶又有半收德州左近及沿鐵路以北至泊頭鎭有六七成收成以上所述各處無棉花及高粱自姚官屯至青縣收成雖有望而被蝗虫食盡總之臨清之災情最重德州次之 
[湘省自治案之研究意見尚未一致]  
　　湘省自治早已高唱入雲昨十三日譚延闓復以私人資格邀集彭兆璜曾繼梧袁家普粟戡時貝允昕陳潤霖羅良幹廖燮仇鰲等三十餘人在總司令部開自治會議討論良久决定辦法如次（一）由省議會出十一人省政府出十人共組起草委員會草訂湖南省自治法案（譚氏對於此項之意見以爲凡事必須徴求反對者方面之意見始能討論詳盡推行無阻故主張省政府所出之人固不必悉由行政機關中選出卽議會所出者亦不必以議員爲限凡各黨派各團體及在野諸人中之具有政治經騐學識者皆可選用惟議會方面尚未同意）（二）草案制定後須徴求全省人民之意見决定之（三）起草委員會名稱俟委員選出後由委員會自定之（四）起草委員限五日内選出（五）起草期限定爲一月惟期滿後得再延長十天此辦法旣經决定政府議會兩方即分途照此籌備惟論者以其手續上尚未臻完善蓋因譚彭等以私人資格議决之案並不呈由政府核准亦不經由議會正式通過卽以省政府及省議會名義推選委員殊欠完備故湘人曹武楊道馨等所組織之湘社即於開評議會時臨時動議謂政府此等辦法直以地方自治草案之特權付諸少數官紳之手即無異以吾人之自治主權付諸少數官紳之支配此等重大事件自不能淡漠視之爰决定即日開評議幹事兩部聯席會議以期取得多數人同意爲積極之進行至省議會對於此事前巳由議長彭兆璜召集在省各議員開協議會兩次以粤政府之地方制度與熊范等湖南省自治根本法草案一爲統一國家辦法一爲聯邦憲法性質彼此不同究應湘省宜採用何種亟須討論其會議結果則俟大會决定惟議員徐明諤等又提出制定湖南省自治法案連署者巳及數十人是則議會一方似又趨於熊范之主張矣 
[惠州危急中之各消息]  
　　莫督擬出巡肇慶聞督軍莫榮新現以前方軍事極爲棘手擬於日内親赴肇慶所有省會地方暫由李根源督兵留守維持治安附省南海番禺三水順德從化花縣六縣緝捕事宜則責成第三路游擊司令李福林督飭所部分别認眞辦理以專責成一俟部署稍妥即行啓節云昨十四日晚莫氏邀請楊永泰及李根源會議即爲此事 
惠州戰事近况此次東江戰事民軍之響應粤軍者紛紛四起連日粤軍與桂軍鏖戰均得民軍助力前日平山平潭三多祝白芒花等處粤軍與桂軍交戰迭有勝負惟十三號夜桂軍向平山方面之粤軍猛烈攻擊粤軍正在酣戰忽有大隊救國軍向桂軍後路包抄桂軍受此打擊遂紛紛退潰死傷甚多至十四號平潭方面亦有劇烈之戰劉逹慶在惠州平日多殘虐惠民之事惠人銜甚深故此次戰事發生惠屬民軍多向劉部攻擊劉氏前日在飛鵝嶺附近某村正在率兵赴援河源忽被救國軍千餘人將其圍擊粤軍繼至劉遂被困該處民軍皆平日勇於械鬭之徒故異常勇敢九號十號連日皆有百十爲隊之民軍敢死隊各携炸彈向飛鵝嶺之桂軍猛撲炸傷桂軍甚多桂軍紛紛驚潰卒因大隊桂軍來援衆寡懸殊民軍迫得退却 
石龍消息陳軍洪兆麟全部近經由淡水會合白芒花等處民軍繞道鎭隆而出龍岡希圖逼入平湖樟木頭各站聞其前鋒係屬敢死隊極形勇猛其右翼鄧本殷及許崇智等部欲由博羅屬内之泰尾七女湖向石龍方面撲攻以斷省軍後路計取惠陽現在駐防石龍各部隊巳趕往迎戰并於昨日由省調撥李根源所部之海疆軍前往策應 
民軍掘斷廣九車路石龍消息十五夜有大帮民軍伏在增城之雅瑶地方將廣九路軌毁去五十餘尺是夜一點半省城軍署由太沙頭站用專車（車頭一輛客車五輛）載連大帮糧食及子彈來石龍總兵站至二時半駛至此地猝然傾倒共倒去四號車頭一輛客車三輛深陷泥中聞壓斃數人現尚未能詳悉惟民軍志不在搜刦故并未上車旋由雅瑶唐美兩站各電大沙頭總工程司石龍副工程司設法將巳陷之車絞起聞約須二三日始能通車十六日石龍至九龍各快慢車均照常開行其石龍至大沙頭及直通快慢車均一律停開又護路福軍聞警復卽派大隊馳到並由軍署派出陸軍步兵兩營馳至沿途巡守現民軍巳散向各處石龍尚安稳如常沿廣九車站亦並無發生别項事故 
[粤軍府方面之戰報]  
　　廣州某機關發電云連日惠屬馬鞍水口横瀝梁化平山諸役沈馬林親出督戰均獲大捷斃敵俘盧無算奪槍枝子彈甚多敵由水陸奔退並於水口擊沉三船紛向河源退却敵將洪兆麟鄧鏗鄧本殷羅紹雄熊略楊坤如梁鴻楷翁式亮各股均迭受大創彈乏援絕陳炯明行營巳退駐興寗惠州附近已無敵踪惠防巳臻鞏固印泉率海疆軍約九千餘人繞道增城龍門定期養日由側面猛攻河源林沈馬各部亦正同時反攻乘新勝之士氣益以生力之援軍規復潮梅當巳確有把握港滬各報所載各節多屬謡言可釋遠念虎門台兵皆世代服務家室均駐近台與清末綠營無異此次雖受李耀漢之誘惑然三台祗有向海外禦之巨砲而無步槍無能爲患惟原駐附近虎門之邱司令所部約有三連均屬肇軍收編聯合莞屬土匪迫脅台兵於虎門且謀進攻莞城惟加派營隊馳往擊散一律肅清則砲台自可迎刃而解希在滬布其眞相以釋羣疑韋善堂巳統一旅來粤助防另由桂第一師抽調陸福祥一旅先後來粤以備緩急而便策應 
[皖省近事]  
　　皖督一職政府任張文生令己到省兹聞省議會敎育會商會均去電歡迎但未知是否出於全體公意耳 
皖省本月紛軍餉十七萬尚無着落財廳擬召集各縣會議又安武軍軍餉欠發計六十萬元倪嗣冲曾迭次向中央索取政府以無欵可籌特電令財廳以安省攤認之八年公僨欵項撥付巳令行各縣趕速勸募以濟軍需聞每縣攤認公債數目約一萬有奇此項公債外縣反對否認者亦甚夥 
烟酒事局長孫熙澤經烟酒商汪克世等一再控告聞中央有將孫局長撤任消息並將調魯局長陶珙繼任代理警務處劉筠青現巳辭職聶省長當卽照准仍令水警廳長程炎動即回本任 
新簡敎育廳長趙憲曾聞二十一日出京代理單廳長現已保簡任職刻正運動轉任某廳長 
[杭州快信]  
　　新財廳陳昌榖抵任後對於内部人員暫不更動惟考核甚嚴每日上午八時即入署辦公恐不久有變化 
温嶺松門商會會長顧曦電省以該處塘堤崩裂復受水災民歎其魚朝不保暮請求急賑巳令會稽道速飭海門水災事務所赶派妥員勘明籌議救濟 
疏濬桐江事務所停工日久勢將中畷現奉省令查辦一面督促進行 
省署接各屬呈報水災函電日必二三十起 
甬亂案内通緝之周鳳歧現雖取消緝案外傳有委任警備隊總司令官說非事實 
杭州青年會准明日起二十三日止舉行保要會 
整理織物模範工廠前由官廳委陳備之試辦一年期滿並無成效且西大街廠址（卽舊銅元局）巳劃歸杭州造幣分廠應用現由觀成堂綢董金溶仲與實業廳商訂妥洽改歸商辦附設於梅東高橋六吉染工廠内定舊曆九月三日開幕取消模範二字 
[南京快信]  
　　李督辭長江巡閱使連日各處賀電絡繹不絕 
齊昨電京促王瑚早日來蘇履任飭科趕辦交代 
軍署昨晚六時公宴法國兵艦艦長由各處課長曁江寗温交涉員陪席 
浙盧永祥沈金鑑電軍民兩長乞賑 
兩長因北省災情甚重昨電守部允將雜糧弛禁 
秋節將届銀根異常緊急聞總商會巳向中交兩銀行息借十萬元接濟巿面 
財廳昨令各縣牙稅委員乘此秋收牙行生意正旺之際携帶憑證布告分赴城鄕切實整頓並將辦理情形隨時具報 
寗垣籌辦巿政因有少數紳董竭力破壞即難舉辦 
南京購演會工程監工委員高毓浵摺呈軍民兩署承包講演會工程開標結果最低額爲王泳泰請飭財廳撥欵濟用 
兩浙鹽運使趙從蕃昨過寗轉車赴杭履新 
地方通信 
[蘇州]  
　　巿辦電氣廠植桿蘇州巿辦電氣廠近巳組織成立擬於本月内飭匠在城廂内外植桿掛線誠恐外間誤會昨特致函各區警察署及各巿民公社略稱本廠植桿掛線一切均受工程師指揮工匠有徽章爲證沿送並有稽查員督察監視并隨帶砌街匠於植桿之處隨時飭令修砌責任關係所在自無妨碍之處云云 
派輪游弋洋面水警趙廳長近以時屆秋季正值南北洋雜貨運滬繁盛之際而外洋之黄龍泗海等各洋面素爲海盜出沒之區航海失事尤以該處海洋爲多特於前日派虎威兵艦開往外海之黄龍等各洋面認眞游弋以維航業 
[揚州]  
　　知事前倨後恭縣立一高校長洪選九前呈准縣署收買民地建築校園嗣被地主傳李氏在縣控洪强佔縣署未閱前卷貿然批准傳洪審訊洪認縣署爲矛盾抗不到庭現佟知事自知不合遂令司法敎育兩科長前詣該校道歉以期和平結束 
清鎭小輪添班往來清鎭班天泰等六小輪公司近以往來清鎭之商賈繁多特公同議决於二十一日起除舊有之輪班外添駛一班以便商旅 
揭控鹽店侵銷皖岸商人同祥發曁淮北垣商張福來等以淮陰淮安慶大昌等鹽店私售食鹽於湖販由洪澤湖出口運往臨淮關一帶銷賣侵佔皖岸官銷（按現在淮陰之鹽價每包祗售三元一經出湖即可售至五元）分呈淮運使及淮北副使控告現文運使己咨請副使併案查辦矣 
佈告報買灘山清理丹儀沙田兼理江都沙田陳坐辦近以揚屬各洲頭新漲之灘田甚夥特佈告各洲人民遇有新漲之灘田迅速呈報繳價報買違干罰辦 
[鎭江]  
　　發現疫症自月初迄今城廂内外發現疫症其勢尚緩兹悉此項疫症近日傳染尤衆其起病之初大率大吐下瀉手足麻木朝發夕死巿間所售之十滴藥水痧藥等類皆無效騐十八十九兩日北門外東碼頭大校場一帶居民之染疫身亡者計有九人又小碼頭周姓之女亦患是症數小時即行殞命危險極矣米價又漲皖贛及江北一帶之新秈米來源不旺加以滬錫客帮採辦甚鉅因此米價又復飛漲昨日開盤高等新秈每石己增至九元六角一般食力小民莫不憂形於色 
茶夥加薪丹陽地方茶葉夥友近以米珠薪桂平時所得薪水不敷瞻養家口爰於日昨邀集同業東夥等人公同集議要求加薪各店束均深鑒苦衷已雙方商定按每元加洋三角以維生計 
[吳興]  
　　生委員整理屠稅吳興屠宰稅始自民國四年辦起初由肉業自認厥後因各屠戸藉口營業清淡流弊滋多故自五年起改由官廳委員徴收在案兹聞吳興屠稅欠額浩大昨日省財政廳遴委任用縣知事萬審麓來湖督同縣委傳知城鄕肉舖分别追繳加認以裕稅源 
縣署聘請科長吳興第三科長徐眷丞本係代理頃吳知事以該科學務浩繁且關係地方道德敎育興寰非賴有學識優長者出爲主持不可現特聘請沈省長之姪公子鼎臣爲本縣敎育科長昨辰（十九）己備官舫親自赴菱敦促聞此間學界亦云沈負有敎育重望之人以之主任該科則他日吳興學務前途之發逹可操左劵也 
[嘉興]  
　　巿上已無冬米嘉邑各米行所存冬米己銷售一空各居民之欲食冬米者願出十一元一石仍無處購買幸新秈米己届登塲故人民多購新米煮食惟新米性淡不易入口且每石價格仍需八元五六角零售每升亦需一百十餘文是以日謀升斗之小民每日所得難圖一飽云 
棉花己届收割四鄕棉花均己結鈴行壯收割惟以放花時適值颶風大作故所結之鈴不及往年之大且色帶微黄不甚鮮明故今歲棉花收成僅五六成刻下新棉價格每擔（以百斤計算）十三元左右各處客帮來嘉定購得亦絡不絕故花價日内尚須看漲 
[福建]  
　　保存國貨之一斑福建保存國貨公會近發出通函云全國製造家公鑒逕啟者本會現正籌辦第二次國貨陳列所塲所仍設省城西湖公園内陳列期間以一個月爲率定重陽前開幕凡省内外機製手工國貨出品或樣本務祈儘夏曆八月三十日以前寄交福州南台大妙山本會并乞將品名牌號商標價格批發所及出品人姓名詳列一表以供衆覽一切運費仍由本會負擔出品物樣閉幕之日仍完全奉還再本會於陳列所外另設販賣場所一區出品人欲兼營販賣者請即函知本會當代爲辦理物樣亦請先期寄會販賣剩餘之貨仍照件審還惟此項運費當由販賣人自行擔任統此佈知 
雜評一 
[災荒與西南（默）]  
　　救荒無分國界故協約國對於德奥之饑民爲之輸運食物以救濟之爲之代謀生計以維持之爲人道故不以仇敵而異也 
此次我國北省之災各國人士或單獨以輸捐或聯合以籌賑其政府亦多匯欵來華以盡救災卹鄰之義我國民之感激固當永誌弗忘者惟我同隸國内之所謂西南各省對於北方之災尚未有若何表示何也意者路遠尚未悉饑荒之眞相歟抑巳有所舉動而我人未知之歟此皆在情理之中不然南北雖曰不和然不和者政府而非其人民且自北方戰事起西南領袖亦嘗表示援直以救民矣夫戰之救民非必眞能救民也而固巳標示義舉之旗幟今之救荒眞所以救民也豈有反漠視不顧并異國之人而不若歟吾知其必不然也或曰西南各省方從事於自相殘殺奚暇救人其然豈其然乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[外人責備中政府]  
　　注意救災事政府中人宜猛省昨字林報載有投函一通略謂中國情形愈趨愈劣故有人謂補救之策在協約國代行其治權有一久居中國游歷各省之著名著作家且主張日人接收中國政權蓋以日人熟悉中國事而知所以管理華人也今報紙滿載安福傾覆之新聞但北京事態毫未改觀官僚之陰謀與貪婪且有過之無不及督軍仍高據要津其所恃者爲國民之漠不關心國民之偏見或無識即督軍之大助力也北方三千萬人民爲饑所迫鬻子謀生官僚對之絕不動心其無人格已可槪見官僚私囊早巳充實原無繼續貪婪之必要乃覩此垂斃災黎而不援手以救之誠足遺羞萬古哉如此政府列强何爲承認之殊爲可異從前外交手段今當以商界利益代之蓋官僚不獨括取國民脂膏而不許其發言且濫用公欵礙及外債也豈中國事果無望乎就中國尋常商人而言則非無望華商今籌賑欵出力可嘉巳集二百萬元固人人願解囊以助也北京失敗事勢所趨難免無慘惡流血之革命其結果又誰能知之夫北京現政府之繼續存在列强不能諉爲無責爲列强計宜速出場予華人以代議制之政府清理國事整頓紀綱今日非宜沉默之時凡在此有關係者皆須發言要求北京政界事態之改良也云云 
字林報繫以社論略曰投函所云或足代表許多人之感想至於取中國政權代行其政等事列强當然不欲爲之蓋督軍制度乃革命之一種階級中國人民自能掃除之也惟北京對於災區之賑務未能施行切實有效之辦法平時熟視無覩一若無災者然直至外人開始行動始稍稍過問且辦事遲緩復希圖諉其責任於災省官吏凡此態度尤足使人憤懣不平今災區廣大非得政府强有力之的援助私人縱極慷慨亦將無以爲力官場中個人現有助巨欵者而人材濟濟之交通部似巳好行共惠運糧賑災惟張作霖佔取車輛不以運糧而以運兵而閣員亦僅派員討論賑災善法並發數電諭令災省當道購米賑濟而已米何從來如何運往則置之不　噫此仍不過其指派土地調停黨爭之尋常滑稽術耳今所亟需而迄未見實行者厥爲政府倡導之全體合作昔年印度大饑印度政府各部悉聯合出其全力各自知其責任而和衷以行之中國行政機關雖不若印度政府之完善然望其合力救災並非求之過奢政府合力於上人民慨助於下則效力莫大焉至若築路浚河等工程專家早有說帖藏諸文庫政府大可立卽依議實行固不必費寳貴光陰再事討論也如國庫無欵則祇須一二簡單擔保即可借得外資　如何用途如何組織自有專家指示無慮缺乏今所需者不過當軸及時儘力先導爲各私人各善會倡耳上海等處華人今甚注目於北京與徐總統吾人深望當軸不致使人失望云云 
[實業家派人赴德考察實業]  
　　譚伯英今日放洋　　本埠實業家穆抒齋君鑒於中國實業之落人後皆由於無相當人才因之大事業不能發展故派譚伯英君赴德考察最新實業譚君係高郵人譚君召南之子北大採冶科畢業品學兼優爲蔡子民君所最賞識曾任山東礦業專門學校敎務主任及礦工程師繼充湖南高等專門礦科主任並著定性分析化學一部係化學家俞同奎所校正今受知於穆君派赴德國費用悉由穆君擔任殊可爲實業界前途賀也聞譚君今日（二十二日）下午二時乘法郵船放洋年僅二十五歲云 
[策進會與總商會往來函件]  
　　國民大會策進會致總商會函一上海總商會諸位先生台鑒敬啟者國民大會爲今日救國之惟一良劑凡屬國民均具有促成此舉之責任同人皆國民一份子本此責任故有木會之發起自成立以來本埠工商業團體之參加者逹一百餘近日外埠工商界函電紛來表示贊成或加入本會者亦有多處貴會負社會重望國民視聽之所繫對於此救國自救之舉究具有何種意見希即日惠敎以資矜式不勝企盼兹摘錄最近各省工商業團體函電大略附塵左右并乞察照爲荷云云 
總商會復國民大會策進會函一敬復者展誦大函並摘錄函電附會章規則備悉一一具見藎籌碩畫欽仰莫名國民大會本救國之良劑共和人民應盡之天職惟敝會向依商會法第十六條之規定行使職務對於貴會愛莫能助諸希諒鑒附送商會法規曁會章合一本並祈察閱爲荷此致國民大會策進會上海總商會啟九月十八日 
國民大會策進會致總商會函二敬啓者國民大會之發起爲多數國民良心之主張本會之組織即本此國民良心之責任成立以來本外埠工商業團體贊同加入者逹一百餘所有本會宗旨及辦法己疊陳左右頃接台函尚未有懇確之表示兹特公推本會趨赴台端陳述本會旨趣屆時務希接納俾便面罄一切 
總商會復國民大會策進會函二逕復者九月十八日接奉大函適爲敝會第十九期常會當即臨時交議僉以貴會毅力熱忱本良心之責任集多數之主張同是國民具有應盡之天職有謂個人加入者不必以團體名義有謂貴會以團體爲單位商會之加入與否反覆討論卒以贊成團體名義加入付諸表决僅得三分之一照章無效爲時己久致勞趙韓鄭李四君久候殊覺歉仄嗣經秦朱袁馮鄔五君出席晤談囑爲正式具函答復相應將公議團體名義未便加入之情形專函奉布即祈查照爲荷此致國民大會策進會上海總商會啓九月十九日 
國民大會策進會致總商會函三逕覆者接誦惠函承示貴會第十九期常會議决情形證之是日敝會代表趙君等返會報告與貴會秦鄔朱袁馮諸君談話敝會同人殊不能默爾而息竊有一言國民大會早日實現其任務在一面歡迎純粹之國民團體參加一而防止非純粹之國民團體混入成立以來循此正軌進行貴會平日聞望寗待同人贅言惟認爲工商業團體之一故列入通函徴求意見對於加入與否本無成見惟統觀貴會來函及諸君談話殊有令人炫惑者因舉數端質之諸君並告當世明逹焉據貴會來函第一次謂國民大會爲救國之良劑第二次謂同屬國民具有應盡之天職又據秦君等對敝會代表言吾叢俱是國民無不極端贊成并謂會塲討論亦均如是云云是諸君個人明明認有國民責任者乃提付表决竟有三分二之否决此三分二爲何如人豈居於貴會所謂﹁同屬國民﹂之外否認其有﹁應盡之天職﹂耶抑個人主張時具有國民之資格提付表决時遽失國民之資格耶以各個﹁極端贊成﹂之人至共同表决時竟予否决豈各個之主張由各個人運用共同之主張别有運用之者在耶以各個人集合之商會與各個人參與之會議而其結果至與各個人主張背馳其變化之離奇將非主張問題直人格問題矣此不得不質之諸君者或謂貴會個人無不贊成惟團體加入則有三分二之否决蓋此三分二之各個人具有二重之主張即（一）個人贊成本會（二）否認商會加入本會此言也或能道着此三分二各個人之心理然果如所云其心理逾不堪問何者商會爲商人自治之團體無論何人莫不認有絕對之自由意思者雖商會法由政府公布而以容納商人意思爲制定之原則質言之商會者爲商人自行組織表示意思之機關也至於會董由商人自由選出對於商人負責其職務於會議時行使其資格並不於會議時有所變更也是商會輿商會董在法律上事實上之地位己可槪見今細察貴會三分二之心理是直認商會爲官署會董爲官吏個人之主張以國民之資格會議之主張以會董之資格換言之即官吏之主張當視指揮官吏者之主張如何其個人之主張不得不因之犠牲故前次覆本會函内有﹁愛莫能助﹂之言即處於﹁非國民﹂之地位儼然官吏口吻也商會是否官署會董是否官吏此又不得不質之諸君者再貴會第一次來函謂本會辦事向依商會法第十六條云云是以參預敝會商會法無此規定爲辭試問國民大會載在何法吳子玉師長敢於主張一般國民敢於倡議誠如來函所云爲救國良劑出於國民公意也法律本之民意爲地球有人類以來任何國家任何法律家均所公認貴會諸君乃欲以一部分商會法規抗拒國民之公意耶即以貴會向來行動而論如袁氏稱帝懲辦曹章陸山東問題等曾屢屢表示其態度今對於救國良劑之國民大會何獨斤斤以商會法規自繩此又不得不質之諸君者總之加入敝會與否自始即不成問題惟總商會爲上海工商界命脈之所在敝會組織份子上海工商業團體居最多數對於總商會認爲有切膚之關係此次言動實多炫惑尚希明白宣告以釋羣凝此致上海總商會諸先生台鑒國民大會策進會啓九月二十一日 
[米價昨漸回鬆]  
　　本埠米價最近忽又奇漲後各米店大受影響蓋不進則無貨應巿進則恐巿價跌落將受損失故各米店僅備十數石高貨而巳南巿各項商店且有改食洋秈者亦有酌加夥友臨時津貼或裁汰用人以資救濟前日有著名某大商行因經理改食秈米夥友大起反對幾致全體罷業後經人調解曉以艱難若停歇生意則際此時局更難支持衆夥始默爾而息此亦米貴聲中一段軼話也昨日經仁榖堂張錢兩董事分投向各米客勸告限平仍以十四元爲度並由米業組設評巿局評定貨價昨又適值天時晴和浦東周浦馬橋一帶新粳到者頗衆而茭白秈洋秈羅秈亦均登場每石頓小去一元光景陳破亦因此連帶回小七八角倘接連數朝湧巿秋節後可望逐漸減平當不致如端陽節新陳不接之際得以居爲奇貨也 
[華洋義賑會公宴報界紀]  
　　華洋義賑會臨時主任唐少川朱葆三兩君昨晚七時在興華川菜館公宴中西報界人士到者二十餘人并有余日章榮宗敬陸伯鴻費吳生盛澤臣盛泮丞黄楚九諸君與宴席次由唐君等詳述北方災區慘狀并商籌賑辦法來賓等無不深表同情九時許始散 
[各方面之籌賑聲]  
　　華洋義賑會仁濟堂昨接天津直隸義賑會哿電謂直災奇重幾人相食慘不忍言深望在滬諸善長努力進行速籌濟急之方同人等爲民請命臨電不勝迫切待命之至云云並接摩西律師繙譯處同人來函附捐洋十二元大致謂北方災重地廣竟有易子而食析骸而爨者言之傷心特將中秋月餅之資節省移賑云云他日中西善士紛紛繼起當亦可得一宗巨欵矣 
南北兩商會上海南北兩商會同日接奉江蘇實業廳長公函云逕啓者准直隸義賑會發起諸先生以直隸全省旱災電屬勸賑到廳查直省此次旣遭兵刧復遭天災千里爲墟待塡溝壑監門圖展悲憫同深屬在同胞自應共籌拯濟惟吾蘇雖稱腴沃近受米荒影響各業亦頗凋零欲求人盡解囊事實上亦殊不易查商界習慣凡遇令節皆有祀神牲禮會宴酒肴現在中秋將近如以此項費用改充賑欵大小各商號不過少一醉飽之歡而集腋成裘災黎己受福不淺神明有知亦必隠爲鑒佑斷不因虚文偶缺致有怨恫貴會領袖諸翁心存惻隠希即轉知一體照辦所集捐欵彚解北京以結善緣而蘇涸轍是所切盼 
中國濟生會中國濟生會昨接河南督軍趙倜省長張鳳台電云前上有電諒邀青睞豫省本年旱災至數十縣之廣災民至數百萬之多雖經官會議盡力籌措無如杯水車薪難回浩刧故特再懇貴會大發慈悲迅予派員携欵來豫拯救臨電叩禱立候福音該會又接北京施肇曾來電二則如下（一）施子英篠電均悉倖與唐少丈諸公義舉可佩惟此次北省災情重而且廣爲歷來所未有賑務萬急端賴老手主持煥老諸公諄囑勸駕兄倘能勉力一行仍盼北來弟等謹爲數千萬災黎請命此閒捐欵巳陸續收繳先在徐州採運雜糧十萬元另在漢口豐鎭等處分頭採運接濟滬上仁濟堂濟生會諸善長如能北來放賑弟處所辦賑務當附入辦理以期力厚用宏請商諸公並盼速復（二）北省災情昨己電陳昨楊翼之吳引之管趾卿諸君來京沿途目覩災象餓殍載途嬰孩生即抛棄情狀極慘現由翼引趾三兄發起保嬰會一切辦理翌日返滬而商進行先此電聞 
銀行公會曁絲繭總公所本埠中孚銀行行長孫景西謝芝庭東陸銀行行長方椒伯林斗南華孚銀地行長洪念祖徐起鳳諸君以現在北直等省災荒災情之重爲從來所未有方由滬上各界及本業銀行公會等籌辦急賑惟巨災这下多籌一欵即可多救一命查滬上各業慣習每屆節令均有酒筵等糜費現屆舊曆中秋各界有所謂月餅酒筵散之有衣有食之職員不過果一時口腹集之賑濟災黎爲數當復不少是以連日正在提倡凡各業各號各商將月餅酒筵等資共作賑濟并聞絲繭業總公所沈總董亦於同業發起據聞如滬上各業一致仿行可多得倍數賑欵 
另有不具名人函勸各界云吾國習慣每逢節令各商號以及居家必設酒筵以資娱樂但今年北方旱災延及四省饑民數千萬之多人競相食日斃無算雖經慈善家發起籌賑無如災區實廣爲日方長非源源接濟不足拯救各界同人當此中秋節近一念及此必有食不甘味者救災恤難人同此心省去一席原屬有限若比戸皆然可集巨欵天災流行國有代有今劇於北安知異日能免於南若省一夕之口腹可延千百萬之生命作善降祥爲善必昌古有明訓感召天和可操劵也謹代災黎九頓首以請目下爲時巳迫如荷仁人君子節省筵資請即就近送交各商會彚解災區散賑饑民倘蒙各界轉勸同志互爲節省藉裕賑欵功莫大焉又致各埠商會函云同人等勸告移中秋筵資助振一事己登各報請將助欵就近送交各商會彚解災區散放務請竭力提倡如有送欵至會者請爲列簿以備將來登報并請發給收條人之好善誰不如我想諸君必表同情也謹此代函伏希台鑒 
商務書館商務印書館發行所全體問人二百餘人前晚（星期一）假東亞酒樓開同樂大會唱歌演說絲竹影戲頗極一時之盛席終講演北方災情全體同人均願一致捐助定於今日分隊籌募待集有成數擬交華洋義賑會轉放想上海大商店林立必能聞風興起也 
台屬水災急賑會台屬水災急賑會頃得北京來電得悉十八日閣議通過再由政府加撥台屬賑欵洋一萬元連前共撥洋二萬元又得山西敎育廳膚銘新覆函謂協賑之欵恐不能多而各縣報災乞賑之函仍絡繹不絕該會以欵少災重惟有奔走呼號以代災黎乞命兹將各方來函續錄於后（一）山西敎育廳虞廳長答函云略稱臨海各縣災區甚大殊堪慘憫巳同趙實業廳長朱財政廳長請閻兼座賑恤業蒙允許惟今年晋省旱區亦甚廣闊南路各縣竟有食樹葉度日者直豫魯尤甚均須發欵協賑故浙省賑銀爲數恐不能多先以奉聞虞銘新謹啓（二）天台縣商學兩界快函云天縣西北兩鄕於本月二日狂風暴雨三日下午水滿四日更大五日勢愈澎湃高者水深二丈餘低者亦有一丈中渡大橋冲去五洞數十萬金錢數十年工程一旦盡付東流雜糧掃盡晚禾淹沒房屋坍塌者十居八九水岸居民淹死者大半尸骸堆積如山呼號之聲慘不忍聞云云（三）天台縣朱君來函云天縣城縣狂風大雨起自本月一日至五日晚稍止四日夜之中合邑田禾房屋人畜冲拔坍塌淹斃者不可勝計城内街巷積水未退歡岙洪坑蜃水出發全村同遭冲沒獲生全者僅得一人而己云云（四）温嶺金次齊快函云吾方九月三日風雨大作歷四晝夜不息敝邑地勢如釜北鄕爲釜之底積水較前加倍最深者有三丈餘淺者亦一丈餘中西北三鄕一片汪洋晚禾住宅漂沒無存人畜器皿淹沒已盡慘惻情形目不忍覩東鄕毘連之北鄕者被水亦復不少災區太廣救濟無方哀鳴遍野深堪隠慮若不速爲賑濟則少壯者必流爲盜匪老弱者轉而至溝壑此必然之事不待智者而知矣乞諸公飛電省長及滬上各慈善大家慨解仁囊廣爲勸募以救災黎于萬一謹代災民百叩以聞云云（五）寗海農會快函云九月二三四五等日狂風暴雨晝夜不息城鄕内外淹斃人畜計在數萬以外漂沒屋宇東北鄕爲最多觸目傷心爲之一痛當大水𨺗來時有避屋頂者有隨屋倒順水漂流者　有一家全行淹斃者此種奇災從所未聞我方遇之實堪憫惻乞諸公在滬廣爲勸募滙欵救濟時迫事急遲則民命可慮謹代災民飛函以聞云云 
紅十字會紅十字會爲三千萬災民含淚乞賑歌云北方旱災徧五省蔓延直魯豫陜晋饑民數逹三千萬四五十年耳未聽說起熾情實慘傷至米豆麥棉高梁顆粒無收不得食樹皮草根爭相齧農民無力養妻子投井懸樑自尋死牛羊驢馬價最廉兒女變賣不值錢饑軀奔走將遠徙旅費缺乏坐待斃我今且說避災民夫携妻妹到天津三人饑餓四五日路途呌賣餑餑人其夫取出四銅子買得餑餑夫婦分阿妹餓極無錢買奪取數個忙嚥下賣主爭論向索錢旁有奸善代付價三人幸得腹一飽小妹哭啼牽衣道哥哥不能養活我請君慈悲一援救道旁太息更咨嗟力勸善人携還家又聞災民兩夫婦手携孩童年四五父欲棄兒不一顧毌不忍抛抱持哭霎時將身懸高樹夫不見妻猛回看傷心妻命巳黄泉可憐夫亦同時縊樹下僅留一童稚呌號跳躑不忍聞災民情况類如是嗚呼此言過路人災區情形實更熾北京籌設救濟會外人亦開賑災議海上不乏慈善家好善之誠豈獨後我思豪富極奢侈酒肴動輙百金費更有雜項可省處日日銷耗不少錢諸公苟能稍節省災民己可活多命奉勸男女各同胞大發善心與宏願不論金錢或衣飾慷慨解囊毌吝惜衆擎易舉腋成裘施捨災民都得食此中造福實靡窮功德無量萬口同 
[隴同鄕拒絕張勳巡閱陜甘電]  
　　北京大總統國務總理鈞鑒日來報紙盛傳政府將任張勳巡閱陜甘敝會聞之驚駭萬狀夫自張廣建長甘以來百弊叢生苛政猛虎人民呼籲九閽弗聞乃於羣情憤激之際又擬任張勳蒞甘政策何在百思不解甘處西陲民族龐雜宗社黨人出沒其間久視此爲根據地而歷年運動卒未發生復辟禍者良以甘人愛護共和不爲該黨利用耳若以復辟首領巡閱陜甘則黨人有所寄託使人不免以疑張勳者而疑政府命令果下吾甘人民爲擁護共和計爲保存人格計惟有羣起拚死力拒也政府如甩張勳請卽打消此議共和幸甚甘肅幸甚甘肅旅滬同鄕會叩馬 
[旅滬湖北自治協會哿電]  
　　北京永光寺西街旅京湖北同鄕會武昌省議會轉各團體鑒省長進退何關民治廢驅王願與共勉旅滬湖北自治協會叩哿 
[安徽旅滬同鄕會覆北京電]  
北京皖事改進會鑒電悉政府違背民意是政府絕皖民皖民宜速謀自治安徽旅滬同鄕會 
[農商部工業試騐所徴求出品]  
　　北京農商部工業試騐所近擬開辦國貨陳列所以便在京各國人士之參觀特致函本埠中華國貨維持會等請代爲徴求各種新出國貨樣品彚送到京以便陳列聞該工業試騐所尚擬設立代銷所以便北省人士購辦 
[籌備所得稅之入手辦法]  
　　沈知事昨奉財政廳令轉奉財政部令籌辦所得稅着即先行按表調查以備如期施行云當巳奉令遵照矣 
[美總領事定期回國]  
　　英文滬報云美總領事克銀漢定於本月二十五日乘亞細亞皇后號輪船返美大約明年三月可偕其夫人同回上海暫時由白領事代理總領事職 
[法飛行家回滬]  
　　法國飛行家李谷氏前在港駕駛水面飛機至澳門同行者爲不法國前總理班樂衛氏兹聞業巳回滬現該飛行家擬組織飛行隊規定駕駛水上路線請由法當道轉請中國官廳保護聞此事關係航空事宜須電部核示飭遵云 
[大陸報載華人被辱之投函]  
　　昨大陸報載投函一通文曰余願藉貴報之助力以覔得星期六日一般赴江灣賽馬會者所亟願得之敎益是日賽馬旣畢衆乃趨出余於此時得覩一異事世界中能發生此事而未釀成大亂者厥爲上海而巳時有外人二顯有酒意坐於一輛公正汽車要求開行而莫名一錢汽車司帳者請其付資但被辱駡驾種種醜詞旁人爲好奇心所驅繞車竚視而外人卒棄座下車但下車後一遇在旁之華人卽毆擊之二人中有一人狂毆尤甚此人終乃奔向華人某夫婦之前肆其兇燄該華人衣服整飭乃上流社會中人並未得罪該外人竟被擊傷眼部此華人不服向之抗議兩外人遂握拳向前旁觀華人有發抗議之聲者但無人出塲干涉蓋不願遭其毆辱也被打之華人别無他法惟有奔避乃首先肇事之外人竟拔槍欲放幸江灣警署之華警趨前奪得其槍兩個行兇之外人遂被連槍解往江灣警署衆人尾隨其後被打之某君及其他遭其毆辱之三四人亦皆隨同警察與兩外人而行略加詢問得悉此二外人乃上海公共租界工部局捕房之人員旋即送往閘北共和路警署轉告租界捕房據余最後所聞此二外人巳交與租界捕房矣江灣跑馬日租界巡捕在江灣執行警務余見之殊爲注意未聞有發生嚴重事件如余所覩者之報告但租界巡捕竟在江灣是否適當大堪疑問巡捕何爲而在江灣乎何以携有槍械乎尤重要者醉酒西捕何以許執槍械在江灣執行警務乎上述問題貴報記者或能有以敎我並告我以此事之最後結果自此事發生後報紙從未披露之也 
[建造新式音學機器廠]  
　　法國工程師葛而來君近發明之蓄音機能隨語隨答及新式傳聲器在華製造現由法商會會長麥地也及華商席立功黄鐘甫諸君籌集巨資購得法新租界霞飛路地皮數畝業巳興工建造廠屋約於舊曆明春卽可出品矣 
[發起蘇省律師協會]  
　　國際律師協會巳决定來年在我國開會而吾國各省律師公會未有總合之團體届時殊屬不便前滬浙甯京津各律師公會曾提組織律師協會之議並定本年十月先在天津開會通知在案兹聞上海各律師昨接寗垣律師公會陶保晋等通函略謂前次江寗律師公會開談話會經同人提議發起組織本省律師協會爲組織全國律師協會之基礎當由同人推舉保晋等六人擔任聯絡淮滬兩會及本會會員加入發起人之列如荷贊同希即答復再行决定開會日期云 
[海軍電催發餉]  
　　海軍部所轄各艦隊機關每月餉欵約需洋數十萬元前被財政部積欠數月致各艦隊應發餉銀積有數百萬元未發經海軍部迭次催領財政部終無以應現届中秋各艦隊需欵應用紛紛向本埠海軍總司令公署請領藍總司令以前發之欵均係四面挪借籌墊爲數巳多羅掘殆盡此時萬難再墊故將各艦隊催欵及困難情形電部請予節前設法滙撥到申以便分發云 
[各輪船進出口消息]  
　　國内輪船 
　　寗波招商局昨日開往寗波之江天輪船該輪所裝之出口貨有白米二百餘包核桃三十餘包其餘爲綠礬粗布紙烟紅皮水果等雜貨又安平公司寳華輪螌和日該輪開往石浦穿山所裝之出口貨有機器麵粉三百餘包棉花十餘包海帶菜十餘件豆餅四百餘片棉紗十餘包黄白糖一百餘包紙类烟十餘箱火柴二十餘件 
長江太古公司之聯益輪船昨日裝往長江各埠之出口貨有火磚二千塊以及皮棍三十餘箱其餘爲木器軋花機藥品青蔴鉛皮等各項雜貨又三北公司華利輪船開往長江各埠該輪昨日所裝之出口貨有肥皂二百餘箱火柴七百餘件檀香二百餘件蔴袋五十餘件鋼鐵以及鐵絲洋釘等二千餘擔餘爲顔料漂粉等類又日清公司之鳳陽丸亦從長江各埠開滬該輪所裝進口貨有機器麫粉一萬餘包白苧蔴六百餘件生牛皮五百餘件小包紙一千餘件又怡和洋行之瑞和輪船開駛長江各埠該輪所裝之出口貨有糖三千餘包火磚二萬餘塊大件蔴袋二百餘件鋼鐵七百餘件洋燭六千餘箱 
福州招商局開往福州之新濟輪船昨日該輪所裝之出口貨有油五十餘　麫粉二千餘包餘爲鋼鐵洋釘燈罩洋布疋頭及黄豆等類 
港粤怡和洋行之同升輪船該輪從烟臺汕頭開滬進口貨有沙田柚四千餘件錫箔四千餘件蔴袋一千餘件紙頭二千餘件至該輪裝往香港廣東之出口貨有棉花六百餘包花生仁二千餘包白米包米黄豆二千餘包機器麫粉二千餘包以及百子火柴二千餘件又太古公司之新疆輪船從香港廣東開來該輪之進口貨有車糖水泥爲大種餘爲藥材呢絨等類烟津太古公司昨從烟臺天津開來之順天輪船進口貨共八千餘件有精鹽三千五百八十四件洋灰一千零二十餘包水菓一千四百五十件至該輪昨日趕裝出口仍往烟臺天津等處出口貨中爲白米包米機器麫粉等大批雜糧二萬餘包餘爲白油二十餘件以及罐頭食物紙酒等類又怡和洋行官升輪船開往烟臺天津所裝出口貨有黄豆等類二千餘包麫粉二千餘包罐頭食物六百餘箱興華麫粉一百餘件南洋烟草公司之紙烟三百餘箱又招商局開駛營口之圖南輪船該輪之進口貨有水菓四千五百六十餘件豆油二百二十餘簍土酒三百餘件鹹魚三百三十九件鹹瓜醬菜等類一百八十餘侙年猪鬃二百四十餘件皂紛二千餘件石皂三百七十件至該輪裝去之貨有土布棉紗洋靛等各項雜貨云 
 
 

Page 11

 
 
[國外輪船]  
　　中美大來洋行之哈羅而特大來號ＨＡＲＯＬＤＤＯＬＬＡＲ昨自溫哥武來申於上午十一時進口裝運來滬之進口貨物共有四千餘噸其中以鐵條鐵板及機器香酒最爲大宗現正在起缷之中開期刻尚未定該行又有西海撥彭號ＷＥＳＴＨＥＰＢＵＲＮ從新金山來華現在將抵日本大約在本月之二十七八號便可到滬大約來申之後尚須開赴香港南洋其還國之期當在出月之十四日云又有西海翅號ＷＥＳＴＨＡＲＴＳ亦從新金山來申其進口期大抵較遲一星期到滬再福來洋行之西勤乃號ＷＥＳＴＪＥＮＡ自本月一號離開西雅圖來華其到滬期將與從紐約來申之巧慶號ＣＨＩＰＣＢＵＮＧ同時於本月之二十四號可以抵此矣至天祥洋行之總禮拜堂號輪船ＣＥＮＥＲＡＬＣＨＵＲＣＨ從美國之紐約開來該行兹接來電謂該輪將於十月之五號便可到申尚有望客太士砲台號ＭＵＮＣＡＳＴＥＲＣＡＳＴＬＥ則在出月之十四日亦可駛行抵滬矣而太古洋行經理藍酒囱公司之勤生號ＪＡＳＯＮ約於本星期六可從美國到來在申缷去各貨之後尚須開赴秦皇島云 
歐亞大英火輪公司之開伐號ＫＨＩＶＥ巳於昨日開赴馬賽倫敦此次裝出之貨聞有麫粉及菉豆等項而前於九月七號在申開發之躍波亞ＪＥＹＰＯＲＥ輪船業於十三日抵香港現接來電謂該輪於二十日安抵星加坡大約月底可至哥倫布云又好時洋行之根尼安ＫＡＮＧＥＡＮ自本月九號從德國漢堡開出刻下巳在中途其到滬之期至遲在十月十五云至於法國郵船公司之包島斯號ＰＯＲＴＨＯＳ自本月四號離開馬賽船上載有九月三號以前之郵件該公司現接來電預定十月九號該船可到上海云 
東洋日本郵船會社之山城丸昨日在申裝運之出口貨有大批菜子一萬餘包及菜餅數千件又有生牛皮及舊汽車之象皮胎並大批鷄子等項又有俄國義勇艦隊之喬治號昨日自大連來申裝來有煤一千噸該輪定明日開往烟臺大連至於該公司之品財號在禮拜四可從日本還滬巳定禮拜六裝貨往日云 
[滬寗路轉運公司來滬貨物]  
　　昨日（二十一日）滬寗路運來之貨物如下茂新公司由無錫裝來兵船牌麫粉五千餘包小麥三百五十五包永泰隆由無錫裝來丸豐之山鹿牌麫粉三千五百包小麥四百二十五包華盛義由南京裝來黄豆三百四十包小麥二百五十五包由鎭江裝來小麥三百四十五包由無錫裝來小麥三百廿五包由常州裝來小麥二百廿五包翔茂由南京裝來花生四百五十五包黄豆二百六十五包由鎭江裝來小麥三百九十五包黄豆二百八十五包由常州裝來小麥一百六十五包恒大由南京裝來小麥四百六十包黄豆二百二十五包由鎭江裝來小麥三百二十五包由丹陽裝來小麥三百六十五包由無錫裝來小麥二百六十包協茂由南京裝來小麥四百三十五包黄豆二百五十包由鎭江裝來小麥二百五十包花生三百六十五包由無錫裝來小麥三百四十五包公益由南京裝來小麥三百五十包花生二百五十包由鎭江裝來小麥三百六十包恒泰由南京裝來花生四百六十包黄豆二百二十五包由鎭江裝來小麥三百四十五包由丹陽裝來小麥二百六十包中華捷運公司由南京裝來小麥三百六十五包黄豆二百二十五包由鎭江裝來小麥二百四十五包同興由南京裝來花生三百五十包由鎭江裝來小麥二百七十五包悅來由南京裝來花生二百五十五包黄豆三百六十五包中國運輸公司由京裝來小麥二百四十五包由鎭江裝來二百五十五包協豐由南京裝來雞蛋一百八十五件 
[友華銀行銀巿報告]  
　　中美新聞社譯友華銀行二十一日報告云昨日倫敦銀價不動紐約銀價漲至九四倫敦紐約滙價跌至三五二此間開巿時定價鎊日金不動金圓跌至一○三金鎊巿面終日堅定金圓日金略有要求交易價金鎊六先令金圓一○六略有出口交易倫敦紐約銀巿似皆不活動巿價不至有特别變動 
[景昌公司絲巿報告]  
　　中美新聞社譯景昌華絲出口公司報告云上星期有中國機器絲數包得有交易價值略跌又日本曾購去察利絲數包價銀七百七十五兩此外巿面照舊土色絲亦略有人注意里昻（法國）土色絲巿價三百三十兩較前星期增十五兩曾有二十包之交易察利與土色絲巿價之漲大約因日本採購之故巿價如下中國機器絲特别大號銀九五○兩特别號八五○兩中號七九○兩土色絲上號三三○兩巿號三一○兩察利絲上號七七五號巿號七三五兩 
[縣署驅除害蟲之布告]  
　　上海縣公署昨發布告云案據各鄕農會及各紳董等來函報稱近日稻田間發生一種害蟲吸食稻穗膏液田禾即形枯萎流傳極速非設法預防爲害不堪設想懇請派員查勘核示等情據經委派農場主任穆湘玥前往察勘去後兹據函復遵派代理員吉增彰前赴各鄕分别勘明並擬陳驅除方法請即出示布告並令各農會經董等轉告鄕民注意防除以免蔓延爲害等語據此合亟布告仰各鄕農會經董一體知悉按照後開指明情形及防除方法趕速注意預備並轉告鄕民各自切實防備以免滋蔓而保農田是爲至要切切特此布告 
[錢家港發生盜案]  
　　前晚二句餘鐘有盜匪四人突至滬西極斯斐爾路華洋交界處錢家港地方撞開鄕民錢姓家大門闖入内室各出手槍利刃嚇禁聲張當被搜刦去值洋五六十元之衣飾逃逸迨事主報請靜安寺捕房立飭通班中西探捕馳往兜拿巳早携贓遠遁該探等卽向事主詢明各盜年貌服式口音及被刦各物回訴捕頭業巳據情轉禀麥總巡通飭各捕房中西探捕一體留心偵緝矣 
[小學敎育研究會明日開職員會]  
　　上海小學敎育研究會分致本埠敎育界李墨飛顧蔭亭賈季英徐芑洲趙靄芙馮净塵劉士芳馬織裳王則行朱如鈞朱意誠瞿伯申吳震寰陳味腴潘贊麟顧潤章胡少亢等公函云敬啓者本會定於九月二十三日下午四時仍在尚文路勸學所開職員會討論本學期進行事宜曁研究國語辦法務希惠臨指敎爲盼此頌台祺云云 
[萬竹女校歡迎新校長]  
　　城内九畝地萬竹女學校前校長李君墨飛辭職後由其女弟廷慧女士繼任李女士品學兼優且具幹才其治理校務較之乃兄無稍遜色該校學生及敎職員於九月二十日特開會歡迎敎職員及學生均致頌詞并演餘興頗覺興高采烈云 
[許交涉使任基督公學名譽校長]  
　　虹口梧州路九九號基督公學創設己二十餘載成績頗佳迭受當地人士之贊許惟乏人維持進行頗艱兹聞本埠交涉使許秋帆君慨應該校之請就名譽校長之職深爲該校前途賀而許使之熱心敎育可是一斑矣 
[武術會徴求會消息]  
　　中華武術會前由該會總司令王君叔賢招集干將莫邪紫電青霜湛盧五隊隊長叙會王君發表宣言此次徴求會爲發逹體育起見亦爲社會盡一份義務希望多徴求普通會員以謀普及故會費祗收二元一年所享權利甚多則受益之處匪吵此亦本會服務社會唯一宗旨也又曰本月三十號爲小結束合五隊中得第一者贈與二百分第二者贈與一百分第三者贈與五十分又定雙十節爲大結束另有贈奬云各隊聞言非常踴躍連日各自叙會研究進行預卜結束必能逹希望之目的云 
[青年會今晚之演講]  
　　青年會智育演說會上星期三本己請定青年會全國協會演講部韓鏡湖先生主講國民自决問題嗣以奥國音樂團借場奏技因改於本星期三即今晚八時仍請韓君演講前題韓君爲近時演說名家熱心敎育以演說誘掖後進是題又爲現時國民所當研究者屆時盍往聽之 
[鄕民開國民大會籌備會]  
　　浦東大團三墩二鄕公民盛羹梅馬蝶醒盛漢珍董連汀林少伯等發起組織國民大會籌備會前日午後二時假座縣立第六校開第一次籌備會公推倪楚墵民君爲臨時主席次由盛漢珍等演講國民大會之性質及將來之希望是日到會者數百餘人議决籌備處暫設大團關帝廟公推籌備員三十二人分投向各鄕聯絡圖謀全縣一致進行籌備員姓名列下盛羹梅方紳欽方仲揖謝家祥吳叙卿朱蔭如閔蓮塘馬蝶醒林少伯董蓮汀盛漢珍虞金德虞金田盛介人陶德藩葉秀山盛漢銘倪楚翹韓尚德童介安程慕舟馬士雄韓慰農蔡吉卿李竹齋胡藴生胡友岐倪永康許子勤倪承頤邱德林等籌備地點暫定大團鎭關帝廟散會時己鳴六下鐘矣 
[蘇州旅滬同鄕會開董事會]  
　　蘇州同鄕會自改爲董事制後業經兩開會議正副會長俱因事未到前日（即十九日）下午三時該會在寳安里事務所開全體董事會正會長貝潤生君及楊陳兩副會長一同出席正式就職先由各董事請三會長入席行一鞠躬禮次由總務科致頌詞貝君略謂鄙人才疎學淺本不克當旣承諸同鄕謬舉祗得勉任一年尚賴諸君匡助兩副會長亦各致謙詞旋由文牘科將各科辦事細則送閱貝君極爲稱善惟謂有治法貴有治人會務一切由各科董事輪流到會督促進行總務主任席立功君報告前兩次議案其他各科主任亦各就主管事宜分别報告始各分道而散 
[崇明路商界聯合會職員會]  
　　崇明路商界聯合會開職員會情形該會於前日晚八時在本路會所（設於金銀首飾工業會内）開職員會當由正會長司徒俠海主席及報告出席國民大會會策進會情形高捷元君提議本會公舉司庫二人即本與温孔昭君惟本屆司庫擬請温君先行擔任全體通過又主席報告本路出席國民大會代表姚啓林君因事務冗繁實無暇出席爲本會代表特提出辭職書公决舉任雷軍爲出席國民大會策進會代表以代之任雷軍提議本會自與四川路聯合會分離獨立以來所收入會費及支出各欵尚無預算非尊重會務之道當由主席報告會内每月約略開銷數目公决由司庫司賬各人員磋議定一預算書至散會己九時半矣 
[永北縣開騾馬會之通告]  
　　上海南北兩商會同日接雲南永北縣商會函稱以該縣於陰曆九月六日至初十日止續開騾馬會請爲轉知商界屆期赴永與會並附通告多張囑爲宣布在案通告原文照錄如下敬啓者我永全郡廣産騾馬然以凉山所出世尤寳貴無論騎駝均皆優善騎者體毛雄美馳走若飛駝者骨格堅勁任重致遠早己稱道人口遠近咸知敝會因比來騎駝騾馬需用甚多特於本郡距城五里之西關坪創一騾馬會曾於去歲陰曆九月六日至十日開會試辦因時期太迫未能各地遍告幸四方之名馬雲集鄰近之客商紛至巿場繁盛卓然可觀嗣呈奉省長批准每年自陰曆九月初六日起至初十日止按期開辦在案兹特早日預告務望遠近商旅届期賁臨共襄盛會實爲歡迎此會不惟騾馬優美繁多即百貨充盈彼此交易銷路亦甚寛廣永北四方道路在開會之先由敝會呈請縣署分派警團沿途保護萬無意外之虞遠近客旅盍興乎來特此廣告 
[軍署籌備戊祭]  
　　上海縣公署昨奉松滬護軍使飭知本月二十七日係秋後第一戊日應即按照頒定典禮致祭關岳除松江地方巳令王司令就近舉行外所有上海地方應於是日上午七時仍在關帝廟舉行本代使親詣主祭其東序派榮道一司令分獻西序派徐國樑分獻上海縣知事沈寳昌本署參謀長汪慶辰派爲糾儀員其餘團長以上各員均一律陪祭等因沈知事奉飭後己轉飭謹敬籌備矣 
[南洋醫院分院現狀]  
　　南洋醫院分院自開診以來求診者日見其多醫學士陳天樞君主任醫務頗有應接不暇之勢現又添聘醫學士董廷壽君擔任内科其餘各科仍由陳君擔任聞該院求診者每日以百餘計診金藥資不取分文云 
[部電慰留沈總管]  
　　滬寗滬杭甬鐵路局長因滬杭甬運輸總管沈成栻辭職並經該路全體人員電請挽留等情疊誌本報兹悉該路各站電請慰留當經該局長據情電復各站人員電文如下滬杭甬路各站諸君同鑒兩次公電均悉查沈副總管宣力路政己逾七載老成幹練夙著勤勞本局長與沈君亦係舊交到任伊始正資襄贊本難遽允離差祇以沈君辭職係有高就以致維繫乏術現已呈奉總長覆電極力慰留特電布復慶華馬未知沈君果肯復任否 
[地檢廳徴詢征收牌照稅手續]  
　　上海二區烟酒事務局牌照稅認商陳傑前控汪伯英朱允函在外冒收稅欵一案由淞滬警察廳將一干人護移送地方檢察廳訊究並補傳轉認商朱厚甫曁該原告陳傑到庭預審之下兹聞譚廳長查核朱厚甫所呈用過之牌照四聯單共計十餘册惟内有數册除掣去一聯外存根之三聯均未塡寫數目商號無從核對顯係舞弊之證據詰之朱供此項聯單平日均由陳主任發給此中辦法亦係主任囑爲照辦等語詰之陳一味推諉查牌照稅歷來徴收情形本廳無案可稽故特將預審各情公函季局長請爲查明徴收一切手續復後核辦 
[老人倒斃田中]  
　　二十七保十圖地保陶祥生昨據地檢廳報稱滬寗車站北首田中倒有年約六十餘歲之無名男子一具查無屍屬報請相騐等語下午奉譚廳長委派許檢察官沈檢騐員等前往相騐矣 
[認領顧永發屍棺]  
虹口梧州路上海聯益施材會昨據嘉興路和康當金錦沅來函略謂本年陰曆五月二十九日有浙江嘉興人顧永發因病死於西嘉興路華界地方經貴會收殮掩埋現由死者之子顧阿二來敝處請求代領等情該會據函後查明確實當令扛夫前往會冢將屍棺發交顧阿二領回安葬矣 
[愷自邇路火警]  
　　昨午二點時法租界愷自邇路潮洲山莊弄内某柴棧不戒於火一時烟火四射當爲巡捕查見報告救火會急驅皮帶車到場救熄祗焚去柴爿數塊幸未成災後由捕房飭探將棧主傳入捕房職候核奪 
[豆船中途遇盜]  
　　船戸沈長發前日裝運本埠禾豐行之黄豆等物前往吳淞駛經西溝地方浦面時巳晚間九句鐘突來盜船一艘靠近船旁即一躍登舟各出兇械恐嚇當被刦去船主婦衣飾等物約值百餘金之譜跳過盜船鼓浪順流而去事後該船戸投報淞滬駁船公所函報水巡捕房跴緝 
[鄔家橋附近發生搶米案]  
　　米船戸華寳生前日由浦東鄔家橋裝載白米七十石開行來申甫離該鎭三五里之遥小港内突有口操江北音之客民及本地人聚集七八十人扶老携幼駕划船攔路肆刦華知非盜匪實係平民藉口米荒飢寒所致遂被掠去二十餘石華以衆寡不敵未敢與較昨日到申向米業貨主訴明請報官追緝云 
[貨物壓傷船夥]  
　　船戸楊掌囝之駁船前日在招商局華棧碼頭裝貨小工黄三搬運貨物不愼致將小船夥唐和尚壓傷勢頗沉重僅存一息當經隣船將該小工黄三扭交水巡捕房一面報告駁船公所致函該捕房昨奉梅捕頭飭將該小工解送檢察廳並傳諭原告赴廳騐傷起訴 
[緝獲男婦拐匪]  
　　江北人孟昭禮家住開平碼頭向在碼頭上爲工頭家有養媳名劉巧英今年十七歲到家迄今己有四年之久每日在楊樹浦某紗廠做工陽曆本月十九號巧英從夜工放出當夜並不歸家孟各處偵查無蹤詎巧英實被安徽人王裕卿山東婦人王宋氏等設法串拐藏匿某處空屋直至昨日江華輪船起行時王等始將巧英帶上該輪以便往漢口等處賫娼當爲救濟婦孺會探員余長林到輪查獲當將男婦拐匪並該女等一并拘送水巡捕房一面由該探員前往知照孟昭禮等嗣奉梅捕頭備文將一干人押送地方廳究辦奉檢察官預審一過孟亦投案聲請將媳給領問官准之判將劉巧英交給伊翁孟昭禮領回管束王裕卿王宋氏分别押候嚴懲 
[私造僞幣之訊供]  
　　法捕房包探唐云卿日前偵得法界西新橋街升和里第三十三號門牌有閩人林仁甫陳英光兩人在内設立私造鉛質四八開之機關等情故於前晚稟明捕頭同至該屋内將林陳兩人及林之女兒林秀英一併拘獲並抄出鉛四八開一百餘角及製造器具乾電硝强水粉模等物帶入捕房昨解法公堂請究先由捕頭上堂稟明前情並將僞四八開呈鑒詰之林仁甫供此項僞角實係在逃林鍾光之物房屋亦林租下民人等遷入爲日未久不敢私造僞角求請查察質之林英光供識相同中西讞員會判林陳兩人還押林秀英送堂留養聽候飭傳二房東到案訊明房屋究係何人所租再行核辦 
[公共公廨昨晨審案記]  
　　昨晨公共公廨民四庭由俞襄讞會同英包副領事審訊民事訟案七宗挨次紀錄如下（一）沈厚生請求給諭執管故父沈仲禮遺産事結果准登報七天如無人反對即將該遺産給諭交沈厚生執管（二）婦人顧汪氏請求給諭執管故夫顧楨祥遺産事結果准給諭顧汪氏將巳故顧楨祥全數産業執管（三）陸進卿訴周老虎抵單糾葛案被告及保人均不到堂結果候飭提到案再訊（四）旅滬舊參院皖籍議員高際堂被髮妻高蔣氏訴不顧贍養請求離婚並追價值六萬餘金之奩資案被告業於七月十三號傳案判令具結出外互商和解兹據原告代表律師到堂聲稱調和迄今未有效力而被告願貼原告之欵分文不給故原告異常拮据請飭令被告於本案未了之前按月予原告津貼洋一百元或五十元云云被告之律師駁稱此案和解己有八九分希望今原告突提此請求似有打擊態度故請呇上將其請求駁回結果原告律師請求月費註銷仍着互商和解否則提前審訊（五）謝杏榮訴楊如松張鰲祺不理支票銀二百七十五兩案兩被告無一到者結果候傳兩被告到案作證　（六）徐冠英訴吳彦臣不理押欵欠欵銀十餘萬兩案被告因無人具保在押兹延朱斯芾律師到堂聲稱被告原籍南潯所有本案簿據均皆在籍請准將被告交龐萊臣保出俾檢到證據再行具訴云云原告律師未予反對結果被告交龐萊臣具保隨傳隨到並保銀三萬兩限十四天内着被告具訴再核（七）何鎭寰訴何嵩山不理貨洋二百元案原告臨訊不到結果註銷惟被告尚有另案在押故仍帶回押所拘留 
[姊弟互控案注銷]  
　　滬西檳榔路沈家宅鄕民沈根生（即沈狗弟）自其妻張氏死後投戈登路捕房報告謂係被胞姊吳沈氏批頰兩下致命業由公共公廨騐明尸體委係病斃飭屬棺殮該氏交保候訊嗣氏反訴沈狗弟糾同沈芝卿蔡蘭洲蔡旭洲毆打成傷亦已由捕房將四被告拘案判令交保與前案一併訂期訊核等情均紀前報昨由關讞員會同美丁副領事升座第一刑庭命傳齊雙方人證隔别訊究先由沈狗弟反訴陰曆六月二十五日姊因母親病故來家爲衣棺好歹與我口角批妻之頰兩下倒地頓時身死雖經騐無傷痕或係傷及腦髓致命云云並由見證沈明年顧德方兩人到堂作證謂目擊沈張氏被吳沈氏掌頰即死是實次據吳沈氏供母死至二十五日己歷三天尚未成殮確與弟口角被弟糾衆持櫈擲傷頭面臂膊有嫂嫂可以作證弟婦實係染痧症身死我未毆伊等語即由該氏之嫂沈許氏沈季氏相繼上堂證明沈根生糾同其餘三人以櫈擊姑娘姑娘未曾毆打根生之妻是實又由該氏之夫吳恒生到案供稱妻子婦訴被毆我即控由戈登路捕房派華捕偕我往沈家宅被妻弟糾衆將我及捕一併禁於室内詐欵旋得西探到來我等始出等語即由七百九十七號華捕與西探鄧分别上堂禀明經過情形復由雙方律師各向對造之人盤駁之下中西官核供以兩案證據均欠充足不能成立判令註銷兩造斥釋 
來函 
[江蘇省敎育會來函]  
　　敬啓者頃閱本日貴報新聞欄内載縣視學國語講習會預聞一則查與事實稍有未符本年八月本會附設縣視學研究會開會議决請由本會函請敎育廳開辦短期視學國語講習會即經本會子廳得復以現在新學年己經開始視學即須出發不若利用寒假時期開會研究現辦之國語講習所預計寒假時期第一期己可結束正可繼續辦埋俟呈讀省長核准後再行通令各縣遵照云云本會致函各縣視學即轉致此項復文即請將此函登入貴報來函欄内以昭核實專頌纂安江蘇省敎育會啓九月二十一日 
[閔行鎭顯記書莊等來函]  
　　貴報本月十三日本埠新聞欄内登載烟紙店失竊互控一則其間事實與洋數微有不符查敝鎭天一茶樓係韓阿榮所開歷有年所緣該樓下租戸惠大烟紙店主董寳錄挾嫌假稱失竊角坯洋二十餘元誣控於本鎭警區訊明誣告遂由鎭董范君出塲排解飭令地保馮金法赴天一樓爆燭服禮開巿詎董非僅不遵反由董母在天一樓門前終日辱駡迨韓走出董因所控不遂復將韓扭赴警區堅請移解滬地檢廳迨解廳後奉檢察官預審之下判董與韓分别交保候查此係本案事實也並非韓阿榮赴廳狀訴請追損失亦非檢廳派警下鄕提案且董誣報失竊之洋僅祇二十餘元並無二百餘元之巨商等同鎭經商知之較確爲代具函請求賜登來函攔内以昭實在而明眞相無任禱切專此敬頌撰安閔行鎭商號顯記書莊商民鄒歐齋等公叩九月二十日 
[恒豐公司滕克勤來函]  
　　謹啓者鄙人於舊曆八月初八夜與吉林客人在三馬路大舞臺觀劇臨去之時忽促失去物件一包内有武術會志願書及大洋八元次日電話詢問該舞臺帳房據言如數收存當即趨領絲毫不悮大舞臺素號文明足徴名副其實欽佩之餘謹誌數言請貴館登入來函欄是所感禱恒豐公司滕克勤謹啓八月初九日 
雜評二 
[分工之法（訥）]  
　　各項工業用分工之法吾謂今日之籌賑亦當用分工之法也徒責政府總攬其成而政府無財無人虚文無益也徒責括民膏血之官吏捐輸而官吏不聞不見空言又無濟也故欲收救荒之大效者惟有全國之人各團各界各業分負其責由一團一界一業之領袖出爲提倡勸其同團同界同業之人盡力籌募分之數雖不多合之必有可觀此次災區廣大必如是而後始有實際上之裨益今日上海如銀行絲繭書館各業之辦法即此分工之意也吾甚願各業起而效之 
公布欄 
[上海地方審判廳]  
　　判决主文（民一）庭一件决定翁竹君訴翁周桂押店糾葛涉訟一案生文本件訴狀准予註銷訟費歸原告負擔一件判决胡阿四與唐阿二房租糾葛一案主文本廕民團丸年八月二十一日之缺席判决變更被告人應償還原告人房租洋三十二元聲明窒礙後訴訟費用歸被告人負擔一件判决張銀祥與張顧氏贖産糾葛一案主文本件控訴駁回本審訴訟費用歸控訴人負擔（民二）庭一件判决羅炎訴朱雲莩貨欵涉訟一案主文朱雲亭應還羅炎洋六十八元三角二分訟費曆朱雲亭負擔一件判决陳蓉伯輿陸黄氏因經界糾葛控訴一案主文原判關於駁回控訴人請求回復廂房滴水部分撤銷控訴人所有坐落北後街房屋中埭廂房滴水應由被控訴人爲其回復原狀控訴人其餘部分之控訴駁回本審訟費控訴人負擔三分之二被控訴人負擔三分之一一件决定許誦虞輿夏筱波等因執行異議補交訟費聲請受理一案主文本件聲請照准（民一）庭一件判决高則誠訴周氏米欵涉訟一案主文周氏應償還隆茂昌米店洋八十四元限判决確定日繳由高則誠具領本案訴訟費用歸周氏負擔一件决定謝阿坤與蔡子濤借米糾葛控訴一案主文本件控訴不合法駁回本審訴訟印紙費發還一件决定陳九斤與何彬成欵項涉訟聲明窒礙一案主文本件窒礙之聲明照准明照准 
批示一件沈茂福狀保華坤生由准保一件沈長裕請求開釋由查本案訟費爾應負擔一元零二分六厘六兹僅繳洋七角是尚少洋三角二分六厘六着即補繳以憑核辦此批一件沈長俗狀交欵洋由存候核辦此批一件衛瞿氏請求發還卷宗由狀悉本案第一審卷宗於民國八年四月二十八日發還原縣經本廳於本年八月二十四日明白批示矣仰即知照此批一件張鍾保狀領欵洋由准領此批一件沈長裕補繳訟費由准予補繳此批一件周春生狀保劉龔氏由准保此批一件詹以和等狀請執行由狀悉查本案業據趙瑞興聲明窒礙應俟判决確定後再予照判執行此批一件唐聘儒狀請執行由狀悉候傳許雲標到案訊奪此批一件陸成金狀請押追由狀悉債務人李全福等現在藏匿何處仰即查明具報以便派吏拘傳此批一件丁逢年狀請執行由狀悉業巳限令丁生華迅速理楚矣仰即知照此批一件石金生狀保黄蓮村由准保此批一件沈茂福等狀保華坤生由准保 
布告布告第一九二號爲佈告召買事照得浙江鄞縣地方審判廳函托協助執行愼康等莊訴戴理卿欵項糾葛一案業經本廳依據僨權人之聲請將該戴理卿所有之不動産標封並派鑑定人鑑價召買在案兹特定於九月二十一日在本廳設匭投標十月四日開標凡居民人等欲買是項産業者仰即如期開具姓名年齡籍貫職業住址價額來廳投標屆期依法開標以所投標價最高者爲得標人得標人應於即日繳納標價五分之一之定銀餘欵限交産時一次繳足當由本廳給予管業證書收執管業倘逾限不繳即以投標人中價額次高者遞補仍照前開程序辦理仰居民人等一體知悉倘居民人等對於此項標産上有權利可以主張者仰自公布之日起來廳依法聲明並仰各各利害關係人於開標之日一律到塲毋得自誤切切特此布告計開（一）目的物房屋基地計樓房一百二十間基地約八畝另有草圖（二）目的物所在地上邑十六舖關橋南首德新里全部（三）最低額洋一十一萬元正（四）承辦員書記官龔鴻揆承　吏王開成（五）閱看筆錄之處所承發吏辦公室（六）領看人債權人代表沈涵生王鴻賚承發吏王開成（七）標匭號數第九匭鷹長感運機 
[上海地方檢察廳]  
　　批示徐長貴巳批於十八日徐得祥狀内矣此批董蘇氏狀悉仰即來廳候訊此批案同恩狀悉易科之制限甚嚴所請未便照准此批戴金保狀悉候警廳解送後再予核辦可也此批王盛一等狀悉案經被告人當庭捨棄上訴權送監執行在案所請未便照准此批邵松鶴狀悉據稱弟媳失踪一節應查明情由來廳申訴所請備案之處於法不合應毋庸議此批周施氏狀及判詢均悉候調取川沙縣原卷到廳再行核辦此批凌琴生狀悉爾與盛炳銓等債務糾葛本廳未便受理據訴登報侮辱一節旣無確證且與法定條件未符亦毋庸置議此批俞丫頭狀悉本案被誘人尚未查有下落所請應毋庸議此批胡張氏狀悉此案前巳明白批示仰遵照前批辦理此批周舒氏等狀悉案巳判决所請應毋庸議此批丁阿渭狀悉查續訴仍毫　實據所請應毋庸議此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　苦與樂 
　　天下事利與弊無有不相因而生者重洋遠適作數萬里之長途旅行不知者咸艶羨之以爲班生此去勝若登仙矣而孰料其事實上之困阻與精神上難言之隠每出尋常意料外耶 
在外國所感受之困難遠者大者兹篇不遑畢舉姑就淺者顯者言以爲舉一反三之例證是亦足於遊記外别闢一途徑他日儻有踵予遠行者視此未始非渡津之寳筏也 
烏棲珍木便有金丸之懼事夫若本張九齡詩旨以處世覺人生無有可放懷盡歡之處惟慮患深挫敗或可較少故出洋者遠航之先宜知避暈浪之方法及抵他國國境又須察詢其國家法度與人民性情習慣以免無意中艱窘也以巴西首都麗河言第一事令人感不適者爲蟲患患最甚者莫如蝇次爲蟑螂次爲壁虎又次爲蟻麗河各海岸區風景絕勝因海水有腥味又在熱帶中故蝇類繁滋大羣起處累千盈萬合麗河全埠計不啻有數十百萬之小生靈也 
筆剳 
[懷璧記（上）] [  少游]  
老子曰鳴鐸以聲自毁膏燭以明自煎其蒙禍也有同於懷璧矣不侫外居蠡環蠡皆明媚之山水地靈毓鍾於人遂多絕姿州山之吳蘋香亦其一也蘋香幼喪父逾年而禍延於母蘋香時纔十齡耳哀毁骨立有過於及笄者叔仲魯諸生也勉之以大義則亦稍稍能自制蘋容姿絕世舉凡其五官四肢無一不合於美人村之民咸謂蘋香足以紹繼苧蘿遺範而蘋不以是自喜也旣依叔嬸氏以蘋美甚鍾愛之蘋之鬢髮尤修異長可及地黝黑幾奪漆凡蘋所過之處其什物人倫一一悉可於鬢髮中觀之嬸時爲整理把手不忍釋顧謂蘋曰如此娟娟合稱人中鸞鳳惜汝年穉耳不然早爲覓封侯阿壻叔嬸終身有倚矣蘋歎曰蘋小幸而爲女子身苟爲七尺丈夫則先人之遺志與叔嬸之鞠育或無所負嬸美曰女子豈不能光大門楣者汝不讀長恨歌不重生男重生女句乎蘋聞言目眦盡瑩淚幾奪眶嬸以爲蘋或追念亡親慰之而出蘋眎嬸去則握髮大哭曰有此萬根煩惱絲吾終身殆不能免凶孽矣聞叔母之言利逼於内詞現於外其旨蓋可尋也由是僉眉蹙額常若有隠憂仲魯家故貧衣食僅足自贍頻年謀館榖地不獲其遇則惟把卷自遣蘋殷殷問字奉叔爲師仲魯頗喜其好學敎之五七言朗朗上口與言詩道得一反三以頴悟故從學僅三載文能終篇詩亦成章矣仲魯於岑寂中得此排遣亦足自適是年仲魯偶於文酒之會得識故太常趙公與談所學甚契遂及身世慨然久之趙雖以罪罣官然家有積儲勢猶伊昔其明日即以聘書延仲魯爲敎讀仲魯感其知遇循循善爲導誘趙亦因其指授中竅禮以異數一日坐談間趙詢仲魯曰聞兄有女姪嫻詞翰美容儀今年幾何矣曰纔十四耳問何在則曰依荆人以居恨不能再加濬導趙曰是何難可令伴讀是問使吾子女得爲範型也仲魯遜謝蘋於是遂伴讀矣 
劇談 
[歌壇賸語] [  民哀]  
　　雛伶普佑安未及十齡即出臺賣藝北走芝罘大連等埠不甚得譽無何普之嗓音坦中乃養晦海上歷六七年復次第出現於杭滬鬚生老旦隨意亂唱神色倉皇態度侷促荒腔走板疵病百出其師孫迺卿猶毅然謂人曰佑安之藝根從譚潮班兼得劉子餘汪伶隠之佳點盲從之士謂孫眞能瞭解劇學噫以劉汪而可融合於譚實爲創聞蓋孫本受雇於小逹子爲之喝采者故所言若是可笑 
雜錄 
[縹囊碎錦] [  雲舫]  
　　浩浩平湖汪汪大海偶爲風颷所激波濤洶湧浪沬浮溢不須臾而澄湛之狀如故奈何國事之終不能波平似鏡耶 
世人有胸中無奇才異能者惟思飾燿於外緣日慕虚榮好文飾高視闊步於宇宙間侈然驕　儕輩以爲必若是人即莫余敢侮此之謂自侮 
文人涉俗不嫌其俗俗人舞文愈嫌其俗蓋亦猶村婦盛塗脂粉學微步以取媚徙令人作三日嘔耳 
多情之人强半爲多愁之人多愁之人非皆爲多情之人 
使普天下盡窮人何得有富字盡醜人何得有美字果若是世人貪財之念好色之心當可泯滅於無形獨惜造物之不能齊其物耳 
學不求多而患不精言不求盡而患不愼衣不求都而患不潔貌不求妍而患不雅是故世人當玩索﹃甯﹄ＰＦＯＦＥＲＥＮＣＥ字之意味 
新聞拾遺 
[特别壽儀] [  光]  
　　常熟楊舍褚某家有薄貲遇人苛待昨爲五十壽辰親朋道賀尚稱旺盛是日忽有郵差交到賀儀一件某拆視之書云敬呈白鏹五兩銀番五十持賀高壽并祝冥壽萬歲外則附有錫箔三塊冥洋五包某大怒而亦不知戲此者誰無從洩忿矣說者謂某刻薄太甚故有此云 
[維新女郎] [  隠厂]  
南京夫子廟泮宫近來每日午後有一般少年在内競賽脚踏車爲戲觀者甚衆頗爲熱閙昨午有七八人競賽之際忽有一女郎由後踏車追至超過衆前并在車上作美人臥式及竪蝟蜓等狀一時觀者莫不鼓掌喝采衆少年羞得紅呈雙頰不敢與之賽該女郎復在圈中環行三周始如飛而去有知者女郎黄姓年纔十九家居城北太平橋地方云 
[痴人發痴想痴] [  開]  
　人印度産常游行四馬路之間或跳或舞哭笑迭作觀者固巳習見恬不爲怪忽昨日（初八日）下午約四時許其右手挾洋小囝一個且行且舞最後至一電桿下停足不前以手指桿上告白復高舉洋囝示衆告白中乃招尋俄孩賞格二告元也意謂俄孩已得賞費可領遂揚揚向外灘而去 
[] [  ]  
惡孩作惡劇城内朱家弄街道獗窄且多低窪泥濘濁水數見不鮮日前上午一時裝女郎道往弄内忽有襤褸兒童二人揭襱戲水旋投石水中不偏不倚轟然一聲穢槳四濺染及女郎全身衣上偏染黑色遂有西子蒙不潔之嫌女郎旣驚且恚放聲大駡而二童巳折入某弄杳如黄鶴矣（聲） 
小說 
[社會小說醉獨醒（一四七）] [  瞻廬]  
第二十六回出風頭談論未婚壻覓戒指寃誣苦學生那一帶麂眼籬邊有一雙姊妹齊着脚步手攙着手一路蹋歌而來歌的是﹃朱門蓬戸春色平分彼蒼畢竟多情飛花作片墮地成茵願將階級鋪平﹄唱完這幾句早巳轉到綠陰深處那柳條兒一顚一拍一俯一仰也在那裏擊節歎賞（好景如畫）草地上有兩個髫齡女郎收拾了許多花片滿滿的把衣襟兜了然後横一片豎一瓣的鋪列在地準備鋪成﹃花花世界﹄四個大字鋪到第四個字驀然間一陣風到四散花飛竟把花花世界攪做落花流水（好景如畫）那靠牆一帶長椅上並坐着兩個女郎喁喁細語耳鬢厮磨不是我把點朱般的嘴唇凑上去定是你把搓粉般的耳朶送過來（好景如畫）這又輕又細的語調再也沒有第三個人可以聽得雖沒有第三個人聽得然而編書的這枝筆郤把兩人的說話聽得又清又澈原來古今中外的小說家並沒有甚麼驚人之處單有腕下這枝筆却是異常古怪無論人家聽不到的瞧不見的他都會聽得瞧得使是腦海裏的烟雲肚腸閣落裏的渣滓都瞞不過小說家的筆也會滔滔汩汩說將出來編書的雖算不得甚麼小說家然而編書的這枝筆寫到這裏却也不由自己做主竟有些古怪起來偏把那噥噥唧唧的語言寫個明明白白一個女郎道慧姑妹這新來的學生柳翠娥聽說是你的表嫂這話確不確慧姑道誰說不確蓮芬姊你從那裏探聽出來（原來兩個女郎便是陸慧姑和沈蓮芬） 
自由談之自由談[  鵑]  
怒爲七情之一偶拂意忤心之事往往不免或形諸語言或見之容色因此一怒之故小則僨事或竟有喪身毁家者良可畏也故吾人當容忍當制怒 
 
 
 

Page 15

 
 
   
 
 

Page 16

 
 
常識 
常評 
[人與事] [  漸]  
　　我國無事不需人而常苦無人又無人不需事而常苦無事非無人也人儘多也授之以事而往往不能辦也非無事也事儘多也求一能辦之人而往往不易得也 
此何故今之謀事者無一人不以噉飯爲目的而實無一人以辦事爲目的故方其謀事也必曰不拘何事皆可辦也及試之以事則不拘何事皆不能辦矣 
於是乎噉飯則覺其人多辦事則覺其人少遂成此無事不後於人之中國 
然而中國之人其耳目口鼻心思才力初無異於世界各國之人也何爲而無事不後於人果人人不徒以噉飯爲目的而能以辦事爲目的吾决其必無一事之後於人也 
家庭常識 
[改良舊家庭之初步] [  錦江]  
舊家庭之宜改良殆爲當今之急務雖然改良非一蹴可就也必循次以漸進兹就管見所及者臚陳於后以供有心人之商榷焉 
（一）當實行析居主義我國舊習以家族聚居爲美德張公百忍舉世傳爲佳話而世之煌煌焉自號爲幾世同堂者又數見不鮮詎知家族聚居弊端百出其最顯著者如家産優裕則子弟多不事正業恒倚家産爲生活或兄弟中有一二特出者則羣相倚之即有生活之能亦不求所以生活之道以爲吾家未經分析則分所當然我國人多倚賴性未始非家庭問有以養成之也故欲改良家庭當子弟旣逹自立之年應即使之另立家室旣可促起獨立競進之精神又可免除經濟之窘迫且室家之内亦可安寧一舉而數善備焉（一）當令子女受同等敎育﹁女子無才便是德﹂之說貽毒最深每見家有子女者恒令其子受高深敎育其女則否卽受高小敎育者尚屬寥寥時至今日此等迂謬之見當完全打消蓋男女同爲國民天之禀賦初無異也旣同負家庭之責有亦同盡國民之義務不可畸輕畸重吾國今日多不完美之家庭者實當日女學不昌之惡果也 
（一）當謀正當之消遣舊家庭之唯一消遣品舍賭博而外殆無有焉不知賭爲惡習中之尤劣者旣可剥削個人之經濟又易汩沒個人之天良嘗見有至親如家人父子者相聚賭博恒互相暗算天良斵喪毫不顧惜他如曠時失業害不勝舉卽此一端巳足以導子弟入邪徑矣故欲改良家庭者首當痛以屏除另代以有益身心之消遣法如運動游戲檯球棋子等 
（一）當廢除迷信舉動舊家庭之迷信舉動不一而足要而言之均足以侵害家庭之經濟每見明知迷信舉動無益有損者徒以積習之故不敢公然反對任意盲從撫膺自問恐亦無以自解故吾人苟知其事之無益者則當如斬釘截鐵之毅然廢除之 
（一）當改革婚姻制度夫婦結合爲組織家庭之起點宜如何審愼而後舉行之舊家庭之婚姻制度悉聽父母之支配子女則懞然罔知其僅有意見相投者特僥倖耳不然則釀成男子宿娼納妾之種種罪惡家庭因日落矣故舊制度之宜改革不容緩矣爲父母者宜使子女有選擇配偶之權如恐青年之智識薄弱則自任監督指導之責可矣（甲種酬） 
經濟 
[平民生計問題] [  左愚]  
　　近年來少數熱心志士外觀世界各國之潮流内顧國民生計之艱難大聲疾呼提倡平民主義以圖補救是誠對症而發藥也然提倡平民主義而徒從敎育着手祇可謂治本之計而非治標之策目下平民生計之恐慌巳逹極點治本固屬必要而治標尤爲刻不容緩鄙見所及略貢數端 
（一）提倡勞工神聖我國數千年來恒輕視勞動界成爲一種牢不可破的惡習改革以後非特不能打消反而日甚一日以致普通人民咸鄙棄農工相率而成爲無業游民生利者寡分利者衆生計何能不起恐慌爲今之計惟有極端提倡勞工神聖於報紙及通俗圖書務必盡力闡揚又由各地演講團常常講演國家更宜訂立優待勞工條例以示奬勸使一般平民咸樂於從事勞工則生計方面必有莫大之裨益也 
（一）多設實業工廠平民生計全恃勞力然而爲農則農田有限爲商則資本缺乏爲工則除少數不需重厚之資本外又無適當之處置因是生計日益困難補救之法惟有各地多設實業工廠以收納一般平民俾爲勞工而圖糊口則平民無失業之嘆而生計恐慌之現象自能逐漸減少矣 
（一）多設補習學校從事勞工之平民未受敎育者十居八九而尤不可無普通知識以爲基礎故宜各地多設星期補習學校及夜學校等俾一般從事勞工之平民利用暇時得學習普通知識以增長其生活力故欲發展平民生計則補習學校亦不可緩者也 
上述雖爲治標之計然能切實進行平民生計自能發展至於平民敎育關係較大當另詳之（乙種酬） 
工業常識 
[普通使用熱力原動機之種類及其比較] [  駑馬]  
（一）蒸汽機關以煤熱水於蒸汽罐（又名鍋爐）使成爲汽送汽入機關之汽筒藉其膨脹力而往復推動筒中之唧子繼變其往復運動爲廻轉運動斯可應用矣 
（二）蒸汽渦輪同前製蒸汽以蒸汽吹出於渦輪之周應用蒸汽之速度藉衝動力或反動力而使鍋輪旋轉也 
（三）瓦期機關以煤炭製成瓦斯送入機關之氣筒中引火使燃藉其爆發力推動唧子再改爲迴轉運動 
（四）石油機關熱石油爲氣體送入機關與瓦斯之作用同以上四種爲普逋所使用者兹論其利弊如左 
對於設置時之資本及所佔地位（一）（二）二者須備汽罐故所需資本及地位均大（三）須備瓦斯發生器然較汽罐爲廉地位略同（四）附屬物簡單故資本輕地位亦省 
對於平時之費用（一）（二）未入機關先供給熱力故無形損失多因而費用較（三）（四）大 
對於機關之受損（三）（四）應用爆發力故機關所受之衝激大（二）蒸汽速度大故廻轉甚速亦易損壞 
對於動力之消耗（二）直接爲廻轉運動故較其他之由往復運動變更者不致消耗動力 
對於使用之便利（一）（二）熱水成汽需時較久故始業時似乎不使又停止時汽罐中所餘之汽及熱水全歸無用故在間歇使用時損失尤大（四）使用最便觀夫汽車飛艇可以明矣 
對於動速之調匀（二）因輪周所受之力時時相同故甚調匀（一）蒸汽之膨脹力先大後小較爲不匀（三）（四）爆發力變化更大且在蒸汽機關每一廻轉至少受二次之膨脹力在瓦斯石油機關至多每一廻轉一次爆發（不受酬） 
法律 
[大理院承繼案件之解釋及判例] [  竹賢]  
現行律婚姻及承繼之律文前經揭載而大理院婚姻案件之解釋及判例亦經登刊所有大理院承繼案中之解釋及判例亦應酌摘緊要繼續揭載以示完備 
被承繼人或其他有擇繼權之人對於財産之承繼如有特别意思表示者應從意思大理院上字二二九號判例 
兼祧者於法雖定有一定條件方爲合法但有時不備條件亦可合法如兩相情願之條件倘被承繼人夫婦均故事實上無同意之可言而法律上卽當然消失其要件之效力又如闔族甘結條件倘闔族不肯具結而無法律上之理由者則可以裁判代之大理院上字一零三號判例 
虚名待繼須其父無别子而支屬内又無昭穆相當可爲其子立後則因謀宗祧之不中斷應先爲其父立繼待生孫以嗣應爲立後之子大理院上字二二六號判例 
親族會之立繼應守順位條文先親後疏除應繼之人平日與被繼之人確有嫌隙不得立嗣外其餘如承繼上之擇賢擇愛則非親族會議得以援用大理院統字五零二號 
現行律無子者之擇繼僅令不失次序照穆相當並無限制年齡之規定大理院上字四四七號判例 
獨子夭亡而族中實無昭穆相當爲其父立繼者應准爲未婚之子立繼大理院上字八零號判例 
異姓亂宗實爲强制法規所禁止此種立嗣行爲當然無效大理院上字六四號判例 
廢繼之原因有不得於所後之親者卽爲廢繼之條件完備大理院上字二八五號判例 
私生子亦得告爭異姓亂宗大理院統字四一八號解釋 
（乙種酬） 
道德叢話 
[西方格言（三九）] [  謝介子選譯]  
　　學問之進行以步而不以躍﹁莫考萊﹂（ＭＡＣＡＮＬＡＹ）敵人亦或有忠告吾人之時﹁英吉利諺﹂ 
無論何種惡事均或可有利用之道﹁德意志諺﹂ 
知者寡言﹁英吉利諺﹂ 
心之黑不如顔之赤﹁葡萄牙諺﹂ 
腦海之需智識猶身體之需健康然﹁英吉利諺﹂ 
一事未畢毌謂巳成﹁法蘭西諺﹂ 
醉翁之錢囊即酒瓶也﹁英吉利諺﹂ 
食乾麵包而樂勝於烹肥鷄而憂﹁英吉利﹂ 
心强於劍﹁飛立勃斯﹂（WPHILLIPS） 
國民常識 
[潮汐問答] [  秉陶]  
　　中秋將届潮汛又至友人有問予潮汐之原因者錄之以供衆覽 
問（友）潮汐究由何因而致乎是否潮神使然歟 
答（予）潮汐乃由日月攝引地球之水所致非潮神使然也問日月何故能吸引地球之水 
答依物理學定理萬物皆具吸力日月亦然且其吸引之力甚大故能吸水使動也 
問日月吸引之力同乎 
答日之吸力本大於月惟因月最近地故月攝水之力比日方三倍焉 
問一日之間何以有潮汐兩次 
答當地球向日之水高漲背日之水亦漲向月背月亦然故一日間有潮汐兩次蓋水是流質旣被一邊攝引向前必有一邊反動退後也 
問朔望時潮汐何以大 
答朔望時日月相會或相對兩力合吸故力猛而潮大 
問上下弦時潮汐何以小 
答上下弦時日月運行適成直角兩力相敵故勢弱而潮小問潮來可以有遲早 
答潮因月攝而漲月出有遲早故潮漲亦有遲早也 
問然則世界各處皆有潮何以浙江之潮獨大 
答世界各處本皆有潮惟地勢開展故不能見其洶湧之勢而但覺潮水之漲落耳至於浙江之錢塘江江口有山而狹江身又灣曲如﹃之﹄字形潮水進江受種種之阻障磨擦故激成大潮也（乙種酬） 
識字捷法 
[應用字] [  濟滄]  
朵樹木垂朵朵也篆文作采从木　象華之下垂亦作朶（秀朶兩字均非从乃字者）又動也又古謂殿之東西曰朶殿 
出進也篆文作　象艸木滋生上逹之形又入之反自内而至外也又男子謂姊妹之子爲出 
七匙也用以取飯篆文作　从反人象其形音比一說相與比叙也又七首劍屬其頭類匕短而便用故曰七首勺挹取也篆文作　　象勺形一　中所挹取之實也勺與匕同形特柄有在上在下之異又量名升之百分之一爲勺十勺爲合又樂舞名周公所作通作酌杓更正昨日經濟欄改良節景之芻議第二行耗費費誤節 
 
