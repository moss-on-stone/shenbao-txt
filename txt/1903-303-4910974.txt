# 1903 - 303 - 4910974

 

Page 1

 
 
[勸募山東四川兩省急振] [  申報館恊振所啓]  
　　山東利津縣南岸漫决費縣平陰范縣東阿等處臨黄民埝衝决無存漂没資糧淹斃人口其數幾若恒河之沙東平縣一帶被淹至四五百村烟臺大小傷人尤多徧地哀鴻慘難言狀川中蒼溪縣又復蛟水爲患全城老幼盡被漂流水勢順流而下因之順慶合州等處均爲洪流所灌一片汪洋驚濤駭浪之中但聞婦哭兒啼無從挽救現經兩省馳函告振求補瘡痍我南中不乏好施樂善之人睹此災情能無動念伏祈慨施仁術急解囊金憫民命在呼吸之間體修德必獲報之語量力捐助多寡從心俾災民得彼岸誕登皆出自仁人君子之所賜馨香禱祝迫切不遑敬此虔求諸維德鑒 
[浙江闈墨出書] [  圖書集成局啓]  
　　浙闈榜發本局卽倩浙省友人覓得聚奎堂原本飛速遞來用新鑄鉛字照排印以中國潔白連史帋校對格外詳畫毫無亥豕之訛現已出書每本價洋一角二分欲先睹爲快者請卽臨申報館及各書坊購取可也 
[美儒李佳白先生講義]  
　　從來强鄰衆者交涉必難交涉難者利權必削聚六大洲合數十國問有如中國交涉之難者乎無有也問有如中國强鄰之衆者乎無有也雖然鄰强而我弱斯足爲我憂鄰强而我亦强何足爲我患是故六十年前之中國東雖有日本北雖有俄羅斯而交涉未爲難也利權未爲削也乃國祚日薄時勢日非無何而安南失於法緬甸割於英是不啻移歐洲之法英爲中國之强鄰矣設非李文忠曾惠敏諸公具卓識之才善外交之道則壬寅之役甲申之變與夫中日聯軍之戰其爲患尙堪設想哉嗟乎吾靜觀往事研評約章能不爲中國廢書長嘆耶請以三約陳之初英人之通商於中國也僅在長江海口而陸路闕焉英人之意蓋欲自緬甸至雲南以通中國之内地肇興陸路之通商所以光緒元年英官瑪加利先赴總署請領護照後由緬甸之巴摩游歴中國爲勘騐商路也乃行抵雲南被李恊戎之兵所戕駐京英使威妥瑪要以四事罷粤督交李協償恤費立約章中國不允威君怒而出京行抵烟臺中國懼禍特命湖廣總督李瀚章赴滇查辦北洋大臣李文忠赴烟會同威君立約今之所奉行者多以此約爲宗此光緒二年中英之約也越四年美國總統特派三大員來華與大學士寳鋆等立約於北京一爲華工不得再人美國二爲中美商民不得交易鴉片此光緒六年中美之約也越一年中國特命曾惠敏公赴俄與俄大臣革爾斯改訂條約並陸路通商章程於彼得堡先是咸同年問陜甘回捻叛亂延蔓各行省俄人乘勢佔據伊犂者六年之久左文襄公出帥師征西宇内賴以昇平爰派大臣崇厚赴俄索回伊犂乃崇不諳交涉受俄人之愚曾立一約將伊犂之　爾羌並天山南北一帶地方及其餘利益　於俄人旋爲廷臣所劾崇歸待罪非俄英二使緩頰不得免大辟所以有復派曾侯改約之舉此光緒七年中俄之　也然則中莫之所以約爲殺英人也中美之所以約爲敦輯睦也中俄之所以約爲索佔據也此中之屈直得失有心人早已　見矣殺人者償律有明條總署旣給照於前華兵乃戕之於後文明之國固如是乎烟臺之約李文忠多折衷相就亦勢之當然耳華工入美不下十萬土工及他工咸深嫉之以其能儉能勤他工莫及是立約限制之中有相認莫敵之勢也至禁售鴉片猶爲薄海所欽感者古人曰君子見人之厄則矜之小人見人之厄則幸之伺人之内亂而竊據其土地要索其其利益以視乎英美爲何如乎 
[本館接奉電音]  
　　昨日午後二點鐘時京師飛電傳來上諭四道敬謹譯登○九月十六日内閣抄奉 
上諭那桐著調補外務部尙書授爲會辦大臣欽此同日奉上諭榮慶著在軍機大臣上學習行走欽此同日奉上諭榮慶著調補戶部尙書禮部尙書著溥良補授欽此同日奉上諭大學士王文韶著管理戶部事務開去會辦外務部大臣欽此 
[電傳宮門抄]  
　　昨日午後二點鐘時京師友人專電告知本館云九月十六日皇上召見軍機大臣及寳棻 
[駐防山海]  
　　華歴九月十六日天津來電云直隸提督馬軍門玉崑現統大兵一萬名馳往山海關駐紥蓋以資防堵也 
[俄人阻撓]  
　　西字報云蒙古烏爾茄誩譯音將軍電致京師略謂刻下俄人在該處阻撓各事其勢頗形猖獗 
[日員查事]  
　　西字報云從前喧傳俄人在亞羅地方有調兵之事兹接華歴九月十六日日本東京來電云駐華日本使署參贊特至亞羅查察一切知外間傳述並不確實俄兵不過在是處保護採本事宜紛紛謠傳均係無賴日人所僞造以冀聳人之聽聞也 
[邊防費巨]  
　　香港循環日報云東粤西歴十月英國庫務署印度清册言是年邊防經費連印度及各屬地共支銀八千七百四十八萬七千八百磅其中英倫六千八百九十五萬七千五百磅印度一千八百一十七萬五千二百磅各屬地共三十五萬五千一百磅其中香港七萬六千四百磅星加坡麻六甲檳楖嶼共一十一萬七千五百磅 
[再續外務部遵旨議覆商約大臣奏陳酌擬近今要務摺]  
　　惟考驗之法不厭求詳各項專門藝學非壓試以事實驗所業不足以見眞才擬請無論從前肄業嗣後畢業各生均須於咨送時聲明所長何藝先由臣部分送管學大臣南北洋及督辦路礦商務各大臣發交各學堂各局所認眞考騐果係確有心得再行出具切實考藉咨送臣　覆騐相符分别請旨錄用或賞給出身仍分發各省差遣委用如此則無學而不用之人亦無用非所學迷事人才 
 
 

Page 2

 
 
益當競勸矣至出洋學生尤以敦品立學爲貴果能專心正業方不誤入歧趨應由出使大臣隨時曉以大義俾就範圍期收得人之效又原奏擴充工藝一條内稱中華工料最善傭値最廉爲各國所艶羡而不獲阜通興盛者由獎勸未得其道剏製未合其宜耳自洋商在通商各埠設廠製造以我未成之貨資彼工作復以彼旣成之貨易我金資不於此時亟圖抵制利權外溢伊於胡底比來美國有聖路易賽會日本有大孤賽會又値海參崴俄國免稅之際該處委員開列名目招徠華貨東南各省夙稱饒裕似應廣開工藝局以爲提倡創立賽奇會以資觀感擬請飭令各省督撫妥速籌辦就通商大都物其土宜選擇良工悉心教導製成後給以賞牌果能獨得妙法許其專利並可奏請聖諭力加維護成貨旣多需人益衆無業游民藉可各謀生計等語臣等維天下百貨通於商而成於工經云日省月試旣禀稱事論語云百工居肆以成其事東西洋各國之設立工藝院勸工塲隱符此意中國物產雖多製作未備漸失古人良法該大臣等請廣開工藝局創立賽奇會實爲勸工至計臣等伏查本年日本大阪博覽會蒙欽派大臣往觀明年美國散魯伊斯城賽會奉旨簡派正副監督先期督率經理仰見朝廷振興工藝至爲深切駐紥海參威商務委員李家鏊所陳華貨外銷製造各事宜亦經臣部咨行各省關曉諭商民遵照嗣後工商之歸自各國者辦器物之良楛察行銷之利鈍從而考究辦法當能精益求精一俟工藝日興商務漸盛中國卽可自設會塲加意勸導開拓目前尤以講求工藝爲當務之急京師所設工藝局漸有成效各省應卽一律籌辦舉凡給獎牌許專利立學堂以教子弟務工作以養貧民各節應由臣等咨行商部大臣妥訂章程悉心經畫隨時奏明辦理[  此摺仍未畢]  
[大員定罪]  
　　京師訪事人云已革廣西提督蘇元春前經刑部科定罪名外間傳述紛紛莫衷一是刻晤刑部人員詢悉初經主廣西司承審司員訊供科斷以蘇舊有戰功從輕擬以軍臺効力贖罪呈堂畫稿卽由刑部憲具摺奏聞皇太后罪名太輕不足蔽罪諭令叧擬現已定爲斬監候罪名入來年秋審册今年勾到本中則僥倖無名矣 
[委員被控]  
　　前報曾紀蘇州府知府田紹伯太守連日奉委提訊省城落地捐局委員張明府被常州商民某甲上控一案兹得姑蘇采訪友來函云甲姓汪名致祥常州府陽湖縣人太守推鞫之下供稱八月某日商人由杭州購得綢九十九疋轉運回常未及報捐自知過悞駛至閶門外被落地捐局巡丁邏解入局商人詣局哀懇自甘科罰局憲張彭年引登樓上謂汝所載之綢約値二千餘金若詳報充公應犒本委洋銀一千元何若汝酬我千金以了其事之爲愈乎商人沈思至再措繳洋銀六百元局憲不依翌日增繳八百元局憲謂此事現已哄傳無從設法矣但汝貨重至一百三十餘斤顯係大宗偷漏若如數詳報非惟悉數充公併且將科以罪名以爲之儆曷若抽去若干疋使在百斤之内作爲零星貨物則僅議罰而已汝試思之商人唯唯遵諭局憲遂提出三十三疋令繕立草據暫存局中其餘六十六疋另開一清單越日局憲又傳至局中諭以汝貨業經督憲批飭充公惟前晚本委公館内被賊所竊僅剩三十一疋估値洋銀二百四十四元零七分汝當如數備齊前來贖取至提出尙存之三十三疋約値八百餘金出售可贏餘洋銀五十元本委格外體恤將此贏數貼汝汝意如何商人未及答卽令司帳人付給洋銀五十元商人尙欲有言局憲已拂袖而入商人心不甘服是以繕禀上控府署臬轅當蒙廉訪朱大人批飭本府田大人提集公斷質之明府堅稱並無提存三十三疋及貼還贏餘洋銀五十元之事太守嗤之以鼻著汪退去聽候據實禀覆臬轅聞日内已連訊四堂恐一時未易定讞也 
[五馬將來]  
　　蘇州訪事人云官場近接松江來信知新調蘇州府知府許子元太守祐身交卸松江府篆卽於十五日起程來蘇履任聞已涓吉九月二十二日接印故長元吳三首縣已預備行轅於三賢祠並各雇定大號官船以便届時出境迎迓 
[太守新猷]  
　　松江訪事人云新任松江府知府丁次軒太守之栻自本月十一日接篆後越日偕華亭縣知縣陳仲陶婁縣知縣屈吉士兩大令及營汛員弁閱視城垣復定於十五日考選代書當許子原太守在任時特將各役工食逐項尅扣慨付七折甚有將名目除去者各役皆敢怒而不敢言此次丁太守一律允照舊章給發以故署中執事人役莫不歡聲若雷 
[蘇垣保甲委員名單]  
　　中路一叚胡心瑗二叚趙樹勳三叚應德麟東路羅兆翰戴德生羅鼎南路馬秉鈞吳運熙程明理西路曹延齡陳錫蕃周梓材北路葉祖善韓國楨鄭佐東閶胥門外張祖業劉承裕吳肇華婁門外朱炳煦齊門外趙雲倬葑門外張炳震 
[泥金報捷]  
　　蘇州訪事人云現任蘇松常鎭太糧儲道兼蘇州關監督陸申甫觀察之次公亮臣茂才惠熙中式順天本省鄉試第一百五十九名前日捷電傳來文武寅寮均詣道轅道賀 
[會黨被拿]  
　　香港循環日報云廣東新寍縣屬黑骨山地險勢僻邇有匪徒嘯聚其間聯名結盟四出行劫本月某日某營弁經線人密報有黑骨山會黨由澳門濳來省垣匿跡大馬站某姓祠内率勇馳往圍捕拘獲黨首李亞基昆仲三人立卽禀解營務處訊辦 
[目無法紀]  
　　香港循環日報云署廣東陸路提督吳軍門祥達向在東江辦盜有功爲上游所器重自接軍篆以石龍一埠爲商務薈萃之所近被逃弁馬王海等時出爲患幾於民不聊生因調部下某弁帶勇一營馳往剿捕某日軍門眷屬乘官舫赴任駛經石龍上游某處突被匪黨數百人分站兩岸轟擊時只有兩扒船護送匪旣占上游黨羽又衆扒船兵士與之鏖戰衆寡懸殊乃折回石龍灣暫泊迨軍門所調之勇馳至而匪已蹤跡杳然矣按此事東江友人言之鑿鑿並謂當時確見馬王海身衣官紗衫褲手持毛瑟快槍親自督戰口出大言果爾是眞目無法紀矣 
[教案難結]  
　　紹興訪事人云前者寗海北鄉曾充村董之生員王錫堂挾嫌閙教等情兹悉此事共被戕害教士及教士及教民六人迨防軍雲集民心卽安謐如常惟王匪尙未擒獲其黨數十人亦多漏網撫憲聶仲芳大中丞以縣主蕭大令慶增不能防患未然立子撤任其餘文武各官亦獲咎有差然聞彼教中人索取撫恤費爲數甚巨尙不知何時始能議結也 
[浙榜餘聞]  
　　杭州訪事人云本月十三日爲浙闈放榜之期先一日循照向章舉行塡榜是日因主司出堂稍遲故至鐘時始依次塡寫至六十名退堂夜膳膳畢復塡至一點鐘時始得竣事當卽發榜由四營兵弁護送至撫轅張掛時已兩點三刻鐘矣聞副榜中有周鉅煒一名當時查知已由學憲張大宗師取列優貢乃請主司以堂備諸宗元卷易之 
[信船被劫]  
　　杭州訪事八云本月初七日協興正大福潤全盛永和五信局合雇一船裝載湖縐及洋銀共約三千餘金由湖州開行來杭是日午後四點餘鐘行至離省城東新關約三里小察堰地方突來盜匪十餘人手執利器入船搜括所載各物被劫一空二舟子力不能支高聲呼救致被砍傷若輩得贓卽由西向拱宸橋而去次日各局主聯名公禀仁和縣署縣主蕭藴齋明府准詞於初十日帶同書差捕役前往查勘 
 
 

Page 3

 
 
並騐明舟子傷痕當命局主赶卽延醫調治回署後立派捕役嚴密緝拿限日破案 
[仲秋見雪]  
　　香港循環日報云直隸承德府北境於八月初十日見雪遊牧牛羊有凍斃者迨十六日喜峯口外亦六出花飛有客自彼處來者云是夕朔風凛冽無異隆冬及次日抵薊州則又易裘而葛矣 
[甬郡官塲紀事]  
　　寗波訪事人云新簡甯紹台道高璵卿觀察英聞諏吉於九月二十六日接印辦差人等得此消息已紛紛預備迎迓矣○寗郡緑營後營參府韓參戎景文經上憲檄委代理中營其所遺之篆由提憲呂道生軍門委黄遊戎暫代業已於九月十一日到任視事矣 
[蘇省官場紀事]  
　　蘇州訪事人云統帶太湖水師右營副將陳副戎正珀近由省憲撤差叧委前在寗垣辦理銅圓局護局遊擊王遊戎維典接統刻已下札飭赴錫山防次○發審局員近由臬司朱廉訪添委知縣萬輔丞大令銘璋蒞局襄讞已於九月十四日到局矣○吳縣主簿蔣少尉家昌丁憂遺缺由縣詳知蘇府憲田紹白太守委縣丞王文炳二尹前往代理○新任松江府知府丁次軒太守之栻到任後詳請添委帮審一員由司札委知縣姚韵和大令詩聲前往雲間襄理案牘並清查保甲事宜○蘇臬轅督審局員陳季鹿大令香祖奉調辦荆宜釐局所遺局差由臬司朱竹石廉訪叧委知縣宋捷三大令殿元庖代 
[鷺江霜信]  
　　厦門訪事人云此間鋪商兩捐局每半年收取一次近日厦防同知鄭司馬霽森接奉憲檄嚴催因於八月初一日起委員恊同地保按戶徵收以便彚解省垣藉資公用○厦地常關前有歸併洋關之議已由稅務司訂定章程事爲各船戶所聞以海潮漲落無常恐多未便各商號聞之以所需薪米均賴外方接濟恐礙巿面擬卽聯名禀請道憲延少山觀察核示遵行○自去臘局憲將烟膏捐責成金通義商號包辦後各烟館多方取巧以致收數不能起色爰於日前具禀向厦防廳署告退廳尊鄭司馬許之刻已改爲官辦矣○某甲者鄉人也久商於外積資甚豐日前乘某輪船回厦甫至巷磚頭立足不牢墮於水次同伴急爲救起業已氣絶殊可憐也 
[沙渚秋鴻]  
　　沙巿訪事人云自警察開辦以來街道頗見潔凈現値水菓上巿甘蔗最多無知小民難免小誤將渣皮等傾棄於路縣主以其有違禁令爰於日前與旗營恊領長固山大會街出示并酌定規則三條俾知遵守一各鄉種戶先在田中將蔗根蔗梢削去方准賣與販戶准其加價以作酬勞之費一擺賈甘蔗者應備篾筐一只收拾皮渣收攤時自行送僻靜地方傾棄一游行之人食蔗吐渣須在墻角堆棄一處以上三條違者或罚或責决不寛貸○八月二十七日下午洋馬頭有過江小剗一艘滿載男女搭客二十餘人打槳中流正擬渡登彼岸不料舟小載重舟子偶爾不愼遽罹沈覆之殃幸附近各船竭力將搭客救起七人餘則皆與波臣爲伍矣慘哉○本城各賭攤前經荆州將軍綽留守曁道憲余堯衢觀察嚴加查禁若輩逃避鄉間以爲逋逃之藪邇日禾稼登塲鄉農無事受其欺者更僕難終然若輩均係無業游民舍此别無生計禁不勝禁是在賢有司設法以處之耳○草巿某甲年甫弱冠操業甚勤近年來爲病魔所困輾轉牀褥終不能瘳甲曾聘某氏女爲室父母惑於世俗冲喜之說商之女家擇於上月某日行合卺禮不料新郎以勞動太過花燭方偕冥鄉早赴新婦哭之痛幾欲以身殉之女父母不忍見女之遭此慘變也意欲將女迎回而夫屬不允旋至涉訟公庭女聞之潛服阿芙蓉膏自盡迨人驚覽則一縷貞魂已從夫於九泉之下矣哀哉○月前荆宜施道余堯衢觀察示考施南宜昌二府士子入中學堂肄業嗣各士子因鄉闈後相率歸家以故應考者抵宜昌府士子十人觀察旋傳諭以後宜施二府士子報名投考者如滿十人隨到隨才錄取者暫行回籍俟學堂一切事宜辦竣後再行來堂肄業 
[泖水凉波]  
　　松江訪事人云近日郡城東北鄉迭次到有淮徐難民每起不下百數十人結隊成羣男女雜沓所過之處强索錢米不　其欲不休鄉間富有之家更遭若輩蹂躪似此形同宼盜肆意橫行殊非地方之福也○南門外某姓半耕半讀勤儉成家去夏長子染疾而夭至本月某日族弟某甲與婦勃豁持刀擲婦適某之幼子在旁嬉戯刀墮悞中其額鮮血橫飛痛極而踣某亦驚駭仆地事後眷屬紛紛施救某堅欲赴縣控訴嗣經甲母長跪求恕始免雀鼠之爭特不知孩能無恙否也 
[法員莅滬]  
　　法總領事署繙譯費亨祿君現已任滿由法廷升任漢口領事所遺譯務特簡魏武達君接辦日前魏君抵埠卽駐總領事署一俟費君交卸卽當視事也 
[局員請假]  
　　本邑南巿馬路工程局總辦翁子文太守近因整頓馬路不辭勞瘁致偶沾清恙昨日遣丁赴道轅禀請蘇松太兵備道袁海觀觀察給假兩天以資調攝 
[請禁私運]  
　　年來本埠制錢日形缺乏雖有當十銅圓源源接濟而洋銀價値仍有减無增今年夏間經錢業董事夏樹杰等查悉係奸商偷運出口所致曾聯名禀請道縣各署出示諭禁維時巿面爲之稍安邇因爲日已久各奸商復萌故智以至洋銀一元僅易銅圓八十枚鋪戶居民未免受虧太甚故日來錢業各董事復禀道憲袁觀察請照會稅務司嚴密盤查如有運錢出口者立即拘獲子以嚴懲 
[秋賽三志]  
　　昨爲西人賽馬之第三日秋雨如繩泥呼滑滑而西人仍興高采烈逞其罄控縱送之能計第一次八馬同賽小來司代老公茂勝馬灰色衣緑黄色帽錄色第二次六馬同賽牛莊蒲司勝馬灰色衣帽均白黑色第三次八馬同賽克來登勝馬白色衣帽均白綠色第四次十三馬同賽麥格里葛勝馬黑色衣帽均紅色第五次五馬同賽祥茂代愛孛來勝馬白色衣帽均黄色第六次十七馬同賽祥茂代小飛輪同順全隆合勝馬黑色衣黄黑色帽黄色第七次十九馬同賽白格爾代香港柏紫勝馬黑色衣帽均白藍色第八次八馬同賽老孛生勝馬黑色衣帽均紅色第九次十六馬同賽鉛步代花旗銀行勝馬白色衣帽均藍色至跳浜之期則定於十九日 
[鑷工命案]  
　　前晚十點鐘時法界三洋涇橋南首吉祥街姚姓整容店夥楊某與夏老九不知因何起釁楊突出利刃將夏亂戳適中要害血溢如流楊卽乘間脫逃旋爲巡街捕所見雇車將夏送入捕房捕頭見夏尙能言語命送仁濟醫館醫治奈傷勢甚重無可奏功延至天明遽爾斃命當將店主姚福祥拘入捕房暫交人保出隨派包探協同地甲投報上海縣署昨日下午二點鐘時縣主汪瑶庭大令帶同刑仵胥役人等至屍塲十二鋪地甲金文三圖地保唐全坤跪禀前情大令飭仵如法細騐旋唱報前肋一刀深入腹内確係因傷身死大令親視無訛卽飭地甲棺殮暫厝荒阡候屍屬認領一面嚴拿兇手按律懲辦 
[禀報被災]  
　　日前南巿小東門外裏鹹瓜街施相公弄口永泰藥材行中人因煎藥不愼偶遺星火致肇燎原延及比鄰各鋪燬去房屋十餘幢昨日十六鋪地甲裘鎭將起火情由及被燬各家據情禀報道廳縣各官請爲核奪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　浦東保甲總巡謝岳松明府移送張銀華張春華張茂榮張錦生張春和等控地保　　　局差　香　盜賈塡地　掘祖墳一案至縣前晚縣主汪瑶庭大令升堂研訊葉香蘭供七月内有張朱氏來稱因次孫阿實　姻費無所出欲將舊　墳地托小的爲中　與某洋商得價洋銀五百八十元叧加遷墳費三百元一併交族長張洪坤收去立界有時張朱氏因恐日後洋商將新墳一併發掘故由地保楊顯華出立保留新墳筆據在張洪坤處張洪坤供詞略同並稱小的收得遷墳費洋銀三百元以四十元另賈空地三分將數十年該該　出檢齊裝入壜中遷埋又用去尖銀一百十元尙餘一半留存作日後祭掃之用族姪張茂榮等圖分遷費不遂揑詢妄控求鑒張茂榮張春華並不候　倩友人友松寳松頂　上堂大令察悉喝將兩人各掌頰一百下叱退張春和供母親朱氏售地收價時小的均不知悉被族長冐收遷費擅　　棺求究張桂和張銀華張錦生同供是地雖係朱氏之產惟售地遷墳均不知照族人致被洪坤一人冐領遷費將朽骨抛棄求鑒大令判張洪坤責二百板惟張春和張錦生張銀華張桂和圖分遷費致起訟端亦各責二百板諭洪坤交保速將遷費繳案存候撥入善堂生息日後張姓同族諸人每年清明節輪流領銀祭掃以垂久遠○烟妓王雙桂前投保甲總巡局喊控被歹人拐賣爲娼由朱明府訊明發堂留養刻有朱金喜投縣具禀稱係雙桂之夫求將伊妻給領回籍前晚大令提朱訊問供稱小的鎮江人在籍爲整容匠去年妻子忽然走失訪尋無蹤後知被王大所拐曾在原籍控告有案今知被拐來滬價賣爲娼由局發堂故來滬投案禀請給領王雙桂供朱金喜確係丈夫婦人去年在籍被同鄉人王大騙拐來滬賣入花烟間今幸丈夫尋來順隨同回家大令准之飭朱具結備查 
[南巿捕房紀事]  
　　日前南巿十六鋪仁和小輪船執事施善郎以大土兩枚倩司帳陸子雲帶至崇明翠虹港某鋪交納旣而某鋪因並未接到繕函來催施向陸詢問陸諉稱不知彼此齟　之下互扭至捕房聲控捕頭命押候移解馬路工程局禀請總辦翁子文太守訊究○沈桂生竊取施阿六布襪一雙爲施追獲并在其身畔搜出小刀一柄因卽鳴捕拘入捕房捕頭令押候移解工程局禀請翁太守訊辦 
[英美租界公堂會訊案]  
　　德商美最時洋行主人前控山東人丁立相之夥丁長發撞壞其船請提訊追等情經讞員鄧鳴謙司馬准詞飭差將丁長發提案會同德總領事署麥繙譯訊取口供押候移請山東省日照縣提丁立相到案訊核兹准日照縣派差將丁立相與沙船一艘押送來滬前日午後司馬會同麥君提訊原告投案請追丁立相供事出無心尙求恩斷司馬著各邀公正人至吳淞將所來沙船估明價値開具清帳呈候核奪 
[英美租界公堂瑣案]  
　　楊阿桂將妻弟石阿福家生甫四齡之女懷之而出浼韓阿茂向蘇張氏之姊說合售得身價洋銀六元被石查悉向之理論避匿無蹤報由包探李四春拘獲一千人解案請究石投案申訴前情並求將女兒給領楊直認不諱韓供小的雖代介紹並未分潤尙乞恩寛讞員鄧鳴謙司馬商之美代理總領事白保羅君判責楊三百板發押捕房兩月女孩交石領去餘人無干省釋○壽康當鋪主人黄春甫控夥詹瑞堂虧欠銀兩等情昨日解案請訊司馬著押候原告遺丁投案再行訊追○某蓆店主林源泰因夥陳春寳欲支薪水洋銀十元不允其求反誣行竊用繩縶縳肆意毒毆經陳報由包探張才寳連其子林生祥獲案請究司馬姑念生意中人從寛判罰洋銀十元再出兩元給陳爲養傷費○過犯王金福掩入王秀甫等家行竊衣服報由包探徐榮珊拘獲吊到原贓解案請究司馬判令免責發押西獄半年贓給各失主領去○馬夫王阿生用病馬駕車經巡街捕獲案請究司馬訊知王屢次犯案怙惡不悛判罰洋銀一百元撥充各醫院經費馬送馬醫生處調治○過犯沈阿生串同沈阿仁徘徊蘇州河畔行竊莊泰眉竹籃等物報由包探顧阿六獲案請懲司馬判各責二百板阿生發押西獄一年阿仁開釋贓給還失主○張新田持淫畫在馬路中求售經巡街捕拘入捕房昨日捕頭派包探竇如海解案請訊張供此春册係由城内張揣昌照相店購得求宥司馬判將春册銷燬張責三百板枷號一禮拜一面備文移請上海縣汪大令將張瑞昌店主提案訊懲○劇賊楊金標先後掩入天寳洋行竊取茶葉寳泰和洋行竊取白絲兩包並某姓家衣服約共値洋銀四千餘元前曾報捕查緝昨經包探趙銀河解案請究楊供小的所竊白絲茶葉銷在江陰及鎮江等處尙求恩宥司馬著將先獲之收贓人張李氏與楊分别還押一面備文移請江陰縣及鎮江府屬之丹徒縣派差查吊原贓歸案訊辦○賭棍朱桂生强糾吳錦忠至虹口賭博吳不從致相爭扭經巡街捕解案請懲吳投案聲訴情形朱供詢閃爍司馬判責二百板枷號十日發犯事處示儆○粤人宗文甫開設廣成發烟館昨日忽指店夥宣啓相竊取廣膏及大小洋銀報由包探徐阿華獲案請究司馬訊得宜雖不認竊而宗聲稱如誣願甘反坐遂判責二百板仍候查明實情再行核辦 
[美租界捕房紀事]  
　　昨日粤人林阿炳乘脚踏車馳逐於西華德路一帶不料某姓小孩　面而來不及避讓致被撞仆於地傷及頭面爲某號巡街華捕所見拘入捕房捕頭見孩傷勢尙輕令林給養傷費若干從寛釋出○前晚有胡阿有者手持綢衣若干件行經篷路爲包探朱桂生所見以其形跡可疑將胡拘人捕房押候查明再核○昨日午前有數甬婦在吳淞路因細故彼此爭閙旋互扭至捕房捕頭詢得事起細微申斥數語一併釋出 
[助振摭要]  
　　啓者各省洊饑鴻嗷徧野敝所謬襄振務正又來源支絀時切隱憂廼蒙居吟山祈病速愈平安洋二百元利昇隱名氏義記三戶由厚記交來各規元一百兩慶記洋一百元滕縣李培蔭堂洋一百元雲間臥雲主人爲兒清鏡發痧求　痊安一百元無錫龔樹森求合家平安洋十元又募祝淑人求病速愈一百元又秦潤之求合家平安五十元又爲子大寳求病速愈五十元合肥董楊氏六十元嘉定陳叔平求病速愈三十元松江朱柱臣求兒病速痊三十元藹玉軒求病速愈三十元楓涇再英女史因子病愈還願三十元畫溪舊主涇生因弟得子承及戚賜儀移助爲諸公造福二十六元五角張鴻賓求身體康健三兒鳳書病速愈延壽體健規元二十兩祇領之餘仰見諸善長軫念時艱好善不倦至意咸篆莫名除隨時繕具收條並將惠欵彚解災區擇尤散放外謹登報牘奉揚仁風並爲災黎九叩以謝上海北巿絲業會館　振公所施則敬謹誌 
[江西官報]  
　　上饒縣周邦翰由京引見回巡檢宛學　代查進賢門　察分巡方鼎動由京起服來江指分縣丞左秉琳禀到候補縣朱修圻由九江來省通判　　由京引見回署永豐沙溪司李長泳無力赴任以張善錫署理又定南照磨錢應枬據報病故以温振芳署理又德興典吏陶乃豫據報患病以陳紹唐署理候補縣俞訓方聞訃丁本生母降服憂朱用賓謝部准起服知袁世杰往九江措資知府胡賢繹缷辦晉南臨膏捐回禀知總查下游各卡商船瞿世圭缷辦萬載統稅分口回禀知丁父　張供　由　都統稅分口來省指分知縣高繼祖禀到何家齊謝准補萬載典史行知王燮侯由浮梁辨保甲祝挂春缷辦上高卡司員回 
[上海北巿絲會飽籌賑公所施子英經收各處水災賑捐七月初一至九日第一百三四次清單]  
　　初一日許彥嘉洋十元許彥藩五元○初二日湖州丁氏　保 
 
 

Page 10

 
 
身體安健其元松江古專室費十九元許彥嘉彥藩求父親筋骨痛速愈二元○初三口栽雲山人求病速痊洋二百元隱名氏爲三世兄患寒熱發疹求速痊愈由道署來洋五十元默佑歸四十元○初四日溧陽潘頌雲爲次兒求病速愈洋廿元○初五日無名氏求人口平安洋五十元嘉定錢維　草堂三十元鎭洋李家騏求子曾蔭病安痊並注服　　洋一元無名氏　洋一元○初六日汪延　堂求病速愈由福康莊來洋四百元謝論輝爲韜甫兒　獲一男將湯餅賈移助代諸公邀福洋一百元無稱子助廣西由胡而文來洋六十元又助山東四十元壽筵移賑求保平安由鄧也泉兄來洋五十元周仕浣子懋德懋功懋昭求平安龍洋十元册　亭由承裕莊來英洋五元○初七日經　堂求内子孫民　痛病愈洋一百元　時桐求子病愈　保合宅平安十元○初八日琴阡氏求順利由源　潤來洋廿元○初九日無錫達源莊募　沅記求合家康健洋廿元又張將初求病速愈十元○十一日太倉王徐奎補光緒十六年分捐洋二元○十二日松江汪熙春求病速愈洋十元○十五日嘉定　維豐堂募隱名氏洋五十元修心子保合家平安十元○十六日無名氏求病速愈身體康强由盛習齋先生來規元一百兩古夥南屏葉汝言爲妻江氏求保冥福洋四十元○十七日任伯顯因病愈完願由鄧也泉先生來龍洋一百元○十九日隱名氏洋五十元陳鑑清求病速愈洋四十元宗姓廿元安成氏由　康莊來廿元又隱名氏節生日資求免災疾五元櫻湖子求次子詠笙病速愈由兆豐莊來十元○廿一日裘又藎求病速愈洋二百元四明陳　求合家平安洋三十元瞿延齡病逾完願十元○廿二日齡求安子祈保咳喘病安洋一百元沈宏　十元○廿四日金珠鳳求病速愈二元○廿五日海陽省吾氏求病速愈銅洋十元○廿六日延齡求安子祈保自病速愈消災延壽洋一千元又祈保自病及眷口平安洋一百元又祈保孫兒伯元病安一百元吳幼般求保恆孫兒及眷口平安一百元愛英居願學齋各十元○廿七日南潯　局省疚子洋五十元求益壽氏由彚康莊來五十元○廿九日無力子求妻病速痊洋五十元武原錢第許願病愈十元無名氏求母病速愈平安康健十元杭垣何馮氏五元○七月分共收規元一百兩洋三千三百六十五元扯七五三三五合規元二千五百三十五兩零二分三厘龍洋一百十一元扯七四合規元八十二兩一錢四分以上共收規元二千七百十七兩一錢六分三厘銅洋十一元連前共收規元三十五萬六千零四十八兩五錢四分一厘銅洋二百八十九元八角小錢七十八千 
 
 
 

Page 11

 
 
   
 
 

Page 12

 
 
都訥雙城五常伊通州等處各設分局派委員前往經徵雖開辦月日先後不等兹計自光緒二十七年五月起至是年十二月底止共收房捐中錢十二萬一千七百四十五千六百餘文自是年十二月起至年底止共收六釐捐中錢三十三萬八千九百八十一千零鹽捐中錢十六萬三千二百三十四千零又自二十八年正月起至二月底止共收九釐捐中錢一百五十四萬一千六百八十八　零鹽捐中錢三十七萬一千八百九十五千零烟燈捐自二十八年五月起至年底止共收中錢四萬六千三百八十一千零又煤稅自二十八年二月起至年底止共收中錢二萬八千一百九十一千零統共收捐錢二百六十一萬二千一百餘千除按照奏定章程提扣一成五經費外凈存　欵中錢二百二十二萬六千餘千儘數撥充善後經費教案賠欵曁各營餉需並無餘存將來各歸各處另案核銷等情由總理籌餉事宜留吉差遣委用道余濬等造册詳請具奏前來奴才等查吉林省自光緒二十六年變亂以後餉源奇絀不得不就地勸籌以紓眉急所幸派出之員均能精白乃心不繁不擾而各商民亦共懍踐土食毛之義仰體時艱情殷輸納臺照違抗計爲時僅及年半收欵至二百六十餘萬千實非奴才等始念所及此惟各捐以九釐食鹽爲大宗而釐捐係按賣買抽收鹽捐則旺於　令車道暢行之時全視年景之豐歉爲轉移不敢謂確有把握惟有督飭各局員認眞稽征嚴杜中飽涓滴歸公以期源源接濟裨益餉需至查光緒二十二年戶部奏整頓釐金以裕餉源摺内聲明各省釐金收數如大省加增三四十萬以上中省如增二三十萬以上小省加增一二十萬以上者准將廉幹之員從優獎勵又原任盛京將軍依克唐阿整頓奉省稅釐將經徵尤爲出力之員從優保獎各等因疉經奉旨允准在案現吉省創辦籌餉局各該局員籌徵於時局糜爛之餘商民元氣未復較之承平之際其難易未可同年而語可否仰懇天恩逾格將尤爲出力之員准奴才等擇尤保獎之處出自高厚鴻施除清册咨送戶部查核外理合恭摺具陳伏乞皇太后皇上　鑒訓示謹奏奉硃批准其擇尤酌保毋許冒濫該部知道欽此 
[署贑撫夏奏調員差遺委用片二十日]  
　　夏昔片再臣仰荷天恩權膺疆寄才疏任重深懼弗勝伏念求治之本在於得人江西地博民殷理財治軍尤爲急要加以内舉學校外擴商工必多得堅樸幹濟實心任事之材以備任使兹查有陜西試用道郭人璋勇往有爲才具開展候選道何作照廉正不阿條理周密湖北補用叅將岳嗣儀諳練戎機毫無習氣候選主事羅度精明老練夙著循聲散館知縣戴展誠樸練明通深知治本分發知縣黎丹居家至孝志慕循良前四川黔江縣知縣黄兆麟屢膺繁劇細密和平四川試用知縣李龍彰眞實不欺辦事果敢皆一時有用之才擬懇天恩准將該員等調歸江西差遺委用如蒙俞允應請敕下吏部及湖廣四川陜西督撫臣並何作照羅度黎丹原籍廣東湖南撫臣分别飭令該員等迅速來江以資器使而裨新政除咨部並分咨湖廣四川陜西廣東湖南督撫臣外謹附片具陳伏乞聖鑒訓示謹奏奉硃批著照所請該部知道欽此 
[吉林將軍長奏遴員總理荒務局事宜片二十日]  
　　長順片再奴才等前因餉源奇絀奏請清查旗民田賦勘放零荒仰蒙恩旨俞允當經欽遵設局開辦並奏派前翰林院編修貴鐸爲總理專司其事認眞清查在案惟此事重大頭緒紛繁一人之智慮尙有未周即難免不無貽誤且各城分局林立委員賢愚不等勘荒丈地流弊易滋亦須總理之員到處周查認眞考察方能於事有濟是該局總理僅止一員實難兼顧自應添派以使分任其事兹查有花翎副都統銜吉林水師營總管姚福興老成持重綜核精密花　吉林遇缺卽補道松毓精明幹練爲守兼優均堪派爲省成荒務局總理飭與貴鐸和衷商辦位均分埓將無凌制之嫌亦免侵官之誚相與有成蕆功自速除分檄遵照外謹附片具陳伏乞聖鑒謹奏奉硃批知道了欽此 
[吉林將軍長奏臚陳直隸州知州政蹟懇恩破格錄用片二十日]  
　　長順片再花翎三品銜特用直隸州知州程德全爲原任黑龍江將軍恩澤奏調赴江差遣之員才猷練達局度安詳上年夏間奴才因三姓辦理善後交涉諸務需人適該員措資來吉當經咨留派令前往曾於光緒二十八年八月二十八日附片陳明奉硃批知道丁欽此欽遵在案三姓庚子之變受禍甚烈財用旣極困乏民物又復彫殘百度廢弛幾難措手該員受事以來兼辦籌餉緝捕及清理詞訟護江關各事宜均能力持大體操縱因心除暴安良民皆悅服甫及一年收欵至十六萬千有奇而於外交一事尤能推誠接物以信相孚故能中外翕然是其才力實有大過人者伏查該員程德全以諸生起家贊襄戎幕懋著勳勞歴經原任盛京將軍依克唐阿保薦由捐納府經歴洊陞知縣直隸州知州皆荷特恩超擢是其才猷久在聖明洞鑒之中而其堅忍卓絶險阻備嘗尤在黑龍江一役當二千六年之亂事起倉猝迨奉旨停戰而已宼深事亟强兵壓境已至博爾多河將軍派往議和該員短衣匹馬毅然首途面見俄將額林干夫與之定議不攻城鎭不傷生命不奪財帛卒得要領而還嗣壽山盡節俄將逼令接授將軍印信該員義不爲奪以死相拒竄身入江遇救獲免雖俄人亦欽其風節俄皇至欲識其人招令前赴俄京中道折回復傳令派兵沿途護送回江維時俄敗盟會城糜爛室空如洗人不聊生該員復設法籌維竭力挽救向道勝銀行息借銀欵七萬兩益以呼蘭副都統衙門公欵銀三萬兩設立便民會向上海購辦貨物貿遷有無該員親赴海參　哈爾濱等處接運輾轉數次百貨流通民以大蘇而操奇計贏爲還息本外尙盈餘銀二萬一千九百餘兩悉以繳還公家一名一錢者署將軍薩保所以有堅苦卓越胆識過人之奏至蒙聖恩加銜進秩並奉有由將軍綽哈布到任察看是否卓著勳勞中外翕服卽行據實具奏之明諭時以綽哈布調任荆州未能察看覆陳幾遭湮没幸江省爲奴才桑梓之邦且壤地毗連戚友往來時相稱道該員之勤能人無間言是其卓著勳勞中外翕服實無疑義現在辦理三姓善後諸事又復成效昭彰有用之才奴才何忍安於緘黩用敢據實臚陳可否仰懇天恩俯准將花翎三品銜特用直隸州知州程德全送部帶領引見聽候破格錄用之處出自鴻慈謹附片 
 
 

Page 13

 
 
具陳伏乞聖訓示謹奏奉硃批程德全著送部引見欽此 
[吉林將軍長奏薦舉賢員片二十日]  
　　長順片再花翎二品銜分省補用知府方朗前經奴才以志慮忠紬有爲有守等因於光緒二十八年三月十四日專摺奏保奉硃批著送部引見欽此當經欽遵轉行遵照去後嗣該員交卸哈爾濱交涉局會辦差使來省現將一切經手事件交代清楚禀請給咨前來查該員方朗識邁羣倫才優幹濟志趣遠大體用兼賅實爲方面監司中不可多得之員若假以一官必能有裨地方爲民造福所惜吉省道府員缺無多未敢遽請保留如令聽鼓投閒實不足以盡其展布除繕給咨文飭令親齎赴部外合無仰懇 
天恩可否量材錄用之處出自高厚鴻慈奴才爲人才難得起見理合附片具陳伏乞聖鑒訓示謹奏奉硃批知道了欽此 
[護川督陳奏續保剿辦拳匪案内出力各員摺二十日]  
　　頭品頂戴護理四川總督布政使威勇巴圖魯臣陳璚跪奏爲遵將川省拳匪肅清案内在事出力文武員弁查明擇尤續保以昭激勸恭摺仰祈聖鑒事竊查前署督臣岑春煊以川省拳匪肅清奏獎員紳案内聲明去任在卽其須行查覆按者不能辦理如有前敵實在出力未經預保之員應由後任查明續保等語光緒二十九年閏五月二十六日奉硃批該部議奏單併發欽此欽遵伏查此次川省拳匪滋事情形疉經前督臣奎俊曁岑春煊節次奏陳早在聖明洞鑒之中當匪氛猖獗時蔓延甚廣竟至近逼省垣鋒不可遏臣在臬司任内經奎俊奏派總領防練各軍親詣華陽縣屬龍潭寺及金堂縣簡州漢州等處督師勦辦解散脅從安輯民志整頓紳圑鼓勵士卒攻近策遠撻伐同張俸仗威靈各屬地方悉臻安謐各營將士効力行間雖經先後奏獎多名仍恐不無遺漏是以岑春煊有交臣行查之請兹據各營統領查明具覆並請續獎前來臣覆加查核所有查覆各案均屬相符其請續獎各員實臣屢次督隊接仗目擊其於槍林砲雨中酣呼鏖戰奮不顧身實係身臨前敵似宜仰荷恩施未便没其微勞致興向偶之歎遵澤尤爲出力員允另具清單恭呈御覽合無仰懇天恩俯准歸併前案敕部核議給獎以昭激勸除將干把以下各弁照章咨部請獎並飭造各員弁履歴送部查核外所有遵將川省拳匪肅清案内出力員允查明擇尤續保緣由理合恭摺陳明伏乞皇太后皇上聖鑒訓示謹奏奉硃批該部議奏單併發欽此謹將川省拳匪肅清案内出力文武員弁查明擬請續獎繕具清單恭呈御覽計開知縣用候選縣丞劉鴻燾請免選縣丞以知縣分省補用指分四川試用縣丞劉康榮擬請免補本班以知縣留川補用記名提督汪東升擬請賞給三代正一品封典儘先叅將錢有德擬請免補叅將以副將儘先補用儘先叅將吳以忠擬請免補叅將以副將儘先補用都司銜儘先守備朱連魁繆汝正均擬請免補都守以遊擊儘先補用補用守備丁福甲滕代茂均擬請免補守備以都司儘先補用儘先千總周梓林擬請免補千總守備以都司儘先補用儘先千總任忠秀擬請免補千總守備以都司儘先補用儘先把總何廷彪何國棟任子林均擬請免補千把以守備儘先補用奉硃批覽欽此 
[護川省陳奏揀員調補省會要缺知府摺二十日]  
　　頭品頂戴護理四川總督布政使威勇巴圖魯臣陳璚跪奏爲遵旨揀員調袜省會要缺知府以資治理恭摺仰祈聖覽事竊臣准吏部咨開光緒二十九年五月十三日奉上諭四川成都府知府員缺緊要著該督於通省知府内揀員調補所遺員執著福潤補授欽此查例載各省首府缺出於通省正途人員内揀選調補查成都府管轄十六州縣爲通省領袖時有委審要案政務殷繁非老成練達守潔才明之員不足以資治理臣督同藩臬兩司於通省現在知府正途出身人員内逐加遴選查有嘉定府知府雷鍾德年五十九歲陜西安康縣廪生中式同治已已補行壬戍甲子科本省鄉試舉人辛未科中式貢士殿試二甲進士 
朝考一等奉旨以庶吉士用散館授職編修大考改選内閣中書截取記名外用歸候補班補用同知分發四川因 
玉牒告成保奏奉旨著俟補缺後以知府在任候補俟得知府後賞加鹽運使銜欽此光緒四年五月初十日到省十二月題補理番廳同知九年大計保薦卓異十四年丁憂開缺回籍十六年服滿起復仍赴原省歸知府班候補十七年到省二十二年題補嘉定將知府二十四年到任經前督臣奎俊前署督臣岑春煊先後保奏均奉硃批傳旨嘉獎二十七年大計保薦卓異二十九年調署成都府知府臣查該員雷鍾德才識堅卓爲守俱優歴任各郡循聲久著現署首府辦理裕如歴俸已滿三年正署各任並無降革留任案件其餘因公處分例免核計以之調補成都府知府實堪勝在與例亦屬相符據藩臬兩司會詳前來合無仰懇天恩俯准以嘉定府知府雷鍾德調補成都府知府實於吏治地方兩有裨益如蒙俞允該員係實缺知府調補知府銜缺相當毋庸送部引見所遺嘉定府知府員缺遵旨卽以遺缺知府福潤補授各重職守所有揀員調補省會要缺知府並請補遺缺知府緣由理合恭摺具陳伏乞皇太后皇上聖覽訓示謹奏奉硃批吏部議奏欽此 
[護川督陳奏彚報水災情形懇恩將常振等捐展限一年片二十日]  
　　陳璚片再川省頻年苦旱今夏則霪雨連旬猶幸其害於稼者十之二三惟五月以後渠河水發漫溢綏定府城上而城口太平東鄉下而岳池江北此六七廳縣濱江田舍悉多衝决六月間峨眉樂山兩縣復有蛟水之患人畜並傷而尤以嘉陵江之漂没爲重順慶府及合州南部縣全城皆在巨浸之中幸一二日水勢全退　中岳池定遠銅梁江北巴縣等處或城外沮汝或鄉間汛濫淹斃戶口尙少而民居蕩析農田廢湮倉猝不可數計臣聞報電檄交馳並飭籌振總局派員齎銀前往撫卹又令各有司動撥官粟募集賑金疉據覆陳賴此免於流亡次第均將復業其餘因水漲而毁鹽廠堰場潰而淤田畝復有開縣大寗温江彭縣等處亦經量其輕重給資安輯皆以迅速拯其昏墊故不致紛紛失所現在耕商復集民情安堵堪以仰慰聖主子惠君生之至意惟川省旱潦相繼 
 
 

Page 14

 
 
公私匱竭今所恃以全救者惟振捐而已溯自去年九月前署督臣岑春煊電奏開辦無如本省年年搜括銜監殊難生　　羡卽今嵅　以常捐七項至今本省收僅一二名而蜀民齒籍最繁春夏各振支用浩繁悉賴前署督臣告灾諄迫南北各省無不挪墊匯川徐待收捐歸欵現准各省收捐咨獎者十不及一若照部議常賑兩捐均以去年九月爲始轉瞬一年期滿不獨振荒未畢水患踵興前後所虧從何彌補而各省之縣欠甚鉅尤不能以截止爲詞兹據辦理籌振總局署藩司黄承暄留川差委主事羅度等詳請展限前來相應奏懇敕部准將常振等捐再展一年並將川省本年彚咨捐案由部早爲核覆將來如勸募仍無起色尚須援照山東等省續請頒發空白執照方有以副捐生之望藉資鼓舞理合與彚報水災一併附陳伏乞聖鑒訓示謹奏奉硃批著照所請該部知道欽此 
[署川督岑奏報到川接署督篆日期摺二十一日]  
　　頭品頂戴調署四川總督閩浙總督奴才錫良跪奏爲恭報奴才到川接署督篆日期叩謝天恩仰祈聖鑒事竊奴才於本年三月間欽奉諭旨調署四川總督遵卽交卸熱河都統趨詣闕廷仰蒙召見四次訓辭周摯寵賚駢蕃奴才非分叨滎莫名感奮陛見後取道汴梁將奉命查辦事件查明據實奏陳旋經由鄂入川兹於七月十六日行抵成都省城二十日准護督臣陳璚將總督關防並王命旗牌文卷等項派委成都府雷鍾德督標副將鐵鈴齎送前來當卽恭設香案望闕叩頭祗領任事訖伏查川省地廣民稠事繁責重措施本屬不易况當匪亂初平災荒甫轉必以課吏爲圖治之本練兵爲弭患之方籌欵以裕度支節用以恤民力經營善後尤屬維艱其他要政不獨學堂開辦需才倉庾籌塡乏欵卽已設之警察機器工藝等局武備學堂等事若非綜核精密恐難日起有功奴才以迂鈍之資深懼弗能勝任惟有恪遵聖訓殫竭血誠次第實心經理用期仰答高厚鴻慈於萬一所有奴才到川接署督篆日期並感激下忱理合恭摺具陳伏乞皇太后皇上聖鑒再奴才經過河南湖北沿途地方並入川後所歴各屬秋收尙好民情安謐堪以上紓宸厪合併陳明謹奏奉硃批知道了欽此 
[護浙撫翁奏列換防營管帶片二十一日]  
　　翁曾桂片再浙江省更換營旗統領管帶各員均經前撫臣先後奏報在案兹查管帶湖防左旗巡察軍都司顔開壽撤差所遺旗務委都司朱榮貴接帶朱榮貴原帶之撫標衛隊委都司陳鑑接帶又管帶省防左營常備軍遊擊馬長春委署撫標中軍叅將所遺營務委總兵陶應科接帶又統領精勝五旗知府黄書霖委署嚴州府知府所遺營務改委衢州鎮總兵力友升接統仍兼帶中旂又管帶精勝前旗縣丞張紀雲委署常山縣縣丞所遺旗務改委叅將方治平接帶又統領湖防各軍叅將余開新撤差所遺營務改委總兵陶應科接統仍兼帶湖防中營常備軍陶應科原帶之省防左營常備軍改委遊擊徐富春接帶又管帶精勝後旗都司蘇心誠撤差委武舉翁定申接管又管帶精勝左旗遊擊張春元因病給假改委守備張毅接帶又省防常備軍營改爲警察軍仍歸遊擊雷庭瑞統帶又統領武備練軍知府聯豫新授四川雅州府所遺營務改委候補道程培接統又管帶内河水師左營巡察軍遊擊胡愷因病給假改委守備吳有發接帶又管帶楚軍水師後營叅將徐文慶銷差改委守備李鎮彪接帶又管帶嘉屬槍划營遊擊吳儉愼另有差委改委守備吳金元接帶管帶提標練軍中營遊擊劉賢斌委署象山恊營所遺練軍營務改委守備劉慶林接帶又管帶提標練軍副中營知縣鄒鎔另有差委所遺練軍營務改委守備張辛朔接帶定標練軍正左營正任定中營遊擊劉繼泉仍帶鎭防左旗巡察所遺練軍營務改委署定中營遊擊張連勝接帶樂清練軍營副將湯明盛撤任改委總兵劉耀廷接帶據防軍支應避司道詳請奏咨立案前來臣覆查無異除咨部查照外理合附片具陳伏乞聖鑒敕部查照施行謹奏奉硃批兵部知道欽此 
[署撫夏奏江西學堂開辦伊始聘請優禮名師以端學術摺二十一日]  
　　頭品頂戴署理江西巡撫陜西布政使臣夏峕跪奏爲江西學堂開辦伊始請優禮名師表彰經訓以端學術而正人心恭摺具陳仰祈聖鑒事竊臣伏查江西前奉諭旨飭立學堂疉經前撫臣李興銳護理撫臣柯逢時釐訂章程就省城豫章書院改修學堂肄業生徒約二百名此外仍留經訓書院以備課士先後興辦具有規模臣接署撫篆後悉心考察窮念教法因時而制宜大義終古而無變譬之立表以求景未有表正而景邪凡謂學堂之流弊宜防者皆未爲知本之論也臣愚但以爲當求表正而已正表之法必以經訓爲宗而以中西諸科學術爲輔大本旣立乃有實用可言惟立法本難得師尤不易伏見湖南湘潭在籍舉人王闔運爲學有本守道不變雖居横議滔天日常有人倫砥柱之思所著詩補箋春秋公羊箋周官儀禮禮記箋紹已絶之微言拒方張之邪說守先待後自信不移跡其生平教授丁寳楨聘主尊經者八年彭玉麟延教船山者十歲善誘不倦矩度釐然至今湘蜀學人皆能拒非法之言明居正之義未始非王闓運昌明經學之力有以漸瀆乎人心也擬卽備禮延請爲江西學堂總教習並中西諸科學術全省中小學呇事務均令綜核損益施行庶若網之在綱必有條而不紊抑臣聞偃草在下風行自上古有加禮一人而天下知勸者擬懇天恩念正學之將微闡幽光於未發可否將王　運學有本原深明大義之處特旨褒揚以風天下出自宸斷非臣所敢擅請再學堂旣以經訓爲宗諸科爲輔所有經訓書院應併入大學堂辦理以歸畫一臣爲維持正學起見謹會同兩江總督臣魏光　江西學政臣吳干鑑合詞恭摺具陳伏乞皇太后皇上聖鑒謹奏奉硃批另有旨欽此 
[機處奏請獎辦理清擋之章京片二十日]  
　　軍機處片再查歴届繕辦清字檔案告竣所有派出總司校勘之軍機章京及尤爲出力之供事均經懇請鼓勵查光緒十年十二月十三日奉旨軍機處歴次請獎向有專案可循與别項保舉人員不同毋庸援照新章核議等因欽此光緒二十四年繕修清 
 
