# 1917 - 165 - 4915931

 

Page 1

 
 
   
 
 

Page 2

 
 
時評 
[志得意滿（默）]  
　　解散國會督軍團弟一步成功也然而猶以爲未足獨立宣言取消而不取消軍隊宣言撤退而不撤退必盡如所願而後已今者其餘條件又經總統完全承認矣非督軍團弟二步之成功耶 
其餘條件中首先紛擾者爲内閣問題今李内閣已將妥治而此外各問題又得李内閣同意進行則所謂其餘條件决不僅空言承認而已非督軍團之成功已得一保障耶督軍團雖成功然亦未必不慮人之反抗也今西南盟主之陸榮廷氏有主張和平之通電則彼意計中必以爲反抗不致實行而所成之功不啻又得一保障而無虞破壤今而後之督軍團其喜可知矣 
雖然癸丑一役袁世凱制定新約法組織參政院改訂立法院選舉法非其志得意滿啓帝制奢望之始日耶然而丙辰反動盡復其舊嗚呼志得意滿之日有幾 
命令 
[六月十九日大總統令]  
　　任命蔣隆權爲湖南督軍公署上校參謀此令 
又令參謀總長王士珍呈請任命朱昭王金黃文褀爲湖南督軍公署中校參謀應照准此令 
又令陸軍次長代理部務張士鈺呈准吉林省長郭宗熙咨請以侯　祿陞補左翼協領應照准此令 
[六月二十日大總統令]  
　　内務次長暫行代理部務張志潭准呈福建省長胡瑞霖咨福建水上警察廳長蔣棻調京任用請准免職等語蔣棻准免本職此令 
又令韋文林晋給三等嘉禾章余炳忠馬振濱給予四等嘉禾章此令 
專電 
[北京電]  
　　元首辭職說因國體政局之關係已完全打消報載擬設元老院係前一星期事王聘老不贊成此種名義惟認調和各方邀集各首領會議乃解决時局必要之事其名義將定爲臨時政務審議會其分子則徐段王陸岑諸人（二十五日下午一鐘） 
[北京電]  
　　京津要人合議先組成元老院再産出内閣元老限徐段馮張勳陸榮廷王士珍六人其作用以六人共同支配閣員不使落一個勢力下完全爲内閣以上機關（二十一日下午一鐘） 
[北京電]  
　　前晚公府邀請王江及由津來京之錢汪等開密議會昨晨居仁堂即將密議結果提出决由王張等會電馮副座商諸陸榮廷岑春煊將中央現議善後大計如憲法國會等問題分别述　更請轉商南省各督軍省長等議覆並及外交危急情形聞昨已分電各處）二十一日下午五鐘） 
[北京電]  
　　中央組國政大會議由各省分派軍民代表列席已取得馮曹同意頃命法局擬章俟李就職用明令召集聞新閣員中又列入莊藴寛章士釗（二十一日下午二鐘） 
[北京電]  
　　李日内即就職將頒明令召集全國各省代表開國政大會議一說即臨時政務審議會（二十一日下午一鐘） 
[北京電]  
　　張勳提出之五條件係經李仲軒簽註按語如改正選舉法減少議員名額優待條件加入憲法等均定有辦法須將來徵求各省同意並非以命令行之故批云分别辦理張即通電各省實則非即實行（二十日下午五鐘） 
[北京電]  
　　馮陳四策（一）速組内閣（二）召集國會（三）力謀統一（四）預防糾紛（二十日下午八鐘） 
[北京電]  
　　李頃訪錢能訓談甚久有禡（二十二）日就職說（二十日下午八鐘） 
[北京電]  
　　指令内部迅速設選舉事務局（二十一日下午二鐘） 
[北京電]  
　　張懷芝電王張排李益力（二十日下午八鐘） 
[北京電]  
　　國會選舉事務局長以内部民治司長楊熊祥兼（二十一日下午一鐘） 
[北京電]  
　　熊函王云此次事變皆伍激成宜罪伍以明責任並處分各督以正名分末言李不足服衆公出方解此厄王復書極推重惟長閣仍謙辭（二十一日下午一鐘） 
[北京電]  
　　今晨府院接安徽河南直隷陜西及鄭州張敬堯電均宣言於十九日取消脫離關係（二十日下午四鐘） 
[北京電]  
　　段派復職運動仍未停止傳聞欲以參總授段段决不就李閣前途仍危（二十一日下午一鐘） 
[北京電]  
　　國會解散需百五十萬内部派出十六員公投接收而兩院須欵齊移交頃財部復稱庫儲奇絀七月分力難並發先將六月歲費及旅費籌備册到核發内部必接收後可查欵造送故節前已趕不及（二十一日下午七鐘） 
[北京電]  
　　羅佩金報告滇軍第六師第二十四團長李植生憤川省糜亂各省復紛紛獨立遂於十七日以銃自戕（二十日下午一鐘） 
[北京電]  
　　王派陸錦赴津魯代李向倪張疏通（二十一日下午一鐘） 
[北京電]  
　　錢能訓昨早來京汪大燮昨晚亦到聞有錢長内務汪長交通財政則由李自兼說（二十日下午五鐘） 
[北京電]  
　　張昨訪錢能訓順道至江西會上館遊憩（二十一日下午一鐘） 
[北京電]  
　　倪已函津浦路局備車退兵張敬堯等軍亦今晨撤回（二十一日下午二鐘） 
[北京電]  
　　内部請設辦理選舉事　　務專局（二十日下午五鐘） 
[北京電]  
　　李意仿國際評議會例在院設一政務委員會額以四十人爲率諸名流均羅致在内（二十一日下午二鐘） 
[北京電]  
　　李長泰來電已取消獨立（二十日下午七鐘） 
[福州電]  
　　李密電浙皖贛求援又派員赴魯招兵（二十一日下午八鐘） 
[廣東電]  
　　巧日公民會議主速出師隨謁陳督要求三日内出發陳答隨時皆可出師惟不能作非法舉動（二十日上午十一鐘） 
[廣東電]  
　　皓日議會電各省否認解散國會亂命（二十日上午十一鐘） 
[廣東電]  
　　陳督再嚴禁軍隊機關擅行募兵（二十日上午十一鐘） 
[廣東電]  
　　財廳嚴家熾决辭桂人 
 
 
 

Page 3

 
 
田承斌將繼任（二十日上午十一鐘） 
[東京電]  
　　日本犬養毅氏昨日（二十日）在國民黨大會發表其意見其中對華問題謂取不干涉主義又言凡足爲兩國親善之障碍者如猜忌疑慮等當除去之 
[東京電]  
　　日本副島義一福本日南二人發起對外同志會今日（二十一日）在精養軒開成立會宣言鼓吹大帝國主義大亞細亞主義 
[東京電]  
　　日本國民黨總　犬養氏聲明該黨雖非放棄超然内閣排斥論然當國家有大事時暫不爭論 
外電 
[北京電]  
　　張勳所要求各條（一）组織責任内閣（二）召集憲法會議（三）修改國會組織法採用一院制減少議員額數）四）大赦帝制犯（五）　退公府軍事參議已由總統批准今日送交江代總理至於約法與省議會皆不置議以免南方反對李經羲因各省反對漸見減少擬於數日内造新内閣張勳仍不信南方起事謂政治不久可恢復原狀（二十日）大陸報 
[北京電]  
　　奉天第二十八師師長馮麟閣昨抵北京會晤張勳）二十日） 
[北京電]  
　　黑省督軍爲許蘭洲迫走許自稱督軍兩黨相持戰禍將作中央政府無法干涉但擬派員查辦聞擬派馮麟閣前往（二十日） 
[廣州電]  
　　粤省獨立之說不確惟公民大會呈請當道召陳炯明入省率兵討逆衆信當首須候北京消息一時未必有所行動實則雙方皆不欲戰故戰事不致發生（二十日） 
[香港電]  
　　南中國郵　廣州訪員稱十八日廣州開公民大會到者甚多各界皆派代珍蒞會有一人於演說時自斷一指血書恢復國會擁護共和字様又有一人因梁啟超贊助叛督不承認梁爲新會人且謂如殺國賊當先誅梁（二十日）以上路透電 
[北京電]  
　　改選國會與召集憲法會議之籌備委員會約以四十人組織之會長或爲曾任衆院議長之湯化龍（二十日） 
[北京電]  
　　康有爲向政府建議主張組織國民會議編定永遠憲法（二十一日） 
[北京電]  
　　據可恃方面李經羲將於三四日内着手組織内閣大約陸軍爲王士珍交通爲汪大燮外交爲李盛鐸餘者未詳（二十一日）以上德文電 
[北京電]  
　　馮副總統今日電致總統聞其内容有擬由各省派代表者齊集北京講善後策之意（二十一日） 
[北京電]  
　　李經羲昨日語其親　者某氏謂余决心雖係短其内閣亦必組織云云李經羲今日訪王士珍協議組織内閣之事（二十一日） 
[北京電]  
　　中央現在設立元老會議綱羅各方面元勳之議目下正與京津之有力者協議 
[漢口電]  
　　雲南貴州之北伐軍取道湖南北上岳州駐屯軍司令官吳光新接到急報遂向湖北督軍王占元請求援兵王督軍現正商諸河南鄭州第七師長張敬堯派兵赴援（十九日） 
[奉天電]  
　　奉天督軍張作霖於二十日通電各省取消獨立電文大要如左　因政局紏紛國會不良與中央政府斷絶關係並派混成旅入　實出萬冰得已之舉茲經大總統解散國會政局更新故奉天省於本日取消與中央斷絶關係之宣言並電派出各軍撤回奉省云云（二十一日） 
[漢口電]  
　　端陽節届漢口市面銀根吃緊王督軍徇總商會之請擬以六十萬元通融（十九日） 
[漢口電]  
　　一督軍爲防備漢陽兵工廠增加軍隊一營（二十一日） 
[漢口電]  
　　王督軍　岳州吳光新之援由省防隊撥兵二營派　岳州（二十一日） 
[東京電]  
　　日本郵船讚岐丸六月十五日午後在英國南岸布利莫司附近與德國潛航艇相遇立卽應戰砲火互交激戰之下將該潛航艇撃沈讚岐丸無事駛入布港毫無損害（二十一日） 
[東京電]  
　憲政會前對國民黨提議現内閣　信任案茲國民黨以今日所見有異於昔故難應其交涉而拒絶之（二十一日） 
[東京電]  
　　總選舉後第三十九次帝國議會於本日（二十一日）召集貴族院出席總數二百八十二人午前九時搖鈴德川議長率同柳田書記官長以下各書記官着席宣明第三十九次帝國議會本日召集次告議員席次即按現在坐席而定並二三事項時爲九時四十分暫時休息各議員入其部室行部長理事之互選十時十分再開由書記官報告互選部長理事之結果德川議長宣述按貴族院規則第十一條將本院成立之意通牒政府及衆議院至十時十五分散會 
衆議院於午前十時寺田書記官長以下各書記官着席同寺田書記官長據該院規則第三條第一項就議長席宣明照先例舉行選舉議長及副議長旋卽選舉開票之結果如次大岡育造（政友會）二百四十三票藤澤　之輔（憲政會）一百十六票天春文衛（政友會）四十九票小川平吉（政友會）十四票以大岡育造氏當選議長（二十一日） 
以上東方通信社電 
戰電 
[倫敦電]  
　　敵軍公報謂英軍焚燬各村後已棄斯特魯瑪河流域前鋒陣地杜伊蘭塞里斯鐵路上九泊里與泊羅塞魯二地點亦在内此二地與巴拉里巨姆均在羅貝爾山隘入口頗有軍略關係惟英軍仍佔守斯特魯瑪河東岸及河外之地若干（十九日） 
[巴黎電]  
　　法國東軍公報云法砲隊猛轟摩拉斯蒂爾境敵軍之陣地法軍進抵齊蕯萊南邊佔據數重要地點居民交出軍械子彈甚多（十九日） 
[倫敦電]  
　　路透訪員電稱海地共和國已與德國斷絶外交關係（十九日） 
[倫敦電]  
　　下院已以三百八十五票對五十三票採納女子選舉制之大綱十九日） 
[亞姆斯特丹電]  
　　奥國内閣决議辭職（十九日） 
[亞姆斯特丹電]  
　　據維也納電稱奥國内閣之辭職乃因波蘭黨不贊助預算案之故（十九日） 
[俄京電]  
　　無政府黨五十人挾機關鎗三　佔據鎭中𤍠閙部分之房屋由衛兵與哥塞克兵兩中隊圍之迫令降服現均下獄（十九日） 
[倫敦電]  
　　倫敦電稱美國致文中國一事之糾葛業已解决美國於六月六日曾以公文致協約國同時卽將該文致北京政府並未預告他國大約乃由悞會所致英法日政府會商後答復該文英國對於美國表示之意見曾贊成其大體但謂因所處地位之故不能實行美國所議之辦法又稱美國願中國安謐之意見英國亦具之云（十九日） 
公電 
[浙江楊善德等通電]  
　　北京大總統鈞鑒國務院各部總長南京馮副總統徐州張大帥南寗陸巡閱使上海海軍蕯幾司令各省督軍省長各特别區域都統瓊州龍督辦龍華寗夏護軍使岳州吳總司令天津李師長鄭州張師長遼源内蒙古六盟並轉各鎭守使師長旅長各報館各總商會均監前以羣陰危國禍迫燃眉急不擇言呀爲時諒故一再騰詞擁護共和翊戴元首苦心委曲始終弗渝伏讀大總統解散兩院另行選舉之令仰見至公無我從善如流本清之渣滓已空國是之漂搖可定萬流仰鏡薄海騰歡浙省謹於即日取消脫離宣言悉復統一原狀通令全境一體遵行惟是事雖迫於愚忠咎實叢於内省撫躬自返彌切征營應請大總統賜以懲處俾得少贖　尤於萬一待罪陳詞悚惶無任楊善德齊　珊童保喧張載揚王桂林顧乃斌夏超叩哿印 
[奉天張作霖通電]  
　　大總統國務院巡閱使督軍省長各報館均鑒前以政局紛擾國會不良曾經宣告脫離中央並派混成二旅入關原爲一時萬不得已之舉區區苦衷想邀鑒察今我大總統寛厚仁明當機立斷國會解散政局更新奉省謹於本日宣告取消脫離關係名義服從中央與國人共謀更始除將派出各軍陸續飭令回防外謹電奉聞張作霖叩哿 
[山東張懹芝等通電]  
　　副　統各部院巡閱使督軍省長各報館均鑒本日敝處上大總統一電文曰北京大總統鈞鑒前因　會專制憲法不良宵小弄權總統被黜各端迫切上陳犯顔强誎不得已與中央脫離關係於上月三十一日電呈在案我大總統仁明寛厚俯鑒下忱要求各條准如所請解散國會業奉明令至於組織内閣改訂憲法屏除宵小各節均允次第施行從誎如流虚懹若谷爲民爲國薄海同欽懹芝等具有天良能不感德東省與中央關係均恢復原狀一切照常派出軍隊即日調回原防地方一律安謐乞紓　系懹芝等愚昧性成但知愛戴元首擁護共和一時激於救國熱誠操之過急奉職無狀咎遇難辭惟有輪誠請罪仰候大總統明令處分不勝悚惶待命之至等語謹以奉聞張懹芝張樹元馬良施從濱聶憲藩方玉普唐天　何鋒鈺李德厚張培榮戴以庸上涫建勳叩號 
要聞一 
[中央特别通信（八十五）（萍）]  
　　（六月十九日） 
　　李閣成立之波折 
　　張勳要求與通電 
　　外交上之大問題 
　　收拾時局之意見 
　　愚於各督稱兵國會解散而後幾不欲再以文字與國人相見但愚之職務非政客亦非政論家乃新聞記者不得已於愁病之餘再記最近北京政象之眞相以供留心時事者之考察焉 
　　一旬以來國人所視爲惝恍迷離捉摸無定者即李内閣果能成立與否之問題也此問題經此若干時日曾發生無數波折在政治上佔有勢力之各種團體多數吐其不滿之詞如研究會與交通系及北洋派某某等系之報紙均運載李内閣不能成立之事實固爲鼓吹反對而發生此種論載然在十七日以前王聘卿與張少軒致各省之電報均未得覆但有反對不聞贊成李内閣之難乃事實之不可掩者也此事全賴王張兩人之調和而王之胸襟淡泊態度光明各督對於其言不能無所感動尤爲助李内閣成立之有力者愚昨日曾晤王君於其私第王君之言曰各省並不反對李仲老欲置我於爐火之上耳故王之竭力爲李調解並非私愛於李實欲脫已身於旋渦歸政局於平定不爲一人不私一派可敬也愚又詢王君以李内閣閣員如何配置王君卽搖手曰我從不與李仲老談及（閣員）兩字李氏自入京以來寓居公府不多見客昨乃與各部次長等有所接洽今日下午六時更乘第一號汽車親訪王聘卿於堂子胡同之私宅其態度稍稍明瞭其行動漸漸活潑蓋百曲千折之李内閣兩日以來乃有成立之希望其原因則王張兩人銑電（十六）疏通之結果蘇浙湘豫魯鄂等十省贊成之華密篠電十七日已如雪片飛來西南等省尚無覆電更有一人王張兩君曾與五次磋商尚未得其同意故今日愚所可記者李之上臺已非絶望其發表閣員擇吉開幕尚需時日也茲從某方面探得各省華密篠洽等電之原稿附錄於後讀者細一玩索則知其贊成反對皆爲兒戲無意識之舉動與動與政見無絲毫關係可歎亦復可笑原電如下（至十八日止） 
副總統電云急北京張巡閱使王參謀總長鑒華密銑電悉仲老在津時國璋即切電勸駕聲明極力擁護現仲老入京亟應從速組織以定大局當再馳電催速任事各省如有歧議亦必代爲疏通國璋篠印 
長沙譚延闓電云急北京張紹帥王總長鑒華密銑電悉仲老就職足拯時艱海内具　本無庸讓昨得聘老來電卽已轉電敦勸請早擔當仍乞兩公就近力促卽出組織妙選時望以定人心而維大局不勝　盼延　篠印 
張家口田都統電云急北京張巡閱使王參謀總長鑒華密奉　銑電仰見兩公𤍠心救國委曲求全之苦衷欽佩無似現在時局阽危已逹極點南北禍患近在目前稍一不愼分崩立見前接保定曹督軍武昌王督軍濟南張督軍西安陳督軍等先後來電於仲老組織内閣頗有微詞茲奉尊電已將中央爲難情形分電直鄂魯秦各省竭力疏通俟有復電再行奉閔容　示另電仲老外先此　復田中玉篠印 
杭州楊善德等電云十萬火急張紹帥王參謀總長鑒華密紹帥　電聘老銑電又銑日會電均奉悉前電所陳係默察羣情澄觀大勢盡知無不言之義毫無膠執之私承詳示種種爲難善德等旣無成見曷有異議時機迫切萬難再延務祈主持施行勿庸再行往返電商以免有誤事機並速下恢復統一原狀之期無任企　仲老處請代致愚忱不另蓮電矣善德耀珊篠印 
開封趙倜等電云萬急北京王參謀總長張巡閱使鑒華密銑電敬悉遵已電致李總理請其即日出任閣務以奠國本而副殷盼矣趙倜田文烈篠印 
奉天張作霖電云張掃閱使紹軒王總長聘老　鑒銑電敬悉内閣虚懸國將不國尊論至爲欽佩唯總理一席霖以仲軒旣去志已堅若令勉爲其難殊非所宜而保定濟南張各督軍均殷殷以聘老爲請武昌王督軍亦以東　與聘老並稱霖　極端贊成故於　日電請紹軒主持復分電同志各省在案是霖旣通電於前未便再行敦勸現當事機緊迫之際兩公係天下安危如已權衡至當總理非李莫屬作霖亦無退言區區微忱伏祈埀鑒張作霖洽印 
武昌王占元電云急參謀部王總長鑒正密銑電承示各節仰見盛德謙光至爲欽佩廷推任重本非外吏所敢置辭惟衆之所仰在於深愜軍心而公之所持在於調和黨見見仁見義本無私意於其間若仲仙允即就任更得有聲望有魄力之閣員相爲挽助羣賢共濟稱物平施衆望允符豈惟私幸請將此意轉致紹軒占元於此亦實無成見也謹復占元篠印 
武昌王占元電云十萬參參謀部王總長南池子張紹軒督軍鑒華密銑電敬悉頃復聘老一電想邀台　此次政爭結束得兩公辛苦調停公誼私情至深感佩於内閣組織　非外吏所敢置辭况以據法息爭尤當仰體仲仙老成碩望　輩所欽前此過慮之辭本亦别無成見惟念國會解散之後中外視線羣集於内閣問題此次推舉閣員似宜首重動華化除黨見勿拘一格冀得其平旣免他人藉口之資用慰百爾具瞻之望區區愚誠尚祈垂察爲幸占元篠印 
吉林郭宗熙電云北京張巡閱使王總長鑒華密銑電敬悉删日奉至總長元電當卽請仲老早出樹村督軍在京亦由主鎭守使轉電想能就近接洽謹以奉復郭宗熙篠印 
吉林郭宗熙電云北京參謀部王總長鑒本日奉讀元電老成謀國無微不至聖佛之心天人共鑒跂佩曷極除遵勸李仲老外特復郭宗熙删印 
張少軒李李仲軒在津之時張所要求之條件各報雖記其有若干項目而當日要求確僅有解散國會一條當時李仲軒與往來使者所言亦謂已得定武成約一奉解散國會之明令各督軍省長便當撤回軍隊取消脫離關係之宣言且將有合詞謝罪之聲明云云此爲事實愚有確證非揣度之詞也乃張李入京而後解散國會之命令等於無有未幾而張少軒乃呈請總統實行解散國會以外之各條總統卽批准曰（交國務院分别辦理）在元首以爲解散國會且可允其要求其餘尚有何不可者而所謂交國務院分别辦理乃有先後緩急之不同未必一一見之於事實然亦可見元首之失其自由軍人之誅求無厭所謂（海宇澄清一心同德）祗能付之夢想而（旋乾轉坤匪異人任）之大言（皆張電語）亦適足爲軍人跋扈干政之註脚而已觀於張氏定密之巧電（十八日）其眞相可見一班惟請各省即日撤兵已則俟部署粗定亦即率隊回徐云云甚望其實踐此言而外間年傳增兵四十營二十營之討畫勿令見諸事實以略輕吾民負擔乃愚所欲爲饑寒無告之同胞請命於張大帥之前者也張氏通電探誌如左 
萬急保定曹督軍范師長天津朱省長馬廠李師長奉天張督軍北鎭馮帮辦齊齊哈爾許督軍濟南張督軍張帮辦開封趙督軍田省長太原閻督軍西安陳督軍杭州楊督軍齊省長福州李督軍龍華盧護軍使岳州吳總司令鄭州張師長察哈爾田都統歸化王都統天津探送倪省長均鑒定密屬以政潮突起海内騷然我同志諸公軫結時艱不得已激爲兵誎風聲所播雲合景從無非欲政治之改良圖國基之永奠襟懷磊落天日爲昭勳謬荷諉睡調停是任憫時感事寢息未寗故到津之日即博釆衆議首以解散國會爲請幸大總統特伸剛斷得見施行前令旣頒羣情欽服入都以後更折衷各方意見條舉磋商如組織責任内閣召集憲法會議改良國會規制减少議員額數赦免政治舊犯屏退公府僉壬等事均蒙主座批准次第舉辦雖手續略分先後而承認實已完全按此次各省宣告脫離之始所提條件雖各有不同而其大端要不外此數者今者旣經解决則收束兵事亟須實踐前言電到之日請即取消獨立名義以慰邦人望治之殷通電寰區宣明義問其軍隊已出發者並即日調回原駐地點勳俟部署粗定亦即率隊回徐從此海宇澄清一心同德國家雖迭經創痛吾儕奮力猶可圖强旋乾轉坤匪異人任勳雖才能無似猶願與諸公共勉焉臨電欽遲無任盼切勳巧印（未完） 
[張懐芝請李經羲退避賢路電]  
　　李經羲内閣迭經王張之疏通各省來電敷衍情形已詳另條茲聞山東張懐芝於十九日又有通電明請李氏退避賢路不知於政局又生若何影響其原電云總理一席迄未解决大局危險何堪設想茲致李仲軒一電請其退避賢路早定首揆其文曰李仲軒先生鑒曩承教澤闊想爲勞道履安康望風欣慰先生以老成碩德退養林泉久已不問世事此次政局紏葛世故紛紜議者欲挽先生出任其艱掌理財政先生淡泊明志謙冲爲懐電告通國婉言以辭蓋以勞形曾計支絀堪虞固不如適性烟霞優遊自得也政變　生總揆闕席政府復以重任畀之先生而先生迭避津門依然高蹈迨至事機促迫急待轉圜副署無人難頒命令使者數至星火奔馳先生復以局外之身不與政事辭不就職拒不副署先生之志可謂堅矣今者與張紹帥聯袂入京調停國事各省電告紛馳皆以先生恬退高風未便相强公推聘老擔任揆席不謀而合者已十餘省羣情趨向心理大同現在國勢阽危外交日　總揆一席關係匪輕内閣虚懸庶政停滯險機應伏岌岌可危先生出作調人心殷救國懇乞商之紹帥力推聘老擔斯重任早定大計以安人心國家幸甚臨電欽遲無任企禱攄誠奉懇佇候德音等語諸公如荷贊同即請逕電仲軒速避賢路以挽危局是所企禱迫切待命無任翹企張懐芝皓 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（二）（十）（心危）]  
　　日本對我解散國會之　論解散國會之消息旣逹理亦各報皆發不滿意之論調如東京日日新聞云據北京電代理國務總理外交總長伍延芳免官步軍統領京津警備副司令江朝宗署理國務總理黎總統公布解散國會令江氏副署之鳴呼此何事耶自今而後約法作廢民國顚覆黎總統從茲休矣易言之亦卽以平和的高壓手段遂行反動的革命謂爲重大之變故實預期之趨勢當然之結果耳夫任免國務總理非大總統所得而擅解散兩院尤非權限之所能及故約法誠一日存在者斷不容大總統有此僭越行爲詭辯滔滔豈足以直其曲而是其非哉約法旣爲北洋之武斷派所破壤依約法而成立之民國即以約法之破壤而滅亡黎總統遂成髑髏而失其爲民主國代表之精神死不能全節操生不能殉約法存亡進退但仰武斷派之鼻息是醜之尤醜可憐而尤可憐者矣往者嘗論南北分立及今觀之殆不能免蓋江朝宗率北方軍閥或在其他勢力之下組織假政府公布假約法　戴黎氏爲傀儡維持民國之假面具求與南方妥協而南方者亦必結合四省或六省以護法護國爲名維持舊約法而鳴北方軍閥之罪妥協云云蓋未易言而紛爭抗力之氣象將漏漫全國矣不特南北抗衡而已也北方派之中亦復共和帝制各有懷抱未易一致則有土崩瓦解之結果亦未可知縱有定期改選議員之說亦成空論縱有實現之日亦復遼遠云該報又轉其論調而作可駭之干涉論曰形勢如斯前途莫可推測吾寺内内閣猶取旁觀態度否耶美國助黎之舉雖以伍民免職國會解散而事實上失其本意然安知不再有舉動則爲寺内内閣計者非以撤去不干涉之標榜舉親善之實而與以正當之援助爲當歟管見所及以爲可取之干涉手段爲次）一）力助北方派使融合統一樹立鞏固之政府（二）同時同情於南方派之主張與計畫而擁護其發展（三）審視時勢認南北二派確能妥協者則助成其妥協否則不必强之而擁護南方派之安全　待南北二派根本了解分立之不可與夫統一之必要然後促成之（五）不偏不倚効好意於雙方然後導其融和而保護之不怠且防其爲惡友所誘總之中國之統一固所必要然在不能統一之時不妨暫任其分立則小康發逹亦有可望質之當世以爲如何云云 
東京時事新報之論調較爲穩健然對於前途亦抱悲觀其社論曰國會之解散决不得認爲各法苟以約法仿之憲法則解散之舉乃違憲處分黎總統屢次拒絶解散國會且有寗死不枉法之宣言則黎氏固亦以此爲違憲也伍廷芳之所以辭職李經羲之所以拒不副署雖成因恐其不利於已然其認爲不當之措置要亦爲原因之一雖然解散信違憲矣自事實觀之蓋亦有不得已耳苟不違憲擾亂將亘全國少之亦破壞京津間之秩序其動搖國本之危爲何似耶旣違憲矣亦不失爲維持全國治安之權宜措置故謂解散爲當然之决斷亦無不可也局外常非難黎氏之態度前後矛盾則不諒其衷曲之評論也顧有利者未必無弊北方之治安雖以解散國會而維持南方民黨之根據若雲貴兩廣諸省及其他民黨所在之地未必俯首帖耳京猶免段之後有督軍謀叛之反動故今後督軍雖息憤罷兵然揭竿而起者大有人在此則吾人希望於張勳等之要求至解散國會爲止不爲已甚庶幾減少擾亂之原因也故解散國會雖可喜之一段落然大局不因是解决也 
[張勳條件與取消獨立]  
　　日來京津道上使命絡繹中央各省電報交馳所忙者無非内閣問題至根本問題如憲法國會却反無人議及其故因内閣未成無人提出何種辦法也近其實無論何人出組内閣此憲法國會兩大問題終不免爲一大難關張懹芝已有另組憲法會議之通電然西南各省對之意見如何亦未可預測昨日王參謀總長張勳江朝宗及李經羲氏等在公府會談聞亦曾提及此事其議論亦傾向於另組憲法會議並由憲法會議改訂國會組織法然後據之以行改選此項命令並已由所司預爲草擬至於發表之期總須在完全取得各省同意之後想不會草草發布也又聞前日午間十一時總統邀張勳李經羲王士珍江朝宗姜桂題入府午宴此時談話關於張勳要求之問題已不一結束其略如下（一）組織責任内閣其主旨在公府方面不干涉内閣之權（二）改正憲法自督軍公呈所述三端以外其主張關於國會問题即二十一二十二兩條所規定者亦有改正之主張卽趨重於一院制而又以減少名額爲主旨也（三）優待條件主張加入憲法先由總統頒布命令宣示加入之意（四）召集國會辦法未悉此四條件當時即已商定筆之於書大約即仿照社會問恐後無憑立此存據之辦法自總統以次凡與議者皆簽名盖章而其第一項組閣問題由張勳提議隱隱之中即爲李仲仙組織内閣之條件故前日一議卽爲本内閣組閣之先聲云 
昨日上午十一鐘張勳發通電一道分致各督電文甚長即請各督依照前議一致取銷獨立並謂各督要求五項已蒙元首認可要求目的一槪逹到務即取銷獨立恢復原狀各等語該電發出後至昨晚八時已有二三省覆電取銷獨立大約今明日可以一律取銷云又共同通信社云張勳於昨日（十八日）早晨電獨立各省謂黎總統已允各省督軍之要求解散國會而其他條件亦均承認組織責任内閣一事亦已有端倪故請照前議從速取消獨立撤回兵隊以保大局云云又聞當張勳入京之前一日曾發通電亦係請各省撤兵者其文原曰比因政爭致釀兵事勳奉明令入都調停深懼收拾爲難補𦬹乏術北上之始卽抱定息事寗人之宗旨爲解紛排難之方針惟默察各方面之情形大多數之心理咸以國會分子不良力主解散另選爲惟一之希望誠以國會者民意所賴以發　良法所資以制定其中固不乏明逹穩健之士而半多恣睢暴戾之徒開會迄今瞬將一載重要法案成立絶少眞正民意壅蔽轉多挑撥南北之感情搆煽府院之爭執其踰　　檢者假議員之資格爲誮符其包藏野心者藉法律之條文爲武器不但行政橫被其束縳甚且制憲而徒逞臆私舉國人民交嫉共憤現狀具在無可諱言固非獨各督軍等執爲口實已也勳本未嘗蔑視夫國會亦何仇於議員第念　怨所歸已成衆矢之的若不代申各督軍等所請以解散爲救濟方法實無以饜衆望而息紛爭用是抵津下車密　　　　要　公詢謀矣同咸持此議猶億國會前度之解散出自首座領衛之陳請無非爲奠定大局之計初未有毫髮私見之存區區此心竊符斯　爰不避怨謗代爲請求幸大總統洞燭與情俯釆衆議特頒明令解散兩院旣明且决有議同欽此外如另行選舉修正憲法改組内閣等事自不難賡續繼進妥協施行勳擬即應命入都共籌國是俟調停就緒當商請出師各省撤回軍隊各還治所効順輸誠庶中外其釋猜嫌選邇不生驚擾國勢統一可免割裂之虞内難弭平不召干涉之禍諸公熱誠愛國百倍於勳諒同此情幸匡不逮勳元印 
[解散後之國會近聞]  
　　當新内閣未成立以前中央政局雖暫由江宇澄主持一切其實均係由張勳王士珍李經羲等會商辦理其對待已解散之國會除已通告照發歲費旅費外倘不至有何意外行爲擬卽聽其在京去留决不追問督軍團要求解散省議會一節聞因副總統有急切之電文反對是舉故已無形打消惟警察廳日前曾分飭各警區調查各議員之在京人數又聞此次發放歲費旅費係在内務部而不在本院乃欲　此時機即收回各議員之徽章與證書等項日前張勳到京後第一次在公府會議國政大計曾有人主張更選國會議員擬改行一院制等情今聞此議再經討論不贊成者已居大多數惟爲無形貫澈此旨之計畫現擬另召臨時國民大會與軍政和平討論會共議改訂憲法或修正約法等要政並聞前擬立即公布改選國會議員籌備會未即實行之原因亦受上項之影響其改行一院制之說現在决難見諸事實國會解散兩院案卷等項暫交内務部接收等情已見前報茲悉參議院秘書廳致内務部函云逕啓者本月十七日准貴部函開本月十六日准國務院通告云云等因查　於本院移交事宜先於十五日准貴部函派劉參事馥等到院接收曾以整理文卷結束欵項曁編造册籍等等似非數日所能藏事現已着手趕辦如有急需應用院内房屋器具之處自可隨時商酌先就房屋器具中一部分之移交等情面與劉參事等說明當已接洽茲准前因除分催各科趕速辦理外一俟就緒即當函訂日期實行移交相應函覆貴部卽請查照接洽可也云云 
[京訊中之南方反動消息]  
　　大總統以時局俶擾特派秘書惲寳惠赴南京徵求馮副座挽救危局之政見並請其來亦頃得公府消息前日接得河間密碼要電一通略謂國會旣已解散督軍團逹到最勝利之地步政局不難迎刃而解特請主座速與紹帥謀商一切現値南省組織護法軍民心不無動搖實難輕離職守以免東南再生他虞其維持現局條陳已託惲君帶呈等語以此觀察副座確無來京與議國事之决心矣又聞公府近得警報已有十餘起連開緊急密議籌議相當之調融辦法大總統對於目下西南數省情形極爲注意除一面勸解外並將張勳提邮關於督軍參與憲法會議及清室優待條件加入憲法之兩大要求條件一律電徵滇黔粤等六省之意見以免另生其他波折一而積極成立内閣藉固政基張勳對於滇黔粤桂湘川六省雖未表示何等政見但其態度則主平和南京馮副總統兩粤陸巡閱使江西李督軍湖北王督軍連日均有極重要電報到京陳言勸解不易收效並條舉調融南北意見直奉豫魯皖閩等省之獨立者雖有遵照張勳勸告承認取消獨立者惟因西南今次舉兵關係多主相與團結共同抵禦南方之反動外交團方面除美國對於中國時局以善意的忠告不事干涉外其餘各國均以打破旁觀態度遇機即行從事干涉大致南北起釁之日即係各國出頭干涉之日李烈鈞胡漢民張開儒馮自由等會有電致政府聲稱以君儕流血殺身造成之共和今旣爲武人所摧殘豈能容忍矢志大張撻伐决不承認調融云云 
近日北京與雲南往來電訊大爲遲延其發往雲南之電已開始嚴重檢查四川亦電報不通茲由某外國使館所得消息雲南軍隊將有出扼四川之勢湖南國民黨人自接國會解散之報羣起責難中央違法因督軍譚延　無急切反對表示於是一部分民黨大爲不容均謂譚督若與北洋督軍團暗通風氣再不提出强硬態度則應先處分之另戴民黨要人爲督軍與滇粤各省一致舉兵云云但據湘省傳來消息似此說尚未盡徵實也 
[節關中之中央政費]  
　　中央行政經費向於月抄發給茲以節届端陽擬提前撥放而國庫中所存尚不足供一月之需蓋現在中央政費每月在八百萬元左右雖以代理部務之李次長兼權中國銀行總裁合最高之財務機關及金融機關於一爐而冶之迄難於咄嗟之間爲無米之炊而籌此鉅欵惟聞李氏現擬先將總統府及國務院曁軍警各費先爲籌措以便提前發放所有支付飭書與銀行支票日内當可簽發其他各部院之經費恐須俟諸節後再行發給又聞部中以各省解欵大都停止而中央所需又勢難展緩現在節届端午需欵尤急當局擬在中央直接收入項下如烟酒公賣收入及印花稅收入等欵曁鹽稅餘欵存項及其他特别收入内酌量提撥以應要需此純爲財政上救急之處置倘政局未能早日寗貼則於財務上之影響殊多後顧之憂耳 
[解散國會聲中之奉省（化險）]  
　　國會已奉明令解散改組内閣當然連類及之昨張作霖接得此項急電並未有何種表示惟謂當早日恢復原狀以是心跡聞已先致電張紹軒督軍矣 
國會解散除中央通電外張紹軒亦有電到奉係商榷調和條件履行後收束卒伍及一切辦法（一）各獨立省分一切善後均取一致行動（一）新内閣成立後所有財政軍權行政司法仍恢復舊有狀態（一）由元首通電各省以國憲制定徵諸全國民意儘可表示意見於議憲機關不准再有互相搆兵之事 
張氏因時局漸趨平靖特於日内邀集吳馬兩鎭使孫旅長王處長及團長帮統以下軍官在署開軍事會議將中央所來各項電報及各省電報並張紹軒調停辦法對衆宣佈謂我　當以息事寗人爲主元首從善如流吾　均當取一致行動盡心國事對於忠告中央責任已多半解除至内閣問題應屬何人亦有所討論惟駐潔軍隊在數千以上勞師在外與省内治安尤多不便一俟調和完滿之後應即早日撤退一俟軍隊旋省足能完全布置即將警備處取消惟一切警戒事宜仍須俟大局底定再行解除云云 
自張作霖氏與中央脫離關係後因某方面以奉天時局如此又値青紗障起胡匪猖獗各屬地方治安及往來商旅恐有意外必須妥擬對待之法事爲張聞慮惹起他方干涉特於昨日在省公署開防務緊急會議張氏及馬參謀長孫旅長袁秘書長王警務處長均與會聞其計畫以奉省地方遼闊中外雜處倘保護不周交涉即隨之而起水陸兩路防務均關緊要必須妥爲布置海防則由營口遼河徑至莊河復海蓋安東等處爲聯合線陸防則責成後路巡防隊防衛内蒙各縣及蒙邊要隘東海則由馬鎭守使負責西南路則歸馮師長擔任省城則仍由五十四旅駐防各專責成以昭愼重 
張作霖以省城雖有二十七師之軍隊然此次開往天津者逹二千餘人防務未免空虚始擬調二十八師一團來省惟因京奉路及西邊防務均關緊要未便輕離是以又調右路巡防馬隊一營步隊二營暫駐城東各屯以聽後命又以現在謠言紛起人心不靖防務關係重要雖已加派軍警臨時戒嚴惟必須有人主持方足以專責成當委五十四旅旅長孫烈臣爲警備正司令警務處長王家勳爲副司令馬瑞　爲保團總司令督飭各屬軍警保衛團共維防務其軍警界重要人員均加以警備會員准與防務會議並聞駐紥各縣軍隊長官與警察所長亦加以區司令之任 
[魯省近訊種種（懷瑾通信）]  
　　魯省自獨立以來所有政團黨會均銷聲匿跡無所表示其所可見者惟軍隊之調遣警員之勤務與夫稽查偵探之終日擾擾檢查行旅與函電而已蓋在戒嚴時代煌煌軍令布告街衢集會結社旣均失其自由則彼所謂言論界立法界者自不得不屏息屈伏守消極的態度於無可奈何之天嚴霜夏霖芝艾同盡吾不料民國二三年之景象旋復演於今日也誰實作俑而至於此 
魯議會議員向分急進與漸進兩派漸進派張介禮孔祥柯爲領袖急進派則副議長王宷廷議員許鍾璐高翔龍國進修張蘅塘其著者也派别雖不同惟對於張懐芝則取一致反對的態度本年議會開幕之日王宷廷許鍾璐卽與張氏挑釁當場奚落極爲難堪彈劾案發生王許兩人實爲主幹張蘅塘首列大名獨報奮勇雖未及提出而八大欵之臚列各報登載一字不遺張氏非盡無聞見者豈能不籌對付故戒嚴令公布之日許鍾璐見勢不佳避地天津王宷廷亦携眷他往國進修張蘅塘輩則均紛紛回籍不敢再逗留歷下皇華館之民社寛厚所街之政學研究所轟轟烈烈之民黨招牌不數日間炎涼頓殊門可羅雀鴻飛冥冥弋人何纂處强權之下勢固不得不爾也 
政務廳長安茂寅濟南道尹唐柯三皆號稱新人物而又與民黨接治者比較之中安爲幹練唐愧不如政變發生安氏適處於左右爲難之地蓋旣不能開罪於督軍又恐失社會信用兩姑之間頗費手脚加以乃兄安鵬東係孫派健將高樹民黨之　對之益覺難堪日前忽有辭職消息遲之又久乃作罷論身居政潮之中欲求擺脫大非易事唐柯三以參議員而就道尹原不一番作用目的未逹居恒　　今國會解散唐之官無恙連日以來與高釆烈舉措乃大異於平時昨在東流水莊宅大行其樂事此君之行徑眞不可測也 
省城報館原有九家即大東山東齊美公言商報　報民聲通俗新山東等報是也戒嚴以後各報不堪檢查之累自行停刋者二家勒令停刋者二家封閉者一家今所存者山東日報等四家而已公言報經理張思緯編輯王湘岑拘押於軍法課内桎梏繋身一來復間經各方面之請求始獲釋放新山東報平時持論較爲爲烈與警界惡感尤深且該報尤受吳大洲之接濟時局一變頗難立脚詎該經理人王貢忱眼明手快未待干涉而自行閉門與編輯辛葆鼎邱新佛襆被出稷門飛向隴頭去不然恐未得安枕也 
[鄂當道之時局觀察]  
國會解散而後東北獨立各省尚未收東西南烽煙警信又時傳於耳鼓湖北雖有優厚之兵力經王子春預爲置商民心理無不以兵禍卽在目前是懼昨有人謁軍署何參謀長探詢時局何云獨立各省要求解散國會業經大總統俯允論者以違法相譏不知此乃調和政局不得已之舉改選之期必在三個月以内至西南各督仗義執言聯合興師外間雖有此說然陸巡閱使老成持重爲最有識見之人現所聯合者不過兩粤雲貴四省川省雖有羅佩金在要知川滇兩軍已結不解之仇原有滇軍尚欲驅之境久若滇省興兵必先佔川方能出鄂川人上年已飽受滇軍茶毒斷不願與之携手湘人亦因鑒於上年帝制戰爭地方瘡痍至今未復不願再見兵禍業已表示願守中立若以滇黔粤桂之師分道間關而出饑疲已甚焉能作戰度陸氏絶不出此况粤有龍濟光瞰於其旁待時而動尚有後顧之憂耶現在湘鄂贛蘇各督軍聯合一致倡議保全長江大局力任調和已勸獨立各省退兵請罪西南義憤廼在保障共和今國會不過暫時解散改選有期與消滅國會者情形不同於共和政體並無妨碍雖約法無大總統可以解散國會之條文然亦無不許解散之條文世界各國解散國會者先例甚多我國臨時約法本不能算爲完善法律矧西南各省對於國會修訂之憲法各條未必毫無間言當不致爲此數百失職之議員驟起護法之師某君又問豫皖各省北行之兵曾否退回答云皖魯之後隊刻已撤回現王督軍又連電獨立各省勸令維持李内閣速行成立就此息爭無爲　甚云云按何氏所云鄂湘贛蘇四省之聯合與今後大局實有極大關係蓋西南與師征討張倪必須假道鄂湘贛方能進兵鄂湘贛三督旣居中調庭則雙方不能接觸戰事大有協商餘地而西南失川湘爲助則有此好題目恐亦難成爲好文章也又聞王子春最近對於時局主張除勸告獨立各督自請懲處贊助内閣成立阻止西南興兵外並請勿廢省議會即由省會按照參議院選舉法迅速查照舊額 
 
 
 

Page 7

 
 
選出參議員召集赴京先行開會將约法國會組織法一切法制逐一修改然後再選衆院或併參院亦另行改選於此則立法機關不致長期中斷免背尊重民意之本旨外間近有王氏已飭財政廳停止省議會經費之說查殊不確蓋王氏尚欲藉重省議會維繋時局也但不知能否得獨立各督與張動之同意否耳至鄂議會則自國會解散後各議員均有所感觸相繼而去者絡繹現在武漢及住會内者聞共只三十餘人有名存實亡之勢卽召集開會亦非月餘不能集齊也 
[龍濟光最近之行動]  
　　龍濟光日前由瓊抵港本欲赴滬探察一切轉赴各省籌商聯絡方法現因風潮漸就平息故北行之議暫緩惟仍留居港如月内再無别項事變發生即行返瓊龍氏在港所寓之西營盤第四街萃華坊五號住宅近日忽大戒嚴并派由瓊隨來之便裝衛兵數人守衛有到謁者必詳加盤詰據港中人云伊兄龍覲光於十數日前亦在港與龍氏籌商數日現已乘輪赴滬至龍氏由瓊乘座來港之保民運艦現仍在港灣泊望角處云又聞龍氏曾迭次派人以港購買船隻聞已向法商孖地洋行購定于愛輪船一艘此船重一千一百噸向係來往香港海防之最大者價銀十七萬元據粤報載稱日前有客謁龍濟光者詢龍以對於時局之態度龍謂余職在督辦礦務所注意經營者皆實業方面而一切外交内政早已置諸度外但是非行失自有公論余雖武人心理上頗覺明瞭此次中國之内訌實起於外交問題段總理不審時勢遽欲與德宣戰似有昧於國情國會專橫素所痛恨然以不通過對德宣戰之故而橫加搗亂何　蹊田奪牛公民團之騷擾是否爲段公之主便而總統輕聽謠傳遽免段職未免操切各省督軍因段公之免職失所依賴遂起鼓噪推波助澜以致中原鼎沸未免以私情作用貽誤國家且不止爲謀復段公之職而以兵威迫總統退位尤爲非法行爲西南各省聯絡一氣對付東北此屬勢所必然馮副座張紹軒之肯任調停以冀和平解决此則余所馨香以祝而望其有效者也余素無南北意見以公理爲衡推此次變亂於段總理參衆兩院稱兵和督黎大總統均無袒護惟靜處島嶼以觀理亂而已云云龍言如此但不知是否由衷耳 
[懋功竟有通治皇帝耶]  
　　蜀者乘軍政者之咎也邊地交通不便民智不開時至今日尚多有人沉迷於皇帝之幻夢如蜀省之懋功地方有所謂通治皇帝者不　今日爲何日不知中國爲何國聚集許多無業游氏發况種種怪誕名詞而蜀當道曾不一爲過問無他秉軍政者黨派競爭省界競爭紛紛調集軍隊以爲自衛而懋功之有無皇帝遂無暇計及矣茲述懋功之所謂通治皇帝情形如下懋轼僞皇帝現以招賢納士爲名有某孝廉流寓懋功因得援引爲　内　開國宰相兼軍機大臣在懋功出有通告一件其文云通治皇帝并基成立金川政府金川改名京城猛固山改蒙古此山龍興發祥共仰眞命人主一日二日萬幾各部亟宜另組新皇天僧九世普通和尚休伍上諭民間蓄髮有違軍法斬處制度援照清初勿背列聖列祖維新黜霸崇王憲章堯舜文武建立京城府尹并設九門提督六部率由舊章兵工吏　刑户曉論京外各省一體凛遷勿忽云云此種告示已傳抄到灌縣該縣伏龍關地方亦已粘貼矣僞皇帝殿宇聞已工事告竣并掛有楹聯一付原文如下廿一省大王小王他都爲混世魔王攘利爭權不閙到亡國亡家不能絶種東西球君主民主我欃算眞命人主掀天揭地另做個始皇帝另自開基察都已加徽號爲通治中外都皇帝大天僧並有通檄致各屯滿漢回藏文武二十一省之總省都統提督將軍巡撫布政等官已經議定委人出署因内部爭執省分并有自相戕殺之舉僞帝已飭工開懋轼漢牛屯銅廠　當百紅銅大錢一面漢文一面夷文又　造斬魔上方劍一把重八十斤僞九門提督何某亦有告示略云禁止圓光薙髮違者以犯諱天僧御頭處斬云云 
懋功縣當民國元年張崇山等乘大局不靖刦殺回人羅興邦等代表上控尹督曾派舒團長率隊往剿兵至灌邑不果行匪燄更張前民政長張培爵又委羅某查覆眞象即派兵往提首匪等殊匪勢强大抗不歸案政府亦無可奈何未幾胡督接任委前川西道尹倪煥奎查辦倪查確曾訂案十四名飭令營長知事鎖解來省處决其餘從匪由知事營長拿獲究辦方欲辦理適倪奉令北上寃案虚懸回人流亡哀鴻遍野耳不忍聞該代表等見川政府威信全無匍匐至京泣訴陳宦到川曾奉大總統諭令查辦此案陳乃澈查見案情重大卽委張營長王知事會同拿辦十四名首惡張崇山游世富等張王接事聞將首惡舒紹太岳聚之等七名拿獲鎗斃餘七名聞風逃　尤復暗串匪黨轟散營部可憐營長哨官軍士慘遭　殺一百數十人該匪等前後作亂戕官殺人種烟違法政府并未發兵剿辦迄今察都僭稱皇帝殃及五屯其咎誰歸設使民國元年刦殺回人五年轟散營部政府即實行剿辦殱滅罪魁逆僭斷不敢如是膽大叛亂今墏十四名中受僑帝僭封官職及已伏法者誌錄於下張崇山岳娶之鄧其鼎劉奉全劉漢和譚　　舒紹太七名伏法孫文榮爲撫邊僞正堂兼安撫使邊福盛爲川邊一帶僞欽差大臣並宣論僞皇帝聖德勸民附和王萬福爲内閣文華殿大學士劉天發户部尚書戴全盛爲外交部尚書吳登第爲蒙古山山都統游世富封軍機大臣兼辦内閣事察都和尚修建皇宮已將告竣擇於陰曆五月内行登極禮逆軍現已編制就緒第一路爲右班將軍邊務大臣王錫臣統率第二路爲鎭殿將軍孫紹基統率第三四路有金沙二頭人充當統率之說 
地方通信 
[松江]  
　　松江之公益與警政十九日午刻縣知事李潤之君爲開辦乞丐習藝所及挑浚城内市河等事邀請雷繼與耿伯齋謝宰平等紳士四十餘人在署會筵提議旋經各紳士一致决定將乞丐習藝所附設於本城普濟堂内所需經費决以舊府屬之融齋書院存欵息金（每年約洋二千餘元）爲之撥濟當場腬推雷繼興君組織開辦至於挑浚城内市河業經市董朱子受君派人丈量竣事預算經費約需洋三千餘元除原有之帶徵水利經費約洋一千餘元外其餘决向舖户紳富分段勸募如尚不足則暫借浚河經費應用俟逐年帶徵歸墊唯現値忙種之時農民正在插秧無暇受雇議定展至秋間動工以冀於農務工程兩有裨益此外又提及修志一事因現在修志經費已呈准省長於本年上忙起照案帶徵而設局繼纂等手續奉　重大須再　商以便道行旋即與辭而散齊省長昨委鄧君來松調查警察　制　務等是否合法以便整頓聞鄧委尚率有調查有無蝗　發現之命須下鄉查看至此間警政自經領袖警佐那鶴年改革後已漸有成續唯各鄉區警務因離城較違不免時有違法事實被人控告云 
[無錫]  
　　雨水豐足中之商業起色無錫自近三星期中無日不得雨時下時止乍晴乍陰及今仍未牢晴河水盛漲四五尺高低田畝均堪插秧雖期間比往年略遲然不妨事荒年恐慌掃除無遺小麥一項原以春雨太缺預料減色庸知麥性燥並未關礙各鄉小麥收成表面固稱歉色實則較上年爲佳約有七八分年景而麥身尤好每石重至一百五十餘斤上市已有旬日其始頂　小麥每石開價五元旋以下雨不止身分欠燥高貨提漲二角半今因逐日市上新麥到貨有雨萬餘石來源湧旺價目按日回跌刻下高新麥每石祗售四元八角重有一百五十三斤中等四元四角重一百四十七斤均屬堪以應用之貨各機器麫粉廠以及老式石磨坊正在踴躣選購之中惟南鄉一帶有小麥三四成爲雨所阻在田未刈恐稍走色但如卽行放晴尚無大害各鄉河道水足重　船只悉可通行是以交通恢復商市大見活動非以前之岑寂矣 
[鎭江]  
　　江潮頓漲連日大雨滂沱江潮頓漲至三四尺四鄉田禾均沾潤澤民心大慰華洋各公司小輪亦定於日内開往清江以便行旅一切喉症時疫當亦可消滅矣 
　　防務加嚴駐鎭陸軍十九師楊春普師長因國會解散人心搖動防務愈加緊要現特加派軍隊分駐東馬頭　山京峴山沿江各要隘以資鎭攝丹徒縣知事兼警察局長倪和甫以近來時局不靖深恐不逞之徒乘機蠢動鎭江扼居長江上下游之要衡尤宜設法防範以遇亂萌特於日昨召集各警區長官到署籌議防衛方法 
[安慶]  
　　省議員公費有着皖省議會自省垣頒布戒嚴令後即行閉會惟各議員因六月公費未領遂備文向公署請撤以作回里旅費但其時軍餉甚急而庫　又極空虚無從支應後經李司令極力維持陸續撥付數千元各議員始得返里現在省議員尚有二十餘人未能照領昨聞聞司令因外縣解來正欵一萬五千元除撥解一萬元作爲軍餉之用所餘五千元即分配於議會及各學校經費 
[嘉興]  
　　第一高小之風潮嘉興城中第一高等小學校開辦多年　著成續自陳久香接任校長後復將内幕大加整頓茲陳校長承縣教會派赴蘇省參觀學務於前日（六號）由縣給資起程所有課程委託各教員分代不謂將届舉業之三年級生因興某教員反對致起罷課風潮迨陳校長回校後查明究竟即將爲首者分别記過並傳集附和諸生大加訓責而該學生以全體罷課無分爲首與附和視爲懲罰失當羣起不服陳校長遂於十八號將全班學生一律記過以昭平允而學生更爲不服公推代表請校長收回記過成命校長好言勸告仍無效果昨日三年級全體學生（二十四人）相率出校回家現該校長已將詳細情珙函告各生家族矣 
[杭州]  
　　大風雨中之損失連日狂風大雨凡居家之泥牆年久者坍倒不少昨晚（初二日）運司河下宋惠甫家泥牆一座被風吹倒並壓坍柴房四間而望江門外草舍被風吹倒者不計共數云又前夜十二點鐘許大雨傾盆雷電交加繼以狂風冰雹直至天明始止上四鄉一帶冰雹尤甚田禾之損折者頗巨即長山太平内外以及新市場一帶所種之玉蜀黍被雹打折者亦不可勝計鄉民方苦田禾之漲水今又遭此雹厄莫不憂形於色 
雜評一 
[取消獨立（一子）]  
　　觀各省取消獨立通電歌頌大總統之聲洋洋盈耳引咎謝罪又若欵欵然出於至誠譬之捷孩提而使之啼又　果餅以使之笑也又譬之紾親長之臂而　其面而又長揖以謝過也旣挾兵力以威迫之而又言誠心擁護旣倡獨立　分離之而又言力謀統一墜淵圖膝在反掌間此後之元首亦難爲矣哉 
雖然其如以國家爲兒戲何 
 
 
 

Page 8

 
 
[人參規那鐵葡萄酒雙鶴]  
本藥酒幸治諸症創立 
貧血諸病身神衰弱下痢不止形容　　精液缺乏生隨不遂煙癮初斷　病後示復飲食少進　月　不斷　症均即　効每日隨意小酌至　然微醉而止不可　興多飲爲要 
[此雙鶴牌人參規那鐵葡萄酒從來未有之滋補藥酒也]  
蓋人參能治百病固無待言規那即金鷄納霜俱爲補益聖劑鐵質亦有補血强身之效中外醫家精錬入藥由來已久本藥酒乃深購法國頭等佳釀配以高麗人參道地金鷄納劑曁純良鐵精君臣輔佐加意再釀所以奏效的確不獨上列各症且其香味芳甘婦孺虚弱之人亦能可用每日隨最飲用愈久而其效愈確大方仕商請試用之方知其言之不誣也每瓶價洋一元五角　上海英租界河南路中市　中國一手經理批發樂善堂大藥房 
[百代公司]  
新攝遠東選手遊藝競爭影片 
一千九百十七年五月八號至十二號中國選手及日本國並飛列賓選手在東灜大比賽種種技藝游泳柔術賽跑竸爭分别優劣即西語所謂（夏倫配克）是也此役中華團體得有數事奪獲錦標茲已全部攝成影片本公司不惜世資購之來華俾各影戲園映演使其營業益臹發逹而請諸君鑒賞飽受眼福也倘欲租演此片者請向上海四川路九十九號或天津香港等處接洽可也 
[森永糖菒]  
天童老牌牛奶糖　杏花糖　香蕉糖　眞珠糖　花生糖　餅乾 
本公司開設東京已十有五年其規模閎大可稱東洋第一僱用匠人計有數行製造額數一日叁萬斤銷路遠及中國與印度南洋等處聲價日陞曾於日英博覧會及中外各種博覧會共進會共得有名譽賞牌金銀牌三十五個本公司所造糖菒其樣式共有數十種至品質之精良滋味之甘美久爲中外紳商怕公認矣本公司仍爲注重衛生起見所有廠内一切籌備極爲清潔且所造食品均以機器而成鮮用手術是以尤合衛生之宜亦可副　諸君保重身體之意焉本公司所造之食品均配合滋飬材料而成不特口味甘美且合飬身之旨小童用之肥壯異常老人用之衰頽可救婦人用之容顔嬌嫩男人用之元氣增旺家庭備之闔家和靄旅行携之爲好侶伴樣式精緻最適餽贈價格平廉購取利便　賜顧仕商請一試用之方知言之不謬也如外埠各寳號有願經售者請向上海愛多亞路阿部市洋行接洽當竭誠歡迎價目格外從廉　零售本埠各糖菒店均有東京森永製菒有限公司啓總經理上海愛多亞路三十三號阿部市洋行 
[袁子壯遺失上海製造絹絲股份有限公司股票廣告]  
啓者先父袁子壯於民國三年六月十二日在天津病故遺失上海製造絹絲股份有限公司所給袁子壯甲字第三十一號股票一紙計銀二千兩又甲字第九十九號股票一紙計銀二千兩業經函報上海製造絹絲股份有限公司持失如有别人拾得均作廢紙特此佈聞四明袁灜舟告白 
[立愈小腸疝氣限三日永遠斷根] 囊○可以一刻而止矣○宜愼宜認○母以自誤○另有咳嗽順氣化痰丸每瓶洋五角服法另詳仿單 
京都天寳齋○人患疝氣症○從速購試○立能消脹平單本齋秘製小腸疝氣膏藥其靈效之神速可以推倒天下之疝氣藥也無論陰囊腫大陰核偏墜甚至坐臥不安痛苦難忍速將此膏貼以膀胱之處立刻陰囊縮小氣鳴腫消及至三日包能斷根屢試屢驗百發百中倘若諸醫朿手服藥罔效請試立奏奇功每張一元二角如内服第一靈驗疝氣丸雖數十年老病服丸一料包可永遠不發眞乃神藥也每盒一元每料六盒五元每打十二盒洋十元郵局函購當即回件不誤舗分上海二馬路西鼎新里石庫門内便是○遠埠函購原班回件信力自給　京都天寳齋啓 
[聲明公産]  
啓者先考晴波公創業於嘉定縣西門内曹功橋西堍蓋建世德堂住屋五進當日分　時將此處住屋提作七房公共産業今因長至五五房遠離在潮陽原藉深恐派下或有不肖子孫將此項公産有向人典賣情事故特登報聲明凡此項公産不准私自授受典賣庶免後涉　廣東潮陽縣世德堂鄭樸山鄭銘山等公白 
[中國帆布三星商標天津小西関天津東馬路宜彰公司製造宜喊商行批發上海经售處二南同啓洋泾桥人和里同順長及各五金店]  
本公司自織各色防水帆布專造各式防水箱篋等品均精巧堅固其防水功用堪稱獨步屢經賽會得有奘評中國帆布刻擴展銷路凡欲代售者祈函商是荷 
[練雲大藥房盖世耳聾還聰丸]  
凡世人患耳聾之症甚多市上所售該藥林立不少然往往不得方法萬難收效然患耳聾皆因腎水下虧相火上炎鬱火傷肝以致耳聾目昏聽視不靈陰虚氣虧血脉不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虚熱妙在服後神清氣爽身體强壯永無復發之患屢經試驗萬無一失中外聞名專治耳聾竟有再造之功早蒙仕學商界信服至效至驗允推萬國九洲耳聾還聰之妙藥也一二年之新症二三盒告痊雖十年廿年老症購服二料包可全愈每盒一元每料六盒洋五元郵局函購原班回件妥速無弊令因原處翻造房屋仍遷返上海三馬路大舞臺對面鍊雲大藥房謹啓 
[京都天寳齋毒門聖药花枊经騐良方除病妥速無憂]  
此丸乃本齋獨得異人傳授良方重用眞正犀黄珠粉血珀極品上藥泡製煉成專治男女楊梅結毒横痃下疳下部腫爛一切毒門無論初起久染包可限日全愈如請醫不精服藥不愈或庸醫圖利或不顧人之性命攸關獨用輕粉升藥倒提等丸當時立愈及毒氣内攻逢春復發四肢酸痛甚則鼻場髮秃紅斑起點皆綠毒藴經絡且必染妻絶子其害非淺　毒不淨其害不　此買藥者未得其法患者竟能安全今本　不惜重資修合　世染者即將此丸服下立刻止痛消腄袪盡毒絶凡極重極危之症服藥一料包可全愈價雖略貴而功效足値當可掃　骨内一切毒氣且能生育無害屢試屢騐必發必中輕乾五天重者旬日除根如用倒提丸輕粉升藥雷殛火焚凡有染此毒者雖諸醫東手危險萬分請當試之方知本藥房方眞藥靈之功○每瓶洋二元每料六瓶洋十元另有珠黄下疳散每瓶洋七角如珕女下疳腫爛即將此散搽上立可拔毒袪　生肌止痛此第一奇方也舗設上海二馬路中市西鼎新里石庫門内便是遠埠郵局妥速函購信方自　 
[到處可用之最新發明無電風扇]  
十二时火酒風扇 
本公司今由美國湖風名廠運到大宗火油火酒風扇爲最近所發明其較勝於電風扇者有左列之優點（一）不論英法華界皆可通用按電風扇因Ｖｏｌｔ之不同各界常有不能通用之缺憾（二）隨意移置於客堂辦事室臥室或花園等處皆可施用較之電風扇必限於有電處方可施用爲尤便（三）居於内地或鄕隅者免有不得亨電風扇之藥之憾（四）用费極廉火酒風扇每小時用燃料洋一分火油風扇每二小時用洋一分自登報日起特價一月以廣　徠本埠及外埠商號如欲經理者請惠臨本公司面議無不格外克已即各界諸君暨閨閣名媛等零星賜顧亦極歡迎幸勿交臂失之總　經理處上海泗涇路六號名世公司啓電話四六六二念一时火油風扇 
[科發藥房]  
家用香皂每打壹元皂播　藥辟瘟解毒夏令必備每塊四角英大馬路卅七號 
[光缐白光中含有七種原色]  
總公司上海英大馬路泥城橋東白光由七種原色配合而成因各色光之速率不一故一缐之光透過一三角玻璃各色分開如天空之虹術語名曰彩帶内中各色以最上　之紫與最低下之紅二色害目最 
烈一則速率過捷激刺　　膜使眼易疲而一則速率雖缓然　能傳熱化學中名曰熱光缐以其有傳　性於眼内日瞳最有妨害今幸科學進步有名震科學界之克羅克司博士於去年創製一種鏡片名曰克羅克司鏡片此顔鏡片能將紫紅二色充分消减同時以不改少光亮且雖外戴亦不能有色差之弊自此種鏡片發明後歐美人士莫不争先購用凡我國中寳愛目光者盡來試之本公司謹啓　電話三千八百九十五號 
中國精益眼鏡公司分公司天津北京漢口長沙 
[安住老牌臭蟲立斃藥粉]  
中外各葯房及洋貨店均有發售臭蟲立斃藥粉商　　　製造元大限安住大藥房應驗如神穏人睡鄕總經理上海交通路日信大藥房 
[手表上市茂德利鐘表總行]  
貨眞價廉一律保用開設上海抛球場西首分行茂逹利設漢口一馬頭後花樓口外埠函購隨寄郵資六號１４Ｋ眞金手表每只十二元五號銀騎馬手表每只七元五角六號保十年女手表每十一元六號１３Ｋ金騎馬手表只十九元六號銀壳手表每只三元六號電光銅手表每只三元二角冲夾金捫每只五元三號鐵騎馬明表每只三元三三號走八天純銀捫明表只四元三元六角二號純銀冲銀八件明表每只二元一元八六號夾金嵌鑽彈璜局表五元 
[爲國人請命]  
宗旨藥方利益保證辦法醫例介紹地址以最靈驗最王道之戒烟良方佈告全國掃除積毒無一毫嗎啡吡霜烟士烟灰等毒質　配製甚易　價値極廉　並有各種治病良方及衛生要訣等　均詳載於書　以期普及有不需旅費不廢時候之利益照書上秘方自製靈藥之　益包可斷癮戒除極速之利益　可自設戒烟專局銷售靈藥之利益可免請醫生之利益藥品包可自製　戒時毫無痛苦戒烟包可斷癮　戒後身愈强壯祇附郵票三分即可詳告一切特聘日本醫學士倪壽齡先生專門戒烟並治一切内外各科另聘柳織雲女醫士特具密專治婦女毒門外科門診上午九時至十一時下午一時至四時一元號金一角出診下午四時後四元號全兩角送診貧乏祇收號金五十德醫張近樞上海英界新世界東二馬路大慶里口二三四號博愛醫藥社啓 
[黄黒茶托力克片　克羅克片　羅司福片]  
　紫藍　　黄　　　　勵紫藍　緑黄　炎紅　勵紫藍　緑黄　火紅说明○上圖镜片各有五色以左右二線　　紫與炎紅爲最害目光談光學者類能詳之其下水紋線者却銷除其色之能力第一圖勵線只减百分之四十炎紅百之十第二啚亦不過減去百分之五十與炎紅三十而已第三圖即羅司福片勵紫光缐克分銷滅炎紅亦減去百分之五十分於此比較可見該片功用之大美且此片驟視之其色若白再梘之竟似黄而非黄似茶而非茶誠二十垚糺最雅而最有用之鏡片之凡本人目光一經驗定仍能照配照磨絲毫無異愛議目光者幸惠臨一試中國精華眼鏡公司謹白上海南京路抛球場六十九號電話三四二　 
[戒烟神藥]  
最靈驗的精益求精神藥爲戒烟最靈驗之藥其功用能安神補血保腎固精健脾暖胃戒斷烟癮於不覺培補元氣於自然此爲服用本藥者同聲贊許之辭也本醫生因念禁令期迫更將神藥竭力整頓虔誠　製精益求精以期盡善盡美使有烟患者購服此藥得以早日脱離黑海之苦也大瓶每瓶一元小瓶每瓶三角五分零售原打價目一律上海大馬路坭城橋十號葆元戒烟神藥總發行所佈分發行所上海四馬路大新街天生西藥公司 
[立止牙痛藥水]  
此藥水專治一切風火牙痛藥味一到馬上止痛應驗如神每瓶售洋二角上海二馬路盡錦里鐵拐李爲記廣東仙壽窩 
[憑疬敬送萬應救急良茶]  
浙江路京都同德堂廣告本堂虔製良茶門前敬送活人甚衆外埠有代施送者請將此劵剪睛附以郵票兩角以作寄费敝堂即由原班奉覆不負盛意　善士購施仍尊　例每箱一千包收回藥本六元時令要藥所試屢驗逢人傳誦功德無量 
[上洋新開郁良堂北號藥舗擇於陰曆四月念二正式開張廣告]  
本號向設老北門内東馬橋歷有年所誠心修合精益求精荷蒙　各界推許惠顧杜煎諸品仙膠各種花露藥酒及者遐邇咸集今特分設北號於盆湯弄橋北首山西路中新建坐東朝西石庫門面發兑各省道地正藥遵古法製飲片虔修丸散膏丹杜煎諸品仙膠各種花露藥酒及人參宮燕毛角鹿茸等無不研究精良力圖完善茲擇於陰歷四月念二日正式開張凡蒙　各界賜顧請認明本號招牌記庶不致悞特此廣告 
[一分時立止心胃痛肝氣藥]  
此藥無論保種心肝胃氣痛痛到人事不省祇須呑服二分其痛立止兼永斷根每大瓶一元中瓶半元小瓶三角本號遷移上海東棋盤街口門牌廿二號廣東保太和啓 
[山西商辦保晋鑛務公司支付股息通告]  
本公司停付股息數年於茲茲經崔文徴總理曾子常恊理提議擬先付一年股息本會具有同情惟念公司股東甚多誠恐不易周知特先期通告自本年五月十五日起至九月底止在山西太原省城保晉公司代理處（地點在官錢總局内）支付一年股息凡本省外省之股東務乞查照股票背面所載付息章程届期持股票息摺前來支取本公司照章將票　明與底册存根核對無訛卽行付給至本公司會計年度以每年陽　七月底爲度八月　　九月開股東會謹此公告伏乞股東公　山西商辦保晉公司　　會謹啓 
[寗波和豐紗廠開選舉董事並監察人臨時股理會廣告]  
本公司茲下於舊曆五月二十日午後一時假座寧 
波商會特開臨　股東大會選舉時事照章抽留六人另選五人並選舉監察人除另送通告並附到會證劵備選及格董事及現任董事姓名表股數權數表又附選　　　　累及選　監察人票外届期務祈　諸股東　會投票幸勿放棄爲荷　和豐公司董事局謹啓 
[一瓶斷根靈驗心肝胃氣痛]  
此散不論保種心肝胃氣痛凡痛極雖能忍不特辛苦更有性命攸關如遇此症請　試驗之妙藥一經服下馬上即速止痛　有　　　　　　　　　　　　　　　　　　止順胸腫脹濕痰邪熱勞　　氣瘀帶等氣痛即服此散限定一瓶包能斷根永不再　大瓶一元小瓶半元上海英界三馬路新聞報館對門廣東杏濟堂啓 
 
 

Page 9

 
 
[京都天德堂包醫男婦險惡毒門規列]  
近有無恥之徒見我告白爲效同音仿樣翻刻報章改頭掉換言語摀亂朦混假造冒充此實醫界蟊賊諸公留心認明上海三馬路大舞台斜對門京都天德堂牌號方不受滑頭奸輩欺騙也來堂包治出立保單特備淨室膳宿隨便 
下疳腫爛　包頭内疳小便腫爛刺喉下疳袖口下疳斷綿下疳燭芯下疳闖疳蛀疳初起五元至十五元五淋白濁　血淋遺濁虚勞白濁或毒火淋砂淋膏淋或尿血淋小便刺痛當日立止初起四元至十五元魚口便毒　横痃堅硬或紅或腫發熱作冷疼痛雖忍步不能行要潰不潰破口流膿初起四元至十五元疥瘡癩癬　楊梅癩疥或乾皮疥或潮濕疥或瘋癬疥或膿泡疥或痛或癢内服外搽三天脱淨初患三元庤瘡漏瘡　分念四樣如鷄冠痔如紅棗痔如葡萄痔如燕窩痔日久生管膿血淋漓初起五无至卅五元小腸疝氣　左偏右墜或有疼痛或不疼痛常好常犯發時有氣串入腎嚢小腹抽痛三天消凈初起四元楊梅瘋癱　週身斑點透頂爛喉塌鼻壤眼陷穿足底四肢酸痛本堂治法比衆不同二十元起一百元止 
[萟苑真賞社第三期碑聨集搨三叚碑校官碑張遷碑大麻姑四種預定]  
本社精印秦氏碑聨集搨自第一期曎山碑石門頌西狹頌定武蘭亭第二期石鼓文夏承碑曹全碑鄭文公下碑等出版以來海内歡迎不脛而走現各地紛纷滙欵預定全期廿四種本社不得不趕速進行以副惠顧諸公之雅意本期四種聨名均有增多紙墨益求精美仍定價八元預定實收四元外埠函購加郵費四角預定時间本埠以陰曆四月底截止外埠以五月廿晶截止月底出書爲日無多購者從速備有章程樣本函索即寄　上海三馬路四百零一號新聞報館正對門藝苑眞賞社敬啓 
[包愈立止夢遺聖藥]  
凡患遺洩病症皆因腎水虚耗命門受損或思慮太甚以致心腎不交久之面黄肌瘦腰酸腿軟四肢深悉病源覓傷由此起矣若不醫治將來根深蒂固望愈甚難治藥雖多對症者少本齋無力虚損勞得異人秘方名曰純陽必愈丸專治遺洩各症服之立見奇功當日可愈精神充足则身體雄壯百病不侵如患遺洩即是虚陰之現象此丸功能鞏固骨髓滋陰補益輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏取效愈速每張七角膏丸並用功效益彰必須認明牌號　上海二馬路西鼎新里石庫門京都天實齋啓 
[續招社員介绍職業概不取費]  
本社係南洋普利大新等各化司及華僑鄭世芳　步雲等諸君爲提倡祖國實業起見捐資組織成立最久信譽照著所編講義悉屬經驗心得切應用而便實驗與藉詞歛錢者不同本届續招社員一槪免收學費（原入社員槪卓向章不得援例）俾滋普及諸君倘欲得以小資本而獲大利之職業者請卽寫明姓名住址連同郵費講義費銀一元一併掛號寄下（滙兑不通之處可用一分頭郵票一百零五分代之）當將後列五十餘種詳細講義完全寄奉或逢欵惑函問即答保證學成學不成可以退還納費若願到社面授更所歡迎香肥皂　洗衣肥皂　透明香皂　化裝香皂　香水肥皂　電鍍金銀　人造黄金稻草造棉　舊麻造棉　碎布造棉　桑皮造棉　舊棉翻新　簡易漂白　綢布漂白冬菰種法　上品香水　生髮香油　花露水　洗衣奇水　西法洗衣　救火藥水人造象牙　耐久漿糊　美容香粉　洗髮藥水　艷髮水　衛生牙粉　防疫藥水生髮靈藥　脆音靈丹　草帽更新　不腐漿湖　紙製石板　天然墨　色綢洗法學校粉筆　秘密墨水　眞筆藥汁　眞筆原紙　　筆　紙　墨綠墨水　藍墨水黄皮鞋油　黑皮鞋油　滅鼠靈藥　香没製法　黑皮鞋膏　黄皮鞋膏　象牙翻白鐵器防銹　鮮明印色　印刷油墨　預防霉爛　木器接合　破器還原　龍涎香酒上海新垃圾橋北面公益里西首德生里五弄四家富華實業函受社社長黄决强露布 
[浙江省立甲種蠶業學校二十週年紀念會通告]  
謹啓者本校自林公迪臣創辦於光緖二十四年至民國七年舊歷三月十三日二十週年計自爲蠶學館以至現在曅業生已逹三百數十人或自行營業或歷任教職經驗旣富成績必多惟各散處四方無綠靚面茲爲母校二十週紀念特開展覧會徴求物品藉資觀感并爲母校光飮水思源代木求友諸同學當不遐棄也凡有絲蘭標本製作物品以及蠶業上之著作照片調查稿件等類希於本年十二月以前惠寄到校以便預備陳列再者各同學現在職業住址及通信處希先惠知以便印刷同學錄先期分送届時尚須開同學會如能撥冗蒞臨以叙契闊而資研究更爲欣幸　浙江杭縣西湖金沙港本校公啓 
[上海南洋商業公學招考]  
本公學定于陽曆六月十日爲始至七月十五日爲止每逢星期日面試取否翌日函告茲將招考各級列后○高等本科一二年級以有甲種商業或普通中學曅業程度爲合格○甲種講習科一二年級以有乙種商業或高小曅業程度爲合格○乙種講習科一二三年級以有高小曅業之程度爲合格○其由商校曅業而執有文憑者免考照挿○考試以國文英文算術三種爲最要科目○報名證金四元○以上各級均定三年曅業○學費除乙種一二年級每學期念二元外餘皆三十元○膳宿費一律三十八元欲閲詳章祈寄郵票十分即寄○校址浙江路晉康里○校長吳衡之啓 
[催眠術夏期講習科招生]  
○宗旨○利用學校暑假期内授以催眠術上完全之學理及施術能力○日期○陽歷七月十五日至八月三十一日○定額五十名○時間○每日上午八時至十一時（星期停一日）○報名處○上海美界閔行路虹口捕房南隔壁東方催眠術講習會○詳章函索附郵票一分○平時會員仍照向章隨時入會　會長蘆舟白 
[中西醫藥函授學校第二期招收新生]  
本校提倡醫藥起見教授内外各科並有催眠術西法鍼炙學費入學時暫不收取曅業後可來醫院實習以重經驗欲知詳章及講義樣本函索附郵三分本校第二期醫藥雜誌有最新醫藥學説及本校成績談與人造棉花講義如索取祇須附郵二十分　校址上海西門中西醫院 
[擒身要寳]  
雙妹牌萬應如意油雙妹嚜萬應如意油萬應如意油如意油之功用婦孺皆知苟選料未得其正製煉未得其法则貽害非輕悞人不淺本行有鑑於此故特揀選上等藥料參用化學新法製煉而成此油善能扶正辟邪消暑去濕醒腦除痰能治時行疫氣山嵐瘴毒傷風鼻塞惡寒發熱等症又能活血散瘀消腫驅風殺螆止癢解毒排膿散風濕腫痛或皮膚痛癢頭刺頭痛等患搽之應驗無匹誠爲濟世之慈航護身之至寳也茲將所治各症開列 
農工勞倦　客商出人　大小男婦　四時感冒　中風痰厥　風火牙痛　頭刺頭痛　胎毒爛肉　風痰鶴膝　提神止渴　湯火所傷　消除百病　保産安胎　風寒濕痺　山嵐瘴氣　消食醒酒　霍亂吐瀉　新久瘧疾風火眼痛　頑癬爛癩　酒風脚痛　蛇犬咬傷　寫作困倦　急慢驚風　翻胃噎隔　腰腿疼痛　鐵打刀傷　消暑解渴　化痰止咳　心痛肚痛　五種蠱脹　腮痛喉痛　無名腄毒　風痰瘰癧　散瘀止痛　辟穢濁氣　頭面瘡癤　癰疽痔瘡　拔毒生肌　以上各症皆百發百中如搽食兼用等症太陽眉心鼻吼耳底背脢前後心各穴一並搽透食油多少因症酌用或五滴或十五滴自然獲效如神此油功用太多不能盡錄餘可類推○大號每樽一角五分○二號每樽一角○三號每樽五分○四號每樽三分○散庄每兩價銀七角半總發行上海南京路棋盤街交通路廣生行有限公司披露本行電話四千零六十九號 
[大學眼藥世界無比眼科靈藥大學眼藥]  
上海經理中法大藥房本舗日晒參天堂大藥房上海經理日信大藥房各埠大藥房洋貨舖等行代售 
[廣東種德園創製國貨薄荷烟]  
又名吸薄荷照吸烟一樣能辟邪去毒順氣清心解一切暑天不正之氣誠衛生之良藥每枝二角 
[自製薄荷錠]  
本園自製之薄荷錠乃純用國産薄荷製煉是以氣味清香純濃功效比外洋更優前經農部化驗給獎一等足見藥品之優美也○主治辟暑去邪順氣清心止咳化痰傷風頭暈肚痛等症立效○價目大號二角半二號二角三號一角半　總發行所上海河南路老巡捕房對門種德園 
[果去夢遺]  
余之體氣素弱不克耐勞杜門謝客已將三載原期調飬天和或可拯攝精神徒以自慚失學更慨時勢之日非乃負笈以出遊學東灜不無向學過勤勞心失節致患遺精素弱之體更然不支困　異常急醫診治百藥罔效自思異地飬病究非適宜不如回國調理自以買棹歸里靜待病愈時晤學友陪談直告病狀之苦皆曰上海三馬路大舞台對面鍊雲藥房金剛百鍊丸耑治夢遺滑精奏效非常當從郵局滙洋八元購歸二料每日照服確有應效半載於茲果去夢遺一覺黄梁安然無事不第此病盡除尚能增强身軀猶非昔比同寅聞余去患安寧令人大悦同學患此頗多服百鍊丸先後告愈見聞二十餘人一無復患眞有生死人而肉白骨之功奉告同病共登仁壽特此登報誌謝藥之精良也○天津河北遊學生周與鳴謝 
[中國柏青氏大藥房]  
存心利濟道地藥品神天共鍳将此湯每日服之開胃調經止帶種子誠女科之至寳也坤純正經湯婦人月經或前或後或腹痛赤白帶下每盒大臺元小六角每打大拾元小六元 
除咳消痰止嗽如神小四角中一元大二元半隠製夏除痰止咳嗽順氣神效大二元小一元半止咳貝露上品藥料親自督製定喘參蚧散存心濟世神天共鑒培元補氣血益腎定喘化痰止咳逆每服三分产見奇效每瓶大洋二元專治男子嗜慾過度陽痿九醜鹿茸海狗腎每盒二元吉林人參廣嗣丸嗣續尚虚每服二三十丸日三次海狗鹿驢腎大瓶四元吉林人參三腎壯陽酒小瓶二元臨卧飲一杯分數十口立見奇功上海河南路棋盤街泗涇路口 
[上海泰豐罐頭食品有限公司開股東常會廣告]  
謹啓乾本公司茲訂於陰曆五月初十日午後二時在英大馬路總批發所開股東常會宣佈丙辰年帳略營業情形届時鵠候各股東駕臨决議派息事宜務祈　早降爲禱專此奉聞　董事會謹啓 
[敬謝海狗腎補身衍慶丸]  
鄙人家頗小康自結婚已至十載膝下猶虚且内人所患天癸不調或前或後以致臨時腹痛胸脹面黄肌廋四肢無力及赤白帶下諸虚百損形容樵悴百病業生屢請名醫診治服藥均無見效據醫士云氣血兩虧續嗣雖望鄙人深爲憂慮於是去冬九月間敝友吳福清君談及惟有上海二馬路西鼎新里内京都天寳齋藥房特别研究新法化學秘製參茸海狗腎衍慶丸及婦科降生丹專治男女各症屢奏神效隨託吳君到申購參茸衍慶丸半料婦科降生丹一料寄青分别調服及服未及半病竟霍然至今已得弄璋之喜飲水思源實賴貴藥房心誠濟世眞婦科盖天一第一聖藥余思無德可報特將靈驗實據刑於報章以告同胞乏嗣者母須别求但購是藥保艱伯道之憂矣　靑浦鄒葆　靑啓 
[江海關布告]  
本月二十三日適逢端午奉定爲夏節之期本關循例於是日給假封關停辦公事爲此仰華洋各商人等一體知照特布　民國六年六月十九日 
[實用工藝五千種預約通告]  
奉贈樣本主趣實用簡便工藝爲補救社會生計困難之良法本此主趣特聘科學專家成此巨帙内容本書内容皆從大英百科全書及各種工業書中譯出文字淺明均可賓用經各國科學大家鑒定洋裝金字綢面一硻册計一千二百頁准陽歷七月二十日出版本書定價每部實洋六元現爲便利學實業者起見於陽曆六月十八日起特發售預約劵千張每部祇售洋三元出版日止奉贈樣本近來上海欺許之事甚多即一般奉送講義者大半均係欺騙之舉本社有鑒於此特先印成樣本内載各種簡便工業之詳細方法數十種各界欲購本書者可先索樣本照法試驗便知本書之確實價値但函索樣本須附郵票二十三分立即寄奉否則不應事務所暫設於上海法界西新橋街荣南首二百五十一號門牌内便是上海世界實業社啓 
[奉送救窮工藝講義五十餘種]  
小民生計爲時下一極重要之間題然非有確實解决之法不足以語此茲爲貧民謀生起見將各種工藝編成講義計五十餘種内中一切辦法皆輕而易舉誠救窮之妙法敢如欲乾請寄郵票二十分立將講義寄上幸勿交臂失之上海北浙江路厚餘當弄内振與工藝社事務所啓 
[經售股票]  
本號收買中外和種股票鐵路有期證劵内國公債新華儲蓄票各實業公司股份兼做押欵現銀交易信實價格外埠函詢當班答復英大馬路望平街口德馨里内電話三六七三源盛號啓 
[安信蚊煙香]  
商標衆位若是焚着這箇香蚊子必紛紛墜斃而後就得最快樂之安眠就得快樂之安眠大阪安住大藥房鑑製總經理上海交通路日信大藥房 
[老遺精]  
患夢遺滑精八年今春更前加重四肢無力夜夜有夢有遺無夢有滑心腎不交吃苦萬分買上海上花園隔壁永壽大藥房遺精丸雙料一盒洋一元連吃四夜至今全愈故而楊名南翔葉幼軒謝又荐李君十三年買得補體失調丸一料四元遺精丸四元連吃半月至今斷根二月 
 
 

Page 10

 
 
第三章 
本埠新聞 
[浙江陜西取消獨立之知照]  
　　松滬慮護軍使昨接浙江督軍署來電云急龍華護軍使鑒浙省已於本日通電取消脫離中央之宣告特聞楊善德號 
又接陜西督軍署來電云天津朱省長李師長義界倪公館倪省長保定曹督軍范師長盛京張督軍濟南張督軍開封趙督軍田省長杭州楊督軍齊省長福州李督軍太原閻督軍黑龍江許帮辦張家口田都統鄭州張師長上海盧護軍使岳州吳總司令均鑒華密本日接紹帥巧日電敝處當即宣言恢復原狀電陳大總統並分電各省矣原文另逹先此奉聞陳樹藩皓印 
又聞福建李厚基亦已取消獨立惟松滬護軍使署未有該省來電爲之宣布確否尚未能徵實 
[盧永祥哿日之通電]  
　　淞滬護軍使盧永祥於本月二十日拍發通電云北京大總統國務院各部院南京副總統兩廣巡閱使各省督軍省長都統鎭守使鈞鍳此次政潮激起永祥於東日通電請中央從速解决果蒙我大總統毅然處斷爲國爲民中外共仰永祥此後惟有力謀地方安寗靜候中央解决謹聞盧永祥哿 
[華界軍警之嚴防]  
　　淞滬警察廳長徐國樑昨接護軍使署電話飭於即日起加重防務徐廳長除諭令偵緝隊長翟世清轉令各隊士不准擅離外一面諭知各區署於緊要區域加派崗位並於晚間每警發給鎗彈三排佩帶防護現中華民國兩馬路及各小弄口皆已加派雙崗其餘十六舖西門斜橋一帶復添派巡邏巡警協同軍隊輪流防護南市第一區警署董警正亦已轉知各分駐所警佐於華法交界地點格格注意並至旅館各棧認眞查察如有形跡可疑之人立卽拘解警廳預審擬究又傳諭居户等每逢黑夜送信或送禮物等事尤應審愼不得輕啓門户以免奸徒肆擾云 
[分遣軍艦扼要防護]  
　　海軍第一艦隊林司令以江陰要塞爲長江下游第一緊要門户自應嚴加防禦以照愼重故特命令現泊淞口之海籌巡洋艦迅即駛往江陰防護砲台又令治於南黃浦之豫章飛鷹二軍艦速赴大沽口遊戈保衛京津海口 
[歡迎兩院議員]  
　　各省旅滬人士因國會奉令解散兩院議員相繼南下現在留居滬地者頗不乏人爰由葉楚　張滙　管鵬李亞東邵仲輝李廼璟等六十三人發起定於本月二十二日卽舊曆五月初四日午後一時假公共租界四川路青年會内開茶話會歡迎留滬兩院議員昨已發柬邀請届時蒞臨 
[財政部對於票據應貼印花之解釋]  
　　上海總商會致各商號函云徑啓者頃准江蘇印花稅分處函開奉財政部第一千二百二十二號調令内開查應貼印花之各種契約簿據均於稅法第二條内分别列舉間有按之習慣或名稱同異或範圍廣狹尚待解釋者均經本部隨時核明飭遵在案茲查稅法第二條第一類所列發貨票舖户所出各項貨物憑單銀錢收據三種原各獨成爲一種憑證祇以商民沿用票據其性質有兼涉二種者亦有性質不甚明瞭者亟應詳晰解釋以免誤會而便執行發貨票之性質爲貨物成交之憑證專指隨同貨物所開票據而言不論票内開明貨價或未開貨價而貨價並未立時收清不涉及銀錢收據之範圍卽按照法定額貼印花一分如隨同貨物所開票據内之貨價確係立時收清是即兼有發貨票及銀錢收據兩種之效用雖可祇貼印花一次但應以較大之稅額爲凖應即依照銀錢收據十元以下貼一分十元以上貼二分至舖户所出各項貨物憑單係指售主先交貨價由舖户開給憑單隨時均可持取貨物如一切禮物劵票均包括在内經於民國四年二月通行各省財政廳有案應十元以下貼印花一分十元以上貼印花二分自經此次申明以後嗣後商民對於前項票據如有請求解釋應即以此爲標準不得遷就附會以重法令合行訓令該處長遵照可也等因奉此除分别函知令行外相應函逹貴會請煩查照並傳知各商號一體遵照等由到會除通告外相應錄函奉佈即希查照辦理爲荷 
[南京高等師範之職業教育]  
　　江蘇省長公署咨各省省長文云案據南京高等師範學校校長呈稱本校新學年校務進行之規畫據於秋季始業時增設農業工業商業英文各專修科意在養成新民職業教育之師資期爲救濟社會經濟前途之準備業經分别據定教科及分年教授實習程序編印簡章並訂定於暑假中招考投考生報名日期自六月十日起至七月五日止考試日期自七月九日起至十一日止所有據訂簡章亟應呈請鑒核咨轉並請查照成案分咨各省省長照部定規程保送合格學生届時到校試驗以資錄取入校分科就學實爲公便等情除指令外相應檢同該校增設各專修科簡章招考簡章各一份咨請貴省長查照辦理 
[省議會維持塘工灘地]  
　　江蘇省議會咨省公署文云爲咨行事前據上海浦東塘工善後局董事謝源深等請議維持塘工灘地一案於六月十六日提出會議僉以浦東塘工善後局之設原以保主權而防水患果有奸商漁利盜賣肥私自應切實清查設法禁止以重要工公决應請貴省長迅飭江南水利局派員測勘繪具詳圖劃清界限轉咨院部備案並行濬浦局曁官産處遵照合亟咨逹請煩查照施行 
[復訊麥根路越貨傷人案]  
　　滬西麥根路泰來祥烟紙店於本月八號夜被盜刦去大小現洋銅元共一百六十元並被該盜等拒捕開鎗撃斃泰利洋行經租處司　華捕邵德盛實康絲廠學徒陳根寳兩命業經總巡捕房華探目陳雲忠包探張林泰緝獲是案盜黨海州人李金英清江人金小三仔兩名解送公共公廨訊供收押在案昨晨由廨復訊據包探張林泰投訴此案發生後由線人劉德高等報告得將李金兩人緝獲等語並據事主王錫傑禀稱是晚被刧有盜匪三人跳入店堂出示手鎗恐嚇不敢逼視故該盜等面貌不能指認又據劉德高投訴拉車度日晚八時停車於原告店舖門首見第一被告（指李金英）跳入店堂執有手鎗開放一響並見第二被告（指金小三仔）在門首把風是實旋據魏嘉郎投訴亦拉車度日是晚停車在原告對面目覩李金英執有手鎗躍入店尝惟金小三仔是否在場不能指實訊之金小三仔　稱爲黃包車夫與李金英並不相識亦未糾黨搶刦求察會審員王肇之君商之美柯副領事判李金兩人還押候再復訊 
[浦東警署移提盜黨]  
　　浦東洋涇鎭鄉婦阮陳氏家於本月十八號夜半被盜刦去値洋三百元之衣飾業經浦東三區警署拿獲盜匪王三仔一名訊知同黨黃以軒段士州李小利繆克林莫如崗等四人匿居虹口海勒路五百零八號門牌周郭氏家前日由該警署派警持文來滬報請嘉興路捕房加派中西包探協往該處將黃等四人拿獲搜出原　連同二房主周郭氏一併帶入捕房分别拘留昨解公共公廨請究即據來警江世永投訴前情要求准予帶回歸案並由中西包探禀明將被告等緝獲情形經王崧生襄讞與美博副領事磋商之下判被告男女分别押候來警帶同獲盜王三仔到廨於下禮拜二質訊再核 
[依周塘工路之頓挫]  
　　上寳兩縣依周塘路工問題業由馮督軍齊省長會飭工巡捐局擔負監察工程及橋面陰溝各事其築造工人商由盧護軍使抽撥防軍輪流充任所需欵項擬由上寳兩縣紳士措籌並於公欵中酌撥貼補迅速與氏以免浚浦局有所藉口聞此項工程本擬節前開辦就吳淞方面之藴草浜首先動工並已派定某段由某營擔任大致分申淞二面開築至中間合龍所有淞地工兵由營道一司令選派申地工兵由馬參謀抽調諸事業已妥定不料各省獨立防務吃緊防軍未能抽撥而各紳士對於籌欵亦以處此時局難以設法雖淞市尚可稱籌而引翔殷行兩鄉實無眉目故該路工程又遭頓挫云 
[法新租界菜場落成]  
　　法新租界前由公董局勘定適中地點建築菜場一所自興工以來時逾數月現已告竣其規模較他處菜場尤爲完備茲已佈置定妥訂於六月二十六號下午五時行落成禮昨由該局華董陸伯鴻吳韾二君致各界函云逕啓者頃承法總領事兼公董局總董韋禮德君面囑此次於新法租界建築較大之菜場爲公衆衛生及附近商民便利起見茲當落成甚願中外官紳工商各界蒞場參觀無任歡迎煩爲轉約等因爲特轉逹執事届時務請惠臨 
[最近出口之土産]  
　　邇來我國對外貿易如英法等國因船隻稀少頗形減色惟美國等處銷路大爲活動每星期必有船抵滬裝貨不少日前東洋公司船乾坤丸開往紐約及芝加哥等埠共裝怡和洋行生羊皮二十五件草帽五十四件虎皮二十件愼餘洋行木花帽六件安利洋行棓子一百件杜芳公司虎皮四件豹虎四件華美洋行生牛皮十一件棉羊毛一百八十六包蓖麻油五十八件滙泰洋行棓子四十件虎皮三十一件協隆洋行蛋白三百五十七件蛋黃二百四十六件寳隆洋行蛋黃二十六件和大洋行黃狼皮四件三井洋行蛋白一百件隆茂洋行生羊皮二十六件揀淨鴨毛六十九件那普洋行烟葉十件又東洋公司船𨭐倉丸亦於前日出口直放紐約共裝協隆洋行蛋白一百六十七件蛋黃六百五十件愼餘洋行灰絲六十五包連納洋行棉羊毛一百零四包 
[滬寗夜車在崑出軌續聞]  
　　滬寗夜班火車日前在崑山出軌損及軌道已紀前報茲據是日乘客傳稱因連日多雨枕木已陷入泥内是以車輪倚側不平勢將出軌幸司機覺察尚早立卽停車用電話報告總站　工程處急派工匠趕速逐段塡妥仍得開駛云 
[拐匪就獲之恰巧]  
　　向爲庖丁之常州人劉阿東有十四歲生女鳳珠平日隨母在閘北某絲廠作工去年陽曆九月二十七日劉妻因事返里翌晨該女即被人拐去上處找尋杳無音信近日有厦門方姓來函告劉謂鳳珠係被人拐至厦門賣入金記公司學習唱戲旣而該女乘𨻶逃出在外迷路爲該處警局查獲留養現候家屬認領等語劉喜出望外立卽赴厦報明警局將女領取後乘泰新輪船回申詎拐女之安徽人張懐全亦乘該輪船來申爲女所見即指張爲拐販之人迨至登岸劉與女同扭張至法捕房控請訊究當經捕頭詰悉前情以事出華界飭捕將一干人押送至華界交與崗警解至第一區署由董警正問明事實飭即移送警廳司法科訊究 
[孀婦含憤自殺續誌]  
　　浦東洋涇鎭木匠店主陳丫頭家孀媳沈氏因與乃翁口角氣憤自殺由陳協同地保投檢察廳報請相驗已誌昨報茲悉前日午後陳丫頭赴檢廳報驗之時有沈氏母家婦女多人前往將陳家箱籠物件及灶鍋等搗燬一空當經隣右鳴警到來將該婦女驅散昨日上午十時林檢察長委派婁檢察官沈檢驗員渡浦蒞場驗得死者委係自刎身死當據陳丫頭伸訴被屍母沈狄氏糾衆燬壤物件等語婁君以鄉愚無知從寬免究當場眞明屍格論令棺殮事畢回廳禀復林廳長核辦 
[訓令采用教科書]  
　　上海縣公署昨日訓令各區學務委員文云案據商務印書館經理高鳳池呈稱竊查上年十月十九日教育部修正國民學校令施行細則及調是表國民學校自第三學年起修身科兼授公民須知算術科兼授珠算十一月二十三日教育部通飭中學校於第一學年教授數學時間内分一小時專授簿記等因奉此敝館遵即按照部令編輯公民須知並將共和國教科書新算術之珠算續編一册以供國民學校第三四學年之用編輯中學簿記教科書一册以共中學校第一學年之用茲查公民須知一册及珠算第一册已奉教育部審定公布在案珠算第二册中學簿記教科書一册均已呈部審定又最近編輯共和國教科書新國文教案全部亦奉教育部審定公布蒙批爲各教授書中最善之本又共和國教科書新算術教案第一册亦已出版以上各種爲暑假後必須增添之教科即爲暑假後必須采用之課本謹各捒呈様本並將陸續審定各種教科書分刋書目附錄批詞送呈察核仰祈准予通飭各學校一律采用實爲公便等情到署除批示外合行令仰該員轉知各學校一律采用此令 
[保護露天學校之文告]  
　　通俗宣講社附設露天學校前已呈請淞滬警察廳給示保護今又呈請縣公署立案保護由縣知事給示云案據宣講社員　　周袁頌豐俞元爵單貽孫汪龍超等呈稱竊維讀書識字習練算術爲人生必須之知識現在教育力謀普及滬地工人小販年長失學者實居多數每思入校求學其爲業務所　欲趁睱時讀書並無相當學所翕周等有鑒於此除宣講外在警廳一區三分駐所轄境火神廟内創設露天學校一所每晚四時至六時授課二節使年長失學之工販中人咸來求學不收學費且贈書籍在翕周等以公餘之暇盡此義務卽彼等以白相時間來習書算一舉兩善相得益彰何如開辦以來每有頑童游民入内滋擾不特亂學者之心且於教課上大爲妨碍除呈請淞滬警察廳飭區派警隨時照料外仰祈貴公署俯准立案給示保護實爲德便等情前來除批據呈已悉該社員等創設露天學校俾工人小販年長失學者稍具普通智識用意甚善所擬章程亦尚妥適應准備案並出示曉諭仰卽知照此批示諭一紙隨發印發外合行出示曉諭仰地方人民一體知悉須知該社員等創設露天學校不取學費分文無非爲苦力貧民年事已長補習書算藉供社會之要需以增進其自已謀生之能力凡稍有智識者允宜竭誠歡迎母得藉端滋擾嗣後如逢該社員於星期二五日（三次）下午四時至六時授課時間切勿任意闌入妨碍教課其各　遵母違 
[日新小學之節假]  
　　日新兩等小學校創辦有年學生頗形發逹茲於本月二十一日午後一時舉行節假休業式先由校長金潤章報告一切繼教員馮若舟幹事金聲依次演說散會時已鳴鐘四下聞該校定六月二十五日照常上課並添聘教員推廣學額云 
[東亞同文書院舉行畢業預誌]  
　　東亞同文書院定於本月二十四日下午三時行畢業式由該校長函請朱交涉員蒞臨演說聞交涉員朱鼎青君已函復該校届時准於前往觀禮云 
[鄉立學學校畢業考試之預備]  
　　上海縣公署昨據第六區學務委員陳昌鳳呈稱閩行鄉立强敏高等小學校及馬橋鄉立强恕高等小學校定於本月二十五六兩日（即舊曆五月初七八）爲考試第二第二届畢業生之期爰特呈請派員蒞鄉監試以昭愼重等因沈知事據報後即委視學員朱　届時下鄉考試 
[培眞幼稚園暑假畢業預誌]  
　　本月二十六（卽陰曆初八日）爲北四川路橫浜橋北培眞幼稚園舉行暑假及第二次畢業是校有男女幼稚生四十五人以五六齡童居多數係馬清渠女士創辦届時由張保初君演說業由女士備劵分致學界並諸生家長駕蒞參觀茲將開會秩序錄下一報告開會二英文歡迎歌三演說園史四貿易歌五跳舞六改良歌七洗面遊戲八圓圈遊戲歌九授證書十畢業歌十一給獎十二花圈十三扇子遊戲操十四橄欖案故事十五散會 
[皖省繭市之調查]  
　　皖省蠶桑向不講究自九年前經本埠絲繭總公所總理沈聯芳提倡以來風氣漸開育繭者年有增加現已擴張至青陽寗國宣城等處共有十四縣之多故每届該省新繭上市沈總理必親自前往實地考察設法勸導比諸江浙　省繭市尤爲注意今届皖省繭市沈總理因擔任上海總商會副會長一席公務甚繁不克前往特請協理黃晋紳代行並請其將該省今年所設繭得繭灶查明列册以備查考黃協理自抵皖後除將該省各屬繭市情形隨時報告公所備查外現因該省繭市已一律停秤將次結束特將各縣現有繭得繭灶晨明確數造成表册先行寄回照錄如下縣名繭行繭灶縣名繭行繭灶宣城縣五家六十四具繁昌縣一家四具天長縣二家二十八具當塗縣一家三十六具青陽縣八家一百七十具貴池縣三家三十四个寗國縣一家十六具郎溪縣二家十二具旌德縣一家八具南陵縣三家三十六具銅陵縣一家十六具涇縣一家十具廣德縣二家二十具繢溪縣一家十二家 
[請求多配運繭貨車]  
　　浙省嘉興嘉善及楓涇等處近由各繭商秤收之乾繭統共存有二萬餘包滬杭路局之貨車雖有一百六十餘輛因各站尚須載 
 
 
 

Page 11

 
 
運他種貨物以致載送繭子之車祇可凑配三十餘部每日裝繭運滬不能一併趕運惟蠶繭一項天氣炎熱蠶蛾即咬破繭壳斷難久儲車站故由滙通轉運公司昨日要求路局周代局長請於日内多配貨事迅將嘉興各站所存之乾繭陸續赴滬以清手續 
[三年公債定期付息]  
　　上海縣沈知事昨日發出布告云民國六年六月十三日奉財政廳訓令奉内國公債局以三年公債第六次息於本年六月三十日開始發付令即轉飭各經理分機關一體遵辦等因奉此查本廳歷辦三四五年各届公債付息事宜迭經通行各機關一律代付並准抵繳稅欵仍係彙數向中交二銀行取現歸墊嗣復會訂蘇省付息辦法說明書（略）續行飭遵各在案現届三年公債第六次付息之期合亟通令各該縣局所遵照仰卽出示布告俾衆周知等因到縣合行出示布告仰縣局紳商人等一體遵照 
[畝捐不得擅動]  
　　上海縣沈知事昨致浦東塘工善後局水利專員及各市鄉經董公函云案奉滬海道尹公署訓令内開奉省長公署第二七六三號訓令内開案查寧通兩屬二分畝捐前由江蘇省議會建議援案截留撥充治河專欵咨經財政部核准並由財政廳規定於本年三月起劃歸地方分别行知各在案現値江南北各縣水利事宜按照河流經過處所劃分區域所有各縣報解畝捐以及動撥經費等事均經查照前令呈由各該管廳道曁水利工程局轉呈核示母得擅自動用以招劃一其保管方法亦即按照原定江南北畝捐保存法一律辦理等因轉行到縣奉此除分函外爲此函逹即希查照 
[明信片增加郵資]  
　　上海郵務管理局昨日奉發北京總管理處通告略云自本年七月一號起凡國内明信片均須粘足一分半郵費如舊有明信片一分須再粘郵票半分以足郵資云云 
[夏節休假一天]  
　　舊曆五月初五曾經政府定爲夏節明日届期本埠各公事機關及公私立各學校均照例休假一天昨已分别知照 
[准予檢呈新證據]  
　　住居滬西卡德路之唐星泉在公共公廨控陳根全賣地不交等語由廨迭次研訊明晰判將地産歸被告執業在案嗣因原告不服判决延請代表律師投廨要求准予上訴故於前日午後由俞襄讞會同義羅副領事升座訊據原告律師上堂譯明不服判决理由並稱原告業已檢有新證據要求准予上訴被告亦延律師到堂反對原告請求仍照前斷執行中西官磋商之下以旣據原告律歸聲稱檢有新證據因判原告交三千元人洋並保將各種證據單契呈案准予上訴被告亦交三千元人洋並保聽候訊核惟所爭之地産仍由被告收管再核 
[張園將放𦦨火]  
　　廣東燄火素所著名茲經慈善醫院發起人鮑子卿謝翰聲諸人商請於五月初十夜至十二夜假座張園演放逐夜更換花様所售劵資悉充善舉據聞該醫院内分療養戒烟兩部不取診費藥費云 
[渡夫請求保護公渡]  
　　浦東爛泥渡鴻升公司在渡口兩旁塡泥築駁經塘工局以與規定丈尺不符迭禀當道與該公司交涉已誌前報茲悉該渡渡夫頭李慶華等昨日具呈上海縣知事請爲保護公渡其文云爲公渡碼頭阻礙出進求請力予保護事竊渡夫等均在爛泥渡搖渡爲生去年七月間因鴻升公司爲自已謀統一起見擬將碼頭搬遷曾經渡夫等禀陳在案現在碼頭雖未經遷移而該碼頭南北兩邊出浦均被該公司塡泥打椿約有十丈潮落之時渡客尚可由碼頭進出潮漲之時渡船不能傍到碼頭渡客祇得由該公司所塡之處出進仰攀俯跳危險異常每日渡客恒以千計渡客受累怨聲載路現在該公司又於所塡之處添建躉船碼頭核與塘工局所請留出浦面丈尺悍然不顧且渡夫等平日停泊船隻亦永無安寗之所似此情形無異杜絶渡夫生機截止公渡交通渡夫等前因洋涇市經董曁塘工善後局正與該公司交涉所以靜候解决未起風潮不意該公司一再進行公渡受害益無底止爲特迫切禀陳環求縣長恩賜核准力予保護以維公渡而裕生計實爲公德兩便謹呈 
[禁阻搶奪鹽斤]  
　　兩浙緝私二營第一隊張隊長查得南市關橋浦灘近日到有山東青口各帮所裝帶魚之漁船甚多該魚船内均有醃魚之鹽照章應即潑入浦中以免私銷詎有一般游民聚集百餘人爭往船中搶奪深恐鬥毆擾禍故於昨日立派萬逢春李用賓二艙長馳往彈壓禁阻搶奪並令船户照章傾入浦中 
[乾繭來歷不明]  
　　江北人徐小老漢昨晨在北蘇州路携有來歷不明之乾繭兩鹽被包探奚德安查見向詰支吾因將人贓一併帶入捕房禀明捕頭押候解廨訊究 
[電車撞斃老人之質證]  
　　日前有年届八十二歲之老人謝怡州行經華界方浜橋地方適有電車馳來不及退避致被撞倒在地氣閉身死由家屬扛回成殮昨由捕房傳到屍親謝靜山及司機人胡忠方並見證劉同渭周長惠等解送法公堂請訊謝靜山稱死者係商人之祖父是日商人聞悉凶耗前往觀看已經氣絶至如何被撞致斃並未目見惟有親戚楊文奎在場得悉當時被撞情形請向楊訊問楊文奎稱商人聞知謝怡州被電車撞倒趕往察看見有在出事處地方茶肆内啜茗之甲乙丙三人將謝扶起已不能言甲等同稱該司機人並未踏鈴故此不及避讓以致跌斃甲等今未到堂可以邀來作證周長惠稱民人挑剃頭擔爲生是日停擔軌道之旁目見謝由東往西所戴之緞小帽被小車夫撞落在軌道内適胡忠方開馳電車到來一路踏鈴甚響詎謝尚無所聞俯首拾帽該司機人急卽停機已經不及撞倒斃命後由華界巡警到來將民人帶入警局盤問情形畢無端將民人管押一宵至翌晨局中人言與你無干去罷始得釋出劉同渭稱是日商人由大自鳴鐘乘該電車頭等坐位至西門行經方浜橋地方司機人一路踏鈴聽見途人喊有人被撞商人即下車觀看見謝已倒在地上是實中西讞員判原被證人一併退去着謝靜山邀同甲乙丙三見證到案訊明核辦 
[小孩擲石傷人]  
　　寗波婦人趙毛氏住居閘北藥水廠地方前日與其鄰婦許吳氏之十四歲子實生因戲言起釁寳生以石擲傷毛氏頭部當由崗警一併拘入四區聽候訊問 
[被拐女子移提到案]  
　　董樹培在地方檢察廳控婦人楊阿仙（即周楊氏）誘拐十七歲養女順環一案經問官一再研訊據該氏供稱順環已賣於常熟縣地方遂經該廳備文派警熊成熙侯鶴祺等將該氏押同前往常熟縣禀由該縣張知事派吏同往紅塔楊家園周長村地方將順環緝獲昨日押解返申到廳禀到下午經檢察官略詰之下判該氏及順環分别收押候傳董樹培到案再訊 
[拐賣女孩之牽涉]  
　　住居北西藏路四十四號門牌之湖州人施阿大因其族人施玉泉在嘉定地方拐賣女孩施林舍一案牽涉由嘉定縣知事移請公共公廨轉飭捕房派探施金生將施阿大拘獲昨解公廨經中西官研訊一過判令退去於舊曆端陽節後自投嘉定縣署備質 
[包探破獲拐案]  
　　新閘白克路八百十八號門牌趙孫氏家十三歲女孩阿秀被拐無蹤經氏報告捕房由探錢壽生在祥康里韓張氏家將女查獲昨日連同韓張氏拘解公共公廨經中西官訊據韓張氏供稱該女係由來富三麻子等領來寄養中西官以氏串拐屬實判押女所一年女交其母領回並飭偵緝拐匪解究 
[俞金鳳重做新娘]  
　　本城東街俞天順漆號素爲該　冠積資甚豐店主在日所生子女甚夥其第七女（名七寳又名金鳳）初嫁於瞿久剛爲室已届十載生有子女今春兩相　誶致啓衝突遂赴審判廳涉訟判决離婚雙方均登報廣告脫離關係茲有胡紹銘者因聞金鳳貌美不惜巨金央媒說合聘之爲妻未幾爲紹銘之大婦所知即於翌日遄返母家希圖畢命後經伊母多方解勸隱忍不言現胡紹銘已於日前與俞女正式結婚雙方親戚送　往賀者亦甚衆多新娘現年三十一歲新郎二十六歲現已成親數日尚居城内未敢遷回本宅因恐大婦交涉也 
[救濟會查獲拐案兩則]  
　　安徽拐婦王于氏拐得十六歲杭州女子楊招兒由滬乘輪前往奉天圖賣當爲救濟會查悉派探往拿輪已出口已經不及該會查該輪必須由烟臺經過乃電致烟台警廳請爲查拿迨該輪抵烟經烟臺警廳派警將該氏與女一併查獲電復該會函請淞滬警察廳徐廳長派警前往將該氏等於前日迎提到申昨經徐廳長着送地方檢察廳即經檢察官提訊之下判令人别收押候究又拐匪孫寳寅拐得十三歲通州女子張阿秀乘山東輪船他往爲救濟會調查員趙再青偵探王緯文等上船查獲解送地方檢察廳訊辦 
[搶匿媳婦之追究]  
　　胡家木橋皮鞋店主陳昶昨扭寳山婦人陸汪氏至浦東三區警署訴稱伊媳於舊曆閏二月十二日被陸汪氏之子陸生生糾衆搶去匿居浦東楊家宅地方茲經訪實前來找尋復被汪氏通風逸去故將汪氏扭署請求訊究等語署員判將原被轉解地檢廳訊辦 
[違犯租界烟禁]  
　　揚州人楊少泉租賃七浦路七百三十三號門牌夏趙氏餘屋私設烟具容留外人私吸鴉片被滙司捕房西探目與包探奚德安等查見以其違章將楊連同烟具帶入捕房押候解送公廨請究 
[美商勝訴後之請求執行]  
　　美商勝家公司前控常州楊敬開欠欵不還業經江寗地方審判廳第二審判决被告敗訴現該公司以案已確定呈請該管領事向交涉公署請求令催武進縣公署執行即經未交涉員令行武進縣知事查案速結以清糾葛 
[聲訴出信定貨之原因]  
　　陳相賢前至法公堂控稱上年十一月間向陳德修號中定購花生米二百十件當付定銀五百兩定下後商人有事回籍今來上海詎貨已被陳德修擅自售去請追損失銀兩陳德修稱經手售去實有其事内中尚有欵項糾葛商人亦在案下具控請察判候覆訊在案昨又傳訊陳德修稱陳相賢定購後將貨抵押與人後因押欵期滿况花生米易於霉爛不能久存當卽寄函向陳通知備齊本利贖出照市價售去計銀一千五百九十兩是實判令退去候再覆訊核斷 
[聲明被告臨訊不到之原委]  
　　陳仲華方翔森混名小方與李炳華以代伊母覔保爲由騙取洋四百元昨晨由公共公廨復訊先由方之代表海德禮律師上堂譯稱前次被告臨訊不到因原告亦被他人控告不能到案情願和平解决且由原告律師之繙譯施靜山於臨訊之日在律師寫字問及新署門首與方言及已由原告律師請求改期不必到堂因此方即到梅律師寫字間内迨接到本律師電話即行到廨已不及投質遂被拘留此種辦法似係做成圈套應請堂上明察原告陳仲華仍未到堂由其代表律師投案辯護中西官判方李兩被告各存洋四百元作保候下禮拜二再行訊核 
[巡捕追獲匪徒]  
　　匪徒華和尚前日在福建路攫取盛徐氏包金挖耳圖逃經氏鳴捕追獲人贜帶入捕房昨解公共公廨經中西官訊知華係過犯判押西牢四月贜交原告領回 
[兩茶館容人賭博]  
　　引翔港鎭五百六十八號門牌茶館主楊金山四百八十五號門牌茶館主張秋雲均因容留茶客賭博抽頭漁利被捕查見當將賭具帶入捕房禀明捕頭請廨出單傳究 
[汽車夫違章受罰]  
　　法捕房西探至法公堂禀稱東新橋南堍街道狹窄向章駕馳汽車須當緩行今有汽車夫陳西堂駕車行經該處快機疾馳險肇禍端故傳案請究陳供後來遵章駕駛不敢再犯求宥判罰洋三十元充公 
[二房東多罰二十元]  
蓬路六百零二號門牌婦人李王氏因將餘屋租於廣帮賭徒衛阿榮鄭根白阿慶麥南馮平羅雲等聚賭番攤被捕查獲一併拘解公共公廨經中西官訊判衛阿榮鄭根等分别科罰白阿慶麥南馮平羅雲等押候查核在案昨晨由廨復訊捕房以二房主李王氏存洋十元保出不到前堂判將保洋充公未免太輕故復將氏傳案經中西官研訊一過判氏罰洋三十元白阿慶等各罰洋五元一併充公示儆 
[地方廳刑庭瑣案錄]  
　　貴州人王仲平前由原籍寄來郵票洋一百八十元當因患病在旅館托何九林往取詎即被何呑没嗣王病愈將何扭控地方審檢廳昨經趙刑庭長會同劉檢察官提何至案研訊之下以其侵佔罪業已成立判監禁二個月並追私訴洋一百八十元問官又提串竊爛泥渡湯金寳家物件之竊賊宋蘭生張福堂並消贓之周竹青到案略詰一過判宋張各監禁四個月周禁二個月 
旋又訊馮六順控王少卿姦佔伊妻馮王氏一案問官以王和誘罪業已成立判監禁四個月又訊夏王氏控姘夫劉雙揚傷害一案研詰之下以劉輕微傷害罪成立判拘役七天又提在閔行鎭私售洋烟之袁老五至案詰訊後判拘役二十天並科罰洋十元大小烟具十二件没收又提私吸洋烟之婦人張俞氏至案訊據供稱年二十五歲洋烟爲丈夫所吸婦人并不吸烟云云問官以其帮助他人吸烟從寬判罰金五元 
[賭徒仍不悛改]  
　　閘北大統路　陽居牛肉麵館前因聚衆賭博有馬夫徐桂山被在場同賭之某甲用刀戳傷腿際經四區崗警將受傷人及店主李錦榮拘解警署訊明着徐出外自醫李薄予處罰飭具不再聚賭切結了案　釋出後即將店收歇遷居新民路洪吉里内仍有糾賭抽頭情事昨經姚警正派警查明飭探提李到案嚴辦 
[鴇婦縱妓拖人]  
　　野鷄妓院鴇婦陳鍾氏縱令妓女在途强拉行人爲探查見傳到鍾氏解送法公堂請究該氏稱妓女兩人初來上海故不知定章悞拉狎客後當囑令不可再犯求恩寬宥判罰洋二十元以儆 
[司閽扭住司賬續誌]  
　　朱靜志前日在招商局北棧門取出白糖十斤被看門印人查見指爲竊取扭捕拘押昨解公共公廨經中西官訊供不認判朱押候查明再訊 
[交涉公署批示照錄]  
　　外交部特派交涉員公署昨發批示一道照錄於下王銓運呈爲侵佔公地請求飭令照價繳升以充公用由呈悉仰候飭會文局查明辦理可也此批 
中華職業教育社通訊 
[鐵廠調查錄]  
　　今世之工作機械無一不母於鐵工業愈發逹卽鐵之需用愈大是鐵之爲用在今日世界上已與布帛菽粟有同等之需要也吾國鐵産之富本冠全球以至富之鐵産應至大之需要寗非一天然之絶大利源耶果能開放鐵鑛擴張製鐵廠則燦燦黃金俯拾即是匪獨有利於民抑且有利於國也本社研究的及認定鐵工業爲今日之需要擬先就上海一隅所有鐵廠調查其大槪分别紀錄俾世之從事職業教育者知所趨焉 
[求新製造廠]  
　　製造廠之由吾國人自辦者當以求新廠爲規模最大該廠設於上海南市南碼頭機廠街而積佔有四十餘畝後臨黃浦江形勢亦極便利廠長爲朱志堯君自開辦至今已越十五載苦必經營日益精進此實中國鐵工業中之華路檻褸以啓山林者也廠中分繪圖房撮影黑房曬様臺放様處木様間泥模烘間翻砂廠車鉗工廠冷作廠熔鐵處銅工廠打鐵廠鍋爈房漆工間製造火油引擎廠木工造船處造船塢材料房觀其設置之完備分工之細密廠之精神已可見矣現有工人平均六百人藝徒六十人工人中之手術孄熟富有經驗者月可得薪百餘元僅能作粗工者月得兩三元工作酬報悉視其工作之能力以定藝徒在廠學習三年畢業其中小學畢學者多問有畢業於中學者視其程度而令其習相當之工作也至其鐵工之程序則以繪圖爲基本無論造何機件必先繪有圖様自形式尺寸以至機件之有若干馬力無不縮具於一紙圖様中至配置之精密與否則　工人之手術矣圖成由木様間依圖造成木模乃至翻砂廠翻爲砂模而以熔成流質之鐵澆灌於砂模中俟其冷而鐵件之雛形具矣其有塊壘不平者則令藝徒鑒光之藝徒學習即以此爲入手之階也車鉗工廠之　孔　光軋平初見之無不驚以爲神者打鐵房之汽錘椎撃鐲鐵如摀泥沙冷作房之剪鋼鐵剪切鋼鐵如摧枯朽此則更足令人驚異矣該廠頻年製造總計以輪船爲最多如淺水快輪淺水兵輪深水快輪拖駁快輪鋼板駁船挖泥汽船油輪船等多至不可以計次爲火油引擎頻年代人製者亦不少此外如甬嘉鐵路南潯鐵路滬楓鐵路之客車貨車上海英法電車公司華商電車公司之電車拖車均由該廠製造鐵工業之能挽回利權者賴有此耳該廠現甫造成化鐵爐擬卽以采石磯太平礦所開採之礦自行煉鐵則斯廠之前途其發逹何可量耶 
來函 
[南洋商業公學來函]  
　　頃閱貴報見有南洋商業學校於本月二十一號舉行銀行科畢業式一節時日錯誤祈爲更正敝校乃定六月二十三號停課備試七月十五號始行畢業式用特聲明請付入來函欄内爲感南洋商業公學啓 
雜評二 
[軍警長官之口吻（庸）]  
　　昨日警廳長之令文今日護軍使之通電皆有不可解者以大體言之徐國樑之通令爲防地方之騷動也盧永祥之通電所以表示今後之服從中央也此皆今日官場應有之問題本無足異然徐之令文則以茹毛飲血厲其部屬殆忘人將相食之嫌盧之通電且謂此後惟有力謀地方安寧而不悟旣云此後則以前何如不曰此後服從中央而曰此後力謀地方安寗是直自承從前地方安寗爲不睱謀矣嗚呼言爲心聲盧徐夫豈一時失儉耶 
 
 
 

Page 12

 
 
   
 
 

Page 13

 
 
[勸邑廟業豫園場请看龍船燈會怪手]  
本場准於五月初一起特演最新科學偵探大部影片怪手前後部共計廿二集四十四本每日准演二集計四本逐日接演此片海上各影戲園雖有演過而本場之片格外清晰與他家逈乎不同敬告各界曷歸乎來新到大頭女怪本場特從遠處覓得大頭女怪年祗九歲頭大如斗身體矮小能唱京戲小曲從來未有之怪物也現經本主人重資聘來陳列四層樓以娛來賓游藝時刻一覽表　一層　髦兒戲王敬文戲影戲日　一點起三點半止　夜　六點起八點半止日　三點半起四點半止四點三刻起五點三刻止夜　八點三刻起九點三刻止十點起十一點止十一點起十二點止 
二層樓　謝鴻飛落金扇二點起三點止　李文彬　日楊乃武三點起四點止夜雙珠鳳七點半起八點半止吳玉蓀　日白蛇傳四點起五點止夜描金鳳九點半起十點半止王綬卿　日彈唱古今五點起六點止夜珍珠塔八點半起九半點止謝品泉　三笑六點起七點止張步蟾　雙珠球十點半起十一點半止三層樓　鳳鳴社　女子新劇開演時刻　日夜一時半至三時半四時至六時　夜七時至九時止九時半至十一時半四層樓　筱桂蓀　蘇灘二點起三點半止女校書　日三點半起五點半止夜九點起十一點半止馬金生　改良時曲五點半起七點止也是娥　金台傳八點起九點止上午十一時前下午七時後上午十一時後下午七時前（價目）電盤梯二角童菜一角僕劵中菜每客五角電盤梯三角減價二角半目大餐特等一元在頭等五角游資在内北來車輛免查捐照南北線電話一百三十七四千四百六十九號請客定菜奉送門劵 
[諸瘡一見消]  
專治乾濕癩疥瘡○惡癬○脚症○繡球瘋○坐板瘡○黄水瘡○一切風濕毒水浸淫沿爛成片搔癢難熬之症將此藥搽擦之一見便消立刻止癢適意非常每瓶大洋二角不效還洋雙料四角○二馬路石路西首衛生旅館對門○誦清堂醫藥室啓 
[召租廣告]  
南市豐記碼頭大棧房三十間可作廠屋貨棧　外日暉橋空地十畝沿港近路諸事各宜可訂長期豐記碼頭陳盤卿白 
[民鳴新劇社]  
杭州城站第一舞台全體演員三十餘人羅笑倩　徐靑樵　金玉如　鍾笑吾　（王）（旡）（恐）（汪）（優）（游）　（沈）（映）（霞）　傅秋聲　張利聲　陳鏡花　郭詠馥五月初四夜戲險姻綠　（新編連台旗裝好戲）（景彩工竣即日開演）乾隆皇帝休妻 
[存濟局周文卿大醫士治小便腫爛白濁刺痛魚口横痃聖手]  
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起横痃便毒腫痛異常日益另重百治罔效蒙友指示六馬路朝陽樓茶館斜對面存濟局周文卿先生毒門擅長請爲包醫當服　先生秘製丹藥内服外敷立刻止痛未經一星期下部漲肉新肌立生横痃魚口逐漸退消險症可畏全愈保速　先生眞當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫　先生祖居滬上九世于茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神带醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠黄下疳散每罐一元珠黄婦毒丸每料二元　珠珀立止白濁丸雙料四元　單料一元　横痃魚口内消丸每料二元　横痃魚口立消膏每張一元要皆神效無比也　本埠後馬路錢業鄭鑒清謹謝 
[第一臺]  
初四夜特煩著名文武藝員拿手戲價目注意特别官廳七角　頭等正廳四角　上層包厢四角　花樓八角　二等正廳三角　特别包厢六角髙百歲　空城計　石月明王珠靈　全本四郎探母　奇童文武老生獨一無二武二花小花楼小楼鳳　合演花蝴蝶　麒麟童陸艷香　遊龍戲鳳　三麻子　胭脂虎 
[南市十六舗新化圑初四日戲每日准演]  
特聘鏡花園全體藝員客串好戲 
陳素雲　任子辰　潘得勝　胡鳳林　楊子和　裘湧棠　林芳錦　陳兆峯　趙虎豹　史亦奎　陳乜秦　張寳香　趙標桂四元庄五月初四夜戲 
陳聚管　陳小咩　趙虎豹　張寳香　陳小貴　楊子和　小鳳彩　林芳錦　周昌順　潘得勝　陳乜秦　裘湧棠　胡鳳林　遊龍傅雙獅圖 
[蘇州民興社]  
祝菊紅　顧雷音　吳一笑　王雪梅　陸怡紅　張治兒　李君磐　徐半梅　徐寒梅　汪摩陀　劉航燕　胡惠君　蔡逢時元福　笑生　汪藥石　柳亞士　俞再世　陸　美　吳夢笑　袁琴俠　黄夢梅　韓瘦蝶　俞崇秀　蔣呆兒　費痴漢　周雛鳳　徐醒世　金亞良　劍智　劍厂五月初四日戲（恨海）五月初四夜戲琵琶記 
[上海四馬路中和里口百代公司和記]  
劉鴻聲駡揚廣三麻子掃松寗波灘簧新到廣東新華武生潮州各式唱片到申特請諸君零售每逢星期照常交易電話二八二六 
[鏡花園每日准演日戲]  
五月初四日戲 
馬阿順　衛梅朶　張雲梅　姚方松　沈寳其　徐福祥　徐福全　錢錦湘　呂逢春　錢紀藍　袁文煥　馬阿樵　謝子雲　沈娃娃　費翠棠　張世剛趙飛霞　王宗道　趙海潮　支章順　周惠泉　沈桂芬　王藍芳　章子田　李幹臣　孫梅芳　王石泉　丁國泰　苗根生　珠蝴蝶 
五月初四夜戲　衛梅朶　姚方松　馬阿順　趙海潮　錢錦湘　謝子雲　呂逢春　王宗道　錢紀藍　費翠棠　袁文煥　沈娃娃　姚方松　馬阿順衛梅朶　張世剛　趙飛霞　馬雲樵　沈桂芬　支章順　苗根生　周惠泉　李幹臣　王藍芳　徐福全　箍桶記後本珠蝴蝶 
[共和活動影戲園]  
西門外方板橋今晚戲目一覧表　風景影片　被人製服　歡喜唱戲　初次作官　事實愛情趣劇滑稽快來看奇特大圑圓共四大本照應全文馬戲奇缘老倫特到死方悟衆雜種惡計貪财假遺囑想做班主眞書信尚在箱中事務所火勢瞭原馬戲班小丑秉直中邦同姓不婚配夷谷兄妹可夫妻待晚娘不記舊恨襲遺産豔説新文 
[鄭少賡改良新曲]  
鄙人新曲的係母先舅林步靑遺派久蒙贊美原班七元親到九元六角加戲法亦可庽英大馬路巡捕房後牛莊路五拾三半 
[吳品如燈彩戲法]  
中西幻術貴府喜慶堂演介弨請至馬立師小菜場西同裕醬園隔壁馬安里六百十一號通信處六馬路朝陽樓東三晉軒莊接洽 
[天蟾舞臺]  
初四夜戲特煩著名傑作並請美國藝術大家殷家堡落馬湖捉托塔拿天王全本俠義結交水擒李佩白蛇傅頭本二本别師下山飲酒吐毒贈鬼收靑游湖借傘錢塘盜庫贈銀回家露贓追贓公堂審問捉拿小靑白氏顯法踏勘還銀出喪掉換美國初次到申世界第一最著名藝術大家大獻奇巧技能祇有三天即行回國了 
[繡雲天]  
在四馬路大新街口電梯三角盤梯二角今天請看人面猪六足牛 
[金魚缸裏活人頭蛛蜘演戲]  
[小京班今天戲目]  
日戲　熊義芳○過巴州黄聲芳○白良關陳金芳黄永芳背攻關板櫈潼關夜戲　周雲芳○慶陽圖黄聲芳吳蘭芳黄永芳　牧拾　花虎關玉鐲蝴蝶 
一二層　福新大旅社價目自六角至四元凡住本旅社者贈送繡雲天之遊劵三層樓　商塲面貨俱全别有趣菜館中餐劵半元普通西餐劵半元特等西餐劵一元電梯游資在内三層樓　三點至六點八點至十二點培德社女子新劇四層樓　一點半至四點半六點半至十點四點半至六點半十點至十二點小電影京班光戲五層樓　七點半至八點半八點半至九點半三點半至五點九點半至十一點五點至七點半十一點至十二點吳玉蓀白蛇傳范山少蘇灘女校書邵文濱灘本 
[新世界上海第一游藝塲在英大馬路泥城墧]  
盤梯二角電梯三角中餐劵半元西餐劵一元游資在内樓下書場　曹少堂宣卷二點至三點半七點至八點半天津班大雙人鼓三點半至五簧點一刻人笑八點半至十三絃拉戲點一刻榮舞臺自動戲　五點一刻至七點十點一刻至十二點 
樓下影戲場　髦兒戲　二點至四點一刻　七點至九點一刻影戲　四點半至五點半　五點三刻至六點三刻　九點半至十點半　十點三刻至十一點三刻二層樓　女子新劇　三點半至五半七點至九點九點半至十一點半三層樓書場　張步蟾　描金鳳　雙珠球　外加大套琵琶　二點至三點七點至八點謝品泉三換笑空箱　三點至四點八點至九點謝少泉落金扇三笑　四點至五點九點至十點吳小松玉蜻蜓　五點至六點吳小石　白蛇傅十點至十一點張筱棣改良灘簧　六點至七點十一點至十二點四月初四日起樓下書場特請環球第一口技人人笑四月初四日起樓下彈子房口請看 
[中外四大怪物天外天]  
增廣游藝場商場特别茶室彈子房日夜門票每位小洋一角升降電梯上下小洋一角半麗查西式番菜另點克已　惠顧公司餐午大洋七角夜大洋一元贈天外天遊劵新洋房戲場　女子新劇活動影戲　日　二點至四點止　夜　七點半至九點半　日　四點至六點止　夜　九點半至十二點三層樓日晚擋　三點半到四點半止　吳西庚　玉蓀玉蜻蜓四點半到五點一刻止　張福田綉香囊五點一刻到六點一刻止　筱桂蓀時事蘇灘八點起到八點三刻止　天津班時調大鼓八點三刻到九點三刻止筱桂蓀改良灘簧九點三刻到十點三刻止張福田文武香球十點三刻到十二點止　丁少蘭東鄕灘簧四層樓男女書場聲女舞台佈景轉檯（提綫戲）日二點半至四點半　夜七點三刻至九點三刻止女校書　京調時曲　日四點半至六點半夜九點三刻至十二點麗查西式旅舘價目自五角至二元半一律八折住客遊覧天外天不取分文 
 
 

Page 14

 
 
自由談 
游戲文章 
[端陽節各方面之新感想] [  瘦蝶]  
　　闌干幾曲榴火初燃醽醁一尊蒲觴正滿流光如駛又是端陽去歲今年感想各異蓋去歲之端陽正袁氏病斃黎氏代興之際然今年現象則又何如爲測各方面之新感想記之如左 
總統方面去年此際黎總統方遵依約法之規定代袁皇帝而統治全國薄海騰歡以爲法治國從此或可實現矣迨至今歲以武力之强迫下違法之命令外交内政相逼而來因應爲難憤慨曷已欲留不可欲厘去不得憂心忡忡愠於羣小其感想爲何如 
段氏方面去年此際叚氏正佐總統力維治安收拾政局功業卓著海内翕然咸謂責任内閣從此或可鞏固矣迨至今歲以宣戰之提案演倒閣之怪劇伏處津門爲人傀儡各省獨立兵薄都城昔爲功魁今爲禍首俯仰今昔其感想爲何如 
袁氏方面去年此際固袁氏大倒其霉之時也袁公路爲塜中枯骨諸皇子爲釜底游魂千秋萬歲之帝基一舉而爲人剗除之迨至今歲因黎叚之齟齬致中原之鼎沸昔之借武力以降袁氏者今復爲武力所屈服遙望故宮撫掌大快幸災樂禍其感想爲何如 
議員方面去年此際各議員方奔走國事竭力活動以逹復開兩院之目的則六千元之歲費又可入我囊　以供揮霍迨至今歲緣武人之干涉受兩次之解散匆匆出都猶懼人暗殺不惜迂道而行狼狽情形較之去年之興高采烈其感想爲何如 
名流方面去年此際正某名流吹牛文字收得效果之時也一時社會欽仰各界歸心以爲此次之共和再造實推某名流爲鼓吹之元勳迨至今歲鼎鼎盛名遂至一敗塗地們心清夜其感想爲何如 
各省方面去年此際各省督軍省長固已相繼宣布獨立矣顧爲擁護共和計似不得不出此其於保存國體力爭人格消滅帝制與有力焉迨至今歲以黨派之紛爭視國家爲孤注拍脫離之電樹獨立之旗前者旣搗亂大局後者亦破壞平和吾不知若輩對於鷹瞵虎視之列强流離困苦之商民其感想又將何如（五） 
家庭常識 
蚯蚓毒鮮受家庭教育之小兒遺尿必隨地蹲溺每易必蚓蚯之毒以致陰囊腫痛可急取鴨涎滿塗患處其腫自退 
製蝦子醬油黃梅將近購食鮮蝦帶子者多若將蝦子取下煎製醬油味美無倫法將帶子之蝦揀於一處取井水一桶蝦放入經冷水一激其蝦子自脫再將激下之蝦子濾乾每蝦子一兩可煎醬油一斤（多醬油則失味）先將醬油傾入鍋内煎沸劈去浮油加入老薑數片再煎數滾將濾乾蝦子加入待其滖起即好（多滾恐過老則蝦子焦黑矣）凉於另器待冷透灌瓶瓶内滴入蔴油少許防蠅撒種再將瓶口固封雖藏一年不壞開用時味勝菓子醬油等萬萬也[  妬時]  
辟橘蝨橘之枝葉間生有白蝨宜以皂礬溶解於水中灑而滅之予曾試之有奇效 
衣服一經浣曬往往短縮且有皺痕殊不雅觀欲免此弊須先將衣服洗淨曬至七八分乾置平面器具上用手扯抺之俾復原狀及原狀旣復即疉起再用平面之重物壓之片時取出曬燥則已整齊無嫌矣 
憐寸陰雨紅燐易致回潮而不靈若急欲燃之以應用於未磨之先持置口内呵之即可[  讓竹]  
工業須知 
[鋼材重量計算法] [  鄭葆三]  
　　吾友鄭君保三供職於交通部直轄滬杭甬鐵路管理局機務處以鋼材算法必用幾何代數粗知算學者每苦不能爰就實驗心得發明此種簡法但能加减乘除即可一望而知並擬將其他金屬亦以此法一一發明特寄示栩謀付剞　以刋單本爰請披露本欄俾快先覩諒爲工業界所歡迎也栩誌（一）圓鋼直徑化　吋方之積連分以一二三將方之積與分之商共加之即得每呎之磅數例如求六吋徑圓鋼每呎之重量則其徑之方爲三十六分以一仍爲三十六次分以二爲十八再分以三爲六將四數共加之得九十六磅也（按尺寸加以口旁者係指英尺言也） 
（二）方鋼將其厚寛化吋相乘之積十倍之而分以三再兩加其得數百分之一卽爲每呎之磅數例如求四吋厚六時寛扁鋼每呎之重量則其厚寛化吋相乘之積爲二十四十倍之而分以三得數爲八十再兩加其百分之一爲八十一點六磅也（按點即磅位（ 
（三）六角鋼以其寬化吩（吋八之一爲一吩）之方乘六除以一百三十即得每呎之磅數例如求一呎寬六角鋼每呎之重量則一吋化吩之方爲六十四乘以六爲三百八十四除以一百三十爲二點九五即其每呎之磅數也 
（四）八角鋼以其寬化吩之方乘十一除以二百五十即得每呎之磅數例如求一吋寬八角鋼每呎之重量則一吋化吩之方爲六十四乘以十一爲七百零四除以二百五十得二點八一即其每呎之磅數也（未完） 
集益錄 
[第二十八問]  
　　吾紹所産玉蜀黍（土名六榖）其𠏉極甜且富滋漿鄉人除以之餉兒童外卽棄作盧柴燒實爲可惜苟能利用之用以製糖其利甚溥惟製糖之方法如何敢請海内實業家不吝賜教庶仿造得法亦興關利源之一道也敢請徵答爲感[  何蔚士]  
長篇小說 
[寫情小說柳暗花明錄] [  常覺小蝶天虚我生合譯]  
　　第十三章（一） 
　　月光清冷之中樹影扶疎微風吹之似簌簌有聲羅倫倚身於樹鵠立有如石像似一時痛苦已奪其五官知覺目光痴然注視此女其人身至高頎在數年以前亦當爲美人即今風貌亦殊未減顧雖美而無柔媚之容以面上脂粉濃施亦殊不辨其年齡之長幼雙目明而有光似含剛鐵足以懾伏男子唇薄而紅當其視羅倫時乃微露一絲冷笑其狀乃大類圖畫中之怒神凡人於方見薏德之後一旦陡見此女必且失驚然羅倫之驚正尤有别種原因存乎其中其狀如遇毒物雖駭乃無可遁此時女已發爲冷澀之聲曰汝耶其聲雖不高而觸耳乃至沈濁足知其人生平起居乃無節度行且以酒自喪其身者羅倫陡似一驚亟廻首四視似恐有人伏而竊聽女乃冷然笑曰果爲汝也我初不信竟能見汝於此汝今將以何言對我羅倫不答徐徐步出月光之外入於冬青樹下爲人所不及見之處女則略一躊躇即又從而前曰汝懼人見我耶以我形容固足爲汝之辱實則吾不願與汝相並羅倫聞語乃又立定澀聲曰裘狄斯汝來覓我何爲女鄙聲曰咄汝乃問我耶羅倫曰然則汝來將何所求女又竟笑曰汝乃愈說而愈奇不謂久不相見非作如此晤談言時其聲至峭且厲令人毛竦羅倫焦急曰然則汝究何言趣言之則汝可行女曰行耶此無如是之易矣我由遠道而來得汝匪易豈能便行梵夫我問汝汝究何故不復我信羅倫曰我何嘗接汝信者曰汝又謊矣我信乃寄至意大利汝豈能不見羅倫曰然則左矣蓋近年以來吾時出而遨游不返故居者且匝歲矣女昂首向月現爲冷笑復冷聲曰然則何不將住址寄我羅倫毅然曰此無他蓋我不欲見汝故亦不願與汝通信此語出女面色乃立變目光睒然大似野獸暴怒幾欲攫人而囓顧一轉瞬狀又倐變似將怒氣强自壓遏面上乃現爲狡色冷笑曰羅倫乎我來亦非有意尋釁唯汝乃以冷狀對我使我不能忍矣汝但反躬自思汝頃間對我之狀無論何人亦不可忍矧我性情躁急又爲汝所知耶 
 
 
 

Page 15

 
 
＋老申報四十年来之回顾尊聞閣選四十年前之華僑 
[南洋（見本報壬申年五月十六日）]  
　　有八閩舵工老於航海者自言往返於南洋最久於其地風土人情無不稔悉所至各島無不有閩粤之人流庽其間皆已有室家蓄妻子處其地或一傳數傳甚有傳十餘世者然皆自爲風氣與别種土民不相混也所聚之處咸有豪俠慷慨者以爲之長其操業或耕種貿易或掘金採鑽多有以此致富者探懹袖中出其前後兩耳示余因爲之記以見崖略安南國華民一百三十四萬爲其客長者福建則顔洧陳慶星廣州則洪太坎民國五萬人客長則閩人黃海也坎民即缅甸蓋西語呼缅甸爲巴民而閩音遂以巴民爲坎民也邏羅國華民一百七十八萬爲客長者劉抱忍劉抱乾昆弟行也新加玻島華民一百七十八萬爲之客長者閩人陳金鐘余友進廣人胡亞基也麻六甲島六萬人客長陳明水薛茂元俱閩人也檳榔島十二萬人客長邱天德李都仰光埠四萬人按仰光即閩人所呼爲冷公埠蓋即缅甸之郎崑也郎崑爲怒江口之大埔頭其地爲西洋人貿易之所而閩廣人之寄居者亦復不少文菜島沙勞越島其七萬人沙勞越即沙剌我由麻剌甲過紅毛淺即至其國皆巫來由番部小呂宋三十萬人客長閩人何玉也其在荷蘭屬地者尤多葛羅巴二十五萬客長閩人陳姓三寳壟二十二萬人客長陳元泰馬瑞美皆閩人也舊港三萬人森發四萬人按舊港即三佛齊故地流寓多漳泉人森發疑卽崗甲産錫之區粤東嘉應州人多在此開錫山苗里十萬人崑甸四萬人井里汶五萬人文肚十萬人馬神八萬人斯里哇二萬人寮内二萬人按斯里哇即細利窪一名西伯里島向爲葛羅巴　國荷蘭近立埔頭於南北均開港口寮内卽葛羅巴峽西迤北大山山麓有上蘆寮下蘆寮居民錯處故謂之寮内此其所示之前目也後目一紙約略相似特大同而小異耳今亦爲備錄一方息力華民九十萬客長陳馬腰胡阿車皆閩人也息力即新嘉坡古名他如葛羅巴客長閩人陳姓三寳壟客長閩人馬姓斯里哇卽士里莫客長閩人陳姓三處凡閩粤人百餘萬舊港十萬人客長閩人徐姓門肚客長鍾姓崑甸客長鄧姓古逹客長廖姓三處計三十餘萬人古逹蓋即爪哇島中之一國也東萬力客長劉姓其人多採金取鎭石猫里務四十餘萬人其地産鴉片不令橫即檳榔島計有十萬人其地産錫孟加拉十餘萬人其地産鴉片地問卽吉里地悶計十餘萬人雪牙里八十餘萬人其地産金蓋即澳大利亞島之悉德尼粤人所呼爲新金山也沙勞畫十餘萬人出金新釘一日新當卸敖兩處計二十餘萬人其地産金鑽安南逆邏兩國皆百餘萬人麻六甲四十餘萬人客長方姓觀此前後兩目閩粤之民流寓於南洋諸島者其數亦可得其一斑矣雖所述未免有誇詞而其生齒之繁可想也逸史王韜曰閩粤之人能堅忍工心計利之所在不憚涉歷險遠衝禦波濤輕去其鄉而不顧所居之地動輙成邑成都今計流寓於南洋諸島者不下五六百萬惜其中無奇才異能之士以爲之魁爲之傑令虬髯扶餘之事再見於海外豈不快哉顧其人之旅居於外者雖傳世至十餘葉而風俗性情衣冠言語皆持守不變與别族不相混也且無不奉正朔崇國號以揚我國徽於數萬里之外嗚呼詎不盛歟苟有能善用之者假通商以行兵法集公司以滙衆力將見不逾十年可以雄長於諸地然後我朝廷以恩威信義相繼繋之設官置戍即假其才力以爲保衛泰西諸邦之縱橫人國震耀遠略即以是法也謂不足以爲荒服之屏藩南區之鎖　也乎 
尊聞閣筆記 
[蛟異（見本報甲年戍五月初十日）]  
　　湖北黃陂縣治之西有鄺山者層巒滴翠高轟雲霄與木蘭山犄角而峙山之麓夙有古寺名曰清淨庵地僅半弓編茅爲屋一老僧卓錫其中一日天朗氣清曠無雲翳甫交亭午忽聞庵後石壁如裂聲震遠近屋瓦皆飛僧急出探望祗見石崖内水勢滔天飛流直下霎時山門已衝去水已淹至僧因隨手攀一板片沉浮其際俄見巨浸中有逐浪而來者其頭如牛仰露水面偶觸木石波濤激起丈餘由蔡民兩店而至黃邑西濠沿岸民房衝塌無算而户口飄没亦不下千人蓋自　山至河口幾及二百餘里不雲不雨而蛟忽猝發巨災也 
[衲子畏服（見本報甲戍年六月初四日）]  
　　有一行脚僧１沿門募化至大東門外之新衣店門首適遇主人所蓄之犬嚙破其衣僧遂入内迫令賠償於是觀者幾如堵店主曲意周旋償至千１文而僧尚不允口中喃喃持誦問其究欲何爲亦不多答計已自晨至午矣有一口操北音之老者過而見之訊知此事即入内延僧上坐問其行蹤具答之又指僧懸於胸側之籐圈問爲何名僧俯首不答老首遂取囊中碎銀一枚約六七錢爲贈並正色曰可已則已如不可任君施技吾當爲主人勉力應之由是僧合掌和南而去顧未知老者爲何人此籐圈又作何用也或謂圈名曰忍耐所以警覺人也 
[老翁（見本報甲戍年八月初一日）]  
　　有二少年在街鬭毆各顯神通對扭亂滾環看者無一人排解蓋此二人以惡少著名膂力甚强性情執拗非旁人所可饒圱舌也忽有一老者過見二人毒打從人叢進欲勸解之一少年邮言不遜云吾輩二虎相爭何預犬輩况爾將就木之人豈欲覓死乎翁微笑云我乃好意相勸何必辱駡爾不聽我言儘量痛撲可耳遂以手在惡少肩上輕輕上拍云爾今日幸而駡我並不計較若駡他人恐不受又生口舌也我住某處若欲訪我時可至我家來言已卽去惡少初不爲意後忽覺肩窩酸痛一刻之間手臂皆不能舉動遂即罷鬭欲歸而行走亦覺艱難甚爲不解傍有識者云爾已受重手法須原人方能醫好若多躭時日性命亦難保也惡少負痛尋至老翁家求之再三老翁云下次萬萬不可如此今日念爾初犯仍將手在肩上一按其人噯呀一聲立時即愈遂叩首連連慚恐而去 
雜錄 
[答無名劇痛徵方]  
　　左方治偏頭風極效屢試屢驗不敢自秘請登貴報方用天麻一錢五分辛夷一錢五分香附一錢五分羗活一錢五分川芎九分川貝一錢土茯苓一兩白芷五分茅术一錢秦芄一五分馬料荳四十九粒紅棗（去核）七枚皂莢（剝去壳一層）九個右十三味不可刀切用水石搗碎加白鮝頭一個左痛用左右痛用右半鮝頭用河水三碗煎服三帖除根（伸昌）又鄙人於十年前聞人傳述一方凡苦偏頭痛者用　麥麵（係麥之一種農人種者頗多）和水煎餅（不可煎得過熟因過熟則嫌老且硬不能吸在面部）趁熱氣未散時貼在患處甚至額上黏滿亦未爲不可外用布紥好或用勒子戴緊亦可大約二三日換一次卽可漸次痊愈其時家母正患此症痛有半月日見其重其病狀與報載大同小異遂依此法治愈其後每逢發時照此辦法未有不好現亦不大發且發亦不甚劇矣敬請貴報轉逹孫君爲荷（盧哲夫） 
[痢疾良方]  
　　用米泔水浸陳壁土炒焦蒼术三兩杏仁（去皮尖）二兩炒羗活二兩炒甘草一兩五錢川烏（生皮麵包煆透）一兩半生炒大黃一兩熟炒大黃一兩右藥須向藥肆預定共研細末每服四分小兒減半孕婦忌服赤痢用燈草三十寸煎濃湯送下白痢用生薑三片煎湯送下赤白痢用（燈草三十寸生薑三片）共煎湯送下清水瀉用飯米湯送下（沈竹泉） 
[治髮脚油疔]  
　　用南瓜蒂煆炭拔淨火氣以麻油調敷疔之脚歸縮消散膿亦自出極驗 
[治痢初起神方]  
　　葛根一錢五分陳皮一錢查肉一錢酒炒苦參八分麥芽一錢赤芍一錢陳茶葉一撮紅痢加小川連三五分患者服此三四帖無不立愈（北宜氏） 
 
 
 

Page 16

 
 
   
 
