# 1919 - 32 - 4916512

 

Page 1

 
 
   
 
 

Page 2

 
 
   
 
 

Page 3

 
 
時評 
[禦外侮之第一方法]  
　　禦外侮之第一方法余以爲在南北速和詩云兄弟鬩於牆外禦其侮正中國今日之謂矣蓋國内而能早一日統一即足以壯在外使人之氣矣又足以堅各國相助之心矣豈非對外之第一利器乎 
南北速和之道在去小節論大體輕旣往重將來取直徑舍迂道如是而已苟或眞心爲國者决勿敝屣我言也（冷） 
[命令]  
　　二月六日大總統令國務總理錢能訓呈請派陳貽範爲江蘇管理敵國人民財產事務分局局長王賡廷爲副局長應照准此令 
又令國務總理錢能訓呈請派唐柯三爲山東管理敵國人民財產事務分局局長應照准此令 
[專電]  
　　北京電此間商學界對日本要求除推代表謁徐錢請堅拒外並聮名電在法諸使切弗退讓（七日下午二鐘） 
　　北京電徐對日本新交涉堅不爲動日使又至外部面陳代表雖仍繼續要求而口氣已漸和平昨日閣議席上陳曾提出報告故政府應付此案態度極形寗靜（七日下午一鐘） 
　　北京電報載陳籙談話一號日使來署要求二事（一）未經巴黎日本代表同意不得發表密約（二）電諭代表改變態度云云 
（八日下午十鐘） 
　　北京電聞某某兩國議决由協商國共設委員會處置中東路會長俄人充任工程經濟等分任且隸軍長令下（七日下午六鐘） 
　　北京電海參崴來電駐日美大使此次赴崴據稱係與司梯温斯接洽路務俟東京協議正式通過後再集七國代表開會討論 
（八日下午四鐘） 
　　北京電俄過激黨在烏梁海持强威逼蒙官全旗向中央求援（八日下午四鐘） 
　　北京電公府昨開大讌會宴請蒙古王公各部總次長及高級文官均陪座觀劇總統出席演說提出勤儉二字反復叮嚀詞長二千言責望於官吏者備至（七日下午二鐘） 
　　北京電本日令實業爲立國要計迭經明令提倡尤必賴商民集合資力奮勵進行乃收實效吾國僑民轉輸海外居積致富頗不乏人近年挾資歸里經營各項事業者成績昭彰在人耳目方今世界重覩和平亟謀康濟精神所注勢將趨重於經濟一途及茲保惠僑民宜有勞徠之政著内務農商兩部通行各省軍民長官於籍隸該省之僑商均應設法招徠隨時拊喻並曉諭國外各中華商會切實勸導各商集資回國興辦實業其已經歸國者尤必悉心保乂務使安居樂業各泯猜虞即居留海外之僑商對於本國實業規畫如有眞知灼見亦可條陳原委隨時呈明主管官廳核奪至僑商投資實業應如何優予奬勵以示激勸並由該部妥擬辦法呈候施行 
（八日下午四鐘） 
　　北京電本日閣議决定馮國勳調河東鹽運使吳用威簡福建鹽運使 
（八日下午四鐘） 
　　北京電派陶雲鵬充陸軍講武堂堂長鄧萃英爲敎育部參事（八日下午四鐘） 
　　北京電農部擬訂强迫種樹限制伐木兩條例 
（七日下午六鐘） 
　　北京電岑西林復錢電馬路祗拆文昌宫一小部分學宫并未拆動（七日下午六鐘） 
　　北京電國會提出之吉孟督彈劾案特派王瑚按欵查辦（七日下午二鐘） 
　　北京電特派丁土源携帶賞品赴陜宣勞軍隊 
（七日下午一鐘） 
　　南京電繆嘉壽郭椿森今日晚車回滬（八日下午六鐘） 
　　香港電五日晚省議會舊議員邀國會粤省議員聚宴謀使翟汪辭職並解决三問題（一）宣布郭椿森爲桂人不能充議和會粤代表（二）請胡漢民任粤省長（三）取消新選舉之省議會一二兩問題巳電告陸榮廷第三問題將提交國會核奪（七日下午四鐘） 
　　香港電軍政府發電贊成蘇督解决閩陜問題之五辦法（七日下午四鐘） 
　　香港電唐紹儀覆電軍政府不贊成加置閩卾議和代表（七日下午四鐘） 
　　香港電據某要津聲稱陜閩問題將於提出議和條件之前解决以林葆懌代李厚基督閩必逹目的因粤軍入閩已深似不致容北方無條件恢復該省或謂軍政府之易閩督乃爲提出議和條件地步 
（八日下午二鐘） 
　　香港電省長命警廳阻止省議會今日開臨時會議（八日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　李蘇督報告陜閩問題解决電萬急北京國務院各部院廣州軍府各總裁保定曹經略使各省巡閱使督軍省長都統護軍使海陸軍各司令南京朱總代表曁代表諸公上海唐總代表曁代表諸公永州譚月波組菴兩先生衡州吳將軍均鑒近月以來和平空氣布滿全國因善後之解决有會議之盛舉旣經中央復准各方贊同雙方各推總代表代表亦均先後分蒞寗滬惟以中央頒布停戰罷兵令廣州軍府亦通令停戰罷兵各省雖皆奉行而陜閩卾西等處尙有糾葛經多次之洽商定簡捷之辦法一閩陜卾西雙方一律嚴令實行停戰二援閩援陜軍隊即停前進擔任後方剿匪任務嗣後不再增援三閩省卾西陜南由雙方將領直接商定停戰區域辦法簽字後各呈報備案四陜省内部由雙方總代表公推德望夙著人員前往監視區分五劃定區域各擔任剿匪術民母相侵越反是者國人共棄之以上五條均陳奉中央允准電得廣州軍府同意即日雙方通令按照實行所有陜閩等問題遂已解决會議即可進行知闗厪念特此佈聞李純魚 
　　貴陽來電各報館均鑒自歐戰告終世界和平思潮澎湃洶湧吾國際此運會亦舉國一致求泯内爭雖各方面所藴蓄非吾人所盡知然終不能違反世界之潮流以歸於天演之淘汰顧欲求和平之道不於根本解决則變亂相尋非空言法治所能消弭所謂尊重法律改訂制度地方分權振興實業諸大端固爲根本解决之問題然爲此論者不始於今日矣數年以來曾否有效不惟無效而一度建樹一度破裂元氣剥蝕精神疲憊除少數政客武人循環利用互相爭執外多數之民咸皆待死無生之氣舍本逐未伊於胡底反諸良心能不愧怍夫禍國殃民誰則甘受母亦流連忘反有所執著利害所蔽遂無所覺悟耶然而國家地位社會狀况旣已至此不求永久之和平豈有生存之希望欲求永外之和平則當統籌計劃審定立國方針方針旣定先去事實上之障碍用消極方法以求消納於正軌然後積極整理可得而言否則雖有良法美意何所措施所謂立國方針者愚意以爲不外乎順世界之潮流以經濟的政策振興農工商業即取法美利堅以實業立國是也所謂障礙者即龐雜之軍政是也世界各國由軍國主義嬗蛻爲經濟主義至是而愈明瞭矣人以經濟政策來我不能不以經濟政策應之人不以武力來豈徒恃武力所能競爭吾國地位不能以武力立國稍有知識者所能道也况所謂武力者專爲對内造亂之藪耶且全國財政支出軍事費占五分之三而强世界以武力立國者亦無此例故凡百政治皆受影響安有餘力以逹實業立國之目的苟不先除障碍則其他無可言者事勢所趨不能不相見以誠固無所用其忌諱今者和平會議將開應籌定國防編制國軍額數軍民分治劃分行政與軍事區域收束軍隊整理財政已成爲一致之論調且聞將有軍事會議之組織對於此大問題研究之結果當有具體方案以圖解决區區一得之愚值此機會不敢緘默爲諸公述之吾國所謂陸軍額數昔日曾擬定四十八師已編定者二十餘師去歳軍事會議提及此案據兩部調查已編暫編及名日分歧者巳有七十餘師之多雜項隊伍且有不在此内者年餘以來增加又不知凡幾其勢不能不敢朿其收束標準愚意以爲最大限亦不能過四十師最適宜爲五十混成旅蓋吾國國防除海岸線而外只東北正北正西西南爲陸軍衛戍重要地常備軍三十旅足分布邊防二十旅足分布京畿及東南及長江各要點至各省内地就目前狀况警察尙未辦理完善警備隊暫時不能取消亦可斟酌分布絶對不能以省分限制陸軍國軍額數旣定則全國之國防衛戌在及交通綫之闗係方能擬定而軍民分治劃分區域始可辦到旣假定國軍五十混成旅矣而所餘軍隊且將二倍之非有消納之方法則同時裁汰勢難辦到即能裁汰之不惟需要巨欵而國中驟添數十百萬强悍遊民將盡驅而爲匪而社會受莫大之妨害即用遞減之法爲時亦覺嫌久不能救目前財政之窘迫如是則捨納兵於工農二者外别無良法（未完） 
[各通信社電]  
　　南京電李純接滬電南北代表辦公處定在德國總會巳派員赴滬會商盧永祥布置一切并飭將花牌樓代表公庽什物運滬陳設 
　　南京電此番南北代表往來寗滬酬酢協商會議事前辦法仍係個人行動現上海會址旣定會期擬趕十二日開始旅滬北代表吳鼎昌以次八人日内仍須一同返寗另再訂期隨總代表朱啓鈐取公開的形式到滬與會 
　　南京電施鶴初今晨携院交各議案抵寗 
　　北京電院覆魯省會王顧二使在法京議席爭青島事已去電慰勉 
　　北京電外部據張一鵬報告焚土情形通告協約各使 
　　北京電某方消息使團認參戰軍於歐和未决以前暫勿更動 
　　北京電朱啓鈐電告會議規則大體已定現正在協商會期 
　　北京電李思浩請假聞係爲辭財次地步 
　　北京電熊秉三依元首勸促將復赴寗滬協助和事（以上七日） 
　　北京電王逹因控案原定長魯說恐有變動周自齊保夏繼泉甚力 
　　北京電馮段均助東海處置軍隊收束事 
　　北京電李開侁有晋京偕熊秉三到滬說 
（以上八日）以上中孚通訊社電 
　　北京電議訂吉會鐵路正合同之交涉因中國方面當事者權量氏已於五日到京决定於明後日由中日兩方面代表開第一次之會議（八日） 
　　北京電今日午刻徐總统在府中宴段祺瑞徐樹　梁士詒周自齊曹汝霖汪大燮龔心湛王揖唐八人協議時局問題（八日） 
　　北京電據國務院某氏之談話云政府於中日交涉對於本國報界現正以極穏健之方法從事取締但官場勢力所不及之英美各報此時盛傳虚僞之報告頗以爲患蓋在表面上雖對於中國巧弄其同情之言論然其裹面難免有他種之作用存在也云云（八日）　　漢口電駐湘北軍之各部輸送隊現已逐次解散經過卾省歸還者已有二萬七千人據火車站方面消息近十日間由武長鐵路送來之第三師第十一師奉魯各軍輸送隊逹三千二百餘人此項軍隊皆由龍家廟附京漢車分别送回各原駐地點云（七日） 
　　東京電倫敦來電云倫敦泰晤士報社論云在戰時中英國海軍之行動似在秘密雲裹不得窺知其眞相即在太平洋服特别任務而完全遂行之日本海軍之行動亦復如是故今來泊我英國之日本艦隊乘員諸氏以爲我英人闗於日本海軍之功績不甚明瞭决非可驚之事蓋英國人民諒解戰時海軍任務之要素囗囗囗（此間三字不明）與自國海軍之功績亦受障礙故也如以太平洋警備之一事爲戰時中由日本遂行之唯一功績實係大謬不然封鎖青島爲日本之攻勢的軍事行動之著例然亦不過多數中之一今試舉其一例即於福克蘭海戰捕獲德將修倍之艦隊密如蛛網之軍事行動（此間電文不明）特可發表者也云云（七日）以上東方通信社電 
　　東京電現俄國之窮民數約二千萬僅海參崴之孤兒及貧兒亦有一千人以外尙有增多之狀海參崴巿官廳救濟會知單靠該會之力難將救濟辦到乃乞僑寓之日美兩國人捐助故現正在開始募捐（八日）　　東京電對於中國委員在巴黎平和會議之行動日當局之解嘲曰本來闗於膠州及山東問題中日問之有密約者乃僅巳經發表之公約而已又军事協約於對德開戰中雖付之秘密然聮合國間早已了解即今日發表之日本亦無所忌惟於發表前兩國應當先行商過今中國委員乃能擅自發表之復有唐紹儀等在後爲之盾是爲踢踏日本此種行爲實可惜云 
　　東京電海參崴電曰美國於海參崴港口之俄羅斯島建置無線電報以後可直接接受柏林及里昻之新聞電報故較向來可早二日間傳遞消息云（八日）　　以上共同通信社電 
[法國無線電]  
　　七日里昻電協約國高等軍事會議於星期五日下午集議審查下列數種問題（一）佔據德國土地之狀態及在該區域協約國兵力之分配（二）亞洲土耳其之佔據及各國兵力之分配（三）延長休戰條約施行來因河左岸及更遠區域之監察誠實及完全執行前所簽定之條欵而爲柏林政府拒絶俯從者（四）實行闗於潛水艇之海軍休戰條約（五）接濟波蘭之糧食 
　　七日里昻電德國國會於星期四日在韋麥爾劇場開幕城中軍隊充斥約計有軍隊二萬五千人保護國會愛培爾氏致開幕詞承認德國業已戰敗並宣稱德國人民决擬向罪名將能成立者要求清算一切惟其冗長之演說令人感覺德國代表尙欲竭力從中取巧云 
　　七日里昻電華沙消息波蘭選舉結果如下國民聮合黨四百席（包括國民黨民主黨進步黨崇實黨平民黨）社會黨八十席猶太人十五人 
　　七日里昻電比京消息比政府答覆國會議員闗於創設國際調查委員會調查德軍在比境殘殺焚掠各節宣稱該委員會不日卽將成立 
　　七日里昻電阿根廷京城消息外交總長裴勒桐氏及英法意公使簽定契約准貸金元二百兆與英法意等國爲購買阿根廷穀類之用 
　　七日里昻電二月七日巴黎倫敦間滙兌率英金一鎊合二十六佛郎法國公債劵巿價如下三釐公債六十五佛郎一○一九一七年四釐公債七十五佛郎八○一九一八年四釐自由公債七十五佛郎四五一九一八年五釐自由公債九十一佛郎九○ 
路透電 
[歐洲和議之進行]  
　　五日倫敦電昨日巴黎公報云財政委員會第一次會議公推意首相歐蘭都君爲會長法國財政總長克洛資君所擬之國際同盟財政科計畫現已委芒台格君審查 
　　二十七日巴黎電五大國大員今晨開會繼續討論釐定土地取銷强逼兵役經濟建設諸事將移交委員會審查媾和大會第三次全體大會定期星期六日舉行法國某外交大員之意和會現望於三月下旬决定媾和條件提交各本國政府核准於是將邀德代表至巴黎告成和局 
　　三十日巴黎電威爾遜總統建議將所占德國土地作爲國際公有英國戰時内閣曾决議贊助威爾遜總統之議惟英國藩邦代表則曾提出抗議法國各報謂照此决議凡前與日本所訂保留北太平洋諸島及與阿刺伯人所訂闗於叙里亞之條約並與法國闗於中麥隆之協商雖不作廢亦須專斷修改日本代表則稱所許讓與日本之諸島日本决不能交出闗於國際公有之問題已引起一疑問即此種主義是否除支配德國殖民地之前途外且將支配所占敵國歐洲土地是也惟意及英國藩邦代表之意國際管理之制就往日經騐觀之常遭失敗國際同盟所有應操之唯一干涉權即在召令任何國家其政府損及居民利益者負其行爲之責耳 
　　三十一日巴黎電威爾遜總統國際公有之說施於德國殖民地一節可以視爲和會不可免之决議日本已正式承認聞南斐亦不復反對且因意國所持態度之故議决委託管理之制僅施於歐洲以外之土地故亞德里亞海濱之前途與夫巴爾幹奥國城鎭法國所要求之德土皆將分别考慮現望國際同盟之權力在實施上以干涉傷害國際道德之事件爲限外國新聞家往見法人泰狄歐氏詢以威爾遜總统之計畫旣經採用則各協約國於戰中協定之條約如日本與協约國間及意國與協約國間之契約將因此而廢除乎泰狄歐答稱所有此種契約皆須交和會考察旋言及斐事泰狄歐氏一再證實法國確有要求土哥倫加麥隆與孔哥一部分之意 
[各國近事記]  
　　四日亞姆斯特丹電愛斯拉區電稱携械之兵士與工人千名已赴韋瑪以反對愛倍爾施特滿政府號召羣衆得獨立社會黨供給武裝之軍隊亦離哥薩往抗政府 
　　二日柯洛恩電德國柯洛恩報因載有不利於英人之事聞巳由英當道勒令停牌一星期 
　　五日倫敦電海牙接亨堡電稱英美巡艦及驅逐艦四艘已抵亨堡管理入口之糧食即當地勞兵會所没收者 
　　四日丹京電韋瑪消息德政府諸員巳於昨日行抵該處寓於宫中 
　　五日倫敦電鐵路錄事公會之要求雖經解决而鐵路糾葛仍未解釋機車技師會書記昨晚宣稱該會現正令鐵路汽機駕駛人罷工贊助倫敦地下鐵路工人如無效果則將令屬於該會之全國工人停工機車技師公會副書記在里資語客謂倫敦之罷工風潮如不早日解决則屬於該會之車夫與火夫四萬五千人均將罷工又稱現因陸軍中之鐵路人員解役甚緩故當事者不以熱心施行每日工作八小時之制各省鐵路工人對此皆不滿意全國鐵路工人聮合會則不以罷工爲然謂足妨碍談判 
　　五日倫敦電新芬黨領袖伐特拉。米爾羅。美加里。星期一日自林肯獄中逃出其用何法脫逃現尙未悉午後守獄者猶見諸人安然在獄五小時後忽失所在獄牆高二十呎四周且有鐵絲障礙物現疑乃有同黨乘摩托車助之 
　　二十七日巴黎電法國各報與政界民間幾全在討論俄事過激黨志在困擾協約國故五大國仍須繼續討論對付方法法外交總長告新聞家和會並未承認過激黨政府叙里亞問題則法國可與阿刺伯人協商妥洽云 
　　一日巴黎電俄國各黨代表在泊林斯島集議一事迄無發展如此舉果不實行衆將爲之一慰俄事乃和會所有最大而最重之問題 
要聞 
[中日新交涉之各外訊]  
　　路透社六日北京電云唐紹儀氏之來電已在京發生良好效力吾人雖無理由謂中政府必將讓步然中政府之手腕定因唐電而愈强固矣據最近半官消息日使小幡氏之交涉殊爲嚴厲較日前所報告者爲尤甚聞日使向外交部指陳日本陸軍百萬海軍五十萬噸現方無所事事其言外之意使外交部自了解之而日使與外報記者晤談時則稱並未以軍事行動相威迫焉日使向外交部聲稱取銷借欵要求中國即償還三百萬元而對外報記者言則否認以財政壓力相恫嚇焉一九一二年俄國某外交家曾有言曰爽直之外交惟美國前國務卿海約翰曾行之此外無他人茲英國葛雷外相已行此爽直之外交故得爲各大國間之居中人云云今美國威爾遜總統亦實行爽直政策而成世界民治自由之擁護人吾人如欲得一與威爾遜總統主張相反之人則可於此間東交民巷求之蓋擁護昔時暗昧政策之人所謂在外撒謊以利其國者今似穏處於舊北京城也 
大陸報七日北京電云此間輿情多以爲日本無的放矢日使小幡氏已自知之故方設法自認要求之完全責任而爲日政府缷責 
字林報六日北京電云日本軍事隨員齋藤少將仍逗留北京擬誘中政府延長去年所立之中日軍事協約該約條件載明戰事旣停此約即無效力但齋藤少將辯稱非至和約確已簽定後單事不能謂爲停止 
字林報三日北京通訊言及日使交涉之由來略謂中國代表顧維鈞在巴黎和會追述日本允還青島事並陳叙種種理由以證明膠州應還中國之故又縷陳歐戰發生後之中日交涉凡列强前於多事時代不及注意無暇研究之各種事件顧使一一詳言之和會各代表聞之大表同情顧使復懇切陳詞請和會爲中國主持公道其言旣畢和會各代表熱忱歡賀之趨前而與顧使握手焉由是觀之利於中國之空氣業巳造成此固非日本所願也於是日政府乃謀所以恢復其聲望之道第若中國代表仍進行其不利於日本之獨立步趨則此目的必不能逹若遞哀的美敦書則不成問題若施行猛苛手段則又非所宜不得巳始乘中國財政奇絀政府亟於需欵之時機日使乃向中政府進言曰中國苟尊重日本志願以約束其巴黎代表之行爲則參戰處所借尙未交付之餘欵一千七百萬元日本願即繳出以助中國否則巳繳之三百萬元須見還云云字林報社論云日本所提出約朿中國顧王二代表在巴黎和會自由行動之要求自經報紙披露後五光十色遂紛紛發露於吾前其最陸離光怪者厥爲小幡日使對外報記者掩飾之言小幡氏爲日本軍黨所推舉而日本軍黨則僅在日本國内得衆歡迎小幡氏知外報記者早有所聞而來故飾其詞曰中國代表聲稱將發表某種秘密文件在余觀之此種舉動與外交習慣不合非經雙方同意不應發表又曰未接東京之訓令亦未知東京政府果向中國公使交涉與否今之訪問外交部係遵巴黎日本代表來電而行又曰未用恫嚇如中國不從則亦未如之何也意謂此事若無甚重要者實則小幡氏誤矣東京先已警告中國公使以巴黎中國代表無論何種政策須唯日本代表之馬首是瞻否則日本將訴諸武力矣今日北京電稱日使交涉較日前所報告者尤爲嚴厲而中政府亦以日本此舉過於嚴重認爲有通告協約國使署之必要然則交涉之峻烈已可概見若中國人民今仍保持其向來冷淡態度寗非怪事幸乃不然華人一聞此消息南北異見暫時抛棄除黷武派外莫不懇請政府堅持勿讓焉北京訪函曾謂一大希望卽在報紙披露佈告於衆如是則日人方面必有抵賴語蓋東京最不喜者卽報紙披露也雖本埠某英文報獨不披露威嚇消息以告其讀者然大衆今已週知而英人報紙之言論且電傳至日本以受彼邦人士之注意矣尤有一事亦不可忽視者齋藤少將旣奉回國之命何爲仍逗留北京乎何爲行動秘密乎此亦須明悉之事件也日本爲吾人協約國而中國亦爲吾人協約國此層似有數方面漸忘却之要知歐洲和會大多數代表所感發之精神已產生國際事件皆應明白無隠之主張若日本在今日爲人誤加判識則因日本未曾將其對華外交之眞相爲世界披露也 
[北京之巴黎會議消息]  
　　某東報載中東路與巴黎會議之闗係云中國政府於上月二十七日對日本提出抗議其大要云據外間傳聞日本特使在巴黎和會席上有與英美法協議後管理東清鐵路之說查該路向在中國主權之下外國旣未諮詢中國卽欲管理殊爲違法該鐵路之管理權當然屬之中國云云日本對該鐵路之管理問題目下正與英美法交涉尙未决定對中國政府之抗議尙未逹到回答之時機俟將來解决後對此抗議與以滿足之答覆結果或令中國參加共同管理也 
又云中國政府於歐洲講和會議有提議將大正四年之中日協約廢棄之說此協約未經日本諒解如何能運動廢棄吾人以此歐洲會議之機會力求中日兩國接近不意於中國使節到歐洲之後有此阻碍兩國國交之言動况中日協約締結時因國民反對各條件事實上巳多取消或有不能實行者故此等協約尙無何等屈辱之感云 
益世報載中美通信社巴黎電云國際同盟會長期委員之義務在實行平和决議各案之闗於軍隊限制者若所决議須用武力則以武力輔助之該同盟會委員等以爲各協約國旣有姐許之軍械製造廠而停戰時之軍需又超過敵人加以彼等相約停戰之際收獲敵人軍需品不少卽不擴充其海陸之軍需品以及得自德國之軍需品轉瞬將成廢物因不敵其新發明或新發見者也譬如德國之長射擊大砲將改造向用之大砲以及池溝之發逹當改易陸上之戰爭英國之疆上潛水艇將使各戰船大爲改變且毒氣砲之爲用現在尙爲幼稚時代其例也而交戰國所有各種之空中飛艇足以使其他之軍用品不能爲遠距離之攻擊而敵人之召集軍隊亦有所不易也 
李蘇督轉到汪精衛對於巴黎和會應行提議各重要問題中之吾團主權及維持僑工自由利益種種辦法請政府採納轉致陸委員隨時提出磋議 
赴歐專使陸子欣來電力言王正廷在法應付外交才幹過人特請政府去電奬慰又西南派赴歐洲和會專使伍朝樞昨由廣州致電政府云日内有法國郵船由香港闗往法京朝樞卽由港放洋云 
[外報論南北和議前途]  
　　字林報云中國和會南北代表近數日内討論會議規則外間方慮將因此發生頓挫茲已由雙方表示同意且擇定前德國總會爲會議地點矣豫料開會之期當不在遠朱啓鈐與北方代表駐寗巳數星期之久日内想可聮翩來滬也果軍界分子具有誠意則和會事業實無不能安然進行之理和會之成功端賴軍界方面之誠意蓋今非各督軍滿意或使督軍處於即發表反對意見亦無足輕重之地位則决不能解决爭端而使全國永慶安謐也和會所須討論之其他問題若與處置軍人一事相比較皆覺輕而易舉各督軍今决計盡其能力以保祿位苟僅恃民意之力而去之是誠不可思議之舉和會意中之請求將有編練純粹國防軍遣散今日烏合軍隊廢除督軍制三條今日陸軍當道之有無愛國心與中國民意之强弱將於此騐之此爲國家生活之重要闗鍵尙望和會於此幸勿懾於威力稍加鬆放也寰球人民對於和會定表同情中國農商各界人民亦將爲其後援所苦者贊助改革陸軍之華人幾皆不能明白言之而能言者亦不能實行其意見以除利用武力違反民意之徒顧今在巴黎進行之新世界行動其主事者之態度所可加諸中國和會者不僅爲精神上之助力故改造中國内局之舉得與改造世界全局之舉並趨進行是則吾人所切望者也凡表同情之列强皆屬中國眞正好友而厭聞中國正當政治與經濟因以不能發展之内訌其對於中國和會也必加鼓勵即此一端南北和會代表已大可奮其精神出其毅力設法解决自辛亥革命以來使民國受損蒙辱之爭點矣南北爭點之解决實繫於軍人之趨向南方主設立憲政府北方有思想者亦具此見凡使雙方起爭之參政事務選舉方法内閣組織以及省制種種問題皆可迎刃而解只須諸代表能認眞辦事軍人能遵從全國代表所議决之各節耳和會不許旁聽可使事務之進行得較利便而各黨與其機闗報之無益擾攘雖不能因此免除亦可略爲減少就現象觀之主要問題可望從速考慮吾人姑拭目以覘其後今日之抱悲觀主義者亦正非無因蓋北方軍人黨近數月内曾增厚其勢力且有大批軍械運至北方故也但須有一言爲代表告者諸君皆滿具希望者也如能洞鑒歐洲之發展而得揚子江握掌軍權宅心公正愛國諸君子之贊助則何嘗無逹其希望之機會今吾人所敢問者李純將軍或吳佩孚將軍其將起而宣言抗拒督軍以一鳴驚人耶 
[南北和會將開之寗訊]  
　　北代表日前全體赴滬答南代表禮並徵詢唐總代表對於所提出之會議規則意見唐初意不甚以爲然北代表見協商不得要領即擬全體回寗旋經南代表胡漢民章士釗等極力挽留並將會議規則略加修改請李國珍汪有齡兩代表回寗徵求朱總代表同意其餘方樞王克敏徐佛蘇江紹杰四人留滬李汪兩代表卽於前晚由滬乘車於昨晨七時抵寗面晤朱總代表會商修改之會議規則朱主酌加數字餘無異議李汪兩代表旋又同謁李督李督因傷尙未起牀卽在内室接見談話約一小時大致均已妥洽陜閩問題已將劃防停戰法解决地點問題已决定在滬會場初擬假總商會嗣後改定在德人總會開會北代表吳鼎昌劉恩格李國珍汪有齡四人昨日晚車全行携帶行李赴滬一俟其他一切手續妥協則朱總代表卽可赴滬惟日期現確未定據聞開議日期巳擬定南北统一紀念日（十二）如無他項枝節發生則是日當必開幕而朱總代表赴滬之期亦必不遠矣茲將修改之會議規則探誌如下（一）議題由兩方總代表協定（二）開會時由兩方總代表發言（三）總代表認爲須開預備會或審查會時由雙方總代表各指定若干人聮合開預備會或審查會其結果仍由兩方總代表取决朱總代表昨日下午 
 
 

Page 7

 
 
三時亦晋謁李督商榷一切李督巳酌派會議辦事處附設之參議秘書兩廳交際籌備支應三所人員赴滬辦理開會事宜吾民翹盼巳久之南北和會至此始有一線之希望矣 
[國内和議之北京消息]  
　　五日總統與錢總理協議促和方法擬速電在野各調人贊助雙方代表將和議條件預爲磋商（最要者有馮河間黎黄陂張南通在内）其和議日期以及預定限度亦請南方各總裁承認但聞張由南通來電有默察和議前途行將緣閩陜問題由停滯中發生惡感請速分電該兩省援軍實行停止剿匪以便速决大局等語 
成都胡卾公來電云豓電敬悉承示各節極佩　籌中央促進和平不遺餘力卾公業經與熊唐兩督開誠商洽辦有端緒滇黔蜀各隊刻巳一律撤退原防扼駐邊疆惟陜北匪患復熾實屬擾害治安自應雙方劃界認定地點分任剿辦以清匪氛仰乞仍照李秀督擬具五端實力施行至五條辦法雙方公推威望卓著信義交孚公正大員一人敦請赴陜監視辦理畫定區綫庶軍匪得以區别明晰尊重軍紀力促和平以免口實云云而劉存厚昨電則謂漢南一帶已劃定防守區域川軍仍復準備軍實似屬别有居心即請轉向西南詰責等語因此政府昨電南京李督軍轉向西南聲明略云在陜北軍已分路防守最近陳督軍所部守武功劉省長所部守盩屋劉督軍所部守寗羗鍾師長所部守南鄭並未前進一面分電李厚基陳樹藩諸高級軍官令其妥抒讓步意見勿貽誤大局 
議院方面消息近兩日在野調人迭次分電府院仍請解散新國會總統總理雖有允意但主戰派極力反對大約必有至大衝突發生元首因决定日内邀集兩院議長進府協商一切聞朱桂莘總代表昨有專電呈報政府略謂連日在寗與南方各代表接洽意見闗於法律解决手續南方主張先將新國會解散憲法由舊國會議訂後亦即行解散重新照新定憲法選舉新國會此種主張各代表尙未贊同而居第三者地位之各調停重要人物則紛紛主張憲法由國民大會議訂新舊國會均同時解散云云 
蘇督李秀山昨電詳告與江西督軍陳光遠所商南北和議情形及各代表集議之結果又謂陳督在京津親見主戰派某某仍作種種運動乞加遏止以免前途再起糾紛又一日來電略云豔電奉悉茲由施代表愚回京面陳一切施代表已由寗起程 
政府以辦理善後一事爲結束亂局之急務惟此項政策須施行全國惟恐届時不能貫徹於南數省故近日由府院方面協議擬於和平會議開幕時將此案提出表决 
[收束軍事彙聞]  
　　東三省張巡閱使來電謂現在政府磋商先决閩陜而其要點端在撤兵乞速示知現駐閩陜奉軍是否同撤以使轉電各路奉軍長官妥爲籌備如暫不撤亦請覆示俾便轉告前路 
湘省前方撤兵昨已定妥兩種辦法（甲）責成吳佩孚監視撤退三湘軍隊更得就地施行遣散改編手續（乙）責成張敬堯籌備撤軍後和議未結時前方劃界暫行分守方略將來並得以督軍兼省長名義施行善後政策於三湘又聞張懷芝對於收束湘贛各路援粤軍及填防事决定湘南湘東仍由吳佩孚張宗昌會同張湘督辦理贛南則由吳鴻昌馬聮甲會同贛督辦理劉存厚昨來電稱刻下南方主張劃界一事係首先撤去陜省各路援軍查川陜毗連今南軍駐滿四川存厚所部軍隊無立足之地請准留川軍駐陜劃界時亦不撤歸他方 
政府以裁兵後安插辦法最闗緊要决定責成内務農商財政陸軍四部總長開聮席會議以便確定移軍屯墾事項提前施行惟當俟和議稍有頭緒時着手實施 
[各省實業經費之概况（靜觀）]  
　　各省實業經費之支出約可分爲二種一純用於省實業行政機闗者一純用於省有各項事業者以性質言前者當劃歸國家經費後者當劃入地方經費蓋論預决算之類别則一屬於國一屬於省也其屬於國者凡巳設實業廳之省照中央所規定各省每月支用三千元此爲標準之數如有臨時支出一年合計當亦不過四萬而省署第四科之設立如故每年至少且需三四千元若實廳未設之省則必有實業一科附於省長之下大約每年支出俸給多者須二萬少者亦及八九千財政廳中礦務技術員每年並須支出二千元斯其大較也其屬於省者可分别詳述其現狀如下（一）直隸商品陳列所規模極大每年支用經費三萬四五千元農事試騐場支出一萬元其附屬之農事講習所亦須六千五百元工業試騐所支用一萬五千元所内設備頗周其外復有實業學校二所經費亦在實業經費項下開支一爲水產學校一爲染織學校合計兩校經費每年不滿四萬元省有事業如斯而巳（二）奉天省有事業尙屬不少合計一年經費逹七十萬元以上屬於農者有農事試騐總場年費八千五百元植物研究所年費一千五百元林務局年費一萬三千元（現正另行改組）水利局年費一萬七千元屬於工者電燈廠年費二十萬元電話局年費五千元製糖廠年費三十餘萬元（在呼蘭縣）女工傳習所年費一萬元造磚廠年費一千餘元官紙局年費五千元屬於商者商品陳列所年費一千六百元商船保護局年費七萬五千元屬於礦者硝磺局年費一萬三千元官商合辦天利煤礦公司年費四萬餘元但以上各項事業中或甫經組織開辦需欵或設立未久利息無多倘將來事業發逹所收入之息金當亦不少也（三）吉林只有省立銅礦局一所年費一萬四千元收入利息尙少工藝局一所年費一萬五千元農事試騐局一所年費七千二百元官輪事務局年費三千七百元（四）黑龍江省有事業就表面觀之其經費約及一百五六十萬元其大宗事業爲金鑛墾務兩種金鑛局共五所一在觀都年費約七萬一在庫瑪爾年費約十三萬一在漠河年費約三萬一在餘慶溝年費約七萬一在奇乾河年費約五萬稽墾局及招墾局共設十四處約費三十餘萬元此外森林公司年費十七萬元電燈廠年費三萬元甘河煤礦局年費三萬元又省立官銀號已投資五十萬牧畜場已費二萬元該省實業規模之大如能切實整理將來發展正未可量惟現在官業上之收入爲數尙寥寥該省議會似不能不加以精密之注意也（五）山東有森林局兩所年費共一萬元農事試騐場年費六千工藝傳習所年費三萬在該省事業中此爲規模較大者墾務局共六所每所年費多者四千元少者一千元礦務局有七處每處年費無有過一萬五千元者全省實業費合計不足十萬元（六）河南實業經費較山東尤少有森林局一年費五千元工廠一年費一萬五千元均標有模範名義農事試騐場年費二千五百元成績尙好蠶桑局年費二千餘豫南工藝局年費不滿千元中州女工場及省城實習場二項共費六千元内容尙佳全省經費合計不滿五萬未免太少（七）山西近年閻省長對於該省一切實業計畫頗擬積極進行通省工藝局年費三萬元内容頗可觀陳列所年費二千五百元農桑總局年費一萬二千元林業年費三萬元現擬分畫林區大事擴充水利局年費二千元全省合計爲數不多（八）江蘇省立實業機闗最稱整齊省立工廠共有八所分設各縣每廠年費平均約三萬元此外電燈廠十一萬元閘北水電廠二十萬元江寗鐵路局十三萬元官紙廠五萬元商品陳列所四千元共計省實業經費約七八十萬元聞七年預算爲數尤多（九）安徽省實業經費合計只有七萬餘元僅及江蘇十分之一就中支出者爲貧民工廠（年費一萬二千）餘如農事試騐場森林局柞蠶講習所蠶業場商品陳列所多者不滿五千少者僅有千餘（十）江西廬山森林局頗有成效年費二萬餘元水利局年來支出亦頗不少其餘如農事試騐場則年費五千元省立工廠則年費一萬五千元習藝所則年費六千餘元商品所陳列爲數極少年僅三百元（十）（一）浙江全省實業經費不足二十萬元製靛模範場規模較大年費約二萬五千餘元缫絲廠五所平均每廠年費約五千元農事試騐場一所年費一萬六千元機織傳習所年費八千元原蠶種製造場年費六千元水產講習二所每所年費一千二百元水利測繪隊前數年所費頗不少實業經費雖不及江蘇之多而辦理尙有條不紊（十）（二）湖北以炭山灣等處煤礦官廠規模最大年費約及二十萬聞收入亦頗不少餘則如官紙廠年費二萬三千貧民工廠年費一萬六千商品陳列所農事試騐場支出不多此外如陜西四川甘肅新疆廣東廣西雲南貴州湖南福建諸省或以軍務倥偬實業未遑整理或以地方寥遠情形未能詳知俟調查有得再行繼續報告 
[公府消息]  
　　五日總統在集靈囿四照堂筵冥馮河間錢總理靳翼清孫慕韓張仲仁（因病未到）段香岩熊秉三（未到）周子　（因赴津未到）諸要人聞席間討論闗於時局之件甚多至午後三鐘始散六日午十二時在懷仁堂筵宴年班蒙古王公及經班喇嘛等藉聮感情並備有極長之演說 
夏曆年闗總統仍以舊交方式出名與岑西林陸武鳴通電致賀前昨兩日始接覆電伸謝中有不宜因度舊曆新年致誤和議時期等語此外並無頌賀之詞 
財政總長龔仙舟謁總統總理主張全國財政辦法仍如舊貫惟北京中交鈔票必須極力維持惟需欵過鉅非一時所能逹到擬另行籌欵進行 
會辦廣東軍務潮梅鎭守使莫擎宇於五日上午十一時晉見陳述所部軍隊前在閩粤邊境失利與潰散情形聞元首諮詢一切歷半小時之久莫已懇請免去會辦軍務兼職及鎭守使本職 
公府禮官黄開文日前條陳直省五河水利及交通計畫書五日由國務院分交財政交通内務等部及水利局核議 
甘州護軍使馬安良易篢時曾電保其子馬廷勷以自代政府恐馬廷勷威望未逮未遽照准茲甘肅督軍張廣建又有電保薦馬廷勷爲凉州鎭守使並將馬之毅軍統領缺遴員接替大約可望奉准 
司法次長張一鵬在滬監視焚土刻已事畢於四日晚車抵京五日入謁總統覆命並報告經過情形又公府顧問張仲仁日前赴寗充南北和議第三者之調人奔走滬甯之間刻因某項問題於三日前由南返京聞尙未謁元首 
國防軍第二師師長馬良前日來京祝段督辦之岳夫人壽並請發該師餉項段督辦已允先給五萬元五日上午十時晉見總統報告該師隊編制情形並附陳招募新軍狀况 
[川邊巴裹塘之動摇]  
　　川邊軍事現在愈爲吃緊北路藏番已蔓延至道孚距鑪城只四日程頃得鹽源傳來消息言川邊巴裹塘業已動摇鹽源楊知事探悉當即呈報建南漢軍郭統領郭恐藏匪侵入寗遠境地擾亂治安即行飛飭楊知事轉飭與藏毘連之木里土司趕調蠻兵嚴爲防範旋楊又覆稱奉令之後即派饒科員督同木里土司調集士兵三四千分紥要隘想無他虞云云 
又據兩鹽（鹽邊鹽源）傳來最近消息言邊軍帮统劉贊廷所部一軍確爲藏匪所敗現有潰軍千餘已向鹽源屬之木里方面竄去陳鎭守使聞報立即派員招撫詎潰軍意在由鹽轉寗故拒不受撫 
省城近有一般人士發起一邊事維持會其啓事云敬啓者邇來藏番爲患邊事日亟同人等以爲國防重要豈容漠視况川邊與川省接境其闗係尤爲密切爰發起邊事維持會補助政府之不逮茲已籌備完竣訂於一月二十日（星期二）上午十二句鐘在玉皇觀街欣園開成立大會凡熱心邊事者届時務希撥冗賁臨是爲至盼 
川邊宣慰使行署布告略云溯自軍興禍延逾歳士卒暴露於郊原農黎輟耕於隴畝庶業凋廢巿廛爲墟疫厲繁興道殣相望凡此諸凶皆權奸之壟國自專敗常亂政有以促成者也本使惟腐心國難志切澄清方冀歷身行間効命戎馬力盡股肱義無反顧何期藏釁報聞邊事孔亟我軍政府以憂切國防安危所係止沸抽薪宜早爲計爰命本使奉節入邊傳命宣慰原以五族昆季分當式好無尤閱牆燃其祇召外侮天下興亡匹夫有責屬雖邊陲獨無義衆際此多事之秋正宜戮力同心執戈衛國本使籍隸水西舊龔士職缅懷古昔安貴榮奢香夫人秦良玉之儔爲吾族前修或　草萊以裨敎化或經血戰以勤國艱偉業豐功彪炳史册本使所爲遠道西來亦欲詔爾有衆熟辨順逆共伸義憤得裨時艱於萬一勿讓古人專美於前也今雖藏人越疆帶甲未解然而肇厥初端究由睚眦微怨邊統因應失機遂至尋兵僨事藏地舊屬國屏附庸累世政治宗敎蹊徑無殊分在鄒魯之親合泯秦越之跡暫有乖誤會可冰銷國家廟算在衷安輯有計本使仰承風旨撫綏爲懷來日熟曉利害藏地有衆同具天良宜可寢兵爾邊民亦宜安堵如故勿自驚擾貽滋蔓之憂倘有携貳鼓簧曲說挑逗禍端抑或利用亂萌嘯聚竊發斯即不逞之徒國法具在决難優容其各凛遵勿違 
[查抄陳肇英家產問題]  
　　浙江楊督軍前據童副司令呈請將陳肇英財產查封現聞南京李督軍近接岑春煊電對於查封陳肇英財產一事有所詰問特電浙詢問實情茲將李督軍來電及楊督軍覆電錄左 
（一）李督軍來電特急杭州楊督軍鑒统密桂岑君春煊江電稱童保暄出發時借陳肇英團部墊欵兩萬元其後六七八三個月餉均未發給兩抵猶欠陳部而童保暄以追墊欵爲詞慫恿楊督竟將陳肇英存產抄没似此行爲乖戾已甚請將此情形轉電幹丞兄飭楊查明給還陳肇英家產并追童保喧匿呑之歀以正是非無任盼切等語此案是何實情弟不深悉未便據其一面之詞逕電中央尙祈查明示復爲禱李純微印 
（二）楊督軍覆電特急南京李督軍鑒統密微電祗悉上年十二月十九據童副司令官保暄呈稱查第一團長陳肇英自叛變後所有該團領用經費分項造報請予分别核銷追繳一四五六三個月領去預算分配項下洋六萬一千五百元二臨時開差費項下洋一萬七千三百元三七八兩月劃付留甬官兵餉洋二千三百四十九元二角三共計洋八萬一千一百四十九元二角擬請核銷一先後借去週轉項下洋七千八百元二逐月計算餘額項下洋一千二百九十八元一釐三七八兩月劃借薪餉項下洋一萬一千七百零七元一角四分三共計洋二萬零八百零五元一角四分一釐擬請查封財產備抵各等情當經據情飭查尙未具復現在各執一詞無從明析最好由陳肇英指派軍需赴童副司令官處澈底清算决不令其爲難由弟確實擔保惟事闗呑匿餉項情節重大彼此是非均應澈究倘童副司令官有隠匿情事自當予以相當處分若陳肇英誣揑亦應加以制裁統祈轉電爲禱復電何如並盼示悉楊善德魚印 
[杭州快信]  
　　軍民兩長昨通電各屬案准農商内務各部先後頒到敵僑回國辦法曁管理敵國人民財產規則各件計原文長電七紙令仰一律查照辦理 
浙江和平期成會昨午後在杭總商會開會公推赴南京組織聮合會代表舉出阮性存毛雲鵬二人 
楊督軍昨將與蘇督李純闗於陳肇英案往來密電送登杭報警廳檢查初擬删去後經電詢屬實始予刋布環湖建築馬路經軍民兩長會飭工程處從速實行現已决定由六弔橋入手分裹外湖闢路兩條直逹天竺限期五個月完工所需石料經信昌公司代表車廣福立約承辦俟天霽即行開築 
温屬玉環楚門地方仍有發生烟苗情事知事江恢閱與警佐馮志安互相諉過省署昨令行警務處切實查辦措詞極嚴厲 
駐筧橋四師十三團田團長新任蔣運使俱於日昨晚車由滬公畢旋省 
[南京快信]  
　　北代表吳李江王汪劉徐方等八人已全行赴滬施愚則留俟與朱總代表偕往 
會議地點决定在滬後聞北京和平期成會及和平聮合會人員均擬將駐寗辦事處移滬 
李督擬派齋鎭守使赴滬主任辦理開會及一切招待事宜 
聞張瑞璣已由粤首途來滬中央派陳毅來寗將與張偕同赴陜 
李督接粤電赴歐專使伍朝樞已動身來滬預備赴歐寗垣各團體因中日新交涉擬日内聮合開會籌議應付方法 
齊省長爲慎重米禁起見除派員分赴各縣調查存米確數外連日並在署召集各科人員討論闗於條約及省議會議决案結果特提出種種疑問電詢財政部核復財部昨復電解釋謂弛禁實爲應外交上之需求無可拒絶李督齊省長因此意亦活動刻正在商召集省議員開臨時會提案交會通過惟召集手續甚繁聞中央尙不以爲然 
莊藴寛應李督電約明日早車可抵寗 
援贛安武軍昨由利濟吉安兩兵艦運送二千名過浦轉車運蚌 
浙省長齊耀珊明日早車由津過寗轉車回杭此間警政機闗人員均預備赴下闗迎送 
李督因醫生勸暫時勿見客勿理公牘故連日除朱總代表在内室接見外餘均謝絶公牘由何參謀長代行北京和平期成會會員周康侯因乘汽車誤碰柳樹頭部受傷甚劇聞尙在醫院療治已稍見效 
此間各業因舊曆新年一律停巿自昨日起已一律開巿照常營業 
地方通信 
[蘇州]  
　　部令烟犯加等治罪高等審檢兩廳接奉司法部電開禁烟明令大總統一再申明上海存土焚燬事竣國内如有私種私吸私販等情即照民國二年國會議决辦法處私種以死刑至私販者處一等以下有期徒刑私吸者處四等以下有期徒刑再犯三犯各加等治罪除分令外合行令仰該廳轉行遵照　　稅司新定起缷貨物辦法蘇闗稅務司發出布告云奉總稅務司令開自八年二月一日起内港輪船在常闗規定辦公時間外或在星期日及封闗日期起缷牲口或易爛各物須向常闗請領特准單應納海闗銀五兩所有裝缷普通貨物其特准單費仍如舊例凡已請普通貨物特准單者即母庸别請特准單起缷牲口及易爛各物等因爲此通告各輪商一體遵照母違 
　　反對皖省鹽賦加價之函電新安旅蘇同鄉會昨致徐大總統電云皖省瘠苦田加賦鹽加價是攫全皖人民生命以供誅求誓難承認懇請下令嚴禁又致旅滬津京諸同鄉各函云皖省素稱瘠苦當局者不加體恤無端而有田加稅鹽加價之舉省議會又復隨聲附和貿然將三案通過是眞攫吾皖人民生命以供誅求敝會同人闗懷桑梓業經開會集議以加賦加價二事害及民生萬難承認爲此公同議决除電請大總统下令嚴禁外因此具函即祈貴處聮絡圍體阻止進行實所禱切　　巿民協會又開會蘇城巿民協會於昨日（六日）下午開會新任巿董貝理泰等宣言於本月十四日接任視事並對於巿立電燈公司籌欵辦法及進行手續詳細研究决定先由三新董事將招股及立案籌備等章程擬定於下届開會時討論進行繼又議及通行人力車案及應改革之各項巿政至六時半散會 
　　邱祖藩回供原因代理上海地方審判廳長邱祖藩現已將印信文卷移交新任廳官張允相接收於昨日乘車返蘇晋謁高等審判廳林廳長禀知交代情形當奉面諭仍回本廳刑庭庭長原職照常視事 
　　巿况纪聞蘇城舊曆年底巿面尙稱平穏各莊家獲利頗豐如西中巿之永生莊獲盈利二萬四千金其餘如順康鴻源永豐永豫源康晋生等莊亦均盈餘萬金又如東半城之紗緞業去年營業甚佳故歳底盤結各號亦皆獲利 
[揚州]  
　　馮華甫經營商業馮華甫氏下野後以揚州商業富厚鹽錢兩業尤易經營遂投資二十萬元組設華興錢號華隆鹽號由前任淮運使張子蔚推薦某錢莊某氏經理其事現正覓相當地點一俟賃定屋字即行營業按馮督蘇時會投資各種營業如濟南大源製鹽公司等均有股本 
　　三知事舉行會哨佟雨亭知事於七日早前赴泰縣管轄之大巿鎭與高郵泰縣兩知事舉行江泰高三縣會哨事竣即行遄返 
[鎭江]  
　　火腿充公之交涉去年本埠源生祥火腿莊在江洲地方醃腿三千餘隻雇船户張某裝儎訂立承攬載明船錢完稅力錢一切包辦在内每隻議定大洋八分於去臘二千七日該船行至焦山之東風狂浪湧水進船艙船幾覆没有夥王三立足未穏以至落水呼救有江船聞聲往援並未救起該船所裝火腿被浸潮者不少於是趕過紅船其餘二百餘隻即行報稅趕往上流避風大紅船所裝之貨本屬權宜俾免船小儎重之虞詎該處稅卡以爲漏稅遽行扣留適王所長在寗得電即　報財廳電飭鎭江稅所將腿充公聞源生祥號及各商人聞信大爲駭異公議以充公辦法有違江蘇省議會議决裁釐抵補方法之四月初七日議决案暫行貨物稅章程第七條罰則内載本省外省貨物於進省出省銷場起運如有隠匿漏稅及以多報少者一經總分公所查實將貨物扣留照應稅之數補足外加罰四倍此項罰欵仍悉數解省等語合議公開商會决議電省力爭 
　　米價忽又增漲鎭郡米巿自夏曆新正以來雨雪連綿巿上到貨寥寥兼之一般米商聞蘇省有開放米禁消息多方　積價格忽逐步增漲上白積米已漲起三角糙秈亦看高二角五分貧苦小民頗受影響 
[無錫]  
　　楊知事將補實缺無錫縣知事自丁石懷去任後繼任來錫者如前知事王用先曁現知事楊畦韭均係署理實缺則至今未補楊知事自蒞後已逾兩載茲聞省署已呈請中央任命楊補授實缺大約不日即可見明文矣 
　　紗巿最近狀况紗巿較之去年歳底略漲茲將各廠紗價誌下振新廠團鶴牌十六支二百二十一元六角又十四支二百十五元六角又十二支二百十三元六角廣勤廠織女牌十六支二百三十元又十四支二百二十六元又十二支二百二十四元業勤廠昇平牌十六支二百二十一元六角又十四支二百十五元六角又十二支二百十二元八角濟泰太師牌十六支二百二十一元六角又十四支二百十五元六角又十二支二百十三元六角 
[杭州]  
　　齊省長由津返浙浙江省長齊耀珊氏於一月十一日請假回籍由直隸來電謂定於本月八日起程來浙聞省署馮政務廳長已派本署機要秘書王士衛李曾麟第一科長馬德恩第四科長吳憲奎參議閻成德副官長李襄鄰等赴滬迎迓矣　　召集臨時會浙江省議會准於陽曆四月一日召集開會省署已於七日令行各機闗限一月内趕將八年度預算案一律編造完竣以便彚案提交會議一俟籌備定妥俟齊省長到杭接洽後即當通告各議員 
[寗波]  
　　商會墊欵已准攤還總商會於六年冬間墊付甬變時之遣散軍隊用費洋八萬元經浙中當道一再瀝陳中央請予撥還以恤商艱雖奉允准迄無切實辦法指示近始由財政部咨行到浙核定在國稅項下分兩年如數攤還聞該商會已奉到是項飭知矣 
[南京]  
　　齊省長飭查私運蘇米弛禁問題曾有某團體派代表分赴京省請願茲聞官場消息齊省長以蘇省米禁相守多年全省民食與地方治安均賴維持加之近年江北一帶荒歉疊告匪患頻仍倘遽開米禁殊爲危險除駁斥並電陳中央外誠恐有私運情事特飭闗嚴密查拿以維民食 
[濟南]  
　　張督軍出巡行程張樹元督軍去歳出巡東臨一帶至舊曆年闗駐節東昌之際本擬返省度節俟聞平原夏津禹城高唐等處又發生股匪聲勢浩大四縣知事會電報告張督得電即督率各軍於本月二日起程至高唐聞俟將平禹高夏土匪剿滅後始可回署其旋省期間約在三數日後矣 
　　張懷芝返京參謀總長張懷芝於舊年三十日上午十時乘專車來濟藉度新年並交代援粤總司令部在魯省所借軍用物品現已派員由湘押運回濟並會商去歳魯省添招新軍歸併辦法今已完畢於一月五日上午五時返京 
雜評一 
[改造中國（默）]  
　　今日歐和會議改造世界之會議也今日南北會議改造中國之會議也然則爲之代表者得不稱爲改造時局之大匠乎改造而善國家地位從此穏固改造而不善則摇動隨之矣去其朽蠧滌其污穢選取適當之新材料加以精細之繩削而後呈美奐之觀所謂改造之善者也若名爲改造而朽蠧不去污穢不滌徒以其舊材料敷衍而修飾之則將不轉瞬而腐敗如故得謂之改造也耶今改造中國之大匠在外爲赴歐各使在内爲南北代表將於此見其改造之手段矣而在外之大匠着手已獲美譽矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北和議之昨訊]  
　　八日下午二點鐘章胡方汪四代表在滄州旅館章行嚴寓所磋商起草會議規則草定後即經方代表帶回寗垣呈朱總代表俟得朱贊成電滬此規則即可確定聞除前此四條外再加二條計共六條 
朱總代表現正尋覓住屋俟覓定後即將來滬大約將假寓於靜安寺路前楊杏城住宅 
各代表每日上午九時本定在唐宅會議今日係星期休息一日 
南北和議開議决定假前德總會爲會所日前江蘇特派交涉員陳貽範將情電請外交部核示得復准許昨日陳交涉員飭松滬檢查所將前封時所點騐之房屋器具清單檢出以便點交和議代表 
平和通信社消息云會議規則起草員昨已協同推定章行嚴胡漢民方樞汪有齡四君現由汪有齡主稿與方樞斟酌復於今日（八號）下午二時在滄洲旅館會同章行嚴胡漢民兩君公同協議刻已决定云德國總會房屋昨日王吳兩北代表會同特派交涉員陳貽範君察看後認爲尙須修理約三四日始可工竣正式開議期又有展至十五日之說北代表施愚已於今日（八日）抵寗平和會議不日即可開幕首先提出者之議案聞即爲處置國防軍問題蓋國防軍計畫實行於吾國政治前途危險異常若不即行裁撤恐此次和議結果必完全無效此不獨南代表視爲最重要之問題實全國人士認爲非去此不能一朝居者也記者（平和通信社記者）以此事闗係甚重特訪某要人談話據其所述者大致如下（一）裁兵之議現已蔚爲國論此時即不能一時盡數裁去而分期裁撤必須實行國家始有生機乃國防軍現方從事召募是裁兵之善議尙未行而增兵之惡例已開始各省若相率效尤何以善其後（二）全國陸軍無不爲國防之用今忽於全國陸軍之外另創一國防軍之名是限定某人某派所募之兵始得稱爲國防外此一切陸軍皆不得謂爲國防顧名思義實不可通（三）袁世凱時代設置統率辦事處及編練模範團皆軼出陸軍行政之範圍彼時段祺瑞曾力持反對之議今國防軍亦模範團之類（四）國防軍督辦處爲參戰處之改稱參戰處又基於中日軍事協約故國防督辦處中有外人十數人執重要職務目之者已不禁駭詫現德國亦旣降服無戰可參軍事協約當然在解除之列而因一派人保存國防處之故不肯裁撤是予外人以操縱吾國軍事之機會以上四端皆國防軍萬不能存在之理由不惟南代表所視爲要案想北代表亦必表同情云云 
[闗於外交之公電]  
　　上海總商會昨致北京電云北京分呈大總統國務總理外交總長鈞鑒報載日使干涉我國專使歐會發言事已蒙政府嚴詞拒絶務乞堅持到底以保主權上海總商會叩庚 
寰球中國學生會致北京電云北京大總統曁國務院鈞鑒中日問題闗係至鉅頃聞日使干涉乞堅持勿讓上海寰球中國學生會虞又致顧王諸代表電云巴黎胡公使轉陸徵祥王正廷顧維鈞施肇基諸代表鈞鑒中日問題闗係國家之存亡敬乞公等堅持勿讓全國國民當爲諸公之後盾上海寰球中國學生會虞 
國民勵恥會等致北京電云北京大總統鑑聞日政府以顧王兩使爭還青島迫請撤換曹汝霖叚祺瑞力主順從此事果確國亡無日除電兩使堅持外懇公勿爲脅從淪胥邦國國民勵恥會黄奠華國際法學會盛文申國民公會榮壽昌平民政治研究會徐維繪等叩又致巴黎電云巴黎中國和議代表王正廷顧維鈞鑑請堅持中國主權國民願盾公後平民政治研究會徐維繪國民公會榮壽昌國民勵恥會黄奠華國際法學會盛文申等叩 
[永久和平會開職員會]  
　　中華國民策進永久和平會昨晚七時發通告特開全體職員會會長蒞席發言日使小幡向我國外部提出要求本會係國民集合而成應如何對付望衆公决張心蕪言處此外交緊急之際應由本會先電巴黎顧王兩使及電請威爾遜總統轉各國列席代表依公理判斷衆通過湯古芳發言應發一電致日本朝野衆亦贊同復由楊彥如提議由本會速召集全國國民開聮合大會另再通電並由會長指定起草員張心蕪黄奠華方鴻聲陳壽元楊彥如湯古芳六人爲起草定於本日下午三時開會云 
[遣送敵僑事務局開幕]  
　　遣送敵僑事務局於昨日（八日）開幕上午十時督辦盧子嘉會辦蔡廷幹交涉員陳貽範道尹王賡廷淞滬警察廳長徐國樑上海縣知事沈寳昌交涉署交際科陳世光楊小堂護軍使署副官李幹卿英法廨員闗聶二君均到局即由盧督辦與蔡會辦宣言政府實行遣送敵僑回國闗於地方上敵僑出境應加注意云云並由蔡會辦知照陳世光先與協約各國領事曁工部局各董等會商後再行規定方針除電報大總統並分電各省各機闗外聞定星期一謁會各國領事所有該局辦事人員現尙未派定聞部派之人尙有數人未曾到滬云 
盧督辦昨接内務部電云查遣送敵僑回國辦法業經籌備實行凡敵國人民無論何項聲請事件均應向原登錄之該管地方官廳呈候核示母庸來部呈遞除由部布告並分行外電請查照布告内務部魚二印 
　　遣送敵僑事務局（督辦）盧永祥（會辦）蔡廷幹 
[普益禁烟會請查餘土]  
　　中西聮合普益禁烟會昨電國務院文云北京錢總理鈞鑒竊惟禁烟特派員馮國勳保管存土與協濟公司商人吳引之勾結舞弊一案業經特派監視焚土專員張一鵬揭參在案理宜靜候核辦惟本會對此有不能已於言者該公司領用存土原爲製藥之需旣經明令焚燬即斤量悉符毫無弊竇亦應一律收回同付一炬今於該公司領用之大土十四箱小土二萬八千一百斤旣未加以查追至溢領之小土三千餘斤亦不予以究詰僅僅以惟利是圖一語爲該商輕輕開脫固不足以釋羣疑即馮特派員勾結分肥罪有應得逈非廢弛職務可比若僅予以懲戒亦不足以平衆怒非請將該官商併交法庭嚴行澈究依法懲辦於政府除毒務盡之至意實無以大白於天下後世本會前因騐土草率電請覆檢曾奉嚴電責以異議本不便續有所陳重干痛恨惟念今事與前次不同旣經張特派員糾參在先本會不過就其原電範圍彌其疎漏當與獨持異議者有間故不揣冒昧據實瀝陳如蒙採納施行實爲禁烟前途之幸中西聮合普益禁烟會會長葉景僖副會長英人羅師曁全體會員同叩 
[丁寳銓遇險]  
　　寓居山海闗路二百四十八號門牌前清曾官山西巡撫現任上海廣學會副會長淮安人丁寳銓昨日上午九時許乘包車出門甫行十餘步突遭匪人自後趧上開手槍兩響一彈擊傷左腰一彈擊傷頸項左側受創倒臥車中匪人當即竄逸包車夫當時大聲呼捕由新閘捕房一百四十六號西捕聞警趕來匪已逸去祇得將丁車送仁濟醫院醫治一面帶包車夫入捕房經捕頭詰訊匪人行凶情形據稱凶黨約四五人在包車後開槍兩響即自路側弄内遁去云云當由捕頭飭幹探嚴密偵緝凶徒務獲究辦一時寓滬遺老聞丁遇險咸紛紛往醫院問候如康有爲及北方代表江紹杰李國珍等皆命駕前往慰問聞丁寳銓所傷雖在要害尙可無生命之虞已於昨晚回寓仍请該院柏醫生診治云 
[創辦浦東電氣公司之呈文]  
　　浦東電氣公司經童世亨黄炎培等發起創辦呈請江蘇省長轉咨交通部核准立案現已奉部照准指定於六個月以内開工已誌前報茲聞童君頗注意於浦東電力營業將來擬盡夜送電以供工商企業家運轉馬逹及裝接燈扇之用茲錄其呈文如左呈爲籌辦浦東電氣股份有限公司謹遵電氣事業取締條例開具各項文件請求准予興辦並轉咨交通部核准立案事竊維電氣供給在商家以電燈爲必需在工廠以電力爲必要迨電力營業日臻發逹各項工業未有不隨之進步者休也以有電力輸送則各工場備一馬逹卽可運轉機轴無鍋鑪引擎設備之繁無煤斤火油消耗之費成本旣輕興業自易自然之理也觀於上海公共租界及閘北一帶因有電力供給各項工場遂日興月盛可爲明證浦東與租界一水相隔地方寛廣往來便利實爲工業適宜之地乃工廠之設立反不及閘北楊樹浦之多且速者徒以無電氣之利用故也今之企業家目光多注於繁盛地點浦東新興巿面祗有爛泥渡一段此外依然如舊故罕有注意及此不知浦東將來之希望不在商業而在工廠苟有電氣供給則經營工業者擇地設廠吾知其必就浦東何以故以浦東地價較賤去巿又近且有水運之便隨處可建廠屋非如浦西之人烟稠密地價昻貴不易擴充也今雖未有電氣供給而沿浦一帶廠棧林立已無容足之地近且有日商在洋涇港附近廣購地畝爲興築工廠之計便更輸送電力以供各廠家之用行見新設各廠必先租用馬逹以省設備之費正不獨後來者之接踵興辦大有擴充之希望也世亨等有見及此爰擬招集股本創設浦東電氣公司經營電燈電力事業以應社會之急需茲謹遵照電氣事業取締條例第二條至第六條之規定開具企業意見書工程計畫書工費概算書先行呈請鈞署准予興辦並希按照該條例第七條之規定轉請交通部核准立案俾得著手開辦規畫進行按照公司條例再行呈請註册以符法定手續實爲德便謹呈 
[開辦浦東電燈之請發佈告]  
　　上海華商電氣公司因推廣浦東沿浦一帶電燈營業設立分廠採購機器裝置電桿等事已呈請農商部立案茲已積極進行誠恐無知之徒乘開工建築之際藉端阻擾是以呈明上海縣公署請沈知事頒發布告即便動工今將該公司呈縣原稿照錄如下呈爲援案開辦浦東電燈請給佈告事竊公司於民國四年七月間爲擴充營業籌辦浦東電燈同日具呈鈞署曁滬海道尹公署請准備案七月十四日奉滬海道尹批禀悉該公司爲擴充營業便利居民起見所請籌辦浦東電燈自應照准仰即妥籌辦法詳細列摺禀候核奪此批等因是月十五日又奉鈞署第一三二號批禀悉應准備案並候滬海道尹批示可也此批各等因在案查公民奉令後卽向美商慎昌洋行訂購推平機及英國白高十七廠鍋鑪等以資興工開辦嗣以歐洲開戰機器不能運華以致進行阻滯今推平機業已運到其鍋鑪約六個月内亦可裝設目前應先佈置一切茲擇定浦東周家渡設立分廠即爲發電起點沿浦往北歷董家渡爛泥渡陸家嘴一路設立電桿裝置銅缐俟機鑪完備即可開燈至電燈共有若干電桿應設若干俟工竣時再行造報惟開辦伊始沿途豎立桿木誠恐無知之徒藉端阻擾擬請鈞署諭飭鄉警地保並在周家渡分廠及董家渡爛泥渡陸家嘴等處發貼布告俾知電燈爲便利居民藉此振興巿面並無危險之虞爲特具呈尙祈縣長鑒核施行實爲公便謹呈 
[舊曆歳尾年頭之金融]  
　　本埠金融情形自一月二十五日報告以來適值古曆年闗本報循例停刋一星期中外各銀行新年亦各休業今始於前日（六日）照常營業惟此兩星期中各外國銀行祗有朿方中法兩銀行從外洋裝來大條銀三百九十八條匯豐裝青島去洋十五萬元之外餘無銀洋進出口交通與中國兩銀行來往於天津烟臺及安慶蘇杭寗波等埠各有三四萬至十餘萬元茲將上月二十七日至昨日之進出口細數錄下（二十七日） 
中國銀行由無錫來洋四萬元寗波來洋二十萬元交通銀行從蘇州來洋十萬元滙豐銀行裝赴青島墨幣十五萬元中國銀行裝長春去洋十萬元交通裝天津去洋五萬元（二十八日）中國銀行又從寗波來洋十萬元交通銀行由蘇州來洋三萬元東方銀行由花旗公司輪船儎來大條銀四十七條（二十九日）交通銀行由安慶來洋十二萬元無錫來洋三萬元蘇州來洋二萬元（二月七日）交通又從蘇州來洋四萬元中法銀行亦由花旗輪船運來大條銀三條（八日）交通由南京來新幣三萬五千元安慶來洋五萬元東方銀行由外洋來大條銀三百四十八條交通裝天津去洋十萬元烟臺去洋二萬元上届（一月二十五日）調查時之銀拆已回小至二分乃至二十七日至三十號復漲二錢至四錢與往歳大不相同蓋昔年之古曆十二月望日後已無銀拆巿面往來均作借息存欵亦無存息而上年之陰曆歳暮忽有此現象銀根之緊概可想見今正以來因各商業商未一律上巿故昨日銀拆作借墨洋巿上略缺故大除夕之價與龍洋相去二釐半緣是日下午收盤墨洋爲七錢二分二釐龍洋七錢一分九釐半今正開盤以來墨洋與龍洋只相差七毫半至二毫半蓋龍洋稍有用途之故大條銀價久無變動鎊價本係五先令昨日改縮一辦　計四先令東洋匯水因此自四錢三分一二五昨增至四錢四分現貨烚赤與赤條戊午歳暮已無大宗交易大除夕赤條收盤價爲二百六十七兩今正自六日開紅盤之日因有廣潮帮搜羅英金鎊等甚多價自五錢六分至昨漲至五錢六分半美國金洋五錢八分半以致烚赤漲至二百八十二兩赤條二百八十兩且有現貨者尙不欲急急脫手以致恒孚泰亨源等銀樓飾金之價每兩漲洋兩元現售四十二元至四十元零五角舊歲底之期貨驃金因先令與東滙無漲落故二月份價常在二百十二兩二三錢前日開紅盤（鎊價仍無升降）價稍漲（每條金十兩）銀一兩昨日因東匯長八七五鎊價縮去一辦士致驃金之價頓漲至二百十六兩零午刻收盤爲二百十五兩六錢昨日星期六調查中外各銀行所有大條銀曁銀洋之存數列下麥加利存銀二百零六萬洋九十八萬匯豐存銀三百七十二萬洋八十一萬大條銀十四條正金存銀一百六十五萬洋二十二萬道勝存銀二百六十二萬洋三十四萬通商存銀三十萬洋七十萬東方存銀一百四十五萬洋四十萬大條四十七條花旗存銀一百六十八萬洋七十二萬華比存銀五十二萬洋二十萬　蘭存銀二十萬洋五十八萬中國存銀一百五十三萬洋三百二十一萬臺灣存銀七十四萬洋二十三萬住友存銀四十萬洋十五萬各錢莊存銀四百八十萬洋二百四十萬交通存銀六十萬洋一百六十五萬有利存銀三十一萬洋十二萬三井存銀三十四萬洋八萬三菱存銀十一萬洋四萬朝鮮存銀四十四萬洋十二萬中法存銀七十五萬洋四十四萬大條三條總計存銀二千四百二十二萬洋一千三百三十九萬大條銀六十四條較二十五日多存銀八萬洋多存二十一萬大條銀亦多存五十條内華商方面共存銀七百二十四萬洋七百九十六萬尙有聚興誠金城四明匯業中孚興業中華商業浙江地方鹽業廣東永亨豫源等銀行所存之銀洋不在其内 
[戊午各業盈餘之調查（六）]  
　　西菸業西菸（卽青條白條水烟）一業本爲甘肅陜西等省特產本埠皆彚巿於新開河一帶近因捲烟盛行以致不能發展去年同業雖亦有添設惟來源底盤昻貴且公賣稅增重故獲利殊爲困難現貨品存底在招商局三號八號兩棧計僅六百餘箱茲將去年盈餘之各牌號調查列下協和成二萬五千兩一林豐一萬五千兩德隆彰南號一萬兩德隆彰北號一萬兩義源厚五千兩永生瑞五千兩晋泰昌二千兩金成永一千兩天成德一千兩 
　　桂圓業桂圓行係南貨乾菓之一種因能作補品滬上門莊銷路日漸擴大其專辦桂圓行家新開河一帶亦有多家去年營業頗佳茲將盈餘各家調查錄後聚成行四千兩和泰三千兩義泰四千兩祥裕四千兩萬春二千兩餘泰二千兩新茂和二千兩 
　　麩皮業麩皮一業雖爲　粉廠之附屬品而近年以來營業頗爲發逹去年二三月被洋麩皮侵銷生涯大受打擊嗣至秋後協約各國有採辦喂馬料等用遂大爲起色在底盤時互相買入者獲利頗豐茲就調查所得者臚列於左陳竹記一萬兩沈春記一萬兩同順二萬兩翁効記八千兩葉景記六千兩振餘五千兩顧竹記八千兩鼎泰八千兩元和八千兩恒興五千兩恒豐五千兩 
[恒康烟紙店被搶]  
　　盜匪開槍擊傷店夥 
　　昨晚七點半時法租界大馬路恒康烟紙店突來盜匪兩人擁入店堂袖出手槍嚇禁聲張將賬檯上之大洋七十餘元搶去由店夥某甲上前攔阻被一匪開放手槍擊傷店夥左胸該匪等即携洋而逸事後報告捕房飭將受傷人送往醫院醫治外立飭探目黄金榮等前往查勘一週回禀捕頭諭令務獲該匪等到案究辦 
[瑞福里刦案續誌]  
　　妓女陳老四施救得生 
　　前報載法租界自來火行街瑞福里四十三號門牌後披内之妓女陳老四被盜匪以毒藥塞在口内旋卽斃命一則茲悉該妓當時尙被盜匪用草繩扣勒惟受創未深後經延醫施救始得甦醒故未斃命云 
[一羣盜匪先引渡兩人]  
　　盜匪海門人盛江郎李岐福通州人陸金章王阿三於去年十二月三十號夜糾黨持械夥刦文監師路九百九十四號門牌周廉甫家值洋二千九百元之金珠飾物現洋被匯司捕房華探目馬阿美包探奚德安金福壽陸連奎與四十號西探目泮林士及九十八號西探等獲解公共公堂訊判押候查明再核在案嗣經該探等查得盛江郎李岐福尙有糾同華法兩警界已獲盜匪紹興人童文惠海門人陳元海蘇州人陳福生（即小福生）劉阿桑鎭江人潘振生（即潘九臯）江陰人路寳金江北人陳炳等先後搶刦北山西路三百二十二號門牌楊國襄新閘路一千二百五十四號門牌陳子蘭西華德路二千七百零六號俞錦榮等三家值洋五千六百元之金珠衣飾並開槍拒捕彈傷范林郎胸部鄔安平左目情事因復禀請公廨備文會同特别機闗西探目壳羅香華探自張乏卿分往華法兩公署將童文惠等七名連同與匪爲伍之紹興人黄阿水海門人王阿四一併移提至匯司捕房昨晨併解公共公堂請究先據中西探分别上堂禀明盜匪路寳金陳炳兩人已在捕房供認糾黨持械搶刦開槍拒捕擊傷范鄔兩見證情形將口供單呈察經張襄讞與日副領事林出君察閱之下復將供單朗誦一過並向路等詰問所供是否屬實路陳兩人均供確係我等在捕房所供是實云云堂上得供遂判路陳兩犯先行抄供備文詳解護軍使署按律懲辦餘人均還押候展期兩禮拜再訊 
[盜匪押候事主質訊]  
　　一月十號夜持械糾黨夥刦楊樹浦路二千五百號門牌居婦李陳氏家值洋四百餘元金飾衣物之盜匪陶和夫陳阿三毛杏春管金貴被匯山捕房中西探目先後獲解公共公堂訊供押查等情巳誌本報昨晨又由捕房將陶等解廨請究經中日官訊據中西探上堂禀稱本案贜物業巳吊出綢皮衣服多件惟事主李陳氏自被盜刦後受驚成疾迄今臥病在床以故今天祗有見證陳善堂到案候質云云問官得供會判陶等還押候下禮拜六原告到堂再訊 
[再誌水警之保護航商]  
　　江蘇水警二廳第一區長沈葆義氏近以所部第三隊巡長唐有恒在陳家渡汎地平江輪船内查獲盜匪劉松泉等十名業經解送淞滬警察廳訊辦在案惟水盜刦掠内河班輪每分兩股以一般扮作旅客乘船爲之内應一般預伏於荒僻港口迨至駛抵約定地點船上之匪卽發暗號卽由伏於港口之盜匪突出外攻此次平江班輪兩次遇盜脫險雖未被刦然在逃盜黨尙未盡獲誠恐再出刦掠爰特通令所部各隊長嗣後如滬蘇滬杭滬嘉申湖蘇嘉蘇湖錫宜錫常宜溧滬虞各班輪開行之前應由各所在水警各隊密派暗探嚴密偵察如有形跡可疑之人立即報由該輪賬房執事着手稽查以期先事發覺其經過停泊碼頭亦由水警各隊派令暗探詳細查察以維旅客治安惟各暗探祗有稽查盜匪任務餘事不得顧問亦不准稍有騷擾致妨行旅再各班輪船如有經過荒僻幽險之區應由該所水警各隊分派巡船認眞梭巡以保航商云 
[靖安艦赴烟載兵入閩]  
　　福建清鄉局薩督辦因辦理清鄉需用練兵呈請海軍部核准在烟臺招募新兵一營訓練數月業已編練成營由薩督辦電調入閩以應遣用本埠海軍總司令接電後卽將軍實支配完全派令靖安軍艦裝運開往烟臺載同新兵一併運閩該艦已於昨晨八時由本埠浦江啓椗展輪出發矣 
[遣散龍軍之近訊]  
　　留在香港待遣之龍濟光軍隊經太古各商輪陸續運滬轉送北上散伍在案陰曆去臘二十四日送滬之湘滇兩籍軍官衛隊等五六十人均帶有眷屬抵埠後適值無輪可搭暫留長發棧度歳候至前晚始有太古鄱陽輪起椗出口故該軍官等即携同眷屬衛兵行李等件乘坐該輪前往長江據云趁至南京渡浦轉搭津浦火車北上以便赴天津向龍氏算取欠餉然後遄回原籍另謀生計云云聞全部欠餉計六個月現龍之香港私財已化云一半云 
[省令認購樹苗]  
　　上海縣公署接省公署訓令云案據江蘇省敎育團公有林總理盧殿虎呈稱竊職局上年爲提倡造林起見曾經刋布分讓樹苗辦法并呈奉通令各縣認購優苗以供植樹典禮之用一時聞風認購者頗形踴躍職局以爲社會林業思想現甫萌芽允宜因勢利導以副鈞座振興林業之至意爰就林場本年所產樹苗選擇優良種類一百餘萬株仍照上年辦法廉價分讓并將種類價格裝運栽植注意事項編印分讓樹苗簡說敬祈俯賜通令各縣認購提倡林業等情并附簡說據此除指令并分行外合行連同簡說仰遵照辦理 
[南巿大火續紀]  
　　滬南董家渡火警詳情已紀昨報茲聞肇災原因係陳連生之小飯店因學徒持洋油燈在房間内招尋所遺之銅元誤燃於床帳頃刻成災以致延燒旁邊之樓梯其樓上除一枝春茶館住家外並有同居鄰人數家一聞火警無不倉皇逃命遂有跌傷脚骨者多人業已分别醫治馬路間之電車線亦被焚斷後由電車公司派匠修整直至下午三時始得通車並聞住居一枝春樓上有四仙人者係著名女巫素有積蓄此次亦被波及所有之田單借劵重要各物俱已付之一炬云 
[學校消息三則]  
　　圖盡美術學校西門外圖盡美術學校附設之函授部閒辦八載學員數千人遠至南洋各　島今歳本定正月初十日照常開課乃各學員多來函要求展緩現該部總主任劉庸熙甲部主任褚昌言副主任儲甲乙部主任張道宗書記吳夢非均已到部辦事適當新生報名踴躍之際整理一切手續甚繁故特展緩一星期華於正月十六日一律照常發課 
　　坤範女子中學梅白格路坤範女子中學今春收義生三十名學費免收祇須覔妥實保人即可報名入學 
 
 

Page 11

 
 
　　淑德女學大東門外裹毛家弄私立淑德女子高初兩等小學校於上午暑假時由油荳業錢椿年創設聘朱頌笙爲校長延其他男女敎員四人分任授課茲因原有敎室不敷應用新生報名尤夥故於城内藥局弄覔定某姓房屋從事擴充定明日開學十日授課 
[廣肇公所開新年懇親會]  
　　廣肇公所於昨日開新年懇親茶會到者董事温欽甫譚海秋胡　廷黄伯平郭標劉錫基羅泮輝馮少山陳灃明湯節之陳澤民鄧文海談炳麟等評議員霍守華盧偉昌周錫三陳公哲林煒南陳典謨等潮州會館潮州糖雜貨聮合會正副黄郭若雨黄少岩柳傑士江少峰李少庚陳伯川李楚南曾少坡等嘉應同鄉會温佐才林仰周謝碧田等大埔同鄉會楊虎臣楊富臣李谷僧李玉書等曁同鄉諸君三百餘人於三時摇鈴開會温君起言今日特開茶會以叙懇親而聮鄉誼得與諸君共叙一堂蜀勝欣幸且國内糾紛已有寗機世界和平開始締造更歳之初與時俱新請進杯茗以誌忭慶繼由霍守華温佐才謝碧田羅泮輝馮少山諸君及來賓邵仲輝相繼演說直至六時始振鈴散會 
[南洋中學校友會將開聚餐會]  
　　南洋中學校友會定於二月十五日在四馬路杏花樓舉行春季聚餐會敦請名人演說聞可邀友同往餐資每人一元預定席座可於十一日以前函知小東門初级小學代理書記鄭初年君兹已發出通告云 
[青年會今晚之演說]  
　　四川路青年會定於九號（即今日）晚七時半鐘開德育演講會請丁立美收師演講希利尼人欲見耶穌問題丁牧師道德學問衆皆景仰推爲中華之艾迪近應國内佈道團之聘擬赴雲南佈道該會特請其蒞會演講以誌去思丁牧素善演說届期必有一番新見解吾青年盍往聽之 
[盧護軍使聘陸逹權爲顧問]  
　　缷任地方審判廳長陸逹權氏調任甘肅高等廳推事因病請假尙未赴任已誌前報茲悉陸氏近經盧護軍使延聘爲松滬護軍使署顧問官以備隨時諮詢而資臂助云 
[江淮事務所開議董會]  
　　本埠江淮公所於去年十月間呈請官廳立案另設事務所業奉批准遵行昨日（八日）下午二時許在閘北蒙古路汝南里事務所開議董會到者數十人討論公所公益進行事項首由新董朱紹文報告開會宗旨次由會董金玉芝金文珊等主張現以先行和解舊董王吳訟案然後再及新事務所與公所進行事項當經互相討論之下由各議董公舉趙志高章書五等五人擔任向舊董方面疏通雙方和解共維公益議畢散會 
[愛來格路之火警]  
　　前晚一點餘時法新租界愛來格路增榮里某姓家不戒於火經皮帶車到塲救熄祇焚去房屋一幢事後傳到該姓因未保險判令退去候核 
[緝私統領回滬]  
　　蘇屬緝私統領宋明善因改編軍制一事於舊曆年底赴京順道在津沽寓所度歳前日來電定於八日午後返申吳淞第一團高青田第二團吳樹滋兩團長聞統領回滬昨日齊赴寳山路司令部謁見聞改編一節鹽務署稽核所因須月增經費尙未允准故實行之期尙未發表也 
[水警廳長請奬屬員]  
　　水警第一區沈區長接第二廳長訓令云照得各區隊官長平日緝捕勤奮或破案迅速或起獲贜械或緝獲隣省重要匪盜確係著有成績先後由廳酌予存記各員業經呈請督軍省長咨部核奬在案一俟接奉部復再行令知合將請奬各員抄單令仰查照飭知計開一區長沈葆義隊長沈兆榮王壽良等三員擬請晋給四等文虎章隊長李耀樑一員擬請奬給六等文虎章隊長池耀宗分隊長龔國樑徐貴臣等三員擬請晉給七等嘉禾章水巡長章弘毅擬請奬給二等銀色奬章陸務本擬請奬給三等藍色奬章 
[新審廳長宴客]  
　　新任上海地方審判廳長張子鄭業已接印視事己誌本報昨日下午張廳長假三馬路古渝軒菜館特請行政司法各員飲宴以聮情誼 
[函請禁演花鼓戲]  
　　花鼓淫戲本干律禁本埠西北鄉一帶此風素盛值茲陰曆新年上寳兩邑各鄉村爲　察耳目不及之處均高搭戲檯醵資開演各種雜劇穢褻狀態不堪庽目敗俗傷風莫此爲甚更兼凡演花鼓戲之處必有賭局往往因賭釀成行兇　毆等事實於地方治安有礙昨由閘北公民張某等十餘人具函各警區請爲嚴予查禁 
[醋海之波瀾]  
　　寳應人陳國恩住居閘北胡家木橋前日在鄰居張景珍家與張妻沈氏閒話被陳妻任氏瞥見指夫與沈氏有染破口詈駡張夫婦不服致起衝突互毆之下任氏微傷面部當由五區三分所崗警一併拘案經唐署員質訊一過據張供稱所住草屋係向陳國恩轉租今日陳來索討房租無端被任氏誣衊云云唐署員諭送司法科訊究 
又函云客民陳國恩家居胡家木橋近將伊妻陳任氏抛棄不顧另在附近與某氏婦有染事爲陳子萬元得悉乃向伊母報告由陳任氏號召各婦女趕往理論陳國恩大怒歸家後將妻打傷昨晨任氏偕子爲證控經五區警署將氏夫拘獲併送地方廳下午由檢察官略訊之下判氏發堂醫治陳收押候究 
[攫取絨帽之禁押]  
　　匪類嘉定入金連生專在租界内攫取行人呢帽前晚又在湖北路搶取算命湯易陽頭上所戴之絨帽一頂圖逃被包探陳維坤查見帶同追獲昨晨解送公共公堂經俞襄讞會同西洋副領事施君訊供明確判金押西牢一年期滿逐出租界 
[捕頭查獲燕子窠]  
　　滙司捕房捕頭麥搿來搿昨日率同七百三十一號華捕查至北西藏路一百二十三號門牌見有鍾三九在内開設燕子窠容留王阿大吸食鴉片烟當以其有違定章乃將鍾王二人連同烟具一併帶回捕房押候解廨訊究 
[設榻私賣鴉片]  
　　眞茹鎭鄉人夏阿培家私設烟榻售賣鴉片前日被四區三分所長警查獲將夏及烟客嚴和尙連同　具一併解案經藍警佐訊實昨解司法科訊辦 
[草棚失慎之慘劇]  
　　閘北寳興路横浜橋附近所搭草棚其中棲宿者多屬貧民舊曆新正初六日黎明時該草棚忽然火起當時雖由救父會救熄然已焚斃年逾花甲之老者一名下午經該處鄰人報告五區警　立飭寳山縣吉一圖地保陶祥生查無家屬照章投報上海地方廳請騐昨日午後該廳委賀檢察官毛檢騐員等蒞塲騐明焚斃無訛判由堂棺殮 
[違背堂斷之判罰]  
　　英商寳威洋行在公共公廨控南洋製藥公司經理秦彩南冒用化妝品雪花粉商標影射漁利等情由廨訊判被告不准出售在案嗣由被告違背堂諭以故原告復廷律師投禀公堂於前日午後經闗讞員會同英卓副領事復訊先由原告代表律師上堂陳述前情並稱照西曆一千九百十二年中英所訂商約第七條所有商標牌號中國官廳應當保護故前農商部通令各地方官廳出示禁止華人冒造洋商發明之物品而被告所售之貨裝飾與原告相同顯係假冒應請訊究並將是項裝飾品呈察繼據原告英人上堂訴明出售物品西名史懦華名雪花已在海闗註册多年因係屬於婦女所用故裝潢最爲精緻云云又據見證吳少谷吕奎元陳元景金博岐分别投案證明去年十二月二十七八九等日至被告公司購得雪花粉被告則稱爲美容百花精而發票上仍書雪花兩字等語詰之秦彩南供稱奉諭後回店已經知照夥友停售云云並延律師到堂辯護中西官得供以被告不應違背堂斷因制罰洋一百元充公聽候訂期訊核 
[婦人帶土被獲]  
　　安亭鎭婦人黄談氏昨午手持烟土兩大包至滬寗車站購買車票當爲巡警查見抄出烟土連同該氏併送地方檢察廳訊究 
[老婦兩次被攫金圈]  
　　大東門嚴大生商店夥友劃　青家居小南門内俞家弄其母劉某氏年近古稀去年小除夕下午三時自外歸家在大門口被一年約二十餘歳之匪徒上前將劉母撳倒地上用强攫去值洋十餘元之金環一對事後劉母換穿值洋五六元之金缐　一付不料昨日上午十一時許出外買物行至新升里口又被一匪趕上將耳上線圈二隻一併攫去復將其推跌地上始飛奔而逸查該處附近俱無巡警崗位因此匪徒明目張膽全無顧忌劉挹青以伊母二次被攫金圈雖失贜無多然匪徒如此猖獗心有不甘遂據情開單投報一區三分所警署請緝 
[設攤誘賭騙財之嚴懲]  
　　無賴張賢春因在西華德路設攤誘賭將銅質僞洋欺騙人財被捕查見將張拘入捕房昨解公共公堂經中西官訊實判張押西牢兩年期滿逐出租界 
[設立花會聽筒之判罰]  
　　婦人蔣王氏在法租界永安街設立花會聽筒誘騙婦人沈陳氏賭博後因輸負甚巨被該氏之夫忱仁桂得悉報告捕房飭探前往該氏家抄出花會字樣甚多當將氏　同黨葉阿茹林有如陳元言等四人一併帶入捕房管押昨解法公堂請究先據原告沈仁桂禀陳妻子被被告等誘　賭博情形詰之蔣王氏供不敢誘人賭博餘供支吾葉林陳三人同供民人向爲小本生意實在王氏家租居舖塲不敢開設花會聽筒求察中西官判王氏罰洋十元充公葉等三人各逐出租界三月以儆抄案之物一併銷毁 
[一女兩嫁案之結果]  
　　揚州女子蔣阿子前年間許配與原籍姬正良之子爲妻當因年均幼小尙未成婚詎於上年間蔣氏私將女兒帶來上海嫁於薙髮匠何四爲室現被姬知悉來申具控法公堂訊實中西官以蔣阿子業與何四成婚判交何四領去蔣氏管押一月外再賠償原告洋一百元爲另娶費在案昨周蔣氏押期已滿惟洋仍未繳故又解堂請追蔣氏供婦人實情貧苦無力措繳請求恩宥中西官以旣無力繳洋着加押三月以儆 
[折還銀洋仍不措繳]  
　　謝國昌前至法公堂控邱開鐘不理顔料一案後據原告稱被告托人前來商人處情商折還洋三百元商人已允惟洋未收到仍請暫押限繳判准如所請邱還押限理在案昨又傳訊原告投稱邱延宕至今洋仍不繳有意挺押不理請求嚴追詰之邱供民人實情貧苦無力措置請求恩宥聶讞員以被告旣無力繳洋判押滿一月以儆 
[縣署批示照錄]  
　　王陳氏爲伊子已革隊長王廷珍繳金贖罪由呈悉候派晋將王廷珍一名向監獄提回送交蘇屬緝私司令部查收辦理仰即知照 
[滬南工巡捐局批示照錄]  
滬南工巡捐局批公民高硯耘爲小普陀橋北路　不明由呈悉查路用電燈係歸警察範圍管理該公民所稱董家渡内小普陀橋北首轉角路燈黑暗各節本届已據情函請該管警察署轉逹電燈公司從速修理以惠行人矣仰即知照此批 
來函 
[救火聮合會來函]  
　　敬啟者閱報載七日董家渡外灘失火鐘樓未即報警以致延燒多户云云查是日上午十點半鐘有震升木行電話詰問近段有火何不嗚鐘望警人向該處瞭望正值大霧匪特不見火警形跡即近在咫尺之圖書公司亦在糢糊影響之中故一面知照專機轉知各區一面電話詢問董渡救火會亦云未悉值班張姓告知庶務員陸君象賢上樓遥望所見與上述情形相同故各區救火車雖因電話先後到齊而鐘樓則始終未嗚鐘告警本會鐘樓瞭望規則本有見火冒穿方始報警一條然有時亦憑可靠之商號居户電話見告即行嗚鐘者迨各區出發到彼則或燒柴房一角或焚帳子一頂早已烟銷火滅時受各區之詰責故此後望警人牢守非見火不嗚鐘之主意豈知此次又適成反比例事出兩難愧無善法敢以眞相登諸報章尙祈地方父老有以敎之敬請賜登來函門爲荷再前有夜半失慎望警人誤公未報者即經本會函送警廳司法科訊辦上海救火聮合會啟 
[高維嶽致濟生會函]  
　　上海中國濟生會諸大善長尊鑒承蒙貴會會員陳榮華先生來鄉賑給衣米澤及貧民感德之深銘諸體骨爲特敬謝諸大善士仁德濟生地方幸甚庶黎幸甚敬請鈞安浦東南碼頭公民代表高維嶽謹啓 
雜評二 
[青島問題（邠）]  
　　所謂青島問題者我人固求收回也日本所聲言固亦曰有條件的交還也謂日本絶對不交還日本固不任受然謂日本所謂交還即是我人所謂收回則又大不然蓋今茲之問題不在交還與否而在交還之有無條件與其條件之如何也條件云何今固不可知抑且未嘗有然綜合所聞則日本所主張亦有可想見者曰日本獲得德國之建築物與財產曰保留青島之一部分作爲日本租界乃以其他部分交還我圃是也所謂建築物與財產者究何所指其範圍之廣狹如何所保留之一部分爲青島之何處兩部分之比較如何此則有條件中之問題也 
主無條件之說則交還與否一言而决耳苟有條件則所待解决者即此條件於是乃有兩國自行解决與列國共同解决之問題主張列國共同解决者即非絶對無條件之說也故無條件交還爲一種主張兩國自决條件爲一種主張列國共决條件爲一種主張我人所宜剖晰也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六）] [  一之]  
　　我國勸善之書嘗言享大名處高位極人世之安富尊榮者不能造福修德而徒務一時之利則往往顯赫一時而凄凉萬古矣此言最足發人深省借乎名場利蔽中人不能早自覺悟甘言天下之大不韙而自貶其享尙之人格致滔滔者滿天下而不復能稍自挽回也吾讀昔人遊桐江詠　子陵釣臺之詩所謂（子陵有高臺光武無寸土）者益不得不歎我國三代以下福慧兼全者之難得矣故予遊維倫墅愚弔華盛頓將軍之遺蹤不獨老屋數椽荒江一碧足以見古英雄之本色與其淡泊寗靜之素志而已即其生後之榮能垂萬古而不息者又豈尋常富貴中人所能計取利誘而得之耶 
人每當樂不可支痛不可言之際一種不可思議之憑想不能遽以言語形容往往託諸詩篇形諸歌咏以自發洩民國五年雙十節維倫墅之清遊旅美三年間登峯造極之樂境也有紀遊詩六章　寫當時景物詩云 
異地重逢雙十節低徊家國兩愴神媚晴秋日融朝露隔水　葭憶美人（予以民國四年渡美此時佳節重逢回首鄉邦内憂外患迭起靡已） 
今古渝桑幾變遷覇圖難駐况華年巋存剩有維倫墅回首天安意惘然（民國二年十月十日項城總统閱兵天安門予嘗躬與其盛五年六月項城薨逝回念若轉瞬耳 
斯人長逝漏長沈萬　無聲伴夕陰微物何緣有知己畿南重遇伯牙琴（畿南華將軍故宅陳置一如曩日壁間冠劍猶存榻畔　檠羅列室隅並有將軍生前所置風琴其式甚古樸不似今日人家客室中設備之鋼琴也登梯處見自鳴鐘亦係將軍遺物自將軍及夫人逝世後百年以來自不復有鼓琴之人與嗚鐘之日矣每常日暮憑吊者與攬勝者相率言旋則此無知之鐘與琴伴將軍而長寂者正若鍾之期死伯牙遂無扣絃時也） 
萬斛秋塵　地空波中如鏡晚潮東輕烟一縷河濱起雲水蒼茫蘆荻風（瀑多美河上今有輪舶往來） 
王侯第宅今誰主瞥眼繁華轉眼愁惟有將軍獨千古寰中富貴盡浮漚（凡遊華翁遺宅而一念其爲人舊時帝王思想必將消除於無形矣） 
老屋荒江存正氣秋風黄葉子陵臺蠅頭蝸角人問世何日重生此　才（美國革命成功頗得力於法人之助有法將軍勞故野者華翁之故人也迨華翁歸隠後遂築維倫山别墅以館勞氏迄今别墅之二樓中尙有（勞放野將軍住室）交誼之篤千古艶稱方諸我國惟漢光武與嚴子陵差足當之崇　凝望令人歎渼不置） 
至若就予悲境而言則萬里遽　重洋闗阻雖不至如李陵答蘇武書之抑鬱蒼凉然苟不幸而遇逆境則在海外之困阻實將什百於内地民國七年十月美國疫　盛行死亡枕藉爲百十年來所未有荆妻梁疫越十三日而殁姑就病狀而言亦不可多得之現象也予詩有云 
秋高日落咽寒蟬家阻重洋涙似川揮手行雲看欲逝明燈挑盡十三絃 
蓋美國去秋新有之流行病每當臨危之際肺部悉爲外氣所填塞呼吸之昔忽斷忽續若寒蟬之鳴砌惻惻復惻惻愈趨而愈下其　喘息甚微又若哀絃之不能成　最後雙流迸注則喘聲己垂寂矣詢之　約某名醫乃曰病此以没者感知識之神經已先失其作用故在病逝半日之前張目無所見充耳無所聞呼之亦弗應也迨氣垂盡前涙外　是因感痛苦之神經尙未失其作用故其下涙可得調之（痛涙）云姑誌其說以備海内外醫學家之　證何如 
老申報 
[論福建新購電線爲中國電線創始事（見光緒元年五月十九日）]  
　　中國沿海地方設立電線自來歷有年所官商欲通信於上海厦門香港各埠之間片刻而即可行至也然此不過西人之舉素以便西人通問所起見而我國家仍然以電線置諸度外也本館昨載福建官司奉總理衙門咨向丹國電線公司辦買厦門至福州現設之電線則本國家將在本地自有一帶電線也旣將爲史記新記創舉之事亦爲我國由漸取用泰西各法不止之新說也該電缐工程一竣則上海厦門福建廣東皆可片時通息旣爲海防之要處亦當爲國家施政一助也但此處　各以電線相連而頒發政令之都猶遥然遠隔各信由京師往來逹滬夏則須時五六日冬則十餘日始通也夫政治之興利免失要在專操事權均能盡一並迅速通聞各事耳北京操全權者果能遠邇迅頒治令則防微杜漸要莫勝於此若因小患而仍釀成大禍者實屬鮮有其事泰西諸國明知此理無不以電線推爲政事之要務故西國各疆界雖較小轉遞書信之法 
反較速者蓋姐是电况我國寥闊遥遠各路亦多滯礙乎以故爲近之計應由上海設電線至南京自彼而往京都果能如是則京都南京杭州蘇州福建廣東各省城或半日或一二日之間而信息各能往返即如武昌各火船可轉逹等處亦尙須如數日而音信始可相通焉（未完）　　温州飛霞洞（古蹟圖六） 
常識 
　　○　蝕之新預防日本奥村博士之研究報告曰　蝕多生於軟齒硬齒易羅牘漏症但　蝕較少預防之法即多生津液除去有腐敗作用之酸類減少齒面之附着物吾國（指日本）昔日有朝起食梅乾食後取書物之晉慣是蓋與此理暗合者也又佐藤氏研究唾液一方而之報告曰唾液者一方雖有預防　蝕之作用而一方亦有促進齲蝕之作用故吾人於此矛盾之兩作用中宜設法利用其預防作用即第一助長水之作用凡食梅乾等物時雖可增加津液然若刺激過久有感疲勞之虞是不可不加以時間之限制也第二增加阿爾加里性以對抗乳酸　醉但亦不可過久第三注意增加殺菌力以上三項即爲利用唾液預防作用之法此外若石灰含置多之飲料水野菜果物等亦有預防該症之效也[  弋人]  
雜錄 
[世界小新聞] [  呆正未艾譯]  
　　○蕪麥飼料代用品之新發明近據日本水產研究誌上所載有一極新之發明即以海草而代爲燕麥飼料其營養價值不特不較遜且或過之蓋經多數學者之指定而證明者也依其說曰將海藻洗滌而去其鹽分之後以之供爲飼料最爲適當且成分豐富而經解析之結果其成分如下水分一四四○％炭水化合物五二九○％蛋白質一七三○％纖維一一五○％無機物三九○％依右表而觀之海藻之成分比諸燕麥炭水化合物之量雖　爲少然蛋白質則頗爲豐富以之利用爲馬之飼料最爲適當經多人之試騐謂將二種飼料一爲蕪麥枯草以及藁草等之混合飼料一爲此種之混合飼料中除去　麥而加以同量之海藻飼育馬匹將騎兵二十名之軍馬而分　之經二月以後觀其結果成绩頗覺良好蓋兩相比較之下以有海藻在内之混合飼料而養者比諸不用代用品之混合飼料而養者體　之增加甚多而以營養價值之百分率而計之則一起路　來姆之燕麥與○七五起路　來姆之海草營養價值互爲相等即一○○與七五之比也噫吾國之養馬家與軍馬飼養者欲爲原料節約起見其盍試用之 
小說 
[童子破獲德探記（四）] [  翠岑]  
　　哈雷米瑟而與隊友迪克考得立而者敦裘鎭之童子偵探隊員也同居於敦裴之郊外一日者隨隊作偵探術之練習二人受命追覓夏台而鎭童子偵探隊狼隊之隊友二人名亞漱哈萊與彼得勞孫者之踪跡時於炎威赫烈之日下穿　用越籬　循足跡而行哈雷曰吾等循此足　不患其不得弗畏熱前行可也迪克曰然慎弗破汝衣蓋言時兩人方跨越一編棘之短籬地上之足跡至籬而絶也旣逾羅即爲大道　印忽　僅有車轍兩道雜以蹄痕二人搜覓久之平滑新修之路面絶無他痕詫不得其故相對默然移時迪克忽冷然作福爾摩斯之口吻曰此其故頓然可見耳君苟。。。哈雷　吾智不如君吾苟如何速續言者迪克曰止弗　言亦無　謙進彼勞孫與哈萊必逾此籬而是時適有一車過此彼等遂由籬上　入車内而赴敦裴哈雷大呼曰然然吾知其故矣馬蹄圖端均向敦裴去也彼等此時殆已安坐敦裴矣迪克曰是必然耳且在食也吾儕趣前捕之於是二人遂行疾趨敦裴二十分鐘後已抵其地念勞孫與哈萊疾行三英里休息必久是時必猶在章子軍常臨之一荒僻客居遂赴之道經巿街見　有政府之通令羣衆方聚觀文謂坦而斯頓希司之俘虚營中遁脫一德探有得之者賞金二十　下附德採影像二人見之迪克曰吾將得此二十鎊此機鮮遇也哈雷曰非易事也迪克曰汝謂吾不能耶吾必試之較此更難之事吾亦嘗遇之矣哈雷曰閒事且置之吾儕今方跡隊友也迪克曰然吾幾忘之矣二人遂疾行至客店則逃者在焉迪克大呼曰在是矣勞孫與哈萊大　自認失敗各陳所爲乃返夏台而至司令龍隊長深嘉米瑟而與考得立而之智遂散隊各歸共家迪克於晚間　　晚報闗於德探事知德採之踪跡已確證在敦裴與夏台而之敦裴大森林中林外當無所逃惟林幅　闊一時猶未易獲詰旦迪克蚤起即至俱樂部待哈雷哈雷至問曰迪克今日將何作迪克沉着徐言曰獵探耳　逃俘耳哈雷駭曰噫眞耶彼陸軍大佐赫堡耶迪克未以晚報哈雷曰然則本隊昨日演習於林中何以未見迪克曰能見則亦無須賞格矣吾已問諸守林終宵之兵彼云赫堡猶未獲彼等之責任猶重言時似甚憂鬱也行矣哈雷敦裴森林吾儕之目的地也 
[自由談之自由談] [  不冷]  
　　收没敵產之德國總會定爲南北議和會所誠爲一互相聮帶闗係之事置推南北所以失和之由以外表而言固爲對德宣戰之議案故也 
 
 

Page 15

 
 
   
 
 

Page 16

 
 
   
 
