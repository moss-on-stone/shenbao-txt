# 1917 - 78 - 4915844

 

Page 1

 
 
   
 
 

Page 2

 
 
時評 
[第三步之動機（默）]  
　　梁任公最初宣言對德應抗議而政府果抗議其後宣言對協約國應提出希望條件而政府果提出條件今又宣布其與德宣戰之主張矣政府果即與德宣戰耶 
　　中國之與德宣戰固非意外事所以徘徊者因條件與俄變兩事耳今遲之旣久條件之磋商巳有把握耶俄變之觀察巳經明白耶美國與德宣戰之說正甚今中國亦說宣戰者所謂最初宣言與美取行動一致耶此皆非我局外者所知然而其動機固巳見矣 
[命令]  
　　三月二十五日大總統令參謀總長王士珍呈請任命曹士溥爲直隷督軍公署少校參謀朱鼎勳爲直隷陸軍第一混成旅參謀長應照准此令 
　　又令財政總長兼鹽務署督辦陳錦濤呈稱江寗下關掣驗局局長潘祖光調京另候任用請免本職潘祖光准免本職此令 
　　又令財政總長兼鹽務署督辦陳錦濤呈請任命王箎貽署理江寗下關掣驗局局長應照准此令 
　　補二月二十六日大總統令林長著授爲陸軍中將此令 
　　又令外交總長伍廷芳呈請任命李坤爲阿爾泰外交局局長應照准此令 
　　又令兼署福建省長李厚基呈考覈知事懇請分别奬懲等語閩侯縣知事王述曾精明練逹條理秩然署閩淸縣知事楊宗彩明愼安詳振興學務莆田縣知事劉蔭榛辦事認眞不辭勞瘁署漳平縣知事鄧炳勤愼愛民庶政悉舉署平和縣知事婁啓銓辦事諳練輿論允孚浦城縣知事胡子明惠愛及民循良之選署尤溪縣知事吳佐宸助理剿匪卓著勞績建陽縣知事趙模撫字催科勤勞不懈均著傳令嘉奬撤任龍巖縣知事孫陶羲馭下不嚴控案纍纍撤任漳浦縣知事黃樹棠操守難信徵收不力撤任古田縣知事魯喬年辦案失察驗報錯誤均著交文官高等懲戒委員會依法懲戒此令 
　　又令雲端旺楚克著晋給一等嘉禾章此令 
　　又令縫田榮四郎給予四等嘉禾章此令 
　　三月三日大總統令汪大燮給予一等文虎章此令 
　　又令劉崇傑楊彦潔均晋給二等嘉禾章此令 
　　又令李福林晋給二等文虎章此令 
　　又令任命劉崇傑署國務　參議此令 
　　又令黄文忠授爲陸軍步兵中校范寳書授爲陸軍工兵中校並加陸軍工兵上校銜此令 
　　又令陸軍總長段祺瑞呈請將李文驥加陸軍砲兵中校銜盛一晋授爲陸軍步兵少校並加陸軍步兵中校銜劉珍授爲陸軍步兵少校應照准此令 
　　又令司法總長張耀曾呈請任命沈鈞儒爲秘書廳照准此令 
　　又令司法總長張耀曾呈請任命戴修瑞楊學禮署僉事應照准此令 
[專電]  
　　北京電德使昨晚（二十五）六時乘專車南下軍警首領政界要人多在站致送議員中馬君武黄攻素等亦趕來握别 
　　北京電梁啓超致函國際評議會主張宣戰宜與絶交銜接决行並附意見書分兩段立論（一）宣戰問題（二）對奥問題 
　　北京電梁啓超披露對德奥宣戰之主張於各報因有人疑其近日主張有所變更故以此自白並促外交進行 
　　北京電政府因外長巳否决案同會期内可提出否之諮詢案昨提出於衆院明日該院將動議决定之公言報等則指政府爲棄權無能該案因外交關係當可通過 
　　北京電陸外長重提諮詢案昨巳交到國會 
　　北京電陸榮廷來京政府及各政團與在京同鄉以其扶建共和勳勞特著均預備歡迎 
　　北京電府秘書長李開侁由滬與陸督偕來昨上午十一時晉謁元首述陸督今日（二十六）可到及來京原因至李就任之期尙未確定一說將俟陸到商任廣東省長 
　　北京電劉式訓臨行推薦該部參事间祖申爲次長 
　　北京電交部昨派精通德語部員分赴津寗漢粤閩魯等省郵電局常住檢查 
　　北京電政府議决西陲聯防法密電張楊二督及馬洪兩使遵辦 
　　北京電昨元首傳見王家襄詢浙江齊省長裁撤審檢所情形併囑爲疏通 
　　北京電政府派黎邁赴日調查烟廠辦法 
　　北京電蘇省設高分廳之議聞巳主緩 
　　北京電羅佩金劉存厚來電互訐政府覆電雙方勸解 
　　北京電蔡元培發起國語研究會巳由部立案 
　　東京電黎總統覆日皇致謝贈勳電並謝日本歡待汪特使 
　　東京電本日日本各大公司發起在帝國劇場歡待汪特使實業家赴會者七百人 
[外電]  
　　北京電梁啟超氏致書國際政務評議會就今後之外交方針表示其意見内容大略如左一對德宣戰之所以必要者因此旣易處分在華之德人而中德從來之條約可作無效改訂中國有利之條約如僅斷絶國交則無此等利益又因斷交而生德人之惡感情與宣戰亦無以異二宣戰之理由因德國蔑視中國之國威回答措詞傲慢對中國潛航艇政策之忠告示有反抗之意且德國前此蔑視國際公法佔據我膠州灣我爲人道並巳往所受之損害加以懲創係正正堂堂之行爲三宣戰之時機宜迅速因徒遷延時日亦不生上述以外之理由亦無俟與協商國方面確定條件而後决定之必要如關稅問題等係另一事可俟適當之時機依友邦之好意磋商實行四爲中國之外交政策貫澈到底對奥大利應取對德國同一之政策（二十六日） 
　　漢口電武漢商務總會因關外交問題　開大會漢口商會議决反對加入協約武昌總商會則信賴中央之方針議决不加入漢商會之决議（二十六日） 
　　北京電中國政府關於上海德文同濟學堂解散之件曾向法國公使抗議爲該公使却還（二十六日） 
　　漢口電在漢口之俄國人昨在該國領事館開新政府成立祝賀會各俄國人洋行均懸國旗以表祝意（二十六日） 
　　漢口電駐宜昌德國領事由宜退出於昨來漢將與駐漢之德領事同行赴滬（二十六日） 
 
 
 

Page 3

 
 
　　北京電林公使日前政躬㣲有不豫茲巳痊愈今晨起巳外出（二十六日） 
　　北京電陸榮廷今晨到津夕刻入京（二十六日） 
　　奉天電前第五十三旅長湯玉麟曾赴馮麟閣處求援馮置不顧遁往邊外陷於四面楚歌之境其部下之大部分見勢不佳紛紛四散湯不得巳復到廣寗求馮緩頰向張作霖謝罪降服准其殘餘部下歸復原隊大約可邀允准（二十六日） 
　　南京電駐津德國領事本日午後一時到寗俟德使辛慈今晚九時抵寗後同乘十一時開夜車赴滬南京德國領事亦同時出發（二十六日） 
　　東京電俄國之新政府日本將暫臨時承認目下正在考慮其手續俄都來電云國民議會二三個月内可開會（二十六日） 
　　東京電二十五日由門司開駛之中國北方航路郵船淡路丸有在玄海灘沈没船員乘客全體不知下落之說惟郵船公司並未接到此報故其眞僞不明（二十六日） 
　　北京電日皇致大總統電内容大意如左閣下重善鄰之誼特派前交通總長汪大燮齎送慇懃之親書最高之勳章並朕及皇后貴重物品閣下之切實友情朕不勝感謝朕喜雨國間之邦交益加親善茲祈閣下之福祉與貴國之隆昌（二十六日）以上東方通信社電 
　　北京電梁啟超上書國際評議會主向德國宣戰以哀的美敦書致奥限四十八小時内宣布對於潛艇戰爭之態度（二十六日） 
　　北京電國風報載稱中國駐英法日公使會同致電政府請加入協約參與巴黎經濟會議（二十六日） 
　　華盛頓電駐美顧使至國務部探詢美國今後對德方法且謂美國無論有何舉動中國擬與一致進行外間謠傳某中立國現出爲美德居間調和政界怒謂此種提議實屬有意侮弄云（二十三日）以上德文電 
[戰電]  
　　倫敦電海軍部宣稱據德國無線電報所傳消息觀之德國摩成號捕沉之船除一月十七日公報所布者外尙有以下諸船英船法蘭西親王號愛狄號（二六五二噸）白里克洛克希泊號羅丹齊號（三○六一噸）加塞林號（二九二六噸）愛士末拉逹斯號（四六七八噸）奥太基號（九五七五噸）台姆特登號（六○四八噸）高坆納號（五五○○噸）姜號瑙威船斯太特號（七二八噸）上次公報所載之齊哇杜爾號（四九九二噸）現悉確巳沉没上舉之船内有數艘巳數星期存亡不卜餘數船均近今駛出者（二十三日） 
　　華盛頓電政府决議一俟國會宣布美德處於戰爭地位則即擬施行一切對德方法政府之籌備無㣲不至且非準備短期之戰爭聞所取之方法將較保護商船爲廣今所能悉者並未議與協約國締結政治之聯盟惟陸海軍或將彼此提携政府且擬以軍需源源供給協約國星期五日内閣會議所提議之事件有以美金五千兆元借與協約國一條（二十四日） 
　　紐約電美國主戰之熱度現漸趨嚮極高點東部各州之城邑現均效法紐約要求即行宣戰中西部各州聞美船海爾登號爲德潛艇擊沉及德人所傳預料四十八小時内戰端將開之說大爲激昻人人知戰事難免全國主要各報皆促以貫澈的精神對德紐約世界報與政府最爲接近亦曰吾人今可宣戰矣國務部對於外間所傳某中立國將於最後一小時内出而調停之說置之不顧且謂今非以取銷潛艇戰略列入條件則無開議之理内閣預料國會必贊助開戰故今日曾討論趕造軍火辦法蓋深知美國接濟協約國之軍需不可因供給本國海陸軍軍火而減少故也新半球州佛芒特州羅特島之立法部要求施行普及軍役及議决供防務用之欵項各城鎭現正組織募兵事務處及公安會（二十三日） 
　　華盛頓電德國建議修改普美商約美國不允德之目的乃欲將彼此商民於戰時所享之優待使普通之人均能享之美國已决議召回在比辦賑之美員而由中立國人代之駐不魯塞爾之美使巳赴哈佛爾（二十四日） 
　　亞姆斯特丹電德國柯洛業報謂威爾遜總統如欲借此開戰聽其爲之可也協議之期本巳過矣隱指德潛艇擊沉美船哈爾登號一事 
　　倫敦電羅馬路透訪員電稱據柏林私家消息謂德國内局日危人民驚惶日甚政府因近今發生暴動之故巳於各要鎭宣布受圍今各處人民紛圖蠢動即柏林之人民亦稱擬要求當局停戰亞姆斯特丹電亦接有此項消息但未能徵實（二十四日） 
　　瑞士京城電普魯士陸軍大臣懇請人民購買兵債劵匪特爲戰局起見且籍此足示世界德國於財力上决不能爲人所敗並告誡德民謂國人如不能按時供給金錢則不久將見敵兵蹂躪德國全境云（二十四日） 
　　亞姆斯特丹電國會討論糧食問題辯論頗烈佔少數之社會黨議員庫勒特氏詆責德皇德相爲戎首且以德皇之守舊黨比諸俄國之舊朝又謂德國如能有近今俄國所得之進步則彼殊歡悅云議長即令該員遵守規則社會黨議員柯區氏起言人民不得果腹之苦狀又有狄特滿氏者大呼政府當知工人因饑而不能自支至是會場之人爲之大譁（二十四日） 
　　羅馬電塞拉郵報評論德奥擬攻入意國之謠傳謂奥兵今集於意陣線者共四十師德國能於其二百四十師中調出幾師以加入之今尙未悉各報今皆謂敵國如果以預備兵大舉攻意則意國不得不仰助於協約國之預備兵云（二十四日） 
　　亞姆斯特丹電德國公報宣稱德皇致電興登堡元帥曰法境德軍陣線之行動與西境大局甚有關係汝與魯夫杜夫將軍决定此計遂得闢一續戰之新根據地云云德皇並致書巴伐里亞聯邦之王曰西境陣線軍隊大行動得以安然實行者首賴王子魯泊里區之佈置得當其功業良堪欽佩將來必在戰史中佔一光榮之頁余以欣喜逾恒特爲通告云云（二十三日） 
　　巴黎電法國半官報紀昨日法軍獲勝情形後乃置問語曰敵軍回攻何爲乎豈法軍巳與敵軍新陣線接觸抑其回攻乃後衛之戰事以圖阻止法軍追擊俾可重集其軍乎此數問題今尙不能作答也（二十四日） 
　　倫敦電法國英軍大本營路透訪員電稱前星期内共克復法土三百方英里村莊二百所法民之復自由者萬人（二十四日） 
[公電]  
　　四川順慶電報局來電各局鑒四川順慶於今日開局通電特聞順漾 
要聞一 
[俄新政府與戰局]  
　　路透電社接二十四日俄京電云民主立憲黨總部宣布主張民主立憲又云外交總長米留柯夫氏向新聞家宣稱俄國擬恪守以前各盟約俄國現政府與協約國相同故盟約可更鞏固可更誠篤繼續作戰以爭俄國與歐洲之自由此爲俄國之責任此後俄國不復爲一界人之重負而將爲一有生發力之分子單獨媾和之謠傳必終歸消滅蓋以自由之俄國與貴族之德國相交實有礙國家之利益也又云里加陣線之兵士開大會一致議决盡所有之力以捍衛國家亞力克齊夫將軍報告兵士之精神甚嘉讚之德國隂謀陸續發見現悉前社會急進黨領袖曾月得盧布二百枚政府議設五穀專賣並廢除宗敎上及階級上無謂之舉前政府之財政諸務槪由新政府認付又云官場徵實尼古拉斯大公已辭俄軍總司令之職現由陸軍參謀總長亞力克齊夫將軍暫代又云陸軍總長葛恰夫氏發表一殊可駭人之示文曰敵軍現正侵逼俄京其北陣線之援兵軍火糧食日見增多俄京現間諜密布吾人必須除之但賣國者現於各級社會各項營業之中運動　爲可畏且衣各種服裝以圖掩人耳目欲加辨别殊爲不易國民乎今當自行守衛危險甚大愼勿洩漏國防之秘密云云又云塞洛宮前皇之近侍内有維羅波伐夫人者與宮僧拉斯普金氏交甚親密爲一最大之隂謀家前皇前后之重迷信而荒政務皆由此婦蠱惑所致拉斯普金氏之尸棺現仍厝於塞洛宮尙未移葬他處最近發覺前内務大臣泊羅土波波夫氏竭力朦蔽其同僚使彼等誤信内亂不致發作各大臣直至革命發端時始悉事實之眞相内閣巳發宣言書勸告國人當猛進勿却及嚴守紀律始克戰勝敵軍又言德軍獲勝即帝權恢復之謂俄國刻正發行自由借欵三千兆盧布八五實收按年五釐起息各監獄令廢除笞刑且去監犯之鐡鐐 
[德領裁判權問題議决]  
　　德領裁判權問題政府連日均在研究中茲聞此事業於上次國務會議决定蓋政府之初議原主張荷蘭領事所代理德匣商民之利益不包括裁判權在内聞國際政務評議會之意見卽如此後經國務會議多次之討論以爲現在對德外交僅到第二步若完全收回恐屬過當蓋中國此次外交不僅對德一方面應使對於他國亦可表示一種正當適宜之態度不應使他國人謂中國政府趁此時期圖占便宜故議暫將德領裁判權交荷蘭領事代理但於審判案中提出幾種罪名於中國治安有妨者不屬荷領代理範圍之内另設特别法庭審判大約卽將照此定議當此問題解决之時有外國顧問莫利遜有賀長雄韋羅貝利德佩多等五人署名上一說帖於國務院亦主張暫不收回且言在荷領代理權範圍内另行提出之罪名於中國治安有關應歸特别法庭審判者可以適用中國新刑律並謂中國應保留權限可以於新刑律所指之罪名以外隨時提議增加罪名又謂中國之刑事訴訟法能否適用外人不得而知希望政府將刑事訴訟法譯成歐文以便外人得以共覩云云政府决定此問題之方針此項說帖或有力先是政府對此問題一面諮詢各外國顧問一面曾令司法部籌議辦法各外國顧問之意見旣如上述而司法部部務會議則主張收回其所持理由謂凡兩國斷絶邦交後按通例言之政治條約當然喪失其效力而通商條約不過停止其效力而已領事裁判權本係根據商約而來由性質上言之其效力當然停止則在停止期間内自應由我國收回辦理且中日戰爭時美國公使曾聲明代表利益並不代理領事裁判（按當日我國在天津捕獲日本間諜兩人送交美領事該領事不收）旣有此好先例可援則此次之德國領事裁判權自不如收回較爲妥當云云唯最近國務院决定仍從外國顧問意見交荷蘭領事代理巳飭司法部起草章程聞司法部將採折衷辦法凡德人除犯内亂外患罪應交中國審判衙門辦理外其餘犯罪仍交荷蘭領事代行裁判云 
[外長問題之法律解釋]  
　　先提諮詢案　　昨日（二十四）上午十時段總理約兩院各派議員在國務院開談話會到者七十餘人叚總理謂外交總長伍秩庸君辭職之意志甚堅不能挽留當此外交緊急之時不可不急覔替人政府意思以陸君徵祥本係外交熟手此次辦理對德外交又係陸君與公使團接洽陸君心思甚細於外交公式亦極明了故認爲以陸軍繼任爲最適宜但陸君前曾提出議會被否决一次故此次未敢冒昧提出然當此外交緊急之時或者諸君對於陸君之感想比前不同故特約諸君到院討論此事云云褚君輔成謂前次議會否决陸君爲外交總長其中實含有政治意味現在時勢緊迫關於從前反對之理由已覺減輕但曾經否决之案在同一會期之内再行提出似於法律上不無障碍故討論此間題宜先從法律方面着想云云段總理謂同意案與議案性質不同似宜分别觀之其時發言者甚多王君侃劉君彦等均以爲同意案是承諾案在約法上有三項應由議會承諾者（一）國務員與外交官之同意（二）宣戰媾和締結條約之同意（三）特赦減刑復權之同意此三種承諾案不必經審查委員會之審查卽可議决其中亦有須經審查者如條約案是但未有必經審查之明文規定若議案則於議院法内規定甚明非經審查委員會審查不得議决是承諾案與議案之當然性質不同性質旣不相同然則國會組織法上所謂經一院否决之議案同一會期内不得再行提出之規定應不包括承諾案在内另一派議員起言陸氏之爲人國會亦非絶對反對但前旣否决一次於同一會期之内是否可再提出實屬問題相互問答良久同意案是否應作議案同視業經國會不同意之人於同一會期中是否不當再提一時不能確下解釋此次談話會中吳君景濂楊君時傑等俱在與段總理問答亦有辯論但均從法律一方面立言最後有某君主張謂解釋之意見旣有兩層應由政府先提出一諮詢案諮詢同意案是否爲議案如議會表决爲是當然不能提出如表决爲非則可以商量提出云云段總理深以爲然參議院王議長云此種同意權是否爲一種法案未能率然答覆允向各政團疏通意見再行議决以答覆政府之諮詢聞段總理已準備諮詢文件不日即可送逹矣 
[參院談話會討議外交]  
　　昨日（二十四）下午二時參議院開全院議員談話會到者約五六十人半數議長王家襄君主席首由丁世嶧君說明開談話會之理由略謂國會旣贊成政府之外交方針不能爲無責任之贊成從前雖有一部分反對政府外交方針者但巳經多數通過贊成則亦無反對之可言故現在同人應全體一致對於政府之外交行動加以監督換言之即贊成政府之外交方針者非因贊成政府而贊成之國會本身宜對於外交方針確有把握也故當此之時國會不可不對於政府之外交行動特别注意並調查内容時時與政府接洽俟將所以事實調查明晰後國會應獨力判斷以自動的態度决定一種政策政府之行動與我同者則贊成之否則反對之方爲盡責本日發起此會即擬準此方針討論應取何種手續方可逹到目的又言外交問題有兩事須質問政府第一中德國交斷絶已由第一步至第二步而政府對於第三步之手續猶遲遲不即實行者何故第二政府曾宣言中德　絶國交協商國方面許與中國之條件的利益如關稅賠欵等何以延至今日仍未確實履行此兩條件皆須向政府質問嗣由湯漪發言其意思與丁世嶧大致相同惟主張先由參議院外交委員中推出代表向政府質問質問不得要領之時再開大會質問最後又謂外交方針非本日所能討論終了不如暫行擱置先行研究辦法衆均贊成旋即决議預備由原有之外交委員會或議長通告定期開一全院委員會選出數人或與外交團或與政府分途接洽關於上舉接洽事件即由此選出之委員數人負責爲之惟每星期開一次全院談話會由委員報告公同討論一切此議决定後遂散會時不到五時此事不日卽須進行惟按衆議院規則全院委員會之議事必須由大會交付今若憑空開會殊尠依據大約必先在大會時提出動議也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[招募蒙古騎兵之計畫]  
　　字林報二十一日北京通訊云中政府佈置内政對於内蒙古近頗注意擬將從前所視爲游牧所居之不毛土地分立縣區俾可與民國更爲聯絡近日國務院决議將中國北部中部馬隊從速改用蒙古騎士中國西部人士雖以善騎稱然若較諸蒙藏人士則猶有遜色蒙人縱未經訓練但以騎戰言固巳予漢人以不可勝紀之敎訓前淸禁衞軍之蒙古騎隊今仍在京實較漢兵爲優蒙古游牧部落中殊不乏此人物故政府决計將來騎兵陸續招募蒙人充之而以漢人專充步兵此項决議與改蒙古爲行省設立縣區分置警察以淸匪源之計畫有關亦足見政府之注意蒙古矣惟蒙古王公未識能滿意否政府着手辦理時擬先招募滿洲之蒙人因其與漢人接觸巳數百年能操漢語將來與北軍其他隊伍相和雜時更可情意融洽而無桿格之虞云 
[保利公司解散之宣言]  
　　華商保利銀公司之組織經過數月之久近以兩院協商結果仍不能逹其初意之目的遂激而出於解散之一途該公司代表人發出宣言書名曰華商保利銀公司解散之原因並懇國人注意錢荒共籌救濟之策其原文前半所述爲該公司組織及請願國會咨逹政府政府交付院議而卒爲兩院協議會修改其原訂之合同種種經過情形大致早散見各報其所持爲衆院咎者蓋在受其請願於前而修改其合同於後之一點耳次言合同修改後該公司所受種種損失尙望財部指示辦法次舉興亞契約與該公司改後合同兩兩比較而深致其不滿意於衆院之情懷再次則力辨該公司與外人有關係之謠傳此節亦該公司所以解散之重要理由茲錄其伸辨一段以供國人觀覽文曰　　（甲說）借欵合同第六條以國庫劵爲擔保恐公司藉此流通以貸資本以賤價流入外國而坐享收燬制錢莫大之利益答之曰商人等若自不出資而欲圖大利則不如勾通外人暗輸制錢出口之尤爲得利也今之東三省及直隷山東河南等省比比皆是誰得而禁之又何必費無窮之力組織公司商訂合同勞擾數月而不已哉正惟逆料制錢燬盡大利歸人之後錢荒必大起商人必首蒙其禍故不肯爲耳而合同中亦即殷殷以扶助政府得造輔幣爲惟一之要務當爲有目共覩蓋商人雖愚然切身之利害尙有能見及者矣且商人等如無資本必待國庫劵之賤價售與外人而後得資耶則當與財政部談判之始苟非現有資金措備在京財部豈屑與吾輩一語又原訂合同稿係先交欵而後發國庫劵一千萬元之現欵非細數也倘中間必需國庫劵售出始能繼續交欵則一轉移間巳耗折鉅萬商人等旣係妙手空空而敢冒如此重大之危險豈不慮及鷄肋之不足供人食乎然此條反對尙不失審愼之義商人出資但求有確實之擔保品即不用國庫劵亦可其後此條未發生糾葛皆以現欵充裕足以徵信故也（乙說）銀公司表面爲華商組織其實恐暗中攙入外資此說有兩種解釋當分兩層答之（其一）謂出資者實爲外人而代表等乃表面爲虎作倀者也答之曰代表四人乃承全國商會聯合會開大會時各省到會之代表所推舉非自己輙敢妄稱代表也以一二人自稱代表或有爲外人作虎倀者矣謂全國商會派來之代表所推舉之四代表皆爲虎倀則直謂全國商會無一人非虎倀者爲此說者獨非中國人乎竟將全國商人一筆抹煞乎且全國商會聯合會首先請願拒絶日本興亞公司之契約而後推舉代表以組織銀公司前者後者皆經公議决定而後行雖有人焉欲假外資以漁大利亦烏能任意攙入耶（其二）謂出資者自係華商但資力不足勢必以私人交涉轉貸外資也答之曰此項資金甚大若僅攙入少數外資則何需乎此若攙入多數外資則外人豈輕於貸付以中國政府之資格僅借五百萬之欵且須以礦山作抵（即水口太平山兩處）吾商人猶是中國之人耳豈能持一紙國庫劵而遽得如此之信用耶彼日本興亞公司之約預防收鍊制錢之結果或無大利特訂以他種利益補償（該約第三條）今商人此約雖亦有另籌補足之一條然以表面中國商人名義其不足以勢力强迫政府踐此困難之約固外人所知也假使收鍊制錢之結果竟無大利外人格於事外不能贊一詞以干涉還欵則其鉅資浪擲虚牝矣外人豈若是之愚矣乎又吾商人果借外資而轉貸與政府其大利終歸外人區區羡餘又何苦爲此擾擾耶云云 
[收買存土案之再質問]  
　　衆議員張伯衍等數十人以此次政府收買烟土一事禁烟條約期限將滿此項存土有無收買之必要暫置勿論即以政府議决以公債收買與以副總統商訂合同兩事言之在政府爲違法在副總統爲侵權查副總統原電有云此次公債以十年攤還所收之土作爲藥品分地行銷十年必可售罄即以該欵還償公債可無失信等語試問此等投機事業有何把握若銷售藥品之欵不敷抵還公債之數所發債票自應由國庫負擔以增加國庫負擔之債票不經國會議决擅自發行是違背約法之規定至副總統本無對外之職權且於政治上本不負責任以無此職權不負責任之副總統竟與土商簽約微論有損尊嚴致傷國體即侵越職權之咎巳屬百喙難辭其所訂合同在法律上當然不生效力究竟政府對於此案能否根據以上理由與洋藥公所代表磋商廢約仍照禁烟條約切實辦理之處用特依法提出質問限三日内明白答覆云云 
[大總統府官制審查結果]  
　　大總統府官制案巳經法典委員會審查完畢探其大略如下第一次讀會討論大體僉以總統府自元年以來所有各項機關人員均屬私人幕僚性質無正式官制爲之規定殊非正當辦法今政府提出此案自無反對之理一致主張本案成立惟原案將各處分爲七案形式上似乎獨立對外之機關殊屬不合乃取合編分章主義七案併以爲一而以通則冠首較原案爲整齊第二讀會逐條討論多仍原案無大變更翊衛處雖近閒冗有表示反對者然該處之設原予蒙古王公與大總統接近之機會亦有深意表示結果仍依原案最後開三讀會整理文字表决全案成立計此案所訂官等列入特任者爲秘書處秘書長軍事處處長翊衛處都翊衛使列入簡任者爲秘書處秘書副長（一等）秘書（二等）軍事處副處長（一等）侍從武官衛侍武官（二等）翊衛處翊衛使翊衛副使（一等）翊衞官（二等）内務處處長（一等）副處長（二等）交際處處長（一等）副處長交際員（二等）守衞司令處守衞司令官（一等）列入薦任者爲軍事處高級副官（三等）副官（四等五等）翊衞處副官（四等五等）内務處各科所長（三等）會計審核庶務事務各員承宣官副官醫官（四等五等）交際處繙譯員（三等四等五等）列入委任者爲秘書處書記軍事處書記翊衞處書記内務處書記守衞處書記（六七八九四等）至於俸給則所列特任官官俸爲八百元至一千元处處簡任薦任委任各官官俸按其官等得適用中央行政官官俸法惟陸海軍軍官俟有軍官官俸法規再行變更現時簡任職内如原官俸薦任之軍官得適用薦任之官俸翊衞處王公不適用前項官俸法除王公年俸外得酌給津貼内務處各科所之荐任官得兼用委任官官俸之規定守衛司令處除照陸軍營制餉章支領外得酌給公費此其通過全案之内容也 
[湯玉麟反抗之始末]  
　　奉天五十三旅長湯玉麟抗令事迭詳前報茲調查其始末情形如下當奉天政潮劇烈時中央密派趙次珊到奉和解業巳解除誤會言歸於好馮師長回防休息後即行晋京湯旅長則調赴新民防駐於是省垣商民額手相慶咸謂可高枕無憂矣詎料湯氏到新後聞王永江仍回原任不特自己所懷之目的未逹且其反對之人物亦未能更調中懷更覺憤懣爰卽變其來新宗旨密謀報復湯與從前駐新五十四旅之劉營長景雙本係至親言聽計從劉於湯到新後即電逹師部謂不願受五十四旅節制當經五十四旅旅長電飭懲戒旋復唆使湯電逹軍署索餉索軍械張軍長置之不復又與當地之水陸警兵勾結一氣宣言獨立並收撫著名胡匪首領以爲已用張軍長審知其心存搗亂即派探偵其動靜而奉天憲兵營營長王劍秋氏亦以人言可畏連日遣派探員八名分途赴新調查數日以來僅接四員報告其餘不知下落說者謂已被湯之黨羽拘留故其時省垣人心又生疑慮張軍長復寗　東邊馬鎭守使將其部屬調至興京撫順本溪一帶而法庫彰武等縣則調吳鎭守使派撥軍隊駐紥又電請中央調二十師之軍隊若干駐紥錦縣均視新民之舉動如何以資應付省垣城關及各要隘則添派軍警梭巡於夜間盤詰尤嚴不料警訊傳來謂湯巳密遣胡匪在省附近定期某晚起事勝則大舉入城不勝則擾亂車站引起絶大交涉云云軍署得此探報一面傳令嚴防一面派探密查未幾各探員報告如出一轍張軍長即於十八晚間召集軍政各要人密議辦法而劉景雙撤差查辦湯旅長調省任用之訓令即於十九日發表矣 
　　據商界消息湯旅長自回駐新民後其部下共有五營前日突有兩營兵變幸當道布置尙早一切巳有預備故日内已將變兵擊散市面如常當變動時京奉火車恐有他虞曾停駛一次現亦照常行駛此說未知確否 
　　湯旅長奉令撤任後未俟交代即與劉景雙等出離新街現湯確巳到北鎭閒住並有人擔任保全聞張督之意若湯安分守己嗣後尙須予以位置惟從前滋事擾亂之徒則不能曲爲寛宥鄒雨田旅長赴新接事時曾將一二兩營全數拔往至新之後湯巳啟程營内僅有看護夫役人等即于營長文甲亦巳送湯遄返聞張督昨有訓電鄒旅長（一）凡舊隷百五四步三營及百七四步二營之　百佐目兵未曾隨往者應卽錄用其隨時歸伍者查明收用（一）几從前無重大過失軍人查係脅從免予深究（一）軍隊應卽留新保護治安其餘聽候調撥鄒旅長於日昨午後三鐘　馬弁數名乘車來省赴車署詳報一切情形于寳山營長亦於二十號乘快車來奉報告 
　　昨（二十一號）午督軍派人將大南關前五十三旅湯氏住宅看守之十餘人全行逮捕一時聞者驚異細詢其故緣此輩素日假勢爲非自湯去後仍未悛改並有代湯在省偵察機密情事故加逮捕 
[漢口德人之近况]  
　　中德絶交僅斷國際上往來凡無關軍事之商務仍可照常營業惟漢口德商初以我國行將宣戰且不願受華警取締紛紛請照出境致商務上糾葛事件未及了理茲聞有巳抵滬之德商探悉中政府外交方針略有和緩一時尙不致急轉直下而德界之警察行政亦一依成規並不過於束縛故日來竟有去而復返報請註銷護照仍願留漢居住者而屬於德人保護之土耳其商瑞林等洋行巳經下牌閉門頃又照常營業聞係照無約國人看待奥國各商行在前數日恐須連帶斷交均預備收場現巳探明我國尙無絶奥之意亦各安心營業聞德商因與華商有訂貨未交或已交未齊尙未收銀曁銀未收足各項糾葛前日曾在德商公會玻樓館集會討論辦法大槪均就巳收巳交各貨結算該德人並以現在領事工部局董首巡捕頭等均巳退去對外一切事件不可無人代表舉定捷成卜内門二行大班爲正副代表其議會時遵照我國取締條規預先向交涉署報明派有德文譯員率警察在場監察又德人在漢口之航業僅美最時有行駛申漢之美大美利等輪開戰後停駛泊在上海現巳經中國官憲看管其餘禮和瑞記等行在漢只有小輪拖駁十餘艘向來爲自運貨物之用並不裝貨搭客此項小輪因無關軍事漢口官廳並未接收該德商刻巳自行拍賣索價甚爲便宜汽車馬車各項亦一槪送入叫貨廠拍賣現德界内雖一切循照舊章但警察於拿賭極爲認眞以前該界對於麻雀紙牌並不干涉茲則動輒拘罰而執行印花稅罰章又嚴一班商民頗以爲苦日來遷往他界者頗多各里前向乏招租字貼現觸目皆是或謂遷居者多屬在德人行棧執業之徒並非不慊於警察儻或然歟 
[陳時抗告案發還原審]  
　　鄂省當選參議員陳時因年齡不合被控尙未經高等廳判决即提出抗告茲聞大理院巳將共抗告駁回發交原審之鄂高等廳審理其駁回理由係以陳時前提出抗告書所云高等廳長周貽柯與原告趙光弼有同黨關係故有意偏袒並云原告人提出之證據不足爲憑等語查核所呈理由殊不充足蓋法官向無入黨之例况目下又無政黨憑空杜撰實屬玩視法庭而原告所呈　據戶口册學校名册陳時與人往來信函等項件件確鑿何得不足爲憑故批駁發還原廳審判聞陳時此番抗告本欲向中央某要人求情維持曾親自往京詎某要人以證據確實殊難彌縫而陳又通電各省指摘法廳實屬荒謬故不允爲斡旋陳運動再三無效乃狼狽而歸　高審廳長以此案旣發還原審衙門擬於開庭日柬請各界人士列席旁聽以免異言但現在尙未定審期原告方面以案巳遷延多日已禀催速予判决矣 
[山東近訊]  
　　鎗斃亂軍餘黨省垣月餘以來拿獲亂軍餘黨已有四五起之多執行鎗斃者已有三起本月二十一日督署軍事發審處又綁出張繼之（奉天人）徐振鐸（日照人）張弼臣（奉天人）等三名俱供認前在新編第一混成旅第二團充當下級軍官在濰縣時迭次隨同王貫忱綁票勒贖出外刦掠不諱張季法一名（歷城人）供認前在周村民軍充當兵目結夥多人四出刦掠並强佔民婦張紀氏不諱陳吉淸一名供認曾在諸城民軍充當兵隊解散後屢次竊割軍用電線不諱韓大用仔一名供認隨同杆首鍾得勝糾夥十餘人行搶章邱縣境得贓分用不諱隨於是日早九鐘綁赴南關山水溝一律鎗斃矣 
　　擴充敎育經費魯省敎育費甚形支絀張兼省長昨特訓令各縣知事以據敎育行政會議决定擴充辦法合行令仰該知事等即便遵照辦理云云其辦法如下（甲）各縣國民學校所有欵産雖經官産處一度淸釐其實公産畝數公欵錢數及租價錢數隱匿或揑報者仍屬不少宜由縣知事督飭紳董限期澈查具報倘有隱匿不報或報不足額者即按照淸釐學務欵産辦法第十七條處罰（乙）學費一項按照國民學校令每月僅收學費洋二角巳不爲多乃各校對於此項學費尙有未經徵收者今風氣漸開宜由縣知事督同勸學所將未徵收學費之各校學生按照上中下戶分别酌量徵收俾資補助 
　　催解官産收入財政廳日昨訓令各縣知事云本廳迭奉部令以淸理官産爲稅外收入大宗當此庫欵奇絀之時尤必恃此以濟急需茲查各縣官産未經變賣者尙居多數應即從速設法召變如有巳經變却收有欵項即行批解勿許列入交代經此通令以後各縣倘仍有奉行不力或收到欵産不即報解遲之又久竟至列入交代殊與部章不合一經查明定當呈請省長嚴究不貸 
　　注意改良司法張兼省長到東以來對於司法一事尙頗注意昨有法政畢業生莊思澤丁立乾等具呈公署歷數法界弊端請認眞整頓張省長當即據以訓令高等廳長迅速查明辦理其原呈如下魯省司法之腐敗至今日而巳極矣以司法之長官爲害民之大蠧種種弊端更僕難數茲幸高審廳長業巳調換自應廊淸積弊與民更始謹就見聞所及擇其宜整頓者臚陳如左（一）庸劣法官宜酌糧撤換也前高廳長位置私人有毫無經驗派充庭長者有不通文理派充推事者其他言語不通倩人傳逹法律未諳判案荒謬者所在多有此項人員宜認眞考查分别撤換（一）積案宜速淸理也高廳長去任時積壓案件至五百餘起之多有呈遞訴狀十餘日不見批未者有收受狀紙二十餘日不送庭者幸而送庭各推事又復任意延擱漫不審理案件積壓訟累何極宜分别案情重輕呈遞先後迅速淸理庶人民少受拖累（一）考核審限分别懲戒也案件之積壓由於審限之逾越實則由於懲戒之不嚴名爲司法實則玩法宜查明法官及兼理司法之縣知事有逾越審限者按照刑事審限規則呈請省長交付懲戒庶疲玩者可以知警（一）各縣承審員宜切實考試也各縣承審員類由縣知事聘請或由友朋之介紹資格旣不必相當法律又未必通曉濫竽充數貽害無窮宜由高審檢廳切實考試定明去取以資任用 
[粤沙捐案通過省會]  
　　粤省沙田捐五屬沙佃方紛紛反對抗爭之電無日不披露於粤報然是案巳於十九日通過於省議會是日省議會開會議員出席者九十三人先由財政廳長嚴家熾詳述財政困難情形聲淚幾爲俱下大意謂負債纍纍積重而難返者無非軍餉爲大宗一日不能籌獲的欵則一日不能裁兵不能裁兵則愈爲困窮再四思維無術挽救不得巳乃有此舉云云惟時議員反對者祗有兩人一爲簡經綸一爲江秉乾簡議員所言大意則謂財政困難固逹極點惟沙捐案曾經省會兩次否决朱省長函覆各處亦聲明不再交議且函復議長亦措詞如是言猶在耳今又提出使果通過將何以保全信用將何以自完其說江議員所言大意則謂果能得欵裁兵通過尙可萬一欵旣得手兵又不裁將若之何討論一點餘鐘之久卒得過半數通過惟畝捐一案則仍否决查畝捐每畝抽四毫巳得銀一千零五十萬元沙捐每畝抽銀一元所得僅百餘萬兩者比較相差甚懸使省議會果爲補救粤省財政起見又何以舍其大而謀其細也 
[浙裁審檢所近訊]  
　　省長負責一律速裁 
　　浙省審檢所國務院最後决定除已報裁撤者外未裁者一槪緩裁曾於禡日電訓浙省長遵照乃齊氏奉電後卽於禡梗兩日電促各縣立裁其禡日（二十二）電云各縣知事覽民密各縣審檢所巳據各該知事陸續電報裁撤獨該縣知事迄未復到殊屬玩延合再電飭限文到之日即行裁撤並先由該知事接收審判電復其移交事件仍遵皓電辦理省長齊禡印梗日（二十三）電云各縣知事覽民密養電到逹之日即爲該縣審檢所裁撤之日所有審判案件統惟該知事是問以後一切均由本省長負責毋得觀望誤會致干嚴譴省長齊梗觀此兩電是齊氏對於中央緩裁之令已决意絶對抗拒惟高等廳於漾日（二十三）亦電訓各縣謂奉部號電各縣審檢所國務院議决緩裁又奉禡電除巳據報裁撤外餘均緩裁仰卽遵照云云在各縣凛於省 
 
 
 

Page 7

 
 
長之威必不以高等廳電令爲意且齊氏於第一次接部院緩裁之電即對縣知事下一嚴令大旨謂各縣專審員俸給自令到日起即行停支以後審檢所費用不准列報毋得玩怠致干着賠有此嚴切訓令各縣知事對於高等廳緩裁之電必不敢奉昨日浙江政治商榷會巳致電參衆兩院謂高審廳遵院電緩裁審檢所齊省長仍堅持前議一律裁撤各縣司法停頓人民赴訴無門妨害内治莫此爲甚乞依法主持云云不知兩院究取如何態度聞司法部特派之秘書沈鈞儒君巳於昨日乘特别快車來杭矣 
[杭州快信]  
　　軍民兩署准國務院咨通飭兼差人員不准支給兼薪 
　　自騎兵團軍醫陸潤康肇禍後軍界會議擬於各軍事機關一律添聘中醫陸軍監獄署昨已委派陳仲孫充任 
　　省議會開會在卽財政廳巳派鄭雲鵬沈作則陸慶楹吳文熊潘江梁壽臧爲政務委員 
　　夏處長自兼攝廳篆後以部電禁烟期促積極進行連日飭差遣稽查等破獲煙窟不下數十起第一師副官長童世嘉奉飭赴禾密查要案 
[蘇省會選舉之黑幕]  
　　江蘇參議員選舉巳於前日發表二人當選者果爲全國人人預知之潘辛其選舉内幕倘爲揭示則全失省議會之價值倘不揭示則是非顚倒世界不復有公理不得不執筆濡墨痛心疾首述其一二潘辛買票金錢團有總團頭大團頭小團頭之稱總團頭吳江高郵鹽城泰興各一人大團頭句容吳江淮安睢寗崇明各一人小團頭江都二人太倉一人無錫一人東海一人其餘尙有不及調查者最可異者海門某君丹徒某君則得錢後仍未出席投票又丹徒某君則得幾方面錢而仍未出席投票亦可謂負心人矣然若金天翮錢崇固莊以涖王撰曾等數人則雖出席投票而並未得錢戴思恭沈惟賢凉囐則投張謇雷奮三廢票自行具名以表明並未得錢此外在寗而不出席者龔其偉鄭慈穀朱紹文蔡璜李維翰董永成王鳳誥陳伯盟李壎陳裕仁沈周沙希沌秦錫田季敏修朱祥袚劉坤元馮士奇許蘇民王壽喬趙衡葛錦城何少敏馬其驥沈濟安奚九如陳錫明陳大猷武同舉江上悟許桂淸三十人更除去告假回籍者投票人數適足一百零七人之法數得三十六票者卽可當選出席人數斷不能再少一人而票數則再多幾廢票亦無損出産雖難而組織可謂穩妥矣 
　　又據日來外間傳說此次選舉票之代價甚不一律少者三百元多者至一千元以上且有一人而售票至三四次得賄數千元者寗垣人士近有調查其内幕者據謂議員中之可以證明不受金錢者太屬一人蘇屬三人揚屬一人松屬六入常屬四人鎭屬二人通海二人徐屬十人淮屬九人海屬五人其受二次以上者則揚屬二人松屬二人常屬一人鎭屬二人淮屬五人海屬二人其姓名記者姑爲隱略亦敎恥之道也 
地方通信 
[蘇州]  
　　壽筵誌盛閏二月初二日爲交通銀行董事鮑星槎君之太夫人蔣氏晋七壽辰先期鮑君由京師遄返蘇城西美巷府第預備慶祝假定長春巷全浙會館特開壽宴並招滬上名伶演劇以欵來賓大總統特奬匾額題曰天錫長年四字馮副總統齊省長張巡閱使及孫寳琦汪大燮張謇曁京内外軍民長官之壽聯壽屏壽帳約有四五百件又有平政院長張一鵬夫人湯氏（湯覺頓之妹）親繪壽比南山圖一幅又外人如靑术中將等數人亦各撰聯慶祝是日賀客盈門政界如蘇常王道尹蘇關楊監督朱鎭守使高等審檢莊王二廳長水警二廳趙廳長鹽捕蔡統領崔警廳長孫少川知事紳界如鄒紫東曹智涵吳穎芝劉迓賓潘濟之朱壽石諸君及親友等約有千餘人苦兒院亦派軍樂隊到場奏樂慶祝頗極一時之盛 
　　盜刦鉅案常熟縣境吳塔附近二里之固涇地方平姓爲該處著名富戶住宅房屋頗大於舊曆二月二十四日晚突來盜匪一百餘人明火執械打開後門入内分投各房搜刦金珠飾物銀洋衣服各物約歷三點鐘將贓物搬運下船開駛而去次日事主查點失贓約共二萬餘元開單報告常熟縣張知事派員前往查勘駐防常熟水警第三分署長薛海亭亦飭令駐防吳塔之第二區一等巡官張錫藩率隊臆往勘明追緝一面報告趙廳長已嚴飭薛分署長勒令尅日破獲解辦 
[松江]  
　　資助留學費劃定留學生資助金曾由縣議會規定嗣於民國四年因敎育欵異常竭蹶議决停止現欵産處董事雷繼興等復具呈縣署請於公欵項下劃出一部作爲資助留學生費俾寒畯子弟志切求學者不致向隅當奉批令議復雷等緣於今日在公欵公産管理處開會計議當場議决劃出公欵二千五百元存儲銀行備作資助留學生費並即具呈復縣矣 
　　莊行鎭大賽龍燈奉賢縣境莊行鎭人近來忽發賽燈狂熱製成靑紅藍白等龍燈多至二十餘條遊行通衢鑼鼓聲徹夜不絶四鄉婦女空宅來觀一般輕薄少年混跡其間有識之士頗以人心風俗爲憂聲言將請縣禁賽云 
　　新舞台僞票風潮新劇營業一落千丈第一社新舞台兩戲園每日票資所入多不過數十元前台開支較小猶可勉强支持獨後台因人數過多逐日收入尙不足供一飽以致虧累日甚於是異想天開印成特别戲劵硬向外間兜售美其名曰義務戲劵先倡行於第一社新舞台卽踵行其後昨日新舞台復發售義務戲劵千張詎後台復私印八百張摹蓋前台圖記另向外間混售爲前台查票員察覺詰出眞情當將經售僞票劇員陳敬峯拘送警局不意後台全體以罷演相要挾迫令前台保出陳某不得巳仍由前台通知警局將該劇員交保釋出 
[鎭江]  
　　會剿泗匪聞江北泗陽一帶匪勢近仍猖獗經浦軍分駐泗境衆興鎭大興集等處四面兜剿業將該匪圍困於丁家嘴一帶一面遍貼三千元賞格嚴拿匪首丁某懲治並請楊旅長撥派軍隊在沐宿各要隘堵截丁匪負嵎勢窮此番當不難一鼓而擒也　　自治研究會成立鎭屬溧陽縣自治機關取消三載人民盼望之切莫可言喻刻經省政研究會王君來溧提倡又經本縣紳士周子明等遍發傳單邀集各界人士於日昨假城内文昌宮開自治研究成立會到者數百人由王君演說自治主旨重在敦促進行周君答詞致謝當場舉定幹事數人務期協力進行始終不懈至下午六時始行散會 
[揚州]  
　　運署補助慈善種類揚郡各種慈善事業全賴兩淮運署任鹽務項下撥欵維持每年不下十萬元茲調查種類如下（一）粥廠額貼五千千（二）因利局每月二十千（三）保節局每月三十千（四）全節局每月九十千（五）實濟局每月十二千（六）存濟堂每月十二千（七）務本堂每月五十千每季五十千（八）　仁堂每月六千（九）扶持局每季八十千文每年四十千（十）懷少堂每月二十千（十一）水龍局每季五十千文每年十六千（十二）敦善堂每年四十千（十三）保嬰牛痘局每月庫平銀十二兩又錢十九千二百（十四）施診幼科局每月二千四百（十五）送診所每月二千四百（十六）儒寡卹嫠每月一百六十千（十七）瓜洲救生局每月六千（十八）賽應因利局每月二十千（十九）甓社湖救生每季一百千（二十）邵伯幼幼堂每月庫平銀三兩（二十一）邵伯嫗棲所每月三十千每年八十千（二十二）邵伯接嬰局每月八十千（二十三）焦山救生每月二百千（二十四）金陵粥廠每年額撥二萬三千三百八十八元（二十五）紅十字會揚州醫院每月三十千 
　　籌設縣立女學江都官立男校有高等八所國民小學百餘所惟女學尙未設立現縣敎育會長焦輔臣及縣視學李伯樵等議請縣署開辦縣立高等女校一所以謀女子敎育普及其辦法有以就私立女校成績較佳者改組有以將縣署向來補助不纏足會女子學校及育英女校等經費收回另行組織刻下正在研究一俟議妥卽行籌辦 
[安慶]  
　　謀斃親夫案廬江縣東鄉有前淸秀才張某者授徒爲業就館他處其妻高氏因夫常不在家遂姘識一流氓程秃子情同伉儷未幾張自外歸高假裝殷勤欵以酒食將夫灌醉夜間酣眠時乘其不備持一巨繩一端繫住窗櫺環繞夫頸猛力勒之立時氣閉隨將張首截下瘞於他處時程秃子亦至使將屍身負送遠村竹園中翌晨爲農人瞥見告知地保報由縣知事勘驗後當將高氏及程帶案嚴訊初不承認繼經嚴刑始吐實情遂各釘鐐收禁乃高氏異想天開托其姨氏西席假作張之口吻代撰一家書云現就某處館事甚忙不克歸里先寄洋四十元以作贍家之用云云其母得信疑其子未死即赴縣禀求保釋知事察出其僞批斥不准判程秃子及高氏死刑日前先將程綁赴南門外處决道經官婆門首高氏亦拘禁其中忽聞人聲喧鬧知程已死遂乘間覔得厨刀直割己喉血流滿地迨官婆家人歸視則高氏已氣絶矣此案爰書所訂本先辦姦夫後辦淫婦高氏旣自裁亦不必如前淸之多費戮屍手續卽由縣知事詳呈省公署了案 
　　劈棺盜物案前贛西鎭守使洪自成廬江人去夏病故其子扶柩歸里厝於南鄉沙河鎭附近某山日前夜間忽被盜匪將棺劈開計盜去枕首及四肢銀寳五只含口珠一顆金質勳章一座其餘寳物均被刦去惟遺有佩刀一柄係袁總統所賜鑽石燦然聞洪之遺蜕尙未腐爛翌晨被看墳塋者瞥見報知洪之家屬刻巳禀縣勘驗派隊緝拿矣 
　　擄人勒贖案休寗縣有猪販葉再興者賣猪回里路過婺源交界之璜茅地方忽來匪人自稱張純帶領黨羽數十人攔住去路將吳身畔洋錢搜去復用繩綑住勒令吳致信家屬携洋至某地方來贖吳不得巳致信其叔吳正森果携洋來贖現正森巳赴縣禀求追究聞張匪盤踞桃源境内（與浙毗連）族大人衆刻聞巳禀請駐軍前往捕拿矣 
雜評一 
[研究外交之兩機關（一子）]  
　　國際政務評議會爲政府研究外交之機關兩院外交委員會爲國會研究外交之機關此二者之研究今皆以進行方針爲主然所謂進行方針政府與國會早皆决定者也决定之後而復加以研究者因四圍有新發生之情勢故也若條件問題若俄變問題皆爲應行研究之事然經多日之詳細商榷必已確定把握而美國對德之態度近又趨於急進與我當局之主張正同然則吾國外交於沉寂这後又將變爲活動歟吾不知兩機關最後研究之結果究復何如也 
[浙事疏通]  
　　中央每遇困難之事必曰設法疏通今之浙裁審檢所事亦言疏通然而此事實有不易疏通者國務院司法部迭電緩裁而齊省長則迭電速裁審檢兩廳長議决調停策劃而齊省長則仍一　孤行故此事除中央取消緩裁令或省長解職外巳無　通之餘地矣吾將以此卜爾方　力强弱之結果 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[德公使將於今日抵滬]  
　　中德絶交後駐華德公使辛慈氏離京回國行將過滬官場已預備接待各情屢紀前報茲悉德使巳由京起程今日可以抵滬爰將各訪員報告情形彙誌於下 
　　省垣之電告本埠軍政各機關昨奉督軍省長宥（二十六日）電開准内務部有（二十五日）電開准外交部函駐京德公使及隨員人等起程回國業由交通部令行各路預備專車並由本部會同遴員護送業經分電沿途特别保護在案現德公使訂定本日啟程應請查照分行保護等因相應電逹查照轉行沿途軍警妥爲保護並將過境出境日期專案報轉爲要等因合電查照俟該公使抵境妥爲保護並將過境日期照料情形專案電報以憑轉部　　送艦之預派海軍總司令薩上將以駐京德使辛慈氏回國乘坐之和蘭國連布勒號輪船曾經詢得定於今日（二十七）可抵吳淞擬泊淞口昨又接部電悉德使辛氏之行旌亦在二十七日由寗抵滬應當保護故於昨日特派江元砲艦駛往吳淞駐泊探聽和蘭輪船到淞確期一俟該船抵淞即行旋滬報告以便德使至滬後載送德使赴淞乘坐該船返國 
　　軍警之迎護駐滬軍警各機關昨得京電以德辛使於昨（二十五）由京起程赴寧約二十七日抵滬届時妥爲保護等因軍界迎迓者巳派定現駐閘北之憲兵第二連連長朱玉軫定今晨（二十七）率領憲兵二十名候在車站迎接警察徐廳長亦定今晨率警衞軍樂兩隊偕同交涉員縣知事朱沈二君均往車站迎迓憲兵第一連吳連長定今日率領各憲兵預至新造之審檢兩廳前與徐警廳長所派之警察保安隊隊士荷鎗排隊候德使到時舉鎗歡迎 
　　又聞辛氏因荷船將到擬抵滬不復勾留即往吳淞該管水上警察第一廳聞此消息巳派定策電巡艦在淞守候保護 
　　淞滬警廳長徐國樑昨聞辛公使定於下午乘坐滬寧專車來滬特飭游巡隊夏隊長偵緝隊傳隊員率同隊士至車站迎護嗣接寗路局來電謂辛君准於今日上午抵滬故該隊士等即行回隊又昨日上海縣沈知事亦派警佐領袖景崧在車站探問辛公使來滬消息 
[注意斷交後之公文詞令]  
　　上海縣署現奉江蘇督軍省長公署第三三○號訓令内開現准國務院咸電開現在我國與德斷絶外交關係擬定辦事總綱分列於下一認定中德僅止斷絶現有之外交關係一與德國斷絶現有外交關係後各部院處所用公牘文詞均須一律如失和開釁敵國敵人敵船敵貨逆寇夷虜等字樣一槪不用將來恢復和平則用恢復外交關係字樣又對於德國帝后及德聯邦各君主后妃始終用固有尊稱侮蔑字樣槪不使用此次只與德國斷交奥國仍爲友邦德奥二字連用時務須格外注意以上各節希通飭各屬一體遵照等因准此除分行外合行令到該知事仰即遵照云云沈知事奉文後昨巳分别轉致公私各機關一體遵照矣 
[收管德商輪之餘聞]  
　　駐泊浦江之德國商輪西江美大美利楊子小輪及扒熙埋又公司商輪曁吉成洋行之商輪共七艘均由海軍依法搜查後一併拖往南黃浦海軍管轄流域停泊並派遣士兵妥愼監察在案茲由薩總司令調查該商輪内之華人水手姓名年籍造册並令各該輪均泊於楊思港浦面昨將收管德輪七艘曁看管之水手人等細數淸册呈送海軍部查考 
[内地德僑之調查]  
　　浦東與徐家滙兩處所居之德國僑商曾由盧軍使調查明晰共有男女大小二十九人已誌昨報茲悉盧使因閘北及譚子灣小沙渡等處洋商廠棧林立僑居德人亦屬不少自應調查故於昨日特令閘北憲兵第二連朱連長就近調查該處之德國僑商男婦老幼名姓年籍及現居住址詳細查明列表送核 
　　又淞滬徐警廳長曾令本埠各警區調查境内有無德人僑居明白具報在案刻由南市第一區警察署董警正派警在所轄境内詳細查察並無絶交國人僑庽即敎堂内亦無德人蹤跡故巳據情呈報徐廳長核示矣 
[政府電告俄國政變情形]  
　　松滬護軍使署昨奉國務院通電云堂密前據哈埠交涉員電稱俄京人民聚命飢苦派兵彈壓遽和連合圍守皇室佔據要塞又駐俄劉使十四日電稱民黨勢熾海陸各軍響應連日佔軍裝局釋獄囚殲巡警焚裁判廳各部辭職全都歸民軍掌握國會舉十二人組織行政委員會維持秩序嗣劉使迭次來電又稱俄皇被執讓位其弟弟則願徇民意現將組織立法機關行全國選舉法公决國體臨時政府國務院業經國會臨時會議社會工黨會公决宣布羅伏孚公爵爲總理兼全務米呂夫長外交員切員夫兼長陸海軍各等語十五日駐京俄公使奉其臨時政府之命向我外部聲明俄新政府對於國際條約槪視爲有效尤願維持中俄國交駐英施使二十一日來電亦稱俄新外交部長通告各使館謂俄國尊重現行條約决定繼續作戰俄爲協商國之一現旣有此通告且聞民黨所排斥者乃舊日之親德派此後戰局必有進無退自可斷言前經電詢駐外各使據復亦謂俄事於戰局不生影響至吾國對於俄新政府是否即予正式承認當因國際慣例并默察各國趨勢而定茲事關係大局知在注念用詳述以聞院敬印 
[俄國商船業巳沉没]  
　　上海泰晤士報云俄國義勇隊汽船波爾太伐號之船長與其他西員現均來滬寓滙中旅館分館拖船亞力山特拉號及維多里亞號前開往波爾太伐號失事處從事救援今均駛回不復顧之據最近消息謂波爾太伐號之船尾現巳埋於水中惟桅桿與舵樓之橋略露水面外餘皆不能見之該船所有之物可以移動者曾盡爲海盜拆運而去云 
[新道尹接事後之佈置]  
　　新任滬海道尹王賡廷自接篆後對於内部辦事各員分别去留重行組織已誌前報茲聞王道尹因蒞任伊始諸事草創各科人員現僅總務宋介受交際兼繙譯邵樹華文牘司法高贊鼎監印張祖鼎會計張諤收發庶務于潤身等暫行辦公尙未組織完備又聞王道尹此次自寗來滬接印因職務倥偬未帶家眷現公事稍已就緖故巳派人前往南京迎接定於二十六日夜車抵滬其親丁男女大小約十餘人惟道署房屋窄小不敷居住查道署附近華安坊後順徵里内現有空屋爲虞洽卿之産現巳向虞宅商借以便安頓眷屬云 
[請撥徵收費餘欵問題]  
　　蘇省各縣忙漕徵收費餘欵由省議會議决撥充地方自治經費業經本邑各市鄉經董呈請沈知事淸算照撥等情巳誌前報茲悉各紳董除公呈縣長外復公舉代表莫錫綸等向沈知事面商詎知事以此項徵收費餘欵歷年分撥各項開支均巳造册呈報省長等詞推却彼此迭次磋商一時未能解决而各紳董等僉以省會議决之案勢在必行未便久懸故擬公函省議會咨請齊省長核辦 
[禁烟末日紀念大會預誌]  
　　不吸捲烟聯合會定於三月三十一日（即星期六）午後一時假西門外江蘇省敎育會開禁烟末日紀念大會敦請各官廳曁紳商學各團體蒞會並請滬上演說家宣講届時想必有一番宏論也 
[打鐡浜刦案續誌]  
　　前日下午三點餘鐘有盜八人各持手鎗白畫行刦法新租界打鐡浜吉益里二十一號門牌楊姓家因事主喊捕由沈探目等當場拘獲浦天英一名解入捕房訊究等情巳誌昨報旋經失主開單呈報捕房計被刦去現洋衣飾等物共值洋七百五十八元是日薄暮時又經探目沈德福包探魏志餘項光福梁大寳陳三林偵悉尙有該盜黨匿跡新租界聖母院路一百九十二號弄新慶里十三號門牌内當卽前往掩捕拘獲郭季淸范福卿王愷壽三名解入捕房由施總巡諭飭一併管押並着沈探目等趕緝在逃餘黨到案究辦 
[星期尾來回票價之規定]  
　　滬杭甬運輸總管通告各站云爲通告星期尾來回票照一程半票價收費事凡星期尾來回票之票價其算折扣辦法均應按照特别快車票價不得照普通列車票價核收例如自上海南站至杭州三等星期尾來回票每張應收二元四角依照特别快車單程三等票價一元六角再加半數即共應二元四角故凡來回票減折出售者槪不得照普通列車票價核收仰各遵照此佈 
[裝卸搬運力費之通告]  
　　滬寗車務處通告第九號略謂茲自本年三月二十日起所有正式承認轉運公司名義報運貨物之裝車力費必須注意於貨單上茲將各貨棧裝車力費價目開列於左吳淞碼頭自駁船直搬至貨車上每噸洋八分每擔洋一分吳淞碼頭自貨棧直搬至貨車上每噸洋五分每擔洋一分上海北站崑山站蘇州站無錫站常州站丹陽站鎭江站鎭江江邊站南京站以上九站自貨棧直搬至車上每噸洋五分每擔洋一分南京江邊站自貨棧搬至車上每噸洋六分每擔洋一分南京江邊站自船塢直搬至車上每噸洋一角每擔洋一分南京江邊站自外船塢直搬至車上每噸洋一角五分每擔洋一分麥根路站自貨棧或船塢直搬至車上每噸洋五分每擔一分 
[整頓查驗免票之部令]  
　　滬甯滬杭甬兩路管理局奉交通部令開本部取消各路長期免票發行乘車證原以杜絶冒濫便易稽查業經訂定國有鐡路公用乘車證發行規則公布在案查從前行用免票之時驗票員對於乘車人員只聽其口報免票二字或作探取免票之勢卽不復索票查騐含糊了事積習已深嗣後車中驗票遇有持用乘車證者該驗票員務必索證詳細查驗相片是否相符如有不粘相片者即須查明該證相片處是否有免粘字樣不得仍前敷衍合行令仰該局遵照辦理此令 
[取締私設轉運公司]  
　　滬寗鐡路車務處通告各處私設轉運公司云查貴公司有用滬寗鐡路字樣須知此項字樣之利益只本路正式承認之轉運公司可以享用貴公司尙未及同等之列應須請貴公司曁各處分公司迅將市招文件圖章等等除去滬寗鐡路字樣嗣後幸弗再用爲要 
[南市興工建築公用碼頭]  
　　南市十六舖迤南浦灘爲各項船隻停泊要區前經工巡捐局在大碼頭往南至董家渡推放岸線預備建築輪埠碼頭開工以來迤逾兩載刻因工程將竣所有各商業起卸貨物之舊碼頭早經拆卸另由該局勘就相當地點營造公用碼頭止座以便各商運貨此項公用碼頭現巳動工興造尙有江海大關碼頭爲海關稅司員役每日上落查驗各項船隻貨物之處現亦由局雇工承包開工釘椿分别營造矣 
[烟酒稅歸併公賣之實行]  
　　上海稅務總公所吳所長前接江蘇財政廳長曁烟酒公賣省局長等令知所有烟酒兩業之産銷稅現應照章併入烟酒公賣分局代爲征收等因吳所長奉令後遵即檢齊烟酒兩業應征産銷兩稅卷宗預備移交茲此項手續巳經規畫淸楚故定期三月末日實行歸併江蘇第二區烟酒公賣分局接辦自四月一日爲始卽由該分局長謝惠塘專派司員在外檢查征收矣 
[姑塘設關增稅之反響]  
　　本埠瓷業公所近據江西景德鎭瓷商來電云九江常關在姑塘設立分關增抽半稅不日實行衆情惶急行將停工罷運要求聯合電部請求取銷等因該公所接電後以上年此案發生曾由本所函懇國貨維持會電逹正會長王文典面陳政府請求撤銷當蒙大總統諭部緩辦乃迄今僅隔一月忽又實行加征衆情惶駭若不仍請維持則瓷業生計將絶國貨前途何堪設想現景德瓷商代表紛紛蒞滬要求電部力爭故該公所除專函請求國貨維持會訂期開會討論辦法外一面由所派各代表聯名電請政府維持又一訪函云九江景德瓷業於上年爲潯關免料完鈔有碍恣電經本埠瓷業公所懇請國貨維持會正會長王文典君面陳政府請求撤銷並經財政部令行潯監督緩辦在案現該關又擬即日實行致磁商方面頗爲恐慌故又函請國貨維持會於本星期三開會討論辦法以保生計而維國産茲將財政部原令錄下財政部令九江關監督第三百三十九號案查上年十月據該關監督詳報擬議民船免料完鈔加征貨稅一事當以船料一項向爲該關大宗收入改征貨稅慮啓商人之惶惑應暫免議紛更批示在案嗣准稅務處迭次來咨以該埠駁船及洋式船艇逐漸增多民船納料重於納鈔於營業不免失敗商請籌議變通本部復以事關重大改革之後究竟貨稅能否可資抵補施行是否不生阻力應卽派員切實調查於本年八月間令飭贛關監督沈保儒等赴該關詳細查復以憑核奪去後茲據沈監督呈復遵將此案與該關副稅務司衛爾持詳細討論並赴九江商會調查僉以免料完鈔及加增貨稅均屬可行等語另繕說帖呈請察核前來本部復核該關原擬改征船鈔另抽半稅辦法旣沈監督查復預計收入抵補尙屬有盈無絀該處商會對於此案亦表贊成自應准予試辦除咨行稅務處外合行令知遵照此令 
[敎育部令填地震調查表]  
　　道縣各公署昨接省長訓令開准敎育部咨據中央觀象臺臺長高魯呈稱本臺前以研究地震事項造具調查表式呈奉大部咨行各省區飭屬照填具報在案本年一月間長江一帶地震疊見現在將及二月尙未接有各處報告殊於研究進行多所窒滯應請咨行各省區通令各屬嗣後各該管地遇有地震發生務按表式詳細填報呈由各長官咨送大部令發到臺或由各該地方官逕報本臺以免周轉而期迅速等情到部查該臺所稱各節確係實情相應咨請查照通令注意填報等因查此案曾准農商部咨送表式此次令填表式與前表係屬兩事應即分别辦理合發原表仰即遵照辦理計發表式地震處經度地震處緯度地震處去海平面高度地震時動力之方向及來源受震地之廣狹損失最大之地點地震處受損最輕之地點大震前後有無小震動地震時間之短長（自時分起至時分止）地震時本年或逐年有無水災地震處鄰近有無温泉及噴火口地震處歷年或每月震動之約計中華民國年月日省縣區第次地震報告 
[中國女子體操學校運動會預誌]  
　　西門外中國女子體操學校今歲由該校校友會諸君恢復以來未及兩月成績巳頗優美茲聞該校定於本月三十一號開春季運動會運動種類除東西洋體操外尙有國粹體操等想届時定能發揮其所長爲體育界生色也 
[通俗宣講社宣講記]  
　　通俗宣講社於前日午後二時假座南市裏倉橋小雲巢明新學校開第一百零三期宣講曾是日到會聽講者除工商二界外兼有知新公餘明新萃秀四校學生故會場爲之塞滿開會後先由總幹事袁頌豐報告次由汪春涵講小兒種痘之必要葛敬業講勸除迷信汪龍超講勸戒賭博兪元爵講禁吸鴉片葛雲韶講通俗敎育談至五時分給各種印刷品搖鈴散會聞下期定於春假後在北市舉行云 
[煤炭業選舉會紀事]  
　　近來滬上南北兩市煤炭營業頗爲發逹前日（二十四號）該業同人在二馬路煤炭商業公會内開全體選舉會到者百餘人由戚順友宣布開會宗旨監理檢查票數舉謝蘅牕爲總董茲將當選各職員姓字列後（正會長）謝蘅牕（副會長）何元增（總務員）平文鏞（交際員）蔣泉茂嚴仰中郁瀛初杜鳳標（評議員） 
 
 
 

Page 11

 
 
鮑哲泰嚴爾梅杜家坤汪舜山錢逹三顧淞壽嚴子舟羅德佑（調查員）戚順友朱夏藥沈雅堂黃毓文（審查員）吳世傑兪錦芳又選舉煤炭總公所職員姓字如下（總董）謝蘅牕（董事）韓芸根魏鴻文（幹事員）郁瀛初蔣泉茂何元增杜家坤鮑哲泰嚴爾梅平文鏞戚順友葉佐金顧淞壽杜鳳標羅佑德 
[郭建侯乘車北上]  
　　本邑龍華日暉織呢厰停閉後經郭建侯發起租借改織毛絨線嗣爲債權人所阻延擱至今尙未解决日前曾經郭君邀同總商會會長朱葆三會禀財政部總次長請爲查照舊案核准試辦並請咨行江蘇省長力爲維持去後昨日總商會接部電着該商會轉知郭紳迅即來京磋議郭君得悉後當卽部緖行裝並將擔任之國貨維持會調查部長委托汪兆麟庖代尚有工商研究會之會計部長委王子鈞暫代郭即於今晨附乘滬寗快車北上 
[西捕拔升捕頭]  
　　北四川路捕房第二十四號三道頭西捕因辦公勤奮昨經總巡麥高雲君諭令拔升該捕房捕頭以示鼓勵 
[修路阻止車輛通行]  
　　南市十六舖外馬路爲華商電車往來要道現因該處道路久未修葺高低不平由工巡捐局朱局長雇匠開工修築惟恐各項車輛擁擠不便工作爰特函致第一區署董警正請即轉知各崗警在路工逼近之處自十六舖至大碼頭爲止一切車輛自昨日爲始均須繞道至裏街（即老馬路）行駛以免阻礙工程 
[募欵開浚爛泥渡河道]  
　　浦東爛泥渡一帶河道年久失濬日就淤塞邇來天時亢旱灌慨汲飲諸多不便茲由洋涇市經董劉頡雲潘作臣提議開濬擬將護塘外通潮之港與塘内諸河流設法貫通惟因經費浩繁不敷甚鉅故於昨日邀集當地紳商互相磋商當衆公决實行籌募一俟集有成數卽行雇工開濬 
[警佐禁止迎神賽會]  
　　浦東洋涇鎭南首華漕澾河旁近有女巫多人分往各處募捐興修廟宇一所名曰三壯廟内塑猛將像由該女巫等定於隂曆本月十五日出巡賽會事爲三區二分駐所馬警佐得悉以迎神賽會本干例禁深恐人衆肇事故特於昨日飭警傳諭該廟主等着即停止違干未便 
[吸煙犯上訴無效]  
　　崇明人顧寳卿因在家吸鴉片烟爲崇明縣署巡警查悉將顧拘送公署訊供判罰洋三百元詎顧不服判决上訴上海地方審檢廳奉諭核准將顧移提來申昨日午後該廳趙刑庭長會同施沈推檢各官公開合議庭審訊據顧寳卿供稱住崇明北門外南貨業昔時雖吸洋烟現已戒除因此不服判决來案上訴等語趙君曰爾在第一審時供明因病吸烟且當日將爾拘獲時不祗爾一人爾今來案上訴毫無理由顧語塞問官遂判顧還押候送還崇明縣署照判執行 
[迷路女孩待領]  
　　昨日午後三時許有七歲女孩胡翠金身着藍底白花布罩衫洋線布棉襔螞蟻布單褲洋線布鞋子頭梳小辮奔至地方檢察廳内大呼尋父當經司法警察梅南枝查見向之詢問據稱家住浦東父名永奎爲皮鞋生理兄名阿祥爲成衣三日前同父母趁鮮船來申住在寄父家中寄父開魚行等語梅君知係迷路問其寄父家居何處孩稱在此附近當派人將孩帶出四處找尋不能指實仍帶回廳中禀經林廳長諭飭發堂留養候家屬認領 
[醫生供認和姦]  
　　林時舒之妻張氏控醫生張杏林引誘伊女林月仙至東新橋新春客棧住宿又被騙去銀洋而張妻朱氏亦控林張氏紏衆行凶以致墮胎受傷各情前奉地方審檢廳訊明判張杏林監禁十一個月張奉判不服在原衙門聲請上訴曾經傳到新春棧主顧月梅研訊判候再傳顧妻王氏並茶房阿連到案再訊在案昨日午後顧王氏奉傳到案由趙刑庭長會同施劉推檢各官開庭訊據供稱八號房内祗有一床今年正月二十五日張杏林與林月仙同來借宿每日收棧資三角但張杏林夜間不住棧中祗日間來往至二十七日張杏林與月仙同出游玩到晚仍祗月仙一人來棧住宿二十八日上午張杏林偕同月仙之母來棧將月仙領回餘事不知訊之月仙在堂俯首不語問官命提張杏林上堂經顧王氏證明來棧住宿確係此男女二人問官命張與顧王氏對質之下張供認與女和姦求宥問官曰前堂判决祗處爾和誘罪尙未處和姦罪蓋因林張氏等尙未告發之故言畢遂會判張杏林還押候示月仙交伊母領回問官又以顧王氏呈閱之循環簿所載諸多含糊當堂大加申斥將簿擲還斥退 
[串賣孀婦之敗露]  
　　通州婦人徐包氏之子玉山於去年病故寡媳朱氏近被鄰人王大彭子串同楊江林徐林富等拐賣於大場鄉人沈阿福爲妻並帶去四歲男孩一口昨由徐包氏偵知下落報請閘北偵緝隊將一干人逮捕到案惟徐林富在逃詰問之下據王大彭子供稱徐朱氏身價八十五元伊僅得洋三元餘被楊徐二人分用云云當解司法科核辦 
[姦佔案准予註消]  
　　張耕富在地方檢察廳呈控楊樹浦龍口路一千二百四十一號門牌小茶館主繆金標與徐野東串同姦佔伊妻張劉氏一案業由該廳備文派警將徐野東傳至公共公廨諭令退候檢察廳檢齊證據及原告到廨預審在案昨日捕房又將繆金標傳案請究即據徐野東之代表律師上堂譯稱檢察廳未將證據送廨原告屢奉傳訊不到應請將案註銷會審員王肇之君核供商之英白副領事判准將案註銷被告併釋 
[判結旅館内之賭案]  
　　賭徒李桂春朱金文因糾合陳雲貴張阿四曹得山祝壽生周昌全李三元范仁福吳木全蔡小寳卜春山陸永泉張陸氏等男女四十六人在福建路公陽里新建旅館二號房間内聚賭抽頭被老閘捕房捕頭偵悉率同中西包探協往將李等一併拘獲准各存洋保出候訊在案昨由捕房將李等各人併解公共公廨請究經關讞員會同英卓副領事研訊明白判爲首人李桂春朱金文各押西牢半年餘人各罰洋五元與賭檯上抄獲之洋一併充公賭具銷燬 
[華捕捉賭]  
　　賭徒劉長生係湖北人在楊樹浦韜朋路租賃一千一百零七號門牌任雲記所開之烟紙店樓面房屋糾集賭徒聚賭抽頭漁利被二百五十號七百五十七號兩華捕查悉上樓拘拿詎劉向該華捕等行賄小洋五角當被連同賭具一併帶入捕房捕頭略詰一過諭飭押候解送公共公堂請辦 
[搶物并無實據]  
　　新閘大沽路二百七十四號門牌龔仁榮指控長浜路八百零九號居人趙有良糾衆搶去值洋三十餘元之錫燭千自鳴鐘等物昨由捕房將趙與牽涉之方正桂薛雲生併解公共公廨請究原告偕證李榮華上堂禀明被告紏衆搶劫等語訊之趙有良供稱前因向原告處轉包徐家滙國文書院工程原告現在華界與人涉訟深恐工資無着是以搬物作抵並非糾搶求察中西官核供以原告搶物並無實據判令將案註銷被告開釋 
[竊案一朿]  
　　北京路中華郵政局控寫字人徐連生竊取現洋二百元昨由捕房將徐拘解公共公廨請究原告由經理西人上堂訴明被竊情形訊之徐供詞推諉中西官核判徐押候查明下禮拜一再訊　　靖遠街九號門牌汪海林投公共公廨控寄寓隔壁空屋内之江西人曾老五串黨從洋檯上扒至三層樓上行竊值洋二千元之綢皮衣服八十五件昨由捕房將曾拘獲吊出原贓皮衣五件一併解送公廨請究經中四言訊判曾押候查明朱贓再訊 
　　東唐家弄居人顧康年控陳金生竊取衣物昨由捕房將陳拘解公共公廨請究經中西官訊知陳係十二次過犯實屬怙惡不悛判押西牢五年期滿逐出租界 
　　積竊楊來發昨日闖至揚子碼頭日本郵船會社博愛丸輪船上竊取值洋十餘元之絨毯一條被日探中井查獲連贓拘入捕房捕頭諭飭押候解送公堂請辦 
[判决爭奪牛奶棚案]  
　　婦人顧楊氏在公共公廨呈控姘夫張子良將協成牛奶棚牌號擅改虹口字樣呑没應得利益並抛棄不顧等情迭次由廨訊供判候會商堂諭宣佈在案昨日上午王崧生襄讞會同美博副領事升座民庭兩造各偕代表律師到堂候示經中西官磋商之下判被告交保着先繳洋一百元給原告並着嗣後每半年給原告洋五十元按期照給違干未便 
[冒牌兜售柏油之控告]  
　　法租界永安街義生祥柏油行夥施順生前日扭王喬松至閘北四區警署控稱王冒用伊行牌號將次貨向閘北滿洲路徐萬興蛹燭店兜售損害營業請爲訊究經姚警正傳到徐萬興之夥方桂生質訊之下王供向爲柏油掮客並未冒牌云云姚君諭飭還押候查明再核 
[欠欵案被告屢傳不到]  
　　沈琴書控葉欽泉不理欠欵一案昨晨亦由王博兩君傳訊據原告代表律師上堂聲稱被告屢奉傳訊抗不投質未便案懸日久要求缺席判决中西官得禀判令原告登報一月着被告投案候質如再逾限按照原告請求准予缺席判决 
[法公廨訊理瑣案三則]  
　　掯贖抵單曹寳生前投法公堂控稱有田單一紙托劉阿大爲中許晋邦爲代筆向今在押之錢文祥抵借洋一百元詎被錢轉抵與人向贖推諉今邀中人代筆到案質證求請訊追錢供田單一紙曹寳生自向邵姓抵借洋三百元民人祗爲中保許晋邦聲稱曹前向錢文祥抵借時抵據確係民人所書其時付下現洋五十元票洋五十元是實問官向錢詰訊堅不承認判飭傳受抵主邵姓到案再行核辦 
　　不付期銀伯興洋行延賚美律師代表投法公堂控稱前有馬煥文付來期票銀九百兩到期向收無着人亦避匿求請訊追經公堂飭傳去後馬避不到案昨由賚美律師續求訊追聶讞員判改傳爲提俟馬到案再核 
　　私用賬洋米店主張其昌投法公堂控稱前有鄺光裕擔保吳文田來店爲夥今被吳文田私用賬洋六十餘元人卽逃避求請向保人鄺光裕訊追飭傳去後鄺避匿不到遂判改傳爲提在案今鄺光裕央人向張商允故昨日張其昌投案聲請銷案判准予註銷 
[限七天繳淸預領工資]  
　　興業公司前投法公堂控稱上年間有工匠王寳生及王擔保之李永生等前來應募願往法國工廠工作當被領去工資洋二百另八元後各工匠登輪赴法時王等避匿不往求請訊追等情巳誌前報昨又傳訊王等供稱民人等在押一時難以全繳現祗措得洋六十元存在捕房餘洋求請寛限一月繳還中西官判還押展限七天繳淸違干未便 
[控訴擅動火表]  
　　英美工部局電燈處控靜安寺路一千八百六十四號門牌外國成衣店主洪長生擅動火表盜用電汽昨由捕房將洪傳至公共公堂經中西官略詰一過判洪押候查明再訊 
[瘋人在途胡鬧]  
　　常熟人徐根根昨在虹口蓬路北四川路轉角大發瘋癲胡鬧不休當被三百六十二號印捕查見喝阻不服卽將徐拘入捕房禀由捕頭諭飭押候解廨請辦 
[誌謝]  
　　昨承新世界遊戲場見贈遊覽劵六紙書此誌謝 
雜評二 
[告警察廳（庸）]  
　　迎神賽會屬於屋外集會其事往往於地方治安生有影響不獨倡導迷信巳也故人民於入廟酬神可以不禁而迎神賽會則不能縱容蓋習慣雖不易驟革迷信雖不易盡除而習慣之有關風化迷信之妨及治安者自不得以其不易而不問記者昨見訪員報告滬人有運動弛禁城隍神出巡之說正疑警廳於有礙治安之舉動何至輕易放任今浦東迎神警區巳依例禁止矣則城廂重地且爲中外觀瞻所係當益不敢漫然允許又况今日對外風雲正亟時局重要軍政當局且有戒嚴之請其於聚衆狂行之事尤當特别抑止乎來函 
[工商研究會來函]  
　　敬啓者閱十七日貴報所登華僑選舉代表趕速北上一節内有鄺柳春林齊恩二君列名其間查鄺君爲廣東中華基督敎會牧師林君爲本會之南洋商業公學敎員均無代表華僑赴北之事即二君亦不承認恐有悮會用特聲明並請更正工商研究會啓 
[補錄命令]  
　　二月八日大總統令陸軍總長段祺瑞呈准參謀本部咨請授李向榮黃耀秋爲陸軍二等測量正周俊晏才沛爲陸軍三等測量正邱岱王澄淸加陸軍三等測量正銜應照准此令 
　　又令陸軍總長段祺瑞呈准署吉林省長郭宗熙咨請以塔全擬補正藍旗驍騎校應照准此令 
　　又令兼署内務總長范源濂呈准察哈爾都統田中玉咨試署涼城縣知事王丙彝政務廢弛調區察看應請免去本職等語王丙彝著即免職此令 
　　又令兼署内務總長范源濂呈准察哈爾都統田中玉呈請任命陶樹珍試署凉城縣知事應照准此令 
　　又令舒鴻貽晋給二等嘉禾章此令 
　　又令瞿方梅給予四等嘉禾章此令 
　　又令司法總長張耀曾呈黑龍江省嫩江縣監犯梁來德因案判處三等有期徒刑四年此次在外工作陸鳳山等强迫脫逃該犯畏罪守法脫回自首洵能悔過自新請予特赦等語本大總統依照約法第四十條特赦梁來德所判徒刑免其執行此令 
　　二月二十日大總統令任命馬汝麟爲陸軍第二師步兵第六團團長此令 
　　又令陸軍總長段祺瑞呈請任命王德明爲陸軍第十師砲兵第十團團附應照准此令 
　　又令陸軍總長段祺瑞呈請授王殿樟高文祿商發科葛傳訓爲陸軍步兵少校夏英明爲陸軍二等軍需正張世鈺爲陸軍三等軍需正應照准此令 
　　又令國務院存記之周蘭田着交財政部酌量任用唐文鼎着發往直隷孫榮祖着發往河南陳伯騶看發往浙江徐思謙着發往江蘇交各該省長酌糧任用此令 
　　又令司法總長張耀曾呈請任命夏勤著京師地方檢察廳檢察官應照准此令 
　　又令兼署湖北省長王占元呈考察屬吏分别舉劾等語署夏口縣知事侯祖畬擅長交涉提倡學務署武昌縣知事包安保緝聽捕斷卓著循聲署秭歸縣知事謝健任事勇往庶政畢舉均着俟薦任實職後存記升用署黄岡縣知事張翊六聽斷平允緝匪勤能署隨縣知事袁紹安勤政愛民案無留牘署遠安縣知事葛克蔭講求實業爲民興利均給予六等嘉禾章署鍾祥縣知事周樹基樸實耐勞政平訟理署棗陽縣知事韓永成辦團治匪民賴以安署荆門縣知事萬成春治民理財確無煩擾署鶴峯縣知事胡恩溥保守巖疆抵禦外匪署轂城縣知事彭蠡濱緝盜安民地方浹洽鄖縣知事黃厚焱惠及隣境民敎調和署潛江縣知事王繩高捕盜治隄有條不紊署天門縣知事高自明捕救匪亂善後有功郎西縣知事王景徽越境捕盜隣邑胥安署長陽縣知事丁建池防亂得力任事不怠均着傳令嘉奬前應山縣知事邵孔亮行爲卑鄙有玷官箴　通城縣知事劉本檍年老衰頽審理失當前宣恩縣知事殷廷棟防匪不力致釀重案前署沔陽縣知事白坻縱容書吏不理公務前署黃岡縣知事徐吳齡縱差詐索廢弛烟禁前松滋縣知事張裕然玩視堤工不理學務均着交文官高等懲戒委員會依法懲戒此令 
　　又令鐡忠晋給二等文虎章此令 
　　又令舒淸阿給予二等文虎章此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬急救烟民策] [  辰仲]  
　　中國禁烟之令雷厲風行固視烟民如眼中釘喉中刺必欲盡去之而後巳茲則距末日僅三日矣痛矣哉何烟民無辜而遭此慘禍耶雖收買存土業巳簽字訂約然議員質問國民反對恐此事將成晝餅則有爲烟民計者謂代癮丸洵屬神奇然服之則依然眼淚盈眶也謂戒烟藥非無靈效然服之則依然鼻梁懸涕也呑呬噶草又不能過癮提神打嗎啡針則不免切膚受痛然則爲今日之烟民計固無策可施矣而鄙人則有一絶妙急救之良策在其策維何曰遁入隂司而巳近來各處之焚燬烟土者甚多本月十五號上海地檢廳又將没收之烟土烟膏當衆焚燬竊思陽間焚化紙鏹隂司羣鬼即可得錢則陽間焚化烟土隂司羣鬼豈非可以得土乎自今以後陽間之土雖都續續焚去而隂司之士力且源源而來閻羅王旣無官賣策小鬼頭不充調查員則爲烟民者適彼樂土不且遠勝於人間天上乎且不第此一到隂司不但不必戒除鴉片轉可戒除飲食則省日用之費以作買土之資豈非一舉而兩得乎尤可安臥於厚木床中没不通風旣可免燈火吹滅之慮並可享獨自逍遙之樂是誠所謂西方極樂天也而於烟鬼之稱尤足名副其實此眞急救鬼命唯一無二之鬼計也凡我烟民盍歸乎來（四） 
聯話 
　　李芋仙少有才名工詩詞集成句對不煩思索脫口而出嘗客遊河南周翼庭太守方居祥符因述在都時集句贈諸伶皆暗藏其名周曰若吾號則不易對李曰何難卽舉長恨歌一語曰在天願作比翼鳥良久不言客亟詢之李以手拍其股曰隔江猶唱後庭花舉座大笑周不悅後李行時所贈甚薄李告人曰爲一聯巧對换我三百金也 
　　岳州有小喬墓余訪友曾往遊其地尙憶一聯惜已忘作者姓氏聯云桴鼓相從曾記東風得意璟環無恙何妨夜月歸來雖嫌唐突亦頗别開生面[  警衆] （二） 
謎話 
　　純以白紙一條作謎面者巷多如　詩品「不着一字」唐詩目「無題」崑目「題箋」之類不一而足余友張君心田曾言曩於平湖燈市見有以白紙一條粘於第一（粉底格）射四書一句爲「右第一章」者用意雖佳惜於白紙無所切合去夏余隨萍社諸君設謎於新世界嘗仿其意以白紙一條粘於結末（卷簾格）射易經一句「書不盡」爲王均卿先生臆中後朱君覺盦又以白紙一條射六才一句余與徐君枕亞徐君行素咸射爲「對面搶白」而朱君原底乃「你見面難」也言不能見其謎面耳用意旣佳復巷切合[  濟羣] 不受酬 
笑話 
　　某甲入餐館喚侍者問曰猪牛排價若干曰二者均一角半曰麫包咖啡其價若干侍者曰此可奉送不取分文曰然則爲我取麵包咖啡足矣 
　　兒與母同食母茹素兒偶以肉汁滴入菜中母呵曰嘻小子何鹵莽耶素菜被汝漏葷矣少頃兒以箸指肉曰母其食此蓋兒已將菜湯滴入此肉不已漏素耶 
　　某盲人行經市肆時已昏黑甲見之曰夜行不秉燭忽哉君也幸余有燈願假君一線光明言之貌頗誠懇乃盲人竟申申大詈不置 
　　某學究閱報戴美女士將於某日試演飛機云云届時往觀焉出語人曰吾以爲所謂美女者必螓首蛾眉　國　城之絶色佳人也孰知乃一黃髮蓬鬆之外國女耳 
　　兒問母曰母乎母親愛之兒乃有人撻之將何如母曰何物傖奴敢辱吾兒吾將還治其身兒泣曰然則阿母昨日固撻兒矣[  非我] （一） 
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第二章三月二十二日刋起 
　　克倫司曰兄弟閱牆本爲世間苦痛事吾儕亦當避之梅爾毅然曰以吾思之吾家産業日見其敗若二人坐食其能支持幾時不若兄居守業而吾則外出謀生且吾生性亦殊不願蟄居克倫司亟曰此安可吾居而汝出吾心將何安先人地下有知亦將降罰於我乃不能衛一弱弟吾意不錢汝居而我出梅爾曰此爾者皆不得其平今可擲錢爲卜陽則我出而背則我居卽以坦微爲證乃顧予曰汝擲錢予乃如命出手向空擲之墮此時三人皆忘其主僕之分叢首而觀陽也克倫司失望幾哭梅爾則夷然出告大衆謂明日即行諸人宜忠侍克倫司北保羅律師鮑德喬生亦至如法以産授克倫司明日梅爾别其兄復别諸故友臧獲竟蕭然而行後至坎拿大曾來一信謂將於彼處另創新業又令其兄保守故業勿隳勿替而克倫司亦殊不負弟囑日欲恢復其先疇顧體弱二年後竟成瘵疾醫生令之旅行不顧竟死鮑德卽馳書召梅爾歸産業之事則暫由予爲之經理一日鮑德來謂梅爾有書云渠所居荒僻書不能逹去信於赴鎭時始得之於郵務局中今巳在孟忒理小有延擱最遲一禮拜卽當抵英此時榆莊中人莫不延頸望其新主一禮拜巳過而仍蹤跡杳然予不禁疑詫遂策一蹇驢至北保羅以詢鮑德時鮑德喬生均在謂吾主或在孟忒里以事中止不久必歸予亦信以爲然復歸方及門則巳有一僕迎出曰坦微頃有一信自星橋來有人住紅獅旅館遄俟公往予念住紅獅旅館者何人欲不往又恐卽是梅爾乃催予驢竟向星橋以驢控柳樹上入逆旅詢之主婦知客在樓上第一室予遂循梯而上推門進則有一人坐於燈光之下眉目畢現予乃不覺脫口而呼曰主人梅爾殊不起立岸然曰坦微不謂汝猶識我尙佳但汝來何晏耶其聲至厲而予面乃立沉蓋予於此人實有兩疑點梅爾生平御下至寛而遇我尤温以吾度之今日相晤必先接手今乃屹然不動是不能使予無疑者一也縱令數年不見改其性質然無論如何亦不致背馳至此且梅爾聲浪淸而堅朗今此人則濁與我耳膜直扞格不入此不能無疑者二然其頰上紅瘢依然如昔則又不能不信爲卽我主人即其面目亦殊肖特經風日久膚色略作古銅色耳其人岸然曰汝坐榆莊産業近復如何予率然曰先生使吾主人梅爾第一語决不問此其人頓怒曰若何語予冷然曰吾謂梅爾必先關心於其孔懷之兄言次四目互注大似摯獸將鬭其人曰坦微汝膽誠巨乃敢不認若主予曰吾誠不能承認其人逾怒以拳抵案曰汝敢不認梅爾爲汝主耶予曰梅爾固吾主而汝則非梅爾其人曰然則汝卽可梅爾我坦微汝解我語否予仍矯首不承其人大怒欻起撲我於地以背自抵其門义手胸次目光乃發火熖予經此一挫抗拒之力立消其人亦覺格格作鷙笑此亦吾主人所從未有者其人曰汝今畏我乎容汝坐吾當以此細語若予蹣跚起曰任汝狡辨吾終不承汝爲梅爾其人獰笑曰老眼利哉誠告汝吾非梅爾固也但此中實有一重公案乃出一剪下之新聞紙示予曰讀之 
長篇小說 
[絶塞奮椎記] [  野鶴]  
　　第十四回（五） 
　　畢竟議的甚麽此時還没知道祇覺得明天早上漢平倆便各各有些喜色就這一喜制軍的批詞恰巧到了三個人又議了一回便於明天淸晨一齊上道這便是毓忠在墳山下窺見的那日過了一旬早已穿過新連山到了大通河相近的那一個市鎭　毓忠們躡手躡脚的祗顧跟著此時巳到了鎭上在毓忠呢平日是豪爽慣的當筵駡坐仗酒題詩本是腔子裏全没一些一可告人的情事也不願黑暗暗地的做那鬼崇行爲者回一路上隨著漢平倆霜車共駕征騎交馳有時相離得不過咫尺之地往往心田裏發起狂熱來便禁不住要仗劍疾行刹那間便斬去了漢平凌霞兩人祇因柳娘在旁每每苦苦的勸阻不可背那薄紙上指導的方針毓忠纔氣憤憤的把一腔俠火慢慢的掩抑住了還有一件可喜的消息得了一次他便浮白一次那消息便是漢平兩邊的侍役傳將出來的說著他二人聘下的許多技師那一個失跡遯去了那一個掉首作别了那一個患病作故了那一個牀褥纏綿了幾乎每天傳出来的何非是說那技師只有阿必哥多那人却依然無恙柳娘也便不住的暗暗忻喜這一天旣覺定了個宿店心裏想着此去不十里便是大通河了怎的他前回說着的勾當全没些兒影響呢剛要緘書詢問可巧侍者把門帘一搴一封小小的緘兒便抛將進來柳娘打開一瞧不覺大快大樂一時心中又喜又癢嗤的一聲早巳禁不住笑將出來原來那函便是阿必哥多遺下的書道 
　　今障翳空矣游賞勝地至矣可於五鼓之頃揷翅前來某當待於圍牆之隂共踐前諾同伴幸勿偕來蓋聲沸則事易洩也至要阿必哥多書 
　　天虚我生舊用圖章昨已遺失恐人拾得冒用特此聲明作廢 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之臺灣（一）]  
　　日本請討臺灣生番論（見本報癸酉年閏六月初一日） 
　　西字日報六月二十日京師信云聞中國將出師壓服臺灣生番之悍使後有船壞被難者務須撫卹不得仍肆其野性也且聞是師也命李伯相督發師及臺灣先將數月以前殘殺琉球被難水手之各生番從嚴辦罪然後使各生番皆一例歸服中國之敎化焉前三月初六日譯日本西字新報述及該番烹食琉球遭難諸人日本必欲中國設法爲之報讐且言中國不任此役伊將自行報復今日本使臣甫由京師歸國中國聞有此舉想必由伊定議所致西報亦揣測之言尙未知其確否夫臺灣之番向分生熟二種熟番久已臣服已有登仕籍列庠序者生番至今未服王化自爲種類大約射獵爲生殘忍殺戮是其天性揆厥行爲與野獸等朝廷因其不知敎化是以置之度外不令與熟番同處故雖同在臺灣而實則屬化外今之烹食人者必係生番無疑若熟番則斷無是事孟子有言獸相食人且惡之諺云兎死狐悲物傷其類今生番烹人而食其居心行事殆禽獸之不如即令聚其醜類而殲滅之亦不過多殺禽獸而已又何足惜宜乎日本見其舉動猖獗駭世聽聞故欲中國大加懲創使烹人各犯一律伏法庶幾可爲異日之警戒然日本祗知臺灣之地係屬中國而不知臺灣之番尙有生熟之别彼以爲地爲中國之地人即爲中國之人倘伊徑自興師問罪又恐有礙中國故再三請中國自行查辦即旁觀者而論亦謂中國之境亦不宜使日本加兵固也然生番之於中國未歸順者也一旦因其烹食琉球之人遣官往辦彼安肯帖伏以聽哉將見理諭之不可勢禁之俱窮惟有用兵而巳夫中國今日用兵之法較之昔日當有把握矣乘西法之兵船用西法之鎗礮擅西法之兵勇自當戰無不勝攻無不克所患者有損於糧餉也夫有損亦有益也昔以無事而未試用夫西法不知學習之果否能精今以小事而先操演夫西法可知則效之是否能逮能知己之所不逮更求人之所以精將見以少勝多今日能練之數千人卽可當舊制額設之數萬兵也倘後遇有大事推而廣之而已又况造有輪船其運載軍需之費亦較輕易斷不至器用不足而中止雖然生番雖蠢野亦不可視之太輕彼雖行軍無法器械不精然天生金山幽渺難測彼且恃爲巢穴出入無常表裏爲奸以成負嵎之勢吾故曰生番亦不可輕之也 
[尊聞閣筆記]  
　　句容縣斷案（見本報甲戍年二月二十五日） 
句容縣東鄉某甲娶某氏生二女伉儷甚篤甲在外貿易值髮逆竄擾音問梗塞者數年婦携二女日食維艱不得已遂自鬻與某乙爲妻乙娶婦頗得内助省垣復後甲亦歸探知妻巳適某因備原價講贖乙不允致訟縣令李公提訊甲乙各執一詞因詢婦誰適從婦曰良人者有良心之人也老爺看孰有良心則小婦唯命是聽焉公壽思良久謂甲與乙曰姑退留婦在署明日再訊次日復訊甲乙仍執己見公微笑曰爾等皆要婦乎俱曰然公曰昨晚本縣深責爾妻婦人當從一而終求食不週自應一死如何再醮致今日搆訟而且公堂匍匐衆目指摘能不羞乎彼聞吾言一時悔悟羞忿交併夜間縊死爾等情深伉儷孰願領回殯殮遂囑左右將婦屍抬出見以衣襟覆面僵臥不動公謂乙曰爾宜領回殯殮乙曰所爭者中饋乏人耳旣死矣何爭爲又謂甲曰然則爾領否甲曰生則同衾死則同穴固所願也公乃嘆曰是眞有良心者彼生則爭之死則棄之者誠犬豕不如矣蹴婦曰起起有良心者某甲也終身事之可耳婦起叩謝隨甲去乙始悟其非眞死也悔恨無及懊喪而歸 
[文苑]  
　　擬刻春江花月志徵諸同人品題著作小啓 
　　（見本報癸酉年三月初七日） 
　　夫以東京夢熟誰題翠幄之花南部春酣早譜白門之柳試春風於十里齊上珠簾盪明月之二分巧模銀管况滬北者樓臺到處烟月無邊笙暖簫寒粉圍黛繞霓裳罷按羣誇十品之仙鸞鏡初開齊鬭雙鬟之影或則鵾絃靜撥快賭纏頭或則鸚杓爭傳豪輸戰　或則淸談霏玉舌妙生蓮或則靚飾縷金衫輕裁杏凭闌凝望過車招搖雖分身價之低昻各擅風花之點染所惜綺紅叢翠未加北里之評徒令艶蕋嬌花莫貴春風之價是宜亟爲搜輯確予品題墨洒金壼盡化胭脂之色香薰銀葉願參兜率之綠祗以聞見難周網羅未富伏望蓉城仙史花國名流各陳粘絮之因齊運粲花之筆編成佳傳當無乞米之嫌誌彼遺聞聊述尋芳之夢庶幾板橋艶迹恍疑留影於驚鴻畫舫淸遊并可按圖而索驥請分鴛繡佇領鴻文 
[警世寓言]  
　　造言孽報（見本報癸酉年四月初三日） 
　　有羊某者生一女名蓮生幼而口吃羊某夫婦甚鍾愛之羊某以掠販人口爲業吳中所謂養瘦馬者是也以是頗有所蓄無子僅生此女羊某死妻亦相繼殁家産盡爲族人有女年已及笄未擇配族中有無賴子誘之去鬻於娼家羊女貌不及中人又不善酬應吐辭輒格格不休羣以爲此等材質不過竈下養耳烏能爲靑樓作錢樹子詎知倚門甫數月而名大噪其聲價竟高出姊妹行上浮浪子弟一與之交輒留戀不忍去咸大奇之以爲人之不可以皮相也如此殆深於房中術乎久而其所歡漸有洩其事於人者乃知羊女於牀第之間往往以口舌代勞故好淫者多惑之於是羣疑始釋而嘆天之報施爲不爽也蓋羊某夫婦當日之誘騙良家子女其甘言蜜語引人入彀固自以爲得計矣豈知報應卽在其女哉旋聞其地有一人能視鬼即俗所謂走無常者告人云羊女之事人但知其父母之報而不知其過去生中尙有一段孽因吾竊於冥中探得之蓋羊女前爲具區人出身甚徹後忽致富爲人亦無大過惡惟喜造作謠言壞人名節死後冥王以其口孽過重欲貶入畜生道中冥吏以其有善可抵判罰不宜過重於是斟酌數四始定議令其再世爲娼口吃不能多言並令其口一生專近穢物今茲若此雖係父母之孽報然亦其前世自作之因果也 
[雜錄]  
　　頃接菁南舊侶自邗上來函云昨來維揚見喉症盛行傳染者衆友人徐醫隱科舉廢後研究醫學有年治喉痧症尤屬藥到春回擬就　痧論說如法施治極有神效今抄錄一通寄奉可否於雜錄中分日排登俾病家知所治法免爲歧誤亦好行其德之事也爰爲刋錄於左以供采擇 
　　今歲各地喉症之盛爲往年所未有良由去冬嚴寒特甚至今春而未殺鬱遏春令之氣不得發揚但春氣本温又兼生發雖鬱遏而仍必外透故幻出紅痧一症治此紅痧必先解裏之積寒并表之浮寒而疏逹之雖云逹表又不可如治傷寒從下發上一齊擁出蓋四時不正之氣皆由口鼻吸入肺經而喉爲肺系苟肺藴之邪一齊擁上則咽喉一線之地何堪承受故必疏逹皮毛使痧疹透出散而不聚自不致危及咽喉治方列左 
　　紫蘇葉一錢炒香豆豉三錢薄荷一錢牛蒡子三錢整杏仁二錢大貝母二錢炒香枳實一錢半生甘草梢一錢生薑皮一錢連鬚葱二根童便一茶杯兌橘絡一錢鮮枇杷葉一片去毛包茨菇苗七個 
　　右方紫蘇葉之發散係橫發入於四肢而逹皮毛其氣芳香解穢惡其色兼紫入血分解血熱牛薑皮辛開肺經逹皮毛此解表之浮寒也炒香豆豉啓發腎經而去其積寒合之整葱從上至下通陽而兼發散再加童便直逹膀胱藉人之小便直領己之小便下行所有裏之積寒并積久而化之熱一齊皆出且其味鹹降而潤自不令虚炎之火上蒸喉嚨而薰之使腐也他如薄荷辛凉牛蒡子開通十二經絡以泄痧毒杏仁降肺毒貝母開肺鬱枳實蕩滌胃府之滯橘絡豁痰而疏絡以展布氣機生甘草梢直逹莖中助童便之力使小腸太腑之毒熱俱從小便以出鮮枇杷葉淸降肺熱更以茨菇苗助之成其功雖寥寥數味其功效實不可限量矣 
　　倘痧出仍不大暢則可單煨香蕇湯食之切不可吃春筍尖芫荽等味或用芫荽觀音柳二味煎濃湯時於頭面身間薰洗亦足疏啓皮毛令痧透出 
　　又有痧閉不出或旣出而忽收入斯時必然氣急而喘萬分危急茲有起死回生之方如左去節麻黄三分活水鮮蘆根一段須色白而管大者中間打通納麻黄於管中兩頭塞緊另用銀針剌蘆管多孔河水煎飲自能令巳閉之痧蓬蓬而起透發無遺蓋麻黃能温散肺之風寒而加入蘆管有所縛束不致橫發無遺蘆管但能淸肺經之熱而得麻黃鼓動則不但淸肺熱而有開關奪鎖之功矣再此方凡一切小孩喉閉氣喘聲如曳鋸者皆可用不必拘定紅痧也（明日續完） 
 
 
 

Page 18

 
 
   
 
