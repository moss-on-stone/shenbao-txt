# 1926 - 36 - 4919017

 

Page 1

 
 
1;第一萬九千零十七號;中華民國十五年 西曆一千九百二十六年二月六號
星期六 * *   
 
 

Page 2

 
 
1;第一萬九千零十七號;中華民國十五年 西曆一千九百二十六年二月六號
星期六 * *   
 
 

Page 3

 
 
1;第一萬九千零十七號;中華民國十五年 西曆一千九百二十六年二月六號
星期六 * *   
 
 

Page 4

 
 
1;第一萬九千零十七號;中華民國十五年 西曆一千九百二十六年二月六號
星期六 * *   
 
 

Page 5

 
 
1;第一萬九千零十七號;中華民國十五年 西曆一千九百二十六年二月六號
星期六 * *時評 
[兵勝法（冷）]  
　　兵勝法歟法勝兵歟今日一方面正在爭法一方面又在爭兵兵勝而法隨勢力而定是爲兵勝法也苟法定兵之爭亦可因是而解决是爲法勝兵也今後果將趨於何途歟 
　　以向例言之大抵兵勝法而法不勝兵然在今日法不一法而兵亦不一兵欲法之俟兵定而後定而兵之勝負且永無定時即有時己定而變化之來旣速日異勝者一反手而爲不勝定者一轉瞬而又爲不定矣此今後之兵與法不但不能相勝即兵之與兵亦無勝負之可言 
　　然則今後之時局常在一方爭法一方爭兵以延歳月歟 
國内專電 
　　北京今日某訪問段報載再發下野通電且揭内容確否段曰並無其事吾佳電已說得很明白等語嗣訪某要人方知閣員中仍有想攝閣者故傳此電稿以作空氣（五日下午七鐘） 
　　北京许近來對段比初就任時爲切許仍本段之民會主張以與護憲護法相周旋盼各省實力派代表會議如各實力派多數贊成護法則本人與段均奉身而退 
　　北京黄郛由津南下一說受張紹曾命赴寗接洽一說某軍要人派其與孫接洽拒吳（五日下午十鐘） 
　　北京滬漢津及長江晋新東三省魯直等當軸均傾向回復舊約法解决時局惟對總統内閣國會則竟見不一總之護法問題之結果須待直豫軍事收束後方能討論 
　　北京昨民會議員對法統會議應付决定（一）電馮張貫澈從前主張（二）電孫傳芳速辦複選（三）分派代表見馮張（四）請取締賄選議員在津活動並電直籍同人就近向津當軸陳述（五）推代表於歌（五日）日見鹿鍾麟並函許世英請取締護法議員辦事處之設立此外卽成立民會辦事處并請指定太和殿爲會場又陜西複選上月辦竣報告到京（五日下午三鐘） 
　　北京津來者云張紹曾確在努力調停吳馮因吳馮均張親戚張之條件要吳與奉方脫離關係又國民軍要人亦以此爲聯吳主要條件中美晚報載岳維峻率全軍官兵通電討吳（五日下午七鐘） 
　　北京二軍王相賢旅長報告攻曹州擊斃老毛子二十餘名等語 
　　北京馮玉祥在包頭該處無線電及電話電報鐵路交通甚便暫不出洋（五日下午三鐘） 
　　北京外團息津浦路之泊頭仍在國民軍手泊頭以南爲戰略而讓防（五日下午三鐘） 
　　北京京民黨盻望馮玉祥孫傳芳蔣介石三角同盟反吳抗張（五日下午七鐘） 
　　北京戰專學生平絶陳　修等調停仍要求免徐謙不脫外部外部有主張派王寵惠查辦徐謙是否赤化（五日下午七鐘） 
　　北京内長于仍不就保焦易堂又有主馬君武兼但許主仍催于就（五日下午七鐘） 
　　北京昨電日置益謂使團會議張口某問題經訪美要人謂係張家口徵外僑營業稅題决共同提議請政府禁止 
　　北京昨夜京漢開石家莊之快車停開因路上扣車無車運輸（五日下午三鐘） 
　　北京曹錕在延慶樓比去年胖每日天明即起前晨語徐某在此良安適自由後反有人來望云云（五日下午三鐘） 
　　北京姚震弟兄在桂樂第大橋附近賃屋暫住章士釗在段府（五日下午三鐘） 
　　北京今日午前十一時半鄧寳珊由津來京即將專車開鄭州同行者張樹聲三軍旅長胡德輔（五日下午七鐘） 
　　天津國軍現守昌黎以西之安山鄭金聲於東（一日）日由盧龍東進唐之道現在灤州近又新招步兵一旅 
　　天津第十師門致中旅現防建昌一帶魏益三部在灤河左岸第十一師及第七混成旅現駐開平唐山兩軍均在準備中 
　　天津三軍航空隊每日由開平往東飛行偵察敵情（以上五日下午七鐘） 
　　青島畢庶澄己西上先回文登掃墓並擬在家度歳後至烟台視察 
　　青島海餉昨發放軍艦二個月陸戰隊一個月均軍用票（以上五日下午七鐘） 
　　濟南五日早三時四十分靳雲鶚李景林張曜逺潘鴻鈞等同來濟（五日下午十鐘） 
　　鄭州吳氏窺豫沁晨已與蔣師接觸國軍占優勝繳寇械一團寇師退柳林 
　　鄭州豫東日來勦紅槍會斃匪數百生擒數十焚鄉村二今日交通恢復據匪供入會者均爲威迫近受吳運動專與陜軍爲難 
　　鄭州頃聞豫南二軍譁變兩旅 
　　鄭州數日前汴垣人心頗恐惶省鈔陡跌（以上四日下午五鐘） 
　　漢口岳艷（二十九）到鄭委李紀才爲防鄂一路司令駐確山楊瑞軒二路司令駐西平第三路司令未悉駐偃城李虎臣四路司令駐鄭州孔庚任總參謀宋旅六團世（三十一）夜調上前線劉玉春旅亦備北開路局已備車四列待運 
　　漢口路訊現由武勝關至信陽爲鄂軍範圍長苔關至明港爲皖豫聯軍範圍確山至鄭州爲陜軍範圍蔣世傑殘部尚出没於長苔關明港之間（以上四日下午四鐘） 
　　漢口鄂軍江（三日）克信陽總司令部己移信討馮軍有五十餘萬人 
　　漢口張治公冬（二日）通電討馮内列段馮岳五大罪狀 
　　漢口聞鄂軍中路前鋒抵樊家店與毅軍聯接路軌仍未修復中路右翼抵汝南正陽已無陜軍 
　　漢口總部派一軍交際處長陶敦禮江（三日）運鐵甲汽車二輛赴廣水 
　　漢口寇派軍法處長陳漢卿軍需處長温香圃（三日）返漢謁吳密陳前線軍事 
　　漢口蕭前已派憲兵兩連赴前敵糾察軍紀（三日）午前九點又派軍署衞隊營長李桂生率全營向廣水出發 
　　漢口人豫軍隊携有吳總司令安民布告謂徇豫紳民呼籲出兵剿匪嚴禁擾民 
 
 

Page 6

 
 
1;第一萬九千零十七號;中華民國十五年 西曆一千九百二十六年二月六號
星期六 * *務各謀自衛協同除匪其現有一切苛政均予革除（以上五日下午九鐘） 
　　廣州國民政府政治委員會議决公推李宗仁黄紹雄爲國民政府委員又汕交涉員馬文車未奉政府命擅收常關議决將該員撤差查辦（一日下午十鐘） 
　　廣州支（四日）起革商已得入沙面提欵但須赴商務廳領照再向沙面當局領證並須商店擔保手續極繁難 
　　廣州虎門宣佈解嚴附近河面水雷亦同時撤去（以上三日下午十鐘） 
　　香港蘇孫代表周承炎江（三日）日抵省謁各軍政要人 
　　香港東西江輪渡因匪熾江（三日）起停擺過年後再開行 
　　香港東（一日）何應欽就第一軍長周恩來就東江行政委員職東征總指揮部同日撤消 
　　香港港督昨在定例局演說對工潮態度轉硬謂港政府永不承認賠償罷工工人損失認省政府爲此次工潮之當事人港政府除省政府外不能與别方面磋商并謂近有人煽動再次罷工港政府當以嚴厲法制止之 
　　香港汕銀根極緊日息冬（二日）突由一元五角漲至二元六角（以上五日下午七鐘） 
　　長沙楊再傑電葉開鑫報告所部已歸編第六旅葉冬覆電嘉慰 
　　長沙唐生智東巡防回抵衡定日内晋省 
　　長沙總商會發起爲來省荒民募捐救濟 
　　長沙銀元局長高霽武赴漢起運銀條 
　　長沙財司三日宴淮商全體籌商借欵 
　　長沙湘西築路會公推陳强王上仁爲正副主席在陳未到差前由葉開鑫暫代主席（以上止日下午一鐘） 
　　長沙湘西築路會東（一日）午行開幕式首由主席葉開鑫報告開會意思畢趙演說一國文明須視交通便利與否考東西各强國莫不力求交通完備吾湘道路不通尢以湘西爲更甚致教育综業諸端不能發展是修築省道未容稍緩希望羣力促成省議長歐陽振聲演說此次修築湘西省道有湘中湘南兩路定案可循預祝將來議决各案更勝於湘中湘南振聲願以贊助湘南築路全力轉助湘西早收功效副議長蘇鵬王上仁均有演說最後由該路籌備員陳强歷述籌備經過並謂希望大家一德一心早定修路及籌欵辦法語畢撮影盡歡散 
　　長沙湘郵局停寄北京郵件因京漢路阻 
　　長沙趙與各司長及省議會擬在天心閣公園内各建一紀念亭 
　　長沙葉開鑫在省邀約蔣鋤歐劉重威劉雪軒三旅長協商裁編軍隊辦法 
　　長沙趙江（三日）躬親點騐駐省之十八三十二吳龔兩團（以上三日下午一鐘） 
　　重慶袁福銘鄧錫侯田頌堯劉存厚楊森等對川局取一致行動楊森舊部之主張多與楊同 
　　重慶楊森參謀長朱璧彩江（三日）抵渝 
　　重慶城内士兵所佩標紀隨時變更形同作戰（以上四日下午四鐘） 
　　哈爾濱東鐵各站職工會消費社呈戒嚴部令取消聞奉方准從寛啓封 
　　哈爾濱劉尚清辭督辦聞鄭謙繼 
　　哈爾濱哈市自治會改選展期六個月赤俄反對但照新協定蘇俄不廳有參政權此事爲特區與列國之爭點 
　　哈爾濱聞張煥相將赴奉報告此次東鐵停車之經過（以上二十九日下午四鐘） 
　　霍邱陳調元派趙參謀東來霍宣慰皖軍二旅二團支赴三河尖（四日下午九鐘） 
特約路透電 
[關於中國時局之外電]  
　　五日北京電王正廷今晨語外國新聞記者對於關稅會議表示樂觀王謂中政府原請應由附稅籌得一萬萬元各代表除日代表外已承允約九千萬元之數日代表則巳由三千四百萬元（華會議定内附稅籌集之數）逐步增至七千萬元日政府目下頗有依從中政府志願之象果爾則可大得進步會議指日可滿意結束蓋附稅徵數一旦解决其他各事不難迎刃而辦也王次謂中日互惠條約尚未開始談判中國擬與任何各國討論稅率問題蓋由經濟原因須需相互惠約也次乃述及無抵押品債務事王切實聲稱任何整理計畫必須預防有繼續缺乏之可能性渠信近日之考慮已使各代表團覺有籌募巨欵之必要渠意會議不致涉及債務問題惟會議或將指定由附稅收得之欵一部分作爲整理無抵押品債務之用云 
　　五日北京電中國銀行家今日午午後决議以六六價發行國庫券六百萬元 
　　五日北京電吳佩孚照會漢口各領事謂已電命前敵司令保護鄭州及附近一帶之外人如外人願退至漢口者應任令乘坐火車沿途予以一切利便吳又告知外人謂張宗昌李景林現均與之合作孫傳芳現亦與張作霖及渠（吳）和諧據漢口消息鄂軍已在信陽附近敗豫軍豫軍五千名退入城中拘外人爲質譚延闤刻在漢口與吳有所談判 
　　五日北京電汕頭消息該處英教會所辦之英華學校爲共產主義之學生將管理校務之教士逐走潮州英教會之產業亦爲軍隊占據教士住屋大受損傷 
　　五日香港電昨日港督之演說譯成華文傳播後人心大定其警告之效果極佳 
　　五日東京電日内將赴北京提出關稅新建議之佐分利今日語客謂關稅會議之結果因政局屢變故未能逆料日本所提出逐步高起之稅則渠意各國必將贊成惟或有利益大不相同之國不能照此辦理耳 
　　五日倫敦電晨部報稱外部與新成立之中國委員會討論每大約外相張伯倫將特派專員前往中國南方詳細調查時局繕具報告並設法解决商業風潮云該報又稱派軍艦封赴廣州之議已被拒絶因中國北部現頗寗靜如派艦往粤則將引起北境之反動而復生排英之舉動也 
[英議會紀事]  
　　四日倫敦電工黨史洛登今日在下院動議工黨對於英皇訓詞之修正案指政府計畫不能實在減少失業鼓勵工業史洛登稱現政府在職一年失業有增無減工資趨低而利益則趨高云工黨約翰遜言及政府所擬關於工時三會議謂此會不包括印度中國日本在内恐華會工約將爲此會所摧毁又謂日本工時旣長工資又低云自由黨錫門不贊成修正案謂煤礦業現爲私人所有旣不易多得市場若改歸公共管理試問將如何覓取市場乎工部大臣梅特倫稱事態並未愈趨愈劣工資確有增加至於失業一層政府願歡迎各黨之合作且願討論組織各黨混合委員會一事云此案展期辯論 
　　四日倫敦電内務部次官今日在下院質問時聲稱裁軍籌備會之展緩舉行定起於願德國以國際聯盟會員資格參加此會並望稍緩時日可銷除俄國與會阻力之一念云 
　　四日倫敦電首相包爾温在下院質問時聲稱政府現與殖民地及印度商榷以期决定召集帝國會議之最適宜日期渠希望不久可宣佈開會之期云議員詢以是不同時舉行經濟會議包爾温答稱此乃顯然可見者 
[英海船無線電員罷工之現狀]  
　　四日倫敦電海船無線電收發員罷工事現稍有解决希望收發員公會之代表與下院保守勞工自由三黨之議員若干人已開一度會議公會代表已允將此全部問題提交公斷 
[法商店反對新稅之表示]  
　　四日巴黎電巴黎聖榮路之各商店今日一律閉門停業一小時以表示對於新稅及經濟上不平等之抗議並在門外粘貼通告宣佈去年商人與農人所付稅項互相比較之不適當的數目又謂商店願意自行捐助國家準備金但須全國人民享公允之待遇云 
[法國與叙利亞]  
　　四日巴黎電貝魯特電稱叙利亞高等委員對於直接議和之請求已向傑白爾特魯斯人聲明必須先停仇敵行爲 
　　四日巴黎電陸軍部切實否認共產黨人道報所載叙利亞法兵兩大隊已在賴夏雅附近與特魯斯人表示親善之說濮潞尼將軍自摩洛哥返巴黎謂摩洛哥各部落紛紛投降故法人現無準備大規模軍事行動之必要云 
[英國紗廠總會調查植棉]  
　　四日倫敦電孟却斯特萬國棉紡織廠總聯合會已决定派員赴哥倫比亞與秘魯兩國調查植棉之目前情形及將來發展之可能性所派代表爲著名棉製家福特及總聯合會書記丕爾斯二人定二月六日起程 
[美國橡皮製造業之獲利]  
　　四日紐約電橡皮業製造家雖有反對英國限制橡皮之呼聲然據固特奇公司之報告該公司去年凈利竟得二千一百萬元比較一九二四年多獲九百萬元且特别原料準備金亦由三百萬元增至七百五十萬元以保護該公司將來因橡皮市價暴落而受之意外損失與論鑒於橡皮製造業獲利之厚遂有不滿於該業之批評 
[南斐排種案]  
　　四日開浦鎭電南斐國會以六十四票對四十七票通過排斥色種人案之三讀惟前首相斯末資將軍反對此案發言警告謂此案果通過則無異開闢禍門從此南斐歷史中將有使人人嘆息之一章云 
[各國近事]  
　　四日巴黎電聞德國欲以德人充國際聯盟會副秘書長並有保舉白洛克道夫伯爵擔任此職之說而參加國際聯盟會議之德國總代表則爲外長史特萊斯曼博士與彭斯託夫伯爵 
　　四日紐約電美國白郎兄弟公司等銀行現擬將一千萬元貨與德國白里門抵押銀行談判業將就緒 
　　五日東京電閣員某今日午後在下院答覆質問謂政府以爲設立航空部管理一切航空政務今尚非其時又稱政府一俟財政寛裕擬就廣大範圍作航空之研究 
　　五日東京電衆意國會或不久將解散憲政會與政友本團將合力對付政友會 
　　四日巴西京城電西班牙飛行家佛蘭柯已抵此巴西飛機一架往迎伴送入境佛蘭柯由裴南布柯飛出計一千二百六十哩歷十小時三刻鐘之時間未於中途停頓 
國外要聞 
[東京通信（續）（知白）]  
　　日本新内閣成立之經過各政派對新閣之態度（二）政友本黨政友本黨在衆議院之議席雖僅中四分之一但日本政界之分野全視該黨之態度而轉移若政友本黨趨向與憲政會妥協則在議會政府與黨即可占多數新内閣即可安然無事通過於本届議會若政友本黨趨向與政友會提携則在議會政府之反對黨占多數新内閣之命運將不免日在荆棘中結果當引起議會之解散故日本議會解散與否之關鍵全然由政友本黨一手掌握故政友本黨對新内閣之態度如何亦極可注目者也惟該黨以新内閣爲加藤内閣延長之内閣其對内對外之政策黨然全部繼承故加藤伯之遺意而不變故該黨對政府及議會之方策自然恪守旣定方針而向前勇往邁進以期該黨主義政策之實現對於政友會當亦不變其向來之態度要之政友本黨在日本政界之分野舉足之間關係頗巨其對新内閣之態度如何自然極可注目也 
　　（三）政友會政友會爲新内閣之反對黨其對於新内閣持堅决反對之態度自不待言該會以新内閣爲一暫定内閣其本質與加藤内閣並無何等差異且以新内閣對外威重旣嫌不足對内統一亦復感非常困難故抱有不滿之意但若槻氏向來善於彌縫今後爲維持其内閣生存起見必利用其得意之小策以敷衍各方然日本政治上之各問題實有不易敷衍者總之政友會與新内閣旣立於反對地位今後對於新閣必將傾其全力以反對之固屬意中事也（一月三十日） 
國内要聞 
[北京通信（驚鼙）]  
　　豫戰開始後之形勢 
　　吳佩孚出兵攻豫今已成事實信陽附近且確已開火二軍方面宣傳雞公山北已將吳側之陳寇兩師完全擊破而聞者頗嫌其孤證爲吳側宣傳者又謂二軍無甚抵抗力吳氏北上指日可待向來每逢戰事時各自宣傳令人不敢置信今又成此現象然而豫省戰事之大概形勢則有可述者 
　　去秋長江西北一致拒奉爲戰事之第一幕自郭松齡返戈國民軍攻直而吳佩孚與張作霖張宗昌漸圖携手乃有十三月三十一日之吳佩孚通電此爲第二蔀之開始其先則李紀才攻魯時王爲蔚陳文釗等躡李之後開槍互擊致李軍大挫是吳部與張部之携手已有肇端而溯厥逺因則東南軍興吳佩孚爲主動之一本擬以假道之名入豫圖魯而豫岳拒之吳迄不能越武勝關一步吳派於此啣恨國民軍極深故國奉兩軍鏖戰京津吳派不特作壁上觀且將乘兩敗俱傷之後收漁人之利此第二幕戰事即聯奉以攻國民軍而二軍爲首當其衝者以愚所聞吳氏之布置早在兩月以前豫之西南嵩山山脈所在伏莽孔多且多係憨玉琨張治公殘部其受吳委任有司令師旅長之名義者不下數十一星期前交部得報洛陽之無線電台受張治公殘部之侵襲即係此種又據豫人所言豫西南各縣淪入匪手莫之敢閭者不下十餘此其一也自吳氏於一星期前動員而同時魯境張靳之妥協成立李紀才以救豫班師魯軍復入曹州而曹州之與開封只中隔一考城路程不過二百里兩日可至閻錫山氏前以樊鍾秀弓富魁之圖晋月餘以前曾禦諸娘子關樊弓挫敗晉軍未撤近更增加軍隊聞諸交通界距石家莊十數里外已見晉軍據某方所得探報謂吳與各方約將俟吳到信陽後靳張即出考城以拊開封之背閻氏即出娘子關以扼石家莊在京漢北段作聲勢而李景林則由魯直之交反攻保定大名使各路之陣線相接再利用土匪以略豫西吳於是由信而鄭而保以圖入京而入關之奉軍則依原定計畫堅守秦島榆關俟保大得手後張李之軍北取天津即與銜接再如近日之昌黎奉軍漸次東撤仍係乘此機會圖取熱河進逼察區故若輩之計畫實欲撲滅國民軍而作戰特能否如願以償則必看將來之結果耳 
　　反觀國民軍方面應敵之計何如乎二軍號稱廿餘萬而陳文釗王爲蔚等原爲吳系者今已隸靳雲鶚李紀才之攻魯損失頗鉅萬二三千之主力軍殘餘者不及半數鄧寳珊轉戰馬廠一帶損失亦不小而李雲龍之由陜返豫原欲率部助攻山東而以靳雲鶚之誤會幾生衝突因自返鄭州而以已抵魯境之兵付田維勤統率而田又黨吳者故歸田指揮之兵又待商調之手續至樊鍾秀弓富魁則前次攻晉亦有損失故此次吳之攻豫乃乘豫軍之敝而出者岳部以二李一鄧爲最驍健今兹之戰鬥力完備者只一李雲龍故岳氏抵鄭會議結果即以李雲龍爲總指揮以應鄂戰而原駐信陽者則有蔣世傑在豫魯境上者則有田玉潔北路有史可軒西路有赤亞武故無論如何尚當拚死一戰而如樊弓之防晉鄧寳珊之守保大扼滄州則不可移動者也伹所慮者土匪竊發魯晉等軍四面包圍而己至於一三兩軍本與二軍共休戚然三軍之力量本單弱且孫岳在津尚須當榆秦一面一軍則旣當與孫共同守津防奉而東北之熱河又已處處吃緊且日前戰事三軍在津浦線一軍在京津線亦各有損失此時欲兼顧河南恐已爲難且孫病日劇一軍方面己有以李鳴鐘代孫之計畫而在包頭之馮玉祥雖暗中仍調度一切而避免目標已决不出面且聞馮之本心欲自保實力以爲將來之計其目的實在西北以綏甘寗夏無人與爭也然察綏之間尚有大同爲晋閻之地域又有連絡線被人截斷之慮不能不兼顧及之故即熱河地盤是否以全力爭持尚是疑問而張之江等又眼光四射對粤蔣蘇孫欲圖聯絡另爲一種團結已在進行並聞以張紹曾之居間對吳亦有接洽之意故一軍之不欲犧牲殆可顯見而河南之現狀愈見其危矣 
　　至於軍餉所出吳佩孚方面逺在武漢爲吾人所不能知而國民軍側則頗欲仰給於中央政府上星期日許世英與銀行界接洽墊欵得六十萬以二十萬付教育經費其四十萬全爲一軍取去二軍對於北京亦索欵至急尚無以應之一千五百萬公債旣早成畫餅八百萬庫劵又將不成事實蓋如孫傳芳之一電反對因上海地面在孫勢力範圍一經堅壁清野則北京銀行界即無承銷之法不獨九六債基金問題受安格聯之牽制也蓋各方旣與國民軍爲敵則欲絶北京之財源使之生困亦意中事矣（一月二十九日） 
[天津通信（堯日）]  
　　國民軍應付各方軍事之策略 
　　距今一月前國民第三軍某軍官鄭重語人曰吳佩孚攻豫計畫業已决定愚雖深信其言但事實未見未便以駭人聽聞之消息宣布今則吳驅鄂軍北上者已逾兩萬人寇英傑師且於二十七日在信陽至明港間與國民第二軍蔣世傑師發生遭遇戰相持一日一夜至二十八傍晚寇師因援兵未到向南退却而豫省官電傳來則大報捷音謂鄂軍受創甚鉅業已潰不成軍岳維峻將分兵三路直搗武漢云云實則寇師逺征布置未週故由明港退柳林鎭更由柳林鎭退守雞公山其左翼張聯陞師則在隋縣樊城間右翼孫建業楊蔭森兩旅則在黄安一帶並未有若何勝利也吳佩孚曾受榆關失敗之教訓此次興師動衆亦甚鄭重故二十七日之戰不過小試其鋒耳至於國民第一軍目下尚以全力禦奉該軍總額約十二萬人（連熱河軍隊在内）在灤州及京榆大道之通州玉田三河豐潤一帶者約五萬人在赤峯開魯朝陽北票（熱奉邊境）者五萬人維持熱察綏甘治安者約三萬人尚有兩萬人屯駐南口懷來以作各路之策應刻下京畿頗形空虚故由馬福祥所部三騎兵旅分駐南苑北苑塡防國民第三軍兵力不足四萬人僅足維持津海道區對於抵禦德州方面之李景林尚須第二軍鄧寳珊部臂助自馮玉祥通電下野後國民一二三軍各自爲政之情形愈爲顯露旋因奉軍入關·鄂軍攻豫·李景林攻直·而國民軍内部略爲團結但各將領意見終未一致此次對馮玉祥之出山亦迎拒參半迎之者謂馮之聲望可壓三軍苟再出來必收指揮如意之效而拒之者謂奉軍入關與李景林攻直皆集矢於馮鄂軍攻豫雖與一軍無甚關係然馮吳惡感甚深兩雄不能並立馮再出山適予吳以攻擊之好題目然馮之不能再出尚不僅如拒者之所言也第一·馮對奉主攻以李烈鈞爲總司令而各將領多不同情而李亦因之阻馮出山第二·攻奉之機會今已因循坐誤而豫省又陷於四面楚歌之中岳維峻獨力對吳或尚能支撑無如劉鎭華吳新田等躍躍欲試張治公等已在豫西獨立米振標所部毅軍多至十餘萬人分子亦殊複雜雖不善戰而搗亂則有餘益以靳（雲鶚）張（宗昌）議和山東圍解晋閻（錫山）進兵娘子關向石家莊集中之說漸成事實故第三軍實自顧不暇更無餘力救人第一軍分防灤州熱河僅堪自保加以軍餉竭蹶子彈補充維艱馮雖出山亦難措置裕如此馮之不能再之眞情也至豫鄂軍事將來究發展至如何程度當視今後一星期内變化而决定據京津一帶宣傳吳志不僅得直魯豫而止更進一步而有以處置中央政局觀其近來代表四出多方活動將來或竟釀成混戰之局亦未可知最近消息梧州之開北伐會議隱含聲援國民軍之意義與長江軍事亦甚有關係假使湘趙川劉出兵助吳陷豫省於不利則廣東黨軍必出兵韶關以牽制川湘鄂贛等省此在情勢上亦可豫測者刻下國民一二三軍均側重於各固其圉之策岳維峻守河南孫岳鄧寳珊共守直隸宋哲元守熱河張之江守灤州邇因晋軍藉口換防向石家莊增兵形勢似頗吃緊故屯駐南口懷來之一軍預備隊已準備向保大一帶增防聞國民軍全部大計畫以守爲主至勢不能守而出於攻攻而至於敗則第一步先放棄豫省共守直隸第二步放棄直隸共守熱察綏甘蓋一二三軍今雖分道揚鑣而其關於危害切身之計劃則固己出於一致也（三十一日） 
[國奉兩軍最近之形勢]  
　　榆關方面確已和緩 
　　熱河方面形勢頗緊 
　　此次進關之奉軍除秦皇島尚有一部分外其餘已大部撤退出關並聞張作霖近數日間特派代表某君晤民軍某要人謂奉軍此次進關實非得已蓋魏益三部下有大砲數尊機關槍若干架原係張學良部下舊物由郭松齡輾轉入於魏益三之手殊不甘心不想奉軍方進魏部即撤退關内致使奉軍與國民軍有接觸形勢實非本意奉張爲避免破裂决將令入關奉軍完全撤出關外云云窺其意或不僅表示奉方之態度如民軍方面爲具體的表示則進而成立一種諒解亦非不可能惟民軍態度究竟如何則尚未探悉也至山海關方面軍情近確呈和緩之象奉軍僅扼守灣河東岸各要塞堅防固守備異日之乘機進取國民軍亦自布置防線以備不虞目前勢不至有何劇戰惟外人方面消息奉天熱河交界一帶最近形勢却頗嚴重奉方向該方面添調兵隊加厚實力狀甚緊急似有在近期間内進謀規復熱河之意國民軍方面因亦積極布防並增加援軍在開魯等處嚴陣固守聞現下雙方防線相距僅一百華里之遥接觸甚易更據奉天消息當局决定綏中四旅錦州五旅錦西義縣北鎭梨樹九關台門計十一處均派重兵熱河方面戰事似未抛棄 
　　惟據某日報載稱據山海關特電云此間奉軍第十三師師長對日記者聲稱邇來京津各報多謂奉軍己自行退出關外者頗近宣傳實則奉軍决無由現據地帶撤退之意在亦非進攻灤河之時機將俟魯豫戰事之發展方可决定行止盛傳國民一軍已集大軍於灤州附近吾 
人對此尚難遽信兹據探報國民軍新增之兵計有一師左右在灤州者約一旅永平駐一旅合計唐山等處之駐軍不過一萬五千餘名似亦無攻人之力奉軍現以雙望房·十八里房·團山·及王各莊一帶爲騎兵第一防線以東之撫寗·昌黎·爲最前線榆關駐紥騎兵第十六十七兩師之主力附有步砲兵數營爲最後陣地總兵力有一師兩混成旅及砲兵一團論外錦州義縣一 
帶尚駐第三九十一二十一等四師朝陽附近駐有一師防禦之力不爲不足乘機而動乃爲奉軍唯一之戰略也 
　　電通社四日北京電云山海關方面之戰况其後雖無進展然奉軍現在又復陸續入關似有反守爲攻之勢 
 
 

Page 7

 
 
1;第一萬九千零十七號;中華民國十五年 西曆一千九百二十六年二月六號
星期六 * *教育消息 
要聞 
[湘省公立校長紛請辭職]  
　　教育司長指令挽留 
　　隂暦年底前發經費一月湘省連年經費困難達於極點各項收入多爲軍人就近提挪以致教育經費積欠有十五月之久各該公立學校校長先則尚以政府晳時積欠後必設法陸續籌還故東扯西挪各處賒借勉强支持現愈積愈多而舊歷年關將届債務無欵償還故第一中學校長方擴軍第三中學校長段廷珪第一女子師範學校校長徐特立二女子師範學校校長舒國華三女子師範校長歐鳴高第一甲種工業學校校長梁應乾第三甲種工校校長王德昌第一男師校長王凝度第一職業校長劉蒙等先後具文詳述經費困難情形當經教育司指令慰留惟舒國華等三四人極爲堅决如不許准辭職則惟有不負責任開學與否均不過問顏教育司長見辭職各校長幾佔公校之全體故指令各校長勉爲其難一面會同教育經費委員會於年底發給經費一月以瀆目前之急 
[北京俄專生誓不改隸教育部]  
　　對閣議調解辦法不滿意各家長决組織維持會 
　　昨日（三十）上午十一時外王教易均列席國務會議俄專學生約五十餘人到國務院請願推舉學生代表李世逵劉培慾毛建勳等三人入見許世英許派秘書金蔚農代見學生代表李等遞呈請願書提出要求三條（一）誓死不脫離外交部（二）反對易培基侵越職權（三）驅逐徐謙長校金允轉達總理並囑在院少待俟閣議竣事再行答覆旋至午後三時閣議散後仍由金氏答覆學生代表俄專仍須歸教育部管轄開除學生十四名允爲設法開復學生代表認爲不滿暫行歸去再議進行辦法云昨日下午二時學生家長在中央公園春明館招待新聞界正在開會中有學生代表由國務院來電話報告外部俄專己經閣議通過歸教部管轄開除學生准其回校上課在坐者均主張奮鬭到底學生家長繼亦各行發表意見結果决定三十一日下午五時仍在中央公園春明館召集各家長會議訂定新章組織「外交部俄文法政專門學校家長維持會」據云此次俄專學生中之熱烈歡迎徐謙長校者並非多數一般意向僉謂只要能循依軌道使該校日趨進展學生之學業出路獲得實益則無論誰爲校長均不反對無如一部分少數學生前日遽越出常軌鬨往外交部把門拍棹包圍王正廷勒逼其立發校長聘書繼由教長易培基出而調停解圍翌日閣議議决俄專改歸教育部直轄續辦即由教部照發聘書請徐謙爲校長藉解糾紛惟多數學生以校歸教部管辦之後外交部不復過問所有按月由外部撥支之經費當然斷絶此後將陷入與國立各校欠費無着之同樣苦境前途實屬危殆再則該校畢業學生向例由外交部考核分發派往中東鐵路及東北邊界各機關量才任用最少者可得七八十元以上之月薪今改歸教部管轄此項出路亦處根根動摇事關切身利害勢不得不想法挽回追本尋源自仍牽及校長問題於是徐謙就職之日又演互毆武劇因徐己實權在握十數學生遂被除名該生等㥽無可洩因有昨日招待新聞界呼籲援助之舉云 
[浙教廳更委衢縣蘭溪嵊縣視學]  
　　浙江教育廳廳長計宗型昨委張恕爲衢縣縣視學趙寳圭爲蘭溪縣視學高逵爲嵊縣視學己塡發委任狀分别指令各縣轉給矣 
[浙省第八中學校長並不更動]  
　　浙江省立第八中學校在衢縣現本埠發生一種謡言謂孫士琦或王鎭雄有復長八中消息兹據省中接近教廳者言計廳長以楊校長辦理頗認眞倚畀正殷並無更動意思云 
[蘇省令不准各縣挪用漕附稅]  
　　江蘇省長公署據省立學校聯合會略呈松江漕附仍解浙江吳縣挪用無錫就地截留漕附等情到署兹批示云略呈己悉吳縣挪移漕附一節己據該縣知事呈報遵即劃還至松江等兩縣候電令各該縣知事分别撥還報解此批 
[蘇教費劃清界限之通令]  
　　上海縣張受之奉江蘇教育經費管理處訓令云爲訓令事案查十四年漕糧省附稅劃歸本處辦理省立各校經費亦自上年度開始十四年七月歸本處核塡通知發放所有以前校費由財廳塡發通知各縣劃撥者概不得牽涉十四年附漕即息借上年十二月至六月校費雖准暫以十四年漕附作抵亦必先行經呈報本處核准有案方准在十四年漕附内計算否則自應徵起其他省稅撥還以清界限而免混淆合行令仰該知事遵照辦理此令 
[蘇省江浦縣之戰後教育]  
　　江蘇教育理科指導員吳和士將調查江浦縣戰後教育狀况報告江蘇義務教育期成會云十四年十月十九日津浦路南段烏衣東葛兩站間蘇奉兩軍開火奉軍敗退從江浦北區之東葛西葛兩鎭潰走經過永寗湯泉星甸石橋等鎭沿途刦掠竄往皖屬含和二縣其另一部分約百人由永寗鎭潰至浦城北門外前任知事奚侗籌給現欵二千元始去城内幸得無事是日又有丁喜春部駐溧水之奉軍由南京大勝關渡江至南區橋林鎭數約一團槍械俱全陸續至鎭此去彼來搶刦五晝夜全鎭學校居户店舖莫不駐兵人民奔避一空損失達三十萬金江浦全邑之戰事損失以是鎭爲最嗣由橋林至西區之陡崗集火龍集星甸鎭等處其繁盛逺遜橋林肆刦之風亦稍殺矣另有一部從南區之高旺鎭趨浦城西門適現任知事王荔書蒞任從事招撫收容於浦城東門外東嶽廟一面呈講蘇軍總司令陳調元收编越三日陳總司令派員到浦將此潰兵收去當地供應用去三百餘金同日東區浦鎭又有奉軍從花旗營潰退約二營以上浦商會給資每人十金適蘇軍開至潰兵遂竄散在此期内惟城區及東區各校未受驚恐照常上課此外各區學校一律停課避難受損失以南區橋林鎭各校爲最多西北兩區次之惟西區火龍集之第三學區第四初級小學校教員曹學煥兵開槍傷脛經月始愈迨戰期己過至十一月二十日而浦鎭又有浙軍第四師步兵第十五團第一營全部借駐縣立第二小學校凡一月又五日校具損失頗多當時停課一週將初級部借商會後進布業公所上課高級部則在校長夏彝家内上課至十二月二十五日該營開拔方遷回原校恢復舊狀同時第二營借駐貧兒教養院第三營借駐扶輪學校現在教養之兵亦於十二月二十五日撤去惟扶輪校之兵尚在其校長吳大濂正呈請省長轉商軍事當局飭令遷讓各校所缺課業以停止日曜例假專事補授爲最多亦有每日延長一小時補課者亦有任其缺課絶不一補者若正當辦法之縮减寒假未之見也現在各學校生實到數較戰前幾減三分之一其故有二（一）學生家屬莫不受戰事損失流亡之餘不復注意子弟學業（二）戰後之游民潰兵竄匿四鄉架孩勒贖日有所聞幼稚學生藏匿家内不敢出門一步以上皆學校方面所受戰事之影響至若教育經費方面就表面論並無關係然該縣原有教育積聚金貯存縣署當軍政長官派員至浦守提欵項時前任知事奚侗籌欵無着即在積聚金項下挪借三千五百金事後始告教育局雖經教育局長茆義和反對聲明不承認而欵己動用莫如之何致學校經費欠發兩月不但校長教員以生計關係未能專心服務且使教育界一部分對教育局長發生惡感現在挪借之欵財政廳雖允撥還尚未知何日可以領到全縣學校待欵孔殷此教育經費方面所受戰事之影響也十五年一月 
[全國國語運動消息]  
　　全國國語運動總籌備處國語宣傳團此次因時日侷促祇到了漢口·武昌·長沙·蕪湖四處己於前晚回滬特定今日（六日）下午四時在西藏路該會所開會由該團團員報告一切經過情形 
[短簡]  
　　北京二十九日教部己准孔教大學試辦 
　　北京北大校長蔡元培己回國抵滬該校在籌備歡迎 
　　北京交通部部轄之南洋大學交通大學唐山大學以部欠經費合計將近五十萬元南洋特致電交部請在教育特捐項下提出二分之一爲各該三校經費以昭公允 
　　南京寗垣朱狀元巷之南京中學開辦業經十稔已報部立案明春更添製設備提高學程 
本埠 
[江蘇中等教育計畫委員會成立]  
　　江蘇中等教育計畫委員會於昨日（五日）下午假江蘇省教育會開第一次委員會到會者有楊衛玉·黄任之·陸規亮·朱經農·劉琴生等五人公推黄任之主席楊衛玉爲書記兹錄其議决案如下一主席報告組織本委員會之緣起二議决本會定名爲江蘇中等教育計畫委員會三議决本會計畫之範圍（一）中學·師範·農工商業學校凡關於預備升學或預備職業之中等學校皆屬（二）以省立學校爲主兼及國立縣立私立之各中等學校四議决本會計畫之事項如左（一）目的（二）設置（三）分科（四）行政組織（五）設備（六）課目（七）調育（八）經費標準五議决本會計畫之根據如左（一）根據本省各校現行狀况（二）根據本省社會需要及青年心理（三）根據本省公私經濟能力六議决進行程序如左（一）調查實况（二）徵集意見（三）整理材料（四）提出計畫（五）徵求批評（六）編製報告七議决現值寒假期内調查實况不易進行計畫期間定爲自二月十八日起四月十八日止兹分列計畫進行日期如左調查實况徵集意見自二月十八日至三月八日止整理材料提出計畫自三月九日至二十八日止印刷計畫三月二十九日至三十一日止徵求批評四月一日至四月十日止編制報告及印刷四月十一日至十八日止八議决調查實况之方法分下之四種（一）向本省公私立各學校調查現行狀况（二）從省教育會歴年中等學校畢業生出路狀况統計表以審察社會之需要（三）用中華職業教育社刋印之擇業自審表指定本省公私立中學至少十所調查青年心理（得利用上年該社已經調查之資料）（四）向經管省教育經費機關調查最近本省公家經濟狀况其私經濟能力之調查併入第一種方法内行之公推劉琴生朱經農兩先生擔任第一種陸規君楊衛玉兩先生擔任第二第三種黄任之先生擔任第四種九議决徵集意見問題就本日計討論各點請楊衛玉先生起草分向本省公私立中等學校校長公立大學專門學校校長省教育行政人員教育行政委員會各委員各縣教育局·省教育會·各縣教育會·本省富有教育學識經騐者函請答復云 
[省教育會公民教育委員會開會紀]  
　　江蘇省教育會公民教育委員會於前日（四日）下午四時開第七次二月分常會出席者沈信卿·張君勱·楊衛玉·陸規亮·潘仰堯·章伯寅·程湘帆·楊聘漁·顧臣廬·謝守恒十人議案如下（一）公推沈信卿君主席（一）提出公民信條覆加討論議决修正（一）加推陸規亮王志莘二君爲本會委員其公民信條復經提交省教育會幹事員會改定如下我立志爲中華民國良好公民謹守下列信條（一）發展自治能力舉例甲·自覺乙·自重人格丙·見義勇爲丁·負責任事（二）養成互助精神舉例甲·合作乙·和衷（三）崇尚公平競勝舉例甲·尊重對方人格乙·保持光明態度（四）遵守公共秩序舉例甲·遵守時間（如辦公到會赴約等）乙·恪守公共規則丙·注意交通紀律（如街道輪船火車電車長途汽車之定章等）丁·注意現行法律（五）履行法定義務舉例甲·依法納稅乙·依法受教育丙·依法選舉丁·依法服公職（六）尊重公有財產舉例·甲注意國省縣市鄉之預算决算乙·愛護公有物品（如公共建築物及圖書館之書籍博物館之陳設公園之花木等）丙·公私界限分明丁·經手帳目清楚（七）注意公衆衛生舉例甲·家庭及公共徵　之清潔乙·街道之清潔及整理丙·公共飲料及市售食物之檢查丁·傳染病之防止（八）培養國際同情舉例甲·注意國内外大勢乙·儲備國民外交常識丙·舉加各種國際之組織 
[張知事與陸規亮商取教費辦法]  
　　上海張知事昨日下午電召省委陸規亮君往談收取教育經費事陸君當即赴縣署與張洽商劃取經費辦法决定照陸君前所草擬陳省之簡則辦理 
[蔡元培緩日北上]  
　　須先返紹興原籍今晚張君勵黄任之宴請 
　　北京大學校長蔡元培偕其夫人於日前由德歸國抵滬滬上與蔡氏有關係及曾爲蔡氏之弟子者均紛紛拜訪迭誌本報兹悉國立政治大學校長張君勱及中華職業教育社主任黄任之二君定今（六日）日下午六時在張君私宅宴請蔡氏夫婦有江蘇省教育會會長袁觀瀾駐會幹事沈信卿等作陪聞蔡氏在滬尚須勾留數日然後返紹興原籍緩日北上大約隂曆正月始能北上云 
[教育局函知外人捐資興學辦法]  
　　上海縣教育局昨致各區教育委員公私立各學校公函云逕啟者案奉縣公署訓令轉奉江蘇教育廳第二五八○號訓令内開案奉教育部訓令内開查本部規定外人捐資設立學校請求認可辦法六條業經一月十六日布告在案合亟抄錄布告全文仰即轉飭所屬各縣詳細調查外人所設立之各等學校務將布告全文錄送一份俾得周知是爲至要此令等因並附件奉此除分令外合將附件抄發令仰該知事遵照辦理此令計抄發附件等因奉此合行抄件令仰該局長知照此令等因並抄發件到局奉此除分致外相應函達即希查照辦理云云 
[童子軍聯合會遞補董事]  
　　江蘇童子軍聯合會董事會細則規定凡董事繼續三次不出席並未委託代表者應以次多數遞補現該會查歷届會議錄已有七人繼續三次不出席照章應以次多數遞補特函告次多數董事陳邦才·潘競民·兪崇椅·錢邦泰·李啟藩·徐嘉湘六君請於以後每届開會時撥冗出席云 
[今日中華與葡萄牙萬國足球比賽]  
　　下午三時在中華棒球塲裁判員李思廉 
　　萬國足球比賽中之中華隊旣於前星期六以二與零勝猶太乃於今日下午三時與葡萄牙隊作複審地點仍在中華棒球塲又中華隊已與葡萄牙約定自本年起每年將有三次國際比賽故今日比賽亦爲二隊本年三賽中之第一賽李思廉君（Ｌeslie）已指定爲今日之裁判員兹將二隊選手名單及關於比賽種種事宜探錄於後 
　　中華隊陣綫定守門員陸鐘恩左内衛兼副隊長哈元貞右内衛馮運佑中堅兼幹事梁官松左前衛陳璞右前衛毛志恒中鋒歐陽旭輝左内鋒兼隊長李惠堂右内鋒戴麟經左翼丁人聽右翼李惠官預備員何春輝徐樂吳履遜陳錦江史友惠上列名單與前日所發表者稍有出入其中如陳虞添駱美輪伍純武均以事離滬故不得不出於調動又上列選手均須於二點一刻蒞塲以便於二時半攝影云 
　　葡萄牙隊陣綫守門員愛蘭生（Ａllanson）左内衛福佛果（ＨＦavacho）右内衛潑沙司（Ｐassos）中堅考脫里（Ｃortereal）左前衛考拉沙（ＡＣollaoo）右前衛西魁拉（ＭＳequeira）中鋒兼隊長考拉沙（ＨＣollaoo）左内鋒麥卡爾（Ｍarcal）右内鋒福佛果（ＣＦavacho）左翼蘇石（Ｓouza）右翼福佛果（ＲＦavacho）預備員西魁拉（ＡＳequera）客添來（Ｇutierrez） 
　　入塲須知入塲券仍分普通與特别二種普通劵售小洋四角在天文毫路貝勒路轉角大門出售入塲劵特别券六角除在以上售票處兼售外並在天文臺路白來尼蒙馬浪路轉角（即近籃球房一面）特開一門專售此項特券又以前聯合會所發之長期劵已作廢矣 
　　比賽預測今日中葡之賽其勝負所繫實判定二隊之奪標命運蓋二隊中之獲勝者即可參與决賽因而或有錦標之希望細察上列二隊名單則知二隊均以最優美之選手置之轤綫以内部論中華隊較爲强固葡萄牙隊則以其著名中堅考司泰（Ｃosta）以病未能列塲因是不無影響即其守門員愛蘭生之球藝亦不及中華隊陸何二君之老當也中華左内鋒李惠堂與葡萄牙中鋒考拉沙之技術可相匹敵惟其内鋒則不及中華歐陽與戴之精銳雙方二翼均佳似難分上下總之中華隊如能照單全體列塲再出以奇化之陣勢則其獲勝之望較爲多也 
[放洋赴美之男女學生]  
　　伯特利醫院主任石美玉女醫士前往美國游歷業於前日搭克理扶輪總統號啟行隨石醫士同往者有女生胡美琳·林璧貞·徐紹貞·藍如溪等四人男生有梅國珍一人該生等多數係留美學習體育教育艙位護照等統由四川路上海銀行旅行部代辦登輪時並由該部派員照料一切 
[華東商專之改進]  
　　閘北寳山路横浜橋華東商業專門學校對於下學期校務力圖改進校董會行將召集以備籌集基金向教育部立案教員方面除原有者留任外更添聘留美學生三人該校本學期結束時第一次招生寗波一地請求轉學者己有三四十人之多其他本外埠報考者亦形踴躍聞第二次招生將於二月二十六日舉行開學在三月四日 
[學校消息彚誌]  
　　愛國女學海寗路天保里愛國女學校又聘定滬寗滬杭兩路貨捐局局長王典章江蘇清鄉公署沿江督察長崇明海門兩縣清鄉專局駐辯楊錦龍清鄉公署秘書處長施肇琦爲經濟校董又提藍橋華德路該校第一分校請前蘇州公立醫學專門學校校長汪于岡爲校醫添聘中華職業學校校長潘仰堯爲名譽校董 
　　上海中學威海衛路上海中學素取嚴格主義校長陳景新與教務長馬崇鏸檢查品學不佳學生數名通知各家長勿庸來學該生多係二三年級生故該校各級尚有餘額 
　　顓橋鄉第二校滬西顓橋鄉第二校昨晨十時行休業式張校長鳳山報告成績並給奬行禮演說 
 
 

Page 8

 
 
1;第一萬九千零十七號;中華民國十五年 西曆一千九百二十六年二月六號
星期六 * *   
 
 

Page 9

 
 
1;第一萬九千零十七號;中華民國十五年 西曆一千九百二十六年二月六號
星期六 * *國内要聞二 
[豫南戰事之津訊]  
　　大戰不出一星期雙方均在積極準備中 
　　津訊鄂豫戰事雙方各有所宣傳兹據確息鄂軍僅出武勝關在柳城鎭辛店之間與豫軍相持二十七日起逐日均有小戰且鄂軍雖進攻在鷄公山一帶設有防禦工事豫軍前進亦不易得手現豫軍戰略側重左翼聞李雲龍所率兩旅已由確開往羅山向穆陵關出動至鄂軍佔領信陽之說國軍方面謂絶無此事因鷄公山至信陽尚隔距三小站也又據英文某報載稱據開封確訊日來鄂豫間形勢雖趨嚴重然僅對峙之兩軍稍有接觸耳岳（維峻）對吳（佩孚）武裝入豫之態度初尚猶豫近與一三兩軍首領恊議之結果方决以武力禦吳於是調集陜豫勁旅分防豫南同時設總兵站於鄭州任李雲龍爲前敵總司令汴洛現象頓呈緊張又據交通界消息信陽以北表示迎吳之豫軍確被岳部蔣田兩軍包圍繳械日來運至鄭州之徒手兵士即係繳械後之鄂兵鄂軍前進甚緩似待豫軍内部之響應二十七日晨鄂軍先鋒約三千餘人砲擊駐防信陽之豫軍接戰未久即行退去連日雙方均在積極佈防中預料大戰之期或在一星期内汴省當局對軍事前途頗抱樂觀據兵站人云豫軍重要將領咸認此次對吳軍事關係國民軍前途之消長故不得不傾全力以應付之目下李雲龍之留陜部隊楊虎丞之一師及康衛兩部均已奉調來豫總計可戰之兵除現駐直隸之一部外尚在十師以上其中多係岳氏舊部或不至發生内變云云惟京中自鄂豫兩軍於二十七日夜間開火後雙方均有告捷電不過鄂方通電當然不能達到北京所有鄂軍戰事消息均係由東交民巷使館傳出豫軍告捷電係由二軍駐京辦公處公布是以眞相莫明據今日（三十十）由鄭州來京者云「岳繼峻現在己派定第十師師長李雲龍爲前敵總指揮第十一師師長蔣世傑任左翼司令第六師師長樊鍾秀任右翼司令楊世昌馮毓東田生春李紀才胡景銓等部爲後路援軍岳擬自任總司令其預定計畫將武勝關佔領即停止前進大軍屯駐武勝關再嚴加質問吳佩孚蕭耀南此次攻豫究具何種用意况前星期尚有代表往來磋商挽救時局計畫因何故變計而施武力襲取河南若吳蕭果能悔禍岳氏仍願與其合作但須有確鑿保證否則即由武勝關出兵直取武漢以决最後五分鐘之勝負」又據軍界某要人言論兵力豫軍確有二十萬以上之人數所困難者厥爲餉彈問題論軍實充足當然屬於吳佩孚刻下蕭耀南已經撥給吳氏八十萬現欵專充攻豫軍費又有漢陽兵工廠完全在吳掌握中是以吳派兵北進有恃無恐也 
[鄭州重要電訊]  
　　國聞社四日鄭州電云鄭州熒陽紅槍會首王三今午槍决王於十月曾仇殺同邑張氏全家十一口苦主控告鄭縣士紳紛求嚴辦故處死臨刑時觀者塞途苦主幼童求剖屍不許聞所獲餘黨擬寛辦 
　　信陽今午來電鄂軍退出三十餘里 
　　樊宗秀軍全部定兩日内由河北開往鄭州樊自任豫南防務 
　　史宗法高桂滋兩旅即日至石家莊岳軍先在信陽附近者全已擊退 
　　李雲龍注意鄭埠秩序昨下令晚間八時後概禁失士行走晚十二時後禁人通行 
　　靈寳南冬日（二日）有劉憨舊部肇事被駐軍擊退鐵路新工照常工作 
　　岳督尚在汴豫東照常 
[鄂豫戰事之一幕]  
　　鄂軍在新店略挫袁英佔據唐河縣 
　　國聞社開封通信湖北寇英傑之先鋒隊及孫建業之步兵一旅砲兵一營進佔信陽此間己得報告今日（一日）得許昌消息言一月二十八號田生春蔣世傑之軍隊已與鄂軍在明港迤北之新店集地方開仗豫軍佔確山迤南之土山人數約有一旅之衆鄂軍先用砲兵上擊因山勢扼守未還一矢嗣見步兵進攻豫軍始爲還擊是日風勢甚順豫軍得利是役鄂軍約傷亡三百二三十人爲豫軍俘獲五十餘人並獲大砲三尊馬數十匹現鄂軍已退守信陽長台關左右豫軍因後路尚未全到尚未進擊豫紳袁英係袁乃寛之次子項城時代反對帝制更名袁不同頗爲國民黨所重視去年李濟臣在鄭州爲省長時袁英奔走南北極爲李濟臣所信用李氏去汴袁又在洛與憨玉琨招匪禦胡個人損失極大此次吳氏動兵袁爲有力分子之一日前受吳密令來汴編制自治軍號召南北前日攻據桐柏縣者即袁英也刻得南陽傳來確信言袁英已於一月二十三日由桐柏山内攻佔唐河將由唐河進攻駐馬一俟豫省陜軍大隊到信陽後即與南陽自治各軍繞至確山駐馬以擊陜軍之背至許昌漯河一帶又有陳文釗之軍隊與之響應漳口至鄭火車已有多日末通所有函電皆爲中斷前項消息係從交通界所得其中不無可信因袁英之左右確於一月前紛紛赴宛又得軍界電話一月二十九日晚許昌車站所駐田生春軍隊因發餉多鈔洋借兌換現洋爲名故意與商舖齟齬乘其不便略行搶刼田旅長身在前敵幸其參謀王君極力彈壓未肇大禍許昌城内亦未波及及致事定而軍隊藉端譁變二百餘人携槍而去說者謂此項新撫之匪早晚必定譁變亦意中事也 
[張李决定以全力北攻]  
　　王維城離濟赴兗 
　　濟南通信吳佩孚代表王維城靳雲鶚代表安古琴今早半點專車返兗州聞王安此行結果頗爲圓滿張宗昌已承認靳雲鶚軍隊駐紥兗州曹州省豫軍仍在相持中省軍尚未攻下曹州李景林自由泰安返濟後以與靳雲鶚和議已成豫軍被困曹州已無能爲乃與張宗昌商趁此奉軍入關之際積極向北反攻張宗昌對李之主張亦深表贊同遂令日前赴兗州曲阜助戰之李軍火速北開德州昨晚李軍衛隊旅旅長戴聯璽已由泰安帶兵一團過濟北上其餘聞亦將陸續北開並聞李景林氏亦將於日内北上督師於是沈寂月餘之魯北戰事遂又𨺗現緊張之勢孫岳代表孫志鴻張辛樵尚逗留德州未抵濟南前往迎接之督署副官長李文澂尚未返清昨日李氏派兩副官來省報告該兩代表不能如期來省外間遂誤認爲孫岳代表已來濟也至所以不能來濟聞係因李景林主反攻天津根本上不贊成直魯議和德州平原間均係李軍故該代表不敢貿然南來此外濟南北京上海間電報以二十九日夜大風黄縣一帶電桿折毁電線交纒五十餘里今日仍不能通電也（二月一日） 
　　電通社四日青島電云李景林所指揮之直魯聯軍以奪回天津爲目的目下漸次集中德州聞至遲本月内即將發動 
[靳雲鶚班師回豫]  
　　國聞社四日徐州電云張宗昌接濟斬雲鶚軍費三十萬勸靳班師回豫靳支日（四日）下動員令南路假道金魚單總指揮王爲蔚北路假道城鄆曹總指揮王維城目的皆在歸德 
[恢復法統說又應運而起]  
　　張紹曾春節後即入京攝閣 
　　鹿鍾麟亦有贊成覆電 
　　津訊京津戰事方止京榆豫鄂戰事繼之在此期間任何方面似談不到政治問題蓋時局如此擾攘政客亦應揣測形勢不應冒昩從事也然前昨兩日則有異於此種情形者據聞某實力方面以段氏去留固已不成問題然留之過久難免引起一部分失意政客之搗亂·爲今之計先宜恢復法統以和緩各方政客而名正言順以法統維繫中樞則赤化之謡亦可不攻自破因是改革政局之心乃於是乎定矣至恢復法統之手續就愚所聞約如下述（一）將賄選及憲法一段歷史抛却繼續十二年十月十日以前之政局（二）召集舊國會除極少數賄選分子外一律容納（三）由張紹曾回京組織攝政内閣閣員就現在人物略更易一二（四）一切戰事平定後選舉大總統召集新國會以上各節在天津方面已有充量之計劃張紹曾定於春節後三四日來京現在之臨時執政及内閣不以武力壓迫由其自動的交出政權且聞實力派方面已有人赴京爲張紹曾先事佈置議員等得此消息無不眉飛色舞已電滬漢議員分途北上矣惟據某要人云目下爲軍事期間國民軍與奉直（直指吳佩孚）勝負未决之前中央絶無變化之可言張氏入京攝閣之說完全政客所放之空氣蓋以張紹曾爲吳子玉之親家與張作霖亦無惡感近有吳軍寇旅已佔信陽奉於熱河亦佔優勢之風說以爲此後吳在中州當佔有力之發言權東北方面仍歸奉張爲領袖護憲之說奉張未必贊同護法之說直奉均可免强承認故收拾時局初步之辦法捨張氏攝閣當無較妥之辦法由是張紹曾部下健將某甲主持其内迭在津門張宅時開政客之會議游說孫岳勾結孫傳芳與夫奉張鄂吳屢爲電報文字上之政談二氏當然稍予敷衍渠竟認爲奉直首領厚我攝閣非渠莫屬張紹曾又有一健將某乙力任宣傳故對散佈空氣一層頗具相當力量此張氏攝閣說之所由來也云云 
　　昨聞馮軍將領鹿鍾麟亦覆張紹曾一電對於恢復法統極表贊同張氏得此一電認爲助力不小因鹿之一言一動頗可代表馮玉祥也原電如下「天津英租界張敬輿總理勛鑒鄧處長芝園回京傳述尊旨謀國公忠欽佩無已國事糾紛至此自非正當解决無以端根本而策久長吾公國之柱石萬流共仰登高一呼如響斯應承示各節義正詞嚴實爲舉國應循之軌轍鍾麟不敏敢不遵循謹佈區區幸維亮察鹿鍾麟叩」 
[奉方對中東路潮之堅决]  
　　張作霖電覆段合肥 
　　各將領一致主張不退讓 
　　京訊張作霖因中東路局長伊萬諾夫此次對於中東路風潮有不遵命令之處且平時把持路政種種不法行爲不一而足已電駐俄京代辦鄭延禧絶對拒絶懲辦張煥相更以責任屬於俄方要求懲戒局長伊萬諾夫同一態度現一面定於明日（二十九日）在督署召集外交會議一面鑒於俄方態度猶不可測電令關内撤退軍隊除留一部分扼守榆關並嚴防熱河方面馮軍外先行移防赤軍侵入 
　　近頃以來外間迭傳張作霖對段馬電業已答復但昨據某方消息張之復電係二十七日晚間到府原電似係梁鴻志手筆探誌其大意如次「北京段執政鈞鑒密迭電誦悉中東路局長一職照中俄奉俄恊定由理事會所僱傭護路司令當然有指揮之權責乃伊瓦諾夫就職以來違反恊定遇事專横欺辱華人之處指不勝屈日前竟不經理事會議决擅將護路軍隊停止關駛致令商民守候車站佇待開車者約數千人似此凶蠻顯係别有作用作霖爲維護地方安寗及我國主權計特於上月二十二日電飭戒嚴司令部將該局長暫行拘留並函知理事會將該局長免職另委華俄兩副局長共同負責代理現南路交通恢復所有客貨各車照常開行中外稱快與中俄邦交毫無牽涉誠恐逺道傳聞失實特爲鈞座陳明至向榆進兵一事亦係迫不得已並非有意與人尋釁鈞座公正爲懷區區下情當能鑒諒作霖亦不願曉曉由辨惟迭次來電措詞實與鈞座平日公正爲懷之旨不符定係受赤黨走狗之包圍意志不能自由所致以後恕不奉復張作霖有」 
[中東路潮解决後]  
　　蘇俄仍在邊境增兵示威 
　　外部拒絶無理要求 
　　翟趣林覆王正廷電 
　　京訊蘇聯於二十六日在哥羅迭可附近集中騎兵二千步兵一千更於桑芬可附近增騎兵一千滿洲里附近增騎兵二千蘇聯方面稱此係爲中東路沿線之警備其實則全屬假詞本月二十四二十五兩日俄政府由赤塔向滿洲里開到兵車兩列計兵士二千餘名二十六日又由哥羅特苛運送騎兵二千名步兵一千名抵三岔口中東路風潮現雖告結束但截至本日（二十九）止俄國在清洲里一帶仍繼續增兵聞俄國已向中國當局提出警告要求懲辦張煥相故藉增兵以示威 
　　中東鐵路風潮已告一段落後我國以中東路局長伊萬諾夫越權違法釀成事端電駐俄使館令向俄政府要求撤換該局長俄政府不特不允反要求懲辦護路司令張煥相及督辦劉尚清聞政府已决定拒絶俄方要求並於前日由外交部致電莫斯科鄭延禧代辦略謂伊局長釋放後現已復職東路通車亦已恢復俄方要求懲辦張護路司令曁劉督辦事碍難承認刻誤會已釋應向俄政府說明勿走極端致礙邦交又據莫斯科電訊蘇聯外交部對中國駐俄大使鄭延禧聲稱中東路風潮係由護路總司令張煥相辦理不善所致要求中國當局對張予以懲辦聞鄭延禧因此種要求殊屬無禮已嚴詞拒絶 
　　日前外長王正廷曾致電蘇聯外長翟趣林翟氏得電後即發電答覆囑蘇聯大使轉交王氏原電譯文錄左承賜電業由鄭延禧君轉到兹急向貴總長保證蘇聯政府定必努力增强與大中華民族間彼此之友誼關係對於經營中東路問題敝政府祇努力根據旣訂恊定爲兩國之利益確立該路之合規的業務故本國民外交委員長表示希望貴國政府設法使已發生之可痛的事件消滅及使此類事件再發之機會排除蘇聯國民外交委員長翟趣林 
　　大陸報四日北京電云本日消息加拉罕已接到莫斯科訓令囑其親往奉天與張作霖當面交涉中東路事件 
[交部請嚴重對俄抗議]  
　　列舉蘇俄負責之三大理由 
　　中東路事件責任完全在俄至爲明顯而我外交部始終未提抗議殊令人不解而少數受蘇聯指揮之分子且明目張膽爲袒俄之說聞交通部爲兹事特致函外交部列舉三大理由催促外部從速抗議未知外部果有此膽量否兹錄其原文如左一查此案發生原因前准東路劉督辦電覆實起於俄局長之專擅未得理事會同意擅發局令要索護路軍運費繼復强制停車遂致釀成此次風潮業經抄錄原電函達貴部請向俄大使提出抗議並聲明在此停頓時期發生任何事項應由彼方完全負責在案詎喀大使來照竟將索費肇事之原因一概抹煞乃歸咎於軍隊之强迫開車以爲彼方卸責地步殊不知此案無論如何俄局長實應負完全責任蓋東路爲中俄合辦路線全在中國領土自應尊重中國主權乃俄局長竟因細故獨斷停車破壞國際交通危害公衆便利侵犯中國主權是其應負完全責任者一也護路軍隊旣爲保護鐵路而設當然免除運費是以前俄坐辦霍爾瓦特曾有與護路軍司令議定免票之辦法此次俄局長强制索費索費不遂併以停車爲要挾輕視我國在該路應有之權利莫此爲甚是其應負完全責任者二也東路最高議决機關實爲理事會按照中俄恊定一切事項須得六人同意方有執行之效力今俄局長乃以理事會全體尚未同意之護路軍運費强制執行發生枝節侵權違法實背恊定之條文及其精神是其應負完全責任者三也即使退一步言軍隊實有不當舉動運費確有應納理由亦無不可以和平方法解决之理蓋該局儘可向該管長官從容交涉何得以停車爲抵制之計假使此次認俄人有任意停車之權則凡借欵鐵路合同訂明軍運半價繳費者如隴海汴洛正太滬寗等路在在有效尤之虞則於我國内政主權影響甚大應請貴部俟吉林張督辦等電復後酌核情形併案向俄大使嚴重抗議並由俄方認償因此次停車中國方面所受之損失至軍隊方面應由吉林督辦曁護路軍總司令嚴行約束一切事項均以和平處置勿稍偏激致貽口實 
[全國商聯會警告王正廷]  
　　對中俄交涉絶不寛假　　蘇聯無誠意寗與絶交 
　　全國商聯會昨日（三十）午後二點在該會所開評議會例會出席之省區代表爲貴州黄德堅湖南鄧昭袁綏逺張崇午山西任晰福建卓宏謀旅俄華僑王惠卿四川江涇沅湖北郭漢英江西張家驤熱河李東萊陜西張繼宗首由主席王文典將關於中俄會議事件該會致中俄會議督辦王正廷之宣言草案提出討論字句略删改數字即一致通過該宣言内容措詞較爲嚴重關於索賠贖路修約均俱有所主張對王正廷個人督責亦嚴兹錄該會致王正廷之宣言原文如後「中俄會議根據協定早當開議王督辦當交涉之衝身膺重寄責無旁貸我國人所旦夕屬望者在乎索賠贖路修約諸端尤爲我大多數商民所迫切待决者莫急於要賠償蘇俄革命結果華商感受損害生命財產不一而足一盧布墜失信用貽害最鉅家業傾頽飲恨吞聲比比皆是此應先决者一中東鐵路皆由盧布效用造成是執持盧布皆有以債權贖路之可能全國商聯會第五届大會曾由奉天總會等處提案如蘇俄賠償盧布無相當辦法時我國即計算損失數目爲抵贖中東路之代價贖路能迅速解决旣爲完全國有路事糾紛自除此應注意者二重訂條約定當注重協定第四條另本平等相互公平源則一切公開商約一項我商民利害繫之所有草案非先交由全國商聯會考慮不容專斷擅簽此應鄭重者三果能積極交涉爲國家爭主權爲商民追損失我商民决爲外交後盾援助弗辭奏績之日馨香隨之若竟觀望遷延於先姑息貽誤於後决亦嚴切相繩絶不寛假交涉督辦受職逾年歷時孔久至今不聞開議道路傳聞或惑賣玩謂宜速赴事機首從索賠入手拯恤商害繼以贖路修約挽回國權取次銳進廣慰羣望倘賠償先徵搪塞則狡展外彰協定第十四條已失效其他安有會議餘地全國一致寗與絶交以直對曲困之有餘總之協定若非實踐親鄰可變爲欺鄰當局乃視聽所集商民則休戚尤關諒不等閒置之也」 
[新庫劵進行之裏面觀]  
　　非待年關逼迫不敢發表 
　　許世英辭呈退回 
　　八百萬庫劵問題因九六關係及各省之反對銀行界頗有裹足不前之勢但據知其内幕者云許嚴與銀行界重要分子早有相當諒解新庫劵發行諒不致别生問題而遲遲不發表者（一）因外間反對庫劵聲浪甚高深恐有人藉此操縱擾亂金融秩序（二）如早日辦成此項庫劵則該欵勢必流爲戰費結果年關仍是分文無着因此銀行界與政府不得不成一種默契非俟迫至年關不願先事付欵聞庫券發行額數仍照原定數目八百萬其付息還本歸由安格聯擔保並允諾九六公債優先權如此安氏旣不反對則將來無論任何人繼承政府亦不能宣告無效至承銷額數則由十家銀行包銷分三次過欵第一次準隂曆年底先付三百三十萬其不敷之數由銀行界中之有餘力者暫墊即以第二三次庫劵餘欵爲擔保品現在表面上仍揚言庫劵無辦法而暗幕中則待年底將此點滴之欵用均貧方法各機關分配幾成敷衍渡此年關又財長問題許世英於前日下午三時向執政提出辭呈執政於前日接到許之辭呈後以年關瞬届許氏籌欵已有眉目還是繼續辦去以竟全功乃於辭呈上親批慰留二字當晚除令將辭呈退回許宅外並令張伯英赴許宅切實慰留許氏經此一度慰留後當可打消辭意兹將原呈附錄如下呈爲懇辭兼職仰祈遴簡賢能以專責成事竊世英膠承特遇畀以財政總長曁鹽務署督辦兼職時會益艱財政尤急畏葸規避寧所忍爲短期兼任原非得已十日以來忍辱負重喧呶滿門質責併至因應俱窮心力交瘁當兹庫藏山窮水盡之際又值夏曆年終歳逼之時羅掘無方籌措乏術庫券尚未就緒零借勢亦不能縱狷介以自持於追通而何益兼顧匪易兩誤時虞兹查本任財政總長陳錦濤假期届滿辭呈再遞兼代原屬暫計重任未便久懸仰懇鈞座俯鑒下忱准辭兼職遴簡賢能俾專責成不勝感激屏營待命之至謹呈臨時執政暫行兼署民之計假使此次認俄人有任意停車之權則凡借欵鐵路合同訂明軍運半價繳費者如隴海汴洛正太滬寗等路在在有效尤之虞則於我國内政主權影響甚大應請貴部俟吉林張督辦等電復後酌核情形併案向俄大使嚴重抗議並由俄方認償因此次停車中國方面所受之損失至軍隊方面應由吉林督辦曁護路軍總司令嚴行約束一切事項均以和平處置勿稍偏激致貽口實 
[全國商聯會警告王正廷]  
　　對中俄交涉絶不寛假　　蘇聯無誠意寗與絶交 
　　全國商聯會昨日（三十）午後二點在該會所開評議會例會出席之省區代表爲貴州黄德堅湖南鄧昭袁綏逺張崇午山西任晰福建卓宏謀旅俄華僑王惠卿四川江涇沅湖北郭漢英江西張家驤熱河李東萊陜西張繼宗首由主席王文典將關於中俄會議事件該會致中俄會議督辦王正廷之宣言草案提出討論字句略删改數字即一致通過該宣言内容措詞較爲嚴重關於索賠贖路修約均俱有所主張對王正廷個人督責亦嚴兹錄該會致王正廷之宣言原文如後「中俄會議根據協定早當開議王督辦當交涉之衝身膺重寄責無旁貸我國人所旦夕屬望者在乎索賠贖路修約諸端尤爲我大多數商民所迫切待决者莫急於要賠償蘇俄革命結果華商感受損害生命財產不一而足一盧布墜失信用貽害最鉅家業傾頽飲恨吞聲比比皆是此應先决者一中東鐵路皆由盧布效用造成是執持盧布皆有以債權贖路之可能全國商聯會第五届大會曾由奉天總會等處提案如蘇俄賠償盧布無相當辦法時我國即計算損失數目爲抵贖中東路之代價贖路能迅速解决旣爲完全國有路事糾紛自除此應注意者二重訂條約定當注重協定第四條另本平等相互公平源則一切公開商約一項我商民利害繫之所有草案非先交由全國商聯會考慮不容專斷擅簽此應鄭重者三果能積極交涉爲國家爭主權爲商民追損失我商民决爲外交後盾援助弗辭奏績之日馨香隨之若竟觀望遷延於先姑息貽誤於後决亦嚴切相繩絶不寛假交涉督辦受職逾年歷時孔久至今不聞開議道路傳聞或惑賣玩謂宜速赴事機首從索賠入手拯恤商害繼以贖路修約挽回國權取次銳進廣慰羣望倘賠償先徵搪塞則狡展外彰協定第十四條已失效其他安有會議餘地全國一致寗與絶交以直對曲困之有餘總之協定若非實踐親鄰可變爲欺鄰當局乃視聽所集商民則休戚尤關諒不等閒置之也」 
[新庫劵進行之裏面觀]  
　　非待年關逼迫不敢發表 
　　許世英辭呈退回 
　　八百萬庫劵問題因九六關係及各省之反對銀行界頗有裹足不前之勢但據知其内幕者云許嚴與銀行界重要分子早有相當諒解新庫劵發行諒不致别生問題而遲遲不發表者（一）因外間反對庫劵聲浪甚高深恐有人藉此操縱擾亂金融秩序（二）如早日辦成此項庫劵則該欵勢必流爲戰費結果年關仍是分文無着因此銀行界與政府不得不成一種默契非俟迫至年關不願先事付欵聞庫券發行額數仍照原定數目八百萬其付息還本歸由安格聯擔保並允諾九六公債優先權如此安氏旣不反對則將來無論任何人繼承政府亦不能宣告無效至承銷額數則由十家銀行包銷分三次過欵第一次準隂曆年底先付三百三十萬其不敷之數由銀行界中之有餘力者暫墊即以第二三次庫劵餘欵爲擔保品現在表面上仍揚言庫劵無辦法而暗幕中則待年底將此點滴之欵用均貧方法各機關分配幾成敷衍渡此年關又財長問題許世英於前日下午三時向執政提出辭呈執政於前日接到許之辭呈後以年關瞬届許氏籌欵已有眉目還是繼續辦去以竟全功乃於辭呈上親批慰留二字當晚除令將辭呈退回許宅外並令張伯英赴許宅切實慰留許氏經此一度慰留後當可打消辭意兹將原呈附錄如下呈爲懇辭兼職仰祈遴簡賢能以專責成事竊世英膠承特遇畀以財政總長曁鹽務署督辦兼職時會益艱財政尤急畏葸規避寧所忍爲短期兼任原非得已十日以來忍辱負重喧呶滿門質責併至因應俱窮心力交瘁當兹庫藏山窮水盡之際又值夏曆年終歳逼之時羅掘無方籌措乏術庫券尚未就緒零借勢亦不能縱狷介以自持於追通而何益兼顧匪易兩誤時虞兹查本任財政總長陳錦濤假期届滿辭呈再遞兼代原屬暫計重任未便久懸仰懇鈞座俯鑒下忱准辭兼職遴簡賢能俾專責成不勝感激屏營待命之至謹呈臨時執政暫行兼署民政總長鹽務署督辦許世英一月二十九日 
　　國聞社四日北京電云支（四日）銀行公會討論庫券事嚴璩衛渤均出席擔保一項主張原有條文定業二字改爲標明九六公債銷數由各行自向經理銀行接洽嚴退後以八百萬爲數過鉅恐不易推銷决一方再與政府商洽一方自行進行攤銷 
[北京治安警察法之廢除運動]  
　　高一涵致許世英函 
　　至少亦須修改 
　　出版法業經前日明令廢止尚有「新聞營業條例」及治 
 
 

Page 10

 
 
1;第一萬九千零十七號;中華民國十五年 西曆一千九百二十六年二月六號
星期六 * *安警察法」亦爲人民所痛病前者雖經新聞界同人極力運動能否達到目的尚不可知而後者關係尤爲重大凡屬市民均應奮起力爭聞高一涵曾爲此事致函許世英請其從速廢止至少亦須修改是可爲此種運動之發端矣兹錄其原函於左「俊人先生惠鑒近閱報章知出版法已由國務會議議决取消不勝欣慰惟對於治安警察法因無人過問尚依然令他存在未免有失輕重查治安警察法原爲警察團的法令將人民之集會·給社·運動·講演·及公布出版物·等自由權加以種種限制其尤不合法治國之精神者即在將上述的各種自由權託付在行政官吏喜怒之下不須法庭判斷即可强制執行其實以上各項行動如果眞有妨碍公共治安及善良風俗之事實發生依刑法及其他法令都可加以制裁治安警察法乃疊床架屋的法令所謂同一事件而受制於兩重法律也現政府如果想尊重人民的自由應將此法與出版法同時廢止固無須稍事躊躇也我個人平素的主張是廢止此種法令如政府無此决心與膽氣我即退讓一步要求修改查民國三年三月二日所公布的治安警察法大半是抄襲日本而成者不知日本在前四年已經提議修改此法矣我個人以爲修改的最小限度如左（一）第八條及第十二條之「三·女子」「七·小學教員」「八·學校學生」等項應一律删去（二）第九條全文應改作「行政官署對於結社見有發生擾亂安寗秩序及妨害善良風俗之事實者命其解散」以下各項全删三第十三條第十五條及第二十二條也仿照前項修改以上修改各點目的在免除治安警察法中由行政官署或警察官吏「認爲」云云的危險集會結社是否擾亂公共治安及妨害善良風俗本難前知舊法把這種未出見的結果託付行政官吏自由「認爲」嫌其太無標準·故不如待到事實發生後再行禁止或限制比較標凖確定些此即我個人提議修正之理由也各以事牽不能面談藉書達意幸勿以爲書生迂見而忽視之則幸矣高一涵一月二十九日 
[馬君武對法權會議談話]  
　　懲治盜匪法决廢除 
　　未完法典只提草案 
　　法權會議正在進行中其形勢究爲何如頗爲社會上所注目某報記者昨特往訪司法總長馬君武氏詢其方策兹將重要各點分誌如下（問）各國代表對於我國所提交各法點之態度如何（答）收回法權一事現非法典問題乃是政治問題外人對我國各法典尚無不滿意之處惟懷疑於各軍閥各地方長官是否能照此實行耳現在各軍閥擅作威福草菅人命比比皆是據本部調查所得每年枉殺者將近萬人而尚有許多不知不在此列袁世凱以命令公布之懲治盜匪法即爲其藉口之一種故此種法令無論如何非廢陸不可外人如承認取消領事裁判權即係以彼之生命財產付託於吾國法律保障之下故其審量不可不愼若將任意可以殺入之懲治盜匪法尚令其存在則恐不易解釋外人之疑慮且此項惡法即無外人關係亦當自動的撤廢也（間）吾國法典尚未完備如債權法等爲極重要部份各代表自非要求審閱不可吾國將何以應之（答）法典之未完部份現正在整理中整理後即將草案提交不必用命令公布蓋法律須由國會公布現無國會一如由命令公布則旣屬於法不合又蹈專爲應付外人之嫌故不取此種手續也（問）調查自何時開始各地法院之設備若何（答）調查如交通恢復即自下月開始應行調查各地之法院設備本已可觀現更令其特别注意當無多大問題（問）初級廳之設立及地方廳大理分院之增設其進行之計劃若何（答）建設計劃非錢不行就中國現時局面而言尚談不到（問）法權會議現擬拓充範圍其擴充之點係何所指進行之情形若何（答）拓充之點係指修改不平等條約中之關於司法者其不關司法者爲另一事至於進行之工作則由外交部負之現正在積極進行中 
[日本對華單獨行動之外訊]  
　　字林報三日北京電云日本對關稅問題欲取單獨行動之用意現信乃根據於一種計劃欲本國輸華貨物徵抽最低稅率而同時向中國讓步允於西方對華貿易中各主要貨品徵抽最高稅率此舉並將使他國無磋商餘地此間外人頗信日本並準備酌量撤消治外法權以博華人好感而困他國人民至法國之活動則表示日人計劃如能成功即將步其後塵也 
[蘇俄在華活動之新政策]  
　　改派一著名女黨員組織 
　　字林報三日北京電云莫斯科以去年在華種種活動及所耗金錢奏效甚微刻已召回極端派之葛洛庫夫斯克氏而代以一著名女黨員其人到華纔數星期日前曾會集蘇俄領事官及在華各黨人說明新政策據稱嗣後蘇俄大使加拉罕將專辦外交所有宣傳事務歸獨立之第三國際支部辦理該支部雖受有財政上之津貼但不必事事稟命莫斯科惟該女黨員之位置亦屬暫時的其任務專爲改組機關而來莫斯科以在西方活動進步絶尠必須加意努力於在華活動但令各黨員不必再利用政客軍閥應在中下階級内周旋云 
[廣南戰事告一段落（毅廬）]  
　　鄧本殷敗逃之經過 
　　國民革命第四軍克復瓊州詳情 
　　瓊州一島所屬十有三縣自鄧本殷於數年前驅逐龍濟光後即率部戌此其後鄧氏乘廣州迭起政變省政府無力統馭廣南乃渡海略取雷州與當日欽廉方面之林俊廷支配廣南八屬後因與林爭爲八屬盟主因八屬督辦一席而與林開戰結果鄧得陳炯明之接濟擊敗林俊廷軍由是欽廉兩屬地盤又爲鄧所併吞林俊廷走廣西嗣後鄧遂與北京政府携手而膺廣南特别區軍務督辦之頭銜已而又伸張勢力至兩陽逐吕春榮而佔領高州鄧氏聲勢頗喧赫一時去年政變鄧更乘時揮兵侵羅定迫江門旋爲政府之南征軍所敗由四邑而高州而雷州欽廉同時喪失八屬區域完全失守由是鄧乃率其殘部七八千人固守瓊州藉海峽爲天然險要以徐圖恢復勢力但南征軍乘破竹之勢務以根本撲滅鄧氏勢力爲目的遂於本月由駐高雷之國民革命第四軍李濟琛部擔任渡海攻瓊鄧乃調重兵防守瓊西緣昔日鄧氏攻瓊時由瓊西進此次鄧軍佈防故祗注意瓊西防務而於瓊東方面轉不注意蓋瓊東有急水門水淺灘險以爲敵人實難飛渡其不駐兵防守瓊東亦自有故詎意南征軍事前偵得鄧軍主力聚於瓊西瓊東方面可乘虚而入乃先事約同瓊州土人在瓊東爲内應并擔任嚮導南征軍李部第十二師張發奎之李團及雲瀛橋團整備完妥後即乘帆船十餘艘越急水門至瓊東之七星嶺附近新杭港登陸於二十一早黎明達到目的地其時烟霧甚濃鄧氏防軍並不察覺張部兩團登岸後即由十一人引導長驅直進至舖前始遇敵鄧軍千餘人措不及防未戰先潰南征軍乃向三江市方面追擊同時瓊西方面亦由第十餘新編部隊王鴻饒部攻佔西岸二十二日瓊城已陷於包圍狀態瓊西鄧軍主力已漸不支鄧急調定安方面之兵增援然已不及蓋由瓊東抄擊之張發奎部已渡過三江溪向南渡江後方掩至驻防海口之鄧軍千餘支持一日即行敗潰由定安開來之千餘人亦在半途大敗分兩路敗走一退文昌縣之嘉積市一退臨高縣屬之大山鄧本殷偕眷屬於二十二早乘日本兵艦駛往法屬廣州灣其他親屬則乘船逃往香港鄧軍師長陳鳳起則逃至崖縣乘帆船避往東興鄧之參謀長陳丹書以六千元代價潛雇米船宵遁鄧軍殘部由黄星棠何家裕兩旅長收拾竄入深山寄椗海口之北洋通濟艦二十三日已啓輪他去鄧軍之某運艦輪一艘被革命軍所獲又聞鄧軍主力之在臨高儋縣者初不虞瓊東敵軍之拊其背故一敗塗地二十一日反攻錦山之鄧軍旋又爲張發奎部擊敗李部十一師得以乘間直撲瓊城截斷鄧軍各方聯絡是以鄧軍失敗如是之速當鄧氏逃下日艦時并有重要軍官及職員二百餘人隨行鄧軍陳鳳起部多逃返欽州防城現鄧軍所存者計崖縣尚有二千人昌江儋縣二千餘人現由李部第十一師第十二師分别追擊瓊州本一海島料鄧軍殘部不易他竄也張發奎等部於二十二日午間進瓊城二十三日由十二師政治部招集地方人士開善後會議公舉該地紳士李樹標爲瓊山縣長暫維秩序至海口埠則於二十二日下午派隊往駐現陳濟業張發奎雲瀛橋王鴻饒已向嘉積等處前進肅清殘敵一面復由李濟琛調大隊塡防李氏并擬於日間赴瓊辦理瓊屬善後兹將連日前方拍來捷電附錄如下（一）提前萬急我軍於二十二日克復府城海口繳逆槍千餘枝現向臨高方面截擊中第四軍政治部代主任張善鳴叩感（二）捷報一月二十日十二時發於廣州第四軍部頃接前方行營鄧參謀長演存敬日由雷州來電我軍徑於養日克復府城海口俘虜敵艦一艘繳獲敵槍千枝現正向臨高截擊中北洋通濟艦曾於二十二日來瓊聞鄧軍旣潰當即北回等語合奉聞右通報副官處啓（一月二十九日） 
[張一麐以贈金辦平民教育]  
　　孫傅芳致張一麐書仲老先生有道前奉手教授以圖治要旨名言律論精確不磨兢惕之餘紳書韋佩傳芳略諳軍旅深愧麤疏蒿目時難輙虞力脆值此干戈甫戢正吾曹相與休養之時吳越一家規畫匪易還乞不吝教誨時有以督責而促進之幸甚幸甚朔風告勁臘鼓催年仰跂高寒繾綣無似不揣冐昧謹以俗物爲壽竊效元亭問字敢云鮑子分金倘蒙不以傳芳爲不肖而棄之則榮幸多矣春風杖履尤盼惠然肯來垂示行期無任延佇敬候興居不盡覼縷孫傳芳拜啓 
　　張一麐致名量才書前承宋處長雪琴來訪并出孫馨帥手書一件銀二千元相贈一麐感於馨帥之虚懷下士郤之不恭受之有愧生平取與不苟自别於依草附木之徒不自今日始適於日前晉省面謁馨帥謝之并請以此欵移作蘇城平民教育之需作爲馨帥捐助勝於其任務專爲改組機關而來莫斯科以在西方活動進步絶尠必須加意努力於在華活動但令各黨員不必再利用政客軍閥應在中下階級内周旋云 
[廣南戰事告一段落（毅廬）]  
　　鄧本殷敗逃之經過 
　　國民革命第四軍克復瓊州詳情 
　　瓊州一島所屬十有三縣自鄧本殷於數年前驅逐龍濟光後即率部戌此其後鄧氏乘廣州迭起政變省政府無力統馭廣南乃渡海略取雷州與當日欽廉方面之林俊廷支配廣南八屬後因與林爭爲八屬盟主因八屬督辦一席而與林開戰結果鄧得陳炯明之接濟擊敗林俊廷軍由是欽廉兩屬地盤又爲鄧所併吞林俊廷走廣西嗣後鄧遂與北京政府携手而膺廣南特别區軍務督辦之頭銜已而又伸張勢力至兩陽逐吕春榮而佔領高州鄧氏聲勢頗喧赫一時去年政變鄧更乘時揮兵侵羅定迫江門旋爲政府之南征軍所敗由四邑而高州而雷州欽廉同時喪失八屬區域完全失守由是鄧乃率其殘部七八千人固守瓊州藉海峽爲天然險要以徐圖恢復勢力但南征軍乘破竹之勢務以根本撲滅鄧氏勢力爲目的遂於本月由駐高雷之國民革命第四軍李濟琛部擔任渡海攻瓊鄧乃調重兵防守瓊西緣昔日鄧氏攻瓊時由瓊西進此次鄧軍佈防故祗注意瓊西防務而於瓊東方面轉不注意蓋瓊東有急水門水淺灘險以爲敵人實難飛渡其不駐兵防守瓊東亦自有故詎意南征軍事前偵得鄧軍主力聚於瓊西瓊東方面可乘虚而入乃先事約同瓊州土人在瓊東爲内應并擔任嚮導南征軍李部第十二師張發奎之李團及雲瀛橋團整備完妥後即乘帆船十餘艘越急水門至瓊東之七星嶺附近新杭港登陸於二十一早黎明達到目的地其時烟霧甚濃鄧氏防軍並不察覺張部兩團登岸後即由十一人引導長驅直進至舖前始遇敵鄧軍千餘人措不及防未戰先潰南征軍乃向三江市方面追擊同時瓊西方面亦由第十餘新編部隊王鴻饒部攻佔西岸二十二日瓊城已陷於包圍狀態瓊西鄧軍主力已漸不支鄧急調定安方面之兵增援然已不及蓋由瓊東抄擊之張發奎部已渡過三江溪向南渡江後方掩至驻防海口之鄧軍千餘支持一日即行敗潰由定安開來之千餘人亦在半途大敗分兩路敗走一退文昌縣之嘉積市一退臨高縣屬之大山鄧本殷偕眷屬於二十二早乘日本兵艦駛往法屬廣州灣其他親屬則乘船逃往香港鄧軍師長陳鳳起則逃至崖縣乘帆船避往東興鄧之參謀長陳丹書以六千元代價潛雇米船宵遁鄧軍殘部由黄星棠何家裕兩旅長收拾竄入深山寄椗海口之北洋通濟艦二十三日已啓輪他去鄧軍之某運艦輪一艘被革命軍所獲又聞鄧軍主力之在臨高儋縣者初不虞瓊東敵軍之拊其背故一敗塗地二十一日反攻錦山之鄧軍旋又爲張發奎部擊敗李部十一師得以乘間直撲瓊城截斷鄧軍各方聯絡是以鄧軍失敗如是之速當鄧氏逃下日艦時并有重要軍官及職員二百餘人隨行鄧軍陳鳳起部多逃返欽州防城現鄧軍所存者計崖縣尚有二千人昌江儋縣二千餘人現由李部第十一師第十二師分别追擊瓊州本一海島料鄧軍殘部不易他竄也張發奎等部於二十二日午間進瓊城二十三日由十二師政治部招集地方人士開善後會議公舉該地紳士李樹標爲瓊山縣長暫維秩序至海口埠則於二十二日下午派隊往駐現陳濟業張發奎雲瀛橋王鴻饒已向嘉積等處前進肅清殘敵一面復由李濟琛調大隊塡防李氏并擬於日間赴瓊辦理瓊屬善後兹將連日前方拍來捷電附錄如下（一）提前萬急我軍於二十二日克復府城海口繳逆槍千餘枝現向臨高方面截擊中第四軍政治部代主任張善鳴叩感（二）捷報一月二十日十二時發於廣州第四軍部頃接前方行營鄧參謀長演存敬日由雷州來電我軍徑於養日克復府城海口俘虜敵艦一艘繳獲敵槍千枝現正向臨高截擊中北洋通濟艦曾於二十二日來瓊聞鄧軍旣潰當即北回等語合奉聞右通報副官處啓（一月二十九日） 
[張一麐以贈金辦平民教育]  
　　孫傅芳致張一麐書仲老先生有道前奉手教授以圖治要旨名言律論精確不磨兢惕之餘紳書韋佩傳芳略諳軍旅深愧麤疏蒿目時難輙虞力脆值此干戈甫戢正吾曹相與休養之時吳越一家規畫匪易還乞不吝教誨時有以督責而促進之幸甚幸甚朔風告勁臘鼓催年仰跂高寒繾綣無似不揣冐昧謹以俗物爲壽竊效元亭問字敢云鮑子分金倘蒙不以傳芳爲不肖而棄之則榮幸多矣春風杖履尤盼惠然肯來垂示行期無任延佇敬候興居不盡覼縷孫傳芳拜啓 
　　張一麐致名量才書前承宋處長雪琴來訪并出孫馨帥手書一件銀二千元相贈一麐感於馨帥之虚懷下士郤之不恭受之有愧生平取與不苟自别於依草附木之徒不自今日始適於日前晉省面謁馨帥謝之并請以此欵移作蘇城平民教育之需作爲馨帥捐助勝於自享馨帥莞爾首　今將該欵在　　　平民學校二十處以廣賢長官之仁施不敢掠美也比請中報館史量才先生大鑒張一　敬啓 
[蘇皖浚墾事宜進行計畫]  
　　皖北可墾者約二百餘萬畝 
　　與華洋義振會接洽合作 
　　五省聯軍總司令孫傳芳在南京設立蘇皖淮河流域浚墾籌備處情形已誌前報刻聞處長沈同午一已擬具辦法大網呈請督會辦察核施行其大綱内要旨（一）關於導淮籌備事項（二）關於墾荒籌備事項大概辦法係與華洋義振會接洽合作以上年振餘七十餘萬元充作測量經費先行電邀美工程師費禮門來華商量進行方法以繼前功由籌備處擔任招待一面徵取江淮測量局皖北水利局平剖面測量圖表並組織調查會派員調查沿淮水利情形及水位流率流量隄岸高度十年來受益或受災狀况曁各區可墾荒地面積數量大約皖北地多平原可墾者約占二百餘萬畝（係據上年全國水利局估測之數擬欲發行墾務奬券者）蘇省有海灘湖灘黄河灘情形複雜須參合農村制度厘訂浚墾計畫爲因地制宜起見每二萬畝可劃爲一墾區關於浚墾經費俟調查沿淮受益田畝確數或按畝帶徵或臨時募集公債將來進行時由兩省合組墾務總局導淮恊會導淮銀行上項機關成立後籌備處名義即行取消該處並擬有辦事機關組織大綱亦併呈請核奪俟批定即正式組織所有現在一切籌備經費概從節减暫由兩省撥欵支給 
[浙江善後公債抽籖]  
　　浙江善後公債本規定每年抽籖兩次其第一次已於本年九月一日舉行第二次本須至二月十五號舉行因是日爲隂曆年初三在舊習慣上殊多未便故提前十日於二月五日下午在杭州總商會當衆抽籖省公署派財政秘書魏頌唐蒞場監視其他如鹽運使代表孫柏年實業廳代表周景泉警務處長代表秦崇基杭縣財政公所王會辦蔡財政廳長除親自蒞場外並派總務科長沈汝驥制用科長吳文熊秘書徐紹楨到場辦事及總商會王宓兩會長各銀行行長亦均蒞場監視至三句鐘振鈴入席先由徐紹楨報告提早十天開籖原因及票額總數十二分之一約略說明次由基金委員會監事報告基金收付清單畢遂由參觀席推舉王儉夫周佐成兩君抽籤計萬元票一籖號碼爲○二千元票八籖號碼爲○一一八三一五一五七七二八○九七百元票八籖號碼爲○七一五二九四五六六七四八八九九十元票九籖號碼爲○一二一三○四一五五六○六九八九九九五元票十籖號碼爲○二一三三○三九四三五四五九七一八二八九抽籖完畢遂散是日並備有茶點香烟欵待來賓抽出中籖號碼已由財政廳登報通告凡所持債票末兩字與中籖號碼相同於三月一日起開始還本並同時發付第二期利息 
[杭州快信]  
　　聯軍總參議楊建章奉孫總司令委派來杭祝賀盧總司令壽辰今日（五號）午後附七號快車返寗 
　　徐州總司令一師長陳儀定明後日由寗返杭一行杭縣陶知事已會同各團體領袖籌備歡迎事宜 
　　三師薪餉每月十二萬數千元現在不敷開支已由周師長呈准孫總司令月增一萬三千餘元定本月實行 
　　三師第十團伍團長訓練新兵計八百六十四名業經派團附趙觀濤督率運寗奉周師長派補第十二團各營連缺額趙於昨日返杭 
　　第十團訓練新兵尚有四百數十名在杭現奉令勤加教練限日運寗以備補充九團十一團各營連缺額 
　　醬業夥友要求加薪未達目的昨今等日各園夥友紛紛離園主張罷工今日（五號）已有十餘園因夥友星散暫行閉門 
　　紹屬省議員王以銓侵占烟酒公欵案私訴部份判令返還二萬金王不服上告並由開設永茂三南貨號東王錦茂具狀請保高審廳函杭總商會調查三南貨號是否足負二萬金責任轉委南貨公會查報昨准函復本會旨在平衡物價促進營業至各號内容如何絶對未便顧問 
地方通信 
[松江]  
　　獲盜解訊本月四日夜九時許浦江漯水渡泊有蔣根　網船一艘突來盜匪划船以看船爲名上船行刦被刦去鈔洋三十五元大洋十二元白米一石及衣服等件當被刦時事主狂呼及蕭姓電話報告警所帮同拿獲盜匪楊金標一名及划船一隻業已解案訊辦 
[崇明]  
　　舉行迎春典禮崇明縣知事仲頤因奉省令舉行迎春典禮特於前日（四日）上午迎春於東門外備有春牛·彩鞭等物按照　訂　　行　　　　　　·　教育局長·　　長·商會長·市經董及各士紳等共　盛舉 
[崑山]  
　　聚衆抗租風潮愈形擴火本邑　間鄉民聚衆抗租刦毁差船等情卑誌三日本報兹悉縣署方面得到上峯密令飭水陸軍警前往彈靨持平辦理免釀事變等因遂於四日飭水警湯分隊長·警察吳李二巡官·及陸家浜華分所長·自衛團劉排長·偵緝隊韓隊長各詃所屬師路巡船·團員警士等二百餘名分頭前往篷　鎭附近各處彈壓無如鄉民愈聚愈多崛强如故河理論自晨至晚均紛紛就食於陸寛夫等各富户家甚至將門窗板壁拆爲燃料器具什物任意搗毁是以一般富户大有朝不保夕之慮紛紛來縣聯名呈請孫總司令陳省長飭縣拿辦爲首煽動之王某·孫某·徐某等以遏亂萌記者屬此稿時適得蓮間鎭鄉公所來電話鄉民正蜂擁至該富户唐劍南　就食毁物更甚於前並聲言依次就食名曰吃大户不知　若何了精也 
[常熟]  
　　主任警佐代行迎春典禮縣知事莊炎近奉省令於夏曆十二月二十二日舉行迎春典禮是日莊知事因患感冒特委主任警佐王崑由前往迎春門外（即小東門）東倉街周神廟代行典禮其儀仗爲縣警察兩排樂軍隊一排由一分駐所羅巡官前導王警佐乘與到廟稍憇旋奏軍樂王由引贊員引導就位讀祝員讀祝即回國施行三鞠躬禮軍樂復奏禮畢王始乘與仍由警察隊前導回署復向國旗行禮迨散隊時已正午矣 
　　徵收費劃撥行政義教經費莊知事前因行政經費不敷開支曾邀士紳到署開會討論縣署所收之徵收費盈餘因彌補虧墊銀四千數百元現時已無餘剩而養教經費實難照撥且行政各項用度非月支五百元不敷支配等案經衆决定將兩櫃徵收費三釐二毫内劃出三千元以裕行政費議畢莊知事即指令唐瞿兩督征員按照議案劃撥而義教經費亦經縣照撥二千五百元交由教育局放領惟兩櫃經征各員以縣署將忙漕手數料劃充行政經費頗不滿意前日已編造經征各項支出預算呈縣請求以後兩櫃開支逕向縣署放領 
[無錫]  
　　軍用債欵抵償問題本邑清償軍用債欵委員會委員長錢孫卿以縣署所收十四年冬漕抵償軍用債欵已屬不敷不能再有他項指抵以後或有不敷應另行設法改抵以免竭蹶昨特致函楊知事請爲照辦兹錄原函如下逕啟者案量錫邑上次軍用墊欵前經廳委在錫商定指明財政廳咨由清理江蘇財政委員會議准以歷年舊賦曁十五年上忙各半分抵儘收儘撥至今年四月十五日期滿預計尚有不敷即以所收十四年冬漕尾欠撥補並奉財政廳電復林前縣長轉飭以此案特别移交俾共注意各等因兹查十四年冬漕指抵甚鉅尾欠恐亦無多而舊賦收數不旺計本年四月十五日期滿萬難足數相應函請查照所有十四乍徵起冬漕除抵還各項借漕外如有尾數自應仍照原案不論國省兩稅儘數撥抵上項軍用墊欵不能再有他項指抵致多衝突倘預計畫有不敷應如何另籌改抵之處並望設法預籌以免竭蹶而明償欵實所深企 
　　預借忙漕之餘問無錫縣公署奉令預借十五年忙漕鑒於各縣多數反對經地方各公團領袖及蘇常鎭七縣聯合會在錫議决除去十三年韓省長任内預借之忙漕各五角扣還外僅允銀漕合併在内合借一元現在雖己在冬漕項下加戳附徵一元恐將來上忙開徵時尚有問題而財政廳長李耆卿則對於此種辦法深致不滿己面呈孫總司令請示核奪吳江縣知事林芾楨亦以省令嚴切而地方則堅持反對殊覺依違兩難昨特委派科員薛公俠來錫調查俾便應付武進市總董錢琳叔亦已依照七縣聯合會議决辦法電陳省廳昨復致函錫邑楊翰西錢孫卿謂决照七縣代表議决之實借一元决不游移以示一致并約定以後省方如有其他問題亦應共同一致對付 
　　通湖支路營業概算報告通湖支路因路線及經費兩問題而將來營業又無把握故路局己决定暫緩進行惟吞副總管前曾委派錫站貨棧稽查周樹德調查此路築成以後之營業概算周稽查己將大略情形查報又以交通與運輸業關係至鉅特再託運輸公會詳細調查昨日該會己將調查情形繕具報告書謂此路築成後之營業前途未許築觀兹撮紀如下（甲）運輸問題就其大者而言（一）糯米浙紹帮來錫採辦糯米每年有六七百車如支路告成錫湖輪船擴充航線而至杭州此項糯米或者竟將全部改由輪運（二）活猪每年由鎭江裝出之活猪有一萬數千頭運至閘口交卸每頭收運脚七角支路告成以後勢必改由大渲口交　每頭　脚禮　收洋三角營業將反而　　（三）湖州方面　貨雖有紙竹絲綢之類然無　批貨物每年有數十車或百餘車堪以爲算者運輸前途漫無把　一也（乙）乘客問題（一）錫邑十七市鄉中以無錫開　兩市鄉交通最爲便利馬　四　人力車到處通行今路線所經者適爲該兩市鄉以故沿線居民對於支路之建築與否認爲不甚重要殊無熱烈之順望將來支路各站所售客票至多與周涇港石塘灣等站相伯仲决無何等發展（二）湖州方面旅客祗須以錫湖輪船爲標凖該輪搭客最多時不逾　三百人而最少之日且不滿百人而此百人以至三百人又非完全轉乘火車者票車無擁擠之望二也（丙）貨棧問題有人曾向車務處請願謂無錫蓮蓉橋下往來船隻時常阻塞須在黄埠墩附近建築貨棧以資利便云云查年來上車貨物隨到隨裝絶不停滯蓮蓉橋下如果有阻塞情事則貨物必致存棧過夜今查錫站貨棧中絶無存棧過夜之貨可知阻塞云云並非事實是以黄埠墩如建築貨棧必致空無所用不建則又有所不能虚糜經費於事無裨三也總上三端即可概其大要同人等見聞較切且以平峙營業上之研求所得尤屬眞知灼見一非浮泛好爲高論可比旣承明問未敢盲從敬以實情奉告務祈察閱轉陳爲荷 
[江隂]  
　　青陽發生妒姦殺傷案青陽鄉北弄新沁第一樓茶店主翟阿金之妻徐氏因與本街開漢徐金書有染一日上午二時半被其夫偵悉密與其弟阿煥阿滿桂榮昆仲四人各執菜刀鐵尺木棍等器直至臥房將金書捉住用繩綑綁先以鐵尺木棍將手足毆傷繼將菜刀連砍頭部三下腦壳破裂流血甚多金書高呼救命聲甚急適有警倧第二分所巡士馬根生等巡邏過街聞聲撞門入内見徐己奄奄一息詢及情由始悉因奸而起遂將兇手翟阿金等四人及翟妻徐氏一併帶所由田分所長略訊一過於二日上午解縣訊辦下午四時由韓承審員開庭預審翟阿金不認有行兇情事翟桂榮直認毆打是實並稱與嫂同奸等語翟徐氏供詞支吾經問官命曹檢騐史察看徐金書傷勢因流血過多生命十分危險不能細騐遂諭令舁往福音醫院療治翟姓兄弟收押徐氏交保矣金書有無性命之憂再行訊究遂退庭 
[常州]  
　　孝西鄉發生刦案武邑孝西鄉之戎家村四日傍晚忽有盜匪一餘人各持槍械擁入戍瑞根家將事主扭住迫令指出藏銀之所因之受傷頗重各盜分頭翻箱倒篋計被刦損失甚鉅待金村聞警鳴鑼聚衆兜捕始各負贓而去 
　　警察教練所舉行畢業武昌開辦警察教練所四日下午舉行畢業式警察所長翁知事教練所長李寳凱全體教職員學生均集合於禮堂依照順序行禮及演說最後操排教練尚有精神並聞畢業生甲等爲王劍青等四名乙等爲陳達生等七名丙等爲陳少卿等十六名前列五中准以巡長補充第站至二十七名准以一級二級巡士補用以示鼓勵 
[錄江]  
　　紙烟捐查騐所易人接辦駐鎭紙烟捐查騐所所長陳養年自七年七月間奉差接辦以來各事頗爲認眞收數亦復可觀兹陳君因事辭職業奉核准所遺職務由上海杜總辦另委朱桂榮接辦昨朱君己經來鎭由陳君交替視事矣 
　　粥廠施粥之最近消息鎭埠城外粥廠施賑已經二十餘日每日平均需米四十餘石截至年終止預算連各項開支非六萬元不辦今庚募欵有限連基本金利息祗有四萬餘元前日開會時依該廠某君主張擬即停止賑粥並不施本籍貧民之米嗣由滕儒清君反對謂無論如何總須賑至年底本籍貧民亦需即日調查依原案散米故昨日滕儒清楊懿甫徐馨山三君仍土街至各處調查預料須查至明日始可竣事賑粥决定至除夕日止昨己由上海各大慈善家捐來蘆麵四百包故該廠於今日起己於粥内搭放蘆麵並鳴鑼告知各就食貧民矣 
[揚州]  
　　舉行迎春典禮本縣迎春典禮在東關城外慈雲北來寺内舉行取其迎春於東效之故制先期由縣署籌備邀請農會等加入立春日上午十時實業局長殷學戌·農塲主任劉橘生·漁會長杭子敬·警佐陳鏡如等先後蒞止均御便服大禮帽趙知事主禮樂矣依次行鞠躬禮後架神驅牛游行街市與禮者皆乘與追隨鑼聲響歑途爲之塞洵一時之盛也 
　　會議振災辦法縣署前奉省令以據邑紳陳重慶等報告西北鄉災荒請予振濟令縣集欵等情特邀集士紳會議議决辦法如下一召集西鄉十三集及中北善應四境大儀鄉各市鄉董並在　紳書於隂曆明年正月　　午後二　在商會共同討論災况一省欵旣不補助地方公欵亦復支絀但災區甚廣若不酌壽接濟　年青黄不接時地方現狀極爲可虏中何妥議辦法應俟公同討論再定逾行方法並思縣署己於四日先期呈復省長備查矣 
[南通]  
　　定期舉行清鄉會議南通縣警察所近奉全省公署令開以木署呈奉聯帥省長會街指令核准江蘇全省凡係經過戰事區域及素多匪患之地均因設立清鄉局專司其董各縣設清鄉分局由全省清鄉公署委任各該知事爲主任辦理清鄉事宜合發委令仰即導照等因旋又奉發清鄉章程等件惟章程所載辦法短繁經費應如何籌集區段應如何劃分現届冬防吃緊亟應籌議進行已訂五月下午二時假總商會開會討論一切又本縣清鄉專局雖己成立各法團表圾根本反對再電沈總辦請即撤消南通分局並將該專局咨函一律退還以示决絶 
　　官紳會勘利民新閘南通知　毘連之白蒲區李家橋地方原有利民閘因數年前被鄉民聚衆搗毁閘址燕尾且工程不堅閘底浮泛青沙阻礙水流近由通如兩縣水利會派員督工改築業己竣工四日由兩縣官紳蒞勘聞閘身絞　放寛工程頗爲堅牢 
[湖州]  
　　收賬遇刦日前有杭垣商夥雇船往新市鎭收取賬欵舟抵該鎭附近之塘簥地方突遇盜船一艘嚇令停駛遂即蜂擁入艙當被刦去現洋三百餘元猶恐搜尋不週故復鳴槍恐嚇勒遥指出歷時許久因米得要領乃去 
　　禁止夜航邇來太湖梟匪甚爲猖獗夜航往來非常危險駐湖水警兹奉廳長訓令禁止船隻夜行蘇浙交界及太湖沿岸各地方一律嚴禁船隻夜間出口如有確因關係生命事件必須夜航者當報由就近水警核准放行 
[寧波]  
　　歳暮中之警務治安寗波警察廳因鑒時届隂曆年關商務人事異常繁劇誠恐宵小之徒乘機施行鬼魅伎倆以擾亂治安故於昨日（二十一日）特訓令所屬各署所有崗警即日起一律加添雙崗落班長警仍着分班巡邏無間晝夜嚴密防範一面又令保安隊除照常會同各署所抽查旅館外并令江東區由第一分隊江北及西門區由第二分隊城内區由第三分隊加班日夜巡邏以防不測均至隂暦元旦爲止而鄉間各分署及各保安隊亦分别訓令一律加勉不得稍有懈怠俾共維持歳暮治安 
　　大嵩砲兵開拔回杭浙江陸軍第二師砲兵隊排長兪天杰前奉孫督命令督率所部砲兵並携十二生的大砲三尊砲彈十二箱往鄞縣大崗一帶沿海駐紮以資防禦兹聞兪排長因奉令開拔原防故於昨日束裝至鎭邑暫住俟天氣清朗即行開拔回杭 
　　鎭邑囚犯受饑之呼籲寗波各報社昨日（二十一日）接鎭邑囚犯署名一份子者來函今照錄如下「逕啟者兹因鎭海縣公署監獄内人犯向來一日兩飯每餐每人發飯一斤六兩猶可度日近爲新知事改發洋數每人六分折銅元十四枚現值米珠薪桂只有半升之價怎能充飢迄今未滿兩月餓斃者己有數人爲特邀請仁人修函懇求貴報登載實情倘得上司恩典仍照舊章發飯以救衆命功德無量 
[台州]  
　　謀殺親夫之被押臨海東門外水雲塘村有農民王老炳之妻彭氏與本村王阿歐有染平日視其夫似眼中釘前晚該婦大發狼心竟將水銀和米麵與其夫食之幸該夫覺察村大柯福山等聞之大譁當將該婦送至本邑城區警所轉送司法分庭發押次日該姦夫阿歐膽敢至看守所探視亦被該拘禁 
[蕪湖]  
　　染業反對靛料加稅蕪湖染業公會爲反對靛料加稅事四日致農商部電云北京農商部轉關稅會議會鈞鑒天相中國得諸公折衝樽爼關稅有自主之望凡我國民莫不額手稱慶但奢侈品與非奢侈品應有嚴格的區别乃譯閱去年陽暦十一月七日字林西報載稱關會議案中有將人造靛及各種顏料列入乙等奢侈品之例以值百抽二十分之稅等語按人造靛及各種顏料中之硫化元直接元靛藍粉等純粹染土布所用土布爲勞動界貧民製造衣服之需藉以避機而經久今果列入乙等奢侈品之列則貧民經紀益窘且與吾業數百萬勞工生計大受打擊爲此奉電呼籲敢求在會諸公對於國計民生雙方兼顧賜予矜恤而修正之勞工幸甚貧民幸甚臨電無任迫切待命之至蕪湖染業公會公叩支盼覆 
 
 

Page 11

 
 
1;第一萬九千零十七號;中華民國十五年 西曆一千九百二十六年二月六號
星期六 * *自由談 
[雪衞客話] [  仲可]  
　　今稱婦女曰某君者夥矣·是有合於古也·元姚牧庵文中稱趙提刑夫人爲楊君·兄黄梨洲金石要例·私諡皆稱先生·乃有曰處士者·劉訏·字彥度·梁人·懷珍從孫·其兄絜爲之聘妻·聞而逃匿·辟本州主簿·不就·好釋典·年三十一·卒·友人諡曰玄貞處士· 
三言兩語[  鵑]  
　　京電說段决發通電再申下野意段老老說下野說得嘴響前後也已不止一次了又因下野問題和許老總扳面孔大執政的下野畢竟和别人下野不同格外來得有聲有色發了一次二次通電不算還要發通電這眞所謂何許子之不憚煩了要是眞的要下野那麽一下就可下何必千迴百折終於不下我看雞肋的味兒大約還不惡所以他老人家很有些捨不得麽 
[記馬玉仁之卜友] [  飛]  
　　鹽城之著名星卜專家王雲龍氏精識相推算甲子多奇中尤擅六壬神課爲新卸職之淮揚護軍使馬玉仁肝胆交馬之出身勝利每因王之推算一言恒能不違事實若曰戰若曰退若曰某方不宜動若曰某處宜緊防事後其言無不應驗馬遂心折無已樂與交游旋聘爲鎭守使署之幕友後因渠之境窘得幕友之乾薪仍不敷所用勢不得不仍回家鄉理江湖舊業然馬雖待之如手足竟無法挽留且署中常三四月無餇餉銀王更不耐守窮也但王雖棄馬回里馬遇有疑難輒着人詣其廬問卜决疑去年王六十壽馬特着人賚送五百金爲壽資並頒賜一匾以顏其居文曰『管輅復生』王再拜稱謝會今秋王以壽終馬聞之如失左右手對人談及每揮淚不止王雖死仍有一子亦操斯業術竟不讓乃父蓋人皆疑其父必有秘本傳之子也馬尚未能深信焉此次風雲陡變馬被迫下野先是意良不舍欲與背城借一終恐力有不敵忽思及王乃量夜着心腹卜於王子是日王子猶未起馬之遣使已至乃端其龜筮虔誠而就卜得坎卦王子色變曰大人欲戰乎是卦大凶乃坎坷不振之象也戰則必敗退爲佳來人堅要王子開一卜理馬乃仰天浩歎曰此天不助我也夫何言哉遂實意解除戎行退歸故里 
[餐櫻廡漫筆] [  蕙風]  
　　譚云公可給以迅雷不及掩耳俟動兵時即分給諸軍硃諭並照會各國誰敢亂動予又謂本軍糧械子彈均在天津營内存者極少必須先將糧彈領運足用方可用兵譚云可請上先將硃諭交給存收俟布置妥當一面密告我日期一面動手予謂我萬不敢惜死恐或洩露必將累及皇上臣子死有餘辜一經紙筆便不愼密切不可先交硃諭你先回容我熟思布置半月二十日方可覆告你如何辦法譚云上意甚急我有硃諭在手必須即刻定准一個辦法方可覆命及出示硃諭乃墨筆所書字甚工亦仿彿上之口氣大概謂朕銳意變法諸老臣均不順手如操之太急又恐慈聖不悅飭楊銳劉光第林旭譚嗣同另議良法等語大概語意一若四人請急變法上設婉詞以却之者予因詰以此非硃諭且無誅榮相圍頤和園之說譚云硃諭在林旭手此爲楊銳抄給我看的確有此硃諭在三日前所發交者林旭等極可惡不立即交我幾誤大事諭内另議良法者即有二事在其内予更知其挾制揑造不足與辯因答以青天在上袁世凱斷不敢辜負天恩但恐累及皇上必須妥籌詳商以期萬全我無此膽量决不敢造次爲天下罪人譚再三催促立即會議以待入奏幾至聲色俱厲腰間衣襟高起似有凶器予知其必不空回因告以九月即將巡幸天津待至伊時軍隊咸集皇上下一寸紙條誰敢不遵又何事不成譚云等不到九月即將廢弑勢甚迫急予謂旣有上巡幸之命必不至劇有意外必須至下月方可萬全譚云如九月不出巡幸將奈之何予謂現已預備妥當計費數十萬金我可請榮相力求慈聖必將出巡保可不至中止此事在我你可放心譚云報君恩救君難立奇功大業天下事入公堂握在於公如貪圖富貴告變封侯害及天子亦在公惟公自裁予謂你以我爲何如人我三世受國恩深重斷不至喪心病狂貽誤大局但能有益於君國必當死生以之譚似信起爲揖稱予爲奇男子予又說以我二人素不相識你夤夜突來我隨帶員弁必生疑心設或漏洩於外人將謂我們有密謀因你爲近臣我有兵權最易招疑你可從此稱病多日不可入内亦不可再來譚甚爲然又詰以兩宮不和究由何起（本節未完） 
[迎春頌] [  趙眠雲]  
　　民國十四年來迎春典禮久廢不行矣在學校之學生語以迎春二字無論小學即中學大學亦云不知今忽重復舉行於立春之日各縣縣知事着禮服備儀仗迎春於東郊紙紥芒神土牛等一切均照前清時代民國復舊之異觀也客有不悅於此者作反對之語曰春常自至何以迎爲春之爲言蠢也蠢蠢欲動不靖之凶徒方當驅除之而乃迎之使來不更異乎螟蟲之害釀成災荒而又迎此蠢蠢之害蟲來是喪心病狂也且春字之頭與奉字同賴孫聯帥秋操妙策迅奏驅奉之功而又迎之是贊成聯奉也夫奉之意象似春故以秋操之秋字制之則金刻木也而春迎不又涉於反對秋操之嫌疑乎更有進者 
[恩與伊一名多情的女伶（十一）] [  天笑]  
　　誰知不看則已一看了便惹出許多事來那小姑娘一定要看看他的父親是素來鍾愛他的便下了車擠入人叢中却見是一個中年丐婦衣衫襤褸的坐在地上傍邊一位小姑娘大概是他的女兒了把頭枕在他母親膝上兩人哭得似淚人一般這女孩子雖然是身體滾在泥塗中面目間也污穢得不像樣子但是一雙美目也遮不去他曼麗態度那紳士問起情由旁邊的人說道這是個賣唱的乞丐大概是母女兩人吧因爲連日没有出去做生意房主人把他攆出來了無處投奔所以在這半途中哭泣他們這樣說時那紳士携來的小姑娘他從來没有見過這樣的苦人不覺眼淚也流了下來紳士道吾兒你怎麽哭起來了這是人家的事和我們没有相干况且社會上的苦人也多得很你不要發痴了我們回去吧那小姑娘却是不依說我見了他們心中難過父親務必救救他們紳士道那末聽你的話給他幾塊錢吧小姑娘道他没有房子住終得要給他房子住纔行而且那個婦人還是那在裏害病咧那個紳士想了一想說終不能把他們母女兩人引到我們家裏去這樣吧他旣有病我把他們送到一個醫院中去這一切住院的費用由我們出直等他病好了出院爲止那時他的女兒方纔滿意這位小姑娘便把那個主意和他母女兩人說了本來無處投宿要在露天過夜的病婦人聽得送他到醫院裏去自然千恩萬謝而且這位小姑娘更爲慈心體恤這位中年婦人病得不能走動說横竪自己到家裏近了把那馬車讓給那個病婦送他到醫院裏去那個紳士也只得聽他這時趙飛霞母女二人感激得這位小姑娘莫可言喻趙飛霞的娘口口聲聲說這小姑娘便是我的大恩人我們將來如何的報答他原來那趙飛霞的娘病中只有念佛這時也阿彌陀佛不絶於口到了明天那位小姑娘由女傭人陪了又到醫院裏來訪問他們母女兩人又送了不少的錢說這是他爸爸媽媽給他買果子吃的錢攢下來没有用給了他們那趙飛霞的娘感激得只有念佛住在醫院裏有半個多月一切用費都是由那紳士家代他們付的 
奉頭之春下藏日字秋操而驅奉又兼掃除俄兵春迎而聯奉不且涉及私締某國乎故迎春之表示有大不可者在我不知當局果何用意也且迎貓所以食田鼠也迎虎所以食田豕也此見於小載記者迎土牛何爲紙紥之土牛更不能勝耕不益愚乎余應之曰客何故而學咬文嚼字之拆字先生乎我且與子舍跡象而言精神夫春氣温和是以迎之迎春者表示歡迎和平也春者四時之首萬物發生化育之時禮而迎之庶幾融和氣再見於來日乎故於立春日循舊例而追復此迎春之大典其狹義在耕農一部廣義則萬衆咸受其惠也以春和之氣可以化萬物之乖戾故也又何必齗齗於文字間乎我亦贊成規復迎春舊典之一人我且爲之頌詞曰春和融融迎於城東十四年來民罹鞠凶有此一舉萬物大同方長來日民和年豐 
[送竈感言] [  堃生]  
　　竈神又稱竈王姓張今之關外王亦姓張自浙軍北上國軍東下關外王之勢力一落千　　臘盡陪伯雨仲仁信卿觀瀾唯一諸老自下關坐汽船溯江至大勝關觀東大農場抱一 
　　江雲鏖冷颯成圍短艦呼風奮欲飛十里沙州孕生意幾家茆屋媚斜暉漫迎海客談瀛異但坐塲師問壤肥金甲未銷春己及攀舷詼笑襍哀晞 
[由漢至寗過安慶江上口占] [  陳向元]  
　　楚天吳地此分流形勝江城一望收誰道澄清無健者臨風指點立舵樸 
[一和前韻] [  ]  
　　大江滾滾日東流巨細無分一樣收萬里行雲心似水豈知身在最高樓田維勤將軍儒雅亦風流武略文韜兩美收久已此身關治亂能無遐想賦城樓鮑冠村 
　　丈均欲送彼下臺與竈王之受人送略同特一則歡送之下即時歡迎一則送而不歡且有送無迎則大異也 
　　吕氏春秋有言燕雀處屋下自以爲安竈突决火上棟宇不如禍之將至民觀於浙孫一呼應者四起高居北京之段政府其地位且根本推翻視竈突一决火勢蔓延無二致也史稱竈下養中郎將爛羊胃都騎尉爛羊頭關内侯今日羣小雜進膳夫庖人之流並躋高位較後漢時尤甚竈王僅爲一家之主且自愧弗如矣 
　　送竈習俗由來已久但今則多數人無家可歸自無竈可送其一是災民連年水災旱災兵災人民流離失所炊烟屢斷者不知凡幾旣無竈安有神更安有送其二是失勢之軍人敗軍棄地皇皇如喪家之狗一片歎息聲皆說倒竈倒竈竈旣倒矣竈神早已逺去又何勞恭送爲 
　　竈居五祀之中受庖廚之香火察家人之好歹竈馬一片竈屋三椽竈糖竈糕幾塊所司旣微所享亦薄居然尊之曰君不知比塵世之梁財神黎菩薩其地位與資望相去幾何 
 
 

Page 12

 
 
1;第一萬九千零十七號;中華民國十五年 西曆一千九百二十六年二月六號
星期六 * * 
[忐忑] [  吳門殺羽]  
　　一天是我在去年因祖母的喪事回家的第四天上我正和二弟和母親在門口間跳那時正是下午四時過後學校中的學生大都挾着書包跳跳躍躍的歸家道時忽見巷口有一個穿着水灰嗶嘰夾襖結著黑色綢裙的女郎姗姗的走來伊的柔荑中挾着一個書包模樣兒像是一個學校中的女教師當我正把眼光瞧到伊的身上我的母親忽高聲呼道「妹妹放學了啊」伊聽了也笑迎迎的招呼道「嬏嬸」正是你在門前瞧什麽啊」伊說時早走到我家門口那時二弟也呌道「」姊姊進來坐坐啊」這時伊的脚步慢慢停住含笑向我們點頭我的目光瞧見伊滿頭雲髮燙得蓬蓬鬆鬆覆着伊張蘋果似的嬌靨兩道汪汪的秋波向我瞧時粉頰上早微泛着一些紅霞瞧着很覺嬌媚動人我的心坎斗覺得忐忑不寗了伊這時含笑向我母親道「這位可是大哥麽」母親點了點頭就掉頭向我似介紹般的說道一雲麟這就是尤家的妹妹伊是愼德女校裏的先生」我這時早也學着二弟的口吻向伊呌了聲尢姊姊」伊低低回了一聲就要移步歸家那時我母親忽一把握住伊纖手含笑說道「姊姊你好久不來聞談了今天坐坐了再放你回去雲麟雖己像個大人但他仍和小孩般的縮肉妹妹你和我們是自己人一般的有什麽怕羞呢」說完挽了伊的手也不等伊的應允就和我們一同進去我們坐定之後伊向我母親談了一回家常又問起我一些近况就向我說道「大哥我在二哥處讀到你在雜誌上登着的幾篇小說做得很好讀了眞十分佩服」我聽了心中益忐忑不定面上也似乎有些發熱慌僞謙道一我這種作品不過發發牢騷眞是十分不堪的姊姊你不要看壞了眼睛」我說時因出乎意外得着伊　許心中却萬分快樂因此當伊說我是客氣的話後就問伊道「尢姊姊你在學校裏擔任幾項課程啊」伊道「說出來眞見笑得很我在學校裏共擔任算學手工唱歌圖畫四課故而一天到晚覺得很是忙碌了：：：」伊說到這裏忽臉上一紅就道「大哥我正有一件事要拜託你」說着伊把手中帶着的書包解開了取出張圖畫紙和一束長長短短的五色鉛筆道「請大哥替我畫一張淺些的圖畫」我慌立起身來謙虚說道「你怎麽曉得我會畫畫那眞是造屋去請箍桶匠了伊忙續道」大哥不必客氣了我早在府上看見你許多圖畫都使我佩服今天怎肯當面錯過呢」我忙道「那是我以前在學堂裡瞎畫的看了眞要笑歪嘴的姊姊你什麽倒：：：」伊不等我說完早又從書包裡取出張畫好的圖畫紅着臉龐說道「大哥這張還是我臨你的畫呢你看眞是畫得不好所以祗好求你代畫了」那是我母親也道「雲麟你就替姊姊畫一張罷」我接過一看果見那畫上的着色濃淡不均筆緻也很稚嫰知道實是伊的實話故而也不太謙就道「我也畫得不好恐怕要白蹧蹋了一張圖畫紙」伊聽得我己允應就很誠懇地向我道謝我這時也不知是驚是喜就答應伊明天交卷接着我們又慢慢談到小說上伊的發言很是中肯我聽着心中很生出一種知己的感想這天我們談了很久伊方才辭别回去不過我這次喪務在家中祗停留了十多天就再到寗波去了我因使君己聘在這惡劣的社會中不敢向伊訂什麽交故而當我動身的那天心中自然没有什麽感想不過客地無聊想到伊的知己心中有些忐忑罷了 
　　殺羽道這是我和伊初見時的一幕後來我回蘇之後我就墮入情網幾次奮鬭祗因着金錢的作祟竟完全失敗現在伊已羅敷有夫似乎芳心中己無我這個人了不過我却因伊弄得家庭失歡就獨過着飄零生活前天我因到觀前街去買幾張賀年片從書坊裡出來的時候那街上和店肆中電燈己和繁星般的燦爍眩目這時街上來往的行人和潮水般的擁擠那一輩婦女更打扮的爭艶鬭奇有的穿着旗袍有的御着斗篷有的穿着絨線衫而伊們的粉靨更畫櫻抹粉郁馥撲鼻引得一輩輕浮的青年佐衞般的追隨着加着玲玎車聲的包車把那狹窄的街道愈發現着擠軋我那時隨着人潮慢慢走去瞥見人叢裡有一個穿蛾黄閃錦旗袍的女郎迎面過來伊蘋果似的嬌靨依然含笑蓬鬆的雲髮迎風顫動依然嬌嫣這不就是我的那個伊麽我不瞧見了伊要想迎上前去向伊招呼但我們的環境已今非比我却己無這股勇氣了我過轉身躱避雙脚却又似和我脫離了關係竟不聽我的搬移祗呆呆的立在人叢儘着心坎的忐忑 
也 
　　昔燕伯鸞不因人竈熱世艶稱之今人惟知媚竈以求富貴伯鸞有知能無浩歎 
　　相傳人家送竈每請竈神吃糖謂是將糖封住其嘴使不得說壞話婦女迷信之見原不足辨然今日手握權勢者其對待國民方法亦是封嘴政策是在國民抱定主見不因貪吃而不開口則矣 
　　各鄉至送竈日乞食者流糊紙爲帽縛絮爲鬚塗朱飾紫猙獰其貌沿門跳舞以索銅錢謂之跳竈王今之武人每至一省必威索勢迫捆載而去與跳竈王之乞人寗有異耶 
游藝消息 
　　徐園元旦崑劇己露布康腦脫路徐園明年舊暦元旦崑劇繼續開演己誌昨報兹悉是日劇目已排定「賜福」「長生殿」「刀會」「錯夢」一牡丹亭」及百順記」等齣云[  夢影]  
　　分贈鳳儀亭月份牌明星影片公司新正開映空谷蘭新片於中央大戲院期内隨票各贈月份牌一幀兹此項月份牌己經印就係工筆畫鳳儀亭吕布戲貂蟬故事筆致雋逸設色鮮艶復由洪深君以戲劇的美指導繪者佈景位置故神情畢現翊翊欲活且聞該公司將用鳳儀事情節纒成電影劇本攝製古裝歷史影片云[  雲青]  
　　卡爾登將映五分鐘聯合影片公司張慧冲主演之新片「五分鐘」現己全部攝竣將於隂曆正月初十日起在卡爾登影戲院開演每日三時五時半兩次券價照舊並加演跳舞及明星化裝登臺演劇云[  夢影]  
　　「飛刀記」明日開映匡時影片公司之處女作「飛刀記」自籌備以來己近一年現己剪接竣事定明日（七日）起在中央大戲院連映二天云[  秋航]  
　　蘇州電影訊宫巷樂羣社與石路普益社於丙寅正月初三日起常川開映國產著名影片刻己定第一星期爲新華公司出品人面桃花長城公司出品棄婦第二星期大亞公司出品疑雲華南公司出品失足恨第三星期友聯公司出品秋扇怨長城公司出品摘星之女以後所擬開映之片正在遴選中云[  清]  
 
 

Page 13

 
 
1;第一萬九千零十七號;中華民國十五年 西曆一千九百二十六年二月六號
星期六 * *本埠新聞 
[納稅會電請政府力爭滬案]  
　　上海公共租界納稅華人會於上月三十日舉行臨時理事會時推定吕靜齋理事起草電文請外部力爭滬案兹悉該電業於昨日脫稿兹錄其原文如下北京外交部鈞鑒竊自五卅慘案發生各界憤憤相率輟業損失至巨節經詳陳在案並開列十三條件籲懇向該國駐京公使嚴重交涉迅速解决以伸公理而戢强權乃沈前長不審事實不察輿情一味媚外遷延至今喪權辱國莫此爲甚今幸貴總長重蒞新任爼折衝華洋共欽本會爲上海全埠市民代表對於此案異常考慮凡與市民關係最重者惟工部局如須改組華董交還公廨賠償損失各節乃市民誓死力爭之重要問題當此滬案交涉進行之時我總長爲國力爭爲民請命自當迎刃而解除公决另派代表四人赴京詳陳各節外謹先電達即希查照 
　　總商會接納稅華人會來函謂因滬案交涉正在進行擬推代表赴京向外部陳述交涉事項意見所有五卅案罷市罷工損失貴會如有徵集報告或其他憑證可作交涉資料者請抄交一份以便携帶赴京藉供參考云云 
[各國司法調查團來滬期]  
　　在三月初間 
　　據本埠司法界消息北京法權會議現審查將軍預定二月十五日閉幕各國司法調查團將由外交司法二部派員偕往各地調查先往奉天哈爾濱等處參觀特别法庭後再折回天津乘輪南下預定三月初旬可以抵滬聞江蘇高等審檢廳以此次各委員南下觀察爲收回吾國法權所繫亦派員宋畇甫赴寗鎭蘇滬調查各廳設備宋委蒞滬後當與省委交涉員地檢二廳長籌備招待　 
[總商會對保管關稅之主張]  
　　在滬設關稅公庫 
　　上海總商會昨電安格聯云冬電悉關稅自主全國一致而本會尤以欲實行自主應設立中央銀行未設立以前在上海設立關稅公庫由海關監督·總商會·銀行公會·錢業公會·共爲保管迭經建議政府在案此次政府擬發行公債旣以關稅爲基金應歸公庫爲保管元八兩年二次整理公債當時因整理之結果已受少數損耗九六並未整理其發行尤在二次整理之後依公債之整理及次序論自應先儘二次整理付息而後九六方昭公道此本會歷來之主張也至全國工商協會所陳各節一關國家主權一關公債信用本會有代達商情之責建議政府之權不能不據情轉電特復上海總商會支另附安格聯致該會原電如下上海總商會鑒閱二月二日晨報載有貴總商會致農商部電報一則内稱據全國工商協會請將保管公債基金之責收回自管云云而貴商會則有應轉大部俯如所請提交閣議據理力爭等語是否出自貴會本意應請查明迅予電復爲盼總稅務司安冬 
[兩商會呈請取銷洋貨補徵稅]  
　　列舉理由 
　　總商會縣商會昨爲反對洋貨補徵稅事呈孫總司令·陳省長·云上海總商會·縣商會·爲新設洋貨補徵局變更舊章窒碍多端商情惶駭環請停辦謹將理由據實轉陳仰祈鑒核事案於一月二十六日據振華堂洋布公所·銅錫業·糖業·洋雜木業·洋廣貨業·洋靛青業·杭綢業·湖縐業·磁業·曁各業認稅代表等合詞函稱商等近接貴會轉到上海稅務公所·省當局擬辦洋貨補徵局·奉令調查洋貨銷數·並徵收數目之公文·莫名惶駭此項條議創之者爲丁委乃澄臚列理由似極娓娓動聽而按諸成案事實適得其所商等利害切身用持將丁委原呈逐一指駁爲貴會陳之一原呈謂洋貨運銷内地完稅完釐聽商自便載在約章近年來商人避重往往不由海關報納子口半稅藉口内地完釐因緣爲奸弊端百出等語查洋貨運銷内地應於上海第一機關（即稅務公所或認稅所）完納產銷全稅其非認全稅者於認稅所繳半稅外向稅務公所再補半稅塡給運單通行全省此係民一省議會議决貨物稅徵收辦法因恐沿途及内地局所紛擾故以第一機關產銷併徵全省貨稅一次收足裕課便商莫善於斯前之所以報納子口半稅者因可全國通行無阻當時全國釐卡林立不執有子口半稅單者逢卡抽釐損失過鉅及至指銷地點仍須完納產銷全稅因未在上海第一機關完過產銷也質言之當時報納子口半稅者祇因釐卡未裁求免沿途釐卡之干涉故自蘇省釐卡裁撤以來旣執有上海第一機關所發蘇財廳運單知毋庸再納海關子口半稅若不於上海稅所或認稅所完稅執有分運單又不於海關報納子口半稅若如令文所云藉口内地完釐是明使遂其偷漏之計稅所水陸稽查員是何責任如竟不見不間任令走私稅額定有比較將何報解是損失者實非關課虧賠者自有其人竊思司榷政者愚不至此二謂補徵係指内地辦法本無强迫祗要遵守約章洋商似無干涉之理查海關二五子口單稅率比例似較重於百分二之產銷稅實則適得其反緣子口單可通行全國沿途厘卡不再重徵若執有產銷稅單者分運省外逢卡抽厘卡愈多貨本愈重及至指銷地點須再納該省產銷稅是分運單之貨除納兩省產銷稅外並又加抽無限之厘金是商人應就輕羣趨於子口半稅不當就重而反願納產銷稅也人雖至愚亦不至此此無他子口半稅單能免沿途之厘金蘇省自光復後全省厘金撤銷即以產銷稅抵補故除運赴他省外本省分運旣報落地捐當然無庸再報子口今補徵與完稅完厘聽商自便之約章牴觸反云遵守約章洋商似無干涉之理措辭矛盾適授人以柄也三謂洋廣貨認捐由商包辦專指商埠附近分銷城廂洋貨確未轉口内地者其認稅性質旣非轉口又非落地而認商對於此項洋貨濫發分運單據運銷内地幾遍全省查認捐有認全稅或半稅者共指銷地點向係通行全省從未專指商埠附近分銷城廂若照令文所云則上海洋廣土貨認商計四十餘業所認稅額約六十萬元之譜以貨價值百抽二稅率計之試問上海附近城廂能年銷值價三千萬元之認稅貨乎且查取締分運本有憑照稅單祇准八折分運之規定是上海一隅已需銷價值六百萬元之貨矣又轉口貨本在海關範圍以内認商毫無收入即稅務公所亦無權顧問現收之貨稅名爲產銷稅實前清落地捐也又認商收到稅欵方予塡給運單若竟濫發比較從何取償至令文所云運銷内地幾遍全省查認商指銷地點無論全稅或半稅本係全省通行業己聲明上海無此鉅數之銷場四謂現在設立洋貨補徵首重厘剔弊端杜絶影射凡有洋貨運銷内地其未完子口半稅者概由補徵局照海關稅則抽收一道沿途關卡稅所悉依子口單一律待遇僅司查驗概不重徵查細譯原文此項洋貨補徵機關之收入即在稅務公所比較内撥出是以向有之一機關化分爲二商力能否負擔稅收能否多增均在不可必之列多一局用公家反多損失多一巡司商人更苦苛擾况前時亦何必多設此貨物稅所機關五謂至若洋廣認捐旣已承辦有年自應暫仍其舊但須劃歸補徵局管轄取締認銷地點祇准運銷所認商埠之附近城廂不准分運地埠以防流弊查認稅機關原有上級管轄稅務公所或補徵局認商惟省令是從本屬不成問題惟補徵而須照關稅抽稅一道及限制運銷地點不准分運他埠則認商如歸補徵局管轄取締後向所通行全省之運單旣歸無效認商焉能負此鉅數之稅額六謂此次設局宗旨純爲防範認商取巧杜絶内地走私查捐稅之辦法公家苦於稽查難周員司舞弊商家苦於需索騷擾因有認稅之辦法所認稅額亦經官廳批准逐年增加從未有營業清淡時局影響而減折者公家不問成敗坐享其利認商則盈與平均須加成蝕則不得退認商家祇圖便利求免苛擾起見雖官商交受其益惟虧耗時究商家獨當其害其最不利者稅務員司之無法中飽耳今來文一則曰認商之弊再則曰防範認商不知認商何負於公家而爲此一再之唾駡商人何辜而蒙此莫須有之寃獄也紛請轉呈請求停辦前來兩商會以各業商來函核與財政廳第四十九號通令持論適屬相反認爲此舉於商界有極大關係爰由總商會於一月二十七日電呈帥座代達商情 
一面又由兩商會邀集洋貨各業及認稅代表在總商會開聯席會議討論辦法據到會各洋貨及認稅代表一致聲稱自帥座蒞蘇以後曾經宣言行政之要莫貴於率由舊章保民之方莫先於各安生業力舉奉方在蘇時添設局所搜括民財爲人民之公適通飭蘇皖境内凡有此項局所概予革除義聞仁聲昭然共覩此次擬設之洋貨補徵局即爲民國四年洋貨落地捐之變相其時有沈堃和者醉心釐差朦請蘇省當局創爲此舉儼以局長自命一面來滬疏通商會經各業商迭次在商會開會反對正在呈請撤銷而揚州已因此事全城罷市胡前財政廳長以該捐局攘奪原有之貨稅以爲收入並非另闢稅源在公家則徒增開支在商民則多一騷擾遂即明令撤銷成案具在可爲殷鑒此次當局如採丁委之議揚民四已死之灰是奉方在蘇時百端搜括所未及舉行者又藉端發生於今日適足爲盛德之累而絶羣衆喁喁之望商會道達民隱責難陳善義無旁貸一致議决以各業堅决反對洋貨補徵局之設立由兩商會代呈聯師省長請求即日停辦等情理合據情轉呈帥座俯順商情即日令知財政廳將議設洋貨補徵局之舉即予取銷仍照舊章辦理實爲公便除分呈五省總司令·江蘇省長·外謹呈五省總司令孫·江蘇省長陳上海總商縣商會會長 
[中華醫學會第六届大會秩序]  
　　自二月十六日起舉行七日 
　　中華醫學會定本月十六日至二十二日（即隂曆丙寅正月初四日至初十日）在本埠西藏路五四五號時濟醫院内舉行第六届大會該會本届大會設有醫藥書籍用品陳列處集醫家應用之書籍·儀器·藥料·顯微鏡·及内外各科用具以資參考而便採購又附設衞生展覽會使人人對於防病衞生方法提撕警覺各界人士鈞可前往參觀大會時論文約有六十篇皆海内知名醫師所撰述五之四用中文發表五之一用西文發表大會秩序明日續登 
[拒毒會消息]  
　　種烟區域之調查中華國民拒毒會根據江蘇省淮揚道屬之阜寗縣·鹽城縣·及徐海道屬之銅山縣·（徐州）豐縣·沛縣·蕭縣·碭山縣·邳縣·東海縣·灌雲縣·沭陽縣贛榆縣均已發現烟苗日前該會總幹事鍾可託到寗晋謁陳省長曾面請調查委員所到各處由該會聯絡當地各團體參加調查陳省長極端贊成惟主張由該會另行派員分頭調查將其結果與調查委員之報告互相比較藉明眞相云 
　　孫總司令之復電中華國民拒毒會對於江蘇土案曾詳叙内幕函請孫總司令寗查懲辦昨日該會准孫總司令函復云逕復者頃接來函誦悉一切江蘇土案正在查禁將來敝署如查悉此種大宗販賣案件自應依法拿辦以重烟禁貴會如有所聞儘可隨時函知也專此復頌日綏孫傳芳啓二月四日 
[福州檢疫嚴厲之滬聞]  
　　行駛福州之各國輪船因該處肺炎症非常猖獗均奉命嚴重檢查由滬開往之輪船搭客及船員均須遵守下列各項之約束云（一）乘船搭客以强健者爲限凡患寒熱者一概拒絶（二）船長及船醫每日須考察船客身體一次如有熱病或類似熱病之搭客均須隔離消毒（三）驅除船内鼠類及其他昆蟲并嚴禁搭客携帶（四）航海中如有發見死鼠等情應即施行消毒并報告於港務局 
[長江水量之最近調查]  
　　最近調查本年長江水深無意外變動計漢口稅關水標三呎半九江二呎六漢口吃水十六呎 
[航業雜訊]  
　　飛鯨繼續試拖昨日上海招商總局接汕頭來電謂銅山淺灘近日潮水大漲飛鯨輪之陷入泥沙者邇日頗有漸次浮出灘面之狀况擬再派輪往拖滬局以此船沉失損失至少在三十萬元之譜苟有一線希望自當設法拖救爰即電復即令就近到汕之新昌輪尅日往銅山試拖至此番能否奏效在一週内可得確訊聞新昌輪已率帶全部技師工人等於四號開往古雷灣海面矣 
　　法郵船因風遲到法國郵船公司之盎高號今次由馬賽來華原定昨日上午即可到申詎途遇風警船主爲旅客之安全起見故途中停留一天半昨日來電報告謂須今日下午五時始克至滬此次該輪到申後翌日即須東渡因法郵船自日本前年地震後東航各輪改在上海修理屈指已届二年今則恢復曩昔原狀由巴黎總行電令自二月八日始法郵船之東行來華者統改至日本修理故到滬法郵船原定在申留泊十日者刻已自盎高號始在申僅停留一天 
　　救火車將次運到法國新發明一種最完善之救火車能裝寸半圓徑之管子二十六根之多較諸現行救火車射舉力可加多至六七倍今次法國水災巴黎市中之積水一時無法使退法當道耶用此新式救火車六輛將市中積水吸射入河效力之巨實爲世界消防行政上開一新紀元現本埠董家渡救火會購得此新車一輛刻聞已經裝載來華今明日可以由法輪運到 
[日船玄武丸被刦之西訊]  
　　文滙報云自上月中旬接日船玄武丸在廣州黄埔被刦之耗张迄未得有詳訊本日據此間所得可靠消息該輪載煤於上月十一日夜間赴廣州中途擱淺不幸爲盜瞥見旋有十五人駕舟前來刦取值日洋八千三百元之現金貨物而去事後該輪發無線電求援以在中夜未即有船來援海盜大半係散兵盜窟即在黄埔上游距出事地點約十哩云 
[四江口貨船覆没之慘劇]  
　　國聞通信社云船户劉于春阜寗人據有航船一艘約裝五百餘石素以替人南北運貨爲生該船於隂曆本月十八日由滬起椗出口裝有裕華公司鐵條松板等貨當已遵章統捐執有遇卡免稅之單二十一日道經閘北四江口捐卡船即停泊率子携票呈驗理無留難不料該卡除收驗費外另索小洋四角船主恐誤路程又見浪巨風狂不願與較隨叫伊妻取洋給予以便速行彼時其妻手執舵桿因取欵抛舵船即傾覆一家八口除船主父子兩人在岸其餘妻周氏·媳陳氏·與幼女三·及孫女一悉皆淹没現尸具抛委卡旁均未收殮船主回滬奔赴江淮同鄉會報告聞該會已正式提起交涉代爲伸雪 
[法郵船撞沉漁船案解决]  
　　由法郵船公司賠償一千兩 
　　上年十一月十一夜馮成貴漁船在香港地方被法郵船安得來朋號撞沉一事業誌前報兹悉此事馮成貴因在滬久候急望早日解决俾得回籍謀生經滬當道失次交涉商議賠償法郵船安得來朋號爲道德起見允貼銀一千兩業經法領署將欵送由交涉公署於昨日轉交廣肇公所飭知馮成貴具領 
[招商局請保護海輪]  
　　上海招商輪船局總理李國杰電陳政府云太古公司通州輪船運銀被刦各公司均不敢裝銀懇飭部設法保護以資恢復 
[法探拘獲通州輪刦盜]  
　　法捕房探捕於日前在金利源碼頭往來香港上海之蘇州輪船上拘獲嫌疑盜匪王芾南·陳梅·王福·刁生·張玉山·黄添·秦壽昌·藍興·等八名帶入捕房詢得該匪等對於搶刦通州輪船有關爰於昨晨將被告解送法公堂請究先由西探目白爾地上堂禀明前情詰之王芾南供廣東惠州人民人前在廣東陳炯明部下十二師當軍官通州輪船被刦之時民人適在香港師長王福之家該輪之職員周邦培雖有托民人代爲查訪此案之事情對於行刦之事毫不知情王福供民人前在王芾南部下爲連長此次由港來申欲至福建投軍行刦之事不得而知黄添供民人前在王福之處爲衞隊不敢行刦陳梅供民人向在廣東惠州厘捐局執業此次來申欲至福建找尋刁南章是實刁生·張玉山·秦壽昌·藍興等同供民人等均係廣東惠州人此次來申找尋朋友購買貨物不敢非法行爲訊至此即由通州輪船之西人兩名上堂指認被告中有四名確係行刦時在場持械看守各搭客惟並非爲首之人並稱該匪等均由上海上輪船開駛至上海與威海衞之間距離海岸一百五十里之遥即行施搶刦等語並延逖百克律師代表聲稱查該匪等先在上海商量妥當後即在法租界黄浦灘上輪行至中途搶刦當時拒捕開槍擊傷船主嗣後該匪等即至麥耶斯彼地方逸去詳情已在禀詞内此次被告等乘蘇州輪船來申又擬别刦他輪適被捕房破獲被告等實犯新刑律第三百七十四條頗爲適用應請堂上按律重懲以清匪踪惟此次對於捕房破獲如此重大之盜案敝律師甚爲慶賀云云聶讞員商之法副領事德君判被告等還押聽候會商堂諭宣佈飭遵 
[南市平價局明日開辦]  
　　淞滬警察廳長嚴春陽鑒於米價騰貴每石漲至十四元有奇貧苦小民何以堪此非趕辦平價局不足以資救濟爰商之滬地各紳士及總商會縣商會曁閘北商會籌備處預在外洋購辦大批秈米刻已輪運到滬急即會商開辦手續並規定設立平價局六處南市兩處一在潮惠會館一在西門附近俾浦東沿鄉或西鄉等處貧苦工人等就近購糴兹己訂定隂曆十二月二十五日實行開辦故已由縣商會函致潮惠會館董事請爲借給會館一隅之地設局一星期等情並已積極進行矣 
[米糧公會年終常會記]  
　　滬北米糧公會於昨日下午四時開年終常會到祝厚甫·蔣石椎·周夢熊·金葛芳·吕企喬·龔鹽逵·莫志剛·陳鶴良·宋桂中·朱子明·過文卿·張紀成·萬良臣·祝寳玉等　會長范和笙主席報告開會宗旨略謂近來米價高漲外間每有歸各經售同業從中操縱殊不知同業論石取佣米價之高下與同業可謂毫無關係其漲落乃行家與米客兩方本身問題本歳收成歉收到貨稀少固爲米價高漲之原因而行佣參差時有增加遲付客欵及斛米留擋貼車濫索等種種俱足以使客家感受加高成本之損失以致客貨輾轉他去裹足不前亦 
 
 

Page 14

 
 
1;第一萬九千零十七號;中華民國十五年 西曆一千九百二十六年二月六號
星期六 * *爲原因之一諸同業代客經售合乎行家之間旣爲各帮米客之代表際此年終對於過去應謀挽救未來應謀整頓各發宏見以維明春業務云云經衆討論良久主席歸納衆意逐項表决如下（甲）行佣本會去函米業公會明春開斛行佣仍照今正紅盤各半章程辦理（乙）客欵現斛現收如有行家拖欠本會各同業對該行一律絶交（丙）斛弊向來行家向客斛米平斛响擋新近斛米忽發生斛口留米及斛酒濫索之弊應函請仁榖堂轉知米行公會革除（丁）貼車本案前經整頓並奉警區布告在案現日久玩生向客勒索行兇情事復生請提交明正二十日河貨聯合會公同討論整頓辦法議畢由會計報告收支賬略並會議年終開支俟併造徵信錄分送各同業末議决本會准明春正月初五日上午九時開團拜會並設春宴午餐讌餉同業届時開會討論紅盤米價及一切進行會務日暮振鈴散會 
[總商會今日開會董臨時會]  
　　今日（星期六）下午四時上海總商會在三層樓開會董臨時會因下届常會適值舊曆元旦停止舉行現有議案亟待討論故昨已通告各會董請準時到會以便商權 
[總商會勸募公債之函牘]  
　　本埠總商會致函全體會員請購買並勸消整理借欵公債兹錄原文如下逕啓者本會因十三年江浙交戰時所墊資遣潰兵用費及去年接收兵工廠後開於治安問題所墊欵項除政府有抵各欵外尚有臨時借貸爲數甚鉅當此舊曆年關亟應清償以維信用故擬仿照民六民八兩次所募建築公債成例續發整理借欵公債規元十萬兩即以民國十七與十九兩年還清建築公債後仍照舊案每年加收會費三成及撙節項下陸續存儲之欵爲此次發行債票還本付息之擔保品已於一月四日第一期會董常會議决照辦並當場推定聞蘭亭·王曉籟·勞敬修·三會董擔任籌備事宜經聞王勞三君擬就公債簡章十二條復於一月十六日第二期會董常會提出討論爱過並由財政委員會公推傅筱菴·徐慶雲·二委員爲會計股會董會同正副會長在此項債劵上共同簽名以昭鄭重此項債券利息優厚準備確實具詳簡章無庸多贅用特備函奉達并附簡章一份務請台端儘於舊曆年内慨予購買并代勸銷以期集成鉅欵償還舊欠藉維信用夙仰尊處熱心公益務祈鼎力贊助爲時已促亟盼玉音此頌台綏上海總商會謹啓 
[催繳肉業允借之警餉]  
　　上海總商會因猪肉業與牛羊肉業允借之警餉迄未送到昨特分函香雪堂·敦仁公所·等請其照繳以便轉送略謂貴業允墊之淞滬警餉因年關在邇警廳亟待發放望照數送會以便代繳而資應用云云 
[華界捲菸業停市後昨訊]  
　　華界捲菸業爲實貼憑證一事南北市已一律停售昨日爲該業停市之第五日雙方仍無轉圜餘地稅局方面雖派稽查員四出檢查但烟業旣决心犧牲幸無被脅情形聞該業向上海總商會縣商會請願後已由會長虞洽卿·姚紫若·等竭力擔任允爲轉呈省長及教育經費管理處將上寳區劃爲特别區域兹將昨日情形錄下 
　　南北捲烟業昨開會議上海南北捲菸業聯合會昨日仍在會所召集南北重要份子討論進行辦法藉謀早日解决並由各段向小店勸導以冀一致進行而免破壞同業團結並預備晋省手續免使臨時匆促一面通告各烟公司在華界停售期間各烟停　　 
止出貨並派員向公司監察以示堅决並向租界同業聲明對於華界交易亦一律拒絶并在勞合路烟業市場布告知照矣此次該業忍痛堅守非達目的不可且稅局稽徵員等如有不法行爲加於同業儘可來會報告以盡維護之責云云 
　　捲烟業會致各烟公司函逕啟者此次敝會同業因捲烟特稅强制實貼迫成停售此中困難情形諒貴公司亦早洞悉不待贅述惟自停市之後所有各同行每日應派之捲烟勢難照章收納爲此懇請貴公司凡華界同行在停市期内各種捲烟一律停派免受虧負一俟特稅問題根本解决當由敝會通告各同行繼續認派可也除分函中外各烟公司外特此奉達敬希查照爲荷 
　　總包商處覆捲烟業會函上海捲烟業聯合會昨接承辦江蘇全省捲烟營業特稅總局函云逕復者接展來函以南市閘北各菸商不願實貼憑證請俯念商艱飭令上寳區特稅局仍照認稅辦法以免紛擾而安商業等因查蘇省捲菸營業特稅以粘貼憑證爲納稅之識别稅章旣己明白規定貼證即爲遵守之原則徵稅而不發證與納稅而不貼證均屬違章各菸商旣願認稅是以知應盡納稅之義務又何憚乎貼證手續而廿冒違章之咎敝總局考核各分區稽徵情形正在厲行實貼以符定章准函前因是欲責令上寳區分局破例違章實難照辦相應佈復即希請各菸商明白開導共趨正軌爲荷 
　　稅局昨日實行檢查稅局方面於昨晨己派稽查員多名分往各處檢查故南市各菸商昨己將存烟車送租界存儲 
[烟酒牌照稅停徵之通告]  
　　第二區菸酒牌照稅局昨發通告文云查十五年分六縣牌照稅現奉令停徵倘有人在停止徵收期内向各商號濫收稅欵無論有何證據將來概不承認務望各縣菸酒商人一體注意特此通告 
[官場昨日公宴謝鴻勳]  
　　昨日（五日）午後六時滬海傳道尹·許交涉員·稅務閔所長在所西區交涉公署外交大樓公宴謝鴻勳軍長並邀請本埠官紳爲陪計到者戒嚴司令嚴兼廳長·王團長·汪參謀·張知事·電料處長陸尚功·鐵路帮辦司徒震東·清鄉駐辦嚴叔黄·兵工廠總辦陶仙槎·捲菸總辦杜友樵·電話局長陳·電報局長丁·松江運副秦·曁總商會虞方二會長·滬紳沈聯芳·李平書·姚紫若·王彬彥·顧馨一·等筵間互有頌詞觥籌交錯直至九時盡歡而散 
[謝鴻勳昨赴龍華閱軍]  
　　第四師長謝鴻勳昨午偕團長王雅之·副官長趙金生·赴龍華檢閱由第二營郝營長排隊迎接謝師長點名畢訓話約二十分鐘即返租界住宅休息 
[傳道尹昨晚返滬]  
　　滬海道尹傅疆此次奉孫總司令電召係面陳滬埠情形并晤會清鄉總辦沈同午接洽滬海屬清鄉事宜兹悉傅氏已於昨晚由寗返滬 
[孫傳芳眷屬昨晚赴寗]  
　　聯軍總司令孫傳芳眷屬等於日前由寗至滬轉往杭州料理私事業已於昨日（五日）由杭乘坐花車附掛中快車來滬旋於當晚乘坐滬寗夜快車返寗矣 
[浙鄞地審廳長因公來滬]  
　　昨日謁晤地審檢兩廳長 
　　浙江鄞縣地方審判廳長陳寳璵（蓮生）前日因公來滬暫寓福州路振華旅館昨日上午陳君詣上海地方審檢廳拜會沈孫兩廳長當經沈孫兩君迎入茗談片刻興辭而别 
[駐日英使將來滬]  
　　文匯報云前英國駐日大使愛理奥德氏乘日郵鹿島丸卸任回國將於本月八日過滬 
[歳尾之紗花事業概况]  
　　下半年現象足補不足　 
　　時局影響紗市之銷場 
　　在過去之一年中上海方面纱花營業之概况據該業中人云所受虧累之鉅晨過於五卅後兩個月之停頓工作當時各廠不論多少均存有棉花但因電流中絶不克工作紗貨無從製造無不感受痛苦差幸電流問題解决布各方產棉情况亦均有興旺之象故棉價日漸低落資本較小之廠家隨購隨紡因紗價之高漲均能獲利而太廠之儲有鉅數存棉者則獲利成數比較小廠爲差因有此種調劑故紗花業尚得挹此注彼以補五卅以後之不足大致觀察各廠家不致十分虧累即以紗布交易所言年底亦尚贏餘四十餘萬元下半年紗市銷暢本可見旺但因時局關係日見減削緣上海方面所出紗支大半銷於長江流域一帶北方銷路則因轉運關係被奪於日紗此次長江一帶因時局之嬻變每生種種不寗之傳說各處客帮深恐進貨後擱淺無從銷運多抱逡巡態度因此紗市極受影響否則以本年情勢言紗業實可大獲其利云 
[定購現洋陸續運滬]  
　　本埠銀錢兩公會以現洋缺乏特向南京造幣廠定購現洋五百萬元兹悉此項鉅欵除已陸續運滬百餘萬元外定舊曆歳底交足二百五十萬元故本埠兌價昨日起又已增漲 
[銀行公會化騐新鑄民三銀幣]  
　　銀行公會前日又將民國三年模銀幣一枚繼續化驗結果爲八九·二六成色甚佳 
[江西會館電請嚴懲僞鈔案]  
　　本埠江西會館以該省破獲贛省銀行僞鈔認爲事關全省金融不容寛假特電請該省督省兩長嚴懲兹錄其原電如下南昌方督辦李省長曁各公團均鑒岑德廣僞鈔一案證據確鑿不容寛縱務必撤底根究從嚴懲辦以儆奸貪而維金融上海江西會館叩冬 
[出賣假鈔票之定罪]  
　　高卿益·潘利田·將私造某銀行每張五元之假鈔票二十二張持至大通路一千一百六十七號門牌陳趙氏所設之燕子窠内圖賣被靜安寺捕房查獲連同嫌疑人張炳奎拘解公共公廨押候訉究等情己誌前報昨晨續審張邀證人崔振寰到堂爲渠證明對於此案無關中西官質訉之下制張開釋高·潘兩人各押西牢三年陳趙氏亦屬知情押女所六月假票没收 
[上海市納稅人會開會紀]  
　　報告公益稅無形取消 
　　上海市納稅人會籌備處於昨日下午八時在山東路上海各路商界總聯合會開第二次籌備職員會議到人數不足首由童理璋報告開會事宜謂本處爲華界增加地方公益稅而成立對於上海市公所增加地方公益稅之不當曾經迭次宣言並印發通告請全體納稅市民注意仍照舊稅繳付近聞市公所以一月份之稅欵從嚴催收一般市民均有報告來會大致謂均已照舊稅數目收去並增付並據各商界聯合會調查報告亦云均照原數付稅足見公益稅之增加問題已無形打銷但增稅之議旣已打銷仍恐死灰復燃本處一面應通知未納付之市民照原稅納付並將積欠數目之稅欵一併照付免其藉口欠稅以表示市民之公道次徐翰臣述納稅會之責任重大嗣後如有增加等情非經本會召集納稅人多數通過不可公决照舊數付稅推徐翰臣起草次主席報告正副理事長沈田莘·胡鳳翔相繼來函辭職僉謂隂曆年關在即一切會務待過年再議次童理璋報告自發起至今共收經費二十元左右而現在各種印刷信件通告紙張等經費共結欠三十餘元不敷甚鉅均無着落僉請各團體自由認墊或捐助末主席報告隂曆年内停止開會至十時散會 
[華界公益稅照舊例徵收]  
　　上海市公所因欲整頓地方市政非增加地方稅收着手不可不意自倡議修正地方公益稅之後各界團體各商聯會紛起反對以致原有稅欵均不能收清因此連日嚴令稅務科通知各徵收員照舊徵收增加一層已無形打銷聞此舉係因年關關係照舊開徵一待來春仍須照原定修正計劃實行因此各團體仍預備堅持到底一面由華界各商聯會謀市民之積極團結以期不再增收 
[閘北市公所籌措舊年關經費]  
　　上寳兩縣閘北市公所現以舊曆年關將届所有年内應付各項經費各工程慈善教育育及撥補警防消防等等支出甚巨稅收所入實不敷周轉總董沈聯芳君因特會同經濟董事陳炳謙將應收應付各欵督同主管各科分别清理如不敷之數則由陳董擔任籌借限期清償 
[閔行商會呈請撤消新會長]  
　　閔行商會於前日改選職員上海縣公署委該鎭縣警察第一分所所長湯潮海到場監視選出會董金子能等二十七人翌日由會董投票互選會長·副會長結果陳鹿君當選爲會長金子能當選爲副會長舊會長喬念椿以陳君兩次連任會董照章不得再舉且本届會董又不當選認爲違背法令昨已呈請上海縣公署·江蘇實業廳請求撤消另行改選以重法令 
[各商聯會消息]  
　　南市商總聯會上海南市商業總聯合會原定每星期一舉行議董常會一次討論各項議案兹該會以隂曆年關伊邇各路商店預備結束議董等均甚忙碌不能到會議事特决定將議董常會暫行停止俟隂曆明春再行召集至臨時發生重要事務則隨時召集緊急會議决定 
　　中城商聯會上海中城商界聯合會於昨日下午八時在肇嘉路新會所聞評幹兩部職員第六次常會到二十一人副會長鄭五福主席首報告新遷會所之經過次述本會正副會議長及其他各部職員有應選之後從未到會列席殊爲遺憾於會務進行前途不無影響經衆討論待隂曆明正從事整頓次代理會計主任邊桂生報告收費經過衆無異議次議决（一）童理璋提議據本區保衛團方面報告南市與董家渡發生爭執本會已請各商界會員公同蓋章要求淞滬戒嚴總司令·淞滬警察廳·上海縣公署·及董家渡團本部請求維持但查爭執之原因爲防護地方界限而起我商界祗要能保護商界不論名義上如何均所贊成公决靜待回示（二）楊夏正提議各烟商會員因捲烟特稅實貼迫成停市影響商業甚鉅謂援助公决由本會函請江蘇陳省長派員澈查並要求維持原狀（三）錢選青計文鈞等報告上海市公所連日派員催收地方公益稅均照原稅數目照付增加一層恐己無形打消公决提出上海市納稅人會討論（四）馮國祥吳秋山提議本會星期三常會與保衛團同時舉行時間衝突公决改星期二晚八時舉行（五）張招坤提議現值年關本區保衛團應多派團員巡邏保護遇本會開會時應派團員維持以壯觀瞻公决由本會咨請隊長錢樵蓀飭令辦理議畢散會 
　　五馬路商聯會五馬路商界聯合會於前日下午八時開會到者三十餘人王漢良主席議决案如下（一）時局紛擾不寗列國對於法權會議將以不了了之殊失外交時機稍縱即逝之機會公决分電吳子王·岳西峯·張雨亭·李芳辰·張效坤·等請一致息爭以促成法權會議及早日解决滬案（二）評議長常玉清報告此次五卅失業工人幸由淞滬警察廳嚴廳胡爲之安揷否則將不知何以卒歳本會應否有所表示　公决由本會函致嚴廳長贊頌成績并請此後對於社會人民益加整飭俾各安居樂業以期俗美化醇（三）歳聿云暮米價增高貧民不堪担負案經常玉清報告此事業由嚴廳長及十三團王團長等倡議舉辦平糶公决函請嚴王兩長積極進行俾早日成功實惠貧寒（四）二七紀念籌備委員會函請加入案公决届時由張炳臣王義之前往與會議畢而散 
　　四川路商聯會四川路商界聯合會昨日下午開臨時會議公推兪會長主席議案如下（一）中興皮鞋號錢債案討討結果俟雙方接洽再行理處（二）報告徵求隊分數本此次籌募本會義務經費因時届年關未見踴躍所得分數僅有二十六十八分查前發捐册除遺失外尚有二十餘本未送到議决滬員從速催收以便結果（三）兪銘巽提議本會會章照章無論何項要公非正式通過不生効力 
　　南　橋商聯會法租界太平橋菜市路三十一號萬康南貨號被盜搶刦一案曾報告該處南陽橋商界聯合會昨日下午該會召集臨時會議討論辦法首由副會長龔靜岩報告赴該店調查經過次由萬康號經理李燮坤報告盜刼詳情經衆討論辦法（一）議由本會函請捕房嚴防並請中華義勇團多派團員出防（二）對於捕盜出力義勇團員由本會函請團部團長奬勵（三）由本會通告各商號多備警笛並通知各店商人充當義勇團員以上一切手續交常務主任辦理遂敦會 
　　法租界商聯會法租界商業聯合會新會長葉詋辰·副會長王馥業·等鑒於邇來本租界内迭出盜案爲阞衛盜刦起見通知各商號每家預備警笛並擬就盜警時吹笛辦法趕印通告一千五百份即日分送各商號如遇盜刦事發生即吹警笛俾可策應救護 
[各團體消息]  
　　新聞學會新聞學會同人對於會務積極進行業經請報學專家有三次演講兹悉該會根據前次委員會議决年内理舉行演講一次敦請巴黎大學市政科畢業中國第一人梁維四君請「巴黎之市政」明治大學學生李譽君講「東京之市政」又早稻田大學學生黄霖生君講「中國市政問題」以資喚醒羣衆之注意發揮四民之自治共謀建議定於本星期日下午三時（七號）在漢口路慕爾堂社交堂舉行凡該會會員及有志研究市政者均得入席聽講届時并陳列關於市政書籍分送市政書報以資提倡 
　　國貨維持會國貨維持會昨日通告各評議員云通告者案查本會複選議長曾於本届第五次常會時舉行結果汪星一當選爲十五届正議長其次爲許奏雲·沈元成當選爲副議長揭曉之下全塲歡呼除登報公布並專函議長敦請就任外合亟通函奉聞即希查照爲荷再際此歳月云暮凡我議會同人均以營業覊身不克蒞會用特議决自本日起評議會暫行休會俟開春後由同人公决開議日期再行奉告 
　　杭紹綢業聯合會日昨下午七時杭紹綢業聯合會在三馬路西畫錦里舉行選舉揭曉到者四十餘人評議長張鴻蓀主席報告辦理此次選舉情形並公推洪菊人爲檢票程靜波爲唱票張子泉爲錄票開票結果張鴻蓀當選爲正會長沈濤恩爲副會長邵楙章·程靜波·洪菊人·陳鳳梧·陳耀宗·言久甫·陳鏡蓉·沈竇華·尤石笙·陸子裘·陳哲青·王梅生·譚景孫·茅春芳·魯炳輝等十五人爲評議員 
　　漢中旅滬學生會漢中旅滬學生會昨（五日）假威海衛路文治大學第一教室開全體大會到約三十餘人除主席鍾進泉執行委員長劉平衡事務部主任謝佐民報告外議决重要案件（一）攤派經費續出「漢鐘」月刋（二）調查漢中現狀繼續驅吳（新田）運動（三）加人上海國民會議促成會并鼓吹漢中人民亦發起組織（四）組織寒假同樂會討論我國目前政治狀况研究改告漢中入手方法第一次會定於下星期二在西門慶安里二十一號舉行備有音樂茶點擬請名人演說己函請漢中旅滬人士一致參加 
[兩同鄉會消息]  
　　福建同鄉會討論桑梓事業華僑領袖郭春秧·旅菲銀行家李清泉均係閩籍人日前先後到滬曾經旅滬福建同鄉會曁泉漳會館在大觀樓設宴歡迎兹郭李兩君對於桑梓均有所貢獻特於昨日在泉漳會館函請福建同鄉會全體幹事曁泉漳會館董事開會討論計到有伍嵩如·顧子璋·林肇宏·楊同曾·等六十餘人郭兆鯤主席林肇宏紀錄首由郭君春秧述閩省屢受兵禍土匪充斥華僑均裹足不敢回國現擬於閩省適中地點建一模範村使人民得以安居成一良好模範村則華僑必相繼回國種種實業自可逐漸進步將來由村而省由省而全國成績必有可觀者因出其草擬模範村章程請衆討論次李清泉報告在菲組織閩南救鄉會之情形及經過陳壽凡史家麟均相繼發表意見最後公决推舉蘇樂眞·江宣甫·許繼祥·等十一人定下星期下午八時至十時在同鄉會事務所内討論郭君所擬模範村簡章旋即散會 
　　嘉興同鄉會援救被拘耆紳嘉興旅滬同鄉會電浙江夏省長蔡廳長云敬肅者連日杭報疊載嘉興議員張存和·士紳徐任·王曰極等電呈鈞座爲新篁區耆紳張善城經嘉興縣公署飭警拘押同人等聞之不勝駭異竊查張善城號建甫爲叔未孝廉曾孫清剛嚴正一方崇服抑强扶弱不避嫌怨鄉民固多受惠吏胥不免觖望此次嘉興危知事嚴征舊賦輒據其姪孫危持朦報遽以該紳包率錢糧妨害征務等詞電京一面飭警星夜拘押惟思民國銀糧民紳一律何所容其包庇征催員役勢如虎狼該紳奚能妨害若公正紳耆僅憑吏胥片詞輒加搜捕不梢顧惜搢紳體面無怪羣情惶憤况該紳年近八旬老病侵尋設因久覊而生不測咎將誰執同人等逺客異鄉雖未能洞悉案情證以該紳平素行誼决可信其無他敢懇釣座迅賜電縣釋放一面派員澈查以明虚實而免寃誣不勝迫切待命之至專此敬請鈞安嘉興旅滬同鄉會陽曆二月三號 
[鄂豫戰爭之紅會救護忙]  
　　中國紅十字會總辦事處昨接河南靈寳分會來函云靈境戰禍迫在眉睫分會已在靈城設立婦孺救濟所并擬督率救護醫隊各四十名分别救護祈分電國民二軍及對方司令發給護照妥爲保護云云該總辦事處當即復電云電悉出隊救護各員照章以袖章加蓋分會圖記俾資識别無庸給照雙方軍事長官已分别電請飭屬妥爲保護矣總辦事處微又電吳佩孚岳維峻云漢口吳總司令河南岳督辦鑒本會各分會現在河南沿戰線一帶組織救護隊出發以盡職責相應電請務祈俯念本會爲國際法立團體照章飭屬一體保護感紉公誼中國紅十字會總辦事處微 
[浦東電氣公司近事]  
　　浦東電氣公司自新機放光及減輕電費以後報裝電燈者絡繹不絶近以隂曆年底爲商家結帳之期而年頭五日又各閉户休息故定自隂曆十二月二十九日起至新正初五日止特開畫電以使用户並聞該公司以裝燈事務應接不暇正擬另訂辦法允由各用户備料自裝經公司查驗合格後即可接線通電云 
[旅滬贛人組織潯路維持會]  
　　旅滬贛商爲南潯鐵路賄選合特於昨日下午召集會議到者四十餘人公推萬藎卿主席議决組織南潯鐵路維持會即日分電交通部·及江西督辦省長請求澈查賄選之總協理　不承認當場井推定電報起草員二人負責辦理　　　會 
[台營官地局歸併營產科]  
　　上海縣知事公署昨奉聯軍總司令部訓令文云查本省營產已屬無多亟應縮小範圍不必過事鋪張兹於本年一月十六日起將清理江蘇台營官地局歸併本部軍需處改局爲營產科以期撙節所有前官地局範圍以内一切事件統由軍需處督飭該科繼續進行除委任高振宗爲營產科長并令行台營官地局張局長將原有關防文卷等項一併移交曁分别令行佈告外合行令仰該知事即便知照此令 
[會電撤消保衛漁業機關]  
　　孫傳芳·陳陶遺會電海軍杜司令略謂所設吳淞·寳山·川沙·等處海軍保衛漁業機關請其飭即撤銷并令滬海道尹分飭各該縣知事查照辦理 
[尚有本埠新聞轉入後頁]  
 
 

Page 15

 
 
1;第一萬九千零十七號;中華民國十五年 西曆一千九百二十六年二月六號
星期六 * *本埠新聞二 
[人力車小頭目反對加價之昨聞]  
　　本埠人力車商於二月十一日加價一般車夫車頭目羣起反對昨日下午四時有飛星公司頭目數十人在閘北某茶社集議一致謂車夫與大小頭目及車主均屬連帶關係共謀生活今車主國恩不念賓東感情不服官廳制止我等宜一致反對不達停止加價目的不止當即議决（一）滬上舊例每月六號應換新舊照會明日即當交換時期國恩必勒令頭目於十一號起將所加之車租繳足否則掯月不發給頭目無照可換則車夫無車可拉其無數車夫將何以堪議决請大包頭與車主相商自動減租以免車夫重累（二）車主不肯讓步我等即不能生理（三）請求中外各官廳制止加價以維苦力人力車工代表鄭大德·王邦彥·等前致函警察廳請求制止加價昨經警察廳批示云呈悉仰候函致閘北市公所及江蘇交涉公署轉飭各車行停止加價以示體恤 
[僞造國籍護照案候瑞巴兩領研訊]  
　　絲業商人鄭耕餘冒充巴西籍民僞造巴西領事署護照案發被總巡捕房提起公訴已誌本報兹悉駐滬巴西領事及瑞士領事對於此案均有函致公共公廨聲明各有關係要求參加陪審昨晨公廨檢察處西員惠勒君將所接該兩國領事來函向關讞員旣英馬副領事禀請核示經中西官磋商之下諭被告鄭耕餘應押候函致瑞士巴西兩國領事訂期研訊 
[五區拘獲大批男婦盜匪]  
　　淞滬五區警察署長楊永芳訪聞境内匿有大批盜匪多名似與士慶路一二三四號門牌兪桂生家被匪勒斃傭婦婢女二口案内有關即飭偵探毛忠閬·陳幹泉·符正方·陳雲龍·劉華堂·李景春·王四福·辛金生·等會同五區一分所紀署員·五區二分署巡官趙士駿等前往中華新路·青雲路·曹家渡·及浦東陸家宅等處先後緝獲巨盜張瑞寳·楊青山·朱雲錦·李正洪·李壽鈞·申天榮·王紹良·宋福亭·王國興·張永貴·唐俊林·吳張氏·等男女十二名口當由楊署長略訊一過即交偵探解送偵緝隊韋隊長研訊據供迭搶閘北交通路屠隆興牛肉作·龍華小木橋趙正餘荳腐店·及城内應公祠路梅蔣氏·張廷揚·二家又在寳山路十九號錢丁氏家等得贓俵分不諱判令押解再行鞫訊而租界總巡捕房曁法捕房因聞獲到大批巨盜亦須澈究租界未破各盜案是以昨日各派中西包探至廳詰訽口供以便商請引渡究辦 
[獲究刦案贓盜]  
　　鄉民王三林因嫁女在即日前駕舟來滬購置妝奩衣飾等舟泊乍浦路碼頭河内當晚十時許突來盜匪十餘人手執電筒利器躍上船艙嚇禁聲張當將衣飾飽掠而去共計值價二百餘元事後經王投控水巡捕房派探劉添裕·沈阿福·沈阿桂·等於是日緝獲是案盜匪張明郎·張全福·在金寳·三名抄出原贓皮袍一件馬褂一件馬夾棉襖等押解捕房奉龐捕頭研詰一過傳同事主於昨令飭將一干人並贓物函解地檢廳訊供之下判被告收押贓給原告領回聽候核辦 
[法兵自津調防來滬]  
　　法國軍官二員督同法國失士一隊約有五十名左右隨帶軍械行李數十件由津南下來滬調防昨日在寗搭乘滬寗路快車來滬該軍官兵士抵滬後即整隊至法租界顧家宅法國營盤駐紥 
[舊年關各地防務加嚴]  
　　警廳偵緝隊警廳偵緝隊長韋鍾秀隊員趙幹生以現届隂暦年關南市各錢莊各銀行運送現洋鈔票均派棧司掮送沿途絡繹不斷亟應派令偵探分投巡邏妥爲保護故於昨日起（五日）飭派偵探員周根瑞·偵探陳松山·厲明發·崔廣餘·董啟山·郁占和·等前往南市竹行碼頭棉陽里·大達里·吉祥弄·十六舖·裡外各馬路等處自清晨七時起至下午九時止在此一星期内嚴密巡查如有三五成羣形跡可疑者注意艱隨以防搶刦認眞保護 
　　縣公署上海縣公署以年關將届各商號之來往賬欵絡繹於途深恐宵小乘間搶刦故於昨日起特令警察所派警兩排分赴鄉問輪流巡視如遇緊要事件可會同淞滬警察協同辦理並己函知警廳查照矣（中國新聞社） 
　　縣警察所上海縣警察所所長能育衡以現值隂暦年關各處鄉人携欵到滬購辦物件或赴糧櫃完納漕銀以及各商舖派夥到鄉收結賬欵携帶銀洋易啟匪徒覬覦之心昨特分令所屬各分所所長於即日起加派巡邏巡警沿途往來梭巡遇有形跡可疑者施以搜檢以防匪患而保商民云 
　徐家滙保衞團徐家匯天主堂保衞團現届隂暦年關商民携欵出入絡繹不絶連日由李團長督率團員每晚六時起分組出防刻爲維護商民安全起見特提早二時准於下午四時飭令各團員一律武裝到團聽候調遣分赴斜土路·漕溪路·衝要地段往來梭巡徹夜不絶該處斜土路一帶本盜匪出没之所今則漸見絶跡云 
　　浦東三區警署楊家渡三區一分署黄署員游巡第三隊趙隊長以年關在邇浦東地方偏僻客民叢集於昨日傳諭所屬巡官長警入晚於扼要隘口加派崗警如遇三五成羣須盤詰來歷否則帶回訊究以期防患示然云 
　　中西官會商協防公共租界總巡巴力克西探長安士林偕帮辦譚侣良於四日至警廳訪嚴廳長以年關伊邇恐宵小乘機蠢動特籌商防務問題聞嚴廳長對來意極表同情並公訂會哨加班巡邏等辦法（中國新聞社） 
[巡查隊站巡滬閔路]  
　　尚文門外滬閔南柘路一帶爲長途汽車往返之要道各處人民乘車來滬購辦年貨携帶財物者人數較衆該處爲新闢道路尚無崗警之設備故對於保衞事宜尚未周至現經上海市公所組織之巡查隊現已按日撥派多名分組站巡藉資維護 
[函謝中華義勇團奮勇擒盜]  
　　法租界商業聯合會昨致法租界中華義勇團總司令魏庭滎函云庭榮先生偉鑿世風不古匪盜横行越貨傷人在繁閙區域時有發生而吾法租界搶案近日亦見增多人人自危所幸先生深謀逺慮在上年組織法租界中華義勇團爲商人自衞之計督率操練煞費辛勞業經成效卓著聲聞遐邇敝會無任欽佩兹值年關將届正冬防吃緊之時本月一號夜起己荷貴團派員武裝出巡在各馬路周行防護以補探捕不足本界安寗於是有賴乃見三日報載督率第二班班長莫才文·團員顧九如·吳人傑·潘曉欽·諸君巡邏至菜市街適萬康南貨店發生搶案衆團員即上前兜拿盜等膽敢開槍拒捕莫班長奮勇直前卒被擒獲一盜其勇往殊屬可嘉敝會得悉之下歡欣鼓舞謹代全界居民感謝並於出力諸君應請從重嘉奬而資鼓勵是所切禱 
[日暉港米店前晚被刦]  
　　日暉港打坡橋堍嚴姓米店於前晚八時許突來盜匪六名各持手槍二盜在門外把風四盜闖入店堂嚇禁人等聲揚被刦現洋六百餘元後即至内室搜刦金飾等物連同現洋共值千餘金各盜得贓後即呼嘯而逸事後經由該店主開明失單呈報該管警區請爲查緝據該店主云盜匪均安徽口音二盜身穿長服四盜穿短衣並預帶布袋裝置贓物 
[閘北太陽廟後前晚之刧案]  
　　前晚一時有盜匪五人各執手槍刀棍等器侵入太陽廟後向爲租界工部局工頭之鄉人沈某家嚇禁聲張刦去現洋七百餘元及值價千餘元之衣服首飾事後由沈投報該管警署當飭警探分頭認眞跴緝務獲解辦 
[搶刦柴船盜匪送地檢廳訊懲]  
　　稻柴船户王三官前日在鄉運柴來滬售罄後舟泊垃圾橋蘇州河南突來匪徒三四人登舟以搜查烟土爲名刦去所售柴洋三十五元登岸四散而逸事後經王投控水巡捕房派探葛長生於昨日在愛多亞路將是案匪黨陳阿二·周三福·等先後拘獲押解捕房奉龐捕頭訊詰一過判令移送地檢廳訊懲 
[鄧案要犯雷應春已解軍法處核辦]  
　　鄧小泉被綁案内要犯雷應春自經上海地檢廳聲請同級審廳預審免訴後即經警廳函提澈究於前日山該廳劉科長研訊後即派警押送南站改乘火車至戒嚴司令部連日山趙閘官長研訉暫判收押聞將送軍法處詳訊核辦 
[債務輕生之增多]  
　　仁濟同仁兩醫院每届年終救治因債務所迫之短見男女必較平日爲多今年更較往歳加增連日每朝總有七八起可見生活艱難之一斑 
[販賣嗎啡分别發落]  
　　總巡捕房探目謝水泉·包探孫德福前在漢口路惠中旅舍二百十三號房内抄獲販賣嗎啡之俄人蓄白柯·蘭馬橈夫·兩名及華人兪吉山一名抄出值洋一千零八十元之嗎啡十四聽解由公共公廨諭各交保候訊己誌本報昨晨提審據捕房律師上堂譯稱此項嗎啡業由工部局化騐其中尚無司的年祗有勃郎姆查勃郎姆所含毒質不若司的年之烈云云質之蓄白柯供此項嗎啡我以八百二十元買來因有兩華人向我轉買約定在中國人之棧房内交貨故是日我携往郎被逮捕等語蘭氏供對於此事全不知情兪供蓄曯我携此項物品往惠中旅舍云云中西官核供判蓄曰柯押滿西牢二月兪罰洋一百元充公蘭馬橈夫開釋嗎啡没收 
[昨日之軍事運輸]  
　　浙江憲兵營於昨日（五日）上午七時四十分由杭站裝運軍用品等件分裝廂車三輛邊車二輛附掛於上午七時四十分由杭開滬之三號特别快車來滬在北站解下二車送交駐滬憲兵第六連其餘三車運往南京 
　　駐紮嘉善之浙軍砲兵第二營需用砲彈特派某連長至嘉興司令部提取砲彈三十箱裝交滬杭路鐵篷車一輛於昨日（五日）下午由嘉興站待杭來之二十九次夜貨車附掛至嘉善卸車 
[汽車撞傷女孩]  
　　昨晚七時新閘路有一年約十歳餘之女孩被二千七百八十六號汽車撞倒頭破血流由印捕到來押令駕車西人載送女孩往仁濟醫院醫治一面抄錄西人姓氏報告捕頭候示 
[汽車夫司機不愼之罰鍰]  
　　汽車夫胡文錦於日前駕車至法新租界地方司機不愼將婦人某氏撞倒受傷當由六十二號越捕查見抄錄號碼將受傷人送至醫院醫治昨由捕房將胡解送法公堂請訉先由六十二號越捕上堂禀明前情詰之胡供認自不小心所致中西官判胡罰洋十五元充公 
[日輪火夫因帶禁品被捕]  
　　文匯報云星期三夜間日郵上海丸輪上火夫二人以私帶禁品上陸在匯山碼頭抄出被捕業於星期四下午移解日領事署暫行守押候審 
[女孩命案候剖騐究竟再核]  
　　浦東爛泥渡後客民李三前日因與鄰居姚某細故口角互相扭毆不料李有三歳女孩才弟當晚斃命李即以當揪毆時姚曾在伏該孩身上以致壓斃等詞控由三區警署派將姚拘署訉押一面命二十四保二十四圖地保投地檢廳報騐孫檢察長委派張檢察官等蒞騐不明致死之由乃命該地保將屍於午後舁到廳左法醫檢騐所片請南洋醫院醫生顧南羣等蒞所剖騐一過命屍父李三收殮候化騐究竟因何致死之診斷書復到再行核辦 
　　又訉賃居浦東陸家嘴怡和里客民姚四榮之妻吳氏於本月隂暦十八日失踪遍尋無着前日經姚探悉係鄰居婦人李尹氏勾串帶往浦西藏匿當向尹氏詰問互起口角揪打乃尹氏手抱二歳女孩忽失手墮地致受驚嚇當晚氣絶昨經尹氏鳴報游巡第三隊崗警將姚扭控三區警署王署長以情節複雜飭將原被將午後押解地檢廳訉究 
[妓女被虐請援]  
　　法租界鴇婦朱阿二所開之妓院内妓女葉大寳邇因迭遭鴇婦凌虐故此不願爲娼爰於前日自投捕房聲訴前情求請援救故由捕房於昨日飭探將朱阿二傳至法公堂請訉先山葉大寳稱婦人因丈夫貧苦故此將吾押娼今被凌虐因此不願爲娼詰之朱阿二供因葉大寳行竊圍巾故此略貴有之餘供支吾中西官判朱阿二罰洋五元充公葉大寳送堂擇配 
[指控藏匿妻子]  
鹽城人余即發前日扭住新民路業廚司之陶幹泉至四區控稱民妻王氏於二十日失踪偵知被陶藏匿請追經罰署長質訊之下被告供余係民之房客因拖欠租金不理令其　往他處其妻失踪並不知情奉判還押候查 
[私藏兇器各押七天]  
　　普陀路捕房探目金福壽·包探榮錦林·陳廣義·等前日在莫干山路某號門牌某麵粉廠内抄出兇器鐵义二十一柄鐵尺十根木棍二十根利刀一柄拘獲小工陸家田·孫一臣·孫益山·張秀生·王文發·金錫元·馬金殿·趙四奎·鮑如書·周道君·常東海·王龍虎·韋家得·賀傳四·張小蘭·張正羣·等十六名昨解公共公廨捕房律師到堂聲稱若輩私藏兇器係預僅鬥毆之用請將各被告驅逐出境中西官逐一質訉之下判各押七天起案兇器一併没收 
[上海惠民救濟院施醫停診]  
　　法租界西門路上海惠民救濟院以常年施醫藥救濟貧病爲宗旨抱病往醫者日必百餘人惟每届舊暦新年該院向例暫停施診今年定於隂歴十二月二十五日起停診至正月初六日照常開診 
[迷路女孩候領]  
　　淞滬警察廳昨日收有迷路女孩一口姓名不明年約四五歳面白長圓臉衣假貢呢條子舊棉襖假貢呢灰色舊棉袴灰色洋襯破黑洋緞鞋短蓬頭髮在馬家廠馬路迷路現留新普育堂待領 
[路刦白米人贓並獲]  
　　小工張金明昨在漢璧禮路串黨攔刧吳興慶車送之白米圖逃經吳大聲喊捕由探徐德森到來帮同追獲人贓拘入捕房捕頭諭飭押候解廨請辦 
[獲訊携槍圖刦匪徒]  
　　前晚楊樹浦捕房探目季立仁·包探張永仁·等在東楊樹浦路搜檢行人查獲身藏實彈手槍希圖搶刦之清江人趙連慶一名昨晨解送公共公廨出邵襄讞會同英惠副領事質訉一過諭令收押展期七天查明有無犯案再行訉核 
[攔刦西婦錢袋之訊判]  
　　無領事管束之西人山其斯前晚八時在北四川路攔刦某西婦手携置有大洋十元銀角　枚之錢袋一隻飛奔圖逃當經巡捕開警追獲人贓帶入捕房昨解公共公堂中西官質訉屬實判决山其斯押西牢三月示儆贓交原主領去 
[普善山莊施診給藥年例停診]  
　　閘北普善路普善山莊設立中西醫院歷有年所常年施醫給藥貧民之往求醫者日必有數百人之多甚形忙碌兹悉該山莊中西醫院定於隂曆十二月二十五日起循例暫停施診至明春正月初十日再行開診惟給棺掩埋逐日檢查除元旦休息一天外仍照常認眞辦理 
[收贓交保候訊]  
　　寗波人王二郎·朱林章·徐州人宋小四子等均因收受賊贓毛巾洋紙茶具各物被匯司捕房探長陸連奎·包探王希昌·查悉昨將王等拘解公共公廨中西官質訉一過諭各交五十元保候下禮拜三再訉 
[崇明海道圖更正發售]  
　　暫代各口巡工司哥布告云本巡工司查江海關稅務司所屬界内長江北口崇明水道之海道圖現經更正發售合將其情形開列於左計開一長江北口崇明水道所有海政局爲指示該水道第一二號之海道圖現經測量水深度數及視察鎧浮位置特將該兩號海道圖一併更正發售計實價半元如有需要者仰即逕向海政局購閱可也 
[中國攝影學會消息]  
　　南京路二十號中國攝影學會近接到菲力濱華僑來函委該會介紹中國影片本埠各影戲公司如有精美新片可直接向該會接洽又該會因鑒中國攝影學幼稚缺少良本故特編著「袖珍攝影良友」大小僅如尋常日記携帶極爲利便每册預約八角 
[五九廣告社十五年曆書出版]  
　　公共租界愛多亞路吉慶里第一家五九廣告社編輯之民國十五年暦書業已出版内列言論·小說·衞生·修養·騐方·等篇切合實用欲購者附郵八分即可得書 
[公共公廨訊案彚錄]  
　　昨日公共公廨訉理民事訟案併誌於下（一）德商天福洋行訴祥豐號主楊文卿定貨不出請追損失案堂諭被告請求發交公斷一層應駁回原告所呈賬單一紙是否數目相符候諭理賬員薛邁羅詳細核對匀作三個月令還以三月十五日起算至存棧未出之貨計二十一箱限令被告於本年陽暦六月底前出清如仍不遂准由原告拍賣得價不敷應歸被告捕足堂費各自負擔至理賬費如賬目照原單相符即歸被告出不符即着各半分擔（一）德商開利公司買辦虞熙違背所訂供給猪腸合同請追欠銀案堂諭候核明數目再行宣布堂諭（一）承德祥茶棧主謝華銓延海德禮律師請求清理案堂諭准予所請諭派本廨理賬員即將本案財產賬證收管清理具報核奪（一）沈進生等延慕思律師訴徐瑞卿沈松泉佔地案堂諭被告之請求駁回原告之請求執行限被告兩禮拜内遵判履行違即飭提（一）周天祥訴潘萬祥等出售汽車不及請追定洋案堂諭本案註銷原告能提出證據准再請求（一）唐順根控周王氏欠借欵案堂諭姑念被告無力每月准予拔還十五元一面由原告調查該被告產業報告核辦（一）申利印刷公司廷戴繼恩律師控李應金不理賬欵案堂諭展期一星期如原告再不投案即往註銷（一）郭順生控孫學文爲婚姻糾葛案堂諭再傳被告到案核奪（一）劉良文控潘長寳等汽車撞傷請令撫恤案被告延包仁律師代辯堂諭改期候見證到案再行訉理（一）簡梁氏訴簡潘氏不給贍養費洋案堂諭改期續訉 
[誌謝]  
　　昨承商務印書館惠贈兒童世界第十六卷第十一·十二號小說世界第十二卷第十一·十二號各一册南洋烟公司惠贈時裝雙美月份牌兩種各兩幀紅金龍香烟四罐京都達仁堂惠贈五加皮酒如意長生酒各二瓶五味檳榔縮砂各二匣書此併謝 
來函 
[中南通信社來函]  
　　主筆先生大鑒頃閱四日貴報登載陳霆銳律師來函涉及敝社一則查敝社產生於去年秋間較中南晚報出版尚早半載有餘且向係獨立性質與該報絲毫無關恐外間不明眞相用特肅函聲叙伏乞貴主筆將此函刋登來函欄内以昭實在專此敬頌著禧中南通信社謹啟 
 
 

Page 16

 
 
1;第一萬九千零十七號;中華民國十五年 西曆一千九百二十六年二月六號
星期六 * *商業市况 
[北京專電（五日上午五鐘）]  
　　玖陸開盤六五七高至六五八五低至六五五收盤六五五五成交二十萬金融暗盤九七三成六三千 
[歳月將終之釐拆市况]  
　　結果兩價俱疲 
　　昨日星期五釐價市况早市曾稍見升計價爲七錢一分五釐八毫七忽五然至後市仍又轉疲爲七錢一分五厘六毫二忽五結果較上日續小一二五銀拆亦轉鬆去三分計初爲四分午後爲三分小同行做開各價計江角續大一釐價六錢二分廣角躍漲三釐二毫五改爲六錢一分六釐銅元又小三千文價三百四十千文衣牌因之　小念二支價二千四百三十三文角坯小一文爲二百零九文貼水小一文計三十五文云 
[標金續漲二兩]  
　　最高達三百兩交易較前益稀 
　　昨日大條近期均縮零六二五計近期改爲三十辨士零九三七五達期爲三十辨士零八七五美匯兌開盤勿動仍爲四十八元六角二五收盤大零六二五計四十八元六角五六二五銀價小一二五價六十七元日美四十四元八七五日英爲一先令十辨士一八七五均爲不動之價三月份標金市况續見堅漲計上午開盤即較大二錢爲二百九十七兩八錢然初時人心尚未趨堅致金價立即小至二百九十七兩四錢爲最低之價後即復漲至七兩八錢先令揭曉各價僅法匯略鬆荷滙稍緊而各内價頗見佳象於是金價漸又漲至八兩六錢俄因賣户稍旺故曾小至八兩後轉即至二百九十八兩四錢收盤烚赤開盤二百三十兩收盤三百三十兩零五錢結果較好五錢登賬及補水完全同爲二百九十八兩午後市况乃益　漲惟後稍回平計開盤爲二百九十九兩即逐步漲至三百兩爲最高之價高低相差計二兩六錢後因人心略弱兼之各内價自開出後漸又回鬆故金價曾小至九兩二錢後收市爲二百九十九兩六錢結果較漲二兩補水已改爲三百兩交易漸形清淡蓋該業中多數已結束云 
[法匯稍長荷匯略縮]  
　　昨日星期五外滙各掛價僅法滙稍大五法郎改掛一千九百六十法郎荷匯小二五計一百八十一盾半餘均勿動如先令仍爲三先令零二五印滙一百九十九羅比美匯七十三元半港滙七十九兩東匯六錢一分二五新匯七十七兩七五 
[英美日三匯市况續緊]  
　　先令昨日掛價勿動仍爲三先令零二五銀行做開暗盤續見趨緊惟交易仍頗清淡計上午賣價爲三先令零半辨士買價三先令零六二五後改升零六二五計賣爲三先令零四三七五買則三先令零五六二五下午賣價仍爲三先令零四三七五買價三先令零五六二五惟於初時曾帶佳勢後雖該價成實然亦鮮有問津耳 
　　美滙昨日掛價亦穩仍爲七十三元半各銀行交易仍鮮呌開暗價續見轉升如前市賣出之價初爲七十四元買進價爲七十四元一角二分五後續升一二五計賣出爲七十三元八角七分五買進爲七十四元下午市况平定賣價仍爲七十三元八角七分五買仍爲七十四元未有升降 
　　東匯昨日仍掛六錢一分二五亦無變化銀行交易尚活惟以賣爲主買則鮮有做開之價計上午賣出價爲六錢一分初乏問津後始漸有然買價僅六錢零七五相差須二五但亦並無正式賣主其後漸見續漲計賣爲六錢一分二五買爲六錢一分後市價格開出曾較漲二五計賣價六錢一分三七五買價六錢一分二五惟未有實際成交而即漸疲賣改爲六錢一分二五買爲六錢一分一二五後收市仍然相仿稍帶堅緊之象成交者有台灣賣出十萬元三井亦賣出十萬元大通賣出二十萬元三菱及住友各賣出十萬元價俱爲六錢一分三井做過六錢一分零六二五計賣出十萬元東方銀行曾賣出十萬元價則六錢一分二五耳 
[神户英美匯市電訊]  
　　昨日神户英美滙市午前電云日美賣價四十四元八角七分五買價四十五元日英賣價一先令十辨士一二五買價一先令十辨士一八七五日印一百二十一羅比五正午來電市氣轉硬日美賣價改爲四十四元九角三分七厘五較午前市高六分二釐五買價不動日英賣價轉高○三一二五改爲一先令十辨士一五六二五買價亦長○三一二五改爲一先令十辨士二一八七五 
[國内匯兌市况]  
　　京津滙價漲漢匯銀漲洋回落 
　　上海銀行國内匯兌二月五日行市報告云今日京津銀匯續漲五錢洋滙各漲一元漢口銀匯漲一兩五錢洋匯回落二元餘外各埠匯價疲滯計京公砝爲一千○四十七兩五錢津行化一千○五十五兩五錢漢洋例爲一千○三十四兩京洋爲一千○○八元津爲一千○○七元漢爲一千○○六元保定亦漲一元爲一千○○九元烟台仍爲一千○十元蕪湖爲一千○○三元九江爲一千○○一元開封·鄭州·因時局關係滙欵額略加限制價爲每干元貼十元云 
[公債平疲]  
　　昨（五日）各債期貨交易較前略旺惟各方人氣大致仍屬開散現貨市况已亦稍佳全日計做開七萬五千元内分金融四萬元整理六釐三萬五千元期貨以九六爲較旺整六亦略勝於前金融七長仍極清合計成交額爲九十八萬五千元中九六公債六十二萬五千元整理六釐二十一萬五千元七長九萬五千元金融五萬元至各債期現貨市價其趨勢依然甚形穩定前後市上落續極微細較之前日獨七長期貨稍見上漲整六金融九六等均略回跌如七長期貨二三月期各漲高三角除四月期亦漲高二　　整六期　貨則跌下二三角九六期貨亦略小數角　金融期貨較前不動觀目下趨勢恐隂曆年内將鮮有較烈之變動矣兹分述如後 
　　金融公債金融千元票現貨九十七元九角比前市小一角較週二跌下一角期貨二月期九十八元八角三月期九十八元較前市及前買價均不動 
　　整理六釐整六現貨八十六元三角比前日跌下一角期貨二月期八十六元八角比前市大二角至較前日跌下三角三月期八十七元三角較前市大一角半比前日回跌三角四月期八十七元四角比前日亦跌下二角 
　　七年長期七長現貨未開出期貨二月期七十六元六角半比前市大一角較前日漲高三角三月期七十七元零五分比前日漲起三角半四月期七十七元三角較前日漲高二角 
　　九六及其他九六現貨無市期貨二月期六十六元八角比前市好一角較前日跌下二角三月期六十七元三角半比前市好起三角較前日亦跌下一角又華商證劵股成交一盤價四十六元較前續無變動 
[紗花漲跌互見]  
　　期貨市况清淡價格平平 
　　現紗成交寥寥價跌二錢五分至五錢 
　　昨日星期五美棉因空頭抵補同業及外商購進市勢堅昂計近期漲二十九至三十二磅音逺期漲九至十磅音英棉期貨漲三至五點現貨跌一點印棉市况暗淡買户缺乏計孟加拉及白羅溪跌二羅比奥姆辣跌一羅比大阪現紗二十支藍魚漲三元二十支紅財神漲一元十六支福島及三馬漲二元本埠紗花因休假期近雙方陸續了結市况平平兹將期現紗花市况分列於後 
　　期紗紗布人鐘標準前市因美棉轉堅市氣穩固除本月期跌一錢外餘月均漲一錢至六錢後市近期跌三錢逺期漲一錢至四錢全日共成交五千五百包收盤價列左 
二月期一四八·六０跌·一０五月期一五０·五０漲·四０一 
三月期一四九·一０漲·三０六月期一五０·九０·二０ 
四月期一四九·七０未動七月期一五一·四０·五０ 
　　現鈔客帮方面廣帮進十六支地球·十支金城·二十支水月·等牌七十包盧陽公進二十支水月·十六支水月·十支嘉禾·等牌一百二十包寗波帮進十六支二十支水月五十包其餘汕頭内地等帮共進五十包賣價跌二錢五分至五錢廠家未聞開出各牌市價列左 
十六支地球一五０·００十六支人鐘一四八·五０二十支雲鵬一五七·００ 
十六支雙象一四八·七五二十支立馬一六二·００二十支藍鳳一五八·００ 
十六支藍鳳一四九·五０二十支豐年一六一·００十支金城一三九·００ 
十六支豐年一五二·００二十支仙桃一六０·五０十支嘉禾一三０·五０ 
十六支水月一五０·五０二十支水月一六０·五０ 
　　期棉通州標準前市因美棉堅昂近期紛紛補空猛漲二錢五分至三錢五分逺期漲五分尾月跌一錢後市因買氣不振各月回跌五分至一錢全日共成交一萬七千三百擔收盤價列左 
二月期三二·八五漲·二五五月期三三·七五跌·０五 
三月期三三·一０·二０六月期三四·二五漲·０五 
四月期三三·六五·二０七月期三四·三五跌·二０ 
　　現棉公會消息姚花到五百包陜西花到千餘包通州花未到南市出三萬斤北市出二萬斤收價未動市上交易均未做開 
[大阪三品期紗市（五日）]  
　　前市開盤前市收盤後市開盤後市收盤 
二月期二六０·００二六０·一０二五九·六０二五八·八０ 
三月期二六二·八０二六一·八０二六０·九０二六０·三０ 
四月期二六三·四０二六三·一０二六二·００二六一·二０ 
五月期二六四·００二六三·四０二六二·二０二六一·九０ 
六月期二六四·四０二六三·七０二六二·五０二六二·九０ 
七月期二六四·五０二六三·七０二六二·七０二六二·六０ 
八月期二六四·一０二六三·八０二六二·五０二六二·六０ 
[大阪紗市不振布市稍堅（五日）]  
　　棉紗現貨因海外訂購之電近益稀少内需亦因逼近年關無人過問期市雖堅絶無何等反響現布行情又小去一元中等二十支本月期呌價爲二百六十六七元三月期爲二百六十三元本日僅鐘二十支二月期價爲二百七十八元鶴鹿四十二支二月期價爲四百零四元各成交少許 
　　棉布市况因滿洲方面續有訂購之電轉到故輸出交易日本稍有起色兼以期市堅俏各貨行情趨漲二幅布漲起二角本日大宗成交其現貨各價如下 
棉紗二十六支金三馬二五九·００棉布竹虎（細綾）七·一０ 
棉紗二十支赤戎二五七·００棉布四Ａ（細布）一０·六五棉紗二十支福助二六一·００棉布世樂烏（細布）二·八五 
棉紗三十二支船美人三三八·００棉布鷹（並巾）七·０五 
棉紗四十二支雙鹿四０五·００棉布鵝鳥（片綾）九·八０ 
棉布龍西（粗布）九·七五棉布牡丹（天竺）五·八０ 
棉布九龍（粗布）一０·００棉布紺千鳥（二巾）一八·一０ 
棉布雙童（細綾）七·０五 
[萬國紡織聯合會派員考察植棉情形]  
　　擬至哥偷比亞及秘魯兩處 
　　四日倫敦電萬國紡織聯合會派委員團赴哥倫比亞及秘魯國調查該地植棉情形及將來發達之可能著名紡織家ＭrＡrlhurＦoster福司脫君及該會秘書ＭrＳＰearse批亞西君均在委員團内現定本月六日起程 
[洋莊絲市又趨清淡]  
　　昨日洋莊絲市銷路又清歐美各莊均以海外回電不轉日因日絲停頓進胃復淡滬廠經卒以無人問訊交易寂無斬里白經美莊亦停止購辦祗由英莊進中等乾經十包行情尚堅川黄白絲昨由印莊方面成交沔陽等貨三十包絲價穩定惟灰經亦以讓價懸殊交易依然停滯云 
[横濱絲市待時（五日）]  
　　生絲現貨今日因尚有四萬八千斤交易未决定價格買方無意承抛實方亦不願賤　交易遂無形停頓兹錄其期貨市價於下前市收盤後市收盤前市收盤後市收盤 
二月期一九五·００一九八·四０五月期一九四·九０一九五·００ 
三月期一九五·四０一九五·九０六月期一九四·００一九四·三０ 
四月期一九四·八０一九五·００ 
　　絲屑則因補充缺乏之家陸續購進續有成交市况仍堅 
[神户麫粉麩皮油荳餅市（五日）]  
黄荳現貨八·一０麫粉四·五０ 
黄荳現期貨七·二五荳油二五·八０ 
荳餅現期貨二·三八花生油二三·００ 
荳餅現期貨五·一七上海麩皮四·　　 
小麥（内地產）九·七０天津麩皮四·七五 
小麥（滿洲產）一０·九０漢日麩皮四·八０ 
[大連油荳餅市（五日）]  
　　高粱現貨三·六八荳餅現貨一·八七五 
二月二月一·八八○ 
三月三·八一三月一·八九○ 
四月三·八五四月一·九一五 
五月三·八五五月一·九二五 
大荳現貨五·七六荳油現貨 
二月五·七八二月 
三月五·八四三月 
四月五·九○四月 
五月五·九五五月 
[年關將届之糖市]  
　　產地價未見高本埠現期均漲 
　　客帮因輪停班大都止辦各貨 
　　昨日荷蘭到電報告之價不動而本埠消息太古在各地分銷價格有加三錢之訊而日滙又升六十一兩以上故广盤正月份六兩八錢二分五二月份六兩七錢七分五三月份六兩八錢後盤正月改大二分半爲六兩八錢五而出户尚索六兩八錢七分五二月份六兩八錢三月份六兩八錢二分五亦各大二分五釐惟現貨呌價爲六兩七錢至六兩七錢二分五未見成交客帮因内地輪船大半停駛故均己停辦行家以市况旣升均各扳緊是以更無成交也 
[國外糖市（五日）]  
　　大阪砂糖期貨市 
　　前市開盤前市收盤後市開盤後市收盤 
二月期一二·七九一二·七二一二·六七 
三月期一二·九三一二·七八 
四月期一三·一０一三·００一二·九五 
五月期一三·二八一三·二一一五·二０一三·一五 
六月期一三·四四一三·三五一三·三五一三·三０ 
七月期一三·六三一三·五五一三·五四一三·五０ 
玖馬糖倫敦期糖 
二元五角五月十四先令四辨士五 
爪哇糖八月十四先令十辨士五 
現十一盾二五十月十四先令六辨士七五 
二·三月十一盾二五内地分蜜 
三·四月十一盾三一二五十七元六角五分 
四·五月十盾七五内地精糖 
五·六月十盾三一二五鹽水現貨二十二元一角 
紐約期糖日糖現貨二十二元一角五 
五月二元六角二分三月二十二元二角 
七月二元七角三分 
九月二元八角三分 
[魷魚漲風稍止]  
　　今庚冬季海味市面之鋒俏曾爲前未得聞香蘭市氣之衰弱開盤竟低去歳本季十分之四亦爲同業所意料不及即魷魚一項前月上旬公會開盤祗十八兩至月中竟逐漲起一兩迨至本月大盤至十九兩五錢客銷竟至二十一兩近因歳闌將届市塲己在預備收束客帮業己袖手市面漲風因得暫遏計昨日同行喊盤尖貨每擔十九兩次色十一兩至十八兩 
[歳尾春首之五金]  
　　同業因將結束囤積見稀 
　　美白鐵法西釘比國鋼等到貨趣旺 
　　昨日市塲情形大致無甚變化惟各同業之搜羅囤積者日見减少蓋年關己届低盤之商品大半己被吸收目今各商存貨較標準願放鬆故各貨之流通力愈比往日爲呆外洋到貨除各花色均極旺盛外如美白鐵三角鐵法西釘及比國鋼板等類莫不有重大之到貨報告云 
 
 

Page 17

 
 
1;第一萬九千零十七號;中華民國十五年 西曆一千九百二十六年二月六號
星期六 * *本埠增刋 
[天氣報告]  
　　徐家滙天文台昨日下午四時三十分氣象預報云天寒有雲全國沿海有東北風麥克萊斯斐慈羣島以南及安南沿海以南及安南沿海天氣惡劣有風十又昨日下午三時前二十四小時内本埠氣温最高四六·四最低二九·九去年同日最高四四·六最低四○一 
團體消息 
[尚源學墊近訊]  
　　南成都路輔德里尚源學墊自開始招生以來報名索章者甚形踴躍兹聞該校教務長一席已商請余哲文君擔任並聘許叔良君爲國文主任許敦楷君爲英文主任胡燦章君爲商業教員王致中君爲理科教員王星煌君爲史地教員算學主任則由校長孫尚源君兼任之其餘各科教員亦均陸續聘就准於夏歷明年正月十六日開學云又凡該校日校肄業學生如再入該校附設夜校專修英文者得享受减費之利益云 
[五卅平民義校休業]  
　　五卅平民義務學校昨行寒假休業禮（一）校長報告半年來各生成績（二）教員吳惠山訓辭（三）來賓演說（四）全體學生唱國歌校歌（五）給奬禮畢而散聞該校此次高小科畢業者十八人初小科畢業者二十二人云 
商塲消息 
[永安新粤調唱片]  
　　永安公司音樂部於昨日由美國運到大批Ｖictor狗牌粤調唱片均爲新近所收音者如「飛天英唱之三伯爵」李雪霏唱之夕陽紅涙曾瑞英唱司馬相如别妻等腔調極爲新雅聲音清亮可聽云 
[新新疋頭部昨訊]  
　　新新公司疋頭部昨日新陳列法蘭西線呢質甚優美可作長衫短衣料男女均宜每尺祇售一角四分又閃色電光綢最合女子旗袍與馬夾等花樣頗新顏色亦多氈毯部新到法國絲絨檯布計百餘種爲各界新年裝飾之用又德國駱駝絨毯種類甚多售價亦便宜聞此種絨毯温暖柔軟云 
[玫瑰賀年香片之贈品]  
　　玫瑰園發明之「賀年香片」格式創製香氣撲鼻自發行以來頗受各界歡迎現聞爲優待本埠顧客起見凡在年内向南京路國貨合作商店百貨部購滿一打贈值洋兩角之什錦班瑰箋百張如購玫瑰箋滿洋四角亦可得賀年香片一套云 
[聯益經售醫學書局書籍]  
　　南京路聯益貿易公司經售醫學書局書籍昨又續到大批如青年最危險之一問題結婚與衞生青年科學胎產必讀不服藥之自然療法美容法身之肥瘦法生殖譚育兒談胎生學少年進德錄少年之模範等並有「青年之攝生」一册廣贈各界面索不取分文云 
[中山社贈送雪花霜]  
　　虬江路北四川路西首中山理髮社現向滬北商店定購潤膚雪花霜一千瓶訂於夏暦十二月二十五日起凡往該社理髮者一律贈送一瓶以示優待云 
[森豐新出賀年片]  
　　小北門民國路口森豐印務局開幕至今已將五載營業日形發達可出各種印刷品頗爲精美近聞該局爲推廣營業起見特加添新式石印機專印五彩光亮凸字名片聞該局已新出新式賀年片六十餘種光亮異常歡迎各界參觀云 
[大有餘榨油廠設第二分售處]  
　　西蘇州河路大有餘榨油廠於本月二十日在新閘路二千零十四號添設第二分售處專售豆油一元可購六斤其五元一箱者計重三十餘斤貨品精良價甚公道日來營業頗見熱鬧云 
[三星廠之應時出品]  
　　二馬路石路三星廠門市部新出印有雙虎之恭賀新禧毛巾五彩絲光毛巾大小抬毯·床毯·緞花被面等現廉售九折聞贈滿二元即贈送人面桃花美女圖一幅云 
[磁美人廉價出售]  
　　四馬路山東路口得勝留聲機器經售磁製美人頗合作家庭裝飾品届此年節將近購辦點綴品者必衆該公司因欲提倡藝術故特廉價出售云 
[思九生洋行之新擴充]  
　　本埠圓明園路二十二號思九生洋行專營測繪建築經租註册等事業設立已將二十稔近自承接本埠怡和洋行·中國郵務總局·及跑馬廳新看台·繪樣以來咸讚雄麗無匹設非經驗宏富曷克臻此該行又聘凌君守一爲華總理自接任以來力圖發展更闢地產一部專營地產押欵等事凌君交廣信著將來營業蒸蒸日上可預期也 
[絲廠熱心研究技術]  
　　上海萬國生絲檢驗所爲教授中國絲廠職員檢驗生生絲技術起見年有生絲檢驗速成科之設今年因上海無錫一帶新添絲廠甚多各廠爲培植人才起見報名派員入學者甚爲踴躍聞開課定於隂曆正月初十簽名者已有二十餘廠而函請留額者仍陸續不絶 
電影界 
[史璜生及其近作之概述（三）秋雲]  
　　精雪胸無塵涘度人如度已見霍根購券而待心至不安旣告以在勃倫脫家之歡狀又謂勃倫脫憐其境遇將錄爲刻像模型霍根聞之意殊不欲且究詰伴來者爲誰蒂雪坦然曰是公司股東桑迪凱也並掬誠以告渠之情愛决不爲人侵奪霍根始釋惑繼曰明日余有提屈羅脫（地名）之行因余發明之物已爲彼處廠主賞識矣苟能奏成余將錦衣還鄉余所希望於汝者惟汝之情愛他日之汝苟與今日之汝無異則余心愜矣言次抱而吻之次日霍根遽離蒂雪而去蒂雪則赴勃倫脫家爲模型矣保羅見蒂雪爲勃倫脫所用心至不樂蓋蒂雪實爲保羅所發跡也光隂荏苒霍根居提屈羅脫已匝月矣發明之物數經資本家之審查認爲惟一利器因簽約購專造權霍根獲值至百萬怡然返紐約至公共寄宿舍後逕入蒂雪之室則陳設華麗大非昔比衣廚之内又滿懸昻值之襲且見桌上陳鮮花一束傍遺名片一視之即桑迪凱也片上又注約會之地於是大爲懊喪支頤兀坐待之至深晚見蒂雪艶裝至玉臂之上且呈顯殊之指痕因叱之曰汝無狀以聲色易衣飾願爲男子之玩具余一生希望頓成泡影蒂雪苦口解之曰自汝去後余即傭於勃倫脫家勃居心不安强欲求歡乃棄之就雷卡迪之婦服店余之華服皆雷卡迪所有用以作衣模也後雷卡迪亦逞私慾故辭之今晚乃赴桑迪凱之約也蓋余仍欲至紐約百貨商店爲店員因往會之不圖衆客對余任意調笑余驚而乞桑迪凱伴歸途中桑迪凱忽加非禮余力拒之致使二臂受傷霍根聞其言不之信逕返其臥室入門見室内潔凈如昨而桌上且陳鮮花桌前所懸之日曆每日皆有蒂雪之記文意皆纒綿亦其傾愛之誠榻上又置一心架霍根至此如夢初醒始知蒂雪對彼之熱愛矣遽躡足至其室時蒂雪方長跽窗前祈求上帝勿奪其所愛霍根也霍聞之益喜低首頻頻吻之劇亦以斯終（待續） 
[本刋啓事]  
　　英顧青瑶龍厂若谷馬哥樓金聲威聲竹林隱者張濤殷李濤倪貽德戴寰李惠甬鶴侣吉誠吻仌黄志尚葉鼎洛葆毛邦漢粹尊蕨蘋蕣雲女史葉心佛陳憲謨瘦仙鳴岡臨平恭良德卓且樂紅霞何滿豪鳴超張亦庵沛劉墨簃左春痕章正範沈乙夫沈乾一可時鄔烈光靖盦佚名徐公美梁正興周雲青邵碧夢翁瑩廬黄道扶佩鏘塵世王志源吉羊王之華秋雲梅花館主張瞬鳴武幼如震遐ＫＫ婉冰汪紹箕一元天上胡松喦海雲鄺天雁世明迪先越石譚抒眞洪洪水祖齊ＨＳＡ孫石生童嘯秋匀梅王敦慶徐美珠福初季小波胡敬賢斌葉靈鳳盧世侯君鑒上月份承惠稿略備薄酬請簽名蓋章句本館會計處收取爲荷 
[讀者通信]  
　　陳于澤先生大鑒弟通訊處本埠霞飛路光華大學胡懷卿君轉胡敬賢收可也胡敬賢覆 
 
 

Page 18

 
 
1;第一萬九千零十七號;中華民國十五年 西曆一千九百二十六年二月六號
星期六 * *藝術界 
[近代雕刻之王羅丹] [  周繼善]  
　　一千八百七十七年的法國獨立沙龍（Ｓolondesjndependent中忽放異彩而卓絶人類之羅丹ＦrancoisＡugusteＲodin始露頭角這時他己經三十七歳了久感沈悶之歐洲藝壇得了這興奮劑同醒後的孩子摸着殘夢未脫的睡眼朗朗地注視着母親的乳房思欲滿足其飢餓的要求一樣故寫實主義之花蕾始一發而不可遏止矣這位大理石詩人光明嘔歌者乘自然主義敗殘之餘以他的天才與努力開十九世紀藝術界之新紀元而播及於全世界其成就與功績但丁·彌蓋浪奇·Ｍicnelange貝多芬之外實無人可與比倫在他未出展之前十一年（當一八六六年）他製作了破鼻的男人（ＴheＮnaＷithＢrokenＮose）但當時法蘭西的藝術中心仍爲學院派所佔有承襲而無生氣一如文藝復興以前這種太特殊不合時宜不守古法的作品當然在排斥之例羅丹受落選的恥辱他以童年爭勝之心志勇往直前其努力於雕刻生涯實不亞於以外之諸落選作家當他將要受祖國的榮耀勳章及巴黎批評界有力的讚賞嘆息之前他底全生命己完成了「黄銅時代人」（ＴheＭanofＡgeofＢronze）黄銅時代一件爲羅氏第一次出展沙龍者 
　　一千八百四十年十一月羅丹生於巴黎父親是挪曼人種Ｎerman在任巴黎中央警察局書記母親是落拉蘭原族ＬorraienＯvigin伊經歷伊光榮的犧牲培植羅丹求學羅丹最幼年時在Ｂeaovis小學校念書他那時的夢想願未來作個很有名的雄辯家但已露出美術的興味不過没有表出確實的天才出來十四歳時乃在ＬatinＱuarten的一個繪畫小學選習雕塑兼繪畫一連在此地三年到第四年他乃離開這學校同時也抛棄這羅佛爾Ｌouvre古典主義而轉學於當時動物雕刻名家鮑雅Ｂarye所設的研究所内數年後但投考三次皆名落孫山外 
　　羅丹雖憤恨但亦無如之何自後純粹學校生活除掉進而爲工作時代起初他爲人家裝飾房屋後被雇於當時成功雕刻家伯賴色ＣarriereＢelleuse爲他之助手裝飾了許多公共建築物羅氏一方面潛心於精神的修養耽讀希臘之文學與哲學更進而追求絢爛的雕塑藝術在之互相的關係·因此他智和經驗漸漸增加「破鼻的男人」就是他這時所作的可惜沙龍中的審查員不高興這種東西所以没有陳列當他工作於巴黎時正值一千八百一十年的不路色爾Ｂrussels大戰羅丹身爲國民軍伍長親臨戰場戰爭告終他過飄流的生活一面是南游意大利瞻仰羅馬大帝之偉業與基督教文明之燦耀並深究安其羅之工作爲己的借助另外是到法蘭西之北部參觀禮拜堂和游藝場之建築 
　　一千八百八十一年羅氏訪於英翌年皇家展覽會開幕羅氏作品大遭學院派所攻擊一千八百九十三年他的作品在支加哥展覽會中又遭政府的嫉視那破亘古以來的束縛把人性眞情豪放出來的高等傑作「接吻」當極不幸的際遇美國政府以「接吻」一作易傷風化故不能陳於大衆之前乃藏於一秘密室中僅許特殊階級者或深習藝術者方得觀看那時倫敦傳說謂斯蒂芬遜ＲobertＬouisＳtevenson是反對羅氏的一位健將駡羅氏爲時代的一個惡魔直至一千八百九十七年的瑞士之國際展覽會開幕之後羅氏藝術上的地位始急轉直上得了一位博物院館長的讚賞故羅氏亦以知音相遇爲平生之快故特把作品賣給館長 
　　一千八百八十年羅氏將大部分製作和印象派先驅畫家孟納Ｍonet等開一共同展覽會他出展的作品約三十六件多石膏塑像那回的代表作品要算「二鬧將」全巴黎批評界和輿論界幾乎和受了轟雷似的駭驚 
　　一千八百八十九年以後大規模之製作屢出但每被人誹議或謾駡一八九二年成就「卡拉依市民之羣像」（ＴheＢurgheiＳofＣalais）一九八年又作富於空想的感情激動的者作家伯爾查Ｂalzac一像惜文學協會諸君不能了解此作故不願領取羅氏處此景况確陷入苦悶與狂逆之中雖然他認定自己的藝術不能在現世的肉眼中求了解的 
　　一千九百年羅氏之藝術命運眞的是漸入佳境了是年萬國博覽會在巴黎舉行博鑒會門首近處之橋畔特設展覽場蒐集羅氏作品而陳列之凡百有七十件來觀者如雲集入場劵價之收入抵償會場建築費而有餘拉丁民族之愛好藝術可見一斑矣而羅氏亦一躍而爲世界之偉大藝人焉 
　　一千九百零三年羅氏被選爲萬國繪畫·雕塑·雕金·協會之總裁翌年二次渡英藝術愛好的學生親 
（接第三版） 
 
 

Page 19

 
 
1;第一萬九千零十七號;中華民國十五年 西曆一千九百二十六年二月六號
星期六 * *自挽羅丹之馬車游行倫敦街市非復昔日驕傲之態度矣羅氏亦非常感激於一千九百零五年特贈與己作二十件於英國國民 
　　一千八百九十四年以來他在巴黎的生活一半是作郊外眺游以靜觀自然其餘的時間則從事於製作一九一七年十一月十七日功成名遂之大藝人羅丹忽然在全世界哀惜之下竟溘然長逝矣 
　　羅氏因爲個性强毅之故所以他的創作純取放縱豪達如萬馬騰奔人類流動之生命幾爲發揚無餘當時的賞鑑者和觀衆們雖然有些嫉妬他但也是不了解他天才的表現呢巴黎派批評大家不魯色爾Ｂrussels就是個好例證四十年苦惱的工作中而所得於歐洲的禮物不過是一長時間兩種不同的爭論罷了一方面受人極端攻擊一方面享榮譽的讚賞賞羅氏又在宗教上開罪了且爲第一次的大逆不道「聖約翰」一作就是他犯的罪狀所以有許多人駡羅氏缺乏明白的約束性以致鬧出污衊聖像的過犯其實羅氏因感覺的渴望早已抛棄了束縛人性的宗教了 
　　爲甚麽羅氏的藝術能夠喚起人家的反抗呢大概不外乎以下的幾種關係第一是羅氏表白形式的手腕過於擴張其次就是說他不遵守雕刻家應守的範圍以致給自己的無能力藏於暗昩的寢衣之下後來又評他是傳說的破壞者羅氏在對象上雖然有意的去倣安其羅在精密的流動底姿態上雖然純追慕希臘遺風可是他已集其大成矣羅氏是個寫實的醜陋者且帶有病態性且爲愛戀主義者又是個不受限制的幻想家精密的純感情主義者最後他在很淺明的描象中與無意義的物體上認識了幾何學家的罪過 
　　那時有一個最有趣味的傳說謂「思想者」一俄旣陳列於Ｐantheon地方作爲永久紀念物時羅氏的學生和一般青年藝人使羅氏坐在一雙高大的馬上面前後擁護如同法蘭西的海陸軍大元帥一樣地威嚴在Ｐrague街頭横走直衝其崇拜藝人景小仰大家有如是之狂熱者拉丁民族也法政府那時也結束了敵國的戰爭專心於藝術提倡聞羅丹風靡全國藝壞共尊爲大師所以政府方面特地爲羅氏置一研究室使他安心工作成全了的作品皆歸國家美術館沽價收藏 
　　羅氏的藝術不獨在最近的世紀中爲一偉大的生命就是在創造之王國裏總算是位超絶的英雄了他並不是反對合於人性的過去的傳說或神話不過他最不願意他的作品變成裝飾匠的製作一樣尤其是對於淺薄的虚僞的不合於内心的主張或外表的近觀法皆是他厭惡的因爲亭樣創作出來的東西其美只能夠一刹那的認識就完結了換言之這些作品多半是從老死的骸骨中或糢糊的逺方得來總有些不深切不明顯强烈羅氏於美之探求多半在深刻崇高中直接的感受裏或在親切而平庸的生活内去努力去認識他不止是近代的作家也不止是超近代的作家他不過是厭棄學院派的思維因爲學院派把他所組織的美嚴格地創出些不忠實的形式陳列於藝術與人生之中－－羅氏在藝術上並不是有意識的去作個革命家也不是無一意識的去作個傳說的破滅者他實在是愛護藝術不顧意學院派把死板板的宗教臭味污蔑藝術 
 
 

Page 20

 
 
1;第一萬九千零十七號;中華民國十五年 西曆一千九百二十六年二月六號
星期六 * * 
[談猴戲] [  韓懋孫]  
　　吾人每於歳首作一度之休息慶賀新年兒童輩尤興高喝彩於是各種娛樂亦應運而主其尤者則爲猴戲每於街頭巷尾就曠場中而演焉鑼聲鑚鐺觀者麕集猴能盡如人意故演者獲利頗豐此亦新年中之點綴品也 
　　弄猴者咸隸魯籍然亦有别派分青紅二帮青帮以曹屬爲多紅帮則各屬皆有之魯民强悍成風秋間耕耘已畢即從事於此集合多人南下鬻技故舉凡新年中之唱木人戲猴戲及弄武者莫非魯人雖長途跋踄亦不爲苦每經一縣必鬻技數日或半月不等惟於歳末十餘日前必趕抵蘇常故我人所見輒在歳首元宵後乃離城赴就近鄉鎭鄉人年事已了亦樂於觀此清明將近乃相率返魯從事於田畝工作然亦有不返者惟僅什百之一耳 
　　弄猴者有羊一狗一用羊以跑馬用狗以轉圈惟主演者則仍在猴猴性靈敏平日練訓已足自能聽人指揮惟訓練殊不易易捕之更難故其值頗巨 
　　魯東多山獮猴成羣猴狡黠萬分常依羣而居羣必有二猴司守防之責設遇意外危險則鳴聲一起羣猴四逸矣不然者衆必殺此二猴以照炯戒猴富摹仿性輒效人所爲客有行山路者羣猴鼓噪其後客怒擲以磚猴各拾磚擲之霎如雨下客竟爲所斃捕猴者輒於山林中置缸若干貯以白醪中注醉磨劑一人席地而坐作痛飲狀旋離座而去藏身密處猴見人已杳乃相率效之移時盡爲所醉不能强起警笛一吹伏者盡出乃一一就擒惟亦有用網及設穽捕之者此法較爲普通耳 
　　捕得後以索扣諸頸項緊閉一室嚴扃其户派人在外日夜梭巡以防其率衆來救如是者數日乃擇一雌猴就衆殺之羣猴必狂鳴哀號乃力撻其身此即以一警百之謂猴受重創不敢復嗚月餘乃開始教技法以一人伏於地一人揚鞭作擊狀其人大號叩首求免如此者數次乃以一猴試之撻其背猴必哀鳴叩首故玩藝時向客乞錢鞭子所指之處猴必一爲叩首又每於中途猴必輟演一次此乃演者故弄狡猾藉此向客索錢雖撻之亦不從必待足數而後已此種訓練更爲難能 
　　習技成熟後乃教之上椽先以竹竿一裝小板於其頂以爲猴坐更裝横木於其半上繫以繩狀若鞦韆猴性好動更喜高攀演者引猴於竿下猴欲上升力撻之猴懼乃因循不敢上演者以此歛錢已足乃揚鞭高舉猴會其意立時上椽演者更將竹竿向左右急旋猴坐其上引以爲樂更教之作種種遊戲如三上吊及盤槓子等穿紅緑衣帶假面具儼具人形此種猴類不特可供娛樂且可用之於工作 
　　曩家君從戎洛陽時奉直二次交戰直軍中有所謂猿猴隊者用以挖掘地雷此項猿猴久經訓練秦半由魯運往而緑林中人更藉以刦物凡客經其地羣猴輒尾其後挑之怒客四顧乃趨前攫其物客無如何也猴尤長於嗅覺舉步輕捷惟腹部有青毛者則無如此靈敏也 
 
 

Page 21

 
 
1;第一萬九千零十七號;中華民國十五年 西曆一千九百二十六年二月六號
星期六 * * 
[談碧雲霞] [  劉豁公]  
　　海上舞台每值舊曆新年必延一二名角以資號召向例然也今兹各台所延者「天新」爲荀慧生高慶奎李吉瑞趙鴻林白玉崑王芸芳等「丹桂」則尚小雲馬連長茹富蘭「更新」則芙蓉草張銘武麒麟童王靈珠以上諸伶之優劣姑不具論要皆能得一部分人之歡迎然其人经绵男伶也惟共舞台首以坤伶碧雲靈揭櫫實可謂别具眼光且諸伶多爲歳必一來之老角其人何若技藝何似顧曲者類能道之若碧姑娘雖曾一度來滬然登台（昇平舞台）實無幾時即爲他埠邀去此日重來已逾十稔則其聲音技藝滬人士必已忘之兹就余所知者誌之於左媵以該伶近影想閱者亦必贊同也 
　　碧姑娘謝氏字萍影吳門人貌美而性慧七歳已能度曲從吳凌仙習青衣吳爲梨園前輩即梅郎之業師也已入津門戲班潛心力學藝乃日進又問道於瑶卿遂兼擅古裝戲遍歷京津滬漢百粤遼瀋小吕宋所至均受社會熱烈之歡迎歌喉宛轉慣爲三壘陽關舞袖翩𦒘恍若雲霞出海拿手戲如「玉堂春」「六月雪」「覇王别姬」「天女散花」「墓中生太子」等不下百餘齣雖不能壓倒梅郎亦足爲坤伶吐氣特誌數言爲諸君介 
[記新新屋頂花園]  
　　新新公司屋頂遊藝場現已落成佈置亦將就緒準定丙寅年元旦開幕爰先將内容略誌之以告閱者 
　　從南京路廣西路入場至六樓南書場遊藝有少林拳術孫竹明之單弦拉戲銘社之文明新劇如著名老生朱 
[大中華公司新片「同居之愛」之一幕]  
天紅風雅小生沈正鳳著名艷旦周儂影滑稽倪鳳寳言語舉動　足令人捧腹兩旁有花棚一棚爲木製上蓋玻璃雕刻精巧玲瓏可愛奇花異草卉一一羅列附設茶座促膝談心笙歌悅耳尤有品茗勝地進有東書場遊藝有新新社之四明文戲費庭魁之特别四簧胡壽慶之大套麕術更有「摔跤」一種海上遊戲場尚未演過頗能使滬上人主一新耳目再進爲西書場遊藝如馬金生之時事中曲章月波之巧舞花罐邵清泉之大飛鋼叉雅社之滑稽新劇等前進爲新聲大劇場開演大京班名角如梅雪芳馬秀英繆黑燈海棠花等均一時上選之材遊戲場之影戲大半開映外國偵探長片千篇一律爲遊客棄花園主人林幹文君洞悉其情投客所好特專門演中國影片第一日爲神州影片公司之「花好月圓」繼之爲「火裡罪人」「失足恨」「春閨夢裡人」等每逢三日換片一次云再上天台亦築花棚幽雅宜人旁有假山巧緻玲瓏前設有廳一取名「中華」寛敞宏偉十色五光遊藝有蘇灘雙簧·于秀屏之梨花大鼓小艶芬艶芳之京音大鼓女校書之羣芳會唱等廳前有塔高聳雲表登臨一望海上風光盡收眼底惜工程尚未告完大約明年正月間即可竣工矣入場遊資定每客二角 
　　新新屋頂花園特發行一種「新新日報」亦定元旦日起每日出版劉恨我君主編除刋遊藝時刻外内容注重文藝作品已約名家李嵩生漱六山房主人趙苕狂張靜廬沈禹鐘火雪明嚴芙孫諸君撰述畫師黄文農龐亦鵬楊術初擔任長期繪圖長篇小說爲謝鄂常之一春燈寫影錄一間第一二三三日用上等道林紙粉紅色油墨精印每份只售銅元二枚云 
 
 

Page 22

 
 
1;第一萬九千零十七號;中華民國十五年 西曆一千九百二十六年二月六號
星期六 * *汽車新聞 
專論 
[汽車夫之經歷談履冰]  
　　倫敦汽車公會韓事哈思孟氏ＫＡＨansman年已五十餘少年專習駕駛汽車術極爲嫻熟從事汽車夫職計十有五載未嘗肇禍雖在百忙不及中亦能應用靈敏手術以使避免後由政府許可特設一汽車學校其所造就爲數頗衆嗣乃受汽車公會之聘任幹事之職至今極得汽車界人之信任於去年秒倫敦青年會請其演講題爲「汽車夫之經歷」聽者座爲之滿跡其所言頗有價值爰亟譯之以資我國汽車夫之借鏡 
　　哈氏之言曰余（哈氏自稱以下同）之所以投身汽車夫者實爲服務社會一念所衝動余嘗慨交通便利而社會之危機亦愈形增進欲圖避免此類危機非於駕駛技術力謀深造不可故余第一步計畫即爲研究如何而不得開車時之安全迅速第二步乃以經驗所得授之國人之從事駕車者俾免屢肇禍端而爲社會謀一平安之保障今幸此類計畫均先後有所成就此余所私心自慰者也當距今二十年倫敦市内汽車肇禍之數每日多則十餘少亦有六七次今乃逐斬减少斯雖由市政方面維持得力然汽車夫駕駛成績較前進步實爲其最大原因余於技術方面曾屢有所貢獻兹不多述敢請於經歷上言之 
　　汽車行駛街道不幸而肇禍此並非駕駛者手術不熟或經驗欠富據余調查所知衝斃人畜之汽車夫其十分之九均爲老於汽車夫而非新進之徒良以新進者常自以爲技術尚疏不敢任意徑行處處留神俾免滋事若閱歷稍深動謂可以冒險則隨時隨地均能發生危害故駕車者於危險地域施用最捷之制動手術正藉以防備萬一固不可認爲所恃無恐不妨率性飛駛也故余充汽車教授時每舉一母自滿」三字以爲在校諸生告蓋技術固須求上進但自滿則技術不足恃而反致債事矣 
　　欲爲一良善之汽車夫學術之外尚須恃品性温和身體健全故平時修養尤爲急要夫駕駛汽車即服務人羣其職務甚重對市警之指揮宜服從於行駛之秩序宜保守時時以他人之安全爲心即爲個人道德之表現至於體質健康神志清明視察力强判斷力高尤屬必需條件計余生平駕車幾致遇禍者三次其一乃適感腦病偶不留神於怔忡之間餘二次乃因受有刺激性情急變致不克自省以後余於駕車時總振奮精神不敢懈怠雖有俗事亦無所容心而遇險之事亦因此絶跡矣 
　　哈氏末又謂駕車之道首在求行駛之安全次乃用適宜之速度而此往彼來尤宜巧於趨避至於地位危險無可求免則宜擇害輕者行之機警活潑者庶能神明其道應付咸宜云云 
[汽車常識（七）丁祖澤]  
　　更換分時齒輪法 
　　引擎一端之分時齒輪用久之後齒漸磨滅相嚙不密則發擊突之聲宜吏換新者 
　　（應用器具與材料）拔齒輪鉗一柄螺絲扳數柄包皮木槌一柄硬木砧一塊 
　　（手續）（一）用扳齒輪鉗將舊齒輪取去 
　　（二）將新齒輪套於軸上但須注意勿混亂其他齒輪之嚙合地位宜使所刻出之符號相切合 
　　（三）以硬木砧貼着新齒輪將木鎚擊木砧使壓下齒輪至適合之地位勿傷害齒輪倘新齒輪係裝於偏心輪軸上者則用一鐵塊抵住軸之一端而用木鎚擊齒輪使套合於軸上 
　　（四）倘係斜形或螺旋形齒輪則套入軸上之時須慢慢摇轉引擎乘時擊合該齒輪於軸上則牙齒無折裂之虞 
　　收緊分時齒輪之鍊條法 
　　新汽車行駛一千五百英里之後或聞鍊條與齒輪走動有聲務須收緊之則所發之聲音亦可消滅 
　　（應用器具）大小活絡螺絲扳各一柄 
　　（手續）（一）收緊之手續宜乘引擎轉動之際行之此時引擎速度（第一擋）約每小時十五英里 
　　（二）將鍊條漸漸收緊至聲音極微之度爲止復稍鬆弛使鍊條勿緊張甚直而稍弛之則聲音自絶 
　　裝換偏心輪軸枕内之新襯套法 
　　偏心輪軸枕内之襯套久用則寛每發擊突之聲宜如左述者更換新襯套（俗稱步四） 
　　（應用器具）車床與壓機各一架大小擴孔鑽頭一套測微器一具 
　　（手續）（一）用壓機將新襯套壓入軸枕中 
　　（二）以測微器量出軸之圓徑 
　　（三）擇與量得軸之圓徑同一尺寸之擴空鑽頭一枚裝在車床上而擴大新襯套之内圈 
　　（四）如尚嫌襯套太緊則照前述修刮軸枕内圈之法用顏色膏塗布而刮削之 
　　（五）襯套上之注油孔必須與軸枕上之注油孔相貫通又必聲深襯套内之油糟使油之流通暢達 
　　（六）裝合機件時軸枕内注滿機油 
　　（七）如所備襯套不合軸枕之尺寸則祗有連引擎送交修車廠按式鑄造 
 
 

Page 23

 
 
1;第一萬九千零十七號;中華民國十五年 西曆一千九百二十六年二月六號
星期六 * *[哈埠俄人力營汽車事業]  
ＨＳ 
　　哈爾濱之有大汽車（即載客之公共汽車自十二年始當時市政不善道路狹小故起初僅有二線一爲往來道裡馬家溝間一爲道裏商務學校間營業初不十分發達内部亦復漫無秩序其後因市政進步次第開闢遂添傅家甸香房間一線更組織汽車公會以謀營業之發展十三年冬間又增道裏傅家甸一線而規模大備至於今日蓋已成爲市内交通不可或缺之機關矣 
　　當創辦之初營業所以不甚發達者因由票價太昻道裏馬家溝間每票須售一角五分且行車無一定時刻此實由於路政不良所致惟其不良乘客頗感顚盪之苦而營業由是一竭不振矣今也路政進步非復舊觀票價减營業日隆昔美汽車大王福德人之言曰吾儕希望汽車之運動較之任何交通器具爲廉今日之哈埠其言殆已驗矣所惜者今日哈埠汽車事業盡入外人之手此實不可忽視也哈埠全市大汽車目下共有一百十輛太半爲俄人經營近忽有限制車數之說此不啻拒絶華人與之競爭也如華人而欲經營者必須向俄人車主私相讓受然利之所在俄人豈肯輕易放乎 
　　經營汽車之利在哈埠甚厚兹且細算之每車一輛雇司機人一售票人二司機月薪四十元至六十元售票三十元至四十元修理費月約五十元汽油每日四桶每桶五元月計六百元車價約一萬元月息五十元加以一切雜費每月共需八百五十元而每日收入少則三十五元多則四十五元平均月入一千二百元除去開支可獲純利三四百元其利益之厚殊爲可驚惟不知我華人將何以挽回此利權也 
[印度汽車業現狀龔駿]  
　　印度之交通情形本頗類乎我國特以英人之慘淡經營迄今其國内之運輸事業已大足以稱雄於東亞各國陸上交通除火車外汽車運輸事業已高居於重要之位置然其發軔時期亦不過與我國同時產生今則舉國道路四通八達汽車奔馳其問已習以爲常不足怪之事觀其發達情形進步之迅速不容我不贊許外人創辦事業之决心也 
　　印度舉境所有之汽車據一九一四年間調查不過三千輛戰後即一躍而達於一萬六千輛一九二四年印度所有汽車之總數客車爲四九六○○輛貨車爲六六○○輛其他如公共汽車與機器脚踏車尚不計及 
　　公共汽車在印度極爲發達固亦情勢使然一九二五年印度全境之公共汽車在二千五百輛左右大半散見於大都會中如孟買·加爾各答·瑪得利斯等大城至其每日路程可行七萬五千華里焉全印道路長凡三十萬華里約十倍於我國而當美國三十分之一道路大半以泥沙爲舖砌各大都會則多用土瀝青與我國上海情形相仿至錫蘭島上之哥倫波城附近并有橡皮路之舖砌焉 
　　境内所有之汽車工廠十九爲外國分廠英國佔其多數者然以規模窄狹出產不敷全國人之需求故國内汽車猶多仰給於歐美各國輸入之汽車初以英國爲最佔勢力繼而美車盛行迄今美國輸入印度之汽車尚超過英國二倍至三倍英國在一九一四年輸入印度之汽車爲一六六九輛一九一九年降至二一輛一九二四年復增至一○○五輛美國輸入印度之汽車在一九一四年爲八六八輛此後年有增加計去年美國輸出量則在三千輛左右 
　　英美而外法國亦爲唯一之供給國家法國在一九一四年有一一一輛之汽車輸入印度至一九一八年降至一輛一九一九年則並一輛而無之近年則稍事恢復且有進展據去年估計則又進至二百輛左右矣 
　　總之印度之汽車事業較之我國發達多多而發達汽車事業之根本原因則全在道路之多寡我國自一九二○年以來對於築路提倡雖曰傾其熱忱然以種種阻礙進步遲緩回顧印度交通事業反有勝於我國觀乎此我同胞可不自奮哉 
消息 
[新賽汽車場工竣誌盛]  
　　周易 
　　澳洲雪黎附近馬落勃拉（Ｍaroubra）地方亞令配道路公司新建賽車場一所跑徑約長六分之五一英哩兩旁圍以三和土之矮欄如此設備場内賽車速度每句鐘可增至一百二十英哩而與觀衆安全可保無虞 
　　落成後初次比賽舉行於九月中逺近轟動盛極一時有五十英哩之賽無論何車均得參加勝者可得二百五十金磅又五时者加入之車須在二立脫以上勝者得奬三十磅又十里者車之速度以每句鐘七十英哩爲限勝則可獲六十金磅本年間擬舉行二百五十英哩之比賽加入之車必一五○○○○級約在復活節前後舉行奬額總數約計三千金磅云 
[火車雛形之新創作]  
　　雲飛汽車公司愛石生　ＭＩＡＩlenisaacson單業於美國麻省工業專門學校及哈佛大學愛君思想縝密篴於於工業近竟兩月之功造成火車雛形一具精緻玲瓏巧奪天工該項雛形計路軌長一百五十英尺轉轍器及信號機十一架電燈四十盞車站三處餘如橋樑山洞·河·湖·山嶺·及瀑布等一應俱全舉凡駛車停車轉轍報警等等概與現行火車一般無二且機關靈活管理極易此項雛形現存紀家花園ＫelmscottＧarden十三號凱斯君ＭrＨＥＣase之八齡幼子却爾斯處渠高坐一隅即可管理此車或開或停或慢或速或駛入支路或開回幹路一如已意毫不費力再尤足驚奇者如撥動機關則山上積雪自然融化流入河中河在山頂水復下注而成瀑布更流入於山谷内之湖沼内巧妙殊屬不可思議說者謂此項雛形陳列大商店中定可博得觀衆讚許云· 
 
 

Page 24

 
 
1;第一萬九千零十七號;中華民國十五年 西曆一千九百二十六年二月六號
星期六 * *[清海路線消息喆夫]  
　　江北道路清海一線久在江北長途汽車公司計畫之中惟尚未推行至清江以北日前賑友周靜孚君於放賑之餘發動築路之感想又因其時有海關賑欵所撥之七萬五千元爲數不爲不巨若零星散放未免可惜曷若行以工代賑之法使淮海饑民旣得賑欵而清海道路亦可觀成寗不一舉兩得當即函江北各方要人商榷其事記者前已將其致王叔相君一函披露本刋渠函中有謂漣水方面朱伯符先生處已去函商酌一語兹已得朱君復函如下「（上略）」昨接函示江北賑欵獲撥關欵七萬五千元專振淮泗兩縣公等擬此欵以工代賑先築清海汽車路興江北之大利作根本之計畫卓識偉論欽佩良深弟對此舉更極端贊同擬即通函淮泗兩縣同志徵求意見以期恊力進行並盼公等從事援助俾成美舉是爲至幸云云」此事如能得淮海各方人士之同情加以贊助更能於此欵之外再有資本家與以極大助力俾清海一綫早日告成是眞清海旅人之幸福也 
[嘉翔間組織汽車公司之籌備Ｋ]  
　　嘉定與南翔鎭其路程相距僅二十四華里昔時商民之往來原有步道可通自滬寗火車鐵路築成後南翔亦設立一車站以利翔滬間之交通此時嘉定商民之欲往上海者咸步行至南翔再乘火車來滬日後往返漸臻地方紳士乃集資開辦輪船公司貫接火車班次並利嘉翔間之水道交通時至今日往來者日益增加水道交通尚嫌不便今聞友人談及該地紳商各界擬將步道放闊改築馬路組織汽車公司行駛長途汽車以謀陸地之交通便利業已籌備就緒定名爲「嘉翔汽車公司」現正擬具簡章呈文陳請北京交部以及孫陳兩長一俟當軸核准即行着手改建刻正積極進行云 
[一週間之汽車肇禍紀]  
三原 
　　日期地點汽車號數受傷人傷勢最後情形 
三十長浜路某號陳大五頭部甚重送入仁濟醫院 
又愛多亞路一三一六屠永夫腿足受傷同上 
二月一日醬院弄口四○九七楊秀章碾斷足骨同上 
又北京路某號薛振芳跌傷頭臂同上 
又黄浦灘公共汽車某俄人碾傷右腿同上 
二日南京路某號盧桃溪碾傷腿足同上 
又公館馬路某號劉正南頭足受傷同上 
三日霞飛路某號沈士林跌傷面部同上 
五日南京路某號王朋頭足等處同上 
又福州路某號李鳳昌腿足受傷同上 
上述肇禍統計自一月三十日起至二月五日止一週間内計有十起云 
瀛聞 
[俄京試車記谷雍]  
　　俄國近嘗舉行一七國汽車之試驗自列寗堡（Ｌeningrad）至莫斯科繞太佛列斯（Ｔiflies）而仍回莫斯科其路程爲一環形七國汽車之參加者約有一百八十輛之多此次試車之宗旨爲考察何種汽車適於俄羅斯之氣候道路而又靈巧穩快試前各與試之汽車莫不細加審察而比試時於道路旁及車站等處莫不嚴爲監督至試終各車之機械俱須拆開由特派之列寗大學（ＬeningradＰolyteohnic）教授親爲考驗試時各車分爲四類其路程爲三千三百三十二英里亦分爲三段而每段又分爲數站首段爲至哈可夫（Ｋbarkoff）沿途道路不平之至車行時極感困難而又覺危險蓋俄京南部自哈可夫至凡爾狄開惠士（ＵladicaＵkoz）之路政不修更無可諱言路跡難辨往往至輪軸陷没而末段則爲經一山巔上之軍用路叢山峭壁其崇高之勢且過於高加索山乃其高出海平綫約有六千九百尺也因道路之難行加以駕車者及機械缺乏良好合宜之供給而又在正南俄酷熱之八月中旬故試車實非易事也飛霞車共加入三類每類二輛即五一九號牌五一零號牌及五零五號牌是也此六車冠絶一時亦即試車中中選者也 
[汽車界譯聞鄺天雁]  
　　意大利近有「百粁時會」之組織意即謂每小時行百粁之程報名者二十五人被選者二十人入會試驗在蒙若舉行青年史替華更獲意皇愛去愛姆所贈之「根特那」杯其記錄爲每小時行十二萬二千零五十八粁若駛於短途上則平均每小時行十三萬五千四百二十一粁試驗時共分游車及跑車二級泰塞勤駕彼蓋梯車獲勝於一五○○西西級再自一一○一至一五○○西西級彼蓋梯有五輛愛絲哀愛姆有一輛一五○一至二○○○西西級台拖車有三輛彼蓋梯車一輛七五○至一一○○西西級愛絲哀愛姆車亦有一輛二○○一至三一○○西西級魯米渥有七輛飛霞車有一輛蘭西愛車有一輛 
　　俄國近有三千三百三十二哩之長途車競走藉以試驗搆造之優劣在俄國氣候下地土上之變化如何加入共有七國自列寗拉特至莫斯科梯勿里斯再返莫斯科五一九五一○及五○五最新之飛霞車六輛成績爲最優始終如一但滿身已染泥漿矣 
[汽車界鱗爪影]  
　　紐約有人名惠而生賈克者·善踏高蹻某日與一善駛機汽脚踏車者相約定期在熱闊場所試其故技賈克立於路上將脚撑開機汽脚踏車即在其褲擋下飛駛而過見者莫不大笑以爲空前未有之趣劇 
　　德國工程師傑勃赫脫新近製跑冰鞋一具其式如小汽車行走時二足如踏於汽車上非常别緻其設計之巧洵屬加入一等 
　　紐約汽車駕駛家某君在八年内共行七十八萬英里按此表計算不啻環游地球二十九次若以阿克龍（亞哈省城）至克利佛倫路程計之當可行一萬八千次惜此君之名未傳否則亦可爲汽車界之巨擘矣 
　　倫敦汽車雜誌之銷路年來因汽車事業發達故營業更見推廣討八月份中道路會會員之收到是項雜誌者計得十一萬九千九百九十册 
　　本刋啓事履冰·三原·碧僊·鄺天雁·安生·艾維章·丁祖澤·黄永昌·上乘·玉瑛·錢立程·影·黄道扶·志華·喆夫·曳映·張兆年·周易·華·諸君鑒·上月份辱承投稿莫名感佩兹特略備薄酬乞開具名條加蓋投稿原章直接向敝館會計處領取爲荷 
[本欄投稿條例]  
　　（一）本欄稿件爲新聞以主體歐美汽車消息之譯件亦極歡迎 
　　（一）來稿篇幅須在千字以内長篇不收 
　　（一）投稿者篇末須開明姓名及詳細地址每篇自加單圈書於稿紙 
　　（一）登載之稿酌定甲種千字兩元乙種千字一元願取酬者投稿時須署名蓋章於標題下（署名不蓋章以却酬論）登載後隔月四日向本館取酬其取酬時之署名蓋章須與投稿時同 
　　（一）投稿不登載者原稿如不發還 
　　（一）本刋特闢揷畫一欄凡於汽車有關之盡件一經登出分三種奉酬甲種二元乙種一元丙種五角 
 
